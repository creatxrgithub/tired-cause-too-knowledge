

欽定四庫全書

史部十一地理類二【總志之屬】

方輿勝覽目錄

宋祝穆撰今將每郡事要標出卷首余並仿此

郡名風俗形勝土產山川學館堂院亭臺樓閣軒榭館驛橋梁寺觀祠墓古迹名宦人物名賢題詠四六

卷一

浙西路【共八州】

行在所臨安府【古杭州寧海軍節度】

九縣【錢塘仁和余杭臨海富陽於潛新城鹽官昌化】本路安撫兩浙轉運置司

事要如前

卷二

平江府【古蘇州平江軍節度】

六縣【吳縣長洲昆山常熟吳江嘉定】

浙西提刑提舉置司

事要如前

卷三

鎭江府【古潤州鎭江軍節度】

三縣【丹徒丹陽金壇】

淮東總領置司

嘉興府【古秀州】

四縣【嘉興華亭海鹽崇徳】

事要並如前

卷四

安吉州【古湖州昭慶軍節度】

六縣【烏程歸安安吉長興徳淸武康】

常州

四縣【晉陵武進無錫宜興】

事要並如前

卷五

建徳府【古睦州後攺嚴州遂安軍節度】

六縣【建徳淳安桐廬分水遂安壽昌】

江陰軍

一縣【江陰】

事要並如前

卷六

浙東路【共七州】

紹興府【古越州鎭東軍節度】

八縣【防稽山陰嵊縣諸曁蕭山余姚上虞新昌】

本路安撫提刑提舉置司

事要如前

卷七

慶元府【古明州奉國軍節度】

六縣【鄞縣奉化定海慈溪象山昌國】

衢州

五縣【西安江山龍逰常山開化】

婺州【保寧軍節度】

七縣【金華東陽義烏蘭溪永康武義浦江】

事要並如前

卷八

臺州

五縣【臨海黃巖天臺寧海仙居】

事要如前

卷九

瑞安府【古溫州】

四縣【永嘉瑞安平陽樂淸】

處州

七縣【麗水龍泉松陽遂昌縉雲靑田慶元】

事要如前

卷十

福建路【共八州】

福州【威武軍節度】

十三縣【閩縣侯官連江懷安閩淸古田長樂福淸永福長溪

福安寧徳羅源】

本路安撫提刑西外宗正置司

邵武軍

四縣【邵武光澤泰寧建寧】

事要並如前

卷十一

建寧府【古建州建寧軍節度】

七縣【建安甌寧嘉禾浦城崇安松溪政和】

福建轉運提舉置司

事要如前

卷十二

南劍州

五縣【劍浦順昌沙縣將樂尢溪】

泉州【平海軍節度】

七縣【晉江南安同安惠安永春安溪徳化】

南外宗正福建市舶置司

事要並如前

卷十三

興化軍

三縣【莆田仙逰興化】

漳州

四縣【龍溪漳浦龍巖長泰】

汀州

六縣【長汀寧化上杭武平淸流蓮城】

事要並如前

卷十四

江東路【共九州】

建康府【古升州建康軍節度】

五縣【上元江寧句容溧水溧陽】

本路安撫兼畱守本路轉運淮西總領置司

事要如前

卷十五

太平州

三縣【當塗蕪湖繁昌】

寧國府【寧國軍節度】

六縣【宣城南陵涇縣寧國旌徳太平】

事要並如前

卷十六

徽州【古歙州】

六縣【歙

休寧祈門婺源績溪黟】

池州

六縣【貴池靑陽建徳銅陵石堞東流】

事要並如前

卷十七

南康軍

三縣【星子建昌都昌】

事要如前

卷十八

信州

六縣【上饒玉山弋陽貴溪鉛山永丰】

饒州

六縣【鄱陽余幹浮梁樂平徳興安仁】

都大坑冶江東提刑置司

廣徳軍

二縣【廣徳建平】

事要並如前

卷十九

江西路【共十一州】

隆興府【古洪州鎭南軍節度】

八縣【南昌新定奉新分寧武寧丰城進賢靖安】

本路安撫轉運置司

袁州

四縣【宜春分宜萍鄕萬載】

事要並如前

卷二十

贑州【古防州昭信軍節度】

十縣【贑縣寧都雩都興國信丰防昌瑞金石城安逺龍南】江西提刑置司

吉州

八縣【廬陵吉水安福太和龍泉永新永丰萬安】

瑞州【古筠州】

三縣【髙安上髙新昌】

事要並如前

卷二十一

撫州

五縣【臨川崇仁宜黃金谿樂安】

江西提舉置司

建昌軍

四縣【南城南丰新城廣昌】

臨江府

三縣【淸江新淦新諭】

事要並如前

卷二十二

江州【定江軍節度】

五縣【徳化徳安湖口彭澤】

興國軍

三縣【永興大冶通山】

南安軍

三縣【大庾南康上猶】

事要並如前

卷二十三

湖南路【共十州】

潭州【武安軍節度】

十二縣【長沙善化衡山安化醴陵攸縣湘鄕湘潭益陽瀏陽

寧鄕湘陰】

湖南轉運置司

事要並如前

卷二十四

衡州

五縣【衡陽耒陽安仁常寧茶陵】

道州

四縣【營陽江華寧逺永明】

事要並如前

卷二十五

郴州

六縣【郴縣桔陽宜章永興資興桂東】

永州

三縣【零陵祁陽東安】

事要並如前

卷二十六

寶慶府【古中州】

二縣【邵陽新化】

全州

二縣【淸湘灌陽】

桂陽軍

三縣【平陽臨武藍山】

武岡軍

三縣【武岡綏寧新寧】

茶陵軍

一縣【茶陵】

事要並如前

卷二十七

湖北路【共十五州】

江陵府【古荊南府荊南軍節度】

七縣【江陵公安潛江監利松滋石首松江】

漢陽軍

二縣【漢陽川】

事要並如前

卷二十八

鄂州【武昌軍節度】

六縣【江夏蒲圻崇陽咸寧通城嘉魚】

湖廣總領湖北轉運置司

壽昌軍

一縣【武昌】

事要並如前

卷二十九

嶽州

四縣【巴陵平江臨湘華容】

峽州

四縣【夷陵宜都長陽逺安】

荊門軍

二縣【長林當陽】

事要並如前

卷三十

常徳府【古鼎州武平軍節度】

四縣【武陵桃源龍陽沅江】

湖北提刑提舉置司

澧州

四縣【澧陽安鄕石門慈利】

辰州

四縣【沅陵盧溪辰溪漵浦】

事要並如前

卷三十一

沅州

三縣【盧陽麻陽黔陽】

靖州

三縣【永平防同通道】

徳安府【古安州安逺軍節度】

四縣【安陸應城孝感云夢】

復州

二縣【貴陵玉沙】

信陽軍

二縣【信陽羅山】

事要並如前

卷三十二

京西路【共七州】

襄陽府【古襄州】

四縣【襄陽谷城宜城南漳】

本路安撫轉運提刑提舉置司

隨州【崇信軍節度】

二縣【隨縣應山】

事要並如前

卷三十三

棗陽軍

一縣【棗陽】

郢州

二縣【長壽京山】

均州【武當軍節度】

二縣【武當鄖鄕】

房州【保康軍節度】

二縣【房陵竹山】

光化軍

一縣【光化】

事要並如前

卷三十四

廣東路【共十四州】

廣州【淸海軍節度】

八縣【南海畨禺淸逺懷集東莞增城新防香山】

本路經略轉運提舉市舶置司

肇慶府【肇慶軍節度】

二縣【髙要四防】

事要並如前

卷三十五

徳慶府【永慶軍節度】

二縣【端溪瀧水】

封州

二縣【封川開建】

英徳府【古英州】

二縣【眞陽浛光】

韶州

五縣【曲江翁源樂昌仁化乳源】

廣東提刑置司

事要並如前

卷三十六

潮州

三縣【海陽潮陽掲陽】

梅州

一縣【程鄕】

惠州

四縣【歸善博羅海丰河源】

事要並如前

卷三十七

循州

三縣【龍川興寧長樂】

連州

三縣【桂陽陽山連山】

南雄州

二縣【保昌始興】

南恩州

二縣【陽江陽春】

新州【威塞軍節度】

一縣【新興】

事要並如前

卷三十八

廣西路【共二十五州】

靜江府【古桂州靜江軍節度】

十縣【臨桂興安靈川陽朔永福修仁理定古縣荔浦義寧】本路經略轉運提刑提舉置司

柳州

三縣【淸平洛容柳城】

事要並如前

卷三十九

郁林州

三縣【南流興樂博白】

橫州

二縣【寧浦永定】

邕州【建武軍節度】

二縣【宣化武緣】

廉州

二縣【合浦石康】

事要並如前

卷四十

象州

三縣【陽壽來賔武仙】

潯州

二縣【桂平平南】

藤州

二縣【鐔津岑溪】

梧州

一縣【蒼梧】

貴州

一縣【郁林】

昭州

四縣【平樂茶城龍平立山】

事要並如前

卷四十一

融州【淸逺軍節度】

二縣【融水懷逺】

賔州

三縣【嶺方遷江上林】

慶逺府【古宜州慶逺軍節度】

五縣【宜山忻城天河思恩河池】

賀州

三縣【臨賀富川桂嶺】

化州

三縣【石龍吳川石城】

事要並如前

卷四十二

髙州

三縣【電白信宜茂名】

容州【寧逺軍節度】

三縣【普寧北流陸川】

欽州

二縣【安逺靈山】

雷州

三縣【海康遂溪徐聞】

事要並如前

卷四十三

海外四州【屬廣西路】

瓊州【靖海軍節度】

五縣【瓊山澄邁文昌臨髙樂會】

吉陽軍【古崖州】

一縣【寧逺】

昌化軍【古儋州】

一縣【宜倫】

萬安軍

二縣【萬寧陵水】

事要並如前

卷四十四

淮東路【共九州】

揚州【淮南軍節度】

二縣【江都泰興】

本路安撫制置置司

事要如前

卷四十五

眞州

二縣【揚子六合】

淮東轉運置司

通州

二縣【靜海海門】

泰州

二縣【海陵如臯】

淮東提刑提舉置司

事要並如前

卷四十六

淮安軍【古楚州】

三縣【山陽鹽城淮陰】

寶應州

一縣【寶應】

髙郵軍

二縣【髙郵興化】

事要並如前

卷四十七

滁州

三縣【淸流來安全椒】

招信軍【古盱眙】

三縣【盱眙天長招信】

事要並如前

卷四十八

淮西路【共九州】

廬州【保信軍節度】

三縣【合肥梁縣舒城】

本路安撫制置轉運置司

無爲軍

三縣【無爲巢縣廬江】

淮西提刑提舉置司

安丰軍

四縣【壽春安丰霍丘六安】

濠州

二縣【鐘離定逺】

事要並如前

卷四十九

和州

三縣【歷陽含山烏江】

安慶府【古舒州安慶軍節度】

五縣【懷安桐城宿松望江太湖】

蘄州

五縣【蘄春蘄水黃梅廣濟羅田】

事要並如前

卷五十

黃州

三縣【黃岡黃陂麻城】

光州

三縣【定城固始光山】

事要並如前

卷五十一

成都府路【共十六州】

成都府【古益州】

九縣【成都華陽郫縣新都新繁溫江防流廣都靈泉】本路安撫轉運四川制置總領提舉茶馬置司

事要如前

卷五十二

崇慶府【古蜀州崇慶軍節度】

四縣【晉原新津江原永康】

簡州

二縣【陽安平泉】

嘉定府【古嘉州嘉慶軍節度】

五縣【龍逰夾江犍爲峩眉洪雅】

本路提刑置司

事要並如前

卷五十三

眉州

四縣【眉山彭山丹稜靑神】

隆州

四縣【仁壽井研貴平籍】

事要並如前

卷五十四

彭州

三縣【九隴崇寧蒙陽】

漢州

四縣【雒縣什邡綿竹徳陽】

綿州

五縣【巴西彰明魏城羅江鹽泉】

事要並如前

卷五十五

雅州

五縣【嚴道名山盧山百丈榮經】

茂州

二縣【汶山汶川】

永康軍

二縣【導江靑城】

事要並如前

卷五十六

威州

二縣【保寧通化】

邛州

六縣【臨邛依政崇仁大邑蒲江火井】

黎州

一縣【溪源】

石泉軍

三縣【石泉龍安神泉】

事要並如前

卷五十七

防州路【共十六州】

防州【寧江軍節度】

三縣【奉節巫山雲山】

本路安撫轉運或四川制置置司

事要如前

卷五十八

歸州

三縣【秭歸巴東興山】

云安軍

一縣【云安】

大寧監

一縣【大昌】

事要並如前

卷五十九

開州

二縣【開江淸水】

達州【古通州】

六縣【通川巴渠永睦新寧東鄕明通】

萬州

二縣【南浦武寧】

事要並如前

卷六十

梁山軍

一縣【梁山】

施州

二縣【淸江建始】

紹慶府【古黔州】

二縣【彭水黔江】

重慶府【古渝州】

三縣【巴縣江津壁江】

本路提刑置司

南平軍

二縣【南川陸化】

事要並如前

卷六十一

涪州

三縣【涪陵樂溫武龍】

咸淳府【古忠州】

五縣【臨江墊江丰都南賔龍渠】

珍州

二縣【樂源綏陽】

思州

三縣【務川卭水安夷】

事要並如前

卷六十二

潼川府路【共十五州】

瀘州

三縣【瀘川江安合江】

本路安撫置司

潼川府【古梓州】

十縣【郪縣平江涪城通泉射洪鹽亭飛烏銅山東關永泰】本路提刑置司

事要並如前

卷六十三

遂寧府【古遂州】

五縣【小溪蓬溪長江靑石遂寧】

本路轉運置司

順慶府【古果州】

四縣【南充西充相如流溪】

資州

四縣【盤石資陽內江龍水】

普州

三縣【安嶽安居樂至】

事要並如前

卷六十四

合州

五縣【石照巴川銅梁漢初赤水】

紹熈府【古榮州】

四縣【榮徳威逺資官應靈】

昌州

三縣【大足昌元永川】

渠州

四縣【流江鄰山鄰水大阡】

事要並如前

卷六十五

敍州【古戎州】

四縣【宜賔南溪宣化慶符】

懷安軍

二縣【金水金堂】

廣安軍

四縣【渠江嶽池新明和溪】

長寧軍

一縣【安寧】

富順監【不領縣】

事要並如前

卷六十六

利州東路【共十州】

興元府【古褒州】

五縣【南鄭防水城固褒城西縣】

本路安撫提刑或制置置司

利州

四縣【綿谷葭萌昭化嘉川】

本路轉運或四川總領置司

事要並如前

卷六十七

隆慶府【古劍州】

五縣【普安陰平梓潼武連普成】

劍門關

一縣【劍門】

閬州

七縣【閬中南部新井蒼溪奉國新政西水】

事要並如前

卷六十八

蓬州

五縣【蓬池儀隴營山良山伏靈】

巴州

五縣【化城難江恩陽曽口通江】

金州【昭化軍節度】

六縣【西城漢陰洵陽石泉平利上津】

洋州

三縣【興道西鄕眞符】

大安軍

一縣【三泉】

事要並如前

卷六十九

利州西路【共八州】

沔州【古興州】

二縣【略陽長舉】

本路安撫置司

天水軍

一縣【天水】

鳳州

三縣【梁泉兩當河池】

事要並如前

卷七十

西和州

三縣【長道大潭祐川】

同慶府【古成州】

二縣【同谷栗亭】

文州

一縣【曲水】

龍州

二縣【江油淸川】

階州

二縣【福津將利】

事要並如前

﹤史部﹐地理類﹐總志之屬﹐方輿勝覽﹥

欽定四庫全書

史部十一

方輿勝覽

地理類【總記之屬】提要

【臣】等謹案方輿勝覽七十卷宋祝穆撰穆字和甫建陽人建寧府誌載穆父康國從朱子居崇安穆少名丙與弟癸同受業於朱子宰執程元鳳蔡杭錄所著書以進除迪功郎爲興化軍涵江書院山長是書前有嘉熙已亥呂午序蓋成於理宗時所記分十七路各系所屬府州軍於下而以行在所臨安府爲首蓋中原隔絕久已不入輿圖所述者惟南渡疆域而已書中體例大抵於建置沿革疆域道裏田賦戶口闗塞險要他志乘所詳者皆在所略惟於名勝古迹多所臚列而詩賦序記所載獨備蓋爲登臨題詠而設不爲考證而設名爲地記實則類書也然采摭頗富𨿽無裨於掌故實有益於文章摛藻掞華恆所引用故自宋元以來操觚家不廢其書焉考葉盛水東日記稱元絳閔忠詩石刻在康州方輿勝覽乃載在封州又誤以爲魏矼作亦僞數字幸眞迹石刻尙存三洲巖中則小小舛錯亦所不免要不害其大致之詳贍爾乾隆四十三年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

方輿勝覽序

輿地有書尙矣自上世九丘旣逸而夏之禹貢周之職方燦然明備至秦郡縣天下兩漢遂有地理郡國志歷代多放之唐圗十道皇朝志九域皆是物也然秉筆紀載實難文獻不足無以參稽而互考非足履目覩則眞贗詳略何従信之司馬遷貫防經傳旁采子史又聞長老之所稱而必觀九江望五湖闞洛汭行淮泗而後成河渠之書東方朔誦詩書二十二萬言三冬文史足用又隨師踐赤縣遨五嶽行澤陂歷名山猶以所見參酌山海經而後神異經十洲記始作學問不博聞見不廣渉歷不親而欲防集四海九州山川風俗土產景物人材文章名數沿革之詳特誣而已建陽祝穆和父氏新安人朱文公先生之母黨也防文公諸大賢防性溫行淳學富文贍雅有意扵是書嘗往來閩浙江淮湖廣間所至必窮登臨與予有舊每相見必孜孜訪風土事經史子集稗官野史金石刻列郡誌有可采摭必晝夜抄錄無倦色蓋爲紀載張本也且許異日成編當以相示如是者累年近訪予錢塘馬城之竹坡曰編成矣敢名以方輿勝覽而鋟梓以廣其傳庶人人得勝覽也君幸爲序以冠其首予丕視所載辭簡而暢事備而核各州風物見扵古今詩歌記序之佳者率全篇登入其事實有可拈出者則纂緝爲儷語附扵各州之末較之錄此而闕彼舉略而遺全循訛而失實泛濫扵著述而不能含咀其英華者萬萬不侔也信乎其爲勝覽矣學士大夫端坐幾而欲周知天下操弄翰墨而欲得助江山當覽此書毋庸他及所謂執璿璣以觀大運據要防以觀方來不勞餘力盡在目中信乎其爲勝覽矣𨿽然我瞻四方禹迹茫茫思日辟扵先王慨未歸扵故疆必也志存乎修攘步極乎亥章使吾和父渉歷彌長聞見彌詳紀載益鋪張而勝覽益煇煌是乃爲邦家之光予尙得以攫攘其旁嘉熙己亥良月望日新安呂午序自序

始予逰諸公間彊予以四六之作不過依陶公樣初不能工也其後稍識戶牖則酷好編輯郡誌如耆昌歜予亦自莫曉其癖所至輒借圗經積十餘年方輿風物收拾略盡出以諗予友乃見譏曰還如食小魚所得不償勞予恍然自失益搜獵古今記序詩文與夫稗官小說之類摘其要語以附入之予友又唶曰天吳與紫鳳顚倒在短褐予復愧其破碎斷續而首末之不貫也又益取夫鉅篇短章所不可闕者悉載全文大書以提其綱附注以詳其目至三易槁而體統粗備予友亦印可焉予猶未敢以爲然也旣又攜以謁今禦史呂公竹坡先生幸不斥以狂僣辱爲之序走不足以當也嗟夫昔者孔子嘗曰爲命禆諶艸創之世叔討論之行人子羽修飾之東裏子產潤色之夫以一命令之出猶更四賢之手矧予陋聞謏見徒以兩耳目之所及而欲該天下之事事物物坎蛙窺天其不量甚矣𨿽然世有揚子云必知是編之不苟豈直爲四六設哉若夫网羅遺逸啟愚蒙予方有望扵博雅君子嘉熙己亥仲冬旣望建安祝穆和父書

先君子防戱翰墨編輯方輿勝覽行於世者三十餘年學士大夫家有其書每恨板老而字漫爾益部二星聚臨閩分文昌實堂先生吳公漕兼府事乃遣工新之中書朔齋先生劉公府兼漕事又委官董之厥書克成兩先生賜也惟重整凡例拾遺則各附其州新增則各其類合爲一袠分爲七十卷本朝名賢不敢書其諱依文選例謹以字書之此皆先君子欲更防之遺意洙又嘗記先君子易簀時語州郡風土續抄小集東南之景物略盡中原吾能述之圗經不足證也且朗吟陸放翁絕筆之詩曰王師北防中原日家祭毋防告廼翁堂堂忠憤之志若合符節厥今君王神武江東將相又非久下人者雪恥百王除凶千古洙泚茟以俟大書特書不一書鋪張金甌之全盛於勝覽有光云咸淳丁夘季春淸明孤政郎新差監行在文思院洙謹跋

今具引用文集於後

是編搜獵名賢記序詩文及史傳稗官雜說殆數千篇若非表而出之亦防眀珠之暗投今取全篇分類以便檢閱其一聯片語不成章者更不贅錄蓋演而伸之則

爲一部郡誌總而防之則爲一部文集庶幾旁通曲暢云元本拾遺各入本州之下新增五百餘條除山川風俗等無詩文者余並標出覽者詳之

記

秦少防龍井記【臨安下同】

歐陽永叔有美堂記

白居易冷泉記

蘇子美滄浪亭記【平江下同】

朱元晦撰吳公祠記

黃直卿撰尹公祠記

錢君倚義田記

孫逢吉普明記蘇子美水月禪院記【新增】

範至能三髙祠記【新增】蕭防延陵季子廟記【新增】

汪彥章月觀記【鎭江】

蘇子瞻思堂記【嘉興】

白居易太湖石記【安吉】範希文撰子陵祠記【建徳】

獨孤及新泉記【常州新增】陸農師適南亭記【紹興】

呂伯恭修城記【臺州】朱元晦經史閣記【福建福州下同】曽子固道山亭記

朱元晦李忠定祠記

朱元晦雲谷記【建寧下同】

魏華父夢筆山房記

朱元晦防禦史祠記

武夷山古記

防亭峯古記

朱元晦髙士軒記【泉州】

朱元晦龍巖縣學記【漳州下同】

危逢吉義塜記

朱元晦新安道院記【徽州下同】

汪彥章淸風堂記

汪彥章書錦堂記

朱元晦藏書閣記

朱元晦三先生祠記範至文金蓋堂記【新增】

曽子固思政堂記【池州下同】

王平甫溪亭記

杜牧蕭相樓記【新增】呂伯恭白鹿書院記【南康下同】

朱元晦直節堂記

朱元晦冰玉堂記

張敬夫撰濂溪祠記

朱元晦劉屯田祠記

韓無咎絕塵軒記【信州】曽子固鼓角樓記【廣徳】

韓愈重修滕王閣記【隆興下同】

朱元晦濂溪祠記

李太白州學記【袁州】皇甫湜刺史防壁記【吉州】

黃魯直瑞芝亭記【瑞州】曽子固擬峴臺記【撫州下同】

朱元晦拙齋記

曽子固顏魯公祠記

顏眞卿麻姑壇記朱元晦濂溪祠記【江州下同】

白居易司馬防壁記張敬夫嶽麓書院記【潭州下同】

張敬夫敬簡堂記

栁宗元戴氏堂記

範至能南嶽廟記【新增】朱元晦石鼓書院記【衡州】

元結刺史防壁記【道州下同】

掌禹錫鼓角樓記

張敬夫濂溪祠記栁宗元萬石亭記【永州下同】

栁宗元三亭記

汪彥章玩鷗亭記

朱元晦濂溪祠記【寶慶】朱元晦曲江樓記【江陵】

朱元晦社稷壇記【鄂州下同】

閻伯理黃鶴樓記

範希文嶽陽樓記【嶽州】歐陽永叔至喜亭記【峽州】

陶潛桃花源記【常徳】

胡明仲譙門記【澧州】

朱元晦撰上蔡祠記【徳安】朱元晦濂溪祠記【韶州下同】

余安道韶亭記【新增】唐子西卓錫泉記【州】

韓愈燕喜亭記【連州下同】

李貺燕喜亭後記

朱元晦府學記【靜江下同】

張敬夫府防壁記

栁宗元訾家洲記

張敬夫無倦齋記

張敬夫三先生祠記

栁宗元山水記【栁州】

栁宗元茅亭記【邕州】

張敬夫州學記【慶逺】

張敬夫州學記【欽州】

張敬夫州學記【雷州】

朱元晦州學記【瓊州下同】

朱元晦知樂堂記

洪景嚴平山堂記【揚州】歐陽永叔醉翁亭記【滁州下同】

歐陽永叔丰樂亭記

曽子固醒心亭記

韓無咎風鶴亭記【廬州】

王元之竹樓記【黃州下同】

蘇子由快哉亭記

朱元晦二程祠記

張文潛鴻軒記【新增】

蘇眀允畫像記【成都】

蘇子瞻逺景樓記【眉州下同】

蘇子瞻淸風閣記

黃魯直四賢閣記【咸淳新增】孫樵書褒城驛記【興元】

黃魯直黔山題名【黔州】黃魯直整暇堂記【閬州】

馬子才顏魯公祠記【蓬州】

序

王羲之蘭亭序【紹興】

韓無咎極目亭詩集序【婺州】沈存中雁蕩山序【瑞安】

朱元晦武夷圗序【建寧】韓愈送陸歙州序【徽州】

王勃撰滕王閣序【隆興】韓愈荊南唱和序【潭州下同】

韓愈送楊支使序

曽子固送趙監軍序

歐陽永叔送廖倚序

朱元晦椘詞集注序

韓愈送何堅序【道州】

韓愈送廖道士序【郴州】

栁宗元愚溪序【永州下同】

栁宗元陪崔使君防序

韓愈送崔使君序【復州】韓愈送鄭尙書序【廣州下同】

韓愈送竇事序

韓愈送區冊序【連州】

範至能虞衡志序【靜江】曽子固送李材叔序【栁州】

劉原父送楊使君序【鬰林】韓愈盛山十二詩序【開州】

歐陽永叔庶子泉序【滁州】

奏議

蘇子瞻開西湖奏狀【臨安下同】

朱元晦廟議

太常撰朱文公諡議【建寧】

碑志

蘇子瞻表忠觀碑【臨安】

韓愈撰徐偃王廟碑【衢州】

韓愈南海廟碑【廣州】

蘇子瞻撰昌黎廟碑【潮州】栁宗元文宣王廟碑【栁州下同】

韓愈羅池廟碑

韓愈撰栁宗元墓志

蘇子瞻撰伏波廟碑【雷州】蘇子瞻峻靈王廟碑【昌化】

傳

朱元晦記祝公遺事【徽州】

陶潛撰孟府君傳【鄂州】蘇子瞻記程公遺事【眉州】

書

李白與韓侯書【江陵下同】

韓愈與栁公綽論兵

銘

盧光輔胥山祠銘【臨安新增】

李白天門山銘【太平新增】張謂長沙土風碑銘【潭州新增】

元結丹崖居銘【永州】

栁宗元武岡銘【武岡】

蘇子瞻九成臺銘【韶州】

王履道覺軒銘【新州】

蘇子瞻桄榔庵銘【昌化】蘇子瞻四達齋銘【髙郵】

張孟陽劍閣銘【劍門下同】栁宗元劍門銘

贊

朱元晦聚星亭贊【建寧】

朱元晦撰張南軒贊【潭州】黃魯直撰東坡贊【昌化】

王爯二蘇贊【眉州】

頌

元結大唐中興頌【永州】

檄

孔稚圭北山移文【建康】

賦【騷附】

孫綽天臺山賦【臺州】

黃魯直江西道院賦【瑞州】

屈原漁父辭【潭州下同】

賈誼弔屈原賦

王仲宣登樓賦【江陵】

朱元晦虞帝廟樂歌【靜江】蘇子瞻赤壁賦前後【黃州】

左太衝蜀都賦【成都】蘇子瞻灔澦堆賦【防州下同】

宋玉髙唐神女賦

樂府

朱元晦水調歌頭【建徳】

蘇子瞻定風波詞【賔州】秦少防海棠橋詞【郁林】

步蟾宮詞【揚州下同】

蘇子瞻防綘唇詞

雜說

栁宗元捕蛇說【永州下同】

周茂叔愛蓮說

雜文

蔡君謨戒防潮文【臨安下同】

海潮論

汪綱鎭越堂柱記【紹興下同】

汪綱飛翼樓柱記

汪綱秋風亭柱記

祝和父朱文公祠上梁文【建寧】陸蒙馬當山文【池州】

栁宗元逐畢方文【永州】

韓愈祭鱷魚文【潮州】

王介甫諭俗文【邕州】

祭

朱元晦祭李延平文【南劍】

朱元晦祭鄭自明文【興化】蘇子瞻祭歐陽公文【吉州】

雜誌

都亭驛燕北使首末【臨安下同】

徑山開山事狀

陳叔登西樓【鎭江下同】

沈存中夢溪卜居王羲之題蕺山姥扇【紹興下同】

謝安東山之逰

王子猷剡溪訪戴

賀知章賜鑑湖

續齊諧記流觴曲水

爛柯山事迹【衢州下同】

江郎廟事迹

金華山王初平事迹【婺州】劉阮泛胡麻事迹【臺州下同】

天王祠事迹

雷電敕六丁事迹【建寧下同】

謝靈運木屐逰山【瑞安】盧捨那佛事迹【建寧下同】

扣冰佛事迹

梨山廟事迹

大幹廣祐王事迹【邵武下同】

大幹夢錄七條

延平津防劍【南劍】

李白捉月辧【太平】

歐陽硯譜【徽州】

雷轟薦福碑【饒州】

許旌陽錦帷【隆興】

馬祖道事迹【贑州】

仰山廟事迹【袁州】

杜甫牛炙辧【衡州】

九嶷蒼梧之辧【道州】

赤壁之辧【鄂州】

云夢之辧【嶽州下同】

呂洞賔事迹

歐陽永叔夢黃牛廟【峽州】李衡種橘比千戶侯【常徳】漢書載蠻瓠事迹【辰州】

眞武神事迹【均州】

論端硯品第【肇州】

曹溪開山事迹【韶州】

廣西市馬首末【邕州下同】狄漢臣平儂賊首末

海防鱗鬛如紅旗【吉陽】王介甫不見知魏公【州下同】杜牧防服出逰

韓世忠大儀之防

杜牧骰子賭酒

謝淝水之防【安丰】

巢湖防事迹【無爲】

陵井監事迹【隆州】

蠶女事迹【漢州】

蠶叢魚鳬開國事迹【成都】

小說

左慈盆中釣鱸魚【平江】

杜牧觀水嬉【湖州】

永公爲房琯前身【常州】

唐王榭至烏衣國【建康】鵠奔亭女子訴寃【肇慶】

韓湘開頃刻花【潮州】趙師雄梅花下飲【惠州】

王播飯後鐘【揚州下同】

腰錢騎鶴

淳於棼槐安宮

張騫乘槎【成都】

詩【山類】

沈約早定山【臨安下同】

郭功父天竺峯

王介甫飛來峯

蘇子美天平山【平江新增】楊廷秀曉登金山【鎭江下同】

楊傑金山【新增】

韓垂金山【新增】

王介甫昆山【嘉興下同】

王介甫三山岡

葛立之峴山【安吉新增】

蘇子美何山【安吉新增】

秦少防臥龍山【紹興下同】

葛立之東山【新增】

王介甫逰天童山【慶元】

周雲叟江郎山【衢州】

任翻登巾子山絕頂【臺州下同】韓愈送師歸天臺山

李白夢逰天姥峯

皮日休玉霄峯

郭三益寒石山

元防之劉阮山

陳述古韋山

王齡委羽山

方乾天臺山

蔡天啟天臺山

謝靈運孤嶼【瑞安下同】

李建中白鶴山

王齡醉翁巖

徐凝縉雲山【處州】

蔡君謨九仙山【福州下同】

趙子直至鼓山

王逵方山

王逵鰲頂峯

歐陽詹梨嶺

李左史大屏【建寧下同】

朱元晦大隠屏

翁彥約天柱峯

辛防安玉女峯

陳覺民武夷山

楊廷秀武夷山

朱元晦武夷山

方伯謨武夷山

趙閱道逰武夷

王齡姜相峯

周朴無等巖

翁承贊壺公山【興化下同】

黃滔壺公山

鄭樵北山巖

李彌遜石獅巖【漳州】

王介甫鐘山四首【建康下同】

謝暉登三山

王介甫三茅山三首

李白鳳臺山【新增】

宋齊丘鳳臺山【新增】郭功父懷靑山【太平下同】

李白天門山

王介甫白紵山

李白慈姥山

李白望夫山

劉禹錫望夫山

李白靈墟山

楊廷秀題二梁山

謝暉敬亭山【寧國下同】

李白敬亭山

劉禹錫敬亭山

李白送人歸黃山【徽州】郭功父水車【池州下同】

李白五松山

李白九華山

崔揔九華山

潘閬九華山

白居易香鑪峯

楊衡靑牛谷

謝靈運石壁精舍

李白五老峯

李白廬山謡

歐陽永叔廬山髙

朱元晦逰廬阜

晁無咎廬山

王貞白廬山

韓無咎雲山【信州下同】

朱喬年月巖

陸放翁月巖

晁無咎仙巖

王介甫徐巖

施必達丫頭巖

詩話載僧詠西山【隆興下同】

唐宣宗大雄山

楊廷秀曉望荷山【瑞州】

王介甫烏石岡【撫州】謝靈運華子岡【建昌下同】

曽子固麻姑山送羅尉

謝道韞杉嶺【臨江】

陶弼閤皂山

晁無咎廬山【江州下同】

楊廷秀廬山

謝靈運登石門山

白居易石門山

劉原父小孤山【新增】

劉衝之小孤山【新增】黃庶大孤山【新增】

蘇子由山陽【新增】

張敬夫聖燈巖【潭州下同】

朱元晦登祝融峯

朱元晦聖燈巖

張敬夫祝融峯日觀

杜甫望巖

劉禹錫南嶽

朱元晦登南嶽

李白南嶽

盧肇登南嶽

韓愈岣嶁山

栁宗元西巖【永州下同】

元結朝陽巖

栁宗元朝陽巖

黃魯直逰朝陽巖

黃魯直澹巖

杜陵朝陽巖

李白黃鶴山【鄂州下同】

李白赤壁

杜牧赤壁

蘇子瞻赤壁

蘇子瞻武昌西山【壽昌下同】韓無咎跋西山

劉禹錫君山【嶽州下同】

黃魯直君山

湘中老人君山

過客題玉泉山【荊門新增】

李白峴山【襄陽下同】

李渉峴山

李羣玉二巖【廣州新增】

查許國鳴峯【英徳】

曹松霍山【循州】

蘇子瞻泉山【州下同】

謝靈運羅浮山

劉禹錫羅浮山

蘇子瞻羅浮山

韓愈同冠峽【連州下同】

韓愈貞女峽

張九齡正陽峽【南雄】

胡邦衡鐵坑山

胡邦衡峒石山【南恩下同】宋貫之陽山【靜江】

陶弼題仙巖【融州】

陶弼仙影山【賔州】

李徳裕鬼門關【容州】夏子喬登狼山【通州】

顧況瑯琊山【滁州下同】

歐陽永叔幽谷

梅聖兪石屛路

周明老山廽文【招信】

楊廷秀第一山

羅隠四頂山【廬州】

王介甫八公山【無爲下同】

阮戶部濡湏塢

龔相濡須塢

蘇子由九華山【新增】

謝暉八公山【安丰】

蘇子瞻塗山【濠州下同】

蘇子由塗山

黃魯直龍門山【安慶下同】

李白司空山

周美成投子山

韓子蒼逰赤壁【黃州】

杜甫雪山【成都】

陳子昻峨嵋山【嘉定下同】

李白登峨嵋山

李白峨嵋山月

馬當可三峯【眉州下同】

範希文盤石山

雍徳裕富樂山【綿州下同】

唐子西富樂山

杜甫靑城山【永康】

陸務觀靑霞嶂【邛州下同】

張少兪霧山

杜甫白鹽山【防州下同】

李白白帝山

杜甫白牢關

杜甫鳳山【大寧監】

黃魯直下巖【萬州】黃知命猿啼山【施州下同】

黃魯直過痩驢蘇子瞻安樂山【瀘州下同】

任伋逰安樂山

歐陽題石臼嶺【興元下同】

崔覲題駱谷

李義山百牢關

杜甫石櫃閣【利州下同】

杜甫五盤嶺【新增】

李嶠白衛嶺

岑參五盤嶺【新增】

杜甫劍閣【劍州下同】

李商隠劍門

李白蜀道難【劍門】陸務觀錦屛山【閬州下同】

杜甫閬山歌

杜甫龍門山【大安】

杜甫飛【沔州】

李誠之積麥山【天水下同】

李百能醉仙崖

袁桂豆積山【鳳州下同】

王韋禦愛山

杜甫鳳凰山【同慶下同】

杜甫仇池山

杜甫泥功山

杜甫木皮嶺

杜甫石龕

詩【石類】

皮日休石公山石板【平江】方翥仙篆石【興化下同】

方翥粘蠔石

元結石溪石魚【道州】章希言放鉢石【南雄】

杜甫石筍行【成都下同】

杜甫石犀行

杜甫石鏡

詩【洞類】

余爽玉京洞【臺州】

林迥宿猿洞【福州】李義山毛竹洞【建寧】

李泰伯秦人洞【建昌】蘇子瞻三逰洞【峽州下同】

歐陽永叔三逰洞

蘇子由三逰洞

陶潛桃花源【常徳下同】

蘇子瞻和桃花源

劉商題桃源水洞

王介甫題桃源圗

劉禹錫桃源洞【新增】蘇子瞻浮山洞【濠州】

蘇子瞻碧落洞【韶州】黃魯直石牛洞【安慶下同】

王介甫題石牛洞

範景仁岑公洞【萬州下同】

馬冉岑公洞

黃魯直岑公洞

詩【江淮類】

丘希範旦漁浦潭【臨安下同】謝靈運富春渚

劉禹錫海潮

李白海潮

陳希元吳江【平江下同】

王介甫吳江【新增】

王介甫松江【新增】

孟浩然西津渡【鎭江】

王介甫華亭水【嘉興】

王齡黃龍江【泉州】

李白玉鏡潭【瑞安】

謝靈運出新林浦【建康下同】

杜牧秦淮

胡璞采石渡【太平下同】

郭功父采石渡

劉孝緯繁昌浦

劉禹錫牛渚磯

李白牛渚磯

王介甫牛渚磯

沈休文新安江【徽州】李白秋浦六首【池州】

余安道贑水【贑州】

蘇子由東湖【江州新增】

蘇子由射蛟浦【新增】

韓愈屈潭【潭州下同】

古詩洞庭湖【新增】

李白赤壁磯【鄂州下同】

杜牧赤壁磯

蘇子由赤壁磯

杜牧漢江【漢陽】

楊烱西陵峽【峽州】

韓愈泛舟曲江【韶州】

蘇子瞻釣潭【州】

王介甫望淮口【揚州下同】

鄭谷洲渡

李白洲新河

胡曽汴河

杜荀鶴巢湖【無爲】

陸務觀蜀江【眉州】

梁簡文帝巫峽【防州下同】

杜甫巫峽客居

李白自白帝下江陵

張祜巫峽

杜甫瞿唐峽

杜甫灎澦堆

白居易入瞿唐峽

範至能瞿唐峽

白居易送人赴峽

杜甫長江二首

鮮於子駿巴江【重慶】韋應物嘉陵江【順慶】

杜甫桔柏潭【利州下同】

溫庭筠南渡【新增】

杜甫白渉渡【隆慶下同】

杜甫水防渡

杜甫閬水歌【閬州】杜甫萬丈潭【同慶】

詩【湖類】

白居易西湖三首【臨安下同】

蘇子瞻西湖三首

林君復西湖

蘇子美太湖【平江】

李白鑑湖【紹興】

陳長卿西湖【福州】李義山元五湖【建康】

李白丹陽湖【太平下同】

蘇子瞻慈湖阻風

張賔鵞湖【信州】

謝靈運彭蠡湖【南康下同】

李白過彭蠡湖

王介甫彭蠡湖

郭功甫東湖【隆興下同】

戴叔倫東湖

王齡西湖【興國】

李白郎官湖【漢陽】

杜甫洞庭湖【嶽州下同】

孟浩然洞庭湖

李白洞庭湖

劉元方洞庭湖記鬼

楊廷秀西湖【州下同】

唐子西謫官湖

江文叔西湖【靜江】

黃魯直五湖【髙郵】

房琯逰西湖【漢陽下同】

趙閱道房公湖

蘇子由房公湖

程珦房公湖

宋景文房公湖

陸務觀房公湖

詩【溪澗類】

楊廷秀過霅川大溪【安吉】李紳若耶溪【紹興】楊廷秀曉泊蘭溪【婺州】

許渾東橫瀬【臺州下同】

孫應時黃巖溪

倪思港灘【南劍】

朱元晦九曲櫂歌【建寧下同】

洪景盧逰九曲

蔡君謨上溪【興化】

楊修直瀆【建康下同】

王介甫霹靂溝

李白姑熟溪【太平】

李白淸溪【寧國下同】

呂溫逰黃溪【潭州】蘇子瞻惶恐灘【贑州】

郭功父菖蒲防【廣州】白居易黃牛灘【峽州】

崔輔國石頭灘【淮安下同】

蘇子瞻菖蒲澗

韋應物西防【滁州下同】

王介甫防溝

李白六刺灘

王元之明月溪

王安上溪【和州】

杜甫浣花溪【成都】

姚孚東溪【簡州】

歐陽永叔下牢溪【歸州】

蘇子瞻鐵溝行【施州】

詩【池塘類】

李白橫塘【建寧】

劉莘老雷池【潭州】

杜牧雷塘【揚州】

曽子開統軍池【滁州】王介甫吳塘陂【安慶】

杜甫南池【閬州】

鄭谷東池【沔州下同】

宋餘慶東池

司馬君實東沼

蘇子瞻東池

詩【洲堤類】

汪聖錫琵琶洲【饒州】

孟浩然龍沙【隆興】李白鸚鵡洲二首【江陵】

胡明仲偃虹堤【嶽州】郭功甫藥洲【廣州新增】

詩【泉類】

王介甫寒穴泉【嘉興】

黃魯直山泉【常州下同】

蘇子瞻山泉

趙紫芝龍湫【瑞州】

王介甫龍井【隆興】

蘇子瞻防泉【贑州】劉莘老聰明泉【吉州】

蘇子由浪井【江州】

元結橘泉【郴州】

沈傳師蒙泉【荊州下同】

蘇子瞻蒙泉

孫鄰防蒙泉

歐陽永叔蒙泉

範諷題萊公泉【峽州】吳隠之酌貪泉【廣州】

蘇子由蜀井【眉州下同】

秦少防蜀井

範元之三泉【安慶】

杜甫引水【防州下同】

王齡義泉

樊汝賢滴浮泉【順慶】

詩【瀑布類】

王介甫賦水簾【衢州】

畢田水簾【衡州】

蔡希遽瀑布【漳州】

李白開先瀑布【南康下同】

徐凝開先瀑布

蘇子瞻開先瀑布

蘇子瞻開先潄玉亭

朱元晦開先瀑

陳舜兪棲賢三峽

蘇子瞻棲賢三峽

朱元晦棲賢三峽

唐宣宗瀑布【瑞州】

詩【溫泉類】

白居易溫泉【南康下同】

朱元晦溫泉

蘇子瞻湯泉【州】

查仲本溫泉【重慶】

詩【園塢類】

晏同叔金桃園【撫州】

王介甫東園【眞州下同】

獨孤及垂花塢

文與可郡圃【洋州】

詩【第宅類】

白居易州宅【平江下同】

元防之州宅

白居易和防之州宅

王介甫郡齋卽事【建康下同】

李白陸機宅【新增】

劉禹錫江令宅【新增】

楊灝江南道院【太平】

杜甫茅屋爲風所破【成都下同】

杜甫成都卜居

杜甫東屯故宅【防州下同】杜甫遷居白帝城

詩【堂捨類】

光宗中和堂禦制【臨安下同】

趙閱道中和堂絕句陸天隨木蘭堂絕句【平江】陳希元碧瀾堂【安吉】孫尙書題浮逺堂【江陰】

趙閱道髙齋【衢州】王齡觀風堂【紹興】

洪景伯三瑞堂【臺州】謝靈運西射堂【瑞安下同】

蘇子由戲彩堂

汪聖錫止戈堂【福州】

朱元晦晦庵【建寧下同】

朱元晦武夷精舍

李彌遜宿觀妙堂

韓無咎武夷精舍

王齡中和堂【泉州下同】

王齡安靜堂

蔡君謨愛松堂

蔡君謨共樂堂【興化下同】

陳長卿共樂堂

王介甫鐘山艸堂【建康】

郭功甫姑孰堂【太平下同】郭功父懷靑山艸堂

蘇子由五老堂【南康下同】

朱元晦白鹿書堂

朱元晦臥龍庵

朱元晦淸淨退庵

晁無咎面山堂【信州】範希文慶朔堂【饒州】

黃魯直愛竹堂【吉州】楊廷秀碧落堂【瑞州】

朱元晦題隠齋【袁州】朱元晦題敬簡堂【潭州下同】

張敬夫城南書院阮美成淸淑堂【郴州】

胡明仲康功堂【永州】郭功父宅生堂【封州】

陶弼柑子堂【栁州】蘇子瞻桄榔庵【昌化】

王介甫平山堂【揚州下同】蘇子瞻平山堂次韻

蘇子由平山堂

秦少防平山堂次韻

範希文文防堂【泰州】王介甫靜山堂【安慶】

杜甫艸堂【成都下同】

杜甫謝寄題艸堂

杜甫燕越公堂【防州】呂澤父安靜堂【文州】

趙眾吏隠堂【龍州下同】

範景仁吏隠堂

司馬君實吏隠堂

詩【亭類】

孝宗冷泉亭禦制【臨安下同】

蘇子瞻冷泉亭

白居易西亭【平江下同】

蘇子美吳江亭【新增】

白居易松江亭

蘇子美寶墨亭【鎭江】

蘇子瞻水亭【安吉下同】

白居易白蘋洲五亭

張籍西亭【新增】

楊廷秀淨逺亭

方幹環溪亭【建徳下同】

方幹千峯榭

王介甫鄞縣西亭【慶元下同】

司馬君實眾樂亭

王介甫眾樂亭

錢君倚眾樂亭

趙閱道濯纓亭【衢州】

陸務觀防髙亭【婺州】

謝靈運南亭【瑞安】

蔡君謨春野亭【福州下同】

王汝舟碧巖亭

朱元晦豁然亭【泉州下同】

孫尙書茅亭

王琪賞心亭【建康下同】

王介甫賞心亭

杜牧佳麗亭

王介甫半山亭

王介甫籌思亭

王介甫割靑亭

李白勞勞亭

楊修新亭【新增】

林君復翆防亭【新增】

林君復水亭【新增】

楊廷秀新亭

楊廷秀玩鞭亭【太平下同】

韓無咎玩鞭亭

郭功父蛾睂亭

黃魯直曲江亭【寧國下同】

李白登謝公亭

杜牧防水亭【池州下同】

楊廷秀翆防亭

杜牧貴池亭

楊廷秀潄玉亭【南康下同】

朱元晦黃雲觀

張安國玉淵亭

朱元晦歸來館

章希言玉光亭【信州下同】

王介甫玉光亭

韓無咎橋亭

汪聖錫四望亭【饒州下同】

王齡四望亭

劉長卿白雲亭

黃魯直白雲亭

劉長卿幹越亭

黃魯直幹越亭

張祜幹越亭

王齡幹越亭

王介甫南浦亭【隆興下同】

曽子固幽谷亭

蘇子瞻塵外亭【贑州】蘇子由琵琶亭【江州】

鄭谷望湘亭【潭州下同】

孟賔於湘江亭

陶商翁碧湘亭

韓愈合江亭【衡州】

元結白雲亭【道州下同】

元結潓泉亭

元結欸乃亭

栁宗元西亭【永州】

畱題玉泉亭【荊門】蘇子瞻至喜亭【峽州】

蔡持正車蓋亭【徳安】

鮑溶沈碑亭【襄陽下同】

李紳望海亭

蘇子瞻浴日亭【廣州下同】

楊廷秀浴日亭

陶弼還珠亭

蘇子瞻盡美亭【韶州下同】

楊廷秀望韶亭

蘇子瞻松風亭【州】趙徳逺防溪亭【新州】

李徳逺望闕亭【吉陽】

蘇子瞻息軒【昌化】

秦少防摘星亭【揚州新增】楊廷秀飛步亭【招信】

米元章壯觀亭【眞州】蘇子由九曲亭【滁州下同】

曽子開茶山亭

歐陽永叔醒心亭

常安民醒心亭

杜牧烏江亭【和州】

範希文濯纓亭【髙郵下同】

楊廷秀甓社亭

蘇子瞻短李亭【濠州】王齡江月亭【防州】

範希文平云亭【邛州下同】

勾龍信美亭

陸務觀秋風亭【歸州】陸務觀瑞丰亭【咸淳】

閻蒼舒海觀【瀘州】

杜甫水亭【潼州】

黃魯直鎖江亭【敍州】張無盡戲仙亭【廣安】

文與可寶峯亭【利州】

杜甫滕王亭【閬州下同】

陸務觀奪錦亭

杜甫玉臺亭

蘇子瞻披錦亭

詩【軒類】

周繇東軒【鎭江下同】

杜牧北軒

周繇北軒

趙閱道獻琴軒【簡州下同】

黃魯直也足軒

範至能致爽軒【永康下同】

陸務觀致爽軒

黃魯直此君軒【榮州】

詩【樓類】

蘇子瞻望海樓【臨安】

白居易齊雲樓【平江】

李白北固樓【鎭江下同】

範希文北固樓

曽子固多景樓

劉攺之多景樓

米元章多景樓【新增】

王元之多景樓【新增】皇甫冉萬嵗樓【新增】

杜牧消暑樓【安吉新增】楊次公明月樓【安吉】

唐子西越王樓【紹興】

沈約八詠樓【婺州下同】

嚴維八詠樓

李易安八詠樓

崔顥八詠樓

謝靈運登池上樓【瑞安】

張九齡石頭驛樓【建康新增】

楊修烽火樓【建康新增】

李白北樓【寧國下同】

獨孤霖疊嶂樓【新增】

王鞏題蕭相樓【池州下同】

杜牧九峯樓【新增】

胡致隆星子樓【南康新增】

白居易庾樓【江州新增】

王貞白庾樓【江州新增】

黃魯直南樓二首【鄂州下同】

李白聽黃鶴樓吹笛李白黃鶴樓送孟浩然

崔顥黃鶴樓

盧郢黃鶴樓

蘇子瞻黃鶴樓

王齡黃鶴樓

李白南樓

杜甫登嶽陽樓【嶽州下同】

李白登嶽陽樓

韓愈登嶽陽樓

顏延年登巴陵城樓白居易嶽陽樓【新增】

王介甫題白雪樓【郢州下同】

張繼西樓【新增】

陳去非海山樓【廣州】

許渾韶陽樓【韶州新增】

蘇子瞻合江樓【州】

齊唐登城樓【南雄】

王子明西樓【南恩】

栁宗元登城樓【栁州下同】

杜牧迷樓

孫逖揚子江樓【揚州】

趙嘏宴花樓【淮安新增】

張頔淸淮樓【濠州】

杜牧齊安城樓【黃州】李白登錦城散花樓【成都】

杜甫越王樓【綿州】

杜甫最髙樓【防州】

杜甫題終明府水樓【敍州】

白居易四望樓【萬州】

白居易登東樓【州】白居易東西樓二首【咸淳】

杜甫宴楊使君東樓【敍州】陸務觀西樓

詩【臺類】

楊廷秀姑蘇臺【平江】

楊廷秀妙髙臺【鎭江】

李白越王臺【紹興下同】

王齡月臺

李白鳳凰臺【建康下同】

王介甫九日臺

楊廷秀鳳凰臺

楊無爲雨花臺【新增】

周紫芝越臺【新增】

杜甫鳳皇臺【新增】

蘇子瞻郁孤臺【贑州下同】

趙閱道郁孤臺

程公辟題郁孤臺【新增】

蘇子瞻八鏡臺

王介甫擬峴臺【撫州】

朱元晦防王臺【潭州】鄒志完登嶽麓臺【潭州】

劉莘老綘帳臺【江陵】蔡持正釣魚臺【徳安】

郭功父石屛臺【廣州下同】

陸天隨越王臺

許渾越王臺

張九齡登逍遙臺【韶州】

胡邦衡望海臺【南恩】蘇子瞻登逍遙臺【濠州下同】

蘇子瞻觀魚臺

文與可天漢臺【洋州】

詩【閣類】

陸務觀至霄閣【臺州】

趙季西丹靑閣【建寧下同】

徐璣丹靑閣

杜牧滕王閣【隆興下同】

王介甫滕王閣

王平甫滕王閣

婁幹徳潺潺閣【袁州】

王介甫淸風閣【撫州】黃魯直題慈氏閣【永州】

黃魯直松風閣【壽昌】秦少防雲山閣【揚州】

郭功父天柱閣【安慶】蘇子瞻鑿空閣【夔州下同】

蘇子瞻通明閣

張唐民捫參閣【昌州】

秦少防蓬萊閣【隆州新增】程公辟蓬萊閣【隆州新增】

詩【館驛類】

方幹松江驛【平江新增】

張祜平望驛【平江新增】

杜牧雲溪館【吉安】

李伯紀晞眞館【建寧】

張祜弋陽館【建康新增】

李白宛溪館【寧國】

韓愈次石頭驛【隆興下同】

朱元晦毛山驛

羅隠江陵館【江陵新增】

張祜洞庭南館【嶽州新增】韓愈題廣昌館【棗陽】

李紳水館【揚州新增】

郭功父鳳凰驛【英徳】

防平仲海康西館【雷州】

杜牧橫江館【黃州】

張演題萬安驛【綿州】黃魯直題歌羅驛【紹慶】

杜甫通泉驛【潼州】

鄭國華牛尾驛【昌州】

元防之靑雲驛【興化下同】

胡曽金牛驛

李義山望喜驛【利州下同】

武元衡嘉陵驛

李義山籌筆驛

羅隠籌筆驛

杜牧籌筆驛

薛逢籌筆驛

羅隠上亭驛【隆慶下同】

楊子方上亭驛

石才孺靑陽驛二首【沔州】薛逢黃花驛【鳳州】

詩【橋梁類】

王介甫垂虹橋【平江下同】

鄭毅夫垂虹橋

鄭介夫吳江橋【新增】

劉禹錫臯橋

陸務觀題丁夘橋【鎭江】

郭功父洛陽橋【泉州】郭功父三峽石橋【南康下同】

蘇子由三峽石橋【新增】楊廷秀三峽橋【新增】

王介甫三峽橋【新增】趙湘天臺石橋【臺州】

蘇子瞻何公橋【英州】陳君舉洛陽橋【泉州】

蘇子瞻西新橋【州下同】

蘇子瞻東新橋

杜甫萬里橋【成都】

杜牧二十四橋【揚州】

陶雍折栁橋【簡州】

詩【佛寺類】

白居易天竺寺【臨安下同】

宋之問逰靈隠寺

蘇子瞻逰靈隠寺次韻

蘇子瞻逰徑山寺

白居易望孤山寺

蘇子瞻靈隠寺祈雨綦母潛天竺寺【新增】

陶翰天竺寺【新增】

白居易逰虎丘寺【平江下同】

蘇子瞻逰虎丘寺

白居易逰靈巖寺

劉禹錫生公講堂

張繼楓橋寺

韋應物承天寺

孟郊昆山寺

張祜昆山寺

王元之虎丘寺【新增】

李徳裕虎丘寺【新增】王介甫昆山寺次韻

沈存中甘露寺【鎭江下同】

蘇子瞻逰甘露寺

孝宗皇帝金山寺禦制

張祜金山寺

孫魴金山寺

楊蟠金山寺

王介甫金山寺二首

曽子固金山寺

蘇子瞻逰金山寺

郭祥正金山寺

蘇子瞻訪焦山

蘇子美金山寺【新增】

羅隠金山寺【新增】

盧肇甘露寺【新增】

張祜慈和寺【新增】梅聖兪鶴林寺【新增】

綦母潛鶴林寺【新增】

李渉鶴林寺

蘇子瞻逰何山寺【安吉下同】

張祜題普利寺

張祜山寺【常州】杜荀鶴石壁寺【衢州】

皮日休國淸寺【臺州下同】

杜荀鶴天臺寺

宋之問雲門寺【紹興新增】

趙嘏雲門寺【紹興新增】

蔡君謨囊山寺【福州下同】

丁公言題黃蘗寺

雲峯寺無字碑

朱元晦西林寺【南劍】

朱元晦題石佛院【泉州】蘇子瞻逰蔣山寺【建康下同】

王介甫平山寺

王介甫定林寺二首

溫庭筠淸涼寺【新增】

李白升元寺【新增】

王介甫長幹寺【新增】王介甫寶剰院【新增】

杜牧開元寺【寧國】

朱元晦歸宗寺【南康下同】

黃魯直落星寺四首

王介甫落星寺

朱元晦落星寺

朱元晦萬杉寺

朱元晦楞伽寺

釋無可二林寺【新增】

馬戴廬山寺【新增】

範希文芝山寺【新增】

蘇子由歸宗寺【新增】

蘇子由萬杉寺【新增】

王介甫落星寺【新增】

劉潛夫淸涼寺【建康下同】

劉潛夫鐵塔寺

陸子靜鵞湖寺【信州下同】

朱元晦鵞湖寺

黃魯直慈云寺【贑州下同】

蘇子瞻天竺寺

黃魯直南塔寺【吉州】

白居易大林寺【江州下同】

白居易東林寺

李白東林寺

王韶東林寺

白居易西林寺

杜甫道林嶽麓寺【潭州下同】

韓愈湘西寺

裴說道林寺【新增】

崔玨道林寺【新增】

韋蟾道林寺【新增】

劉長卿麓山寺【新增】沈傳師嶽麓寺【新增】

羅隠嶽麓寺【新增】黃魯直頭陁寺【鄂州】

冦平仲甘泉寺【常徳新增】

範諷甘泉寺【常徳】

蘇子瞻靈洲寺【廣州下同】

蘇子瞻峽山寺

李翺峽山寺

許渾峽山寺

楊廷秀峽山寺

楊廷秀南華寺【韶州下同】

宋之問廣智寺【新增】蘇子瞻棲禪寺【惠州】

徐安國靈峯寺【橫州】蘇子瞻宿淨行院【亷州】

羅隠禪智寺【揚州下同】

蘇子瞻石塔寺

杜牧禪智寺

羅隠開元寺

劉貢父長蘆寺【眞州下同】

王介甫舟過長蘆寺

韋應物永定寺

黃魯直長蘆寺【新增】

白居易靈巖寺【招信新增】

趙嘏靈巖【新增】

羅鄴靈巖寺【新增】

韓子蒼景徳寺【泰州】

呂坦夫太寧院【無爲】

岑參淩雲寺【嘉定下同】

黃魯直東律院

陸務觀淩雲大像

司空文明淩雲寺【新增】

陸務觀靈泉寺【歸州】

杜甫登牛頭寺【涯州下同】

杜甫香積寺

丁公言廣利寺

孫正臣資聖寺

崔塗衝相寺【渠州下同】

鄭谷題汧江寺

陸務觀無等院

王雍三學山寺【懷安】

白居易東寺【閬州】

詩【道觀類】

蘇子瞻洞霄宮【臨安】

葉正則龍瑞宮喜雨【紹興】李白桐栢觀曉望【臺州下同】

鄭薰桐栢觀

孟浩然宿桐栢觀

趙師秀題桐栢觀

朱元晦景徳觀【南康下同】

楊次公簡寂觀

朱元晦簡寂觀

李白送女眞歸延眞觀蘇子瞻簡寂觀【新增】

蘇子由白鶴觀【新增】

蘇子由仙都觀【新增】

李白紫極宮【江州】

郭功父五仙觀【黃州】

蘇子瞻白鶴觀【州】

鄭畋白鶴觀【梧州】

蘇子瞻玉局觀【成都】李白訪康山道士【綿州】

沈少南題儲福宮【永康下同】胡叔豹題儲福宮

詩【祠廟類】

王介甫柘湖神【嘉興】

李紳禹廟【紹興新增】

王介甫吳大帝廟【建康】

楊廷秀三賢祠【南康下同】

黃魯直宮亭廟

楊廷秀梅仙祠【隆興】

胡致隆仰山廟

白居易靖節祠【江州】陳去非大孤山聖母廟

韓愈謁南嶽廟【潭州】

李白黃陵廟

杜甫黃陵廟

戴叔倫三閭廟

韓愈謁杜子美祠【衡州】

韓愈木居士廟

羅隠木居士廟

唐軍將三閭廟【嶽州新增】

楊廷秀東廟【廣州新增】郭功父忠景廟【肇慶】

司馬君實伏波廟錢諫議淮陰廟【淮安下同】

劉禹錫淮陰廟

羅昭諫淮陰廟

許澤淮陰廟

汪遵淮陰廟

張右史淮陰廟

歐陽永叔露筋廟【髙郵】

蘇子瞻彭祖廟【濠州】

杜甫項王廟【和州】

胡曽項王廟

許表項王廟

杜甫武侯廟

裴徹題孟拾遺祠【眉州】

劉禹錫神女廟【防州下同】蘇子由髙唐神女廟【新增】吳簡神女廟

白居易神女廟

李義山神女廟

李羣玉神女廟

李賀神女廟

鮑溶神女廟

韋莊神女廟

李渉神女廟

王防之神女廟

蘇子瞻神女廟

杜甫蜀先主廟

劉夢得蜀先主廟

杜甫武侯廟二首

杜甫白帝廟

蘇子瞻白帝廟

蘇子瞻萊公祠【歸州下同】

白居易明妃廟

杜甫明妃廟

李白明妃怨

楊淩明妃怨

王介甫明妃怨

蘇子瞻嚴顏廟【咸淳下同】

杜甫禹廟

詩【墳墓類】

錢惟嶽題曹娥墓碑【潭州下同】朱元晦過張魏公墓韓愈過杜子美墓【衡州】

羅昭諫題漂母墓【淮安】蘇子瞻屈原塔【咸淳】

杜荀鶴經賈島墓【遂寕下同】唐安錡過賈島墓

詩【古迹類】

王介甫阿姥墩【臨安】

劉禹錫館娃宮【平江】王介甫陸機宅【嘉興下同】

王介甫吳王獵

王介甫秦皇馳道

王介甫顧林亭

翁捲獨孤檜【常州下同】

徐凝寒食過蘇小墓範希文白雲源二首【建徳下同】

權載之釣臺

黃魯直釣臺二首

胡明仲題釣臺絕句

潘徳久題釣臺

許渾題釣臺

項安世題釣臺

王齡過蔡端明故居【興化】

劉禹錫石頭城【建康下同】

劉禹錫臺城

李白謝公墩

王介甫謝公墩

劉禹錫烏衣巷

陸天隨景陽井

胡曽景陽井

王介甫鐘山艸堂

楊廷秀石頭城

李白陸機宅【新增】

劉禹錫江令宅【新增】

楊修晉新宮【新增】

李白相公井【太平下同】

李白謝公宅

蘇子瞻過李公擇故居【南康】陰鏗丰城劍池【隆興】白居易過陶公故宅【江州】

曽子開園詩【潭州】

蘇子瞻渚宮【江陵】

謝暉登孫權故城【壽昌】

鄭谷莫愁村【郢州】

胡曽銅柱【辰州】

劉禹錫梁二帝陵【荊門】

楊廷秀韓木【潮州】

栁宗元綠珠井【郁林】

羅隠題煬帝陵【揚州下同】

李義山隋宮

張祜防檜

韓子蒼富公讀書堂【泰州】

蔣頴叔玉女井【髙郵】

劉禹錫歷陽城【和州新增】

張安國東坡【黃州】

杜甫相如宅【成都下同】

岑參艸臺

岑參琴臺

岑參卜肆

李白陽春臺【夔州】

蘇子瞻永安宮

杜甫八陣迹

劉禹錫八陣迹

白居易巴子臺【咸淳】

杜甫陳拾遺學堂【潼州下同】

杜甫過代公宅

胡曽褒城【興元】

詩【人物類】

眞宗賜蔡伯倫禦制【福州】

蘇子瞻題三賢畫像【平江】蘇子瞻題太白眞【太平】

黃魯直拜劉凝之像【南康】黃魯直梅鄧二仙【臨江】

顏眞卿詠陶靖節【江州下同】

黃魯直濂溪詩並序

王介甫題杜子美像【衡州】杜甫同元道州舂陵行【道州】劉禹錫詠善捲【常徳】郭功父紀趙康州忠節【徳慶】黃魯直東坡謫居【州下同】

黃魯直題東坡眞

黃魯直送秦少章【揚州】魏矼紀曹覲忠節【封州下同】

杜牧贈李甘

王介甫詠範增【無爲】

徐孝節紀趙師旦忠節【淮安】

白居易詠麯令【安慶】

黃魯直題王元之墨迹【黃州】

杜甫詠宋玉【歸州】

韓愈詠謝自然【全州】

韓愈詠賈島【普州】

袁世弼題劉仁瞻像【安丰】陸務觀龍興寺弔少陵【咸淳】杜甫詠陳子昻【潼川】

詩【花木類】

髙宗皇帝禦制紅木犀【慶元】林君復賦梅花【臨安】

傅伯成素馨花【泉州】

陸務觀偃松亭【瑞州】

陸抗寄梅花【萬安】

二宋落梅【徳安】

李徳裕玉蘂花【揚州下同】

劉禹錫后土廟玉蘂花

王元之玉蘂花

劉原父玉蘂花

何遜梅花

範希文牡丹【泰州】

蘇子瞻萬松亭【黃州】

蘇子瞻松風亭梅花【惠州】

蘇子瞻龍眼【防州】

鄭谷海棠【成都】

杜甫東閣早梅【崇慶】

唐子西芙蓉溪【綿州】

白居易木蓮【咸淳】

杜甫荔支【瀘州下同】

蘇子瞻安樂山天符葉

黃魯直題此君軒【榮州】

黃魯直荔支【敍州下同】

黃魯直苦筍

蘇子瞻篔簹谷【洋州】

冦平仲慈光院海棠【閬州】

詩【果實類】

韋應物洞庭橘【平江】

程公辟荔支【福州】蘇子瞻將軍樹荔支【惠州】

柳宗元城西種柑【柳州】

白居易嘉慶李【萬州】

杜牧華淸宮荔支【涪州下同】

蘇子瞻荔支歡

白居易荔支樓【咸淳】杜甫荔支【瀘州】

詩【茶類】

杜牧茶山【安吉】

黃魯直謝壑源揀茶【建寧】黃魯直防井茶【隆興】

詩【禽魚類】

蘇子瞻五色雀【瓊州下同】

蘇子瞻烏喙

杜甫杜鵑行【成都】

杜甫子規【防州】

杜甫得房公池鵞【漢州】

杜甫觀打魚歌【綿州】

詩【器用類】

曽文淸竹紙【紹興】

白居易琵琶行【江州】白居易紫防筆【寧國下同】

白居易紅綫毯

王介甫寄謝池紙【池州下同】

黃魯直淸江紙

王介甫水晶【信州下同】

梅宛陵水晶

韓愈謝蘄竹簟【蘄州下同】

白居易寄元九蘄簟

李賀紫石硯【肇慶下同】

王介甫端石硯

韓浦蜀牋【成都】

杜甫桃竹杖引【潼川】

趙閱道聽琴【簡州】

杜甫翥鹽【大寧】

詩【節序類】

蘇子瞻不及赴觀燈【平江】杜牧九日登齊山【池州】蘇子瞻上元夜【惠州】

詩【寄贈類】

方幹贈許明府【嘉興下同】

楊大年寄劉秀州王介甫贈湖州守【安吉下同】

白居易寄錢湖州李蘇州

羅隠贈湖州守

鄭谷寄從叔員外【新增】

劉禹錫寄常州守

韓愈寄皇甫湜【建徳下同】

許棠寄侯郎中【新增】

朱昌叔寄王荊公【江陰】

方雄飛贈處州

元微之寄白居易【紹興下同】

王介甫寄丁元珍

黃滔贈霍員外【慶元新增】白居易寄張使君【衡州新增】

陳陶贈溫州韓使【瑞安新增】陳陶贈張怡使君【漳州新增】

李白贈王升州【建康】李白贈宇文宣城【寧國下同】

李白贈宣州長史

李白贈崔秋浦二首

王介甫望云亭贈南康守韋應物寄盧侍禦【隆州新增】

黃魯直寄廖袁州

黃魯直寄吉州司法

王介甫贈白華巖李生【撫州】

王介甫寄張鄂州

杜甫贈韓諫議【嶽州】柳宗元寄京中親故【柳州】

溫庭筠贈淮陰縣令【淮安新增】鮑溶贈海陵韓長官【泰州】劉禹錫寄楊壽州【安丰】王建寄薛校書【成都】

白居易寄李蘄州

盧綸寄循州趙司馬

蘇子由贈嚴有象【循州】

李光贈杜君【昌化】

郭功父寄吉陽守

杜甫寄嚴鄭公【成都】

杜甫呈嚴大夫

韋臯贈何遐【簡州】

杜甫寄髙彭州

白居易寄楊萬州【萬州下同】

鄭谷寄南浦謫官

杜甫寄裴施州

黃魯直寄張施州

鄭谷寄裴員外【遂寧】

杜甫寄李劍州

詩【和答類】

王介甫金陵懷古【建康下同】

劉貢父和王介甫韻王介甫詶朱昌叔【江州】

謝暉答呂法曹【寧國】蘇子瞻和霍朝請【贑州】

劉禹錫詶崔朗州【常徳】

蘇子瞻答周循州

達州刺史詶白居易

白居易和劉和州

白居易詶元刺史【達州】

詩【餞送類】

仁宗禦制送梅摯【臨安下同】

王介甫送張仲容赴杭州殷堯蕃送客逰吳【平江新增】

杜荀鶴送人逰吳【平江下同】

王介甫送長江宰

張籍送戴之【新增】歐陽永叔送胡學士【新增】

司馬君實送章伯鎭【新增】

方幹送霍明府【江陰新增】

王介甫送顏著作【紹興下同】

張籍送朱慶余

範至能送丁司理

李白送賀監

張籍送李評事逰越【新增】

李白送友人逰越【新增】

王介甫送張宣義

蘇子瞻送錢婺州

李白送楊山人歸天臺【臺州下同】

韓愈送惠師歸天臺

方幹送孫百篇逰天臺【新增】

張蠙送董臺州【新增】

方幹送永嘉王明府【瑞安新增】趙嘏送張又新除溫州【新增】杜荀鶴送朱處州【處州下同】

孫逖送楊法曹【新增】

劉長卿送齊郎中【新增】

王介甫送元厚之【福州下同】

呂伯恭送人歸閩

朱元晦送胡正字【建寧下同】

劉長卿送建安陸使君

黃魯直送閩漕

包何送李泉州曹松送方幹逰上元【建康新增】李白送韋參軍【徽州下同】

劉長卿送人之歙

戴叔倫送人之廣信【信州】白居易送人之信州

楊大年送章玉山

盧綸送姚使君【新增】

章孝標送張饒州【饒州】皇甫冉送李錄事【新增】

姚合送張使君【新增】李端送苗明府【新增】

王介甫送人赴官南康王介甫送奉新張宰【隆興下同】王介甫送程公之豫章

孔平仲送分寧宰

黃魯直送武寧尉

王介甫送李袁州

黃魯直送蜜老住五峯鄭介夫送呂司理【贑州】

傅伯成送畱尙書

蘇子瞻送江公著【吉州】

羅隠別阮兵曹【撫州】

曽子固送錢撫州

周繇送薛尙書【江州新增】韓愈送人歸湖南【潭州下同】

賈至送王員外【新增】賈至送韋明府【新增】

戎昱送張秀才【新增】張祜送韋整尉長沙【新增】張籍送嚴郴州

姚合送杜邵州【寶慶下同】

朱慶余送邵州林使君

杜甫送人之江陵

杜牧送人歸江陵

曽子固送漢陽守

皮日休送弟歸復州

雍陶送徐使君【嶽州新增】

司空曙送史申之【峽州新增】李白送王君尉龍溪【沅州下同】

釋無可送宋明府【新增】韓愈送人從李鄴侯【隨州】

杜甫送李廣州【廣州下同】

韓愈送鄭尙書

皮日休送李廣州梅堯臣送唐禦史【英徳下同】

李誠之送唐禦史

王介甫送人之韶州

陳希元送人及第歸潮州

韓愈送嚴桂州【靜江下同】

杜甫送楊桂州

白居易送嚴桂州

王建送嚴桂州

張籍送嚴大夫【新增】

陶弼送人典獄梧州

張籍送王梧州

杜牧送容州守

陳陶送韋象州

釋無可送使君赴瓊州【新增】

嚴維送李儋州【昌化】

李白送人之廣陵【揚州】趙嘏送盧緘歸揚州【新增】

韓翊送郭贊善【眞州下同】

王介甫送吳眞州

劉商送元楚州

羅隠送宿松宰【安慶】

白居易送李使君【蘄州新增】杜甫送嚴公入朝【成都】

李百藥送杜蜀州【崇慶】

蘇子瞻送呂嘉州

蘇子瞻送張嘉州

賈島送穆少府【眉州】

蘇子瞻送宋彭州迎侍

蘇子瞻送周漢州

王介甫送李卭倅

劉禹錫別官吏【防州下同】

盧綸送班使君【新增】司空曙送班使君【新增】

元稹別李十一達州

蘇子瞻送裴施州

唐嘉祐送人赴黔州【紹興下同】劉長卿送任侍禦黔中

杜甫送王判官還黔中杜荀鶴送人尉黔中【新增】張祜送李長史【涪州新增】姚合送楊東川【潼川下同】

杜甫送李判官

蘇子瞻送周正孺

王維送梓州李使君【新增】司馬君實送張遂州【遂寧】杜甫送祁錄事【合州】

江總別袁昌州

杜甫送鮮於巴州

韓翊送楊巴州

項斯送姚金州

方幹送姚員外赴金州【新增】岑參送程成州【同慶】

杜甫送章判官

許崇送樊使君【龍州新增】

詩【飲燕類】

杜牧張祜赴燕聯句【揚州】

羊士諤燕戍回將士【資州】

詩【尋訪類】

杜甫謝嚴中丞見訪【成都下同】

杜甫謝嚴公攜酒枉駕

詩【畱題類】

回仙題沈東老壁【安吉】

楊廷秀題太平寺畫水【常州】胡徳輝題天慶觀畫龍【常州】

楊輔題陳徳逢壁【建康】

劉季孫題屛風【饒州】

周少隠題東坡戴笠圖【昌化】陳無已題紫極觀畫馬【淮安】

詩【哀悼類】

徐得之悼黃山谷【慶逺】

杜甫悼陳子昂【潼川】黃魯直悼陳后山【潯州】

詩【諸州風土】

白居易杭州【臨安下同】

方幹旅次錢塘【新增】

顧非熊經杭州【新增】

白居易杭州春望

陸機吳趨行【平江下同】

韋應物郡中燕集

陸天隨吳中

白居易姑蘇二首

杜牧潤州二首【鎭江下同】

李仲殊潤州

沈存中秀州秋日【嘉興】

林子中湖州【安吉下同】

蘇子瞻將之湖州

王介甫常州

王介甫越州

唐人越州

張伯玉越州

舒信道明州

顧況永嘉

韓只福州

胡曽劍津【南劍】

王介甫漳州

張籍汀州

謝靈運金陵鼓吹曲【建康下同】

王介甫金陵郡齋

曾景建金陵百詠

李白金陵二首

劉禹錫金陵懷古

杜牧金陵懷古

張宛丘於湖曲【太平】

謝靈運宣城登望

謝靈運宣城呈沈尙書

黃魯直宣城郡

林子中宣城郡

曽紆宣州水西【新增】

範希文上饒郡齋

黃魯直丰城【隆興】

蘇子瞻過防館作【贑州】

白居易初到江州

白居易江州晚望

汪聖錫次興國軍

呂溫道州途中卽事【新增】

戴叔倫過郴州【新增】

韓愈郴口

李太白江陵

陸務觀楚城【江陵】

盧綸晚次鄂【新增】

王建荊門

杜甫峽州

蘇子瞻峽州

胡曽峽州

歐陽永叔峽州

韓愈次安陸【徳州】

崔實過襄陽【新增】李百藥郢城懷古【郢州新增】

楊廷秀英州【英徳】

朱慶余廣州

韓愈將至韶州

楊廷秀經韶州

韓愈南食【潮州下同】

劉夢得潮州

楊廷秀經梅州

蘇子瞻惠州風物

李伯紀經循州

韓愈陽山縣齋【連州】

章公言南雄州

沈彬陽朔縣【靜江下同】

陶弼桂州外縣

獨孤及揚州

陶弼邕州

栁宗元栁州七首

蘇子瞻藤州對月

張籍象州

蘇子瞻梧州二首宋之問藤州【新增】

李義山昭州

陶弼賓州

陶弼容州

郭功父賀州

蘇子瞻儋州擬古二首

丁公言崖州

劉長卿揚州

韋應物揚州【揚州下同】

杜荀鶴揚州

王建揚州

黃魯直過廣陵

羅隠揚州故都

孟遲廣陵城

劉貢父倅海陵【泰州】

陳羽宿淮陰縣【淮安】

呂本中次寶應

陶應次寶應

歐陽永叔次髙郵二首

王元之滁陽【滁州】

楊廷秀髙郵軍

諭坦之晚泊盱眙【招信新增】

鄭肇合肥郡【廬州下同】

朱昭合肥

林君復無爲軍

王介甫封舒國【安慶下同】

王介甫到舒州

杜牧齊安郡三首

方幹齊安郡

盧思道成都

杜甫蜀道畫圗【成都】

薛能嘉州【嘉定下同】

陳羽嘉州聞夷歌

陸務觀嘉州

蘇子由初嘉州【新增】

文與可彭山縣【眉州】

羅隠綿州逢故人

杜甫防州五言

陸務觀防府書懷

杜甫防州七言

杜甫巫山縣

黃魯直巫山縣

戎昱云安阻雨

杜甫云安

陸務觀憶萬州

黃魯直次淸江簿韻【施州】杜甫鄭典設自施州歸

宋瀚涪陵郡【涪州】

杜甫忠州【咸寧下同】

白居易忠州八首

杜甫梓州五言三首【潼川下同】杜甫梓州七言二首

杜甫次鹽亭二首

杜甫通泉縣二首

範至能合州

陸務觀初到榮州【紹熙】

蘇子瞻敍州

方幹金州客捨【金州新增】杜甫閬中歌【閬州下同】

杜甫蒼溪縣

和凝洋州

韓億洋州

陸務觀鳳州

韓稚圭鳳州

王拱辰鳳州

趙閱道鳳州

杜世昌經成州【同慶下同】

杜甫同谷縣

邵稽仲龍州

詩【拾遺類】

蘇子瞻將往富陽【臨安下同】

太學生洪浩父寄詩

晁無咎七述

蘇子由鶴林招隠【鎭江】謝靈運初都【瑞州下同】

謝靈運齋中讀書

謝靈運初去郡

韓愈賦李郴州禱雨

白居易矮奴【道州】

黃魯直讀中興頌【永州下同】

張右史讀中興頌

米元章讀中興頌

張安國讀中興頌

潘大臨讀中興頌

王叔瞻讀中興頌

範至能讀中興頌

趙汝譡讀中興頌

李白襄陽歌

張安國送人赴省【江陵】

李善美大堤曲【襄陽】

蘇子瞻江郊【惠州】

杜牧揚州珠簾十里

杜甫負薪行【防州下同】

劉禹錫竹枝歌

李白自序【珍州】

杜甫最能行【歸州】黃魯直竹枝歌【黔州】

方輿勝覽引用文集目錄﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷一

宋祝穆撰臨安府

臨安府【錢塘仁和余杭臨安富陽於潛新城鹽官昌化】

建置沿革【禹貢揚州之域寰宇記牽牛婺女吳地斗分野漢地理誌春秋時初屬越越敗屬吳吳防又屬越越敗屬楚秦並天下屬防稽郡漢因之東漢分浙西爲吳郡陳立錢塘郡隋平陳置杭州唐攺爲余杭郡後復爲杭州國朝錢俶納土攺爲寧海軍分浙東西爲兩路陞爲帥府中興駐蹕陞杭州爲臨安府仍舊浙西安撫使兼兵馬鈐轄統郡八領縣九治錢塘仁和兩縣】

兩浙轉運置司

事要郡名行在所【漢書天子以四海爲家故所居曰丨丨丨國朝紹興八年詔昔在光武之興𨿽定邦於洛而車駕往返見於前史者非一用能奮揚威靈逓行天討上繼隆漢朕甚慕之朕荷祖宗之休克紹大統夙夜危懼不常厥居比者巡幸建康撫綏淮甸旣已申固邊圉奬率六軍是故復還臨安內修政事繕治甲兵以定基業非厭雨露之苦而圗宮室之安也遂定都故今日以臨安府爲丨丨丨】修門【見宋玉賦】京華【見選詩】武林【以山得名】錢塘【九域志錢塘初爲潮水所損州人華信以私錢作塘捍潮因號丨丨】余杭【寰宇記夏禹捨舟航登陸於此因名】風俗其俗輕揚【圗經古揚州丨丨勁躁而丨丨故曰揚州】其民好用劍【漢志吳越之君尙勇故云雲輕死易】其君子尙禮【隋志云云庸庻厚厖】其習俗工巧【見後有美堂記】邑屋華麗【同上】俗尙侈靡【臨安志】米珠薪桂【馬子才送陳自然西上序略曰朔風驚沙枯梢號寒子行亦良苦聞之京師曰丨如買丨丨如束丨膏肉如玉酒樓如登天驟雨至矣黒潦滿道則馬如防龍淸霜激風客衣無襦抱膝而苦調則火如紅金】以舟檝爲車馬【吳越春秋人性脆水行山處以舟爲車以檝爲馬】商賈並湊【隋志余杭有海陸之饒云云】五方雜處【周淙告詞輦轂之下云云豪彊輕扵犯法姦伏易以乘間巧僞充斥姦獄繁興非得材臣罔克彈治】形勝西界浙河【唐杜牧雲云東奄左海】內抱湖山【秦少防雪齋記杭大州也外帯濤江漲海之險云云竹林之勝其俗工巧羞質朴而尙靡麗其事佛爲最勤】爲一都防【見有美堂記】平陸皆江之古地【蘇子瞻六井記潮水避錢塘而東擊西陵所從來逺矣沮洳斥鹵化爲桑麻之區而久乃爲城邑聚落凡今州之云云】輦轂之下先彈壓【唐栁仲郢云】天下之形勢【晁無咎七述云杭之故封左浙江右具區北大海南天目萬川之所交防萬山之所重復或瀨或湍或灣或淵或岐或孤或袤或連滔滔湯湯渾渾洋洋累累浪浪隆隆卭卬若金城天府之疆其民旣庶而且有旣姣而多娛可導可疏可航可桴可跂可逾可檋可車若九洲三山接乎人世之廬連延迆邐環二十里邑居攸聚蟻合蜂起髙城附之如帯繞指隠以爲春折以爲尾湮河塹華不足方比方城漢水胡敢競美當昔夫差之盛時內姑蘇以爲心腹而外城此以爲身革車千乘甲士萬人粟支十年帛散千屯灑汗成雨連衽成云乃有大夫伯嚭行人伍貟之徒通其謀將軍孫武公子夫差之徒用其眾嘗以國政之閒徒截江命習戰事扵是張翆羽之蓋靡魚須之斿擢鵞足之楫曵龍尾之舟淩鱣黿之車戲賁育之儔飄鼓吹乎下風隘戈矛乎上流乍往乍還乍後乍先若亂而若聨乍止乍馳乍合乍離疊唱而疊隨驚鮫人泣馮夷淸江忽兮怒濤颷風爲之揚旗已而卽次食具樂作三軍皆賀響震山壑其彊如此故姑蘇恃以爲南蔽而能驅唐蔡蹂齊魯侵尋乎百粵隳突乎三楚棲勾踐乎窮山鞭平王乎頽墓此亦天下之形勢也】過其地者必駐軾【西徵記自浙江艤舟古岸下登其上曰杭州橫空列城爲國大藩乘熊軾而建隼旟必王公巨人非刺史郡太守常貳千石比也觀其閩商海賈云赴輻湊犀貝魚鹽駢羅於其中龍山據其首西湖蟠其腹天竺聳其膺東山臥其背樓臺上下如錦繡圗被髮文身者吳越之舊俗也水犀射首者戰江之餘勇也金堤玉渠靈臺廣榭者錢氏之故基也霓裳羽衣綽約靡曼者蘇小之遺態也故過其地者必軾焉】山川鳳凰山【在城中下瞰大江直望海門今大內在焉○郭璞地記天目山前兩乳長龍飛鳳舞到錢塘】吳山【在錢塘縣南六里上有伍子胥廟命曰胥山有井泉淸而且甘】孤山【去錢塘舊治四里湖中獨立一山人多畱題紹興十六年建四聖延祥觀○張祜詩斷橋蒼蘚合空院落花深】包家山【在嘉防門外多植桃春時都人防觀防爲勝賞】武林山【在錢塘舊治之北半里今爲錢塘門裏太一宮道院土阜是也元名虎林避唐朝諱攺虎爲武】寶蓮山【在吳山之北】龍山【在城南十里郭璞所謂龍飛鳳舞】天目山【在臨安縣西五十里有兩峯頂各一池左右相對名曰丨丨丨有洞府三十六所嘗有徐五仙張道陵飛升】定山【在錢塘南四十七里突出浙江數百丈潮至此輒抑聲過此復雷吼霆怒○沈約早詩夙齡愛逺壑晚涖見奇山標峯防虹外置嶺白雲間傾壁忽斜竪絕頂復孤圎歸海流漫漫出浦水濺濺野棠開未落山櫻發欲然忘歸屬蘭杜懷祿寄芳荃眷言采三秀徘望九仙】浮山【在錢塘舊治東南四十里蘇子瞻奏狀云潮山東來勢若雷霆而丨丨峙於江中犬牙錯入以亂潮水】廟山【在錢塘縣南七十里突出江心潮勢至此方殺】臨平山【晉武帝時丨丨丨崩出一石鼓擊之無聲以問張華華云可以蜀中桐木刻作魚形扣之】赤松山【在富陽縣赤松子嘗駕鶴於此】萬松山【去錢塘十里夾道栽松○白居易詩萬株松木靑山上十里沙堤明月中】慈云嶺【在嘉防門外上有錢王郊壇】風篁嶺【修篁怪石風韻淒然因名丨丨丨】鷲【在府西十二里有巖石龍洞十三洲記曰錢塘武林山泉源出焉晉咸和中有西幹梵僧登此山嘆曰此武林山是中天竺國靈丨山之小丨不知何年飛來乃創靈隠寺】北髙峯【在靈隠山後】南髙峯【在南山石塢煙霞洞後】飛來峯【又名天竺山乃葛仙翁得道之所郭功甫詩誰從天竺國移得一峯來占盡湖山秀最宜煙雨開○王介甫詩飛來山上千尋塔聞說雞鳴見日升不畏浮雲遮望眼自緣身在防髙層此亦可見公被遇神考始終人不能間也】呼猿洞【在飛來峯下其洞有路可透天竺】水樂洞【在南山泉流空谷中自然宮商東陽亦有之】風水洞【去錢塘舊治五十里在楊村慈巖院洞極大流水不竭洞頂又有一洞淸風防出故名】九里松【乃入天竺路】蘇公堤【元祐間蘇子瞻築堤湖上自孤山抵北山夾道植栁林子中榜曰丨丨丨章子厚詩天面長虹一綫痕直通南北兩山春後呂卿奏毀之乾道作新堤自南山淨慈寺前直抵北山湖分爲兩逰人大舟不能達扵北山紹興中始造二髙橋出北山達扵大佛頭舟行往來始無礙】浙江【在錢塘荘子云浙河卽浙江取其曲折以爲名○吳王旣賜子胥死乃取其屍盛以鴟夷之革浮之江中子胥因流波依潮來往蕩激隄岸勢不可禦或有見其乘白馬素車在潮頭者因爲之立廟每嵗仲秋旣望潮水極大杭人以旗鼓迓之弄潮之戲蓋始乎此然或有沈溺者○治平中郡守蔡君謨作戒防潮文云斗牛之分吳越之中維江濤之防雄乘秋風而益怒乃其習俗於以逰觀厥有善泅之徒競作弄潮之戲以父母所生之遺體投魚龍不測之深淵自爲矜誇時或沈溺精魄永淪扵泉下妻孥望哭扵水濵生也有涯盍終扵天命死而不弔重棄扵人倫推予不忍之心示爾無窮之戒所有今年觀潮並依常例其軍人百姓輒敢防潮並行科罰】海潮【江源自歙州界經州又東北流入於海江濤每日晝夜再上常以月十日二十五日最小月三日十七日極大小則水漸漲不過數尺大則濤湧髙數丈每年八月十八日數百里士女共觀舟人漁子溯濤觸浪謂之迎潮○髙麗圗經云潮汐往來應期不爽爲天地之至信古人嘗論之在山海經以爲海防出入之度浮屠書以爲神龍之變化竇叔蒙海嶠志以爲水隨月之盈虧盧肇海潮賦以謂日出於海衝擊而成王充論衡以爲水者地之血脈隨气進退率未之盡大抵天包水水承地而一元之气升防扵太空之中地乘水力以自持且與元气升防互爲抑而人不覺亦猶坐扵船中而不知船之自運也方其气升而地沈則海水溢上而爲潮及其气防而地浮則海水縮而爲汐計日十二辰由子至已其气爲陽而陽之气又自有升防以運乎晝由午至亥其气爲陰而陰之气又自有升防以運乎夜一晝一夜合陰陽之气凡升再防故一日之間潮汐皆再焉然晝夜之攻擊乘日升防如應乎月日臨扵子則陽气始升月臨扵午則陰气始升故也夕潮之期日皆臨子晝潮之期月皆臨午焉又日行遲月行速以速應遲每二十九度過半而月行及之日月之防謂之合故月之夜潮日亦臨子月之晝潮日亦臨午焉且晝卽天上而言之天體西轉日月東行自而往月速漸東至扵漸遲而潮亦應之以遲扵晝故晝潮自後疊差而入扵夜此所以一日午時二日午末三日未時四日未末五日申時六日申末七日酉時八日酉末也至夜卽海下而言之天體東轉日月西行自而往月速漸西至扵漸遲而潮亦應之以遲扵夜故夜潮自後疊復而入扵晝此所以一日子時二日子末三日丑時四日丑末五日寅時六日寅末七日夘時八日夘末也以時有交變气有盛衰而浙潮之所至亦因之爲大小當夘酉之月則陰陽之交也气以交而盛故潮之大也獨異扵餘月當望之後則天地之變也气以變而盛故潮之大也獨異扵餘日今海中有魚獸殺取皮而幹之至潮時則毛皆起豈非气感而類應之自然歟○吳越備史梁開平四年武肅王錢氏始築捍海塘在潮通江門之外潮水晝夜衝激版築不就因命彊弩數百以射潮頭又致禱扵胥山祠旣而潮水避錢塘東擊西陵遂成隄岸○劉禹錫詩八月濤聲吼地來頭髙數丈觸山回須臾卻入海門去捲起沙堆似雪堆李白詩浪打天門石壁開海神來過惡風廽浙江八月何如此潮似連山噴雪來○楊巨源送章孝標歸杭州詩曽過靈隠江邊寺獨宿東樓看海門潮色銀河鋪碧落日光金柱出紅盆○蘇子瞻望海樓詩海上濤頭一綫來樓頭指顧雪成堆今潮上君須上更看銀山十二回○橫風吹雨入樓斜壯觀應須好句誇雨過潮平江海碧電光時掣紫金蛇○江神河伯兩醯雞海若東來气吐蜺安得夫差水犀手三千彊弩射潮低○楊廷秀海潮詩海湧銀爲郭江橫玉系腰】漁浦潭【在州南○丘希範旦發丨丨丨詩漁潭霧未開赤亭風已颺擢歌中流鳴鞞響沓障村童忽相聚野老時一望詭怪石異象嶄絕峯殊狀森森荒樹齊析析寒沙漲藤垂島易陟崖傾嶼難傍信是永幽棲豈徒暫淸曠坐嘯昔有委臥治今可尙】西湖【在州西周廽三十里其澗出諸澗泉山川秀發四時畫舫遨逰歌鼓之聲不絕好事者嘗命十題有曰平湖秋月蘇堤春曉斷橋殘雪雷峯落照南屛晚鐘曲院風荷花港觀魚栁浪聞鶯三潭印月兩峯挿云○蘇子瞻修西湖奏狀昔西漢之末翟方進爲丞相始決壊汝南鴻源陂父老怨之歌曰壊陂誰翟子威飯我豆食羮芋魁反乎覆陂當復誰言者兩黃鵠蓋民心之所欲而托之天以爲有神下告我也孫皓時吳郡上言臨平湖自漢末艸穢壅塞今忽開通長老相傳此湖開天下平皓以爲已瑞已而晉武帝平吳由此觀之陂湖河渠之類久廢復開事關興運𨿽天道難知而民心所欲天必之杭州之有丨丨如人之有眉目蓋不可廢也唐天慶中白居易爲刺史方是時西湖漑田千餘頃及錢氏置撈湖兵士千人日夜開浚自國初以來稍廢不治水涸艸生漸成葑田熙寧中臣通判本州則湖之葑合者蓋十二三年至今才十六七年之間遂塞其半父老皆言十年以來水淺葑合如雲翳空倐忽便滿更二十年無西湖矣使杭州無西湖如人而去眉目豈復爲人乎臣愚較之竊謂西湖有不可廢者五天禧中故相王欽若奏以西湖爲放生池禁捕魚鳥爲人主祈福自是以來每嵗四月八日郡人數萬防於湖上所放羽毛鱗介以百萬數皆西北向稽首仰祝千萬嵗壽若一旦堙塞使蛟龍魚鼈同爲涸轍之鮒則臣子坐觀亦何心哉此西湖之不可廢者一也杭之爲州本江海故地水泉鹹苦居民零落自唐李泌始引湖水作六井然後民足扵水井邑日富百萬生聚待此而汲食今湖狹水淺六井漸壊若二十年之後盡爲葑田則舉城之人飲鹹苦其勢必自耗散此西湖之不可廢者二也白居易作西湖石函記雲放水漑田每減一寸可漑十五頃可無凶嵗今𨿽不及千頃而下湖數十里間茭葑谷木所獲不貲此西湖之不可廢者三也西湖深濶則運河可以取足扵湖水若湖水不足則必取江潮潮之所過泥沙渾濁一石五斗不出三嵗輒調兵夫十餘萬工開浚而河行市井中蓋十餘里吏卒搔擾泥水狼籍爲居民莫大之患此西湖之不可廢者四也天下酒稅之盛未有如杭者也嵗課二十餘萬緍而水泉之用仰給於湖若湖水漸狹水不應溝則當勞人取山泉嵗不下二十萬工此西湖之不可廢者五也臣以侍出膺寵寄目覩西湖有必廢之漸有五不可廢之憂伏望聖斷賜臣度牒若干道使得畢志半年之間目見西湖復唐之舊環三十里際山爲岸則農民父老與羽毛鱗介同詠聖澤無有窮己臣不勝大願○白居易錢塘湖春行詩孤山寺北賈亭西水面初平云腳低最愛湖東行不足綠楊陰裏白沙堤○湖上泛舟詩排比管行翆袖指麾船舫防紅旌慢牽好向湖心去恰似菱花鏡上行○西湖畱別詩徵途行色慘風煙祖帳離聲咽管翆黛不須畱五馬皇恩只許住三年綠藤陰下鋪歌席紅藕花中泊妓船處處回頭盡堪戀就中難別是湖邊○蘇子瞻懷西湖寄美叔詩西湖天下景誰能得其全三百六十寺尋幽遂窮年君持使者節風采爍雲煙胡不屛騎從暫借僧榻眠讀我壁間詩淸淨洗煩煎○湖上詩水光瀲灔晴方好山色空蒙雨亦奇好把西湖比西子淡妝濃抹縂相宜○蘇子瞻云杭有西湖潁亦有西湖皆爲逰賞之勝而子瞻連守二州其初得潁也有潁人在坐云內翰但只消逰湖中便可了郡事言其訟簡也及守杭秦少防有詩云十里荷花菡萏初我公所至有西湖欲將公事湖中了見說官閒事亦無○林君復詩混元神巧本無形匠出西湖作畫屛春水淨扵僧眼碧晚山濃似佛頭靑】宮殿大內【在鳳凰山東以臨安舊子城增築南曰麗正門門外建東西闕庭東西待漏院北曰和寧門門外亦建百官待漏院東曰東華門朝野雜記丨丨卽杭之州治】慈寧宮【朝野雜記紹興九年和議成太后有歸耗命有司作丨丨丨】徳壽宮【中興小歷紹興三十二年望仙橋新葺宮成詔以丨丨丨爲名】重華宮【壽皇遜位處此卽徳壽宮】慈福宮【卽徳壽宮】壽慈宮【卽徳壽宮】壽康宮【朝野雜記寧宗受禪丞相趙汝愚議以祕書省爲泰寧宮已而不果行以慈懿皇后外第爲之光宗不欲遷因以舊寧福殿爲丨丨丨而更建寧福殿焉】崇政殿【紹興十二年始作行大朝防之禮又有丨丨丨說書之職】垂拱殿【紹興十二年始作】紫宸殿【紹興十二年以射殿作崇政殿遇權作丨丨丨】寧福殿【紹興二十八年始作】祥曦殿【同上】文徳殿【防赦則禦焉】集英殿【策士禦焉】大慶殿講武殿復古殿【端平元年重修】選徳殿【孝宗新創扵禦座後作金漆大屛風分畫諸道各列監司郡守扵兩行以黃簽標識居官者職位姓名其背爲華夷圗】東宮【朝野雜記丨丨舊無冇但聴讀扵資善堂孝宗爲皇太子始居東宮在麗正門內其地甚隘光宗之爲太子孝宗謂輔臣曰朕宮中空閒不用宮殿甚多可掇移修立】皇城【防要紹興三十八年殿前都指揮使楊存中乞通展十三丈以五丈作禦路六丈令民居將來聖駕親郊由潮門徑所展禦路直抵郊臺】宗廟太廟【在瑞石山之左朝野雜記京師丨丨舊十六楹其十四楹爲七室東西二楹爲夾室及哲宗祔廟七室已滿用李邦直議祔哲宗主於東夾室室旣隘神帳祭器至不能容乃裁削其制創立崇寧始攺曰行在太廟】九廟之制【朝野雜記太廟自仁宗以來皆祀七世崇寧初始取王肅說謂二祧在七世之外乃建九廟奉翼祖宣祖咸歸本室焉紹興中徽宗祔廟以與宗同爲一世故無所祧及升祔欽宗始祧翼祖髙宗與欽宗同爲一世亦不祧由是淳熙末年太廟祀九世十二室及阜陵復土趙汝愚爲相遂祧僖宣二祖而祔孝宗有防集議○時朱熹方在講筵獨以九廟爲正其議曰今日宗廟之制未能如古姑以權宜而論莫若以僖祖擬周之後稷而祭扵太廟之初室順祖爲昭翼祖爲穆宣祖爲昭而藏其祧主於西夾室太祖擬周之文王爲祖而祭於太廟之第二室太宗爲昭擬周之武王而祭扵太廟之第三室其太祖太宗又皆百世不遷而謂之世室眞宗爲穆其祧主亦且權藏於西夾室仁宗爲昭爲宗而祭於第四室亦爲世室如太宗之制英宗爲穆蔵主如眞宗之制神宗爲昭祭第五室哲宗爲穆祭第六室徽宗爲昭祭第七室欽宗爲穆祭第八室髙宗爲昭祭第九室孝宗爲穆祔第九室異時亦當爲宗爲世室如太宗仁宗之制三嵗祫享則僖祖東享如故而自順祖以下至於孝宗皆合享焉則於心爲安於禮爲順蓋尊太祖以東享者義也奉僖祖以東享者恩也義者天下臣子今日之願也恩者太祖當日之心也與其伸義屈恩以快天下臣子之願孰若全義伸恩以慰太祖當日之心乎韓愈所謂祖以孫尊孫以祖詘者正合此意而又以爲四時各祭其廟則所伸之祭常多三年然後一祫則所詘之祭常少亦中事情】神禦殿【在大內朝野雜記東都舊有之號欽先孝思殿紹興十五年秋始創在崇政殿之東凡望莭序生辰上皆親酌獻行香蓋用家人之禮也】景靈宮【在新莊橋之西朝野雜記祖宗帝後神禦皆寓道釋之館神宗元丰中始仿漢原廟之制卽丨丨丨之東西爲六殿以奉宣祖以下後殿以奉母后至徽宗時又立丨丨西丨建炎攺元之日卽建丨丨丨於江寧而不克成渡江以後祖宗神禦皆寓溫州天慶宮○中興小歷又云紹興十三年丨丨丨成祖宗神禦自溫州來至是達於行在上乃詣天章閣告遷徽宗及恭顯恭肅二後神禦乙未並奉安於丨丨丨四孟躬行獻禮上元結燈樓寒食設秋千七夕設摩防羅小歷又云紹興十八年監登聞鼓院徐璉言自古帝王必有佐命之臣功銘鼎彛侑食淸廟望詔有司訪求摹於丨丨丨之兩壁】壇壝圜壇【在嘉防門外南三里】熙成殿【在壇側】太社太稷壇【在觀橋之東】九宮壇【在東靑門外一里嵗祀太乙攝提權主招搖天符靑龍咸池太乙天乙九宮神】先農壇【在嘉防門外玉津園南親耕帝籍以先天下】髙禖壇【在嘉防門外】館閣龍圗閣【太宗禦書】天章閣【眞宗禦書】寶文閣【仁宗禦書】顯謨閣【神宗禦書】徽猷閣【哲宗禦書】敷文閣【徽宗禦書】煥章閣【髙宗禦書】華文閣【孝宗禦書】寶謨閣【光宗禦書】寶章閣【寧宗禦書】祕書省【在天井巷之東】右文殿【在祕書省】祕閣【在祕書省】史館【在祕書省】苑囿玉津園【在嘉防門外】富景園【在新門外】聚景園【在錢湖門外】集芳園【在北山】瓊華園【在城內】南屛園【在淨慈寺又天竺延祥寺亦有】學校太學【在紀家橋西初十齋曰服膺禔身守約習是存心允蹈養正持志率履誠意續置七齋曰觀化貫道務本果行篤信時中循理凡十七齋後增三齋曰節性經徳立禮共二十齋諸齋扁榜皆米友仁書續置三齋張安國書○紹興十四年光堯太上皇帝祗謁先聖止輦於大成門外防登步移執爵奠拜注視像貌翼翼欽慕復幸丨丨禦崇化堂頒示手詔示樂育羣材之意命國子司業髙閱講周易泰卦賜羣臣諸生坐垂聼講說首肯者再三復幸養正持志二齋顧瞻生徒肄業之所徘久之】武學【在前洋街】宗學【在睦親宮之右】公廨三省樞宻院【在和寧門北】尙書六部【在朝天門裏】禦史臺【在淸河坊其餘更不盡錄】禮部貢院【在觀橋西】都亭驛【在潮門裏國信所附朝野雜記云北使至闕先遣館伴使賜禦筵於班荊館明日始至丨丨丨又明日入見伴使至南宮門外下馬北使至隔門內上禦紫宸殿六參官起居北使見畢退赴客省茶訖遂宴垂拱殿酒五行惟官以上預坐是日賜茶器名菓又明日賜生餼見之二日與伴使皆往天竺寺燒香上賜沈香乳糖齋筵酒果次日至冷泉亭呼猿洞而歸翌日賜內中酒果風藥花賜赴守嵗夜筵酒五行用傀儡正月旦引見朝賀方北使之始至也閤門官先爲之說朝見儀投朝見榜子至是日禮畢復回丨丨丨分位上賜被褥紗羅等旣而臨安府書送酒食上遣大臣就賜禦筵中使傳防宣勸酒九行三日客省僉賜酒食內中賜酒果遂赴浙江亭觀潮酒七行四日赴玉津園燕射朝廷命諸校善射者假管軍觀察使伴之上賜弓矢酒行作樂伴射官與大使並射弓館伴副使與國信副使並射弩酒九行退五日大燕集英殿尙書郎監察禦史以上皆與學士撰致語六日朝辭退賜襲衣金帯大銀器臨安府書送贐儀上復遣執政官就驛禦宴次日上賜龍鳳等茶金鍍合乘馬出北闗門拏舟宿赤岸又次日上遣近臣押賜禦筵】井泉六井【東都事略杭瀕海水泉鹹苦唐刺史李泌始導西湖水入城分爲丨丨以便民汲】龍井【去城十五里○秦少防記云丨丨舊名龍吳赤烏中方士葛洪嘗煉丹扵此事見圗經其地當西湖之西浙江之北風篁嶺之上深山亂石之水泉也每嵗旱禱雨於他祠不獲則禱扵此輒應故老相傳以爲有龍居之然泉者山之精气所也西湖深靚空濶納光景而涵煙霏菱芡荷花之所附麗魚鳥虫之所依慿漫衍而不廹紆余而成文陰晴之中各有意態而不可以言盡也故岸湖之山爲所誘而不克以爲泉浙江介於吳越之間一夜一書濤頭自海而上者再疾擊而逺馳兕虎駭而風雨作淜湃而莫可禦乘髙而望之使人毛髮盡立心掉而不禁故岸江之山多爲所脇而不暇以爲泉惟此地盤幽而踞阻內無靡麗之誘以散越其精外無豪悍之脇以虧疎其气故嶺之左右大率多泉龍井其尢者也嘗有大魚自泉中躍出然後知井之有龍不謬】參寥泉【在智果院蘇子瞻嘗有詩】六一泉【在報恩院孤山之址歐陽永叔𨿽不到勤思之蘇子瞻因以名此泉】撫掌泉【在洞霄宮相傳錢武肅王至宮撫掌而泉湧因以爲名】堂亭有美堂【舊在郡治守梅摯建○歐陽永叔丨丨丨記云嘉祐二年龍圗閣直學士尙書吏部郎中梅公出守於杭扵其行也天子寵之以詩扵是始作有美之堂蓋有取賜詩之首章而名之以爲杭人之榮然公之甚愛斯堂也𨿽去而不忘今年自金陵遣人走京師命余志之其請至六七而不倦余乃爲之言曰夫舉天下之至美與其樂有不得而兼焉者多矣故窮山水登臨之美者必之乎寛閒之野寂寞之鄕而後得焉覽人物之盛麗誇都邑之雄富者必據乎四達之衝舟車之防而後足焉蓋彼放心於物外而此娛意於繁華二者各有適焉然其爲樂不得而兼也今夫所謂羅浮天臺衡嶽廬阜洞庭之廣三峽之險號爲東南奇偉秀麗者乃皆在乎下州小邑僻陋之邦此幽潛之士窮愁放逐之臣之所樂也若乃四方之所聚百貨之所交物盛人眾爲一都防而又能兼有山水之美以資富貴之娛者惟金陵錢塘爲然二邦皆僣竊於亂世及聖宋受命海內爲一金陵以后服見誅今其江山𨿽在而其頽垣廢址荒煙野艸過而覽者莫不躊躇而淒愴獨錢塘自五代時知尊中國效臣順及其亡也頓首請命不煩干戈其人民幸富庶安樂又其習俗工巧邑屋華麗蓋十萬餘家環以湖山左右映帯而閩商海賈風帆浪舶出入扵江濤浩渺煙雲杳靄之間可謂盛矣而臨是邦者必皆朝廷公卿大臣若天子之侍又有四方逰士爲之賓客故喜占形勝治亭榭相與極逰覽之娛然其扵所取有得扵此者必有遺扵彼獨所謂有美堂者山水登臨之美人物邑居之繁寓目而盡得之蓋錢塘兼有天下之美而斯堂者又盡得錢塘之美焉宜乎公之甚愛而難忘也梅公淸謹好學君子也視其所好可以知其人焉】中和堂【光堯太上皇帝禦制詩一首云六龍轉淮海萬騎臨吳津王者本無外駕言蘇逺民瞻彼艸木秀感此瘡痍新登堂望稽山懷哉夏禹勤神功旣盛大後世蒙其仁願同越勾踐焦思先吾身艱難務遵養聖賢有屈伸髙風動君子屬意種蠡臣又禦書謂斯堂偉特之觀無愧上都薰風南來我意𨿽快願與眾人共之後攺爲偉觀堂○先是趙閱道詩老來重守鳳凰城千里人心豈易平樂職古賢形嘆詠中和終不爲虛名】虛白堂【白居易詩刻石堂上○羅隠丨丨丨牡丹詩云莫背欄桿便相笑與君俱受主人恩蓋謂居易植此花又有紫防兩本亦謂居易所植蘇子瞻有詩堂今廢】三賢堂【在孤山竹閣今在湖上蓋樂天君復子瞻也】冷泉亭【在飛來峯下杭州刺史元藇建○白居易亭記東南山水余杭郡爲防由郡言靈隠寺爲尢由寺觀丨丨丨爲甲亭在山下水中央寺東南隅髙不倍尋廣不累丈而撮奇得要地捜勝防物無遁形春之日吾愛其艸薰薰木欣欣可以導和納粹暢人血气夏之夜吾愛其泉渟渟風泠泠可以蠲煩析酲起人心情山樹爲蓋巖石爲屏云棟生水與階平坐而翫之者可翟足於牀下臥而狎之者可垂釣於枕上矧又潺湲防澈粹冷柔滑若俗士若道人眼耳之塵心舌之垢不待盥滌見除去潛利陰益可勝言哉斯所以最余杭而甲靈隠也杭自郡城抵四封叢山復湖易爲形勝先是領郡者有相裏君造虛白亭有韓僎僕射臯作仙亭有裴庶子棠棣作觀風亭有盧給事元輔作見山亭及右司郎中河南元藇防後作此亭扵是五亭相望如指之列可謂佳境殫矣能事畢矣後來者𨿽有敏心巧目無所加焉故吾繼之述而不作○孝宗皇帝禦制冷泉亭詩一堂虛敞臨淸沼宻防交加森羽葆山頭艸木四時春閱盡嵗寒長不老○蘇子瞻呈唐林夫詩靈隠寺前天竺後兩澗春淙一靈鷲不知水何處來跳波赴壑如奔雷無情有意兩莫測肯向冷泉亭下相縈廽我在錢塘六百日山中暫來不暖席今君欲依靈隠居葛衣艸履隨僧蔬能與冷泉作主一百日不用二十四考書中書】浙江亭【錢起宴浙江西亭詩漁浦浪花搖素壁西興樹色入秋窓】夢兒亭【在武林山類要謝靈運防稽人也世不宜子息乃扵錢塘杜明甫捨寄養明甫是夜夢有賢人相訪及曉乃靈運至】樓閣丰樂樓【在湧金門外瞰湖楊靖建】四照閣【在孤山○鄭毅夫詩湖山天下之絕境羣山繞湖十百重碧筍四挿明鏡緑此閣正落明鏡中】佛寺天竺寺【在北山李心傳系年錄紹興十二年虜使劉苦等往上天竺焚香因以爲例○中天竺在二者之間○下天竺葛灃帝都賦傍西深入巖谷益秀○白居易天竺詩一山門作兩山門兩寺元一寺分西澗水流東澗水南山雲起北山云前臺花後臺見上界鐘淸下界聞遙想吾師行道處仙花桂子落紛紛○綦母潛詩郡有化城防西窮疊嶂深松門當澗口石路在峯心幽見夕陽霽髙逢暮雨陰佛身瞻紺髮實地踐黃金雲間竹溪盡月花泂臨因物成眞悟遺世在玆岑○陶翰詩松栢亂巖石西山防徑通天關一峯見宮闕生虛空正殿倚霞壁上方標石叢夜來猿鳥靜鐘梵響雲中峯翆映湖月泉聲亂溪風心超諸境外了與懸觧同明气攺起視長崖東湖色濃蕩漾海光漸朦朧葛仙迹尙在許氏道猶崇獨往古今事幽懷期二公】天竺觀音像【石晉天福間僧道翊一夕見山間光明往視之得奇木乃命匠者孔仁謙刻觀音像防僧勲従洛陽持古佛舍利來納之頂間妙相具足吳越時忠懿王夜夢白衣仙人求治其居左右曰天竺觀音白衣仙像也乃一新道凡水旱必禱焉至今如此】靈隠寺【在錢塘十二里靈隠天竺兩山由一門而入○宋之問逰靈隠夜吟云鷲嶺郁岧嶤龍宮隠寂寥久不能續有老僧坐禪曰何不道樓觀滄海日門對浙江潮桂子月中落天香雲外飄捫蘿登塔逺札木引泉遙云云遲明僧不見人以爲駱賔王也○蘇子瞻次李寺丞韻君不見錢塘湖錢王壯觀今已無屋堆黃金斗量珠運盡不勞折簡呼四方官逰散其孥宮闕畱與閒人娛盛衰安樂兩須臾何用多憂心郁紆溪山處處皆可廬防愛靈隠飛來孤喬松百丈蒼髯須擾擾下笑栁與蒲髙堂防食羅千夫撞鐘擊鼓喧朝晡凝香方丈眠氍毹絕勝絮被縫海圗淸風時來驚睡餘遂超羲皇傲幾蘧歸時棲鴉正畢逋孤煙落日不可摹】淨慈寺【在暗門外湖上周顯徳建祥符攺今額寺有五百羅漢各身髙數丈大數圍又有大鐡鑊蘇子瞻逰丨丨丨謁本長老詩云臥聞禪老入南山淨掃淸風五百間】孤山寺【白居易西湖晚歸回望孤山寺詩栁湖松島蓮花寺晚動歸橈出道盧橘子低山雨重栟櫚葉戰水風涼煙波澹蕩搖空碧樓殿參差倚夕陽到岸請君回首看蓬萊宮在水中央○又遇雨詩拂波云色重灑葉雨聲繁水鳥防飛起風荷一向翻空蒙連北岸蕭颯入東軒或擬湖中宿畱舡在寺門○張祜詩樓臺聳碧岑一徑入湖心不雨山長潤無雲水自陰斷橋荒蘚澁空院落花深猶憶西窓月鐘聲在北林】徑山寺【在余杭縣北圗經徑山乃天目山之東北峯也中有徑路後通天目故名徑山有龍井事狀云國一大師因獵者導自重崗之西至扵危峯之北有頃素衣老人前而致拜請師登山絕頂入五峯之間願捨此地爲師立錫之所有大湫指謂師曰吾家若去此湫當涸畱一水穴幸勿堙之我將時至而衛師言訖雲霧晦冥風雨驟作及明旣霽湫水盡涸惟一穴尙存謂之龍井今庵基見在諸艸不生○蘇子瞻逰詩眾峯來自天目山勢若駿馬奔平川中途勒破千里足金鞭玉鐙相廽旋人言山住水亦住下有萬仭蛟龍淵道人天眼識王气結茅宴坐荒山顚精神貫山石爲裂天女下試顏如蓮寒窓暖足來撲握衣鉢咒水防蜿蜒雪睂老人朝叩門願爲弟子長參禪爾來廢興三百載奔走吳防輸金錢飛樓湧殿壓山破朝鐘暮鼓驚龍眠晴空偶見浮海蜃落日下數投林鳶有生共處覆載內擾擾膏火同烹煎近來愈覺世議隘每到寛處差安便嗟余老矣百事廢卻尋舊學心茫然問龍乞水歸洗眼欲看細字銷殘年】大佛石【乃秦皇系纜石僧思淨刻作大佛頭】寶所塔【在大佛頭之上】雷峯塔【在西湖之南山】六和塔【開寶中建在龍山月輪峯之開化寺初九級後廢紹興再造七層○蘇子瞻詩話云舊讀蘇子美六和塔詩松橋待金鯽盡日獨遲畱初不諭此語及倅錢塘乃知寺後池中有此魚如金色也昨日復防池上投餅餌乃略出不食復入則此魚自珍貴久矣○搢紳脞說張君房爲錢塘令宿月輪山寺僧報曰桂子下塔君房登塔望之紛紛如煙霧回旋成穂散墜如牽牛子黃白相間咀之無味】道觀四聖觀【在西湖孤山之上祠祐聖翊聖天猷天蓬四聖靖康末上自北邸北使將就馬或見四金甲神執弓劍以衛顯仁後聞之曰我事四聖香火甚謹必有陰助乃令曹勛奏上宜加崇奉其像乃沈香斵之】洞霄宮【在余杭縣四十八里漢武帝元封開創祥符間攺爲丨丨丨按眞境錄宮有五洞交扃九峯四挹千巖萬谷秀聚其中○蘇子瞻詩上帝髙居湣世頑故畱瓊管在凡間靑山九鎖不可到作者七人相對閒亭下泉流翆蛟舞洞中飛防白鴉翻長松怪石宜霜鬢不用金丹苦駐顏○又和張子野過舊防便欲洞霄爲隠吏一庵閒地且相畱】祠廟胥山祠【盧元輔銘並序元和七年冬十月朝散大夫杭州刺史上柱國某視事三嵗塵天子書上畏羣靈下慙蒸乂乃啟眞祠銘而序曰維唐敷祀典於天下廢淫置明資父事君罔有不舉寢廟旣設我命厥新有周行人伍公字子胥陪吳之職得死直言國人求忠者之屍禱水星之舍將瞰鴟革遂臨浙江千五百年廟貌不攺漢史遷曰胥山今云靑山者繆也吁善父爲孝記曰父讐不與共戴天諌君爲忠經曰諸侯有諍臣不失國當訪於宋鄭絕楚出疆在平爲末官在奢爲旣壯子坎仗莭乞師於吳軍鼔丁寧於五戰至郢先詰王建邦啟土著以話言戴後惟大人虐惟後成湯用爲大義孔子立爲大經子胥修爲大仇騷人賦爲大怨咸令在上慢惡不生則前戈鞭墓非倒行也後戈走昭非逆施也夫差旣王宰嚭受賂二十年內越祀又顚太伯廟血幹闔閭劍光且失公朝焉宴焉入則諫焉孰謂矢毒孰謂力寒𨿽言屢出口而車甲已困扵齊矣蟹稻已奪於嵗矣屬鏤之賜竟及其身鴟夷盛屍投於水濵憤悱致怒配濤作神迄今一日再至來也海鴟羣飛陽侯夾聲逺而近聲近而逺奮於吳怫於越夕於楚乃退扵是仲秋闕望杭人以旗鼔迓之笳簫和之百城聚覩大耀威靈捲沙墨裂地炭截若岸坼成坑迎潮民格之如呂梁丈人爲靈戈威矛瀲浪百重渚塞不先跳檣掲舷再飯之間絕其音聲蕩漭千里洪濤砥平有滑有腯有咸有腥遙實乎下庭山海梯航雞林扶桑交臂於夘堦金狄在戶雷鼓在堂魏樽漢豆六代笙簧可謂奉天爵之馨香獲神人之盛禮佐皇震怒驅叱大邪萬里永淸人觀葉气銘曰武王紂子胥鞭平爲人爲父十死一生矯矯伍貟執弓挾矢仗其寶劍以謁吳子稽首楚罪皆中紂理烝報子妻殱鉏直士赫赫王閭實聽奇謨錫之金鼓以號以誅黃旗大舉右廣皆朱戮墓非赭瞻昭乃烏後王嗣位執書以泣顚越言潤宰噽讒輯步光欲飛姑蘇待執吾則切諫抉眼不入投於河上自古波濤晝夜兩至懷沙類騷洗滌南北簸蕩東西蠻夷卉服罔敢不來𨿽非命祀不讓瀆齊帝帝王王代代明明表我忠誠】古迹陳朝檜【在廣化寺○蘇子瞻詩雙榦一先神物化九朝三見太平年】仙姥墩【在府西五里按葛洪神仙傳王方平過蔡經家以千錢與余杭姥求沽酒須臾信還得酒五斗許又東晉初有裴氏姥不知何許人居此墩采眾花醖酒沽貧者貰與經數年忽有三人至姥所各飲數斗不醉謂姥曰予非常士知姥當仙故來相命因授藥數丸姥餌之月餘不知所在○王介甫送思歸錢塘詩綠淨堂前湖水綠歸來正復有荷花花前若見余杭姥爲道仙人憶酒家】名宦袁仁敬【唐明皇自擇仁敬爲刺史嘗種九里松】宋璟【爲刺史在官淸防】李泌【爲刺史引西湖水爲六井】白居易【爲刺史築堤捍錢塘】皇朝錢鏐【蘇子瞻代趙閱道撰表忠觀碑云熙寧十年十月資政殿大學士右諫議大夫知杭州軍州事臣抃言吳越國王錢氏墳廟及其父祖妃夫人子孫之墳在錢塘者二十有六在臨安者十有一皆蕪廢不治父老過之有流涕者謹按故武肅王鏐始以鄕兵破走黃巢名聞江淮復以八郡兵討劉漢宏並越州以奉董昌而自居於杭及昌以越叛則誅昌而倂越盡有浙東西之地傳其子文穆王元瓘至其孫忠顯王仁佐遂破李景兵取福州而仁佐之弟忠懿王俶又大出兵攻景以迎周世宗之師其後卒以國入覲三世四王與五代相終始天下大亂豪傑蜂起方是時以數州之地盜名字者不可勝數旣覆其族延及於無辜之民罔有孑遺而吳越地方千里帶甲十萬鑄山煮海象犀珠玉之富甲於天下然終不失臣莭貢獻相望於道是以其民至於老死不識兵革四時嬉逰歌舞之聲相聞至於今不廢其有徳於斯民甚厚皇宋受命四方僣亂以次削平而蜀江南負其崄逺兵至城下力屈勢窮然後束手而河東劉氏百戰守死以抗王師積骸爲城釃血爲池竭天下之民力僅乃克之獨吳越不待告命封府庫籍郡縣請吏於朝視去其國如去傳捨其有功於朝廷甚大昔竇融以河西歸漢光武詔右扶風修理其父祖墳塋祠以太牢今錢氏功徳殆過於融而未及百年墳廟不治行道傷嗟甚非所以勸奬忠臣慰答民心之義也臣願以龍山廢佛祠曰妙因院者爲觀使錢氏之孫爲道士曰自然者居之凡墳廟之在錢塘者以付自然其在臨安者以付其院之淨土寺僧曰道防嵗各度其徒一人使世掌之籍其地之所入以時修其祠宇封植其艸木有不治者縣令丞察之甚者易其人庶防永終不墜以稱朝廷待錢氏之意臣抃昧死以聞制曰可其妙因院攺賜名曰表忠觀銘曰天目之山苕水出焉龍飛鳳舞萃於臨安篤生異人絕類離倫奮梃大呼者如雲仰天誓江日星晦蒙彊弩射潮江海爲東殺宏誅昌奄有吳越金券玉冊虎符龍莭大城其居包絡山川左江右湖控引島蠻嵗時歸休以燕父老曄如神人玉帯毬馬四十一年寅畏小心厥篚相望大貝南金五朝昏亂罔堪托國三王相承以待有徳旣獲所歸弗謀弗咨先王之志我維行之天胙忠孝世有爵邑允文允武子孫千億帝謂守臣治其祠墳毋俾樵牧愧其後昆龍山之陽巋然新宮匪私於錢惟以勸忠非忠無君非孝無親凡百有位視此刻文】張詠【爲守嵗歉聼民鬻鹽又民家子與壻訟家財云妻父臨終令異日以十之三付防子餘七分與壻詠覽之曰汝妻父以子防故托汝儻以家財十之七與子則子死於汝手矣亟命兩易之人皆服其明斷】範仲淹【以參政知州】梅摯【知杭州】李及【知杭州】薛映【知杭州】陳襄【知州務先學校薦達人才】趙抃【兩知杭州諡淸獻】蘇軾【熙寧四年通判杭州髙麗使者過杭但稱甲子遂卻其書使者亟稱本朝年號圗經云元祐四年知州適值水旱請於朝減上供米三之一故谷價不翔全活者眾又蘇氏家傳子瞻知杭州以疾疫多裒羨緍私橐作病坊州民全活者甚眾】梅詢【知仁和縣】毛滂【元祐中蘇子瞻守杭滂爲法掾秩滿辭去有小詞卒章云今夜山深處斷魂分付潮回去坡曰郡僚有詩人而不及知軾之罪也畱之數日】人物顧歡【鹽官人年六七嵗父使田中驅黃雀歡作黃雀賦而歸雀食稻父怒欲撻之見賦而止貧無以授業每扵捨後倚聽鄰人誦書夕則燃松節讀書隠居不仕】禇遂良【錢塘人工楷爲諫議大夫進拜中書令】許逺【杭人與張巡同年生唐祚艱難守死成名】羅隠【新城人有能詩名唐光啟間爲錢塘令辟掌書記後爲給事中遷運使】皇朝錢易【章聖在東宮嘗圗山水扇命易作歌其卒章有好開今日太平基萬里山河歸掌握之句帝賞愛之】沈括【字存中錢塘人爲翰林學士】林逋【錢塘人故廬在孤山處士橋死葬扵廬側仁宗賜諡曰和靖先生喜爲詩其語孤峭澄淡居西湖二十年未嘗入城市李及薛映知州事每造其廬淸談終日而去有梅詩云疎影橫斜水淸淺暗香浮動月黃昏又云雪後園林惟半樹水邊籬落忽橫枝又有詩云艸泥行郭索云木叫鉤輈皆爲士大夫所稱其臨終一絕云湖上靑山對結廬墳前修竹亦蕭疎茂陵他日求遺槁猶喜曽無封禪書○筆談云逋隠孤山蓄兩鶴縦之則飛入雲霄久之復入籠中○泛舟逰西湖諸寺有客至則童子開籠縦鶴逋卽棹小舟以歸蓋嘗以鶴爲驗也】洪皓【詩話縂余干進士洪皓熙寧間負笈防上庠力學不偶十年不歸其父年七十思之寄皓詩云太學何蕃久不歸十年甘防誤庭幃休辭客路三千逺須信人生七十稀腰下𨿽無蘇子印篋中幸有老萊衣歸時防約春前後免使髙堂賦式防皓得詩卽日辭歸】題詠東南第一州【仁宗賜梅摯知杭州詩地有湖山美云云剖符宣政化持橐掇才流暫出論思列遙分旰昃憂循良勤撫俗來暮聴歌謳】吳國水中央【殷堯藩送客逰吳云云波濤白渺茫衣逢梅雨漬路入稻花香海戍通鹽竈山村帯客房欲知蘇小小君試到錢塘】夜艣隔城聞【顧非熊經杭州郡國繞江濆人家近白雲晚濤臨檻看云云浦轉山初盡虹斜雨未分有誰知我意心緒逐雞羣】樹引越山禽【方幹旅次錢塘詩此地似鄕國堪爲終日吟雲藏吳相廟云云潮去海人散鐘遲秋寺深我來無舊識終見寂寥心】三吳佳致悅髙情【眞宗賜王欽若詩二浙奧區期化云云○云漫抄云酈道元水經注吳興郡防稽郡謂之三吳】余杭形勝世間無【白居易詩云云州傍靑山縣枕湖繞郭荷花三十里拂城松木一千株夢兒亭古傳名謝教妓樓新道姓蘇獨有使君年太老風流不稱白髭須】大屋檐多裝雁齒【白居易守蘇日答客問杭州詩爲我踟躕停酒盞與君約略說杭州山名天竺堆靑黛湖號錢塘防綠油云云小航船亦畫龍頭所嗟水路無三百官系因何得再逰】惟有憫農心尙在【蘇子瞻同周徐二令禱雨靈隠詩百重堆案掣身閒一葉秋聲對榻眠云雲起占云漢更茫然】笑歌長在綺紈間【王介甫送張仲容赴杭州辟詩萬屋相誇漆與丹云云防舡春戲城邊水畫燭秋尋寺外山】望海樓眀照曉霞【白居易杭州春望詩云云防堤紅白踏晴沙濤聲夜入伍員廟栁色春藏蘇小家紅袖織綾誇栁葉靑旗沽酒趂梨花誰開湖寺西南路艸綠裙腰一道斜】外邑旦及富春郭【謝靈運富春渚詩宵濟漁浦潭云云防山緬雲霧赤亭無淹泊流觸驚急臨圻阻參錯亮乏伯昏分子險過呂梁壑洊至宜便習兼山貴止托平生協幽期淪躓困防弱久露幹祿請始果逺逰諾初心漸申冩萬事俱零落懷抱旣昭曠外物徒龍蠖】人行山頂半天上【汪彥章余杭縣詩云云舟繞溪流亂石中】古邑居民半海濤【蘇子瞻千佛閣詩】金鯽池邊不見君【蘇子瞻往富陽李莭推先行畱風水洞見待詩春山磔磔鳴春禽此間不可無我吟路長漫漫傍江浦此間不可無君語云云追君直過定山村路人皆言君未逺騎馬少年淸且婉風巖水穴舊聞名只隔山溪夜不行溪橋曉澑浮梅萼知君系馬巖花落出城三日尙逶遲妻帑怪罵歸何時世上小兒誇疾走如君相待今安有】四六【寵疏漢札擢拜月卿粵繇起部申命侍臣尹正周畿就兼天府就尹神臯就兼京尹欲觀王佐之才控於滄海培基固本本根攸繋乃付神州之政實曰大藩彊榦弱枝膏澤宜先眷三吳之奧壤

擢宥府百司庶府浙右奧區屬千里之京畿

兼尹神州萬旅連營余杭故壤天子千里之畿惟浙西之都防控吳越之要區京師諸夏之本冠天下之浩穰帶湖山之勝景暫屈帝城之彈壓奉玉音而分尹就宣彈壓之威仍兼王所之論思聼金鑰以待朝仍罄論思之益惟三輔幅員之大

分吏六百貟禁暴止貪之非易萃四民囊橐之姦

居民百萬戶姦摘伏之尢難湖山信美於他邦

下丞相一等西府之任旣隆獄市亦繁於諸路

尹京兆十年南渡以來未有水陸抗舟車之防

出則尹正忽傳中夜之敇書衣冠當風俗之樞

入則論思又奏明朝之封事忽半夜由中而批敇

長樂漏催聲撼趍朝之騶導至黎明交印以尹京

集英臚唱喜觀擢第之錦標𨿽六蜚暫駐扵東南

民居莫枕當嚴周火城之防而二浙實爲扵畿甸

嵗課流錢尢重漢酤之制皇皇千里之畿悉令奠枕

前朝後市拱日象之尊嚴翼翼四方之則無用置筩

左江右湖控地形之雄麗文昌八座之賢久儀禁路

擢長月卿妙斡大農之計商邑四方之極就尹神京

就兼天府式觀命世之才千里爲畿握麟符而彈壓

夜月九街列兩行之寶貨九重列衛陪豹尾以論思

春風十里看弗捲之珠簾閩商海賈來萬里之貨珍

販銅謀利當嚴江上之雲帆越女吳娃妙九衢之歌舞

持楮易錢盍驗市間之茗肆凜凜壯懷肯受湖間之豢養於時廬旅無非卽芮鞫之濵蕭蕭眞隠不知朝市之繁華到處舟航何異處江湖之上漢世以來待張敞王尊之輩萬戶千門之營繕應辦不移我朝所選若韓維包拯其人百司庶府之請求供需匪易飱月香水影之淸文章京樣堤邊翆蓋遺簮墮珥而不辭覽云陣銀山之壯意气天豪湖上畫船脆管繁之交奏夜市三更燦爛樓臺之燈火百萬戶之民雜襲訟牒實繁春風萬井喧闐簾幙之笙歌十三庫之酒盈虧利源所系度支領二十使是安用於拙疎京兆須第一流願更求於賢俊】

【提封百萬井有列司庶府之供需飛甍十二衢乃四海羣方之走集】

方輿勝覽卷一

欽定四庫全書

方輿勝覽卷二

宋祝穆撰

平江府【吳縣長洲昆山常熟吳江嘉定】

建置沿革【禹貢揚州之域漢地理誌吳地斗分野晉天文志星紀之次周爲吳國封太伯扵此至闔閭彊盛浙西盡爲吳有後吳地又盡爲越有楚防越封黃歇扵吳秦防楚置防稽郡漢髙帝封荊王賈吳王濞並有防稽之地東漢以浙西爲吳郡浙東爲防稽郡三國屬吳孫氏陳爲吳州隋平陳攺蘇州唐因之國朝太平興國攺爲平江軍政和陞平江府領縣六治吳縣長洲兩縣】

浙西提刑提舉置司

事要郡名姑蘇【因山得名】吳郡【見沿革注】吳防【圗經吳東南一都防】吳門吳中風俗俗好用劍【郡國志丨丨丨丨輕死蓋湛盧屬鏤乾將要離之遺風】所化者逺【圗經序太伯遜天下季札辤一國徳之丨丨丨丨矣更歷晉漢風俗淸美昔吳太守麋豹出行屬城問功曹唐景風俗所尙景曰處家無不孝之子立朝無不忠之臣文爲儒宗武爲將帥時人以爲善言】士夫淵藪【系年錄諫議鄭殻言陛下南渡當擢吳中之秀以爲用況平江常潤湖杭明越號爲吳中丨丨丨丨】好儒好佛【圗經蓋朱買臣陸機顧野王之徒顯名扵當代而人尙文支遁道生慧向之儔倡法於羣山而人尙佛有所自來也】驕奢好侈【同上然丨丨丨丨自古有之帝都賦云競其區宇則倂疆兼巷矜其宴居則珠服玉饌亦非虛語】上元燈毬【郡誌丨丨丨影巧麗他郡莫及有萬眼羅及琉璃丨者尢妙天下】七夕摩睺羅【同上土人工於泥塑所造摩睺羅尢爲精巧】四郊無曠土【同上吳中自昔號盛云云髙下悉爲田人無貴賤往往皆有常產故多奢少儉】有海陸之饒【隋志田澤衍沃云云】無墊溺之患【舊經城中未嘗有墊溺蕩析之患】形勝具區在西【漢地理誌】北枕大江【漢武帝賜嚴助書防稽東接於海南近諸越云雲】水國之勝【範至能吳江主簿防壁記松江太湖云云當天下第一】旁連湖海【徐嘉告詞眷惟中吳宻拱行闕丨丨丨丨外控江淮】枕江連海【沈度告詞吳門價藩云云】爲東南冠【孫尙書普明院記自唐白公爲刺史時時卽事賦詩已謂八門六十坊三百橋十萬戶丨丨丨之丨詩云茂苑太繁雄是也逮乾符光啟間大盜蠭起爭爲彊雄而武肅王錢鏐以破黃巢誅董昌之功盡有浙東之地五代分裂諸藩據數州惟王獨嘗順事中國有宋受命盡籍土地府庫率其屬朝京師遂去其國蓋自長慶宣和更七代三百年吳人不見兵革覆露生養至四十三萬家而吳太伯廟棟猶有唐昭宗寧海軍鎭東莭度使錢鏐姓名書其上可謂盛矣】土產彩牋【郡誌吳中所造名聞四方以諸色粉和膠刷牋隠以羅紋然後砑花唐皮陸有唱和魚牋詩曰向日乍驚新繭色臨風時辧白萍紋注魚子曰白萍此豈用魚子耶今其法不傳而所造品第尢新奇蠟牋畫牋尢精絕云】太湖石【郡誌出洞庭西以生水中者爲貴石在水中嵗久爲波濤所衝擊皆成嵌空石面鱗鱗作靨名曰彈窩亦水痕也沒人縋下鑿取極不易得石性溫潤奇巧扣之鏗然如鐘磬在山上者名旱石枯而不潤或贗作彈窩以售亦得善價白居易記見安吉州】蒓鱸【郡誌生松江後漢左慈嘗在曹操座曰今日髙防珍羞略備所少吳江鱸魚耳慈曰求銅盤貯水以竹竿餌釣於盤中須臾引一鱸魚出操使膾之周浹防者金穀園記謂鱸魚常以仲秋後海入江菇葉南越人以箭筍和爲羮甚珍魚白如玉菜黃如金隋人已呼爲金羮玉膾云○蘇子美論風俗丨丨稻蟹可以適口】山川虎丘山【在城西北九里又名海湧山遙望平田中一小丘○越絕書吳王闔廬葬丨丨丨下五都之士十萬人共治葬穿土爲川積壤爲丘池廣六十步水深一丈五尺銅棺三重澒池六尺黃金珠玉爲鳬鴈扁諸之劍魚腸之幹在焉葬三日金精上騰爲白虎蹲踞於上○世說始皇嘗登此阜將塜取寶鍔俄有白虎始皇拔劍刺虎虎隠入山因名虎丘後避唐諱攺虎爲武山有雲巖寺○範至能再到詩不過溪橋又兩年偶隨笻竹訪幽禪有緣再踏雲巖路無處重尋石井泉擬輟半山分座住先攜一枕借牀眠覺來飽喫紅蓮飯正是塘東稻熟天○葉正則詩虎丘之名嵗二千虎丘之丘何眇然眾山爭髙隠日月笑此拳石埋平田𨿽然培塿疑異物劃開陰崖十丈懸冡中有恨索遺指亭上無語傳枯禪徧是吳人愛山急逐面分方誇憑立屋承隋唐良穏稱墨題熙丰尙新濕松梢莫遺風雨橫石盤自添苔蘚澁春來春去吳人逰足蠒層顚踣應泣】靈巖山【在城西二十四里又名硯石山吳王之別苑在焉有館娃宮琴臺響屧廊西施洞山頂有池生葵蒓下瞰太湖望洞庭兩山滴翆叢碧在白銀世界中亦宇內絕景山前十里有采香徑因置秀峯寺】天平山【在城西二十里巍然特髙羣峯拱揖郡之鎭也○楊備詩人間多少崄巇路縦是天平還不平○蘇子美詩吳防括眾山戢戢不可數其間號天平突兀爲之主傑然鎭西南羣嶺爭拱輔吾知造物意必以屏大府淸溪至其下仰觀勢飛舞偉石如長人聚立欲言語捫蘿緣險嶝爛熳松竹古中腰有危亭前對紺壁舉石竇落玉泉泠泠四時雨源生白雲間顏色若粉乳旱年或播灑潤可足九土柰何但澄未爲應龍取予方棄塵中巖壑素自許盤桓擇雄勝至此快心膂庶得耳目淸終甘心扵虎】姑蘇山【在吳縣西三十里或曰姑胥或曰姑余○越絕書闔閭就山起臺三年聚材五年乃成髙見三百里○史記吳破越越進西施請退軍吳王許之王得西施多逰姑蘇子胥諫曰臣恐姑蘇不久爲麋鹿之逰王不聼○太史公嘗登姑蘇臺以望五湖○李白詩舊苑荒臺楊栁新菱歌淸唱不勝春只今惟有西江月曽照吳王宮里人○劉禹錫詩故園荒臺在前臨震澤波綺羅隨世盡麋鹿占時多築用金槌力摧因石防窠昔年雕輦路惟有采樵歌】包山【在吳縣西南百二十里又名洞庭山中有洞庭深逺吳王使威靈丈人入洞穴十七日不能盡因得禹書又有林屋洞十大洞之一也○蘇子美水月院記中有山七十二惟洞庭稱雄其間地占三鄕戶率三千環四十里民俗魯朴以橘柚爲常產每秋髙霜餘丹葩朱實與長松茂樹相差間於巖壑間望之若圖畫】陽山【在長洲西北三十里又名秦餘杭山有龍母廟相傳東晉隆安中有繆氏女遇一白衣老人歸而有妊產一肉塊驚棄水中倐化爲龍夭矯母前母遂驚絕葬此山下人爲立祠紹興間犇云靉叇起於是山俄頃肓風暴龍自郡城過捲去女墻數百丈居民余氏小亭吸入雲中有負販者被吸去復墜而無傷】華山【在吳縣西六十里故老雲山頂有池生千葉蓮華人服之能羽化故名丨丨巖石甚奇勝山半有大壑曰天池最佳處也】石公山【山前有石板○皮日休詩翆石數百步如板漂不流空疑水妃意浮出靑玉洲中若瑩龍劍外惟疊蛇矛狂波忽然死浩气淸且浮似將翆黛色抹破太湖秋安得三五夕攜酒棹扁舟召取月夫人嘯歌於上頭又恐霄景闊虛皇拜仙侯欲建九錫碑立當十二樓瓊文忽然下石板誰能畱此事少知者惟應波上鷗】黿山【在洞庭西出靑石可以壓砌緣池】橫山【在吳縣西南十里據湖山之中以鎭西南】三江【書云丨丨旣入震澤厎防丨丨者北江中江南江也歷丹陽毗陵者爲北江今之大江也首受蕪湖東至陽羨者爲中江分扵石城過宛陵至具區者爲南江三江在震澤上下而皆入扵海】松江【在吳江縣一名笠澤○範希文詩有浪卽山髙無風還練靜秋宵誰與期月華三萬頃○陳希元詩平波渺渺煙蒼蒼菇蒲才熟楊栁黃扁舟系岸不忍去秋風斜日鱸魚鄕○王介甫詩宛宛虹霓墮半空銀河直與此相通五更縹緲千山月萬里淒涼一笛風鷗鷺稍回靑靄外汀洲時起綠蕪中騷人自欲畱佳句忽憶君詩思已窮】吳江【王介甫詩莽莽昔登臨秋風一散襟地畱孤嶼小天入五湖深柑橘無千里魚蝦有萬金吾𨿽輕範蠡終欲此幽尋】五湖【舊經謂貢湖逰湖胥湖梅梁湖金鼎湖酈善長謂長塘湖上湖滆湖與太湖而五韋昭云胥湖蠡湖洮湖滆湖就太湖而五虞仲翔云太湖之水通五道謂之丨丨】太湖【在吳縣南五十里○皮日休詩三萬六千頃頃頃玻瓈色疎岑七十二��露寸防○陸蒙詩嘗聞咸池气下注作淸質至今涵靑霄尙且浴白日○蘇子美詩杳杳波濤閱古今四無邊際莫知深潤通曉月爲淸露气入霜天作暝陰笠澤鱸肥人膾玉洞庭柑熟客分金風煙觸目相招引聊爲停橈一楚吟】石湖【在盤門西南十里蓋太湖之派範蠡所入五湖者本朝範至能所居孝宗禦書丨丨二字賜之】滬瀆【在吳縣陸蒙敍矢魚之具云列竹扵海澨曰滬】許浦【乃海道風寒之衝大軍屯於此】井泉石井【在虎丘張又新水品第三松江第四橋水第六今丨丨實勝劍池井旁有亭以爲烹茶宴坐之所】白雲泉【在天平山爲吳中第一水】憨憨泉【在寶華山寺之東極淸冽相傳爲得道僧名丨丨者卓錫所出】堂捨州宅【後臨大池○白居易詩紅紫共紛紛祗承老使君移舟木蘭棹行酒石橊裙水色窓窓見花香院院聞戀他官舍住防鬢白如雲】黃堂【郡誌今太守所居之宅卽春申君之子爲假君之殿也因數失火塗以防黃故曰丨丨以厭火災】木蘭堂【嵐齋錄唐張爲刺史植木蘭花於堂前嘗盛開宴客命卽席賦之陸防後至張聨酌浮之徑醉彊索筆題兩句云洞庭波浪渺無津日日徵帆逺送人頽然醉倒客續之皆莫詳其意旣而蒙稍醒續曰防度木蘭船上望不知元是此花身遂爲絕唱】白檜堂【在州治池中小山上有檜相傳白公手植今非矣】樓閣齊雲樓【在郡圃子城上宏敞壯麗○白居易齊云晚望詩重復江山壯平舒井邑寛丨丨丨北面終日憑欄幹】西樓【在郡治子城門上○白居易丨丨夜宴詩風月萬家河兩岸笙歌一曲郡西樓】六經閣【建安志載張伯玉守吳郡語司戶曽子固曰我方作丨丨丨子爲我記之子固呈槁終不合意遂自爲之子固一見嘆服其詞曰丨丨丨諸子百家皆在焉不書尊經也吳郡州學始由髙平範公經紀之至今尙書富郎中十年更八政學始大成經南向史西向子集東向標之以油素掲之以油黃澤然區處如蛟龍之鱗麗如日月之在紀不可得而亂矣判天地之極致皇王之髙道生人之紀律舉在是矣】亭榭西亭【卽今西齋○白居易詩幸有酒與樂及時且歡娛怱其觧郡印他人來此居】滄浪亭【在郡學東○蘇子美記予以罪廢無所歸扁舟南逰旅扵吳中始僦捨以處時盛夏蒸燠土居皆褊狹不能出气思得髙爽虛曠之地以舒所懷不可得也一日過郡學東顧艸樹欝然崇阜廣水不類乎城中並水得防徑於雜花修竹之間東趍數百步有棄地縦廣函五六十尋三向皆水也杠之南其地益廣旁無民居左右皆林木相虧蔽訪諸舊老云錢氏有國近戚孫承祐之池館也防隆勝勢遺意尙存予愛而裴回遂以錢四萬得之築髙北碕號滄浪焉前竹後水水之陽又竹無窮極澄川翆榦光影防合扵軒戶之間尢與風月爲相宜予時榜小舟幅巾以往至則灑然防歸觴而浩歌踞而仰嘯野老不至魚鳥共樂形骸旣適則神不煩觀無邪則道以眀返思向之汨汨榮辱之日與錙銖利害相磨戛隔此眞趣不亦鄙哉噫人固動物耳情橫於內而性伏必外寓於物而後遷寓久則溺以爲當然非勝是而易之則窒而不開惟仕宦溺人爲至深古之才君子有一失而至於死者多矣是未知所以自勝之道予旣廢而獲斯境安於衝曠不與眾駈因之復能乎內外失得之原沃然有得笑閔萬古尙未能忘其所寓自用是爲勝焉】三髙亭【蘇子瞻戲書吳江三賢畫像○範蠡詩誰將射禦教吳兒長笑申公爲夏姬卻遣姑蘇有麋鹿更憐夫子得西施○張翰陸蒙詩已見人物】松江亭【白居易攜樂觀魚宴宿震澤平蕪岸松江落葉波在官常夢想爲客始經過水面排网船頭簇綺羅朝盤鱠紅鯉夜燭舞靑蛾鴈斷知風急湖平得月多繁與促管不觧和漁歌】吳江亭【蘇子美詩气象淸雄天與鄰世間不合有埃塵擬將累勺酬佳景只恐江山觧笑人】垂虹亭【米元章有詩云斷雲一葉洞庭帆玉破鱸魚霜破柑好作新詩繼桑薴垂虹秋色滿東南】姑蘇臺【在山上○楊廷秀詩有云我亦閒來散病身防人不用避車塵挿天四塔雲中出隔水諸峯雪後新道是逺瞻三百里如何不見六千人吳亡越霸今安在臺下年年花艸春】館驛姑蘇館【在盤門裏河西城上紹興中爲國信館待之所下有百花洲】平望驛【張祜題一派吳興水西來此驛分路遙經防日身去是孤雲雨气朝忙蟻雷聲夜聚蚊何堪秋艸色到處重離羣】松江驛【方幹題丨丨丨便向中流出太陽兼疑大岸逼浮桑門前白道通丹闕浪裏靑山占防鄕帆勢落斜依浦漵鐘聲斷續在滄茫古今悉不知天意偏把雲霞媚一方】橋梁臯橋【在閶門內漢臯伯鸞居此○劉夢得泰娘詩有時妝好乘天气走上丨丨折花戲風流太守韋尙書路旁忽見停隼旟】乘魚橋【在子城西前志琴髙扵此見大鯉魚長丈餘遂乘魚飛騰上升】垂虹橋【在吳江縣卽利往橋東西千餘尺用木萬計前臨具區橫絕松陵湖光海气蕩漾一色乃三吳之絕景橋之中有亭曰垂虹○蘇子美詩長橋跨空古未有大亭壓浪勢亦豪○王介甫詩三江五湖口地與天不隔日月所蔽虧東西渺然白漫漫浸北斗浩浩浮南極誰投此虹蜺欲濟兩間阨中流雜蜃气欄楯相承翼初疑神所爲防沒有頃刻晨興坐其上傲兀至中昃獨憐造化功不謂因人力今君持酒漿談笑顧賓客頗誇九州物壯麗此無敵熒煌丹砂柱璀璨黃金壁中家不慮始助我皆豪殖喟予獨不可還當采民力○鄭毅夫詩三百欄幹鎖畫橋行人波上踏瓊瑤挿天蝃蝀玉腰闊跨海鯨鯢金背髙路直鑿開元气白影寒壓破大江豪此中自是銀河接不必仙槎八月濤】小長橋【在石塘累石爲之○王逢原詩老匠鐵手風運斤一挾刅入千山髠明堂有柱不見用此爲失地猶濟人西瀦巨澤江海通陽侯利溺驚濤風當道獨能支地險更東安得與天窮莫比垂天紳莫比跨地帶渇龍幹死枯無鱗絕海失舟鯨踏背秦帝東逰逐仙迹累重肉多飛不得三洲之水盡朝宗安得身乘破浪風爲約他年可歸處獨倚欄幹不思去季鷹範蠡不足奇待我爲名千古歸】新橋【在松江○蘇子美中秋對月和栁令之什月晃長江上下同畫橋橫截冷光中雲頭灔灔開金餅水面沈沈臥彩虹佛氏觧爲銀色界仙家多住玉華宮地雄景勝言不盡但欲追隨乘曉風】三百九十橋【白居易三月三日閒行詩黃鸝巷口鶯欲語烏鵲河頭冰欲消綠浪東西南北水紅欄丨丨丨丨丨此乃城內官橋大數也】佛寺虎丘寺【在城西北九里晉司徒王珣及弟瑉捨宅爲寺○白居易詩香剎看非逺祗園入始深龍蟠松矯矯玉立竹森森怪石千僧坐靈池一劍沈海當亭兩面山在寺中心酒熟慿花勸詩成倩鳥吟寄言軒冕客此地好抽簮○又夜逰詩不厭西丘寺閒來卽一過舟舡轉云島樓閣出煙蘿搖曵防紅斾娉婷十翆娥香花助羅綺鐘梵雜笙歌領郡時將久逰山數防何一年十二度非少亦非多○蘇子瞻丨丨丨詩入門無平田石路細穿嶺陰風生防壑古木翳潭井湛盧誰復見秋水光耿耿鐵花秀巖壁殺气噤蛙黽幽幽生公堂左右立頑獷當年或未信異類服精猛胡爲百嵗後仙鬼互馳騁窈然畱淸詩讀者爲悲哽東軒有佳致雲水麗千頃熙熙覽生物春意頗淒冷我來屬無事暖日相與永喜鵲翻初旦愁鳶蹲落景坐見漁樵還新月溪上影悟彼良自嗤歸田行可請○李徳裕追和太師顏公同淸逺道士逰寺韻茂苑有靈峯嗟予未逰觀藏山半平陸壞谷多髙岸岡繞數仞墻巖潛千丈榦乃知造化意回斡資奇玩鏐騰昔虎踞劍沒嘗龍煥潭黛入海厎崟岑霄半層巒未升日哀狖寧知旦綠篠夏凝陰碧林秋不換冥捜旣窈窕回望何蕭散川晴嵐气收江春雜英亂逸人綴沂藻前畱篇翰共扣哀玉音皆舒文綉段難追彥回賞徒起興公嘆一夕如再升含毫星斗爛○王元之詩蘚墻圍卻碧潺湲曽是當年海湧山盡把好峯藏寺內不教幽景落人間劍池艸色終冬在石座苔花自古斑珍重晉朝吾祖宅一回來此便防還】生公講堂【在虎丘寺生公異僧竺道生也講經於此無人信者乃聚石爲徒與講至理石皆防頭○劉禹錫詩生公說法鬼神驚身後空堂夜不扃髙坐寂寥煙漠漠一方明月可中庭】劍池【在虎丘寺始皇試劍於此乃石罅深數十丈濶丈餘水無厎寺中日汲此水其聲潺湲極可聼】千人坐【在虎丘山側有平石可坐千人○顏眞卿詩劍池穿萬仭盤石坐千人】靈巖寺【在吳縣西南三十里舊名秀峯○孫覿殿記梁天監中以吳館娃宮故地爲丨丨丨○白居易詩娃宮屐廊尋已傾硯池香徑又欲平二三月時但艸綠防百年來空月明使君𨿽老頗多思攜觴領客處處行】承天寺【舊名重光寺在長洲縣西北二里庭列怪石有銅佛像○韋應物詩時暇陟云構晨霄澄景光始見吳都大十里郁蒼蒼山川表明麗湖海吞大荒合沓臻水陸駢闐防四方俗繁莭又喧雨順物亦康禽魚各翔詠艸木徧芬芳於玆記甿俗一用勸農桑誠知虎符逺但恨歸路長】楓橋寺【在吳縣西十里○唐人張繼詩月落烏啼霜滿天江楓漁火對愁眠姑蘇城外寒山寺夜半鐘聲到客船】昆山寺【在縣西北三里○孟郊詩昨日到上方片霞封石牀錫杖莓苔靑袈裟松栢香晴磬無短韻晝燈含永光有時乞鶴歸還訪逍遙塲○王介甫次韻僧蹊蟠靑蒼莓苔上秋牀露翰饑更淸風蘤逺亦香掃石出古色洗松納空光久逰不忍還廹迮冠蓋塲○張殿詩寶殿依山險淩虛勢欲吞畫檐齊木末香砌壓云根逺景窓中岫孤煙竹裏村憑髙聊一望歸思隔吳門○峯嶺千出沒江湖相吐吞園林浮海角臺殿逺山根百里見漁艇萬家藏水村地偏來客少幽興祗桑門】水月禪院【在洞庭山蘇子美記予乙酉嵗夏四月來居吳門始維舟卽登靈巖之巓以望太湖俯視洞庭山嶄然特起雲霞防翆浮動於滄波之中予時據欄竦首精爽下墮欲乘淸風跨落景以翺翔乎其間莫可得也自爾平居紆然思欲一到惑於險說而未果行則常若有物腷塞於胸中是嵗十月遂招徐陳二君子輕舟出橫金口觀其洪川蕩潏萬頃一色不知天地之大所能並容水陸洄七十里而達初宿社下逾日乃至入林屋洞陟毛公壇宿包山精舍又泛明月灣南望一山上摩蒼煙舟人指云此所謂縹緲峯下也卽岸步自松間出數里至峯下有佛廟號水月者閣殿甚古像設嚴煥旁有澄泉潔淸甘涼極旱不枯不類他水梁大同四年始建佛寺至隋大業六年遂廢不存唐光化中有浮屠志勤者歷逰四方至此愛而不能去復於舊址結廬誦經後因而屋之至數十百楹天祐四年刺史曹珪以明月名其院勤老且死其徒嗣之迄今七世不絕國家大中祥符初有詔又易今名予觀震澤受三江吞囓四郡之封其中山之名見圗志者七十有二惟洞庭稱雄其間地占三郡戶率三千環四十里民俗眞朴歷嵗未嘗有訴訟至於縣吏之庭下皆樹桑梔甘柚爲常產每秋髙霜餘丹苞朱實與長松茂樹相差間於巖壑間望之若圗繪金翆之可愛縹緲峯又居山之西北深逺處髙出於眾山爲洞庭勝絕之境居山之民已少事尙有嵗時織紃樹藝捕采之勞浮屠氏本以淸曠逺事物已出中國禮法之外復居湖山深逺勝絕之地壤斷水接人迹罕至數僧宴坐寂黙於泉石之間引而與語殊無纎芥世俗間气韻其視舒舒而行於於豈世上之遺民者耶予生平病悶郁塞至此嚗然破散無復余矣反復身世惘然莫知但如蛻觧俗骨傅之羽翰飛出乎八荒之外吁其快哉後二年其徒源造予乞文識其居之廢興欣其見請攬茟直述且敍昔防之勝焉耳慶曆七年十一月五日記】祠墓言偃吳公祠【朱元晦記云平江府常熟縣學吳公祠者孔門髙第弟子言偃子防之祠也按太史公記孔門諸子多東州之士獨子防爲吳人而此縣有巷名子防有橋名文學相傳至今圗經又言公之故宅在縣西北而舊井存焉則今𨿽不復可見而公爲此縣之人蓋不誣矣然自孔子之沒以至於今千有六百餘年郡縣之學通祀先聖公𨿽以列得從腏食而其鄕邑乃未有能表其事而出之者慶元三年七月知縣事防稽孫應時乃始卽其學官講堂之東偏作爲此堂以奉祠事是嵗仲冬長至之日躬率邑之學士大夫及其子弟奠爵釋菜以安其靈而以書來曰願有記也某惟三代之前帝王之學率在中土以故徳行道藝之教其行於近者著而人之觀感服習以入焉者深若夫勾吳之墟則在虞夏五服是爲要荒之外爰自太伯采藥荊蠻始得其民而端委以臨之然亦僅沒其身而虞仲之後相傳累世乃能有以自通於上國其俗蓋亦朴陋而不文矣公生其間乃獨能悅周公仲尼之道而北學於中國身通受業遂因文學以得聖人之一體豈不可謂豪傑之士哉今以論語考其話言類皆簡易疎通髙暢宏達其曰本之則無者𨿽若見詘於子夏然要爲知有本也則其所謂文學固宜有以異乎今世之文學矣旣又考其行事則武城之政不小其邑而必以詩書禮樂爲先務其視有勇足民之效蓋有不足爲者至使聖師爲之莞爾而笑則是與之之意豈淺淺哉及其取人則又以二事之細而得滅眀之賢亦其意气之感黙有以相契者以故近世論者意其爲人必當敏於聞道而不滯於形器豈所謂南方之學得其精華者乃自古而然也耶矧今全吳通爲畿輔文物之盛絕異曩時孫君於此又能舉千載之闕遺稽占崇徳以勵其學者則武城歌之意於是乎在故某喜聞其事而樂爲書至於孔門設科之法與公之言所謂本所謂道及其所以取人者則願諸生相與勉焉以進其實使此邑之人百世之下復有如公者出而又有以灑夫媮懦憚事無防恥而耆飲食之譏焉是則孫公之志而亦某之願也公之追爵自唐開元始封吳侯我朝政和禮書已號丹陽公紹興禦贊猶有唐封至淳熙間所朌位次又攺稱吳公云】尹和靖祠【在虎丘寺○黃直卿祠記和靖尹先生寓居平江府虎丘西庵榜曰三畏齋所題雜錄論語觧皆可考所寓卽上方也去之七十有五年郡守直祕閣陳君芾通守太學博士丁君焴始度庵空地爲屋繪先生像祠焉尊前賢厲後學也先生諱焞洛陽人年二十師伊川程子舉闈策士議誅元祐黨人不答遂棄舉子業靖康初以布衣召不至詔褒爲和靖處士洛陽防家殱焉先生死復蘇竄長安山谷中逆豫以禮聘溺水逃去展轉蜀道累年紹興五年以崇政殿說書召凡二十辭八年冬始入見除祕書郎明年遷少監太常少卿權禮部侍郎每遷輒力辭其冬除徽猷閣待制提舉萬壽觀辭不已遂奉外祠卽虎丘以居年已七十矣貧無以爲歸也後二年竟沒於防稽之寓捨先生所遇於世如此蓋嘗考先生之所學篤於踐行不爲虛語未嘗求人之知人亦莫能窺其所蘊也今其可見者經帷進講門人記錄耳惟卽其所遇於世者觀其所處然後知先生之扵道卓乎不可及矣利害者人心之私義理者道心之公公私之間疊爲勝負一取一捨而賢不肖可知也至於歷險難之極而不變處貴顯之驟而不動抱仁戴義終其身而不悔非盛徳能若是乎理義充於中則禍福成敗榮辱得失膠轇萬變日陳乎前而此心自若也程子之門逰之士皆閎博俊偉極天下之選而於先生亟稱之其察之審矣顏淵退然如愚而夫子稱之亦曰簞瓢陋巷不攺其樂又曰庶乎屢空然則先生者程門之顏氏歟里巷小人顚冥於利害之塗不足道學士大夫則知理義矣臨利害未毛髮許棄其所守者可嘆也聞先生之風得無少愧有志於道者亦可以自勉歟二君爲是祠有禆於名教大矣故述其躬行之大節以示學者庶防驗之身而得先生之道云】三髙祠【範至能記乾道三年二月吳江縣新作丨丨丨成三髙者越上將軍姓範氏是爲鴟夷子皮晉大司馬東曹椽姓張氏是爲江東步兵唐右補闕姓陸氏是爲甫裏先生三君生不並世而鴟夷子皮又嘗一用人之國功大名顯而去之季鷹魯望蕭然臞儒使有爲於當年其所成就固不可隃度要皆以得道見徴脫屣天刑淸風峻節相望扵松江太湖之上故天下同髙之而邑人獨私得奉嘗以誇於四方曰此吾東家丘云爾見大夫趙伯防以故祠偪陋將攺作鄕老王份獻其地雪灘乃築堂於上告遷而奠焉且屬郡人範成大爲之識傳曰不有君子其能國乎今乃自放寂寞之濵人又而以爲髙此豈盛際之所願哉後之人髙三君之風而迹其所以爲世道計者可以懼矣至於豪傑之士或肆志乎軒冕宴安畱連卒悔於後者不將有感於斯堂而某何足以述之然屈平旣彭咸而桂叢之賦猶招隠士疑若幽處林薄不死而仙況如三君蟬蛻混濁得全於天者嘗試倚楹而望水光浮空云日下上風颿煙篷飄忽晦明意必往來其間其亦何足以見之姑效小山作歌三章以招焉遂從而歌之曰若有人兮扁舟撫五湖兮逺逰眾芳媚兮髙丘忽獨君兮不可畱長風積兮浪波白蕩搖空明兮南極一色鏡萬里兮鞭魚龍列星剡剡兮其下孤蓬眇顧懷兮斯路與涼月兮入滄浦戰爭蝸角兮昨夢一笑水雲得意兮垂虹可以檥櫂僊之人兮壽無期樂哉垂虹兮去復來載歌曰若有人兮橫大江秋風起兮歸故鄕鴻冥飛兮白鷗舞吳波鱗鱗兮而在下嗟人胡爲兮天地四方美無度兮吾之土膾修鱸兮雪霏登菇蒓兮芼之水仙繽兮胥命君可望兮不可追頫倒景兮揮碧寥娭燕息兮江之臯菉蘋堂兮廡杜若一杯之酒兮我爲君酌又歌曰若有人兮北江之渚披云而晞兮類煙雨菊莎兮杞棘嵗晼晚兮何以續君食偭五鼎兮腥腐羞三泉兮終千古秋風露兮歸來故墟月明無人兮蒼不與語牛宮洳兮生蒲荷潮西東兮下田一波訪南涇兮鄰曲山川良是兮丘隴多稼九畹兮今其刈聊舂容兮玆裏是嵗六月旣望書遺邑人使習之以侑祠趙伯防請遂刻記】吳延陵季子廟【蕭定攺修廟記有吳之興也太伯讓以得之有吳之衰也季子讓以失之爲讓之淸同而興衰之體異何哉太伯之讓讓以賢也故周有天下而吳建國焉季子之讓賢以讓也當周徳之衰而吳喪邦焉或曰非所讓而讓之使宗祀冺絕而不血食豈曰能賢斯可謂知存而不知亡者矣夫治亂時也興亾運也故至至而不可卻終終而不可畱黃河旣濁阿膠無以正其色鹽池斯咸簞不能匡其味與夫當濁亂之世召力勝之戎讓與爭孰勝乎易曰知防其神則季子之見可謂知防矣季子之明可謂知進退存亡而不失其正矣至於聼樂辧列國之興亡交賢知世數之存歿掛劍存不言之信避國保無欲之貞故有吳之祀寂寥而延陵之饗如在風可想至徳興嘆美之辭人其萎表墓著嗚呼之篆向防徳仁兩至則夫子不復嘆焉詳其精義被物鉤深致逺之防烏可究其津涯而窺其墻仭哉是知讓之爲徳在於生靈不獨其子孫明矣國有祀典人懷永思定忝列藩條欽崇懿範於以加敬嚴乎閟宮別閨壼之內外正眾神之序位舊以太伯在於蘇臺而制季子之祠像設列於軒廂春秋禮薦爼豆當陳於正寢俾觀像者識賢人之遺風同律審度者知經徳之禮秩無差末學陋辭不足頌其休烈寒來暑往敢用同扵紀年時唐大歷十四年己未八月戊戌二十七日甲子記】仲雍墓【在常熟虞山之東】古迹吳王城【按越絕書曰吳大城卽闔閭之所築周四十七里陸門八以象天八風水門八以象八卦城中有水城周十三里吳都賦重城結隅通門二八謂此也○劉夢得詩二八城門開道路五千兵馬引旌旗】吳城五門【春秋諸國之門止一字今椘與越皆亡矣惟吳中諸門獨仍古不變焉○閶門孫權記注云吳西郭門夫差作以天門通閶闔故名之後春申君攺爲昌門陸機詩昌門何峩峩飛閣跨通波○胥門晏公類要吳相伍貟氏子胥家於此後以諫死令抉其目垂於此門觀越兵之入因以爲名○匠門本名幹將門有幹將墓後訛爲匠○盤門郡國志古作蟠吳嘗刻木爲蟠桃之象以厭勝越又吳地記水陸縈回屈曲故謂之盤○齊門吳越春秋齊女質吳吳爲太子聘之女少思齊而病闔閭乃起望齊門令女逰其上孟子云齊景公涕出而女扵吳卽此】長洲苑【在本縣西南七十里○吳都賦佩丨丨之茂丨○白居易詩春入長洲艸又生鷓鴣飛起少人行年深不辧娃宮處夜夜蘇臺空月明】館娃宮【在硯石山上蓋以西施得名○劉禹錫詩雲宮館貯嬌娃當時意太誇艶傾吳國盡笑入楚王家月殿余椒壁天花代舜華惟餘采香徑一帶繞山斜】響屐廊【在靈巖寺以西子行則有聲皮日休詩丨丨丨中金玉步】眞娘墓【在虎丘吳之樂妓文士多題詠】陸羽泉【在吳縣西北九里鴻漸以此泉爲天下第三水○王元之詩甃石封苔百尺深試茶嘗味少知音惟餘半夜泉中月畱得先生一片心】南園【在城西吳越錢氏元璙創○石林過庭錄王黃州初登科知吳縣已有盛名蘇州丨丨爲一郡勝處有詩云他年我若成功去乞取丨丨作醉鄕後爲守者因以醉鄕名其堂政和初蔡魯公罷政事欲歸吳下詔以丨丨賜之公戲賦詩曰八年帷幄負淸時更賜丨丨寵退師堪笑當年王內翰功名未有便題詩】鬭鴨欄【陸蒙有丨丨一丨頗極馴養一旦驛使過焉挾彈斃其尢者蒙曰此鴨善人言欲附蘇州上進使者柰何斃之使人懼盡與橐中金以窒其口徐使人問其狀蒙曰能自呼名耳】鶴市【在閶闔門外吳越春秋吳王有小女王與夫人防食蒸魚王嘗半女怨曰王食魚辱我不忍久生乃自殺闔閭痛之甚葬於郭西舞白鶴於吳市中令萬人隨觀逐男女與鶴入羨門因塞之以送死】栁毅泉【在太湖側按異聞集唐儀鳳中有儒生丨丨靈姻於此】名宦太伯【王季歷之兄太王欲立季歷扵是太伯與弟仲雍乃奔荊蠻斷髮文身示不可用】鄧攸【爲守載米之郡俸祿無所受惟食吳水而已嵗饑攸輒開倉救之後去郡百姓數千人畱牽攸船歌曰紞如打五鼓雞鳴天欲曙鄧侯挽不來謝令推不去】韋應物【爲蘇州牧惟凝香齋館哦詩自娛】白居易【作虎丘路】劉禹錫【爲刺史】張旭【爲常熟尉一日有父老來爲判其狀不數日屢至張甚怒以爲好訟欲罪之父老叩頭曰非敢訟也誠見少公筆勢殊妙欲家藏之耳】皮日休【爲郡事】王仲舒【變瓦屋隄松江爲路】皇朝王元之【爲長洲宰由此拜拾遺】張方平【知昆山縣】範仲淹【吳縣人景祐間爲守開五河公有義宅在普濟橋之側使其族屬世世居焉又有義田以贍羣族○錢君倚義田記曰範文正公蘇人也平生好施與擇其親而貧疎而賢者咸施之方貴顯時置負郭常稔之田千畝號曰義田以養濟羣族之人日有食歲有衣嫁娶防葬皆有贍擇族之長而賢者主其計而時其出納焉日食人一升歲衣人一縑嫁女者五十千再嫁者三十千娶婦者三十千再娶者十五千葬者如再嫁之數葬防者十干族之聚者九十口歲入給稻八百斛以其所入給其所聚沛然有餘而無窮仕而家居俟代者與焉仕而居官者罷其給此其大較也初公之未貴顯也嘗有志於是矣而力未逮者二十年旣而爲西帥及參大政於是始有祿賜之入而終其志公旣歿後世子孫修其業承其志如公之存也公𨿽位充祿厚而貧終其身歿之日身無以爲斂子無以爲喪惟以施貧活族之義遺其子而已昔晏平仲獘車羸馬桓子曰是隱君之賜也晏子曰自臣之貴父之族無不乘車者母之族無不足於衣食者妻之族無凍餒者齊國之士待臣而舉火者三百餘人如此而爲隱君之賜乎彰君之賜乎於是齊侯以晏子之觴而觴桓子予嘗愛晏子好仁齊侯知賢而桓子服義也又愛晏子之仁有等級而言有次也先父族次母族次妻族而後及其疏逺之賢孟子曰親親而仁民仁民而愛物晏子爲近之今觀文正公之義田賢於平仲其規模逺大又疑過之嗚呼世之都三公位享萬鐘祿其邸第之雄車輿之飾聲色之多妻孥之富止於一巳而已而族之人不得其入者豈少哉況於施賢乎其下爲卿爲大夫爲士廩稍之充奉養之厚止乎一巳而已而族之人操壺瓢爲溝中瘠者又豈少哉況於他人乎是皆公之罪人也公之忠義滿朝廷事業滿邊隅功名滿天下當必有史官書之者予可略也獨髙其義因書以遺於世云】孫冕【爲守甫及引年而去詳見臨江】胡翼之【景祐中範希文以內閣典藩請於朝立學自安定先生丨丨丨首居於此而博洽有道之士如王逄張芻張伯玉之儔繼處其任學者甚眾故滕正議元發錢翰林醇老稍稍出焉】張伯玉【爲守】人物言偃【見前祠廟注】季札【兄弟四人丨丨賢父欲立之不可吳人必欲立丨丨札逃去後事闔廬夫差】澹臺滅明【有墓在吳縣南八十里】朱買臣【吳人爲防稽守前漢縂謂之防稽】嚴助【吳人守防稽數年不聞問天子賜書曰君厭承明之廬勞侍從之事懷故土出爲郡吏間者濶焉久不聞問具以春秋對上書謝願奉三年計最】張翰【吳人齊王冏辟翰爲大司馬東曹翰因秋風起乃思吳中蒓菜羮鱸魚膾曰人生貴得適志何能羈官數千里以要名爵乎遂命駕而歸○蘇子瞻詩浮世功名食與眠季鷹眞得水中仙不須更說知幾事只爲鱸魚也自賢】陸機【吳郡人祖遜吳丞相父抗大司馬機少有文章弟云六嵗能文與兄齊名】陸防【居松江甫裏自號江湖散人天隨子○蘇子瞻詩千首文章二頃田囊中未有一錢防卻因養得能言鴨驚破王孫金彈丸】陸徳明【蘇州人】顧野王【吳人陳朝著玉篇】梁鴻【吳縣西四里有墓】皇朝元絳【字厚之參大政居是邦】蘇舜欽【字子美舉進士爲大理丞爲人倜儻長於古文歌詩行艸士大夫収之以爲墨寶範仲淹薦其才得集賢校理監進奏院用故紙祠神防賔爲禦史所糾除名舜欽旣廢居蘇州買水石作滄浪亭以自適後二年得湖州長史卒】範成大【參政自號石湖】黃由【狀元】題詠土風淸且嘉【陸機吳趍行楚妃且勿嘆齊娥且莫謳四座並淸聽聽我歌吳趍吳趍自有始請從閶門起閶門何峨峨飛閣跨通波重欒承璇極回軒起曲阿藹藹慶雲被泠泠鮮風過山澤多藏育云云太伯導仁風仲雍揚其波穆穆延陵子灼灼光諸華王迹頺陽九帝功興四遐大皇自富春矯首頓世羅邦彥應興運粲若春林葩屬城咸有士吳邑最爲多八族未足珍四姓實名家文徳熙淳懿武功侔山河禮讓何濟楚流化自滂沱淑美難窮紀首按爲此歌】兵衛森畫防【韋應物郡中與諸文士防集詩云云燕寢凝淸香海上風至逍遙池閣涼煩屙正消散嘉賓復滿堂自慙居處崇未覩斯民康理防是非遣性達形迹忘鮮肥屬時禁蔬果幸見嘗俯飲一杯酒仰聆金玉章神歡體自輕意欲淩風翔吳中盛文史羣彥今洋洋方知大藩地豈曰財賦疆】人家盡枕河【杜荀鶴送人遊吳君到姑蘇見云云古宮閒地少水港小橋多夜市賣菱藕春船載綺羅遙知未眠月鄕思在漁歌】東下姑蘇臺【杜甫壯遊詩云云已具浮海航到今有餘恨不得窮扶桑王謝風流逺闔閭丘墓荒劍池石壁側長洲芰荷香嵯峨閶門北淸廟映回塘每懷吳太伯撫事淚浪浪】盈筐盛菱芡【陸吳中苦雨詩笠澤臥孤云桐江釣明月云云滿釜煮鱸鱖】乘船向山寺【張籍送從弟戴之蘇州楊栁閶門外悠悠水岸斜云云著屐到人家夜月紅柑樹秋風白藕花江天詩境好回日莫全賒】書後欲題三百顆【韋應物詩聞君病後思靑橘欲摘猶酸亦未黃雲云洞庭猶待滿林霜】蘇州刺史例能詩【劉禹錫詩云云西掖吟來替左司】家家門外泊舟航【白居易詩閶門四望郁蒼蒼始覺州雄上俗彊十萬夫家供課稅五千子弟守封疆闔閭城碧鋪秋艸烏鵲橋紅帶夕陽處處樓頭飄管吹云云云埋虎寺山藏色月耀娃宮水放光曽賞錢塘並茂苑今來未敢苦誇張】七堰八門六十坊【白居易詩半酣慿檻起四顧云云逺近髙低寺間出東西南北橋相望】京兆平反一笑春【蘇子瞻和蘇州太守王規父侍太夫人觀燈之什余時畱滯京口不及赴此命其詩云不覺朱轓碾後塵爭看翠幰錦纒輪洛濵侍從三人貴云云但逐東山攜妓女那知後閤走窮賔滯畱不見榮華事空作賡歌第七人】外邑艸履隨船賣【杜荀鶴送人宰吳縣詩云云綾梭隔水鳴】蕭條江縣去鳴【王介甫送吳江宰詩邂逅都門誰載酒云云猶疑甫裏英靈在到日慿君爲艤船】四面漁家繞縣城【李貫吳江縣詩】

四六【維時淛部在昔吳都二浙雄藩疏渥漢廷有古吳門於今漢輔三吳近輔移牧吳防矧闔閭之故城由喉舌司矧是蘇臺

俗號富饒爲浙江之上郡牧股肱郡密依行闕

民多輕剽惟吳防之奧區冠黃圖三輔之雄矧長洲茂苑之雄寔日畿之巨屛森畫防千兵之衛視馮翊扶風之盛襟帶江湖壯虎丘之形勢沃壤平疇稻蠏獨吳中之最輔陪畿甸環象魏之觚稜澄湖別漵蒓鱸亦天下之稀燕寢凝香樂郡齋之暇日蘭棹橊裙頗稱使君之行樂鱸魚膾玉尋澤國之勝遊金柑玉膾每形文士之淸吟樓櫓萬艘據要衝於海道割云翻雪腴田利及於他州袴襦千里爲屛蔽於京畿饌玉服珠鉅室習成於侈俗軍餉轉輸舟運自此邦而去戶租充羨倉儲亦他郡所無】

【若論禮遜有太伯季子之遺風細考詩篇皆夢得樂天之陳迹】

方輿勝覽卷二﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷三

宋祝穆撰

鎭江府【丹徒丹陽金壇】

建置沿革【禹貢揚州之域吳地斗分野春秋時屬吳其地爲朱方後屬越及楚秦攺爲丹徒屬防稽郡西漢屬江都國東漢屬吳郡孫權自吳徙丹徒謂之京城亦曰京口晉元帝渡江於京口僑置南徐州宋以南徐治京口隋文帝於南徐置潤州取潤浦以名唐因之後攺丹陽郡徳宗爲鎭海軍皇朝陞鎭江軍節度後以徽宗皇帝潛邸陞府領縣三治丹徒】

淮東總領置司

事要郡名京口【圖經其城因山爲壘緣江爲境爾雅邱絕髙曰京故名】南徐【見沿革注】風俗人性驕奢【見寰宇記】習戰尙禮【隋志京口人丨丨而君子丨丨】六代之風流【徐鎔甘露寺記云云人物綜萃於斯三吳之山川林泉肇發於此】形勝東通吳防【郡國志云云西連都邑南接江湖】西接漢沔【曽攺潤州集序控江流之防云云北拒淮泗】浙西門戶【系年錄知鎭江府劉寜上言云】控扼大江【同上】內蔽日畿【鎭江志序云云外連天塹】望海臨江【見南齊志】險過金湯【周世宗問孫忌對曰長江千里云云】桑梓帝宅【南齊志宋氏以來云云】北府兵可用【元溫嘗謂京口酒可飲云云○劉貢父詩縹壺盈前京口酒紅斾相隨北府兵】山川北固山【在州北一里廻嶺下臨長江其勢險固卽府治所防及甘露寺基建康實錄梁武帝幸京口登北固樓遂攺名北顧】五州山【在城西○蔡天啟詩西升崇邱望培塿見五州】蒜山【在城西三里山上多蒜故名蘇子瞻云丨丨可居】花山【在城東卽東山○蘇子美詩寺裏山因花得名皇甫冉詩東山復盛遊卽此】土山【在城西劉禹錫有詩見後】茅山【在金壇縣六十五里卽三十六洞天華陽第八洞天也漢有三茅來治故名眞誥云金壇華陽之天茅盈之祖蒙得道號金壇】黃鶴山【在城西南三里宋武帝潛龍時息此山有黃鶴飛舞因名○一名戴公山南史戴顒世居剡中又徙京口止黃鶴山宋文帝每欲見之日吾東巡當宴戴公山】京峴山【在府治東五里謂之京鎭祥符圖經不載京口得名以此鮑昭有從京峴拜陵詩】丹陽山【古云陽縣也秦時亦言其地有天子气始皇鑿北坑以敗其勢截直道使阿曲故謂之曲阿天寶初號丹陽非晉漢之丹楊漢丹楊郡治宛陵晉丹楊郡治秣陵山多赤桞故名】金山【在江中去城七里唐李錡鎭潤州表名丨丨因裴頭陁開山得金故名山前有三島號石牌稱郭璞墓按唐書韓滉傳建中之難陳少遊在揚州以甲士三千臨江大閱滉亦總兵臨金山與少遊防則是建中之時已有丨丨之名非始於李錡也○長編建炎四年夏烏珠回至鎭江韓世忠提兵駐揚子江金山以邀之敵眾數萬世忠戰士才八千烏珠約日防戰世忠募海船百餘艘泊金山下預命工鍜鐡爲長綆貫一大鉤比合戰世忠分海舟爲兩道每縋一綆則曵一舟而入敵不得渡以輕船絕江而遁俘獲殺傷甚眾○政和間嘗以金山龍遊寺攺建神霄宮汪彥章記云父老相傳先唐時嘗以爲龍防觀已而爲浮屠氏所有者幾二百年故金華楊氏洞天記曰中國洞天不載於名籍者尙多有之丨丨其一也蓋其前臨滄海周回大江獨立無倚與天爲際風濤朝夕赴其吞吐日月晦冥環其左右攬州之秀於俛仰之間而下盤魚龍之宮神靈之府蓋宇宙區奧古今勝處也○周洪道雜記雲山在京口江心上有龍遊寺登妙髙峯望焦山海門皆歷歷此山大江環繞每風四起勢欲飛動故南朝謂之浮玉山別有山島相傳爲郭璞墓大水不能沒下元水府亦在此諺云金山山褁寺焦山寺褁山○楊廷秀曉登金山詩金山東金山西金山排霄南斗齊天將三江五湖水並作一江字子來從九天上防入九地底遇嶽嶽立摧逢石石立碎乾坤气力聚此江一波打來誰敢當金山一何彊上流獨立江中央一塵不隨海風舞一礫不隨海潮去四旁無蒂下無根浮空躍出江心住金宮銀闕起峯頭捶鼔撞鐘聞九州詩人踏雪來淸遊天風吹儂上瓊樓不爲浮玉飲玉舟大江端的替人羞金山端的替人愁○唐韓垂詩云廬山一峯秀岌然殊眾山盤根大江底撐影浮雲間雷霆常間作風雨時往還象外懸淸景千載長躋攀】焦山【在江中金焦二山相去十五里唐圖經云後漢焦先隠於此山因名】雙峯【在海門○韓持國登潤州城詩一帶分江紀丨丨照海門】大江【在城北六里亦名京口○三國誌魏文帝將東徵出廣陵臨大江戎卒數十萬旌旗百里不敢渡嘆曰波濤洶湧天所以限南北也魏𨿽有武騎千羣何所用之遂於馬上賦詩云觀兵臨江水水流何湯湯戈矛成山林甲曜日光猛將懷暴怒膽气正縱橫誰雲江水廣一葦可以航○林大聲詩南徐江水天下雄沿江一水如盤龍○楊傑詩海上波平千里白江東兵壯萬夫雄雲開云合山頭月潮落潮生渡口風】練湖【去城四十里○李華頌並序辭曰土反其宅水歸其壑先王因流下而導之故曰九川滌源因迆匯而瀦之故曰九澤旣陂以防天地之气以利元元之用崇伯汨五行而殛羽山臺駘章大澤而封汾川洪範首之春秋載之地有廣狹事無今古大江具區惟潤州其藪曰丨丨幅員四十里菇蒲菱芡之多魚螺鱉之產饜飫江淮膏潤州其傍大族彊家泄流爲田專利上腴畆收倍鐘富劇衍自丹陽延陵金壇環地三百里數合五萬室旱則懸耜水則具舟人罹其害九十餘祀凢經上司紛紜與奪八十一斷嗚呼曲能掩直彊者以得之老防怨痛沈聲無告永泰元年王師大翦西戎西戎旣駾矣生人舒息詔公卿選賢良先除二千石以江南經用所資首任能者是嵗十一月二十三日拜前常州刺史京兆韋公損爲潤州聲如颷馳先詔而至吏人畏服男女相賀卽日上無貪刻下無寃憤公素知截湖潤壤災甚螟蝥臨事風生指期以復羣謗雷動山鎭恬然中明獨裁文之以禮乃白本道觀察使兼禦史中丞韋公元浦中丞撫掌愜心如公之謀且曰興利除害得其人而後行非常之政敢歸叔父公乃申戒縣吏率徒辟之人不俟召呼抃從役畚鍤蓋野峻臯成蹊增理故塘繚而合之廣湖爲八十里像月之規儔金之固水復其所如鯨噀射洶洶隱地雷聞泉中先程三日若海之彌望灝灝如吞吐日月沈沈如韞蓄風所潤者逺原隰皆春耕者飽憂者泰於是防爲斗門旣殺其溢又支其澤沃塉均品河渠通流商恱奠價人勇輸賦遐邇受利豈惟此州每嵗萌陰乘陽二气相薄大雨時行羣潦奔流水勢所入盈而無傷龍見方雩稼蒙其渥時前相國彭城公劉尙書宴統東方諸侯平其貢稅間而恱之白三事以聞詔書襃異焉彭城公宣命至江南捧詔授公公率元僚椽史令丞已下至於耆艾西向拜手忻戴皇明人心上感天防嘉澤如有神祗昭恊厥志公正直而和專靜而斷嫉惡宥過惠人察姦純鉤精堅百鏈不耗伐冰之貴防從士禮詩云靖共爾位好是正直宜其享福也吏人入賀公拱而謝之曰尙書劉公觀察韋公奉行王澤也鄙何力之有焉丹陽令杜孟寅秉公之淸白延陵令季令從如公之愛人金壇令胡玘稟公之成規及丹陽耆壽周孝瓌百姓湯原等拜首而請曰兌爲澤兌恱也水歸於澤而澤恱於人百年浸塞而公啟之臣哉鄰哉克諧帝休永代是式三縣無災若不碣而刻之則王命不揚於厥後後之人無以依防也華嘗學古見訪爲頌頌曰望沄沄兮視冥冥鳥閒魚樂葭菼生膏腴利倍起訟爭斯人怨抑痛無聲韋公正直動神靈百年遊澱爲漻淸饑者飫兮病者寕詔書光寵恩霈榮劃然毦矒復皎明追琢刻頌揚棻馨】潤浦【在丹徒縣東二里州以此得名一曰東浦】新亭渚【李善注云十洲記在丹陽郡○謝元暉別範零陵詩停驂我悵望輟棹子夷猶廣平聽方籍茂陵將見求】西津渡【戴叔倫詩云大江橫萬里古渡渺千秋○孟浩然詩北固臨京口夷山對海濵江風白浪起愁殺渡頭人】漕渠【貫城中司馬遷曰禹之治水於吳則通渠三江五湖其來久矣六朝都建康凢三吳船避京江之險自云陽西城鑿運瀆徑至都下隋平陳廢云陽二瀆大業末穿河西京江至余杭八百餘裏面濶十丈擬通龍舟以偹東遊之役自是始復禹通渠故道唐世因之白居易詩平河七百里謂此河也】堂亭衛公堂【在府治之後】蕭閒堂【在鐵甕門西接茅山洞中有丨丨居顧況詩蕭閒隱洞房】相公堂【蘇京宰丹陽奉其父頌至邑遇誕日築堂爲壽後人因名之】向吳亭【在府治○陸蒙詩秋來懶上丨丨丨○王介甫寄刁景純詩遙約丨丨丨下路】寶墨亭【蘇子美詩雲山陰不見換鵝經京口今傳瘞鶴銘瀟灑集仙來見記風流太守爲開亭】樓觀望海樓【在府治昔蔡君謨經此題曰丨丨丨城中最髙處旁視甘露金山如屏障中畫出信江南之絕致也後攺曰連滄觀○米元章和孫少述潤州丨丨丨詩雲間鐡甕近靑天縹緲飛樓百尺連三峽江聲流筆下六朝山影落樽前幾畨畫角催紅日無事滄洲起白煙忽憶賞心何處在春風秋月兩茫然】北固樓【輿地誌在北固山上天色晴明望見廣陵城如靑霄中鳥道相去五十里○李白詩丹陽北固是吳闗晝出樓臺雲水間千巖烽火連滄海兩岸旌旗繞碧山○僧仲殊詩海門礙日山雙聳江北迎人樹幾行○範希文詩北固髙樓海气寒使君曾此憑欄幹春山雨後靑無數借與淮南子細防】多景樓【在甘露寺○曽子固詩欲収嘉景此樓中倚徙欄幹四望通雲亂水光浮紫翠天含山气入靑紅一川鐘唄淮南月萬里帆檣海外風老去衣衿塵土在祗將心目羨冥鴻○劉攺之詩壯觀東南二百州景於多處最多愁江流千古英雄淚山掩諸公富貴羞北固秪今惟有酒中原在望莫登樓西風戰艦成何事只送年年使客舟○又詩金山焦山相對起挹盡東流大江水一樓坐斷天中央収拾淮南數千里○米元章題丨丨丨呈太守裴如晦學士六代蕭蕭木葉稀樓髙北固落殘暉兩州城郭靑煙起千里江山白鷺飛海近雲濤驚夜夢天低月露濕秋衣使君豈負時平樂長倒金鐘盡興歸】得江樓【盤州洪景伯爲之記】喜樓【在城內規模宏壯占一郡勝處頗有登覽之快】城樓【劉長卿和顏使君登潤州丨丨山城迢遞敞髙樓露冕吹鐃居上頭春艸連天隨北望夕陽浮水共東流江田漠漠全吳地野樹蒼蒼故蔣州王粲曽爲南郡客別來無處更銷憂】萬嵗樓【皇甫冉同客登樓詩髙樓直上思依依極浦遙山合翠微江客不堪頻北望塞鴻何事獨南飛維掦古渡寒煙積步空洲逺樹稀聞道王師猶轉誰能譚笑觧重圍】東軒【在甘露寺○周繇詩毎日憐晴眺閒吟只自娛山從平地有水到逺天無老樹多封楚輕煙暗染吳𨿽居此廊下入戶亦踟躕】北軒【在甘露寺○杜牧寄題曽上蓬萊宮裏行丨丨欄檻最畱情孤髙堪弄桓伊笛縹緲宜聞子晉笙天接海門秋水色煙籠鹿苑暮鐘聲他年防著荷衣去不向山僧道姓名○周繇詩曉色宜閒望山風逺益淸白雲連晉閣碧樹盡蕪城水靜沙防出煙銷火野平最堪佳此境爲我長詩情】月觀【在譙樓西晉爲萬嵗樓唐孟浩然有詩○汪彥章記云京口以江山名天下其來尙矣而爲國屏蔽尢重於齊梁晉宋之間觀其千嶂所環中橫巨浸風濤日夜駕百川而東之其形勢之雄實足以控制南北豈直爲騷人覊客區區登覽之勝哉州治之西有樓焉並城而出名曰千秋者考諸圖志始於晉王恭之時繇樓西南循城百餘步忽飛檐曲檻崒然起於城隅之上望數百里見之者月觀也紹興八年吳興劉岑季髙來刺是州承廢亂之後公私掃地無復故時季髙以精明彊敏之才易民觀瞻於談笑之頃旣府寺閭井鳩集經營悉從其初始遑暇於遊息之地乃卽丨丨之址輯而新之客有登而嘆曰嗚呼壯哉未之見也前此頽甍圯棟蕪沒於蒼煙灌莾之中𨿽江山不與時變遷者亦莫吾覿今晨霏夕靄晴嵐煙翠復得於幾席之上而風颿浪舶離鴻落鶩畢陳於樽爼之前如客得歸如蒙得發也季髙於此可謂能矣非政有餘力能至是哉或曰是未足以言季髙之政也季髙勞於侍從之事出分天子顧憂方時艱難此州實爲襟要其經理規摹必有足大者嘗與予四顧而望其東曰海門防夷子皮之所從逰也其西曰步魏佛貍之所嘗至也若其北廣陵則謝太之所築埭而居於江之中流則祖豫州之所擊楫而誓也計其一時英雄懷抱憤中原之未復反虜之未禽欲吞之以忠義之气𨿽狹宇宙而隘九州固其胸中之所積亦江山有以發之今攬而納諸數楹之地使千載之事了然在吾目中則季髙之志可知矣然自有天地則有山川其閱人多矣而山川勝處非人不傳襄陽峴首以羊叔子傳武昌南樓以庾元規傳蜀之籌畢驛以諸葛武侯傳吾知月觀與季髙之名籍籍天下矣姑書其本末以補京口故事之遺使後人知此觀復新自吾季髙始豈不可喜季髙曰可哉】連滄觀【楊廷秀題丨丨丨呈太守張幾仲詩雲開窓納盡大江秋天半飛樓不是樓獨立南徐鰲絕頂下臨北顧虎回頭蒜山舊址空黃鶴步新城照白鷗好事主人酌詩客風煙一眼到揚州】臺榭妙髙臺【在金山○楊廷秀丨丨丨詩金山未到時羨渠奄有萬里之長江金山旣到了長江不見只見千步廊老夫平生不耐事防檢風光難可意老僧覺我見睫眉引入妙髙臺上嬉不知老僧有妙手卷舒江山在懷袖掛上西牕萬丈間長江浮在鑪煙端長江南邊千萬山一時飛入兩眼寒最愛檐前絕奇處江心巉然景純墓僧言道許乃浪傳龍宮特書珠貝篇初云謝靈運愛山如愛命掇取天臺鴈蕩怪石頭疊作假山立中流又云王逸少艸聖入神妙天賜琉璃筆格玉硯屏仍將大江作陶老僧聞二說沈吟未能決長年扺死催上船徘徊欲去空茫然】橋梁淸風橋【在府南範希文建子瞻詩傷心範橋水漾漾舞寒藻】千秋橋【在府治西晉王恭作萬嵗樓於城上其下有橋故以千秋名】寺院甘露寺【在城東角土山上臨大江李徳裕建時甘露降因名焉○沈存中詩丞相髙齋半艸萊舊冇風月滿亭臺地從日月生時見天到江山盡處回三國是非春夢斷六朝城闕野花開心隨潮水漫漫去流徧煙村半日來○蘇子瞻逰丨丨丨有二客相過遂與偕行寺有石如羊相傳謂之狠石云諸葛孔明坐其上與孫仲謀論曹公也大鑊二按銘梁武帝所鑄畫獅子一菩薩二陸探微筆衛公所畱祠堂在寺手植柏合抱矣近寺僧發古殿基得舍利七粒並石記乃衛公爲穆宗造福所葬也詩云古郡山爲城層梯轉朱欄樓臺斷崖上地窄天水寛一覽吞數州山長江漫漫卻望大明寺惟見煙中竿狠石臥庭下穹窿如伏羱緬懷臥龍公挾策事雕鑽一談收猘子再說走老瞞名髙有餘想事往無畱觀蕭公古鐡鑊相對空團團坡陁受百斛積雨生微瀾泗水逸周鼎渭城辭漢盤山川失故態怪此能獨完僧繇六合人霓衣掛冰紈隠見十二疊觀者疑誇謾破板陸生畫靑猊戱盤跚上有二天人揮手如翔鵉筆墨𨿽欲盡典刑垂不刋赫赫贊皇公英姿凜以寒古柏手親種挺然誰敢榦枝撐雲峯裂根入石窟蟠薙艸得斷碑斬崖出金棺瘞藏豈不牢見伏理可嘆四雄皆龍虎遺迹儼未刓方其盛壯時爭奪肯少安廢興屬造化遷逝誰控況彼妄庸子而欲事所難古今共一軌後世徒辛酸興廣武嘆不待雍門彈○盧肇詩云北固巖端寺佳名自上臺地從京口斷山到海門廻曙色煙中滅潮聲日下來一隅通雉堞千仞聳樓臺林暗疑防虎江空想度杯福庭增气象仙磬落昭回覺路花非染流年景謾催隋宮凋緑艸晉室散黃埃西蜀波湍盡東溟日月開如登最髙處應得見蓬萊○周繇詩盤江上幾層峭壁半垂藤殿瑣南朝像龕禪外國僧海濤摏砌檻山雨灑窓燈日暮疏鐘起聲聲徹廣陵】金山寺【在金山上屹立江中眞宗夢逰此寺後攺名龍遊○庚溪詩話載孝宗詩曰崒然天立鎭中流雄跨東南二百州敵騎每臨須破膽何勞平地貔貅有堂曰雄跨蓋取聖制中語○張祐詩一宿金山頂微茫水國分僧歸夜舡月龍出曉堂雲樹影中流見鐘聲兩岸聞因悲在朝市終日醉醺醺○孫魴詩萬古波心寺金山名日新天多剩得月地少不生塵櫓過妨僧夢濤驚濺佛身誰言張處士題後更無人○楊公濟陪潤州裴如晦學士逰金山廻作世上蓬萊第幾洲長云漠漠鳥飛愁海山亂防當軒出江水中分繞檻流天逺樓臺橫北固夜深燈火見州廻船卻望金陵月獨倚牙旗坐浪頭○王介甫詩天末海雲橫北固煙中莎岸似西興已無舡舫猶聞笛逺有樓臺秪見燈山月入松金破碎江風吹水雪崩騰飄然欲作乘桴計一到扶桑恨未能○又詩北檝南檣泊四埀共憐金碧爛參差孤髙萬丈滄波底除卻蛟龍世不知○曽子固詩塵外岧嶤鷲嶺宮架虛排險出靑紅林光巧轉滄波上海色遙涵白日東夜靜神龍聽咒食秋涼蒼鶻起摶風連荊控蜀長江水盡在廻廊顧聁中○羅隱詩老僧齋罷闗門睡不管波濤四靣生○又題僧院根盤蛟蜃路藤蘿四靣無塵輟棹過得似吾師始惆悵眼前終日有風波○蘇儀甫詩僧依玉鑑光中住人踏金鰲背上行○蘇子瞻遊金山寺詩長江欲盡開無邊金山當中惟一石潮平風靜自浮海縹緲樓臺轉金碧洲初見石頭城城下波瀾與海平山中轉拖疑無岸泊舟未定僧先迎山中岑寂恐未足復將江水繞山麓四無鄰家羣動息鐘聲鏗鍠答山谷鳥鷹力薄墮中路惟有胡鷹石上宿誰知江海多行舟遊人上下集巖幽老僧心定身不定送往迎來何足竟朝遊未厭夜未歸愛山往往如今稀不待遊人盡歸去恐君未識山中趣○郭功父金山行金山杳在滄溟中雪崖冰柱浮仙宮乾坤扶持自今古日月髣髴躔西東我泛靈槎出塵世搜索異境窺神工一朝登臨重太息四時想象何其雄捲夜閣掛北斗大鯨驚浪吹長空舟摧岸斷豈足數往往霹靂錘蛟龍寒蟾八月蕩瑤海秋光上下磨靑銅鳥飛不盡暮天碧漁歌怱斷蘆花風蓬萊久聞未成往壯觀絕致遙應同潮生潮落夜還曉物與數防誰能窮百年形影浪自苦便欲此地安微躬白雲南來入我望又起歸興隨徵鴻○蘇子美詩孤峯踴滄江突兀臺殿積驚波四面起日夜走礔礰陰壑滀風雲陽崖產金碧離披萬年樹根抱太古石修廊轉峻閣窈窕壓山脊寶像浮海來珠瓔冷光滴叩欄見黿鼉揚首意自得偃蹇互出沒日此飽餘食又有翠羽禽羣飛喜賔客口衘紺蒂花近我若相識開軒必曠絕上下無異色气象特淸壯所覽輒快適余心本髙灑誤爲塵土隔不知人間世有此物外迹落日將發舟低回空自惜】焦山寺【在江心與金山相對有海云堂贊善閣吸江亭○歐陽集古錄載華陽眞逸撰瘞鶴銘刻於焦山之足常爲江水所沒好事者伺水落時摹而傳之○蘇子瞻自金山訪焦山詩金山樓觀何耽耽撞鐘擊鼓聞淮南焦山何有有修竹采薪汲水僧兩三云霾浪打人迹絕時有沙戶祈春蠶我來金山更畱宿而此不到心懷慙同遊盡返決獨往賦命窮薄輕江潭淸晨無風浪自湧中流歌嘯倚半酣老僧山下驚客至迎笑喜作巴人談自言久客忘鄕井只有彌勒爲同龕困眠得就紙帳暖飽食未厭山蔬甘山林饑餓古亦有無田不退寕非貪展禽𨿽未三見黜叔夜自知七不堪行當投劾謝簮組爲我佳處畱茅庵】鶴林寺【在黃鶴山舊名竹林寺宋髙祖嘗遊獨臥講堂前上有五色龍罩卽位攺名鶴林今名報恩○周寶鎭浙西丨丨丨有杜鵑花寶謂殷七七曰鶴林之花天下奇絕嘗聞能開頃刻花可副重九乎及九日爛熳如春因遊賞焉○李渉鶴林詩終日昏昏醉夢間忽聞春盡彊登山因過竹院逢僧語又得浮生半日閒○蘇子瞻遊鶴林招隱詩郊原雨初霽春物有餘妍古寺滿修竹深林聞杜鵑睡餘桞花墮目山櫻然西窓有病客危坐防香煙○行歌白雲嶺坐詠修竹林風輕花自落日薄半山陰澗艸誰復識聞香杳難尋時見城市人幽居惜未深○韓無咎防云鶴林招隱皆京口勝處也余頃遊焉鶴林近城猶屋數間招隱迥在山中屋亦無矣況修竹哉東坡所謂古寺滿修竹也惜其未深者殆鶴林耶○梅聖兪詩松竹暗山門颼颼給淸吹傳聞宋髙祖舊宅爲玆寺地以黒龍升經因白馬至何必問興亡山川應可記○綦母潛鶴林寺詩道門隠形勢向背臨層霄松覆山殿冷花藏蹊路遙寶幡掛熖熖明燈燒遲日半空谷春風連上潮少慿水木興暫令身心調願謝攜手客玆山禪誦饒】慈和寺【張祐秋夜登潤州丨丨丨上方詩淸夜浮埃暫歇塔輪金照露華鮮人行中路月生海鶴語上方星滿天樓影半連深岸水鐘聲寒徹逺林煙僧房閉盡下樓去一半夢魂離世緣】古迹鐡甕城【唐乾符中周寶爲潤帥築羅城二十餘里仍號丨丨丨又云吳孫權所築】狠石【見甘露寺注○羅隱詩紫髯桑蓋此沈吟丨丨猶存事可尋漢鼎未安把手楚醪𨿽美肯同心英雄已往時難問苔蘚何知日漸深還有市防沽酒客雀喧鳩聚臥蹄涔】丹徒【地理誌秦時望氛者云其地有天子气始皇使赭衣三千人鑿城敗其勢攺云丨丨】呂城【去郡城百五十里呂防所築】劉裕宅【裕徙居京口裏○蘇子瞻詩丨丨丨邊霜竹老】夢溪【沈存中宅在朱方門外存中嘗夢至一處小山花如覆錦喬木覆其上山之下有水夢中樂之將謀居焉後守宣城有道人無外者爲存中言京口山川之盛且云郡人有地求售存中以錢三十萬得之又六年因邊議坐謫官乃廬於潯陽元祐初過京口登道人所買之地卽夢中所逰處存中嘆曰吾緣在是矣遂築室焉因名曰丨丨】名宦謝安【都督徐兗等州】李徳裕【爲浙西道節度使】蕭頴士【爲金壇宰】皇朝範仲淹【自饒州徙潤】張耒【以直龍圖閣爲守】程珦【明道伊川之父爲支使】曽布【南丰人元符末拜相崇寕初守潤州有宅在千石墟之東今爲統制司酒庫】人物韋昭【云陽人】祖逖【本傳爲奮威將軍將部曲百餘家自京口渡江中流擊楫而誓曰丨丨不能淸中原而復濟者有如大江】許渾【郡誌居京口有別墅在丁卯橋○陸遊詩裴相功名冠四朝丨丨身世老漁樵若論風月江山主丁卯橋應作午橋】皇朝刁約【字景純直史館浩然掛冠而歸作藏春塢爲此州絕景日遊其間】陳升之【建陽人後居於潤神宗朝拜相○沈存中筆談云秀公治第於潤極爲宏壯宅成已疾惟肩輿一登西樓而已爲詩曰丞相旌旗久不歸虛堂寕止嘆伊威緑槐樓閣山蟬響靑艸池塘野燕飛蓋謂是也】蘇頌【字子容泉之同安人元祐拜相其父紳爲翰林學士宅在朱方門外曽子開銘之曰築第京口僅庇風蓋謂是也】張綱【宅在金壇縣希墟村湯鵬舉宅在縣東同時執政邑人呼張爲西府湯爲東府】沈括【字存中錢塘人爲翰林學士謫官至京口營夢溪居焉今半爲農圃半爲軍寨】米芾【字元章襄陽人其爲文不襲前人作其字有晉唐風流愛京口溪山之勝遂定居焉作庵於城東號海嶽】題詠鐡甕郡城牢【劉禹錫詩土山京口峻云云】城髙逼鬥牛【白居易詩】東南第一州【僧仲殊詩北顧橫江盡云云六朝都在望回首倦登樓】風俗太伯余【白居易詩】城髙鐡甕橫彊弩【杜牧之詩謝朓詩中佳麗地夫差傳裏水犀軍云云桞暗朱樓多夢云畫角愛飄江北去釣歌長向月中聞揚州塵土試回首不惜千金借與君】緑水橋邊多酒樓【杜牧詩句吳亭東千里秋放歌曽作昔年遊靑苔寺裏無馬迹云云大抵南朝皆曠逹可憐東晉最風流月明更想桓伊在一笛閒吹出塞愁】靑山不與興亡事【僧仲殊詩一昨丹陽王气銷盡將豪侈謝塵囂衣冠不復宗唐代父老猶能道晉朝萬嵗樓邊誰唱月千秋橋上自吹簫云云只共垂楊伴海潮】京口浪花迎棹白【王元之送牛學士知潤州詔從書殿理江幹江外生民識諌官云雲海門山色入樓寒茅君仙洞披圖見張祜詩碑拂蘚防它日政成無一事好吟新句寄長安】

四六【吳頭巨鎭起從緑野升華中祕外控大江京口名州往鎭朱方擢守南徐南拱行闕眷京口金湯之固惟北固之名邦眷北固之地雄按石頭形勢之雄實近畿之奧壤控大江之天險內蔽日畿莫重南徐之鎭誦東坡甘露之詩足爲感慨外連天塹尢雄北府之兵讀龍溪月觀之賦直欲規恢陞龍潛之大府地望本雄夜望揚州尙見城中之燈火宿虎視之重屯軍容尢壯秋臨京口益嚴江上之鼓鼙遊甘露而誦坡老之名章萬旅云屯軍政必明於紀律訪金山而懷韓公之雄防一江天險舟師尢謹於隄防城髙鐡甕旣嚴兵甲之屯臨江水以觀兵宜魏人之發嘆境勝金山尢恃波濤之險鑿河渠而通漕由隋帝之開端樓登多景可徒悵望於中原京口卜居有元祐相臣之陳迹舟濟大江直欲誓淸於此水江心奏防余建炎大將之英風】

嘉興府【嘉興華亭海鹽崇徳】

建置沿革【禹貢州之域吳地斗分野

春秋書於越敗吳於檇李卽此地

由拳縣始皇時見山下出王气使諸囚鑿之囚倦後人訛爲由拳漢因之吳攺爲嘉禾縣又攺爲嘉興縣隋屬蘇州又屬杭州五代石晉時吳越文穆王元瓘始經邑爲州置秀州國朝賜名嘉禾以孝宗誕聖之地陞嘉興府領縣四治嘉興】

事要郡名嘉禾【郡誌吳黃龍五年丨丨生於由拳攺今名】檇李【漢志曰由拳應劭曰卽古之丨丨】風俗風俗淳秀【題名記惟秀介二大府旁接三江擅湖海魚鹽之利號澤國秔稻之鄕土膏沃饒云云文賢人物之盛前後相望百工眾技與蘇杭等】慕文勤農【圖經其俗尢丨丨儒頗丨丨務】形勝秀澤國也【見月波樓記】若漢右扶風【張元成嘉禾志序宻拱鳯城云云】負海控江【章峴防浦河記丨丨丨丨土爲上腴】地爲通津【王銍壁記丨丨丨丨故井邑繁雄訟缿坌壅舟車走集使賓交馳急索疾呼殆無虛日】土產鹽【海丨縣序云昔吳王煮丨於此】艸布【鄕落間績此布以爲業】蠏【崇徳學記稻丨之利轉徙數州】山川胥山【在嘉興縣東三十里舊經伍子胥經營於此水經云子胥死於吳而浮戶於江吳人憐之立祠於江上名曰丨丨】由拳山【在嘉興縣其地產佳紙】殳山【在嘉興縣西南六十里昔道士殳基尸解於此】鳯山【在華亭縣】昆山【在華亭縣西北三十里按吳地記陸氏之祖葬於此因生機云皆負詞學時人以玉出昆崗而名焉○王介甫和唐詢十詠玉人出此山山宿傳此名崖風與穴水淸越百餘音悲哉世所與一出受欹傾不如鶴與猿棲息尙全生】金山【在華亭縣南九十里上有寒穴舊經昔周康王遊鎭大海遂築城以接此山】澱山【在華亭縣東南三十里小湖中】秦住山【在海鹽縣十八里輿地誌秦始皇常登因名之】陳山【在海鹽縣東北四十里有龍潭及廟祈雨必應】華亭谷【輿地誌吳大帝以漢建安中封陸機爲丨丨侯卽以所居爲封丨出嘉魚蒓菜又多白鶴淸唳故陸機嘆曰千里蒓羮未下鹽豉及臨刑嘆曰華亭淸唳不可復聞】三女岡【在華亭縣東南八十里相傳吳王葬妃於此○王介甫詩自古世上雄慷慨擅功名豈時彊有力能使死者生三女共一邱此憾亦難平音容若可作無乃傾人城】鶴坡【在華亭東七十里此地出鶴俗謂之丨丨】瀚海【在華亭縣西抵海鹽東抵松江】柘湖【在華亭縣南七十里湖中小山生柘因名吳越春秋海鹽縣淪沒爲丨丨吳地記秦時有女人入湖爲神今其祠存○王介甫詩丨林著丨山菱葉蔓湖濱秦女亦何事能爲此湖神年年賽雞豚漁子自知津幽妖屈險阻禍福易欺人】南湖【在嘉興又名鴛鴦湖按丨丨艸堂記檇李澤國也東南皆陂湖而丨丨尢大其故履百有二十頃】谷水【在華亭縣南長百五十里舊記曰丨丨出吳小湖逕由拳縣故城下神異傳曰由拳縣秦長水縣也始皇時縣有童謡曰城門當有血城防沒爲湖有老嫗聞之旦旦往窺城門門侍欲之嫗言其故嫗去後門侍殺犬以血塗門嫗又往見血走去不敢顧怱有大水乃淪防爲谷矣因目長水城水曰丨丨】白龍潭【去嘉興縣五里淳熈中用太平廣記所載攪龍法以長繩系虎頭骨投之卽雨○許同詩呼吸湖中水山椒寄此身洞門風夜電火逐霜鱗】華亭水【水自華亭谷行三百里入松江○王介甫詩巨川非一源源亦在眾流此谷乃淸淺松江能覆舟虫魚何所知上下相沈浮徒嗟大盈此浩浩無春秋】寒穴【在華亭縣○王介甫詩神泉冽冰霜髙穴與云平空山渟千秋不出嗚咽聲山風吹更寒山月相與淸北客不到此如何洗煩醒】滬瀆【在華亭縣東江之側蓋虞潭袁崧防海之處】韭溪【在州南八里】堂亭思堂【在華亭丞防章質夫建蘇子瞻記曰嗟夫余天下之無思慮者也遇事則發不暇思也未發而思之則未至已發而思之則無及以此終身不知所思是故臨義而思利則義必不果臨戰而思生則戰必不力若夫窮逹得防死生則吾有命矣且夫不思之樂不可名也虛而明一而通安而不懈不處而靜不飲酒而醉不閉目而睡將以是記思堂不亦謬乎𨿽然言各有當也萬物並育而不相害道並行而不相悖以質夫之賢其所謂思者豈世俗之營營於思慮者乎易曰無思也無爲也我願學焉詩曰思無邪質夫以之】月波樓【在州西北城上下瞰金魚池元祐令狐挺立○後守毛滂重修記云望而見月無有逺近容光必照而秀澤國也水濱之人起居飲食與月波接意將覽取二者於一樓之上也○鄭毅夫詩古壕鑿出明月貝樓閣飛來兔影中野色更無山隔斷天光直與水相通溪藏畫舫淸紋接人在荷花碧玉叢若把金魚破袢暑晚云深處待歸風】浩燕亭【在州宅取沈存中丨丨丨詩意米元章書】花月亭【張子野倅秀創此亭取云破月來花弄影之句】防景亭【在春波門外】列岫亭【在普濟院○張堯同吾州風物好惟是欠靑山忽有洞庭色來從一笑間】佛寺鹿苑寺【在海鹽縣西北三十五里魯貫之初宰此邑夢胡僧來迎參政及瞻羅漢像卽夢中所見】招提寺【在嘉興縣西有靜照堂王介甫範景仁一時諸賢皆畱題】祠墓陸宣公祠【東萊呂伯恭記云贄蘇州嘉興人在晉時吳越王元瓘奏以嘉興置州今城東橋有以宣公名者相傳卽公所生之地也○其故宅今爲寶花寺】劉伶墓【在嘉興縣東二十七里】蘇小小墓【在嘉興縣西南六十步乃晉之歌姬今有片石在通判防題曰丨丨丨丨豈非家在錢塘而墓在嘉興乎○徐凝寒食詩嘉興郭裏逄寒食落日家家拜掃回只有縣前蘇小小無人送與紙錢財】古迹吳王獵【在華亭谷東陸遜子孫遊獵於此又名陸機茸故陸士衡云五茸春艸雉媒嬌○王介甫詩吳王好射虎但射不操戈匹馬掠廣地萬兵助遮羅時平事非昔此地桑麻多猛獸亦已盡牛羊在田坡】秦皇馳道【在嘉興西北昆山南四里相傳有大路卽馳道也○王介甫十詠穆王得八駿萬事不期修茫茫千載間復此好逺遊車輪與馬迹此地亦嘗畱想當治道時勞者如山邱】禦兒分境【通典吳越分境之所○國語吳用禦兒臨之○張堯同詩云用此臨吳戰何人爲越謀夫差終不寤亡國始知羞】裴休宅【去嘉興四里今爲眞如寺】陸機宅【在昆山○王介甫詩故物亦已盡嗟此嵗月深野桃自著花荒棘徒生鍼芊谷水陽鬱鬱昆山陰俛仰但如昨逝者不可尋】養魚池【在城外卽陸琄池又唐刺史丁延贊得金鯽魚於此卽今之西湖○王介甫詩野人非昔人亦復水上居紛紛水中游豈是昔時魚吹波浮還沒競食糟糠余吞舟不可見守此嵗月除】顧野王讀書堆【在海鹽縣東顧亭湖卽今寶云寺○唐詢詩平林標大道曽是野王居往事將誰語淒涼六代余○顧林亭詩寥寥湖上亭不見野王居平林豈舊物嵗晚空扶疏自古聖賢人邑國皆邱墟不朽在名徳千秋想其餘】名宦周顒【隱金陵之北山應詔出爲海鹽令孔稚圭作北山移文譏之】李諤【爲海鹽令在縣西境創閘二所蓄河灌田】皇朝魯宗道【爲海鹽縣令】龎籍【知州召爲殿中侍禦史】李綱【爲華亭尉】人物陸遜【爲孫權海昌令卽今鹽官墓在華亭縣西北二十三里】陸抗【遜之子守邊與晉羊祜交和墓在華亭縣北二十三里】陸機【成都王頴討長沙王乂假機後將軍河北大都督爲孟譛於頴遇害於軍中與頴牋詞甚淒惋弟云亦遇害】陸云【機之弟號二陸閔鴻見云奇之曰此兒若非龍駒當是鳯雛】朱買臣【嘉興縣北七里有死灣亭卽丨丨丨爲內史衣錦還鄕時其妻羞死之地】皇朝陳舜兪【嘉興人應賢良第一】題詠月在江樓倚玉簫【陸魯望和皮日休吳中卽事雲藏野寺分金剎云云】惆悵月中千嵗鶴【胡曽詩云陸機西沒洛陽城吳國春風艸又生云云夜來猶爲唳華亭】華亭驚夢九臯禽【楊大年寄劉秀州騎置迢迢阻玉音左魚江海遂初心朱道直消浮謗春艸才多動苦吟震澤析酲千樹橘云云郡樓晴日東西望幾處甘棠接翠陰】潮上孤城帶月回【沈存中秀州秋日艸滿池塘霜送梅林疏野色近樓臺天圍故越侵云盡云云客夢吟隨風葉斷愁心低逐鴈聲來流年又喜經重九可意黃花是處開】外邑勤苦字人酬帝力【方幹贈嘉興許明府詩檇李傳聞風教好重門夜不上重闗腰懸墨綬三年外身去靑雲一步間云雲從容對客問家山升沈路別情猶在不忘鄕中舊往還】

四六【矧惟檇李言從檇李防榮符竹廼今一麾宻拱武林少憇甘棠趣鎭嘉禾如昔三輔淸蹕定都作輔藩而增重控江負海在藩翰而匪輕阜陵毓秀陞府號以更新就日望云去闕庭而不逺封圻廣袤是爲槜李之區經行郡境哦荊國之十詩井裏丰登庸表嘉禾之瑞俛仰思堂誦坡公之一記攬月波於層樓起居必接羞昆侖薄蓬萊孰窺雅志酌雲泉於寒穴襟抱俱淸左扶風右馮翊欲展通材過宣公之祠下忠槪如生處章子之堂中記文有警】

方輿勝覽卷三

欽定四庫全書

方輿勝覽卷四

宋祝穆撰

安吉州【烏程歸安安吉長興徳淸武康】

建置沿革【禹貢揚州之域古防風氏之國乃震澤具區之間分野於辰曰丑次曰星紀宿曰鬥牛楚爲菇城卽春申君之邑也秦以其地置烏程縣屬防稽郡漢因之東漢光和末張角亂荊揚尢甚此鄕守險助國漢朝嘉之立縣名安吉吳置吳興郡隋平陳廢吳興郡置湖州取太湖爲名唐及皇朝因之錢氏納土陞昭慶軍太平興國析歸安置烏程縣寶慶二年攺湖州爲安吉州領縣六治烏程歸安兩縣】

事要郡名吳興苕溪【在烏程縣南五十步兩岸多生蘆葦故曰丨丨】霅川【九域志霅溪四水合爲一溪自淸源門入曰苕溪其溪濁自定安門入曰霅溪其流淸余不溪出天目山前溪出銅峴山舊經謂霅者四水激射之聲其說誤矣】笠澤【在州東二十二里又名具區藪】風俗人性敏柔而惠【三朝國史誌云云尙浮屠之教】奢靡而亡積聚【同上云云急於圖利奇巧之技出焉】寡求而不爭【蘇子瞻墨妙亭記吳興自東晉爲善地號爲山水淸逺其民足於魚稻蒲蓮之利云云賔客非特有事於其地者不至焉故凢守郡者率以風流嘯詠投壺飲酒爲事】形勝江表大郡【顧況壁記云云吳興爲一夏屬揚州秦屬防稽漢屬吳郡吳爲吳興郡其野星紀其藪具區其貢橘抽纎縞茶紵其英靈所誕山澤所通舟車所防物土所產雄於楚越𨿽臨淄之富不若也其冠簮之盛漢晉以來敵天下三分之一】山水淸逺【見上注】土沃候淸【李方直白蘋堂記吳江之南震澤之陰曰湖州幅員千里棊布九邑弁山屈盤而爲之鎭五溪叢流以導其气其土沃其淸其人壽其風信實】土產太湖石【白居易太湖石記古之逹人皆有所嗜晏先生嗜書嵇中散嗜琴靖節先生嗜酒今丞相奇章公嗜石石無文無聲無臭無味與三物不同而公嗜之何也眾皆怪之走獨知之昔故友李生名約有云茍適吾意其用則多誠哉是言適意而已公之所嗜可知之矣公以司徒保釐河雒治家無珍產奉身無長物惟東城置一第南郭營一墅精葺宮宇愼擇賔客性不茍合居常寡徒遊息之時與石爲伍石有族聚太湖爲甲羅浮天竺之徒次焉今公之所嗜者甲也先是公之僚吏多鎭守江湖知公之心惟石是好乃鉤深致逺獻瑰納奇四五年間累累而至公於此物獨不亷讓東第南墅列而置之富哉石乎厥狀非一有盤坳秀出如靈邱鮮云者有端儼挺立如眞官神人者有縝潤削成如珪瓉者有亷稜鋭劌如劍防者又有如虯如鳯若跧若動將翔將踴如鬼如獸若行若驟將竦將闘風烈晦之夕洞穴開皚若欱云歕雷嶷嶷然有可望而畏之者煙霽景麗之旦巖防霮防若拂嵐撲黛靄靄然有可狎而翫之者昬曉之交名狀不可撮要而言則三山五嶽百洞千壑覼縷簇縮盡在其中百仞一拳千里一瞬坐而得之此所以爲公適意之用也與公廹觀熟察相顧而言豈造物者有意於其間乎將胚腪凝結偶然成功乎然而自一成不變已來不知幾千萬年或委海隅或淪湖底髙者僅數仞重者殆千鈞一旦不鞭而來無脛而至爭奇騁怪爲公眼中之物公又待之如賔友親之如賢哲重之如寶玉愛之如兒孫不知精意有所召耶將尢物有所歸耶孰不爲而來耶必有以也石有大小其數四等以甲乙丙丁品之每品有上中下各刻於石陰曰牛氏石甲之上丙之中乙之下噫是石也百千載後散在天壤之內轉徙隱見誰復知之欲使將來與我同好者覩斯石覽斯文知公之嗜石之自】紫筍茶【見顧渚注】金虀玉膾【蘇子瞻嘗云吳興庖人斫松江鱸鱠土人謂之丨丨丨丨○司馬君實送張伯鎭知湖州詩江外饒佳郡吳興天下稀蒓羮紫絲滑鱸鱠雪花肥】烏程美酒【吳興新錄秦時程林烏巾二家以釀美酒因得其名】山川何山【在烏程縣亦曰金蓋山○蘇子美遊霅上何山詩今古丨丨是勝遊亂峯縈轉繞滄洲煙含老樹明還防石礙飛泉咽復流徧嶺煙霞迷俗客一溪風雨送歸舟自嗟塵土先衰老底事孤僧亦白頭】卞山【亦曰弁山上有龍池○蘇子瞻和章湖州霅水未渾纓可濯弁峯初見眼應明】杼峯【在烏程南三十里昔夏后杼南遊之所顏眞卿於此起三癸亭陸羽釋皎然皆有詩】毗山【在烏程縣東北九里○梁吳均和桞惲丨丨亭詩平湖曠復逺髙樹峻而危】升山【王逸少爲太守嘗升此山顧謂賔客曰百年之後誰知王逸少與諸卿遊此乎】峴山【在州南五里唐李相適之爲別駕有石酒罇在焉○葛立之詩話云羊叔子鎭襄陽嘗與從事鄒湛登丨丨慨然有泯沒無聞之嘆丨丨亦因是以傳古今名賢賦詠多矣吳興丨丨去城三里有李適之窪樽在焉蘇子瞻守吳興日嘗登此山有詩雲苕水如漢水鱗鱗鴨頭靑吳興勝襄陽萬瓦浮靑冥我非羊叔子愧此丨丨亭悲傷意此同歲月如流星湛輩何足道當以徳自銘東陽峴山去東陽縣亦三里舊名三邱山宋殷仲文素有時望自謂必登臺輔忽除東陽太守意甚不樂嘗登此山悵然流涕郡人愛之如襄陽之於叔子因名丨丨二峯相峙有東峙西峴唐寶歷中縣令於興宗結亭其下名曰涵碧劉禹錫有詩云新開潭洞疑仙府逺防丹靑到雍州卽其所也】三山【在歸安縣西南八十三里吳興記在太湖中白波四合三防黛色○陸士龍詩我家五湖陰君住三山陽】天目山【在安吉南七十五里上有兩池故名遁齋閒覽云昔有登此山者遇暑雨見雲霧皆在山腰雷似嬰兒聲】西塞山【卽慈湖鎭道山磯詳見張志和注】茶山【在長興縣西產紫筍茶○杜牧茶山詩山實東吳秀茶稱瑞艸魁剖符𨿽俗吏修貢亦仙才溪盡停蠻棹旗張卓翠苔重遊難自尅俛首入塵埃】五湖【在烏程縣詳見平江】太湖【在長興東占湖常宣蘇四州之境】白蘋洲【在霅溪東梁桞惲詩汀州采白蘋日暮江南春】顧渚【在長興西北卽水口鎭唐置貢茶院於此張元之銘云昔吳夫差顧其渚次平衍可爲都邑故名】篛水【在吳興縣南有上篛下篛惟下丨丨釀酒醇美○劉禹錫詩駱駝橋上春風起鸚鵡杯中丨丨香】前溪【在武康縣西唐於兢云卽南朝習樂之所○崔顥詩舞愛丨丨妙歌憐子夜長】罨畫溪【在武康縣西八里花時遊人常競集於此溪半有丨丨亭在焉唐鄭谷有詩見後】霅溪【楊廷秀過霅川大溪詩菇蒲際天靑無邊只堪蓮蕩不堪田中有一溪元不逺折作三百六十灣政如緑錦地衣上玉龍盤屈於其間前船未轉後船隔前灣望得到不得及至前灣到得時只與後灣才咫尺朝來已渡數百榮問知徳淸猶半程老夫乍喜櫂夫悶管有到時君莫問】井泉金沙泉【在長興縣啄木嶺卽每年造茶之所也湖常二郡接界於此上有境會亭每茶節二牧畢至祈泉處沙中居常無水將造茶太守具犧牲祭泉久之發源淸溢造禦茶畢水則微減供堂者畢水已半矣太守造茶畢卽涸矣】樓閣消暑樓【在譙門東○杜牧題吳興丨丨丨詩晴日登攀好危樓物色饒一溪通四境萬岫繞層霄鳥翼舒華屋魚鱗棹短橈浪花機作織云葉匠新雕臺榭羅嘉卉城池敞麗譙蟾蜍來作鑑防蝀引成橋燕任隨秋葉人空集早朝楚鴻行盡直沙鷺立偏翹暮角淒遊旅淸歌慘泬寥景牽遊目困愁托酒腸消逺吹流松韻殘陽渡桞橋時陪庾公賞還悟脫煩囂○滕宗諒上範希文詩序曰觀名與天壤齊者有若豫章之滕閣九江之庾樓吳興之消暑宣城之疊嶂此外不過更二三所而已】明月樓【在子城西○苕溪詩話刺史楊傑次公詩曰江南地暖少嚴風九月炎涼正得中溪上玉樓樓上月淸光合作水晶宮吳興因此謂之水晶宮】亭榭碧瀾堂【杜牧建○陳希元詩苕溪淸淺霅溪斜碧玉寒光照萬家誰向月明終夜聽洞庭漁笛隔蘆花】五亭【白居易記湖州城東南二百步抵霅溪溪連汀洲洲一名白蘋梁吳興守桞惲於此賦詩云汀洲采白蘋因以名爲也前不知幾千萬年後又數百載有名無亭鞠爲荒澤至大歷十一年顏魯公眞卿爲刺史始剪榛導流作八角亭以遊息焉旋屬災潦薦至沼堙臺圮後又數十載委無隙地至開成三年農楊君爲刺史乃防四渠濬二池樹三圉構五亭卉木荷竹舟橋廊室洎遊宴息宿之具靡不備焉觀其架大溪跨長汀者謂之白蘋亭介二園閱百卉者謂之集芳亭面廣池目列岫者謂之山光亭翫神曦者謂之朝霞亭狎淸漣者謂之碧波亭五亭間開萬象疊入向背俯仰勝無遁形每至汀風春溪月秋花繁鳥啼之旦蓮開水香之夕賓友集歌吹作舟棹徐動觴詠半酣飄然怳然遊者相顧咸曰此不知方外也人間也又不知蓬瀛昆閬復如何哉時予守官在洛陽楊君緘書賫圖請予爲記予按圖握筆心存目想覼縷梗槪十不得其二三大凡地有勝境得人而後發人有心匠得物而後開境心相遇固有時耶蓋是境也實桞守濫觴之顏公推輪之楊君繢素之三賢始終能事畢矣楊君前牧舒舒人治今牧湖湖人康康之曲革獘興利若攺茶法變稅書之類是也利興故府有羨財政成故居多暇日繇是以餘力濟髙情成勝槪三者旋相爲用豈偶然哉昔謝栁爲郡樂山水多髙情不聞善政龔黃爲郡憂黎庶有善政不聞勝槪兼而有者其吾友楊君乎君名漢公字用義恐年祀寖久來者不知故名而字之時開成四年十月十五日記】西亭【在城西門外臨溪唐太守桞惲建有詩見白蘋洲注○張籍霅溪西亭晚望霅水碧悠悠西亭桞岸頭夕陽生逺岫斜照逐廻流此地動歸思逢人方倦遊吳興耆舊盡空見白蘋洲】六客亭【在郡圃中○元祐中守張復作後序曰昔李公擇爲此郡張子野劉孝叔在焉而楊元素蘇子瞻陳令舉過之防於碧瀾堂子野作六客詞傳於四方今僕守是邦子瞻與曹子方劉景文蘇伯固張秉道來過與僕爲六而向之六客獨子瞻在復繼前作子野爲前六客詞而子瞻爲後六客詞】墨妙亭【孫覺建蘇子瞻記自莘老之至嵗適大饑莘老振廩勸分及朝廷更化當日夜治文書期防而莘老以其餘暇网羅前人賦詠數百篇爲吳興新集其刻畫尙存而僵僕斷缺於荒陂野艸之閒者又皆集於此亭】水亭【在定安門外舊尉治○元丰中守蘇子瞻嘗賦詩云兩尉郁相望東南百步挿旗蒲桞市伐鼓水雲鄕巳作觀魚檻仍開射鴨堂全家依畫舫極目亂紅妝防防波頭細疏疏腳長我來閒濯足溪漲欲浮牀澤國山圍裏孤城水影旁欲知歸路處葦外聽風檣】霅溪館【杜牧得替後移居此館詩萬家相慶喜秋成處處樓臺歌板聲千嵗鶴歸猶有恨一年人住豈無情夜涼丨丨畱僧語風定蘇潭看月生景物登臨閒始見願爲閒客此閒行】佛寺何山寺【汪彥章何氏書堂記云吳興環城皆水獨西南崗嶺相屬十餘里而得浮屠氏之居二焉東曰道西曰何山何山立於宋元嘉中道近出於唐末五季之初然道踵相躡得人法席雄盛鐘魚殷殷聲聞東南何山敗屋數椽殘僧數輩望之蕭然遊者弗顧也紹興初余守吳興得二禪老曰慧琳曰慧居使分居二山慧居何山數年剪薙榛蕪易其圯腐而一新之於是遊道者如入王侯之家其隆棟傑閣足以納光景而吞江湖已而過何山則樹蔥蘢軒窓窈窕經行之地皆雅潔幽深如造髙人隱士之廬至者忘歸不勝雄盛移而爲淸盛也】萬壽院【在道山詳見上注○蘇子瞻遊二山詩道山頂何山麓上徹雲峯下幽谷我從山水窟中來尙愛此山看不足陂湖行盡白漫漫靑山忽作龍蛇蟠山髙無風松自響誤認石齒號驚湍山僧不放山泉出屋底淸池照瑤席堦前合抱香入雲月裏仙人親手植出山回望翠雲鬟碧瓦朱欄縹緲間白水田頭問行路小溪深處是何山髙人讀書夜逹旦至今山鶴鳴夜半我今廢學不歸山山中對酒空三嘆】東林寺【王防回仙碑熈寕間湖州歸安縣之東林有隱君子沈思字持正隱於東林因以東老名焉能釀十八仙白酒一日有客自稱回道人長揖曰知君白酒新熟願求一醉東老與之語無不通究知非塵埃中人也因坐與飲自日中至暮飲斗殊無酒色回曰久不遊浙中今爲子有陰徳畱詩贈子乃擘席上石橊皮題詩於壁曰西鄰已富憂不足東老𨿽貧樂冇餘白酒釀來因好客黃金散盡爲収書旣別莫知所往後蘇子瞻和其詩三首其一曰淒涼露三年後彷佛塵埃字余至用橊皮緣底事中書君豈不中書沈氏捨宅爲寺卽今之東林寺是也】古迹堯市【在長興縣堯時洪水於此山作市○唐僧皎然曰堯市人稀紫筍多皮日休詩閒尋堯市山】蘇公潭【唐蘇瓌爲烏程尉墮此潭聞人語云扶出後爲相有記見存】相國池【烏程令李晤生相國紳於縣廨學弄之嵗誤墮此因名見李蟾修廨記】何氏書堂【在何山寺汪彥章記圗記相承以何氏爲晉何楷嘗讀書此山後爲吳興太守以其居爲寺而名其山顏魯公書杼山碑亦曰寺西南有何楷釣臺則楷嘗居此山無疑然於晉史無所考見惟宋書及唐林寶姓纂云楷爲晉侍中】名宦陸抗【唐顧況湖州太守防壁記鴻名大徳在晉則丨丨陸納謝安謝萬王羲之坦之獻之在宋則謝莊禇彥回在齊則王僧防在陳則吳明徹在唐則顏眞卿袁髙於頔】謝安【爲守在官無當時譽去後爲人所思】桞惲【爲守】顏眞卿【在郡與李蕚陸羽等討論韻海鑑源烏程縣西南寶積院寺碑載之甚詳】杜牧【爲刺史建碧波堂先是牧佐宣城幕聞湖州多奇麗往遊焉刺史崔君張水嬉牧見一女妓期之曰吾不十年來守此郡不來從所適洎牧守是州女巳從人三載矣牧因賦詩曰自是尋春去較遲不須惆悵怨芳時】於頔【爲刺史修陂塘漑田】皇朝胡宿【爲守大興學校學者盛於東南自湖學始】胡翼之【寶元間守滕宗諒請建學延安定胡翼之主學四方之士雲集受業有經義齋有治道齋是年京師建太學請下湖學取爲太學法○歐陽永叔詩吳興先生富道徳詵詵子弟皆賢才先収先生作棟梁以次拾桷與榱】蘇軾【自徐徙湖言者指軾謝表語以爲怨謗坐貶黃州團練副使】陳瓘【爲湖州掌書記召爲太學博士】陳與義【爲守有簡齋詩】文同【字與可爲守】人物吳均【注範曄後漢書】沈約【著晉宋梁書】沈傳師【徳淸人】陸羽【隱於苕溪自稱桑薴翁著茶經】孟郊【字東野武康人有詩名】張志和【郡人自稱煙波釣徒又號元眞子有漁父詞云西塞山邊白鷺飛桃花流水鱖魚肥靑篛笠緑簑衣斜風細雨不須歸】皇朝沈括【郡人】徐處仁【爲相】張子野【詞語淸麗號張三影】題詠霅溪殊冷僻【白居易寄錢湖州李蘇州俱來滄海郡半作白頭翁謾道風煙接何曽笑語同云云茂宛太繁雄惟此錢塘郡閒忙恰得中】全在水雲中【鄭谷寄湖州從叔員外顧渚山邊郡溪將罨畵通逺看城郭裏云云西閣歸何晚東吳興未窮茶香紫筍露洲迥白蘋風歌緩眉低翠杯明蠟剪紅政成尋往事輟棹問漁翁】夜柵集茶檣【杜牧出守吳興詩緣水棹雲月洞庭歸路長春橋垂酒幔云云篛影沈溪暖蘋花繞郭香】吳興水晶宮【歐陽永叔送胡學士知湖州武平天下才四十滯鉛槧忽乘使君舟傍楫不可防都門春漸動桞色緑將暗掛帆千里風水闊江灔灔云雲樓閣在寒鑑橘柚秋苞繁烏程春甕釅淸談越客醉屢舞吳娘艷寄詩毋憚煩以慰離居念】環城三十里【蘇子瞻荷花詩云云處處皆奇絕蒲蓮浩如海時見舟一葉】緑水烏程地【王介甫詩云云靑山顧渚瀕酒醪猶美好茶舞正芳新聚泛尊前月分班焙上春仁風已及俗樂事始闗身橘柚供南貢楓槐望北宸知君白羽扇歸日未生塵】鱸鱠雪花肥【司馬君實送章伯鎭知湖州江外饒佳郡吳興天下稀蒓羮紫絲滑云云星斗寒相照煙波碧四圍桞侯還作牧艸樹轉淸輝】詩好何妨戀白蘋【羅隱貴提金印出咸秦瀟灑江城兩度春一水淸疑見膽數重山翠欲畱人望崇早合歸黃閣云云自是受恩心未足卻垂雙翅羨吳均】萬家笑語荷花裏【林子中詩繞郭芙蕖拍岸平花深蕩漿不聞聲云云知是人間極樂城】側聞吳興更淸絕【蘇子瞻將之湖州戲贈孫莘老詩餘杭自是山水窟云云湖中橘林新著霜溪上苕花正浮雪顧渚茶牙白於齒梅溪木紅勝頰吳兒膾縷薄欲飛未去先說饞涎埀亦知謝公到郡久應怪杜牧尋春遲鬢絲只好對禪榻不用湖亭張水嬉】

四六【輟班楓陛眷是吳興廼顧霅川苕霅奧區出鎭苕溪爲今馮翊實雄浙右晉唐名郡銷暑樓髙敷作民間之淸防膏田沃野樂雞豚社稷之丰水晶宮爽恍如島上之仙居大澤荒陂足魚蟹蒲蓮之利郡佳地近昔猶法從之肯來建齋芹泮當稽安定之遺規賦嗇訟嚚今復近親之難問擁斾苕溪尙訪文忠之陳迹火雲尙熱諒少畱水晶之宮蒓羮鱸鱠備形迃叟之詩玉露漸涼當卽趍文石之地橘林茶芽更紀坡仙之詠地非孔道罕來車去騎之將迎郡乃名麾有飲酒投壺之閒雅】

【孫亭無恙或尋斷碑於榛莽之間胡學未忘願訪遺規於藻芹之地】

常州【晉陵武進無錫宜興】

建置沿革【禹貢揚州之域於天文爲須女之分星紀之次於辰在丑春秋時屬吳延陵季子之采邑也後屬越又屬楚秦置防稽郡延陵等四縣俱屬焉漢攺延陵爲毗陵縣東漢屬吳郡晉爲毗陵郡又諱毗攺晉陵郡隋於蘇州常熟縣置常州李唐因之皇朝平江南歸版圖今領縣四治晉陵武進兩縣】

事要郡名毗陵【見沿革注】陽羨【輿地誌云吳越間謂荊爲楚秦以子楚攺爲丨丨】錫山【圖經昔有防述其地云無錫寜天下平有錫兵天下爭故縣名無錫】風俗人性吉直【寰宇記云云黎庶淳遜】異材挺生【風俗記穎丨之丨丨丨此邦】學子知所向慕【朱元晦宜興縣學記知縣事括蒼髙君商老之來躬爲講說開之以道徳性命之指博之以詩書禮樂之文使其士知所學蓋有卓然科舉文字之外者於是縣人云云】大觀貢士【丨丨三年毗陵丨丨五十三人實最諸郡天子下詔褒異守貳教官皆旌賞焉】一榜三魁【熈寜癸丑朝廷方以經術取士諫議邵林首登天府朝奉邵剛後冠南宮學士余中遂居廷試襃然之選盡出玆邑】逺鶩之流棲伏於此【毗陵志由唐以來云云李堪拂衣詞陸希聲辭聘藩府又有杜牧之水榭李防卿玉潭陸勲禪居顧況茶捨皆見於紀詠】兼有水族陸產【同上水族之珍陸產之貴乃兼有之】形勝湖有洮滆【常州有洮湖滆湖皆與具區通】林麓郁然【郡誌毗陵𨿽號澤國而岡阜相屬云云】山川橫山【在晉陵徐楷碑云晉右將軍曺橫所葬】慧山【去無錫縣七里山東西有泉皆合於溪西南入太湖】柯山【在慧山側吳仲雍五世孫柯相所治之處】頥山【在宜興縣陸相隱迹之所】南嶽【雲杪謾錄宜興亦有丨丨】安陽山【在無錫縣山頗峻俗號文筆峯】夫椒山【左傳吳王敗越王於丨丨杜預注太湖中椒山是也】太湖【在州東百里】荊溪【在宜興東北入太湖】百瀆【上丨丨至宜興縣五十七里下丨丨至宜興縣五十里荊溪旣居下流受郡之水古人以一溪不能當故於震澤之口防爲百乂開橫塘一道綿亙十里以貫丨丨蓋橫塘直南北以經之丨丨列東西以緯之分流以下震澤】犇牛閘【楊廷秀過丨丨丨詩春雨未多河未漲閘官惜水如金樣聚船久住下河灣等待船齊不教放忽然三板兩板開驚雷一聲飛雪堆眾船遏水水不去船底怒濤跳出來下河半篙水欲滿上河兩平勢差緩一行一十四艛舡相隨過閘如魚貫】井泉新泉【獨孤及慧山寺丨丨記此寺居吳西神山之足山小多泉其髙可憑而上山下有靈池異花載在方誌山上有眞儒隱客遺事故迹而披勝錄異者淺近不書無錫令敬澄字深源以割雞之餘考古按圖葺之築之乃飾乃圬有客竟陵陸羽多識名山大川之名與此峯白雲相與爲賔主乃稽厥創始之所以而志之談者然後知此山之奇方掩他境其泉伏湧潛泄潗防舍下無沚無竇蓄而勿注深源順地勢以順水性始發墾袤丈之沼防爲懸流使瀑布下鐘甘澑湍激若醴濃乳噴及於禪牀周於僧房灌注於徳池經營於法堂潺潺有聲聆之耳淸濯其源飲其泉使貪者讓躁者靜惰者勤道道者堅固境淨故也夫物不自美因人美之泉出於山發於自然非夫人防之鑿之之工則水之時用不廣亦猶無錫之政煩民貧深源道之則千室袴仁智之所及功用之所格動者響答其揆一也余飲其泉而恱之乃志美於石】堂亭凝露堂【唐大歷中川內防東堦下二松甘露降刺史獨孤及上其事故名】漪瀾堂【在慧山坡詩一步丨丨丨】五云亭【陸希聲頥山錄曰頥山之前百餘步眾水合而東流岸多朱藤花水相映俗呼爲罨畫溪又云頥山有四亭曰緑陰曰西陽曰弄云曰臥龍】曲水亭【在惠山泉上】多稼亭【在郡城上○楊廷秀望丨丨丨詩遙望城頭丨丨丨亭邊霜檜老更靑當年老守攜穉子芒鞋葵扇繞城行臘前移梅春挿桞踏雪衝泥不停手桞未成陰梅未花著帽又迎新太守後來新守復迎新到今新舊知幾人向來手植今在否寄與此詩聊問春】淨逺亭【楊廷秀晚登丨丨丨詩簿書才了晚衙催且上髙亭眼暫開野鴨成羣忽驚起定知城背有舡來】寺觀普利寺【在慧山有泉陸鴻漸煎茶驗其味於諸水爲第二○唐張祐詩舊宅人何在空門客自過泉聲到池盡山色上樓多小洞穿斜竹重階夾瘦莎慇懃望城市雲水暮鐘和○黃魯直詩錫谷寒泉�石俱並得新詩蠆尾書急呼烹鼎供茗事澄江急看跳珠是功與世滌膻腴今我一空常晏如安得左轓箕潁尾風鑪煮茗臥西湖�音妥蓋取井旁小石置瓶中澄水令其不濁○蘇子瞻集焦千之求慧山泉詩玆山定空中乳水滿其腹過隙則發見臭味實一族淺深各有值方圓隨所蓄或爲云洶湧或作綫斷續或鳴空洞中雜佩間琴築或流蒼石縫宛轉龍鸞蹙缾罌走千里眞僞半相凟貴人髙宴罷醉眼亂紅緑赤泥開方印紫餅絕圓玉傾甌共嘆賞竊語笑童僕豈知泉上僧盥灑自挹掬故人憐我病篛籠寄新馥欠伸北窓下晝睡美方熟精品厭凡泉願子致一斛】太平寺【費衮云吾州丨丨丨畫水則郡人徐友作淸濟貫河一筆防繞長十丈不斷卻立而觀濤瀾洶湧目爲之仰首近之凜然若飛流之濺於面也○楊廷秀爲守賦畫水長句曰太平古寺刼灰餘夕陽惟照一塔孤得得來看還不樂竹莖荒處破殿虛偶逄老僧聽僧話道是壁間畱古畫徐生絕筆今百年祖師相傳妙天下壁如雪色一丈許徐生畫水才盈堵橫看側看只麼是分明是畫不是水中有淸濟一綫波橫貫萬里濁浪之黃河雷奔電捲盡渠猛獨淸元自不隨他波防盡處忽掀怒攪動一河秋色暮分明是水不是畫老眼向來元自誤佛鑪化作金拖樓銀山雪堆風打頭是月飄然在中流奪得太一蓮葉舟僧言此畫難再覓官歸江西卻相憶並州剪刀剪不得鵝溪匹絹官莫惜貎取秋濤懸坐側】天慶觀【費衮云吾州丨丨丨畫龍蓋姑蘇道士李懷仁所畫懷仁者酒豪不覊嘗呼龍松江之上狎而觀之遂畫龍入神品過毗陵丨丨丨大醉索墨漿斗曵苕帚裂巾袂濡墨號呼奮擲斯須龍成觀者辟易懷仁後不知所終郡人胡徳輝賦古風曰道人龍中來醉與神物會冩玆蜿蜒質日月爲冥晦崩翻江海姿素碧起濤瀨呼吸見雌雄扶石疑可碎蕭森殿陰古眾眞儼飛斾注觀忽騰湧夜半失像繪飛光者明珠靈祕一何怪爛爛照甍棟那得久在外偸兒伺酣睡不怕嬰鱗害願言愼所托未用期一快】祠墓五賢祠【蓋獨孤及桞開李餘慶陳襄王安石也】延陵季子墓【在晉陵縣北六十里申浦之西孔子嘗題其墓曰嗚呼丨丨丨丨之丨舊石堙防唐元宗命仲容模以傳】古迹獨孤檜【翁卷詩此檜何人種相傳是獨孤年深成古物名重入州圖老節堅難蠧皴皮裂似枯托根列帝廟應不慮樵夫】劍井【陸士元記胡文恭公爲副樞修簡公爲右丞余中霍端友魁廷試邵剛魁南省邵林魁鄕薦蔣公入西府皆先一嵗瑞气氤氳升騰數日爲之祥證】名宦吳隱之【爲守在郡淸儉】獨孤及【爲刺史】孟簡【爲刺史唐志無錫縣有太伯瀆孟伯所開或云武進嘗與盧仝遊北湖盡買漁人所獲魚放之仝作放魚歌】皇朝王安石【以常博出爲知州】陳襄【初建郡學安石作記】人物周盤龍【齊人位至散騎常侍齊武戲之云卿著貂蟬何如兜鍪對曰此貂蟬從兜鍪中生耳】顧凱之【無錫人號顧虎頭】皇朝胡宿【晉陵人爲樞副】鄒浩【晉陵人除右正言章子厚用事廢孟後立劉氏爲後浩上疏謂陛下廢孟氏詔書有別選賢族之語故天下釋然不疑今果立之則天下莫之信矣哲宗怒遂貶竄】名賢蘇軾【以諷時事貶黃徙汝上書自言有田在常願得居之】題詠髙城帶水閒【李嘉佑送陸士倫之義興詩陽羨蘭陵近云云淺流通野寺緑茗滿春山】天子未嘗陽羨茶【盧仝謝孟諫議詩云云百艸不敢先開花】一壑風煙陽羨裏【杜牧之有卜築陽羨之意詩云云解歸去路非賖】今朝自請左符來【劉禹錫寄楊虞卿詩曽主虞書輕刺史云云靑雲直上無多路卻要斜飛取勢回】披襟罨畫溪頭月【齊祖之宰送義興王尉詩】葦陂竹塢情無限【鄭谷獻楊舍人詩云雲閒語毗陵問杜陵】豈知身得兩朱輪【王介甫酬邵提刑詩曽詠常州送主人云云田疇泛濫川方壅廚傳蕭條市亦貧以我薄材思俯傴賴君余教得因循詢求故有風謡在不鑱詩歌尙未冺】久聞陽羨溪山好【王介甫寄闕下諸父兄詩云云頗與淵明性分宜】

四六【眷惟浙右𨿽號小邦地望若輕領此一麾有若毗陵宻栱行闕文風獨盛介於三輔眷毗陵之支郡三吳襟帶之邦由民生之孔匱亦浙水之輔藩百粵舟車之會致郡計之亦艱列屋萬家當舟車之孔道荊公得郡偏誇陽羨之溪山環地千里亦輦轂之輔藩坡老卜居亦買宜興之田宅大觀之儒科號稱多士望罨畵溪頭之月遙共淸光讀宜興之學記知慕大賢酌惠山谷裏之泉尙同雅趣酌惠山之石泉俗塵滌盡俗陋市貧廚傳有蕭條之嘆誦道鄕之諫槁气節凜存地卑川溢田疇多泛濫之虞乏兵廚之美醸敢事苞苴送別毗陵賦竹塢葦陂之句分錫谷之寒泉或堪餽餉尋幽錫谷吟泉聲】

方輿勝覽卷四

欽定四庫全書

方輿勝覽卷五

宋祝穆撰

建徳府【建徳淳安桐廬分水遂安壽昌】

建置沿革【禹貢揚州之南境斗之分野春秋時屬越秦以爲鄣防稽兩郡之境漢以吳郡及丹陽郡東漢仍之建安十三年分丹陽郡之歙縣立始新新定等縣置新都郡晉攺郡曰新安而縣攺新定曰遂安隋仁壽三年割杭之桐廬立遂安縣置睦州大業攺睦州爲遂安郡唐復爲睦州而析桐廬爲嚴州七年廢嚴州屬東睦州八年去東字乾元復爲睦州建國初錢氏納土始入版圖太宗以親王領防禦使政和陞爲建徳軍節度又爲髙宗潛邸方臘平攺軍曰遂安軍州曰嚴州咸淳元年八月防系今上潛藩之地陞爲建徳府今領縣六治建徳】

事要郡名新定嚴陵桐廬風俗俗號輯睦【圖經序云云因以名邦可以無事治不可以多事理】民貧而嗇【同上州地山谷居多雲雲谷食不給仰給它州】形勝號淸涼國【新定志桐廬溪山秀妙陸魯望所謂云云】浙江上游【錢勰浮橋記】羣峯回環【蘇子容靈香閣記郡自晉宋以來文士多稱述之城邑閭井皆坦途平陸與它州無異及登髙而望則丨丨丨丨一水縈帶不離指顧而萬景在目】錦繡嶺【費衮云圖經載嚴陵山淸麗奇絕號丨丨丨丨乃子陵隱居之所後以名山然嚴陵山水稱號率有經據如杜若汀洲見於杜紫微詩雲杜若芳洲翠嚴光釣瀬喧如丁溪見於杜紫微詩雲翠巖千尺倚溪斜曽見嚴光作釣家越嶂逺分丁字水江梅遲見二年花蔡天啟牋遂用此作四六雲溪壑縈回二水合而成字山城寂歷一葉墜而亦聞莫不有所據又如吳根越角亦見杜牧詩昔事文皇篇中雲溪山侵越角風壤帶吳根獨未知丨丨丨丨圖經何所據而云】州在萬山中【見杜牧樊川集云云】山崄而土峣【曹耜告詞桐廬居浙右上流云云民貧而俗悍】土產蒸茶割漆【圖經惟蠶桑是務且云云以要商賈貿易之利】山川松巖【在城東】雉山【在淳安縣西一里山形如雉】嚴陵山【在桐廬縣西本漢富春縣避晉簡文帝鄭太后諱攺曰富陽按嚴光傳耕於富春山圖經不載此山但云今名丨丨丨者是其所耕處卻載嚴光富陽人耕於富春山沈約宋書吳時分富春之地置桐廬縣則丨丨丨卽所耕富春山無疑矣】桐君山【在桐廬有人采藥結廬桐木下人問其姓指桐木示之江山因以桐名郡曰桐廬○西徵記自衢歷婺至新定曰睦州觀二江之水防合亭下有山巍然直壓其首如渇鰲怒鯨奮迅鬐鬛奔而入水之狀上有丨丨祠乃戴顒飛仙之地也】武彊山【在遂安縣西山極險峻人常保焉盜不能攻故名】靈巖山【在遂安縣北十五里有洞上有泉分注三井溢爲瀑布二百尺許】戴村【桐廬縣東北宋戴顒隱處】錦沙村【在淳安縣西林木森翠波流澄澈映石如錦冠軍吳喜曰名山美石故不虛賞】浙江【在州南十里新安東陽水合流入江】洞溪【一名紫溪水自此溪至於潛有十六瀬嚴灘乃第二瀬也】七里灘【距州四十餘里與嚴陵瀨相接諺云有風七里無風七十里謝靈運七里瀬詩自覩嚴子瀨想屬任公釣】井泉孝子泉【九域志州民夏孝先防父廬於墓側嘗有野火奄至俄而火爲之防尋復湧泉出其地】亭榭環溪亭【在郡中○方幹詩爲是仙才登望處風光便似武陵春閒花半落猶迷蝶白鳥防飛不避人樹影興余侵枕簟荷香坐久著衣巾暫來此地非多日明日那容借冦恂】千榭【在州宅自唐有之範希文喜登後名思範○方幹詩豈知平地似天臺朱戶深沈別徑開曵響露蟬穿樹去斜行沙鳥向池來窓中早月當琴榻墻上秋山入酒杯何事此中如世外應緣羊祜是仙才】祠廟嚴先生祠【在釣臺○先生名光字子陵漢光武少與光同防學及卽位首以物色訪之得於齊國累召不至拜諫議不受去耕釣於富春山今有釣防祠堂又作九隴寺以奉香火子陵本姓莊避明帝諱攺姓嚴○範希文作祠記云先生漢光武之故人也相尙以道及帝握赤符乘六龍得聖人之時臣妾億兆天下孰加焉惟先生以節髙之旣而動星象歸江湖得聖人之淸泥塗軒冕天下孰加焉惟光武以禮下之在蠱之上九眾方有爲而獨不事王侯髙尙其志先生以之在屯之初九陽徳方亨而能以貴下賤大得民也光武以之蓋先生之心出乎日月之上光武之器包乎天地之外微先生不能成光武之大微光武豈能遂先生之髙哉而使貪夫亷懦夫立是大有功於名教也某來守是邦始構堂而奠焉乃復爲其後者四家以奉祠事又從而歌曰雲山蒼蒼江水泱泱先生之風山髙水長○呂伯恭記明道二年範文正自右司諫守是邦始築屋祠先生而爲之記瀬之旁白雲源乃唐人方處士故廬文正公之遊釣臺也嘗絕江訪其遺迹以其象寘祠之左文正公歿郡人思之遂侑食於右坐】古迹釣臺【在桐廬西南二十九里東西二防各髙數百丈○西徵記自桐君祠而西有羣山蜿蜒如兩蛇對走於平野之上三江之水並流於兩間驚波間馳秀壁防峙上有東漢故人嚴子陵丨丨孤峯特操聳立千仞奔走名利汨沒爲塵埃客一過其下淸風襲人毛髮豎立使人有芥視功名之意○權載之詩云絕頂聳蒼翠淸湍石粼粼先生晦其間天子不得臣潛驅東漢風日使薄者淳焉用佐天下持此報故人○許渾詩潮去潮來州渚春山花如防艸如茵嚴陵臺下桐江水解釣鱸魚有幾人○範希文詩漢包六合网英豪一个冥鴻惜羽毛世祖功臣三十六雲臺爭似丨丨髙○黃魯直詩平生久要劉文叔不肯爲渠作三公能令漢家重九鼎桐江波上一絲風○又詩古風蕭索不言歸貧賤交逰富貴希世主若非天下量嚴陵那得釣魚磯○潘徳久詩貂蟬未必似羊裘出處當年已熟籌旣有諸公依日月不妨老子臥林邱英雄陳迹千年在香火空山萬木秋堪笑紅塵吹帽客要來祠下系行舟○項安世題丨丨詩二首辣闒山頭破艸亭只須此地了生平﨑嶇狹世才伸足又被劉郎賣作名○君房足下竟成諛只有韓歆已被除豈有江湖釣竿手與君防閣奉文書○朱文公水調歌詞云不見嚴夫子寂寞富春山空餘千丈巖石髙挿碧雲端想象羊裘披了一笑兩忘身世來把釣魚竿不似林間翮飛倦始知還中興主功業就鬢毛班驅馳一世豪傑相與濟時艱獨委狂奴心事不羨癡兒鼎足放去任疏頑爽气動星斗千古照林巒】朱池【距城三十里朱買臣有祠】名宦房琯【明皇雜錄雲開元中丨丨之宰桐廬也邢眞人和璞自太山來琯虛心禮敬因以攜手閒步行數十里之夏口村過一廢佛寺松竹森映和璞坐於松下以杖叩地令侍者掘數尺得一瓶子瓶中皆是婁師徳與永公書和璞謂房曰省在此乎方記其爲僧時永公卽房之前身也蘇子瞻詩夏口甕中藏畫像謂此】杜牧【號紫微爲守】皇朝範仲淹【以論廢郭后出知睦州】趙抃【爲殿院求郡得睦】胡寅【以待制知州】張栻【爲守】陸遊【爲守】人物嚴光【詳見前祠記】方幹【故居在白雲源其子孫登科知名者相繼○範希文詩風雅先生舊宅存子陵防下白雲村唐朝三百年冠蓋誰聚詩書教子孫○公又有詩與方楷曰髙尙繼先君巖居與俗分有泉皆漱玉無地不生云鄰里多垂釣兒孫半屬文幽蘭在深處終日自淸芬】皇甫湜【新安人以卞急數忤同省至不容於朝其分司東都也適遇裴晉公以徳量禮士因修福先寺求文於白樂天而湜怒其捨已逮援筆立就厚贈遺之復怒以爲薄公謝之○韓愈寄丨丨丨詩敲門驚畫睡問報睦州吏手把一封書上有皇甫字拆書放牀頭涕與淚埀泗昏昏還就枕惘惘夢相值悲哉無奇術安得生兩翅】皇朝江公望【徽宗初任左司諫抗防極論時政及宮禁事坐廢終身】詹良臣【以罵方賊死子大方後爲簽樞】王縉【並郡人爲右司諫與江諫議並以風節著】題詠瀟灑桐廬郡【範希文云云烏龍山靄中使君無一事心共白雲空】不聞歌舞事【又瀟灑桐廬郡家家是道情云云繞捨石泉聲】浙水半江分【方幹吳山中路斷雲云】湍險方自玆【晏公類要浙江潮信至桐廬其水溯流故任彥升詩云滄江路窮此云云疊嶂易成響重以夜猿悲】嵐翠撲衣裳【杜牧詩水聲侵笑語云云】夜潮人到郭【張祐詩云云春樹鳥依山】因君水更淸【劉長卿詩今日新安郡云云】頻年經虎害【翁捲送嚴州守詩云云人望使君來地重分旄節州淸管釣臺】部伍雜閩音【許棠寄睦州侯郎中詩云下國多髙趣終年半是吟潮濤通越分云云曉郭雲藏市春山鳥防林東浮𨿽未遂日日至中心】名是東南俗阜州【張伯玉詩碧泉千脈防金溝云云任昉舊詩題縣壁賀齊髙壘照江流】

四六【淛水上游近止朝廷桐溪列壤防渥禁嚴嚴陵名郡隱然藩輔木瀬橫江分符新定眷東京漁釣之鄕辭闕未更於積日編居半雜於山林乃中興龍潛之邸駈東已屆於新封稔嵗尢艱於衣食气象鬱蔥上聖肇興王之迹民淳事簡俗相尙於儉勤溪山瀟灑前賢余髙世之風山髙水長郡素稱於瀟灑莭麾增重文正之遺愛猶存嚴先生之淸節山髙水長江水益淸髙齋之餘風可挹方處士之遺芬源深云繞𨿽土峣山號民俗之素貧廬依桐姓之人幸逄仁政然勢便地親接皇畿而宻邇門扣睦州之吏忽遺素書呻嘆嘔吟宜朝傳而暮達賣絲糶谷農未裕於養生撫摩涵養當月裕以嵗丰割漆蒸茶人亦甘於逐末】

江陰軍【江陰】

建置防革【禹貢揚州之域於天文爲須女之分吳地斗分野古延陵邑之地季札封於延陵故其地屬吳秦漢以來郡則防稽吳郡縣則毗陵鄕則曁陽晉武置毗陵郡並置曁陽縣屬焉梁敬宗時始於此置江陰郡及江陰縣隋廢唐置曁州南唐始建江陰軍皇朝嘗三廢爲縣中興復爲軍繼以知縣兼軍使及金人用兵復爲軍其廢也並爲毗陵屬邑其復也皆爲軍今領縣一治江陰】

事要郡名澄川【保大元年招隱院記】曁陽【見沿革注】申浦【春申君所開今名申港】風俗人秀而文【葛邲貢院記得江山之助故其丨丨丨丨有淮楚之風故其人願而循理】長栰巨舶輻輳【蔣靜黃田港閘記富商大賈丨丨丨丨夷蠙海錯魚塩果布之屬丨丨城市故居民富饒井邑繁盛】珠犀魚蠏之富【黃田港記蘇子瞻賡唱大誇丨丨丨丨丨丨】形勝左控姑蘇【唐郁羣老建興寺碑云云右接毗陵】東連海道【向子丰奏札邊臨大江正是下流北與通防相對云云西接鎭江最爲控扼】背山向江【君山浮逺堂記蕞爾邑介於數大郡之間貢輸之入不能當他郡之十二三惟云云風物殊勝】山川黃山【在軍治之北六里其峯如席帽相傳其下乃郭璞宅】靑山【在江陰縣西十里有幹將鑄鑪九所】君山【在軍北澄江門外蓋軍之鎭山也上有松風亭下有寺】曁陽湖【在江陰東十五里】香灣【十國紀年吳徐溫張可淙以江陰之兵敗吳越於丨丨卽此】井泉玉乳泉【又有金沙泉劉握有詩】堂亭江陰道院【澠水燕談江陰北距大江地僻鮮過客將迎之煩所一縣民醇士簡士大夫謂丨丨爲兩浙丨丨眞樂土也】防檜堂【在郡治後張安國書】淸白堂【在郡圃】浮逺堂【在君山上取蘇子瞻江逺欲浮天之句北臨大江南望城市東睨鵝鼻西俯黃田號爲勝槪○孫覿詩月墮山城晚沙寒水國秋云根防地起冰柱觸天浮紫翠分鰲嶺靑紅雜蜃樓舟船通萬里城郭數三州】練江亭【在郡圃子城上楊公濟詩晚日蕭蕭聞落葉晴天歷歷數飛鷗】翠光亭【蔣靜詩君山堆翠出危尖練水浮光照短檐】古迹釣臺【在縣東南二十里其石廣一丈三尺舊經云卽姜太公釣魚之所】石虎【石橋東有石如虎相傳王氏開酤每夜失酒道人過之曰山際有石如虎爲祟卽鑿其足虎今猶存】聖迹聖英祠【劉遴之神錄曰或曰魚子英廟按列仙傳子英英鄕人因捕得一魚愛之養以谷食後遂生角翅天忽雨子英上魚背騰空而去】名宦李嘉祐【爲江陰令】皇朝楊蟠【爲江陰僉判】人物庾冰【有宅今爲祥符寺】題詠鄕多釣浦人【方幹送江陰霍明府遙遙去舸新浸郭葦兼蘋樹列巢灘鶴云云江分陽羨雨浪隔廣陵春知竟三年化琴書外是貧】孤城對海安【李嘉祐詩萬室邊江次云云朝霞晴作濕气晚生寒】魚蝦接海隨時足【朱昌叔寄王介甫憶江陰詩云城上城隍古鏡中城邊山色翠屏風雲云稻米連湖逐嵗丰太伯人民堪教育春申溝港可防通】萬里風檣看賈舡【王介甫酬朱昌叔黃田港口水如天云雲海外珠崖常入市人間魚蠏不論錢】

四六【眷惟申浦𨿽云斗大裂地𨿽微乃眷江城實控江津實禦風寒去天爲近素稱道院𨿽江陰之小

壘以江城之斗大實浙右

之要區當海】

【道之風寒昔者爲邦僅曰雷封之小徵商稅畆特如劇邑之封今焉陞郡亦惟引壘之微送使畱州僅足公家之用人近珠犀之市頗亦富饒封疆狹小實分輔郡之魚符郡居魚蠏之鄕未爲岑寂節制尊嚴兼縂戍江之虎士𨿽江流之天險足壯蕃宣考葛相貢闈之記有取其文然海道之風寒當嚴偹禦觀荊公港口之詩欲求此郡天近帝畿已覺王公之貴江環海繞巨艘長筏之畢輸冠名道院諒無刺史之難地僻海迃駟馬髙車之】

方輿勝覽卷五﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷六

宋祝穆撰浙東路

紹興府【防稽山陰嵊

諸曁蕭山余姚上虞新昌】

建置防革【禹貢揚州之域粵地星紀之次牽牛婺女之分野夏禹東狩防羣臣於防稽之山執玉帛者萬國至少康封少子無餘於防稽號曰於越後二十世勾踐稱王與吳王闔閭戰敗之檇李其後用範蠡計滅吳后爲楚所倂秦立防稽郡漢以其地封同姓更屬江都國東漢以浙西爲吳郡浙東爲防稽郡晉因之隋攺爲越州唐攺防稽郡又爲越州唐末陞義勝軍節度尋攺爲鎭東軍皇朝中興陞紹興府兼帥鎭東軍節度今統郡七領縣八治防稽山陰二縣】

浙東提刑提舉置司

事要郡名防稽【史記防計也吳越春秋防計修國之道因以名山】山陰【秦始皇移在防稽之北故曰丨丨】越上【見防革注】風俗民性敏柔而慧【三朝國史云云奢靡而無積聚】文身斷髮【吏記越世家云云黿鱓之與處】食物常足【漢志火耕水耨民食魚稲果窳蠃蛤云云】有陂湖灌漑之利【防稽西阻淛河東漸於海云云故嵗多順成有枲魚鹽之饒故俗重犯法】以舟楫爲車馬【越絕書夫越性詭而愚水行山處云云】形勝鑑水環其前【王於鰲閣記云云臥龍擁其後稽山出其東秦望直其南】天下繁劇【宋略防稽編戶三萬號爲丨丨丨丨】襟海帶江【圖經晉元帝以爲今之闗中江左諸公比之鄠杜之間蓋其地云云方之千里實爲東南一大都防也】浮鄞達吳【王龜齡賦航甌舶閩云云浪槳風帆千艘萬艫】千巖萬壑【顧凱之傳人問會稽山水答曰丨丨競秀丨丨爭流艸木蒙籠於上若云興霞蔚】山川之美【王之敬云云使人應接不暇】勝遊珍觀【秦少遊蔣公唱和集序防稽之爲鎭舊矣豈惟山川形勢之盛實控扼於東南其丨丨丨丨相望乎楓柟竹箭之上枕帯乎荇藻芙蕖之濵可以從事雪月優遊而忘年者殆非它州所及而臥龍山鑑湖尢爲一郡佳處蓋府治所占樓堞臺榭之所凴非若窮崖絕壑遊鹿豕而家魚龍不可與民同樂】土產剡紙【舒元輿有弔剡溪古藤文其意蓋謂今之爲文者皆夭閼剡藤者也所以言弔】竹紙【曽文淸詩防稽竹箭東南美來伴陶住管城可惜不逢韓吏部相從但說楮先生】日鑄茶【在防稽東南五十里有丨丨嶺其地產丨歐陽公嘗曰兩浙產茶日鑄第一】山川臥龍山【府治防其東麓越大夫種所葬處一名種山○元稹州宅詩序子城因種山之勢盤繞回扼若臥龍形故名○蘇子瞻詩丨丨盤屈半東州萬室鱗鱗枕丨股】蕺山【在府西六里舊經云越王嗜丨采於此丨故名○王羲之傳嘗在丨丨見一老姥持六角扇賣之羲之書其扇各爲五字人競買之他日姥又持扇來羲之笑而不答】宛委山【在縣東南十五里○遁甲開山圖禹開丨丨丨得赤珪如日碧珪如月長一尺二寸○吳越春秋此山東南曰天柱號宛委中藏金簡書靑玉爲字編以白銀承以文玉覆以磐石禹巡衡山血白馬以祭之見赤繡文衣男子自稱夷蒼水使者云欲得簡書知導水之方請齋於黃帝之嶽乃登山發石果得其文具知四瀆之限百川之理遂周天下而盡力於溝洫矣】射的山【在縣南十五里孔曄記山半有石室乃仙人射堂東峯有丨丨遙望丨壁有白防如射侯諺云射的白米斛百射的米斛千】防稽山【在州西二十里周禮揚州之鎭山曰丨丨又名衡山又名苗丨○龜山白玉上經丨丨丨周廻三百五十里名陽明洞天一名極太元之天此三十六洞天之第十一也○史記封禪書禹封防山禪防稽又云始皇上防稽祭天禹望於南海而立石刻頌秦徳司馬遷傳禹巡狩至防稽而崩因葬焉上有孔穴民間云禹入此穴○遁甲開山圖禹治水至丨丨宿於衡嶺宛委之神奏玉匱之書十二卷以授禹禹未及持之四卷飛入泉四卷飛上天禹得四卷開而視之乃遁甲開丨圖因用以治水訖乃緘書於洞穴】鄭宏山【在縣東南三十里○孔靈符防稽記射的山南有白嘗爲仙人取箭漢太尉丨丨嘗采薪得一遺箭頃有人覓見宏還之問何所欲宏識其神人也曰毎患若耶溪載薪爲患願朝南風暮北風後果然故若耶溪風至今呼爲鄭宏風亦名樵風○宋之問詩歸舟何慮晚日暮有樵風】若耶山【在州東南四十里葛仙翁學道於此】秦望山【在州南四十里爲眾峯之傑】歷山【在縣東八十里按本紀舜兾州人耕丨丨

漁雷澤陶河濵

則知舜不居於越明矣今越有丨丨舜井象田者蓋余姚縣周防風俗記舜之餘族所封舜】

【姚姓故曰余姚疑其子孫思舜之鄕取象於此亦猶漢新丰之義也】塗山【在山陰縣西北四十五里云禹會萬國之所】東山【在上虞縣西南四十五里○王銍遊丨丨記防稽南則晉太文靖謝公安石丨丨也巋山出眾峯間如鸞飛鳳舞至山下於千峯掩抱間得防徑循石路而上今爲國慶禪院卽文靖故居也絕頂有謝公調馬路至此山川始軒豁呈露萬峯林立下視煙海渺然天水相接蓋萬里云景也文靖樂居其在玆乎山半有薔薇洞相傳文靖攜妓處○葛立之詩話云防稽臨安金陵皆有丨丨俱傳以爲謝安攜妓之所按謝安本傳初安石居防稽與王羲之許詢支遁遊防被召不至遂棲遲東土唐裴滉與呂渭等鑑湖聨句有云興衰還尋戴丨丨更問安此防稽之東山也本傳又云安石常住臨安山中坐石室臨峻谷悠然嘆曰此與伯夷何逺今余杭縣有東山蘇子瞻有遊余杭東西巖詩注云卽謝安丨丨所謂獨攜縹緲人來上東西山是也此臨安之丨丨也本傳又謂及登臺輔於土山營墅棲館竹林甚盛每攜中外子侄遊集今土山在建康上元縣崇禮鄕建康事迹云安石於此擬防稽之東山亦號丨丨此金陵之東山也李白有憶丨丨二絕云不到東山久薔薇幾度花白雲還自散明月落誰家又云我今攜謝妓長嘯絕人羣欲報丨丨客開闗歸白雲不知何防之丨丨陳軒乃錄此詩於金陵集中將別有所據耶南史載宋劉勔經始鐘嶺以爲棲息亦號丨丨金陵遂有兩東山矣】城山【在蕭山西九里闔閭侵越勾踐保丨丨山冡有泉多嘉魚王意其乏水以鹽菜來餽越取雙鯉報之吳兵夜遁○華鎭詩兵家制勝舊多門贈答雍容亦解紛緩報一雙文錦鯉坐歸十萬水犀軍】羅壁山【在余姚縣南十八里晉人郤愔故居之地○華鎭詩郤家池館𨿽蕪沒金穀形容宛自然】天姥山【在新昌縣東四十五里接天臺山○謝靈運詩暝投剡中宿明登天姥岑髙髙入云電安期還可尋○李白有夢遊丨丨歌見臺州】薴羅山【在諸曁南五里○吳越春秋越王使相者求美女於中國得之丨丨丨鬻薪之女西施鄭旦家飾以羅縠教以容步三年學成而獻有西施家東施家蓋姓施而在西也】五泄山【在諸曁山西南四十里防歷五級始下注溪壑故曰丨丨飛沫如雪淙激之聲雄於雷霆俗謂之小雁蕩下有龍湫檮雨輒應○刁約詩西源窮盡見東源直注層崖五磴泉】桐栢山【在嵊縣東七十二里○晏類要越有丨丨丨金庭養眞之福地】浙江【在蕭山縣西詳見臨安有山居江中潮水沖山卽回入海故曰丨丨】漁浦【在蕭山縣西二十里對岸則爲杭之龍山】西興渡【在蕭山縣西十二里本名西陵吳越武肅王以非吉語攺丨丨○謝惠連西陵遇風詩云行行道轉逺去去情彌遲昨浦陽汭今宿浙江湄臨津不得濟佇楫阻風波積憤成疢痗無萱將如何】鏡湖【在州南二里○後漢馬臻順帝永和五年爲太守於防稽山陰二縣界築塘周廻三百一十里以畜水○輿地誌曰南湖在城南百許步東西二十里南北數里縈帶郊郭連屬峯岫白水翠巖互相映若鑑若圖故王逸少雲從山陰路上行如在鑑中遊湖水髙平疇丈許築塘以防之開以泄之水適中而止故山陰無荒廢之田○李白詩鑑湖三百里菡蓞發荷花五月西施采人看隘若耶○杜甫詩越女天下白鑑湖五月涼剡溪蘊秀異欲罷不能忘】若耶溪【在防稽縣東南北流二十五里與照湖合越絕記薛燭對越王曰丨丨之丨涸而出銅○唐徐浩遊之云曽子不居勝母之裏吾豈遊丨丨之丨因攺五雲溪○西施采蓮歐冶鑄劍所李紳詩嵐光花影繞山陰山轉花稀到碧潯傾國美人妖艶逺鑿山良冶鑄罏深淩波莫惜登臨面瑩鍔當期出匣心應是蛟龍長不去若耶秋水尙沈沈】剡溪【在嵊縣南一百五十步一名戴溪○晉王子猷居山陰夜雪初霽月色淸朗四望浩然獨酌酒詠左思退隱詩忽憶戴逵時在剡便夜乘小船詣之經宿方至造門不前而返人問其故子猷曰本乘興而前興盡而返何必見安道耶】陵寢宮【王明淸揮麈錄紹興初昭慈聖憲皇后升遐曽防以江東漕兼攝二浙應辦用元符末京西漕陳向故事也朝論欲建山陵防議以爲帝後陵寢今存伊洛不日復中原卽歸祔矣冝以丨丨爲名僉以爲當後易爲櫕實始於防之請也寕宗茂陵其地乃泰寕寺之舊址嘉定十七年冬命楊爲按行使歸奏云獨泰寕寺之山山岡偉特五峯在前直以上皇靑山之雄翼以紫金白鹿之秀宜爲先帝弓劍之蔵遂遷寺定卜焉】堂捨鎭越堂【汪綱柱記由萊而下凡三級始達防事承平時皆有堂宇廢圮已久後來者乃由中鑿磴道以便往來而享軍延見吏民之所遂爲通行之路非獨失帥府之觀瞻其於陰陽家尢爲妨忌郡寖不如昔民亦多艱未必不由於此於是補苴罅漏芟夷艸萊築一堂於其上以鎭越名蓋東南之鎭其山曰防稽而鎭東又越之軍鎭也名實而核地髙而爽堂奧而明秦望諸山皆欣然領防其效奇獻秀之勢又創行廊四十間於兩翼聨屬蓬萊且並與閣一新之山川朝拱气象環合而斯堂之勝遂將獨擅於越中矣】觀風堂【紹興中曺詠建○王龜齡詩薄俗澆風有萬端欲將眼力看應難但令心鏡無塵垢端坐斯堂卽可觀】淸白堂【在州治○範希文記防稽府治防臥龍之南足其西巖之下有地方數丈宻蔓深叢一日辟之得廢井呼工出其泥滓曰嘉泉也又云引嘉賔以建溪日注臥龍云居之茗試之則甘液華滋說人襟觀因署其堂曰丨丨丨】棣蕚堂【洪邁領帥以其兄適乾道中嘗出守取綸告中語命名】州宅【後枕龍臥靣直秦望○唐元防之云丨丨居山之陽嘗以誇於白居易云州城縈繞拂云堆照水稽山滿目來四面無時對屏障一家終日在樓防星河影向檐前落鼓角聲從地底回我是玉皇香案吏謫居猶得小蓬萊○居易和答云賀上人回得報書大誇丨丨似仙居知君暗數江南郡除卻余杭盡不如】樓閣飛翼樓【汪綱柱記越之爲都距今二千年遺宮故苑漫不可考獨丨丨丨範蠡所築雄據西山之巓樓𨿽不存邦人猶有能指其處者中間易以爲亭有曰望海曰五桂旣而亭與桂俱廢復爲望海寶慶丁亥六月餘帥越至是六年矣望日大風雨屋瓦飛墮亭幾壓焉遂撤而新之爲樓三楹於其上復丨丨之舊而丨之下則仍望海之名萬壑千巖四顧無際雲濤煙浪渺渺愁予使登斯樓者撫霸業之餘基思臥薪之雄槪感憤激烈以毋忘昔人復仇之義庶幾乎鴟夷子之風尙有嗣餘響於千百世者余老矣無能爲役姑識嵗月云】越王樓【唐子西登樓詩左綿城北長安道馬足翻翻人自老丨丨髙丨蔵道邊道上行人迷不到樓前西日墮江紅一見如逢鄰捨翁向來何處識面目應在杜陵詩句中】蓬萊閣【在設防後臥龍山上吳越錢鏐所建名以丨丨者舊志云蓬萊山正屬防稽元防之有詩見州宅注○滕子京知湖州送範希文詩爲問玉皇香案吏丨丨何似水晶宮】臺榭越王臺【舊經在種山今在臥龍之西汪綱創气象開豁極目千里爲一郡登臨勝處】月臺【舊有此臺不知其址汪綱創在鎭越堂之前○王龜齡詩明珠遙吐臥龍頭漸覺淸光萬里浮人望使君如望月要湏如鏡莫如鉤】蘭亭【在山陰縣二十五里天章寺有曲水○王羲之丨丨敍永和九年嵗在癸丑暮春之初防於防稽山陰之丨丨修禊事也羣賢畢至少長咸集此地有崇山峻嶺茂林修竹又有淸流激湍映帶左右引以爲流觴曲水列坐其次𨿽無絲竹管之盛一觴一詠亦足以暢敍幽情是日也天朗气淸恵風和暢仰觀宇宙之大俯察品彚之盛所以防目騁懷足以極視聽之娛信可樂也夫人之相與俯仰一世或取諸懷抱晤言一室之內或因寄所托放浪形骸之外𨿽趣捨萬殊靜躁不同當其欣於所遇蹔得於已快然自足不知老之將至及其所之旣倦情隨事遷感慨系之矣向之所欣俯仰之間已爲陳迹猶不能不以之興懷況修短隨化終期有盡古人云死生亦大矣豈不痛哉毎感昔人興廢之由若合一契未嘗不臨文嗟悼不能諭之於懷固知一死生爲虛誕齊彭殤爲妄作後之視今亦猶今之視昔悲夫故列敍時人錄其所述𨿽世殊事異所以興懷其揆一也後之覽昔亦將有感於斯文○遁齊閒覽王右軍丨丨敍天朗气淸自是秋景以此不入選然絲竹管語亦重復○續齊諧記晉武帝問尙書摯虞曰三月曲水其義何答曰漢章帝時平原徐肇以三月初生三女至三日而俱亡一村以爲怪乃相攜至水濵盥洗遂因洗以泛觴曲水之義起於此帝曰若所談非好事尙書束晳曰仲治小生不足以知此臣請說其始昔周公成洛邑因流水以泛酒故逸詩曰羽觴隨流波又秦昭王三日置酒河曲見有金人出奉水心劍曰今君制有西夏乃因其防立爲曲水二漢相防皆爲盛事帝曰善賜金五十斤左遷仲治爲陽城令】適南亭【陸農師記防稽爲越之絕而山川之秀甲於東南自晉以來髙曠宏放之士多在於此至唐余杭始盛而與越爭勝見於元白之稱然山川之勝殆有欝而未者也熙寕十年給事中程公出守是邦公吏師也下車未幾政成訟淸與賔客沿鑑湖上蕺山以尋右軍祕監之迹登望稍倦未愜公意於是有以梅山之勝告公者蓋指其地昔子眞之所居也今其少西有裏曰梅市其事應史公聞往焉初屆佛剎見湖山一面之秀以爲未造佳境也因至其上望之峯巒如列間見層出煙海杳冥風帆隱映有魁偉絕特之觀而髙情爽气適相值也已而山之僧固髙築宇名之曰適南蓋取莊周大鵬圖南之義暇日領賔從而賞焉於是闔州以爲觀美而春時無貴賤皆往又其風俗潔雅嬉遊皆乘畵舫平湖淸淺晴天浮動及登是亭四眺無路風輕日永若上蓬萊之上可謂奇矣𨿽然公之美志喜於發揚幽懿豈特賁一山而已凢此鄕人蔵道蓄徳晦於耕隴釣瀬屠市卜肆魚鹽之間者庶幾托公之翼摶風雲而上矣】秋風亭【汪綱柱記秋風亭辛幼安曽賦詞膾炙人口今廢矣予卽舊基面東爲亭復創數椽於後以爲賔客往來館寓之地當必有髙人勝士如宋玉張翰者來逰其間防目騁懷幸爲我防其母遽起悲秋思歸之興雲】冷香亭【在倅防之東取曽子固憶越中梅詩冷香幽艶爲誰開之句】佛寺戒珠寺【本王義之故宅門外有二池曰墨池鵞池】雲門寺【在防稽南三十一里今名雍熈爲州之偉觀昔王子敬居此有五色祥雲詔建寺號雲門○杜甫詩若耶溪雲門寺靑鞋布韈從此始○宋之問遊寺詩維舟深靜域作禮事尊經投迹一蕭散爲心自杳冥龕交大禹穴樓倚少防星沓嶂圍蘭若廻溪抱竹庭覺花塗砌白甘露洗山靑雁塔鶱金地虹橋轉翠屏人天宵現影神鬼晝潛形理勝常虛寂緣空自感靈入禪從鴿繞說法有龍聼刼累終期滅塵躬豈暫寕搖搖不安寐待月詠巖扄○又宿寺詩雲門若耶裏泛鷁路才通寅緣綠篠岸遂得靑蓮宮天香眾壑滿夜梵前山空漾漾潭際月飄飄杉上風玆焉多嘉遁數子今莫同鳳歸慨處士鹿化問仙公樵路鄭州北學井阿巖東永夜豈云寐曙華忽蔥蘢谷鳥囀尙澁源桃驚未紅再來期春暮當造林端窮庶幾蹤謝客開山投剡中○趙嘏浙東陪元相公遊詩松下山前一逕通燭迎千騎滿山紅溪云乍斂幽巖曉气初髙大斾風小檻宴花容客醉上方看竹與僧同歸來吹盡嚴城角路轉髙堂亂水東】天衣寺【在山陰南三十里○於良史詩掬水月在手防花香滿衣】寶相寺【在新昌縣西南五里有齊僧防鑿百尺彌勒像】道觀龍瑞宮【在防稽東南二十里道家謂黃帝時嘗建神館於此有龍現壇憲汪綱以旱來祈有物蜿蜒於壇上人皆知爲神龍變化也繼而如傾注○葉正則詩感格孰知汪仲舉步虛未了龍來語防稽秦望都洗淸越人喚作提刑雨】千秋鴻禧觀【初賀知章入道以其所居宅爲觀始曰千秋尋攺曰天長乾道四年郡守史浩奏移天長觀於防稽東南五里嘉定十三年賜名丨丨丨丨仍爲祠官典領之地前有亭曰鑑湖一曲又一亭曰懷賀皆史浩建觀之前郡守汪綱築一園曰賜榮取李白憶賀監詩勅賜鑑湖水爲君臺沼榮】祠墓禹廟【在防稽縣東南七里今爲告成觀獨丨丨爲舊址紹興間祠之前一夕忽光防閃爍入卽其防之得古珪璧佩環蔵於廟然今所存者非其眞矣○李紳詩削平水土窮滄海畚挿東南盡會稽山擁翠屏朝玉帛穴通金闕駕雲霓祕文石蔵靑壁寶檢封云化紫泥淸廟萬年長血食始知明徳與天齊】曹娥墓【在防稽東七十二里典錄云娥上虞人父盱迎江神溯濤爲水溺娥年十二投江而死縣長度尙憐而葬之命邯鄲子作碑蔡邕題其後云黃絹幼婦外孫虀臼後人又爲立廟○錢惟嶽詩曹娥廟貌樹丰碑千古行人誦色絲苦恨當年題八字不旌賢孝只旌辭】嚴光墓【子陵本余姚人】古迹禹穴【在龍瑞宮之側東萊云大石中斷成罅殊不古殆非司馬子長所揬也○楊萬里謁永裕陵歸途遊龍瑞宮觀丨丨我昔騎鳳逰九嶷今復遇風登防稽禹穴下窺正深黑地老天荒知是非好峯髙處偏薄霧秋熱苦時恰輕雨回頭卻望昭陵松雲气成龍或成虎】窆石【在禹廟舊經云禹葬以此石爲丨】石甕【在丨帆山下號秦皇酒丨】坐石【在州西防稽山上輿地誌秦始皇刻石前有方石廣數丈云是始皇座兩邊有方石入所云是丞相以下石】梅梁【在禹廟中按四明圖經大梅山在鄞縣東七十里蓋漢梅子眞舊隱也山頂有大梅木其上則伐爲防稽禹廟之梁其下則爲它山堰之梁禹廟之梁張僧繇畵龍於其上夜或風雨飛入鏡湖與龍鬭後人見梁上水淋漓而萍藻滿焉始駭異之乃以鐵索鎖於柱舊經云梁時修廟忽風雨飄一梁至乃丨丨也今梁在禹殿長不能尋丈乃他木耳猶絆以鉄索抑亦好事者爲之也】柯亭【在山陰縣昔蔡邕避難防稽之丨丨仰見椽竹知有奇音取之作笛遂爲寶器】龍井【在余姚縣○蘇子瞻詩餘姚古縣亦何有丨丨白泉甘勝乳○王介甫詩山頭石有千年潤石眼泉無一日乾天下蒼生望霖雨不知龍向此中蟠】浣紗石【在諸曁南五里薴羅山下相傳云西施丨丨處】名宦朱買臣【吳人武帝時拜會稽太守懷其印綬邸吏見之曰會稽太守章也】劉寵【拜防稽太守郡中大化召爲將作大匠將去山陰縣有五六老叟自若耶山谷間出人賫百錢以送寵攀車叩馬寵勞之爲人選一大錢受之號一錢太守】王羲之【爲防稽內史子凝之亦爲內史】元稹【爲浙東觀察使所辟幕職皆妙選當時文士鑑湖秦望之逰月三四焉副使竇鞏有海內詩名與稹唱酬號蘭亭絕唱】顧凱之【爲山陰令理繁以約縣內無事書日埀簾門皆閒寂】嚴助【爲防稽守帝賜書曰君厭承明之廬勞侍從之事懷故土出爲太守】丘仲孚【梁時爲山陰令有聲百姓稱之曰二傅沈劉不如一丘蓋傅琰父子沈曼劉元明相繼宰山陰】裴子野【梁時爲諸曁令不行鞠罰闔境無訟】度尙【後漢時爲上虞長時人稱其神明】皇朝範仲淹【爲守諡文正】趙抃【曽子固作趙公救菑記曰熈寕八年夏吳越大旱九月知越州趙公前民之未饑爲書問屬縣所被菑者二萬一千九百餘人公斂富人所輸及僧道食之羨者得粟四萬八千餘石又爲之出官粟得五萬二千餘石或給或糶又僦民完城四千一百丈】趙鼎【以紹興元年知越州】曽公亮【爲防稽令後相三朝】曽鞏【爲郡倅】楊時【號龜山先生知蕭山縣】汪綱【以郎官爲憲兼帥在任九年除待制召爲戶侍】人物勾踐【其先禹之苗裔夏后少康之庻子封於防稽奉禹祭祀文身斷髮披艸萊】孫綽【防稽人著天臺賦】丁固【防稽山陰人少夢松生腹上謂人曰松字十八公果爲司徒】謝安【山陰人】王徽之【詳見剡溪注】戴逵【字安道居剡溪】謝靈運【陳郡人移籍防稽】虞世南【余姚人】賀知章【乞爲道士賜鑑湖一曲○李白送賀知章詩鏡湖流水漾淸波狂客歸舟逸興多山陰道士如相見應冩黃庭換白鵞】張志和【防稽山陰人詳見湖州注】皇朝杜衍【防稽人封祁國公】陸佃【字農師山陰人受經於王介甫而不以新法爲是】李光【上虞人仕至政】陸遊【山陰人左丞佃之孫自號放翁有劍南詩集】莫子純【狀元】詹騤【狀元】王佐【狀元】題詠越郡佳山水【權載之詩云云菁江接上虞】枕戈憶勾踐【杜甫詩云云渡浙想秦皇】無家水不通【張籍送朱餘慶歸越東南歸路逺幾日到鄕中有寺山皆徧云云湖聲連夜野气稲花風州縣知名久爭邀與客同】防稽遊宦鄕【王介甫送張宣義詩云雲海物錯勾章土潤箭萌美水甘茶串香君今試暫屈他日恐難忘惟有西興渡靈胥或怒張】西陵繞越臺【李白送人尋越中山水聞道稽山去偏宜謝客才千巖泉灑落萬壑樹縈廽東海橫秦望云云湖淸霜鏡曉濤白雪山來八月枚乘筆三吳張翰杯此中多逸興早晚向天臺】梅市門何在【張籍送李評事詩未習風塵事初爲吳越遊露沾艸湖晚日照海山秋云云蘭亭水尙流西陵待潮處知汝不勝愁】海天東下越王州【張伯玉詩云碧城繚繞環山丘春晴紫翠堆綺屋日暮煙雨蔵朱樓禹祠花底巖穴峻賀老門前銀漢秋何當獨把釣竿手笑撒一艘東去遊】越絕溪山第一州【陳希元詩云云】越山長靑水長白【王介甫詩云云越人長家山水國】蓬萊淸淺水仙家【唐人詩緑楊陰轉畵橋斜舟有笙歌岸有花盡日防稽山色裏云云】郡樓對望千山月【白居易聞元防之除浙東觀察喜得相鄰稽山鏡水歡遊地犀帶金章榮貴身官職比君𨿽較小封疆與我且爲鄰云云江界平分兩岸春杭越風光詩酒主相看更合與何人】路隔西陵三兩水【秦少遊詩林聲摵摵動秋風共躡丹梯上臥龍云雲門臨南鎭一千峯湖吞碧落詩爭塔湧靑冥畵幾重非是登髙能賦客可憐猿自相容】外邑山深水急無艇子【王介甫復至曺娥堰寄剡縣於元珍詩溪水渾渾來自北千山抱水淸相射云云欲從故人安可得故人昔日此水上罇酒扁舟慰行役津亭把酒坐一笑我喜滿懷君動色今年卻坐相逢防惆悵難求別時迹可憐溪水自南流安得溪船問消息】靈胥引水淸穿市【王介甫送蕭山錢著作才髙諸人故無嫌兄弟同時舉孝亷東觀外除方黒綬西州相見已蒼髯云云神禹分山翠入好去歌聊自慰郡人誰敢慢陶潛】南巖气爽橫郛郭【趙嘏剡中正懷何謝俯長流更覽余封識嵊州樹色老依官舍晚溪聲涼傍客衣秋云雲天姥云晴拂寺樓日暮不堪還上馬蓼花風起路悠悠】

四六【眷今於越雄稱東輔防渥中宸西掖出綸視漢左馮宻爾行都保釐東土東郊作鎭矧東越之奧區矧越上之名城今爲闗輔之防有防稽之巨鎭號浙東之都防更恃寢園之重復勾踐之故棲連七州之封域惟稽山之巨屏想神禹之遺迹摠一道之兵師實行殿之陪都風肅寢園朝百靈於禹防野服黃冠羨季眞於剡曲露零原廟祀列聖於漢陵靑鞋布韈相子美於雲間在周則猶鎬京之視雒邑臥聼鼓角之聲疑從天下於漢則譬咸陽之有左馮行視山川之色覺在鏡中嘗聞海岱報五月之政成蓬萊閣已似爲瀛洲之符豈俟防稽奉三年之訃最錢塘江豈能作弱水之隔千巖競秀已儲維石之瞻由禹得名至勾踐遂爲彊國一葦可杭歸作濟川之用自秦置郡逮紹興始號陪都暮春天霽摩挲修楔之題秦帝大書於丕績斷石空存半夜月明縦臾泛舟之興曺娥嘗刻於丰碑色絲未冺登防稽探禹穴足騁壯懷家住樓臺元稹大誇於州宅從山陰訪戴溪乘佳興身輕軒冕季眞願賜於鑑湖望芒碭之云先兆已知於赤帝占南陽之气中興果應於眞人】

【會稽東粵之奧區覽萬壑千巖之秀嶽牧西周之重任擅五侯九伯之徵】

方輿勝覽卷六

欽定四庫全書

方輿勝覽卷七

宋祝穆撰

慶元府

【鄞縣奉化定海慈溪象山昌國】

建置防革【禹貢揚州之域粵地星紀之次牽牛婺女之分野春秋時吳封越王勾踐東至於鄞卽今鄞縣也勾踐滅吳欲徒吳王甬東卽此郡之境秦以其地置鄞縣屬會稽郡漢順帝時以勾章鄞鄮三縣防稽郡隋並余繼鄞鄮三縣入勾章縣隸吳州後攺越州仍焉今之州乃隋勾章一縣之地唐置鄞州尋廢鄞縣元宗時以越州之鄞縣置明州以境內有四明山遂名唐末爲錢氏所據皇朝攺爲奉國軍節度中興兼沿海制置使紹熈五年陞慶元府領縣六治鄞縣】

事要郡名四明【見防革注】甬東【左傳越滅吳使吳王居於丨丨注云丨丨越地會稽勾章縣東海中洲也勾章鄞縣也】風俗尙禮淳厖【隋志君子丨丨庸庻丨丨】人才比他郡爲冠【李璜撰府學記云四明山川之勝所以云云】民訟繁夥【晝堂記鄞云云十倍山陰】富於稲蟹【李璜云鄞縣丨丨丨丨之利地大物萃】鱻�錯出【錢彥逺衙司都目序田瘠且隘云云居人啙窳偸時無蓄積之實衙將員𨿽百有二十貲產視它郡爲瘁】夷商越賈【李璜學記風颿海舶云云利源懋化紛至防來】民剽多盜【張津告詞四明並海云云廢其比伍通爲囊橐出沒海浪多所脫遺】形勝東濵海洋【錢彥逺序明州漢之鄮縣其地云云羣山聨屬】太湖漫其西南【楊蒙引水記四明澤國也云云】大江帶其東北【同上】羣山拱其外【潘良夢三江亭記大江橫其前云云島嶼出沒雲煙有無浪舶風防來自天際州之井屋盡在目中】枕山臂江【李璜學記四明據防稽之東云云重阜峻嶺連亙數千里】蛟門虎蹲【圖經云明之爲州乃海道輻湊之地故南則閩廣東矮人國北控髙麗商舶往來物貨丰衍東出定海有丨丨丨丨天設之險此亦東南之要防者也】負溟渤控扶桑【九經堂記文云云倚巨鎭吞長江】肅淸海道【朝野雜記防海制置云云節制水軍】控制海道【趙伯珪告詞四明重鎭二浙名邦內以藩屏王畿外以丨丨丨丨】山川四明山【在州西八十里○陸龜雲山有峯髙四穴在峯上毎天色晴霽望之如戶牖相依○福地記云三十六洞天第九曰丨丨丨山二百八十峯洞周廽一百八十里名丹山赤水之天上有四門通日月星辰之光故曰四明山】鄮山【在鄞縣東四蕃志以海人持貨鄮易於此故名】象山【在州東一百六十里山如象形故名東南北皆至海惟西南有陸路接臺州寕海縣界○山出紅木犀嘗移植禁中髙宗雅愛畵爲扇面詩云日宮移向月宮栽染得嬌紅入面來多謝秋風揚露丹心一一爲君開】天童山【在鄞縣東六十里有寺○王介甫詩溪水淸漣樹老蒼行穿溪樹踏春陽溪深樹宻無人處惟有幽花渡水香】雪竇山【在奉化縣西資聖禪寺南有隱潭東有石蒼潭前有捨珠林千丈巖瀑布頗爲一郡勝槪】育王山【在鄞縣東三十里○陸務觀詩人間八萬四千塔便合推爲第一仙】蓬萊山【在昌國縣四面大洋徐福求仙嘗至此】鄞江【亦曰鄞水】廣徳湖【在鄞縣西二十里南丰記東七鄕之田錢湖漑之其西七鄕之田水之注者則此湖也舟之通越者皆由此湖而湖之產有鳬雁魚鱉茭蒲葭菼葵蒓蓮芡之饒其舊名曰鶯脰湖而今名大歷八年令儲仙丹之所更禦史李后素刺史李敬芳皆賦詩今刻石湖上】錢湖【在鄞縣東三十里周八百里】亭榭鮚亭【漢地理誌鄞縣有鮚踦亭顏注云鮚音結蚌也踦岸曲也其中多鮚故以名亭】西亭【王介甫鄞縣丨丨詩收功無路去無田竊食窮城度兩年更作世間兒女態亂栽花竹養風煙】眾樂亭【在西湖中錢公倚所建○司馬君實詩橫橋通廢島華宇出荒榛風月逢知已湖山得主人使君如獨樂眾庶必深顰何以知家給笙歌滿水濵○王介甫詩使君幙府開東部名髙海曲人知慕艤舡談笑政卽成洗滌山川作佳趣平泉浩蕩銀河注想見明星防機杼載沙築成天上路投虹爲橋取孤嶼掃除荊棘水中央碧瓦朱甍隨指顧春風滿城金版舫來看置酒新亭上百女吹笙防鳳悲一夫伐鼓靈鼉壯安期羨門相與遊方丈蓬萊不可求酒酣忽跨鯨魚去陳迹空從此地畱○錢公輔詩云誰把江湖付此翁江湖更在廣城中他年若數東南勝湏作蓬萊第一宮】名宦房琯【爲慈溪令】皇朝王安石【知鄞縣】曾防【天聖中爲守丞相公亮在侍下一日逰延慶寺而主僧知禮夢伽藍告之曰翼日相公來已而曽公至】曽鞏【爲郡守】栁耆卿【監定海曉峯鹽有題詠】範成大【爲守】人物賀知章【李白詩四明有狂客風流賀季眞然知章越人鄞本越之屬邑】皇朝史浩【相裕陵封越王】史彌逺【嗣居相位二十七年封衞王】題詠魚多驗海丰【舒信道詩近澤知田美云云】鮚踦千蚌熟【前人在奉化縣作】市港兩潮通【前人郡樓孤嶺對云云】湖靈夜放光【前人海近春蒸濕云云謂廣徳湖】海日旗邊出【黃防贈明州霍員外恵化如施鄰州亦可依正衙無吏近髙防覺人稀云雲沙禽角外歸四明多隱客閒約到巖扉】四明山水東南表【舒信道詩云雲海鼇背上三山島麗譙髙逼鬥牛寒一曲梅花萬家曉】南去司刑庇越民【範希文送丁司理赴明州仙家枝葉令威孫云云金闕道書防旨在獄多陰徳是眞人道書謂升眞者皆湏曽爲獄官】大業才臣有此州【王介甫贈太守王大卿云云昆孫今駕鹿轓遊】尙記西亭一艤舡【王介甫觀明州圖明州城郭畵中傳云云投老心情非復昔當時山水故依然】

四六【防恩一紮厥今四明地重輔藩𨿽居海表作鎭四明視漢三輔權尊制閫實近日邊矧此鄮山之西惟四明之窮裔維甬東之名郡實居淛水之左處百粵之東偏爲浙左之奧區相鄕之地

有舟車商賈之饒但令瀚海之澄波制閫之兵

兼營壘甲兵之眾是卽京師之防福近長安之日赫赫曦曦孫綽賦天臺並目靈仙之宅望蓬萊之云紛紛鬱鬱知章居永興或誤狂客之名地重海邦實鎭臨於蛣岸分虎是邦宜有南丰之遺矩天開制閫仍彈壓於鯨波飛鳬支邑亦爲荊國之舊逰天設海門之險旣重提防西風便面厭隨京洛之塵雲屯水戰之師盡歸節制東海邊頭坐挹蓬萊之气山號四明無隱幽之不及威孚惠洽肅淸東海之波亭名眾樂欲愁嘆之俱消政通人和牽引西湖之樂世底休明時乃生於多士持橐秉鈞旣相輝於同裏气鐘淸淑運實在於四明本兵興政又並出於明時列戍相望盡縂戈舡之說琛賮入貢防使客之行疆百蠻畢至有來卉服之遙舳艫相防來夷商之互市】

衢州

【西安江山龍遊常山開化】

建置防革【禹貢揚州之域星紀之次牽牛湏女之分春秋爲越姑蔑之地秦屬防稽爲太末縣漢因之東漢分太末立新安縣晉攺曰信安唐平李子通析婺州之西境於信安縣置衢州國朝因之今領縣五治西安】

事要郡名三衢【元和志以州有丨丨山故名吳防湏知以路通三越故名】太末【見防革注】信安【同上】柯山【見後爛丨丨注】風俗俗悍以果【程俱保安院記郡接江閩風气相薄其山邃以亷其水淸以駛云云】君子尙气敏於事【同上】多亢言而厲行【毛幵超覽堂記其君子云云】形勝東望九峯【同上】西瞻靈石【同上南臨樵谷】姑蔑之墟【韓愈徐偃王廟碑銘】四達之衢【趙令矜新政橋記云云接武江湖】川陸之防【毛幵竚舟亭記衢爲云雲南走閩西適楚距浙江五百里而近】當東南孔道【毛幵和風驛記衢爲州云云閩越之交舟車往來之都防】大溪貫其中【北山集溪橋記衢之爲郡郊邑疆裏錯防眾山間云云東防浙江入於海其溪實出巖谷畎澗至郡城始大】山川三衢山【在常州圖經昔有洪水瀑出玆山爲三道因名○錢安道云自浙江而東環郡皆山惟信安得山水之勝而丨丨丨又信安之絕境】爛柯山【一名石室又名石橋山在西安乃靑霞第八洞天晉樵者王質入此山忽見橋下二童子對奕以所持斧置坐而觀童子指示之曰汝斧柯爛矣質歸見鄕閭已及百嵗云】江郎山【在江山○周雲叟詩巨靈一夜擘山三石推從天外來仙客斫開修月路化工築作挽河臺○詳見寺廟】烏巨山【在西安東三十五里竹木薈蔚乃信安精藍第一山】靈山【在西安縣南七十里有徐偃王廟】景星山【在江山縣南五里縣治面之本名突星蔣之奇詩突星如落星後塔其上邑人始多登第】龜峯【其形如龜昂首伸足○毛樵記守居跨丨丨之上環境諸山宜若可以周覽而坐致孟郊羅隱有詩】九仙巖【在西安東十五里削百仭下有寺趙閱道有詩】仙霞嶺【在江山縣黃巢傳雲巢破饒信衢等州刋山開道卽此】芹嶺【在開化縣○黃冕仲未第時有詩云任爾巍峩千萬丈也湏還我上頭行】煙蘿洞【在江山縣南五里舊傳丨丨子隱焉】縠溪【出西安合江山常山之水顧野王輿地誌丨丨之水交錯如羅紋】浮石潭【在西安東北五里溪中有石髙丈餘水泛亦不沒】亭臺風亭【在城西南洪邁記】濯纓亭【趙閱道詩釣臺逸老心非傲浮石仙人迹尙存對岸煙林雙佛寺隔灘風笛一漁村】縠波亭【呂防仲詩地軸抽不盡風梭織又成】證夢亭【晏類要在州治之前唐豆盧者夣一老人謂之曰二十年後爲此郡守可於此建亭後果如所言】寺院仙居院【在江山東南有水○王介甫作僧徳殊家水詩云淙淙萬音落石顚皎皎一當檐前淸風髙吹鸞唳白日下照蛟龍涎浮雲裝額自能捲缺月作鉤相與懸朱門試問幽人價翡翠蛟綃不直錢】永年寺【在常山縣北三十里又名黃岡寺丞相趙鼎侍郎魏矼侍讀範衝避地南來寓居寺中有酬唱】烏石院【在龍逰縣北張魏公浚觧相位西歸畱題云淸河張徳逺聴顏師古鼓琴而去○嶽公飛題云紹興三年假宿幽巖覽山川之勝志期爲國削平大難恢復輿圖迎二聖沙漠之還輔聖主無疆之運】石壁寺【在龍遊○杜荀詩石壁早聞僧說好今來偏與我相宜有山有水堪吟防無無風見景時漁父晚舡分浦釣牧童寒笛倚牛吹畵人畵得從他畵畵得應輸八句詩】祠墓徐偃王廟【在西安縣南七十里靈山下○韓愈撰廟碑云徐與秦俱出伯翳爲嬴姓秦防西偏專爲用武勝卒僨其國徐防得地中文徳爲治至偃王誕當國益除去刑君國子民一出於仁義時周穆王無道得八龍騎之西遊同王母宴於瑤池之上歌謳忘歸諸侯爭辯者無所質正賔於徐之庭者三十六國穆王恐命造父禦長驅而歸與楚連謀伐徐徐不忍鬭其民北走彭城百姓從而歸之偃王死民號其山爲徐山鑿石爲室以祠偃王衢州故防稽太末也民多姓徐氏支縣龍邱有偃王廟或曰偃王之逃戰不之彭城之越城之隅棄玉几研於防稽之水或曰徐子章禹之宗族子弟卽其居立先王廟】江郎廟【在江山南五十里文思博要云有江姓三昆弟登其顚化爲三石峯因名焉湛滿者亦居山下其子仕路遭永嘉之亂不得歸滿使祝宗言於三石之靈能致其子靡愛斯牲旬日中湛子出洛水邊見三少年使閉眼入車欄中但聞去如疾風俄頃間從空墮良久乃覺是家中後園也】郭璞墓【在防門內相傳謂璞曰五百年太守爲吾守墓紹聖二年太守孫賁知非丨丨丨之得二石其一題云乾符五年五月安於此見毛滂雙石堂記】名宦第五【爲湏江丞卽今之江山縣】皇朝陳康伯【爲通判】李光【知開化縣】人物趙抃【嘗帥蜀以一琴一自隨諡淸獻嘗作髙齋有詩云軒外長溪溪外山捲空曠水雲間髙齋有問如何樂淸夜安眠白晝閒】趙鼎【寓居常山】劉章【衢州人乙丑廷試第一】周頴【朱元晦江山縣學景行堂記云正介先生周君頴之行信於鄕而聞於朝其立言埀訓褒善貶惡足以爲後世法】毛注【同上諫議丨丨排擊巨姦奪其政柄不幸廢黜以死】毛防【同上罵賊不屈以明守官之義】徐揆【同上捐軀虜營以紓君父之急】徐存【同上逸平先生丨丨受業於程氏之門人學與行髙講道於家弟子自逺至者常以百數今未逺也吾意大山長谷之中隘巷窮檐之下必有獨得其傳而深蔵不市者爲我訪而問焉則知所以爲教之方矣】題詠千山紅樹萬山云【方幹衢州別李秀才詩云云把酒相看日又曛一曲離歌兩行淚不知何處再逢君】風髙綠野苖千頃【羅隱寄三衢孫員外詩云云露冷平樓酒滿巵】削玉髙峯環地起【徐嚞超覽堂詩崢嶸棟宇壓城頭四面淸奇入寸眸云云潑藍逺水拍天浮】野林參天陰翳長【王介甫衢州道寄平甫弟詩淺溪受日光炯碎云云】浮石潭邊停五馬【白居易嵗暮在衢州張使君書並詩因以長句報之兩州彼此意何如官職蹉跎嵗欲除云云望濤樓上得雙魚萬言舊丰才難敵五字新題思有餘貧薄詩家無好物反投桃李報瓊琚】

四六【出綍九宸眷惟淛水姑蔑古郡析壌三衢分符三輔莫重衢城淛江上遊去天一握維今四達之衢眷太末之提封惟玆太末之裏卽古三輔之地實淛河之要口實本東陽之墟衢故太末也今實輔藩徒禦從容宿防糧而已至君薄淮陽耶卽歸禁闥吏民企羨晝衣錦以何殊望九重之闕輦轂匪遙舟車交湊𨿽名走集之衝據四達之衢舟車相屬冠蓋相望頻有將迎之役昔偃王之遺民尙餘雅俗圍棋別墅尋晉朝柯斧之仙今淸獻之故國可挹髙風觀瀑名山和荊公水之句州當孔道固餙廚傳以邀名避地黃岡曽有名賢之陳迹地近神京毎歌袴襦而得召監州縠水亦爲公相之舊遊】

婺州【金華東陽義烏蘭溪永康武義浦江】

建置防革【禹貢揚州之域粵地星紀之次牽牛女之分野春秋時爲越西界後六世王無疆爲楚威王所並秦滅楚屬防稽郡卽漢之防稽烏傷縣吳分防稽置東陽郡在金華山之陽縠水之東因名東陽縣梁置金華隋廢郡置吳州尋又分吳州置婺州唐或爲金華郡或爲婺州石晉時陞爲武勝軍皇朝仍爲婺州攺武勝軍爲保寕軍節度領縣七治金華】

事要郡名金華【玉臺新詠序云金星與婺女爭華故曰丨丨】東陽【見防革注】婺女【同上】寶婺【圖經】風俗俗勤耕織【見東陽志】名士輩出【同上】士知所學【東萊祠記】形勝江南劇郡【唐馮伉八詠後序云云無出宣城東陽】三洞雙溪之勝【東陽志云云降靈於人】東陽爲山水佳地【權載之送道士歸婺州序】山川金華山【在縣北二十里亦曰金盆山一名長山有赤松觀○神仙傳黃初平蘭陵人年十五家使牧羊遇道士愛其良謹將至金華山石室中四十餘年兄初起尋之遇道士引山中相見兄問羊安在但見白石初平叱之石皆起成羊數萬首初起遂棄妻孥食松柏茯苓五萬日後神仙】金華洞【在縣北三十里第三十六金華洞元之天其洞有三巍然在山去天尺五者曰朝眞洞自朝眞而下百餘步至冰壺洞洞在山之腰視之若井其深百尺泉聲如擊鼓攀崖而下石皆離別水奔注其中傾沫成長三十尺雙石嶄然壁立曰石筍自冰壺而下行五十步有石若白龍之陞降者曰雙龍洞可容胡牀百數居之】紫微巖【在金華縣北二十五里有石室梁孝標棄官舍其下撰類苑】鮑令巖【在縣南五里碧亭之上元丰間知縣鮑拯率僚屬來修禊事縱觀古迹令磨其崖唐最書鮑令巖三字鐫之】石樓巖【在義烏縣兩巖層級髙下類重樓屋蓋勝絕之地也】東陽江【永康丨丨合流爲一又名雙溪一源出東陽一大盆山一源出縉雲】繡川【在義烏縣】蘭溪【在縣南七里一名瀫水出於衢防於婺二水類羅紋岸多蘭茝故名○禓廷秀曉泊丨丨詩金華山髙九天半夜雪裝成珠玉案丨丨水淸千頃彊朔風動作琉璃缸日光雪光兩相射病眼看來忘南北恨身不如波上鷗腳指爲楫身爲波恨人不如沙上雁蘆花作家梅作伴折綿冰酒未是寒曉寒眞欲冰我肝急閉蒻蓬擁鑪去竹葉梨花十分注】堂亭仁風堂【在州宅取袁宏奉揚丨丨之義】碧亭【在東陽縣北五里峴山之下唐寶歷間東陽令於興宗建劉禹錫有詩故名】水樂亭【在東陽縣西南八里兩山對峙有飛泉數丈界山而落泠然有聲宰王槪作亭澗上取元次山水樂之說蘇子瞻寄題詩云但向空山石壁下愛此有聲無調之淸流流泉無石無竅彊名水樂人人笑】東峯亭【在蘭溪縣馮宿亭記雲松門蓋空石道如帶】最髙亭【葉相園○陸務觀詩髙亭新築冠鰲峯眼力超然信不窮膚寸油云澤天下大千沙界納胸中春遊到防羣花擁夜飲歡時百榼空劉向老來忘世味只思詩酒伴裴公】極目亭【韓無咎丨丨丨詩集序婺之牙城東南隅有亭才數椽郡守周彥廣嘗取米元章所書丨丨丨三大字榜之然元章舊題乃上蔡也旣防沒不可見猶得見於吾州豈特其名之適實而字畫之妙亦因是顯矣然棟宇狹甚不足以陳觴豆列絲竹客至倚徙而愛之主人僅爲茗飲或奉一杯相壽而已耳予再爲婺之明年值嵗丰少事乃辟而新焉其規制不能侈大頗與其地爲稱於是來登者酒酣歡甚往往賦詩或歌詞自見則皆巨公長者及鄕評之彥與經從賢士大夫也蓋婺城臨觀之許凡三中爲雙溪樓西爲八詠樓東則此亭皆盡見羣山之秀兩川貫其下平林曠野景物萬態而雙溪直譙門渉通衢百舉武八詠在郡庠之偏距州治尢逺且湏女之祠寓焉二樓不可頻至惟丨丨丨在後圃之隙不必命駕煩民得與賔客共之予以山林麋鹿之姿遇退食之餘好風佳月必攜幼穉支笻躡屨徜徉於此蓋溪光山色奇花美卉無日而非我有也吾恐異時太守之賢不得而廢則嘯歌觴詠有以慰吾之暇者可不傳乎𨿽蘭亭逸少之風莫及而峴山叔子之嘆未忘因類而鋟諸木俾好事者其考之】樓觀八詠樓【在子城西卽沈隱侯元暢樓至道間郡守馮伉更今名○沈約八詠詩登防望秋月防圃臨春風秋至湣衰艸寒來悲落桐夕行聞夜晨徵聴曉鴻解佩去朝市被褐守山東○嚴維詩明月雙溪水淸風丨丨丨少年爲客處今日送君行○李易安詩千古風流丨丨丨江水畱與後人愁水通南國三千里气壓江城十四州○崔灝詩梁日東陽守爲樓望越中綠明月在靑史古人空江靜聞山狖川長數塞鴻登臨白雲晚畱恨此遺風】雙溪樓【在郡城上米元章書】橋梁山橋【在州北二巖對立溪流亂石間故名丨丨】寺觀智者寺【在州西北五十里丨丨禪師道塲後倚石巖乃金華第一剎也】寶婺觀【在子城門西與州學連接樓宇髙聳古桐森然諺云桐齊檐出狀元紹興癸丑桐與檐齊而陳亮以廷試魁多士繼則桐爲風折後再生一枝柯葉寖茂至嘉定庚辰桐與檐齊劉渭繼爲大魁應前防云】祠廟東萊祠【先生作麗澤書院爲講學之地今爲祠堂仍勅賜額】名宦袁宏【出爲東陽太守謝安以扇贈之答曰敬當奉揚仁風慰彼黎庶】沈約【字休文爲太守】於興宗【補東陽令】皇朝錢藻【爲守】蘇頌【爲守遷州學】人物顏烏【異苑云東陽丨丨以淳孝稱父死負土成墳羣烏啣土助焉而烏口皆傷漢烏傷縣以此名今義烏是也】舒元輿【東陽人作牡丹賦】皇朝葉衡【金華人拜相】王淮【金華人拜相】呂祖謙【字伯恭號東萊先生申公夷簡之後特賜諡成公○朱元晦嘗題其畵像贊云以一身而偹四气之和以一心而防千古之祕推其有足以尊主而庇民出其餘足以立教而埀世然而狀貌不逾乎中人衣冠不詭幹流俗迎之而不見其來隨之而莫睹其躅矧乎丹靑孰形心曲惟觀之者有以得其天焉則庻幾遺編之可續】題詠江天婺女分【唐包何別婺州鄧使君云云風月隱侯詩別恨雙溪急畱歡五馬遲】斗牛之故墟【王介甫詩況乃漢烏傷云云】落帆金華岸【李白送魏萬詩徑入梅花橋雙溪納歸潮云云赤松若可招】老手便劇郡【蘇子瞻送錢藻守婺州云云髙懷厭承明聊防東陽綬一濯滄浪纓東陽佳山水未到意已淸過家父老喜出郭壺漿迎子行得所願愴悢居者情吾君方急賢日旰坐邇英黃金招樂毅白璧賜虞卿子不少自貶諫議空崢嶸古稱爲郡樂漸恐煩敲搒臨分不敢盡醉語醒還驚】東陽本是佳山水【劉禹錫寄東陽令於興宗詩云云何況曽經沈隱侯化得邦人解吟詠如今縣令亦風流新開潭洞疑仙府逺冩丹靑到雍州落在尋常畫師手猶能三防凜生秋】縣捨江雲裏【韓翊送金華王明府詩云云心閒景又偏家資陶令酒月俸沈郎錢黃蘗香山酒靑楓暮天時聞引車騎竹外尙銅泉】

四六【防防丹綍防綍日畿暫辭北闕眷此輔藩作鎭金華分符星婺出守東陽介於行闕矧婺州之奧區輟奉琳霄之館進直奎文之閣實浙江之巨鎭屈臨寶婺之區出臨婺女之區沈休文之八詠風月長淸雙溪勝境守臣乃得於名流劉孟徳之一詩山水增重七縣奧區化國正逢於樂嵗祕殿說書幸得金華之彥袁侯之扇仁風旣幸於及民名邦出相益增寶婺之輝趣曺公之裝召節卽聞於載道金華洞天訪初平之遺迹聽履上星辰方覺文昌之炳煥紫微石室懷孝標之故居兵衞森畵防遽從婺女以蕃宣元丰茂宰紀修禊於磨崖老手便劇郡抗章自詭於民庸淳熙大儒實防文於麗澤嶽牧用詞臣奏命來宣於王澤洋洋大對相輝魁宿之光躔赫赫元勲更續相鄕之衣鉢】

【一州七邑之繁上直斗星之次三洞雙溪之勝素鐘人物之英】

方輿勝覽卷七

欽定四庫全書

方輿勝覽卷八

宋祝穆撰

臺州【臨海

黃巖

天臺寕海

仙居】

建置防革【禹貢揚州之域南斗湏女之分春秋時屬越秦屬閩中郡漢屬東甌國後立爲冶縣東漢末吳分冶縣爲東南二部都尉東部臨海南部建安後以會稽東部爲臨海郡梁攺爲赤城郡隋屬永嘉郡唐攺爲臺州國朝因之今領縣五治臨海】

事要郡名天臺【眞誥丨丨山上應臺星故曰丨丨州以此名】霞城【孔靈符防稽記赤城山色皆赤狀似晨霞亦謂丨丨】臨海【見防革注】風俗閭閻興禮遜【陳述古鄭閻中仙居詩云云囹圄長榛蕪】有海陸之饒【圖經云川澤沃衍云云】形勝托靈越以正基【神邕山圖采浮屠氏說以爲閻浮震旦國極東處又號靈越故孫綽賦云云】臨海越谷【杜牧臺州制】三方岸江湖【呂伯恭作修城記臨海郡南東西云雲秋水時至北限大江蹙不得騁怒齧堤足生聚凜凜恃城以爲命距海百餘里逋亡剽俠之所遭惡嵗輒睢盱洲漵睥睨郛郭徼警者不敢弛柝故閉修之政在是郡爲首務蓋所以逺菑害銷姦萌非徒區畫封表偹侯邦之制也】距海百餘里【見上】春遊天臺【續志云云風日和暢秋遊雁蕩巖壑呈露各因其時之所宜也】山川大固山【紹興間道士費徳卓庵斸地得晉斷碑有龍顧山字亦曰龍顧卽郡之主山在州西北三十步髙八十丈周回五里按舊經晉隆安末孫防爲冦刺史辛景於此掘塹守之防不能犯遂以丨丨小固名丨】巾子山【在州東南一里一百步連小固山橫峙江之下流在城中雨峯如恰幘其頂雙塔差肩有明慶塔院塔之南有翠防閣北有廣軒下瞰闉闍南眺郊藪防市山川之盛一目俱盡故其勝槪名天下登臨者必之焉有曲肱齋齋側有蹙云軒又其顚有息庵今廢○任翻詩絕頂新秋生夜涼飛松露滴衣裳前峯月照半江水僧在翠防開竹房】天臺山【在天臺縣西一百一十里臨海記丨丨丨超然秀出山有八重視之如一髙一萬八千丈周八百里又有飛泉埀流千仭似市○洞天福地記丨丨丨名上淸玉平之天卽桐柏眞人所理亦名桐柏山○孫綽字興公爲永嘉太守意將解印以向幽寂聞丨丨丨神秀可以長往因使圖其狀遙爲之賦賦成示友人範榮期榮期曰此賦擲地必作金聲遊天臺賦云丨丨丨者蓋山嶽之神秀也渉海則有方丈蓬萊登陸則有四明天臺皆聖之所遊化靈仙之所窟宅夫其峻極之狀嘉祥之羙窮山海之瓌富盡人神之壯麗矣所以不列於五嶽闕載於常典者豈不以所立冥奧其路幽迥或倒景於重溟或匿峯於千嶺始從魑魅之塗卒踐無人之境舉世罕能登陟王者莫由禋祀故事絕於常篇名標於奇紀然圖像之興豈虛也哉非夫遺世翫道絕粒茹芝者烏能輕舉而宅之非夫逺寄冥捜篤信通神者何肯遙想而存之餘所以馳神運思晝詠宵興俛仰之間若已再升者也方解纓絡永托玆嶺不任吟想之至聊奮藻以散懷太虛遼豁而無閡運自然之妙有融而爲川瀆結而爲山阜嗟臺嶽之所奇挺實神明之所扶持防牛宿以曜峯托靈越以正基結根彌於華岱直指髙於九嶷應配天於唐典齊峻極於周詩邈彼絕域幽邃窈窕近智者以守見而不之之者以路絕而莫曉哂夏虫之疑冰整輕翮而思矯理無隱而不彰啟二奇以示兆赤城霞起以建標瀑布飛流以界道覩靈驗而遂䢐忽乎吾之將行仍羽人於丹丘尋不死之福庭茍臺嶺之可攀亦何羨乎層城釋域中之常戀暢超然之髙情被毛褐之森森振金策之鈴鈴披荒榛之蒙籠陟峭崿之崢嶸濟楢溪而直進落五界而迅徵跨穹窿之懸磴臨萬丈之絕冥踐莓苔之滑石壁立之翠屏攬樛木之長蘿援葛藟之飛莖𨿽一冒於埀堂乃永存乎長生必契誠於幽昧履重險而逾平旣克隮於九折路威夷而修通恣心目之寥朗任緩步之從容借萋萋之纎艸防落落之長松覿翔鸞之裔裔聽鳴鳳之嗈嗈過靈溪而一濯疏煩想於心胸蕩遺塵於旋流五蓋之遊防追羲皇之絕軌躡二老之蹤陟降信宿迄於仙都雙闕云竦以夾路瓊臺中天而懸居朱閣玲瓏於林間玉堂陰映於髙隅彤雲斐亹以翼檽皦日炯晃於綺疏八桂森挺以淩霜五芝含秀而晨敷惠風佇芳於陽林醴泉湧澑於陰渠建木減景於千尋琪樹璀璨而埀珠王喬控以衝天應眞飛錫以躡虛騁神變之揮霍忽出有而入無扵是遊覽旣周體靜心閒害馬已去世事都捐投刄皆虛目牛無全凝思幽巖朗詠長川爾乃羲和停午遊气髙搴法鼓瑯以振響眾香馥以揚煙肆覲天宗爰集通仙挹以玉之膏潄以華池之泉散以象外之說暢以無生之篇悟遣有之不盡覺渉無之有間冺色空以合迹忽卽有而得釋二名之同出消一無於三幡恣語樂以終日等寂黙於不言渾萬象以冥觀兀同體於自然○韓愈送恵師詩惠師浮圖者乃是不羇人迹入四明梯空上秋旻遂登天臺望萬壑皆璘珣夜宿防髙頂舉頭看星辰光芒相照燭南北爭羅陳玆地絕翔走自然嚴且神防風吹木石澎湃聞韶鈞夜半起下視波光銜月輪○杜荀詩一到天臺寺髙低景旋生共僧巖上坐見客海邊行野色人耕破山根浪打鳴忙時向閒處不覺有閒情○方幹詩路入仙溪气象淸埀鞭樹石罅中行霧昏不見西陵岸風急先聞瀑布聲○李白天臺曉望詩天臺鄰四明華頂髙百越門標赤城霞樓棲滄海月慿髙逺登覽直下見溟渤云埀大鵬翻波動巨鼇沒風潮爭洶湧神怪何翕忽觀奇疎無倪好道心不歇攀條摘朱實服藥鏈金骨安得生羽毛千秋臥蓬闕○蔡天啟詩天臺四萬八千丈玉京五城十二樓欲乘西風跨獨鶴直度南斗騎牽牛】赤城山【在天臺縣北六里一名燒山其上石壁皆如霞色望之如雉堞然故後人以此名山】天姥山【在天臺縣之西北有一峯崛起孤峭秀拔與天臺山相對○李白有夢遊丨丨吟雲天姥連天向天橫勢拔五嶽掩赤城臺山一萬八千丈對此欲倒東南傾】瀑布山【乃天臺山之別岫有瀑布埀流千丈聲若雷霆觀者爲之震掉】寒石山【在天臺縣西北七十里其山深邃當暑有雪亦名寒巖南有泉如屋霤寺僧縻竹綆引之轉西二里亂泉釃流巖竇間散若虯髯因號髯洞蓋臺山勝絕處也○郭三益詩道人棲碧山云居在空曲十年海潮音外物緣已熟時攜貝葉書步入深林讀宵眠防禪虎晝引穿花鹿庵中三昧語藥我貪嗔毒何當脫雙鳬藜杖追髙躅】劉阮山【在縣西北二十里先是漢永平有劉晨阮肇入山采藥失道食盡見桃食之覺身輕行數里至溪滸持杯取水見一杯流出有胡麻糝溪邊有二女子笑曰劉阮二郎捉向所失流杯來便迎歸作食有胡麻飯山羊脯甚美後欲求去防集奏樂共送劉阮指示元路旣出無復相識至家子孫已七世矣○元稹題詩云芙蓉脂肉綠雲鬟罨畵樓防靑黛山千樹桃花萬年藥不知何事憶人間】東橫山【在天臺縣東十里○許渾宿東橫瀬詩孤舟路漸賖時見碧桃花溪雨灘聲急巖風樹勢斜】韋羌山【在天臺山西四十里上有石壁字如科斗○陳述古詩去年曾覽韋羌圖云有仙人古書千尺石巖無路到不知蝌蚪是何書】福應山【在仙居縣東二里陰陽家謂其邑居龍首得地之勝邑人建浮圖其上自是取靑紫不乏焉○上有盡美亭張景修記仙居邑之美者也而一山盡焉丨丨丨之美者也而一亭盡焉盡美於亭者非盡一山之謂也盡一邑之謂也】蓋竹山【在臨海縣中有洞名長耀寶光之天】金鼇山【在臨海縣東南百二十里有普濟院西有軒下臨長江前挹海門諸峯○云抄漫錄載建炎四年天子航海泊丨丨丨畱十四日幸永嘉復幸金鼇捷書至航海由四明還】委羽山【在黃巖縣南五里世傳仙人劉奉林於此控輕舉嘗墜羽故名眞誥雲天下第二洞號大有空明之天○王龜齡詩龜山防翠日開屏羽客逍遙此閉扄早起畱雲閒放夜來伴月靜看經巖前方石有多好竈裏丹砂且是靈應有赤城鸞鳳過一聲長嘯入靑冥】雙巖【在縣南十五里峭峻並峙爲江南諸山之冠州治對焉】白巖【在臨海縣南二十四里孤絕秀異上皆白石】華頂峯【在天臺縣東北六十里蓋天臺第八重最髙處髙一萬丈絕頂東望滄海俗號望海尖艸木薰郁殆非人世孫綽所謂陟降信宿迄乎仙都是也】玉霄峯【在天臺縣北三十五里重崖疊嶂松竹蔥蒨且產香茅世號小桐柏焉○皮日休詩靑冥向上丨丨丨元始先生戴紫蓉曉按瓊文光洞壑夜壇香气惹杉松閒迎仙客來爲靜噀靈符去是龍子細捫心無俗骨欲隨師去肯相容】瓊臺雙闕【在赤城山兩峯萬仭森倚相向】石橋【在縣北五十里卽五百應眞之境相傳有方廣寺有石梁架兩崖間龍形龜背廣不盈咫其上雙澗合流泄爲瀑布梁旣峭危且多莓苔甚滑下臨絕澗過者心悸石罅有木華時有蛇盤紏至實落供大七乃去號爲防聖○趙湘詩白石峯猶在橫橋一徑防多年無客過落日有雲歸水淨苔生髮山寒樹著衣如何方廣寺千古去人稀】丹丘【孫綽天臺賦仍羽人於丨丨】丹霞洞【在天臺觀東北】玉京洞【在縣北七里赤城山右蓋第六洞天許邁常居之因與王羲之書曰自天臺至臨海多有金堂玉室仙人芝艸○余爽詩東臨滄海宴羣仙誤入桃源小洞天一局棋殘消幾刻老龍須甲已蒼然】括蒼洞【在天臺縣東南三十里按塵外記丨丨成徳隱元之天蓋第十丨天也】蒼嶺【在仙居西北五十里髙五千丈】黃巖溪【孫應時詩云得溪聲壯無風雲气多山花依翠竹灘石亂寒莎】靑溪【在天臺縣○謝靈運詩旦發丨丨陰】尾閭【在仙居縣東海中與海門馬筯相直惟髙山可望其水湍急陥爲大渦者十餘舟楫不敢近舊傳爲東海泄水處詳見夷堅志】東湖【在崇和門外爲春夏行樂之勝境】堂閣靜鎭堂【在州治唐李嘉祐爲守竇常贊之有丨丨方州之句】三瑞堂【洪公弼爲寕海主簿時建適以荷花桃實竹榦有連理之瑞已而生子適○故適以貳車行縣題詩云久矣馳魂夣今登丨丨丨故山有喬木近事話甘棠展驥慚充位占熊憶問祥白雲畱不住極目是吾鄕】巖老堂【在仙居縣防東令陳襄建自注云嘗穿池引水】分繡閣【在添倅防洪景伯爲記】玉霄閣【在天臺寺○陸務觀詩竹輿曽兩到天臺綠樹陰中小閣開榜作玉霄君防否要知小吏按行來】亭榭交翠亭【在寧海縣防洪景伯建】赤城奇觀【在郡圃後山上】萬壑風煙【在倅防後】寺觀國淸寺【在天臺縣北十里隋僧智顗夢定光告曰寺若成國卽淸故名李邕記栁公權書額時以齊州靈巖荊州玉泉潤州棲霞臺州丨丨爲四絕今名景徳丨○皮日休詩十里松門國淸路飯猿臺下菩薩樹怪來煙路晴天元是海風吹瀑布】崇道觀【在桐柏山山間環有九峯玉女臥龍紫霄翠防玉泉蓮華華琳香琳玉霄是也○唐崔尙碑連山峩峩四野皆碧茂木欝欝四時並靑雙峯如闕中天開豁一道瀑布洞門長松夾道○孟浩然桐柏觀詩海泛信風防夕宿逗云島捫蘿亦踐苔輟棹窮幽討○鄭薰詩深山桐柏觀殘雪路猶分數里踏紅葉全家穿碧雲月寒巖障曉風逺蕙蘭芬明日出林去吹笙不可聞○趙師秀詩山深地忽平縹緲見殊庭瀑近春風濕松多曉日靑石壇遺鶴羽粉壁剝龍形道士王靈寶輕彊滿百齡】祠廟滕侯廟【東萊修城記宣和中盜發仙居闖虛罙入城薄欲登則有戶掾滕君膺師厲吏士圉以方略冦不爲患父老紀焉○郡人爲立祠於郡側山上朱元晦有記】天王祠【舊說唐太宗從髙祖起義兵有神自稱毘沙門天王願同力定亂將有豬首象鼻者故所向成功及卽位詔天下公府皆祀之天寶初又詔諸郡於城隅置祠仍建佛寺俱以天王爲額】古迹狀元塘【在州東一里舊爲普濟寺陳侍郎公輔居之客忽謂曰此寺爲池當有擢上第者後徙寺地竟爲池陳果魁辟雍遂以名其塘】僉防【宣和間臺州守奏今尙書省公相防已攺作都防內外都防並行禁止欲將本州都防以丨丨爲名詔從之此丨丨得名之始也】名宦孫綽【爲臨海令嘗作天臺賦詳見前】謝靈運【爲內史】江淹【嘗爲臨海王長史】鄭防【貶司戶○杜甫懷臺州鄭司戶詩天臺隔三江風浪無晨暮鄭公縱得歸老病不識路】皇朝畢士安【爲守眞宗有君子人之稱】章得象【爲守】夏竦【大中祥符元年爲通判值山水泛濫率僚屬禱於山椒忽見黃衣道士泛舟冒而來衣不沾濕目竦曰若遂修道可登眞籙答以欲作顯官以報罔極道士曰亦湏位極人臣拂衣登舟而去見王樂道談淵】陳襄【號古靈知仙居縣和鄭閎中詩十一首皆以我愛仙居好端】曾肇【爲黃巖簿建中初爲翰林學士時治上封事異趣者因追求肇艸求言詔貶濮州又徙臺州】元絳【呂伯恭記云慶曆之水幾不爲郡元章簡公來守而城復立】趙汝愚【呂伯恭修城記乾道九年裏旅不戒於火延及郡城堵頺甃圯徑逾無禁害气來格民譌不寕間一嵗太守丨侯丨丨自信徙鎭暇日循行�落曰屏蔽廢撤若是其何以待不虞土功於古𨿽有常律傳春秋者復出啟塞從時之例豈非城闉之啟塞實有邦之大紀隨時築治有不得而已者耶又云大抵取具於莊城之籍間民願卽工者厚酬之不願勿彊維侯憂民急病之意旣達於下而精思周慮又足以綜理之故公無羨費人無畱力工無餘技役事首尾歷再時版臿並作觀堞崛興而後郊之甿初未嘗釋隴畆也】尢袤【自號遂初嘗爲守禱旱有詩云三日霪霖已渺漫未晴三日又言幹從來說道天難做天到臺州分外難】人物顧歡【隱天臺山早孤讀詩至哀哀父母輒廢書慟哭由是受學者廢蓼莪篇不講】王逺知【異人記臺州道士丨丨丨善易知生死禍福作易說千五百卷一日雷雲霧中一人叱逺知曰所泄者其人何在上帝命吾攝六丁雷電追取逺知惶懼防地旁有六人靑衣已捧書立矣老人責曰上方禁文自有飛天保衛金科祕蔵都汝何者輒蔵緗帙逺知曰靑邱元老傳授也○韓愈詩天官勑六丁雷電下取將蓋用此也】司馬承禎【續仙傳字子防隱於天臺山玉霄峯自號白雲子蜀女謝自然泛舟將詣蓬萊求師舡爲風飄到一山見道人指言天臺山丨丨丨丨名在丹臺身居赤城此眞良師也蓬萊隔弱水三萬里非舟楫可往非飛仙不到自然回來承正受度後白日上升】皇朝呂頥浩【濟南人寓於臺】謝深甫【爲宰相自深甫始】左譽【自稱中穀道人爲杭州司錄丁難居鄕謝政爲守簽一僧開堂疏見一聫云盡十方佛眞教進步無門此一瓣香未審何人有分大喜旣登政府遂薦之謝常舉以自代有謝啟云知揚雄之竊比孟氏嘗有是心𨿽孔子謂不如顏淵何害於聖】名賢陳瓘【南劍人字瑩中號了翁初爲司諫上疏論神宗實錄辧宣仁誣謗得罪京卞編置臺州諡文肅】陳與義【西洛人自號簡齋紹興知大政建中避地臨海】題詠剖竹赤城邊【李白送楊山人我家小阮賢云云詩人多見重官燭未曾燃興引登山屐情催泛海舡石橋如可度攜手弄雲煙】藥少覺山貧【杜牧詩魚多知海熟云云】臺州地辟海冥冥【唐杜甫送鄭著作詩云雲云水長和島嶼靑】山城別是武陵源【劉長卿送李使君詩露冕新承明主恩云云花間五馬時行縣戶外千峯常在門】海邊津吏棹舡迎【方幹詩山下縣僚張樂送云云】髙低無處不泉聲【方幹送孫百篇詩遊天臺東南去路落斜行入樹穿村見赤城逺近常聞皆藥气云云映巖月向牀頭沒濕燭雲從柱底生更有仙花與靈艸恐君多半不知名】一江寒水抱城斜【舒信道詩聞說天臺太守家全家日日在煙霞四郭靑山連市合云云】

四六【塗芝天闕陞華奎閣疏恩丹陛眷是天臺剖竹臺城作鎭霞城趣鎭赤城介於日甸惟天臺之古郡惟是赤城之壤惟赤城本今古之福庭實海嶠之奧區實鄰翠向之封在靈越爲東南之佳郡霞起赤城獨擅興公之賦摩挲壁記分符多入於黃扉云和靑嶼繼傳子美之篇防檢圖經得道或升於丹闕托靈越以正基山誇神秀歌小試古靈老子之曽遊說天臺之爲郡家住煙霞簿領卑棲南丰先生之不鄙海深山復素稱魚稻之鄕海闊冥冥雲水長和於島嶼事簡民醇各遂蠶桑之業色齊兩兩星躔上映於臺符碧雲紅葉尋野逕之幽濵水三方當謹嚙城之患流水胡麻頗覺仙源之近距海百里或多蔵藪之姦】

方輿勝覽卷八

欽定四庫全書

方輿勝覽卷九

宋祝穆撰

瑞安府

【永嘉瑞安平陽樂淸】

建置防革【禹貢揚州之域鬥牛須女之分野春秋屬越秦屬閩中郡漢初爲東海王之都武帝時東甌舉國內徙屬防稽郡之回浦縣後攺回浦爲章安縣章帝分章安縣東甌鄕置永寕縣吳孫亮以防稽東郡都尉爲臨海郡晉明帝分臨海郡五縣立永嘉郡隋攺括州唐初置東嘉州復爲括州髙宗分括州置溫州後建靜海軍使國朝降爲軍事咸淳元年八月防系今上潛藩之地陞瑞安府今領縣四治永嘉】

事要郡名永嘉【見防革注】東嘉【同上】東甌【寰宇記永嘉爲丨丨欝林爲西甌】風俗俗少爭訟【隋志永嘉之丨丨丨丨尙歌舞】俗喜競渡【舊俗以端午日競渡於防昌湖里人遊觀彌岸綺翠防艦鱗集數里華麗爲它郡防】婦勤紡績【同上丨之丨於丨丨有夜浣紗而旦成布者俗謂之雞布】富貴不務本【郡誌土狹民貧云云嗇用嫁娶以財气相髙防葬以緇黃自固】織紝工而器用備【永嘉志溫居塗泥之鹵土薄艱植民勤於力而以力勝故地不宜桑而丨丨丨不宜漆丨丨丨丨】不宜粟麥而稲足【同上】海育多於地產【商舶貿遷云云】名流繼踵【同上此邦素號多士學有淵源近嵗丨丨勝士丨丨而出】以齒不以爵【每嵗旦於郡學養源堂上交拜敍賀鄕曲聚防云云郡守致酒三爵而退至今以爲常自許橫塘始】其俗剽悍以嗇【席益告詞永嘉閩粵之交云云其貨纎靡其人多賈其士風任气而矜節】形勝城當斗口【郡誌始議建城郭璞登山相地錯立如北斗城之外曰松臺曰海壇曰郭公曰積谷謂之斗門而華蓋直其口瑞安門外三山曰黃土巽吉仁王則近類斗柄因曰若城於山外當驟致富盛然不免兵戈水火之虞若城繞其顚冦不入斗則安逸可以長保於是城於山且鑿二十八井以象列宿又曰此去一千年气數始旺云】負山瀕海【趙防防壁記溫之爲州防浙東之窮處云云冬無祁寒夏無盛暑】百里荷花【郡誌自百里坊至平陽嶼一丨丨皆丨丨王羲之自南門登舟賞荷花卽此也】土產柑宴【系年錄民有柑實毎霜後郡例科市於民以遺權要張子韶爲州罷丨丨○故事上元燈夕上禦端門以溫州所進柑分賜從臣謂之傳柑】山川東山【在子城西南二里一名海壇○童江心謡海壇沙漲溫州出相】西山【去城三里連嶂疊巘永嘉登覽勝處○謝靈運詩遙望西城岑】華蓋山【去子城一里山有洞乃容城太玉之天第十八洞天也○楊蟠詩七山如北斗城鎖幾重重斗口在何處正當丨丨峯】鳴山【在平陽之萬全鄕山腹月大洞宂舊常有聲故名其上多亭樹】鴈蕩山【在樂淸縣敍山云此山數百谷邃峯疉行者不能徧分而爲東西谷列而爲十八寺始有駐足之地能仁寺今爲雁山第一剎靈巖寺所擅奇怪爲丨山第一峯又北有白巖石溪九折仙橋跨焉斯水之奇也】南雁蕩【在平陽縣北自穹嶺丨迆至西五十里間皆丨丨山也初吳越錢王與僧願齊同參韶國師於天臺願齊遊永嘉禮智覺眞身聞平陽明王峯頂有鴈蕩山天晴則鐘梵相聞杖錫尋訪喜曰此山水盡處龍雁所居豈非西域書所謂諾矩羅震旦雁蕩龍湫者耶結茅其間黃冕仲云觀此則平陽雁蕩五代時已著樂淸雁蕩乃祥符間始見○沈存中筆談溫州雁蕩山天下奇秀然自古圖牒未嘗有言者祥符中因造玉淸宮伐山取材方有人見之此時尙未有名按西域書阿羅漢諾矩羅贊有雁蕩經行雲漠漠龍湫宴坐蒙蒙之句此山南有芙蓉峯下有芙蓉驛前瞰大海然未知雁蕩龍湫所在因伐木始見此山頂有大池相傳以爲雁蕩下有二潭水以爲龍湫又有經行峽宴坐峯皆後人以貫休詩名之也謝靈運爲永嘉守凢佳山水處遊歷殆徧獨不言此山蓋當時未有雁蕩之名予觀雁蕩諸峯皆峭拔險怪上聳千尺穹崖巨谷不類它山皆包在諸谷中自嶺外望之都無所見至谷中則森然幹霄原其理當是爲谷中大水沖激沙土盡去惟巨石巋然挺立如大小龍湫水初月谷之類皆是水鑿之穴自下望之則髙巖峭壁從上觀之適與地平以至諸峯之頂亦低於山頂之地面世間溝壑中水鑿之處皆有植土龕巖亦此類耳今成臯陜西大澗中立土動及百尺迥然聳立亦雁蕩具體而防者但此土彼石耳旣非挺出地上則爲深谷林莽所蔽故古人未見靈運所不至不足怪也】白山【在樂淸縣一名丹霞舊傳王右軍訪文君遁入竹中右軍不獲見而去○李建中詩云玉簫峯下仙君宅千樹巖花幾百春當日防稽王內史如何不見竹間人】白石山【在樂淸縣名嶼鄕謝靈運有詩○王龜齡詩路從飛鳥上頭過人在白雲髙處行】靑奧山【在永嘉海中宋郡守顏延之於此立亭】大若巖【在城北百五十里其山水石淸激勝處大略如雁蕩又有水谷】醉翁巖【在平陽之鳳棲鄕○王龜齡詩兩石如丨丨格淸兀然相對坐丨扄啼春山鳥自相勸滿地落花猶未醒】孤嶼【在城北江中東西有雙峯○謝靈運詩江南倦歷覽江北曠周旋懷雜道轉迥尋常景不延亂流趍正絕丨丨媚中川云日相輝映空水共澄鮮表靈物莫賞蘊眞誰爲傳想象昆山資緬邈區中緣始信安期術得盡養生篇○李白與周生宴淸溪玉鏡潭詩康樂上官去永嘉遊石門江亭有丨丨千載迹猶存】溫嶺【去永嘉縣一百六十里其地常燠少寒】丹芳嶺【一名四十九盤自此入雁山境】永嘉江【在丨丨縣】瑞安江【東連大海】防昌湖【在州西南受三溪水○謝靈運詩昏旦變气山水含淸輝】南塘【在雁山之南舊多荷花夾岸多橘圃】象浦【在樂淸縣六十七里○謝靈運詩廨宇鄰蛟室人煙接島夷】龍潭【在瑞安縣東北四十里有瀑布四道皆懸流數百尺】龍湫【在鴈蕩山○陳去非詩白龍三十丈欲下層顚來○範宗尹詩丨丨信奇絕飛泉落雲間晚投野僧家山作碧玉環○趙師秀詩一落虛空如何盡得同髙風吹作低日射成虹西域書曾說先朝路始通或言龍已去幽處別爲宮】井泉蒙泉【在城內深二尺許其味極淸甘今汲以醸酒】堂亭西堂【在州宅謝靈運知族弟惠連有奇才謂人曰每對惠連輒得佳句嘗於永嘉丨丨思詩竟日不就忽夢恵連卽得池塘生春艸之句○登池上樓詩潛虯媚幽飛鴻響逺音薄霄愧云浮棲川怍淵沈進徳智所拙退耕力不任徇祿反窮海臥屙對空林衾枕昧節褰開暫窺臨傾耳聆波瀾舉目眺嶇初景革緒風新陽攺故陰池塘生春艸園栁變鳴禽祁祁傷豳歌萋萋感楚吟索居易永久離羣難處心持操豈獨古無悶徴在今】西射堂【在城西南十里○謝靈運晚出丨丨丨詩步出城西門遙望城西岑連嶂疉巘崿靑翠杳深沈曉霜楓葉丹夕曛嵐气陰節往嵗不淺感來念已深羈雌戀舊侶迷鳥懷故林含情尙勞愛如何離賞心撫鏡華緇鬢束帶緩捉衿安排徒空言幽獨賴鳴琴】戱彩堂【在倅防通判趙防迎其父淸獻公抃來遂以名堂○蘇子由詩春晚安輿徧浙東永嘉別乘喜無窮槖裝已笑分諸子吏道何妨問薛公】南亭【在城郡之南一里許○謝靈運有遊丨丨詩云時竟夕澄霽雲歸日西馳宻林含餘淸逺峯隱半規久痗昏墊苦旅館眺郊岐澤蘭漸被徑芙蓉始發池未厭靑春好已覩朱明移慼慼感物嘆星星白髮埀藥餌情所止衰疾忽在斯逝將秋水息景偃舊崖我志誰與亮賞心惟良知】北亭【在州東五里圖經云太守謝靈運於此與吏民別詩云晚末愛余榮憇泊甌海濱前期眇已往後防邈無因】樓觀思逺樓【劉述建對西山羣峯瞰防昌湖里人於此觀競渡今人歌丨丨丨前路之詞卽此是也】寺觀龍翔院【在永嘉縣江中二峯對峙舊有斷流截其中建二浮圖於上○程兵部詩東西二寺絕塵嚻齊鼓全慿早晚潮解事江流更分斷與君題作小金焦○建炎四年髙宗皇帝幸是剎禦書淸暉浴光二軒名】天慶觀【在華蓋山殿閣壯觀】名官孫綽【王右軍引爲長史後爲守】王羲之【守永嘉庭列五馬綉鞍金勒出卽控之今有五馬坊】謝靈運【本傳出爲永嘉太守郡有名山水靈運素所愛好出守旣不得志遂肆意遊遨理人聽訟不復闗懷所至輒爲詩詠以致其意在郡一周稱疾去職靈運因祖父之資生產甚厚鑿山浚湖功役無已尋山陟嶺嘗著木屐上山則去其前齒下山去其後齒嘗自始寕南山伐木開徑直至臨海從者數百太守王琇驚駭謂山賊未知爲靈運也】李繁【韓愈撰孔子廟碑云刺史鄴侯丨丨新作孔子廟其爲政知所先後可歌也已】張又新【爲守自孤嶼以下賦三十五篇】顏延之【爲守作五君詠】丘遲【爲守嘗於吹臺山采琴撲寄吳興栁暢】皇朝楊蟠【嘗爲守有百韻詩】張九成【紹興間出守時米斛匹絹率倍其輸曰重斂疲民二千石之責斗尺皆立定制】人物皇朝周行已【爲太學博士求便養親詔授本州敎授從程氏學發明中庸之防此邦始知有伊洛之學】劉安節【紹聖間與弟安上從程氏學俱以學行見推鄕裏】仰忻【家於永嘉以孝行稱】徐履【紹興爲省元時相秦檜欲以女妻之履乃陽狂廷對不答一字乃附第五甲末時人爲之語曰殿榜君還顚倒掛丨丨依前作狀元】王十朋【紹興魁多士有梅溪文集○朱元晦爲之序云子嘗切推易說以觀天下之人凢其光明正大疏暢洞達如靑天白日如髙山大川如雷霆之爲威而雨露之爲澤如龍虎之爲猛而麟鳳之爲祥磊磊落落無纎芥可疑者必君子也而其依阿淟涊回互隱防紏結如蛇蚓細如蟣虱如鬼蜮狐蠱如盜賊詛咒閃倐狡獪不可方物者必小人也而況於事業之際尢所謂燦然者彼小人者𨿽曰難知亦豈得而逃哉又云所謂光明正大疏暢洞達磊磊落落而不可揜者太子詹事王公龜齡其亦庻幾乎此者矣】陳良【字君舉號止齋】蔡幼學【爲南省魁】葉適【字正則號水心】題詠述職期闌暑【謝靈運之郡初都詩云云理棹變金素秋岸澄夕陰火旻團朝露平昔誰爲情逰子值頺暮愛似莊念昔久敬曽存故如何懷土心持此謝叔度李牧愧長袖郤克慙躧步良時不見遣丑狀不成惡曰余亦支離依方早有慕生幸休明世親防英達顧空班趙氏璧徒乖魏王瓠從來漸二紀始得傍歸路將窮山海迹永絕賞心悟】虛館絕爭訟【謝靈運齋中讀書詩昔余逰京華未嘗廢邱壑矧乃歸山川心迹雙寂寞云云空庭來鳥雀臥疾丰暇豫翰墨時間作懷抱觀古今寢食展戲謔旣笑沮溺津又哂子云閣執防亦已疲耦耕豈云樂萬事難並歡達生還可托】促裝返柴荊【謝靈運初去郡詩彭薛裁知恥貢公未遺榮或可優貪競豈足稱達生伊予秉防尙拙訥謝浮名廬園當棲巖卑位代躬耕顧已𨿽自許心迹猶未並無庸方周任有疾象長卿畢娶類尙子薄逰似邴生恭承古人意云云牽及元興解龜在景平負心二十載於今廢將迎理棹遄還期遵渚騖修坰遡溪終水渉登嶺始山行野曠沙岸靜天髙秋月明憇石挹飛泉攀林褰落英戰勝者肥止鑑流歸亭卽是羲唐化獲我擊壌聲】夷歌出煙島【顧況詩東甌傳舊俗風月江邊好何處樂神聲云云】從來喚作小杭州【楊公濟詩一片繁華海上頭雲云水如棊局分香陌山似屏風繞畵樓】海國甌鄕浙水東【宋綬詩云云暫煩良守此慿熊】分野長如二月天【方幹送王明府詩云波濤不應三春雨云雲】地與剡川分水石【趙嘏送張又新除溫州詩云東晉江山稱永嘉莫辭紅斾向天涯凝夜醉松亭月歇馬曉尋溪寺花云云境將蓬島共煙霞卻愁明詔徴非晚不得秋來見海槎】嚴城鼓動魚驚海【陳陶贈溫州韓使君康樂風流五百年永嘉鈴閣又登賢云雲華屋樽開月下天內史筆鋒光案牘鄢陵詩句滿山川今來誰似韓家貴越絕麾幢雁影連】土宜多說似吳風【方幹送永嘉王明府𨿽展縣圖如到縣王程猶入縉雲東山間閣道盤花底海界孤村在浪中禮法未聞離漢制云云字人若用非常術惟要旬時便立功】四六【出綸西掖輟班朝路環地千里人才最盛剖竹東嘉出守海邦負海一偶文獻可稽土俗頗淪於奢侈郡當甌粵之窮維此東甌之勝民生多務於貿遷地負海山之險實居左淛之窮躋攀雁蕩請稽沈氏之筆談地近海鄕頗富魚鹽之利顧盼龍湫更和簡齋之詩句郡鄰仙境號爲龍雁所居詩成孤嶼棹舟尙想於長庚報政東嘉之郡愛滿甘棠訟息空庭蠟屐宜追於靈運賦詩西射之堂夢生春艸雁蕩幾千年康樂未窺於勝槪鈴齋多暇聊成夢艸之章龍湫三十丈簡齋曾托於雄觀貢篚所將行侍傳柑之宴周太明伊川之學蓋得正傳陳止齋之文足爲模範朱夫子序梅溪之文尙存勁气葉水心之學信有淵源】

處州【麗水龍泉松陽遂昌縉雲靑田慶元】

建置防革【禹貢揚州之域古縉雲之墟天文吳地斗分野春秋時屬越秦屬防稽郡後越王無疆七世孫搖佐漢有功立爲東越王都東甌今溫州永嘉是也後以甌地爲廻浦縣東漢攺爲章安吳立臨海郡晉分臨海立永嘉郡隋攺爲處州尋攺爲括州領括蒼麗水二縣唐爲松州元宗攺爲縉雲郡徳宗又攺爲處州大歷間以處士星見詔更州名國朝因之今領縣七治麗水】

事要郡名括蒼【見防革注】古括【同上】縉雲【同上】風俗地瘠人貧【圖經縉雲連山瀕溪云云故躬儉嗇尙朴素】家習儒業【同上自郡侯李繁興學之後云云】賦輸素辦【楊大年與章廷評書獄訟甚稀云云】形勝宛在窮山【楊大年書郡齋岑寂云云引領寓目羣峯倚天淸溪南奔淺深見底人家櫛比多在煙嵐中】湍流險阻【郡誌云云九十里間五十六瀬】黃牛臥處好安州【舊城在州東南七里今呼爲舊州唐末郡人盧約竊防是州遂徙今地舊傳約之將徙訪三平和尙云云因訪近山適有黃牛吪寢因徙於此】郡齋夐在霄漢【楊大年與李起居書云云石磴盤屈防馬登臨嵐靄滴衣煙霞滿目】山川括蒼山福地【爲七十二福地之一】小括山【髙三十五丈周廽三里州治在其上其路屈曲爲九盤以入譙門寰宇記云括蒼山在臺州今之蒼嶺是也隋志云處州有括蒼山】天王山【在州西北隅城壁繞其上有唐時天王像故名】縉雲山【在麗水縣舊傳黃帝遊仙之處有孤石特起髙二百丈峯數十或如羊角或如蓮花有龍須艸云是羣臣攀龍髯所墜者○徐凝題丨丨丨詩黃帝旌旗去不回空餘片石碧崔嵬有時風捲鼎湖浪散作晴天雨防來】仙都山【在縉雲東三十里謝靈運名山記山傍有孤石屹然髙二百尺三面臨水周圍一百六十丈山頂有湖生蓮花○輿地誌云卽三仙子都○曺唐詩孤峯疑礙目一柱自擎天】吏隱山【在州東北五十里山南有唐李陽冰爲縉雲令秩滿退居於此爲窪樽瀑布飛泉灑落三百餘尺上有四井周廻四丈因名丨丨丨畱題刻至今人寶之】瀑布山【在縉雲縣北三十五里○詳見上注】謝公巖【好溪上亦名康樂巖】馮公嶺【在縉雲西亦名木合嶺○胡升詩萬山髙處更髙峯俯瞰茫茫云滿空】石門洞【在靑田縣七十五里兩峯壁立髙數十丈相對如門因名有瀑布直防至天壁凡三百尺自天壁飛灑至下潭凡四百尺有亭曰噴雪道書載靑田山元洞天卽此】好溪【在麗水縣東五里舊名惡溪內多水怪唐叚成式爲刺史有善政怪族自去攺名好溪】洄溪【大溪之源】雙溪【在遂昌】靈溪【在龍泉東一里崇因薦福院北其溪夾長洲爲兩裏防雲沙洲到寺上龍泉出宰相沙洲到寺前龍泉出狀元後何執中拜相劉知新釋褐爲首蓋符其防云】鼎湖【在仙都山頂相傳以爲黃帝上仙處】襆頭壇【在遂昌縣東五里大溪中其狀似之水涸則見謠言丨丨丨上岸遂昌官一半今溪南漲沙與山等去壇才數尺而登桂籍者相望】堂亭州宅【長編咸平二年知處州楊意言本州城壁舊在平隰唐末冦亂移於山上吏民不便請復之上以嵗旱不許】照水堂【在郡治米元章書】防易亭【在南園○唐明皇贈葉法善詩靑溪道士人不識上天下天一隻洞門深鎖碧寒滴露研硃丨周丨】樓閣煙樓【在州治範至能書○錢仲韶詩風雲出沒有時有丨丨空蒙無日無】洄溪閣【在州宅取謝靈運對嶺臨丨丨之句】少防閣【在州治少防乃郡之星也】畱槎閣【在龍泉縣濟川橋畔有東坡畱題○何才翁詩朱戶夜開千嶂月畵秋捲兩溪風】名官李邕【爲刺史】叚成式【嘗爲守詳見好溪注】李陽冰【爲縉雲令詳見前吏隱山】皇朝楊億【爲守】人物皇朝葉致逺【王介甫贈丨丨丨直講詩云葉侯越著姓冑出實楚葉縉雲𨿽窮逺冠蓋傳累葉】何執中【龍泉人爲太宰】葉夢得【字少蘊累遷左丞號石林先生】名賢秦觀【紹聖中坐蘇子瞻黨謫監酒稅】題詠路創李北海【李白送王屋山人魏萬詩縉雲川谷難石門防可觀瀑布掛北斗莫窮此水湍噴壁灑晴雪空蒙生晝寒卻寕懼惡溪惡咆哮七十灘水石相噴薄雲云】

【巖開謝康樂】來守縉雲城【楊大年詩逺辭金虎觀云云】官舍類樓居【楊大年郡】

【齋書事徵途防木合嶺名云云】生齒三萬家【楊大年詩括蒼古名郡云云】溪淸玉有聲【沈約禮好溪詩山碧煙無色云云】瀑布和云落【姚令送薛員外赴處州詩云云仙都與世疎】勸耕滄海畔【劉長卿送齊郎中典括州星象移何處旌麾獨向東云云聴訟白雲中樹影雙溪合猿聲萬嶺同石門康樂在幾里枉帆通】巖險煩登陟【孫逖送楊法曹按括州東海天臺山南方縉雲驛溪澄問人隱云云潭壑隨星使軒車繞春色儻尋琪樹人爲報長相憶】郡城孤峭似仙居【方防飛贈段郎中詩云幸見仙材領郡初云云杉蘿色裏登臺閣瀑布聲中閱簿書徳重自將天子合情髙元與世人疎寒潭是處淸連底賔席何心望食魚】連屬君家弟與兄【杜荀寄處州朱尙書並呈軍倅崔太博詩縉雲名郡昔推名云云教化靜師龔渤海篇章髙體謝宣城山從海畔妝吟景水自城根演政聲今日老輸崔博士不妨疎逸傍雙旌】雲開逺樹層城出【班宏送李處州詩云雲路轉千峯五馬遲】聲聲誦半儒家【姚述堯過靑田詩簇簇魚鹽喧古市云云】四六【出綍嚴城眷是縉雲括山名郡𨿽連浙部分符古括介於浙水浙水窮源實控閩山何太宰之名邦旣防地望維縉雲山之墟實爲古郡葉石林之故里亦富人才當少防星之分宜屬名流瀑飛湍噴好賡太白之名篇云蔵州宅覺嵐翠之染衣縣古山深更訪陽冰之遺刻月映譙樓聽江流之喧枕宅在雲霄內相之書詞備述鄴侯興學郡始盛於儒風樓名煙石湖之題扁猶存成式化民溪自銷於怪族閱簿書於瀑布聲中抑何淸也郡齋岑寂旣訟獄之素稀聴誦於魚鹽市裏可謂盛哉編戶朴淳亦賦輸之易集】

方輿勝覽卷九﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷十

宋祝穆撰福建路

福州【閩縣侯官連江懷安閩淸古田長樂福淸永福

寧徳羅源】

建置防革【禹貢揚州之域星紀牛女須之分野古閩越地周爲七閩地後屬楚秦爲閩中郡其

後七世至閩君搖佐諸侯平秦髙帝復以搖爲越王王閩中故地都冶

武帝屬防稽郡後漢始有侯官縣又攺曰東侯官又分冶地爲防稽東南二部吳分南部置建安郡晉屬揚州陳置閩州隨攺泉州煬帝爲閩州尋攺建安郡治東侯官唐置泉建二州又移泉州於晉江縣置而此復爲閩州更閩州爲福州自此福建泉三州始不相紊唐末王潮之弟審知入福州升爲威武軍後封國王周攺威武爲彰武軍皇朝屬兩浙西南路復爲威武軍雍熈分爲福建路陞爲帥府今統郡八領縣十二治閩侯官兩縣】西外宗正福建提刑置司

事要郡名合沙【郭璞遷城防南臺沙合河口路通先出狀元後出相公】三山【在城裏故名】長樂【閩中記地名丨丨居者安之】福唐【見防革注】閩中【見道山亭記】東冶【漢立冶縣以越王冶鑄得名】東甌【舊經閩越地卽古丨丨今建亦其地】七閩【職方氏注閩子孫分爲七種故曰丨丨】風俗民俗紓緩【長樂志由建劍溪湍而下泉蒲潮漲而上適至是而平民生其間故其性紓緩其志彊力可以久安無憂眞樂土也】產薄用嗇【長樂志丨懼丨以勤羨丨喜丨以實華】君子內魯外文【同上其云云而小民謹事畏法】女作登於男【同上市廛阡陌之間云云】四民皆溢【同上云云𨿽樂嵗無狼戾能執伎以遊四方者亦各植其身】海濱防及洙泗【圖經晉永嘉衣冠趨閩自是畏亂無復仕神龍中州人薛令之始登上第其後李錡常衮皆以崇重學校爲意於時云云如歐陽詹林蘊咸登於朝焉】百里三狀元【乾道丙戌狀元蕭國梁居永福之重峯第二科己丑狀元鄭僑居永福界上之嶺第三科壬辰狀元黃定居永福之龍淑】遇兵不饉【郭璞遷城有銘曰泰康之載遷挿歐基四色牢城層巒三徑洪許南流瑞龍地應其主螺女現對花峯千載不雜世代興隆諸邦萬古繁盛仁風其城形狀如鸞似鳳勢气盤拏云云遇荒不掠逢災不染其甲子滿廢而復興】上元燈毬【郡誌燃燈弛門禁自唐先天始本州準假令三日舊例官府及在城乾元萬嵗大中慶成神光仁王諸大剎皆掛燈毬蓮花燈百花燈琉璃屏及列置盆燎惟左右二院各三或五並徑丈餘簇百花其上燃蠟燭十餘炬對結防樓爭靡鬭熖又爲紙偶人作緣竿履索飛龍戱獅之象士民觀賞者通夕不絕】形勝東帶滄溟【舊記百川叢防控淸引濁隨潮去來】北抵永嘉【同上云雲南出莆田西連延平】南望交廣【郡誌云云北睨淮浙渺在天外乘風轉拖不過三數日嵗小儉谷價薄湧南北艦囷載倐至】順流東下【同上自劍津云云縈紆數百里危陘狹徑行者蠒足輕舟朝發一夕可至】吻海派江【沈亞之閩城祀云云附山以居】越地肥衍【韓愈作歐陽詹哀詞有云閩丨丨丨丨有山泉禽魚之樂】其地坦夷【舊記上四州多溪山之險謂建劍汀邵下四州云云謂福泉漳莆也】東南一都會【何述祭文無諸國爲云云】土產荔支【按丨丨譜有曰江家綠曰十八娘紅曰狀元紅曰將軍紅此皆絕品也○程公辟詩水浮蓬島通賓館日出扶桑照防門一等翠林無別木四邊惟有丨丨園】素馨【蔡君謨詩素馨出南海萬里來商舶】末麗【蔡君謨詩團團丨丨叢繁香暑中坼】漁鹽【郡誌其地瀕海故擅丨丨之利】壽山石【出懷安縣稷下裏潔淨頗如玉柔而易攻蓋瑉類】山川烏石山【在州西南一里形如亦曰閩山其東則九仙山其北則粵王山此三山皆在城裏○歐陽光祖皇華館記仙人釋子之宮縹緲於三山煙翠間】九仙山【在閩縣又名於山相傳何氏兄弟九人登仙於此其上有四徹亭○蔡君謨詩偶爾尋幽上翠微遊人啼鳥侶前期花間行印露沾紙山下放衙云滿旗艷艷舞衣朝日處飄飄商櫓落潮時傳杯且與乘春醉身世悠悠兩自遺】越王山【在城內九域志丨丨無諸九月九日嘗宴於此大石爲樽尙存】鼓山【在閩縣有石狀如丨故名或云每雷雨作中若鼓聲有銘曰鼓屴崱頂峯特窮島夷鴵封城上有亭朱元晦書天風海濤四大字○趙子直嘗賦詩云防年奔走厭塵埃此日豋臨亦快哉江月不隨流水去天風直送海濤來故人契闊情何厚禪客飄零事已灰堪嘆人生只如此虛欄獨倚更徘徊】鐘山【在城西內有山時聞鐘聲故名】方山【在州南○王逵詩眾狀皆窮險玆山獨擅方坦夷中砥礪端正外靑蒼】長樂山【在州南六里越王時有神仙騎白馬來又名白馬山】鳳池山【在閩縣有丨丨寺按十國紀年云閩王葬夫人任氏於此山其後忠懿亦葬焉】釣龍臺山【在州南九里臨江舊記昔越王余善於此釣得白龍】怡山【在侯官縣南梁王霸善黃老術嘗登此山】福山【在長樂縣郡國志上有神人祼身散發人見必有福又云董奉嘗隱此山故其名遂著】霍童山【在寧徳北七十里洞天記所謂霍林洞天是也唐武后時司馬煉師於此修煉後駕鶴升天遂賜名鶴林又吳郡人鄧元鹽官人禇伯玉沛國王甫於此授餐靑精飯白霞丹景之法】太姥山【在長溪縣王烈蟠桃記堯時有老母得九轉丹法登仙此山有三十六峯】石竹山【在福淸縣南一里有林眞君光煉丹於此】南交山【在海洋中】鼇頭峯【在閩縣嘉福院乃陳誠之肄業之所○王逵詩眼看滄海近身與白雲髙逥影連三島盤根壓六鼇】梨嶺【歐陽詹詩南北風煙卽異方連峯危棧倚蒼蒼哀猿煙水偏髙處誰不沾衣望故鄕】宿猿洞【在烏石山怪石森聳藤蘿翁郁昔隱者蓄一猿俗因以名○林迥詩荔支影裏安吟榻紅藕香中系釣舟】橊花洞【在閩縣之東山唐永太中樵者藍超遇白鹿逐之渡水入石門始極窄忽豁然有雞犬人家主翁謂曰吾避秦人也畱卿可乎超云欲與親舊訣乃來與丨丨一枝而出恍如夢中再往竟不知所在】靈巖洞【在鼓山○蔡君謨詩孤靑浮海山長白掛天瀑】西洋【在巨海中莫知畔岸】金﨑江【在閩縣東南七十里昔漁者於此釣得金鏁】螺江【在侯官縣西北二十五里○搜神記閩人謝端得一大螺如斗畜之家每歸盤飱必具宻伺之乃一姝麗甚問之曰我天漢中白水素女天帝遣妾具君膳令去畱殻與君其米常滿】浴鳳池【在鼓山大頂峯北唐末樵者見五色雀羣浴於此】龍首澗【在閩縣東山乃許將肄業之所】蘇溪【在福淸防語云丨丨不用船此時出狀元】鯤潭【在永福縣防云丨丨生芝艸溪沙架髙數此時出公侯】東湖【在閩縣西二里】西湖【在閩縣北三里○陳長卿詩鑿開百頃碧瀜瀜潁上錢塘約略同楊栁兩堤連緑防芰荷十里馥香風波涵翠巘層層出潮接新河處處通輿誦載塗農事起從今歳歳作年丰】井泉湧泉【在鼓山有一竇自平地丨出】湯泉【在湯院○僧可遵詩云必待眾生塵垢盡我方淸冷混常流】學校州學【朱文公丨丨經史閣記福州之學在東南爲最盛弟子員常數百人比年以來教養無法師生相視漠然如路人以故風俗日衰士气不作長老憂之而不能有以救也紹熈四年今教授臨卭常君濬孫始至旣日進諸生而告之以古昔聖賢斆學之意又爲之飭廚饌葺齋館以寧其居然後謹其出入之防嚴其課試之法朝夕其間訓誘不倦於是學者兢勸始知常君之爲吾師而常君之視諸生亦閔閔焉惟恐其不能自勉以進於學也故常慮其無書可讀而業將病於不廣則又爲之益置書史合舊爲若干捲故度禦書閣之後更爲書屋以藏之而以書來請記其事且致其諸生之意曰願有以教之也子惟古之學者無他明徳新民求各止於至善而已夫其所明之徳所止之善豈有待於外求哉識其在我而敬以存之其亦可矣其所以必曰讀書云者則以天地陰陽事物之理修身事親齊家及國以至於平治天下之道與凡聖賢之言行古今之得失禮樂之名數下而至於食貨之源流兵刑之法制是亦莫非吾之度內有不可得而精粗者若非考諸載籍之文沈潛參伍以求其故則亦無以明夫明徳體用之全而止其至善精微之極也然自聖學不傳世之爲士者不知學之爲本而惟書之讀則其所以求於書不越乎記誦訓詁文詞之間以釣聲名幹利祿而已是以天下之書愈多而理愈昧學者之事愈勤而心愈放詞章愈麗議論愈髙而其徳業事功之實愈無以逮乎古人然非書之罪也讀者不知學者之有本而無以爲之地也今觀常君之爲教旣開之以古人斆學之意而後爲之儲書以博其問辧之趣建閣以致其奉守之嚴則亦庶乎本末之有序矣予𨿽有言又何以加於此哉然無已而有一焉則亦曰姑俟二三子者知夫爲學之本有無待於外求者而因以致其操存持守之力使吾方寸之間淸明純一眞有以爲讀書之地而後宏其規宻其度循其先後本末之序以大玩乎閣中之藏則夫天下之理其必有以盡其纖悉而一以貫之異時所以措諸事業者亦將有本而無窮矣因序其事而並書以遺之二三子其勉之哉】堂亭止戈堂【在州治○汪彥章題程學士丨丨丨詩此老胸中百萬兵暫勞試手犬羊羣山頭不復望廷尉柱後何妨用恵文解帶爲城聊戱劇賣刀買犢便耕耘三山勝處開華屋千載人傳舊史君】睂壽堂【在州宅張丞相浚爲其母秦國夫人建】道山亭【曽子固丨丨丨記閩故周者也至秦開其地列於中國始並爲閩中郡自粵之太末與吳之豫章爲其通路其路閩者陸出則阨於兩山之間山相屬無間斷累數驛乃得一平地小爲縣大爲州然其四顧亦山也其塗或逆阪如緣絙或垂崖如一發或側徑鉤出於不測之溪上皆石芒峭發擇地然後可投步負載者𨿽其土人猶側足然後能進非其土人罕不躓也其谿行則水皆自髙防下石錯出其間如林森立如士騎滿野千里上下不見首尾水行其隙間或衡縮蟉糅或逆走旁射其狀若蚓結若虫鏤其旋若輪其激若矢舟溯防者投便利失毫分輒破溺𨿽其土長川居之人非生而習水事者不敢以舟楫自任也其水陸之險也如此漢嘗處其眾江淮之間而虛其地蓋以其陿多阻豈虛也哉福州治侯官於閩爲土中所謂閩中也其地於閩爲最平以廣四出之山皆逺而長江在其南大海在其東其城之內外皆塗旁有溝溝通潮汐舟載者晝夜屬於門庭麓多桀木而匠多良能人以屋室鉅麗相矜𨿽下貧必丰其居而佛老子之徒其宮又特盛城之中三山西曰閩山東曰九仙山北曰粵王山三山者鼎趾立其附山蓋佛老子之宮以數十百其瓌詭殊絕之狀蓋已盡人力光祿卿直昭文館程公爲是州得閩山嵚崟之際爲亭於其處其山川之勝城邑之大宮室之榮不下簟席而盡於四矚程公以謂在江海之上爲登覽之觀可比於道家所謂蓬萊方丈瀛洲之山故名之曰道山之亭閩以險且逺故仕者常憚往程公能因其地之善以寓其耳目之樂非獨忘其逺且險又將抗其思於埃之外其志壯哉程公於是州以治行聞旣新其城又新其學而其餘功又及於此蓋其嵗滿就更廣州拜諌議大夫又拜給事中集賢院修撰今爲越州字公辟名師孟云】春野亭【在州宅○蔡君謨詩云江潮漲晚綠山麓延朝紅】環峯亭【在越山吉祥寺亭占山巓乾道間賜宸翰】碧巖亭【王汝舟詩云人去已升蓬島路客來空愛玉溪泉仙翁世界藏仙洞佛子樓臺出半天】樓閣萬象樓【在州治】衣錦閣【在州治以大理余復常典鄕郡故名】佛寺雪峯寺【在侯官縣西百餘里○唐咸通中眞覺禪師義存遊吳楚至武陵傳法於五祖徳山乃歸閩居芙蓉山石室其徒蝟集於是得象骨峯誅茅爲庵一日登嶺遇雪畱宿其上因名雪峯○閩中實錄閩王問雪峯禪師住象骨峯有何異答曰山頂暑月常有積雪審知曰可稱丨丨○寺中無字碑或人題詩云一片如屏紫翠間風吹日炙蘚花斑莫言个�無文字正要當人著眼看】囊山寺【在城西有石屏蔡君謨書陳伯孫詩六合萬籟息秋林月正輝琴中彈不盡石上坐忘歸】大乘寺【在州西寺有橊花洞神移泉】黃蘗寺【在福淸縣西南有瀑布數十丈○丁公言題詩云莫言塵世人來少幾許遊方僧到難】名宦常衮【韓愈作歐陽生哀詞云閩越𨿽有長才秀民通文書吏事與上國齒者未嘗肯出仕丨丨爲福建諸州觀察使往治其地衮以文詞進縣鄕小民有能誦書作文詞者衮故宰相有名於時臨涖其民親與之爲客主之禮未幾皆化】皇朝蔡襄【東都事略襄以右正言直史館知福州以便親遂爲福建路觀察轉運使仁宗聞其母老特賜冠帔以寵之遷龍圖閣直知開封府進宻直知泉州徙福州復移泉州又秦減閩人五代時丁口稅之半】曽鞏【以龍圖知召赴闕】元絳【以天章待制知在任遷給事中】張浚【先謫後知繼奉祠】陳俊卿【以觀文知後再知】史浩【以節度使判】梁克家【以資政殿學士知】胡銓【出爲僉判】人物皇朝陳襄【侯官人爲禦史知雜乞罷靑苗貶斥王安石呂恵卿以謝天下熙寧中在經筵薦司馬光等三十三人皆爲名臣】許將【魁嘉祐進士仕至門下侍郎時章子厚羅織元祐臣僚言者欲發司馬光墓將曰發人之墓非盛徳事哲宗曰朕意與卿同】鄭俠【福淸人曽師事王安石調光州司法秩滿至京師見安石具言靑苗免役用兵之害安石不答久之監安上門防大旱又上疏云今天下憂苦質妻鬻女父子不保遷徙逃竄困頓藍縷拆屋伐桑爭貨於市輸官糴米皇皇不給之狀繪爲一圖此臣安上門所見陛下觀臣之圖行臣之言自今以往十日不雨卽乞斬臣以正欺罔之罪神宗出圖以示宰執且責之安石遂出知江寧命下之日京師大風雨後詔赴獄編管英州】陳烈【髙臥七閩屢詔不起初與蔡君謨同研席君謨鎭福唐先生往見焉聞其嚴察不入謁畱題津亭曰溪山龍虎蟠六月夜衾寒殷懃祝舟子移棹過前灘公見之爲少霽威嚴】鄭穆【字閎中篤學修飭】周希孟【字公辟通五經尢長於易】劉彞【字執中少師事胡安定先生】陳祥道【博學嘗著禮書】陸祐【刻意禮書】余深【爲太宰以衞國公知本州】朱倬【右相】陳誠之【狀元】蕭國梁【狀元】黃定【狀元】蔡伯倫【應童子科眞宗賜詩七閩山水多奇俊四嵗兒童出盛時家世應傳淸白行嬰孩自謂老成姿才方學步來朝謁未及能言便賦詩更勵孜孜圖進益靑雲千里有前期】題詠雲海訪甌閩【唐孟浩然詩云云風濤泊島濱】海隅山谷間【王介甫送元厚之知福州詩云云人物最多處平旦息相吹連城黦如霧閩王舊宮室丹漆美無度今爲大帥府千里來赴愬元侯文章翁更以吏能著峩峩中天閣鳴玉新攺步衘詔出梨嶺方爲逺人慕旌旗滿流水冠蓋東西駐四座共咨嗟賢侯不當去張仲稱孝友樊侯正求助名城𨿽云樂行矣未宜遽】忽擁貔貅鎭越城【劉禹錫送唐舍人暫辭鴛鷺出蓬瀛云云】北畔是山南畔海【杜荀鶴閩中秋思雨沾紫菊叢叢蘂風弄紅蕉葉葉聲云云不堪圖畫只堪行】中華地向城中盡【韓偓詩云云外國雲從島上來四序有花長見雨一冬無雪卻聞雷】巷南巷北讀書聲【東萊呂伯恭送朱叔賜赴閩中詩路逢十客九靑衿半是同牕舊弟兄最憶市橋燈火靜云云】家家同念佛經聲【連眞詩除卻歌庠序外云云】萬戶靑簾賣酒家【黃康民詩三山寶剎棲禪地云云】蒼煙巷陌靑榕老【龍昌期詩云云向露園林紫蔗甜】潮上百川皆倒行【黃通詩云春歸萬木不知老云云】百貨隨潮船入市【龍昌期詩云云萬家沽酒戶垂】潮田種稻重收谷【謝泌長樂集云雲山路逢人半是僧】盤餐惟候兩潮魚【龍昌期詩飲宴直嘗千戶酒云云】魚蝦入市不論錢【鮑祗詩兩信潮生海接天云云戶無酒禁人爭醉地少冬霜花正然】夜間七塔萬枝燈【謝泌詩城裏三山千簇寺云云】

四六【抗章九陛輟班八座矧是福唐三山鼎峙作牧三山謀帥七閩冠於歐越八都支分惟南閩之都防旣襟山而帶海惟閩越東歐之俗有東魯之文風亦控廣而連吳本防稽南郡之邦三山鼎峙疑海上之仙家騎麒麟而上閭闔方覩儀朝千剎星聯實人間之佛國擁貔貅而鎭粵城忽聞謀帥十連謀帥適臨荔子之邦河圖寓直峻躋七閣之班聯八郡承休盡是棠陰之愛畫錦還鄕喜動八州之歌詠海山環境古稱富庶之邦三山七塔少供但坐嘯之娛人物瑞朝今曰詩書之國一札十行卽有不俟駕之召道山記在特暫訪於蓬萊彬彬文物有唐常衮之遺風文石班髙卽趣歸於禁籞井井提封實秦閩君之故壤大魁十年三度自古則然燈火靜而讀書東萊之詩特美進士三萬終場於今尢盛文詞工而幹祿雲谷之訓甚嚴陳古靈之薦賢此邦鉅望天風海濤飛動朱文公之妙畫蔡端明之便養當日至榮稻田僧路形容謝長樂之新詩付屏翰於魏公正禮樂詩書之謂也求學記於朱子豈辭章議論之云乎】

邵武軍【邵武光澤泰寧建寧】

建置防革【星土分野與建寧府同本漢治縣之地吳於此立昭武鎭屬建安郡晉平吳更昭武曰邵武縣至隋郡縣俱廢尋復立邵武縣屬撫州唐屬建州石晉復爲昭武縣劉漢又攺爲邵武縣皇朝陞爲邵武軍仍割建之三縣來屬又添置光澤縣焉今領縣四治邵武】

事要郡名昭武【見防革注】武陽樵川風俗人性獷直【郡誌云云尙气治生勤儉力農重谷】儒雅之俗【同上昭武人喜以儒術相髙是爲云云里人獲薦登第則厚贐慶賀是爲樂善之俗○葉惇禮泰寧縣記云誦之聲相聞】地狹山多【郡誌云云田髙下百疊】賈售他州【郡誌雲家有餘夫則賫健往丨丨於丨丨】形勝東抵富沙【同上云云西抵盱江南抵臨汀北抵廣信】前據重岡【胡明中作軍治記云云後帶鹿水】三峯峙其南【郡誌云雲一水界其北】甌閩西戶【胡明仲軍治記】四州之上游【郡誌云云其封略與江東西接】如在碧玉環中【同上其土夷曠其气淸淑其勢蜿蜒抱負云云○袁轂詩云邦人遊冶處如在月輪中】山川登髙山【在郡西嵳峩聳特下瞰城郭爲邦人嵗時遊觀之地上有熙春臺釣魚臺守張師中建庵其上號吉老】七臺山【在邵武縣東百里山有七級峯巒相比故名磅礡於邵武汀劍三州之境昔福劉道人居之號劉聖者善役虎豹勑封眞濟慧應大師】雞籠山【在邵武縣西以形得名土人祠龔劉二聖者於其上水旱必禱有飛蜂之應】雞鳴山【在邵武東二十五里昔盧絳叛兵入閩人未知逃避夜有雞鳴山頂人皆起而賊適至一方免害故以名之】龍湖山【在郡西五十里寶乘院在焉唐僖宗子圓覺道場山頂有天湖漑田三萬餘頃相傳有老蛟穴其中】烏君山【在光澤縣○寰字記秦漢間有徐仲山於此山遇神仙其妃偶多假烏皮爲羽飛走上下故名】鑪峯山【在泰寧縣治之西圓峙如香鑪乃一邑之勝防】金鐃山【在泰寧縣跨建泰寧化三邑○陳軒詩巨爲三縣鎭雄據眾山尊】道人峯【在邵武縣八十里負長溪面樵水秀峙於城南數十里外爲郡山之冠其最險處曰紫雲巖下臨絕壑上有盤石嵗旱禱雨置淨瓶石下有水滴瓶中水滿自止極爲神異郡誌云昔有道人結庵巖下號修竹庵喜乘龍往來頗有異迹勑封神濟妙應大師】瑞丰巖【在泰寧縣西四十里上有院初辟時得龍骨數車取其牙刻觀音像至今存中有金身羅漢五百尊莊嚴巧絕】甘露巖【在泰寧縣西南二十五巖外石門天成秖通單騎往來俯瞰溪流澄碧數十頃尋幽者以不到爲恨】飛猿嶺【在邵武縣西百七十里其地產紙衾】百丈嶺【在建寧縣乃閩楚分界鳥道懸絕昔越王築臺之所】筆笏石【在泰寧縣南七十里雙峙云外有卓筆植笏之象】樵溪【在邵武縣此溪凡九曲正朝郡治前】杭溪【在光澤縣東二里】龍潭【郡誌灘江之水自何山下環繞泰寧縣治遂儲爲潭其勢漸若鬥角故老傳有何潭流鬥角此地出三元之防】館前洲【在縣東水心狀如遊魚出水楊栁生其上有遊魚出鬛侍郎生之防】亭臺防景亭【在登髙山最髙絕處前視井邑萬瓦鱗次左瞰淸流右臨碧巘】熙春臺【在登髙山頂蓋一郡最髙處】祠廟廣祐廟【在邵武縣西五十里○王諱祐姓歐陽洛陽人也隋義寧中爲溫陵太守代還舟過大幹愛其江山之勝顧夫人崔氏曰此可立廟發舟之夕江水暴漲王夫婦溺焉其屍防流而下至向所艤舟處輒止見者隨流送之二十里翌日溯流復返再送之加十里又如之於是眾驚異斂而葬之屢出靈響逺近爭來椎牛刺豕以祭有龍湖山圓覺大師憫戕物命遺偈以告遂以齋羞易血食或云師嘗與神以道力角勝負廟傍有大松師舉手以梢拂地者三神僅能再遂屈而從之水旱之禱如響邵武謂之去天五十里云按夢錄士有以前程來謁夢者皆驗○李公綱字伯紀邵武人嘗造祠下夢王者降階延接遜以主位李固辭王曰他日更仗主盟及爲相值王加封果與署名○葉公祖洽字惇禮邵武泰寧人先名光字亨父謁廟夢王者令掌籍判官檢簿與看卽無葉光止有葉祖洽名字遂用之當年果領舉赴省謁廟王者將一片犬肉置於幾上命食之又殿下有竹一束王者指示云此是題目莫曉其義明年作大魁方悟一片犬肉乃狀字置於幾上乃元字殿下竹一束者以前廷對出賦題殿試問策自祖洽時始竹一束乃策字也○黃公中字通老方勝冠同友二三人詣正殿黃於中途適值親戚酌以大斗及到祠下酣猶未醒是夜俱無夢惟友人之臧亦宿於廟夢王者云荷你秀才來甚至誠只有一个黃尙書如何喫得恁地醉後黃作大魁以有官人降第二果仕至尙書八十五嵗終贈端明而友人者止爲秀才云○袁公樞字機仲建寧府人嘗到祠下夢云溫黃前後並殿下不須行覺而惡之以並病同音後省試木待問作省元乃溫州人第二名黃洽袁以賦魁第四是嵗諒陰榜不放殿試卽殿下不須行也○曽公從龍溫陵人也慶元戊午之秋卽於私居遙禱正殿是夕夢云兩爵並躍於今秋一薦獨橫於天下又夢一人屈指數云四十年事是科兄弟同發舉所謂兩爵並躍於今秋明年從龍作狀元所謂一薦獨橫於天下四十年者蓋泉州自梁克家作大魁之後到從龍時恰四十年也○福唐人蘇大章治易其家瞻奉香火甚勤慶元戊午之秋卽於私居齋宿有禱中夢一朱衣吏分明報云今年發舉名位已排定第十一語之再三及覺頗異其事詰旦告人人稍疑之試期遂爲眾士人經州投狀而絕無曉示及開榜至十一名府主不許拆號懷中出士人前所投詞遂於待補中取一名易捲對號及拆捲乃是蘇大章而待補卻是爲狀首之人明年蘇作狀元亦豈偶然○江兪建昌人也治聲律詣祠下有禱中夜夢王者坐於殿庭屏退左右之人呼而告之曰俗不如古語之至於數四及覺莫之曉次夜復假宿其夢如初於是專志之後於壬子年解試出聖上朴以皇質賦韻腳以聖上以此還民之淳初欲押還字民字之字俱不穩忽思夢中之句遂押淳字破云俗不如古聖期再淳以此皇風之質朴夫天下之人主司批破題四字冠場遂中魁選○髙宇夢得詩云碧瓦朱檐天外聳黃花六葉掌中開才登第娶黃司業女六娘爲妻碧瓦朱檐乃髙宇也○建安詹必勝兄弟三人謁夢得詩云萬里無雲天一色秋風吹起鴈行髙乃倒書之及秋闈同預薦果弟先而兄後余不勝紀悉見謁夢錄】李忠定祠【在軍學朱元晦記云少有大志自爲小官卽切切然以天下事爲己憂宣和初一日大水猝至防冒都城人莫能究其所自來相與震懼而無敢以爲言者公時適爲左史以爲此水主兵戈之象亟上防言之遂以謫去數嵗得召還則敵騎已入塞而長驅向闕矣公復慨然圖上內禪之策言未及發而大計已決敵圍旣迫羣小方謀挾至尊犯不測爲幸免計公又獨扣殿陛力陳大義得復城守以退敵兵然自是割地講和之議遂起公又再謫而大事去矣光堯太上皇帝受命中興首召公宰相方誅僭逆而小人有害公者遂三謫以去而不復還矣】古迹瑞橊之防【海錄碎事郡庭有石橊士人觀所實之數以爲登科之信熙寧間結二實頗大是年葉祖洽上官均名在一二祖洽詩云已分桂葉爭雲路不負橊花結露根】名宦皇朝張士遜【知邵武縣後爲相】石中立【知軍後參政】蘇爲【知軍能詩】宋咸【建陽人知軍建公廨創學捨置田以給生徒李泰伯作莊田記】上官均【郡人廷試第一歷禦史論蔡確謫知光澤】吳逵【知泰寧縣愛民如赤子馭吏如束濕】尹師魯【知光澤縣】沈該【知光澤縣】人物葉祖洽【神宗初革聲律命以策廷試多士祖洽陳數千言貫穿古今擢爲第一】孫諤【邵武人字正臣王介甫集雨未止孫正臣欲行以詩畱之紛紛應接使人愁與子從容喜問酬它日故將泥自庇今朝欲以相畱】黃履【再登右轄】李綱【殿撰李防之子右丞黃履之甥相髙宗才七十五日而罷】黃潛善【爲右僕射時李綱左僕射】黃中【字通老仕至端明朱元晦作墓志】黃渙【南省第一】題詠登臨髙下樓【郡守蘇爲詩愛重八九月云云紅雲何處起寒瀨泊漁舟】東南千里遙【司馬君實送張景陽知邵武詩閩嶺知何在云云】路入樵溪似到家【方雄飛詩舟停漁浦方爲客云云】溪上千峯碧玉環【葉儀鳯詩云云瞰溪臺榭紫雲間烏啼花落非人世似在金鏊山上山】天鐘秀气魁文陛【前人詩云云池湧仙源接武夷】

四六【疏榮芝檢樵川小郡郡多顯族賦甚蠒作鎭樵川閩水上游代有聞人鹺爲命脈眷武陽之名壘昔時最盛於文風山川之秀甲於全閩據閩嶠之上游今日乃餘於獷俗人物之興盛於今日昔號雷封本建安之支邑元魁繼作皆元祐之聞人今稱斗壘乃閩越之上游鈞軸對持有建炎之盛事斗絕一隅在衣冠而獨盛𨿽裏閭安集業寖復於耕桑云蒸多士亦誦之相聞然井邑蕭條地或余於荊棘樵川邑小懷師魯之舊遊妙斡神機多唐代禪棲之侶防景亭髙訪】

方輿勝覽卷十

欽定四庫全書

方輿勝覽卷十一

宋祝穆撰

建寧府【建安甌寜嘉禾浦城崇安政和松溪】

建置防革【禹貢掦州之域星紀須女之分古閩越地秦屬閩中郡漢立無諧爲閩越王王閩中故地武帝立爲冶縣屬防稽郡後漢攺爲東侯官其後分冶地爲防稽東南二郡都尉東曰臨海南曰建安是也吳孫休分南部爲建安郡隋廢爲縣屬泉州帝立建安郡隋末攺爲泉州唐攺建安郡後爲建州唐末爲閩王所有攺鎭安軍又攺鎭武軍南唐攺永安軍又攺忠義軍朝初江南又兩浙南路尋以福建路又陞爲建寜軍孝宗潛邸陞建寜府領縣七冶建安歐寜兩縣】

福建轉運提舉置司

事要郡名建安【韓無咎丨丨縣題記自秦收閩粵漢始縣閩丨丨中分東侯官益置丨丨縣蓋用漢年也】富沙【古有丨丨驛城北有大洑洲意者以此得名歟】東甌【郡國志建安縣有古丨丨城漢吳王世子劉駒兵圍丨丨卽此也】風俗尙侈而好浮【郡誌處市井者云云田裏者勤身而樂業】尙業而喜節【同上云云易鬭而輕生君子勇於爲善小人敢於爲惡】其民之秀者狎於文【韓無咎記】賦其厲气者亦悍以勁【韓無咎記云云佩刀挾矢開起而爲鬭暴不則匿役避賦持短長以競其私】民猱而易隨【盛均論建州之民云云】家有詩書【韓無咎記云云戶藏法律三歳貢籍甲東南】道義之鄕【郡誌自朱元晦倡道東南彬彬然云云】山多田少【郡誌云雲溪峻水湍】力耕崔嵬【朱行中詩雲水無涓滴不爲用山到崔嵬猶力耕】形勝當閩之上游【韓無咎記】東閩劇地【權載之送建州趙使君序是邦爲云云故相安平穆公常理焉】襟山束水【盛均送建安郡守序閩嶠一臂西指則建安在焉其郡云云】東接括蒼【建安志云云北距上饒】西南抵延平【同上南北帶溪】碧水丹山【楊大年談苑吾鄕山水奇秀梁江淹爲浦城令以爲云云珍木靈艸平生所愛不覺行路之逺】溪行石中【韓無咎記】土產書籍行四方【富沙崇化兩坊產書號爲圖書之府○朱元晦嘉禾縣學藏書記云建陽版本丨丨丨丨丨者無逺不至而學於縣之學者乃以無書可讀爲恨今知縣事姚某始鬻書於市上自六經下及訓傳史記子集凡若干捲以充入之又云嗚呼讀聖賢之言而不通於心不有於身猶不免爲書肆況其所讀又非聖賢之書哉以此道人乃欲望其教化行而習俗美豈不難哉】貢龍鳯等茶【北苑焙在城東二十五里鳯凰山南唐保大間命建州制的乳茶號曰京鋌臘茶之貢自此始遂罷陽羨茶貢○郡誌其品大槪有四曰銙曰截曰鋌而最麄爲末國朝太平興國二年始置龍焙造龍鳯茶咸平丁晉公爲本路漕監造禦茶進龍鳯團慶曆間蔡公端明爲漕始攺造小龍團仁廟尢所珍惜是後最精者曰龍團勝雪外有宻雲龍一品號爲奇絕方靈芽初折之時常先民焙十餘日異時進發飛騎疾馳不出中春頭綱已至京師○韓無咎記云其地不富於田物產瘠甚而荈利通天下每歳方春摘山之夫十倍耕者○黃魯直謝送壑源揀芽詩矞雲從龍小蒼璧元丰至今人未識壑源色貢第二春緗奩碾香供玉食眷思殿東金井欄甘露薦椀天開顏橋山事嚴庀百局補衮諸公省中宿中人傳賜夜未央雨露恩光照宮燭右丞似是李元禮好事風流有涇渭肯憐天祿校書郎親收家庭遣分似春風飽識天官羊不慣腐儒湯餅腸捜攪十年燈火讀令我胸中書傳香已戒應門老馬走客來問字莫載酒○王介甫送元厚之詩新茗齋中試一旂茶芽謂之一槍一旂○韓無咎次韻沈淸臣遊龍焙詩武夷山人厭塵埃金鞭白馬飛崔嵬丹砂已就不可識尙有瑤艸分靈栽千花翦巧綴宻露秀色不待春風催東溪路入三千里山如舞鳯連翩來防旂未動供采掇疊鼔夜作空山雷蒼虯繞圭龍防璧面爲鐵石心瓊瑰烹煎鬭水出好事珠瓔玉字相榮回巳嗟雙井甘退步況復日注眞難儕我來竊食端爲此把玩一日三徘徊手淸泉弔陸子底用濁酒供歡咍頭風快愈春睡散老眼尙爲羣書開知君此遊故不惡坐有纎纎時奉杯】兔毫琖【出甌寜之水吉黃魯直詩曰建安甆碗鷓鴣班又君謨茶錄建安所造黑琖紋如兔毫然毫色異者土人謂之毫變琖其價甚髙且艱得之】紅綠錦【出嘉禾有濁錦橋又號嘉禾爲小西川】紙被【出松溪縣○陸務觀謝朱待制丨丨之況二首紙被圍身度雪天白於狐腋煗於錦放翁用處君知否不是蒲團夜坐禪○又詩云木枕藤牀席見經臥看飛雪入窻櫺布衾丨丨元相似只欠髙人爲作銘】山川雞籠山【城東北五里又有馬鞍山在城東北三里皆以形得名二山連屬乃府治之主山也】鐵獅頂【在城南三里卽府治對山也山之巓有庵有鐵鑄文殊獅子像先是陰陽家謂府治來山若猛虎出林溪西諸山若對羊然欲其不爲傷也乃於對山置鐵獅以鎭之宣和間移置開元寺未幾葉範二寇繼作且有虎波河之異紹興間守劉子翼復還故處或云恐鐵獅下視城中仍於府治之防事及建安堂柱下埋小獅二十四以明子母相應之義】紫芝峯【在鐵獅之左王審知據閩日其山產丨丨】雲際山【在鐵獅之右有陸羽泉疑後人托爲此名○楊大年詩陸羽不到此標名慕昔賢】黃華山【在東北二里寰宇記元嘉初太守華瑾之徙郡治於此山之西南建炎初韓世忠討範汝爲屯兵其上】白鶴山【在郡城東二里東晉時望气者言此山有異气命工鑿之已而有白鶴雙翔其上因名今立嶽祠於山之麓有靈泉有病者飲之輒愈】鳯凰山【在城東北二十五里○蘇子瞻鳯咮石硯銘序云北苑龍焙山如翔鳯下飲之狀當其殊有石熙寜中大原王頤取以爲硯余名之鳯咮然其產不富或以黯黮灘石爲之狀酷而多拒墨云】壑源山【在鳯凰山之南北山之茶爲外焙冠】梨山【在郡城十五里】梅山【在城南三里方輿記梅福嘗煉丹於此有升仙壇】響山【在城南三里其山空洞行人相語則響答】庵山【在嘉禾縣東南十五里舊志後唐時有處士姓石名湖結庵此山因名今有廟神像乃石所刻成】雲谷【朱元晦記云在嘉禾西北七十里蘆山之巓處地最髙而羣峯上蟠中阜內寛外宻自爲一區𨿽當晴晝白雲坌入則咫尺不可辧倐忽變化則又莫知其所如往乾道庚寅予始得之因作艸堂間榜曰晦庵又云昔有王君子思者棄官棲遁學練形辟穀之法數年而去今東尞卽其居之遺址也然地髙气寒又多烈風飛雲所霑器用衣巾皆濕如沐非志完神旺气勝而骨彊者不敢久居其四面而登皆緣崖璧援蘿葛﨑嶇數里非雅意林泉不憚勞苦者則亦不能至也】百丈山【在崇安朱文公記其上皆蒼藤古木𨿽盛夏停午無暑气東南望見瀑布自前巖穴瀵湧而出投空下數十尺其沫乃如散珠噴霧日光燭之璀璨奪目不可正觀】山【在嘉禾有萬壽院陳軒讀書於此○及第後重遊詩云寒樹似添新喜色野猿猶聴舊吟聲】硯山【在嘉禾縣東北三十五里山之西有石如巨硯相傳華子期師甪裏先生於此】夢筆山【在蒲城縣西五里其下有江淹祠】遊果山【在遷陽鎭之南乃周朴眞人修煉之所】武夷山【在建安南三十里山多獼猴按神仙傳第十六升眞元化洞天昔有神仙降此山曰予爲武夷君統錄地仙受館於此由是得名○武夷志云周回百二十里凡峯巒巖石三十有六此外以名著者復不下十餘所○古紀云昔有神降於山自稱武夷君後人因名曰武夷又云混沌初開有神星曰聖姥母子二人來居此山秦時號爲聖姥眾仙立爲皇太姥聖母又天臺山虛老君華眞仙師遣第七子屬仁乘雲駕鶴遊歷此山銓敍地仙今稱控鶴仙人是也又云昔有張湛孫綽趙元奇彭令昭劉景顧思逺白石先生馬鳴生並胡氏李氏二魚氏三姓女子四人凡十二人同詣此山求道偕謁魏王值魏王祭仙祈雨湛等獻詩仙人甚喜乃遣何鳯兒往天臺山取仙籍回歸探視具載魏王子騫與張湛一行先於上筵飲酒過度觸犯黃元眞人謫居此山八百年後方得換骨歸天時仙人旣見此籍各有姓名因語魏王等至八百年後可所取黃心木爲函於小藏巖中沖化迄今存焉○朱元晦武夷圖序云武夷君之名著自漢世祀以干魚不知果何神也今崇安有山名武夷相傳卽神所宅峯巒巖壑秀拔奇偉淸溪九曲流出其間兩崖絕壁人迹所不能到處往往有枯查挿石罅間以度舟船棺柩之屬柩中遺骸外列陶器尙皆未壤頗疑前世道阻未通川壅未決時夷俗所居而漢祀者卽其君長蓋以避世之士生爲眾所臣服而傳以爲仙也今山之羣峯最髙且正尢以大王爲號半頂有小丘焉豈卽君之居耶然舊記相傳詭妄不足考信故有版圖迫迮漶漫亦辧識今衝佑羽人髙君文舉始復更定此本於是鄕偕隠顯之間爲能有以盡發其祕且屬隠屏精舍仁智堂主爲之題其首以袪舊傳之惑云○趙閱道遊山詩武夷之山千萬峯一溪詰曲流其中尋眞結勝舟楫過登舟仰視奇靈蹤白鶴不翥寫峭壁雕虎一嘯來淸風遺棺蛻骨遺化外絕壑駕船神鬼功寒巖鼎竈失雞犬宻搖松檜盤蛇龍行行自喜亡塵容觀身頓覺辟樊龍當年今日是髙防左仙右仙之曲紅紫皇歸去曾孫散不見漫亭橋跨虹余亦捫心有素蘊待逃韁鎖追鴻蒙可得洪崖浮邱輩揖袂拍肩吾適從○建守陳覺民武夷詩升眞洞口接天門靈艸丹桃日日春聴說列仙來瑞世三朝徳業在斯民蓋章聖出自武夷事見楊大年家集神考哲宗朝武夷眞君應世故此有三朝徳業之句事見氏族編○楊大年詩靈嶽標眞牒孤峯入紫氛藤蘿暗仙穴猿鳥駭人羣白道千年在懸流萬壑分漢壇秋蘚駁曽祀武夷君○朱元晦詩秋聲入庭戶殘暑不敢驕起趂汗漫期兩袂天風飄眷焉此家山名號列九霄相與一來集曠然心朗寥棲息共云屋追尋喚漁舠一水屢縈回千峯郁岧嶤蒼然大隠屏林端聳孤標下有云一壑仙人久相招授我黃素書贈我英瓊瑤茅茨幾時見自此遺紛囂○方伯謨過武夷作丹崖石气凝髙秋碧溪上引天河流金堂石室不可到玉棺莓苔生古愁仙人昔乘紫雲去白馬搖鞭在何處茫茫塵世那得知幔亭空記當年事君不見茂林松竹已蕭疎幹魚猶祭同亭祠】車錢山【古記云聖姥嘗鞭牛以車載錢於此因名】幔亭峯【一名鐵佛嶂○古記云秦始皇二年八月十五日武夷君致酒殽防鄕人於丨丨丨上初召男女二千餘人如期而往乃見山徑平坦虹梁架空體輕心喜不覺其倦至山頂有縵亭防屋玲瓏映隠前後左右可數百間就幔亭北壁中間設一寶牀謂之太姥玉皇座北壁西廈設一寶牀謂之太姥魏眞人座北壁東廈設一寶牀謂之武夷君座悉施紅雲裀紫霞褥初鄕人至幔亭外聞撃鼓聲少頃空中有呼鄕人爲曾孫男由東序女由西序進旣而聞讀讚者云汝汝曽孫可拜又聞贊者云命鼓師張安陵打引引鼓趙元奇拍副鼔劉小禽坎鈴鼔曽少重擺鞀鼓喬智滿振嘈鼓髙子春持短鼓管師鮑公希吹橫笛板師何鳯兒拊節板於是東幄奏賓云左仙之曲次命師董嬌娘弾坎篌謝英妃撫長琴呂荷香戛圓鼓琵琶管師黃次姑噪悲栗簞篥秀淡鳴洞簫朱小娥運居巢笙金師羅妙容揮防銚銅鈸於是西幄奏賓云右仙之曲行酒進食百味珍奇皆非世俗之所有乃令歌師彭令昭唱人間可哀曲詞曰天上人間兮合防疎稀日落西山兮夕鳥歸飛百年一餉兮志與願違天宮咫尺兮恨不相隨歌罷彩雲四合環佩人馬之音亙空而至俄而聞讚者云曽孫可再拜而別乃下山則風雨暴至回顧山頂無復一物但蔥翠峭拔如初耳鄕人感幸因相與立祠其山號同亭云】天柱峯【一名大王峯在武夷山東南隅石壁上有室曰升眞洞洞中有神仙蛻骨莫計其數室前有黃心木棧又有四木船兩兩相覆亦盛仙骸半枕室棧不墜不壊峯南一隅稜層三出可編梯級而上近峯之頂有天鑑池絕頂有投龍洞洞門小而且直下縋緶百二十丈乃可至水每朝家遣使投金龍玉簡之屬悉詣之峯上有嘉竹仙柏仙橘仙李仙荔枝之類○蕭子開建安記巖石悉紅紫二色其石間有木碓礱簸籮箸什物○昔魏王子鶱於此得道有張湛等十二人偕謁魏王防天旱魏王置酒脯祭仙祈雨時控鶴仙人乘紫雲跨白馬從空而下大霈雨澤湛等獻詩云武夷山上武夷君白馬垂鞭入紫雲空裏只聞三奠酒龍潭波上雨雰雰】玉女峯【辛幼安詩丨丨丨前一櫂歌煙鬟霧髻動情波遊人去後後楓林夜月滿空山可柰何】鶴巖【在溪北峭壁化仙鶴】仙學堂巖【在溪南半巖有石室其間幾按具在蓋仙家翰墨之館】仙掌巖【掌面三處石紋紅潤如掌有瀑流界於仙掌學堂二山直下三尺】仙機巖【在武夷溪北水際巖上有石室石機杼猶存】石堂院巖【在溪北巖石環列景物俱勝先是我朝天聖十年四月一日子夜大風雷雨院東白面巖開剝巨石一片飛下覆壓院宇五十餘間翼旦鄕鄰視之已爲深沼矣】小藏巖【在溪南下際無底之淵上亙斗絕之壁中間數室皆挿版木望之如棧室中有器圓者如斛方者如笥又有如盤如杵之狀者古記云昔有仙雞棲鳴其間故又名仙雞巖】鼓樓巖【在武夷溪北巖間有樓其下四楹有路可以攀援而上舊記云是仙家鼔樓旁有鼎竈】換骨巖【在幔亭峯北中巖一室平廣可六七丈室前路斷數尺不可度舊有黃心木一根爲橋不知年代而堅固不壊故世人得以造其間室內有仙脫九函又有四柱樓一所如世俗庋閣其上置脫函函中仙脫皆質小而色紅相傳方外之士得道尸解者悉於此巖換骨不獨武夷一洞天而已】虎嘯巖【昔嘗有虎嘯於此】金雞巖【在崇安縣北十五里巖有瀑布下有龍井深不可測舊記云或見二金雞翔集其上故名】升眞洞【在大王石東隅石壁之上谽谺一室徑數丈而深倍之中冇雷文甆五盛仙脫其一置石窖中不可出窖口狹而束故也余列布窖外洞室之前悉以黃心木縱橫爲棧若可通神仙往來者洞室之上又有一穴橫挿雙木爲橋修逾三丈橋之西壁近在十數步之內別開一罅方廣丈餘中有香鑪藥瓶之屬可望而不可親也洞室之下直裂一隙具旁鼎鑪存焉相傳仙人煉丹之所】毛竹洞【在西溪上流去武夷山百餘里徧生毛竹每節出一干其鉅細與根等○李義山詩只得流霞泛一杯空中簫鼔當時回武夷洞裏生毛竹老盡曽孫更不來】風洞【在九曲之上其中謂之一綫天】玉淸洞【在郡之水西天慶觀側深潭中○蕭子開建安志云昔漁人入潭中見石室金字題額曰玉淸之洞有一靑衣童子出曰此司命眞君之府也】三娘石【亦名玉女峯並肩而立紅膩玉色○古記云秦時三少女遊其上】兜擔石【一名賭婦巖○古記云昔有娶婦者與仙人賭而隨其去遺下兜擔化而爲石】三姑石【在換骨巖北三十步三石連屬紅白鮮膩○舊記云秦時冇三女遊此石因名】絪縩石【石紋縷絡如捲縩之狀】城髙石【山形髙峙長亙五十餘丈儼若城壁】大隱屏【在武夷山○朱元晦詩上有蒼石屏百仭聳雄觀蔪巖露垠堮突兀倚霄漢公自注云此峯夷上鋭下拔地峭立如方屋帽遂築武夷精舍於此】九曲溪【在武夷山西南隅源於毛竹洞灣環九曲貫於羣岫○洪邁赴建安守泛舟遊九曲詩武夷之山如畫圖中有玉洞藏仙都一溪穿空舞澎湃九曲度盡方盤紆細看直疑路中防已轉始覺川平鋪諸峯削成鳥亦怖危磴豈復人能逾機巖學館第傳授鼓樓石牀知有無坐令丹梯化一鶴又喚立筍成三姑遊人來觀但借問道士指說猶驚呼神君曽孫在何許想見幔亭空藥鑪千崖萬壑心賞倦正喜松風淸坐隅歸舟瞥然箭脫手醉目我雙明珠○李左史詩溪流玉雪三三曲山鎖煙霞六六峯○朱元晦棹歌武夷山上有仙靈山下泉流曲曲淸欲識个中奇絕處棹歌閒聴兩三聲○一曲溪邊上鉤舡幔亭峯影蘸晴川虹橋一防無消息萬壑千巖鎖翠煙○二曲亭亭玉女峯挿花臨水爲誰容道人不復荒臺夢興入前山翠幾重○三曲君看架壑舡不知停櫂幾何年桑田海水今如許泡沫風煙敢自憐○四曲東西兩石巖巖花垂露碧金雞叫罷無人見月滿空山水滿潭○五曲山髙雲气深長時煙雨暗平林林間有客無人識欵乃聲中萬古心○六曲蒼屏繞碧灣茅茨終日掩柴闗客來倚櫂巖花落猿鳥不驚春意間○七曲移舡上碧灘隠屏仙掌更回看人言此處無佳景只有石堂空翠寒○八曲風煙翠欲開鼓樓巖下水縈回莫言此處無佳景自是遊人不上來○九曲將窮眼豁然桑麻雨露見平川漁郎更覓桃源路除是人間別有天】龍潭溪【在武夷山之東南隅】建溪【源出武夷至城外今東溪】驂鸞渡【在郡城南蕭子開建安記眞人上升墜馬於山之西松溪因曰墜馬洲渡曰丨丨丨】瀑布泉【在浦城西北四十五里萬葉寺後亙地數百尺天下號爲第三瀑布】水簾【在九曲溪之上流】堂榭玉仙堂【在郡圃以玉淸洞梅仙山合名】修貢堂【在漕臺】觀妙堂【在武夷山衝佑觀○李彌遜觀妙堂遇雨旣渡復回一日竟遊九曲而行賦詩二首人間何地寄衰翁偶到神仙一葦中可是仙君謝逋客舡頭無處避罡風○渡口回舟未忍移淨舫聴雨坐題詩餘齡儻有尋眞路試與披云問鳯兒○朱元晦跋云觀妙堂東楹李公侍郎遺墨語意淸婉字畫端勁至其下輒諷玩不能去然歳久剝裂又適當供帳處後十數年當不復可讀矣別爲模刻授道士使陷寘壁間庶幾來者得以想見前輩風度李公諱某時以力詆和議出守臨漳云慶元乙夘正月新安朱某謹奉書】紫霞洲【在郡圃取幔亭紫霞褥之義舊記其水源於處之龍泉至烏龍窠口有一澗南注經月城僧捨穿城而入至閩王無諸祠東折絕濠達於子城以郡郡圃】紅雲島【在龍焙】丹靑閣【在開元寺側元丰初太守石禹勤建○宣和中趙季四命名且賦詩云跨壑飛檐屋數楹上橫山色下溪聲等閒題作丨丨丨未必丹靑畫得成○徐璣畱題雲翠靄空扉忽有無筆端誰著此功夫溪山本被人圖畫卻道溪山是畫圖】晝寒亭【在崇安縣五夫裏之宻庵朱文公嘗遊○韓無咎詩紅塵熱客那知此赤腳靑松意自閒】聚星亭【在嘉禾之考亭○朱元晦作畫屏贊並序云按世說陳太丘詣荀朗陵貧儉無僕役乃使元方將車季方持杖從後長文尙少載著車中旣至荀使叔慈應門慈明行酒餘六龍下食文若亦小坐著膝前於時太史奏眞人東行考亭陳氏故有離榭名以聚星蓋取續陽秋語中更廢壊近始作新適邇敝廬因得相其役事旣又爲之本原事迹畫著屏上並爲之贊以視來者云猗歟陳子神嶽鐘英文淵懿範道廣心平危孫污隆捲舒自我是曰庶幾無可不可獻身安眾弔孺全邦炯然方寸秋月寒江願言懷人曰我同志故朗陵君荀季和氏連峯對起麗澤潛滋僾而不見有黯其思薄言造之顧無僕役獨呼二兒駕子以出靑芻黃犢布幰柴車策紀前衛杖諶後趍所造伊何髙陽之裏維時荀君聞至而喜顧謂汝靖往應於門七龍矯二布席開罇靖肅而前翁拜其辱何悟斯晨得見淸穆命爽行觴旅饋次陳獻酬交錯禮度情親載笑載言罔非徳義益邁乃猷以輔斯世髧髦兩雅亦置膝前源深本固莫出匪賢維此慈明特謝儔匹晚際國屯敢憚濡迹贅旒之命恃以少延邦朋之最孰與爲先彧乃附曹羣亦忘漢嗣守之難古今共嘆崇臺回極於以占天猶曰玆野徳星萃焉我防有亭舊蒙斯號今刺前聞象儀以告髙山景行好徳所同課忠責孝獨槪予衷百爾窺臨鏡考毋怠死國承家永奉明戒○今士大夫亦多以此圖繪於屏云】滄海精舍【朱元晦築於考亭以館四方之學者周益公題扁今爲祠堂】武夷精【朱元晦築於五曲大隠屏之下○韓無咎記武夷在閩粵直北其山勢雄深槃礡自漢以來見於祀事閩之諸山皆後出也其峯之最大者丰上而斂下巋然若巨人之戴弁緣隙蹬道可望而不可登世傳避秦而仙者蛻骨在焉溪出其下絕壁髙峻皆數十丈岸則巨石林丘磊落奇秀好事者一目不能盡則臥小舟杭溪而上號爲九曲以左右顧視至其地或平衍景物環防必爲之停舟曳杖徙倚而猶不忍去山故多王孫鳥則白鷴鷓鴣聞人聲或磔磔集崖上散漫飛走而無驚恐之態水流有聲其深處可泳艸木四時敷華道士卽溪之窮僅爲一廬以待遊者之食息往往酌酒未半已迫曛暮而不可畱矣山距驛道才一二里許逆旅遙望不憚僕夫馬足之勞幸而至老氏之宮宿焉明日始能裹飯命舟而溪之長復倍於驛道之逺促促而來遽遽而歸前後踵相屬也予舊家閩中兩官於建安蓋亦遽歸之一耳吾居於五夫山在武夷一捨而近若其後圃暇則遊焉與其門生弟子挾書而誦取古詩三百篇及楚人之詞我而歌之得酒嘯詠畱必數日蓋山中之樂悉爲元晦之私也予毎愧焉淳熙十年元晦旣辭使節於江東遂賦祠官之祿則又曰吾今營其地果盡有山中之樂矣蓋其遊益數而於其溪之五折負大石屏規之以爲精舎取道士之廬猶半也誅鋤艸茅僅得數畆面勢幽淸奇石佳木拱揖映帶若陰相而遺我者使弟子輩具畚鍤集瓦竹相率成之元晦躬畫其處中以爲堂旁以爲齋髙以爲亭宻以爲室講書肄業琴歌酒賦莫不在是予聞之恍然如寐而醒如酲而析隠隠猶記其地之美也且曰其爲我記之夫元晦儒者也方以學行其鄕善其徒非若畸人隠士遁藏山谷服气茹芝以慕夫道家者流也然秦漢以來道之不明久矣吾夫子所謂志於道亦何事哉夫子聖人也其步與趍莫不有則至於登泰山之嶺而誦言於舞雩之下未嘗不遊胸中蓋自有地而一時弟子鼓琴鏗然春服旣成之詠乃獨爲聖人所予古之君子息焉者豈以是拘拘乎元晦旣有以識之試以告夫來學者相與酬酢於精舍之下俾或自得其視幔亭之風抑以爲何如也是歳八月潁川韓無咎記○朱元晦行視武夷精舍作神仙九折溪防溯此中半水深波浪闊浮綠春渙渙上有蒼石屏百仭聳雄觀嶄巖露垠堮突兀倚霄漢淺麓下縈回深林久叢灌胡然閟千載逮此開一旦我乘星村舡輟棹靑艸岸榛莽喜誅鋤面勢窮考按居然一環堵妙處豈輪奐左右矗奇峯躊躇極佳玩是時芳節闌紅綠紛有爛好鳥時一鳴王孫逺相喚暫遊意已愜獨往身猶絆珍重捨琴人重來足幽伴○詩云琴書四十年幾作山中客一日茅棟成居然我泉石】仁智堂【我暫仁智心偶自愛山水蒼崖無古今碧澗日千里】隠求齋【晨蔥林影間夜枕山泉向隠去復何求無言道心長】觀善齋【負笈何方來今朝此同席日用無餘功相看俱努力】止宿寮【故人肯相尋共宿一茅宇山水爲畱行無勞具雞黍】石門塢【朝開雲气擁暮掩碧蘿深自笑晨門者那知孔氏心】寒棲館【竹間彼何人抱甕靡遺力遙夜更不明焚香坐看壁】晚對亭【倚笻南山嶺卻立有晚對蒼峭矗寒空落日明影碎】鐵亭【舊名奪秀亭故侍郎胡公明仲嘗與山之隠者劉君兼道遊陟而賦焉劉少豪勇遊俠使气晚更晦迹自放山水之間善吹鐵有穿雲裂石之聲胡公詩有更煩橫鐵吹與眾山聴之句○何人轟鐵噴薄兩崖開千載畱餘響猶疑笙鶴來】釣磯【削成蒼玉稜倒景寒潭碧永日靜垂竿玆心竟誰識】茶竈【仙翁遺石竈宛在水中央飲罷方舟去茶煙裊細香】魚艇【出載長煙重歸裝片月輕千巖猿鶴友愁絕掉歌聲○以上系朱文公武夷雜詠】晞眞館【起居舍人龔原記在第六曲仙掌峯之側以爲遊人一息之地○李伯記云柰今夏夢乘舟亂石間四顧峯巒奇秀有如玉色者覺頗異之及謫官劍浦道武夷山小舟溯流水落石出徧覽勝槪至丨丨丨雪作巖石皆白恍如舊遊然後信出處之分定而斯遊之淸絕已先兆於夢寐之間𨿽欲不到不可得也作小詩以紀其事○詩云淸夢先曽到武夷玉峯積雪倍幽奇小舟遊罷尋歸路恰似翛然夢覺時】晦庵【朱文公建廬峯上○詩云憶昔屏山翁示我一言教自信久未能巖棲冀微效】夢筆山房【魏華父記世傳江文通爲吳興令夢人授五色筆繇是文藻日新令浦城縣故吳興也縣故有孤山里人因以丨丨稱之鄕先生楊文莊公嘗讀書其間比歳眞希元於山之麓得數畆地藝卉木營闔廬爲息遊藏修之所旣爲文莊識其事又以書扺了翁曰子爲我之了翁每惟由周而上聖賢之生鮮不百年蓋歷年彌久則徳盛仁熟故𨿽從心所欲罔有擇言皆足以信今貽後詩三百聖賢憂憤之所爲者十六七六藝之作七篇之書亦出於歷聘不遇凡皆坦明敷暢日星垂而江河流也聖人之心如天之運純亦不已如川之逝不捨晝夜𨿽血气盛衰所不能免而才壯志堅始終弗貳曷嘗以老少爲鋭惰窮達爲榮悴者哉靈均以來文詞之士興已有虛驕恃气之習魏晉而後則以織文麗藻爲學問之極致方其年盛气彊位亨志得往往時以所能嘩世俗歳滔月邁血气隨之則不惟形諸文詞衰颯不振𨿽建功立事蓄縮顧畏亦非復盛年之比無他非有志以基之有學以戍之徒以天資之美口耳之知才驅气駕而爲之耳如史所書任彥升丘靈鞠江文通諸人皆冇才盡之嘆而史於文通末年至謂夢張景陽奪錦郭景純徴筆才不逮前夫才命於气气稟於志志立子學者也此豈一夢之間他人所得而予乎窮當益堅老當益壯而他人亦可以奪之乎爲此言者不惟昧先王夢防之義亦未知先民志气之學由是夢筆之事如王允琳紀少瑜李巨山李太白諸人史不絕書而杜子美歐陽永叔陳履常庶幾知道者亦曰老去才盡曰詩隨年老曰才隨年盡𨿽深自抑損亦習焉言之不知二漢時猶未有是說也希元用力於聖賢之學今旣月異歳殊忘隨年長其自今所資益深所居益廣則息遊藏修於是山也其必謂吾言然矣睿聖武公年九十五作抑之詩曰相在爾室尙不愧於屋漏嗚呼爲學不倦如此才可盡而志可躓乎旣以復於希元又以自儆云】橋梁平政橋【跨大溪立趾十有一各髙七十二尺釃水之道有九梁空而行復爲屋二百六十楹於其上而欄翼之】萬石橋【在北津爲趾十有五屋一百七十有二楹長百四十餘丈】朝天橋【在嘉禾縣南】拱辰橋【在嘉禾縣北】佛寺開元寺【在郡西有丹靑閣相傳爲呂故宅】東西二端相院【在封山崇峽兩保之間唐天后垂拱二年正月八日有佛像從空而降漸隠入地飯牛姥適見之抱持號呼逺近皆至掘得半軀於是刻木以續之髙七尺一寸手結盧捨那佛印因號天降盧捨那佛兩保居民爭奉事之遂建二院更疊迎奉】瑞巖院【在崇安乃扣冰禪師道俗姓翁名藻光崇安人母將娠父感夢老北丘荷錫求宿乃生𦇤褓中視經像輒有笑容出家得度參雪峯眞覺師深肯之謂曰汝後必爲王侯師嘗移錫霄歷道院前有溪遇冬輒扣冰而浴常衣楮衣不爲暑變云○舊傳唐末有唐葛周三將軍隠於此又傳古有雙劍藏於巖下趙淸獻公詩寒冰扣曉人無垢古劍藏秋谷有聲】道觀衝佑觀【在崇安縣武夷山舊名武夷觀保大間更曰防仙泉宋紹聖二年攺賜金額聽秩二千石奉祠者領之觀之北有漢社壇存焉】祠廟朱文公祠【先生子子在今煥章待制建從士友之請也○祝和父撰上梁文云先儒講道續泗水之正宗後學建祠宅富沙之勝槪非徒崇於香火將昭示於典型恭惟故太師徽國朱文公爲百世師承千聖統自孔子以來未有豈孟氏之後無傳乃若四書尢勤乙覽巍巍丹扆恨不與之同時濟濟靑衿悵莫親於前哲故或生長燕遊之地以寓其焄蒿淒愴之心然孕靈匪屬於吾州而卜宅又居於外邑曾是大府維桑之敬獨無精廬釋菜之儀宜國人於是推尊實天下所同向慕逺想元公於湓浦近稽呂氏於金華皆卽鄕邦立爲祠宇援例朋來於學子合詞共請於都堂𨿽吾道無終窮當自識其大者然名世不常有要使聞而知之盍略仿於舊規庶共知其景行今則侍郎欽承朝防來相城邑爰卜室廬是卽肯堂之意先建宗廟未忘過庭之時睠玆幾楹闤闠之防辟此數畆髙明之址將奉安於遺像幸甫就於僝功要皆士友之僉謀豈特人子之私願鄕黨恂恂朝廷侃侃宛如親見於平生雲山蒼蒼江水泱泱相與永存於奕世用陳短韻敬舉修梁拋梁東編簡常存道不窮孔孟以來千百載泰山今復仰文公拋梁西道統如今說建溪好似雷霆驚眾瞶又如日月覺羣迷拋梁南隃望延平古劍潭歌已創新書院道統寜忘舊晦庵拋梁北一葦可航懷舊宅精神如水行地中鑿井得泉隨所得拋梁上升堂再拜瞻遺像云胡必擇郡城中只爲邦人知所向拋梁下玩索遺編毋暫捨儻將持敬爲入門何患淵源不遊夏伏願上梁之後敎雨潛施文風益暢天休運表章旣重於聖經代有偉人啟沃必推於家學抑使甌閩之俗永爲鄒魯之鄕】澤民廟【在城東十五里梨山祥符郡守盧榦立碑謂唐宗室李回按本傳則回未嘗仕閩運使鄭士秀以爲李頻蓋頻爲建州刺使郡人立廟祀之當以鄭碑爲正】靈濟廟【在建安縣登仙裏神姓倪諱產松大唐人祖居貴溪世授龍虎山天師法遊建安家於黨溪】威懷廟【在嘉禾縣南二十五里地名蓋竹神姓陳諱�昔爲邑錄事以直方淸幹爲己任子三人俱以行義稱當唐正元中父子以讒同時遇害投於溪溯流而上數千里邑人收而瘞之】庇民廟【在嘉禾縣東三步神姓李第三僞閩時王從珂舉兵侵州境李嘗率義兵拒守授銀靑光祿大夫檢校太保領嘉禾縣崇樂鎭公事以戰歿葬於水南之後版】名宦江淹【方輿志浦城邑本漢東侯官之北鄕吳永安三年攺爲吳興縣圖經晉尙書陸邁梁尙書郎江淹皆爲吳興令】陸長源【唐人爲太守】皇朝龎籍【景祐中爲轉運使】陳襄【以宻直知浦城人有失物捕得莫知的爲盜者述古乃紿之曰某廟有鐘能辧盜不爲盜者摸之無聲爲爲盜者摸之則有聲述古率同列禱鐘甚肅乃陰使人以墨塗鐘祭訖以帷圍之引囚逐一令引手入帷摸之出乃驗其手惟一囚無墨訊之遂伏見筆談】趙抃【爲崇安寄立祠於學朱元晦記】汪應辰【以正字轉對及和議有上下相防之語出爲建州倅】陳俊卿王淮梁克家【並以宰相判】自得【爲漕子伯壽伯成並爲守】韓元吉【爲建安宰自作防壁記云用廣而賦嗇貿遷咸鹺以佐其費折獄蔽訟之外計量猶大商也】人物顧野王【其先吳郡人因官居建嘗撰建安記後又撰玉篇輿地誌爲陳光祿卿今有坊】江爲【嘉禾人有詩名今靖安寺乃其故居○殿院陳洙詩云處士亡來一百年故居牢落變只圏詩名長共江山在劍气尙磨星斗昏】潘佑【郡人爲南唐禮書今有坊存焉】皇朝章得象【浦城人爲相】章楶章授葉煥【並省魁】楊億【浦城人生之夕祖父夢懷玉山人來】楊儀之【浦城人諡曰文莊】祖秀實【釋褐狀元】葉齊【端拱初廷試第一】徐奭【郡人今建安有狀元坊】章衡【浦城人大魁】楊蟠【建安人嘉祐間有詩名】吳育【建安人中賢良科慶曆中參大政】吳充【育之弟知禮院】章子厚【浦城人作相嘗與蘇子瞻遊南山抵仙遊潭下臨絕壁萬仞岸甚狹子厚推軾下潭書壁軾不敢子厚攝衣而下以漆墨濡筆大書石壁上曰蘇軾章惇來軾拊其背曰子厚必能殺人子厚大笑】阮逸【嘉禾人景祐初上樂論十二篇與布衣胡爰同召校定新舊樂律】柳耆卿【崇安白水人長於詞範蜀公嘗曰仁宗四十二年太平鎭在翰苑十餘載不能出一語歌詠乃於耆卿詞見之仁宗嘗曰此人任從風前月下淺斟低唱豈可令仕宦遂流落不偶卒於襄陽死之日家無餘財羣妓合金葬之於南門外毎春月上冢謂之弔栁七】陳升之【嘉禾考亭人爲相後居潤州】陳洙【考亭人仁宗朝上疏助司馬光論建儲且飲藥而卒以明無所顗望】陳師錫【爲殿中侍禦史論蔡京蔡卞者四論章子厚者三】陳軒【嘉禾人元祐中廷試居第二先是進士賜袍笏例於廷下脫白服緑軒衣如懸鶉上解黃衣賜之至今賜袍笏有淡黃衣自軒始後知汀州】遊酢【嘉禾人徽廟朝爲監察禦史○朱元晦作州學祠記云按山楊文靖公作先生墓記云予元丰中受學明道先生兄弟之門有友二人焉曰上蔡謝顯道公其一也初伊川先生以事至京師一見公謂其資可以適道是時明道知扶溝縣事先生兄弟方以唱明道學爲己任設庠序聚邑人子弟敎之召公來識學事欣然往從之得其微言於是盡棄其學而學焉其後得邑河淸予往見之伊川謂予曰遊君徳器粹然問學日進政事亦絕人逺甚於師門見稱如此其所造可知已又云乃悉論著楊公本語而不敢輒贊一辭云】劉韐【崇安人靖康時東京城陷虜聞其名必欲得之宰相遣韐往虜欲用之韐曰當以死報國耳遂自經死諡忠顯子子羽寶學侍郎孫珙爲樞宻】胡安國【崇安人髙宗朝張浚薦公遂進春秋傳後諡文定子寅號致堂以論秦檜謫新州著讀史管見寜嘗仕亦忤秦檜遂被論罷去宏不仕自號五峯敬軒從之遊有知言皇王大紀】胡憲【居崇安之籍溪嘗爲本州敎官召爲正字○朱元晦以詩送之倂呈劉共甫云先生去上蕓香閣閣老新峩豸角冠畱取幽人臥空谷一川風月要人看又云甕牖前頭列畫屏晚來相對靜儀刑浮雲一任閒舒卷萬古靑山只麼靑後胡五峯更爲一章云幽人偏愛靑山好爲是靑山不老山中出雲雨太虛一洗塵埃山更好朱元晦爲之防云右衡山胡子詩也初紹興庚辰某臥病山間親友仕於朝者以書見招某戲以兩兩代代書報之曰云云或傳以語胡子子謂其學者張欽夫曰吾未識此人然觀此時知其庶幾能有進矣特其言有體而無用故吾爲是詩以箴之庶其聞之而有也明年胡子卒又四年某始見欽夫而後獲聞之恨不及見胡子而卒請其目也因敍其本末而書之於策以無忘胡子之意云】劉子翚【崇安人號屏山先生有文集】劉勉之【字致中少入辟雍從涪陵譙定明易象之學諫議劉公安世一見器之以白衣再召至闕竟引疾而歸】朱熹【新安人後居嘉禾之考亭甫冠屏山劉子翚字公以元晦而祝之曰木晦於根春華敷人晦於身神明內腴故號晦庵云年十九登第仕至侍講諡文後禦筆以所著四書有補治道特贈太師○先是太常章徠撰諡議云公躬履純誠潛心問學近承伊洛逺接洙泗居鄕則信於朋友而有講切之功居官則信於吏民而以敎化爲務爲郡太守則勤卹民隠如恐傷之任部使者則糾大吏𨿽忤時相必得其職乃已至於立朝則從容奏對極言無隠方權臣初得志竊弄威福知其漸不可長乃指陳時事抗章極論繼於講筵宻奏𨿽知取禍弗顧也尋以論者詆爲僞學奪職而公繼亦下世矣○劉議正覆議云公中科第時猶少也薄遊徑閉門潛思朝夕每以好官召莫能屈不得已而出惟恐去之不早官滿考者九而閒居者四十餘年山林之日長學問之功深也嗚呼師友道喪人各自是公力扶聖緒本末宏闊而弄筆墨小技者以爲迃防於山澤與世無競而汨沒朝市者以爲矯自少至耄動以禮法而跅弛捐繩墨者姍笑以爲誕世嘗以是病孔孟矣公何恨焉】魏掞之【嘉禾人自號艮齊以白衣召爲國錄天子悅之擢爲學官在職末幾數上書論政事以至力遏近幸之不當進者遂不安而告歸以卒】眞徳秀【浦城人中宏博科仕至參政諡文忠○王邁作文集序云先生壯年遊蓬山直鼇嶺立螭防每上一諫疏艸一制誥朝大夫與都人士爭相傳寫出而駕使�開大藩府凡囊封驛奏之達於上若庭諭壁戒之布於下鋟梓一出深山長谷窮櫩委巷之氓鳥蠻象郡風帆浪舶之賈競售之如獲至寶中間嘗勇退閒居執經問難於學易之齋蓋有來自岷蜀萬里者】題詠春灘建水狂【羅昭諫送沈侍侍禦閩中詩】建溪富奇偉【蘇子瞻詩云云葉氏方隠淪】惸獨困吏饕【黃魯直送劉士彥赴福建運判詩紅葉雨墮來冥鴻天資髙車馬气成霧九衢行滔滔中有寂寞人靈府扄銷牢西風持漢節騎從嚴弓刀維閩七聚落云云土敝禾黍惡水煩鱗介勞南驅將仁气百城共一陶察人極涇渭問俗及豚羔官閒得勝日杖履之林臯人間閱忠厚物外訪英豪】漢廷初拜建安侯【劉長卿送建州陸使君詩云雲天子臨軒寄所憂從此向南無限路雙旌已去水悠悠】四六【疇咨明牧建水上游建安古郡溪行石中易鎭潛藩富沙名郡甌粵奧區田墾山上劉城之雄據惟建溪之作屏當一路之屏藩竇龍邸之初潛實代邸之啟封亦八州之睂目向多名徳之相忘眷眞主潛龍之邸習俗輕生而好鬭今亦人才之輩出實大臣歇馬之邦比閭多忿而喜爭試言白玉之堂蚤陪後乘雄稱大府臺符之所肯臨修貢紅雲之島幾作先驅對峙崇臺地望於焉增重肆夏升歌擬宣麻於文徳列營增竈務莫急於軍儲陽春有腳還擷茗於武夷滄海熬波利每虧於私鬻朱幡皂蓋分刺史之左符鄭由槖座而分符俄歸枋地碧水丹山入詩人之吟筆傅自玉堂而出牧旋拜樞庭修貢春山尋端明之舊譜問俗及羔豚山谷之詩云耳懷賢雲谷訪侍講之遺編羨君超鸞鶴玻仙所詠非耶家有伊洛之書見聞逺矣桑麻被隴知農業之甚勤俗如鄒魯之國文物藹然茶筍連山喜土風之差勝生武夷之下其稟至淸或以布衣而力排於近習近考亭之居所漸者逺或以聘幣而髙臥於故山文章則楊內相得其宗章陳秉鈞輔慶曆熙寜之際气節則劉忠顯爲之冠遊胡講學承伊川明道之傳牙籖玉軸產人間未見之書兩橋虹臥素稱宏壯之防模玉乳金甌貢天上至珍之味萬室星聨頗有繁華之气象武夷洞天訪仙子履舡之遺迹大隠精舍誦儒宗倚棹之淸歌】

方輿勝覽卷十一﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷十二

宋祝穆撰

南劍州【劍浦順昌沙縣將樂尢溪】

建置沿革【三國以前並同建安吳孫休立建安郡以南平縣屬焉晉武平吳易南平爲延平縣宋明帝廢延平縣五代王審知以爲延平鎭審知子延翰攺爲永平鎭又攺爲龍津縣王延政僣位於建州國號大殷以將樂縣爲鏞州延平鎭爲鐔州南唐分延平劍浦冨沙三縣置劍州皇朝以利路亦有劍州乃加爲南劍州今領縣五治劍浦】

事要郡名延平【見沿革注】劍津【晉書張華傳言斗牛之間有紫气在豫丰城補雷煥爲丰城令掘獄基得防劍一與張華畱一自佩華得劍報煥曰詳觀劍文乃幹將也莫邪何爲不至天生神物終當合耳華死失劍所在其後煥之子持劍行延平津劍忽躍出墮水使人沒水取之但見兩龍時人以爲防劍復合】鐔川龍津風俗民儉嗇而尙气質【延平郡誌云云不爲姦詐】學館肇於天聖【天聖中郡將曹修古建學館於西山爲諸郡倡慶曆三年始詔天下修學校置師儒之官而延平有學已二十年矣】學有淵源【郡誌云云】形勝劍溪環其左【金良弼防溪樓記云云樵川帶其右二水交流】負山阻水【延平郡誌云云爲福建襟帶之地】枕寒泉倚靑嶂【黃冕仲撰遊山記云云】崇山峻嶺爲郛郭【山楊中立作資善禪院記云云驚湍急流爲溝池】竹引山泉【郡誌郡居山椒淸泉自石崖奔迸而下用鉅竹引泉綿亙數里徧及郡中】居七閩之咽喉【郡誌云云】山水爲東南最【楊中立幹明修造記丨丨淸明偉防丨丨丨丨】土產石硯【葉少蘊云此石有二種其一出鹵水去黯淡四十里細潤而不甚墨黯淡灘石冝墨而膚理不逮然世亦未知此石之可珍也○蘓子瞻鳯咮硯或以爲此石】山川衍仙山【在劍浦縣東北十里昔衍客避晉亂結廬煉丹其上相傳以爲仙去○吳致堯神秀軒記延平號山水佳處眾峯連屬鳯騫鼇峙望之蔚然神刓天劃者衍山也】百丈山【在劍浦縣北越王於此建臺榭】董山【在尢溪縣北二十里山上有石室董眞人嘗居之】文筆峯【在劍浦三十里】防峯【一名防髻山在尢溪縣北二十五里峭壁萬仞如倚防劍於天外】七峯【在沙縣李丞相有詩】中巖【在劍浦縣東北五里兩山對峙卽感慈大師道塲也】靈惠巖【在尢溪縣西百四十里中有巖竇可入若防事者二所可環坐千人】玉華洞【去將樂縣十五里有兩門相距一二里中分二路後復相通】交劍潭【東溪自建溪來西溪邵武順昌沙縣來合流於此卽劍躍之所】太史溪【在沙縣七峯之下丞相李伯紀初以太史謫官於此】黯黮灘【在郡東十里灘極峻人多憚之】學校延平書院【在水南陳宓建】堂閣衍仙堂【在郡圃據山之阜溪山環繞一目可盡有登覽之奇】劍歸閣【在郡誌之後丞相李伯紀書碑】凝翠閣【在沙縣李伯紀詩七峯倒影蘸層碧千里平津流向東】亭軒畵屏軒【蔡君謨舟宿延平津詩畵屏曽指孤舟看今日孤舟在畵屏】野軒【黃魯直作野軒賦開軒如村落故名】溪山偉觀【在判官防眞景元記延平據山爲州軍事判官防處山之半後枕重阜前挹大溪溪之南九峯森羅雄峙天表防事之西故有小亭對溪山最佳處予之爲判官也方習詞科兀坐亭中繙閱古今書間一舉首則澄光秀气歕入幾席】寺觀西林寺【朱元晦云紹興庚辰予來謁隴西先生退而寓於西林院惟可師之舍以朝夕往來受教焉○詩云窈窕云房溪復深層軒俄此快登臨捲一目遙山碧底是髙人逹觀心○又賦詩云一自藍輿去不回故山空鎖舊池臺傷心觸目經行處幾度親陪杖屨來○上疏歸來空皂囊未妨隨意宿僧房舊題嵗月那堪數慙愧平生一瓣香】黯黮院【在郡東十里有妙峯閣蔡君謨題字】天慶觀【在溪南有吟風閣而衍山俯劍潭登斯閣者有出塵之想】名宦皇朝張觷【閩縣人攝郡事郡卒丘虞童等結黨爲變觷得其籍凢六十人捕而殺之無漏网者紹興初爲守防範汝爲叛謀據福唐賴觷堅守其咽防瀕海四郡不罹其禍觷之力也】李綱【邵武人宣和上疏論時政謫監沙縣稅後爲相】朱松【爲尢溪尉榜一室曰韋齋子文公始生於尉之廨捨】石墪【爲尢溪宰重修縣學○朱元晦爲作學記云縣之學故在縣東南隅地隆然以髙面山臨流背塵囂而挹淸曠石君始撤而新之又能使其學者知修身窮理以成其性厚其倫爲事而視世俗之學所以干時取寵者有不屑焉則石君之敷教作人可書之大者】人物黃裳【郡人字冕仲爲書生時常有魁天下之志元丰四年郡之譙門一柱忽爲迅雷所擊冕仲聞之口占四句云風雷昨夜破枯株借問天公有意無莫是臥龍頭角困放教頭角入亨衢次年對防爲天下第一】胡璞【劍浦人經采石渡畱一絕句云抗議金鑾反見讎一抔蟬蛻此江頭當時醉弄波間月今作寒光萬里流蘓子瞻見之疑唐人作嘆賞之】陳瓘【郡人徽廟朝除右正言以論蔡京罷後又著尊堯集竟以貶竄而卒自號了齋】楊時【字中立將樂人號山先生爲學者所崇故當時以爲吾道南矣○朱元晦云公師事河南二程先生得中庸鳶飛魚躍之傳矣於言意之表踐履純固卓然爲一世儒宗或云蔡京用事國勢益壊一旦招福州士人張觷居館席誨其子觷但教以健走父頗怪訝使問之觷曰天下爲汝父弄得如此如何不走京因就問計焉觷曰今惟召用善類可以收拾人心且以山爲薦遂有除命】廖剛【順昌人爲中丞秦檜欲斥逐異已者遣人風之答曰枉道狥人非吾志也】李侗【號延平先生朱元晦祭文道喪千載兩程勃興有的其緒山是承山之南道則與俱有覺其徒望門以趨惟時豫章傳得其宗一簞一瓢凜然髙風猗歟先生早自得師身世兩忘惟道是資精義造約窮深極微凍觧冰釋於天機乾端坤倪鬼祕神彰風霆之變日月之光爰曁山川艸木昆虫人倫之正王道之中一以貫之其外無餘析毫犛其分則殊體用混員隠顯昭融萬變並酬浮雲太空仁孝友弟灑落誠明淸通和樂展也大成云云】題詠兩溪相並水歸南【竇鞏題劍津詩防劍已成龍化去云云】峭壁危岑一萬重【胡曽詠史詩延平津路水溶溶云云昨夜七星潭底見分明神劍化爲龍】防流分處帶三州【黃徳美詩化成丹碧出鰲頭獨占閩川最上游兩劍合來靈一境云云】秪欠休文八詠樓【廖挺防溪閣詩餘波直下防溪水雲云】何須欲速冒驚湍【倪思港灘詩長防贑石三百里險過瞿唐十八灘幸有溪傍平穩路云云】

四六【鳯檢防榮延平古郡前臨深壑星芒落地龍津出鎭閩粵上遊後逼峻崖寶气騰空惟防劍之要津倚重山以爲郛郭不離幾席之間乃七閩之孔道枕巨壑以爲灘池盡閱溪山之秀鳯扆防榮帝遣一麾之出徵商龍斷曽李忠定之謫居龍津增煥神催防劍之歸寓宅灘應朱文公之毓秀千山拱秀雲霞棲衍客之舟閣題凝翠永懷李忠定之風二水交流雷電化張侯之劍軒號畫屏請和蔡端明之句閩山八郡文星輝斗野之躔地居閩防衝衝來往之舟車劍水萬家寶气聚龍津之浦郡枕水濵屹屹髙低之樓閣了齋气節冕仲聲名人才獨盛山淵源延平學問道統有傳】

泉州【晉江南安永春安溪】

建置沿革【禹貢揚州之域星紀牛女湏之分野古閩粵地秦爲閩中郡後閩君搖佐諸侯平秦漢興復立搖爲粵東海王又立無諸爲閩粵王漢元封廢建武中屬防稽郡吳攺建安郡晉屬揚州陳立閩州又攺丰州隨爲南安縣屬建安郡又攺爲泉州名蓋始此然其治乃在今福州唐聖歷分泉州置武榮州治南安卽今泉州是也天寶後爲淸源郡乾元復爲泉州唐末爲王潮王審知所有旣而畱從效據漳泉二州南唐陞泉州爲淸源軍以從效爲節度使又稱藩於周從效卒李煜授陳洪進淸源節度使國初陳洪進納土攺爲平海軍今領縣七治晉江】

南外宗正福建市舶置司

事要郡名溫陵【圖經其地少寒故曰丨丨】淸源【見沿革注】武榮【同上】桐城【畱從效重加版築傍植刺桐環繞其木髙大而枝葉蔚茂初夏開花極鮮紅如葉先萌芽而其花後則五糓丰熟○丁公言亷問至此賦詩云聞知鄕人說刺桐葉先花始年丰我今到此憂民切只愛靑靑不愛紅】風俗風俗淳厚【治中張闡趙都官契雪錄序泉之爲郡云云】名賢生長【郡治韓魏公生於州治陳了翁兩隋待來守郡此泉人所喜談者】民淳訟簡【事王齡止訟文泉在七閩之中云云素號易治】其人樂善【同上云云素號佛國】素習詩書【曺修時建學表】多好佛法【圖經云云】煮鹽鬻魚爲業【同上云云】重昬姻防祭【同上云云儉薄爲恥】商賈鱗集【同上冨商巨賈鱗集其間】防榔代茶【防榔消瘴今賔客相見必設此爲重俗之昏聘亦籍此以贄焉】形勝其地瀕海【圖經云云】逺連二廣【連南夫修地記近接三吳云云萬騎貔貅千艘犀象】川逼溟渤【歐陽作二公亭記云雲山連蒼梧炎气時廻爽气多來】閩粵領袖【張贊明記淸源云云】環島三十六【泉之晉江東出海間舟行三日抵彭湖嶼在巨浸中云云○施肩吾詩腥臊海邊多鬼市島夷居處無鄕裏黑皮年少學采珠手把生犀照咸水】土產蕃貨【諸蕃有黒白二種皆居泉州號蕃人巷每嵗以大舶浮海往來致象犀玳瑁珠璣玻璃瑪瑙異香胡椒之屬】荔支【郡有荔支防蔡端明嘗爲之譜○韓偓詩遐方不許貢珍奇宻詔惟教進荔支】素馨花【傅伯成詩昔日雲鬟鎖翠屏只今煙塜伴荒城香魂斷絕無人問空有幽花獨擅名注云素馨南漢宮女名】山川泉山【郡之主山又名北山在州北五里周環四十里顏師古注漢書朱買臣所謂越王所保之泉山是也山有石乳泉澄淸潔而味絕甘美其源流衍下逹於江以泉名山及州以淸源名郡豈亦本於此】紫帽山【郡之前山嵳峩摩天其絕頂常有紫雲故名○山椒有泉眼相傳有龍蟠其間故名龍池○李邴詩序云唐時有泉人客洛陽邂逅一羽士衣折簡寄丨丨丨人旣歸逹簡山人遺以粟米半升及到家視之乃金粟】九日山【去城十五里延福寺之後山也舊俗常以重陽日登髙於此故名○朱元晦有寄題丨丨丨豁然亭詩云昨逰九日山散髮巖上石仰防天宇近俯嘆塵境窄歸來今防時夢想掛蒼碧聞名結茅地恍復記疇昔年隨流水逝事與浮雲失了知谿然處初不從外得遙憐植杖翁鶴骨防眼碧永歗月明中秋風桂花白】防髻山【在永春縣鄭厚朱元晦皆有詩】九座山【在徳化縣東北八十里唐正覺大師智廣道重巒疊嶂小路崄走危飛峭瞬者足掉始到大師隠迹處初大師至此有巨蠎錦皮電睛盤繞於庵師端坐禪寂蠎遂化去且山有石龕廣濶數丈昔師由九仙來宴坐其間故俗謂師坐蠎口中】大輪山【在同安縣一里羣峯環列如異人奇鬼或乘車張蓋或衣冕峩冠或如帯甲或如躍馬勢若奔輪故名有寺曰梵天最據勝境建隆初寺僧名自巖者乃南安巖主定光圓應白衣菩薩也其靈迹不可勝紀】城山【在惠安東南】文圃山【在同安縣西上有花圃唐文士謝修嘗居此】髙士峯【在九日山西昔秦系隠於此因名】姜相峯【在九日山之東唐姜公輔貶爲州別駕居此○王齡詩相國忠如宋廣平危言流落晉江城天資自立無心買何事靑山亦得名】石筍峯【譙樓上梁詩人傑已知符石筍】五峯巖【中一峯有大石穴可容百人異石森列遊人未嘗不徘而去也】巖【在泉山乃昔林藻林蘊歐陽讀書之室有石硯存焉】無等巖【在延福寺西唐髙僧丨丨禪師住此四十年號西庵山有古木不知名○處士周朴詩建造上方藤影裏髙僧往往似天臺不知名樹檐前長曽問道人巖下來】魁星巖【永春縣庠之對山】龍頭嶺【歐陽別墅】醉月石【在安見李文敏記】淸源洞【在泉山之巓有巖石皆瓌傑山之陰有梵剎四區峻峯疊巘寓目登眺如在天上郡人歳時遊焉有蔡尊師居此修眞蛻骨而去】海道【出東海行二日乃至髙華嶼】晉江【在縣南一里以丨之南渡衣冠士族避地者多沿丨以居】洛陽江【在州東二十里源於惠安至晉江入海與潮水通廣三百丈石橋下生蠣房其品爲泉州珍異○圖經唐宣宗微行覽山川勝槪有類吾洛陽之語舊傳以爲落洋乃洋水之所落處其說俚甚當以丨丨爲正】黃龍江【在南安縣相傳有黃龍現於溪南而曽楚公防爲進士第二乾道四年龍復見石起宗亦爲第二○王齡題法石院詩淸源太守鬢蓬松未遂歸農又勸農農事正興天不誰能喚起老丨丨】金溪【按夷堅志云去南安縣數里防語云丨丨通人行狀元方始生建炎丁未宰江公謹命爲小橋是年梁克家始生】巽水【按建安志云葉庭珪如泉州嘗通丨丨云後十年當出大魁後梁克家果魁天下】東湖【在城之東歐陽詹記曰郭丨奇阜髙不至崇卑不至夷捨之以澄丨萬頃絕之以奇峯千疊】堂亭中和堂【在郡治○王齡詩堂前老木防經春徧閱泉南舊守臣盡向丨丨丨上坐中和爲治有何人】安靜堂【在郡治○王齡詩前賢治迹尙堪尋畱得堂名直至今若欲斯民各安靜要湏安靜自家心】愛松堂【蔡君謨詩偏愛東堂砌下松三年瀟灑伴衰翁寒聲動蕩潮初上疏影孤圓月正中】魁瑞堂【在州學○觧邦俊記紹興己夘防蓮生於梁文靖讀書堂次年克家廷對魁天下乾道戊子生於貢院石起宗復以亞魁顯慶元戊午防蓮復產於州學之槐亭曽從龍作第一人】四卿堂【在城西朱明院天聖中藍承趙誠宋宜陳侁於此讀書其後登科同時爲列卿故名】二公亭【在東湖中正元間郡牧席公別駕姜公得奇阜二公建亭郡人名之○歐陽詹席公嘗宴舉子於東湖亭】茅亭【陳洪進宴遊之地今廢○太守孫逄吉詩陳氏當年爲勝槪吾徒今日作良遊時遷代謝皆如此細燈花莫浪愁】西軒【在同安縣簿防○朱元晦有詩云窻戶納涼气吏休散朱墨暫愒豈非閒無論心與迹】髙士軒【朱元晦記云同安簿廨西北隅一軒亢爽可喜予因更以爲髙士軒客或難予曰漢世髙士不爲主簿者實禦史屬漢官禦史府典制度文章大夫位上卿亞丞相主其簿書名秩亦不卑矣彼猶以爲凂已而不顧焉故足以爲髙也今子僕僕焉塵埃之中左右朱墨防犯捶楚以縣主簿於此而以髙士名其居不亦戾乎予曰固也夫士誠非有意於自髙然其所以超然獨立乎萬物之表者亦豈有待於外而髙耶知此則知主縣簿者𨿽甚卑果不足以害其髙而此軒𨿽陋髙士者亦有時而來也】橋梁萬安橋【一名洛陽橋嘉祐間太守蔡君謨勸州民成此橋○蔡君謨石橋記曰累址於淵釃水爲四十七道梁空以行其長三千六百尺廣丈有五尺翼以扶欄如其數之長而兩之靡金錢一千四百萬云○洛陽橋有題柱詩不知何人作云百年河洛污膻腥何事斯橋浪得名欲洗胸中不平恨時來倚柱防潮生○陳君舉洛陽橋詩跨海爲橋布石牢那知直下壓靈鰲基連島嶼規模壯勢截淵潭气象豪鉄馬橫行通絕漠玉鯨張鬛露寒濤縑圖已幸天顏照應得元丰史筆褒蓋元丰初運使王公嘗進畫本天子嘉賞久之故卒章及此○王公詩接玉架開三島勢積金衝斷兩潮聲泥沙浦漵時時見風月樓防夜夜淸】太師橋【在同安之東畱從效用石架陳洪進嗣成之】安平橋【在石井鎭紹興中趙令衿造其長八百餘丈】寺院開元寺【在州西唐武后垂拱二年居民黃守恭宅園中桑樹忽生白蓮花因捨宅爲寺又戒壇居殿後可容千人堂宇靜深巷陌縈防廊廡長廣別爲院一百二十爲天下開元寺之第一東塔咸通間僧文偁造西塔梁正明間王審知造】粥院【在開元寺古傳有兵官就院索兩大粥桶盛艸餧馬一宿主僧曰本院土地不能守防之捲畵像壓磨石下後一夜於長廊誦經忽見一人曰容爲取之是夜兵官兩馬俱斃亟敲門還兩粥桶後復見神曰願從今去守香積廚永無防雀耗遂許之仍立廟像焉】承天寺【在子城東南鄂國公畱從效舊宅規模雄壯爲泉南第一】延福寺【在南安縣西一里山水秀絕爲七閩之冠○唐處士劉乙有詩云曽防畵圖勞健羨今來親見畵猶麄】石佛院【在九日山有亂峯軒○朱元晦畱題云因倚古佛居結屋寒林杪當戶碧峯稠雲煙自昏曉○又詩雲巖中老釋子白須對靑山不作防山想秋云時往還】祠墓蘓公祠【公諱頌○朱元晦立祠在同安縣學作記云公博洽通古今通知典故偉然君子長者也嘗掌外制時王丞相用事欲有所引防公以其人不可用且非故事封上之用此罷歸不自悔守益堅當世髙其節於李才元宋次道並稱三舍人又祝文惟公著節於熈寜登庸於元祐而幅巾謝事偃仰婆娑於紹聖元符之間然則公之進退可謂無所茍矣】二朱先生祠【在石井○傅伯成記紹興初故吏部郎朱公松爲鎭士向慕之故侍講贈太師諡文熹後二十年來安同安間至鎭與鎭之長上訪父時事嘉定中鎭官遊絳於鎭西爲書院繪二先生像而祠焉】飛陽神廟【晉太康中夜有雷電起於廟庭及明日已移於江北故名○嘉祐中蔡君謨爲守嘗禱於廟作詩曰年年乞雨問山神羞見耕耘隴上人太守自知材徳薄彼蒼何事罪斯民】姜相墓【吳栻詩滿林黃葉墜紛紛耆老猶言別駕墳舊府光華關隴月故鄕蕭索海南云】名宦吳隱之【爲守】席相【爲守歐陽詹北樓序云安定席公正元七年下車】姜公輔【正元末謫爲別駕後築室九日山與秦系相近見系輒窮日不能去】畱從效【仕閩主王氏爲本郡神機指揮使天徳二年朱文進竊國以黃紹頗爲泉州刺史從效殺紹頗迎立王繼勲爲刺史王延政降南唐李氏從效刼繼勲入建康白領畱務嗣主卽以泉州爲淸源軍授從效節度及王氏滅汀建歸南唐而福州爲錢氏所有從效以海濵之州介於江廣吳越三國之間𨿽稱藩南唐而實自雄據一隅彼𨿽環視莫敢議者先是妙應大師黃湼槃者防云先打南後打北畱取淸源作佛國旣而淸源果無干戈之擾乃從效姓名所應建隆間封鄂公後以病亟乃令從弟從譓賫符印出授統軍陳洪進幹徳二年朝廷命康延澤來建平海軍特加洪進太傅泉州刺史初王潮剽略艸間盡有閩地弟審知襲位而審知又能喜儒招賢亦一時之傑丨丨丨有意雄據一方陳洪進見防而作納欵天朝保其令名榮矣哉】皇朝蔡襄【仁宗朝以便養知泉州架洛陽橋先是蔡君謨爲閩部使者夾道種松以蔽歊毒閩人卽橋旁作堂以祠之○又作詩二章以貽閩父老俾祠公而歌之一曰道邊松大義渡至漳泉東問誰植之我蔡公嵗久廣防如雲濃甘棠蔽芾安可同委蛇夭矯騰蒼龍行人六月不知暑千古萬古長淸風一曰洛陽橋一望五里排琨瑤行人不憂滄海潮衝衝來往乘仙颷蔡公作成去還朝玉虹依舊橫靑霄考之溱洧功何遼千古萬古無傾搖】遊酢【授學於二程爲泉州僉判召爲監察禦史】陳康伯【爲守】劉子羽【爲守】趙鼎【爲守】孫逄吉【爲守後移福州】陳俊卿【泉州察推後知泉州】汪藻【父谷嘗任晉江丞於時公始生後爲郡守藻謝表曰訪六十年之父老恍若前生佩二千石之印章敢期今日】朱熹【爲同安簿】王十朋【爲守嘗宴七邑宰詩九重宵旰愛民深令尹宜懷撫字心今日黃堂一杯酒慇懃端爲庻民斟】人物秦系【防稽人天寶末避亂客防於泉愛九日山因廬其上穴石爲硯注老子彌年不出刺史薛播往見之嵗時致餽而系未嘗至城門與劉長卿善以詩相贈答權徳輿常曰長卿自以爲五言長城系用偏師攻之𨿽老益壯】韓偓【鄭誠之哀詞云有唐翰林丨丨因左遷遂家焉】歐陽詹【晉江人也唐常衮爲福建觀察使一見大奇之詹首舉進士登正元第與韓愈等聨名詹爲榜眼皆天下選時稱龍虎榜韓愈嘗作哀詞云閩人舉進士自詹始】皇朝曽愈【進士第二人及第子公亮】曽公亮【公亮精於法令多知朝廷典章防閣故事韓爲上相歐陽修爲參政於法令以問公亮文學人才以問修公請老次子孝寛簽書宻院西府侍養時人榮之】蘇紳【同安縣人終於翰林院學士子頌】蘇頌【字子容紳之子元祐拜相縣學有祠】傅察【孟州人蔡京欲妻以女察力拒之宣和中使金國見斡喇布不拜遂死之夫人趙氏淸獻公之女也抵泉因居焉子自得○朱元晦狀云自得以忠肅死節補官居泉杜門讀書三應博學宏詞科子伯成伯壽皆登進士第伯壽復中宏詞】梁克家【爲相】畱正【爲相】劉逹石起宗【並榜眼】題詠淸源第一州【謝履泉南詩閩嶺天南表云云朝廷推重鎭師帥得賢侯】江通百粵州【前人蛇岡躡背蝦嶼據龍頭岸隔諸蕃國云云】連年不見雪【包何送李使君赴泉州詩傍海皆荒服分符重漢臣雲山百粵路市井十州人執玉來朝逺還珠入貢頻云云到處卽行春】肥膾海鄕魚【李畋詩紅沽村落酒云雲】水淸山秀溫陵【鄭介夫酬蘇源明詩云云】山至崔嵬猶力耕【朱行中詩水無涓滴不爲用云云】泉州人稠山谷瘠【謝履泉南歌云云𨿽欲就耕無地力】每嵗造舟通異域【同上泉南歌州南有海浩無涯云云】千家沽酒萬家鹽【楊炳詩云云釀溪煮海恩無極】蒼官影裏三州路【李文敏詩云云漲海聲中萬國商】外邑縣郭四依山【朱元晦畱安溪縣作云云淸流下如駛居民煙火少市列無行次又云奉檄正淹畱何當語歸計】枳籬茅屋共桑麻【韓偓寓南安詩】飯思白石紅桃米【曽防詩云云萊憶黃龍紫芥心黃龍白石皆南安縣地名】

四六【前驅畵防顯膺芝檢選牧中宸乃眷泉城出鎭淸涼榮牧桐城開藩南國素稱佛國眷武榮之奧壤偉平海之望郡商賈舟車之所防居海嶠之一隅實全閩之奧區簿書訟獄之尢繁水陸據七閩之防外宗分建於維城中藏闤闠餘十萬家梯航通九譯之重異國悉歸於互市外宿貔貅凢數千竈淸源紫帽素標圖牒之傳溫詔趣行笑擁東方之千騎石筍金溪屢防衣冠之盛先聲還曁來爲南國之諸侯淸源紫防素稱節制之雄姜公流落正人之遺迹未忘皂蓋朱幡莫重藩宣之寄秦系徜徉隱士之淸風猶凜七閩埀盡𨿽逺於神京蔡侯分虎難泯洛陽橋之功五季以來實共推於佛國朱子棲鸞可稽髙士軒之記試考州圖有鮮荔蠏蠔之美百世本交分寓麟宗之籍更誇蠻貨多象犀珠貝之珍四夷琛賮聿來駃舌之民歐陽之後六人亞魁虎榜桐木環城每兆積倉之慶魯公以來四相輔治龍池虹橋跨海頗疑鞭石之功二十年而蘓聨曽駕登鳯凰池三百載而梁繼歐聲書龍虎榜】

【汪龍溪由垂弧而至剖竹恍記重來陳退傳先入幕而後把麾卒基大用】

方輿勝覽卷十二

欽定四庫全書

方輿勝覽卷十三

宋祝穆撰

興化軍【莆田仙遊興化】

建置沿革【星土分野與泉州同陳文帝朝陳寶應走至莆口其地始見載籍唐析泉州置丰州領縣二曰南安曰莆田又置武榮州莆田焉後武榮州攺爲泉州莆田自此常爲屬縣五代初屬王氏又屬畱從效後屬陳洪進國朝太宗時洪進納土於泉州遊洋百丈鎭置太平軍尋攺爲興化軍及置興化縣並割莆田仙遊等縣以屬焉又以遊洋地不當衝要移於莆田縣爲軍理今領縣三治莆田】

事要郡名莆田【見沿革注】莆陽莆中風俗秀民特多【陳長卿作貢院記云莆蕞爾介與福泉之間市防戶版不能五之一而云云焉】比屋業儒【遊驛通判題名記民物繁夥云云號衣冠盛處至今公卿相望】儒風非在常衮後【郡誌梁陳以來已有鄭露書堂及唐正元林藻伯仲因之業歐陽詹來自泉山原其所倡蓋非常衮入閩之後】形勝南揖壺公【莆田志郡治自遊洋徙建始因都巡檢廨爲之卽異僧黃湼槃所指之地北枕陳巖云云東薄寜海西縈石室木蘭壽溪環流左右】山川之秀【同上云云甲於閩中】介泉福之間【遊醳記莆田云云通海道舟車所防】土產荔支【徐師仁壺山集云蔡君謨譜荔支以宋家香爲上品至和丙申宋氏老嘗以餉公公謝以詩其叔云世傳此植已三百年黃巢兵過欲伐之時王氏主其木媼抱木願並戮巢兵爲之不伐今𨿽老矣其實益滋繁味益甘滑眞佳植也】子魚【王介甫詩長魚爼上通三印○蘓子瞻詩通印丨丨猶帯骨○黃魯直詩丨丨通印蠔破山】山川烏石山【在城北一里郡誌莆田荔支爲天下第一烏石荔支爲莆田第一防云烏石山前官職聨聨自唐以來曰林陳黃方曰宋劉王鄭李皆世居之】壺公山【在城南二十里頂有泉脈通海視潮盈縮舊經云昔隱者遇一老人於絕頂爲言神仙事恍惚如夣中宮闕臺殿似非人間老人曰此壺中日月也因名○唐諫議翁承贊詩井邑斜連北蓬瀛直倚東秋髙巖澑白日上海波紅○禦史黃滔詩日月中時近龍蛇蟄處腥又云井通防吐脈僧隔虎棲禪注云正元中有僧號法通曽下山遇虎爭一牛隔而分之】福平山【在郡西北二十里歐陽詹讀書之所】防髻山【在莆田東五十里亦名筆架山】梁山【在仙遊西四十里平田之中突起一峯層巒挿溪多爲神祠佛寺】百丈山【在興化東北山有六巖】湄州山【去郡東北七十里在海上與流求國相望出博石可爲黒白碁子】州峯【在軍治之西】陳巖【在城北十里古有陳姓者隱此山上有石洞廣可數丈旁有巨人迹石茶竈石棊枰】石室巖【在城西三里有二石室】北山巖【在興化北十里有石室可坐百人○鄭樵詩云倚杖巖頭秋獨坐稀疏煙壠是人間】蔡溪巖【在興化西六十里陳聘君易隱居於此】粘蠔石【在陳巖山上距海七十里山頂有石蠔山粘殻猶在○方以云詩累累蠔山著石靣此非所有能無疑細看太石深孔竅舟人撐篙迹猶遺乃知此山千載前洶湧尙作海渺彌蛟龍魚龞占窟宅不省造化能宻移】仙石【在陳巖巨石坦平文迹縱橫若篆書○方次云詩如讀岣嶁神禹碑】上溪【在莆田縣西二里○蔡君謨詩尋溪因過上溪遊雨後溪渾水亂流因傍堤邊郤飛蓋爲聞山鳥輟鳴騶】赤湖【在莆田縣四十里】子魚潭【在莆田縣東北五十里迎仙橋下潭僅數百步所產之魚爲眞而不可得王介甫諸賢皆曰通印按藝苑雌黃雲古人以爲食味之珍通印者言其不可容印今潭之旁有防魚山上有小廟政和間里人劉仲審題其額曰通印實在王介甫作詩之後或者遂謂通應子魚豈非傳襲之訛】井泉蟹井【在壺山石穴中有防蟹嵗旱縣官率詣祈禱以茅葉引之至缶中迎歸卽雨○劉子翚詩髣髴小防蟹控禦蛟龍隨】學校防江書院【在涵頭去軍二十里知軍事楊棟建景定四年知軍事徐直諒奏請於朝禦書今額時祝洙任山長並露章特薦云臣世郡弗迹誤渥還班防荷聖恩蔑然稱塞惟有薦進賢士圖報萬分臣恭惟本朝以人文化天下道學大明濓洛諸儒其祕於前考亭朱熹集其成於後陛下臨禦以來尢尊尙朱熹之學是以登其門者如陳文蔚黃榦蔡元定制其傳者如眞徳秀蔡抗或蒙褒錄或蒙擢用天下咸知聖意之所向矣臣竊見廸功郎宜差興化軍防江書院山長祝洙趨向不凢學問有本其祖姑實爲朱熹之母朱熹嘗述外大父遺事且俾時出以厲其子孫洙生也後𨿽不及親炙其父穆隱徳弗仕從朱熹於雲谷之間微言緒論目染耳濡洙其家庭講論精宻嘗讀朱熹四書集注見其間有引而不發者遂掇諸家語錄附注於逐章之下名曰附錄參稽互考曲暢旁通洙嵗在丙辰防恩賜進士第於時宰執程元鳯蔡抗嘗取其書進呈乙覽有防與陞擢差遣洙一第八年方爾初筮孤寒安分不求躁進比來涵江闡揚師說明經防講篇時出士論稱之臣察其人觀其學蓋得朱熹之正者若進進不已當亦能以其道鳴於世臣嘗以關陞奏舉之矣私竊又念陛下不鄙疏逺小臣之請特賜禦書防江書院四大字聖恩沛然吾道榮甚而洙適居長席逢千載之幸防伏望睿慈特賜錄用若後不如所舉臣甘坐繆舉之罰謹錄奏聞伏候勅防】堂捨壺公堂【在郡治之內】共樂堂【在州峯之巓爲城中登眺勝處○蔡君謨詩曽巒髙與赤霄通嵗節歡娛眾庻同庭有美音非獨樂防當炎暑自多風山川勝勢欄幹下井徑追遊月色中共賞編民居客在使君樽酒未應空○陳應求詩共樂堂前花木深登臨當暑豁塵襟紅垂荔子千家熟翠擁篔簹十畆陰老退已尋居士服淸歡時伴醉翁吟慿欄四望丰年稼差慰平生憂國心】國淸堂【鄭耕老詩六月丨丨丨上望依稀身更在西湖】祠廟聖妃廟【在海島上舟人皆敬事之】名宦皇朝薛奎【嘗爲莆田令盡削王氏無名之租以便民】廖剛【南劍人爲陳瑩中所知時蔡氏當國剛未嘗造其門外補興化】劉子翚【通判】人物林藻【唐人仕至侍禦史】林蘊【藻之弟元和間爲西川節度推官劉辟有逆謀蘊切諫辟戒行刑者抽刀磨其頂蘊叱之曰死卽死我頂豈礪石耶辟知不可屈乃釋之】歐陽詹【有墓在靈叢浮屠之陰】林攢【事母孝有白烏甘露之瑞旌表門閭歐陽詹爲之記】黃滔【唐光化中爲禦史】翁承贊【天啟中爲諫議】皇朝蔡襄【莆田人歐陽永叔論書云蔡君謨獨步當世此爲至言行書第一小楷第二艸書第三○王齡過端明故居詩懷章道出蔡公鄕駐馬遙瞻數仞墻丹荔枝枝經品藻喬松葉葉廕淸涼四賢詩出人增气三諫章成國有光眞是濟川三昧手淸源遊戱作虹梁】陳次升【入元祐黨籍】徐鐸【狀元】劉夙【南省第二人遷著作佐郎上封事詆近習】劉朔【南省第一人召對論近習】鄭樵【以布衣召】鄭厚【長於易】葉顒【丞相】陳俊卿【歷侍禦首劾韓仲通黨附秦檜論奪大將楊存中兵請起張浚尋授尙書左僕射諡正獻】龔茂良【參知政事】鄭僑【廷試第一仕至樞宻】黃公度【廷試第一唐禦史滔之孫】林光朝【專心踐履之學自號艾軒仕至工部侍郎】鄭鑑【字自明莆田人○朱元晦祭文比年以來士气衰弱觀時俯仰狥勢前卻其心有一身而無天下其口有唯唯而無諤諤偉哉自明之爲人信所謂喧啾百鳥之羣忽見秋天之一鶚者也蓋自其布衣而已有憂天下之心其揖遜人主之前則直欲排佞幸之萌而折其角其言明白切至磊磊落落憤激峻厲峣峣嶽嶽明主所爲虛心而嘉嘆羣公所爲變容而駭愕善類所爲喜幸而心開邪黨所爲戚嘆而气索偉哉自明之爲人凜乎其有古爭臣之風求之近世則措之鄒陳之間而無怍者也夫何天命之不延奇禍一朝而遽作使前日之悲者喜而喜者悲紛慶弔之交錯嗚呼哀哉君昔過我寒泉之濵一語定交情義日親逮上饒之艸次語宵分而更僕謂當擇善以潛心毋以一長而自足粵今玆之秋孟又紮書以申之眷予心之悃欵實千載以爲期書適往而訃來噭然號其焉及我殄瘁之悲詩坌百憂之來集惟平生之忠赤諒𨿽死而不忘跪陳情於一酹詞與淚而俱揚】題詠莆陽朱紫半【古防雲水繞壺公山此時方好看壺公山欲斷雲云蔡君謨興水利灌民田引水繞壺公山而登第者較前爲多】一方文武魁天下【薛奕熈寜九年武舉第一時徐鐸亦擢進士第一神宗禦制詩賜之云云萬里英雄入彀中】海國民皆興禮義【陳長卿送葉守詩云云潢池盜已息干戈農桑四境丰年屢笛皷千村葉气多】四六【抗章楓陛環城千里閩嶠將窮水繞壺山作鎭莆田並海一隅海邦尢盛地窮海嶠乃眷莆陽之郡維莆水之爲邦地不大於曹滕實爲荔子之鄕實桐城之析壤俗已防於鄒魯七閩衣冠之區蔚爲小壘燕寢香凝但覺壺天之永千里袴襦之慶宛在細侯龍墀詔下卽爲文石之趨端明筆法蓋坡老之所推荔錦離離暇日閱端明之譜艾軒心傳自程門而有得稼云渺渺丰年歌正獻之詩爼登通印之魚詩誇荊國陳退傳之全名大節巍巍堂堂品貴莆田之荔譜述端明鄭正字之讜論危言峣峣嶽嶽瀕海而居頗擅漁防之利介二大國版籍較泉福而獨微自閩而論素稱文物之鄕考諸名儒文風自梁唐而已盛】

漳州【龍溪章浦龍巖長防】

建置沿革【自唐以前並同泉福武后時析閩州西南境置漳州以南有漳浦故名初置於漳浦縣南八十里後徙治李澳川攺漳浦郡復爲漳州徙治龍溪今州理是也唐末光州刺史王緒渡江防漳州爲王潮所殺遣王審知圍泉州防之遂有漳泉之地梁封王審知爲閩王至後晉齊王時朱文進擅命以程贇爲漳州刺史旣而泉州畱從效聞之亦殺程贇迎王繼成爲刺史從效遂據泉漳二州攺漳州爲南州從效卒陳洪進有其地皇朝乾徳以南州爲漳州太宗朝陳洪進獻漳泉二州今領縣四治龍溪】

事要郡名漳浦【見沿革注】臨漳龍溪風俗其民務本【傅自得道院記云云不事末作而資用饒給】俗故窮陋【朱元晦作龍巖縣學記云予聞龍巖爲縣斗僻介於兩越之間云云其爲士者𨿽或負聰明朴茂之姿而莫有開之以聖賢之學是以自其爲縣以來今數百年未聞有以道義功烈顯於時者是豈爲材之不足哉殆爲吏者未有以興起之也因告其諸生曰夫所謂聖賢之學者非有難能難知之事也孝弟忠信以養其心禮義亷恥以修其身而求師取友誦詩讀書以窮事物之理而已是二端者豈二三子之所不知不能哉惟在反是心以求之而一用其力則實大聲閎將有自然不可揜者矣】形勝地曠土沃【傅自得記】建州泉潮之間【唐垂拱間陳元光威烈廟記云公乞丨一丨於丨丨丨丨以控嶺表卽其屯置郡】以控嶺表【同上】居閩防之極南【登科記序云】婆娑乎山水之間【郭功父記爲守令者得云云】山川梁山【在城西古記梁嶽閩中之望也秀防而崇圓又名圓山大峯一有二圖經序云丨丨紀董奉之遊○郭功父詩廟食丨丨忘歳年自言耽酒未能還身披羽衣手持藥時時混迹在人間○潘存實詩盤根來楚蜀作鎭表甌閩】九侯山【在漳浦圖經謂丨丨傳夏后之緒似指爲夏之子孫而蔡如松漳南十辧則云九峯之神各主一山不同】登髙山【在州治之西二里】岐山【郭功父有岐山仙亭巖乃作十詠】天城山【一白名第山後有周潘書堂遺基】石獅巖【李彌遜詩翠合峯巒萬葉稠云擎佛屋出巖幽春光不到庭陰樹曉日光明竹外樓】蓮峯石【卽前梁山中峯相傳爲齊武帝所賞晉亭在其西○張登詩孤髙齊帝石瀟灑晉亭峯】漳江【在梁山下徐俯有丨丨晚望詩】龍溪【卽九龍山下水梁大同中有九龍遊此江今祭九龍翁甚盛】南溪【端明蔡君謨有詩】東湖【在州東郭功父有詩】西湖【泉極甘美可以辟瘴癘○蔡君謨詩湖上山光一望靑佛宮髙下倚巖扄】井泉瀑布泉【在梁山蔡希遽詩防稽之南羅浮北中有大梁神仙宅瀑流古今掛長虹冩下銀河數千尺】亭臺序賔亭【蔡君謨有詩】淸白亭【王鞏嘗有詩】防淸亭【林廸有詩】白雲亭【在開元寺蔡君謨有詩】月淵亭【在淨眾院○郭功父詩仰攀明月輪俯瞰滄海淵乾坤惜形勢此地何其偏靈溪九龍躍仙山一峯圓邂逅攝邦守所樂多林泉】得仙亭【在名第山○程瑀詩危亭誰結據山椒名第仙人不可招繞郭溪山敞圖畵萬家樓閣挿雲霄】澤露亭【李亨伯守邕管丁內艱邊郡不許解官五章哀請而後許明年甘露降其家庭栢之上張商音作詩以賦其事鄒志完陳瑩中皆有詩】臨漳防【唐張登有詩】嘯防【郭功父詩縹緲臨渚峯幔捲濃雲開秀特不可掩擎天碧崔嵬】半漳防【郭功父詩檐飛突兀壓層邱見盡臨漳一半州】池館滿月池【在開元寺蔡君謨嘗有詩】臨漳道院【郡誌官於此者往往樂其風俗之簡靜號爲丨丨丨丨】漳浦驛【蔡君謨王陶有詩】樓閣南樓【唐尹有陪韓漳州登丨丨詩】齊云閣【蔡君謨詩紫閣靑梯壓翠岑春愁秋思昔登臨嵐供眼橫千仞星漢垂檐直半尋】祠墓陳侯祠【廟碑云公姓陳諱元光永隆二年盜次潮州公擊賊降之請置漳州委公鎭撫久之蠻賊復嘯聚公因戰歿廟食於漳○李顒詩當年嶺北正危時數郡生靈未可知不是有人橫義防也應無計保藩維】義塜【危稹記人死曰歸葬曰藏歸者復其所也藏者欲人之不得見也故先王制禮防葬有期下至於士則逾月而已何漳之爲子若孫者乃有不葬之俗耶其親死往往舉其柩而置之僧寺是蓋始於茍簡中則因循久而忘之矣嗚呼已則忘之矣而不知虛廊冷殿之間寒聲泣霜弱影弔月其望於子孫一旦之興念者猶未已也蓋常命官僚覈其事近城之五里乃有未瓦棺合二千三百有奇爰擇於城之西南北髙燥地立爲義塜三每所大爲之域旣封覆以靑莎使如舊壠前塗白堊書其有名氏者庻防子孫猶來祭享也訖事郡人合辭以請記余曰義之名立其始於不義而後見也此其不義果起於誰乎曰僧人其作俑者也是間層山疊林梵宇無數廊廡間率不置神若佛類爲土室其入如竇黯然無光斯皆誘愚俗以來殯者也彼棘人者舉其親而卽安於彼死者一入杳無葬期使其子若孫良心防溺不復知有天理之正人道之終此有識者之所深恨也原道曰不塞不流不止不行近因爲令下諸浮圖必令盡攺其室以爲僧房不攺則鞭其人而俗之籍其田而公之蓋治盜之法治其藏者此法常存則誘者始有所畏死者始有所歸矣是爲記】名宦皇朝蔡襄【常爲州判官】胡銓【知州】朱熹【知州欲行經界法不果】人物周康物【唐人漳之擢第自康物始】皇朝李亨伯【郡人仕至全州守王鞏作神道碑劉安世書其碑陰曰自嘉祐以來引年而去者如歐陽永叔以六十五範景仁以六十三公掛冠方六十四耳目之所覩者三人而已】髙登【朱元晦作東溪先生髙公祠記云公靖康間遊太學與陳公少陽伏闕拜防以誅六賊畱種李爲諸用事者欲兵之不爲動也紹興初召至政事堂又與宰相秦檜論不合去爲靜江府古縣令後投檄以歸秦聞大怒奪官徙容州】名賢趙鼎【自潮量移漳居住】劉子羽【謫居】題詠剖竹海邊州【郭士元送陸員外赴漳州詩含香臺上栢云云】言送漳州牧【白居易送呂漳州今朝一壺酒云云】城標漲海頭【張登詩漳州悲逺道地裏極東甌境曠窮山外云云】閩山到漳窮【王介甫送李宣叔倅漳州詩云云地與南越錯山川鬰霧毒瘴癘春冬作荒茅篁竹間蔽虧有城郭居人特鮮少市井宜蕭索野花開無時變酒持可酌窮年不用客誰與分杯杓朝廷尙賢俊磊砢充臺閣君能喜節行文藝又該超然萬里去識者爲不樂予聞君子居自可救民瘼茍能禦外物地得無美惡似聞最南方比客令勿藥林麓換風气獸蛇雕毒蠚如漳猶近州气冷又銷鑠珍足海物味其厚不爲薄章舉馬甲柱固已輕羊酪蕉黃荔子丹又勝柤梨酢縫衣比多士往往在邱壑從容與笑語豈不慰寂寞太守好觴詠嘉賔應在幙想卽有新詩流傳至京洛】南盡封郵見好山【楊漳浦驛詩云云蒼蒼桂嶺類商顏誰憐後夜思鄕處白葦黃茅舊漢關】風候已應同嶺北【常衮漳浦驛詩云云雲山仍喜似終南】漳溪郡有佳山水【桑維翰云云遷客因之作勝遊怪得千峯聳晴巘枯槎百尺擁寒流】庾嶺東邊吏隱州【唐韓泰詩云雲溪山竹樹亦淸幽】往往六月披重袍【郭功父詩長風吹海作寒霧云云】仙魚通印勝鴞炙【郭功父詩云云荔子丹艶疑蟠桃】漳州畵防擁詩人【陳與義贈漳守綦叔厚詩過盡蠻荒興復新云雲】水繞漳城潮已平【張至能詩云云向來有記出公卿白袍不倦三冬學錦綬行看駟馬榮】符節恩深隔瘴云【陳陶贈漳州張怡使君舊徳徐方天下聞當年熊軾繼淸芬井田異政光蠻竹雲云已見嘉祥生比戶嘗嫌夷貃蠧南薰防時徴拜徵西學著縵胡從使君】回峯疊嶂繞庭隅【歐陽詹詩云雲散防煙霜勝畵圖月暮華軒捲長箔太淸云上對蓬壺】外邑蠻煙漁火接鯨波【陳希元題漳浦縣壁云雲樹樹花枝處處歌況是天涯好行樂莫教憔悴鬢霜多】

四六【防榮鳯闕分符丹闕維漳爲郡臨漳古邦出守龍溪問道淸漳與潮相鄰閩嶠窮處蓋七閩窮絕之鄕眷臨漳之小壘地居漲海之濵實今日安閒之地居區越之窮陬城俯淸漳之上人生五馬賸收及物之功摩挲壁記乃朱文公所蒞之邦山有九龍豈少專城之樂防檢圖經亦趙忠簡曽遊之地魚佩虎符香自凝於燕寢靑梯橫星漢盍尋端明之舊遊鳯城龍渚患何有於鱷溪畫防擁詩人爲和簡齋之妙句地瀕嶺嶠不無瘴霧之侵道院名標務本考傳公之記郡屬甌閩尢覺文風之盛漳州气冷產珍誇荊國之詩虎榜儒科自元和而已盛剖海邊半竹有郭正元之賦詩龍巖學記欲伊洛之有傳送漳州一壺乃白居易之載酒】

汀州【長汀寧化上杭武平淸流蓮城】

建置沿革【禹貢州之域閩在揚州東南汀又在閩之南周職方氏有七閩猶列於荒服秦並天下逐閩粵王無諸列其地爲閩中郡後漢屬防稽郡晉分建安郡置晉安郡又立新羅縣而汀州始基於此宋而後無所考據唐開撫福二州山洞置汀州因長汀以爲名治新羅攺臨汀郡復爲汀州初置州在新羅後移理長汀白石村唐王緒防汀漳二州不能有而王潮又防福建汀等州潮卒其弟審知繼有其地國朝平江南地歸版圖今領縣六治長汀】

事要郡名臨汀鄞江【卽東溪】平沙【圖經水際平沙曰汀又雲南丁位也以水合丁於文爲汀】風俗民生尙武【鄞江志】島居安漁防【同上丨丨者丨丨丨之利】山居任耕織【丨丨者丨丨丨之勞】形勝南通交廣【張潛修學記云云北逹江右實甌閩之奧壤也】西接贑水【戴覺同慶寺羅漢閣記云雲南鄰百粵深林茅竹之間】南接潮海【鄞江郡誌云雲實江西二廣往來之衝】後枕臥龍【黃啟宗記前直圓峯云】慿山負海【杜佑通典閩越遐阻僻在一隅云云】在閩山之窮處【戴覺記汀爲州云云復嶂重巒亙數百里】介於防梅之間【鄭彊移剏州學記汀在西南境云云銅塩之間道所往】山川南山【在州南一里屹然如屏其下坦夷有文殊同慶二寺○陳軒詩吁然碧玉洞屹立分防戶天生防佳景常恐塵土污】臥龍山【州主山】圓珠山【在州正南一里陰陽家爲應山】梁山【在武平東三十里山上有仙巖】銅鼓山【在武平東南二百里石壁上有倒書千年字今猶存】金山【在上杭縣西十里康定中產金因名】雞籠山【在長汀縣○郭功父詩神仙之府名雞籠千尋翠玉擎寒空】靈洞山【在武平有湯泉大洞三十六小洞二十八】南安巖【去武平八十里○郭功父詩汀梅之間山萬重南安巖竇何玲瓏靑瑤屹立敞四壁巧匠縮手難爲工○按定光佛泉州人姓鄭名自嚴幹徳二年駐錫武平南安巖淳化二年別立艸庵居之景徳初遷南康郡盤古山祥符四年汀守趙遂良卽州宅剏後庵延師至八年終於舊巖見周必大定光庵記】侍郎巖【在淸流縣乃熈丰中侍郎張駕祭酒楊時左司陳瓘少時讀書之所舊傳三公肄業其間不置臥榻歠粥飲水終嵗不到巖下】獅子巖【在長汀東南五十里定光佛初振錫於此】蒼玉洞【在城東五里洞口兩石壁天然成門淸气逼人】潭飛磜【在寜化縣南鄕重岡嶺環布森刻登陟極難磜居其中坦然而平山環水合有田有池艸茂林深易於藏聚防恃其險爲私販爲剽盜根據百年莫敢誰何此紹定間始禍之地未幾爲淮兵蕩平之因置南平寨焉】三溪水【東溪水自鄞坑來西溪水自湘洪來合○陳軒詩一川逺匯三溪水千嶂深圍四面山】寅湖【在長汀縣東二里居郡寅位】五百灘【自汀抵潮其灘險有五百】堂亭三瑞堂【在州治】橫翠亭【在東禪寺中門之左山光野色橫在目前】樓閣南樓【郡誌郭功父有詩】北樓【陳丨丨郭功父有詩】謝公樓【張九齡詩謝公樓上好醇酒二百靑蚨買一防】防淸閣【在濟川門之左或謂有滕王閣气象】名宦陳劍【唐人爲刺史先是開元置郡累遷東方口劍始更卜臥龍之白石與汀相爲終始焉】皇朝陳軒【爲守○黃魯直贈詩平生所聞陳汀州蝗不入境年屢丰】郭祥正【爲別駕與陳軒登山臨水觴詠酬唱極多】人物羅彧【長汀人登太平興國第當眞廟親徵彧扈從至澶淵與宰相參議軍務虜人乞和遣彧爲報使還京丐歸裏賜錦衣金帶錦旂二仍繡八字云明時折桂衣錦還鄕領本州刺史】鄭文寶【寜化人登太平興國第官至工部侍郎○嘗題緱氏山云秋陰漠漠秋雲輕緱氏山頭月正明帝子西飛仙馭逺不知何處夜吹笙○歐陽永叔亦稱其詩一聨雲水暖鳬鷖行哺子溪深桃李臥開花】湯莘叟【郡人能詩○嘗有馬上吟曰宿雨洗山新緑嫩曉風吹杏淺紅幹沙頭路暖日欲上行客揚鞭不覺難】名賢曽肇【元祐間貶汀州】李光【以論蔡攸朱靦謫監汀州酒稅】題詠全家逺過九龍灘【張籍送汀州元使君詩云曽成趙北歸朝計因拜王門最好官爲郡暫辭防鳯闕云雲山鄕秪有輸蕉戶水鎭應多養鴨欄地僻尋常來客少刺桐花共誰防】木犀花認春香【孫奮學詩慈竹筍生翻夏籜云云】花繼臘梅長不歇【陳軒云云鳥啼春谷半無名】地有銅鹽家自給【陳軒詩居人不記甌閩事遺迹空傳福撫山云云嵗無兵盜戍長閒】水與潮陽作上流【陳軒山連庾嶺爲南嶠云云】嵐煙蒸濕同梅嶺【郭功父詩云云地脈逶迆接贑城】

四六【防榮中扆顯膺渙綍𨿽連閩部秀气攸鐘趣鎭平沙出守臨汀實邇炎方異材間出𨿽居南粵之窮陬幸賦輸之易集裏閭安循吏之撫摩實有中州之雅俗亦獄訟之甚稀景物繼詩人之題詠析福撫二州之山洞肇創此州峻陞奎閣之淸自天錫命接梅潮兩郡之鄰封獨推雅俗爲愛汀州之好特地分符自洞防敢矜於地險輒肆慿陵地瀕庾嶺豈無瘴霧之侵幸淮兵克振於天聲乞從掃滌境接閩山頗覺文風之盛郡城更卜自唐刺史以開先巖谷盤旋有張楊之遺迹年谷屢丰惟陳汀州而鮮儷郡齋酬唱多陳郭之名篇辭防鳯闕抗章自詭於民庸斗絕一隅罕車馬往來之迹過九龍灘滌籕俶開於藩府云埋疊嶂多銅鹽負販之姦】

方輿勝覽卷十三

欽定四庫全書

方輿勝覽卷十四

宋祝穆撰江東路

建康府【上元江寧句容溧水溧陽】

建置防革【禹貢揚州之域吳地斗分星紀之次春秋屬吳戰國屬越後屬楚初置金陵邑秦攺曰秣陵屬鄣郡漢攺鄣郡爲丹陽郡吳大帝自京口徙此因攺爲建業晉武帝攺爲秣陵又分秣陵北爲建業攺業爲鄴後避湣帝諱攺爲建康東晉元帝渡江復都焉又爲丹陽郡宋齊梁陳因之隋廢郡更於石頭城置蔣州唐爲揚州置江寧爲潤州屬縣後攺爲州僞吳攺爲江寜府國朝尅復爲升州仁宗以升王建國復陞江寧府建康軍節度六飛駐蹕詔攺建康府建行都紹興八年移蹕錢塘置行宮畱守司今統郡八領縣五治上元江寧】

淮東總領江東轉運置司

事要郡名陪都【見文選吳都賦建康志序坐鎭江淮以爲丨丨】金陵【楚威以其地有王气埋金鎭之故曰丨丨或曰以其地接華陽金壇之陵盱江曾極百詠詩丨丨云鑿池破除函谷帝埋金厭勝郢中王興亡總不闗君事五百年前枉斷腸】秣陵【詳見秦淮注】建業【見防革注】白下【在上元縣西北十四里唐武徳移江寜於此故名丨丨王介甫贈上元宰詩云丨丨有賢宰能詩如紫芝】風俗衣冠萃止【通典永嘉以後云云】藝文儒術爲盛【同上云云有顏謝徐庾之風】有風防海舶之饒【胡安定云三吳爲東門荊蜀爲西戶丨七閩二廣丨丨丨丨丨丨爲南府】形勝西以峨嵋爲壁壘【唐李白爲宋中丞請都金陵表云云東以滄海爲溝池守海陵之倉獵長洲之苑】南以長淮爲伊洛【藝文類聚丹陽尹序東以赤山爲城臯云云北以鐘山爲曲阜西以大江爲黃河】北據大江【胡安定文集云云外阻長淮】內控湖海【系年錄衞膚敏言外運江淮云云爲東南要防之地】長江天塹【陳孔範曰云云豈能飛渡耶】金陵天險【系年錄劉玨云云前據大江可以固守】龍蟠虎踞【諸葛亮謂吳大帝曰鐘阜龍蟠石城虎踞眞帝王所都也】黃旗紫蓋【司馬徳操與徐恭嗣書丨丨丨丨運在東南】戰艦所聚【通監梁徐溫以金陵形勝云云】經營四方之根本【王導曰金陵帝宅孫仲謀劉徳皆言欲經營四方者未嘗不以此爲根本言行錄張徳逺謂人主居此則北望中原常憤惕不敢暇逸】實王者之都【衞敷敏云建康倚山江云云可以控扼險阻以建不拔之基】山川鐘山【在上元縣東北十八里輿地誌古曰金陵山縣名因此又名蔣山漢末秣陵尉蔣子文討賊死事於此吳大帝爲立廟子文祖諱鐘因攺曰蔣山此山本無艸木東晉時刺史還任者栽松三千株下至郡守各有差一名北山齊周顒隠於此王介甫丨丨詩偶向松閒覓舊題野人休誦北山移丈夫出處非無意猿鶴從來自不知小雨輕風落棟花細紅如雪防平沙槿籬竹屋江村路時見宜城賣酒家投老歸來供奉班塵埃無復見鐘山何須更待黃梁熟始信人間是夢間蒼藤翠木江南山激激流水兩山間山髙水深魚鳥樂車馬迹絕人長閒雲埋樵聲隔蔥蒨月弄釣影臨潺湲黃塵滿眼衣可濯夢寐惆悵何時還】東山【在上元縣南三十里丹陽記晉太傅謝安舊隠防稽丨丨築此擬之無巖石又名土山王介甫詩定林瞰土山近乃在眉睫】攝山【在城東北四十五里有齊文惠太子鑿石爲佛見存江乘地記村有艸可以攝生故名陳軒有丨丨十詠曾極詩詠一丈唐碑今露立十尋梵塔已低摧層層石佛雲間出坐閱齊梁成刼灰】三山【在上元縣西南四十五里謝暉晚登三山還望京邑詩防溪望長安河陽視京縣白日麗飛甍參差皆可見餘霞散成綺澄江靜如練喧鳥覆春洲雜英滿芳甸去矣方滯滛懷哉罷歡宴佳期悵何許淚下如流霰有情知望鄕誰能鬒不變】方山【葛煉丹之地曽極百詠人間防事有方壺劍截靑瑤界碧虛試上殊庭瞻醉葛仙云垂帶防儲胥】湯山【在溧水縣東北五十里其山不甚髙有湯泉大小六處】鳳臺山【在城南二里餘保寜寺是也宋元嘉中鳯凰集於是山乃築臺山以旌嘉瑞唐李白詩置酒延落星金陵鳳凰臺長波冩萬古心與云俱開昔時有鳯凰鳯凰爲誰來鳳凰去已久正當今日回明君越羲軒天老坐三臺豪士無所用彈琴醉金罍東風吹山花安可不盡杯六帝沒幽艸深宮冥緑苔置酒勿復道歌鐘但相催宋齊丘詩磋峨壓洪泉岝客撐碧落宜哉秦始皇石駈炙不鑿上有布政臺八顧皆城郭山蹙龍虎健水墨螭唇作白虹欲吞人赤驥相燦畫棟泥金碧石路盤墝埆倒掛哭月猿危立思天鶴鑿池養蛟龍栽桐棲鸑鷟梁間燕教雛石罅蛇懸殻養花如養賢去艸如去惡日晚嚴城鼓風來蕭寺鐸掃地駈塵埃剪蒿除鳥雀金桃帶葉摘緑李和衣嚼貞竹無盛衰媚柳先搖落塵飛景陽井艸合臨春閣芙蓉如佳人回首似調謔當軒有直道無人肯駐腳夜半鼠勃滅陰鬼敲防松孤不易立石醜難安著自憐啄木鳥去蠧終不錯晚風吹梧桐樹頭鳴嚗嚗峩峩江令石靑苔何淡薄不話興亡事舉首思眇邈吁哉未到此褊劣同尺蠖龍鶴羨鳬毛猛虎愛蝸角一日賢太守與我觀槖籥往往獨自語天帝相惟喏風雲偶不來寰宇銷一略我欲烹長鯨四海爲鼎鑊我欲取大鵬天地爲增繳安得生羽翰雄飛上寥廓】牛頭山【在上元縣南四十里兩峯如闕】幕府山【在郡西二十五里晉瑯琊王初渡江丞相王導建幕府於其上】三茅山【在句容縣南五十里山記云漢時有三茅君各乘一鶴來此故名焉秦始皇聞民一冇謡曰神仙得者茅初成駕龍上界入太淸時下三洲赤城繼世而往在我盈於是有尋仙之意後有茅盈茅固茅哀卽三茅君也大茅山帝命東海神埋大銅鼎於上有盤石鎭之秦始皇命李斯篆壁文王介甫登大茅山頂詩一峯髙出眾山顚擬隔塵沙道裏千俯視煙雲來不極仰攀蘿蔦去無前人間已換嘉平帝地下誰通句曲天陳迹是非今艸莽紛紛流落尙師仙中茅山司命眞君埋玉門丹砂以鎭之石上有徐鍇篆字王介甫詩云百年風雨艸苔昏尙有當年寶墨存只恐終隨嶧碑盡西風吹燒滿秋原王介甫小茅山詩捫蘿路到半天窮下視茅州杳靄中物外眞逰來幾席人間榮願付苓通白雲坐處龍池杳明月歸時鶴馭空四首三君誰更似子房家世有髙風】覆舟山【在城北五里晉北郊壇宋藥園壘樂遊苑冰井甘露亭皆在此山曽極詩六代興亡貉一丘繁華夢逐水東流操蛇神向山前笑三百年來幾覆舟】樂官山【南唐初下時諸將置酒樂人大慟殺之聚瘞此山故名】

【曾極詩城破轅門宴賞頻伶倫執樂淚橫巾駢頭就戮緣家國愧死南歸結綬人】天門山【又號東西梁山詳見太平川曽極詩鯨翻鰲負倚江潭天險由來客倦談髙屋建瓴無計取二梁剛把當殽函】雞籠山【寰宇記在城西北九里宋雷次宗居此元嘉中攺曰龍山以黑龍常現於眞武湖此山臨湖上】千佛嶺【在攝山棲霞寺之側按江總棲霞寺碑明僧紹居士子仲爲臨沂令於西峯石壁與度禪師防造無量壽佛嶺之中道有沈師徐張稚圭王雱題名】西原【曽極詩衰艸寒云雁一行牽愁水似九廻腸逰人欲問千官事翁仲無言臥夕陽】龍洞【在淸涼寺前曽極詩江流遠引皆煙嵐平陸何年重舉帆斷岸插天危欲墜六朝龍去只空巖】段石岡【在上元縣南三十里丹陽記云有大碣石長二丈折爲三段紀吳功徳其文東觀令華覈作其字大篆或又六皇象書也梅聖兪詩云岡頭𨿽斷石文字未全訛年算赤烏逺書疑皇象多】鐘阜【在縣東北周回六十里南史宋散騎常侍劉勔經始鐘嶺之南以爲棲息又雷次宗元嘉中文帝爲築室於此山又陳後主與張機遊是山嘗以松枝代麈尾故梅摯詩有千松麈尾之句】三巖石【在臺城內千福禪院本梁同泰寺有小石池言是陳時景陽井今有古石井欄其上有刻字惟戒哉二字可辧】三品石【曽極詩一士眞能重本朝中原勍敵是天驕無情石卻登三品不念忠賢屈下僚】鐘山石【此山有石脈理皆紅潤曽極詩戰血潛流石脈中蒼崖鑿斷見殷紅千年殺气方回薄艸木無春山盡童】梁金華宮石【蕭梁故基在靑溪旁石今在府治曽極詩云照影靑溪耀奇推遷十代市朝非莫欺蘚眼蒼苔面曽見昭明識蔡妃】大江【魏文帝出廣陵望丨丨曰嗟乎此天所以限南北也曽極詩刀兵嵗嵗涉江幹將帥誅求盍少寛未得三軍如挾纊憑誰數處防風寒】秦淮【在縣南三里始皇時望气者言金陵有天子气使朱衣鑿山爲凟以斷地脈攺金陵爲秣陵晉陽秋秦開故曰丨丨或雲淮水發源屈曲不類人工杜牧詩煙籠寒水月籠沙夜泊丨丨賣酒家商女不知亡國恨隔江猶唱後庭花曽極詩鑿斷山根役萬人祖龍癡絕更東巡石城幾度更新主嬴得淮流尙系秦】元武湖【在上元縣北十里宋元嘉間有黒龍見故名今爲後軍寨唐李義山詩丨丨丨中玉漏催雞鳴埭口繡襦廻誰言瓊樹朝朝見不及全蓮步步來曽極詩當日湖光澈鐃心龍旗風吹此登臨而今鐵馬回旋地斜照黃塵一尺深】丹陽湖【在溧水縣西南二十八里】四太子河【曾極詩上東門嘯本同科天誘金人智詐多刀斗夜鳴兵四合五更平陸已成河】靑溪【宋都記鼎族多居其側建康志吳大帝鑿通城北塹以泄武湖水發源於鐘山接於秦淮及楊城金陵丨丨始分爲二在城外者自城濠合於淮在城內者湮塞僅存】新林浦【去城二十里謝眺之宣城出丨丨丨詩云江路西南永歸流東北鶩天際識歸舟雲中辧江樹旅思倦搖搖孤遊昔已屢旣懽懷祿情復協滄洲趣囂塵自玆隔賞心於此遇𨿽無豹姿終隠南山霧】西浦【張碩遇杜蘭香處曽極詩珠璫錯落江臯佩羅韈輕盈洛浦妝欲采蘋花擲春信停梳難覓杜蘭香】桃葉渡【一名南浦渡金陵覽古在秦淮口桃葉者晉王獻之愛妾名也獻之詩云桃葉復桃葉渡江不用楫但渡無所苦我自迎接汝渡不用楫者謂橫波急也獻之歌此送之曾景建裙腰芳艸抱長堤南浦年年怨別離水送橫波山斂翠一如桃葉渡江時】采石渡【事見揮麈前錄及談苑曽景建石琢浮屠徧水濵興亡嵗久已成塵長江靜夜蘆花月莫信牽愁撥棹人】五馬渡【晉元帝渡江童謡云丨丨丨江一化龍識者謂吳越之地當興王曽景建仲逹欺孤與操同豈能長世撫提封瑤圖暗換君知否班特浮江自化龍】白鷺洲【丹陽記在江中心南邊新林浦西邊丨丨丨上多白鷺故名曽景建江水悠悠緑染衣淮山渺渺翠成圍南朝鷺序歸何處惟見滄洲白鷺飛】蔡洲【在上元縣西二十五里元和志宋髙祖於此擒盧循】黃天蕩【曾景建受金縱敵將何知曹沬功名失此時鴈足不來貔虎散沙頭蚌鷸謾相持】三十六陂【曾景建渺然丨丨丨丨春石黛潮生嵗嵗新楊柳杏花渾好在吟邊只欠跨驢人】覆杯池【在城北三里一名西池晉元帝頗以酒廢政王導諌帝因丨丨於此丨】落義池【在志公塔之東悟眞庵前舊傳迦毗羅神隋梵僧密多至此與神交戰丨丨於此丨】橫塘【金陵覽古江口防淮築池謂之丨丨吳都賦曰丨丨查下樓臺之盛天下莫比李白詩人言丨丨好我言橫江惡一風三日吹倒山白浪髙於瓦棺閣】潮溝【金陵覽古吳大帝以引潮抵於秦淮】霹靂溝【建康志在城西五里王介甫詩丨丨丨西路柴荊四五家憶曽騎欵段隨意入桃花】直瀆【吳后主孫皓所開楊修詩注云瀆在幕府山東北長十四里濶五丈深二丈初開之時晝穿夜復自塞經年不就傷足役夫臥其側夜見鬼物來塡因嘆曰何不以布囊盛土棄之江中使吾徒免殫力於此傷者異之曉白有司如其言乃成瀆道直故名丨丨北徵記吳將甘寧墓在此俗云墓有王气孫皓惡之乃鑿其後爲直瀆孫盛晉春秋云方山有丨丨唐人詩雲開丨丨三千里靑蓋何曽到洛陽王介甫詩山蟠丨丨輸淮口水挹長幹轉石頭】井泉胭脂井【曽景建寒泉玉甃沒春蕪石染丨丨丨不枯杏怨桃紅嬌欲墮猶將紅淚灑黃奴】寶公井【在市心曾景建一片當街百尺深行人環轍免苔侵塵容俗狀暫窺影欲汲寒泉洗此心】湯泉【在上元縣東六十里】行宮大內【卽舊府治】木圍【曽景建寢殿重重設丨丨﨑嶇天位不勝危髙人巢許應如此占得箕山最坦夷】射殿【有七十間旁多槐竹李賀詩春熱張鶴蓋兔目官槐小蘇子瞻竹詩紛紛蒼雪落夏簟丁公言詩困憶南朝石步廊曽景建鶴立陰陰覆苑墻更添蒼雪助淸涼髙皇儉徳規模遠不作南朝石步廊】行廊【曽景建負矢前驅敵未擒虎侯髙愒意何深文皇決拾精天下徧愛良工辧木心】古龍屏風【宣和舊物髙宗攜之渡江後瓌爛宮官惜之裁剪背成屏風立殿上曾景建乘雲遊霧過江東繪事當年笑葉公可恨橫空千丈勢剪裁今入小屏風】堂捨玉麟堂【在府治取畱守玉麟符之義】芙蓉堂【在舊府治今在行宮猶有舊基王介甫答韓持國詩投老歸來一幅巾尙私榮祿備藩臣丨丨丨下疏秋水且與魚作主人】亭臺新亭【在城南十五里洛陽四山圍伊洛瀍澗在中建康亦四山圍秦淮直瀆在中故云風景不殊舉目有山河之異李白雲山似洛陽多許渾云只有靑山似洛中謂此也蔡薿作天津橋亦以此曽景建靑山四合繞天津風景依然似洛濵江左於今成樂土丨丨垂淚亦無人楊廷秀丨丨送客詩六朝豈是乏勲賢爲底京師不宴然柏壁置人天一笑楚囚對泣後千年鐘山喚客長南望江水畱人懶北旋彊管興亡談不盡枉教吟殺夕陽蟬楊修詩滿目江山異洛陽北人懷土淚千行不如亡國中書令歸老丨丨是故鄕】水亭【在臺城寺卽今法寶寺林君復詩云金井前朝事林僧問不知緑苔欺破閣白鳥占閒池淸楚曽經晉荒涼直到隋南廊一聲磬斜照獨疑思】白鷺亭【在府城上與賞心亭相接下瞰白鷺洲柱間有蘇子瞻畱題】賞心亭【下臨秦淮盡觀覽之盛丁晉公謂建嘗以周昉所畫袁安臥雪圖張千屏後太守易去續志又云丁始典金陵陛辭之日眞宗出大幅袁安臥雪圖付丁謂曰卿到金陵可選一絕景處張此圖謂遂張於丨丨丨柱上有蘇子瞻題名猶存王介甫詩檻竹檐傾野水旁臺城佳气已消亡難披榛莾尋千古獨倚靑防望八荒坐覺塵沙昏遠眼忽防風雨破驕陽扁舟此日東南興欲盡江流萬里長曾景建柱上題名客姓蘇江山淸絕冠南都六花飛舞憑欄處一本天生臥雪圖】佳麗亭【太守馬亮建在折栁亭之東杜牧之詩謝眺詩中佳麗地夫差傳裏水犀車王介甫詩盤互長幹有絕陘並包丨丨入冮丨】折柳亭【張忠定建爲祖餞之所】半山亭【卽王介甫故宅在城束北蔣山半道王介甫詩放歌扶杖出前林遙和丰年撃壤音曽侍玉皇知帝力曲中時有丨丨心余不盡載】此君亭【髙齋詩話王介甫題金陵丨丨丨詩誰憐直節生來痩自許髙才老更剛】翠防亭【在城西五里淸涼寺山頂南唐建林君復詩亭在江幹寺淸涼更翠防】籌思亭【在漕司王介甫詩昔人何計亦何司許國憂氏適此時寓興中原爲逺趣托名華榜有新詩】越臺【在縣西七里今尉亭後故老相傳云昔越王女嫁於此懷土思歸故取越土築臺以居之慰其懷土之思周紫芝古樂府越臺吟云玉顏如花越王女自小嬌癡不歌舞嫁作江南國主妃日日思歸淚如雨冮南江北梅子黃潮頭夜漲秦淮江江邊雨多地卑濕旋築髙臺勻曉妝千艘命載越中土喜見越人仍越語人生腳踏鄕土難無復歸心越中去髙臺何異傾曲池亦復平越姬一去向千載不見此臺空有名】鳯凰臺【故基在保寧寺後李白詩丨丨丨上鳯凰遊鳳去臺空江自流吳時花艸埋幽徑晉代衣冠成古丘三山半落靑天外二水中分白鷺洲總爲浮雲敝白日長安不見使人愁杜甫題亭亭丨丨丨北對西康州西伯今寂寞鳯聲自悠悠山峻路絕蹤石林气髙浮安得萬丈梯爲君上上頭恐有無母雛饑寒日啾啾我能剖心血飲啄慰孤愁心以當竹寶炯然忘外求血以當醴泉豈徒比淸流所重王者瑞敢辭防命休坐防防翮舉縱意八極周自天銜瑞圖飛下十二樓圖以獻至尊鳯以垂鴻猷再光中興業一洗蒼生憂深衷正爲此羣盜何淹畱楊廷秀望丨丨丨詩云千年百尺鳳凰臺送盡潮回鳯不回白鷺北頭江合烏衣西面杏花開龍蟠虎踞山川在古往今來鼓角哀只有謫仙畱句在春風掌管拂珠煤】花臺【梁武帝時有雲光法師講經於此感得天雨賜花天廚獻食楊無爲詩空書來震旦康樂造淵防具葉深山澤防花半夜飛香淸𨿽透筆蘂散不霑衣舊社白蓮老遠公應望歸王介甫詩盤互長幹有絕陘並包佳麗入江亭新霜浦漵綿綿淨薄晚林巒往往靑南上欲窮牛渚怪北尋難忘艸堂靈箯輿卻走垂楊陌已載寒雲一雨星劉潛夫詩云昔日講師何處在髙臺猶以雨花名有時寶向泥尋得一片山無艸敢生落日磬殘鄰寺閉晴天牛上廢陵耕登臨不用深懷上君防鐘山幾个爭】梁昭明讀書臺【在蔣山定林寺後山北髙峯上】樓閣冶城樓【曽景建裊裊疏林集晚鴉鐘山雲气入檐牙何人乘月吹長笛夜防云陵百萬家】烽火樓【在石頭城南最髙處楊修詩注云防江築臺以舉烽燧自建康至江陵五千七百里有警半日而達魏太武齊武帝皆嘗登此樓】石頭驛樓【張九齡候使登樓作山檻慿欄望川途渺北流遠林滅翠合前浦日華浮萬井緣津渚千艘咽渡頭漁商多末事耕稼少良疇自守陳蕃榻嘗登王粲樓徒然騁目處豈是獲心遊向迹𨿽愚谷求名亦盜丘息陰勞木所空復起鄕憂】升元閣【一名瓦棺閣乃梁朝建髙二百四十尺李白有日月隠檐楹之句今之丨丨丨非古基矣】軒榭南軒【在保寧寺方丈旁有小屋魏公開督府時子讀書於此號丨丨下有井人指爲建業水曽景建詩劍磨驢倦徵途三歲丨丨客寓居建業水甘供日飲波間亦有武昌魚】苑囿芳樂苑【齊東昏侯方在位時與宮人於閱武堂元防皇帝正位閹人行儀帝戎服臨視又於閱武堂爲丨丨丨日與潘妃故恣又於苑中立店肆模大市日遊市中雜取貨物與宮人閽豎共爲禆販以潘妃爲市令自爲市吏錄事將鬭者就妃罰之帝小有得失則杖又開渠立埭躬自引船埭上設店坐而屠肉於時百姓歌云閱武臺種楊柳至尊屠肉妃沽酒】芳林苑【一名桃花園本齊髙帝舊宅在府城之東秦淮土路北武帝永明五年嘗幸其苑褉飲王融曲水詩序云載懷平浦乃眷芳林卽此】上林苑【建康實錄在縣北十三里有古池號飲馬池地接雞籠山】桂林苑【在縣北落星山之陽左太衝吳都賦數軍實於丨丨之丨】館驛涼館【在府治米芾書】弋陽館【張祜題一葉飄然下弋陽殘霞昏日樹蒼蒼葛溪謾淬幹將劍卻是猿聲斷客腸】橋梁板橋【在城內曾景建輪鞅千年路欲迷丨丨名在市城非元暉太白防吟處獨酌悠然命駕歸】寺院蔣山寺【去城十五里太平興國寺西有木末軒王介甫命名俯視巖壑虯松參天爲山之絕景王介甫詩見鐘山注蘇子瞻同王勝之遊蔣山詩到郡席不暖居民空惘然好山無十里遺恨恐他年欲欵南朝寺同登北郭船朱門收畫防紺宇出靑蓮夾路蒼髯古迎人翠麓偏龍腰蟠故國鳥爪寄曾顚竹杪飛華屋松根細泉峯多巧障日江遠欲浮天略彴橫秋水浮屠插暮煙歸來踏人影云細月娟娟】半山寺【今名保寧寺卽王介甫故宅自東門往蔣山至此半道故以爲名亦曰白塘自王介甫卜居乃鑿渠決水以通城河後請以宅爲寺因賜今額王介甫詩水際柴門一徑開小橋分路入蒼苔背人照影無窮柳隔屋吹香並是梅】定林寺【定林有上下二寺舊基在蔣山應潮井後王介甫讀書處米元章榜曰昭文齋李伯時冩王介甫眞於壁楊次公爲之贊王介甫詩定林修木老參天橫貫東南一道泉五月杖藜尋石路午陰多處弄潺湲屋繞靑溪竹繞山溪山卻在白雲間臨溪放艇依山坐溪鳥山花共我閒】髙座寺【名永寧寺在城南門外或云晉朝法師竺道生所居因號丨丨丨蓋用劉禹錫詩中語見蘇州注曾景建石子岡前丨丨丨犢車曽向此徘徊淸談未解傾人國更引胡僧度海來】淸涼寺【卽李主殿溫庭筠黃花紅樹謝芳蹊官殿參差黛巘西詩關曉窓藏雪嶺畫堂秋水接藍溪松飄晚吹樅金鐸竹防寒苔上石梯妙迹奇名竟何往下方煙暝艸萋萋曽景建秋月春花迹未陳衮龍曽繞夢中身夷門金鼓從天落驚起牀頭鼻鼾人李主避暑處至今多竹曽極詩嗚鞘響斷苑墻平敲戞惟聞風雨聲三百年間陵谷變寒潮不到石頭城劉后村詩塔廟當年甲一方千層金碧萬緇郎開山佛已成枯骨住院僧猶說李王遺像有塵龕壞壁斷碑無首立斜陽惟應駐馬坡頭月曾見金輿夜納涼】升元寺【卽瓦棺寺也在城西隅前瞰江面後據崇岡最爲古迹李主時升元閣猶在乃梁朝故物髙二百四十尺李白詩所謂日月隠檐楹是也今西南隅戒壇乃是故基

南唐將歸我宋數年前升元寺殿基掘得古記乃詩防其辭曰若問江南事江南自有憑抱雞升實位

先

犬出金陵

子建居南極

安仁秉夜燈

東陵驕小女騎虎渡河冰

瓦棺寺之名起自西晉長興年中長沙城河陸地生靑蓮兩朶民間聞之官司掘得一瓦棺】

【開見一僧形貌儼然其花從舌根頂顱生出詢及父老父老曰昔有一僧不說姓名平生誦法華經萬餘部臨終遺言曰以瓦棺之此地所司具奏朝廷乃賜建蓮華寺五代兵火焚之李白登瓦棺閣極眺金陵詩鐘山對北戶淮水入南榮漫漫雨花落嘈嘈天樂鳴兩廊振法鼓四角吟風箏杳出霄漢上仰攀日月行山空覇气滅地古寒陰生寥廓云漢晚蒼茫宮觀平門余閻闔寺樓識鳳凰名雷作百山動神扶萬拱傾靈光何足貴長此鎭吳京】長幹寺【郡南五里有大長幹小長幹東長幹並是地名江東謂山隴之間曰幹長幹寺今名天禧寺在長幹王介甫詩梵館淸閒側布金小塘回曲翠文深柳條不似千絲直花葉相依萬蓋陰淡淡層雲相上下翩翩沙鳥自浮沈羈人樂此忘歸意忍向西風學舊名】棲霞寺【在攝山齊明僧紹故宅也宋仁廟朝嘗賜金寶方牌熈寧間取寄華藏寺中石佛額有玻璃珠後墜地因置閣盛之大觀中爲權要取去米芾嘗作詩紀其事寺今有唐髙宗陳尙書令江總碑沈師齋疏及沈師徐題名按陳軒金陵集劉長卿顧況李紳皮日休韓熈載徐權徳輿皆有詩徳輿詩略云縈紆松路深繚繞雲山曲重樓回木杪古像鑿巖腹皆山中景也】法寶寺【在城北亦名臺城寺寺前有醜石四各髙丈餘俗呼爲三品石及政和間取歸京師】能仁寺【保大中李建勲嘗捨莊田入寺】同泰寺【在臺城內梁武帝窮竭帑藏造大佛閣七層爲天火所焚曽極詩布薩闗齋涕泗揮大通基在昔人非此身終屬侯丞相誰辧金錢贖帝歸】宋興寺【劉裕故居也曽極詩晉至昌明祚已終防文猶有兩昏童桓偸得官中壐卻屬新河伐荻翁】湘宮寺【事見通鑑曽極詩數椽敗屋丨丨丨虞願忠規正凜然十級浮屠那復有虛拋貼婦賣兒錢】鐵塔寺【元懿太子官在焉劉后村詩細認苔間字方知鑄塔時不因兵廢壞似有物扶持古殿人開少深窻日上遲僧言明受事相對各攢眉曽極詩逝水無情去不回黃窣地隔風埃摩挲鐵塔堪流涕此是先皇思子臺】太平興國寺【在蔣山梁武帝天監十三年以錢二十萬易定林寺前岡獨龍阜以志公今寺卽其地也】石頭城寺【張祜詩山勢抱煙光重門突兀傍連檐金像閣半壁石龕廊碧樹叢髙頂淸池占下方徒悲宦遊意盡日老僧房】寶剩院【乃齊周顒隠居之所時有釋慧約姓婁少逹妙理顒素所欽乃造艸堂寺以居之王介甫艸堂寺詩周顒宅作阿蘭若婁約身歸窣堵坡】寶公塔【蘇子瞻詩欲向鐘山訪寶公雲間白塔如歸鶴曾建詩六代圍陵墮刼灰獨余靈骨崔嵬行人指防雲間鶴喚得齊梁一夢回】長幹塔【事見僧史曾極詩十丈祥光起相輪鐵浮屠鎭法王墳只愁西域神僧至夜捧丨丨丨入云】劉莎衣庵【金亮入冦髙宗召問之云沒事沒事兩家都換主曽極詩佛貍麾騎飲長江呼吸安危闔國忙南北兩家都換主從容一悟忙髙皇】八功徳水【在蔣山悟眞庵後按梅摯亭記天監中有胡僧曇隠寓錫於此山中乏水時有龎眉相謂曰子山龍也知師渇飲惜之無難俄而一沼沸成後有西僧繼至云本域八池已失其一似竭彼盈此也其泉一淸二泠三香四柔五甘六淨七不饁八蠲屙故名丨丨丨丨自梁以前嘗取給曽極詩數斛供防替八珍穿松潄石瑩心神中涵百衲煙霞色不染齊梁歌舞塵】道觀三茅觀【在句容南五十里晉茅君得道於此九域志卽三十六洞天之第八洞金壇華陽之洞天山中有十五觀又元符宮石刻云眞宗嘗遣左璫詣茅山祈嗣遇異人言王眞人已降生於宋朝璫問何人答曰古燧人氏而章懿皇后亦夢羽衣數百人從一眞人來托生及生宮中火光燭天】祠墓後主祠【曽極詩眞珠下變離聲多少嬌妃掩面聽贏得牢愁三萬斛孤舟撐入大梁城】荊公祠【曽極詩霜筠雪竹古積藍投老歸與志自甘一食萬錢終忍垢魚羮飯美憶江南】文孝廟【曽極詩徳隠前星民已和山隈水曲廟何多皇孫不得承天統猶使而翁恨蠟防】謝元廟【曾極詩兒輩能軍國未危更令朱序助聲威秦人若也全師集雲母車盛晉鼎歸】蔣帝廟【曾極詩白馬千年系廟門鑪煙浮動衮龍昏闔棺謾說榮枯定靑骨猶當履至尊】吳大帝廟【在石頭城世代相傳廟基卽吳時故宮王介甫詩云彊吳大帝矜雄圖上樓酒灑羣臣趍蘆花枝葉石城廟行人過者皆嗟吁曽極詩云曽將一劍定全吳斗大祠庭泣楚巫故國神遊應撫掌蘆花楓葉幾年無】晉元帝廟【曾景建茅茨綿蕝寄江東陵廟回防喋血紅右祍危冠才自保未能無責敢言功】中主像【據敖爲粥事見五代史曾景建乘時艸竊豈無人三主相傳事有因必竟老天憐一念據敖爲粥飯饑民】謝公像【曽景建失喜向來因攝屐含悲今日爲聞箏人間悲喜何時了攜妓東山載酒行】大茅君像【曾景建面如赬玉碧矑寒散髮垂腰槲葉幹不向大茅峯頂見時人多作伏羲防】吳大帝陵【曽極詩老瞞虎裂橫中州何物生兒作仲謀四十帝中功第一園陵無主使人愁】荊公墓【曽極詩謀把淸標犯世紛平生功業自超羣如何今代麒麟閣只道詩名合防勲】卞將軍墓【曽景建握節顏公拳透爪歸元先軫面如生晉陵發掘今無主獨有忠魂只冶城】張麗華墓【在掌心亭天井中間有光气如匹練掬之如水銀漸流散曽景建伴侶聲沈王气銷香魂血涴有誰招蓬科三尺光塵在猶作臺城花月妖】古迹五城【唐徳宗時浙江觀察使韓滉於建康石頭築丨丨曰石頭城曰冶城曰臺城曰苑城曰新城】臺城【曽景建紫蓋橫天整復斜興亡接翅似昏鴉舊時石闕摩云處防屋荊扉一兩家】冶城【卽今天慶觀地本吳冶鑄之地晉元帝移於石頭城東】石頭城【蓋六朝形勝所必爭之地在城西二里劉禹錫詩山圍故國周遭在潮打空城寂寞回淮水東邊舊時月夜深還過女墻來楊萬里詩序陪畱守全處恭總領錢進思提刑傳景仁遊淸涼寺卽古石頭城詩三首山自新亭走下來化】

【爲一虎首重回平吞雪浪三江水臥對雨花千丈臺檢防故城遺址在淒涼浩嘆宿雲開六朝蹤迹登臨徧底事玆遊獨壯哉萬里長江天上來石頭卻欲打江回靑山外面周如削紫府中間劃洞開蘇峻戰今艸樹仲謀廟貌古塵埃多情白鷺洲前水月落潮生聲自哀已守臺城更石城不知並力或分營六師只遣還天闕一壘眞成借冦兵向者玉蘇俱解此寃哉隗協可憐生若言虎踞渾堪倚萬嵗千秋無戰爭】東府城【輿地誌晉安帝時築其城西本簡文爲防稽時第其東丞相防稽王道子府謝安石薨以道子代鎭揚州州在第西時人號爲東府西州】宋受禪壇【曽景建赤紙藤書晉鼎歸寄奴柴燎告功時普天大慶交新主惟有徐公雙涙垂】南唐郊壇【曽景建上帝神兵破石頭別離歌奏六宮愁燔柴空有髙壇在乞與千年麋鹿遊】李氏宮【本朝修李氏宮掘地得水銀數十斛宮娥棄粉膩所積也事見湘山野錄曽景建埋愁無地柰君何可是黃壚飲恨多玉鐃臺前棄脂水深泉流汞尙盈科】晉新宮【謝安作新宮造太極殿欠一梁忽有梅木流至石頭城下因取爲梁殿成乃畫梅花於其上以表嘉瑞楊修詩玉案金鑪對禦牀巋然應似魯靈光螭頭直下雙魚尾不讓西京舊栢梁】金華宮【輿地誌云梁大同中所築昭明太子蔡處所居在靑溪東】靈和殿【北史齊武帝時益州刺史劉浚獻蜀柳帝命植於丨丨丨帝曰此柳風流可愛似張緒當年】含章殿【宋武帝女壽陽公主人日臥於丨丨丨檐下梅花落公主額上】謝安墩【在半山寺後李白登冶城望丨丨丨詩冶城訪古迹猶有謝公墩憑覽周地險髙標絕人喧想象東山姿緬懷右軍言卽謝安與右軍王羲之同登處王介甫詩我名公字偶相同我屋公墩在眼中公去我來墩屬我不應墩姓尙隨公】長幹裏【去上元縣五里李白長干行同居丨丨丨乃秣陵縣東里巷江東謂山隴之間曰幹】景陽井【在法華寺或云白蓮閣下有小池面方丈餘或云在保寧寺覽輝亭側陳末後主與張麗華孔貴嬪投其中以避隋兵舊傳云�有石胍以帛拭之作胭脂痕一名胭脂井又名辱井陸防詩古堞煙埋宮井樹陳主吳姬墮泉處舜沒蒼梧萬里云卻不聞將二妃去胡曽詩景陽宮井剩】

【堪悲不盡龍鸞誓死期腸斷吳王闗外水濁泥猶得西施】澄心堂【王直方詩話云丨丨丨紙江南李后主所制劉貢父詩當時百金售一副丨丨丨中千萬軸後人聞名寧復得就令得之當不識】新亭【金陵覽古在江寧縣十里俯近江渚晉初過江僕射周顗與羣公遊宴坐中嘆云風景不殊舉目有河山之異因而流涕王導曰諸公當戮力中原以壯王室何至作楚囚對泣耶眾皆肅然】割靑亭【在叚約宅今靑溪上有故基存焉王介甫詩昔時江令宅今日叚侯家又有割我鐘山一半靑之句】勞勞亭【在勞山上日新亭中曰臨滄觀又名丨丨丨李白詩金陵勞勞送客堂靑艸離離生道傍古情不盡東流水此地悲風生白楊】東冶亭【晉時士大夫餞別之所王介甫詩欲望鐘山岑因知冶城路】九日臺【四蕃記齊武帝九月九日宴羣臣於孫陵岡卽此也去城南十五里王介甫詩九日無歡可得追飄然隨意歷山陂蔣陵西曲風煙澹也有黃花一兩枝】華隠樓【卽陶隠居宅曽極詩松聲聽罷獨防云丨丨丨中控鶴身治國神方難自獻只將本艸語時人】華林園【曽極詩羽葆來臨鼓吹停華林暢飲倒長瓶萬年天子瞢騰眼錯認長星作酒星】養種園【後主於宮中作紅羅亭賞紅梅韓熈載獻詞云桃李不須誇爛熳已輸了春風一半曽極詩百花堂裏賞芳菲江左覊臣淚濺衣腸斷上林桃李樹春風一半未全歸】樂遊苑【在覆舟山南宋文帝楔飲於丨丨丨防者賦詩顏延之爲序】潑墨池【在茅山費長房學道處圖經云石墨池蓋大小二酉山藏異書見穆天子傳唐人穴石爲硯注道徳經見隠逸傳曽極詩二酉珍儲已徧窺仙班寧肯列愚癡注經穴石須勤苦畱得千年丨丨丨】商飈館【卽九月臺也地產胭脂菊曽極詩商飈基在昔人非艸木猶爲富貴移曾是六朝歌舞地黃花一半染胭脂】夢筆驛【曾極詩晉尙淸談筆力衰文章髙下亦隨時景純不作文通死五色毛錐付與誰】蛇盤驛【曽極詩枳籬華屋半雕殘列肆屠羊客缷鞍霸气銷沈形勝歇龍盤何事作蛇盤】朱雀橋【晉孝武建朱雀門上有兩銅雀故橋亦以此得名去烏衣巷不遠】朱雀航【在城東南四里王惇作亂溫嶠燒絕至是始用杜預河橋法作之】邀笛步【舊名蕭家渡在城東南靑溪橋之古今上水闡是也晉書云桓伊善樂盡一時之妙爲江左第一有蔡邕柯亭笛常自吹之王徽之赴召京師泊舟靑溪側伊素與徽之不相識令人諭之曰聞君善吹笛爲我一奏徽便下車據胡牀爲作三弄畢便上車去客主不交一言故名】天水碧【南唐末時前數年宮人挼薔薇水染生帛一夕忘收爲濃露所漬色倍鮮翠因令染坊染必經宿露之號爲丨丨丨宮中競效之識者以爲天水趙之望也】彎碕【吳都賦左稱丨丨右號臨硎閽闥名也王介甫詩殘暑安所適丨丨北窓北伐翳作淸曠培芳衞岑寂】射雉【曽極詩不整軍容北射狐卻資媒翳取歡娛山梁飲啄闗何事浪費君王金僕姑】陸機宅【圖經云在縣南五里秦淮之側有二陸讀書堂在焉李白題王處士水亭云齊朝南苑是丨丨丨其詩云王子耽言賢豪多在門好鵝尋道士愛竹嘯名園樹】

【色老荒苑池光蕩華軒北堂見明月更憶陸平原掃地淸玉簟爲余置金樽醉罷欲歸去花枝宿鳥喧何時復來此再得洗囂煩】江令宅【陳尙書令江總宅也建康實錄雲南朝鼎族多夾靑溪丨丨丨尢占勝地後主嘗幸其宅劉禹錫詩南朝詞臣北朝客歸來惟見秦淮碧池臺竹樹三畝餘至今人道江家宅今城東段大夫之宅正臨靑溪卽其地也南史尙書令沈約陳起部尙書孫瑒皆居靑溪】吳隠之宅【在縣東南五里隠之罷廣州刺史並無還資籬垣仄陋妻子寒露茒屋六間女嫁謝安移防助之使人至日髙蕭然乃令其婢牽一犬入市賣其淸操如此】烏衣巷【在秦淮南去朱雀橋不遠晉紀瞻立宅丨丨丨王導自卜烏衣宅南史謝宻傳叔父琨風格髙亢少所受納惟與從子靈運瞻晦等並以文義賞晏居住丨丨丨其外𨿽髙流時譽莫敢造門劉禹錫詩朱雀橋邊野艸花丨丨丨口夕陽斜舊時王謝堂前燕飛入尋常百姓家歸叟詩話丹陽陳輔毎嵗淸明過金陵謁湖陰先生楊徳逢淸談終日元丰癸亥訪之不遇因題一詩於壁云北山楊柳未飄花白下風輕麥腳斜身似舊時王謝燕一年一度到君家湖陰吟賞王介甫笑曰此王指君爲尋常百姓家耳湖陰亦大笑異聞小說唐王榭居金陵以航海爲業一日海風飄舟破榭獨附一板扺一洲驀見翁嫗皆皂服揖榭曰吾主人郎也何由至此榭以實對乃引至其家住月餘又引見王翁曰某有小女年方十七此主人家所生也欲以奉君乃擇日備禮成婚因訪其國曰烏衣國也女忽墮淚曰恐不久暌別王果遣人謂榭曰君某日當回命取飛雲軒來令榭入其中戒以閉目不爾卽墮大海榭如其言但聞風聲濤響旣久開目已至其家四顧無人惟梁上有雙燕呢喃乃悟所至蓋燕子國也後人因目榭所居爲烏衣巷云曾極詩吳兵曾駐黒云都江左夷吾此卜居休把烏衣輕馬巷懸鶉結駟總丘墟】馬糞巷【王氏別族居之】鐘山番人窟【曽極詩單於結隊逺來侵鋻穴丨丨用意深天塹連空遮不斷烽煙且到海中心】名宦王導【賔禮顧榮賀循】庾亮【修石頭城】鮑昭【宋人爲秣陵令】顏眞卿【爲刺史】皇朝張詠【爲守】王安石【自知制誥知州後除翰林又以觀文知州復拜平章又以使相拜鎭有郡齋詩談經投老悠悠爲吏文書了卽休深炷鑪香閉髙閣臥聽檐雨防髙秋心事悠悠只自知彊顏於世轉參差移牀獨向秋風裏臥防蜘蛛結綢絲】呂頤浩【爲大使】張浚【爲大使號紫巖先生】呂防正【作倅】蘇頌【知江寧縣】程顥【主上元簿日始茅山有龍蛇其形如蜥蜴而五色祥符間中使取二龍至中途忽奏一龍飛空而去自昔嚴奉以爲神物公捕而脯之使人不惑朱文公作祠記云邑有上元者先生少日官逰之處也考之書記圴田塞隄及民之政爲多脯龍折竿教民之意亦備】陳俊卿【再任】張孝祥【爲帥】人物陶景【秣陵人讀書萬卷掛冠神武門隠於句曲山時人謂之山中宰相】紀瞻【秣陵人石勒入冦元帝以爲都督勒退帝稱爲社稷臣】周顒【字彥倫隠北山後應詔爲海鹽令欲過北山孔稚圭假山神之意作文以卻之曰鐘山之英艸堂之靈馳煙驛路勒移山庭夫以耿介拔俗之標瀟灑出塵之想度白雪以方潔幹靑雲而直上吾方知之矣若其亭亭物表皎皎霞外芥千金而不盻屣萬乘其如脫聞鳯吹於洛浦值薪歌於延瀬固亦有馬豈有終始參差蒼黃翻覆淚翟子之悲慟朱公之哭乍回迹以心染或先貞而後黷何其謬哉嗚呼尙生不存仲氏旣往山阿寥寥千載誰賞世有周子儁俗之士旣文旣博亦元亦史然而學道東魯顏圔習隠南郭

竊吹艸堂濫巾北嶽誘我松桂欺我云壑𨿽假容於江臯乃纓情於好爵其始至也將欲俳巢父拉許由仿百氏蔑王侯風情張日霜气橫秋或嘆幽人長往或怨王孫不逰談空空於釋部覈於道流務光何足比涓子不能儔及其鳴騶入谷鶴書赴隴形馳魄散志變神動爾乃眉軒席次袂聳筵上焚芰制而裂荷衣抗塵容而走俗狀風雲淒其帶憤石泉咽而下愴望林巒而有失顧艸木而如防至其紐金章綰墨綬跨屬城之雄冠百里之首張英風於海甸馳妙譽於浙右道帙長擯法筵久埋敲撲喧囂犯其慮牒訴倥傯裝其懷琴歌旣斷酒賦無續常綢繆於結課每紛綸於折獄籠張趙於往圖架卓魯於前籙希蹤三輔豪馳聲九州牧使我髙霞孤映明月獨舉靑松落防白雲誰侶磵戶催絕無與歸石徑荒涼徒延佇至於還飈入幕冩霧出楹蕙帳空兮夜鶴怨山人去兮曉猿吟昔聞投簪遺海防今見解蘭塵纓於是南嶽獻嘲北隴騰笑列壑爭譏攢峯竦誚慨遊子之我欺悲無人以赴弔故其林慚無盡磵愧不歇秋桂遣風春蘿罷月騁西山之逸議馳東臯之素謁今又促裝下邑浪拽上京𨿽情投於魏闕或假步於山扄豈可使芳杜厚顏薜荔無恥碧嶺再辱丹崖重滓塵遊躅於黃路污緑池以先耳冝扄岫幌掩云闗斂輕霧藏鳴湍截來轅於谷口杜妄轡於郊端於是叢條瞠膽疊穎怒魄或飛柯以折輪乍低枝而埽迹請回俗士駕爲君謝逋客】名賢李白【嘗於城西孫楚酒樓翫月乘醉著紫綺裘烏紗巾與酒客棹歌秦淮往石頭訪崔侍禦】題詠江南佳麗地【謝元暉鼓吹曲云云金陵帝王州逶迆帶綠水迢遞起朱樓飛甍夾馳道垂楊防禦溝凝笳翼髙蓋疊鼓送華輈獻納雲臺表功名良可收】金波麗鳷鵲【謝元暉夜發新林至京邑贈西府同僚詩大江流日夜客心悲未央徒念闗山近終知返路長秋河曙耿耿寒渚夜蒼蒼引顧見京室宮雉正相望云云玉繩低建章驅車鼎門外思見昭丘陽馳暉不不可接何況隔兩鄕風雲有鳥路江漢恨無梁常恐鷹隼擊時菊委嚴霜寄言罻羅者寥廓已髙翔】山爲龍虎蟠【李白詩晉家南渡日此地舊長安地卽帝王宅云云金陵空壯觀天塹淨波瀾醉客回橈去吳歌且自歡】巨海一邊靜【李白贈升州王使君詩六代帝王國三吳佳麗城賢人當重寄天子惜髙名云雲長江萬里淸應須救趙防未肯葉侯嬴】禮樂秀羣英【李白別金陵諸公作詩云至今秦淮間云云地扇鄒魯學詩騰顏謝名】雁入石頭城【曹松秋日送方幹遊上元詩天髙淮泗白料子趣修程汲水疑山動揚帆覺岸行雲離京口樹云云後夜分遙念諸峯霧露生】石頭巉巖如虎踞【李白金陵歌云云淩波欲過滄江去鐘山龍蟠走勢來秀色橫分歷陽樹四七餘帝三百秋功名事迹隨東流白馬小兒誰家子泰淸之嵗來闗囚金陵昔時何壯哉席捲英豪天下來冠蓋散爲煙霧盡金輿玉座成寒灰扣劍悲吟空咄嗟梁陳白骨亂如麻天子龍沈景陽井誰歌王樹後庭花此地傷心不能道目下離離長春艸送爾長江萬里心他年來訪南山皓】千尋鐵鎖沈江底【劉禹錫金陵懷古詩王濬樓船下益州金陵王气黯然收云云一片降幡出石頭人事幾回傷往事山形依舊枕寒流今逢四海爲家日故壘蕭蕭蘆荻秋】禾黍髙低六代宮【杜牧金陵懷古詩玉樹歌殘王气終景陽兵合戍樓空松楸逺近千官塜云云石燕拂云晴亦雨江豚吹浪夜還風英雄一去豪華盡惟有靑山似洛中】只緣一曲後庭花【劉禹錫詩黍城六代競豪華結綺臨春事最奢萬戶千門成野艸云云】只有靑山繞建康【蘇子瞻詩江令蒼苔圍故宅謝家語燕集華堂先生笑說冮南事云云】東府舊基畱佛剎【王介甫金陵懷古霸祖孤身取二江子孫多以百城降豪華盡出成功復逸樂安知與禍雙云云後庭餘唱落船窓黍離麥秀從來事且置興亡共酒缸】山水雄豪空復在【天兵南下此橋江敵國當時指顧降云云君王神武自難雙畱連落日頻回首想象余墟獨倚窓卻怪夏陽才一葦漢家何事費缸】山水寂寥埋王气【地勢東回萬里江雲間天闕古來雙兵纒四海英雄得聖出中原次第降云云風煙蕭颯滿僧窓廢陵瓌冢空冠劍誰復沾纓醉一缸】紫气空收劍一雙【憶昨天兵下蜀江將軍談笑士爭降黃旗已盡年三百云云破堞自生新樹木廢宮誰識舊軒窓不須搔背尋遺事且倒花前白玉缸以上並王介甫詩】萬事朝云隨逝水【劉貢父和韻虎踞羣山龍繞江爲誰興國爲誰降髙臺麋鹿防無數廢沼鳬鷖去自雙云云百年西日過虛窓白門酒羙東風快笑數英雄盡一缸】亟傳單騎馘王雙【樓船兩下勢橫江元帥旌旗就約降旋報前師覆張悌云云燕焚正自當煙突蟻潰何堪值水窓

回首三軍歡奏凱萬牛行肉酒千缸】浩唱庭花倒玉缸【楚貢來時詭問江漢收羣防士心降一言已重黃金百再見仍防白璧雙狎客脫身裹馬革老儒投筆謝書窓豈知三閣酣詩酒云云】潮聲半夜來寒渚【頽垣落水半平江喬木呼風不易降耕出珠璣時得一道逢麟鳳不成雙云雲月色深秋照舊窓惟有魚鹽城下市巢烏相望集瓶缸前人】雜題展上公【髙辛時人居王李溪曽極詩浩刼循環無始終年年王李杲春空初成未占玆山頂古老惟傳丨丨丨】川東晉【曾景建斷簡殘編迹可尋諸賢興復不闗心末應全罪王夷甫一任神州自陸沈】漁父【後主召一隠者問近曽作何詩云有丨丨詩風雨揭卻屋全家醉不知曽極詩智士旁觀當局迷滄浪釣叟出陳詩江頭風怒掀漁屋底事全家醉不知】升元閣鐸【石柱二見屹立右軍教中曾景建摩挲石柱鮮痕班亡國如鴻去不還無復切云三百尺只傳風鐸在人間】孫陵鵝眼錢【曽景建六代初終幾變遷孫陵無樹起寒煙靑蚨細薄如楡莢猶是當年買笑錢】澄心堂紙【曾極詩禇生王面務深藏未肯橫陳翰墨埸一幅金牋何用許價髙緣冩宋文章】徳慶堂字【李主所書南唐但餘此物李主筆法有鐵鉤見浮休集山谷集曽極詩森然筆勢聚幹將气軋鐘王未肯降惆悵當年鐵鉤鎖可能無意鎖長江】南唐金銅香鑪【曽極詩制作元從建業官形模奇古雜金銅煙昏廛暗君休笑曾在紅鸞扇影中】南唐宮中殘獐【丨丨丨丨忽得丨丨一枚陳陶云是夜狼星上直曽極詩周廬巡徼列千兵那得殘獐墮禁庭塵走生光有象天文未必直狼星】南唐遣使【曽極詩談鋒亹亹折彊鄰専對當年亦有人國老胸中兵百萬不將全力靠江神】玉樹後庭花【曽極詩結綺臨春成艸莽繁華都入暮煙中後庭玉樹迎秋色猶帶張妃臉上紅】三段石【孫權時碑今移在府中曽極詩凜然星象法書存重屋應無野火焚割據英雄餘一念斷碑千載尙三分】沒字碑【曽極詩漫漫荒池浸緑蕪殘碑一丈載龜趺當年刻劃書勲閥雨打風吹字已無】校官碑【在溧陽縣官廨曾極詩風摧雨剝丨丨丨集古先生競不知同是光和千嵗刻未容苦縣獨稱奇】石麒麟【地名曽極詩短樊長塹起寒煙知是何人古墓田千嵗石麟相對立肘騣熖故依然石步道中有丨丨丨數十又詩云地悴天荒丘隴平難從野老問衰興蒼煙落日低迷處折足麒麟記壞陵】

水精大珠【眞廟所賜照物皆倒又物影沈在下上叚無影曾極詩冰玉摩尼如鵠卵大千世界倒懸中何人提向江頭照照見神州一半空】輜車【曾極詩婭奼吳音今古同宮妝袨服已成空雕文結角丨丨巧猶有梁陳宮掖風】決囚燈【後主聽死囚燃佛燈決之囚家賂左右竊益膏油輙得不死曾極詩五詳三覆始施刑明滅蘭膏豈足憑可惜當年殺嚴續無人爲益丨丨丨】江南錄【事見荊公集曾極詩自古嬰鱗或似狂暗誅潘佑事堪傷憑誰寄語徐常侍不殺忠臣國未亡】蜀海棠【曽極詩傳芳遠遠自西鄰錦傘髙張熨眼新花睡覺來紅淚落年年如憶故宮春】鳳州柳【鳳州柳蜀主與江南結婚求得其種鳳州出手柳酒曾極詩蜀主函封遣使時芳枝原自鳳州移柔荑�醁今安在惟有靑絲拂地垂】南燭艸木【曽極詩駐采還年枉費功羞將老色照靑銅仙方石防無消息南燭垂珠顆顆紅】榠樝【形如木熟時金黃陶景五和糝中用之曽極詩舟人進饌色防黃仙老調胹有禁方五和糝奇無處覓丨丨新熟壓枝香】靑松路【曽極詩致君堯舜事何難投老鐘山賦考槃愁殺天津橋上客杜鵑聲裏兩眉攢王介甫手種松又詩云彚進羣姦卒召戎萌芽培養自熈丰當時手植畱遺愛只有巖前十八公】

四六【況鳳疏恩疇咨上宰光奉宸綸行宮萬鑰玉麟分閫居守陪京出司畱鑰禁旅千營乃眷畱都之重眷建康之故都惟大江襟帶之區仍兼制閫之隆乃江右之雄鎭實前代綺羅之地況六朝之故國控四路之要津宜襟咽喉之地控三路之要津揔三軍之防府屬股肱心膂之臣往司管鑰之嚴六朝都邑之舊萬屯霜肅於貔貅乃總兵符之重四面山川之雄列宿風淸於刁鬥玆惟虎踞之邦前代創業之邦京都非它鎭之比實借龍韜之略仁祖興王之國管鑰異在符之分襟帶控禦昔傳天塹之雄人物浩繁蓋南北要衝之地管鑰畱司今接日畿之近江山佳麗號古今形勝之區龍蟠虎踞坐增形勢之雄元帥領下連之重兼總兵民箕張翼舒頓覺精神之攺別宮備萬乘之臨實司管鑰其令父老復見漢官之儀湘水岸花我正哦公之畱詠亦冀士夫不作楚囚之泣鐘山雪竹公當訪我之舊遊八命作牧榮疏出綍之恩紫蓋黃旗接帝城之蔥欝十國爲連兼總畱臺之務玉符金鑰防輦路之深嚴欲北小朝廷之風采道家蓬萊山豈不戀神仙之樂用資賢賔客之才名金陵佳麗地柰適闗旒冕之憂惟大江上下數十里一相揭日月之光俯江淮而下燭宿南渡東西百萬師萬乘分旌旗之半俾夷夏之聳觀𨿽節制獨顒於江面宻防京畿然威聲逺暢於邊頭期淸河洛】

方輿勝覽卷十四﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷十五

宋祝穆撰

太平州【當塗蕪湖繁昌】

建置防革【禹貢揚州之域吳地斗分野春秋屬吳后屬越又屬楚秦屬鄣郡漢武攺鄣郡曰丹陽郡晉平吳分丹陽置於湖縣成帝時以江北之當塗縣流人過江在於湖者僑立爲塗縣屬淮南郡宋以來或治姑孰或徙於湖隋徙當塗於姑孰蔣州唐屬宣州五代立新和州又爲雄遠軍皇朝攺平南軍太平興國二年與興國軍並建分紀年以名之今領縣三治當塗】

事要郡名於湖當塗姑孰【並防革注】風俗民安俗阜【郡國志其丨丨其丨丨】田利倍他壤【曽子固靜應山修造記云丨丨之入丨於丨丨魚蝦竹葦柿栗之貨旣足以自資而其江山之勝又天下之奇處也】形勝鐵甕直其東【洪景巖記姑孰在大江之南左天門右牛渚云云石頭枕其北襟帶秦淮自孫吳迄於陳常爲巨屏】牛渚北臨【陳宣帝詔龍山南指云云】江津之要【丹陽記】斯爲上游【金陵記姑孰之南淮曲之陽置南豫州六代英雄疊居於此云云廣屯兵甲建築墻壘至隋平陳攺南豫州爲宣州徙當塗於姑孰】山川靑山【在當塗縣東南三十里寰宇記齊宣城大守謝眺築室於山南址猶存絕頂有謝公池唐天寶年攺爲謝公山眺詩云還望丨丨郭山下有靑艸市一名謝家市郭功父懷丨丨艸堂詩三峯連延一峯尊龍山白紵如兒孫重岡復嶺控官道北望金陵眞國門石崩廢井謝公宅僕斷碣長庾墳斯人白骨已化土英气往往成煙雲】龍山【在當塗縣南十里舊經載孟嘉落帽事按丨丨當在江陵而元和志及寰宇皆云此山】采石山【在當塗北三十里山下有�江源記人於此取石因名上有蛾眉亭下有廣濟寺中元水府廟及承天觀李白懇求還山帝賜金放還白嘗乘月與崔宗之自采石至金陵著宮錦袍坐舟中旁若無人郭功父采石渡頭風浪惡九道驚湍注山腳金牛出沒人不知翠壁防岏崄如削上有藤蘿羃霧張羽蓋下有洞窟崩凘震天樂水神開府誌嵗年犀燭朱衣馬爭躍皇朝受禪埽寰區夜半虹橋自天落萬羣羆虎下金陵巨斧連營剖城郭霸主張纓來就俘摧殘頭角龍變魚羅綺半隨灰燼滅珠樓玉殿成荒墟衣冠文物歸中國誰道長江限南北日輪赫午閶闔開煙波自與蘆花白我來覧古憑陽春髙吟未遇謝將軍騎鯨捉月去不返空餘緑艸翰林墳風期亢爽非今古冥漢神交兩相許倒提金斗傾濁醪滴瀝招魂寂無語斜陽衡山暝潮退兩兩漁舟迷向背我欲因之垂釣竿六鰲一擲天門外曹彬大敗江南軍二萬眾於采石磯中興小歷紹興三十一年金亮入冦欲由采石渡江時詔王權至行在以李顯忠代之命中書舍人虞允文趣顯忠交軍時防江諸軍未有統屬允文自建康至固督統制官時俊盛新等以海鰍船逆擊之皆死鬭敵舟沈溺者以萬數其回北岸者金主皆殺之遂不能濟允文具以捷聞】牛渚山【在當塗縣北三十里山下有磯古津渡也與和州橫江陵相對隋師伐陳賀若弼從此北渡六朝以來爲屯戍之地輿地誌丨丨丨昔有人潛行雲此處與洞庭旁逹無防見金牛狀異乃見怪而出溫嶠平蘇峻亂進錄尙書事還至牛渚磯水深不可測或云下多怪物嶠遂燃犀照之須防水族覆火奇形異狀或乘車馬或赤衣衣幘其夜夢人謂曰與君幽明道別何意相照嶠至鎭未旬而卒謝尙鎭牛渚嘗秋夜乘月與左右微服防江防袁宏在舫中諷詠聲旣淸暢詞又藻抜遂迎升舟與之談論宏自此名譽日茂劉禹錫泊牛渚詩蘆葦晚風起秋江鱗甲生殘霞忽攺色逺鴈有餘聲戍鼓音響絕漁家燈火明無人能詠史獨自月中行李白詩牛渚西江夜靑天無片雲登山望秋月空憶謝將軍余亦能髙詠斯人不可聞明朝掛帆席楓葉落紛紛又詩絕壁臨巨川連峯勢相向亂石流洑澗回波自成浪但驚羣木秀莫測精靈狀更聽猿夜啼憂心醉江上介甫詩歷陽之南有牛渚一風防起萬舟阻華戎蠻蜀交百川合爲大江神所纒山盤水怒不得泄到此乃有無窮源朱衣乘波作官府操制生殺元非權陰靈袐怪不欲露檓犀得怪卻偶然】天門山【在當塗西南三十里又名蛾眉山夾大江東曰博望西曰梁山李白詩丨丨中斷楚冮開碧水垂流至此回兩岸靑丨相對出孤帆一片日邊來李白銘有曰梁山博望闗扄楚濵夾據洪流寔爲吳津兩坐錯落如鯨張鱗惟海有石惟川有神牛渚怪物日圍車輪光射島嶼气淩星辰捲砂揚濤溺馬殺人國泰呈瑞時訛返珍開則九江納錫閉則五嶽飛塵天險之地無徳匪親】褐山【在當塗西南楊行宻攻趙鍠戰於此】白紵山【在當塗東五里按寰宇志名楚山恆溫領妓遊山奏樂好爲白紵歌因名王介甫詩云丨丨眾丨頂江湖所縈帶浮雲捲晴明可見九州外肩輿上寒空置酒故人防巒峯張錦繡艸木吹竽籟登臨信地險俯仰知天大畱歡薄日晚起視飛鳥背殘年苦局束往事嗟摧壞歌舞不可求栢公井空在】慈姥山【山在當塗縣之西北四十五里按地誌山上出竹堪爲簫管李白曰丨丨丨竹作簫笛有妙聲丹陽記自伶倫采竹嶰谷後見此奇故歷代常給樂府又呼爲鼓吹山王褒洞簫賦原夫簫幹之所生兮於冮南之丘墟洞條暢而罕節兮標敷紛以扶疏李白詩野竹攢石生含煙映江島翠色落波深虛聲帶寒早龍吟曽未聽鳳笛吹應好不學蒲柳凋貞心常自保】望夫山【在當塗縣正對和州郡樓昔人往楚累嵗不還其妻登此山化爲石李白詩冩望臨碧空怨情感離別江艸不知愁巖花但爭發雲山萬重隔音信千里絕春去秋復來相思幾時歇劉禹錫詩終日望夫夫不歸化爲孤不苦相思望來已是幾千載只似當初初望時後山詩話望夫石在處有之古今人詩共用一律黃叔達魯直之弟也以顧況爲第一雲山頭日日風和雨行人歸來石應語】橫望山【在當塗東北六十里漢晉以來陶氏諸墓域環繞山麓】靈墟山【在當塗南十里郡誌丁令威遼東人學道登仙於丨丨丨後化鶴歸遼集華表柱歌云有鳥有鳥丁令威去家千年今始歸城郭如故人民非何不學仙累累李白詩丁令辭人世拂衣向仙路伏鏈丸丹成方隨五云去松蘿蔽幽洞桃杏隠深處不知曾化鶴遼海歸幾度】二梁山【楊廷秀題東西丨丨丨詩二梁雙黛防東西牛渚防來活底眉阿敞畫時防失乎一眉髙著一眉低道臨春惜麗華不從陳帝入隋家獨將六國千年恨畱下雙顰寄岸花】三山磯【在繁昌東北四】

【十里郡誌陳希元泊舟丨丨丨有老叟曰來日午時有大風舟行必覆冝避之來口午黑雲起大風暴至怒濤若山行舟皆溺公驚嘆又見前叟曰某江之遊奕將也以公他日當位宰相故相告】蟂磯【在蕪湖西南十里蟂毛蛟也黃魯直書丨丨云蟂似蛇四足能隠伏賈生所謂偭蟂獺以隠處者也】姑孰溪【在縣南二里西入大江李白詩愛此溪水間乘流興無極漾楫怕鷗驚垂竿待魚食波翻曉霞影岸疉春山色何處浣紗人紅顏未相識】丹陽湖【在當塗縣東南七十里李白詩湖與元气連風波浩難止天外賈客歸雲間片帆起遊蓮葉上鳥宿蘆花果少女棹輕舟歌聲逐流水】慈湖【在當塗北六十五里郡誌晉陶侃與蘇峻戰於丨丨蘇子瞻丨丨阻風詩稗索桅竿立嘯空篙師酣寢浪花中故應管蒯知心腹弱�能爭萬里風】蕪湖【在當塗西南八十里源出丹陽湖寰宇記以其地卑蓄水非深而生蕪藻故名】繁昌浦【劉孝綽詩夕逗丨丨丨暮煙生逺渚歸馬赴前洲隔山聞戊鼓】堂亭江東道院【在設防西北楊灝詩道院由來不浪傳兩衙封印日蕭然絕無爭俗煩刑禁嬴得功夫弄簡編】姑孰臺【在淸和門外郭功父詩誰謂江南地褊小丨丨之丨天下少丹湖千里浸城東蒲葦藏煙春渺渺牛渚對峙淩歊臺長江倒掛天門開有時浪止皓月滿琉璃宇宙無纎埃帆檣隠隠飛鳥沒漁歌細下天邊來】蛾眉亭【在采石山上望見天門山郭功父詩前登千丈峯萬里瞰彌漫丨丨聳防碧嶄嶄天塹斷披榛結危亭突兀出天半壁間有詩曰中分黛色三千丈不著人間一防愁】四望亭【在當塗縣東】十詠亭【在城東蓋姑孰溪丹陽湖謝公宅淩歊臺桓公井慈姥山望夫石牛渚磯靈墟山天門山十詠也蘇子瞻有云余嘗舟次姑孰堂下讀姑孰丨丨怪其語淺近不類李白王平甫云此李赤詩也赤見柳子厚集自比李白故名赤其後爲厠鬼所惑以死今觀其詩止此而以李白自此則其人心疾久矣非厠鬼之罪也】夢日亭【在蕪湖北二十里晉王惇鎭姑孰明帝時惇將舉兵內向帝宻知之乃乘巴滇駿馬防行至湖陰察惇營壘惇正晝寢丨丨環其城驚起曰此必黃須鮮卑奴來也乃使五騎追帝帝亦馳去見逆旅賣食嫗以七寶鞭與之曰後有騎來可以此示之俄而追者至因以鞭示之五騎傳玩稽畱帝僅獲免由是樂府有湖陰曲亭名以北】吳波亭【張安國書取溫庭筠曲丨丨不動楚山碧之句】玩鞭亭【楊廷秀老賊平欺晉鼎輕一輪五色夢中驚寶鞭脫急非無防何似休將日繞營問著無聲是阿兄坐防家賊只吞聲戮屍大放經綸手長柄判將鍚茂韓無咎詩黃須鮮卑勇無防自騎駿馬來窺賊賊奴但怪日繞營起防飛塵已無迹寶鞭不惜棄道傍坐令老嫗知興亡百年社稷有天意姦鋒逆熖徒鴟張孤城遺迹森在目平湖無復春艸緑卻對靑山憶謝公父老猶嫌人姓木邊兵已重朝士輕中原有路何由行柙中虎兕不可制江左夷吾浪得名張文潛云須逰蕪湖問父老湖陰所在皆莫知之然則帝至於湖當爲斷句乃作幹湖曲以志之武昌云旗蔽天赤夜作於湖洗鋒鏑巴滇緑駿風作蹄去如滅沒來不嘶日圍萬里纒孤壁虜气如霜已潛釋蛇矛賤士識天顏玉帳髯奴落妖魄君不見銅駝陌上塵沙起胡騎春來飲瀍水浮江天馬是龍兒蹙踏揚州開帝裏王气髙懸五百秋弄兵老濞空白頭石頭戰骨臥秋艸更欲君王分上流】古迹淩歊臺【在城北黃山上宋武帝南逰嘗登此臺具建離宮焉李白詩曠望登古臺臺髙極人目疉嶂列遠空雜花間平陸閒雲入牕牖野翠生松竹欲覽碑上文苔侵豈堪讀】桓公井【在白紵山李白詩丨丨名已沒廢丨曾未竭石甃冷蒼苔寒泉映孤月秋來桐漸落春至桃還發路遠人罕窺誰能見淸徹】謝公宅【在城東靑山李白詩靑山日將暝寂寞丨丨丨竹裏無人聲池中虛月色荒庭衰艸徧廢井蒼苔積惟有淸風閒時時起泉石】祠墓李白墓【郡誌李白初采石後遷靑山去舊墳六里按李陽冰艸堂集序唐書及墓碣皆謂李白以疾終小說多載太白過采石酒狂捉月恐好事者爲之而梅聖兪詩云采石月下逢謫仙夜被錦袍坐釣船醉中愛月江防眠手弄日月身翻然不應暴落饑蛟涎便當騎鯨上靑天據小說而爲之說也新唐書云李陽冰爲當塗令白依之是時當塗未爲州宣城而陽冰序謂白疾亟枕上授簡俾爲集序無捉月之說豈古不弔溺古史氏爲白諱耶抑小說多妄而詩老好奇姑以發新意耶蘇子瞻�丹元子所示孛大白眞二首雲天人防何同一漚謫仙非謫乃眞遊麾斥八極溢九州化爲兩鳥鳴相詶一鳴一止三千秋開元有道得少畱縻之不可矧肯求西望太極橫峨岷眼髙四海空無人大兒汾陽郭令君小兒天臺坐防眞平生不識髙將軍手污吾足乃敢嗔作詩一笑君應聞】名宦周瑜【孫防時爲新谷令卽姑孰也】陸遜【嘗出鎭姑孰】謝尙【以衞威將軍鎭牛渚】李陽冰【客遊燕趙間爲當塗令髙才尙气自言其書後千年有人吾不知之後千年無人將盡於斯矣】皇朝蔡確【爲繁昌宰】宋敏求【爲守或送詩浪蕩春流水蕪湖候吏迎旌旟曉日麗鉦鼔野風淸暫起紅塵逺休嗟素髮生專城方四十自古以爲榮】曽鞏【司戶召爲編修】黃庭堅【爲守】呂希哲【爲守】李之儀【爲編修徽廟時範純仁口占遺表有惟宣仁之誣謗未明致保佑之憂勤不顯皆權臣務快於私忿非泰陵實謂之當然命李之儀次第之小人附防以爲儀之撰謫知太平州】人物謝脁【宋人居靑山文章淸麗爲齊隨王子隆鎭西功曹長史王秀之以朓年少相動欲以啟聞朓知之因事求還道中爲詩寄西府曰常恐鷹隼擊時菊委嚴霜寄言罹羅者寥廓已髙翔】皇朝郭祥正【當塗人其母夢李大白而生自號謝公山人梅聖兪一見呼爲謫仙仕至殿中丞所居有醉吟庵東坡過而題詩】名賢石待問【蜀人以諫營昭應官坐謫滁州又卜居蕪湖縣卒因焉黃魯直書其墓曰有宋賢良方正九謫不悔自下劘上眉山石公之墓】題詠平原周遠近【謝眺積水照頽霞髙臺望歸翼云云連汀見紆直】故壘猶連謝尙城【潘逍遙遊當塗詩扁舟不復見袁宏云云】山連吳楚周遭起【顥詩雲云水合湖湘洶湧來】暮潮聲帶九江來【李衝元詩晴嶂勢吞三楚盡云云】說著蕪城是勝遊【郭功父蕪湖詩有云詩中長愛杜池州云云】外邑人事旋生當路縣【杜甫鶴贈秋浦張明府詩君爲秋浦三年宰萬慮闗心兩鬢知云云吏才難展用兵時農夫背上題軍號賈客船頭插戰旗他日親知問官況但教吟取杜家詩】

四六【疏綍鰲扉眷惟州治江爲天險乃脊鈐韜分符牛渚實控江津地控風寒實稱道院矧當塗之樂土惟當塗之巨鎭龍山方賴於論思實江左之雄藩恃采石之驚濤牛渚乃資於鎭撫擇地屯兵自晉已爲重鎭中興擊賊曾欣采石之捷聞沿江設險至今尢號要衝今日防江尢覺當塗之地重運際升平固可稱於道院上車彊顏又作甘泉之仙令舊時多事詎敢怠於兵防開緘見面重逢采石之謫仙豈但詩人能發山川之秀山標白薴肩輿追荊國之遊正須郡將益圖藩翰之功湖泛丹陽倚櫂和謫仙之句載酒龍山尋孟嘉之風味靑山故宅永懷羅罻之莫施泛舟牛渚賦太白之詩篇采石扁舟尙想錦袍之同泛】

寧國府【宣城南陵涇縣寧國旌徳太平】

建置防革【禹貢揚州之域吳地斗分野春秋時屬吳后屬越戰國屬楚秦置鄣郡漢攺爲丹陽郡治宛陵卽今治也東漢立宣城郡宋齊因之梁置南豫州隋攺爲宣州唐昭宗時號寧國軍皇朝爲宣州仍爲寧國軍節度繼以孝宗潛藩陞寧國府今領縣六治宣城】

事要郡名宛城宣城陵陽宛陵風

俗民安俗阜【唐盧肇新興寺碑其土樂其丨丨其丨丨】淸涼髙爽【韓愈與崔羣書宣州𨿽稱云云然皆大江之南風土不並以止】惟宣州爲多賢【韓愈送楊儀之序】舟車繁防之鄕【唐尉遲樞新安院記陵陽古稱名郡今日爲最雄乃丨丨丨丨丨丨風俗和柔之境】土廣人庶【白居易制陵陽奧壤云云】形勝據吳上游【陳勢大寧塔記惟宛陵郡作藩南夏丨丨丨丨地產气序之平夷江漢岡巒之襟帶】阻山帶江【唐陳簡甫良吏記宣州秦故郊之地云云銅陵鐵冶繁阜其中】水石幽奇【王元之送姚著作序云云】土產紫毫【白居易詩起居郎侍禦史爾知紫毫不易致每嵗宣城進筆時紫毫之價如金貴謹勿空將彈失儀謹勿空將錄制詞】紅綫毯【白居易丨丨丨詩美人踏上歌舞來羅韈綉鞋隨步沒太原毯澁毳縷硬蜀都褥薄錦花冷不如此毯溫且柔年年十月來宣州大守加樣織自謂爲臣能竭力百夫同擔進宮中綫厚絲多捲不得宣城太守知不知一千毯千雨絲地不知寒人要暖少奪人衣作地衣】木【宣州人種丨丨始成顆則鏃紙花以貼其上夜露日曝而變紅花紋如生可愛】山川陵陽山【在宣城一峯爲疉嶂樓一峯爲譙樓一峯爲景徳寺】敬亭山【在宣城北謝靈運丨丨丨詩玆山亙百里合沓與云齊隠淪旣已托靈異居然棲上干蔽白日下屬帶廻溪交藤荒且】

【蔓樛枝聳復低獨鶴方朝淚饑�此夜啼渫云已漫漫多雨亦淒淒我行𨿽結組兼得尋幽蹊緣源殊木極歸路窅如迷要欲追奇趣卽此淩丹梯皇恩竟已矣玆理庶無睽李白詩敬亭一回首目盡天南端仙者五六人常聞此遊盤溪流琴髙水石聳麻姑壇白龍降陵陽黃鶴呼子安羽化騎日月云行翼鴛鸞下視宇宙間四溟皆波瀾決絕目下事從之復何難百嵗落半途前期浩漫漫彊食不成味淸晨起長嘆願隨子明去煉火燒金丹劉禹錫詩丨丨之丨黃索漠元如斷岸無稜角宣城謝守一首詩遂使聲明齊五嶽】昭亭山【在宛陵之北】雙羊山【在宣城南五里以山有雙羊石故名梅聖兪詩風雪丨丨路梅花丨下村】響山【在宣城縣南五里李白詩築土接丨丨俯臨宛水湄】中山【一名獨山有白兔出傳爲筆精妙韓愈作毛頴傳惟君丨丨者能繼父業】籍山【在宛陵縣乃邑鎭山】水西山【在涇縣西五里林壑深邃郡誌唐宣宗詩長安若問江南事說道風光在水西】石壁山【在旌徳三十里峯巒對起淸溪中流安定胡公有詩】黃山【在太平縣南三十里舊經黃帝棲眞之地山當宣徽二州之境有三十二峯三十六源二十四溪八大巖李白送溫處士歸丨丨詩黃山四千仞三十二連峯丹崖夾石柱菡蓞金芙蓉仙人煉玉處羽化有遺蹤他日還相訪乘橋躡防虹】文脊山【在寧國西三十里舊名曷山府治以爲案有六洞梅聖兪有畱題】魁峯【在涇縣南七十里諺云丨丨頂秀玉女峯髙入仕路者紫綬金章】疉嶂【在陵陽山之上】陽坡【杜子美詩丨丨好種注云毛錫茶譜宣城有塢如山其東爲朝日所燭號曰丨丨】雙溪【在城下二水合流楊廷秀詩敬亭宛水故依然疉嶂丨丨在那邊謝守不住梅花死倩誰海內掌風煙】宛溪【在宣城東李白詩吾憐丨丨水百尺照心明】句溪【在宣城東五里】淸溪【李白詩丨丨淸我心水色異諸水借我淸安江見防何如此人行明鏡中鳥度屏風裏向晚猩猩啼空悲遠逰子】涇溪【李白別山僧涇川作云何處名僧到水西乘舟弄月宿丨丨】澀灘【李白下涇縣至丨丨詩灘鳴嘈嘈雨山足猿猱白波若捲雪側石不容舠漁人與舟人撐折萬丈篙】六刺灘【李白下陵陽溪三門丨丨丨詩三門橫峻灘六刺走波瀾石驚虎伏起水狀龍縈盤何慙七里灘使我欲垂灣】堂亭宛陵堂【在便防西呂居仁詩疉嶂樓前納涼處丨丨丨下探梅時】景日堂【在旌徳簿防呂獻可嘗爲此官】曲肱亭【黃魯直題宛陵張待制丨丨丨詩仲蔚蓬蒿宅吟哦詩句中展雞催不起擁被聽松風】謝公亭【在宣城縣北二里舊經云謝元暉送範云零陵內史之地李白詩池花春映日牕竹夜鳴秋謝公離別處風景每生愁】髙齋【在府治東謝元暉有詩】樓閣疉嶂樓【在府治唐刺史獨孤霖建獨孤霖書云郡地四出皆�卽阜以垣故於樓爲易而賦名必著其當正據扉亦雄矑競侈由是繚步逾千萬目相瞪則壯邦麗廨之勲慊在第一繁絲機羅錯卉障錦春以融獨峯揉云雙波屹風暑以澄暁黛嚬入夕蟾娟來秋以云並半空冰偏一岸冬以明此防舉覼縷不盡也然而月話方狎獨醉始酣則防城健卒籌三而環警緒至越活筵走奏榻彚呼去族噪𨿽黃庭展和不能不慨而斁向之歷舉四美悉估而陪之不足贖矣餘春至逮秋偶步他北得小亭之直上居然最勝因命植棟鬭梁出城屋之脊周方數間小亭如初而中與諸樓相差者自爲一地其上則朗出髙際平與空等向所謂越噪者不復逰慮則其四美不俟說而聞不假到而見非聞非見其然也始聞始見其向之未必然也且聞且見而今之所以然也向旣舉槪今不可黙夫北望條風淸暑之流皆徧壇攸戡莫全厥美或能伸左臂或睇右目或獨全正面總而冇諸則我無讓斯又聞不見而以其然爲然矣郡以溪山著名而溪小負則疉嶂之名爲宜至於欄幹踏道沙子門戶等咸有曲百成於新致舉之則縷將煩於防故抑之而中地亦晦而不彰咸通十二年十二月辛亥宣州刺史某書】北樓【謝朓建李白詩江山如畫裏山曉望晴空雨水夾明鏡雙橋落彩虹人煙寒橘柚秋色老梧桐誰念丨丨上臨風懷謝公】雙溪【在府治取宛句雙流以名】開元寺【杜牧詩六朝文物艸連空天澹雲橫今古同鳥去鳥來山色里人歌人哭水聲中深秋幙千家雨落日樓臺一笛風惆悵無因見範蠡參差煙樹五湖東】名官庾亮【晉人爲宣城內史】範【遷宣城大守不得志乃刪眾家後漢書爲一家之作】江淹【爲太守】謝朓【字元暉爲太守】羊元保【宋文帝善棊與元保奕元保賭得宣城大守當日敇受人以爲虛受】顏彥卿【爲觀察使】李翶【盧坦刺宣城辟置幕下】崔羣【韓愈送楊儀之支使歸湖南序嘗聞當今藩翰之賔客惟宣州爲多賢愈與之逰者有二人馬隴西李博淸河丨丨羣與博之爲人吾知之道不行於其主人與之處者非其類𨿽有享之以季氏之富不一日畱也以羣博論之凡在宣州之幕下者𨿽不盡與之遊皆可信而得其爲人矣愈未嘗至宣州而樂頌其主人之賢者以其取人知之也】沈傳師【嘗爲觀察使】杜牧【爲判官】杜荀鶴【牧之子田頵守宣城延置幕下嘗賦詩云風暖鳥聲碎日髙花影重時稱佳句】皇朝沈括【謫知宣州】張耒【爲大守】晏殊【殊爲樞副坐以笏擊�從者齒出知宣州】余靖【爲司理後至尙書】胡宿【爲通判】孫覺【太平令】呂士龍【知宣州好打官妓會杭州一妓至士龍喜之一日欲笞一妓妓曰不敢辭但杭妓不能安也士龍湣而釋之梅聖兪作莫打鴨詞云莫打鴨打鴨驚鴛鴦鴛鴦新向西池落不比孤洲老禿鶬】人物蔣華【宣城人李白集有詩哭之】梅詢【宣城人】梅堯臣【宣城人王晦叔見其文曰二百年無此作矣歐陽永叔論其詩曰世謂詩少達而多躬蓋詩非能窮人殆窮者而後工也】名賢黃庭堅【因承天院記使者觀望宰相趙挺之意以庭堅有幸災之言貶宣州】題詠平楚正蒼然【謝朓郡城登望詩借問下車日匪眞望舒回寒城以一眺云雲山積陵陽阻溪流春谷泉威防距遙甸巉巖帶遠天切切陰風暮桑柘起寒煙悵望心已極悄愧魂屢遷結髮倦爲旅平生早事邊誰規鼎食盛寧要狐白鮮方棄汝南諾言稅遼東田】髙閣常晝掩【謝朓在郡臥病呈沈尙書云云荒堦少諍詞珍簟淸夏室輕扇動涼颸嘉魴聊可薦緑蟻方獨恃夏李沈朱實秋藕折輕絲良辰竟有許夙昔夢佳期坐嘯徒可積爲邦嵗已期歌終莫取撫幾今日嗤】窻中列遠岫【謝元暉答呂法曹詩結構何迢遞曠望極髙深云云庭際俯喬林已有池上酌復此風中琴非君美無度孰爲勞寸心惠而能好我問以遙乖音若遺金門步見就玉山岑】遠近聞佳政【張九齡寄裴宣州詩云故人宣城守亦作江南篇云云平生仰大賢如何分虎符相與問山川】冰壺照淸川【李白贈宣城宇文大守詩君從九卿來水國有丰年魚鹽滿市井布帛如雲煙下馬不作威云云霜眉邑中叟皆美太守賢】宗英佐雄郡【李白贈從弟宣州長史淮南望江南千里對我行我行倦過之半洛靑天外雲云水陸相映帶長川豁中流千里防吳會君心亦如此包納無小大搖筆起風霜推誠結仁愛訟庭垂桃李賔館羅軒蓋何意蒼梧雲飄然息相防才將聖不偶命與時俱背獨立山海間空老聖明代知音不易得掛劍增感慨當結九萬期中途莫先退】土控吳兼越【杜牧雲云州連歙與池山河地襟帶軍鎭國藩維】晚樓明宛水【黃魯直詩試說宣城郡停杯且細聽云云春騎簇昭亭防防丰圩戶桁楊臥訟庭謝公歌舞處時對換鵝經】宣城四面水茫茫【王建詩云云蓋江城竹夾墻】謝朓靑山李白樓【陸龜防詩陵陽佳地昔年遊雲云】碧落神仙擁使君【晏同叔送淩侍郎詩江南藩郡古宣城云云江山謝守髙吟地風月朱公故里情】虎丘換得敬亭山【吳郡誌載林希疉嶂樓有樓吳門朱伯原詩云雲句水松陵數捨間天下難如兩州好君恩乞與一身閒】宣州水西天下勝【曾紆宣州水西詩杖藜出郭一水近石磴古路穿松筠萬仞絕壑倚天末八節驚灘當寺門泉聲飛下錦繡谷殿影插入玻瓈盆云云�州州城南何足云】

四六【疏綍宸庭眷是冝城徽池鄰境惟宣置郡建牙江國介於江國庾謝舊邦以江爲城惟宛陵之名郡惟地望之推髙在三江二浙之閒實帝子之潛藩因詩人而增重占疉嶂雙溪之勝溪山行樂方乘擇勝之車澄江如練行將賡謝朓之詩老稚縱觀俄擁班春之斾疉嶂有樓抑且續獨孤之句地稱髙爽淸涼韓文載紀誦明鏡彩虹之句昔已流傳民無嘆息愁恨漢治重逢作晚樓春騎之詩今尢繪畫一州六邑夙稱藩翰之雄謝宣城五字之詩古今絕唱疉嶂雙峯尢覺江山之勝黃山谷一篇之詠山水增光溪甚勝冝不廢於登臨不惟太守賦詩逾謝朓之】

方輿勝覽卷十五

欽定四庫全書

方輿勝覽卷十六

宋祝穆撰徽州【歙休寧祁門黟婺源績溪】

建置防革【禹貢揚州之域吳地斗分野春秋屬吳后屬越又屬楚秦置鄣郡漢武攺爲丹陽郡而丹陽都尉分治於歙黟歙二縣皆屬馬吳孫權分丹陽郡置新都晉武攺新都爲新安郡隋置歙州焬帝攺爲新安郡復爲歙州皇朝因之宣和間攺爲徽州今領縣六治歙縣】

事要郡名新安古歙風俗人性剛而喜鬭【見後朱元晦道院記】君子則務爲髙行奇節【同上云云】異材間出【朱元晦跋東溪勝侯傳云婺源爲縣窮僻斗入重山嶺間而百十年來云云如翰林汪公及我君子大史公皆以學問文章顯重於世】地雜甌駱【呂和叔集陵崔某狀歙州云云號爲難理】形勝歙大州也【見後韓愈送陸歙州亭云】山峭厲而水淸激【見後道院記】有佳山水【權載之送陸歙州序新安云云以資勝踐】在萬山間【郡誌新安爲邦云云其地險隘而不夷其土騂剛而不化至於大山深谷民之田其間者層累而上殆十數級不能爲一畝快牛剡耜不得旋其間刀耕而火種之十日不雨則仰天而呼倘遇雨澤山水暴出則糞壤與禾蕩然一空蓋地之勤民力也如此】鳥道縈紆【同上自睦州靑溪縣界至歙州皆云云曽待制出守於兩岸上駐兵下瞰來路𨿽蚍蜉之防皆可數賊不敢犯後移屯山谷間遂防】州治復還故處【朱元晦記外大父祝公遺事云方臘之亂郡城爲墟鄕人有媚事權貴者挾墨敇徙州治北門外以便其私而所徙家下漲輒平地三尺眾皆不以爲便將列其事以防諸朝者餘二千人而莫敢爲之首公奮然以身任之其人忿疾復取特防坐公以違禦筆之罪公爲變姓名﨑嶇遁外猶下諸路迹捕不置如是累年時事變更羣小破散然後得免州治以還故處鄕人至今賴之】土產硯【歐陽永叔研譜端石出端溪色理瑩潤本以子石爲上子石者在大石中生蓋精石也而流俗傳訛遂以紫石爲上又以貯水不耗爲佳有鸜鵒眼爲貴眼石病也然惟北巖石則有之然十無一二發墨者但充玩好而已歙石出於龍尾溪其石堅勁大抵多發墨故前世多用之以金星爲貴其石理防麄以乎摩之索索有鋒鋩者尢佳余少時又得金坑礦石尢堅而發墨然世亦罕有端溪以北巖爲上龍尾以深溪爲上較其優劣龍尾逺出端溪上而端溪以後出見貴耳】紙【有麥光白滑冰翼凝霜之目今歙縣績溪界有地名龍須者紙出其間大抵新安之水淸澈見底利以漚楮故紙如玉雪者水色所爲也墨李廷珪本姓奚易州人父名超南遷至此南唐賜姓李氏故老云昔李后主嘗用其墨今則無矣而世言歙州具文房四寶其實三爾歙本不出筆墨】山出美材【郡誌云云嵗聮爲桴下淛河者往往多取富又云祁門水入鄱陽民以茗漆紙墨行江西仰其米自給】柿心黒木【圖經新安貢丨丨丨丨黟之名縣職此之由】茶【有勝金嫩桑仙芝來泉先春運合華英之品又有不及號者曰片茶】山川黃山【舊名黟山在歙縣西北百二十八里山髙一百八十仞郡誌其山有摩天戞日之髙宣歙池饒江等州山並是此山之交脈明矣諸峯有如削成煙嵐無際雷雨在下其霞城洞室巖竇瀑泉則無峯不有信靈山之窟宅西北類太華山有峯二十六其水源亦三十六溪二十四洞十有二巖八水流而下合揚之水爲浙江之源第四峯有泉沸如湯嘗湧朱砂世傳黃帝嘗命駕輿容成子浮丘公同遊合舟於此其後又有仙人曹阮之屬唐李白送人歸丨丨黃鶴峯詩丨丨四千仞三十二蓮峯丹崖夾石柱菡蓞金芙蓉伊昔陞絕頂下窺天目松仙人煉玉處羽化畱余蹤亦聞溫伯雪獨往今相逢采秀辭五嶽攀巖歷萬重歸休白鵝嶺渇飲丹砂井鳯吹職時來云東爾當整去去陵陽東行行芳桂叢逥溪十六度碧嶂盡晴空他日還相訪乘橋躡彩虹】烏聊山【在歙縣西北漢建安之亂歙人毛甘以萬戶屯此山隋末越國公亦屯兵於此義寧中遷州治此山下】鳯凰山【在歙縣北十五里嘗有鳳來集】問政山【在歙縣東五里唐有於方外者自荊南掌書記棄妻從大白山道士學養气之術時後弟徳晦爲歙州刺史方外來訪之徳晦爲築防於此號問政房縣人聶師道少事方外後入吳爲國師號問政先生今有觀詩話總龜云歙州丨丨丨聶道士所居嘗有人陟險攀蘿至絕壁於巖下嵌空處見題詩一首𨿽苔蘚昏蝕而文尙可辧題云黃臺詞不知臺何人也詩曰千尋練帶新安水萬仞花屏丨丨丨自少雲霞居物外不多塵土到人間壺懸仙島吞舟罷椀浸星宮沈水閒實籙篋垂金縷帶綘囊絳鎖玉連環靜張棊勢鋪還打防考仙經補義剛牀並葛鞋雙兔伏窓橫檉幾老龍跧溪童乞火朝敲竹山鬼聽琴夜撼闗艸長碧潭思勾曲松昏紫气度回欄成淺甲毛猶緑鶴化裳頂更殷阮洞神仙分藥去蔡家兄弟寄書還黃精苗嫩啣斑鹿紅杏枝低掛白鷴容易煮茶供客用辛勤栽果與猿攀常尋靈穴通三島擬過流沙化百蠻新隠漸開侵月窟舊林猶恍枕沙灣乎疏俗禮慵非傲肘防靈方臂不慳海上使頻靑鳥防篋中嵗久白驢頑笻枝健柱舊蒲節篛笠髙簮玳瑁斑花气薰心香馥馥澗聲冷耳響潺潺髙墳自掩浮生骨短晷難窮不死丹早晚重逢蕭塢客願隨芝蓋出塵寰臺國初時任屯田員外郎世有全篇】城陽山【在歙縣南二里唐許宣平嘗隠於此】紫金山【在歙縣東三十五里】石鼓山【在歙縣南天有雨則往往聞鼓角之聲】紫陽山【在歙縣其下有觀】孔靈山【在歙縣二十五里晉孔愉避地入新安山讀書】墨嶺山【在歙縣南六十里出石墨】赤嶺山【在祁門縣北百二十里下冇大溪昔有人爲梁取魚魚不得下遂夜飛越嶺而去人復於嶺上張网其飛不過者皆化爲石遇雨丨丨故名丨丨而浮梁縣亦因此得名吳都賦所謂文鰩夜飛而觸綸蓋此類歟】岐山【在休寧縣西六十里有石室石橋埀瀑百仞乾元中有道士龔棲霞隠於此】率山【在休寧縣東南四十里寰宇志三天子都在馬】白嶽山【在休寧西四十里絕壁斷崖松蘿森靄】龍尾山【在婺源東南百里西連武溪開元中獵人葉氏見石瑩潔防粗成研子孫持以獻令今訪匠琢由是世始傳一名羅紋山有石理所似爲名】大鄣山【在績溪東六十里郭璞云三天子都在焉】雲峯【在黟縣南十五里孤峭如削】徽嶺【在績溪縣西北十里王介甫度丨丨詩曉渡藤溪霜落後夜過翚嶺月明中】樵貴谷【在黟縣北昔土人入山行之七日至谷穴豁然周三十里中有十餘家云是秦人入此避地按邑圖有潛村至今有數十家自爲一村或謂之小桃源李白詩黟縣小桃源煙霞百里間地多靈艸木人尙古衣冠】釣臺【在黟縣南十八里亦名潯陽臺相傳李白嘗釣於此有詩云磨盡石嶺墨潯陽釣赤魚靄峯尖似筆堪畫不堪書】新安江【自歙縣來者出黟山自休寧者出率山自績溪者出大鄣山自婺源者出浙山自浙江沂休寧者爲灘三百六十李白送人之東陽詩聞說京華渡東連五百灘他年一攜手搖艇入丨丨沈休文云丨丨丨水至深淺深見底貽京邑同好眷言訪舟客玆川信可珍洞澈隨深淺皎鏡無冬春千仞防喬樹百大見遊鱗滄浪有時濁淸濟涸無津豈若乘斯去俯映石燐燐紛吾隔囂滓寧假濯布巾願以潺湲水沾君纓上塵】黃墩湖【一名蛟潭其湖有蜃嘗與呂湖蜃鬭程靈洗好勇而善射夢蜃化爲人告之曰吾爲呂湖蜃厄君若助吾必厚報束帛練者吾也明日靈洗彎弓助之正中後蜃後有一道人教靈銑求善墓地靈洗隨陳武帝有功爲佐命功臣】績溪【圖經與乳溪相去一里離而復合謂之丨丨寰宇記臨溪有石方圓三丈其平如砥水宜浣紗婦人於石上績而守之羅昭諫詩云野雲如火照行塵防丨丨邊去問津】婺水【在丨源丨繞縣三而】堂院新安道院【朱文公記休寧大夫信安祝侯汝玉以書來曰休寧之爲邑𨿽有難治之名而吾之爲之已再嵗矣始也不能不以人言爲慮中乃意其不然而今則遂有以信其果不然也蓋其封域實鄣山之麓而浙江出焉山峭厲而水淸激故稟其气食其土以有生者其性情習尙不能不過剛而好鬭然而君子則務以其劇爲髙行奇節而尢以不義爲羞故其俗難以力服而易以理勝茍吾之所爲者出於公論之所是則𨿽或拂於其私而卒不敢以爲非也以是吾之始至蓋不能無不悅者而今則翕然無與爲異吾嘗困於事之不勝其繁而今則豁然無事之可爲也吾將更葺防事之東參采賔佐屬詠之什而榜之以丨丨丨丨子能爲我記之則後之君子益知所以爲治而無吾始者之慮矣子惟汝玉之爲此可以見其政之成民之販而官曹之無事矣然道之得名正以人所共由之路而非無事之謂也以汝玉之始至坐於堂皇之上則左簿書右法律日夜苦心勞力而不得休其或少暇則又不免衝寒風冒烈日以出入乎阡陌之中而不敢怠凡所以勸民之善而懲其惡興民之利而除其害者非有道以行之則何以致今日之無事哉顧其名此乃若專取乎今日之無事而反序前日之瘽事非道其母乃出於老子浮屠之謂而汝玉未之思耶抑嘗計之天下之事𨿽有動靜勞逸之殊而所謂道者則無彼此精粗之間汝玉之學固有以知此矣彼其所以喜於政成之無事而不避異學之滛名豈非方寸之間猶欲從容於此以深思前日之已行而益求其所未至而卒以究夫無彼此精粗之間者而大於功名事業之間乎予故邦人且汝玉予舊也樂其意爲書木末以示來者使於此邦之俗賢宰之志尙有考云】淸風堂【汪彥章記云婺源去州二百餘里皆取道山間攀緣不可舟車之地當四方之窮非人物都防土著之民且十方寡來而易足多負豪使气爭爲長雄疑難於彈治故吏之宰婺源者往往畏避隠去如探湯然防被惡聲旣久而不衰然邑冇溪山之秀足以登臨有魚稻之珍足以宴樂卒嵗無過客使者防傳之樂足以安佚其人實聰明亷武好義而尙施茍幸而得其平有終身不肯違法者故至而悉其風土者亦樂而安之崇寧三年叔孫元功之爲政也胸中涇渭甚明旣來而得民所以易治之意則略除煩苛一鎭之以淸靜蓋未期月而數百年之陋坐失於談笑之間於是昔之吏俗朋黨投隙扺巇爲鑿穴首鼠者旣化而爲心膂股肱而椎埋慓輕武斷鄕裏爲奔峯乳虎者亦從而爲嬰兒處女元功多民之洗濯刮磨果可以與治也乃築燕居之堂而以淸風名之餘聞而嘆曰天下之物蓋無不可化者然其所以化非深於理者不與焉今夫徜徉於萬物之表而人得之以滌煩觧暑者惟風爲然是故至人之所禦隠君子之所賞騷人才子大夫之所樂致足樂也如使不善爲政者結意於防墨之端置民於牛羊之地物我俱矣乃始絲棼而禽狝之政之愈勞而愈熾而其於治日益遠矣尙能知淸風所以滌煩觧慍之理而與民同快適之樂哉惟元功才有餘而不區區俗務之所營徒以從容無爲使其民灑然以新釋然以喜而元功亦將鴻漸於此而羽儀於無朝也宜其所得淸風爲無多且吾邑雅多秀民安知無儒者作穆如之頌歌詠吾子以配斯堂之永久者元功古情深君子也觀其命名之意卽足以知其爲人】黃山堂【自唐以來已有之】捨蓋堂【範至能記徽在江左多名山少平陸州所治衡從不能十里而陵衍猶相半坦然砥如者太守之居而已溯新安江枝而西屬之休陽山益叢美檆生之斧斤所材浮歙浦入於濤江以輸行都當匠鄕費什八而徽人顧不事華屋𨿽仙佛之廬厪支壓傾不可風其能獨以壯麗稱者亦莫如大守之居而東序之正寢尢其奐焉者也寢成之二十五年前守怵於物怪之說棄去弗處後皆因之間無足音又十七年而當紹興己夘畨陽洪公實來典城明年正月旣報政爲廣廈遂廢可惜乃規以爲便坐易其面勢賔出日撤兩翼之重檐以納光景洞三隅之復壁使可羅胡怵數卜與諸吏及四方之賔客共之避而不專鄕故名之曰捨蓋暇日列觴豆揮麈劇談防逺情深遠響來答問登前榮之傑觀挹山川之神以稽舊聞其右則問政紫陽羣峯綿聨許聶蛻蟬之隠居也左在黃山天齊雲雨在下容成子浮丘公颷車羽輪所往來煙消日出猶髣髴具音塵客之從遊者皆有馭長風籋倒景以方羊天地間意知有樂乎斯堂而不知前日之蛛絲鼠壤空虛幽暗而扄鐍也初公以忠臣子擢殊科登道家山輒自列去國天子方以更化望人命公至州四千里而遙有詔朌輔郡符節引以自近其不畱外久之知凡簿書期防之報冝非所以煩公然始至之日不鄙野其吏民端委聽直無倦容於是六邑之畱獄窒訟皆湊於府朝案其說累牘充棟數十年弗堅定者卻批�折隨刃迎觧狡獪之流𨿽欲並緣瀾辭以珥筆豪州裏情見勢屈噤無從發端訟獄淸靜而州裏宴然庭中無復事從容燕居於斯堂之上而其民歡欣歌舞於溪山千里之外惟恐外之百須儉陋而不足以安公閒其登新堂而樂則相與傳捨蓋之名而珍之以爲琳房綺寮神仙之居徒以公在焉故也嗚呼孟子所謂賢者而後樂此者防是歟公書於尢工得先魏古法鐘繇元常而下無譏也堂旣名大書其榜屬參軍事範成大爲之記後之來者覽觀心畫之妙而咨制名之意必有指斯名而告者焉】亭榭翠眉亭【在績溪韓無咎記歙之績溪縣西隅有亭曰丨丨不知其何人作也前則二小山對出自亭而望嫵然如眉地勢平衍於木茂蔚元丰末蘇文定公爲縣愛其淸幽時往遊焉賦詩其上公去而邑人思之卽亭爲祠紹興中好事者卽縣廨一堂名以景蘓後令曹訓刻公在績溪所爲詩凡三十六篇於石而摹公之象於丨丨丨云】嵗寒亭【在歙縣蘓子由在績溪時賦詩今刻石亭上】藏書閣【在州學朱又公記云道之在天下其實原於天命之性而行於君臣父子兄弟夫婦朋友之間其文則出於聖人之手而存於易禮樂春秋孔孟氏之道本末相須人言相發皆不可一日而廢者也又云某故徽人也而客於閩玆以事歸而拜於其學鄕人子弟相率踵門曰子誠未防先人之國獨不能因是而一言以曉之哉於是切記所聞以告鄕人之願學者】祠廟三先生祠【朱文公記云婺源大夫周侯始作周程丨丨丨丨於其縣之學而使人以書來曰子故吾邑之人也先生之學其始終本末之趣願吾子之悉陳之也某發書慨然曰今旣得以日見先生之貎相而瞻仰之則曷若遂讀其書求其防以及諸身而功行之乎諸君其亦免之哉】朱文公祠【州學及婺源縣學皆立其祠】五通廟【在婺源縣乃祖廟兄弟凡五人本姓蕭每嵗四月八日來朝者者四方雲集】名宦任昉【爲守亷潔著名後歸船中惟桃花米二十石初昉因行春愛其雲溪尋幽累日傍有大石往往坐釣其上因名昉溪村今有任公寺在休寧縣】徐摛【梁書髙祖謂曰新安大好山水任昉並經爲之卿爲我臥治此郡】張率【嗜酒爲新安守遣家童載米三千石還吳旣至遂耗大半率問其故曰鼠雀耗率笑曰壯哉鼠雀竟不研問】薛稷【善畫鶴嘗爲黟縣令後位至少保】皇朝蘇轍【爲績溪邑宰】呂大防【以大常士謫知休寧縣】鮮於侁【字子駿爲黟令又攝源豪彊畏之後爲東京轉運司馬公曰福星往矣】崔鷃【爲績溪宰】人物吳少防【新安人開元中爲中捨】呂文仲【新安人景徳爲刑部侍郎】謝泌【歙縣人爲諌議】查道【休寧人擢賢良】兪獻可【歙縣人龍圖侍制弟獻卿侍郎】聶冠卿【歙縣人爲內翰】呂溱【士元之子景祐進士弟】汪伯彥【祁門人拜尙書左僕射】汪藻【婺源人爲內翰】汪勃【黟縣人仕至樞宻子作礪提刑孫義和侍禦史義端給事中】祝確【歙人乃朱文公之外祖文公嘗記其遺事云外家新安祝氏世以貲力順善聞於州鄕其邸肆生業幾有郡城之半因號半州祝家有諱景先者號二翁尢長者元祐黃太史贊其畫像大書百許字辭甚瓌偉經亂而逸某少時見外大父猶頗能誦其語至諸舅則皆已不復能記憶矣二翁諸子皆讀書外大父其第二子也諱確字永叔特淳厚孝謹少時聞父母將爲謀昏逃避累日家人驚索得之猶涕泣不能己問其故則曰審爾則將不得與父母兄弟蚤夜相親矣親喪廬墓下手植名木以千數率誦佛書若干過乃植一本比終制而歸則所植已郁然成陰矣一兄一弟先後死熈河皆親往致其喪往復徒步不啻萬里所捨輙悲號上食如禮夜寢柩旁不忍跬步離去路人皆爲太息時四妹猶未行公獨竭已貲以遣之其一歸同郡汪公勃汪公後登二府終身徳公不能防人兩賢之嵗太疫親舊有盡室病臥者𨿽至親莫敢闖其門公每淸旦輙擕粥藥造之偏飲食之而後反日以爲常其他濟人利物之事不勝記𨿽傾貲竭力無吝色鄕人髙其行學試又多占上列是時先君子年甚少未爲人所知公獨器重以女歸之後卒以文學致大名世乃以公爲知人年八十三以終身二男一女伯舅嶠少敏悟有文叔舅莘後公十餘年亦卽世今惟叔舅之子康國家建之崇安而康國之子穆已總髮能誦書矣某惟外大夫之淳徳懿行先人後已其誠心所格固冝有後天之報施將在於此乎某竊感陶公作孟府君傳及近世眉山蘇公亦記程公遺事不勝凱風寒泉之思書此以遺康國使藏於家時出而訓習之以厲其子孫云某旣序此事而濟之弟以疾不起其子穆相從於建陽因書畀之依仰今昔爲之涕下不能已】祝有道【新安誌云黃山谷謫黔中歙人丨丨丨訪之山谷爲書帖云凡士大夫胸中不時時以古今澆之則俗塵生其間照鏡則面目可憎對人亦語言無味又贈以詞所謂長楊風挑靑驄尾者也又有八月十七夜張寛夫圜待月有詞云老子平生江南江北最愛臨風笛孫郎防笑坐來聲噴霜竹蜀人謂笛音如牘故用之今俗本攺笛爲曲非也】朱松【婺源人自號韋齋娶祝氏生太師文公熹按傳自得作韋齋集序云公防小喜讀書綴文冠而擢第未嘗一日捨筆硯年二十七八聞二程先生之遺論皆先賢未發之奧始捐舊習從事於其間𨿽兩入東觀三爲尙書郎卒不待年而歿又云建炎紹興間公詩聲滿天下間嘗爲予舉簡齊開門知有老樹半身濕及韋蘇州諸生時列坐共愛風滿林之句且言古之詩人貴衝口直致蓋與彭澤采菊東籬下悠然見南山同一闗捩】題詠江傳水至淸【劉長卿送鄭說之歙州謁薛侍郎詩漂泊來千里謳謡滿百城漢家傳太守魯國重諸生俗變人難理云云船經危石住路入亂山行老得滄州趣春傷白首情嘗聞馬南郡門下有康成】千山帶夕陽【皇甫曾題劉長卿碧澗別業詩南憶新安郡云云】黟水含香繞郡流【喬伍爲歙州倅寄張翰林詩黃山向晚迎軒翠云云遙想郡齋多暇日花時誰伴出城遊】千尋練帶新安水【聶夷�詩云云萬仞花屏問政山】

四六【輟自蓬山維歙爲州維千里地號爲名郡出臨黟水因山築壘在萬山間開出異材維古歙之名地竊以新安之古郡溪山一隅號爲名郡有防溪之勝防實爲江左之名區農桑千里實曰富州官尊州大不輕刺史之符自孔愉之隠遁地望已淸山峭水淸尢號人材之藪及查�之賢良文風益盛古曰富州自昌黎而推重𨿽曰山城亦羣珍之所產今爲佳郡以任昉之曾臨載瞻京邑惟一韋而可航道傳雲谷遠間淸廟之音鄣山左麓田數十級而後耕文檀龍溪誇作玉堂之樣浙江上游灘三百餘而難溯道院一碑實救異端之害尊若徐摛古歙之城州甚大文房四寶尢誇奇產之多亷如任昉新安之江水益淸】

池州【貴池靑陽建徳銅陵石埭東流】

建置防革【禹貢揚州之域吳地斗分野春秋及秦漢爲古鄣郡之地漢屬丹陽晉屬宣城郡梁屬南陵郡隋廢南陵置秋浦縣唐置池州皇朝中興爲池州路安撫使尋罷今領縣六治貴池】

事要郡名池陽秋浦【並見防革注】風俗民醇气和【盛約中和堂記丨丨丨丨眾貨畢集】人物稠夥【同上𨿽丨丨丨丨而有訟必嚚𨿽賦租浩穰而聞令必集】土風淸和【李虛已記井邑平曠云云】形勝俯瞰大江【同上丨丨丨丨仰倚崇嶠】淸溪南來【盛約記丨丨丨丨九華東引洪流環繞沃野彌望】鎭以齊山【徐作天慶觀浸以秋浦丨丨丨丨】依貴池據石城【裴度撰池州防壁記丨丨丨之美丨丨丨之固】山川淸曠【胡兆作秋浦志序有曰九華五松淸溪秋浦玉鏡之潭水車之嶺成紀白笴之陂大白樂天牧之論文垂釣問山弄水登覽遐躅隠然在人耳目山川風物淸和平曠】土產札紙【王介甫酬贈池紙防之出守秋浦時權冰防搗萬谷皮波工龜手吒今樣魚綱肯數荊州池霜防奪色賈不售虹玉喪气山無輝方船穩載獻天子善價徐取供吾私千年零落尙百一持以贈我隨凊詩君寜舊寄金穀地方執賜筆磨螭當畱此物朝上國日侍帝側書新儀不然名山副史本褒拔元凱誅窮奇咨予文章非世用書縷空爾麋冰脂揮毫才足記姓字切學又恥從師宜怱怱防污亦何忍嘉貺但覺難爲辭篇終有意責趙璧窮國恐悞連城歸傾囊倒篋以報安敢坐以秦爲雌】山川齊山【在貴池南五里按王晢丨丨記有十餘峯其髙等故名丨丨或曰以齊映得名杜牧之九日登丨丨詩江涵秋影雁初飛與客擕壺上翠防塵世難逢開口笑菊花須挿滿頭歸但將酩酊酬佳節不用登臨嘆落暉古往今來只如此牛山何必淚沾衣】九華山【在靑陽界舊名九子山李白以有峯如蓮華攺爲丨丨有詩云昔在九江上遙望九華峯天河掛綠水秀作九芙蓉崔總郡樓望九華歌有時朝峯變疏宻八峯和煙一峯出有時風捲天雨晴聚立連連如弟兄潘逍遙詩將齊華嶽猶多六若並巫山又欠三好是雨餘江上望白雲堆裏發濃藍王介甫詩峩然九女鬟爭出一鏡奩】五松山【在銅陵縣李白詩我愛銅官好千年未擬還要須回舞袖拂盡丨丨丨】馬當山【在東流橫枕大江陸龜防文云言天下之險者在山曰太行在水曰呂梁合二險而爲一吾又聞乎馬當此之爲險也屹乎大江之旁怪石慿怒跳波發狂日黯風助摧牙折檣幸而脫死神魂飛殊不知堅輪蹄者夷乎太行仗忠信者通乎呂梁使舟楫而行乎丨丨捨是三險而未爲敵小人方寸之包藏】半巖【李元方嘗刻碑於有侍巖謂齊山大小泉凡十一而丨丨爲勝秋浦千重嶺而水車嶺最奇巖壁之號十五而有侍爲大壑之號九而上淸爲最洞之號十四而潛虯爲奇又有洞五曰丨丨曰寄隠曰子昭曰妙峯曰翠防翠防特髙尢冝登眺】水車嶺【郭公父追和李白秋浦歌萬文丨丨丨還如九疉屏北風來不斷六月自生冰】五溪【在靑陽縣源出九華防於龍池溪曹溪漂溪蘭溪入江】玉鏡潭【李白秋浦晏詩淸溪丨丨丨溪當大樓南】秋浦【池陽記北帶郡城南連驛道爲舟楫之路李白詩玉笛梅花引吳溪隴水淸寒山丨丨月腸斷玉闗情丨丨多白猿超騰若飛雪牽引條上兒飲弄水中月】白笴陂【李白詩丨丨夜長嘯爽然溪谷寒魚】

【龍動丨水處處生波瀾】貴池【郡縣誌梁昭明太子以其魚美封爲丨丨】堂捨思政堂【曽子固記云所與由之必人之所安也所與違之必人之所厭也如此者未有不始於思然後得於己得於己故謂之徳正己而治人故謂之政政者豈止於治文書督賦斂斷獄訟而已乎然及其已得矣則無思也已思矣則亦豈止於政哉古君子之治未嘗有易此者也】亭榭弄水亭【杜牧詩使君四十四兩佩左銅魚爲吏非循吏讀書讀防書晚花紅艷靜髙樹緑陰初亭午淸無比溪山畫不如嘉賔能嘯詠官妓巧妝梳逐日愁皆碎隨時醉有餘偃須求五鼎陶只愛吾廬趍尙人皆異賢豪莫笑渠】貴池亭【同上勢比淩歊宋武臺分明百里遠帆開蜀江雪浪西江滿彊半春寒去卻來】如剡亭【在倅防李白詩愁作秋浦曲彊防秋浦花山川如剡縣風日似長沙】淸溪亭【王介甫記臨池州之溪上軍事判官之府京兆杜君建夫吳楚荊蜀閩越之徒出入於是而離離洞庭鄱陽之水浮於日月之無窮四方萬里之人飛帆鼓楫上下於波濤之中犯不測之險於朝暮之際而吾等乃於數楹之地得偉麗之觀於寢食坐作之間是可喜也君曰夫憊其形於事者宜有以佚其勞厭其視聽之喧囂則必之乎空曠之野然後能無患於晦明飛禽之啁啾怒浪之洶湧漁蓬樵蹻嘯於前而歌於後孰與夫訟訴笞榜之交於耳也岸憤穿屨歌而詩書投壺飲酒談古今而防賔主孰與夫擎跽折旋之宻接於吾目也此亭之所以作也】翠防亭【楊廷秀詩序雲從提舉黃元章登齊山寺後上淸巖丨丨丨望郡城左淸溪右大江蓋絕境云西山落日浴長江並貫淸溪作一光十嶂圍來天四合孤城湧出水中央樓臺玉塔雲間見楊柳金堤鏡里長客子要窮秋浦眼丨丨丨上上淸旁】樓臺蕭相樓【在州治北唐蕭復建後杜牧重建王鞏詩盧姦邪四海憂相君邦國自同休分符朝去雲中闕開府南來江上州百尺樓髙瞻故國九華山色倚晴眸定知直道傳千古杜牧文章在上頭杜牧池州重建丨丨丨記蕭丞相爲刺史時樹樓於大防西北隅上藏九經書下爲刺史便防事大歷十年乙夘建會昌四年甲子材木悉朽壞無一可取者刺史李方具材刺史杜牧命工南北霤相距五十六尺東西四十五尺十六柱三百七十六椽上下凡十二間上有其三焉皆仍舊制以會昌五年五月畢自初至再凡七十一年丞相諱復實相徳宗黃帝焉】九華樓【卽子城東門樓】九峯樓【杜牧登丨丨丨寄張祐詩有感中來不自由角聲孤起夕陽樓碧山終日思無盡芳艸何年恨始休睫在眼前猶不見道非身外更何求誰人得似張公子千首詩輕萬戶侯】名宦齊映【爲太守見齊山注】蕭復【爲太守卽八葉宰相者】裴度【爲觀察使】杜牧【爲太守】皇朝包拯【爲太守】呂頤浩【以大使兼】人物杜荀鶴【自號九華山人】題詠紅斾行春到九華【按唐詩紀事載湯文圭贈池州張守詩絳幃夜坐窮三史云云只怕他人畱不住別遷徵鎭擁髙牙】外邑吾愛崔秋浦【李白贈崔秋浦詩云云宛然陶令風門栽五楊柳井夾雙梧桐山鳥下防事檐花落酒中懷君未忍去惆悵意無窮】公庭人吏稀【同上秋浦舊蕭索云云因君樹桃李此地怱芳菲搖筆望丹閣開當翠防時來引山月縱酒酣淸輝】

四六【暫綴朝班𨿽曰偏州江左要衝山紀齊侯出臨秋浦實爲重鎭池陽重鎭樓標蕭相矧今池陽之重鎭州偏揭魯公之筆乃昔江右之帥垣壁記遺裴令之文】

【桑麻六邑旣有待於撫摩暇日謹包桑之戒介冑三軍亦豈輕於統禦重兵嚴細柳之屯】

【壯老羆當道之勢端在斯時和飛雁涵江之詩姑遲他日】

【竊考唐朝乃杜牧把摩之舊共臨秋浦亦齊侯解組之餘】

【干戈載戢則必佩服包桑之戒兵農雜居則必洽比細柳之屯】

方輿勝覽卷十六

欽定四庫全書

方輿勝覽卷十七

宋祝穆撰

南康軍【星子建昌都昌】

建置沿革【禹貢荊揚二州之域吳地斗分野春秋吳楚之地戰國屬楚秦屬九江郡漢屬豫章晉置潯陽郡宋齊因之隋屬九江及豫章唐屬江州及洪州僞吳以其地立星子鎭國朝陞爲縣屬江州太宗時陞南康軍又割洪之建昌饒之都昌焉今領縣三治星子】

事要郡名星渚康廬【並見山川注】風俗其在康哉【太平興國六年相國張師亮轉漕江表請攺邑爲軍詔曰南方之俗云云可賜名南康軍】以興教善俗爲務【張敬夫作濓溪祠記新安朱侯首云云乃立濓溪祠於學宮】揖先儒淳固慤實之餘風【呂伯恭作白鹿洞記云詳見後】形勝負康廬面彭蠡【南康志云云】其西五峯【彭圖南致霖亭記云云峭壁隠然在望者爲廬阜其南巍嵐疊疊若來向者爲蘇山】十大禪剎【廬山云云而山南居其六曰歸宗開元萬松棲賢羅漢慧日是也】鐘梵相聞於靑嵐白雲中【唐呂和叔作裴氏海昏集序廬山云云】山川廬山【在城北十五里○周武王時有匡俗兄弟七人皆有道術結廬於此山中仙去廬在故曰丨丨大史公亦嘗登廬山白樂天艸堂記康廬奇秀甲天下○李白丨丨謡我本楚狂人鳯歌笑孔丘手持緑玉杖朝別黃鶴樓五嶽尋仙不辭逺一生好入名山遊丨丨秀出南斗傍屏風九疊云錦張影落明湖靑黛光金闕前開二峯長銀河倒掛三石梁香鑪瀑布遙相望廽崖疊嶂淩蒼蒼翠影紅霞隱朝日鳥飛不到吳天長登髙壯觀天地間大江茫茫去不還黃雲萬里動風色白波九道流雪山好爲丨丨謡興因丨丨閒窺石鏡淸我心謝公行處蒼苔沒早服還丹無世情琴心三疊道初成遙見仙人防雲裏手把芙蓉朝玉京先期汗漫九垓上願接盧敖遊太淸○歐陽永叔作丨丨髙贈同年劉中允丨丨髙哉幾千仞芎根盤幾百里截然屹立乎長江長江西南走其下是爲揚瀾左蠡兮洪濤巨浪日夕相舂撞云消風止水鏡淨泊舟登岸而逺望兮上摩靑蒼以杳靄下壓后土之鴻龎試往造乎其間兮攀緣石磴窺空谾千巖萬壑響松檜懸崖巨石飛流淙水聲聒聒亂人耳六月飛雪灑石矼仙翁釋子亦往往而逢兮吾嘗惡其學幻而言厖但見丹崖翠壁逺近映樓闇晨鐘暮鼓杳靄羅幡幢幽花野艸不知其名兮風吹露濕香澗谷時有白鶴飛來防幽尋逺去不可極便欲絕世遺紛厖羨君買田築室老其下挿秧盈疇兮釀酒盈缸欲令浮嵐暖翠千萬狀坐臥常對乎軒窓君懷磊砢有至寶世俗不辧瑉與玒防名爲吏二十載靑衫白首困一邦寵榮聲利不可以茍屈兮自非靑雲白石有深趣其气兀硉何由防丈夫壯節似君少嗟我欲說安得巨筆如長杠○朱元晦詩登車閩嶺嶠息駕康山陽康山髙不極連峯郁蒼蒼金輪西崖峩五老東昻藏想象仙聖集似聞笙鶴翔林谷下淒迷雲闗杳相望千巖𨿽競秀二勝終莫量仰瞻銀河翻俯視蛟龍驤長吟謫仙句和以玉局章疇昔勞夣思姟今幸徜徉尙恨忝符竹未愜棲雲房已尋兩峯間結屋依陽岡上有飛瀑駛下有淸流長循名恊心期弔古增悲涼壯齒乏奇節頺防矧昏荒誓將塵土蹤暫寄雲水鄕封章儻從願歸哉澡滄浪○晁無咎題南康南江洲北五百僧房綴蜜牌盡是丨丨佳絕處不知何處合題詩○王貞白題嶽立正南楚雄名天下聞五峯髙閉日九疊翠連云夏谷雪猶在陰巖晝不分惟應嵩與華淸峻得爲羣】屏風山【在城南北四十里晏類要山有九疊川有九郡誌丹崖紫壁縈繞磅礡若丨丨焉】歐山【在建昌相傳有歐岌得道此山】蘇山【在都昌吳時有蘇耽居於此乃七十二福地之數】釣磯山【在都昌郡國志晉陶侃嘗釣於此後得一梭化爲龍而去】石壁山【在都昌有謝靈運樂石壁精舍○靈運詩昏旦變气侯山水含淸暉淸輝能娛人遊子澹忘歸出谷日尙早入舟陽已微林壑斂瞑色雲霞収夕霏芰荷疊映蔚蒲稗相因依披拂趨南徑愉悅偃東扉慮澹物自輕意愜理無違寄言攝生客試用此道推】大小孤山【在湖中詳見江州】石鐘山【同上】石門山【同上並不重載】五老峯【在廬山五峯相連故名浮圖老子之宮皆在其下○李白詩云廬山東南丨丨丨靑天削出金芙蓉九江秀色可攬結吾將此地巢雲松】防劍峯【在開先院南】香鑪峯【在城北山南山北皆見其形圓聳常出雲气故名○白居易詩倚石攀蘿歇病身靑笻竹杖白紗巾他時畫出廬山障便是香鑪峯上人】紫霄峯【在西北塔院後有夏禹石刻○洪駒父詩塊視落星石柸觀彭蠡湖又云荒哉秦漢君抗旌上﨑嶇永懷太史公九江觀禹謨】漢陽峯【在廬山上】獅子峯【在五老峯之東】金輪峯【在歸宗寺後有丨丨丨三大字】鐵船峯【許旌陽傳旌陽與吳猛乘鐡船二龍挾而行戒勿妄視至紫丨丨茂林戞擊有聲舟人竊視之龍卽委之而去舡墮於此】淩霄峯【在昭徳之北巉巖萬狀】淩雲峯【在城東十三里上挿空碧下吞江湖】上霄峯【始皇嘗登於此】蓮花峯【在廬山】�行峯【言如丨丨而朝北斗也山上有淵明醉石右軍鵝池○楊廷秀詩淵明醉眠處石上印耳迹逸少玩鵝池蘚花漬余墨】石鏡峯【在金輪峯側下有溪】三石梁【潯陽記廬山有丨丨丨長尺廣不盈尺杳然無底吳猛與弟子躡石梁而度見金闕玉房地皆五色見一老翁坐桂樹下以玉杯承露與猛】靑牛谷【在五老峯下○九江錄昔有道士洪志乘靑牛得道於此○張固白鶴觀記予昔至九江士石室之崖以瞰靑牛蓋天下山川秀拔處也○唐楊衡詩隨云步入丨丨丨靑牛道士畱我宿可憐夜靜月明中惟有壇邊一枝竹】錦繡谷【廬山記奇花異艸不可殫述三四月間紅紫匝地如丨丨故名○王介甫送黃吉父赴官南康詩還家一笑卽芳辰好與名山作主人邂逅五湖乘興往相邀丨丨丨中春】彭蠡湖【在城東南五里禹貢丨丨旣瀦又曰東匯澤爲丨丨又名宮亭丨又名左蠡湖○謝靈運詩客遊倦水宿風潮難具論洲島驟廽合坼岸屢崩奔乘月聴哀狖浥露馥芳蓀春晚綠野秀巖髙白雲屯千念集日夜萬感盈朝昏攀崖照石鏡牽葉入松門三江事多往九理空存靈物珍怪異人祕精魂金膏滅明光水碧輟流溫徒作千里曲絕念彌惇○李白詩謝公入彭蠡因此遊松門余方窺石鏡兼得窮江源前賞迹可見後來道空存而欲繼風雅豈惟淸心魂雲海方助興波濤何足論靑嶂憶遙月綠蘿鳴愁猿緑碧或可采金膏祕莫言古今將振衣羽化出塵煩○朱元晦詩茫茫彭蠡春無地白浪春風濕天際東西捩拖萬舟回千嵗老蛟時出戱少年輕事鎭南來水怒如山防正開中流蜿蜒見春尾觀者膽墮予方咍衣冠今日龍山路廟卜沽酒山前住老矣安能學佽飛買田欲棄江湖去○有宮亭廟能分風黃魯直詩云左手作圓右手方世人機敏便可爾一風分送南北舟斟酌鬼神宜用此】井泉溫泉【在建昌白居易詩一眼湯泉流向東潯泥燒艸暖無窮驪山溫水因何事流入金鋪玉甃中○朱元晦詩連山西南來中斷還崛起幹霄幾千仞據地三百里飛峯上靈秀眾壑下淸美逮玆勢力窮猶能出奇偉誰燃丹黃焰防此玉池水客來爭觧帶萬刼付一洗當年謝康樂絕今久矣水碧復流溫相思五湖裏自注云康樂湖中詩雲水碧綴流溫豈未見此水耶】明月泉【在郡治嘗以名酒黃太史有銘】學校白鹿書堂【唐李渤與兄渉俱隠於此山嘗養一白鹿因名之南唐升元中建學館以李道爲洞主掌其教授長編云太平二年知江州周述言廬山白鹿洞學徒嘗千百人乞賜九經使之肄習詔國子給本仍傳送之○呂伯恭白鹿洞書院記淳熙六年南康軍秋雨不時髙仰之田告病郡守新安朱侯熹行眡陂塘並廬山而東得白鹿書院廢址慨然顧其僚曰是蓋唐李渤之隠居而太宗皇帝驛送九經俾生徒肄業之地也書院剏於南唐其事至鮮我太宗於訙埽區宇日不暇給之際奬勸封殖如恐弗及規模逺矣中興五十年釋老之宮圮於防戎者斧斤之聲相聞各復其初獨此地委於榛莽過者太息庸非吾徒之恥哉郡𨿽貧薄顧不能築室楹上以宣布本朝崇建人文之大指下以續先賢之風聲於方來乎廼屬軍學教授揚君大灋星子縣令王君仲傑董其事又以書命祖謙記其成祖謙切嘗聞之諸公長者國初斯民新脫五季鋒鏑之阨學者尙寡海內向平文風日起儒先往往依山林卽間曠以講授大率多至十百人嵩陽嶽麓睢陽及是洞爲尢著天下所謂四書院者也祖宗尊右儒術分之官書命之祿秩賜之扁榜所以寵綏之者甚偹當是時士皆上質實下新奇惇行義而不偸守訓詁而不鑿𨿽學問之淵源統紀或未深防然甘受和白受采旣有進徳之地矣慶曆嘉祐之間豪傑並出講論益精至於河南程氏橫渠張氏相與倡明正學然後三代孔孟之教始終條理於是乎可考熈寕初明道先生在朝建白學制教養考察賓興之法綱條甚悉不幸王氏之學方興其議遂格有志之士未嘗不嘆息於斯焉建炎再造典型文憲浸還舊觀闗洛緒言稍出於毀棄剪滅之餘晚進小生驟聞其語不知親師取友以講求用力之實躐等陵節忽近慕逺未能窺程張之門庭而先有王氏髙自聖賢之病如是洞之所傳道之者或鮮矣然則書院之復豈茍云哉此邦之士盍相與揖先儒淳固慤實之餘風服大學離經辧志之治教由博而約自下而髙以答楊熈陵開廸樂育之大徳則於賢侯之勸學斯無負矣至於考方誌記人物亦有土者所當謹若李濬之之遺迹固不得而略也侯於是役重民之勞賦功已狹率損其舊十七八力不足而意有餘矣興廢始末見於當塗郭祥正所記者皆不書○朱元晦詩淸冷寒澗水窈窕靑山阿昔賢有幽尙眷言此婆娑事往今幾時髙軒絕來過學館空廢址鳴息遺歌我來勸相余杖防塞綠蘿謀野欣有獲披圖知匪訛永懷當年盛莘莘衿佩多博約感明恩涵濡熈防和淒涼怱荒榛俯仰驚頺波教逮綱紀喟然心匪他伐木循陰岡結屋依陽坡一朝謝塵濁歸哉碩人薖○昔人讀書地町疃白鹿世道有升防玆焉更表章矧今中興年治具一以張歌獨不嗣山水無輝光荒榛適剪除聖謨已汪洋亦有皇華使肯來登此堂問俗良懇惻懷賢增慨慷雅歌有餘韻絕學何能忘】堂捨五老堂【蘇子由詩五老髙閒不入城開軒肯就使君迎坐中不著閒賔客物外眞成大弟兄○黃太史月明如晝九江水天靜無雲丨丨峯】直節堂【在郡圃○朱元晦記云庭有八杉欒城蘇文定公爲郡守徐君師回作記又手書而刻石焉某來領郡問堂所在則旣無有而杉亦不存求之記文則又非復故刻而委之他所矣獨防事之旁有堂旡額而庭中有老柏焉焚斮之餘生意殆盡而屹立不僵如志士仁人更歷百變而剛毅特立凜然不衰者因取直節寓之此堂而輦記石防壁間以彷佛前賢之意云】冰玉堂【劉渙隠廬山子恕取蘇轍所謂潔亷不撓冰淸玉剛之語名其祠張耒爲記○朱元晦記云郎劉凝之故居之遺址顧今百年之外臺傾沼平鞠爲灌莽而使樵兒牧子皆得以歗歌躑躅於其上又何其可悲也郡守曽侯致虛出少府羨錢贖於民間遂作冰玉之堂而繪劉公父子之象於其上且聞陳忠肅公之嘗館於是也又繪其象以侑焉】愛蓮堂【周茂叔嘗守是邦後人作是堂於郡圃朱元晦書丨丨二字○濓溪愛蓮說雲水陸艸木之花愛者甚蕃晉陶淵明愛菊自李唐來世人甚愛牡丹予獨愛蓮出於淤泥而不染濯於淸漣而不妖中通外直不蔓不枝香逺益淸亭亭淨植可逺觀不可防翫焉予謂菊花之隠逸者也牡丹花之富貴者也蓮花之君子者也噫菊之愛陶後鮮有聞蓮之愛同予者何人牡丹之愛宜乎眾矣】拙齋【朱元晦書扁以濓溪拙賦命名】樓觀黃雲觀【在書院東北五里折桂院後取李白萬里黃雲動風色之句○朱元晦詩城中東北望五老何蒼蒼下有前朝寺一原頗深

林澗幽屋後云木蒼閒窓亦明潔著此瑞錦張

更能理枯筇步上林北岡仰視天宇闊俯瞰江流長受書彼何人姓字不足詳竹帛有遺臭桂樹徒芬芳○李逢吉嘗讀書此院以故得名】金芙蓉觀【在郡圃朱元晦取唐李白菡蓞金芙蓉之句以命名】臥龍庵【在城西北二十里○朱元晦繪諸葛武侯像於庵中爲記云予少時讀山先生楊公詩見其說臥龍劉君隠居辟穀木食澗飲蓋已度百嵗而神淸眼碧客至輒先知之庵中怒瀑中防大壑淵深有黃石丈在激浪中蜿蜒飛鬭故名丨丨又緣名潭之義畫漢丞相諸葛公象寘之堂中○朱元晦詩空山龍臥處蒼峭神所鑿下有寒潭幽上有明河落我來愛佳名小築寄幽壑永念千載人丹心豈今昨英姿儼繪事凜若九原作寒藻薦芳馨飛泉奉明酌公來識此意顧步慘不樂抱膝一長吟神交付冥漠】淸淨退庵【在棲賢西三里劉凝之舊隠作亭取黃太史詩語○朱元晦詩淩兢度三峽窈窕復一原絕壁擁蒼翠奔流逝潺湲聞昔避世人寄此茅三間壯節未云逺髙風杳難攀尋深得遺址防屋臨淸灣坐睍寒木杪飛泉舞云闗玆遊非昔遊累解身復閒保此淸淨退當歌不能諼】亭榭折桂亭【在郡治背倚五老峯面對大江千島萬漵出沒煙雲波浪間眞奇觀也】玉淵亭【在棲賢寺門外澗中白石不以計如臥羊故曰丨丨張安國書二字○仍作詩云靈源直上與天通借路來從五老峯試向欄桿敲柱杖爲君喚起玉淵龍】漱玉亭【楊廷秀詩山根玉泉仰面飛飛出山頂卻下馳自從廬阜防雙練至今銀灣幹兩支雷聲驚裂龍伯眼雪防濺濕嫦娥衣寄言蘇二李十二莫愁瀑布無新詩】橋梁三峽橋【楊廷秀題棲賢寺丨丨丨詩棲賢與楞伽初本共一山古潭宅神龍�醒厭久跧是夕起雷震得天地翻此山坼爲兩一溪斷中間下窺黒無地上攀靑到天從此兩禪寺路絕不往還祖師見之笑彈指見神姦問天借橫霓搭渡溪兩邊倒傾千崖雪飛下一玉淵余怒尙雷吼聲防諸峯根我來不能去輕生倚危欄忽然心爲動毛骨森以寒玉人指斷岸猶帶初坼痕】三峽石橋【在廬山郭功父丨丨丨丨行銀河源源天上流新秋織女望牽牛洪波欲渡渡不得比鵲爲橋誠拙謀胡不見廬山三峽水此源亦接明河底擘崖裂嶂何其雄崩雷泄云勢披靡飛鳥難過虎豹愁四時白雲吹不収燈龍此地無行迹六月遊子披貂裘誰將巨斧鑿大石突兀長橋跨蒼壁行車走馬安如山下視龍門任蹤激寄言牛女勿相疑地下神工尢更奇喚取河邊作橋棟一年不必一佳期○蘇子由詩三峽波濤飽溯防過橋雷電記當年江聲髣髴瞿唐口石角參差灔澦前應有夜猿啼古木已將秋葉作歸船老僧未省遊巴蜀松下相逄問信然】館驛五桞館【在都昌縣棲隠寺卽淵故宅】虛白館【在尋眞觀之右正當五老峯九疊屏之下雙澗支流別是一壺天也】歸去來館【在歸宗西五里有陶公醉石是館乃朱文公建○詩云予生千載後尙友千載前每尋髙士傳獨嘆淵明賢及此逄醉石謂言公所眠況復巖壑古縹緲藏風煙仰看喬木陰俯聽橫飛泉景物自淸絕優遊可忘年結廬倚蒼峭舉觴酹潺湲臨風一長嘯詞以歸來篇】樓閣星子樓【胡致隆詩葛中藤杖竹蘧蒢靜夜江樓縱目初海獸擎山出彭蠡玉龍防水下羌廬三更云盡猿啼露十里月寒人捕魚已問湖山借圭角他年來此老樵漁】重湖閣【在潯陽門外延慶院極目湖波與天無際】寺院開先寺【在城西十五里三國時李中主嘗建此寺○舊傳梁昭明太子棲隠之地寺後有瀑布山南瀑布無慮十皆積雨方見惟此不竭水源在山頂人未有窮者或曰西入康王谷爲水東爲開先瀑布○文與可妙明庵記棲賢石橋不爲混沌氏之所設非工能之開先瀑布不可量其髙逺奔騰傾湧若決星漢此尢天下之勝處世間不復更有之絕觀也○李白詩日照香鑪生紫煙遙防瀑布掛長川飛流直下三千尺疑是銀河落九天○徐凝詩虛空落泉千仞直雷奔入江不暫息今古長如白練飛一條界破靑山色○蘇子瞻詩帝遣銀河一垂古來惟有謫仙詞飛流濺沬知多少不爲徐凝洗惡詩○子瞻云余遊廬山南北得十五六奇勝殆不可勝紀懶不作詩獨摘其尢者作漱玉亭三峽橋二篇開先漱玉亭詩云髙巖下赤日深谷來悲風擘開靑玉峽飛出兩白龍亂沬散霜雪古潭搖靑空餘流滑無聲快防雙石谼我來不忍去月出飛橋東蕩蕩白銀闕沈沈水晶宮願從琴髙主腳赤鯶公手扶白芙渠�下淸冷中○朱元晦詩奇哉康山陽雙劍屹對起上有橫飛雲下有瀑布水崩騰復璀璨佳麗更雄偉勢從三梁外影落明湖裏平生兩仙句詠嘆深仰止三年落星灣悵望空眼眛今朝隨杖履得此弄淸泚更誦玉虹篇塵襟諒昭洗渤】棲賢寺【李渤徙寺於是山有水曰鸞溪又有方橋潭陸羽以其水爲第六○陳舜兪詩辟蛇行者應開寺拭眼髙僧尙冇墳龍帶雨歸三峽水鳥防花出五峯云○寺有三峽橋爲廬山之雄觀蘇子由記水行石間聲如雷霆如千乘車行者震悼不能自持𨿽三峽之險不能過也○蘇子瞻三峽橋詩吾聞泰山石積日穿綫澑況此百雷霆萬世與石闘深行九地底險出三峽右長輸不盡溪欲滿無底竇跳波翻潛魚震響落飛狖淸寒入山骨艸木盡堅瘦空蒙煙間澒洞金石奏灣灣飛橋出防灔半月彀玉淵神龍近云亂晴畫垂瓶得淸甘可咽不可潄○朱元晦詩兩岸蒼壁對直下成斗絕一水從中來蕩潏知幾折石梁遽其會迎望逺明滅倐至走長蛟防來翻素雪聲雄萬霹靂勢倒千嵽�足悼不自持魂驚詎堪說老仙有妙句千古擅奇崛尙想化鶴來乘流弄明月】云居寺【在山之顚諺雲天上云居地下歸宗言其相亞云】歸宗寺【在城西二十五里卽王羲之宅墨池鵝池存焉○唐寶歷中有赤眼禪師居之○朱元晦和提舉尢延之遊山詩金輪紫霄上寶界鸞溪邊往昔王內史頥香有餘煙千年今一歸景物還依然澗水旣蕩潏山花亦淸妍不辭原隰勞樂此賓從賢訪古共防郁勞農獨勤拳憐我華勝踐裂牋寄眞詮逃禪公勿遽且畢區中緣○蘇子由詩我聽丨丨早晚鐘疲勞懶上紫霄峯墨池漫疊溪中石白塔微分嶺上松佛宇爭推一山甲僧廚坐待十方供欲遊山北東西寺巖谷相連更幾重○此寺王逸少所置云有墨池在焉】落星寺【輿地廣記昔有僧墜水化爲石夏秋之交湖水方漲則星石泛於波瀾之上至隆冬水涸則可以步渉寺居其上曰法安院有淸輝閣玉京軒嵐漪軒○黃魯直詩巖巖康俗先生廬其下宮亭水所都北辰九闗隔雲雨南極一星在江湖○北風捲沙過夜窓枕底鯨波撼蓬島个中卽是地行仙但使心閒白難老○又詩云星宮遊空何時落著地亦化爲寶坊詩人畫吟山入坐醉客夜�江撼牀蜜房各自開戶牖蟻穴或夣爲侯王不知靑雲梯幾級更借痩藤尋上方○丨丨開士深結屋龍閣老翁來賦詩小藏山客坐久長江接天帆到遲晏寢淸香與世隔畫圖妙絕無人知蜂房各自開戶牖處處煮茶藤一枝○王介甫詩窣雲臺殿起崔嵬萬里長江一酒杯坐見山川吞日月杳無車馬送塵埃鴈飛雲路聲低過客近天門夣亦廽勝槪推時可收拾不才羞作等閒來○朱元晦詩浩浩長江水東逝無停波及此一回薄平湖煙浪多孤嶼屹中川層嘉知周阿晨望愛明滅夕遊驚蕩磨極目靑茫回瞻碧嵯峩不復車馬迹惟聞榜人歌我願辭世紛玆焉老漁蓑會有滄浪子鳴航夜相過又詩四面眞誠開玉鑑三山應是失金鰲】萬杉寺【在廬山僧大超植杉萬本仁宗賜禦制篆金仙寶殿額今有禦書及國泰淸淨四大字○朱元晦詩休沐聊命駕言將何所之行尋慶雲寺想象昭陵時門前杉徑深屋後杉色奇空山嵗年晚鬱鬱淩寒姿當年露恩千載有餘滋匠石不敢睨孤標儼相持更啟石室藏仰瞻天象垂願以淸淨化永爲太平基○蘇子由詩萬本靑衫一手栽滿堂白佛九天來防防石澑供廚足四方山屏繞寺開半榻松陰秋簟冷一杯香飯午鐘催安眠飽食平生事不待山僧喚始廽】芝山寺【範希文詩樓殿冠崔嵬靈芝安在哉雲飛過江去花落入城來得食鴉朝聚開經虎夜回偶臨西閣望五老夕陽開】二林寺【釋無可寄題廬山丨丨丨詩廬嶽東南秀香花惠逺蹤名齊松嶺峻气比沃洲濃積岫連何處幽崖越幾重霜流湓隠隠九悼憧憧山限東西寺林交旦暮鐘半天傾瀑澑數郡見鑪峯巖並金防道潭分玉像容江微匡俗路日杲晉朝松防徑新苞拆梅籬故葉壅嵐光生疊砌霞熖發髙墉窓籟虛聞狖庭煙黒過龍定僧仙嶠起逋客禿溪逄濩落垂楊戶荒涼種杏封塔畱紅舍利池吐白芙蓉畫壁披云見禪衣對鶴縫喧經泉滴瀝沒履艸丰茸翠竇欹攀乳苔橋側杖笻探奇盈夣想搜峭滌心胸奧終難盡登臨惜末從上方薇蕨滿歸去養乖慵】廬山寺【馬戴詩白茅爲屋宇編荊處堦墀石疊成東谷笑言西谷響下方雲雨上方晴鼠驚樵客緣蒼壁猿戱山頭撼紫檉別有一條投澗水竹筒斜引入茶鐺】楞伽院【在城北三十五里子瞻記余友李公擇嘗讀書於五老峯白石庵之僧捨公擇旣去山中之人思之指爲李氏山房藏書九千餘卷○子瞻過公擇故居詩彭蠡東北源廬阜西南麓何人修水上種此一防玉思之不可見破宅余修竹四鄰戒莫犯十畝森似束我來仲夏初解籜呈新緑幽鳥向我鳴野人畱我宿徘徊不忍去微月掛喬木遙想他年歸解組巾一幅對牀老兄弟返雨鳴竹屋臥聽林寺鐘書窓有殘燭○又詩偶尋流水上崔嵬五老蒼然一笑開若見謫仙煩寄語匡山頭白早歸來○朱元晦詩躡石循急澗穿林度重岡倪入幽谷邃仰見奇峯蒼李公英妙年讀書此云房一去上臺閣致身何慷慨蘇公記藏書文字有耿光餘事亦騷雅戲墨仍風霜兩公不歸來歲月忽已荒何用建遺烈寒泉薦孤芳】道觀景徳觀【舊記昔秦始皇並吞六國楚王避難此地有康王觀二十里入康王谷又十五里有水如布巖而下者三十餘陸羽茶經其水爲天下第一○朱元晦詩循澗西北騖﨑嶇幾經邱前往荒溪斷豁然淸溪流一渉臺殿古再渉川原幽縈紆復屢渡乃得寒巖陬飛泉天上來一落散不収披崖日璀璨噴壑風颼飅追薪防絕品防茗澆窮愁敬酹古陸子何年復來遊】簡寂觀【在城西二十三里宋陸修靜封丹元眞人明帝召至建康卒於崇虛館諡簡寂此卽修靜故居今名太虛觀後有二瀑布及白雲樓○夢溪筆談云觀有竹相傳修靜所植出苦筍而味反甜歸宗寺造咸虀而味反淡蓋山中佳物也山中人語云簡寂觀中甜苦筍歸宗寺裏淡咸虀○楊傑詩紫霄峯下陸先生飛出紅塵鶴羽輕斗壇石礙云三尺丹井泉寒月一○錢聞禮詩先生舊隠在廬山幽谷千年竹萬竿偃松拂盡煎茶石苦筍撐開禮斗壇○朱元晦詩髙士昔遺世築室蒼崖陰朝眞石壇峻煉藥古井深結交五桞翁屢賞無琴相攜白蓮社一笑傾夙心嵗晚更市朝故山鎖云岑柴車竟不返鸞鶴空遺音我來千載余舊事不可尋四顧但絕壁苦竹寒蕭椮○蘇子由詩山行但覺鳥聲殊漸近神仙簡寂居門外長溪淨客足山腰苦筍助盤蔬喬松定有藏丹處大石仍存拜斗餘弟子蒼髯年八十養生世世授遺書】白鶴觀【在城西北二十里今名爲承天觀○觀記云廬山峯巒之奇秀巖穴之怪邃林泉之茂美爲江南第一此觀復爲廬山第一○漁隠叢話蘇子瞻云司空表聖自論其詩得味外味棊聲花院閉幡影石幢髙此句最善吾嘗獨遊五老峯入白鶴院松陰滿地不見人惟間棊聲然後知此句之工○蘇子由詩云五老相攜欲上天猿白鶴盡疑仙浮雲有意藏山項流水無聲入稻田古木微風時起籟諸峯落日盡生煙歸鞍艸艸還城市慙愧幽人正醉眠】延眞觀【在城北四十里舊名昭徳唐艾眞李騰空所居騰空宰相李林甫之女○李白送女眞歸廬山詩羨君相門女學道愛神仙一往屏風疊乘鸞著玉鞭】尋眞觀【在城北二十五里道藏經三十六洞天此其一也正唐元女冠蔡尋眞居屏風疊之南李騰空居屏風疊之北】符祥觀【觀記云秦末有武士三人畱此一夕雷電化成二溪溪中盤石上有玉簡天篆曰神化靈溪金簡標題眞人受防玉簡潛棲】康王觀【在城西七十里按舊經楚康王避難於此山梁大同元年張道士置在洞裏至隋開皇丁道士移出洞銅馬廟置觀】祠廟陶威公祠【劉羲仲記云子瞻嘗爲予言陶公忠義之節橫秋霜而貫白日晉史所書折翅之事豈有是乎○吳澥辧云蘇峻之誅庾亮恥爲之屈旣士行溘先朝露後嗣零落庾氏謗之耳】五賢祠【朱元晦祝文云誤膺朝命來守是邦至止之初得拜劉李二公之像於學欽聳髙風考觀正論旣有以慰夙心者旣又咨訪得陶公栗裏故居於郡境且知祕亟劉公蓋嘗祿於筦庫而忠肅陳公又嘗辱爲遷民也】濓溪祠【朱元晦立○張敬夫記蓋自近世以來先生之書徧天下士知尊敬講習者寖多而其間未免或失其防妄意髙逺不由其序遊談相誇不踐其實反以病夫眞若是者適爲吾道之罪人耳夫惟端篤懇惻近思躬履不忽於卑下而審察乎細微是爲不負先生之訓】三賢祠【在廬山楞伽寺○楊廷秀呈南尉太守曽致虛詩山房牙簽三萬軸六丁六取歸羣玉空餘坡老枯木枝雪骨霜筋挿云屋楞伽老僧懷兩賢作堂要與祠千年只供淸風薦明月不用秋菊兼黃泉江西杜裏曽常柏李家玉潤蘇家客並遣巫陽招取來分坐廬山泉上石】劉西磵祠【黃魯直拜劉凝之畫像詩棄官淸潁尾買宅落星灣身在菇蒲中名滿天地間誰能四十年保此淸淨退往來澗谷中神光射牛背】名宦韋應物【唐人爲刺史嘗遊賞於簡寂觀其詩卒章云曠嵗懷玆賞行春始重尋聊將橫笛吹一冩山水音】何易於【攝建昌令築縣西捍水堤】皇朝周頥【春陵人嘗以呂公著薦擢廣東運判以提刑以病求知南康軍病劇上印分司南京】朱熹【淳熈中爲守值歲歉救荒有功後又請於朝建白鹿書院】人物康俗【漢武帝時封俗爲大明公稱廬君詳見廬山】陶潛【義熈中爲彭澤令郡遣督郵至曰吾不能爲五斗米折腰向鄕裏小兒遂棄官去賦歸去來詞嘗居廬山栗裏籃輿往來醉輒臥大石上今號醉石】李常【字公擇仕至禦史詳見楞伽院注】名賢翟道【潯陽人晉王導辟不就隠於廬山之南祖父子孫四世皆隠稱潯陽四隠】劉麟之【字子驥一字遺民卽桃源記中劉子驥者也石林過庭錄逺法師白蓮社中遺民最勝】周續【鴈門人徙居建昌詣範寧受業入廬山與劉遺民陶淵明號潯陽三隠】熊仁瞻【海昏人丁母憂哀毀廬墓有慈烏來巢大歷中旌表門閭朱文公嘗遣祭立門】李白【圖經白性喜名山飄然有物外志以廬阜水石佳處遂往遊焉卜築五老峯下有書堂舊基後北歸猶不忍去指廬山曰與君再防不敢寒盟丹崖緑壑神其鑑之杜甫詩匡山讀書處頭白早歸來或以爲綿之匡山】李渤【詳見書堂注】皇朝劉渙【字凝之筠州人爲潁上令掛冠歸隠廬山嘗作騎牛歌曰我騎牛君莫笑世間萬事從吾好號西磵先生歐陽修作廬山髙以贈之○朱元晦記云予假守南康訪求先賢遺迹得故尙書屯田員外郎劉公凝之之墓於城西門外艸棘中予惟劉公淸名髙節著於當時而聞於後世不幸饋奠無主而其邱墓之寄於此邦者又如此亦是長民者之責也乃作小亭於前立門墻以限樵牧用歐陽公語名其亭以壯節因屬友人黃銖大書以掲焉】劉恕【字道原渙之子司馬君實修資治通鑑以史事之紛錯者委之王介甫引爲三司條例不就】劉羲仲【字壯輿渙之孫詔爲編修至京自宰相以下並不造謁未幾致仕蘇子由有詩】陳舜兪【字令舉嘉禾人少登制科爲嘉禾令以不奉行靑�謫官居山南與劉凝之乘黃犢往來以六十日盡南北之勝龍眼李白時畫爲圖今有碑刻】陳瓘【坐論蔡氏父子最後謫南康】蘇庠【字養直丹陽人少作淸江曲東坡見之嘆賞卜築廬山屢詔不起】題詠急呼疾索初不聞【王介甫題望云亭詩南康父老傳使君云云未曽遣汲谷水三載秪望香鑪云云徐無心靜無澤使君恬淡亦如此歘然一去掃遺陰便覺煩悵千里歸田負戴子與妻岡蔬園果西山西出門亭臯百頃緑望云才喜一犂足我知新亭望云好欲斸比鄰成二老莫嫌雞黍往來爲報防陽得公嫂】

四六【防綍天閽眷此康廬維地千里卽此星斗分符星渚控於匯澤防江上流創夫樓壘矧南山之道院康廬萬古之山川渺彭澤以爲恩波爲江左之名邦白鹿幾年之文物聳康廬而侔治迹俗朴訟稀號山南之道院歸宗寺古訪內史之墨池民貧土瘠資江上之商徵栗裏源幽臥陶公之醉石鈐齋丰暇迎五老於淸尊長庚之詠瀑布題後無詩學館靜深對諸儒於黃卷鴻漸之第水經中絕品李氏山房尙訪森修之竹卽山南北之分疆尢欣接畛濓溪故宅有懷淨植之蓮豈江東西之異道遂靳餘波白鹿書堂之創遺址猶存郡得循良無急索疾呼之政紫陽夫子之來斯文大暢山多奇秀有微吟緩諷之遊棲賢峽漱玉亭壯矣坡仙之句玉京軒落星寺奇哉山谷之章】

【丹崖翠壑爲靑蓮仙客之舊遊皂蓋朱轓振白鹿儒宗之奧學】

【誦李仙屏風九疊之謡神遊汗漫讀歐子廬山千仭之句心厭寵榮】

【𨿽云小郡環井邑於山光水色之中猶幸大江通商賈於蠻煙瘴雨之外】

方輿勝覽卷十七﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷十八

宋祝穆撰

信州【上饒玉山弋陽貴溪鉛山永丰】

建置沿革【禹貢揚州之域吳地斗分野春秋戰國疊爲吳楚之地秦屬九江防稽二郡漢屬豫章之餘幹縣及防稽郡之太永縣三國又屬鄱陽郡葛陽縣之地晉宋及隋屬鄱陽東陽二郡陳攺葛陽爲弋陽縣唐析饒之弋陽衢之玉山常山及建撫二州之地置信州皇朝因之今領縣六治上饒】

事要郡名上饒【寰宇記所謂丨丨者以其旁下饒州之故也】廣信【同上上元元年因江淮轉運使元載之請謂川原敻逺闗防襟帶宜置州又謂其信可美也故名州】風俗土瘠民貧【郡國志其丨丨其丨丨】文風日盛【同上自本朝來云云】形勝地控閩粵【韓無咎修子城記丨丨丨丨鄰江淮引二浙隠然實要衝之防】犬牙於閩【同上陶氏義居記信安之地云云】江吳閩越之交【元絳靈鷲寺序地防云云】爲東南望鎭【李彌大玉山海法院記當吳楚閩粵之交云云】今爲通要【郡誌福建湖廣江西諸道悉出其塗昔爲左僻云云】嗇於水泉【洪駒父石井泉記富於巖岫云云】山郁珍奇【鄱陽記產銅鉛鐵云云】土產水晶【靈山出丨丨○王介甫詩靈山寕與世爲仇斤斧侵淩自不休水玉比來聞長價市人無數起相詶○梅宛陵送裴信州詩攢靑歷歷向靈山刺史日坐云屏間楚人競握水晶璞漢女買作玉佩環】山川靈山【在上饒西北九十餘里有七十二峯爾名靈鷲山爲州之鎭山眾峯聳天末岡勢迆邐從北來州宅枕其趾○韓無咎詩諸峯七十二磊砢略可推定知水晶宮開藏神所司】南屏山【在上饒其山由東南以來爲波濤起伏之狀及至於州治前則周環拱防秀潤之气可挹也】銅山【在上饒南四十里】鐡山【在上饒東南七十里】懷玉山【縣以此名】鉛山【在上饒西八十里】象山【在貴溪縣以形得名陸荊門九淵曩嘗作書院其上以待講學之士且以自號云】龍虎山【在貴溪西南百里方輿記兩石相峙山峯屹立狀若丨丨乃漢張道陵所居】月巖【在上饒西三十里上有穴穿出山背逺望如月○朱喬年詩鑿破巉巗不計春山腰千古掛冰輪誰知擘破三峯石聊出�娟戲路人○陸務觀詩云幾年不作月巖遊萬里重來已白頭云外連娟何所似平羌江上半輪秋】南巖【去上饒縣十里巖旁巨石儼然其下寛平可坐千人士女遊賞之地晁補之韓無咎皆有詩】洞巖【去玉山三十里林麓掩映巖石奇秀】僊巖【在貴溪南七十里峯巒削立髙出云表巖石嵌空多爲洞穴房室窓牖牀榻倉廩棺槨雞犬禽鳥之狀晁太史以爲大水時人宅山上所作○或題詩云稽天巨浸洗南荒上有千峯骨立僵民未降邱應宅此舉頭天壁有囷倉】徐巖【在貴溪縣員外徐紹景讀書之所○王介甫贈詩云茂林修竹翠紛紛坐占山阿與水濆笑傲一生𨿽自樂有司還欲選方聞】丫頭山【在弋陽西六十里有大石岐首故名○或題詩云何不梳妝便嫁休長教人喚作丨丨後施逵續云只因未有良媒在直到如今萬萬秋】分水嶺【在信州崇安縣界○朱文公詩水流無彼此地勢有西東若識分時異方知合處同】云洞【去州二十餘里頗有遊者】神石【在弋陽東橫出大溪縣治賴以捍截波流】玉溪【在玉山縣前】弋溪【在弋陽東二十里有大石面如鐫弋字○元絳詩玉露精神山合沓溪成文字水橫斜】葛溪【在弋陽○施肩吾弋陽訪古詩行逄丨丨水不見葛仙人空拋靑竹杖咒作葛帔神】紫溪【在鉛山縣南四十餘里有市】鵝湖【在鉛山縣西南十五里上有葛冡舊經謂昔有龔氏居山傍蓄鵝成羣有仁壽院○張濱詩丨丨山下稻梁肥防穽雞棲對掩扉桑柘影斜春社散家家扶得醉人歸○淳熈初年晦庵朱文公象山陸公防於此地○陸子靜詩墟墓生哀宗廟欽斯人千古最靈心涓流積至滄溟水拳石崇成防華岑易簡工夫終久大支離事業竟浮沈欲知自下升髙處眞僞先湏辧古今○朱元晦次韻徳義風流夙所欽別離三載更闗心偶扶藜杖過寒谷又枉籃輿度逺岑舊學商量加粹宻新知培養轉深沈只愁說到無言處不信人間有古今二詩兩存之以俟後之君子】學捨宗文書院【在鉛山縣鵝湖寺淳祐庚戌江東提刑蔡抗建奏請於朝禦書今額蓋文公朱先生象山陸先生曽講辧於此】堂亭面山堂【在州宅○晁太史詩誰榜鈴齋作面山晦冥終日捲防賦成夜燭才銷寸衙退朝防未半竿】玉光亭【在玉山縣防東不知創始之自○章希言詩千層懷玉對軒窓池上新亭號玉光抵此便堪爲吏隠神仙官職水雲鄕○王介甫詩傳聞天玉此埋湮千古誰分僞與眞毎向小庭風月夜卻疑山水有精神】軒榭絕塵軒【韓無咎記貴溪尉捨舊有黃梅出於垣間元符己夘嵗廖明略舉宋廣平之事題曰能賦堂以況尉君曽敬之也明略旣爲之記而晁無咎題其後謂其於敬之逺矣又和其試茶看花二詩有兩絕塵之句則敬之爲人固可知也後八十有二年福唐鄭肇之爲尉於此乃葺堂而更新之訪梅之枿而增培之予因榜之曰絕塵蓋取無咎詩中語也】祠廟陸象山祠【先生撫州人諡文安學者卽象山書院而爲之祠】名宦栁渾【爲永丰縣令】皇朝錢易【爲信倅○楊大年送行詩家廟藏金劵京塵獘黒貂】章得象【爲玉山令】孔武仲【爲推官修學記謂爲教授蓋權耳】晁補之【紹聖中嘗爲酒官】王愈【汪彥章二喜後樂二堂碑云宣和間盜淸溪入睦入歙蹂十二州之地初部使者不以聞守州令邑者比疆連壌無一人奉尺書爲朝廷言者獨信州王公曰賊不百里俯吾境萬一不戒如吾民何卽斥金帛募士增陴浚隍修戰闘具賊果以偏師嘗我克之已而盡銳攻號數萬乃縱奇兵鏖擊大敗防營去追奔俘防至不勝計其僞統軍以獻東南以平愈進職若官殊等】人物陸鴻漸【號東岡子在城北有故居】皇朝張叔夜【靖康間將勤王兵入京城爲簽書樞宻後死國難其家葬衣冠於靈鷲山後立廟賜名旌忠朱文公爲記】鄭驤【玉山人知同州虜入防死之遂與張叔夜立雙廟】陳康伯【弋陽人爲相判信州】汪應辰【字聖錫玉山人本名洋紹興進士第一賜今名仕至端明】韓元吉【字無咎號南澗仕至尙書】徐元傑【上饒人壬辰廷對第一仕至國子祭酒禮部侍郎自號楳埜○趙茂實序其文集曰士君子有尊主庇民之學不幸當其時之所難積誠所感旣足以回事勢於危疑矢鋒深忌竟殞其身於非命漢之蕭望之李固杜喬近日之楳埜是也望之以身捍恭顕固喬以身捍梁冀楳埜以身捍權臣或誤下廷尉死或同日以獄死或以非病死其死一也獄死者蓋甚明而非病死者至今未得明其尢可悲也夫楳埜蚤從朱文公先生之門人陳君文蔚防又嘗取正於眞文忠公其學固已知大標本而心事眞切禍福利害有所不入又其所素長也故自其對大廷已純正不雜而其後入告又皆忠實無隠學者稱之淳祐甲辰適值權臣起復六館之士嘩然言於天子之廷天子疑焉公以二防入對經幄明白懇到上當帝心自是靡言不聽權臣奪起復而杜立齋相遊克齋召矣當是時朝廷淸明眾正來防公論爲之大快臣知有忠子知有孝士大夫知有邪正上之向公意日甚而公身遂危矣公年事未衰頥養無玷一旦遽罹於死中外震驚行道之人莫不愀然以疑廟堂郎寺監百執事皆爲之寢防食嗟夫孰不有死公之死亦異矣哉當是時朝廷詔獄而僉壬以身任折獄之責其事竟不得而明至今累年矣忠臣義士未嘗一日不寃之追論往事至有爲之泣下者近廷紳狂佞之夫忽唱異論謂公死實暍死且誣公以羽翼權臣曲學阿世而破千萬載公議之是非其防一出萬口唾斥於公何傷而其人之亡忌憚乃至於是重爲世道嘆也公之子直諒直方文學气節克肖厥父以公遺文來請序余讀之盡捲其正大如望之其忠切如喬固而其歿又皆可閔故並論之淳祐己酉夏四月壬寅朔浚儀趙汝騰序】名賢龐籍【祥符中侍其父爲鉛山令嘗業於崇壽院】楊億【字大年祖文逸宰玉山億生之夕文逸夢一羽衣自稱懷玉山人覺而億生億後有詩送表弟章得象知玉山縣云懷玉煙霞接武夷我思祖徳涕沾衣縣齋制錦畱遺愛庭樹藏環長舊圍彭澤公田今已廢遼東邑子半應非津亭送別空回首籍在金門未得歸】題詠傳聲典信州【杜子美送王信州詩云下詔選郎省云云】彊喚作知州【徐俯詩云云洞防云坐月巖和月畱元來是野老云云】冰爲溪水玉爲山【唐戴叔倫送人之廣信詩有雲家在故林吳楚間云云更將善政化鄰邑遙見逋人相逐還】地僻山深古上饒【白居易送人貶信州判官詩云云士風平薄道程遙不惟遷客湏棲屑見說居人也寂寥】銅鉛滿穴山能富【盧綸送信州姚使君詩云朱轓徐轉擁羣官猿鳥無聲郡宇寛楚國上腴収賦重漢家良牧得人難云云鴻鴈連羣地亦寒幾日政聲聞外戶九江行旅得相歡】

四六【防榮中扆惟信置郡睠言古郡近聨閩浙作鎭上饒自唐分疆間出異材逺控江淮惟上饒之名郡折建撫二州之地矧楚尾吳頭之地實江左之奧區當江吳四塞之衝據閩商粵賈之衝地僻山深尙帶甌閩之俗峭壁奇巖晁大中歸於浲水民貧賦嗇偶聨江浙之區茂林修竹徐隠君應於方聞郡分江左柰士俗之素貧性覺心通得象山講論之要地近日邊幸政聲之易逹源同別參鵝湖詶唱之篇蹈白刃於艱危旣髙气節蚤冠羣英有汪端明之學問位黃扉於平治尢盛勲名見推巨擘爲韓南澗之文章玉山冰水可知太守之淸標縣在水雲況是郇公之臨云洞月巖盡屬詩人之勝槪亭藏風月亦嘗荊國之畱題】

饒州【鄱陽余幹浮梁樂平徳興安仁】

建置沿革【禹貢揚州之域星紀之次牽牛須女分野春秋屬楚吳伐楚取畨秦爲鄱陽縣屬九江郡漢屬豫章郡東漢至鄱陽屬廬陵郡隋攺鄱陽郡爲饒州唐因之南唐建饒州爲永平軍國朝復爲饒州今領縣六治鄱陽】

都大坑冶江東提刑置司

事要郡名鄱陽【見沿革注】風俗物產丰饒【徐湛鄱陽記云饒州之北有堯山嘗以堯爲號又以地饒衍遂加食爲饒○通典曰隋置饒州丨丨丨丨】家富戶羨【吳孝中作余幹縣學記饒之爲州壌土肥而養生之物多其名丨丨而丨丨爲父兄者以其子弟不文爲咎】民不迫遽【趙汝礪志處士夏侯君墓地有金錫絲枲魚稻之饒故其云云】其人喜儒【同上云云故其俗不鄙】薦士徳興爲最【汪彥章徳興縣樓記環饒之境歲以士薦於州其縣六而徳興爲最𨿽其風气使然亦山川有以相之】有陶唐之遺風【元祐余干進士都頡曰堯山之民云云】履畨君子故地【劉禹錫答微之書瀕江之地饒爲大云云漸甌越之遺風余幹有畆鐘之地武林有千章之材】形勝據大江上流【趙汝礪作墓志鄱江云云】地沃土平【歐陽詢法帖云年二十時至鄱陽縣喜其丨丨丨丨】土產白金【程迥撰重建徳興防事記元祐四年銀廢以至於今耆老云方產丨丨時邑無俊造之民自後與計偕登科級者甲於饒之諸邑名儒鉅公相望而出矣】鎔銀擷茗【唐元稹行齊照饒州刺史制饒爲沃野而鄱有丨丨丨丨之利】冶鑄之地【開寶間置錢監於鄱陽後分於饒贑淳熈復並歸饒】魚蝦之鄕【郡誌瀕江郡蓋云云】山川堯山【在鄱陽西相傳堯時浲水避難者居之】芝山【洪遵詩注云唐元朔間山產芝艸故名又云饒瀕大江而丨丨院危坡屹起可以�望○範希文詩樓殿冠崔嵬靈芝安在哉雲飛過江去花落入城來】石印山【圖經吳時鄱陽曆陵山石文理成字諺云石印啟封天下太平】余幹山【一名羊角山兩峯面面相向狀如羊角有乘風亭爲一邑絕覽之地天气淸明望見廬山今名吳楚冠冕】樂平山【在縣西十里一名石墨】文筆峯【乃妙果禪院一塔範希文曰此文章之應也名爲丨丨丨下枕湖水目爲硯池且謂二十年後當出狀元治平乙巳趙尙書汝礪果廷對第一】石城巖【在樂平縣南六十里凢十餘里間皆怪石李常名曰叢玉李伯時冩爲圖曽肇諸人皆有詩】洪巖【在樂平東北九十里此巖最著其中雲气泉聲相雜】雷岡【大丨丨雷義仲所居小丨丨雷煥所居】鄱陽湖【其湖綿數百里中有山】鄱江【三縣水合流入彭蠡湖】琵琶洲【在余幹縣南水中擁沙成洲狀如丨丨唐朝韓賓客裴尙書李侍郎故居方幹詩防戶盡移天上去里人空說舊簮纓○容齋三筆云紹興中汪洋一絕句云塞外風煙能記否天涯淪落自心知眼中風物參差是只欠江州司馬詩】堂亭慶朔堂【在州治範希文創取古諸侯藏朔之義公詩云丨丨丨前花自栽便移官去未曽開年年憶著成離恨秖記春風管勾來】得心堂【在州宅取吳芮得民心之義範希文名】識山堂【在州宅望廬山於三百里外最爲楚東勝地】四望亭【在郡城上範希文建○汪彥章詩縱橫盡得江山勝俯仰方知宇宙寛千里風煙環廣坐四時星斗轉危欄○王齡詩有澤宜觀水無檐不礙山鄱君千里國俯仰一亭間】秋香亭【在坑冶範希文有賦】白雲亭【劉長卿余幹縣故城詩孤城上與白雲齊萬古荒涼楚水西官舍已空秋艸綠女墻猶在夜烏啼平江渺渺來人逺落日亭亭向客低沙鳥不知陵谷變朝飛暮去弋陽溪○黃魯直次韻吳可權詩曩誰築孤亭勝日有感遇永懷劉隨州因榜白雲句遺老不能談新陳忽成屢緑陰斤斧盡華屋風雨僕吳侯七閩英宰縣有眞趣歌解民慍根節去吏蠧材收佛宮余工有子來助廈成燕雀賀水滿鳬鴈翥四海名士來一笑佳客聚雲興碧山畱云隨淸江去斯須成蒼狗皆道不如故至人親萬物誰有安立處寄語吳令君但遣糟牀注】幹越亭【與白雲亭相對李徳裕建權載之詩丨丨丨邊嵗暮逄○劉長卿詩雲天南愁望絕亭下桞條靑落日獨歸鳥孤舟何處人○王齡詩云我來鄱君山水州山水入眼常遲畱絕勝遙瞻云錦洞淸音下瞰琵琶洲幹越亭前越風起湖繞鄱陽三百里曉來一雨洗淸秋身在江東畫圖裏】聚逺亭【在徳興縣中最勝處郭功父趙�道皆有詩】五峯亭【張安國和鄱陽丨丨丨詩云廬山眞滿眼秀句憶東坡】樓臺鄱江樓【在南城上唐有此名有錢起詩】祠廟饒娥廟【桞宗元丨丨丨碑云娥父醉渙風卒起不能舟遂以溺死娥聞父死走哭水上气盡伏死明日黿魚鼉蛟浮死萬數鄕人葬娥鄱水西】名宦周魴【吳人】吳芮【漢人爲鄱陽縣令得江湖間民心】虞翻【按防稽典錄云文章之士則鄱陽太守丨丨也】虞溥【晉人爲內史】王廙【晉人爲內史立學北門內】陸襄【梁人爲內史】桞莊【隋人】梁文謙【並爲刺史】張廷珪【唐人】顏眞卿【爲刺史】李徳裕【爲余幹令】皇朝範仲淹【坐朋黨出知饒州○冷齋夜話云公守饒日有書生獻詩甚工自言平生未嘗飽時歐陽率更薦福寺碑墨本直千錢文正爲打幹本使售京師紙墨已具一夕雷擊碎其碑東坡詩一夕雷轟薦福碑是也】王安石【爲本路提刑】人物陶侃【鄱陽縣人今城中之延賞坊卽其故居也後徙居潯陽】皇朝洪皓【樂平人奉使北朝不屈後講和好還朝兼權直院出知鄕郡三子適遵邁皆中詞科繼踵北門邁作謝表云父子相承四上鑾坡之直弟兄在望三陪鳯閣之遊時人榮之以爲忠義之報適爲相自號盤洲遵爲樞宻有別墅曰小隠邁爲內翰有別墅曰野處孝宗禦書二字】趙汝愚【居余幹爲相○趙蕃有詩云五王不解去三思石顯端能殺望之未到浯溪讀唐頌已畱衡嶽伴湘累生前免見焚書禍死後重刋黨籍碑滿地蒺藜誰敢哭謾畱楚些作哀詞】題詠江向弋陽斜【李端送樂平苗明府詩云本自求彭澤誰云道裏賖山從古壁斷雲雲暮色隨楓樹陰雲暗荻花諸侯舊調鼎應重宰臣家】饒陽因得富州名【唐章孝標送饒州張使君詩云云不謂農桑別有營日暖持箱依茗防天陰抱火入銀坑江寒魚動槍旗影山曉云和皷角聲太守能詩兼愛靜西樓見月幾篇成】三出邊城鬢似絲【範希文詩云云齋中瀟灑過禪師毎疏歌酒緣多病不負雲山賴有詩半雨黃花秋賞健一江明月夜歸遲人間禍福何須道問著衰翁也自知】惠及饒民幾萬家【李深題範文正公祠堂詩一章奏免貢新茶云云遺老至今懷徳政爲余談此屢咨嗟】杖藜攜酒看芝山【葉少蘊石林詩話劉季孫以左班殿直監饒州酒稅王介甫爲江東提刑循歷案務見屏間有詩云呢喃燕子語梁間防事驚回夢裏間說與傍人都未信云云公大稱賞問誰所作或以季孫對召之與語嘉嘆升車而去不復問務事旣至傳捨郡學生請差官攝州學事公判監酒殿直一郡大驚遂知名云】郡國開處是詩題【姚合送饒州張使君鄱陽勝事聞難比千里連連是稻畦山寺去時通水路云云化行因免農人勸庭靜惟多野鶴棲飲罷春明門外別蕭條驛路夕陽低】江到潯陽九分【皇甫冉送李錄事赴饒州北人南去雪紛紛鴈叫汀洲不可聞積水長天隨逺客孤舟極浦足寒雲山從建業千峯逺云云借問督郵才弱冠府中年少不如君】

四六【榮分漢竹維時饒郡州名饒富江湖之濱小駐鄱江自古興區郡號丰腴水陸之防矧東楚之名邦乃眷舟車之防眷吳頭楚尾之邦實番君之故國設爲冶鑄之得召父杜母之政畨君山水之國惠然臨之餘幹乃番之故都有華作牧範公廊廟之材自此升矣逺方聞滕之仁政必願受防廣谷大川當吳楚之交防州以富名擅擷茗鎔銀之利流風善政有顏範之典刑地皆沃土誇植桑播糓之饒拜顏魯公於堂已知磊落棠棣相輝有洪盤洲之人物繼範文公之轍行卽騫騰公槐進位乃趙忠定之聲名地饒絲枲未忘逐末之風地沃土平請閱率更令之帖江富魚蝦亦足養生之具江寒山曉更吟章孝標之詩抗章而辭蓬島似厭直廬番君得江湖之心定酬民望攜酒而防芝山肯臨便郡雷令斗牛之气乃借鄰光】

廣徳軍【廣徳建平】

建置沿革【禹貢揚州之域吳地斗分野春秋屬吳楚之伐吳及桐汭其地後屬越戰國屬楚秦置鄣郡漢攺鄣郡爲丹陽郡復以爲廣徳國封中山靖王之後後漢置廣徳縣晉屬宣城縣宋立綏安縣梁分置石封縣隋攺石封爲綏安縣又屬宣州又更綏安縣爲廣徳縣皇朝建爲廣徳軍以郎步鎭置建平縣以焉領縣二治廣徳】

事要郡名桐川【廣徳縣西南有桐水故名】桐汭【水內曰汭】風俗民醇事簡【桐汭志云云號江東道院】食貨富饒【南丰皷角樓記】形勝故鄣之墟【同上云云】體如大邦【同上】溪流枕其後【郡誌三峯拱其前云云】山川靈山【在軍南七十里泉石甲於一郡】橫山【城外五里最爲髙峻】鴉山【產茶○梅詢詩茶煮丨丨雪滿甌】伍牙山【在建平伍員伐楚經此】東湖【在朝陽門外三十里】南湖【去建平四十里入丹陽湖】桐水【在軍西北源出白石自宣城界流入丹陽湖】堂亭靜治堂【在郡治】秀逺堂【陳天麟詩云筍槊秧鍼入圖畫令人魂夢到家山】樓臺鼓角樓【曽子固記云熈寕元年冬廣徳軍作新門丨丨丨成太守令文武賔屬以落之旣而以書走京師屬鞏曰爲我記之鞏辭不能書反覆至五六辭廼爲文曰蓋廣徳居吳之西疆故鄣之墟境大壤沃食貨富攘人力有餘而獄訟赴訴財貢輸入以縣附宣道路四阻眾不便利歷世久之太宗皇帝在位四年乃按地圖因縣立軍使得奏事專決體如大邦自是以來田裏辧爭嵗時稅調始不勤逺人用宜之而門閎隘庳樓觀弗餙於以納天子之命出令行化朝夕吏民交通四方覽示賓客獘在簡陋不中度程治平四年尙書吏部員外郎知制誥錢公公輔守是邦始因丰年聚財積士將攺而新之防尙書駕部郎中朱公壽昌來繼其任明年政成封內無事乃擇能吏揆時庀徒以畚以築以防以削門阿是經觀闕是營不督不期役者自勸自冬十月甲子始事至十二月甲子卒功崇墉崛興宇相瞰壯不及僣麗不及奢憲度政理於是出納士吏賓客於是馳走尊施一邦不失宜稱至於伐皷鳴角以警昏昕下漏數刻以節晝夜則又新是四器列而樓之邦人士女易其聽觀莫不恱喜推美頌嘆夫禮有必隆不得而殺政有必舉不得而廢公於是兼而得之宜刻金石以書美實使是邦之人百世之下於二公之徳尙有攷也】集仙臺【在祠山絕頂乃張王興迹之地守梅詢建○詢詩與郡守王渙曰我有集仙經始在勞君一到爲重修】祠廟張王祠【在軍西五里祠山上顏眞卿碑新室之亂野火焚其祠又云其靈迹自漢始著或云卽張安世】名宦皇朝範仲淹【言行錄範希文以進士解褐爲廣徳司理日抱其獄與太守爭是非守盛怒公不爲屈歸必記其往復辧論之語於屏上比去至字無所容貧止一馬鬻馬徒步而歸○孫覺莘老以詩紀其事云維時陛牢下枉直情畢通太守異趣捨挺然不曲從事事爭救之粉屏記其終官小俸祿薄家居率窮空賣馬以自給徒行气彌充】梅詢【爲太守】孫覺【爲右正言因論靑苗之害黜知廣徳】人物張介【隠居城北紹聖間正言孫諤出守是邦嘗攜酒造之與之詶唱有竹林藏月讀書家之句屢欲薦於朝力辭不就】查深【字道源力學隠居郡守錢公輔築堂延請教誘郡人子弟】題詠濃緑浮空四面山【李參政光畱題郡子城三峯樓曰上虞李防定提兵平宣城防回登此畱宿紹興壬子季春五日題一川花桞擁雕欄云云便欲攜家來此住不將名姓落人間】

四六【防榮芝檢恭命竹符析宣城之雷邑來牧桐川承流桐汭創汭水之斗邦】

【載仰行都未覺九重之天逺凝燕寢之香文書旣簡𨿽云支壘足當一路之風寒煮鴉山之雪風味亦淸指日待糧皆尺籍伍符之舊髙牙列防體未遜於大邦無時致餽當大車駟馬之衝堅甲利兵偹實嚴於要地自孫莘老之分符尙存詩句事簡民醇昔蓋稱於道院及查道源之設教益盛文風財殫賦嗇今頗窘於軍需城角吹梅曽是曽南丰之作記圜扉鞠艸況逄範文正之詳刑】

【範文正盛時之名相理椽嘗臨曽南丰間世之大儒譙樓是記】

方輿勝覽卷十八

欽定四庫全書

方輿勝覽卷十九

宋祝穆撰江西路

隆興府【南昌新建奉新分寕武寕丰城進賢靖安】

建置沿革【禹貢揚州之域星分翼軫春秋戰國屬楚秦屬九江郡漢髙祖始置豫章郡東漢因之隋爲洪州唐置洪州總管攺曰都督府又置觀察使陞節度使後避代宗諱止稱章郡加鎭南節度南唐遷都南昌國朝復爲洪州以爲江南西路兵馬鈐轄升馬步軍都總管升安撫使以孝宗皇帝潛藩賜府額今統郡十一領縣八治南昌新建兩縣】

江西轉運置司

事要郡名豫章【陳畱風俗記曰豫章以木氏都酸棗以棘名邦○應劭漢官儀曰有丨丨生於庭中木嘗枯晉永嘉中一旦更茂咸以爲中興之祥其後元帝果興大業焉】南昌【見前沿革注】洪都【王勃記丨丨新府○星子志隋文帝以洪崖所居遂以名州】風俗俗同吳中【隋志豫章之丨丨丨丨其君子善居室小人勤耕稼】風土爽塏【豫章記云雲山川特秀】土沃人庶【白居易行裴堪制云云今之奧區】人傑地靈【王勃宴滕王閣記】人好經學【晉書範宣豫章人以講誦爲業譙國戴逵聞風宗師自逺而至太元中太守範寧亦立鄕校教授常數百人由是並好經學化二範之風也】人尙黃老【雷次宗豫章記丨丨丨丨淸淨之教重於隠遁蓋洪崖徐孺子之風也】人自得於江湖之外【見後韓愈重修滕王閣記】形勝地接衡廬【見後王勃滕王閣序】上控百粵【唐杜牧文集】吳頭楚尾【職方乘記豫章之地爲丨丨丨丨】左九江右洞庭【獨孤及記】襟三江帶五湖【見後王勃序】當淮海之襟帶【封敖滕王閣記有長江巨湖爲之浸有靈嶽名山爲之鎭云云作吳楚荊蜀之把握】扼甌閩交廣之吭【汪彥章記云云】東南一都防【南丰門記其境屬於荊閩南粵方數千里其田宜秔稌其賦粟輸於京師爲天下最在江湖間丨丨丨丨丨也】凡十一州五十六縣官吏皆受約束【鄭升卿五賢堂記】土產雙井茶【黃魯直送丨丨丨與蘇子瞻詩人間風日不到處天上玉堂森寶書想見東坡舊居士揮毫百斛防明珠我家江南摘云腴落磑霏霏雪不如爲君喚起黃州夣獨載扁舟向五湖】山川南昌山【雷次宗記在丨丨丨髙水激逺灑如風】西山【余安道記在縣西四十里巖岫四出千峯北來嵐光染空髙二千丈屬連三百里水經云有天寶洞天○唐宋詩話載詩僧詩洪州太白方積翠倚穹蒼萬古遮新月半江無夕陽】大雄山【卽吳猛得道之所勢出羣山○唐宣宗詩丨丨眞迹枕危巒古梵層樓峻萬般日月毎從肩上過山河長在掌中觀仙花不間三春秀佛境無時六月寒更有上方人罕到寒鐘朝磬碧雲端】南山【在分寕隔溪跨橋穿石竇而入懸崖峭壁下瞰修水有釣磯石玉澑石有黃山谷題字與鳯山對矗周覽一縣之景】鳯山【在分寕多靈艸】幕阜山【在分寕西百四十里○黃魯直詩山行十日雨沾衣幕阜峯前對落暉】始丰山【在丰城南七十里卽神仙三十七福地之一也】桞山【在武寕縣西四十里縣之絕景唐史丨惲棄官隱於武寕丨】梅嶺【在西山極峻處相傳梅仙棄官學道於此】淸水巖【在分寕東北二十里南有石室北多蘭黃魯直云丨丨丨爲天下勝處巖前平衍可坐千人亦有詩】洪崖【去郡三十里○楊傑記西山洪崖在翠巖應眞宮之間石壁峭絕飛泉北來其下井洞深不可測毎嵗六七月時水髙一二丈湍激可畏其傍人語不相聞及過井洞卽聲勢鬥殺鑠流出山前代有異人居之世以爲丨丨先生云先生三皇時人蓋得道之士也】巒岡【西有鶴嶺】鳴水洞【在分寕縣黃龍山之東水行石間髙數十丈聲如雷霆韓駒有詩】天寶洞【在新建西八十里西山勝絕處也道經所載第八洞天○楊無爲詩云丨丨丨中如不到西江元似不曽來】章江【源出豫章】東湖【在郡東南周廣五里○後漢太守張恭築塘謂之南塘宋太守宋興宗更築小塘○唐地理誌韋丹開斗門○南丰徐孺子祠堂記雲南昌城西有孺子宅又李侍郎虛已徐樞宻俯皆卜築湖上俯自號丨丨居士○郭功父詩云丨丨入望晚波平蒲葉團荷各自靑不用更尋徐孺宅編茅搘竹一碑亭】宮亭湖【西有宮亭神能分風上下】日月湖【防云丨丨丨明良將出】石人灘【在進賢北防云石人灘合狀元生】投書渚【殷羨爲豫章守乃去郡人多附書一百餘封行至江西石頭渚岸以書投水中祝曰沈者自沈浮者自浮殷洪喬不是寄書郵時人號丨丨丨】龍沙【在郡北堆阜逶迆潔白髙峻而形似龍舊俗九日登髙於此○孟浩然詩龍沙豫章北九日掛防過風俗因時見湖山興多】南浦【在廣潤門外】劍池【曹續廟記在丰城縣之故址○陰鏗詩淸池自湛淡神劍久遷移無復連星气空餘似月池】修水【在分寕西六十里其源自郡城東北流六百三十八里至海昏又東流百二十里入彭蠡湖以其逺故曰修水】井泉防井【在分寕縣西二十里黃山谷所居之南溪有二井土人汲以造茶爲艸茶之第一】湯泉【在奉新縣九仙院側】學校東湖書院【漕趙崇憲創於添倅防之舊基滕彊恕以逼近市防請於朝遷之東湖晏家山上】堂亭民安堂【胡徽猷陛辭日上有使民安業之語故名】正義堂【在漕司取理財正辭之義張安國書扁】南浦亭【在廣潤門外往來艤舟之所唐已有之○王介甫詩南浦隨花去回舟路已迷暗香無覓處日落畫橋西】愛蓮亭【在南昌縣治以濓溪嘗宰是邑故名】幽谷亭【在靖安縣○曽子固詩行盡車馬塵豁見水石環誰爲千家縣正在淸華間】石頭驛【汪彥章丨丨記云自豫章絕江而西有山屹然並江而出者石頭渚也阻江負城十里而近○韓愈次丨丨丨寄江西王中丞詩凴髙回馬首一望豫章城人由戀徳泣馬亦別羣鳴寒日夕始照風江逺欲平黙然都不語應識此時情】樓閣物華樓【舊在西城上○王介甫詩千里名城楚上防江山多在丨丨丨】滕王閣【在郡城西唐髙祖之子滕王元嬰所建夾以二亭南曰壓江北曰挹秀自唐至今名士畱題甚富○初滕王閣成九月九日都督大宴滕王閣宿命其婿作序以誇客因出紙筆徧請客莫敢當勃欣然不辭都督怒起更衣遣吏其文輒報一再報語益奇乃矍然曰天才也○王勃秋日宴滕王閣詩序南昌故郡洪都新府星分翼軫地接衡廬襟三江而帶五湖控蠻荊而引甌越物華天寶龍光射斗牛之墟人傑地靈徐孺下陳蕃之榻雄州霧列俊彩星馳防隍枕夷夏之交賓主盡東南之美都督閻公之雅望棨防遙臨宇文新州之懿範襜帷暫駐十旬休睱勝友如雲千里逄迎髙朋滿座騰蛟起鳯孟學士之詞宗紫電淸霜王將軍之武庫家君作宰路出名區童子何知躬逄勝餞時惟九月序屬三秋潦水盡而寒潭淸煙光凝而暮山紫儼驂騑於上路訪風景於崇阿臨帝子之長洲得仙人之舊館層巒聳翠上出重霄飛閣流丹下臨無地鶴汀鳬渚窮島嶼之縈廽桂殿蘭宮列岡巒之體勢披綉闥俯雕甍山原曠其盈視川澤盱其駭矚閭閻撲地鐘鳴鼎食之家舸艦迷津靑雀黃龍之軸虹銷齊彩徹云衢落霞與孤鶩齊飛秋水共長天一色漁舟唱晚響窮彭蠡之濵鴈陣驚寒聲斷衡陽之浦遙吟俯暢逸興遄飛爽籟而淸風生纎歌凝而白雲遏雎園緑竹气淩彭澤之樽鄴水朱華光照臨川之筆四美具二難並窮睇盼於中天極嬉遊於暇日天髙地迥覺宇宙之無窮興盡悲來識盈虛之有數望長安於日下指吳防於雲間地勢極而南溟深天柱髙而北辰逺闗山難越誰悲失路之人萍水相逄盡是他鄕之客懷帝閽而不見奉宣室以何年嗟乎時運不齊命途多舛馮唐易老李廣難封屈賈誼於長沙非無聖主竄梁鴻於海曲豈乏明時所賴君子安貧逹人知命老當益壯寕知白首之心窮且益堅不墜靑雲之志酌貪泉而覺爽處涸轍以猶懽北海𨿽賖扶搖可接東隅已逝桑楡非晚孟嘗髙潔空懷報國之情阮籍猖狂豈效窮途之哭勃三尺微命一介書生無路請纓等終軍之弱冠有懷投筆慕宗慤之長風捨簮笏於百齡奉晨昏於萬里非謝家之寶樹接孟氏之芳鄰他日趨庭叨陪鯉對今晨捧袂喜托龍門楊意不逄撫淩雲而自惜鐘期旣遇奏流水以何慙嗚呼勝地不常盛筵難再蘭亭已矣梓澤邱墟臨別贈言幸承恩於偉餞登髙作賦是所望於羣公敢竭鄙懷恭疏短引一言均賦四韻俱成○滕王髙閣臨江渚佩玉鳴鑾罷歌舞畫棟朝飛南浦雲珠暮捲西山雨閒雲潭影日悠悠物換星移幾度秋閣中帝子今何在檻外長江空自流○韓愈重修滕王閣記云愈少時則聞江南多登臨之美而滕王閣爲第一有瑰奇絕特之稱及得三王所爲序賦記等壯其文辭益欲往一觀而讀之斥守掲陽又不得過南昌償所願焉至州之七月詔以太原王公爲禦史中丞觀察江南西道洪江饒處吉信撫袁悉屬治所八州之人前所不便及所願欲而不得者公至之日皆罷行之大者驛聞小者立變春施秋殺陽開陰閉今修於庭戶數日之間而人自得於湖山千里之外吾𨿽欲出意見論利害聽命於幕下而吾州乃無一事可假而行者則滕王閣又無因而至焉前公爲從事此邦適治新之公所爲文實書在壁今三十年而公來爲邦伯於是棟楹桷榱折者以新之旣訖功以書命愈曰子其爲我記之愈旣未得造觀竊喜載名其上𨿽老矣如獲從公防尙能爲公賦之○杜牧詩滕王閣中綺席開柘枝蠻鼓殷晴雷垂樓萬幕連云合破浪千防陣雨來未掘雙龍牛鬥气髙懸一榻棟梁材連巴控蜀知何事珠翠沈檀處處催○王介甫白浪翻江無已時陳蕃徐孺去何之愁來徑上滕王閣反覆文公一片碑○王平甫詩滕王昔日好追遊髙閣依然枕碧流勝地幾經興廢事夕陽偏照古今愁城中樹宻千家市天際人歸一葉舟極目煙波吟不盡西山重疊亂雲浮】秋屏閣【在大梵寺之側一目可盡江山之勝○潘逍遙有詩云窺魚白鳥明殘照抱石幽云防半山】寺院上藍院【唐馬祖道一禪師道今爲府城叢林第一】防林院【在靖安縣北五里栁公權書額】雲溪寺【在新建縣西二十里曽子固王介甫來遊樂其山水之勝後於其旁卜居今爲西上勝處】香城寺【在豫章西山○陳陶有詩云十地嚴宮禮竺皇旃檀樓閣半天香祗園樹老梵聲小雪嶺花香燈影長霄漢落泉供月界蓬壺靈鳥侍云房何年七七空人防金錫珠壇滿上方】道觀玉隆萬壽觀【在新建縣界舊名遊帷觀初許旌陽學道於丹陽黃堂嘗以五色錦帷施於黃堂及旌陽上升錦帷飛還故宅俄復升天晉遂立遊幄觀唐有道士胡惠超有道術能役鬼神其剏觀也以夜興工至曉則止今正殿雄麗非人工所能致其扁榜有遊帷之觀四字乃徐錡書祥符中攺賜玉隆萬壽觀額○楊無爲詩四十日升金闕去半千年後玉函開】鐡柱觀【政和間攺建眞宮許旌陽旣斬蛟蜃謂豫章濵水之地百怪叢居吾上升之後或害人鑄丨丨二一在子城南縻以鐡索封鎭蜃穴又奉新縣延眞觀有鎭蛟石尙存】祠墓梅山祠【在南昌尉防○楊廷秀詩梅郎絳節朝玊臺朝遊五城暮九垓遺民香火答遺愛何年祠屋荒蒼苔劍津詩客子張子住持仙壇判山水上書臺斗大居士作緣冰漕皇華使二臺並檄孔家兄經始新祠不日成西山南浦作賀賓野梅官桞俱歡聲】濓溪祠堂【朱元晦祠記隆興府學教授南康黃君灝旣立丨丨先生之祠於其學而以書來語某曰先生之學自程氏得其傳以行於世至於今而學者益尊信之以故自其鄕國及其平生遊官之所歷皆有祠於學以致其瞻仰之意若此邦者蓋益先生之仕國也而視於其學獨未有所祠奉灝也旣言於府而教立之且奉程氏二先生以配焉又將竊取其書日與學者誦習之而患未知其所以說也吾子蓋嘗爲是以幸教吾邦之人是殆有以識其意者願得一言以記玆事庶乎有以發也某謝不敏而黃君要之不置某惟先生之學之奧固非末學所敢知抑不敢謂無其志者矧黃君之請之勤若是亦安得不爲之言乎蓋常切謂先生之言其髙極乎無極太極之妙而其實不離乎日用之間其幽探乎陰陽五行造化之而其實不離乎仁義禮智剛柔善惡之際其體用之一源顯微之無間秦漢以來誠未有臻斯理者而其實不外乎六經論語中庸大學七篇之所傳也蓋其所謂太極云者合天地萬物之理無不在是故曰無極而太極以其見天地萬物之理而無气與形故曰太極本無極也是豈離乎生民日用之常而自爲一物哉其爲陰陽五行造化之者固此理也其爲仁義禮智剛柔善惡者亦此理也性此理而安焉者聖也復此理而執焉者賢也自堯舜以來至於孔孟其所以相傳之說豈有一言以易此哉顧孟氏旣沒而諸儒之智不足以及此是以世之學者茫然莫知所適髙則放於虛無寂滅之外卑則遊於雜博華侈之中自以爲道固如是而莫或知其非也及先生出始明之以傳於程氏而其流遂及於天下天下之學者於是始知聖賢所以相傳之實乃出於此而有以用其力焉此先生之教所以繼往聖開來學而有大功於斯世也今黃君旣立其祠以及於程氏而又欲推其說以傳學者是必有以黙契於心而無疑矣而若有待於某之言者豈將以是輔其說而久其傳耶旣不得辭乃敍其事而並書是語以復焉黃君幸以爲不悖於先生之言則願刻之石厝之祠門以告來者庶幾其或小補云】徐孺子墓【圖經章水者逕南昌城西曆白社其西有孺子墓又北歷南塘其東爲東湖其北土洲上有孺子宅號孺子臺吳嘉禾中太守徐熈於孺子墓隧種松太守謝景於墓側立碑太守夏侯嵩於碑旁立思賢亭拓防魏時謂之聘君亭墓失其地臺可考而知詳見曽南丰所作記○楊廷秀孺子墓詩並序南昌尉防之右有孺子墓墓前故有思賢亭後經兵余亭毀墓湮今慰劍津張敬之因葺公廨披榛得墓按圖諜墓旁有九里井求之得井又有耕栢伊墓下得甓三款識云晉平南將軍墓去聘君墓七里驗其遐邇而信因表其墓復其亭云敬爲賦之有客棲霞外無名涴黨中南州一髙士東漢獨淸風舊國已禾女荒阡猶石翁更煩吹笛鬼端爲洗榛叢】名宦熊逺【獨孤及記由陽朔而來千有二百餘年其間名帥材大夫賢君子有丨丨雷次宗胡藩沈季銓楊相如蜚其英李勉魏少遊裴冑沈師周墀爲之帥李祕甄濟崔祐甫權徳輿杜牧贊其治又禮賢若陳仲舉有道若徐孺子直言若梅子眞興學若範武子遺愛若韋文明端可師表】梅福【爲南昌尉後去官嘗上疏譏刺王鳯元丰間封壽春眞人有廟】陳蕃【爲守不接賔客惟禮徐孺子時設一榻孺子去則懸之】雷煥【爲丰城令掘獄基得劍詳見延平】範寧【爲守見前風俗注】張九齡【爲都督】韋丹【韓愈曰丹爲刺史教爲瓦屋又築堤捍江】皇朝章得象【以屯田郎知後拜相】唐介【事略仁宗朝知誎院論陳升之交結中人凡九奏卒罷升之介出知洪州】曽鞏【嘗知洪州防嵗疫責醫視散藥全活者甚眾】張商英【爲守】周頥【初任分寕縣簿有疑獄久不決先生至一訊立辧邑人驚詫曰老吏不如也後知南昌邑人見其來咸曰是能辧分寕獄者吾屬得所訴矣】趙鼎【知州召還爲參政後爲相】李綱【紹興制置大使】人物徐穉【字孺子南昌人蘇子由過豫章詩白屋可能無孺子黃圭不是欠陳蕃古人冷淡今人笑湖水年年刺舊痕】雷次宗【南昌人】吳猛【晉書藝術傳豫章西安人邑人丁義授以神方因還洪州江波甚急猛不假舟楫畫水而渡觀者異之後封眞人】許遜【南昌人太康元年爲蜀旌陽令師事女眞諶母永嘉末海昏大蛇斷道遂仗劍斬之寕康二年四十二口與雞犬皆上升今封爲眞君】陳陶【防情集載南唐處士陳陶隠西山操行淸潔時嚴撰牧豫章欲撓之遣小妾蓮花往侍焉陶殊不顧妾乃獻詩求去曰蓮花爲號玉爲腮珍重尙書遣妾來處士不生巫山夣虛勞雲雨下陽臺陶答云近來詩思淸於水老去風情薄似云已向升天得門戶錦衾深愧卓文君】皇朝陳執中【郡人爲相】黃庭堅【其先婺之金華人六世祖贍知分寕縣因家焉始庭堅與秦觀張耒晁補之皆防蘇軾之門號四學士而庭堅於文章特長於詩獨江西君子以庭堅配蘇軾謂之蘇黃雲】徐俯【與郡守陳瓘爲防年友】洪師民【南昌人娶黃氏山谷之女弟也生三子長曰明字父次曰芻字駒父山谷嘗稱其才及爲諫議大夫有職方乘及老圃集今傳於世防曰炎字玉父髙宗召爲中捨】題詠分野連荊俗【王介甫詩丨丨丨丨丨經綸屬漢疆】冰壺幕下淸【韋應物寄洪州幕府盧侍郎忽報南昌令乘驄入郡城同時趨府客此日望塵迎文苑臺中妙雲云洛陽相去逺猶使故林榮】南昌城郭枕江煙【唐韋莊晚眺詩云雲章水悠悠浪拍天芳艸緑遮仙子宅落花紅襯賈人船】畫船挿幟搖秋光【王介甫送程公辟之豫章詩云云鳴鐃伐鼓水洋洋豫章太守吳郡郎行指鬥牛先過鄕鄕人出郭航酒漿炰鱉膾魚炊稻粱芡頭肥大菱腰長釂醻喧呼坐滿牀怪君三年滯瞿塘又躍傳馬登太行纓旄脫盡登大梁翻然出走天南疆九江左股貢與章揚瀾吹漂浩無旁老蛟戱水風助狂盤渦忽拆千丈彊君聞此語悲慨慷迎吏乃前持一觴鄙州歷選多俊良鎭撫時有諸侯王拂天髙閣朱鳥翔西山盤上繞羊腸水中林下逄衲子東西南北古道王中戶尙有黃金藏漂田種秔出穰穰沈檀珠翠雜萬商大舟如山起牙檣輸防交廣流荊楊輕裙利屣列名娼春風踏謡能斷腸平湖灣防煙渺茫樹石珍怪花艸香幽處往往聞笙簧地靈人秀古所臧勝兵可使酒可嘗十州將吏隨低昻談笑指揮回非君才髙力方剛豈得跨有此一方無爲聽客欲霑裳使君謝吏趣治裝我行樂矣未渠光】外邑丰城邑巖巖【黃魯直集丨丨津亭其上有李衛公劍池賦世父長善作石隄記其詩雲云水重六萬戶石隄眠長虹輟棹日沈霧今君政有聲新亭延客步涙落世父碑心傾文饒賦憶昔兩神兵理獄思武庫寒光射漢津兩賢防一顧張公拆中臺木拱孔章墓不能從兒嬉嵗晚龍蛇去空餘寒泉因雨長蛙鮒鈆刀藏寶室萬世同此度】爲吏要淸心【黃魯直送徐景道尉分寧詩李苦少人摘酒醇無捲深當官莫避事云云葛藟松千尺寒泉綆百尋公朝有汲引吾子茂徽音○黃綬補一尉還依水竹居身隨南渡馬書寄北來魚風俗諳鄰並艱難試事初官閒莫歌舞教子誦詩書】士多儒雅出公侯【孔平仲送分寕宰詩西安瀟灑我嘗遊多自修川泛小舟民本丰饒矜气節云云梅山晚翠屏當戶茶吐香芽滿雪甌豫想歌富閒暇白雲深倚鳯凰樓】故人爲邑士多稱【王介甫送張頡知奉新縣詩云云繇賦寛賒獄訟平老吏閉門無重糈荒山開隴有新粳方揮玉塵日邊坐又綰銅章天外行去去料君歸不久挾材如此卽公卿】四六【光膺一札蜚綸北闕抗章丹陛襟帶七閩出縂千連分閩西江出帥洪都咽喉百粵惟南昌之故郡控甌閫而奠壤眷是眞主之潛龍控全楚之上流直牛斗以交躔允爲大臣之歇馬天開翼軫之鄕尙書向臺斗之躔大纛髙才之云擁地控江湖之國都督居翼軫之分朱畫棟之春生帝謀連帥付江湖襟帶之區九重圖任起東府之元勲公以名儒當禮樂詩書之選十乘申咨撫南昌之故郡雲飛南浦未訪尋閣上之詩南浦飛雲目極滕王之閣夜直北扉行入艸禁中之詔東湖設榻夢逰孺子之亭騷人社下足白鷗野水之盟燕寢蘇州暫凝香之森衛帝子樓前余孤防落霞之興鑾鳴滕閣又雅望之遙臨魁臺齊色益足光牛斗之墟設榻東湖豈君侯之有靳霖雨思賢防卽騎箕尾之上迷津南浦嘆病叟之無緣徽皇定慰安之府肇自政和賓客鼎來屢下凝塵之榻忠獻登齋之壇適當皇祐江山攺觀一新捲雨之樓總百官均四曲眞廊廟之瞻洪督府寔江湖襟帶之地襟三江帶五湖壯籓維之勢滕王閣爲東南壯觀之遊分翼軫接衡廬壯於蕃之勢夜醉長沙曉行湘水履星辰運樞紐諧爰立之求朝飛南浦暮捲西山地接衡廬而星分翼軫允謂上流令修庭戶而人樂湖山久安美政】

【山爲翠浪水作玉虹方出臨於千里捲珠雲飛畫棟俄易鎭於十連】

【連峯去天枯松倚壁不辭蜀道之難珠捲雨晝棟飛雲盡領洪都之勝】

袁州【宜春分宜萍鄕萬載】

建置沿革【禹貢揚州之域吳地斗分野春秋屬吳戰國屬楚秦屬九江郡地漢爲宜春縣屬豫章郡後漢因之吳立安成郡領宜春等六縣晉屬江州又避太后諱攺宜春爲宜陽縣隋廢安成郡置袁州因袁山以爲名唐攺宜春郡復爲袁州皇朝因之今領縣四治宜春】

事要郡名宜春【見沿革注】宜陽【同上注】風俗土俗願朴【汪聖錫序宜春云云並珥筆之名因傅氏求詩作數句爲邦人洗之曰只今頭上半儒冠誰肯公庭弄筆端試問毛錐將底用奪標他日萬人防】細民險而健【黃魯直江西道院賦序云云士夫秀而文】薄義而喜爭【曽子固分宜縣雲峯記云分宜人勤生而嗇施云云其土俗然也長少族坐裏閭相講語以法律意向少戾則相告訐結黨詐張事關節以勤視聽甚者刻畫金木爲章印摹文書以紿吏立縣庭下變僞一日千出𨿽鞭朴徒死交迹不以屬心其喜爭訟豈比他州縣哉民𨿽勤而習如是漸涵入髓故賢令長佐使比肩常病其未易洽而教使移也】士力學知亷恥【阮閎無訟堂記丨丨而丨丨丨民樂耕而好儉嗇】形勝州小地狹【韓愈謝表丨丨丨丨賦稅及時民安吏循閭裏無事微臣惟當布陛下維新之澤守國家承平之規勸以農桑使無怠惰】山水秀防【寰宇志】湘閩孔道【郡誌曰云云】山川袁山【在州東北五里郡誌昔有髙士丨京居之故名】仰山【在州南八十里爲州之鎭山周回一千里髙聳萬不可登陟只可仰觀以此得名有寺曰太平興國寺及二神廟舊傳二神捐地與小釋迦結庵於此山有水分流防於正祠○胡致隆詩山下淸泉迸石流山後松竹自春秋猿吟古寺偏深處雲集諸峯最上頭一老有靈飛窣堵二神無語瑣寒湫諸天更在藤蘿外欲到峯前恨未由】鐘山【在分宜縣東十里水中有大丨其銘秦時所造因名王孚記其山臨水兩岸湍洑有沙如米若一岸沙湧則其方丰穰】謝山【在萬載北七十里因丨康樂封邑得名謝眞君上升之地丹竈存焉】毛仙山【在萍鄕縣東二十三里方輿記昔人行過此逄一人徧身有毛自雲姓毛異於凡人後不見因以爲名】羅霄山【在萍鄕縣東六十里有石孔大旱祠之以大木長三四丈投井卽雨水溢木湧出而止】盤龍山【在州南五十里自大路至山頂三十六曲】楊岐山【在萍鄕縣北七十里世傳丨朱泣丨之所】羊腸峯【在州東十里】龍成巖【在州西五里唐李衛公嘗讀書於此後因爲祠頂有浮圖其西建妙峯亭盡登臨勝處】震山巖【在州西有弋林乃盧氏隱居】石乳洞【在州東三十里滴乳成佛像教授鄭王賓記其事】洪陽洞【在州西四五里有石室七十二間及晉宋人畱題神仙傳葛洪婁陽二仙所居】裏大洞【在萍鄕縣南三十里兩洞相接可客千人建炎初巨防張成叛人於此避防縣北有石陂洞】石筍【在萬載北二十里南唐鐘傳所居】東湖【在丨城之外】九曲水【在州城南五里縈回二十里】宜春水【在縣西五里宜釀酒王烈記丨丨醇酎隨歳入貢】雷塘【在州東北七里方三頃昌黎有丨丨祈文】釣渚【在震山巖乃彭氏隱居】西陂【在州丨四十里唐刺史李將順決丨入城以通航舡時人謂之李渠】學校州學【唐天寶五載太守房琯始立夫子廟於城北門外五十步國朝皇祐五年郡守祖無擇以舊居陿隘乃攺營於州治之東今學是也學成旰江李防伯爲記京兆章友直額河東桞淇書世號三絕熈丰間第天下學記以袁爲冠○盱江李泰伯記皇帝二十有三年制詔丨縣立丨惟時守令有哲有愚有屈力單慮只順徳意有假宮僣師茍具文書或連數歳亾誦聲倡而不和教尼不行三十有二年範陽祖君無擇知袁州始至進諸生知學官闕狀大懼人才放失儒效闊疏無以稱上意有通判潁川陳君侁聞而是之議以克合相舊夫子廟陿隘不足攺爲乃營治之東厥土燥剛厥位靣陽厥材孔良瓦甓黝堊丹漆舉以法故殿堂室房廡門各得其度生徒有捨庖廩有次百爾器備並手偕作工善吏勤晨夜展力越明年成捨菜且有日旴江李覯諗於眾曰惟四代之學考諸經可見已秦以山西鏖六國欲帝萬世劉氏一呼而闗門不守武夫健將賣防恐後何耶詩書之道廢人惟見利而不聞義焉耳孝武乘丰富世祖出戎行皆孳孳學術俗化之厚延於靈獻今代遭聖神爾袁得賢君俾爾由庠序迹古人之迹天下治則譚禮樂以陶吾民一有不幸當伏死大節爲臣死忠爲子死孝使人有所賴且有所法是惟朝家教學之意若其弄筆以邀利逹而已豈惟二三子之羞亦爲國者之憂】齋閣四益齋【在郡齋張杓刻魏公所書丨丨碑】隱齋【在郡治太守張杓建南軒張敬夫命名仍爲作記云蓋取孟子惻丨之義○朱元晦詩大專槃萬生異體實同气云胡分彼此直以私自蔽君家桂林伯徳學妙一世閉戶不忘憂簮纓矧行義眷言介弟賢四益謹先畀千里各分符一心同盡瘁逺題齋戶冊來表棲息地系述冩心胸俯仰資惕厲陽嘉旣滌蕩陰慝失封閉介然彼屙癢赫若我黥劓拊摩極哀恫徵取敢亾藝戰兢一日力洋溢四封被君看物我間隠顯豈殊致願反振民功更懋根本計云】棲霞閣【在城內髙眞觀○王定國詩眷漬苔紋防石塔月含松韻雜琴聲】潺潺閣【在仰山廟右廡下○婁幹徳詩一丨丨繞檻淸塵襟洗滌自涼生夜深好夣才驚破疑是半天風雨聲】亭防介亭【南東湖之南廣漢張公杓知州事南軒先生栻過之爲書東湖扁榜且易盧石堂爲丨丨仍題榜側云丨丨之石本盧肇家故物也挺然特立望之有汲黯在朝之气象予旣取豫卦六二之義以題其亭並告來者】紅陰亭【在倅防王冀公布衣時作記今猶存】宜春臺【在郡城○劉�隆題詩云風送江聲穿郡閣日推云影下峯巒】館驛毛山驛【在萍鄕縣朱元晦書驛壁人言毛女住靑冥散髮吹簫夜夜聲卻是郵僮解端的向儂說道野狐精】佛寺蟠龍寺【在宜春之丨丨山湍瀑飛防蓋勝境也】五峯寺【黃魯直送宻老住丨丨詩我行髙安過萍鄕七十二度繞羊腸水邊林下逄衲子東西南北古道五峯秀出云上中有寶坊如側掌去與靑山作主人不負法昌老禪將】祠廟昌黎廟【在州治東三十步祖無擇剏】仰山廟【故老相傳昔有邑人徐潘再至大孤山見一人稱蕭大分一人稱蕭陸云居宜春丨丨石橋與同載而歸至浦東告別而去期後至石橋相尋後潘見二龍於此防昌三年洪水推山忽平髙就下出由丨丨移丨於文明鄕去城三十里】古迹龍鱗木【在萍鄕縣東本檀香木客有用錢六十緍市其木將伐之其木夜生丨丨不敢伐至今猶存】羅漢松【在萍鄕縣寶積寺有黃山谷手植丨丨丨士夫題詠者甚多】名宦謝靈運【封安樂侯今萬載縣是也】房琯【爲守】韓愈【元和貶潮州刺史又攺袁州○詩云北望距令隨塞鴈南遷才免塟江魚】李徳裕【爲長史】皇朝祖無擇【知州李防伯入學講說建韓公祠修鄭都官墓】張希賢【範延貴者爲殿直押兵過金陵張忠定公爲守因問曰天使沿路來還曽見好官員延貴曰昨過袁州萍鄕縣邑宰丨丨丨著作𨿽不識之知其好官員也忠定曰何以知之延貴曰自入萍鄕境驛傳橋道皆葺治田萊墾辟野無惰農及至邑則肆無賭博市易不敢喧爭夜宿邸中聞更鼓分明以是知其必善政也忠定大笑曰希賢固善矣天使亦好官員也卽日同薦於朝】黃大臨【山谷之兄宰萍鄕山谷來省焉】孫逄吉【宰萍鄕後爲吏書】謝諤【新諭人爲分宜宰後爲禮書】張杓【自左司爲守】人物陳重【漢丨丨宜春人與同郡雷義爲友曰膠漆自謂堅不如雷與陳】盧肇【宜春人李徳裕爲宜春長史嘉肇文行及肇薦送而徳裕爲太尉曰喜今榜已得狀元○肇詩喚道是龍君不信果然奪得錦袍歸】易重【防昌五年狀元時內庭再考復中魁選寄宜春弟詩云一春攀折兩重枝】鄭谷【五代史補雲谷在袁州與僧齊已俱有詩名齊已賦早梅詩曰前村深雪裏昨夜枝開谷見之曰枝非早也不若一枝自是遂呼爲一字師】名賢鄒浩【責監袁州酒稅】陳瓘【除名安置袁州】題詠江山多勝逰【韓愈送上涯詩莫以宜春逺云云】宜春城郭繞樓臺【王介甫送袁守曹伯玉詩云云想見登臨把一杯濕濕嶺雲生竹菌冥冥江熟楊梅政成定入邦人詠詩就還隨驛使來錯落風沙侵病眼不知何日爲君開】公移猥甚叢生筍【黃山谷寄袁守廖獻卿詩云云訟牒紛如蜜分窠幸得曲肱成夢蝶不堪衙吏報鳴鼉已荒里社田園了可柰春風桃李何想見宜春賢太守無書來問病維摩】袁州司法多兼局【黃山谷用韻和袁州劉司法詩云云日暮來歸印幾窠詩罷春風榮艸木書成快劍斫蛟鼉遙知吏隱情如此應問卿曺果是何頗憶病餘居士否在家無意食羅摩】

四六【陞華奎閣郡方開府接衡湘之奧壤出守春臺人已登臺有韓謝之遺風】

【土風甚朴虛存弄筆之名訟牒紛如黃山谷形於紀詠郡望頗髙寔有把麾之樂土風朴甚汪端明與之解嘲李防伯州學之記孰擬斯文𨿽康樂賜履之鄕難尋遺迹朱文公隱齋之詩克施有政然昌黎分符之地蔚有流風土風頗盛實循盧肇之髙蹤稼穡盈疇閭裏相安於無事裏俗相安尙有昌黎之遺化旌旗小隊江山宜訪於勝遊宜春多勝蓋具見韓昌黎之詩爾袁得賢亦足考李防伯之記】

【有新澤勸農桑請驗昌黎之表得賢君遊庠序自有防伯之文】

方輿勝覽卷十九﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷二十

宋祝穆撰贑州【贑縣寕都雩都興國信丰防昌瑞金石城安逺龍泉】

建置沿革【禹貢揚州之域於天文爲星紀之分野春秋屬吳越戰國屬楚秦號九江郡漢爲贑雩都南壄三縣地隸豫章郡後漢置廬陵郡屬焉吳孫權立南部都尉晉罷都尉立南康郡仍舊治屬江州東晉移郡城於章貢二水之間卽今城是也宋梁陳皆爲南康隋攺南康郡爲防州大業初復爲南康郡治贑縣唐爲防州後攺爲南康郡皇朝陞爲昭信軍節度中興爲管內安撫尋爲江西兵馬鈐轄紹興攺爲贑州今領縣十治贑縣】

江西提刑置司

事要郡名章貢【二水名】贑城【紹興二十三年校書郎董徳元言防州謂虎頭州非佳名也今天下舉安獨此郡有小警意其名有以召之旣而廷建議亦爲防有防殺之義請去其不令之名遂攺名贑州取章貢二水合流之義】風俗山長谷荒【王介甫防州學記防於江南地最曠大云云交廣閩越銅塩之販道所出入椎理道奪鼓鑄之姦視天下爲多】地廣人稠【董徳元奏防之風俗固有儒良美秀然云云大抵嗜勇而好闘輕生而忘死】嗜勇好鬭【見上注】伉健難治【圖經云漢書地理誌江南地廣或火耕水耨民食魚稻以漁獵山伐爲業蓋在贑尢甚其民丨丨其作工巧好佛信鬼人多逋蕩姦欺之訟而力勍亾賴幸時艱悚與長吏之治不滿其意大者相延爲盜小者白晝殺人以身觸死不悔屢以生變號爲丨丨】俗號珥筆【古諺云筠袁贑吉腦後挿箏】形勝郡當二廣之衝【趙抃奏曰云云由南來者必自郡易舟而北】當嶺嶠咽喉【韓絳奏云云廣南公私貨物所聚】江湖嶺海樞鍵【郡誌○髙宗以其地爲云云置管內安撫後罷之復置江西鈐轄督南安南�等州兵甲擁麾出鎭必選名徳重望】山川崆山【在州南二十里南康記山出空靑因以名之或呼爲崆峒山多林木菓實州之地脈之母也】黃唐山【在贑縣北六十里輿地誌山行六里有石室如數十間屋東坡詩所謂石樓山者圖經不載豈卽此耶】螺亭山【南康記昔有貧女采螺忽夜中見眾螺張口亂噉其肉女死因殯其旁化爲巨石螺殻無數】上洛山【在興國南九十六里髙一千七十丈西京雜記上有石墨可書○寰宇記山中多木客乃鬼類形似人語亦似人能斫山枋與人交易徐小說載鄱陽山中有木客自言秦時造阿房宮采木者也食木實遂得不死時就民間飲酒○爲詩云酒盡君莫沽壺傾我當城市多囂塵還山弄明月】龔公山【在贑縣北百八十里隠士龔亳所居】金精山【在寕都西十五里白玉京記系第三十五福地漢初張芒女防英入山獲二桃得道長沙王吳芮聘焉至洞中見其友乘紫雲在半空謂芮曰吾爲金星之精降治此山言訖卽升天而去】通天巖【在贑縣西二十里○雜端王奇有詩雲松蘿石室中淸雅勝支公地靜無塵到山髙有穴通】馬祖巖【在贑縣東道一禪師駐錫之地姓馬氏天下謂之丨丨得法於南嶽讓禪師六祖能和尙謂讓曰向後佛法從汝邊去出一馬駒踏殺天下初馬祖嘗欲棲於此巖一夕山鬼忽爲築垣馬祖見之曰學道不至爲邪祟所測此非吾所居也因棄去營龔公巖往居焉故蘇文忠作塵外亭詩亦援此事詩見後注】贑水【東江源於汀州界之新樂山經雩都防於章水西江導源於南安大庾縣之聶都山與貢水合防於丨丨二水合而爲贑在州治後北流一百八十里至萬安縣界由萬安而上爲灘十有八怪石如精鉄突兀亷隅錯峙波面自丨丨而上信丰寕都俱有石磧險阻視十八灘故俚俗以爲上下三百里贑石也○余安道詩萬推頑石碧嶕峣壅遏江流气勢驕戲馬陣橫秋戰苦水犀軍亂夜聲囂呂梁謾記莊篇險灔澦休誇蜀道遙怒激波聲猶可避中傷榮路不相饒】金鯽池【今湮廢紹興間守曽端伯修譙門掘地得石上有詩云穿開獅子兩條泉九秀回流出大官丨丨魚丨賜金紫鳯凰池客侍金鑾】井泉亷泉【在報恩寺本張氏居宋元嘉中一夕霹靂忽有湧泉時郡守以亷名故曰丨丨○蘇子瞻詩水性故自淸不淸或撓之亷者謂我亷何以此名爲○又詩云雲贑水雨已漲丨丨春未流同烹貢茗雪一洗瘴茅秋】亭臺塵外亭【龔公崖頂有丨丨丨今在州治東形勢最髙絕凡四境之山川可以枚閱○蘇子瞻丨丨丨詩楚山淡輒塵贑水淸可厲散防塵外遊麾手謝斯世山髙惜人力十步輙一憩卻立浮雲端俯視萬井防幽人宴坐處龍虎爲斬薙馬駒獨何疑豈墮山鬼計夜垣非助我謬敬欲其逝戲畱一轉語千載起攘袂】欝孤臺【在麗譙坤維隆阜欝然孤起平地數丈冠冕一郡之形勢而襟帶千里之江山唐李勉爲防州刺史登臨北望慨然曰余𨿽不及子牟而心在魏闕一也丨丨豈令名乎攺爲望闕○趙閱道詩雲翠峯鬰然起惟此峯獨孤築臺山之顚欝孤名以呼窮江足樓閣危壓牛斗墟贑川繚左右庾嶺前﨑嶇望闕址其後北向日月都人家雜煙樹原野周城郛烜潤或晴雨明晦或曉晡春榮夏物荗秋肅冬林枯气象日千變一一如屏圖比予去諫署乞州養庸愚事訛得以正俗瘵得以蘇歳丰盜息獄冷寃系無熈然與民共所喜朋僚俱中澹有琴綠外喧有歌歈樽罍有羙酒盤飱有嘉魚優遊一臺上四序不暫辜乃知爲郡樂況復今唐虞○程師孟題昔人題此名鬰孤下視百里如平鋪千巖迆邐何獨秀白雲蔽虧靑骨瘦爾來一見開心胸脫然身在蓬萊宮江南山水盡頭處盡處屏風歸北去○蘇子瞻欝孤臺詩吾生如寄耳嶺外亦閒逰贑石三百里寒江尺五流楚山微有霰巒瘴久無秋望斷橫云嶠魂飛吒雪州曉鐘時出寺暮鼓各鳴樓歸路迷千嶂勞生閱百州不隨猿鶴化甘作賈胡畱秪有貂裘在猶堪買釣舟】章貢臺【在城西北防章貢二水之防勢與欝孤對峙而甲乙稱雄】白鵲臺【在郡治趙閱道有記】八境臺【在城上○蘇子瞻詩序雲南康江水嵗嵗壞城孔君宗翰作石城城上樓觀臺榭東望七閩南望五嶺覧羣山之參差俯章貢之奔流乃作詩八章題之圖上○坐防奔湍繞石樓使君髙會百無憂三犀竊鄙秦太守八詠聊同沈隠侯○濤頭寂寞打城還章貢臺前暮靄寒倦客登臨無限意孤云落日是長安○白鶴樓前翠作堆縈云嶺路若爲開故人應在千山外不寄梅花逺信來○朱樓深處日微明皂蓋歸時酒半醒薄暮漁樵人去盡碧溪靑嶂繞螺亭○使君那暇日參禪一望叢林一悵然成佛莫教靈運後著鞭從使祖生先○卻從塵外望塵中無限樓臺煙雨蒙山水照人迷向背只尋孤塔認西東○煙雲縹緲欝孤臺積翠浮空南半開想見之罘觀海市絳宮明滅是蓬萊○回峯亂嶂欝參差云外髙人世得知誰向空山弄明月山中木客觧吟詩】寺院慈云寺【黃魯直詩城東寶坊金碧重道人修恵剪蒿蓬一瓶一鉢三十年瓊欀碧瓦上秋空稻田摩衲擁黃髮更築書閣諸天中三後在天遺堊墨百神受職扶琳宮文思帝澤餘溫潤雨露下國常年丰貢川章川結襟帶梅嶺桂嶺來朝宗參旗斗柄略欄楯淸坐耳聞河漢風道人飽餐口掛壁頗喜作詩如己公家風秀句刻琬琰邀我落筆何能工安得雄文壓勝境九原喚起杜陵翁】天竺寺【在水東三里白居易贈韜光禪師墨迹舊存眉山老蘇嘗至寺觀焉後四十七年東坡南遷再訪惟見石刻○因賦詩云香山居士畱遺迹天竺禪師有故家空詠連珠並疊璧已無飛鳥及驚蛇】名宦李渤【爲防州刺史濬湖築堤嘗撰龔山碑】皇朝余靖【爲贑尉以司諫爲守】趙抃【守防攺監法防鑿贑石民賴其利】孔宗翰【爲守嘗築石城捍水】呂景山【溫陵人○鄭介夫送丨丨丨赴防州理掾詩江西古浩穰昭信雄江濵州獄千里平舒慘系誾嚚景山之胸中曉然烏兔輪敢爲防人賀何以致龍麟】畱正【知贑州三年恩威各得其所代者拊禦失宜軍中若爲變者復遣公知贑州往鎭安之○傅伯成送行詩云尙書鎭章江慈母懷嬰兒去年甫去郡未覺棠陰移如何失調度眾目驚暌暌詔書念前績趣起持州麾重臨亦云寵去後良多思】人物王鴻【雩都人羲獻之後善書有家法國初隠需巖】王奇【贑縣人爲縣小吏令題鴈詩一聫於屏上云只只含蘆背曉霜盡隨鴛鷺立寒塘奇宻續成之曰晚來漁棹驚飛去書破遙天字一行令因激賞使遊學京師眞宗見其詩云鴈飛不到歌樓上秋色偏欺客路中召見賜第又詩云不拜春官爲座主親逄天子作門生後爲禦史】孫立節【字介夫寕都縣人天資剛鯁不肯爲條例司屬官東坡嘗作剛說以表其事二子勰勴皆從軾逰】題詠詔下虎頭州【蘇子瞻和霍朝請詩文字先生飲江山淸獻遊典刑傳父老樽姐繼風流度嶺逄梅雨還家指麥秋自慙鴻鴈侶爭集稻梁洲野濶橫雙練城堅聳百樓行防鳯尾丨卻丨丨丨丨君意已吳越我行無去畱歸途應食粥乞米使君舟】山爲翠浪湧【蘇子瞻過防館作詩云入境見圖畫郁孤如舊遊雲云水作玉虹流日麗崆峒曉風酣章貢秋丹靑未變葉鱗甲欲生洲嵐气昏城樹灘聲入市樓煙雲侵嶺路艸木半炎州故國千峯外髙臺十日畱他年三宿處凖擬系歸舟】人煙五嶺北【陶弼送趙樞寺丞宰防化縣詩云云星斗大江西暖雪梅花樹晴雷贑石溪】

四六【疏恩北闕出綸鳯闕惟今之贑𨿽曰偏州開鎭南康植防虎城蓋廹於蠻實爲重鎭惟贑川之望郡粵自五季以來介江倚重於蕃宣控江國之上流凢遭幾變於此逾嶺仰尊於節制渉江而右一歸節制之尊江西嶺南之交地母乃惡由嶺以南悉倚蕃宣之重風聲气習之舊頑不可防宣乃王靈嘗假中權之節撫摩千里固知地望之雄疆之戎索遂夷窮徼之風彈壓羣蠻更總兵戎之寄虎頭重鎭統三郡之甲兵湧翠浪而麗崆峒定傳好語豹尾從班寛九重之宵旰近紫微而連華蓋防見遄歸蠻獠相挻旣弄兵之間作虎頭城下𨿽爭爲竹馬之迎防氓難化亦珥筆之素聞豹尾班中恐催防槐龍之舞】

吉州【廬陵吉水安福太和龍泉永新永丰萬安】

建置防革【禹貢荊揚二州之域兼荊揚吳楚之分野爲星紀鶉尾及斗牛女翼軫之次春秋屬吳戰國屬楚秦屬九江長沙郡漢屬豫章郡及長沙國東漢置廬陵郡晉以廬陵郡揚州又割江州吳孫皓置安成郡隋攺爲安福縣又攺爲廬陵郡唐爲吉州國朝因之今領縣八治廬陵】

事要郡名廬陵安成螺川【見防革注】風俗郡多秀民【學糧記云云而學宮之盛與上國等】儒術爲盛【通典衣冠所萃藝文丨丨斯之丨丨𨿽閭閻賤品力役之際吟詠不輟】戶口繁衍【朱晞顏修城狀吉州地望𨿽出洪贑之下而其云云田賦浩穰實爲一路之最】土沃多稼【皇甫湜廬陵縣防壁記丨丨丨丨散粒荊揚】形勝吉爲富州【見後皇甫持正爲張刺史作防壁記】吉爲大邦【周益公詠歸亭記云云文物盛於江右】南接贑【劉弇序云云北竟贑水東西控臨川長沙】駢山貫江【皇甫縣壁記云云扼嶺之衝】防江上流【朱晞顏有云丨丨丨丨外與汀衡之界相接】咽喉荊廣【劉登彥譙門記云云唇齒淮浙江山映帶在眉宇間】介於吳楚之間【王庭珪安福縣鳯林樓記吉爲郡云云○何恪祭竈齋記介於湖湘嶺嶠之間】山川東山【在郡東南蓋劉智請移郡所謂東通大山是也】仁山【在郡西】香城山【在城南地號三縣聳秀如筆鋒○周益公云廬陵南四十里有丨丨丨其名見唐皇甫持正所作碑碣峻防廣袤中一峯尢奇秀諺所謂文筆者胡氏世居其下至忠簡公遂以直節修能名震當世】靑原山【在廬陵縣○王庭珪遊靑原詩異時黃魯直嘗賦靑原詩今日丨丨丨名與星鬥埀】螺子山【在郡城北下有潭圖經昔漁人遊此忽遇風雨見神螺光彩五色因名】龍須山【在廬陵西南六十里登禪師之道也唐代宗時土人龍須施地築庵故名○曹輔送周吉州有詩云廬陵太守告我行先把廬陵爲君說丨丨丨對殷侯池池面山容兩淸絕】南山【在吉水西北六十里三石挺聳能興雲】鳯山【在吉水東五里山半有鳯凰巖瀑布自巖而下】三顧山【在太和南五峯相次頗類五老】石灰山【在永新山有兩洞及石龍石塔之類】金山【在龍泉西北十里有塔】銀山【在龍泉東一里有塔】石筍峯【在廬陵山頂巨石如筍】席帽峯【泰和之朝山】朝元嶺【在吉水西北五里有黃金臺○或傳揚仙畱題云落落萬古石悠悠千載心人間不相遇白雲深處尋】金舡嶺【在萬安南有法輪院舊名香林寺趙閱道嘗知防州赴召通判周荗叔餞於此寺倡和有詩】焦岡【在郡西木荗壤赤蜿蜒可數里】日岡【在吉水北四十里】月岡【與日岡相距五里】瀧岡【在永丰南百六十里歐陽之故居及有墓謂之丨丨阡】元陽洞【在永新禾山有姚崇書堂故址】牛吼石【在防和縣西十里自黃公灘而下江流平澹經此石則復險灘聲如羣牛之吼○葛敏修詩一防三百里列爲十八灘】廬陵江【自防和縣界流入】黃公灘【在萬安縣訛呼爲皇恐灘○蘇子瞻南遷過此賦詩云十八灘頭一葉身七千里外二毛人山憶喜歡勞夢想地名皇恐泣孤臣】吉水【有仁山與丨丨相傳水紋成吉字】廬水【在安福東至廬陵入贑江】龍洲【在太和南有防云丨丨過縣前太和出狀元故名齋曰褎然周益公作丨丨書院記】白鷺洲【在贑江中有洲曰白鷺其長數里○徐俯江上野望詩金陵與廬陵俱有丨丨丨相望萬里江中同二水流】井泉聰明泉【劉衝之丨丨丨詩義山山下有靈泉泉號聰明自古傳四百年中三出相不才何幸繼前賢】堂閣三瑞堂【在州宅熈寕中城西產防蓮玉虛觀產芝艸天慶觀有甘露○蔣頴叔詩云好在廬陵守年來彊健無一麾新佩印三瑞更爲圖】詩人堂【在司戶防盧彖以唐詩人杜審言曽居是官故名有楊萬里銘周必大箴】六一堂【在州宅繪丨丨像楊誠齊記】二友堂【在州宅舊有古松與竹對植太守李彌遜開軒其下胡銓爲記】愛竹堂【黃魯直寄題安福李令丨丨丨詩淵明喜種菊子猷喜種竹托物𨿽自殊心期俱不俗千載得李侯異世等風流爲官恐是陶彭澤愛竹最知王子猷寒窓對酒聽雪夏簟烹茶臥風月山僧知令不凡材自掃竹根培老節富貴於我如浮雲安可一日無此君人言愛竹有何好此中難爲俗人道我於此物更不疏一官窘束何由到】快閣【在太和縣寺黃魯直登丨丨詩癡兒了卻公家事丨丨東西倚晚晴落木千山天逺大澄江一道月分明朱已爲佳人絕靑眼聊因美酒橫萬里歸船防長笛此心吾與白鷗盟○又和李才甫丨丨詩山寒江冷丹楓落爭渡行人簇晚沙菇葉萍花飛白鳥一張紅錦夕陽斜○雲橫章貢雨翻盆寺下江深水到門落日荷鉏人著本西風滿地葉歸根○楊廷秀題丨丨詩太史畱題丨丨詩舊碑未必是眞題六丁搜出嚴家墨白日靑天橫紫蜺】先春閣【黃魯直寄題安福李令丨丨丨詩宮殿繞飛煙江山壯城郭今君蓺桃李面春築飛閣春至最先知雨露徧花藥是日勸農桑冰銷土膏作歌出縣齋徘徊問民瘼雞犬聲相聞嬰此薄領防安得攜手嬉烹茶煨鴨腳】緩齋【周洪道箴云戶曹掌州帑或行獄訟事皇族公括以緩名齋爲作箴】寺觀大明寺【有愛竹軒黃太史爲太和宰日嘗賦詩又能仁院淸涼軒東山寺朝華亭皆有詩】南塔寺【在太和縣○黃魯直詩燻鑪茶鼎暫來同寒日鴉啼杮葉風萬事盡還杯酒裏百年俱在大槐中】崇元觀【在吉水縣○昔呂洞賓嘗畱題云褰裳懶步尋眞宿淸景一宵吟不足月在碧潭風在松何必洞天三十六】古迹殷仲堪讀書堂【安成記仲堪爲守於城西大池上築臺讀書遺址尙存】搗衣石【在永新縣前市相傳顏眞卿嘗遊息其上】名宦孟嘉【晉太尉庾亮領江州辟嘉署廬陵從事嘉還都亮引問風俗得失對曰還傳當問吏亮舉麈尾掩口笑曰嘉故是盛徳人】張中丞【皇甫湜吉州刺史防壁記自江而南吉爲富州民朋吏嚚分土艱政蓋以近嵗不幸紹繼無狀大官以降爲者羞薄而不省務子弟以資授者縱欲而不顧法州遂瘡痍禦史中丞張公曆刺縉雲潯陽用淸白端正之治詔書寵褒賜以金紫移於吉下車之初視簿書簿書紛如絲視胥吏胥吏沸如糜召詰其官皆眊然如酲登進其民皆薾然而疲公噫眙良久於是大新其典爲之開之以修省簡便鍵之以勤彊練宻凡事宜處約以躬率之省費一倍法防旣周銖兩之姦無所容墨俗斯息單民得職威令神行惠利川流未及再期富庶而教至於無事百姓扶老提稺載路而歌曰昔吏今吏檐檐公能馭之雌亦爲銛跖亦爲亷始紲而苦終優以恬昔民嗷嗷今民咍咍公能撫之鰥寡有怡流亡旣來徭稅先具汗茨盡開向覆官倉倉無斗糧公來防時積粟埋梁向閱官庫庫無尺繒公來幾時山積層層瑞露溶溶降於公松瑞蓮猗猗合於公池公有異政神之祚之民歌路謡冀聞京師天子明堂恩光逺而於是椽吏將卒趍伏固請願書於公堂之北壁夫堂壁有記本以志善悛惡名氏遷次末也矧東西之舊則備今用絕編以首能爲政埀爲後戒】杜審言【黃魯直寄舒申之司戶詩吉州司戶官𨿽小會屈詩人丨丨丨】顏眞卿【爲司馬】皇朝向敏中【丞相諡文簡公旣嘗爲倅又爲守】呂士元【休寕人爲太和令子溱隨侍縣圃有讀書堂】余靖【慶曆中使契丹通外國語爲蕃語詩被劾出守】元絳【知永新宰】程珦【知廬陵宰】龎敏【爲太和宰】戚綸【爲太和宰】黃庭堅【知太和縣○蘇子瞻和魯直食筍詩凜凜白下宰太和古白下也防頒鹽防寕積鹽於廩不忍以賦貧民詢求民瘼或逹旦不寐邑多彊族不忍以柱後惠文齊之云】江公著【爲太守】人物歐陽修【廬陵人生於綿州官舍四嵗而孤母鄭氏守節自誓教以讀書以省魁擢第後爲參政自號六一居士以文章道徳天下皆師事之○蘇軾祭文云公之生於世六十有六年民有父母國有蓍斯文有傳學者有師君子有所恃而不恐小人有所畏而不爲譬如大川喬嶽𨿽不見其運動而功利之及於物者蓋不可計而周知今公之歿也赤子無所仰庇朝廷無所稽疑斯文化爲異端學者至於用夷君子以爲無與爲善而小人自以爲得時譬如深山大澤龍亡而虎逝則變怪百出舞防鱔而號狐貍昔公之未用也天下旣以爲病而其旣用也則又以爲遲及其釋位而去也莫不覬其復用至於請老而歸也莫不悵然失望而猶庶防於萬一者幸公之未衰孰謂公無復有意於斯世也奄一去而莫予追豈厭世之混濁潔身而逝乎將民之無祿而天莫之遺昔我先君懷寶遁世非公則莫能致而不肖無狀夤緣出入受教門下者十有六年於斯聞公之喪義當匍匐往弔而懷祿不去愧古人以忸怩緘詞千里以寓一哀蓋上以爲天下慟而下以哭吾私】劉沆【永新縣人爲宰相】胡銓【廬陵人上書斥秦檜王倫孫近三人可斬坐流吉陽孝宗召爲侍郎遺表云相如艸封禪以貢諛竊所不敢張巡爲癘鬼以擊賊死亦難忘自號澹庵】楊萬里【吉水人初丞零陵時張忠獻勉公以正心誠意之學遂以誠名齋厥後勸講東宮光宗禦書誠齋字賜之】周必大【字洪道公早嵗登第繼擢詞科髙宗一見其文大奇之由臺閣登侍從孝宗朝正宰席閒居者十五年號平園老叟】題詠廬陵地控防與洪【王庭珪嘗作廬陵行雲云孤城斗絕吳楚東】紅妝執樂三千指【蘇子瞻送江公著知吉州詩奉親官舍當有擇得郡江南差可喜白粲連檣一萬艘云云簿書期防得餘閒亦念人生行樂耳】爲愛江西物物佳【歐陽永叔寶積寺詩云云作詩常向北人誇靑林霜日換楓葉白水秋風吹稻花釀酒烹雞畱醉客鳴機織薴徧山家】四六【疏恩鳯闕惟大江以西醉翁之文而澹庵之忠分理螺川獨廬陵爲右益國之勲而誠齋之節螺江千里之封暫煩牧禦連檣一萬艘豈羨紅妝之執樂鳯詔十行之下竚見褒揚起家二千石竚防黃紙之除書記垂防壁昔人固謂之富州議論文章則有六一翁之學命守是邦今日實稱於佳郡勲名事業則有平園叟之賢字民白下實爲山谷之舊逰萬室連甍剽奪時鳴於桴鼓得郡江南曽辱坡公之誇說千艘衘尾轉輸日困於舳艫胡澹庵慷慨排和不爲勢屈帶牛佩犢謾遊魑魅之鄕楊誠齋剛方立操豈但文鳴鋒蝟斧螗佇築鯨鯢之觀】

瑞州【髙安上髙新昌】

建置沿革【禹貢揚州之域吳地斗分野春秋屬吳戰國屬楚秦屬九江郡漢爲豫章郡之建城縣三國南朝並屬豫章郡唐卽縣地置靖州又以隠太子諱攺建城曰髙安又攺靖州爲米州是年又攺爲筠州土產篁竹故名皇朝因之仍分髙安上髙二縣地置新昌縣寶慶初以州名犯禦諱攺瑞州領縣三治髙安】

事要郡名髙安瑞陽【見防革內注】風俗獨不嚚於訟【見後江西道院注】士秀而文【同上注】其細民險而健【同上】其吏民朴野【蘇子由堊壽院記云云】郡庠獨後建【曽子固記筠爲州在大江之西其地僻絕當慶曆之初詔天下立學而筠獨不能應詔州之士以爲病治平三年知州事董君儀相州之東南得亢爽之地築宮於其上使筠之士相與升降乎其中講先王之遺文以致其知非獨使未來者玩思於空言以干世取祿而已】形勝負山面水【蜀江志云郡丨鳯丨丨錦丨】郡居溪山之間【蘇子由晉壽院記】其地僻絕【南豊學記】四方舟車之所不由【蘇子由記】山川鳯山【在上髙縣西七里】大愚山【在州東行春門外有眞郊寺○冷齋夜話余還自朱崖館於此寺○慶元中呂伯恭論韓冑謫居寺中○蘇子由詩東郊丨丨丨自古檐卜林】白雲山【在髙安縣西北七十里下有超果寺有瀑布水孫伯溫記謂之小麻姑】九峯山【在上髙西五十里其峯奇秀】石臺山【在新昌縣南二十里有淸涼院東坡欒城嘗遊賦詩今有石刻】黃蘗山【在新昌縣西百里一名鷲峯山○唐宣宗微時以武宗忌之遁迹爲僧遊方外至黃蘗與丨丨禪師同觀瀑布黃蘗得一聨云千巖萬壑不辭勞逺防方知出處髙宣宗續之曰溪澗豈能畱得住終歸大海作波濤】荷山【楊廷秀碧落堂曉望丨丨詩丨丨非不髙城中自不見一登碧落堂山色正對面如人臥平地躍足立天半指揮出伏兵萬騎橫隔岸後乘來未巳前驅瞻已逺晨光啟巖壑人物俱蒨絢緑屏紛開闔翠旗閃舒捲安得埀天虹迢遙度云�老鈐偶報事郡庭集賓贊怱怱換山巾黙黙下林畔】西嶺【在新昌東北七十里峯巒萬疊有飛瀑三四道頗爲奇觀】龍岡【在州西一里】迷仙洞【在郡圃相傳卽李八百洞閉塞不可入蘇子由有詩】濯湖【在新昌縣東門外今水淸潔故名】劍池【在州後圃乃李仙磨丨丨中有白蓮花山谷所謂制丨丨之菡蓞以爲裳是也】蜀水【源出縣內小界山相傳許遜爲蜀旌陽令邑人疾疫遜以器水投於上流疾者飲之輒愈故名丨丨○防雲錦水入市河朱紫瑞州多錦水市河連瑞州出狀元】亭院江西道院【黃魯直丨丨丨丨賦並序江西之俗士大夫多秀而文其細民險而健以終訟爲能由是玉石俱焚名曰珥筆之民𨿽有辯者不能自解免也惟筠爲州獨不嚚於訟故筠州太守號爲守丨丨丨丨然與南康廬陵宜春三郡並防惡聲元祐八年武陵桞侯子儀治筠之明年也樂其俗之媺使爲政者不勤乃新燕居之堂名曰丨丨丨丨以鼓舞其國風且爲髙安之父老雪恥焉秋七月遣使來告成於雙井永思堂於是爲之賦曰勾吳之墟維斗所直半入於楚終蝕於越有防伯虞仲季子之風故處士有巖穴之雍容有屈原宋玉枚乘之筆故文章有江山之秀吳越之君多好勇故其民樂鬭而輕死江漢之俗多尙鬼故其民尊巫而祀𨿽郡異而縣不同其大略不外是矣若乃髙安之城豫章之別𨿽風气之未遂亦媺俗之可恱故桞侯下車解牛而不割未嘗硎初不折缺則喟然嘆曰丨丨丨丨名不虛生爰作新堂合陳鼓笙有斐翰墨賓贊令賡作爲歌詩接民訟聲昔也憂民之憂今則樂民之樂懷仙人之蛻蟬有勿翦之喬木制劍池之菡蓞以爲裳釀丹井之淸冷以爲酌醉而起舞父老持足恐使君之仙去而鰥寡之長失職也吾聞風行於上而水波此天下之至文仁形於心而民服此天下之善化豈可多爲令而病民慢自設險而病民詐耶九轉丹砂鑄鐡成金兩漢循吏鑄頑成仁我簡靜則民來我平易則民親今使髙安之農養生於桁楊之外珥筆教訟者傳問孝之章防手媮惰者深春耕之耒賣私闘之刀劍以爲牛羞滛祠之樽爼以養親𨿽承平百年雨露滲漉非二千石所以牧人者乎𨿽然有一於此堂宻有美樅而未聞處士之節岑蔚有於菟而不見墨客之文豈其藏而自祕蠖屈而不伸者耶公試酌樽中之淥謝山川之神爲予問之】堂亭無訟堂【在郡治】碧落堂【在鳯凰山郡之井邑一目可盡○楊廷秀畱題仙人白日上靑冥千載如聞月下笙南北萬山俱在下中間一水獨穿城江西个是奇絕處天下幾多虛得名滕閣孤臺𨿽不膝秪緣猶帶市朝聲】棲眞堂【在郡圃蓋仙人李八百故居之址中有遺像○楊廷秀詩云李眞宅子故依然道院西偏古洞前一日神遊八百里三畨花落九千年劍池丹井俱蒼蘚絳節霓旌巳碧天借問飛仙那用步步行猶是地行仙】瑞芝亭【黃魯直記晉陵邵君奉命宰新昌視事之三月靈芝五色十二生於所坐之室吏民來觀無不動色相與言曰吾令君殆將有嘉政以福我民乎山川鬼神其與知之矣不然此不蒔而秀不根而成非人力所能致而自至者何也乃相與辟其室四楹爲亭命曰丨丨奔走來謁記於豫章黃庭堅黃庭堅曰予讀神農艸木經靑芝生防山赤芝生衡山黃芝生嵩山白芝生華山黑芝生常山皆久食而輕身延年而不老蓋序列養生之藥不言瑞世之符又其傳五芝曰赤者如瑚白者如截肪黑者如澤漆靑者如翠羽黃者如紫金皆光明洞徹如堅玉而世之所名芝艸不皆若是也故嘗考於信書自先秦之前未有稱述芝艸者及漢孝武心貪四海之富貴求致神仙不死天下騷然元封中乃有芝艸九莖連葉生甘泉殿之齋房於是赦天下作芝房之歌孝宣興於民間厲精萬事事無過舉然廟享數有美祥頗甘心焉故復修孝武郊祀以瑞紀年元康中金芝九莖又產函徳殿銅池中然此芝不生於五嶽果神農經所謂芝者耶予又竊怪漢世旣嘉尙芝艸而兩漢循吏之傳未有聞焉何也豈其所居民得其職所去民思其功生則羽儀於朝歿則烝嘗於社則是民之鳯凰麒麟卿云芝艸也耶抑使民田畆有禾黍不入境此其見效優於空文也耶嘗試論之古之傳者有曰上世蓋有屈軼指佞萐莆扇庖蓂莢紀歷嶰竹生律則不必芝艸生戶庭使民伏臘有雞豚則不必麟鳯在郊棷吏不舞文則不必虎渡河裏胥不追擾則不必蝗旣不經見後世亦不聞有之則前世之有芝艸特未定也邵君家世儒者又能好修求自列於循吏之科故卽其气焰而取之異艸來瑞使因是而政於民慘怛而無倦民將盡力於田士將盡力於學則非常之物不虛其應且必受賜金增秩之賞用儒術顯於朝廷矣豈獨誇耀下邑而已乎故書予所論使歸刻之】偃松亭【在州宅○陸務觀詩巨松偃翠蓋閱世巋獨存頗疑古仙翁藏丹在其根或是結靈藥百尺有伏黿終隨風雨化不死何足言】翠樾亭【在郡治名半山】郡圃【蜀江記丨丨﨑嶇髙下斷崖深壑宛如洞府澄江逺岫層出堊見於樽爼間】名宦皇朝毛維瞻【爲守嘗與潁濵唱和】崔鷃【陽翟人調本州推官因上書論章子厚徽宗善之以爲相州教授】人物任濤【爲詩淸婉嘗有人臥釣舟流之句】沈彬【髙安人吳先主授以祕書郎有湘江詩云數家漁网疎煙外一岸斜陽細中○觀山水圖詩須知手筆安排定不怕山河整頓難人皆傳誦之至今以爲佳句也】皇朝劉渙【髙安人詳見南康軍注】趙師民【上髙人子彥若相繼爲相】名賢蘇轍【自作東軒記云余以罪謫監筠州鹽酒稅未至水泛溢敗刺史府門鹽酒稅治捨乃告於郡假部刺史者府以居卽堂之東爲軒種杉二本竹百个以爲宴休之所然晝則坐市區鬻鹽沽酒稅豚魚與市人爭尋尺以自效暮歸筋力疲廢輒昏然就睡不知夜之旣旦旦則復出營職終不能安於所謂東軒者未嘗不啞然自笑也】余靖【謫監酒稅】題詠淸亷不負民【蘇老泉送張守職方詩老太偏諳事云云】子捨只鄰城【範景仁送張職方詩南國一麾守知公安此行家山𨿽萬里云云驆問中宵至風謡接畛聲定應持課取同命到天京職方名正子公紀亦守衢州】新有虹梁水上橫【蘇子由詩歸時不怕江波晚云云】筠陽舊是朝天路【楊廷秀云國家都大梁筠當孔道故詩云云六十年來行信州】

四六【出綸禁掖地僻民淳眷分虎之名麾分竹髙安土腴農力乃潛龍之舊邸】

【惟瑞爲州夙號江西之道院賦成道院永懷山谷之名言貫蜀之水允爲錦裏之主人記考東軒尙訪頴濵之遺迹庭誇芝艸未爲農畆之丰得山谷序文而雪恥民訟不嚚岑有於莵孰若文儒之盛因南丰學記而致知士風近古】

方輿勝覽卷二十

欽定四庫全書

方輿勝覧卷二十一

宋祝穆撰

撫州【臨川崇仁宜黃金谿樂安】

建置防革【禹貢揚州之境於天文爲星紀之分野春秋爲吳境後屬越又屬楚秦屬九江郡漢爲豫章郡之南城縣後漢分南城北境爲臨汝縣三國時吳王孫亮分豫章之東部南城臨汝二縣置臨川郡隋罷郡爲州時總管楊武通奉使安撫卽以撫州爲名唐平林士洪置撫州領臨川南城邵武宜黃崇仁永城東興將樂八縣尋省東興永城將樂三縣又割邵武屬建州南唐爲建武軍國朝仍爲撫州今領縣五治臨川】

江西提舉置司

事要郡名臨川【水名】臨汝【水名】風俗其民樂於耕桑【見後擬峴防記】其俗風流儒雅【溪堂云昔有右軍康樂魯公爲之守故云云喜士而尙气節】樂讀書而好文詞【同上有晏元獻王文公爲之鄕人故其人云云】人物盛多【周洪道進士題辭曰此邦非特地大人庶而云云若元獻之進賢好善荊公之文學行誼南丰之主盟斯文汪公革以奇才冠南省陳公孺以版授遜大魁皆後來所當思齊者】形勝地大人庶【同上】瀕汝水以爲城【謝靈運集序云云】粵閩犬牙其疆【獨孤及撫州新亭記與兩丨七丨丨丨丨丨】非通道【擬峴臺記云云】五峯三市【臨川志城中有丨丨丨丨或謂靑雲嶺逍遙嶺防嶺蕭家嶺與慶嶺而五】土產淸江紙【黃魯直謝陳適惠紙蠻溪工藤捲盈疋側釐羞滑繭絲白想當鳴杵砧面平桄榔葉風溪水碧】山川靈谷山【在臨川縣東三十里荀伯子臨川記云懸巖半岫有瀑流分於木未映日望之如掣練○王介甫丨丨丨詩序曰吾州之東南有丨丨者江南之名丨也龍蛇之神虎豹翚翟之文章楩楠豫章竹箭之材皆自此出而神林鬼冡魑魅之穴與夫仙人釋子詭譎之觀咸付托焉至其淑靈和气盤礡委積於天地之間萬物之所不能得者乃屬之於人】羊角山【在郡治譙樓前○舊有詩云丨丨丨髙吹畫角虎頭洲畔釣靈鼇】峩峯山【在臨川西四十里謝靈運有詩參政李璧嘗作丨丨書堂以面之】英巨山【在臨川縣巖內有石人坐盤石上有塵穢則興風潤則致雨】臨川山【在崇仁縣南六十里】丰材山【在崇仁西百九十里登之者望廬嶽彭蠡皆在其下】寶蓋山【在崇仁縣號江南絕頂有形如丨丨上有浮休壇乃玉郭二眞人升仙之地顏魯公爲之記】玉笥山【在崇仁縣顏魯公有記】翠雲山【在金谿縣有瀑布治平中儒士胡采榛荊而出之有躍馬泉試茗泉鳴玉亭皆見於荊公詩】銅斗山【曽文昭記在金谿南二十里山能出雲雨弭菑害爲一川五縣之望】疏山【在金谿唐大中初有何仙舟棄官讀書於此今遺址猶存下有寺其景尢勝】軍山【曽子開丨丨廟碑丨丨南丰之望也其髙十有九里餘二百步其上四峯崛起望之蒼然其旁飛瀑一防千尺其下龍穴投以鐡石雨卽隨至縣固多山而玆山傑出見於百里之外宜爲此邦之望也又云舊傳吳芮攻南粵駐軍此山其將梅鋗祭焉禮成若有士騎麾甲之狀因號曰軍山邦人祀之蓋自此始唐開元中復見靈迹】白華巖【在金谿巖主是寶月禪師○王介甫李生丨丨丨修道詩丨丨丨主是金仙假此山僧學道禪珍重此行吾不及爲傳消息問因緣】烏石岡【距臨川三十里下有塘○王介甫烏塘詩烏塘渺渺綠平堤堤上行人各有攜試問春風何處好辛夷如雪柘岡西】柘岡【在臨川○王介甫送黃吉父歸金谿詩丨丨西路白雲深想子重歸得重尋亦見舊時紅躑躅爲言春至毎傷心】石廩【在臨川東荀伯子記廩口開則歲歉閉則年丰】石防【在宜黃石梁橫空○孫公覿詩烏鵲塡成天上路鬼神鞭出海中山】汝水【在臨川東北六里】臨川水【在縣東九十餘里出定川流十里與汝水合】淸江渡【在金谿縣出札紙】文昌堰【地防以堰合爲大魁之防】溫湯【在臨川西三十二里】驪塘【王介甫故居在焉送鄧監簿詩不見丨丨路於今四十春】臺閣擬峴臺【曽子固記尙書司門員外郎晉國裴君治撫州之二年因城之東隅作臺以遊而命之曰丨丨丨謂其溪山之形擬乎峴山也數與其屬與州之寄客者遊而間獨求記於余初州之東其城因大邱其隍因大溪其隅因客土以出溪上其外連山髙陵野林荒逺近髙下壯大宏闊壯奇可喜之觀環撫之東南者可坐而見也然而雨隳潦毀蓋藏委棄於榛藂茀艸之間未有卽而愛之者也君得之而喜增甓其土易其破缺去榛與艸發其亢爽繚以橫檻覆以髙甍因而爲臺以脫埃氛絕煩囂出雲气而臨風然後溪之平沙漫流微風逺響與夫浪波洶湧破山防木之奔放至於髙桅勁艣沙禽水獸下上而浮沈者皆出乎履舄之下山之蒼顏秀色巓崖抜出挾光景而薄星辰至於平岡長陸虎豹踞而龍蛇走與夫荒蹊聚落樹陰晻曖遊人行旅隠見而斷續者皆出乎祍席之內若夫雲煙開斂日光出沒四時朝暮暘明晦變化之不同則𨿽覧之不厭而𨿽有智者亦不能窮其狀也或飲者淋漓歌者激烈或靚觀微步旁皇徙倚則得於耳目與得之於心者𨿽所寓之樂有殊而亦各適其適也撫非通道故貴人富賈之遊不至多良田故水旱螟�之菑少其民樂於耕桑以自足故牛馬之牧於山谷者不収五穀之積於郊野者不垣而晏然不知桴鼓之警召之役也君旣因其土俗而治以簡靜故得以休其暇日而寓其樂於此州人士女樂其安且治而人得遊觀之美亦將同其樂也故予之爲記其成也○王介甫詩君作新臺擬峴山羊公千載得追攀歌鐘隠地登臨處花木移春指顧間城似大隄來宛宛溪如淸漢落潺潺時平不比徵吳日緩帶尢宜向此閒】見山閣【在倅防王介甫作記】淸風閣【在州宅介甫詩飛甍孤起下州墻勝勢崢嶸壓四方逺引江山來控帶平防鷹隼去飛翔髙蟬感耳何妨靜赤日焦心不廢涼況是使君無一事日陪賓從此傾觴】堂亭五峯堂【在州宅用南丰詩中語】射亭【在金谿縣卽飲歸之亭也○曽子固嘗作記云金谿尉汪君爲尉之三月斥其四垣爲丨丨旣成教士於其間而名之曰飲歸之亭○王介甫詩因射築玆亭序賢仍閱兵庶民觀禮教羣防避威聲】拙齋【郡守趙景明建○朱元晦記云便坐之北循廡而西入叢竹間得前人所爲秋聲齋者老屋數椽人迹罕至嘆曰是室之陋非予之拙則孰宜居之乃更其榜曰丨丨抑嘗聞之天下之事不可勝窮其理則一而已矣君子之學所以窮是理而守之也其窮之也欲其通於一其守之也欲其安以固以其一而固也是以近於拙蓋無所用其巧智之私而惟理之從極其言則正其誼不謀其利明其道不計其功是亦拙而已矣】思軒【在倅防林慥所立○王介甫題云名郎此地昔徘天誘良孫接踵來萬屋尙歌餘澤在一軒還向舊堂開名郎指慥之祖水部也】祠廟謝康樂祠【在郡治】顏魯公祠【在郡圃○曽子固記云初公以忤國忠斥爲平原太守防安祿山必反爲之備祿山旣舉兵公與常山太守杲卿伐其後賊之不能直闚潼闗以公與杲卿撓其勢也在肅宗時數正言宰相不悅斥去之又爲禦史唐旻所構連輒斥李輔國遷大上皇居西宮公首率百官請問起居又輒斥代宗時與元載爭論是非載欲有所壅蔽公極論之又輒斥楊炎盧杞旣相徳宗益惡公所爲連斥之猶不滿意李希烈防汝州卽以公使希烈希烈初慙其言後卒縊公以死是時公年七十有七矣公歿埀三十年小人繼續任政天下日入於大盜繼起天子輙出避之唐之在朝臣多畏怯觀望能居其間一忤於世失所而不自悔者寡矣至於再三忤於世失所而不自悔者蓋未有也至於起且僕以至於七八遂死而不自悔者則天下一人而已若公是也】王文公祠【在城內卽公故宅】古迹康樂繙經臺【在城內寶應寺顏眞卿爲記】右軍故宅【荀伯子臨川記羲之爲臨川內史置宅於郡城東名曰新成旁臨廻溪特據層阜其地爽塏】右軍墨池【在臨川學宮○曽子固記云王羲之嘗慕張芝臨池學書池水盡黑教授王君書丨丨丨丨以掲之此爲其故迹豈信然耶○韓子蒼雜記池中怱時水黑謂之墨龍此物每見士之試於有司者得人必多率以此爲驗○咸平間禦史黃公符詩往往吐烏雲依依如皂蓋】臥冰池【在郡城東王祥乃瑯琊人豈祥避地廬江遂成遺迹耶○張右丞詩𨿽贗猶堪賞前賢況可師】魏夫人壇【在臨川縣西北六里按神仙內傳夫人姓魏名華年八十有三不飲不食以成道咸和九年嵗在甲子用臧景文法托形神劍化成死孩旣而羣仙來迎乘風輪之車言防於陽洛之宮也所修行壇上有天然石其首不見故老相傳昔烏源有石毎犯田苗被人擊之首折卽其處也刺史顏眞卿撰仙壇碑】花女壇【花姑姓黃名令徴顏眞卿撰碑云】戒壇【在城內寶應寺顏眞卿記】金石臺【防云丨丨丨分丞相出文昌堰合狀元生】金柅園【臨川郡舊有丨丨丨○晏同叔詩臨川樓上柅園中十五年前此會同一曲淸歌滿樽酒人生何處不相逄】名宦王羲之【晉人爲臨川內史】謝靈運【爲內史】杜佑【爲刺史有去思碑】戴叔倫【爲刺史有遺愛碑】皇朝黃庭堅【爲太和令】人物樂史【宜黃縣人嘗編寰宇記】晏殊【瑞州誌殊祖墉唐咸通中官江西始著籍於髙安祖父客遊臨川故殊生撫州中童科仁宗朝爲相範仲淹歐陽修孔道輔皆出其門富弼楊察皆其婿也】王安石【臨川人神宗朝爲宰相封荊國公諡曰文】王安國【安石之弟也初呂惠卿諂事安石安國惡之一日安石與惠卿論新法於其第安國好吹笛安石曰宜放鄭聲安國曰願兄逺佞人惠卿深衘之乃因鄭俠獄防安國坐罪放歸田裏】謝逸【臨川人自號溪堂黃庭堅語及江南文士毎嘆賞焉從弟薖字防槃自號竹友時人目爲二謝】劉堯夫【以釋褐魁上捨】汪革【魁南省】陳孺【以版桀遜大黙】羅防【榜眼仕至樞宻】王克勤【自童科至館閣】陸九淵【號象山有書院在貴溪】題詠鶴髮州民擁使車【權徳輿得撫州報戴員外詩云云人人自說授恩初如今天下無寃气乞爲邦人雪謗書】內史宅邊今有恨【羅隠贈撫州阮兵曹詩雪晴天外見晴容幽軋行輪有去蹤云云步兵廚畔肯相容十年別鬢疑朝鏡千里歸心著晚鐘若不他時更靑眼未知誰肯薦臨卭】畫堂煙五峯秋【曽子固薦撫州錢郎中詩名郎元是足風流得郡東南地更優翠幙筦三市晚云云黃柑巧綴星垂檻香稻新翻雪滿甌應與謝公咨健筆邦人才薄詎能詶】

四六【防榮北門寵膺渙綍棊分五邑管三市往鎭西川共理臨川鱗次萬峯幙萬家眷臨川之重地肆頒漢札之十行瞻言顏謝之名邦爲江右之名邦來牧汝溪之千里宜得龔黃之循吏墨池淸淺不妨簸弄明月之珠若論地望蓋外防而中枵英巨崔嵬正好頡頏飛霞之佩旣得賢侯宜上恬而下樂祠象儼存蓋康樂平原之舊治民頑健訟相師成珥筆之風儒風浸盛本荊公元獻之故鄕吏黠多姦玩習弄舞文之獘】

建昌軍【南城南丰新城廣昌】

建置沿革【禹貢揚州之域爲斗牛之分野於古爲荒服之國春秋時爲吳南境戰國屬楚秦屬九江郡漢屬豫章郡南城縣焉後漢因之吳分豫章東郡置臨川郡治南城隋罷臨川郡置撫州唐末五代爲唐升南城縣爲建武軍皇朝攺建昌軍今領縣四治南城】

事要郡名旴江【西漢地理誌南城縣注雲旴水西北至南昌入湖漢丨丨之名肇於此或謂江南旴村有老姥自此山去故號丨母丨見南唐韓熈晟旴江亭記或謂旴眞君窮水源至血木四因此得名】風俗其民气剛而才武【朱元晦建昌進士題名記建昌之爲郡據江西一道東南上游其地山髙而冰深云云其士多以經術議論文章致大名如直講李公中書翰林曽公兄弟尢所謂傑然者也其他能以詞藝致身取髙科而登顕仕者亦不絕於當世鄕先逹乃考自國初以至今日得若干人且將礱石記之以俟來者之嗣書焉】比屋誦【張允修平逺防記建昌佳山水雲云】市肆繁宻【吳鑑撰設防記云云其邑屋華好】形勝控五嶺【唐南城縣羅城記丨丨丨封疆之要捍七州防徼之虞】控三吳【胡乾化詩丨丨丨之襟帶】抗禦七閩【王平叔建昌軍記云云牽制百粵】其城壁堅峻【吳鑑記云云】其地山髙而水淸【朱元晦序】水土衍沃【曽子固軍山廟碑曰地迫兩粵其風气和平云云】林奇谷秀【唐刁尙羅城記雲云水繞川環】兩溪合流於其下【陳起雲蠻嶂聫屬如翠屏云云】山川鳯凰山【在郡城北二里蓋郡之主山也相傳丨丨曽降於此】麻姑山【在城西南十五里髙九里五十步周廻四百一十四里至山麓有尋眞亭東隅石磴盤旋山腰而上乍平乍峻至山之半有界靑軒對第二谷水飛流而下又攀援二里間有瀑布淙下三十餘丈立雙練枕流二亭又登萬巘旁有石池百餘步入山門榜曰丹霞小有洞天至忘歸亭亭跨淸流其下有水巖舊有龍居之夾兩山間東望逺峯煙雨杳靄秀出如畫自是而入地勢寛平膏腴數百畆路之東南隅則碧蓮池仙壇記所謂紅蓮變白今又碧之處也玳瑁石介其左由池畔坦途一望間有防仙亭入觀門澗水冬夏長流乃蔡經宅麻姑王方平所防之處○劉禹錫詩云蓋靑山龍臥處日臨丹洞鶴歸時霜凝上界花開晚月冷中天菓熟遲○沈彬詩花洞路中逄鶴信水巖底見龍眠○李太伯丨丨丨賦路蹊盤郁前後相失岡巒崒嵂左右馳突鳴泉百雷躍下云窟喬松萬矛舞破煙霄○曽子固丨丨丨送南城尉羅君詩麻姑之路摩靑天蒼苔白石松風寒峭壁直上無攀援懸磴十步九屈盤上有錦綉百頃之平田山中遺民耕紫煙又有白玉萬仞之飛泉噴崖直防蛟龍淵丰堂廣殿何言言階腳挿入鬥牛間樛枝古木不記年空槎枵然臥道邊幽花自嬋娟林深爲誰妍但見塵銷境靜翔白鶴吟淸猿幽禽野獸往往嘷荒顚卻視來徑如緣絙千重萬疊穹巖蠻下有嵳峩窈窕之羣山又有甌閩一髮之平川奕棊縱橫逺近布魚鱗比接參差髙下分岡原千奇萬異可意得筆墨禿盡誰能傳丈夫舒捲要宏逹世路俯仰多拘牽偶來到此醒心目頓覺兩耳辭嚻喧羅夫子一日逺補東南官愛此層崖峻壑之絕特開軒把酒可縱觀喜此坡霧挿漢之夐起出門舉足得余看羅夫子一尉東南方屈盤此邦人人衣食足問境年年鼛鼓閒几案剸裁得休暇山水登躡遺紛煩我送行之思故國引領南望心長懸】軍山【在南丰一名南山重九於此登髙乃上旴絕頂】杉嶺【在南城縣界○謝道韞詩古昔地多杉煙光鎖翠嵐夜來風景好宿處嶺之南】飛猿嶺【在南城東五十里○謝靈運詩朝發丨丨丨暮宿落峭石】仙人巖【去南城五十里臨溪峭壁數百仞五巖連屬上二巖有二棺用小瓦石平其下】華子岡【謂仙人華子期○謝靈運詩南州實炎徳桂木淩寒山銅陵映碧澗石磴防紅泉旣枉隠淪客亦棲肥遁賢險徑無測度天路非術阡遂登羣峯首邈若升雲煙羽人絕髣髴丹邱徒空筌圗牒復磨防碑版誰聞傳若辧百世後安知千載前且申獨往意乘月弄潺湲常充俄頃用豈爲古今然】秦人洞【去仙都觀二里○李防伯詩秦法𨿽甚苛秦吏若猶拙山林不數里便爾逃得絕】丹霞洞【在觀西七里系小有洞天彌望皆黃茅白葦紹興甲寅郡人避防登其上忽見一庵有道人觀書】麻源【在南城縣西十里有三谷循溪而入茂林修竹有橋】方石【在南丰東半里古防雲沙洲到丨丨前南丰出狀元】曬禾石【在南丰東四十五里鄕人於此丨丨紹興間風雨晝晦雷震石上忽成介我黍稷四篆字郡境屢丰】�湖【在南城東五里地鈴云丨丨衝破狀元生今衝破已久而未應】石虎潭【去南城半里地鈴有丨丨丨塡出宰相之語紹興中潭塡曽魯公布正拜】盱水【見前注○曽布詩軍山流泉初濫觴�繞東出爲盱江峯巒隱映淵源長地靈物秀雄吾邦】井泉鳯山泉【在郡西偏其泉甘冽釀酒醇美】虎跑泉【在秦人峯下舊傳有丨至山爪地丨湧李防伯呂灌園陳都官皆有詩】堂亭平逺堂【在郡治東地勢髙爽眺望江山宛若圖畫取郭熈善畫山水丨丨以名之】十賢堂【在仙都觀顏魯公祠內祀郡先達陳彭年李覯魯鞏曽布曽肇王無咎呂南公鄧潤甫朱京朱彥】鳯山亭【在郡治後】寺觀雲門院【舊射圃名覲徳亭唐徳琳禪師卓庵之地】仙都觀【在麻姑山今爲祠官典領之聀乃王方平陰長生學道得仙之山○蘇子由詩道士白髮尊面黒嵐气染自言王方平學道古有驗道成白晝飛人世不畱窆後有陰長生此地亦所占並驅雙翔龍霞綬紫雲防揚玉堂上與世作丰歉】古迹麻姑壇【顏眞卿記丨丨者葛稚川神仙傳云王逺字方平欲東之括蒼山過吳蔡經家教其屍觧如虵蟬也經去十餘年忽還語家言七月十日王君當來過到期日方平乘羽車駕五龍各異色旌旗導從旣至見經父兄遣人與麻姑相聞麻姑至蔡經亦舉家見之是好女子年十八九許頂中作髻余髮埀之至腰其衣有文章而非錦綉得見方平坐定各進行廚金盤玉杯多是諸華而香气逹於內外擗麟晡行之麻姑自言接待以來見東海三爲桑田矣方平笑曰海中行復揚塵也麻姑手似鳥爪蔡經心中念言背癢時得此爪爬背乃佳也方平心知卽使人牽經鞭之】七星杉【在仙都觀殿後嶺園二三丈髙切云漢橫列有七株】名宦謝靈運【臨川內史】顏眞卿【爲內史】皇朝楊傑【嘗爲南丰令】人物曽致堯【旴江貢士擢第自致堯始第四子易簡第五子易占俱登第易占五子鞏布肇】曽鞏【長於史學仕至中書舍人號南丰先生○王介甫送子固詩曽子文章眾旡有水之江漢星之斗】曽布【仕至尙書右僕射諡文肅封魯公】曽肇【爲翰林學士後諡文昭】陳彭年【南城人在翰林十餘載皆文翰淸祕之目人謂其衘爲一條冰後仕至參政】李防伯【南城人爲文自成一家嘗試制科六論不得其一曰吾書無不讀必孟子注防也擲筆而出人再檢視果然範仲淹余靖薦補將士郎海門簿召爲太學說書鳯凰山下無子孫每嵗春秋守令同學官拜掃以爲故事】鄧溫伯【名潤甫從李防伯學後爲尙書左丞】朱軾【南丰人三子相繼登第仲子彥以從官出守金陵錢塘迎侍就養邦人榮之】曽漸【爲省元】名賢李綱【謫居】題詠軍壘近仙山【梅堯臣嘗題詩云云麻姑第三谷靈運詩亦存魯公記可讀】此邦人人衣食足【見麻姑山注南丰送羅尉詩】

四六【輟自道山郡創旴江臨川支邑澤國上游出臨旴水地鄰閩嶠旴水名邦旴江勝槪道通百粵山川地分翼軫之奧區本屬臨川之支邑堂紀十賢人物境接神仙之眞宅今爲江右之名邦中更變故半爲瓦礫之爲南丰之瓣香旣知正學久被撫摩仍是袴之俗賦靈運之詩句足紀勝遊左臨旴水帶雙江之淸流銅陵石磴尋謝屐之風流右瞰麻源綿三谷之翠色金盤玉杯識顏碑之气骨山多隠逸谷通華子之岡地富仙靈壇近蔡經之宅】

臨江軍【淸江新淦新諭】

建置沿革【禹貢揚州之域天文鬥分野春秋時屬吳后屬越戰國屬楚秦爲九江郡地漢初屬淮南郡後屬豫章郡三國吳爲豫章安成巴丘三郡地隋屬洪吉袁三州唐因之國朝以淸江縣置臨江軍江南西路仍以新淦新諭焉今領縣三治淸江】

事要郡名淸江【見沿革注】風俗君子善居室小人勤耕稼【隋志】尙禮教而畏淸議【臨江志其君子云云崇徳齒而尙名檢】勤力而知分【同上其小人云云】形勝當四防之衝【南唐吳鸞建淸江縣議當南粵防吉舟車四防之衝】碧嶂淸江【宋羅知古詩層層碧嶂來無盡衮衮淸江逺莫追】閤皂玉笥爲鎭山【境內之名山】新淦嘗爲制置治所【同上楊行宻得吉州欲圖贑用嚴可求之防以新淦爲都制置治所國朝樊知古奏廢】土產黃雀酢【昔呂嘉問爲守荊公以詩送之曰黃雀有頭顱常行萬里餘想因君出守暫得免苞苴】山川章山【在郡城西偏郡之來山也宣和中太守汪師心修郡圃得碑石於地中始知岡名富壽】閤皂山【在新淦縣北六十里淦山南一里爲神仙之攸館臨江志雲山形如閤山色如皂故以名道書云第二十福地卽漢張道陵丁令威葛孝先修煉之地○陶弼詩萬仞天然閤皂形陰陽不似眾山靑一區海上神仙宅數曲人間水墨屏華表鶴歸春谷響玉京龍起夜潭腥可憐張葛無人繼三級髙壇拂杳冥】玉笥山【在新淦縣上有羣玉峯九仙防金牛坡白龍巖棲霞谷山中有蕭子云宅○詩云郁木坑頭春鳥呼云迷帝子在時居風流掃地無尋處只有寒藤學艸書○山谷題玉笥山梅眞壇詩吳門不作南昌尉上防歸來朝市空笑拂巖花問塵世故人子是國師公○又題丨丨丨鄧仙詩九眞承詔上龍湖盡是驪山所送徒惟有鄧公畱不去松根榰鼎煮菖蒲】淸江【源淸江縣】淦水【漢書地理誌豫章郡宜春南水東至新淦入湖】蕭洲【舊志名蕭灘鎭韓文云自袁州還京孟簡乘舸邀我於丨丨】堂舎富壽堂【在軍治太守汪師心建又見章山注】文公堂【天禧辛酉王益損之爲軍判官其子荊公實生於此】坐嘯堂【在軍治司諫韓璜爲之記】亭臺吸川亭【在判官防面對大江眼界甚奇】淸江臺【在軍圃頗髙爽】名宦皇朝王益【荊公之父嘗爲軍判官】龐籍【爲守】人物孫冕【新淦人引年掛冠詳見蘇州】王欽若【新諭人爲相】劉式【字叔度淸江人國朝平江南入京歷華要長子立本以特防出身次立言立徳立禮相繼登第皆位星郎孫敞攽皆至侍從立徳四世孫靖之淸之相繼登第○朱文公劉氏墨莊記云劉淸之五世祖工部府君仕太宗朝佐邦計者十餘年旣沒而家無餘貲獨有圖書數千卷夫人陳氏指以語諸子曰此乃父所謂墨莊也海陵胡公先生聞而賢之爲記其事其後諸子及孫比三世果以文章器業爲時聞人云云】劉敞【字原父於諸書無所不通有公是集行於世】劉攽【字貢父博極羣書有公非集行於世】孔文仲【字經父刻苦學問自經史傳注百氏之書無不精究】孔武仲【字常父嘉祐禮部第一】孔平仲【字毅父並坐元祐黨籍】題詠葛峯相對爲文筆【李與詩云雲蕭水回環當墨池說與晚衙休報事長官亭上有新詩】亭扁江西太史詩【楊琳詩云云名埀詩逸幾經時】

四六【塗芝丹掖出綍天門爰自皇朝民力於農分竹淸江分符斗壘始爲佳郡士知所學介乎大國若聲望之不侔峯標玉笥尙存山谷之舊題藐是小邦亦賦輸之易辦水紀蕭洲重訪昌黎之陳迹文風最盛是爲劉孔之鄕文章爵位有王劉孔之諸賢民俗亦醇易奏龔黃之最土地人民析瑞吉袁之三邑】

方輿勝覽卷二十一﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷二十二

宋祝穆撰

江州【徳化徳安瑞昌湖口彭澤】

建置沿革【禹貢荊揚二州之境尙書禹貢彭蠡旣瀦又曰九江孔殷蓋古三苗國斗牛之分春秋爲吳西地爲楚東境後屬楚秦屬廬江郡漢髙攺九江曰淮南國晉置江州因江水爲名又分尋陽柴桑二縣置潯陽郡屬江州陳理尋陽隋置江州移理湓城卽今郡是也唐爲尋陽郡復爲江州南唐爲奉化軍節度皇朝爲江州大觀元年升爲定江軍節度今領縣五治徳化】

事要郡名潯陽【棲賢院記郡在大江之陰山在丨丨之北○廬山記曰郡本大江之水尋水之陽故曰潯陽】九江【晃氏志太湖一湖而名曰五湖昭余祁一澤而名曰九澤丨丨一水而名曰九江】湓城【詳見湓浦注】風俗土髙气淸【長慶集左康廬右江湖丨丨丨丨富有佳境】土瘠民貧【啚經】習知武事【同上】形勝南面廬山【啚經云云北背九江】左挾彭蠡【同上云云右傍通川引三江流而據其防】北望九江【廬山記太史公東逰登廬山而遐觀南眺五湖云云東西肆目若涉天庭】陸通五嶺【晉地道記云云江行岷漢亦一都防】據三江口【呂誨奏札丨丨丨之丨三巴二廣水陸數十路沿沂上下舟車所聚之處】江西重鎭【江淮表裏論江西之鎭莫重潯陽而舒州實潯陽之表也】襟帶上流【寰宇記歷齊梁陳頗爲重鎭彈壓九云云系年錄楊存中言九江上流要害之地請置都統以廣屯備江州軍自此而始】險要必爭之地【江淮論】山川大孤山【在徳化縣東與都昌分界】小孤山【在彭澤縣北九十里今屬舒州宿松界○歐公云江南有大丨丨丨江側有彭磯云彭者小姑婿也余嘗過丨丨丨廣像一婦人而敕額爲聖母豈止俚俗之誤哉○陳簡夫詩雲山川獨孤字廣塑女形過客𨿽知誤行人但乞靈時稱佳句】廬山【在徳化縣詳見南康○晁補之詩南康南麓江州北五百僧房綴蜜脾盡是丨丨佳絕處不知何處合題詩○楊萬里過江州丨丨詩云廬山山南刷銅緑黃金裾觧純蒼玉廬山山北澄波靑碧羅帷裏翡翠屏昨日山南身歷徧今朝山北舟中看山如西子破歳山南是靣北是背○廬山有十大禪剎而山南居其六鐘梵相聞於靑嵐白雲中白樂天艸堂記云康廬奇秀甲天下山上有漢陽峯蓮花峯獅子峯在五老峯之東又有三石梁長數尺廣不盈尺杳然無底廬山記云錦繡谷奇花異艸三四月間紅紫匝地宛如錦繡李太白詩云廬山東南五老峯靑天削出金芙蓉九江秀色可攬結吾將此地巢雲松○廬山謡云我本楚狂人鳯歌笑孔丘手持緑玉杖朝別黃鶴樓五嶽尋山不辭逺一生好入名山逰廬山秀出南斗傍影落明湖靑黛光金闕前開二峯頂銀河倒掛三石梁香鑪瀑布遙相望廻崖疊嶂淩蒼蒼翠影紅霞隠朝日鳥飛不到吳天長登髙壯觀天地間大江茫茫去不還黃雲萬里動風色白波九道流雪山好爲廬山謡興因廬山發閒窺石鏡淸我心謝公行處蒼苔沒早服還丹無世情琴心三疊道初成遙見仙人防雲裏手把芙蓉朝玉京先期汗漫九垓上願接盧敖逰太淸○又詩康廬爲巨鎭風浪裏盤根平地安然者饒他五嶽尊】石鐘山【在湖口酈元謂下臨深潭微風鼓浪水石相響若洪鐘李渤謂扣而聆之南音涵糊比音淸越蘇子瞻嘗泛舟至其下以爲酈元所見殆與予同】石門山【寰宇記在山西兩岸對聳形如門闕當雙石之上垂流丈有石可坐千人○謝靈運登丨丨最髙頂詩晨防尋絕壁夕息在山棲防峯抗髙館對嶺臨廻谿長林羅戶庭積石擁基階連巖覺路塞宻竹使逕迷來人忘新術去子惑故蹊活活夕流駃噭噭夜猿啼沈冥豈別理守道自不攜心契九秋目翫三春荑居常以待終處順故安排惜旡同懷客共登靑雲梯○白居易詩嘗聞惠逺軰題詩此巖壁雲霞蒼苔封蒼然旡處覓】柴桑山【在徳化縣西南九十里近栗裏源陶潛此中人】香鑪峯【山南北皆有之○權載之送孔江州詩九尋陽郡分明似畫圖秋光連瀑布晴翠辧丨丨○五老峯及其餘諸峯並見南康軍】山陽【蘇子由遊廬山丨丨山上泉流自作溪行逄石缺防虹蜺定知云外波瀾濶飛到峯前夲末齊入海明河驚照耀倚天長劍失攜提誰來臥枕莓苔石一洗塵心萬斛泥】石鏡【四蕃志山東有一圓丨明淨照人如丨】九江【尙書注江於此分爲九道○在徳化縣一烏江二蚌江三烏臼江四嘉靡江五畎江六源江七廩江八隄江九箘江與前說不同當考】彭蠡湖【在徳化縣東四十里郡國志周廻四百五十里有石髙數十丈大屬刻石以紀功焉又有乞飯烏隨舟行舟人常飯拋與則接之不遺一粒詳見南康】南湖【刺史李君濬之蓄水爲湖】瀼溪【在瑞昌見元結注】濓溪【去軍城五里】虎溪【在彭澤縣南三十五里有橋逺師送客不過此橋○李白詩東林送客處月出白猿啼別笑廬山去何煩過丨丨】湓浦【在徳化西一里郡國志有人於此洗銅盆墮水取之見一龍而出晉志作盆隋志作湓】射蛟浦【蘇子由詩萬騎巡逰徧千帆破浪輕射蛟江水赤教戰越人驚山轉樓舩影岸摧連弩聲祈昭旡爲賦酣寢平生○浦上積水相傳漢武帝教樓船於此】谷水【在徳安東北十里景徳觀詳見南康或雲二水並流其輕重不同】敷淺原【在徳安縣】亭軒琵琶亭【在西門之外其下臨大江○白居易貶江州司馬自序云送客湓浦聞舟中夜彈丨丨問其人本長安娼女年長色衰嫁爲啇人婦爲作琶琶行潯陽江頭夜送客楓葉荻花秋瑟瑟主人下馬客在船舉酒欲飲無管忽聞水上琵琶聲主人忘歸客不行移船相近邀相見添酒回燈重開宴千呼萬喚始出來猶抱琵琶半靣我聞琵琶已嘆息又聞斯語重喞喞同是天涯淪落人相逄何必曽相識莫辭更坐彈一曲爲君翻作琵琶泣坐中泣下誰最多江州司馬靑衫濕○蘓子由詩湓江暮雨晴孤舟瞑將發夜聞胡琴語展轉不成別艸堂寄東林雅意存北闕澘然涕泗下安用無生說】虎渡亭【在外門外取宋均虎渡江之義】魯望亭【在彭澤馬當山黃魯直有詩】百花亭【在都統司梁刺史邵陵王綸建】潄玉亭【蘇子由詩山回不見落銀潢余澑喧豗響石塘目亂珠璣濺空谷足寒雷電繞飛梁入瓶銅鼎春茶白接竹齋防午飯香從此出山都不棄滿田秔稻挿新秧】樓臺庾樓【在州治後庾亮領江州刺史故名○白居易詩重過蕭寺宿再上丨丨行郡人猶認得司馬詠詩聲○王貞白雨後從陶中登庾樓丨丨逄霽色紅日半斜曛虹截半江雨風驅大澤云江邊魚艇聚天畔鳥行分此景誰堪畫文翁請屬文○前人晚望詩獨憑朱檻亦陵晨山色初明水色新竹霧晚籠啣嶺月蘋花暖送過江春子城陰處猶殘雪衙鼔聲前未有塵三百年來庾樓上曽經多少望鄕人】佛寺東林寺【晉武帝建逺師道場作殿時神運梁木○白居易詩丨丨北堂水湛湛見底淸中生百芙蓉菡蓞三百莖白日發光彩淸颷散芳馨香銀囊破防露玉盤傾我慙塵垢眼見此瓊瑤英乃知紅蓮華虛得淸淨名夏萼敷未歇秋房結才成夜深眾僧寢獨起繞池行欲收一顆子逺寄長安城但恐出山去人間種不生】西林寺【晉太和中建水石之美亞於東林○白居易詩下馬丨丨丨翛然進輕防朝爲公府吏暮是雲山客二月康廬比冰雪始消釋陽叢抽茗芽陰竇泄泉脈又云是年淮防作處處興兵革智士勞思謀戎臣苦徵役獨有不才人山中弄泉石】大林寺【白居易遊丨丨丨記雲山髙地深時莭絕晚初到恍若別造一世界者因成絕句云人間四月芳菲盡山寺桃花始盛開長隄春歸無覓防不知春向此中來且曰此地寔康廬第一境】道觀紫極宮【去州二里卽今天慶觀○李白丨丨丨詩何處聞秋聲蕭蕭北窓竹回薄萬古心攬之不盈掬靜坐觀眾妙浩然媚幽獨白雲南山來就我檐下宿懶從唐生訣羞訪李生卜四十九年非一往不可復野情轉消散世道有翻覆陶令歸去來田家酒應熟】太乙宮【卽祥符觀在徳化南二十里○圖經昔漢董奉爲人治病愈者令栽杏五株謂之杏林卽此地○杜子美詩巫山不見廬山逺松林蘭若秋風晚香鑪峯色隱晴湖種杏仙家近白楡】大平宮【在徳化縣南三十里卽唐九天使者祠明皇自言見使者降於殿庭因立祠今爲丨丨興國丨】祠廟靖節祠【在徳化西南九十里柴桑裏卽其故居也○白居易訪陶潛故宅詩今來訪故宅森若君在前不慕樽有酒不慕琴無弦柴桑古村路栗裏舊山川不見籬下菊但聞鑪中煙】狄梁公祠【在彭澤縣】白公祠【在湓江門徐爲記】濓溪祠【朱元晦作記云先生家春陵而老於廬山之下因取故里之號以名其川曰丨丨而築書堂於其上今其遺墟在九江治之南十里其荒茀不治則有年矣淳熈丙申潘侯慈明與通守呂侯勝已始復作堂其處揭以舊名以奉先生之祀書來屬某記之惟先生不繇師黙契道體建圖屬書根極領要當時見而知之有程氏者遂廣大而推明之使夫天理之微人倫之著事物之眾鬼神之幽莫不洞然畢貫於一嗚呼盛哉非天所畀其孰能與於此某切嘗伏讀先生之書而想見其人嘗欲一泛九江入廬阜濯纓此水之上以致其髙山景行之意而病不得往誠不自意乃今幸其獲因文字以附姓名於其間也】古迹晉杉【在疑寂稱傍逺公以晉義熈間卒葬此山杉蓋當時所植】浪井【孫權念於灌嬰城湓江有風水麻動因名○李白詩浪動灌嬰井尋陽江上風○蘓子由詩江波浮陣云岸壁立淸鐵胡爲井中泉湧浪時驚發水性夲無定得止自澄徹誰爲女媧手補此天地裂】名宦王嘉【漢時爲守】宋均【後漢時爲郡守多虎爲民患均飭屬縣退姦貪進忠善一去防穽虎相與東渡江而去】陶侃【晉時爲刺史勤於吏職嘗夢生八翅飛至天門登八重而不得入後乃爲侍中太尉】庾亮【晉時領江荊豫州刺史】陶潛【刺史王每令人侯丨丨知其當往廬山乃遣人賫酒於半道要之至州問其所乘曰素有腳疾向乘肩輿亦足自反嘗爲彭澤令郡嘗遣督郵吏請束帶見之嘆曰安能爲五斗米折腰向鄕裏小兒卽觧印綬去賦歸去來詞在官八十餘日○顏眞卿詩嗚呼陶淵明奕葉爲晉臣自以公相後每懷宗國屯題詩庚子歳自謂羲皇人手持山海經頭載漉酒巾】孫愐【太康中孫愐爲尋陽守逍遙渚際見一輕舟淩波俄而漁父至神顏瀟灑垂綸長嘯愐異之乃問買魚漁父笑而答曰某釣非釣寕賣魚耶鼓棹而去愐益異焉】王羲之【爲內史】狄仁傑【唐天授中爲來俊臣所誣貶彭澤令生祠記云武后革唐爲周公至邑塑髙宗聖像於修眞觀朔望朝拜】白居易【以言事貶江州司馬○自作壁記云自武徳已來庻官以便宜制事大攝小重侵輕郡守之職總於諸侯師郡佐之職移於部從事故自五大都督府至於上中下郡司馬之事盡去惟員與俸在凢內外文武官左遷右移者逓居之凢執役事上與給事於省寺軍府者遙署之凢仕久資髙耄昏軟弱不任事而時不忍棄者寔之之者進不課其能退不殿其不能才不才一也若有人畜器貯用急於兼濟者居之𨿽一日不樂若有人養志忘名安於獨善者防之𨿽終身無悶官不官繋乎時也適不適在乎人也江州左匡廬右江湖土髙气淸富有佳境刺史守土臣不可逺逰觀羣吏執事官不敢自暇逸惟司馬綽綽可以從容於山水詩酒間由是郡南樓山北樓水湓亭百花亭風篁石巖瀑布廬宮源潭洞東西二林寺泉石松竹司馬盡有之矣茍有志於吏隠者捨此官何求焉按唐典上州司馬秩五品嵗廩百石月俸六七萬官足以庇身食足以給家州民康非司馬功郡政壊非司馬罪無言責無事憂爲國謀則屍素之尢蠧者爲身謀則祿仕之優稔者予佐是郡行四年矣其心休休如一日二日何哉識時知命而已又安知後之司馬不有於吾合志者乎因書所得以告來者】李渤【號白鹿治長慶間爲刺史築南湖堤號甘棠湖】皇朝呂誨【以論陳升之出守】人物慧逺【丨丨法師居廬山東林寺有白蓮池與劉遺民雷次宗周王之宗炳陶潛竺道生等十八人同修淨土之法然逺公招陶潛入社終不能致謝靈運求入社而以心雜不許】元結【居瑞昌滚溪上自號滚溪浪士有詩云尢愛一溪水而能存讓名】李白【浮逰四方安祿山叛轉徙康廬山宿松間】皇朝周頥【字荗叔酷愛廬阜買田築室退居濓溪之上二程先生嘗過而問道焉明道曰吾再見荗叔吟風翫月而歸得吾與防也之意伊川曰吾再見荗叔論道遂厭科舉之習○黃魯直序云荗叔人品甚髙胸中灑落如風光霽月好讀書雅意林壑初不爲人窘束世故權於仕籍不卑小官職思其憂中歳乞身老於湓城有水發源於蓮花峯下淸潔紺寒下合於湓江荗叔築室於其上用其平生所安樂嫓水而成名曰濓溪與之防者曰溪名未足以對荗叔之美𨿽然荗叔短於取名而惠於求志薄於徼福而厚於得民菲於奉身而燕及防嫠陋於希世而尙友千古聞荗叔之餘風猶足以律貪則此溪之水配荗叔以永久所得多矣○詩雲溪毛秀兮水淸可飯羮兮濯絲不漁民利兮何又有於名琴兮觴酒冩溪聲兮延五老以爲壽蟬蛻塵埃兮玉雪自淸聼泥溪兮鑑汀明激貪兮厚薄非靑蘋白鷗兮誰與同樂○津有舟兮蕩有蓮勝曰兮與客就間人聞拏音兮不知何處散發醉髙荷爲蓋兮倚芙蓉以當妓山淸水寒兮舟著平沙八方同宇兮雲月爲家懷連城兮佩明月魚鳥新人兮野老同社而爭席白雲防頭兮與南山爲伍非夫人攘臂兮誰余敢侮】夏竦【徳安人爲相封英公】周紫芝【號竹坡先生有詩名晚居九江】題詠野水多於地【白居易早秋晚望呈韋侍禦詩九繞孤城城髙生逺思人家半在煙雲云夫君亦淪落此地同飄寄尋陽酒甚濃相勸時時醉】湓城去鄂渚【韓愈至江州寄鄂渚李大夫程詩云云風便一日耳不枉故人書無因泛江水】作郡廬山下【蘇子瞻詩讀書廬山中云云平湖浸山腳雲峯對虛榭紅蕖紛欲落白鳥時來下猶思隠居勝亂不驚湍防】鄕戶半漁翁【周繇送江州薛尙書詩匡廬千萬峯影匝郡城中忽佩虎符去遙疑鳥道通煙霞時滿郭波浪暮連空樹翳樓防月帆飛鼓角風郡齋多嶽客云云王事行春外題詩寄逺公】人家低濕水煙中【白居易江州詩潯陽欲到思無窮庾亮樓南湓浦東樹木凋疏山雨後雲云菇蒲餧馬行無力蘆荻編房臥有風遙見朱輪來出郭相迎勞動使君公】浪生湓浦千層雪【來明詩云云雲起鑪峯一炷煙】

四六【擢從朝路榮剖魚符乃眷潯陽千防霧合逺防江城兼提虎旅宻連淮甸萬騎云屯眷潯陽之要地控西江之要地亦嘗大幕府之開乃江右之名藩宿南渡之重師號爲小朝廷之勝據大江爲深池居襟帶之上流惟湓浦柴桑之置郡宿勁兵爲重鎭擁貔貅之萬騎依匡廬彭蠡以爲城在東晉則視荊豫以揔提版籍浩繁深有繭絲之責至紹興則連舒蘄而莭制舟車舄奕適當郵傳之衝九江虎渡交騰來暮之歌彭澤遺祠無復就荒之菊十年鳳池恐有見晚之嘆濓溪故宅尙餘淨植之蓮湓亭江上緬懷樂府之新載駕朱轓和潯陽琵琶之曲彭澤門前頓使官情之薄行持紫槖聴長樂鐘鼓之聲】

興國軍【永興大冶通山】

建置沿革【禹貢荊州之域分野介於吳頭楚尾之間南斗十度爲吳頭軫十一度爲楚尾春秋屬楚秦屬南郡漢屬江夏郡之鄂縣後漢因之孫權攺鄂曰武昌郡分立陽新縣隋置鄂州攺陽新曰富川縣又攺富川曰永興縣唐因之皇朝太平興國三年陞興國軍今領縣三治永興】

要事郡名富川【見沿革注】風俗郡小民醇【周紫芝記】囹圄晝閉【同上云云桁楊不施】形勝西控荊楚【同上妙香寮記東連江池云云】山連楚嶠【靈峯寶錄雲云水接湘川】山川印山【在永興縣西南百里形如印】龍角山【在永興西八十里兩峯相對】鐘山【在永興西南百七十里舊傳鐘繇學書於此有墨池】通羊山【在通山邑西八十里】東方山【在大冶縣北三十里丨丨朔之故隠也】回山【在大冶東五十里山有泉元結名之曰異泉乃作銘】吉祥山【在大冶東武昌記吳主防時嘗隠於此○羅隠詩吳王微時隠此山興都去後緑潺潺】飛雲洞【在回山之顚有元結書堂故基】富池湖【源出永興之翠屏六溪至丨丨口遂入大江】散花洲【在大冶縣大江中流世傳周瑜敗曹操於赤壁吳王迎之至此釃酒散花勞軍士謂之吳王散花洲】堂亭十詠堂【在軍治周紫芝有丨丨以形容風物之美】滄浪亭【在軍治放生池上荷花彌望繞堤皆楊栁羣山如列屏有浮屠突兀在雲煙紫翠間○王齡記江山之勝似杭之西湖】樓臺捲雪樓【在富池忠勇廟臨大江張安國書扁】名宦王琪【慶曆間爲守】周紫芝【紹興間爲史官以非進士出身出治興國】陸九齡【爲教授】人物吳中復【登景祐第其兄弟幾復嗣復聨名登科中復由禦史登法從仁宗飛白鐵禦史三字以賜】吳鶚【爲光祿寺丞雅好山水尢奇廬阜】題詠鶚渚他時縣【周紫芝詩云云江南盡處州】萬頃平湖几案間【陶去防富川郡治居髙閣云云】公餘身在水雲鄕【王齡詩滿目江山富一堂云云】江圍蒲稗富川城【江彥章次興國詩路入麕防亭子嶺雲云北風捲地來元際西日銜山未肯晴絕浦疏梅和雪防長天數雁背人橫侵尋短髮愁中老行盡江南春復生】杭潁西湖堪鼎足【王齡詩窮途喜見富川波已覺玆行所得多雲云更懷六乙與東坡】湖光十里皆荷花【郡守周紫芝云湖中嵗取荷葉可貿百千一日曝之湖濱大風吹捲飛數十里俱盡遂賦詩云湖邊老守湖是家云云我來不見花如錦但聞荷葉飛天涯】外邑居民山作城【李傳正詩我愛通羊好雲云眼前無俗事枕畔有灘聲】白雲深處宿【蔣頴叔詩我愛通山好靑山便是城云云一枕玉泉聲】

四六【拜命宸廷輟從朝路𨿽云斗大江右名區承流江國來防江城實控風寒富川要郡鄂渚創州此僅一同之地

自吳氏兄弟以同年而登科江南盡處今專千里之權

故永興縣邑取雙仙而名重襟江帶湖旣近依於天險

千里政成聊訪西湖之勝景控淮連楚實足禦於風寒

一封詔下竚躋北闕之近班方世無虞郡政不勞於臥治屬時多事軍需常恐於乏興】

南安軍【大庾南康上猶】

建置沿革【禹貢州之域爲星紀之分野春秋時屬吳及百粵戰國時屬楚秦屬九江郡漢分九江置豫章郡南壄預焉前漢南粵不賔遣將軍姓庾討之築城於此因爲名今理大庾是也隋以大庾爲鎭唐升大庾爲縣屬防州皇朝至太宗陞爲南安軍今領縣三治大庾】

事要郡名橫浦【唐地理誌在大庾縣西南康記昔漢將軍楊僕討呂嘉出章郡下丨丨卽此】南壄【同上】風俗儒術之富【蘇子瞻作軍學記雲南安江西之南境云云與閩蜀等而太守曹侯登所至必建學故南安之學甲於江西】形勝南扼交廣【範大用生祠記云云西距湖湘】處江西盡頭【楊邦彥防橫浦集云云】據江西上流【重修軍學記云云】接南荒之境【同上云云】當五嶺之一【南康記秦守五嶺第一塞嶺卽大庾也通道交廣此其喉咽】土產茶磨石【圖經以石門之石爲之蒼碧縝宻防琢得所以磨盤與輪同璞者爲佳其最謂之舀石猶硯之舊坑也脈紅如綫極鮮明不過曹溪五百大眾欲爭取之追至大庾嶺久立告渇六祖拈錫杖防石泉湧淸冷甘羙眾皆驚駭而退】名宦周頥【東都事略舂陵人嘗爲南安軍司理有囚法不當死運使深欲治之荗叔爭不勝授其告身以去曰如此尙可仕乎殺人以媚人吾不爲也運使感悟因賴以活】劉安世【字器之號元城先生哲宗朝除右正言論蔡確章子厚黃履刑恕妄要定防之罪及子厚入相落職知南安軍】名賢江公望【蔡京用事與任伯雨俱貶南安】張九成【公與僧宗杲爲莫逆交時往來其間秦檜恐其議已於是言者論公遂有南安之謫結廬埽軌題於柱曰予平生嗜書老來自病執書就明於此者十四年矣倚立積久防趹隠然自號橫浦居士】二程先生【圖經云惟河南丨丨丨丨道徳性命之說天下所宗其初也侍父通守而濓溪周先生爲理曹掾相從講學遂能紹千載不傳之祕】題詠折梅逄驛使【荊州記云吳陸凱與範曄相善自江南寄梅花一枝詣長安與曄贈詩云云寄與嶺頭人江南無所有聊贈一枝春】西州南北護梅關【章頴詩云云盡日人行石壁間】地占江西最上頭【前人詩路當嶺庾初通處云云】地近嶺南冬不冰【鄭億詩人逄嵗稔家余粟云云】南逾梅嶺陟嶙峋【余安道詩行盡章江庾水濵云云】上得梅山不見梅【南安志嶺上有寺有婦人題云妾防侍父任英州司冦父代歸以大庾有梅嶺之名而反無梅遂植三十株於道傍又題此詩於壁間雲英江今日掌刑回云云輟俸買將三十本淸香畱與雪中開】詩人嘗說嶺頭梅【張子野詩云云往往春風帶雪來到嶺題詩花不見空將春夢又空回】四六【問道江西光膺芝檢昔爲雷邑欲撫峒蠻分符嶺北逺防梅封今曰鬥州先遴郡將惟嶺下之小邦肇始隋家之鎭戍廐傳據南北之防寔江西之窮處繼爲唐代之縣隅廩稍積前後之遭民力凋殘無以追隨於富國江源欲絕慨非澤國之規模地望卑下不足動搖於有司嶺路初通漸有蠻方之气象平反郡獄曽聞名世之片言撫字州民亦有先賢之遺愛】

【郡置皇朝於是分賢侯之竹地瀕庾嶺不妨寄驛使之梅】

方輿勝覧卷二十二

欽定四庫全書

方輿勝覽卷二十三

宋祝穆撰湖南路

潭州【長沙善化衡山安化醴陵攸縣湘鄕湘潭益陽瀏陽湘陰寧鄕】

建置沿革【禹貢荊州之域三苗之境其星土當鶉尾之次翼軫之度長沙自有一星在軫中周成王分封屬楚長沙之名始見於威王之時春秋戰國屬楚黔中地秦分黔中置長沙郡漢髙徙吳芮爲長沙王都臨湘景帝封子爲長沙定王晉置湘州隋攺爲潭州又攺長沙郡唐爲長沙郡復爲潭州領欽化節度皇朝降爲防禦使復爲武安節度陞爲帥府統郡十領縣十二治長沙善化】

湖南轉運置司

事要郡名長沙【郡以丨丨星得名寰宇記引闞駰十三州記云西自湘江至東萊萬里故曰丨丨】壽沙【晉隋天文志長沙明則主壽】星沙【見上】熊湘【昔熊繹始封於此故名】三湘【寰宇記湘潭湘鄕湘源】風俗有舜遺風【湘中記其俗丨丨之丨丨人多純朴今猶好彈五琴及爲漁父吟】頗雜越風【湖南風土記茅廬爲室云云】長沙卑濕【同上云云俗信鬼好淫祀○漢書長沙定王景帝二年立以母防無寵故王丨丨貧國應劭注時諸王來朝有詔更前稱壽歌舞定王但張防小擧手左右笑其拙怪問之對曰臣國小而地狹不足以回旋帝乃以武陵零陵桂陽屬之焉】其人勁悍決烈【隋書云云頗同揚州】瀟湘爲洙泗【王黃州碑云云荊湖爲鄒魯】形勝云陽之墟【遁甲經長沙福地云云可以避難可以隱居云陽氏古仙人也】列山氏之故墟【圖經云云】三苗國之南境【同上云云】南以五嶺爲限【元和郡縣誌云云北以洞庭爲界】右吞夏汭【唐飛文應詔曰云云左控荊門】邑連溪洞【帥董華表】唇齒荊雍【晉譙王承爲湘州刺史元帝謂曰湘州控上流之形勢據三江之防云云】依負喬嶽【長沙志云云襟帶重湖】居三江五湖之中【大觀陞州爲帥府詔云云地大物眾】山川秀麗稱衡湘【見後歐公送廖倚序】瀟湘八景【湘山野錄本朝宋迪度支工畫有平沙鴈落逺浦帆歸山市晴嵐江天暮雪洞庭秋月瀟湘夜雨煙寺晚鐘漁村落照謂之八景云】土產鵩鳥【土風碑有云巴蛇食象空見於圖書丨丨似鴞但聞於詞賦厥艸惟�蘭孫杜若荃衡畱夷防車出焉】蘭蓀【見上注】山川麓山【盛之荊州記長沙西岸有丨丨蓋衡山之足又名靈峯乃嶽山七十二峯之數自湘西古渡登岸夾徑喬松泉澗盤繞諸峯疊秀下瞰湘江嶽麓寺道林寺嶽麓書院皆在此焉】湘山【在益陽洞庭之中卽熊耳山相君所遊處亦曰君山秦皇至丨丨祠大風不得度遂赭其山○山海經洞庭之山浮於水上下有金石絲竹之聲楚懷王以四仲遊山舉四仲之气以爲樂章○任鵠君山詩波濤四面白雲木一堆靑】昭山【元和志在長沙南七十里臨湘水下有凝潭曰昭潭州之得名因此寰宇記昔昭王南徵而不返沒於此潭故曰昭潭】玉笥山【甄烈湘中記屈潭之左有丨丨丨屈平之放棲於此山而作九歌焉○輿地廣記在湘陰隋於此置玉州】云陽山【在攸縣卽云陽之壇】雲母山【在湘潭北九里列女傳長沙雲母服之不朽】小廬山【在益陽似九江廬山故曰丨丨丨晏類要卽浮丘公上升之所上有消修寺○張敬夫詩峯勢香鑪直溪添峽水潺居然一蘭若喚作丨丨丨】尖山【在長沙西一名土峯防云丨丨靑宰相生】南嶽【一名衡山在衡山縣西三十里晉因山以名郡○湘中記度應斗衡位直離宮故曰丨丨又名霍山爾雅疏防與岱衡與霍皆一山有二名○南嶽記衡山者朱陵之靈臺太虛之寶洞上承翼軫鈐縂萬物故名衡山下踞離宮統攝火師故號南嶽赤帝館其嶺祝融宅其陽逮於軒轅以霍二山副焉○長沙志軒翔聳防九千餘丈尊卑差次七十二峯巖洞溪澗泉石之聲交錯於中又有數十洞十五巖三十八泉二十五溪九池九潭六源八橋九井三穿三漏此最著者七十二峯最大者五祝融紫蓋云宻石廩天柱而祝融爲最髙○杜甫望嶽詩南嶽配朱鳥秩禮自古王歘汲頓地靈鴻洞半炎方邦家用祀典在徳非馨香巡守何寂寥有虞今則亡洎吾隘世綱行邁越瀟湘渴日絕壁出漾舟淸光旁祝融五峯尊峯峯次低昻紫蓋獨不朝爭長鄴相望恭聞魏夫人羣仙夾翺翔有時五峯气散風如飛霜牽迫限修途未暇杖崇岡歸來覬命駕沐浴休玉堂三嘆問府主曷以贊我皇牲壁忍衰俗神其思降祥○劉禹錫詩東南倚蓋卑維嶽資柱石前當祝融居上拂朱鳥翮靑結精气磅礡宣地脈還聞膚寸陰能致彌天澤○李白詩衡山蒼蒼入紫防下防南極老人星回飈吹散五峯雪往往飛花落洞庭○盧肇登南嶽蘭若詩祝融絕頂萬餘層防杖攀蘿步步登行到月宮霞外寺白雲相伴兩三僧】祝融峯【位直離宮○盧載詩五千里地望皆見七十二峯中最髙○朱元晦自上封登祝融絕頂次南軒韻衡嶽千仞起祝融一峯髙羣山畏突兀犇走如曹逃我來雪月中歷覽快所遭捫天滑靑壁俯崩銀濤所恨無十犗一掣了六鰲遄歸靑運宮坐對白玉毫重閣一倚徙霜風利如刀平生山水心眞作貨食饕明朝更淸澈再往豈憚勞中宵撫世故劇如千蝟毛嬉遊亦何益嵗月今滔滔起望東北云茫然首空搔○又下祝融峯我來萬里駕長風絕壑層雲許蕩胸濁酒三杯豪气朗吟飛下祝融峯】聖燈巖【在衡山之靑玉壇○張敬夫詩陰壑傳聞烱夜燈幾人髙閣費追尋山間光景秪常事堪笑塵寰萬種心○朱元晦詩神燈遊夜惟聞說皓月當空不用尋个裏忘言眞得所便應從此正人心】金牛崗【在長沙湘中記載赤牛渡江糞金於沙中舟人迹逐至山不見乃掘地求之掘處尙存謂之丨丨丨今在城中之嚴福寺有裴休書堂在焉】淸風峽【在嶽麓寺下泉石淸徼南軒有詩】朱陵洞【在衡山南嶽記名大虛小有之天三十六洞天中第三】靈洞【在安化東南四十里上有石屋水防洞前三十丈前後賦詩者甚眾】湘江【在長沙○羅含湘中記湘水至淸深五六丈下見底了了石子如樗蒲白沙如雪霜赤岸若朝霞○長沙志涉湘千里聞漁父吟中流相和其聲綿逺可聽所謂汲淸湘燃楚竹款乃一聲山水動色此豈俗漁境界耶】洞庭湖【長沙志洞庭之水瀦爲七百里日月出入其中○史記黃帝南至於江登熊湘作咸池張樂於洞庭之野或題詩云湖光秋月兩相和潭面無風鏡未磨遙望洞庭水水翠白雲槃裏一靑螺】靑艸湖【志南曰靑艸北曰洞庭所謂重湖○黃魯直詩乙丑越洞庭丙寅渡靑艸】東湖【在長沙○戴叔倫詩偶回丨丨東復東數聲雞唱翠防中遙知楊桞是門處似覺芙蓉無路通】湘漓【一水而背流丨猶相也丨猶離也以言湘水有所合而漓則違湘而南也湖嶺之間湘水貫之無出湘之右者凢水皆會焉但以瀟水合則曰瀟湘以蒸水合則曰蒸湘以沅水合則曰沅湘耳】昭潭【在昭山下】屈潭【在湘陰縣六十里○酈道元水經雲汨水西經玉笥山又西爲屈潭卽羅潭也○屈原漁父篇原旣放遊於江潭行吟澤畔顏色憔悴曰寧赴湘流彛於江魚腹中乃作懷沙之賦自投汨羅而死○圖經今有屈原冢在江側或謂楚人招魂葬焉又有屈大夫碑而字滅無迹矣賈誼渡湘爲賦以弔原史遷亦嘗經此水○荊楚嵗時記屈原以五月五日投汨羅水楚人哀之至此曰輙以竹筒貯米祭之人或夢原曰多爲蛟龍所食願以防索系角黍以投庻免此患今俗因此○韓昌黎詩猿愁魚躍水翻波自古流傳是汨羅蘋藻滿盤無處奠空聞漁父扣弦歌】舜溪【在衡山安上峯相傳舜因陟方過此】禹溪【在云宻峯○郡守石才詩須知此溪水名著百王前】靑楓浦【在瀏陽縣○杜子美詩輟棹丨丨丨雙楓舊已摧】雷池【在祝融峯側○劉莘老詩九千丈外雲間寺一萬年餘石上松引手莫髙疑觸鬥臨池母久恐興龍○張栻丨丨觀日詩云朝曦何處升彷佛認防紅金鉦忽湧出滉蕩浮雙曈乾坤豁呈露羣物光芒中誰知雷池景乃與日觀同】銅官渚【在寧鄕縣界三十里舊志楚鑄錢處杜子美有丨丨丨阻風詩】橘洲【類要在長沙西南四十里湘江中泗洲曰丨丨曰直洲曰誓洲曰白小洲江中水泛惟此不沒上多美橘故名○晉永興生此洲諺曰昭潭無底丨丨浮】駱駝觜【在瀏口諺云丨丨丨圓出狀元】井泉碧泉【在湘潭西南七十里澄碧如染漑田五千畝南入湘胡安國朱晦庵曾遊有詩五峯胡宏創亭曰有本】學校嶽麓書院【南軒張敬夫記云湘西故有藏室背陵向壑木茂而泉潔爲士子肄業之地始開寶中郡守朱洞百度基創宇以待四方學者李允則來爲州請於朝乞以書藏方是時山長周式以行義著祥符八年召見便殿拜國子學主簿使歸教授詔以丨丨丨丨名璔賜中祕書紹興辛亥更兵革灰燼乾道攺元建安劉侯珙下車旣敭蠧夷姦民俗安靜郡人合辭以書院請侯竦然曰是固章聖皇帝加惠一方以風厲天下者而可廢乎來半嵗而屋成某從多士往觀焉曰侯之爲是舉也豈特使子羣居侯談但爲決科利祿計乎亦豈使子習爲言語文辭之工而已乎蓋欲成就人才以傳道而濟斯民也其傳果何歟曰仁也仁人心也率性立命知天地而宰萬物者也孟子曰惻隱之心仁之端也於此焉求之則不差矣嘗試察吾事親從兄應物處事是端也茍能充而達之則仁之大體豈不可得乎及其至也與天地合徳鬼神同用悠久無疆變化莫測而其則初不逺也是𨿽約居屏處庸何損得時行道事業滿天下而亦何加於我遂書斯言以厲同志俾無忘侯之徳】文定公書院【胡公安國渡江而休於衡嶽買地結廬名曰書堂十五年不出】五峯書堂【胡宏所築在寧鄕縣之靈峯】城南書院【在臨湘門街乃南軒先生講學之地題扁筆勢豪勁張紫防平生得意書也其間鑿池以匯息澤之水本屬納氏故名納湖○張敬夫詩積雨欣始霽淸和在此時林葉旣敷榮禽聲亦融怡鳴泉來不窮湖風起淪漪西山捲余云逾覺秀色滋層層叢錄間愛彼松栢姿靑靑初不攺似與幽人期坐久還起來堤邊足逶迆遊魚傍我行野鶴向我飛敢忘昔賢志亦復詠而歸寄言山中友和我和平詩○朱元晦防云久聞敬夫城南景物之勝常恨未得往遊其間今讀此詩便覺風篁水月去人不逺然敬夫道學之懿爲世醇儒今乃欲以筆札之工追蹤前作豈其戲耶不然則敬夫之豪放奔逸與西臺之溫厚靚深必有能辧之者○詩云詩筒連畫卷坐防復行吟想象南湖水秋來幾許深】堂觀敬簡堂【在府治張紫防建以爲燕室兩壁書中庸大學中屛書顏淵問仁一章皆張自筆侍講張栻記云蓋心宰萬物而敬者心之道所以生也生則萬理森然而萬事之綱總攝於此凢至乎吾前者吾則因其然而酬酢之也故動𨿽防而吾固經緯乎趨吉之先事𨿽大而吾處之若飲食之常此所謂居敬而行簡者歟故先覺君子謂飾私智以爲奇非敬也簡細故而自崇非敬也非敬則是心不存而萬事乖析矣可不畏歟𨿽然若何而能敬克其所以害敬者則敬立矣害敬莫甚於人欲自容貌辭气之間而察之天理人欲絲毫之分則敬在其中引而達之則將有常而日新日新而無窮矣○朱元晦敬簡堂詩煌煌定方中農隙孟冬月君侯敞齋扉華榜新未揭我來適玆時亦有大夫苃淸湘不畱行晤語得超越更看雷雨勢翻動龍蛇窟襟懷頓能輸肝膽亦已竭老仙來何方湖海气硉矹君侯斂袂起顚越承屨襪坐人驚創見引去殊卒卒伊余不忍逝頓首願有謁人生均秉彛天造豈停歇云何利害判所較無一髮玆焉辧不早大本恐將蹷吾言實自箴君聽未宜忽○後林栗易以靜香堂】湘山觀【在漕防東張安國書】防閣定王臺【俗傳定王載米愽長安土築臺於此以望其母唐姫墓張安國名曰定王臺自爲書扁○朱元晦詩寂寞畨君後光華帝子來千年餘故國萬事只空臺日月東西見湖山表裏回定知爽鳩樂莫作雍門哀】楚樓【在郡城上】淸風閣【在湘潭縣】歸鴻閣【在瀏陽縣楊中立建後爲祠張敬夫記】亭館望湘亭【鄭谷詩湘水似伊水湘人非故人登臨獨無語風桞自搖春】湘江亭【孟賓於有丨丨丨詩云獨宿大中年裏寺樊籠得出事無心寒山夢覺一聲磬霜葉滿林秋正深】風雩亭【張敬夫序云嶽麓書院之南有曾丘焉於登覽爲曠建安劉公作亭其上以爲靑衿遊息之地廣漢張敬夫名以風雩】碧湘門【冷齋夜話黃魯直南遷與予防於長沙畱丨丨丨者一月○陶弼詩城中煙樹緑波漫幾萬樓臺樹影間天濶鳥行疑沒艸地卑江勢欲沈山】長沙驛【桞宗元有詩】三元坊【淳熈乙巳上捨釋褐魁易祓丁未省元湯濤狀元王容皆邦人】佛寺道林寺【在嶽麓山下距善化縣八里寺有四絕堂保大中馬氏建謂沈師裴休筆札宋之間杜甫篇章治平間蔣永叔作記曰彼以杜詩沈書爲絕吾豈敢議若夫遺歐陽詢書二也杜詩三也韓詩四也此之謂四絕○杜甫嶽麓山道林二寺詩玉泉之南麓山殊道林林壑爭盤紆寺門髙開洞庭野殿腳挿入赤沙湖五月寒風冷佛骨六時天樂朝香鑪地靈步步雪山艸僧寶人人滄海珠塔刼宮墻壯麗敵香廚松道淸涼俱蓮花交響共命鳥金榜雙逥三足烏方丈涉海費時節圃尋河知有無暮年且喜經行近春日兼防暄暖扶飄然斑白身奚適旁此煙霞茅可誅桃源人家易制度橘洲田土仍膏腴潭府邑中甚淳古太守庭內不喧呼昔遭衰世皆晦迹今幸樂國養防軀依止老宿亦未晚富貴功名焉足圖久爲野客尋幽慣細學何顒免興孤一重一掩吾肺腑山鳥山花吾友於宋公放逐曾題壁物色分畱與老夫○韓愈陪杜侍禦遊湘西寺詩長沙千里平勝地猶在險況當江濶處斗起勢匪漸深林髙玲瓏靑山上琬琰路窮臺殿辟佛事煥且儼剖竹走源泉開廊架崖廣又云客堂喜空涼華榻有淸簟澗蔬煮蒿芹水果剝菱芡又云小樓黒無月漁火燦星防夜風一何喧杉檜屢磨颭猶疑在波濤怵惕夢成魘靜思屈原沈逺憶賈誼貶椒蘭爭妬忌綘灌其防謟誰令悲生膓坐使淚盈臉翻飛乏羽翼指摘困瑕玷珥貂藩維重政化類分陜禮賢道何優奉己事苦儉大廈棟方隆巨川楫行剡經營誠少暇遊宴固已歉旅程愧淹畱䢐嵗嗟荏苒平生每多感柔翰遇頻染展轉嶺猿鳴曙煙靑焰焰○崔班詩臨湘之濱麓之隅西有松寺東岸無松風十里擺不斷竹泉防入於僧廚宏梁大棟何足貴山寺難有山泉俱四時惟夏不敢入燭龍安敢停斯須逺公池上種何物碧羅扇底紅鱗魚香閣朝鳴大法鼓天宮夜轉三乘書野花市井裁不著山雞飲啄聲相呼金鑑僧回步步影石盆水濺聫聫珠北臨髙處日正午舉手欲摸黃金烏遙江大船小於葉逺村雜樹齊如蔬潭州城郭在何處東邊一片靑模糊今來古往人滿地勞生未了歸丘墟長鄕之門久寂寞五言七字誇規模我吟杜詩淸入骨灌頂何必須醍醐白日不照來陽縣皇天厄死饑寒軀明珠大貝采欲盡蚌蛤空滿赤沙湖今我題詩亦無味懷賢覽古城長吁不如興罷過江去已有好月明歸途○韋蟾詩石門迥接蒼梧野愁色陰深二妃寡廣殿崔嵬萬壑間長廊詰曲千巖下靜聽林飛念佛鳥細看壁畫防經馬暖日斜明防蝀梁濕煙散羃鴛鴦瓦北方部落檀香塑西園文書貝葉寫壤欄迸竹醉好題窄路垂防困堪把沈裴筆力鬭雄壯宋杜詞源兩風雅他方居士來施齊彼岸上人投結夏悲我未離擾擾徒勸我休學悠悠者何時得與劉遺民同入東林逺公社○裴說詩獨立憑危欄髙低落照間寺分一派水僧鎖半房山對面浮生隔垂到老聞煙雲與塵土寸步不相闗】嶽麓寺【在山上百餘級乃至今名惠光寺下有李邕麓山寺碑晉杉庵世傳晉太尉陶防手植今存者七八株其圍三丈中空空如庵絕頂有道鄕臺昔鄒道鄕謫新州道過潭潭守溫益下逐客之令逆旅之人不敢捨夜渡湘江湘西琳禪師公鄕人以火迎之公贈詩八年之中三往回道人一意金石開非闗桑梓有分好自是鍼水無嫌猜焚香說了四句偈把手直上千尺臺洞庭靑艸不我隔東吳可歸歸去來浩字志完爲右正言因論元符事貶○沈傳師詩承明年老輙自論乞得湘守東南奔爲問富國富山水靑嶂邐迆僧家園含香珥筆皆眷舊謙挹自忘臺省尊不令執簡亭館直許攜手遊山樊忽驚列岫晚來逼朔雪洗盡煙嵐昏碧波逥嶼三山轉丹檻繚郭千艘屯華鑣蹀徇�步大斾防錯輝松門樛枝競鷙龍蛇勢折幹不滅風霆防相重古殿倚巖腹別引新徑縈云根目傷平楚虞帝魂情多思逺聊開樽危弦細管逐歌颺畫鼓繡靴隨節翻鏘金七言陵老杜入木八法蟠髙軒嗟余潦倒久不利忍復感激論元元○羅隱春日湘中題僧院蟾宮虎穴兩皆休來憑危欄送逺愁多事林鶯遷謾語薄情邊鴈不逥頭春融只恐乾坤醉水濶深知世界浮欲共髙僧話心迹野花荒艸柰相尢○劉長卿自道林寺西入石路至麓山寺過法崇禪師故居詩山僧侯谷口石路掃莓苔深入泉源去遙從樹杪回香隨靑靄散鐘過白雲來野雪空齋掩嵐風古殿開桂寒知自松老問誰栽惆悵湘江上何人更渡杯】大潙寺【在寧鄕西百五十里唐元和中司馬頭陁開山】上封寺【在祝融之絕頂早秋已冰夏亦夾衣木之髙大者不過七八尺謂之矮松上有雷池題詠甚多】祠廟文帝廟【在湘西漢景帝三年置】定王廟【在長沙東北一里】南嶽廟【在衡山西三十里南嶽記南宮四面險絕無得至者漢武帝移於霍山隋文帝移於今所○韓愈謁衡嶽廟遂宿南嶽寺題門樓詩五嶽登秩皆三公四方環鎭嵩居中火維地荒足妖怪天假神物專其雄噴雲泄霧藏半腹𨿽有絕頂誰能窮我來正逢秋雨節陰气晦昧無淸風潛心黙禱若有應豈非正直能感通湏臾靜掃眾峯出仰見突兀撐靑空紫蓋連延接天柱石廩騰擲堆祝融森然魄動下馬拜松栢一徑趍靈宮粉墻丹桂動光彩鬼物圖畫塡靑紅升堦傴僂薦脯酒欲以菲薄明其衷廟令老人識神意盱睢偵伺能鞠躬手持杯珓導我擲云此最吉余難同竄遂蠻荒幸不死衣食才足甘長終侯王將相望久絕神縱欲福難爲功夜投佛寺上髙閣星月掩映云瞳朧猿鳴鐘動不知曙杲杲寒日生於東○範至能驂鸞記衡山縣西望嶽山岧嵬半空湘中山旣皆岡阜迆邐至嶽山乃獨雄尊特起若眾山遜其髙寒者八日入南嶽半道憇食望云亭夾路古松三十里至嶽市宿衡嶽寺嶽市者環廟皆市區江浙川廣眾貨之所聚生人所須無不有旣憧憧往來則污穢喧雜盜賊亡命多隱其間或期防約結於此官置巡檢司焉南嶽廟四河各有角樓兩廡士偶仗衛皆取則帝所正殿獨一神座監廟與禮直官日上香火後殿乃與後並處湖南馬氏所植古松滿庭殿後東西北三廊壁畫後宮武洞淸所作紹興二十五年火殿上乃焼後廊壁本不圮官不時覆防漸爲風雨所壞帥司亟遣眾工摸搨新廟成用摸本更畫𨿽不復武氏筆法然位置意象十存七八自宴樂優戱琴博圖書弋釣紉織下至搗練汲井凢宮中四時行樂作務粲然畢陳良工運思苦心有如此者朶殿父畫嬪禦上直奩香篝衣之事尢爲精研廟吏常鐍後宮門非命官盛服毋得擅入】黃陵廟【在湘陰北八十里韓愈作廟碑云湘旁有廟曰黃陵自前古立以祠堯之二女舜二妃者庭有古碑乃晉太康九年其額曰虞帝二妃之碑○李白詩洞庭西望楚江分水盡天南不見云日落長沙秋色逺不知何處弔湘君○許渾詩九疑望斷幾千載班竹淚防今更多】三閭大夫廟【在湘陰之羅洲名忠防侯○戴叔倫詩沅湘流不盡屈子怨何深日暮秋風起蕭蕭楓樹林】賈誼廟【在長沙南六里卽誼故宅有井上圓下方有局腳石牀猶存】古迹鄴侯書堂【唐李泌當肅宗時崔圓李輔國疾之泌畏禍願隠衡山有詔賜隠士服爲治室廬】戴氏堂【桞宗元記云農公刺潭三年因東泉爲池環之九里丘陵林麓距其涯坻島洲渚交其中其岸之突而出者水縈之苦玦焉池之勝於是爲最公曰是非離世樂道者不宜有此卒授賓客之選者譙國戴氏曰簡爲堂而令居之堂成而勝益奇望之若連艫縻艦與波上下就之顚倒萬物遼濶眇忽樹之松栢杉櫧被之菱芡芙蕖鬰然而陰粲然而榮凢觀望浮游之美專於戴氏矣戴氏以文行累爲連率所實禮貢之澤宮而志不願仕與人交取其退遜受諸侯之寵不以自大其離世歟好孔氏書旁及莊文莫不縂統以至虛爲極得受益之道其樂道歟賢者之舉也必以類當農之選而專玆地之勝豈易得哉地𨿽勝得人焉而居之則山若增而髙水若辟而廣堂不待飾而已奐矣戴氏以泉池爲宅居以云物爲朋從攄幽粹日與之娛則行宜益髙文宜益峻以道宜懋交相贊者也旣碩其內又揚於時吾懼其離世之志不果矣君子謂農公刺潭得其政爲東池得其勝授之得其人豈非動而時中者歟於戴氏堂也見公之徳故不可以不記】文昭園【在濟川門外興國間何承矩守園吏云昔屬馬家今歸趙氏因聞提壺有感作詩云馬家公子好樓臺鑿破靑山碧沼開啼鳥不知人事變數聲猶傍水邊來】長沙土風碑【張謂銘並序天文長沙一星在軫四星之側上爲辰象下爲郡縣遁甲所謂沙土之地云陽之墟可以長往可以隠居者焉其山麓山其水湘水其畜宜鳥獸其谷宜秔稻厥艸惟繇杜若荃蘅畱荑防車出焉厥木惟喬椅桐桂檉貞松文梓生焉篠簜嬋娟於原野碔砆昭曜於崖谷昔熊繹始在此地番君因之而後定王國至漢道陵遲董卓狼顧文臺以三湘之眾績著勤王梁朝覆沒侯景虎視僧辧以一州之人勲成定國桓文之舉亦何加焉至於致禮舊君請屍歸葬桓氏之子可謂忠也殞身彊冦有死無辱尹氏之女可謂貞也軾蔡鄧之宅足以厚儒風表古初之墳足以惇素行齊魯之俗其何逺哉巨唐八葉元聖六載正言待罪湘東郡臨江湖大抵卑濕修短疵癘未違天常而雲家有重膇之人鄕無班白之老談者之過也此邊嶺瘴大抵炎熱寒暑晦明未愆時序而云秋有赫曦之日冬無凜冽之气傳之者差也巴蛇食象空見於圖書鵩鳥似鴞但聞於詞賦則知前古之善惡凡今之毀譽焉可爲信哉因徴故老之言用紀仙山之石辭曰舜去黃屋於焉巡遊逢逢夷於焉滯畱五嶺南指三湘北流鄰聨滄浪邊遙岣嶁湘山之下靑靑眾艸有蕙有蘭在江之島煙雨防波瀾浩浩不采不擷棄捐逺道湘山之上靑靑眾木有栝有松在巖之麓風霜淒淒柯葉沃沃不攘不棟老朽空谷陸有玉璞水有珠胎隋侯云卞卞氏不來湘云莽蒼湘月徘徊貞石紀事層城之隈】名宦賈誼【漢文帝時謫爲長沙王太傅誼在長沙三年有鵩飛入誼捨誼以長沙卑濕自恐壽命不永作賦以自廣】謝朓【齊武帝時有忝役湘州與吏民別詩】禇遂良【唐髙宗時以爭立後遷潭州都督】楊憑【韓愈作荊潭裴垍楊憑倡和序從事有云愈以荊潭酬唱詩者愈旣受以卒業因仰而言曰夫和平之音淡薄而愁思之聲要妙讙愉之辭難工而窮苦之言易好也是故文章之作常於羇旅艸野至若王公貴人气滿志得非性能好之則不暇以爲今公開鎭蠻荊統郡惟九常侍楊公領湖南之壌地二千里徳刑之政益勤爵祿之報兩崇乃能崇志乎詩書寓辭乎詠歌往復循環有唱斯和搜奇抉怪雕鏤文字與違布裏閭憔悴專一之士較其毫釐分寸鏗鏘金石幽感鬼神信所謂材全而能鉅者也兩府之從事與部屬之外屬而和之茍在編者咸可觀也宜乎施之樂章紀諸冊書從事曰所言是矣告於公書以爲荊潭唱和序】沈傳師【自中捨除刺史】楊儀之

【楊儀之支使歸湖南序今中丞之在朝愈日侍於門下其來鎭玆土也有問湖南之賓客者愈曰知其客可以知其主者宣州也知其主可以信其客者湖南也去年冬奉詔爲邑於陽山然後得謁湖南之賓客於幙下於是知前之信之也不失矣及儀之之來也聞其言而見其行則向之所謂羣與博者於吾何先後焉儀之智足以造謀材足以立事忠足以勤上惠足以存下而又侈之以詩書六藝之學充聖人之徳音以成其文而輔其質宜乎從事於是府而流聲實於天朝也夫樂道人之善以勤其歸者乃吾之心也謂我爲邑長於斯而媚夫人云者不知言者也工乎詩者歌以系之】皇朝冦凖【以工侍知】張詠【知益陽縣】唐介【湘山野錄潭州籍一巨賈皆明珠太守而下悉輕其估以自售時介爲倅偶分珠獄奏方入仁宗謂近臣曰唐介必不肯買果然】趙抃【爲武安節度推官有僞造印者以疑讞之得免死】趙宏【曽子固送行序云荊民與蠻合爲冦潭傍數州被其害天子宰相以潭重鎭守臣不勝任爲攺用人又不勝復攺之守至上書乞益兵詔與撫兵三百天水趙君希道寔防以往希道雅與予接間過予道潭之事予曰潭山川甲兵如何食幾何賊眾寡彊弱如何予不能知能知者書書之載若潭之事多或合數道之兵以數萬卒絕山谷而進其勢非不眾且健也然而卒殱焉者多矣或單車獨行防可以無事龔遂張綱祝良之類是也義信不足以致之𨿽合數道之兵以卒數萬卒殱焉適重冦耳致平耶楊旻裴行立之類是也則兵不能致平致平者在太守身耳明也前之守也果能此天子宰相烏用易之必易之爲前之守者不能此也今往者復曰請益兵何其與書之云云者異耶予憂潭民之重困也冦之益張也往時潭吏與旁近郡靳力勝賊者暴骸者戮降者有之今之往者將特不爲是而已耶抑猶不免乎爲是也天子宰相任之之意其然耶潭守近侍臣使撫覘潭者吏禦史博士相望爲我諗其賢者曰今之言古書往往曰迃然書之事乃已試者也師已試而施諸治與時人之自用孰爲得失耶愚言儻可以平潭之患今𨿽細然大中祥符之間南方之憂常劇矣夫豈階於大哉爲近臣郎吏禦史博士者獨得而不思也耶希道固喜事者因其行遂次第其語以送之】楊時【張敬夫歸鴻閣記云瀏陽實潭之屬邑公嘗辱爲之宰嵗饑廩以振民而部使者以催科不給罪公公之徳於民多矣】劉珙【知潭州一新嶽麓書院】張孝祥【以集撰知】周必大【以少保判】朱熹【以祕撰知】人物屈平【字原○楚詞云屈原旣放遊於江潭行吟澤畔顏色憔悴形容枯槁漁父見而問之曰子非三閭大夫歟何故至於斯屈原曰世人皆濁我獨淸眾人皆醉我獨醒是以見放漁父曰聖人不凝滯於物而能與世推移舉世皆濁何不滑其泥而揚其波眾人皆醉何不餔其糟而歠其醨何故深思髙舉自令放爲屈原曰吾聞新沐者必彈冠新浴者必振衣安能以身之察察受物之汶汶者乎寧赴湘流葬於江魚腹中安能以浩浩之白防世俗之塵埃乎漁父莞爾而笑鼓枻而去乃歌曰滄浪之水淸兮可以濯我纓滄浪之水濁兮可以濯我足遂去不復與言○賈誼弔屈原賦恭承嘉惠兮竢罪長沙仄聞屈原兮自湛汨羅造托湘流兮敬弔先生遭世罔極兮乃殞厥身烏虖哀哉兮逢時不祥鸞鳯伏竄兮鴟鴞翺翔闒茸尊顯兮讒諛得志賢聖逆曵兮方正倒植謂隨夷混兮謂跖蹻廉莫邪爲鈍兮銘刀爲銛於嗟黙黙生之無故兮幹棄周鼎寶康瓠兮騰駕罷牛驂蹇驢兮驥垂兩耳服鹽車兮章甫薦屨漸不可久兮嗟若先生獨罹此咎兮誶曰已矣國其莫吾知兮子獨抑欝其誰語鳯飄飄其髙逝兮夫固自引而逺去襲九淵之神龍兮沕淵潛以自珍偭梟獺以隠處兮夫豈從蝦與蛭螾所貴聖之神徳兮逺濁世以自藏使麒麟可系而羈兮豈云異夫犬羊般紛紛其離此郵兮亦夫子之故也歷九州而相其君兮何必懷此都也鳯凰翔於千仞兮覽徳輝而下之見細徳之險防兮遙矰擊而去之彼尋常之污瀆兮豈容吞舟之魚橫江湖之鱣鯨兮固將制於螻螘○朱元晦楚詞序原之爲人其志行𨿽或過於中庸而不可以爲法然皆出於忠君愛國之誠心原之爲書其辭防𨿽或流於跌宕怪神怨懟激而不可以爲訓然皆生於繾綣惻怛不能自已之至意𨿽其不知學於北方以求周公仲尼之道而獨馳騁於變風變雅之末流以故醇儒莊士或羞稱之然使世之放臣屏子怨妻去婦抆淚謳吟於下而所天者幸而聽之則於彼此之間天理民彛之善豈不足以交有所而增夫三綱五常之重此予所以每有味於其言而不敢直以詞人之賦視之也】蔣琬【湘鄕人爲廣都長諸葛亮常曰琬社稷之器非百里才】歐陽詢【臨湘人爲太子率更令子通夏官尙書父子俱善書號大小歐陽體】皇朝廖倚【歐陽永叔送廖倚歸衡山序元气之融結爲山川山川之秀麗稱衡湘其蒸爲云霓其生爲梓人居其間得之爲俊傑秀才生於衡山之陽而秀麗之精英者得之尢多故其文則云霓其材則梓始以進士舉於有司不中遂遊公卿間所至皆虛館設席爭以禮下之今永興太原公雅識沈正器君尢深其初鎭秦川也請君與俱行遂趍凾闗以覽秦都則西方士君子得以承望乎風采矣凢居秦幾嵗而東將過京師以歸予嘗以上計吏客中都識君於文逵辱之以益友當君之西也獲餞於國門及夫斯來又相見於洛道語故舊數日乃行夫山川固能產異物而不能畜之者誠有利其用者爾今君之行也余疑夫不能久蓄於衡山之阿也】胡安國【建人寓居南嶽之下著春秋傳有子曰寅曰宏曰寧】胡寅【嘗著讀史管見號致堂先生】胡宏【嘗見楊中立於京師又從侯師聖於荊門居五峯之下餘二十年】張浚【字徳逺廣漢人寓世長沙封魏公號紫巖○朱元晦拜墓下有詩云衡山何巍巍湘流方湯湯我公獨何往劍履在此堂念昔中興初孽竪倒冠裳公時首建議自此扶三綱精忠貫宸極孤墳磨穹蒼元戎二十萬一旦先啟行西徵奠梁益南轅撫江湘上心旣豫附國威亦張皇縞素哭新宮哀聲連萬方彊敵聞裭魄經營久彷徨玉帛驟往來士馬且伏藏公謀適不用拱手遷南荒白首復來歸髮短丹心長拳拳冀感格汲汲勤修攘天命竟難諶人事亦靡常悠然謝臺鼎騎龍白雲鄕坐令此空山名與日月彰】張栻【浚之子號南軒先生○朱元晦嘗爲之贊曰廣仁義之端至於可以彌六合謹義利之辧至於可以折秋毫拳拳乎其致主之勤汲汲乎其乾父之勞仡仡乎其信道之篤卓卓乎其立心之髙知之者識其春風沂水之樂不知者以爲湖海一世之豪彼其休山立之姿旣與其不可傳者死矣觀於此者尙有以卜其見伊呂而失蕭曹耶】題詠夜醉長沙酒【唐杜甫詩云云曉行湘水春岸花飛送客檣燕語畱人】風壤帶三苗【杜甫詩雲山兼五嶺雲云】秋晚嶽增翠【杜甫詩曰云云風髙湖捲波】衡霍生春艸【杜甫詩云云潭湘共海浮】兩邊楓作岸【張九齡詩徵鞍窮郢路歸棹入湘流云云處橘爲洲】楚岫幹峯碧【韋昭寄杜甫詩云云湘潭一葉黃】洞庭值秋晚【韓愈送李正字歸湖南詩長沙入楚深云云人隨鴻鴈少江共蒹葭逺】雲水洞庭寛【張祐送韋整尉長沙詩逺逺長沙去憐君利一官風防彭蠡疾云云木客提蔬束江烏接飯凡莫言卑濕地未必乏新歡】水溢洞庭湖【賈至送王員外赴長沙詩攜手登臨處巴陵天一隅春生云夢澤云云共嘆虞翻枉同悲阮籍途長沙舊卑濕今占不應殊】云日楚天暮【賈至送長沙韋明府之任詩秋入長沙縣蕭條旅宦心煙波連桂水官舍映楓林云雲沙汀白露深遙知訟庭裏佳政在鳴琴】江煙作夕嵐【戎昱送張秀才之長沙詩君向長沙去長沙僕舊諳𨿽云桂嶺北終是洞庭南山靄生朝云雲松醪能醉客愼勿滯湘潭】潭府邑中甚淳古【杜甫詩云云】便領吳王第一州【郭獬送吳中復詩初登西漢文章府云云繞郭白雲衡嶽近滿帆明月洞庭秋】

四六【出綸天闕

一札由中

出綸鳯掖長沙巨鎭作屏星沙

三湘謀帥

作牧熊湘南楚上流眷長沙之巨屏

天開熊楚之封

惟翼軫牛女之墟居南紀之上游

星烱壽沙之次

接猺獠蜑黎之俗全楚號古要區

控百粵以分封

洞有覊縻之獠俗長沙爲今巨屏

包九疑而奠壤

野無鬭防之猺民彬彬禮樂之鄕

惟荊楚之奧區

陸梁屢嘯於猩鼯濟濟文物之盛

控江湖之孔道

搜獵久勤於貔虎眷此鬻熊之壤

壯三營之甲冑

方休兵爭買於犢牛鄰於蠻獠之居

鏘兩學之衣冠

而小醜肆爲於虺蜴嶽麓置書院而復建學官鴻儒接迹

比植纛建牙於此地武安縂州兵而增屯禁旅虎士奮威

多運籌秉軸之大臣洞庭靑艸之波澄無非惠澤長沙千里之平寄隆嶽牧嶽麓道林之境勝盡入詩篇洞庭九州之大責重藩垣控重湖而亙九疑郊圻甚廣

逺則邊鄙守禦之計未撒餉三營而給兩學賦入頗難

近而軍旅調之費不貲泰階騰兩兩之輝旁連翼軫五營將卒萃犀角以云屯維石鞏巖巖之勢特鎭湖湘兩學儒生紛薴袍而雪委學兼嶽麓修明逺自於前賢壤帶洞庭鎭拊近煩於元老】

方輿勝覽卷二十三

欽定四庫全書

方輿勝覽卷二十四

宋祝穆撰

衡州【衡陽耒陽安仁常寧荼陵】

建置沿革【禹貢荊及衡陽爲荊州當鶉尾之次翼軫之分野春秋屬楚秦屬長沙郡漢屬桂陽郡及長沙國吳置湘東郡晉立湘州宋爲國齊爲郡梁置衡州陳置東衡州以本州爲西衡州隋置衡州煬帝攺爲衡山郡唐復爲衡州國朝因之領縣五治衡陽】

湖南提刑提置司

事要郡名衡陽【郡在衡山之陽故曰衡陽】古酃【漢爲酃縣】蒸湘【見蒸水注】風俗民丰土閒【南齊志湘州之奧云云】人多純朴【寰宇記有舜之遺風雲云】必有魁奇之民【見下韓文】形勝東傍湘江【郡縣誌云云北背蒸水】瀟湘帶其左【圖經衡之爲郡直鴈峯北云云】獨衡山爲宗【韓文南方之山巍然髙大者以百云云神气所感必有魁奇忠信才徳之民生其間詳見桞州】回鴈爲首【徐靈期曰南嶽周回八百里云雲麓嶽爲後】山川之秀麗【歐陽永叔云云接衡湘人得之爲俊傑詳見潭州】山川石鼓山【在城東三里有東巖西溪前峯後洞○酈道元水經注云臨蒸縣有石鼓山湘水所逕鼓鳴則有兵革之事】熊耳山【在安仁縣東南七十里】衡嶽【在衡陽縣○寰宇記宿當翼軫度應璣衡書所謂南嶽也乃朱陵之靈臺太虛之寶洞國初緣舊制祠官所奉止東西北中四嶽開寶元年有司按祭典請祭南嶽於衡山從之詳見潭州】岣嶁峯【在衡陽北湘水記衡山南有一山名丨丨東西七十里南北三十里髙一千五百丈禹登山獲金簡玉牒治水之書山上承翼宿鈴得鉤物故名岣下據離宮攝統火師故名嶁○韓愈詩岣嶁山尖神禹碑字靑石赤形摹奇科斗拳身薤葉披鸞飄鳯泊拏虎螭事嚴迹怪鬼莫窺道人獨上偶見之我來咨嗟涕漣洏千捜萬索何處有森森緑樹猿猱悲】回鴈峯【在衡陽之南鴈至此不過遇春而回故名或曰峯勢如鴈之回】紫蓋峯【山海經山有玉牒遙望如陣云有峯名紫蓋禹治水登而祭之遇元夷蒼水使者授金簡玉字果得治水或曰其形如蓋】兜率峯【陶弼詩云兜率一峯旁林開見寶幢鳥行髙避縣山骨下連江】白雲峯【在南嶽下有龍潭又有碧雲峯明月峯香鑪峯天柱峯石廩峯石菌峯芙蓉峯】曽靑岡【出曽靑可合仙藥】酃湖【郭仲堅湘中記衡陽縣東二十里有丨丨周二十里深八尺湛然緑色土人取以釀酒其味醇美晉武帝平吳始薦酃酒於太廟○吳都賦飛輕軒而酌緑酃】茶溪【寰宇記茶陵有茶水】黃溪【呂溫詩云偶尋丨丨日欲沒早梅未盡山櫻無事江城閉此身不得坐待花間月】湘水【自陽海源至零陵而營水防二水合流謂之瀟湘】蒸水【衡陽本漢酃縣屬長沙國吳分酃縣立臨蒸縣今郡西七十里蒸陽故城是也○郡國志俯臨蒸水其气如蒸故曰臨蒸】耒水【在耒陽縣一名歷水中有大歷可容百斛】宜溪水【在耒陽湘州記傍有穴天旱以水灌之輙致暴吳都賦所謂龍穴所蒸靈所瀦是也】瀟湘水【栁宗元湘口館詩序瀟湘二水所防】上潢水【在衡陽縣出岣嶁山屈曲流六十里防湘水勝小舟】大別水【水經注丨丨丨所出耒陽】水【在朱陵洞○畢田詩洞門千尺掛飛流玉碎珠冷噴秋今古不知誰捲得緑羅爲帶月爲鉤】靑艸渡【在衡陽縣北一里卽蒸水】學校石鼓書院【朱元晦記石鼓山據蒸湘之防江流環帶最爲一郡佳處故有書院起唐元和間州人李寛之所爲至國初時常賜勅額其後乃復稍徙而東以爲州所則書院之迹於此遂廢而不復修矣淳熈十二年部使者潘侯畤徳夫始因舊址列屋數間榜以故額將以俟四方之士有志於學而不屑於課試之業者居之未竟而去今使者成都宋侯若水子淵又因其故而益廣之別建重屋以奉先聖先師之象且摹國子監及本道諸州印書若干捲而俾郡縣擇遣修士以充入之蓋連帥林侯栗諸使者蘓侯詡官侯鑑衡守薛侯伯宣皆奉金賫割公田以佐其後逾年而後落其成焉於是宋侯以書來曰願記其寔以詔後人且有以幸教其學者則所望也予惟前代庠序之教不修士病無所於學往往擇勝地立精舍以爲羣居講習之所而爲政者乃或就而褒表之若此山若嶽麓若白鹿洞之防是也逮至本朝慶曆熈寧之盛學校之官遂徧天下而前日處士之廬無所用則其舊迹之蕪廢亦其勢然也不有好古圖舊之賢孰能謹而存之哉抑今郡縣之學官置博士弟子員皆未嘗防其徳行道藝之素其所授受又皆世俗之書進取之業使人見利而不見義士之有志於爲已者蓋羞言之是以常欲別求燕閒淸曠之地以共講其所聞而不可得此二公所以慨然憤於斯役而不敢憚其煩蓋不獨不忍其舊迹之蕪廢而已也故特爲之記其本末以告來者使知二公之志所以然者而無以今日學校科舉之意亂焉又以風曉在位使知今日學校科舉之害將有不可勝言者不可以是爲適然而莫之救也若諸生之所以學而非若今人之所謂則昔者吾友張子敬夫所以記夫嶽麓者語之詳矣顧於下學之功有所未究是以誦其言者不知所以從事之方而無以蹈其寔然今亦何以他求爲哉亦曰養其全於未之前察其機於將之際善則廣而充之惡則克而去之其亦如此而已矣又何俟於予言哉】亭榭合江亭【在石鼓山後唐刺史齊映建○韓愈自山陽令徙江陵掾過衡陽有合江亭寄鄒使君詩云江亭枕湘江蒸水防其左瞰臨渺空濶緑淨不可唾維昔經營初邦君寔王佐翦林遷神祠買地費家貨梁棟宏可愛結搆麗匪過伊人去軒騰玆宇遂摧挫老郎來何暮髙唱久乃和樹闌盈九畹栽竹逾萬个長綆汲滄浪幽溪下坎坷波濤夜俯聽雲樹朝對臥初如遺宦情終乃最郡課人生誠無幾事往悲豈那蕭條綿嵗時契濶繼庸勝事誰復論醜聲曰已播中丞黜凶邪天子閔窮餓君侯至之初閭裏自相賀淹滯樂閒曠勤苦勸慵惰爲余掃塵階命樂醉眾坐窮秋感平分新月憐半破願書巖上石勿使塵泥涴】望嶽亭【在縣南唐韋虛丹建】祠墓木居士廟【韓愈詩火透波穿不計春根如頭面幹如身偶然題作木居士便有無窮求福人○羅隱題木居士廟詩鳥噪殘陽艸滿庭此中枯木似人形只應水物長爲主未必浮槎卽有靈八月風波飄不去四時黍稷薦惟馨南朝庾信無因賦牢落祠前水气醒○元丰初耒陽令禱旱無雨祈而薪之今所祀者乃寺僧再刻也】杜子美墓【本傳大歷中出瞿唐下江流溯沅湘以登衡嶽因客耒陽遊嶽祠大水遽至涉旬不得食縣令具舟迎之乃得還令嘗饋牛炙白酒大醉一夕卒劉斧摭遺小說謂子美由蜀往來得以詩酒自適一日過江上舟中飲醉不能復歸宿酒家是夕江水暴漲子美爲驚湍漂泛其屍不知落於何處宗還南內思子美詔求之聶令乃積空土於江上曰子美爲白酒牛炙脹飫而死於此矣以此聞宗故唐史氏因有牛炙白酒大醉一夕卒之語信哉史氏之訛也○元稹作墓志云扁舟下荊楚竟以寓卒旅殯嶽陽其後嗣業啟柩襄祔事於偃師途次於荊拜余爲志○韓愈詩今春偶客耒陽路淒慘去尋江上墓招手借問牧童兒牧兒指我祠堂處一堆空土煙蕪裏空使詩人悲嘆起怨聲千古寄西風寒骨一夜沈秋水當時防處多白酒牛炙如今家家有飲酒食肉今如此何常人無飽死捉月走入千尺波忠諌便沈汨羅底固知天意有所存三賢所歸同一水過客畱詩千百人千古醜聲竟誰洗明時好古疾惡人應以我意知終始○王介甫題杜子美像云吾觀少陵詩謂與元气侔力能排天干九地壯顏毅色不可求浩蕩八極中生物豈不稠醜妍巨細千萬殊竟莫可以窮雕鎪惜哉命之窮顚倒不見収靑衫老更斥餓走半九州瘦妻僵前子僕後攘攘盜賊森戈矛吟哦當此時不廢朝廷憂常願天子聖大臣各伊周寧令吾廬獨破受凍死不忍四海赤子寒颼颼傷屯悼屈只一身嗟時之人我所羞所以見公像再拜涕泗流推公之心古亦少願起公死從公遊】名宦呂溫【爲刺史】皇朝張齊賢【廷試唱名得防一榜盡除通判】冦凖【凖之貶雷州也天下莫不之初過零陵行囊爲溪冦所掠其酋長聞而趣還之逾年遷衡州司馬】劉摯【爲禦史裏行上疏論常平免役法十害責監衡州塩倉】人物蔡倫【有宅在耒陽縣有池及搗紙臼】題詠中有古刺史【杜甫詩云云盛才冠巖廊扶顚持柱石獨坐飛秋霜】郡邑地卑饒霧【唐郭受寄杜子長詩云云江湖天濶足風濤】湖南爲客動經春【杜甫詩云云燕子啣泥兩度新】衡陽太守虎符新【唐韓翊詩湘竹班班湘水春云云】可獨衡山解識韓【蘓子瞻詩】

四六【防渥龍墀剛辰啟籕湖右奧區地防州望分符鴈嶠蒸水建牙衡陽名郡星烱倉臺瞻言蒸水之邦載惟翼軫之區

豈伊南服之州乃析長沙之地莫重荊衡之域

尙屈東方之騎符分漢室之魚開藩有俶

詩述昌黎閭裏賀使君之至書寄衡陽之雁賀廈敢稽

句成杜老巖廊輟刺史之臨揖衡嶽之五峯正須彈壓

開天柱紫蓋之云民嵓洞見分湖湘之千里有賴撫摩

澄洞庭靑艸之水地險彌堅皂蓋朱轓豈鴈峯之久駐

肅擁州麾直可開衡山之雲气黃扉靑瑣卽鳯閣之遄歸

頻過書院又將詠沂水之春風韓昌黎之敍衡山必多忠信魁奇之士朱文公之記石鼓欲聞性命道徳之談】

道州【營道江華寧逺永明】

建置沿革【禹貢荊州之域舜封象於有庳國卽其地也楚越之分翼軫之星春秋戰國屬楚秦屬長沙郡漢武分長沙置零陵郡吳分零陵郡置營陽郡今州是也以郡在營水之南故名南齊爲營道郡梁攺永陽郡唐攺南營州尋攺道州皇朝因之今領縣四治營道】

事要郡名舂陵【長沙定王封中子買爲丨丨侯有故城在寧逺縣】風俗俗尙韶歌【晏類要云云因舜二妃泣望於瀟湘號曰相君湘夫人遂作此歌其來久矣】島夷卉服【同上引風俗記云別有山徭白蠻倮人三種書所謂云云是也】形勝僻在嶺隅【元結曰臣州云云其實邊裔】有九疑山【山海經注云蒼梧之川云云在零陵界】與五嶺接【寰宇記云云有炎熱而無瘴气】南控百粵之徼【掌禹錫壁記云云北湊三湘之域】土產州產侏儒【陽城傳城爲道州刺史云云謂之矮奴城奏州民盡短自是罷貢州人感之以陽名子○白居昜矮奴詩道州之民多侏儒長者不過三尺餘市作矮奴年進送號爲道州任土貢一自陽城來守郡不進矮奴頻詔問城云臣按六典書任土貢有不貢無道州水土所生者只有矮民無矮奴吾君感悟璽書下嵗貢矮奴宜悉罷道州民欲說使君先下淚仍恐兒孫防使君生男多以陽爲字】山川營道山【在丨丨縣西四十五里其始名曰營陽又曰南營又曰洪道】瀟山【在營道縣西】九疑山【在寕逺縣南六十里亦君蒼梧山九峯相似望而疑之謂之丨丨丨有九峯峯各有一水四水流灌於南海五水北注合爲洞庭其一曰朱明峯其下湘水源二曰石城峯其下沲水源女冠魯妙典所居三曰石樓峯其下巢水源四曰娥皇峯其下池水源五曰舜源峯其下瀑水源亦曰華蓋此峯最髙六曰女英峯其下砅水源七曰蕭韶峯其下渀水源八曰桂林峯其下洑水源九曰梓林峯其下湎水源舊錄所載不同與九峯不相涉○蒼梧九疑之辧檀弓云舜於蒼梧之野晉習鑿齒云虞舜零陵元和郡縣誌亦云九疑舜之也按太史公曰舜南狩行死於蒼梧之野歸於江南之九疑是爲零陵則是舜死於蒼梧之野歸於零陵之九疑山海經云舜之所在今道州零陵縣界蒼梧九疑當是兩處後人誤引舜死之地以爲舜之所耳太史徧歷天下名山大川必有所防當從史記及山海經】舂陵山【在營道縣北七十五里五山相接山勢峭秀舂陵水所出卽漢舂陵】含暉巖【在營道縣南五里唐劉夢得記云薛君景晦爲道州得異境有石室穹然如夏屋因名其地曰丨丨丨】斜巖【在縣南二百餘步古木蒼煙石田棊布巖竇可二丈其中深不可極或云通天執炬而入但見峻巖峭壁寒泉冷風滴乳如佛像如車蓋如花菓如器皿如飛走唐薛伯髙命名至道初太守張觀名曰紫虛洞有冦萊公題名在焉】玉琯巖【在古舜祠之側漢哀帝時零陵郡文學奚景得玉琯十二於此今舜祠後石室是也前有天皇元年舜碑尙焉】月陂巖【在田村梁武帝時有雙師自南嶽來止於黃庭觀居白馬巖一日臨溪浴旣隠去畱所衣丨丨在杉林間數百年不壞巖中坐席舊迹宛然】髙士巖【在舜祠西二里間舊名野豬巖丘順甫欽若攺曰丨丨丨昔有獵者見羣豕逐入巖不見因得樂器一部無爲觀道士以獻之朝時見唐王維賀表】龍巖【在丹桂鄕耽坡墟之側瀕江湘傳若聞巖有龍吟之聲卽其鄕有登科級者】陽華巖【在營道縣東南七里山下有大巖向東元次山名之作銘命邑大夫瞿令問以二體篆書刻之崖石元次山招陶別駕家陽華詩雲海內厭兵革騒騒二十年陽華洞中人似不知亂焉】班竹巖【在營道縣南五十里多小班竹相傳云舜葬九疑二妃尋湘水以乎拭淚把竹遂成班色也○劉長卿詩梧桐在何處班竹自成林防防流殘涙枝枝寄在心】白茫嶺【在江華縣西亦名甿渚五嶺之一世說五嶺一大庾二永明三白茫四臘嶺五臨源白茫嶺在江華杜甫云五嶺皆炎熱此居其一】永明嶺【在永明蓋五嶺之一也】暖谷【在寒亭傍治平四年邑尉李伯英得之邑大夫蔣褀名之蔣頴叔作記謂方盛寒入此谷中其气溫然𨿽挾纊熾炭不若也】碧虛洞【水流通碧橋南注舜溪亦名嘉魚洞其寔碧虛池也元次山名曰無爲洞篆刻在焉洞在永福寺東十步上有正元間李嶠篆刻行五里間有南北二徑一徑適舜峯一徑通紫虛洞行二十里有石穴上通於天有元次山永泰年題名自天聖中寺僧云亮於洞前百步築堤爲塘瀦水漑田洞遂爲池】左湖【在州東】濓溪【在營道縣西二十里】洄溪【在江華縣三十里四山之間乳竇松膏之所漬泉甘宜稻飲之者壽元次山宿洄溪翁宅詩序云翁代宗時人姓黃】舂溪【在故大歷縣卽都溪也】右溪【在城西水流石間元次山名之有遊右溪勸學者詩薛伯髙卽其旁建學溪在學之東○元次山詩吾愛石魚湖石魚在湖裏魚皆有酒尊繞魚是湖水兒童作小舫載酒勝一杯且欲坐湖畔石魚長相對】二十四灘【亦能病舟】瀟水【在營道縣西北南流一百里至州城東南與沲水合】營水【在營道西一里】井泉七泉【元結銘序云道州東郭有泉七穴命其五曰潓涍汸淔欲飲者有所感一曰漫泉自旌漫浪一出山東命曰東泉垂流特異】樓閣萊公樓【在州治之西公貶道州司馬旣去人爲之建樓以萊公名之初尞王安中書額】鼓角樓【天聖間司理掌禹錫記云皷角之制有自來矣肇帝鴻之禦宇戰蚩尢於野克壯乎虎旅取象乎龍吟爾後始皇備於鹵簿稷嗣定於雅樂前徵烏於之國遂寢乎兜勒之曲後分熊軾之寄乃限乎天驕之奏故有屹壤湖之峻雌敞云構之飛譙三吹之調彌切七萃之師咸肅丕顯乎威武底寧乎邊鄙則知聖人備物致用其利博哉】亭榭粲粲亭【在州治後蓋取杜詩丨丨元道州之句】欣欣亭【同上取道州民歌老者幼者何丨丨之句】振振亭【同上取桞子厚文宣王廟碑丨丨薛公之意】肅肅亭【同上取杜甫餞裴道州詩丨丨秩初筵之意】欵乃亭【元結有詩云下瀧船似入深淵上瀧船似欲升天瀧南欲到九疑郡應絕髙人乘興船】白雲亭【元結詩有云出門見南山喜逐松徑行窮髙欲極逺始到丨丨丨】潓泉亭【在惠泉北○元結詩云問吾常燕息泉上何處好獨有丨丨丨令人可終老天寒宜泉溫泉寒宜大暑誰到丨丨丨其心肯辭去】寒亭【在江華縣隔江唐瞿令問棧險道入洞穴因作亭於石上元結大暑登之疑天時將寒故名】菊圃【在州治元結有詩】古迹舜陵【或云在女英峯之下寰宇記云名永陵自古禁樵采置守陵六戶】有庳國【舜封象於有庳後世以道州爲有庳之國國始封今失其地唐通典爲有鼻桞宗元記薛伯髙刺道州斥鼻亭神事亦有庳爲有鼻云】麓狀三級【在舜廟前蕭韶峯之東北無爲觀後相去十餘里古有道之士作之以棲息】修眞四壇【第一壇乃第一麓林上有茜艸長丈餘如虎須古人鏈丹之地鐵臼鐺釡猶存第二壇乃第二麓狀有淸池東流上有鐵臼鐵磬觀其文云齊永明五年四月五日國主爲一切舎識造鉄磬十二枚第三壇上有石狀筀竹圍大者幾二尺第四壇有石盆水流不竭】九井【在九疑山世傳何侯采藥九疑山錬丹於此汲一井而八井皆動】窊樽【在城中報防寺之西元結集云道州城外左湖東二十步有小石山山巓有窊穴可以爲樽乃爲亭樽上○元結詩巉巉小山石峯載窊亭窊石堪爲樽狀類不可名】五如石【在下津門之外江之北左如旋龍右如驚鴻前如飲虎後如怒坐於石巓如乘靈槎亦元結名之】初尞石【在州子城西開圥寺前江中王安中謫居每乘舟往坐其上有刻字】祠廟舜祠【在舜峯下】濓溪祠【魏華父記營道之西十八里爲濓之源又東流二十里爲濓溪保左曰龍山右曰豸則故居之寔也】名宦裴虯【爲刺史歐陽永叔集古錄怡亭防尾稱虯爲道州刺史蓋亭銘裴虯所撰】徐履道【元結道州刺史記天下太平方千里之內生植齒類刺史能存亾休戚之天下丘興方千里之內能得黎庶能援患難在刺史耳凢刺史若無文武才略若不淸亷肅下若不明惠公直則一州生類皆受其害於戱自至此州見井邑丘墟生民幾盡試問其故不覺涕下前政刺史或有貪猥惛弱不分是非但以衣服飲食爲事數年之間蒼生防以私欲侵奪兼之公家馳迫非姦惡彊富殆無存者問之耆老前後刺史能卹養貧弱専守法令有徐公履道李公廙而已徧問諸公善或不及徐李二公惡有不堪說者故爲此記與刺史作戒自置州已來諸公攺授遷絀年月則舊記存焉】李廙【詳見上徐履道注】元結【本傳結爲刺史搜攪山水佳處被之詩歌由是此邦山水甲天下又奏免百姓所負租稅十三萬八千餘緍○容齋三筆元結爲刺史作舂陵行又作賊退示官吏一篇杜甫覽結二詩亦志之曰今盜賊未息知民疾苦得結軰十數公落落然參錯天下爲邦伯萬物吐气天下少安可待矣】陽城【城至道州治民如治家不以簿書介意課當上考功成自書曰撫字心勞摧科政拙考下下】薛伯髙【唐元和七年由刑部郎爲州刺史遷州學於城西桞宗元爲記】皇朝冦凖【景徳間與畢士安同相以謀廢丁謂事泄出知州未幾貶道州司馬公之謫此也百姓兢荷土木爲廨捨守土者以聞遂有海康之行】人物李郃【太和元年擢進士第一崔郾爲坐主或謂卽與劉蕡同應賢良方正科者】何堅【韓愈送何堅序何與韓同姓爲近堅以進士舉於吾爲同業其在太學也吾爲博士堅爲生生與博士爲同道其識堅也十年爲故人同姓而近也同業也同道也故人也於其志不得願而歸其可以無言耶堅道州人道之守陽公也道於湖南爲屬州陽公賢也堅爲民堅又賢也湖南得道爲屬道得堅爲民堅歸倡其州之父老子弟服陽公之令道亦倡其縣與其比州服陽公之令吾聞鳥有鳯者常出於有道之國當漢時黃霸爲頴川守是鳥實集而鳴焉若史可信堅歸吾將賀其見鳯而聞其鳴也已】皇朝周頥【始名惇實攺避舊諱年十五偕母往京師依舅家居用舅氏向思補將作監簿調洪州分寧縣主簿南安軍司理郴州郴縣令桂陽令又知洪州南昌縣合州判官防州通判永州通判遷駕部郎受廣東運判就轉虞部郎提刑以疾求南康上印分司南京卜居九江廬山名曰濓溪書堂江州先生初往京師不知其師誰也年未不惑已爲二程師先生有通書四十章舊無太極圖程氏本有之在通書之後或曰傳於穆修修先天圖於種放放傳於希夷先生陳摶此殆其學之一師也通書有章其篇目則後人爲之五峯胡公宏爲序焉】題詠粲粲元道州【杜甫和元使君舂陵行雲遭亂髮盡白轉衰病相嬰沈綿盜賊際狼狽江漢行嘆時藥力薄爲客羸瘵成吾人詩家秀采世上名云云前聖畏後生觀乎舂陵作歘見俊哲情復覽賊退篇結也實國楨賈誼昔流慟匡衡嘗引經道州憂黎庶詞气浩縱橫兩章對秋月一字偕華星致君唐虞際純朴憶大庭何時降璽書用爾爲丹靑獄訟久衰息豈惟偃甲兵淒惻念誅求薄斂近休明乃知正人意不茍飛長纓涼颷振南嶽之子寵若驚色沮金印大興含滄溟淸我多長卿病日夕思朝廷肺枯渴太甚漂泊公孫城呼兒具紙筆隱幾臨軒楹作詩呻吟內墨淡字欹傾感彼危苦詞庶幾知者聽】肅肅秩初筵【杜甫湘江餞裴道州詩白日照舟師朱旂散廣川羣公餞南伯云云】朝飡是艸根【元結舂陵行詩舟小經亂亡遺人實困疲大鄕無十家大族今單羸云雲暮食乃木皮】隼旟辭瀟水【劉禹錫送李防一麾出營陽惠彼蚩蚩民云云居者皆涕零】路入畫屏中【呂溫道州途中詩秋桂佳山水營陽舊日同經途防不暇遇境說難窮疊嶂靑時合澄湘漫處空舟移明鏡裏云雲巖壑千家接松蘿一徑通漁燈生漂渺犬吠隔瓏戱鳥畱餘翠幽花恡晚紅光翻沙瀬日香散橘園風信美非吾土分憂屬賤躬守愚資地僻防隠望年丰且保心能靜那求政必工課始如免戾歸養洛城東】余昔軔於蒼梧【屈原離騷經曰云云歷沅湘以南徵兮就重華而陳詞】登九疑兮望靑川【李白悲淸秋賦云云見三湘之潺湲】

四六【乃眷舂陵瀟湘名邦𨿽云地僻

山近九水實鄰炎嶠濓溪遺俗尢幸民淳

俗同五嶺乃眷蒼梧之野

弔靈均於湘水

民貧而土地希入爰分左竹之符

叫虞舜於蒼梧

俗悍而蠻獠雜居陽誎議字民之政此意可稽

郡臨瀟水居多蠻徼之民周濂溪毓秀之鄕斯文有賴

地近嶺隅漸有炎荒之象撫字心勞寧愧當時之陽子

豈特矮民猶誦陽公之徳品題句妙重逢今代之漫郎

抑令黎庶能知元子之憂】

方輿勝覽卷二十四﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷二十五

宋祝穆撰

郴州【郴縣桂陽宜章永興資興桂東】

建置沿革【禹貢荊州之域翼軫之分野春秋戰國屬楚秦屬長沙郡項羽徙義帝於長沙都郴卽此地也漢髙祖屬荊州三國吳屬分荊州以湘水爲界長沙江夏桂陽以東屬吳晉屬江州又屬湘州隋廢桂陽立郴州因漢縣名也唐攺桂陽郡復爲郴州國朝因之中興領縣四寕宗朝以溪峒擾攘創資興桂東兩縣今領縣六治郴縣】

事要郡名郴陽【見沿革注】郴江風俗淸淑之气蜿蟺扶輿【韓愈送廖道士序五嶽於中州衡山最逺南方之山巍然髙而大者以百數獨衡山爲宗最逺而獨爲宗其神必靈衡之南八九百里地益髙山益峻水淸而益駛其最髙而橫絕南北者嶺郴之爲州在嶺之上測其髙下得三之二焉中州淸淑之气於是焉窮气之所窮盛而不過必蜿蟺扶輿磅礡而鬰積衡山之神旣靈而郴之爲州又當中州淸淑之气蜿蟺扶輿磅礡而鬰積其水土之所生神气之所感白金水銀丹砂石英鐘乳橘柚之包竹箭之美千尋之名材不能獨當奇也意必有魁奇忠信材徳之民生其間而吾又未見也其母乃迷惑溺沒於老佛之學而不出耶廖師郴民而學於衡山气專而容寂多藝而善遊豈吾所謂魁奇而迷溺者耶廖師善知人若不在其身必在其所與遊訪之而不吾告何也於其別申以問之】必有才徳生其間【見上】民俗願朴而勁【朱作潛社壇記】風俗脆薄【許荊傳郡濵南州云云】人才之盛【李若谷郴江後序悼楚懷之徙嘉唐相之節敍三賢之政績紀三仙之功行○吳仲權弔古賦蠟屐東山誦劉公之忠擊楫北湖味韓子之窮】形勝古桂陽郡【張浮休百詠詩序云云在湘之東南五六百里其地皆山谷實嶺之北麓也當五嶺未開之時郴爲南方極逺之地今南有廣西有桂廣桂猶善部則郴可知】西接九疑【圖經云楚漢上游南接五嶺雲云東南距湖北距衡山】控扼交廣【阮閱休防云云襟帶湖湘】爲湘楚上防【郡守淩伯裕作郴江集序郴云云】在海嶠之北【練亨甫靈壽山記云郴環山而州云云衡湘之南】州在百重山之內【張浮休南遷錄】實嶺麓斗僻之地【吳仲雍記郴古郡也而云云】南直五嶺之衝【陳純夫州學記北瞻衡嶽之秀云云】鉤扶景象【郴江續集序若昔社艸堂韓昌黎筆端有神云云而郴江殆無遺賞】自唐以山水名天下【郴江前集序云云】山川馬嶺山【在郴縣東北七里舊名牛皮山又名蘇仙山輿地誌昔有仙人蘇耽入山學道其母往闖之見其乘白馬飄然故又謂之白馬嶺其上有壇】黃岑山【在郴縣南三十六里卽五嶺之一或云卽其田嶺】五蓋山【在郴縣東西六十里湘中記山有五峯如蓋鄕人每嵗占雪占丰年云五蓋雪普米賤如土雪若不均米貴如銀】萬壽山【在郴縣南郡國志山有靈壽杖漢平帝賜孔光靈壽杖出於此又有冷暖二泉】黃相山【在郴縣東南九里○閻孝忠詩東帶連山接五羊西分郴水下三湘路人到此休南去嶺外千峯盡瘴鄕】耒山【在桂陽縣南十里四面孤絕】兜率山【在郴縣資興寨旁有石像如僧十八】北湖【在縣西北隅城門外灌田項余韓愈云航北湖之空明卽此】程鄕溪【輿地廣記在郴縣之程鄕首置官醖於山下名曰程酒同酃酒焉】陷池【在郴縣北二十里又名陷浦相傳昔有萬氏居此一旦雷全家皆陷故以爲名】郴水【過郡城一里始勝舟又北行四十五里至鯉園步江口合東江始爲大郴江入米水方有水程】桂水【在郴縣西南○杜甫詩飄飄桂水遊】井泉橘井【在蘇仙故宅卽今開利寺傳云仙君將去世謂母潘曰明年郡有災民大疫母取橘葉井水飲之如期疫果作郡人憶前言競詣飲飲下咽而愈日起百餘人以故爭持錢敬謝潘○元結詩靈橘無根井有泉世間如夢又千年鄕關不見重歸鶴姓字今爲第幾仙風冷露壇人悄悄地閒荒徑艸綿綿如何躡得蘇君迹白日霓旌擁上天○沈彬詩眼穿林罅見彬州井裏相逢側局楸味道不來閒處坐勞生更欲幾時休蘇仙宅古煙霞老義帝墳荒艸木愁千古是非無處問夕陽西下水東流】潮井【在黃岑山上一日三湧】三翁井【郴縣土富山有銀井人鑿之轉深忽見三老翁授之以杖悉是銀故名】圓泉【郡誌在州南二十里張浮休永慶寺記云世傳陸羽著茶經定水品張又新益水品爲二十而丨丨第十八然永慶寺今易爲州學在城內不能半里或以爲卽防勝寺】劍泉【在城內康防坊石罅間泉躍而出世傳項將英布卓劍處因成泉】燕泉【在城西燕來時泉生去時泉涸折彥質居郴時剪茅爲亭今廢牛彘防飲其中】熱泉【在桂陽東百里其沸如湯】堂閣淸淑堂【在州宅○阮美成詩三仙一相有遺風淸淑誰言到此窮寄語郴陽忠信士得名端合謝韓公】覽秀閣【在倅防】道觀蘇仙觀【在郡子城東門外卽漢蘇耽故宅紹興封衝素普應眞人觀名集靈】成仙觀【在郡子城外北後漢有成武丁者屍假而卒武丁岡今以其居爲成仙觀】露仙觀【在子城外南王眞人諱錫爲郡衙校唐咸通間甘露防於所居竹木葉上眞人食之遂仙】古迹義帝都【按史記義帝乃楚懷王孫心項羽陽尊爲義帝後項羽徙義帝於長沙都郴有陵在城內明倫坊】窊尊石【在江畔張浮休有刻銘】石羊【在城南五里巨冡峣然前有石如羊】名宦楊璆【前漢時人築州城】衛颯【後漢循吏傳序舉天下郡國歷三百餘年才得十二人桂陽幸有其三河內丨丨南陽茨充防稽許荊皆以桂陽政得名】茨充【代颯爲桂陽教民種植桑柘蔴紵】許荊【爲設防紀婚姻制度】李郴州【韓愈有李郴州祈詩雲乞雨女郎魂炰羞潔且繁廟開鼯鼠叫神防越巫言旱气期銷蕩陰官想駿奔行防五馬入蕭颯已隨軒】皇朝周頥【爲郴令移桂陽令】唐介【以言事謫監酒】張舜民【自號浮休謫監酒稅】人物孟琯【韓愈序云今年秋見孟氏子琯於郴手其文一編甚鉅】名賢陳瓘【謫居】秦觀【以黨籍安置】陳師【以言事謫】題詠郴州頗涼冷【杜甫送舅氏詩云云橘井尙淒淸】風起三湘浪【桞宗元和楊尙書郴州登樓詩遊鱗出陷浦唳鶴繞仙岑云云云生萬里陰】石路九疑深【戴叔倫過郴州詩云地盡江南戍山分桂北林火雲三月合云云暗谷隨風過危橋共鳥尋羇魂愁似絕不復待猿吟】城頭鶴立處【桞宗元和楊侍郎郴州紀事詩旌節下朝臺分圭從此回云云蘇耽傳耽化爲鶴立城東北隅驛樹鳯棲來圖經有�鳯防於庭隅】莎城百粵北【張籍送嚴大夫之郴詩旌斾過湘潭幽奇得徧探云云行路九疑南有地多生桂無時不養蠶聽歌難辧曲風俗自相諳】山作劍攢江防鏡【韓愈郴江詩云云扁舟斗轉疾於飛回頭笑向張公子終日思歸今日歸】千峯險似三川峽【阮美成詩云雲一水聲如八月潮】

四六【惟郴古郡眷惟楚望乃眷郴江眷惟斗�號楚上游孰若郴邦實居嶺麓頗帶煙嵐惟郴江之名郡橘暗蘇仙之井郴素稱於姱俗實湘楚之上防苔荒義帝之碑地新控於賊巢序考韓公鐘扶輿淸淑之气桂林池近𨿽當五嶺之衝詩形杜老有淒淸涼冷之風橘井淒淸幸據三湘之上來綰縣章勉繼周濓溪之政卑棲酒正永懷唐禦史之風】

永州【零陵祈陽東安】

建置沿革【禹貢荊州之域楚地翼軫之分野春秋戰國屬楚秦屬長沙郡漢武分置零陵郡屬荊州蜀先主旣得益州乃分荊州之湘水爲界長沙江夏桂陽以東屬吳南郡零陵武陵以西屬蜀及闗羽敗零陵屬吳孫皓分零陵南部爲始安郡分北部爲邵陵郡晉穆帝分零陵立營陽郡南齊爲零陵郡隋置永州唐復爲永州五季後周時我藝祖皇帝以勝敵雋功加永州防禦使開祉發祥實由此邦有若漢之沛唐之晉陽也今領縣三治零陵】

事要郡名零陵二水【桞宗元湘口館記瀟湘二水所防也州因二水而名永】三吾【浯溪唐亭峿臺皆元結命名】風俗參百粵之俗【桞集瀟湘云云又謝表地極三湘俗參百粵左衽居椎髻之半可懇乃石田之餘】其人鬼且禨【桞宗元息壤記居楚越間云云又曰惟是南楚風浮俗鬼】舉棹則有些聲【栁拱辰風土記云云如楚詞之些助語也】歌則有欸乃聲【同上云云欸乃郎所以發歌桞宗元西巖詩亦用之今樵夫野老之歌猶有此聲】遊觀之佳麗【見後桞宗元所作南池記】形勝北接衡嶽【舊經南接九疑云云】面傃瀟湘【周中行撰元結祠堂記背負九疑云云】古泉陵一縣地【零陵志隋置永州之後割營道永陽置道州馮乘爲賀州又析湘源灌陽二縣爲全州存者惟零陵祈陽爾本朝𨿽析零陵增置東安爲三縣然大要不過云云】九疑之麓【桞宗元新堂記永州實云云】山水奇秀【倪均題浯溪序云云】土產異蛇【桞宗元捕蛇說永州之野產丨丨黒質白章觸艸木盡死以囓人無禦之者然得之以爲餌可以已大風其始太醫以王命聚之歲賦其二募有能捕之者當其租入有蔣氏者專其利三世矣問之則曰吾祖死於是吾父死於是今吾嗣爲之幾死者屢矣餘悲之曰若毒之乎余將告於蒞事者更若役復若賦則何如蔣氏大戚汪然出涕曰君將哀而生之乎則吾斯役之不幸未若復吾賦不幸之甚也又安敢毒耶余聞而愈悲孔子曰苛政猛於虎也孰知賦斂之毒有甚於是蛇者乎故爲之說以俟觀人風者得焉】香茅【山川記永之野有丨丨芬馥數里貢以縮酒蓋禹貢荊州所貢而楚苞茅不入卽此】零香【生湘源】石磬【產零陵】石屏【出祁陽】山川永山【在零陵縣南九十里州因山以名】西山【在州西瀟江之外桞宗元愛其勝槪有西山宴遊記云攀援而登箕距而遨則凡數州之土壤皆在祍席之下○桞子詩云漁翁夜傍西巖宿曉汲淸湘燃楚竹煙銷日黯不見人欸乃一聲山水緑】九疑山【零陵郡之望山元結云方二千里四州各近一隅】小石山【桞記有積石無土壤而生嘉樹美箭】香陵山【在零陵縣東數里】石角山【在州東北十里○桞詩石角恣出步長鳥遂遐徵磴回茂樹斷景晏寒川明】洞庭山【謝元暉送零陵內史範云詩洞庭張樂地瀟湘帝子防】石鷰山【唐仰雍湘中記零陵有石燕得風雨則飛翔風雨止則還爲石】朝陽巖【在零陵南二里下臨瀟湘舊經道州刺史元結曽維舟山下以地髙而東向遂名朝陽有記猶存○元結詩丨丨丨下湘水深朝陽洞口寒泉淸零陵徒有先賢傳水石爲娛安可羨○桞宗元詩髙巖瞰淸江幽窟潛神蛟開曠延陽景回薄攢林稍○黃魯直遊朝陽洞云徘水濵久之有白雲出洞中散漫洞口咫尺不相見詩云嵌竇響笙磬洞中出寒泉同遊四五客拂石弄潺湲俄頃生白雲似欲駕我仙○又作欸乃曲云千里楓林煙深無朝無暮有猿吟停橈靜得曲中意好是雲山韶濩音○張魏公徳逺詩路幽遲晚日巖古挹流湘○杜陵有歌云朝陽巖下瀟水深朝陽洞中寒泉淸零陵城郭夾瀟岸巖洞幽奇當郡城荒蕪自古人不見零陵徒有先賢傳水石爲娯安可忘長歌一曲畱相勸】澹巖【在零陵南二十五里巖有二門中有澹山寺樓殿屋室隱隙鏬中𨿽風雨不能及四顧石壁削成萬仭傍有石竅古今莫測其逺近目下者有長往之意○大中張顥記云出乎天巧盤伏於兩江之間其形如其勢如龍周回二里中有巖竇可容萬夫古有老人處其下以澹氏稱因爲此山之名秦有周君貞寔避焚坑之禍隱於此石牀石井猶存唐興有僧到巖下坐盤石敷演法華眞常妙理見二蠎各長數十尺盤於前師曰若受吾訓當釋汝形頃化雙狐能飛鳴名曰訓狐師居巖中凡五十年○黃魯直詩去城二十五里近與天隔盡俗子塵春鼃秋蠅不到耳夏涼冬暖總宜人巖中淸磬僧定起洞口緑樹仙家春惜哉次山世味顯不得雄文鑱翠瑉又詩云澹山澹氏人安在徴君避秦亦不歸石門竹徑幾時有翠防瓊室至今疑洞中明潔坐十客亦可呼樂舞翠衣閬州城南果何似永州城南天下稀】桞巖【在瀟水西五里零陵宰主淮記零陵人世傳有巖在愚溪之右桞司馬嘗遊焉旣而失所在今乃得於荒谷中】東巖【在州治東子城外舊有湍流相傳牧守流觴此水】華嚴巖【在城南唐爲石門精空防法華寺南隅崖下○桞宗元詩稍疑地脈斷倐若天梯往】火星巖【在州西江外巨竹髙修古木樛曲地勝景淸爲零陵最奇絕處】暗巖【去澹巖三里必秉燭乃可入其間廣袤可容數萬人】丹崖【在州南百里零陵隴下石色如丹唐永防中有隴水令唐莭去官家於崖下自稱丹崖翁元結刺道州路出崖下見節甚重之因爲作宅刻銘曰磳磳丹崖其下誰家門前斷舟籬上釣車不知幾峯爲其西墉竹出石磴泉飛戶中】石鏡【在中興崖石之側有劉願石鏡序曰以水澤之其光燦然江山之盤紆艸木之榮悴皆不可得而遁也】息壤【在零陵縣南故龍宮寺中狀若鴟吻色若靑石自地出尺餘寺之初興夷之益髙人不敢犯子厚以爲息壤所以堙洪水事非經見因爲記以辧之】浯溪【在祁陽縣南五里流入湘江水淸石峻唐上元中容管經略使元結家焉結作大唐中興頌顏眞卿大書刻於此崖結又爲峿防唐亭石室諸銘○陳衍題浯溪圖云元氏始命之意因水以爲浯溪因山以爲吾山作屋以爲吾亭三吾之稱我所自也制字從水從山與廣我所命也三者之自皆自吾焉我所擅而有也○元結大唐中興頌並序天寶十四年安祿山陷洛陽明年陷長安天子幸蜀太子卽位於靈武明年皇帝移軍鳯翔其年復兩京上皇還京師於戱前代帝王有盛徳大業者必見於歌頌若令歌頌大業刻之金石非老於文學其誰宜爲頌曰噫嘻前朝孽臣姦驕爲昏爲妖邊將騁兵毒亂國經羣生失寕大駕南巡百僚竄身奉賊稱臣天將昌唐繄睨我皇匹馬北方獨立一呼千麾萬旟戎卒前駈我師其東儲皇撫戎蕩攘羣凶克復指期曽不逾時有國無之事有至難宗廟再安二聖重歡地辟天開蠲除妖炎瑞慶大來凶徒逆儔防濡天休死生堪羞功勞位尊忠烈名存澤流子孫盛徳之興山髙日升萬福是膺能令大君聲容沄沄不在斯文湘江東西中直浯溪石崖大齊可磨可鐫刋此頌焉何千萬年○黃魯直讀中興頌詩春風吹船著浯溪扶藜上讀中興碑平生半世防墨本摩挲石刻鬢成絲明皇不作苞桑計顚倒四海由祿兒九廟不守乘輿西萬官奔竄鳥擇棲南內淒涼幾茍活髙將軍去事尢危臣結春秋二三防臣甫杜防再拜詩安和忠臣痛至骨世上但賞瓊琚詞同來野僧六七軰亦有文士相追隨斷崖蒼蘚對立久凍雨爲洗前朝悲○張文潛詩玉環妖血無人埽漁陽馬厭長安艸潼闗戰骨髙於山萬里君王蜀中老金戈鉄馬從西來郭公凜凜英雄才舉旗爲風偃爲雨灑埽九廟無塵埃元功髙名誰與紀風雅不繼騷人死水部胸中星斗文太師筆下蛟龍字天遣二子傳將來髙山百丈磨蒼崖誰持此碑入我室使我一見昏眸開百年興廢增嘆慨當時數子今焉在君不見荒涼浯水棄不収時有遊人打碑賣○米元章詩胡羯自千紀唐綱竟不維可憐徳業淺有愧此碑辭○張安國詩綉繃兒啼思塞酥重牀燎香駈羣胡黃裙錦襪無尋處一夜驚眠搖帳柱朔方天子神爲謀三郎歸來長慶樓樓前拜舞作奇祟中興之功不贖罪日光玉潔十丈碑蛟龍盤拏與天齊北望神京淚雙落只今何人老文學○潘大臨詩公泛浯溪春水船系船啼鳥靑崖邊次山作頌今幾年當時治亂春風前明皇聰明眞晚謬乾坤付與歌奴手骨肉何傷九廟焚蜀山騎騾不回首天下寕知再有唐皇帝紫袍迎上皇神器倉皇吾敢惜兒不終孝聽五郎父子幾何不豺虎君臣寕能責胡虜南內淒涼誰得知人間稱家作端午平生不識顏眞卿去年不答髙將軍老來讀碑淚沾臆公詩與碑當並行不賞邊功寕有許不殺奏章猶未語雨淋日炙字未訛千秋萬歲所鑑多○王叔瞻詩蜀日旣衰洛日亾前星靈武騰光芒元功百戰兩京復萬里呵瞞歸故鄕干戈紛紛徧四海浯碑已立湘江旁太師艱難喜粗定作此大字龍鸞翔紙摹縑塌四百載家家傳寶逾琳瑯唐文中世未變古燕許偶儷爲班揚次山之文可也簡此頌未追周魯商祿山滔天等窮澆春秋之法誅無將騁兵二字斥邊將此語豈足懲姦彊末篇三章頗辭費筆力不復能鏗鏘磨崖勒銘亦何有反復自贊乃爾詳向來各人過許與舉世附和無雌黃淮西僕碑無墨客惜哉不得逢鐘王○範至能云頌者美盛徳之形容以其成功告於神明者也商周魯之遺篇可以槪見今次山乃以魯史筆法婉辭含譏蓋之而彰後來詞人復發明呈露則磨崖之碑乃一罪案何頌之有竊以爲未安題五十六字刻之石傍與來者共商略之云三頌遺音和者希丰容寕有刺譏辭絕憐元子春秋法卻寓唐家淸廟詩歌詠當諧琴摶拊防書自管壁瑕疵紛紛健筆剛題破從此磨崖不是碑○趙汝鐺詩蒼崖挿浯溪淸漲濕元頌費墨今屋髙千年此安用鯨翻天寶末云滃朔方眾還都寕上皇嗚咽抱余痛兩宮重宴樂萬國盡朝貢當時紀成功小雅見微諷顏公發勁畫金玉相錯綜我於碑刻間眾羽得孤鳯艱危人物難忠烈鬼神重摹取掛野堂英風凜生棟】愚溪【在州西一里○桞宗元丨丨詩序灌水之陽有溪焉東流入於瀟水或曰冉氏嘗居也故姓是溪爲冉溪或曰可以染也名之以其能故謂之染溪余以愚觸罪謫瀟水上愛是溪入二三里得其尢絕者家焉古有愚公谷今余家是溪而名莫能定土之居者猶斷斷然不可以不更也故更之爲愚溪愚溪之上買小丘爲愚丘自愚丘東北行六十步得泉焉又買居之爲愚泉愚泉凡六穴皆出山下平地蓋上出也合流屈曲而南爲愚溝遂負土累石塞其隘爲愚池愚池之東爲愚堂其南爲愚亭池之中爲愚島嘉木異石錯置皆山水之奇者以余故咸以愚辱焉夫水智者樂也今是溪獨見辱於愚何哉蓋其流甚下不可以漑灌又峻急多坻石大舟不可入也幽邃淺狹蛟龍不屑不能興雲無以利世而適類於余然則𨿽辱而愚之可也武子邦無道則愚智而爲愚者也顏子終日不違如愚睿而爲愚者也皆不得爲眞愚今余遭有道而違於理悖於事故凡爲愚莫我若也夫然則天下莫能爭是溪於得專而名焉溪𨿽莫利於世而善鑑萬類淸瑩秀澈鏘鳴金石能使愚者喜笑眷慕樂而不能去也余𨿽不合於俗亦頗以文墨自慰潄滌萬物牢籠百態而無所避之以愚辭歌愚溪則茫然而不違昏然而同歸超鴻蒙混希夷寂寥而莫我知也於是作八愚詩紀於溪石上】髙溪【在州北九十里有唐叟者世居溪上干徳中忽厭喧雜謂諸子曰吾船居矣生涯瀟然往來垂釣伏臘暫歸受子孫謁見如此累年】黃溪【在州北九十里桞子厚記有云環永之治其間多名山水而丨丨最善】南池【在子城外○桞宗元陪崔使君燕丨丨序零陵城南環以羣山延以林麓其崖谷之委防則然爲池灣然爲溪其上多楓柟竹箭哀鳴之禽其下多芡芰蒲蕖騰波之魚韜防太虛澹灔裏閭誠防觀之佳麗者已崔公旣來其政寛以肆其風和以亷旣樂其人又樂其身於暮之春徴賢合姻登舟於玆水之濵連山倒垂萬象在下浮空泛景蕩若爲外橫碧落以中貫陵太虛而徑度羽觴飛翔匏竹激越熈然而歌婆然而舞持頥而笑瞪目而倨不知日之將暮則於向之物者可謂無負矣昔之人知樂之不可常防之不可必也當歡而悲者有之況公之理行宜去受厚錫而席之賢者率皆在官澤方將脫鱗介生羽翮夫豈趦趄湘中爲顦顇客耶余旣萎廢於世常得與是山水爲伍而悼玆防之不可再也故志之】瀟水【去零陵縣三十步源出九疑山至永與湘水合】湘水【在零陵北十五里其源自全來永與瀟水合】堂館新堂【舊在九疑山之麓今在郡治唐太守韋宙立○桞宗元記公之蠲濁而流淸豈不欲廢貪而立亷公之居髙而望逺豈不欲家撫而戶曉然則韋公之立是堂豈獨艸木土石水泉之適山原林麓之觀歟】康功堂【在倅防○胡明仲詩政拙催科永陵守寔賴賢僚相可否邦人復嗣海沂歌倉廩𨿽空閭裏有又酒闌四壁讀前碑吏隱猶勝五馬隨千古濓溪周別駕一篇淸獻錦江詩】臨瀟館【在州西江山奇秀浮梁直其下漁村蕭寺上下映帶唐韋宙以碧湘名之】美蕖館【在東湖之上卽南池唐刺史李衢建今爲館範忠宣嘗家於此其旁有思範堂張敬夫書】亭軒萬石亭【在子城北○栁宗元記禦史中丞淸河崔公來蒞永州間日登城北墉臨於荒野藂翳之隙見怪石特出度其下必有殊勝步自西門以求其墟伐竹披奧欹側以入綿谷跨溪皆大石林立渙若奔云錯若置棊怒者虎闘企者鳥厲抉其穴則鼻口相呀捜其根則蹄股交峙環行愕目疑若摶噬於是刳辟朽壤剪焚榛薉決溝澮導伏流散爲疏林洄爲淸池寥豁渟若造物者始判淸濁效奇於玆地非人力也乃立遊亭以宅厥中直亭之西石若掖分可以眺望其上靑壁斗絕沈於淵潭莫究其極自下而望則合爲千纉巒與山無窮明日州邑耋老雜然而至曰吾儕生是州藝是野眉龎齒鯢未嘗知此豈天墜地出設玆神物以彰我公之徳歟旣賀而請名公曰是石之不可知也以其多而命之曰丨丨丨耋老又言曰懿夫公之名號也豈專狀物而已哉公嘗六爲二千石旣盈其然而有道之士咸恨公之嘉績未洽於人敢頌休聲祝公於明神漢之三公秩號萬石我公之徳宜受玆錫漢有禮臣惟萬石君我公之化始於閨門道合於古祐之自天野夫獻辭公壽萬年宗元嘗以牋奏尙書敢專筆削以附零陵故事】三亭【桞宗元記河東薛存義來蒞零陵宿蠧藏姦披露首服然未嘗以劇自橈山水魚鳥之樂澹然自若也縣東有山麓泉出石中乃作丨丨陟防晦明髙者冠山巓下者俯淸池遊息具於是】西亭【在零陵縣東山法華寺栁宗元有畱題】雙鳯亭【郡守彭合建學有異石伏壤間其上成文滌視之若羽而駢飛者蓋鳯之形記云鳯文物也永之士將以文鳴歟】玩鷗亭【在州西汪彥章謫居日建自爲記曰客有過而問焉者曰子之鷗信可玩乎余曰我與物同見於天地之間者以形而我之知物物之知我者以心使吾心有以勝物則李廣之石可使爲虎使吾爲物所勝則樂令之弓亦能爲蛇是二者無情之木石也徒以人心之故使之若出於有情如此茍吾心反如木石而無所示焉則鷗莫得而闗矣何爲而不可玩哉】西軒【在龍興寺桞宗元辟下瞰大江】花月樓【在州前雄冠一州】古迹秦馳道【在零陵東八十里闊五丈餘類今之河道兩岸如削夷險一致始皇命天下修道以備遊幸卽此也】懷素堂【在州東五里相傳唐僧懷素嘗於此艸書有墨池筆塜在其側】漫郎宅【在浯溪上○曹輔詩峿臺倚溪云唐亭枕溪石水石競奇麗中有丨丨丨】畢方之怪【桞宗元逐畢方文云永州元和七年夏多火炎人無安處老弱燔死晨不防暝不燭皆列坐屋上左右視蓋類物之爲者訛言相驚云有怪鳥莫實其狀山海經云章義之山有鳥如鶴一足赤文白喙其名曰畢方見則其邑有譌火若今火者其可謂譌歟而人有以鳥傳其畢方歟遂命邑中狀而圖之禳而磔之爲之文而逐之云郁収孽暴兮混合恢臺民气不舒兮僵路顚頺又云祝融悔禍兮回祿屏气太陰弛威兮冥行事】螭室【桞宗元云零陵城西有蛟室於江法曺史唐登浴其涯螭牽以入作愬螭文投之江】名宦召信臣【爲守】龍述【字伯髙馬援戒其兄子曰龍伯髙端厚周謹願汝曹效之後爲零陵太守】桞宗元【河東人正元間爲監察禦史裏行王叔文韋執誼得政引與計事擢禮部員外郎叔文敗貶永州司馬】薛存義【爲守】韋宙【爲刺史州負嶺轉餉艱險每饑人輒莩死宙始築常平倉収糴羨余以濟】皇朝周頥【治平爲倅嘗著拙賦今倅防有拙堂取此以名南軒作州學祠記曰本朝文忠宣公範內翰公鄒侍郎公皆建祠於學宮矣惟先生嘗倅此州遂卽殿宇東偏辟祠】胡安國【紹興間知永州】胡寅【紹興八年以徽制知十年再知】楊萬里【爲零陵城建誠齋紹熈賜宸翰】人物蔣琬【零陵湘鄕人爲蜀丞相】黃蓋【零陵泉陵人也仕蜀赤壁之役建防火攻領武陵太守】元結【後魏常山王十五代孫少居商余山稱元子避時入猗浪洞稱猗瑯子後居瀼濱自稱浪士天寶十二載舉進士第禮部侍郎楊浚見其文曰一第混子耳有司得子是賴時人謂浪者亦漫爲官遂呼漫郎及家樊上漫遂顯廣徳元年拜道州刺史喜浯溪因家焉】名賢皇朝蘇軾【自昌化徙永州】蘇轍【自雷循徙永州】黃庭堅【謫宜州道過永州畱連月】邢恕【謫永州丞相劉莘老有答恕書云永州佳處第往以俟休復】張浚【謫居】方疇【字耕道以上書得罪謫居永州作困齋張南軒記】題詠寓居湘岸四無鄰【桞宗元詩云云世网難嬰毎日珍】靑玻璃盆挿千岑【黃魯直慈氏閣詩云雲湘水水淸無古今何處拭目窮表裏太平飛閣暫登臨】

四六【眷玆二水地連楚越地極三湘文士辱臨冠於三湘水合瀟湘俗參百粵地望增重況二水之名邦濫承分虎之恩矧是永陽之古郡乃九疑之支麓方軫捕蛇之念寔惟平楚之中流山靈因桞子之詩今猶晶采濓溪夫子嘗因半刺以拜官石崖有元郎之頌誰不品題山谷老人亦泛扁舟而懷古讀子厚之文當念斯民之重斂勒次山之頌更觀今日之中興】

【願屬鈞陶益見容我等之數百軰待防勲業當爲刻中興之第二碑】

方輿勝覽卷二十五

欽定四庫全書

方輿勝覽卷二十六

宋祝穆撰

寶慶府【邵陽新化】

建置沿革【禹貢荊州之域於辰在巳楚之分野春秋戰國屬楚秦爲長沙郡漢爲昭陵縣屬長沙國東漢屬長沙零陵二郡漢又攺昭陵縣爲昭陽縣吳立邵陵郡屬荊州卽今郡是也晉武攺昭陽曰邵陽縣隋廢郡地屬潭州唐置南梁州攺爲邵州皇朝乾徳間陞爲中州以理宗潛藩陞寶慶府領縣二治卲陽】

事要郡名邵陽邵陵【並見沿革】澬川風俗其人尙气而貴信【邵陽郡誌序曰云云喜直而惡欺節儉而不奢朴直而不恌】其水宜稻【呂稽中丰年堂記】其陸饒黍稷麻麥【同上記】形勝東距洞庭【郡誌】西連五嶺【同上東南據衡山南接蒼梧云云】據三湘上游【僧希白開元寺塔記接九疑之形勢丨丨丨之丨丨土穰地靈實南楚之望也】爲湖嶺衝要【侯延慶修門記自熈寕中納梅山爲省地通道置驛而郡云云】控引溪蠻【任質言修城記云云盤錯百里】介於長沙零陵之間【郡誌序云云有唇齒輔車之勢】山川熊山【昔黃帝登丨丨意其此也】龍山【介於二邑之間秀峯四出上有龍池泉】梅山【與中攔寺相連】文仙山【在新化西二十里晉亭平修養之地上有三峯石壁峭絕半山之間有石室旁有龍池】靑山洞【在新化北蒼石環起奇怪萬狀】邵水【去郡一里】澬水【在新化縣東流入益陽】西湖【上有渚亭】井泉濓泉【在通道坊以周茂叔得名】亭台光風霽月【在郡治】望仙亭【在郡圃○歐陽識詩雲澬水西來兼邵水龍山橫騖際梅山】法華堂【在東山絕頂下瞰長江實卲陽勝槪】名宦周頥【治平五年以永倅來攝郡遷家於郡東郡學有祠○朱元晦記卲陽太守潘侯燾以書來曰郡學故有濓溪先生祠旣有以故府張九成之學爲出於先生也則亦祠以侑焉切惟先生之學實得孔孟不傳之緒以授二程先生而道以大明然自再傳之後則或僅得其髣髴或遂失其本眞而不可以若是班矣乃更辟堂東一室特祀先生以致區區尊嚴道統之意且爲之嘆曰先生之精立圖以示先生之蘊因圖以發而其所謂無極而太極者又一圖之綱領所以明夫道之未始有物而實爲萬物之根柢也夫豈以爲太極之上復有所謂無極者哉近世讀者不足以識此而或妄議之旣以爲先生病史氏之傳先生者乃增其語曰自無極而爲太極則又無所依據而重以病夫先生故嘗欲援故相蘇公請刋國史艸頭木腳之比以正其失而恨其力有所不逮也】張九成【字子韶號無垢先生紹興十年守是邦】人物胡曽【居邵之永成鄕有詠史詩一百首】名賢陳與義【號簡齋建炎初避地邵陽周氏之家長於詩後爲政】題詠水邊花气薫章服【朱慶余送邵州林使君詩軒車此去也逢時地屬湘南頗入詩一月計程那是逺中年出守未爲遲云云嶺上嵐光濕畫旗想得化行風土變州人應爲立生祠】驛路算程多是水【姚少監送人赴邵州詩詔書飛下五雲間才子分符不等閒雲云州圖管地少於山江頭斑竹應尋徧洞裏丹砂自采還淸靜化人人自理終朝無事更相闗】俗朴應無爭競人【張籍送林邵詩有云詞客南行寵命新瀟湘郡入曲江津山幽自足探微處云云郭外相連排殿閣市中多半用金銀知君不作家私計遷日還同到日貧】路在好山寜厭多【章子厚過石槽鋪詩瘴癘潛銷瑞气和梅峯千里潤煙蘿人逄雙堠𨿽云逺云云】人家迆邐見板屋【章子厚開梅山詩云云火耕磽確名畬田長藤釣酒跪而飲何物爽口鹽爲先】此地從來寒暑偏【張迪詩云云扇紈不曽遭棄捐】

四六【榮膺鳯綍旁連百粵𨿽曰小邦乃眷邵陽出守龍藩近控羣蠻有隆潛邸甲於楚地眷澬川之名邦接九疑之勝境地楚尾之餘封據楚國之上游據三國之上流壤接梅山之故境地少於山安得膏腴之可種恵綏民俗載觀侯度之賢道通於嶺當知寒暑之亦偏鎭撫峒蠻尢借使君之重念濓溪遊宦之邦當明道統粵從分虎昔特謂之偏州考朱子誨人之意則有記文爰自潛龍今有隆於此地】

全州【淸湘灌陽】

建置沿革【禹貢荊州之西境楚地翼軫之分野春秋戰國屬楚秦屬長沙郡漢屬長沙國洮陽縣屬焉卽今湘源武帝分置零陵縣卽今灌陽三國屬吳隋攺零陵郡爲永州五代晉髙祖時攺永州之湘源縣爲淸湘縣置全州割永之淸湘灌陽二縣焉皇朝因之今領縣二治淸湘縣】

事要郡名淸湘湘源風俗風俗儉陋【郡誌云云獄訟希簡】民訟甚簡【王元之云云兵賦甚鮮】不漁則樵【李之儀全州隱靜堂記淸湘間山深水闊可耕而廬者十無二三凡爲生云云土地風气𨿽與閩粵不同而生理則易】形勝南扺桂嶺【郡誌序】北爲湘水【栁開記云舟抵嶺下問其嶺之名卽分水嶺分水卽湘漓水也二水異流謂其東出海隅至此分南北而離也云雲南爲漓水】漢洮陽之地【寰宇記云云在湘江之西岸】介西嶺之下【王鞏休休亭記云云】當湖南窮處【淸湘郡誌】鄙於蠻防【陸濟撰郡守壁記郡云云而復當交廣之衝】陸走山巖【貢院記道衡嶽而南雲云水浮浯瀬縈回曲折極於荊楚而得所謂湘源故名】雲泉竹樹【王元之送桞無礙倅湘源序江山猿鳥云云爲天下甲】山川湘山【在郡治後】黃華山【在湘源縣卽今之淸湘】礲巖【在淸湘北十五里虛明深窈有飛泉百丈縈如飛練】羅水【在淸湘西百里北流入湘江】灌水【在灌陽南五十步自靜江界來】洮水【在淸湘北五十里出文山南流於湘江水北爲陽故漢置縣以洮陽名】龍川水【在灌陽縣之西北】學校淸湘書院【魏華父記吾友林岊守全得桞侯仲塗讀書遺址築室館士今守趙必原增而大之】樓閣楚南偉觀【在子城西】湘春樓【在郡治西】卷煙閣【桞開有詩】皆山閣【楊廷秀記衡湘以僻左自逺於中州而亦以山水重天下】名宦桞開【知全州有西溪洞粟氏常抄掠開選牙吏勇辯者三軰使諭之粟氏懼率其首俱來作時鑑一篇刻石戒之遣其首入朝】李亨伯【爲守年六十四卽掛冠詳見漳州】人物蔣舉【居母防結茅墳側芝生於石紹興間旌表門閭】題詠瀟水連湘水【唐戴叔倫詩云云千波萬浪中知君未得去慙愧石尢風】郡城如在畫圖中【陶弼詩南北東西幾萬峯云云】煙郭遙聞向晚雞【杜牧晚次湘源縣雲云水平舟靜浪聲齊髙秋帶楊梅熟曲岸籠云謝豹啼】

四六【塗芝丹禁地居荊楚夷獠雜居封圻𨿽狹分竹淸湘水合瀟湘邊圉所系民物實繁惟湘源之古郡眷彼湘源之逺郡境𨿽連於南粵實南楚之上游實惟嶺管之衝土風猶接於中州天開洞府疑仙聖之去來溯湘江之窮處乃建偏州壌接炎荒尙蠻猺之錯雜當嶺嶠之要衝有同逺俗山深水闊地固少於可耕𨿽考序文有竹石雲泉之勝俗陋訟稀郡亦稱於無事然觀壁記亦山巖水瀬之多】

桂陽軍【平陽臨武藍山】

建置沿革【禹貢荊州之域於辰在巳楚之分野春秋戰國屬楚秦屬長沙郡漢髙帝分長沙爲桂陽郡臨武

南平

郴縣

屬焉東漢因之吳分桂陽置始興郡後屬東衡州隋攺東衡州爲郴州又攺桂陽郡唐置郴州憲宗時卽平陽縣置桂陽監以其地在桂洞之南故曰桂陽皇朝陞桂陽軍今領縣三治平陽】

事要郡名桂陽【見沿革注】風俗淳朴近古【桂陽志云云畏法少訟】侏其言【同上志峒徭斑斕其衣云云稱盤王子孫或遣子入學】減嵗貢銀【長編開寶二年上覽桂陽監嵗入白金謂宰相曰山澤之利𨿽多頗聞采納不易詔減三分之一】戶只貢銀【類要云云無夏秋稅】形勝襟帶江湘【陳亨甫五云觀記云云控引交廣】外撫五峒【紹興二十二年乞陞攺軍額奏狀云內轄三縣云云】土產白金【郡誌產丨丨丹砂水銀錫碧之寶長柟文梓霞桑美箭之材】山川藍山【在平陽縣】壇山【在平陽唐髙祖詔南方有山巍險中有聖人足迹】大湊山【在城西舊經云出銀鑛當其盛時鑪煙蓊然上接云漢烹丁紛錯商旅輻輳因名】鹿頭山【在東門山有石如鹿】龍渡山【在軍南三十里有神甚靈陳傳良爲文記之】芙蓉山【在城西諸峯特出下有泉曰泉】巋水【在藍山縣又名舜水與舂陵水合流】湟水【漢武帝使路博徳將兵出桂陽下丨丨以代南越】藍湖【在軍治左】丰湖【水源出寶積寺前流入子城】堂亭湖南道院【在郡治】甘露堂【在郡治元丰甘露防】石林亭【去城二里有石刻空職方郎中黃照鄰父子讀書於此】名宦衛颯【爲桂陽太守鑿山通道列亭置驛】皇朝李綱【以常博知監】人物黃照鄰【見石林亭注】題詠奏最謁承明【楊持寄朗陵兄詩刺舉官猶屈風謡政已成行防換組云云】桂水橫煙不可渉【李白送族弟歸桂陽詩秦云連山海相接云云】嶺開越嶠通交趾【潘正夫桂陽詩云雲路轉荊門入九嶷】地連五嶺雜蠻風【石景立遊鹿山詩峯對九疑聞鶴唳云云】不徵谷粟只徵銀【章侁詩官中逐月催租稅云云】

四六【出綍楓宸昔惟一監惟桂陽之爲郡建牙桂水今號十同極湘水之盡頭】

【嶺外名邦竊稽漢史之封茨充之代此郡俗始農桑湖南道院不但衛颯之政許荊之繼是邦民知教化盤孫鴂舌之與居土風雜習育蠶植柘將課效於前修蠻壌犬牙之相入冦穴在旁飛鳯塗芝卽召環於前列】

武岡軍【武岡綏寕新寕】

建置沿革【禹貢荊州之域楚地翼軫之分野春秋戰國爲楚地秦屬長沙郡自漢武分長沙爲零陵郡而都梁夫夷二縣皆屬焉吳分零陵北部爲邵陵郡晉分都梁立武岡縣隋置武攸縣唐復爲武岡皇朝崇寕陞爲武岡軍以制溪洞今領縣三治武岡】

事要郡名都梁【今武岡山東五十里有漢都梁故城】風俗風俗儉陋【都梁志云云獄訟亦簡】市井稠宻【崇寕勅牒云疆境闊戶口繁云云商旅往還】形勝當湖南僻處【都梁志】楚際南壌【置軍勅牒云云元冥所不統】黔山之防【桞宗元武岡銘】控制溪峒【唐開元間勅牒云云彈壓諸蠻】紹興用文臣【軍志云自置軍後守臣用武自紹興十六年守臣始用文臣】山川雲山【在武岡縣此山爲一郡勝處又有月華山杏花塢投龍洞猿藤水道者巖侯公洞第六十九福地也○李思聰詩杏花塢接投龍洞瀑濺蒼崖鶴骨寒】武岡山【去軍城五里舊經東漢代五溪蠻保此崗故曰武岡左右岡對峙相去可二里○桞宗元銘並序云元和七年四月黔巫東鄙蠻獠雜擾盜防庫兵賊脇守帥南鉤防牱外誘西原置魁立伍殺牲盟誓洞窟林麓嘯呼成羣皇帝下銅獸符發庸蜀荊漢南越東甌之師四面討問畏罪慿阻逃不卽誅時惟潭部戎帥禦史中丞桞公綽練立將校提卒五百屯於武岡不震不驚如山如林告天子威命明白信順亂人大恐視公之師如百萬視公之令如風雷怨號呻吟喜有攸訴投刃頓伏願完父子卒爲忠信奉職輸賦進比華人無敢不龔母弟生壻繼來於潭咸致大庭皇帝休嘉式新厥命凶渠同惡革面向化如醉之醒如狂之寕公爲藥石俾復其性詔書顯異進臨江漢益兵三倍爲時碩臣殿於大邦文儒申申有此武功於是夷人始服聞公之去相與髙蹈涕呼若寒去裘昔公不誇首級爲己能力專務教誨俾邦斯平我老洎防由公之仁小不爲虺蜮大不爲鯨鯢恩重事特不邇而逺莫可追已願歸武岡首以慰我思以昭我類以示我子孫彌億萬年俾我奉國如令之誠鄰之我懷如公之勤其辭曰○黔山之防巫水之磻魚駭而離獸犯而殘戶恐谷竄披攘仍亂王師來誅期死以緩公明不疑公信不欺援師定命俾邦克正皇仁天施我反其性我塗四闔公示之門我愚抵死公示之恩旣骨而完旣亡而存奉公之訓貽我子孫我始蝥賊由公而仁我始冦讎由公而親山畋澤�輸賦於都陶穴刊木室我姻族烹牲是祀公受介福揲蓍以占公宜百福皇懋公功保於大邦逺哉去我誰嗣其良有穴之丹有犀之顚匪曰余固公不可賂視鄰之徳常遵公則勉余之世永謹邦制南夷作詩刻示來裔】金城山【在武岡縣界是石眞人所治之處第六十八福地也○李思聰詩杏花洞天路﨑嶇曽見千年石斛奴】寶坊山【去軍城五里有法相寺又有巖洞八所】紫陽山【有千尋石室卽周諌議讀書處前瞰溪陳簡齋所謂雷霆鬼神之所爲非人力所就者是也】都梁水【源出都梁縣西南百里與邵水合】紫苑洲【洲上產此藥】亭榭湖光亭【在郡城】漁父亭【卽屈原見漁父處】淸涼境界【在郡誌】雲山不夜【在郡治】七十二峯閣【在郡治】名宦王導【以討華軼功封武岡侯】陶侃【按陶侃補武岡令與太守呂岱有嫌遂棄官歸爲郡小中正】桞公綽【見前武岡注】人物鄧處訥【五代時爲邵州刺史防節度使閔育爲周嶽所殺處訥興兵問罪積八年攻嶽斬之其子孫鄧遇爲駕部郎中元恭爲殿中丞延繼爲大理】皇朝周儀【登雍熈科子湛登天禧第少讀書山中後爲諌議稱嘉祐名臣】題詠前江後嶺通雲气【陳去非詩云云萬壑千巖送聲】松花照夏山無暑【陳去非詩南澗題詩風滿面東橋行樂露沾衣云云桂樹畱人吾豈歸】山中城裏總非家【陳去非詩風送孤蓬不可遮云云】

四六【都梁樂土嵗租仰於永邵蓋一嵗止萬石之租巫水舊藩峒窟接於辰沅而四郊無百金之子崇寕防縣而陞軍甫百餘嵗此地之峻嶺崇岡羣賢罕至嘉定揠僉而置倅亦三十年同坐之淸風明月半刺平分民徭雜處窘於獷性之難調控八百團之溪洞黙寓恩威營戍猥多困於鄰饟之莫繼瞻二千眾之戎兵尢難供億鄰餉不繼則費用不容無節穴素多則滲漏烏得弗稽】

茶陵軍【茶陵】

建置沿革【自漢以前沿革與衡州同西屬長沙國武帝時封長沙定王子新爲茶陵侯漢爲長沙縣界莾攺曰聲鄕齊屬湘東郡隋屬湘潭唐立南云州仍立茶陵縣武帝因故縣復置南茶陵縣卽今理也中興以來湖南路安撫提刑奏陞軍額知縣曰茶陵軍使兼知茶陵縣事仍衡州今領縣一治茶陵】

事要郡名云陽風俗頗有蠻風【圖經云云尙勇好鬭】民貧山居【見下注】形勝古茶王城【郡誌茶陵者陵谷名也今攸縣東北四十里有茶陵故城是漢所理俗名茶王城】山川茶山【在軍城之東】彌勒山【在茶陵縣東五十里髙一千二十丈】大悲山【在軍東十里】云陽山【在茶陵縣○丹臺錄黃初平自號赤松子治於南嶽之陽卽此地有松髙百丈】茶水源【在縣西百二十里出景陽山北流至隴下十餘里合白鹿泉】桃源溪【出云陽五洞溪至此溪二百里合雲陽水至縣五十里合茶水】靈巖泉【在縣東二十里】名宦邱旭【字孟陽宣城人南唐狀元及第自江寕尉調邑簿呂聖功判銓曰吾以爲古人今乃見之薦試學士院不中久之爲茶陵縣秩滿致仕見江南野史】皇朝彭友方【熈寕王茶陵簿民貧而山居輸潭州造船木以折嵗租江行千餘里其費倍民益困友方白防漕朱初平請均出木卽縣造舟公私兩便】人物唐譚子【茶陵云陽人失其名以文章隱居山谷元次山居九疑扁舟往從之遊有送譚山人歸云陽序】題詠【闕】

四六【寵膺恩綍名𨿽邑寄自軍號之更新榮擢專城權實州符加使名而增重】

【名𨿽小邑有疊組以兼榮撫摩蠻俗屙癢不異於邑民體若大邦可片辭而專決節制兵權號令實均於郡將俗多私販毎嘯聚於羣凶事可便宜庶肅淸於千里】

方輿勝覽卷二十六

欽定四庫全書

方輿勝覽卷二十七

宋祝穆撰湖北路

江陵府【江陵公安潛江監利松滋石首松江】

建置沿革【禹貢荊及衡陽爲荊州楚地翼軫之分野鶉尾之次春秋時謂之郢都秦以其地置南郡項羽時封共敖爲臨江王都江陵漢爲南郡後漢因之三國鼎立荊州亦分爲三闗羽旣沒南郡屬吳荊州之名南北雙立魏立荊州理穣宛今南陽郡是也吳立荊州理江陵今郡城是也晉武帝以南郡爲荊州治所晉或理武昌王澄還治江陵自桓溫於江陵營城府此後嘗以江陵爲荊州理所宋文帝嘗鎭荊州魏於穰宛置荊州於是復有二荊州陳置荊州於公安以長江爲界隋廢南荊州爲公安鎭煬帝罷荊州爲南郡唐攺江陵郡復爲荊州置荊南節度使又置南都以荊州爲江陵府尋罷都國朝以髙繼衝爲江陵尹中興陞爲帥府攺荊南府復爲江陵府荊南節度今統郡十六領縣七治江陵】

事要郡名古荊【釋名曰荊州取名於荊山又曰荊驚也南蠻數冦常置警備故謂之荊】荊臺【在監利縣西三十里土洲之南家語云楚王遊丨丨司馬子禖諌王怒令尹子西賀卽此地是也】南楚【孟康漢書注三楚舊名江陵爲丨丨】西荊【陶潛還江陵詩曰遙遙赴丨丨注時京在東故謂荊州爲西荊】鶴澤【晉羊祐鎭荊州江陵澤中多有鶴常取之教舞以娯賔客因名丨丨後人因之遂呼江陵郡名爲鶴澤】風俗蠻荊之地【詩蠻荊來威晉元康記荊州爲古丨丨丨丨】五方雜居【寰宇記唐至徳之後流傭浮食者眾云云風俗大變】衣冠藪澤【僉載江陵號云云彥謂琵琶多於飯甑措大多於鯽魚】競渡之戲【隋志荊州尢重滛祀屈原爲制九歌蓋此由也原以五月五日赴汨羅土人追至洞庭不見湖大船小莫得見者乃歌曰何由得競渡因此爭歸競防亭上習以相傳爲競渡】形勝東連吳防【通鑑諸葛亮語劉備曰荊州方城爲城漢水爲池北據漢沔利盡南海云云西通巴蜀此用武之國也】南有洞庭【史蘇秦說楚威王曰楚西有黔中巫郡東有夏州海陵丨丨丨丨蒼梧北有涇塞郇陽地方五千里帶甲百萬此霸王之資也】南通五嶺【髙武信王神道碑云云旁帶一江接壤吳蜀舟車四逹】北繞潁泗【淮南子曰楚地南捲沅湘云云西包巴蜀東裏郯邳潁汝以爲城江漢以爲池垣之以鄧林綿之以方城】控扼巴蜀【胡旦開河記丨丨丨丨襟帶吳越】可出三川【系年錄知郢州王庶言左吳右蜀利盡南海云云渉大河以圖中原曹操所以畏闗羽者也】下瞰京洛【趙鼎奏荊襄左顧川陜右視湖湘而云云在三國所必爭眞帝王之宅也】楚有七澤【張孝芳景濓堂記雲云水物之美甲於天下離騷所述云夢所賦非渉其境者安能知之○史記江陵故郢西通巴巫有云夢之饒】熊繹所封【周封熊繹於楚】國之西門【通鑑晉何充云】爲吳蜀之門戶【皇朝系年錄吳拱遺大臣書荊南云云襄陽爲荊州之藩籬】有西陜之號【郡縣誌東晉以後皇居在建業以州爲京師根本荊州爲上流之重鎭此周召之分陜故云云】據江湖之防【重修渚宮記南夏劇鎭云云】卽西川江南廣南都防之衝【通鑑云穆昭嗣曰荊南云云旣克此則水陸皆可趨蜀】甲兵所聚【通鑑宋紀曰晉氏南遷爲京畿谷帛所資者皆出焉以荊州爲重鎭故丨丨丨丨者在焉】爲四戰之地【通鑑楚將王瓌曰江陵云云】得人則中原可定【通鑑晉永和庾翼旣卒朝議欲以庾爰之代其任何充曰荊楚國之西門戶口百萬北帶彊胡西鄰勁蜀云云失人則社稷可憂】置使視益【皇甫持正集】山川荊山【郡誌其首曰景山金玉所出卞和得玉於此獻厲王及武王皆以爲石刖其兩足和抱璞哭於丨丨之下】龍山【在江陵縣西有落帽臺】紀山【在府北四十里自荊門西山而來蓋州治主山○江陵志後梁宣明二帝陵林木郁然】巴山【在松滋縣左傳巴人伐楚按荊南志云巴人後逋而歸有巴復村故名】九岡山【在松滋縣西九十五里○昔人詩江分三峽濁山帶九岡靑】畫扇峯【荊州記修竹亭西一峯逺而望之如畫扇然】息壤【淮南子曰鯀湮洪水盜帝之丨丨帝使祝融殺人於羽淵今荊州南門外有石狀若屋宇防入地中不可犯畚鍤又頗以致雷嵗旱有應○唐元和中裴宇牧荊州掘之得石城與江陵府同中徑六尺八寸徙棄之是年霖雨不止遂埋之見息壌記○蘇子由詩南郡城南獨何者平地生長殊不休】江水【出岷山南過江陵】漢水【杜預曰禹貢漢水至大別南入江】沮水【出漢中房陵縣東南至枝江縣入於江】漳水【出臨沮南至枝江入於沮○左傳云江漢漳沮楚之望也此水也】夏水【楚詞過夏首而西浮卽此左傳吳戍楚至於夏汭注今名夏口】東湖【在公安門外五里佛華寺東北張商英建廣袤數里爲遊賞之勝】髙沙湖【在江陵梅廻州上四蕃志齊聘士文範先生嘗家焉○黃魯直詩不趨吏部曹中板且膾髙沙湖裏魚】三海【江陵以水爲險陸抗之築大堰建隆間髙勉得之名北海是也紹興逆亮將渝盟李師防櫃上下海以爲遏敵之計開禧兵端旣開劉帥甲又再築上中下三海吳帥獵繼之引漳沮及諸湖之水注三海綿亙百里濔漫相連又爲八櫃丁邜春虜犯荊門距江陵才百餘里而去亦知有三海之險也】漕河【在江陵縣北四里○紹興元年省札江陵府城下舊有漕河若略加開淘則江陵城下綱運順流從江漢直逹防峴契勘本府漕河乃晉元帝建武初所鑿自羅堰口出大漕河由里社穴沌口沔水口直通防漢二江○張孝芳修渠記國朝端拱元年閻文遜奏開東漕渠自獅子口以入於漢以逹於防陽遂丁夫治荊南漕河至漢可勝二百石舟上游之人利焉天禧末尙書李夷庚濬古渠逹夏口以通賦輸蓋自防而郢順流也勢易也自郢而襄遡流也勢難也且有風濤不測之險】百洲【松江縣江津中有九十九洲楚諺曰洲不滿百故不出王者桓有問鼎之意乃增其一僣號旬時及其傾覆洲亦銷防至宋文帝在藩忽生一洲果龍飛江表】龍陽洲【在江陵縣界舊經云後漢李衡於洲上作宅種橘○史記江陵千樹橘其人與千戶侯等】菊潭【十道記云荊州菊潭其源旁芳菊被涯其滋液極甘馨谷中有三十餘家不得穿井仰飲此水上壽二三百中壽百餘其七十八十猶以爲夭】沙頭市【去府十五里四方之商賈輻輳舟車駢集○元稹江陵翫月詩闐咽丨丨丨玲瓏竹岸牕】寸金堤【在府城外萬壽寺西張孝祥記】樓觀仲宣樓【在府城東南隅後梁時髙秀興建名以望沙樓○魏志王粲山陽髙平人少而聰慧有大才仕爲侍中時董卓作亂仲宣避難荊州依劉表遂登江陵城樓因懷歸而有此作述其進退危懼之情也賦曰登玆樓以四望兮聊假日以銷憂覽斯宇之所處兮實顯敞而寡仇挾淸漳之通浦兮倚曲沮之長洲背墳衍之廣陸兮臨臯隰之沃流北彌陶牧西接昭邱華實蔽野黍稷盈疇𨿽信美而非吾土兮曽何足以少畱遭紛濁而遷逝兮漫逾紀以迄今情眷眷而懷歸兮孰憂思之可任憑軒檻以遙望兮向北風而開襟平原逺而極目兮蔽荊山之髙岑路逶迆而修迥兮川旣漾而濟深悲舊鄕之壅隔兮涕橫墜而弗禁昔尼父之在陳兮有歸歟之嘆音鐘儀幽而楚奏兮莊舄顯而越吟人情同於懷土兮豈窮逹之異心惟日月之逾邁兮俟河淸其未極冀王道之一平兮假髙衢而騁力懼匏之徒懸兮畏井渫之莫食步棲遲以倚徙兮白日忽其將匿風蕭瑟而並興兮天慘慘而無色獸狂顧以求羣兮鳥相鳴而舉翼原野闐其無人兮徵夫行而未息心淒愴以感發兮意忉怛而慘惻循階除而下防兮气交憤於胸臆夜參半而不寐兮悵盤桓以反側】明月樓【劉孝綽所建○顏之推詩屢陪明月樓】曲江樓【舊有南樓張曲江嘗登樓賦詩張南軒建樓因易今名○朱元晦記廣漢張敬夫守荊州之明年歲丰人和幕府無事顧常病其學門之外卽阻髙墉乃直其南門外通道以臨白河且爲樓觀以表其上一日與客往而登焉則大江重湖縈防渺彌一目千里而西陵諸山空蒙晻靄又皆隱見出沒於云空煙水之外敬夫於是嘆曰此亦曲江公所謂江陵郡城南樓者耶昔公相去而守於此其平居暇日登臨賦詠蓋皆翛然有出塵之想至是傷時感事寤嘆隱憂則其心未嘗一日不在於朝廷而汲汲然惟恐其道之終不可行也】七澤觀【在東南隅城門帥張安國名】一柱觀【郡縣誌在松滋東邱家湖中按渚宮故事宋臨川王義慶在鎭於羅公洲立觀甚大而惟一柱○梁劉孝綽詩經從一柱觀出入三休臺○杜甫詩孤城丨丨丨落日九江秋】亭臺樂楚亭【鄭毅夫有記】繡林亭【在石首縣陽岐寺黃魯直題扁】南極亭【在松滋縣山谷有丨丨丨與鄒天錫詩】濯纓臺【在監利東三里屈原濯纓處】落帽臺【見龍山注○李白詩九日龍山飲黃花笑逐臣醉防風丨丨舞愛月隨人○胡榘落帽臺記曰萬年固佳士然所事非其人風伯爲之免冠耳】館驛江陵館【羅隱荊州江陵館詩西遊象闕愧知音東下荊溪稱越吟風動芰荷香四散月髙樓閣影相侵閒欹別枕千般夢醉送徵帆萬里心薜荔衣裳木蘭檝異時煙雨好追尋】古迹郢城【左傳防子臨終謂子庚必城郢荊州記云掘得石函曰楚都郢】鄖城【在江陵縣南二百里楚昭王時鄖公所築今松滋楚城號丨丨】修門【離騒曰來入丨丨王逸注郢城門也】渚宮【郡縣誌楚別宮左傳楚子西沿漢溯江將入郢王在丨丨今之城楚船宮地也梁元帝名以丨丨唐髙從誨鑿城西南隅爲池築亭名曰渚宮○蘇子瞻詩渚宮寂寞依古郡楚地荒茫非故基二王臺閣已鹵莾髙何況逺問縱橫詩楚王獵罷擊靈鼔猛士操船張水嬉釣魚不復數魚鼈大鼎千石烹蛟螭當其經營造宮殿意思妙絕般與倕飛樓百尺照湖水上有燕趙千蛾眉臨風揚揚意自得長使宋玉作楚詞秦兵西來取鐘虡故宮禾黍秋離離千年壯觀不可復今之存者蓋已卑地空野迥樓閣小惟有深竹藏狐貍臺中綘帳誰復見臺下野鴨浮淸漪緑窓朱戶春盡閉想見深屋彈朱絲腐儒亦解愛聲色何用白首談孔姬沙泉半涸艸堂在破牎無紙風颸颸陳公蹤迹最未逺七瑞寥落今何之百年人事知幾變直恐荒廢成空陂誰能爲我訪遺迹艸中應有湘東碑】章華臺【晉杜預云在今南郡華容城中華容卽今監利張文昌樂府有章華行】綘帳臺【郡誌東漢馬融教授弟子於此今鼓角樓之西是其處也○劉莘老詩馬融號耆舊太守南郡來橫經坐絳帳自處何崔嵬帳前列徒弟帳後歌管陪書生貧賤遽以聲色回】萊公竹【在潛江藥師院冦萊公卒於海康詔許歸道出公安邑人祭於道斷竹挿地以掛紙錢竹遂不根而生邑人立廟於側奉祀甚謹侍讀王公樂道紀其事於石】名宦郭賀【爲荊州刺史百姓歌之嘗以章服勑行部去防帷露冕使百姓見其容服以章有徳】馬融【爲南郡太守教養諸生常以千數坐髙堂施綘帳前授生徒後列女樂今子城西有絳帳臺】法雄【爲守先是猛獸爲害雄令毀去防穽虎暴遂去因名虎渡裏出本傳】劉昆【爲江陵令時縣連年火災昆輒向火叩頭雨防風止人稱其至誠所感】劉宏【白氏六帖宏爲荊州毎有手書郡國丁寕欵宻人皆感之曰得劉公一紙書賢於十部從事】陶侃【代王舒爲刺史治江陵勤於吏職終日斂膝危坐閫外事千緒萬端罔有遺漏逺近書防莫不手答引接疏逺門無停客諸參佐或以手談廢事侃命取其酒器蒱博之具投之江嘗語人曰大禹聖人乃惜寸陰至於眾人當惜分陰】謝安【桓溫辟爲徵西司馬旣至溫甚喜言平生歡笑竟日旣出溫問左右頗嘗見我有此客否溫嘗詣安值其理髮安性舒緩久而方罷使取帽溫見畱久之曰令司馬著帽其見重如此】謝奕【爲桓溫司馬在坐岸幘嘯詠無常溫曰我方外司馬】王徽之【字子猷爲桓溫軍蓬首散帶不綜府事又爲車騎桓沖騎兵軍衝問卿署何曹對曰似是馬曹又問管幾馬曰不知衝嘗謂曰卿在府日久比當相料理徽之不答直髙視以手板柱頰云西山朝來致有爽气耳】孟嘉【爲桓溫幕府九日遊龍山僚佐畢集並著戎服有風至吹嘉帽落嘉不之覺溫命孫盛作文嘲之嘉答之其文甚美】張九齡【以爭牛仙客事貶荊州長史常以文史自娛○賦詩云謬忝爲邦寄多慙理人術陳力儻無效謝病從芝木】張柬之【武后曰安得一奇士用之仁傑曰荊州長史張柬之𨿽老宰相材也用之必盡節於國】姚崇【天寶遺事崇牧荊州三年授代闔境民吏泣擁馬首不使之去所乘之馬鞭鐙民皆截畱】元結【安史之亂以討賊遷荊南節度使】叚文昌【帥荊南或旱禬解必或久雨遇出遊必晴民爲語曰旱不苦禱而雨不愁公出遊】孟浩然【張九齡爲荊州辟浩然置幕府嘗賦觀獵詩】韓愈【徳宗時爲監察禦史上疏論宮市貶陽山令正元移荊州法曹參軍】韓朝宗【李白與韓荊州書白聞天下談士相聚而言曰生不願封萬戶侯但願一識韓荊州何人之景慕一至於此君侯不以長揖見拒若必接之以髙宴縦之以淸談請日試萬言倚馬可待今天下以君侯爲文章之司命人物之權衡一經品題便作佳士而今君侯惜階前盈尺之地不使白揚眉吐气激昂靑雲耶】元稹【字微之憲宗時拜監察禦史不避中人仇士良怒擊稹敗面宰相謂稹年少輕立威失憲臣體貶江陵士曹參軍】皇朝陳堯咨【祥符中知荊南母馮氏問曰汝典郡有何治效堯咨曰稍精於射母曰汝不務仁政而專一夫之技杖而擊之】元綘【湘山野錄公成童時侍錢塘府君於荊南每從學於龍安僧捨後三十年以龍圖二卿爲帥昔僧猶有存者公因建堂名曰碧落詩云九重侍從三明主四紀乾坤一老臣】鄭獬【帥江陵劉忠肅摯爲察推章子厚爲帥屬後人以爲一時盛事】劉摯【治平中爲察推】張商英【以言事出監荊南商稅】胡安國【爲江陵察推攺除教授今江陵北地名新店文定故宅在焉】張栻【爲帥】張孝祥【爲帥嘗有送舉人赴省詩云解苞珍貢入琢玉寶光寒簇仗春旗裏看君防治安】人物老萊子【寰宇記楚人事親至孝常服斑斕之衣年七十尙爲嬰兒啼戱於親前】漢陰叟【寰宇記楚人居漢水之陰子貢南遊見丈人爲圃鑿池抱甕出灌園用力多子貢教之鑿木爲桔橰丈人曰吾聞有機事者必有機心也】陸通接輿【楚人謂之楚狂接輿】宋玉【有故宅○杜甫詩曽聞宋玉宅毎欲到荊州】胡廣【華容人西漢平帝時大司徒馬宮辟之值王莽居攝廣解衣冠垂府門而去遂亡命交趾隱於屠肆莽敗歸鄕】岑文本【家江陵封江陵縣子或勸其營產業文本曰吾漢南一布衣以文墨致宰相奉稍已重尙何殖產耶】皇朝唐介【荊南人仁宗朝爲禦史論張堯佐除四使因劾宰相文彥博介貶英州別駕仁宗朝參大政因與王安石榻前論事不屈發疽死】唐恪【靖康爲少宰】朱昂【太宗朝爲翰林學士引年請休上以荊南故苑賜之力辭乃賜城東一坊爲宅是時知制誥陳堯咨爲尹乃題坊曰垂車】孫諭【元祐末掛冠同時退休者吳師道梁宏宋光復賈亨彥張叔逹布衣唐愈爲七老人防飲酒賦詩五日一集】田偉【燕人歸朝授江陵尉因家焉作博古堂藏書至五萬七千卷無重復者黃魯直過之曰吾校中祕書及徧遊江南文士圖書之富未有過田氏者】題詠江漢分楚望【文選顏延年詩云云行巫奠南服三湘淪洞庭七澤藹荊牧】巴國山川盡【陳子昂詩云云荊門煙霧開】地利西通蜀【杜甫江陵望幸詩云雲天文北照秦】漢水照天碧【白居易和江陵士曹元微之詩云云楚山拂雲霄】北行連鄧許【蘇子瞻詩云雲南去極衡湘】楚地盡平川【蘇子瞻詩遊人出三峽云云北客隨南賈吳檣間蜀船江侵平野斷風捲白沙旋欲問興亡事重城千古堅】風煙紀城南【杜甫北南歌云云塵土荊門路】闗梁豁五湖【張九齡登荊州城樓詩】此府雄且大【韓愈赴江陵法曹寄王翰林詩云云騰淩盡戈矛】槃槃此都防【李頻詩楚地八千里云云巍峩數里城逺水相映帶】府中丞相閣【孟浩然陪張丞相登荊城樓云云江上使君灘】兵符下渚宮【劉禹錫寄荊州嚴司空詩蠻水阻朝宗云云】三楚多秀士【阮籍詠懷詩】白魚如切玉【杜甫詩云云朱橘不論錢】僮橘過霜収【李維詩使梅和雪賞云云】南荊西蜀大行臺【劉禹錫與嚴司空成都武相公唱和】煙開碧樹渚宮秋【武元衡酬荊南嚴司空見寄詩捲靑山巫峽云云】千里江陵一日還【李白詩朝辭白帝彩雲間云云兩岸猿聲啼不盡輕舟已過萬重山】淸江依舊繞空城【杜牧送劉秀才歸江陵詩鄕人來話亂離情淚滴殘陽向楚荊白社已應無故老云云】起居八座太夫人【杜甫送蜀州別駕將中丞命赴江陵起居衛尙書太夫人示從弟位詩中丞問俗畫熊頻愛弟書防鷁新遷轉五州防禦使云云楚宮臘送荊門水白帝云偸碧海春與報惠連詩不惜知吾斑鬢總如銀】荊州佳境不須山【鄭毅夫夷陵張仲孚以荊州無山爲戱作云云自有碧江無限好】漢家太守治才髙【司馬君實送齊學士知荊南詩云云楚國山川气象豪旌斾逶迆盤夢澤樓船贔�壓江濤】來依絳帳馬融州【黃魯直詩誰謂石渠劉校尉云云】地連雲夢水無邊【張商英詩云雲天斷夷陵欲盡山曽是劉虯髙飲地不知何處扣闕】江村竹樹多於艸【姚合從陳彤之江陵從事云雲山路塵埃半是云】只有灘聲似舊時【陸務觀楚城詩江上荒城猿鳥悲隔江便是屈原祠一千五百年間事云云】脊令飛急到沙頭【杜甫喜捨弟到沙頭詩鴻鴈影來連峽內云云】兩岸緑楊遮虎渡【公安人張景居城南之方城仁宗召見問曰卿在江陵何處居景對曰云云一畨靑艸覆龍洲上喜其對】外邑野曠呂防營【杜甫公安懷古云云江深劉備城】縣吏迎來怪到遲【張籍送枝江劉明府詩家僮促去愁行逺云云定訪玉泉幽院宿應過碧澗早茶時】

四六【演綍北門坐專方靣帥閫尊嚴肅淸三楚開藩南紀遙制邊頭兵威震肅彈壓重湖眷荊楚之西門惟全楚之上流摘山之黨搖毒而方張實江漢之南紀實皇家之要屏荷戈之卒弛備而不武惟重湖之重地伊荊州用武之國南連嶺嶠之奧乃全楚之奧區最今日任人之先北倚防漢之長惟是重湖之外渺焉蒲澤之深阻𨿽爲魚米富饒之鄕實連三楚之區甚者潢池之繹騷亦號盜賊出沒之地控引吳蜀財賦之所委輸由中興百餘載以來最爲重鎭通逹闗河舟車之所走集凡屬部二千石以下悉元戎洞庭靑艸無可戮之鯨鯢貔貅萬竈肅先聲於營壘之間武陵桃源皆相安之雞犬蜂蟻千屯戡大憝於笑談之頃田土膏腴莫盡新耕之利控持中原是爲四通八逹之地人煙蕭瑟靡聞舊觀之還考按前古豈但三國六朝所爭地控上游允謂江淮之屏蔽一江天險處咽喉控扼之中兵屯重鎭尢爲巴蜀之輔車萬旅云屯屬襟帶驅馳之下】

漢陽軍【漢陽汊川】

建置沿革【禹貢荊州之域在天文爲翼軫之分野春秋時鄖國地戰國屬楚秦屬南郡漢爲江夏郡安陸縣地魏初定荊州屯沔陽以爲重鎭晉立沔陽縣而江夏郡自上昶城移理焉後移理夏口縣晉陶侃爲荊州刺史鎭沔口卽此宋齊梁因之後周於此置復州隋攺爲沔州以沔水爲名尋復爲沔陽郡唐置沔州周世宗以漢陽漢川二縣置軍國朝嘗廢爲縣屬鄂州尋復爲軍今領縣二治漢陽】

事要郡名古沔沔陽【見沿革注】沔口【漢水入江處曰丨丨】風俗美化行江漢【詩文王之時丨丨丨乎丨丨之域】形勝沔口重鎭【輿地誌漢入江處謂之沔口魏及吳人皆以爲重鎭】吞江納漢【吳都賦云】前枕蜀口【元和志云云北帶漢水】卻負大別【李知新學記云云】路通荊雍【通鑑梁武帝曰云云控引秦梁】左武昌【陳澤鳯棲經藏記漢水合大江夾江而城丨丨丨右漢陽】山川鳯棲山【軍治在其陽劉辟彊記昔有丨丨於丨故名】大別山【在沔陽縣東一名魯山○郡誌云梁武帝築漢口城以守魯山卽今漢陽軍城是也史本新經云上有橫江將魯肅祠豈因是而名山歟○梁武帝曰漢口不闊一里以前道交至不若遣軍逼郢吾自圍魯山以通漢沔使鄖城竟陵之粟方舟而下○潘大臨登丨丨眺望詩云人爭漢口渡日落陽臺阪鼔吹隔岸聞樓觀排云見】赤壁山【在汊川縣西八十里輿地紀勝里人多言是周瑜破曹操處按曹操舟師自江陵順流而下周瑜自柴桑溯流而上兩軍相遇於赤壁則赤壁當臨大江臨嶂及汊川皆非臨江處舊經云今江漢間言赤壁者有五黃州嘉魚江夏漢陽漢川其說各有所據惟江夏之說近古而合於中】臨嶂山【在漢陽西六十里晉置沔陽縣江夏郡自上昶城移理焉】湖蓋山【在漢陽縣山形似蓋南臨漢水西帶大湖故名】陽臺山【在漢川縣南三十五里或言宋玉作髙唐賦處有裴敬碑載其事當考】郎官湖【李白郎湖詩序故人尙書郎張渭出使夏口沔陽牧桂公漢陽宰王公觴於江城之南湖方夜水光如練淸光可掇白因舉酒酹水號之曰丨丨丨亦鄭圃之有僕射陂也但白詩謂沔州城南今乃在城北不同耳○李白詩張公多逸興共泛沔城隅郎官愛此水因號郎官湖又詩南湖秋月白王宰夜相邀笛聲喧沔郡歌曲上雲霄】江水【在軍南】漢水【按桓宣傳宣鎭襄陽石季龍使騎七千渡沔襲之則丨丨自襄陽以下在晉時皆名沔水○杜牧漢江詩溶溶漾漾白鷗飛淥淨春深好染衣南去北來人自老夕陽長送釣船歸○劉澄之山水記沔口古以爲滄浪水卽屈原遇漁父作歌處】漢陽渡【李白贈漢陽輔錄事詩鸚鵡洲橫丨丨丨水引寒煙沒江樹又云漢口雙魚白錦鱗今傳尺素報情人】煙波灣【在漢陽西北三十里唐崔顥詩日暮鄕關何處是煙波江上使人愁】鎖穴【在大別山卽孫皓以鐵鎖鎖江處】堂亭漢廣堂【在軍治】南紀樓【在軍治○夏倪詩江發岷山如甕口漢從嶓又東流滔滔從此爲南紀我憶禹功時倚樓】秋興亭【在軍治後山巓唐刺史賈載建中書舍人賈至云詩人之興秋最髙故以名亭】竹齋【唐張渭題從弟沔州判官丨丨詩竹裏藏公案花間隱使車】名宦陶侃【王惇表丨丨爲荊州刺史鎭沔陽】皇朝遊酢【爲知軍】彭乘【益州人爲漢陽判官乞歸侍養冠凖薦之召爲集賢校理求便親得知普州舊制蜀人不許赴蜀官特恩自乘始】名賢李白【乾元間遷夜郎過此嘗遊南湖】題詠漢陽抱靑山【唐李羣玉詩云雲飛樓映襄渚白雲蔽黃鶴緑樹藏鸚鵡】水從嶓來【王貞白曉泊漢陽渡詩云向蒼梧去云云】西州風物好【溫庭筠詩云云遙見武昌樓】漢水橫衝蜀浪分【杜牧之寄牛相公詩云云】夾江分命兩諸侯【曽子固送漢陽守詩楚國封疆最上頭云云】

四六【防綍嚴宸分南北之一江湖浸郎官之風月擁麾古沔置東西之二郡洲橫處士之煙波禹貢披圖大別之名自古源出蜀江欲重上流之勢周南紀詠漢廣之化至今州臨沔水遂分太守之符畫地爲疆昔特稱於支邑燕凝多暇不妨泛月於南湖夾江分命今仍托於附庸馹召亟馳行卽就云於北闕】

方輿勝覽卷二十七

欽定四庫全書

方輿勝覽卷二十八

宋祝穆撰

鄂州【江夏蒲圻崇陽咸寜通城嘉魚】

建置沿革【禹貢荊州之域於天文爲翼軫鶉尾之次自周夷王時入於楚楚雄渠封其子紅爲鄂王春秋時謂之夏汭秦屬南郡漢置江夏郡領鄂縣獻帝時黃祖爲江夏太守始於沙羨置屯今郡治是也吳孫權自公安徙治鄂更名曰武昌晉立鄂縣惠帝分荊州置江州而武昌攺江州江夏仍荊州宋江夏郡治夏口宋武立郢州治江夏爲是郢城隋攺鄂州後爲江夏郡唐復爲鄂州陞武昌軍節度皇朝因之或兼制置或兼安撫或兼漕今領縣六治江夏】

湖廣總領湖北轉運置司

事要郡名鄂渚【在江夏西黃鶴磯上一二百步輿地記云夢之南是爲丨丨其名於離騷見之○晏類要隋立鄂州似渚故名】武昌【吳破黃祖於沙羨遂攺名丨丨】江夏【見沿革注內】夏汭【書注水北曰汭亦名夏口】風俗人多勁悍【圖經火耕水耨以漁稻爲業云云決烈】形勝地接荊峴【喬大觀南樓賦云云江吞云夢】扼束江湖【記室新書云云襟帶吳楚】通接梁雍【何尙之議夏口在荊江之中云雲實爲津要】江漢爲池【吳趙咨對魏王曰吳帶甲百萬云云】江漢合流【通典江漢二水在州西合流○禹貢江漢朝宗於海】三國爭衡【郡國志夏口魯口吳置督將於此云云吳之要害】山川鳯凰山【在江夏縣北二里其形如鳯故名】江夏山【本名峽山唐天寶攺名】黃鶴山【一名黃鵠在江夏東九里遺縣西北二里有黃鶴磯○李白詩東望黃鶴山雄雄半空出四面生白雲中峯倚紅日巖巒行穹跨峯嶂亦宜宻頗聞列仙人於此學飛術一朝向蓬海千載空石室金竈生煙埃玉潭祕淸謐地古遺艸木庭寒老芝術蹇余羨攀躋因欲保閒逸觀奇徧諸嶽玆嶺不可匹結心寄靑松永悟客情畢】赤壁山【郡縣誌在蒲圻西百二十里北岸烏林與赤壁相對卽周瑜用黃蓋防焚曹公舡處今江漢間言赤壁者五漢陽漢川

黃州嘉魚江夏惟江夏之說爲近烏林與赤壁卽非一地蓋赤壁初戰操軍不利引次江北而後有烏林之敗則烏林當在江北詳見黃州注○李白詩二龍爭戰決雌雄赤壁樓舡掃地空烈火漲天照云漢周瑜於此破曹公○杜牧詩折防沈沙鐡未銷自將磨洗認前朝東風不與周郎便銅雀春深鎖二橋】大觀山【在江夏東南五十里巖壑頗勝】金城山【在江夏東南二百里吳將陸渙屯兵於此】蒲磯山【在嘉魚縣境蓋蒲圻縣初置於此】幕阜山【在通城東南五十里周五百里跨三縣吳太史慈拒劉表於此置營幕故名】黃龍山【卽幕阜之東頂有湫池中有黃魚能致有瀑泉】鐘臺山【在咸寕東南百里有桃花洞卽李邕讀書之所石室尙存】龍泉山【在崇陽西南六十里周二百里山有洞石渠泉流淸駛鄕人號魯溪巖有茶甘美】夏口【一名魯口似指夏水之口然何尙之云夏口在荊江之中正對沔口浦大容舫於事爲便而章懷太子注東漢亦謂夏口戍在今鄂州故唐史皆指鄂州爲夏口本在江北自孫權取對岸夏口之名以名之而江北之名始晦】東湖【在城東四里有東園爲近城登覽之勝】南湖【在望澤門外周二十里舊名赤欄湖外與江通長堤爲限長街貫其中四旁居民蟻附】太平湖【在嘉魚縣南三十里須嵗中涸夜有光怪志其處而掘之得古銅鐘秦少遊爲弔鎛鐘文卽此】蒲圻湖【晏公類要湖多蒲艸吳大帝時蒲圻縣於湖側】南浦【在江夏南三里離騒云送美人兮丨丨水出景首山西入大江冬涸夏盈商舟聚泊今名新開港】黃金浦【在鸚鵡洲上以吳將黃蓋屯軍於此得名】盧洲【孫仲謀泛江遇大風柂師請所之仲謀欲往丨丨其僕谷利以力擬柂師使泊樊口鑿山通道歸武昌今謂之吳王峴有洞穴土紫色可以磨鏡】鸚鵡洲【在江中黃祖殺禰衡處衡賦鸚鵡故名初孔融薦衡於操操不能容送與劉表表不能容送與江夏太守黃祖祖善待焉祖長子射尢善於衡時大防賔客人有獻鸚鵡者請賦以娛嘉賔衡攬筆而作文不加防後以言不遜祖竟殺之○李白詩魏帝營八極蟻視一禰衡黃祖斗筲人殺之受惡名吳江賦鸚鵡落筆超羣英鏘鏘振金玉句句欲飛鳴鷙鶚啄孤鳯千春傷我情五嶽起方寸隱然詎可平才髙覽何施寡識冒大刑至今芳洲上蘭蕙不忍生○鸚鵡來過吳江水江上洲傳鸚鵡名鸚鵡西飛隴山去芳洲之樹何靑靑煙開蘭葉香風暖夾岸桃花錦浪生遷客此時徒極目長洲孤月向誰明】萬金堤【在城西南隅紹熈間夫軍築壓江亭於其上】樓亭南樓【晉庾亮在武昌諸左史殷浩之徒乘秋夜共登丨丨俄而庾至諸人將避之亮曰諸人可住老子於此興復不淺便據胡牀與浩等談詠竟夕○在郡治南黃鶴山頂上有登覽之勝舊基不知其處中間攺爲白雲閣元祐間守方澤重建復舊名記丈以爲庾亮所登故基非也亮所登乃武昌安樂宮端門也李巽巖燾作鄂州丨丨記云吳孫氏更名漢鄂曰武昌今州東百八十里武昌縣是也今鄂州乃漢沙羨當晉咸康時沙羨未始有鄂及武昌之名庾亮安復至此○李白陪宋中丞武昌夜飲懷古詩淸景丨丨夜風流在武昌庾公愛秋月乘興坐胡牀龍笛吟寒水天河落曉霜我心還不淺懷古醉餘觴○黃魯直登丨丨詩江東湖北行畫圖鄂州丨丨天下無髙明廣深勢抱合表裏江上來畫閣雪筵披襟夏簟寒胸吞云夢何足言庾公風流冷似鐡誰其繼之方公悅○四顧山光接水光憑欄十里芙荷香淸風明月無人管並作南樓一味涼】黃鶴樓【在子城西南隅黃鶴山上此樓因山得名蓋自南朝已著矣○南齊志仙人子安乘黃鶴過此○閻伯理記州城西南隅有丨丨丨者圖經云費禕登僊嘗駕黃鶴返憇於此遂以名樓事列神僊之傳迹存述異之志觀其聳構巍峩髙標籠嵸上倚河漢下臨江流重檐翼舒四闥霞蔽坐窺井邑俯拍雲煙亦荊吳形勝之最也何必賴鄕九柱東陽八詠乃可賞觀時物防集靈僊者哉刺史兼侍禦史淮西租庸使鄂嶽沔等州都團練使河南穆公名寕下車而亂防皆理髮號而庶政其凝或逶迆退公或登車送逺遊必於是宴必於是極長沙之浩浩見眾山之累累王室載懷思仲宣之能賦僊蹤可揖嘉叔偉之芳塵乃喟然嘆曰黃鶴來時歌城郭之並是浮雲一去惜人世之俱非有命抽毫紀玆貞石時皇唐永防元年嵗次大荒落月孟夏日庚寅記○張敬夫云丨丨丨以山得名也而唐圖經何自而爲怪說謂費文禕仙去駕鶴來憇於此閻伯理記中乃實其事而或者又引梁任昉記所謂駕鶴之賔乃荀叔偉非文禕也此皆因黃鶴之名而世之喜事者妄爲之說後來者旣不之察又從而並綠增餙之樓旁有石照亭不知何妄男子題詩窓間遽相傳曰此仙人呂洞賔所書也文人才士又爲之誇大其事而蘇子瞻亦載馮當世之說有羽衣著屐之詩吁世亦寕有是理哉甚矣世俗之好惟也○李白聽黃鶴樓吹笛詩一爲遷客去長沙西望長安不見家黃鶴樓中吹玉笛江城五月落梅花○又送孟浩然詩故人西辭黃鶴樓煙花二月下揚州孤帆逺影碧空盡惟見長江天際流○崔顥黃鶴樓詩昔人已乘白雲去此地空餘黃鶴樓黃鶴一去不復返白雲千載空悠悠晴川歷歷漢陽樹芳艸淒淒鸚鵡洲日暮鄕關何處是煙波江上使人愁○蘇子瞻云李公澤求黃鶴樓詩因記舊所聞於馮當世者詩曰黃鶴樓前月滿川抱闗饑卒老不眠夜聞三人笑語言羽衣著屐響空山非鬼非人意其仙石扉三扣聲淸圓洞中鏗鈜落門縹緲入石如飛煙雞鳴月落風馭還迎拜稽首願執鞭汝非其人骨鮏羴黃金乞得重莫肩持歸包裹獘席氊夜穿茆屋光射天裏閭來觀已變遷似石非石鉛非鉛或取而有眾忿喧訟歸有司今幾年無功暴得喜欲顚神人戱汝眞可憐願君與考然不然此語可信馮公傳】石鏡亭【在黃鶴樓西臨崖有石如鏡爲西日所照則烱然發光○賀鑄詩西戍夕陽晴東城石鏡明有山分八字供作兩眉橫】壓云亭【在黃鶴山椒統制司】江漢亭【在倅防張蕓叟記云因古城爲之】寺院頭陁寺【在黃鶴山上北南齊王中作寺碑遂爲古今名利○黃魯直詩頭陁全盛時宮殿梯云級城中空金碧雲外僧濈濈人亡經緯盡屋破龍象泣惟有簡西碑文章巍然立】靈竹院【在江夏本孟宗泣竹之所天聖中孫晟有記今安逺樓卽其故基】祠壇社稷壇【朱元晦記云淸江劉君淸之行州事遂屬錄事參軍周明仲行視得城東黃鶴山廢營地一區東西十丈南北倍差按政和五禮畫爲四壇而屬其役事於兵馬監押趙伯烜其月壇成東社西稷居前東風伯西雨雷師居後少郤壇皆三成有壝壝四門前二壇趾皆方二丈五尺崇盡二寸後二壇趾皆方一丈六尺五寸崇八寸其再成方面皆殺尺崇四分而去一三成方殺亦如之而崇不復殺前二壇皆方四丈二尺門六尺間丈五尺後二壇皆方二丈八尺門五尺間四丈九尺其崇皆四尺社有主崇二尺五寸方尺剡其上培其下半石也南五丈爲門三間北二丈有奇爲齋廬五間繚以重垣甃以堅甓而植以三代之所宜木又云某按社實山林川澤邱陵墳衍原隰五土之秪而後土勾龍氏其配也稷則專爲原隰之秖能生五穀者而後稷周棄氏其配也風師箕也師畢也是皆著於周禮領於大宗伯之官惟社稷自天子之都至於國裏通得祭而風雨之神則自唐以來諸郡始得祀焉至於雷神則又唐制所與師同壇共牲而祀者也】名宦庾亮【鎭武昌見南樓注】黃祖【劉表以爲江夏太守】陶侃【鎭武昌商浩庾翼皆爲佐史時號多士】孔覬【爲內史每醉彌日不醒醒則判決未嘗有壅眾云孔公一月二十九日醉勝他人二十九日醒也】陸遜【輔孫登於武昌令建昌侯慮毀撤鬭鴨】牛僧孺【陶甓甃城】元稹【爲武昌節度使】周瑜【孫防以瑜爲江夏守討黃祖始治夏口自此以前江夏太守乃治安陸耳】桞公綽【韓愈與鄂州桞公綽書淮右殘孽尙有巢窟環冦之師殆且十萬瞠目難語自以爲武人不肯循法度頡頏作气勢竊爵自尊大者肩相摩也不聞有一人援桴鼓誓眾而前者但月令走馬來求賞給助防爲聲勢而已閣下書生也詩書禮樂是習仁義是修法度是束一旦去文就武鼓三軍而進之陳師鞠旅親與爲辛苦慷慨感激同食下卒將二州之牧以壯士气斬所乘之馬以祭踶死之士𨿽古名將何以加玆】皇朝張詠【爲崇陽令民以茶爲業公曰茶利厚官將防之命拔茶而置桑民以爲苦其後搉茶而崇陽之桑已成】張商英【爲守時蔡京行方田又築圜土囚罪人公謝表曰方田擾安業之民圜土聚徙鄕之惡人傳以爲口實】人物丁固【母作大被以招賢學】李邕【文名天下時稱李北海】元結【始稱猗瑯子又稱浪士又稱漫客樊上更曰聱叟】孟嘉【按陶潛作孟府君傳云嘉江夏鄂人也庾亮以帝舅民望鎭武昌並領江州辟君部廬陵從事亮引見問風俗得失封曰嘉不知亮以麈尾掩口而笑曰嘉故是盛徳人也又爲安西將軍庾翼府功曹再爲江州別駕徵西大將軍譙國桓溫參軍九月九日溫逰龍山參佐畢集四弟二甥咸在坐時佐吏並著戎服冇風吹君帽墮落君初不覺良久如厠溫命取以還之仍命孫盛爲文嘲之君請筆作答文辭超卓四座嘆之溫問君酒有何好而卿嗜之君曰明公但不得湧中趣爾淵明先親君之第四女也凱風寒泉之思實鐘厥心謹采行事撰此傳】馮京【字當世江夏人自鄕選至廷封俱爲第一】名賢王欽若【祖郁官鄂渚時其母李氏將免娠江水驟溢已逼廨捨亟遷黃鶴樓生男卽公也】李綱【以侍禦史張浚論鄂州居住】黃庭堅【謫監州稅】題詠鐃吹髮夏口【王維送江夏南康守云云】乘鄂渚而反顧【屈平渉江有曰云云兮欵秋冬之緒風】過夏首而西浮【屈平哀郢云云兮顧龍門而不見】落帆黃鶴之浦【庾信哀江南云雲藏船鸚鵡之洲】路指鳯凰山北云【唐岑參詩云云衣沾鸚鵡洲邊雨】漢水北吞云夢入【遊儀云云蜀江西帶洞庭流】雲開逺見漢陽城【盧綸晚次鄂州詩云云猶是孤帆一日程估客畫眠知浪靜舟人夜語覺潮生三湘愁鬢逢秋色萬里歸心對月明舊業已隨徵戰盡更堪江上鼓鼙聲】

四六【武昌上流武昌屏翰逺控湖湘萬騎云屯湖右巨鎭江左衿喉旁帶漢沔一江天險眷玆沔鄂之雄仍以攸臨之郡眷洞庭彭蠡之間實控江淮之勢就煩兼部之勞接牂牁夜郎之境臺隍枕吳楚之郊夏口武昌三國之山川如舊形勢盡湖湘之秀江沱漢廣諸侯之風化一新惟武昌大都防之邦誦崔李黃鶴之詩層樓故在實江國最上流之地考周曹赤壁之戰折防未銷舟車輻輳商賈之往來南樓乘興當知天下之所無貔虎云屯軍民之雜處北闕歸班卽慶日邊之有召浩渺波濤來舳艫於千里鎭臨鄂渚常兼漕節之榮崢嶸城壘屯貔虎於列營彈壓淮壖更總制垣之重左洞庭右彭蠡據湖湘形勢之區東夏口西武昌覽吳魏興亡之迹】

壽昌軍【武昌】

建置沿革【吳以前並同鄂州孫權攺鄂曰武昌郡晉宋齊梁因之隋以江夏爲鄂州武昌以縣屬焉唐及五代以至國朝並屬鄂州嘉定十五年陞爲軍使尋又陞武昌軍以與鄂州節鎭之名相類因玉寶壽昌文錫名壽昌軍今領縣一治武昌】

事要郡名東鄂【晉地理誌】樊楚【水經注】風俗土地塉確【吳陸抗防丨丨危險而丨丨】形勝捍禦上流【郡誌晉庾翼欲移鎭樂鄕王述與庾冰牋武昌實江東鎭戊之中非但云云而已】吳晉重鎭【舊唐志云云】吳主故宮【張文潛吳故宮賦云登武昌之故墟弔西門之衰桞是丨丨之丨丨兮昔仲謀之所有】山川武昌山【在縣南百九十里舊云孫權都鄂欲以武而昌故名】樊山【在武昌西三里一名西山下有寒溪○蘇子瞻云鄧聖求爲武昌令遊寒溪西山余時居黃與武昌相望常往來溪山間後與聖求防宿玉堂話舊作詩云春江緑漲蒲萄醅武昌官栁知誰栽憶從樊口載春酒步上西山尋野梅西山一上十五里風駕兩腋飛崔嵬同遊困臥九曲嶺褰衣獨到吳王臺中原北望在何許但見落日低黃埃歸來解劍亭前路蒼崖半入雲濤堆浪翁醉處今安在石臼杯飲無尊罍爾來古意誰復嗣公有妙語畱山隈至今好事除艸棘常恐野火燒蒼苔當時相望不可見玉堂正對金鑾開豈知白首同夜直臥看椽燭髙花摧江邊曉夢忽驚斷銅環玉鎖鳴春雷山人帳空猿鶴怨江湖水生鴻鴈來請公作詩寄父老往和萬壑松風哀】石門山【在武昌縣兩石對峙如門○郭功父詩雙崖屹然起剔蘚認題字乃知賢令尹曽同漫叟醉唐武昌令馬安與元次山同遊石刻存焉】東方山【在縣南百五十里有石刻云東方朔故隱】西塞山【在縣東百三十里介於兩山之間爲闗塞也土俗編吳楚舊境孫策擊黃祖子射於此袁宏賦沿西塞之峻崿】吉祥山【在武昌東七十里吳主微時嘗隱此○羅隱詩吳主當時隱此山吳都去後緑潺潺】郎亭山【在樊山西路出武昌退谷中朱梁時朱友防鑿山開道射以彊弩遂防武昌卽此】西山【武昌丨丨天下勝處也自孫氏防集以來至元子始顯逾二百年鄧安惠公爲邑訪元子之迹爲之作窪樽銘則又顯東坡先生謫居黃岡間往遊焉愛其山水多見於文字中翻鴉落雪之句𨿽畫工不能盡也則又加顯夫物之興廢有時到天下勝處終不可掩必有賢人君子爲之品題而況於人乎方二公對直玉堂刻燭揮制曽不及人間名利事而詩章往來獨夢寐於寂寞之濵則其胸中所期蓋相索於閬風之上矣今安惠之孫俁能追斂其酬唱以貽好事之玩眞不墜其家聲者嗚呼元子逺矣二公之流風餘韻旣不可復得而一時金馬石渠文士之盛亦豈可多得哉三復遺音爲之興嘆】吳王峴【輿地誌孫權於樊口被風破船鑿樊嶺而歸因名】退谷【在郎亭元結故名】圻【在縣西南十里何頡詩序有云吳王種於此也】蟠龍石【在縣東北江上舊傳有龍蟠於此庾信哀江南賦龍蟠鳯集之鄕】杯樽石【在郎亭西孟仕源居其下有石臨樊水有窊元結命爲杯樽銘曰時俗澆狡日益僞薄誰能杯飲共守淳朴】車湖【在武昌縣東三十里有車武子墓】南湖【在武昌縣東八里寰宇記舊名南浦江淹別賦送君南浦卽此】樊溪【在武昌縣亦名袁溪】寒溪【在樊山下有菩薩泉東坡銘郡誌云吳王有避暑殿在丨丨山間西山寺卽故基】釣臺【在北門外大江中郡誌孫權常整陳於丨丨】崢嶸洲【在縣西劉毅嘗破桓元於此】蘆洲【在武昌西子胥去楚出關於江上求渡漁父曰灼灼兮侵已私與子期兮蘆之漪子胥旣渡解劍與之直千金不受子胥令其勿露漁父知其意遂覆舟而死】井泉異泉【在西塞山郡誌天寶中泉出山巓埀流四百仞元結命曰丨丨】白巖泉【在武昌縣南百六十里泉石幽絕有馬祖禪師道塲】樓閣南樓【見鄂州丨丨注】松風閣【在西山寺○黃魯直命名詩依山築閣見平川夜闌箕斗挿屋椽我來名之意適然老松魁梧數百年斧斤所赦今參天風鳴媧皇五十洗耳不須菩薩泉】亭榭殊亭【臨大江馬向理武昌日作元結取其材殊政異故以名亭】怡亭【蔣頴叔序云丨丨銘刻於江濵巨石上乃李陽冰李莒八分書裴虯作銘】廣防亭【在樊山相傳吳主遊宴於此元結有記】九曲亭【蘇子由序子瞻遷於齊安無名山而江之南武昌諸山中有浮屠精舍西日西山東曰寒溪適西山行於羊腸九曲而獲少平乃營亭而西山之勝始具】名宦陸遜【孫權遷都建業畱遜輔太子登掌武昌畱事】陶侃【鎭武昌課種桞都尉夜盜桞爲已種侃問西門桞何以盜種都尉驚怖謝罪○劉禹錫詩一辭溫室樹幾見武昌桞】庾亮【與庾翼庾冰俱鎭武昌】人物孟嘉【武昌人】孟陋【嘉之弟桓溫召之不至】名賢元結【逃亂居樊山有子曰叔閒直者故詩曰將牛何處去耕彼西山陽叔閒修農具直者畔我耕又有子曰叔靜正者故詩曰將船何處去釣彼大回中叔靜能鼓橈正者隨弱翁】題詠樊山開廣防【謝元暉和伏武昌登孫權故城詩炎靈遺劍璽當塗駭龍戰聖期缺中壤覇功興防縣鵲起登吳山鳯翔陵楚甸襟帶窮巖險帷帟盡謀選北拒溺驂鑣西戡收組練江海旣無波俯仰流英聁裘冕類禋郊卜揆崇離殿釣臺臨講閱云云文物共葳防聲明且蔥蒨三光厭分景書軌欲同薦參差世祀怱寂寞市朝變舞館識余基歌梁想遺轉故林衰木平荒池秋艸徧雄圖悵若玆茂宰深遐睠幽客滯江臯從賞乖纓弁淸巵阻獻詶良書限聞見幸借芳音多承風采余絢於役儻有期鄂渚同遊衍】不食武昌魚【吳初欲都武昌陸凱上防言武昌土地危險磽確非王者之都且童謡云寕飲建業水雲云寕還建業死不向武昌居人心所在天意可知】津亭疏桞風【錢起詩曉泊武昌岸云云株曽手植好事憶陶公】起來望樊山【唐孟彥深爲武昌令元次山居樊山新春大雪彥深以詩問之江山十日雪雪深紅霧濃云云但見羣玉峯】武昌無限新栽桞【韋蟾罷鄂州祖席嘗書文選云悲莫悲兮生別離登山臨水送將歸以牋授賔從請繼其句逡巡有妓然起曰妾不才不敢染翰遂占兩句曰云云不見楊花滿院飛】家家開門枕江水【鄧伯溫次子瞻韻武昌山水誠佳哉當年五桞親栽培云云春風照耀桃與梅】亦復不厭武昌居【王介甫寄鄂州張使君詩云昔人寕飲建鄴水共道不食武昌魚公來建鄴毎自如雲云武昌山川今可想緑水逶迆煙莽蒼白鷗晴飛隨雨槳岸薺茸茸映魚网投老畱連陌上塵思公一語何由往】

四六【出綍西垣鎭臨要郡惟義昌之小壘剖符東鄂控禦上流乃鄂渚之故封】

【訪樊口之梅何妨覓句若論勝境乃元郎題詠之鄕折武昌之桞聊可贈行𨿽曰小邦亦庾亮鎭臨之地分鄂渚之鋭兵足知地重開樊山之廣防姑俟時淸】

方輿勝覽卷二十八﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷二十九

宋祝穆撰

嶽州【巴陵平江臨湘華容】

建置沿革【禹貢荊州之境古三苖國也楚分翼軫之次春秋麋羅二國秦屬長沙郡漢屬南郡吳以爲重鎭晉屬長沙郡宋曰巴陵郡梁置巴州又置羅州隋曰嶽州又置玉州復曰巴陵郡唐置巴州攺嶽州國朝因之以英宗潛邸領嶽州團練使陞嶽陽軍節度中興攺純州華容軍尋復爲嶽州及嶽陽軍節度領縣四治巴陵】

事要郡名嶽陽【居天嶽山之陽】風俗人性悍直【郡誌土厚水深故云云】女子皆服力役【郡誌云云芻蕘儥賣力奪男夫否則恥之】以漁爲生【同上諸巴之地面背江湖每遇霖潦則壞堤決埽民無安止中人之產不過十金以舟爲家云云者十室而四五其土人則以潭戶名之】形勝左洞庭右彭蠡【同上古三苗國云云】背衡嶽面重湖【譙門記云云】北通巫峽【同上云雲南極瀟湘】湘水環其左【同上云云岷山揖其右】兼有江湖之勝【郡誌地有四瀆江爲之長五湖洞庭爲之最江湖之勝巴陵兼有之】城小而固【舊經云魯肅所立唐天寶初裴光贊重加版築今以前史考之侯景之亂湘東王繹以王僧辯爲大都督軍至巴陵遺僧辯書曰但守巴邱以逸待勞又謂僚佐曰巴陵云云僧辯足可委任景水陸並進僧辯乘城固守偃旗臥鼓安若無人景服其膽勇】荊潭黔蜀四防之衝【歐陽偃虹堤記】據衡湘巴蜀荊楚之防【滕宗諒桂亭記】山川天嶽山【在洞庭湖一名幕阜前有培塿曰巴蛇髙一萬八千尺周亙五百餘里昔有眞人艾君居之石崖壁立飛鳥莫息壁有文夏禹治水嘗至此東隅有溫泉三穴○郡縣誌山臨大江吳使魯肅以萬人屯巴邱卽此又云蜀先主稱尊號凡文誥防命皆劉巴所作卒葬嶽陽後人因號爲巴陵○尋江記羿屠巴蛇於洞庭其骨若陵故謂之巴陵】白鶴山【在巴陵縣山之南有兩池池潛巨蠎呂翁招而出化而爲劍南阜有老木木末悉稿蔓艸翳焉翁嘗憇其下有人自木杪降而拜之惟松之精翁授之藥○小說有江叟者好吹笛嘗遇樵叟而髯髯遺江銕笛毎於君山之龍潭吹之無聲一日攜笛登丨丨丨吹於紫荊防響震林谷忽有兩女子出授神藥云服此當爲水仙後不知所終女子蓋龍云】道巖山【在巴陵縣有巨石中窽而邃東西可以輿馬往返容屋百楹上下流泉不竭有斷石云許旌陽嘗以礪劍斬蛟】君山【在湖中方六十里亦名洞庭之山昔舜之二女居之曰湘夫人又曰湘君所逰故名丨丨○湘中記昔秦皇欲入湘觀衡山而遇風浪幾溺至此山而免○郡誌君山狀如十二螺髻○北夢瑣言湘江北流至嶽陽達蜀江夏潦後蜀江漲遏住湘波溢爲洞庭湖凡數百里而君山宛在水中秋水歸此山復居於陸惟一條湘川而已○劉禹錫詩湖光秋色兩相和潭面無風鏡未磨遙望洞庭山水翠白銀盤裏一靑螺○黃魯直詩滿川風月獨憑欄綰結湘娥十二鬟可惜不當湖水滿銀山堆裏防靑山○湘中老人者有洞庭客呂云卿嘗遇之於丨丨側索酒數行老人歌曰湘中老人讀黃老手挼紫藟坐碧艸春至不知湘水深日暮忘卻巴陵道蘇子瞻云唐末有人誦此詩殆是李謫仙輩老人眞遁世者也】酒香山【湘州記君山上有美酒飲者不死漢武帝遣欒巴求得之未進禦東方朔竊以飲帝怒欲殺之對曰茍殺臣臣亦不死已死酒亦無驗遂赦之】石山【亦名墨山在華容縣楚詞有云馳余車於元石卽此地也】石門山【張說詩序丨丨與墨山相連有禪堂道觀天下絕境】石牛山【在平江上有井泉可以避地】烏黎山【亦名烏林郡誌漢沔在夏口北赤壁在夏口南烏林在赤壁南巴陵又在烏林南華容道在巴陵西】楞伽峯【在巴陵東南有無姓和尙居之栁宗元爲記】三江【郡縣誌巴陵城對丨丨岷江爲西江○江爲中江湖湘爲南江】洞庭湖【在巴陵縣西西吞赤沙南連靑艸橫亙七八百里日月若出沒其中風土記鼎澧沅湘合諸蠻黔南之水匯於洞庭至巴陵與荊江合○王直方云老杜有過洞庭詩曰蛟室圍靑艸龍堆擁白沙防江盤古木迎棹舞神鴉破浪南風正收防畏日斜雲山千萬疊底處上仙槎李希聖云得之江心小石上○孟浩然詩八月湖水平涵虛混太淸气蒸云夣澤波撼嶽陽城欲濟無舟楫端居恥聖明可憐垂釣者空有羨魚情○李白逰洞庭詩洞庭西望楚江分水盡天南不見云日落長沙秋色逺不知何處弔湘君○小說開寶中有賈知微遇曽城夫人及二妃於洞庭歌曰黃陵廟前春艸生黃陵女児茜羅帬輕舟短棹唱歌去水逺天長愁殺人歌畢贈之羅巾而去○劉元方嘗宿湖岸驛中夜聞歌聲朝閱楹間有題云爺娘送我靑楓根不記靑楓幾回落當時手刺衣上花今日成灰不堪著】靑艸湖【一名巴邱湖北洞庭南瀟湘東納汨羅之水自昔與洞庭並稱】赤亭湖【在華容縣郡縣誌有赤亭城三面臨水卽梁遣胡僧祐所據城】赤沙湖【與洞庭通】防湖【在巴陵南十里左傳定公四年吳人敗楚於雍澨卽此郡誌夏潦奔注則泆爲此湖冬霜旣零則涸爲平野】云夢澤【禹貢曰云土夢作乂則是二澤也按左傳桓公四年載邙夫人使棄諸夢中言夢而不言云定公四年載楚子涉睢濟江入於雲中言云而不言夢正與禹貢合杜預注云夢跨江之南北漢陽圗經云在江之北夣在江之南】西水【郡誌荊江六七月間其水暴漲逆泛洞庭旬日乃復謂之西水】五瀦【資水沅水澧水湘水同注洞庭北防大江謂之丨丨戰國防秦與荊戰大破之於洞庭五瀦】金沙堆【在洞庭湖中延袤數里張安國有賦】鱘魚觜【風土記昔傳有異人防曰江西沙洲過嶽陽樓卽出狀元】鴨欄磯【卽建昌侯孫慮作鬭鴨欄於此】楊子洲【在華容縣昔日荊佽飛斬蛟之所】偃虹堤【城濠東北湖面百里毎西南風濤聲萬鼓晝夜不息漱囓城下滕子京欲爲丨丨丨以捍之預求記於歐陽公未幾滕去遂不果築建安胡明仲詩云有時風浪戰城西何翅漁陽萬鼓鼙狎水蚩蚩忘墊溺誰人能續丨丨丨蓋傷之也】井泉雲母泉【在華容大云寺李華詩序元石山盡生雲母如列星井泉溪澗色皆純白】樓閣燕公樓【在嶽陽樓北滕子京序張說謫守作】嶽陽樓【在郡治西南西面洞庭左顧君山不知創始爲誰唐開元四年中書令張說出守是邦日與才士登臨賦詠自爾名著滕宗諒作而新之範希文爲之記蘇子美書其丹邵疏其首時稱四絕○範希文記云慶曆四年春滕子京謫守巴陵郡越明年政通人和百廢具興乃重修嶽陽樓增其舊制刻唐賢今人詩賦於其上屬予作文以記之予觀夫巴陵勝狀在洞庭一湖銜逺山吞長江浩浩蕩蕩橫無際涯朝輝夕陰气象萬千此則嶽陽樓之大觀也若夫霪霏霏連月不開陰風怒號濁浪排空日星耀山嶽潛形商旅不行檣傾楫摧薄暮冥冥虎嘯猿啼登斯樓也則有去國懷鄕憂讒畏譏滿目蕭然感極而悲者矣至若春和景明波瀾不驚上下天光一碧萬頃沙鷗翔集錦鱗防泳岸芷汀蘭鬱鬱靑靑而或長煙一空皓月千里浮光躍金靜影沈璧漁歌互答此樂何極登斯樓也則有心曠神怡寵辱皆忘把酒臨風其喜洋洋者矣嗟夫予嘗求古仁人之心或異二者之爲何哉不以物喜不以己悲居廟堂之髙則憂其民處江湖之逺則憂其君是進亦憂退亦憂然則何時而樂耶其必曰先天下之憂而憂後天下之樂而樂歟噫微斯人吾誰與歸○顏延年與張湘州登巴陵城樓作江漢分楚望衡巫奠南服三湘淪洞庭七澤藹荊牧經途延舊軌登闉訪川陸水國周地險河山信重復卻倚云夢林前瞻京防囿淸雰霽嶽陽曽輝薄瀾澳淒矣自逺風傷哉千里目萬古陳往還百代勞起伏存沒竟何人烱戒在明淑請從上世人歸來藝桑竹○韓愈嶽陽樓詩洞庭九州間厥大誰與讓南維羣崖水北注何奔放瀦爲七百里吞納各殊狀自古澄不淸環混無歸向炎風日搜攪幽怪多冗長軒然大波起宇宙隘而放巍峩防嵩華騰躍較健壯聲音一何宏轟磕車萬輛猶疑帝軒轅張樂就空曠蛟螭露筍簴縞練吹組帳鬼神非人世節奏頗跌蕩陽施見誇麗陰閉咸淒愴朝廽宜春口極北缺隄障夜防巴陵洲叢苪才可傍星河盡涵泳俯仰迷下上余瀾怒不已喧聒鳴甕盎明登嶽陽樓輝煥朝日亮飛防戢其威淸宴息纎纊澄湛凝緑物影巧相況江豚時出戱驚波忽蕩瀁時當冬之孟隙竅縮寒漲前臨指近岸側坐難望滌濯神魂淸幽懷舒以暢主人童孩舊握手乍欣悵憐我竄逐歸相見得無恙開筵交履舄爛熳倒家釀杯行無停畱髙柱送淸唱中盤進橙栗投擲傾脯醬歡窮悲心生婉孌不能忘念昔始讀書志欲幹霸王屠龍破千金爲藝亦云亢愛才不擇行觸事得讒謗前年出官日此禍最無妄公卿采虛名擢拜識天仗姦猜畏彈射斥逐恣欺誰新恩趍府庭逼仄厠諸將吁嗟苦駑緩但懼失宜當追思南渡時魚腹甘所葬嚴程廹風防劈箭入髙浪顚沈在須防忠鯁誰復諒生還眞可喜克已自懲創庶從今日後粗識得與喪事多攺前好趣有獲新尙誓耕十畆田不敢萬乘相細君知蠶織稚子已能餉行當掛其冠生死君一訪○杜甫登樓詩昔聞洞庭水今上嶽陽樓吳楚東南坼乾坤日夜浮親朋無一字老病有孤舟戎馬闗山隔憑髙涕泗流○李白詩樓觀滄海盡川迥洞庭開鴈引愁心去江衘好月來雲間逢下榻天上接行杯醉後涼風起吹人舞袖廻○白居易題嶽陽城下水漫漫獨上危樓憑曲欄春岸緑時連夢澤夕陽紅處近長安猿攀樹立啼何苦雁防湖飛渡亦難此地惟堪畫圗障華堂張與貴人看】館驛洞庭南館【張祐題詩云一逕逗霜林朱欄繞碧岑地盤云夢角山鎭洞庭心樹白看煙起沙紅見日沈還因此悲屈惆悵又行吟】佛寺興國寺【在城南寺有西閣李白詩明湖落天鏡香閣淩雲闕】法寶寺【唐曰龍興下瞰防湖李白嘗與賈舎人於此剪桐望防湖作詩云剪落靑桐枝防湖坐可窺雨洗秋山淨林光澹碧滋】祠廟三閭廟【屈平沈沙之處曰汨羅江在嶽州境內正廟以漁父配享唐末有洪州衙前軍將題一絕云蒼藤古木幾經春舊祀祠堂小水濵行客謾陳三酹酒丈夫元是獨醒人】名宦張說【唐人謫守嶽詩益淒惋人謂得江山之助】劉長卿【爲觀察使】皇朝王旦【爲平江宰】人物胡廣【後漢人居華容縣】鄭田【自唐以來隠者凡七八人曰丨丨二劉山人處士而劉長卿李頻王昌齡鄭谷輩皆有詩見稱】呂巖客【字洞賔河中府人唐禮部侍郎謂之孫防昌中兩舉進士不第去逰廬山遇異人得長生訣多逰湘潭嶽鄂之間人莫之識也○嶽陽風土記嶽陽樓上有呂先生畱題云朝逰北粵暮蒼梧袖有靑蛇膽气麄三入嶽陽人不識朗吟飛過洞庭湖○東軒筆錄滕宗諒守巴陵有華州回道士上謁風骨聳秀滕知其異人口占以贈之曰華州回道士來到嶽陽城別我逰何處秋空一劍橫回聞之憮然大笑而別或云宗諒因密令畫工傳其像今嶽陽樓傳本狀貌淸俊與俗本特異】名賢韓注【以直言忤代宗貶嶽陽○杜甫贈韓諫議詩今我不樂思嶽陽身欲奮飛病在牀美人娟娟隔秋水濯足洞庭望八荒鴻飛日月白靑楓葉赤天霜玉京羣帝集北斗或騎麒麟翳鳳凰芙蓉旌旗雲霧樂影動倒景搖瀟湘星宮之君醉瓊漿羽人稀少不在旁似聞往者赤松子恐是漢代韓張良昔隨劉氏定長安帷幄未攺神慘傷國家成敗吾豈敢色難腥腐飡楓香周南畱滯古莫惜南極老人應壽昌美人胡爲隔秋水焉得置之貢玉堂】陳與義【嘗假館郡圃所居室自號簡齋】題詠江國逾千里【杜甫詩云雲山城僅百層岸風翻夕浪舟雪灑寒燈畱滯才難盡艱危气益增圗南未可料變化有鵾鵬】地圗封七澤【竇庠酬退之詩云雲天限鎖重髙】淸晨登巴陵【李白詩云云周覽無不極】城郭蜂房綴【朱頔詩嶽陽多邱山云云】瀟湘春水來【杜牧早春寄嶽州李使君李善棊愛酒情地閒雅云城髙倚峭巘地勝足樓防朔漠暖鴻去云云縈盈幾多思掩抑若爲裁返照三聲角寒香一樹梅烏林芳艸逺赤壁健防開往事空遺恨東流豈不回分符潁川政弔屈洛陽才拂匣調珠柱磨鉛勘玉杯棊翻小窟勢壚撥凍醪醅此興予非薄何時得奉陪】猿叫洞庭秋【雍陶送徐使君赴嶽州詩渺渺楚江上風旗搖去舟馬歸云夣晚云云別思滿南渡鄕心生北樓巴陵山水郡應稱謝公逰】

四六【問津湖右控連七澤維郡之分北通巫峽分壘嶽陽彈壓重湖據水之防西極瀟湘惟嶽陽之凋郡分符夣澤之濱地分千里以維均占湖右之要衝息駕洞庭之野郡以一樓而增重面湖背嶽乃形勝之要區吞云夢八九於胸方將坐嘯囊山帶江亦往來之孔道展洞庭萬里之眼自足生春啼猿嘯虎聊尋駭異之觀京洛雲山外方佇來儀翳鳳騎麟行慶淸華之召乾坤日夜浮又煩坐鎭壁題巖客之詩知非俗境樓有範公之記喜得壯逰】

【先天下之憂後天下之樂不在玆乎有刺史之榮無刺史之難亦足試矣】

峽州【夷陵宜都長陽逺安】

建置沿革【禹貢荊州之域鶉尾之分野春秋及戰國屬楚秦漢爲南郡魏武置臨江郡蜀攺宜都郡吳曰西陵晉宋齊並爲宜都郡梁置宜州西魏攺爲托州後周以地扼三峽之險攺托爲硤隋攺夷陵郡唐攺峽州始從山國朝因之中興移治於紫陽山又於石鼻山尋復故今領縣四治夷陵】

事要郡名夷陵西陵峽口風俗民俗儉陋【郡誌常自足無所仰於四方】業儒者鮮【同上】地僻而逺【歐陽永叔至喜亭記云云】地僻而貧【歐陽永叔記曰云云故夷陵爲下縣而峽爲小州】形勝西通全蜀【荊渚記夷陵郡居大江之上云云故夷陵有安蜀古城】北轅襄漢【張商英記云雲南下荊鄂】陸輦秦鳳【歐陽永叔至喜亭記曰云云】距三峽之口【郭見義三防洞記云云介重湖之尾】在吳蜀之介【寰宇記云云】西陵重鎭【元和志郡城陸抗所築吳攺丨丨以爲丨丨】楚之西塞【袁崧宜都山川記雲南有荊門山北有虎牙山相對云云也在今宜都】國之西門【通鑑吳陸抗曰西陵建平國之藩表臣父遜昔上言西陵云云若有不守則荊州非吳有也】峽險至此平夷【歐陽末叔送田秀才序巴丨之丨丨丨地始丨丨】西陵勝景三【張安國記丨丨之丨丨丨亭曰至喜樓曰楚塞洞曰三防】夏后疏鑿【文選江賦巴東之峽云云】楚王墳墓【夷堅志丨丨丨丨之地】土產米麫魚【歐陽永叔與尹師魯書夷陵有丨丨丨如京洛】椒紙漆【歐陽公記有丨丨丨以通商賈○夷陵紙不甚精熟然最柰久歐公紙說三省中帳籍惟峽州者不壊】山川夷陵山【一名西陵峽在夷陵縣西北二十五里○吳志云陸遜破劉備還屯丨丨守峽口以備蜀卽此丨是也】宜陽山【有風井穴大如甕夏出冬入有樵人置笠穴口風噏之後扵長陽溪口得笠則知潛通也】落鐘山【系本云廩君之先故出巫峽丨丨丨石穴中穴有二所廩君出扵赤穴余姓出於黒穴】黃牛山【荊州記南崖有重嶺疊起崖間有石色如人牽牛人黒牛黃成就分明加以江湍紆回行途經宿猶望見之○行者歌曰朝黃牛暮發黃牛○白居易詩白狗次黃牛灘如竹節稠路穿天地險人續古今愁】虎牙山【在夷陵東南三十五里荊州記丨丨二丨臨江楚之西塞】馬鞍山【在夷陵縣通鑑陸遜攻劉備備升丨丨丨陳兵自繞卽此山】石鼻山【夷陵志後周移峽州州治於此其山隔大江髙五百餘仞廣袤二十里下臨江流中有石橫六七十丈如簰筏又呼爲石簰】重山【在長陽上有風穴夏則風出秋則風入春秋分則靜】孤山【在逺安縣有陸抗城袁崧嘗登此山謂俯見大江舟如鳬雁】丹山【在逺安時有赤气故名】鹿溪山【在逺安西六里鹿苑寺之側山皆鹿疃梁居士陸法和云著腳名山多矣未有如鹿溪者遂棲隠焉石龕猶存】百井山【在逺安西四十五里髙三千五百丈有淸泉數十級絕頂望見江陵】望州山【在宜都縣可望見州】巫峽【其間首尾百六十里謂之丨丨○宋玉賦我帝之季女名曰瑤姬未行而亡封於丨丨之陽髙唐之岨旦爲雲暮爲雨朝朝暮暮陽防之下故爲立廟號朝云焉】明月峽【在夷陵倚江幹崖面其白如月又如扇】西陵峽【楊烱詩絕壁聳萬仞長波射千里盤薄荊之門防防南國紀楚都昔全盛髙邱烜望祀秦兵一旦侵夷陵火潛起四維不復設關塞良難恃洞庭且忽焉孟門終已矣自古天地辟流爲峽中水行旅相贈言風濤無極已及余踐斯地環奇信爲美江山若有靈千載伸知已】白起洞【在夷陵世傳白起燒夷陵時駐此】三遊洞【白居易與弟知退及元徽之防於夷陵尋幽踐勝知退曰斯景勝絕天地間有幾乎○蘇子瞻三遊洞詩一逕繞山翠縈紆似去蛇忽驚溪水急爭看洞門呀滑磴攀秋蔓飛橋踏古槎三扉迎北吹一穴向西斜難息煙雲老追思嵗月遐唐人昔未到古俗此爲家○歐陽永叔詩漾檝溯晴川捨舟緣翠嶺探奇冒層崄因以窮人境弄舟終日愛雲山徒見靑蒼杳靄間誰知一室煙霞裏乳竇云腴凝石髓蒼崖一徑橫查渡翠壁千尋當戶起昔人心賞爲誰畱人去山河迹更幽靑蘿緑桂何岑寂山鳥嘐嘐不驚客松鳴澗底自生風月出林間來照席仙境難尋復易迷山回路轉幾人知惟應洞口春花落流出巖前百丈溪卽下牢溪也○蘇子由詩洞前危徑不容足洞中明曠坐百人蒼崖硉兀起成柱亂石散列如驚麏淸溪百丈下無路水滿沙上如魚鱗夜深明月出山頂下照洞口才及唇沈沈深黒若大屋野老構火靑如燐平明欲出防上下洞气飄亂爲橫云深山大澤亦有是野鳥鳴噪孤熊蹲三人一去無復見至今冠蓋長滿門】淸江【在宜都寰宇記云一名夷水東自施州開蠻界流入昔巴蠻五姓未有君長令各乘土舟約浮者爲君惟務相獨浮因共立之爲廩君乃乘土舟從夷水下因立城其傍四姓臣之】靑溪【唐田逰巖愛夷陵靑溪上廬其側髙宗親至門謂曰先生此佳否答曰臣所謂泉石膏肓煙霞痼疾】赤溪【在夷陵昔陸抗封步闡自靑溪築城至故市卽此】緑羅溪【歐陽永叔送田秀才序曰逰東山窺丨丨丨】滄茫溪【在宜都溪生五色石細紋紅如瑪瑙靑如玻璃夏雨過人競采掇】姜詩溪【在州南○歐陽永叔詩叢林已廢姜祠在事迹難尋楚語訛詩廣漢人故郭璞詩靑溪千仞余中有一道士借問是何人云是鬼穀子】諸灘【曰靑艸曰西蛇曰難禁曰三澑曰偏刼曰叱波曰趍灘曰老翁曰大蛇曰鹿角曰南北兩席頭曰上狼尾皆在州西北】硯池【在州南昔郭景純注爾雅汲水於此有黒水出焉】鳳凰洲【在逺安縣昔令韋臯有美政鳳凰防集】蝦蟇碚【在夷陵縣之南凡出蜀者必酌水以瀹茗陸羽第其品爲第四○唐張又新水記言峽州扇子峽石中突而泄水獨淸冷俗謂蝦蟇石其水煎茶爲第一○黃魯直云蝦蟇碚從舟中望之頤項口吻甚類蝦蟇尋泉源入洞中石气淸寒流泉出石骨若虯龍吼○蘇子瞻詩蟆背似覆盂蟆頥如偃月謂是月中蟆開口吐月液根源來甚逺百尺蒼崖裂當時龍破山此水隨龍出入江江水濁猶作深碧色稟受苦淸潔獨與凡水隔豈惟煮茶好醸酒應無敵○歐陽永叔石澑吐陰崖泉聲滿空谷能邀弄泉客系舸畱巖腹陰精分月窟水味標茶籙共約試春芽槍旗幾時緑】井泉五眼泉【在宜都西三十五里有龍今有祠】堂亭絳雪堂【在州治歐陽永叔集云峽州署中舊有千葉紅梨花知郡朱郎中始加欄檻命坐客賦之○公詩云風輕絳雪尊前舞日暖繁香露下聞】四賢堂【在州治二蘇歐黃也】六一堂【在夷陵縣】至喜亭【歐陽永叔作亭記云蜀於五代爲僭國以陸爲虞以富自足舟車之迹不通於中國者五十有九年宋受天命一海內四方次第平太祖攺元之三年始平蜀然後蜀之絲枲織文冨衣被於天下而貢輸商旅之往來者陸輦秦鳳水通岷江不絕於萬里之外岷江之來合蜀眾水出三峽爲荊江傾折回直悍怒鬭激束之爲湍觸之爲旋順流之舟頃刻數百里不及顧視一失毫釐與崖石遇則縻潰漂沒不見蹤迹故凡蜀之可以充內府供京師而移用乎諸州者皆陸出而其羨余不急之物乃下於江若棄之然其爲險且不測如此夷陵爲州當峽口江出峽始漫爲平流故舟人至此者必瀝酒再拜相賀以爲更生尙書虞部郎官朱公再治是州之三月作至喜亭於江津以爲舟者之停畱也且志夫天下之大險至此而平夷以爲行人之喜幸夷陵固爲下州廩與俸皆薄而僻且逺𨿽有善政不足爲名譽以資進取朱公能不以陋而安之其心喜夫人之去憂患而就簡易詩所謂愷悌君子者矣自公之來嵗數大丰因民之餘然後有作惠於往來以館以勞動不違時而人是賴是皆宜書故凡公之佐吏因相與謀而屬筆於修焉】天開圗畫【在城東五里雲際院】楚西第一【在州對江普濟院山巓望夷陵甚偉】樓防南紀樓【胡明仲詩西望巫峽峯東望洞庭湖南望大江橫北望楚王墟平時十萬戶鴛瓦百賈區夜半車擊轂差鱗銜舳艫麥麻謾沃衍家家足粳魚又云古來上流地最重荊州符形勢在東南橫跨此其樞】楚塞樓【在州宅○許自誠詩雄當蜀道三千里巍壓荊南十五州○何麟詩但見岑樓名楚塞不知元是國西門】爾雅臺【在州宅方輿記郭璞注爾雅於此臺有廟】祠廟黃牛廟【在黃牛峽名靈應廟相傳佐禹治水有功蜀後主建興初諸葛武侯建祠然三國時西陵建平非蜀土而任淸臣記亦不言日月○歐陽永叔爲夷陵令日作黃牛廟詩曰大川𨿽有神淫祀亦有俗石馬系祠門山鴉噪林木後子瞻防云嘗聞之於公予昔以西京畱守推官爲館閣校勘時同年丁寶臣元珍適來京師夢與予同舟溯江入一廟中拜詔堂下予班元珍下方拜時像起旣出門見一馬只耳覺而語予固莫識也已而元珍除峽州判官余亦貶夷陵令一日與元珍溯峽謁黃牛廟入門惘然皆夢中所見予爲縣令固班元珍下而門外鐫石爲馬缺一耳相視大驚乃畱詩廟中蓋私識其事也】名宦張飛【先主旣定江南以飛爲宜都太守】陸遜【領宜都太守】許紹【爲峽州刺史蕭銑圍峽州紹擊走之悉獲戰艦云】韋臯【爲建安令】顏眞卿【代宗時以言祭器不飭元載以爲誹謗由刑書貶峽州】皇朝歐陽修【以切責諫官遂貶峽州夷陵縣令】人物何參【夷陵縣人居篤學坊以博學孝義著不求聞達人稱曰處士】郭雍【河南府人父忠孝從伊川先生二十年頗得其學後持憲陜西死扵金人之難雍隠扵長陽縣之下魚山懼父學之湮沒乃推先志纂前書乾道初召力辭授衝晦處士有易中庸說】名賢程頤【貶涪州移峽州】劉安世【爲正言論蔡確章子厚責嶺外後復貶峽州】張商英【以斥蔡京謫峽州】題詠巫山夾靑天【李白上三峽題詩曰云雲巴水流苦玆巴水忽可盡靑天無到時三朝上黃牛三暮行大遲三朝又三暮不覺鬢成絲】闊狹各一葦【白居易初入峽詩上有萬仞山下有千丈水蒼蒼兩崖間云云】巖腹有穿壙【蘇子瞻出峽忽聞巫峽尾云云仰見天蒼蒼石室開兩向宣尼古廟宇叢木作幃帳鐵循橫半空俯瞰不計丈古人誰架構下有不測浪石竇見天囷瓦棺非古葬玉虛悔不至實爲舟人誑退思偶成篇贈舟人唱】峽口巴江水【司空曙送史申之峽州詩云云無風浪亦翻蒹葭新有雁雲雨不離猿江客思鄕逺愁人賴酒昏檀郎好聮句莫滯謝家門】一條白練峽中央【白居易詩萬丈赤幢潭厎日云云】一葉才通石罅間【雍陶峽中行兩崖開盡水回環云云楚客莫言山勢險世人心更險於山】出峽朝天第一州【劉長源詩云云史君重敞最髙樓蜀江雪浪初平處楚國金城欲盡頭】江轉荊湖第二州【張權題詩巴渝東畔楚西畔云云】夷陵城闕倚朝云【胡曽詠詩云云戰敗秦師縱火焚何事三千珠履客不能西禦武安君】岡勢元依陸抗城【查籥詩云浪痕自記彭岑壘云云】南標銅柱北虎牙【王齡詩云雲天險城邊古西塞】外邑夷陵𨿽小邑【蘇子瞻至喜亭詩云云自古控荊吳形勝今無用英雄久已無誰知有文伯逺謫自王都人去年年攺堂傾嵗嵗扶追思猶咎呂感嘆亦憐朱舊種孤楠老新霜一橘枯淸篇畱峽洞醉墨寫邦圗故老問行客長官今白須著書多念慮許國減歡娛寄語公知否還須數倒壺】

四六【西陵古郡荊爲重地逺聮胡嶠山號虎牙南國上防峽占上防近接岷江灘名狼尾巴蜀恃爲咽喉據南楚之上游載惟三峽之偏州荊楚倚爲根柢控西蜀之要防乃是六朝之要地壤鄰襄漢當折衝禦侮之機𨿽云僻郡固難要譽以進身地控東南爲深根固之所然念逺民尢在承流而宣化杖藜登水榭而揮翰宿春天前稱杜老漾檝泛晴川而捨舟緣翠嶺後美歐公】

【公將把麾豋至喜之亭熟覽醉翁之迹僕方杜門繼歸來之賦敢希靖節之風】

荊門軍【長林當陽】

建置沿革【星土分野三代以前並同江陵府前漢南郡有臨沮當陽編都縣皆荊門之地而編都乃今長林也晉立武寜軍扵故編縣其屬有長林縣隋省入長寧縣屬南郡攺長寜爲長林唐置基州後廢屬荊州尋以舊基州之地長林縣立荊門縣屬江陵府五代朱梁割據爲荊門軍皇朝以荊南之荊門鎭爲軍後廢爲縣屬江陵元祐間知荊南唐義問請復爲軍從之今領縣二治長林】

事要郡名荊門【春秋時楚地故曰丨丨】風俗冠蓋旁午【朱震惠泉詩序荊門控扼要衝丨丨丨丨於道】形勝東帯漢水【朱震鼔角樓記云云西被峽石】西控巴峽【滿中行壁記云云扼其咽喉東連鄢郢爲之襟帯】南距江陵【張式鼓角樓記云云北界漢水】北抗沮川【晏類要】介荊襄之兩間【張師中撰鼓角樓記云云】信荊楚之門戶【滿中行荊門軍記云云襄漢之藩垣】與襄陽相犬牙【荊門軍記云云】爲用武之國【朱漢圖經序云俯云夢連巫峽據襄陽之阻通沮漳之利由楚漢迄唐季云云】山川荊門山【宜都山記卽楚西塞張式記峯巒對起厥狀如門】章山【在長林縣九域志云卽禹貢所謂內方也】防山【一名硤石山在軍城西百餘步兩巒對起如蛾眉有二泉水發其麓曰惠】屏風山【在長林西北三十五里壁立如屏幃絕頂平衍中有兩泉紹興間郡守建盧其上爲避地之計開禧丙寅郡守李直柄亦徙居焉】磨劍山【在長林縣馬鞍山西有秦王磨劍石上多礪痕】東山【去軍城一里許】西山【在城西三里有洞及海會院】靈鷲山【在長林北舊有寺有穴曰龍洞有石臺甚髙】金薄山【在長林有金石如雲母】中城山【在軍城磨林溪之東觀有石碑上有城壘極峻險】紫蓋山【在當陽縣有二峯四垂若繖有觀及丹井○葛立方送舒殿丞詩紫蓋亭亭秀荊渚股分防水穿林莽尙想當年老阿瞞燕騎蛇矛走先主】緑林山【元和志在當陽縣東南百二十里漢光武起兵於此輿地廣記卽所謂當陽之長阪也曹公追先主而張飛拒之於此後漢劉元傳諸亡命共攻離鄕聚藏於緑林中】圓臺山【在當陽縣東六十里俗傳唐玉眞公主建粲霞觀於此】方山【在當陽北三十里漳水之上四顧峯巒環列】玉泉山【山有寒泉過客多題詩】左溪【在長林縣蓋蠻人姓左所居】蠻水【在雞鳴澗北卽夷水也桓溫父名彛攺曰丨丨○王建詩荊門行喚起官舡渡丨丨】漳水【在當陽縣北左傳江漢沮漳楚之望也】防水【出紫蓋山下防碧馨香】建水【在郡北百里】金龍潭【在當陽北二十五里徽廟時嘗投金龍鎭潭中】井泉南泉【出白崖麓之南其水漑田千頃】防泉【在城西防山南曰泉北曰惠泉晝夜兩潮水溢數寸世傳南出玉北出珠朱震詩序詩人才客臨流濯纓賦詩紀行徘徊乎淸冷之濵而不忍去○沈傳師詩京路馬駸駸塵勞日向深防泉聊息駕可以洗君心○蘇子瞻詩楚人少井飲地气常不泄蓄之爲惠泉坌若有所折○楊繪詩注一派白謂之雄一派碧謂之雌源有雌雄分碧白○孫僅詩孤城深鎖亂雲間城上雲開面面山負郭惠泉誰共訪衛公詩碣緑苔班○歐陽永叔詩淹畱桂樹幾經春野鳥巖花識使君使君今是尊前客誰與山泉作主人】惠泉【在荊門○蘇子由詩泉源何從來山下長溪油然本無營誰使自激烈茫茫九地底大水浮一葉使水皆爲泉地已不勝泄應自眾水中獨不容至潔涓涓自傾防奕奕見淸澈石淨無塵中有三尺雪下爲百丈溪冷不受魚鱉脫衣浣中流解我雙足熱樂哉泉上翁大旱不知渴】亭榭湖北道院【在郡治】荊岑偉觀【在郡治】潛玉亭【在防山亭序云有卞氏抱玉亭在疆內則此山之有美玉信矣○李衛公詩明珠𨿽祕彩美玉詎藏珍】寒亭【在玉泉山人多題詩獨一篇云朔風凜凜雪漫漫未是寒亭分外寒六月火雲天不雨請君來此憑欄幹】佛寺玉泉寺【在當陽縣西南二十里玉泉山陳光大中浮屠知覬自天臺飛錫來居此山寺雄於一方殿前有金池○玉泉詩序山水之勝甲天下張曲江孟浩然輩嘗托於詩以冩其勝】名宦皇朝陸九淵【爲守號象山】人物皇朝胡安國【有故居在金龍潭上】題詠防馬傍荊岑【張九齡詩指途躋楚望云云】荊門蔽三巴【孟浩然詩云云】塵土荊門路【劉禹錫歌雲飛煙紀南城云雲天寒多獵騎走上樊姬墓】春水月峽來【李白荊門浮舟望蜀江詩云云浮舟望安極正見桃花流依然錦江色】玉馬朝周從此辭【劉禹錫後梁宣明二帝陵詩云云園林寂寞對丰碑千行宰樹荊門道暮雨瀟瀟聞子規】宋臺梁館尙依依【劉禹錫荊門道中南國山川舊帝畿云云】霜落荊門江樹空【李白秋下荊門詩云云布帆無恙掛秋風】斜分漢水橫湘水【王建作詩云雲山靑水緑荊門間】土風南去接荊蠻【孫僅送嶽州舒殿丞詩江路北來通漢水雲云】看炊紅米煮白魚【王建荊門行峴亭西頭路多曲櫟林深深石簇簇云云夜向灘頭店家宿】楚俗嵗時多雜鬼【歐陽永叔詩春山四顧亂無涯雞犬蕭條數百家云云蠻風言語不通華】

四六【疏恩魏闕擁江帶漢有嚴要害之防紆紱荊門控蜀接淮兼制剽輕之俗】

【是爲要地乃古人交戰之千里分疆守險壯貔貅之旅𨿽曰小邦實今日必爭之地五方雜處受防多鴻雁之民其在荊襄實相依於唇齒廢而爲邑賦租褊嗇而不優若論巴蜀亦有系於襟喉陞以作邦保鄣要衝而當守】

方輿勝覽卷二十九

欽定四庫全書

方輿勝覽卷三十

宋祝穆撰

常徳府【武陵桃源龍陽沅江】

建置沿革【禹貢荊州之域星土爲翼軫鶉尾之次殷周爲蠻蜑所居春秋戰國時屬楚秦爲黔中郡漢更武陵郡今州是也梁置武州隋攺爲辰州煬帝更武陵郡唐因之復爲朗州昭宗置武勝軍節度後唐爲武平郡國朝祥符避聖祖諱攺鼎州陞永安軍攺靖康軍陞武平軍節度乾道以孝宗潛邸陞爲常徳府今領縣四治武陵】

事要郡名古鼎【舊名鼎以神鼎出於此故名】武陵【晉書潘京丨丨漢壽人辟主簿太守問曰貴郡何以名武陵京曰本名義陵在辰陽縣界與夷獠相接光武移東山遂得完共議易號傳曰止戈爲武詩注髙平曰陵於是名焉】義陵【初項羽殺義帝於郴武陵人縞素哭於招屈亭髙帝聞而義之故曰丨丨】常武【詩序有常徳以立武事】風俗人气和柔【伍安貧武陵記云云多淳孝少宦情以黃老自樂有虞夏之遺風】信鬼而好巫【屈原九歌云昔楚南郢之邑沅湘之間俗云云其祠必作樂鼔舞以樂諸神】以漁獵山伐爲業【西漢地理誌云云】形勝東抵洞庭【樓圖南奏狀云云西接夜郎】右控五溪【郡誌云云】沅湘之濵【劉禹錫爲鼎州司馬上杜司徒求澧陽曰云云寒暑一陽雁不到華言罕聞】古黔中地【郡誌在昔黔中爲楚之南宇左包洞庭之險右控五溪之要秦以虎狼之威志在吞楚而必欲得楚之黔中故楚由是衰武陵實黔中郡也】故郢之裔邑【劉禹錫楚望賦武陵云云夜郎諸夷雜居】乃張若之遺址【郡縣誌在州東五十步初秦昭王使白起伐楚張若築此城以拒楚自義陵移治武陵今州東是也】桃源八景【如桃川仙隠白馬雪濤緑蘿晴晝梅溪煙雨尋陽古寺楚山春晚沅江夜月童坊曉渡亦一方之佳致也】提舉五州兵馬【乾道九年府守樓圖南奏本府東抵洞庭盜賊之所淵藪西鄰夜郎蠻夷之所巢穴乞依舊丨丨鼎澧辰沅靜丨丨丨丨盜賊節推兼提舉】山川柱山【宋起居注云元嘉中武陵大水丨丨崩聳石闕其髙數丈宛若雕刻元和郡縣誌一名善徳山在武陵縣東九里此山本名柱山開皇中刺史樊子蓋以善捲嘗居此名善徳山】武山【山半有盤瓠石水出謂之武陵溪】梁山【在武陵縣北三十九里舊名陽山按舊注云陽山之女云夢之神嘗以夏首秋分獻魚唐天寶六載始攺丨丨漢梁嵩廟食於此故以名山】桃源山【在丨丨縣二十里圖經雲山下有桃川宮西南一里卽桃源洞云是昔秦人避亂之地有洞如門巨石屏蔽靈迹猶存有水自中流出防涓不絕○陶潛桃花源記云晉太元中武陵人捕魚爲業沿溪行忽逢桃花夾岸芳華鮮美落英繽紛漁人異之前行盡水源便得一山有小口捨舟從口入豁然開朗屋舎儼然有良田美池桑竹之屬男女衣著悉如外人黃髮垂髫見漁人驚問還家設酒殺雞作食自云先世避秦時亂來此問今是何世乃不知有漢無論魏晉停數日辭去得其舡便扶向路處處志之及郡下詣太守說如此太守卽遣人隨其往迷不復得路後遂無問津者○任安貧武陵記晉太康中武陵漁人黃道眞泛舟自沅溯流而入道眞旣出白太守劉歆歆與俱往則已迷路與陶記略同○李白尋桃源序水引漁者花藏仙溪春風不知從來落英何許流出三十六洞別爲一天耶○陶潛敍桃源事初無神仙之說梁任安貧爲武陵記亦祖述其語耳後人不深考因謂秦人至晉猶不死遂以爲地仙洪駒父云介甫桃源行子瞻和桃源詩皆得之王摩詰韓退之劉夢得諸人以爲神仙皆非是○陶潛詩嬴氏亂天紀賢者避其世黃綺之商山伊人亦云逝往迹寖復湮來區遂蕪廢相命肆農耕日入從所憩桑竹垂餘蔭菽稷隨時藝春蠶收長絲秋熟靡王稅荒路瞹交通雞犬互鳴吠俎豆猶古法衣裳無新制童孺縱行歌班白觀防詣艸榮識節和木衰知風厲𨿽無紀歷志四時自成嵗怡然有餘樂於何勞智慧奇蹤隠五百一朝敞神界淳薄旣異源旋復還幽蔽借問逰方士焉測塵囂外願言躡輕風髙舉尋吾契○子瞻和陶淵明詩凡聖無異居淸濁共此世心閒偶自見念起忽已逝欲知眞一處要使六用廢桃源信不逺藜杖可小憩躬耕任地力絕學抱天藝臂雞有時鳴尻駕無可稅苓亦晨吸狗或夜吠耘樵得甘芳齕齧謝炮制子驥𨿽形隔淵明已心詣髙山不難越淺水何足厲不知我仇池髙舉復幾嵗從來一生死近又等癡慧蒲澗安期境

羅浮稚川界夢往從之防神交吾蔽桃花滿庭下流水在戶外卻笑逃秦人有畏非眞契○韓愈桃源圖行神仙有無何渺茫桃源之說誠荒唐流水盤回山百轉生綃數幅垂中堂武陵太守好事者題封逺寄南宮下南宮先生忻得之波濤入筆驅文辭文工畫妙各臻極異境恍惚移於斯架巖鑿谷開宮室接屋連墻千萬日嬴顚劉蹶了不聞地坼天分非所卹種桃處處惟開花川原逺近蒸紅霞初來猶自念鄕邑嵗久此地還成家漁舟之子來何所物色相猜更問語大蛇中斷喪前王羣馬南渡開新主聽終辭絕共淒然自說經今六百年當時萬事皆眼見不知幾許猶流傳爭持酒食來相餽禮數不聞尊俎異月明伴宿玉堂空骨冷魂淸無夢寐夜半金雞啁哳鳴火輪飛出客心驚人間有累不可住依然離別難爲情船開棹進一回顧萬里蒼蒼煙水暮世俗寧知僞與眞至今傳者武陵人○王介甫詩望夷宮中鹿爲馬秦人半死長城下避世不獨商山翁亦有桃源種桃者一來種桃不計春采花食實枝爲薪兒孫生長與世隔知有父子無君臣漁郎放舟迷逺近花間忽見驚相問世上空知古有秦山中豈料今爲晉聞道長安吹戰塵春風回首亦沾巾重華一去無消息天下紛紛經幾秦○劉商詩桃花流出武陵洞夢想仙家雲樹春今看水入洞中去卻是桃源洞里人○古汴髙士詩山前溪是當時水源上桃非舊日花多是黃郎露消息洞門從此鎖桃花○劉禹錫桃源行漁舟何招招浮在武陵水拖綸擲餌信流去誤入桃源行數里淸源尋盡花緜緜踏花覓徑至洞前洞門蒼黒煙霧生暗行數步逢虛明俗人毛骨驚仙子爭來致詞何至此須防皆破冰雪顏笑言委曲問世間因嗟隠身來種玉不知人世如風燭筵羞石髓勸客餐燈熱松脂畱客宿雞聲犬聲遙相聞曉光蔥蘢開五云漁人振衣起出戶滿庭無路花紛紛翻然恐失鄕縣處一息不肯桃源住桃源滿溪水似鏡塵心如垢洗不去仙家一出尋無蹤至今流水山重重○王維桃源行

漁舟逐水愛山春兩岸桃花夾古津坐看紅樹不知逺行盡淸溪忽值人山口潛行始隈隩山開曠望旋平陸遙防一處攢雲樹近入千家散花竹樵客初傳漢姓名居人未攺秦衣服居人共住武陵源還從物外起田園月明松下房櫳靜日出雲中雞犬喧驚聞俗客爭來集競引還家問都邑平明閭巷掃花開薄暮漁樵乘水入初因避地去人間及至成仙去不還峽裏誰知有人事世上遙望空雲山不疑靈境難聞見塵心未盡思鄕縣出洞無論隔山水辭家終擬長逰衍自謂經過舊不迷安知峯壑今來變當時只記入山深淸溪幾度到寒林春來徧是桃花水不辧仙源何處尋○漁隠叢話載子曕云世傳桃源事多過其實淵明所記止言先世避秦來此則漁人所見似是其子孫非秦人不死者也又云殺雞作黍豈有仙而殺者乎使太守得而至焉則已化爲爭奪之場久矣】緑蘿山【在桃源縣南下有潭】聞山【在武陵縣西百四十里武陵記曰昔臨沅人黃道眞在此山釣魚見桃花源卽陶潛所記是也】白馬洞【第三十五洞天】樊坡【在武陵縣北八十九里後漢丨重隠於此有肥田數千畆】橘洲【在龍陽縣北五十里周回三里按盛之經云李衡字平叔仕吳爲丹陽太守毎欲理產業妻習氏不許衡宻遣人於武陵龍陽泛洲種橘千株臨終謂其子曰汝母惡吾營家故貧如此吾於泛洲種橘乃千頭木奴不費汝衣食太史言江陵千株丨其人與千戶侯等蓋謂此也今丨上民數百家橘不存矣】玉帶河【端拱元年太守龔頴嘗篆秀水斗門四字熙寜中有神仙海蟾翁劉易逰斗門曰此秀水河乃武陵郡一條玉帶也他年必有系玉帶之人故又謂之丨丨丨○熙寜中章子厚來平辰州蠻寄居張待制頡爲章條畫蠻事及章歸朝起復張充東南發運使仍畀以白玉帶一條】延溪【寰宇記云在武陵縣有柘樹千餘頭枝條茂暢昔有烏集其上枝下垂著地烏去枝偶振折羣烏號嘯楚人取其枝爲弓名曰烏號】武陵溪【在縣西二十里亦名徳勝泉】五溪【司馬錯爲秦將定黔中據城以阨丨丨酈道元水經注武陵有五溪謂雄溪樠溪酉溪蕪溪辰溪是爲蠻夷所居謂之丨丨蠻】朗水【在武陵縣其水西南自辰錦州入郡界經郡城入大江謂之丨江漢書何邵所封於此】沅水【經武陵南二十步】枉水【出武陵縣南蒼山名曰枉渚善捲所居時人號曰枉水楚詞云朝枉渚夕宿辰陽亦謂此也】芷水【卽沅水之別派其兩岸多生杜衡並白芷仍以杜衡爲材名】西水【在龍陽縣東百八十里漢志云武陵郡酉陽水所出】滄浪水【在龍陽縣二十里浪水與滄水合故名滄浪水寰宇記云在武陵縣西二水合流禹貢又東爲丨丨之丨乃漁父濯纓之處】鼎口【寰宇記云在武陵縣有水名丨丨蓋沅澧二江最深之處尢多魚按朗陵地圖云昔有神鼎出乎其間】井泉萊公泉【在武陵縣北六十里皇朝類苑云鼎州甘泉寺介官道之側始冦萊公南遷日題於東楹曰平仲酌泉經此回望北闕黯然而去未幾丁晉公又過之題於西楹曰謂之酌泉禮佛而去後範諷畱詩於寺曰平仲酌泉回北望謂之禮佛向南行煙嵐翠鎖門前路轉使髙僧厭寵榮詩牌猶存○崔嶧詩云二相南行至道初記名畱詠在精廬甘泉不洗天涯恨畱與行人鑑覆車○淳熙中南軒張敬夫榜曰丨丨丨】亭榭招屈亭【在城南相傳三閭大夫以五月五日由黔中投汨羅土人以舟救之爲何由得渡湖之歌其名咸呼云何在】佛寺甘泉寺【麈史云在武陵縣北二十里許有丨丨丨行人多憩止焉防萊公往雷州凡題三十字曰庚申年秋九月平仲南行至甘泉院僧以詩板視之徵途不暇吟詠代記年月後丁晉公謫朱崖過寺畱題雲翠影人疎度波光瑟瑟凝帝家金掌露仙署玉壺冰曉井侵星汲宵廚向月澄豈惟蠲肺渇灌頂助三乘因而至寺下者多所賦詠】祠墓伏波祠【劉禹錫詩防防篁竹下有路上壺頭漢壘麏鼯泣蠻煙暮雨愁】安義王廟【在武陵縣之梁山卽梁松也○劉禹錫陽山廟觀賽神詩漢家都尉始徵蠻血食於今配此山】春申君墓【在開元寺丨丨坊卽其故宅○杜牧詩烈士思酬國士恩春申誰與快幽魂三千賓客總珠履欲使何人殺李園】古迹采菱城【在桃源縣武陵記云其湖產菱殻薄肉厚味特甘香楚平王嘗采之有丨丨亭】張顚墨池【龍陽淨照寺有小池乃張旭學書於此】名宦馬援【徵五溪蠻以薏苡能辟瘴而食之其後載數車還有讒之者以援所載皆文犀蠙珠也】李翺【字習之爲朗州刺史今有文集在郡齋】劉禹錫【居朗州十五年惟以文章吟詠陶冶情性作爲新詞以教巫祝故武陵溪洞間夷歌多禹錫之詞】黃蓋【吳人爲武陵太守擊蠻有功】劉伯寵【爲太守】皇朝薛居正【國初平湖湘以居正知郎州有亡卒數千爲盜監軍使疑城中釋子爲應欲盡殺之居正以計緩其事因擒賊首汪端詰之乃知釋子千數無與謀者咸得免】唐介【嘗爲武陵尉繼爲沅江令】人物善捲【武陵縣東一十五里柱山之上有丨丨壇按南華眞經云舜以天下遜於善捲曰余逍遙於天地之間而心意自得吾何以天下爲哉遂不受而去古傳丨丨隠此山後人爲之立觀國朝政和間訪天下道迹賜號曰遁世髙踏先生郡守李燾嘗爲壇記○劉禹錫詩曰先生見堯心相與去九有斯民說已治我得安林藪道爲自然福名是無窮壽瑤壇在此山識者嘗廻首】伍安貧【梁朝漢壽人撰武陵記】皇朝管師復【自號白雲先生又弟師常齊名號二管陳公襄以公與伊川經明行修薦爲學官】栁拱辰【其先靑州人五季避地荊楚爲武陵之靑陵人年六十卽有掛冠之志創亭於靑陵館名橋曰歸老南丰曽鞏爲之記】題詠百雉俯淸沅【劉禹錫詩西漢開支郡南朝號戚藩四封當列宿云云茗坼蒼溪秀蘋生枉渚暄】李衡墟落存【前人沈約防榭故云云】西南奠遐服【劉禹錫司馬錯故城詩將軍將秦師云云故壘淸江上蒼煙晦喬木楚塞郁重壘蠻溪紛詰曲】蠻陬相犬牙【劉禹錫登武陵城詩星象承鳥翼云云俚人祠竹節仙洞閉桃花】十見蠻江白芷生【劉禹錫酬朗州崔員外昔日居鄰招屈亭楓林橘樹鷓鴣聲一辭禦苑靑門路云云】百姓縣前挽魚罟【劉禹錫龍陽歌縣前白日無塵土云云】武陵控扼五溪徭【皇朝大觀初楊川詩云雲路入京城萬國朝石櫃雄排抗水勢浮圖髙聳接雲霄】

四六【光奉渙恩潛龍舊邸剖竹新疆總提列戌出臨常武分虎新綸種桃遺俗彈壓五溪報武陵之善政惟今南楚之上游左連川蜀舟車之衝賦仙洞之新篇式據重湖之舊壤右控辰沅溪洞之險云蒸秦洞之桃眷今股肱之名郡利兵堅甲兼制五州香泛沅川之芷爲古神仙之舊防大纛髙牙長維千里挹江芷之香風悉爲徳化靑艸洞庭無復鯨鯢之爲患酌溪桃之流水總是恩波桃花流水又皆雞犬之相聞專城剖竹𨿽逺控於蠻溪農桑千里劇談太守之風流流水種桃乃幸鄰於仙境雞犬萬家依舊仙源之和樂】

澧州【澧陽安鄕石門慈利】

建置沿革【禹貢荊州之域爲翼軫鶉尾之次春秋戰國皆屬楚秦屬黔中郡漢攺爲武陵郡屬荊州今州理卽漢武陵之零陽縣地吳立天門郡晉置南平郡及南義陽郡陳廢郡置松州尋攺澧州以州在澧水之北故以爲名仍廢天門郡爲石門縣尋攺澧陽郡唐攺澧陽郡復爲澧州國朝因之今領縣四治澧陽】

事要郡名澧陽涔陽【見屈原離騷】風俗有屈原之遺風【元微之行澧州刺史制澧旁荊之劇郡沅湘沈怨抑激云云】南州美莫如澧【栁宗元送南涪州移澧州序自漢而丨丨之丨者丨丨丨】風俗夷獠【唐戎昱頌水陸吳楚云云】形勝東接洞庭【樓大防澧陽樓記云云西連施黔】右接巫峽【陳相之郡守題名記左界洞庭云云衡嶽峙其前漢沔荊峴其後】彭阜聳其西【圖經云云藥山列其東蘭江前陳仙州外蔽所謂神仙窟宅也】江陵在其北【樓大防澧陽樓記武陵在其南云云湖廣之孔道】倚連崗以起伏【唐戎昱新城云云靣長江以演漾登觀則山川在目雄鎭則黔巫可航】荊之近庸【同上澧州云云國之南屏】山川彭山【丨丨廟碑曰崇山連天外界越雋岡阜靡迆如舞如馳遏千重之勢扵洞庭之野屹瞰郡治並爲丨丨蓋澧邦之所曕也】藥山【在澧陽縣南八十里昔多芍丨】大浮山【在澧陽縣西南一百三十五里圖經載石門縣亦有浮山以爲浮邱先生學道之所蓋浮山濶逺跨據數縣也】崇山【輿地廣記云昔舜放驩兜於此】黃山【在安鄕縣北六十里有謝晦廟南麓有唐處士洪古墓栁宗元作志】天門山【在慈利縣寰宇記云古嵩梁山也有十六峯相次最髙爲天門空明透徹明貫山頂其上有泉門之兩向有竹罄折垂地搖拂無塵人謂天帚○圖經慈利縣亦有丨丨丨五代有道之士周朴有題天門十六峯詩】赤松山【在慈利縣天門山相對耆老相傳以爲赤松子隠遁之鄕舊有赤松庵而上下數十里號赤城村】長嘯峯【僧惟儼禪夜登山見雲開月現大嘯一聲聞數里李翺嘗贈詩】花石【在慈利縣武口寨石上自然有花如牡丹之狀枝葉繚繞𨿽精於畫者莫能及或以物擊其花應手而碎旣拂拭之其花復見重疊非一莫不異之】蘭江【楚詞云捐余佩兮澧浦因稱佩浦又云澧有蘭故曰丨丨】洳溪【寰宇記在澧陽縣源出龍洳山極淸昔楚莊辛說楚襄王飲丨丨之流是也】雙溪【在慈利縣乃前後江合流之口有芙蓉洲至菱花渡今爲一邑之勝】澧水【在澧陽縣南六十步○楚詞湘夫人曰遺余褋兮澧浦】澹水【在澧陽縣東二十里○王仲宣詩悠悠丨澧水】井泉防泉【在大同山唐人有銘】池館明月池【在郡圃東李羣玉逰息之地也】八桂堂【在州治胡明仲記以堂之前有一叢桂生八幹故名之】譙門【延平羅薦可爲守日建○胡明仲爲記云古之爲城也非曰必可恃也其爲門也非曰必可鍵也蓋立制度焉耳茍得民心𨿽畫地而守植表而限效死者莫肯去冒死者不能入不然崇城到天嚴扉重閉金鋪而銅環鐵扇而石闕無以內固民心至扵內攜而外叛曽不若折栁之樊吾圃也澧陽舊苦眾溪羨溢嵗築隄防然後郊與市咸得奠厥居嵗在己酉南盜南騖有守者闕隄召水以自保賊旣引去城亦隨陷他日立郡扵荊榛瓦礫中天水時至沈竈產�稚耋病之太守羅侯下車訪民疾苦莫先斯事卽帥百姓修缺補壊乃作譙門徇民之欲閾內外謹闔開置壺箭以謹時棲鼓角以警軍匠則庸工役則鳩兵材則斬浮屠氏之山泛流以來未幾告成而民不與焉】古迹隋朝栢【在石門○範希文詩百尺參天隋代栢可憐終老棟梁材】範公讀書堂【在安鄕縣範希文防孤從母歸朱氏來宰安鄕與俱來讀書此地】名宦彭思王【諱元則髙祖之子嘗爲刺史民懷其惠至今祠之】李泌【字長源大歷中爲澧州刺史更築新城澧人徳而歌之戎昱爲之頌】杜悰【以駙馬都尉爲澧州刺史】人物申鳴【劉向新序曰楚士丨丨以孝聞王相之白公勝爲亂申鳴曰始吾父之孝子也今吾君之忠臣也何以得全身遂殺白公其父亦死王欲賞之鳴遂自殺云】白善將軍【白公勝之族爲楚將白公欲亂其國乃召之將軍曰從子而亂其國則不義於君背子而其私則不仁於族遂棄其祿築圃灌園以終其身人名之曰丨丨丨丨藥園今其地在州東藥園寺】車武子【博學不倦家貧不常得油夏月練囊盛螢火照書江夏紀詠張兪有車湖詩云憶昔車公居此地遺黎繚繞臨淸淵惜哉斷石文尙在野老不識投波瀾自爲之注云武子墓下得碑其文尙存田父斷而沈之江則武子及墓皆在車湖上】李羣玉【裴休入相以詩薦之遂授校書郎】題詠上有淸使君【唐戎昱作李泌新城頌云云下有淸江流】涔陽兮極浦【庾信哀江南賦云云】雄風吞七澤【劉禹錫詩云云異產控三巴秋原被蘭蘂春渚長桃花】夷音語嘲哳【白居易詩云云蠻態舞睢盱】水市通闤闠【前人詩云雲煙林混舳艫】吏徵魚戶稅【前人詩云云人納火田租】謂冠漢南州【樓鑰忠以申鳴著學首車公優外挹蘭溪水下俯仙明洲讀書記羣玉采藥思浮邱況得子厚語云云】蘭浦蒼蒼春欲暮【杜牧之詩云云落花流水動離襟】澧水店頭春盡日【白居易詩云云送君馬上適通川】鄰境諸侯同舎郎【劉禹錫詩云云芝江蘭浦恨無梁秋風門外旌旗動曉露庭中橘柚香】新賜魚書墨未漧【劉禹錫寄澧州元郎中詩云云賢人暫屈逺人安朝驅行斾頒時令夜見星辰憶舊官梅蘂覆階鈴閣暖雪峯當戶防枝寒寜知楚客思公子北望長吟澧有蘭】一話涔陽舊使君【杜牧登澧州驛寄京兆韋尹詩云云郡人回首望靑雲】

四六【疏恩楓扆湖右名州澧浦小邦夷音嘲哳紆紱蘭江涔陽極浦荊湖佳郡漁戶鮏羴訪文正之遺祠每懷賢徳士風甚陋地頗近於風寒讀致堂之壁記當固民心郡計未優財尢難於天雨眷涔陽之極浦備著楚騷誇漢南之美州更陳栁序】

辰州【沅陵盧溪辰溪淑浦】

建置沿革【古蠻荊地槃瓠之後楚地翼軫分野春秋屬楚秦置黔中郡漢置武陵郡屬荊州而沅陵辰陽酉陽義陵皆以水得名東漢屬武陵郡三國時或吳或蜀自晉及宋齊並爲武陵郡地隋攺爲辰州取辰溪爲名煬帝攺爲沅陵郡唐復置辰州明皇攺盧溪郡復爲辰州皇朝熙寜中章子厚置沅州割辰之麻陽招諭二縣以焉今領縣四治沅陵】

事要郡名酉陽【以水得名】辰陽【郡在辰水陽取辰溪爲名】風俗頗雜徭俗【郡縣誌夷獠雜居其處城市者衣服言語皆華人而山谷間丨丨丨丨】裔出蠻瓠【同上蠻瓠者蓋雄溪樠溪辰溪酉溪武陵之五溪蠻是也漢建武二十三年精夫相單程等叛劉尙擊之爲所敗復遣伏波將軍馬援馬武等擊破之始乞降本朝太祖旣下荊湖冇辰州徭人秦再雄者身長七尺武健多謀歷山飛塹防如猿猱及至闕下除爲辰州刺史官其一子使自辟吏屬盡與一州租田蠻徭遂皆向化○大抵蠻徭種類�狫不一挾山阻谷依林積木以爲之居人迹罕至椎髻跣足登走巖險如履平地言語侏衣服斒孄畏鬼神喜祀刻木爲契不能君長持弓挾矢匿艸射人復讐報怨視死如歸】板竹覆屋【圖經云風俗尙治屋宇五溪俗誇辰州闘屋今連甍接楝皆覆以板竹意古今貧富有不同也】仰給鼎澧荊嶽【風土記曰辰沅靖三州朝廷非有望其賦入也往時本路轉運使每嵗於鼎州撥支錢七萬貫絹二千五百疋防四百疋布五百疋嶽州撥防二千七百疋綿七十兩澧州撥絹一千疋綿一萬兩荊門軍撥絹一千匹以此當一嵗之計而沅靖所入亦稱是故兵廩贍給足以控制自紹興初湖盜踵相竊發之後而辰之嵗計不行支撥止扵鼎州支錢四千五百貫自是官兵俸給日窘至隆興初守臣徐彭年有請於朝嵗添給二千緡終未能少紓其窘也】形勝內控諸蠻咽喉【辰州風土記云大抵辰當沅靖諸蠻咽喉出沒之地內可以控諸蠻而外爲武陵障蔽諸蠻不由此則商販不通武陵不得此則諸蠻不通𨿽欲髙枕而臥不可得也】非古夜郎【貞觀八年以龍標置敍州析其地爲夜郎縣九年省以唐志考之奬州二峩山渭溪皆夜郎更名則龍標夜郎不辰久矣唐人以爲夜郎者以其風聲气習相近耳】五溪十洞【寰宇志按沅陵記云云頗爲邊患自馬伏波徵南之後雜爲郡縣其民叛擾蓋恃險所致】土產輸賨布【古者蠻夷無稅漢興始以口計賦丨丨丨】辰砂不出於辰【辰砂本出麻陽縣唐以麻陽縣及開山洞爲錦州今沅州不屬辰也其地產丹砂而砂井之名有九皆在猺獠窟穴之中而錦之舊城猶在焉遇嵗寒獠以薪竹燔火爆石以取之時出與土人貿易不知者以辰砂爲辰所出也】山川光明山【在沅陵縣一名龍門山有砂井土人采取入井把火行二里燒石取之】壺頭山【在沅陵縣百三十里寰宇記云後漢馬援徵蠻穿山爲室以避炎气武陵記曰山邊有石窟卽援所居石室也】明月山【在沅陵縣東百三十里山下有明月池兩岸素崖若被雪寒松如挿翠】芋山【寰宇記在沅陵縣山有蹲防如兩斛大食之終身不饑今民取之】蔥山【寰宇記在沅陵縣有孤山巖石上有蔥如人植人往取輙絕禱神而求不拔自出武陵記謂之蔥嶺】武山【在盧溪縣西百八十里後漢書南蠻傳云昔髙辛氏有犬戎之防帝患其侵暴而徵伐不克乃訪募天下有能得犬戎之將吳將軍者賜黃金千鎰邑萬家又妻以少女有畜狗其毛五彩名曰槃瓠下令之後槃瓠俄啣人頭詣闕下羣臣怪而診之乃吳將軍首也帝大喜且謂槃瓠不可妻之以女又無封爵之道議欲報之而未知所宜女聞以爲皇帝下令不可違信因請行帝不得已以女配槃瓠瓠得女負而走入南山石室中險絕人迹不至經三年生六男六女槃瓠死後因自夫妻好色衣服制裁皆有尾其母后歸以狀白帝於是使迎諸子衣裳斕斑言語侏離好入山壑不樂平曠帝順其意賜以名山廣澤其後滋蔓號曰蠻夷今長沙武陵蠻是也武山本作潕其五溪之一唐章懷太子注後漢云在今辰州之盧溪縣】小酉山【又名烏速山在酉溪口方輿記雲山下有石穴中有書千卷秦人避地隠學於此梁湘東王謂訪酉陽之逸典是也耆舊相傳堯時善捲唐張果老皆嘗隠居於此又名爲大酉華妙洞天或云自酉溪西北百餘里有洞】五城山【在辰溪縣東南三百六十里武陵記云楚威王使將軍莊蹻定黔中因山造此城】無時山【坤元錄云在漵浦縣西北三百五十里此山之下蠻俗當吉慶之時親族防集歌舞於此】五溪【水經云武陵有五溪謂雄溪樠溪酉溪潕溪辰溪悉是蠻夷子孫後漢書注云今在辰州界元和郡縣誌亦曰丨丨盡在辰州】武溪【在盧溪縣善類錄曰馬援門生善吹笛援作歌以和之名曰武溪琮其曲曰滔滔武溪深復深鳥飛不能渡獸逰不能臨嗟哉武溪多毒滛】辰溪【卽五溪之一也】沅水【在沅陸縣西南五里】盧水【在盧溪縣西二百五十里卽武溪所出○唐王昌齡作箜篌引云盧溪郡南夜泊舟夜聞兩岸羌戎謳】漵浦【在漵浦縣出鄜梁山】祠墓善捲先生墓【見莊周書有墓在辰溪縣西南龍溪觀本朝封塋立祠】古迹銅柱銘【在防溪城一里天福五年溪州刺史彭士狄納士求盟楚王馬希範請於朝以立之學士李皇爲銘○胡曽銅柱詩云一柱髙標險塞垣南蠻不敢犯中原功成自合分茅土何事翻啣薏苡寃】名宦宋均【爲辰陽長其俗少學者而信巫鬼爲立學校禁絕淫祀】皇朝張綸【辰州溪洞蠻防邊以綸知辰州賊遁去後擢爲辰澧防邊安撫諭蠻酋使修貢與之盟刻石於境上】邵隆【系年錄云紹興中在商州披荊棘立官府州界金人隆怏怏不已秦檜怒以隆知辰州】名賢段成式【唐人著酉陽書數十篇】皇朝王庭珪【胡銓鄕人也銓過海以詩送之曰癡兒不了公家事男子要爲天下奇又云百辟動容觀秦牘幾人回首愧朝班得責辰州居】題詠夕宿辰陽【離騷朝枉渚云云】山畱槃瓠迹【晏類要云云洞有秦人書】艸市人朝醉【陶弼云云畬田火夜明瀧江入地防棧道出云行】蠻帥引旌旗【韓翊送辰州李中丞詩巴人迎道路云云】入漵浦而邅回【離騷云云】一曲淸溪一曲山【陶弼題白霧壁云云鳥飛魚躍白雲閒】采金人簇靑莎岸【陶弼詩詔條符節古連今王澤漸濡豈不深賦役未行中國法謳歌猶帶逺夷音云云射虎兵圍黃葉林寄語湖頭灘上客預將忠信待浮沈】四六【出綸午位湖右名區被剖竹之新榮分竹辰陽辰陽小郡訪佩蘭之幽致】

【一札十行寵被循良之選朱旛皂蓋肯臨竹屋之蕭條五溪十洞往宣彈壓之威丹詔紫沈卽覲楓宸之嚴邃言語侏俗尙遺於蠻瓠威聲赫奕政當效於伏波】

【衝蠻煙瘴雨於千嶂之間僕宜久處揖光風霽月於九霄之上公亦肯來】

方輿勝覽卷三十

欽定四庫全書

方輿勝覽卷三十一

宋祝穆撰

沅州【盧陽麻陽黔陽】

建置沿革【鶉尾楚分春秋元命苞曰軫星散爲荊州昔秦昭王使白起侵楚取蠻夷地爲黔中郡漢髙帝攺爲武陵郡屬舞陽地武帝置防牱郡屬益州梁置沅陵郡隋以郡爲陜州唐析辰溪置麻陽縣以龍標置巫州更曰沄州復爲巫州爲漳陽郡又更巫州爲敍州本朝熙寧命章子厚收復其地置沅州今領縣三治盧陽】

事要郡名沅陵潭陽風俗槃瓠之後【隋地理誌嗜好居處頗與巴渝同俗本承丨丨丨丨服章多以斑布爲飾今州西南有狤狑�獠其名皆犬屬乃其子孫】俗好巫鬼【西漢南夷傳地多雨潦雲云】江山風物之所蕩【劉禹錫集及謫於沅湘間爲云云往往指事成歌詩】形勝防牱武陵之交【圗經云云】四塞重阻【隋地理誌】溪山阻絕【郡縣誌云云非人迹所履】山川明山【郡主山也崗巒重復朝抱郡治飛雲濃嵐如列畫屏】武陽山【郡國志龍標武陽山有仙人每土人聚卽來入眾莫能辧惟腳趾向後而踵向前以刀斫之不死惟以杉木爲刀礙之方得其去】辰山【在麻陽縣】包茅山【在麻陽西南三百五十里武陽記云上有三脊茅可以縮酒寰宇記云卽楚國入貢之茅】九疊山【山勢盤紆九峯相次每遇天晴日明煙斂峯巒爭翆儼若畫圗之狀】太谷洞【在黔陽去州三十三里洞中深邃泉流不絕】芙蓉江【來自湖南蓋唐之芙蓉縣溪也】雄溪【郡誌卽渠河潭江沅江及沅州等防眾水入於此江九溪之中昔所謂丨丨江也】九溪【曰郎曰防曰雄曰辰曰龍曰敍曰武曰柱曰酉而雄其一也】鑿字溪【元丰癸亥通道於廣西溪旁得古碑乃唐久視中遣將王思齊率甲兵徵蠻過此山路危險負舟而濟刻石以記嵗月而夷人以爲丨丨丨今分入廣西界作零溪堡】龍溪【在鎭江寨界今謂之龍門溪】沅水【在黔陽】防水【在盧陽新經曰巫無防潕舞一水而五名聲之變耳】名宦王昌齡【新唐書王昌齡江寧人爲詩縝宻而淸新自江寧縣丞貶爲龍標縣尉】皇朝章子厚【爲湖北常平使者收復沅州夜築城西偏一面比曉而畢東南北三面三日而成○東臯雜錄子厚扵熙寧間奉詔城沅州時陶弼知辰州贈詩云善戰無如新息侯漢兵才渡綠蘿洲愛君挽我陶溪粟直到防牱水口頭今有詩在洪江寨正與防牱水相直】王憲之【政和間黃安俊叛死於賊邦人爲立祠】汪長源【靖康間爲州太守集修戰具禦退曹宼】題詠人臨沅水望【釋無可送沅江宋眀府璟之任祁聞事日鄂渚動芳菲一遂鈞衡薦今爲長吏歸云云雁映楚山飛惟有聲政家風重揮】沅有芷兮澧有蘭【楚詞云云思公子兮未敢言】聞說龍標過五溪【唐王昌齡嘗尉是邑李白以詩送之云楊花落盡子規啼云云我寄愁心與明月隨君直到夜郎西注雲龍標在古夜郎東南今之辰溪縣乃隋之夜郎此云西者以隋地理誌言之也】州符就領五蠻溪【陶弼詩云使介直登防禦闕云云爭雄白鵲臨崖鬭憶子猿繞澗啼】漵浦潭陽隔楚山【王昌齡送別詩】十萬屯田古未耕【陶弼寄新沅守謝麟詩險盡天開溪路平詩書新將典新城三千戍卒今無防云云屬縣乞除防虎檻生蠻願獻采砂坑】

四六【拜恩宸陛肅擁州麾地近防牱撫摩以往鎭蠻溪逺臨蠻徼種遺槃瓠彈壓以威香溢沅江之芷宜入詠歌山深溪阻𨿽蠻俗之雜居陰濃召國之棠更覃愛地僻人稀亦土風之素朴朱轓地重敢論五馬之榮𨿽喜則人怒則獸性固靡常畫防兵森聊化九溪之俗然賣爾劍買爾牛化之亦易】

靖州【永平防同通道】

建置沿革【鶉尾楚分野春秋爲荊州秦置黔中郡漢更黔中爲武陵郡武帝置防牱郡屬益州唐爲夷播敍二州之境後周時莭度使周行逢死敍州刺史鐘存志奔武陽而楊正巖以十洞稱徽誠二州皇朝十洞酋長楊通蘊送欵內附楊通寶來貢朝廷以通寶爲誠州刺史其子�復爲誠州刺史又詔於武岡之西作城在河渠之陽爲誠州廢爲渠陽軍尋廢爲寨沅州復置誠州攺爲靖州蓋自崇寧再歸職方今領縣三治永平】

事要郡名渠陽【見沿革注】風俗槃瓠余種【圗經丨丨之丨丨今尙有狤狑犵獠之號其計嵗月率以甲子其要約以木鐡爲契其樂器有愁笛壺笙其兵器與中國等東通於邵南通於融北通於沅】土風不惡【魏華父與人書靖爲天下窮處其蕞陋又在峽郡下而丨丨丨丨民俗亦醇時嵗丰則物賤如土】形勝漢防牱武溪之間【圗經與澧州同】與蠻壤相犬牙【汪彥章靖州營造記云初夷人散居溪谷間各爲酋長及上版圗職方氏爲王民與彼之山川壤比疆連犬牙相入也嵗久聲教所覃去椎髻之俗而飾冠巾轉侏之音而通字畫奉官吏約束一如中州】山川飛山【在州北十五里比諸山爲防髙四面絕壁千仞】九疊【注見沅州】福湖山【在州南四十里通道縣北之諸山防爲蒼翆元丰通道廣西出是山之間】靑蘿山【在州南二十里屬永平縣煙蘿蒼翆故名】沅江【出西南蕃界】郎江【源出湖耳山】靑陂湖【在會同縣】寶溪【在州城之東北屬永平縣大抵洞中諸溪皆產金】武溪【九溪之一】井泉金井【邪直深淺不等寶之所生皆有防石以爲之墻壁而礦在其中善取者乃得眞礦辧礦之術銅豆爲先黃窠烏窠次之若金星見於石則爲興廢之兆也有罏院有水池臨池作亭乃監官閱視之所】名宦呂師周【楚書云馬氏偏霸之初飛山洞酋潘全盛遣其黨楊承磊略武岡馬氏遣丨丨丨討之援蘿躡石晝夜兼行直抵飛山分軍布柵全盛大駭曰此眞天防也承磊來戰師周破其軍防者爲鄕導襲飛山擒全盛斬之盡平飛山巢穴今環飛山有濠塹而遺址尙存】名賢程子山【魏華父觀亭記靖爲州南距廣西東障湖南北抵沅辰西極夜郎四竟之外自靈均後代有顯人播之詩歌靖以晚出未嘗有顯者來惟丨丨丨以忤檜居嵗余土人爲作觀亭今渠江之左僅存遺址】魏了翁【以謫居築鶴山書院雲山囚瀬縶益得循念昔愆】人物【闕】題詠【闕】

四六【簡求郡將自易州麾湖右奧區地近防牱鎭撫蠻猺始雄地望渠陽名郡種余槃瓠十洞創州肇自聖明之世九溪十洞蠻丁舊屬於羈縻防旌出守遴求豈弟之賢五馬防旌郡將玆爲之彈壓】

徳安府【安陸應城孝感云夢】

建置沿革【禹貢荊州之域楚地翼軫之分野春秋鄖子之國秦屬南郡漢置江夏郡安陸預焉東漢晉因之宋置安陸郡齊寄治司州梁置南司州復爲安陸縣西魏置安州隋煬爲宣郡唐攺安州又攺安陸郡置安黃州莭度又號奉義軍梁置宣威軍後唐攺安逺軍莭度皇朝爲安逺軍後以神宗潛邸陞徳安府依舊軍額今領縣四治安陸】

事要郡名安陸風俗其土風醇厚【茇堂記】其士多秀傑【同上云云其民多隠徳承平時宦逰者樂焉】俗喜儒學【李元衡記云云】名勝相望【李元衡記近世云云由進士擢天下苐一者三人謂王世則宋庠鄭獬也】地多磽確【李元衡學田記云云殖貨不饒】郡務甚簡【張師亮知江陵府乞知安州云云可以頤養醫藥】形勝西枕涢水【郡縣誌】北接漢東【李元衡鎭楚堂記云雲南望沔鄂偃然足爲一都防也】控荊衡之逺勢【李白代淮南壽山答孟少府文云云】唐之督府【武徳攺爲大都督府】人境之勝【前人記西挹白兆峯巒秀出其下李太白之廬想見拏舟丹砂撫靑海而淩八極北壽山卽太白所謂攢吸霞雨隠若靈仙者也云云如此】山川石巖山【在府南十里晉張昌作亂扵丨丨丨織竹爲鳥形衣以五彩聚肉於其旁而集百鳥詐云鳳皇防而建元神鳳卽此山也】陪尾山【在府東北卽禹貢丨丨丨】白兆山【在安陸西三十里北史於翼爲安州刺史遇旱禱雨扵丨丨丨李白有桃花崖寄李侍禦詩】紫金山【在今府治西北峭壁斗絕石皆紫色故名有跨鰲亭】大安山【在安陸縣西六十里○李白忤髙力士放還而黃山晦叔桃花巖詩云大安婦翁捨時來枕流眠則許負相國師家此山下】壽山【在安陸縣西北六十里昔山民有壽百嵗者】鳳山【在府東南以形得名】章山【在安陸縣東四十里古人以爲內方山】京山【在應城有溫泉】五家山【在應城東三十里王得臣麈史云伍氏所居之地】九嵕山【在孝感縣疊嶂深林景物幽邃○範雍詩山奇號九嵕名與雍州同長安亦有此山】桃花巖【在白兆山卽李白讀書處○蔡持正詩聞說丨丨丨石畔讀書曽有謫仙人】司馬巖【在郡圃】鳳凰崗【在孝感縣晉永和鳳產其上】云夢澤【在安陸南五十里○杜預雲南郡枝江縣有云夢城安陸縣亦有云夢城此澤江南江北皆有詳見嶽州】涢水【在安陸西北繞城西隅入云夢】漳水【在安陸西五十里○沈存中茟談淸濁相揉者爲漳章文也別有云夢之漳與涢合流色理如防蝀數十里方混】澴水【出應城縣唐置環州於此】井泉玉女泉【在應城縣西四十里相傳玉女煉丹之地】佛寺救苦寺【在府西四里今名勝業院李白有春防丨丨丨詩又有周世宗防時洗腳石古檜一株云柴氏所植】堂捨黃堂【郡守滕甫建記曰據紫金之秀面碧玉之奇鄖溪鳳臺如拱如揖】四賢堂【始連氏之父舜賔有隠徳歐陽永叔表其墓二子庶庠學扵二宋相繼登第與二宋同學於法興寺○張文潛作丨丨丨記】五桂堂【在書記防元丰中方城範公爲掌書記官舍西偏有桂甚茂後範公之子致君致明致虛致祥致厚相繼登第致君記其事後周洪道爲之記云】七相堂【在府治西郡守陸世良詩七相聲名俱屬此尙期他日更添君】跨鰲堂【鄭昻記云平沙回岸縈帯城郭商帆漁舟出沒煙波瀟湘有江鄕之興楚山水之觀未有以易此者也】亭樓車蓋亭【在郡治西北隅○魏文帝詩西北有浮雲亭亭如車蓋是也○漁隠叢話云蔡確守安州日登丨丨丨賦詩云紙屛石枕竹方牀手倦拋書午夢長睡覺莞然成獨笑數聲漁笛在滄浪殊有閒適之意】浮雲樓【杜牧之有題安州丨丨寺丨詩周顯徳中毀寺攺建黃堂而樓遂備宴逰○滕甫詩舉頭便是長安日弄袖時飄夢澤風茂苑久拋飛鳥外楚臺遙在碧雲中】古迹蒲騷城【在應城北三十里左傳有云鄖人軍於蒲騷卽此】釣魚臺【在安陸縣石淙村云是郝處俊遺迹○蔡確詩矯矯名人郝甑山忠言直節上元間釣臺蕪沒知何處嘆息思公俯碧灣○東都事略蔡確知漢陽軍吳處厚奏確在安州作詩借郝處俊事以譏訕太皇太后宣仁太后怒曰蔡確以吾比武后當重謫確奏曰臣在安州州有涢溪舊有郝處俊釣臺蓋上元中髙宗令其子周王等分朋角勝爲樂及欲傳位於武后皆爲處俊議論所回故臣詩因嘆其忠直今太后以帝之祖母垂簾聼政而輙無故引唐髙宗遜位與皇后之事上凟聖聽其誣罔可見】西湖村【去孝感九十里○太祖潛龍日因渇索酒飲村姥家姥持酒以進言禁甚嚴此私釀當宻之與金不受及至太祖旣貴宥丨丨丨酒禁至今置萬戶酒】名宦傅介子【封義陽侯】皇朝張齊賢【知江陵謝病乞知安州】範純仁【坐議濮王典禮出通判安州有題名在九山寺中】範雍【爲太守】謝良佐【爲應城宰○朱元晦作應城縣上蔡先生祠記云先生名良佐字顯道學於河南程夫子兄弟之門初頗以該洽自多夫子笑曰可謂玩物防志矣先生爽然自失乃盡棄所學而學焉如以生意論心以實理論誠以常惺惺論敬以求是論窮理其命意皆精當而直指居敬窮理爲入門則於夫子教人之法又最得其綱領中間嘗宰是邑胡文定公以典學使者行部過之不敢問以職事顧因紹介請以弟子禮見入門見吏卒植立庭下如土木人肅然起敬遂稟學焉】人物楚鬭於菟【生於防通典安州春秋防子之國】黃香【江夏安陸人京師爲之語曰天下無防江夏黃童子黃瓊】郝處俊【爲中書令請唐髙宗毋遜位武后】許紹【安陸人葬縣東名宰相林】皇朝令狐揆【卜築涢溪南雪中跨馬入城詣侯君旁借書令小童攜書簏負琴皂繒暖帽委轡長吟曰借書離近郭冒雪渡寒溪後有布衣林逸善繪爲令狐雪中渡寒溪圖】張君房【安陸人爲著作郎眞宗日日夲遣使入貢詔本國建寺夷使乞詞臣撰寺記時直院之文多君房代爲之旣宣令撰寺記夷使待命而君房醉飲市肆索之不得直院大窘後楊億作閒忙令曰世上何人最號忙紫微夫卻丨丨丨】鄭獬【仁宗重於選士廷試旣考防前一日取首卷焚香祝之曰願得忠孝狀元而公遂魁天下】宋庠【父玘爲應山令嘗因僑寓安陸今城中錦標坊卽其所居與弟祁俱以文學顯夏英公嘗守安陸有書表吏鄭生者鄰二宋情迹甚熟凡郡守所欲牋狀多二公爲之英公怪而問焉若將學而自爲此耶對曰非也乃二宋秀才之文英公他日見之得其所著大嗟賞因命賦落花莒公一聨曰漢臯佩冷臨江濕金穀樓危到地香景文公一聯曰將飛更作回風舞已落猶成半面妝英公曰詠落花而不言落大宋君異日作宰相小宋君非所及然亦須登嚴近後皆如其言初其母錢氏夢人以文選一部與之遂生子京小名選郎云】名賢李白【有上裴長史之書曰見鄕人相爲大誇云夢之事云楚有七澤遂來觀焉而許相公家見招妻以孫女便憇迹於此至移三霜焉】皇朝寇準【自相州徙安州後又貶道州司馬】呂大防【紹聖初安州居住嘗寓郡齋有呂公亭】題詠蒹葭出夢中【韓愈自袁州除官還京行至安陸先寄周隨州詩行行指漢東暫喜笑言同雪離江上云云面猶含瘴色眼已見華風嵗暮難相值酣歌未可終】民淳詞訟少【範伯純詩安陸號方鎭江邊無事州云云務簡官政優】遙泛扁舟安陸郡【王昌齡送人赴安陸詩云雲天邊何處穆陵關】春風只到穆陵西【劉文房行次安陸詩暮雨不知涢口處云云孤城盡日花空落三戶無人但鳥啼】朱欄流水牧之詩【錢勰詩夢澤盤山長卿賦云云】

四六【光膺鳳綍古爲重鎭維北夢之奧區來鎭龍藩今號潛藩實南京之名部】

【俗多尙朴故訟筒之亦稀世屬升平深有宦防之樂民稍力農故輿賦之僅足時方俶擾遂爲爭戰之棣蕚相輝有四賢之擢秀宋莒公毓秀之鄕文風獨盛竹符分寵竚七相之聮芳謝上蔡宦逰之地道學有】

復州【景陵玉沙】

建置沿革【禹貢荊州之域楚地翼軫鶉尾之次春秋戰國並屬楚秦屬南郡在漢卽江夏之竟陵縣晉宋齊因之梁置沔陽郡周武攺置復州取復地湖以爲名隋攺沔州又爲沔陽郡唐攺復州獨理沔陽攺竟陵郡又爲復州皇朝因之熙寧州廢元祐復立今領縣二治景陵】

事要郡名景陵【孫宗鑑東臯雜錄曰自蔡州南至信陽軍始有山路險隘迆邐至安防又丙驛至復州皆平地南至大江並無丘陵之阻渡江至石首始有淺山謂之竟陵者陵至此而竟謂之石首者石自此而首也】沔陽【見沿革】風俗人性淳和【舊經地多卑濕云云】風俗之美【陸羽自傳曰云云無出吾國】多雜蠻俗【隋地理誌】民足魚【復州從事防壁記地濵江漢之洳云云之饒】形勝襟帶隋郢【朱昻廣澤廟序云云腹背吳楚】沅湘之間【椘辭南郢之邑云云】有古帝王之祀二【曰伏羲氏曰神農氏】夢澤之南【舊經云丨七丨丨丨率皆水鄕】地窪而卑【朱昻序雲云水漾而瀦】山川五華山【在竟陵縣東七十里卽古風氏國之城也風國卽伏羲之後子城上有伏羲廟胡明仲爲記又臨津門外有神農廟】天門山【在景陵縣西六十里唐鄒夫子別墅在焉陸羽自傳云負書於丨丨丨鄒子別墅】三陽湖【在玉沙縣西二里東曰朝陽南曰南陽北曰水陽故曰三陽】三澨水【書曰過丨丨左傳有漳澨雍澨皆丨邊地名】七里沔【周地圗記夏水合諸水同入漢自漢入瀦名爲丨丨丨卽屈原逢漁父處】亭榭境防亭【祥符間因創鼓角樓掘得一塊石乃唐竇使君丨丨丨記故名】鴻軒【右史張文潛謫居景陵日所創遺址在菜園湖後起倅黃州有望復州詩云他年若問丨丨人堂下薔薇應觧語蓋其處植薔薇故也今黃州亦有丨丨豈如老杜之在防三易居而皆以髙齋命名也耶】夢野奇觀【景祐間郡守王琪作於子城西南隅後晏殊宋祁吳育楊徽之蘚紳石延年皆有詩】寺觀西塔院【今名廣教有文學井謂陸羽也○裴拾遺詩競陵文學泉蹤迹尙空虛不獨支公任曽經陸羽居艸堂荒散蛤茶井冷生魚謂此也】紫極觀【有皮陸讀書堂日休襄陽人但蒙乃吳人何爲皆讀書於此然蒙有寄日休讀書襄陽耆舊傳日休次韻有云結彼世外交遇之於邂逅則或邂逅於此耳】古迹範漑市【在玉沙西四十里瀕漢江○晉鄭交甫南逰漢江遇二女佩兩珠交甫與言願得子之佩二女觧佩與交甫懷去十餘步探之亡矣回視二女亦失所在】名宦韋放【梁人爲竟陵守】狄仁傑【唐人爲刺史】李齊物【爲守見陸羽扵伶人中異之授以詩】崔訂【韓愈送崔復州序有地數百里自長史司馬已下數十人其祿足以仁其三族及其朋友故舊樂乎心則一境之人喜不樂乎心則一境之人懼大丈夫官至刺史亦榮矣𨿽然幽逺之小民其足迹未嘗至城邑茍有不得其所能自直於鄕裏之吏者鮮矣況自能辧於縣吏乎能自辯扵縣吏者鮮矣況能自辧於刺史之庭乎由是刺史有所不聞小民有所不宣賦有常而民產無恆水旱疾疫之不期民之丰約懸扵州縣令不以言連帥不以信民就窮而斂愈急吾見刺史之難爲也崔君爲復州其連帥則於公愈以爲崔君之仁足以蘚復人於公之賢足以庸崔君有刺史之榮而無其難爲者將在於此乎愈嘗辱於公之知而舊逰於崔君慶復人之將防其休澤也於是乎言】皇朝王彥超【後周爲復州刺史按國史建隆二年太祖幸作坊燕射酒酣顧王彥超曰卿曩在復州朕往依卿何不納我彥超防階頓首曰臣當時一刺史勺水豈可容神龍乎使臣容陛下陛下安有今日上大笑而罷之】人物陸羽【號竟陵子有煎茶碣舊傳雁橋乃得丨丨處初見羣雁翔集覆小兒扵下僧史種師得而育之旣長以易筮之得蹇之漸曰鴻漸於陸其羽可用爲儀乃氏以陸名以羽字以鴻漸因以雁目其橋唐書有僧得之水濵旣長以易筮之事同】皇朝張徽【以能詩名有滄浪集司馬溫公範忠宣公皆與之友善】題詠八十年前棠樹陰【李齊物爲竟陵太守生李監察後復爲競陵太守故周願三感吟云云競陵太守公先人】家家門外一渠蓮【皮日休送弟歸復州詩羨爾優防正少年竟陵煙月似吳川車螯近岸無妨取舴艋隨風不費牽處防路旁千頃稻云云慇懃莫笑襄陽住爲愛南逰縮頸鯿】所至先傳喜雨詩【呂本中寄適道寺丞刻江漢樓柱詩聞道復州賢太守只如前在武陵時相逢未說爲州樂云云】四六【疏綍掖垣惟玆七澤之南乃眷竟陵之郡分符澤國實在重湖之右實居沔水之鄕地多斥鹵本稱魚稻之鄕天威大震掃空狡兔之羣郡有循良化作蠶桑之俗王澤旁流安集驚鴻之眾畫千里之封圻莫非王土宣九重之徳意共爲帝臣】

信陽軍【信陽羅山】

建置沿革【禹貢荊豫二州之域鶉尾之分古申國之地春秋時屬楚秦屬南陽郡漢立平氏縣荊州之南陽縣魏分置義陽郡宋文帝於北義陽復立司州又置宋安郡梁攺北司州尋罷北宋又攺郢州周武帝攺申州隋煬帝攺爲義州尋爲義陽郡唐立申州攺爲義陽郡後復爲申州卽今之軍治皇朝以戶口少防爲義陽軍攺信陽軍今領縣二治信陽】

事要郡名義陽古申風俗申伯遺俗【元和志申在周爲侯伯此其遺俗也】形勝北接陳汝【寰宇記云云控帶許洛齊宋以來常爲邊鎭】三關之險【左傳定公四年蔡侯與吳子唐侯伐楚還塞太隧直轅宜阸所謂大隧卽黃峴關直轅宜阸乃武陽平靖也黃峴今名九里關在郡南百里武陽在今大寨嶺郡東南九十里平靖今名行者坡在軍南七十五里自中原失守談兵者謂堅守三闗則安陸以南可無虞莫汲嘗論之曰三闗險矣闗外百里皆險也若虜人得信陽將與我分險而守營要陂以抗武陽營雞頭以抗平靖營石門以抗黃峴若棄信陽是舉三闗並棄之也信陽與三闗勢如首尾欲全三闗必固守信陽○鄱陽志余童知信陽軍終更圗上山川形勢以爲欲復宛洛則必自此地始當使與三關控扼緩急相應上覽之喜擢知蘄州】與徳安相表裏【系年錄紹興三十一年金人圍信陽軍趙樽屯徳安曰信陽𨿽小云云不可失也自將所部馳赴之敵騎徑去】山川金山【在軍南一十里通鑑梁天監七年魏辛祥堅守義陽梁遣將胡武成陶平虜州南丨丨之上連營侵廹辛祥遂夜出襲其營】義陽山【寰宇記云在軍治東五十步卽郡之主山也】石城山【在軍東南五十五里輿地廣記云有石城山甚髙峻史記曰魏攻宜阨蓋謂此山也呂氏春秋言九塞宜扼其一焉扵此山置義陽郡今廢城猶在】鵲山【在羅山縣南九里】霸山【比扵諸山最髙大每出云則必雨雪】陪尾【九域志】冥阨塞【在軍東南五十五里屬信陽又有大小石門皆鑿山爲道以通往來荊楚守隘之地也淮南子云大維防阨荊院方城濠阪井陘勾注居庸是謂九塞】淮水【西自唐州桐柏縣流入】浉水【南至隨縣界流入江】樓閣白雲樓【在子城東北】咸喜堂【在軍治取申伯周邦咸喜之意】相公園【範忠宣公爲郡日創後人因以相公名園】古迹武城【在軍東二十五里今有遺址而吳楚之爭有丨丨裏謂令尹子常治於此】方城【圗經方城塞在軍東三十里左傳吳伐楚司馬戌謂子常曰子沿漢而與之上下我悉丨丨之外以毀其舟】謝城【在軍東三十里申伯所封之邑也詩曰於邑於謝是也】曹城【在軍城南三十五里有曹店卽曹景宗鑿峴口所築】名宦申伯【周宣封國於申】傅介子【封義陽侯】姚崇【坐與宋璟謀出太平公主扵東都坐貶申州刺史】皇朝呂公著【封申國】範純仁【知軍】劉安世【哲宗朝爲右正言論蔡確責嶺外後爲知軍】人物鄧禹【新野人】來歙【同上並仕漢】鄧艾【義陽棘陽人後封鄧艾爲徵西將軍】費褘【江夏鄳人也後代蔣琬爲大將軍】孟嘉【陶潛爲嘉立傳以爲鄂人而晉史以爲鄳人乃今信陽軍羅山縣也】題詠山空水復淸【方雄飛過甲州詩涼風吹古木野火燒殘營寥落千餘里云云】獨憐浉水在【劉文房至申州云云時亂亦能淸】城邊一水抱城流【郡誌載古詩曰云云城外羣山擁郡樓】春來芳艸滿雞頭【郭箎義陽懷古郡有雞頭山】

四六【拜命宸庭屹是謝城惟義陽之名郡承流申國臨於浉水乃京右之要區】

【城惟斗大劣於千里之封邦人咸喜競騰良翰之歌地有風寒幸以三闗之險天子載嘉卽簉禁塗之列內控荊襄固重蕃宣之寄市邑蕭條頗覺文書之省外連宛洛足爲進取之圗江山環繞不妨嘯詠之淸】

方輿勝覽卷三十一﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷三十二

宋祝穆撰京西路

襄陽府【襄陽谷城宜城南漳】

建置沿革【禹貢荊豫二州之域楚地翼軫之分野扵周諸國則谷鄧鄾盧羅郡之地春秋時屬楚襄陽城本楚之下邑秦兼天下自漢以北爲南陽今鄧州是也自漢以南爲南郡今荊州是也襄陽乃南陽南郡二郡之地東漢劉表爲荊州刺史始理襄陽魏分南郡置襄陽郡自赤壁之敗魏失江陵南守襄陽西晉爲荊州治所羊祜杜預皆鎭襄陽東晉於襄陽僑置雍州遂爲雍州刺史治所梁置南雍州西魏攺曰襄州隋唐皆爲襄州唐復陞爲山南東道莭度以襄州爲襄陽府皇朝因之眞宗潛藩陞襄陽府寶慶以京湖制置安撫兼領今統郡七領縣四治襄陽】

京西轉運提刑提舉置司

事要郡名古雍古峴襄漢谷城【古谷伯國】鄼城【在谷城縣蕭何所封】鄧城【古樊邑仲山甫之國】風俗其民尙文【舊志宋玉王逸張悌習鑿齒之徒實生於此土故云云】田土肥良【蕭子顯齊志雍州序襄陽云云桑梓野植蓋處處而有】俗尙豪侈【舊志魚洪徐鯤皆襄陽人尙豪侈人化之府中謡曰北路魚南路徐】�雜難理【曲江襄州刺史遺愛銘序江漢間州以十數而襄陽爲大昔名三輔之雄今則一都之防故在晉稱南雍在椘爲北津厥繇丨丨亦云丨丨】形勝北據漢沔【諸葛亮說先主曰荊州云云利盡南海東連吳防西通巴蜀此用武之國】西接梁益【庾翼疏襄陽荊楚之舊云云與闗隴咫尺北去河洛不盈千里土沃田良方城險峻進可以掃蕩秦隴退可以保據上流】外帶江漢【魯肅說孫權曰云云內阻山陵有金城之固沃野萬里士氏繁富】北接宛許【庾亮表云雲南阻漢水其險足固其土足食】南包臨沮【習鑿齒記云云北接陰鄧】獨雄漢上【趙善俊告詞爰念襄陽云云蔽淮右而處荊河之奧壤接洛南而據漢沔之要區田土肥良山澤淵邃】西控蜀漢【張松告詞襄陽重地控制上流云云東帶吳楚自古用武之地三國之所必爭】吳防上防【本郡誌江漢之紀居丨丨之丨丨楚蜀之交以襄陽爲重鎭】峴山亙其南【前人云云檀溪帯其西】挾大漢以爲池【晉順陽碑文云云面崇山以爲固】壓平楚之千里【魏泰文選樓賦漢流東下楚山南峙西挾沮漳北通鄧鄙據蜀粵之上流云云云夢七澤之富方城漢水之大畫工吟茟之所不能盡者皆致吾幾席之中】南北必爭之地【郭見義營造記跨荊豫之逺走江淮之衝號丨丨丨丨丨丨】襄陽江陵勢同唇齒【郡誌云由江陵步道五百里至襄陽勢同唇齒無襄陽則江陵受敵】臂淮楚面巴蜀【孫衝賦丨丨丨而丨丨丨足交廣而首畿甸】山川峴山【去襄陽十里○十道志羊祜嘗與從事鄒潤甫登丨丨垂泣曰自有宇宙便有此山由來賢達勝士登此逺望者多矣皆湮沒無聞潤甫對曰公徳冠四海道嗣前哲令聞令望當與此山俱傳後人思慕遂立羊公廟並碑○李白丨丨懷古詩訪古登峴首慿髙眺襄中天淸逺峯出水落寒沙空弄珠見防女醉酒懷山公感嘆秋興長松鳴夜風○李渉詩方城漢水舊城池陵谷依然身世移歇馬特來尋故事逄人惟說峴山碑】襄山【荊楚記水駕山而下者皆呼爲襄】萬山【在襄陽西十里有觧佩渚卽鄭交甫遇龍女觧珠之所詳見復州】鳳山【在襄陽東南梁韋叡立寺】伏龍山【襄陽谷城皆有之曽鞏知州嘗祈雨扵此山】臥龍山【在襄陽縣有髙陽池】白馬山【在襄陽城東南十里以白馬泉名每年三月三日刺史褉飲於此】馬鞍山【一名登楚山髙處有三磴卽劉洪山簡九日宴處】百丈山【在襄陽南二十里舊傳云有麝香獸劉表遣人采藥得麝香數斗】谷山【在谷城西北六十里寰宇記諸山雲起此山無雲終不防雨】屛風山【在谷城北九十里有白玉堂仙人扵此得素書】獨樂山【在鄧城西七里諸葛亮嘗登於此作梁父吟】荊山【在南漳縣西北八十里禹貢云荊及衡陽惟荊州卽此是也有抱璞巖云是卞和宅】鹿門山【在宜城東北六十里上有二石鹿故名○後漢龎徳公與龎蘊孟浩然皮日休俱隠於此】漢江【出嶓冡○蘇子瞻詩襄陽逄漢水宛似蜀江淸文王化南國逰女儼如卿】襄水【亦名洓水在襄陽西北五里】沮漳水【水在中廬鎭】粉水【在谷城北六里南雍州記蕭何夫人漬粉鮮防異扵諸水故名】檀溪【在襄陽縣西南郡縣誌云蜀先主乘的顱馬西走至此溪一躍而過】沈碑潭【杜預南徵紀功勒爲二碑一沈萬山之下一立峴山之上○鮑溶詩襄陽太守沈碑意身後身前防年事漢江千里未爲沈水厎魚龍應識字】井泉金沙泉【在宜城縣東一里造酒極美世謂之宜城春又名竹葉酒】亭臺漢廣亭【在府治南望羣山環繞有漢水映帯平陸萬里故名】峴山亭【歐陽永叔記峴山臨漢上望之隠然蓋諸山之小者而其名獨著於荊州者豈非以其人哉其人謂誰羊祐叔子杜預元凱是已方晉與吳以兵爭常倚荊州以爲重而二子相繼於此遂以平吳而成晉業其功業已蓋於當世矣至於流風餘韻藹然被於江漢之間者至今人猶思之而扵思叔子也尢深蓋元凱以其功而叔子以其仁二子所爲𨿽不同然皆足以垂於不朽余頗疑其反自汲汲扵後世之名者何哉傳言叔子嘗登玆山慨然語其屬以爲此山常在而前世之士皆已湮防於無聞因自顧而悲傷然獨不知玆山待已而名者也元凱著功於二石一置玆山之上一投漢水之淵是知陵谷有變而不知石有時而磨防也豈皆自喜其名之甚而過爲無窮之慮歟將自待者厚而所思者逺歟山故有亭世傳以爲叔子之所逰止也故自其屢廢而復興者由後世慕其名而思其人者多也熙寧元年餘友人史君中輝以光祿卿來守襄陽明年因亭之舊廣而新之周以回廊之壯又大其後軒使與亭相稱君知名當世所至有聲襄人安其政而樂従其逰也因以君之官名其後軒爲光祿堂又欲紀其事於石以與叔子元凱之名並傳於久逺君皆不能止也乃來以記屬於余余謂君知慕叔子之風而襲其遺迹則其爲人與其志之所存者可知矣襄人愛君而安樂之如此則君之爲政於襄者又可知矣此襄人之所欲書也若其左右山川之勝勢與夫艸木雲煙之杳靄出沒於空曠有無之間而可以備詩人之登髙寫離騷之極目者宜其覽者自得之至於亭屢廢興或自有記或不必究其詳者皆不復道】望海亭【在臥龍山頂上李紳題烏盈兔缺天涯迥鶴背松梢拂檻低湖鏡坐隅看匣滿海濤生處辧云齊夕嵐明防江帆小煙樹蒼茫客思迷蕭索感心俱是夢九天應共艸萋萋】呼鷹臺【在鄧城東南一里○蘇子瞻詩莫上丨丨丨平生笑劉表表有野鷹來曲】館驛善謔驛【襄州有驛名善卻唐之丨丨丨也乃淳於髠放鵠處栁宗元和劉禹錫丨丨丨奠淳於先生者卽此池】古迹冠蓋裏【荊州記峴首山南至宜城百餘里其間雕墻峻宇漢宣末有刺史二千石數十家朱軒華蓋晻映扵太山下號丨丨丨○杜審言詩冠蓋仍爲裏臺池尙識名】文選樓【梁昭眀太子立聚賢士共集文選】習家池【襄陽記峴山南有習郁大魚池依範蠡養魚法當中築一釣臺將亾敕其兒曰必葬我近魚池山季倫每臨此必大醉而歸按郁後漢人封襄陽公卽鑿齒之先也】大隄城【今城是也李白有大隄曲○李善美大隄曲云酒旗相望大隄頭隄下連墻隄上樓日暮行人爭渡急槳聲幽軋滿中流】長渠【在宜城縣曽子固記荊及康狼楚之西山也水出二山之間春秋之世曰水楚屈瑕伐羅及鄢亂次以濟是也其後曰夷水水經所謂漢水過宜城是也其後避桓溫父名攺曰蠻水是也秦昭王使白起攻楚去百里立碣壅是水爲渠以灌楚都也遂拔之漢帝攺曰宜城宋武帝築宜城之大隄爲城今縣治是也而更謂曰故城入秦而白起所爲渠因不廢引水以灌田田皆爲沃壤今丨丨是也令孫永曼叔理渠皆復其舊謁余文以爲之記】名宦劉表【爲荊州刺史軍馬入宜城遂理襄陽】關羽【字雲長攻曹仁扵樊圍呂常扵襄陽破降於禁威震華夏曹操議徙都以避其鋭】羊祜【字叔子太山南城人出鎭南夏甚得江漢之心後卒百姓爲建碑於峴山望其碑者莫不墮淚杜預名曰墮淚碑○祜與吳將陸抗相對使命交通抗嘗病祜饋之藥抗服之無疑心人多諫抗抗曰丨丨豈酖人者時談以爲華元子反復見於今】杜預【字元凱京兆人羊祐舉預自代都督荊州】山簡【字季倫河內懷人也爲徵南將軍都督荊湘鎭襄陽每至習家池未常不大醉而歸時人歌之曰山公何所詣往至髙陽池日暮倒載歸酩酊無所知醉時能騎馬倒著白接防舉鞭問葛彊何似並州兒○李白襄陽歌落日欲沒峴山西倒著接防山下迷襄陽小兒齊拍手攔街爭唱白銅鞮傍人借問笑何事笑殺山公醉似泥君不見晉朝羊公一片石頭剝落生莓苔淚亦不能爲之墮心亦不能爲之哀淸風明月不用一錢買玉山自倒非人推舒州杓力士鐺李白與爾同死生襄王雲雨今何在江水東流猿夜聲】陶侃【劉洪爲荊州辟侃爲南蠻長史】裴度【爲莭度使】沈約【爲襄陽令】元結【嘗參山南東道攝領府事】皇朝潘美【爲山南東道莭度使】趙普【爲山南道莭度使】嶽飛【系年錄紹興五年復郢州遂引兵復襄陽六年爲京西宣撫使置司襄陽】尹洙【授山南道掌書記】人物宋玉【宜城人有宅在城內○陸蒙詩自宋玉賢特立冠耆舊離騷旣日月九辯卽列宿卓然悲秋詞合在風雅右】王逸【宜城人注楚詞】龎徳公【後漢南郡襄陽人也居峴山南廣昌裏未嘗入城府夫妻相敬如賓時劉表延請不能屈乃就之曰先生若居畝而不肻官祿後世何以遺子孫公曰世人皆以危今獨遺之安後遂攜妻子登鹿門山采藥不返○司馬徳操嘗詣龎徳公值徳公上冡徳操徑入其室命徳公妻子速作黍云徐元直當來就此共談其妻子供設須防徳公還直入相就不知何者是客也】龐統【字士元襄陽人從父徳公以爲鳳雛】習鑿齒【襄陽人博學洽聞以文章稱】馬良【諺曰馬氏五常白眉防良】張柬之【以賢良召年七十餘對策第一】孟浩然【襄陽人也隠鹿門山年四十逰京師王維私邀入內省俄而宗至詔浩然出問其詩云不才明主棄多病故人疎宗曰朕亦何嘗葉才因放還山○今郡治有孟亭】杜審言【襄陽人有孫曰甫有故宅在焉曽子固嘗有詩以紀其事】皇朝胡旦【鄧城人進士冠天下】魏泰【襄陽人章子厚欲官之拂袖還家】米芾【襄陽人】題詠送別峴山頭【梁簡文帝詩分手桃林岸云云君欲寄音信漢水向東流】江漢變鄒魯【元帝示荊州吏民詩方今丨丨士丨爲丨丨俗】漢池水如帶【沈約別謝文學詩云云巫山云似蓋一望沮漳水寧思江漢防】南關繞桐柏【江淹望荊州詩奉詔至江漢始知楚塞長云云西嶽出魯陽】控帶荊門逺【韓愈送李尙書赴襄陽詩帝憂南國切攺命付忠良壤畫星搖動旗分獸簸揚五營兵轉肅千里地還方云雲飄浮漢水長賜書寛屬部戰馬隔鄰疆縦獵雷霆迅觀棊玉石忙風流峴首客花艶大隄娼富貴由身致誰教不自彊】盧羅遵古俗【陸蒙續襄陽耆舊傳作詩雲漢水碧於天南京豁然秀云云鄢郢迷昔囿】訪古登髙峴【李白詩云云慿髙眺襄中天晴逺峯出水落沙塞空】山色郡城頭【岑參詩別乘向襄州蕭條楚地秋江聲官舍裏云云】夜入橘花宿【前人云云朝穿楓葉紅】果得槎頭鯿【孟浩然詩試垂竹竿釣云雲漢水鯿魚極美襄人以槎斷水因謂槎頭鯿】鬭訟日已稀【蘇子瞻防峴山題詩吏民憐我懶云云我來無時莭杖屨自排扉】煙雨接三湘【崔湜襄陽作廟堂初觧印郡邸忽腰章按莭巡河右鳴騶入漢陽城臨南峴出樹繞北津長好學風猶扇誇才俗未亡江山跨七澤云云蛟浦荷菱淨魚舟橘柚香醉中求習氏夢裏憶襄王宅毀仍思鳳碑存更憶羊下車慙政美閉閣幸時康多謝徵南術於今尙不忘】玉節前臨南雍州【劉禹錫詩金貂曉出鳳池頭云云】重與江山作主人【張籍詩商路雪開旌斾逺楚堤梅驛亭春襄陽風景由來好雲云】平眀旌斾入襄州【戎昱收復襄陽詩二首悲風慘慘雨瀟瀟峴北山低艸木愁暗前軍連夜戰云云○五營飛將擁霜戈百里僵屍滿浕河日暮歸來看劍血將軍卻恨殺人多】南通交廣西峨岷【歐陽永叔詩言語輕淸防帯秦云云】人道使君如羊杜【蘇子瞻詩襄陽春逰樂何許峴山之陽漢江浦使君朱斾來翻翻云云】襄陽州望古爲雄【王介甫詩云云耆舊相傳有素風四葉表閭唐尹氏一門逃世漢龎公】逰人多是弄珠仙【顏堯詩爽籟盡成鳴鳳曲云云】四六【眷是邊城控此上防峴山同峻奬率貔貅屹然制閫式是南服漢水俱淸掃淸狐免眷荊襄之沃壤在晉則稱南雄帝眷西郵之名部據江漢之要津在楚則爲北津地鄰北國之極邊方城漢水素稱用武之區毋矢我陵尺地莫非王土峴首習池亦號勝逰之地各守爾典黎獻共爲帝臣休兵屯田正須元凱之規畫北控闗河拓祖宗之故境輕裘緩帯防繼叔子之功名東連楚泗據江漢之上流夜奏防書請繼旌斾入襄陽之句晨開幕府更歌江山作主人之詩】

隨州【隨縣應山】

建置沿革【禹貢豫州之域韓地角氐亢分野春秋爲隨國楚以爲縣秦屬南陽郡二漢因之晉屬義陽郡後分置隨郡梁曰隨州西魏扵隨郡置並州唐爲隨州攺漢東郡國初陞爲崇義軍節度攺崇信軍中興以來防扵僞齊嶽飛始復隨州今領縣二治隨縣】

事要郡名漢東隨陽風俗其地僻絕【曽子固尹公亭記隨去京師逺云云】其俗醇厚【範公擇長慶寺碑其人繁阜云云】庳貧薄陋【同上云云自古然也】常有賢者【太平興國攺崇信軍詔隨扵春秋𨿽號小國然觀其接應鄰敵云云】山澤無美材【歐陽永叔李氏東園記丨丨之產丨丨丨土地之貢無上物】形勝實下州【同上𨿽名藩鎭而丨丨丨】未嘗通中國【同上在春秋世云云盟防朝聘僻居荊夷蓋於蒲騷鄖蓼小國之間特大耳】介襄郢申安之間【漢東志】山川大洪山【在州西南隅乃慈悲盧尊者道塲舊爲奇峯寺今爲保壽院山崛起一方巉然雲間四面斗絕其絕頂峯巒崖石中有大湖常見雲气在下靖康避冦之人立寨柵自保賊竟不能破以斗絕不可躋攀也】厲山【禮記祭法云厲山氏之有天下也其子農能殖百谷注云厲山氏黃帝也起扵丨丨西漢志注隨故厲國也皇甫謐今隨之厲鄕○荊州記山有二穴云是神農所生遂卽此地爲神農社常年祀之】四望山【在隨縣東防髙四望皆見】壽山【在州東北三十五里詳見徳安府】髙貴山【在應山縣西有靈濟祠前有龍井聖泉】大義山【在州東北防環百里民居其間貧富自相取足有義風故名】九十九岡【自棗陽至厲鄕道路交錯素號丨丨丨丨】涢川【在隨縣○劉長卿詩淮南搖落客心悲丨丨悠悠怨別離早雁初辭舊闗塞秋風先入古城池】武河【西南流五里至樊老湖合縣東河】檀溪【在隨縣】汶水【在應山縣北】槎水【左傳云楚人除道梁槎營軍臨隨卽此】防水【在州城西北○陳師道詩云防涢防水絕城隅髙誼前聞李大夫九十九岡風俗厚人人況已握靈珠】天井澗【在應山東澗之內有平原寨丙寅北敵侵犯居民皆在此寨】樓亭漢東樓【沈括詩野艸粘天未休客心自冷不關秋寨西便是猿啼防滿目傷心悔上樓】白雲樓【邢居實賦云洞庭之北兮漢水之東髙樓之特起兮羣山環峙曽不知其防重】涢陰亭【張天覺丨丨丨詩駕言晨出防臺隅涢上登臨酒拍壺不似峴山羊叔子心隨漢水欲吞吳】古迹舜井斷碑【碑字漫防惟碑陰有五大夫字相傳秦時碑舊在舜子蒼艸間今在漢東閣下○元祐間許覺之詩一千二百餘年外萬古消磨不可尋舜子井泉誰記古隨人閭蒼祗如今書字雜科虫體民爵名存樂石陰登覽時來醒醉眼也勝他物在園林】名宦栁元景【宋元嘉爲守斬獲羣蠻】李繁【容齋隨茟云韓愈詩蓋謂丨丨時爲隨州刺史藏書旣多且記性警敏故籖軸嚴整如是耳○韓愈詩鄴侯家多書挿架三萬軸一一懸牙籖新若手未觸爲人彊記覽過眼不再讀偉哉羣聖文磊落載其腹】皇朝呂大防【紹興爲宰】範純仁【以忤章子厚落職爲守】人物季梁【使隨侯修政楚不敢伐見左傳】周章【後漢時隨人爲諫大夫論竇憲】皇朝連舜賔【應山人嵗饑出谷萬石捐價以糶及鄰邑歐陽公表其墓】李堯輔【歐陽永叔作昌黎文集序云予寓漢東大姓李氏子堯輔頗好學予多防其家得昌黎集六卷因乞李氏以歸讀之見其源深而雄博】名賢尹洙【慶曆中貶隨州寓居金燈院後人立尹公亭】沈括【神宗永洛城防括以始議謫隨州】題詠彼美漢東國【李白詩云云州藏明月輝誰知喪亂後更有一珠歸】陸產不萬一【王安中詩隨岡百欠一云云】鈴齋終日敞門扉【範純夫詩山郡經時無好客云云】

四六【疏榮天上曽屈名賢聚落隨山之下剖竹漢東來臨此郡煙嵐涢水之濵】

【井邑蕭條旣苦無扵陸產寂寞山城𨿽舟車之罕至裏閭窮陋亦不富扵農田慈祥郡政幸襦袴之相安洪山斗絕或爲移治之謀指日鼓行奨率貔貅之眾漢郡星羅卽奏歸疆之防聞風奔遁掃除狐兔之羣】

方輿勝覽卷三十二

欽定四庫全書

方輿勝覽卷三十三

宋祝穆撰

棗陽軍【棗陽】

建置沿革【本漢蔡陽縣地屬南陽郡後漢分蔡陽立襄陽縣屬義陽郡後復置南荊州西魏攺昌州後周攺襄陽縣曰廣昌縣隋攺廣昌曰棗陽縣唐攺昌州曰唐州以棗陽縣屬焉國朝因之中興以來屬隨州莫將申請陞爲軍尋防軍使後因京湖制置趙方申請陞棗陽軍今領縣一治棗陽】

事要郡名棘陽風俗佳气鬱蔥【按東漢長沙定王子舂陵戴侯仁求徙南陽元帝以蔡陽白水鄕徙仁爲舂陵侯蔡陽屬南陽郡望气者蘇伯阿見舂陵城郭唶曰气佳哉鬱鬱蔥蔥則南陽之舂陵也世祖卽位幸舂陵復其徭役攺曰舂陵】形勝漢白水鄕【圖經武帝封長沙王子買爲舂陵侯至戴侯仁以舂陵地形下濕上書請徙南陽元帝許之以蔡陽之白水上塘二鄕徙仁爲舂陵侯光武其後也故張衡賦曰白水龍飛是也晉攺舂陵曰安昌郡隋屬昌州】爲襄外屛【戰守編襄峴爲今巨鎭而棘陽又云云】宻邇虜境【荊湖制置趙方申照得隨州棗陽縣云云彈壓爲先官府稱卑體面不振知縣𨿽兼軍使境土實隨州俾自爲郡宻防風寒庶壯邊城】山川資山【在軍北其上深邃濶逺居其間者可以耕種修竹巨木環山之民皆資焉故名舊屬隨縣新撥棗陽】赤睂山【在棗陽縣東北八十里世傳昔赤睂嘗軍此山下地名北寨】武王山【在棗陽縣南七十里世傳楚武王獵於此】觀崗【見戰守編】槲林崗【同上】白水【卽白河】浕水【源出浕山南流入昆水西北入襄陽縣界張衡南都賦滍澧濼浕是也】瀴水【丨丨出棗陽縣經襄陽縣界】古迹光武宅【按本紀注丨丨舊丨在今棗陽東南宅旁二里有白水是也】岑彭馬城【在縣東北水中有石羊虎存焉】驌驦橋【左傳云唐成公有兩驌驦馬今唐城鎭之南北地名唐裏有石刻丨丨丨三字】蔡倫池【荊州記在棗陽縣】名宦岑彭【棘陽人王莽時守本縣後防光武】人物鄧艾【棘陽人司馬宣王辟爲掾後爲將防蜀】岑文本【棘陽人其父之象仕隋爲邯鄲令坐爲人訟不得伸子文本年十四詣司理寃令作蓮花賦合臺嗟賞焉】題詠魯堰田疇廣【孟浩然次夕陽館詩聼歌知近椘投館忽如歸云云章陵气象防】重岡九十九【邢居實棗陽道中詩春仲賦南徵嵗暮復北走岐路劇羊腸云云馬痩須著鞭袖短難藏手與君此別把袂倚衰栁】何處南陽有近親【韓愈題廣昌館詩白水龍飛已防春偶逢遺迹問耕人丘墳掘當官道云云】

四六【疏榮芝檢昔乃雷封眷惟斗大之城共理棘陽今爲斗壘實控風寒之地】

【昔非要地苐聞百里之歌𨿽號小邦實襄陽之外屛今乃極邊庸作重城之保障正須賢守爲並郡之長城气望鬱蔥難訪白水眞人之故宅兵嚴守衛今爲黃堂太守之新疆】

郢州【長壽京山】

建置沿革【禹貢荊州之域楚分鶉尾之次春秋屬楚爲郊郢秦屬南郡二漢屬江夏郡雩杜縣之地魏立郢州尋廢晉分江夏郡立竟陵郡宋立郢州梁爲南司北新二州之境西魏平漢東以石城爲守境攺南司州爲安州攺北新州爲溫州又立富水郡隋廢溫州入安陸郡又廢郢州入竟陵郡唐初扵長壽縣復立郢州後爲富水郡復爲郢州皇朝因之今領縣二治長壽】

事要郡名富水風俗民俗朴儉【石才孺風土考古記云云】土饒粟麥【同上其丨丨丨丨有西北之風聲气習焉】形勝西浮江漢【唐刺史劉丹記楚郢之境云云東騖京嶺】東抵安陸【考古記丨丨丨丨西抵荊門】南徑荊湖【張聲道圗經序東走江淮西通梁漢云云北則馳騖乎陳蔡汝潁之郊】北抵襄陽【考古記云雲南抵景陵蓋通荊襄川陜陳蔡汝潁舟車往來水陸之衝也】防子之國【左傳】古石城戍【唐崔耿紀今郢之理丨丨丨丨也郡跨大江之東因山以爲固○圗經子城三面墉基皆天造正西絕壁下臨漢江石城之名本此】臨漢水以爲限【圗經序】水急防髙【晉庾亮欲移鎭石城蔡謨曰自沔以北云云魚貫溯流水陸異勢】山川章山【在長壽縣南西魏平漢東立基州仍統丨丨郡卽是山也又見徳安荊門注】�木山【在長壽縣見左傳楚武王事】大洪山【在京山詳見隋州注】石人山【在京山形像如人】漢江【在州之西自北來經石城而南歷漢陽入大江】泗河【在京山西四十里東入竟陵縣界】臼水【在京山南四十里左傳楚昭王奔隨將渉成臼卽此】曲水池【寰宇記梁太淸四載邵陵王綸爲富水郡太守雅好賓客效王右軍爲丨丨丨】鹿湖池【在長壽縣聊屈山之麓舊傳有白鹿入水禱雨卽應今爲善利廟】井泉煉丹井【在長壽縣東南八十步舊傳今縣治乃梅福宅嘗煉丹於此有井在焉】潮井【在州北深谷中有泉出於石日再潮至則有聲如雷】樓臺白雪樓【選宋玉問客有歌於郢中者其始曰下裏巴人國中屬而和之者數千人其爲陽春白雪屬而和者不過數十人故其曲彌髙其和彌寡○今在郡治謝諤重建樓記曰楚地諸州皆有樓觀收攬奇秀而郢之白雪尢雄勝○王介甫寄題丨丨丨詩折楊黃花笑者多陽春白雪和者少知音四海無防人況乃區區郢中小千載相傳始欲慕一時獨唱誰能曉古心以此分防防俚耳至今徒擾擾朱樓碧瓦何年有榱桷連空欲驚矯郢人爛漫醉浮雲郢女參差躡飛鳥丘墟餘響難再得欄檻玆名復誰表秋來欲歌聲更苦石城寒江暮空繞】西樓【張繼郢城丨丨吟連山盡塞水瀠洄山上戍門臨水開朱欄直下一百丈日暖逰鱗自相向昔人愛險閉層城今人復愛門江淸沙洲楓岸無來客艸綠花開山鳥鳴】蘭臺【在州城龍興寺宋玉所逰】堂亭五客堂【唐李昉嘗畫五禽於壁間以鶴爲仙客孔雀爲南客鸚鵡爲隴客鷺鷥爲雪客白鷴爲閒客】孟亭【唐詩紀事王維過郢畫孟浩然像於刺史防後名以浩然咸通中刺史鄭閒以賢者之名不可斥攺曰丨丨○皮日休郢州丨丨記北齊美蕭慤有芙蓉露下落楊栁月中疎先生則有防雲淡河漢疎雨滴梧桐樂府美王融日霽沙嶼明風動甘泉濁先生則有气蒸云夢澤波撼嶽陽城謝眺之詩句精者有露濕寒塘艸月映淸淮流先生則有荷風送香气竹露滴淸音此與古人爭勝於毫釐也】陽春亭【在通判防】古迹宋玉石【凡二石李昉守郡日得之扵榛莽間今移在白雪樓前】莫愁村【古樂府云莫愁石城人在今漢江之西而名傳於魯史禮樂志意其爲宋人乎○容齋二筆云梁武帝河中之歌曰河中之水向東流洛陽女兒名莫愁莫愁十三能織綺十四采桑南陌頭十五嫁爲盧家婦此莫愁者洛陽人也近世周美成西河一闋専詠金陵有莫愁艇子曽系之語豈非誤指石頭城爲石城耶○鄭谷詩石城昔有莫愁鄕意愁魂散石城荒江人依舊棹舴艋江防還飛防鴛鴦帆去帆來風浩渺花開花落春悲涼煙濃艸逺望不盡千古漢江閒夕陽】名宦許志雍【韓愈送許郢州誌雍序愈嘗以書自通於於公頔累數百言其大要言先達之士得人而托之則道徳彰而名聞流後進之士得人而托之則事業顯而爵位通下有矜乎能上有矜乎位𨿽常相求而有不相遇於公不以其言爲不可復書曰足下之言是也於公身居方伯之尊蓄不世出之才而能與卑鄙庸陋相應答如影響是非忠乎君而樂乎善以國家之務爲己任者乎愈𨿽不敢私其大恩抑不可不謂之知已常矜而誦之情已至而事不小人之所不爲也故扵使君之行道刺史之事以爲於公贈凡天下之事成扵自同而敗扵自異爲刺史者常私扵其民不以實應乎府爲觀察使者常急於其賦不以情信乎州繇是刺史不安其官觀察使不得其政財已竭而斂不休人已窮而賦愈急其不去爲盜也亦幸矣誠使刺史不私扵其民觀察使不急扵其賦刺史曰吾州之民天下之民也不可以獨厚觀察使亦曰某州之民天下之民也賦不可以獨急如是而政不均令不行者未之有也其前之言者於公旣已信而行之矣今之言者其有不信乎縣之扵州猶州之扵府也有以事乎上有以臨乎下同則成異則敗者皆然也非使君之賢其孰能之愈扵使君非燕逰一朝之好也故贈行不以頌而以規】皇朝王安石【孔夷甫有送王介甫赴郢州京山丞詩】嶽飛【爲江西制置復郢州僞州荊超投崖而死】人物申包胥【郢人與伍子胥友善】宋玉【郢人】名賢尹洙【謫居】呂大防【謫居】題詠郢客吟白雪【李白詩云云遺響飛靑天徒勞歌此曲舉世誰爲傳試爲巴人唱和者乃數千吞聲何足道嘆息空淒然】日與政聲流【錢起送元使君詩遙聞江漢水雲云】山川郁重復【李百藥郢城懷古客心悲暮序登墉瞰平陸林澤窅芊綿云云王公資設險名都距江隩方城次北門溟海窮南服長策挫吳豕雄圗競周鹿萬乘重沮漳九鼎輕伊谷大搜云夢掩壯觀章華築人世更盛衰吉凶良倚伏遽見鄰交斷仍覩賢臣逐南風忽不競西師日侵蹙運圮屬驅除時屯恣敲撲莫救夷陵火無復秦庭哭鄢郢遂丘墟風塵俄慘黷狐兔竟逰踐霜露日沾沐釣渚曲池平神臺層宇覆陣云埋夏首窮陰慘荒谷悵矣舟壑遷悲哉年代倐𨿽異三春望終傷千里目】縷切魚膾肥【司馬君實送張伯常移居郢州詩楚江白逶迆楚山碧參差玉吹稻粒長云云】

四六【疏恩金闕土風朴陋但觀政理而訟平行紱石城郡政淸閒可謂調髙而和寡政聲洋溢與漢水以俱流郡樓嘯詠不妨和白雪之歌歡誦揄揚皆郢人之相和朝路論思行卽侍紅雲之列】

均州【武當鄖鄕】

建置沿革【禹貢豫雍之域秦韓之交角亢氐東井輿鬼之分野春秋爲麋戰國屬韓及楚秦漢屬南陽漢中二郡地魏屬南鄕郡晉屬順陽郡永嘉之亂僑置始平郡齊因之又置齊興郡梁爲南始平郡後魏攺爲武當郡梁置興州西魏攺爲丰州隋攺爲均州又爲淅陽郡又爲武當郡唐復置均州皇朝陞爲武當莭度今領縣二治武當】

事要郡名均陽風俗俗好楚歌【晏類要云云】民多秦音【圗經】桑麻蔽山【陸愷宗海樓記云云衣食自足】公庭無事【同上民人朴野云云】風物秀美【同上云雲泉甘土肥】魚稻之鄕【同上擷芳珍而鱠紫鱗蓋丨丨丨丨也】形勝東連襄沔【均陽郡誌序云云西徹梁洋】南通荊衡【同上云云北抵襄鄧】襄陽保障【郡守題名記】當襄鄧之衝【通鑑唐僖宗紀均州云云】山川西山【一名寶蓋在鄖鄕縣西南三里其山北有崖號星牖】武當山【荊州記在縣南二百里一名仙室一名大和斯山乃嵩髙之參佐五嶽之流輩○武當記云周廽四五百里中有一峯名曰參嶺淸明之日然後見峯山有三十六巖○郭仲南雍州記學道者常以百數羣學者心有隆替輒爲百獸所逐有石門石室相傳尹嘉所棲之地山在南陽界而去洛陽甚近○圗經引道書載眞武開皇三年三月三日生生而神靈除妖孽救防羣品捨俗入道居武當山四十三年功成飛升遂鎭此方人召而至語以其故妖气遂息因曰爾後每遇庚申甲子及三七日當下人間斷防不祥五龍觀卽其隠處】天柱山【在武當山上有三石門】金鎖嶺【在武當山前有流水相傳國師鎖狝猴扵此水涸乃放去】法華巖【在兪公巖西】兪公巖【古記隋僧慧往巖中誦蓮花經有白衣老人自謂曰我東溟之子謫居此地限滿得還斯我所居願奉仁者○陳圖南題詩云萬事若在手百年聊稱情他時南嶽去記得此巖名】漢水【在武當縣北四十里中有滄浪洲卽漁父棹歌處】均水【前漢地理誌丹水東來折入丨丨】龍池【在武當山頂祈禱無不應者】鹽池【在武當東南百里水气所染著艸木如霜雪工人呼爲鹽花】樓亭宗海樓【陸愷記下臨淸漢江山映帯景物之變無窮】太和樓【向太和峯爲一州之壯觀】紫雲亭【晁端夫記雲南迎武當之疊嶂左瞰漢川之巨浸】古迹濮王故宮【唐濮王泰薨妃閻氏捨宮地建延福寺今幹明寺是也】仙李園【潘嶽閒居賦房陵朱仲家有縹李世所希有在千丈峯下】社栢樹【圗經南陽武當南門有丨丨丨大四十圍梁蕭欣爲守伐之忽有大蛇樹腹中出羣蛇隨入南山其聲如風雨】名宦皇朝梁翰【太宗徵蜀以翰爲均州刺史鑿山開道商旅以濟】人物張士遜【均州人按士遜乃光化人嘗爲鄖鄕簿或者防官就居於此歟】名賢尹洙【謫監均州酒稅】範純粹【坐元祐黨謫均州】題詠二紀重來愧此身【張順之雍熙中植桐於蕭寺壬辰登科後告老畱題於寺云桐枝手植有桐孫云云三世衣冠聫貴仕十州軒冕接淸塵耕桑𨿽喜多新隴耆艾堪嗟少故人蕭寺門前題粉壁又書丁巳對壬辰】

四六【疏恩天上郡臨漢水畫爲均水之封疆紆紱漢濵地近洛陽用作襄城之保障民俗相安盡是桑麻之野山名佐嶽乃仙聖之所居江流所漑亦爲魚稻之鄕水號朝宗亦臣民之所慕土風秀美人或育扵奇才民俗朴淳郡亦稱扵易治】

房州【房陵竹山】

建置沿革【禹貢梁州之域楚地翼軫之分野鶉尾之次舜封丹朱於房古麋庸二國之地春秋爲房子國戰國屬楚秦屬漢中郡西漢因之東漢立房陵郡又置上庸郡魏合房陵上庸西城三郡爲新城歷晉宋齊爲新城上庸二郡梁置岐州理房陵攺新城爲光遷國後州爲遷州隋爲房陵郡唐攺遷州又扵竹山縣置房州皇朝雍熈陞爲保康軍以劉繼元爲莭度使中興置金房開達四州安撫使房金今領縣二治房陵】

事要郡名房陵防渚【圗經云其地卽春秋之丨丨也】風俗有蠻夷之風【唐書韋景駿傳州窮陋云云】兼秦楚之俗【郡縣誌房自戰國時更秦屬楚故其民云云】少學之士【同上男子燒畬爲田婦人則績麻爲布以給衣食云云】無兵火之患【陳希夷撰修城記云歷五代亂離云云誠久安之地也】形勝東聫襄鄧【譙樓記云云西接金商當南北風寒之衝據楚俗咽喉之防】三面際水【水經注云上庸郡云云】居萬山底【庾斯助房渚貢銀記龍馬渡江京右爲北鄙屬郡凡六獨防渚云云】隍塹有法【畫墁集修城記房陵爲州隘陋無逰適之地獨是城矗矗言言而門觀丨丨一如邊壘皆丨丨度】其地四塞險固【華陽志秦始皇以云云徙呂不韋舍人萬家於房陵○又載蜀將孟達云所在深險司馬公必不來吾無患矣○漢周綰至喜館記房在畿右爲僻郡兵火之後以險獲全繁盛甲扵一路】有江漢川澤山林之饒【地理誌】有建鼓馬鬛之崔嵬【呂昌明登凝嵐門賦其險也云云其勝也有睡嶽龍光之幽宻】山川房山【在房陵西南四十三里山四面有石室似房因名】景山【在房陵西南二百里山海經荊州之首曰丨丨】南山【在房陵南三里○陳去非有遇虜奔入丨丨詩石門泄風無晝夜古水截道藏雲雷】定山【吳曽謾錄此山有朱仲李園三十六所】築山【在房陵縣又有築水昔劉備屯兵築口是也】白馬山【元和志在竹山縣西南三十里山似石馬曹孟徳嘆金城千里卽此也○荊州記孟達爲新城太守登白馬寨而嘆曰劉封申耽據金城千里而不能守豈丈夫哉】建鼓山【在房陵縣袁崧記登句將山見馬鬛建鼓屹然半天與馬鬛山相接】方城山【又名庸城山在竹山縣東三十里山上平坦四面險固山南有城周十餘里春秋庸地楚使盧戢黎侵庸方城在上庸縣】女媧山【在竹山縣與燕子山相對】沮水【出景山入於漢江】堵水【在竹山縣卽今南江水通漢江】粉水【源出房陵水宜淘粉】浸水【在王家山下宜染纑紗】上庸水【源出庸嶺下南流入孔陽水有一潭投石其中卽有雷雨】亭館道院【在郡治】至喜館【在房陵縣北二十里舊名悔來館】名宦崔述【唐人權載之集述爲房州刺史惻隠所被四封喜靜】韋景駿【李白贈詩曰惟君固房陵誠莭冠古今】皇朝陳希亮【富弼薦知房州素無兵備希亮以牢城卒雜山河戶得百人日夜部勒聲振山南盜不敢入境】許安世【爲倅元丰間有曰三花仙來自京師嘗簮三朶花防於市防頗能詩安世以告蘇子瞻有詩序因云郡守李侯在京師與之相善扣以前事則至房中說之及侯守房三花曰記房中之言否旣見李侯七日而屍觧】人物尹吉甫【圗經世傳爲房陵人今城西三里有廟房之人尹姓爲多豈其苗裔歟】黃香【後漢時爲吏書】名賢張舜民【謫房州號浮休居士】題詠售用無非竹【張舜民詩云云衣裾盡是麻】未恨落房州【陳去非詩同行得快友勝處頻淹畱乘除了身世云云】南北兩巖花【前人紙坊山絕頂直下夕陽斜卻看來時路云云】十里平郊連郡堞【周洵詩云云一溪淸水漑民田】

四六【疏榮宸扆分千里地矧房陵之小壘出守房陵在萬山間介邊之窮鄊】

【舟車少而行旅弗通邑捨稀疎殆若三家之市田畝狹而農夫告病山蹊險阻甚於九折之途民染蠻夷之俗有待撫摩地惟險阻足爲自固之圗士稀文學之風正須教養時茍繹騷獨號久安之地】

光化軍【光化】

建置沿革【禹貢豫州之域韓地角亢氐之分野春秋谷伯國楚地陰國所遷秦漢爲陰縣及鄼縣屬南鄕郡後漢末魏武分南鄕郡晉武攺南鄕爲順陽郡梁立鄼城郡領陰鄼二縣後周廢爲縣屬襄陽郡隋攺陰曰陰城唐立鄼州領谷城郡城二縣尋廢爲鎭襄陽之谷城縣皇朝陞陰城鎭爲光化軍後爲通化軍復爲光化軍今領縣一治光化】

事要郡名鄼城南陽風俗其俗朴陋【圗經注】形勝蕭何所封【漢書蕭何傳注云鄼屬南陽縣卽沛之鄼縣也】山川固封山【在軍城西北九里晉順陽王城西舊經本名崇山唐天寶攺】馬窟山【在鄼城東南六里雍州記漢時有馬百匹此窟出故名】漢水【出嶓冡是水有四名曰漾曰沔曰漢曰滄浪特以地爲別耳】溫水【在城南三里西南流入漢江】白河【在城東百五十里】泌河【在城東南】樓閣霽景樓【李豸詩層樓壓淸漢初上便忘歸夕靄蔵平野晴煙滿翆防】名宦蕭何【封鄼侯今軍城內有廟】皇朝葉康直【四眀志爲光化令人歌之曰葉光化丰谷城淸如水平如衡】人物張士遜【光化人皇朝類苑退少孤貧讀書武當山有道士見而異之曰子有道气可隨我學仙公不欲道士曰不然亦位極人臣】題詠溪山動越吟【沈存中光化道中遇雨詩望逺初翻葉隨風已結陰雨篷宜倦枕鄕夢入寒衾蓑笠侵鄖俗云雲煙波千里去誰識魏牟心】

四六【疏榮宸陛粵由一鎭惟鄼城之小壘擢守邊城陞作十同實京峴之要區】

【有社稷有民人豈輕郡寄地近窮邊正欲風寒之防非城池非兵甲當固人心郡屯勁卒初何斗大之嫌內而農畝買牛自此相安外則邊疆牧馬至於不敢】

【昔雄地望乃蕭相國賜履之區今盛人才亦張退傅垂弧之地】

方輿勝覽卷三十三

欽定四庫全書

方輿勝覽卷三十四

宋祝穆撰廣東路

廣州【南海畨禺淸逺懷集東莞增城新防香山】

建置沿革【禹貢揚州之域在天文牽牛婺女則越之分野兼得楚之交春秋時百越之地秦置南海郡趙佗自立爲南海王漢因封之武帝旣定越地以爲南海蒼梧郁林交阯九眞日南珠崖儋耳郡按南海卽秦故郡也屬交阯刺史獻帝末孫權以步隲爲交州刺史遷州於畨禺卽今之州理也孫休以交州土壤太逺廼徙交州理龍編分交州置廣州領郡十理畨禺晉因之安帝時盧循防畨禺執廣州刺史吳隠之自稱平南將軍爲裕所敗宋齊皆爲廣州理畨禺隋置縂管府攺廣州以爲畨州煬帝攺爲南海郡唐置廣州縂管府後以廣桂容邕安南五府皆廣州以廣州爲嶺南五府莭度五管經略使理所曰淸海軍經略使又曰桂管經略使曰容管經略使曰鎭南經略使曰邕管經略使名嶺南五管陞五管爲嶺南莭度攺爲南海郡復爲廣州自杜佑爲嶺南莭度當兼五府經略適執政者遺脫佑獨不兼唐末分爲東西道攺嶺南莭度使爲東道莭度黃巢攻破廣州以士卒疾疫乃去掠湖湘賜東道爲淸海軍莭度皇朝平嶺南地歸版圗仍舊爲淸海軍莭度領廣南東路兵馬鈐轄帶本路經略安撫使陞爲帥府今統郡十四領縣八治南海畨禺二縣】

廣東轉運提舉廣南市舶置司

事要郡名南海畨禺五羊羊城風俗質直尙信【隋書地理誌其俚人則云云】椎髻箕踞【同上其人性並輕悍云云乃其舊風】胡賈雜居【余安道知廣州謝表越臺之俗云云】俗雜五方【余安道羅漢院記畨禺大府莭制五嶺秦漢以來號爲都防云云】喜則人怒則獸【見後昌黎韓愈送鄭權序云云】下潦上霧【馬援曰吾在浪泊西裏聞虜未防時云云毒气薫蒸仰視飛鳶跕跕墮水中】黃茅瘴【五代史成汭鎭荊門與宰相徐彥若不平銜之及彥若出鎭南海路過江陵汭思嶺外有丨丨丨患者髮落乃謂彥若曰丨丨丨望相公保重彥若應聲答曰南海丨丨丨不死成和尙蓋譏汭曽爲僧也汭甚愧】可以避地【五代史劉隠傳唐末天下已亂中朝士人以嶺外最逺可以避地故多逰焉】唐人皆客嶺表【劉隠傳唐世名臣謫死南方者往往有子孫皆客嶺表】賈胡賫貨【許得已撰南海廟達奚司空碑云�禺控引海外諸國賈胡嵗具大舶賫奇貨渉巨浸以輸中國】鉅海敵其陽【見後昌黎韓愈送竇平事序云云】五峙其北【蔣頴叔州學記云云大海環其東眾水滙於前羣峯擁於後气象雄偉五嶺乃大庾始安臨賀桂陽掲陽也】祝融之宅【見後韓愈南海廟碑云云】謂之嶺表【類要廣南越分云云】負山險阻【西漢南越傳云畨禺云雲南北數千里】地控百粵【史通云云】境接羣蠻【許致撰魏公遺愛碑逖彼畨禺去都萬里云云地居海涘】環水而國以百數【栁宗元集云云則統於押畨使焉】以保南藩【史記南粵敍傳集揚越云云】以殿南服【見後韓愈南海廟碑云云】選帥重扵他鎭【同上云云】獨爲大府【韓愈送鄭尙書序嶺之南其州七十其二十二嶺南莭度府其四十餘分四府府各置帥然獨嶺南莭度爲大府大府帥始至四府必使其佐啟問起居謝守地不得卽賀以爲禮嵗時必遣賀問致水土物大府帥或道過其府必戎服左握刀右屬弓矢帕首袴鞾迎於郊及旣至大府帥先入據館帥守屛若將趍入拜庭之爲者大府與之爲讓至一至再乃敢攺服以賔主見適位執爵皆興拜不許乃止防若小侯之事大國有大事咨而後行府之州離府逺者至三千里懸隔山海使必數月而後能至蠻夷悍輕易怨以變其南州皆岸大海多州島颿風一日踔數千里漫瀾不見蹤迹控禦失所依險阻結仇黨機毒矢以待將吏撞搪呼號以相應和蜂屯蟻雜不可爬梳好則人怒則獸故常薄其徵入簡莭而疎目時有所遺漏不究切之長養以兒子至紛不可治乃艸薙而禽狝之盡根株痛斷乃止其海外雜國若耽浮羅流求毛人夷亶之州林邑扶南眞臘於陀利之屬東南際天地以萬數或時風潮朝貢蠻胡賈人舶交海中若嶺南帥得其人則一邊靜治不相寇盜賊殺無風魚之災水旱癘毒之患外國之貨日至珠香象犀玳瑁奇物溢於中國不可勝用故選帥常重於他鎭非有文武威風知大體可畏信者則不幸往往有事】戎服袴鞾迎於郊【同上云云】南海一都防【隋地理誌自嶺以南二十餘郡云云】尉佗霸迹【南齊志云丨丨余基亦有丨丨】土產鹽【洪邁鹽倉記吾州南肘大海厥土廣鹵牢盆取贏百他郡】珠香犀象玳瑁【見韓愈送鄭尙書序云云】荔支【杜甫詩憶昔南海使奔騰獻丨丨】山川畨山【在南海縣南十餘里】禺山【在畨禺縣卽尉佗葬處畨山在南禺山在北】堯山【在南海盛之荊州記頳巖疊起冠以靑林郡國志云丨丨髙四千丈自畨禺迄交阯見之】峽山【在淸逺縣東三十里崇山峻峙如擘太華中通江流廣慶寺居丨丨之中有殿甚古梁武帝時物也舊傳黃帝二庶子善音律采昆侖竹爲黃鐘之管隠於此山祠在東廡詳見丨丨寺注】寶山【在東莞有銀今廢】猊山【在增城東南二十里多婆娑羅竹圍三四尺至堅里人以爲弓】昆山【在新防縣有道人卓庵扵上其巓有井】侖山【在新防縣上有白龍池】羅浮山【在南海本名蓬萊山一峯在海中與羅山合因名山有洞通勾曲又冇璇房瑤房七十二所裴淵廣州記云羅浮二山隠天惟石樓一路可登羅浮山記曰羅浮者蓋二山縂名在增城博羅二縣之境】靈洲山【在南海南越志肅連山西十二里有靈洲焉其山平原彌望郭景純雲南海之間有衣冠之气者斯其地也唐志靈洲山在鬰水中有寶陁院○蘇子瞻詩靈洲峯上寶陀寺白髮東坡又到來前世法曇今我是依稀猶記妙髙臺】抱旗山【在水南】觀亭山【一名中宿峽在淸逺縣東三十五里譚子和修海嶠志云二月五月八月有潮上此峽逐浪返五羊一宿而至故曰中宿峽又云晉時縣人使洛有一人寄書云吾家在觀亭山石間懸藤卽其處也還者如其言果有人出水與書同入泉中主禮畢遣出𨿽經潛泳水不沾濡】石鼓山【在東莞東南四百里南越志其土有亂則鼓鳴昔盧循來寇隠然有聲循敗】大奚山【在東莞海中有三十六嶼慶元間提舉徐安國捕鹽島民嘯聚爲盜商榮用火箭射之賊遂大敗】白水山【在增城有五距鳥有瀑布四時不竭】佛迹山【在佛迹寺上有大石中有佛足獅子象迹宛然】亂石山【在蒲澗後○杜審言詩乍將云鳥極還與星河次山忽如飛下臨如欲墜】九曜山【郭功父詩畨禺城西偏九石名丨丨危根挿滄浪古魄鎭臨洮】文茟峯【在水南與州相對】滴水巖【在蒲澗上峭壁屹立飛泉下瀉勢若建瓴○蘇子瞻詩千章古木臨無地百尺飛濤防漏天】二巖【在蒲澗寺後李羣玉詩五仙騎五羊何代防玆鄕澗有堯時韭山余禹代糧樓臺籠海色艸樹羨天香吟嘯秋光裏浮溟興甚長】標幡嶺【在峽山嶺上唐大歷間哥舒晃叛廣州遣將平之夢神人謂曰見幡卽回及賊平回師果見掛二幡扵禺山上乃二神之助云】石門【在州西北二十里西山對峙橫截巨浸漢樓船將軍楊僕將精卒破丨丨卽其地】南海【在南海縣南】沓潮【劉禹錫集元和十年終風駕潮南海羨溢南人曰丨丨也率三更嵗一有之】鱷湖【在東莞之東監舊有鱷魚】黃木灣【韓愈南海廟碑云在州東十八里】東溪【在州東夾流皆刺桐郡人踏靑之地】牛潭【一名金鎖潭在淸逺縣東三十里秦時昆侖貢犀牛帶金鎖走入潭中】菖蒲防【在州東北二十里防舊有菖蒲一十九莭○昔咸平中桃成甫采菊於丨丨丨側遇一丈夫曰此澗菖蒲昔安期生所餌可以忘老今有寺○郭功父詩丨丨丨中生九莭流水遂作菖蒲香安期服之已仙去謾脫防舄畱秦皇○蘇子瞻詩云舊日菖蒲方士宅後來檐卜祖師禪如今只有花含笑笑道秦皇欲學仙】藥洲【在西園之石洲○郭功父獨逰丨丨懷頴叔修撰驅車欲何適獨往觀丨丨荒蘆喧鳥雀怪石森龍虯大亭挿層城玉虹跨深溝防門控西渚石門九星聚中流九曜石其名何壯哉像貌儼可求鋹王捲國去故物惟此畱滄溟霸气防落日孤煙浮空畦已無藥艸蔓春柔柔常年一百五載酒傾城逰炎炎二聖作徳澤覃海陬大帥用文儒靜鎭十五州請公握鴻筆刻蘚揮戈矛仍要水宮月一笑挹浮丘蓬萊自玆往穏踏金鰲頭】荔支洲【在南海東四十五里周廽五十里劉氏創昌華苑於上】圎沙【郡誌昔有賴布衣攺遷邑基畱防雲沙頭圎出狀元】聖池【在新防縣北二里山頂有塘花果不種而生樵夫采之輒雷雨】貪泉【在畨禺縣西二十里石門北岸○郡國志呂嘉拒漢積石江中爲門因名石門○晉吳隠之爲廣州刺史酌泉賦詩古人雲此水一防懷千金試使夷齊飲終當不易心】堂亭廣平堂【在州治以宋璟得名】十賢堂【在子城上滕修吳隠之王綝宋璟李商隠盧奐李勉孔戣賈鈞蕭仿】八賢堂【在十賢堂東潘美向敏中余靖魏瓘邵曄陳世卿陳從易張頡】浴日亭【在扶胥鎭南海王廟之右小丘屹立亭冠其巓前瞰大海茫然無際○蘇子瞻詩劍气崢嶸夜挿天瑞光明防到黃灣坐看谷浮金暈遙想錢塘湧雪山○楊廷秀詩南海水爲四海魁扶胥絕境信奇哉日從若水梢頭轉潮到占城國裏回防愛五更紅浪沸忽吹萬里紫霞開天公管領詩人眼銀漢星槎借一來】樓臺海山樓【在城南○陳去非詩百尺欄幹橫海立一生襟抱與山開岸邊天影隨潮入樓上春容帯雨來】石屏臺【在經略防西有池百餘步池中列石其狀若屏或雲南漢時玉液池也○郭功父詩丨丨丨下玉池泉繞岸石屛靑齒齒輦置應須費萬金園囿森羅供燕喜劉韔族盡已無餘此石猶存舊基址】寺觀資福寺【在東莞一百六十步有羅漢閣蘇子瞻爲之記蘇公又以犀帶並藏閣上及作舍利閣銘】廣慶寺【在峽山傳奇小說載廣徳中有孫恪者逰洛中遇袁氏艾遂納爲室後十餘年因至峽山寺袁氏欣然攺服理鬢詣老僧乃持一碧玉環獻僧曰是此院舊物僧初不曉及齋罷有野猿數十悲嘯捫蘿而躍袁氏惻然俄命茟題詩云無端變化防湮沈剛被恩情役此心不如逐伴歸山去長嘯一聲煙霧深詩畢遂裂衣化爲老猿追嘯者躍附而去老僧方悟曰乃貧道爲沙門時所養者碧玉環則胡人所施系於其頸者也○李翺詩傳者不足信見景勝如聞一水逺赴海兩山髙入云魚龍晴自戲猿狖晚成羣醉酒斜陽下離心艸自薫○許渾詩夜醉晨方起孤吟恐失羣海防潮上見江鵠霧中聞未臘梅先實終冬艸自薰樹隨山崦合泉到石稜分虎迹空林雨猿聲絕頂云蕭蕭異鄕鬂明月共絲棼○薄暮防西峽停橈一訪僧鷺巢橫臥栁猿飲倒垂藤水曲嵓千疊云重樹百層山風寒殿磬溪雨夜舡燈灘漲危槎沒泉衝怪石崩中臺一襟淚嵗杪別良朋○蘇子瞻赴州賦詩雲天開淸逺峽地轉凝碧灣我行無遲速攝衣步孱顏山僧本幽獨乞食況未還雲碓水自舂松門風爲闗石泉觧娛客琴築鳴空山佳人劍翁孫逰戲暫人間忽憶嘯云侶賦詩畱玉環林深不可見霧埋煙鬟○楊廷秀詩淸逺望峽山山腳無半里小舟行雲間五日翆未已並馳兩靑龍中夾一玉水送我到英州渠當自回轡○誰開峽山寺正要避世喧深潭無來路斷崖有靑天療饑摘山果擊磬煩嶺猿人迹今擾擾只緣一漁船】五仙觀【在南海寰宇記昔髙固爲楚相有五仙人騎五色羊各持谷穂一莖六出以遺州人騰空而去今呼爲五羊其城周十里初尉佗築之後爲步隲修之旣而爲黃巢所焚○郭功父廣州五仙謡畨禺五仙人騎羊各五色手持六秬穂翺翔繞城壁翩然去乘雲諸羊化爲石至今畱空祠異像猶可識曽聞經猛火毫髮無痕迹五仙寕復來三說頗難測只憂風雨至半夜隨霹靂君不見廬劉越之洞天萬象森羅無一尺】祠墓南海廟【東廟在州東卽南海王廟西廟去城十五里蓋勑封靈助順顯衛妃行祠也○韓愈南海廣利王廟碑海扵天地間爲物防鉅自三代聖王莫不祀事考扵傳記而南海神次防貴在北東西三神河伯之上號爲祝融天寶中天子以爲古爵莫貴扵公侯故海嶽之祀犧幣之數放而依之所以崇極扵大神今王亦爵也而禮海嶽尙循公侯之事虛王儀而不用非致崇極之意也由是冊尊南海神爲廣利王祝號祭式與次俱升因其故廟易而新之在今廣州治之東南海道八十里扶胥之口黃木之灣常以立夏气至命廣州刺史行事祠下事訖驛聞而刺史常莭度五嶺諸軍仍觀察其郡邑扵南方事無所不統地大以逺故常選用重人旣貴而富且不習海事又當祀時海常多大風將往皆憂戚旣進觀顧怖悸故常以疾爲辭而委事扵其副其來已久故明宮齋廬上雨旁風無所蓋障牲酒瘠酸取具臨時水陸之品狼籍籩豆薦祼興俯不中儀式吏滋不恭神不顧享盲風怪雨作無莭人蒙其害元和十二年始詔用前尙書右丞國子祭酒孔公爲廣州刺史兼禦史大夫以殿南服公正直方嚴中心樂易祗愼所職治人以明事神以誠內外單盡不爲表襮至州之明年將夏祝冊自京師至吏以時告公乃齋祓視冊誓羣有司曰冊有皇帝名乃上所自署其文曰嗣天子某謹遣某官某敬祭其恭且嚴如是敢有不承明日吾將宿廟下以供晨事明日吏以風雨白不聼扵是州府文武吏士凡百數交謁更諫皆揖而退公遂陞舟風雨少止櫂夫奏功云陰觧駮日光穿漏波伏不興省牲之夕載陽載陰將事之夜天地開除月星明穊五鼓旣作牽牛正中公乃盛服執笏以入卽事文武賔屬俯首聽位各執其職牲肥酒香樽爵淨防防登有數神具醉飽海之百靈祕怪恍惚畢出蜿蜿蜒蜒來享飲食闔廟旋艫祥飈送颿旗纛旄麾飛揚晻靄鐃鼓嘲轟髙管噭噪武夫奮棹工師唱和穹長魚踴躍後先乾端坤倪軒豁呈露祀之之嵗風災熄防人厭魚蠏五穀胥熟明年祀歸又廣廟宮而大之治其庭壇攺作東西兩序齋庖之房百用具修明年其時公又固往不懈益防嵗仍大和耋艾歌詠始公之至盡除他名之稅罷衣食扵官之可去者四方之使不以資交以身爲帥燕賞有時賞與有莭公藏私蓄上下與足扵是免屬州負逋之緡錢十有八萬米三萬二千斛賦金之州耗金一嵗八百困不能償皆以丐之加西南守長之俸誅其尢無良不聼令者由是皆自重愼法人士之落南不能歸者與流徙之冑百二十八族用其才良而廩其無告者其女子可嫁者與之錢財令無失時刑徳並流方地數千里不識盜賊山行海宿不擇處所事神治人其可謂備至矣咸願刻廟石以著厥美而系以詩曰南海之墟祝融之宅卽祀於旁帝命南伯吏惰不恭正自今公明用享錫佑我家邦惟明天子惟愼厥使我公在官神人致喜海嶺之陬旣足旣濡胡不均俾執事樞公行勿遲公無遽歸匪我私公神人具依○楊廷秀詩羅浮山如萬石鐘一股南走如渇龍雷奔電邁遮不住直抵海濵無去處低頭飲海吐綘霞舉頭仰戴祝融家珠宮玉室水精殿萬水一日朝兩衙靑山四圍作城郭海濤半浸靑山腳客來莫上浴日亭亭上見海君始驚靑山缺處如玉玦潮頭飛來打防闕晴天無雲奔碎雪天下都無此奇絕大海更在小海東西廟不如東廟雄南來若不到東廟西京未睹建章宮海神喜我著綺語爲我攺容収霧雨乾坤軒豁未能許小試日光穿漏句】趙佗墓【在南海孫權使交趾求其墓卒不能得得其子嬰齊墓得珠襦玉璽之類】古迹越王臺【在州北悟性寺○唐子西記雲臺據北山南臨小溪橫浦牂牱之水輻輳扵其下顧瞻則越中諸山不召而自至卻立延望則海外諸國蓋可髣髴扵溟蒙杳靄之間○陸蒙和皮日休寄南海詩城連虛踞山圗麗路入龍編海舶遙江客漁歌衝白荇野人貪語映紅蕉庭中必有君遷樹莫向空臺望漢朝交州記云有君遷樹有朝漢臺尉佗望海所築○許渾登尉佗樓劉項持央鹿未窮自乘黃屋島夷中南來作尉任囂力北向稱臣陸賈功】達摩井【在悟性寺前梁達摩指其地曰下有黃金貪者力鑿泉渫而金亡】甘泉池【在州東北五里畨禺雜記云晉陸史君以海水味鹹導以給民唐莭度盧仝鑿山取泉以廣之名曰甘泉】劉王花塢【乃劉氏華林園在郡治六里名泮塘】廣州古磚【皇朝類苑魏侍郎瓘知廣州忽子城一角頽得古磚範四大字云委扵鬼工蓋合而成魏也乃大築子城未防儂智髙寇廣外城一擊而摧獨子城堅完】名宦鐘離牧【意之孫仕吳遷南海太守】陶侃【仕晉爲廣州刺史在州無事朝暮運甓常惜分陰】吳隠之【隆安中爲刺史嘗酌貪泉賦詩】滕修【爲刺史獲一巨蝦須長四丈四尺】王琨【齊書琨爲廣州刺史南土沃實在任者常致巨富世謂廣州刺史但經城門一過便得三十萬也琨無所取納表獻祿俸之半及罷任孝武知其淸問還資多少琨曰臣買宅百三十萬餘物稱之帝悅其對】宋璟【邢州人開元初徙廣州刺史廣人以竹茅覆屋多火璟教之陶瓦築堵賈至爲璟作遺愛碑云駕五管之政教總三軍之鼓旗不怒而威不言而信𨿽有文身衣卉種落異俗而化齊言語不通而心諭矣】鄭權【韓愈送鄭公序前叚見形勝注長慶三年四月以工部尙書鄭公爲刑部尙書兼禦史大夫往踐其任鄭公嘗以莭鎭襄陽又帥滄景徳歷河南尹華州刺史皆有功徳可稱道入朝爲金吾將軍散騎常侍工部侍郎尙書家屬百人無數畝之宅僦屋以居可謂貴而能貧爲仁者不富之效也及是命朝廷莫不悅將行公卿大夫士茍能詩者咸相率爲詩以美朝政以慰公南行之思韻必以來字者所以祝公成政而來歸疾也】盧鈞【擢嶺南莭度不取商舶珍貨時人稱其防防】李勉【拜嶺南莭度使素稱防防及召歸至石門盡捜家人所蓄犀珍諸物投諸江中】孔戣【初明州嵗貢淡菜蚶蛤戣奏罷之憲宗擢授廣州刺史】陸鴻漸【佐南海隴西公幕府自號東園先生卽廣州東郊園也】竇平【韓愈送竇事序云逾甌閩而南皆百越之地扵天文其次星紀其星牽牛連山隔其陰鉅海敵其陽是維島居卉服之民風气之殊著在古昔唐之有天下號令之所加無異扵逺近民俗旣遷風气亦隨雪霜時防疫癘不興瀕海之饒固加於初是以人之扵南海者若東西州焉皇帝臨禦天下二十有二年詔工部侍郎趙植爲廣州刺史盡牧南海之民署事扶風竇平平以文詞進扵其行也其族人殿中侍禦史牟合東都交逰之能文者二十有八人賦詩以贈之扵是昌黎韓愈嘉趙南海之能得其人壯從事之答扵知我不憚行之逺也又樂貽周之愛其族叔父又能合文辭以寵榮之是爲序】皇朝向敏中【知廣州至荊南市南藥以往以淸徳聞】馬亮【知廣州冝賊未就戮上面遣之委以綏靖至則輯睦】余靖【廣之畨舶裝船舊皆取稅公奏罷之以來逺商又請立法戒當任官吏不得市南藥及公北歸不載廣南一物】方滋【容齋四茟秦氏當國先忠宣公鄭亨仲胡明仲宋新仲皆在謫籍分置廣東方務徳爲經略待之盡禮秦頗云云客曰方之爲人惟以周旋爲志非獨遷客然也】汪應辰【通判廣州】人物區冊【韓愈送丨丨序前叚見連州愈待罪扵斯且半嵗矣有區生者誓言相好自南海拏舟而來升自賔階儀觀甚偉坐與之語文義卓然莊周云逃空虛者聞人足音跫然而喜矣況如斯人者豈易得哉入吾室聞詩書仁義之說欣然喜若有志扵其間也與之翳嘉林坐石磯投竿而漁陶然以樂若能遺外聲利而不厭乎貧賤也嵗之初吉歸覲其親酒壺旣傾序以識別】題詠南斗避文星【杜甫送李大夫赴廣州詩斧下靑冥樓船過洞庭北風隨爽气云云日月籠中鳥乾坤水上萍王孫丈人行垂老見飄零】文章落上臺【杜甫送翰林張司馬南海勒碑冠冕通南極云云詔從三殿去碑到百蠻開】漢節梅花外【杜甫寄廣州叚功曹詩云云春城錦水邊】蓋海旌幢出【韓愈送鄭尙書赴海南詩畨禺軍府盛欲說暫停杯云云連天觀閣開】衙時龍戶集【同上云云上日馬人來風靜鶢鶋去官防蚌蛤廽】貨通獅子國【同上云云樂奏越王臺事事皆殊異無嫌屈大才】邑裏雜鮫人【岑參送楊瑗尉南海詩縣樓重蜃气云雲海暗三山雨江明五嶺春】毛防家家織【王建送鄭權尙書詩戍頭龍腦鋪關口象牙堆云云紅椒處處栽】榔葉瘴雲集【張籍送蠻客詩云云桂枝鸞鳥聲】逺人來百越【劉眞卿送徐大夫赴廣州詩云云元老事三朝霧繞龍川暗山連象郡遙】海對羊城闊【髙適送柴司戶判官之嶺外詩云雲山連象郡髙】規外布星辰【交廣間南極浸髙北極浸低圎規度外星辰至眾大如曜者數十皆不在星經元防之和樂天詩波心湧樓閣云云】鳶跕路難登【髙適餞宋判官之嶺外詩猿啼山不斷雲雲海岸出交趾江城連始興】花鳥名皆別【杜荀鶴送友人逰南海詩云云寒暄气不均】巨舶通蕃國【張少愚廣州城樓詩風驚瘴海霧雨破蠻荒云云孤云逺帝鄕】海虛爭翳翆【許渾詩云雲溪邏鬭芙蓉】翆耀孔家禽【張祐送蘇紹之歸嶺南詩夜月江流濶春風嶺路深珠繁楊氏果云云】蠻唱與黎歌【蘇子瞻將至廣州詩云云餘香猶杳杳】石有羣星象【余安道題廣州西園詩云云謂九曜石也花多外國香皆海舶來嶺北所無】嶺南封管送圗經【張籍送鄭尙書詩海北蠻夷來蹈舞云云此處莫言多瘴厲天邊看取老人星】徴入中臺作侍郎【韓愈贈馬總紅旗照海壓南荒云云】梅花蠻艸連天有【張籍送侯判官詩云云行處無家不滿船】經冬來往不踏雪【朱慶餘詩越嶺向南風景暑人人傳說到羊城云云盡在刺桐花上行】映日颿多寶舶來【劉禹錫詩連天浪靜長鯨息云云】銅鼓臨軒舞海夷【劉禹錫詩象筵照日防詞客云云百粵酋豪稱故吏十州風景助新詩】外邑乳蕉花訟庭前【皮日休送李明府五羊城在蜃樓邊墨綬垂腰正少年山靜不應聞屈鳥艸深從使翳貪泉蟹奴晴上臨潮檻燕婢秋隨過海船一事與君消逺宦云云】吏多來拾翆洲【陸蒙居人愛近沈珠浦云云】賨稅盡應輸紫貝【陸蒙詩云云蠻童多學佩金鉤】退公祗傍蘇勞竹【皮日休送南海二同年詩云云移宴多隨茉莉花】人瞻母識陰晴【余安道詩客聼潮雞迷早夜云云】黒面羌人耳帶環【丘濬詩碧睛蠻婢頭蒙布云云防處樓防皆枕水四周城郭半圍山】

四六【進職西淸防恩鳳闕申命紫宸升班東觀擁旄東廣入閫羊城宣威玉帳宅牧南郊眷畨禺之古郡島夷載新扵卉服髙牙指黃木之灣實嶺海之名藩滄海自息於鯨波大幙開紅蓮之府念嶺嶠之地偏宋廣平古之遺愛舟車之防水陸之衝去闕庭之天逺吳隠之直哉惟淸商旅所藏蕃猺所聚自晉唐置守僅數扵十賢威聲所曁掃淸鯨海之波濤而蕃漢錯居防重乎九譯號令初傳攺觀羊城之風物萬里鯨波旣息宼攘之警戎服迎郊選帥夙推於大府千村犢佩各安耕耨之常鋒車載道覲君卽簉於近班貪泉酌水已知隠之之心聞隠之貪泉之賦坐想淸風祥飈送颿佇應孔戣之召續廣平徳政之碑佇攄逺業専方面十四城雞犬相聞地聨夷島象犀寶貨之川流制水屯數萬竈貔貅肅立境接閩山韋布衣冠之都防雕戈茸纛稱嶺外之雄藩使扶胥黃木之灣民皆自樂衮衣繡裳仰海濵之大老則甘泉紫荷之橐王曰遄歸】

肇慶府【髙要四防】

建置沿革【古百粵之地分野星土與廣州同本秦南海郡地漢武置蒼梧郡髙要以縣屬焉東漢因之宋文帝創南海郡四防等縣置綏建郡梁立髙要郡隋廢髙要立端州煬帝罷端州爲信安郡唐立端州以州當入廣西之要口也爲髙要又以四防縣置南綏州攺綏州爲眞州尋廢眞州以四防縣廣州攺髙要郡復爲端州皇朝平嶺南地歸版圗以徽宗潛邸陞興慶軍莭度廣東運判燕瑛奏元系端州今爲潛邸欲望親灑宸翰賜以美名遂賜名肇慶府仍爲肇慶軍莭度今領縣二治髙要】

事要郡名古端端溪髙要【見上注】風俗土曠民惰【郡國志】不力扵耕【同上云云惟運鹽鈔以爲業】夷獠雜居【郡國志】一日之間有四時【龔茂良詩晴雲當午僧揮扇曉雨生寒人著綿此是嶺南天气日中常有四時天】形勝北望頂湖【圗經云云萬仭峙其後】南瞻銅鼓【同上云云四峯列其前白羊岡居其左腐柯山居其右】州當西江口【元和志丨丨丨丨入廣西要口】土產端硯【栁公權曰端州有溪曰端溪其硯有赤白黃色防者謂之鸜鵒眼或脈理黃者謂之金綫紋○郡誌云有靑紋者謂之音絳其短者謂之眼筯下巖石亦有之色防斑者謂之火黯下巖無此又有曰赤裂曰黃霞曰鐵綫曰白鑽圎而深如鑽眼曰壓矢其色班駮其舊坑則有龍巖汲綆黃圃三石汲綆全無眼其新坑則有後歷小緗唐竇黃坑蚌坑鐵坑六處皆不及上三石○蘇易簡硯譜端溪硯水中者石色靑山半者石色紫山頂石尢潤如豬肝色者佳若匠者識山之脈理鑿一窟自然有圎石靑紫色者琢而爲硯可直千金謂之子石硯○東軒茟錄魏泰曰端溪硯有三種曰巖山曰西坑曰後磨石石色深紫襯手而潤叩之淸逺有靑綠圎小鸜鵒眼乃巖石其次色赤呵之乃潤鸜鵒眼色紫紋慢而大此乃西坑石也其下靑紫色向明側視有碎星光防如沙中雲母幹而少潤謂之後磨石西坑硯三當巖石之一後磨石三當西坑之一其品可知○李賀紫石硯歌端州石匠巧如神露天磨刀割紫雲紗帷晝睡墨花春輕漚漂沫松麝薰○昔丁寶臣知端州以詩送綠石硯扵介甫所謂玉堂新樣者介甫以詩報之云玉堂新樣世爭傳況以蠻溪綠石防嗟我長來無異物愧君持贈有新萹久埋瘴霧看猶濕一取春波洗更鮮還與故人袍色似論心扵此亦同堅○蘇子瞻硯銘千夫挽綆百夫運斤篝火下縋以出斯珍】蠻布【寰宇記有夷夏人織蕉竹薴麻都落等布以自給】翆羽【韓翊送端州馮使君玉樹羣兒爭翆羽金盤少妾防明珠】山川北山【在城北七里】峽山【在城西二百里】奢山【在城南九十里上有砂夷人語說爲奢】爛柯山【在髙要東三十六里峯頂常有紫霞按衢州亦有爛柯山蓋二郡名信安衢在吳爲信安則去王質時爲近端名信安乃始扵隋不應載晉人事迹不可不辧此山產美石爲硯】銅鼓山【在南岸府治之對山】石室山【在城北六里南北有聳石如二門土人謂之嵩防繆瑜竹記又有七星巖○郭功父詩防峽天開控江水水自防牱來萬里端州正在防峽間石室嵩防壓孤壘】扶盧山【在四防縣東四十里上有池水相傳六祖嘗隠於此六祖姓盧故名】三足山【在四防縣西百五十里有人姓蘇仙者】下巖【在大江中又名北壁有龍潭硯防佳】騰豻嶺【在髙要縣山有人豻卽沐猴之類似人髮覆面又有飛儡山翚】龍子嶺【又有鳳頭岡淳熙丁酉邑宰蘇邦平縣基得古碑乃鹿鳴燕士詩雲龍嶺行歌龍已化鳳頭將見鳳齊鳴】西江【在髙要縣】四防水【東在古津南湞江西有建水北有龍江四水俱防故名】新江水【在髙要南六里源出新州】端溪【在髙要縣】堂榭相堂【在四防簿尉防先是郭其姓者作尉丞相梁克家嘗館焉故名此】云秀防【在髙要西北八里祥符間五色云現扵臺峯之上郡守範雍建】古迹陳霸先墓【在府治南五十里有茍逕山有載碑石其大數尺】鵠奔亭【幹寶捜神記漢九江何敞爲交趾刺史行部至蒼梧髙要縣暮宿丨丨丨夜未半有女子樓下呼曰明使君妾寃人也妾本廣信縣修里人嫁爲同縣施氏妻薄命夫死有雜繒百二十疋及婢名致富之旁縣賣繒日暮爲亭長龔壽操刀刺脇下乂刺致富立死合埋於樓下取財物而去故來訴告敞乃掘屍以驗令吏捕壽拷問具伏初屍時有防鵠奔其亭故名○郭功父詩新江自南來西與端江滙屹然丨丨丨遺意溢千載】桄榔亭【李翺與監察禦史韋君皆自東京來嶺南約偕行翺居信安四十餘日比及西江韋君已前行矣上丨丨丨見韋紀姓名且有念我之意李翺題】名宦李紳【唐人貶端州司馬】皇朝鄭端義【眞陽人爲守築外城有記】陳堯叟【詩話縂云丨丨丨知端州舟扵廬陵阻風數日有胡僧謂公曰骨方神淸身當極貴但虎目猿聲當有攀附然後有所立因贈詩云虎目猿聲形防貴祗因攀附卽升髙知君今向端州去願助淸風泛怒濤】包拯【爲守嵗貢硯前守所取輒數十倍以遺權貴公命制者才足貢數嵗滿不持一硯歸】郭祥正【爲守】人物李積中【寓居豫章良弼安國大性大異大理大東皆其後也】譚惟寅【梁榜乙科讀書一覽終身不忘】題越井人南去【賈至送陸協律云云湘川水北流】西江瘴癘多【張說端州別髙】

【六詩南海風潮壯云云扵焉須判手此別傷如河】

四六【昔號信安土風醇厚推髙要之潛藩今稱髙要民物夥繁乃炎荒之名郡】

【地重潛藩亦是羊城之亞不持一硯足知包孝肅之淸民歌政績卽爲鳳闕之歸來擁防旌已卜陳文忠之貴】

方輿勝覽卷三十四﹤史部﹐地理類﹐總志之屬﹐方輿勝覽﹥

欽定四庫全書

方輿勝覧卷三十五

宋祝穆撰

徳慶府【端溪瀧水】

建置防革【越地牛女之分野秦屬南海郡漢置蒼梧郡及端溪縣晉分蒼梧立晉康郡隋廢郡以端溪縣屬端州煬帝時屬信安郡唐髙祖置南康州又置康州太宗復置南康州已而去南字攺晉康郡復爲康州皇朝爲端州尋復舊以瀧州瀧水縣來屬以髙宗潛邸攺陞徳慶府仍爲永慶軍節度今領縣二治端溪】

事要郡名晉康風俗夷獠相雜【寰宇記云云康瀧一同】其俗食稻與魚【隋書】形勝居西江上游【郡誌】土產果下馬【虞衡志土產小駟以出徳慶之瀧水者爲最髙不逾三尺駿者有兩脊骨】山川端山【在端溪縣有樹冬榮子大如杯味似豬肉】藿山【在端溪山有艸如藿】香山【一名利人山出五色石】瀧峽【張子壽詩霜淸百丈山風落萬重林】三洲巖【在端溪縣西江之三島也】錦石【在端溪陸賈使南越時設錦帳於此】西江【在端溪】端溪【在縣南】亭榭壽康亭【在防門之內】艤舟亭【在郡治之東】祠墓忠景廟【郭功父題趙康州石磬編後詩一賊鳴銅鼓孤城隕使星形骸糜矢石忠義貫丹靑皎皎張巡傳聖兪新新季子銘荊公吾詩愧防滴何以助南溟】五龍廟【蕭注字巖夫新諭人少侍父之官康州過悅城題五龍廟詩五龍兄弟古英名今日拏舟過悅城莫向艸茅久盤屈早施霖治蒼生孔道輔見其詩曰未可量也登慶曆第爲畨禺令儂智髙圍廣州注突圍出募壯士二千人觧圍與賊格闘焚其舟數百斬首五千級】溫媼墓【南越志昔冇溫氏媼端溪人常捕魚忽於水側得一物如守宮能入水捕魚媼後治魚誤斷其尾遂去數年乃還媼曰龍子復來也後媼殞瘞於江濱龍子常爲大波縈浪轉沙以成墳土今在悅城鄕之東】名宦皇朝趙師旦【字叔潛楚州人倦遊錄云儂賊破邕州偶江漲遂乘桴防流入畨禺時趙師旦知康州到任始一日賊旣廹境諭官屬吏民使避賊守城而死乃監兵洎吾之職也城防趙與監兵皆死先是一日趙方出其妻藏於山穀道上生一子棄艸中賊去凢三日復歸見之尙生人謂忠義之感康人立祠祭祀】馮拯【以左正言知州】題詠與子避地西康州【杜甫送長沙李十一云云洞庭相逄十二秋】已交鴻鴈早隨陽【李渉謫康州詩惟將直道信蒼蒼可料無名抵憲章陰隲卻應先有謂云云】

四六【疏榮渙綍地居嶺嶠土曠人稀不富蠶桑之業來牧晉康俗雜蠻猺山環水繞頗爲魚稻之鄕居東廣之上游𨿽云僻郡環井邑於山光水色之中爲中興之潛邸猶幸大江通商賈於蠻煙瘴雨之外】

封州【封川開建】

建置防革【古南越之地星紀之次秦爲南海郡漢置蒼梧郡今州卽漢蒼梧郡之廣信縣也晉屬蒼梧郡又屬晉康郡宋文帝分置開建縣齊因之梁置梁信郡燕置成州陳攺成州爲封州煬帝時廢以縣屬蒼梧郡唐復立封州攺臨封郡復爲封州國朝陞爲望郡紹興間並封州入徳慶府未幾復爲封州今領縣二治封川】

事要郡名臨封封川風俗其民知義【臨封志云云蘇子瞻作司馬溫公神道碑云公薨封州父老相率致祭且作佛事公之至誠無所不感而封之民獨見稱於坡公亦足以見丨丨之丨丨也】民淳訟簡【同上】茅檐葦戶【郡國志其俗荒陋市肆鮮陶瓦而多雲云】形勝防三江口【臨封志丨邕桂賀丨丨丨誠控扼之地】山川東山【去城一里舊於山爲三捨學基】西山【在州西隔江下有寺】登髙山【在州治後山上舊有花藥圃郡人九日遊此】忠讜山【在開建北七十里舊經居人多忠讜】龍石山【出石膏】猿居山【在州北二十里多猿猱】麒麟山【在州東八十里視諸山最髙】風溪【在州南三十里源出丰壽山入大江】西江【源出邕州經潯融象桞州入州界合桂江南越志漢武帝自巴蜀檄夜郎兵下防牱江防畨禺卽此水】封溪【源出賀州馮乘縣合封口入大江】龍吟水【在金鏤村有莫狀元讀書堂山水淸響人呼爲龍吟】堂捨宅生堂【郭功父題李封州丨丨丨詩鱗鱗鴛瓦構新堂意在黔烏恩澤長峴首去思猶墮淚召南遺愛有甘棠水光送月浮珍席山勢和云挿畫梁安得才如張相國爲君重賦宅生章】五友堂【在城西沈淸臣有記取江山風月與太守而五】致爽樓【在州宅之西】亭臺吸江亭【在州治之東】望雲臺【在州北太守沈淸臣有記】名宦皇朝陳升之【爲守時稱循良後爲相】孔延世【嘉祐間爲守遺愛在民有三子曰文仲武仲平仲後人榜其讀書之所曰桂堂】曹覲【建安人修古之子皇祐中以儂賊死節建州守臣魏矼奏賜諡忠肅○魏詩云轉戰譙門日再晡空拳猶自把戈鈇身埀虎口方安坐命棄鴻毛更疾呼柱下杲卿存大節袴間杵臼得遺孤可騰三尺英雄气不愧山西士大夫○方維詩云靑膽雄於金斗大赤心堅比鐡山髙】鄭夷甫【吳郡誌郡人也嘉祐中監髙郵稅遇一術士曰年不過三十五調封州判官預知死日至期沐浴更衣公捨冇靣溪一亭夷甫至其間親督灑掃方揮手指畫間屹然立化猶作指畫之狀見墨客揮犀】人物陳欽【漢書云封川人也武帝時治左氏傳】莫宣卿【開建人唐大中間狀元及第】名賢李甘【葛常之詩話載唐史丨丨嘗論鄭注不可相故有封州之謫杜牧之贈甘詩云太和八九年訓注極虓虎吾君不省察二凶日威武喧喧皆傳言明晨相登注和鼎顧予云我死有處所明日詔書下謫斥南荒去】題詠惟放日髙衙【田開臨封十詠秋冬三釀酒風景四時花守官其吏隱云云】海上荔支莊【同上嶺南蕉子國云云民有千年壽家存十嵗糧○荔支莊去城十里】

四六【光膺渙渥地分千里燕寢凝香把西山之佳致榮涖臨封水合三江虎符奏防歸北闕之淸班眷封川之小郡宅生有賴請稽郭功父之名章乃嶺嶠之名區報政旣優當踵陳秀公之盛事】

英徳府【眞陽浛光】

建置防革【禹貢揚州之域天文牽牛婺女之分野古百越地戰國屬楚秦爲南海郡漢屬桂陽郡吳晉屬始興郡宋屬廣興郡齊復屬始興郡梁置衡州及陽山郡隋攺衡州爲洭州廢湞陽縣入曲江尋廢洭州以含洭縣廣州唐置洭州五代時南僞漢竊據嶺表於眞陽縣置英州皇朝潘美克英雄二州紹聖五年以潛藩陞英徳府宣和賜名眞陽郡今領縣二治眞陽】

事要郡名眞陽風俗頗同中夏【圖經婚嫁禮儀云云】俗樂商販【同上云云巨產之家得米則東下於廣州糶買鈔塩以取嬴貧則采山之奇石以貨焉】地廣人稀【同上云云爲農者擇沃土而耕磽地不復用力】茅檐土牀【楊廷秀詩人人藤葉嚼防榔戶戶丨丨覆土牀只有春風不寒乞隔溪吹度柚花香】形勝地接南海【圖經云云有魚鹽之利】土產英石【同上丨之山丨名擅天下鄕評雲峯巒聳秀巖竇分明無斧鑿痕冇金玉聲】山川湞山【在眞陽北四十里尉佗爲城於此】堯山【在浛光北四十餘里寰宇記四靣瀑布傾防萬丈始興記丨巡狩經此丨或謂此山�然而髙故名○米元章詩信美此山髙穹窿逺朝市暑木結蒼陰飛泉落晴翠】岡【在郡東八里蓋郡之印山】鳴峯【在州南二里相傳虞舜南巡撫琴於此○查許國詩木葉蕭蕭江水淸幅巾藜杖繞山行忽然行到山深處聽得鳴一兩聲】南巖【在州南鳴峯之前石壁上有唐人元傑所刻暉谷銘】通天巖【在州西十五里與碧落洞相去二里有竅通天】眞陽峽【在眞陽東南十五里崖壁千仭】碧落洞【在州南十五里懸石如霓旌羽蓋狀洞中有蛻骨皆勾連因號爲蛻仙臺南越志有沈侍郎隱於丨丨丨旁之雲華堂唐元和六年眞陽令侯著來遊○蘇子瞻詩槎牙亂峯合晃蕩絕壁橫遙知紫翠間古來仙釋並陽崖射朝日髙處連玉京陰谷叩白月夢中遊化城果然石門開中有銀河傾幽龕入窈窕別戶生虛明泉流下珠琲乳湔交縵纓我行畏人知恐爲仙者迎小語輒響答空山雷自驚防杖歸去來治具煩方平】暉谷【在州南中有潛靈洞棲雲洞晞島飛霞嶺夢弼巖桃花洞】牯牛石【在縣南十九里眞陽峽中諺云過得丨丨抄丨灘寄書歸去報平安】溱水【一名始興江亦名眞水避仁廟嫌】羅溪【在浛光西四十六里】桃溪【在浛光縣東五里】桂溪【在浛光縣】光水【在浛光縣本名洭水避廟諱攺今名】樓榭煙樓【在府治之東千巖萬壑羅列逺近爲一郡登臨之勝○郭功父詩江路分韶廣城樓壓郡東妓歌星漢上客醉水雲中】寒翠亭【在晞島之北石壁東坡畱題云蜀人蘇子瞻南遷惠州艤舟巖下與防子過同遊聖壽寺遇隱者石君汝礪話羅浮之勝至暮乃去紹聖元年書】鳯凰驛【郭功父詩晚泊丨丨丨得名知謂何鳯凰不可見篁竹空婆娑驛吏指英州兩捨皆平坡天寒無瘴癘虛市饒雞鵝】橋梁何公橋【今名政和橋容齋三筆英州小市江水貫其中郡守建安何智甫始疊石爲橋橋方成而蘇子瞻還自海外智甫求文以記蘇子瞻作詩雲天壤之間水居其多人之往來如鵜在河順水而行雲駛鳥疾惟水之利千里咫尺亂流而渉過膝則止惟水之害咫尺千里沔彼濫觴蛙跳鯈遊溢而懷山神禹所憂豈無一木支此大壞舞於盤渦冰拆雷解坐使此邦畫爲兩州雞犬相聞胡越莫救允毅何公甚勇於仁始作石梁其艱其勤將作復止更此百難公心如鐵匪石則堅公以身先民以悅使老壯負石如負其子疏爲玉虹隠如金堤直欄橫檻百賈所棲我來與公同載而出驩呼闐道抱其馬足我嘆而言視此滔滔未見剛者孰爲此橋願公千嵗與橋壽考持節復來以尉父老如朱仲卿食於桐鄕我作銘詩子孫不防】名宦侯著【唐朝爲眞陽令題名在涵暉洞】皇朝王仲逹【景徳間爲守建涵暉書院慶曆中建學始移宣聖祠於州學】蘇軾【紹聖初禦史論軾知英州道貶惠州過英州憇小防西今名坡公堂】米芾【作浛光尉】唐介【爲臺官廷防宰相文彥博之失仁廟怒責英州別駕仍命中官押赴任朝中士夫以詩送行者眾○獨李師中待制一篇爲人傳詩云孤忠自許眾不與獨立敢言人所難去國一身輕似葉髙名千古重於山並防英俊顏何厚已死姦諛骨尙寒天爲吾皇扶社稷忍教夫子不生還】人物石汝礪【眞陽人問學淹該撰易解易圖擬進於朝爲荊公所抑有水車賦刻南山石壁】馮安上【眞陽人元祐間父子相繼登科】名賢孔平仲【坐黨籍英州安置】鄭俠【貶英州】劉安世【紹聖初章子厚入相安世坐謫英州】洪皓【奉使北庭得歸秦檜嫉其功皓謂檜憶錫納否錫納者北庭用事之人也檜深憾之出知饒州又謫英州】題詠萬室通釀酤【梅堯臣作英州別駕唐子方送行詩英州五千里痩馬行防防妻拏不同塗風浪過蛟窟越林多蔽天黃柑雜丹橘云云撫逺無禁律醉去不論錢醒來弄琴瑟】萬疊靑山一水間【李孝博次蔣頴叔韻維舟亭下號三灣云云偏愛澄江照天碧飛來幾片白雲閒】支與眞陽幾石山【楊廷秀詩郡官不患無供給云云】

四六【維此東衡矧眞陽之小壘家乏百金之產介於南服控東廣之上流郡無一嵗之儲眞陽山石誠齋誇供給之珍仙風冉冉數千年碧落洞天碧落洞天坡老紀神仙之勝佳气蔥蔥五百嵗潛龍福地】

韶州【曲江翁源樂昌仁化乳源】

建置防革【禹貢揚州之域星土分野與廣州同春秋爲百越地戰國皆楚地漢初趙佗有國地屬南粵武帝平南粵而曲江以縣桂楊郡統於荊州後漢因之置始興都尉三國屬吳晉以始興郡屬廣州宋更郡名曰廣興齊復爲始興陳霸先爲始興太守起兵討侯景陳於此置東衡州隋攺爲韶州唐置畨州又更名韶州攺始興郡皇朝爲韶州領縣五治曲江】

廣東提刑置司

事要郡名始興韶陽曲江【余靖韶州眞水館記眞水出大庾嶺與武水合回曲而流故名曲江】風俗其民短力弱材【圖經云云不能勤作故啙窳媮生而無積聚】習朴而不雜【同上云云淳而不漓】拳勇善戰【通鑑何無忌拒盧循殷闡曰始興溪子云云】爲農者不力於耕【云云而運販鹽鈔嵗月可以致富】爲士者鮮力於學【云云而防府奏公頥指可以如意故其人優吏而不知儒】惟簡質之是安【云云而市井貿易自日用飲食之外珍奇之貨不售焉並郡誌】士多願慤【朱元晦濓溪祠堂記云韶故名邦云云少浮華可與進於道者蓋有張文獻余襄公之遺風】士之名聲抗衡上國【圗經如王鄧之世科陸續謂王式子陶孫履鄧戡子堂孫弼亮也蕭氏之棣蕚連輝蕭雄弟雅及維也】翁源气之異【同上翁源在萬山之間气又異地峻山髙嵐气四合朔風初厲則黃蜂四集蔽塞防牖土人謂之黃蜂瘴】形勝控扼五嶺【余安道修州衙記云云韶爲交衝】咽喉交廣【同上云云唇齒江湘】唐開北嶺【唐徐浩張文獻碑始興北嶺峭崄巉絕大庾南谷坦然平易公乃獻狀詔委開道曽不閱時行可方軌】嶺道九十里【余安道撰眞水館記云云爲馬上之役餘皆篙工楫人之勞】地髙气淸【皇甫集朝陽樓記】韶郡最大【余安道望京樓記廣之旁郡一十五而韶最大】越之北門【九朝通略潘美長驅至韶州奏云此地越之北門也】在畨禺北【余安道州衙記韶丨丨丨之丨】樂石奇怪【許申撰張曲江祠記嶺嶠之南舜遊之地云云而甲出曹溪甘爽而泌湧八泉防而同沼二流合爲曲江】山水之名聞天下【韶石圖記】土產鐘乳【桞文與崔連州書丨丨始興爲上次乃廣連】山川韶石【在州東北八十里郡國志斗勞水間有兩石相峙髙百仞廣五里相去一里大小略均似防闕州取名焉此外又有三十六石各有名相傳舜登此石奏韶歌隋開皇九年取以名郡】蓮花山【在州東五里以形得名州治對山】芙蓉山【在州西五里○許渾芙蓉寺詩宋玉含淒夢亦驚丨丨丨響一猿聲】越王山【在州北六里有廟太守初至皆欵謁焉】大峒山【余安道丨丨丨序韶之景富於山水而佛剎相望於野】靈鷲山【山似天竺丨丨丨因名始興記嶺南佛寺此爲最唐沈佺期有詩】浮山【在州東北五里躡地一處百餘步地動】桂山【在州西北四十里蓋一郡之望】靈池山【在翁源縣池中有石人或隠或見自號老翁人居此源皆享壽考因名翁水源曰翁源】昌山【在樂昌士庶嬉遊之所】帽子峯【州治主山】書堂巖【在城東十五里白芒渡相對巖洞劃然泉淸石潔張曲江讀書之所】錦石巖【在仁化南十七里有三巖其徑彎環直二千餘級夾道杉松髙淩霄漢】紫微洞【在州西南十餘里紹興間朱新仲自詞掖謫居曲江遇父老指示始得此洞可容數百人】石室【在樂昌西五里舊經石髙三千餘丈室外藤蘿交聨登之者攀援而上有石牀石臼仙經七十二福地此系泐溪福地有陸羽題名】湞水【在城東六步源出大庾嶺南流三百六十里入曲江合武水桞宗元酬裴韶州詩湞水想澄灣是也】勞水【韶石在水中】武水【在城西二十步復出桂陽監南流合眞水】盧水【在曲江縣與武水合處其險名曰新潼有太守周昕廟卽始開此潼者舟人放雞散米以祈福忌濕衣入廟云】瀧水【在樂昌自臨武東南流入曲江界○韓愈詩南行逾六旬始下樂昌丨險惡不可狀舡石相舂撞】滄湖【在樂昌東南十里周三十五里】曹溪【在曲江縣東南三十五里源出本縣界牛嶺下西流五十里合大江眞水南流下英州以土人曹叔良捨宅爲寺因名丨丨】雲水源【在曲江縣有湯泉沸湧每至雪霜其上蒸气髙數丈生物投之俄而熟矣○韓愈詩韶州南去接宣溪丨丨茫茫日向西】臨水源【在曲江縣其山有石室室前盤石上羅列十銀瓶昔縣人封驅之奴株竊銀瓶行未數里爲大蛇所螫封驅驚悟尋奴則奴已死而瓶存】井泉大湧泉【在曲江南渡眞水十里餘襄公作湧泉亭後朱新仲記自有天地便有此泉振髙僧之錫而蠟騷人之屐多矣若防石臨淸舉白盡醉則自我軰始】卓錫泉【在大庾嶺圖經云六祖大鑑禪師自黃梅傳衣鉢之曹溪五百大眾相逐至大庾嶺取五祖所傳衣鉢回大眾久立告渇者半祖師手拈錫杖防石眼寒泉遂湧淸冷甘羙大眾驚駭】樓臺韶陽樓【許渾丨丨夜宴詩待月江丨捲翠羅玉杯瑤瑟近星河檐前碧樹窮秋宻防外靑山薄暮多鴝鵒未知狂客舞鷓鴣先讓美人歌使君不惜通宵醉刀筆初從馬伏波】朝陽樓【唐李守建皇甫湜有記】九成臺【在州宅○蘇子瞻丨丨丨銘云韶州太守狄咸新作丨丨丨玉局散吏爲之銘曰自秦並天下滅禮樂韶之不作蓋千二百二十有三年矣其噐存其人亡則韶旣已隠矣而況人噐兩亡而不傳𨿽然韶則亾矣而有不亡者存蓋嘗與日月寒暑晦明風雨並行乎天地之間世無南郭子綦則耳未嘗聞地籟也而況得聞其天籟使耳得聞天籟則凡有形有聲皆吾羽旄干戚筦磬匏嘗試與子登夫韶石之上舜峯之下望蒼梧之渺莾九疑之聫綿覽觀江山之吐吞艸木之俯仰鳥獸之鳴號眾族之呼吸往來唱和非有度數而均節自成者非韶之大全乎上方立極以安天下人和而气應气應而樂作則夫所謂簫韶丨丨來鳯凰而舞百獸者旣已粲然畢陳於前矣】逍遙臺【隋薛道衡刺史創水東有遺址張九齡陪王司馬登臺詩常聞薛公淚非直雍門琴竄逐畱遺迹悲涼見此心府中因暇裕江山幸招尋人事已成古風流獨至今】堂亭思古堂【在州宅守狄咸建蘇子瞻名並書】淸淑堂【在九成臺下圖經王介甫天聖間侍其父令公守韶日讀書於此】政寶堂【有蘇黃石刻楊廷秀跋云蘇黃皆落南而嶺南無二先生帖大似魯人不識麟惟韶有之耿光異气上燭南斗下貫碧海矣又有米帖楊廷秀跋云萬里學書最晚𨿽徧參諸方然防手一瓣香五十年未拈出今得此帖乃知李宻未見秦王耳】盡善亭【在建封寺○蘇子瞻詩防闕浮空照短亭至今猿鳥嘯靑熒君王自此西巡狩再使魚龍舞洞庭○蜀人文賦楚人詞堯在崇山舜九疑聖主若非眞得道南來萬里亦何爲】整冠亭【梁安世記云左瞰眞水右俯武溪方山衮衮悉在目前○韓愈詩暫欲系舡韶石下上賔虞舜丨丨裾】望韶亭【楊廷秀題丨丨丨詩新隆寺後防韶石三三兩兩略依稀金坑津頭防韶石十十五五不整齊一來望韶亭上防九韶八音堆一案金鐘大鏞浮水涯玉瑟瑤琴倚天半堯時文物也麄疏禮樂猶帶鴻荒余茅茨殿上槌土鼓葦葉聲外無笙竽黃能郎君走川嶽領取後防捜禮樂嶧山桐樹夜半鳴泗水石頭淸晝躍山只川後爭獻珍姚家制作初一新帝思南嶽來時巡宮琛廟寶皆駿奔曲江淸澈碧瓊軟海山孤尖翠屏展天顏有喜後防知一奏云韶供亞飯帝登九疑忘卻歸不知班盡湘笛枝後防一脛跛莫隨坐委眾樂江之湄儀鳯舞獸埽無迹獨畱一狻守其側至今喚作獅子石雨淋日炙爛不得洞庭張樂已莓苔犍爲獲磬亦塵埃不如九韶故無恙戞撃尙可起冬雷何時九秋霜月裏來聼湘妃瑟聲美曲中莫道不見人江上數峯是誰子】韶亭【余安道記賢人君子樂夫佳山水者蓋將寓閒曠之目托髙逺之思滌蕩煩紲開納和粹故逺則攀蘿拂云以躋乎杳防近則築土飭材以寄乎觀望惟韶山去州治八十里自元精胚胎陽結陰流不知鑪錘者誰獨秀玆境在昔虞舜南狩蒼梧九韶之樂奏於石上山之得名起於是矣國家丕冒海隅擇材綏逺殿省丞潘君伯恭特膺詔選來守嶺陀鋤彊扶弱有意於古下車期年人用休息乃曰山爲州鎭厥名尢著自秦開五嶺迄今千載憑軾之使泛舟之賔大麓之下往還如織不知觀矚之地以爲山榮豈守之者詳近而略逺哉遂按郡諜而相之背山東渡五里而近得地曰靈溪卽道左建亭而山之奇秀森然在目矣伻來以圖授之矩畫先是賜紫僧法崇者推誠導慕眾所欽信嘗於康衢搆榭以壯州邦旣勤基締將賁髹雘太守曰吾以惇朴化人無事於侈可去華就實移其用於玆亭崇曰明使君之言非惟集事兼存爲政之體繇是舍飾畫之浮費市楩梓之美材持畚築運斧斤者子來而樂成矣越再出魄而亭就則玆山具美纎芥無隠屹者如闕闤者如庾平者如臺呀者如谷向者如闘背者如逃人立鳥跂霞明霧暗碧玉千仞靑螺萬疊殊形詭制紛不可名驅鬼役物巧不能備信方外之絕區也旣而請名太守曰亭以山搆而能盡山之美其名韶云】寺觀南華寺【梁天監元年有天竺國僧智藥自西土來泛舶至漢土尋流上至韶州曹溪水口聞其香掬甞其味曰此水上流有勝地尋之遂開山立石寶林乃云此去一百七十年當有無上法寶在此演法今六祖丨丨丨是也○六祖姓盧名惠能新州人得法於黃梅五祖忍大師傳其衣鉢唐萬嵗通天初則天皇后錫賚宣詔元和間賜塔曰靈照之塔桞宗元爲記其寺爲嶺外禪林之冠○唐曹松詩西土文殊畱印迹大中皇帝舊參禪○蘇子瞻詩前身便是盧行者○楊廷秀詩南斗東頭第一山白頭初得扣禪關祖衣半似云來薄金鎖才開霧作】光運寺【在水西卽始興內史王導故宅】廣果寺【宋之問詩影殿臨丹壑香臺隱翠霞巢飛銜象鳥砌蹋雨空花寶鐸搖初霽金池映晚沙莫愁歸路逺門外有三車】天慶觀【祥符間剏依終南山太平宮玉皇殿樣式造其勝妙出諸州上】祠廟虞帝廟【在州西北七里皇岡嶺有石刻朱文公迎送神樂歌見靜江府】張相國祠【在郡東墓在武臨原唐子西云張相鐡胎韶人相傳以爲明皇悔時所鑄○郭功父詩常平致主陳金鏡後世宮祠見鐡胎】周濓溪祠【在州學○朱文公記云秦漢以來道不明於天下而士不知所以爲學言天者遺人而無用語人者不及天而無本專下學者不知上逹而滯於形器必上逹者不務下學而溺於空虛優於治已者或不足及人而隨世以就功名者又未必自其本而推之也先生言聖學之有要而下學者知勝私復禮之可以馴致於上逹明天下之有本而言治者知誠心端身可以舉而措之天下脈絡分明而規模宏逺矣】余襄公祠【在相國廟東偏】名宦王導【晉人爲內史】蕭道成【爲內史卽齊髙祖】範云【爲內史郡多盜賊云撫以恩徳曲江有修仁水雲酌而飲之賦詩云三楓何習習五溪何悠悠且飲修仁水不挹背邪流】皇朝許申【天僖初爲太守栽官道松榕數萬株至今行者感其徳】王益【天聖間爲守初夷越無男女之別公一切窮治未幾男女之行別於塗】周頥【熈寕間爲提刑不憚瘴毒荒崖絕島人迹所不至皆緩視徐按以洗寃澤物爲己任已病來知南康軍】楊萬里【爲憲臨汀有警勢連潮梅公卽日召諸郡兵直抵循梅賊懼就擒○有詩云不是潢池赤白囊何緣杖屨到潮陽官軍已埽狐兔穴歸路莫孤山水鄕】林光朝【自號文軒爲憲甞擊茶防】人物鄧文進【始興人爲本州刺史移州於水西蕭銑叛兵攻樂昌城文進堅守累有戰功廟食樂昌】張九齡【曲江人七嵗知屬文擢進士調校書郎中初武惠妃謀防太子遣官奴誘公爲援公叱去之安祿山以範陽偏校入奏事九齡謂裴光庭曰亂幽州者必此人也及討奚契丹師敗又奏請誅之帝不聽祿山犯闕帝思其忠遣使祭於韶州厚幣卹其家方明皇千秋節眾獻服玩公奏金鑑錄以箴規之】皇朝余靖【曲江人爲集賢校理範仲淹以言事忤意貶饒州諫官不敢言靖上疏論仲淹不當貶出知秦州】題詠薜荔搖靑气【宋之問詩云云桄榔翳碧苔南中𨿽可悅北思日悠哉】炎海韶州牧【杜甫送韋員外牧韶州詩云云風流漢署郎分符先令望同捨有輝光白首多年疾秋天昨夜涼洞庭無過鴈書疏莫相忘】防取北來魚【同上養拙江湖外朝廷記憶疎𨿽無南過鴈云云】江曲山如畫【許渾送竇司直詩云云貪程亦駐舟】行舟傍越岑【張曲江眞陽詩云云窈窕越溪深水闇先秋冷山晴當晝陰】曲江水滿花千樹【韓愈同張籍遊曲江寄白居易詩漠漠輕陰晚自開靑春白日映樓臺云云有底忙時不肯來】曲江山水聞來久【韓愈將至韶州先寄張史君借圖經詩云云恐不知名訪倍難願借圖經將入界每逄佳處便開防】乘舡泛鷁下韶湍【唐胡曽自嶺下泛舟淸逺峽詩云云絕景方知在嶺南薜荔雨餘山似染蒹葭煙盡水如藍日遊蕭帝新松寺夜宿嫦娥桂影潭不爲篋中書未獻便來此地結茅庵】怪石巉巉上泬寥【王介甫送崔左藏之廣東詩云云昔人於此奏簫韶水淸但有嘉魚出風暖何曽毒艸搖今日淹畱君按節當時嬉戲我埀髫因尋舊政詢遺老爲作新詩變俚謡】

四六【眷是始興𨿽曰炎州惟炎海之遐陬舊爲南粵實爲樂土有曲江之名郡】

【山明水秀九成之韶樂可賔濓溪持節備殫問俗之勞人傑地靈千秋之鑑錄未冺坡老作銘妙得聞韶之意張曲江千秋之錄冩作忠規江濵執別悵九成韶石之音余襄公四諫之名凜有生气嶺外重來賦萬里】

方輿勝覧卷三十五

欽定四庫全書

方輿勝覧卷三十六

宋祝穆撰

潮州【海陽潮陽掲陽】

建置防革【禹貢揚州之域牽牛之分野古閩越地秦屬南海郡秦末屬南越漢武屬南海郡今州卽漢南海之掲陽縣地晉成帝分立東官郡安帝又分東官之義安郡及海陽縣梁置東揚州又攺瀛州陳廢爲義安郡隋廢郡置潮州煬帝復爲義安郡唐復爲潮州攺潮陽郡復爲潮州皇朝因之今領縣三治海陽】

事要郡名潮陽古瀛鳯城【以鳯皇山得名】金城【以是州舊屬於金氏】鱷渚【以丨魚名】風俗士篤於文行【見韓廟碑】州人知書自文公始【圖經】聮名桂籍自太平興國始【同上】稻得再熟【寰宇記云云蠶亦五収】夷防遂生【皇甫持正韓文公神道碑洞丨海丨陶然丨丨鱷魚稻蟹不暴天物】形勝大海在其南【韓愈祭鱷魚文】閩南兩越之界【韓愈胡公墓碑】在廣府極東【韓愈潮州謝表臣所領州云云界上去廣府𨿽云才二千里然來往動皆經月過海口下惡水濤瀧壯猛難計程期風鱷魚患禍不測州南近界漲海連天毒霧瘴气日夕作臣少多病年才五十髮白齒落理不久長居瘴癘之地蓋與魑魅鄰茍非陛下哀而憐之誰肯爲臣言者】山川韓山【與州山相對】湖山【與韓山對其麓寺觀錯立】東山【在州東文公舊遊之地今多亭榭】蛇山【皇甫持正送簡師序適潮不頋丨丨鱷渚萬里之險】鳯凰山【在海陽縣昔有爰居來集因名之山海經南方有戇巨人人面長唇黒身有毛反踵見人笑亦笑笑則唇蔽其面寰宇記有神名山都卽此】金城山【九域志山上有韓木韓愈所植不知其名士人觀其華之疎宻以知登第之多寡】獅子巖【在郡東山坡上】防旌石【州東山之二峯】東湖【在韓山之後四面回環荷花彌望】西湖【縈繞於州之太平橋下徑湖以橋】鱷溪【舊名惡溪產鱷魚其身黃四足修尾其形如�而舉止趫疾口森鋸齒往往害人鹿走崖岸之上羣鱷嘷叫其下鹿必怖懼落崖亦物之相懾服也○按韓愈傳潮之惡溪有鱷魚食民畜產且盡愈令其屬秦濟以一羊一豕投溪水而祝之其略曰鱷魚有知其聽刺史言潮之州大海在其南今與鱷魚約盡三日其率丑類南徙於海以避天子之命吏三日不能至五日五日不能至七日七日不能是終不肯徙也刺史則選材技吏民操彊弓毒矢以與鱷魚從事必盡殺乃止其無悔是夕暴風震電起溪中數日水盡涸徙六十里自是潮無鱷魚之患○周洪道云韓退之逐鱷事李翺行狀及皇甫湜神道碑皆不載豈以鱷近怪故刪去乎】樓榭掲陽樓【韓愈建今之韓亭卽其地】東齋【在掲陽縣治丞相梁克家嘗館於是梅花忽大開梁賦詩曰九鼎爕調終有待百花羞澁敢言芳後魁天下不十年登宰輔】水亭【在州東】梅花院【在倅防取陳文惠丨丨庭丨竹靑靑之句】祠廟韓文公廟【蘇子瞻作廟碑匹夫而爲百世師一言而爲天下法是皆有以參天地之化關盛衰之運其生也有自來其逝也有所爲故申呂自嶽降傅說爲列星古今所傳不可誣也孟子曰我善養吾浩然之气是气也寓於尋常之中而塞乎天地之間卒然遇之則王公失其貴晉楚失其富良平失其智賁育失其勇儀秦失其辯是孰使之然哉其必有不依形而立不恃力而行不待生而存不隨死而亡者矣故在天爲星辰在地爲河嶽幽則爲鬼神而明則復爲人此理之常無足怪者自東漢以來道防文獘異端並起歷唐貞觀開元之盛輔以房杜姚宋而不能救獨韓文公起布衣談笑而麾之天下靡然從公復歸於正蓋三百年於此矣文起八代之衰道濟天下之溺忠犯人主之怒而勇奪三軍之帥豈非參天地關盛衰浩然而獨存者乎蓋嘗論天人之辯以謂人無所不至惟天不容僞智可以欺王公不可以欺豚魚力可以得天下不可以得匹夫匹婦之心故公之精誠能開衡山之云而不能回憲宗之惑能馴鱷魚之暴而不能弭皇甫鎛李逄吉之謗能信於南海之民廟食百世而不能使其身一日安於朝廷之上蓋公之所能者天也所不能者人也始潮之人未知學公命趙徳爲之師自是潮人皆篤於文行延及齊民至於今號稱易治信乎孔子之言君子學道則愛人小人學道則易使也潮人之事公也飲食必祭水旱疾疫凡有求必禱焉而廟在刺史公堂之後民以出入爲艱前守欲請諸朝作新廟不果元祐五年朝散郎王君滌來守是邦凡所以養士治民者一以公爲師民旣恱服則出令曰願新公廟者聽民驩趨之卜地於州城之南七里期年而廟成或曰公去國萬里而謫於潮不能一嵗而歸歿而有知其不眷戀於潮也審矣軾曰不然公之神在天下者如水之在地中無所往而不在也而潮人獨信之深思之至焄蒿淒愴若或見之譬如鑿井得泉而曰水專在是豈理也哉元祐十年詔封公昌黎伯故榜曰昌黎伯韓公之廟潮人請書其事於石因爲作詩以遺之使歌以祀公其詞曰公昔騎龍白雲鄕手抉云漢分天章天孫爲織云錦裳飄然乘風來帝旁下與濁世埽粃糠西遊咸池略拱桑艸木衣被昭回光追逐李杜參翺翔污流籍湜走且僵防沒倒影不能望作書詆佛譏君王要觀南海窺衡湘歷舜九疑弔英皇祝融先驅海若藏約束鮫鱷如驅羊釣天無人帝悲傷謳吟下招遣巫陽犦牲雞卜羞我觴於粲荔丹與蕉黃公不少畱我涕滂翩然被髮下大荒】古迹韓木【楊廷秀詩云笑爲先生一問天身前身後兩般防亭前樹子關何事也得天公賜姓韓】名宦裳衮【爲刺史所歷有丞相嶺】韓愈【以論佛骨貶潮州刺史謝表云與官吏百姓等相見具言朝廷治平天子神聖威武慈仁子養億兆人庶無有親疎逺邇𨿽在萬里之外嶺海之陬待之一如畿甸○韓湘公之侄孫落魄不覊嘗賦詩云解造逡巡酒能開頃刻花公曰子安能奪造化開花乎湘曰直易事耳取土聚之以盆覆其上須臾曰花已矣及啟視之花葉上有小金字乃詩一聫云雲橫秦嶺家何在雪擁藍關馬不前公亦莫曉其意湘曰事久乃驗後公以言佛骨事貶潮州途中俄有一人冒雪而來乃湘也謂公曰頗憶前日花上之句乎此地卽藍關也公嘆異乃足成一聫曰一封朝奏九重天夕貶潮陽路八千欲爲聖明除獘事豈於衰朽計殘年云云知汝逺來因有意好収吾骨瘴江邊湘曰公非久卽當回矣遂別而去】李徳裕【爲司戶】皇朝陳堯佐【類苑陳希元以言事切直謫潮州通判時潮人張氏子濯於江邊爲鱷魚食之公曰昔韓吏部以文投惡溪鱷爲逺徙今鱷魚食人則不可赦矣乃命吏督漁者网而得之因鳴鼓告其罪戮之於市】人物趙徳【韓文公請置鄕校牒云丨丨秀才排異端而宗孔氏】皇朝許申【爲本路漕詳見惠州】吳復古【字子野有道之士見知於待制李師中曰白雲在天引領何及蘇子瞻名其室曰逺遊且爲銘】名賢趙鼎【紹興間坐與秦檜不協安置潮州中丞詹大方乞竄鼎逺方乃移吉陽軍時鼎子汾力請侍行鼎不忍使之俱死瘴鄕乃手書付之曰紹聖初呂微仲丞相謫嶺南惟一子曰景山愛之不令同行而景山堅欲隨去將過嶺呂頋其子謂曰吾萬死何卹汝何罪欲俱死瘴鄕耶我不若先死尢有後也呂遂縱飲而死吾不令汝侍行亦微仲意也微仲大防字也】題詠鱷魚大於舡【韓愈詩云惡溪瘴毒聚雷霆常洶洶云云牙眼怖殺儂】風有時作【同上詩州南數十里有海無天地云云掀擹眞差事】鱟實如惠文【韓南食貽元十八詩云云骨眼相負行蠔相粘爲山百十各自生蒲魚尾如蛇口眼不相營蛤卽是蝦防同實浪異名章舉馬甲柱鬭以怪自呈其餘數十種莫不可嘆驚我來禦魑魅自宜味南烹調以咸與酸芼以椒與橙腥臊始越咀吞面汗騂惟蛇舊所識實憚口眼獰開籠聽其去欝屈尙不平買爾非我罪不屠豈非情不祈靈珠報幸無嫌怨並書以記之又以告同行】海气昏昏水拍天【韓詩潮陽未到人先說云云】魚鹽城郭民熈熈【陳希元送潮州李孜主簿詩云潮陽山水東南奇云云】海邊鄒魯是潮陽【陳希元送王生及第歸潮陽詩休嗟城邑住天荒已得仙枝躍故鄕從此方輿載人物云云】

四六【演綸鰲禁城號鳯棲眷今古瀛惟時嶺右剖竹鳯城溪傳鱷去實望南粵莫盛潮陽惟潮陽之偏壘封疆𨿽於炎方𨿽境土有閩廣之異實廣右之奧區文物不殊於上國而風俗無潮漳之分千里秀民已習韓昌黎之教土俗熈熈無福建廣南之異累朝故老能言陳文惠之賢人文鬱鬱自昌黎趙徳而來魚佩虎符香自凝於燕寢文章政事曽逄嶺表之韓陳鳯城龍首患何有於鱷魚气習風聲今號海邊之鄒魯】

梅州【程鄕】

建置防革【禹貢揚州之域牽牛之分野古閩越地秦漢並屬南海郡晉屬東官郡晉末及宋並屬義安郡梁屬東揚州又攺屬瀛州隋置潮州而程鄕以縣屬焉煬帝屬義安郡唐復屬潮州僞漢劉氏割潮之程鄕縣置敬州皇朝以敬州犯翼祖諱攺名梅州賜名義安郡中興以來廢而復置今領縣一治程鄕】

事要郡名義安風俗土曠民惰【圖經云云而業農者鮮悉借汀贑僑寓者耕焉】其俗信巫尙鬼【同上云云捨毉而卽神】形勝在廣之極東【同上】介汀贑之兩間【同上云云】土產菱米【同上不知種之所自出植於旱山不假耒耜不事灌漑逮秋自熟粒米粗糲】山川西陽山【在程鄕縣東南四十五里】明山【在州東三十里相傳昔有叟黃姓者采茶於山值兩人坐石而奕遺叟以拳石歸視之白金也叟後來亦絕粒不知所終】東巖【在州東五里】西巖【在州西七里中有蘭若元祐間元城嘗登覽賦詩】南田石洞【在州西北六十里郡之名士古姓者詩云仙客有靈千古在洞門無鑰四時開】石窟洞【距城八十里中有石鼓天防又有小溪】程江【在州西北七十里蓋因程敀姓氏而名】百花洲【在城南介兩水之間古防云百花洲尾齊州前此地出狀元】井泉曽井【曽姓者所鑿泉甘而淸人若瘴癘一防疾卽止】亭樓東亭【在東城上衘逺山吞長江爲一郡登覧之勝】望雲樓【在城上】名宦方漸【知梅州嘗謂梅人無殖產教以讀書】人物程敀【圖經云不知何代人或云隋人家於程江口性嗜書恬榮進結廬江濵環堵蕭然人服其行義有不平不詣官府而質於敀】名賢皇朝劉安世【紹聖初章子厚入相公謫知南安軍又貶英州徙梅州先生謫南七年未嘗一日病問其故則曰絕欲斷酒以是無恙後北歸十年壽幾八十張致逺詩曽井有泉消毒瘴程江無屋祀髙賢】題詠市小山城寂【楊廷秀詩云云舡稀野渡忙金暄梅蘂日玉冷艸根霜】只爲梅花也合來【楊廷秀云自彭田鋪至楊田道傍梅花十餘里有詩云一行誰栽十里梅下臨溪水恰齊開此行便是無官事云云】循州過了到梅州【楊廷秀題痩牛嶺行盡天涯意未休云云平生不慣乘肥馬老去須教過痩牛】深入循梅瘴癘鄕【前人云雲煙雲浮動日蒼涼連年踏徧嶺南土賴有仙翁肘後方】四六【防榮魏闕眷是義安析隋唐之一縣𨿽號偏州出守程江介於東廣介汀贑之兩間頗存獷俗昔由隋縣剖符竹以更新中和宣布洗蠻煙瘴雨之餘今似誠齋爲野梅而一到稚耄歡呼在春風和气之內】

惠州【歸善博羅海丰河羅】

建置防革【古南粵之地星紀之次秦屬南海郡漢因之今州卽漢博羅縣之地也梁置梁化郡隋置循州煬帝攺龍川郡唐復置循州今惠州本循州之舊理也僞漢劉鋹移舊循州立禎州國朝避仁廟諱攺曰惠州今領縣四治歸善】

事要郡名惠陽羅浮龍川浮陵【皮日休有浮陵集】鵝城【舊經相傳有古仙放木鵝流而至於此因建城故至今稱爲丨丨鵝嶺】風俗吾州以東坡重【圖經潮州以昌黎重云云】文物不下他州【郡學記古成之第進士張宋卿祕郎魁南宮皆惠人爲南越倡故此邦云云】盤遊飯谷董【土人好造盤遊飯取鮓蒯膾炙皆埋之飯中又好作谷董取凡飲食雜烹之陸道士詩投醪谷董鍋口掘窟盤防飯椀中蘇子瞻見之大喜】防蜜喞【蘇子瞻詩曰朝盤見蜜喞夜枕聞鵂鶹蓋土人取防未生毛開眼者飼以蜜以箸挾而防之謂之蜜喞以其喞喞作聲也鵂鶹者惡鳥土人惡之】紅螺白餅【紅螺蜆屬也冬間甚盛土人多以配白酒故名】形勝軒轅所居【皮日休題羅浮雲乃昔軒轅皇帝所居】南海之濵【郡誌】山川羅山【在博丨西北三十里漢志浮丨自防稽浮來博於丨丨故又名博丨丨○羅浮記云蓬萊之一島堯時洪水所漂浮海而來與丨丨合而爲一今山上猶有東方艸木及翡翠五距越王山雞○元和志山之峯四百三十有二南越志髙三千六百丈周廻三百二十七里十五嶺三十二峯九百八十瀑泉○茅君內傳曰丨浮丨有洞周廻五里名曰朱明曜眞天又曰勾曲洞天東通王屋北通岱西通峨眉南通丨浮是也丨有洞房石室七十里所有巨竹皆十圍謂之籠蔥竹有瀑布垂流三十仞有奇石勢如削成謂之石樓山有上湖岸周廻數里常應海潮又雲山有鐡橋石柱人罕到者又有啞虎巡山○晉葛洪爲岣嶁令遂將子侄至廣州刺史鄧嶽畱不聽去乃止丨浮丨○劉禹錫丨浮丨見日詩陰陽疊用事乃俾夜作晨咿喔天雞鳴扶桑色昕昕赤波千萬里湧出黃金輪○蘇子瞻同過子遊丨浮丨詩人間有此白玉京羅浮見日雞一鳴南樓未必齊日觀郁儀自欲朝朱明東坡之師抱朴老眞契久已交前生玉堂金馬久流落寸田尺宅今誰耕道華亦嘗啖一契虛正欲仇三彭鐡橋石柱連空橫杖藜欲趂飛猱輕雲溪夜逄瘖虎伏斗壇晝出銅龍獰小兒少年有奇志中宵起坐存黃庭近者戱作淩雲賦筆勢髣髴離騷經負書從我盍歸去羣仙正艸新宮銘汝應奴蔡少霞我亦季孟山卿還須略報老同叔贏糧萬里尋初平】白水山【在羅浮東麓有寺及懸水崖有巨人迹名佛迹巖○蘇子瞻詩何人守蓬萊夜半失左股浮山如鵬蹲忽展垂天羽根株互連絡崖嶠爭吞吐神功自鑪韝融液相綴補至今余隙罅流出千斛乳方其欲化時天匠麾月斧帝觴分餘瀝山骨醉后土峯巒尙開闔澗谷猶呼舞海風吹未凝古佛來布武當時汪罔氏投足不蓋拇靑蓮𨿽不見千古落花雨防溪匯九折萬馬騰一鼓奔雷濺玉雪潭洞開水府潛鱗有饑蛟掉尾取渇虎我來方醉從濯足聊戱侮回風捲飛雹掠面過彊弩山靈莫惡劇微命安足賭北山吾欲老愼勿厭求取溪流變春酒與我相賔主當連靑竹筒下灌黃精圃】白鶴峯【在江之東舊稱惠陽爲鶴嶺者以此山下有合江樓蘇子瞻所居】石埭山【在郡西七里崖石壁立有水洞】瑇瑁山【在羅浮山之東山下池中有丨丨】龍穴山【在河源縣相傳有五色龍乘雲出入】南海【在海丰縣多鮫鯢其大吞舟又有防魚朝出食暮則宿其母腹】西江【源九龍山二百里至郡城】釣潭【在歸善縣北抵西江有盤石小潭可以埀釣蘇子瞻嘗遊因作江郊詩曰江郊蔥朧雲水蒨絢碕岸斗入回潭輪轉先生恱之布席開燕初日下照潛鱗俯見意釣忘魚樂此竿綫優哉遊哉玩物之變】丰湖【在郡西廣五十里亦名西湖楊廷秀過惠遊丨丨詩三處西湖一色秋錢塘潁水更羅浮東坡元是西湖長不到羅浮便不休】龍塘【在郡南有龍居之】井泉湯泉【在白水山○蘇子瞻詩積水焚大槐畜油災武庫驚燃丞相井疑浣將軍布自憐耳目隘未測陰陽故郁攸火山烈觱沸丨丨注豈惟渇獸駭坐使癡兒怖安能長魚鱉僅可燖狐兔山中惟木客戶外時芒屨𨿽無傾城浴幸免亡國污】卓錫泉【唐子西記云人之精神亦何所不至哉揮戈可以退日搏膺可以隕霜悲泣可以頺城浩嘆可以決石而況於得道者乎諸妄旣除表裏皆空一眞之外無復餘物則其精神之外又何如哉吾遊羅浮至寶積之寺飲泉而甘寺僧曰此丨丨丨也昔梁景泰禪師始居此山其徒以無水難之師笑而不答已而庵成師卓錫於地泉湧數尺自是得井山中迨今賴之知水者以爲甲於嶠南而自梁以來未有紀其事者夫師之爲人誠不可得而知然吾聞世間萬有皆心想所生而古之學道未有不用定慧得者完則深定慧則流通以深完流通之精神而致吾心想中物如父之使子君之使臣有必得之勢其於此也特未足多也或曰前世之士如李廣利耿恭之徒皆功名進取之人以成敗得防爲心其精神之富不逾常人而喑嗚叱吒飛泉爲之湧溢與師無異此何理也曰二人者皆一時貴臣左氏所謂用物精多至於神明方其由於絕域之中感激奮於萬死一生之時其用意至到與精進二體惟其出於一切之誠而無定慧之素以故得之艱勤非若師之頥指目使旣防而且逸也嗟乎事之不立也我知之矣志意耗於思慮聰明流於視聽則精神所感不行於父子兄弟之間而尙何有於物茍能全吾之精神則𨿽山石之堅水泉之柔雍容談笑之間堅者可使辟其柔者可使激而躍也獨不得於人乎吾是以知天下之善無不可立者】樓閣合江樓【在郡東昔蘇子瞻嘗居焉○詩雲海上蔥朧气佳哉二江合處朱樓開蓬萊方丈應不逺肯爲蘇子浮江來】平湖閣【在丰湖泗洲寺前枕湖倚山最爲勝遊之地取鱷湖平以名】亭臺松風亭【在嘉祐寺○蘇子瞻有松風亭下梅花詩云春風嶺上淮南村昔年梅花曽斷魂豈知流落復相見蠻風蜑雨愁黃昏長條半落荔支浦臥樹獨秀桄榔園豈惟幽光畱夜色直恐冷艶排冬溫松風亭下荊棘裏兩株玉蘂明朝暾海南仙云�墮砌月下縞衣來扣門酒醒夣覺起繞樹妙意有在終無言先生獨飲勿嘆息幸有落月窺淸尊】野吏亭【在州宅太守陳希元建】平逺防【在無量壽院前爲一郡遊覧之勝】橋梁東新橋【在郡東○蘇子瞻詩羣鯨貫鐡索背負橫空霓首搖翻雪江尾挿崩雲溪機牙任信縮漲落隨髙低轆轤捲巨索靑蛟掛長堤犇舟免狂觸脫筏防撞擠一橋何足云讙傳廣東西父老有不識喜笑爭攀躋魚龍亦驚逃雷電生馬蹄嗟此病渉久公私困畱稽姦民食此險出沒如鳬鷖似賣失舡壺如去登樓梯不知百年來幾人隕沙泥豈知濤瀾上安若堂與閨往來無晨夜醉病休扶攜使君領我言妙割無牛雞不云二子勞嘆我捐腰犀我亦壽使君一言聽扶藜常當修未壊勿使後噬臍】西新橋【在郡丰湖上○蘇子瞻詩昔橋本千柱掛湖如斷霓浮梁防積淖破版隨奔溪笑看逺岸沒坐覺孤城低聊因三農隙稍進百步堤炎洲無堅植潦水輕推擠千年誰在者鐡柱羅浮西獨有石塩木白蟻不敢躋似開銅駝峯如鑿鐡馬蹄岌岌類鞭石山川非防稽嗟我久閣筆不書紙尾鷖蕭然無尺箠欲駕飛空梯百夫下一杙防此百尺泥探囊賴故侯寶錢出金閨父老喜雲集簞壺無空攜三日飲不散殺盡西村雞似聞百嵗前海近湖有犀那知陵谷變掛瀆生茭藜後來勿忘今冬渉水過臍】寺觀棲禪寺【在湖山蘇子瞻葬妾朝云於此容齋三筆云東坡旣至惠州殘臘獨出至棲丨丨不逄一僧其詩云江邊有微行詰曲背城市平湖春艸合步至棲禪寺堂空不見人老穉掩門睡所營在一食食已寕復事客行豈無得施子淨掃地松風獨不靜送我作鼓吹】白鶴觀【觀廢蘇子瞻請其地築室以居堂曰徳有鄰齋曰思無邪○蘇子瞻詩云前年家水東回首夕陽麗去年家水西濕面春雨細東西兩無擇緣盡我輙逝今年復東徙舊館聊一憇已買丨丨峯規作終老計長江在北戶雪浪舞吾砌靑山滿墻頭防鬐幾云髻𨿽慙抱朴子金鼎陋蟬蛻猶嫌桞桞州廟爼薦丹荔吾生本無待俯仰了此世念念自成刼塵塵各有際下觀生物息相吹等蚊蚋】沖虛觀【有朱明洞朱眞人朝斗壇蘇子瞻云近於壇上獲銅龍六銅魚一】古迹蘇公堤【在丰湖左蘇子瞻出上所賜金錢築之】將軍樹【陳文惠祠下有公手植荔支郡人謂之丨丨丨○蘇子瞻詩丞相祠堂下丨丨大丨旁炎云駢火實瑞露酌天漿爛紫埀光熟髙紅掛逺揚分甘徧鈴下也到黒衣郎】名宦皇朝陳堯佐【閬州誌載公以潮倅權惠守攜潮士許申偕行艤舟於岸新月初出才甲夜有馬騎數人指呼甚嚴云丞相與漕使會宿於此其或疏虞豪髮不赦公與申相對驚喜莫測其由明日行訪其地有姚娘廟焉及居相位遣人祭告申亦任本路轉運使一如其言】陳偁【爲守嘗奏罷丰湖魚租時子瓘隨侍卽了翁也】名賢趙師雄【龍城錄載隋開皇中丨丨丨遷浮羅一日天寒日暮於松林間酒肆旁捨見美人淡妝素服出迎時已昏黒殘雪未銷月色微明師雄與語言極淸麗芳香襲人因與之扣酒家門共飲少頃一緑衣童來笑歌戱舞丨丨醉寢但覺風寒相襲久之東方已白起視大梅花樹上有翠羽啾嘈相顧月落參橫但悵惘而已容齋隨筆參星見於昏若至曉則已歿故蘇子瞻梅詩云耿耿獨與參橫昏也】皇朝蘇軾【紹聖元年謫居○蘇子瞻在惠州有詩云爲報先生春睡美道人輕打五更鐘傳至京師章子厚笑曰蘇子尙爾快活耶故有昌化之命○黃魯直詩東坡謫嶺南時宰欲殺之飽喫惠州飯細和淵明詩淵明千載人東坡百世士出處𨿽不同气味仍相似】陳鵬飛【字少南永嘉人以言事謫死惠州初居郡之舍人巷面湖榜曰謫官湖○唐子西詩湖邊冷艶浸秋浦湖上寒光轉夜烏太白持杯問月夜予爲題作謫官湖】唐庚【謫居沙子步有故宅】題詠犀象滿城邑【唐殷堯藩寄嶺南張明甫詩雲瘴雨出虹蝀蠻煙渡江急嘗聞島夷俗云云】散防桄榔林【蘇子瞻惠州上元夜詩前年侍玉輦端門萬枝燈璧月掛罘罳珠星綴觚稜去年中山府老病亦宵興紅旗穿夜市鐡馬響春冰今年江海上云房寄山僧亦復舉膏火松間見層層雲雲林疏月鬅鬙使君置酒罷簫鼓轉松陵狂生來索酒一舉輙數升浩歌出門去我亦歸瞢騰】鄰翁餽鼃蛇【蘇子瞻詩何以侑一杯云云】蠻果粲蕉荔【蘇子瞻遊棲禪詩淒涼羅浮館風壁頽雨砌棲禪晚置酒云云】蠻菊秋未花【蘇子瞻詩登山作重九云云】梅雨翛翛荔子然【蘇子瞻見顧秀才談惠州風物之美詩云到處聚觀香案吏此邦宜著玉堂仙江云漠漠桂花濕云云聞道黃柑常抵鵲不容朱橘更論錢恰從神武來景便向羅浮見稚川】置酒椰葉桄榔間【蘇子瞻詩云云艤舟蜑戶龍岡窟】嶺南萬戶皆春色【蘇子瞻詩云云防有幽人客寓公】蝦菜賤時皆丙穴【唐子西詩云云茅柴美處卽郫筒】

四六【矧玆偏壘鵝城斗大視翠羽於梅梢難尋故迹邈在炎陬鱷穴淵深酌天漿於荔子聊和新詩飽惠州之飯和淵明之詩防泉誦卓錫之記貫以精神使渤海之民霑宣帝之化渡江讀新橋之詩施於惠政】

方輿勝覽卷三十六

欽定四庫全書

方輿勝覧卷三十七

宋祝穆撰

循州【龍川興寕長樂】

建置防革【古揚州之境其分野應粵地其次星紀其星牽牛春秋爲百越地戰國屬楚秦置南海郡龍川以縣屬焉而趙佗爲龍川令漢吳因之晉割龍川縣地置興寕縣東官郡故又爲南海東官之地隋於歸善縣置循州煬帝攺循州爲龍川郡唐復爲循州總管府攺海丰郡復爲循州國朝平嶺南地歸版圖宣和賜名博羅郡今領縣三治龍川】

事要郡名循陽龍川海丰風俗爲最饒富【林諮大防記循戶四萬嵗出租米僅十萬名於番禺都防中云云今租米僅三萬耳】資奉易足【余安道普安寺記云地有魚鹽之饒士多江海之樂故云云】借蘇陳爲光榮【循陽志蘇子由陳次升遷徙玆土蘇著龍川志陳有論諫循之談者云云】無大寒盛暑【蘇子瞻黙化堂序略云嶺南云云秋冬之交勾萌盜春夏之際柯葉潛攺】形勝重山峻嶺【循陽志東南抵惠東北接梅潮西連汀贑云云數百】尉佗故基【郡誌紹興十五年韓京遷於城東卽丨丨城之丨丨】漢之名部【余安道普安寺記龍川郡者云云越之沃野】常屯甲兵【林諮防記梁唐晉漢周之間常爲總管府甲兵屯焉】土產碧雞鸚鵡【寰宇記羽則五距丨丨越鳥丨丨】楩楠杞梓【林諮大防記循之山林云云罔不畢具】水精【出長樂縣山間】山川嶅山【在城西北五里】霍山【在龍川東北八十里山有佛迹石逕石樓多海中艸木○曹松詩七千七百七十丈丈丈藤蘿入九天西土文殊曽印迹大中皇帝舊參禪月將河漢巡巖轉僧與龍蛇共穴眠直是畫工須閣筆更無名畫入流傳】博羅山【郡國志有山浮海而來丨著丨丨故名詳見惠州】丞相嶺【在興寕卽循廣二州分水嶺也唐常衮除潮州經此領人呼爲丨丨丨】浰溪【一名龍川裴氏廣州記龍川本博羅之東鄕有龍穿地而出卽穴泉流因以爲名】循江【在河源縣界】蚌湖【在興寕東北四十里有老蚌大數尺夜吐光】嶅湖【在州北周回數里龍潭之水注焉】龍潭【在嶅山上有三潭龍藏焉祈雨必應】堂閣黙化堂【在郡治蘇子瞻在惠州時爲循守周彥質命名大書其榜】水心閣【在城廣福寺前嶅塘環繞前峯疊秀爲一郡登臨勝處】名宦趙佗【西漢南粵王傳佗爲龍川令】李翺【知循州詳見文集】李義山【有謝循州刺史表】人物韋思明【唐詩紀事載李彚徵客循州宿丨丨丨家年八十餘與彚徵談論至李渉詩酷稱善】羅孟郊【五代時自南昌遷守興寕官至翰林學士有茒屋數間號翰林堂旁有泉曰羅公滌硯池】名賢皇朝陳次升【仙遊人爲禦史論章子厚蔡京卞又乞畱陳瓘湔洗鄒浩謫循州】蘇轍【謫循州撰龍川志】巢谷【眉山人蘇子瞻謫黃州與谷同鄕因與之遊及軾與弟轍在朝谷未嘗一見軾轍謫嶺海平生親舊無相聞者谷慨然自眉山徒步訪兩蘇谷見轍握手相泣時已七十三矣將復見軾於海南自循至新遂病死】題詠地說炎蒸極【盧綸得循州趙司馬書因寄回使詩瘴海寄防魚中宵逹我居兩行燈下涙一紙嶺南書云云人稱老病餘殷勤報賈傅莫放酒杯疏】昔我遊龍川【蘇子由贈廖有象詩云云不見平生人傾囊買破屋風雨庇病身頎然一道士野鶴墮雞羣飛鳴閭巷中稍覺季子親】時叨送米續晨炊【蘇子瞻答周循州詩蔬飯藜牀破衲衣掃除習气不吟詩前身自是盧行者後學過呼韓退之未敢叩門求夜話云云知君淸俸難多輟且覓黃精與療饑】藍輿觸熱道龍川【李伯記詩海嶠經行陟兩年云云只愁靑艸黃茅瘴敢意江風佳月天】

四六【防榮鰲禁郡濵嶺海惟尉佗之故基作鎭龍川地接潮梅乃隋代之名部】

【濵江控海俗頗擅於魚塩粵從五季之間嘗爲防府跨漢歷隋權遂專於保鄣及至先朝之盛亦號名藩摩挲壁記尙尋李商隱之舊題防撿圖經盍訪蘇潁濵之陳迹】

連州【桂陽陽山連山】

建置防革【禹貢荊州之域翼軫之分野春秋時楚地秦爲長沙郡之南境西漢有桂陽郡而桂陽陽山以縣屬焉吳分桂陽置始興郡宋攺始興爲廣興郡齊復爲始興郡梁武帝分置陽山郡隋廢郡置連州因黃連嶺以爲名煬帝攺熈平郡唐復置連州攺連山郡復爲連州國朝因之今領縣三治桂陽】

事要郡名陽山【九域志日出先照故名丨丨】連山【劉禹錫云州以山得名】湟川【以水得名】風俗風俗醇厚【朱葆石路記溪山鐘美云云視南方爲佳郡】炎裔之涼墟【劉禹錫記環峯宻林激淸儲陰海風歐溫交戰不勝觸石轉柯化爲涼颷城壓赭岡路髙負陽土伯噓濕抵堅而散襲山逗谷化爲鮮云故罕嘔呭之患亟有華皓之齒信荒服之善部而云云也】地大民眾【劉勃鼓角樓記云云過於他郡】商賈阜通【劉若衝連山縣記人物富庶云云嘗有小梁州之號】鳥言夷面【韓愈送區冊序陽山天下之窮處也陸有邱陵之險虎豹之虞水有江流悍急橫波之石亷利侔劍防舟上下失勢破碎淪溺者往往有之縣郭無居民官無丞尉夾江荒茅篁竹之間小吏十餘家皆丨丨丨丨始至言語不相通畫地爲字然後可告以出租賦奉期約是以賔客從遊之士無所爲而至】陽山天下之窮處荒茅篁竹之間【並見上】湟川八景【一防溪春漲二龍潭飛雨三楞伽曉月四靜福寒林五中峯逺眺六秀巖滴翠七星峯晚靄八巖湖秋巘南軒有賦】形勝北接九疑【歐陽經云関記云雲南連衡嶽其淸粹秀爽之气鐘爲勝槪賢傑繼出】介楚越間【費佖閱武亭記連云云號爲會衝】地控荊湖【詹礪西園記熈平古郡云云】犬牙畨禺【劉禹錫防壁記由壤制與畨禺相犬牙觀民風與長沙同祖習】無土山濁水【武陽震學記地接湖湘云云秀徹之气凜然浮空】山水爲嶺南冠【歐陽實蔣氏三徑記云云】奇峯怪石【遊烈興造記荊粵之偏是惟連州土壤寒殖溪山岑峻云云森若圖繪】土產石鐘乳【劉禹錫記山秀而宣靈液滲漉故丨丨丨爲天下甲嵗貢三百銖】紵蕉【劉禹錫記原鮮而膴卉物柔澤故丨丨爲王服貴嵗貢十笥】林富桂檜【同上云云土宜陶旊故居室以壯聞石侔瑯玕水孕金碧故境物以麗聞】山川桂山【在桂陽縣】方山【在桂陽對九疑山】靜福山【在桂陽縣北五十里梁廖衝詩爲本郡主簿後於此山飛升】陽巖山【在陽山縣西二十里】黃連嶺【在桂陽縣西南百五十里】巾子嶺【州之案山】天際嶺【陶弼詩南來未見此髙峯下際滄溟上際空辛苦限蠻成底事坐看嵩華作三公】同冠峽【韓文次丨丨丨詩今日是何朝天晴物色饒落英千尺墮遊絲百尺飄泄乳交巖脈懸流掲浪標無心思嶺北猿鳥莫相撩】貞女峽【在桂陽縣南十五里郡國志有石臨水狀若婦人云秦時女子采螺於風雨中忽化爲石○韓愈詩云江盤峽束看湍豪雷風戰闘魚龍逃懸流轟轟射水府一防百里翻雲濤漂舡擺石萬瓦裂咫尺性命輕鴻毛】陽山關【史記云尉佗移檄丨丨丨曰盜兵且至急絕道聚兵自守今縣北當騎田嶺路秦於此立關】湟谿關【在陽山縣劉勃鼓角樓記連𨿽介於楚越之間僻在一隅秦於此置丨丨丨漢武誅建徳兵出桂陽下湟水實此地也】湟水【在桂陽縣卽漢伏波將軍路博討南越之所】桂水【源出桂山之陽東入於湘】五溪【在桂陽西合爲一江】龍宮灘【韓愈有詩】海陽湖【在桂陽東北二里唐大歷間元結到此創湖通小舟遊泛劉禹錫賦丨丨丨十詠】井泉潮泉【在桂陽縣南有山泉每二月已後至初秋每日丑時水湧流至申時住八月已後至初春從申時湧流至醜時住】亭榭海陽亭【呂溫答崔連州丨丨丨詩云吏中習隠好躋攀不擾疲人便自閒聞說殷勤海陽事令人轉憶舜祠山】宴喜亭【在州城○韓愈記太原王中在連州與學佛之人景常元慧者遊異日從二人者行於其居之後荒邱之間上髙而望得異處焉斬茅而嘉樹列石而淸泉激輦糞壤焚椔翳卻立而視之出者突然成邱防者呀然成谷窪者爲池而缺者爲洞若有鬼神異物陰來相之自是中與二人者晨往而夕忘歸焉乃立屋以禦風雨寒暑旣成愈請名之其邱曰竢徳之邱蔽於古而顯於今有俟時之道也其石谷曰謙受之谷瀑曰振鷺之瀑谷言徳瀑言容也其土谷曰黃金之谷瀑曰秩秩之瀑谷言容瀑言徳也洞曰寒居之洞志其入時也池曰君子之池虛以鐘其美盈以出其惡也泉之源曰天澤之泉出髙而施下也合而言之以屋曰丨丨之丨取詩所謂魯侯宴喜者頌也於是州民之聞者相與觀焉曰吾州之山水名天下然而無與燕喜者比經營於其側者相接也而莫直其地凡天作而地藏之以遺其人乎中自吏部貶秩而來次其道途所經自藍田山入商洛渉浙湍臨漢水升峴首而望方城出荊門下岷江過洞庭上湘水行衡山之下繇郴逾嶺猿所家魚龍所宮極幽遐瓌詭之觀宜其於山水飫聞而厭見也今其意乃不足傳曰智者樂水仁者樂山中之徳與其所好可謂葉矣智以謀之仁以居之吾知其去是而羽儀於天朝也不逺矣遂刻石以記○李貺後記余自防伏覧外祖父昌黎文公丨丨丨記則知連州山水之殊亭之稱因記爲天下所嘉連爲郡旣逺且秀亦因亭而髙時談山水可娯者較數連矣中州人旣以連遐逺不可得與遊皆依記以圖爲館宇飾味山水者莫不目登心到焉如此則亭豈可荒記豈可僕乎三年冬餘侍行氶紐於連水陸南馳幽無所攄志無所用乃縱業於山水以資養志況又外祖所記亭在是耶昔聞今見必矣踵於郛則訪焉耆老曰無矣吁昔奚寵遇而讚詠之如彼今遭何人廢棄之如此豈亭之屯耶竊嘆數月得刺史武公至嘆之尢甚且曰不修則過及余矣遽揮徒而窮尋之冒翳履淖抵巇擘蔓得余趾焉級塼缺擲棟欀垣瓦寸折片碎蓊污其甚石記斷僵莓昧其字公整而修之徵記本於余家易石而琢之不旬就矣於舊不移不損煥而爲新命余記其迹余辭小子豈敢措筆以並前記公曰不與記實此則又毀後人知子至而不顧子過矣余何別不修者乎余曰諾】十詠亭【劉禹錫序元次山作海陽湖後人作亭榭標之曰丨丨曰吏隠丨切云亭雲英潭覧亭裴溪飛練瀑防溪月窟象池棼絲瀑卽十詠也】名宦劉禹錫【唐永正元年自屯田郎出爲連州刺史又以尙書郎得譴刺連山禹錫云重領連山郡印綬居五年不得調滯念歘起因作問大鈞賦○韓愈作栁宗元墓志雲中山劉夢得亦在譴中當詣播州子厚泣曰播州非人所居而夢得親在堂吾不忍夢得之窮無辭以白其大人且萬無子母俱往理請於朝將拜疏願以桞易播𨿽重得罪死不恨遇有以夢得事白上者夢得於是攺刺連州嗚呼士窮乃見節義今夫平居里巷相慕恱酒食遊戱相徵逐詡詡彊笑語以相取下握手出肺肝相示指天日涕泣誓生死不相背負眞若可信一旦臨小利害僅如毛髮比反眼若不相識落防穽不一引手救反擠之又下石焉者皆是也此宜禽獸所不忍爲而其人自視以爲得計聞子厚之風亦少媿矣】韓愈【自監察禦史出爲陽山令有惠及下百姓多以公之姓命其子】王晙【唐肇武徳迄光化己未凢二百八十二年作太守者九十一人惟王晙位至將相】皇朝李若谷【自開寶三年至熈寜戊申凡九十九年假守者四十五人惟李若谷嘗參大政】名賢張浚【丨丨紹興十六年以排講和連州居住】題詠窮冬或搖扇【韓愈詩逺地觸塗異吏民似猿猴山獰知忿狠辭舌上嘲啁白日屋檐下雙鳥闘鵂鶹有蛇類兩頭有虫羣飛遊雲云盛夏或重裘起最可畏訇哱林邱】毒霧怕燻晝【韓詩投荒誠職分領邑幸寛赦湖波翻日車嶺石坼天罅云云炎風每燒夏】何處好畬田【劉夢得詩云雲團團縵山腹鑽得兩卦上山燒臥木下種暖灰中乘陽坼牙蘗蒼蒼一雨後苕頴如雲】忽有飛詔從天來【韓和張十一詩陽山鳥路出臨武驛馬拒地驅頻隤踐蛇茹蠱不擇死云云】惟有靑山畫不如【劉禹錫詩剡中若問連州事云云】邊鴻不到水南流【唐劉禹錫詩云謫在三湘最逺州云云】連州萬里無親戚【盧肇詩云云舊識惟應有荔支】外邑出宰山水縣【韓詩云云讀書松竹林蕭條捐末事邂逅得初心哀狖醒俗耳淸泉潔塵襟詩成有共賦酒熟無孤斟靑竹時黙釣白雲日幽尋南方本多毒北客恆懼侵譴謫甘自守滯畱愧難任投章類縞帶佇益逾兼金】

四六【有華銀嶺防恩北闕地接中州若無瘴癘逺畀銅符宅牧南郊舶通蠻徼素號劇繁陽山篁竹之地不圖見於是人皂蓋朱轓聊訪湟川八景曲江櫻筍之天儻共談於今夕淸香畫防細和湖亭十詩昌黎宰縣而賦詩頗嗟毒霧失計玆來悔長安日邊之逺夢得爲州而作記乃謂涼墟相逄一笑說陽山天下之窮】

南雄州【保昌始興】

建置防革【禹貢揚州之域越地牽牛婺女之分野春秋爲百越地戰國屬楚秦屬南海郡漢平南粵而曲江以縣桂陽郡統於荊州三國屬吳孫皓分桂陽爲始興郡治曲江而始興以縣屬焉宋屬廣興郡齊復屬始興梁陳因之隋廢始興郡屬廣州唐初屬韶州後分其地置須昌縣五代劉氏割據割韶之湞昌始興二縣置雄州國朝潘美徵嶺南克英雄二州自此復歸版圖以河北有雄州故加南字宣和賜名保昌郡今領縣二治保昌】

事要郡名淩江【詳見名宦淩皓注】保昌風俗俗雜夷夏【倅防題名記地當衝要云云】無珍異之產【洪勲修學記地𨿽褊小云云以來四方之民】有膏沃之田【同上而土性溫厚云云以爲家給之具】擅八行之殊選【洪勲修學記大觀元年天子親制孝弟睦婣任卹忠和八行之選每路以三人爲率廣十五郡無應選者惟南雄得譚煥歐陽班許孜三人以其行間奏以八行一路殊選而南雄擅之】操翰墨取靑紫者相屬【同上本朝以來丨丨丨以丨丨丨丨比比丨丨】形勝兩路喉襟【倅防題名記南雄古郡丨丨之丨丨由東度嶺而南由南度嶺而東足迹所接舟車所防其地甚重焉】襟防百粵【同上】控帶羣蠻【修城記州獨以雄名蓋以其云云襟防百粵傑然峙於一隅】山川巾山【在州北州之主山】靑嶂山【在城東南五十里有神仙隱幾一鍋似玉磨琢瀑布潺湲相傳龍王居此祈禱有應】桂山【在始興桂木叢發人多以爲藥故名】丹鳯山【在始興西北天監中有鳯翔此山】天柱峯【在始興西二十里峭秀奇防無支峯贅阜屹然撐天梁天監中九鳯翔集亦名九鳯山傳大士講經於下】玲瓏巖【在始興縣南石峯平地防立有石室虛曠葛仙嘗煉丹於此】揚歷巖【距城西北二十里山巓方廣百餘丈飛泉防空有龍祠祈禱輙應】仙女巖【在州東北闞天封寺杉檜郁翳水石潺湲中有二仙像謂秦時二女子於此得道飛仙】梅嶺【在始興卽大庾嶺一名塞嶺在五嶺東詳見南安軍】羅漢洞【在州東天漢中有丨丨數尊現相】正陽峽【張九齡詩行舟傍越吟窈窕越溪深水暗先秋冷山晴當晝陰重林間五色對石聳千尋此物生遐逺誰知造化心】放鉢石【在云封寺○章希言詩石上曽經轉鉢盂石邊南北路﨑嶇行人不見空嗟嘆還識西來意也無】朔水【在始興縣東三十五里水出贑州遇月朔卽漲晦卽減】修仁水【在城南二十里齊範云爲守至此嘗酌水賦詩】井泉龍井【在州北道傍寺中深百餘尺舊傳通海眼時有龍躍蘇子瞻張順之皆有詩】霹靂泉【昔太鑑禪師得法南歸經庾嶺有卓錫遺迹後人從而屋之遂爲一方名藍詳見南安軍】堂院景郇堂【在州宅】道院【李俠修黃匪躬記】樓亭城樓【齊祖之詩漢初開郡出南夷萬壑千巖足崄巘天上鬥牛應共域人間江嶺自分岐】通越亭【在庾嶺余安道詩嶺嶠古來稱絕徼梯航從此識通津】古迹鼻天子墓【在始興縣不知何代相傳云昔有人掘之銅人數十擁笏列侍俄聞擊鼓大呼震動山谷遂返】張九齡書堂【在始興縣南山幽水秀花木長春几案庭戶皆石琢就】名宦楊僕【漢人爲樓舡將軍出豫章下橫浦卽此】皇朝章得象【爲守後入相封郇公】淩皓【知保昌興水利開導江水農人感徳號曰淩江】蕭渤【爲守預築城以禦儂賊】人物張九齡【祖居始興縣今墳墓宅基皆在焉本傳謂韶州曲江人蓋雄州未建之前均曲江旣又析曲江爲雄州則九齡乃雄州始興縣人也今子孫盡在南雄】皇朝鄧戒【始興縣人與弟辟聫名登第】顧希甫【保昌人與子衮相繼登科】李邵【保昌人與子琰俱登第】名賢吳元美【任福建帥干坐作賦譏時宰又其家有潛光亭商隱堂鄭曄並作啟上秦公檜云亭號潛光蓋有心於黨李堂名商隱本無意於仕秦後遷南雄以死】題詠庾嶺南邊第一州【章希言詩淩江淸淺繞城流云云惟有梅花傳逺信只慿萱艸綏離憂】一麾逺在百蠻中【前人】黃梅歇荔支紅【前人靑艸瘴深盧橘熟云云】兩州南北防梅關【章頴詩云云盡日人行石壁間】

四六【榮分漢竹鬥牛共域惟淩水之名邦來訪嶺梅江嶺分岐號廣南之道院】

【章郇公舊治之邦尙存善政度嶺而南尙接中州之美俗張相國始生之地可想髙風浮江而下實爲東廣之上游】

南恩州【陽江陽春】

建置防革【禹貢揚州之域斗牛之分野春秋時爲百粵地秦屬南海郡漢置合浦郡今州卽合浦之髙涼縣地也吳屬髙興縣置海安縣宋屬東官郡齊置齊安郡海安以縣屬焉梁置陽春郡隋廢郡入髙州置髙涼郡以海安陽春二縣焉唐立春州太宗又立恩州攺恩州爲恩平郡後爲恩州皇朝廢春州以其地恩州尋復置春州仁宗時以河北路具州爲恩州仍於舊恩州上加南字今領縣二治陽江】

事要郡名恩平鼉山【唐郡】風俗與夷防雜居【春州記】瘴癘以春州爲首【同上四方言云云故凢補吏得罷必加優賞焉】五馬名目【倦遊錄載陳亞滑稽之語云使君之五馬防旌名目而已螃蠏之一文兩个眞實不虛】其地下濕宜稻【同上】耕種多在洞中【寰宇記土地多風多旱云云】郡兼山海之利【恩平志云云富於魚鹽】形勝南濵巨海【郡守丁璉學記恩平古郡漢屬合浦云云耳目逺於中州】阻山瀕海【圖經恩平與廣右接境云云】孤絕海隅【李觀翠巖亭序】襟帶巖洞【春州記東南湊大海才百里環山繞林云云】昔春勤三州之地【鼉山誌序云今之陽江蓋並唐之三縣而陽春乃云云】當五州之要路【投荒錄當海南五郡泛海之路頗有廣陵會稽賈人循海而至故吳越所產不乏於斯】山川東山【在州之東舊築熈春防於其上】羅琴山【在州西二十里昔羅含嘗攜琴遊此】射木山【在陽春縣春州記丨丨之丨以爲望】龍鼉山【在陽春縣爲南服之冠】鳯凰山【一名北甘山倦遊錄此山壁立千仭有瀑水飛下猿猱不能至鳯皇巢其上遇大風雨或飄墮其雛】鐡坑山【在陽春縣東○胡邦衡詩初疑金穀嶺元是丨丨丨人云玆地惡我愛碧孱顏】峒石山【在陽春縣巖谷幽邃○胡邦衡詩玆處山皆石他山盡不如固非從地出疑是補天餘下漏一拳小髙淩千仭虛奇章應未見名不到中書】望海岡【在州南二里】金雞石【在州西北郡國志石上時有丨丨】漠陽江【在陽江西流入大海】恩平江【在城界平城山發源】亭臺揖秀亭【胡邦衡詩云靑山如髙人可揖不可致】熈春臺【在州東北髙跨嶺首下視南溟】望海臺【胡邦衡南遷賦詩君恩寛逐客萬里聽歸來未上淩煙閣聊登丨丨丨山爲翠濤湧潮拓碧天開目斷飛雲處終身愧老萊】古迹劉王女冢素馨花【舊名邦悉茗昔劉王女名素馨冢上生此花傅伯成詩見泉州】名宦皇朝李綸【邴之子寓居泉南所至有淸操提舉廣東常平日適伯氏繼出守恩平酌別江濵相勵以淸白綸慷慨臨江矢天曰儻負君民有如此水遂投杯於江杯停不沒】名賢胡銓【謫居自號澹庵】題詠荒城斗樣大【郡守王子明賦西樓詩云西江橫玉虹西山羅畫屏云云此樓何崢嶸炎嶺狀隴蜀三洲通蓬瀛人煙幾村落數防如晨星誰謂海一涯好峯無數靑】簿書休吏早【黃狀元度隆防堂詩云云花鳥向人閒】縣古松杉老【胡邦衡詩云云人居水竹間字民無獄訟攜客有江山】

四六【縯綸鼇禁畫地千里包春勤二州之地剖竹鼉山負海一隅得嶺嶠五馬之名海舶所經當五州之要路山石補天余乃胡澹庵之見賞郡城𨿽小介二廣之提封簿書休吏早有黃文昌之畱題】

新州【新興】

建置防革【古南越之地星土分野與廣州同秦屬南海郡漢置臨允郡屬合浦郡吳屬蒼梧郡東晉穆帝始分蒼梧立新寕郡又分臨允地置新寕縣以屬焉梁武攺置新州立新興縣隋廢州以新興縣屬信安郡唐又置新州攺新昌郡復爲新州後國朝因之陞威塞軍節度今領縣一治新興】

事要郡名新昌【見防革注】臨允【元和志云今州卽漢合浦郡之丨丨也】風俗瘴气最惡【郡縣誌云云嶺外代答今俗以新州爲大法塲英州爲小法塲】俗以雞卜【郡誌丨丨丨骨丨吉凶漢書越巫以雞卜卽此】民薄產而多貪【崔頥題名記地僻境隘云云】防祭則鳴銅鼓【寰宇記豪渠之家云云召眾則鳴春堂】此路荊棘【元祐間範忠宣爲右僕射有吳處厚者以蔡確題安州車蓋亭詩來上以爲謗訕宣仁太后怒曰蔡確以吾比武后當重謫呂汲公爲左丞不敢言初議貶確新州忠宣謂汲公曰云云已七八十年吾輩開之恐自不免】土產異花【有花曰優曇鉢似琵琶無花而實】異木【寰宇記山多香木謂之宻香辟惡气殺鬼精○斷續藤山行渇則斷取汁而飲之號曰東風菜○勾緣藤南人績以爲布○木葵可以爲扇】異禽【越王鳥似鳶而○勾可受二升南人以爲酒杯○云白鳥能禁蛇○幹闥婆城二有防鳥似山雞以家雞闘之則可擒其翚有光漢以餙侍中冠○桂山有翡翠孔雀】異獸【桂山有黒猿鼷防○江中有潛牛形似魚能上岸與牛闘】山川龍山【在州南】錦山【在州南】金山【在信安縣】銀山【出白金】天露山【在州東南二十里髙於諸山】云秀山【在州東二十五里】寶蓋山【在州西五里】瑞峯山【在州北七里】桂山【在新防縣西南三十四里】南海【在新防縣南百五十里有浮洲襟帶甚逺山挺方木水食珠母】新江【新興縣南二百里】階湍【寰宇記在永固縣南魚鼈不可至𨿽呂梁之險無以過石如階級故也】三章溪【允吾縣南溪有三源】新昌水【經永順縣南二里】院宇道院【在州宅郡守魏彥琳建】澹庵【在嶽祠東胡邦衡居焉】覺軒【在龍山寺方丈後左丞王覆道爲銘曰本自不迷何者爲丨惟無舌人滿口道著龍山名丨無病求藥從而銘之分一半錯】園亭十仙園【在郡西南謂新昌官屬自郡守而下止十員訟簡用足宦遊若神仙焉】防溪亭【彭徳逺丨丨丨詩碑乃唐光府君淸徳碑一沈東江之上故詩雲雨過畫橋橫蝃蝀月明玉塔臥淸瀾景全堪作吾鄕冠還有沈碑客未看】相遊亭【在秀羅寺後蔡持正喜遊之僧因以名】橋梁仁義橋【在東門外跨江三十六間覆以瓦屋】名宦張柬之【武三思使鄭愔告柬之與王同皎通謀貶新州司馬】皇朝梁立則【熈寕中爲守於郡西十里得白蟺坑決其水灌田至今爲利】黃濟【靜江府人紹興間守新州舊無城濟以竻竹環植之羔豚不能徑號竹城至今以爲利】名賢郭元振【遷吏部尙書元宗講武驪山軍容不整流新州】皇朝劉摯【字莘老以論新法貶新州】鄒浩【爲正言乞追停劉后冊禮編管新州】蔡確【謫居】胡銓【爲宻院編修上書乞斬秦檜謫新州】胡寅【爲起居郎排和議忤秦檜謫新州】題詠仁義橋邊楊桞斜【蔡持正詩云云洗亭岡畔種桑麻】龍山水繞祖師塔【前人國恩禪寺乃六祖故居寺有木塔安祖師像】夏院云埋宰相家【前人】

四六【炎嶺窮陬𨿽曰炎荒地居嶺海之窮新昌小郡實稱道院郡自晉唐而創】

【事簡訟稀官屬有十仙之號郡在炎陬𨿽逹宦美官之罕至民貧地僻州城劣千里之封時稱惡地乃騷人遷客之辱臨】

方輿勝覽卷三十七

欽定四庫全書

方輿勝覽卷三十八

宋祝穆撰廣西路

靜江府【臨桂興安靈川陽朔永福修仁理定古縣荔浦義寧】

建置沿革【禹貢荊州之域翼軫之分鶉尾之次古百粵之地七國時楚越之交秦置桂林郡漢置零陵郡始興焉置蒼梧郡荔浦縣焉今州卽始興縣地東漢爲始安國吳置始安郡屬荊州晉屬廣州梁立桂州扵蒼梧郁林之境因桂江以爲名隋置始安郡唐置桂州總管府攺始安郡又攺建陵郡復爲桂州置桂管都防禦等使陞桂管爲靜江軍節度皇朝兼廣西經略安撫以髙宗潛藩陞靜江府今統郡二十五領縣十治臨桂】

本路轉運提刑提舉置司

事要郡名八桂桂林風俗俗比華風【唐蕭昕送桂州刺史序云云化同內地】多荒茅篁竹【張敬夫靜江府壁記然其土素瘠云云風俗異西北民之生理甚艱是以賦入寡少郡縣亦例以廹束】赤子龍蛇【同上而又並邊非止一面蠻夷之性不常云云交致其恩威乃克無事故其任常重】一日四時之气備【嶺外代答云冬月久晴不離葛衣紈扇夏月苦雨急須襲被重裘大抵早溫晝熱晚涼夜寒云云】气與江浙頗類【嶺外代答雲雨下便寒晴便熱不論春夏與秋冬此蓋南方之气桂林與江浙頗類過桂林而南則大異矣】風气淸淑【範至能虞衡志序始予自紫微垣出帥廣右姻親故人張飲松江皆以炎荒風土爲戚余取唐人詩攷桂林之地少陵謂之宜人樂天謂之桂林無瘴气退之至以湘南江山勝扵驂鸞仙去則宦逰之適寧有逾此者乎至郡則云云果如所聞】士之秀美豈乏人【張敬夫三先生祠記桂爲郡山防而水淸云云】形勝東控海嶺【白居易制云云右控蠻荒】西距雕題交趾【韓云卿平蠻頌云雲南控夜郎昆明北洎黔巫衡湘彌亙萬里】東接諸溪【吳宗旦設防記西連交趾南極炎海云云】湘水之南【李彥弼八桂堂記云云粵壤之西是爲桂林秦以郡置唐以管分】左控荊衡【郭見義修城記云云右走區越枕漓湘之間爲一都會】南浮瓊崖【唐弼安逺橋記西通道於交趾大理之區云云盡防夷之國】與湖南犬牙【虞衡志】重江束隘【栁宗元訾家洲記萬里而內云云聯嵐合暉】千巖競秀【唐韋宗卿隱山六峒記桂林郡郛云云】山皆平地防起【倦逰錄桂州左右山皆平地防起數百丈竹木蓊郁石如黛染陽朔縣尢佳四面峯巒皆駢立】居五嶺之表【唐蕭昕送桂州刺史序云云控兩越之郊】五筦桂爲大【唐弼安逺記丨丨之地丨丨丨被山帯江控制數千里】爲西南防府【李彥弼湘南樓記桂云云所以爲襟蠻帯海用兵遣將之區】地望隆重【張敬夫壁記唐末陞靜江軍節度然是時嶺南已分爲東西路而西道所領實在邕管桂獨得察州十餘宋有天下四方萬里罔不臣規摹法制加詳於前代景祐二年詔桂州兼廣西兵鈐後十七年又詔兼經略安撫扵是始得顓制云云其後復兼大都督之號】控制雄劇【同上合一路所領郡二十有五其外則覊縻之州七十有二又其外則諸小蕃羅殿自杞特摩白衣之屬環之又其外則交趾大理等國屬焉其地南入扵海去帥治所水陸防四千餘里其丨丨亦可謂丨丨矣】襟喉二十有六州【李彥弼八桂堂記云遙制海疆旁控蠻窟云云巍然爲防府】二廣爲天子南庫【範至能鹽法奏】山川桂山【在臨桂縣之東山海經云八桂成柱○範至能虞衡志序余甞評丨丨之秀宜爲天下第一太行常山衡嶽廬阜皆崇髙雄厚𨿽有諸峯之名政爾魁然大山其最奇秀莫如池之九華歙之黃山括之仙都溫之鴈蕩夔之巫峽此天下同珍之者然皆數峯而止又因重岡復嶺之勢盤而起桂之千峯皆旁無延緣悉自平地崛然特立玉筍瑤簪森列無際誠爲天下第一觀韓愈詩柳宗元訾家洲記黃魯直詩則丨丨之奇在目中矣】堯山【在府城東北四十里】舜山【在城北有舜廟並唐人碑】隱山【寰宇記云唐李渤出鎭見石門大開有水淵澈乃夷薙蕪穢迹通巖穴上有六洞皆在西湖中丨丨之上一曰朝陽二曰夕陽三曰南華四曰北牖五曰嘉蓮六曰白雀泛湖泊舟自西北登山先至南華中有水十許步水傍平坦可坐數十人出洞而西至夕陽其深百丈水亦竟焉洞窮有石門可上出至北牖潭水沈黑巨魚躍然左右怪石萬狀潭上石室便房窗牖如琢玉出洞十許步至朝陽潭水尢淸冽下通湖面其上石壁有碧石白石二盆中常有水數升之不竭轉至一處別名云戶洞有石榻刻爲博局故又名仙奕旁通虛明下臨湖山如指掌又西至白雀穴口隘狹側身入中有石室容數十人潭上石樓有二石人若倚樓中者有穴通嘉蓮多白蝙蝠有石榻石琴之類不可具載也西湖之外旣有四山繞之碧玉數十峯倒映水面固已奇絕而湖心又浸丨丨諸洞之外別有奇峯繪畫所不及余名其最巧一峯曰沈香大略似雕防通脫沈香山子也湖山漣漪荷花時有泛舟故事勝賞甲扵西南】漓山【在城南二里漓水之陽其山孤防下有澄潭傍有洞穴廣數丈世亂民保以避防】陽朔山【宋咸詩獨起獨髙雄入漢相輝相映翠成堆若非羣玉昆西至卽是三峯海上來疑有洞天通日月絕無樵路到塵埃如何得似巨靈手擘向天家對鳳臺】南溪山【在靈川縣西北三十里山下有洞南北相通水灌其中】龍隱巖【在水東七星山俗傳昔有龍蟠伏其間今江水泛舟至石壁下有大洞門髙可百丈鼓棹而入兩壁石皆玉立仰視洞頂有龍迹夭矯若印泥然其長竟洞舟行僅一箭許別有洞門可出兩門虛明相射泊舟其間琴奕觴詠奇賞終日巖在洞側山半有小寺卽巖爲佛堂不復屋】雉巖【江濵獨山有小洞深百步許路窄不可窮】劉仙巖【在白龍洞之陽仙人劉仲逺所居磴道險峻攀援而上石室髙寒出半山間】佛子巖【亦名中隱巖去城十里號最逺一山崒起莽蒼中山腰有上中下三洞下洞最廣如橫大艘入洞秉燭行亦有石液融結爲人物轉一再曲道窄不可進中洞明敞髙百許丈透出山背洞門垂石髙深如蟠蓋飛仙騰虯之屬以千百計仰視驚心奪目移晷忘去】疊防巖【在八桂堂後大山屛開壁立山石層層橫斷如積疊錦防躡支徑登大半有大洞門入洞行十許步則曲轉穿出山背北望平逺如畫前後洞門皆有蒼石嵌巖古苔封之如世所作仙聖宴坐之龕逰者徘徊不忍去前山腳有小洞幽闇不可窮昔有猴怪居之自有傳記】屏風巖【在平地斷山峭壁之下入洞門上下左右皆髙廣百餘丈如康莊大逵延納光景內外明徹中有平地可宴百客仰視鐘乳森森然垂倒如珠玉瓔珞寶蓋者甚多石乳融結丈餘圓如囷廩外紋縠皺星燦極可觀躡石磴五十級有石穴通明逗穴而出則山川城郭恍然無際余因其處作壺天觀而命其洞曰空明】讀書巖【在獨秀峯下直郡治後爲桂主山傍無坡阜突起千丈峯趾石屋有便房石榻石牖如環堵之室顏延年守郡時讀書其中】伏波巖【在漓江濵突然而起且千丈下有洞可容二十榻穿鑿通透戶牖旁出有懸石如柱去地一綫不合俗名馬丨丨試劍石】五嶺【李白詩桂水之丨丨衡山朝九疑○嶺外代答自秦丗有丨丨之說皆指山名考之乃入嶺之途五耳】白龍洞【在溪南平地半山中龕然大石屋盛暑重裘而入半途有石室四壁悉是乳液所凝玉鱗雪花燦若寶所】棲霞洞【在七星山者七峯位置如北斗又一小峯在傍曰輔星石洞在山半腹入石門下行百餘級得平地可坐數十人穴口空明下燭髙爽明豁政爾大空也盛暑無炎熇大冬溫然竟日忘出傍有兩路其一西行兩壁石液凝沍玉麟雪華摩挲奪目𨿽秉炬入石色亦自照人頂髙數十丈路濶亦三四丈地亦甚平如行通衢中頓足曳杖彭鏗有鐘鼔聲蓋洞之下又有洞焉半里遇大壑不可進一步北行俯僂而入數步則寛廣傍十許丈石液融結多所形似鐘乳垂下纂纂凡乳牀必因石脈方出不自頑石出也路髙下曲折或須躋攀匍匐始可進裏余所見益奇如佛寺經藏髙大莊嚴四般圍繞有如臺坐刻削平正疑仙聖之所盤旋石液滴至地凝爲老穉人物幢蓋囷廩牛馬狻猊異獸之狀者不可勝紀又行食頃則多岐逰者恐迷路不敢進云通九疑山也唐人鄭冠卿遇日華君扵洞中仙者與詩略云不因今丗行方便安得今朝會碧虛余扵洞口作亭以碧虛防之登覽之勝與千山觀齊名】水月洞【在宜山之麓其半浸江天然刓刻作大洞門透徹山背頂髙數十丈其形正員望之映空明皎端正如大月輪】元風洞【去棲霞洞數百步風自洞中出寒如冰雪不可當戶立】曽公洞【舊名冷水巖山根石門�然入門石橋甚華曽丞相子宣所作有澗水莫知所從來自洞中石旋東流橋下復自右入莫知所往謂流入扵江也仰視怪石如垂蓮頽云危欲下墮度橋有仙田數畆塍畛龍鱗過田路窄且濕俯視石罅尺餘匍匐而進旋復髙曠可通棲霞又復自左隅數十步回至澗旁其水淸淺不流崖壁星星然】南潛洞【在西湖中羅家山上自南竇持炬入數步則豁然乳石中峙如經藏乳穂累然地有迹如龍爪所劃俗名龍田下有水淸深不可進山背復有小穴陡下丈餘得層洞其左卽前所謂龍田者】北潛洞【在隱山之北中有石室石臺又有石果作荔子胡桃棗栗之狀人采取之或以釘盤相遺】虛秀洞【去城差逺大石室面平野室左右皆有徑隧各數十百步穿透兩旁亦臨平野以上所紀皆附郭可日渉者餘外邑巖洞尙多興安之乳洞雲泉之靈巖最奇乳洞上中下三洞有泉凝碧自洞中防石壁流出窈然深黒水上有龍田溝塍如鑿毎稜中常滿貯水未甞竭水至洞門觸石噴激傾洞洞外有盤登山至中洞門有三石柱及石室石牀雲气常霏衣袂淸泠自中洞左盤至上洞入門卻下入十步至平處秉炬入石乳玲瓏有五色石橫亙其上如飛霞有淺水揭厲可行水中亦多石果好事者名其下洞曰噴雷中曰駐云下曰飛雲此洞與棲霞相甲乙靈巖尢殊絕大江洞其腹濶數十丈深不可測遙望山根橫光一綫廹之乃知巖在山底水上表裏明徹而然巖口水面拍拍僅容小舟擊汰而入仰視巖腹與水面正平相去才丈餘深不可施篙仰撐巖腹以行而輔以檝篙檝之聲鍧然震動人聲發則山水皆響應大聲叱吒則砰砰然崩裂可駭當巖正中石穴隆起如蓋其下神龍所居嵗旱道官祈龍汲水歸禱往往有應故爲逰觀常處陽朔亦有繡山羅漢華蓋白鶴味明五洞皆奇羅漢之髙十尋繡山石壁如繡畫洞浸江可棹舟入焉陽朔在府城之南故余不能至又聞容州都嶠有三洞天融州有老君洞張舍人安國防曰天下第一眞仙之洞相不下桂林但皆在瘴地仕者罕到惟曽丞相子宣風洞詩云都嶠三天臨瘴水雲巖千里向蠻山君如咫尺臨風穴杖履時時一往還蓋桂山率去城宻邇眞杖屨間物天下所稀也又其風俗醇厚士民各安本業猶有太平遺余宦逰者與之相安而登臨之勝又如此蓋忘其身之在嶺表云】華景洞【髙廣如十間屋洞門亦然】桂江【在臨桂縣】荔江【在荔浦縣流入漓江】陽江【在臨桂縣南二里源出靈川縣界東流合扵桂江】漓水【輿地廣記雲漓水湘水二水皆出海陽山而分源南流爲漓北流爲湘漢討南粵戈船下將軍瀨出零陵下丨丨卽此】癸水【範至能詩丨丨繞東城永不見刀兵】西湖【江文叔詩桂林佳麗冠羣城父老從來不識兵粵嶠昔𨿽多勝槪丨丨今獨擅佳名】訾家洲【在臨桂縣南柳宗元訾家洲記桂州多靈山發地峭堅林立四野署之左曰漓水水之中曰訾氏之洲凡嶠南之山川逹扵海上扵是畢出而古今莫能知中丞裴公伐惡木刜奧艸考極相方南爲燕亭蓋非桂山之靈不足以環觀非是洲之曠不足以極視非公之鑑不能以獨得】學校府學【乾道間守張維徙學南軒張敬夫爲記後南軒一新建造○朱元晦記云靜江之學自唐觀察使李侯昌巙始立扵牙城之西其後又徙扵東南乾道間又徙扵始安故郡之墟蓋其地自郡廢而爲浮屠之室者三始議易置而部使者有惑異教持不可乃僅得其一以故規模褊陋至扵今侯乃得並斥左右佛捨置他所度材鳩匠合其地而一新焉夫逺非鬼崇本教侯之爲是旣可書已侯名栻字敬夫丞相魏國忠獻公次子其學近推程氏以達扵孔孟治已教人一以居敬爲主明理爲先甞以左司副郎侍講禁中旣而出臨此邦以幸逺民其論說政教皆有明法則士之學扵是者可謂得師矣】堂捨八桂堂【在府治】無倦齋【在府治張敬夫云舊名緩帯予懼其肆也更題曰丨丨且志其故昔者洙泗之門子張問政夫子首告之以無倦是知爲政終始之道無越乎此也夫難存而易怠者心也吏者分天子之民而治焉受天子之土而守焉一日之間所爲酬酢事物者亦不一端矣防微之所形紀綱之所寓常隱扵所忽而環扵所因循纎毫之不謹而萬緒之失其機方寸之不存而千里之受其害又況欲動而物乘意佚而形隨其所差謬何可勝紀可不畏防】樓觀逍遙樓【在城東角宋考功陪王都督登樓詩晦日登樓望江山一半天】千山觀【在西峯之絕頂羣峯回環西湖蕩漾爲桂林登覽之防】祠廟虞帝廟【朱元晦記云靜江府故有丨丨丨在城東北五里而近虞山之下皇澤之灣蓋莫詳其始所自立而有唐世刻詞在焉淳熙二年春祕閣張侯栻撤而新之時又方按國典毀諸滛祠不如法者因悉致其美材文石以奉玆役新安朱熹又作此歌以遺桂人使聲扵廟侑牲璧焉其迎神詞曰皇胡爲兮山之幽翳長薄兮俯淸流渺冀州兮何有眷玆土兮淹畱皇之仁兮如在子我民兮不窮以愛沛皇澤兮橫流暢威靈兮無外防尊兮肥羜九歌兮招舞嗟莫報兮皇之祐皇欲下兮儼相羊烈風雷兮暮雨其送神曰虞之陽兮漓之滸皇降集兮巫屢舞桂酒湛兮瑤觴皇之歸兮何許龍駕兮天門羽旄兮繽紛俯故宮兮一嘅越宇宙兮無鄰無鄰兮柰何七政協兮羣生嘉信元功兮不宰猶彷佛兮山阿】三先生祠【在府學濂溪明道伊川也○南軒祠記云師道之不可不立也久矣良材美質何世無之而後世之人才所以不古如者以夫師道之不立故也繼自今瞻丨丨丨之在此丨也其各起敬起慕求其書而讀之味其言考其防講論細繹心存而身履以進扵孔孟之門墻將見人才之作興與漓江相爲無窮矣】名宦顏延之【宋時爲始安守】常衮【爲桂管安撫使】皇朝陳堯叟【爲廣西運使勸民廣植麻薴請以薴麻充折桑柘又其俗有疾不服藥惟禱神丨丨以集驗方刻石桂州驛舍自後始有服藥者嶺外少林木井泉丨丨爲植木道傍鑿井置亭捨至今爲利】余靖【五朝言行錄儂智髙叛交趾請出兵討賊詔不許公曰邕州與交趾接境今不納必忿而反助智髙乃以便宜趣交趾會兵公曰使不與智髙合足矣及智髙入邕州遂無外援又遣人入特磨襲取智髙母獻扵京師】範成大【爲漕及帥作虞衡志】汪應辰【系年錄丨丨倅靜江帥臣呂願中欲殺走卒王超丨丨諫而止有錄事周某者恃與秦檜有舊甞以國忌命妓丨丨欲糾之周懷憾使人持書告檜以丨丨甞遣使渡海餉趙鼎又與李光交通超以計竊其書易之丨丨乃得免】張栻【嶺外代答南軒爲帥請扵朝以三分鹽息分諸州而免諸州民戶苗米每一石二斗耗又毀滛祠新學校】人物王世則【太平興國八年以安州貫中進士第一爲右正言】題詠江作靑羅帯【韓愈送桂州嚴大夫詩蒼蒼森八桂玆地在湘南云雲山爲碧玉篸戶多輸翠羽家自種黃柑逺勝登仙去飛鸞不服驂】宜人獨桂林【杜甫寄楊五桂州詩五嶺皆炎熱云云梅花萬里外雪片一冬深聞此寛相憶爲邦復好音江邊送孫楚逺附白頭吟】桂林無瘴气【白居易送嚴大夫赴桂州詩地壓坤方重官兼憲府防云云栢署有淸風山水衙門外旌旗艛艓中大夫應絕席詩酒與誰同】南州實炎徳【謝靈運詩云云桂樹淩寒山】桂水通百粵【孟浩然詩】英英桂林伯【韓愈云雲實惟文武材】嶺頭分界堠【王建送嚴大夫詩云云一半屬湘潭水驛門旗出山蠻洞主參辟邪犀角重解酒荔支甘莫道中華逺安南更有南】南島鯨波駕【梁安世詩列城二十五去國一百捨西夷蟻穴通云云】行路九疑南【張籍送嚴大夫之桂州詩旌斾過湘潭幽奇得徧探莎城百粵北云云有地多生桂無時不養蠶聽歌疑似曲風俗自相諳】我所思兮在桂林【張衡賦云云欲往從之湘水深】桂嶺環城如鴈蕩【黃魯直到桂州詩云云平地蒼玉忽嵯峨李成不生郭熙死柰此百嶂千峯何】湖如杭穎共佳名【姚少彭山接衡湘多爽气云云】八桂西南天一握【王安中詩云云重江今古水雙流】二十四州民樂否【張安國詩云云莫教一物怨窮途】瘴連梅嶺月多昏【木湜送陳希元赴廣西漕詩雲雨歇桂林秋更暖云云】棹衝秋霧瘴江流【楊侃送陳希元詩云馬困炎天蠻嶺路云云】外邑碧蓮峯裏住人家【唐沈彬題陽朔縣詩陶潛彭澤五株栁潘嶽河陽一縣花兩處爭如陽朔縣云云】瀑布聲中窺案牘【陶弼時云靑壁森森繞縣衙不離牀衽見煙霞民烹紫芋爲朝食僧煮黃藤代晚茶云云女蘿陰裏勸桑麻欲知言偃歌處水墨屏風數百家】榕葉陰中掩縣門【前人桂花香裏尋僧寺云云】

四六【申命九宸楓陛選賢桂居五筦水接重湖開藩八桂桂林作牧地接諸蠻山當五嶺有唐五筦之雄帝惟嶺嶠西控龍編玊簮羅帯南越一都之會地逺朝廷東連鯨海雪片梅花蒼梧直斗牛之次覊縻餘七十州一札十行自天而下桂林當楚越之交封畛蓋四千里五羊八桂易地皆然信行銅柱之蠻邦外接南詔六蕃唐分五筦以建節度威肅樓船之故道西連交趾九道宋専一道以制邊陲指麾部屬多至二十五城

外則羅殿自杞諸小蕃之部落綏撫蠻徭不知幾千萬落

逺而占城大理數外國之梯航洗炎州之瘴霧盡變淸涼

垂矣建臺何八桂軍民之未遇驅滄海之波濤一歸約束

復玆開府乃七星風月之有緣貪如羊狠如狼每難控禦

裴中丞登譽洲之逰寧容久外好則人怒則獸正賴撫綏

張曲江自桂筦而入竚正登庸英英桂林之伯願懋膚功羇縻幾百餘種連特磨自杞之間渺渺洞庭之波尙資餘潤節制二十五州到渤海滄溟之外玉簮羅帯固知風土之宜人

玉簮羅帯江山分一半之天卉服鴂音抑見蠻夷之向化

金節油幢庭戶行千里之地別江東日暮之云不妨移鎭

李百藥請郡暫輟侍郎而除賦五嶺梅花之雪趂得班春

張九齡還朝旋膺相國之拜】

柳州【馬平洛容柳城】

建置沿革【古百粵地牽牛婺女之分野秦平百粵屬桂林郡漢攺郁林郡又爲郁林郡之潭中縣地梁置龍州隋以馬平縣置象州屬始安郡唐置南昆州又攺爲栁州以當栁星之下又置崖山縣又置洛封洛容縣攺龍城郡復爲栁州更洛封曰洛曹皇朝仍爲栁州以洛曹隸宜州攺龍城爲栁城省象縣入洛容今羈縻思順歸化二州領縣三治馬平】

事要郡名栁江栁城龍城風俗古爲南夷【栁宗元孔子廟碑】風俗與全永不相逺【圖經栁𨿽古荒服而實連湖湘云云】風气與中州不甚異【南丰曾子固送李材叔知栁州序云談者謂南越偏且逺其風气與中州異故官者皆不欲久居往往懈弛無憂且勤之心然越與閩蜀始俱爲夷閩蜀皆已變而越獨尙陋豈其俗不可更歟蓋爲吏者莫致其治教之意也噫彼不知繇京師而之越水陸之道皆安行非閩漢峽江蜀棧之不測則均之吏於逺此非獨優歟其風气吾所諳之與中州亦不甚異起居不違其節未甞有疾苟違節𨿽中州寧能不生疾耶其物產之美果有荔子龍眼蕉柑橄欖花有素馨山丹含笑之屬食有海之百物累嵗之酒醋皆絕扵天下人少鬭訟喜嬉樂吏者惟其無久居之心故謂之不可如其有久居之心爲越人滌其陋俗而歐於治居閩蜀上其事出千年之表則其美之巨細可知也予知其材之頴然過於眾人能行吾說者李材叔而已今材叔爲栁州其越人之幸也夫其可賀也夫】至唐始循法度【孔子廟碑云云】栁河東之教化【圖經地近桂林號無瘴且山水淸曠中朝名士如王初寮輩甞避地寓居耳濡目染或者恥於爲非韓碑言云云其所由來者逺矣】唐多遷客【圖經序自唐以來多著遷客山哀浦思翰墨俱存】弦誦爲嶺南諸州冠【汪彥章學記大觀中士子之弦誦者至三百人云云】登科自甘翔始【龍城志嶺南云云翔乃景祐張唐卿榜】蠶不能帛【郡誌云云率以爲纊】聚巫用卜【唐栁宗元大云寺記云越人信祥而易殺傲化而偭仁病且憂則聚巫師用雞卜始則殺小牲不可則殺中牲又不可則殺大牲而又不可則訣親戚飭死事曰神不置我已矣因不食蔽面死】形勝州界栁嶺【寰宇記云云因以爲名】山石奇秀【同上云云平地忽崛起數百韋曲鄠社蓋無之】土產荔丹龍眼【見前曽鞏序】小魚【圖經武陽丨丨大如鍼候虫異扵他所窮冬猶鳴】山川背

石山【栁宗元山水記云古之州治在潯水南山石間今徙在水北直北四十里南北東西皆水匯北有雙山夾道曰丨丨丨】甑山【南絕水有山無麓廣可尋髙五丈上下若一曰丨丨】駕鶴山【甑山之南皆大山多奇又南且西曰丨丨丨壯聳環立古州治負焉有泉在坎下常盈而不流】屏山【南有山正方而崇類屏者故名】四奼山【其西曰丨丨丨皆獨立不倚北流潯水瀨下】仙奕山【又西曰丨丨之丨可上其上有穴穴有屏有室有宇其宇下有流石成形東入小穴常有四尺則豁然甚大無竅正黑燭之僅見其宇皆流石怪狀由屏南室中入小穴倍常而上始黑已而大明爲上室由室而上有穴北出之乃臨大野飛鳥皆視其背其始登者得石枰於上黑肌而赤脈十有八道可奕】石魚山【全石無大艸木山小而髙其形如立魚在多秭歸西】龍壁【有支川東流入於潯水其東有曰丨丨下多秀石可觀】雷塘【雷山兩崖皆東西雷水出焉蓄崖中曰丨丨能出雲气作雲雨變見有光禱用爼魚豆彘修形糈�酒陰防則應○以上並見栁文】栁水【一名潯水源自防牱出辰沅經融州東防扵郡又東過潯藤至廣州入海】龍江【源出冝州防扵栁】井泉靈泉【山麓泉大類轂雷鳴西奔二十尺有洄在石澗因伏無所見多緑靑之魚及石鯽多儵】堂樓柑子堂【栁宗元城西種柑詩手植黃柑二百株春來新葉徧城隅方同楚客憐皇樹不學荊州利木奴防嵗開花聞噴雪何人摘實見垂珠若教坐待成林日滋味還堪養老夫○陶弼詩子厚才名甲有唐謫官分得荔支鄕羅池水盡黃柑死獨有空碑在堂】明秀堂【在郡治王安中書扁龕石刻甚富】南樓【在郡治摹刻張安國鄂州本榜之】東亭【在就日門外栁宗元有記】祠廟文宣王廟【栁宗元記仲尼之道與王化相逺邇帷栁州古爲南夷椎髻卉裳攻刼鬭暴𨿽唐虞之仁不能柔秦漢之勇不能威至扵有國始循法度置吏奉貢咸若采衛冠帯憲令進用文事學者道堯舜孔子如取諸左右執經書引仁義旋辟惟諾中州之士猶或病焉然後知唐之徳大以遐孔氏之道尊而明元和十年八月州之廟屋壊防毀神位刺史栁宗元始至大懼不任以墜教基丁未奠薦法齊時事禮不克施乃合初亞終獻三官衣布洎於贏財取土木金石徴工僦功完舊蓋新十月乙丑王宮正室成乃安神棲乃正法庭祗防羣吏卜日之吉防告於王靈曰昔者夫子甞欲居九夷其時門人猶有惑聖言今夫子代千有餘載其教始行至於是邦人去其陋而夲於儒孝父忠君言及禮義又況巍然炳然臨而炙之乎惟夫子以神道設教我今罔敢知欽若玆教以寧其神追思昔誨如在於前苟神之在曷敢不防居而無陋罔貳昔言申陳嚴祀永永是尊麗牲有碑刻在廟門】雷塘廟【見丨丨注栁宗元禱雨文雲惟神之居爲坎爲雷専此二象宅幹巖隈風馬云車肅焉徘徊能澤地產以祛人災欽玆有靈爰以廟饗嵗旣旱暵害扵生長敢用昭告期扵肹響】羅池廟【韓愈撰廟碑云丨丨丨者故刺史栁侯廟也栁侯爲州不鄙夷其民動以禮法三年民各自矜奮曰玆土𨿽逺京師吾等亦天氓今天幸恵仁侯若不化服我則非人於是老少相教語莫違侯令凡有所爲於其鄕閭及於其家皆曰吾侯聞之得無不可於意否莫不忖度而後從事凡令之期民趨勸之無有後先必以其時於是民業有經公無負租流逋四歸樂生興事宅有新屋步有新船池園防修豬牛鴨雞肥大蕃息子嚴父詔婦順夫指嫁娶送各有條法出相弟長入相慈孝先時民貧以男女相質久不得贖盡沒爲隸我侯之至按國之經故以傭除本悉奪歸之大修孔子廟城郭巷陌皆治使端正樹以名木栁民旣皆恱喜甞與其部將魏忠謝寧歐陽翼飲酒驛亭謂曰吾棄於時而寄於此與若等好也明年吾將死死而爲神後三年爲廟祀我及期而死三年孟秋辛夘侯降於州之後堂歐陽翼等見而拜之其夕夢翼而告曰館我於丨丨其月景辰廟成大祭過客李儀醉酒慢侮堂上得疾扶出廟門卽死明年春魏忠歐陽翼使謝寧來京師請書其事於石餘謂栁侯生能澤其民死能驚動禍福之以食其土可謂靈也已作迎享送神詩遺栁民俾歌以祀焉而並刻之栁侯河東人諱宗元字子厚賢而有文章甞位於朝光顯矣已而擯不用其辭曰荔子丹兮蕉葉黃雜肴蔬兮進侯堂侯之船兮兩旗度中流兮風泊之待侯不來兮不知我悲侯乘駒兮入廟慰我民兮不嚬以笑鵝之山兮栁之水桂樹團團兮白石齒齒侯朝出逰兮暮來歸春與猿吟兮秋鶴與飛北方之人兮爲侯是非千秋萬嵗兮侯無我違福我兮壽我驅癘鬼兮山之左下無苦濕兮髙無干秔稌充羨兮蛇蛟結蟠我民報事兮無怠其始自今兮欽於世世】名宦栁宗元【墓志云子厚少精敏無不通少年取進士第靳然見頭角眾謂栁氏有子矣議論證據今古出入經防百子踔厲風彂率甞屈其座人名聲大振一時皆慕與之交諸公要人爭欲令出我門下交口薦譽之】劉蕡【蕡以對策直言下第令狐楚牛僧儒表之入幕竟爲宦者所嫉誣貶栁州司戶】人物皇朝甘翔【郡人景祐登第】張亞卿【再試擢第】王之才【進士題名記栁有巷談兩過南宮鴈行侍從爲張亞卿丨丨丨登科設也】名賢王安中【字履道北嶽居號初寮道人建人建炎中避地於郡與吳少宰汪丞相折樞宻逰得郡人熊氏園植桃數百本號曰小桃源】題詠種栁栁江邊【栁宗元詩栁州栁刺史云云談笑成故事推移成昔年垂陰當覆地聳榦會參天好作思人樹慙無恵化】寄書龍城守【唐韓愈詩云云君驥何時秣謂子厚也】讀書教蠻獠【蘇子瞻詩莫學栁儀曹云云】印文生綠經旬合【栁宗元詩云云硯匣畱塵盡日封】狼荒猶得紀山川【栁宗元南省轉牒令道風俗故事詩聖代提封盡海壖云雲華夷圖上應初錄風土記中殊未椎髻老人難借問黃茅深洞敢畱連南宮有意求遺俗試檢周書王防篇】共來百粵文身地【栁宗元登栁州城樓詩云城上髙樓接大荒海天愁思正茫茫驚風亂颭芙蓉水宻雨斜侵薜荔墻嶺樹重遮千里目江流曲似九廻腸云云猶自音書滯一鄕】榕葉滿庭鶯亂啼【栁宗元栁州二月榕葉落盡偶題宦情羈思共淒淒春半如秋意轉迷山城過雨百花盡云云】剩種庭前木槲花【前人詩秖應長作龍城守云云】靑篛裹鹽歸峒客【栁宗元氓峒詩郡城南下接通津異服殊音不可親云云緑荷飯趂墟人鵝毛禦臘縫山雞骨占年拜水神愁向公庭問重譯欲投章甫作文身】山腹雨晴添象迹【前人嶺南江行詩瘴江南去入雲煙望盡黃茅是海邊云云潭心日暖長蛟涎射工巧伺逰人影母偏驚旅客船從此憂來非一事豈容華髮待流年】正北三千到錦州【栁宗元栁州寄京中親故詩林邑山聯瘴海秋牂牁水向郡前流勞君逺問龍城地云云】

四六【輟班鷺序

出綸楓陛朱旛皂蓋肯恵頋扵偏州作鎭龍城

作牧栁城靑裘緑包示不忘扵逺俗

儒學冠扵嶺南

因栁記而夫子之教行何拘夷俗物產絕扵天下

有韓碑而郡侯之功著是卽吏師】

方輿勝覽卷三十八

欽定四庫全書

方輿勝覽卷三十九

宋祝穆撰

郁林州【南流興業博白】

建置沿革【古南越地前漢志爲牛女分野唐志屬翼軫秦置桂林郡漢攺郁林郡王莾攺曰郁平郡梁置定州又攺爲南定州隋攺爲尹州煬帝攺郁州尋攺郁林郎唐初曰尹州太宗攺貴州尋析貴州置郁州又攺郁林郡尋復爲郁林州皇朝因之今領縣三治南流】

事要郡名郁林西甌【郡國志永嘉爲東甌郁林爲丨丨】風俗俗反淳古【蔡絳叢話嶺右僻且陋而博白又甚焉惟其僻陋之甚故云云且多長年博白城下有新柯吾曳杖其間至一村捨有兩老人坐飲乃兄弟也大者年九十四謂客曰此吾防弟才七十八矣從旁環拱而侍之皆兩老人之曾孫是殆可入圖也】力田務本【修學記郁林古郡居嶺海之間其民不誘扵末知孝弟云云而已】好學者多【倦防錄郁林風土比諸郡爲盛良才秀民云云】啜糟摶飯【寰宇記夷人居山谷食用手酒名都林合糟共飲刻木契焉】椎髻散髮【古黨洞夷人女以烏色相間爲裙用緋防綴裳下男丨丨女丨丨徒跣吹笙巢居夜泊】形勝鬰林古郡【見後劉敞送楊侯序】居三州之境【郡誌郁林爲郡已並唐牢黨白三州之境】前引長江【政績堂記云云北背原阜形泄勢坦無嵐露煙瘴】土產鱷魚【狀如齒如鋸食人】猩猩【封溪有丨丨似黃狗人面善言音如女人】防榔木【樹如棕櫚髙七八丈無枝柯籜堪爲扇與蛤灰同食令人齒黒故有雕題黑齒之俗】椰子木【樹似防榔實大如堪爲飲器文選曰防榔無枝椰葉無陰】桄榔木【似棕櫚心中出面】人面木【春花夏實秋熟兩邊似人面】山川寒山【九域志南越尉佗遣人入山采橘七日方回問其故雲山中大寒不得歸故名】大龍山【在南流縣以形得名】飛雲山【在博白縣石上有巨人迹】宴石山【在博白縣西六十里其山皆盤石壁立峭絕北臨大江中有流泉】萬石山【在興業縣西南】鬼門山【郡國志在牢州界語云若度鬼門闗十去九不還言多瘴也】隱仙巖【在南流縣西一里有石室幽邃】緑秀嶺【在博白縣林泉秀絕因名丨丨丨】大江【源出容州入縣界】羅望江【在南流縣】定川水【在故牢州定川縣】井泉濯纓泉【卽城南江邊石井】堂亭尋山堂【在博白縣劉子羽謫白州時所作】賞心亭【郡守王過有詩】古迹越王船【郡國志馬援造銅船濟海後令沈扵渚天晴水澄往往望見】緑珠井【太平廣記在白州雙角山下昔梁氏之女有容貎石季倫爲交趾采訪使以眞珠三斛買之梁氏之居舊井存焉汲飲者必誕美女裏閭以美女無益遂以石塡之○黃魯直詩欲買娉婷供煮茗我無一斛明月珠用此事也】祠廟伏波廟【在鬼門山之隈○司馬君實詩漢令班南海蠻兵避郁林天涯分柱界徼外貢輸金坐失姦臣意誰名報國心一棺忠勇骨漂泊瘴煙深】名宦谷永【後漢南蠻傳永守郁林以恩信招降烏滸人十餘萬內附皆受冠帯】陸績【唐陸防傳其逺祖績仕吳守郁林歸裝舟輕不可越海取石爲重人稱其亷號郁林石】皇朝楊侯【劉�父送楊郁林序郁林古郡也太守尊官也其任不輕矣然而當拜者輙以炎瘴霧露爲解天子以謂此皆全軀保妻子之臣無憂國之風皆置不用而詔丞相擇刺史之賢者使舉奇偉倜儻之士以充其選扵是大人部荊州詔書先至則以楊侯聞天子可焉遂自郡從事遷廷尉丞假五品服以行賜錢十萬眾皆榮之然楊侯旣受命退而治裝泛然不以爲喜聞嶺海之說風土之異漠然不以爲憂如它日焉人皆曰楊侯矯亢人也嗚呼前世之所以能治也爲官擇人後世之所以不治也爲人擇官彼庸庸之臣志得意滿生而養交以饕富貴眞若長者一旦有境外之事憂畏首防堅以死辟若常庸之夫不可使往春秋貶焉若無君子何以矯也吾以楊侯矯世之君子春秋之徒歟推此心也𨿽在嶺海之外而加千乘之國其有難治防於其行序以贈之】名賢劉子羽【紹興安置白州初子羽參宣幕吳玠統制軍馬頗相厚善後子羽坐事安置玠憐其母老力觧扵朝至納節請贖上髙其義釋子羽且降詔奨諭】題詠今到鬼門闗【沈佺期入鬼門闗詩昔傳瘴江路云云土地無人老流落防客還】訟訴榕庭空【王履道和郁林守詩宦逰梅嶺林云云】波濤初過郁林州【張籍昆侖兒詩昆侖家住海中州蠻客將來漢地逰言語觧通秦吉了云云】越裳濟海喜天晴【陶弼寄郡守姚道源詩云云五葉戈船不渡兵堯舜逺夷皆樂國漢唐諸將半書生】桂門闗在郁林西【始呼爲鬼門闗近曺載作文辯之云寄語往來荊楚客云云】

四六【桂林遐陬

地𨿽僻陋

境包三郡之封郁林古郡

民乃朴淳

郡雜羣蠻之俗漢賢守之分符是爲古郡

序稽邍父豈辭炎嶺之鬱蒸唐詩人之題句乃謂惡鄕

詩誦初寮頗謂訟庭之淸簡】

橫州【寧浦永定】

建置沿革【古百越之地牽牛婺女之分野趙佗王越地亦屬之漢平南越置合浦郡合州卽漢合浦郡之髙涼縣地今在髙州界吳孫休分立合浦北部晉攺立靜浦郡梁分立簡陽郡隋於寧浦置簡州又攺爲緣州煬帝廢寧浦縣屬郁林郡唐以郁林郡之寧浦樂山縣置簡州攺南簡州又攺曰橫州攺寧浦郡復爲橫州國朝因之今領縣二治寧浦】

事要郡名寧浦橫槎【寰宇記橫州號橫槎】風俗地隘民瘠【圖經】俗惟種田【同上】形勝南瀕海徼【同上云云西接徭洞】東聯懷澤【守章鎬貢院上梁文云云西接欽江實二州車馬之衝】拒邕爲鄰【易祓記云雲實犬牙相制之地】三梁故縣【寰宇記云云烏滸所巢】山川東山【在寧浦縣南三十里】寶華山【在寧浦縣南二十里山頂甞冇寶气○徐安國詩秀出城南號寶華翠微深處衲僧家百年臺殿歸煨燼一逕蒼苔落晚花】古鉢山【在寧浦縣西十里下有廟○徐安國詩羣嶺中推古鉢尊山川羅列掌中存亭臺突兀聖婆廟邱垤逶迆山子村】秀林山【在寧浦縣十里山林秀郁因名】郁江【在寧浦縣】淸江【在寧浦縣東十五里】井泉古辣泉【在桂海虞衡志云古辣乃實橫間墟名以墟中泉釀酒旣熟不煮但埋之地中日足取出色淺紅味甘可致逺𨿽行烈日中不至壞南州珍之】樓亭望雲樓【在郡治】橫浦樓【在城上】僊槎亭【在登髙嶺】橋梁海棠橋【梁該撰懷古亭記橋附城郭抱林麓大江橫騖澗流屈折政爾幽趣故老云此橋之南北舊皆海棠有書生祝其姓者家焉少防甞醉宿其家明日題一詞而去所謂醉鄕廣大人間小是也】祠廟慈感廟【舊經唐貞觀中婦人陳氏居朝京門外有鬻魚者忽見白衣人謂陳曰魚不可食旣市可擲扵水急上山頂避之陳如其言比至山巓回望所居皆陷而爲池矣陳旣歿卽山頂立祠○徐安國詩有時風雨連村暗夜半龍逰古鉢歸】名宦杜正倫【夲傳由中書令出爲橫州刺史】名賢皇朝秦觀【字少防甞居橫州有寧浦書懷詩云揮汗讀書不已人皆怪我何求我豈更求聞逹日長聊以消憂】題詠一灣江抱海槎浮【徐安國橫浦詩萬疊山圍城堞古云云】盡日江山對雙目【賈成之橫浦樓詩橫槎三月江如練風浪縈防接天緑郡樓新剏挿雲飛雲云】

四六【疏綍掖垣

維桂林之廣郡

昔爲烏滸之故巢分符寧浦

有寧浦之小邦

今乃虎符之重寄榮分符竹實爲杜中令之舊邦

地僻民貧郡𨿽居扵遐嶠試訪海棠猶誦秦淮海之佳句

山圍江抱景如在扵仙槎】

邕州【宣化武緣】

建置沿革【禹貢九州之外揚州之南境天文星紀牽牛之次古越地秦並南越爲桂林縣地漢平南越攺爲郁林郡之領方郡也東漢因之晉分郁林置晉興郡宋齊因之隋廢晉興爲縣屬簡州後又屬郁林郡唐置南晉州太守攺爲邕州以州近邕溪故名後以廣桂容邕安南五府皆隸廣府謂之五府節度名嶺南五管後攺永寧郡復爲邕州又置建武軍節度皇朝更晉興爲樂昌今爲邕州建武軍節度管溪洞羈縻州十三仍兼安撫都監領縣二治宣化】

事要郡名邕管建武樂昌風俗椎髻箕踞【隋志人性輕悍而云云乃其舊風】鼻飲之俗【王介甫諭交趾文略曰爾民頭飛我有車馬爾民丨丨我有酒食用華爾丨丨也爾民斷髮我有衣冠爾民鳥語我有詩書用教爾之禮也煌煌炎洲煙蒸霧煮我飛堯云灑爾甘雨湯湯瘴海云燒日鎔我張舜琴扇爲薫風】形勝唐爲西道【唐大詔令咸通三年分嶺南爲東西道廣州爲東道邕州爲西道又爲都督府】三十六洞【郡誌先是兩江州洞各執山獠古銅印至治平四年凖朝廷給賜銅印左江十八面右江十八面今所謂三十六洞者此也繼此又降印識固不止此】夢蛇示城址【皇祐築城隨築輙壞役者苦之夜夢有蛇環地而行若示其址遂卽其地而築焉】號爲大府【雄州圖經皇祐丁寶臣新城記嶺南東西二部四十五州惟有桂邕丨丨丨丨】雲南頭楚分尾【杜光復風土歌云】所蒞最廣【李大異書橫山買馬圖云度嶺而西爲州二十有五而道裏延袤與蠻錯居有永平橫山二寨永平通交趾曁於海外橫山通自杞羅殿諸蠻控連巴蜀】土產象【出交趾山谷惟雄者有兩牙以鼻爲用一軀之力皆在鼻將行先以鼻柱地乃移足知其足力劣於鼻也安南出象防曰象山嵗一捕之縛欄道旁中爲大穽以雌象前行爲媒遺甘蔗扵地傳藥蔗上雄象來食蔗漸引入欄閉其中就穽中教習馴擾之始甚咆哮穽深不可出收者以言語諭之久則漸觧人意不馴則告之云當爲爾引雌來卽聽】山豬【卽豪豬身有棘刺能振彂以禦人二三百爲羣以害苗稼】蠻犬【如獵狗警而猘諸丨率攜一丨自防盜莫敢近】孔雀【生溪洞髙山喬木之上而下溚沙上雄者尾長數尺生三年尾成長金碧晃耀時時自奮盡張其尾圎如錦輪俗謂之朝其朝無時】秦吉了【似鸜鵒】鸚鵡【能言】倒掛【緑毛常丨丨於樹枝】翡翠【人采其羽】錦雞【能吐錦久復収入】山川武號山【在州南二十里髙五十丈】馬退之【在州西詳見栁宗元茅亭記】羅秀山【在州西昔有羅秀隱扵此後升仙】昆侖山【在宣化縣東九十二里昆侖闗在焉】鏌鎁山【在武緣縣南三十二里山形盤薄地勢險隘鏌鎁闗在焉】橫山【其山橫截江河置橫山寨扵此爲市馬之地○中興小歷紹興初五路旣陷馬極難得韓肖冑建議宜卽邕州置市馬塲取馬嶺表以資國用○朝野雜記廣馬者建炎末廣西提舉峒丁李域始請市戰馬赴行在紹興初經略司三年春卽邕州置司提舉市於羅殿自杞大理諸蠻未防廢市馬司以帥臣領其事七年待制胡舜陟爲帥嵗中市馬四千二百疋詔賞之其後馬益精嵗費黃金五鎰中金二百五十鎰錦四百端佗帛千疋防州鹽二百萬斤而得馬千五百疋必四尺二寸以上乃市之其直爲銀四十両毎髙一寸增銀十兩有至六七十兩者土人云其尢駔駿者在其出處或博黃金二百兩日行四百里但官價有定數不能致此耳然自杞諸蕃本自無馬又市之南詔南詔大理國也去自杞國可二十程而自杞至邕州橫山寨二十二程橫山寨至靜江府又二十餘程羅殿國又逺於自杞十程宜州溪洞巡檢常恭者赴闕持南丹州莫延甚表來乞就宜州市馬比之橫山可省三十餘程張說在樞筦以其表聞李壽翁時爲檢詳文字爲說言邕逺宜近人孰不知前迃其塗亦豈無意況今黃氏方橫乃欲爲之除道而擅以互市之饒誤矣小吏妄作將啟邊釁請論如法說不聽命從義郎李宗彥以提防綱馬驛程往宜州措置旣而說罷政宻院乃奏宗彥所言邊防不便罷之時淳熙元年也又諸蕃多以馬易錦蓋蠻人死卽以一錦纒繞親友賻者亦以錦貴人至纒十數疋故須錦爲急】望仙坡【在州東與羅秀山相對故名丨丨丨皇祐間狄靑余靖孫沔平儂賊營扵上後郡守陶弼因而建堂】左江【出源州界至合江鎭與右江水合爲一水流入橫州號郁水卜丨道隸太平永平寨右江道隸橫江寨各管覊縻州】右江【源出峩利州界虞衡志丨丨水與大理大槃水通大槃在大理之威楚州而特磨道又與甚善闡府相應自邕道諸蠻至大理四五程北梗自杞南梗特磨故久不得至○陶弼右江詩云昔年觀地誌此水出牂牁】邕溪【源出欽州】郁水【輿地廣記卽夜郎溪水與溫水合又與歡水合亦名駱越水郡縣誌云在城西北兩江合處源出蠻地】堂亭淸風堂【在郡誌】茅亭【在馬退山栁宗元作邕州栁中丞丨丨記冬十月作新亭於馬退山之陽因髙山之阻以面勢無欂櫨節棁之華不斵椽不剪茨不列墻以白雲爲藩籬碧山爲屏風昭其儉也是山崒然起於莾蒼之中馳奔云矗亙數十百里尾蟠荒陬首注大溪諸山來朝勢若星拱蒼翠詭狀綺綰繡錯蓋天鐘秀於是不限於遐裔也然以壤接荒服俗參夷徼周王之馬迹不至謝公之屐齒不及巖徑蕭條登探者以爲嘆嵗在辛夘我仲兄以方牧之命試於是邦夫其徳及故信孚信孚故人和人和故政多暇由是常徘徊此山以寄勝槪廼塈廼塗作我攸宇不崇朝而木工告成每風止雨收煙霞澄鮮輙角巾鹿裘率昆弟友生冠者五六人步山椒而登焉於是手揮絲桐目送還云西山爽气在我襟袖以極萬類攬不盈掌夫美不自美因人而彰蘭亭也不遭右軍則淸湍修竹蕪沒扵空山矣是亭也僻介閩嶺佳境罕到不書所作使盛迹郁湮是貽林澗之媿故志】三公亭【在望仙坡上○陶弼詩異日誰相繼來書第四名謂狄靑余靖孫沔三公也】古迹銅鼓【此古蠻人所用左右溪峒時得之相傳爲馬伏波所制其形如坐墪而空其下滿腹皆細花紋極工致四角有小蟾蜍兩人舁行拊之聲似鞞鼓】銅柱【漢伏波將軍馬援徵蠻立柱界上又唐馬緫爲安南都防獠夷安之建二丨丨扵漢故處鑱著唐徳以明伏波之裔故今左右江各有其一又其一在欽州蠻界其刻云丨丨折交人滅至今交人來往累碎石於下不絕○呂伯恭作銘曰溪獦洞防惕息奉詔約梏牛閒馬不敢飲啖漢芻水】名宦馬援【字文淵交趾女子徴側反拜援伏波將軍南擊交趾軍至浪泊上虜未滅之時下潦上霧毒气薫蒸仰視飛鳶跕跕墮水中臥念少防平生時語何可得也今賴士大夫之力防被大恩且喜且慙吏士皆伏】李翺【文集載正元中翺守邕大首領黃氏帥其屬納質供賦黃氏儂氏皆羣盜也韋氏不附率羣黃之兵以攻之而逐諸海黃氏旣至羣盜皆伏於是十三部二十九州之蠻悉平】皇朝狄靑【東軒筆錄狄靑之徵儂智髙也自過桂林卽以辧色時先鋒行先鋒旣行靑乃出帳受衙罷命諸將坐飲酒一巵小餐然後中軍行率以爲常及頓軍昆侖闗下翊日將度闗辰起諸將張立甚久而靑尙未坐殆至日髙親吏疑之遽入帳周視則不知靑所在諸將方相頋驚怛俄有軍侯至曰宣徽傳語諸官請過闗喫食方知靑已微服同先鋒度闗矣○言行錄靑入邕州獲屍有衣金龍之衣者或言智髙已死亂兵中當亟作奏者公曰安知其非詐寧失智髙不敢欺朝廷也○郡誌時智髙再犯邕或以告襄公賊必送死何者膿防邕而潰勢不可久也已而果然】余靖【爲廣西經略同狄靑經制廣西盜賊作平蠻碑曰蠢玆狂防起乎徼外卒陷邕郛乘流東邁天生狄公仗節臨戎英材鱗集猛將風從賊之敢鬭實惟天誘僭補僞署叢然授首厥惟邕邊南國之紀九洞襟帯列城唇齒我公之來電掃雲開天聲逺揚繄公之材】陶弼【治平間以崇儀使知邕州撫定儂賊有功】孔宗旦【爲司戶逆料智髙必反守陳珙不聽及城陷宗旦死扵賊】蘇緘【以右騏驥使知邕州儂賊攻城以戰而死今賜廟焉】人物石鑑【邕州人舉進士儂智髙攻廣州不下還據邕州鑑與余靖言若使智髙盡得邕州三十六洞之兵其爲中國慮未可量鑑請說諭諸洞酋長使之不附智髙靖遣鑑說諸洞酋長皆聽命惟結洞酋長黃守陵彊暴智髙深與相結鑑說守陵智髙父子貪詐不可不爲之備守陵由是稍疎智髙智髙怒遣兵襲之守陵先爲之備逆戰破之遂不敢入結洞而奔逃於特磨】名賢韓愈【有論黃家賊事宜狀以爲宜招討】栁宗元【有代裴中丞論黃家賊事宜狀】題詠山川禹貢外【唐子西詩云云城郭漢兵余】分野窮禹畫【劉禹錫送張苕赴邕幕詩云云人煙過虞循不言此行逺所樂相知新】恩浹黃儂族【陶弼橫山詩云云師還左右溪】象隈銅柱臥成痕【沈彬詩龍約海船行有气云云】路指鬼門幽且夐【韓愈贈張十一詩云念君又署南荒吏云云】五十溪州六萬丁【陶弼詩南極諸蠻傲典刑鬥間時復見飛星君王仁恕將軍老云云】

四六【地標銅柱

俗陋而荒

眷駱川之地重郡固金城

民驕以悍

距螭陛之天遙地控龍編之逺

維玆建武之封

矧一疊際窮荒之逺嵗通駿骨之奇

越在嶠南之外

乃羣蠻來互市之衝自韓及栁備言討防之宜

朱旛皂蓋來分竹使之左符惟狄與余尢壯平蠻之防

碧山白雲尙訪茅亭之佳致布揚威徳逺逾銅柱之封

虎符出守蓋總五千眾之屯寧輯疆陲並壯金城之勢

馬政攸闗要謹十二閒之別互市散集闗馬政之重輕兵籍盈虛系蠻徭之畏侮】

亷州【合浦石康】

建置沿革【古越地牽牛婺女之分野秦屬象郡漢置合浦郡卽今州治也吳時攺珠官郡復攺合浦郡宋置越州隋煬帝攺爲祿州又攺爲合州又廢爲合浦郡唐又爲越州又置珠池縣攺爲防州皇朝移州治於長沙場開寶廢防州於海門鎭置太平州後又爲防州今領縣二治合浦】

事要郡名合浦風俗靑艸黃茅瘴【元和志自瘴江至此瘴癘尢甚中之者多死舉體如墨春秋雨時彌甚春謂靑艸瘴秋謂黃茅瘴馬援所謂仰視烏鳶跕跕墮水中卽此也土人諳則不爲病】土少耕稼【郡誌】形勝因洞爲名【元和志地冇大防洞故元徳五年置大防縣今縣𨿽廢而州名則以大防洞故名耳】鑿山爲城門【宋陳伯紹爲刺史云云以威服蠻獠】距海二百里【自州西南至防江入海處約二百里海口有梁徳鎭亦是往來安南水路】土產珠【郡國志合浦縣海曲出珠號曰珠池唐貞觀五年置珠池縣嶺外代答云合浦產珠之地名曰斷望池去岸數十里蜑人沒而得蚌剖珠蜑家自雲海中珠池若城郭然其中光怪不可向邇常有怪物護持蔡絳叢談云合浦珠池大抵皆居海中珠母者蚌也采珠必蜑丁皆居海艇中采珠以大舶環池以石懸大絙別以小防系諸蜑腰沒水取珠气廹則撼防防動舶人覺廼絞取人緣大絙上紹興二十六年詔防州嵗貢珠取之或傷人命自今可罷貢】龍眼【蘇子瞻丨丨詩云異哉南海濵珠樹羅圃累累似桃李一一流膏乳坐疑星隕空又恐珠還浦圖經未甞說玉食逺莫數獨喜皺皮生弄色映雕爼蠻荒非汝辱幸免妃子污】山川畫山【在古縣北五十里其山百卉明艷如然】狼頭山【在合浦縣】防江【在州界又名合浦江】鴈湖【在古防州二百步鴈所罕至故名】明月溪【合浦北八十里】亭榭還珠亭【陶弼有詩合浦還珠舊有亭使君方似古人淸沙中蚌蛤胎常滿潭底蛟龍睡不驚】海角亭【見欽州天涯亭注】名宦孟甞【後漢循吏傳云甞遷合浦太守郡不產谷實而海出珠寶與交趾比境常通商販貨糴糧食先時宰守並多貪穢詭人采求不知紀極珠遂漸徙於交趾界甞到官革易前求民利病曽未逾嵗去珠復還百姓皆反其業商貨流通稱爲神明】名賢皇朝蘇軾【紹聖初禦史論軾貶昌化軍徽廟移防州】陳瓘【論蔡卞又詆曾布貶袁移防】曾布【坐薦趙諗及棄湟州地謫防州】題詠荒涼海南北【蘇子瞻宿興防村淨行院詩云云佛捨如雞棲忽落榕林中跨空飛拱枅當門冽碧井洗我兩足泥髙堂磨新塼洞戶分角圭倒牀便酣寢鼻息如虹霓僮僕不肯去我爲半日稽】示我海濵石【陶弼詠海石史君合浦來云云千巖秀掌上大者不盈尺】

四六【拜寵玊宸

已著還珠之瑞

地不宜於稼寶分符珠浦

卽歸鳴玊之班

海特富於驪珠孟太守之聲名與此邦而不朽

防操冰淸與郡名而相稱蕭長公之气節尙故老之能言

寛恩春播至海物而亦丰】

方輿勝覽卷三十九

欽定四庫全書

方輿勝覽卷四十

宋祝穆撰

象州【陽壽來賔武仙】

建置沿革【古百粵之地於天文屬翼軫之度鶉尾之次秦始皇南取百粵以爲桂林象郡象郡之名始此然非今之象州漢初爲南越王趙佗所據漢武平南越以桂林地置郁林郡而秦之象郡更名日南今之象州卽郁林郡之中澑潭中二縣也東漢因之吳孫皓分郁林置桂林郡晉桂林郡有潭中而無中澑宋桂林郡有中澑而無潭中陳置象郡隋置象州此則象州之所從始也煬帝廢象州爲縣屬桂林郡唐以陽壽桂林縣置象州皇朝因之今領縣三治陽壽】

事要郡名象臺象郡風俗俗好祀【郡縣誌云云以雞骨卜吉凶】人多騁獵【同上云云郡少秀民】地無桑柘【象郡誌云云民不事蠶作𨿽間有之不能繅絲第爲綿絮而已或水熟而紉縷之以爲粗防婦女以緝麻織布爲業】多膏腴之田【象郡誌云雲長腰玊粒爲南方之最旁郡亦多取給焉】形勝控扼畨洞【象郡誌連屬桂林外接交邕云云往來要衝】居嶺嶠之表【邊公珝撰新井記云云接蠻貊之疆】當防牱龍江之防流【象郡誌郡跨三邑之封云云】城門畫像【嶺外代答象州郡治西樓正面西山山腹忽起白雲狀如白象經時不滅然不常有案秦象郡乃交趾非象州也今象州城門畫一白象不審何義然象州自昔不遭兵革凡有大盜皆相戒以不宜犯象鼻然則城門之畫像豈著此也耶】水泉甘潔【郡誌民富魚稻云云不減中州】土產水淸魚肥【郡誌逾桂嶺而南云云爲南方之最】貨多珠翠【瑤光堂記地宜稻梁云云】山多麈麋【同上】山川象山【在陽壽縣西五里以形得名又見城門畫像注】西山【與象山相連風土記云刀兵永不見丨丨最髙現說者以儂智髙陳進之猖獗至境或自退或敗亡土人以爲應防】象臺山【近栁州界三十里平地突起巋然一臺蓋古之州治也唐武徳始遷治陽縣今猶相承謂州爲象臺云】銅鼓山【在武仙縣西十里下有銅鼓瀨昔馬援南徵獲駱越銅鼓廣化志貍獠鑄銅爲鼓惟以髙大爲貴面濶丈餘初成掛於庭尅辰置酒招置同類來者盈門】雙泉巖【在來賔縣西北百里夏涼冬溫土人多扵巖中結課舊傳山中患無水忽一日雙泉湧迸因名】大江【在來賔縣西五十步至武仙縣通廣州入海】雷江【在來賔西北三十里舊經有毛雷捕魚於此因名】牂牱水【郡國志嚴州州門有長水自防牱流下來賔】陽水【在陽壽縣】大藤溪【在武仙縣東南源出潯州大立山今延賔驛前溪是也】井泉靈泉【在陽壽縣】堂樓扶疏堂【在城外東南街土人謝氏建竹木深邃王右丞孫尙書寓此壁間有舊題】率齊【郡守陳太和建孫覿記】瑤光樓【在西城上俯瞰溪山景物勝絕今爲西峯樓】名賢薛仁貴【絳州人吐蕃入防命爲邏婆道行軍總管兵敗扵大非川貶象州後召爲都督擊突厥大破之】皇朝王安中【字履道自號初寮道人宣和中遷尙書右丞靖康謫象州】孫覿【紹興中謫象州】題詠島夷通荔浦【陳陶南海送韋七使君赴象州一鶚韋公子新恩領郡符云雲龍節過蒼梧地理金城近天涯玉樹孤聖朝朱紱貴從此展雄圖】炎涼頃刻分【陶弼題太平驛詩雲急雨隨風至云云】人家多住竹棚頭【張籍詩瘴水漫江入洞流云云靑山海上無城郭惟見松排出象州】瘴云如海蹴天浮【孫覿詩過嶺逢人問象州云云】

四六【防恩鳳闕眷此象臺

地控百蠻地罕蠶農作鎭象臺邈在駱粵

疆連五嶺俗饒魚稻𨿽雕題交趾之俗滋變華風

象郡自秦旣入中州之境而含哺鼓腹之人雅安淳政

虎符分漢是資循吏之功

竹使虎符允謂人生之貴

夷通荔浦旣蠻俗之雜居桂林象郡諒增地望之防

人住竹棚亦土風之甚朴】

潯州【桂平平南】

建置沿革【粵地牽牛婺女之分野秦平百粵屬桂林郡漢攺桂林爲郁林郡今潯州之桂平卽郁林郡布山之地梁置桂平郡隋以布山縣置桂平縣屬郁林郡唐初屬鷰州太宗以鷰州之桂平大賔等三縣置潯州尋廢隸龔州後復割龔州桂平大賔三縣置潯州攺潯江郡復爲潯州皇朝平嶺南廢隸貴州尋復置今龔州之平南卽猛陵縣地中興廢龔州爲平南縣隸潯州自是以後合龔潯二水爲一州今領縣二治桂平】

事要郡名淸潯潯江風俗民淳訟簡【郡誌云云人多儒業】地瘠民貧【趙善惹奏狀僻處山間云云】土無坌惡【慶曆學記潯爲善地郁江東注云雲溪蠻洞獠不際其境民之從化豈間然防】形勝實有三州之地【同上封域廣袤云云繡州鷰州龔州是也】限以二江【郡誌云云左黔右郁黔之源出防牱鬰之源出交趾合於山之麓曰潯水】山水奇秀【同上潯𨿽爲古荒服沃壤頗多雲云○李邦彥畱題白石云潯江窮瘴嶺之南郡𨿽僻旁與都嶠勾漏爲鄰而白石近在境上其江山气象之秀有足嘉者】山川白石山【在州南六十里下有洞曰白石洞天內有淸眞觀傍有壽聖寺洞門自下透入容州勾漏洞天世傳葛仙翁往來其間】閬石山【在州北有梁狀元嵩讀書巖】暢巖【在郡西龍華寺之上郡守姚嗣宗詩寒谷常流九秋气丨丨別是一壺天】羅叢巖【在郡西南六十里巖中明快可容三百人內有三教殿東曰碧虛洞西曰靈源洞又曰水月巖超然亭實潯之勝槪】潯江【在桂平縣北二十步】郁江【在州南一里】黔江【在州北二十步】烏江【在平南縣西】淥水【在平南縣南十五里曠野之中天然怪石甃其傍泉水深碧而澄淸中有巨魚人不敢捕】堂亭淸心堂【在郡治】平政堂【在郡治】淸涼境界【郡圃】祠廟廣祐廟【在思靈山郡甞苦虎守禱扵神信宿虎交死廟樹間範希文甞言其事姚嗣宗記其靈驗】古迹鷰石【在平南縣東南十二里圖經云春夏燕巢其上故唐置鷰州】糖牛【大賔縣南山有丨丨與蛇同穴牛嗜鹽里人以皮裹手塗鹽入穴探之其角如玉取以爲器】名宦皇朝姚坦【甞守潯州東都事略載越王元傑甞作假山召僚屬置酒共觀之翊善姚坦曰坦見血山不見假山太宗亦爲假山或以坦言聞亟命毀之】程珦【皇祐間守龔州二子隨侍乃明道伊川也】人物梁嵩【郡人南漢時狀元及第仕至翰林學士故龔以公爲大魁歷顯仕因獲蠲一郡之丁賦以迄於今郡人感公立白馬廟】題詠西巖境獨淸【姚嗣宗詩井邑倦炎酷云云】兩江橫截壯金湯【廖徳明南樓詩三里之城渺大荒云云唐家設險基猶在聖代增陴慮更長】嶺外此州爲道院【石應孫題南山詩孤鶩去邊天浩渺萬家窮處水灣環云云風煙殊不防南蠻】

四六【塗鵶畫省

地控兩江之會

惟淸潯之郡境分虎淸潯

境環三郡之封

有白石之洞天訟簡民淳夙號嶺南之道院

皂蓋分榮此郡頗優於地望山奇水秀亦稱物外之洞天

玉堂揮翰昔賢曾破於天荒】

藤州【壇津岑溪】

建置沿革【古百粵地秦屬南海郡漢地理誌牽牛之分野卽唐志所謂韶石以西朱崖以東爲星紀之分是也漢屬蒼梧郡之猛陵縣地晉分蒼梧立永平郡宋晉以後因之隋廢永平郡置石州又攺爲藤州煬帝復爲永平郡唐置藤州初領永平猛陵安基武陵隋建陽安普寧戎城寧人淳人大賔賀川等十二縣後以武林屬龔州普寧屬容州猛陵屬梧州以隋建屬龔州攺義感郡復置藤州廢南儀州以涔溪縣藤皇朝平嶺南移州治於大江南岸今領縣二治壇津】

事要郡名壇江古藤風俗俗不知嵗【寰宇記云云惟用八月酉日爲臘長防相賀以爲年】以白布裹頭【同上男兒以白布爲頭巾女兒以白布爲衫】以靑石爲刀劍【郡國志其俗云云如鐵婦人亦以爲環玦代珠玊也】形勝郡居大江之南【郡誌】土產竹枝霜【上人防江種甘蔗冬初壓取汁作糖以淨器貯之蘸以丨丨皆結丨】蔞藤【土人采取雜蜃灰並梹榔防之左思作吳都賦所引石帆水松東風扶畱此其一也一名扶畱○又產大藤及波羅宻樹竹子布】山川羅山【在故南儀州山有冷泉】羅幔山【在壇津縣】秀峯山【在岑溪縣】鳳山【在岑溪縣】壇江【一名郁江彂源自辰州之壇嶺】蒙江【自昭州立江縣來經城外古鷰州地與潯江合】繡江【自容江來經州東南與郁江合】樓觀江月樓【在州宅以坡詩名】郁秀樓【在州城東】南浦亭【在州城東】名宦裴敬業【隋人爲永平縣丞得民夷心】人物皇朝蘇軾【子瞻自恵州謫昌化子由亦貶雷州相遇於藤同途至雷】秦觀【紹聖初禦史劉拯論其增損實錄謫藤州以居觀甞作詞云醉臥古藤陰下杳不知南北時以爲讖】陳師道【字無已號後山謫藤州○黃魯直壇江卽事詩閉門覓句陳無已對客揮毫秦少防二子不知溫飽味西風吹涙古藤州】題詠嶠南瘴毒地【蘇子瞻藤州城下對月詩江月照我心江水淸我肝端如徑寸珠墮此白玉盤我心夲如此月滿江不湍起舞者誰歟莫作三人看云云有此江月寒乃知天壤間何人不淸安牀頭有白酒盎若白露獨醉還獨醒夜气淸漫漫仍呼邵道士取琴月下彈相將乘一葉夜下蒼梧灘】系舟藤城下【蘇子瞻詩松如遷客老酒似使君醇云云弄月壇江濵】躋險緑中行【宋之問彂藤州朝夕苦遄徵孤魂長自驚泛舟依鴈渚投館聽猿鳴石髮緣溪蔓林衣拂地輕雲峯刻不似苔壁畵難成露裛千花气泉和萬籟聲攀幽紅處歇云云戀結芝蘭砌悲纒松栢塋丹心江北死白髮嶺南生魑魅天邊國窮愁海外情勞歌意無限今日爲誰明】

四六【塗鴉禁掖

𨿽居炎嶠

惟火江之最近分虎壇江

實號名邦

宜毒霧之潛銷

聞滕君之仁政皆願受防

民夷雜處昔𨿽劣於華風歌蘇子之月詩何妨舉酒

名勝辱居今實爲於佳郡】

梧州【蒼梧】

建置沿革【禹貢荊州之域越地婺女牽牛之次舜帝南巡至扵蒼梧之野秦取百粵屬桂林郡漢武以其地爲蒼梧郡之廣信縣後於蒼梧郡兼置交州治廣信更漢立交州牧治蒼梧後徙治畨禺晉宋齊梁陳爲郡不攺梁析廣信郡兼置成州隋攺爲封州隋於廣信縣置蒼梧縣屬靜州唐置梧州皇朝因之今領縣一治蒼梧】

事要郡名蒼梧【以丨丨名郡始扵漢武然不知何所夲檀弓云舜扵蒼梧之野傳以爲南越地湘中記九疑舜之所漢書載漢武望祀虞舜扵九疑又與檀弓不合漢文穎注曰九疑山半在丨丨半在零陵如淳曰舜九疑九疑在丨丨之馮乘縣九域志謂九疑山亦名丨丨山未免皆牽合按太史公云舜南狩行死扵丨丨之野歸扵江南之九疑是爲零陵則是舜死扵丨丨之野歸扵零陵之九疑山太史公徧歷名山大川必有所防】風俗質直尙信【隋志自嶺以南二十餘郡大率下濕瘴癘人性輕悍俚人則丨丨丨丨諸蠻則勇敢自立皆重財輕死】樂音閒美【蒼梧志丨丨節丨丨有京洛遺風廣西俗語推遜亦謂梧州樂韶州角云又善爲渠犀舞】爲善地【吳具七賢祠記云蒼梧扵南紀爲善地】地气歊瘴【史通蒼梧云云】形勝襟喉五羊【丘翔蒼梧郡賦唇齒湖湘云云距封圻扵髙要窮津源扵邕江】山連五嶺【史通地緫百越云云】交趾之域【東漢郡守諭猛頌於惟蒼梧云云】土產鐘乳【南越志孟陵縣山多丨丨及石英】翠羽【舊孟陵縣山多丨丨】暘夷勃盧【南越志暘夷之甲以錫箔飾之雜以丹漆昭耀昱晃左思所謂云云】山川火山【寰宇記山下有丙穴嘉魚生焉虞衡志嘉魚狀如小鰣魚味極腴美出梧州火山山上有火春末尢多毎三五夜一見如野燒之狀或言其下水中有寶气或言越王尉佗藏神劍扵山阿故深夜騰熖如火○沈佺期詩身經火山熱顏入瘴鄕消】大虫山【在州東三里捜神記扶南王範尋常養虎五六頭若有犯罪投與虎不噬乃赦之因名】郁水【南去縣八里】雷水【出戎縣城】赤溪【在大江之西有茂林修竹小橋流水之勝旁冇古寺與李太白讀書臺相對】井泉冰井【在州東北一里味甘且冷元結過郡目曰丨丨又爲銘刻石泉上有火山無火冰井無冰之句皇朝宣和間郡守蕭磐訪求得之詩云井名未磨滅自我發沈晦】堂觀習隱堂【在東山太守李亨伯有記】蒼梧道院【在郡圃】江山偉觀【在子城上】寺觀白鶴觀【唐開元置咸通末宰相鄭畋自翰林承旨謫官蒼梧太守增修觀宇臨江建水閣因題詩雲松陰如蓋水如羅秋夕山靑白鳥過獨坐一庵心正寂數聲何處竹枝歌】名宦範曄【宋人爲守】皇朝陳執中【七賢祠序公爲郡陶以豈弟愛山水爲篇章以道其登覽之勝至作相猶眷眷不忘】人物陳元【蒼梧廣信人明左氏春秋後漢時辟司徒府】吳士燮【蒼梧廣信人爲交趾太守學問優博兄弟四人一爲合浦太守賄爲九眞太守武爲南海太守】題詠南國無霜霰【宋之問經梧州云云連年見物華靑林暗換葉紅蘂續開花】艸沒嘉魚穴【陶商翁送呂濤典獄詩峽口蒼梧縣城依南斗魁江渾潮海上地熱火山來云云云封拜表臺到應無獄訟荳蔻酒頻開】看發蒼梧太守船【張籍送王梧州詩楚江亭上秋風起雲云千里同行從此別相逢又隔防多年】蒼梧獨在天一方【蘇子瞻詩九疑連綿屬衡湘云云孤城吹角煙樹裏落月未落江茫茫幽人撫枕坐嘆息我行忽至舜所藏他年誰作輿地誌海南萬里眞吾鄕】鬱鬱蒼梧海上山【蘇子瞻詩云云蓬萊萬丈有無間自注郁洲山自蒼梧浮來】蒼梧之邦舜逰處【郭功父和梧守蔡希蘧畱別詩惟君萬里分符去云云九疑七澤皆相連墨海濡毫寫長句】

四六【榮分符竹

地乃舜逰

居百粵五嶺之中來蒞蒼梧

郡因漢置

連九疑七澤之勝北接湖湘而爲唇齒之邦

潮海火山曾入陶商翁之句下通畨禺而有咽喉之勢

靑林紅蘂備陳宋之問之詩地望匪輕曾是陳恭公之舊治人才亦盛尙尋吳太守之故家】

貴州【郁林】

建置沿革【虞商曁周並爲荒裔古西甌駱越之地牽牛婺女之分野其次星紀秦平百越置桂林郡而貴州乃桂林之南境徙謫人以居之秦末尉佗自王其地漢武平呂嘉攺爲郁林郡廣郁縣焉吳立陰平縣晉武攺爲郁平縣梁武割郁林寧浦二郡立定州後攺南定州隋置郁林郡攺南定州爲尹州又攺尹州爲郁州尋罷爲郁林郡唐平蕭銑置南尹州又攺爲貴州又更貴州爲懷澤郡復爲貴州國朝因之廢懷澤義山潮水入郁林縣後孝宗爲貴州防禦使本州不曾陳乞恩例今領縣一治郁林】

事要郡名懷澤風俗土風尙朴【懷澤志云云不事華飾不機巧趨利】人性輕悍【隋志云云而椎髻箕踞乃其舊風】民力耕爲業【風土記云云不產蠶絲】民貧地瘠【崇寧加封二侯廟制】茅葦彌望【守趙汝鉞奏狀蕞爾之區閒田瘠土云云而無原隰膏腴之地】以富爲雄【舊經俚人質直重貨輕死云云蓋古者夷獠之俗如此】夷獠雜處【郡誌懷澤乃漢廣郁之地與云云自谷永陸績出守是邦始廸以詩書禮樂之化○異物志郡北連山數百里俚人皆烏滸諸蠻巢居鼻飲以射翠求珠爲業】形勝連山數百里【見上】負郭二千家【圖經有唐盛時丨丨丨丨丨】山川東山【在州東二十里峯巒秀峙古經云唐時有何特進履光二人隠此山化爲石今山狀如二人立西北一峯望之如婦人搭帔簪花號爲新婦巖】南山【在州南十里羣峯秀異甲扵一郡山有石筍佛象相傳葛仙翁扵此煉丹】西山【在郡西三十里多躑躅花】北山【在城北十里山髙聳上有瀑布有池周數十丈禪人羽客多棲止焉古經云周穆王時山上有物相聞有羣女號泣云吾乃山神因金牛星驅雷電與山上池中神物相鬭今神物已化爲石牛矣世傳石牛神每嵗禱旱無不應祭則殺牲取血和泥塗於牛背用咸鹵塗扵牛口鄕人歌放牛之歌以樂之祀畢卽雨泥盡乃晴】龍影山【在州南石壁上有五色畵龍】郁江【來自邕橫經州界入淸潯】寶江【在州西二里又名浮江水來自賔州】紫水【郁江有丨丨兩若流出卽有異其對州門流下者郡守必除擢在州向上而流下者應在僚屬】井泉東井【在州東北二里中有怪石】谷永井【在州治東北漢丨丨鑿古刻猶存】陸績井【在城內東有橘一株乃幹和中刺史劉傳古所種】嘉魚井【在州西井泉通江風土記水足丨丨臨水觀之歷歷在目有亭臺舊基存焉】亭榭南澗井【在城西二里○守唐弼詩云伏泉地脈能通海疊玉山峯喜近城】巢蓮亭【在郡治蓮池北亭有蘇子瞻墨刻】薫風亭【子瞻爲梁詔書】名宦谷永【爲郁林太守今之縣名故附見之】陸績【爲郁林太守今水南有懷橘坊存焉】人物皇朝梁詔【州東下郭人少孤事母至孝任廣東提幹未防以母病掛冠而歸母卒廬墓側手植松柏號碧林亭有甘露降芝艸生蘇子瞻海外聞其孝節往見之易亭名曰甘露林名曰瑞松坡皆爲親染】題詠郁江淸徹底【運判董端逸詩云云十里郡城南】萬山飛不出【運使王繁捨山驛詩云云守令最相親】二十四峯尖【郡守兪括詩云云參差列郡南半空擎鷲宇絕頂寄僧龕】二十四峯稱小桂【郡守陳嗣昭鹿鳴宴詩】朝衣駝裘暮揮扇【陳享伯詩冬來行部駕軺車一日之間气殊云云未應嵐瘴得全無蓋泛言南中气也】四六【眷今懷澤

眷懷澤之小邦

賦少而供億亦稀析古郁林

亦炎荒之樂土

民淳而獄訟頗簡鼻飲巢居𨿽雜逺夷之俗

民旣力耕有斗米三錢之俗山環水繞不虛小桂之稱

郡無嚚訟乃人生五馬之榮】

昭州【平樂茶城龍平立山】

建置沿革【禹貢荊州之域古百粵之地牽牛婺女之分野秦爲桂林郡地二漢並屬蒼梧郡吳置始安郡仍置平樂縣焉晉宋齊因之至隋不攺唐以平樂縣置樂州又以茶城縣來屬與永平縣而四更名昭州取昭潭以爲名攺平樂郡復爲昭州皇朝仍爲昭州今領縣四治平樂】

事要郡名昭潭昭平風俗風俗視沅湘伯仲【昭潭志序云風聲气習布衣韋帯之士肩摩袂屬視沅湘以南猶伯仲】決科入仕不乏【鄒道鄕得志軒記云丨丨丨丨毎毎丨丨朝廷興崇學校而中上捨者三人貢辟雍者二人】大法塲【嶺外代答云嶺外瘴毒不必深廣之地如海南之瓊管海北之防雷化化𨿽曰深廣而瘴乃輕昭州與湖南靜江接境士大夫反指反爲丨丨丨言瘴毒之多也如橫邕欽貴其瘴殆與昭等然今俗又以廣東之新州爲大法塲英州爲小法塲也】形勝與淸湘九疑犬牙相入【昭潭志序居蒼梧始安之間云云】灘瀧至昭而中分【俗謂自靜江漓川合樂川以至梧丨丨三百六十丨丨丨丨丨自昭而上至靜江不甚險惡自昭而下至梧多銳石灘髙而水湍激兩岸皆懸崖峭壁】山川西山【在平樂縣西有巨石徑百尺屹立水中如神龍戱珠狀】縈山【寰宇記山多曲折有木客形似小兒行坐衣服不異人而能飲山居崖宿時出市易作器人亦無別】昭潭岡【在郡北】陶李峒【在平樂縣有二仙廟相唐陶英太尉謫居與李氏聨姻後此二姓居峒數百家世爲婚姻云】平樂溪【在縣南三里其西岸曰昭潭周回一里在今光孝寺考槃澗之口】漓水【自州合流東南過梧州防邕江容江達廣入扵海漢戈船將軍下漓水卽此】荔水【源出桂之荔浦】井泉感應泉【夷堅已志鄒忠公謫昭州江水不可飲汲扵數里山中人暑月殊以爲苦所居仙宮嶺下忽有泉湧淸冷瑩防因防爲小池日得四五斛遂給用名曰丨丨丨將有北歸之命數日前泉乃涸旋有人大醉至門厲聲呼曰侍郎歸矣尋求不可見明日命下故山先生楊中立爲公挽詞有甘泉不出戶客至豈無神之句蓋指二事也】亭閣天繪亭【夷堅志郡圃有亭名天繪郡守以與金國年號同欲乞名扵徐師川易之忽積壤中得片石其略云予擇勝得此亭名曰丨丨後某年月日當有俗子易名淸暉者可爲一笑○鄒道鄕詩江山天繪出畱待主賔同】十愛亭【在城內光孝寺門側刺史梅摯作仍有十愛詩石刻今存焉】雙榕閣【在州治東二里江邊二榕之間】祠廟鄒公祠【張敬夫記按郡城之西北有所謂得志軒者公所甞防歷也下臨長塘曰木梁廣數十畆羣山環扵前其秀曰龍嶽舊爲郡士張云卿之居公實名而記之棟宇今無復存者乃卽其地爲屋四楹繪公像扵中俾張氏之後人居而丗守之】名宦韋陟【貶平樂尉楊國忠忌才諭守令脇陟使憂死土豪諭以輕舟泛溪峒丨丨曰我無負神理命之合爾其敢逃刑嵗余復起爲郡守】皇朝胡銓【紹興八年爲宻院編修上防乞斬王倫並秦檜孫近乃以銓監昭州鹽倉銓之行也諫院陳剛中以啟送之云屈膝請和知廊廟禦侮之無防張膽論事喜樞廷經逺之有人身爲南海之行名若泰山之重又云知無不言願請上方之劍不遇故去聊乘下澤之車亦坐謫知贑州安逺縣】梅摯【爲太守】人物周渭【字得臣防城人建隆初由桃源舉進士走京師以書幹藝祖皇帝畫下嶺表之防召對稱防賜進士出身調滑州司馬簿太宗時爲禦史乞不受錫賜願充昭州所收百姓秋苗耗米鄕人徳之爲立祠徐俯爲記】韓迥【郡人以太子中捨致仕號東山野叟仍作書院年八十有三運使李師中以詩贈之曰未衰前已得懸車骨立淸風八十餘松竹最宜貧宅舍江山偏照白髭須】名賢鄒浩【東都事略有田畫者志義之士也與浩善浩徐言官一日報立皇后劉氏畫曰鄒君不言可以絕矣又一日鄒以書約晝防潁昌自云得罪畱連三日臨別浩出涕畫正色責之曰使君隱黙官京都遇寒疾不汗五日死矣豈獨嶺海之外能死人防願毋以此自滿】徐俯【宇師川避亂抵昭州紹興間召除諫議大夫遂執政】題詠猿上驛樓啼【李義山昭州詩桂水春猶早昭州日政西虎當官路鬭云云防爛金沙井松幹乳洞梯鄕音吁可駭仍有醉如泥】千家不禁燒【俗名酒謂之燒故梅公十愛有此句此亦唐人燒春之義至國朝以南方瘴霧特弛其禁家自市魯酒】偸閒少送迎【陶弼詩假守昭平郡云云亭標梅老句堂識敬公名】詔移丞相木蘭舟【許渾聞昭州李相公移拜郴州詩云雲桂水潺湲嶺北流靑漢夣歸雙闕曉白雲吟過五湖秋】外邑燈火似漁村【陶弼過龍平詩數家深峽裏云云】入城人半是漁樵【立山縣劉君詩】度暑田夫竹作衫【立山縣俚婦長扵縷績吉貝蕉落之類甚細輕又能以竹作衫充暑服劉詩云云卽此也】

四六【桂嶺遐陬

𨿽居廣右

鄒陳辱臨遂彂江山之秀昭潭佳

郡實接湘

南周韓挺出足爲人物之英烏鳴柏府當知人傑

而地靈入仕決科備著道鄕之記猿上驛樓可想

境幽而郡僻凝香索句】

方輿勝覽卷四十﹤史部﹐地理類﹐總志之屬﹐方輿勝覽﹥

欽定四庫全書

方輿勝覧卷四十一

宋祝穆撰

融州【融水懷逺】

建置沿革【春秋戰國爲百越地漢制以爲牛女之分野唐志以爲翼軫之分野漢爲欝林郡潭中縣地吳分欝林郡置欝林縣蕭齊置齊熈郡梁置東寕州隋攺東寕爲融州又攺齊熈郡爲義熈縣煬帝始安郡卽今之桂州也唐置融州攺融水郡皇朝復爲融州大觀中陞淸逺軍莭度今領縣二治融水】

事要郡名玉融風俗气候不殊荊湖【圗經云云】民猺雜居【同上昔石湖範至能帥桂林嘗請於朝每嵗令猺人預聖莭錫宴除屬縣塞堡外州庭幾千人列坐兩廡下皆椎髻衣以靑紅染紵織成花縵爲服吹匏笙爲樂聼之如聚蚊聲十數連袂轉而舞以足頓地爲節刻木爲契約字畫如梵書不可曉】形勝東南接桂林【同上云云都防之境西北有防牱夜郎之地潭江合荊湖數路之水】黔南帥府【郡誌大觀初置云云三年罷陞淸逺軍】鎭壓諸蠻【乞建莭鎭奏狀云云安靜邊界曲阜行李巽制融水並邊兼撫夷落】山水爲天下最【山水巖洞序云玉融云云而眞仙巖老人巖之類又其最也】山川銅鼓山【在城西二十里昔諸葛武侯浮防江而下以銅鼓散埋用壓蠻徼後得於此山故名】石門山【在縣西十八里山相對如門】眞仙巖【本名靈巖山又名老君洞在州南五里洞髙二十丈仰視髙逺靈壽溪貫串中出玲瓏淸響如環佩聲有白石髙四五丈巍然一天尊像道服冠髯偉岸如眞舊傳老君南逰至融語人曰此洞天絕勝不復西渡流沙我當隠焉一夕身爲石匪雕匪鐫大質具焉石獅丹竈羅列後先玉柱擎天龍鱗印地仙逰履迹顯然可攷咸平中勅攺爲眞仙巖頒降太宗禦書一百二十軸藏巖內張安國磨崖大書天下第一眞仙之巖】老人巖【在城西五里舊傳有垂白老人拄杖悠揚其上洞在山半髙峻不可登旁有一洞穿出濶五六丈深二十丈郡因其勢增建屋閣憑欄一視如在半天大江橫其前支流繞其下縈迂淸淺可濯可遊】潭江【在融水縣】融水【在州北六里接敍州界】淸潭【在州南七里其水無源而自成潭】堂舎亷靜堂【在郡治】玉融道院【在郡治】眞仙書院【在眞仙巖之前太守李興時建】名宦皇朝嶽飛【淸逺軍莭度使】名賢傅自得【忠肅公察之子知興化以體防趙令衿在泉時事劾徙融州四年陳文恭公奏聞得從自便】題詠遊徧眞仙洞府中【陶弼題仙巖詩溪僧過此說山公云云乳石崖邊得靈艸可能封裹寄衰翁】

四六【渙綸西掖

防榮金闕

維東寕之列郡分竹東寕

作鎭玉融

乃南土之名麾山居谷聚控並海之蠻夷拜二千石之尊官暫綏逺俗地大物荒防仙城之襟帯揭第一巖之佳號頗稱英逰】

賔州【嶺方遷江上林】

建置沿革【古越地漢志牽牛婺女之分野唐志翼軫之分野秦置桂林象郡漢更爲欝林郡今州卽欝林郡之嶺方縣也吳攺嶺方縣曰臨浦梁立嶺方郡隋爲嶺方縣屬尹州唐置南方州太宗又析南方州之嶺方瑯琊思於南尹州之安城縣置賔州更南方州曰登州攺安城郡又攺嶺方郡復爲賔州皇朝廢賔州邕州尋復攺唐以南方州地析爲賔州與澄州至本朝合而歸之賔州又益以思剛州是以唐之三州並爲一州而三縣卽唐之三州也今領縣三治嶺方】

事要郡名南賓安城風俗民醇事簡【圖經云云俗阜物廉視他州爲樂土】巢居崖處【圗經巢居崖處盡力農事】築室如巢窟【範太史曰賔人計口云云屋壁以木爲筐竹織不加塗塈】民雜素冠【圗經云云虛市所集白黑相半前軰詩云簫鼓不分憂樂事衣冠難辧吉凶人】野不植桑【同上賔俗工於織布煮練如雪縝宻可愛婦不織蠶云云○野蠶乃食楓葉漁者取其絲以爲綸或取織防】采木綿茅花【同上羅紈絲帛仰給它郡俗多雲云揉作絮棉以禦冬寒】惟事雞卜【同上病者不求醫藥云云郡守蔣國愽刻方書一冊邦人稍爲之變】慱扇爲昏【同上羅奉嶺去城七里春秋二社士女畢集男女未婚嫁者以歌詩相應和自擇配偶各以所執扇帕相慱謂之慱扇歸日父母卽與成禮】擊鼓吹笙【寰宇記云其俗有禮防丨丨丨葫蘆丨以爲樂】形勝西接建武【余鏞譙樓記云云北拒欽逺欽象橫貴皆擬其境】無大江以泄水气【圗經賔之爲州云云民居皆沮洳卑故人多腿重腳軟之患】山川嶺方山【在上林縣南五里○風土記且說賔州一片地金出海勢正骨榦來自嶺方此地稍安康○五代蠻獠雜處郡治遷徙靡定開寶間始遷今州治】鏌鋣山【在上林縣南三十三里昔人有得古劍於此】銅錢山【在州東十五里相傳有藏銅錢於此】仙影山【在觧鞍驛北○陶弼詩月氅星冠七大夫逺防𨿽有近還無瑤池侍女雙成過遺下羣仙聚飲圖】葛仙巖【在州西十五里有洞深窈非執炬不可入緣石磴而上直至巖○西南諸山皆在目前】眀鏡湖【在州南三十五里濶五頃】寶水【在嶺方縣西南十五里中有陂堰可以漑田】賔水【在州西五里】賀水【在遷江縣其水流入栁江】浮江水【在嶺方縣南二里】瑯琊水【在故瑯琊縣西一里】馬潭【在州東七里嵗遇旱投潭以虎頭謂之鬭龍卽感應也】樓觀環山樓【舊名淩霄】翠中樓【在城北墉最髙】瑯琊奇觀【在郡治】名宦皇朝陶弼【弼之父及侄皆嘗爲守有繼政堂】王鞏【字定國素之子也従東坡遊嘗坐軾黨貶賔州酒稅坡旣北歸出侍兒柔奴勸坡酒坡問柔奴嶺南應自不好柔奴曰此心安處便是吾鄕坡因綴定風波其詞曰誰羨人間琢玉郎天教乞與點酥娘自作淸歌傳皓齒風起雪飛炎海變淸涼萬里歸來顏愈少笑時猶帯嶺梅香試問嶺南應不好卻道此心安處是吾鄕】狄靑【言行錄載靑宣撫廣西時儂智髙守昆侖関靑至賔州值上元莭令大張燈饗軍校次夜二鼓時靑忽起如內久之使人諭孫元規令暫主席行酒至曉客未敢退報者云是夜三鼔狄宣府已奪昆侖関矣】人物韋厥【漢韋元成之裔唐武徳七年持莭壓伏生蠻開拓化外詔領澄州刺史後隠於智誠洞公與諸子皆封矦廟食爲廟者九】名賢範祖禹【紹聖初言者論祖禹朋附司馬光靑永州移賔州】題詠賔州在何許【蘓子瞻在黃州詩云云爲子上棲霞】凍筍蒼崖坼【蘇子瞻和王鞏詩云春蔬黃土軟云云】民俗不知金鼓聲【陶弼詩官曹惟識簿書字云云】金鼓聲闌劍防収【前人詩云云使君廽上雅歌樓尊前一闋淸商曲消盡窮邊萬里愁】安城太守知邊計【前人詩云往嵗傳聞南詔檄近時方築伏波城云云菡蓞花中閱水兵】莫教弦管作蠻聲【前人詩勤把鈆黃記官樣云云】外邑思剛置縣衙【邑令秦宻遷江紀實詩廣右開炎服云云覊縻唐世及正朔聖朝加又鄕分今賀水邑古瑯琊泉脈通明鏡封鄰接鏌鎁蓋縣爲覊縻思剛州本朝攺爲遷江縣有明鏡湖及鏌鎁山】四六【出綸北闕

事簡訟稀

惟嶺方之小郡分牧南賔

物亷俗阜

乃越駱之通都陶刺史之舊詩可知風土

𨿽蠻風之雜襲見謂陋邦狄武防之陳迹猶記威聲

然物產之丰盈頗爲樂土】

慶逺府【宜山忻城天河思恩河池】

建置防革【粵地牽牛分野秦屬象郡漢屬交趾日南二郡界並同南安府後沒於蠻夷唐招降所置初曰粵州後曰環州攺爲龍水郡復爲粵州攺爲宜州皇朝詔嶺南覊縻環州鎭寕州金城州智州懷逺軍並依前宜州又以覊縻足圻歸恩經三州地爲圻城縣來屬以英宗潛邸陞慶逺軍莭度咸淳元年八月二日系今上潛藩之地陞慶逺府今領縣五治宜山又管五砦覊縻之州十有八】

事要郡名龍江宜陽風俗人風獷戾【寰宇記山川險峻云云常持兵甲以事戰爭】以巖穴爲居止【同上左袵椎髻禮異俗殊云云】形勝爲嶺南要害之地【郡誌控防牱昆明等十五部云云】控扼夷蠻【嶺外代答廣西云云曰邕曰宜邕屯全將宜屯半將本朝皇祐間分宜州爲一路帥所統多夷州後罷爲郡今守臣猶兼廣西都監爲慶逺節度宜之西境有南丹州安化州三州一鎭又有撫水五洞龍河茅灘荔波等蠻及陸家砦其外有龍羅方石張五姓謂之淺蠻又有西南韋畨及蘇綺羅坐夜回計利流求謂之生蠻又其外則有羅殿毗那大蠻皆徑路直抵宜城之境上】土產宜砂【虞衡志宜之山人云出砂處與湖北相犬牙山北曰辰砂山南曰宜砂然地脈不殊無甚分別也】宜錫【出蠻峒中】山川宜山【宣和更龍水曰宜山】南山【山中有隠龍洞及神祠】日山【在城東九里】月山【在城西十五里風土記東有日山西有月年年徵戰無休歇謂此也繼之曰賴得西水向東流世代永無憂】髙峯山【九域志昔有陸猿仙隠此山】拜相山【又名天門山二峯如筍崒嵂參天馮三元祖塋在其下】龍江【在城北一百步石岸峭崄東流至栁象潯藤梧等州一千餘里至廣州入於南海謂江道如龍故名云】小江【在州城北合龍江】洛江【在城南六十里通龍水北流至崖山合龍江】井泉龍泉【去郡城二里宜陽志龍泉湧其前龍江繞其後是也其水湧出猶勺合然而潤澤丘畆綽有餘裕】學校州學【張敬夫學記宜爲州被邊所控制非一前此爲州者日夜防切偹禦繕治財計之不暇莫遑他議韓侯壁至官旣舉其職慨然念學校委廢議所以修復之蓋積累而後成廟宮旣嚴講肄有堂師生有舎門廡庖湢悉具合境人士嘆息誦詠伻來請記方韓侯之爲是舉也或者竊笑以爲在邊州乃不急之務且曰宜固寡士亦何必汲汲爲栻獨以爲不然蓋爼豆之修則軍旅之事斯循序而不忒教化興行則禍難之气坐銷於冥冥之中詩曰旣作泮宮淮夷攸服是有寔理非虛言也建學於此使爲士者知名教之重禮義之尊修其孝弟忠信則其細民亦將風動胥勸尊君親上恊力一心守固攻克又孰禦焉近而吾民旣已和輯則夫境外聚落聞吾風者亦豈不感動有以服其心志柔其肌膚其孰有不順況幹秉彛之心人皆有之奇才之出何間逺邇逺方固曰寡士然如唐張公九齡出於曲江姜公公輔出於日南皆表然著見於後世宜之士由是而作興安知異日不有繼二公而出者乎然則其可以寡士而忽諸】堂舎宜山堂【在郡治】四賢堂【在宜山堂後謂黃山谷馮三元趙淸獻呂兗公也】南樓【有山谷所書範孟博傳石刻在焉】名宦曹克明【嘗知邕州旣而宜州澄海軍校陳進反防欝江暴漲州城摧克明伐木造舟爲虛城水上以偹守禦仍募溪洞兵趣象州賊遂南去巡撫使曹利用召克明防兵至貴州遇賊斬首四百餘級賊平利用專其功克明恥自言】趙抃【嘗倅是邦有一卒殺人當死方系獄病疽未潰公使醫療得不死防赦以免公愛人之周如此】人物馮京【慶曆間廷對第一觧省又俱與首選時號三元其母長沙有讀書堂在防陵其觧試寓鄂渚其生長於宜其逰學隨所至而往祖塋在龍江浪步之北今有馮村】區革【嘗與黃魯直交逰後爲瓊州秋椽魯直以靑玉案送之有送我之官窮海上鯨吞舟楫蜃噓樓観落筆添淸壯之句】名賢黃庭堅【太府丞余伯山禹績之六世祖若著倅宜州日山谷謫居是州時黨禁甚嚴若著爲之經理舎館遣二子滋滸從之遊一旦請曰先生今日舉動無愧東都黨錮諸賢願寫範孟博一傳許之遂黙誦大書盡捲僅有二三字疑誤次年遂仙去○潘大臨別魯直於江夏詩翰墨精神全漢魏文章波瀾似春秋可是中州著不得江南已逺更宜州○徐得之試雙井茶詩先生老作宜州鬼誰與一甌同注湯至今捧著雙井椀猶帯是翁書傳香】題詠孤城溪洞裏【陶弼詩云云聞說已堪哀蠻水如鮮血瘴天已死灰吏憂民置毒巫幸鬼爲災】去作宜州夢【黃魯直寄翠巖禪師詩雲山谷靑石牛自負萬鈞重八風吹得行處處是日用又將十六口云云】四六【塗芝禁掖

防榮鼇禁

維今分虎之郡剖竹宜城

懷紱龍江

乃昔潛龍之邸民多獷戾境實接於蠻風趙淸獻題輿之郡地望固隆郡固荒涼土頗饒於珍產馮三元毓秀之邦人才不乏】

賀州【臨賀富川桂嶺】

建置沿革【禹貢荊州之域分野當星紀鶉尾之次春秋屬越七國屬楚秦置南海郡趙佗王南越其地屬焉漢武帝平南越置蒼梧郡屬交州今州卽蒼梧郡之臨賀縣也後漢因之吳大帝爲臨賀郡荊州宋攺爲臨慶齊爲臨賀國隋置賀州攺臨賀郡其後又更爲綏越郡唐置賀州因賀水以名皇朝平嶺南賀州首入版圗開寶四年省蕩山封陽二縣及寶城場入臨賀馮乘縣入冨川今領縣三治臨賀】

事要郡名臨賀【輿地廣記雲臨水西流右合賀水縣對二水之防故以臨賀爲名】風俗俗重雞卜【寰宇記俗重鬼嘗以雞骨卜】架木爲巢【同上俗多雲云以避瘴气所居謂之柵】好吹匏笙【同上莭防則鳴銅鼔云云俚人則筋竹爲箭以葉羽之名曰圭黎】民少瘴癘【圗經气候稍近湖外山淸水秀云云】民不饑寒【同上云州二十里深山大澤間多猺人所居丨俗耕種𨿽無資積亦丨丨丨】士知爲學【同上賀之爲州云云民知力田𨿽溪洞蠻猺亦皆委順服従無剽敓之患】鴈塔有人【同上自咸平三年歐陽陟登科之後題名雁塔時有其人】形勝崇山峻嶺【裴氏記自九疑之南云云髙排霄漢綿亙數百里皆賀之境也】山淸水秀【見上】山川甑山【在州西五里舊名幽山唐李郃出守山有新煙覆其上因名】橘山【在臨賀東二十里其山七十一峯多橘株】秦山【在冨川縣西百八十里北連道州荊州記昔孫權時此山夜雷暴震開爲六洞○陳去非有逰秦山詩】桂山【在往嶺縣東北十三里山多桂竹東接連北接道】白雲山【去冨川縣五十里乃丹霞福地】銀殿山【去富川縣百五十里舊馮乘縣山上常有白雲故名】萌渚嶠【元和志在馮乘縣北一百三十里卽五嶺之第四也按今州與道州華縣分界於此嶠之上】臨水【源出舊馮乘縣西北靈山下南流至縣界】賀水【源出冨川縣地名石龍亙郡城合桂嶺水至三江口謂賀江梧江封江也】橘水【出橘山合賀江】桂水【順流至州城東南合於賀江】富江【在冨川縣西四十里南入昭州】竈溪水【在冨川西五十里相傳天師煉丹取此水故名】亭閣荔枝亭【在郡治譚良佐建】淸音閣【在城西五里佛寺之西有瀑布巖故名】名宦李郃【唐文宗時舉賢良劉蕡對防極言宦官考官不敢取郃曰劉蕡不第我軰登科能無厚顏乃上防言臣所對不及蕡逺甚內懷愧恥乞回所授以旌蕡直帝不納中人深疾蕡誣貶彬州司尹郃遂出知賀州爲政有聲聞見李時亮古碑摠錄】皇朝嶽飛【神武軍副都統紹興初曹成再入賀州飛引兵擊成大破之】名賢範祖禹【紹興初言者論所修寔錄誣詆又論乳媼事以爲離間兩宮貶賀州移賔州再移化州卒】呂居仁【避地於此】陳與義【避地於此】題詠罅開蠻俗合【陶弼桂嶺詩云捨轡歷天險身疑出鳥羣云云脊盡瘴江分】賀州城西丹甑山【郭功父詩云云一亭遙挿紫雲間龍墀譲防名猶在鶴馭淩風去不還善政再來應瑞物勝逰安得伴酡顏元戎詞翰鐫金玉千古長如碧澗潺】

四六【明嶠遐陬

玆剖竹符賀江古郡

乃依桂嶺】

【龍墀遜第未聞賢守之髙風甑山盛事偹陳郭功父之詩虎帳論功尙想元戎之妙略秦洞勝逰尙訪陳簡齋之迹】

化州【石龍吳川石城】

建置沿革【禹貢職方所不載五嶺之外古越地牽牛婺女之分野秦屬象郡漢爲合浦郡髙涼縣之地髙涼縣在今髙州界吳孫權立髙涼郡又立髙興郡梁因之仍置羅州唐以髙州之石龍吳川二縣置羅州又於石龍縣置南石州尋攺南石州爲辯州攺羅州曰招義郡辯州曰陵水郡皇朝廢羅州入辯州又攺辯州曰化州中興復置石城今領縣三治石龍】

事要郡名陵水羅川風俗其俗信鬼【圗經云云好滛祠】無復文身防髮【同上夷俗悉是左袵今士民被禮遜之教頗衣冠相尙𨿽賤亦襟袵云云之舊】形勝大海環其南【同上】三江繞其東北【同上云云濵海數郡惟此地炎風不蒸三水繞城以泄嵐瘴民少痁疫】境多土山【同上云云無甚峻嶺】山川東山【起髙涼拱於州治之左】南山【起雷陽拱於州治之右有龍母廟】麗山【在古幹水縣東北二十里】帽子山【山在石龍縣之南五里】大海【東去吳川縣四里】陵水【寰宇記在石龍縣源出容州界防羅水合流】羅水【在廢陵羅縣西北五里自覊縻禺州羅辯縣界南流下合陵水州治在陵羅二水之間陰陽家謂其得浮龜之形】零烈水【在廢縣南三十里源出亷江入大江】堂亭淸心堂【在治州】歸鴻亭【在龍母山之巓淳熈辛丑冦平取歸民安集之義】名宦皇朝李丹【紹興初爲守有甃城之績】廖顒【爲守麥鈇之擾有招諭之功】人物楊思勉【石城人唐元憲朝嘗平諸蠻見唐本傳】名賢範祖禹【紹聖初言者論祖禹朋附司馬光永州安置再貶賀州移賔州又移化州卒窆之南山後歸焉】沈長卿【先是紹興戊午李光自洪州召歸長卿以啟賀之云縉紳兢守和親甘出婁欽之下防夷狄難以信結孰虞吐蕃之刼盟與其竭四海以奉豺狼之歡何至辱萬乘而下穹廬之拜至紹興甲戌通判常州以吟詩謫化州】莫伋【湖州人自號月湖紹興間謫居於此】題詠羅川帯郭古南州【郡守詩云雲陵水環城小庾樓雲淡靑林無過雁雨涵丹荔集鳴鳩叨榮銅竹三經夏勸課農桑屢有秋好趂湍流下吳防章防無栁系歸舟】

四六【防恩黼扆

農桑粗足

越居五嶺之外分牧羅川

獄訟亦稀

近臨二水之間自唐丗人才已盛偹見平蠻𨿽周職方之不載越在炎陬至皇朝郡縣更新足知向化然唐郡治之屢遷頗稱善地】

方輿勝覧卷四十一

欽定四庫全書

方輿勝覧卷四十二

宋祝穆撰

髙州【電白信宜茂名】

建置沿革【古越地牽牛婺女之分野星紀之次秦屬南海郡漢武帝平南越置合浦郡今州卽漢合浦郡之髙涼縣地吳孫權立髙涼郡又立髙興郡梁討平俚洞置髙州隋爲髙涼郡唐復置髙州移州治於舊州南三十里電白縣界置皇朝廢髙州入竇州尋復置髙州今領縣三治電白】

事要郡名髙涼【投荒錄土厚而山環繞髙而稍涼因以名焉○舊經有云一日常具四時天气至三伏間反無畏暑命名似不茍然郡境自有髙涼山昔人名郡或取諸此】風俗民尙簡儉【圗經云云易於取足】祭鬼祈福【元城先生曰此間飲食粗足絕無醫藥土人遇疾惟祭鬼以祈福】多燠少寒【圗經郡防叢山之中去海百里四時之候云云春冬遇雨差凍頃刻日出復如四五月】號爲瘴鄕【同上五嶺之南云云諺曰髙竇雷化說著也怕】椎髻跣足【寰宇記雲谷熟時裏閈同取戌日爲臘男女盛服椎髻跣足聚防作歌悉以髙欄爲居號曰幹防三日一市】形勝依山爲郡【舊經郡不濵海云云】去海百里【同上】土產樹石屏【洪景嚴記云祁陽石借人力磨治此卽混然天成略無斧鑿一迹】山川寶山【在州治之後去城二里創登髙亭於上爲一郡登臨勝處】髙涼山【在郡西四十里羣山森然盛夏如秋因名】銅魚山【與郡治對賴仙翁風土歌一條丁水銅魚塞三十年來舊相識】龍湫山【在電白縣東二十里一泉出巖石之下四時常湧有坎甚深相傳有龍伏其間名曰龍湫井每遇嵗旱鄕民相率祭於井上因以竹木刺之則雷雨立至因以立廟以爲祈禱之地】大海【在平定縣界東百里】髙源水【在信宜縣西北源出髙源嶺入茂名縣界】名宦馮盎【祖馮業燕人浮海奔宋居新防自業至孫融丗爲羅州刺史融子寶爲髙涼太守聘蠻酋洗氏之女爲婦李遷仕反洗氏擊定之孫盎隋仁壽初爲宋唐今潮成等五州獠叛詔盎擊平之後以地降髙祖授以髙州總管洗氏封譙國夫人又封靈順誠敬夫人有廟】皇朝杜介之【瓊州人爲髙州司法李光有詩贈曰南極當老人及見九代孫君生古崖州气質淸且溫今年八十二頗覺行步奔白髮映紅顏疑是羲皇人】名賢劉安世【號元城先生安置英州移髙涼】題詠嶺外向潘州【唐詩紀事李眀逺謫爲潘州司馬潘州今屬髙州詩云北鳥飛不到南人誰去逰天涯浮瘴水雲云】

四六【地髙而涼

在天一涯

𨿽居炎瘴之鄕民朴而儉

去海百里

乃是髙涼之境馮將軍之故封是爲古郡

考禹貢之分疆固非侯服劉元城之寓處宜有秀民

稽唐詩之紀事是謂潘州】

容州【普寧北流陸川】

建置沿革【古越州其次星紀其星牽牛秦開五嶺置南海桂林象郡漢置合浦郡屬交趾今州卽合浦縣地宋立南流郡屬越州隋爲合浦永平二郡地唐於今州理北置銅州卽合浦之北流縣永平之普寕縣也又攺銅州爲容州以州西帯銅山囙以爲名攺普寕郡置容州管內安撫使初唐嶺南舊五管廣桂邕容安南皆嶺南節度自蔡京制置嶺南始奏以廣州爲東道邕州爲西道又割容管藤嚴二州邕管又置寕逺軍於容州國朝因之初王拱辰請放唐制益以東路之潮西路之邕容各爲總制與桂廣爲五管不果行中興以來陞寕逺軍今領縣三治普寕縣】

事要郡名容管普寧風俗人性剛悍【十道志云云重死輕生】不習文學【同上】鼻飲跣行【同上夷多夏少云云好吹葫蘆笙擊銅鼔習射弓弩無蠶桑績葛以爲布】呼市爲虛【同上云云五日一集】地多瘴气【寰宇記云云春謂靑艸瘴秋謂黃茅瘴】禮度同中州【容管志云渡江以來北客避地畱家者眾令衣冠丨丨並丨丨丨】仕五管者多至卿相【唐容管經略刺史題名記宋璟李勉杜佑馬植盧鈞李渤王渤軰皆一時名臣由五管罷歸多至卿相】形勝介桂廣間【容管志容云云蓋粵徼也】由漢始登版籍【普寕郡誌序云五嶺以南禹貢職方所不載丨丨以來丨丨丨丨】山川容山【寰宇記在陸川縣其山迥濶故曰容山州以此得名】勾漏山【在普寕縣其巖穴多勾曲而穿漏故名平川中石峯千百皆矗立特起周廽三十里相傳葛仙嘗修煉於此】都嶠山【寰宇記在普寕山上有八峯曰兜子馬鞍八疊云蓋香鑪仙人中峯丹竈而八疊奇秀視諸峯最髙有南北兩洞俱有石室南洞寛坦中刻浮屠大象儀制甚古北洞差狹爲星壇凡八二洞虛爽天造地設非他洞穴幽翳之比虞衡志云三洞天不下桂林】白石山【在陸川縣山色潔白四面懸絕上有飛泉瀑布下有勾芒木可爲布】普照巖【吳元美記山如覆釡登巖卻顧則黃坡翠�與石峯相對歷歷落落尢可觀也】獨秀巖【吳元美記度普照巖而西平野中欝然孤峙者獨秀巖也洞門宏邃古木蕭森與韜眞抗衡室中可容數千人石乳掛壁上如彌陀大士像】白沙洞【吳元美記云秉燭從竇入俯偃扶伏凡經六七竇每過益寛而所見益奇行裏余乃至中洞千態萬狀不可殫盡勾漏甲於天下而此洞爲勾漏之次】鬼門闗【舊唐書云在北流縣之南有兩石相對俗號鬼門闗漢伏波將軍馬援討林邑蠻路由此立碑石尙在昔時趨交趾皆由此關其南尢多瘴癘去者罕得生還諺曰鬼門闗十人去九不還唐李徳裕貶崖州經此賦詩云一去一萬里千知千不還崖州在何處生度丨丨丨】容江【在普寕縣郡國志卽馬援所謂仰視飛鳶跕跕墮水中者是也】繡江【在普寕縣前】石湖【在陸川縣】昆侖水【在陸川縣水中有石似昆侖】亭榭迎富亭【與滄浪亭相對容俗以二月二日爲迎富節因以丨丨名丨】繡江亭【在州西南子城外江流橫陳都嵪諸峯一覧可盡】道觀韜其觀【出洞天門其東曰丨丨丨觀中碣僞漢時中官陳君所經始觀當勾漏之中旁鄰玉虛面揖玉田東望寶圭西抵普照獨秀】靈寶觀【在州西勾漏山寶圭洞天江之千古之漏城也羣峯森羅在上而其道出間行者駭愕觀直當其門戶觀後石峯防起千仭獨以一柱擎天】名宦葛洪【字稚川欲煉丹聞交趾出丹砂求爲勾漏令曰非以爲榮爲有丹砂耳杜甫詩逺慚勾漏令不得問丹砂】元結【授容管經略使身諭蠻豪綏定八州民樂其教至立石頌徳】韋丹【丹爲容州刺史始城容州周十二里韓文公銘其墓】題詠直傍靑天崖【賈島送張校書季霞詩云容州幾千里云云】泉歸滄海近【栁宗元酬徐中丞普寕池館詩日月落朱檻繁花照羽觴云雲樹入楚山長】燒香翠羽帳【杜牧送容州中丞赴鎭詩交趾同星座龍泉佩斗文云云防舞欝金裙鷁首衝瀧浪犀渠拂嶺雲莫教銅柱北空說馬將軍】浪經蛟浦闊【歐公歸田錄載僧惠崇送遷客詩云雲山入鬼門】尋盡洞中天【陶弼詩云一年勾漏守云云郡有勾漏白石都嶠等山所謂三洞天也】佛記盧藏用【藏用太云寺記石髙丈二尺】仙壇葛稚川【見勾漏山】醒心西驛水【韋丹建閣下有石泉並記】燒眼碧池邊【後唐李復作池木檝記曰北池植蓮數萬】詩碑與酒泉【我豈無新事云云並陶弼詩】萬松亭下淸風滿【劉禹錫傷秦姝行池北含煙瑤艸短云云北池與萬松皆容州之勝防】有唐曾宿萬家兵【陶弼詩云云節制東南十一城此若得人無盜賊昔之爲守盡公卿】

四六【出綍嚴宸

介於桂廣

元次山之故封分符容管

雜以民夷

葛稚川之仙境漢控百蠻闗實雄於林邑

勾漏名山夙號神仙之宅唐爲五管鎭尢重於銅州

普寕置管實爲卿相之階】

欽州【安逺靈山】

建置沿革【古越地非九州之域其次星紀其星牽牛秦爲象郡地尉佗王越地亦屬焉今州卽合浦郡之合浦縣也在亷州界二漢吳晉並屬合浦郡宋置宋壽郡交州後越州齊屬交州梁武帝於今欽江縣南置安州隋攺曰欽州取欽江以爲名攺欽州爲寕越郡唐復爲欽州又置玉州南亭州並欽州總管府攺爲寕越郡復爲欽州國朝因之初治欽江後治靈山今領縣二治安逺】

事要郡名寕越風俗人戴白巾【寰宇記今鄕村云云】赤裩短褐【同上又有獠子巢居海曲每嵗一移椎髻鑿齒云云】食用手摶【同上俚人不觧言語文肱椎髻雲云水從鼻飲之】用臘日爲嵗【同上又有一種夷人不種田入海捕魚爲業婚嫁不避同姓雲云】逄掖之士蓋鮮【見南軒州學記】形勝南轅窮途【同上】瀕海而郡【同上】土產欽鹽【朝野雜記建炎十二年議者以欽州咸土生發嵗產鹽三十餘萬斤商人不通請服官賣許之後又攺爲鈔法乾道四年罷鈔令漕司自認鈔錢嶺南極以爲患淳熈初張欽夫爲帥始與漕司詹體仁葉議立爲定額定直且條上之邕州官賣鹽毎斤百錢二公旣去漕趙公瀚增其六十欽州嵗賣鹽千斛公瀚亦增其五六年侍禦史江漕以爲言上出公瀚詔閩廣發賣塩自有舊額及定直自今毋得擅有增添】山川三山【在安南縣南五里】桂山【在安逺東二十里】孔雀山【在州西南五里三峯峙立仍多孔雀上有亭】羅浮山【在州西北六十里形似惠之羅浮】三海巖【在靈山縣西一曰錢巖一曰月巖一曰巖治平間陶弼訪得之詩云新邑西南古洞天我來方信海爲田無名不入州圗載有路惟聞野老傳】海嶺【在安逺縣之北去海一十里】峯子嶺【在靈山卽縣之主山】五湖【在城外江岸上有亭】欽水【自城外東南流入於海】羅浮水【在州南四十里入於海】瀑布灣【在那容村其瀑自石頂飛激下成深灣嵗旱則投石於灣以禱之雨立至】學校州學【張敬夫州學記云安陽嶽侯霖爲欽州之明年政通人和乃經理其州之學悉易故之庳陋廟堂齋廡次第一新伻來謁記久未暇也又眀年其學之教授周去非秩滿道桂復以侯意來請且曰欽之爲邦僻在海隅地近鹽而俗上利逄掖之士蓋鮮有焉惟侯不敢以其陋而鮮加忽也故新其學以勸之且求一言以示後庻或有起也某於是而嘆曰是可書也已夫所謂建學者固欲其士之眾多也今夫通都大邑操觚習辭發防決科肩摩袂屬必如是而後謂之多士乎哉殆未然也夫寡國鮮士亦何病十室之邑必有忠信之質者焉其成就與否則異乎學與不學而已學也者所以成才而善俗也今欽𨿽僻而陋也其士𨿽鮮也然其間亦豈無忠信之質者乎無以揭之曷其昭之無以導之曷其通之爲之嚴學宮於此詳其啟廸以夫人倫之教聖賢之言行薰濡之以漸由耳目以入其心志其質之美者能不有所感發乎有所感發則將去利就義以求夫爲學之方而又訓其子弟率其朋友則多士之風豈不庶幾矣異時人才成就風俗醇美其必由侯今日之舉有以發之請刻記於學】亭軒天涯亭【在東門北畔臨水嶺外代答欽州有丨丨丨亷州有海角亭二郡並南轅窮途也欽逺於亷則天涯之亭甚於海角之可悲矣昔余防公守欽爲直鉤軒於亭之東偏卽江濵之三石命曰鈞石醉石臥石云】直鉤軒【在天涯亭之東余靖陶弼有詩】古迹銅柱【漢馬伏波平交趾五銅柱爲極西界唐馬揔爲安南都防夷獠爲建二銅柱於伏波之處以明揔爲伏波之嗣是銅柱在安南矣按欽境有古森洞與安南抵界有馬援銅柱有誓云銅柱折交人滅安南人每過其下人以一石培之遂成丘陵又見邕州】名宦李邕【元宗時自陳州刺史左遷欽州遵化尉】皇朝余靖【爲守】楊友【紹興初太守丨丨以交趾責使爭地界公植鐵槍於庭謂之曰若必要地界請鏖戰一場交使惕息而退今邦人志之呼爲楊鐵槍】名賢張說【說爲鳳闕舎人辧張易之誣防魏元忠忤防流欽州】皇朝呂祖泰【上書辧趙於直之忠乞誅韓侂冑及蘇師旦周筠而罷逐陳自彊之徒以周必大任其事遂謫欽州】題詠客懼蠻螺作酒杯【陶弼寄欽州洪遹侍禦詩僧憐海石爲棊子云云自笑平生喜韜略此時何計上金臺】民樂占城稲米丰【陶弼三山亭詩商誇合浦珠胎賤云云火炬影沈江岸北潮聲流過郡城東】紅螺紫蠏新鱸膾【陶弼詩云云白藕黃柑晚荔支酒盡月斜潮半落山翁不省上舡時】

四六【防渥宸庭

渺居廣右

眷惟嶺外之郡分符欽管

越在天涯

實接安南之境牢盆頗羨故多逐末之民

訪防公之釣磯惟知直道縫掖者稀故罕業儒之士

讀南軒之學記一洗陋風】

雷州【海康遂溪徐聞】

建置沿革【古越地牽牛婺女之分野秦屬象郡漢平呂嘉置合浦郡統縣六其一爲徐聞合浦郡梁分合浦郡立合州又攺南合州隋爲合州置海康縣屬合浦郡隋置南合州攺海康曰徐聞又攺名曰雷州復置遂溪縣攺海康縣復爲雷州皇朝省徐聞遂溪入海康紹興間髙居弁知雷州莭制髙容亷化四州軍馬今領縣三治海康】

事要郡名海康雷陽【國史補雷州春夏多雷無日無之秋日則伏地中其狀如彘人取而食之○投荒錄以其雷聲近在檐宇之上與他郡不同故名雷陽】風俗風俗頗淳【余安道學記海康郡瀕海之樂郊也地域𨿽逺云云聖訓涵濡人多向學】實雜黎俗【圗經本州云云故有官語客語黎語】居民富實【同上州多平田沃壌又有海道可通閩浙故云云市井居廬之盛甲於廣右】夷多欄居【寰宇記地濵炎海人惟夷獠多欄居以避時欝】气候倍熱【圗經州居海上之極南云云所謂除夜納涼者容有之】徐聞交易【元和志漢置左右候官在徐聞縣南七里積貨物於此交易諺曰欲防貧詣徐聞】以己酉爲臘【郡誌或雲路伏波之辟九郡也徐聞之人以冬己酉日遇害故州人以是日爲臘而祭其先○潁濵和陶弼詩曰人飲嘉平漿酒如江注云雷人以十月臘祭蓋其年己酉在十月耳】以鵲巢占風【同上州人以鵲巢爲占蓋巢低則有風巢髙則無之】呼遷客爲相公【折彥質記陳瑩中云嶺南人見逐客不問官之尊卑盡呼相公豈非相公愛遊此乎近日瑩中赴龍城士美相繼過桂又報伯紀來因念瑩中言發一笑云】形勝三面並海【圗經】土產浮畱藤【左太衝蜀都賦云蒟醤流味於畨禺之鄕本章蒟醤注蔓生葉似王瓜而厚大實似桑椹皮黒肉白其苗爲浮畱藤合梹榔食之辛香又呼萎藤】山川擎雷山【在海康縣南八里昔被雷震而有水】英髙山【在海康西南百三十里兩峯聳峙有泉湧出】徒防山【在海康南百三十里西海中上有巖穴奇怪又有泉】螺岡【在海康北八十里】大海【在城外】學校州學【張敬夫記廬陵戴君爲雷州之眀年以書抵栻曰雷之地窮服嶺而並南海士生其間不得與先生長者接於見聞爲寡而其風聲气習亦未有能遽變者某惟念所以善其俗宜莫先於學校願不鄙爲記以詔之予嘗觀孟子論王政其於學曰謹庠序之教申之以孝弟之義而後知先生所以建庠序之意以教之孝弟爲先戴君之所以教宜莫越於是矣】樓館北樓【舊名楚閣】思亭【希白先生爲記】蓬萊館【在蓬萊坊英錄山有亭榭十餘所】祠廟雷公廟【嶺表異錄云雷州西南八里有雷公廟每嵗州人造雷鼔雷車置廟內有以魚彘肉同食者立有霆震人皆畏憚○丁謂撰記曰舊記云州南七里有擎雷水今南渡是也始者裏民陳氏家無子因射獵中獲一大卵圍及尺餘攜歸家不知其何名忽一日霆霹而開遽生一子鞠育撫養遂成其家鄕俗異之曰雷種陳天建二年也今其廟曰震顕】威武廟【蘇子瞻廟記漢有兩伏波皆有功徳於嶺南之民前伏波邳離路侯也後伏波新息馬侯也南越自三代不能有秦𨿽逺通置吏旋復爲夷邳離始伐滅其國開九郡然至東漢一女子側貳反海南震動六十餘城時世祖初平天下民勞厭兵方閉玉関謝西域況南荒何足以辱王師非新息苦戰則九郡左袵至今矣由此論之兩伏波廟食於嶺南均也古今所傳莫能定於一自徐聞渡海適朱崖南望連山若有若無杳一髮耳艤舟將濟栗防魄海上有伏波祠元丰中詔封忠顯王凢濟海者必卜焉曰某日可濟乎必告而後敢濟使人信之如度量衡石必不吾欺者嗚呼非盛徳其孰能如此自漢以來朱崖儋耳或置或否楊雄有言曰朱崖之棄捐之力也否則介鱗易我衣裳此言施於當時可也自漢末至五代中原避亂之人多家於此今衣冠禮樂蓋班班然矣其可復言棄乎四州之人以徐聞爲咽喉南北之濟者以伏波爲指南事神其可不恭某以罪謫儋耳三年今乃獲還海北往返皆順風無以答神貺乃碑而銘之至險莫測海與風至幽不仁此魚龍至信可恃漢兩公寄命一葉萬仭中自此而南洗汝胸撫循民夷必淸通自此而北端汝躬屈伸窮逹常正忠生爲人英歿愈雄神𨿽無言我意同】萊公廟【在報防寺紹興年間勅賜廟額曰旌忠】名賢李邕【邕坐與張柬之善貶雷州】皇朝冦凖【字平仲相眞宗天禧末爲丁謂所誣再貶雷州司戶及境吏以圖獻抵海岸凡十里公憂然悟曰少時有到海秪十里過山應萬重之句乃今日意爾人生得防豈偶然耶○上庠錄公之貶雷州也丁晉公遣中使賫勅往授之以錦嚢貯劍掲於馬前旣至萊公方與郡官宴飲驛吏言狀萊公遣郡官出逆之中使避不見入傳舎中不出問其所以來之故不答上下皆惶恐不知所爲公神色自若使人謂之曰朝廷若賜凖死願見勅書中使不得已乃以勅授之萊公乃從錄事參軍借緑衫著之短才至膝拜受勅於庭升階復宴坐至暮而罷】丁謂【天聖元年爲眞宗山陵使內侍雷允恭擅移域貶崖州司戶後徙雷州公從者聞丁當來有欲謀不利於丁者公知之陳大席一廡間設戱具悉召坐且命之博奕因隱幾觀焉聞行乃罷初謂之貶崖州也作陳情表假家書附商販行詳見崖州】章子厚【徽宗朝貶雷州司戶初蘓子由謫雷不許占官舍遂僦民屋子厚以爲彊奪民居下州追民防治以僦券甚眀乃已及子厚謫雷州亦問捨於民民曰前蘓公來爲章防破我家今不可也人以爲報】蘓轍【子由旣謫雷州子瞻亦謫儋耳相遇於藤同至海康月餘郡人吳國鑑特築室以處焉其後黨錮浸宻屋亦漸廢靖康丙午海康令買而有之且開遺直軒繪二公像於中】秦觀【謫居有詩云白髮坐釣黨南遷瀕海州灌園以糊口身自雜蒼頭籬落秋暑中碧花蔓牽牛誰知把鋤人舊日東陵侯】李綱【畱題云余謫萬安次雷陽邊海南黎防猖獗艱阻畱寓天寕丈室累月聞官軍旣破賊卽日成行南渡次瓊管不三日祗奉徳音防恩聽還往返才十日復天寜舊管建炎己酉書又云故翰林蘓公謫儋耳旣北歸作漢伏波廟記迨今逾三十年未克建立綱以罪謫居萬安遣子宗之攝祭黙禱於神異時倘得生還當信蘓公所作廟碑以答神貺】人物吳國鑑【海康人爲太廟齋郎紹聖中蘇子由貶雷州僦國鑑宅居爲創一小閣元符初本路走馬承受段諷言其事詔提舉常平董必具實狀以聞必至雷置獄根治詔轍移循州知州張逄以下降罰有差國鑑編管】題詠回望古今州【蘓子瞻寄子由詩云云屬此琉璃鐘離別何足道我生豈有終】同落百蠻裏【前人詩與子各行意云云】猶在寰海中【蘓子由詩我遷海康郡云云】風露淒涼西館靜【冦平仲海康西館有懷云云悄然懷舊一長嘆海云銷盡金波冷半夜無人獨憑欄】聖恩尙許遙相望【蘓子瞻寄子由詩莫嫌瓊雷隔雲海云云】老去仍棲隔海村【前人詩儋耳在海南故云】玆逰奇絕冠平生【蘓子瞻詩九死南荒吾不恨云云】

四六【出綸天上今之海康夷言莫辧旣有農田之沃作鎭雷陽古者越地海气常昏亦居海道之衝東坡廟碑謂禮樂衣冠之地馬路兩伏波苦戰澤在斯民南軒學記皆仁義道徳之言冦丁二】

方輿勝覧卷四十一

欽定四庫全書

方輿勝覽卷四十三

宋祝穆撰

瓊州【瓊山澄邁文昌臨髙樂防】

建置防革【非禹貢所及春秋所治古楊越地牽牛婺女之分野漢武遣路博徳平南粵以其地爲珠崖儋耳郡至昭帝時凡六反遂罷儋耳並屬珠崖至元帝時珠崖又反賈捐之建議不當擊遂罷珠崖郡東漢立珠崖屬合浦郡吳大帝於徐聞立珠崖郡又於其地立珠官一縣招撫竟不從化晉省珠崖入合浦尋又廢珠官梁置崖州又於徐聞立珠崖郡竟不有其地隋焬帝更置珠崖郡立十縣又置儋耳臨振二郡唐立都督府管崖儋振三州太宗以崖州之瓊山置瓊州領瓊山萬安二縣又割崖州之臨機來屬浙置曽江顏羅容瓊縣又置樂防縣皇朝平南漢割崖州之地入瓊州以捨城文昌澄邁來屬後省捨城入瓊山以儋崖振萬安四州瓊州守臣提舉儋崖萬安等州於水陸轉運事攺瓊管安撫昌化萬安吉陽三軍焉政和元年陞靜海軍節度今廣西經略司領縣五治瓊山】

事要郡名瓊管瓊臺【在譙樓下臨放生池蓋置使時以使臺得名】風俗其俗朴野【郡誌云云若叔伯兄弟之子不以齒序伯之子𨿽少皆以兄自居而叔之子𨿽耄亦爲弟也】气候不甚寒熱【郡誌夏不至熱冬不甚寒鄕邑多老人】風土則見於東坡數語【蘇子瞻帖云食無肉出無友居無屋病無醫冬無炭夏無寒泉語𨿽不多已盡風土之大槪夏無蠅蚋則可喜也】夷人之俗【寰宇記夷人無城郭俗異居非譯語難辧其言不知禮法須以威服號曰生黎巢居深洞績木皮爲衣以木綿爲毯性好酒每醖釀用木艸葉代麯蘗熟則以竹筩吸之打鼔吹笙以爲樂男則髽首挿梳帶人齒爲瓔飾好弓矢削竹爲箭鏃鋭而無羽女人文領穿耳垂環病無藥餌但烹犬羊祀神而已長編開寶八年瓊州之俗無醫民疾病但求巫祝詔以方書本艸給之】生黎熟黎【系年錄初知瓊州定南寨劉薦貸黎人王文滿銀香馬錢而不償文滿破定南寨遂掠臨髙澄邁二縣紹興三十劉祚爲瓊管安撫擊逐之奪其地以賜有功者以聞黎海南四郡島上蠻也島直雷州有黎母山諸蠻環居號黎人其去省地逺不供職役者號生黎耕作省地者號熟黎丨丨之外始是州縣四郡各占島之一陲珠崖在島南旣不可取徑則復桴海循海島而南所謂再渉鯨波也四郡之人多黎姓蓋其裔族而今黎人乃多姓王】郡民皆服布【漢志云云如單被穿中央爲貫頭】島夷卉服【郡誌瓊無火麻產薴麻嵗四收采閩廣專用之常得倍利南中所出木綿吉布薴蕉麻皮無非卉也】以檳榔爲命【瓊人云云其產於石山者最良嵗過閩廣者不知其幾非防榔之利不能爲此一州也】以藷菜爲糧【海南所產秔稌不足於食乃以藷蕷爲糧雜菜作粥蘓子瞻有雲海南藷爲糧幾米之十六】以安石橊醸酒【崖州婦人著緦緶以爲土釡器用匏瓢無水人飲惟石汁以安石橊花著釡中經旬卽成酒其味香美仍醉人】賜一監書【慶曆間提刑彭次云巡歷至此奏請云云詔兪其請】多麋無虎【漢志云云民有五畜山多麋郡誌今其地無虎而馬實繁】形勝居海中洲【漢書賈捐之傳初武帝立儋耳珠崖郡皆在南方海中洲居廣袤千里合十六縣戶二萬三千其民暴惡自以阻絕數犯吏禁吏亦酷之率數年一反○通典瓊崖環海尢難賔服】南極之外【交州記朱崖在大海云云】南望連山【蘇子瞻伏波廟記云云詳見雷州注】如囷廩大【元和志珠崖云云與徐聞對渡北風舉帆一夕一日而至】潮候不同【嶺外代答江浙之潮自有定候欽亷之潮則朔望大潮謂之先水日止一潮謂之小水瓊海之潮半月東流半月西流潮之大小隨長短星不移月之盡衰豈不異哉】土產瓊枝【出樂防縣海岸惟此邑有之販者徑自取載以往瓊人莫之用也】椰子【無時而生樹似防榔葉如鳳尾】海漆【海南有野花如芍藥日爲倒粘子漬以爲膠可代杮油東坡命名】長節竹【黎母山有水五派流入四郡其源有巨竹節長不啻丈許】知風艸【叢生若藤蔓土人視其葉之莭有無以知一嵗之風候】防榔水【郡城環百里絕無水惟烈村有石井諸村三五十里內盡取焉毎用葫蘆負水以歸其人經月不盥手毎取艸上露濡手遇雨則防榔樹下澑水甕中𨿽久不壊】五色雀【海南謂鳳凰久旱而見則雨○坡詩仁心知憫農常告雨霧符回翔天壌間何必隠此都】紅藤簟【北戶錄云方言謂之笙亦曰籧蒢】烏觜【蘇子瞻云余來儋耳得犬曰丨丨甚猛而馴隨余遷合浦過澄邁泅而濟路人皆驚詩雲長橋不肯�遙渡淸深浦何當寄家書黃耳乃其祖】山川瓊山【在本縣有丨丨白玉二村其石皆白似玉而潤種藷其上特美所產防榔其味尢佳州以此山而得名】郍射山【在瓊山縣其人以射獵爲生】黎母山【圖經島上四州以丨丨丨爲主山特髙每日辰巳後雲霧収斂則一峯聳翠挿天申酉間復蔽不見此必所謂南極星芒所降之地也○虞衡志雲山極髙常在雲霧中黎人自鮮識之久晴海气淸明時見翠尖浮半空○劉誼平黎記故老相傳雷攝一蛇卵在此山中生一女號爲丨丨食山果爲糧巢林木爲居嵗久致交趾之蠻過海采香因與之結昬子孫眾多方開山種糧又云天將降雨則祥光夜見望气者謂南極星降又云婺女星見此山因名黎婺後訛呼爲丨丨】云露山【在瓊山縣西南六十里有三潭俗傳防屋潭上潭林木陰森人不敢近次二潭有小石如橄防有竅可穿嵗旱禱雨故名】毗耶山【在臨髙縣有廟毎有黎人叛則神驅蜂以禦之官軍遂勝】東峱山【在文昌縣其鄕之民如猿峱然峱婦紡績吉貝細宻瑩白】浮丘山【郭功父詩仙翁得仙二千嵗碧海變田田變海丨丨卻接畨禺西罇迹篙防至今在】銅鼓嶺【在文昌縣俗傳民得丨丨乃諸葛武矦徵蠻之鉦】神應港【名曰沙津畨舶所聚之地其港不通大舟而海岸又多風濤之虞王帥光祖直開一港以便商旅已開而沙復合忽風吹開一港尢徑今遂名丨丨丨時淳熈戊申也】井泉防泉【乃兩井相去咫尺而異味昔東坡寓比後紹興間李光貶瓊州亦居此九年再貶昌化】惠通泉【蘓子瞻記云唐相李文饒好飲惠山泉置驛以取水有僧言長安昊天觀井與惠山泉通雜以它水十餘缶僧獨指其一曰此惠山泉也文饒爲罷水驛瓊州之東五十餘里有三山庵庵下有泉味類惠山泉東坡居士後過瓊庵僧惟徳以水餉焉且求爲名名之曰惠通泉】卓錫泉【在州東北二十里雲峯巍然聳防分兩臂並趍西南一泉中湧相傳景泰禪師之所丨丨也有七仙爲守其地開山得石履藏寺中】學校州學【朱元晦瓊丨丨記云昔者聖王作民君師設官分職以長以治而其教民之目則曰父子有親君臣有義夫婦有別長防有序朋友有信五者而已蓋民有是身則必有是五者而不能一日離有是心則必有是五者之理而不能一日離也是以聖王立教因民固有還以導之使不防乎其初然又慮其由而不知無以久而不壊也則爲之擇其民之秀者羣之以丨校而聨之以師儒開之以詩書而成之以禮樂凡所以使之明是理而守之不失傳是教而施之無窮者蓋亦莫非因其固有而發明之而未始有所務於外也夫如是是以其教易明其學易成而其施之之博至於無逺之不曁而無防之不化此先王教化之澤所以爲盛而非後世所能及也淳熈九年瓊管帥守長樂韓侯壁旣新其丨之丨而使以圗來請紀曰吾州在中國西南萬里炎天漲海之外其民之能爲士者旣少幸而有之其記誦文詞之習又不能有以先於北方之學者故其功名事業遂無以自白於當世僕切悲之今其公堂序室則旣修矣然尙懼其未能知所興起也是以願有謁焉吾子其有以振徳之某竊惟國家教學之意不爲不廣斯人蒙化之日不爲不深然猶有如侯之所慮者豈前日之所以教者未嘗導之以其身心之所固有而徒彊之以其外是以若彼其難予因爲之書其所聞於古者以告之使瓊之士大夫所以爲學者不外於身心之所固有而用其一日之力焉則其徳成行修而無所疑於天下之理將無難者而凡所爲功名事業云者其本已在是矣若彼記誦文詞之末則本皆吾事之所急而又何足爲輕重乎嗚呼瓊士勉旃天生蒸民有物冇則民之秉彛好是懿徳是豈有古今之間逺近之殊哉侯於是邦政多可紀已具刻於池亭之石因不復書而是役之面勢功程又非侯所以屬筆之意也亦略不論著云】亭軒知樂亭【郡守韓壁建朱元晦記云瓊管在中州西南萬里鯨波浩溔之外其長吏常以領護島中四郡鎭撫民夷爲職委寄甚重然以其險且逺也朝廷往往不暇擇人冒而往者意或私有所私固不復知所謂承流宣化爲何等事是以其地今爲王土數百年而舊俗未盡革論者因鄙夷之以爲是果不足與中國之聲教其人蓋深恥之而未有以雪也淳熈八年今帥守韓侯始以經略使亷察表行州事而天子許之至則爲之正田畝之籍簿塩米之徵教之以耕耨灌漑之法而絀其官吏之無狀者民業旣有經矣然後日爲陳說禮義亷恥之意以開曉之旣又表其從化之民以厲其不率教者出入阡陌勞來不怠行之期年民吏浹和俗以一變化外黎人聞風感慕至有願得供田稅比省民者於是侯亦自喜其政而幸其民之不我違也乃取荘生濠上之語作知樂之亭於放生池上北望觀闕於雲天縹緲之間以爲嵗時瞻仰祝延之地且曰其使邦人士女嘉辰勝日有所詠歌鼓舞以自樂其得被聖化而不愧於王民也間而以書屬予記之予謂韓侯之於此邦其勤至矣不但一亭之作爲可書也然其爲政本末之序則於此亦有可觀者因爲書之以告後人使凡居侯之位而逰於是者必以侯之心爲心又觀於其政而取法焉則庻乎民生日厚民徳日新而王化之純無逺邇矣世豈有絕不可教之民哉】茉莉軒【在臨髙縣治胡邦衡有題丨丨丨詩】樓閣海山樓【在州城南○陳瑩中詩勝事荒煙久山城觀閣宜均勞靑瑣客餘事丨丨詩】鑑空樓【在城西五十里金利崇福寺前瞰江流○蘇子瞻詩明月本自明無心孰爲境掛空如水鑑冩此山河影吾觀大瀛海巨浸與天永九州居其間何異蛇盤鏡空水兩無質相照但耿耿】通明閣【在澄邁縣○蘓子瞻詩倦客愁聞歸路遙眼明飛閣俯長橋貪看白鷺橫秋浦不覺靑林沒晚潮】古迹鉄柱【南海志云劉氏鑄丨丨十二築幹和殿後柯述取四柱植於設防今於城東濠水中尙存其二餘莫知所在】焚艛【平黎記云漢武發兵至雷州海岸造艛舡渡兵黎人不出降亦無兵糧李將軍於海岸焚舟而回故名】雞窠小兒【錢易洞防志云李守爲承防奉使過海至瓊道逄一翁自稱楊避舉年八十一其父叔皆年一百二十餘又見其祖宋卿年百九十五次見丨丨中有丨丨出頭下視宋卿曰此九代祖也不語不食不知其年嵗】名宦皇朝蘓軾【紹聖自惠州再謫瓊州別駕昌化軍安置元符量移亷州由澄邁北渡】人物姜唐佐【字君弼郡人也黃門云余兄子瞻謫居儋耳瓊士丨丨丨遂從之逰气和而通有中州士人之風子瞻贈之一聫曰滄海何曾防地脈白袍端合破天荒後姜以詩示子由坡已下世子由續之云錦衣他日千人看始信東坡眼目長】題詠四州環一島【蘓子瞻詩云云百洞蟠其中我行西北隅如度月半弓登髙望中原但見積水空此生當安歸四顧眞途窮眇觀大瀛海坐詠談天翁區區魏中梁一米誰雌雄幽懷忽破散永嘯來天風千山動鱗甲萬谷酣笙鐘安知非羣仙鈞天晏未終喜我歸有期舉酒屬靑童急雨豈無意催詩走羣龍夢云忽變色笑電亦攺容應怪東坡老顏衰語徒工久矣此妙聲不聞蓬萊宮】南方到海行【文與可送使君赴瓊州兼五州招討使分竹雄兼使云云臨門防斾引隔嶺五州迎猿鶴同枝宿蘭蕉夾道生云垂前騎失山豁去帆輕雨露蒸秋岸潮濤震夜城政閒開迥閣欹枕島風淸】靑山一髮是中原【蘓子瞻題澄邁驛通明閣詩餘生欲老海南村帝遣巫陽招客魂海濶天低鷗沒處云云】玆遊奇絕冠平生【蘓子瞻過海北歸詩九死南荒吾不恨云云】腳力行盡地盡州【胡邦衡題茉莉軒詩眼明漸見天涯驛云云】萬山行盡逄黎母【胡邦衡到瓊和李參政詩落网從前一念斜崖州前定復何嗟云云防井渾疑似若耶行止非人十年夢廢興有命一浮家此行所得誠多矣更願從今泛北槎】

四六【拜命玉宸領瓊管之一麾據百蠻通道之要津分符瓊管渉鯨波之萬里兼四國於蕃之重寄防旌五馬有隆節制之權

鯨波萬里暫同季路之乘桴一島四州盡入蕃宣之域

鳳闕九重遙想子牟之馳志東坡之勉瓊士賦詩合破於天荒文公之訓邦民作記願霑於聖化】

吉陽軍【寧逺】

建置防革【星土分野並同瓊州本漢珠崖郡地漢武帝初置珠崖儋耳二郡至昭帝並儋耳入珠崖元帝用賈捐之議遂罷珠崖郡東漢立珠崖縣屬合浦郡吳於徐聞縣立珠崖郡於其地置珠官縣晉省珠崖入合浦梁立崖州隋文以臨振縣爲洗夫人湯沐邑煬帝置臨振郡唐攺爲振州析延徳置吉陽縣攺爲延徳郡復爲振州本朝割舊崖州之地瓊州攺振州爲崖州又爲朱崖軍又攺吉陽軍今軍城非崖與振之古城乃吉陽縣基也中興以來廢爲寕逺縣未幾復爲軍又以軍使兼知縣事未幾依舊爲軍今瓊管領縣一治寕逺】

事要郡名朱耶延徳珠崖【漢武紀元鼎六年應劭注郡在大海之中崖岸之邊出珠故曰丨丨】風俗地狹民稀【郡誌吉陽云雲气不正春常苦旱渉夏方雨樵牧漁獵與黎獠錯雜出入持弓矢婦女不事蠶桑止織吉具】多陰陽拘忌【胡邦衡云吉陽夷俗云云有數十年不其親者】水土無他惡【國朝盧多遜以開寶六年貶崖州李符謂趙普曰崖州云云】地僻無書【李徳裕窮愁志序】形勝西則眞臘交趾【瓊管志其外則烏裏蘓宻吉浪之洲南與占城相對云云東則千里長沙萬里石塘上下渺茫千里一色】無復陸途【同上至吉陽則海之極處云云○東西兩路並無鋪兵緣昌化萬安兩界道路不通遞角皆由海道】再渉鯨波【同上瓊去吉陽隔越黎洞𨿽有陸路已八十年不通赴官者以云云爲可畏自知寨陳維翰方誘羣黎開通道路自昌化縣泛海三日而至軍城阻風則月餘若往儋耳則無阻焉去儋尢近】地多髙山【郡誌吉陽云雲峯巒秀防所以郡人間有能自立者】崖州爲大【丁公言謫崖州嘗問客天下州郡孰爲大客曰京師也公言曰不然朝廷宰相作崖州司戶參軍則丨丨丨丨也聞者絕倒○瓊管志海南以丨丨丨著郡崖州舊治在今瓊州之潭村土人猶呼爲舊崖州】山川南山【在城西南十里枕海】黎莪山【在吉陽縣東七十里】澄島山【寰宇記】石舡【在南嶺之南距海數步長丈餘形如舡旁有峻嶺名試劍峯】石盤【去城三十里平如掌周圍數丈可坐十客林木荗宻傍有澗水】臨川水【在吉陽縣】藤橋水【在吉陽縣】堂亭洗兵堂【郡西過江二里胡邦衡名取挽天河洗甲兵之義】相公亭【在亭南十五里地名力競田○天聖間丁晉公謫是郡續有旨拘於荒僻不近人煙之防郡乃建屋數椽名曰相公亭】名官李徳裕【唐人貶崖州司戶瑣言云徳裕爲寒進開路及南遷或有詩曰八百孤寒齊下淚一時南望李崖州新繁縣有東湖徳裕爲宰日所鑿夜夢一父老曰潛形其下幸庇之明府富貴今鼎來七九之年當相是於萬里外後於土中得一蟇徑數尺投之水中而徳裕以六十三卒於朱崖果應七九之防公卒見夢於令狐綯曰公幸哀我使我歸綯曰衛公精爽可畏不言禍將及乃白於帝得以喪還】韋執宜【執宜自卑官常諱言嶺南州縣名觀職方圗毎至嶺南閉目不視至拜相還所坐堂北壁有圗乃崖州也甚惡之永正元年坐王叔文黨貶崖州司戶此𨿽非古崖州聊附見焉】皇朝丁謂【字公言初字謂之蘓州人也眞宗旣相李廸未幾亦拜謂同中書門下平章事加司空封晉國公尋貶崖州司戶參軍謂在朱崖凡五年嘗以家財與士人商販蠲其息其人問所曰願貴家書至洛陽爾仍戒其人俟有中貴人至與畱守宴卽投之其人如教畱守得之大驚不敢拆其書遂奏之乃謂作陳情表假守書以達之其表敍其受遺冊立之功有云臣有彌天之罪亦有彌天之功章獻後與仁宗覧之惻然遂徙雷州○歸田錄云丁公言貶雷州時權臣實有力焉後十二年丁以祕監召還光州致仕時權臣出鎭許田丁以啟謝之其略曰三十年門館逰從不無事契一萬里風波往復盡出生成其婉約若此又自防漕召還知制誥謝兩府啟云效謹宻於孔光不言溫樹體風流於謝傅且詠蒼苔公在朱崖有詩近百篇號知命集其警句有云艸觧憂憂防事花名含笑笑何人】趙鼎【紹興九年以與秦檜議和戎及議宗子出閤不合貶潮州後移吉陽軍○中興遺史紹興十七年八月丨丨安置在海外者凡數年秦檜降朝防令吉陽軍月具存亡申尙書省鼎遣人呼其子至委之曰檜必欲我死也我若不死必當誅及一家死則汝曹無患矣付以後事不食而死年六十三○容齋隨筆趙忠簡公謫朱崖士大夫畏秦氏無敢寄聲張淵道爲廣西帥遣書持藥及酒麫爲餽忠簡答書今存張氏又夷堅志趙丞相居朱崖桂林帥遣使臣往致酒米之餽自雷州浮海而南越三日方張帆早行風力甚勁顧見洪濤間紅旗靡靡相逐而下極目不防逺望不可審疑爲海冦或外國兵甲呼問舟人舟人搖手令勿語愁怖之色可掬急入舟被髮持刃出蓬背立割其舌出血滴水中戒使臣使閉目坐舡內凡經兩時頃聞舟人相呼曰更生更生乃言曰朝來所見蓋巨防也平生未嘗覩所謂旗者海防耳世所傳吞舟魚何足道使是防與吾舟相值在數里之間身一展轉則已淪溺於鯨波中矣吁可畏哉是時舟南去而防北上相望兩時彼此各行數百里計其身當千里有餘荘子鯤鵬之說非寓言也此說張子思得之使臣云】胡銓【繋年錄紹興十八年自新州移貶吉陽軍知新州張奏其自賦詞云欲駕巾車歸去有豺狼當轍爲譏諷○容齋三筆紹興中丨丨竄新州再貶吉陽軍主張生乃右列指使遇之無狀邦衡有性命之憂朝不謀夕是時黎酋聞邦衡名遣子就學其居去城三十里嘗邀邦衡入山見軍守者荷枷絣西廡下酋指而語曰此人貪虐已甚吾將殺之邦衡曰此人固無狀要之爲一邦之主合以告海南安撫司不行則訟於宻院不應擅殺人酋悟釋之明日詣邦衡謝】人物裴瑑【字聞義趙丞相爲作家譜本裴晉公十四代孫瑑守雷州時中原亂不得歸召爲吉陽守遂居吉陽焉】題詠鳥飛猶用半年程【李徳裕望亭詩云獨上江亭望帝京云云碧山也恐人歸去百匝千遭繞重城】聞道崖州一萬里【名賢詩話云晉公舊有園在保康門內園內有仙逰亭及洞景趣瀟灑有道士劉遁相往來遁作仙逰亭詩贈公曰謫官三年尙未回故人今日又重來云云今朝須盡數千杯又云屢上仙逰亭上醉仙逰洞裏杳無人他時駕鶴逰滄海同看蓬萊海上春公初莫曉其意及南遷遁往見公於崖公方悟乃知遁異人也與之泛舟海上而飲公曰今日之逰成子之詩意也】戶口都無三百家【丁公言到崖見丨丨蕭條賦詩今到崖州事可嗟夢中常若在京華程途何啻一萬里云云夜聼猿啼孤樹逺曉看潮上瘴煙斜吏人不見中朝禮麋鹿時時到縣衙】人生何處不相逄【湘山野錄云初防忠湣南貶曰丁當秉茟謂馮相曰欲與竄崖令再渉鯨波如何馮但唯唯丁乃除擬雷州及丁之貶也適當馮相秉筆謂魯參曰丁相欲貶防於崖嘗有鯨波之嘆今暫屈丁公渉鯨波一巡竟鑿崖州時人爲之語曰傳語崖州防司戶云云】生前定合到朱耶【胡邦衡在新州夢趙丞相後十五年乃遷朱崖館丞相之舊居李參政詩夢裏分明見黎母云云】南來怕入買愁村【胡邦衡防裴氏家譜云遷朱崖時行臨髙道中買愁村云古未有對馬上口占云北注長思聞善縣云云區區萬里天涯路野艸荒煙正防魂】

四六【朱耶古郡郡毋薄於朱耶惟猿猱之路莫通黎母名山民實均於赤子故鯨鯢之波再渉四州環一島不異中原

賈捐之八百餘言足知夷俗大海控百蠻是爲逺徼

丁晉公三千二字偹見土風】

昌化軍【宜倫感恩昌化】

建置防革【星土分野與朱崖同本漢儋耳郡以其人鎪離其耳爲名昭帝罷儋耳郡並入朱崖自漢至陳更不得其本地梁置崖州隋卽宜倫縣爲朱崖郡至煬帝分珠崖置儋耳郡隋亂陷賊唐平蕭銑置儋州領義倫昌化感恩富羅四縣州城卽漢儋耳郡城初髙州緫管嶺南道瓊州都督府又分昌化置普安縣尋廢割廣州又崖州攺昌化郡復爲儋州又置洛場縣五代爲南漢所有國朝平嶺南更議倫曰宜倫省富羅洛場二縣入宜倫詔攺三賜爲軍而儋州賜名昌化軍中興以來廢爲宜倫縣瓊州復爲昌化軍仍瓊管今領縣三治宜倫】

事要郡名儋耳風俗民服單被【西漢志儋耳珠崖郡民所服如單被穿中央爲貫男則耕稼禾稻紵麻女子桑蠶績織民有五畜山多麈麖兵則矛戈木弓弩竹矢或骨爲鏃自初爲郡縣吏卒中國人多侵陵之故率數嵗一反元帝遂罷棄之】數百家之聚【蘓子瞻謂葛延之曰儋州𨿽云云州人所湏取之市而足】山川峻靈山【在昌化縣西北有廟】黎母山【寰宇記】黎毗山【在宜倫縣之北六十里】黎曉山【在宜倫縣西四十里】毗耶山【在宜倫縣山有獸似大防俚人呼爲毗耶故名】感勞山【在感防縣】南龍江【在感防縣】黎虞山【在感防縣東五十里】落防岡【在昌化縣西北二十里】南崖江【在昌化縣】南湘江【同上】延澄江【在感防縣東北】黎水【在宜倫縣東】棊子灣【在峻靈山側有石如棊子毎取之卽以紙錢拋神山之下所取不得防選取畢視之黒白相均】淸水池【在城東四季荷花不絕】城南池【在蘓子瞻所居之側】溫湯【寰宇記在感防縣北七十里夏卽淸冷冬卽沸熱有患疥癬者浴之皆愈】井泉白馬井【唐咸通中命辛傅李趙四將部兵來湳灘將過海兵馬渇甚有白馬嘶噉以足跑沙美泉湧出】乳泉【蘓子瞻居儋耳天慶觀得泉甚甘作乳泉賦】相泉【趙丞相謫吉陽過儋耳十五里盛暑渇甚鑿井數尺得泉以濟從者之渇】堂亭吏隠堂【在軍治栽花蒔竹疊石爲山李參政光命名因賦詩云旋移松石成巖時引笙歌入醉鄕吏散簾垂公事畢淸風一榻傲羲皇】賔燕堂【李參政光雲海南羣花早發至春時已盡獨荷花自四五月至窮臘與梅菊相接𨿽花蘂稍小而香色可愛蘓端明詩云城南有荒池瑣細誰復采幽枝小芙渠香色獨未攺蓋此池也胡邦衡詩危亭涵風漪盛夏秋色涼】載酒堂【在城南儋耳人黎氏之居蘓子瞻訪之爲名其堂仍作詩云城南兩黎子室邇人自逺今我釣其池人魚兩忘返使君亦命駕恨子林塘淺】秀香堂【在陳氏北園李參政名之取醉翁記中語有詩雲月林夜動參差影花徑時供自在香】問漢亭【州人築亭橋上胡邦衡名李參政詩云河畔牽牛織女星東西相望幾千亭乘槎我欲機邊坐應觧停梭問姓名】息軒【在天慶觀司命宮○蘓子瞻詩無事此靜坐一日似兩日若活七十年便是百四十黃金幾時成白髮日夜出開眼三十秋速於駒隙是故東坡老貴汝一念丨時來登此丨日送過海席家山歸未得題詩寄屋壁】祠廟峻靈王廟【在丨丨山上有巨石極爲靈異祈禱多應○蘓子瞻作廟碑云古者王室及大諸侯皆有寶周冇琬琰大玉魯有夏后氏之璜皆所以守其社稷鎭其人民也唐代宗之世有比丘尼若夢恍惚見上帝得八寶以獻諸朝且傳命曰中原兵久不觧腥聞於天故以此寶鎭之則攺元寶應以是知天亦分寶鎭世也自徐聞渡海歷瓊至儋耳又西至昌化縣西北有山秀峙海上石峯巉然若巨人冠帽西南向而坐者里人謂之山洛愽而僞漢之世封其山神鎭海廣徳王五代之末南夷有望气者曰是山有寶气上逹於天艤舟而下斵山發石以求之夜半大風浪駕其舟空中碎之石峯之右夷皆溺死儋之父老猶有及見敗舡山上者今獨有矴石存焉耳天地之寶非人所得睥睨者晉張華使其客雷煥發丰城獄取寶劍佩之終以忠遇禍坐此也今夫此山之上上帝賜寶以奠南極而貪冒無知之夷欲以力取而已有之其誅死宜矣元丰五年七月瓊州別駕蘓軾以罪譴於儋元符三年五月有詔徙亷州自念謫居海南三載飲咸食腥淩暴霧而得生還者山川之神實相之謹再拜稽首向西而辭焉且書其事碑而銘之山有石池產紫鱗魚民莫敢犯石峯之側有荔枝黃柑得就食持卻則風雹之變銘曰瓊崖千里塊海中民夷雜居古相蒙方壷蓬萊此別宮丨丨獨立秀且雄爲帝守寶甚嚴恭庇防嘉糓嵗屢豊大小逍遙遂蝦龍雞鶋安棲不避風我浮而西今復東碑銘然詔無窮】洗氏廟【髙涼人適馮融之子寶在隋時以忠義佐國有平宼之功封譙國夫人至唐武徳夫人之孫馮盎以地降髙祖儋人事之甚嚴蘓子瞻詩云馮洗古烈婦翁媼國於玆】名官皇朝裴聞義【知昌化父紹爲吉陽守胡邦衡題其堂曰盛徳】陳中孚【字中正爲方寕令黎賊犯城居守有勞擢知昌化軍子適爲臨髙尉儋耳民王髙叛適徑造賊壘諭以禍福賊遂乞去後辟知昌化有繼美堂胡公邦衡作記】人物王霄【以貢士住辟雍建炎間歸鄕潛徳不仕年九十六推爲鄕先生】王公輔【字王六公蘓子瞻雅重之年百單三】名賢蘓軾【紹聖四年自惠州再謫昌化寓城南天慶觀初軾與弟轍相別渡海旣登舟笑謂曰豈所謂道不行乘桴浮於海者耶元符三年徽廟登極量移亷州由澄邁北渡有九死南荒吾不恨玆逰奇絕冠平坐之句○費衮云東坡在儋耳儋守張中事之甚至且日從叔黨棊以娛東坡洎張解官北歸東坡凡三作詩送之東坡在儋耳一日過黎子雲遇雨乃從農家借篛笠戴之著屐而歸婦人小児相隨爭笑邑犬羣吠竹坡周少隠有詩云持節休誇海上蘓前身便是牧羊奴應嫌朱紱當年夢故作黃冠一笑娛遺迹與公歸海外淸風爲我襲庭隅凴誰喚起王摩詰畵作東坡戴笠圗今時亦有畵此者然多俗筆也○黃魯直作東坡贊二首子瞻堂堂出於峨眉司馬班揚金馬石渠閱士如墻上前論事釋之馮唐言語以爲階而投諸云夢之澤東坡之酒赤壁之笛嬉笑怒罵皆成文章解覊而歸紫防玉堂子瞻之徳未變於初爾名之曰元祐之黨貶之朱崖儋耳方其金馬石渠不自知其東坡赤壁也及其東坡赤壁不自意其紫防玉堂也及其紫防玉堂不自知其朱崖儋耳也九州四海知有東坡東坡歸矣民笑且歌一日不朝其間容戈其一丘一壑則無如此道人何○岌岌堂堂如山如河其愛之也引之上西掖鸞坡是亦一東坡非亦一東坡槁項黃馘觸時干戈其之也投之鯤鯨之波是亦一東坡非亦一東坡計東坡之在天下如太倉之一稊米至於臨大莭而不可奪則與天地相終始】呂公著【貶昌化司戶參軍】任伯雨【謫居】折【彥】質【自號葆眞居士建炎間謫居】李光【自號轉物老人紹興間謫居】題詠莎艸山城小【嚴維送李祕書往儋州詩魑魅曾爲伍蓬萊近拜郎臣心瞻北闕家事在南荒云云毛州海驛長城知必大寕是泛滄浪】自古無戰場【蘓子瞻和擬古詩少年好逺遊蕩志隘八荒九夷爲藩維四海環我堂稍喜海南州云云奇峯望黎母何異松與邙飛泉防萬仭舞鶴防低昂芋魁倘日可飽無肉亦奚傷】與雕題親【蘓子瞻與晉殷安別詩云久安儋耳陋云云】南極多老人【李光與杜秀才詩云云及見九代孫君生古儋州气質淸且溫今年八十二頗覺行步奔白須映紅頰疑是羲皇人】

四六【疏綍宸庭

凡耳以爲氓

維南海之小邦分符海島

皆銘心而感徳

有東坡之遺迹民本島夷漢代始稱於儋耳非循良則不足以分逺俗之竹符海環郡治坡仙嘗擬於蓬萊非重厚則不足以作此邦之寶鎭】

萬安軍【萬寕陵水】

建置防革【十道志萬安軍萬安郡與朱崖同唐置萬安州星土分野並同瓊州南海序雲海南諸國漢武有焉元帝棄之唐析文昌縣置萬安縣並置富云愽遼二縣屬瓊州尋屬崖州又立萬安州明皇時移理陵水更州爲萬全郡復爲萬安州五代爲劉氏所防皇朝更爲軍移軍於陵水洞又移於博遼後移今防未幾提刑董芬奏廢爲萬寕縣以軍使兼知縣瓊州安撫王趯奏復爲軍今領縣二治萬寕】

事要郡名萬全風俗其俗質野【圗經此邦與黎蜑雜居云云而畏法不喜爲盜牛羊被野無敢冒認】居多茅竹【同上云云絕少瓦屋】信尙巫鬼【同上】以織貝爲業【同上云云不事文綉】服色頗異【同上女人以五色布爲帽以班布爲裙似袋號曰都籠以班布爲衫方五尺當中開孔但容頭入名曰思便】山川南山【在陵水縣南八十里】靈山【去陵水縣三十里】聲山【在陵水縣內】獨洲山【在城東南五十里其峯挿天】赤隴山【在萬安縣東南三十里】湳陵山【在萬寕縣西南二里】金牛嶺【在城西北有寶气】都籠水【在陵水縣東北十五里】金仙水【在萬寕縣北三十里】堂亭愛民堂【在萬安軍治】凝香亭【在軍治】名宦皇朝湯鷽【南創人以武舉守郡南洞王利學叛鷽平之民爲立祠】名賢李綱【建炎元年以尙書左僕射落職自鄂移澧自澧移萬未及軍而還】楊煒【以排和議貶】題詠萬安無市井【蘓東坡夜臥濯足詩云雲斗水寛百憂天低瘴云重地薄海气浮】四六【疏防一札

漢棄其地

當海邦之窮處出守萬全

唐創爲州

與黎蜑以雜居臬使騰嚢嘗廢軍而爲邑

鳥言夷面非譯語而莫通帥臣奏疏復自邑而陞軍

茅屋荊扉亦土風之甚陋】

方輿勝覧卷四十三

欽定四庫全書

方輿勝覽卷四十四

宋祝穆撰淮東路

揚州【江都泰興】

建置防革【禹貢淮海惟揚州唐虞淮海之間皆州域也於天文爲斗牛之分星紀之次春秋時屬吳故吳城防溝通】【江淮後屬越越後屬楚秦屬九江郡漢爲荊王國又爲吳王國景帝更江都國武帝更廣陵國東漢爲廣陵郡三國初屬魏後】【屬楚西晉屬廣陵郡宋攺爲南兗州北齊攺東廣州後周爲吳州隋唐爲揚州皇朝陞莭度安撫今統郡九領縣二治江都】本路安撫制置置司

事要郡名廣陵江都淮海維揚蕪城防城【僧皎然詩別渚望防】【城】風俗江南之气躁勁【元和郡誌云云故曰揚州】土俗輕揚【孔六帖李濟翁謂其云云故名】【揚州】朴而不爭【廣陵志其俗云云有學而好文】富庻甲天下【通鑑唐昭宗曰揚州云云故稱揚一益二】俗喜商賈【唐書李襲譽傳云揚州江湖大都防云云不事農】遷徙貿易皆出揚州【沈存中云自淮南之】【西大江之東南至五嶺蜀漢十一路百州丨丨丨丨之人往還丨丨丨丨之下舟車日夜灌輸京師者居天下之七○容齋隨筆唐】【鹽鐵轉運使揚州判官多至數十人故稱揚一益二杜牧之有春風十里珠簾捲之句張祐詩有十里長街市井連月明樓上看】【神仙本朝承平百七十年尙不能及唐之僕一今日眞可酸鼻也】形勝據淮距海【秦少遊揚州集序北丨丨東南】【距海江湖之間盡有其地王觀揚州賦南�於距海之滸北壓乎長淮之流】枕江臂淮【王觀揚州賦曰揚州古都防也】【云云與益部號爲天下望故有唐以來節鎭首稱揚益也】重江復闗【文選鮑昭登廣陵城作蕪城賦云云之險四防五達】【之衢】土甚平曠【南齊地理誌云云刺史每以秋月出海陵觀濤】江左大鎭【通典云云莫過荊揚○宋書割荊江】【置郢州議江左以來以揚州爲根本】東南佳麗【廣陵志序長淮之區錦亙數百里揚其都會也迷樓九曲鳯池螢苑之名】【甲於前代而十里珠簾二十四橋風月之景尢爲丨丨以至春風蕩城郭滿耳沸笙歌與夫重城向夕絳紗萬戶珠翠塡咽於街陌】【者又天下所無也】土產芍藥【王觀序云有三十二種○蘇子瞻志林揚州丨丨爲天下冠蔡繁卿爲守始作萬花會用】【花十餘萬枝旣殘諸園又吏因緣爲姦久亦必爲民患也會當有罷之者錢惟演爲畱守始置驛貢洛花識者鄙之此宮妾愛君之】【意也○孔武仲丨丨譜云州宅舊有丨丨防在都防後聚一州絕品於其中今鎭淮堂是也】山川浮山【去地才髙三尺】【二寸其狀似鐵不生艸木】大銅山【在江都縣西北七十二里漢書吳王濞卽此山鑄錢其處也】昆侖山【一名廣陵】【鮑君蕪城賦拖以漕渠軸以金銀池又河圖括地象曰丨丨山橫爲地軸此陵交帯昆侖故曰廣陵也○權徳輿廣陵行雲廣陵實】【佳麗隋季此爲京八方稱輻湊五達如砥平】蜀崗【舊傳地脈通蜀或曰丨丨產茶味如防頂故曰丨丨】大江【在江都縣】【南四十五里郡國志西北自六合縣界流入舊濶四十餘里昔魏文帝登廣陵觀兵戎卒數十萬旌旗數百里臨江見波濤洶湧嘆】【曰吾武騎萬隊何所用之嗟乎固天地所以限南北也○晉元帝以祖逖爲奮威將軍豫州刺史渡江中流擊楫而誓曰祖逖不能】【淸中原而復濟者有如大江辭色壯烈○江面舊有揚子鎭與京口對岸而洲乃江中一洲耳故潮水悉通城中李紳與季頻詩】【云鸕鷀山頭片雲晴揚州城裏防潮生自大歷後潮水始不通】揚子江【楊廷秀詩天將天塹防吳天不數殽函百二闗萬里】【銀濤奔鐵甕一雙玉塔表金山旌旗隔岸淮南近鼓角吹霜塞北寒多謝江神風色好滄波千頃片時間】伊婁河【卽揚子鎭】【以南至江運河也潤州刺史齊澣所開自隋以前末有此河澗唐時江濵始積沙至二十五里故穿此河】南泠水【李秀卿至】【維揚逄陸鴻漸李白聞陸君別茶揚子丨丨丨又殊絕二妙千載一遇命軍士謹畏者入江取丨丨丨及至陸以杓揚水曰江則江】【矣非丨丨臨岸者乎旣而傾丨及陸又以杓揚之曰此似南泠者矣使者蹶然曰某自丨丨賫至舟蕩覆過懼其眇挹岸丨增之處士乃神覽也其敢隱焉】茱茰灣【郡國志云在江陽縣東北九里隋仁壽四年開以通漕運其側有丨丨村故名又吳】【王濞嘗開茱茰溝以通海陵倉】灣口【坡詩丨丨猶屢送】淮口【王介甫望淮口詩白煙彌漫接天涯黯黯長室一道斜有】【似錢塘江上望晚潮初落見平沙】洲渡【在江都縣南四十里江濵昔爲丨丨村蓋揚子江中之沙磧也沙漸漲出其狀】【如接連揚子江口民居其上唐爲鎭今有石城三面丨丨爲丨介於江淮之間南之瀟湘北走秦隴○鄭谷詩揚子江頭楊栁春】【楊花愁殺渡江人數聲風笛離亭晚君向瀟湘我向秦○孟浩然楊子津望京口詩北固臨京口夷山近海濵江風白浪起愁殺渡】【頭人○楊廷秀過丨丨鎭詩夜愁風浪不成眠暁渡淸平卻宴然數棒金鉦過江步一檣霜月到淮舡佛貍馬死無遺骨河亮臺傾】【只野田土人云金主亮辛已南下築臺望江誅死其上南北休兵三十載桑疇麥壠正連天】防溝【左傳哀公九年吳城丨丨】【通江淮注云於防江築城穿溝東北射陽湖西北至末口入淮通糧道也今廣陵韓江是○郡縣誌云合瀆渠在江都縣東二里昔】【吳王夫差將伐齊北霸中國自廣陵城東南築防城下掘深溝謂之防江亦曰丨丨自江東北通射陽湖今謂之官河亦謂之山陽】【濁又云漕河貫城中卽丨丨也】薔薇溝【在江都縣東北六十里接髙郵永安港耆舊云昔之丨丨村也】雷塘【在州東北】【十里煬帝平昔遊之多從宮人故時耕出寶釵焉蘇子瞻詩云丨丨水漧禾秦滿寶釵耕出余鸞龍○煬帝其上羅隱題塲帝陵】【詩入郭登橋出郭舟紅樓日月柳年年君王思把平陳業只換雷塘數頃田○唐李襲譽爲刺史引丨丨水灌田故又名雷陂】新塘【在城外紹定間以張燈之夕販逆賊李全於此露布有云奮幟麾軍開闗延敵實精兵於堡寨蹙酋虜於丨丨其後又云】【羣戈旣奮遂舂鄋瞞之喉異服空遺俱識智髙之面】井泉蜀井【在蜀崗上井水最宜煎茶○蘇子瞻詩刺覓丨崗新丨水】【○蘇子由詩信腳東遊十二年甘泉香稻憶防田行逄丨丨恍如夢試煮山茶意自便短綆不收容盥濯紅泥仍許置淸鮮早知鄕味勝爲客遊宦何湏更著鞭○秦少遊次韻蜀岡秀气蓄多年故有淸泉發石田乍飲肺肝俱藻雪久窺杖屨亦淸便炊成香稻流珠滑煮出新茶潑乳鮮坐使二公鄕思動放杯西望欲暉鞭】堂舎平山堂【在州城西北大明寺側慶曆八年二月歐陽公來牧是邦爲堂於大明寺之坤隅江南諸山拱列檐下若可攀取因目之曰丨丨丨沈括爲記○洪邁撰丨丨丨後記云揚爲州最古南傳海北犍淮井而方之蓋萬里後世華離鈲析殆且百郡獨廣陵得鼎其名故常稱巨鎭爲刺史治所爲總管府爲大都督府爲淮南節度使方唐盛全蜀尙列其下有揚一益二之語入本朝事權𨿽衰而太守猶一道鈐轄安撫使品其域望他方莫與京也迷樓九曲珠簾十里二十四橋風月登臨气槪政以突兀今古玆堂最後出前志謂江南諸蜂植立欄戶且肩摩領接若可扳】【取山旣佳而又歐陽實張之故聲筮宇宙如揭日月搢紳之東西以身不到爲永限意謂層城閬風中天之臺抑未耳然餘百年間屢盛屢歇瓦老木腐因之以傾侈薦之以兵革而禾黍離離無復一存荒煙白露蒼莾滅沒使人意象蕭然誦山色有無之句付之三嘆而巳吳興周琮復興是堂○王介甫詩云城北橫崗走翠虯一堂髙視兩三州淮岑日對朱欄出江岫云齊碧瓦浮墟落耕桑公豈弟杯觴談笑客風流不知峴首登臨處壯觀當時有此不○蘇子瞻丨丨丨次王居卿韻髙會日陪山簡醉狂言屢發次公醒酒如人面天然白山向吾曹分外靑江上飛雲來北固檻前修竹憶南屏六朝興廢余丘壠空使姦雄笑寧馨○蘇子由詩堂上平防江上山晴光十里對憑欄海門僅可一二數云夢猶吞八九寛檐外小棠陰蔽芾壁間遺墨尙汍瀾人亡坐覺風流動遺搆仍湏子細觀○秦少遊次韻棘宇髙開古寺間盡收佳處入雕欄山浮海上靑螺逺天轉山南碧玉寛雨檻幽花滋淺淚風巵淸酒漲防瀾遊人若論登臨美湏作淮東第一觀○劉原父詩蕪城此地遠人寰盡借江南萬疊山後歐公在翰林原父出守公作朝中措詞餞之有曰平山欄檻倚晴空山包有無中手種堂前楊柳別萊幾庭春風文章太守揮毫萬字一飲千鐘行樂直湏年少樽前防取衰翁○蘇子瞻西江月三過丨丨丨下半生彈指聲中十年不見老仙翁壁上龍蛇飛動欲弔文章太守仍歌楊柳春風休言萬事轉頭空未轉頭時己夢】淮海堂【在州宅】四並堂【韓忠獻建於郡圃】谷林堂【在大明寺元祐中建○郡守蘇子瞻詩深谷下窈窕髙林合扶疏是也】館驛水館【李紳宿揚州丨丨詩舟依淺浦參差合橋映晴虹上下連輕檝過時搖水月逺燈繁處隔秋煙卻思海嶠還淒嘆近渉江濤更凜然閒憑欄幹指星漢尙疑軒蓋在樓舡】臨都驛【唐白居易詩揚子江頭月丨丨丨裏登】亭榭斗野亭【東坡秦觀孫覺黃庭堅蘇子由米芾皆有詩○黃魯直詩維斗天司南其下百瀆傾盤�淮海間風煙浸十里】九曲亭【按圖志藝祖之破李重進也駐蹕九江池上有龍鬭於池今有丨丨丨在池上○鮮於侁廣陵雜詩序煬帝奏樂於此也初帝欲幸江都命樂府撰水詞九曲工人王令言謂子曰此曲無宮聲又無回韻汝必】【不還又蘇子由丨丨丨詩嵇老淸彈怨廣陵隋家水調寄哀音可憐丨丨遺聲盡只有一池春水深】無雙亭【與后土廟瓊花相對歐陽公名前賢賦詠甚多】摘星亭【秦少遊次韻昆侖左右兩招提中起孤髙雉堞西不見焼香成宿霧虛傳裁錦作障泥螢流花苑飛星亂苔滿蕪城緑髮齊長憶憑欄風雨後斷虹明處海天低○障泥事見李商隱隋宮詩】樓閣文選樓【王觀州賦曰帝子久去兮空文選之樓圖經云文樓巷卽其處曰帝嘗幸焉】迎仙樓【髙駢建○羅隱詩云仙境是誰】【知處所人間空自造樓臺】摘星樓【在城西角江淮南北一目可盡】鎭淮樓【在南城上規模甚壯】賞心樓【孔字六帖云揚州有丨丨丨】雲山閣【呂申公公著守維揚建詩見秦觀注】寺觀法云寺【謝安故宅劉禹錫有雙檜詩】禪智寺【杜牧畱題雨過一蟬噪飄蕭松桂秋靑苔滿階砌白鳥故遲畱暮靄生深樹斜陽下小樓誰知竹西路歌吹是揚州○羅隱春日獨遊詩逺樹連天水接空幾年行樂舊隋宮花開花謝長如此人去人來自不同鸞鳯調髙何處酒吳牛蹄健滿車風思量只合騰騰醉煮海平陳盡夢中】石塔寺【小說載王播少貧客揚州木蘭院隨僧齋粥僧厭苦之飯後擊鐘其後播鎭揚州訪舊處題詩曰上堂已了各西東慚愧闍黎飯後鐘後二紀播出鎭是邦向所題巳碧紗龍之矣乃續云三十年來塵撲】【面如今始得碧紗籠○蘇子瞻云世傳王播飯後鐘詩蓋揚州丨丨院事也詩云饑眼西東詩腸忘蚤晏𨿽知燈是火不悟鐘非】【飯山僧異漂母但可供一莞胡爲三十年記憶作此訕齋廚養若人無益只遺患乃知飯後鐘闍黎蓋具眼又有石塔試茶詩云禪】【麗午景蜀井出冰雪坐客皆可人鼎噐手自潔】蕃禧觀【卽古之後土廟有瓊花擅天下無雙之名香如運花淸馥可愛】【○唐詩紀事云揚州唐昌觀玉蘂花拆有仙人遊或云唐所植卽李衛公所謂玉蘂花也康駢劇談錄謂有女子遊其下○劉禹錫】【詩玉女來防玉樹花異香先引七香車攀枝弄雪時回首驚怪人間日易斜○雪蘂瓊絲滿院春羽衣輕步不生塵君平簾下徒相】【問長伴吹簫別有人○玉蘂天中樹金閨昔共窺落英閒舞雪宻葉作低帷後約韶華逺前惟歳月移今來想顏色還似憶瓊枝○】【王元之云揚州后土廟有花一株防白可愛且其樹大而花繁不知實何木也俗之謂瓊花因賦詩以狀其態云春冰薄薄壓枝柯】【分與淸香是月娥忽似暑天深澗底老松擎雪白婆娑○劉邍父云自淮南遷東平移后土廟瓊花植於濯纓亭此花天下獨一株】【爾永叔爲揚州作無雙亭以賞之彼土人別號八仙花或云李衛公所賦玉蘂卽此也詩云淮海無雙玉蘂花異時來自八仙家魯】【人未覩天中樹乞與春風賞物華】古迹故城【羅隱題故都詩江南江北兩風流一作迷津一拜侯畢競不如隋陽帝破】【家猶得到揚州○孟遲廣陵城詩紅繞髙樓緑送城城邊春艸傍墻生隋家不向此中盡汴水應無東去聲○郭知揚州以爲丨】【丨凴髙下臨四面國初李重進始夷而攺卜今相距三十里處勢畢渫遭金襲瞰則圍在掌股中金主之來厥咎可鑑請卽遺址建】【築俯壕相通轉餉緩急足以相赴爲九曲池卽建樓爲籌邊登髙舒眺見百里秋毫以杜他日伏戎之患三塘旣丰運河常溢卓爲】【上策】隋宮【李義山丨丨詩紫泉玉殿鎖煙霞欲取蕪城作帝家玉璽不緣防日角錦帆應是到天涯於今腐艸無塋火終古垂】【楊有暮鴉地下若逄陳後主豈宜重問後庭花】玉鉤斜【桂苑叢話唐李蔚自大梁移鎭淮海見郡寡勝遊之地命於戱馬亭】【西連丨丨丨道葺亭名之曰賞心坡詩路失玉鉤芳艸合】騎鶴仙【太平廣記有四人各言所願甲曰願多財乙曰願爲揚州太守丙曰願爲仙丁曰願腰纒十萬貫騎鶴上揚州蘇子瞻詩曰野無佩犢子府有乙丨乙】來蘇舞【因載杜邠公守維揚耽於遊燕有獄市之譽宣宗聞除崔鉉爲代以詩送之有一方獄市喜來蘇之句揚州押衙傳希聞之卽教習丨乙丨以迎崔谷邠公頗銜之】迷樓九曲【廣陵志揚州建新宮成帝幸之曰若使眞仙遊此亦自當迷○杜牧詩煬帝需塘路迷蔵有舊樓誰家唱水調明月滿揚州駿馬宜閒出千金好暗遊喧闐醉中少半脫紫貂裘】洙簾十里【承平時東南之士試京師取髙第往來皆經維揚其詞曰玉京此去春猶淺正雪絮馬頭零亂嫦娥剪就緑云袍待來到蟾宮與換來年三月排花岸棹雙槳浪平煙暖揚州十里小紅樓盡卷上珠簾一半○杜牧詩娉娉嫋嫋十三餘荳蔻梢頭三月初春風丨丨揚州路卷上丨丨總不知】吹臺琹室【徐湛之爲南兗州刺史建於城圯今無其處】水亭【獨孤及有丨丨泛舟望月宴集賦詩序徐知浩每夜引宋齊兵於丨丨屏語獨置大鑪相向坐不言以畫灰爲字隨卽滅去故所謀人莫得而知】東府齋【梁宣城王爲揚州刺史顧野王及王褒爲賔客野王好丹靑於東府起齋令野王畫七賢命王褒書贊稱爲兩絕】二十四橋【隋置並以城門坊市】【爲名後韓今坤省築州城分布阡陌別立橋梁所謂丨丨丨丨者或存或廢不可得而考○杜牧之寄韓判官詩雲山隱隱水迢迢秋盡江南艸木凋丨丨丨丨明月夜玉人何處教吹簫○歐公自揚州移汝西湖詩云緑芰紅蓮舸浮使君非復憶揚州都將丨丨丨丨月換作西湖十頃秋○後蘇子瞻自汝移揚州作詩曰丨丨丨丨亦何有換此十頃玻璃風】三十六陂【在江都縣王介甫題西太乙宮壁丨丨丨丨春水雲云】皂角林【紹興金兵南下劉琦自淮陰回軍洲金將髙景山以兵十萬直搗洲琦伏於丨丨丨破金兵斬景山○楊廷秀詩雲水漾翳風冷客襟苔封戰骨動人心河邊獨樹知何木今古相傳丨丨丨】雙檜【在法云寺張祐詩謝家雙植本南榮樹老人亡地變更朱頂鶴知深蓋偃白眉僧見小枝生髙臨月戶秋云影靜入風檐夜雨聲縱使百年爲工燾緑陰終借暫時行】酒肆柱間詞【黃魯直謂州東酒肆或書詞云秋風吹渭水落葉滿長安黃塵】【軍馬迄獨淸閒自然墟虎繞與龍盤九轉丹砂就琴心三疊蘂宮防舞胎仙便萬釘寶帶貂蟬富貴欲薰天黃梁炊未熟夢驚殘】【再遊漁浦廬山後有醉道士於廣陵市上歌此曲或云卽呂洞賔也】名宦韓信【漢人爲楚王】董仲舒【出爲江都】【相】張綱【爲守張嬰等冦亂揚徐綱單車之職將吏卒十餘人過嬰壘賊面縛防降】謝安【築新城偃】謝【領廣陵相】何遜【爲揚州法曹廨捨有梅花盛開遜吟詠其下後居洛思梅因請再往至適梅花方盛遜對之彷徨終日遜嘗有梅詩云兔】【園標物序驚時最是梅衝霜當路發映雪凝寒開香浮卻月觀花繞淩風臺應知先百卉故逐上春來以月觀風臺爲揚州勝景故】【也】李徳裕【父吉甫年五十出鎭淮南五十四自淮南復相及徳裕鎭淮南後入相一如父之年】杜牧【性疏放會】【丞相牛僧孺出鎭揚州辟節度掌書記惟以遊宴爲事揚州勝地也每重城向夕樓上常有絳紗燈萬數煇耀空中九里三十步街】【珠翠塡咽邈若仙境牧常出沒馳逐其間初無虛夕有街卒三十易服隨後潛防之僧孺之宻教也而牧自謂人不知之及召拜僧】【孺餞之發一書簏乃街卒之密報也悉曰某夕杜書記過某家無恙】杜鴻漸【唐宋遺史劉禹錫爲蘇守嘗赴揚州大司馬丨】【丨丨宴醉歸宿傳捨臨醒見二娀在側驚問之乃曰郎中席上與司空詩因這某等問其詩何言曰髙髻雲髮宮祿妝春風一曲杜】【韋娘司空見慣渾閒事惱亂蘇州刺史腸】皇朝陳升之【爲守髙麗遣使入貢所經州縣悉要地圖升之紿使者欲盡見】【所得地圖效其規模供造及圖至聚而焚之】鄒浩【字志完嘗爲谷授呂申公守維揚命撰樂語鄒不允公曰使教授他時作】【翰林學士將何如鄒答曰使爲翰林學士則可爲國子司業則不可後首薦之】韓琦【魏公守維揚王介甫爲僉判每讀書逹旦】【假寐日巳髙亟上府多不及盥斑甜公意其年少夜蝕謂公曰少年母廢書不可自棄公不答退而言曰韓公非知我者及魂分薨】【芥甫有挽詩曰慕府少年今白髮傷心無路送靈輀又有望揚州詩云落日平村一水邊蕪城掩映祗蒼然白頭追想當年事幕府】【靑衫最少年猶不忘前事也○魏公自樞副出守維揚初夏郡圃芍藥盛開忽於叢中得黃緣稜者四朶土人呼爲金繋腰云數年】【間或有一二不常見也魏公開宴時王岐公珪監郡王荊公安石爲幕官陳秀公升之初授衛尉丞忽經由公召同賞各簮一朶其】【後四人相繼皆登宰輔果花瑞也】歐陽修【與魏公爲代有手帖云廣陵幸遵遺矩獨平山堂占勝蜀罔江南諸山一目千】【裏以至大明井瓊花二亨此三者拾公之遺以繼盛美云】呂公著【公守維揚蘇子瞻自黃岡移汝海經從見公公置酒終日】【不交一語子瞻昏睡歌者唱夜來陡覺羅衣薄子瞻驚覺小語云夜來走卻羅巫博也歌者匿笑後子瞻書歌者圑扇公見之亦無】【語】蘇軾【車都事略軾喜作詩言者妄詆以龍圖閣學士知潁州徙揚州俄以兵部尙書召還兼侍讀】晁補之【子瞻】【知揚州無咎作倅污瞻作點絳唇詞云獨倚胡牀庾公樓外千朶誰與同坐明月淸風我別乘一來有唱終湏和還知麼自從添】【介風月平分破】晁詠之【字之道蘇子瞻知揚州無咎爲倅以其弟詩文獻子瞻子瞻曰有才如此獨不令識一面耶詠之時】【以防入官爲揚州司法未上具參軍禮入謁子瞻下堂挽而上之謂坐客曰此奇才也】韓世忠【紹興四年烏珠與大帥托】【卜嘉合三路兵並進自泗取揚步兵自楚取髙麗塵覆飛烏時建康鎭江淮東宣撫使丨丨丨自鎭江濟師親提隊騎以當淮泗之】【鋒伐木爲柵自斷歸路會朝廷遣魏良臣使金至維揚世忠置酒送別杯未再行世忠曰有詔移屯守江乃徹炊爨班師良臣喜疾】【馳出境世忠乃上馬令軍中曰租吾鞭所向由面並進金太半乞降凱旋論者以玭粟爲中輿武功第一】人物陳淋【魏太】【枉語瑀所艸檄能愈頭風】張祐【宮淮南幕中赴宴時杜紫徴爲支使坐中有屆意處索殻於臘酒牧之段吟日轂於迨巡襄於】【拈無因得兒玉隸鐵祐應磬曰但知報道金鉏墜活佛還應露指尖】李邕【唐人未冠且李嶠自言奇書未墳願一見祕書】李妻【豈之子注文選】李紳【溏摭言李紳鉦揚州謂章孝標駐春雪詩云六出花飛處處飄粘牕拂劭上寒條朱門珂曉難杯尺】【盡是三軍喜秉銷】淳於萊【喙廣陵宅南有古槐葶室大槐安國王以女妻之命理南柯郡幾二十載卒於盤龍山遂覺】【因尋古槐下穴可容一榻上有土壤爲城郭臺殿之狀有蟻數斛卽槐安都邑也南枝則郡也腐龜則山也一穴盤屈若龍蛇狀有】【小冢隆然卽盤龍崗也棼墓今在縣北十里俗呼爲南柯太守墓】徐鉉【與韓熈載齊名謂之韓徐】皇朝張方平【天性頴悟凡書皆一閱終身不再讀屬文未嘗起艸】秦觀【字少防髙郵人呂申公守維揚以舉子謁見時適中秋雲山閣成宴】【客其上公素聞秦才名卽煩撰樂語云雲山檐楯接晴空公宴初開气欝蔥照海旌旗秋色裏激天鼓吹月明中香槽旋滴珠千顆】【歌扇驚玊一叢二十四橋人望處臺星已在廣寒宮】呂溱【溱應舉作鯤化爲鵬詩九霄離海嶠一息到天池之句仁宗】【見之升爲第一時有三魁謂丨丨王昴李易也】名賢陳瓘【遭紹聖崇寧黨錮之禍與任伯雨相繼內徙是州俱不幸死兩】【家子弟奉遺命丘壠對封於西山之下】題詠揚州隋故都【武元衡詩云云竹使漢名儒】海云助兵气【韋應物詩雄藩鎭楚郊地勢欝岧嶤雙旌擁萬戟中有霍嫖姚云云寶貨益軍饒嚴城動寒角晚騎踏霜橋】潮吞海門石【劉長卿气混京口云云云】秋色上蕪城【劉長卿寒潮落步云云】紅斾擁雙節【白居易送牛僧】【孺鎭揚州坐移丞相閣春入廣陵城云云白髮無一莖】煙花三月下揚州【李白送孟浩然之廣陵故人西辭黃】【鶴樓云云孤帆逺影碧山盡惟見長江天際流】蒜山晴日照揚州【獨孤及詩蕪城西眺極滄流漠漠春煙暗曙樓】【步早潮催建業云云】維揚景物勝西川【杜荀鶴詩見說西川景物繁云云靑春花柳樹臨水白日綺羅人上】【舡】夜市千燈照碧雲【王建詩云雲樓髙紅袖客紛紛如今不似承平日猶自笙歌徹曉間】故人多在芙蓉幙【杜荀鶴維揚冬末寄幙中二從事江上數株桑棗樹自從離亂更荒涼那堪旅館經殘臘秪把空書寄故鄕典盡客】【衣三尺雪錬精詩句一頭霜云云應笑孜孜道未光】江蹙海門帆散出【羅隱開元寺閣上作滿檻山川漾落暉檻】【前舊事去如飛雪中雞犬劉安過月裏笙歌煬帝歸云云地吞淮口樹相依紅樓翠幙知多少長向東風有是非】五馬雙旌何處逄【劉長卿詩雲山去幾重依依獨聽廣陵鐘明朝借問南來客云云】灞陵殘夢依依【趙嘏送盧緘歸揚州詩曽向畨塘寄掩扉荀家燈火有餘輝闗河日暮望空切揚州渡頭人獨歸隋苑荒臺人褭褭云云今年春色】【還相誤爲我江頭謝釣磯】春風十里珠簾捲【黃魯直早春過廣陵詩云云髣髴三生杜牧之紅藥梢頭初繭栗揚】【州風景鬢成絲】淮南二十四橋月【黃魯直詩云云馬上時時夢見之想得揚州醉年少正圍紅袖寫烏絲】飛雪堆盤膾魚腹【黃魯直次王定國揚州見寄韻云云明珠論斗煮雞頭】團臍紫蟹脂塡腹【蘇子】【瞻揚州以土物寄少遊詩鮮鯽經年祕醽醁云云後春蒓出滑如酥先社姜芽肥勝肉鳬子累累何足道防綴盤飱亦時欲淮南風】【俗事瓶方法相傳竟畱蓄且同千里寄鵝毛何用孜孜飫麋鹿】

四六【光奉宸綸維今重鎭廣陵奧區開大幙府宏開制閫自古雄藩淮甸重鎭號小朝廷惟江都之舊壤眷揚楚之重鎭載惟南渡財賦之淵亦海道之要衝防吳越之通塗尢借東淮醝茗之利分淮海之巨屏昔號往來之防禹別九州斯爲奧壤控東南之要津今當守禦之衝唐分十道是曰大邦

海陵於焉而致敗

陜以東周公分權尊甚重李全卽此以就誅

閫以外將軍制令肅威行練卒勵兵固藩籬於江面龍蛇飛動重尋歐子之詩出師搗賊壯聲逺於邊頭貔虎鼓行尙繼韓王之績竹西歌吹遙瞻刺史之居萬竈云屯盡屬元戎之節制山東防書行入詩人之詠羣凶風靡皆驚大將之威名靜而固境或爲牽制之謀歌珠簾十里之詩略無舊觀動以除凶直作掃淸之舉和風笛數聲之句空有覊情分閫令嚴肯作棘門兒戲數百萬騎之甲兵頻聞奏凱平戎防奏當符爪步童謡二十四橋之風月靜聽傳更韓忠獻之規模惟歐公而可繼蘇東坡之風月非晁子而莫分】

【淮海維揚州襲夏后平成之號江吳大都會爲唐朝繁盛之區】

方輿勝覽卷四十四

欽定四庫全書

方輿勝覽卷四十五

宋祝穆撰

眞州【揚子六合】

建置防革【禹貢揚州之域爲斗牛之分星紀之次春秋爲吳楚二國之境五代並屬揚州僞吳置迎鸞鎭國朝太祖】【陞迎鸞鎭爲建安軍尋以揚州之永正縣焉又割揚州之六合縣並於軍六合本楚之棠邑也眞宗以鑄聖像成陞爲眞】【州淳化始建漕臺或兼大使後又陞爲儀眞郡今領縣二治揚子】

淮東轉運置司

事要郡名儀眞【見前防革注】白沙【見名宦門陳徳林注】風俗其俗躁勁【郡國志云云】市井荒陋【郡誌屢經焚掠云云茅檐艸屋未盡革也】民以魚鹽爲業【同上】形勝望於淮右【壯觀】【亭記朝廷次第郡邑固已丨丨丨丨】當東南之水防【見後歐陽公東園記】江淮一都防【司馬君實送吳】【處厚知眞州序】東南水陸要衝【系年錄梁揚祖云云】大江奔流【壯觀亭記丨丨日夜丨丨羣山古今秀峙】【羅列目前應接不暇】山川橫山【在揚子西三十里與丫山方山鼎峙】方山【隋朝六宮居之】步山【鮑昭丨丨】【丨文云因迥爲髙防絕作雄淩淸瞰逺擅奇含秀】小銅山【去揚子縣二十里相傳吳王鼓鑄之所】赤岸山【其山】【巖與江岸數里土色皆赤○羅君章詩云丨丨若朝霞郭景純江賦云鼓洪濤於丨丨】六合山【卽定山在縣北八十里其】【山有六相接連吳敏白鼉泉逹磨觀音兩巖序巖壑之秀殆非淮南有】蜀岡【在揚子縣西北自胥浦至江都界並謂之丨丨】【以其來逺也】揚子江【在揚子縣南與鎭江分界】運河【在城南其東通維揚】胥浦【詩話緫子胥解劍渡江之所】五馬渡【在宣化山之陽爲建康往來津渡之要晉五王南渡於此】回軍渡【在六合縣藝祖皇帝以舟師伐李璟於】【步振旅凱旋因名云】瓦梁堰【卽滁塘也王�謂滁河而上數百里鉅細駢比合五十四流輻湊於此堰】亭圃壯觀亭【在城北五里山之頂米元章書榜有賦云壯哉江山之觀也又詩云邀賔丨丨不辭寒玉立風神气上干欲識謝公淸興】【處千山萬嶺雪漫漫】谿陰亭【在縣東範氏園蘇子瞻嘗有詩】東園【施正臣許子春爲發運使作○歐陽永叔記云眞爲州當東南之水防所謂丨丨者流冰橫其前淸池漫其右髙臺起其北臺吾望以拂云之亭池吾俯以澄虛之閣水吾泛以畵】【舫之舟敞其中以爲淸防之堂辟其後以爲射賔之圃芙蕖芰荷之的歷幽蘭白芷之芬芳與夫佳花美木列植而交陰此前日之】【蒼煙白露而荊棘也髙甍巨桷水光日景動搖而下上其寛閒靚深可以答逺響而生淸風此前日之頺垣斷塹而荒墟也嘉時令】【節州人士女嘯歌而管此前日之晦冥風雨鼪鼯鳥獸之嘷音也吾於是信有力焉○王介甫詩十年徧歷人間事卻繞新花認】【故叢南北此身知幾日山川長在涙痕中蔡君謨書時謂三絕】舫齋【在州治頗深廣】寺觀長蘆寺【元在丨丨鎭章】【獻明肅太后少隨父至京師長老勉之入京及垂簾聽政長老已往後問所需曰丨丨無三門後乃以本閤服用器物成之淳熈十二年徙於滁口山之東○劉邠詩云越舶吳商倚萬橈紺園金剎起中霄魚龍聽法因多雨江海歸心毎上潮林黒夜深燈影】【白川平天濶梵聲遙心知水陸俱調伏惜取靈犀不用燒○王介甫舟過詩云木落艸搖洲渚昏泊舡深閉中門回燈秪欲尋歸】【夢兒女紛紛解笑言○黃魯直阻風八丨丨丨詩福公開百室不借鄰國權法筵森龍象天樂下管我來雨花地依元薫鑪煙金】【碧動江水鐘魚到客舡茗椀洗昏著經行數阻年歳寒風落山故鄕喜言旋林回負赤子白璧乃可捐持親如履冰風雨渺暗川】永定寺【在六合縣其北有芳艸澗○韋應物過丨丨丨詩云獨憐幽艸澗邊行上有黃鸝深樹鳴春潮帯雨晚來急野渡無】【人舟自橫】儀眞觀【祥符間司天臺言建安軍西山有旺气詔卽其地鑄聖像時有靑鸞白鶴景云盤繞鑪冶之處詔建丨丨丨立靑鸞白鶴亭】名宦唐王績【爲六合丞以周易老子置牀頭他書罕讀也著五斗先生傳醉鄕記自號東臯】【子】皇朝胡宿【爲揚子尉大水溺民居令不能救宿曰拯溺吾職也卽率公私舟以前所活數千人】胡宗愈【英宗朝李定自信州推官除禦史知制誥蘇頌李大臨不艸制皆落職歸班宗愈以舎人封還詞頭坐落職通判眞州】陳徳林【嘗爲眞州守蘇子瞻詩白沙何必煩此翁眞州唐永正白沙鎭也】吳處厚【司馬君實送丨丨丨知眞州詩云鄕托星】【屏駕今隨丞相車終朝容懶拙經歳庇迂疏共此趍云闕旋聞建隼旟江淮一都會遊刃必多餘】人物蔡薿【自元祐中】【居其州崇寧間魁多士後任尙書蔡京宗盟結死黨詳見言行錄】孫洙【錫之子錫年十九登第洙年十九亦登第舉制科與】【二蘇李邦直同選在三十三人之數】題詠維舟至長蘆【李白送趙明府赴長蘆詩云云目送煙霞髙搖扇對酒樓把袂持蟹螯】江聲六合暮【韓翃送郭贊善歸淮南駿馬淮南客歸時引望新云云楚色萬家春白紵歌西】【曲黃苞寄北人不知心賞後早晚見行塵】金山只隔水【蘇子由送董掾詩云云時復聽晨鐘】分符江海衝【前人奏課西南最云云】夜江防斗辧西東【歐陽永叔知滁州出儀眞泛大江詩孤舟日日去無窮行色蒼茫杳】【靄中山浦轉帆迷向背云云】升州一日到眞州【彭汝礪眞州江亭詩潮落淮風起不收云云多情楊柳能靑眼】【底事波瀾亦白頭】當使淮人服教條【王介甫送吳仲純守儀眞詩江上齋舡駐彩橈鳴笳應滿緑楊橋久爲漢】【吏知文法云云拱木延陵瞻故國叢祠步認前朝登臨莫負山川好終欲東歸聽楚謡】

四六【分符江國臺府兼榮遂以偏師每嚴素備將漕淮壖節麾交耀獨當一面自折遐衝維儀眞之名郡內防江流之險當樵蘇供億之繁控揚子之要津外當淮甸之衝賴醝茗阜通之利使節肅持旣重將輸之任闤闠蕭條蓋薦經於蹂州符兼綰尢嚴保鄣之圖裏閭安靜尢有賴於撫摩居東南之水防可謂要津郡圃相羊細讀東園之記控西北之風寒實爲重鎭江樓倚徙好賡北固之詩】

通州【靜海海門】

建置防革【禹貢揚州之域星土分野與泰州同春秋屬吳防屬越戰國屬楚秦屬九江郡漢屬臨淮東漢晉屬廣陵】【郡隋初郡廢屬江都郡唐屬揚州南唐氏於海陵之東境置靜海都鎭制置院周世宗建靜海軍爲通州皇朝因之後攺曰崇】【川尋復爲通州今領縣二治靜海】

事要郡名通川崇川其民苦窳而貧【朱彥海山樓記】訟庭多虛【郡守楊阜作通州圖序云云囹圄空隙殆有古之淳風】仕宦之樂土【曽曲阜行宋湜知通州制淮海之濵專城而治不領】【於吏部而選於朝廷非以其獄訟稱簡魚稻饒足爲云云耶】利市州【談苑先是數舉士人至辟雍者皆不利大觀中朱侍】【郎彥爲守始移壯武營射垜不使壓州學上當年所解三名至辟雍皆上舎選太守教官及考官皆轉一官以其全榜皆過禦筆添】【解額十名通州號爲丨丨丨】魚稻饒足【曽曲阜行宋湜知通州制】民以魚鹽爲業【兪授能札子】形勝瀕海控江【兪授能札子通之爲郡云雲南通閩粵北通齊魯】旁通吳越【揚阜序南瀕吳會列壤相望云】【云】東北當海口【系年錄知通州郭凝奏云雲南接大江最爲要害】極淮之南【海山樓記通爲州云云距】【海之濵】風防海道【揚阜序云云】土產鹽戶納鹽【長編云云舊以布泉茶米等折償其直開寶庚辰詔】【折以錢今官爲鹽鈔】山川狼山【在靜海縣南五山相連陶隱居注曰狼五山在海中對勾章岸今直呼爲丨丨山下有拇】【窠上有鞭迹皆著石或云始皇履是山且鞭以投海中不知何防尙書郎齊郭有歌曰祖龍神兵驅不得揮電成鞭有遺迹及觀六】【帖云始皇作石橋過海有神人能驅山下石去不速者神輒鞭之云淳化中邑長楊鈞乞攺狼爲瑯○趙閱道詩云丨丨五峯髙下】【壓淮壖郡○任伯雨詩狼去靑山迹已陳惟餘樓閣向南薫】軍山【在江際】海門島【長編國初以來犯死獲貸者多】【配登州沙門島通州丨丨丨皆有屯兵使者領防】料角【海門有丨丨其中有鹹淡二水不相混雜舟人不待汲能辧之形勢】【控扼紹興中差舟師把隘其沙脈坍漲不當潮小則委蛇曲折水路可見潮大水則一槪漫沒非熟於往來者未易知也李實膠西】【之防以此】大海【去海門縣東八十里澠水燕談熈寧四年髙麗遣使修貢將由四明登岸爲海風飄至新港先以狀致通州云】【望斗極以乘槎初離下國指桃源而迷路誤到仙鄕其同行朴寅亮詩尢精如泗州山詩門前客棹洪濤急竹下僧棊白日閒】大江【在靜海縣南十五里】運河【周世宗侯仁矩鑿渠四十里接泰州時被其利】南布洲【舊是大海其中沙漲復爲】【洲】東布洲【元是海嶼沙島之地】堂亭淮南道院【楊廷秀談苑通州南阻江東北瀕海士大夫罕至居民以】【魚鹽自給不爲盜賊訟希事簡仕宦者最爲逸士大夫號通州爲丨丨丨丨】三防亭【在狼山東顧巨海南瞰長江吳楚煙】【云勝槪一覽周盡】樓閣海山樓【在城上○陳瑩中作靑玉案云碧空黯淡寒云繞聽枕上風聲峭明透紗牎初欲曉】【珠簾才捲美人驚報一夜靑山老使君畱客金樽倒正千里瓊瑤未經掃欺壓梅花春信早十分農事滿城和气管取來年好○陳】【愽古有詩雲門下丨濤奔鐵騎檻前丨背擁金鼇】南門樓【鄕僧妙瑛云崇寧門有靑巾白袍偉丈夫見於其上蓋呂洞賔】【也】狼山閣【賢良齊唐有詩海腹藏吳楚天樞轉鬥牛夜分驚日浴潮退見鯨遊】名宦王素【爲守】呂夷簡【嘗通判通濠二州往河北接行水災還奏免天下農噐之算】範仲淹【監西溪倉建白於朝請築堤於三州之境以衛民田】元絳【知靜海縣時私販鹽至二十觔請坐徒絳曰海旁之民斥鹵不毛恃鹽以生自是非羣販者止笞罰】沈興宗【爲海】【門令王介甫爲撰海門興利說】嶽飛【爲通泰鎭撫使】人物吳及【字幾道年十七以進士起家直昭文館兼知桂州】姚原道【知吉州黃太史嘗志其墓】張東喬【以父防補官年十六以文潞公起復調泰興簿包孝肅公司馬溫公皆愛】【重之】張次山【公明直節受知包孝肅及溫公嘗知泰州】題詠曲渚畱越舡【趙閱道詩云云遙岑辧吳分】逺水南回建業舡【夏子喬侍父監通州鹽場登狼山賦詩云渡口人稀黯翠煙登臨嘗怯夕陽天殘云右倚維揚樹云雲山引亂猿啼古樹電驅甘雨過聞田季鷹死後無歸客江上鱸魚不直錢公時年十七識者謂甘雨過閒田𨿽有爲霖之志終】【無澤物之功】江气南吞吳分野【楊士彥題狼山詩云雲海波北撼楚封陲】

四六【輟從朝路通川名郡左臨淮甸彈壓江流擢守海邦淮甸奧區右控海沂隄防海道以洙泗之遺教富商丰魚鹽之利豈特富魚鹽之利易淮海之陋風章甫喧誦之聲抑將資保鄣之雄海邦千里幸安魚稻之居觀山海上重尋淸獻之舊遊魏闕九重徒結鼓鐘之戀詠雪樓頭曽入了齋之樂府通浙並淮昔宦遊之樂土控江瀕海今備禦之要津】

泰州【海陵如臯】

建置防革【禹貢揚州之域爲牛斗之分星紀之次春秋屬吳后屬越戰國屬楚秦屬九江郡漢初以封吳王濞海陵屬焉東晉分廣陵置海陵郡唐初置吳州更海陵縣曰吳陵縣南唐升爲泰州相傳以爲取通泰之義皇朝中興爲通泰鎭撫使後仍爲州今領縣二治海陵】

淮東提刑提舉置司

事要郡名海陽【郡誌晉以海陵爲丨丨以其地並海而髙故名】吳陵【唐攺海陵曰丨丨】風俗性多朴野【吳陵志見下注】俗務儒雅【吳陵志𨿽窮巷茅茨之下往往聞誦聲】有屯田煮海之饒【按江南李主時防壁記以海陵云云因建爲泰州】幽邃肥美【吳陵郡誌引晉中興書雲海陵丨丨而地丨丨故民事耕桑樵漁而性多朴野恥以浮薄相誇鮮出機巧謀利𨿽無富彊豪右而家亦自給】賜鼓角門防【皇祐間大防題名載周世】【宗云云】海陵倉粟流衍【枚乘說吳王曰吳實富天子轉粟西鄕陸行不絕水行滿河不如海陵之倉左思吳都賦】【防丨丨之丨則紅丨丨丨】土產鹽課與解池等【皇朝皇祐間通泰二州云云歳終四百萬緍】山川天目山【在海陵縣東六十里寰宇記云土山也山有雙井相對其水淸冽發運使蔣之奇開古井獲金龍玉璧三十六】羅浮山【在海陵縣澤藪中不爲水所沒遙望如丨丨丨】摩訶山【在揚子江中流亦名蝦蟆】呂城山【縣東三十里髙一丈】【形如城】於祈湖【縣東北四十里】雞雀湖【縣東北五十里】包老湖【縣北四十里湖水淸而無滓挈壺氏取以】【供滴漏】捍海堰【在海陵縣百五十三里大唐李承創範仲淹重築○呂伯恭修桑子河堰記淳熈元年夏六月泰州東部】【湖大上敗丨丨丨詔州與使者參治維堰初作於文正範公首起海陵尾屬鹽城衡二縣間百餘里及是半圯於水有司繕築未幾】【以訖工聞獨桑子河以南逕如臯境繚許氏莊後皆文正規略所未及詔以委今魏侯甫半月堰成】井泉天女繅絲井【在西溪鎭西廣福院相傳漢董永所居井卽丨丨汲以丨丨者】樓閣望京樓【曽宻公詩見後題詠】安邊樓【在郡城上可以逺眺】芙蓉閣【曽正臣詩云參差紅菡萏迆邐緑菇蒲沙鷺窺吟捐風蟬入坐隅】堂舎淮東道院【在州治大防之東海陵地僻少訟故以丨丨丨丨名之左丞陸農師到任謝表雲飛蚊漸少頗無澤國之風過客甚稀至有道】【堂之號】淸風堂【自五代時疊石爲山髙三丈五尺東西十丈有五尺翼以兩徑爲登陟之階咸平中曽宻公以戶部員外】【郎知州事有郡圃山亭六詠丨丨丨詩云更無塵土當軒起只有松蘿繞檻生紹興間其孫文昭公肇復典是郡文昭之父易占又】【嘗知如臯縣以三世守官海陵遂立三至堂云】文防堂【範希文書滕子京從事丨丨丨詩云東南滄海郡幕府淸風堂詩書】【對周孔琴瑟視羲黃君子不獨樂我朋來無方又云一學許周查三仙周陳唐徳星一聚防千載有餘光】五賢堂【在光孝寺】【內祠張發運綸範希文富彥國嘗侍父爲徵官讀書於此又增郡之先賢胡侍講王內翰爲丨丨丨】狀元坊【在市河西卽王】【右司所居宣和間爲大魁而郡誌不書其名】古迹髙麗鼓【在西溪鎭聖果院相傳保大中海沙飄至○範希文詩千】【年人已化三昧語空傳唐世今尢在丨丨丨半穿卽此也】古井欄【在聖果院相傳僞唐保大中造舊有人迹深寸許今復生】【合而志文亦漫防莫辧蓋活石云按歐陽公集古目錄有李陽冰書縉雲三碑篆刻最細瘦世言此三碑皆活歳久漸生刻處幾合】【故細耳亦此類也】富鄭公讀書堂【在景徳寺之東○韓子蒼詩藤牀瓦枕快淸風破悶文書亦謾供鄕信未傳霜】【後鴈旅懷生怯曉來鐘淹畱已辦三年計流落應無萬戶封猶有壁間詩句在他時誰爲寫塵客】小兒塜【在州宅之東有】【墳數十宋江南初主本徐溫養子及僣號遷徐氏於海陵中主繼統用謀士齊丘計徐氏無男女少長皆殺之後齊丘有一丨丨病】【有老樂工作一詩書紙鳶上放入齊丘第中其詩云化家爲國實良圖緫是先生畫計謨一个小兒拋不得上皇當日合何如謂此】【也】名宦皇朝曽致堯【爲守】曽肇【致堯孫爲守】韓琦【以侍中知泰州時以臥病適夢以手捧天者再】【不覺驚悟其後受顧命援英宗於藩邸翼神宗於春宮捧天之祥已肇於此矣】呂夷簡【監西溪鹽場皇朝類苑云呂文靖嘗】【官於此手植牡丹一本有詩刻其後範文正亦嘗臨涖復題一絕云陽和不擇地海角亦逄春憶得上林色相防如故人以二公詩】【筆故題詠極多而花亦爲人所貴重】範仲淹【公爲西溪鹽官嘗築捍海堤景徳寺有生祠○監倉楊阜作畵像詩云靑衫下】【僚名世髙節捍患禦災豈不在余又云我思範公水逺隄長】滕子京【爲郡從事】劉攽【自道山倅海陵詩云壁間金闕】【倚天開五見宮花落晚梅明日扁舟滄海去卻尋雲气訪蓬萊○蘇子瞻送行詩君不見阮嗣宗臧否不掛口休誇舌在齒牙牢是】【中惟可飲醇酒】吳本中【調海陵縣尉】張次山【爲守嘗有鸛集戒石前若有所訴次山諭鸛使先飛令兵官隨往鸛】【集一大木上蓋鄰側有取其二雛烹食者卽以其人至府鸛亦同至次山爲治其罪鸛乃飛去】張綸【爲制置發運後自請兼州】【築堤堰範希文爲作生祠記詩雲海陵嗷嗷古防弗牢萬頃良膏嵗凶於濤又云艸奏屢逹狂議四遏心過金鐵對天不奪又云盤】【盤偃偃百里而逺如天作旱奠萬家產朝以公賢兼於蕃宣云云】趙抃【知海陵縣】嶽飛【建炎四年爲通泰鎭撫使】人物查道【南唐文徽之孫鑿冰求鱖以飬母竹間見一蹄金而掩之】查陶【南唐近臣太宗知其名除監察禦史後贈兵部】【尙書】周孟陽【終天章閣待制少遊經山賦詩有地髙多與風雲防天近常爲日月鄰之句人以爲遭遇英宗之符】胡瑗【字翼之海陵邑人自明道景祐以來學者稱海陵先生曁泰山孫明復石守道先生嘗爲湖州州學教授邊防水利各居一齋】王觀【洽聞彊記善屬文】王覿【爲翰林學士後以黨禍奪官】題詠人家匝海隅【曽正臣望京樓詩云】【望京樓上望望久思踟躕境上連江徼云云隔山人隱映近郭水縈紆雨過風腥檻潮來岸浸蘆】野水粘天鸛鶴飛【呂本中至海陵詩江村遇雨蓬麻亂雲云】吏散重門印不開【鮑容寄海陵縣韓長官詩云云玉琴招鶴舞徘】【徊野人爲此多東望雲雨仍從海上來】香粳炊熟泰州紅【陸務觀對食戱作云云苣甲蒓絲放箸空】四六【眷惟海陵眷此海邦有煮海摘山之大利實冠甸海號稱名郡當航川梯嶠之要津鹽鹺轉餉嵗益於商緡

暫違丹闕望雲气於蓬萊薪粲論輸日交於吏案

來駕朱轓息風濤於瀚海土風淳厚人自足於魚鹽海隄功著想範文正之遺風吏隱丰餘地不驚於烽燧道院名標追陸左丞之故事】

方輿勝覽卷四十五

欽定四庫全書

方輿勝覽卷四十六

宋祝穆撰

淮安軍【山陽鹽城淮陰】

建置防革【禹貢揚州之域在牽牛之分春秋時屬吳后屬越戰國屬楚秦屬九江郡西漢屬臨淮郡及廣陵陵國東】【漢屬廣陵郡及下邳國三國屬魏東晉祖逖屯淮陰庾希自下邳退屯於山陽謝元自彭城退屯於淮陰又分廣陵置山陽郡】【宋以山陽爲重鎭宋蕭道成鎭淮陰爲北兗州東魏復爲山陽郡隋廢郡爲楚州唐初爲臧君相所據曰東楚州尋歸於唐攺】【曰楚州皇朝爲團練州寶慶以逆全之亂降爲淮安軍今領縣三治山陽】

事要郡名山陽【境內有地名丨丨】東楚淮陰【許氏說文水之北爲陽水之南爲陰縣在淮水之南故曰】【丨丨】風俗其俗勁悍輕剽【隋志云云】士任气節【同上其丨則俠任丨丨好尙賔遜蓋楚之風焉】戰爭詐僞【晉伏滔正淮論其俗尙材气而多勇悍其人習丨丨而多丨丨豪右兼並之家十室而九藏甲挾劍之民比屋皆是】急則以驟戎馬【新志聞之故老物盛人眾足爲一都防今擬以窮邊極塞云云緩則以宅狐兔】土產唐鹽課四十五萬石【郡縣誌云今闗中置鹽監以收其利毎歳煮鹽四十五萬石○阮升之南兗州記云鹽城海水有南】【兗州鹽池百二十所縣人以魚鹽爲業略不耕種擅利巨海用致沃饒公私商運充實四逺舳艫往來常以千計此吳王所以富國】【彊兵而抗漢室也】形勝北有淸泗【南齊志云云臨淮守險】屏蔽淮東【紹興十一年髙宗謂大臣曰山】【陽要地云云無山陽則通泰不能固賊來竟趍蘇常】水陸交通【晉荀羨北徵議淮陰藩鎭地形都要云云易以觀釁沃野】【有開殖之利方舟漕運亦無他阻】揚楚要衝【長編云太宗朝王化基澄淸略云江淮諸郡丨丨最曰丨丨水陸兩塗咽】【喉數國務穰事眾地廣民繁】淮南控扼之地【系年錄左正言吳表臣言楚州實云云】南北必爭之地【系年錄徐宗偃雲山陽俯臨淮海實云云我得之可以挾制山東】東晉爲重鎭【廣陵記云云元帝嘗使劉隗守】【淮陰】有道之齊魯山東【新志一道自南渡門絕淮則之齊魯山東一道自淮陰放洪澤閘逹淮則入汴入洛】山川羽山【崔國輔石頭瀬詩云悵矣秋風時予臨石頭瀬因髙見逺望盡此楚州內丨丨一防靑海岸雜花碎日暮千里防楚】【色有防靄】鐵柱岡【在鹽城北門外二里海岸故老相傳秦王系馬處也】金牛岡【在山陽縣北七十里周世宗宿兵於】【此】大海【在鹽城南一里】淮水【在山陽北五里水經注云丨丨之防卽城角也左右兩川夾翼二水以入卽泗口也自鼈】【山之北縈回楚城東入於海詩云淮有三洲今山陽灣對岸有上洲中洲下洲豈其此歟】淮河【楊廷秀登楚州城詩云望中白】【處日爭明个是丨丨凍作冰此去中原三里許一條玉帯界天橫】淸河【在淮陰縣北七十里】新河【去磨盤古迹八十步】【乾道中開】老鸛河【在城西周世宗至此艦大不能過遂開此河以通其道】故沙河【在山陽縣西北十里滿蒲閘之】【南避山陽灣淸河口風濤之患】射陽湖【在山陽縣東八十里今與府鹽城分湖爲界縈回三百里】防溝【自寶應縣北流】【入淮左傳哀公九年吳城防溝通江淮隋大業元年發淮南民十萬開丨丨自山陽至揚子入江渠廣四十步○王介甫詩云將母】【丨丨上畱家白紵陰月明聞杜宇南北揔闗心】公路浦【卽淮口也寰宇記袁術字公路向九江將奔袁譚路出斯浦因名】捍海堰【在鹽城縣詳見泰州呂東萊記】亭榭南昌亭【在山陽縣西三十五里史記云韓信布衣就丨丨丨亭長】【寄食長竟絕之信爲楚王召亭長賜錢百萬曰公小人爲徳不竟】籌邊樓【在郡治輪奐壯麗甲於鄰郡】宴花樓【趙嘏題楚州丨丨丨詩門外煙橫載酒舡謝公攜客醉華筵尋花偶坐將軍樹飲酒方重刺史天幾曲艶歌春色裏斷行髙鴈】【暮云邊分明聽得行人語願及行春更一年】橋梁跨下橋【在淮陰縣卽韓信爲少年所辱之處】祠墓淮陰廟【錢諌議討築壇拜處恩𨿽厚躡足封時慮已深隆凖若知同烏喙將軍應有五湖心○劉禹錫詩將略兵機命世雄蒼黃鐘室嘆良弓遂令後代登壇者毎一尋思怕立功○羅昭諌詩剪項移秦勢自雄布衣還是負深功寡妻稚女俱堪恨休把餘杯奠蒯通○許澤詩朝言云夢暮南循已爲功名少退身盡控兵權猶不得更將心事托何人○汪遵詩秦季賢愚混不分只應漂毋識王孫歸榮使累千金贈爲報當時一飯恩○張文潛詩云夢何湏僞出遊遭讒猶得故鄕侯平生蕭相眞知已何事還同女子謀】東西塜【在縣北八里莊東塜韓信母墓也本傳云信行營髙燥地令旁可置萬家卽此也西塜卽漂母墓也○羅昭諌漂母墓詩云寂寂荒墳一水濵蘆洲絕島自相親𨿽然寂莫千秋魄猶是韓侯舊主人】古迹紫極觀畵壁【李伯時常於壁間畵猴戱馬驚而圉人鞭之時稱奇筆東坡題其後曰吾觀沐猴以馬爲戱至使此馬竊銜詭轡人言沐猴宜馬而今爲累眞虛言耳陳后山亦有詩曰沐猴自戲馬自驚圉人未解猴馬情猴其天資馬何罪意欲防患猶傷生異類相宜亦相失同類相傷非所及志行萬里因一悟吐豆幹荄甘伏櫪舊有石刻今不存】名宦張敞【守山陽久之渤海膠東盜起拜膠東相盜悉平】鄭【遷淮陰大守行春天旱隨車致雨白鹿方夾谷而行怪問主簿黃國曰鹿爲吉爲凶國拜賀曰聞三公車轓畵作鹿明府必爲宰相】祖逖【屯淮陰嘗誓淸中原】皇朝蔣之奇【爲太守】米芾【自無爲移守山陽】韓世忠【系年錄紹興五年都督張浚出江勞師至鎭江召丨丨丨親諭上防使移屯楚州以撼山東世忠欣然受命卽日舉軍渡江又雲山陽凋之餘世忠披荊棘立軍府與士同力役軍壘旣成乃撫集流散通商恵工遂爲重鎭嶽飛至楚州視兵籍始知世忠止有眾三萬而在楚十餘年金人不敢犯猶有餘力以侵山東可謂奇特之士也】人物韓信【淮陰人封侯】枚乘【淮陰人有舊宅基在縣南二百步】枚臯【淮陰人並見漢書本傳】皇朝徐積【字仲車本州人從安定胡先生學事母至孝年四十不婚不仕鄕人勉就舉偕毋之京旣登第未調官母亡遂不仕監司上其行諡曰節孝處士】張耒【淮陰人也從蘇子瞻學有文集】趙師旦【本川人也常守康州儂智髙亂率羸師血戰而死】名賢陳瓘【因彈蔡京謫居合浦著尊堯集益加竄逐最後移楚州居住】題詠蕪城枕楚田【溫庭筠送淮陰縣令隋堤楊柳煙孤棹正悠然蕭寺通淮戍云云魚鹽橋上市燈火雨中舡故老靑】【葭岸先知宓子賢】淮水東南第一州【白居易贈郭使君詩云雲山圍雉堞月當樓】野人懷恵欲移家【劉商送元使君自楚移越詩露冕行春向若耶云云東風二月淮陰近惟見棠梨一樹花】家在枚臯舊宅邊【唐趙嘏憶山陽詩云云竹軒晴與楚波連芰荷香透埀鞭防楊柳風橫聞笛舡】士林皆賀振家聲【劉禹錫送】【李楚州緹騎朱旗入楚城云云兒童但喜迎賢守故吏猶應記小名】山陽太守政嚴明【白居易枸杞井詩云云吏】【靜人安無犬驚不知靈藥根成狗怪得時聞吠夜聲】韓枚步隲建三亭【淮陰有丨丨丨亭晁端彥詩云云故顯當】【時將相名】秋燈防防淮陰市【陳羽宿淮陰縣作云云楚客連檣宿淮水夜深風起魚鼈腥韓信祠堂月明裏】劉伶臺下稻花晚【許用晦詩云云韓信廟前楓葉秋】雜耕今是一雄藩【楊廷秀望楚州新城詩已】【近山陽望漸寛湖光百里見千付人家四面皆臨水柳樹雙垂便是門全盛向來元孔道云云金湯再葺眞長策此外猶須子細論】四六【維今東楚大江前流長淮奧壤旣防藩籬實國北門長淮卻阻表海名邦孰窺堂爼郡居江北恰遙拱於近畿

邦人還定各安鴻鴈之心路出山東更掃淸於小醜

海道肅淸更息鯨鯢之浪襲韓信之故封冝知兵略

兵衛森羅旣作淮壖之重鎭訪枚臯之舊宅益倡文風

舟師畢集又居海道之要衝】

寶應州【寶應】

建置防革【星土與淮安軍同本漢平安縣屬廣陵國王莾常攺爲杜鄕隋地理誌云梁置陽平郡及東筦郡開皇初】【郡廢爲安宜縣又廢石鼈縣入焉安宜溪在縣界因此得名唐武徳立倉州領安冝一縣及州廢縣屬楚州上元三年縣屈眞】【如獲定國十三寶以其年爲寶應元年攺安宜縣爲寶應皇朝因之寶慶三年六月以防國進寶璽詔年谷屢丰雨晹時若可謂受寶之應以寶應縣陞寶應州今領縣一】

事要郡名安宜風俗【與淮安軍同】形勝地居四塞【郡誌丨丨丨丨之衝無險可守】山川箕山【在州東六十里寰宇記今無山惟邱阜百餘】雲山【在城西南百二十里山下有白龍潭】射陽湖【在州城北】【十五里其西頗多邱阜】淸水湖【在城南五里】範光湖【在城西南三十里】安宜溪【在州城西南四十餘】【裏】白水陂【在城西八十里乃鄧艾所築濶三十里】橋梁孝仙橋【在城北市蘇子瞻曰秦少遊言寶應民有】【以嫁娶防客者客一人徑起出門至橋下若將赴水者主人急持之客曰婦人以詩招我其詩曰長橋直下有蘭舟破月衝煙任意】【遊金玉滿堂何所用爭如年少去來休倉皇就之不知其爲水也然客亦無他】古迹神寶【唐楚州刺史鄭輅撰記曰肅宗】【元年建子月十六夜女尼眞如忽見二皂衣引至一所見天帝因出寶授眞如曰汝往令刺史崔侁進逹於天子肅宗寢疾方甚視】【寶召代宗謂曰汝自楚王爲皇太子今上天賜寶獲於楚州天祚汝也宜保愛之代宗再拜受賜卽日以寶應紀年云】髙黎王城【在縣西八十里】金牛城【在縣南十五里】石鼈城【在縣西八十里本石丨縣寰宇記以爲石鼈山引郡國志】【雲山有石鼈遊因名之山下有鄧艾築城猶存今驗其處無山有城以爲山誤也荀羨傳曰羨鎭淮陰屯田於東陽之石鼈通典載】【宋因晉以山陽爲重鎭曰比對淸泗臨淮守險有平陽石鼈稻田丰饒蓋歷代皆屯田於此舊志山陽非是】名宦【當考】人物【闕當考】題詠賤買魚蝦已厭烹【呂本中行次寶應有詩云半升濁酒試蒓羮云雲淺水依蒲有舡過】【淡煙籠月更人行】聞說徳宗曽到此【陶應題寶應縣詩雪樓當月動淸寒渭水梁山鳥外看云云吟詩不敢倚】【欄幹】

四六【疏綍宸廷粵由男國旣重蠶桑之務分符邊壘陞建侯邦亦爲魚稻之鄕】

【石鼈置城昔號屯兵之地寶璽紀祥蓋古今之嘉瑞銅魚分治今爲固圉之邦銅符疏渥當南北之要衝廣陵東楚旣應援之匪遙城惟斗大𨿽云猶劣於十同渭水梁山亦鼓行之甚易地近風寒要使雄當於一面】

髙郵軍【髙郵興化】

建置防革【禹貢揚州之域分野與揚州同春秋時屬吳戰國屬楚秦因髙郵置郵傳爲髙郵亭漢屬廣陵晉屬臨淮】【郡東晉有三阿宋屬廣陵郡梁置廣業郡尋以有嘉禾爲神農郡隋屬江都郡唐屬防州皇朝始建爲髙郵軍中興以來陞爲承州割泰之興化縣來屬置鎭撫使尋爲髙郵縣蒹軍使復陞爲髙郵軍今領縣二治髙郵】

事要郡名盂城【郡誌謂地形四隅皆底城基特髙狀如覆盂】秦郵【同上一名丨丨見防革注】髙沙【有丨】【丨館】風俗俗厚而勤稼【題名舊記土髙而亷於水丨丨丨丨於丨】好談儒學【郡誌自孫覺秦觀諸公以】【文章政事名至今云云其間桀黠之民好以訟相雄往往挾法律以議吏是非然亦終不敢犯長吏故易治而難服】人足於衣食【楊公濟眾樂園記云髙郵當東南衝防邑居繁盛加之魚稻之富云云】形勝東漸於海【郡誌云雲南接】【大江】北據長淮【同上西有土山云云】南逼眞揚【馬仲荀記云云北連楚泗】古稱大邑【皇朝開寶間建】【軍詔惟彼髙郵云云舟車交防水陸要衝冝建軍名以隆地望】南北水道之要衝【趙侯修水門記髙郵古防州蓋】【防溝所經云云】介於揚楚之間【葉宗古太守題名記云云號爲東南咽領連帶陂湖轉入江淮】水深而岸峻【昔令孤綯節度淮南徐卒龎勛等逃歸禆將李湘曰髙郵之北云云我以鋭卒焚荻舟塞其前勁兵蹙其後盡可殪也】形便而勢利【舊經髙郵據諸郡眷扼亢拊背云云莫之能禦】山川土山【在髙郵縣西南六十里上有石井石臼俗】【傳謝安公煉丹於此】孤山【在興化縣東南七十里】陽山【在興化縣西四里舊有廟史記楚世家昭陽爲楚懷王令尹出】【入將相此卽其廟】五湖【去城六十里○黃魯直詩九陌黃塵烏防防五湖春水白鷗前扁舟不爲鱸魚去收取聲名二十年】【○秦少遊詩髙郵西北多巨湖累累相連如丨丨○蔣頴叔詩三十六湖水所瀦其間尢大爲丨丨】三湖【系年錄承楚相距有】【樊梁等三湖】甓社湖【去城三十里東南長七十里南北濶五十里湖有明珠崔伯易賦序云夜見大珠其光屬天嘗問諸】【漁者皆云或遇於它湖中有竊謀之者則風輙引舡而去又云明珠光熖類火炬然不徒見不有大喜必有大災○圖經髙郵西北】【有新開甓社塘下五湖平阿七里張良珠湖又有羑里石臼鵝兒白凡十一湖相連內有一灣名子子灣○楊廷秀詩云爲愛湖中】【似掌平忽逄巨浸卻心驚怪來萬頃不生浪凍合五湖都是冰碧玉湖寛容我到白銀池滑沒人行玆遊只道淸無價淸殺詩翁老】【不勝○孫莘老於丨丨丨上讀書夜見明珠而登第黃魯直遺詩云丨丨丨中有明月淮南艸木借光輝○建炎中光竟夜繼而賊】【犯郡】白沙湖【在興化縣南十里】得勝湖【本名率頭湖張榮賈虎嘗掩擊金帥達蘭於此】南溪【在興化縣範希】【文宰邑日冇馴鷗詩】平淮堰【在髙郵縣境內李吉甫築漑田數千頃】捍海堰【範希文監西溪倉悉力修之詳見泰】【州】井泉玉女井【崔伯陽記在髙郵縣治之東圖經云東齊郟公道光與其女居井旁煉丹見神仙傳少西有望仙橋】【今其側蓋闤闠之地○蔣頴叔詩蒼龍脫角瑩且澤解自與風雷俱郟家女子已仙去尙有故井存通衢】堂榭燕堂【楊公濟詩吏隱盂城九十旬丰年日日是佳辰五壇芍藥齊教放何處揚州更覓春】瞻衮堂【在軍北城上紹興四年都督丞】【相張公撫臨侯衛次於淮東後人名之】威敵堂【在軍治之後】濯纓亭【在稅務前範文正公建有詩云素心愛云】【水此日東南行笑解塵纓處滄浪無限淸又滄浪淸可愛白烏鑑中飛不信有京洛風塵化客衣】寄老庵【黃魯直有賦】四逹齋【蘇子瞻集髙郵趙使君晦之作齋東圃戶牖四逹因以名之眉山蘇軾過而爲之銘曰有蔵於中必謀於外惟慢與】【謹皆盜之誨孰知此間空洞無物戶牖開闔廣焉丨丨擊去盜易使無盜難我無可攘以守則全趙侯無心得法赤溪四出其丨以】【逹民迷】文遊臺【在城東二里舊傳東坡與王鞏孫秦諸公及李伯時同遊論文飲酒因以名之伯時畵爲圖刻之石】祠廟露筋廟【去城三十里舊傳有女子夜過此天陰蚊盛有耕夫田舎在焉其嫂止宿女曰吾寧處死不可失節遂以蚊死】【其筋見焉○歐陽永叔詩云近聞髙郵間有虎夜淩辱哀哉丨丨女萬刼讎不復】古迹防溝【左傳哀公九年吳城防溝】【杜預注云於丨丨築城穿溝東北通射陽湖西北至末口入淮通糧道唐爲防州以此得名】三阿【卽今北阿鎭在晉爲丨丨】【卽謝安破堅將彭超之地唐爲下阿徐敬業屯兵下阿溪魏思溫破之於此】名宦李承【唐人始創捍海堰】李吉甫【爲淮南節度於髙郵築陂塘漑田】皇朝範仲淹【監西溪又宰興化】楊蟠【字公濟有詩名】張浚【初薛】【慶據髙郵軍公自往安撫之畱公三日而外間不知朝廷議遽罷公樞筦奉祠慶以兵衛公出乃赴行在】韓世忠【金人自建】【炎初蹂踐淮楚北鄙之警略無寧歳及丨丨丨節制淮東募敢死士號背嵬軍教以擊刺戰射之法無不一當百與敵遇於天長大】【儀間其帥貝勒托云擁鐵騎來背嵬百過百克敵以爲神轉戰至髙郵卒擒托云等俘獻於朝紹興四年劉豫借援入冦步騎數萬】【蕩然如風雨至公以鋭士絕江殱其眾於髙郵之北門乘勝駐軍淮楚以遏敵衝並見郡誌】人物皇朝孫覺【字莘】【老其先邵武人卜居髙郵遷吏侍坐元祐黨】孫覽【覺之弟知諌院】崔公度【字伯陽直龍圖閣】王鞏【字定國從】【蘇子瞻遊】朱壽昌【父守雍日年三歳母劉氏嫁民間母子不相知者五十年熈寜初棄官入秦尋訪行次同州遂獲其毋相持慟哭感動行路乃迎以歸王荊公而下皆有孝子詩數百篇後徙居髙郵名其裏曰彰孝】喬竦【以鄕先生教授鄕裏】【莘老其徒也】喬執中【以經術教授淮壖與孫秦齊名】秦觀【字少遊與張耒黃庭堅晁補之號四學士有淮海閒居集】【○黃魯直贈詩云國士無雙秦少遊全篇見揚州○觀進士不中元祐中蘇軾以賢良方正薦於朝除太學博士校書遷正字兼國】【史院編修紹聖中坐黨籍通判杭州以禦史劉拯論其增損實錄責監處州酒稅又編置郴州橫雷二州至滕州而卒觀長於議論】【文麗而思深蘇軾嘗以其詩薦之於王安石安石曰公奇秦君口之而不置我得其詩手之而不釋】秦覿【字少章有詩名坡谷】【皆稱之】馬永卿【從劉元城遊】題詠過淮風气淸【蘇子瞻過髙郵寄孫君孚詩云云一洗塵埃容水木】【漸幽茂菇蒲雜遊龍可憐夜合花靑枝散紅茸美人遊不歸一笑當誰供故園在何許已偃手種松我行忽失路歸夢千山重聞君】【有負郭二頃收橫從捲夜畢秋獲殷牀聞夜舂樂哉何所憂社酒粥面濃宦遊豈不好毋令到千鐘】地據揚楚【秦少】【遊詩吾鄕如覆盂云云環以萬頃湖粘天無四壁】蒙蒙春濕防溝【歐陽永叔詩云云蓬防安眠晝擁裘知有】【故人家在此速將詩卷洗窮愁】霜落防溝積水淸【秦少遊詩云云寒星無數傍舡明菇蒲深處疑無地忽有人家】【笑語聲】城外城中四通水【楊廷秀詩解纜維揚破夕陽過舟覆盎已晨光夾河漁屋都編荻背日舡蓬尙滿霜】【云云堤南堤北萬垂楊一州斗大君休笑國士秦郎此故鄕】

四六【輟班禁陛勢若覆盂西臨滄海州維斗大作鎭江淮俗皆奠枕北控淸淮地控風寒處秦郵之髙阜壁壘最堅昔者繹騷遺患幾成於飬虎控隋漕之通津舟車畢集今而安集務農皆願於買牛淮海之髙文大冊可想英風長安日近豈容聖化之不霑紫巖之妙略深籌尙存陳迹瀚海波澄抑使邊烽之自息】

方輿勝覽卷四十六

欽定四庫全書

方輿勝覽卷四十七

宋祝穆撰

滁州【淸流來安全椒】

建置防革【禹貢揚州之域吳地斗分野春秋時屬吳楚之交秦爲九江郡二漢因之晉屬淮南郡宋屬新昌郡梁於】【此立譙州今之州城是也又攺北譙爲臨滁郡而南譙領新昌臨滁髙塘三縣隋攺南譙爲滁州唐析揚州地置滁州皇朝因】【之中興爲濠滁鎭撫使今領縣三治淸流】

事要郡名滁陽臨滁滁上永陽【王元之詩淮邊永陽郡】南譙【韋應物詩今嵗】【臥南譙】風俗風俗淳厚【常安民州學記滁之人𨿽云云而尙气易以徳化難以力服】地僻事簡【章衡】【重建醉翁亭記滁陽云云其俗安閒】年丰事少【同上】命世之士至焉【曽子開二賢堂祝文滁在江淮號爲】【僻陋然磊落瑰偉丨丨丨丨亦或丨丨】賢士君子居焉【歐陽永叔答李大臨書永陽窮僻而多山林之景又嘗得】【云云】形勝羣峯環於西南【慶曆前集防滁陽古名郡云云淸溪注於東北形勢深秀實甲淮海李衛公普懷嵩】【之記李庻刻泉石之銘韋應物形野渡之詠】淸淮灌其北【林希望撰白鶴觀記云云烏江蕩其南】環滁皆山【歐陽永叔醉翁亭記】滁當偹禦【周必大奏世賢說淮南形緩急欲守滁臣謂不然滁有山林之阻若廬和嬰虜衝此】【則當偹禦】山川丰山【在淸流縣西南五里歐公於此建丰樂亭有漢髙帝廟】瑯琊山【在淸流縣南十里有丨丨】【洞舊經云晉元帝爲丨丨王避地於此○曽子開滁州集序泉石林亭之勝至聞天下○顧況詩東晉王家在此溪南山樹色隔牎】【低碑沈字滅昔人逺谷鳥猶向寒花啼】八公山【在來安縣西南十三里卽淮南丨丨憇石之處】五湖山【在全椒縣】【東北十八里山下有丨丨在縣境最爲險要】九鬭山【一名陰陵山在全椒縣南九十餘里昔項羽兵敗欲東渡烏江經此】【山與漢兵一日丨丨故名】幽谷【卽丰樂亭地有紫防泉○歐陽永叔詩滁陽丨丨抱山斜我鑿淸泉手種花故事畱傳父老說】【世人合作畵圖誇】石屏路【梅聖兪詩尋常畵屏多畵山何意此山還作屏峭排直下幾千尺下有石路莓苔靑】滁水【在全椒縣南六十里其源出廬州】菱水【在淸流縣出永陽嶺西經皇道山下歐陽永叔有菱溪石記云本名荇溪避楊行宻】【嫌名攺名曰菱】淸流水【晏公類要云自全椒縣界流入】蓮溪【見吳卓南譙郡城十詠】明月溪【在瑯琊山○王】【元之詩惜哉幽勝事盡落唐賢手惟餘舊時月團圓照山口】西澗【韋蘇州詩獨憐幽艸澗邊行上有黃鸝深樹鳴春潮帯雨】【晚來急野渡無人舟自橫】井泉眞珠泉【在淸流縣西三十里泉水濺射有若跳珠】紫防泉【呂元中記歐陽文忠】【公以右正言知制誥謫守滁上明年得讓泉於醉翁亭之東南隅一日會僚屬於州廨有以新茶獻者公敕吏汲泉未至而汲者僕】【出水且慮後期遂酌他泉以進而公巳知其非釀泉窮問之得丨丨丨於幽谷下文忠愽學多識而又好奇旣得是泉乃作亭以臨】【泉上名之曰丰樂亭當時名公宿儒皆爲賦詩以紀其事由是丨丨丨始盛闐於天下今帖所稱酒名豈非滁陽官釀】庻子亭【在瑯琊山寶應寺唐李防卿守滁州今有丨丨丨○盛度詩深藏西竺寺寒擁九譙城石字贊皇古泉銘丨丨淸○歐陽永叔】【敍云右丨丨丨銘李陽冰撰並書慶曆五年餘自河北都轉運使貶滁陽屢至陽冰刻石處未嘗不裴徊其下丨丨丨昔爲流溪今】【爲山僧塡爲平地起屋其上問其泉則指一大井曰此丨丨丨也可不惜哉】六一亭【在瑯琊山】園井東園【在郡】【城東隅唐李紳有詩梅執禮敍云滁陽舊無郡圃而醉翁丰樂諸亭皆在闗外李紳所謂東園者南直瑯琊諸山北通西澗修木交】【映左右又適介守貳宅固一佳處也】醉翁亭【在瑯琊寺慶曆中太守歐陽永叔記云環滁皆山也其西南諸峯林壑尢美望】【之蔚然而深秀者瑯琊也山行六七里漸聞水聲潺潺而瀉出乎兩峯之間者釀泉也回路轉有亭翼然臨於泉上者丨丨丨也】【作之者誰山之僧曰智仙也名之者誰太守自謂也太守與客來飲於此飲少輒醉而年又甚髙故自號曰丨丨也丨丨之意不在酒在乎山水之間也山水之樂得之心而寓之酒也若夫日出而林霏開雲歸而巖穴暝晦明變化者山間之朝暮也野芳發而幽香佳木秀而繁陰風霜髙防水落而石出者山間之四時也朝而往暮而歸四時之景不同而樂亦無窮也至於負者歌於塗行者休於樹前者呼後者應傴僂提攜往來而不絕者源人遊也臨谿而漁溪深而魚肥釀泉爲酒泉香而酒洌山肴野蔌雜然而前陳者】【太守宴也宴酣之樂非絲非竹射者中奕者勝觥籌交錯坐起而諠嘩者眾賔懽也蒼顏白髮頽乎其間者太守醉也巳而夕陽在山人影散亂太守歸而賔客從也樹材陰翳鳴聲上下遊人去而禽鳥樂也然而禽鳥知山林之樂而不知人之樂人知從太守遊而樂而不知太守之樂其樂也醉能同其樂醒能述以文者太守也太守謂誰廬陵歐陽修也○滁陽郡誌云記成刻石逺近爭傳疲於模打山僧云寺庫有氈打碑用盡至取僧堂臥氈給用凡商賈來供施亦多求其本所過闗徵以贈監官可以免稅】丰樂亭【歐陽叔記云修旣治滁之明年夏始飲滁水而甘問諸滁人得於州南百步之近其上則丨山聳然而特立下則幽谷窈然而深藏中有淸泉滃然而仰出俯仰左右顧而樂之於是疏泉鑿石辟地以爲丨而與滁人往遊其間滁於五代干戈之際用武之地也太祖皇帝嘗以舟師破李景兵十五萬於淸流山下生擒其將皇甫暉姚鳳於滁東門之外送以平滁修嘗考其山川按其圖記升髙以望淸流之闗欲求暉鳳就擒之所而故老皆無在者蓋天下之平久矣自唐失其政海內分裂豪傑並起而爭所在爲敵國何可勝數及宋受命聖人出而四海一向之憑恃險阻剗削消磨百年之間漠然徒見山髙而水淸欲問其事則遺老盡矣今滁介於江淮之間舟車商賈四方賔客之所不至民生不見外事而安於畎畆衣食以樂生送死而孰知上之功徳休養生息涵育百年之深也修之來此樂其地僻而事簡又愛其俗之安間旣得斯泉於山谷之間乃日與滁人仰而望山俯而聽泉掇幽芳而防喬木風霜冰雪刻露淸秀四時之景無不可愛又幸其民樂其嵗物之丰成而喜與予遊也困爲本其山川道其風浴之美使民知所以安其丰年之樂者幸生無事之時也夫宣上恩徳以與民共樂此刺史之事也遂書以名其丨云】醒心亭【在瑯琊山曽子固記】【滁州之西南泉水之涯歐陽公作亭曰丰樂自爲記以見其名之意旣又直丰樂之東築其亭曰丨丨而望以見夫羣山相環雲煙】【之相滋曠野之無窮艸木眾而泉石嘉使目新乎其所覩耳新乎其所聞則其心灑然而醒更欲久而忘歸也故卽其所以然而爲】【名取韓子退之北湖之詩云噫其可謂善取樂於山泉之間而名之以見其實又善者矣𨿽然公之樂吾能言之吾君優遊而無爲】【於上吾民給足而無憾於下天下之學者皆爲材且良夷狄鳥獸艸木之生者皆得其宜公樂也一山之隅一泉之傍豈公樂哉乃】【公所以寄意於此也若公之賢韓子歿數百年而始有之今同遊之賔客尙未知公之難遇也後百千年有慕公之爲人而覽公之】【迹思欲見之有不可及之嘆然後知公之難遇也則凡同遊於此者其可不喜且幸歟○西淸詩話云歐陽公作丨丨醉翁兩丨於】【瑯琊山命植花卉有詩云淺深紅白宜相間先後仍湏次第栽我欲四時攜酒去莫教一日不花開○常安民詩爲愛昌黎湖上句】【醉來直上丨丨丨吹醒不待仙風解臥讀殘碑已自醒】茶仙亭【在瑯琊寺紹聖中建南丰記○杜牧之詩云誰知病太守】【猶得作茶仙】堂樓四賢堂【在瑯琊寺張商英詩文昭文定二曽與文忠歐內翰元之共四公政事風流俱第一典刑】【人物更誰同能只有東坡老到處惟尋六一翁欲遣滁陽招作客五星同聚此堂中】北樓【在郡治後唐李徳裕貶滁州作此樓】【又作懷嵩賦後名懷嵩樓又名贊皇樓】古迹統軍池【在郡治後○曽文昭詩長山漫刻金芝頌宮相空吟石竹詩事】【往歳深無處問北園惟見孟家池注云孟元喆淳化中以龍武丨丨知軍事鑿丨北園】淸流闗【在丨丨縣西南二十餘里】【舊傳南唐置闗地尢險要周世宗徵淮唐將皇甫暉姚鳳率眾塞丨丨丨太祖擊走之生擒暉及鳳遂下滁州】名宦韋應物【爲守】李徳裕【爲刺史】獨孤及【爲刺史】皇朝趙普【爲判官後封韓王】王元之【爲翰林學】【士嘗艸繼遷制送馬五十疋以偹濡潤丨丨以書不如式卻之出守滁州丨丨到郡謝表云諸縣丰登苦無公事一家飽暖全荷君】【恩歐公嘗用以作詩】歐陽修【初仁宗朝社韓範富以黨議罷公上疏言之爲言事者所誣詔獄坐左遷知滁州修之在滁作】【亭瑯琊山以醉翁名之】張方平【慶曆知州】曽肇【紹聖知州】張商英【爲守】羅畸【字疇元嘗授滁州法椽或】【曰滁山郡也以公髙才處此非宜公曰此歐陽之醉鄕也𨿽艸木禽魚皆能出祥光發妙音庻子紫薇香泉萬斛以爲供給瑯琊幽】【谷白雲千頃以爲職田何謂貧僻耶】人物南唐張洎【全椒縣人仕南唐知制誥參預機宻太祖朝爲參政】茅革【爲池州貴池令黃魯直爲墓志】題詠古國郡舒地【司空曙送永陽崔明府詩云云前當桐栢闗淹綿江上雨稠疊】【楚南山】分竹守南譙【韋應物詩云云或謂韋應物守亳不知南譙乃滁州也晦庵云耳】山郡多暇日【韋蘇州寒食日滁州作詩云云社時放吏歸】典郡淸淮旁【王元之詩今年四十二云云臥錦郎位正腰金服色光】偸詠左司篇【韋應物自左司刺滁有詩後李紳爲刺史和登北樓詩君愴風月夕余當童稚年閒牎讀書罷云云】芭蕉葉上獨題詩【韋應物詩盡日髙齋無一事云云】時傍靑山去問農【梅聖兪眷亭詩林下鳴鳩】【拆紅杏田間水慢春溶溶使君固自足風味云云】公餘多愛入林泉【王元之詩忽從天上謫人間知向山州住】【幾年俸外不教收果實云云朝簮未解𨿽妨道官路無機卽是禪鈴閣悄然私自問郡齋何異玉堂前】此心長在水雲間【王元之詩】名𨿽爲翁實少年【歐陽永叔詩云我昔被謫居滁州云云】滁人思我𨿽未忘【前人詩云云見我今應不能識】諸縣丰登少公事【前人題王元之畵像云云一家飽暖荷君恩】教得滁人解吟詠【蘇子瞻詩君看永叔與元之坎軻一生遭口語又云云至今里巷嘲輕肥】四六【疏榮北闕淮右奧區𨿽曰山城地僻山深出守南譙滁陽名郡實鄰邊徼民淳俗阜自間闗百戰之場

𨿽依山而爲固隱若長城僅生聚十室之邑

然弛偹而弗修寧無外患

山秀水淸風流可想

六一記文勝景盡推於佳郡年登事少賦詠猶存

東坡字畵丰碑爭掛於髙堂

瑯琊舊俗戶戶魚鹽

不能五十里之國獨占林泉魯國大夫人人弦誦

其惟二千石之良庻安田裏環滁皆山名已聞於天下

五馬雙旌自得遊山之樂也釀泉爲酒恨不到於亭間

四郊多壘安能髙枕而臥哉】

招信軍【盱眙天長招信】

建置防革【禹貢揚州之域於天文爲鶉尾星紀之次春秋時爲吳善道之地後屬楚戰國時楚殆爲縣秦二世時項】【羽立懷王都於此西漢爲盱眙縣屬臨淮郡東漢屬下邳國西晉爲臨淮郡治盱眙東晉立盱眙郡南齊北兗州自淮陰移鎭】【盱眙魏置盱眙郡陳置北齊州唐攺西楚州攺泗州皇朝屬楚州復於泗中興以來陞爲盱眙軍紹定間金之殘黨合納】【敏珠爾乞降攺招信軍今領縣三治盱眙】

事要郡名都梁【見山注】風俗尊儒慕學【隋書地理誌盱眙本屬下邳隋書謂其地在列國爲楚魯】【之交云云有洙泗之俗】東南之秀【章綱記欝欝蔥蔥之气萃於東南而云雲實起於此】東魯之遺風【郡守】【沈該勸學文云地連洙泗有云云】郡有防場【郡誌云雲南北懋遷凡物與土產無異焉】形勝阻山帶海【圖經云云自漢以來屢爲戰守之地漢建安初袁術攻劉偹備使張飛守下邳自將拒術於盱眙晉姚襄屯於盱眙紹興間張浚駐】【兵於盱眙與金對壘後以和議徹戍而劉錡亦嘗屯守盱眙】襟帶吳楚【章綱撰東南起秀記云云屏翰京邑蓋神州赤】【縣之地非楡闗沙漠之比也仰觀天宇下瞰郛郭淸淮耀明古汴景】江淮要衝【宋沈琰以爲云云】爲國北門【都梁志序云云爲今重鎭】江淮本原【魏髙閭以爲壽陽盱眙云云也】梁宋吳楚之衝【陸務觀翠屏堂】【記盱眙實云云】山川東山【在郡治之東有石洞有南山十景此居其首郡治霍箎重修治之界以方池映以朱戶洞中曲】【折相通宛然洞府左曰云闗右曰劍壁】軍山【在盱眙北六里鄧艾於此築堰漑田】斗山【在盱眙縣西南當淮水之險峻】【故名】山【在盱眙縣北三十里其西南上有絕壁下有重淵○廣記禹治水以鐵鎖淮渦水神無支祁於丨丨之足○按張】【商英丨丨水陸院記以佛書考之則五百梵僧遊止之地以仙經考之則太眞元君之別治也○周明老題山回文詩云迢迢緑】【樹淮天曉靄靄紅霞海日晴遙望四山雲接水碧峯千防數帆輕】浮山【在招信縣西七十里梁天監築堰於此○秦少遊有】【丨丨堰賦】橫山【在招信縣南五十里劉綱保聚於此】第一山【在郡東一名南山○米元章詩莫論衡霍撞星斗且是東】【南丨丨丨○楊廷秀詩第一山頭第一亭聞名未到負平生不因王事略小出那得髙人同此行萬里中原靑未了半篙淮水碧無】【情登臨不覺風煙暮腸斷漁燈隔岸明】寶積山【在郡南與都梁相接爲郡朝山】都梁山【在盱眙縣隋於此置都梁宮出都梁香古詩博山鑪中百和香欝金蘇合與都梁】盱眙山【在縣東南四十里一名馬鞍天寶攺今名】望州山【在盱眙縣南五里自南而登見泗州城】臺子山【在盱眙縣東一里宋書云宋將臧質守盱眙以拒魏師魏造弩臺以】【射城中因以爲名】長圍山【在盱眙縣北七里宋臧質守盱眙魏太武遂於都梁山築長城造浮橋絕水路卽此】三臺山【在招信縣南九十里上可屯十萬眾】靑平山【在招信縣東南二十五里紹興間劉澤保聚於此金不敢近嘉定末武統】【制敗金於此】杏花巖【在崇福寺後蔣頴叔召之陳述古諸賢皆有題名】繡谷【在普濟院南其石巖多花木春日如】【錦丨】淮水【經盱眙縣故城西】新河【在山鎭蔣之奇開河以避淮○蘇子瞻詩云故人宴坐虹梁南丨丨巧出山背】東溪【在都梁山東五里】曲溪【在盱眙縣西南十里周顯徳五年張永徳敗泗州兵於丨丨堰】長沙汀【在盱眙縣】【北自淮河渡南接牛場巷長一里餘髙丈餘淮水泛漲時賴捍禦○蘇子瞻詩云十里淸淮上長隄隱雪龍是也】井泉玻瓈泉【在第一山之下○張文潛詩丨丨美酒舊知名崇寧中劉晦叔名之曰丨丨丨○楊廷秀有詩云淸如淮水未爲佳泉迸】【淮山好煮茶鎔出丨丨開海眼更和月露防春芽仰看絕壁一千丈削下靑瓊無防瑕從事不澆愁肺渇臨帶雪吸冰花】堂亭淸淮堂【在百花巖前取蔣頴叔緑野有佳气丨丨無防塵之句以名之】淮山堂【在第一山起秀亭下後卽玻瓈】【泉】雲山堂【郡守霍箎創取東坡一看丨丨繞淮甸之句以名左山右淮北眺中原咸在幾席】飛步亭【在東山○】【楊廷秀和太守霍和卿韻杏花巖左近東巖驅使淮山指顧間招信上流揔奔赴僧伽孤塔正灣環今來古往皆陳迹逺艸斜陽秪】【慘顏走馬看山眞懡防忙中拾得片時間】起秀亭【在玻瓈泉上舊名防景後曰參云曰覽冀郡守吳說攺曰淮山偉觀淳熈】【庚子郡守王渥昜名東南丨丨面對汴口下瞰城郭亭後石壁峭列東坡米元章諸公皆有詩詞刻於上】寺觀靈巖寺【在浮山頂上○白居易宿寺上院髙髙白月上靑林客去僧歸獨夜深葷血屏除惟對酒歌鐘放散只畱琹更無俗物當人眼但有】【泉聲洗我心最愛小亭東望好太湖煙水緑沈沈○趙嘏宿寺詩明月溪頭寺防聲滿橘洲倚欄香徑晚移石太湖秋古樹雲歸盡】【荒臺水更流無人見惆悵獨上最髙樓○羅鄴夏日宿寺宗公院詩寺入千巖石路長孤吟一宿逺公房臥聽半夜杉壇轉覺中】【峯枕簟涼花界已無悲喜念塵襟自足是非妨他年縱使重來此息得心猿鬢已霜○蘇子瞻詩人言寺是六鰲宮升降隨波與海】【通共坐舡中那復見乾坤浮水水浮空】名宦沈璞【宋元嘉末爲守嘗與臧質共守盱眙魏太武以三十萬眾攻之三旬】【不克而去臧質以璞城主使之上露版璞固辭歸功於質上聞而嘉之】孫堅【熹平問除鹽瀆丞徙盱眙丞又徙下邳丞江表】【傳曰堅歷佐三縣所在有稱黃巾賊起堅身當一面登城先入眾乃蟻附遂大破之拜堅司馬】皇朝江夢孫【知天長縣】【民爭馬二年不決馬系於官夢孫曰吾聞管仲以老馬識路王忳馬知其故第遂縱馬郊外馬乍釋覊束果奔入其主家訟遂息】包拯【知天長縣有訟盜割牛舌者公使歸屠其牛鬻之旣而有告私屠牛者拯曰何爲割其家牛舌而又告之盜色變遂引伏】【徙知端州後爲樞宻使諡曰孝肅】人物武渉【盱眙人嘗說韓信以三分天下】皇朝沈晦【分定錄云晦赴省至】【天長中夢身騎大鵬摶風而上因作大鵬賦以紀其事已而果魁天下】題詠落帆逗淮鎭【韋應物云云停舫臨】【孤館】白煙橫海戍【崔峒送陸明府之官盱眙詩陶令之官去窮愁慘別魂云云紅葉下淮村】云濕淮南樹【諭坦之晚泊盱眙詩廣葦夾深流蕭蕭到海秋宿舡橫月浦驚鳥繞霜洲云云笳淸泗上樓徒縣鄕國思覊迹尙東遊】平沙依鴈宿【常建泊舟盱眙詩泊舟淮水次霜降夕流淸夜久潮侵岸天寒月近城云云堠館聽雞鳴鄕國雲霄外誰堪羇旅情】系舟淸洛尾【蘇子瞻送程表弟詩云云初吳淮南山淮山相媚好曉鏡開煙鬟】山凝翠黛孤迥【李紳入淮至盱眙詩云云淮起銀花五丈髙天外綺霞明海鶴日邊紅樹艶仙桃岸驚目同奔馬浦溢心疑覩抃鼇寄謝云】【帆疾飛鳥莫誇廽鴈捲輕毛】黃塵欲礙龜山出【王介甫詩云云白浪空分汾水來】隔淮雲海暗人家【蘇子瞻詩照汴玉峯明佛剎云云】淸淮濁汴爭彊雄【蘇子由詩云云龜山下閟支祁宮】魚躍銀刀正出淮【水多美魚白魚尢爲世所珍故蘇子由有是句】舡頭出汴翠屏間【自京洛抵都梁山始】【有山淮汴渦池皆防於此實山川之防故米元章詩京洛風塵千里還云云】淮增汴水長流急【李昭玘詩云云】【城睨南降不遜髙】

四六【近控長淮矧都梁之畫境河海東縈而西帯俯臨古汴實北鄙之要藩川塗南往而北來蘘淪左祍之區訖從效順邊烽未息適當敵境之要衝今際右文之世可兾升平郡政素修庸作淮壖之保鄣瘡痍未復驚防有待於慰安況貿遷有無欲阜通於商旅唇齒相依虓虎當嚴於守衛而還定安集在摩撫於人民】

方輿勝覽卷四十七﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷四十八

宋祝穆撰淮西路

廬州【合肥梁縣舒城】

建置沿革【禹貢揚州之域吳地斗分野春秋時屬舒戰國屬楚秦爲合肥縣漢分立廬江國東漢爲合肥侯國仍九江郡又更爲淮南國合肥焉魏晉爲重鎭宋齊二代皆爲廬江郡地梁攺合肥爲汝陰郡尋攺爲合州隋攺合州爲廬州以廬江名舊經云古廬專國此蓋惑於應劭之說非也又引左氏云自廬以往振廩同食此乃中廬之地去合肥逺矣煬帝攺爲廬江郡唐爲廬州後唐陞爲昭順軍節度周世宗攺爲保信軍節度皇朝因之紹興兼淮西安撫使馬步軍都總管後復兼制閫統州七軍二領縣三治合肥】本路安撫制置轉運置司

事要郡名合肥【見下肥水注】風俗人性躁勁【隋地理誌廬江云云風气果決包藏禍害視死如歸好戰而貴詐】俗尙淳質【同上自平陳之後其丨頗丨丨丨好儉約喪禮婚姻率漸於禮廬江記云人物語音風土明茂皆勝淮左諸郡唐羅珦徳政碑云不好學而信鬼神廣占田而不耕人稀而病於吏眾藝桑鮮而布帛疎濫舊經云率性眞直賤商貴農自更戎馬遺甿存者不什二而江浙轉徙之民實居之故嚚訟喜爭率不如古非其風土然也】酷信淫祠【唐刺史羅珦徳政碑廬江之俗不好學而云云】嚚訟好爭【郡誌自兵火之後江浙之民實居之流移多於土著於是乎淳厚之風不如古而云云者紛然非其風土本然也】形勝南臨江湖【魏滿寵云丨丨丨丨北達壽春】龍眠蟠其前【曹明之新城記云云紫金跨其北】淮海之郡廬爲大【羅珦徳政碑云云封略濶而土田瘠人產寒薄井賦尢重】地大以要【葉祖洽撰三至堂記云廬於淮西爲一道都防人物之富甲兵之彊四方商旅防士之多不比他郡云云故選守常重】廬爲淮西根本【崔琳撰田侯廟記云云】合肥號金斗【曹明之記入肥入斗度最多故號金斗】江北恃爲唇齒【曹明之新城記云云淮右襟喉之地】亦一都防【前漢志壽春合肥受南北湖皮革鮑木之須云云】地有所必爭【魏明帝曰先帝東置合肥南守襄陽西向祁山敵來輙破於三城之下云云】腹巢湖控渦潁【韓無咎風鶴亭記云淮之南故秦九江郡也至漢孝文析其郡又爲廬江實今西路也自春秋季年吳嘗防於橐臯而漢封王皆在於六及孫曹紛爭則以合肥屬揚州之治築爲新城晉人扼肥水以敗秦師周世宗屬兵正陽攻戰於紫金山下遺迹猶存故今廬州形勝云云膺濡湏枕潛皖隠然爲用武之郊】山川潛山【今州治所據言舒之丨丨其二支至而伏】大蜀山【在合肥縣西二十里爾雅釋山蜀者獨也此山獨起無岡阜連屬故名】小蜀山【在合肥縣西四十里】龍穴山【在合肥縣西百三十里穴上有池張又新以此水爲第十】四頂山【在合肥縣東南寰宇記作四濎郡國志魏伯陽煉丹之所○羅隠詩勝景天然別精神入畫圗一山分四頂三面瞰平湖過夏僧無熱淩冬艸不枯逰人來至此願剃髮和須】雞鳴山【在合肥縣西北四十里】紫蓬山【在合肥縣西南七十里】龍眠山【在舒城縣西南八十里如臥龍狀李公麟因取此山自號】春秋山【在舒城縣南三十里有李公麟讀書堂】浮槎山【在梁縣東南三十五里按隋志云有浮闍山俗傳自海上來昔有梵僧過而指曰此耆闍一峯也梁天監間帝女揔持大師於此建道林寺無諸釋用孫嘗題詩雲山爲浮來海莫沈蕭梁曽此布黃金梵僧親指耆闍路帝女歸傳達摩心地控好峯排萬仭防餘流水落千尋靈蹤斷處人何在日夕雲霞望轉深人謂可得山中大槪歐陽公水記云碑陰有元丰七年洛陽景謨逰山畱刻云寺有橊花根榦偉茂世傳昔梁武帝女尼所植也有井泉陸羽所謂乳泉漫流者也歐陽公水記丨丨丨與龍穴山皆在廬州界內較其水味不及浮槎逺甚】北峽關【在舒城南四十五里官兵守把爲入蘄黃之要地】肥水【在合肥縣南應劭曰夏水出父城東南至此與淮合故曰合肥○爾雅雲歸異出同曰肥○廬江四辧曰水出雞鳴山北流二十里出壽春而投於淮二水皆曰肥○郡誌載梁韋叡爲豫州刺史討魏至合肥乃堰丨丨通戰艦髙與合肥城等城遂潰】巢湖【港防大小三百六十周圍四百里與合肥舒城巢廬江四邑接境詳見無爲軍】藏舟浦【在金鬥門外長八十丈濶十丈舊經云昔魏將張遼掘巨浦禦孫權藏戰艦於此唐貞元間刺史杜公作斗門與肥水相接浦內島嶼花木頗爲佳景】小史港【在城東門內按太平寰宇記廬江府小史焦仲卿妻劉氏爲姑所出自誓不嫁其家逼之乃投水死仲卿聞之自縊因以爲名李太白廬江主人婦詩云孔雀東飛何處棲廬江小史仲卿妻爲客裁縫君自見城烏獨宿夜空歸】龍潭【在梁縣治不十步有蜃母居焉】鵲防【在舒城縣西北左傳昭公五年楚伐吳吳人敗諸丨丨杜預注云謂廬江舒縣鵲尾渚】堂亭安邊堂【在州治】衣錦亭【在州治天禧中馬忠肅公歸守鄕郡創此亭因名】三至堂【在州治陳文公三守是邦故名】祠廟張龍公祠【在合肥縣西百三十里龍穴山按歐陽公集古錄載唐布衣趙耕撰張龍公碑云張公諱路斯潁上百社人仕隋爲宣城令罷歸每夕出自戌至醜歸常體濕且冷其夫人石氏異而詢之公曰吾龍也蓼人鄭祥逺亦龍也吾據池屢與龍戰明日取決可令吾子持弓矢射之系鬛以靑綃者鄭也綘綃者吾也子遂射中靑綃者鄭怒東北去投合肥西山死今龍穴山是也其後蘇內翰軾作丨丨丨丨記亦載此事山之東南隅有池傍有一廟遇旱鄕人卽請水以禱詳見龍山山穴注】廣王廟【在合肥縣西二十里按廟碑有云唐貞觀間有僧慧滿結庵此山誦經忽有布衣造門曰我東海龍王之少子屬時苦旱僧令其防雨答曰盜布天澤罪當殛死湏臾膏澤隨霈三日龍死於山隅僧乃攜以葬而民爲之立祠其後水旱禱之必驗】古迹石牛【在土地堂前有二丨丨父老相傳初濬治肥河得之土中形制甚精對峙爲角觝狀後塑二牧童橫笛跨其上】飛騎橋【卽今西津橋大觀間所立碑乃曰飛騎且謂吳孫權爲魏將張遼所襲橋丈餘無板權乘駿馬越而獲去因此得名】教弩臺【在懷徳坊明教寺舊經云昔魏武帝築臺教彊弩五百人以禦孫權棹船大歷間因得鉄佛髙一丈八尺刺史裴緝奏請爲明教寺】明逺臺【在梁縣城內西南隅回環皆水中有一洲古老相傳鮑明逺讀書於此】名宦劉馥【魏太祖表爲揚州刺史曁受命單馬造合肥空城建立州治興治芍陂及茹陂吳塘諸堰】朱敬則【唐朝爲刺史代還無淮南一物所乘止一馬子曹步従以歸】鄭綮【爲刺史黃巢掠淮南綮移撽請無犯州境巢笑爲斂兵】李翺【爲廬州刺史】皇朝陳堯佐【知州以方嚴肅下】馬亮【合肥人兩爲本郡守】包拯【苕溪漁隠曰拯合肥人守本郡不肯少屈法以阿鄕曲之好故流俗稍稍謗議公乃爲詩見意曰直榦終爲棟堅剛不作鉤其守正不回如此】孫覺【以司諫知州蘇子瞻有詩送之】周美成【爲教授】馮京【爲守】人物周瑜【仕吳廬江舒人】陶侃【仕晉廬江人】楊行宻【合肥人墓在鐵索澗】皇朝李公麟【字伯時舒城人博學好古多識奇字以丹靑妙絕一世號爲龍眠居士】題詠西江天柱逺【李白送裴大擇赴廬州長史詩云云東越海門深去割辭親戀行憂報國心好風吹落日流水引長吟五月披裘者應知不取金】平湖阻城南【張祁詩云雲長淮帶城西壯哉金斗勢曹瞞築合肥】多幸逢時擁斾旌【唐鄭綮題合肥郡齋詩九衢城裏一書生云云醉裏眼開金使字紫旌風動耀昆明】襟帶東南第一州【郭功父澄寺詩云云揚鞭得従使君逰】蜀山迥出千螺秀【郭功父舒城眺望詩云雲肥水長縈乛帶廽猶有金城藏後浦不惟銅雀起髙臺】郡城百里卽龍舒【劉貢父詩云云畱滯頻驚嵗月除】沃壤欲包淮甸盡【朱服詩昔年吳魏交兵地今日承平防府開云云堅城猶抱蜀山廽栁塘春水藏舟浦蘭若秋風教弩臺獨有無情原上艸靑靑還入燒痕來】

四六【申命宸廷開大幕府淮甸極邊縂戎制閫號小朝廷合肥重鎭】

【惟合肥之重鎭邊城蹂躪之餘野馬也塵埃也接古壽之長淮制閫經營之始繭絲乎保障乎陞文昌垣獻納之班得李勣之才見謂城堅於金斗重合肥水守禦之寄知裴度之績未嗟人老於玊關胡人不敢縦南下之牧分陜之西則合肥旣爲重鎭天子遂可寛西顧之憂自閫以外則元戎實縂中權擁元戎之旌纛名震江淮開關延敵精兵發弩以飇馳建大將之鼓旗威行蠻貊射賊勤王敵騎棄圍而星遁折衝禦侮寛南面之顧憂宿重兵百萬之屯前鏖大敵畫策運籌壯西淮之屛蔽縂元戎十乘之寄進取中原】

無爲軍【無爲巢縣廬江】

建置防革【禹貢揚州之域吳地斗之分野商時爲巢伯之國春秋戰國屬楚秦爲九江郡漢髙帝更爲淮南國以黥布爲王景帝爲廬江郡統縣十一而居巢臨湖襄安焉卽今無爲之地也曹操屯軍居巢後屬吳周瑜爲居巢長梁屬南豫州又屬合州隋屬廬州唐武徳以居巢縣爲巢州皇朝太平興國間析舊廬州廬江縣爲巢縣以無爲鎭爲無爲軍乂耆舊相傳云無爲軍本號城口鎭巢縣淳化中鎭居土豪侯仁信等進狀乞創軍壘時僣僞悉平思與天下安於無事因取無爲而治之意以名之熙寧間又析巢縣廬江之六鄕置無爲縣今領縣三治無爲】

本路提刑提舉置司

事要郡名濡須【寰宇記魏築無爲城臨丨丨水上源尋爲無爲監乃江淮之要津圗經所謂城口鎭者因此丨丨城得名】風俗習於干戈【郡誌其民云云勇於戰鬭】風气果決【隋地理誌】頗務農桑【郡誌承平以來云云】形勝古南譙郡【郡誌晉咸康中置南譙郡卽今之南譙鄕在巢縣】滆江上游【錢惟嶽雙峯院記無爲潭之捷徑據丨之丨丨】北聨和廬【無爲郡誌秀峯驛記云雲南接舒蘄在淮甸實爲要衝】江淮要津【寰宇記】吳魏相持於此【無爲志云云東關之北岸吳築城西關之南岸魏置柵】山川巢山【在巢縣西南百里】姥山【在巢湖中湖防姥升此山有廟○羅隠詩臨堂古廟一神仙綉幌花容色儼然爲逐朝云來此地因隨暮雨不歸天眉分初月湖中鑑香散餘風竹上煙借問邑人沈水事已經秦漢幾千年】紫芝山【在無爲縣錦綉溪西皇祐間生紫芝】八公山【在巢縣西非苻堅時所望艸木爲晉兵之山○水經注雲山無艸木惟重阜耳上有淮南王安廟漢髙帝之子折節下士好神仙祕法鴻寶之道忽有八公皆須眉皓素詣門希見門者曰吾王好長生今先生無駐衰之術未敢聞八公咸變成童白日升天余藥在器雞犬防之者皆得上升故山以八公爲目○王介甫詩淮山但有八公名鴻寶燒金竟不成身與仙人守都厠可能雞犬得長生】銀瓶山【在軍城之西時有雲气以形得名】亞父山【在巢縣東十二里昔範增居此山之陽】七寶山【在巢縣濡須山謂之東闗丨丨丨謂之西關】王喬山【在巢縣西南九十里昔有王子喬於此山采藥遂得名】臥牛山【在巢縣城內】九華山【蘇子由過九華題詩雲南遷私自喜看盡江南山孤舟少僮僕此志還復難局促守破牕聨翩過重巒忽驚九華峯髙拱立我前蕭然九仙人縹緲淩雲煙碧霞爲裳衣首冠靑瑯玕揮手謝世人可望不可攀我行竟艸艸安能拍其肩但聞有髙士臥聽松風眠松根得茯苓狀若千嵗黿煮食一朝盡終身棄鮏羴腹背生綠毛輕舉如翔鸞相逢欲借問已在長松端何年脫罪罟出處良自便芒鞋拄藤杖逢山卽盤桓斯人求可求巖室倘復安】西江【岷山導江至此號丨丨】巢湖【在巢縣西周圍四百里由合肥舒城廬江巢縣四邑境○郡誌云昔有巫言居巢縣門有四石口出血此地當防爲湖未防有人以豬血置口巫嫗見之南走其地遂防○靑瑣髙議云今巢湖古巢縣一日江漲港有巨魚漁者取以貨於市合郡食之有一姥獨不食遇老叟曰此吾子也汝獨不食吾厚報汝若東門石目赤城當防姥日往視有稚子訝之姥以實告稚子欺之以朱傅目姥見急出城有靑衣童子曰吾罷之子乃引姥登山而免然東漢永平之時丨丨出黃金則城防之說妄矣○杜荀鶴過巢湖詩世人貪利復貪榮來向湖邊始至誠男子登舟與登陸把心何不一般行】濡須水【在軍北二十五里源出巢湖東流經亞父山曺吳相拒於此月餘曹公牋曰春水方生公宜速去公曰權不敢欺孤遂還】錦繡溪【在城內天慶觀前】堂捨仰髙堂【在郡治米元章建並記後張孝祥題扁】寶晉齋【米元章建中藏晉人法帖】羣山觀【在漕防之東遙揖江南繁昌鐘阜諸山】樓閣南樓【楊次公詩云此樓此景他州無山川形勢吞三吳】九華樓【在移風門上米元章建江南九華諸峯屹然相向】眀逺樓【在楚澤門郡守米元章所建下臨百萬湖】聚山閣【在郡圃北羣山橫列惟二山爲勝銀瓶之深秀則喬松所居寶峯之壯險則吳魏之所守也】園池西園【亭館爲一郡之勝槪】墨池【在郡防米元章所鑿】寺觀太寧院【在軍東南六十里地名臨湖當濡湏潛水之交有湖山林泉之勝○呂坦夫詩飄然吟魄到鼇山好句空畱水石間眼愛淸虛心不息浮生能有防人閒】紫防觀【去巢鄕北八里有紫防山及洞道書所謂苐十八金庭福地此山乃王喬登仙之處有碑雲乘鳬馭鶴吹笙脫履而歸舉手長別其碑皴刻難讀今亦不存矣】玉虛觀【在廬江南一里又曰南防東漢左慈眞人之故隠也○後有人自稱劉方題詩於壁曰南防舊觀再焚修鸞鳳徘徊無樹畱芳艸滿時迷白鹿落花深處臥靑牛九天宛轉云常在萬象縱橫月不收應是廬江人不識蟾宮遺下水晶樓人謂左眞人復來也觀後有水簾洞】古迹巢縣【堯世巢父卽巢之者艾也書稱成湯放桀於南巢旅獒稱巢伯來朝左傳文公十三年羣舒叛楚遂圍巢襄公二十六年吳伐巢昭公九年城巢卽今丨丨也】亞父井【在巢縣防之西廡云亞父宅基】拓臯【在巢縣卽春秋哀公十二年防吳於橐臯是也紹興十一年烏珠入寇劉錡敗之於丨丨】潛城【在廬江縣南六里左昭二十七年吳公子燭庸帥師圍潛】濡須塢【亦名偃月城在巢縣東南四十里接巢湖西北至合肥界湖東南有石渠鑿石通水是名關口相傳云夏禹所鑿其地髙峻險狹實守扼之所故天下有事是爲必爭之地矣吳魏相持於此初孫權欲作塢諸將皆曰上岸擊賊洗足上船何用塢爲呂蒙曰兵有利鈍戰無百勝如有邂逅賊步騎蹙人不暇及水其得八船乎權曰善遂築之曹公攻之不能破○嘉平四年諸葛恪於東關作大隄遏巢湖左右依山夾築兩城各畱千餘人使全端畱略守之魏遣諸葛誕胡遵圍東關將壊其隄諸葛恪率眾四萬大破之遂退○阮戶部東西闗詩笻杖芒鞋上短蓬半篙春水飽帆風兩關三寺山無數藏在蒙蒙煙雨中○龔相詩南北安危限兩闗迅流一去防時還淒涼千古干戈地春水方生鷗自閒】名宦周瑜【三國誌本傳吳中呼爲周郎以恩信著於廬江袁術欲以爲將瑜觀術終無成求爲居巢長遂還吳】劉知防【唐人封居巢子】皇朝米芾【字元章傳云善書畫初宣仁聖烈皇后在藩時母出入邸中後以恩補校書郎嘗爲太學博士擢禮部員外郎然元章性好石守無爲日初到公防適有一石甚奇元章見大喜曰吾當以兄事之遂再拜未防言路有論其怪不可治民者徽廟薄其罪】陳瓘【以論蔡京謫揚州料院續知無爲軍】李公麟【字伯時廬州舒城人自號龍眠居士有才名馳譽丹靑元丰中爲無爲司屍參軍夏商以來鐘鼎尊彞皆辧測欵識撰百刻漏箭合古法度今譙樓銅壺上刻吳道子所載者乃伯時所制也】楚建中【爲守與文潞公耆英防】呂夷簡【爲倅】人物範增【鄛人年七十居家好奇計○王介甫詩云鄛人七十謾多奇爲漢驅民了不知誰合軍中稱亞父直須推讓外黃兒】文翁【廬江人嘗爲蜀郡太守】朱邑【廬江人爲大司農嘗爲桐江嗇夫】皇朝焦蹈【無爲縣人四爲舉首元丰八年魁多士六日而終】左慈【廬江人嘗在曹操以銅盤貯水以竹竿餌釣於盤中引鱸魚鱠之詳見蘇州】題詠掩映軍城隔水鄊【林君復詩云云人煙物景共蒼蒼酒家樓閤搖風斾茶客舟船簇雨檣殘笛逺砧聞野墅老苔寒檜看僧房狎鷗更有西湖興珍重江頭白一行】山橫大秀一峯髙【楊次公詩雲云水入平湖千里逺】

四六【疏榮禁掖𨿽云小壘惟吳魏相持之地分壘巢湖乃是次邊乃江淮至要之津濡湏立塢素稱壁壘之雄外連肥水之衝足爲保障淳化創軍實據江淮之險內防長江之險實固藩籬州麾肅擁分千里以鎭臨人煙物景曽歸和靖之新萹地望雄誇建兩防而對峙樓扁亭名尙灑元章之妙墨】

安丰軍【壽春安丰霍丘六安】

建置沿革【禹貢揚州之域吳地斗分野春秋時爲六蓼國地後屬楚椘考烈王自陳徙都壽春命曰郢秦漢屬九江郡東漢爲揚州刺史治所魏卽安丰縣陞爲郡晉爲淮南郡治壽春東晉爲豫州刺史治所梁以壽陽爲豫州隋曰壽州唐宗攺壽春郡後復爲壽州後唐陞爲順化軍莭度南唐攺爲淸淮軍周平淮南徙壽州治下蔡以淸淮軍爲忠正軍自此州治始在淮北而舊州廢爲壽春縣仍焉國朝因之後陞爲壽春府紹興問陞安丰縣爲軍今領縣四治壽春】

事要郡名壽陽風俗人習戰爭【伏滔正淮論其俗尙勇力而多勇悍其云云而貴詐僞】文辭巧而少信【漢書地理誌】形勝臯陶所封【晏類要臯陶子孫封於英六皇覽云臯陶塜在六安縣春秋文公五年椘人防六與蓼臧文仲聞六與蓼俱防嘆曰臯陶庭堅不祀忽諸】古壽州地【圗經宣撫使張浚剳子欲將壽春縣攺爲壽春府以淮北壽春府爲下蔡縣仍焉其安丰軍卻合攺作縣使壽春府又云古壽春在淮南自周世宗攻劉仁瞻扵此惡其險遂徙壽州治於淮北下蔡是安丰卽丨丨丨】南引荊汝之利【晉伏滔正淮論東連三吳之富云云北接梁宋平塗防七百里西援陳許水陸千里】外有江湖之阻【同上云云內保淮淝之固】有陂澤之饒【宋地理誌爲淮南苐一都防地方千里云云】爲要害之地【郡縣誌自東晉至唐云云】城郭如帛繞花【宋武帝嘗登八公山劉安故防曰丨丨丨疋丨丨叢丨】山川霍山【元和郡縣誌漢武帝以丨丨爲南嶽遂祭其神今其土俗呼南嶽隋以江南衡山爲南嶽】八公山【在壽春北四里苻堅伐晉望山上艸木皆人形○謝暉和王著作丨丨丨詩二別阻漢坻防崤望河澳玆嶺復防岏分區奠淮服東限瑯琊防西距孟諸陸阡綿起雜樹檀欒防修竹日隠澗凝空云聚岫如復出沒眺樓雉逺近送春目戎州昔亂華素景淪伊谷阽危賴宗衮謝安防管寄明牧長蛇固能翦奔鯨自此曝道峻芳塵流業遙年運倐平生仰令圗吁嗟命不淑浩蕩別親知連翩戒徵軸再逺館娃宮兩去河陽谷風煙四時犯霜雨朝夜沐春秀良已凋秋場庶能築】大別山【漢書云禹丨丨丨在霍山縣圗經在安丰縣西南】硤石山【寰宇記云兩岸相對淮水經中過山上立二城以防津要故名爲丨丨丨】紫金山【在壽春南或云卽八公山○周顯徳四年徵淮太祖率殿前諸軍擊丨丨丨連珠砦抜之遂平壽州】靑岡【去壽春縣三十里晉書謝敗苻堅於丨丨死者如麻卽此地也】淮水【經壽陽西北】淝水【東南自安丰縣界流入壽春果經縣北二里入淮○晉謝傳苻堅率兵次於項城眾號百萬詔以爲前鋒都督諸軍眾凡八萬進屯壽陽列陣臨淝軍不得使謂苻融曰君逺渉吾境而臨水爲陣是不欲速戰諸君稍卻令將士得周旋僕與諸君緩轡而觀之不亦樂乎眾皆曰宜阻淝水莫令得上我眾彼寡勢必萬全堅曰但卻軍令得過而我以鉄騎數十萬向水逼而殺之融亦以爲然麾使卻陣眾因亂不能止於是與從弟琰中郎將柏伊等以精鋭八千渉渡丨丨決戰堅中流矢臨陣斬融堅眾奔潰自相蹈籍投水死者不可勝計丨丨爲之不流餘眾棄甲宵遁聞風聲鶴唳皆以爲王師至獲堅乘輿軍資寶皆山積】逃蛟防【在六安縣舊傳淠河有蛟爲人害楚公子乙防弓矢射之蛟走邑人徳之爲立廟】芍陂【在丰安縣東崔寔月令曰孫叔敖作期思陂卽此郡縣誌周廽三百二十里灌四萬頃與陽泉陂大葉陂並孫叔敖作鄧艾修之淮廣陵等十鎭皆仰給於此疆場丰稔無復轉輸之勞】小吏堰【在安丰縣魏武帝遣小吏何友憲開因以爲名後遣大將宋玉劉昶攻壽春北齊豫州刺史桓崇祖乃扵城西北立堰塞淝水堰北起小城使數千人守之及魏軍薄攻小城崇祖決丨丨丨水勢奔下魏軍溺死甚眾遂退走】井泉咄泉【在壽春縣東北十里人至其傍大叫則大湧小叫則小湧】亭院慶丰亭【下瞰芍陂故有是名】名宦竇融【漢封安丰侯】時苗【爲壽春令牛生一犢畱之而去今有飲犢池】鄧艾【魏邵陵厲公嘗屯於芍陂詳見前芍陂】劉仁贍【南唐時李景稱臣割地而仁贍獨守壽春不下故治壽春世宗以其難尅遂徙下蔡而復其軍曰忠正軍曰吾以旌仁贍之節也○漁隠叢話曰王旐防金陵升元寺見房壁上有繪金紫大夫上題詩曰陣前金牌生無愧鼓下蠻奴死合羞三尺生綃暗塵土凜然霜鶻欲橫秋不能觧卷畫歸示其父平甫曰此丨丨丨像袁世弼詩也】皇朝陳舜兪【字令舉爲判官】眀鎬【通判壽州薛基稱其有廊廟才】曽致堯【嘗爲兩浙漕諫議魏庠知蘇州介舊恩以進致堯奏劾其罪太宗曰是敢治魏庠可畏也知壽州】人物英布【六人臯陶之後】梅福【壽春人】召信臣【九江壽春人】陸贄【授鄭縣尉省母歸至壽春刺史張鎰有名當時大加賞識旣別鎰以貨泉爲贐且曰以此奉太夫人一日之膳丨丨悉辭之領新茶一串而已】皇朝呂夷簡【字坦老河南人祖祥知壽州因家於此仁宗皇帝朝拜平章事封申國公】題詠風獵紅旗入壽春【劉禹錫寄楊壽州詩云云滿城歌舞向朱輪八公山下淸淮水千騎塵中白面人】

四六【簡求人傑塗芝禁掖昔爲男國彈壓邊城竹壽陽今號侯邦】

【眷壽陽之小壘南控荊湖之地犢池慕時苗之介當淮右之要衝北連梁宋之郊芍陂懷鄧艾之功分斗大之一州初無地險望公山艸木之狀儼若旌旗禦風寒之萬里賴有人謀聞淝水風鶴之聲凜如鼙鼓方苻秦率眾以來俄而大敗以孤城而當一面始嘆其難自壽春移鎭之後罕此奇功及百戰而觧重圍終知其勇精兵八千而破敵重逢前代之謝彊敵百萬而觧圍蓋有當今之杜預】

濠州【鐘離定逺】

建置沿革【禹貢揚州之域吳地斗分野塗山氏之國春秋時爲鐘離子之國嬴姓徐子之別封戰國屬楚秦並天下屬九江郡漢置鐘離縣屬九江莽曰蠶富縣東漢爲鐘離侯國宋立徐州齊攺西椘州隋攺濠州皇朝因之領縣二治鐘離】

事要郡名濠州【郡誌濠水中有石梁故名】臨濠【唐地理誌濠州作豪天寶攺従濠】風俗性率眞直【寰宇志云云賤商務農其食粳稻其衣絁布地帶淮濠皆通舟楫】文詞並興【錢文子修學記濠水之上江淮之間莊隠士昔所逰處淮南賓客集而著書流風所被云云非南北二邊比】形勝長淮橫其北【連南夫修城記濠之爲城也丨丨桐栢之流丨丨丨石梁防眾水之流環其西兩水中注介於城闉】背渦口之曲流【魏王粲浮山賦云云兮望馬丘之髙澨遺錄云五代時渦口爲控扼之地】阻滯帶山【郡縣誌】舊有二城【昔魏中山王英圍鐘離梁韋叡救之曺景宗募軍士賫敕潛行水厎得達東城則知州有東西城舊矣自建炎間連南夫作郡守謂濠水介於兩城不合一始決濠水徑達於淮而不復介於城中城始爲一矣】南北朝爲重鎭【郡縣誌】山川塗山【在鐘離縣西九十五里左傳昭公四年禹有丨丨之防杜預注在壽春東北今有禹防村紹興亦有丨丨未知孰是○蘇子瞻濠州丨丨詩川鎖支祁水尙渾地埋汪罔骨猶存樵蘇已入黃羆廟烏鵲猶朝禹防村左傳稱鯀化爲黃羆○蘇子由詩娶婦山中不肯畱防朝山下萬諸侯古人辛苦今誰信只見淸淮入海流】荊山【在鐘離縣西八十三里梁魏爭戰時又築堰以灌壽陽】杏山【在鐘離南六十里世傳董奉居此山種杏爲人治病】畫山【在鐘離西七十里崔確崔白李従升張藻皆郡人以畫名人謂此山炳靈】韭山【在防逺縣東北四十里其山多韭系年錄鐘離人王惟忠嘗據山上累石爲城民之依者九萬餘人金人以孫興知濠州惟忠不従僞命率眾歸莭制劉位爲左軍統領】臨淮山【一名浮山去鐘離九十里山下有穴名浮山洞夏潦不能及而冬不加髙故人疑其浮也○蘇子瞻詩人言洞府是鼇宮升防隨波與海通共坐船中那得見乾坤浮水水浮空】雲母山【在鐘離南四十里出雲母彭祖取服其上有廟○蘇子瞻詩跨歷商周看盛衰欲將齒髮鬭蛇空餐丨丨連丨盡不見蟠桃著子時】橫防山【在定逺西北七十里兵火中爲屯禦之地】濠水【州臨丨丨故名西丨丨出鏌鎁山東丨丨出濠塘山】淮水【出桐柏山】洺水【出定逺縣下流入淮】井泉漢泉【在定逺縣世傳漢軍至此渇因大呼泉遂出】楚泉【在定逺縣其流稍防○呂坦夫有詩云地與分防派天方鬭二雄】堂亭威信堂【在郡治淳熙間守王回陛辭上諭曰守邊之道無出威信二字】一品亭【在子城西南隅遺錄云王欽若父郁爲郡判官作亭後文穆天聖初知濠州亭尙在公之孫仲徽守濠增大之遂名今廢】翛然亭【在倅防子城上舊名觀瀾元祐中王雍爲郡丞有言晉簡文逰華林園謂左右曰防心處不必在逺翛然臨水便有濠濮間趣覺鳥獸禽魚自來親人當知濠自是佳處雍喜遂易亭名翛然】三槐亭【在倅防通判王淮名旣以三槐在其側又以王欽若呂夷簡曽懷皆爲倅故名】短李亭【卽四望亭唐李紳分司東路過濠州爲作記紳矮小時號丨丨因名丨丨蘇子瞻詩頽垣破礎沒柴荊故老猶言丨丨丨敢請使君重起廢落霞孤鶩換新銘】樓防淸雅樓【張頔詩觀魚子防蕪沒夢蝶莊生冢木秋惟有淸淮供四望年年依舊背城流】觀魚防【在鐘離縣西南七里莊子逰於濠梁上見鯈魚出防従容莊子曰是魚樂乎子曰子非魚安知魚之樂耶莊子曰子非我安知我不知魚之樂耶○蘇子瞻詩欲將同異較錙銖肝膽猶能楚越如若信萬殊皆一理子今知我我知魚】逍遙防【在開元寺後唐開元中刺史梁延嗣累石爲防刻莊子像於其上○蘇子瞻詩常怪劉伶死便埋豈伊死未忘骸烏鳶奪得與螻蟻誰信先生無此懷】館驛水館【張祜濠州丨丨詩髙閣去煩燠客心遂安舒淸流中浴鳥白石下防魚秋樹色凋翆夜橋聲裊虛南軒更何待坐見玉蟾蜍】橋梁望仙橋【相傳藍采和登仙時人聚此橋以望石上有藍采和足迹】古迹夢蝶坊【在開元寺之西○莊子云周夢爲蝴蝶栩栩然蝴蝶也俄然覺則蘧蘧然周也不知周之夢爲蝴蝶歟蝴蝶夢爲周歟】觧帶石【在淸流門外昔項羽敗垓下投薛公薛公不納觧帯飯石上而去今淸流門外有丨丨丨】陰陵【髙適東徵賦次靈壁之逆旅面垓下之遺墟嗟魯公之慷慨聞楚聲而悒於歌抜山而涕洟切霸國以狼狽至丨丨以躊躇】虞姬冢【在定逺縣南今宿州亦有墓相傳靈壁葬其身此葬其首○蘇子瞻詩帳下佳人拭淚痕門前壯士气如雲倉皇不負君王意只有虞姬與鄭君】奕壇【在州西七里石臨河刻棋局又鑿窊可置棋子上刻唐人詩字甚古】渦口城【去鐘離九十里唐李正已反張萬福馳至渦口悉發漕船相銜以進賊兵倚岸熟視不動郡縣誌自貞元後西渦口置兩城刺史常帯兩城使】垂花塢【在逍遙臺南十餘步上有樛藤垂花唐獨孤及甚愛之名曰丨丨丨又詩云紫蔓靑滌覆酒壺落花時與竹風俱歸來自負花前醉笑向防魚問樂無】乘龍洲【去州二十里在淮水中周世宗徵濠夜遣兵持炬乘橐駝絕淮濠兵驚以爲鬼乘龍也因以名洲】斷梅谷【周世宗徵淮以荊塗二山乃濠州之朝岡有王者气命斷之有梅族居此因名斷梅山名】宦張萬福【李己己反徳宗以丨丨丨爲濠州刺史召謂曰先帝攺爾名正者所以褒也朕謂江淮艸木亦知爾威名若従所攺恐賊不曉卿復舊名萬福】獨孤及【爲刺史嵗饑賑貸鄰郡流亡而此州獨安】皇朝梅詢【詢仕於朝嘗請守濠王文正公訪問之曰欲溫故耳文正曰當除一通判伴讀於是呂申公夷簡通判州事今州治倅防之兩間有梅呂讀書之所存焉】王旦【王文正公旦呂文靖公夷簡尹公洙皆爲通守於此元祐四年通判王雍刻石題名甚詳近世丞相曽懷亦嘗爲倅議者謂倅防多賢達】趙抃【淸獻公】王欽若【文僖公】防酢【定夫先生並爲守】人物莊周【爲漆園吏墓在開元寺後】魯肅【吳人字子敬臨濠東城人也周瑜爲居巢長將數百人往見肅並求資糧肅家有米兩囷各三千斛乃指一囷與之肅嘗仕吳爲橫江將軍】皇朝郭延澤【知建州代還致仕居濠州城南傳寫書籍至萬卷號爲書藏景徳中遣使詣其家取三館所闕書至三千卷以進】題詠傳語濠州賢刺史【黃魯直道中寄景珍兼簡庾元鎭云云隔年詩債防時還】塗山廣大納萬國【王韶詩云云帝禹於此分江河】四六【乃眷濠梁昔爲男國惟其當要害之衝實臨邊境今乃侯邦所以重蕃宣之任得塞翁之馬初亦何心

古稱別駕率多公衮之曽逰觀莊氏之魚大過初望

今得名流可卜緹屛之必貴地當邊徼敢論分虎之榮自澆烽灌燧之餘久陶眷澤時急軍需何有觀魚之樂遂鑿井耕田之樂殆若中州】

方輿勝覽卷四十八

欽定四庫全書

方輿勝覽卷四十九

宋祝穆撰

和州【歷陽含山烏江】

建置沿革【禹貢揚州之域於天文直南斗魁下春秋戰國屬楚秦爲歷陽縣九江郡漢屬淮南國後屬九江郡而歷陽爲治所後漢揚州移理於此三國吳爲重鎭晉立歷陽郡宋爲南豫州治歷陽後齊立和州隋唐或爲歷陽郡或爲和州皇朝因之嘗兼管內安撫今領縣三治歷陽】

事要郡名歷陽風俗取協和之義【劉禹錫防壁記云梁之亡也北齊圗霸功擁正陽侯淵明以歸王僧辧來迎防於玆地二國協和故以州名】男夫尙墾辟【同上云云無卽山近監之逸女工尙堅全無文章交錯之奇】無防人異物以遷其志【同上】形勝內險之地【郭功父含山縣記方用兵時而含山爲云云當江淮水陸之衝故鋭師宿將嘗屯營於此】實爲要津【李白天門山銘梁山博望關扃楚濵夾據洪流云云】城髙而堅【劉禹錫記云云亞父所營】常畱重兵【劉禹錫曰自孫權距六代云云】上岸擊賊【吳欲擊楚諸將曰云云洗足上船】吳魏相持扵此【晏類要南岸吳築城北岸魏置柵云雲月餘】山川梅山【在歷陽南五十里昔曺操指山上梅林軍士渇止蓋此山也○王安上詩將軍馬上設良謀遙望靑山指梅樹】梁山【郡縣誌在歷陽南七十里俯臨歷水侯景之亂梁王僧辧軍次蕪湖與景將侯子鑑戰於丨丨大破之江東有博望山屬姑孰二山隔江相對如門南朝謂之天門山兩岸山頂各有城並王元謨所築自六代皆於此屯兵扞禦】歷陽山【在歷陽縣西北四十里吳志云丨丨丨石文理成字】八公山【在郡城北耒山之左世說有八仙人圍棊防飲於此故名張祁謂仙風對八公蓋一郡之勝槪】雞籠山【在歷陽西北四十里道家第四十福地淮南子云麻湖初防之時有一老母提雞籠以登此山因化爲石今有石狀如雞籠故名○劉禹錫詩雞籠爲石顆眼入泥坑】陰陵山【在烏江西北四十五里卽項羽迷失道處】四潰山【在烏江縣西北三十里直陰陵山項羽旣敗於垓下走至東城所従惟二十八騎漢兵追者千餘羽乃引騎依此山爲圎陣】濡須山【在含山西南七十五里與無爲軍七寶山對峙中爲石梁鑿石通水山川險阻最爲控扼之雄吳魏必爭之地陸士衡論孫權聞曹公來築此城塢拒之狀如偃月詳見無爲軍】華陽山【在含山縣北十八里本名蘭陵山下有華陽亭因名山有洞曰華陽至和初王介甫逰焉洞有二前洞逰者甚眾後洞則介甫所逰寺僧言山嶺有天梯洞】石湖關【紹興辛酉烏珠再犯境張浚以兵五千守丨丨丨敵遂遁去】大江【自岷山西南流過歷陽烏江三縣界○劉禹錫詩海潮隨月丨丨水應春生】柵江【在歷陽縣西南百五十里與無爲軍分界丨丨口古濡湏口也】歷湖【在歷陽縣西三十里今謂之麻湖蓋訛爲歷字○淮南子云歷陽之郡一夕爲湖○劉禹錫詩憶昔泉源變斯湏地軸傾】烏江浦【在烏江縣東四里卽亭長艤舟待項王處】當利浦【在州城東十二里晉時王濬過三山王渾遣人邀之濬曰風利不得泊遂先入石頭故名】橫江浦【建安初揚州刺史劉繇遣將樊能於麋屯橫江孫策破之對江南之采石往來濟渡處】溪【在歷陽西一里其源出金泉寺之山○唐李聰詩水通滴瀝落冰崖蓋其流𨿽小而泠然也○王安上詩泠泠一帯淸溪水逺逺來穿歷陽市防防出自碧湖中流入楚江煙霧裏】井泉沸井【圖經在郡西百步郭璞筮云歷陽井當沸○劉禹錫詩丨丨今無湧烏江舊有名】堂亭惠政堂【在郡治堂扁乃孝宗居靑宮時親灑宸翰賜守臣胡昉】三老堂【元祐孫賁建三老卽劉摯傅堯兪範純仁也○胡彥國詩歷陽賓主昔多賢三老風流二十年獬豸冠中曽補衮鳳凰池上疊擎天】云防軒【劉莘老詩古木無年嵗新亭記舊樓】衣錦亭【劉莘老詩陰陰佳木與城齊襟袖迎風弄晚曛】淩雲亭【劉莘老詩軒宇慿虛出半天忽驚身寄碧雲端】水心亭【在三老堂前○唐張籍詩送客特過山口堰看花多向丨丨丨】祠廟西楚霸王廟【在烏江縣東南二里號靈惠廟紹興辛巳金主欲渡江乞杯珓不從大怒欲焚廟俄大蛇繞出屋梁殿後林木中鼔噪發聲若數千兵金主大驚左右皆駭散○杜牧詩勝負兵家事不期包羞忍辱是男兒江東子弟多才俊捲土重來未可知○李山甫詩爲虜爲王盡偶然有何羞見漢江船平分天下猶嫌少可要行人贈紙錢○王介甫詩百戰疲勞壯士哀中原一敗勢難逥江東子弟今𨿽在肯與君王捲土來○胡曽詩爭帝圗王勢已傾八千兵散楚歌聲烏江不是無船渡恥向東吳再起兵○許表詩千載興亡莫浪愁漢家功業亦荒丘空餘原上虞姬艸舞盡春風未肯休】龍洞山廟【遊文淸九言禱雨辭並序慶元庚申夏不雨燥風挾日播植蕉黃九言涖邑全椒徧禱莫孚或言烏江有龍洞山山出靑蛇神龍之裔人多崇之因民之憂越境躬造自湯泉入山未百步有蛇而藍者遒絕中道從者喜曰龍也凡禱雨類索於山幸遽得之勿失余疑焉夫山川吐云霈爲潤澤蓋天地陰陽之气也人一气相爲流通精神懇惻乃有感動龍靈物能乘陰陽變化故言興雨必求之若可捕也龍其何神挹洞水足矣捕蛇非禮也旣至酌奠甫畢忽顧石楯之上翠鱗驤首盤不盈握目光警耀若竚而竢眾亦驚怪奉以潔器云陰防行空蒙絲散用彰厥應明日飄潤艸木又明日檐澑琤四民喜驩炷香再拜餞龍之日遂大傾注溪澗充盈丰登有兆嘗觀天下至毒螫莫過虺虫江南有號靑竹者修細如筯螫人若鍼芒死者十九幸而一活肢膚已殘今蛇無異靑竹惟弗傷人以手掬之夷猶不懼復能吸酒蓋形𨿽同而善惡逺甚玆爲龍裔歟古今以來君子小人狀貌固同惟交際而情遂見蛇亦然哉蛇本螫類而慈祥若此是尢可敬異也已湯泉主僧道海曰蛇室洞傍弗捜弗獲今先五里而見其相迎也又知世𨿽我捐而神不余斁也旣感龍君之廼爲辭曰○山防峨兮巖幽望君居兮大江流斂變化兮嵌竇起霈澤兮九州烏焰焰兮暘空鼓坎坎兮阿丘儼裔孫兮戾止吸巵酒兮嬉防謂余不來兮盍防修瀐泉瀦兮石冽老木毅兮枝樛禦雲气兮顯晦靈夭矯兮千秋】古迹歷陽城【劉禹錫歷陽書事一夕爲湖地千年列郡名霸王迷路處亞父所封成漢置東南尉梁分肘腋兵本吳風俗剽兼楚語音傖沸井今無湧烏江舊有名土臺遊柱史石室隠彭鏗老君適椘有臺存焉彭祖石室在含山縣曹操祠猶在須濡塢未平】名宦範增【封歷陽侯】張萬福【爲和州刺史徳宗謂江淮艸木亦知威名】劉禹錫【爲刺史○白居易答劉和州詩換印𨿽頻防未通歷陽湖上又秋風不教才展休明代爲罰詩爭造化功我亦思歸田舍下君因厭臥郡齋中好相収拾爲閒伴年齒官稱約略同】皇朝範純仁【爲成都轉運坐失察僚佐燕逰左遷知和州】劉摰【爲守】傅堯兪【以論濮邸出知和州】鄭居中【爲守】胡宗愈【爲守】吳居厚【太守爲宰執者凡六人】防酢【知和州因家焉】人物紀瞻【晉朝自丹陽徙歷陽以方直知名】何蕃【和州人朱泚反諸生將従亂蕃正色叱之故六館之士無受污者韓愈爲傳】張籍【烏江人與韓愈防有宅在通淮門裏報恩寺是也有讀書處在縣西五里紫極觀後桃花塢】皇朝彭思永【明道程先生之母舅也明道年方十二三思永異之許妻以女其鑑裁賢於人逺矣】魏矼【歷陽人爲監察禦史防金入冦矼勸髙宗親徵罷講和二字忤秦檜退寓常山僧捨十四年】沈文通【皇祐魁多士】張孝祥【紹興魁多士】題詠一夕爲湖地【劉禹錫詩云云】當利江頭防僻州【傅堯兪寄王防之詩云云懷人惟是數登樓】今年送君守歷陽【蘇子瞻送呂希道知和州詩去年送君守觧梁云云觀君崛鬰負奇表便合劍佩趨明光胡爲小郡屢奔走徵鞍未觧風帆張】

四六【疏恩北闕捍禦邊頭旣江山登覽之稀分壘兩淮控持江面亦井邑蕭滌之甚居四達之衝此爲孔道當吳魏戰爭之境實異偏州有兩山之峙玆乃要津居江淮來往之衝是爲孔道連屬邑須濡之城塢猶存堂標三老旣推先達之曽來拱陪京采石之波濤不湧郡有防魁可謂異才之間出】

安慶府【懷寧桐城宿松望江太湖】

建置沿革【禹貢揚州之域爲斗分野春秋時皖國匽姓咎繇之後亦爲舒國桐國之地皆爲楚所防戰國時屬楚秦屬九江郡二漢屬廬江郡魏爲重鎭梁置豫州陳曰晉州隋曰熙州後廢爲同安郡唐初爲東安州攺爲舒州皇朝因之政和陞徳慶軍紹興以康州陞徳慶府攺本軍爲安慶軍乂以寧宗潛邸陞安慶府今領縣五治懷寧】

事要郡名龍舒【郡縣誌漢爲廬江統縣十二有皖有潛有舒有丨丨又云舒冇五名舒丨丨庸舒舒鳩舒城其實一也又曰羣舒按合肥志今舒城縣屬廬州引春秋注且曰廬江南有舒城舒城西南有丨丨當考】皖城【見上】桐城同安風俗人性躁勁【隋地理誌云云風气果決】風土淸美【圗經序】率性眞直【寰宇記云云賤商務農】粳稻之饒【圗經】形勝其山深秀而頴厚【郡誌云云其川迆而蕩平有魚鼈麥禾之饒】九江之北【潛山賦丨丨丨丨三楚之南】介於壽春合肥之間【郡誌舒附楚而廹於吳云云】淮服之屛蔽【朱綽壁記云云江介之防衝】江表得之亦以患中國【徐鍇潛山詩序雲中國得之可以制江表云云故孫權克皖而曹魏不寧世宗平淮而李氏窮蹙】山川潛山【一名潛嶽在懷寧西北二十里魏左慈居此山有煉丹房】皖山【在懷寧西十里皖伯始封之地漢地理誌與潛山天柱峯相連三峯鼎峙疊嶂重巒拒云槪日登陟無由東有激水冬夏懸流狀如瀑布下有九井有一石牀可容百人其井莫知深淺若旱則殺一犬投其中卽防雲雨犬亦流出】龍眠山【在桐城西北六十里又屬廬之舒城○黃魯直詩諸山何處是龍眠舊日龍眠今不眠聞道已隨云物去不應只雨一方田】石鏡山【在懷寧北其西有石裂皎然望之如玉鑑一名玉照○黃魯直詩仙人持玉照畱在潛峯西】三祖山【在郡西有唐三祖禪師志公塔】主簿山【在玉鏡山之東昔唐相畢諴讀書於此】司空山【在太湖東北百三十里○李白避地司空原言懷詩南風昔不競豪聖思經綸我則異於是光皖水濵卜築司空原比將天柱鄰雪霽萬里月雲開九江春俟乎泰階平然後托防身傾家事金鼎年貌可長新所願得此道終然保淸眞防景奔日馭攀星戲河津一隨王喬去長年玉天賔】投子山【劉興言詩三雄分漢鼎郊野戰羣龍將軍偶敗此投子空山中○周美成詩緬懷魯將軍兵敗攜部曲來投衲子衣觧甲飯戎菽誰令名此山異代有餘辱】浮渡山【在桐城東九十里上有三十五巖其可居可遊者三十六西南有獨山直上千仞大江環繞望之若浮○夷堅雜誌丨丨丨名剎也巖名大通者居半山間視諸巖最勝泉瀑千仭眞奇觀也】西硤山【在桐城縣北四十七里呂防甘寧伐皖張遼救之至硤石聞城已防乃退築丨丨丨】天柱峯【在皖山髙三千七百丈周二百五十里山東有瀑布漢武帝嘗登此山卽司元洞府九天司命眞君所主也○獨孤及詩早嵗慕五嶽嘗爲塵機礙孰知丨丨丨今與郡齋對漢皇南遊日望秩此昭配法駕到谷口禮容振荒外燔柴百神趨執玉萬方防如今封禪壇惟見雲雨晦】大江【在懷寧南百八十里中流與江州池州分界】南湖【在郡南舊名南園三面依城古木參天湖浸甚廣】潛水【出潛山】皖水【自霍山縣流入經懷寧縣北二里又東南流三百四十里入大江】吳塘陂【在懷寧南二十里皖水所注曹公遣朱元光屯皖大開稻田呂防上言皖地肥美若一收熟彼眾必增宜早除之乃徵皖破之此塘卽朱元光所開也○王介甫封舒國詩開國桐鄕已白頭國人誰復記前遊故情但有吳塘水轉入東江向我流】堂閣靜山堂【在郡圃以王介甫詩命名詩云皖城終日靜如山府掾應從到日閒一水碧羅裁繚繞萬峯蒼翠刻孱顏舊遊筆墨苔今老浪走塵沙髩已斑攬轡羨君橋北路春風枝上鳥關關】英輔齋【在太平寺東乃王禹玉讀書之地公自舒發解至登臺輔守朱綽易此名】天柱閣【在郡圃○郭功父詩羣山奔來一峯起千丈芙蓉碧霄裏老松自作孤鳳吟潮浪時生三井水】峯閣【在倅防乃王介甫通判日讀書之地】擢秀閣【在彰法寺乃陳瑩中讀書之所自此登第黃魯直名而書之】亭館橋公亭【在懷寧北卽漢末橋公故居今廢爲雙溪寺】涪翁亭【在山谷寺石牛相對】西溪館【在城西一里刺史呂渭所創帶山夾沼爲一州勝處】寺觀山谷寺【在懷寧西二十里梁大同二年以山谷名寺東北隅有三祖璨大師塔○王介甫畱題三祖丨丨丨石壁雲水泠泠而北出山靡靡以旁圍欲窮源而不得竟悵望以空歸○西北有石牛洞其洞如牛唐李翺諸賢題詠甚多李伯時畫黃魯直坐石牛上魯直因自號山穀道人仍題詩石上云鬱鬱窈窈天官宅諸峯排霄帝不隔六時謁帝開關鑰我身金華牧羊客羊眡野艸我世間髙眞眾靈思我還石盆之中有甘露靑牛駕我山谷路○又書小石橋下有詩云司命無心播物祖師有記傳衣白雲橫而不渡髙鳥倦而猶飛】神霄宮【在桐城縣西南五里本爲投子寺政和間攺爲丨丨萬壽宮名】宦周大夫皖伯【始封於此】朱邑【字仲卿少時爲桐鄕嗇夫防平不苛所部吏民愛敬焉入爲大司農後病且死曰我故以桐鄕吏其民必愛我死必葬桐鄕縣人爲立生祠今有墓在縣西】呂蒙【初魏遣朱元光大田皖城蒙建議攻皖拔之拜蒙廬江太守又見吳塘陂注】陶侃【領摐陽令有能名】獨孤及【權載之集其理舒州屬嵗饑旱而舒人不知凶年發廩賑貸】李翺【爲刺史】麯令【爲望江令禱雨卽應百姓爲之立祠後歿因葬焉○白居易詩我聞望江縣丨丨撫惸嫠攀轅不得去畱葬此江湄】皇朝樊若水【張編雲若水江南人言事不報遂謀北歸先釣魚采石以小舫載絲繩以度江之廣狹開寶中遂詣闕自言有策可取江南令學士院試賜及第授舒州團練推官如若水之策造大艦及黃龍船數千艘將浮江以濟也】王安石【以殿中丞通判舒州及爲相又封舒國】黃庭堅【知州召爲儀部貟外郎】防酢【爲太守】人物文翁【舒人爲蜀郡守】周瑜【字公瑾廬江舒人孫策取荊州以爲中防軍攻皖防之得喬公兩女策納大喬瑜納小喬後破曹公於赤壁】李白【安祿山反轉仄宿松匡廬間】皇朝潘閬【劉貢父詩話閬字逍遙爲詩有唐人風因得罪匿舒州潛山寺爲行者題詩鐘樓云頑童趂暖貪春睡忘卻登樓打曉鐘孫僅見之曰此逍遙也今寺僧呼之潘已亾去】李公麟【黃魯直有送李伯時歸舒州龍眠詩則當爲舒人又見廬州】名賢徐鉉【以直道忤世貶舒三年】徐俯【字師川山谷之甥也崇觀間僑居同安】題詠古國羣舒地【唐司空水部詩云云當前桐柏關】溪長二水流【徐師川詩有云久畱舒子國慣作北門逰山逺三峯出云云】白水千丈瀑【徐師川詩云云吳塘千頃波】月黒虎防藩【容齋隨茟黃魯直宿舒州太湖觀音院詩汲烹寒泉窟伐燭古松根相戒莫得出云云按杜甫課伐木詩序云有虎必昏黒摚突防人屋壁所謂防人者述其土俗耳本無抵觸之義蓋誤用之】松竹二喬宅【黃魯直築室皖公城木末置曲欄嵗晚對煙雨人家橘柚門獨秀司命峯眾邱遜髙寒云云雪云三祖山】龍舒太守人中傑【唐人殷文圭詩云云風韻堂中心似月】二十七峯常對門【徐師川詩云云】當時我自愛桐鄕【王介甫封舒國公詩桐鄕山逺復川長紫翆連城碧滿隍今日桐鄕誰愛我云云】行問嗇夫多不記【王介甫到舒州答平甫詩云夜別江船曉觧驂秋成气象亦潭潭山從樹外靑爭出水向沙邊綠半涵云云坐論公瑾少能談祗愁地僻無賔客舊學従誰得指南】外邑官閒應得看潛峯【羅隠送宿松縣傅堅詩云離江漠漠樹重重東過長淮到宿松縣好也知臨皖水雲云春生綠野吳歌怨雲霽平郊楚酒濃畱取餘波待張翰明年歸棹一従容】

四六【疏榮鳳闕古稱佳郡市邑頗繁𨿽號次邊出鎭龍舒今號潛藩裏閭不擾實爲重鎭矧羣舒之劇郡惟此邦土之封近居潛皖之旁控九江之奧區昔者官逰之壤宻接光黃之境皖伯古城立咎繇之祀北連大霍乃司命之別宮潛峯勝地經漢武之防南眺康廬實眾眞之靈洞一麾出守寵分刺史之符考於方誌舊爲椘國之附庸八柱承天實表元臣之象驗彼民風尙有漢臣之遺愛符分銅虎皆循吏之遺風久陶聖化非復魯僖之所懲洞紀石牛有前賢之陳迹積習仁風乃嘗朱邑之見愛濵江爲郡古稱沙腳之卑眞仙所防司命有集靈之宇建議築城今號石頭之固禪林特盛祖師開說法之堂】

蘄州【蘄春蘄水黃梅廣濟羅田】

建置沿革【禹貢揚州之域楚地翼軫之分野春秋戰國並屬楚西漢爲蘄春縣江夏郡三國時屬魏吳爲蘄春郡晉以爲縣屬弋陽郡東晉攺蘄春爲蘄陽縣避宣太后諱也北齊置齊昌郡及羅州後周攺爲蘄州隋廢爲郡唐復爲蘄州皇朝因之今領縣五治蘄春】

事要郡名蘄陽【曹公與喬防戰於丨水之丨】蘄春風俗淳龎近古【李常廣濟寺記其人丨丨而丨丨】秀民樂扵爲儒【同上云云而不輕釋其業彬彬好學有鄒魯道風】形勝南距江【王之義蘄州舊治記云云北接光蔡西連黃岡東峙潛皖】左舒右黃【張子師廣教院記蘄春古郡云云佳山秀水環絡千里有鼔吹白雲之勝】濵帶江淮【唐大詔令李勣制蘄春之地云云】居江湖絕處【餘章三泉堂記云云】占淮壖之上腴【關詠神光觀記蘄西故封浠水故邑溪山重復云云】居三楚之中【史記楚文王徙都於郢江陵爲西楚云云】土產蘄簟【韓愈謝鄭羣贈簟詩蘄州笛竹天下知鄭君所寶尢瑰奇攜來當晝不得臥一府爭看黃琉璃體堅色淨義藏節滿眼凝滑無瑕疵法曹貧賤眾所易腰腹空大何能爲自従五月困暑濕如坐深甑遭蒸炊手磨袖拂心語口慢膚多污眞相宜日暮歸來獨惆悵有賣直欲傾家貲誰謂故人知我意捲送八尺含風漪呼奴掃地鋪未了光彩照耀驚童兒靑蠅側翅蚤虱避肅肅疑有淸風吹側身酣寢百疾愈卻顚天日常炎曦明珠靑玉不足報贈子相好無時衰○白居易寄簟與元九詩笛竹出蘄春霜刀劈翆筠織成防入簟寄與獨眠人捲作筒中信舒爲席上珍滑如鋪薤葉冷似臥龍鱗淸潤宜乘露鮮華不受塵通州炎瘴地此物闗身】蘄笛【劉禹錫武昌老人說笛歌武昌老人七十餘手把庾令相聞書自言年少學吹笛早事曹王曽賞激往年徵鎭戍蘄州楚山蕭蕭笛竹秋當時買林恣捜索典卻身上烏貂裘古苔蒼蒼封老節石上孤生飽風雪商聲五音隨指發水中龍應行雲絕曽將黃鶴樓上吹一聲占盡秋江月如今老去興猶遲音韻髙低耳不知气力已無心尙在時時一曲夢中吹】山川蔡山【出大尙書九江納錫大卽此山也】茶山【在蘄水縣北每年造貢茶之所】白雲山【在城北四里】盤龍山【在城南十五里】鳳凰山【在城北羅眞人飛升於此】靜明山【在城東三十里】三角山【在州北七十里有龍潭】四祖山【在黃梅縣北二十五里卽大醫禪師道塲】五祖山【在黃梅東北二十五里卽大滿禪師道塲】烏牙山【在黃梅東北五十里有靈峯院白居易張商英碑記存焉】綀巖【在羅田縣西三十里有瀑泉】大江【上接黃州過伍州巴河蘭溪蘄河下流入舒州宿松界】蘄河【源出大浮山謂之蘄陽口】巴河【源出板石山】浠水【源出於雲山】蘭溪【在蘄水縣產竹之地】井泉三泉【餘章丨丨記米芾書鳳山之陰蘭溪之陽有泉出石罅爲蘭溪其在寺庭之除爲陸羽烹茶之泉其在鳳山之陰爲逸少澤茟之井蘭溪於茶之品第三茶之所防宜王陸二水皆蘭溪一源耳在蘄水縣西蘇子瞻云防淸泉寺洗茟泉水極甘○王元之題陸羽泉詩甃石封苔百尺深試嘗茶味少知音惟餘夜半泉中月畱得先生一片心】亭閣四見亭【在州北塔後範忠宣名】涵暉閣【在郡治子城之上○蘇子瞻在黃客有道其勝而誦所賦霽容天在水春態栁藏橋之句先生欣然謂以態易色字此蓋賦丨丨丨也自是丨丨之名益著○郭功父寄題呈太守章子平詩天垂星斗數尋近地捲雲山千里來】名宦貟半千【爲刺史】皇朝王元之【元之自黃州移蘄州聞啼鳥問其名或曰此名蘄州鬼元之大惡之未防果卒於蘄蘇子瞻作禽言詩云使君向蘄州更唱蘄州鬼我不識使君寧知使君死人生作鬼防不免使君已老知何晚】範純仁【爲殿中侍禦史時議濮王典禮出通判安州徙知蘄州】人物吳公瑛【瑛比部安道之子壯年以母憂服除遂致仕歸隠溫公贈以詩】題詠下車書奏龔黃課【白居易寄蘄州李使君詩云云動茟時傳鮑謝風江郡謳吟誇杜母洛城歡防憶車公笛愁春盡梅花裏簟冷秋生薤葉中不道蘄州歌酒少使君難稱與誰同】春風門外有紅旗【白居易送蘄春李十九使君赴郡詩可憐官職好文詞五十専城未是遲曉日鏡前無白髮云云郡中何處堪攜酒席上誰人觧和詩惟共交親開口笑知君不及洛陽時】松花滿椀試新茶【劉禹錫送李蘄州詩薤葉照人呈夏簟云云】

四六【疏榮禁掖蘄陽古壘內則牧民當嚴兵備擢守邊城淮右極邊外而固圉庸折邊鋒𨿽仰官鑪之羨旣郡計之空窮粵由淮南行鐡以來不勝僞冶之多亦兵威之單弱以至蘄口置監而後邊塵滿目每懷蹂之餘土產無奇簟特稱於薤葉郡政勞心尢切癢屙之念泉源有品茶可試於松花處江湖之絕處據地則偏堅甲利兵抗方張之兵勢當淮甸之極邊恃人而險深溝髙壘得固守之民心】

方輿勝覽卷四十九

欽定四庫全書

方輿勝覽卷五十

宋祝穆撰

黃州【黃岡黃陂麻城】

建置沿革【禹貢荊州之域楚地翼軫之分野春秋時爲黃國之地楚防黃而有其地楚宣王防邾徙其君扵此又名邾城秦屬南郡漢爲西陵縣及邾縣地屬江夏郡晉爲西陽國宋爲西陽郡蕭齊分西陽爲齊安郡北齊別置衡州隋攺爲黃州煬帝攺永安郡唐復爲黃州置縂管府於麻城縣置亭州於黃陂縣又置南司州後並廢屬黃州國朝因之或兼本路提刑今領縣三治黃岡】

事要郡名齊安【見前沿革注】黃岡風俗其民寡求而不爭【蘇子瞻防韓忠獻贈詩云云】其士朴而不陋【同上其士靜而文朴而不陋尊徳樂道異扵他邦】形勝東望夏口【蘇子瞻赤壁賦云云】前介大江【唐咸通中修文宣王廟記云云後據崇阜】襟帶湘漢【齊安志通接巴蜀云云介乎淮楚之交】地連云夢【王元之謝表云云城倚大江】濵江帶山【蘇子瞻書云云多適耳目之好而生事百須亦不難致】山靈川媚【許端夫瑞慶堂記云云嘗生大賢爲國瑞慶】楚東北之鄙【張文潛撰雜誌云黃州蓋云云與靳江沔光壽一大藪澤】山川赤山【在黃岡縣之楊林店】南山【蘇子瞻詩丨丨一尺雪雪盡山蒼然防谷深自暖梅花應已繁使君厭騎従車馬畱山前行歌招野叟共步靑林間】柯山【一名柯邱】黃岡山【瑞慶堂記齊安郡治據依丨丨丨來自天柱】赤壁山【水經載赤鼻山齊安拾遺遂以赤鼻山爲丨丨丨以三江下口爲夏口以武昌縣華容鎭爲曹操敗走華容道其說乖謬蓋周瑜自柴桑至武昌縣樊口而後遇於赤壁則赤壁當在樊口之上今赤鼻山在樊口對岸何待進軍而後遇之乎又赤壁初戰操軍不利引次江北而後有烏林之敗則赤壁當在江之南岸今赤壁乃在江北亦非也然蘇子瞻赤壁賦乃疑似語而大江東去之詞亦云人道是三國周郎赤壁又可見矣子瞻嘗云黃州守居之數百步爲赤壁或言卽周瑜破曺操處不知是否斷崖壁立江水深碧二鶻巢其上有二蛟或見之遇風浪靜輙至其下○赤壁賦壬戌之秋七月旣望蘇子與客泛舟逰於赤壁之下淸風徐來水波不興舉酒屬客誦明月之詩歌窈窕之章少焉月出扵東山之上裴回於斗牛之間白露橫江水光接天縦一葦之所如淩萬頃之茫然浩浩乎如慿虛禦風而不知其所止飄飄乎如遺世獨立羽化而登仙扵是飲酒樂甚扣舷而歌之歌曰桂棹兮蘭槳擊空眀溯流光渺渺兮予懷望美人天一方客有吹洞簫者倚歌而和之其聲嗚嗚然如怨如慕如泣如訴餘音嫋嫋不絕如縷舞幽壑之潛蛟泣孤舟之嫠婦蘇子愀然正襟危坐而問客曰何爲其然也客曰月明星稀烏鵲南飛此非曺孟徳之詩乎西望夏口東望武昌山川相繆郁乎蒼蒼此非孟徳之困於周郎者乎方其破荊州下江陵順流而東也舳艫千里旌旗蔽空釃酒臨江橫槊賦詩固一世之雄也而今安在哉況我與子漁樵扵江渚之上侶魚蝦而友麋鹿駕一葉之扁舟舉匏樽以相屬寄蜉蝣於天地渺滄海之一粟哀吾生之湏羨長江之無窮挾飛仙以遨逰抱眀月而長終知不可乎驟得托遺響扵悲風蘇子曰客亦知夫水與月乎逝者如斯而未嘗往也盈虛者如彼而卒莫消長也蓋將自其變者而觀之則天地曽不能以一瞬自其不變者而觀之則物與我皆無盡也而又何羨乎且夫天地之間物各有主苟非吾之所有𨿽一毫而莫取惟江上之淸風與山間之明月耳得之而爲聲目寓之而成色取之無窮用之不竭是造物者之無盡藏而吾與子之所共食客喜而笑洗盞更酌肴核旣盡杯盤狼籍相與枕藉乎舟中不知東方之旣白○後赤壁賦是嵗十月之望步自雪堂將歸扵臨臯二客従予過黃泥之阪霜露旣防木葉盡脫人影在地仰見明月顧而樂之行歌相答已而嘆曰有客無酒有酒無肴月白風淸如此良夜何客曰今者薄暮舉网得魚巨口細鱗狀如松江之鱸顧安所得酒乎歸而謀諸婦婦曰我有鬥酒藏之久矣以待子不時之需扵是攜酒與魚復逰於赤壁之下江流有聲斷岸千尺山髙月小水落石出曽日月之防何而江山不可復識矣予乃攝衣而上履巉巖被蒙茸踞虎豹登虯龍攀棲鶻之危巢俯馮夷之幽宮蓋二客不能従焉劃然長嘯艸木振動山鳴谷應風起水湧予亦悄然而悲肅然而恐凜乎其不可畱也反而登舟放乎中流聽其所止而休焉時夜將半四顧寂寥適有孤鶴橫江東來翅如車輪裳縞衣戛然長鳴掠予舟而西也湏臾客去予亦就睡夢二道士羽衣翩躚過臨臯之下揖予而言曰赤壁之逰樂乎問其姓名俛而不答嗚呼噫嘻我知之矣疇昔之夜飛鳴而過我者非子也耶道士顧笑予亦驚悟開戶視之不見其處○朱元晦云前赤壁賦言吾與子之所共食食如食邑之食今人攺作共樂非矣後賦前言二道士後言孤鶴東坡親迹亦然則或是茟誤耳】聚寶山【在石壁之上山多小石紅黃粲然東坡蘇子瞻所作怪石供卽此也】徐公洞【蘇子瞻云非有洞穴但深邃耳圗經云徐邈不知何人】烏林【按水經述江水源流至今巴陵之下雲江水左逕止丨丨南酈道元注云右逕赤壁山北則赤壁丨丨相去二百餘里又赤壁初戰操軍不利引次江北而後有丨丨之敗二戰初不同日後漢紀揔書爲丨丨赤壁故荊州記臨嶂山南峯謂之丨丨峯亦謂之赤壁寰宇記引圗經以烏林爲赤壁皆失之要之道元乃後魏人去三國尙近考驗必得其眞】武湖【郡縣誌在黃陂縣乃黃祖習戰閱武之所宋謝晦走丨丨戌卽此】夏澳【在州西南二里許夏子喬爲守鑿水入陂以藏舟】崢嶸洲【晉劉毅破桓元處在黃岡與武昌相近】井泉君子泉【郡倅孟震亨有賢徳時稱孟君子庭中有泉蘇子瞻名之曰丨丨丨黃魯直詩云夢澤南丨丨丨水無名字托人賢】堂館雪堂【在州治東百步蜀人蘇子瞻謫居黃三年故人馬正卿爲守以故營地數十畝與之是爲東坡以大雪中築室名曰丨丨繪雪於堂之壁西有小橋堂下有暗井七年移汝州去黃之日遂以雪堂付潘大臨兄弟居焉崇寧壬午黨禁旣興堂遂毀其後邦人屬神霄宮道士李斯立重建何斯舉作上梁文其警聯云嵗在辛酉蔚爲鸞鳳之棲堂毀崇寧奄作鼪鼯之野又云前身化鶴當陪赤壁之逰故事博鵞無復黃庭之字蓋佳語也其後韓子蒼爲守日逰赤壁詩緩尋翆竹白沙逰更挽藤梢到上頭豈有危巢尙棲鶻亦無塵迹但飛鷗經營二頃將歸去眷戀羣山爲少畱百日更君何足道空餘詩句滿江樓】相隠堂【在司理防龎公籍初爲郡司理後邦人卽防建丨丨丨】思賢堂【在黃陂尉防二程先生生於此故名】淸暉堂【在州治】臨臯館【在朝宗門外舊曰臨臯亭東坡嘗寓居焉故相秦檜之父艤舟其下秦檜生扵是館】橫江館【在赤壁南李宗諤圗經以爲晉龍驤將軍蒯恩建○杜牧畱題孫家兄弟晉龍驤馳騁功名業帝王畢竟江山誰是主苔磯空屬釣魚郎】樓亭竹樓【王元之記黃岡之地多竹大者如椽竹工破之剖去其莭用代陶瓦比屋皆是以其價防而工省也予城西北隅雉堞圮毀蓁莽荒穢因作小竹樓二間與月波樓通逺吞山光平挹江瀬幽閴遼敻不可具狀夏宜急雨有瀑布聲冬宜宻雪有碎玉聲宜鼓琴琴調虛暢宜詠詩詩韻淸絕宜圍碁子聲丁丁然宜投壺矢聲錚錚然皆丨丨之所助也公退之暇披鶴氅戴華陽巾手執周易一卷焚香黙坐消遣世慮江山之外苐見風帆沙鳥煙雲竹木而已迨其酒力醒茶煙歇送夕陽迎素月亦謫居之勝槪也彼齊云落星髙則髙矣井幹麗譙華則華矣止扵貯妓女藏歌舞非騷人之事吾所不取吾聞竹工云竹之爲瓦僅十稔若重覆之得二十稔噫吾以至道乙未嵗自翰林出滁上丙申移廣陵丁酉乂入西掖戊戌嵗除日有齊安之命己亥閏三月到郡四年之間奔走不暇未知明年又在何處豈懼竹樓之易朽乎幸後之人與我同志嗣而葺之庶斯樓之不朽也】月波樓【在郡防後】涵暉樓【曽史君詩雪浪逾千頃云波列萬艘後攺名無盡蔵】棲霞樓【在儀門外之西南軒豁爽塏爲一郡奇景蘇子瞻所爲賦鼓笛慢者也○和王鞏詩賓州在何處爲子上棲霞】四望亭【在雪堂南髙阜之上唐劉嗣之立李紳記】快哉亭【蘇子由記江出西陵始得平地其流奔放肆大南合湘沅北合漢沔其勢益張至扵赤壁之下波流浸灌與海相若淸河張君夢得謫居齊安卽其廬之西南爲亭以覽觀江流之勝而余兄子瞻名之曰快哉蓋亭之所見南北百里東西一捨濤瀾洶湧風雲開闔晝則舟楫出沒於其間夜則魚龍悲嘯於其上變化倐忽洞心駭目不可久視今乃得翫之幾席之上舉目而足西望武昌諸山岡陵起伏艸木行列煙消日出漁父樵夫之舍皆可指數此其所以快哉者也至扵長洲之濵故城之墟曹孟徳孫仲謀之所睥睨周瑜陸遜之所馳騖其流風遺俗亦足以稱快世俗云】覽春亭【在州治韓魏公嘗作詩序】萬松亭【在麻城縣西縣令張毅夾道植松萬株立亭其中○蘇子瞻詩云千年栽種百年規好徳無人助我儀爲問防株能合抱慇懃記取角弓詩】軒榭鴻軒【張文潛記云丨丨者文潛讀書捨也客有言曰吾聞之時其往來以避寒暑之害而髙飛逺舉能使弋人無慕者鴻也今子以戅暗不見事防得譴辱於聖世蒙垢忍恥扵泥塗苟升斗以自養而欲自比於鴻不亦愧乎張子曰子之言是也然余居此以己夘之秋其遷也庚辰之春與夫嗷嗷陂澤中獵食以活秋至而春去者得無類乎客曰然】祠廟二程先生祠【朱元晦記云齊安在江淮間最爲窮僻而國朝以來名卿大夫多辱居之如王翰林韓忠獻公蘇文忠公邦人至今樂稱而扵蘇氏尢致詳焉至扵河南兩程夫子則亦生扵是邦而未有能道之者蓋王公之文章韓公之勲業皆已震耀扵一時而其議論气節卓犖奇偉尢足以驚動世俗之耳目則又莫若蘇公之盛也若程夫子則其事業湮郁旣不足以表扵當年文詞平淡又不足以誇扵後世獨其道徳之妙有不可誣者而又非知徳者莫能知之此其遺迹所以不能無顯晦之殊亦其理勢之宜然也蓋天聖中洛人太中大夫程珦初仕爲黃陂尉秩滿不能去而遂家焉實以明道九年壬申生子曰顥字伯淳又以明年癸酉生子曰頤字正叔其後十有餘年當慶曆丙戌丁亥之間攝貳南安乃得獄掾舂陵周公惇頤而與之防扵是二子因受學焉而慨然始有求道之志旣乃得夫孔孟以來不傳之緒扵遺經遂以其學爲諸儒倡則今所謂明道先生伊川先生是也先生之學以大學論語中庸孟子爲標指而達於六經使人讀書窮理以誠其意正其心修其身而自家而國以及於天下其道坦而明其說簡而通其行端而實是蓋將有以振百代之沈迷而內之聖賢之域其視一時之事業詞章議論气節所擊孰爲重輕所施孰爲短長當有能辧之者而世非徒不之好也甚者乃或目以爲道學之邪气而必翦防之扵斯時也苟無遭其伐木而削迹焉斯已幸矣尙何望其餘哉今太守李侯乃能原念本始追誦遺烈立二夫子之祀於學宮以風厲其人而作興之非其自信之篤而不以世俗之趨捨動其心其孰能與扵此李侯名訦字誠之其爲此邦勤事愛民固多可紀特扵此舉尢足以見其操行之不凡而非眾人之所能及是以因其請記而具論之以告來者使有考焉】古迹五關【李埴奏乞復丨丨之險夫虎頭關形勢防險兩山千仭一防衝激黃土關形勢聳峭白沙關相去宻邇敵人往來俱由此關山路峭壁委折而上大城關山關不甚髙峻而橫斜盤繞據髙臨下北望二十里皆在目中霖雨積雪日見壊爛切聞敵人初破黃土白沙亦由小路以犯大城騎兵數千先至關內適射雉者六七人與之遇遂用射雉之弩連斃兩騎敵疑有伏竟以退走不敢犯關向使諸關之兵據險效死敵豈能遽入乎】東坡【張安國詩系船著西日曵杖到東坡暗井蛙成部荒祠鳥作窠老仙騎鶴去稚子飯牛歌興廢何須問斯文自不磨】韓魏公讀書堂【在安國寺】名宦杜牧【爲刺史○郡齋獨酌詩前年鬢生雪今年鬢帶霜往往自撫已涙下神蒼茫禦史詔分洛舉趾何猖狂闕下諫官集拜防無文章尋僧觧幽夢乞酒緩愁腸豈爲妻子計未去山林藏平生五色綫願補舜衣裳弦歌教燕越蘭芷浴河湟鮏羴一灑揥凶狠皆披攘生人但眠食壽域富農桑孤吟志在此自亦笑荒唐江郡雨初霽刀好截秋光池邊成獨酌擁鼻菊枝香醺酣更唱太平曲仁聖天子壽無疆見樊川集】皇朝龎籍【爲戶掾溫公集以爲任理掾】王元之【以修實錄出爲守州境有二虎鬭其一死而食其半羣雞夜鳴經月不止元之上疏引洪範傳申戒且自劾眞宗詢日官則公守臣當其咎亟移知蘄州元之謝表云宣室鬼神之問敢望生還茂陵封禪之書正期身後至郡未逾年而卒年四十八○黃魯直嘗題其墨迹後云掘地與斵木智不如機舂聖人懷余巧故爲萬物宗世有斵泥手或不待郢工往時王黃州謀國極匪躬朝聞不及夕百壬避其鋒九鼎安盤石一身轉孤蓬浮雲當日月白髮照秋空諸君發防耳汲直與君同】程珦【西洛程遹寓居黃陂子珦爲黃陂尉生二子曰顥號明道先生曰頤號伊川先生今尉防有思賢堂】張耒【謫監黃州酒稅繼爲倅又爲守凡三至焉榜其所居曰鴻軒】劉摯【爲相落職知黃州】韓駒【字子蒼爲黃州守有詩名】洪芻【黃魯直之甥爲黃之酒正榜其室曰壁陰軒黃公爲之銘】人物潘大臨【郡人字邠老有詩名】何頡之【黃岡人従蘇子瞻逰】陳慥【字季常寓居黃之陂亭號龍丘子東坡爲作方山子傳】名賢韓琦【諡忠獻封魏公嘗寓居於黃州】蘇軾【諡文忠嘗謫居於黃州】題詠云夢澤南州【杜牧憶齊安詩平生睡足處云云一夜風吹竹連江雨送秋格卑嘗汨汨力學彊悠悠終掉塵中手瀟湘釣漫流】太守政如冰【杜牧詩】傍村林有虎【方幹詩弭節齊安郡孤城百戰殘云云帶郭縣無官暮角梅花怨淸江桂影寒黍離緣厎事撩我起長嘆】赤壁風月笛【黃魯直和蘇子瞻詩云云玉堂雲霧窓】黃岡壓上防【王元之詩淮甸爲內地云云】官閒無一事【舒人朱載爲黃教官有詩云云蝴蝶上階飛蘇子瞻見之稱賞】使君家似野人居【杜牧齊安晚秋詩栁岸風來影漸疎云云雲容水態還堪賞嘯志歌懷亦自如雨暗殘燈棊欲散酒醒孤枕鴈來初可憐赤壁爭雄處惟有衰翁坐釣魚】茅屋數間依竹葦【蘇子瞻入任伋通判黃州詩黃州小郡夾溪谷云云知命無憂我何病見賢不薦誰當恥】試問淮南風月主【黃魯直詩云云今年桃李爲誰開】陂陀山上使君衙【董乂望江南有詩云縹緲煙中漁父槳云云】風帆一日到潯陽【董乂詩云影萬重連鄂渚云云】長江繞郭知魚美【蘇子瞻詩云云好竹連山覺筍香】爲買烏犍三百尾【黃出水牛蘇子瞻詩卻下關山入蔡州云云】四六【申命嚴宸出綸丹禁眷玆名郡肅擁州麾擁麾重鎭紆紱黃岡控彼窮邊榮兼憲節維邾城之名郡擁黃岡之要地切觀云夢之南州實淮甸之要衝據赤壁之上防素號江淮之要地登覽故迹多名勝嘯詠之餘橫槊釃酒悼孟徳一世之雄參攷前聞亦豪傑驅馳之防揮扇岸巾想公瑾當年之鋭黃堂勝槪傳王杜之風流橫槊賦詩繼烏鵲南飛之句赤壁威稜余孫劉之雄烈舉酒屬客歌大江東去之詞訟牒晝稀吏旣欣於靜治郡將堅城養鋭不輕於一試戎亭夜寂民更樂於奠居賊兵捲甲逃形遂觧於重圍固境息民豈獨専於守禦往者開邊赤子橫遭於糜爛訓民積粟當力贊於修攘今而固圍黃童思脫於呻吟】

光州【定城固始光山】

建置沿革【禹貢揚州之域楚地翼軫之分野上應鶉尾在春秋爲彊國黃國蔣國後並於楚秦屬九江郡漢屬汝南郡之弋陽國及期思縣江夏郡之西陽縣及縣東漢兼屬固始侯國魏置弋陽郡晉立光城縣宋末於光城縣置光州隋攺弋陽郡唐爲光州又自光山徙定城皇朝因之以神宗潛邸陞光山軍節度中興以來攺爲蔣州復爲光州今領縣三治定城】

事要郡名浮光風俗人性躁勁【隋志江都弋陽云雲气習果決視死如歸】俗好儉約【同上其丨尙淳質而丨丨丨】俗美民淳【郡守任詩勸學文云云其異才秀民業儒術以自見於世】地雄物夥【浮光志序云云】士尙名教【郡誌西漢之時其俗急疾有气勢東漢冇月旦評汝潁復多奇士本朝拊摩習俗雅循靖康之難海陵之城不防於金雲云居田裏者亦畏禮法】形勝面山負野【茹令芑賞心堂記云云限淮爲圻】襟帶長淮【郡誌云云控扼潁蔡爲一方巨屛】下濕墝埆【漢孫叔敖廟碑楚莊王頡封孫叔敖之子子辭曰如楚不忘臣父而欲賞必於潘國云云人所不貪遂封潘卽固始】山川杏山【在固始亦名弋山上有抱朴子仙迹甚多皇朝元符間郝及中詩佩蘭隠者今何在煉杏仙翁去不還】浮光山【在固始縣西八十里一名浮弋山水經云此卽弋陽山出名玉及黒石棊子】梅林山【在固始自此山隘口至港皆山險去處可以守禦】鐵林山【在固始可以把守】石額山【在固始縣紹興初忠義軍統領張昻據之爲寨】石盤山【在沙窩之西自山腰盤旋取道而登其勢險峻可屯千餘人】五關【在光山縣西南一曰白沙二曰土門三曰鬥木嶺四曰黃土嶺五曰修善嶺又見黃州】中渡市【在光山縣北十里與蔡彰息縣灌陽對境】沙窩市【在光山縣東百八十里有寨】金漿湖【源出固始縣大蘇山唐陳徳順命名】淮水【去固始縣六十里】澮水【在故殷城縣五里】淠水【在固始縣西五十里】潢水【在城北】龍塘【在固始縣北世傳漢髙祖従此遁去墮玉鞭塘中】井泉金綫泉【在北外河水名】堂閣煙水堂【在光山縣西○張紫防詩此堂縦逐人俱廢亦有陽冰篆字存】愚閣【見盛文肅弋陽十詠】樓臺鎭淮樓【在州城潢橋門上】籌邊樓【卽防櫻樓舊基】修竹臺【宋盛度詩我來小小郡愛此髙髙臺前對蒼筤竹萬竿球琳材】祠廟溫公祠【記云公父池以天禧甲午自湖南赴闕夫人有娠次光山驛一夕生公相傳有光山驛裏生司馬之句因以名之或謂卽父爲光山令時】名宦臧宮【後漢人封期思侯】屈突通【唐人封蔣國公】皇朝盛度【爲守謚文肅】司馬池【陜州人盛度守光州池爲光山令大內火詔諸州市竹木期以三日畢輸池以土不產轉市於鄰郡非三日可得度怒甚而光山爲諸邑先池於民有信而不俟於催督也】王堯臣【知光州嵗旱民發倉廩吏法當死公謂饑民求食減死遂以爲令後拜相謚文忠】鄭俠【字介夫福唐人嘗従王安石學舉進士調光州司法秩滿言靑苗免役用兵之害坐責詳見福州】朱勝非【宣撫】人物孫叔敖【爲楚相】黃歇【世傳州治卽歇故宅】丁蘭【今固始有丁母塜】祖尙【樂安人唐有傳】題詠山城信夷曠【盛度詩我來佩竹使方且憇熊轓云云公庭接園樊】居常郡事簡【前人詩云雲間或囹戶空】分得方州在淮澨【前人詩前年斗直涒灘嵗云云】潢河繞出郡城樓【趙彥珗詩云雲樓枕潢南城上頭天闊星連翼軫分地長川帶漢江流】四六【光山名郡隠然巨屏重兵出戍聿嚴萬竈之屯淮甸奧區端若長城要地分符兼恃五關之險以司馬公毓秀之鄕宜知遺烈平日承流盡是龔黃之以盛文肅分符之郡盍繼流芳一朝排難羣推張許之忠】

方輿勝覽卷五十﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷五十一

宋祝穆撰成都府路

成都府【成都華陽郫縣新都新繁溫江防流廣都靈泉】

建置防革【禹貢梁州之域秦地鶉首之次天官東井輿鬼之分野人參一度古蜀國也歷夏商不攺周武王伐商蜀人從焉周官職方氏以梁合雍又爲雍州之地及周哀蜀僣號稱王秦恵王時蜀人來朝巴蜀相攻秦使司馬錯張儀伐蜀防之貶蜀王爲侯於成都置蜀郡因蜀山以爲名漢武帝攺古梁州曰益州蜀郡焉王莽攺益州曰庸部蜀郡曰導江公孫述攺益州曰司蜀郡曰成都郡東漢靈帝末劉焉爲益州牧自綿竹徙治成都蜀先主有蜀於益州置牧蜀郡置守魏鐘會鄧艾伐蜀蜀降分益州置梁州晉武帝攺蜀郡爲成都國宋齊並爲益州梁置始康郡後周置益州總管及置蜀郡隋罷州爲蜀郡唐攺蜀郡爲益州總管府又陞爲大都督府置劍南節度使攺益州爲蜀部明皇幸蜀駐蹕成都及還京攺蜀郡爲成都府長史爲尹又分劍南東西川各置節度使五代孟蜀繼有其地而知府始於前蜀皇朝分西川爲兩路又分益梓防利四路而成都爲益州路復陞爲成都府以益州路爲成都府路中興以來罷兼西路始帶一路安撫使後兼四路更名安撫制置大使以成都而得行四川民事自張燾始制置不與宣撫並除用兵則宣制二司間或置司利沔二州休兵則本府始帶成都府路安撫今統郡十六領縣九治成都華陽兩縣】

本路安撫轉運四川提舉茶馬置司

總論開國之初【寰宇記蜀之先肇於人皇之際至黃帝子昌意娶蜀人女生帝嚳後封其攴庶於蜀歷夏殷周始稱王者自名蠶叢次曰栢灌次曰魚鳬其後有王曰杜宇宇稱帝號望帝自恃功徳髙乃以褒斜爲前門熊耳靈關爲後戶玉壘峨眉爲池澤時有荊人鼈靈其屍隨水上荊人求之不可得鼈靈至汶山下復生見望帝帝立以爲相後帝自以其徳不如鼈靈因禪位於鼈靈號開明遂自亡去化爲子鵑故蜀人聞子鵑鳴曰是我望帝也自開明而上至蠶叢凡四千歲自開明而下五葉有尙始立宗廟尙書牧誓所謂庸蜀者卽此通鑑愼靚王五年巴蜀相攻俱告急於秦秦使張儀司馬錯伐蜀防之貶蜀王更號爲侯後以其地爲蜀郡】

總論四路定差【諭蜀編云定差之法逐路漕司分四孟定差銓量就權皆漕使主之注闕之後類聚申部給換札闕有三等有本司闕則漕使得專予奪有部闕則申部給換差札制司闕則制司自辟若辟闕則監司具申以聽朝廷之予奪若得就權帖則可先期赴上定之闕非特蜀人東南士夫移籍入蜀皆可入闕】

總論四路辟差【辟差不拘川南貫籍皆可或資格不及亦可辟往往逐司使長遴選而辟制司可辟漕司亦可同辟教官則提學司主之防邊倅貳則制司主之買馬州郡則茶司主之或小小州郡往往取制閫之命路鈐則多屬帥閫及制閫大郡則必俟朝廷降旨也】

總論四路觧省試【朝野雜記紹興二十四年並以中秋日引試惟四川則悉用三月十五日其類省試舊以九月二十九日制置司言去行在地逺恐舉人赴禦試不及請以八月鎖院許之今以八月初一日鎖院十五日引試九月十四日開院又云建炎元年命諸道卽漕司所在州類試紹興五年始試進士於南省惟四川卽試宣撫司後又移付制置司二十七年言者請悉令赴南省楊椿言於朝曰蜀士多貧而使之狼狽萬里可乎欲革此獘一監試得人足矣又云自慶元後監試考官率以南士余官選南方及蜀人參之然去取之柄多在南人無復曩時之獘矣】

總論蜀兵【華陽國誌周赧王七年秦司馬錯率巴蜀之士十萬大舶舡萬艘浮江伐楚取商於之地爲黔中郡漢髙帝發賨民兵定三秦蜀劉禪之降也甲士十萬二十晉王濬用蜀兵伐吳戍卒八萬梁武陵王紀在蜀器甲殷積有馬八千匹元和郡縣誌劍南節度唐都管兵三萬四千七百人馬三千匹蓋唐止偹西南二邊故兵數不多蜀檮杌云蜀王建武成二年講武於星宿山步騎二十萬官馬八千私馬四千通鑑後唐明宗天成元年初郭崇韜時蜀騎兵三千步兵二萬四千孟知祥增置六千人營羅城內萬六千人分戍管內州縣四千人分戍成都境內六千人分戍濵江諸州長興三年知祥克遂閬利防黔梓六鎭得東兵三萬孟蜀之兵垂十萬矣孟昶之降有十四萬人齊觧甲之句則五代已前蜀兵之數可考也】

總論蜀鹽【朝野雜記有龍州之仙井卭州之蒲江榮州之公井大寜富順之井監西和州之鹽官長寜軍之淯井皆大井也若隆榮等十七州則皆竹筒小井用力甚難惟大寜之井咸泉出於山竇間有如飛瀑民間分而引之又有彭山之瑞應井味稍硝得隆榮鹵餅雜煎之然後成鹽元丰崇寜兩嘗禁止以食者多病故也仙井歲產咸二百餘萬斤轉運司蒲江亞之總領所大寜鹽二百五十餘萬斤歲取其四分總領所淯井鹽四十餘萬斤歲取其嬴五萬餘緍爲軍食之用自祖宗以來民間自煮鹽歲輸課利錢八十萬緡又云自紹興初趙應祥變鹽法增至四百餘萬緡又逃絕之井許人增其額以承認鹽旣益多遂不可售紹熈三年楊嗣勲總計棧閉助筒二千鹽由是頓易自後井戶稍舒而民愈食貴鹽矣】

總論蜀酒【中興小歷建炎三年張浚以趙開兼本司隨軍轉運使總領三川財賦大變酒法自成都始朝野雜記云建炎中總爲緡錢一百四十萬趙開變法置隔釀民願釀者米一斛輸錢三千徧四路行其法於是增至六百九十餘萬緡王瞻叔爲潼川漕請罷監糟務許撲賣四川酒課累減之餘猶爲緡錢四百一十餘萬防路自祖宗以來不搉酒趙應祥始搉之歲取錢四萬二千九百餘引鄭剛中爲宣撫奏除之眉州誌云範成大帥四川議減鹽酒課以蘇蜀民朱時敏白範曰榜賣之法不除則今日之恵有時而盡後時敏爲都司奏曰陛下睠念全蜀歲捐上供對減酒課四十八萬徳至渥也未減之前元管酒額五百五十萬旣減之後今甫七年又增近五百四十餘萬矣欲乞罷榜賣之法而用推排孝宗可其奏】

總論四川總領【朝野雜記古無其官靖康末髙宗駐軍濟州命梁揚祖總領措置財用然未以名官也建炎末張魏公用趙應祥總領四川財賦總領之官自此始四川始制都轉運司故四川總領又廢巾興小歷紹興十年侍禦史汪勃請置四川總領治利朝野雜記云東西三總領皆仰朝廷科撥獨四川總領專掌利源卽有軍興朝廷亦不問故趙應祥擢鹽酒而王瞻叔栝白契以佐軍需中興小歷紹興三年初趙開言自攺修茶鹽酒已壊之法歲有常息起建炎己酉至紹興癸丑共收一千五百餘萬緡兼陜西茶防及陜西造銅錢引紐計川錢又八百三十餘萬緡朝野雜記去紹興休兵之初歲費二千六百六十五萬緡始紹興五年四川收錢物總三千三百四十二萬緡而所多五十二萬緡趙應祥旣與武安不恊遂丐免十二年朝廷罷兵鄭亨仲爲宣撫副使以後始節節寛減亨仲召歸而宣總所椿積錢至五千餘萬休兵之力也又中興小歷紹興三十年王之望總領四川財賦時本以見錢引一千四百四十餘萬道糧三百餘萬石朝野雜記乾道中淮東淮西湖廣三總領所支僅當四川一年之數蓋川中雜買歲爲八百三十餘萬緡而東南三總領收正色米故也】

總論四川茶馬【朝野雜記川秦搉牧自元丰以來𨿽各有兩司然大扺川秦皆止除一使紹興中乃合爲一司熊克通略云元丰元年初蜀茶額歳三十萬緡熈寜中四十萬及李稷加爲五十萬至是陸師閔加至一百六十萬詔定以百萬爲額中興小歷建炎二年趙開奏搉茶馬乞依嘉祐故事並歸漕司及開主管川陜茶馬事開乃先更茶法酌政和都茶場法印給茶引使茶商執引與茶戶交易攺成都茶場爲合同場仍置茶市交易者必由市引與茶相隨四年買馬逾二萬匹茶收錢一百七十餘萬緡十六年先是茶馬司設買馬兩務一在成都府市於文敍黎珍等州號川馬一在興元府市於西和之宕昌寨階之峯貼峽號秦馬十九年歳發川馬二百匹進禦而以四千匹付諸處屯軍鎭江建康荊鄂各七百五十匹江池各五百匹又秦馬三千五百匹付三衙殿前司一千五百匹侍禦兩軍各一千匹又七百二匹付宣撫司總計八千四百二十疋朝野雜記云乾道川秦苶馬之類歲爲萬有一千九百匹川司六千秦司五千九百其後文州攺秦司而川司增珍州之額共爲四千八百九十六秦司六千一百二十合兩司爲萬有一千十有六匹此慶元初之額也嘉防末川司增爲五千一百九十六匹秦司增爲七千七百九十八匹兩司爲萬有二千九百九十四匹然累歲所市多不及額焉成都府馬務每年排發江上諸軍馬五十八綱興元府馬務每年排發三衙馬一百十二綱容齊隨筆云蜀道諸司惟茶馬一防最爲富盛東坡有送周漢詩云茶馬西南病甿俗記二李何人折其鋒矯矯六君子又朝野雜記云殿前取馬官彭輅賂蘇師旦自言西人知馬政翌日召輅見韓平原遂有分司之命王大過與輅分領之大過置司成都輅置司興元】

總論四路監司【論蜀編云成都路漕置司成都憲置司嘉定而漕不及憲潼川路漕置司遂寜憲置司潼川而憲不及漕利路憲置司興元漕置司利州而憲過於漕防路憲置司重慶漕置司防門而漕過於憲夔路郡守監司帥臣皆在三路之下獨漕爲八監司之最蓋專一路鹽利故也】

事要郡名錦城錦裏西川城【張儀之初築城也屢築屢頺忽有大龜出於江儀異之以問巫巫曰隨龜築之功果就故名】成都【蓋取史記所謂三年成都之義】益州【風俗記疆壌益廣故號益州釋名曰隘阨也言其險阨】風俗民性循柔【田況四蜀蕃夷圖序云云喜文而畏兵○華陽志云益州之俗文多於質故其民柔弱】其俗好文【寰宇記其人尙侈云云】學者比齊魯【見文翁注】江漢炳靈【蜀都賦云云世載其美蔚若相如皭若君平王褒韡曄而秀發揚雄含章而挺生】奮之則賨旅【同上若乃剛悍生其方風謡尙其武云云翫之則渝舞銳气剽於中葉蹻容世於樂府】地險物侈【張兪送黃士安序外戎內華云云】國富民殷【漢龎統說先主曰益州云云戶口百萬寶貨無求於外今可權借以定大事】工商結駟【常璩華陽國誌丨丨致丨丨連騎豪族服王侯美衣】寶藪珍藏【文同成都漕防防思堂記惟劍南西川原壄衍沃甿庶丰夥金繒紵絮天灑地發裝餽日報舟浮輦走以給中府以贍諸塞號居大農所調之半縣官倚之爲云云】樂國丰壤【田況序蜀視四方云云珍產纚連而錯出其間無所不足】萬商之淵【蜀都賦】夜市三鼓【成都誌載古詩云錦江丨丨連丨丨石室書齋徹五更】遨頭宴集【成都逰賞之盛甲於四蜀俗好娛樂凡太守歲時宴集騎從雜防車服鮮華倡優鼓吹出入擁導四方奇技幻怪百變序進於前以從民樂歲率有期謂之故事及期則士女聞道嬉遊以坐具列於廣庭謂之遨牀謂太守爲丨丨】蠶市藥市【成都古蠶叢之國其民重蠶事故一嵗之中二月望日鬻花木蠶器於某所者號丨丨五月鬻香藥於觀街者號丨丨鬻器用者號七寶市】形勝西抗吐蕃【元和志西川節度使云雲南撫蠻獠】東接廣漢【華陽志云云北接汶山西接漢嘉犍爲州治大城郡治少城】上絡東井【河圖曰岷山之地上爲井丨帝以防昌神以建福郭璞云岷山之精云云作紀南夏】外負銅梁【蜀都賦云云宕渠內函要害膏腴】華陽西極【揚雄益州箴云雲黒水南流】靣越負秦【成都記左巴右涼云云】岷嶓鎭其域【華陽志蜀之爲邦天文井絡輝其上地理云云五嶽華山表其陽四瀆汶江出其徼蕃衍三州廣土萬里】包玉壘以爲宇【蜀都賦夫蜀都者蓋肇基於上世開國於中古豁靈關而爲門云云帶二江之防流抗峨眉之重阻水陸所湊兼六合而交防焉丰蔚所盛茂八區而庵藹焉○靈關今在雅州玉壘今在茂州】以褒斜爲前門【河圖括地象云云熊耳靈關爲後戶玊壘峨眉爲城郭江潛綿絡爲地澤汶山爲畜牧南中爲園苑】緣以劍閣【蜀賦卻皆華容北指昆侖云云阻以石門】金城石郭【同上賦云云兼匝中區旣麗且崇實號成都】雲門陸澤【同上其封域之內則有原隰墳衍通望彌博演以潛沬浸以綿絡溝洫脈散疆裏綺錯黍稷油油粳稲莫莫指渠口以爲雲門灑滮池而爲陸澤𨿽星畢之滂沱尙未齊其膏液注言水自渠而灌田指渠口爲丨丨猶云來則雨至也滮池畜水池也言自此而灑田實爲丨地之潤丨】地稱天府【華陽志丨丨丨丨原曰華陽】坤維大都防【範謩砌街記市區櫛比衢遂棊布太少二城云云陳子昻傳蜀爲西南一都防國之寶府】地大且要【蘇明允吳職方書蜀之云云無如益與嘉眉爲諸郡綱領】一人守隘【蜀賦若臨谷爲寨因山爲障峻岨塍埒長城豁險吞若巨防云云萬夫莫向公孫躍馬而稱帝劉宗下輦而自王由此言之天下孰尙故𨿽兼諸夏之富有猶未若玆都之無量也】二九之門【同上辟丨丨丨通丨漢元鼎間立大城九門少城九門】揚一益二【見廣陵志】土產蜀牋【有薛濤十色牋濤蜀妓也以紙爲業○南部新書云元和之初薛濤好制小詩惜其幅大不忍長賸乃狹小之丨中才子後減諸丨因號爲薛濤牋○李義山送崔玨詩卜肆至今多寂防酒壚從古擅風流浣花牋紙桃花色好好題詩詠玉鉤○楊文公談苑載韓浦與弟洎皆有辭藻洎語人曰吾兄爲文譬如繩樞艸舍聊避風雨予之爲文是造五鳯樓手因寄丨丨仍贈詩曰十樣蠻牋出益州寄來新是浣溪頭老兄得此渾無用助爾添修五鳳樓】蜀錦【錦江橋之水濯錦則鮮明】嘉魚【細鱗蜀中謂之拙魚】海棠【本出蜀中而杜甫獨無此詩故鄭谷詩云濃淡方春滿蜀鄊半隨風雨斷鶯腸浣花溪上堪惆悵子美無情爲發揚○陸務觀驛舍見故屏風畵丨丨有感云成都二月海棠開錦繡褁城迷巷陌燕宮最盛號花海覇國雄風有遺迹】桐花鳯【桐花中有小鳥紅翠碧相間生於花間人畵丨丨丨扇卽此也】山川雪山【一名雪嶺在城西又名西丨○杜甫詩雪嶺界天白見萬百橋注又云東郭滄江合西山白雪髙】武擔山【在城北二百步一名武都山蜀記云武都山精化爲女子蜀王納爲妃不習水土而死王遣五丁於武都山擔土爲冡故曰丨丨今丨有石照表其門焉開明悼念不已爲作臾邪之歌龍歸之曲今成都及毗橋有一折石長三丈相傳是五丁擔土擔】聖燈山【在廣都縣東南四十里世傳鄊人茍瑜奉釋敎於此普賢丨丨出現蜀太后有看聖燈詩所恨風光看未足卻驅金翠入城】大塔山【在廣都縣東四十里有阿育王塔因名】天涯石【與昭覺寺相對】地角石【見羅城記】支機石【因話錄載漢書張騫窮河源言其奉使之逺實無天河之說惟張茂先博物志說近世有人居海上每年八月見槎來不違時賫一年糧乘之到天河見婦人織丈夫飲牛遣問嚴君平云某年某月某日客星犯牛斗卽此人也後人相傳云得織女丨丨丨持以問君平今成都嚴眞觀有一石呼爲丨丨丨余寶歷中下第還家於京師途中逢官差逓夫舁張騫槎不知是何物相襲訛謬縱出雜詩亦不足據也】石筍【在城內寰宇記蜀之五丁毎一王死輒爲立大石長三丈重千鈞以爲墓志今丨丨是也○杜甫詩君不見益州城西門陌上丨丨雙髙蹲古來相傳是海眼苔蘚蝕盡波濤痕雨多往往得瑟瑟此事恍惚難明論恐是昔時卿相墓立石爲表今仍存惜哉俗態好蔽亦如小臣媚至尊政化錯迕失大體坐看傾危受厚恩嗟爾丨丨擅虛名後生未識猶駿奔安得壯士擲天外使人不疑見本根】石犀【去城三卜五里犀浦太守李冰作五丨丨沈江以壓水怪○杜甫詩君不見秦時蜀太守刻丨立作三丨牛自古𨿽有厭勝法天生江水向東流蜀人矜誇一千載泛溢不近張儀樓今年灌口損戶口此事或恐爲神羞終借隄防出眾力髙擁木石當淸秋先王作法皆正道詭怪何得參人謀嗟爾三犀不經濟缺訛只與長川逝但見元气常調和自免洪濤恣凋瘵安得壯士提天綱再平水土犀奔茫】石牛【在成都縣鄧艾廟之南卽秦恵王所遺蜀者】石婦【在錦城門西十五里昔有婦守節後人刻丨象之○白居易詩至今爲丨者見者孝心生不比山頭石空有望夫名】石鏡【在武擔山○杜甫詩蜀王將此鏡送死至空山冥漠憐香骨提攜近玉顏眾妃無復嘆千騎亦虛還獨有傷心石湮淪玊宇間】三江【一名汶江一名流江經縣南七里蜀守李冰穿二江成都中皆可行舟漑田萬頃蜀中又謂流江爲笮橋水此水濯錦鮮於它水○皇朝郡縣誌初太守鑿離堆久開二渠由永康過新繁入成都謂之外江一渠由永康過郫入成都謂之內江髙駢未築羅城內外江皆從城西入自駢築城遂從西北作縻棗堰堰外江繞城北而東注於合江復回內江水循城南而與外水俱注○又名錦江杜甫詩錦江春色來天地玉壘浮雲變古今】沲江【在新繁縣禹貢岷山導江別爲沲】岷江【支流過溫江縣西二里東南分入成都防流縣界】浣花溪【在城西五里一名百花潭按吳中復冀國夫人任氏碑記云夫人微時以四月十九日見一僧墜污渠爲濯其衣百花滿潭因名曰百花潭】觧玊溪【在大慈寺之南韋臯所鑿用其沙觧玊則易爲功】皂水【在溫江縣李膺記云相林寺前淸丨二丨是也】粉水【一名都江水在郡城西水宜造粉】池井躍龍池【在成都縣東南十二里隋開皇中欲伐陳鑿大池以敎水戰○僞蜀王衍幹徳元年以丨丨丨爲宣華苑卽此○隋蜀王秀取土築廣子城因爲池有胡僧見之曰摩訶宮毗羅蓋胡僧謂摩訶爲大宮毗羅爲龍謂此池廣大有龍耳又云摩訶池或云蕭摩訶所開○杜甫陪嚴武泛舟有詩云湍駛風醒酒舡回霧起隄】諸葛井【孔明欲通井絡王气故爲井】通仙井【在嚴眞觀相傳此井與廣漢綿竹縣君平宅井相通往歲有人淘井得銅錢三徑可二寸因恍惚不安復投井中立愈或謂此君平擲卦錢也】樓臺錦樓【在龜城之上前瞰大江岸列花木西眺雪嶺東望長松二江合流白敏中嘗登其上有詩】錦宮樓【在制司僉防呂大防建】籌邊樓【在府治】雪錦樓【在大慈寺門元宵守帥遊賞於此】丹霞樓【杜光庭續記云王建作卽檮杌所載孟知祥宮人乞巧之所】散花樓【李白登錦城丨丨丨詩日照錦城頭朝光丹霞樓金牕夾綉戶珠箔懸防鉤飛梯緑雲中極目散我憂暮雨向三峽春江繞防流今來一登望如在九天遊】張儀樓【李膺記卽宣明樓也重閣復道跨陽城門故左思賦云結陽城之延閣飛觀榭乎雲中】琴臺【卽司馬相如宅寰宇記在華陽縣市橋西成都誌云在浣花溪之海安寺南今爲金花寺城內非其舊○杜甫詩茂陵多病後尙愛卓文君酒肆人間世丨丨日暮云野花畱寶靨蔓艸見羅裙歸鳳求凰意寥寥寂不聞】艸元臺【岑參詩吾悲子云居寂寞人已去娟娟西江月猶照丨丨處精怪憙無人防旴藏老樹○圖經云卽今中興寺有載酒亭及墨池郫縣有子云讀書堂趙淸獻爲記】讀書臺【在廣都縣順聖寺南蓋叚文昌遺址】寫經臺【在新繁縣漢末茍居士於臺上援筆書空曰吾爲諸天丨丨雨降則苔上不沾濕丨側有石硯】望鄕臺【隋蜀王秀所築○杜甫詩神交作賦客力盡丨丨丨】宅舍君平宅【在府城西今爲嚴眞觀一名丨丨丨肆其後有井名通仙相傳君平所浚○岑參詩君平曾賣卜卜肆蕪已久至今杖頭錢時時地上有不知支機石還在人間否】杜甫宅【在浣花溪○丨丨丨居詩浣花流水水西頭主人爲卜林塘幽已知出郭少塵事更有澄江銷客愁○西郊詩時出碧雞坊西郊向艸堂市橋官栁細江路野梅香傍架齊書帙看題減藥囊無人競來往疎懶意何長○茅屋爲秋風所破歌八月秋髙風怒號捲我屋上三重茅茒飛渡江灑江郊髙者掛罥長林梢下者飄轉林塘防南村児童欺我老無力忍能對靣爲盜賊公然抱茅入竹去唇焦口燥呼不得歸來倚仗自嘆息俄頃風定云墨色秋天漠漠向昏黒布衾多年冷似鐡嬌児惡臥踏裏裂牀牀屋漏無干處雨腳如麻未斷絕自經防亂少睡眠長夜沾濕何由徹安得廣廈千萬間大庇天下寒士俱歡顏風雨不動安如山嗚呼何時眼前突兀見此屋吾廬獨破受凍死亦足○黃魯直浣花溪圖引云拾遺流落錦宮城故人作尹眼爲靑碧雞坊西結茅屋百花潭水結冠纓故衣未補新衣綻空蟠胸中書萬卷探道欲度羲皇前論詩未覺國風逺干戈崢嶸暗防縣杜陵韋曲無雞犬老妻稚子宜眼前弟妹飄零不相見此心樂易眞可人園翁溪友肯卜鄰鄰家有酒邀皆去得意魚鳥來相親浣花酒舡散車騎野墻無主看桃李宗文守家宗武扶落日蹇驢防醉起厭聞觧鞍脫兜鍪老儒不用千戶侯中原未得平安報醉裏眉攢萬國愁生綃鋪墻粉墨落平生忠義公寂寞児孫不蘇驢尖腳猶恐醒來有新作常使詩人拜畵圖煎膠續經千古無】橋梁七星橋【李冰造上應丨丨李膺記一長星丨今名萬里二員星橋今名安樂三璣星橋今名建昌四夷星橋今名笮橋五尾星橋今名禪尼六沖星橋今名永平橋七曲橋今名升仙】萬里橋【在成都縣之東按寰宇記昔諸葛亮送費褘聘吳至此曰丨丨之路始於此矣又劉光祖丨記云孔明於此送吳使張溫曰此水下至揚州萬里不同又唐史載元宗狩蜀至成都過此問橋名左右對曰丨丨丨上因嘆曰開元末僧一行謂朕曰更二十年國有難陛下當逺遊至萬里之外此是也由是駐蹕成都○杜甫詩丨丨丨南宅百花潭北莊層軒皆靣水老樹飽經霜雪嶺界天白錦城曛日黃惜哉形勢地回首一茫茫】升仙橋【橋次有送客亭司馬相如葺題柱云不乘駟馬車不過此橋】市橋【在州西四里常璩云石牛門曰丨丨後漢吳漢徵公孫述而延岑渡丨丨挑戰襲擊大破之卽此橋杜詩謂丨丨卽此】鴈橋【龜城中水出金鴈因名】佛寺中興寺【成都誌唐髙僧智浩於此寺甞誦法華經鄰有龍女祠龍每夜聴之一夕施一寶珠浩曰僧家無用龍以神力化六圓石橊而去今以水澆之則龍宮石寶四字隠隠可見】梵安寺【在成都縣南與杜甫艸堂相接毎歲四月中澣前一日太守宴集於此呂大防建艸堂繪少陵像張燾盡取少陵詩勒石刻置焉】安福寺塔【成都誌人中間建塔十有三級李順之亂塔燬於火祥符間重建仍十有三級初取林岷山得靑石中隠白盡浮圖像十有三級梁柱欄楯皆歷歷可觀此建塔之神異也】道觀玉局觀【道經二十四化上應二十四气六十甲子分之玉局化其一也彭乘記後永壽元年李老君與張道陵至此有局腳玉牀自地而出老君升座爲道陵說南北斗經旣去而座隠地中因成洞穴故以玉局名之○子瞻送戴防赴成都丨丨丨將老焉詩云拾遺被酒行歌處野梅官栁西郊路聞道華陽版籍中至今尙有城南杜我欲歸尋萬里橋水花飄葉暮蕭蕭芋魁徑尺誰能盡榿木三年已足燒百歲風狂定何有羨君今作峨眉叟縱未家生執防郎也應世出埋輪手莫欺老病未歸身玉局他年第幾人防待子猷淸興發還湏雪夜去尋君】天師觀【在廣都縣北張道陵之祠也今壇下有井名伏鬼井○閱道記華陽縣衡山有井妖怪藏其中道陵運石以鎭其井鬼妖乃絕邑人爲立祠植杖井旁今爲喬木曰戒鬼木又有曬經壇】靑羊觀【蜀王本紀老子謂闗令尹喜曰後於丨丨丨中相尋因立觀也】祠廟盤古祠【元和志在成都縣東三十里徐整三五歷記雲天池渾沌如雞子盤古生其中八萬四千嵗天地開闗陽淸爲天陰濁爲地丨丨在其中一日九變神於天聖於地天日髙一丈地日厚一丈盤古日長一丈如此滿八萬四千歲天極髙地極深丨丨極長後乃有三皇數起於一立於三成於五盛於七處於九故天去地九萬里也】蠶叢祠【蜀王丨丨氏祠也今呼爲靑衣神在聖壽寺丨丨氏敎人養蠶作金蠶數十家給一蠶後聚而弗給瘞之江上爲蠶墓○南史齊永明間始興王蕭鑑爲益州刺史於州園得古冡有金爲蠶數斗鑑一無取復爲起冡且立祠焉】望帝祠【在州西五里杜宇自立爲蜀王號丨丨有墓在郫縣南一里與鼈靈墓相對○杜甫詩云君不見昔日蜀天子化爲杜防似老烏寄巢生子不自啄羣鳥至今爲哺雛𨿽同君臣有舊禮骨月滿眼身覊孤業工竄伏深樹裏四月五月偏號呼其聲哀痛口流血所訴何事常區區爾豈摧殘始發憤羞帶羽翮傷形愚蒼天變化誰料得萬事反復何所無萬事反復何所無豈憶當殿羣臣超】周公祠【前代以丨丨爲先聖至唐正觀始從房元齡等議更祀孔子至開元冊諡爲文宣王位南向自是號文宣王殿而周公之祀遂廢然舊象猶存帥袁說友乃爲殿祀之】金馬碧雞祠【在金馬坊前漢宣帝聞益州有丨丨丨丨之神遣諌議大夫王褒持節醮祭而致之本朝賜爲昭應廟封其神爲靈光侯】關張祠【俱在府西七里恵陵左右】江瀆祠【在成都縣南四里○郊祀志載秦並天下立江水祠於蜀至今歲祀焉○太祖平蜀依唐志立夏日祭丨丨於成都】蜀先主廟【成都記在府南八里○杜甫詩慘澹風雲防乘時各有人力侔分社稷志屈偃經綸復漢畱長策中原仗老臣雜耕心未已歐血事酸辛覇气西南歇雄圖歷數屯錦江元過楚劍閣復通秦舊俗存祠廟空山泣鬼神虛檐交鳥道枯木半龍鱗竹送靑谿月苔移玉座春閭閻兒女換歌舞歲時新絕域歸舟逺荒城系馬頻如何對搖落況乃久風塵孰與關張並功臨耿鄧親應天才不小得士契無鄰遲暮堪帷幄飄零且釣緍向來憂國淚寂寞灑衣巾○劉夢得詩天下英雄气千秋尙凜然勢分三足鼎業復五銖錢得相能開國生児不象賢淒涼蜀故妓來舞魏宮前】武侯廟【在府西北二里今爲乘煙觀孔明表云薄田十頃桑八百株卽此地孔明初亡百姓遇節朔各私祭於道上李雄稱王始爲廟於少城內桓溫平蜀夷少城獨存孔明廟後封武興王廟至今祠祀不絕○杜甫詩丞相祠堂何處尋錦官城外柏森森映階碧艸自春色隔葉黃鸝空好音三顧頻繁天下計兩朝開濟老臣心出師未防身先死長使英雄淚滿襟】張忠定祠【淳化咸平間公兩治蜀自蜀召歸嘗畱畵一軸遺僧希白曰後十年開僧聞訃開視乃公像衣布褐大綿巾褁自爲贊曰乖則違俗崖不利物乖崖之名聊以表徳嘉祐四年建祠於馬務街】張文定祠【蘇老泉作畵像記至和元年秋蜀人傳言有冦至邊邊軍夜呼野無居人妖言流聞京師震驚方命擇帥天子曰母養亂母助變眾言朋興朕志自定外亂不作變且中起旣不可以文令又不可以武競惟朕一二大吏孰爲能處玆文武之間其命往撫朕師乃惟曰張公方平其人天子曰然公以親辭不可遂行冬十一月至蜀至之日歸屯軍徹守偹使謂郡縣冦來在我無爾勞苦明年正月朔旦蜀人相慶如他日遂以無事又明年正月相告畱公像於淨眾寺公不能禁眉陽蘇洵言於眾曰未亂易治也旣亂易治也有亂之萌無亂之形是謂將亂將亂難治不可以有亂急亦不可以無亂弛惟是元年之秋如器之欹未墜於地惟爾張公安坐於其旁顏色不變徐起而正之旣正油然而退無矜容爲天子牧小民不倦惟爾張公爾繄以生惟爾父母且公嘗謂我言民無常性惟上所待人皆曰蜀人多變於是待之以盜賊之意而繩之以盜賊之法重足屏息之民而以碪斧令於是民始忍以其父母妻子之所倚賴之身而棄之於盜賊故每每大亂夫約之以禮驅之以法惟蜀人爲易至於急之而生變𨿽齊魯亦然吾以齊魯待蜀人而蜀人亦自以齊魯之人待其身若夫肆意於法律之外以威刼齊民吾不忍爲也嗚呼愛蜀人之深待蜀人之厚自公而前吾未始見也皆再拜稽首曰然蘇洵又曰公之恩在爾心爾死在爾子孫其功業在史官無以像爲也且公意不欲柰何皆曰公何事於斯𨿽然於我心有不釋焉今夫平居聞一善必問其人之姓名與其鄰里之所在以至於其長短小大善惡之狀甚者或詰其生平所嗜好以想見其爲人而史官亦書之於其傳意使天下之人思之於心則存之於目存之於目則其思之於心也固由此觀之像亦不爲無助蘇洵無以詰遂爲之記公南京人爲人慷慨有大節以度量雄天下天下有大事公可屬系之以詩曰天子在祚歲在甲午西人傳言有冦在垣庭有武臣謀夫如雲天子曰嘻命我張公公來自東旗纛舒舒西人聚觀於巷於塗謂公曁曁公來於於公謂西人安爾室家無敢或訛訛言不祥往卽爾常春爾條桑秋爾滌西人稽首公我父兄公在西�艸木駢駢公宴其僚伐鼓淵淵西人來觀祝公萬年有女娟娟閨門閒閒有童哇哇亦旣能言昔公未來斯須棄捐禾麻芃芃倉庾崇崇嗟我婦子樂此歲丰公在朝廷天子股肱天子曰歸公敢不承作堂嚴嚴有廡有庭公像在中朝服冠纓西人相告無敢逸荒公歸京師公像在堂】古迹太城【府子城張儀所築】少城【張儀旣築太城後一年又築丨丨惟西南北三壁東卽左城之西墉○容齋續筆晉益州刺史治太城蜀郡太守治少城猶言大城小城耳】芙蓉城【孟昶在蜀僣擬宮苑城上盡種丨丨謂左右曰眞錦丨也】錦官城【一名錦裏言丨丨猶合浦之珠官也】龍壇【在萬歲池唐開元中有僧誦法華經有老叟來聴僧問之曰我池中龍也僧曰今方旱何不降雨叟曰凡須天符不爾天誅之今當爲師降雨師其葬我是夕大雨質明池邊大蛇斬而兩僧取焚之爲立塔呼爲丨丨】名宦李冰【秦昭王時爲守宋祁作廟碑云冰爲蜀鑿離堆遂捍水以漑所及常無旱年西人徳之因言冰身與水怪闘闘不勝死自是江無暴流蛟蜃怖蔵人恬以生故侈大房殿歲擊羊豕雉魚伐鼓嘯籥傾數十州之人奔走鼓舞以娛悅人】文翁【景帝末爲守宋祁作廟碑云翁之治蜀開學校以詩書敎人澡熨故俗長長少少親親尊尊百姓順賴其後司馬相如王褒揚雄以文章倡張寛以愽聞顯嚴遵李仲元以有道稱何武入爲三公漢家號令典章赫然與三代等蜀有儒自公始初公爲禮殿以捨孔子及七十二子之象殿右廡作石室捨公像於中】王尊【先是王陽爲益州刺史至九折阪嘆曰奉先人遺體柰何乘此險遂以疾去官後丨丨爲刺史至阪自叱其馭驅之曰王陽爲孝子丨丨爲忠臣】張堪【成都誌雲光武伐公孫述拜堪蜀郡太守去職之日乘折轅車布被嚢而已】王褒【蜀人何武傳宣帝時天下和平益州刺史丨丨頌漢徳作中和樂職詩武年十四五與成都楊覆眾等習歌之】廉範【建中初爲太守民歌之曰廉叔度來何暮不禁火民安作平生無襦今五袴】王濬【爲廣漢太守夜夢三刀懸於屋梁上湏臾又益一刀濬甚惡之李毅曰三刀爲州字又益一刀者明府其臨益州乎果遷益州刺史】嚴武【武節度劍南東西川甫往依焉武再帥劍南表甫爲參謀檢校工部員外郎武以世舊待甫甚善親詣其家甫見之或時不巾而性褊躁傲誕嘗登武牀瞪視曰嚴挺之乃有此児武亦暴猛外若不爲忤中衘之一日欲殺甫及梓州刺史章彛集史於門武將出冠鉤於簾三左右白其母奔救得止獨殺彛】杜甫【居嚴武幕】皇朝張詠【知成都府嘗曰前日李順脇民爲賊今日吾化賊爲民不亦可乎在蜀有錄曹參軍老病廢事公責之曰何故不歸明日參軍求去且以詩畱別其略曰秋光多似官情薄山色不如歸興濃公驚嘆曰吾過矣同僚能詩而吾不知畱而慰薦之○麈史乖崖守蜀兵火之餘人懷反側一日令軍旅大閱始出眾遂嵩呼者三乖崖亦下馬東北望而三呼復攬轡行眾不敢誰何】趙抃【知成都神宗召知諌院故事自成都還者必更省府大臣以爲疑帝曰吾賴其言耳及謝帝曰聞卿匹馬入蜀以一琴一鶴自隨政簡易亦稱是耳未幾擢爲參知政事熈寜五年再知成都屏去龜鶴止一蒼頭執事張公裕以詩送之云馬諳舊路行來滑龜放長江不共來】宋祁【東軒筆錄子京知成都府帶唐書於本任刋修每宴罷盥潄畢開寢門垂一簾燃二椽燭媵婢夾侍和墨仲紙逺近觀者皆知尙書修唐書望之如神仙焉】薛奎【天聖四年守蜀蜀人以比張公詠而不苛○薛簡肅公知成都範蜀公方爲舉子一見愛之卽於府第俾與子弟講學每曰範君廊廟人也公益自謙退乘小駟至銅壺閣下卽步行趍府門逾年人不知爲帥客也簡肅還朝載蜀公以去或問簡肅曰自成都歸得何奇物曰蜀珍產不足道吾歸得一偉人耳】文彥博【慶曆間以宻直知益州多燕集有飛語至京師禦史何郯聖從謁告歸蜀上遣伺察之張兪少愚潞公客也迎見聖從於漢州同郡防有營妓掦其姓者善舞聖從喜之少愚因取其項帕題詩曰蜀國佳人號細腰東臺禦史惜妖嬈從今喚作楊防栁舞盡春風萬萬條後數日聖從至成都頗嚴重一日潞公大作樂以燕之迎其妓雜府妓中歌少愚之詩以酌聖從聖從每爲之醉聖從還朝潞公之謗乃息此與陶谷使江南郵亭詞頗相類云○潞公少時從其父赴眉州幕官過成都潞公入江瀆廟祠官接之甚勤且言夜夢神令灑埽祠庭明日有宰相來公笑曰宰相非所望若爲成都當使廟宇一新及知益州謁江瀆廟若有感焉卽經營攺造忽江漲大木數千章蔽流而下取以爲材廟成壯觀甲於天下並聞見錄】張方平【爲守奏減橫賦四十萬】馮京【知成都夷人冦雞標闗京出兵夷人懼請降議者欲蕩其巢穴京禁侵掠給稼器糧餉使歸夷人出大豕盟願世爲漢藩召知宻院以疾未至神宗夢京造朝甚慰乃賜京詔有渇想儀刑不忘夢寐之語】司馬池【寜武志云池爲郫縣尉邑人妄傳蠻人將入冦富室爭瘞金玉避於山谷間池攝縣事上元乃張燈作樂縦民遊觀凡三日民心遂安】人物司馬相如【字長卿成都人嘗慕藺相如之爲人更名相如著子虛賦上林賦武帝有朕不得與此人同時之嘆詳見卭州】欒巴【後漢人爲尙書郎正朝大防得酒不飲西南噀之有司奏巴大不敬巴謝曰臣本縣成都失火故噴酒以爲雨後成都奏火得而防雨中作酒气也】揚雄【字子云蜀郡人著法言及太經】嚴遵【字君平按西漢王貢敍傳君平卜筮於成都市以爲卜筮者賤業而可以恵眾人有邪惡非正之問則依蓍龜爲言利害與人子言依於孝與人弟言依於順與人臣言依於忠各因勢導之以善從吾言者已過半矣裁日閱數人得百錢足自養則閉肆下簾而授老子博覧亡不通依老子莊周之指著十餘萬言揚雄少時從防學其論曰蜀嚴湛冥不作茍見然未嘗仕其風聲足以激貪勵俗近古之逸民也】李白【蜀郡人】皇朝梅摯【新繁人慶曆中爲禦史嘗論張堯佐緣宮掖以進恐上累聖徳仁宗曰摯言事有體】範鎭【華陽人神宗朝論新法不合遂請致仕司馬溫公言勇決不如範景仁】範祖禹【鎭從侄溫公辟同修通鑑進帝學政典唐鑑之書紹聖初責化州卒與範鎭範百祿號曰三範】成都隱者【二程侍父入蜀至大悲寺有箍桶者口吟易數就揖之挽歸質所疑酬答如響問其姓名不答竟去】宇文虛中【廣都人建炎二年使北朝不如所請遂不與還每宻令人懷蠟彈奏虛實願早爲北伐之訃和議旣定金人來取虛中一家秦檜發往盡爲所害】名賢李郃【南鄭人善河洛風星爲郡候吏和帝遣二使微行至蜀宿郃候捨郃問曰君來時寜知二使何日發耶二人怪之郃指星曰有二使者入益部】題詠蜀道之難【李白歌云噫吁嘻危乎髙哉蜀道之難難於上靑天蠶叢及魚鳬開國何茫然爾來四萬八千歲不與秦塞通人煙西當太白有鳥道可以橫絕峨眉巓地崩山摧壯士死然後天梯石棧相鉤連上有橫河斷海之浮雲下有衝波逆折之回川黃鶴之飛尙不得過猿猱欲度愁攀緣靑泥何盤盤百步九折縈巗巒捫參歷井仰脇息以手撫膺坐長嘆問君西逰何當還畏途巉巗不可攀但見悲鳥號古木雄飛雌走繞林間又聞子規啼夜月愁空山蜀道之難難於上靑天使人聴此凋朱顏連峯去天不盈尺枯松倒掛倚絕壁飛湍瀑流爭喧豗砯崖轉石萬壑雷其險也如此嗟爾逺道之人胡爲乎來哉劍閣崢嶸而崔嵬一夫當闗萬夫莫開所守或匪親化爲狼與豺朝避猛虎夕避長蛇磨牙吮血殺人如麻錦城𨿽云樂不如早還家蜀道之難難於上靑天側身西望長咨嗟】西蜀稱天府【隋盧思道詩云云由來擅沃饒云浮玉壘夕日映錦城朝南尋九折路東上七星橋琴心若易觧令客豈難要】分土跨梁岷【禇亮列宿光輿井云云】公來雪山重【杜甫八哀詩云諸葛蜀人愛文翁儒化成云云公去雪山輕】吳蜀水相通【杜甫詠蜀道畵圖詩日臨公館靜畵列地圖雄劍閣星橋北松州雪嶺東華夷山不斷雲云興與煙霞防淸樽幸不空】閣道通丹地【杜甫送嚴公入朝詩鼎湖瞻望逺象闕憲章新四海猶多難中原憶舊臣與反安反側自昔有經綸感激張天步從容靜塞塵南圖回羽翮北極奉星辰漏鼓還思晝宮鶯罷囀春空畱玉帳術愁殺錦宮人云云江潭隠白蘋此生那老蜀不死防歸秦公若登臺輔臨危莫愛身】說尹終在口【杜甫遭田父泥飲美嚴中丞詩步屧隨春風村村自花栁田翁遭社日邀我嘗春酒酒酣誇新尹畜眼未見有語多𨿽雜亂雲云】萬里至揚州【武元衡詩蜀國春與秋岷江朝夕流長波東接海云云】政簡坤維靜【司馬君實寄成都吳龍圖同年詩云云仁深絡井安】情依節制尊【杜甫寄嚴公詩迹忝朝廷舊云云】舊俗接魚蠶【蘇子瞻詩遺民悲昶衍云云】文章四子盛【雍陶詩云云道路五丁開】元戎小隊出郊坰【杜甫嚴中丞見過云云問栁尋花到野亭川合東西瞻使節地分南北任流萍扁舟不獨如張翰皂帽應兼似管寜寂寞江天雲霧裏何人道有少微星】魚知丙穴由來美【杜甫寄嚴鄭公詩得歸茅屋赴成都直爲文翁再剖符但使閭閻還揖遜敢論松竹久荒蕪云云酒憶郫筒不用沾五馬舊曽諳小徑幾回書札待潛大】枉沐旌麾出城府【杜甫奉酬嚴公寄題野亭詩云拾遺曽奏數行書懶性從來水竹居奉引濫騎沙苑馬幽棲眞釣錦江魚謝安不倦登臨費阮籍焉知禮法疎云云艸茅無逕欲教鋤】竹裏行廚洗玉盤【杜甫嚴公仲夏枉駕艸堂攜酒饌詩云云花邊簇馬立金鞍非闗使者徴求急自識將軍禮數寛百年地辟柴門迥五月江深艸閣寒看弄漁舟移白日老農何有罄交歡】重鎭還須濟世材【杜甫呈嚴大夫詩殊方又喜故人來云云常怪偏禆終日待不知旌節隔年回欲辭巴徼啼鶯合逺下荊門去鷁催身老時危思防靣一生襟抱向誰開】錦裏逢迎有主人【杜甫寄嚴公詩雪山斥堠無兵馬云云】甘棠終少海棠多【範至能有詩云手開花逕錦城窠浩蕩春風載酒過來歲遊人應觧笑云云】少城風物似揚州【範至能詩十里珠簾都卷上云云】石犀江下春波緑【陸務觀云云金雁橋邊夜燭紅】桑麻接畛無餘地【王介甫送人赴成都詩槃礡西南江與岷石犀金馬世稱神云云錦綉連城別有春】四六【庭揚成渙輟賢禁甬疏恩北闕疏渥天庭閫制全坤作鎭少城作牧西陲出鎭坤軸距上國萬里之遙躋班禹閣進直奎文火井沈熒爲西蜀一都之防宅牧蜀都借畱井絡雪山增重其民務本而力穡天有井絡宣揚兌澤眷此坤方其士好學而有文地稱坤維告戒坤垠號稱天府許以金城之便宜仰止髙才帝念岷峨井鬼名疆盡防玉關之疆埸屹然方面地連關陜岷峨防府況從漢棧之囂闐維蜀一方捫參歷井夢協三刀不見秦兵之耐戰去天萬里挹斗翕箕恩覃兩劍方謹戍西山之雪有可福虛危之次擁元戎之小隊何因近南斗之星諒何憚參井之捫布方國之細書張忠定嚴明爲政天使爲入蜀之星長沙千里之平趙淸獻簡易臨民人已卜擒蠻之月成都萬事之好召從瞿唐灩澦之間駕風鞭霆已上蓬萊之島歸奉閶闔明光之對捫參歷井遂登蜀道之天非天府前腴而後瘠就日望云不覺長安之逺殆雪山昔重而今輕捫參歷井重經蜀道之難去來關雪山之重輕遮日而走長安幾穿破履出入系蜀道之難易登天而攀蜀道忽得舊氊益州疲獘民不聊生古來天府之腴莫如益部劍閣崢嶸君誰與守今使雪山之重是在我公惟漢有文翁廉範之規萬甕萬牛窘韋臯之去鎭在唐有徳裕元衡之略一琴一鶴欠淸獻之乘軺惟眞學士象十二月之班星紀一周未皇皇而奠枕而大府帥總六十州之重風寒數處屹在在之長城逾沔入渭兩經鳥防之邦蠶叢啟國魚鳬羽化於湔山歷井捫參再造魚鳬之國望帝開基鼈靈復生於岷水松陵笠澤𨿽賖故國之歸期周家地官方賴小司徒之職錦江艸堂聊竊老師之補處益州天府遽勤大元帥之行臨民簡易有趙淸獻之餘風千二百里之邊面威令風行馭下嚴明繼張忠定之遺躅六十餘郡之人心驩呼雷動江路市橋想已遂碧雞之訪孔明用蜀府中實委之費禕天梯石棧得無憐黃鶴之飛嚴武鎭川幕下因謀之杜甫雲門陸澤夙稱要害之膏腴石棧天梯素忌吮磨之牙血】

【厭承明勞侍從久陪工雍之祠望太白橫岷峨爰馳諭蜀之檄】

【出鎭逾歲月共期裴相之來歸小隊駐郊坰復喜嚴公之因任】

【撫五十四州之軍民瘡痍帖泰壯一百八盤之門戶气色晶明】

【三分籌防小試渭濱耕戰之謀百二山河行復闗中帝王之業】

【魚鳬以來幾千年素稱用武之國貔貅之眾百萬騎今爲足食之謀】

【載惟魚鳬之國幾千歲今則不殊使有熊羆之士不二心誰其敢侮】

【惟成都夙稱陸海海已近於揚塵而益部舊號使星星今同於隕石】

【謂江漢朝宗於海必導岷而導嶓當荊益跨有之時欲保吳則保蜀】

方輿勝覽卷五十一

欽定四庫全書

方輿勝覽卷五十二

宋祝穆撰

崇慶府【晉原新津江原永康】

建置防革【禹貢梁州之域秦地天官東井輿鬼之分野入參一度秦置蜀郡在漢爲蜀郡之江原縣莽曰卭原後漢復曰江原晉因之李雄據蜀分爲漢原郡晉穆帝攺晉原郡南齊爲晉康郡西魏平蜀移爲犍爲郡理立多融縣後周廢郡以縣入蜀郡隋攺屬益州唐分益州四縣地於晉原縣立蜀州攺唐安郡復爲蜀州唐末及五代蜀王氏建孟氏昶有其地皇朝平蜀地歸版圖以髙宗潛邸陞爲崇慶軍節度紹興陞府今領縣四治晉原】

事要郡名蜀郡晉康唐安【並郡誌】風俗輕易褊阨【漢志民食稲魚亡凶年之憂俗不愁苦而云云】尙侈好文【益州記其風俗丨丨而丨丨】俗好歌舞【常璩志云云危促管聲尢防切】形勝土地肥美【周職方巴蜀廣漢云云有山林竹木蔬食艸實之饒】連山特起【張兪學記武陽西鄙云云】四相牧州【唐張柬之鐘紹京李峴王縉四公皆牧是州唐刺史皇甫澈壁記】三千官栁【劍南詩槁云蜀人謂唐安有云云四十琵琶故詩雲歸心日夜逆江流官栁三千憶蜀州】山川查山【去永康縣五里上有寺】龍華山【唐詩紀事郭震畱題云最好寺邊開眼處叚文昌有讀書堂】鶴鳴山【在晉原縣西八十里絕壁千尋李膺益州記張道陵登仙之所嘗有白鶴遊其上】天國山【在永康縣左連大面右連鶴鳴前臨獅子後枕大隋等山有龍池及融照寺靑城山有八大洞此乃第五洞也有山曰香鑪峯】翠圍山【在水康縣西八里上有院前有繩橋乃古王仙柯燒丹之處】石門山【在永康西七里上有天池及石龍又有化成寺縣人以元旦遊禮焉】蟇頥山【在永康縣西七里山有穴類丨丨丨中多鹿號鹿市】天社山【在新津縣南三里北枕大江南接連嶺益土有難人多依焉】稠稉山【在新津南八里有艸名稠稉服之長生不死】鄩江【自靑城縣南流入縣界】味江【入永康縣界注白馬文井兩江舊經蜀主徵西畨有野人以壺酒獻王王使投之江中三軍飲之皆醉因名】白馬江【自晉源縣界入新津縣界】東湖【有趙淸獻畱題】西湖【在郡圃蓋皂江之水皆道城中環守之居因瀦其居以爲湖云】黑水【在永康縣西十一里流入靑城縣溪石皆黒故名】皂水【自江源縣流入天社山下】文溪【自永康縣白崖流出大溪】夜郎溪【在新津北七里】亭閣浮觴亭【在西湖文與可輯之範蜀公有詩】東閣【杜甫招裴廸登東亭送客見梅丨丨官梅動詩興還如何遜在揚州此時對雪遙相憶送客逢春可自由幸不折來傷歲暮若爲看去亂鄕愁江邊一樹垂垂發朝夕催人自白頭】橋梁北橋【杜甫詩望極春城上開筵近鳥巢白花檐外朶靑栁檻前梢池水觀爲政廚煙覺逺庖西山供望眼惟有此江郊】竹橋【杜甫陪李司馬皂江上觀造丨丨詩伐丨爲丨結構同褰裳不渉往來通天寒白鶴歸華表日落靑龍見水中顧我老非題柱客知君才是濟川功合歡卻笑千年事驅石何時到海東】寺觀修覺寺【在新津縣南五里○杜甫新津寺寄王侍郎詩何限倚山木吟詩秋葉黃蟬聲集古寺鳥影度寒塘風物悲遊子登臨憶侍郎老夫貪佛日隨意宿僧房○遊丨丨丨詩野寺江天豁山扉花竹幽詩應有神助吾得及春遊徑石相縈帶川云自去畱禪枝宿眾鳥漂轉暮歸愁○寺憶曾遊處橋憐再渡時江山如有待花栁更無私野潤煙光薄沙暄日色遲客愁全爲減捨此復何之】龍門院【在永康縣六里靑城大面三十六峯嵯峨萬仭盡在軒檻間張天覺記其本末且賦詩云四時積雪瞻岷嶺三飛泉出洞天】太平院【在府城有範鎭畱題】妙眞觀【在永康縣西四十里昔有女子於此上升有眞仙洞聖水池有燒藥鑪】投龍觀【在新津縣南六里枕夜郎溪及白木水上有龍穴祈雨有驗】祠廟蜀先主廟【在晉原縣西二里有唐碑乃房琯文】杜工部祠【在江源縣邑宰趙抃建昔杜甫依髙適寓於此頗多題詠故爲立祠】文潞公祠【在判官防蓋公之父在天禧時來作判官令公受業於晉原大夫張錫之客任君後爲立祠】名宦髙適【爲蜀刺史】張柬之【爲守○皇甫澈詩周曆革元命天步値艱阻烈烈張漢陽左袒誅諸武休明神器正文物舊儀覩南向朔大君西宮朝聖母茂勲著鐘鼎江山食茅土至今稱五王卓立邁千古】皇朝趙抃【皇祐初宰江源與邑之張景通遊有詩題其堂】人物鐘紹京【皇甫澈詩淸宮閶闔啟滌穢氛沴滅紫陌重昭回皇天新日月從容廟堂上肅穆人神恱唐元佐命功輝煥何烈烈】張令問【本唐興人隠居不仕號天國山人與杜光庭詩試問朝中爲宰相何如林下作神仙一壺美酒一鑪藥飽聴山中淸晝眠】皇朝張商英【字天覺新津人爲童子時日記萬言十四嵗從其兄唐英遊學梁山鄕先生向子山見而大驚妻以女資使入京登治平第崇寜中入相以力詆蔡京之姦入元祐黨籍】題詠城闕輔三秦【李百藥送林少府之任蜀州詩云云風煙望五津與君離別意同是宦遊人】煙綿劍道微【宋之問送趙司馬赴蜀州詩餞子西南望云云橋寒金雁並林曙碧雞飛】外邑水足野田蕓鼓急【永康令國表民題天林寺詩訟連多雨綠苔荒勝事閒隨日月長云云風回山焙茗旗香】

四六【疏榮漢札惟蜀地之奧區趙淸獻分符之地擢守唐安有晉康之古郡張丞相毓秀之鄕剖西川之符竹可謂勝遊導玻瓈萬頃之江委諸汶井賦東閣之官梅未妨佳致駐峨眉半輪之月照此唐安】

簡州【陽安平泉】

建置防革【禹貢梁州之域秦地東井輿鬼之分野秦屬蜀郡地漢武分蜀郡置犍爲郡今州卽犍爲郡之牛鞞縣也屬益州東漢及晉因之南齊於此置牛鞞戍又置縣西魏置資州及武康郡後周移資州於漢資中城隋文帝於此置簡州煬帝廢州唐分益州復置簡州又攺陽安郡復爲簡州號淸化軍國朝割金水縣懷安軍今領縣二治陽安】

事要郡名陽安簡池風俗有鄒魯風【劉昊記土厚水深民和俗阜云云】四出大魁【圖經云王歸璞僞蜀時狀元皇朝許將張孝祥及許奕云云皆此邦之人】成都不如【唐刺史韋宗卿壁記揆以气較似土宜𨿽云云也】東之朴西之文【關耆孫碑陰記東普慈西成都有丨丨丨有丨丨丨蓋嘗出磊落瑰奇之士】人多工巧【隋志云云綾錦雕鏤之妙侔於上國】郡治之古【郡誌設防棟宇盡唐制梁上題唐寶歷元年簡州刺史張炎建抵嘉定之壬午已三百九十有八年矣】不被兵火【郡守題名序云簡之先民有言蜀屢叛獨我州云云自唐貞觀丁亥距今開禧丁夘五百八十有一年】形勝東界普慈【關耆孫碑陰記】南距赤水【郡守郭由中叢桂樓記云云東距鴈江二水合流是爲陽安之郡治】東望漢江【趙汝霖志民亭記丨丨丨丨雲煙連綿西望前溪林壑茂美】控扼巴峽【折栁亭記宻邇川府云云】山不險而川平【沈璞平泉縣題名記山峙而不險水流而且平】土地肥美【漢地理誌】鹽饒而田瘠【靈恵廟記】土產鹽【郡守江見禮撰制置胡公生祠記淳熈六年有旨簡之郡產丨爲最虛額尢多毎嵗計豁除折估錢五萬四千九百五十餘萬皆胡公奏蠲免】山川賴山【去陽安五十里又名賴憨】東山【在東江之外州治之左】逍遙山【在元都山去城三十里景徳間有楊用晦者隱居此山其北有層崖命工發之得東西二室西室後刻二竈若養丹之所又鑿二窟中可坐五七人東西二壁鐫二孔雀二神人有漢安元年四月十八日防仙字自漢安至景徳二年已九百二十餘年矣】南巖【在陽安縣有光孝寺前敞飛閣盡覽江山之勝左有洞可容數十人】北巖【在州北有寺及洞】牛鞞戍【在州城西岸西齊於此置戍】赤水【在陽安縣南七十步】鴈水【在陽安縣】東溪【姚孳碧波亭詩賴簡池臺兩蜀誇東溪別是一仙家令人卻憶康王谷坐看珠簾濺雨花】三溪【劉巨濟云三溪號一郡之勝前溪在陽安縣治之北南溪在壽昌寺之側防江行一里許是爲東溪最勝】三池【郡以丨丨名或指賴簡池栁池鳯池以足三者之數】賴簡池【在陽安縣九十里隋髙祖立州名取此】堂院淸忠堂【在倅防以趙丨獻範丨宣嘗按臨斯郡故以爲名】西州道院【紹興間黎持道院記陽安鄰於防府而有江山之勝處於髙仰而有魚稻之饒民事獄訟比之旁郡十無一二凡隱於吏者樂趨馬人目之爲云云】樓榭望湖樓【在州治道院之後湖光山色交相輝映輕舟小艇時時撐出栁陰之中不謂重岡壘嶂間乃有瀟湘苕霅之景也】江月樓【在郡治下臨鴈赤二水之間】小桃源【在郡洽以桃花最多故名天水相接放目無際爲西州之絕景】防勝亭【在郡治西北角繪趙淸獻公像龕於壁公將漕西蜀按部至此賦詩詞十五年帥蜀復和前韻今皆刻於亭中】琴軒【在報恩寺以僧能琴故名趙淸獻聴琴詩云輟飲搘笻防勝亭溪山佳處古琴橫憑君傾耳慇懃聴一弄淸風四座生】橋梁忠宣橋【熈寜間運使範丨丨公巡按始命架此丨】折栁橋【在朝天門外舊名情盡○唐刺史陶雍詩從來只說情難盡何事敎名情盡橋自此攺名爲折栁任敎離恨一條條】寺觀東巖院【在陽安縣東五里唐智通禪師卓庵之地院居兩山之間溪流其中又有縣澑淸響不絕旁有洞又有古柏可二十圍爲一郡之望剎】景徳觀【在郡南一里黃魯直詩序云覺範道人種竹於所居之東軒使君楊夢貺題其軒曰也足取古人所謂但有歲寒心兩三竿也足者仍爲之賦詩餘輒次韻詩云道人手種兩三竹使君忽來吐珠玉不湏客賦千首詩若是賞音一防足世人愛處但同流一絲不掛似太俗客來若問有何好道人優曇逺山綠】天光觀【在陽安縣東二十里仙人李八百煉丹於此有聖燈】名宦何遐【隨侍父世英爲平原主簿嘗平朱泚之亂徳宗在奉天命羣臣射鴈遐一發防鴈應而落韋臯贈詩曰腰間寶劍七星文掌上彎弓掛六鈞箭發雲中防鴈落始知秦地有將軍其子孫因家於平泉】劉昊【其先秦人也唐僖宗時爲平泉令因家焉嘗遇異人告曰劉氏自是官矣旣而子諷登第而子孫之登第者七世九人焉】皇朝利師道【爲倅】任孜【爲平泉令蘇子瞻贈詩曰平泉老令更可悲六十靑衫貧欲死】人物皇朝劉諷【爲都官郎官年六十三致仕宋景文贈詩云稱疾本避事辭官終引年還家三徑在敎子一經傳子孝孫爲侍禦史】許奕【慶元廷試爲第一】題詠城下江流金鴈水【漕榮湮詩云云亭中人弄玊琴】參差艸樹連巴國【熈寜間李珣詩云云依約雲煙繞楚臺】兩江回合東南隅【程端臨郡城好處西州無雲云】東溪淸絕人最誇【李良臣詩簡州何處景最佳云云】

四六【塗鴉禁省維此東溪地僻左而非走集之地分虎簡池冠於西蜀山周繞而皆焼埆之田地產不丰所恃牢盆之利江山頗勝曽標道院之名民生甚朴亦稀狴犴之姦人物所鐘亦有掄魁之彥】

嘉定府【龍遊夾江犍爲峩眉洪雅】

建置防革【禹貢梁州之域東井輿鬼之分野秦爲蜀郡今府卽漢犍爲郡之南安縣地也梁武帝開通外徼立靑州取靑衣以爲名西魏攺靑州爲眉州取峨眉山以爲名後周復曰靑州又攺曰嘉州取漢嘉郡以爲名隋攺嘉州爲眉州唐復爲嘉州攺犍爲郡復曰嘉州皇朝因之以寜宗潛邸陞嘉定府及嘉慶軍節度今領縣五治龍遊】

本路提刑置司

事要郡名漢嘉【李巽巖作雅州學田記昔公孫述據蜀靑衣不賔光武嘉之後因攺靑衣曰漢嘉】嘉陽嘉陵犍爲南犍【韓魏公詩云主人獨戀南犍樂只恐期未肯歸】風俗地靈人秀【鮮於繪議道堂記漢嘉背負三峨襟帶二江爲西南州最淸歸處云云○任熈明教授題名記云蜀爲西南巨屏繇漢以來號爲多士莫盛於眉益二邦而嘉定次之】人士俊乂【華陽國誌益州以蜀郡廣漢犍爲三蜀土地沃美云云】爲風月主人【海錄碎事僞蜀歐陽郴守嘉州曰靑山緑水中爲二千石作詩飲酒丨丨丨丨丨豈不佳哉】形勝西有熊耳【華陽國誌云雲南有峨眉】東接江陽【同工云云西接廣漢南接朱提北接蜀郡】地大且要【蘇明允上吳職方書蜀之云云無如益與嘉者】非漢夜郎【輿地廣記漢武帝開夜郎置犍爲郡而漢史地理誌夜郎故縣乃屬防牱郡則知今嘉州犍爲縣非夜郎故地後世徒見嘉州名犍爲郡又領犍爲縣遂以爲夜郎國失其眞矣】分巴割蜀【華陽國誌蓋漢時云云以成犍廣二郡】當荊蜀渝瀘要道【字文粹中萬景樓記】畵八景圖【太守呂昌朝得宋復古丨丨丨丨來嘉州而其目曰洞庭晚靄廬阜秋云平沙鴈落逺浦防歸暗江村雪藏山麓泉嚴古柏石岸孤松故東坡有八詠繼東吳之句】三峨之勝聞天下【楊輔貢院記漢嘉江山雄秀云云】土產荔支【吳中復詩莫愛荔子紅歲作嘉州孽】橘柚【文選蜀都賦戶有丨丨之園注曰出犍爲南安縣】山川防山【禹貢梁州之山四岷嶓蔡丨西丨背岷北山背嶓南山背蒙峨眉之在禹貢則山之首也】九頂山【在城左有九峯曰鳳集棲鸞靈寶就日丹霞祝融擁翠望云兌說防昌以前峯各有寺今惟存報恩一寺】烏尢山【一名離山在九頂山之左舊名烏牛突然於水中如犀牛狀至山谷題涪翁亭始謂之烏尢】髙標山【一名髙望乃府之主山巋然髙峙萬象在前】海棠山【在石碑山上皆植海棠爲郡守宴賞之地】梨花山【過西津橋五里有寺】金燈山【卽至樂山其趾有淵每嵗人日郡守於此修油卜故事謂以油灑水靣觀其文驗一歲之丰歉】掦雄山【在府治西有洞深邃子云隠居於此今爲延祥觀】古像山【在城西有石防彌勒佛如淩雲像而小或謂初作此以爲大像之式】錦江山【在龍遊縣北四十里江自成都經此山】大峨山【在峨眉縣南百里兩山相對如峨眉山記云其山周匝千里有石龕百一十二大洞十二小洞二十八南北有臺○凡遊大峨者自縣勝峯門出至華嚴院恰十五里前代於峨眉山剏寺六光相居山之絕頂爲遊山之底華嚴居山之前峯爲遊山之向導○陳子昻詩浩然坐何慕吾蜀有峨眉念與楚狂子悠悠白雲期○李白登峨眉山蜀國多仙山峨眉邈難匹周流試登覧絕怪安可悉靑冥倚天開彩錯疑畵出泠然紫霞賞果得錦嚢術雲間吹瓊簫石上弄寶瑟平生有微尙歡笑自此畢煙容如在顏塵累忽相失倘逢騎羊子攜手淩白日○李白峨眉山月歌峨眉山月半輪秋影入平羗江水流夜發淸溪向三峽思君不見下渝州○蘇子瞻詩峨眉山西雪千里北望成都如井底春風日日吹不消五月行人凍如蟻○田錫詩髙髙百里一屈盤八十四盤靑雲端○宋白詩不知立防髙多少只見星辰在下頭○陸務觀詩三峨舊不到郡齋畱與詩人供几案】中峨山【在峨眉縣南二十里又名覆蓬山有葛仙洞一穴初容人行數里漸寛其蝙蝠大如箕】小峨山【在峨眉縣南三十里一名鏵刄山又有季仙洞是爲三峨】龍門山【在峨眉西十里分兩崖峭峙其形如削仰視靑天餘一鏬】修文山【在洪雅縣西八里雅江所注驚湍怒濤名曰龍潭漁者不敢入】阿吒山【在洪雅縣西四十里有寺防石羅漢一百八身】隱防山【在洪雅縣南晉處士龎居士字防處此】張綱山【在犍爲縣東北五里以張綱墓在其側後漢久討張嬰以功授廣陵太守到郡一年卒百姓五百餘人素服行喪送至此山負土成墳】東巖【在城東佛峽山明水秀冇洞曰丨丨泉冝釀酒坡詩一時何與丨丨酒謂此也】聖崗【卽郡治前崗○杜甫詩逺村通後徑一郡隔前崗】白雲洞【在白崖山趙淸獻爲漕曽逰焉】方響洞【在丁東院洞腹有水如環佩聲黃魯直攺今名】大江【一名汶江俗名通江自平縣界流入】瀆江【卽岷江也】陽江【蜀南方之水所交會】明月湖【在州東】大渡河【一名沬水源出嶲州入龍遊縣界藝祖得天下以所持玉斧畫輿地圖自大渡爲界此外吾不有也故二百年無外患逺慮如此】漢水【漢成帝時得古磬十六枚於水濱】靑衣水【出盧山徼外東南流徑嚴道洪雅夾江至龍遊與岷江合靑衣以縣名一名防水以山名一名大渡以溪名又曰雅州以江名】夷惜水【源出嶲州有嘉魚每年二月隨水而下八月逆水而上】璧玉津【隋置玉津縣以江有璧玉故名】龍【在龍遊縣】井泉八卦井【在城內皆晉郭璞所鑿】樓亭明月樓【在譙樓之右下瞰明月湖郭璞防欝姑欝姑將州對洛都但看千載後變成明月湖後隋欝姑將軍開此湖】荔支樓【陸務觀詩山橫瓦屋披雲出水自防牁裂地來】璧津樓【在城東南隅下瞰三江三峨九嶺森列左右】澄江樓【在憲司左窺龍右瞰烏尢髙明爽塏得江山之勝】萬景樓【在郡治安樂園太守呂由誠建諸邑邊寨一目可盡○範至能詩若爲喚得涪翁起題作西南第一樓】涪翁亭【在萬景樓之前○黃然詩淸音妙絕東坡老方響名髙太史公水繞烏尢談笑外江連洪雅畵圖中】競秀亭【陸務觀詩竹葉溯江舡春薺隔樹煙】太白亭【在平鎭錦江寺之側】淸音亭【在九頂山蘇子瞻書額】寺觀淩雲寺【在府之南山唐開元中僧海通於瀆江沬水蒙水三江之合悍流怒浪之濱鑿山爲彌勒大像髙逾三百六十尺建七層閣以覆之至韋臯時積十九年而工始偹臯有大像記又有淸音亭邵博記天下山水之勝在蜀蜀之勝曰嘉州州之勝在丨丨丨寺之南山又其勝也蘇子瞻名其亭曰消音又南山之勝也○岑參詩寺出飛鳥外靑峯載朱樓壁躋半空喜得登上頭始知宇宙濶下看三江流天晴見峨眉如向波上游○薛能詩像閣與山齊何人致石梯萬煙生聚落一崦露招提○司空文明題詩春山古寺繞滄波石磴盤空鳥道過百丈金身開翠壁萬龕燈防隔煙蘿云生客到侵衣濕花落僧禪覆地多不與方袍同結社下歸塵世竟如何○陸務觀淩雲謁大像詩出郭尋幽一笑新旋呼艇子截煙津不辭疾步登重閣聊欲今生識偉人泉鏡正涵螺髻緑浪花不犯寶趺塵一泉然正在髫下每歲水漲不能及佛足始知神力無窮盡丈六黃金果小身觀無盡量經云或現小身丈六尺】光相寺【自白水至寺歷八十四盤山徑如綫可通登躋如是者六十里至峯頂卽普賢示現之處寺屋皆以板爲之】石洞院【在小市黃太史自敍南經此有所作墨竹記】東津院【有黃魯直艸書圎照太師小碑詩云赤旃檀塔六七級白菡蓞花三四枝禪客相逢只彈指此心能有幾人知】能仁院【陸務觀詩能仁院前有石像丈餘蓋作大像時樣也詩云江闕欲開千尺像云龕先定此規模斜陽徙倚空三嘆嘗試成功自古無】天慶觀【在城北有唐元和銅鐘重千斤】祠廟花將軍廟【在州之西○邵氏聞見錄云廟史匣藏唐鄭丞相告云花敬定將軍也○髙適傳梓州副使叚子章反以兵攻東川節度李奐適率州兵與西川節度崔光逺攻子章斬之西川牙將花敬定者恃勇旣誅子章大掠東蜀天子怒之○杜子美戱作花卿歌成都猛將有花卿學語小児知姓名用如快鶻風火生見賊惟多身始輕綿州副使著柘黃我卿掃除卽日平子章髑髏血模糊手提擲還崔大夫李侯重有此節度人道我卿絕世無旣稱絕世無天子何不喚取守京都卽此也】名宦杜軫【晉人弟列俱爲犍爲太守】岑參【唐人爲守陸務觀讀岑嘉州詩漢嘉山水邦岑公昔所寓公詩信豪偉筆力追李杜】趙昱【嘗隠靑城山隋煬帝起爲嘉州太守時犍爲潭中有老蛟爲害昱率甲士千人夾江鼓噪昱持刀入水有頃江水盡赤昱左手執蛟首右手持刀奮波而出隋大亂隱去不知所終後嘉陵水漲蜀人見昱靑霧中騎白馬從數獵者於波面過太宗賜封神勇大將軍廟食灌江口】皇朝吳中復【爲犍爲令土產紅桑紫竹荔枝三香爲民害作三戒詩勒諸石】宋白【爲玉津縣有貽田表聖詩云玉津縣裏三年悶金粟山前九月愁又竹底衙人吏花間押簿書】石介【爲軍事推官魏華父作祠記云昔歐公嗜先生之文嘗爲詩曰後世果不公至今無聖賢又曰我欲犯眾怒爲子記此寃嗚呼後世必有發於斯言者矣】楊儀之【劉光祖縣學記峩眉自楊文荘爲之邑長田公諫議客其門流風所被文敎興焉】人物楚狂接輿【費士戣歌鳳堂記云按晉皇甫謐作髙士傳宋劉孝標注世說唐陳子昻賦感遇詩皆以爲避楚入蜀隠於峨眉接輿姓陸名通接輿其字也】李宻【犍爲人晉武帝召爲洗馬以祖母老上陳情表固辭宻與人交常公議其得失而切責之嘗言吾獨立於世顧影無儔】皇朝田錫【第二人及第仕至諌議大夫蘇子瞻爲文集序曰田公古之遺直也公洪雅縣人屬嘉眉二州】題詠犍爲古佳郡【唐詩云雲山水宜不惡】縈我是犍爲【薛能初發嘉州詩云雲南徵又北移惟聞杜鵑夜不見海棠時】巉巉九頂峯【蘇子由初發嘉州詩放舟沬江濱往意念荊楚擊鼓樹兩旗勢如逺徵戍紛紛上舡人防急不容語餘生𨿽江陽未省至嘉樹云云可愛不可住飛舟過山足佛腳見江滸舟人盡斂容競欲揖其拇俄頃已不見烏牛在中渚移舟近山陰壁峭上無路云有古郭生此地苦箋注區區辧虫魚爾雅細分縷洗硯去殘墨徧水如黒霧至今江上魚頂有遺墨處覧物悲古人嗟此空自苦余今方南行朝夕事鳴防至楚不復畱上馬千里去誰能居深土永與禽獸伍此事誰是非行行重回顧】不見故人十年餘【杜甫寄岑嘉州詩云云不道故人無素書願逢顏色關塞逺豈意出守江城居外江三峽且相接鬥酒新詩終自疎謝朓每篇堪諷誦馮唐已老聴吹噓泊舡秋夜經靑艸伏枕靑楓限玉除眼前所寄選何物贈子雲中防鯉魚】重疉江山繞城郭【李堯夫嘉州地僻天西南云云】犍爲城下防牱路【陳羽城下聞夷歌云云空冡灘西賈客舟此夜可憐江上月夷歌銅鼓不勝愁】竹籬西畔是雲南【楊徽之俗遇臘辰持藥獻吏逢衙日隔花參耆宿因來問封部云云】聊將八詠繼東吳【蘇子瞻送呂昌朝知嘉州詩不羨三刀夢蜀都云云臥看古佛淩雲閣勅賜詩人明月湖得句會應緣竹鶴思歸寜復爲蒓鱸橫空好在修眉色頭白猶堪乞左符】頗願身爲漢嘉守【蘇子瞻送張嘉州詩少年不願萬戶侯亦不願識韓荊州云云載酒時作淩雲遊虛名無用今白首夢中卻到龍口浮雲軒冕何足言惟有江山難入手峨眉山月半輪秋影入平江水流謫仙此語誰觧道請君見月時登樓笑談萬事眞何有一時付與東巖酒歸來選受一大錢好意莫違黃髮叟】公事無多廚釀美【陸務觀詩平江水接天流涼入簾櫳已似秋云云此身端不負嘉州】

四六【防恩北闕對月半輪好似漢嘉之太守分牧南犍披云五朶乃是瀟湘之罪人】

【風俗甚美有岑杜石典型之尙在髙山良美與彭蜀漢境土之相連】

【太白對影成三人更弄平之明月東坡不願封萬戶只尋古佛於淩雲】

方輿勝覽卷五十二

欽定四庫全書

方輿勝覽卷五十三

宋祝穆撰

眉州【眉山彭山丹稜靑神】

建置防革【禹貢梁州之域觜觽參主益州秦地井鬼分野秦屬蜀郡之武陽縣漢武帝分蜀地置犍爲郡武陽縣焉昭帝時武陽爲犍爲郡治王莽攺武陽曰戢成後漢仍以武陽爲郡治齊分置齊通郡梁立靑州取漢靑衣縣爲名西漢攺靑州爲眉州因峨眉山爲名後周復曰靑州攺爲嘉州隋又攺爲眉州又爲眉山郡唐復曰嘉州又別置眉州尋移令治所攺爲通義郡復爲眉州皇朝陞爲防禦今領縣四治眉山】

事要郡名眉山眉陽峩眉通義風俗俗近古者三【見蘇子瞻逺景樓記】學者獨盛【張剛通義儒榮圖序後世以蜀學比齊魯而蜀之丨丨亦丨丨於通義政和禦筆西蜀惟眉州學者最多】以詩書爲業【修譙樓記其民云云以故家文獻爲重夜燃燈誦聲瑯瑯相聞】以名節相尙【華陽志公孫述據蜀時犍爲拒守不屈述攻之曹朱遵逆戰死任永忠閉戶費貽素隱光武嘉之曰士大夫之郡也圖經云唐張文紀出於武陽名節卓犖照映古今本朝士大夫尢盛元祐之黨而此州乃有八人焉元符之黨而此州有二十六人焉靖康之禍而眉之忠義死守者猶有四人焉】舉禮部者四十五人【蘇子瞻上範舍人書通義蜀之小州眉山又其一縣去歲云云得者十三人其他可知矣】蠶市【二月十五日村人鬻器於市因作樂縱觀以爲丨丨○蘇子瞻詩蜀人衣食常苦艱蜀人遊樂不知還千人耕種萬人食一年辛苦一春閒】形勝古犍爲之地【毛敏列仙樓記】介岷峨之間【張剛序通義云云前揖三峨後通岷江】象耳鎭於後【唐盧拯羅城記云雲峨眉列乎前】山秀水淸【通義志昔人評吾州丨不髙而丨丨不深而丨】通衢平直【同上吾邦之勝似乎洛陽眉之云云廣衍夾以槐栁綠陰蓊然】山川峨眉山【在眉山縣詳見嘉定府】蟇頥山【在眉山縣東七里狀如蟇頥因名有至徳觀有汆朱淘丹泉傳記所載以爲軒轅氏丹宅山腹有穴曰龍洞傳者以爲四目老翁唐末有楊太虛得道於此今祠中有三仙像四目居中焉人日出東郊渡江遊丨丨丨眉之故事也蘇子瞻詩人日東郊尙有梅】石佛山【在眉山之南蘇子瞻寄子由詩卜田向何許丨丨丨下路下有汆家山千畦種秔稌山泉宅龍蜃平地流膏乳】熊耳山【在靑神縣蜀志曰望帝以褒斜爲前門丨丨靈關爲後戶】崌崍山【在彭山縣東二十里】象耳山【在彭山縣有楊祐甫十事記一曰丨丨丨二曰彭祖宅三曰大悲道場四曰寶現磨鍼二溪五曰太白書臺有石刻太白畱題云夜來月下臥醒花影零亂滿人襟袖疑如濯魄於冰壺也六曰師俉志棲二大士會昌寺七曰薛範二詩八曰龍池蠏泉九曰千嵗松柏十曰石恪畵防法身】金華山【在彭山縣東五里有丈六佛像夜多神燈】盤石山【在彭山縣有普照寺巖腹有石室○範文忠公畱題云窮幽訪盤石細徑入荒涼踏葉履屨濕觸花衣袂香】平蓋山【在彭山縣北二十四化之一也李文簡平蓋觀詩平蓋神仙院武陽山水鄕】打鼻山【在彭山縣南十餘里山形孤起東臨大江昔周鼎淪於此或見其鼻故名】鵝山【在長泉北五里長泉士人毎登科而歸鄕人迓之於此三酌史幹詩雲龍泉五盞張防去鵝三杯衣錦歸寄語長泉後生者年年盛事莫相違】上巖【去中巖五里唐末有佛剎號垂拱寺相傳巖下龍聼僧講經於此由是建寺】中巖【在靑神縣諾矩羅尊者道場逰者渡江入巖口有喚魚潭循山三里許始至寺中有羅漢洞卽牛頭以木鑰扣石筍處】下巖【馮當可題三峯詩古院無人僧作佛碧潭有水魚化龍當年矩諾小逰戱一石擊碎成三峯】小桃源【小南城門村家多竹籬桃樹春色可愛橋之下流皆花竹楊栁之舟其間鄕人謂之丨丨丨蘇子由詩彷佛城南路繁香撲市橋】蜀江【在城外一名玻璃江輿地誌後漢安帝以蜀郡廣漢犍爲爲三蜀故名丨丨○蘇子瞻送楊孟容詩我家峨眉陰與子同一邦相望六十里共飲玻璃江○陸務觀詩玻璃江上栁如絲行樂家家要及時只怪今朝空巷出使君人日宴蟇頥】大江【一名汶江李膺記山下有灘昔周衰鼎淪沒其一每雲開風息則曉然見之】導江【在眉山縣東四里源出岷山】芙容溪【在靑神縣岸有芙容因名】磨鍼溪【在象耳山下世傳李太白讀書山中未成棄去過是溪逢老媼方磨鐡杵問之曰欲作鍼太白感其意還卒業嫗自言武姓今溪傍有武氏巖】系龍潭【在彭山縣北四里舊經後漢漢安元年仙人瞿君武入峨眉山得道乘龍還家每年往丨丨於丨○龎籍詩巢鳯閣邊勞逺夢丨丨丨下認前題】喚魚潭【劍南詩槁云在中巖客至撫掌魚輙羣出○陸務觀詩春枕悠然夢何許兩枝笻杖丨丨丨】魚蛇水【在靑神縣二十里源出陵州木梓山合導江有魚似蛇故名】玉津【陸務觀舟過丨丨詩玻瓈江上送殘春疉鼓催帆過丨丨】井泉豬龍泉【漁隱叢話載蘇子瞻云靑神縣百年前有牝豬伏於此化爲二鯉在泉中而莫有見者餘一日偶見之以告妻兄王願願疑餘誕余因禱於泉已而二鯉復出】老人泉【梅聖兪寄蘇明允詩泉上有老人隱見不可常蘇子居其間飲水樂未央淵中必有魚與子自徜徉淵中茍無魚子特翫滄浪日月不知老家有雛鳯皇百鳥戢羽翼不敢言文章去爲仲尼嘆出爲盛時祥方今天子聖母滯彼泉傍】樓閣逺景樓【蘇子瞻記云吾州之俗有近古者三其士大夫貴經術而重禮教其民尊吏而畏法其農夫合耦以相助蓋有三代漢唐之遺風而他郡莫之及也始朝廷以聲律取士而天聖以前學者猶襲五代之獘獨吾州之士通經學古以西漢文詞爲宗師方是時四方指以爲迂闊至於郡縣胥吏皆挾經載筆應對進退有足觀者而大家顯人以門族相尙推次甲乙皆有定品謂之江鄕非此族也𨿽貴且富不通婚姻其民事太守縣令如古君臣旣去輒畵像事之而其賢者則記錄其行事以爲口實至四五十年不忘富商小民常儲善物而別異之以待官吏之求家藏律令往往通念而不以爲非𨿽薄刑小罪終身有不敢犯者歲二月農事始作四月初吉谷稚而艸壯耘者畢出數十百人爲曹立表下漏鳴鼓以致眾擇其徒爲眾所敬畏者二人一人掌鼓一人掌漏進退坐作惟二人之聼鼓之不至至之不力皆有罰量田計功終事而會之田多而丁少則出鈔以償眾七月旣望斬艾而艸衰則僕鼔決漏取罰金與償眾之錢買羊釃酒以祀田祖作樂飲食醉飽而去歲以爲常其風俗蓋如此故其民皆聰明才智務本而力作易治而難服守令始至得其言語輙了其爲人其明且能者不復以事試終日寂然茍不以其道則陳義秉法以譏切之故不知者以爲難治今太守黎侯希聲軾先君子之友人也簡而文剛而仁明而不苛眾以爲易事旣滿將代不忍其去相率而畱之上不奪其請旣畱三年民益信遂以無事因守居之北墉而增築之作逺景樓日與賓客僚友逰處其上軾方爲徐州吾州之人以書相往來未嘗不道黎侯之善而求文以爲記嗟夫軾之去鄕久矣所謂逺景樓者𨿽想見其防而不能道其詳也然則人之所以樂斯樓之成而欲記焉者豈非尙有易治之俗也哉孔子曰吾猶及史之闕文也有馬者借人乘之今亡矣夫夫是二者於道未有大損益也然且錄之今吾州近古之俗獨能累世而不遷蓋耆老昔人豈弟之澤而賢守令撫循教誨不倦之力也可不錄乎若夫登臨覽觀之樂山川風物之美軾將歸老於故丘布衣幅巾從邦君於上酒酣樂作援筆而賦之以頌黎侯之遺愛尙未忘也】淸風閣【蘇子瞻記云文慧大師應符居成都玉溪上爲閣曰丨丨求文爲記天地之相磨於虛空與有物之相推而風於是焉生執之而不可得也逐之而不可及也汝爲居室而名之吾又爲汝記之不亦惑歟又云風起於蒼茫之間彷徨乎山澤激越乎城郭道路虛徐演漾以泛汝之軒窓欄楯幔帷而不去也汝隱幾而觀之亦有得乎力止於所激而不自爲力故不勞形生於所遇而不自爲形故不窮嘗試以是而觀之】臨風閣【唐沈迥有詩煙霞生座右林沼匝城隈】明霞閣【在蟇頥山至徳觀又有春風樓】嘉祐閣【枕羅城繪三蘇於上刻和陶詩於壁間】堂榭大雅堂【丹稜人楊素從黃魯直逰黃謫戎州嘗曰安得一奇士而有力者盡刻杜子羙東西川及防州詩使大雅之音復盈三巴之耳哉素聞之欣然拏舟訪黃於戎請攻堅瑉募善工作華堂以宇之黃偉其言悉書子美詩遺之因以大雅名其堂且爲之記】借景亭【黃魯直文集在靑神尉防下瞰史家園嘗有詩云當官借景未傷民恰似鑿池取明月】披風榭【在郡治】祠墓孟拾遺祠【在蟇頥山僖宗幸蜀政事悉出內侍田令孜之手左拾遺孟昭圖右補闕常濬上防論事昭圖坐貶令孜遣人投之蟇頥津賜濬死後人爲立祠裴澈詩一章何罪死何名千載推君與屈平從此蜀江煙雨夜杜鵑應作兩般聲】張綱墓【在崌崍山東】花卿冡【漁隱叢話載黃魯直云在丹稜之東館鎭至今有英气血食其鄕】老泉墓【蘇明允葬於蟇頥山東二十里地名老翁泉】名宦蘇味道【楊繪題名序丨丨丨練逹臺閣王方慶深明禮典】髙仁厚【中和二年以西川牙將訃羅夫子之亂凡出軍六日賊皆平】張琳【許昌人蜀檮杌載五代前蜀時爲眉州刺史修章仇通濟堰漑彭山通義靑神田萬五千頃民被其惠歌曰前有章仇後章公疏決水利秔稲丰南陽杜詩不可同何不用之代天工】山行章【盧拯記行章攝守眉州時郡無羅城山侯合五縣之力城之逮淳化中李順之亂攻圍半載竟不能下】皇朝梁周翰【太祖時以左拾遺通判眉州】叚思恭【眉城人幹徳三年全師雄之黨攻眉州思恭募先登者許以厚賞賊遂敗走思恭矯詔出上供錢帛給之其後度支劾思恭上嘉其果干命知軍事】李簡【淳化中爲守四年盜起防州郡冦至設方略堅壁固守賊力屈解圍去】人物蘇洵【眉山人號老泉先生二子軾仕至翰林學士禮部尙書轍仕至門下侍郎天下號曰三蘇】蘇軾【貶黃州築室於東坡自號東坡居士○贈太師制云朕承絕學於百聖之後探微言於六籍之中將興起於斯文爰緬懷於故老𨿽儀刑之莫覿尙簡冊之可求掲爲儒者之宗用錫帝師之號故禮部尙書端明殿學士贈資政殿學士諡文忠丨丨養其气以剛大尊所聞而髙明博觀載籍之傳幾海涵而地負逺追正始之作殆玉振而金聲知言自況於孟軻論事肯卑於陸贄方嘉祐全盛嘗膺特起之招至熈寜紛更乃陳長治之防嘆異人之間出驚讒口之中傷放浪嶺海而如在朝廷斟酌古今而善乾造化不可奪者嶤然之節莫之致者自然之名經綸不防於生前議論嘗公於身後人傳元祐之學家有眉山之書朕三復遺書久欽髙躅王佐之才可大用恨不同時君子之道闇而彰是以論世儻九原之可作庶千載以同風惟而英爽之靈服我衮衣之命】蘇轍【致仕卜築於許號頴濵遺老○王元之贊受之於天超出乎萬物之表而充塞乎天地之間者气也施之於事業足以消沮金石形之於文章足以羽翼元化惟軾爲不可及矣故置之朝廷之上而不爲之喜斥之嶺海之外而不爲之慍邁往之气折而不屈此人中龍也轍之名迹與軾相上下而心閒神至學道有得是以年益加而道益邃道益邃則於世事愈泊如也不有所守而然哉】楊繪【題名序楊紫微以諌諍顯】孫抃【字夢得權禦史中丞內侍任守忠建節抃奏罷之張貴妃卒追冊爲後且議建陵廟抃固爭丞相陳執中嬖妾笞殺婢抃防十二上罷執中抃喜藏書爲樓置書其上號書樓孫氏】任孜【字師聖伋字師中東坡謂之大任小任】陳希亮【字公弼早孤其兄使治息錢三十餘萬希亮悉召逋家焚劵從學登天聖第復知鳳翔時東坡爲僉書子慥字季常號方山子孫與義有簡齋集行於世】唐庚【字子西丹稜人張商英薦其才後坐貶恵州】杜莘老【甫十三世孫遷殿中侍禦史論王繼先泰檜】任盡言【秦檜死推湯鵬舉爲侍禦史盡言以啟賀曰敢以三尺之童連冠兩科之士老牛防犢溺愛誰先野烏爲鸞欺君孰甚】程仁霸【蘇子瞻記其外祖丨公逸事云公諱丨丨眉山人以仁厚信於鄰里蜀平中朝士大夫憚逺官闕選士人有行義者攝公攝錄事參軍眉山尉有得盜蘆菔根者而所持刀誤中主人尉幸賞以刼聞獄掾受賕掠成之太守將慮囚囚坐廡下泣涕衣盡濕公適過之知其寃咋謂盜曰汝寃盍自言吾爲直之盜果稱寃移獄竟殺盜公坐訹囚罷歸不及爿尉掾竟暴卒後三十餘年公晝日見盜拜庭下曰尉掾未定服待公而決前此地府欲召公暫對我叩頭爭之曰不可以我故死公是以至今公壽盡今日我爲公荷擔而往暫對卽生人天子孫壽福朱紫滿前矣公具以語家人沐浴衣冠就寢而卒某防時聞此語已而外祖父壽九十舅氏始貴顯壽八十五曾孫皆仕有聲而獄掾之子孫微矣紹聖二年三月九日某在恵州讀陶淵明所作外祖孟府君傳云凱風寒泉之思實鐘厥心意淒然悲之乃記公之逸事以遺程氏亦庶幾淵明之心也】李燾【丹稜人孝宗朝仕至禮侍同修國史本朝典故尢爲該洽續資治通鑑長編千卷號巽巖先生子垕中賢良壁參政亦爲參政】題詠劍門倚靑漢【賈島送眉州穆少府詩云云君昔未曽過日暮行人少山深異鳥多狖啼和峽雨棧盡到江波一路白雲裏飛泉灑薜蘿】江花照錦衣【司馬君寶送石昌言詩鄕樹迎朱轂云云臨卭不足並榮耀古今稀】江山秀气聚西眉【李熈績詩云云人有儒宗學有規】郡齋閒靜似僧居【李熈績詩民俗畏公無訟事云云】王署歸封詔檢泥【龎籍詩眉山秋色無多戀云云】峨眉翠埽余天【蘇子瞻寄黎眉州詩膠西髙防望西川應在孤云落照邊瓦屋寒堆春後雪云云】白魚紫筍不論錢【蘇子瞻有詩云想見靑衣江畔路云云】外邑官閒日閉門【仲昻丹稜卽事慮澹常髙枕云云】主人王事簡【文與可畱題彭山縣詩公館靜寥園亭景物饒溪光明短釣樹影映危譙山鳥忽防下池魚時一跳云云文酒且逍遙】四六【東坡故國西眉古壘今得蟇頥通義名邦右蜀名區大似雞肋】

【或秉耒而耦耕名山大川鐘蘇氏一門之秀亦戴經而弦誦皇天后土鑑坡老千古之忠】

【家有眉山之書丙穴維舟竟欲歸耕於谷口人知元祐之學庚書傳置顧令攺牧於峨眉】

【爲政未善蓋負薪必議於市中讀書不知𨿽斵輪亦笑於堂下】

【然四蜀衣冠之郡宜煩禮樂之英在三蘇翰墨之鄕合著文章之守】

【然好文而慕權勢至今余西漢之風其事守如古君臣近世異北墉之記】

隆州【仁壽井研貴平籍】

建置防革【禹貢梁州之域東井輿鬼分野鶉首之次秦爲蜀郡治漢武置犍爲郡又爲蜀郡後漢三國因之晉仍屬犍爲及蜀郡宋屬犍爲寜蜀二郡齊因之梁置懷仁郡西魏置隆山郡置陵州因張道陵井爲名隋煬帝爲隆山郡唐爲陵州攺仁壽郡復爲隆州國朝平蜀陞爲團練廢爲陵井監攺仙井監陞爲隆州今領縣四治仁壽】

事要郡名隆山陵陽風俗有古淳質之風【郡縣誌俗願慤而好靜公議而無私云云】地左俗朴【韓子蒼進士題名記其土瘠故無萬鐘之家其丨丨故無千金之賈其俗朴不樂迂徙】地塉而力耕【何丞相防作仁壽縣學記云云】側耕危獲【文同復二井記】家貧而好學【仁壽學記】頗慕文學【隋志云隆山風俗與漢中不別而云云】形勝牛鞞在其東【隆山誌前距漢嘉後距廣都云云鼎崌崍在其西】南臨鹽井【元和志州城東北二面懸岸斗絕西面顯廠云云】州以跨鼇名【李石超覺寺記云云者居三嵎山之槪也】居三嵎中【圖經郡治丨丨丨之中兩山環合有自然之勢】在髙山上【蘇子瞻玉堂硯銘曰文與可將赴陵州孫洙巨源以玉堂大硯贈之子瞻爲之銘又曰硯大如四磚許而陵州云云難得水故以戱之】土產鹽井【古名陵井寰宇記按圖經漢時有山神號十二玉女爲道人張道陵開鹽井因此名陵州今有玉女廟甚靈若以火墜井中卽雷引沸湧煙气上衝濺泥漂石甚可畏也或云井泉傍通江海微有敗舡木浮出其井煎水爲鹽歷代因之唐萬歳通天二年右補闕郭文簡奏賣水一日得四十五函半百姓貪利失業長安二年停賣水依舊稅鹽先天二年加課利歲有三千六百二貫僞蜀井塞國朝乾徳三年平蜀陵州通判賈璉重開舊井一晝一夜汲水七十五函每函煎塩四十斤日獲三千斤至雍熈元年春冬日妝三千八百一十七斤秋夏日三千四百四十七斤蓋水源之有長短也○郡國志云井乃東漢張道陵所開曰狼毒井有毒龍蔵井中及鹽神玉女十二爲崇天師以道力驅出毒龍禁玉女於井下然後人獲鹽泉之利又云在仁壽縣縱廣三十丈深八十丈益部鹽井甚多陵井最大以大牛皮囊盛水引出之役作甚苦以刑徒充役後廢陵井更開狼毒井今之煮井是也又有正井官有兩竈二十八鑊一旦夜收鹽四碩又有營井蒲井在籍縣及研井稜井律井在井硯縣○沈存中筆談云陵州鹽井陰气襲人入者輙死雨入井則隨雨施工後人以木盤滿中貯水底鑿小竅釃水如點設於井上謂之盤終日不絕井榦於是一新○張天覺治平生主文是邦閱其山川起伏盤礡謂此英靈秀粹之气必生異人熬波出素利及全蜀非所稱也】山川印山【在跨鼇山之捫膝先生諭公故居之工】麟山【與井硯縣治相對】鳯山【與井研縣學相對登科者題名於此】山【在井硯縣南】鐡山【在井研縣東北六十里出鐡諸葛亮取以爲兵器其鐡剛利堪充貢焉】鼎山【在仁壽縣南一里其山隆起又曰隆山州蓋以此得名】三嵎山【在仁壽縣之東南隅三山相對去鹽井一里東曰飛泉南曰翳嘶西曰跨鼇卽州衙坐山也民謡云三嵎靑陵陽榮三嵎翠陵陽貴郡守何公嘗於東山之下作靑榮臺以表之○張紹祖山扉記曰有岡北來莫窮所自不亟不徐勢趨東南欲薄城下岐而爲三行且五里虎踞盤礡不復去此陵陽之所謂三山也】飛泉山【舊名東嵎山隋仁壽元年獠亂百姓城於山頂避亂其上無水百姓致禱丨丨湧出由是建廟於山頂立二碑以紀其靈焉】跨鼇山【上有跨鼇亭每歲上元重九太守率僚屬燕其上】玉屏山【距城西二十里西山環聚玉屏爲之冠虞丞相父祺功徳院在焉】石城山【在仁壽院石壁似城絕頂望見峨眉山】瑞雲山【在仁壽院東四十里丞相何公始生之日此山夜半有紅霧亙天】執笏山【在井硯縣南五里一峯突出下有靑陽氏登科不絕】唱車山【在貴平縣南九里漢宋辰爲巴郡守有恵於人州人送辰到蜀廻至此爲辰立廟以其山近咸井聞推車唱歌之聲故名】艷陽洞【在州城至道觀之後昔天師旣誓玉女於井因藏去其衣念藏之未固徑取鎖之石室或謂之蔵衣洞洞在重巖之下防岈幽晦明變化千態萬狀𨿽距闤闠不數舉武而若與世隔蓋張道陵修煉之所也】石姥【在跨鼇山頂歲旱里人轉徙之天卽黯靉四注文同嘗賦之云上簪岑之飛泉兮披薈蔚之榛莾爰有石之跂跂兮旁無他而相伍其逺睨之若人兮廹猶疑其蹲虎裏俗神而甚恭兮號相尊而曰姥】息壤【在籍縣南一里有地畆余踏之軟動】蟠溪【在飛泉山下丞相何公居其側】蘭溪【在貴平縣北四十里唐末隱士張鴻所居】亭閣樂道園【在州東鳯門外城中遊賞惟此最盛文與可有詩】蓬萊閣【在艷陽洞之前○秦少遊詩千尋傑閣跨崢嶸席上風雲指顧生千里勝形歸爼豆七州和气入簫笙人遊晚岸朱樓逺鳥度晴空碧嶂橫今夜請看東越分藩星應帶少微明○程公辟次韻半天鐘鼓宴崢嶸早晚晴陰景旋生湖暖水香春載酒月寒云白夜聞笙金鼇破海頭爭並玉露排煙陣自橫我是蓬萊東道主倚防先占日初明】平云閣【在郡圃○文與可詩云陵陽郡事全稀少嬾守長嬴半日閒晚後須來上髙閣就中無厭是雲山】祠廟玉女祠【在仁壽縣今名靈眞夫人郡國志昔張道陵於此得鹽井後人因祀玉女於井內初丨丨無夫每年取一少年擲置井中不爾水卽竭又蜀郡西山有大蠎蛇吸人上有丨號曰西山神每嵗土人莊嚴一女置祠傍以爲神妻蛇輙吸去周氏平蜀宇文貴爲益州總管乃擇日設樂送玉女像以配西山神自是之後無復此害】翳嘶神廟【相傳爲巴郡太守嚴顏之祠】名宦皇朝賈璉【再辟陵井】孫明復【爲倅】文同【梓州人爲守嘗奏鹽井爲民害乞從買朴】蘇恊【爲州推官其子易簡生於官舍中】張商英【司文是邦】人物範雍【籍縣人張詠冦準所薦天聖間拜樞使】黃千【井硯人以選人上書詆時相入黨籍】陳祐【爲諫官後入黨籍】李新【仁壽人元符上書入黨籍】諭汝礪【靖康初爲祠部員外郎不附割三鎭之議金賊立張邦昌遂掛冠號捫膝先生】何防【政和五年狀元及第後爲相不肯割三鎭死於國事與兄棠弟榘號爲三鳯】虞允文【仁壽人事親篤孝嗜學好修紹興三十一年冬完顏亮入冦以中書舍人督視府參謀督師敗之於采石自此名聞一時歷兵部尙書四川宣撫荊襄制置還朝爲僉樞參政知院宣撫四川召還拜相】韓駒【字子蒼】題詠嶽牧用詞人【杜甫送陵州路使君詩云王室比多難髙官皆武臣幽燕通使者云云國待賢良急君當防擢新佩刀成气象行蓋出風塵戰伐乾坤破創痍府庫貧眾僚宜防白萬役但均平霄漢瞻佳士泥塗任此身秋天正揺落回首大江濵】俊髦始接迹【員安輿有詩云國初吾鄕民萬戶一縫掖蓋自咸平後云云】蕭條官宇巖嶺上【文與可送通判諭郎中詩前年請郡得隆時不謂其州陋如此云云零落民家坑谷裏】近日簿書全簡少【文與可詩云云吏人惟聴兩衙休歸來便只尋冠履繞徧林亭山上頭】寂寥都不似州城【同上可笑山州爲刺史云云若無書籍兼圖便不教人白髮生】

四六【地重跨鼇陵井熬波夙擅牢盆之利防隆分虎嵎山毓秀率爲鈞軸之才】

【𨿽封疆不足於千里陋州如此至形文可與之詩而風俗未歉於四川縫掖者稀亦著員安輿之詠】

方輿勝覽卷五十三﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷五十四

宋祝穆撰

彭州【九隴崇寧蒙陽】

建置沿革【禹貢揚州之域秦地鶉首井鬼分野在周爲彭國秦屬蜀郡新繁縣屬焉漢晉因之宋曰晉壽梁置東益州後周州廢置九隴郡隋郡廢後置蒙州尋廢入蜀郡唐初又置蒙州尋又廢以縣屬益州尋分益州四縣置彭州始劍南道後分劍南爲東西川而彭西州攺蒙陽郡又復爲彭州後爲威勝軍國朝平蜀來屬今領縣三治九隴】

事要郡名蒙陽彭門風俗其人敏惠【隋地理誌云云頗慕文學】士多英才【元符中袁騭東湖記地宜嘉禾云云美發西南聞於天下】大旱不旱【古語有云云蜀有彭漢以其土地沃饒也】形勝號爲斗城【忠濟王楊晟守彭州王建來攻城晟曰此斗也】比之郫邑【益州記彭之土地肥良云云號小郫】九峯髙峙【袁騭記云雲蒙水濬發】湖分東西【同上云雲樓閣亭軒隠映於茂林修竹間】小成都【圗經云宋元嘉間有樵人扵山左見羣鹿引弓將射之有一麝所趍險絕進入石穴行數十步則豁然平衍邑屋連接阡陌交通問是何所有人答云丨丨丨後更往尋之不知所在】土產牡丹【彭門丨丨在今蜀爲第一承平洛陽花最盛獨彭門有小洛陽之稱按酉陽雜俎隋朝文士集中無丨丨歌詩隋種植法七十卷丨丨亦不著錄丨丨之號起唐天寶間而蜀亦未有成都記載僞蜀王氏宣華苑所植多自梁洋間移本秦州董城村僧院紅丨丨至掘土方丈盛以木匣歷三千里而致之及孟氏以丨丨名苑時彭門爲輔郡典州者多其戚裏得之上苑而彭門花之所始也天彭亦謂之花州而牛心山下謂之花村宋景文帥蜀以彭門丨丨錦被堆爲第一】山川彭門山【兩峯如闕相去四十步名天彭門因以名州又曰彭祖出入此山因名彭門】九隴山【古彭州之西山一防隴二亙隴三秋隴四龍奔隴五走馬隴六駱駝隴七千秋隴八較車隴九橫擔隴】至徳山【在郡西三十里上有廣明院蜀王衍專事逰幸嘗登是山患其髙險今於福唐寺東別開一徑凡數里廣可二丈栽松砌石以達於寺從官悉騎以從松枯石怪尙有存者】金城山【在九隴縣西北五十里卽二十四化之一】大隋山【在堋口鎭北三十五里昔神照禪師居之有瀑布張天覺記云西山之勝在彭門者大隋爲甲】中隋山【在大隋山後又上三十里至光相閣三月半間掃去積雪峯頂下視葛仙白鹿大隋眞培塿也】白鹿山【在蒙陽縣西北二十里有大乘金覺禪寺本晉佛圖澄所建】曲尺山【在城北五十里有云居院春時逰覽之所】葛仙山【有崇眞觀在蒙陽北四十里二十四化之第五化也葛仙翁璝楊仙翁升賢於此得道大同中蒲仙翁髙逺復於此白日上升梁武帝錫名上淸觀劉孝先作碑以紀其事按成都記韋臯夢神人謂曰異日富貴無忘葛璝也後尹成都再夢乃復新觀宇化之東有明月宮千人龕洞穴八十一所及二十四峯有韋臯記】羅江【在九隴縣西北二十餘里】東湖【在倅防政和間眉山蘇元老頗加開浚】西湖【唐元和間守王潛蕭祐創】瀘水【丨丨在蒙陽縣】井泉夏冰泉【在城北駱氏家池水淸瑩爲避暑之計】樓閣南樓【在郡圃中範百祿有記】望雪樓【在子城上】古迹誓水碑【集古錄載秦李冰爲蜀守鑿山導江以去水患其神怒化爲牛出沒波上君操刀入水殺之因刻石以爲五犀牛立之水旁與江誓曰後世淺無至足深無至肩謂之丨丨丨立在彭州】名宦髙適【爲彭州刺史】皇朝馬知節【年十八監彭州兵馬嚴飭見憚如老將李順之亂公討平】之題詠彭門地裏遙【杜甫詩蜀路江幹窄云云】城勢誠斗絕【唐蘇頲經三泉詩天彭信方隅云云忝曳尙書履叨兼使臣節】巴牋染翰光【杜甫寄彭州髙使君適虢州岑使君參詩有云彭門劍閣外虢略鼎湖旁荊玉釵頭冷云云豈異神仙宅俱兼雲水鄕竹齋燒藥竈花嶼讀書牀】交情老更親【杜甫簡髙使君詩當代論才子如君復幾人驊驑開道路鷹隼離風塵行色秋將晚云雲天涯喜相見披豁對吾眞】何時救急難【杜甫寄髙彭州詩百年已過半秋至轉饑寒爲問彭州牧雲云】皂蓋能忘折嶺梅【杜甫集王侍禦攜酒至艸堂邀髙使君同到詩綉衣屢許攜家醖云云戱假霜威促山簡須成一醉習池廻】今年復拜二千石【髙適春酒歌去年畱司在東京云云盛夏五月西南行彭門劍門蜀山裏】東來誰迎使君車【蘇子瞻送宋朝散知彭州迎侍二親詩云云知是丈人屋上烏丈人今年二毛初登樓上馬不用扶使君負弩爲前驅蜀人不復談相如老防化服一事無有鞭不施安用蒲春波如天漲平湖鞓紅照座香生膚幐韝上壽白玉壺公堂登歌鳳將雛諸孫微笑爭挽須蜀人畫作西湖圖】

四六【輟班漢闕榮膺芝檢出守彭門來涖花州】

【人誇剖竹嘗經髙使君之吟俗善栽花亦有小洛陽之號】

漢州【雒縣什邡緜竹徳陽】

建置沿革【禹貢梁州之域秦地井鬼之分野秦屬蜀郡漢分蜀郡爲廣漢郡今州卽廣漢郡之雅縣也後漢爲益州刺史理所劉焉徙益州治於成都郡如故西漢分置新都國宋齊爲廣漢郡後周至隋郡廢以其地並入蜀郡唐分益州雒縣等五縣復立漢州攺爲漢陽郡復爲漢州今領縣四治雒縣】

事要郡名廣漢風俗土地沃美【華陽國誌以蜀郡廣漢犍爲三蜀云云】人士俊乂【同上】士爲世師式【三國時夏侯纂爲廣漢太守纂問主簿王朴曰至於貴州養生之具實絕余州矣不知士人何如余州也朴對曰先漢以來其爵位或不如余州乃若著作爲世師式則不負於余州也】大亂不亂【唐章仇置成都市刻誓文曰云云蜀有廣漢大荒不饑蜀有蹲鴟】形勝西接汶山【華陽國誌云云北接梓潼東接巴蜀】咽喉外蜀【圖經云云而臂視諸郡】浸以緜洛【蜀都賦云云謂緜水洛水也蜀人稱郫繁曰膏腴綿洛爲浸沃】分巴割蜀【華陽國誌髙帝分巴郡置廣漢郡武帝又兩割巴蜀郡置犍爲郡故世本曰云云以成犍廣】土產鵝兒酒【杜甫詩鵝兒黃似酒對酒愛新鵝故陸務觀詩云兩川名醖避鵝黃乃漢中酒名蜀中無能及者】山川章山【在什邡縣又名洛通山華陽國誌李水導洛水通於此】龍居山【在什邡縣有等慈院飛瀑千尺虛亭屹然橋橫路轉萬柏擁翠】大蓬山【在什邡縣髙崖矗天而立瀑布飛落最爲奇觀有保聖院】小蓬山【在緜竹縣有石洞極防中有石柱左右隠出白龍十二蜿蜒如畫】龍角山【在緜竹北三十里以形得名】紫巖山【在緜竹縣去無爲山十里皆西北勝絕處】武都山【在緜竹縣卽蜀王妃所生之地蜀王本紀丨丨丨精化爲女子顏色美絕蜀王納以爲妃未幾物故乃發卒之武都擔土葬於成都郭中】庚除山【在緜竹縣二十四化之一山有石室二國初有霽云子者入洞中見樓防金碧門者呵止之曰子凡骨可亟去不然及禍霽云子回後再入石洞遂迷故道】東武山【有江沲出白蒓爲一州之最】鴈江【在雒縣南曽有金鴈故名又有鴈橋記云廣漢境中獨洛鴈二水最盛太史公河渠書著離堆而略洛口兩漢地理誌名洛水而遺鴈水何耶】房公湖【又名西湖○蘇子由詩酒壓郫筒憶舊沽花傳邱老出新圖此行眞勝成都尹直爲房公百頃湖】玉妃溪【在緜竹縣成都耆老傳載妃與五丁同生父母棄之溪中後聞呱呱之聲就視乃一女五男女卽蜀文並妃男卽五丁】洛水【在州東寰宇記水性剛直宜淬刀有犀橋大抵州境上下眾水皆會於金堂縣同出峽謂之內江】緜水【在雒縣東三十里源出緜竹縣紫巖山灌田頗廣】井泉七星井【相傳嚴君平鑿如北斗象】八角井【在什邡縣石碑鎭相傳龎眞人浴丹於此患瘡者洗之立愈】濯纓泉【在什邡縣之水陸院上有閣範蜀公嘗畱題○程珦詩云丨丨丨潔存遺迹促軫亭空想舊風公暇未應無客會春逰更喜與民同】堂榭淸心堂【在倅防文與可爲倅日造】房湖亭榭【按壁記房相上元初牧此邦其時始鑿湖有詩存焉同時髙達夫杜子美皆嘗賦詠李贊皇劉賔客相繼有作迨國朝程丈簡宋景文司馬文正趙淸獻韓子蒼文與可畱題者甚眾治平間郡守韓標敍云今亭館皆非房公時事○房琯逰西湖詩髙流纒峻隅城下緬邱墟決渠信浩蕩潭島成江湖結宇依回渚水中還可居三伏气不蒸四達暑自䢐○杜甫得房公池鵝詩房相西湖鴈一羣眠沙泛渚白於云鳳皇池上應回首爲報籠隨王右軍○趙閱道詩廣漢園池蜀所無卻思房相未如吾淛東歸去君恩重乞得蓬萊與鑑湖○王之望詩金鴈橋南二頃湖房公遺墨未煙蕪人逰杜牧晚晴賦境對王維別墅圖經始園林心自巧折衝廊廟術何迂當時只作幽人訃畱得陳濤四萬夫○宋子京詩丞相於蕃日疏湖訟閣西疑從濟川地冩出釣璜溪】古迹蠶女冢【在什邡緜竹徳陽三縣界每嵗祈蠶者雲集蜀之風俗塑女像披馬皮謂之馬頭娘以祈蠶焉初髙辛氏有女子父爲人所掠所乘馬其母誓於眾曰有得父還者以女嫁之馬聞其言振迅而去數日父乘馬歸自此馬嘶鳴不已父怒射殺之曝其皮於庭蹶然而起捲女飛去旬日皮掛桑上女化爲蠶食葉吐絲成繭一日蠶女乘雲駕馬謂父母曰太上以我心不忘義授以九宮仙嬪矣】名宦雍齒【封什邡侯】陳寵【後漢人爲郡守】閻憲【後漢人爲緜竹令邑人夜行得遺錦平明送縣憲曰行得遺物是天賜也何爲將來曰縣有明府犯此則慙】蔣琬【廣漢志云先主擢爲什邡令】許遜【晉南人爲徳陽令】房琯【爲守開湖】皇朝文同【爲倅有畫墨竹題詩云興來雷出土萬籜起崖谷今畫與詩皆亡矣】程珦【爲守二子曰顥曰頤實侍焉公爲郡日嘗以書幣請綿竹宇文之邵典學士人從學者甚眾邦人今繪三先生之像祠於學】人物嚴遵【字君平或云廣漢人詳見成都】姜詩【廣漢人姑好江水及魚妻每汲旦出雙鯉赤眉亂經詩裏弛兵而過曰驚大孝必觸鬼神國朝賜廟曰孝感○蘇子瞻詩廣漢有姜子孝弟行裏閭赤眉𨿽豺虎弛兵過其墟至今空淸泉無復雙鯉魚】皇朝張浚【字徳逺南渡以來士大夫唱爲和議公毅然以敵未防爲已責子栻號南軒】張栻【以防補官召爲侍講諡宣公寓居長沙】題詠召還當有詔【蘇子瞻送周朝議守漢州詩茶爲東南病氓俗記二李何人折其峯矯矯六君子君家尢出力流落初坐此謂當収桑楡華發防劍履胡爲犯風雪嵗晚行未已念歸誠得計顧自爲謀耳吾聞江漢間瘡痏猶未起莫輕龔遂老君王付尺箠云云挽袖謝鄰里猶堪作水衡供帳園林美】松桂影中旌斾色【唐蔣防詩比來初入漢州城郭邑樓防觸目驚云云芰荷風裏管弦聲】八年漢州爲刺史【陸務觀詩房公一跌叢眾毀云云繞城鑿湖一百頃島嶼屈曲三四里】

四六【榮佩銅魚維今廣漢元和宰相之舊逰出臨金雁實古雒城紫巖先生之故里疏鑿成湖來訪房公之陳迹召還有詔願賡坡老之名篇】

【登橋而訪君平挹河漢之逺派臨池而憶諸葛懷宇宙之大名】

綿州【巴西彰明魏城羅江鹽泉】

建置沿革【禹貢梁州之域周並於雍秦之分野鶉首之次秦屬蜀郡漢分蜀郡爲廣漢郡今州卽廣漢郡之涪縣薦曰統睦東漢復曰涪縣劉備分廣漢郡立梓潼郡涪縣亦屬馬宋爲巴西梓潼二郡梁置西潼二州西魏別置潼川舊梓潼城在今劍州界隋文帝攺潼州爲綿州攺爲金山郡唐復爲綿州攺巴西郡復爲綿州國朝因之中興以來兼綿茂石泉沿邊安撫節制屯戍軍馬今領縣五治巴西】

事要郡名左綿【以綿水經其左故謂之左綿○左太衝蜀都賦於東則有左綿巴中綿者綿歷也】金山涪陵巴西風俗文而不華【郡縣誌郡界東西二州北負梁雍風气所濡各得其偏故其俗云云淳而不魯剛而不狠柔而不弱】人饒地腴【文同通判防伐木堂記巴西郡處二蜀之防云云財貨繁茂】有巴渝舞【郡國志實人銳气而喜舞故云云】形勝北接漢中【郡國志東接巴西南接廣漢西接陰平云云】北負果雍【古涪志介乎東西二川之間云云】西臨涪水【元和郡縣誌按州城理漢涪縣也去成都三百五十里依山作州東據天池云云形如北斗臥龍防焉梁天監中張齊爲太守更造樓櫓卻敵有東西門東門久塞富樂山气所衝門開則防亂宋元嘉初太守王懷素開之果致防敗爾後復塞】控扼二川【通判陳君璋壁記云云舟車輻湊】水陸四衝【古涪志序左綿據涪上流云云爲蜀重地】爲三川之襟帶【張演撰防泉堂記云東介於梓遂而北與漢中接云云】山川靈山【在巴西縣郡誌山南絕頂有方石相傳神女搗衣於此】康山【在彰明縣北○杜甫寄李白詩不見李生久佯狂貞可哀世人皆欲殺吾意獨憐才敏防詩千首飄零酒一杯丨丨讀書處頭白早歸來○容齊續筆引吳曽漫錄取李白新墓碑云白本宗室子厥先避地客蜀居蜀之彰明太白生焉彰明綿之屬邑有大小康山白讀書於大康山有讀書堂在淸防鄕後廢爲隴西院蓋以太白得名院後有太白像吳君以是證杜甫詩蓋蜀之康山非盧山也○郡誌又名戴天山太白集有訪戴天山道士不遇詩犬吠水聲中桃花帶雨濃樹深時見鹿溪午不聞鐘野竹分靑靄飛泉掛碧峯無人知去處愁倚兩三松】富樂山【在巴西縣東五里劉備自蠻荊入蜀劉璋延之於此山望見蜀之全盛飲酒樂甚故得丨丨之名又有石盆山迎眞觀臥佛院洞靈觀在山之麓○雍有容詩當時四海一劉備至此已堪悲失腳出語畨爲樂國想是人止可偏方著大漢曽封隆準翁聞道山河錦繡中安能鬱鬱久居此睥睍三秦日欲東○唐子西詩富樂之名誰所畱建安年中劉豫州擁兵入蜀萬貔貅孱璋送國來迎頭軍中釃酒椎千牛炙如巴山酒如涪酒酣握手登髙邱極日紫芋蹲春疇富樂之名此其由君聞此說還信不當時兵起四十秋拆屋不足供誅求生靈嗷嗷鼎中油山中胡爲乃爾優想今富樂萬倍劉端能容我逃窮愁山僧笑言客罷休】天池山【在州城北二十餘步卽郡之主山也山頂有池方數丈冬夏不竭○唐子西詩上到山椒窮始覺天池尊】延賢山【卽郡之南山岸曲有巨石初有父老釣於涪水因名涪翁釣磯後漢書云郭玉嘗傳其學故延賢之名因此得之範鎭有詩文同有記】白馬山【在魏城縣西山勢髙峻上有龎統墓杜甫詩云連山西南斷俯見千里豁】靈臺山【在彰明縣北一名天柱山卽漢張道陵升仙之所郡誌雲天柱崖下有一桃樹髙五丈餘道陵與王長趙升試法於此桃迄今不朽有小碑記之】竇圌山【在彰明縣李白題丨丨丨詩樵夫與耕者出入畫屏中又送竇主簿詩願隨子明去煉火燒金丹竇子明名圌隠此山故名】羅江【在本縣兩水相蹙成羅文故名】芙蓉溪【在郡北官道傍有亭下瞰一名蚌溪○唐子西詩人間八月秋霜嚴丨丨丨上春酣酣二南變盡魯叟筆七國戰處鄒軻談人間二月春光好溪上芙蓉迹如埽周家盛處伯夷枯漢室隆時賈生老小兒造化誰能窮幾回枯枿還芳叢只應人老不復少有酒且發衰顏紅】涪水【自龍州入州界】防水【在彰明縣北平地泉出宋書範柏年梓潼人明帝因問卿卿土有貪泉否柏年曰臣梁益間冇防遜水不聞有貪泉帝嘉之卽拜蜀郡太守或云人飲此水則防遜故名】潺水【水經注云源出潺山有金銀礦下注流涪水合羅江】梓潼水【經鹽泉縣八十里】東津【杜甫觀打魚歌緜州江水之東津魴魚潑潑色勝銀漁人漾舟沈大网截江一擁數百鱗眾魚常才盡卻棄赤鯉躍出如有神潛龍無聲老蛟怒回風颯颯吹沙塵饔子左右揮雙刀鱠飛金盤白雪髙徐州禿尾不足惜漢陰槎頭逺遁逃魴魚肥美知第一旣飽歡娛亦蕭瑟君不見朝來割素防咫尺波濤永相失】樓閣越王樓【在城西北唐顯慶中太宗子越王正爲緜州刺史日建○杜甫詩緜州州府何磊落顯慶年中越王作孤城西北起髙樓碧瓦朱甍照城郭樓下長江百丈淸山頭落日半輪明君王舊迹今人賞轉見千秋萬古情○李偓詩越王曽牧劍南州因向城隅建此樓橫玉逺開千嶠雪暗雷下聽一江流】江樓【枕城之東隅上有唐江亭記○杜甫送嚴侍郎到綿州同登杜使君丨丨宴詩野興每難盡丨丨延賞心歸朝送使節落景惜登臨稍稍煙集渚微微風動襟重船依淺瀬輕鳥度層陰檻峻背幽谷窻虛交茂林觀此句則蜀之江樓在南山下燈光散逺近月彩靜髙深城擁朝來客天橫醉後參窮途衰謝意苦調短長吟此防共能幾諸孫賢至今不勞朱戶閉自待白河沈】捫參閣【在天池寺據山之巓】堂亭六一堂【在司戶防舊爲推官防昔歐陽文忠父鄭公觀嘗爲推官公實生玆地】思賢堂【在州宅畫揚子雲杜子美李白樊紹述蘇易簡歐陽永叔司馬君實蘇子瞻唐子西九賢之像】十賢堂【繪涪翁龎統蔣琬杜公微尹公黙李白陳該蘇易簡王仲華歐陽修共十人】南山亭【在城南治平院有範蜀公畱題在焉】驛舎萬安驛【在羅江縣西舊經云唐明皇幸蜀至此聞驛名嘆曰一安尙不可況丨丨乎移宿眞明寺舊驛碑所載如此○張演有詩云勁兵重作付匃奴歐雀敺魚訃自疎地入萬安知幾許卻憐此邑始回車】古迹桃花犬【楊大年談苑淳化中州貢羅江犬常臥於禦榻前太宗不豫犬不食及上僊號呼涕泣以至疲瘠見者隕涕參政李至作丨丨丨歌以寄史館錢若水末句云白麟赤雁且勿書願君書此警浮俗】姜楚公畫鷹【陸務觀劍南詩槁云在緜州錄參防杜甫有詩】名宦霍峻【字仲邈南郡枝江人先主定蜀嘉峻之功分廣漢爲梓潼郡以峻爲太守】嚴武【舊唐書自綿州刺史遷東川節度】皇朝唐庚【爲倅】人物李白【李陽冰艸堂集序丨丨興聖皇帝之幾世孫其先非臬謫居條支神龍之始逃歸於蜀之昌明按彰明縣自先天以前止曰隆昌後避元宗始曰昌明而五代時攺曰彰明又按唐詩紀事東蜀楊天惠彰明逸史云李白本邑人隠居戴天大匡山】皇朝蘇易簡【母薛氏期而弗談有虹入室少選散去井池釜盎水皆涸俄而易簡生十嵗能誦五經屬詞賦名傳京師太平興國中進士第一後爲翰林太宗書玉堂之署以賜後參大政】題詠淡煙喬木隔緜州【羅隠魏城逢故人詩一年兩度錦江逰前值東風後值秋芳艸有情皆礙馬好雲無處不遮樓山將別恨和心斷水帶離聲入夢流今日因君試回首云云】

四六【寵分左竹右蜀奧區越王樓和少陵之傑句來涖東緜左緜佳郡隴西寺訪太白之舊逰登富樂山懷劉備之遺業然富樂之山固有富樂之實酌防遜水挹柏年之淸風在磊落之府正須磊落之人】

方輿勝覽卷五十四

欽定四庫全書

方輿勝覽卷五十五

宋祝穆撰

雅州【嚴道名山盧山百丈榮經】

建置沿革【禹貢梁州之域東井輿鬼之分野鶉首之次秦之分也周屬雍州秦防蜀爲嚴道縣漢爲蜀郡屬縣後漢屬漢嘉郡自李雄竊據夷獠雜居西魏僑立山縣後置雅州煬帝廢爲臨邛郡唐復爲雅州後攺爲盧山郡復爲雅州孟蜀置永平軍治雅州皇朝平蜀始入版圗仍提舉黎州兵甲領縣五治嚴道】

事要郡名雅安風俗地多嵐瘴【圗經州治舊在雅安山上大中祥符間國子博士何昌言爲守以云云聞於朝徙山之麓】黎風雅雨【梁益記大小漏天在雅州西北山谷髙深沈晦多雨黎州常多風故謂云云】皇祐始有登科者【郡縣誌自國初曹光實父子以忠義奮云云】形勝西通碉門【郡誌道路序云雲南通沈黎北通盧山東出者與臨卭之蒲江嘉定之洪雅相接】左據蔡山【王大象卭崍闗記云云右依防頂又孫漸招應廟記其山蔡防其闗卭崍○巽巖逰蔡山序蜀惟岷山蔡防二山雅獨兼有之】控帶夷落【謝湜太守題名記抵接沈黎云云在蜀最爲都防○孫漸淸嘯樓記云襟帶邛筰羈縻諸蕃】南詔之咽喉【張旦遷城記西蜀之襟帶云云】當西南夷孔道【張方平奏乞用雷大簡知雅州以云云】古漢嘉地【巽巖記公孫述據蜀靑衣不賓光武嘉之後因攺靑衣曰漢嘉古稱靑衣漢嘉今雅州之嚴道名山盧山三縣實當之】土產頂茶【圖經丨丨有丨受陽气全故茶芳香白樂天琴茶行雲李丞相徳裕入蜀得餅以沃於湯餅之上移時盡化以驗其眞○文彥博謝人惠丨丨丨詩舊譜最稱防頂味露芽雲液勝醍醐○吳中復謝惠茶詩我聞防山之巓多秀嶺煙巖抱合五峯頂峨嵋气象壓西垂惡艸不生生菽茗】紫竹【梅聖兪山丨丨鞭詩蜀道之峭壁兮如快刀一削平無痕春雷驚龍走竹鞭】山川蔡山【禹貢曰蔡防厎平葉少蘊解蔡在嚴道防在漢嘉卽嚴道也舊傳諸葛亮於此夢見周公因立廟爲文憲王廟遂號周公山○防巖詩巖巒最髙頂雲气時蔚薈彷佛羣仙宅宮闕耀珠貝】山【在嚴道南十里山有五頂前一峯最髙曰上淸岸產甘露茶常有瑞云及現相影現】盧山【在本縣北九里接邛州火井縣界】孟山【在榮經東十里前臨大江曰七縱渡卽孔明擒孟獲之地】雅安山【郡以此山名】離崖山【秦蜀守李冰所鑿以導江崖音雅】翠屏山【在嚴道旗頭山環列如屏】金雞山【在嚴道北三十五里俗傳有金雞鳴於此】龍頭山【在廬山前後峽綿亙四十里夭矯如龍接蕃部實爲要害】百丈山【去本縣十五里】邛崍山【自邛筰而來距百丈山西南九十里阻峻如羊腸卽漢書王尊所謂九折阪一云在榮經縣詳見黎州】瓦屋山【在榮經縣東百二十里形如瓦屋上有念佛烏婆羅花其巖朝現辟支午現普賢夜有神燈或問禪惠大師瓦屋何故卻似木皮蓋師曰錦府豈從機上織劍門寜自匣中開○巽巖詩瓦屋如案平金仙閱光景】萬勝岡【在州西有龍興寺其趾曰百丈山自邛峽或起或防環雅州治】漏閣【在嚴道縣○宇文溥新路賦惟天下之至險有嚴道之漏閣焉孤峯上絕於靑天湍波下走於長川斷崖橫壁立之岸飛澑濺千尺之泉】靈關【在盧山縣北十里蜀都賦辟丨丨以爲門其地甚險一人守之可以當百有峽口淵三丈長二百步俗呼爲丨丨去蕃界句日程以繩爲橋外此不知里數】平羌江【在嚴道東北城下嘉州亦號丨丨丨】竹溪【在郡西三十里郡士胥九鼎所居陶仙洞在馬有林泉之勝】沬水【自盧山發源注於郡之平羌江夾洪雅大江與沈黎之陽山江合流陽山江卽沬水也】丙穴【在州城南出嘉魚興州雅州皆有之】堂亭雙鳳堂【在設防後爲二蘇設至和中老泉擕二子謁太守雷簡夫雷以書薦於張文定公及韓魏公歐陽文忠公其後太守樊汝霖作堂以表其事】無亭【在州學南長濆江側隠士王潛所居也潛好琴趙淸獻公爲榜其亭曰濯纓文同書】萬壑亭【在雅安山頗有勝防】名宦皇朝雷簡夫【至和初儂智髙走入雲南蜀人相驚知益州張方平乞用簡夫爲守旣至而蜀人遂安】虞允文【嘗爲名山監茶今北防在淸溪橋左有梅及槐柳皆虞雍公手植壁間有公遺墨尙存】李燾【嘗爲監酒系年錄紹興中欲增簡州鹽防以其事屬雅州推官丨丨燾力拒之張浚謂其有臺諌風】人物髙頤【後漢人字貫方弟君實字貫光而文三乃其子一門三舉孝防貫光歷仕至益州刺史見所存石碑】曹光實【百丈縣人爲銀夏都巡檢使擒李繼遷之母以獻克明乃光實從子李順之亂攻復雅州後又平溪洞賊賜推誠保順功臣】題詠江聲捲出風雷響【李文詩云雲山色攜將圖畫來】

四六【郡貫平羌適蠻貃之邦邛筰兩闗之壁峙江連邛峽入狼夷之界蔡防四靣之屏開凝香舊治蓋東坡潁濱之曽來豁開防頂之云近依堯日筦庫微官乃雍公防巖之不鄙收斂漏天之雨霈作商霖】

茂州【汶山汶川】

建置沿革【禹貢梁州之域秦地井鬼之分野蜀近入井三度古氐羌地周武興師羌髳八國始從徵伐至秦漢時君長十數冉駹最大漢武誅且蘭君冉駹請臣遂以冉駹爲汶山郡宣帝罷汶山郡東漢爲汶山道安帝復爲汶山郡晉汶陽郡梁置繩州後周攺曰汶州隋攺爲蜀州又攺爲防州煬帝罷爲汶山郡唐攺南防州太宗攺爲茂州攺通化郡復爲茂州國朝因之治汶川縣置威武軍使復爲茂州今領縣二治汶川】

事要郡名通化汶山【史記曰南越破後冉駹等皆懼請臣置吏以冉駹爲丨丨太守】隴蜀【寰宇記隴山之南首故曰丨丨】風俗夷俗耐饑寒【圖經】疊石爲【同上夷俗云云以居如浮圖數重門內以梯上下貨藏於上人居其中畜圂於下髙二三丈者謂之籠雞後漢書謂之邛籠十餘丈者謂之碉亦有板屋土屋者自汶州以東皆有屋宇不立碉豹嶺以西皆織毛毯蓋屋如穹廬】氊裘雜揉【見王咨防邊五事云】盛夏凝凍【華陽國誌汶山郡云云不釋故夷人冬則避寒入蜀庸賃自食夏則反荗避暑習以爲常蜀人謂之筰氐】詩書之訓闕如【寰宇記此州本戎羌之人好弓馬以勇悍相髙云云】耕作者多【舊經其俗漸漬聲教云云】號爲難理【唐回車院記土惟髙潤產多諸珍岷沲之源東注於海𨿽節攸敍咸若京華而冉駹之俗云云】並無兩稅【寰宇記自古及今丨丨丨丨】形勝東接蜀郡【華陽國誌云雲南接漢嘉】西接梁州【華陽志云云酒泉北接陰平】西近邛筰【西漢志云云筰馬旄牛】古氐羌地【後漢志冉駹有六夷七羌九氐各有部落其王侯頗知書而法制嚴重】地當西極【宣和西嶽神加封勅詞云維彼通化云云金天氏之分域也】控制吐蕃【圗經】全蜀巨屏【同上岷山巉絕崛立實捍阻羌以丨丨倚爲丨丨】卽灌口之障蔽【淳熙五年胡元質奏曰唐之季年吐蕃入冦必入黎文南詔入冦必入沈黎吐蕃南詔合入冦必出灌口其文黎兩州去成都尙千里闗隘險阻足以限隔惟灌口一路去成都止百里又皆平陸朝發夕至威茂兩州云云大率沿邊諸州城資堡寨以爲蔽堡寨賴州城以爲援惟此兩州不然堡寨參錯於中州城孤立於外而屬部蕃落周分環據二三百里之問官路僅畱一綫以達於兩州若邊事不寜孤城坐見隔絕】山川岷山【卽汶山去靑城石山百里天色晴明望見成都山嶺停雪當深百丈夏月始泮○張敬夫西嶽碑丨丨之祠見於秦其禮與五嶽侔在茂州之列鵝村其跗曰羊則江所出也○郡誌岷山俗謂之鐵豹嶺熙寧九年靜州楊文緒導蕃董阿丹作亂聲援俱絕至書木牌投於江以告急朝廷遣內侍王中正將兵旁出雞宗山撃之楊文緒等伏誅中正請割石泉軍屬綿州舊路與茂通者斷絕之政和間蕃眾復作亂朝廷遣兵屠其一村明年詔石泉爲軍專一控制自是蕃部始服○王咨上備邊五事云近年蕃僧自熙河來至鐵豹嶺下云自此平地二十程可至熙州】茂濕山【郡誌州以此名】雞宗山【在州南四十里扼羌人出入之路熙寜九年置鎭羌寨】玉壘山【在汶川縣東四里出璧玉】七盤山【去汶川縣九里】相公嶺【州之主山】桃闗【在汶川縣之南八十里逺通西域公私經過惟此一路闗北當風穴其一二里間晝夜起風飛沙揚石】龍洞【在牛溪鎭入洞數步向南石壁有穴可通無路可陟掌洞道人附巨竹一枝於穴內令逰人攀竹而上】汶江【郡國志卽大江發源在當州故當州號江源郡】玉輪江【在汶川縣北三里】龍溪水【引水城內至光孝寺以兩池瀦之居民常汲飲】龍湫【在巨人山號黒丨丨山其湫四山環繞百二十里】堂亭雪峯堂【在州治】列岫堂【在州治鄭薇記九頂列於南屏風盤臺列於西巨人橐駞列於東】練光亭【王咨畱題云汶江自徼外東繞汶山郡西北出極目可百里許每朝陽舒彩夜月流天之際一望水光若萬丈長虹夭矯其上而吐吞之也舊有亭曰觀瀾據城之隅不與景防因取少陵賦岷山沲江圗川蜺飲練光之句因以丨丨題其額】西亭【李新詩水出吐蕃分黒白地窮巴蜀隔幽陰】祠廟大禹廟【在州東門元和志禹本汶山廣柔人生於石紐村其石緑色古石紐在茂州故有廟今石紐石泉軍】江瀆神【圗經神姜姓生於汶川禹導江岷山神佐之是爲昭靈孚應威烈廣源王○山海經云岷山神馬首龍身祠用雄鷄瘞用黍則風雨可致焉○又云大禹生於石紐江瀆神生於汶川】名宦皇朝趙抃【言行錄茂州蕃部鹿明玉等蠭聚剽掠趙淸獻公遣兵討之夷人乞降願殺婢以盟公使人諭之曰人不可用三牲可也聞命讙呼以聽訖不殺一人】家定國【眉州人爲永康軍司法韓絳帥蜀欲治西山道定國謂蜀近夷恃險以安昔唐中衰吐蕃三入冦一出汶川今鑿平塹爲坦途將貽蜀憂韓然其言爲之罷役】題詠雨雪閉松州【杜甫西山詩辛苦三城戍長防萬里秋煙塵侵火井云云】松州防解圍【杜甫詩玉壘𨿽傳急云云】夷界荒山頂【杜甫西山詩云云蠻州積粟邊】轉粟上靑天【同上築城依白帝云云】朔云邊雪滿西山【杜甫軍城早秋詩昨夜秋風入漢闗云云更催飛將追驕虜莫遣沙場匹馬還】玉帳分弓射虜營【杜甫詩秋風嫋嫋動髙旌云云已收滴博雲間戍更駕蓬婆雪外城】雪迷夏禹從前宅【李新靜坐詩】

四六【佩銅虎竹責賦無三品之金越岷峨深入不毛臨鐵豹嶺覊縻近十州之獠古松州彊名曰郡江山炳靈𨿽神禹之故宅凝薌靜治對白雪於西山夷獠雜處乃冉駹之舊都選表趣環侍紅雲於北闕】

永康軍【導江靑城】

建置沿革【禹貢梁州之域秦地東井輿鬼之分野秦蜀郡太守李冰堰流以灌平陸因名灌口漢屬蜀郡郫緜虒江原三縣蜀置安都縣屬文陽郡晉徙安都於灌口屬汶山郡後魏置灌口鎭後因廢郡以汶山縣屬益州隋屬蜀郡唐攺汶山縣爲盤龍縣尋攺爲導江又割屬蒙州太宗於灌口鎭地立爲鎭靜軍唐末易名灌州國朝攺永安軍治灌口鎭尋攺永康軍兼渠堰事又廢爲灌口寨復卽導江縣置永康軍使兼知縣復專爲永康軍今領縣二治導江】

事要郡名灌口風俗其俗剛悍【圗經云云頗尙气節】頗雜夷風【同上】民知力耕【同上】形勝上應井絡【河圖括地象云岷山之地云云下奠坤維今岷山實在永康其星分上應東井明矣】外控夷詔【熙寧七年趙抃知成都日乞復永康軍奏狀云云內悍成都嘉定二年知軍虞剛簡五事曰本軍近接威茂並靑城一帶山不五七十里卽是夷界唐吐蕃入冦自此塗出又距成都百二十里而近其爲切甚於黎雅】正控西山【熙寜置永康軍詔云云六州軍隘口】古魚鳬國【成都記魚鳬治在導江縣】井陘之地【元和志灌口鎭在導江縣西二十六里後魏置自灌口阪迄千湏山五百里間兩岸壁立有瀑布飛流十里而九昔人以爲云云】泉源爲四瀆之首【秦宓曰江河淮濟四瀆江爲之首】山川汶山【在導江縣西北三十里卽岷山詳見茂州揚雄蜀王本紀汶山爲天彭門二峯相對如闕】髙臺山【在岷山上有天池晉朝立天宮於上號曰上淸宮夜燈火飛行滿空或謂艸木之精所爲】登髙山【在郡城之西北一峯卓立舊有亭】灌口山【在導江縣西北二十六里漢時蜀文翁穿渝江灌漑故以名山】玉壘山【在導江縣西北二十九里漢地理誌雲湔水所出】靑城山【在本縣北三十二里玉匱經黃帝封爲五嶽丈人乃嶽瀆之上司眞仙之崇秩一月之內羣嶽再朝一名赤城一名靑城都亦爲第五大洞寶仙九室之天上有流泉懸澍一日三時灑落謂之潮泉天倉諸峯屹然三十有六前有十八謂之陽峯後有十八謂之陰峯○杜光庭丨丨丨記岷山連峯接岫千里不絕靑城乃第一峯也此山前號靑城後曰大面山其實一耳有七十二小洞應七十二有八大洞應八節乃神仙都防之府也○五嶽眞形圗洞天所在其下別有日月分精以照張天師道陵於此山與鬼兵爲誓○福地記上有甘露芝艸天池醴泉○杜甫詩自爲靑城客不唾靑城地爲愛丈人山丹梯近幽意丈人祠西佳气濃緣雪擬住最髙峯掃除白髮黃精在君防他時冰雪容】天倉山【在延慶觀南分爲三十六神仙以爲帑庫】鬼城山【在丈人觀西北】大面山【在三溪之北】慈母山【在靑城山東導江人馮大量與八仙相遇入隠此山】蠶崖闗【在導江縣西五十里以振西山之走集】牡丹平【自靑城之長平山捫蘿而上由鳥道三十里許有平阜數十畆髙樹蔽天春深先花後葉狀如芙蕖香類牡丹譙定天授季浩太素二先生隠其中云○範至能詩十丈牡丹如錦蓋人間姚魏敢爭春】老人村【在大面山之北如秦人之桃源昔人避難居其中多享年壽故名或云潛夫張不羣因入山采藥浹旬不返見一叟致敬而問之曰吾族本丞相範賢之裔範公知李雄之年不永挈吾輩居此爲終焉之計圗經云卽老澤也○蘇子瞻云蜀靑城山丨丨丨有五世孫者道極崄逺生不識鹽醯而溪中枸杞根如龍蛇飲其水故壽近嵗道漸通漸能致五味而壽亦益衰】岷江【禹貢岷山導江郡縣誌岷山在茂州直西北裂鵝村水之上原曰羊裂爲三派一入大渡河一入徵南一入溢村至石紐則禹之所導江也】湔水【在導江縣出玉壘山】味江水【在靑城縣其水甘美故名】沱江水【在導江縣西北二十里源出岷江】白沙水【在導江縣西三十里源出灌口】獠澤【在靑城縣北百三十里或曰諸葛亮徵羣獠於靑城山下故名或曰丨丨卽老人村】花洲【在軍城南百步王子俊爲賦魏華父爲記】堂亭玉壘堂【在軍治】致爽軒【範至能詩夕陽塵外漲郊墟六六峯頭夢覺余竹色喚人來下馬亂蟬深處有圗書○陸務觀詩黃塵赤日汗沾裾竹裏煎茶喜有餘堪笑放翁窮意巧就君池館讀君書○子焞詩團圞竹色繞郊居勾引淸風百畆余憶昔敲門蘇內翰而今下馬範中書】廣莫亭【在軍北朝天門守呂汲公建李壁記危檐飛襤負城四出觀覽之勝甲於東南出金馬門過朝天寺登丨丨丨憑欄下視一目千里】佛寺飛赴寺【在靑城縣飛赴山下名昌聖院乃唐左軍容使嚴君美捨宅有四望亭○呂汲公詩最勝西峯下林梢四望亭江山觀掌握梁益布丹靑】香積寺【在靑城縣香積山有瀑布及雞骨禪師塔○張孝芳詩雞骨埋靈塔龍山對佛龕○巽巖詩斷碑唐日寺遺像晉時僧】道觀丈人觀【在靑城北二十里今名防慶建福宮舊記云昔寗封先生棲於北巖之上黃帝師焉乃築壇拜寗君爲五嶽丈人或云故基在今重慶府天國寺中○胡叔豹詩宮徙瀆山方得地閣藏宸翰不知年○陸務觀丈人觀詩黃金篆書榜朱門夾道巨竹屯蒼云崖嶺劃若天地分千柱耽耽壓其根纓冠肅謁丈人君廣殿空庭吹實薰摩挲畫墻手爲皸異哉山防與土羵物怪齾齾冠邱墳僊人佩玉雜帨帉手整貂冠最不羣欲去不忍恨日曛道翁采藥晝夜勤松根茯苓獲兼斤人芝植立彊骨筋狗杞羣吠聲狺狺山鑪小甑炊幽芬朱顏不飲常自醺我亦宿誦五千文一念之差墮世紛逝將從翁走如麇隠書祕訣何由聞○又題丨丨丨道院壁詩斷雲浮月磬聲殘木影如龍布石壇偶駕靑鸞塵世窄閒吹玉笛洞天寒奇香滿院晨炊藥異气穿巖夜浴丹卻笑飛僊未忘俗金貂猶帶侍中冠】長生觀【舊名碧落觀在靑城縣北二十里昔有範寂字無爲劉先主時棲止靑城山中以修煉爲事先主徵之不起就封爲逍遙公得長生久視之道劉禪易其宅爲丨丨丨有巨楠髙數十尋圍三十尺世傳長生手植上有赤城閣臨眺甚逺○胡叔豹詩更盤根藏大藥也令嘉樹得長生○張孝芳詩老龍拏空欲輕舉山靈地祗挽之住】淸都觀【自延慶觀上二三里有觀曰洞天宋逸士費元規讀書於此唐道士薛昌飲章陸酒得道有浴丹井杜光庭亦尸解於此文潞公鎭蜀與張兪定交市觀側之地以贈之號白雲隠居○任宗易詩懶隨六詔上丹闕髙臥一峯藏白雲】延慶宮【自防慶宮西行一二里有觀曰常道乃古黃帝祠觀乃隋時建有張天師遺迹及唐明皇禦札碑其南有六時水六時灑水以代晷漏於陰時卽飄然而灑陽時卽無○呂汲公詩巖暉萬古照泉漏六時飛○京鏜詩八千里隔東西境十二時分晝夜泉○有九株松範蜀公詩九松崢嶸姿一一大夫封】儲福宮【在天倉峯下有唐代宗女玉眞公主及明皇像乃公主修眞之地有天峯閣望三十六峯如列屏焉○沈少南玉眞像詩割盡齊封奉魯元鑿開沁水占名園何如帝子空山外落日騎驢芳艸原○胡叔豹詩棄形如遺但養神阿兄爛醉梨園春人百撼之耳不聞何物女子乃獨醒徑來空山臥白雲不見漁陽胡馬塵○晁公遡詩天風夜半剪水花三十六峯如玉立○趙雄詩三十六峯如不到靑城還是不曽逰○陸務觀詩路轉屏風疊雲藏帝子家】上淸宮【在髙臺山丈人祠之側晉朝立宮於上夜則神燈徧空其東北麓有天師手植栗十七株仁宗踐阼之六年宮庭木生異花曰太平瑞聖花○範至能詩但覺星辰垂地上不知風雨滿人間○王叔曕詩神燈點點光可燭星斗熒熒低欲捫○處士孫知微詩臺殿壓平靑嶂頂松杉插破白雲根】古迹張天師誓鬼壇【一曰石日月日在延慶觀東北月在溪西崖中並徑五尺六寸半一曰石天地天形有十二角地形正方濶六七尺在常道觀北】楊妃池【按樂史楊太眞人傳雲貴妃小字玉環父琰爲蜀州司戶貴妃生於蜀嘗誤墮此池中在導江縣今爲唐氏居】花蘂夫人宅【後山詩話費氏蜀之靑城人以才色入蜀宮後主嬖之效王建作宮詞百首國亡入備後宮太祖聞之召使陳詩誦其國亡詩云君王城上防降旗妾在深宮那得知十四萬人齊解甲寧無一个是男兒】孫太古畫範長生像【劍南詩槁云靑城山中有孫大古畫碧落侍中範長生舉手整貂蟬像特妙其詩云浮世深沈何足計丹成碧落珥貂蟬】名宦李冰【漢河渠書蜀守丨丨鑿離堆在軍之南避沫水之害穿二江成都之中此渠皆可行舟有餘則用灌漑百姓享其利立廟祠之嵗祭羊以數萬計】皇朝劉隨【景徳中爲軍判官得蠻人心後擢右正言】趙抃【事見容齋隨筆】呂大防【圖經云嘉祐辛丑宰靑城至今邑人誦之】人物張兪【字少愚居岷山之白雲溪六辭召命有詩云欲作外臣誰是友白雲孤鶴在巖扉】宋汝爲【字師禹東海丰邑人呂頥浩爲相使之致書劉豫靣陳朝廷宻意遇烏珠軍師禹入金壁見烏珠不屈乃送之京師見豫勉以忠義不從乃謀刼豫南歸陰遣蠟彈事泄逃歸後金人講和知蠟彈始於師禹遂以姓名來求師禹時爲處州倅乃攺姓名爲趙復而字逸老入靑城山其後金人叛盟朝廷始求師禹而師禹巳死葬靑城山乃官其子南彊朱元晦嘗錄其遺事】譙定【劍南詩槁靑城大靣山有二隠士一曰丨先生丨字天授建炎初召至揚州畱之講筵不可拜通直致仕今百三十餘嵗巢居絕人不能到而先生年輙一出山前人亦罕有見之者】姚平仲【同上其一曰姚太尉平仲字希晏靖康初在圍城中夜將士攻賊營不利騎驢逸去建炎初所在揭榜以觀察使召之不出淳熙間乃或見之於丈人觀道院年近九十紫髯長委地蓋皆得道於山中】題詠江從灌口來【杜甫詩竹瘦靑城人云云】蠶崖鐵馬瘦【杜甫詩云云灌口米舡稀】玉壘浮雲變古今【杜甫詩云云】

四六【疏綍彤庭古號魚鳬之國外當夷徼之要衝分符玉壘今多鴃舌之蠻內作成都之捍蔽職方之籍用列附庸對玉壘之浮雲未妨吟詠公車之章乃容專達訪靑城之仙境不憚躋攀郡惟斗壘似稍郁於經綸地近氊裘實有資於撫禦】

方輿勝覽卷五十五

欽定四庫全書

方輿勝覽卷五十六

宋祝穆撰

威州【保寧通化】

建置沿革【本漢徼外冉駹之地秦地東井輿鬼之分野漢武帝開之屬汶山郡蜀劉禪時姜維馬忠等討汶山叛羌此其地也自晉以後羌夷或降或叛隋討叛羌以其地置薛城戍屬防州唐初白茍羌首領鄧賢佐內附於姜維故城置維州以統之太宗時叛州縣皆罷復立維州始以覊縻州屬茂州後爲正州攺維川郡復爲維州五代王氏孟氏繼有其地徙就中州城卽今治也皇朝平蜀後以京逓發濰州誤至維州因攺曰威州類要唐置此州以威制西羌故也今領縣二治保寜】

事要郡名維川維城風俗工習射獵【隋地理誌地本氐羌人尢勁悍性多質直云云】文羯羊皮防【郡國志云云】懸珠爲飾【同上婦人多戴金花穿雲云】形勝冉駹之地【九域志】南界江城【李宗諤圖經云云岷山連嶺而西不知其極】北望雪山【同上云云積雪如玉】東望成都【同上云云若在井底】據髙山絕頂【李文饒集云云在瀘戎平川之衝是漢地入邊之路】三靣臨江【圖經云云是西蜀按吐蕃之要衝】地甚險固【元和志】地接蕃部【通略韓億知益州以維茂二州云云以其嵗至永康官鬻馬因熟道路恐覘兩川遂奏徙黎州境上】山川雪山【在保寜縣西南連乳川白茍嶺山有九峯山冇積雪春夏不消】花崖山【在保寧縣水合大江】髙碉山【今州縣治並據此山三靣懸崖姜維故城在焉】定防山【在故定防縣東十里下有鹽溪】白茍嶺【與雪山連】沱水【東經保寜至汶州與大江合】赤水【在保寧縣】古迹無憂城【圖經李徳裕築吐蕃號曰丨丨丨】名宦王重華【司空表聖集云重華深究韜鈐從擊匈奴著勞盟府歷維州刺史】皇朝桂堂【彭山人熙寧登第諸司薦堂守威是時覊縻保霸二州交惡堂自攜牛酒至通化軍防二州酋長諭以禍福乃降】題詠窻含西嶺千秋雪【杜甫詩云雲門泊東吳萬里船】

四六【疏榮漢札外聯蕃郡得名實自於姜維作鎭維城內控蜀都築壘亦由於徳裕虎符分鎭蓋將威制於羌戎身被羯羊蓋雜夷人之俗鳳詔趣裝行卽班髙於禁籞符分銅虎有隆郡將之權】

邛州【臨邛依政安仁大邑蒲江火井】

建置沿革【禹貢梁州之域秦地鶉首之次天官東井輿鬼之分野秦爲蜀郡地今州卽蜀郡之臨邛縣地自滇以北君長以十數漢武帝十三部刺史在益州之部東漢屬蜀郡晉因之宋及齊梁不置郡縣惟豪家能服獠者名爲保主揔屬益州梁益州刺史蕭範於蒲水口立柵以備生獠名爲蒲口頓武陵王紀於蒲口頓攺置邛州西魏置蒲陽郡後因置臨邛縣隋廢郡爲縣屬雅州唐割雅州五縣置邛州治依政縣移治臨邛縣僖宗置永平軍皇朝復爲邛州今領縣六治臨邛】

事要郡名臨邛【南接卭崍山因名臨卭】邛崍【圖經序】風俗其人敏慧【隋志臨邛風俗大率與漢中不別云云頗慕文學】郡多富人【司馬相如傳臨邛多富人卓王孫僮客八百人程鄭赤數百人○華陽國誌秦始皇徙上郡人以實之又按史記卓王孫之先趙郡人因遷徙到臨卭則是秦徙民之驗也】夷獠相雜【寰宇記云】形勝外接邛筰【蜀自臨邛外卽接邛筰界○圖經序山曰邛崍浸曰邛水淵曰邛池毛曰邛竹】東接大城【通判題名記云雲南通沈黎越嶲之邦後接秦塞筰都之表】土產鹽井【蘇子瞻志林蜀去海逺取鹽於井陵州井最古淯井富順監亦云久矣惟卭州蒲江縣乃祥符中民王鸞所開利入至厚自慶曆皇祐以來蜀始創筒井用圜刀鑿山如盌大深者數十丈以巨竹去節牝牡相銜爲井以隔橫入淡水則咸泉自上又以竹之差小者出入井中爲桶無底而竅其上懸熟皮數寸出入水中气自呼吸而啟閉之一筒致水數斗凡筒井皆用機械利之所在人無不知後漢書有水鞲法此法淮蜀中鐵冶用之大略似丨丨取水筒太子賢不識妄以意解非也○張上行曰此郡昔有四利今有四害曰茶曰鹽曰酒曰鐵爲利有四他郡或有其一或有其二而吾邛獨全昔以爲利民競豪富今以爲害民皆貧薄】山川霧山【與石城山相連○張少兪詩丨丨環合自云川戶有靑溪種玉田萬木桃花不知處幾人曽得問秦年】邛崍山【山海經雲山出邛竹杖蜀記漢張騫奉使尋河源得髙節竹植於邛山堪爲杖】白鶴山【在城西八里常璩曰臨邛名山曰四明亦曰羣羊卽今白鶴也漢胡安嘗於山中乘白鶴仙去弟子卽其處爲白鶴臺○魏華父營造記曰州之西直冶城十里所有山曰白鶴林麓蒼翠江流縈紆蔚爲是州之望山故爲浮屠之宮自隋唐迄令庵院凡十四所逺有胡安先生授易之洞近有常公諌議讀書之庵泉有滴珠樹有木蓮白鶴有臺玉兔有蹤中峯並美平云之觀西巖翠屛萬竹之境皆山中勝處壁間繪像率範瓊杜揩邱丈播諸人名筆𨿽丹靑剝落而筆法具在】七盤山【在臨邛】銅官山【在臨邛縣南二里鄧通所封史記蜀卓氏之先趙人也秦破趙卓氏夫妻推輦而行曰吾聞岷山下沃野有蹲鴟乃求逺遷致之臨卭卽山鑄錢卽此山也○華陽國誌臨邛縣有石山有石鏡大如蒜子火燒成鐵其剛因置鐵官漢文帝時以銅鐵山賜鄧通通假民卓王孫嵗取千疋故王孫貨累鉅萬億鄧通錢亦徧布天下】鳳凰山【在大邑縣】北平山【在依政縣二十四化之一也】相臺山【在火井縣東北唐袁天綱登此山以相縣治故名】靑霞嶂【劍南詩槁云丨丨丨碧玉潭皆山水佳處詩云千巖角逐互吞吐一峯拔起矜崔嵬日光微漏見潭底水气上薄雲成堆】後巖【在鳳凰山下七八里水尢奇絕○陸務觀詩云丨丨在眼中飛去無羽翼】西湖【距城八里】邛水【出邛崍山下入靑衣江】防水【在臨卭】布濮水【在臨邛縣出獠界來合火井】牡丹池【在大邑縣牡丹平或纎芥墜其水中則鴛鴦野鶩卽銜去之】浴丹池【在蒲江縣崇眞觀世傳軒轅修煉於此】井泉火井【在臨邛縣西南八里○文選蜀都賦丨丨沈熒於幽泉髙熖飛煽於天垂注曰欲出其光先以家火投之須臾隆隆如雷聲熖出通天光輝十里以筒盛之接其光而無炭今無復見○異苑云當漢室之隆則炎赫彌熾曁威靈之際火勢漸微諸葛一闞而更盛故曰髙熖飛煽於天埀井有二水取井火煮之一斛水得五斗鹽家火煮之利無幾】虎擘泉【在大邑縣之鳳凰山文與可記唐契覺道人結庵於此有虎爲之擘地出泉】樓閣南樓【濱大江】翠屏閣【在西巖○陸務觀詩把酒孤亭半日畱四巖獨擅鶴山秋】亭館平云亭【在大邑之靜惠山蓋蜀郡文忠範公所居公熙寧間上疏論新法致仕旣還蜀窮山水勝處徜徉此山○詩云平日蘭溪隠春云蕙帳眠定應猿鶴怪歸去執蘆鞭刀磴道誰云險肩輿亦可行坐來知日永立處與云平】信美亭【勾龍庭實丨丨丨詩云防罌古渡水西頭東靣一亭無限幽火井江潮盤附郭浮屠天際表吾州】萬松亭【在臨邛三十里靈巖之絕頂盡得一境江山之勝】白鶴館【館中有文與可所作怪木竹石眞迹號曰墨林】古迹騎鯨柏【在鳳凰山紫柏十圍根盤巨石之上如騎鯨然】相如琴臺【在臨邛或云在成都】文君井【在臨邛○陸務觀詩落魄西州泥酒杯酒酣幾度上琴臺靑鞋自笑無拘束又向丨丨丨上來】名宦袁天罡【舊史雲天罡爲火山令按圖經雲天罡嘗登相臺山相縣治則當是火井令】柏正節【丹陽集雲杜子美柏中允除官制詩舊注以爲柏耆之人以爲柏丨丨按杜詩云紛然防亂際見此忠孝門蜀中冦已甚柏氏功彌存三止錦江沸獨淸玉壘昏當是有功於蜀者方是時叚子璋反於上元徐知道反於實應而柏丨丨爲邛州刺史數有功則是正節無疑矣】皇朝楊繼勲【司馬君實日曆云楊繼勲以閻門祗知邛州王均反繼勲伏兵於竹林殱之乘勝逼成都檄諸州皆防賊由是不能犯他州】文同【皇祐問自州判官攝蒲江縣事又通判邛州○王介甫送文學士倅邛州詩文翁出治蜀蜀士始文章司馬唱成都嗣音得王楊犖犖漢守孫千秋起相望操筆賦上林脫身選爲郎擁書天祿閣奇字校偏傍忽乘駟馬車牛酒過故鄕時平無諭檄不訪碧雞祥問君行何爲闗隴正繁霜中和助宣布循吏綴前芳豈時爲親勞區區誇一方】人物嚴遵【臨邛人詳見成都】司馬相如【本傳字長卿成都人素與臨邛令王吉相善相如往舎都亭冨人卓王孫聞令有貴客爲具召之並召令酒酣令前奏琴曰切聞長卿好之願以自娛相如爲鼓一再行是時卓王孫有女文君新寡好音故相如繆與令相重而以琴心挑之相如時從車騎甚都文君竊從戶窺心悅而好之相如乃令侍人重賜文君侍者通殷勤文君夜亡奔相如與俱之臨邛盡賣車騎買酒舎乃令文君當壚相如自著犢鼻禈滌器於市中卓王孫恥之不得已分與文君僮百人錢百萬及其嫁時衣被財物居久之以子虛賦得召防邛筰之君長願爲臣妾乃拜相如爲中郎將建節往使至蜀太守以下郊迎縣令負弩矢先驅蜀人以爲寵於是卓王孫臨邛諸公皆因門下獻牛酒以交驩乃厚分與其女財與男等相如以通邛筰還報天子大恱】林問【字公孺臨邛人善學揚雄師之】甘寧【臨邛人仕吳爲折衝將軍今廟食於富池口】皇朝李公泰【依政人累遷至起居舎人仁宗春秋髙未有繼嗣公因侍祠髙禖奏賦上嘉納之】常安民【臨卭人哲宗朝爲禦史與蔡確有連確爲相絕不與通子同亦爲言官】常同【爲言官忤時宰出知衢州湖州汪應辰撰墓碑】陳賓【號白衣禦史登第後上書論蔡京之姦】魏了翁【自號鶴山仕至參政】題詠雲水繞重城【榮咨道詩平生林壑性客官久覊束得麾卭江隈𨿽逺愜所欲云云靑山長在目】緑發監州冊府歸【唐許渾送人之任卭州詩云云還家樂事我先知羣童竹馬交迎日二老蘭觴初見時】鄕郡榮歸及壯時【王介甫送李大防才元知邛州詩朝廷孝治稱今日云云闗吏相呼迎印綬兒童爭出望旌麾北堂已足誇三釜南畆當令識兩岐獨我尙畱眞有命天於人欲本無私】四六【疏綸渙渥火井標奇昔擅銅山之利趣鎭臨卭珠泉紀勝今誇鹽井之饒】

【過灔澦百牢之闗甫玆憑軾叱卭徠九折之阪俄復乘軺】

【胡氏之易相如之賦在漢有聞常公之諫鷠山之文於令尢盛】

黎州【溪源】

建置沿革【禹貢梁州之域天文東井輿鬼分野古西南夷自越嶲以東北君長以十數徒筰都最大秦時嘗爲郡縣至漢興而罷自唐防使略通夜郎而卭筰之君請爲內臣及漢誅且蘭卭君並殺筰侯乃以卭都爲越嶲郡筰都爲沈黎郡尋罷郡置兩部都尉一治旄牛主外羌一治靑衣主漢民並蜀郡李雄又立沈黎漢原二郡晉立南陰平宋齊並爲沈黎郡後周置黎州隋置沈黎郡及登州唐置南登州已而復置黎州攺爲洪源郡後曰漢源郡復爲黎州僖宗又置永平軍國朝復爲黎州繼陞平陽軍莭度今領縣一治溪源】

事要郡名沈黎筰都【元鼎五年以丨丨爲沈黎郡】風俗黎常多風【梁益記云云雅常多雨】嵐霧常晦【唐古碑雲山林參天丨丨丨丨】漢蕃傳易不用錢【寰宇記云云漢以防絹茶布蕃用紅椒鹽馬】氊裘椎髻【郡守余授朱櫻堂記蠻商越駔云云交錯於闤闠中】形勝內捍右蜀【圖經云云外捍蠻夷元和志西與蕃接南與蠻接北與羌接】南鄰六詔【樊柔直侯寶堂記全蜀五十餘州沈黎爲襟喉地云云】三靣鄰絕澗【元和志南唐以來徙治大渡河內而水源在城外韋臯始築今城東西南云云惟北面稍平地多井泉與諸城鎭戍烽火相通誠西南之險要】處越嶲邛蜀之中【唐古碑云】爲蜀西門【王已盤陀寨記蜀爲今日之重地而沈黎又云云】闗沬若【司馬相如傳注張楫曰以沬若水爲闗沬水出蜀廣平徼外若水出旄牛徼外】徼防柯【同上南至防柯爲徼張楫曰徼謂以木水石爲界】南北二路【郡誌自黎州淸溪闗出邛部川經姚州入雲南謂之南路自戍州石門外出魯望昆川經拓東城至雲南謂之北路】棄覊縻州【寰宇記唐覊縻州五十四皆徼外生蠻本朝太守題名記太祖以玉斧畫大渡河外云云】土產卭竹杖【生於卭崍山】市馬務【國朝以後設茶馬買馬兩務成都府市於文黎珍敍等州號川馬梁武陵王紀在蜀十七年有馬八千匹通鑑唐昭宗天復二年朱全忠遣王殷聘蜀蜀王建與之宴殷言蜀甲兵之盛但乏馬耳建乃集諸州馬大閱於星宿山官馬八千私馬四千部隊甚整建本騎將故得蜀之後於文黎雅茂州市胡馬十年之間逺及玆數此川馬之始也】山川卭崍山【在州北本名卭筰乃卭人筰人界也又曰卭人自蜀入度此山故名卭崍漢書作郲華陽國誌作崍水經作來開路記作萊又有卭崍闗距州七十里昔有楊氏婦造閣其上】登髙山【在州西五里上有小阜曰望州坡】筍筤山【在州西北五十餘里有前筤山後筤山多筍故名春時州人百十爲羣入山探筍紹興問守臣始立租以贍學嵗収緍錢八十千山又采林木樵蘇者以爲衣食之源】和尙山【在州東南百里與峨眉瓦屋爲三乘山常有五色光現天晴極爲奇觀】白崖山【在州西北二百五十里山外卽生界險峻不通人迹】鏤靈山【漢書謂通靈山道也】九折阪【在邛崍山其阪阻峻曲回九折乃至山上凝冰夏結冬則極寒○漢書王陽爲益州刺史行部至邛徠丨丨丨嘆曰奉先人遺體柰何數乘此險後以病去及尊爲刺史至其阪問吏曰此非王陽所畏道耶史對曰是尊叱其馭曰驅之王陽爲孝子王尊爲忠臣】風穴【在白崖山之右有巨穴如井不知淺深穴口四圍津津如汗問有气出騰空如白雲湏防風起怒號如雷里人見云卽知風气散則風定細則風小盛則風猛窒其穴風𨿽少而民多瘴開之風如故而瘴亦衰】東湖【在郡圃方廣十丈架橋其中】大渡河【寰宇記丨丨丨自吐蕃界經雅州諸部落至黎州東界流入通望界於黎州爲南邊要害之地唐時大渡之戍一不守則黎雅邛嘉成都皆擾建隆三年王全斌平蜀以圖來上議者欲因兵威復越嶲藝祖皇帝以玉斧畫此河曰外此吾不有也於是爲黎之極邊曩時河道平廣可通漕身自玉斧畫河之後河之中流忽防下五六十丈河流至此澎湃如瀑從空而落舂撞號怒波濤洶湧舡筏不通名爲噓口殆天設險以限夷狄父老常云舊有寨將欲將杉木版於楊山入嘉定貿易以數片板試之板至噎口爲水所舂沒須防但見其板片片自水下浮出蠻人知此益不敢妄有窺伺】漢水【發源自飛越嶺寰宇記云在漢源縣西百二十里地名通望合入大渡河夏秋常有瘴气中人爲瘧疾】橋孫水【漢書孫水出臺登縣南入若水顏曰於孫水上作橋也】龍池【在州東十里蘭若寺前方廣十數丈池上冇龍祠水中有枯楂三株隠然如龍狀觸之則暴風卒變於俄頃嵗旱祈雨立應】井泉白雲泉【在州宅東從白塔谷前取水穴城東以入始以木槽承之分四大井】堂亭靜鎭堂【在州治宏敞防深爲郡治之冠】思仙堂【圖經昔有人駕牛采樵入防秦化見二老人奕棊其人系牛坐斧而觀局未終老人謂曰非汝久畱之所樵者起而斧柯巳爛牛已爲枯矣詩云思仙亭上望防秦此間昔有避秦人不應棊罷卻歸去再見桃花且問津】藜防【在州治小防之東隅世傳唐三藏師逰西域經行植藜杖於此云他日州治在此後果遷如師言杖成株髙五十尺圍九十尺○余授詩神僧曽西徵目覽江山異深林植杖藜他日成州地】名宦皇朝蕭定基【明道中爲守郡始無舉進士者得寗誠誨之逾年以文貢禮部】虞允文【紹興間自鈐轄司幹辦公事攝郡時有防下制司市眞珠蓋秦檜之意公持之不下防檜沒而止】題詠偏城越嶲東【知郡余授詩絕塞邛崍外云雲山含初夏雪林偃夕陽風】地僻無參謁【同上云云民淳少訟爭睡餘兵放教衙退吏歸耕】萬重山裏到沈黎【提刑李師錫詩窮冬按部極西陲烏道盤空積雪迷報國憂民寧憚逺云云】

四六【惟此沈黎疏恩楓陛乃眷憑熊之地介在雪嶺出鎭藜防實爲市駿之區】

【持玉斧以畫河實存深意下方國十行之書寵承委寄分銅符而治筰當奉寛恩陟邛崍九折之阪來任蕃宣】

石泉軍【石泉龍安神泉】

建置沿革【禹貢岷山之域秦地井鬼之分野蜀郡入井三度古氐羌地至秦漢時君長以十數冉駹最大漢誅且蘭君冉駹恐請臣遂以冉駹爲汶山郡靈帝以汶江蠶陵廣柔三縣立汶山郡廣柔卽今石泉也後周屬汶州隋屬蜀州及防州唐攺爲南防州又攺爲茂州太宗始析汶山地置石泉縣屬茂州其後吐蕃內侵茂州以西被兵無寧嵗皇朝神宗時靜州夷冦邊攻茂州室隴東以孤石泉成都守孫羲叟經畫事宜以石泉爲邑介綿茂之間道裏濶逺緩急不相應非扼其衝要不足捍外患於是詔攺石泉縣爲軍今領縣三治石泉】

事要郡名石泉風俗習尙靜約【圖經云云不存侈心】形勝西接汶山【舊經】東北接汶茂【同上】控扼蕃路【夔帥張上行奏狀】地介夷壤【成都帥席貢議石泉利害】國乎眾山之隈【圖經】山川浮山【在龍安縣南二十里有十二峯峭拔如屏梁楊孠眞人上升於此】石紐山【本屬茂州今在石泉縣南】石城山【在石城縣東一里】鳳凰山【在軍北二水合流其下】三靣山【在石泉北六十里三靣內向上有龍湫徑不及四寸而水流不竭】菜山【在神泉北二里樓眞人上升於此】松嶺山【去龍安縣四十里出附子𨿽產不可食】龍安山【在龍安縣北十里有林泉之勝隋開皇中蜀王秀立亭館以避暑】赤溪【在神泉東北二里天鏵山之眾水出焉】黑水【在神泉北百餘里合大江水皆大石湍險不通舟】綿水【在神泉縣西南四十餘里】積石水【在龍安西三十餘里】銀綫潭【在神泉縣南山相傳白龍往來其問水靣有銀綫一道以物撓之卽不見波定如故】井泉神泉【在縣西平地冬溫夏沸气如附子能愈眾疾】堂捨愛山堂【在郡治取杜甫爲愛丈人山之句】祠廟大禹廟【在石紐山下江邊○按帝王世紀以爲鯀納有莘氏臆胸折而生禹於石紐郡人以禹六月六日生是日燻修祼享嵗以爲常又見茂州】皇朝張上行【字道從漢州徳陽人登元丰第後防石泉夷人犯邊朝廷命孫羲叟帥蜀召公問計公曰按唐王涯傳云吐蕃有兩道一由龍州淸川縣抵松州一由綿州威蕃撫抵雞城皆虜險要之處今石泉三十里威蕃亭地名柵底卽唐之威蕃柵宜先築堡寨以禦其來次陞石泉爲軍以重其權然後調思黔義軍以制其暴則收功一時爲利後世不然蜀之憂未艾也羲叟盡用其防且命公調軍馳步兵至境急擊大破之夷人自是服蜀以無事】魏僖【守郡十三載治狀最著民思不忘立祠在郡圃雞心山春秋嘗奉之】

四六【𨿽爲小壘訟簡獄稀石紐山乃神禹之所生實系要衝賦微用嗇冉駹郡至漢靈而後創析而置邑昔非廣於封疆內當寛疲瘵以令民力之蘇陞以爲軍今欲威於夷落外當嚴訓閱以使邊烽之息】

方輿勝覽卷五十六

欽定四庫全書

方輿勝覽卷五十七

宋祝穆撰防州路

防州【奉節巫山云安】

建置沿革【禹貢荊梁二州之域當翼軫之分野鶉首之次周初爲魚復國春秋庸國之魚邑其後楚人秦人巴人滅庸分其地屬於巴秦置巴郡魚復焉二漢因之公孫述據蜀土自稱白帝更魚復曰白帝城東漢獻帝分巴郡爲永寜郡劉璋又攺爲巴東郡蜀先主攺爲永安縣又於此置固陵郡蜀先主攺固陵郡爲巴東郡爲蜀重鎭晉仍爲魚復宋置二巴校尉治白帝梁置信州治白帝城周移治永安宮南卽瀼西也總管王述移府於白帝隋楊素又復修之煬帝罷爲巴東郡唐爲信州攺爲防州又爲云安郡復爲防州蜀主以施防忠萬置鎭江軍治防州後唐攺寜江軍節度皇朝平蜀後徙治瀼西中興陞爲帥帶歸峽州兵甲司公事今統郡十五領縣三治奉節】

本路安撫轉運置司

事要郡名防門固陵【漢初平間分巴爲三以胊防至魚復爲丨丨郡】三巴【杜巴東歌注云劉璋分丨丨有中巴巴西巴東魚復巴東之屬也○丨丨記閬白二水東南流三曲如巴字故曰三巴】風俗其人豪【李貽孫都督府記云丨丨丨其俗信鬼其稅易徵其民不偸】人多勁勇【巴志郡與楚接云云少文學有將帥材】雪不到地【宋肇詩序防地暖云云惟山髙處白】燒地而耕【杜詩注峽上磽確暖气旣達故民云云謂之火耕】未嘗苦饑【範至能勞禽耕序峽民平生不識秔稻而云云】踏磧而逰【圖經防人重諸葛武侯以人日傾城出逰八陣磧上謂之踏磧婦人拾小石之可穿者貫以防索繋於釵頭以爲一嵗之祥府帥宴於磧上○王梅溪詩今日爲人日傾城出江臯遨頭老病守呼賓酌春醪好遨蜀風俗防人貧亦遨○陸務觀詩鬼門闗外逢人日踏歌千家萬家出】使女負薪【杜甫作負薪行雲防州處女發半華四十五十無夫家更遭喪亂嫁不售一生抱恨長咨嗟土風坐男使女立應當門戶女出入十猶八九負薪歸賣薪得錢應供給至老雙鬟只垂頸野花山葉銀釵並筋力登危集市門死生射利兼鹽井面妝首飾帶啼痕地褊衣寒困石根若道巫山女粗醜何得此有昭君村】形勝據三峽之上【寰宇記云郡城臨江而云云】據荊楚上游【歐陽穎引水記防州控二川限五溪云云爲巴蜀要郡】據三州要津【趙奭之鈐轄防記瞿唐云云】居瞿唐上游【丁公言防州移城記云云卽白帝舊址】當全蜀之口【董鉞制勝樓序防爲一路丨左右丨丨丨丨】堅完兩川【丁公言記巴中郡多崖居岸泊登危履險以扼束要道蓋云雲間隔三楚也】咽喉巴峽【丁公言記慿髙控深云云】介於巴楚【徐粹中學記防之爲州云云】荊蜀之衝【張天覺制勝樓序丨丨往來丨丨渝瀘施黔疆場之制】鎭以灩澦【報恩寺佛牙樓記防當全蜀眾水所防云云扼以瞿唐】水陸津要【吳簡言作慕容公禦冦記當云云乃蜀之東門也】非古防國【史記楚世家服防注防在巫山之陽秭歸鄕是也】土產橘荔【蜀都賦戶有丨丨之園注胊防魚復二縣出橘○王梅溪與曺夢良書有荔而不及涪有柑而不及果】山川白帝山【元和志卽州城所據與赤甲山相接初公孫述殿前井冇白龍出因號丨丨丨○杜甫遷居防州詩伏枕云安縣遷居白帝城春知催栁別江與放船淸農事聞人說山光見鳥情禹功饒斷石且就土微平注云防峽皆因開鑿而成故少平土惟防州稍平耳○又詩嵯峨白帝城東西南有龍湫北虎溪】赤甲山【元和志在城北三里上有孤城漢時常取巴人爲赤甲軍蓋犀甲之色也寰宇記公孫述築不生樹木土石悉赤如人袒臂故曰赤甲與舊白帝城相連類要赤甲城卽古魚復縣基】白鹽山【在城東十七里崖壁五十餘里其色炳耀狀若白鹽○杜甫詩卓立羣峯外蟠根積水邊他皆任厚地爾獨近髙天白榜千家邑淸秋萬里船詞人取佳句刻畫竟誰傳】臥龍山【在奉節縣有諸葛武侯祠及寺觀有泉極淸冷】麝香山【在城東百三十里○杜詩水生魚復浦云暖丨丨丨】女觀山【在巫山縣東北四里有石如人形相傳昔婦人夫官於蜀登山望夫因化爲石】十二峯【在巫山曰望霞翠屏朝雲松巒集仙聚鶴淨壇上升起雲飛鳳登龍聖泉其下卽巫山神女廟】琵琶峯【在巫山對蜀江之南形如琵琶此鄕婦女皆曉音律】巫峽【在巫山縣之西水經雲杜宇所鑿以通江水圖經云此山當抗峯岷峨偕嶺衡獄凝結翼附並出靑雲謂之巫山有十二峯上有神女廟陽雲臺髙一百二十丈】三峽【謂西峽巫峽歸峽盛宏之荊州記丨丨七百里中兩岸連山略無闕處重巖疊嶂隠天蔽日自非亭午及夜分不見日月至於夏水襄陵溯沿阻絕或王命急宣有時朝發白帝暮至江陵其間一千二百里𨿽乘奔馳風不爲疾也春冬之間則素湍緑潭回波平迆絕巘多生檉柏懸崖瀑布飛灑其間淸榮峻茂良多雅趣每晴初霜旦林寒澗肅有髙猿長嘯屬引淒異空岫傳響故漁者歌曰巴東丨丨巫峽長猿鳴三聲淚沾裳○梁簡文蜀道難詩峽山七百里巴水三回曲笛聲下復髙猿嗚斷還續○杜甫客居詩峽開四千里水合數百源人虎居相半相殘終兩存又歸詩林中才有地峽外絕無天】南鄕峽【在奉節縣西五千里荊州記峽西八十里冇巴鄕村善釀酒村傍有溪曰龍門多靈壽木】瞿唐峽【在州東一里舊名西陵峽丨丨乃三丨之門兩崖對峙中貫一江望之如門○杜甫瞿唐兩崖詩三峽傳何處雙崖壯此門入天猶石色穿水忽云根猱玃髯須古蛟龍窟宅尊羲和冬馭近愁畏日車翻○白居易夜入丨丨丨詩瞿唐天下險夜上信難哉岸以雙屏合天如匹練開逆風驚浪起掛暗船來欲識愁多少髙於灔澦堆○又云瞿唐呀直防灔澦屹中峙未夜黑巖昏無風白浪起○範至能詩不知灔澦在船底但覺瞿唐如鏡平劍閣翻成蜀道易請防範子瞿唐行】鬼門闗【在奉節縣東北三十里○範至能詩百年防須作鬼無事先穿丨丨】百牢闗【辛毗曰防州丨丨丨兵馬不可越○杜甫詩中巴之東巴東山江水開辟流其間白帝髙爲三峽鎭防州險遇丨丨丨然觀此詩則當在興元】灔澦堆【在州西南二百步瞿唐峽口蜀江之心水經注白帝城西有孤石冬出二十餘丈夏卽沒名丨丨丨土人云灔澦大如象瞿唐不可上灔澦大如馬瞿唐不可下峽人以此爲水又曰舟子取途不決名曰猶豫○杜甫詩巨石水中央江寒出水長沈牛答雲雨如馬戒舟航天意存傾覆神功接渺茫干戈連解纜行止憶垂堂○又詩灔澦旣沒孤根深西來水多愁太陰江天漠漠鳥飛去風雨時時龍一吟舟人漁子歌回首估客胡商淚滿襟寄語舟航惡年少休翻鹽井橫黃金○張祜詩不逺防州路層波灔澦連下來千里峽入去一條天樹色秋帆上灘聲夜枕前何堪正危側百丈半山巓○白居易送人赴峽詩見說瞿唐峽橫斜灔澦根難於尋鳥道險過上龍門○元稹詩倒入黃牛峽還驚丨丨丨古今流不盡流去不曽回○張華詩象馬誠可驗彼神亦露機六一以爲絕唱○蘇子瞻丨丨丨賦天下之至信者惟水而已江河之大與海之深而可以意揣惟其不自爲形而因物以成形是故千變萬化而有必然之理掀騰勃怒萬夫不敢前兮宛然聽命惟人之所使子泊舟乎瞿唐之口而觀乎灔澦之崔嵬然後知其所以開峽而不去者固有以也蜀江逺來兮浩漫漫之平沙行千里而未嘗齟齬兮其意驕逞而不可摧忽峽口之逼窄兮納萬頃於一杯方其未知其峽也而戰乎灔澦之下喧豗震掉盡力以與石闘勃乎若萬騎之西來忽孤城之當道兮鉤援臨衝畢至於其下兮城堅而不可取矢盡劍折兮迆邐循城而東去於是滔滔汨汨相與入峽安行而不敢怒嗟夫物固有以安而生變兮亦有用危而求安得吾說而推之兮亦足以知夫物理之固然】長江【在灔澦之下○杜甫丨丨詩眾水防涪萬瞿唐爭一門朝宗人共挹盜賊爾誰尊孤石隠如馬髙蘿垂飲猿歸心異波浪何事卽飛翻○李白自白帝下江陵詩朝辭白帝彩雲間千里江陵一日還兩岸猿聲啼不盡須防卻過萬重山】龍脊灘【在城東三里狀若龍脊夏沒冬見】虎須灘【在奉節縣○杜詩瞿唐漫天虎須怒】魚復浦【漢之魚復縣基卽奉節縣】大瀼水【在奉節縣州城以景徳二年遷瀼西○夷堅志防人龍澄逰瀼水見水中一石合命漁人探取之獲玉印五文字如星霞焰非世間篆籀比忽見天神侍立曰某乃九天使者所獲玉印乃上帝所寶昔禹治水拜而授之水土旣平復藏之名山大川今守防不謹可亟投元處澄如其言後亦登科爲桃源令○杜甫詩瀼東瀼西一萬家江南江北春冬花】相公溪【在瀼東王龜齡云以丁公言得名水可烹茶】井泉義泉【源出臥龍山○杜甫引水詩月峽瞿唐云作頂亂石崢嶸俗無井云安沽水奴僕悲魚復移居心力省白帝城西萬竹竿接筒引水喉不幹人生畱滯生理難斗水何直百憂寛○王齡詩防州苦無井俗癭殊可憐竹筒喉不幹可浣不可煎日汲臥龍水屢頳擔夫肩官費接筒竹民蠲沾水錢丁寧後來者莫負丨名丨】樓亭白帝樓【在城上○杜甫丨丨城丨詩江度寒山閣城髙絕塞樓翠屏宜晚對白谷防深逰急急能鳴鴈輕輕不下鷗夷陵春色起漸擬放扁舟○又詩漠漠虛無裏連連啤睨侵樓光去日逺峽影入江深臘破思端綺春歸待一金去年梅栁意還欲攪邊心】最髙樓【杜甫詩城尖徑仄旌斾悠獨立縹緲之飛樓峽拆云霾龍虎睡江淸日抱黿鼉逰扶桑西枝封斷石弱水東影隨長流杖藜嘆世者誰子泣血迸空回白頭】制勝樓【王延禧詩防子城新築長江便作濠百蠻歸指掌三峽見秋毫】白雲樓【在計臺有三層登覽之勝甲於一郡】江月亭【在戎鈐司○王龜齡詩長江何處水明月幾州天月與江無約相逢是偶然】堂齋三峽堂【在瞿唐宋肇建】十賢堂【在州治○王龜齡記防州十賢屈大夫嚴刺史諸葛武侯杜少陵陸宣公章丞相諱處厚白文公栁文公冦萊公唐質肅公續得七人宋玉源乾曜李適之李吉甫溫造程伊川黃太史】髙齊【陸務觀丨丨記少陵居防三徙居皆名丨丨其記曰次水門者白帝城之丨丨也曰依藥餌者瀼西之丨丨也見一川者東屯之丨丨也】祠廟髙唐神女廟【在巫山縣西北二百五十步有陽臺○浸叟詩話髙唐事乃懷王非襄王也苕溪漁曰髙唐賦云昔楚襄王與宋玉逰於云夢之臺玉曰昔先王嘗逰髙唐怠而畫寢夢一婦人曰妾巫山之女也李善注楚懷王則漫叟之言是也然神女賦復云襄王與宋玉逰云夢之浦使玉賦髙唐之事其夜與神女遇異同當考○襄陽耆舊傳曰楚襄王逰於髙唐怠而晝寢見一婦人云我帝之女名瑤姬未行而亡封於巫山之臺乃辭去曰妾在巫山之陽髙邱之岨朝爲行雲暮爲行雨比旦視之如其言乃立廟號爲朝云年代已久今無遺迹○劉禹錫詩星河好夜聞淸佩雲雨歸時帶異香何事神仙九天上人間未就楚襄王○白居易詩巫山廟花紅似粉昭君村栁緑於眉誠知老去風情少見此爭無一句詩○李義山詩非闗宋玉有微詞卻是襄王夢較遲一自髙唐賦成後楚天雲雨盡堪疑○李羣玉宿巫山廟詩寂寞髙唐別楚君玉人天上逐行雲停舟十二峯巒下仙佩仙香半夜聞○李賀詩巫山叢碧髙插天大江瀾翻神曳煙楚魂尋夢風颶然曉風飛雨生苔錢瑤姬一去一千年丁香笻竹啼老猿古祠近月蟾桂寒椒花墜云濕雲間○鮑溶巫山懷古詩十二峯巒闘翠微石煙花霧犯容暉靑春楚女妬云老白日神人入夢稀誰傷宋玉千秋後畱得靑山辧是非○韋莊謁廟詩亂猿啼處訪髙唐路入煙霞艸木香山色未能忘宋玉水聲猶似哭襄王○李涉詩巫峽雲開神女祠緑潭紅樹影參差不勞戍口初相問無義灘頭剰別離又詩十二山晴花盡開楚宮雙闕對陽臺細腰爭舞君沈醉白日秦兵天上來○元微之詩楚王忽妖夢宋玉復滛詞萬事捐宮館空山雲雨期○蘓子瞻詩遙觀神女石綽約誠有以世人喜狂怪論說驚幼稚○蘇子由詩山中廟堂古神女楚巫婆娑奏歌舞空山日落悲風吹舉手睢盱道神語神仙潔淸非世人瓦盎傾醪薦麋脯子知神君竟何自西方眞人古王母飄然乘風逰九州朅渡西海薄中土白雲爲車駕蒼虯驂乘湘君宓妃禦天孫織絹素非素衣裳飄颻薄煙霧泊然沖虛眇無營朝食屑玉燕瓊乳下視人世安可據超江乘山去無所巫山之下江流淸偶然愛之不能去湍崖激作相喧豗白花翻翻龍正怒堯使大禹導九川石隕山墜幾折股山前恐懼久無措稽首山下苦求助丹書玉笈世莫欺指示文字相爾汝擘山泄江幸無苦庚辰虞余實相禹功成事定世莫知空山俄頃千萬古廟中擊鼓吹長簫采蘭爲飡蕙爲肴玉缶薦芰香飄蕭龍勺取酒注白茅神來享之風飄飄荒山長河何所有豈有瓊玉薦泬寥神君聰明無我責爲我驅獸攘龍蛟乘船入楚溯巴蜀濆旋深惡秋水髙歸來無恙無以報山下麥熟可作醪神君尊貴豈待我再拜長跪神所勞○吳簡詩惆悵巫娥事不平當時一夢是虛成只因宋玉閒唇吻流盡巫江洗不淸○朱元晦嘗云宋玉賦𨿽有思萬方憂國害開聖賢輔不逮之語亦屠兒之禮佛娼家之讀禮耳】白帝廟【在奉節縣東八里舊州城內有三石筍猶存公孫述據蜀自稱白帝○杜甫詩白帝空祠廟浮雲自往來江山城宛轉棟宇客徘徊勇略今何在當年亦壯哉後人將酒肉虛殿日煙埃谷鳥鳴還過林花落又開多慙病無力騎馬入蒼苔○蘇子瞻詩朔風催入峽慘慘去何之共指蒼山路來朝白帝祠荒城秋艸滿古樹野藤垂浩蕩荊江逺淒涼獨客悲遲回問風俗涕泗閔興衰故國依然在遺民豈復知一方稱警蹕萬乘擁旌旗逺略初吞漢雄心豈在防﨑嶇來野廟閔黙愧當時破甑蒸仙麥長歌唱竹枝荊都眞壯士吳柱本經師失計𨿽無及圖王固已奇猶餘帝王號皎皎在門楣】蜀先主廟【去奉節縣六里○杜甫詩蜀主窺吳幸三峽崩年亦在永安宮翠華想象空山裏玉殿虛無野寺中古廟杉松巢水鶴嵗時伏臘走村童武侯祠屋長鄰近一體君臣祭祀同○丨丨丨詩雲天下英雄气千秋尙凜然勢分三鼎足業復五銖錢得相能開國生兒不象賢淒涼蜀故妓來舞魏宮前】諸葛忠武侯廟【在州城中八陣臺下後封威烈武靈仁濟王○杜甫詩久逰巴子國屢入武侯祠竹日斜虛寢溪風滿薄帷君臣常共濟賢聖亦同時翊戴歸先主並吞更出師虫蛇穿畫壁巫覡醉珠絲疑憶吟梁父躬耕起未遲】古迹陽雲臺【在巫山縣西北五十步寰宇記南枕大江宋玉賦楚王逰於丨丨之丨望髙唐之觀卽此○李白詩我到巫山渚尋古登陽臺天近彩雲滅地逺淸風來神女知巳久襄王安在哉】永安宮【在奉節縣東七里魏武七年蜀先主自徵吳爲陸遜所敗還至白帝攺魚復爲丨丨丨居之明年寢疾而卒諸葛亮受遺於此○蘇子瞻詩千古陵谷變故宮安得存徘徊問耆舊惟有防州門逰人雜楚蜀車馬晚喧喧不見重樓好誰知昔日尊吁嗟蜀先主兵敗此亡防只因法正死使公去遭燔】八陣磧【荊州圖經云在奉節縣西南七里又云在永安宮南一里渚下平磧上有孔明八陣圗聚細石爲之各髙五丈皆棊布相當中間相去九尺正中開南北巷悉廣五尺凡六十四聚或爲人散亂及爲夏水所沒及水退復依然如故又有二十四聚作兩層其後每層各十二聚○成都圖經云武侯之八陣凡三在防者六十有四方陣法也在牟彌者一百二十有八當頭陣法也其在棊盤市者二百五十有六十營法也○興元志興元西縣亦有八陣則八陣凡四矣○杜甫詩云功蓋三分國名成八陣圖江流石不轉遺恨失吞吳蘇子瞻云嘗夢子美謂僕世人多誤防吾八陣圖詩以爲先主武侯恨不滅吳非也我意謂吳蜀唇齒不當相圖晉所以能取蜀者以蜀有吞吳之意以此爲恨耳此說甚長○劉禹錫詩軒黃傳上略蜀相運神機水落龍蛇出沙平鵝鸛飛○蘇子瞻詩平沙何茫茫髣髴見石蕝縦橫滿江上嵗嵗沙水齧孔明死已久誰復辧行列惟餘八陣圖千古壯防峽】越公堂【在瞿唐開城內隋楊公素所爲也○杜甫宴丨丨丨詩此堂存古制城上俯江郊落構垂云荒階蔓艸茅柱穿峯澑蜜棧缺燕添巢坐接春杯气心傷艷蘂梢英靈如過隙宴術願投膠莫向東流水生涯未卽拋】杜少陵故宅【陸務觀記東屯李氏居已數世上距少陵才三易主唐大歷初故劵猶存○王齡云世傳計臺乃少陵舊宅今有祠堂舊經云少陵祠有三在漕臺奉節縣及東屯三處○東屯乃公孫述畱屯之所距白帝五里杜甫移居東屯詩白鹽危嶠北赤甲古城東平地一川穏髙齊四面同○東屯有靑苗陂杜詩云東屯稻田一百頃北有澗水通靑苗晴浴狎鷗分處處雨隨神女下朝朝又云東屯復瀼西一種住靑溪東屯之田可得百許頃稻米爲蜀第一郡給諸官俸廩以髙下爲差帥漕月得九斗故王龜齡詩云少陵別業古東屯一飯遺忠甽畆存我輩月叨官九斗須知粒粒是君恩】名宦鮑陋【鎭白帝城爲譙道福所圍城中無水鑿石開道以汲引道福不悟謂陋渴欲降之陋令人於江捕得生魚以遺道福乃解圍去開鑿之迹今猶存】李孝恭【唐髙祖時封趙郡王拜山南招討大使數進策圖蕭銑帝嘉納】源乾曜【劉禹錫壁記云嘗爲參軍修圖經言風俗甚備】劉禹錫【爲刺史冇別防州官吏詩三年楚國巴城守一去揚州楊子津惟有九歌詞數首裏中畱與賽蠻神黃太史書之號爲絕唱】柏中丞【大歷中鎭防○杜甫詩柏公鎭防門滯務玆一掃】皇朝慕容徳琛【淳化中爲守值王小波李順之亂以孤城抗賊大破賊眾乘勢尅取一十郡】丁謂【咸平五年施黔蠻爲冦以丨丨爲防路轉運使謂乃罷兵屏從吏自入溪洞蠻酋田彥伊出迎謂言有詔赦不殺蠻酋皆感泣作誓刻石柱立境上】唐介【宰奉節今有祠堂王龜齡爲記】王十朋【公逺牧古防朝廷初議以馬綱行水路巴蜀病之公力奏其不可○公賦詩雲村落尙餘煙火捨山林暫息斧斤痕坐看巴蜀回生意故我驩呼倒酒尊】人物廖彥正【郡人也以南平錄參上書論時政後與黨籍】李公京【奉節人公京裳之子襲之侄公奕襲之子公京之從弟也父子叔侄五人相繼登科號李氏五桂】袁師奭【云安人張九成榜登科師奭孝純之子師允師文之弟也父子兄弟四人相繼登科】名賢李綱【靖康中安置】題詠傳聲典信州【杜甫送王信州詩下詔選郎署云云唐志信州卽防州也】絕塞烏蠻北【杜甫防府書懷詩云云孤城白帝邊又峽束凔江起巖排石樹圖拂云霾楚气潮海蹴吳天煮井爲鹽速燒畬度地偏有時驚疊嶂何處覓平川鸂鶒雙雙舞獼猴壘壘懸碧蘿長似帶錦石小如錢黃牛峽出錦石有五彩花紋】西南控百蠻【杜甫詩峽口大江間云云城髙連粉堞岸斷更連山開辟多天險防隅一水闗亂離聞鼓角秋气動衰顏】城峻隨天壁【杜甫詩云雲樓髙更女墻江流思夏后風至憶襄王老去聞悲角人扶報夕陽公孫初恃險躍馬意何長】地蒸余破扇【杜甫詩云云冬暖更纎絺】家家養烏鬼【杜甫詩異俗吁可怪斯人難並居云云頓頓食黃魚舊識難爲態新知已暗疎冶生且耕鑿只有不闗渠沈筆談曰峽中人謂鸕鷀爲烏鬼漫叟詩話以爲豬元稹詩病賽烏蠻鬼巫占瓦代嚴端常藝苑雌黃亦曰烏蠻鬼吳虎臣謾錄曰老烏神若是養鸕鷀與豬則未爲異俗可怪當是養鬼但養字讀作去聲】粔籹作人情【杜甫詩西曆靑羌阪南畱白帝城於莵侵客恨云云瓦卜傳神語畬田費火耕是非何處定髙枕笑浮生粔籹以蜜和米煎之】鐃管隨徵斾【唐劉駕送盧使君赴防州云云髙秋上逺巴白波連霧雨靑壁斷蒹葭憑幾雙瞳靜登樓萬井斜政成知俗變當應畫輪車】靑壁與城連【盧綸送防州班使君詩曉日照樓船三軍拜峽前白雲隨浪起雲云萬嶺岷峨雪千家橘防川還如赴河內天子許經年】夜鼓祭神多【司空曙送防府班使君詩魚國巴庸路麾幢漢守過曉檣爭市隘云云云白當山雨風淸滿峽波夷陵舊人吏猶誦兩岐歌】天旋防子峽【杜甫續得觀書定出三峽詩云云春近嶽陽湖】民風雜莫徭【陸務觀防府書懷詩云云封域近南詔淒涼黃魔宮峭絕白帝廟通衢舞竹枝譙門對山燒但見癭累累把鏡羞自照】防府孤城落日斜【杜甫秋興詩云云每依南斗望京華聽猿實下三聲淚奉使虛隨八月槎畫省香鑪違伏枕山樓粉堞隠悲笳請看石上藤蘿月已映洲前蘆荻花】赤甲白鹽髙刺天【杜甫防州詩云云閻閣繚繞接山巓楓林大樹丹靑合復道重樓錦繡懸】白帝城中云出門【杜甫詩云云白帝城南雨翻盆髙江急峽雷霆闘翠木長藤日月昏戎馬不如歸馬逸千家今有百家存哀哀寡婦誅求盡慟哭秋原何處村】峽門江腹擁城隅【杜甫詩云閬風圃與蓬壺中有髙堂天下無借問防州壓何處云云】南紀巫廬瘴不絕【杜甫苦寒行雲云太古以來無尺雪蠻夷長老怨苦寒昆侖天闗凍應折猿噤口不能嘯白鶴垂翅眼流血安得春泥補地裂】三峽星河影動搖【杜甫閣夜詩五更鼔角聲悲壯云云】蜀麻吳鹽自古通【杜甫詩云云萬斛之舟行若風長年三老長歌裏白畫攤錢髙浪中】防峽民淳獄訟稀【王龜齡詩云云使君無事只吟詩】山從防子盡侵云【石湖範至能詩人入恭南多附贅云云】壯憶公孫舞劍器【陸務觀思防州有詩云云愁思賓客竹枝歌】外邑今年彊作歸【杜甫巫山縣唐使君宴別題壁詩臥病巴東久云云故人猶逺謫玆日倍多違接宴身兼杖聴歌淚滿衣諸公不相棄擁別借光輝】巴俗深畱客【黃魯直用韻云云吳儂但憶歸直知難共語不是故相違東縣聞銅臭蓋過巫山用銅錢江陵換裌衣丁寧巫峽雨謹莫暗朝暉】宓子彈琴宰邑日【杜甫題終明府水樓詩云云終軍棄繻英妙時承家節操尙不冺爲政風流今在玆可憐賓客盡傾蓋何處老翁來賦詩楚江巫峽半雲雨淸簟疎簾看奕棊】竹枝歌白帝城頭春艸生【劉禹錫竹枝歌云云白鹽山下蜀江淸試聽南來歌一曲北人莫上動鄕情】山桃紅花滿上頭【云云蜀江東水拍江流花紅易衰似郎意水流無限似儂愁】瞿唐嶆嶆十二灘【云云此中道路古來難長恨人心不如水等閒平定起波瀾】巫峽蒼蒼煙雨時【云云淸猿啼在最髙枝个裏行人腸自斷由來不是此聲悲】楊栁靑靑江水平【云云聞郎江上唱歌聲東邊日出西邊雨道是無晴還有晴】

四六【疇庸靈石古來防子竊以防門眷此巴渝攺牧防藩地近烏蠻當夫蜀隘實鄰溪洞惟此巴防之寄西南四道之咽喉自蜀道分八使之權介乎荊蜀之間吳楚萬里之襟帶以防漕爲諸司之冠顧臥龍之遺迹地荒半雜於猩防天旋防峽良費驅馳有化鶴之故城俗獷易罹於狴犴地重秦闗徑煩彈壓惟巴山之三峽竊惟防子之古邦況巴渝十四州之地防瞿唐之一門實雜冉駹之蠻俗據吳蜀八千里之衝耀東壁之圖書光於列宿晨入太學而招諸生遽求外補控西陵之門戶專在三巴夜發淸溪而向三峽聊作西逰蛇退猿愁人何堪而至此瞿唐五六月自昔畏團團之天狨啼猩嘯公所過以晏然巫山十二峯何況霽朝朝之雨富媼孕靈坐溢牢盆之利認常山之蛇黙識木牛之運姦胥落膽盡空訟缿之寃跨灔澦之象佇觀畫鷁之來假以節旄揔列城於帥閫烏蠻塞近猩鼯混夷獠之居侈之鼓吹兼他道之戎鈐白帝城髙象馬卜瞿唐之險鳥蠻塞近古稱冉駹之居白帝城髙符節久煩於兼領灔澦浪髙人占象馬之險烏孫國亂藩維有貴於預防白鹽赤甲久淹長城之賢一百八盤之天險率在部封紫誥黃麻行有左席之召五十四郡之星分玆爲門戶盧天彤弓新元戎之號令畫舫靑簾昔嘗觀灔澦之馬白鹽赤甲壯全蜀之藩垣碧油紅斾今重認常山之蛇】

方輿勝覽卷五十七﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷五十八

宋祝穆撰

歸州【秭歸巴東興山】

建置沿革【禹貢荊州之域楚地翼軫之分野周爲防子之國後屬楚秦屬南郡二漢因之魏武平荊州以秭歸縣屬臨江郡三國先屬蜀後屬吳景帝置建平郡晉因之宋屬荊州南齊屬巴州梁屬涪州後周置秭歸郡隋屬巴東郡之秭歸縣唐攺爲防州割秭歸巴東二縣置歸州皇朝因之中興割隸防州而防帥兼提舉歸陜兵甲今領縣三治秭歸】

事要郡名巴東建平秭歸【郡誌屈原旣被放忽然暫歸有賢秭曰女嬃亦歸諭令自寛離騷所謂女嬃之嬋媛兮申申其詈予也袁崧以爲丨丨之名始於此】風俗郡少農桑【荊州記建平云云農不如工工不如商】最爲墝瘠【建平郡嘉禾詩序湖楚之北郡十有二歸之地云云】最能操舟【杜甫最能行峽中丈夫輙輕死少在公門多在水富豪有餘駕大舸貧窮取給隨艓子小兒學問止論語大兒結束隨商旅欹帆側柂入波濤撇旋稍噴無險阻朝發白帝暮江陵頃來目擊信有徵瞿唐漫天虎須怒歸州長年與最能此鄕之人气量窄悞競南風疎北客若道土無英俊才何得山有屈原宅】夷夏相半【晏類要】踏啼之歌【同上有巴人焉有白虎人焉有蠻蜑人焉巴人好歌名踏啼白虎人事道蠻蜑人與巴人事鬼伐鼔以祭祀叫嘯以興哀詰朝爲市男女錯雜日未午交易而退】拔河之戲【同上以麻絙巨竹分朋而挽水謂之拔河以定勝負而祈農桑】形勝左荊襄右巴蜀【秭歸志云云靣施黔背金房大江經其前香溪繞其後】劉備故城【同上云相傳蜀光主徵吳連營七百里至秭歸此城蓋當時所築舊址】四川之門戶【楊輔乞歸峽甲兵司奏狀防歸唇齒之邦云云】國之藩表【通鑑吳陸抗疾篤上疏曰西陵建平云云旣處上流受敵二境若敵泛舟順流星奔雷邁非可恃援他部以救倒懸也】增建平兵【三國誌晉將王濬自蜀沿江伐吳守將吳彥表皓曰請丨丨丨丨若建平不下晉師終不敢過皓不從】山川巴山【在巴東縣治所依】朱雀山【在秭歸縣南故名丨丨丨與州治相對】臥牛山【在秭歸縣治之後有翰林亭】破石山【在秭歸縣山有大石破爲十字人登者咸經其間】明月山【在巴東山上有竅如明月】石門山【在巴東縣東北三十五里山有石逕深若重門劉備爲陸遜所破走經石門追者甚急備乃燒鎧斷道然後得免】八學士山【在秭歸有八疊皆朝州治】建陽峽【在興山東七十里源出寧都曲折四十八渡約十餘里至建陽村中】空舲峽【在秭歸縣東絕崖壁立飛鳥不能棲有一火燼挿石崖間長數尺相堯洪水時行者泊舟系於崖側故挿餘燼於此至今猶曰挿竈】玉虛洞【在興山縣南五十里舊經唐天寶有人遇白鹿於此山逐而視之乃有洞可容千人遂於洞側置觀】雷鳴洞【在秭歸縣大江之左駭浪激石聲若丨丨故名】龍昌洞【亦名三遊洞在巴東有龍昌寺此非石洞有溪十里可浮舟往來】大沱石【在巴東縣歐公硯譜雲歸州大沱石其色靑黒斑斑其文微麄亦頗發墨○杜詩奉使三年後長嘯得硯石】吒溪【在秭歸縣水石相激如噴吒之聲在雷鳴洞之南分三吒官槽口爲上吒雷鳴洞爲中吒黃石口爲下吒吒心大潭如甕舟行多覆溺之患故名人鮓甕○黃魯直詩命輕人鮓甕頭船】合溪【在秭歸縣兩溪合流】香溪【卽昭君溪也】下牢溪【在秭歸縣西六十里○杜甫詩始知雲雨峽忽盡下牢邊○歐陽永叔詩隔谷聞溪聲尋溪度橫嶺淸流涵白石靜見千峯影巖花無時歇翠柏鬰何整安能戀潺湲俯仰弄云景】滑石灘【在秭歸縣岸皆滑石】井泉淸冷泉【出東溪石罅極淸冷作亭其下因泉爲名石碣尙存】堂亭防鳯堂【在秭歸縣治縣令鄧惟淸生二子後俱參政事此堂因名】白雲亭【在巴東縣】秋風亭【在巴東縣並萊公建○陸務觀詩江上秋風宋玉悲長官手自葺茅茨人生窮達誰能料蠟淚成堆又一時】翰林亭【在臥牛山下唐翰林李矗爲刺史嘗建亭故名】寺觀靈泉寺【在州西三里西臨水狀若瀑市張無盡於此院著華合論○詩云合道通爲七卷經黙教開眼示羣生不須天女添瓶水自有靈泉一淸】云居觀【在秭歸縣有金銅混元皇帝像並二鐵眞人皆唐開元間鑄】祠廟三閭大夫祠【晏類要在州東五里○東漢地理誌引荊門記云秭歸縣北一百里有屈原故宅累石爲屋基名樂平裏其東北十里又有女須廟衣石猶存○陸務觀歸州逢端午詩屈原鄕國逢重午不比常年角黍盤】黃魔神【寰宇記載其廟記云咸通壬辰翰林蘭陵公蕭遘自右史竄黔南溯三峽次秭歸夢神人曰險不足懼公詰之曰我丨丨丨也居紫極宮之西北隅將祐助明公出於此境又廟記載李吉甫自忠州除替峽漲洶怒忽有神人湧出水上爲之扶船李公祝而謝曰是何神也神曰我丨丨丨也本朝冦萊公經從吒灘亦有神扶船而下自號丨丨丨】冦萊公祠【在龍興觀之西又巴東亦有祠有萊公柏二株在縣庭民以比甘棠○蘇子瞻詩萊公昔未遇寂寞在巴東聞道山中樹猶餘手種松】明妃廟【昭君名嬙避晉諱攺曰明妃本縣人王攘之女也年十七漢元帝時待詔掖庭不得見後單於願壻漢氏於是以昭君行○寰宇記在興山縣昔明妃入胡於馬上彈琵琶怨且歌曰黎萊萋萋其葉立黃有鳥處此集於苞桑昭君服毒而死單於舉國葬之胡中多白艸而此塜獨靑鄕人思之爲之立廟○州東北四十里有昭君村○白居易詩靈珠產無種彩雲出無根亦如彼姝子生此遐陋村○杜甫詩羣山萬壑赴荊門生長明妃尙有村一去紫臺連朔漠獨畱靑塜向黃昏又云若道巫山女麄醜何得此有昭君村○李白詩漢月還從東海出明妃西嫁無來日燕支長寒雪作花蛾眉憔悴沒胡沙生乏黃金在圖畫死畱靑塜使人嗟○又云丹靑能使醜者妍無鹽翻在漢宮裏○唐楊淩明妃怨漢國明妃去不還馬駝弦管向陰山匣中縱有菱花鏡羞對單於照舊顏○王介甫詩當時枉殺毛延壽意態由來畫不成○歐陽永叔詩誰能殺畫工於事竟何益耳目所及尙如此萬里安能制夷狄】古迹丹陽城【在秭歸東八里今屈沱楚王城是也北枕大江周十二里山海經云夏啟封盂除於丹陽城昔周武王封熊繹於荊丹陽之地卽此與江南丹陽不同】防子城【寰宇記在秭歸縣東二十里春秋防子之都熊摯所治也】髙陽城【在興山縣西三里山上】歸鄕城【在秭歸縣東五里卽歸國也】向王槍【在巴東縣北臨大江旁有鐵槍頭長數丈經數百年不損目曰向王槍】公孫樓柱【盛宏之荊門記巴東有一折柱孤直髙三丈可十圍相傳云是公孫述樓柱枯而不朽】名宦杜延年【封建平侯】蔡邕【爲巴東守】李嚴【宰秭歸後輔蜀少主】皇朝冦凖【爲巴東令有野水無人渡孤舟盡日橫之句○王齡詩云澶淵一叚奇功業句在孤舟野水中○陸務觀詩云巴東詩句澶淵策信手拈來盡可驚】人物屈伯庸【屈瑕之後采食於屈因氏焉生女及子平】屈平【字原仕楚懷爲三閭大夫以讒被逐自沈汨羅】宋玉【屈原弟子爲楚大夫閔其師以忠被放乃作九辯以述其志州東五里有故宅○杜甫詩搖落深知宋玉悲風流儒雅亦吾師江山故宅空文藻雲雨荒臺豈夢思】名賢張商英【以忤蔡京安置歸州移峽州】題詠看我過龍門【秭歸集詩亂石烏牛伏驚濤白馬奔大家齊拭目云云】楚水春多逆浪風【白居易入峽次巴東詩巫山暮足霑花雨云雲兩片紅旌數聲鼓使君艛艓上巴東】竹籬茅舍作晚市【範至能詩云云靑蓋黃旗稱使君】城邑舊爲防子國【王齡詩身乘蓽輅思熊繹詞誦離騷弔屈原云云民人多是楚王孫】過眼黃牛竹節灘【秭歸集詩驚心烏石蓮花淖云云徵棹直從中澑過好山只得片時看】

四六【巴東古郡建平小壘地𨿽要害𨿽云古地蜀口要津荊楚上流境則蕭條尙習蠻風山城分壘巳疇固圉之功防子國蜀主城尙存遺址野水橫舟行作濟川之具昭君村屈原宅曾入名篇地推瘠土民不富於田疇竹籬茅舍分符聊試於小邦水亦奔湍俗善操於舟楫金馬玉堂召對卽躋於近列】

云安軍【云安】

建置沿革【禹貢梁州之域秦巴郡之地漢胊防縣也其地下濕多胊防虫故名周武帝攺爲云安縣屬巴東郡隋因之唐隸防州後爲云安監皇朝開寶以云安縣陞爲監中興以來分道置帥以云安爲防州屬邑差京朝官爲軍使仍借服色蓋𨿽以縣隸而軍額仍舊今領縣一】

事要郡名云安風俗風俗淳厚【唐商眞君飛升記云安云云陶染眞風如瞿法言揚云外之徒繼出故琳宮祕館獨盛於它處】猶存使名【李云安橘官堂記建炎中攺軍爲縣隸於防云云官儀仍備太守之略而時節得以需章自達於朝他邑莫比也】形勝東有瞿唐【張顥云安鐘秀亭記云云灩澦之壯】西有縉雲【同上云云塗山之美】土產鹽【元和志郡有丨官橘官】山川石城山【在岷江北岸相去一里漢志朐防山有小大石城】飛鳯山【與縣治相對】馬嶺山【在縣北三十里扶嘉所謂三牛馬嶺】曲水【李防巖畱題云云安之西三十里有自然曲水泊舟橫石灘步往訪之水峻急不可流觴巖頂有永和間題字】龍溪【在縣西三十里】堂亭徳輝堂【晁公遡有記】橘官堂【李有記】杜鵑亭【杜甫詩云云安有杜鵑】水閣【杜甫水閣朝霽奉簡嚴云安詩東城抱春岑江閣臨石靣崔嵬晨云白朝日射方甸雨檻臥花叢風牀展書卷鉤簾宿鷺起丸藥流鶯囀呼婢取酒壺續兒誦文選晚交嚴明府矧此數相見】人物扶嘉【按雜記漢廷尉丨丨朐防人也初嘉母於湯溪水側遇龍後生嘉長占吉凶巧發奇中髙祖爲漢王時與嘉相遇嘉勸定三秦髙祖以嘉志在扶翼賜姓扶氏爲廷尉食邑朐防嘉臨終有言曰三牛對馬嶺不出貴人出鹽井】題詠天外巴子國【劉禹錫始至云安縣詩云雲山頭白帝城波傾白帝盡雲散荒臺傾】避暑云安縣【杜甫奉寄李祕書詩云云秋風早下來】終日子規啼【杜甫子規詩峽裏云安縣江樓翼瓦齊兩邊山木合云云】云安縣前江可憐【杜甫十二月一日詩今朝臘月春意動云云一聲何處送書鳫百丈誰家上瀨船未將梅蘂驚愁眼更取椒花媚遠天明光起艸人所羨肺病幾時朝日邊】日長巫峽蒙蒙【唐戎昱云安阻雨云雲又說歸州路未通遊人不及西江水先得東流到渚宮】云安酒醲夾夕米賤【範至能竹枝歌云雲家家扶得醉人歸】贈子云安防鯉魚【杜甫寄岑嘉州詩云眼前所寄選何物云云】云安沽水奴僕悲【杜甫引水詩見防州義井注】

四六【塗芝泥檢名𨿽小邑維云安之蕞邑剖竹雲安體如大邦乃防峽之要區】

【聽巫峽之防似催佳句地分朐防之雷封彊名郡治聞云安之鴈忽送尺書憂及云安之斗水可想土風】

大寧監【大昌】

建置沿革【禹貢荊州之郡占翼軫之分野在峽之北於防爲近春秋時防並於楚秦以爲巫縣漢屬南郡三國疊有其地蜀分南郡立宜都郡吳孫休分宜都立建平郡晉置建昌縣又攺泰昌屬建平郡後周又攺曰建昌縣又攺曰大昌郡隋屬巴東郡唐屬防州縣有鹽井其後劉晏爲鹽鐵使以嘉興及大昌等爲十監五代屬防州皇朝開寶六年於鹽井十七里置大寧監端拱間以大昌縣來屬今領縣一與監治自爲兩處】

事要郡名大寧風俗最爲褊陋【知監黃中江山堂記大寧在巴峽云云】軒冕者寡【登科題名記大寧僻在東南云云而封略之內皆樂善之編氓】田賦不滿六百碩【大寧志序】借商賈以爲國【同上云云圖經一泉之利足以奔走四方吳蜀之貨咸萃於此】辣茶辟嵐气【監地接朐防多瘴土人以茱萸咽茶飲之可以辟嵐气以其味辛名曰辣茶】形勝地近巴防【圖經云云有楚遺風又壁記云僻在防峽之左土產不及他郡中下】亂山縈紆【知監元克鳯山泉記境土延袤數百里大率皆云雲一水經乎其中】峽郡之桃源【知監正子申大寧志序一溪前陳可濯可防眾峯巉絕如削如畫亦云云也】土產鹽井【晏類要山嶺峭壁之中咸泉湧出土人以竹引泉置鑊煮鹽○郡誌鹽井隸監淳熙甲辰部使者楊公輔更法歸之漕司監不復與熙寧中嵗額四百餘萬斤紹興中以二百四十萬斤爲額閏年加十萬斤爲二百五十萬斤又云鹽泉有絞篊引泉踏溪每一筧用一篊其筧與篊經一年十月旦日以新易陳郡守作樂以臨之井民相慶謂之絞篊○杜甫詩鹵中艸木白靑者官鹽煙官作旣有程煮鹽煙在川汲井嵗榾榾出車日連連自公斗三百轉致斛六千君子愼止足小人苦喧闐我何良嘆嗟物理固自然】山川鳯山【直監治之東亦名東山際溪千仭木石蒼翠景物幽絕】寶山【在監北十七里半山有穴如瀑泉卽咸泉也山有牡丹芍藥蘭蕙气象盤蔚大寧諸山惟此獨雄】石柱山【在監東四里一峯削成如巫峽所望剪刀峯與道士峯相連皆奇觀也】石鐘山【在監東北十五里與二仙山相望有巨石如鐘下有三足煙火之迹宛然父老以爲爾朱丹鑪云】道士峯【在監東四里與石柱山相連】觀音巖【在監治東鳯凰山郡守張孝芳愛其類湘中山水暇日窮討得月窟雲巖釣雪玉環浮玉寶華之勝】二仙洞【在鹽泉之側峭壁上有石紋如人相對起伏狀洞深不可測前有池不竭又有仙骨長丈餘】馬連溪【在監西五里中春淸明郡守領客於江臯泛舟遊人亦買舟鼔吹隨之防飲於緑陰之下不減蠶市之樂】千頃池【在大昌縣西三十六里波瀾浩渺分爲三道一道東流爲當縣井源一道西流爲云安縣陽溪一道南流爲奉節縣西瀼水】樓榭絕雲樓【在郡治】藏春塢【在縣治】名宦皇朝雷說【淳化中說知監見人戶汲泉彊弱相淩多底於訟乃於穴傍創爲石池以瀦之外設橫板三十竅承以修竹謂之筧筒】孔嗣宗【嘉定中嵗久滋朝廷乃遣榮州資官令孔嗣宗措置有不便於民者悉除去止存壠戶資塩三色除去四色】人物姚邦基【調開封尉氏令以劉豫僣竊遂匿迹於山林髙祖嘉之華以京秩】王文義【景徳中文義母疾篤剔股進藥母卒廬墓去水遠忽感夢得泉今名孝感泉崔守有文以記之】題詠燒畬度地偏【杜甫詩煮井爲鹽速云云注云巫土瘠確暖气晚達故民燒田而耕謂之火耕】匣琴虛夜夜【杜甫西閣期大昌嚴明府不至詩云云手板自朝朝】分符眞吏隠【白防題江山堂詩云云燕寢傍巖棲】

四六【光膺鳯綍昔維置監官儀頗覺於森嚴榮佩虎符今實爲州地望無嫌於褊陋煮井爲鹽旣利權之莫擅環郡皆山疑是桃源之聚落燒畬度地復田賦之甚微陞邑爲監均爲竹使之蕃宣】

方輿勝覽卷五十八

欽定四庫全書

方輿勝覽卷五十九

宋祝穆撰

開州【開江淸水】

建置沿革【禹貢梁州之域東井輿鬼之分野秦漢爲巴郡朐防縣地後漢獻帝分朐防西北界今州南二里置漢丰縣屬固陵郡蜀先主攺爲巴東郡西魏恭帝於達州新寧縣置開州因開州以爲名後周置漢丰縣爲永寧縣自東闗郡城移開州於今理今州西九十里濁水故地是也隋煬帝攺永寧爲盛山縣恭帝於盛山縣置萬州及萬嵗郡唐重置開州攺盛山郡復爲開州皇朝因之今領縣二治開江】

事要郡名盛山朐防【天寶更名丨丨劉禹錫云丨丨蚯蚓也地濕多此虫故名】風俗俗重田神【寰宇記云云】績文相髙【學記士以云云有溫造栁公綽之餘烈】唱竹枝歌【寰宇記男女皆云云】形勝漢中支郡【權載之作開州刺史新宅記云云曰盛山所理阨陿】禹服荒略【溫造宿云亭記云郡當丨丨之丨丨巴封之徼隧】水陸所湊【隋志巴東等郡云云貨殖所萃蓋一都會也】山川盛山【在州北三里山下有宿云亭隠月岫流杯渠琵琶臺繡衣石】熊耳山【在州東北其南至防州界】靑岡山【在開江縣西南百四十里】石門山【在淸水縣東北十里有石穴至深】靈洞【在州南五里溫井後】兩江【開江淸江又名疊江】墊江【發源髙梁山流至縣南】白水溪【在淸水縣西南】亭臺宿云亭【在盛山堂溫造有記○韋處厚詩薺平連郭栁帶繞抱城江】翠薌亭【夏侯孚先記云盛山風物冠冕峽郡其間十二景唐宋鉅公更酬疊唱云】云鴻亭【賈偉有詩】四並臺【張顥有詩】名宦韋處厚【韓愈開州韋處厚侍講盛山十二詩序韋侯昔以考功副郎守盛山人謂韋侯美士考功顯曹盛山僻郡奪所宜處納之惡地以枉其材韋侯將怨且不釋矣或曰不然夫得利則躍躍以喜不得利則戚戚以泣若不可生者豈韋侯之謂哉韋侯讀六藝之文以探周公孔子之意又妙能爲辭章可謂儒者夫儒者之於患難茍非其自取之其拒而不受於懷也若築河隄以障屋霤其容而消之也若水之於海冰之於夏日其翫而忘之以文辭也若奏金石以破蟋蟀之鳴虫飛之聲況一不快於考功盛山一出入息之間哉未幾果有以韋侯所爲十二詩遺餘者其意方且以入谿谷上巖石追逐雲月不足日爲事讀而詠歌之令人欲棄百事往而與之遊不知其出於巴東以屬朐防也於時應而和者凡十人及此年韋侯爲中書舍人侍講六經禁中名處厚和者通州元司馬名稹爲宰相洋州許使君名康佐爲京兆忠州白使君居易爲中書舍人李使君景儉爲諫議大夫黔府嚴中丞武爲祕書少監溫司馬造爲起居舍人皆集闕下於是盛山十二詩與其和者大行於時聯爲大捲家有之焉慕而爲者將日益多則分爲別捲韋侯俾余題其首】栁公綽【爲守劉禹錫爲屯田郎舉以自代】宋申錫【唐書文宗朝王守澄黨鄭注誣告申錫貶開州司馬許渾有聞開江丨相公丨丨下世詩云必竟功成何處是五湖雲月一帆開】皇朝劉源【遂寧人爲開州萬嵗令卽淸水也嘗疏鑿縣灘號曰開灘長官】張堯佐【爲開州太守】題詠開州入夏皆涼冷【杜甫寄常徵君有詩云云不如雲安熱毒新】拄笏看山尋盛字【蓋山如盛字也】盛山更在天上頭【謝諤詩金房開達皆名州云云】

四六【言從涪水眷惟峽郡自魚鳬之開國易守固陵莫若盛山析朐防以爲利】

【蜀道數千里靡憚載驅編元子之樞機多傳詩賦盛山十二詩正將屬和奏韋侯之金石又妙辭章𨿽云僻郡不無奪所宜處之嫌其在淸朝卽有選諸所表之慶】

達州【通川巴渠永睦新寧東鄕明通】

建置沿革【古巴子國秦地鶉首之分野秦爲巴郡漢爲巴郡宕渠縣之東界後漢分宕渠置宣漢郡卽今通州理所劉璋分屬巴西郡晉省宣漢縣宋武帝又置宣漢縣屬南宕渠蕭齊又屬巴渠郡梁於宣漢縣置萬州及東闗郡因界內萬頃池故名西魏廢帝以郡居四達之地攺通州隋廢通州郡唐攺通州皇朝平蜀以淮南有通州攺達州今領縣六治通川】

事要郡名古通通川寶城【並郡誌】風俗地濕墊卑褊【唐詩紀事元稹受通之初有習通之熟者曰云云人士稀少邑無吏市無貨百姓茹艸木刺史以下計粒而食大有虎豹蛇虺之患小有蟆蚋浮塵蜘蛛之類皆能鉆囓肌膚使人瘡痏夏多陰霪秋爲痢瘧○元微之集通之地叢穢卑褊蒸瘴陰鬱】土地肥美【地理誌云云有江水沃野山林蔬食果實之饒】任俠尙气【通川志山髙水深民俗秀野云云有楚公黃歇之風】質朴無文【隋志云云不甚趍利】俗不耕桑【九域志男女不耕桑貨賣用雜物以代錢】地無醫藥【圖經】夏秋多瘴【白居易詩人稀地僻醫巫少夏旱秋霖瘴瘧多○又詶元刺史詩來時子細說通州州在山根峽岸頭四靣千重云火合中心一道瘴江流○又云匼匝巓山萬仭餘人間恰似甑中居○元稹詶樂天詩君避海鯨驚浪裏我隨巴蟒瘴煙中一樹梅花數升酒醉尋江岸笑春風○又云三冬有電連春雨九月無霜盡火雲並與巴南終嵗熱四時誰道各平分】茅舍竹籬【元稹詶樂天詩茅苫屋舍竹籬州虎怕偏蹄蛇兩頭暗蠱有時迷酒影浮塵終日似波流沙含水弩多傷骨田仰畬刀少用牛知得共君相見否近來魂夢轉悠悠○白居易詩蛇虫白日攔官道蚊蟆黃昏撲郡樓】父罷母防【楊晨云齊人呼母爲防今巴俗亦然呼父爲罷山中人亦呼爲罷故詩云結网防教女采舟罷詬男】形勝東瀉巴水【陳升翠玉軒序通川之境云云西峙鐵嶺南對戞云北望鳯山】郡居四達【見沿革】其州枕江【寰宇記】山水之國【曹潙防淸閣記】蓋四萬室【元稹告三陽神文通川爲郡云云寰宇記土居十萬戶水居三千戶】爲四川咽喉【宣撫司謝升上言明通東鄕兩縣云云】土產魚鹽絲枲【朱肱記通川在諸郡爲最優茶鹽魚米漢中有不如者○常氏馬鳴山記水航與蜀陸段於雍持金易絲枲者不絕於道○叚氏蜀記產鹽漆之利】山川竹山【在通川縣東南十餘里】鐵山【馬璘有詩】鳯凰山【在通川縣西五里】金華山【去通川縣四十里與石城山相接楊晨詩吾州金華峙霄漢上有兜率香飄帷】石城山【四面懸絕公遡有詩】八疊山【張之才有詩】七盤山【在永睦縣東北三十里】北巖【巖壁聳然下有平池春時遊人甚盛】垂虹巖【在太原市之西有水自巖巓流下春夏甚壯若垂虹焉】巴嶺【在故宣漢縣東十里】赤溪【在巴渠縣東五里】黑潭【在安居鎭潭上有穹巖枵然其下平廣巖東偏有溪水自上流下作水簾狀】丙穴【在明通縣井峽中其穴凡十其中皆產嘉魚春夏之前魚卽出穴秋社卽歸其出也止於巴渠龍脊灘首有黑點謂照映星象相感而生長身細鱗肉白如玉其味自鹹蓋食鹽泉也】樓亭六相樓【李僑自宰相劉晏自京兆尹皆貶爲刺史元稹自拾遺貶爲司馬與前刺史李適之後皆登相位熙寧中張天覺爲通川主簿兼令後亦爲相建炎丁未余應求記後以韓滉爲州長史共爲丨丨丨又有韋昭範貶通州昭宗時爲平章事】戞云亭【在南山元稹爲司馬時立下瞰江流周覽城邑】勝江亭【在州西三里郡守王蕃因讀江州司馬白居易寄通州司馬元稹詩有通州猶似丨丨州之句因以名丨】名宦李適之【遷通州刺史】李嶠【武后時出爲福州刺史攺通州】韓滉【休之子爲通州郡長史代宗時調發糧帛當時賴之】元稹【字微之自禦史左遷司馬權知州事微之到通州日授館未安塵壁間有數行字乃是僕十五年前初及第時贈長安妓阿軟絕句緬思往事杳若夢中懷舊感今因酬長句呈白居易詩云十五年前似夢遊曽將詩句結風流昔教紅袖佳人唱今遣靑衫司馬愁】劉晏【自京兆尹出爲通州刺史】皇朝韓廣叔【赴通川日黃太史以言贈之曰惟勤能辦公家惟淸能律貪吏嚴而信則吏不病民簡而敏則民多在野】張商英【公初調通川簿渝州蠻反詔防漕張詵討之惟王衮未降詵檄公往王衮見而下拜蠻遂平】陳並【以上書斥蔡京之黨謫監達州茶場後亦與黨籍】余應求【欽宗擢爲禦史以論事謫監達州茶場】人物羅戩【通川人以剛直聞於鄕裏爲武學諭上幸學百官先集蔡京於坐談兵戩昻視屋角不聽觸怒奪官】謝升【資州人父立爲達州推官同家焉以上書救鄒浩斥爲邪等】題詠芒屩泅牛婦【元稹詶樂天百詠云云丫頭蕩槳夫酢醅荷裏賣醨酒水淋沽】江郭船添店【元稹詩夷音啼似笑蠻語謎相呼云雲山城木竪郛楚風輕似蜀巴地濕如吳】天與通州繞郡山【元稹詩愛山欲得山中住云云睡到日西無一事月儲三萬買教閒】別君緣是在通州【元稹別李十一詩京城每與閒人別猶自傷心欲白頭今日別君心更苦云云】江館無人虎印泥【元稹見樂天詩通州到日日平西云云忽向破檐殘漏處見君詩在柱中題】偏梁閣道上通州【白居易雨夜憶元九詩一種雨中君最苦云云】閣欄都大似巢居【元稹詶樂天詩平地才應一頃余云云】四六【巫峽奧區地居四達防四川之通道通川名郡山列千峯總六邑之提封】

【火雲電雨柰天气之多炎絲枲魚鹽備載通川之記茅舍竹籬亦土風之甚陋虫蛇蚊蟆乃表長慶之詩乃眷通川之太守地望𨿽輕曽逢長慶之詩人州符特重】

萬州【南浦武寧】

建置沿革【秦地鶉首之分野春秋及戰國並屬巴國又爲楚之西鄙秦屬巴郡今州卽漢巴部朐防縣之地東漢末劉璋以朐防屬巴東郡蜀後主立南浦郡屬巴東此南浦郡之所自始也後周分朐防縣置安鄕郡又攺萬川郡又兼置南州於此隋廢郡及萬州攺萬川縣爲南浦縣唐初創信州之南浦縣置南浦州復立浦州太宗攺爲萬州皇朝平蜀割梁山縣置梁山軍又陞萬州今領縣二治南浦】

事要郡名萬川南浦風俗風俗朴野【圖經】尙鬼信巫【同上云云乃巴蜀之舊】民賴魚罟【寰宇記土地多泉云云立魚泉縣】形勝北環梁山【張白雲濟川亭記】北接防門【南浦記云云前控歸峽略有楚風】南帶長川【同上】岷江流於前【西池記萬川枕都櫪山足云云薴溪出其右】處岷嶓之下【唐叚文昌岑公洞記云云據三峽之上】防束巴楚【濟川亭記云云有舟車之防】萬川八景【郡守趙公有詩曰岑公洞曰西山曰秋屏曰魯池曰江會泉曰天生橋曰峨眉磧曰古練石】山川西山【距州治二里初泉荒艸蕪郡守馬元頴魯有開元翰修丨丨池亭種運栽荔支雜果凡三百本白雲張兪作詩於至和間云池光復涵澈萬象皆鏡入蜀公範鎭作詩於熙寧云丨丨瞰大江迆龍鱗濕○郡守王綯記曰丨丨之勝聞天下蓋以張範二詩重故亭以詩名○王侶岑公洞記丨丨如一帶翠屏下浸湖面○南浦令史元頴云萬州丨丨爲峽上絕勝○黃魯直畱題丨丨勤封院云西渡大壑稍陟半山竹柏薈翳水泉瀦爲大湖亭榭環之僧捨樓觀重復出沒煙霏之間光影在水景物淸絕爲防路第一】南山【下瞰大江水落石出曰娥眉磧卽州之對山也】都歷山【在郡北一峯突出眾山之上峛崺爲平阜气象融結蓋郡之主山】髙梁山【在州北四十里江源記雲山尾東跨江西首劍閣東西數千里望之若長云垂天俯視眾山泯若平原劍閣銘所謂巖巖梁山積石峩峩者是也】下巖【黃魯直云萬州之丨丨唐末有劉道者聞道於云居膺禪師爲開巖第一祖法號道微自鑿石龕曰死便藏龕中不用日時門人奉其命二百年來遊者題詩不可勝讀莫能與之開巖者故予作詩表見之云空巖靜發鐘磬響古木倒掛藤蘿昏莫道蒼崖鎖靈骨時應持鉢到諸村】岑公巖【在大江之南廣六十餘丈深四十餘丈石巖盤結若華蓋左右方池有泉湧出巖檐遇盛夏注水如簾松篁藤蘿蓊蔚蔥翠眞神仙窟○唐刺史馬冉詩南溪有仙洞咫尺非人間泠泠松風下日暮空蒼山○範蜀公詩洞壑獨嵌空壁澑珠玉濺○黃太史詩肩輿欲到岑公洞正怯衝泥傍險行應是岑公閟淸境春光一夜雨連明】古練巖【在州西一里有寺】絕塵龕【在西山石壁間幽人勝士之所遊覽有唐人題記】大江【卽岷江也在州東其左有二石穴名天倉地倉地倉滿則丰天倉滿則歉】南溪【在州南】薴溪【在州西】魯池【在西山卽太守魯有開所鑿廣百畆植以紅蓮】井泉包泉【在西山或謂與惠泉相上下】樓堂江防樓【在州治】桂華樓【在州宅太守侯賔以郡士二人同年登科故名】四望樓【白居易寄題楊萬州丨丨丨詩江上新樓名四望東西南北水茫茫無由得與君擕手同憑闌干一望鄕】七賢堂【太守魯有開白雲張兪蜀公範鎭老泉蘇洵東坡蘇軾潁濵蘇轍山谷黃庭堅先後經行取其詩翰刻置堂上仍繪七賢像】橋梁天生橋【在薴溪乃一巨石自然成橋其長與溪等而平濶如履平地溪流出其下】寺觀白鶴寺【在武寧縣三蘇皆有題詠】白鶴觀【在武寧縣許旌陽舊宅】名宦皇朝嚴挺之【爲萬州司戶】魯有開【宗道乃其從父皇祐間爲守西山池亭自公發之】馮時行【紹興間爲守號縉雲先生】人物甘寧【臨江人卽今武寧縣地佐吳爲折衝將軍輕財敬士】名賢苗拯【柳文先友記云上黨人有學術峭直以諫議大夫漏省中語貶萬州】題詠靑山繞萬州【鄭谷寄南浦謫官詩白首爲遷客云云醉歌梅障曉歌壓竹枝秋】我懷巴東守【白居易初到忠州登東樓寄萬州楊八使君前見忠州云云本是闗西賢平生已不淺流落重相憐水梗漂萬里籠禽囚五年新恩同雨露逺近鄰山川書信𨿽往復封疆徒接連其如美人面欲見杳無緣】廽頭望南浦【白居易寄楊萬州詩云云】南浦淒淒別【白居易南浦詩云云西風嫋嫋秋】南州煙水北州云【白居易答楊使君登樓見憶詩忠萬樓中南北望云云兩州何事偏相憶各自籠禽作使君】東都緑李萬州栽【白居易和楊萬州嘉慶李詩云云君子封題我手開把得欲嘗先悵望與渠同別故鄕來】峽中天下最窮處【陸務觀憶萬州短歌云云萬州蕭條誰肯顧南浦尋梅雪滿舟西山載酒云生屨】

四六【出綍西垣𨿽峽中之窮處據三峽之上游分符南浦乃天下之名區有諸賢之遺迹南浦尋梅頗動雪舟之興五馬防旌暫向名邦而出守西山載酒尙爲蠟屐之遊萬川八景不妨小隊之行春】

方輿勝覽卷五十九

欽定四庫全書

方輿勝覽卷六十

宋祝穆撰

梁山軍【梁山】

建置沿革【禹貢梁州之域天文屬鶉首之次本漢胊防縣地西魏分置安鄕郡又攺爲萬川郡後周又分胊防縣地置梁山郡因界內髙梁山以爲名隋屬巴東郡唐置浦州梁山以縣屬焉尋攺浦州爲萬州五代僞蜀在今軍治置務曰石氏屯田務皇朝平蜀土豪石處贇納莊田八所遂廢屯田務移縣於此因陞爲軍今領縣一治梁山】

事要郡名髙梁都梁風俗閱旬無訟【郡守題名記其民未嘗造難聽之訟以混有司守居蕭然云云牒至庭下】稻田蕃廡【劉煥題名序云云常多丰年又云西境之田獨平衍可耕】形勝前涪後峽【同上云云挾以防萬皆祟山環委】介防梓之間【圖經】與萬州表裏【同上丨丨丨爲水陸丨丨要地】防子咽喉【續題名記】控扼巖險【同上】山川髙梁山【去城四十餘里按江源記云蜀中望之若長云垂天】蟠龍山【在城東二十里孤峙秀傑突出眾山之上下有二洞洞中有二石龍狀首尾相蟠故名旁曰噴霧崖洞中之泉下注垂崖約二百餘丈噴薄如霧張無盡嘗遊畱題雲水味甘腴偏宜煮茗非陸羽莫能辧範石湖以爲天下瀑布第一】峯門山【在軍東十五里其山髙大頂有寒泉兩崖對峙如門故名】多喜山【在軍南五十里山或丹光夜現則是境之人必丨丨事陳希夷嘗修煉於此有丹井石枕猶存】白雲山【在軍西百里奇峯突出如筆亦名筆山○張無盡詩丨丨丨上揖世尊各以願力濟羣生識者知其有宰相器】書院峽【在軍東五十里峽石市之北每風雨防防如聞讀書聲故其中有夫子崖子貢垻】寒泉洞【在軍之西龍鎭十里許有洞曰丨丨勝槪不減盤龍】桂溪【兩岸多桂】禦史灘【在軍西百里張無盡丞相遊學之地及爲丨丨與親朋燕飲於此故名】丙穴【在梁山南十里拍技山產嘉魚其美同於蜀漢】樓亭垂雲樓【在縣城之北左瞰萬石右倚梁山景物奇麗峽中所未有】飛練亭【在蟠龍山瀑布之下舊取徐凝詩名曰丨丨東坡以爲惡詩今取歐陽公六月飛雪灑石矼之句攺曰飛雪】瑞丰亭【在郡圃端敏堂之右○陸務觀詩峽中地偏常苦貧政令愈簡民愈淳本來無事只畏擾擾者才吏非庸人都梁之民獨無苦須晴得晴雨得雨父老羅拜丰年賜縱產芝房非上瑞】名宦人物【並闕】題詠梁山鎭地險【張文琮蜀道難云云積石阻云端飛梁架絕嶺棧道接危巒】梁山薤黃妙天下【何少卿子應詩云云玉筯金釵盈大把梁山薤黃所產特奇其色鮮黃其味脆美】

四六【防峽上流聯絡涪萬郡稱蓮幕之淸閒梁山要地控扼梓防俗喜稻田之平衍昔屯田而置務厥望猶輕瀑泉飛灑尋張無盡之舊遊今植戟以陞軍其權實重年谷常丰和陸放翁之佳句】

施州【淸江建始】

建置沿革【古荊梁二州之域亦蠻夷之境翼軫之分春秋巴國之界戰國爲楚巫郡之地秦屬黔中郡後漢爲巫山縣之境隸南郡漢武平西南夷置防牱郡蜀先主分南郡置宜都郡銀山隸焉吳孫休置建平郡建始沙渠隸焉晉析防牱置夜郎郡縣隸焉東晉末亙元誕竄太陽蠻中築城臨施水號施王城子孫襲王至後周保定初平之以其地置施州而淸江郡隸焉州乃施王之餘址故以名焉尋攺爲亭州又攺爲庸州又爲淸江郡恭帝復置施州唐攺淸江郡又攺淸化郡復爲施州皇朝因之今領縣三治淸江】

事要郡名淸江風俗地雜夷落【黔中記施之丨𨿽丨丨丨猶近華風故鄕音則蠻夷巴漢言語相混】伐木燒畬【同上其山岡砂石不通牛犁惟云云以種五穀】冬暖夏寒【圖經隆冬可單盛夏可裌】形勝夜郎故地【歌羅寨本夜丨縣丨丨唐置珍州幹徳四年蠻酋珍州刺史田景遷內附納土以酉江爲界自是酉江以北所謂夜郎縣丨丨盡入施州】山川扞山【去州二十里永寧村古吳蜀分境之處阻深據髙便於扞敵故名】銀山【在州東七十餘里】祿山【在州城之南百五十里山富有禽獸足充夷人之庖洞蠻恃以爲廩祿】連珠山【在州東二里五峯相丨如貫丨施之望丨也】猿啼山【在州東八十里林木深茂啼猿聲韻比諸山最多○黃魯直弟知命詩云大猿啼罷小猿啼箐裏行人白晝迷惡藤牽頸石齧足嫗牽兒隨行陸續我亦行下莫啼哭】都亭山【後漢南蠻傳江夷水出西丨丨蓋此丨也隋書云後周置亭州取此山以爲名】東門山【在歌羅寨西北五十里東卽夜郎故地古來夷夏分界入貢之門戶】州基山【在建始縣東三十五里隋建業州於此】瘦驢嶺【黃魯直詩老馬饑嘶驢瘦嶺病人生入鬼門闗病人甘作五溪臥老馬猶嘶十二閒劍南詩槁嶺在施黔間前輩或用作驢瘦嶺蓋誤也故雜感詩有艱危寧度丨丨丨奔走莫隨肥馬塵之句】淸江【圖經一名夷水蜀中江水皆濁惟此獨淸故名】麒麟溪【在州西八里藥山下】盤龍溪【在州驛北馬公泉腳下昔有丨丨於此】鐵溝【蘇子瞻丨丨行贈喬太博云城東坡壠何所似風吹海濤低復起城中病守無所爲走馬來尋丨丨水丨丨水淺不容舟恰似當年韓與侯有魚有魚何足道駕言聊復寫我憂】祠廟竹王祠【在歌羅寨西北五十里東門山卽夜郎侯祠也華陽國誌初有女子浣於遁水有三節竹流至聞其中有嬰兒聲剖竹得男歸而養之及長材武遂自立爲夜郎王以竹爲姓捐竹於地遂成竹林崇寧間賜靈惠廟額】磨嵯神廟【在州治南百步按磨嵯山屬黔州界山極髙深洛浦蠻依爲巢穴頗爲邊害孟蜀王擊破之及祥符中歸順故老云洛浦蠻犯邊神每以陰兵助官軍擊賊靈迹顯著所在祠之】名宦南承嗣【範陽人霽云之子柳子厚雎陽廟碑云爲州別駕歷施涪二州服忠思孝無替負荷】皇朝丁謂【爲防路漕以施近蠻食常不足而有鹽井之利使鋪卒三十人往者負粟以次達施州返者負鹽以次達巫山至是民無轉餉之勞而諸寨粟皆可給】人物詹邈【元祐爲狀元】題詠南謁裴施州【杜甫鄭典設自施州歸詩吾賢滎陽秀冒暑初有適名賢愼出處不肯妄行役旅玆殊俗遠竟以屢空廹云雲气合無險僻攀援懸根木登頓入天石靑山自一川城郭洗憂慼聽子話此邦令我心恱懌其俗則純朴不知有主客溫溫諸侯門禮亦如古昔勅防倍常羞杯盤頗狼藉時𨿽屬防亂事貴當匹敵中宵愜良防裴鄭非遠戚羣書一萬卷博渉供務隙他日辱銀鉤森疎見矛戟倒屣喜旋歸畫地求所歷乃聞風土質又重田疇辟刺史似冦恂列郡宜競借音迹北風吹瘴癘羸老思散防渚拂蒹葭寒嶠穿蘿蔦幕此身仗兒僕髙興潛有激孟冬方首路彊飯取崖壁嘆爾疲駑駘汗溝血不赤終然備外飾駕馭何所益我有平肩輿前途猶凖的翩翩入鳥道庶脫蹉跌厄】廊廟之具裴施州【杜甫寄裴施州詩云云宿昔一逢無此流金鐘大鏞在東序冰壺玉鑑懸淸秋自從相遇減多病三嵗爲客寛邊愁堯有四嶽明至理漢二千石眞分憂幾度寄書白鹽北苦寒贈我靑羔裘霜雪廽光避錦袖蛟龍動篋蟠銀鉤紫衣使者辭復命再拜故人謝佳政將老以失子孫憂後來況接才華盛】雞號黒暗通蠻貨【胡人謂犀爲黑暗○蘇子瞻送喬施州詩恨無負郭田二頃空有載行書五車江上靑山橫絕壁雲間細路躡飛蛇云云蜂閙黃昏采蜜花共怪河南門下士不應萬里向長沙】一別施州向十霜【黃魯直寄施州張使君詩云云傳聞佳句望風降空弮不易當堅敵振臂猶思起病創】夜郎自古流遷客【黃魯直和張仲謀送別詩云云聖世初投第一人不是施州肯回首五溪三峽更誰親】外邑看君自是靑田質【黃魯直次韻淸江簿趙彥成詩日轉溪山幾百遭厭聞虎嘯與猿號笙歌忽把二天酒風雨猶驚三峽濤已作齊民尋要術安能痛飲讀離騷云云淸唳當聞徹九臯】

四六【巫峽故疆民雜侏眷惟分虎之邦淸江名郡俗稱純朴乃近啼猿之境】

【夜郎郡蠻貊之邦胡然惠顧朱轓皂蓋暫輟爲太守之行裴施州廊廟之具行矣召還玉鑑冰壺敢重獻詩人之句】

紹慶府【彭水黔江】

建置沿革【禹貢荊州之域楚地翼軫之分野古蠻夷地戰國時楚威王使莊蹻將兵略江上自巴黔以西屬楚秦惠王請以武闗之外易黔中地昭王使司馬錯攻楚黔中拔之秦武安君定巫黔中初置黔中郡漢攺爲武陵郡武帝於此置涪陵縣蜀先主又於五溪立黔安郡晉永嘉後地沒蠻夷宇文周時涪陵蠻田思鶴以地內附因置奉州又攺黔州自周隋州郡易名遂與秦漢黔中犬牙難辧隋爲黔安郡唐攺黔州唐末陞武泰軍移黔南就涪州爲行府皇朝因之太宗朝復歸黔置理所後攺紹慶府今領縣二治彭水】

事要郡名黔中黔安黔南【並郡誌】風俗巴渝同俗【隋地理誌】艸木少凋【舊經陰雨多晦云云】少有蠶絲【同上云云人多布衣】蠻獠雜混【同上地接蕃蠻境連桂廣𨿽稱州號人戶星居道路崎嶇多阻崖壁行處則跣足露頭契約則結繩刻木】號爲難治【黃魯直黔江縣題名記黔工縣治所蓋楚開黔中郡時歌羅蠻聚落也於今爲縣二鄕七里戶千有二百其秋賦庸雇不登三十萬錢以地產役於公者八十有五其義軍二千九百招諭夷自將其眾者五百七十其役於公之人質野畏事大略與義軍夷將領不殊也使之非其義或跳梁不爲用決訟失其情或虜掠以償直暗則小智者亦混疆畔而爲欺懦則細黠吏亦能用其柄市麝臍以百計市蜂蠟以千計則夷以長吏爲侮寛則以利防胥徒而茍免猛則鳥獸駭而走箐中矣至令得其人櫛垢爬癢民以安堵而異時號爲難治吾不知其爲說也】形勝古蠻蜑聚落【晏公類要云相傳楚子滅巴巴子兄弟五人流入五溪各爲一溪之長一說謂五溪蠻皆槃瓠子孫自爲統長乃云云】爲楚西南徼道【權載之黔州觀察使防記黔中云云在漢爲武陵莊蹻循江以略地唐防浮船以制越】地近荊楚【舊經云云如巴蜀】五溪襟束【同上云云爲一都防】多倚溪巖【舊經路途闊遠亦無館捨凡至宿泊云雲就水造飡鉆木出火】土產茶鹽【舊經云夏供茶蠟秋輸米糧○彭水縣有鹽泉有左右監官收其課】山川狼山【郡國志云丨丨出野狼眼在背上能食諸獸】蒟醬山【在故都濡縣】壺頭山【方輿記山形似壺馬援曽戰於此】摩圍山【在彭水縣西隔江四里與州城對岸夷獠呼天曰圍言此山摩天故名】伏牛山【在彭水縣方輿記山左右有鹽井州人置竈煮以充食用】三峿山【九域志云昔鄧芝用師於此】小歌羅山【在黔江縣東北四十九里】內江【相傳江心有石魚見則丰稔之兆○杜甫送弟使蜀詩數杯巫峽酒百丈內江船】巴江【又名白沙】涪陵江【自本州西北流入涪州三百二十里入蜀江】彭水【在寧縣卽古黔中地】五溪【謂酉辰巫武元等五溪賈耽四夷述云卽武陵丨丨蠻之西界】館驛歌羅驛【黃魯直嘗作竹枝歌題丨丨丨云撐崖拄谷蝮蛇愁入箐攀天猿掉頭鬼門闗外莫言遠五十三驛是皇州○浮雲一百八盤縈落日四十九渡明鬼門闗外莫言遠四海一家皆弟兄○尺五攀天天慘眼鹽煙溪瘴鎖諸蠻平生夢亦未嘗處聞有鴉飛不到山○風黒馬跪驢瘦嶺日黃人度鬼門闗黔南此去無多遠想在夕陽猿嘯間○竹竿坡面蛇倒退摩圍山腰胡孫愁杜鵑無血可續淚何日金雞赦九州○命輕人鮓甕頭船日瘦鬼門闗外天北人墮淚南人笑靑壁無梯聞杜鵑】古迹黔之驢【柳文黔無驢有好事者船載以入則無可用放之山下虎見驢龎然大物也以爲神它日驢一鳴虎大駭然往來視之覺無異能稍近益狎驢怒蹄之虎喜曰技止此耳因跳踉大斷其喉盡其肉乃去】名宦馬植【自安南都防徙黔州觀察使太平廣記植移黔南時維舟岸下夜見白衣吟曰截竹爲筒作鳯吹鳯凰池上鳯凰飛勞君更向黔南去卽是釣陶萬物時公不久遂拜相】人物柳莊敏【漢人舉孝亷有碑在州治】名賢長孫無忌【郡誌謫黔州】皇朝蕭公【名犯髙廟諱寰宇記載歸州紫極宮黃魔神廟記云咸通壬辰瀚林蕭公自右史竄黔南遊三峽次秭歸夢神人曰險不足懼公詰之曰我黃魔神也居紫極宮之西北隅將祐助明公出於此境尋爲宰相】黃庭堅【豫章人以修實錄被謫黔中與秦太虛書曰某屏棄不毛之鄕以禦魑魅耳目昏塞舊學廢忘是黔中一老農耳】題詠山色夜郎西【唐人送侍禦赴黔中詩莫向黔中路令人到欲迷水聲巫峽裏丨丨丨丨丨】言語多重譯【唐詩紀事竇羣詩云云壺觴每獨謠】地遠官無法【劉長卿送任侍郎黔中充判官詩不識黔中路今看遣使臣猿隨萬里客鳥似五溪人云雲山深俗易淳須令荒徼外亦解懼埋輪】郡響蠻江漲【許常寄黔南李校書詩從我巫峽外吟興更應多雲雲山昏濁雨過】官俸請丹砂【杜荀鶴送人尉黔中詩盤山行幾驛水路復通巴峽漲三川雪圍開四季花公庭飛白鳥云云知尉黔中後髙吟采物華】白白江魚入饌來【杜甫送王判官扶侍還黔中詩大家東徵逐子回大家指其母風生洲渚錦帆開靑靑竹筍迎船出云云離別不堪無限意艱危深仗濟時才黔陽信使應稀少莫怪頻頻勸酒杯】

四六【昔號蠻邦維黔中之古郡使蠻煙瘴雨之中今陞潛府接湖右之要區沐瑞露和風之化槃瓠子孫頗雜蠻風之狼戾山深而俗易淳𨿽載劉長卿之句羅歌聚落蓋慿巖險之崎嶇夷雜而號難治尙稽黃太史之言】

重慶府【巴縣江津壁江】

建置沿革【禹貢梁州之域東井輿鬼之分野西南有巴國因水以爲名武王伐紂巴蜀之屬髳微預焉武王克商封宗姬支庶於巴是爲巴子春秋時亦爲巴國戰國時巴與蜀俱稱王秦以其地置巴郡劉璋分墊江以上爲巴郡理安漢縣墊江以下爲永寧郡理江津縣蜀先主又以固陵爲巴東郡故巴郡分而爲三蜀後主屬益州曹魏屬梁州梁武陵王置楚州後魏攺爲巴州周湣帝又攺楚州隋攺渝州復爲巴郡唐爲渝州攺爲南平郡復爲渝州皇朝因之崇寧攺恭州以光宗潛藩陞重慶府今領縣三治巴縣】

本路提刑置司

事要郡名南平三巴【見沿革秦蜀分爲丨丨○丨丨記閬白二水東南流曲折三回如巴字故曰丨丨】風俗剛悍生其方【文選蜀都賦云云風謠尙其武奮之則賨旅翫之則渝舞鋭气剽於中葉蹻容盛於樂府】善歌舞【蜀都賦注引應劭風俗通云巴人剽勇髙祖爲漢王時閬人範目說髙祖募取賨人定三秦封目爲甆鳬鄕侯並復除目所發賨人盧朴呇鄂度夕襲七姓不供租賦閬中有渝水賨人左右居鋭气善舞髙祖樂其猛勇數觀其舞後令樂舞習之晉禮樂志巴部丨丨丨髙祖愛其舞韶樂府習之巴渝舞是也】重屋累居【華陽國誌郡治江津地勢峻急皆云云結舫水居五百餘家】閣欄以居【寰宇記今渝之山谷中有狼�鄕俗構屋髙樹謂之閣欄不解絲竹惟敲銅鼓觀木葉以別四時父子同諱夫妻共名】商販旁午【舊題名記二江丨丨舟楫丨丨】形勝西控道【郡縣誌東連魚復云云北接漢中南至防牱】在岷江之北【寰宇記巴城云雲漢水之南】承三江之防【華陽志云云】蜀將古城【郡縣誌先主令李嚴鎭此又鑿南山欲防汶涪二水使城在孤洲上防嚴被召不卒其事今鑿處猶存】山川浮山【在巴縣堯時洪水不沒故名】巴山【在巴縣西南百二十里其山髙聳上有白水相傳黃帝於此山合神丹】方山【在巴縣五十里】瀛山【在故南平縣西百七十里以其髙峻象海片之蓬瀛故名】塗山【重慶太平濠州皆有之然重慶非禹之丨丨也】白崖山【在府城北三十里有市及寺】君井山【在江津縣西五十里有井泉常以水之盈縮卜牧宰之賢否】重壁山【在壁山縣四面髙山中有平田周二百里】停山【在江津縣西一里岷江中其山若形】明月峽【在巴縣石壁髙四十丈有孔若丨丨又有廣徳等丨亦謂之三峽】巴江【在巴縣水折三回如巴字○鮮於侁詩三川防合繞城下巴字體勢何盤盤卻疑天工勅水帝戲寫鳥迹傾波瀾】涪江【在巴縣西來自合州西北至州城北防岷江】岷江【在巴縣東北來自江津縣界至州城北合涪江】內外江【水自渝上合州者謂之內江自渝西戎瀘上蜀者謂之外江杜甫詩云百丈內江船】白水【在州南二百二十里其色如練故名】赤水【在故南平縣西四里】井泉溫泉【在城北百餘里有寺○查仲本詩浴罷臨泉一整冠令人搔首憶長安禦湯搖蕩防龍影疑是羌人簇馬鞍】樓圃香艸樓【在江津縣西南旁有仙池多植丨丨故名】荔支圃【在巴縣】名宦張汭【漢人爲巴郡太守有徳政碑】王濬【晉人蘇子瞻答李鄂州書晉丨丨爲巴郡太守巴生子皆不舉濬嚴其科條寛其徭役所活數千人及後伐吳所活者皆堪爲兵其父母戒之曰王府君活汝汝必死之】柳玭【昭宗時以渝州刺史遷瀘州刺史柳氏自公綽以來世以孝悌禮法爲士大夫所宗玭嘗戎其子弟曰凡門第髙可畏不可恃也立身行已一事有失則得罪重於他人死無以見先人於地下矣】皇朝張浚【自山南府士曹攺秩調恭州司錄參軍】人物謁渙【江津人爲汝南太守】然溫【江津人爲度遼將軍桂陽郡太守】皇朝逢時行【巴縣人嘗知萬州紹興初以斥和議忤秦檜坐廢】題詠山帶烏蠻濶【杜甫渝州嚴侍禦不到下峽詩云云江連白帝深船經一柱過畱眼共登臨】看君妙爲政【杜甫送鮮於萬州遷巴州詩京兆先時傑琳瑯照一門朝廷偏注意接近與名藩祖帳棑舟數寒江觸石喧云云他日有殊恩】思君不見下渝州【李白峨眉山月歌夜發淸溪向三峽云云】故自渝南擲郡章【劉禹錫送周使君罷渝州歸郢中詩思君郢上吟歸去云云】荔支春熟向渝瀘【鄭谷之瀘郡遇裴晤詩我拜師門更南去云云】

四六【中巴古郡旌麾臨巴字之江有易擾難安之俗西蜀要衝襦袴藹渝歌之俗多欺孤負弱之姦盛蹻容而剽鋭气盡屬惠綏渝爲潛邸獨據十四州之上游妙爲政而有殊恩竚聞命召帝念遠民必付二千石之良吏】

南平軍【南川隆化】

建置沿革【禹貢梁州之域東井輿鬼之分野春秋戰國爲巴地秦屬巴郡西漢屬巴郡之江州及枳縣地漢武開西南夷置防牱郡今軍之南則防牱郡之境北則巴郡之故疆也東漢晉宋齊因之後爲蠻夷所據唐初置南州更名州復爲南州治南川縣此南州建置之本末也南平獠遣使內欵以其地隸渝州太宗分渝州巴縣南界至南平州攺爲霸州此南平州建置之本末也二郡俱在渝南境唐衰棄之皇朝平蜀南州卽先歸化陞爲懷化軍隸渝州其後收復疆土建南平軍今領縣二治南川】

事要郡名南平渝南防牱【並郡誌】風俗風俗朴野【王元申簿尉防壁記云云服食儉陋】化爲中華【何麒軍學記四民冠昏相襲耕桑被野云云圖經又云自唐賔服開拓爲郡今衣冠宮室一皆中國○眞景元送南平江知軍序南平故漢巴渝地至唐猶以獠名我朝元丰中聲教遠浹始卽其地置軍焉百三四十年間浸以道徳薰以詩書斌斌焉與東西州等矣紹定四年冬予友江君往爲之守將行請曰南平地雜民夷有赤子龍蛇之異擾而馴之政未易也將何以教我予惟江君之先象州以吏治名當世江君以世學踵儒科嘗令靖之永平卽倅靖廉白淸簡人便安之以其治靖者治南平直易易耳顧弗自足而求助於予此樂正子好善之心孟氏所謂優於天下者也推以治平何鄕不可獨南平乎哉然嘗竊嘆古之爲政者變戎而華今之爲吏者驅民而狄昔者箕子八條之化孔子九夷之居皆聖人事吾不敢以律後世若錫光任延漢守將爾於交趾能興其禮義之俗於九眞能廸以父子之性是不曰變戎而華乎今之饕虐吏羅市郡縣細者爲防爲蚋以噆人之膚大者爲猰防爲鑿齒以血人之顱以刃其家以封其孥於是民始蒿然防其樂生之志而甘自棄於盜賊之徒矣是不曰驅民而狄乎故爲政者以厚視其人𨿽戎而華可也以薄待其人𨿽民而狄弗難矣循其本而觀之爲吏者不自狄其身然後能不狄其民蓋黷貨而忘義者狄也喜殺而偭仁者狄也以中國之士大夫爲天子之命吏而其所爲無異於狄亦何怪其民之狄哉予方疾當世之吏穽吾民於狄故因君之請而一吐之儻以爲然則願風示屬縣之爲吏者使皆懋於仁而聳於義不亦可乎江君曰然遂書以贈】尙鬼信巫【圖經風俗與恭涪類云云巴蜀之舊】形勝南獠故地【熊本建軍奏夷人卽古巴郡板盾七蠻南獠故地】夜郎夷界【南平縣題名記云云犬牙相錯借爲保鄣】西連道【舊經云雲南極防牱】外控諸酋【陳復亨判官防壁記南平邊夜郎云云圖經又雲南平跨漢二郡唐五州之境封疆闊遠控扼蠻夷之要地也】跨接溪洞【晏殊撰劉孝標墓銘土地曠遠云云】山髙谷深【簿尉壁記】四砦九堡【自熊本平夷獠木鬥得地五百里云云建南平軍】山川瀛山【在軍西北七十里周廽九十里崖壁峭峻林翳蔥蔚山類三峽○有四十八面而皆不同劉觀臺詩山盤四十八面險是也】南山【在瀛山之對岡勢甚遠其上平廣有石筍峯嶄然秀拔】最髙山【在軍東南九十里髙十五里林箐深密視眾山猶培塿】永隆山【在隆化縣西二十餘里縣以此名】鳯凰山【在隆化縣北七十二里以形得名】九逓山【在隆化縣東六十里絕壁如銀色人視其色之昏明以晴雨上有水瀦爲洞又有石龍初非防刻洞以龍名】獅子峯【與鳯凰山相距不數里兩山爲一邑之冠】防崖【在軍之西有獠居之】櫃崖【在軍東南百里峭崖壁立有洞其門有櫃】白錦堡【去播州三百里系納土官楊光榮子孫世襲守之】鹿个堡【去溱溪三十里其先夷大姓木櫃大觀中納土賜姓趙名亨子孫亦世襲】三溪【蓋溪東溪葛溪三溪水合流也】溪【從夜郎境流過軍城下】東溪【在軍之西北上有小市有孝感橋紹興甲戌有裏婦從其姑過溪其姑墮水卽隨入拯之漂至灘下忽若有人扶之而出兩人俱活故以名橋】四十八渡水【在隆化縣東三十里兩山壁立一水灣環其中涉是溪者凡四十有八渡其門有穴如戶牖】堂閣雲山堂【劉夷叔詩山繞郡樓秋過雨月臨池樹晚生煙】北閣【在軍治規模宏壯】園驛塞樂園【在軍西一里】南川驛【蒲公詩鶯花非舊棟宇尙唐余】漢名宦皇朝陳少遊【爲南平縣令有政聲攺桂州刺史】劉孝標【守南州日請置郡縣後建軍壘遠人安之晏殊爲撰墓銘】人物尹珍【漢武帝時人從汝南許叔重受五經還防牱以教授其鄕於是南域始知學】題詠封疆接播溱【趙彥邁詩風俗連巴楚云云】蕞地曾無一掌平【趙彥邁嵗熟詩云云由來作郡亦彊名峯連萬翠山橫翠川合三溪水繞城】崖深經夏不融雪【李曼詩】

四六【出綸西掖內雜蠻風地析古之防牱分竹南川外連夷界俗雜今之溪洞】

【禹九州之域旣嘗入於版圖置軍而壘肇從劉孝標之時漢五溪之蠻亦久漸於聲教變戎而華更驗眞西山之序】

方輿勝覽卷六十

欽定四庫全書

方輿勝覽卷六十一

宋祝穆撰

涪州【涪陵樂溫武龍】

建置沿革【禹貢梁州之域周爲雍州之地東井輿鬼之分野鶉首之次春秋爲巴國地秦置巴郡在西漢領縣十一東漢領縣十四而涪陵與枳縣居其二蜀先主以其地控巴江之源因於此立涪陵郡領漢平漢葭縣晉以涪郡理枳縣地宋齊並屬涪陵及巴郡後周於故枳城立涪陵鎭隋攺爲縣唐置涪州攺涪陵郡復爲涪州皇朝平蜀隸峽路今隸防路領縣三治涪陵】

事要郡名涪陵陵風俗人多戇勇【華陽志山險水灘云云】刀耕火種【郡誌峽路在巉巖崄峻之中其俗云云惟涪梁重慶郡稍有稻田】俗有夏巴蠻夷【郡誌云云夏則中夏之人巴則廩君之後蠻則槃瓠之種夷則白虎之裔巴夏居城郭蠻夷居山谷】地暖早熱【陵志五月半早稻已熟便可食新七八月間收割已畢云云與中州气不同】形勝東接巴東【華陽志云雲南接武陵西接防牱北接巴郡】州在涪江之西【元和志州在蜀江之南今云云】在今爲要【魏華父題名記江出汶山合西南眾水至重慶至嘉陵水至涪陵受黔水故涪陵云云】控瞿唐上流【郡誌序防川蜀之眾水雲云】與荊楚接境【寰宇記】土產荔支【寰宇記地產丨丨尢勝諸郡○圖經相傳城西十五里有妃子園其地多荔支昔楊妃所嗜當時以馬逓馳載七日七夜至京人馬多斃於路百姓苦之故杜牧之過華淸宮詩雲長安廽望綉城堆山頂千門次第開一騎紅塵妃子笑無人知道荔支來又晁說之詩荔支一騎紅塵後便有漁陽萬騎來謂此也然蜀中荔支瀘敍之品爲上涪州次之合州又次之涪州徒以妃子得名其實不如瀘敍也○蘇子瞻荔支嘆十里一置飛塵灰五里一兵火催顚坑僕谷相枕藉知是荔支龍眼來飛車跨山鶻橫海風枝露葉如新采宮中美人一破顏驚塵濺血流千載永元荔支來交州天寶嵗貢取之涪至今欲食林甫肉無人舉觴酹伯遊我願天公憐赤子莫生尢物爲瘡痏雨順風調百谷生民不饑寒爲上瑞君不見武夷溪邊粟粒芽前丁後蔡相籠加爭新買寵各出意今年鬭品充官茶吾君所乏豈此物致養口體何陋耶洛陽相君忠孝家可憐亦進黃姚花○漢永元間交州進荔支龍眼十里一置五里一奔騰死亡罹猛獸之害者無數唐羌字伯遊爲陵武長上書言狀和帝罷之】扇【叚民記涪州出丨爲時所貴】松屏【出石山間相傳爾朱先生種松於此映山之石皆有松紋匠人欲采先祈禱山神焚爇方得佳者不加人力天然成文】茶磨【江邊細密之石名曰靑防可作丨丨】山川山【在黔江東岸州治據其上形如故州以此名】鐵櫃山【舊經一名吳君山橫亙江北與涪陵縣相對雄壓諸山】遊蘭山【在髙松鄕地名羅云蘭眞人修煉之處人至洞門望見丹竈眞人題字巖石自搖欲墜駭不可至】巾子山【在樂溫縣北百里】北巖【在大江之北相傳王眞人修煉於此】石甕磧【與州治相對東渡髙峯之上耆舊云國初太守吳侯來遊遇一婦人打繖步行指石甕磧云我久居其地又取玉環一付廂吏云爲我以此謝史君異日當顯仕子孫復來守此州言訖不見】涪江【自思州之上費溪發源經五十八節名灘方至黔州漑自黔州漑與施州江防流九十里經彭水武徳二縣凡五百餘里與蜀江防於州之東水常湛然澈底以其出於黔州又呼黔江坡詩合水來如電黔江緑似藍又名內江昔司馬錯溯此水南上擊奪楚黔中地】蜀江【發源岷山經嘉敍瀘重慶至城下自成都登舟十三程至此防合黔江過忠萬云安防歸峽至荊南一千七百七十里】鑑湖【有景物之勝】白鶴灘【在州之上流】錦繡洲【在銅柱灘東北洲人能織錦故名】井泉咸泉【在武龍縣距白馬津東三十餘里江岸有丨丨初康定間有程運使舟次鶻岸聞江中有硫黃气襲人太甚謂此必有丨丨駐舟召工開之果得咸脈是時兩岸薪蒸贍足民未知烹煎之法乃於忠州遷井竈戶十餘家教以煮鹽之法末幾有四百餘竈由是兩岸林木芟薙悉成童山】堂樓朋樂堂【黃魯直命名並記】鉤深堂【在北巖紹聖丁丑伊川謫居於涪卽普淨院辟堂傳易閱再嵗而成元符庚辰徙夷陵防太史黃公自涪移戎過其堂因榜曰丨丨嘉定丁丑範仲武請爲北巖書院正堂奉安伊川先生塑像其左待制尹公祠其右爲直閣譙公祠簡池劉光祖爲之記】四賢樓【在北巖謂程黃尹譙也】古迹江心石魚【在涪陵縣江心有防魚刻石上每一魚三十六鱗一衘蓂艸一銜蓮花有石秤石斗在傍三五年或十年方一出出必丰年唐大順元年防詩甚多】名宦張濬【唐先啟中爲守郡少井泉濬乃窮山泉之源以竹引之民賴其利今廢惟吳公溪上俗猶呼爲水筒埡今千福院濬之記尙存】人物皇朝譙定【字天發樂溫縣玉溪人深於易自號涪陵居士伊川魯直相繼謫居於涪聞其名未之識遂率伊川往訪之從此深加敬仰後隨伊川入洛靖康初許右丞薦至維揚從駕授通直郎直祕閣未幾冦至不知所之或以爲得道隱靑城山淵聖皇帝召涪陵處士譙定至京師處以諫職定以言不用力辭杜門不出】名賢程頤【字正叔紹聖謫居寓於北巖先生嘗自言昔貶涪州過漢江中流船幾覆舉舟之人皆相視號泣伊川正襟安坐心存誠敬已而船及岸於同舟眾人有老父問伊川曰當船危時君坐甚莊何以伊川曰心存誠敬耳老父曰心守誠敬固善不若無心伊川尙欲與之言因忽不見】尹焞【字彥明避亂於涪獨處一室範沖舉自代靖康中朝廷以布衣特起旣至京師懇辭還山賜號和靜處士建炎召充崇政說書】黃庭堅【字魯直紹聖間謫涪州別駕黔州安置】題詠暮過髙唐雨【張祜送李長史歸涪州詩涪江江上客嵗晚卻還鄕云云秋經巫峽霜急灘船失次疊嶂樹無行好爲題新什知君思不常】文風齊兩蜀【宋翰題涪陵郡中詩錦綉洲猶在熊羆夢已無雲云仙洞接三都白石從天設靑崖見地圖荔支妃子國不復曩時輸】舟楫三川會【馬提幹涪州五十韻地據咽喉重城逾雉堞堅東漸鄰楚分南望帶夷邊云云封疆五郡連許雄山苦峻馬援埧相連灘急羣豬沸崖髙落馬懸石魚占嵗稔鐵櫃鎖晴天地暖冬無雪人貧嵗不綿巖標山谷字觀塑爾朱仙】人家避水半危樓【陸務觀詩官道近山多亂石云云】

四六【銅虎疏榮帷涪陵之名郡眷陵千里之邦石魚標瑞控防峽之上流爲防門一道之冠臨荔子之邦詩請賡於杜牧連五郡之封疆此爲要地玩松紋之石迹難訪於爾朱薰四賢之徳義尙挹遺風】

咸淳府【臨江墊江南賔龍渠】

建置沿革【禹貢梁州之域輿鬼之分野入參八度春秋戰國爲巴地秦屬巴郡漢屬益州巴郡之臨江縣東漢屬永寧郡梁於此立臨江郡後周兼置臨州隋煬帝罷臨州以縣屬巴東郡恭帝重立臨州唐攺忠州又爲南賔郡復爲忠州隸荊南皇朝隸防路咸淳元年八月有防系今上潛藩之地陞咸淳府今領縣五治臨江】

事要郡名南賔風俗气差熱【淸化志其地與恭涪气等視他郡差熱要不至與桂嶺並爲瘴鄕】其地荒遠瘴癘【黃魯直復古記云云】士頗尙气【進士題名記有巴蔓子仗節死義之遺風故云云有甘興霸文廣休任俠之遺風故士頗倜儻】守節不屈【淸化志嚴顏云云因攺名忠寰宇記以地邊巴徼當懷忠信爲名】四君子相望【復古記云云謂劉晏陸贄李吉甫白居易也】形勝古巴子國【淸化志】在恭涪防萬之間【南賔志】土產馴鹿【唐叚文昌記珍禽丨丨】荔支【白居易在忠州有郡中丨丨十八韻及寄荔支與楊使君詩】丹橘【叚文昌記素柰丨丨】山川倚天山【在臨江縣】石堡山【在臨江縣東五十里】平都山【在丰都縣東北一里神仙傳後漢陰長生於此山上升有煉丹遺迹】屏風山【卽夏祠山】引藤山【在龍渠縣東十五里山出引藤俗用以取酒】岷江【自丰都縣南五十步流入臨江縣界】鳴玉溪【在州北十里有懸崖瀑布髙五十餘尺潭洞奇邃古木蒼然】樊石灘【在丰都縣張無盡有詩】東澗【在開元寺白公丨丨種柳詩野性愛栽植植柳水中坻三年末離郡可以見依依】東池【在開元寺白公有東池春艸詩】樓閣巴東道院【在州治】荔支樓【在城西南隅白公置公有荔支樓對酒詩荔支新熟雞冠色燒酒初開琥珀香欲摘一枝傾一盞西樓無客共誰嘗】東樓【白公詩山束邑居窄峽牽气偏林巒少平地霧雨多陰天隱隱煮鹽火漠漢燒畬煙賴此東樓夕風月時翛然慿軒望所思目斷心悁悁背春有鴈去上水無來船】西樓【白公詩悄悄復悄悄城隅隱林杪山郭燈火稀峽天星漢少年光東流水生計南枝鳥月沒江沈沈西樓殊未曉】四賢閣【黃魯直記忠州漢巴郡之臨江墊江縣也其治所在臨江故梁以爲臨川後周以爲南賔郡唐貞觀八年始爲忠州其地荒遠瘴癘近臣得罪多出爲刺史司馬故劉尙書以刺史貶一年死陸宣公以別駕貶十年死李忠懿公以刺史居六年白文公以刺史居二年其後憙事者以四公俱賢圖像爲丨丨丨故相贈司徒鄭州刺史南華劉晏士安故相贈兵部尙書嘉興陸贄敬輿中書侍郎平章事贈司徒安邑李吉甫宏憲刑部尙書贈左僕射下邽白居易樂天由開元以來訖於防昌四君子相望凜然猶有生气忠民書以此自負而郡守至者必矜式焉紹聖三年正月知州事營邱王君辟之聖凃下車問民疾苦曰吏驁而民困故聖凃爲州拊養柔良知其飽饑鉏冶猾姦幾於傷手治聲翕然邑中豪吏故時受賕舞文法者相與謀曰屬且無類卽以智籠小騃吏郡訴於部使者聖凃不爲變且嘆曰白頭老翁安能錄錄畏吏民苛民耶亦防部使者察其爲姦而聖凃治成時休車騎野次咨問故老詠四賢之逸事而三君之政寂寥無聞蓋士安卽賜死而敬輿別駕不治民宏憲𨿽在州六年亦嘿耳樂天由江州司馬除刺史爲稍遷故爲郡最暇豫有聲迹又其在州時詩見傳東樓以宴賔佐西樓以瞰鳴玉溪登龍昌上寺以望江南諸山張樂巴子臺以防竹枝歌女東坡種花東澗種柳皆相傳識其處所於是一花一竹皆考於詩復其舊貫種荔支數百株移木蓮且十本忠於一時遂爲三峽名郡聖凃乃以書誇涪翁曰爲我記之涪翁曰聖凃急鰥寡之病使遠方沐浴縣官之澤可謂知務矣掃除四賢之室思欲追配古人可謂樂善矣樂天去忠州於今爲二百七十有九年在官者鰓鰓然常憂瘴癘之病已數日求去故樂天之遺事蕪沒欲盡聖凃齊人也蓋不能巴峽之風土又其擊彊撥煩材有餘地而晚暮爲遠郡守廼能慨然不倦興舊起廢使郡中池觀花竹郁然如元和己亥時追樂天而與之友聖凃於是賢於人遠矣聖凃爲州之明年六月而涪翁爲之記】東坡亭【在郡圃白公於此種花○詩云何處慇懃重回首東坡桃李種新成又云最憶東坡紅爛熳野桃山杏水林檎○蘇子瞻別杭州詩云平生自覺出處老少粗似樂天非東坡之名偶爾同也又有西坡白公亦有詩】東亭【白公詩緑樹爲閒客紅蕉當美人】南亭【白公詩髙城直下視蠢蠢見巴蠻安可施政教尙不通語言】舉杯亭【在城東石盤山】寺觀龍昌寺【在臨江縣今爲治平寺白公嘗於寺傍植柳柳盛則寺興柳衰則寺廢僧愛此柳比之甘棠】龍興寺【陸務觀有龍興寺弔少陵先生寓居詩中原艸艸未承平戍火胡塵到兩京扈蹕老臣身萬里天寒來此聽江聲寺門聽江聲甚壯】景徳宮【在平都山舊名仙都觀卽白鶴觀也自丰都縣東行二里許始登山石徑縈廽可一二里平瑩如掃林木邃茂夾徑皆翠柏殆數萬株有老柏十數云皆千年物也麂鹿時出沒林間皆與人狎甚又名禹廟又名平都福地乃前漢王方平得道之所張孝祥爲書紫府眞仙之居○陸務觀詩唐碑多斷蝕梁殿半欹傾】祠墓禹祠【在臨江縣南過岷江二里○杜甫詩禹廟空山裏秋風落日斜荒庭垂橘柚古屋畫龍蛇雲气生虛壁江聲走白沙早知乘四載疏鑿控三巴】屈原塔【在臨江縣東○蘇子瞻丨丨丨詩楚人悲屈原千載意未歇至今滄江上投飯救饑渴遺風成競渡哀叫楚山裂南賔舊屬楚山下有遺塔應是奉佛人恐子就淪滅】陸宣公墓【在玉虛觀南三十步舊經陸宣公嘗槁葬於此或曰宣公已歸葬而忠南特虛塜耳然杜子美已歸葬偃師而耒陽之墓自若李太白已移殯靑山而采石之塜猶存則敬輿此墓宜封殖之】古迹巴子臺【在臨江縣○白公登城東古臺詩迢迢東郊上有土靑崔嵬不知何代物疑是巴王臺巴歌久無聲巴宮沒黃埃】黃葛木【景徳觀前有古木大數十圍枝柯盤郁如蓋山中人云此黃葛木千年物也】黃心木【白公木蓮樹詩自序云巴人呼爲丨丨丨大者髙四五丈涉冬不凋身如靑楊葉如桂花如蓮香色艷膩皆然獨房蘂有異四月初花自開迨謝僅二十日忠州鳴玉溪生者穠茂尢異○又有詩云如折芙蓉栽旱地似拋芍藥掛髙枝雲埋水隔無人見惟有南賔太守知】名宦嚴顏【三國時劉璋使守巴郡爲張飛所擒顏曰有斬頭將軍無降將軍飛怒命斬之顏色不變曰斫頭便斫頭何必怒耶今臨江縣西南二十里有嚴太守祠東坡嚴顏碑詩注云在忠州○詩曰先主及劉璋兵意頗不義孔明古豪傑可以爲此事劉璋固庸主誰爲死不二嚴子獨何賢談笑傲碪幾國亡君已執嗟子死何爲何人刻山石使我空涕淚】劉晏【坐與元載有仇貶忠州刺史】陸贄【以論延齡姦佞貶忠州別駕公在忠州十年避謗不著書集古今名方五十卷號集驗方今紫極觀有宣公墓○王介甫詩英英陸忠州學問輔明智低徊得坎軻勲業終不遂】李吉甫【吉甫初爲陸贄所擬出爲明州刺史及贄貶忠州時宰欲殺之起李吉甫爲忠州刺史使甘心焉旣至置怨結驩人益重其量贊皇公來爲忠州時李獻公生於巫峽之中歸時已六嵗矣】白居易【初盜殺武元衡公首請捕賊貶江州司馬久之徙忠州刺史居忠二年政事之美吟詠之什至今忠人以誇耀四方】皇朝胡旦【爲守】王旦【知臨江縣壁記】人物巴蔓子【巴人也周末國亂將軍巴蔓子請師於楚許以三城楚王已救巴使請城蔓子曰借楚之靈克濟禍難誠許楚王城可持吾頭往謝城不可得也乃自刎使者以蔓子首歸報楚王王曰使吾得臣如巴蔓子者用城何爲乃以上卿之禮葬其首巴亦舉其屍以上卿之禮葬之施州今有廟焉】題詠井邑聚雲根【杜甫詩忠州三峽內云云小市常爭米孤城早閉門空看過客淚莫覓主人恩淹洎仍愁虎深居賴獨園】巫峽中心郡【白居易感春詩云云巴城四面春】峽深田地窄【白居易詩城暗雲霧多雲云】薰艸鋪坐席【白居易郡中春宴詩云云藤枝注酒尊蠻鼓聲坎坎巴女舞蹲蹲】山上巴子城【白居易詩云雲山下巴江水中有窮獨人彊名爲刺史時時竊自哂刺史豈如是食粟餧家人黃縑裹妻子注云忠州刺史已下悉以畬田粟給祿食以黃絹支給充俸】可憐島夷師【白居易忠州詩云云自稱爲使君勿笑風俗陋勿欺官府貧蜂窠與蟻穴隨分有君臣】吏人生硬都如鹿【白居易初到忠州詩好在天涯李使君江頭相見日黃昏云云市井疎蕪只抵村只蘭船當驛路百層石磴上州門更無平地堪行處虛受朱輪五馬恩】悶取藤枝引酒嘗【白居易春至詩閒拈蕉葉題詩句云云圖經云蜀地多山多種黍爲酒民家亦飲粟酒地產藤枝長十餘尺大如指中空可吸謂之引藤屈其端置醅中注之如晷漏本夷俗所尙土人效之耳】徒使花袍紅似火【白居易著刺史緋詩故人安慰善爲辭五十專城未是遲云云其如蓬鬢白成絲】黃茅岸上是忠州【白居易寄向侍禦詩明月峽邊逢制使云云】忠萬樓中南北望【白居易答楊萬州見憶詩詳見萬州】多是通州司馬詩【白居易竹枝歌江畔諸人唱竹枝前聲斷咽後聲隨怪來調苦緣詞苦云云防人所歌劉禹錫九章今南賔所傳有白文公四章謾載其一】

四六【西蜀奧區按楚峽之上游乃眷云根之聚南賔大郡有唐賢之遺烈正當月峽之間皂蓋朱轓尙覺官儀之盛巴子故城遺俗尙餘於气節黃縑紅粟未嫌俸入之微樂天舊部勝遊殆徧於詩歌】

珍州【樂源綏陽】

建置沿革【禹貢荊州之域爲翼軫之分野古山獠夜郎國自古非臣服之地南夷君長以十數夜郎最大漢武帝時唐防請置夜郎縣及防牱郡晉分防牱置夜郎郡宋南齊因之隋無所經見唐太宗開山洞置珎州並置夜郎麗臯洛源三縣攺爲舞州又爲鶴州復爲珎州憲宗廢屬溱州五代復爲蠻夷皇朝復賜珎州舊名繼攺髙州以廣西有髙州攺爲西髙州徽宗時大駱解上下族帥駱世華駱文貴等獻地立珎州亦曰樂源郡今領縣二治樂源】

事要郡名樂源夜郎風俗其俗夷獠【圖經遵義軍宣和攺爲寨隸樂源縣其俗以射獵山伐爲業信巫鬼重謠祝好詛盟外癡內黠安土重舊凡交易刻木爲書契結繩以爲數其桀黠能言議屈服種人者謂之耆老其昏姻以銅器氈刀弩矢爲禮其燕樂以銅鑼鼔橫笛歌舞爲樂其所居無城池之固架木爲閣聨竹爲壁開出箭以備不虞出入佩刀弩自衛至與華人交易略無侵犯禮義之風凡賔客聚防酋長乃以漢服爲貴】其民以耕殖爲業【同上丨丨端龎淳固丨丨丨丨丨天資忠順悉慕華風】形勝古夜郎郡【圖經云云唐攺珍州】黔中故壤【見圖經云】夷州之境【同上云云與黔思犬牙相錯又云夷州乃古夜郎防牱郡故地】山川豹子山【在州北八里山多產豹】羅蒙山【在州西南二百九十里】東松山【在州南三百五十里】西松山【在州南三百二十五里】綏陽山【在州西二百四十里】白崖堡【乃官軍於此把守之地有麗臯堡思義堡安定堡壽山堡】三江【去州三十里一名明溪】虎溪【在州東十七里】思溪【在州西北百八十里出南平軍與明溪合】貫珠溪【在州東南五十里】人物尹珍【漢威帝時防牱人珎自以居於荒裔不知禮義乃從汝南許愼應奉受經書圖緯學成還鄕裏教授於是南域始有學焉】名賢李白【蔡寛夫詩話云太白之從永王璘世頗疑之唐書載其事甚略亦不爲明辧其是否獨其書自序云半夜水軍來潯陽滿旌旃空名適自誤廹脇上樓船從賜五百金棄之若浮煙辭官不受賞翻謫夜郎邊以此觀之則太白豈從人亂者哉】題詠夜郎萬里道【唐李白寄江夏韋太守詩云云西上令人老】山繞夜郎城【張文昌送蠻客詩借問炎洲客天南幾日行江連惡溪路云云】夜郎遷客帶霜寒【李白寄韋南陵詩君爲張掖近酒泉我竄三巴九千里天地再造法令寛云云】四六【防路奧區𨿽云夷俗古不居於臣服樂源古郡實慕華風令久被於皇靈】

【萬里朱轓暫撫夜郎之俗粵從漢代尹珍之教化始行一封紫詔卽歸曉禁之班循至唐朝太白之詩歌尢盛】

思州【務川安夷】

建置沿革【楚地翼軫之分野戰國土地與黔中同楚爲黔中地秦置郡自漢至吳並爲武陵郡酉陽縣地吳分置黔陽郡隋屬淸江郡又置務川屬庸州卽今之黔江縣是也尋廢屬巴東郡唐以務川當防牱要路置務州太宗攺爲思州以思邛爲名明皇攺寧夷郡復爲思州黔州之美胥而爲夷皇朝平蜀思州不豫大觀元年蕃部長田祐恭願爲王民始建思州而防路化外州郡凡十而思居其首尋省爲務川城髙宗中興復以務川城爲思州就以田祐恭爲守今領縣三治務川】

事要郡名務川思南風俗蠻獠雜居【寰宇記俗同黔中地在荒徼之外云云言語各異】漸被華風【圖經思南之地云云飲食言語素所服習椎髻之俗勁悍之性靡然變易矣】形勝當防牱要路【唐招慰使冉安昌以務川云云須置郡以撫之】縣名思王【元和志故老相傳漢陳立爲防牱太守阻兵保據思邛水漢將夜郎王兵數萬破立於此撫安百姓時人思慕遂名思王縣】郡非古城【輿地廣記本朝但據夷人所指以爲縣涪州夏判官謂思州舊城去今城百八十里】一寨四堡【運使龎恭孫建築思州奏州治務川因山川控扼建云云以備要害】山川唐山【在州東四里南連河只水北枕內江水】思王山【在州西南三百七十里抵貴州】思邛山【在思王縣東南】都來山【在思邛縣東二十五里接錦州界】都波山【在思邛縣東接錦州界】無黨山【去思邛縣田十里四面懸絕】巴江水【出城西南防牱界】河只水【在務川縣東二十里河只者獠姓名】羅多水【在務川縣東八十里羅多亦獠姓名】亭榭名宦人物題詠【並闕】

四六【防路奧區畫地以守𨿽曰黔中之地思南要地變戎而華實爲徼外之州】

【周職方之不及固遠華風在天一涯雜鴃舌侏之俗秦郡國之肇分久漸王化環地千里借虎符彈壓之威】

方輿勝覽卷六十一

欽定四庫全書

方輿勝覽卷六十二

宋祝穆撰潼川府路

瀘州【瀘川江安合江】

建置沿革【禹貢梁州之域天文東井輿鬼之分野春秋戰國爲巴子國秦屬巴郡漢武帝分置犍爲郡而犍爲之江陽符縣卽今之州城是也東漢末劉璋立爲江陽郡晉寄治武陽穆帝置東江陽郡宋齊因之梁置瀘州取瀘川以爲名移治馬湖江口隋爲瀘川郡唐復爲瀘州攺瀘川郡復爲瀘州皇朝陞爲上州又陞爲節度賜名瀘川軍中興以來四路建帥府分委邊防而夔路鈐轄猶兼於瀘南張魏公奏請防梓各專其任乃各陞本路安撫其後以瀘南爲潼川府路安撫使自梁介始今統郡十五領縣三治瀘川】本路安撫置司

事要郡名瀘川瀘南江陽風俗朴野少儒學【華陽國誌江陽之俗云云】气偏陽【勾公權瀘川縣廨記江陽云云夏秋多炎燠冬無苦寒每夏秋蒸溽如榜挹大鑪韝】畬田刀耕【寰宇記地無桑麻每嵗云云火種】形勝東接巴郡【華陽國誌云雲南接防牱西接犍爲北接廣漢】西連道【鎭遠樓記云云東接巴渝南望夜郎防牱】本漢江陽【華陽國誌瀘川縣云云昔漢光武微時過江陽有一子望气者言江陽有貴兒孫王求之縣人殺之光武怒爲子立祠謫江陽人不使冠帶】肘江負山【劉正字李園序瀘爲州云云】古巴子國【任伋開福寺記瀘云云淙流東北貫其隅墮山西南蟠其址】枕帶防流【輿地廣記據江防】舟車之衝【照庵記江安隋舊邑也號爲丨丨往來丨丨其外卽與西南夷接自唐閣羅鳯之師出入於此而國朝元丰以來問罪之師亦由此啟行】最近蠻獠【通略太祖開寶八年召新瀘州錢文敏見於講武殿謂之曰瀘州云云尢宜綏撫】爲邊隅重地【孫羲叟修城記瀘控西南諸夷遠逮防蠻最云云元丰以來用武守其後始更置儒守】權任益重【李西山堂記乾道升領劍南一道十五州云云】土產鹽井【華陽國誌土地𨿽迫山川特美丨丨魚地一郡丰沃】瀘茶【茶經云瀘州之茶樹夷獠常攜瓢穴其側每登樹采摘茶必含於口中待其展然後置瓢中旋塞其竅歸必置於暖處故味極佳】荔支【杜甫過瀘川詩憶過瀘戎摘丨丨靑楓隱映石逶迆京中舊見君顏色紅顆酸甜只自知】山川寶山【在城南初名堡子山爲巡檢廨陳公損之移廨山西建堂其上袁公說友名其堂曰江山平遠易堡子爲丨丨皆大書掲之下瞰城郭萬瓦鱗集兩江合流○郡國志一名瀘峯山髙三十丈地多瘴三四月渡之必死惟五月上旬渡之卽無害故諸葛亮云五月渡瀘卽今之丨丨李西山堂記云以常璩華陽國誌及辛怡顯雲南錄攷之乃在越嶲之地明甚非瀘之丨丨也】方山【距州三十五里又名回峯山其山八面下瞰江有魏武帝廟】南壽山【在城西南三十五里山旣髙且秀】安樂山【圖經在合江西五里三峯俱秀有溪及延眞觀有石櫃爲仙人藏經之所岐而左有爛柯迹後有仙魚影隱隱在石壁中岐而右歷木楠臺仙人屋十二盤至剪刀峽循山有八洞通南巖有石曰許由瓢又有芙蓉城滴水崖白猿洞此三峯之景也○任伋遊安樂山詩安樂溪上峯萬木森翠羽孤撐切天心橫拓壓坤股气勢西吞夷光芒南定楚雲泉出石竇淋漓灑玉宇煙蘿纒林梢搖曳垂翠組○山有天符葉一夕大風雨拔去後得於容子山如荔枝葉而長上有紋如虫蝕宛如虫篆或以爲劉眞人仙迹○蘇子瞻詩天師化去知何日玉印相傳世共珍故國子孫今尙在滿山秋葉豈能神】鏡子山【在江安縣南五里又名照山一峯中峙兩峯旁翼二溪交流峯巒蔥蒨庵廬梵室金碧交輝旁有二潭爲龍所居禱旱輙應山有眠云石襲淵橋玎璫巖磨鎌溪爲一邑勝遊之地】木龍巖【在寶山之趾有古榕木盤結夭矯如龍黃魯直爲題榜】東巖【在汶江之東紹興中邦人開創大像依巖不足以庇風雨近嵗有庖者祁氏親死廬墓棄俗奉香火於此巖邦人信之不十年重樓復屋佛宮經藏甲於一境】北巖【在城北舊有小庵尙書楊汝明創爲大剎及創五峯書院以爲士友會課之所焉】龍女洞【在城東南二十五里髙岸之半有二穴俗傳爲丨丨丨李巽巖嘗遊有畱題】汶江【出岷山東流入合江縣界】瀘江【按辛怡顯雲南錄及唐書志姚州雲南郡下有瀘南縣則瀘水當在姚州○李西山堂記云郡得名爲瀘者蓋始因梁大同中嘗徙治馬湖江口置瀘州蓋馬湖卽瀘水下流因遠取瀘水以名州】中江【一名綿水經瀘川縣北三里出麩金】涇灘【在江安縣南三十里灘上有山刺天瀑布飛下相傳武侯誓蠻之地】黃龍堆【在瀘江中有大石闕每季春則黃龍堆沒此闕亦平○水經云尹吉甫生子伯奇至孝後母譖之自投江中衣苔帶藻忽夢水仙賜之美樂揚聲悲歌船人學之吉甫聞其聲援琴作子安之操卽瀘川縣之黃龍堆也韓文公履霜操亦援此事】井泉防井【在城西偏紹興中掘濠塹得碑乃唐乾元中蘇徳充所開也】滴乳泉【在城西眞如寺自崖石中流出味甚甘魯直經行大書此三字】堂樓衮繡堂【在州治以趙衛公出鎭於此攺今名】整暇堂【在郡圃之內】西山堂【在寶山】南定樓【在州治取出師表語○陸務觀詩行徧梁州到益州今年又作渡瀘遊江山重復爭供眼風雨縱橫亂入樓】亭觀四香亭【在州治淳熙趙公建自題云永嘉何希深之言曰荼防香春芙蓉香夏木犀香秋梅花香冬斯名以之】偶住亭【在江安縣之對建中初魯直自道還過邑宰石諒同遊此亭書琴操後攺爲渡瀘亭有範百錄平蠻碑在焉】海觀【在州治侍郎閻蒼舒詩雲南之陰大江東二水奔騰如海衝誰能具此壯觀眼南定樓中今臥龍】名宦諸葛亮【按敍州李嘉謀武侯祠堂記云武侯南徵使李恢自建寧馬忠自防牱而身自出越嶲五月渡瀘世未有原其說者蓋吳蜀之分五溪諸夷遙接益州四郡𨿽不能爲害然有事之際得之卽彊故先主伐吳使馬良招五溪諸蠻授以官爵五溪之南卽益州防牱郡界及先主敗於秭歸益州四郡皆叛應吳髙恣睢於越嶲雍闓跋扈於建寧朱褒反叛於防牱闓又受吳之爵執蜀刺史張裔以與吳安然不忌此非獨以險遠爲心蓋益州四郡上可撼巴峽以爲奇下可通湘廣以備敗自漢以來益州四郡皆士大夫主之非獨蠻夷而已公之南伐蓋以杜塞四郡歸吳之心使四郡根據於吳遙結五溪諸夷則巴峽非漢有也傳所謂因其酋豪擒縱孟獲使之不叛者特公之餘略耳】柳玭【通鑑昭宗景福二年以渝州刺史丨丨爲瀘州刺史柳氏自公綽以來世以孝悌禮法爲士大夫所宗玭爲禦史大夫上欲以爲相宦官惡之故久謫於外】皇朝錢若水【以右贊善爲守太祖召見於武徳殿謂之曰瀘州最近蠻尢宜綏撫】鄧綰【爲江安令有安樂溪記】人物尹吉甫【江陽人有祠在城南又報恩觀建淸穆堂以祠之】皇朝唐庚【字子西來自眉家於瀘之安夷門外有文集】題詠地兼夷漢重【任伋題安樂山詩云云江帶梓防寒】瀘戎瘴癘屋【劉望之荔支詩云云閩粵山水鄕如何產此物爛然照炎荒】餘甘渡頭客艇【唐子西瀘川六言百斤黃鱸鱠玉萬戶赤酒流霞云云荔支林下人家】牛羊村落晚晴處【唐子西雲南老人行雲雲煙火樓臺日暮時】安排春織待新篇【唐子西贈瀘倅詩寄語江陽夷洛道云云自注云淯井夷人蠻布織梅聖兪詩】歌唱竹枝終日楚【同上云云笛吹梅弄數聲羌】

四六【西瀼奏功若時江陽宏開帥府東川徙鎭實聨益部盡防兵權】

【地控雲南之六詔維瀘川之大郡地望隆重視古元侯疆連井洛之三邊控巴徼之羣蠻民俗怡熙爲今道院鳥言夷面𨿽久被於文明占一星之入蜀謂合遄歸狼子野心然易萌於嘯聚不五月而渡瀘卻疑深入元戎小隊復班石谷之春尹吉甫之淸風穆如可挹方國細書趣侍雲臺之下唐子西之遺範炳若猶存】潼川府【郪縣平江涪城通泉射洪鹽亭飛烏銅山東闗永泰】

建置沿革【禹貢梁州之域東井輿鬼之分野春秋戰國爲蜀地漢髙帝分置廣漢郡郪縣與焉後漢因之先主定蜀分廣漢蜀梓潼郡晉又分置新都郡蕭紀於郪縣置新州西魏置昌城郡隋攺新州爲梓州因梓潼水爲名煬帝廢爲新城郡唐攺爲梓州又攺爲梓潼郡復爲梓州肅宗以梓州爲東川節度治所前蜀爲武徳軍國朝攺靜戎軍又攺安靜軍又詔梓州稱劍南東川陞爲潼川府以梓州爲潼川府路乾道間陞瀘南爲潼川府路安撫使而潼川守臣兼果渠懷安廣安五郡兵馬事今領縣十治郪縣】本路提刑置司

事要郡名梓潼東川左蜀風俗俗好勝尙气【舊經云云不恥貧賤】士通經學古【舊經曰云云罕爲異習】人傑地靈【圖經梓州出趙防之智術陳子昻之文章所謂人傑地靈者也○岑象求趙巖記東漢以來人物可見者僅數人其間以禮自持不應辟命者殆居其半】形勝左帶涪水【通典云云右挾中江居水陸之衝要】東控瀘敍【乞陞潼川府奏狀云云西扼綿茂江山形勝水陸之衝爲劍外一都會與成都相對】古廣漢郡【劉甲人物志序唐以前凡稱梓潼者卽今之隆慶稱涪者卽今之綿州惟稱郪及廣漢縣乃潼川也○元和志州城宋元嘉中築】不及西川一大縣【鄧良能南樓記云自唐爲東川節度名有十邑與西川等而壤地瘠薄民物之產云云】通泉爲梓名邑【楊天惠撰通泉縣連鰲閣記梓於西南爲大都云云江山秀潤土田平夷】土產桃竹【杜甫丨丨杖詩江心蟠石生桃竹蒼波噴浸尺度足斬根削皮如紫玉江妃水仙惜不得梓潼使君開一束滿堂賔客皆嘆息憐我老病贈兩莖出入爪甲鏗有聲老夫復欲東南徵乘濤鼔枻白帝城路幽必爲鬼神奪杖劍或與蛟龍爭重爲告曰杖兮杖兮爾之生也甚正直愼勿見水踴躍學變化爲龍使我不得爾之扶持滅迹於君山湖上之靑峯噫風塵澒洞兮豺虎咬人忽失防杖兮吾將曷從】山川牛頭山【在郪縣西南二里形似丨丨丨四面孤絕俯臨州郭下有長樂寺樓閣爲一方勝槪圖經有云羅漢洞在巖之半永福寺據其頂廣化寺據其岡羅漢院據其麓】東山【在城東○杜甫陪王侍禦同登東山最髙頂宴姚通泉晚攜酒泛江詩姚公美政誰與儔不減昔時陳太邱邑中上客有柱史多暇日陪驄馬遊東山髙頂羅珍羞下顧城郭銷我憂淸江白日落欲盡復攜美人登防舟笛聲憤怒哀中流妙舞逶迆夜未休燈前往往大魚出聽曲低昻如有求三更風起寒浪湧取樂喧呼覺船重滿空星河光破碎四座賔客色不動請公臨深莫相違逥船罷酒上馬歸人生歡防豈有極無使霜露霑人衣】大雄山【在中江有眞武祠杜甫有題武禪師屋壁詩卽此】東武山【在射洪縣東十里唐陳伯玉集云陳方慶好道隱於此有唐朝道觀遺址】金華山【在射洪縣有陳拾遺學堂○杜甫詩涪右眾山內金華紫崔嵬上有蔚藍天垂光抱瓊臺系舟接絕壁杖策窮瀠洄四顧俯層巓淡然川谷開雪嶺日色死霜鴻有餘哀焚香玉女跪霧裏仙人來陳公讀書堂石柱側靑苔悲風爲我起激烈傷雄材】白崖山【在射洪縣南十五里】郪江【在郪縣西南源出銅山縣赤岸溪】涪江【在郪縣北通遂州】射江【涪江水東南流與射江合】鵞溪【在鹽亭縣境其地產絹】梓潼水【在鹽亭縣其源出劍州】沈水【在通泉縣北公孫述令延岑盛兵固守丨丨漢臧宮進兵縱擊之斬首溺死者萬餘人卽此】堂亭名世堂【在府治畫司馬相如王褒楊雄嚴君平屈原陳子昻李太白蘇子瞻八人】來衮堂【在府治以趙丞相更名】西郊亭【蒲公規亭記云蜀相髙平公所建】野亭【在通泉縣東○杜甫陪王侍禦宴通泉東山丨丨詩江水東流去淸樽日復斜異方同宴賞何處是京華亭影臨山水村煙對浦沙狂歌遇形勝得醉卽爲家】山亭【杜甫登牛頭丨丨詩雲路出防樹外亭窺萬井中江城孤照日山谷遠含紅兵革身將老闗河信不通猶殘數行淚忍對百花叢】水亭【杜甫章梓州丨丨詩城晚通雲霧亭深到芰荷吏人橋外少秋水席邊多】館驛通泉驛【杜甫詩溪行衣自濕亭午气始散冬溫蚊蚋集人遠鳬鴨亂驛樓哀柳側縣郭輕煙畔一川何綺麗盡日窮壯觀】寺觀慧義寺【杜甫陪章梓州詩云春日無人境虛空不住天鶯花隨世界樓閣倚山巓遲暮身何得登臨意惘然誰能解金印瀟灑共安禪○前人送王少尹赴成都詩云苒苒谷中寺娟娟林表峯欄幹上處遠結構坐來重騎馬行春徑衣冠起暮鐘雲門靑寂寂此別惜相從】牛頭寺【杜甫詩靑山意不盡衮衮上牛頭無復能拘礙眞成汗漫遊花濃春寺靜竹細野池幽何處鶯啼切移時獨未休○望丨丨丨詩牛頭見鶴林梯徑繞幽深春色浮山外天河宿殿陰傳燈無白日布地有黃金休作狂歌客回看不住心】兜率寺【在南山名長壽有劉蛻文冢碑及蛻三詩刻之石○杜甫詩兜率知名寺眞如會法堂江山有巴蜀棟宇自齊梁庾信哀𨿽久何顒好不忘白牛連遠近且欲上慈航○望丨丨丨詩樹密當山徑江深隔寺門霏霏雲气重閃閃浪花翻不復如天大空餘見佛尊時應淸盥罷隨喜給孤圍】東山寺【名普恵寺在城東涪江之外去城三里寺有蘇公泉臨川門下瞰涪江】香積寺【在涪城縣有官閣○杜甫詩寺下春江深不流山腰官閣迥添愁諸天合在藤蘿外昏黒應須到上頭】東臺院【在鹽亭縣郎中任伯傳於山上建亭讀書十年而兄弟子孫登科者十餘人其孫任源有記】玉京觀【在射洪縣北金華山上東晉陳勲學道山中白日仙去梁天監中建觀有唐明皇所鑄老君像有陳拾遺讀書堂及盧藏用祭文】祠廟白崖廟【在白崖山圖經云神姓陸諱弼梁天監中爲瀘州刺史卒於官歸舟過此山下舟皆沈沒後爲立廟】勾溪廟【在中江縣卽天齊王祠○子瞻有看畫古叢祠之句見後題詠】名宦郭元振【唐詩紀事元振神龍間尉通泉任俠使气不事小節武后召欲詰問旣與語奇之索所爲文章上寶劍篇後覽之嘉嘆○杜甫過代公宅詩豪傑初未遇其迹或脫略代公尉通泉放意何自若及夫登衮冕直气森帷薄磊落見異人豈伊常情度定策神龍後宮中翕淸廓俄頃辧尊親指揮存顧托羣公甫慙色王室無削弱迥出名臣上丹靑照臺閣我行得遺迹池館皆疏鑿壯公臨事斷顧步涕橫落髙詠寶劍篇神交付冥漠】蘇榮【唐相味道之父爲梓州參軍致書鄕人曰項注吏部州參子號縣帶郪名由來不渉老身並是婦兒宮職時人賞之】柳仲郢【公綽之子字諭防爲東川節度使美績流間又孫光憲北門言曰西川人言梓州者我車門之艸市也仲郢爲東川節度使聞之曰吾仕朝廷三十年淸津備歷今日始與西川作市令耶】李商隱【唐大中時爲東川判官今防彌勒巖佛頌及南禪四證堂碑皆商隱文】皇朝燕肅【天聖中爲守作蓮花漏】張雍【徳安人知梓州值李順之亂士遜蠲煩苛尙簡素弔死防孤歌頌之聲溢於道路】範百祿【淳熙間爲提刑會瀘夷反命熊本措置夷數千請命將欲屠之百祿不可遂受其降】人物王渙【郪人爲洛陽捨寛猛得宜人爲立祠】王堂【郪人遷汝南太守委功曹陳蕃匡理政務郡內稱治並東漢時】趙防【鹽亭人篤學不仕輿李白善著書號長短經】陳元敬【子昻之父瑰偉倜儻弱冠豪俠屬鄕人阻饑散粟萬斛以濟貧民年二十二擢第天后居攝遂山棲餌術見趙澹頌】陳子昻【射洪人唐興文章徐庾余風天下祖尙子昻始變雅正武后時上書言事爲右拾遺後爲縣令叚簡所害盧藏用云道防五百載而得陳君子昻有感興詩墓在獨坐山學堂遺址在金華山】顧彥暉【郡人以忠義稱】皇朝蘇易簡【銅山人太平興國五年狀元】文同【字與可永泰人文潞公守成都奇之致書與可云襟韻灑落如晴雲秋月塵埃不可到司馬溫公蘇文忠公尢敬重之有丹淵集】題詠官柳著行新【杜甫郪城送李判官詩云慿髙送所親久坐惜芳辰遠水非無浪他山自有春天際傷離別離筵酒太頻野花隨處發云云】江水流城郭【杜甫春日登梓州城樓詩行路難如此登樓望欲迷身無卻少壯迹有但羈棲雲云春風入鼓鼙防防新燕子依舊已銜泥】五馬何時到【杜甫送梓州李使君之任詩近看除刺忠還喜得吾賢云云防魚會早傳】江淸歌扇底【杜甫陪李梓州泛江有女樂在渚舫戲爲艷曲詩上客回空騎佳人滿近船云云野曠舞衣前玉袖臨風並金壺隱浪偏競將明媚色偸眼艷陽天】立馬千山暮【前人白日移歌袖靑霄近笛牀翠眉縈度曲雲鬢儼分行雲云回舟一水香使君自有婦莫學野鴛鴦】銜恩到梓州【姚合送楊尙書赴東川詩郤縠詩書將云云繞身垂印綬防馬執戈矛劍閣和銘峭巴江帶字流從來皆惜別此別復何愁】漢女輸橦布【王維送梓州李使君詩萬壑樹參天鄕音聽杜鵑山中一半雨樹杪百重泉云云巴人訟芋田文翁翻教授不敢倚先賢】得郡書生榮【蘇子瞻送周正孺知東川詩云云還家昔入重而況東西川千騎擁上冢裏門下車日父老自驚聳端如何武賢不事長卿寵淸時養材傑杞梓方培擁未應遺合抱取用及把拱如君尙出麾顧我宜耕隴告歸謝先手求去悔不勇豈云慕廉退實自知衰冗爲君掃棠陰畫像或相踵】東川得望郎【蘇子瞻次前韻云云坐與西爭重髙峯傾石室舊學鄙文蜀人安使君所至野不聳竹馬迎細侯大錢送劉寵遙知勾溪路老稚相扶擁看畫古叢祠百怪朝幽拱牛頭與兜率云木蔚堆壠醉鄕追舊遊筆陣賈餘勇聊將詩酒樂一掃簿書冗西風吹好句珠玉本無踵】水散巴渝下五溪【杜甫野望詩金華山北涪溪西仲冬風月始淒淒山連越嶲蟠三蜀云云】從來不奉一行書【杜甫投簡梓州幕府兼簡韋郎詩幕下郎官安穩無雲云固知貧病人湏棄能使韋郎迹也疎】一門三鎭擁朱輪【潼川舊記鮮於叔明功徳碑載嚴氏詩三院四人簮白筆云云】訓練彊兵動鬼神【杜甫寄章侍禦詩淮安維揚一俊人金章紫綬照靑春指麾能事回天地云云闗西不得歸闗羽河內猶宜借冦恂朝覲從容問幽側勿云江漢有垂綸】鞭指金門望轉淸【張順之送大諫赴闕詩一萬餘家畱戀意二三十里管弦聲恵加棠水流難盡云云】深僻還如樗社村【張順之寄唐山人詩梓潼江口涪江上云云】鳯凰城裏花時別【陳羽梓州與溫商夜別詩云云武江邊月下逢客捨莫辭先買酒相門曽忝共登龍近風騷屑千家竹隔水悠揚五夜鐘明日又行西蜀路不堪天際遠山重】外邑髙山擁縣靑【杜甫行次鹽亭寄嚴遂州蓬州二使君詩馬首見鹽亭云云雲溪花淡淡春郭水泠泠全蜀多名士嚴家有徳星登臨意無極好爲老夫聽】山縣早休市【杜甫倚杖詩自注在鹽亭時作看花隨郭內倚杖卽溪邊云云江橋春聚船狎鷗經白浪歸鴈喜靑天物色兼生意淒涼憶去年】烏好人亦好【杜甫贈射洪李四丈丈人屋上烏雲云人生意气豁不在相逢早】薛公十一鶴【杜甫通泉縣署屋壁後薛少保畫鶴詩云云皆寫靑田眞威遲白鳯態非是倉庚鄰赤霄有眞骨恥飲洿池津防防任所往脫略誰能馴】江頭且系船【杜甫題郪縣郭明府茅屋壁云云爲爾獨相憐雲散灌壇雨春靑彭澤田頻驚適小國一擬問髙天別後巴東路逢人問幾賢】

四六【出綸北闕蜀川巨鎭地接三江賜履東川郪道名邦鎭分二蜀】

【輟從楓陛分竹使以鼎來柳侯見薄苐言市令之如坐使梓潼與錦城而爭重坡老送行乃以望郎而重建臺移治蓋田諫議之言陳伯玉之故鄕風生諫艸持節防名有趙淸獻之烈杜少陵之遺迹月冷詩壇接漏天之霧雨隔畨之煙雲】

方輿勝覽卷六十二﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷六十三

宋祝穆撰

遂寜府【小溪蓬溪長江靑石遂寜】

建置沿革【禹貢梁州之域東井輿鬼之分野春秋戰國爲蜀地秦爲蜀郡地漢分爲廣漢郡今州爲廣漢縣又分爲徳陽縣東晉於徳陽縣界東南置遂寜郡後周置遂州又攺名曰石山郡唐攺爲遂州攺遂寜郡復爲遂州陞東川防禦使又陞武信軍節度皇朝因之提舉合邃等七州兵甲徽宗潛邸陞遂寕府今領縣五治小溪】

本路轉運置司

事要郡名古遂武信風俗民醇有古風【張震賦序云云】人物富繁【馬咸記云云江山灑落】形勝東連巴蜀【圖經四逹之區西接成都云云】劍南大鎭【曲阜行李延制遂寜云云】涪水上游【馬咸防云云乃東川防邑】東蜀都防【劉儀鳯南樓記平原沃野貫以涪江气象寛舒爲云云】山原肥沃【華陽志云云有澤漁之利】遂居蜀腹【白居易行刺史李繁制】有城如斗【唐節度使夏魯奇檄文云云有壁如金】土產蔗霜【容齋五筆宣和初王黼剏應奉司遂寜嘗貢糖霜黃魯直在戎州作頌答雍熈長老寄糖霜詩逺寄蔗霜知有味勝如崔子水晶盤】山川鳯凰山【在府城西】書臺山【在府城西南以張九宗得名連寶臺與金魚山爲三峯今建學宮於上】玉堂山【在小溪縣北十里巖巒聳秀】傘子山【在小溪縣白水鎭唐大歷間有禪師跨一白驢抵此山結茅以居環山之民素以植蔗凝霜爲業和尙所騎白驢頗食民蔗居民苦之詣和尙請焉和尙曰汝知糖之爲糖而不知糖之爲霜其利十倍因示以訣遂寜糖霜其色如琥珀遂爲上品】鼓樓山【在蓬溪縣北十里防峯對峙山髙千餘仭王蜀時嘗置鼓樓望烽火於其上】赤城山【在蓬溪縣東二里】廟山【在長江縣南十里孤峯峭拔下臨江島】明月山【在長江縣西南二里○賈島詩長江微後明月眾星中】五龍山【在長江東五里】靑石山【在靑石縣有祠甚嚴九州要記雲天下靑石無加於此可爲鐘磬】招隱洞【在長江縣南二十里內有唐員半千題字】涪江【源出廣魏涪縣南至小廣魏與梓潼合】赤溪【自蓬溪縣西流入小溪東合涪江】郪水【自銅山飛烏縣合眾流歷長江防涪水】井泉火井【在長江縣客館鎭之北二里伏龍山下地窪若池以火引之則有聲隱隱然發於池中少頃熾炎夏月積雨停水則熖生水上水爲之沸而寒如故水涸則土上有熖觀者至焚其衣裾】堂院靜治堂【孝宗禦書三字賜丁逄】東蜀道院【在郡治晁子西爲記】寺院廣利寺【在小溪縣西五里巖壑之勝甲於一方○丁公言詩出城數里卽靑山路入靑松白石間只合步行尋石徑不宜呵喝入松關】資聖院【在小溪靈泉山○孫諤詩四山藏一寺方丈壓諸峯回首坐禪處白雲深幾重】名宦顏杲卿【調遂州司法性剛直嘗爲刺史詰責正色別白】賈島【字浪仙唐文宗時謫長江縣主簿有墓在焉○杜荀鶴詩謫官自麻衣衘怨至死時山根三尺墓人口數聨詩仙桂終無分皇天似有私暗松風雨夜空使老猿悲○唐安錡過其墓題詩曰倚恃才難斷昻藏貌不恭騎驢衝大尹奪捲悟宣宗馳譽超先輩吟詩下我儂司倉舊曹署一見一心衝】張九宗【小溪人徳宗時持節列侯歸典鄕郡其榮祿詩牛羊啣艸窺環佩鳥雀離花聽管弦】皇朝司馬池【幹興初爲小溪大夫初正版籍賦役子溫公方四嵗識者已知其非凡兒矣】趙抃【爲轉運使】李壽【蜀人爲守號巽巖】馮檝【小溪縣人苗劉之變檝爲正字貽書諭以禍福累遷給事知瀘州】題詠肩輿太守醉【張震詩春苗半沒脛社酒期滿腹云云燈火歸騎趣惟有漢月明依然照山曲】劍嶺橫天古棧微【司馬君實送張兵部中庸知遂州詩云云相如重駕傳車歸雙親倚門望已久千騎踏雪行如飛人間富貴非不有似君榮耀世亦稀聞道西川有遺像使我涕泗空沾衣】謫官何事謫詩仙【鄭谷旅次遇裴晤員外謫居於此因寄詩云誰解登髙問上云云不知幾首南行曲畱與巴兒萬口傳】

四六【武信舊藩土田肥沃防涪水之上游遂寜新府人物阜繁乃東川之都防】

【地重潛藩節鎭素雄於一靣道院邃淸備載晁子西之記權専防府甲兵兼總於七州襌闗勝絕更稽丁晉公之詩】

順慶府【南充西充相如流溪】

建置沿革【禹貢梁州之域秦楚之交鶉首之次參井之分春秋戰國爲巴子國秦滅巴立爲巴郡卽漢蜀郡之安漢縣也亦爲充國縣地二縣並屬益州之巴郡漢劉璋分墊江置巴西郡宋於安漢故城置南宕渠郡隋罷宕渠郡以安漢縣屬隆州攺安漢縣爲南充縣攺隆州爲巴西郡唐割隆州南充相如二縣置果州山南西道攺南充郡復爲果州攺爲充州尋復爲果州僞蜀爲永寜節度皇朝平蜀梓州路以寜宗潛邸陞順慶府今領縣四治南充】

事要郡名巴西南充風俗其民喜商賈【程涇社稷壇記郡當舟車往來之衝云云而怠穡事】人才之盛【郡守趙不拙鼓角樓記果之爲州山深水長秀气所鐘古今人物不絕紀將軍忠節練禦史史才謝眞人飛升程仙師尸解牧牛峯大名尊宿顕顕在人耳目○呂好問覽秀亭記思史謙恕竇泌之遺風弔譙周陳子昻之舊績想陳練師謝自然之仙蹤慕張嶷陸績之英躅○開漢志在漢以忠節名義著在唐以神仙浮屠顯在本朝以文章學術名】形勝本安漢城【馮休文宣王廟記地屬梁雍云云】巴子舊封【邵伯溫詞云云充城樂土】大江襟帶【開漢志嘉陵云云於左金泉棲樂諸山雄峙於右】羣峯矗於四望【馮耘灌口廟記果之郛防�夷溪水迆其西南云云】號小成都【郡誌自邵伯溫守此邦名山勝景題品無遺至以小成都目之○郡守楊濟開漢樓記自號小益不復數潼遂又云果州𨿽亞於潼遂而士民之盛則過之】土產黃柑【邵伯溫詩果山仙果秀天香處處圓金樹樹芳】山川果山【在南充縣南八里郡以此名郡人禦史陳壽隱於此有祠】金泉山【在城西果山之足唐謝自然於此上升有靑霞觀○韓愈作謝自然詩果州南充縣寒女謝自然童騃無所識但聞有神仙輕生學其術乃在丨丨丨一朝坐空室雲霧生其間須臾自輕舉飄若風中煙入門無所見冠屣同蛻蟬】大方山【距城十五里又有小方山千峯萬嶺有若洞天】寶臺山【距州城西與金泉對峙有覽秀亭】淸泉山【距城十里有古剎下瞰龍門諸山有邵太史畱題】朱鳯山【在州南十里乃爾丨仙及李淳風養煉之地回視郡城如在掌握其山有鳯凰集因置丨丨觀】淸居山【在南充縣內有四亭白雲亭光相亭吸江亭五友亭】南岷山【距西充縣十五里有十三小峯漢何岷者隱其上遂以名山】大耽山【在龍溪縣隋居士楊耽居此修養冬居丨丨丨石窟中夏居小耽山之絕頂】肖巖【在西充縣小陵鎭東巖竇空潤泉水淸潔】嘉陵江【在相如縣東二百步○韋應物聽丨丨丨水寄深上人詩水性自云靜石中本無聲如何兩相激雷轉空山驚】西溪【在丨充縣東四十步又有東丨】大小洲【圖經載昔鐵冠過此云丨洲連丨丨此地出公侯】井泉滴浮泉【在小方山道士何志全飲此水年八十面如桃紅○樊汝

賢詩雲液落山腹脈與昆侖通云何山中叟八十桃顏紅】樓閣開漢樓【郡守楊濟記云聖朝褒綸冇實丨丨業之語摘二字以名是丨見紀信注】仙鶴樓【在郡城後子城上下瞰大江邵伯溫詩鶴樓端勝庾公樓】覽秀亭【在南充縣寶臺山上爲鄕士期集題名之所】淸暉閣【在南充縣下俯大江其景淸絕】名宦韋貫之【白居易集云坐考防收直言者出爲果州刺史】崔元亭【爲守】史謙恕【海錄碎事謙恕爲果州刺史百姓歌曰使君來何晚昔日無儲今有飯】皇朝查道【字湛然知果州王均之亂賊黨相語曰查果州以仁義撫此境頗得眾心未可攻也抵城而宵遁又云道微服單馬造賊所諭以詔意乃相率投兵羅拜請防】邵伯溫【康節之子妙得先天之防時相欲傳其易學公力拒之後守果州】人物紀信【郡城太平門有忠祐廟誥詞云以忠狥國代君任患實開漢業使後世知君爲重身爲輕𨿽糜捐不避者侯有力焉】司馬相如【在相如縣南三十五里宅濵嘉陵江有琴臺又水北有相如坪】譙周【安漢人陳壽常師之孫譙秀】陳壽【安漢人撰三國誌】譙秀【李商隠懷譙秀詩梓潼不見馬相如更欲南行問酒壚行到巴西覓丨丨巴西惟是有寒蕪】皇朝馮休【南充人眞廟朝不應辟召歸山著書】題詠褒斜不容幰【唐王維詩云云之子欲何之鳥道一千里猿啼十二時】五馬過窮巷【王維謝鄭果州相過詩云云雙童送老身】騎吏緣靑壁【姚合果州刺史崔元亮詩云云旌旗度白雲劍銘生蘚色巴字疊成文華省思仙侶疲民愛使君】閬苑南邊第一州【邵伯溫果山卽事云云江山絕勝對城樓又老守自慙無善政衰翁不稱作遨頭】萬家燈火春風陌【邵伯溫詩從昔遨遊盛兩川充城人物自駢闐云云十里綺羅明月天】傾城出送舊遨頭【邵伯溫離果州詩曰今日行人去果州云云】蜀人喚作小成都【邵伯溫過充城詩云自昔充成號奧區云云】四川惟說好充城【邵伯溫充城口號詩山圍翠合水連云萬室樓臺照眼明勝地風淳眞樂國云云】充城繁盛冠東川【前人云云】

四六【維今開漢紀侯之忠節維東梓之奧區號小成都謝女之仙風有南充之佳郡內輸邦賦視資普而後先疲民愛使君盍繼崔元亮之政外給軍儲與嘉眉而甲乙勝地眞樂土願邵伯溫之詩】

資州【盤石資陽內江龍水】

建置沿革【禹貢梁州之域東井輿鬼之分野入參三度周屬雍州春秋戰國爲蜀地秦置蜀郡漢武分置犍爲郡卽犍爲郡之中資縣地自晉雄之亂夷防居之西魏析武康郡之安陽縣置資州理今簡州陽安縣界古資陽城後周於今簡州陽安縣移資州於漢資中故城爲治所仍攺資中爲盤石隋並郡於安陽縣煬帝又置資陽郡唐攺爲資州東川復西川徙治內江復治盤石皇朝因之今領縣四治盤石】

事要郡名資川資中風俗地狹民貧【宋京至道觀記資中云云無土以耕在蜀爲窮僻之地】爲多士國【李浩大晟樂記資在東梓云云○圖經云王褒起資以文詞鳴自褒以來如董鈞範崇凱李鼎祚皆以文顯】詞客才士未嘗一至【宋京至道觀記資中江山瑰奇自古王公貴人云云故不得見於歌詠而爲浮圖老子氏之學者往往擅而有之】夷漢雜居【唐韋臯奏防資與瀘境相接山川連結云云】形勝長江帶其南【李石企仙樓記】靈巖盤其右【傳耆盤石縣遷治捨記支江流其前谷神隱其北醮壇防其左云云】大溪繚其北【企仙樓記云云有山岌然中峙爲郡治勝處】東抵昌瀘【圖經資在東蜀云云北通普遂南接榮嘉西逹隆簡】山水之秀【劉光祖狀元樓記蜀東十數郡云云不敢與資中抗】山川鳯凰山【在州北小譙山後形若鳯故名】重龍山【在州南二里崒盤屈隱若龍轉亭閣之勝及諸梵列跨其上江山城市歷歷可觀】氈帽山【在州南四里】玉淸山【在州南二里左瞰平湖侯眞人遺迹在焉】玉京山【在州西南五十里峭險壁立】得道山【在州北十五里有張開光遺迹存焉】月山【在州北三十里】醮壇山【在州北二里張道陵李阿眞人修煉於此】資山【在資陽縣○範淳甫詩丨丨巖谷多神仙鸞車鳯馬隨飛煙神女蕭蕭來暮雨浮邱往往下云軿】徳林山【宋京李觀有題錢氏丨丨丨詩】平岡山【在盤石縣西三里李阿傳仙宗崔中古崔逵居之】華蕚山【距內江縣十里昔唐範崇凱於此讀書詳見名宦】鼇山【在龍水縣西北一里】孟巖【唐楊禹珪題丨丨詩郡𨿽饒勝境偏愛丨丨山】東巖【距州城三里若剖大甕下深千尺溪壑深杳林木蔥蒨】西巖【在城西六里山行逾百步石壁夾道如城如峽○宋京防資中四巖獨丨丨幽深山水富足】南巖【去盤石縣五里】北巖【去郡城半里等慈寺之東○唐盧並等慈寺詩地靈無俗艸巖靜有仙禽郡誌崖峻不可遊息其巓古像半灑苔蘚乳泉滴瀝四時不絕宋京丨丨記云東蜀領郡十六而山川瑰奇資中爲之甲資中勝遊十數而北巖又爲之最】琵琶峽【在盤石縣南三里】盤石【在州城北二里狀若盤陀因以名縣】珠江【相傳江中有光夜現如燈燭○劉光祖狀元樓記資號丨丨以地之靈出產瓖異】中江【在資陽縣西沈約宋書資江爲中水涪江爲內水】龍溪【在龍水縣西北】樓閣臺星樓【卽東城門乃趙魏公建黃裳爲之記】省元樓【在譙樓南爲郡人趙雄建】狀元樓【在譙樓東爲郡人趙逵建】企仙閣【一名蓬萊在郡治之北髙防絕頂得一郡之要李石記李傳侯張各防一山合四山而拱揖故名】亭榭瀛洲亭【在郡圃繪唐十八學士故名鮮於侁記云千巖萬壑綺綰綉錯如拱如揖顧接不暇】道勝亭【梅堯臣題龍水縣錢氏丨丨丨詩龍川舊山下髙臥一儒生有室羅經史無心繋組纓】名宦韋臯【唐丨丨時東蠻數爲邊患能綏服之又戰有功蠻部震服乃建安夷軍於資州維制諸蠻】盧並【文宗時守資中長於歌詠有詩刻在等慈寺】皇朝範祖禹【治平中宰龍水】宋京【政和間爲郡幕喜於詩翰】李新【字元應隆州人爲資州司錄東坡命賦墨竹常稱賞之】人物萇【資中人卽夫子問樂者也】王褒【資中人有聖主得賢臣頌今墓前有石碣髙一丈字已磨滅惟滌硯池尙存】董鈞【東漢永平中爲愽士嘗與議禮樂】範崇凱【內江人善屬文明皇命作華蕚賦入奏爲第一弟元凱】皇朝趙逵【盤石人廷對第一不附秦檜】趙雄【內江人類試爲第一孝宗朝爲相】題詠元戎鎭靜無邊事【羊士諤資州宴行營回將詩幾劍盈庭酒滿巵戍人歸日及時云云遣向營中偃畫旗】日落琵琶峽口風【宋京詩云云生氊帽山頭雨云雲】外邑縣門倚巖石【範淳甫宰龍水日賦詩云云終日對靑峯初仕借爲宰讀書過三冬忘機狎鷗鳥觀稼親老農訟庭可羅雀銅印苔蘚封】資水通巫峽【範淳甫詩云云誰家萬里船】

四六【蜀左名區山川甲於左蜀褎然龍首之英資中佳郡人物擬於西川卓矣鳯池之彥地𨿽窮僻洞蠻溪防之雜居粵從漢代名髙作頌之文人山獨瑰奇釋子仙翁之多占迨至本朝秀毓秉鈞之賢相】

普州【安嶽安居樂至】

建置沿革【禹貢梁州之域秦地東井輿鬼之分野春秋戰國爲巴蜀之境秦爲巴蜀二郡地今州卽漢之資中牛鞞墊江後漢之徳陽四縣之境晉因之梁置普慈郡於此後周武帝於郡立普州又置多葉縣於此隋攺多葉縣爲普慈縣煬帝罷屬資州唐初又置普州攺爲安嶽郡復爲普州皇朝領縣三治安嶽】

事要郡名東普普慈風俗地僻俗固【唐文若學記云云】土瘠民貧【馮山州學記】俗爲近古【黎持文宣王廟記普慈之人有無相通憂患相卹最爲近古少而羣萃者遜弟而聽從退而裏居者無倦於教育】士多於民【唐文若安居縣學記安居普下邑地狹而賦寡古籍爲士者多於民○王平彭公堂記其民朴厚而俗美士雅素而篤學排村徧井云云故其俗尙禮義尊愛賢者】冠帶並西眉【四賢堂記冠帶之盛與西蜀並稱○何耆仲進士題名記蜀東西州論士所出必曰眉曰普普居山谷間不能當眉之屬縣而人物表殆相頡頏】形勝普之秀以石【郡誌云眉之秀以水閬之秀以山云云】介萬山間【普慈志序云云無土地肥饒之產無舟車貨利之聚】爲東蜀下州【馮山州學記】土產棗梨藕【郡土磽瘠無珍異之產惟鐡山棗崇龕梨天池藕三者皆陳希夷所種】山川鳯凰山【在郡治後形如飛鳯福濟廟居其絕頂舞鳯亭當其勝州治防其脊左爲惠民院右爲白馬廟延袤數里气象雄勝】云居山【在城南一里其上爲眞相寺有葛仙洞爲近城遊覽勝處】大雲山【在鐡山門外二里】安嶽【以邑治在山下四面險故曰丨丨】艮巖【在安嶽之淸流鎭杜孝嚴有記】西巖【郡守李耽有詩】月巖【在安居髙灘福聖院相對隱士趙鷟居之後巖尢奇】嶽陽溪【在安嶽縣天聖中郡守彭乘鑿石爲曲水後名翰林灘每嵗修祀事於此】雙溪【在郡西七里與嶽陽溪合而東】大安溪【在安居故老云孟蜀嘗取魚於此當時號禁溪】井泉破石井【在城西其水淸洌乃一巨石鑿開而得水雲陳相地所開】堂閣淸簡堂【在郡治】玉虹閣【在郡治】寺院報恩寺【在安嶽有會景亭便於眺覽】福勝院【在安居縣南五里依巖架屋下瞰韓朋溪有巖泉之勝】棲巖寺【寺有李洞讀易洞雍州人避朱泚之難入蜀於大雲山鑿石爲洞讀易其中嘗師事賈島】祠廟鐡山神祠【在州西神姓姚諱景澈隋文帝時普昌瀘三州夷作亂帝命神爲都統將兵討平之卒韓朋鎭石城山後人爲立廟嘉定乙夘紅巾作亂於益昌遂入普屯於廟山是夕暴風雷雨掀掲寨捨賊首莫簡見空中神異謁廟謝過探籖得擒賊先擒王之句已而就擒】普應廟【在鳯凰山神姓多名嶽天彭人自孟蜀時授徒於普國初未有登科者端拱間門人牟衮廷試第七自是儒科相踵實自侯而始侯旣殆牟衮率諸弟子葬之鳯凰山遂立祠】名宦賈島【蘇絳銘序云島字浪仙範陽人長材間气超卓挺生屬思五言孤絕之句記在人口罹謗責授遂州長江主簿自長江簿遷司倉參軍又遷普州司戶參軍終焉有祠在城南三里○韓愈詩孟郊死葬北邙山日月星辰頓覺閒天恐文章中斷絕故教賈島在人間】皇朝彭乘【益州華陽人爲漢陽軍判官顧望鄕閭悵然曰親老矣乞歸侍養冦凖薦之召爲集賢校理求便親得知普州舊制蜀人不許赴蜀官特恩自乘始慶曆中與歐陽文忠公宋景文公張文定公同在翰林今東溪上曰翰林灘者公遺迹也】文同【潼川人以親老自內職丐外守普州】人物陳【字希夷普州崇龕人也隱於武當山及華山太宗令見眞宗於藩邸及門而返曰王門廝役皆將相材也何必見王按祥符舊經謂陳崇龕人旣長辭父母去學道或居亳爲亳人或居洛中則爲洛人或居華山則爲華山人此說最有理祥符去國初甚近李宗諤博物君子撰定圖經必得其實】牟衮【永興人國初登科自衮始兄弟皆繼踵擢第謂一門四桂】諸馮【自唐馮宿之後爲彰明令因家於蜀在普有南宗北宗之別南宗則有馮如晦能辧範公純仁之誣獄馮宗則與陳東同伏闞上書北宗則有馮光戩能戒大將楊瓊之殺防馮澥之忤蔡京遭貶】題詠石秀山回气象雄【郡守郭卭詩地靈人勝風流古云云】文屬君華武硬弓【馮如愚詩地靈人秀誰稱首云云牟衮字君華破荒及弟劉澤武藝精絕從太祖定天下號劉硬弓】

四六【防綍北門維千里地地望在東普而最卑分符東普介萬山間人才與西眉而相埒試考圖經地最蜀東之陋賈浪仙宦遊之國詩句難磨載觀形勝石爲天下之奇陳希夷毓秀之鄕淸風可挹】

方輿勝覽卷六十三

欽定四庫全書

方輿勝覽卷六十四

宋祝穆撰

合州【石照巴川銅梁漢初赤水】

建置沿革【禹貢梁州之域秦地參井之分野古巴子之國秦以其地爲巴郡今州卽秦漢巴郡之墊江也東漢及魏晉因之宋於此置宕渠郡南齊以墊江縣屬寕蜀郡西魏置合州攺墊江爲石鏡縣攺宕渠曰墊江郡後復曰宕渠隋廢宕渠郡攺合州曰涪州煬帝置涪陵郡唐復爲合州攺巴川郡復爲合州皇朝因之及分川陜爲益梓利防四路而合梓州路今領縣五治石照】

事要郡名巴川墊江風俗土風朴厚【華陽國誌巴蜀之人質直好義云云有先民之流】人多秀異【墊江志表之以四山之環合中之以兩溪之襟帶田畆桑麻左右交映丨生其間丨丨丨而喜習詩書】形勝乃古墊江【按漢晉宋志巴郡之墊江縣今爲合州之石鏡縣此丨丨之丨丨通典云魏恭帝始置忠州墊江縣後周攺魏安隋開皇十八年復爲墊江乃今忠州之墊江】枕二江口【趙勰新堤記合州丨丨丨之丨眾水之湊也○重修單公堤記涪漢合流州因以名】巴蜀要津【晁公武淸華樓記魏大統初於丨丨丨丨置合州其山曰龍多銅梁上接岷峨下繚甌越或斷或續屬海而止所謂南戒也其水曰涪曰嘉陵合流於城下貫江沱通漢沔控引眾川偕入於海所謂南紀也】山川銅梁山【在石照縣南五里左思蜀都賦外負銅梁卽此山縉雲馮時行序山有茶色白甘腴俗謂之水茶甲於巴蜀山之北趾卽巴子故城多玉蘂花元和志出鐡及桃竹杖】東山【在石照縣東十里家子伯章之別業也下瞰涪江】東臺山【在石照縣東北七里東漢末薛融讀書於此】牟山【在石照縣西二十里唐康元良讀書於此】學士山【在石照縣東五里直郡治之江樓其髙不逾旁山而南峯斜崖諸山班班若出其下亦甚異也山西北張氏荔枝異本合干唐文若曲端賦之】釣魚山【在石照縣東十里涪內水在其南西溪上流經其北郡人遊者以舟下涪水艤而上已乃繞山北沿西漢水而歸此遊觀之奇也山南大石砥平有巨人迹相傳異人坐其上投釣江中山以是名下有大剎曰防國每嵗二月八日郡守帥僚屬宴集於此】純陽山【在石照縣北三里州治在其陽唐女冠範志元得道處天寶間天使任安者至山中慕之而志元變爲男子○劉儀鳯詩曰誰家遊冶郎闖首窺幽闥但見臉如花不知心似鐡一夕變其軀云姿映云髮昔爲桃李姿今作松篁節】龍多山【在赤水縣北五里按唐孫職方樵丨丨丨錄有至道觀東有大池卽唐武后時放生池中峯有鷲臺院東有佛慧院有萬竹竹徑圍尺有東巖廣五十丈多唐人刻字又有靈山院泉自巖出瀦爲方池大旱不竭其山髙明窈深變態萬狀有駕鶴軒下視涪水如帶煙雲出沒山之偉觀也○圖經云廣漢人馮蓋羅煉丹於丨丨丨之仙臺晉永嘉三年舉家十七人仙去孫樵丨丨丨錄亦紀其事○馮時詩兒童便讀山中記老大才登記裏山○何騏詩世路聱牙赤水過故升天險問龍多書中舊識唐公昉圖裏又聞馮蓋羅】龍門山【在銅梁縣東北七十里山髙一里隱者蘇汝礪之居也有書院藏書三萬卷】雙山【在巴川縣南五十里相傳昔漁者网得二石其一失去其一畱因卽山築室而寶祠之石埋土中其可見者髙不盈咫廣尺有二寸】聖燈山【在巴川縣西六十里巖間夜有光熒然】中峯【在巴川縣東南六十里山環二十里如盤民錯居如畫有泉自山注下曰天池】南峯【在巴川縣東四十里髙五里是爲峽山之首兩山復出對峙中廣十里塗左有竇謂之仙洞其深五里竇水流出爲澗有嘉魚】北巖【在州北五里或附會爲濮巖非也巖有木數千章率圍八九尺有定林院正月九日郡以故事設宴遊人盛集又有荔枝閣】斜崖【在石照縣東北八十里髙十餘里有石橫亙崖腹如拖修帛迆長四五里崖以此得名下有洞謂之龍洞水由中出】墊江【三國誌謂先主詣丨丨卽此】內江【在州南百步源出剛氏檄外有石屹立水心正圓如月其頂嶄巖如雲气俗謂石鏡冬出水可三丈南流至渝州入江又名內江唐杜甫送十五弟使蜀詩數杯巫峽酒百丈內江船注水自渝上合州者謂之內江由戎瀘上蜀者謂之外江】嘉陵江【在石照縣東】宕渠水【酈道元水經謂之潛水又謂之渝水俗謂渠江在縣北十里】西漢水【在石照縣東百步天下之大川以漢名者二班固謂之東漢西漢而黎州之漢水源於飛越嶺者不與焉固之所謂東漢則禹貢之漾漢其源出於今興元之西縣嶓塜山逕洋金房均襄漢至漢陽入江者是也西漢則蘇代所謂漢中之甲輕舟出於巴乘夏水下漢四日而至五渚者其源出於西和州徼外徑階沔水與嘉陵水會俗謂之西漢又逕大安軍利劍閬果合與涪水會至重慶府入江】堂樓沈厚堂【取姚崇稱張柬之之言以名】江樓【在郡治】淸華樓【在郡治有晁公記】古迹什邡城【九域志漢封雍齒爲什邡侯卽此】巴子城【在石照南五里】仙栢【在龍多山圍丈有二尺中空而柯葉敷腴】名宦張柬之【以諫諸王娶突厥女出守合州】皇朝文同【爲銅梁縣令】周頥【僉書合州判官郡事不經先生手吏不敢決】虞允文【爲守】人物譙君黃【仕漢成哀間爲諫議大夫後避王莽不仕】皇朝趙性【赤水人紹興入對集英舟次至喜亭同年以故事酌酒相勞時秦檜用事气焰薫灼更相戒無及時事性奮然曰公等宜各行其志豈當盡掩多士之口耶對防以正士大夫之心術爲言且曰以括囊爲得計臣知其人矣主和議者當之以首尾爲圓機臣知其人矣杜言路者當之考官驚以爲劉蕡無以過者】題詠合水來如電【蘇子瞻詩云云黔波緑似藍】井徑東山縣【範至能詩云雲山河古合州木根拏斷岸急洗中流闕下嘉陵水沙頭杜老舟江花應好在無計會江樓】江花未盡會江樓【杜甫送祁錄事歸合州因寄蘇使君詩君今起柂春江流余亦沙邊具小舟幸爲逹書賢府尹云云】銅梁山昏空翠重【晁公武將發合州詩云云石鏡水落灘聲遲】合州太守鬢將絲【石守道以燕脂板浣花牋寄徐合州詩云云聞說歡情尙未衰板與歌郎拍新調牋共狎客冩芳詞】

四六【問津蜀道況玆一郡二水合流訪江樓之陳迹作鎭墊江實會二江千巖競秀尋山寺之淸遊竹符出守乃雍國之嘗臨分漢上之竹蕃宣盍繼於柬之蓮幕簡僚以元公而增重具沙邊之舟迎謁將陪於杜叟】

紹熈府【榮徳威逺資官應靈】

建置沿革【禹貢梁州之域天文參井輿鬼之分野秦屬蜀郡漢爲南安縣地李雄據蜀後夷獠居之所謂鐡山生獠也齊立南安郡隋以其地屬資陽又置大牢縣唐置榮州又攺大牢爲應靈州攺和義郡復爲榮州皇朝屬梓州路後以系光宗皇帝潛藩陞紹熈府今領縣四治榮徳】

事要郡名榮南三榮和義風俗有簡儉風【圖經市井云云】其人敬慧【隋志云云慕文字】蠻獠雜處【寰宇記夏人少丨丨多男不巾櫛女衣班巾姓名顚倒不知禮法】形勝其地四塞【地理誌云雲山川重阻】山環水繞【圖經】本爲潛藩【朝野雜記天子卽位嘗所領州鎭自防禦州而下階陞軍名若節鎭州則建爲府光宗自榮州刺史進封榮王而榮州至今不錫軍名蓋中書之誤也】山川榮徳山【在州東北四十二里州以此得名其山在川谷之中獨抜五百餘尺寸中有希夷觀老君祠刻石爲像有小路至山頂以木爲梯半山有唐刺史薛髙磨崖碑】榮黎山【在州東十五里山上有龍池祈禱無不應有松如盤龍竹有如龍形者俗謂之羅漢杖】榮隱山【在縣北三十里有丨丨先生修道於此】五山【州北凡丨丨以西爲上州治據其首州學次之嘉祐寺又次之天慶觀又次之東郭外東嶽祠又次之州之西北曰鳯鳴山州之西南曰浮圖巖相連知畫屏】鐡山【在資官縣北百里出丨礦】龍洞【在州東南四里眞如院巖穴峭深耆舊相傳以爲洞洞之左石壁奇峭巨栢老蒼洞之右冇石角立舊經以爲孫登嘯防三者乃榮之勝處爲四川之冠故州郡以爲節序防宴之地○陸務觀詩峭壁磨天如立壁柟根橫走松倒植呀然一岫驚墮前空洞坡坨三百尺幽陰宜爲異物托角爪防存猶可識】嘯臺【在富義門外一里號孫登丨丨○陸務觀詩丨丨載酒云生屨仙宂尋梅雨墊巾】火穴【在威逺縣西北】雙溪【在城北三里一從西來其水濁一從東來其水淸會城下】軒閣此君軒【黃魯直題榮州祖無大師丨丨丨詩王師學琴三十年響如淸夜落澗泉有酒如澠客滿門不可一日無此君當時初栽數寸碧聲挾風今連云此君傾蓋如故舊骨相奇怪淸且秀程嬰杵臼立孤難伯夷叔齊采薇痩霜鐘堂上弄秋月微風入弦此君說君家周彥筆如椽此君語意當能傳】橫溪閣【陸務觀晚登丨丨丨詩賣蔬市近還家早煮井人忙下麥遲州多塩井秋冬收薪茅最急】名宦皇朝李虛己【太宗親擢能吏給以禦書麻紙曰布惠愛民奉法除姦者畫之時被選者二十餘人而虛己與其首列】李畋【名臣傳畋爲國子直講求郡晨登講席諸生見畋巾兩熖火起是日報得榮州】李燾【紹興間自四川制置知榮州】人物陳寜【李義山集寜攝火井縣令痩羸之氓戴如父母囊橐之盜畏如神明】皇朝王夢易【榮徳人以正論不合棄官而歸範蜀公嘗贈以詩】王庠【夢易之子不仕號亷遜處士勅旌表門閭諡康節先生弟序爲徽猷學士】題詠江流入漢淸【皇朝類苑崔仰之送人牧榮州詩雲山色臨巴迥云云】傳者或云古夜郎【陸務觀入榮州境詩渺然孤城天一方云云】千里鬰爲詩書鄕【同上其民簡陋古甚良云云】亂山缺處城樓呀【陸放翁初到榮州詩云云雙旗蕭蕭晚吹笳煙深緑桂臨絕壁霜落淺瀬鳴寒沙廢臺已無隱士嘯遺宅尙有髙人家鈴齋下榻約僧話松陰枕石放吏衙杯最珍慈竹筍缾水自養山姜花地鑪堆獸熾石炭瓦鼎號蚓煎秋茶少年逺遊無百里一饑能使行天涯豈惟慣見蓬婆雪直恐遂泛星河槎故巢肯作兒女戀異境會向鄕關誇下杯徑醉幘自墮燈下髮影防髿髿】四六【寵膺一札防榮銅虎風寒數處和義小壘來鎭三榮作鎭石日費千金光廟潛藩佐黔巫之東鄙惟和義之斗絕陞軍開府獨未霑恩守巴僰之南榮實夜郎之奎隈視邦選侯率多就近熖起於巾暫出臨於千里事簡地偏舊𨿽稱於道院松生於腹卽入應於三公吏貪俗悍今殆類於法場蓋一歲止五千石之經租與其捐潤下之咸徒滋他族而諸司近八十萬之折估孰若助攻苦之淡以張吾軍】

昌州【大足昌元求川】

建置沿革【禹貢梁州之域鶉首之次井桞之度春秋戰國爲巴蜀之境秦屬巴蜀二郡漢資中之東境墊江之西境江陽郡之北境唐爲瀘普渝合資榮等六州地肅宗時割六州界置昌州尋爲狂賊張朝等所焚州遂廢地各還所屬其後復置仍充靜南軍使以鎭蠻獠五代屬遂州皇朝陞爲上州潼州府路今領縣三治大足】

事要郡名靜南昌元【九域志昌元郡軍事】風俗其俗朴厚【太守於保道院記昌介於資普富義瀘合之間云云又多秀民】民勤而力穡【靜南志云云不趨末作不事燕防】士願而勸學【圖經云云深山窮谷戶曉禮義】尊道而重儒【蒲傳正防州學記云云孳孳以事聖人爲急】物產不及他郡【於保道院記凢衣食物資以養生者不及它郡𨿽無舟楫江沱之利而有桑麻秔稌之饒】形勝東臨赤水【元和志云云西枕營山】北倚長巖【同上云云最爲險固】環山爲城【太守於保道院記昌附三邑不滿千里郡云云其民才千百家】山水奇秀【楊子謨顯惠廟記靜南云云士大夫避地者多居焉仙靈逸迹尙有董葛之遺風】土產鹽【長編太平興國三年有司言昌州嵗収虛額十一萬八千五百餘斤及開寶中知州李佩率意掊斂以希課最於嵗額外別額部民煮鹽民甚以爲苦轉運使以聞二月甲子詔悉除之】松石【在永川縣來蘇鎭相近有松花石石質而松理或二三尺許大可合抱然不過相望數山有之俗呼雷燒松杜詩所謂萬年松化石者卽此類亦異產也】山川南山【在大足縣南五里上有龍洞醮壇旱禱輙應淳化間供奉官盧斌平蜀賊任誘等嘗駐兵此山土人云他郡有警則置烽火於此】北山【去城二里唐刺史韋靖於此置城】陔山【在大足縣東四十里接三華之秀气屹然鼎立】葛仙山【在昌元縣南百五十里下臨中江上干霄漢以丨丨翁名煉丹巖洗藥池有甘露茶打子石】藏馬崖【在大足縣南相傳云王蜀時山中民任氏產龍馬日行千里○歐陽云予讀蜀書見龍騶虞盡出其國異哉則龍馬亦或有之】英山洞【在永川縣西三十里相傳山間有石洞窮絕處有一潭或漂出敗蓬破板疑與江河相接】赤水溪【在大足縣其水源自普州安溪縣界來】樓閣三華樓【在東街郡有丨丨山差逺莫相領會太守黃臯創丨以挹其勝】五桂樓【在正街西乾道辛卯郡五士同奏名外省太守曺岍剏丨丨丨】香霏堂【冷齋夜話載有人調官都下逾年始得昌守己而求易便郡有淵才者聞而往見之曰昌佳郡也官欲易地有之乎曰然淵曰誤矣曰俸給優乎淵曰否訟簡乎淵曰否然則奚誤曰海棠患無香獨昌南者有香非佳郡而何故昌號海棠香國土人云地宜此花易植易蕃郡治丨丨丨一老樹重跌疊蕚每花或二十餘葉花气醲郁余不能及也太守品題詩甚多孔平仲談苑載淵才海棠詩云過溫泉浴妃子露濃湯餅試何郎】捫參閣【詩見題詠】館驛牛尾驛【鄭國華畱題雲龍尾道中退朝客雕鞍寶馬黃金勒誰憐逺使足馳駈夜半孤村丨丨丨何熈志續三韻云十年去國眞悠悠祗今便可行歸休平生意气羞牛後去踏金鰲頂上游】名宦叚建中【文昌之父嘗典榮昌二郡事見徳裕成都資福寺記唐守之可稱者惟丨丨丨楊琯李師望韋君集四人】皇朝雍之奇【任大足縣令號爲聖長官鮮於學士贈詩鄕閭舊號賢夫子士論今推聖長官】人物譙南薫【昌元人居鴨子池登皇祐五年進士第後以祕書丞知閬州】李戡【時昌元縣南二十里老鴉山有李戡李戣兄弟善棊會敵索棊戰於國朝詔求天下善奕者蜀帥以戡應詔敵望風知畏不敢措手文潞公贈以詩云昌元建邑幾經春百里封疆秀气新鴨子池邊登第客老鴉山下著棊人】題詠分手路悠悠【江摠別袁昌州詩河梁望隴頭云云䢐年驚若電烈日欲成秋黃鵠飛飛逺靑山去去愁不言云易散更似水東流】比屋談經史【張孝芳詩昌言古佳郡云雲山岡疊坡坨溪瀬爲淸泚蓄爲靈秀窟磊落出髦士】隆冬方似早春天【宣和太守張唐民詩無訟正如髙隱地云云州民富庶風光好誰信賞憂滿二年】訟簡民淳羨小州【張唐民題捫參閣詩云云兩衙才退似歸休一懷山果三勝酒暮掩靑峯卽下樓】

四六【眷維蜀左民勤稼穡州小而嘯詠雍容有若靜南俗喜詩書民淳而文書簡靜財匪鬼輸全仰作咸之潤昔聞杜叟詠松石於名山郡資井養詎堪竭澤之漁今說淵才號棠香之佳郡】

渠州【流江鄰山鄰水大竹】

建置沿革【禹貢梁州之域秦地東井之分野春秋戰國爲巴國地秦防巴以爲郡漢置宕渠縣屬巴郡因山以名蜀先主割巴郡之宕渠等三縣置宕渠郡晉初屬巴西郡惠帝又置宕渠郡宋屬南宕渠郡又自漢宕渠縣移理安漢故城南齊因之梁置北宕渠郡又置渠州後周攺北宕渠郡爲流江郡隋初仍爲渠州煬帝攺爲宕渠郡唐復爲渠州攺爲鄰山郡後爲渠州領縣四治流江】

事要郡名宕渠風俗其人勇健【輿地廣記云云好歌舞】人才盛於漢【華陽志先漢以來縣民車騎將軍馮緄大司農賀大鴻臚龎雄桂陽太守李溫皆建功立業有補於世】地瘠民窶【師師堂記州介防梓間云云】形勝古之賨國【元和志古賨國城在流江縣東北七十里晉中興書賨者廩君之苗裔也巴氏子務相乘土舡而浮眾異之立爲廩君子孫列巴中秦並天下薄其稅賦人出錢四十巴人謂賦爲賨遂因名焉後佐髙祖定天下喜歌舞所謂巴渝舞也】依山爲郡【天寕寺記曰宕渠古郡云云自葛嶺東下至石門伏而特起隱隱隆隆由郡北直南而下爲馬鞍爲登髙爲西巖擁蔽坤維升髙降原始得郡治崗分嶺別俛首東向爲袁氏之巖迆邐南轉爲瞿氏之山下瞰巴江舒翼展脛直趍水濵而後已由瞿山之北袁巖以南川原開曠形勢之勝與郡治相埒是爲天寕寺】接連漢中【按隋書地理誌通川宕渠其地皆云云】山川宕渠山【一名大靑山圖經在州東五十里其山東西兩門延運相接山澗長峽有似溝渠蜀都賦外負朝梁石渠】八蒙山【在流江縣東北七里起伏八處有水環之不匝者一里常有煙霧蒙其上故名三國誌張郃自漢川進軍宕渠頭蕩石與張飛相拒五十餘日飛率精兵萬餘人從他道邀郃軍交戰山道狹前後不得救飛遂破郃巴土乃得安】緑沼山【在流江縣北四十五里上有池水常緑】樂山【在流江縣北三十二里每嵗正月三日鄕人攜鼓笛酒食登山娯樂以祈蠶事】鄰山【去本縣百餘里此山出鐵鱗比相次】黒壤山【在鄰山縣北百里其壤皆黑故名丨丨】皛然山【在鄰水縣之南相去三十餘里東有崖下有石乳三條呼爲石鐘村民擊之以禱】龍穴【在鄰山金盤山下入龍門鎭有瀑布百八十尺號爲散水】渠江【在流江縣東三百步其水二源一源自巴領一源出羅娯山下】鄰水【在本縣源出鄰山中有大磧懸流十丈】渝水【卽流江也夾水上下皆賨氏所居】井泉聖泉【在州西七十步西巖院其後有虹飲焉】亭榭虹飲亭【在西巖】佛寺衝相寺【距城四十里乃定光佛道塲舊傳唐相崔塗僖宗時避亂至蜀題詩雲水流花謝兩無情送盡春風過楚城蝴蝶夢中家萬里杜鵑枝上月三更故園書動經年絕華髮春惟滿鐃生自是不歸歸便得五湖煙景有誰爭】汧江寺【鄭谷渠州丨丨丨作退居瀟灑寄禪關髙掛朝簮淨室間孤島暫畱防鶴歇五龍爭放二龍閒輕舟共泛花邊水野屐同登竹外山仙署金閨虛位久夜淸應夢近天顏】名宦第五倫【後漢人嘗爲宕渠令】皇朝虞允文【紹興中知渠州崅民窶常賦之外又行加橫斂公奏罷之歳減緍錢一萬有奇逺民鼓舞】人物王平【華陽志宕渠人丞相亮徵隴西平以牙門屬馬謖謖違亮指大敗街亭惟平所領不敗】皇朝彭戢【鄰水人元丰擢第爲兩浙提舉奉祠以歸嘗蓄雙鶴江右士大夫送行有扁舟載雙鶴萬卷貯羣書之句】何拯【爲屯田員外郎祥符間兄弟接踵登科嘗有詩云嫦娥不惜蟾宮桂從此何家第二枝】題詠渠江明淨峽逶迆【元徽之南昌灘有詩云云船過名灘拽遲櫓窡動搖妨作夢巴童指點笑吟詩】畬余宿麥黃山腹【同上云云日背殘花白水湄物色可憐心莫恨此行都是獨行時】

四六【今之宕渠出綸禁掖封疆介防梓之間古則賨國分竹宕渠歌舞帶巴渝之俗虞雍公之奏蠲橫斂民至今稱何屯田之掇取髙科士皆知勸】

【枝上月夢裏家動崔塗之歸興竹外山花邊水尋鄭谷之舊遊】

方輿勝覽卷六十四

欽定四庫全書

方輿勝覽卷六十五

宋祝穆撰

敍州【宜賔南溪宣化慶符】

建置沿革【禹貢梁州之域秦地東井輿鬼分野入參三度古國初秦嘗破滇略通五尺道漢武帝遣唐蒙發巴蜀卒自道抵防牱鑿石開道通西南夷置道縣屬犍爲郡仍理道東漢晉宋犍爲郡徙治武陽而道復爲支縣南齊復爲郡治梁武帝使先鐡討定夷獠乃立戎州梁又置六同郡於如廣縣以六合所同爲郡之名隋廢郡而戎州存煬帝廢戎州爲犍爲郡唐初復爲戎州移治南溪太宗時徙道在蜀江之西三江口明皇攺爲南溪郡復爲戎州武帝時以大水移於蜀江之北卽今治也皇朝陞爲上州紹聖四年戎倅蘇時曰今車書同聲教一州名戎是夷其民也請易之遂攺名敍州領縣四治宜賔】

事要郡名古戎南溪戎【黃魯直作楊子建集序】敍南【嘉定志西漢道今丨丨也】風俗朴而易治【李宗丞園記云云然夷漢雜處蓬戶茅檐髽防詭服頓首拊掌而歌】士靜而文【同上其丨丨丨有丨】夷夏雜居【圖經云云某蠻獠之類不識文字椎防跣足鑿齒穿耳以鬼爲證驗以殺傷爲戱笑】以涪翁重【黃太史祠堂記戎州云云詩書禮義之澤漸漬至今】形勝東距瀘水【圖經云云西連大峨南通六詔北接三榮】鉤帶二江【黃魯直戎州舍利塔銘惟我戎州治漢道云云撫有蠻獠】控扼諸蠻【譙炎東樓記自漢以來號爲重地蓋丨丨石門馬湖丨丨威徳固兼用要必有以鎭壓而詟服之者】負山濵江【張鼎修忠利廟記州西南云云地勢險阻】古道【史公亮宜賔縣譙樓記敍州丨丨丨】介兩蜀間【圖經云云】南徵之道【韋南康贊石門乃隋史萬嵗云云】舟車之衝【同上州𨿽小實當云云冠蓋往來相望】土產荔支【郡國志在施夷中古謂之僮之富以丨丨爲業○黃魯直詩云王公權家荔支緑廖致平家緑荔支試傾一杯重碧色快剝千顆輕紅肥潑醅蒲萄未足堆盤馬乳則同時誰能同此勝絕味惟有老杜東樓詩】苦筍【黃魯直有丨丨賦云道苦筍冠冕兩川苦而有味如忠諫之可活國多而不害如舉士之皆得賢○又詩云岑寂東園可散愁膠膠擾擾夢神遊萬竿苦竹旌旗捲兩部鳴蛙鼓吹休又從斌老求苦筍詩南園苦筍味勝肉籜龍稱寃防采錄煩君便致蒼玉東明日風雨皆成竹】山川東山【在州城東門外有報恩寺塔髙二百尺】蘭山【在溪縣界圖經云蘭生於深林石門尢多有春蘭秋蘭崇蘭鳯尾蘭竹蘭石蘭春蘭花生於葉之下崇蘭花生於葉之上黃魯直幽芳亭記一干兩三花而香有餘者蘭一干十數花而香不足者蕙】小梁山【在宜賔縣四時常雨霖霪不絕俗呼爲大漏天小漏天】南山【去宣化縣三里與犍爲接境】洞山【在宣化縣西一里有登眺之勝】夷牢山【在宣化縣界南二蘇有過宜賔見丨丨亂山詩卽此】漢陽山【在慶符縣下西接犍爲】朱提山【在故開邊縣界漢書云丨丨丨出銀諸葛亮書漢嘉金朱提銀采之不足以自食韓退之贈立之詩我有雙飲醆其銀得朱提】平蓋山【在南溪縣西十五里分三山九隴惟平蓋一山特出眾山之上山頂圓平】峯巖【在宜賔西百里山坡荔支連阡多屬廖氏】靑衣江【在南溪縣南十五里舊經云古有靑衣國與敍州相鄰其人因賈至蜀見漢衣冠遂求內屬因以名焉】馬湖江【源出沈黎實大渡之支流從馬湖部落之後舟行十餘日方至平夷合石門江至三江口會蜀江】汶江【去南溪縣十步】鎖江【兩岸大石屹立因置鐡絙橫截其處控扼夷羗】蘇溪【自州治溯流十里有前後潭瀑布自懸崖千尺而下】涪溪【李嘉謀記黃太史紹興初章蔡用事以前史官得罪安置黔州二年移戎州方公之遷以涪州別駕因自號爲涪翁放浪山水間初不知有遷謫困窮之意城南有溪公防而樂之命之曰涪溪其後溪山悉以是名】滇池【在州西二十里一名天池一名波淩池其池長五十里闊七里風雷一動波浪淩山中有芙荷別駕牟孔錫詩天池十里如鑑湖荷花可折魚可鱠】黑水【輿地誌華陽黒水惟梁州今出南寕州南廣縣汾關山北至道縣入江一名皂水】亭院東州道院【在州治之內】荔支防【在倅防名曰萬朶紅最爲佳品又一本在尉防一株四柯西南一柯獨肉厚而味甘黃魯直云】江山偉觀【在郡治】大雅堂【眉人楊素從黃庭堅謫戎州嘗曰安得一奇士而有力者盡刻杜子美東西州及防州詩使大雅之音復盈三巴之耳哉素聞之欣然拏舟訪黃於戎請攻堅瑉募善工作華堂以宇之黃偉其言悉書子美詩潰之因名其堂曰大雅且爲記】樓亭西樓【在州治○陸務觀畫船衝雨入戎州縹緲山橫杜若洲須信時平邊靜傳烽夜夜到西樓】東樓【杜甫宴戎州楊使君東樓詩勝絕驚身老情忘發興奇坐從歌妓宻樂任主人爲重碧拈春酒輕紅擘荔枝樓髙欲愁思橫笛未休吹】鎖江亭【黃魯直鎖江亭酌酒詩西來雪浪如炰烹兩崖一葦乃可橫酒杯未覺浮蟻滑茶鼎已作蒼蠅鳴○山繞樓防鐘鼓晚江觸石磯碪杵鳴鎖江主人能致酒勸渠久往莫終更○鎖江亭上一樽酒山自白雲江自橫○陸務觀詩千尋鐡鎖還堪恨空鎖長江不鎖愁】味諫軒【桯史云戎州冇蔡次律者家於近郊魯直嘗過之延以飲有小軒極華潔檻外植甘子數株因乞名焉題之曰味諫軒後王子予以橄防遺之魯直有詩云方懷味諌軒中菓忽見金盤橄防來】寺院無等院【在州南門外魯直以元符間寓居作喬木庵今猶存其寺額亦魯直筆迹○陸務觀詩文章何罪觸雷霆風南溪自醉醒八十年間遺老盡壞堂無壁艸靑靑】壽昌院【在城北門外有浮圖髙二百尺東坡過戎州艤舟遊此壁間有畱題】名宦先鐡【梁武帝使先鐡計定夷獠乃立戎州以鐡爲刺史】張九宗【爲刺史撰花臺寺記云】人物任永【後漢李崇傳載永道人長於歷數公孫述招之托盲不至】隗相【事母孝母好飲江水中流有橫石生爲橋漢徵爲郎】黎幹【敍之士人唐史有傳】皇朝廖琮【宜賔人同眉山二蘇登進士第】名賢黃庭堅【紹聖初以修史貶涪州移戎州安置自號涪翁】題詠夜泊防虎豹【岑參發犍爲至泥溪作云云朝行逼魚龍一道鳴迅湍兩邊走連峯猿拂岸花落鳥啼巖樹重煙靄吳楚連溯沿湖海通】亂山圍古郡【子瞻敍州詩江水通三峽州城控百蠻云云市易帶羣蠻瘦嶺春耕少孤城夜漏闌往時邊有警徵馬去無還自頃方從化年來亦欵關頗能貪漢布但未脫金環何足爭彊弱吾民盡玉顏】

四六【漢開道眷此敍南郡在萬山之防唐立戎州於蜀左俗居羣獠之中】

【荔支紅熟曽吟杜叟之詩云出無心且聊爾陽臺之下苦筍緑肥更入涪翁之賦春行有腳又移道之間】

懷安軍【金水金堂】

建置沿革【禹貢梁州之域天官東井輿鬼之分野周及春秋戰國爲蜀地二漢屬廣漢郡新都縣地晉屬新都郡宋屬廣漢郡南齊亦如之西魏置金淵縣及郡以金堂山爲名隋廢郡屬簡州唐避髙祖諱攺金水縣屬簡州又置金堂縣屬益州前後蜀因之皇朝曹翰奏請建置爲軍遂割簡漢支邑陞金水縣爲懷安軍今領縣二治金水】

事要郡名金淵風俗土瘠民稚【蹇汝明永惠院記懷安小國寡民邈處西南六十驛逺宅於深山大谷之中土瘠而無他產民稚而無他技】士務力學【前人軍學記土瘠人淳云云】形勝環郡皆山【蹇汝明澄江樓記云云其西北長岡峻嶺連亙相屬】山雄峙而江洪深【金淵志山之雄峙從梁劍而來江之洪深自堋灌洛而至】介山峽之阻【李曼卿澄江樓記有云懷安丨兩川間丨丨丨丨地勢險要】有雲峯月峽之勝【金淵志懷安蕞爾國而云雲英靈秀崒鐘爲人物】介三大府【郡誌壤地褊小介於益梓遂三大府之間】城依雲麓【晁公武作雨零堂記云云而中江縈之气象蔥欝巖壑洲渚之美映帶左右】軍不如縣【圖經懷安縣二而鎭九以縣而言金堂爲大以鎭而言古城爲富諺謂云云縣不如鎭】山川東山【在城東郡之主山】云頂山【在城西十五里一名石城山上有神泉及祥符寺有楠樹已枯有石離而爲二先是頭陁語曰五百年後寺當廢若楠再生石再合然後復興果如其言】白神山【在城西南髙五十步周逥三里】金水山【在本縣北四十里本名銅官山】三學山【在金堂縣東北十里山有佛迹石理堅潤瑩白如玉非世間追琢所能又有神燈及有法海普濟廣濟三寺○李義山爲八戒和尙謝復三學精舍表云況丨丨丨夜有神燈朝明佛足風飄濕且無金燼落時蘚剝苔侵尙有寶花承處○又有碧玉佛龕藕絲袈裟錦字多心經具葉金字湼槃經寺前後檜栢皆隋唐故物又有飛石乃自云頂山飛來又有鸚鵡塔乃鸚鵡能念佛死遂瘞於塔○王雍詩五色琉璃白晝寒當年佛腳印旃檀藕絲織出三衣妙具葉經傳一偈難夜看聖燈紅菡蓞曉驚飛石碧瑯玕更聞鸚鵡因緣塔八十山僧試說看】中江【在軍西北源從漢州彌牟雒水毗橋等三水會爲一江】三江【卽大江中江北江也】桞溪【在金水縣南七里嘗有桞葉從穴出】洛江【在金堂縣北三十里】堂閣淳簡堂【在郡治之內】紫雲閣【在郡治之北】名宦皇朝張天祺【嘗宰金堂召爲監察禦史論新法不合王安石之意天祺曰不知天下笑參政也謫監鳯翔司竹監海內稱爲小橫渠】人物叚翳【後漢新都人習易經明風角今天慶觀卽翳故宅】王忳【新都人範曄書忳爲大度亭長卽金堂也】皇朝張正【金水人也國朝建軍以來破荒登科自正始蓋天慶間仕至太常少卿子公紀】張公紀【景祐間登第仕至太常少卿父正守筠公紀亦領衡陽比境分符範蜀公蘇老泉李大臨俱以詩餞送之及授代父同舟而歸且俱至常卿時人榮之】謝湜【字持正金堂人霧隱先生守中之子年十六伊川先生侍親官廣漢公往從之集中有與謝推官書是也】題詠霈作東州【羅大全送孫太衝守懷安詩願挽玻瓈江云云】桃李照城郭【勾龍行父送孫太衝詩金淵春三月云云石峽頳鯉魚時時醉賔幕】

四六【防綸玉陛植防金淵】

【深山大谷之僻居土風甚朴陞一小縣𨿽斗壘之彊名逹宦髙人之罕至地望亦輕介三大邦獨雲山之差勝】

廣安軍【渠江嶽池新明和溪】

建置沿革【古梁州之域東井輿鬼之分野統於鶉首春秋戰國爲巴地秦及二漢屬巴郡之宕渠墊江安漢三縣地晉蜀巴郡及巴西郡地宋屬巴部巴西及南宕渠二郡地南齊因之西魏屬流江宕渠墊江三郡隋屬宕渠巴西涪陵三郡唐屬渠合果三州皇朝初置廣安軍以合果渠三州相去差逺山川險僻多聚防攘故置爲軍領縣四治渠江】

事要郡名賨城風俗賨人剽勇【應劭風俗通云云】人物間出【郡縣誌近世以來儒風尢勝云云不減果遂之風】形勝南鄰渠水【寰宇記隋大業間自賨城縣故城移於今理云云東枕大溪○圖經云右倚秀屏左瞰渠江】北接通川【何雲中宕渠廣安駐泊記南連巴徼云云復嶺東橫淸江西下林深箐宻巖穴幽邃】介三州間【圖經丨乎果合渠丨丨之丨】土產紫梨【廣安軍梨有數種入口卽化者爲上左太衝蜀都賦所謂丨丨津潤是也○世謂廣安有十似紙似池席似蘇梨似耿魚似嘉猶之可也他則未必皆然若所謂金羮玉飯與夫紅臘丨丨則不爲溢美金羮謂鴨也】山川秀屏山【卽軍所倚峭壁森聳艸木叢茂宛若屏障】皛然山【在廣安縣之東詳見渠州蓋相接境】龍穴山【在嶽池之封山去縣五里有唐何少卿讀書堂】漢山【在嶽池縣南五里有王文雅者煉丹於此】�山【在嶽池縣東南三十里最髙大】羊山【此山下十許裏有洞曰角竹元丰間張諫議廷堅諸公讀書於此】渠江【在城東三百步】濃水【出於龍扶速山東流入渠江】洄水【下注渠水縈廽爲潭】篆水【去渠江縣五里有石州水之灌輸其間者渦停渠別莫知其幾中兩渠相距二尺廣深半之可受流觴天巧致然非人力防鑿人多遊焉】井泉石龍泉【在報徳禪院經藏坐腳以自然全石爲之初石工刻就龍形自爾龍口水滴今廢】樓亭秀屏樓【在郡治】戱仙亭【在渠江縣北十里相傳有女子遊戱其上○張無盡詩濃洄江水防髙灘中有神龍久屈蟠眾樂妙音時響亮雙娃長袖忽瓓珊世間變化無非幻閣上登臨正好歡觀幻見眞眞亦幻谷花巖艸謾憑欄】名宦皇朝李晊【開寶初建軍以晊知軍事】朱昻【知軍後入居翰林】人物馮緄【舉孝亷七遷爲廣漢屬國】皇朝張庭堅【渠江人爲右正言後與黨籍】黎錞【渠江人任直講英宗以蜀士問毆陽修對曰文行蘇洵經術黎錞帝大恱】安丙【字子文渠江人吳防卽僞位丙矯宻詔誅防除四川宣撫使召爲樞宻知潭州奉祠家居漢中叛兵莫簡張福等殺總領楊九鼎以叛再除宣撫未幾賊平西蜀再安】題詠欲說賨城好【憲使何志熈詩云云先誇萬物妍金羮收稻後紅臘落梅前照座梨偏紫堆槃荔更鮮雪藤尢異產應不數花牋】

四六【塗鵶禁掖山峙秀屏分虎賨城石流曲水】

【依巖負險多佩劍以撞搪畫防朱轓𨿽曰州城之陋宣化承流援建牙而彈壓紫梨紅臘頗誇方物之奇】

長寜軍【安寜】

建置沿革【禹貢梁州之域東井輿鬼之分野古夜郎之國漢犍爲郡漢陽江陽縣地晉宋齊並屬犍爲郡之江陽縣朱鳶郡之漢陽縣隋屬瀘川郡之江安縣唐屬賢州之鹽泉縣唐置覊縻等十四州屬瀘州唐末廢四川存者十州僖宗在蜀韓秀升之亂淯井道梗僞蜀王建置淯井刺史國朝初置淯井監屬瀘州神宗朝取夷人納十州地以屬焉徽宗陞淯井監爲長寜軍創武寜縣爲軍治中興加沿邊都巡檢使舊差武臣自乾道始差文臣陞安夷寨爲縣名曰安寜今領縣一治淯井監】

事要郡名武寕風俗地多瘴疫【祥符年中運司申請云云】漢夷交易【長寜軍申運司漢戶許典賣熟夷田漢戶田土不許夷人買】集夷爲軍【自大中祥符以來每有邊事則屯集名夷義軍爲用屢獲功賞今安寜縣所管十姓十九姓戎皆義軍也國朝著令義軍之長咸命以官得世襲嵗給鹽絹及冬夏犒賜】酒茗弛禁【圖經極邊云云是以人樂其生○王章嘉魚泉記兵廚之酒冠於東州】聲教所漸【同上唐因四夷內屬之勢卽西南夷部落開山洞置州縣𨿽貢賦版籍多不上戶部而聲教所曁漸如華風】形勝西境馬湖【圖經云雲南控烏蠻東介安溪北接綿水】左連阿水【趙招討平夷表云云右連石門】外鄰蕃蠻【圖經云云內接瀘戎○僉防記控扼蠻蜒捍蔽瀘敍】常當兵衝【軍學記瀘南邊面闊逺有警則長寜云云】土產鹽井【圖經初人未知有井俄有牧人辧其咸告之有司乃置監鬻鹽其井不鑿而自成十州五團記覊縻十州獻其鹽池官後爲淯井監然自唐末僖宗朝淯井之鹽已給蜀用】笻竹防醬【郡誌今夷眾開箐路芟去丨丨少有之惟多丨丨可以入藥】山川寶屏山【軍治之主山與棫山諸峯相對】牛心山【在軍治左】筆架山【在軍治右】燕巖【去軍北三里許在樓眞洞路旁石巖森列數百虞易簡有記】水簾洞【去寜逺寨三里山泉扵巖前滴下】楒子洞【在郡北三十里內有朝眞洞在絕頂棲眞洞在山谷之坳名勝來遊皆有詩】介湖【在郡治西城下中植荷芰】東溪【發源白崖山與嘉魚泉合】西溪【發源越王山與桃源溪合】硯石溪【在牛心山後岸石如磬可以爲硯】涇灘瀑布【自山頂飛流而下幾數十丈下有深潭】井泉嘉魚泉【去城一里馬鞍山之趾泉漱石湧出有小魚四時如一不增不長故以名之邦人釀酒必用山後糯米及嘉魚泉則味極甘否則剛硬】樓閣郁藍樓【在介湖上】臨流閣【瞰嘉魚泉】亭榭登云亭【在寶屏山上每嵗九日登髙於此】小桃源【相傳有耕者得一銅牌曰丨丨丨其上有詩云綽約去朝眞仙源萬木春要知竊桃客定是會稽人其水發源筆架山在軍城冷水溪之上嘉定己巳太守張公市民田種植桃李創置亭榭曰仙津橋桃源洞亭曰蒸霞堂曰詥然】小離堆【在城北岸溪上崇徳廟前溪中有怪石似離堆之象因作亭於此榜曰丨丨丨】名宦皇朝劉堯年【建軍之初以堯年權發遣軍事卜漏之變堯年以諸路兵爲先鋒忠勇恊濟卒平防難】甄援【中興遺史載建炎間苗傳劉正彥爲亂髙宗退居顯寜寺張浚呂頥浩等遣兵勤王遣援攜蠟彈間行入顯寜寺髙宗始知勤王消息後以閣門宣贊權軍事譙樓記載其補天浴日之功蓋謂此】人物單演之【乾道辛卯破荒以明經中外省】題詠蠻錦織成詩【歸田錄載蘇子瞻嘗於淯井監得夷人所賣蠻弓衣其文織成梅聖兪春雪詩蓋其名重傳於夷狄】醉眼誰能望夷落【楊君登寶屏詩云云平生逸興斷鴻邊】武陵勝處今何在【張師防云云不聞沿流問花落】

四六【瀘水遐陬肇唐室之覊縻儀鳯之初羅陽建郡夜郎故境成安夷之聚落天授以後思峩啟封右橫筆架而下瞰藕湖淯井煮鹽或少禆於財計背倚寶屏而前矗棫嶺蠻鄕織錦亦能重於詩章】

富順監

建置沿革【禹貢梁州之域東井輿鬼之分野春秋戰國爲巴地秦爲巴郡漢武初置犍爲郡東漢末劉璋分犍爲立江陽郡江陽縣仍屬焉江陽縣有富義井後周置洛源郡及富世縣隋廢郡以縣瀘州唐因之後避太宗諱攺爲富義縣皇朝平屬以瀘州富義縣地置富義監尋攺富順監熈寜置富順縣尋省今潼州府不領縣】

事要郡名釡川風俗俗慤而願【教授錢士開泮水巷記】俗知禮遜【同上天聖初赤崖斗郎春犯命旋卽討平今之夷人多其子孫其丨尙多不中而髽近始服靑布刺綉紋呼爲上獠漸陶旣久習丨知有丨丨】仍有夷風【郡縣誌云云】士競於文【泮水巷記云云】形勝南距戎瀘【李昌金山驛記云云北走普資】大江環其下【泮水巷記翠讞絡繹張其前丨丨繚繞丨丨丨】奠梁蜀之東【知監趙齊題名記富順云雲爲水陸之會】擬於列藩【金川驛記舊制等於諸縣嘉祐以新例云云】土產鹽井【寰宇記縣有丨丨人獲厚利故曰富世○郡誌劍南鹽井惟此最大舊日爲額八百餘斤今日額千五百餘斤○楊光淸操堂記三榮富順產鹽其地號爲貪泉】山川東山【在監治東】龍山【在監治後】淩雲山【在監西養秀山西北大江前橫一峯突兀爲監人登臨之地】馬腦山【在監西與淩雲相接西北諸山惟此最髙下卽中巖】聖燈山【在監西五里】養秀山【在監西峯聳秀】中巖【在監西北二里富順三巖惟丨丨山勢盤薄林木蔥茂有叢林气象】北巖【在監北有五百羅漢洞及水簾】內江【發源漢州雒源歷監之南門自東而西此地因號金川】西湖【在監之西相傳有此監卽有此湖皇祐間周侯延雋有記仍有亭榭】堂捨霧隱堂【在中巖趙丞相沂公謁中巖大士獲以夢告明年舉於卿公爲文記之有雲霄橫翔之語後人爲建斯堂】振文樓【在監南魏了翁爲記】榕齋【在監治以榕木名】西疇【由城之南絕江而上西行計六十里其地廣六十畝萬松森列嘉樹離立乃李氏丨丨趙公遡記有亭臺花木之勝盤防一山】名宦皇朝張宗誨【天聖間爲守赤崖夷賊斗郎春等面防請降】人物丁處榮【家於富義王均叛處榮與押衙李英恪詐降卽擒斬斗郎春賜奨諭擢爲州長史】李見【英恪之子隱神山有讀易洞】李文淵【治平間登第仕至朝議大夫】題詠置吏撫南夷【司馬君實送張寺丞知富順監詩漢家尺五道云云欲使文翁化兼令孟獲知盤堆防醬實歌雜竹枝辭】夷居半巖壁【韓子華送周知監詩云唐家諭巴蜀通道至卭列郡徼西南云云】民俗半夷風【韓縝詩劍外吾能說山川大扺同君行在巴徼云云火田租賦薄鹽井嵗時丰】所資鹽井利【韓子華詩土瘠事刀耕家無終嵗蓄云云持易他州粟】山髙地窄江水惡【韓繹詩蜀土風景信不好君之所治西南夷云云刀耕火種黎民疲】街巷家家小酒旗【解旦詩亭臺處處垂楊影云云】四六【防恩宸陛𨿽云一監擢守富川可擬列藩】

【火田租薄故罕事於農耕監特彊名敢擬諸邦君之貴監井利優故多趨於商販事𨿽專逹不過一大縣之封】

方輿勝覽卷六十五

欽定四庫全書

方輿勝覽卷六十六

宋祝穆撰利州東路

興元府【南鄭亷水城固褒城西縣】

建置沿革【禹貢梁州之域秦楚之交東井輿鬼翼軫之分野周合梁於雍又屬雍州春秋戰國屬秦楚秦爲南鄭及漢中郡項羽封漢髙爲王都於此漢攺梁曰益王莽攺曰新城都後漢張魯據漢中攺曰漢寜漢武復置漢中郡蜀先主爲漢中王晉爲梁州自宋以來多理南郡後魏亦立梁州及漢中郡後周攺爲漢川郡隋廢梁州爲漢川郡唐爲梁州又以梁涼聲相近更名褒州尋復故名攺漢中郡復爲梁州徳宗以朱泚之亂幸梁洋陞興元府皇朝乾徳鑄興元尹印分益梓利防四路興元府爲利州路後分利州東西路而興元爲利東路今統郡十領縣五治南鄭】

本路安撫提刑置司

事要郡名漢中天漢【蕭何諫髙祖曰丨丨其稱甚美○劉禹錫防壁記丨丨之邦實居右部】南鄭褒中褒陽風俗其气彊梁【東漢志西方之气丨丨故曰梁州】其民質直【華陽志云云好義土風朴厚有先民之風】多事畋漁【隋志漢中之人朴質無文不甚趨利性嗜口腹丨丨丨丨𨿽柴門蓬室食必兼味】秦資其富【華陽國誌序云云用兼天下】漢用以興【同上漢祖用之奄有四海又以帝業所興不封藩王】形勝南接廣漢【華陽國誌東接南郡云云西接壠西陰平北接秦川厥壤沃美貢賦所出略似三蜀】前瞰三秦【紹興孫道夫秦漢中云云後蔽四川黃權以爲蜀之股肱楊洪以爲蜀之咽喉故諸葛亮蔣琬費褘之徒皆駐兵於此】前控六路之師【張魏公徳逺奏漢中形勢之地云云後據兩蜀之粟左通荊襄之財右出秦隴之馬】爲巴蜀捍蔽【元和志漢中云云故蜀先主待漢中曰曹公𨿽來亦無能爲也是以公孫述劉備李雄據蜀漢中皆防】蜀之股臂【按三國蜀志黃權傳曰今若失漢中則三巴不振此爲刮蜀之股臂也】成都之喉嗌【隋書南鄭要險云云】秦蜀出入之衝【太守文同奏云云誠山西浩瀼之奧區】地形險固【曹洪曰漢中云云四嶽三塗皆不及也】連髙夾深【歐陽詹秦之坤蜀之艮云云九州之險也陰谿窮谷萬仞直下犇崖峭壁千里無土】爲威禦之鎭【寰宇記氐羌接畛云云】山川中梁山【去南鄭縣十三里南方之美者有梁山之犀象焉州因山名鎭梁州之中故以爲之號】漢山【山在南鄭縣西南二十里四峯八面其南接巴山山有池水】天臺山【在南鄭縣非四十里山頂平坦如臺興元坐其岡脈石有金星可作硯】金華山【在南鄭縣西南七十里峭峯特起】靑銼山【在南鄭縣西南五十里山頂一石如銼】梁州山【在南鄭縣東南百八十里與孤云兩角相接大山四圍其中三十里許甚平或云古丨丨治也】孤雲山【在簾水縣東南百八十里】兩角山【與孤雲山相連○玉堂閒話云興元之南有太行路通於巴州其路險峻三日而逹於山頂其絕髙處謂之孤云兩角去天一握淮陰廟在焉】仙臺山【在簾水縣道經云仙人玉女所居之地有韓信廟云蕭何追信至此】斗山【在城固縣道經雲山有五穴一通昆侖一通隴山一通武光一通靑城一通長安】三嵎山【在城固縣西北四十里三峯鼎立萬仞】箕山【在褒縣北十五里鄭子眞隱於此山諸葛亮嘗遣趙雲鄧芝等據箕谷】卓筆山【去西縣二十里一峯峭出如筆】定軍山【在縣西南十里北臨沔水三國誌建安三十二年劉備營於丨丨丨夏侯淵引兵爭之卽此有武侯墓】嶓冡山【在故金牛縣東二十八里漢水所出】石臼嶺【歐陽詹詩鳥企蛇盤地半天下窺千仞到浮煙因髙回望沾恩處認得梁州落日邊】褒谷【在褒城縣北郡國志謂北口曰斜南口曰褒長四百七十里同爲一谷兩谷髙峻中間穀道褒水所流乃張良送髙祖至褒中說燒棧道曹操出斜谷遮要以臨漢平諸葛亮由斜谷取郿皆此道也】斜谷【在府西北入丨丨路至鳯州界百五十里有棧閣二千九百八十九間板閣二千八百九十二間士人云其間有一溪可行舟○孫資曰昔武帝徵南鄭取張魯陽平之役危而後濟又自往拔出夏侯淵軍言南鄭直爲天嶽中斜谷其道爲五百石穴言其深險喜防出淵軍之辭也】駱谷【崔覲詩髙峯堰蹇云崔嵬層崖巨壑長峽開龍蛇縦橫虎豹亂石棧朽防埋深苔】子午谷【詳見洋州】武鄕谷【諸葛亮封武鄕侯卽此】百牢關【在西縣三十里元和志隋置白馬關後以黎陽有白馬關故更此名○李義山送叔梓州詩莫萬重山君還我未還武關猶在望何況丨丨丨】石頂關【在西縣東南三十里今置關最爲險要】七盤路【在褒城北二十里元稹有詩見題詠門】石門【在褒城縣西北○元稹詩東淩丨丨險西表金華瑞○韋蘇州有懷谷口詩云念昔白衣士結廬在丨丨蓋石門卽谷口鄭子眞所居也】街亭【三國誌魏張郃與蜀將馬謖戰於此】華陽水【在褒城縣西北十五里】黑水【在城固縣西北太白山南流入漢禹貢華陽丨丨惟梁州諸葛亮箋云朝發南鄭暮宿丨丨】亷水【出大巴山北宻谷中詳見範栢年注】遜水【其源起於亷水漑田之餘東南流至古亷水城之側】文水【在城固縣北】褒水【出太白山下褒中卽山河堰也或云本蕭何堰訛爲山河】丙水【源出褒城縣西北牛頭山有丙穴出嘉魚】堂樓桂石堂【在府園○文與可詩嘗間陽朔山萬尺從地起孤峯立亭下此石無乃似】天漢樓【在府治子城上山川環繞爲一郡登覽之勝處】亭榭四照亭【在府園○文與可詩云蠻嶺附梁山汀洲隨漢水秋容上屏障左右三百里此景誰能論殘霞獨憑幾】盤云塢【在府園○文與可詩幾曲上層城盤盤次文石】館驛褒城驛【孫樵記丨丨丨天下第一及得寓目視其沼則淺混而茅視其舟則離敗而膠庭除甚蕪堂廡甚殘烏覩其所謂宏麗者訊於驛吏則曰忠穆公嘗牧梁州以褒城控二節度治所龍節虎旗馳馹奔軺以去以來轂交蹄劘由是崇侈其驛以示雄大蓋當時視他驛爲壯且一嵗賔至者不下數百輩茍夕得其庇饑得其飽皆暮至朝去者寧有顧惜心耶至如掉舟則必折篙破舷碎鷁而後止魚釣則必枯泉汨泥盡魚而後止至有飼馬於軒宿隼於堂凡所以污敗室廬糜毀器用官小者其下𨿽气猛可制官大者其下益暴橫難禁由是日益破碎不與曩類某曹八九輩𨿽以供饋之隟一二力治之其能補數百人殘暴乎語未旣有老甿笑於旁且曰舉今州縣皆驛也吾聞開元中天下富蕃號爲理平踵千里者不裹糧長子孫者不知名今者天下無金革之聲而戶口日益破疆場無侵削之虞而墾田者益寡生民日益困財力日益竭其故何哉凡與天子共治天下者刺史縣令而已以耳目接於民而政令速於行也今朝廷命官旣已輕任刺史縣令而又促數於變易且刺史縣令逺者三嵗一更近者一二嵗再更故州縣之政茍有不利於民可以出意革去者其在刺史縣令則曰我卽去何用如此當愁醉醲當饑飽鮮囊帛匱金笑與秩終嗚呼州縣者眞驛耶矧更代之隙黠吏因緣恣爲姦欺以賣州縣者乎如此而欲望生民不困財力不竭戶口不破墾田不寡難哉予直揖退老甿條其言書於褒城驛壁】古迹嬀墟【世本云在城固縣西北舜之居也劉禹錫驛路記云鎭於丨丨】褒城【胡曽詩恃寵驕多得自由驪山舉火戲諸侯秪知一笑傾人國不覺胡人滿玉樓】八陣圖【在西縣定軍山下郡誌毎陰曀則有�鼓之聲】名宦田叔【華陽國誌蕭何守關中以田叔爲漢中守叔旣饋以軍饟又致名材帝嘉之】魏延【蜀先主遷治成都當得重臣以鎭漢中眾論必在張飛飛亦以心自許先主乃拔延爲督漢中】範柏年【宋人爲州將劉亮使至京師諮事明帝言及廣州貪泉因問柏年卿州亦有此水否答曰梁州惟有文川武鄕亷泉遜水又問卿宅在何處答曰臣所居在亷遜之間帝美其對】溫造【以興元軍亂殺李絳眾謂造可夷其亂乃授節度使】李徳裕【以李訓用事爲節度使】元結【少遇亂浮沈人間蘇元明薦結於肅宗上時議三篇上恱擢山南西道節度使】元稹【爲刺史】孟郊【興元節度使鄭餘慶奏爲參謀】皇朝許遜【祥符間爲守府有堰漑田萬頃世傳蕭何所爲乃躬治木石修之堰成嵗大丰歐公爲記其事】魯宗道【祥符中以祕丞知城固縣】張浚【宣和中爲士曹言行錄謂調褒城令】劉子羽【紹興四年爲守初宣司移軍閬中公畱關外防軍明年吳玠戍河池王彥戍金州二鎭大饑興元帥閉關塞褒斜二鎭病之張公浚乃承制拜公知興元至之日盡弛其禁通商輸粟二鎭乃安】人物鄧先【城固人多奇計吳楚反帝誅錯先爲校尉擊吳楚還上問曰七國聞誅錯兵罷否曰七國爲謀反數嵗發怒削地非爲錯也帝曰公言善】張騫【城固人建元中使月氏開西南夷封愽望侯】鄭子眞【褒中人成帝時王鳯備禮聘之不應家於谷口】楊王孫【城固人治黃老家累千金厚自奉養臨終告其子曰我死祼葬以復吾眞】李郃【南鄭人通五經善河洛風星知有二使者入益部詳見成都】李固【南鄭人爲太尉以欲立淸河王蒜爲梁冀所害】皇朝楊衝逺【魏公張徳逺試吏興元理椽往別鄕先生楊用中曰公嘗往來梁洋其人士有與子遊者乎楊曰興元楊仲逺可以爲師洋州雍退翁可以爲友公至興元遂與爲友雍諱衝退翁其字也方元祐大臣變更政事衝居大學士上書數其罪誅之有防移興元府自訟齋】許尹【紹聖中知興元召對言今日莫若重蜀重蜀以興元爲本髙宗嘉納其說】安守忠【長編王師克興元上召安守忠謂曰逺俗困於苛虐南鄭走集之地爲撫和之遣知興元府】題詠梁惟西南屏【韓獻鄭相公云雲山厲水刻窟稟生肖勦剛難諧在民物榮公鼎軸老烹斡力健倔帝咨女子往牙纛前坌坲威風挾惠气蓋壌兩劘拂】緑樹滿褒斜【劉禹錫送趙中丞參山南幕府詩云云西南蜀道賖驛門臨白艸棧道過黃花】棧道與云齊【趙氏雜言寄杜羔詩梁州秦嶺西云云】棧想武侯徵【元徼之褒城贈黃明府詩序元稹爲刺史奉使東川至褒城驛有黃明府見迎艤舟同載因徧問其褒陽山水則褒姒所奔之城在其左諸葛亮所徵之路次其右作贈黃明府詩迆邐七盤路坡陁丈城花疑褒女笑云云】後騎踏橋聲【劉禹錫送令狐相公鎭梁州詩雲樹褒中路風煙漢上城前旌轉谷去云云】詩書理漢中【姚合送鄭尙書赴興元儒有登壇貴何人得此功紅旗燒宻雪白馬踏長風斧鉞來天上云云方知百勝略應不在彎弓】孤鶩入洋州【崔覲城樓詩斷煙橫沔水雲云】一身騎馬縣官迎【元稹詩今日淸明江上去云云】忽驚身在古梁州【元稹詩云驛吏呼人排馬去云云】計程今日到梁州【白居易寄元稹詩花時同醉破春愁醉折花枝作酒籌忽憶古人天際去云云】聽唱梁州防管篴【李聰西城聽唱梁州詞行人夜上西城宿云云此時秋月滿關中何處關山無此曲】萬轉江山通蜀國【羅隱送人赴任褒中詩云云兩行珠翠見褒人海棠花謝東風老應念京都共苦辛】戮盡鯨鯢漢水淸【劉禹錫送溫尙書出鎭興元詩旌旗入境太無聲云雲從此世人開耳目始知名將出書生】棧底江含雪水寒【劉禹錫送令狐楚詩山中花帶煙嵐晚云云】漢中沃野如關中【黃冕仲言和糴之病作罷糴行雲云四五百里煙防蒙黃雲連天夏麥熟水稻漠漠吹秋風七月八月防防紅一家往往収千鐘】云棧屏山月月遊【陸務觀漢中詩云云馬蹄初喜踏梁州地連秦雍川原壯水下荊揚日夜流】外邑月明西縣驛南樓【元稹漢江聞笛詩小年爲冩遊梁賦最說漢中聞笛愁今夜聽時在何處云云】

四六【出綸天上眷西陲之要地褒姒所奔之城趣鎭漢中有南鄭之名邦諸葛出徵之路昔炎圖之肇造由此而興靑天上蜀道久嚴分闔之權今全蜀之欲安賴玆以守黑水惟梁州允賴安邊之傑宣化承流分五馬防旌之寄張畱侯棧道之絕陳迹可尋躋危歷險在孤云兩角之邊鄭子眞谷口之耕淸風猶凜谷號褒斜漢功臣之所保出鎭梁州歷旌谷騎橋之險水名亷遜宋名士之攸居大書褒驛嚴匱金囊帛之詞】

利州【綿谷葭萌昭化嘉川】

建置沿革【禹貢梁州之域井桞之分鶉首之次春秋戰國爲蜀地蜀王封其弟葭萌於漢中號苴侯因命其邑曰葭萌秦置巴蜀及漢中郡而葭萌蜀郡漢分置廣漢郡今州卽廣漢郡之葭萌地蜀先主攺爲漢壽縣屬梓潼郡晉武攺爲晉壽縣尋防於李雄宋文帝時防於楊難當齊分晉壽之興安縣置東晉郡於烏奴城郡對烏奴山卽其故地也魏爲西益州梁攺爲黎州又爲西益州又攺爲利州隋煬帝攺爲義成郡唐又爲利州益昌郡復攺爲利州初感義軍更感義曰昭武軍治利州五代前蜀仍爲昭武軍後唐平蜀攺曰益州後蜀因之皇朝攺昭武軍爲寕武軍中興以來張浚以宣撫使退保利州鄭剛中虞允文以宣撫使置司利州王炎始移司興元安丙仍乞置司移州今領縣四治綿谷】四川總領本路轉運置司

事要郡名寜武益川益昌小益【圖經呼爲丨丨對成都爲大益也】劍外【寜武序卜丨丨一大都會】風俗土瘠民貧【寶峯亭記云云城郭庳而居室陋】民貧役重【蘇子瞻跋鮮於子駿益昌八詠云云】壤錯羗氐【司馬公祠堂記郡丨故丨丨丨與上庸百濮微髳彭盧俱】雜以秦語【寜武志自城以南純帶巴音由城以北云云】形勝南走劍門【陳恢倅防題名記益昌之丨陸丨丨丨過劍而東西川在焉水走閬果由閬果而去適防峽焉西則趣文龍二州東則會集壁諸郡故益昌於蜀最爲一方之都會】後通巴蜀【寜武志前接關表云云】前界關表【寜武志云云後據劍北實爲重地】西臨嘉陵【元和志州城云云】爲蜀北門【重修學記云云】據秦巴之衝【司馬溫公祠堂記云云】據川陸之會【寜武志云云】咽喉要路【蜀志先主使陳戒絕馬鳴閣魏武聞之喜曰此閣遇漢中之陰平乃丨丨之丨丨○綿谷驛記利控蜀之吭四集之國也】四戰之地【唐周庠說王建曰葭萌云云難以久安蜀檮杌曰利州四會五逹】山川烏奴山【在綿谷山北六十里以李烏奴得名峭壁如削有洞髙不可上五代時王眞人舉家上升於此】龍門山【梁州記蔥嶺石穴髙數十丈如門亦名龍洞山】朝天嶺【在州北五十里路徑絕險其後卽朝天程舊路在朝天峽棧閣遂開此道人甚便之○文與可丨丨丨詩嶺若畫屏隨峽勢水如衣帶轉巖陰】漫天嶺【長編幹徳二年王師伐蜀蜀主燒絕棧道退保葭萌遂擊金山寨又破漫天寨蜀人退保大漫天寨防之追至利州郭奕見閬州詩】五盤嶺【杜甫詩五盤𨿽云險山色佳有餘仰淩棧道細俯映江木疏地僻無綱罟水淸反多魚好鳥不妄飛野人半巢居喜見厚朴俗坦然心神舒東郊尙格闘巨猾何時除故鄕有弟妹流落隨邱墟成都萬事好豈若歸吾廬○岑參早上丨丨丨詩平旦驅駟馬曠然出五盤江迥兩崖闘日隠羣峯攢蒼翠煙桑曙森沈雲樹寒松疎露孤驛花密蔵廻灘棧道溪雨滑畬田巖艸幹此行爲知已不覺蜀道難】白衛嶺【在昭化縣南與劍門相接有白衛鋪○唐詩記事載明皇幸蜀登丨丨丨眺覽良久歌李嶠詩山川滿目淚沾衣富貴榮華能幾時不見只今分水上惟有年年秋雁飛曰李嶠眞才子也】龍門閣【在綿谷縣一里馮鈐幹田云其他閣道𨿽險然在山腰亦微有徑可以增置閣道獨惟此閣石壁斗立虛鑿石竅而架木其上比他處極險○杜甫龍門閣詩淸江下龍門絕壁無尺土長風駕髙浪浩浩自太古危塗中縈盤仰望埀綫縷滑石歌誰鑿浮梁裊相拄目隕雜花頭風吹過百年不敢料一墜那得取飽聞經瞿唐足見度大庾終身歷艱險恐懼從此數】石櫃閣【杜甫詩季冬日已長山晚半天赤蜀道多艸花江間饒奇石石櫃層波上臨虛蕩髙閣淸暉回羣鷗暝色帶逺客羇棲負幽意感嘆向絕迹信甘孱懦嬰不獨凍餒廹優遊謝康樂放浪陶彭澤吾衰末自由謝爾性有適】馬鳴閣【在昭化縣】劍閣【在綿谷葭萌縣又見隆慶府劍門關注○歐陽詹棧道銘斜根玉壘旁綴靑泥揔庸蜀之道塗統岐雍之康莊○李白送友人王炎入蜀作劍閣賦云若明月出於劍閣兮與君兩卿對酒而相憶】大劍城【元和志卽秦張儀司馬錯伐蜀所由路又謂之石牛道詳見劍門關】小劍城【在益昌西北五十里去大劍門三十里連山險絕飛閣通劍故謂劍也】潭毒關【在州北九十里有禦前軍屯駐於此下瞰大江路皆滑石登陟頗艱異時撒離合破興元帥劉子羽屯兵於此以悍蜀口又其下深潭有一鐵索見則兵動】明月峽【晏公類要巫峽巴峽明月峽三峽惟明月在此界】石欄橋【在綿谷縣一里自城北至大安軍界管橋欄閣共一萬五千三百一十六間其著名者爲石櫃龍洞焉】西漢水【一名嘉陵江在綿谷西一里】潛水【出綿谷縣東北龍門山書沱潛旣道】藍溪【在葭萌縣出龍鼻山流入閬州界】南渡【溫庭筠利州南渡詩澹然空水空斜暉曲島蒼茫接翠微波上馬嘶防掉去桞邊人歇待船歸數藂沙艸羣歐散萬頃江田一鷺飛誰解乘舟尋範蠡五湖煙水獨忘機】桔栢潭【在昭化縣今昭化驛有古栢土人呼桔栢故以名潭○杜甫詩靑冥寒江渡駕竹爲長橋竿濕煙漠漠江水風瀟瀟連笮動嫋娜徵衣颯飄颻急流�鷁散絕岸黿鼉驕西轅自玆異東逝余可要髙通荊門路濶會蒼海潮孤光隱顧盼遊子悵寂寥無以洗心胸前登但山椒】南池【劍南詩槁雲杜甫所謂安和有蒼池者卽此地或云在閬州】堂亭公居八詠【鮮於侁題靈溪寺曰桐軒竹軒栢軒巽堂山齋燕間亭會景堂寶峯亭凡五言八句司馬溫公範蜀公蘇潁濵文與可皆有詩】會景堂【鮮於子駿詩金城環雉堞雪屋瞰闤開雙林聳江右九隴覘天外】寶峯亭【司馬君實詩防鬟烏奴翠衣帶嘉陵碧霞生白水尾日沒九隴脊○鮮於子駿舟航日上下車馬不少閒近邑湊商賈逺峯自雲煙○文與可嘉陵抱江回平衍出橫澨中間築雄壘獨據兩川會行臺敞嚴府磊落北城外潭潭走翠楹直上巒嶺背】山齋【範蜀公詩云眾山四面合二水南北流蘇頴濵詩簡書日塡委杖屨毎幽獨】古迹望鄕臺【九域志武元衡送桞郎中詩望鄕臺下秦人去學射山中杜魄哀】望喜驛【李義山詩嘉陵江水北東流望喜樓中憶閬州若到閬州還赴海閬州應更有髙樓】嘉陵驛【武元衡詩悠悠風斾繞山川山驛空蒙雨作煙路半嘉陵頭已白蜀門西更上天靑】籌筆驛【在綿谷縣去州北九十九里舊傳諸葛武侯出師嘗駐此○杜牧詩三吳列婺女九錫獄孤兒覇主業未半本朝心是誰永安宮受詔籌筆驛沈思畫地乾坤在濡毫勝負知艱難同艸創得失計毫釐寂然經千慮分明混一期川流縈智慮山聳助扶持慷慨匡時略從容問罪師褒中秋鼓角渭曲晚旌旗仗義懸無敵鳴攻固有辭若非天奪去豈復慮能支子夜星才落鴻毛鼎便移郵亭世自換白日事長垂何處躬耕者猶題殄瘁詩○李義山詩魚鳥猶疑畏簡書風雲長爲防儲胥徒令上將揮神筆終見降王走傳車管樂有才終不忝關張無命欲何如佗年錦裏經祠廟梁父吟成恨有餘○羅隱題拋擲南陽爲主憂北徵東討盡良籌時來天地𨿽同力運去英雄不自由千里山河輕孺子兩朝冠劍恨譙周惟餘巖下多情水猶解年年傍驛流○薛逄題天地三分魏蜀吳武侯崛起贊訏謨身依豪傑傾心術目對雲山演陣圖赤伏運衰功莫就皇綱力振命先䢐出師表上畱遺恨猶自千年激壯夫○陸遊題一等人間管成子不堪譙叟作降牋】名宦武士矱【九域志士矱爲利州都督生武后於此今皇澤寺有武后眞容殿】沈長源【按歐陽詹集正元中吳興沈公長源牧利州其爲政五年予旅遊乎利覩人安俗阜欽所以美作益昌行詩有曰驅馬至益昌倍驚風俗和耕夫壠上行負者塗中歌】何易於【唐史見循吏傳易於爲益昌令刺史崔朴嘗泛舟出益昌索民挽繂易於卽腰笏身引舟朴驚問狀易於曰方春百姓耕且蠶惟令不事可任其勞朴愧疾驅去】顏眞卿【自蓬州遷利州刺史】皇朝王素【爲守】司馬池【天聖間爲轉運使按烏奴山祠堂記云公侍其先君駐節此邦春秋才十有四已和鮮於子駿寶峯之詩】鮮於侁【爲轉運副使有益昌八詠又嘗爲京東運使司馬公以福星稱之】虞允文【蜀帥吳璘卒以公爲四川宣撫使公開幕於利州時軍政久弛公首劾大將之病民十一人薦其可爲將帥者三人諸軍歡呼相慶焉】題詠葭萌氐種迥【杜甫愁坐作詩云云坐擔大戎屯】棧道籠迅湍【岑參云云行人貫層崖】關山同一照【杜甫呈漢王詩云云烏鵲自多驚】靑原帶秦疆【蘇子由詩嘉陵橫其陰劍門屹其陽黒水環禹迹云云】不覺蜀道難【前人此行爲知己云云】朝登劍閣云隨馬【岑參嘉州和裴相公發益昌云云晚渡巴江洗兵】百里夷塗無十步【陸務觀木鋪詩鼓樓坡前木鋪嵗晚悲辛利州路當車礧礧石如屋云云】馬經斷棧危無路【陸務觀次益昌詩云云風掠枯茅颯有聲】暮雪烏奴停醉帽【陸務觀詩云云秋風白帝放歸船】

四六【輟自朝端畫千里地旁聮四邑帝念葭萌出臨劍外依五盤山對峙兩臺地鄰嶓冡昔開帥閫中興曽駐於重兵木牛轉粟路卽逹於褒斜今號侯藩全蜀此爲之都督銅虎剖符師可臨於秦隴山川險阻多杜陵叟之詩篇驛名籌筆羣賢之詩句常存亭館淸幽有範蜀公之賦詠山號劍門千古之碑銘不泯】

方輿勝覽卷六十六﹤史部﹐地理類﹐總志之屬﹐方輿勝覽﹥

欽定四庫全書

方輿勝覽卷六十七

宋祝穆撰

隆慶府【普安陰平梓潼武連普成】

建置防革【禹貢梁州之域東井輿鬼之分野春秋戰國爲蜀地秦屬蜀郡漢屬廣漢郡之梓潼縣武帝屬益州劉先主立梓潼郡諸葛武侯相蜀於此立劍門以大劍山至此有隘東之路故曰劍門以閣道三十里至險乃有閣尉蜀尉姜維拒鐘會於此晉以其地入梓潼郡元溫入蜀於晉壽置劍閣縣屬梁州後武帝分梓潼北界立晉壽郡梁置南梁州又分立安州西魏攺爲始州兼置普安郡隋廢州爲普安郡唐初爲始州置劍門縣攺爲劍州皇朝伐蜀破劍門遂平蜀後以孝宗潛藩陞隆慶府普安軍節度今領縣五治普安】

事要郡名普安劍陽風俗人性謙和【郭茵陰平縣記地湧香泉池名百頃山河橫阻云云】世有俊彥【華陽國誌云云侔於巴蜀】形勝西接岷峨【山海經髙梁之山云云東到荊衡】東接巴西【華陽志云雲南接廣漢西接陰平北接漢中】前瞰巨澗【元祐郭忱靜照堂記云云後倚層巒多﨑嶇髙下之勢鮮平夷亢爽之地】緣以劍閣【左太衝賦云云○史記蔡澤謂範睢曰今君廣秦棧道千里通於蜀漢】奇峯森列【秦坦春風樓記云云躍入靑漢髙下轉隔閡雲雨】兩川咽喉【郡守題名記云云守土之寄重焉】邊山立州【春風樓記丨丨而丨是丨一逕坡地中貫大溪太守之居已在半山內外居民悉在山上其下原野濃淡若相次第林壑升降若有等級望之若圖畫卷舒歷歷可見】山川梁山【在普安縣西北四十九里一名大劍山姜維拒鐘會於此詳見利州及劍門內注】臥龍山【在普安縣東二里髙百丈盤繞府城】馬閣山【在陰平縣北六十里峻峭崚嶒極爲艱險鄧艾伐蜀軍行至此路不得通乃懸車束馬造作棧閣始通江油因名馬閣】葛山【在梓潼縣北二十五里昔諸葛亮置營於此】鴈門山【在梓潼縣南三十餘里山東西起兩嶺鴈從中過故曰鴈門】五盤山【見利州】七盤山【在武連縣西縣令何琰按圖記郭璞云縣路翠武防貴縣路靑武防榮遂刻石焉】九龍山【在武連縣山腹有洞洞前石壁如屋】普翠山【在普成縣郭外一里混一眞人棲眞之地】秀巖【普安縣後有池貯泉】劍閣【張孟陽丨丨銘巖巖梁山積石峩峩逺屬荊衡近綴岷嶓南通卭北逹褒斜狹過彭碣髙逾嵩華惟蜀之門作固作鎭是曰劍閣壁立千仭窮地之險極路之峻世濁則逆道淸斯順閉由往漢開自有晉秦得百二並吞諸侯齊得十二田生獻籌矧玆狹隘土之外區一人荷防百人防趄形勝之地匪親勿居昔在武侯】

【中流而喜山河之固見屈吳起興實在徳險亦難恃洞庭孟門二國不祀自古及今天命匪易慿阻作昏鮮不敗績公孫旣防劉氏銜壁覆車之軌無或重迹勒銘山河敢告梁益○桞宗元銘序惟蜀都重險多貨混同戎蠻人厖俗剽嗜爲防亂皇帝元年八月師防眾暴羣疑不制妖孽扇因怙恃富彊滔天阻兵攻防他部北包劍門慿負邱陵以張驁猛堅利鋒鏑以拒大順謂雷霆之誅莫已加也惟梁守臣禮部尙書嚴公以國害爲私仇以天討爲己任推仁仗信不待司刑而人致其命立義抗憤不待渫血而士一其心悉師出次只明詔凡諸侯之師必出於是儲峙饗賚取其丰穣乃遣前軍嚴秦奉揚王誅誕告南土十一月右師逾利州蹈防地乘山斬虜以遏奔衝左師出於劍門大攘頑狼諭引刼脇蟻潰防駭險無以爲固収奪利地以湏王師刲刳腎膓振防根抵俾無以肆毎用集我勲力鼖鼓一振元戎啟行取其渠魁以爲大戮由忠勇憤悱授任堅明謀猷長用能啟辟險阨夷爲大塗衰沮害气對乎天意帝用休嘉議功居首增秩師長進爲大藩宅是南服將校羣吏願刋山石昭著公之功垂號無窮銘曰井絡坤垠時惟外區界山爲門環於蜀都叢險積貨混並羌髳狂猾窺隙狺狺嘯呼慿防勢勝厚其防徒皇帝之仁宥而不誅暴非徳馴害及巴渝乃出王旅乃咨列嶽牧臣司梁當其要束器偹攸積糗糧是蓄人無增賦師以饒足渫血誓士機在握分命貔貅陳爲犄角右逾岷山左直劍門攻出九地上披重云攀天踏空夷坦阻艱破裂層壘殄殱羣頑內獲固圉外臨平原天兵徐驅卒乘嘽嘽大憝囚戮戎夏咸歡帝圖厥功惟梁是先開國進位南服於藩邦之淸夷人以完安銘功鑑亂永代是觀○杜甫詩維天有設險劍閣天下壯連山抱西南石角皆北向兩崖崇墉倚刻畫城郭狀一夫怒臨關百萬未可傍珠玉走中原岷峨气淒愴三皇五帝前雞犬莫相放後王尙柔逺職貢道已防至今英雄人髙視見霸王並吞與割防極力不相讓吾將罪眞宰意欲鏟疊嶂恐此復偶然臨風黙惆悵○李白蜀道難見成都題詠】飛仙閣【在梁山○杜甫詩土門山行笮微徑緣秋豪棧云欄幹峻梯石結構牢方壑欹疏林積陰帶奔濤寒食外淡泊長風中怒號歇鞍在地始覺所歷髙往來雜坐臥人馬同疲勞浮生有定分饑飽豈可逃嘆息謂妻孥我何陋汝曹】石櫃閣【詩見利州】石牛道【在梁山詳見劍門關注】百頃垻【七曲山之上可以望見其地極平衍而丰腴】嘉陵江【自鳯州大散関發源從利州下流入劍門縣界】潼江水【在梓潼縣西四里源出陰平馬閣山蜀志夏禹於泥陳山伐梓樹神化爲童子故其水曰潼水】華容水【蜀都賦卻背華容】白沙渡【杜甫詩畏途隨長江渡口下絕岸差池上舟楫窈窕入云漢天寒荒野外日暮中流半我馬向北嘶山猿飲相喚水淸石礧礧沙白灘漫漫迥然洗愁辛多病一疏散髙壁抵嵚崟洪濤越淩亂臨風獨回首攬轡復三嘆】水會渡【一名水回渡○杜甫詩山行有常程中夜尙未安微月沒已久崖傾路何難大江動我前洶若溟渤寛篙師暗理楫歌笑輕波瀾霜濃木石滑風急手足寒入舟已千憂陟�仍萬盤廽眺積水外始知眾星幹逺逰令人痩衰疾慙加餐】井泉香泉【在陰平縣二十五里平地湧出周廻八十步其水香碧故名】劍泉【在梓潼縣北十二里昔蜀五丁至此見大蛇入穴兄弟忿而防之山摧五丁斃焉餘劍隠於路隅化爲一泉每庚申甲子日其劍見光】靈泉【劍南詩槁云過武連縣安國院有二泉傳云唐僖宗幸蜀至此飲泉賜名靈泉○陸務觀有詩云滴瀝珠璣翠壁間遭時曽得奉龍顏】聞泉【卽東園也唐正元中蘇洪之刻聞泉賦治平中太守王綱有聞泉十二詠】樓亭春風樓【在郡圃】重陽亭【在郡東山之陽唐大中間太守蔣侑創亭李商隱作亭銘】古迹古陰平道【鄧艾所出丨丨丨丨在今文州漢陰平也其地與江油爲鄰此陰平縣自晉宋始置北陰平郡非鄧艾之陰平也】上亭驛【在梓潼武連二郡之界唐明皇幸蜀聞鈴聲之地又名瑯璫驛○羅隠詩山雨霏微宿上亭雨中應想雨淋鈴貴爲天子猶魂斷窮著荷衣好涕零○楊子方詩時平防忽忠臣語世亂仍遭弄臣侮至今說到忒瑯璫行路猶能痛千古】祠廟李杜祠【按劍門題詩以太白子美爲重而世未有並祠之者會從李參預壁得所賜阜陵禦書蜀道難又從李左史得趙忠定汝愚大書劍門詩因建祠刻二詩於前榜其堂曰文熖取韓退之詩語也】靈應廟【卽梓潼廟在梓潼縣北七八里七曲山按圖志神姓張諱亞子其先越雋人也因報母仇遂防縣邑徙居是山僖宗幸蜀神於利州桔柏津見防駕甚有禮敬曁回封濟順王親幸其廟王鐸詩云爲報山東諸將相拄天功業賴陰兵】名宦李頻【唐人爲劍州刺史】李義山【有赴職梓潼詩】皇朝張知白【景徳間爲守】人物邊孝先【居梓潼縣南五里長卿山】景鸞【入儒林傳】李業【入蜀行傳】題詠丹嶂五丁開【唐明皇巡狩言歸詩劍閣橫空峻鸞輿出狩回翠屏千仭合云云】絕壁劍爲峯【宋之問借問梁山道嵚岑幾萬重遙州刀作字云云】山髙人盡畊【雷周輔詩地險客湏到云云】牢落三年坐劍州【杜甫寄別李劍州使君髙義驅今古云云但見文翁能化蜀當知李廣未封侯路經灩澦防蓬鬂天入滄浪一釣舟戎馬相逄更何日春風回首仲宣樓】井邑全居水國中【姜遵詩城隍盡枕溪巖畔云云】地控咽喉限蜀城【範百祿詩山連襟帶通秦嶺雲云】

四六【塗芝禁掖乃眷州城分銅虎符昔號偏州剖竹普安實依閣道控石牛道今陞潛府自漢以來保蜀必嚴於棧道維天設險猿猱欲度而愁攀至唐而後司梁尢重於牧臣以人守関貔虎莫如其虓勇後巖前澗鮮平夷亢爽之區昔袴今賴豈弟中和之政】

【太白之歌少陵之句日月爭光子厚之序孟陽之銘山川增重】

劍門闗【劍門】

建置防革【禹貢梁州之域東井輿鬼之分野上應參宿春秋戰國爲蜀地秦屬蜀郡漢屬廣漢郡爲葭萌縣地蜀先主以霍峻爲梓潼太守是時有劍門縣有閣道至險及有閣尉諸葛亮於此立劍門秦苻堅遣徐成冦蜀攻二劍克之始有二劍之號隋置閣之地皆有闗官而於二劍尙未置闗唐置劍門縣劍門始置闗唐又有大劍戌小劍鎭五代時董璋遣兵扼劍門闗爲七砦又於関北置永定闗皇朝伐蜀克劍門擒蜀將王昭逺以劍門縣劍門闗兵馬都監主之中興以來劍門関亦列在利路十七郡之數今領縣一治劍門】

事要郡名劍関風俗直行申發文字【圖經云関官許令直受頒防詔赦亦許云云聖節月旦亦有表防異時訓飭関吏至親灑宸翰皆所以重設險之計也】貨殖所萃【普安志其地四塞山川重阻水陸所湊云云蓋一都會也】形勝界山爲門【桞宗元劍門銘云云環於蜀都詳見隆慶府】壁立千仭【張載劍閣記惟蜀之門云云窮地之險極路之峻○韋表微劍閣銘天作梁山坤維之壘發地千仭連岡萬里】左右絕壁【秦坦記云云仰見天鏬】蜀土外戶【劉儀鳯劍門関記梁山之險丨丨所恃以爲丨丨】蜀之金城【黃冕仲修関議劍門云云崇墉兩崖其髙切云綿數千里包裹全蜀中出棧道行者側立𨿽有百萬之眾安所用之】爲西南戶樞【明善堂記蜀云云○何介連山亭記有云劍門防蜀樞爲天下壯】劍嶺據其會【張衍羅漢閣記蜀之襟帶云云】挾楚包漢【慶曆張兪劍閣銘極險之險莫如劍閣截野橫天犇峯倒壑云云呀秦擁蜀】控扼羗蜀【趙正亮紀事西南之險山曰劍門云云襟帶京洛】萬夫莫當【向韜議劍門天險一夫荷戈云云晉張載劍閣記一人守險萬人趦趄】無內顧憂【通鑑趙季良語僞蜀主孟知祥乞守劍門曰若並兵守劍門大軍𨿽未至云云】山川大劍山【在劍門縣亦名梁山又有小劍山在其西北三十里又有小劍故城在益昌縣西南五十里輿地廣記山有小石門穿山通道六丈有餘昔秦伐蜀而不知道則作五石牛以金置尾下言能糞金欲以遺蜀蜀王負力而貪乃令五丁開道引之秦因使張儀司馬錯引兵尋路滅蜀謂之石牛道至永平中司楊厥又鑿而廣之自縣東南經益昌戌又東南入劍州普安縣界卽鐘會伐蜀之路其地連山絕險又謂之劍閣道大劍𨿽號天險有阨塞可守崇墉之間徑路頗夷小劍則鑿石架閣有不容越太白所謂一夫當闗萬夫莫開者是也又按二劍古不以閣名寰宇記云諸葛亮相蜀鑿石駕空爲飛閣道以通行路於此立劍門縣以大劍山至此有隘束之路故曰劍門○晉建康中李特隨流人入蜀至劍閣顧盼險阻曰劉禪有此地而面防於人豈非庸才耶】龍巖【在劍門縣西一里洞穴可坐百許人雪齋小說云王建爲盜朝廷捕之急逃於劍門巨石穴中】劍閣【銘詩並見隆慶府】劍門【李徳裕題奇峯百仭懸淸眺出嵐煙迥若戈廻日髙疑劍倚天參差霞壁聳合防翠屏連想是三刀夢森然在目前】玉女臺【在大劍山絕頂上峭壁千仭下瞰古道行人如蟻有小石刻云玉女煉丹之所】大劍水【又有小劍水見大劍山注】樓閣思賢樓【在水門上有張孟陽李太白杜子美桞子厚畫像因以爲名】寺觀志公寺【劉竢志公殿記云劍閣之下有壽聖寺石壁之西偏由益昌道中望之隠隠如行僧頂伽帽每秋時出或見光景】仙女觀【在梁山之頂李宗諤圖經云在縣東五十里北崖頂唐先天二年置道士防修去觀僅一里渡仙女橋有燒丹臺巖畔有仙女影近代以來攺爲禪院】名宦皇朝李士衡【咸平間知劍州益州賊王均破漢州未趍劍公乃防倉庫守劍州與劍門之兵合以拒賊公逆擊大破之】題詠劍門當石隘【文苑英華陳宇送許中庸詩云云棧道入云危】劍閣崢嶸而崔嵬【李白蜀道難詩云云全篇見成都府】劍壁門髙五千丈【李白巡南京歌胡塵輕拂建章臺聖主西巡蜀道來云云石爲樓閣九天開】劍閣重闗蜀北門【李白詩云云】鍵閉諸蠻屏帝都【唐李商隱題劍門先寄上西蜀司徒杜公詩云峭壁橫空限一隅劃開元气建洪區梯航百貨通邦計云云西蹙犬戎威北狄南吞荊郢制東吳千年管鑰誰鎔範只自先天造化鑪】鑄爲防劍倚蒼穹【杜光庭誰運乾坤陶冶功云云題詩曽駐三天駕礙日長含八海風】倚天防劍峯巒峻【楊日嚴云云控蜀三刀郡府雄】倚劍峯巒插太虛【趙閱道詩云云髙門中辟限坤隅姦雄莫謂防闗險一百年來自坦途】

四六【肅奉渙綸五百餘里之石穴出臨坤戶萬夫莫當之劍門】

【環數千里而行者側立因石爲闗正欲守関於坤軸縱百萬眾而誰其敢當平戎有劍豈徒倚劍於天津守當要地是謂防劍之門所謂一夫當闗而萬夫莫開體若大邦式應三刀之夢何必三里爲城而七里之郭】

閬州【閬中南部新井蒼溪奉國新政西水】

建置防革【禹貢梁州之域東井輿鬼之分野晉梁益分野臨參宿唐一行定鶉首之次井桞之度周梁合於雍又爲雍州地春秋爲巴地巴子後理閬中秦爲巴郡閬中縣兩漢因之劉璋攺爲巴西郡晉攺巴西梁州李雄之亂郡縣荒蕪宋立北巴西郡梁又卽巴西立南梁州西魏典略曰此州古有隆城故又謂之南隆治古閬中城又攺巴西郡爲盤龍郡隋廢郡而州存煬帝屬巴西郡唐攺爲隆州又攺閬州取閬水以爲名曰閬中郡復爲閬州後唐爲保寕軍節度皇朝攺安徳軍節度初西川後利州路中興利東路今領縣七治閬中】

事要郡名閬苑【唐時魯王靈防滕王元嬰以衙中卑陋遂修餙宏大之擬於宮苑是之謂隆苑其後以明皇諱隆基攺曰閬苑】閬中【閬山四合於郡故曰丨丨】風俗地暖气淸【太守李獻卿南樓詩序】地僻人富【唐周庠說王建曰閬州云云】地險人豪【同上云云】恭儉而文【馮忠恕記其民云云在西南爲佳郡】民淳事簡【南樓詩序云云】銳气喜舞【三巴記閬州有渝水賨民云云漢髙祖使人習之故樂府中有巴渝舞】剛悍生其方【左思蜀都賦云云風謡尙其武奮之則賨旅玩之則渝舞】人才之盛【元祐中里人有閬苑三學士錦屏三狀元之語學士謂雍元直蒲正鮮於端夫也狀元謂陳堯叟堯咨馬防也】形勝東接巴郡【巴志云雲南接梓潼北接梁西城】土地平衍【馮忠恕記其云云而沃】山川秀麗【同上記云云】在羣山磽確之中【董丕思政堂記閬中在劍南巴峽云云】當梁洋梓益之衝【馮忠恕設防記閬之爲郡云云】有五城十二樓之勝槪【或謂閬苑山丨丨丨丨丨丨今有五城而樓尙闕宋公徳之爲守乃建碧玉樓於衙城之西南隅亦名十二樓以成閬苑之勝槪】山川閬山【在城南唐先天攺名】錦屏山【在城南三里對郡治其山四合於郡山上有四院曰碼碯寺羅漢院畫錦院西橋院後又築閬峯防以眺望焉○陸務觀詩城中飛閣連危亭處處軒窓對錦屏渉江親到錦屏上卻對城郭如丹靑】靈山【周地圖昔蜀王鼈靈登此山因名】蟠龍山【在閬中縣東南三里以形得名】蘭登山【在新井縣東二十里相傳嚴君平隠居於此】雲臺山【在蒼溪縣東南三十五里一名天柱山張道陵升仙之地○蒲正詩閬州勝絕是雲臺十里松蘿殿閣開】小錦屏【在蒼溪縣之對頗類錦屏】東巖【在城東五里有寺鑿山爲巖】北巖【在州北五里有曰繖蓋山乃髙僧宣什道場】南巖【在閬中縣東南五里有曰大像山乃南唐髙士安隠居之所太平興國中陳堯叟兄弟讀書於此亦曰臺星巖】停雲巖【在南部縣蒲景珣家於此巖前爲居室至者不知其爲巖】離堆巖【在新政縣東有山曰離堆鑿腹爲巖唐鮮於仲通與弟叔明潛修於此有顏魯公磨崖記】閬水【晏公類要亦曰閬江又曰渝水出鳯州梁泉縣○郡誌一名西漢水源出秦州嘉陵谷又名嘉陵江○元稹蒼溪縣寄揚州兄弟詩蒼溪縣下嘉陵水入洞穿江帶海流○李義山有望喜驛詩見利州注】海棠溪【在州城對江多海棠】龍爪灘【雍熈中閬州光聖院山下嘉陵江有丨丨丨出焉未幾陳氏二元繼出元丰間大像山東北嘉陵江又有灘生里人亦以龍爪名之元祐六年馬涓果擢第一】南池【在髙祖廟傍東西四里南北八里漢志彭道將池在今丨丨也魚池在今郭池也然則此池本彭之所開○杜甫詩崢嶸巴閬間所向盡山谷安知有蒼池萬頃浸坤軸呀然閬城南枕帶巴江腹芰荷入異縣粳稻共此屋皇天不無意羙利戒止足髙田失西城此物頗丰熟淸源多眾魚逺岸富喬木獨嘆楓香林春時好顏色南有漢王祠終朝走巫祝歌舞散靈衣荒哉舊風俗髙堂亦明王魂魄猶正直不應空波上縹緲親酒食崇杞自古昔非惟一川瀆干戈浩茫茫地僻傷極目平生江海興遭亂身局促駐馬望漁舟躊躇慰羈束】堂捨整暇堂【在州治○黃魯直記無事而使物物得其所可以折千里之衝之謂整有事而以逸待勞以實撃虛彼不足而我有餘之謂暇夫不素偹而應卒可幸於無患而其顚沛狼戾者十常八九也豈惟人事哉昔者晉欒鍼使於楚楚執政問晉國之勇對曰好以眾整又問如何曰好以暇𨿽晉楚爭盟務以辭相勝充其情楚豈能與中國抗衡哉今之郡守古諸侯也提千里之兵以守関要平居燕安拙者奉三尺而有餘至倉卒變故巧者應事機而不足此不知整暇故也】治平園【國朝治平初太守朱壽昌築東園於牙城東內有郎官庵三角四照紅藥之亭淸風明月之臺錦屏閣花塢桞槁曲池文與可嘗賦十詠詩】樓亭錦屏樓【在郡治】南樓【閬州江山文秀聞天下直前防其防曰丨丨者唐滕王元嬰所建也○李獻卿丨丨詩三面江山抱城郭四圍山勢領煙霞馬鞍嶺上渾如鐡繖蓋門前半是花】防景樓【雍子儀建於將相坊蘇子瞻爲題】滕王亭【卽滕王元嬰所建在玉臺觀○杜甫詩君王臺榭枕巴山萬丈仙梯尙可攀春日鶯啼修竹裏仙家犬吠白雲間淸江碧石傷心麗嫩蕊濃花滿目班人到於今歌出牧來遊此地不知還】奪錦亭【在西巖○陸務觀詩奪錦軒中醉倚闌錦屏紫翠挿云端平生不喜言爭奪付與遊人自在防】紫防亭【卽三陳布衣時所予交遊之地後諸陳旣貴鮮於康肅寄詩當時未識紫防星獨到漁陽訪此亭今日園林爲勝地好將前事載圖經鮮於乃子駿之父嘗期三陳以公輔】捧硯亭【司馬君實侍親逰三陳讀書巖題名其末云司馬光捧硯勾龍瞻可請以捧硯爲名】寺觀東寺【丹陽集云元白齊名有自來矣蓋元防之冩白居易詩於閬州東寺壁白居易冩元詩百篇合爲屏風更相傾慕如此居易詩云憶君無計寫君詩盡寫千行說向誰題在閬州東寺壁幾時知是見君時】慈光院【防平仲過新井丨丨丨畱題海棠詩暄風花雜滿欄香盡日幽吟嘆異常翻笑牡丹虛得地玉階開落對君王】玉臺觀【在州北七里唐滕王嘗逰有亭及墓○杜甫詩中天積翠玉臺遙上帝髙居絳莭朝遂有馮夷來擊皷始知嬴女善吹簫江光隠見黿鼉窟石勢參差烏鵲橋更有紅顏生羽翼便應黃髮老漁樵】祠廟張侯祠【在州治東蓋張飛爲巴東太守○曽子固記侯以智勇爲將號萬人敵當蜀之初與魏將張郃相拒於此能破郃軍以安此土可謂功施於人矣其歿也又能澤而賜之則其食於閬人也宜哉】顏魯公祠【在新政縣詳見蓬州○馬存撰祠記上元中顏魯公爲蓬州長史過新政作離堆記四百餘言書而刻之石壁上字徑三寸𨿽崩壞剝裂之餘而典型具在使人見之凜然也元符三年餘友彊叔來尹是邑始爲公作祠堂於其側而求文以爲記余謂仁之勝不仁久矣然有時乎不勝而反爲所防焉命也史臣論公晚莭偃蹇爲姦臣所擠見殞賊手是未必然公孫丞相以仲舒相膠西梁兾以張綱守廣陵李逄吉以韓愈使鎭州而盧杞以公使希烈其用意正相類爾然於數君終不能有所傷而公獨不免於虎口由是觀之士之成敗存亾豈不有命耶而小人軒然自以爲得計不亦繆乎且吾聞之古之尙友者以友天下善士爲未足又尙論古之人誦其詩讀其書思見其人而不可得則方且欲招屈子於江濵起士會於九原蓋其志所願則超然慕之於數千百載之後而況於公乎公之功名事業已絕於人而文學之妙亦不可及用其遺畫之所在而祠之此昔人尙友之意也嘗試與彊叔登離堆探石室觀其遺迹而有味其平生則公之精神丰采猶或可以想見也夫】名宦滕王元嬰【爲刺史詳見前閬苑注】韋諷【杜甫東津送丨丨閬州錄事詩聞說江山好憐君吏隱兼寵行舟逺泛惜別酒頻添推薦非承乏操持必去嫌他時如按縣不得慢陶潛】皇朝文彥博【公舞勺之年侍先令公監徵閬州紫極宮道士何守眞謂公實南極之靈降而爲國申甫公遂自號南極眞子】唐庚【字子西眉州人爲閬中令以淸嚴著庭下風生有惜海賦】朱壽昌【嘉祐中爲守】郭奕【中興遺史紹興元年三月張俊自陜西回過漫天坡奕爲詩曰大漫天是小漫天小漫天是大漫天只因大小漫天后遂使生靈入四川後奕罷宣司幹官與通判不赴往普州賣蒸餅爲生晏如也】人物範目【王伯夫序云佐髙祖起漢中】譙隆【字伯同閬州人漢景帝時爲上林令遷成臯令】洛下閎【字長公閎中人隠於洛亭武帝徵造太初歷】鮮於仲通【唐書志與鮮於叔明相繼爲京兆】皇朝鮮於侁【仲通之後登景祐第爲本路轉運判官方行新法諸路騷動公獨平心處之奉使九年東坡蘇公以爲上不害法中不傷民下不廢親爲三難云司馬溫公當國除爲京東轉運曰子駿福星也】陳堯叟【文忠公堯佐文惠公堯咨康肅公皆新井人堯叟堯咨皆狀元及第而堯佐登宰輔人皆謂陳氏三公先是三陳未第時訪華山陳搏謂之曰三子皆將相才仲子伯季不逮也父省華致仕閒居賔至則三子衣金紫侍立】蒲宗孟【新井人爲尙書左丞家多書廠閣曰淸風以藏之嘗作訓戒諸子弟曰寒可無衣饑可無食至於書不可一日失】馬涓【南部人父從政未有子買妾見髮間系白而紅其上問之乃曰父母死不克塟自鬻以塟從政嗟嘆卽歸妾不理所負後夢一老翁來謝曰我妾父也聞之上蒼矣願君家富貴涓涓不絕及得子名涓元祐六年廷對第一後入黨籍】張唐英【爲禦史嘗撰蜀檮杌及撰昭陵名臣傳】題詠閬州城東靈山白【杜甫作閬山歌云云閬州城北玉臺碧松浮欲盡不盡頭江動將傾未傾石那知根無鬼神會已覺气與嵩華敵中原格闘且未歸應結茅齋傍靑壁】閬州城南天下稀【杜甫作閬水歌嘉陵江色何所似石黛碧玉相因依正憐日破浪花出更復春從沙際歸巴童蕩槳欹側過水雞銜魚來去飛閬州勝事可斷腸云云】溪行盡日無村塢【杜甫發閬中詩前有毒蛇後猛虎云云江風蕭蕭云拂地山木慘慘天欲雨女病妻憂歸意速秋花錦石誰復數到家三月一得書避地何時免愁苦】花落空山入閬川【鄭谷逰蜀詩云雲橫逺塞遮秦甸云云】語音漸正近咸秦【陸務觀閬中詩遨樂無時冠巴蜀云云】外邑送客蒼溪縣【杜甫詩云雲山寒雨不開直愁騎馬滑故作泛舟廽靑惜峯巒過黃知橘柚來江流大自在坐穩興悠哉】

四六【出綍禁庭𨿽劍外之遐陬若非蓬島之仙居分符閬苑有閬中之佳郡安得錦屏之勝槪五城十二樓是謂閬中之勝山圍海上之閬風夙推閬苑四蜀六十郡此爲天下之稀水冩人間之巴字益壯巴風觀魯公碑尙想淸忠之節持絳節而遊玉臺決非凢俗讀山谷記當爲整暇之圖結茅齋而傍靑壁正托帡幪】

方輿勝覽卷六十七

欽定四庫全書

方輿勝覽卷六十八

宋祝穆撰

蓬州【蓬池儀壠營山良山防虞】

建置防革【禹貢梁州之域東井輿鬼之分野古巴國之地秦屬巴郡漢卽巴郡之宕渠縣地東漢置巴西郡晉因之後李特防蜀不置郡縣宋屬歸化郡齊因之梁立伏虞郡後周武帝立蓬州隋廢以其地入淸化宕渠巴西三郡唐初復置蓬州攺爲咸安郡又攺爲蓬山郡復爲蓬州皇朝分川陜爲四路蓬州利州東路今領縣五治蓬池】

事要郡名咸安風俗其民純朴【咸安志云云好義勿事華侈】少商多儒【同上丨爲丨丨爲丨家詩戶書文物甚盛】務農力作【同上云云田裏墾辟】防禮必親迎【同上丨丨𨿽賤丨丨丨尢爲近古】形勝巴國之墟【同上云云梁州之分】環蓬皆山【圖經云云而北山爲之主】兩蓬髙峙【同上溪山奇秀云云屹然雲霄多神仙隱士】山多蘭菊【同上山多崇蘭黃花每春秋開時淸香滿山谷間劍外他州罕有也】山川大蓬山【在城東南七十里狀若海中蓬萊因以爲名州名亦以此按列仙傳葛由乘木羊上綏山隨者皆得仙綏山卽丨丨之始號也】小蓬山【一名秀立與大蓬對峙相去二里】北山【在蓬池縣西北郡之主山】衮山【在城西十五里營山縣有鳯凰院山之頂有鳯皇臺傳以爲鳯曽棲其上有龍馬槽石壁隱隱如龍鱗之狀○郡守吳幾復詩蒼石皺紋龍迹在淸泉涵泳海源通】儀隴山【在本縣西三十里山頂石刻儀壠字】伏虞山【在本縣東南六十五里甚險夷獠被徵卽入此山中】透明巖【亦名棲眞巖在大蓬山前俛瞰縣郭天气淸明渠逹諸山隠隠可數】東巖【在龍章山俯瞰大溪前眺歌陽安固諸山歷歷可數爲一郡登眺之勝】西巖【在報恩寺西南隅巖壑奇秀前有閣曰松風爲一郡勝槪】嘉陵江【在城西六十里屬營江縣】靑溪水【在營江縣西南五十里】平溪水【在儀隴縣東北十里】鰲水【去儀隴縣三十里水湧突出一石如鰲故名】堂館蓬萊堂【在郡治】蓬山館【記云蓬之爲郡以蓬山得名故自昔傳與神仙相接其地靈人傑足以發紓千古江山之勝】名宦顏眞卿【本傳上元元年李輔國遷明皇於西內眞卿率百僚上表請問起居輔國之貶蓬州長史○郡誌眞卿在蓬四年往來新政縣鮮於氏家爲書堆記今在崖石間又書鮮於仲通裏門記復以小字書之又大書磨崖碑數丈今在崖石間其書體尢爲眞妙】皇朝王旦【端拱間爲守】人物何造【自成都徙蓬其後子綘侯孫修輔曽孫恪非俱第進士】題詠去天一尺古蓬州【唐子西贈杜守詩云云除守年來得勝流】使旌巡稼欲觀農【郡守吳幾復往鳯皇院觀稼詩云云賞景畱賔大峽東】

四六【輟班楓陛連巴引梓環郡皆山是謂神仙之境作牧蓬山蔽蜀控防分封而守宜煩嶽牧之才名麾赴鎭直宜蓬島之仙居顏長史離堆之書尙存崖石小隊出郊聊訪衮山之勝槪元微之蓬萊之守有似州名】

巴州【化城難江恩陽魯口通江】

建置防革【禹貢梁州之域鶉首分野古巴國之地秦漢屬巴郡宕渠縣後漢分宕渠北界置漢昌縣今州理是也劉先主分蜀巴西郡晉因之至李特擅蜀此地遂爲獠所有宋武帝置歸化水北二郡歸化卽今州理是也齊因之魏於漢昌縣理置大谷郡又於郡北置巴州隋攺爲淸化郡唐攺爲巴州又爲淸化郡復爲巴州皇朝平蜀地歸版圖今領縣五治化城】

事要郡名淸化字江三巴中巴【按華陽國誌載漢末劉璋爲益州牧以墊江以上爲巴郡江州至臨江爲永寕郡胊�至固陵巴道分矣此居其中爲丨丨】風俗地僻民淳【張忞修州學記】地大俗阜【州學振文堂記】安於簡儉【淸化志風俗云云】樂於歌舞【同上以歌舞遨遊爲樂】形勝名因古巴國【寰宇記因古巴國以名○山海經昔太皥生咸鳥咸鳥生乘釐乘釐生後昭是爲巴人郭璞注云巴之始祖尙書云髳微蓋今巴蜀之地】並壁集二州【振文堂記惟玆巴土實云云之地今難江縣卽故集州通江縣卽故壁州也】包錯萬山【洪邁丹梯書院記云今之巴非昔之巴也然云雲一水環縈實曰字江因川形而成州名】水成巴字【輿地廣記巴峽丨屈曲丨丨丨或云江分三流中有小流橫貫成巴字故以爲名】控扼南鄭【紹興張忠獻奏防巴州云云要路乃命知州兼管內安撫】掎角利閬【王子明作髙士瑰畫像記巴蜀扼梁洋吾蜀孔道形勢絕劍関之險飛磴逾棧道之危云云連衡綿劍遮蔽東西川最爲襟喉要地○李石與太守郭郊書三巴吾蜀要地】土產桃笙【桞宗元詩云丨丨葵扇安可常子瞻云偶閱方言簟宋魏謂之笙乃悟丨丨以桃竹爲簟桃竹出巴渝間杜子美有桃竹杖引又見潼川府】竹根酒注【叚氏蜀記巴州以竹根爲酒注爲時所珍】米膏餅【廣雅云荊巴間采茶作餅旣成以米膏出之欲煮餅先炙令色變濤末甕器中以湯澆覆之用蔥畺芼之】山川化城山【在城南相去三里】昆山【在城東四十里出璞石】玉山【在化城南六十里多玉石然深險不可取】王望山【在江之北岸自郡城絕江而登山髙二里許巖徑極險占一郡之勝相傳云王眞人得道此山眞人名蒙故名王蒙山舊志云唐元宗控白至此山望見京闕曰此去京師不逺故名丨丨】米倉山【系年錄紹興三年云巴之北境卽丨丨丨下視興元出兵之孔道】孤雲山【與兩角山相連在難江縣北九十里又見興元府○王子韶詩孤云兩角去天一握有石刻云漢相國邀韓信至此大唐集州刺史楊師謀記】登科山【在恩陽縣東北一里鄕人謝周卿謝耕王紹謝震讀書於此】壁山【在通江縣西下枕諾水與縣治相對】歌籟山【在通江縣東上有石鼓擊之聲聞數里連擊卽雨】方山【在通江北十五里突出眾山其狀如斗】十二峯【在難江縣四十里馬盤灣巉巖聳秀大小丨丨丨最爲奇觀有客題詩曰挿立翠屏峯十二爲君喚作小巫山】雪峯【去魯口縣十里眾山特出一峯】大巴嶺【在城北】小巴嶺【此山之南卽古巴國】巴江【一名字江見前注】幾水【在舊奇章縣水屈曲如幾字】淸水【淸化縣界東流入化城縣】明水【在難江縣北五十餘里水間出硯屏林木山川之形隠於石間】井泉虎井【在州學前凡有聲如雷則其年必有人登科】樓亭擊甌樓【唐張禕詩駐旌元帥遺風在擊缶髙人逸興酣水轉巴文淸澑急山連蒙岫翠光涵】流觴亭【在西龕寺唐乾元間嚴鄭公武所創其水屈曲可以流觴楊士諤有詩】館驛冰淸驛【姚彥遊詩見說巴南一小州孤城寂寞字江頭】名宦王濬【爲巴郡太守兵士苦役生男多不育濬乃嚴其科條寛其徭課所全活者數千人及後伐吳所活者皆堪爲兵其父母戒之曰王府君活汝汝必死之見東坡與朱鄂州書】蘇味道【降集州刺史】嚴武【至徳初坐房琯事貶巴州刺史】薛逄【爲巴州刺史人詠之曰日出而耕日入而歸吏不到門夜不掩扉有孩有童願以名埀何以字之薛孫薛兒】楊士諤【出吉甫之門後貶巴州刺史有流杯十四詠士諤能詩有直聲】人物洛下閎【巴郡人武帝太初元年詔壺遂司馬遷等議造漢歷方士唐都丨丨丨與焉】甘寜【仕吳爲大將通江人今有甘谷卽其所居也】張飛【有塜在刺史大防東】皇朝李森【魯口人登第爲中執法嘗劾王黼出知復州】惠演【居思成溪早與範蜀公同往太學範貴惠方釋褐範贈以詩云相逄三十年前話記得途中並馬防顧我倦遊成白首喜君新命得靑衫】題詠何路出巴山【杜甫寄嚴大夫詩不眠持漢節云云】地僻炎瘴昏【杜甫寄巴州嚴使君詩云雲山稠隘石泉】防防妙爲政【杜甫送鮮於萬州遷巴川詩云云他日有殊恩】巴水急如箭【唐李白巴女詞云云巴船去若飛十月三千里郎行幾嵗歸】南國浮雲水上多【杜甫寄馬巴州詩云扁舟系岸河邊久云云】東巴集壁西梁洋【杜甫云云問誰腰鎌胡與羗】臥向巴山落月時【嚴武答杜甫詩云云兩鄕千里勢相思江頭赤葉楓愁落籬外黃花菊對誰】巴童聲節渝兒舞【韓翊送楊巴州詩白雲縣北千山口靑嵗欲開殘雪後前驅錦帶魚皮鞮側佩金璋虎頭綬南鄭侯家醉落暉東関陌上著鞭歸愁防野馬隨官騎笑取春人帶客旗使君下車憂疾苦豪吏銷聲出公府萬里歌鐘相慶時云云】

四六【出綸詞掖維三巴之舊域後連延於秦隴來牧字江控全蜀之左隅前迆邐於荊吳耀東壁之圖書光於列宿三刀夢應乃當水流成字之邦控西陵之門戶專在三巴五袴髙興已徧民俗喜歌之境】

金州【西城漢陰洵陽石泉平利上津】

建置防革【禹貢梁州之域秦楚之交東井輿鬼兼翼軫之分野虞舜居之謂之嬀墟

周爲庸國之地春秋戰國皆屬楚秦惠文王置漢中郡今州卽漢中郡之西城縣也西漢屬漢中郡東漢末置西城郡魏文帝攺西城爲魏興郡晉因之安康西城以縣焉宋分魏興之安康縣置安康郡齊因之梁爲東梁州西魏以其地出金攺爲金州置金城郡仍領魏興郡隋爲西城郡唐復爲金州攺安康郡又攺漢南郡復爲金州置昭信軍防禦攺戎昭軍五代前蜀王建攺雄武軍石晉置懷徳軍皇朝平蜀攺昭化軍節度舊京西中興以來攺利路或帶金房開逹四郡安撫或兼管內安撫今領縣六治西城】

事要郡名金城昭化安康風俗深有楚風【寰宇記漢髙祖發巴蜀伐三秦遷巴中渠帥七姓居商洛其俗多獵山伐木云云】詞訟絕少【陳彭年奏札本州諸縣率皆人戶蕭疏路岐荒僻云云租賦甚微】俗重寒食【郡誌每嵗是日傾家上冡相饋相飲其俗大類漢中遊人相逄先淺慢數拜後急深六七拜如是者三次乃止則又類洋州是卽皇祐間洋守王衝詩所謂鳴佩相逄拜不休是也】形勝東接襄沔【安康郡誌云雲南通巴逹西連梁洋北控商虢】北阻方山【元和志雲南臨漢水】秦頭楚尾【圖經自渡江以後舟車輻輳商賈接踵遂爲云云一大都會】金多平曠【同上自漢中而東則謂金多山嶺由均房而西則謂云云】山川西城山【在州北五里】魏山【在城西南九里其山東西南三面險絕不通昔晉吉挹爲梁州督防苻堅使韋鐘伐之挹於急口岐山爲壘固守鐘三年不能下卽此山也】牛山【在城北五里爲金州羣山之冠上有泉禱雨輙應】鳯凰山【去漢陰縣百五十里山有十二層懸竦萬仞】天柱山【在上津縣懸崖壁立有洞】饒風嶺【乃洋州來路極險要紹興二年薩裏罕與四太子盡發簽軍聲言東歸太原反自於商出漢陰梁洋金州失守吳玠率兵徑趨金洋與敵大戰饒風嶺上敵敗衂薩裏罕潛軍間道逾蟬漢嶺出官軍斷公歸路公按兵徑趨西縣扼其吭敵便旋中梁山浹月一夕潛遁】鶻嶺【在上津縣防遏商州來路地極險要】安康石【圖經嵗饑則見嵗丰則沒於沙磧之下】漢水【元和志去城百步書云嶓導漾東流爲漢歷洋州縈紆數千百里而後至金之境】井泉金泉井【在子城東取金生水之義】亭榭忘歸亭【陳師道亭記云廢邱故宮頺城敗塜逹於四境狐鳴鳥聲日夜間作】翠光亭【楊徽之詩云釣舟浮淺瀬岡捨俛重林云放千峯出花藏一徑深】古迹伎陵城【晏類要在洵陽縣庾雍漢水記卽木蘭寨蜀軍救孟逹之所】牛山黃獸【王明淸揮麈錄黃巢淩刼州縣唐中和三年有太白山人謁金州刺史崔堯封云請奏掘破牛山則賊自敗堯封遂發義丁萬人掘之有一石桶桶中有黃腰獸其上有一劍獸見劍自撲而死黃巢至秋果衰是嵗中原尅平】名宦吉挹【通鑑晉太元四年秦兵拔魏興太守吉挹不食而死詔贈益州刺史】姚合【爲守】姜公輔【爲金州刺史置石泉縣】李翺【爲郡刺史】皇朝陳彭年【爲守】魯有開【爲守】人物漢陰丈人【荘子云子過漢陰遇一丈人方爲圃畦鑿隧而入抱甕而出子貢曰有機於此日浸百畦挈水若抽名曰桔橰丈人曰有機心吾不爲也】錫光【漢西城縣人爲交趾太守王莾簒位防郡不附世祖嘉其忠遂拜爲大將軍】題詠帆入漢陰山【方千金州客捨捲箔雲峯暮蕭條未掩関江流嶓雨云雲落葉欹眠後孤砧倚望間此情偏耐醉難遣酒罍閒】山程踐白雲【賈島贈李金州詩云綺裏祠前後云云】山缺通巴峽【馬戴寄金州姚使君老懷淸淨化乞去守洵陽廢井人應滿空山虎自藏迸泉疎石竇殘雨發椒香雲云江流帶楚檣勸農生野思禱廟結云裝覆局松移影聽琴月墮光鳥鳴開郡印僧去置禪牀貢罷金休鑿淩寒筍更長退公捜鶴氅髙士隔鵷行相見朱門內麾幢拂曙霜】刺郡輟仙曺【李洞送李郎中赴金州詩云明漆嶺髙云云危棧窺猿頂公庭掃鶴毛】簿書嵐气裏【姚合金州書事詩云云鼓角水聲中井邑神州接帆檣海路通】衙庭防鶴多【項斯贈金州姚合郎中詩爲郎名更重領郡是蹉跎官壁題詩盡云云城池連艸塹籬落帶椒坡未覺旗旛貴閒行觸處過】樹勢連巴沒【方幹送姚合員外赴金州受詔從華省開旗發帝州野煙新驛曙殘照古山秋云云江聲入楚流惟應化行後吟句上閒樓】數里時逄一兩花【方幹路入金州絕句棹尋椒岸縈廽去云云知是從來貴金處江邊牧防亦披沙】

四六【被命玉除地分南楚岡連子午城連於漢水出臨金管邑號西城路接褒斜境接於秦川寄重一麾竚課藩宣之最刺郡輟仙曹又屈粉闈之貴名同五管有隆彈壓之權題詩盡官壁當知鈴閣之淸楚尾秦頭是亦舟車之會數路風寒方重邊壘憑熊之寄召父杜母已旌騎之臨列營霜肅難希衙庭防鶴之娛】

洋州【興道西鄕眞符】

建置沿革【禹貢梁州之域益州分野參實臨之周雍州春秋戰國爲楚地秦置漢中郡城固縣地漢益州郡蜀分城固縣立南鄕縣晉攺爲西鄕縣魏廢縣仍於丰寕戌置丰寕縣廢帝於此置洋州又立洋州儻城二郡隋置洋州鎭屬漢中郡唐復於西鄕立洋州攺洋州郡自西鄕縣移理興道卽今州理是也復爲洋州又置武定軍節度孟蜀避孟知祥諱攺名源州皇朝平蜀地歸版圖復爲洋州利州東路攺武康軍節度領縣三治興道】

事要郡名武康洋川風俗好气勇闘【郡誌云云如燕趙】信鬼不信醫【同上云云如荊楚】健訟少文藝【郡誌云云】孟春觧繳【孟春四日居人防江上遇藤葛纒繳艸木者觧之取解殃繳咎之意因而有會謂之解繳】繋石宜蠶【孟春中澣防人集於江上求石之穿者以絲繋歸謂之宜蠶】祝佛送耗【孟春中澣後一日州人將五攢於寺觀中因而丨丨以祛禳虛耗謂之丨丨】午節踏石【五月五日太守率僚屬觀競渡謂之踏石】臈日掲蒲【冬月成蒲藻蓋鵞公潭上寒魚皆往依之丨丨太守率僚屬泛舟張樂掲取之防人縦觀謂之丨丨】形勝東連襄漢【洋州誌序云云西接秦鳯】南蔽巴蜀【同上云云北直長安】境臨秦雍【呂彥珂懷昌堰云云地接金商】上通荊楚【文同乞修城狀云云旁出雍奇貿易畢至之地衣被秦蜀有足仰者】楚之北境【蔡交修學記云云】居華山陽【郡誌云云】要地有三【曰褒谷曰駱谷曰子午谷而駱穀子午谷在洋國家於駱谷口置石佛堡子午谷置陽嶺寨西城路置渭門寨分水寨皆備禦之要也】置闗有八【白椒關水碓関桐木関蒻嶺関三嶺関重陽関華陽関以上並總於靑座寨】山川興勢山【蜀先主遣諸葛亮出駱谷戍丨丨丨指掌圖以爲在興元寰宇記云在興道縣北四十三里今郡城所枕形如一盆外險而內有大谷爲盤道上數里方及四門因名】太白山【去眞符縣四百五十里山面鳯翔府山背屬眞符縣天寶中於山崖下得玉冊遂攺爲眞符縣○韓愈南山詩西南雄太白突起莫間簉】念佛巖【在興道縣下有潭】黃金穀【在興道縣海錄碎事楊難當令魏興太守薛健防金戍姜寶防鐡戍卽此谷也○郡縣誌黃金水出縣西百畆山丨丨丨南流經縣西去其谷水陸艱險魏遣曹爽由駱谷伐蜀蜀將王平拒之於興勢張旗至黃金穀】子午谷【在州東百六十里又見興元郡縣誌舊子午道在金州安康縣界梁將軍王神念以緣山避水橋梁百數多有毀壞乃別開幹路更名子午道卽此路是也魏延請直從褒中出循秦嶺而東當子午而北不十日可至長安又張郃由子午攻漢中晉桓溫命梁州刺史司馬勲出子午道州東二十里曰龍亭此出入子午谷之路至谷六百六十里○洋州誌楊妃嗜生荔支詔驛自涪陵由逹州取西鄕入子午谷至長安才三日香色俱未變杜甫詩百馬死山谷至今耆舊悲】駱谷【在眞符縣又見興元屈回八十里凡八十四盤蜀姜維出丨丨魏曹爽自丨丨入漢中魏鐘會由斜谷丨丨伐蜀晉司馬勲出丨丨並古之出入丨丨者也】赤阪【在州東二十里龍亭山色頳蜀建興八年魏司馬懿伐蜀丞相亮待之於城固丨丨】淸涼川【寰宇記在西鄕縣北唐徳宗幸梁洋中書舍人齊映從駕至此見旌旗蔽野上心駭謂泚之兵追路至此見梁帥嚴震具軍容拜馬前上喜令震登馬與朕作主人映叱嚴震與至尊導馬頃之上次洋州行宮召映責以儒生不逹機權映曰山南士庶只知有嚴震不知有陛下今令蜀士民知天子之尊上於是嗟嘆久之】洋水【出廢洋川縣巴嶺郡因此水得名】漢水【在興勢縣南入金州界】駱水【在興勢縣西一里】壻水【在興道縣因神仙唐公昉盡室升天其壻不得偕升遂以名水及鎭】小龍溪【在興道縣東北三十餘里大石上有赤書字曰展溪張魯女因臥石上便孕後生二龍卽此也】鵞公潭【去興道縣十三里漢江之南有石鵞一對】堂軒襲美堂【在州宅韓忠憲公億與子縝嘗守是邦郡人以其父參大政子居鼎席故名】書軒【在州宅潁濵詩緑竹覆淸渠塵心日日疎使君遺癖在依舊讀文書】樓閣望雲樓【在郡圃○文與可詩巴山樓之東秦嶺樓之北樓上簾時滿樓云一色】秦云閣【在興道縣治北望秦山云物變態皆几案間物也】天漢臺【文與可詩漾水東流見舊經銀河左界上通靈此防試向天文覓閣道中間第幾星】亭榭披錦亭【蘇子瞻詩煙紅露緑曉風香燕舞鶯啼春日長誰道使君貧且老繡屏錦帳咽笙簧】擁翠亭【在倅防眺望叢山爲一奇觀】二樂榭【在郡圃北望秦嶺一目數萬里○劉光祖詩同登丨丨丨擬續四賢詩】郡圃【文同詩湖上防禽泛泛橋邊細桞埀埀日永庭中無事使君來此吟詩○鮮於子駿詩朝陽動湖水春色入名園邑人千萬戶日日望朱轓】篔簹谷【守文與可作○蘇子瞻記予詩云漢州修竹賤如蓬斤斧何曽赦籜龍料得淸貧饞太守渭濵千畆在胸中是日與可同妻防谷中燒筍晚食發函得詩失笑噴飯滿案】館驛望云驛【元稹丨丨丨詩云駱駝山下斧刅堆望秦嶺下堆頭石五六百里眞符縣四十八盤靑山驛】寺院醴泉院【在興道院又名開化院和凝防丨丨丨詩萬山嵐靄覆洋城數處禪齊盡有名古柏八株堆翠色靈泉一液逗寒聲】名宦班超【後漢人封爲定逺侯有故城在今漢中西鄕縣南】蔡倫【桂陽人後漢元初二年鄧太后封爲龍亭侯龍亭卽今之洋州興道縣東龍亭之人至今造紙者特盛】齊映【見前淸涼川注】於興宗【嘗爲洋州節度有政績】和凝【天成中以檢校工員來爲掌書記】皇朝韓億【東軒筆錄祥符二年韓忠憲公知洋州日有李申以財豪於鄕裏誣其兄子以爲他姓公察其寃一日盡召其黨立庭下出乳醫示之皆伏罪子母復如初】韓縝【忠憲之子嘉祐五年爲守後相秦陵】韓琦【皇祐間拜武康軍節度使】文同【熈寕爲守開元院有古柏八株根節礧砢公有畱題筆勢飛動】人物李固【城固縣人有墓在南鄭今之洋卽古之城固】張猛【漢元帝時騫之孫也】皇朝雍退翁【洋州人見興元人物注】題詠淸涼是徳鄰【劉禹錫和令狐相公寄洋州崔侍禦詩云金牛蜀路逺玉樹帝城春來往皆回首云

云】武定新雄闕【蔡交詩云云丰寕舊粵墟

美川會漢洋舒干酒香村落

生金富裏閭陸會尋穿石江遨掲聚魚繳將藤解拆耗用谷驅除】知在靑山緑水邊【和凝詩雲華夷圖上見洋川云云官閒最好防僧捨江近應湏買釣舡】駱谷轉山圍境內【韓宗魏詩云云漢江奔浪繞城邊又南浦掲蒲當凜冽西溪踏石正暄妍又楊桞影中沽酒市芰荷香裏釣魚舡戚姬廟宇靑蕪沒和相詩碑綠蘚防三縣俗淳宜靜理兩衙公退稱閒眠】

四六【虎符地重惟洋𨿽曰小州況武康之爲鎭駱谷山髙在蜀最爲善地防全蜀之上游粵從南渡以來封疆宻接於長安盛時常均逸於公卿今號西陲之極風物不同於他郡佳境亦寄情於名勝桐木韓家之父子襲美麾符和相曽臨於蓮幕六字題詩眉山蘇氏之兄弟畱題亭榭文侯亦剖於竹符篇紀詠弓刀萬騎藹壯士之云屯鐘鼓三更帶江城之月色】

大安軍【三泉】

建置沿革【禹貢梁州之域星土分野與興元同春秋戰國爲蜀地秦屬蜀郡二漢屬廣漢郡爲葭萌地蜀攺爲漢壽郡屬梓潼郡晉末屬晉壽郡唐初析綿谷置三泉縣於縣置南安州尋廢州以縣屬利州攺屬梁州又置縣於関城倉陌沙水西卽今縣理唐末岐蜀交兵始戍三泉後唐伐蜀戰於三泉皇朝平蜀先下三泉建爲大安軍未幾廢爲縣中興以來諸將屯三泉以防蜀口後以縣令權輕奏復爲軍今領縣一治三泉】

事要郡名龍門風俗純朴好勇【郡誌其民云云】務農習獵【同上云云】形勝東北通秦隴【圖經云云】西南控川蜀【同上云云】介居二大國間【同上曰云云冠蓋往來之衝】棧道連空【同上云云極天下之至險興利州至三泉縣橋閣共一萬九千三百十八間防險偏欄共四萬七千一百三十四間】州宅如在山林【相業堂記云云】山川龍門山【去軍城五里官道之旁懸壁環合上透碧虛中敞大洞下潄淸泉宛然天造水簾懸夏冰柱凝冬眞異境也文潞公詩壺中別有境天下更無奇宋景文趙淸獻王素韓絳田況呂公弼呂大防諸公皆有畱題行三里又有後洞蘇元老龍洞記自利至興行五百里幾半蜀道而巖洞之可喜者莫如龍洞重檐廈屋深不可窮○唐沈云卿詩長竇亙五里宛轉復嵌空伏湍照潛石瀑水生輪風】潭毒山【繋年錄紹興三年薩裏罕入興元府劉子羽退屯三泉縣以丨丨丨形勢斗抜其上寛平有水乃築壁壘於是軍勢復振】玉簮山【江山井邑盡在目前爲一郡登覧之要】山【去軍五里往江之北有淨法院】魚山【在江之南】滴水巖【在軍之西七十里兩山峭抜其中一峯有飛瀑千丈下至山根】白崖【在軍東北八十里半山有洞】百牢闗【在縣西漢於此置闗】萬勝平【在軍東北平川五里】嘉陵江【晏類要西半里其源出大巖至魚關始通舟楫】韓溪【源出昆侖山里人以蕭何追韓信至此得名考之唐碑當以巴州爲是】漾水【在縣南有關】井泉三泉【丨丨記云在今軍東門外瀕江蒼石上窪然爲泉者三如小車輪如古盤盎品列鼎峙不越步武幽竇之澑涓涓而注汲而負者甫就擔肩而泉之水霎頃又滿】館驛金牛驛【在大安縣東六十里見通典○胡曽丨丨丨詩雲山嶺千重擁蜀門成都別是一干坤五丁不鑿丨丨道秦惠何由得井吞】名宦【未詳】人物【未詳】題詠透石飛梁下【蘇頲經三泉路詩云三月松作花春行日漸賖竹鄣三鳥路藤蔓野人家云云尋云絕磴斜】桞花漠漠嘉陵防【陸務觀大安酒病詩云云別是天涯一叚愁】

四六【防綸鰲掖近控益防特一小縣之地作鎭龍門旁聫秦隴介二大邦之間】

【蜀門要地欲增重於事權斗壘遐陬已課惟良之最棧道連空當謹防於闗隘水簾勝槪不妨小隊之防】

方輿勝覧卷六十八

欽定四庫全書

方輿勝覽卷六十九

宋祝穆撰利州西路

沔州【略陽長舉】

建置防革【禹貢梁州之域秦分東井輿鬼之分野戰國時爲白馬氏之東境秦屬蜀郡漢分白馬氐置武都郡今州卽武都郡之沮縣也蜀置梁州治漢中之沔陽西晉末氐人楊荗搜自號氐王防武都後分王武興卽今之州理是也宋立東益州梁立武興蕃王國西魏攺東益爲興州因武興郡爲名隋爲順政郡唐復置興州皇朝因之中興以來爲利西路帥司治所開禧逆曦之變攺爲沔州今統郡八領縣二治略陽】

本路安撫置司

事要郡名武興【元和志州城卽古丨丨城也蜀以處當衝要置武興督以守之城𨿽在平地甚牢實周回五百許步惟開西北一門外有壘三面周匝】風俗人性質直【隋志順政郡人尢勁悍性多質直】務農習獵【同上皆丨於丨事土丨射丨】連雜氐羗【同上云云】形勝崖谷險峻【桞宗元興州江運記興州之西爲戎居嵗備亭障實以精卒以道之險隘兵困於食守用不固禦史嚴公牧於梁患之曰自長舉北至於靑泥山又西抵於成州過栗亭川逾寶井堡云云十里百折負重而上若蹈利刄若是者綿三百里而余自長舉而西可以導江而下二百里而至乃卽山僦功轉巨石僕大木焚以炎火沃以食醯摧其堅剛化爲灰燼畚鍤之下易其朽壤隨山之曲直以休人力順地之髙下以殺湍悍於是決去壅土防導江濤雷騰雲奔百里一瞬旣會旣逺淡爲安流烝徒謳歌枕臥而至戍人無虞專力待防惟我公之功疇可侔也是用假辭謁工勒而存之用永憲於後祀云】十里百折【見上】人居山上【隋志山髙水峻云云種殖甚微惟以負販爲業禮樂之道未聞】山川龍山【在州西五里山形夭矯如龍下有水泉】鳯凰山【一名巾子山去州一里如鳯之翔】武興山【在州西一里古興州城於此】烽燧山【在州東一里僞蜀時多舉烽燧於此】大景山【在州南七十里與小景山相連本作丙以避諱攺相傳北有丙穴產嘉魚】飛仙山【在州東三十里相傳徐佐卿化鶴跧泊之地故名飛仙上有閣道百餘間卽入蜀路○杜甫丨丨丨詩見隆慶府】靑泥嶺【在長舉縣西北五十里懸崖萬仞上多雲雨行者多逄泥淖】藥水巖【去州七里有院院南有二石洞洞門有泉能療疾○鮮於侁詩千峯環郡宇二石繞城堞每憐山水佳況復聞崖穴】殺金平【在長舉縣紹興四年金人遣四太子進攻鐡山於仙人関髙嶺立大柵下瞰吳玠營関傍有丨丨丨玠堅壘於平土嚴兵以備敵直攻玠營會玠弟璘由七方関入援兵禦之敵遂退】沔水【圖經亦名沮水源出鳯州界按沔州在嘉陵江之側漢中在沔水之濵沔州之江卽非沔水州以此名更當詳考】東池【在城東三里○唐鄭谷詩南連郡郭流澄碧浸晴樓徹底千峯影無風一片秋○宋餘慶與賈島東池避暑詩四面無炎气環流闊復深蝶飛逄艸住魚戲見人沈○司馬君實寄題晁都官東治詩夕郎遊勝地公迹繼風流昔爲題詩著今因好事修四山相映照五馬屢淹畱想見波光淨依然一片秋○蘇子瞻寄晁都官東沼詩百畆新池傍郭斜居人行樂路人誇自然官長如靈運能使江山似永嘉】樓閣郙閣【在靈巖寺閣上有漢銘○文與可詩南徵曽讀浯溪頌西遡今觀郙閣銘】館驛靑陽驛【在順政縣東五十里○石才孺詩幸蜀奔波爲祿兒聞鈴夜雨有餘悲靑陽一夕難髙寢黼幄千宮減盛儀○錦繃只擬情方暱綉襪那知禍已成自古覆車循一轍哲王寜不玷聰明】名宦嚴震【唐人爲沔州團練使爲政淸嚴理行第一】嚴礪【權載之集嘗爲興州刺史郡誌云元和中爲節度自長舉縣而西防嘉陵江三百里通漕以饋成州】皇朝薛奎【嘗知興州向敏中薦其才擢監察禦史】邵伯溫【建炎元年逆賊史斌防興州守臣向子寵望風遁去賊自武興謀入蜀鈐轄盧法原提刑邵伯溫遣兵扼劍門以拒之斌乃去蜀賴以安】題詠武興山水郡【文與可靈巖寺詩云云左右有佳處仙巖兩蟬殻佛宇一玉樹】人已作秦音【郡守楊粹中題靑泥驛詩山猶連蜀道云云】坐聽嘉陵江水聲【唐鄭谷興州江館詩向蜀還秦計未成寒蛩一夜透牀鳴愁眠不穩孤燈盡云云】山繞興州萬疊靑【蘇子由東池詩云云池開近郭百泉並】江上宅尋吳禦史【邵博詩云云池邊詩覓鄭都官】

四六【輟班文石千峯環列控梁益之間分閫武興二水交流雜氐羗之俗】

【陞西閫之帥權有隆彈壓開藩飛仙嶺之旁實爲重鎭集東池之賔從不廢吟哦防塞殺金平之畔當繼前功】

天水軍【天水】

建置防革【禹貢雍州之域東井秦之分野周以前爲西戎地至周孝王時其地始有秦邑卽天水隴西縣秦亭是也至武公伏邽兾戎滅初縣之卽邽戎邑也兾郡屬天水郡今軍爲上邽治境卽秦之舊縣也始皇時屬隴西郡漢武帝分置天水郡治平襄取天水湖以爲名王莽攺曰鎭戎郡東漢攺天水郡爲漢陽郡治冀魏立秦州晉復曰天水郡治上邽復爲秦州後魏秦州有兩天水郡隋廢唐平薛舉攺置秦州初治上邽以地震移治成紀之敬親川攺天水郡還治上邽復爲秦州又置天水縣屬秦州徙治成紀而上邽廢唐末復置石晉時徙治赤沙川卽今之軍治也皇朝中興金防秦州分畫南北界而天水縣屬於我始撥成州金侵天水徙治米谷寨又徙治楡林又徙興州平又以秦州之太平社隴城之東阿社來屬及和議成復歸於天水自承平時議者欲升縣爲軍以尊表國姓會兵興乃寢及敵騎西來陜右百城盡防惟天水獨存議者以爲當陞軍爲四川宣撫使安丙奏乞將天水縣剏爲軍仍置天水縣今領縣一治天水】

事要郡名隴西鎭戎風俗人性質直【隋地理誌其丨丨尢丨丨然尙儉約習仁義勤於稼穡多蓄牧無復防盜矣】以射獵爲生【漢地理誌云云】以材力爲官【同上漢興郡家子選給羽林期門云云名將出焉】尙气槪先勇力【朱元晦詩解曰岐丰之地文王用之以興二南之化如彼其忠且厚也秦人用之未幾而一變其俗見於詩者大扺云云已捍然有招八州而朝同列之气矣蓋雍州土厚水深其民端重質直不爲浮靡以善導之則易以興起以猛驅之則其彊毅果敢之資亦足以彊兵力農而成國家富彊之業也】形勝天水本秦【史記秦本紀曰周孝王時非子好馬及善畜養孝王曰昔栢翳爲帝主牧蓄多息故有土賜姓嬴今其後世亦爲朕息馬遂分土地爲附庸邑之秦使續嬴氏○同谷志云云在汧隴之西秦仲始以車馬禮樂革其戎狄之習】古爲六郡地【隋地理誌天水雲云】廹近戎狄【班固地理誌天水雲云】花石屏【在艾蒿下鎭峽中有石靑質黒理其紋有松栢人物溪橋水石山林樓屋日月之狀可爲屏】山川兌山【堯本紀申命和仲宅西土曰眛谷鄭康成注西者隴西之西今人謂之丨丨今天水縣古上邽西縣地也】嶓冡山【通典嶓冡一在天水郡之上邽一在漢中之金牛○同谷志一在西縣大安之間一在天水卽西漢水之所出也】米谷山【去天水縣四十里去成州百餘里唐寶應吐蕃防天水邑人保聚於此山】麥積山【在天水縣東百里狀如麥積爲秦地林泉之冠上有姚秦所建寺杜甫秦州山寺詩麝香眠石竹鸚鵡啄金桃卽此山之北曰雕巢谷又有隗囂避暑宮對面瀑布防出於蒼崖之間亦勝景也又有魏乙弗後墓○李師中詩曰路入靑松翠靄間斜陽倒影下溪灣此中猿鶴休相顧謝傅東歸自有山】黒谷山【在天水北五十里大山喬林連跨數縣有黒谷関紹興初郡守程俊置以防秦鞏來路最要衝】太祖山【在天水縣南九十里山巖聳秀下瞰數州歷歷可辧】鐡堂山【在天水縣東五里有石筍靑翠長者至丈餘小者可以爲礪杜甫詩見成州】醉仙崖【在天水縣連鳯山○魯百能詩云髙倚靑冥挿酒星山涯誰作醉仙形從來天地爲衾枕應笑人間有獨醒】石橊関【去天水縣九十五里】現子関【去天水縣百里對壠州吳山路】東柯谷【在天水縣杜甫詩傳道丨丨丨深藏數十家又痩地翻宜栗陽坡好種○紹聖間栗亭令王知彰作祠堂杜工部嘗棄官寓東柯侄佐之居】湫池堡【天水縣七十里】靖安堡【去天水縣三百里】皂郊堡【在天水縣東北四十里去秦州才三十里】地网【自金防陜西天水長道並當邊面地勢平衍金騎四布縱橫無礙步兵不能捍禦隆興中四川宣撫吳璘乃剏地网其制於平田間縱橫鑿爲渠每渠濶八尺深丈餘連綿不斷如布网然明年金犯天水礙以地网始不得肆天水元管三百六十條後增爲五百五十四條四川制司利西帥司每歳農隙差民開淘近嵗雨水湮塞已損於舊矣】木門【去天水縣十里張郃追諸葛亮於丨丨中飛矢死卽此也】天水【發源栗亭縣】淸水【古丨丨縣杜甫所謂淸渠一邑傳是也】寺院華藏院【在天水東溪山頗勝】瑞應院【在麥積山後秦姚興鑿山而修千崖萬象轉崖爲閣乃秦川勝境又有隋時塔○杜甫詩亂石通人過懸崖置屋牢五代王仁裕詩躡盡懸崖萬仞梯等閒身與白雲齊檐前下頋羣小掌上平分落日低】名宦姜謩【上邽人髙祖平薛仁杲擢謩秦州刺史帝曰昔人稱衣錦故鄕今以本州相處謩至邊撫以恩信盜賊衰息人喜曰不意復見太平官府】人物趙充國【隴西上邽人】叚會宗【上邽人爲西域都防】姜維【天水人諸葛亮軍出祁山以維爲倉曹椽遷徵西將軍】皇朝王仁裕【天水人又見西和州嘗知貢舉王溥李昉和凝範質皆其門生皆至宰相】劉願【天水人潛心洛學以八行舉】董湜【天水人好讀書教子經四登賢書綬及緯約並皆擢第】題詠淸渭無情極【杜甫秦州雜詩秦州城北寺勝迹隗囂宮隗囂防隴西天水郡寺卽其故居】関云常帶雨【杜甫寓目詩云雲塞水不成河羗女輕烽燧胡兒制駱駝】

四六【出綸中禁維郡名之甚雅至秦而入於版圖剖竹上邽在國姓以當崇迨漢而列於郡邑土厚水深實雍州之域分符欲扞於坤維豈輕郡寄地靈人傑亦多漢代之賢設險具存於地网盍謹邊防】

鳯州【梁泉兩當河池】

建置防革【禹貢梁州之域鶉首之次春秋爲氐羗之所居戰國及秦時爲隴西郡地漢髙帝分置廣漢郡武帝置武都郡領縣九其屬有固道河池二縣今州卽二縣之地東漢因之魏明帝時其地沒於蜀初楊氐部落居仇池至難當傾國南冦宋文帝遣裴文明討之難當奔魏後魏拓定仇池於此置固道郡南齊以固道郡置南岐州西魏攺歸眞郡又攺南岐州曰鳯州隋置河池郡唐復爲鳯州攺河池郡復爲鳯州前蜀王建置武興軍皇朝防爲團練州分川峽爲四路秦鳯路中興以來以鳯州利西路今領縣三治梁泉】

事要郡名鳯城【南岐志鳯之名州其疆理與鳯翔府相鄰有周之興鸑鷟嘗鳴於岐翺翔至於南而集焉是以西岐曰鳯翔府南岐鳯州】南岐【丨丨志鳯州居岐之南與関中相表裏四塞險固】風俗質直好義【同上大抵務農力穡云云】有豳風之餘【同上西岐鄰壤相接云云】形勝大散扼其東【郡誌云云武休鄣其西】北限秦嶺【同上云云西通漁梁重蠻疊嶂亭障聫絡隠然爲蜀門之重】東綿秦漢【寰宇記云云北接蕃戎】萬山盤踞【郡誌云云関隘險固】土產金絲桞【邵堯夫詩楊桞垂金絲風動如飛蓋元丰間有防下本州取香醪百瓶丨丨丨百根】山川豆積山【在梁泉縣北一里沖妙先生之別隠淳熈中憲使李大正大書遁迹山三字防於石山之麓後袁桂有詩辧之云通元靈異不勝多此處名山未是訛豆積更名爲遁迹西康麥積合如何】禦愛山【在梁泉縣松陵堡之側唐韋莊入蜀記云大散嶺之北唐僖宗巡幸歷山下愛翫不能去○王素知成都賦詩曰當日塵極險難猶逄蒼翠彊開顏吾皇髙拱巖廊上只愛生靈不愛山】紫柏山【在梁泉縣七十里山有七十二洞仙人多隠於此】鳯凰山【在河池縣東五里】鸑鷟山【在兩當東】木皮嶺【在河池縣西十里詳見成州杜甫發同谷取路栗亭南入郡界歷當房村度木皮嶺由白水峽入蜀卽此】大散闗【在梁泉縣系極邊爲秦蜀要路按漢髙祖引兵從固道敗章邯於陳倉諸葛出散関圍陳倉曹操自陳倉出散闗趨河池後魏尉遲迥自散闗伐蜀後唐郭崇韜入散闗取鳯州石敬瑭伐蜀入散関後周王璟出兵自散関趍秦州○王仁裕詩鐡鎖寨門扄白日火張旗幟挿靑天】仙人関【云抄漫錄自講好後関中之地中分爲界如南関大散仙人饒風武休等皆爲我有丨丨丨外分左右道自成州經天水縣出皂郊堡直抵秦州頃年吳璘大軍嘗由此以出西道地皆平衍卽其地壕塹縱橫引水縷行名曰地网以遏奔衝此丨丨丨左出之路也自兩當縣趍鳯州直出大散関拒和尙原才咫尺彼常慿原下視散関僅如塏垤故其勢易以危卒有緩急仙人関可恃耳此仙人右出之路也】武休饒風闗【鳯州之東興元之西褒斜谷在焉谷口三山翼然對峙南曰褒北曰斜在唐爲驛路所以通巴漢旁連丨丨関又極東爲丨丨丨地斗入糧運難致異時獨倚饒風以控商虢由武休以逹長安故當関爲蜀之咽防向來薩裏罕侵饒風以廹仙人吳玠劉子羽以死守故不失四蜀則今諸関其可不嚴其備乎紹興十二年金人遣賀景仁來分劃乃割商秦之半存土津丰陽天水三邑及隴西成紀餘地棄和尙原方山原以大散関爲界於関內則興趙原爲控扼之所】和尙原【朝野雜記紹興初金陜西選鋒都統羅索死烏珠會諸道及女眞兵數萬人造浮梁跨渭親攻丨丨丨吳武安以陜西都統制出奇邀撃大破烏珠中流矢二獲其麾蓋自金入中原未嘗如此敗衂也○知成都張燾曰丨丨丨最爲衝要自原以南則入川路散失此原是無蜀也】嘉陵江【源出大散関之西去州九十里循城下入兩當河池】黃花川【在梁泉縣大散水流入丨丨丨唐有黃花縣後並爲梁泉王維有詩】紫金水【在河池縣北一里防流自武休関入漢中爲山河堰卽褒水也源出太白山】井泉香泉【在城北泉自石眼中流出淸冽而甘宜釀酒】堂捨嘯歌堂【在郡治取魯直丨丨山水重之句】館驛黃花驛【唐薛逄詩孤戍迢迢蜀路長鳥鳴山館客恩鄕更防絕頂煙霞外數樹巖花照夕陽○李瑞送人詩黃花西上路何如靑壁連天雁亦疏】兩當驛【兩當縣東抵京都西抵益州皆三十六程故曰兩當趙閱道丨丨丨詩云里數三千七百餘兩當冬夜宿中途】名宦蕭瑀【隋朝遷內史侍郎言事忤防出守河池至唐爲相】皇朝唐庚【眉山人爲州學椽以文名世】趙鼎【爲兩當尉紹興爲相】人物張果老【夏居豆積冬居鸑鷟明皇聘之不至】吳郁【兩當人爲侍禦史以言事被謫居家不仕與杜子美交遊今杜集中有吳禦史江上宅詩】名賢皇朝文彥博【公微時嘗客兩當富民郇氏之館教授諸生】邵雍【嘗登郡樓詩紀一時觀覧之勝畱九十日而去】題詠仙鳯歷遺墟【王勃晚屆鳯州詩寶雞辭舊域云云】蜀門自玆始【陳伯玉西還至散関詩攬衣度函谷銜涕望秦川云云雲山方浩然】散関三尺雪【李義山至散関遇雪詩云云回夣舊鴛機】鳥去林自空【邵堯夫郡樓書所見吟云云云移山不礙晚角時斷續層崖迎明晦殘陽掛疏紅逺水生微瀬塞目煙岑宻都城若天外】猿啼鬼迷店【陸務觀秋夜感舊詩往者秦蜀間慷慨事徵戍云云馬噤飛石鋪鬼迷店在大散関下飛石鋪在小益道中】頻行鳯集南【陸務觀追懷從戍南鄭往來興鳯詩昔戍蠶叢北云云】二王陳呂四宗臣【韓魏公詩云云繼擁輕軺諭蜀民稱職簡心俱入輔後來何徳接芳塵】乘軺相繼有三王【王拱辰詩聖神深意念遐方前後皆馳諭蜀郎從此郵亭爲盛事云云】

四六【出綸鰲禁爲蜀西鄙慿軾鳯城在周南岐】

【郡樓吟詠乃邵康節之舊遊承流千里載臨鳯集之邦使節經行亦韓魏公之嘗歷守險諸関小試龍韜之績千騎載驅問道黃花之驛十行卽下趣環玉筍之班】

方輿勝覧卷六十九

欽定四庫全書

方輿勝覧卷七十

宋祝穆撰

西和州【長道大潭祐川】

建置防革【禹貢雍州之域右西羗地東井輿鬼之分野在秦爲隴西郡之臨洮縣自秦末至兩漢迄魏晉並爲隴西郡地西魏文帝於此置岷州南有岷山故名仍領同和郡又攺臨洮郡隋爲岷州煬帝又攺臨洮郡恭帝又攺岷州唐因之攺政和郡復爲岷州宣宗時爲歸義軍莭度後爲吐蕃奴部渾末所防神宗時下河州破木徵而岷州木令徵以城降復爲岷州熈河路後秦鳯路紹興間叛將慕容有等相繼降敵而洮岷之地復失宣撫吳玠復五路以李永琪守岷遂移治於白石及金人請和朝廷從之攺岷曰西和以郡爲政和故也又淮西亦有和州故加西字以別之附於利州路今領縣三治長道】

事要郡名西岷崆峒風俗其俗悍勁【郡誌云云】地瘠少田【同上其丨丨丨可耕之丨】形勝內則屏翰蜀門【郡誌張士佺乞築城奏云云外則控制邊境】北並洮疊【圖經州境東直吐谷渾靑海之塞南直白馬氐之地西連熈鞏云云在西河爲重地】秦城起於州界【通鑑秦始皇三十三年防恬斥逐匈奴収河南地築長城因地形用制險塞築臨洮長城起今州城二十里崆峒山自山傍洮水而東】僑治白石鎭【丙午金人初犯中原越五年陜西盡防是州北臨洮州與吐蕃接西直疊州去蜀逺徑絕無輔熈河偏將関師古率熈河兵戍於本州之白石鎭外控彊敵內爲全蜀之保鄣州遂僑治於此】據南山建城【紹興間安撫李永琪始徙鎭云云以禦突騎而帑藏刑獄咸在】山川岷山【元和志在縣南一里九域志丨丨土黑無樹木其西有天女神洮水經其下禹於此見長人受黒玉書】祁山【在長道縣南十里上有城極巖固開山圖云漢陽西南有丨丨乃九州之名阻天下之奇峻蜀志云諸葛亮率諸軍攻祁山南安天水安定郡叛魏應亮卽此】隴山【在漢陽縣按通典漢陽有大阪曰隴坁亦曰丨丨其阪九回上者七日乃越通鑑建武八年隗囂反使王元拒壠坻卽此地也元和志每山東西行役升此眺望莫不悲思隴上有水東西分流因號爲分水嶺行人歌曰隴頭流水鳴聲嗚咽遙見秦川肝腸斷絕】西頃山【卽禹貢丨丨丨在縣西南都尉部是也】朱圉山【在大潭縣漢地理誌天水冀縣有丨丨丨】崆峒山【在古溢樂縣西二十步】通靈山【去大潭縣七十里四山環合二水縈流有淸泉巖飛落如玉防亦勝境也】屏風峽【在長道縣西四十里大觀間郭思作祁山神廟記以此爲正祁山】鐡堂峽【唐杜甫詩雲山風吹遊子縹緲乘險絕硤形藏堂隍壁色立積鐡徑摩穹蒼蟠石與厚地裂修纎無垠竹嵌空太始雪威遲哀壑底徒旅慘不恱水寒長冰橫我馬骨正折生涯秪弧矢盜賊殊未防飄蓬逾三年逥首肝肺熱】南北岈【在長道縣二岈有萬餘家諸葛亮上表言祁山去沮五百里有人萬戶瞻其邱墟信爲殷矣】十八盤路【在大潭縣百二十里】白江【源出疊州歷巖昌入江油花石峽過武階下文龍抵昭化合嘉陵江】洮水【漢地理誌出西羗中經岷山之下北至抱罕東入於河】漢水【在長道縣南有諸葛亮故壘】淸水【在大潭縣西南從畨界流來】古迹白石鎭古城【乃唐宣宗築按漢時星隕於地成白石狀如故名○唐郭思詩云落年一石幾千年門外何人扣漢川】仇池城【晉時楊難當竊防築城自山之上屬長道下屬成州同谷】名宦辛公義【開皇間爲岷州刺史州人大疫公義命兜置庭下爲具醫藥身自省問】皇朝種諤【國朝元祐間爲岷州郡守】人物李翕【東漢爲漢陽人實秦州也】姜維【本秦州天水縣人世代居鐡堂峽今有子孫】王仁裕【天水郡漢陽人年二十五方有意於學忽夢西江神剖其腸胃到西江以水澆之睹水中沙石皆有篆文因取而吞之自是文頓進五代漢髙帝卽位充翰林承防後充少保】題詠亂山深處一茅廬【郡人詩云云元是姜公舊隱居惟有鐡堂空峽在六韜畱於子孫無】

四六【出綸北闕北連靑海之塞孔明師出於祁山作牧西岷南直白馬之氐子美詩成於鐡峽源尋洮水古戎落之封疆千里金城秦防恬之遺迹地重岷山今蜀門之扞蔽一廬鐡峽蜀姜維之故居】

同慶府【同谷栗亭】

建置防革【禹貢梁州之域鶉首之次東井輿鬼之分野古西戎地戰國時羗戎居之爲白馬氐羗國有山曰仇池地方百頃白馬氐防焉秦逐西羗置隴西郡漢武置武都郡治下辧今州是界於隴西武都二郡之間西晉末楊荗搜保防百頃関後爲仇池王后楊定稱藩於晉爲仇池郡治歷城魏於此置仇池鎭理百頃岑上後又攺爲仇池郡梁攺爲南秦州西魏攺爲成州隋煬帝攺曰漢陽郡治上祿唐復爲成州又攺爲同谷郡復爲成州沒於吐蕃於同谷西泥功山權置行州収復之後復置成州朱梁攺爲汝州皇朝屬陜西尋以秦隴鳯階成州鳯翔府自爲一路中興利州路陞同慶府今西路領縣二治同谷】

事要郡名仇池【嘉祐石洵直郡守題名記郡曰丨丨州曰南秦東監】同谷【張行成裴公湖記関外四川丨丨爲最】風俗其民以耕織爲生【李修已記云云居養自足】以射獵爲先【漢書天水隴西及安定此地上郡西河皆迫近戎狄修習武備尙气力云云】俗重冬至【郡誌里人重此節饋遺慶賀頗盛或謂地近西周故以周正爲重】有崆峒之气【石洵直其民質撲勁勇云云】有古桃源風【張行成雙梧堂記川原平衍而褊隘生生之具足自給不能波及於人上下以儉約自持若陋而甚朴云云】形勝南則棧道【晁以道發興閣記其丨丨丨丨窈窕望西崖以極白沙】郡介秦隴間【同谷志成爲云云古爲用武之國髙祖以曺參攻下辧今同谷是也○石洵直云襟帶秦隴其田沃壤雜以原隰】背山面池【石洵直記城郭之勝云云】羊腸盤道【晏類要云云三十六間】俗鄰羗戎【仙巖亭記成之云云防山谷易於動難於安可以恩惠臨不可以刑法制】山川寶井山【石洵直記長慶中始遷於寶井其傍曰紫金山卽今郡治所防】鳯凰山【在州東南十里下爲鳯村溪中有二石如闕山腰有瀑布名迸璣泉天寶間哥舒翰有畱題刻半巖間相傳漢世有鳯凰棲其上號鳯凰臺○杜甫詩亭亭鳯凰臺北對西康州西伯今寂寞鳯聲亦悠悠山峻路絕蹤石林气髙浮安得萬丈梯爲君上上頭恐有無母雛饑寒日啾啾我能割心血飲啄慰孤愁心以當竹實炯然防外求血以當醴泉豈徒比淸流所重王者瑞敢辭微命休坐防防翮長舉意八極周自天防瑞圖飛下十二樓圖以奉至尊鳯以埀鴻猷再光中興業一洗蒼生憂深止爲此羣盜何淹畱】仇池山【在郡西百里寰宇記在今成州上綠縣其山萬峯萬向山勢自利東西二門盤道可七里史記所謂秦得百二之固也元和志載宋書氐胡傳云仇池地方百頃四面斗絕髙平地方二十餘里羊腸盤道三十六回山上豊水泉煮土成鹽範後漢書河池方百頃左右皆白馬氐矣○許靖過仇池樹下有碑靖一覧無遺故杜詩云讀記憶仇池謂此也又萬古仇池穴潛通小有天神魚人不見福地語眞傳近接西南境長懷十九泉何時一茅屋送老白雲邊】鹿玉山【在郡東十里云徑如綫有獅子洞乃神仙之家】天井山【在郡西二十里有白龍潭及漢耿勲磨崖碑】雞頭山【在郡城西南十五里史記黃帝東至海登岱宗至崆峒登雞頭山人指爲此山】泥功山【在郡西二十里唐正元五年權置行州今有舊城基泥功廟乃石像天成古怪殊甚唐趙鴻泥功廟詩立石泥翁狀天然詭怪形未嘗私禍福終不費丹靑○杜甫詩朝行靑泥上暮行靑泥中泥濘非一時版築勞人功不畏道路永反將汨沒同白馬爲鐡驪小兒成老翁哀猿透卻墜死鹿力所窮寄語北來人後來莫怱怱】方山【在郡東西四十里晉書武都氐羗飛炎鐡等殺隴西太守姚回略三十餘家據丨丨卽此】醉僊巖【巖壁間有仙像如世間所畫醉仙狀有詩見天水軍注】飛龍峽【在仇池山下氏楊飛龍者防仇池因得名其東乃杜甫天寶避亂居此有龍灣虎穴杜甫詩停驂龍潭云回首虎崖石又寄贊上人詩徘徊虎穴上面勢龍頭】木皮嶺【在郡東二十里郡誌黃巢之亂王鐸置関於此以遮秦隴路極險○杜甫詩首路栗亭西尙想鳯凰村季冬攜童稚辛苦赴蜀門南登丨丨丨艱險不可論汗流被我體祁寒爲之暄逺岫爭輔佐千巖自崩奔始知五嶽外別有他山尊仰幹塞大明俯入裂厚坤再聞虎豹闘屢局風水昏髙有廢閣道摧折如短轅下有冬靑林石上走長根西崖特秀發煥若靈芝繁潤聚金碧气淸無沙土痕憶觀昆侖圖目撃圃存對此欲何適黙傷垂老魂】石龕【在成州近境○杜甫詩熊羆號我東虎豹號我西我後鬼長嘯我前狨又啼天寒昏無日山逺道路迷驅車丨丨下仲冬見虹霓伐竹者誰思悲歌上云梯爲官采美箭五嵗供梁齊苦云直幹盡無以充提攜柰何漁陽騎颯颯驚蒸黎】裴公湖【舊傳乃裴冀公牧蜀日所開上有湖山堂】天水【發源經栗亭縣東南流入河池界合嘉陵江】萬丈潭【在同谷縣東南七里舊經昔冇黒龍自潭飛出○杜甫詩靑溪合冥漠神物有顯晦龍依積水盤窟壓萬丈內局步淩垠堮側身下煙靄前臨洪濤寛卻立蒼石大山危一徑盡岸絕兩壁對削成根虛無倒影埀澹濧黑知灣環底淸見光炯碎孤峯倒來深飛鳥不在外髙蘿成帷幄寒木疊旌斾逺川曲通流嵌竇潛泄瀨造幽無人境發興自我軰告歸遺恨多將老斯遊最閉藏修鱗蟄出入巨石礙何事炎天過快意風雨會】龍【一在飛龍峽一在天井山】井泉玉防泉【在州南七里龍峽之下萬丈潭之傍有秦鳯憲諭陟題詩萬丈潭邊方丈山山根一竇落飛泉玉防自我題巖石流作人間羙事傳】軒榭淸風軒【在郡治晁說之記云守居之東隅有軒曰淸風壘障前後爲之屏幾淸風無時而不來也吾郡漢武都郡之所領也有漢武都太守河陽李翕伯都竟陵四年之碑在魚竅峽其辭曰民歌徳惠穆如淸風昔人本諸此而名斯軒歟】樓閣八景樓【取仇池子美祠鳯臺醉仙崖仙人龕鹿玉山泥功山裴公河八景】名宦亷範【歷武威武都太守】孔奮【爲武都太守】馬融【爲守】李翕【靈帝時爲守開西陜及天井道】虞詡【爲守初到羗眾萬餘攻圍赤亭詡奮撃大破之郡遂以安】皇朝種師道【權同谷縣】晁說之【字以道自號景迂宣和領郡】人物趙壹【漢陽西縣人光和間往造河南羊陟陟與語大奇之明日從車騎奉謁名動京師十辟公府不就】王澤【同谷農家六世同居】名賢杜甫【乾元中寓居同谷縣作七歌末章云男兒生不成名身已老三年饑走荒山道長安卿相多少年富貴應湏致身早山中儒生舊相識但話宿昔傷懷抱嗚呼七歌兮悄終曲仰視皇天白日速朱元晦嘗書七歌仍防其後雲杜陵此歌豪宕奇崛詩流少及之者顧其卒章嘆老嗟卑則志亦陋矣人可以不闐道哉】題詠同谷爲咽喉【杜甫送韋評事充同谷郡防禦判官詩鑾輿駐鳯翔云云西扼弱水道南鎭枹罕陬府中韋使君道足示懷柔受詞太白腳走馬仇池頭】居人有萬家【杜甫秦州雜詩州圖領同谷驛道出流沙降虜兼千帳云云】能官聖主聞【岑參送程使君赴成州詩程侯新出守好日發行軍拜命時人羨云云江樓黒塞山郭冷秋云竹馬諸童子朝朝待使君】江分白馬氐【魯百能詩山占仇池地云云潭深龍自蟄亭迥鳯曽棲】按部由玆得柅車【杜正獻公按部過此畱題詩仇池行館最淸虛云云對竹只宜思宂鳯臨流不可見淵魚】嶺接靑泥入劍天【史渝詩雲溪從沮水流嶓冡云云】下辧土風殊不惡【郭執中詩云云我生薄賦自多屯】外邑邑有佳主人【杜甫同谷縣積艸嶺詩云云情已如會面來書語絕妙逺客驚深眷食蔴不顧余茅茨眼中見】

四六【仇池勝境背山面河鳯山獅洞之標名同谷名藩襟秦帶隴虎穴龍之占勝関外四州地望獨隆於同谷杜少陵寓處之鄕江山增耀樓中八景詩篇當似於東陽亷叔度承流之郡田裏相安龕邊虎豹𨿽云絕險之區車繞羊腸有閣道難攀之路臺上鳯凰行應中興之瑞防森燕寢爲仇池小有之天】

文州【曲水】

建置沿革【禹貢梁州之域周爲雍州之境星土分野與階成同春秋戰國及秦爲氐羗地漢武帝開西南夷置陰平道屬廣漢郡東漢安帝以爲屬國都尉別領三城曰陰平道曰甸氐道曰剛氐道晉爲陰平郡自李雄防有其地故諸志並不錄西魏平蜀後周因之始以葭蘆攺文州理陰平郡隋廢州屬武都郡唐平隴蜀復爲文州攺陰平郡復爲文州徳宗以舊城在平地窄小難守遂移於故城東四里髙原上卽今州理是也皇朝因之中興初帶防邊管內安撫尋罷今利西路領縣一治曲水】

事要郡名文臺【譙樓記故地在直西五里平地唐吐蕃之難徙玆髙阜號曰丨丨】文南陰平【閻伯才譙門記文南古丨丨郡爲氐羗地】風俗俗同秦隴【楊甫學記云文南郡】

【本邊壘地雜羗夷其丨視吾蜀不類頗丨丨丨】無可耕之野【慈霈廟記亂山環合云云】形勝東接漢中【華陽志云雲南接梓潼西接隴右北接酒泉】東望劍嶺【張覺民淸暉樓賦北顧秦壤之廣莫兮南盼江油之水湄西窮鳥獸之穴處兮云云之參差】西北出入之地【重修譙門記鑿山通道攀木緣崖冒萬死而得之其西則徵西將軍之所以入也國小民疲智窮力竭僥幸於萬一而失之其北則輔漢將軍之所以出也】唐吐蕃域【圖經云云自昔用武之國】居萬山中【鮮於子駿題文州詩序文臺云云郡宅髙原】左山右河【宇文之邵申狀云云可耕之田無幾】蒼崖絕壁【慈霈廟記自城闉四出云云屹爲巨限】爲蜀門戶【同谷志文州有平陰道云云○古今記今天下根本在蜀蜀屏翳在文州○寰宇記先主都蜀此地爲邊陲要阨其後鐘防伐蜀姜維請偹陰平道先主不從故敗又鄧艾自陰平景穀道懸兵束馬經江油出綿竹以防蜀卽此路】山川南山【過橋而左則爲東墅右則爲丨丨間蒼舒詩老夫睡熟靑天帳只借南山作畫屏】龍頭山【在龍西七里從故松州黨藂山來至當州絕故以形名】龍女山【前如大屏相傳蜀廣政間有郡守夢一女子於南山自號龍女遂立廟】素山【在故扶州尙能縣冬夏積雪】太白山【在縣南五十里山髙多雪】滴水巖【在州北亂山矗立劃開兩峯如丫髻對峙有飛泉千尺置槽引之以給州人】麻関谷【上有鄧艾姜維故城】飛卭洞【在州西其髙接天】上淸洞【在州北四十里深逺不可窮】陰平道【同谷志秦蜀出入之道漢武開西南夷置陰平道蜀先主劉偹以爲邊陲要阨諸葛亮定之因爲西蜀之防】玉枕石【山有石狀如玉枕色白在巉巖絕壁間人迹所不能到有驛曰玉女驛○楊槱詩棧道險復險客懷愁更愁萬山俱絕壁一水不通舟】云下田【邑有耕天村其田之良者謂之云云】天池【亦名天�湫尙書朱輅山叟記云予斥居階州進士杜防言自階接文州界山上合眾山凹爲大壑環百五十里積水其中防嘗登焉水平山之顙不見畔岸】黒水【出羗中】白水【出城外五十步發源於州赤磨嶺下】堂亭安靜堂【在州治○呂澤父詩峽束秋空一綫靑萬山深處長官防此堂虛曠無餘物面面齊開碧玉屏】坐嘯亭【呂澤父詩使君坐嘯無餘事楊桞陰中放早衙】得要亭【呂澤父詩人在江山窟裏居江山𨿽好不関渠使君獨具登臨眼亭上江山盡不如】祠廟文王廟【在郡治後孫諤詩秋空獨見周王廟夜月猶懸蜀將營】名宦宇文之邵【廣漢綿竹人爲曲水令嵗饑轉運使以絹髙價抑配之邵言民貧不可重困忤運使意遂乞致仕司馬君實曰志不行顧祿仕如錙銖道不同視富貴如土芥今於之邵見之後累召不起建亭於綿竹名曰止止】皇朝周嗣武【孝宗朝爲防路漕建言蜀號天險捨劍門無他道近嵗文州輙開靑雲嶺利州輙開馬道院皆不由劍閣別架剗道以引商販兾収其算宜杜邊境萌隙奏悉撤之】人物張覺民【郡人元祐間進士第七人與馬涓等六十人上書言得失忤懽貴坐黨錮】題詠官路縈迂水石間【鮮於子駿普門寺詩江流屈曲林巒際云云寺址劃開靑靄破僧居長與白雲閒】邊人髙入白雲耕【孫正臣詩煙籠合處日華明龍女山橫擁郡城番馬逺隨流水至云云】

四六【乃眷文防襟帶梓潼互市守覊縻之術實遮蜀境控扼秦隴警巡兼彈壓之權郡落萬山對玉屏之環立賦需一縣人依崖谷以耕耘溪流一水惜畫舸之難通廩給千兵嵗偹羗蕃之侵擾】

龍州【江油淸川】

建置防革【禹貢梁州之域秦地東井輿鬼之分野春秋及秦爲氐羗之地西漢屬廣漢郡爲北部都尉治所東漢爲屬國都尉後置陰平郡防羗反其後巴郡板楯蠻救漢中大破羗始復郡治置助郡都尉劉先主入漢中諸葛亮遣陳戒防武都陰平郡屬益州魏亦遙置陰平郡屬雍州及鄧艾伐蜀自陰平行無人之地七百里鑿山通道造作樓閣至江油卽此地也晉於此置武平縣屬陰平郡至梁有楊李二姓分防其地各稱藩於梁后魏得其地置江油郡西魏立龍州後周仍攺爲江油郡隋復爲縣煬帝廢爲武平郡唐攺爲龍州郡加西字又爲龍州攺江油郡復爲龍州皇朝因之徽宗朝避龍字攺政州尋復舊今領縣二治江油】

事要郡名武平【唐志爲平武郡隋志爲丨丨郡】龍城風俗性多質直【隋地理誌人尢勁悍云云】務農工獵【同上】仰食於綿劍【治平間江油令許醇民謡序所向皆山石少平陸鮮穀稻人悉云云鄰邑】巖居谷處【舊經雲巖居谷處多學道教罕有儒術】闗譏出入【蒲規修造記通階秦路禁出入與劍門闗爲比】形勝境帶靈山【唐升都督府詔江油舊壤云云】緣以劍閣【蜀都賦云云阻以石門】山髙水峻【寰宇記云云人多癅癡聾蓋山水之气使然也】峭壁云棧【蒲翰十景記云云聨屬百里】郡連氐羗【隋地理誌武平云云圖經西北與羗戎接壤】乃蜀捍蔽【圖經龍州云云不獨以偹氐羗也】山川鳯朝山【在州城北髙數十丈】龍門山【在江油縣東北二十里】馬盤山【在州北二百里髙三千三百丈重巒層障極爲險阻】牛心山【在江油縣西一里】玉案山【在江油北一里】天柱山【在江油縣東北五里鹿苑大師道塲】弩牙山【在郡城東二百三十里髙三千七百丈】水山【在江油縣東南上有飛泉】太華山【在江油縣東一百四十里有三峯奇怪】崆峒山【在州西二百五十里接蕃部山谷深險不通行人】朝陽洞【在州南八十里陰洞潛穴气蒸成川有飛泉下流百里入劍州】十二関【曰涪水距城一里曰秦隴南至淸川縣十五里曰兜率在淸川縣曰木蕋在楮株口三店原去州八十餘里餘不盡載】六閣【在江油縣左擔路上涪水崖壁上曰靑崖曰蟇頥曰石回曰七里曰東閣曰石城凡六閣又縣有二閣曰猿臂曰黃林】左擔路【自文州略靑塘嶺至州百五十里地理誌自北至南者右肩不得易所負故云左擔此則鄧艾伐蜀路】石門【在江油縣東百里有石門戍與氐分界見蜀都賦】涪江【在江油縣北一里】金盤溪【南至綿州以此溪爲界】醍醐水【在淸川縣北】堂捨吏隠堂【在倅防○簽判趙眾詩滿耳江聲滿目山此身疑不在人寰民含古意村村靜吏束刑書日日閒○司馬君實和詩四望逶迆萬疊山微通云棧訪雲鬟誰知吏道自可隱未必人間有此閒○範景仁花陰桞榻常欹枕月色侵門不下関因諷君詩想佳景夜涼依約夢魂閒】龍陽十景【蒲翰記曰朝陽洞龍門峽瀑布明月潭濺珠泉太白防月泉巢云閣躡翠亭云根亭郡守趙善齡有十詩】亭臺太白防【在江油縣太白與江油尉往來故有防在尉防蒲翰爲之記】祠廟李龍仙廟【按道教靈驗記李虎塟龍川之牛心山又牛心山靈異記梁武陵王紀理益州使龍遷築城於牛心山龍遷旣沒卽塟於山側鄕裏立祠號李古人廟武徳中攺爲觀其後武氏革命鑿斷山脈明皇幸蜀有老人蘇坦奏曰龍州牛心山國之祖壠今日塵之禍乃則天握鑿所致明皇卽命刺史蘇邈並工修塡如舊明年誅祿山復宮闕至徳二年乃升龍州爲都督府號靈應郡僖宗幸蜀宗子李特請遣道士醮山祈福明年遂復兩京以二記考之則李虎與龍仙卽一人也又按唐書髙祖紀七世祖曰暠爲梁昭武王生歆歆生重耳重耳生熈熈生天錫天錫生虎虎生昞昞生淵是爲唐髙祖當西魏時賜姓大野氏是虎祗仕西魏亦非仕梁也】名宦辛昻【隴西狄道人魏尉遲迥平蜀表爲龍州長史威惠洽著民畏而愛之】陸騰【代人魏孝武時拜龍州刺史通江油路直出南秦】皇朝許醇【先是龍州官兵廩給就遷左綿租以足之嘉祐丁酉有請運縑三千疋於江油淸川兩邑博糴故米價增重嘉祐癸卯前部使者李穆乞移綿米四千斛輸龍州權罷糴以俟丰年旣而奉常史照將漕懼後復行乃移綿邑米五萬斛輸龍州仍奏罷博糴江油令許醇作民謡以紀其事】題詠土產惟宜藥【許崇送龍州樊使君詩曽見卭人說龍州地未深碧溪飛白鳥紅斾映靑林云云王租只貢金政成閒宴日誰作使君吟】龍陽古昔惟荒野【江油令許醇民謡云云石險山深甲天下始聞魏將徵蜀時閣道通行有來者又緣崖傍澗縈居止風景寕將他郡比地稀平陸少稻梁菽麥蕎而已矣此土瘠薄不出谷稅廩不逾三百斛我朝設官屯戍兵供億常於左綿督】亂山深處指龍州【邵稽仲詩峭壁陰森古木稠云云猿啼鴉噪溪雲暮不是愁人亦是愁】四六【防榮鳯闕惟武平之名郡事簡頗宜於吏隱作鎭龍城控全蜀之奧區山深不似於州居百蠻境接當嚴防於數関野無耕地賦輸旣嗇於田租五馬山行試品題於十景境有屯兵供億每資於鄰郡】

階州【福津將利】

建置防革【禹貢雍梁之域古西戎之地東井輿鬼之分野戰國時白馬氐居焉氐卽西戎之別種也漢武帝以其地爲武都郡後漢爲武都道魏武徙武都於美陽卽今好畤縣界也西晉復爲武都郡永嘉南遷武都又爲氐楊茂捜所防宋髙祖封茂搜之孫元盛爲武都王文帝又封楊難當爲武都王西魏宣武帝復置武階郡攺置武州後周攺武都郡隋廢唐置武州復爲行州及収蕭開復立武州卽今州是也更名階州皇朝因之今領縣二治福津】

事要郡名武都風俗性多質直【同谷志人尢悍勁云云又曰其人半秦多勇戅】地雜羗氐【漢志云云】文王理化【寰宇記文王爲西伯理化西羗文王薨後羗人感其化婦人爲孝髽角至今未冺】務農習獵【同谷志云務農習獵】形勝東接梓潼【華陽志云云西接天水北接始平】道通隴蜀【曽曲阜行鄭玠知階州制壤接羗戎云云】土地險阻【華陽志云云】天地大澤【漢地理誌武都郡云云在縣西以有大澤故謂之都】土產紫泥封璽【晏類要隴右記武都紫水有泥其色紫而粘漢朝貢之用以封璽書故謂之泥詔】山川石雞山【在福津縣】石鶴山【在福津縣】鹿玉山【在縣東南七十里郡縣誌魏將鄧艾與蜀將姜維相持於此置葭萌戍後於此置縣】楊家崕【郡縣誌卽階州家計寨控白江月掌山路建炎紹興間吳玠兄弟繼爲大將保蜀口時四州未有城命逐州各擇地爲寨而家計寨最控扼險阻又素有積粟水泉之類防至常不能破】角弩谷【在沮水西卽蜀將姜維勦五部氐羗之所】靑閣【在福津縣又有牛圈閣及赤閣鵝鼻閣】紫水【出紫泥可封璽又出上品雄黃色如雞冠】羗水【在將利縣】白水江【源出西蕃界東流到州入文州合嘉陵江】名宦虞詡【以有將帥之略遷武都太守】王宏贄【後漢人爲階州刺史到任添主客戶三千餘戶請置將利福津二邑】皇朝李公璹【祥符中爲城守東北隅有河爲害公命鑿山回河俾東南流導入於江郡人徳之】人物【未詳】題詠【闕】

四六【輟班文石雜羗氐之俗出守武都通隴蜀之郊】

【爲蜀之蔽已欣牧守之得人歷階而升行慶公卿之選表】

方輿勝覧卷七十

