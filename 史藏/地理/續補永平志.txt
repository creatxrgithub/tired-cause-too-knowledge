續補永平志卷之一世紀舊志已載﹐不開。康熙六年丁未秋九月﹐皇上幸遷安縣﹐駐蹕於縣南謝畱莊。永平府文武各官朝服迎至駐蹕處所﹐免朝。戊午﹐由淸節祠東龐家崖渡河﹐駐蹕於灤河之西﹐免朝。己未﹐沿灤水而南至灤州南﹐駐蹕巖山﹐文武官朝服朝見。庚申﹐駐蹕錢家營。辛酉早西行﹐文武官朝服跪送。皇上乘馬緩行﹐顧問各官某某﹐見居何職。鴻臚寺挨次回奏。又諭知府李興元﹐自奏姓名。問畢喜悅﹐縱馬西行。八年己酉秋七月﹐永平道奉文移駐通州﹐更爲通永道。九年庚戌冬十月﹐皇上幸三屯﹐駐蹕東寨。文武官朝見﹐命武臣自副將以下至七品以上﹐俱命較射﹐賜宴﹐賜題。面試知府蔡興周﹐大學土哲那庫評閱。其文命題﹕「知之爲知之﹐不知爲不知﹐是知也。」次日行幸永平。皇上由北門入﹐自西門出。文武官前導﹐至禦營﹐免朝仍駐蹕於灤河之西。十年辛亥秋九月﹐皇上東幸謁陵﹐駐蹕於灤河之西。盧龍縣預備橋梁﹑龍坊﹑龍舟﹑帳幔如儀。皇上登舟觀魚﹐見橋梁堅固﹐各項預備有方﹐嘉悅﹐賞銀二十兩。召見盧龍縣知縣魏師段﹐面詢愛民之實﹐又詢其籍貫﹐奏對稱旨﹐親降玉音「用心做官」。命內院宣敕一道﹐又命速赴鴻臚寺記名。次日由西門入﹐自東門出﹐東幸。冬十月乙巳﹐謁陵旋。文武官路迎皇上由北門入﹐自西門出。上諭隨駕官﹐命民人環路跪看不許進本告狀﹐仍駐蹕於灤河之西。文武官吉服朝見。灤河獻魚﹐賞銀拾兩。丙午旋京。冬十一月﹐詔免灤﹑盧﹑遷﹑撫丁地錢糧一年。續補永平志卷之二沿革舊志已載。續補永平志卷之三星野舊志已載。祥異舊志已載﹐不開。康熙三年甲辰閏六月﹐灤河溢。十二月戊午朔日食。四年乙巳六月﹐灤河溢﹐飄集柴木無算。十年辛女七月庚戌朔﹐炎熱如熾。十一月朔戊申﹐嚴寒異常。十一年壬子六月至七月大旱﹐禱來雨。十二年癸丑夏五月﹐颶風雨雹傷禾。秋﹐霖雨敗稼。續補永平志卷之四疆域舊志已載。山川舊志已載。續補永平志卷之五里市舊志已載。風俗舊志已載。物產舊志已載。續補永平志卷之六城池舊志已載。公廨舊志已載。學宮舊志已載。祀典舊志已載。惠政舊志已載。續補永平志卷之七賦役志永平府屬六州縣﹐並永﹑山二衛。戶口實在人丁﹐並抽出供丁上中下則不等﹐共折下下則通共一十一萬零二百六十丁。共徵銀二萬二千五百九十三兩九錢一分九毫七絲五忽。田畝實在民地﹐並撥補地及牧馬艸場地﹑荒田地﹐通共一萬六千五十四頃八十七畝七分六毫六絲七忽三緘七沙。共徵銀四萬六千三百四十三兩七錢六分八釐八毫六絲三忽四微七沙一塵九渺二漠。丁﹑地二項﹐通共徵銀六萬八千九百三十七兩六錢七分九釐八毫三絲八忽四微七沙一塵九渺二漠。續補永平志卷之八漕運舊志已載。鹽法舊志已載。續補永平志卷之九邊防舊志已載。軍衛續補永平志卷之十古迹舊志已載。丘墓舊志已載。寺觀舊志已載。續補永平志卷之十一大寧考舊志已載。斥侯舊志已載。續補永平志卷之十二先聖舊志已載。先賢舊志已載。續補永平志卷之十三后妃舊志已載。封爵舊志已載。田段二傳舊志已載。續補永平志卷之十四職官志永平道張雲龍遼陽人﹐貢士﹐參政﹐康熙八年更爲通永道。錢世淸錢塘人﹐辛卯僉事。龔佳胤浙江仁和人﹐見任僉事。知府陳丹山陽人。蔡興周遼陽人。唐敬一四川成都人﹐見任。同知羅京會稽縣人。鄭四國山東樂陵縣人﹐見任。管關通判陳天植永嘉人。安達裏廣寧人﹐見任。府學教授謝國擢延慶州人。紀五典宛平人﹐見任。經歷兪獻慈溪縣人﹐見任。司獄倪繼徐福建福淸縣人﹐見任。職官盧龍縣知縣魏師段湖廣黃岡人﹐見任。訓導孫琮河間縣人。典史湯旺隴西縣人﹐見任。遷安縣知縣王永命山西臨汾人﹐見任。訓導馮克年臨城人﹐見任。典史歐陽超湖廣鐘祥縣人﹐見任。撫寧縣知縣譚琳湖廣崇陽縣人﹐見任。訓導劉三徳順義縣人﹐見任。典史王之彥浙江寧波縣人﹐見任。昌黎縣知縣王曰翼山西澤州陽城縣人﹐見任。訓導李維楫定州人﹐見任。典史逯思仁博平人﹐見任灤州知州孫宗元淄州人﹐進士﹐見任。學正劉元奎棗彊人﹐舉人﹐見任州同鄧天棟遼東人﹐見任。吏目都廷楷浙江錢塘縣人﹐見任。樂亭知縣於成龍鑲紅旗人﹐見任。訓導王之造浚縣人﹐見任。典史孟琇山東益都縣人﹐見任。山海衛儒學教授錢裕國順天大興縣人﹐舉人﹐見任。武職副將張應標陜西祟信縣人。諭三元江南徐州人。協標左營守備楊梓吳縣人。右營守備李一奇通州人。山海路都司。鐘聲淮安人。石門路都司趙輝新野人。燕河路守備葛天綺京衛人。建昌路都司畢世龍靖遠衛人。蒲河營都司綫志錦河南人。南海口守備陳萬化遼東人。劉家墩守備孫中一商丘人。永平衛掌印守備馮邦彥宣府人。山海衛掌印守備陳廷謨京衛人。續補永平志卷之十五宦迹舊志已載。永平道今更爲通永道康熙錢世淸字生一﹐浙江杭州府錢塘縣人。由辛卯選貢﹐康熙四年任。公甫筮仕卽簪筆直盧﹐周知朝家制度﹐典章沿革要務所在居官忠寬敏惠﹐廉靜端凝﹐所巡歷皆有聲。其僉臬北平也﹐地劇土寒﹐祟尙省約﹐維咨卹民隱爲務。而遇事練達﹐蒞任數年間﹐凡屯田﹑駉牧﹑郵傳諸大政﹐以迨城郭﹑學校﹑倉廩﹑堤圩﹐罔不具飭。一時守令﹑郡悴﹑州佐﹑亭長﹑督郵﹐咸承風化焉。時有營弁訐鎭將者﹐奏付所司﹐營弁方窺伺﹐嘩聞於外﹐公從容持議旣以伸國法﹐而僚屬之體不傷﹐釋然以解。又有以邪教摘發撫寧寺僧者﹐公曰﹕此特浮屠氏庀言耳﹐律無深文。而原詰僧據古證律﹐謂於重典且不測。司讞者言人人殊﹐公覆鞠之得其平﹐部議卒從末減。又梁同知拖欠折糧銀兩﹐貧不能償﹐以鐫級解任﹐尋歿於官。公矜卹之﹐代措銀一千五百餘兩周全以歸﹔蓋公生平﹐持大體﹐識量過人﹐類如此。舊制﹐本道監軍有兵環衛﹐後攺歸營伍給役﹐胥隸皆按月捐錢瞻之﹐代理餉司﹐不私毫釐。所部貧士。悉周給之。士亦從公如歸市﹐鼓舞庶司﹐嘉善而矜不能﹐未嘗受賂遺一錢。祠廟載在祀典﹐有關風化者﹐亟修葺之。吏治民安﹐上下恬然﹐享和平之福﹐咸戴若父母云﹐尋移駐通州道﹐銜兼通永自公始。崔誼之號老山﹐平度州人﹐由壬辰科進士。康熙十年十月內任通永道事。公初筮中州令﹐愛民禮士﹐持廉而多惠政﹐以卓異行﹐取民部操守淸愼﹐佐理精勤﹐轉郎中。未幾特受通永道僉事。公賦性寬和﹐禦下仁恕﹐治政明決﹐體卹屬僚﹐惠愛百姓﹐凡鞫理民詞﹐虛公執法不阿﹐不徇念各屬衝繁﹐不輕差役﹐以滋煩擾﹐饋送悉屏絕之。時以廉靜聞。續補永平志卷之十六科貢志進士舊志已載﹐不開。順治十六年己亥科髙岡灤州人﹐蓬萊知縣。汪淑問永平人﹐犍爲知縣。康熙九年庚戌科楊振藻舉人舊志已載﹐不開。順治十七年庚子科孟賚予灤州人。劉名遠灤州人。康熙五年丙午科沈錫眉永平衛人。康熙八年己酉科周之楨永平衛人。鄭惟一﹖﹖人﹐淸澗知縣。宋一麟樂亭人﹐副榜。康熙十一年壬子科翁叔元永平衛人。李沛盧龍縣人。自順治十六年起鈕希正興州衛人何重粹灤州人。劉以隆永平衛人袁起鵾永平衛人府學貢生舊志已載﹐不開。康熙二年停止﹐至八年開復姚樂堯永平衛人。劉文爛樂亭人。張觀成樂亭人。張文煌永平衛人。嚴應魁東勝衛人。以上歲貢馮際云順治十八年恩貢。董銑康熙十一年拔貢。兪大知康熙十一年拔貢。以上恩拔貢白培元灤州人。張成章昌黎人。張登第昌黎人。張應宿昌黎人。王遹修灤州人。以上例監盧龍縣貢生舊志已載﹐不開。張克勤縣人﹐侯選縣丞。白純修灤州人。康熙二年停止﹐至八年開復。劉炳宸張宗孔以上歲貢王基文縣人﹐拔貢。李正芳縣人﹐田州吏目。黃榜中縣人。以上拔貢監生遷安縣貢生舊志已載﹐不開。徐宸亮縣人。劉光胤縣人。朱徳縣人。劉成徳縣人。劉王佐縣人。吳景隆縣人。任思誠縣人。以上歲貢王楫壬子﹐拔貢。撫寧縣貢生舊志已載﹐不開。魯大治縣人。解起元縣人。王運恆縣人。以上歲貢。張復縣人。恩貢。鐘蕃胤壬子﹐拔貢。以上恩拔貢。馮永潔縣人。馮永澯縣人。楊仲昌縣人。羅國璽縣人。唐之迪縣人。以上監生。

昌黎縣貢生舊志已載﹐不開。陳廷幹縣人。孫時來縣人。張莊臨縣人。賈九苞縣人。周元縣人。宋傑士縣人。齊如侖縣人。張宏縣人。以上恩選歲貢趙夢蘭縣人。張賓縣人。龍日升縣人。李安縣人。張燦宿縣人。以上貢監灤州貢生舊志已載﹐不開。孫啟祚州人。陳蒙古州人。孫延祚常執中馮運皞州人﹐侯選知縣。倫可久州人。倫可大州人。李檠壬子﹐拔貢。以上恩拔制貢樂亭縣貢生舊志已載﹐不開。髙啟浚縣人。邵胤升縣人。王彪縣人。以上歲貢。姚采壬子﹐拔貢。以上拔貢。山海衛貢生舊志已載﹐不開。王胤祚十年貢。王養鳳十一年貢。以上歲貢。趙國屏壬子拔貢。以上拔貢。武科武進士舊志已載﹐不開。康熙六年丁未科趙躋灤州人。康熙九年庚戌科余煊興州衛人。康熙十二年癸丑科盧啟賢永平衛人。武舉人舊志已載﹐不開。康熙五年丙午科董正斌康熙八年己酉科孫繼武永平衛人。馬值樂昌黎人。鄭鴻儒昌黎人。康熙十一年壬子科李藝苑永平衛人。陳廷遇永平衛人。張國華永平衛人。盧啟賢永平衛人。見進士。田廷賓永平衛人。郭﹝王亙﹞山海人。髙廷翰樂亭人。續補永平志卷之十七武勛舊志已載。封蔭封

灤州石璞以孫申貴﹐贈吏部左侍郎。石嶽以子申貴﹐贈吏部左侍郎。雷聲以雷鳴徳太醫院掌印貴﹐贈光祿大夫。雷遜以雷鳴徳太醫院掌印貴﹐贈光祿大夫。雷以動以雷鳴徳太醫院掌印貴﹐贈光祿大夫。倫中以子品卓貴﹐贈南康府通判。盧龍陳一策以子培基貴﹐贈朝議大夫﹐刑部郎中﹐加從四品。陳效忠以子永吉江寧縣知縣貴﹐贈文林郎。遷安劉光裕以子鴻儒貴﹐贈兵部左侍郎。蔭

灤州石章以父由侍郎蔭官生。王應麒以父可就督僉蔭官生。王應豸以父可就督同﹐蔭官生。雷﹖元以父鳴徳蔭官生﹐照三品用。遷安劉涵以父鴻儒恩蔭人監。劉衝以父鴻儒恩蔭人監。永平衛蔡鍍秀以父士英總漕﹐蔭侯選六品。蔡敏華以父士英總漕﹐蔭侯選知縣。孟纘祖以北城禦史熊飛﹐蔭官生。孟繼祖以汀州知府熊臣﹐蔭官生。續補永平志卷之十八人物前舊志已載。續補永平志卷之十九人物中舊志已載。續補永平志卷之二十人物後舊志已載外﹐新增四傳。【國朝】劉光裕戶部左侍郎鴻儒之父﹐以子鴻儒貴﹐誥贈兵部右侍郎﹐加一級。居鄕施仁尙義﹐慈孝謙恭﹐撫育孤侄﹐聘嫁族女﹐助喪殯骨。賑饑施貧﹐甚至不祕商人之金﹐不較竊禾之盜﹐尢人情所難﹐士民咸思慕焉﹐祀鄕賢。續補永平志卷之二十一烈女舊志已載﹐不開。灤州馮氏生員孟臣極妻﹐庚午兵變﹐極被創死。氏伏屍飲血欲與同盡。舅姑力勸撫孤﹐氏長齋奉竺﹐終養二親。葬祭盡禮﹐貞守四十餘年。康熙十年﹐督學胡公簡敬批候題旌。盧龍陳氏適庠生韓景昌﹐庚午昌殉難身歿。氏歷百艱﹐扶八旬祖姑﹐攜三歲孤遇春﹐四十餘年﹐奉姑訓子﹐始終不怠。姑歿代夫營葬﹐以成夫志﹐教子成立﹐爲郡諸生。永平道張公雲龍旌其門曰「節孝範世。」永平府知府彭公士聖旌曰「完節遺徽。」牛氏盧龍縣處士馬逢時妻。夫在事姑恭謹﹐善遇昆弟。夫歿寒苦自甘﹐撫育三子俱成立。四十餘年﹐冰操益勵。庚午兵燹自縊盡節。子玉聰﹐孫允興﹐俱食餼郡庠。永平道張公春旌其門曰「節烈」。遷安陳氏三屯髙貴妻﹐秉性堅潔﹐鄰有逼而污之者﹐處﹖﹖﹖少保戚公繼光立石井旁﹐題曰「全節之井」。撫寧縣王氏生員王堯相妻﹐夫故﹐氏年二十二歲。柩前跪泣﹐口絕飲食數日﹐毀容截髮﹐決意殉夫。姑勉子泣少慰存活﹐奉姑惟謹﹐撫孤王調元﹐中萬曆戌午科舉人。守節四十九年。巡按直隸禦史劉公思誨﹐以錚錚一具鐵心﹐凜凜滿腔血性﹐姑無缺養﹐九泉子職猶存。子賴成名﹐半世書香不泯。具題﹐奉旨給銀三十兩﹐立坊表之旌曰「王氏貞節之門」。昌黎尢氏廩生宋文耀側室﹐年十九而夫逝。與適張氏立志堅守﹐撫二孤成立﹐繼嗣兩門﹐皆氏之功。崇禎四年﹐知縣左應選旌其門曰「雙節」。齊氏監生魏業懋妻﹐夫逝乏嗣﹐委夫產於其族﹐依母家誓守。適客兵移駐昌黎﹐與民雜處﹐氏恐辱﹐閉門自縊。順治二年﹐知縣劉應錫旌其門曰「貞烈」。樂亭齊氏生員齊君錫妻﹐夫故﹐年二十五﹐遺孤四歲。守志不奪﹐上事繼姑﹐下撫幼稚﹐紡績食貧﹐今八十有二。順治十七年﹐知縣葉矯然旌其門曰「節壽」。流寓舊志已載。方技舊志已載。仙釋舊志已載。續補永平志卷之二十二藝文上重修永平府東嶽行宮錢世淸浙江人通永道通都列郡之間﹐必有明聖顯懿之神﹐式憑而作之鎭。故巨靈崇祀﹐所在多有之﹐東嶽其尢著者也。北平舊有嶽廟一區﹐其創造不可考﹐水旱疾瘥﹐凡有求必禱焉。因在南臺崇嶂之表﹐民以躋陟爲艱﹐爰卜地於廓東三百步外﹐度其陰陽﹐而移行宮於其上﹐郡人參戎谷承功實締構之﹐故老猶傳萬曆近年事也。六十年來﹐捍災禦患﹐利濟羣黎﹐來格來歆﹐歷久而勿替。迨皇朝順治乙未年四月維夏﹐甲夜烽傳﹐電掣風揚﹐火輪飈發﹐忽遭祝融之變。意者星周五紀﹐神欲別創雄觀﹐以翼維新之運乎﹖語有之﹐力詘者難舉贏﹐財丰者克任巨﹐況神明第宅尢非軒敞不爲功。適木商楊大祥慨輸全木﹐旋有永平道護軍李謨﹐靖藩下守備郭自有﹐盧龍尉髙光照等﹐樂勷盛舉﹐復承命於前觀察使王公廷賓。滌誠蠲吉﹐庀材鳩工﹐閱丙申歲季秋﹐而殿貌聿新﹐周廟列廡﹐旦晚且告竣。會大祥等相繼下世﹐豈神之靈以後起之經營﹐啟佑別有待歟﹖歲在乙巳﹐余膺僉臬之命﹐來巡是邦。吉月朔望﹐式謁神宮﹐極目形勢之盛﹐俯仰左右﹐顧而偉之﹐而抱廈未完﹐惄焉以爲歉。時李謨獨健在﹐而郭有令子士英﹑槪住持王常胤﹐引卒業爲己任﹐具述重建所由﹐宣聖天子徳意﹐上迓神麻﹝庥﹞﹐下莫民命﹐固觀察之事也。爰捐百金俸爲倡。而郡守僚佐縣令及紳衿商民人等﹐咸率從焉。國帑力役﹐公私兩無害。而八楹以成瓊旌絳節之來﹐庶幾睹暈飛而愉快矣乎﹐抑余厚有望者。地得神以靈﹐神得地以奠﹐二者相須以傳不朽。自今以往﹐得郡之在位庶執事﹐與鄕之賢豪﹑長者綿遠繕葺﹐丹﹝丹蒦﹞而曁塗之﹐棟梁日益以新﹐埏埴日益以固﹐百福降康日益以集。尢余觀成之日﹐卽願與北平六路之人﹐共永神澤於無疆者也。故不辭不敏而紀之。康熙十年﹐歲次辛亥﹐季夏谷旦。祈雨文康熙十一年六月至七月大旱不雨﹐田苗枯槁﹐井澤涸竭。萬姓皇皇﹐呼天莫應。本府知府唐敬一念切民艱。恭詣城隍廟設壇﹐每日三次﹐步率僚屬﹐免冠路拜﹐仍三致告文以達神聽。至十三日子夜﹐大沛甘霖﹐三日方止。徧野歡呼﹐艸木回靑﹐山川增色﹐復爲文以謝之。記告廟文四通﹕初八日告廟文唐敬一維大淸康熙十一年﹐歲在壬子﹐七月甲辰朔﹐越禱日辛女﹐直隸永平府知府唐敬一等﹐謹蠲白乃心﹐敢昭告於本府城隍感應之神曰﹕嗚呼﹗旱魃之災﹐帝天非無因而降。凡我僚屬﹐奉天子命﹐牧養斯民﹐未能實心撫子﹐致此失業遺黎﹐類多饑寒失所。其或溢怒淫威﹐刑罰失中。再或吮民膏血﹐寄我飽溫。有一於此﹐皆足以上干天和﹐下積人怨。太守頑置不察﹐諸司怙遇弗悛﹐災及己身﹐固其宜也。民何罪之與有﹐而罹玆凶鞠耶﹗惟神血食北平﹐職司幽贊與太守表里斯民﹐若太守無徳﹐不能格天尊神﹐猶將顯震英威﹐譴太守以回天怒。若太守苟可告無罪於百姓﹐則今玆不雨﹐萬﹝火皂﹞立見煙寒﹐當亦非神之所安坐而嘿嘿也。神其度之謹告。初十日再告文唐敬一敢再告於本府城隍感應之神曰﹕嗚呼﹗惟神以帝天喉舌之司﹐造下土一方之命。今此下民所爲﹐歲時伏臘﹐燻蒿淒愴而恐後者﹐凡以爲今日也。北平財盡民窮﹐所恃以延如綫之生者﹐惟有秋是賴。目今禾黍垂成﹐而驕陽不雨。萬姓攜妻挈子﹐頭搶地﹐聲震天﹐太守惴惴﹐悔過是用﹐率玆僚屬﹐匍伏禱求告廟前言﹐尊神亦旣聞之矣。朔九午刻﹐仰是陰雲滿布﹐霢霖氛霏﹐意微尊神響應之靈不至此﹐其如膚澤。未幾屯膏如昨﹐豈太守之呼吁﹐有胸無心﹐神不我格乎﹗抑亦神將吐我﹐而帝天之視廳果髙遠而不見不聞乎﹗非是則天道好生﹐當僻不忍縱旱魃之播雪此一方民﹐若是其甚也。太守﹐父母此一方者也﹐尊神﹐禦災捍患﹐血食此一方者也。百姓不敢呼天而呼父母。太守不能問天而問尊神。若三日不雨則苗槁﹐五日不雨則土膏竭﹐十日不雨千里其赭矣。嗟此孑遺﹐弱者轉壑﹐彊者揭竿挺走﹐流離將不旋踵﹐則太守與尊神必有分任其咎者矣。神其鑑而裁之﹐謹告。十二日三告文唐敬一謹免冠匍伏﹐大聲疾呼﹐三致告於本府隍感應之神曰﹕嗟呼﹗此方之民﹐何不幸而罹此旱虐耶﹗北平古稱瘠城國﹐其民刀耕火種﹐其地水立沙飛﹐產無百畝之遺﹐家無擔石之儲。所恃上天降康﹐時和歲穗。顧此遺黎﹐尙得與畿輔七郡之民﹐承丁負版﹐以上報天子者﹐饑饉不臻﹐而不忍輕去其鄕也。嗟乎﹗今何不幸而罹此旱虐耶﹗下官敬一奉天子命來守玆土﹐未敢登堂受事﹐先人廟而謁尊神。循朔望跪拜之儀﹐盡人神祈格之禮﹐豈有他哉﹗良以地方久遭兵燹﹐小民鵠面鳩形﹐兼之弱肉無幾﹐不堪彊食是用﹐簡刑息訟﹐馴暴懲刀﹐片紙蠲供﹐一錢不罰﹐期與僅存二三赤子﹐休息相安﹐以盡太守心所欲爲﹐力所能爲之事﹐庶幾假此﹐可以告無罪於天子也。至於捍大災﹐禦大患﹐人謀所絀﹐則太守有所不能者﹐而神實能之。此有皇上帝所以特簡聰明正直之仙班﹐敕爲保障城隍之顯爵。俾尊神理幽贊陽﹐奠麗此一方民﹐以輔佑天子﹐於以享此一方之血食而無愧也。此其義與下官之奉天子命而撫摩玆土者﹐將無不同。今下民罹玆旱虐﹐𨿽或天運使然﹐在尊神亦有不能自主。然而天子者天之子也﹐所以代天而子民也。尊神則天之吏﹐而太守又天子之吏也﹐無非爲此民也。譬如父母不慈﹐孝子未有聽其違道﹐而不迎幾以諫者﹔人主有失﹐忠臣未有徒畏膏斧﹐而不折檻以爭者。況乎帝天仁愛﹐養育萬物﹐是其本心。而大兵大荒不過數十年而一見。古之人主﹐六事自責﹐捨腹吞蝗﹐要亦一言之善﹐遂可回天﹐此又人事之彰彰者矣。若必欲盡此一方民﹐而饑之饉之﹐使之流離轉徙﹐而不惻然念者﹐斯又必無之理矣。今者陽日以驕﹐禾日以槁﹐萬姓呼天搶地﹐聲徹重霄。太守匍伏悔過。叩頭流血﹐一告不已至於再。再告不已﹐至於三。凡若此者非敢爲瀆也﹐誠欲尊神大彰捍禦之能﹐以玆下情上告天帝﹐亦如孝子之諫其親﹐忠臣之諫其君﹐挽回天怒﹐爲民諸命而已。若三告而神不應﹐是必尊神之芻狗生靈﹐而虛擁天爵也。尙不能與人世之惇倫聞道者比﹐其亦何神之與有。語云﹕𨿽有惡人﹐齋成沐浴﹐則可以祀上帝﹐誠爲之通也。今太守之夙與跪禱﹐而咄咄不休﹐可謂至矣。而神不我聽﹐則旱其不可藥矣﹐民其無如何矣。眼見千里如焚﹐窮檐熄爨﹐折骸易子﹐盜賊繁興﹐行且震驚城社﹐絕滅蒸嘗﹐勢所必至。太守旣無面目見此北平父老﹐卽尊神亦豈能靦焉血食。對萬姓而無惴此乎﹗太守之死不擇音﹐泣盡而繼之血也﹐謂神不聽﹐當不其然。神如有靈﹐其疾告帝天﹐立驅旱魃﹐以造萬民之命。再三日不雨﹐則太守不職﹐尊神不靈﹐不職不靈﹐法當黜太守其囚服絏頸。遷尊神之行主於日中﹐以受天罰﹑必大雨﹐乃止謹告。七月十四日謝雨降文唐敬一謹以牲牢魯酒﹐致祭於本府城隍感應之神曰﹔於赫惟神﹐至正至靈﹐有禱必應﹐理幽贊明。降此時雨﹐粒我蒸民﹐捍災禦患﹐振古英名。回天有力﹐記過無心﹐於容贛服﹐其量於麾。魃敬其能﹐民其蘇矣﹐永奠北平。太守暗昧﹐陳詞失倫﹐譬彼育子﹐妄溯髙深。今日之奠﹐悔罪負荊﹐神不我吐﹐惠然來歆。尙饗。續補永平志卷之二十三藝文下韻部永平府舊志已載﹐不開。孤竹淸風陳所立永平府基畱幫國澤徧長﹐白玉瘞山骨自香。夜宿層臺朝薦祉﹐覺來魂夢亦淸涼。都山望雪陳所立永平府祈連絕處總燕支﹐到此回看北平低。六月山頭猶載雪﹐罡風吹落薊門西。釣臺喜雨範文程內院大學士云謝松臺映曲波﹐白沙翠石滿灤河。危峯一柱芙蓉秀﹐小艇雙溪鷗鷺多。孤竹長煙通蠟屐﹐蘇丘涼雨人漁蓑。海濱二老堪憑弔﹐賓從同來散玉珂。灤州舊志已載﹐不開。題偏涼汀石礦郡人天地爲鑪化作工﹐陶成勝槪甲燕東。一川徐沛甘棠澤﹐四座輕吹孤竹風。隱見雲樓分海市﹐橫斜鳥道插天空。酒餘遙望磯頭石﹐疑是登臨問對翁。題白雲樓五言宋琬萊陽人永平道松逕蒼無際﹐沙洲碧幾灣。虫聲秋雨外﹐漁笛夕陽間。怪石相髙下﹐輕船自往還。白鷗渾不去﹐一似愛人閒。盧龍舊志已載﹐不開。題淸節祠範文程內院大學士讓國淸風百世師﹐陰陰松檜隱空祠。黃農事業應無異﹐山水蕭森自不移。石動黿黿分大壑﹐城荒鳥鵲下髙枝。接口同醉花間酒﹐絕勝襄陽訪習池。漆灤二水劉景耀河南人永平道溪水悠悠塞外來﹐藍田佳气接河奎。虎頭近見雙龍合﹐羅洞還驚匹練開。鼓枻能無浮海意﹐洗兵合待濟川才。勒盟不假黃河水﹐自有淸流繞郭回。恭謁淸聖魏師段黃岡人知縣孝友由來莫與京﹐我來聖域拜先生。同拋國事成仁志﹐一任天倫泯怨聲。廟貌荒岑畱古迹﹐松風空谷響芳名。不知世有徵誅事﹐故向岐周叩馬鳴。

