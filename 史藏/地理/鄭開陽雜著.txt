

欽定四庫全書

史部十一

鄭開陽雜著

地理五【邊防之屬】提要

【臣】等謹案鄭開陽雜著十一卷明鄭若曾撰若曾字伯魯號開陽昆山人嘉靖初貢生是書舊分籌海圖編江南經略四隩圖論等編本各自爲書

國朝康熙中其五世孫起及子定逺又刪汰重編合爲一帙定爲萬里海防圖論二卷江防圖考一卷日本圖纂一卷朝鮮圖說一卷安南圖說一卷琉球圖說一卷海防一覽圖一卷海運全圖一卷黃河圖議一卷蘇松浮糧議一卷其海防一覽圖卽萬里海防圖之初槁以詳略互見故兩存之若曾尙有江南經略一書獨缺不載未諭其故或裒緝者偶佚歟若曾少師魏校又師湛若水王守仁與歸有光唐順之亦互相切磋數人中惟守仁順之講經濟之學然守仁用之而效順之用之而不甚效至若曾𨿽不大用而佐胡宗憲幕平倭冦有功蓋順之求之於空言若曾得之於閱歷也此十書者江防海防形勢皆所目擊曰本諸考皆諮訪考究得其實據非剽掇史傳以成書與書生紙上之談固有殊焉乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

鄭開陽雜著卷一

明鄭若曾撰

萬里海防圖論上

﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥

廣東要害論

廣東列郡者十分爲三路西路髙雷亷近占城滿刺諸畨中路東筦等澳水賊倭冦不時出沒東路惠潮與福建連壤漳舶通畨之所必經其受海患均也故舊制每歲春泛各澳港皆設戰艦秋盡而掣回泊水寨至今日則不然倭冦衝突莫甚於東路亦莫便於東路其次則南頭等處又其次乃及髙雷亷三府勢有緩急事有難易分兵設備亦當因之故舊例戰船中東二路不過二十艘今則各宜增益而柘林爲尢甚蓋柘林去水寨一日之程警報未易猝達冦若乘虛而入柘林危矣無柘林是無水寨也官兵每秋掣班必以柘林爲堡控賊咽喉附近大城所軍互爲聲援庻保無虞焉耳嘗聞南洋灣鄕夫在於東路屢勝眞倭烏艚船子弟兵昔在中路首擒亞八此皆宜素養者也編號定甲更畨作息無事則隨宜農商以養其財聴用則時使休閒以養其力有警則預給工食椎牛釃酒以養其气恩威相濟務得其心有不戰戰必勝矣𨿽然亦未也沿海港口賊舟何處不可衝入斷賊入路防之要也姦民與賊交通餽之酒米餽之衣服餽之利器斷賊內交防之要也大洋水咸盥則肉潰食則腹泄沿海諸山多淸泉賊舟經過必登山汲水斷賊汲道防之要也論海防者不可以不知

南澚守禦論

南澚當閩廣交界之處周圍皆山中有田百頃乃國初起遣居民遺棄之地也四面蔽風大潭居中可以聚舟其大視金塘二倍五六年來因浙直攻捕之嚴倭舶無所容俱於此互市福建捕急則奔廣東廣東捕急則奔福建定期於四月終至五月終去若先調兵守此而又往來防哨禁絕沿海接濟之人則彼進無所利退無所據將自消其窺伺之端矣此禦倭之良防也

廣東兵餉論

廣東兵餉舊制於潮州府民壯數內抽追工食選募打手駕船後生分守三路後因山賊竊發念城池爲重寄畱民壯守防而前項兵食每年於鹽利內取補後議以兵貴精而不貴多食宜預而不宜匱於東路兵夫止選三百名防守遇有警報則增募三百以足六百原數中西路一千五百名內量減七百名止選八百名通計見在一千一百名各路將三之一哨巡三之二營守兵船每四隻則以一官綂之日逐守巡或閱月半月更番相代又於朔望加犒永爲定額所費俱於軍餉內取辦遇有警報許徑自動支添募應選不必直俟文移動經旬月以致噬臍無及凡所應辦逐一登記每月造報迨掣兵之時截日住支於以釐革侵漁冗濫之此嶺南海防之大略也

瓊館守禦論

天下郡邑濵海者有之未有若瓊之四面環海者其東西廣九百里南北一千一百四十里長山峻嶺生岐熟三黎錯居其間而五指腹心盡爲黎據羣峒之中定安尢險郡邑封疆反四面而環列占城暹羅諸畨西南外峙東北又與閩浙諸洋相通稍或撤備則門庭皆剠敵矣廣東處南海之邊而瓊又當其南實南徼之要害也國朝設府綂州縣十三復設海南衛綂內千戶所五外守禦千戶所六各海口咸置烽堠了戍指揮部軍綂轄之名曰備倭巡捕巡司散布分列海冦望幟而知有備然黎防之制瓊澄臨樂文定請地舊置營戍事久寢弛元有炯鑑不可不戒也近因辛丑之亂舉兵討平珠崖駐設參將事𨿽大定而險終在黎未爲吾有議者欲於羅活峒據以重兵遲以歲月置官兵鎭之其陵水要區之鄰於崖者則界以十字路防其往來竄伏更於黎眾民稀如感恩者繕城郭甲兵以衛之噫必如是而後爲久安之計乎

惠州守禦論

惠郡在南海濵洪武問倭冦入犯遂立碣石衛於海丰綂五所又立甲子防勝二千戶所於沿海險要地又於歸善東南立平海千戶所以扼海道成化中設總督軍務於梧州調各所軍分畨守禦空此以備彼豈計之兩得哉籌守禦之防必如國初之制而後可

廣福人通畨當禁論

倭冦擁眾而來動以千萬計非能自至也由內地姦人接濟之也濟以米水然後敢久延濟以貨物然後敢貿易濟以向然後敢深入海洋之有接濟猶北陲之有姦細也姦細除而後北患可弭接濟嚴而後倭冦可靖所以稽察之者其在沿海寨司之官乎稽察之說有二其一曰稽其船式蓋國朝明禁寸板不許下海法固嚴矣然濵海之民以海爲生采捕魚蝦有不得禁者則易以混焉要之雙桅尖底始可通畨各官司於采捕之船定以平底單桅別以計號違者燬之照例問擬則船有定式而接濟無所施矣其二曰稽其裝載蓋有船𨿽小亦分載出海合之以通畨者各官司嚴加盤詰如果采捕之船則計其合帶米水之外有無違禁器物乎其回也魚蝦之外有無販載番貨乎有之卽照例問擬則載有定限而接濟無所容矣此須海道嚴行設法如某寨責成某官某地責成某哨某處定以某號某澳束以某甲如此而謂通畨之不可禁吾未之信也

廣福浙兵船防哨論

大海相連地畫有限若分界以守則孤圍受敵勢弱而危陳戢捕之謀能不有賴於相須乎愚考入畨罪犯多系廣福浙三省之人通夥流刼南風泛則勾引畨船由廣東而上達於漳泉蔓延於興福北風泛則勾引畨船由浙而下逹於福寜蔓延於興泉西方無賴又從而接濟之向之若欲調兵勦捕攻東則竄西攻南則遁北急則潛移外境不能以窮追緩則旋復合防有難於卒珍此畨船與艸撇船之大勢也又有一種姦徒見本處禁嚴勾引外省在福建者則於廣東之髙潮等處造船浙江之寧紹等處置貨糾黨入畨在浙江廣東者則於福建之漳泉等處造船置貨糾黨入畨此三省之通獘也故福建捕之而廣浙不捕不可也廣浙捕之而福建不捕亦不可也必嚴令各官於連界處防哨如在福建者下則哨至大成千戶所與廣東之兵防上則哨至松門千戶所與浙江之兵防在浙江者下則哨至流江等處與烽火之兵防在廣東者上則哨至南澳等處與銅山之兵防遇有倭患互爲聲援協謀防捕賊勢豈有不孤窮而海患豈有不戢寧者哉

﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥

福洋要害論

三四月東南風汛畨船多自粵趨閩而入於海南澚云蓋寺走馬溪乃畨船始發之處慣交接之所也附海有銅山元鐘等哨之兵若先分兵守此則有以遏其衝而不得泊矣其勢必拋於外浯嶼外浯嶼乃五澚地方畨人之巢窟也附海有浯嶼安邊等哨守之兵若先防兵守此仍撥小哨守把要港門則必不敢以泊此矣其勢必趨於料羅烏沙料羅烏沙乃畨船等候接濟之所也附近有官澚金門等哨守之兵若先防兵守此則又不敢以泊此矣其勢必趨於圍頭峻上圍頭峻上乃畨船停畱避風之門戶也附海有深扈福金哨守之兵若先防兵守此則又不敢以泊此矣其勢必趨於福興若越於福興計其所經之地在南日則有岱墜湄州等處在小埕則有海壇連盤等處在烽火門則有官井流江九澳等處此畨船之所必泊者也若先防兵守此則又不敢以泊此矣來不得停泊去不得接濟舶中水米有限人力易疲將有不攻而自遁者況乘其疲而夾力攻之豈有不勝者哉

福建兵防論

國初福建沿海設兵犬牙相制凡四衛十所爲正兵控禦於中又立寨五墩澚數百爲遊兵哨守於外又有黃﨑等二鎭兵洪淡等四十二巡司弓兵安邊等八捕盜民壯共爲協守又以地廣官疎難於責成隨地設官大小相維有副使一員巡視於上謂之巡海道有備禦都指揮一員各寨有把總指揮各澚有哨守指揮千百戶安邊館有通判而巡捕巡檢分理之平居則泛地以守警報則合力以攻兵船數百一號召之間立齊兵夫數千一勦捕之徵立應閩海之防良爲宻矣歲久備弛制度更張浯嶼水寨原設於海邊舊浯嶼山外控大小峘嶼之險內絕海門月港之姦最爲要害今遷入廈門地方舊浯嶼棄而不守遂使畨舶南來據爲巢穴是自失一險也南日水寨原設於海中南日山下北遏南茭湖井之衝南阻湄洲岱墜之阨亦要區也乃奏移莆田縣吉了地方仍以南日爲名舊南日棄而不守遂使畨舶北向泊以寄潮是又失一險也火門水寨原設於福寧州三沙海中永樂間倭冦犯境議撥福寧衛大金所官軍防守秦嶼羅浮官井洋皆轄焉正綂中徙今松山寨地方其後官井洋𨿽添設水寨而沙埕羅江古鎭羅浮九澚等險孤縣無援須酌復祖宗之制爲哨守應援之規有備無患庻計之得哉

福建守禦論

禦賊之道曰守曰攻曰撫治直以守治浙以攻皆因地度勢而爲之也若治福之法貴於撫而已矣福地素通畨舶其賊多諳水道操舟善鬭皆漳泉福寧人漳之詔安有梅嶺龍溪海滄月港泉之晉江有安梅福寧有桐山各海澚僻逺賊之窩向船主喇哈火頭舵公皆出焉若調福蒼船捕倭內多賊黨又其界潮州南防畨舶貨萃猝難盡誅惟官府處置得宜嚴爲譏察所調用海船實貨編號以次挨放助裝充餉惟無號者禁捕之賊必消其勾逆轉爲吾用矣

福洋五寨防哨論

烽火門水寨設於福寧州地方以所轄官井沙埕羅浮爲南北中三哨其後官井洋添設水寨則又以羅江古鎭分爲二哨是在火官井當防哨者有五

小埕水寨設於福州府連江縣地方以所轄閩安鎭北茭焦山等七巡司爲南北中三哨是在小埕當防哨者有三

南日水寨設於興化府莆田縣地方以所轄衝心莆禧崇武等所司爲三哨而文澚港哨則近添設於平海之後是在南日當防哨者有四

浯嶼水寨設於泉州府同安縣地方上自圍頭以至南日下自井尾以抵銅山大約當防哨者有二

銅山水寨設於漳州府漳浦縣地方北自金山以接浯嶼南自梅嶺以達廣東大約當防哨者有二

由南而哨北則銅山防之浯嶼浯嶼防之南日南日防之小埕小埕防之烽火而北來者無不備矣由北而哨南則烽火防之小埕小埕會之南日南日防之浯嶼浯嶼防之銅山而南來者無不備矣哨道聫絡勢如常山防捕合並陣如魚麗防禦之法無逾於此

福寧州守禦論

八閩之地二面當海者二興泉是也一面當海者二福漳是也冦閩要衝晉江之深扈獺窟興化之衝心平海龍溪之海門漳浦之島尾南靖之九龍寨溪皆是也然莫有如福寧州之尢險者蓋大地情勢自西北而東南至於福建盡之矣而福寧尢在福建之東南突出海中如人吐舌然其左爲甌括海居東面其右爲福興海居南面福寧獨當東南北三面之海倭舶入冦必先犯此水寨之設職此之故也舊寨在州東北五六十里三沙海面永樂初所置抽用福州中左二衛福寧衛大金千戶所軍守之秦嶼羅浮官井洋胥屬焉正綂間焦宏倡議風濤難泊徙今松山之下必復舊而後可

﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥﹤史部﹐地理類﹐邊防之屬﹐鄭開陽雜著﹐卷一﹥

浙洋守禦論

國初浙江沿海設把總指揮者四定臨觀一總也松海昌一總也金盤一總也海寧一總也諸總皆設大戰艦而惟海寧不設者何曩者嘗至定海登眺而黙識之其外爲寧波洋北與蘇州洋相對僅數百里浙之東爲寧紹西爲嘉興而杭獨處於西防乃腹內地未爲海也海上戰船聞警卽出把截賊豈能直搗乎且海寧沙淺無港可泊故但設備外戶而堂奧自安矣愚考浙海諸山其界有三黃牛山馬墓長塗冊子金塘大榭蘭秀劍山雙嶼雙塘六橫韭山檀頭等山界之上也灘山許山羊山馬迹雨頭洞漁山三姑霍山徐公黃澤大小衢大佛頭等山界之中也花腦求芝絡華彈丸東庫陳錢壁下等山界之下也此倭冦必由之道也海防莫急於舟師舊制邊海衛所各造戰船有七百料五百料四百料二百料尖�之殊向因賊舟不大七百料停造久矣其餘五百料之亦以不便海戰攺造福淸等船復調發廣東橫江島尾船雇稅蒼沙民船又有小哨艸撇船軍駕八槳船裝火器出奇埋伏劃网船四參六總分哨守各洋港【參將四人杭嘉湖一寧紹一臺州一溫處一把總則原系指揮四人今因地方多事衛所窵逺分而爲六曰定海曰昌國曰臨觀曰松海曰金盤曰海寧裁去備倭總督而各把總以都指揮體統行事分轄諸衛】每值春汛戰船出海初哨以三月二哨以四月三哨以五月小陽汛亦愼防之【每年六七八月十一二月風漸險惡正月二月風色不常舟皆不可行三月至五月東北風多倭來便易十月小陽泛亦可渡海冦有停泊海島乘間而至者故春秋皆當防也】其南哨也至鎭下門南麂玉環烏沙門等山交於閩海而止其北哨也至羊山馬迹灘許衢山等處交於直海而止陳錢爲浙直分防之處則交相防哨逺探窮搜復於沈家門列兵船一枝以一指揮領之馬墓港列兵船一枝以一指揮領之舟山駐札把總兼督水陸賊若流突中界也則沈家門馬墓港兵船北截過長塗三姑山而與浙西兵船相爲犄角南截過普陀靑龍洋韭山而與溫臺兵船相爲犄角賊若流突上界也總兵官自烈港督發舟師北截之於七里嶼觀海洋而參將自臨山洋督兵應援南截之於金塘﨑頭洋而石浦梅山港兵船爲之應援是故今日之海防自內達外有三重焉防哨於陳錢分哨於馬迹羊山普陀大衢爲第一重出沈家門馬墓港之師爲第二重總兵督發兵船爲第三重備至密也所患者海气溟蒙咫尺難辧風濤歘忽安危叵測兼之潮汐有順逆哨報有難易姦將往往借以規避吾何從而綜覈之哉自海上用師以來擊來賊者僅一二見而要去賊者不過文其故縱之愆識者謂宜以擊來賊之賞優於追去賊之賞縱來賊之罰嚴於縱去賊之罸風汛時月正副總兵不拘警報有無而親出海洋嚴督各總僇力用命以遏海冦於方來則何邊鄙不寧之有

海中行舟夏秋之間遇西北風不日必有巨風須急收安嶴兵船在海遇晚俱要酌量收舶安嶴以防夜半發風至追賊亦要預計今晚收舶何嶴若一意前追遇夜風起悔之無及嘗按沿海之中上等安嶴可避四面風者凡二十三處曰馬迹曰兩頭洞曰長塗曰髙丁港曰沈家門曰舟山前港曰潯江曰烈港曰定海港曰黃岐港曰梅港曰湖頭渡曰石浦港曰豬頭嶴曰海門港曰松門港曰蒼山嶴曰玉環山梁嶴等嶴曰楚門港曰黃華水寨曰江口水寨曰大嶴曰女兒嶴中等安嶴可避兩面風者凡一十八處曰馬墓港曰長白港曰蒲門曰觀門曰竹齊港曰石牛港曰烏沙門曰桃花門曰海閘門曰九山曰爵溪嶴曰牛欄磯曰旦門曰大陳山曰大牀頭曰鳳凰山曰南麂山曰霓嶴其餘下等安嶴只可避一面風如三姑山衢山之不可勝數必不得巳寄泊一宵若停久恐風反別迅不能支矣又潭岸山灘山許山之皆團土無嶴一面之風亦所難避可不愼乎

舟山守禦論

信國公湯和經略海上區畫周宻獨於舟山似有未安者蓋洪武間倭犯中界犯玉環犯小濩寨皆浙東海濵信國所親見也其來也自五島開洋衝冒風濤困精神者數日至下八陳錢而始少憩然孤懸外海曠野蕭條必更歷數潮泊普陀烏沙門之而後得覘我兵虛實以爲進止若定海之舟山又非普陀諸山之比其地則故縣治也其中爲裏者四爲嶴者八十三五穀之饒魚鹽之利可以食數萬眾不待取給於外乃倭冦貢道之所必由冦至浙洋未有不念此爲可巢者往年被其登據卒難驅除可以鑑矣我太祖神明先見置昌國衛於其上屯兵戍守誠至計也信國以其民孤懸徙之內地攺象山止設二所兵力單弱𨿽有沈家門水寨然舟山地大四面環海賊舟無處不可登泊設乘昏霧之間假風潮之順襲至舟山海大而哨船不多豈能必禦之乎愚以爲定海乃寧紹之門戶舟山又定海之外藩也必修復太祖之制而後可

浙直福兵船防哨論

浙東地形與福建連壤浙西地形與蘇松連壤利害安危各有輔車相依之勢故上命浙江巡撫總督浙直福分哨各官互爲聲援而不許自分彼已畫地有限責任相聯此廟謨之所以爲善而海防之所以爲固也愚嘗親至海上考海中山沙南起舟山北至崇明或斷或續暗沙連伏易於閣淺賊舟大者不能東西亂渡如遇東北風也必由下八陳錢馬迹等山以犯浙江而流突乎蘇松如遇正東風也必由茶山西行以犯淮陽而流突乎常鎭如遇正北風也必由琉球以犯福建而流突乎溫臺三途窵逺瞭望難及須總兵官撥遊兵把總領哨千百戶等船往來防哨【以交信票爲驗】其在浙江也南則沈家門兵船哨至福建之烽火門而與小埕兵船相防北則馬墓港兵船哨至蘇州洋之洋山而與竹箔沙兵船相防其在蘇松也南則竹箔沙兵船哨至洋山而與浙江之馬墓兵船相防北則營前沙兵船哨至茶山而與江北之兵船相防諸哨絡繹連如長蛇羣力合並齊如扛鼎南北夾擊彼此不容豈惟逐冦舶於一時殆將靖冦患於無窮矣

鄭開陽雜著卷一﹤史部﹐地理類﹐邊防之屬﹐鄭開陽雜著﹥

欽定四庫全書

鄭開陽雜著卷二

明鄭若曾撰

萬里海防圖論下

﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥

蘇松海防論

蘇州海防與松江不同松江有海塘而無海港其設備也以陸兵爲主蘇州有海港而無海塘其設備也以水兵爲主何謂有海塘而無海港蓋松江之海起於獨山而迄於小湯窪迢迢二百四十八里皆有防塘爲之限隔髙厚如城別無港可以通海防塘之內外相夾皆水也在內者謂之運鹽河又謂之橫港在外者謂之塹濠又謂之防塘溝昔人所以築此塘者爲捍鹽潮恐其害苖也國初用爲金湯以備倭患設衛所墩堡於塹濠之外倭至則捍禦於海防灘塗不容登泊萬一不支則逾塹而守倭進不得攻退無所掠防塘之功用豈小小哉邇年塹濠多湮防塘海防合爲一片宼至卽聚於防塘而運鹽河之內水田狹塍難於屯禦大可慨矣爲今之計必須浚治塹塘丕復衛所墪堡之法選陸兵委知兵參將精練於平時遇汛則分布汛地協守互援無容一賊登防則松江海防庶幾其無悞乎何謂有海港而無海塘蓋蘇州之海起於嘉定之寶山洋而迄於常熟之白茆港其間水口之大者曰吳淞江曰劉家河曰七鴉浦曰白茆港其次則防淘黃窯新塘茜涇之皆潮汐之所往來沙船之所出入原未嘗築塘以限隔之也故倭舶乘風乘潮可以衝突而我兵船亦可駕風掦防以哨以禦向來吳淞江口副總兵親提重兵結水寨以控扼之而劉河七鴉白茆亦各有把總兵船分守具備不可謂不宻矣但各兵船畏風常泊於港內賊至或不知或知而禦之不及又各支自分彼此不肯協力應援俟賊入港然後官兵擊之吁不亦晚乎爲今之計必須督撫立爲限時限程之法信賞必罰如有僨事罪坐水兵官問以故縱則蘇州海防庶幾其無悞乎或者曰松江無海港固不重乎水兵矣海岸之外可不設舟以巡哨乎蘇州無海塘固不重乎陸兵矣海防隨處可登可不設兵以防守乎曰是不然松江海灘皆淖泥也潮至時舟𨿽可以逼岸而易於閣淺潮退時舟不能近岸須渉淖泥中行二三里或七八里哨舟何處可泊乎向來原設遊兵船巡視於洋中墪堡軍瞭望於岸上所患者上之人不肯嚴夫失報之誅則人莫肯盡其心耳蘇州海濵處處皆有墪堡若勤於了哨遇警則各港水兵響應而逐之各巡司弓兵與地方團營兵並力以禦之賊豈能遽犯哉所患者上之人不肯嚴夫坐視之罪則人莫肯盡其力耳

蘇松水陸守禦論

蘇松爲畿輔望郡濵於大海自吳淞江口以南黃浦以東海壖數百里一望平坦皆賊逕道往因不能禦之於海致倭深入二府一州九縣之地無不創殘其禍慘矣今建議松江之有海塘而無港口者則自上海之川沙南匯華亭之靑村柘林凢賊所據以爲巢窟者各設陸兵把總以屯守之而金山界於柘林乍浦之間尢爲直浙要衝特設總兵以爲陸兵之統領又於其中添建遊兵把總一員專駐金山往來巡哨所以北衛松江而西援乍浦也至於蘇州之沿海而多港口者則自嘉定之吳淞所太倉之劉家河常熟之福山港凡賊舟可入者各設水兵把總以堵截之而崇明孤懸海中尢爲賊所必經之處特設參將以爲水兵之領防又於其中添置遊兵把總二員分駐竹箔營前二沙往來防哨所以巡視海洋而警報港口也內外夾持水陸兼備上之可以禦賊於外洋下之可以巡塘而拒守亦旣精且宻矣但調募客兵不如調土著之兵可調習而有常官造戰船不如雇民間造私船反堅久而省費是在當事者酌行之而已

江北設險方略論

淮掦二郡介於江淮之間東瀕大海賊舟出沒三靣隄防爲難國初備禦之制淮安設衛二內屬所五外屬所五掦州設衛三內屬所十四外屬所三復建兵府𨿽職司轉漕實示控扼之勢蓋南北之咽喉非他郡比也愚考其地形起自東南蓼角嘴以抵姚家蕩綿延三四百里除安丰等三十六塲俱在腹內不爲要害要害之處乃通州也狼山也楊樹港裏河鎭也余東余西等塲也蓼角嘴呂四塲也掘港新閘港也廟灣劉荘金沙塲也其尢要者有三曰新塲出入至近逼近掦州也曰北海所從以通新閘港且有鹽艘聚泊也曰廟灣其爲巨鎭而通大海口也當事者須設把總三人一駐新港一駐北海一駐廟灣更用陸路遊撃一員駐札海安則東可以控狼山通州海門之入而西可以捍衛掦州矣

江淮要害論

天下之水在北莫大於河在南莫大於江常鎭淮掦當江河入海之際𨿽極大艟艦皆可乘潮而入近嵗倭宼徉言分刼其心之狡實欲自長江以趨畱都自淮河以窺中原而終不敢深入者由四府之防禦堅也必水陸常防哨互援蒼福諸船順流以遏賊鋒或出賊後賊若登防則以團練之兵禦之此常勝之形也四郡無患則中原畱都可以髙枕而臥矣

﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥

山東預備論

倭患之作嶺嶠以北逹於淮掦靡不受害而山東獨不之及者豈其無意於此哉亦以山東之民便於鞍馬而不便於舟楫無通畨下海之人爲之向接濟焉耳然邇年靑齊之兵多爲所擄安知其中無識海道而勾引者乎愚觀山東諸郡民性彊悍樂於戰鬭倭之短兵不足以當其長鎗勁弩倭之步戰不足以當其方軌列騎萬一至此是自防其元也所虞者登萊突出海中三靣受敵難於隄備國朝專設備倭都指揮一員巡海副使一員分駐二郡衛所森嚴墪堡周備承平日久不無廢弛申明振厲庶幾其無患乎𨿽然倭船至防而後禦之亦末矣孰若立水寨置巡船制宼於海洋山沙防之上也嘗聞宋以前日本入貢自新羅以趨山東今若入宼必由此路但登萊之海危礁暗沙不可勝測非諳練之至則舟且不保何以迎敵而追撃乎故安東以北若勞山赤山竹篙旱門劉公芝界八角沙門三山諸島乃賊之所必泊而我之所當伺焉者也若白蓬頭槐子口橋雞鳴嶼夫人嶼金嘴石倉廟淺灘亂磯乃賊之所必避而我之所當逺焉者也必嚴出洋之令勤防哨之期交牌信驗習熟有素則將來廟堂或修海運以備不虞之變亦大有賴焉獨禦宼云乎哉

登州營守禦論

登萊二郡突出於海如人吐舌東南北三靣受敵故設三營聨絡每營當一靣之寄登州營所以控北海之險也登萊二衛並靑州左衛俱焉防應地方語所則有奇山福山中前王徐前諸所語寨則有黃河口劉家汪觧宋蘆徐馬停皂河馬埠諸寨語巡司則有楊家店髙山孫岕鎭馬亭鎭東良海口柴胡海倉魚兒鋪髙家港諸司三營各立把總二員總轄之在海外則島嶼環抱自東北崆峒半洋西抵長山蓬萊田橫沙門鼉磯三山芙蓉桑島錯落盤踞以爲登州北門之防過此而北則遼陽矣此天造地設之險也然諸島𨿽近登州而居島中以取魚鹽之利者乃遼陽之編伍非山東之戌卒也叫呶跳梁可畏而不可恃故北海之濵旣有府治復建備倭城於新河海口以爲屏翰且有本營之建焉沿海兵防特重其責非若他省但建水寨於島嶼良有以也夫島嶼旣不設險則海口所系匪輕自營城東若抹直石落灣子劉家汪平暢蘆洋諸處自營城西若西王莊西山欒家孫家海洋山後八角城後芝罘莒島諸處皆可通畨舶登突嚴外戶以綏堂閫其本營典守之責乎

文登營守禦論

登萊乃泰山餘絡突入海中文登縣尢其東之盡處也成山以東若旱門灘九赤山白蓬頭諸島縱橫沙磧聨絡潮勢至此衝撃騰沸議者謂倭船未敢猝逹然考之國初倭宼成山擄白寨羅山寨延大嵩艸島嘴等處海側居民重罹其殃倭果畏海奚而有是哉故文登縣東北有文登營之設所以控東海之險也寧海威海成山靖海四衛皆焉防應地方語所則有寧海陽金山百尺崖尋山諸所語寨則有淸泉赤山等寨語巡司則有辛汪溫泉鎭赤山寨諸司逶而北則應援乎登州迆而南則應援乎卽墨三營鼎建相爲犄角形勝調度雄且宻矣有幹城之寄者其思國初成山之變而儆戒無虞也哉

卽墨營守禦論

山東與直連壤卽墨縣南望淮安東海所城左右相錯如咽喉闗鎖邇年登萊海警告寧然淮掦屢被登刼自淮逹萊片防可至犯淮者犯萊之漸也故卽墨所系較二營似尢爲要自大嵩鰲山靈山安東一帶南海之險皆本營控禦之責防應地方語所則有雄崕膠州大山浮山夏河石洞諸所語巡司則有乳山行村栲栳島逄猛南龍灣古鎭信陽夾倉諸司其海口若唐家灣大任陳家灣鵞児栲栳天井灣顏武周瞳松林全家灣靑島徐家莊諸處俱爲衝要隄防尢難國初倭宼鰲山毒痛甚慘卽本營所轄之地也殷鑑不逺其可以不愼乎

﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥

遼東軍餉論

遼東古營並地也其背爲沙漠其靣爲滄溟其餘气爲朝鮮【遼陽東逾鴨緑江而控朝鮮】國朝設沈陽三萬鐵嶺四衛綂於開原以遏北徼之衝金復海蓋旅順諸軍聫屬海濵以防島宼之入烽堠星聨營寨碁布東北藩籬可謂固矣洪武間倭宼嘗以玩南方之心而玩遼東遼東之人以禦北徼之法而禦倭宼斬滅無遺海氛蕩熄劉江金綫島之防是巳二百年來邊備如故倭豈能遽犯哉所虞者其地千有餘裏衛所軍旅凢九萬九千八百七十五員名止借山海關一路饋餉我朝北都燕而逺漕江南粟又自京師逹於遼陽飛挽不繼邊卒輒叫呶待餔甚至凶荒士卒相食萬一難守宻邇畿輔敵騎乘間何以禦之此其患不在兵之不彊而在食之不足食足則兵彊兵彊則守固矣邇者登萊運米逹遼甚便惜其不多愚謂國初軍屯商中之制至爲精當而大壊極司國計者當深念而亟圖之不當專責之幕帥而已也遼東守禦論

遼地負山阻海屹然爲東北雄鎭北鄰沙漠而遼海三萬沈陽鐵嶺之綂於開原者足遏其衝南枕滄溟而金復寧蓋旅順諸軍聨屬海濵者足嚴守望京師翰屏可謂固矣然觀今日邊防頗爲有賴而備倭海防視爲虛文蓋自劉江金綫島之捷而海氛久熄自山東海運之廢而墪寨益廢於是旅順諸堡亦無復用識者謂遼東沿邊五路得分守應援之規沿海衛所亦當如其制如旅順而西以金州轄之三岔河而南以蓋州轄之三岔河而東以三屯轄之總兵撫按之綂其責者秋汛以防邊爲重防海爲次春汛以防海爲重防邊爲次則𨿽島宼窺伺豈能遽犯哉

﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥﹤史部﹐地理類﹐邊防之屬﹐鄭開陽雜著﹐卷二﹥

日本入宼論

始倭之通中國也實自遼東由六朝及今乃從南道浮海率自溫州寧波以入風東北迅自彼來此約可四五日程而西南風迅自此之彼約亦四五日程蓋其去遼甚逺而去閩浙甚邇若盡其國界則東西也長行可四五月南北也短行三月而皆極於海其西北至髙麗也必由對馬島開洋順風僅一日二日南至琉球也必由薩摩州開洋順風七日其貢使之來必由博多開洋歷五島而入中國以造舟水手俱在博多故也貢舶回則徑收長門抽分司官在焉故也若其入宼則隨風所之東北風猛則由薩摩或五島至大小琉球而仍視風之變遷北多則犯廣東東多則犯福建【彭湖島分防或之泉州等處或之梅花所長樂縣等處】若正東風猛則必由五島歷天堂官渡水而視風之變遷東北多則至烏沙門分防或過韮山海閘門而犯溫州或由舟山之南而犯定海【經大貓洋入金塘蛟門】犯象山奉化【由東西廚入湖頭渡】犯昌國【入石浦闗】犯臺州【入桃渚海門松門諸港】正東風多則至李西嶴壁下陳錢分防或由洋山之南而犯臨觀【過漁山兩頭洞三姑山入蟶浦則犯紹興之臨山三山過霍山洋五嶼烈表平石則犯寧波之龍山觀海】犯錢塘【過大小衢徐公入鼈子門赭山則薄省城】或由洋山之北而犯靑南【過馬迹潭而西】犯太倉【過馬迹潭而西北】或過南沙而入大江【過茶山入了角嘴渉谷櫝狼福山而犯儀常鎭】若在大洋而風歘東南也則犯淮掦犯登萊【過步州洋亂沙入鹽城口則犯淮安入廟灣港則犯掦州再越而北則犯登萊】若在五島開洋而南風方猛則趨遼陽趨天津大抵倭舶之來恆在淸明之後前乎此風候不常難以凖定淸明後方多東北風且積久不變過五月風自南來倭不利於行矣重陽後風亦有東北者過十月風自西北來亦非倭所利故防海者以三四五月爲大汛九十月爲小汛其停橈之處焚刼之權𨿽曰在倭而其防檣所向一視乎風實有天意有備者率勝前此入宼者多薩摩肥後長門三州之人其次則大隅築前築後博多日向攝摩津州紀伊種島而丰前丰後和泉之人亦間有之蓋因商於薩摩而附行者日本之民有貧有富有淑有慝富而淑者或附貢舶而來或因商舶而至其在宼舶率皆貧而惡者且山城君【日本國王別號】號令久不行於諸島而山口丰後出云又各專一境【如中國總督府之義】互相吞噬今惟丰後彊頗並肥前等六島而有之山口出云俱以貪滅亡倭蓋無常尊定主矣日本圖纂詳載之玆因防海之說而略舉其槪云

論禦倭之法

倭之陣法與常寇不同常宼戰時我師以衝鋒破壘爲上倭隊不過幾人躍舞試其刀法而已見我師走卽眾伏羣起而追砍之如蜂湧然我師若勝彼卽奔去俟我師爭割首級而四靣合圍之或於戰時分兵綂出我師左右先制乎脇後撃乎尾或誘我師追至其營但見財寶不見賊眾及乘我師取寶而襲殺之此皆倭寇之積習也爲今日計似不可拘常格但以屢年倭寇之所以勝我師之所以敗者而亟反之先鋒陷陣者全隊俱賞禁取首級退縮者斬趨利者斬應救援而不救援者斬其臨陣也前者向前後者向後左者向左右者向右無若頻年之俱向前立而緩急衝撃轉顧不及則倭寇之故智皆有以應之鮮不勝矣

論沙船之利

倭寇之來必由東海大洋禦倭之防無如截之於海上勿容登防蓋其來也萬里風濤廢寢忘飱力則疲矣聲援未備羣隊未合勢則弱矣我師以逸而待勞以眾而待寡以備而待其所未備千人一心故每戰必勝若禦之以陸則人各一心每遇戰卽奔而賊勢防亦如螃蟹之出筐難於收拾矣古今兵書千言萬語俱於陸戰爲詳而水戰甚略至如吾蘇地形港浦田塍不可以方軌而陣不可以連舟而系原未嘗稱用戰之地者自春秋以來除夫差勾踐之事外未見有論吳地戰法者也故欲以古兵法而行之於吳噫誤也甚矣欲遏寇於上游舎沙船沙兵奚以哉夫沙船素熟海濤沙民素習海戰使鬭風如順風巨浪如無浪不假兵戰不用杷棍惟以標義火器施之以追則迅以攻則克不俟訓練而見成可用但須以沙耆民統之啖之以官賞優之以體貎寄之以腹心得其心斯得其力矣若用他官以馭之泛泛以待之內地之兵以雜之則彼將觧體而坐視矣

論福蒼船之獘

海中勦賊吾蘇屬邑太倉崇明二處沙船百戰百勝不在蒼山廣福兵船之下但賊駕樓船而來沙船低小仰攻爲難故須預造福蒼大船遇賊舟之大者可以相抗賊舟之小者可以犂沈自來福蒼船用之無功者以其非溫福水手不能駕使寶山以南海道亦惟彼處人習知之而沙船未嘗經行嘗易閣淺故不容不雇彼處之人也倭宼之叛非倭自爲叛也廣福浙人之也賊中多有水手親識前日蒼山船爲前鋒遇賊交語而走沙船等船從而俱走可以鑑矣夫造福船者望其勦賊也而反與賊爲首尾則其船其人之當撤也明矣然此船必不可無其水手亦不可無如之何而可曰有法焉每船用其原處水手一半用吾本地沙民一半夾雜而處朝夕審視而學焉其行大洋道路何如其遇風色操縱何如其臨敵之際與賊交通之情狀何如不數月而沙兵能使其船則其原地水手可以罷革之矣

論海船縱賊內宼之由

沿海備倭兵船未嘗不設每賊至岸輒爲所登何也沙兵非不能遏以賊未嘗擄掠擒之無利且縱賊深入者無罪獨力衝鋒者無援人心不服故且俟其內寇滿載而去方邀撃之荊川唐公洞燭其親歷海口以兵船各派汛地仍責其兩鄰互相防應四月間倭至而不能登陸一支飄往江北一支飄上三沙蘇松嘉湖千里寧謐實荊川之功也所宜長用其防以飬兵之費而偏重於沙兵更奏聞於朝立爲定格每年防春失守汛地者殺無赦若賊至而不容登防內地無擾則𨿽無斬獲之級亦爲防春有功凢沙耆民之爲頭目者槪陞一級並海州郡所在皆然倭寇無利將自消其猾夏之志矣此禦倭之上防也

論沙兵民兵之辧

沙船行海必常傾側謂之趂風船在浪槽萬起萬伏謂之破浪沙民生長海中朝夕出入鬻鹽爲生奮上風調逆搶其所長也內地之民目中未嘗見海一登沙船遇風浪目而嘔足僵而僕𨿽孫吳賁育至此不能自支況接戰乎故沙民長於海戰而短於陸戰民兵平日𨿽閒武藝者伹能陸戰而不能海戰有兵寄者各用其所長可耳

論練兵之法

向來下操不過教塲中虛應故事兒戲而己耳曾未嘗有實用也嗣後操練宜勿用見在巡捕官管操官爲之而惟延精通武藝之人各於空閒官地分別鎗手學鎗刀手學刀棍手學棍所謂學者學其隔法破法而己利害存亡之際不能隔不能破止云我能識夫運刀出鎗之法何適於用哉其在今日刀手之類又似可緩倭冦之刀法天下無敵所恃以勝之者火器第一弓弩次之火器之中又以鉛錫銃爲要愚聞浙人有長於火攻者宜擇二三十人令其轉教銃手日月演習裝藥爙火期於便防期於必中射師則擇北人髙者爲之勿限日期朝夕至教塲中多懸銀錢使之競射射中者卽以此錢賞之貪夫覬利無不用心於射矣武藝閒後宜更延曽經戰陣曽立戰功眞有將材者而教之坐作之法分合之法衝擊應援疑伏之法排立寛展之法隨地形而轉舒之法收兵抽縮之法習之於平時用之於臨敵豈不足以致勝乎論黃魚船之利

間嘗乘海舠淩驚濤歷覽島洋形勝竊謂蘇松海防斷以禦冦洋山爲上防而淡水門捕黃魚一節乃天設此以爲蘇松屏捍也蓋淡水門者產黃魚之淵藪每嵗孟夏漁船出洋寜臺溫大小以萬計蘇州沙船以數百計小滿前後放船凡三度謂之三水黃魚海中常防刼奪每船必自募慣出海之人格鬭則勇敢也器械則犀利也風濤則便習也其時適當春泛之時其處則倭犯蘇松必經之處賊至羊山見徧海皆船而其來舟乃星散而行以漸而至勢孤气奪逺而他之矣敢復近岸乎此其利有三不募兵而兵彊不費糧而糧足不俟查督而自無躱閃之獘如殺賊而有功照例陞賞所獲賊貲悉以畀之縱賊近岸則一體坐罪永不許其出洋將漁人皆以禦賊爲巳責官民胥利豈非備倭之良法乎

論海塘之設

海塘之制本爲捍禦咸潮害稼而設自春秋時範蠡築圩田之後東南田利漸興財賦漸盛至唐開元問於此築捍海塘其長起於嘉定之老鸛嘴以南迄於海寧之澉浦以西髙如城垣內外皆有塘溝相夾自設此塘之後而松嘉杭無入海水口禹貢曰三江旣入今三江之中東江獨湮漫無可考職此之由也是塘也本爲田利而設我朝信國公經略海防借以設險備倭愚於蘇松海防論中詳言之矣因塘舊迹有湮有存故表而出之國初原設塘濠及時修築庶於防禦有禆云

論烽堠之要

自古守邊不過逺斥堠謹烽火至於海中風防瞬息千里烽堠尢爲要凢濵海墪臺俱應盡數修復或年逺爲水所衝沒或民居樹木遮蔽或仍舊貫可恃或就中加添或攺移可了之所以十里內爲率難了者三四里亦可墪法舉狼煙南方狼糞旣少煙火失制拱把之艸火燃不久數里之遙豈能接應且遇陰霾晝晦何以瞭望宜多積柴艸火勢大而且久庶鄰墪相望可見國初沿海衛所每衛分左右二路各設管墪官一員以千百戶充之每所如衛例以旗舎充之各省以指揮一員總其事稱曰提調墪哨近視爲閒防之局廢棄職守或臺堠不修或噐械不整索受軍士常例聽其偸安略無懲究寇犯地方則烽火之號不傳賊艘在內則聲息之警不報玩愒廢弛莫此爲甚夫內地防禦安危邊海居民趨避調發軍旅機宜全在烽堠傳報所繋匪尠小也須責成總兵參遊等官詳明守墪號令風汛時月及聞警報督令巡守軍兵晝夜分畨瞭望俾無疎虞庶計之得哉

論海運之利

海運之法自秦已有之而唐人亦轉東吳粟帛以給幽燕杜工部出塞詩云漁陽豪俠地撃鼓吹笙竽云防轉遼海粳稲來東吳越羅與楚練照耀輿臺軀又昔遊詩云幽燕盛用武供給亦勞哉吳門轉粟帛泛海淩蓬萊是海漕東南粟舉行旣久然僅以給邊方之用而巳用之以足國則始於元焉初巴延平宋命朱淸張瑄以宋圖籍自崇明由海道入京師至元十九年始建海運之策命羅璧等造平底海船運糧從海道抵直沽是時猶有中灤之運不專於海道也二十八年立都漕萬戶府以督嵗運至大中以江淮江浙財賦府每嵗所辦糧充運自此以至末年専仰海運矣海運之道其初也自平江劉家港入海至海門縣界開洋月餘始抵成山計其水程自上海至楊邨馬頭凢一萬三千三百五十里最後因千戶殷明略言又開新道劉家港至崇明州三沙放洋向東行入黑水大洋取成山轉西至劉家島又至登州沙門島於萊州大洋入略河當舟行風汛有時自浙西至京師不過旬日而已說者謂其𨿽有風濤漂溺之虞然視河漕之費所得蓋多故終元之世海運不廢我朝洪武三十年海運糧七十萬石給遼東軍餉永樂初海運糧七十萬石至京師十年會通河成始罷海運考元食貨志論海運有云民無挽輸之勞國有儲蓄之富以爲一代良法作史者皆國初史臣其人皆生長勝國時習見海運之利所言非無徴者今河漕通利嵗運充積固無資於海運也善謀國者恆於未事之先而爲意外之慮國家都燕蓋極北之地而財賦之入皆自東南而來會通一河譬則人身之咽喉也一日食不下咽立有死亡之禍況自古皆是轉般而以鹽爲傭値今則專役軍夫常運而加以兌支之耗嵗嵗常運儲積之糧𨿽多而徵戍之卒日少食固足矣如兵之不足何宜於無事之時尋元人海運故道別通海運一路與河漕並行江西湖廣江東之粟照舊河運而以浙東西一帶由海通運使人習知海道一旦漕渠少有滯塞此不來而彼來亦思患預防之計也大抵海舟與河舟不同河舟畏淺故宜輕海舟畏漂故宜重假如每艘載八百石則爲造一千石舟許其以二百石載私貨三年之後軍戶自載者三十稅一客商附載者照依稅課常例就於直沽立一宣課司收貯以爲嵗造船料之費其糧旣以海運腳費比漕河爲省其兌支之加耗宜量爲減殺大約海舟一載數千石則可當河舟所載之十河舟用卒十人海舟加五倍則漕卒亦比舊省矣此非獨可以足國用自此京城百貨駢集而公私俱足矣宋朱考亭奏札言廣東海路至浙東爲近宜於福建廣東沿海去處招邀米客元史載順帝末年議遣戶部尙書貢師泰往福建以閩鹽易糧給京師其後陳友定亦自閩中海運進奉不絕此道若通閩廣之納運亦可以來不但兩浙也況今京師所用多資南方貨物而貨物之來苦於運河窄淺腳價倍於物値此策旣行則南貨日流於北空船南回者必須物實而北貨亦日流於南矣今日富國足用之計莫大於此且量將江淮荊湖之卒漕半入海運除減軍卒以還隊伍則兵食兩足而國家亦有水戰之備可以制伏朝鮮安南邊海之彞此誠萬世之利也

論財賦之重

東南財賦之淵藪也自唐以來國計咸仰於是其在今日尢爲切要重地韓滉謂賦出天下而江南居十九以今觀之浙直又居江南【凢大江以南諸省悉稱江南】十九而蘇松常嘉湖五郡又居浙直十九也今天下夏稅秋糧以石計者總二千六百七十九萬餘而浙江布政司二百五十一萬餘蘇州府二百九萬一千餘松江府一百三萬一千餘常州府七十六萬一千餘此一藩三府之地其民租比天下爲重其糧額比天下爲多今國家都燕嵗漕江南米四百餘萬石以給京師而此五郡者幾居江西湖廣南直之半自宣徳正綂以來每擇任賢良大臣巡撫其地殷勤撫字蓋以此地爲國計所資故也竊以蘇州一府計之其墾田九萬二千九百五十九頃而居天下七百一萬三千九百七十六頃田數之中而出二百九萬一千餘石稅糧於天下二千六百七十餘萬石稅額之內其徴科之重民力之竭可知矣按平賦書云重斂則人貧人貧則流者不歸土地𨿽大有荒而不耕者𨿽耕之而地力有所遺人日益困財日益匱𨿽欲誅暴逆而威四裔其可得耶輕斂則人樂其生人樂其生則居者不流而流者日來土地無荒桑柘日繁盡力耕之地有餘利人日益富兵日益彊今東南諸郡受重賦之累加以水旱不時徴斂無方小民十室九空皮盡而毛無所附良可痛心惟賴聖天子一視同仁念此五郡財賦所出國計所賴特沛恩膏減免賦額凡百科率悉從寛省又必擇任巡撫大臣假以便宜之權俾其多方撫防而不拘以文法必使民力弗殫民食常饒庶一方得安而四方咸有攸賴內地寧謐而外患亦可不作矣

鄭開陽雜著卷二

欽定四庫全書

鄭開陽雜著卷三

明鄭若曽撰

江防圗說

﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥﹤史部﹐地理類﹐邊防之屬﹐鄭開陽雜著﹐卷三﹥

江源考

江源出岷山至嘉州而沫水自巂州合大渡河來注之至敍州而馬湖江防之至瀘州而內江又自資簡防之至重慶而嘉陵江自利閬果合諸州防之至涪州而黔江防之至萬縣而開江水自開達諸州防之受大水凡八而後東入峽及出峽而下至嶽陽則防洞庭湖所受湖南北諸水又下至鄂渚則防漢口所受興元諸水又下至黃州則防巴河又下至九江則防鄱陽湖所受江東西諸郡水又下則防皖江所受淮西諸水蓋出峽而東又受大水凡五而後入於海總天下之水防於江者半焉畫南北號天塹形勢之壯視河淮倍蓰焉

江防考

昔魏文帝至廣陵臨江見波濤洶湧嘆曰天所以限南北也而宋劉玨亦言金陵天險前據大江可以固守江其形勝之最哉然而王濬克西陵北軍飛渡韓擒虎濟采石陳人不覺國無人焉地失其險勝勢果何常哉今天下一統其要害固不在長江而畱都之重非他郡縣比於是操江巡江各有專責初沿江州郡上自九江下至鎭江及通常狼福等處操練水師禁戢鹽盜操江都禦史爲之政法至善也逮屢遭倭警調發倥傯於是大江南北諸道臣皆有巡防控制之責而復歸其權於督撫所謂江防者不專而操江始多掣肘矣夫權不一則得失生任不專則推諉見簿書之期防意見之參錯𨿽有智者不能坐而致立而辦也故以操江聨其勢以南北督撫爲之援而天塹之險可以平於帶水矣至若水兵民兵巡船之設分班出哨防哨之制岸墩江船聨絡照應之法則有司存以俟能其職者

鄭開陽雜著卷三﹤史部﹐地理類﹐邊防之屬﹐鄭開陽雜著﹥

欽定四庫全書

鄭開陽雜著卷四

明鄭若曾撰

日本圖纂

﹤史部﹐地理類﹐邊防之屬﹐鄭開陽雜著﹐卷四﹥﹤史部﹐地理類﹐邊防之屬﹐鄭開陽雜著﹐卷四﹥﹤史部﹐地理類﹐邊防之屬﹐鄭開陽雜著﹐卷四﹥

日本國論

日本卽古倭國也去中土甚逺隔大海依山島爲國邑隋書記在百濟新羅東南水陸三千里地勢東髙西下其國君以王爲姓以尊爲號後攺稱皇初居日向築紫宮後徙山城國文武僚吏皆世其官有徳仁義禮智信大小十二等及軍尼伊尼翼諸名漢武帝滅朝鮮使譯始通自後歷代貢獻不常宋末職貢不入元世祖屢遣使諭之無功討以舟師弗克致溺十萬眾於五龍山終元之世彊梗弗順我太祖龍飛薄海內外罔不臣僕卽位三年命使臣趙秩往諭乃遣畨僧入貢然狙詐狼貪屢宼不靖復與胡惟庸通謀不軌太祖惡之著爲訓絕不與通命信國公湯和經略海防嚴下海通番之禁宼猶不已文皇帝朝遣太監鄭和招諭海外諸國日本首先納欵乃給勘合百道許其通貢宼仍不己十九年宼遼東總兵劉江盡殱之於望海堝海烽始熄百八十年來貢多宼少近數年肆剽掠濱海郡縣蕩爲丘墟皆內地姦民勾引接濟之所致也今日急務備倭爲第一義

【按晉書梁書北史皆云倭人自言泰伯之後宋史云其二十四世神武天皇猶當周僖王時也】

日本紀略

日本在溟渤之東其地形類琵琶東西數千里南北數百里九州居西爲首【肥前肥後丰前丰後築前築後日向大隅薩摩】陸嶴居東爲尾【至山城旱程七十五日舊云陸嶴爲頭薩摩大問爲尾者非】山城居中乃彼國之都也山城以東地方廣邈𨿽倭之逺服賈者不能閱歷而知況華人乎故其島之數可考【按舊圖山城以東中爲近江伊賀尾張三河美濃飛彈信濃上野陸澳北邊海爲但馬丹後若佐加賀越前越中越後出羽甲裴常陸南邊海爲攝摩攝津太和河內逺江駿河伊豆相摩武蔵下野東北懸海則爲佐渡東南懸海則爲志摩七島上總下總安房】而其間廣狹至到有不能考者今姑據若曽之所聞者而述之山城之南爲和泉【其南海嶴泊舟者爲阿賣介撒幾爲歪打阿波爲於撒幾爲天王者爲沙界衣】又其南爲沙界【其地方甚小】沙界之東南爲紀伊【東爲三河出海之口南濱大海其島爲康大爲科什麼爲伮智】紀伊之西爲伊勢【北爲三河其嶴爲腰大爲阿乃伮子】山城之西爲丹渡左爲攝津【其嶴爲飄船谷爲阿家世伮乎辣爲素埋爲男女懷東南懸海爲安防州】左之西爲攝摩【其嶴爲那敗爲舎个世爲抗茄爲我這古爲摩羅】右爲但馬右之西爲因幡丹渡西爲美作左爲備前【其嶴爲兀什麼舵爲茄賣茄裏爲捨多大】左之西爲備中【出鐵其嶴爲山子加爲言伮乎�爲那什麼其南爲連島懸海三十里】右亦因幡右之西爲伯耆【沿海俱白沙無嶴可泊其鎭爲阿家殺記爲倭子介爲他奴賀知其北爲竹島懸海三十里】美作之西爲備後之北境【其嶴爲一子該一知爲於伮白裏爲和伮密知爲拿敗爲赦東大】出云之南境【其嶴爲番你爲山子介爲欽子溪爲戶流爲非�咑爲失�哈咑爲也生忌爲密和伮失記其北爲隠岐懸海三百五十里】備後之西爲安藝【其嶴爲翁家搭爲昆敗爲法子加一知爲窟撒子爲谷野爲�家歪�其南爲宮島懸海三十里】出云之西爲石見【出銀與銅其嶴爲南髙番馬爲番馬搭爲哥爲撮伮市爲有伮子北至海三十里】安藝石見之西爲山口國卽古之周防州也【橫直二百四十里其南邊海之嶴爲翁哥裏爲密大逝裏爲東大爲陀伮米爲哈迷伮失記爲伮羅市米其北邊海之嶴爲撒殺爲賣抵哈打爲夜市爲髙伮烏�北至三島海面三百五十里】山口之西爲長門【橫直皆二日程嶴爲花浦爲薫州爲番記爲倭委北至三島懸海三百五十里】闗渡在焉【其西旱闗爲阿介馬失記由分司設於此】渡此而西爲丰前【橫五百里直四百里其嶴爲可苦喇爲�介襪次爲大義地爲野慢茄爲阿世夜爲暮治爲一賣】其南爲丰後【橫直皆六百里其嶴爲福乃爲倭兀伮法賣爲鎖孤舟爲由伮烏喇爲撒一基爲烏四基】又其南爲日向【橫直皆三百六十里其嶴爲多故伮甫治】丰前之西北爲築前【橫六百五十里直四百里其嶴爲右勢爲茄薩裏爲加打也馬爲多賣裏爲一萬字爲伮打爲世加爲經家裏爲多罷爲密那多爲法哈噠卽博多之別名也其北離伊岐島海面五百里】西南爲築後【橫直皆二百五十里】築後之南爲大隅【其南濱海之嶴爲什麼烏思述今之人訛爲懸海懸海乃大漁州也大隔與日向薩摩等連壌名爲九州】大隅之西爲薩摩【橫直皆三百六十里其嶴爲暗孛喇爲起麻子記爲羊埋髙爲康國什麼爲罷裏爲拖馬裏爲鹿順馬裏爲鸚哥裏爲軍車米爲仙臺爲審孛署】丰後東南懸海爲土佐爲伊豫爲阿波阿波相近懸海爲炎路土佐丰後之間爲佐加關【土佐至佐加闗海面一百八十里佐加關至丰後海面七十里】薩摩之北爲肥後【橫直皆五百里其嶴爲牙子世六爲阿麻國撒爲昏陀爲國撒介烏喇爲開懷世利爲噠加什爲什噠加】又其北爲肥前【橫直皆五百里其嶴爲鐵來爲言伮气子爲法司伮一計爲客捨其內沿河泊舟交易之處爲倭磨喇爲知十歪爲法一溪爲夜閒迷爲坐迷子爲迷坐骨知爲一掃拂爲密伮米喇爲世子爲迷古裏爲失撒爲喃哥呀爲雄婆哥爲松本一名馬子喇爲法麻撒幾】肥前西懸海爲平戶【東西海面十里西北至博多海面四百五十里】平戶之西爲五島【五山相錯懸海而生其中有嶴可泊乃日本西境之盡處也過此西行越五六日四望無山直抵陳錢壁下此島與薩摩相去一千五百里與肥前相去四百三十里與平戶相去二千五十里五島至山口必由平戶經過其嶴爲乃路爲倭齊家爲衣屋伮密爲通記爲逹伮烏喇爲烏苦爲話哈噠】北爲多藝爲伊岐【橫直皆七十里至對馬島海面五百里】爲對馬島【橫三百里其南嶴爲哥爲世大哈東南爲拂乃哥世西北爲堆沙幾爲山谷爲撒思乃爲知亦磨爲你打北爲倭伮烏喇】其西北至髙麗也必由對馬島開洋【各島之人俱至堆沙幾撒思乃山谷三嶴開洋至髙麗之則失多順風一日約五百里】南至琉球也必由薩摩州開洋順風七日其貢使之來必由博多開洋歷五島而入中國因造舟水手俱在博多故也貢舶回則徑收長門因抽分司官在焉故也若其入宼則隨風所之東北風猛則由薩摩或由五島至大小琉球而視風之變遷北多則犯廣東東多則犯福建【彭湖島分防或之泉州等處或之梅花所長樂縣等處】若正東風猛則必由五島歷天堂官渡水而視風之變遷東北多則至烏沙門分防或過韭山海閘門而犯溫州或由舟山之南而犯定海【經大貓洋入金塘蛟門】犯象山奉化【由東西廚入湖頭渡】犯昌國【入石浦關】犯臺州【入桃渚海門松門諸港】正東風多則至李西嶴壁下陳錢分防或由洋山之南而犯臨觀【過漁山兩頭洞三姑山入蟶浦則犯紹興之臨山三山過霍山洋五嶼烈表平石則犯寧波之龍山觀海】犯錢塘【過大小衢徐公入鼈子門赭山則薄省城】或由洋山之北而犯靑南【過馬迹潭而西】犯太倉【過馬迹潭而西北】或過南沙而入大江【過茶山入了角嘴涉谷櫝狼福山而犯儀常鎭】若在大洋而風歘東南也則犯淮揚犯登萊【過步州洋亂沙入鹽城口則犯淮安入廟灣港則犯揚州再越而北則犯登萊】若在五島開洋而南風方猛則趨遼陽趨天津大抵倭舶之來恆在淸明之後前乎此風候不常屆期方有東北風多日而不變也過五月風自南來倭不利於行矣重陽後風亦有東北者過十月風自西北來亦非倭所利矣故防春者以三四五月爲大汛九十月爲小汛其停橈之處焚刼之權若倭得而主之而其帆檣所向一視乎風實有天意存乎其間倭不得而主之也向之入冦者薩摩肥後長門三州之人居多其次則大隅築前築後博多日向攝摩津州紀伊種島而丰前丰後和泉之人亦間有之乃因商於薩摩而附行者也日本之民有貧有富【如攝摩伊勢若佐博多其人以商爲業其地方街巷風景宛如中華富者各數千家有積貲至百萬者又如和泉一州富者八萬戶皆居積貨殖】有淑有慝【如薩摩之鸚哥裏方數千里其邑長安慶能納民於軌物無一人爲盜又如宮島人不嗜殺人有不平事但請神廟罰錢又如紀伊之類陀僧三千八百房専習武藝殺人而不犯中國】富而淑者或登貢舶或登商舶而來凡在冦舶皆貧與爲惡者也山城君號令不行徒寄空名於上非若中國禮樂徵伐自天子出大一統之治也山口丰後出雲開三軍門【如中國總督府之義】各以大權相吞噬今惟丰後尙存亦不過兼並肥前等六島而已【肥前肥後築前築後丰前丰後】山口出云以貪滅亡【山口原並國十二日石見長門安藝備前備後備中出云伯岐丹後因幡但馬后出云奪歸其地山口長子死焉其君亦爲陶殿所殺丰後軍以其弟攝山口事吞安藝安藝殺之嘉靖三十六年山口無君丰後獨稱雄焉山城君金印勘合久爲山口所有向來入貢俱山口自主山城惟出名而巳陶殿之亂宮殿勘合俱焚金卬亦損一角不知所歸貢自此絕矣】欲望彼國之約束諸倭斷斷乎不能也愚聞之軍志曰無恃其不來而恃吾有以待之斯言也禦倭之道備矣修祖宗舊制禁戢沿海接引之人擇守令阜民生儲糗糧練精鋭寇來則殺之入貢則撫之通商則絕之如是而亂有不息者未之信也

畿內部

州五

山城

太河

河內

和泉

攝津

右共統五十三郡

畿外部

道七

東海道【十四州】

伊賀

伊勢

志摩

尾張

三河

逺江

駿河

伊豆

甲裴

相摩

武蔵

安房

上總

常陸

右共綂一百一十六郡

西海道【九州】

築前

築後

丰前

丰後

肥前

肥後

日向

大隅

薩摩

右共綂九十三郡

南海道【六州】

紀伊

炎路

阿波

伊豫

土佐

贊耆

右共綂四十八郡

北陸道【七州】

若佐

越前

越中

越後

加賀

能登

佐渡

右共統三十郡

東山道【八州】

近江

美濃

飛彈

信濃

上野

下野

陸嶴

出羽

右共統一百一十二郡

山陽道【八州】

攝摩

美作

備前

備中

備後

安藝

周防

長門

右共綂六十九郡

山陰道【八州】

丹渡

丹後

但馬

因幡

伯耆

出云

石見

隠岐

右共綂五十二郡

海曲部

島三

伊岐

對馬

多藝

右各綂二郡

驛

凡四百一十四

戶

可七萬餘

課

約八十八萬三千三百二十九

鄕

凡三千七百七十二

風俗

四時寒暑類中國土宜禾稲麻紵蠶桑而少麥所產金銀琥珀水晶【有靑紅白三色】瑪瑙白珠靑玉硫黃水銀蘇朩胡椒細絹花布螺�硯扇漆器刀劍鎧甲多犀象牛馬而無虎豹樂有中國髙麗二部男子科頭斷髮黥面文身服飾衣裙襦其防微小婦人被髮屈紒亦衣裙襦裳皆有襈人多跣足間用屨不得用金銀爲飾婚不娶同姓婦人不淫妬人多壽考性嗜酒死者殮之以棺槨初喪戒酒肉親賔就屍歌舞妻子兄弟以白布制服貴人三年殯庶人卜日而瘞旣葬舉家入水澡浴自潔以除不祥俗信巫覡知卜筮重儒書【多中國典籍】尙佛法好碁博握槊樗蒲之戲毎至一日必射戲飲酒其餘節略與中國同

【倭人居處悉以所產新羅松爲之色白而香仰塵地板皆是復塗以香入其室芬郁異常食則共置一器聚而困食以竹作折折取之鞵則無跟或用朩或以細蒲爲之衣皆細布得中國綾絹則珍焉】

寄語島名

山城【羊馬失羅】

築前【職骨前】

太和【野馬多】

築後【職骨骨】

河內【茄懷知】

丰前【孛前】

和泉【因字米】

丰後【蓬哥】

攝津【子弩因你】

肥前【非前】

伊賀【衣加】

肥後【非谷】

伊勢【衣捨】

日向【兄加】

志摩

大隅【阿思米】

尾張【倭阿里】

薩摩【撒子馬】

三河【迷茄懷】

紀伊【乞伮苦藝】

逺江

炎路【山伮計】

駿河

阿波【挨懷齊】

伊豆【因慈】

贊耆

甲裴【嘅怡苦藝】

伊豫【伊右】

相摩

土佐【拖撒】

武藏【朩撒暑】

山口【卽周防羊馬窟諸】

安房【阿穵】

羙作【迷馬撒家】

上總【茄迷倭撒】

備前【避然】

下總【什麼撒撒】

備中【避晝】

常陸

備後【避臥】

若佐【壊加柵】

安藝【阿計】

越前【曰智前】

攝摩【法裏馬】

越中【曰畫】

長門【伮茄多】

越後【曰淸谷】

丹渡【丹白】

加賀【坑茄】

丹後【丹哥】

能登【伮朶】

但馬【噠什麼】

佐渡【沙渡】

因幡【奚伮白】

近江【多島米】

伯耆【花計】

羙濃【米伮】

出云【因字朩】

飛彈【非大智】

石見

信濃【申阿濃】

隠岐【和計】

上野【康子計】

伊岐【尢計】

下野【什麼子計】

對馬島【則什麼】

陸嶴【話收】

多藝

出羽【迷外】

五島【我島】

宮島【述挨什麼】

男島【賀什麼】

小島【科什麼】

女島

連島【卒刺什麼】

種島【他尼什麼】

博多【花哈嗒】

平戶

竹島【他計什麼】

佐加關

三島【密什麼】

寄語雜類

天文類

天【天帝】

日【虛露】

月【禿計】

星【付泥】

風【有朱加前】

云【因朩】

雨【挨迷】

霧【吉利】

雪【計伏六攸計】

霜【名末辟滿】

落雨【挨迷付魯】

時令類

早【來運梭梭發耀】

夜【搖落】

午【非路】

晚【搖撒田午】

明【挨介水】

暗【骨辣水】

冷【三孛水】

暖【挨掇水】

今日【詐以呼雞聲介喬】

明日【挨迷亞失日】

後日【亞撒裏】

昨日【傑伮】

前日【阿多堆】

日暮【非故路路】

今日來【个阿耶俚】

明日來【挨戊打俚】

後日來【挨殺核阿耶俚】

地理類

地【大樣禿智】

山【羊賣耶賣】

水【明東】

海【烏彌】

沙【何吉大水】

石【依水在木古】

火【非】

鄕【羊埋俚】

江【打各計】

方向類

東【燻加】

南【迷南來】

西【義西】

北【尢兀俚】

前【日皆門利婆】

後【吾失利】

珍寶類

金【空措泥】

銀【失祿楷尼】

珠【他賣】

錢【前移】

黃銅【中若佐】

紅銅【鶯更揩尼】

水銀【明東揩尼】

好銅錢【挑禮善尼】

人物類

皇帝【大利天王家裏】

官【大米烏野雞】

百姓【別姑常】

公【翁知】

大官【大大烏野雞】

婆【猶婆翁妃】

父【阿爺】

母【發發】

兄【挨尼】

嫂【阿尼尢尼】

弟【阿多多】

妹【亞尼多一沒多】

姊【亞尼】

嬸【完多】

子【莫宿哥】

侄【何義】

女【莫宿眼】

孫【阿奚何來】

丈人【子多】

丈母【子多謬】

叔【何治王官老前】

丈夫【壽山】

婦人【倭家倒】

老【禿古要个】

男子【何柰公姑】

後生【倭家逹】

孩【歪鼻】

親眷【新雷】

姐夫【不哥迷】

朋友【道門大聖滿門大帝】

女壻【米哥】

僕【三三字郎】

小廝【歪皆水】

和尙【才老烏索】

老實人【埋骨多】

艱難人【胡柰故人門厥人】

彊盜【六宿鼻隨】

瞎子【眉骨賴】

獨眼人【密皎闗鴻】

你【撫哥了梭裏】

誰人【搭梭】

我【何埋俚阿伮利】

徒弟【加食難】

財主妻【斗島賣】

生得好【眉眉月失眉眉姚水】

外甥【萌哥】

長子【難觧水】

媳婦【嫌妙報】

長【弔】

年少【華蓋】

主人【牀呆朶】

生得丑【魯歪失】

聰明【力哥】

貴【他介水】

賤【那槊羊防】

富【烏多哥】

貧【腮東旦】

乞丐【寛需計】

好淫【梭羅】

年紀【一故都】

麻子【莫入骨水】

村【孫】

拐【科水非計】

賊【陸宿人】

人事類

要【坡水水】

不要【依也】

立【逹子】

等待【埋祖】

眠【羊逹路烏將卒】

拿來【末低吉反俚末得哥已】

拿去【未底於古】

相擾【括計括盆】

亂說【思量骨多莫話介反俚】

看【覓見迷路】

不送【何埋觧邵賣】

嬉【挨核蒲】

坐【移路阿將梭】

病【羊埋依子】

傷【雞骨】

罵【寛彼計乃俚話鸞腿皮】

鼾【因彼計】

詈【烏論羊埋水烏蠻爺計】

睡【密路】

去【漫陀羅獺俚旦多】

在【何故伊魯何耶路】

不在【論速持疎】

來【何耶俚吉人】

便來【羊佯地何爺俚慢陀的如】

回來【慢慢的耶俚】

便去【密路】

快來【發下何耶俚法古】

送與我【面皮】

愛惜【搖落扛滿】

怕【倭疎路路】

出去【一一計】

前行【殺雞倭】

行【挨龍門】

喜【一啜水咷羅打步】

說話【未納恝打俚】

怠慢【難利骨多罵山伮】

飲【那慕】

不來【未旦盧賈矢】

獨樂【哥賣】

羞愧【番助山水水】

喫【何賣利】

安排【蘇路】

走【法古】

快去【法古計】

打人【生亞逹逹个】

借【脡路各夾】

買賣【烏禮加】

不喫了【禁哥】

唱【嘔天】

莫怪【哥面乃禮】

多喫酒【何賢鼻旦】

教【何水尢路】

喫酒【麻黒殺雞】

那里去【陀姑移姑】

添【所有路路】

行路【的益磨滅】

曉得【个个俚打夫大】

賣【烏路無六】

叫人【多伮】

老實說話【買多溢多】

痛【一�水】

起身【倭逹的援】

多多喫了【前行哥】

遊【西孫步】

還了【諧也數】

不曉得【措賴路不失打】

殺【其伮瞎呾郎】

請人【家那�多】

慢慢的【買得買得】

害【夭】

不賣【烏魯賣加】

恁麼賣【難烏禮在】

肚饑【勲大路水】

哭【乃古】

多少【一故賴介】

打【胡子】

有情【亞姊吉乃】

無情【亞姊吉乃乃水】

醉【邀帶】

換【皆賀】

無工夫【一孫�水】

怪【發賴旦多堅固】

死【身大】

腫【剌大】

喚【加右】

【歪鼻】

活【吉打】

買【加利】

輸【埋計打利】

一家【一董】

寫字【加計】

身體類

耳【眉眉】

口【骨土】

鼻【發柰】

眉【賣】

手【鐵】

足【挨身】

心【个个路】

頭【客成賴】

須【薫計】

髮【措�夾迷】

肚【發賴】

指【尢皮】

爪【卒�】

齒【法】

器用類

小刀【歷過乃空客打柰】

中刀【歪計柴需】

大刀【濶中撻打柰】

刀柄【脫介俚】

甲【大買路】

弓【油米】

盒子【剛白哥】

紙【揩加迷】

硯【孫助俚尊力子】

砂石【揩路依水】

筆【粉地】

墨【疎煤】

薄紙【沃蠻子】

扇【黃旗】

鎖【哥利素】

厚紙【沃速水】

船【浮泥】

鍼【快利法利】

鑰匙【坑其】

鑊【難皮】

磨刀石【依水】

泥銅扇【法古黃旗】

箒【花雞】

泥金扇【空揩泥黃旗】

等子【發介俚】

小箱【法哥】

硯箱【孫助利發哥】

酒盞【曬加滕計】

鋸【拿剛系利】

碟【曬賴沙賴】

銀硃【失祿挨揩水】

鏡【坑皆彌】

枕【麻骨賴埋骨賴】

蓆【不伮】

漆【烏論水】

麝香【射哥】

木香【木哥】

沈香【沈哥】

盤【何水雞】

傘【隔落隔曬】

筯【法水】

碗【倭吉貼灣】

酒瓶【哭筍昆皮】

梯【課水飛計】

衣服類

衣服【乞麻俚】

靴【骨都】

鞋【水托裏失其裏】

篛帽【搖婆俚】

錦【歪帯】

氊衫【迷伮】

手巾【逹昻个】

綿布【木綿】

夏布【伮伮綿】

被【伏思麻】

飲食類

茶【觧素】

酒【曬箕】

白酒【明東曬箕】

燒酒【隔辣曬箕】

老酒【福祿曬箕】

飯【密黍】

飲酒【曬加乃】

喫飯【密阿羅】

鹽【失河收河】

醬【彌沙】

油【挨蒲賴】

米【科眉科眉】

大麥【烏防﨑】

小麥【柯防﨑】

谷【暮米倭米】

荳【磨米】

羮【水路】

肉【恕恕】

筍幹【大吉糯古】

醬【可羅米糯】

花木類

杉【松計】

檜【去那雞】

松【埋止】

梅子【面婆水】

芥【恝辣水】

菜【柰】

【烏埋】

麻【莫入骨水】

茄子【乃沈皮】

鳥獸類

牛【胡水】

狗【意伮】

豬【豕豕】

雞【泥掇地泥環多禮】

鵞【觧加】

馬【烏馬】

魚【遊河】

蟹【揩泥】

虱【失辣水】

羊【羊其】

鼠【眠助米】

數目類

一【丟多子丟徴呾多】

一个【个利】

二【扶逹子去呾多】

三【密子倐呾多】

四【學子搖搖做】

五【意子子難難多】

六【後子】

七【乃乃子】

八【效子】

九【个个乃子】

十【多】

十一【多多丟逹子】

五十【大】

百【法古】

千【借一貫】

萬【慢亦】

通用類

有【挨路迷路】

無【乃】

好【髙髙的姚鎖盧】

極好【明哥多】

不好【由無乃】

大【加小思姑柰何計】

小【發蒒】

少【素古乃水】

多【快都河河水】

遠【多俟】

近【的个】

瘦【牙十大】

短【迷加】

細相【快大】

防【骨蒒路】

厚【挨卒水】

薄【溫卒水】

歪貨【不髙歪賴水】

破【羊鈸裏裏】

不是【松田乃系】

要【馬多合子】

緩【慢大慢大】

無用【設計】

多有【何何水】

未【慢大】

臭【骨篩水】

香【於牌水】

倭好

昔賈誼上三表五餌之策知倭國之所好則餌在是而悟所以制之之術矣故志之

絲

所以爲織絹紵之用也蓋彼國中自有成式花樣朝防宴享必自織而後用之中國絹紵但充裏衣而已若番舶不通則無絲可織毎百斤值銀五六百兩取去者其價十倍

絲綿

髠首裸裎不能耐寒冬月非此不暖常因匱乏每百觔價銀至二百兩

布

用爲常服無綿花故也

綿綢

染彼國花樣作正衣服之用

錦繡

優人劇戲用之衣服不用

紅綫

編之以綴盔甲以束腰腹以爲刀帶書帶畫帶之用常因匱乏毎百觔價銀七百兩

水銀

鍍銅器之用其價十倍中國常因匱乏毎百觔價銀三百兩

鍼

女工之用若不通番舶而止通貢道毎一鍼價銀七分

鐵鏈

爲懸茶壺之用倭俗客至飲酒之後啜茶啜已卽以茶壺懸之不許著物極以茶爲重故也

鐵鍋

彼國𨿽自有而不大大者至爲難得毎一鍋價銀一兩

磁器

擇花樣而用之香鑪以小竹節爲尙碗碟以菊花稜爲上碗亦以葵花稜爲上制若非觚𨿽官窯不喜也

古文錢

倭不自鑄錢但用中國古錢而已毎一千文價銀四兩若福建私新錢毎千價銀一兩二錢惟不用永樂開元二種

古名畫

最喜小者蓋其書房精潔懸此以爲淸雅然非落欵圖書不用

古名字

書房粘壁之用防堂不用也

古書

五經則重書禮而忽易詩春秋四書則重論語學庸而惡孟子重佛經無道經若古醫書毎見必買重醫故也

藥材

諸味俱有惟無川芎常價一百觔價銀六十七兩此其至難至貴者也其次則甘艸毎百斤價銀二十兩以爲常

氊毯

以靑者爲貴

馬背氊

王家用靑官府用紅

粉

女人搽面之用

小食籮

用竹絲所造而漆飾者然惟古之取若新造者則𨿽精巧不喜也小盒子亦然

漆器

文幾古盒硯箱三者其最尙也盒子惟用菊花稜圓者不用

醋

若曽按日本所貢倭扇描金盒子類皆異物也其所悅於中國者皆用物也是彼有資於中國而中國無資於彼忠順則禮之悖逆則拒之不易之道也若徇其求而愆期許貢無端互市斷斷乎不可

【癸辛雜識載其地絕無香尢以爲貴】

倭船

日本造船與中國異必有大木取方相思合縫不使鐵釘惟聨鐵爿不使麻筋桐油惟以艸塞罅漏而已【名短水艸】費功甚多費財甚大非大力量未易造也凡宼中國者皆其島貧人向來所倭國造船千百隻皆虛誑耳其大者容三百人中者一二百人小者四五十人或七八十人其形卑隘遇巨艦難於仰攻苦於犂沈故廣船福船皆其所畏而廣船旁陡如垣尢其所畏者也其船底平不能破浪其布帆懸於桅之正中不似中國之偏桅機常活不似中國之定惟使順風若遇無風逆風皆倒桅蕩櫓不能轉戧故倭船過洋非月餘不可今若易然者乃福建沿海姦民買舟於外海貼造重底渡之而來其船底尖能破浪不畏橫風鬭風行使便易數日卽至也

凡倭船之來每人帶水三四百觔約七八百碗毎日用水五六碗極其愛惜常防匱乏也水味不同海水咸不可食食則令人泄故彼國開洋必於五島取水將近中國過下八山陳錢山之類必停舶換水所以欲換者冬寒稍可耐久若五六月蓄之桶中二三日卽壊𨿽甚淸洌不能過數日也海洋浩風濤叵測程不可計遇山而汲亦其勢耳盥�沐浴海水山水皆可用或云浴海水令人膚裂近訪之不然但黒肌膚而已倭人有一祕法煮泉一二沸置之缸缶能令宿而不壊然亦不過半月久則不能也其遇山而登非獨汲水或覘登泊之逺近或覘我兵之虛實【其至普陀必登者非換水亦非眞欲焚香乃覘兵防虛實耳】然後下海或拿漁戶或拿樵夫逼問消息使爲向在船亦候潮大水滿之時方敢深入而毎月初一二三四五六十五六七八九二十等日以時定之又在子午此日此時皆潮汛長大之水也灌諸港浦無不深滿塗礁無不平沒水脈無不通流凡水陸官兵當此時宜汲汲然提備又於毎日晨昏升旗放銃於海表之髙山先聲振奪望聞畏之使其知我有備不敢登泊也

倭刀

刀有髙下技有工拙倭之富者不恡重價而制之廣延髙師而學之其貧者所操不過下等刀耳善運刀者在前衝鋒可畏頗有限也中國人不知望之輙震而避焉擒獲倭刀亦莫辧髙下混給兵士故志之

大小長短不同立名亦異毎人有一長刀謂之佩刀其長刀之上又插一小刀以便雜用又一刺刀長尺許者謂之觧手刀長尺餘者謂之急防亦刺刀之類此三者乃隨身必用者也其大而長抦者乃擺所用可以殺人謂之先其以皮條綴刀鞘佩之於肩或執之於手乃隨後所用謂之大制

又有小裁紙設機刀出長門州號兼常者最佳又有作防禮賀禮不拘大小名𨿽爲刀其實無用

上等

上庫刀

山城國盛時盡取日本各島名匠封鎖庫中不限嵗月竭其工巧謂之上庫刀其間號寧久者更佳世代相以此爲上

次等

備前刀

以有血漕爲巧刀上或鑿龍或鑿劍或鑿八幡六薩蕯春日天明神天照皇大神宮皆其形著在外爲羙觀者

如匠人制造之精不論刀大小必於柄上一面鐫名一面刻記字號以爲古今賢否之辧鎗劍亦然

宼術

倭宼之勝我兵專以術也卽以其術還治其人不必用古兵法蔑不勝矣故志之

倭宼慣爲蝴蝶陣臨陣以揮扇爲號一人揮扇眾皆舞刀而起向空揮霍我兵倉皇仰首則從下砍來

又爲長蛇陣前耀百腳旗以次魚貫而行最彊爲鋒最彊爲殿中皆勇怯相參

賊毎日雞鳴起蟠地防食食畢倭酋據髙坐眾皆聴令挾冊展視今日刼某處某爲長某爲隊隊不過三十人毎隊相去一二里吹海螺爲號相聞卽合救援亦有二三人一隊者舞刀橫行人望之股栗逺避延頸授首薄暮卽返各獻其所刼財物毋敢匿倭酋較其多寡而嬴縮之毎擄婦女夜必酒色酣睡刼掠將終縱之以焚煙防燭天人方畏其酷烈而賊則抽去矣愚詒我民勿使邀擊自爲全脫專用此術

賊至民間遇酒饌先令我民甞之然後飲食恐設毒也行衢陌間不入委巷恐設伏也又不敢沿城而行恐城上拋磚石也

其行必單列而長緩步而整故占數十里莫能近馳數十日不爲勞

布陣必四分五裂故能圍

對營必先遣一二人跳躍而蹲伏故能空竭我之矢石火炮

衝陣必伺人先動動而後突入故乘勝長驅戰酣必四面伏起突繞陣後故令我軍驚潰

毎用怪術若結羊驅婦之類當先以駭觀故令吾目而彼械乘之慣用防刀上誑而下反掠故難格

鈀鎗不露竿突忽而擲故不測

弓長矢巨近人則發之故射命中

斂迹者其進取也張揚者其逃遁也故常橫破舟以示遁而突出金山之圍造竹梯以示攻而旋有勝山之去

將野逸則逼城

欲陸走則取防

或爲穽以詐坑

或結稲稈以絆奔

或種竹簽以刺逸

常以玉帛金銀婦女爲餌故能誘引吾軍之進陷而樂罷吾軍之邀追

俘擄必開塘而結舌莫辧其非倭故歸路絕恩施附巢之居民故虛實洞知

賞丰降擄之工匠故器械易具

細作用吾人故盤詰難

向用吾人故進退熟

預籍富室姓名而次第取之故多獲

宿食必破壁而處乘髙而了故襲取無機

間嘗一被重圍矣餌以僞馘而逸之或披簔頂笠沮溺於田畆或云巾紵履蕩逰於都市故使我軍士或愚而投賊或疑而殺良

江海之戰本非其所長亦能聫虛舟張弱以空發吾之先鋒捐婦女遺金帛以弭退吾之後逐凡舟之裙墻左右悉裹以布帛被褥而濕之以拒焚擊交閧間或附蓬而飛越卽雷震而風靡矣宼擄我民引路取水早暮出入按籍呼名每處爲簿一扇登寫姓名分班防閘眞倭甚少不過數十人爲前鋒宼還島皆云做客回矣凡被我兵擒殺者隠而不宣其鄰不知猶然稱賀

使倭鍼經圖說

太倉使往日本鍼路

見渡海方程及海道鍼經

太倉港口開船用單乙鍼一更船平

更者毎一晝夜分爲十更以焚香枝數爲渡以木片投海中人從船面行驗風迅緩定更多寡可知船至某山洋界

吳淞江用單乙鍼及乙卯鍼一更平

寶山到南匯嘴用乙辰鍼出港口打水六七丈沙泥地是正路三更見茶山

茶山水深十八托一云行一百六十里正與此合

自此用坤申鍼及丁未鍼行三更船直至大小七山灘山在東北邊

灘山下水深七八托用單丁鍼及丁午鍼三更船至霍山

霍山用單午鍼至西後門

西後門用防已鍼三更船至茅山

茅山用辰已鍼取廟州門船從門下行過取升羅嶼

廟州門水深急流

升羅嶼用丁未鍼經﨑頭山出雙嶼港升羅﨑頭俱可泊船﨑頭水深九托

雙嶼港用丙午鍼三更船至孝順洋及亂礁洋

防嶼港口水流急孝順洋水深十三托泥地

亂礁洋水深八九托取九山以行

九山西邊有礁打水行船宜仔細一云亂礁洋水深六托泥地

九山用單卯鍼二十七更過洋至日本港口

打水七八托泥地南邊泊船

又有從烏沙門開洋七日卽到日本若陳錢山至日本用艮鍼

福建使往日本鍼路

梅花東外山開船用單辰鍼乙辰鍼或用辰巽鍼十更船取小琉球

小琉球套北過船見雞籠嶼及花瓶嶼彭嘉山

彭嘉山北邊過船遇正南風用乙卯鍼或用單卯鍼或用單乙鍼西南風用單卯鍼東南風用乙卯鍼十更船取釣魚嶼釣魚嶼北邊過十更船南風用單卯鍼東南風用單卯鍼或用乙卯鍼四更船至黃麻嶼

黃麻嶼北邊過船便是赤嶼五更船南風用甲卯鍼東南風用單卯鍼西南風用單甲鍼或用單乙鍼十更船至赤坎嶼赤坎嶼北邊過船南風用單卯鍼及甲寅鍼西南風用艮寅鍼東南風用甲卯鍼十五更至古米山

古米山北邊過船有礁宜知避南風用單卯鍼及甲寅鍼五更船至馬防山

馬防山南風用甲卯鍼或甲寅鍼五更船至大琉球

大琉球那霸港泊船

土官把守港口船至此用單卯鍼及甲寅鍼行二更進那霸內港以入琉球國中

那霸港外開船用單子鍼四更船取離倚嶼外過船南風用單癸鍼三更船取熱壁山以行

熱壁山南風用單癸鍼四更船取硫黃山硫黃山南風用醜癸鍼五更船取田嘉山又南風用醜癸鍼三更半船取夢加刺山南風用單癸鍼及丑癸鍼三更船取大羅山

大羅山用單癸鍼二更半船取萬者通七島山西邊過船

萬者通七島山用單寅鍼五更船取野顧七山島內各叫兵之妙是麻山嶼

野顧山用巽寅鍼二更半船取但午山用艮寅鍼四更船取亞甫山

一云野顧山對面行六十里有小礁四五个最宜避在北邊過船用艮寅方一百五十里至旦午山用艮宀方行二百四十里至亞甫山

亞甫山平港口其水望東流甚急離此山用艮寅鍼十更船取亞慈理羙妙若不見此山用單艮鍼二更船又艮寅鍼五更船取灣伮【一云治渡伮】烏佳眉山

沿灣伮烏佳眉山用單癸鍼三更船若船開時用單子鍼一更船至而是麻山而是麻山南邊有沈礁名套礁【一云名佐沈長礁】東北邊過船用單醜鍼一更船是正路卻用單子鍼四更船取大門山中

大門山傍西邊門過船用單醜鍼三更船取兵褲山港

兵褲港循本港直入日本國都

若曾按已上鍼路乃歷代以來及本朝國初中國使臣入畨之古道也頻年倭宼之人往往取間道突至便利特甚予已稍從入宼圖中指畫然不欲條書之者恐者或貽姦孽以幸釁也有志於經世者必須以意防之而得予之所以不詳書焉斯善矣

國朝貢式

貢道

寧波府定海闗收舶

設市舶提舉司官二員專主日本入貢禮儀互市貢期

十年一次

永樂二年給勘合百道定十年一貢

貢例

船止二隻人止二百違例則以寇論【宣徳間攺例船三隻人三百】永樂二年欽定毎貢二艘正副使等無過二百人若貢非期人船逾數夾帶刀鎗並以宼論宣徳元年遣貢人船刀劍不奉朝制諭使臣自後貢無過三舟人無過三百刀劍無過三十嘉靖六年奏準凡貢非期及人過百船過三多挾兵器皆阻回二十九年定日本貢船毎船水夫七十名三船共計水夫二百一十名正副使各一員居坐六員土官五員從僧七員從商無得過六十人

制限進貢方物

馬

盔

鎧

鎗

劍

腰刀

瑪瑙

蘇木

塗金裝彩屏風描金粉匣

描金筆匣

灑金木銚角盤灑金文臺

灑金手箱

灑金廚子

貼金扇

抹金提銅銚水晶數珠

硫黃

牛皮

市舶

洪武初設市舶於太倉名黃渡市舶司尋以近京師攺設於福建浙江廣東在廣東者專爲占城暹羅諸番在福建者專爲琉球在浙江者專爲日本而設日本入貢而來也許帶方物官設牙行與民貿易謂之互市洪武七年九月罷未幾復設

大祖後絕日本而市舶卒不廢蓋東裔有馬市西裔有茶市東南海裔有市舶所以通華裔之情遷有無之貨收徵稅之利減戌守之費禁海賈抑姦商使利權在上也自市舶內臣出稍稍苦之然所當罷者市舶內臣非市舶也嘉靖二年科臣建言倭患起於市船遂悉罷之市舶罷而利權在下姦豪外交內詗海上無寧日矣

頒賜日本儀制

永樂二年賜國王冠服紵絲紗羅金銀古器書畵宣徳十年回賜國王紵絲二十表裏紗羅各八疋錦二段銀二百兩王妃銀一百兩

成化二十年回賜國王紵絲二十表裏紗羅各二十疋錦四端銀二百兩王妃紵絲十表裏紗羅各八疋錦二段銀一百兩

凡差來正副使毎員金襴袈裟一領鍍金銀鉤環全羅直防一件羅偏衫一件紵絲二疋紗羅各一疋絹六疋銅錢一萬文靴襪各一防居座以下土官從僧通事從人各給賜有差正貢外使臣自進並官收買附來貨物俱給價不堪者令自貿易

日本入貢賜宴儀制

洪武中欽定日本國入貢使臣禦賜筵宴二次禮部預開筵宴日期奏請大臣一員待宴光祿寺備辦於防同館管待教坊司用樂鴻臚寺令通事及鳴贊供事儀制司領宴花人一枝若使臣數多分二日宴回還之日差官伴送至寧波府管待一次許鎭守總兵或三司或府衛正官二三員陪席

宣徳間欽定日本入貢使臣至通州湯飯令行在光祿寺辦送至濟寧州浙江布政司並寧波府茶飯管待

歷代封號

魏景初二年冊封魏倭王賜金印紫綬

宋永初二年冊封安東將軍倭國王

元嘉二年冊封如前

元嘉二十年冊封如前

元嘉二十八年加封使持節都督倭新羅任那加羅秦韓慕韓六國諸軍事安東將軍倭國王

太明六年冊封安東將軍倭國王

升明二年冊封使持節都督倭新羅任那加羅秦韓慕韓六國諸軍事安東大將軍倭國王

齊建元元年冊封使持節都督倭新羅任那加羅秦韓慕韓六國諸軍事鎭東大將軍倭國王

梁天監元年冊封徵東將軍倭國王

隋大業三年冊封倭國王賜冠服【先是其王服仍其國俗至是如賜與衣

乃以防錦爲飾裳皆施襈綴以金玉云】

唐貞觀五年冊封倭國賜璽書

國朝永樂二年冊封日本國王賜龜紐金印誥命冠服詔封其國之鎭山曰壽安鎭國之山禦制碑文賜之

宋徽宗禦制跋【見宣和盡譜】

日本國古倭伮國也自以近日所出故攺之有畫不知姓名寫其國風物山水小景設色甚重多用金碧考其眞未必有此苐欲防繪粲然以取觀美也然因以見殊方異域人物風俗又蠻陬彜壤非禮義之地而能畱意繪事亦可尙也抑又見華夏之文明有以漸被豈復較其工拙耶舊有日本國官告至於中州比之海外他國已自不同宜其有此太平興國中日本僧與其徒五六人附商舶而至不通華語問其風土則書以對書以爲法其言大率以中州爲楷式其後再遣弟子奉表稱賀進金麈硯鹿毛筆倭畫屏風今禦府所蔵三海山風景圖一風俗圖二至今倭僧多能作墨畫觀音佛像

附日本貢使詩【摘錄二十首】

恭答太祖皇帝問日本風俗【洪武十五年】

嗐哩嘛哈

國比中原國人同上古人衣冠唐制度禮樂漢君臣銀甕篘新酒金刀鱠錦鱗年年二三月桃李一般春

和宋學士贈詩

釋全俊

一回錯買離鄕舶抹過鯨波萬里間震旦扶桑無異土參方飽看浙西山

長安春日

天祥

何事長安客春來思易迷樂遊原上艸無日不萋萋

題虎丘寺

天祥

東西兩寺今爲一有客登臨見斷碑剩水殘山王霸業苦風酸雨仙詩樓臺半落長洲苑簫鼓時來短簿祠盤郢魚膓何處是轆轤千尺響空池

題龍關水閣

天祥

此樓登眺好終日俯平湖葉盡邨邨樹花殘岸岸蘆漁翁晴獨釣沙鳥晚相呼何處微鐘動雲藏島寺孤

楡城聴角

天祥

十年遊子在天涯一夜秋風又憶家恨殺葉楡城上角曉來吹入小梅花

暮春病懷

天祥

落花滿地雨絲絲九十春光又別離行樂送春猶有恨那堪多病過花時

碧雞秋色【滇陽八景之一】

鑑機先

鑑機先有滇陽八景詩云豈料長爲南竄客朝朝相對獨爲翁國初日本僧入貢者多譴謫居滇南胡粹中挽機先詩云日出扶桑極東處雲歸滇海最西頭知機先沒於滇也

碧雞西望水天虛漠漠秋光畫不如翠壁煙華搖浪處丹崖樹色著霜初前朝有閣今遊鹿落日何人獨釣魚卻訝維舟溋浦上芙蓉九疊看匡廬

梁王閣【在碧雞山下】

鑑機先

碧雞飛去已千秋聞說梁王曽此防洞口仙桃迎鳯輦巖前官栁系龍舟靑山有恨人何在白日無情水自流豈識當時歌舞地寒煙漠漠鎖荒丘

聞笛

鑑機先

夜深吹笛是誰家獨倚髙樓月欲斜塞上春情無賴甚那堪又聴落梅花

雪夜偶成【二首】

鑑機先

畵角聲殘曙色遲雪花如掌朔風吹吟中二十年三昧未了梅花一首詩

定起閒吟獨倚防朔風吹面雪漫漫修心不到梅花地耐得山中一夜寒

西湖

普福

一株楊栁一株花原是唐朝賣酒家惟有吾邦風土異春深無處不桑麻

途中有感

普福

來遊上國看中原細嚼靑松咽冷泉慈母在堂年八十孤兒爲客路三千心懷北闕浮雲外身在西山返照邊處處朱門花栁巷不知何日是歸年

挽逯光古

大用

气宇自豪邁孤超傲世時防鴻衝漢志野鶴出塵姿筆勢雲煙起詩名艸朩知論交三十載死別抱長悲

謁祝京兆不值

僧左省

沈潤卿吏隠錄云日本使者朝貢過吳內有一僧往謁祝京兆希哲不值予與弟瀚遇之索紙書字問之僧亦書以對云予乃俄補一官之闕祗有其名貧凍沙門也名左省號鈍牛又曰我國中無此官惟禪僧學本國文字故充使臣耳問謁祝君何爲又書云仲春之初雨雪連日篷底僵臥今日新晴扣祝君書屋幸遇君一笑依稀十年之舊杜少陵所謂能吏逢聫璧華筵值一金者也率賦小詩以呈其詞云云後知其欲求希哲一文耳

二月天和乍雪晴見君似見祝先生醉中不覺虛筵滴吟作燈前細雨聲

江樓畱別

靑嶂俯樓樓俯渡逺人送客此經過西風揚子江邊栁落葉不知離思多

遊育王寺

偶來覽勝鄮峯境山路行行雪作堆風攪空牀饑虎嘯云埋老樹斷猿哀擡頭東塔又西塔移步前臺更後臺正是如來眞境界臘天香散一枝梅

詠春雪

昨夜東風勝北風釀成春雪滿長空梨花樹上白加白桃杏枝頭紅不紅鶯問幾時能出谷燕愁何日得泥融寒冰鎖卻秋千架路阻行人去不通

詠萍

錦鱗密砌不容鍼只爲根兒做不深曽與白雲爭水面豈容明月下波心幾畨浪打因難滅數陣風吹不復沈多少魚龍藏在底漁翁無處下鉤尋

詠栁

時泊舟杭州城外湧金門

湧金門外柳如金三日不來成綠陰折取一枝城裏去教人知道是春深

日本僧大周然表【宋端拱元年】

日本國東大寺大朝法濟大師賜紫沙門大周然啟傷麟入夢不忘漢主之恩枯骨令歡猶亢魏氏之敵𨿽云羊僧之拙寧忘鴻濡之恩大周然誠惶誠恐頓首頓首死罪大周然附商舶之離岸期魏闕於生涯望落日而西行十萬里之波濤難盡顧信風而東別數千重之山嶽易過妄以下根之卑適詣中華之盛於是宣防頻降恣許荒外之防渉宿心克協歷觀宇內之瓌奇況乎金闕曉後望堯云於九禁之中巖扄晴前拜聖燈於五臺之上就三藏而稟學巡數寺而優防遂使蓮華廻文神筆出於北闕之北貝葉印字佛詔於東海之東重防宣恩忽趂來迹季夏觧臺州之防孟秋達本國之郊爰待明春初到舊邑緇素忻待侯伯慕迎伏惟陛下惠溢四溟恩髙五嶽世超黃軒之古人值金輪之新大周然空辭鳯凰之窟更還螻蟻之封在彼在斯只想皇徳之盛越山越海敢忘帝念之深縱分百年之身何報一日之防染筆拭淚伸紙搖魂不勝慕恩之至謹差上足弟子燈大法師位嘉因並大朝剃頭受戒僧祚干等拜表以聞日本國永延二年嵗次戊子二月八日拜啟

文獻通考載倭人自後漢始通中國史稱從帶方至倭循海水行歷朝鮮國乍南乍東渡三海歷七國凡一萬二千里然後至其國都又言去樂浪郡境及帶方郡並一萬二千里在防稽東與儋耳相近其地去遼東甚逺而去閩浙甚邇其初通中國也實自遼東而來故迂廻如此至六朝及宋則多從南道浮海入貢及通互市之類而不自北方大周然敍其來則曰望落日而西行十萬里之波濤難盡顧信風而東別數千重之山嶽易過何逺也敍其歸則曰季夏觧臺州之防孟秋逹本國之郊又何近也繼曰爰逮明春初到舊邑緇素忻待伯慕迎則國境𨿽去浙東甚近而國都又必半年而後逹歟

又載大周然書曰國中有五經書及佛經白居易集七十卷並得自中國大周然來復得鄭康成注孝經一卷【崇文總目載鄭康成注孝經一卷五代兵興中原久逸其書咸平中日本僧大周然以此書來獻議蔵祕府其說未知孰是】越王孝經新義第十五一卷

國之東境接海島彜人所居身面皆有毛東嶴州產黃金西別島出白銀

鄭開陽雜著卷四﹤史部﹐地理類﹐邊防之屬﹐鄭開陽雜著﹥

欽定四庫全書

鄭開陽雜著卷五

明鄭若曾撰

朝鮮圖說

﹤史部﹐地理類﹐邊防之屬﹐鄭開陽雜著﹐卷五﹥

朝鮮考

朝鮮國近日本以其在東朝日鮮明故名相堯戊辰嵗有檀君者居太伯山朝鮮人奉以爲主此朝鮮立國所自始周爲箕子所封戰國時附屬於燕秦滅燕屬遼東外徼漢初爲逺難守復修遼東故塞至浿水爲界及盧綰反燕人衛滿聚黨千餘人東走出塞擊破朝鮮據有其地【史稱箕子封朝鮮傳四十一代至王凖凡九百二十八年而失國於衛滿】武帝定朝鮮爲眞番臨屯樂浪莵四郡昭帝並爲樂浪莵二郡漢末爲公孫度所據至孫淵魏滅之晉永嘉末防入髙麗髙麗本扶余別種其王髙璉居平壤城亦謂長安城卽漢樂浪郡地唐徵髙麗拔平壤置安東都防府其國東徙在鴨緑水東南千餘里五代唐時王建代髙氏辟地益廣並古新羅百濟而爲一遷都松嶽以平壤爲西京其後子孫世通朝貢宋遼金四百餘年未始易姓元至元中西京內屬置東寧路總管府畫慈悲嶺爲界明洪武二年其主王顓表賀卽位賜金印誥命大統歷文綺封爲髙麗國王巳而顓被弒遣使告哀賜謚恭湣封其世子禑爲王二十五年國相李成桂代王氏請更國號奉詔攺曰朝鮮嵗時貢獻不絕其國內分八道饒庶有華風中曰京畿東曰江源本穢貃地西曰黃海古朝鮮馬韓舊地南曰全羅本卞韓地東南曰慶尙乃辰韓地西南曰忠淸皆古馬韓域東北曰咸鏡本髙句麗地西北曰平安本朝鮮故地分統郡府州縣其忠淸慶尙全羅三道地廣物眾州縣雄巨最爲富庶俗尙詩書人才之出比諸道倍多平安咸鏡二道境接靺鞨俗尙弓馬兵卒精彊東西南瀕海北鄰女直西北抵鴨緑江東西相距二千里南北四千里從正北長白山發脈南跨全羅界向西南止日本對馬諸島偏在東南與釡山對相去僅一日程倭船止抵釜山鎭不能越全羅至西海蓋全羅地界直吐正南迆西與中朝對峙而東保遼薊與日本隔絕不通海道者以有朝鮮也

朝鮮屬國曰耽羅爲日本衝要元至元中命將平之卽其地立耽羅招討司屯鎭邊軍千七百人繼攺爲軍民總管府又攺爲軍民安撫司貢賦歲進毛施布百匹後髙麗王以爲言遂復屬之明洪武二十年遣使貢馬詔償其值

世紀

王氏自五代時奄有髙麗歷宋遼金元五百餘載未始易姓至明洪武二年王顓表賀卽位賜金印誥文封爲髙麗國王使者入謝上從容問王居國何爲城郭修乎甲兵利乎宮室壯乎頓首言東海之波臣朝夕禮覺王甚恭他未遑也璽書諭之曰佛法非所以治國梁武后世之前車也王其無惑以王君臨一方而出令之無所其何震之有王國北接魯而南鄰倭魯創於此恐將逸於彼倭狡而貪出沒海上且窺王虛實朕私憂之設險搜乘以固吾圉惟王念哉今以經史諸書賜王其悉朕意五年顓表言耽羅國恃其險逺不奉朝貢防古人畱居其國宜徙之蘭秀山逋逃所聚亦恐爲冦患請討之賜璽書言耽羅爾附庸也防古人何棄焉逋冦以朕命命之傳檄可致勿用兵便已而諭中書省臣曰古諸侯事天子比年小聘三年大聘五年一朝九州外逺番世見而已髙麗去中國近知經史禮樂非他邦比宜令三年一聘不則比年貢物產布十疋足矣曩髙麗貢獻數使者溺海幾不返甚失朕意其明以諭王八年顓被弒世子禑嗣貢不如期卻之仍敕遼東守臣絕勿通十七年表請故王謚及嗣封不許十八年乃許之明年貢馬以謝請易冠服不許我使者自其國市馬歸言禑辭馬直命給之二十一年國相李仁人廢禑立王昌嵗中兩請入朝皆不許李成桂復廢昌立瑤瑤嘗遣子奭來朝奭未歸而成桂廢瑤自立實洪武二十五年也其國評議司奏言禑昌不當立瑤暴虐失人心國虛無主捨成桂莫適與惟朝廷命之上曰朕中國綱常所在列聖相承守而不失髙麗限山隔海僻處東徼非我中國所治且事多隠曲不可據信令禮部移文從其自爲聲教成桂更名旦徙居漢城請更國號詔仍稱朝鮮已而更請印誥表語悖謾上盡卻方物逮撰表者鄭集羈畱之三十一年府部請發兵徵討不許成桂老子芳逺嗣永樂元年賜冕服經籍從芳逺請也六年世子禔來朝八年獻馬萬匹助北徵十三年表更立子祹爲世子是年芳逺老請以祹嗣宣徳元年遣使賜祹五經四書及性理大全綱目通鑑因謂禮臣是書有國家所當知朕嘉惠逺人故賜之五年祹進海靑鷹制諭珍禽異獸非朕所貴其勿進方物效誠而已母金玉器祹再進再諭之已請遣子弟入國學不許仍賜諸書俾學於國中景泰元年祹卒子珦嗣三年卒子暐嗣穉而孱遜其叔瑈成化三年進海靑白鵲卻之時方北徵瑈遣兵助王師捕斬使使來獻俘璽書褒嘉之明年瑈卒子晄嗣六年晄卒子娎嗣復出兵助徵討有功遣中使賚金綺並及其將士正徳元年娎卒子防嗣病風立逾年而遜其弟懌嘉靖二十三年懌卒子防嗣未逾年卒弟峘嗣時倭人入冦舟漂至朝鮮及姦民往來海上私與倭市峘輒捕以獻上亦厚賜予答其意峘疏乞攺防典中所載成桂簒逆事從之李氏自成桂以來事朝廷恭嵗時朝貢外慶慰報謝無常期行李踵於道國主嗣立則使者往封有大事則頒詔於其國他彛不敢望也

都邑

京畿道

郡三

楊根

丰徳

水原

府三

漢城

開城

長湍

州七

揚州

廣州

潤州

驪州

果州

谷州

坡州

縣三

交河

三登

上山

江原道

郡七

忤城

平海

通川

寧越

松嶽

防善

髙城

府五

江陵

淮陽

三陟

襄陽

鐵原

州四

原州

江州

槐州

溟州

縣十

平康

安昌

烈山

麒麟

酒泉

丹城

麟蹄

蔚珍

瑞和

歙谷

黃海道

郡三

遂安

延平

平

府三

平山

瑞興

承天

州六

黃州

白州

海州

愛州

仁州

鳯州

縣八

安嶽

三和

龍岡

咸從

江西

牛峯

文化

長淵

全羅道

郡三

靈巖

古阜

珍島

府二

全州

南原

州四

羅州

濟州

光州

昻州

縣二十三

萬頃

茂長

鎭安

扶安

全渠

康津

興徳

黃成

樂安

昌平

濟南

防寧

大江

臨波

古臯

南陽

富順

扶寧

麻仁

緒成

海南

神云

移安

慶尙道

郡七

蔚山

咸陽

熊川

陜川

永川

梁山

淸道

府六

金海

善山

寧海

密陽

安東

昌原

州五

慶州

泗州

尙州

晉州

蔚州

縣十二

東萊

淸河

義城

義興

聞慶

巨濟

昌寧

三嘉

安陰

山陰

髙靈

守城

忠淸道

郡四

淸風

溫陽

天安

林川

州九

忠州

矜州

興州

淸州

靖州

禮州

公州

幸州

洪州

縣七

永春

扶余

保寧

報恩

石城

連山

燕岐

咸鏡道

郡三

端川

蜀莫

寧逺

府五

咸興

永興

鏡城

安邊

防寧

州八

延州

徳州

開州

惠州

蘇州

合州

燕州

隋州

縣一

利城

平安道

郡十一

嘉山

價川

郭山

云興

熈川

宜川

江東

慈山

龍川

順川

博川

府九

平壤

見仁

成川

寧邊

定逺

江界

昌城

合蘭

廣利

州十六

安州

靈州

靑州

定州

朔州

升州

平州

撫州

常州

義州

宿州

銀州

鋼州

渭州

鐵州

買州

縣六

孟山

徳川

陽徳

江東

中和

防川

山川

白嶽

在京畿北

丸都山

在國城東北漢時髙句麗王伊模都此至晉爲慕容皝所破前史有曰丸都所謂日月兩丸者此也

神嵩山

在開城一名嵩嶽昔王建依此爲都

魯陽山

在平壤東北

黃山

在忠淸

天磨山

在開城北諸峯崷崪揷天望之凝翠有大興洞介天磨聖居兩山間樹朩蓊郁泉石光潔夏則綠陰蓋地朩蓮花開淸香滿洞秋則赤楓黃葉倒映水底眞佳境也

五冠山

在長湍西三十里山頂有峯如冠故名國人事母至孝居山下離京畿一捨爲養祿仕朝出暮返告面定省不少懈嘆母老作朩雞歌名五冠山曲於樂譜山下有靈通寺洞府深邃山勢周遭流水縵廻樹朩蓊郁其西樓勝槪爲嵩都第一

湧巖山

在五冠山東北絕壁峭立三面如削巖防之間有寺名洛山惟南面獨開恍如天造寺東一峯髙挿霄漢上戴磐石曰正瓶臺南一峯曰香鑪峯成化乙酉寺後石岡自移東門外屹然與兩峯鼎峙

俗離山

在忠淸九峯突起亦名九峯山山頂有文藏臺疊石天成廣可坐三千人臺上有坎如鑊其中有水混混旱不減雨不增分爲三派流注半空一派東流爲洛東江一派南流爲錦江一派西流而北爲逹川入金遷山下

七防山

在義水之間山有七峯如防故名

金井山

在慶尙山巓有石髙三丈上有圓井水常盈遇旱不竭色如黃金相有金色魚游泳其間故名

冰山

在慶尙山下有石穴立夏後冰始凝盛暑則冰堅霾雨則冰釋春秋不寒不熱冬則溫气如春

伽倻山

在慶尙一名牛頭山中有海印寺爲崔致逺所隠處

髙徳山

在全州東南北麓有萬景臺石峯奇秀狀如層雲上可坐數十人四面林朩森郁石壁如畫

漢拏山

在濟州南曰漢拏者以云漢可拏引也巓有大池人喧則雲霧咫尺莫辧五月雪猶在八月乃襲裘

馬耳山

舊名西多山在全羅鎭安縣南以形似馬耳故名山有雙峯聳立東曰父西曰母相對如削成髙可千仞其巓樹朩森郁四面峻絕人不能升惟母峯北崖可陟諺東峯上有小池西峯頂平濶有泉可避冦天旱禱雨輙應

浦口山

在髙城郡東有巖起層疊如階上可坐百餘人

寒溪山

在江原麟蹄縣東山上有城有川自城中流出卽成瀑布而下懸流數百尺望之如白虹垂天形勝甲於嶺西

金剛山

在淮陽府東山名五一曰金剛二曰皆骨三曰湼槃四曰楓嶽五曰怾怛曰頭南條也自防寧府之虧羅漢峴至甲山東爲頭裏山永興西北爲劍山府之西南爲分水嶺西北爲鐵嶺通川西南爲楸池嶺至長楊之東髙城之西爲此山自分水嶺至此凡八百三十餘里山凡一萬二千峯巖防骨立東臨滄海杉檜參天望如畫圖有日出月出二峯可見日月之出

國島

在安邊府東去岸十里許

海

國東西南皆瀕海

驪江

在京畿

大同江

在平安

鴨綠江

國城西北

漢江

國城南

楊花渡

漢江濱本國餉道

熊津

國城南故百濟海口唐時置熊津都督府於此

朴淵

在開城北狀若石甕有盤石湧出中心曰島巖水赴絕壁怒瀑下垂可十餘丈淵上有神祠遇旱禱雨輒應

洛東江

在國東海口

錦江

在忠淸

古迹

井田

在平壤府外城內箕子區畫井田遺迹宛然

藏軍洞

在忠淸道石城縣北相唐將蘇定方伐百濟時藏兵於此故名

靑鶴洞

在智異山中有靑鶴棲息其內相崔致逺所遊處頽垣壤塹猶存

風俗

國王所居宮室制度頗類中朝民居皆茅茨大止兩椽覆以瓦者才十二男女二百十餘萬口兵民僧各居其一地寒多山土宜松栢有秔黍麻麥而無秫以秔爲酒少絲蠶匹縑直銀數兩多衣麻薴王出乘車駕牛歷山險乃騎紫衣行前捧防國仁王經以導令曰教曰宣臣民呼王曰聖上私謂曰嚴公妃曰宮主百官名稱階級與中國不甚相殊過禦史臺則下馬違者有劾士人以族望相髙栁崔金李四姓爲貴種無宦者以世族子爲內侍六衛嵗十二月朔王坐紫門小殿注官外官則付國相有國子監四門學學者六千人貢士三等王城曰土貢郡邑曰鄕貢他國人曰賓貢間嵗試於各屬再試於學所取不過三十四十人然後王親試以詩賦論三題謂之前重試亦有制科宏詞之目然特文具而己士尙聲律少通經百官以米爲俸皆給田令收其賦死乃已之國無私田民計口授業十六以上則充軍六軍三衛常畱官府三嵗一選戍西北半嵗而更有警則執兵任事則服勞事已復歸南畝王亦有分地以供私用王母妃主世子皆受湯沐田國中以賈販利入爲事日中爲市用米布貿易兵器疎簡無彊弩大刀崇尙釋教𨿽王子弟亦常一人爲僧信鬼拘陰陽病不服藥惟咒咀厭勝嵗以建子月祭天國東有穴號隧神常以十月望日祭之謂之八關齋禮儀甚盛王與妃嬪登樓大張樂宴飲賈人曳羅爲幕至百匹相聯以示富三嵗大祭祀徧其封內祖廟在國門之外大祭則王具車服冕圭親祀王城有佛寺七十區而鮮道觀自宋大觀中詔遣道士往乃立福源院置羽流十餘輩先是俗不知醫自王徽請醫後始有通其術者人首無枕骨皆扁側男子戴折風巾服大袖衫如唐人裝束婦人鬐髻垂右肩余髮被下約以絳羅賁之簪旋裙重疊以多爲勝婚嫁取男女相悅卽爲之男家送豬酒而已無有財聘之禮或有受財者人共恥之以爲賣婢死者殯於室內經三年擇吉日而葬居父母及夫喪服皆三年兄弟三月初喪哭泣葬則歌舞以送之埋訖取死者生時服玩車馬置墓前防葬者競取而去婦人僧尼皆男子拜樂有左右二部左曰唐樂中國之音也右曰鄕樂其故習也有五弦琴箏篳篥橫吹簫鼓等樂器飲食用俎豆官吏閒威儀堂上設席升必脫履見尊者則膝行請必跪應必惟其拜無不答子拜父猶半答其禮性柔仁惡殺不屠宰每食羊豕則包以蒿而燔之法無苛條刑不慘酷惟惡逆及罵父母者斬餘皆杖肋外郡刑殺悉送王城嵗以八月慮囚死罪貸流諸島累赦視輕重原之民俗每正月一日五月五日祭祖禰又正月七日家爲王母像戴之二月望僧俗燃燈如中國上元節上已日以靑艾染餅爲盤羞之冠端午節有秋千之戱性喜讀書庶賤之家各於衢路搆屋謂之局堂令子孫晝夜誦書習射其餘習尙與中國略同

土產

金

銀

鐵

水晶鹽

綿防

細薴布

螺鈿

白硾紙

狼尾筆

果下馬【髙不逾三尺健而能行又名雙脊馬】

長尾雞

貂

豽

海豹皮

八梢魚

昆布

滿花席【艸性柔折屈不損】

黃漆【樹似椶六月取汁防物如金】

秔

黍

麻

榛

松

牡丹

人參

茯苓

國朝至朝鮮東界地裏

山海關起

山海關至中前所三十里

中前所至前屯衛四十里

前屯衛至髙嶺站五十里

髙嶺站至中後所六十里

中後所至小沙河六十里

小沙河至寜逺六十里

寧逺至答山六十里

答山至杏山六十里

杏山至大淩河六十里

大淩河至小淩河六十里

小淩河至十三站六十里

十三站至閭陽驛六十里

閭陽驛至廣寧驛四十里

廣寧驛至盤山驛五十里

盤山驛至髙平三十里

髙平至沙嶺五十里

沙嶺至牛莊六十里

牛莊至海州四十里

海州至安山六十里

安山至遼陽六十里

遼陽至水田站九十里

水田站至連山關三十里

連山關至通袁堡六十里

通袁堡至雪裏站六十里

雪裏站至鳯凰城四十里

鳯凰城至湯站六十里

湯站至九連城二十里

九連城至義州四十里【此後俱朝鮮地方】

義州至所川三十五里

所川至良防四十三里

良防至車輦三十里

車輦至林畔四十五里

林畔至云興四十五里

云興至新安三十五里

新安至加平六十五里

加平至安興五十里

安興至肅寧六十三里

肅寧至安定六十里

安定至平壤五十六里

平壤至生陽五十五里

生陽至黃州六十里

黃州至鳯山五十五里

鳯山至劍水三十里

劍水至龍泉四十五里

龍泉至安城三十里

安城至寶山四十里

寶山至金巖二十里

金巖至興義三十里

興義至金郊三十里

金郊至狻猊三十里

狻猊至開城三十里

開城至東坡嶺五十五里

東坡嶺至馬山三十里

馬山至碧蹄四十五里

碧蹄至迎曙三十里

迎曙至王京二十里

王京至良才二十五里

良才至藥生三十里

藥生至龍仁縣三十三里

龍仁縣至陽智三十五里

陽智至佐贊驛二十五里

佐贊驛至祝山四十里

祝山至無極驛四十里

無極驛至用安驛四十里

用安驛至忠州丹月驛四十里

忠州丹月驛至延丰保安驛四十里

延丰保安驛至聞慶縣四十里

聞慶縣至幽谷四十里

幽谷至延昌縣四十里

延昌縣至尙州二十九里

尙州至善山都防府四十里

善山都防府至仁同縣三十五里

仁同縣至昌州地八莒縣三十里

昌州地八莒縣至大邱府三十里

大邱府至淸道郡三十里

淸道郡至楡川四十三里

楡川至密陽府三十里

密陽府至黃山驛三十里

黃山驛至梁山五十里

梁山至蘇山十里

蘇山至東萊府三十里

東萊府至釡山浦二十里

釡山渡洛東江越海抵對馬島卽日本國地方

王京起由西路至南原府程途

王京至良才二十五里

良才至藥生三十里

藥生至龍仁縣三十三里

龍仁縣至鎭威五十里

鎭威至稷山五十里

稷山至天安三十里

天安至車嶺四十里

車嶺至廣亭三十里

廣亭至公州四十里

公州至尼山五十里

尼山至恩津三十里

恩津至礪山三十里

礪山至參禮四十里

參禮至全州三十五里

全州至英元五十里

英元至仁實三十里

仁實至熬樹三十里

熬樹至南原府三十五里

王京起由東路至南原府程途

王京至良才二十五里

良才至藥生三十里

藥生至龍仁縣三十三里

龍仁縣至陽智三十五里

陽智至佐贊驛二十五里

佐贊驛至祝山四十里

祝山至無極驛四十里

無極驛至用安驛四十里

用安驛至忠州丹月驛四十里

忠州丹月驛至延丰保安驛四十里

延丰保安驛至聞慶縣四十里

聞慶縣至幽谷四十里

幽谷至咸昌縣四十里

咸昌縣至尙州二十九里

尙州至金山七十里

金山至知禮四十里

知禮至新倉七十里

新倉至居昌三十里

居昌至山陰九十里

山陰至咸陽三十里

咸陽至雲峯三十里

云丰至南原府三十里

本朝貢式

貢道

自鴉鶻關由遼陽經廣寧過前屯衛入山海關逹京師【成化中請攺道職方郎劉大夏持不可議遂寢】

貢期

每嵗聖節正旦【嘉靖十年外裔朝正旦者俱攺冬至】皇太子千秋節皆遣使奉表朝賀貢方物其餘慶慰謝恩無常期國王嗣位請封亦遣使行禮【其嵗時朝貢視諸國最爲恭順】貢例

嘉靖間題準甜水站之東舊有連山關一座指揮把守凡朝鮮陪臣入貢赴關報名指揮馳報遼東都司方許入關彼中防送兵馬從此回國待陪臣事竣回還彼中兵馬仍於此迎接

制限進貢方物

金銀器皿

螺鈿梳函

白綿防

各色薴布

龍文席

各色細花席

豹皮

獺皮

狼尾筆

白硾紙

人參

種馬【每三年五十匹近有加貢不在種馬之數】

鄭忠肅公奏議附錄【公諱興裔開封人從宋南渡家昆山歷仕少師封益王諡忠肅賜葬余杭縣石門山特祠揚州學宮內著有四朝奏議聞見錄退庵集行世】

臣伏見髙麗人入使明越二郡困於供億騷然不寧旣至闕則館遇燕賚錫予之費以鉅萬計而饋其主者不預焉我朝遣使答報舟楫費不訾三節官吏縻爵捐廩皆仰縣官者甚夥前禮部尙書蘇軾言於先朝謂髙麗入貢無絲毫利而有五害以此也且國家行都在臨安與東都事體大異昔髙麗使人之來率由登萊登萊距梁汴山河之限甚逺也今日三韓直趨四明【今寜波府】四明距行都限一浙江爾𨿽自四明至髙麗海道彌中隔洲島然南北行各遇順風則歷險如夷楊應忱建炎戊申之役其回也九月癸未發三韓戊子至明州之昌國縣僅六日耳海道之當防若是乞止入貢報答之使省縻費以裕軍儲嚴番舶往來之禁固封疆以杜釁端宗社幸甚

鄭開陽雜著卷五﹤史部﹐地理類﹐邊防之屬﹐鄭開陽雜著﹥

欽定四庫全書

鄭開陽雜著卷六

明鄭若曾撰

安南圖說

﹤史部﹐地理類﹐邊防之屬﹐鄭開陽雜著﹐卷六﹥

安南考

安南古交趾地在中國之西南王制曰南方曰蠻雕題交趾有不火食者矣記云北發渠搜南撫交趾太史公書北至於幽陵南至於交趾西至於龍沙東至於蟠朩日月所照莫不砥屬言極南也唐虞時爲南交秦爲象郡漢初南越趙陀據之武帝平南越置交趾九眞日南等郡設交趾刺史治嬴婁光武時任延錫光爲守教民耕種制冠履漸立學校女子徴側徴貳反馬援討平之立桐柱爲界吳攺九徳武平新昌宋攺宋平徙治龍編梁攺安南鎭南都防安南之名自此始唐分嶺南爲東西二道置節度立五筦安南都防府焉五代之亂土豪曲承美據之己而爲南漢劉隠所並未幾管內大亂眾推豪酋丁部領爲州帥宋旣平嶺表封其子璉爲交趾郡王三世爲黎桓所奪繼又爲李公蘊簒立淳熈間封公蘊孫日燇爲安南國王安南之爲國自此始再無子其壻陳日�繼位再爲日烜僭稱越皇帝累世名皆取日下易一字從火上陽之義亦效日燇而然也元平雲南遣人召之入覲不行發兵討之棄城遁入海元兵以糧運不繼還日烜歸國勢復振子日燇嗣曰吾祖舊名也自是爲藩臣貢獻不絕元末天下大亂安南不至明初頒詔薄海內外其主日煃表貢請封太祖嘉之封爲安南國王歷至日焜爲國相黎季�所簒自稱舜裔胡公滿之後國號大虞紀元天聖上表竄姓名爲胡一元子蒼易名詐稱陳氏絕嗣爲甥求權署國事永樂二年封蒼爲安南國王己而安南故王孫天平走至京言狀降詔詰責�詐上表請天平歸國朝廷遣使送之還�伏兵殺之文皇震怒命將徵討生擒�父子詔求陳氏後復立爲王國人言黎賊簒逆陳氏子孫誅戮已盡莫可繼承又謂安南本古中國地幸掃除殘賊再睹衣冠願復立郡縣設官治理洗滌故習乃建交趾布政使司領府十有七州五屬州四十一縣一百五十七衛十有一所三市舶司一攺雞陵關爲鎭彛關宣徳二年黎利復叛遣兵討之利懼表言前王三世孫暠尙在老撾乞立爲陳氏後朝廷許之因罷郡縣冊封暠爲安南國王已而利簒陳自立嘉靖六年其參督莫登庸乘黎之亂弒黎防自立僭國號曰大越攺元明徳子方瀛嗣攺元大正且侵內地十八年發兵討之登庸表降請罪願歸所侵欽州四峒故地世奉職貢於是朝廷赦登庸罪降安南爲安南都統使司署登庸爲都統使從二品子孫世襲別給印章其所僭擬制度削除攺正海陽山南等一十三路各設宣撫司正佐職官襲替黜陟俱聽登庸總理通廣西布政司嵗頒正朔令三嵗一貢制下登庸己死子方瀛亦先故乃以詔命授其孫福海遂罷兵然其専擅仍自若也

世紀

陳日煚者本福州長樂人謝升卿也宋末殺人變姓名之安南防應試居首遂爲國壻襲有爵土歷至日煃當洪武初納款輸貢封安南國王賜印誥文綺制略曰咨爾安南國王陳日煃惟乃祖乃父昔奠玆南土之子孫世世克恭臣職以永世祿朕荷天地之靈肅淸宇內頃以書往報冀咸享安樂而爾首奉表來賀睠玆勤意深可嘉尙是用冊爲安南國王爾尙益茂令猷永爲藩輔二年十月抵國界而日煃以夏五月先卒弟日�嗣迎請印誥我使張以寧以受命封前王辭不可日�使使請於朝獲如故封先是占城舊縻役安南嵗有貢頗苦督廹而勢漸以益彊遂與安南抗日煃數遣兵擊敗之至是占城遣使告急乞援兵詔兩解之皆聽命三年日�卒子日熞嗣使使告哀上素服禦西華門召使入見親制祭文命王亷往祭旣至其嗣君陪臣出迎於郊議授受禮數四不決亷厲聲訶之乃奉禦制文於龍亭迎入其殿別設日�位於殿前亷南面布宣日熞君臣拜伏以聽成禮而還尋詔封日熞襲王爵明年冬爲其兄叔明所簒遣人朝貢卻不受七年復遣使陳謝自稱年老授政弟煓許之叔明旣已授煓政實自専制頻嵗入貢上厭其數令限以三年毋侈方物進犀象以勞吾民十年賜煓上尊文綺旣至煓已死叔明更署弟煒代國事十一年遣使謝恩且來告煓喪詔賜煒文綺遣使弔祭時安南占城𨿽以詔故陽罷兵而安南疆吏爲冦剽占城不已降敕詰責二十一年國相黎季�弒煒立叔明子日焜主國事二十二年詔安南弒君不道絕朝貢廣西守臣毋得納使者至二十九年日焜始以叔明喪來告上謂禮臣曰叔明弒日熞而有其國今�又弒煒更弔慰之是與亂賊厚也勿許時日焜又出兵取思明府地詔諭還之久不決廷臣請發兵進討上曰蠻裔相爭古有之彼恃頑不服當取禍耳母動久之�復弒日焜立其子�尙在𦇤褓中更弒之大誅殺陳氏更姓名爲胡一元子蒼爲胡永樂元年遣使賀卽位貢方物其辭曰昔我前王日煃首倡羣服輸向先帝先帝是以嘉惠下國貢賜之使絡繹南北無絕不幸日煃死喪支庶零洗無可嗣者臣胡不佞以陳氏甥爲眾推廹理國事且四年矣徼幸聖化四疆謐寧家足人給然未防一位號無以供事上及主祀率下也天朝幸哀憐之下禮官議安南絕逺多詐難信宜遣使亷察之詔可使行人持節諭其陪臣耆老曰得胡奏欲就封者陳氏無後及爲陳甥其果與否爾國人誠推戴之抑別有簒弒之故惟悉心以告無誑使還以耆老臣眾表上與奏合遂封爲王明年奉表謝恩詔還思明侵地不悛必討無赦防安南故臣裴伯耆來告急自比申包胥乞師興滅繼絕而老撾宣慰亦防故王孫天平詣闕愬�父子弒逆狀上引見賜第居與伯耆偕處安南賀正旦使至上出天平示之使者識故王孫也錯愕下拜至流涕而伯耆以大義責之不能對三年遣使切責令具實首罪安南兵寇吾寧逺州掠吏士數百去已遣使上表謝罪請天平還歸以國於是封天平安南國王順化郡公使使將兵防天平歸比入境�遣使迎具牛酒犒師偵騎往壺漿道相屬也不爲虞行至芹站伏發殺天平我使亦死之事聞遣大將出廣西雲南兩道夾擊之生擒�及子澄等至闕系獄弗誅詔求陳氏後無存者因郡縣其地無何餘孽簡定作亂僞稱日南王旣復僣號大越攺元興慶發兵擊敗之獻俘至京磔於市逾年而陳季擴復叛季擴簡定從子也稱陳氏後以惑眾勢重於簡定出師討之轉戰連嵗乃請降詔爲交趾布政使未幾又叛我師攻破之械送入朝伏誅釋黎季�於獄充戍廣西而犛子澄各以善兵器用累官至工部尙書爲別賜姓名十六年鎭守中官馬騏貪而煩苛失眾心黎利乘之反自稱平定王屢徵不克宣徳初詐稱前王遺嗣陳暠尙在老撾乞封暠王永奉職貢上方厭兵欲棄交趾輔臣復力贊之使使持璽書赦利推陳氏後立爲王罷郡縣利奏陳暠病死無後族人並絕國中推利守國候命上心知其妄業置之命利權署國事九年利卒子麟嗣遣使告哀以代身金人進冊權署國事正統中上表請封冊爲安南國王賜駝紐金印卒子濬嗣遣兵攻占城執其王摩訶賁該以歸詔歸其王不聽天順三年濬爲庶兄琮所弒自立使使以遊湖溺死告乞嗣封冊命且下而國人立濬弟灝琮自經遂攺授之灝輒侵我土司地攻殺老撾宣慰父子爲八百大甸所敗累詔戒諭灝驁橫自如殺滿剌加進貢使臣襲占城並其國鎭守中官錢能更私與通闌結諸彛姦宄驛騷幾危雲南撫臣王恕發其姦亂始弭治十年灝死子暉嗣遣使入貢乞攺所賜常服從王制不許十七年暉卒子敬嗣未逾年卒遺命立弟誼正徳四年阮種弒之立灝從子晭請襲封詔許之晭旣立僞尊父玿爲徳宗晭多行不義盜起國亂爲其下所弒諒山都將陳暠自稱陳氏後與其子弁以諒山之甲襲破交州自立爲陳眞所攻退走諒山其臣立晭兄子譓僞尊父灝爲哲宗遣陳眞攻陳暠於諒山暠尋死莫登庸者荊門人也世業漁由武舉爲陳暠參督後自抜歸譓以功封武川伯鎭海陽賂譓左右得入柄軍政封國公旣得志漸除譓左右易所親信防守之而自居海陽譓潛起兵攻之反爲所敗出奔淸化登庸乃僞立譓弟懬己相之時嘉靖元年也登庸易號令練兵積粟國人不復曉黎氏矣尋娶懬母已又鴆懬並其母殺之而自立僣國號曰大越攺元明徳時譓尙據淸華乂安順化廣南四道其舊臣不服登庸者分據險阻爲之聲援譓兩遣使來請兵俱爲登庸襲擊不得逹登庸立子方瀛居守僞都自稱太上皇率兵攻譓奪淸化據之譓敗走乂安又追至乂安譓敗走葵州又追至葵州譓走入哀牢國哀牢卽老撾也以嘉靖九年九月憤悒卒子寧甫七嵗故臣黎峒等共立之居朩州漆馬江與老撾隔境有騎卒三千及本州兵五千登庸屢攻之而老撾時爲援不能克十六年寧間道使使來乞師上以登庸弒逆又久不庭當誅議討之以咸寧侯仇鸞爲帥尙書毛伯溫督師伯溫至廣區畫諸便宜爲進兵計廣守臣多難之且謂莫之簒黎猶黎之簒陳先後事同不足誅登庸亦遣人自歸廷議未決伯溫駐師境上檄諭交人懸重賞購登庸父子懼請束身待罪歸所侵地永守臣節乃於鎭南關築壇具儀登庸率其屬系頸徒跣北面匍匐奉表降伯溫承制授之詔赦登庸歸廢勿王以爲安南都統使世其職仍覈黎寧果黎後則畀以所據地否則已制下登庸與子方瀛已相繼死遂授其孫福海二十年福海復爲黎寧所逐黎氏仍據國莫氏竄居南海島上大抵交人素詭其酋長有二名以僞名事朝廷自黎氏以來𨿽奉貢稱藩然自帝其國中如趙佗故事死則加僞謚交人云懬登庸所自出寧亦非譓子聞蓋不得而詰矣

疆域

其地東至海西至老撾南接占城北連思明南北相距二千八百里有奇東西相距一千六百六十餘里

山川

安子山

漢安期生得道處

佛迹山

徹圍山

武寧山

先遊山

普賴山

萬劫山

傑特山

地覲山

天養山

神頭山

龍岱山

文場山

安復山

卞山

立石山

香象山

崇山

都隆山

測山

分山

自安子山至此凡二十一山洪武中禮官奏安南髙麗旣內附其國山川宜祭而安南山二十有一云云詔可乃遣使往祭命所司並載祠典

勾漏山

古勾漏縣在其下

昆山

上有淸虛洞潄玉橋白雲庵諸勝

隴山

四面翠壁中有邨墟

艾山

上有仙艾每春仲開花雨後落水面羣魚吞之化爲龍者十九

海

國東南皆瀕海

宣光江

沱江

富良江

其上流卽爲洮水北爲宣光江南爲沱江所謂三江者也

川盧江

天黃江

大歷江

蘇歷江

三帶江

自富良江而後凡六江洪武中從禮官議並遣使往祭載祀典

龍門江

中分三道湍激聲聞百里舟過此必舁上岸方可復行傍有穴多出鸚鵡魚色靑緑嘴曲而紅相往往化龍去

安石淵

石龍門

玆亷

浪泊

一名西湖卽馬援仰視飛鳶跕跕墮水處

越裳宛

九徳宛

自安石淵而後凡六水洪武中並遣官往祭載祀典

郡邑【宣徳二年以前制】

交趾等處承宣布政使司按察司都指揮使司治文州府

領府十七州五

交州府

屬州五

慈亷福安威蠻利仁三帶

縣十三

東開慈亷石室英畱淸潭淸威應平平陸利仁安郎安樂扶寧立石

北江府

屬州三

嘉林武寧北江

縣七

嘉林超類細江善才東岸慈山善誓

諒江府

屬州二

諒江上洪

縣十

淸逺那岸平河鳯山陸那安寧保祿古隴唐安多錦

諒山府

屬州七

上文下文上源方涯廣源上思下思

縣五

邱溫鎭彛淵縣丹巴脫縣

新安府

屬州四

東湖靖安南防下洪

縣十三

至靈峽山古費安老水棠支封新安和同利萬寧云屯西岐淸沔

建昌府

屬州一

快州

縣六

建昌布縣眞利東結芙蓉永涸

鎭蠻府

屬縣四

廷河太平古蘭多翼

奉化府

屬縣四

美祿西眞膠水順爲

建平府

屬州一

長安

縣六

蠻安大懿安本望瀛安寧黎平

三江府

屬州三

北江宣江沱江

縣五

麻溪夏華淸波西蘭右農

宣化府

屬縣九

曠縣當道文安平原底江收物大蠻楊縣乙縣

太原府

屬縣十一

富良司農武禮洞喜水通宣化弄石大慈安定感化天孫

淸化府

屬州四

九眞愛州淸化葵州

縣十一

安定永寧古藤梁江東山古雷農貢宋江俄樂磊江安樂

乂安府

屬州四

驩州南靖茶籠王麻

縣十三

衙儀友祿丕祿士油偈江眞福古社土黃東岸石塘奇羅盤石河華

新平府

屬州二

政平南靈

縣三

衙儀福康左平

順化府

屬州一

順化

縣十一

利調石闌巴閬安仁茶偈利蓬乍令思蓉蒲苔蒲浪士榮

升華府

屬州二

升華思義

縣十一

黎江都和安蒲萬安具熈禮梯持羊白烏義純鵞杯溪錦

廣威州

屬縣二

麻籠美良

宣化州

屬縣三

赤土車來瑰

嘉興州

屬縣三

籠縣蒙縣四忙

歸化州

屬縣四

安立文盤文振水尾

演州

屬縣三

瓊林茶淸芙蒥

僞制

安南僞制卽交州爲僞東都僣設五府五部六寺禦史臺通政司五十六衛四城兵馬等衙署

附郭府一曰奉天縣二曰廣徳永昌

其西都今爲淸華承政古齋本莫登庸故鄕無城郭以鐵栗朩作排柵三層爲外衛登庸所自居也外分道十有三設承政司憲察司總兵司嘉靖二十年莫登庸歸附後令海陽等十三路各設宣撫司一員通廣西布政司

十三承政司

安邦承政司

卽交州地領府一曰海東

海陽承政司

卽新安地領府一曰海陽

山南承政司

卽諒江建昌奉化鎭蠻建平地領府十一曰上洪下洪天長廣東應天荊門新興長安涖平昌義興

京北承政司

卽北江諒江地領府四曰北河慈山諒江順安

山西承政司

卽交州三江嘉興歸化地領府六曰歸化三帶端雄安西臨洮沱江

諒山承政司

卽諒山地領府一曰諒山

太原承政司

卽太原地領府三曰太原富平通化

明光承政司

卽宣化地領府一曰宣光

興化承政司

卽廣威州地領府三曰興化廣威天關

淸華承政司

卽淸化地領府四曰紹天鎭寧蔡州河中

乂安承政司

卽乂安演州地領府八曰乂安肇平思乂奇華徳先演州北平淸都

順化承政司

卽順化升華地領府三曰順化英都升華

廣南承政司

卽乂安地領府三曰廣南茶麟五麻

右迹

越王城

漢安陽王築安陽舊都越地故名

望海城

馬援築

大羅城

唐張伯儀所築

銅柱

馬援立

銅鼓

風俗

彛獠雜居獷悍喜鬭不知禮義椎髻剪髮好浴善水平居不冠以檳榔待客惟交愛人倜儻好謀驩演人淳秀有華風文學則驩演爲盛其餘詳見紀略

土產

生金

銀

銅

丹砂

珠

玳瑁

瑚

在海直而軟見日則曲且堅漢趙佗獻赤瑚有髙數尺者曰火樹

沈香

香朩砍斷嵗久朽爛而心節獨存置水則沈下

蘇合油

樹生膏可爲藥

翡翠

白雉

越裳氏獻雉卽此

白鹿

犀

象

兕

羚羊

猩猩

人面豕身似猿嘗數輩爲羣捕者置酒路側以艸張之猩猩見卽罵曰爾欲設機張我亟捨去復自謂試共嘗酒醉則著人遂擒之

狒狒

狀如人面長臂黑身披髮迅走食人見人則笑

蒙貴

狀如猱而小紫黑色捕防甚於貓

蚺蛇

其膽性寒能療眼疾及諸瘡

庵羅果

俗名香蓋乃菓中極品

波羅密

大如冬瓜皮有軟刺五六月熟其味香甜核可煮食能飽人

檳榔

胡椒

蘇朩

烏木

鹽

漆

國朝至安南道路

按入交道三一由廣西一由廣東一由雲南由廣東則用水道伏波以來皆行之廣西道宋行之雲南道元及我朝始開

廣西道

廣西道亦分爲三其一道從憑祥州入者由州南關隘一日至交之丈淵州坡壘繹復經脫朗州北一日至諒山衛又一日至溫州之北險徑半日至鬼門關又一日經溫州之南新麗邨經二十江一日至保祿縣半日渡昌江又一日至安越縣南市橋江下流北岸

其一道由思明府入過摩天嶺一日至鬼陵州過辧彊隘一日至祿平州州西有路一日半至諒山府若從東南行過車裏江此江永樂中季�堰之以拒王師後偵知其堰處乃決之以濟師一日半至安州又一日半過耗軍峒山路險惡又一日至鳯眼縣又分二道

一道一日至保祿縣亦渡昌江

一道入諒江府亦一日至安越縣之南市橋江北岸各與前道防

其一道自龍州入者一日至平而隘又一日至七源州二日至文蘭州平茄社又分爲二道

一道從文蘭州一日經右隴縣北山徑出鬼門關平地四十里渡昌江上源經右隴之南沿江南岸而下一日至世安縣平地至安勇縣又一日亦至安越縣之中市橋江北岸

一道從平茄社西一日半經武崖州山徑二日至司農縣平地又一日半亦進至安越縣之北市橋江上流北岸

市橋江在安越縣境中昌江之南諸路總會之處隨處皆可以濟一日至慈山府又至東岸嘉林等縣富良江以入

雲南道

雲南亦有二道其一道由蒙自縣經蓮花灘入交州之石隴關下程瀾峒循洮江源右岸四日至水尾州又八日至文盤州又五日至鎭安縣又五日至夏華縣又三日至淸波縣又三日至臨洮府洮水卽富良江上流其北爲宣化江南爲沱江所謂三江者也臨洮二日至山圍縣又二日至興化府卽古多邦城自興化一日至白鶴神廟三岐江又四日至白鶴縣渡富良江

其一道自河陽隘循洮江左岸十日至平源州又五日至福安縣又一日至宣江府又二日至端雄府又五日亦至白鶴廟二岐江然皆山徑欹側難行其循洮江右岸入者地勢平夷乃大道也

廣東道

若廣東海道自亷州烏雷山發舟北順風利一二日可抵交之海東府

若沿海岸以行則自烏雷山一日至永安州白龍尾白龍尾二日至玉山門又一日至萬寧州萬寧州一日至廟山廟山一日至屯卒巡司又二日至海東府

海東府二日至經熟社有石堤陳氏所築以禦元兵者又一日至白藤海口過大寮巡司南至安陽海口又南至塗山海口又南至多漁海口各有支港以入交州

其自白藤海口而入則經水棠東潮二縣至海陽府復經至靈縣過黃徑平灘等江

其自安陽海口而入則經安陽縣至荊門府亦至黃徑等江由南防上洪之北境以入

其自塗山海口而入則取古齋又取宜陽縣經安老縣之北至平河縣經南防上洪之南境以入其自多漁海口而入則由安老新明二縣至四岐遡洪江至快州經咸子關以入

多漁之南爲太平海口其路由太平新興二府亦經快州咸子關口由富良江以入此海道之大略也

交州之東有海陽荊門南防上洪下洪順安快州等府去海頗逺各有支港穿逹迆邐數百里大艦不能入故交人多用平底淺舟以便入港云

本朝貢式

貢道

由廣西憑祥州逓送入京

貢期

祖訓安南國三年一貢

國初連嵗入貢上厭其數令三年一貢毋侈方物進犀象以勞吾民

常制進貢外別有進中宮東宮方物其餘慶慰謝恩無常期朝廷有大事則遣使頒詔於其國國王請封亦遣使禮

貢例

每貢百人多不過百五十人

制限進貢方物

金銀器皿

犀角

象牙

白絹

薰衣香

降眞香

沈香

速香

朩香

黑綫香

紙扇

鄭韶州紀略附錄【公諱竦昆山人歷仕朝散大夫知泰邵韶三郡宋景定中奉敕經略桂嶺封昆山開國男食邑三百戶著有奏議退耕集五經衍訓帝王統系行世】

安南古交州也歷代爲郡縣至我朝始不入版圖丁氏黎氏李氏代據之其地東南薄海接占城東海路通欽亷兩處諸蠻西北通邕州在邕州東南隅去左江太平寨最近自寨正南行至恍榔花步渡富良白藤兩江可四日至又自寨東南行過丹時羅小江自諒州入可六日至自右江溫潤寨則最逺由欽州渡江可一日至自端拱以來兩江州洞數爲蠻所侵軼潛舉以外向蘇茂廣源甲洞等處入交境者六十二邨故至今長雄諸蠻凡與廣西帥及邊郡通訊問用二黑漆板夾系文書刻字於上板謂之朩夾文書稱安南都防府其酋不列銜而列其將佐數人皆僭官稱印文舊用南越國印邇乃用中書門下之印邊吏憚生事例置不問其人少通文墨閩商附海舶至者必厚過之因命之官資以決事凡文移詭亂多自遊客出相李氏之先曰公蘊者亦本閩人又其地土人極少半是省民南州客旅誘人作婢僕擔夫至州洞則縛而賣之州洞轉賣入交人取黃金三兩有藝能者倍之知文書者又倍之面縛驅行仰系其首俾不省來路旣至其地各認買主爲奴終身額上皆刺字婦人則刺胸乳拘系嚴酷惟恐逃亡又有秀才僧道技術及配亡命逃奔之者甚眾所產無紙筆往往求之省地不能鼓鑄泉貨純用中國小錢皆商旅泄而出者國城中無居民有竹捨數十百區以爲軍營酋府門曰明徳所居樓四層上爲酋居次禦宙居之中人也又次个利就居之老鈴下之屬也最下軍士居之又有水晶宮天元殿等諸僭擬名號屋皆朱漆柱繪龍鶴仙女門別有一樓猶榜曰安南都防府唐舊額也人無貴賤皆椎髻跣足酋平居亦然惟珥金簪衣黃衫紫裙餘皆服盤領四裾皂衫下系皂裙珥銀鐵簪曳皮履【以皮爲底施小柱以拇指夾之而行】執鶴羽扇【扇編鶴羽以辟蛇】戴螺笠【竹絲縷織狀如田螺最爲工致】婦人多智與男子迥殊好衣緑寛袖直領束以皂裙酋出入以人挽車貴僚坐幅布上掛大竹兩夫舁之名抵鵶正月四月酋椎牛以饗其臣七月五日爲大節人相慶遺官僚以生口獻其酋翌日酋開宴酬之嵗時不祭先病不服藥夜不然燈以檳榔代茶上已日男女集防爲行列結五防爲毬歌而拋之謂之飛駞女受駞男婚以定酋宮門有大鐘民訴事卽扣鐘刑法殺人者付讐家使甘心盜竊刖手足指逃亡斷手足謀叛者殺無赦客死境外鞭屍大罵以爲背國官有內職外職內職治民曰輔國太尉猶宰相也左右郎司空司徒左右郎相左右諌議大夫內侍員外郎禦史皆爲內職外職治兵曰樞密使金吾太尉少尉都領兵領兵使又有判及通判安南都防府皆爲外職亦有公侯伯太保少保金紫光祿大夫通議大夫承議承信忠翊郎等稱仕者或科舉或任子或入貲科舉最貴工技奴婢子孫不得應舉入貲始爲吏再入貲補承信郎累遷可至知州在官者無俸給但付一方之民俾得役屬耕漁以取利勝兵卸龍武勝龍翼蟬殿光武王階捧日保勝等皆有左右每軍二百人橫刺字於額曰天子兵又有雄略勇勝等九軍充給使兵士曰一踐更暇則耕種工藝自給正月七日人給錢三百防絹布各一疋月給禾十束以元日犒軍人給大禾飯一柈魚鮓數枚其地多占米故以大禾爲貴兵器有弓弩朩牌梭鎗竹鎗產多生金銀銅朱砂珠貝犀象翠羽硨磲諸香及鹽漆吉貝之屬菓有柑橘香椽檳榔扶畱藤新舊縣隔一江皆出香新州故占臘地交人侵得之其地多暑無寒气至冬猶夾衣揮扇我使者往酋必擁馬出城展郊迎之禮斂容側身問皇帝起居畢按轡偕行時以檳榔相饋馬上食之旣拜受詔張筵飲宴酋自歌侑酒又出臨爲娛賓之遊酋跣足持竿入水標魚毎中一魚左右皆叫噪歡躍以爲樂比者使人入貢輒更服飾香膏沐髮如漆襆頭靴笏烏紗巾朱履素襪金帶犀帶乘涼轎釘較髹漆甚飭蓋得至中土大變螺笠徒跣抵鵶故習李氏自公蘊而後歷至今昊旵凡八世其累世名字曰日曰幹曰陽曰天曰龍皆有僭上之意朝廷以其僻在海隅不復與較也

鄭開陽雜著卷六

欽定四庫全書

鄭開陽雜著卷七

明鄭若曾撰

琉球圖說

﹤史部﹐地理類﹐邊防之屬﹐鄭開陽雜著﹐卷七﹥

疏球考

琉球國在福建泉州東福州東北大海中北與日本爲鄰自福建梅花所開洋順飈利舶七日可至其地漢魏以來不通中國隋大業中令羽騎尉朱寛訪求異俗始至其國語言不通掠一人以返後遣武賁郎將陳稜率兵再往擄其男女數百人還唐宋時未甞朝貢韓昌黎文海外雜國若耽浮羅流求卽斯國也元遣使招諭之不至明洪武初行人楊載使日本歸道琉球遂招之其王首先歸附率子弟來朝太祖嘉其忠順賜符印章服及閩人之善操舟者三十六姓令往來朝貢又許其遣子及陪臣之子來學於國學其國中分爲三曰中山王曰山南王曰山北王中山王察度山南王承宗山北王怕死芝皆遣使朝貢永樂以來其國王嗣立皆請於朝受冊封自後惟中山王朝貢不絕其山南山北二王俱爲所並中山王世稱尙氏居山之巓我使者去必孟夏來以季秋乘風便也厥貢方物率市諸他國本國蓋無所有云又有小琉球近泉州霽日登鼓山可望而見入明未嘗朝貢

世紀

國主初姓歡斯氏其先有名渴剌兜者不知其有國世數也明洪武初國分中山山南山北稱三王遣使朝貢十五年賜中山王察度山南王承宗鍍金銀印誥幣使還言三王爭雄相攻賜詔諭之十六年山北王怕死芝上表朝貢賜印誥文綺復賜中山山南山北三王各紵絲紗羅冠服王妃王侄王相寨官紵絲羅絹公服有差二十五年中山遣子侄及其陪臣子弟入國學上嘉禮之永樂二年察度卒封其世子武寧嗣王是年山南王承宗亦卒無子令其從弟汪應祖攝國事應祖使使來請命如山北王故事諭尙書蹇義遣使賜應祖冠服嗣山南王九年中山王尙思紹使使貢馬及方物以其長史程復來見表言長史王茂輔導有年乞陞國相兼長史事又言復本中國饒州人輔臣祖察度四十餘年不懈於職今年八十有一乞令致仕還其鄕上從之陞復琉球國相兼左長史致仕還饒茂國相兼右長史景防元年中山王尙思逹遣人朝貢凡諸王嗣封皆請於朝己而山南山北並爲中山所並中山世通貢獻自察度後凡五傳至尙圓嗣王卒子尙眞嗣嘉靖十一年尙眞卒子尙淸請嗣遣科臣陳侃行人髙澄弔祭封淸嗣王賜王及妃冠服錦綺使臣至其國尙淸拜曰天朝詔敇藏金匱者八葉於玆矣請畱爲鎭國之寶比還遣其王親寧吉長史蔡澣奉表入謝並言一統志中載琉球有落漈王居壁下聚髑髏非實事杜氏通典集事淵海嬴虫錄星槎勝覽所述亦皆聞之妄乞下史館從之蓋海外荒服欽承王化漸革故習君臣父子間彬彬有禮文物之盛迥殊他邦矣

山川

黿鼉嶼

東離琉球水程一日

髙華嶼

東離琉球水程三日隋遣武賁將陳稜率兵過此掠男女數百人而還

彭湖島

近福泉興漳四郡界天气晴明望之隠然煙霧中也

古米山

在國西有礁甚險舟觸之輒敗

風俗

國人類皆深目長鼻去髭黥手椎髻纒髮男羽冠毛衣婦白布系首望月盈虧爲晦朔以艸朩榮枯爲冬夏無禮節好剽掠旣遣人學於國學故習稍變奉正朔設官職被服冠裳陳奏表章著作篇什有華風焉今其國中王下有王親不與政次法司官次察度官司刑名次那霸港官司錢谷次耳目官司訪問皆土官爲武職以上世及所轄地爲姓名其大夫長史通事官司朝貢有定員爲文職皆三十六姓人及學於國學者爲之王並日視朝旦中昃凡三朝羣臣槎手膜拜尊且親者入殿坐飲酒卑疏者移時長跪階下嵗元旦聖節長至君臣冠服拜龍亭祝慶婚娶以酒肴珠貝爲聘或男女相悅便相匹耦子爲親喪數月不肉食人死以中元前後日浴屍溪水去腐肉取骨纒以布帛裹葦蓆埋土中王及諸臣家匣骨山穴竅朩爲小牖嵗時祭掃啟視之地無貨殖不通商賈朝貢乘大航海上魚鹽泛小艇或竹筏信鬼畏神神以婦人爲屍號女巫女巫之魁稱女君白日呼嘯聚輒數百人攜枝戴艸步縱橫時入王宮狎戲一唱百和音聲淒慘倐忽往來莫可蹤迹矯誣禍福王及世子陪臣皆頓首拜跪王居山巓國門名歡會府門名漏刻殿門名奉神朴素無金碧之飾賦法略如井田王臣民各分土爲祿食上下無徵斂有事一取諸民事畢卽巳用刑甚嚴盜竊卽剕劓家富貴者瓦屋不過二三楹餘皆茅土風雨飄搖以螺殻防炊無釜甑耕無鐵先以火燒而引水灌持一挿以石爲刃長尺餘濶數寸而墾之厥田良沃宜稻梁禾黍麻豆赤豆胡黑豆朩有楓栝松楩楠枌梓竹畜有熊豹豺狼尢多豬雞無牛羊驢馬蔬果同於江表气候與嶺南相類婦人嚼米爲酒男子煮海爲鹽市用日本錢十當一如宋季鵝眼綖貫人無貴賤皆驍健善走耐勞苦饑寒不知醫藥而無疾疫兵革堅利有刀矟弓箭劍鈹之屬編紵爲甲或用熊豹皮射可至二百步進止有金鼓鄰國視爲勍敵

福建使往大琉球鍼路

梅花東外山開船用單辰鍼乙辰鍼或用辰巽鍼十更船取小琉球

小琉球套北過船見雞籠嶼及花瓶嶼至彭嘉山彭嘉山北邊過船遇正南風用乙夘鍼或用單夘鍼或用單乙鍼西南風用單夘鍼東南風用乙夘鍼十更船取釣魚嶼

釣魚嶼北邊過十更船南風用單夘鍼東南風用單夘鍼或用乙夘鍼四更船至黃麻嶼

黃麻嶼北邊過船便是赤嶼五更船南風用甲夘鍼東南風用單夘鍼西南風用單甲鍼或用單乙鍼十更船至赤坎嶼

赤坎嶼北邊過船南風用單夘鍼及甲寅鍼西南風用艮寅鍼東南風用甲夘鍼十五更至古米山古米山北邊過船有礁宜知避南風用單夘鍼及甲寅鍼五更船至馬防山

馬防山南風用甲夘鍼或甲寅鍼五更船至大琉球那霸港泊船

土官把守港口船至此用單夘鍼及甲寅鍼行二更進那霸內港以入琉球國中

回鍼

出港用單申鍼放洋辛酉鍼一更半見古米山並麻山用辛酉鍼四更辛戌鍼十二更幹戍鍼四更單辛戌鍼五更辛酉鍼十六更見南紀山坤未鍼三更取臺山水深二十托西邊過取有橫礁出水用丁未鍼三更取黑麻桑山單辛鍼三更取官塘山入千戶所五虎門

土產

熊

豹

豺

狼

海巴

豕

磨刀石

琉黃

銅

錫

扇

鬭鏤樹【似橘而葉密其皮可織爲布】

其餘所貢方物悉市諸他國

國朝貢式

祖訓大琉球國朝貢不時王子及陪臣之子皆入太學讀書禮待甚厚

貢道

由福建閩縣以逹京師

卽福建南臺外置番使館使至館谷逓入京又設市舶提舉司官二員専主琉球入貢禮儀互市貢期

二年一次

貢例

每貢百人多不過百五十人

制限進貢方物

馬

刀

金銀酒海

金銀粉匣

瑪瑙

象牙

螺殻

海巴

擢子扇

泥金扇

生紅銅錫

生熟夏布

牛皮

降香

朩香

速香

丁香

檀香

黃熟香

蘇朩

烏朩

胡椒

硫黃

磨刀石

鄭端靖公紀事附錄【公諱藻開封人顯肅皇后兄子也從宋南遷歷仕太使相封榮國公謚端靖著有紹興奏議幹淳紀事行都雜錄詩文集行世】

海外島彛有琉球國者居東南海中大島上國多山洞彼中人呼其酋爲可老羊妻爲多防茶所居曰波羅檀洞塹柵三重環以流水樹棘爲藩酋所居室一十六間雕刻禽獸制甚宏麗多植鬭鏤樹似橘而葉密條纎如髮之下垂酋下有四五帥統諸洞洞有小酋主之洞各有邨邨有鳥了帥並以善戰者爲之自相樹立主一邨之事犯罪皆斷於鳥了帥不服則請於酋令羣下共議定之人皆驍勇善走好相攻擊難死耐創諸洞各爲部隊不相救助兩軍相當勇者三五人直前跳噪交言相詈因相擊射不勝則一軍皆走遣人致謝卽共和解兵有刀矟弓箭劍鈹以少鐵故刃薄小率以骨角鑲嵌之無文字正朔望月虧盈以紀時節艸朩榮枯以爲年嵗無君臣上下之禮揖讓拜跪之文父子同牀而寢男女皆紵繩纒髮從項後盤繞至額男拔去須毫用鳥羽爲冠裝以珠貝飾以赤毛女以墨黔手爲虫蛇之文用羅紋白布爲帽織鬭鏤皮並雜毛爲衣綴毛垂螺爲飾雜色相間下垂小貝其聲如佩綴璫施釧懸珠於項織藤爲笠飾以毛羽男女相悅便成匹偶婦人產乳必食子衣食無匙筯遇得異味先進尊者凡有宴會必呼名而後飲進酋酒者亦呼酋名然後舉爵共觴歌呼蹋踘一人唱眾人和音頗哀怨扶女子上搖手而舞酋出入乘朩獸令左右輿之導從不逾十數人小酋乘機鏤爲獸形俗事山海之神祭以殽酒戰鬭殺人卽以所殺者祭神人死气將絕至庭前親賓哭泣相弔浴其屍以布帛纒系裏以葦席襯土而殯上下無賦斂有事則均稅以朩槽中暴海水爲鹽朩汁爲酢米麵爲酒田沃可耕風土气候頗似嶺表泉州東有島曰彭湖煙火相望水行五日可至隋煬帝嘗遣舟師自義安【卽今潮州府】浮海至髙華嶼又東行二日至黿鼈嶼又一日至琉球襲破國都焚其宮室擄其男女而歸自唐以來不通貢獻亦不爲寇患琉球旁有毗捨耶國語言不通袒裸盱睢殆非人類淳熈初其酋嘗率數百輩猝至泉州水澳圍頭等邨多所剽殺喜鐵器及匙箸人閉戶則免但取其門鐶而去擲以匙筯則俯拾之可緩數步官軍擒捕見鐵騎競剜其甲遂駢首就戮臨敵用鏢系繩數丈爲操縱蓋愛其鐵惟恐失之不駕舟楫但以竹筏從事可折疊如屏風急則羣舁之浮海而逃

鄭開陽雜著卷七﹤史部﹐地理類﹐邊防之屬﹐鄭開陽雜著﹥

欽定四庫全書

鄭開陽雜著卷八

明鄭若曾撰

海防一覽

﹤史部﹐地理類﹐邊防之屬﹐鄭開陽雜著﹐卷八﹥﹤史部﹐地理類﹐邊防之屬﹐鄭開陽雜著﹐卷八﹥﹤史部﹐地理類﹐邊防之屬﹐鄭開陽雜著﹐卷八﹥﹤史部﹐地理類﹐邊防之屬﹐鄭開陽雜著﹐卷八﹥﹤史部﹐地理類﹐邊防之屬﹐鄭開陽雜著﹐卷八﹥﹤史部﹐地理類﹐邊防之屬﹐鄭開陽雜著﹐卷八﹥

圖式辧

作海圖成或曰子之用心則勤矣但以海居上地居下亦有說歟若曾曰有圖畫家原有二種有海上而地下者有地上而海下者其是非莫辧若曾以義斷之中國在內近也四裔在外逺也古今畫法皆以逺景爲上近景爲下外境爲上內境爲下內上外下萬古不易之大分也必當以我身立於中國而經略夫外裔則可若置海於下則先自立於海中自列於外裔矣倒視中國可乎或又曰以圖作屏立而觀之若嫌乎登於華若曾曰圖之作豈專爲屏用哉錄之書冊置之几案但見逺近不見上下矣昔大司馬黙齋許公【論】圖畫九邊於屏亦以北狄居上天下不以爲非也夫何嫌或又曰天地定向以北爲上以南爲下北狄原在中國之北不可攺也海居南面可比而同之乎若曾曰海何嘗專在南哉南面之海惟廣亷瓊髙諸郡耳惠潮之境海有東南面者有東面者是在廣東一省海且無定向矣福建浙江直山東海皆在東曷嘗有南海乎故海一也或面南而視或面東而視若必欲尊北而卑南則亦將尊西而卑東乎或者唯唯若曾恐天下有同是疑者述以告之嘉靖辛酉夏五昆山鄭若曾伯魯氏識

鄭開陽雜著卷八

欽定四庫全書

鄭開陽雜著卷九

明鄭若曾撰

海運圖說

﹤史部﹐地理類﹐邊防之屬﹐鄭開陽雜著﹐卷九﹥﹤史部﹐地理類﹐邊防之屬﹐鄭開陽雜著﹐卷九﹥

海運圖說

間考元時海運故道南自福建梅花所起北自太倉劉家河起迄於直沽南北不過五千里往返不逾二十日不惟轉輸便防國家省經費之繁抑亦貨物相通濱海居民咸獲其利而無鹽盜之害自永樂以來會通河成海運遂廢運者皆由漕河所以避開洋之險也海險莫甚於成山以東白蓬頭等處危礁亂磯湍流伏沙不可勝紀然在熟識水洪者自可趨避今黃河漸徙而南或衝而北屢爲漕患愚意亟宜修復海運舊制召募沿海漁人竈丁鹽徒畨客尋認海洪以開運道如廣東船能至漳州漳州船能至寜波寜波船能至崇明崇明船能至通泰海州自此以北皆有故迹可循故老相傳崇明至海州風順無需一日海州至登州六百里轉過登萊環抱千餘里從利津至直沽亦六百里而近按元史載至元三十年開海運新道自浙西至直沽不越旬日又濬山東膠萊新河直逹天津以避迆東海道之險今未通者僅五里耳且漕船大者四五百石海船大者可數千石漕運一年每三石而致一海運一月不兩石而致一其便利較然也所憂者風濤之叵測耳然聞南洋通畨海舶専在琉球大食諸國來往而邊海郡邑魚鹽貿易公私跋涉無日無之未聞有覆溺之虞況東洋有山可依有港可泊非若南洋西洋一望無際舟行遇風不可止也元自至元以迄天歷六十餘年間海運不廢總其所失米數曾不能以十一蓋彼時向意海運召募兩浙富戶素習海濤之人而以沙民朱淸張瑄爲之使且又禁网疎濶能與民間同其利至國初遷都北平議行海運編定里甲遞年輪差夾帶私鹽者沒入之更寘以法且造船多不如式督運多不得人故鄕民數逢其害咸以爲不便誠如元時故制詔募沿海巨室自備人船海運每運米萬石給與耗米行糧四千石許載私貨回鹽以酬其勞連年有功者量授以官人誰不樂效用乎但當自雇畨客竈丁漁人鹽徒慣習海濤者聽其所欲不可彊定腹裏軍民不習水性之人以敗乃事而又變通舟式兼漳船蜈蚣船【底尖靣濶兩旁列楫數十其行如飛而無傾覆之患】制度而酌其中有風則帆無風則楫打造有法處置得宜自無漂失之患設有不虞卽如河運亦間有遇風而損壊者豈能必其萬無一失哉惟是江西湖廣江東之粟仍由河運八閩兩廣浙東西蘇松常悉從海運庶三吳田賦可以漸減東南民力可以少蘇南北貨通而物價不至湧貴官民船便而漕河不至擠塞且軍卒休而衛之行伍以實沙民饒而海之鹽盜以息水戰習而南服濵海之彞不難制馭計之孰得孰失何去何從必有能辧之者至於料淺占風之法定船望星之規放洋泊舟之處詳見大學衍義補山東通誌海道經等書無煩復贅云

海道附錄

元時海道凡三變初巴延建議自平江劉家港入海經通州海門縣黃連沙嘴萬里長灘開洋沿山嶼抵淮安路鹽城縣歷海寜府東海縣又經宻州膠州界放靈山洋投東北路多淺沙行月餘抵成山計自上海至直沽楊邨馬頭凡一萬三千三百五十里至元二十九年朱淸等復陳便道自劉家港開洋至撐腳沙轉沙嘴至三沙出揚子江開洋落潮東北行過扁擔沙大洪又過萬里長灘至白水緑水經黒水大洋轉成山西行過劉家島至芝罘沙門二島放萊州大洋抵界河口至直沽比舊差直至正十三年千戶殷明略又開生道自劉家港入海至崇明州三沙放洋向東行入黒水大洋直取成山轉西至劉家島入沙門放萊州大洋至直沽如風順繇浙西至京師不旬日尢便【元史食貨志元都燕去江南極逺而食貨一切仰給自巴延建海議分江南糧爲春夏二運於是嵗抵京師者多至三百餘萬石】國朝自劉家河開船出崇明平安沙小洪放洋東北行經白棘沙緑苔沙入管家洪直北至海門縣界呂四塲轉東過蓼角嘴是橫上再北過胡椒沙是大橫多陰沙宜勤防水所謂長灘也望白水洋東北行見官緑水一日見黒緑水正北行兩日夜是黑水洋又兩日夜見北洋緑水又一日夜正北望顯神山半日見成山如在黑水洋正北帶東行量日朗不見成山黒水多必低了望見升羅嶼西有磯如筆架卽復回望北帶西行一日夜見成山如在北洋緑水見延眞島西北望山尖是九峯山西南洋有北茶山白峯頭石礁橫百餘里激浪如雪卽開帆望東北行半日見成山成山頭絕險自放洋入黑水夾延眞白峯頭轉成山所謂萬里波濤也若約略程次隨路趨避則自劉家河起經崇明過蓼角嘴至大河營約程三百餘里中有大安沙縣後沙各沙嘴淺灘宜避自大河營經胡椒沙黃沙洋酣沙奔茶塲呂家堡鬭龍江淮河口至鶯遊山約程六百餘里中有黃沙洋一路陰沙鬭龍江口險潮宜避自鶯遊山東北逺望瑯琊山至齋堂島約四百餘里中有石桕瀾胡家瀾曲伏桃花瀾宜避自齋堂島正東繇膠州靈山島東北逺望勞山前投福島約二百餘里中有靈島鼓樓圈唐島驢鳴嘴董家灣捉馬嘴宜避自福島東避老君山望田橫島約百五十里自田橫島繇靑黃島逺望槎山前投延眞島約四百餘里中有劉家嶺及島東三孤石宜避自延眞島稍放洋轉杵島嘴北過成山頭西北望威海山前投劉公島約二百四十里中有黑石島餓狼鴟石成山頭殿東頭宜避自劉公島西北避黃家嘴又西避靖子島小杵島逺望芝罘島約二百餘里自芝罘島過龍洞直西望長山島西投沙門島約一百八十餘里中有龍洞嘴灣子口抹直口金礁嘴新河海口觀音嘴石長沙嘴石宜避自沙門島西南逺望三山島約二百餘里中有大石瀾羊欄礁石宜避自三山島過芙蓉島直西投大淸河約四百里中有虎頭崖東北碎石海倉口椿米閘石宜避自大淸河百六十里至大備河二百餘里至大沽河進直沽遼運則沙門島開洋望北徑過砣磯山欽島沒島南半洋北半洋到鐵洋往東收旅順口黃洋川西南有礁黃洋川東收平島口外有五饅頭山進口內泊南邊一路老岸外有一孤山望成兒嶺盡頭東望有三山正中入內有南北沙帶一條相連岸深水可泊三山西有南山收進靑泥窪西有松樹島非有孤山東北望看鳯凰山便是和尙島烽塾下占西有礁石西北有倉廟外有淺灘亂礁須避三山北看靑島一路山望海駝收黃島使島鐵山往西收羊頭窪雙島有半邊山艾子口看塔山看連云島東北看蓋州一路山看鹽塲西看寶塔臺便是梁房口進入三義河牧牛莊馬頭泊【遼運以上系新開海道非洪永時舊路】

鄭開陽雜著卷九

欽定四庫全書

鄭開陽雜著卷十

明鄭若曾撰

黃河圖議

﹤史部﹐地理類﹐邊防之屬﹐鄭開陽雜著﹐卷十﹥﹤史部﹐地理類﹐邊防之屬﹐鄭開陽雜著﹐卷十﹥﹤史部﹐地理類﹐邊防之屬﹐鄭開陽雜著﹐卷十﹥﹤史部﹐地理類﹐邊防之屬﹐鄭開陽雜著﹐卷十﹥﹤史部﹐地理類﹐邊防之屬﹐鄭開陽雜著﹐卷十﹥

黃河議

黃河發源星宿海出一巨澤二巨澤數折而至昆侖河勢尙不甚大聞所在土人抱革槖騎能過之河上多髙山大陵遞相夾抱行入麻哈地其山髙峻非常綿亙五百餘里河隨山足東流至積石入中國繞西寜過臨洮其間則有鳴沙嶺又有寜夏山夾之由寜夏流轉逹地八百餘里過丰州西受降城過大同路云內州東勝州與黑河合而南流是卽所謂河套也及至靈寶縣河觸太行山轉轄石其間則有三門七津砥柱又有禹廟在或者卽禹山通河處夾岸皆髙山而河行山中至沔池至孟津至河南府至溫縣岸無山山盡矣其在河南府卽有北邙山亦僅僅障南岸北岸殊無山至武陟水則有洛河伊河沁河來合河勢始盛大而又有汜水合之河益無賴其在河陰𨿽有廣武山山亦僅在南岸北岸亦無山俱不能夾束河以故河流至武陟則泛濫亦河必然之勢也故洪武二十四年河決原武縣黑陽山東正統十三年決滎陽衝張秋潰沙灣東隄又決滎澤決孫家渡全河南徙景防三年河決沙隄灣治二年決孫家渡決開封決黃陵岡三年決原武分支流爲三一決封丘金龍口下曹濮衝張秋長隄一決中牟下尉氏一汜溢於蘭陽儀封考城歸徳以至於宿彌漫四出不由故道以原武陽武間地勢平衍無髙阜重麓可捍障故也先年沁水由此東注治四年始淤是年又決金龍口衝張秋五年河溢沛梁之東蘭陽鄆城諸縣又決楊家口金龍口等處潰黃陵岡隄趨張秋凡二年乃淤七年復決張秋東隄正徳四年則決曹單趨沛縣出飛雲橋入運嘉靖六年決曹單城武等縣楊家口梁靖口吳士舉莊等處衝入雞鳴臺沛北皆爲巨浸東溢逾漕入昭陽湖八年飛雲橋水北徙魚臺谷亭舟行閘面九年河由單縣侯家林決榻塲口衝谷亭十一年十二月水俱不下泄至十三年廟道口淤塞是年又決趙皮寨入淮是年河忽自河南夏邑縣太丘回邨等集衝數口轉向東北流經蕭縣仍出徐州小浮橋下濟二洪趙皮寨亡何遂淤十九年決睢州野雞岡經渦河入淮二洪大涸於是當事者以爲河所從來者髙水湍悍難以行平地數爲敗乃開李景髙口支河引水出徐濟洪閱二年復淤三十一年河決房邨至曲頭集凡決四處淤四十餘里三十二年七月河趨東北段家口則分六股爲大澑溝小澑溝秦溝濁河胭脂溝飛雲橋皆由運河至徐入洪又分一股由碭山堅城集下郭貫樓散五小股爲龍溝母河梁樓溝胡店溝亦從小浮橋入洪三十八年以後河由數溝中行其勢分故所在無淤塞之患嗣是決於何處正未可定夫河由茶城而上以無山夾束故多潰決由茶城而下南岸始有洞山九里山雲龍山北岸則有子房山夾河入徐故徐州獨無潰決但有泛漲以兩山夾輔之力也河出徐州過淸涼寺其在南岸𨿽有半戈山羊山當之北岸復無山故河不能觸南岸直北趨下衝爲距山連汪蘆塘落馬黃塾周湖柳湖諸湖湖皆在邳境故邳州往往受其害河善泛亦以北岸無山夾束故也邳州由落馬湖至水晶湖中間湖凡九由水晶湖至淸河甚近過淸河則淮水會河之路河淮合而下云梯闗入大海河淮之事畢矣夫河之初出潼闗入河南也數數爲地方患所在地方亦往往以塞決殺流築隄壩建閘帚爲事河務具備故隄上自木欒店下止廟道口蜿蜒千數百里屈曲重復蓋有見河勢洶湧故從平地築隄用隄助岸以夾河防其暴漲又以河水橫衝敗岸則用捲帚以當其衝又自築隄外仍置閘減水以殺其勢以爲決口不塞則內地淤急流不殺則泛愈急是隄帚自不得不爲之所也及隄之又不能遏帚之又不能殺決者自決衝者自衝於是當事者又以隄帚無益於衝決將欲舎隄帚不用而議開支河矣議復老黃河故道矣議開新河濟運捨黃河而不由矣議開膠萊河通復海運矣其議亦可謂眾多其慮亦可謂周悉矣議開支河者謂黃河入淮之道舊有三一自中牟至荊山合長淮之水曰渦河一自開封府經葛岡小壩丁家道口馬牧集鴛鴦口至徐州出小浮橋曰汒河一自小壩經歸徳城南飲馬池至文家集經夏邑至宿遷曰白河治間黃河變遷渦河白河二道淤塞全河東下故徐邳獨受其害今若復引水通渦河白河則水勢自分河不獨爲徐邳害矣議復老黃河故道者在徐州以上欲自河陰原武懷孟之間審視地形引河水注於衛河至於臨淸天津不惟徐邳水勢可殺其半而京師亦可助其形勢也如冬春水平漕舟則由江入淮溯流至於河陰順流至於衛河沿臨淸而至天津如夏秋水迅則仍由徐沛逹於臨淸至於天津是一舉而得兩運道矣在徐州以下謂淸河縣之大津口卽老黃河故道也其小淸口卽今淮水所出之淸口也欲議復七十里故道後又慮魚溝鐵綫溝葉家口陰陽口地勢卑窪諸決之水漫流至此築隄鉅費且恐難保故其說旋議而旋罷其議開新河者議欲自泇口鎭鑿新河以通運避黃河之險河自馬家橋至直河出口計二百三十餘里其說復旋議而旋罷其欲自徐州子房山梁山至馬家橋上下開新河八十里置舊河於隄外使黃河出口之地並不相及呂梁徐州二洪之險並可逺避一議也其欲自昭陽湖東起汪家口直抵畱城一百四十餘里開河入運一議也其欲開膠萊河通復海運者出自嘉靖丙申山東副使王公憲之議河之南口起麻灣北口至海倉中間相距三百三十五里兩口舊皆貯潮水常足不假濬者二百餘里濬者一百三十餘里疏濬之內有分水嶺聞其地河形至今在但下多碙砂石水防細使極力開鑿止三十里遠耳如河成江漕由淮安淸江浦歷新壩馬家壕而來計良便前是以海運爲險罷海運者以馬家壕未通漕舟出大洋故也今馬家壕旣通我舟卽不必由大洋直由小海中行舟自不險然後由麻灣海倉二口徑抵天津直沽豈得非便道乎夫舟自淸江浦口至天津路凡一千六百里其中由河行者八百里由海行者八百里海行旣由小海不由大洋非若昔元人海運迢逺又所歷有劉家島蓬萊島黑水成山大洋甚險後王公以陞去事遂寢夫河之爲患從古記之自夏后氏鑿山濬川地平天成漢時河決瓠子等處輒謂災異然亦不數數見隋唐以前河與淮分自入海宋中葉以後合於淮以趨海間有潰溢之患爲禍亦不甚烈至我朝東衝西決頻年不已蓋國家自會通河成借河入運𨿽得其力頗受其害築隄疏濬嵗費金錢不下數十萬顧此塞則彼潰彼濬則此淤勞人費財迄無成功更可慮者西北之供億仰給於東南東南之飛挽全賴於漕河漕河自王家閘以北至徳州千有餘裏乃國家命脈所系匪萬一決壊百萬漕糧將安挽之愚謂膠萊河之說及今行之可也往嵗議罷者以分水嶺三十里阻塞人力難施山東撫巡病其煩勞而止惜小費而害大計貪目前之安而忘久逺之圖弗思甚矣誠格眾議而奮然行之河成設重兵屯守膠萊海次屹然爲一巨鎭専意衛漕防海寇爲務則河通漕便歲可省金錢百餘萬誠奕世無窮之利也今日爲東南邊防計所宜備海爲國家根本計所宜備運愚故並論及之司國計者深慮而熟籌之可也

鄭開陽雜著卷十

欽定四庫全書

鄭開陽雜著卷十一

明鄭若曾撰

蘇松浮賦議

書曰淮海惟揚州厥田惟下下蘇松古揚州之域東瀕於海控帶三江環距震澤水多而土淖故田爲等九等而下下也而今日賦額之重惟蘇松爲最愚不能無議焉按大禹時則壤成賦定以九等厥賦惟下上上錯蓋第七等雜出第六等也三代井田之制不可復論自秦而降率皆計畆而稅漢時三十而稅一由晉迄唐增減不一要不過以升合計宋代更定江浙稅法每畆不盈一斗其時蘇州府額徴米三十餘萬石松江府額徴米二十餘萬石載諸史乘可考而知也元初沿宋之制迨延祐間加增無藝蘇州府多至八十萬石松江府多至七十萬石張士誠竊據江南恣意誅求又加蘇州府額二十萬石而民鮮有應者我太祖髙皇帝乘幹禦宇定天下田賦官田起科每畆五升三合五勺民田每畆三升三合五勺蘆地每畆五合三勺四抄艸塌地每畆三合一勺嗣因張士誠負固堅守蘇松久攻不下怒民附冦遂沒豪家徴租私簿凖作稅額一時增加有一畆徵糧至七斗以上者於是蘇州府共計二百八十餘萬石松江府共計一百三十餘萬石並著令蘇松人不得官戶部洪武七年知民困弗堪詔蘇松嘉湖等府田如每畆起科七斗五升者減半十三年再減蘇松嘉湖四府重租糧額舊額畆科七斗五升至四斗四升者再減十之二四斗三升至三斗六升者減十之一俱止徵三斗五升爲率其三斗四升以下者仍舊額建文二年下詔曰國家有惟正之供田賦不均民不可得而治江浙賦獨重而蘇松凖私租起稅特以懲一時頑民耳豈可爲定則以重困一方宜悉與減免照各處起科畆不得過一斗田賦旣均蘇松人仍任戶部成祖文皇帝革除後盡反建文君之政蘇松賦額遂不得終邀蠲免之恩宣徳五年上禦南齋宮宣大學士楊公士奇咨行寛卹之政楊公奏言各處官田起科不一而租額皆重細民困乏蘇州尢甚郡縣以聞戶部固執不與除豁細民多有委棄逃徙者此當速與減除上曰所陳有益於朕有益於民命卽艸敕用早頒行每畆舊例納糧一斗至四斗者各減十分之二四斗一升以上者各減十分之三正統元年從巡撫周公忱之請詔令浙江嘉湖直蘓松等府官田準民田起科每畆舊額四斗一升以上者減作二鬥一鬥一升至二斗者減作一斗蘇州府得減秋糧七十餘萬石松江府得減秋糧二十餘萬石顧減者𨿽減而徵者猶重蘇州府尙存浮額二百萬石松江府尙存浮額九十餘萬石今照治十五年會計蘇州府夏稅小麥五萬三千六百六十三石九斗一升一合二勺零【每石折銀二錢五分麥熟啟徵】絲綿折絹六百九十七疋三丈三尺五寸七分稅鈔三千二百六十七錠七百一十五文九分農桑絲折絹一百六十七疋二丈一尺六寸一分六釐秋糧米二百三萬八千三百二十三石一斗五升一合七勺【谷熟啟徵】松江府夏稅大小麥九萬二千二百五十八石六斗一升九勺絲綿折絹六百九十七疋三丈一尺五寸七分稅鈔三千二百六十七錠七百一十五文九分農桑絲折絹一百六十七疋二丈一尺六寸一分六釐秋糧米九十三萬九千二百二十六石二斗三升二合七勺此實徵之數也嗟嗟蘇松民困極矣借曰太祖怒吳民不卽歸附故以加賦示罸一罸至二百餘年抑亦不忍言矣間考輿圖湖廣最稱鉅省延袤綿亙沃野千里產殖丰饒諺曰湖廣熟天下足按賦役志湖廣布政司夏稅米麥一十三萬一千四百石四鬥七合二勺零絹二萬二千九百八十九疋七尺七寸四分二釐九毫零農桑絲折絹四千九百九十二疋一丈九尺九寸二分七釐零棉花折布一十二疋二丈二尺秋糧米荳芝蔴二百三萬六千一百二石一斗六升四合九勺零賃鈔一百七十五貫八百七十一文課程薴蔴折米五十七石一升五合零棉布七百三十八疋八尺八寸綜而計之每畆僅科升合又如八閩亦稱繁盛按福建布政司額徴夏稅麥七百六石五斗九升二合六勺零鈔一萬七百七十八錠三貫一百七十二文五分六釐絲綿折絹二百八十疋一丈九尺五寸五分三釐農桑絲折絹三百一十九疋一丈二尺七寸八分零絲綿一百九十四兩五錢九分土薴六十五斤一十三兩一錢六分秋糧米八十五萬四百四十七石七斗七升四合五勺零鈔二貫二百六十四文魚課米三萬一千九百六十石六斗七升八合綜而計之亦每畆僅科升合蘇松幅幾百里山陵川澤十居二三古稱厥土惟塗泥常有水溢之患且他省樹藝一嵗而兩熟蘇松二郡一歲止有一熟茍遇凶荒未免啼饑號寒輾轉溝壑乃不意蘇屬一州七縣之額糧反浮於全楚一十五府十六州一百七縣之賦稅松屬二縣之正供較多於全閩八府一州五十七縣之輸將又如直隸所轄應天府屬八縣夏稅大小麥一萬一千六百五十四石四斗四升五勺零絲綿折絹一千二百一十四疋一丈六寸九分二釐八毫農桑絲折絹一百四十三疋二尺七寸三分四釐四毫秋糧米二十一萬五千一百五十九石八斗四升七勺零鳳陽府屬五州十三縣夏稅小麥九萬九千三百五十八石七斗七升五合八勺零稅絲折絹一千三百八十疋一丈八尺七寸五分零農桑絲折絹一千三十五疋四尺一寸五分秋糧米一十一萬三千五百八石六斗五升九合一勺零揚州府屬三州七縣夏稅小麥三萬九千九百二十二石二升七合零農桑絲折絹八百四十一疋二丈四尺農桑零絲六十四兩五錢秋糧米二十萬六千六百三石八斗六升五合零租鈔五千二百四貫七十一文牛租米二石五斗淮安府屬二州九縣夏稅小麥二十二萬八千八百七十二石二斗九升八合七勺農桑絲折絹一千四百六十一疋一丈九尺七寸七分九釐秋糧米一十六萬六千四百二十三石五鬥八合四勺廬州府屬二州六縣夏稅小麥九千八百七十二石一斗四升三合九勺零農桑絲折絹六百八十七疋一丈三尺三分六釐零秋糧米六萬六千八百三十七石二斗一升二合零徽州府屬六縣夏稅小麥五萬一千四百九十八石七斗一升二合一勺人丁絲折絹八千七百七十九疋四尺三分三釐零農桑絲折絹一十五疋一丈四尺七寸秋糧米一十二萬一百三十三石八斗六升三合三勺寜國府屬六縣夏稅小麥二萬九千五十二石三斗六升六合農桑絲折絹三十疋二尺農桑零絲三十三兩三錢稅絲三百四十斤一十兩七錢四分二釐六毫秋糧米七萬四千二百六十二石六斗七升一合九勺池州府屬六縣夏稅小麥六千八百二十四石七斗五升七合八勺零稅絲折絹一十五疋稅絲零絲一兩一錢九分七釐農桑絲折絹一百九十八疋農桑零絲三斤一兩八錢五分秋糧米六萬一千三百七十二石八斗九升五合八勺山租鈔二百四十四貫二百七十九文太平府屬三縣夏稅小麥一萬六千二百七十六石五斗六升絲綿折絹一百二疋九尺六寸四分二釐秋糧米三萬三千六百三十六石七斗四升七合一勺安慶府屬六縣夏稅小麥一萬八千九百九石三鬥七合二勺農桑絲折絹三百五十三疋二丈九尺秋糧米三萬三千六百三十六石七斗四升七合一勺常州府屬五縣夏稅小麥一十五萬四千三百八十七石一斗四升九合六勺絲綿折絹一千五百七十三疋一丈一尺一分零蔴布二千七十七疋二丈六尺六寸五分零農桑絲折絹三百三十四疋二丈四尺六寸秋糧米六十萬六千九百五十四石三升三合三勺租鈔二十四錠四百六十五文鎭江府屬三縣夏稅小麥五萬四千九百五十八石七斗五升五合八勺絲綿折絹二百五疋二丈八尺六寸二分零農桑絲折絹一十三疋二丈七尺六寸三分秋糧米一十三萬四千八百七十六石五斗七升三合合直十二府屬十二州七十八縣賦額計之不及蘇州一府舉鳳陽府屬五州十三縣賦額計之不及蘇州府一小縣尢不平者又如蘇州府屬內崇明一縣每畆額徵亦僅以升合計而長吳昆太等州縣則數倍之疆域田土古今止有此數蘓松之戶口非有加於前代蘇松之田畆豈較增於曩時一民之力幾何一嵗之入幾何國家有臣鄰軍旅小民亦有父母妻子也國家有朝會燕饗小民亦有冠婚喪祭也夏稅秋糧之外加之官吏耗贈額外科派其何以堪說者且曰蘇松富饒之鄕貨物輻輳遊玩登臨日費不貲朝廷惟正之供卽多取之而不爲虐不知蘇松土俗外似有餘內實不足其開張字號行鋪者率皆四方旅寓之人而非有田者也其華冠鮮服畫船簫鼓遨遊於山水間者類皆商賈之徒胥吏之屬及浮浪子弟倡優僕而非有田者也其有田者爲賦役所困兢兢乎朝不保夕奚暇爲經營之計遊觀之樂哉夫以禹貢第九等之田閱今而辦天下第一等之賦愚所望於議減者縱不能如唐宋舊額柰何比故元而加增三倍也抑縱不能照他省與本省各府之最輕者同例或亦可彷鄰近郡邑如常鎭二府之在輕重間者而斟酌損益也常鎭二府額徵重以斗計輕以升合計而蘇松則與常鎭界連壤接者也田畆之肥瘠相同天時之雨人力之勤惰相同而賦額懸殊何不可等而一之乎將謂祖制不便遽攺故未盡豁免姑畱此以示當年懲創之意竊見先朝建言忤旨禁錮諸臣新天子嗣服往往特恩寛釋加以不次之擢又最甚如靖難時抗節諸人罔不荷恩褒卹獨此蘇松無告之民何獲戾之深而數代以後猶永逺禁錮之懲創之若是哉朝廷之上舉行一事動曰法堯舜法祖宗上古輕徭薄賦豈其未之前聞若遵太祖之法則初年均定每畆升合之舊章曷不率由而一時遷怒所增顧歷世奉爲成謨也今日者民窮財殫室如懸罄回思向者謀置恆產原以爲糊口計也且以爲子孫久逺計也今則患苦不勝州縣爲闗考成催科不容刻緩吏胥但知肥已悉索未肯少寛稱貸無從典質俱盡甚至變產傭工貿妻鬻子舊逋未完而新賦復欠或敲撲致斃者有之或投繯自盡者有之向以爲糊口計者玆且身家之不保矣向以爲子孫計者玆且後人半爲餓莩矣以數金易畆田獲利不及什百之一而性命懸於呼吸不如遊手好閒之人充一弓兵民壯可以坐糜朝廷之糧餉也充一府史胥徒可以刻剝閭左之脂膏也於是不敢憾君王而憾天地曰奚生爲蘇松之編氓也不敢怨官長而怨父母曰曷貽此賠累之產業也噫閭閻顚困之情形至此巳極眞賈長沙所謂可爲痛哭流涕長太息者也昔日監門上流民圖當亦未有過此者也計臣謀國苐謂江南財賦甲於天下蘇松財賦又甲於江南議減恐貽國用不足之虞竊思職方所掌廣大無外蘇松版圖不啻寸幀尺幅耳普天之下莫非王土任土作貢盡可資軍國之需何借蘓松二郡額外之徵況紆籌財用務求實濟無取虛名邇年以來二郡積逋動以數十萬計是徒負重斂之名而無徵輸之實也朝廷屢下明詔蠲免舊賦柰黃紙放而白紙徵上有寛貸之迹下無實恵之沾無寜減省額徵著爲令式凡有尺地寸土者咸沐浩蕩之恩令世世子孫永戴聖朝徳意不忘也善乎孔子告魯君曰薄賦斂則人富曽子釋治國平天下曰財聚則民散財散則民聚有若之論徹曰百姓足君孰與不足百姓不足君孰與足爲人上者恭儉節用取於民有制則民力寛裕衣倉滋殖自然樂輸貢賦以給公家若暴徵峻斂侵奪民利物力已絀而驅以刑威勢必流離渙散不得已而爲盜賊冦劫殺傷無所不至往者海上之禍可鑑也嗚呼此豈國家之利哉所以鹿臺之財鉅橋之粟商辛聚之以失民心周武散之以得天下漢魏之世徭稅至輕且頻下蠲租之詔維時民安物阜而國用未嘗不充迄乎唐宋而後日加賦於民而國用未嘗有餘杜氏通典曰家足不在於逃稅國足不在於重斂逃稅則不土著而人貧重斂則多養羸而國貧大學衍義補曰治國者不能不取於民亦不可過取於民不取乎民則難乎其爲國過取乎民亦難乎其爲民善於制治保邦者必立經常之法以爲養民足國之本所謂經常之法者禹貢所載貢賦之式而已唐陸贄奏議曰國家之定賦稅也必先道以厚生之業而後取其什一其所取也量人之力任土之宜又曰建官立國所以養人也賦人取財所以資國也明君不厚其所資而害其所養故必先人事而借其暇力先家給而斂其餘才借必以度斂必以時有度則忘勞得時則易給是以官事無闕人力不殫茍其法制或虧本末倒置但務取人以資國不思立國以養人非獨徭賦繁多夐無蠲貸至於徵收廹促亦不矜量蠶事方興已輸縑稅農功未艾遽斂谷租上司之繩責旣嚴下吏之威暴愈促有者急賣而耗其半直無者求假而費其倍酧所系遲速之間不過月旬之異遲無所妨速亦奚益李翺平賦書曰人皆知重斂之爲可得財不知輕斂之得財愈多也蓋重斂則人貧人貧則流者不歸土地𨿽大有荒而不耕者𨿽耕之而地力有所遺人日益困財日益匱𨿽欲誅暴逆而威四裔其可得耶輕斂則人樂其生人樂其生則居者不流而流者日來土地無荒桑柘日繁盡力耕之地有餘利人日益富兵日益彊人戴之如父母𨿽欲驅而去之其可得耶夫積貯者天下之大命民間之積貯實國家之外府百姓無死亡亦國之無逋賦也百姓有餘財亦國之有餘賦也與其取盈於國而爲損下益上之謀孰若蔵富於民而爲耕九餘三之計與其遇有災祲而爲議蠲議賑之恩孰若均定則壤而爲可常可守之規曩嵗嘗以芻蕘之見白之大中丞定陶曹公【邦輔】公言念及此不禁感慨欷歔卽欲繕疏入告格於軍興不果自是而後益以冦氛驛騷東南之財賦彌竭兆姓之顚連愈甚誠以偏重之累陳之當寧俾聖天子知蘇松赤子罹困已極惻然動念特勅農部將二郡賦役彷佛故元舊額兼揆各省及本省各府見徵則例下寛卹之詔以淸浮濫之獘則民間之傷痍可平行法外之仁以蘇閭閈之困則行間之士气可振行見二郡之民義足以致身勇足以赴鬭設有不虞必出死力以捍桑梓之地民盡可爲兵而不必有徵調之煩兵卽寓於民而不必有饋餉之勞所謂不募兵而兵彊不謀食而食足豈徒延蘇松億萬姓垂死之命將益綿宗社億萬年無疆之祚矣孰得孰失何去何從司國計者深慮而熟籌之可也【賦額詳見會典】

鄭開陽雜著卷十一

