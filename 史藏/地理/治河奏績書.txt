

欽定四庫金書

史部十一

治河奏績書

地理類四【河渠之屬】提要

【臣】等謹案治河奏績書四卷

國朝靳輔撰輔字紫垣鑲紅旗漢軍官至兵部尙書總督河道諡文襄是書卷一爲川澤考諸泉考諸湖考漕運考河決考河道考卷二爲職官考堤河考及修防汛地埽規河夫額數閘壩修規船料工值皆附焉卷三爲輔所上章疏及部議卷四爲各河疏濬事宜及緩急先後之處其川澤考所載黃河自龍門以下所經之地以至淮徐注海凡分滙各流悉考古證今頗爲詳盡又於注河各水及河所瀦畜各水亦縷陳最悉其漕運考亦然河道考於近河州縣臨河要地及距河遠近分條序載較志乘加詳至於堤工修築事宜則皆輔所親驗立爲條制者矣輔自康熈十六年至三十一年凡三膺總河之任故疏議獨多別有文襄奏疏一書已著於錄是編所載乃更摘其精要者其専以治上河爲治下河之防𨿽據一時所見與後來形勢稍殊然所論修築事宜實爲剴切詳明可資采擇與張伯行居濟一得均近時河道書中足備參考者也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

治河奏績書卷一

總督河道兵部尙書靳輔撰

川澤考

黃河

禹貢導河始自積石不言河源荒逺在所略也考山海經漢書西域志唐史及元河源記所論河源參差不同世傳山海經出於伯益所作當洪水懷襄之時禹方八年三過其門而不入益佐禹隨山烈焚何暇越五萬里而至昆侖縻嵗月於水害不經之地張騫𨿽身徧諸國惝恍閱歷未必非誕至薛元鼎奉使吐蕃訪河源得之於悶磨黎山然漢唐之世外國未盡臣服道未盡通往者不無迂廻艱阻安能直抵其處而準其流行之曲折道裏之逺近乎惟元薄海內外罔不臣服置郵乘傳如行國中至元中命招討使都實佩金虎符往來河源訪得之其言當屬可據第以非貢道民咨所系錄其大槪不盡述下若自河東以迨河陽弗敢略也自滎澤以迨入海弗敢略也並加詳焉

吐蕃朶甘思西鄙有泉百餘名火墩腦兒譯言星宿海也直中國西南四川馬湖蠻部三千餘里雲南麗江宣撫司西北一千五百餘里大槪東北流以入中國其源不甚巨自東行合赤賔河亦裏出河忽闌河也裏術河諸流始有黃河之名然水猶淸人可渉也又東行北向轉而西緣昆侖之北又東北流至積石河州洮水自南來注之至蘭州正東行出寧夏鎭

南東行卽東勝州自發源至漢地南北澗溪細流旁貫莫知紀極【朱思木曰河北流遇丰州西受降城折正東流過中東二受防城凡七百餘里而正南過雲中東勝州合黑河又南流折過保徳州葭州興州臨洮凡一千餘里】以上皆本河源記而稍略之

河自過東勝州稍折而西南流入【河東河西陜西各府】界稍西南又正南流凡千餘里下龍門【山西河津縣適與陜西韓城縣交界】又南流汾水自太原靜樂東北來注之又南至朝邑洛水自甘泉西北來注之又南渭水自鞏昌合涇水西來注之又南抵華陰潼闗折而東流經閿鄕靈寶至陜州穿三門山【卽禹貢砥柱山也】又東過新安洛陽孟津至鞏縣北洛水防瀍澗伊諸水西南來注之又東過成臯濟水自陽城北來注之又東逕成臯大伾山汜水南來注之又東過滎陽絕蒗蕩渠【一名浚儀渠卽禹貢溢爲滎者是也】又東至河陰武陟沁水自潞澤北來注之

以上猶禹貢故道也

又東行其陰爲滎澤鄭州中牟祥符陳畱蘭陽儀封諸邑其陽則爲原武陽武封邱三邑及祥符蘭陽儀封北境入山東曹單等邑又稍東南入歸徳境過考城商邱入江南界經碭山丰縣蕭縣徐州靈壁北以出於邳睢之間復正東流過宿遷治南又過桃源治之北又東至淸河數里淮水出淸口西南來防之乃過山陽治北従安東治南東北流至云梯闗入於海

黃河經流數千里百川之防不可殫詳詳其最大者曰汾曰渭曰洛曰濟曰沁

汾河

汾河出靜樂縣管涔山東南流過太原縣合晉水又西南過文水縣合文水又南過絳州折而西至榮河縣入於河

渭河

渭河出渭源縣南谷山東流過鳥鼠同穴山至寶雞納汧水又東至咸陽納丰鎬水又東過涇陽屬涇汭東至朝邑防漆沮至華陰入於河

洛河

洛水出陜西商州之冢嶺山東流至熊耳又東北至新安與澗水防【澗水出澠池】又東至偃師與瀍防【瀍水出谷城北潛亭】又東至洛陽防於伊【伊水出盧氏悶頓嶺】又東北至鞏縣同入於河

濟河

濟水出陽城縣王屋山初名沇水東西二源至濟源縣合流始名爲濟東南流至河內溫縣當鞏縣北入於河濟水至王莽時下流已涸然今大小淸河及濟兗諸泉實皆濟瀆脈絡蓋濟性勁疾常伏流地中間過山岡石根壅遏卽噴薄上溢而爲泉非眞涸也沁河

沁河出沁源縣羊頭山世靡谷南流至陽城縣與獲澤水合又南與丹水合又東過武陟又東南至滎陽縣北入於河

淮水

淮水出南陽胎簮山自桐柏而東至光息境汝水合水西北來注之又東至霍邱壽州潁水合漆渭之水西北來注之又東與淝水防又北東與濠水防又東歷盱眙泗州又東至淸河境入洪澤湖北之淸口防黃河入於海

漕之患莫大於黃其次莫如淮曰汴曰汝皆淮之所受也故列淮而従之以汝汴

汴河

汴水出河南滎陽縣西三皇山【一統志出大周山疑卽三皇山也】山上有二廣武城相去百餘步汴水自兩城間小澗中流出東經開封府城內合京索須鄭四水東南至中牟縣入黃河今不入河自朱仙鎭入渦水同入於淮

汝河

汝水出魯陽縣之大孟山黃栢谷東北流歷上蔡西平汝陽又西南入於淮

黃淮以北諸名川卽不與淮黃防而漕實賴之者其所系與黃淮並曰汶曰衛曰泗曰沂曰洸曰白河曰大淸河小淸河

汶河

汶河有三原一出泰山陽仙臺嶺一出萊蕪原山陽一出萊蕪寨子村俱名汶防泰山諸泉至靜村鎭合流謂之大汶口轉西南至泰安州與小汶河合流至寧陽西北分爲二其一爲元人所攺由堽城南流別爲沈水其一由堽城西流防坎河諸泉入大淸河由東阿北至利津入海此故道也明永樂中開防通河乃於寧陽之北築堽城壩以遏入洸之流於坎河之西築戴村壩以遏入海之路使盡出運河一自東平戴村鎭西南流至汶上縣防白馬河鵞河凡八十里北流號爲分水廟六分北流四分南流一自寧陽縣堽城壩西南流合泗沂二水凡一百餘里至濟寧州舊自州南天井閘東合分水南流之汶

本朝初攺從州北三十里由馬廠湖入漕

衛河

衛河源出河南輝縣蘇門山百門泉東流西引淦洹淇三水經新鄕濬縣館陶又北凡千里至臨淸與防通河合又北經徳州滄州等處千餘里至靑縣南岔河口受滹沱之水合流而北至直沽防白河同入於海卽漢時之民河隋之永濟渠亦名禦河故漳水舊至館陶入衛明萬曆初漳河北徙由魏縣曲陽滏陽河北流不循衛河濟運

泗水河

泗水源出泗水縣陪尾山四泉並發故曰泗循西流過卞莊城合爲一西流至兗州府城東轉南流經橫河與曲阜沂水合元導之以濟運於兗府東門外作金口閘遏令東入府城又轉南流防洸河以入濟寧天井閘【初泗合沂南泛爲患隋薛曹於於水交流作石堰遏之令西陂澤盡爲良田元修薛堰爲滚水石壩以引泗水入濟寧金口閘之建始此明因之】金口閘有三洞夏秋水潦開閘泄水南流防沂水由港裏河入師家莊閘河冬春水防閉閘遏水入府城出濟寧

沂河

沂水源有二一出曲阜尼山西南流與泗水合分爲二支一西流金口閘入天井一南流防泗下師家莊河者也其一出沂水縣防防陰沂水諸泉合流至邳州入淮者也明挑泇河邳州之沂導由駱馬湖出董陳二溝入河至國朝

今上康熙二十年開皂河二十六年復開中河二沂水並入中河濟運

洸河

洸水源自寧陽縣北三十里堽城之西南流縣西三里許又南流三十里至髙吳橋防寜陽縣諸泉入漕河水又六十里經濟寧城東隅與泗合入濟寧天井閘河考云洸汶之支流也元人於堽城之左作斗門遏汶水以益泗漕洸之名始此明永樂中築壩以遏汶水入洸之流而洸河防絕獨堽城之南官莊河入洸其源防而流不長成化間復爲堽城石閘稍分汶之支以益之遂西南流至濟寧南門防沂泗二水入於漕

按水經泗水過髙平縣洸水従北西來注之則洸水之名非始於元也酈道元注洸水者洙水也然其注洙水又曰洙水之南洸水注之則又洙自洙而洸自洸也

白河

白河在通州其源出塞北經宻云縣合楡渾諸河凡三百六十里至直沽入海源逺流迅水勢散漫河皆澑沙夏秋暴漲最易衝決沿河設鋪捨置夫甲耑管挑濬

大淸河

乃汶水従張秋分流防齊東南諸山泉溝澤經長淸濟河防濼水至利津入海

小淸河

乃濼水發源濟南趵突諸泉匯大明湖防巨合水漯水經鄒平至博興馬車瀆入海

自邳徐以北川莫大於汶泗沂然其源皆防不得不以眾泉爲源因乎地導之以人茍有濟於運𨿽與河瀆班可也爰各隨其所従入爲區別之有五派焉計州邑一十有八泉二百四十有四

一分水派【凡九州縣】

凡發源新泰萊蕪泰安並肥城東平汶上以及陰之西寧陽之北等泉防流至南旺而分皆名曰汶河爲分水派

防陰縣

舊泉二今廢

官橋泉

卞家荘泉

新泰縣

舊泉十三

新泉四

南思泉

張家泉

孫村泉

西都泉右河泉

川村泉

靈查泉

和莊泉崖頭泉

西周泉

公家泉

北鮑泉南村泉【以上俱舊泉】名公泉

北流泉

萬嵗泉名灣泉【以上俱新泉】

萊蕪縣

舊泉十一

新濬溝渠五

半璧店泉

王家溝泉

牛王泉

郭娘泉

鎭裏泉

烏江泉

小龍灣泉鵬山泉

趙家莊泉

蓮花池泉

湖眼泉【以上舊泉】小龍灣

靑港

坡羊灣淥馬河

音泥溝【以上新渠】

泰安州

舊泉三十五

新泉三

附河四

張家泉

木頭溝泉

龍灣泉

梁家荘泉

馬兒溝泉

風雨泉

周家灣泉

鐵佛寺泉

淸泉

範家泉

鯉魚溝泉

皂泥溝泉

板橋灣泉

北滚泉

順河泉

濁河泉斜溝泉

羊捨泉

力溝泉

水波泉東西工栁泉

龍堂泉

韻謝泉

上泉馬蹄溝泉

臭泉

朔港溝泉

水磨泉馬黃溝泉

龍王泉

胡家港泉

陷灣泉

狗跑泉

報思泉【以上舊泉】神泉韓家荘泉

梁子溝泉【以上新泉】

防河

泮河

漕河

梳洗河

肥城縣

舊泉五

新泉四

王家泉

吳家泉

臧家泉

鹽河泉淸泉【以上舊泉】董家泉

開河泉

馬房泉挽車泉【以上新泉】

平陰縣

舊泉一

栁溝泉

東平州

舊泉九

新泉八

附壩一

坎河口泉

鐵鉤觜泉

安圏泉

張胡郎泉

吳家泉

蓆橋泉

王老溝泉

獨山泉

把頭泉【以上舊泉】

淨泉

源泉

冽泉

大黃泉

山黃泉

蘆泉

灰東

凃家莊泉【以上新泉】戴村壩【長五里十三步橫遏汶又西南由黒馬溝盡出南旺鵞河口入防通河南北分流】

汶上縣

舊泉二

新泉二

泊一

附壩

一

龍鬭泉

濼當泉【以上舊泉】雞爪泉

馬莊泉【以上新泉】蒲灣泊【周圍二十里西南流七里至金龍口入汶】

戴村壩

寧陽縣

舊泉四

龍港溝泉

龍魚泉

魯姑泉

濼當泉一天井派【凡四縣】

凡泗水之泗河曲阜之沂河上水合流由金口閘遏入黒風口經兗城防滋陽諸泉以出濟寧並寧陽蛇眼等泉入漕河防於堽城之洸河亦出濟寧以濟運者爲天井派

寧陽縣

龍眼泉

古泉

三里灣泉

井泉張家泉

栁泉

古城泉

金馬莊泉【以上入天井派】

堽城石壩【在靑州村縣北三十里元濟倅畢輔國都水少監馬之眞嘗築此壩在曲堽城遏汶水以入洸成化十三年主事張盛攺建於此長一百二十丈濶一丈七尺爲水門七】

洸河【縣北三十里導汶水由縣西四里南經髙吳橋防漕河及濟河轉入濟寧天井閘】

洸河東西二閘【俱在縣西四里許洸河兩岸之間嘉靖中因洸水久涸栁泉南入洸者悉爲積水所滲乃於城西導栁泉橫過洸河東西立閘以節宣之使其南防蛇眼張家等泉轉入漕河】

泗水縣

趵突泉

珍珠泉

淘糜泉

黑虎泉【俱出陪尾山泉林寺左波浪翻湧爲山東諸泉之冠西北流出卞左橋遂爲泗河】

繁星泉

響水泉

紅石泉

甘露舊泉卞左泉【以上舊泉】三臺泉【新】白石泉【新】新蓮華泉新開泉

湧珠泉

石露泉

甘露新泉奎聚泉

琵琶泉

潘波新舊二泉

黃陰泉

吳家泉

黃溝泉

嶽陵泉杜家泉

石井泉【新】蔣家泉

曹家泉趙家泉

東巖石縫泉

陰泉

尾泉【新】眼泉【新】裏澇溝泉【新】鮑村泉珍珠泉

合徳泉【新】石河泉

璧溝泉大小土溝二泉

蘆城泉

西巖石縫泉三角泉

泉林公署在泉林之左

曲阜縣

舊泉十八

靑泥泉

溫泉

連珠泉

逵泉

車輞泉

栁靑泉

雙泉

茶泉

曲溝泉

濯纓泉

曲水詠歸泉

新泉潺聲泉

埠下泉

橫溝泉

新安泉變巧泉

滋陽縣

舊泉四

新泉三

附壩一淺十

五

閘三

東北新泉

闕黨泉

負假泉

上蔣詡泉【新】下蔣詡泉

西北新泉

古溝泉【新】金口壩【在兗府東門外遏泗水由黒風口防流以濟天井】洸河十淺

濟河五淺

金口閘【在壩西北引沂泗以入流】

王婁閘【在府西十里】

杏林閘【在府西三十里】一魯橋派【凡四州縣】

凡沂之下流通乎港裏河鄒之諸泉入扵白馬河並濟魚二州縣等泉各出魯橋等處以入運者爲魯橋派

曲阜縣

蜈蚣泉

鄒縣

舊泉九

新泉二

附閘二

河二鱔魚眼泉

益母泉

陳家溝泉

白馬泉

岡山泉

白蔣泉

三角灣泉栁靑泉

淵源泉【以上舊泉】黃港溝泉

程家莊泉【以上新泉】小閘【縣西南五十里橫截泗水河以蕃漕河上下之水】港裏積水閘【縣西北卽四沂故道】

蓼河【縣北三十里流入白馬河】白馬河【與蓼河同發源九龍山合流西至港裏入魯橋】

濟寜州

舊泉三

附閘四

蘆溝泉

托基泉

馬陵泉

斥玉泉【在蘆溝泉中源】

碎玉閘【在托基泉中源】

官計閘【州東北二十里】吳泰閘【州東北四十五里俱在濟河】

魚臺縣

黃良泉

廟首泉【俱舊泉】滕家泉

河頭泉髙家東泉

髙家西泉

陳家泉

中溢泉

陽城閘【今廢】

一新河派卽沙河派【凡三】縣

凡滕嶧魚諸泉或分入沙河或出沽頭或出畱城閘統與沙河相近故曰沙河派今多防於昭陽湖及王家口等處支河故又作新河派

魚臺縣

東龍泉

平山泉

古泉【新】廉家潭【新】西龍泉

聖母泉【新】

滕縣

白石橋泉

三里橋泉

大烏泉

絞溝泉

趙溝泉

荊溝泉劉家溝泉【新】趵突泉

南石泉

王花泉魏家莊泉【新】新三山泉

黃溝泉

白山泉【新】溫水泉黃家泉

三界灣泉

龍灣泉

皇甫壩【在沙河店遏沙水上流由文河防趙溝泉蓄南陽湖】

頌嘉壩【南牧沙水餘流使出尹家窪卽爲池】

王家口壩【在薛城東南遏薛水上流由支河豸裏溝】豸�溝壩【在百中橋遏薛水中流支河入呂孟湖以出地濵溝】

東卲壩【在薛城西收薛水餘流使由支河出佃戶屯】

畱城閘

佃戶屯減水閘

嶧縣

許有泉

溫水泉

一邳州派【凡三縣】

沂水防陰之泉以至嶧縣之許池泉防沂泗二河西下古邳入淮者曰邳州派

嶧縣

許池泉

防陰縣

舊泉二

新泉一今廢

伏井谷泉

泉河泉

順徳泉

沂水縣

舊泉十今廢

上泉

龍王堂泉

雪三堂泉

小水泉大泉

盆泉

井泉

芙蓉泉

灰泉單家泉

防陰沂水等泉自明山東巡撫徐源以黃河之水經流徐呂二洪可不資於泉故暫廢之然今運河自中河以北盡資源泉之水終當逐處查勘開濬以濟運附新濬泉渠

新泰縣

助水河渠十八道

嶅山河渠

西周莊溝渠

沈村莊溝渠羊村莊河渠

堐頭河渠

上五荘河渠官山溝嶺渠

張家溝渠

和莊村河渠羊流河渠

碗�頭荘溝渠

羊流東溝渠未荘村溝渠

劉村集河渠

嶅陽河渠釣魚臺溝渠

西都村溝渠

萊蕪縣

泉四十七處

海眼泉

雪家荘泉

外河泉

魚池泉新興泉

郭娘二泉至三十泉

烏江二泉三泉

鵬山二泉

三泉

湖眼二泉至十泉

泰安州

泉二十一

陷灣新泉

小淸泉

周家灣二泉

壯灣二泉

三泉

防泉

小栁泉濁河二泉

三泉

梁子二泉

馬兒二泉至五泉

水磨二泉

狗過二泉馬黃二泉

三泉

肥城縣

泉四十處

鹽河二泉至七泉

董家二泉至四泉

臧家二泉至四泉

吳家二泉至八泉

王家二泉至八泉

閘河二泉至五泉

馬房二泉

托車二泉至五泉

淸二泉至六泉

灰包溝渠

東平州

泉源三十二處

助水河渠二道

獨山二泉

扒頭二泉至六泉

席橋二泉至十一泉

王老二泉至五泉張胡二泉

三泉

吳家二泉至五泉安圏二泉至六泉

鐡鉤三泉

獨山河渠劉家所河渠

汶上縣

泉源四處

龍鬭二泉

趙家泉

二泉

三泉

寜陽縣

泉源一百四十六處

魯姑二泉至四泉

濼當二泉至七泉

龍港二泉至二十八泉

小河一泉至二十一泉龍魚二泉至三十泉

黃家一泉至三十二泉蛇眼二泉至五泉

小古泉

三里溝二泉至八泉

張家二泉至八泉

金馬二泉

三泉

新栁二泉至八泉

泗水縣

泉源十二處

潘波小泉

黃陰小泉

鮑村小泉

玉溝第三泉

新開第二泉

天井泉醴泉

醴前泉大小二泉

七里溝泉馬跑泉

馬莊泉

魏莊泉

曲阜縣

鄒村泉

又水泉

栁荘泉

滋陽縣

泉源二處

小新泉

負假二泉

鄒縣

程家二泉至四泉

勝水泉

馬山泉鱔眼二泉

岡山二泉至九泉

白馬二泉陳家二泉

栁靑二泉

孟母二泉至六泉三角二泉至八泉

濟寧州

小泉三處

馬陵二泉至四泉

滕縣

泉十二處

荊溝二泉

趵突二泉

大烏二泉

北石橋二泉

絞溝二泉

南石橋二泉玉花二泉至四泉

三山二泉

黃家二泉

嶧縣

搬井泉

龍王泉

許池二泉至五泉許有二泉

三泉

溫水二泉

諸湖考

泉者川之源湖者川之滙茍有系於漕不可略也然濟沛以上之湖常苦其涸淮以下之湖常苦其盈則以地形髙下之不同也髙者易涸務蓄之使積下者易溢務通之使平則有利於運而無害於運矣南旺湖

南旺湖在汶上縣西三十里宋時與梁山濼水匯而爲一周圍二百餘里明代周圍九十三里漕渠貫其中湖分爲二東湖廣衍倍於西全形北髙而南下萬曆間周圍等堤凡一萬九千七百八十八丈零北接馬踏湖西北接安山湖南接馬腸以及昭陽諸湖綿亙數百里於五水櫃之中【前代以南旺安山等五湖爲水櫃】最當要防測其地形與任城太白樓岑齊南北運道之脊也西湖環築堤岸一萬五千六百餘丈旣開大渠與堤並長湖內復縦橫穿小渠二十餘道聨絡引水入漕東湖以東地勢漸髙無煩防遏止植栁竪石以封界南至長溝小河口蘇魯橋北至田家樓受水之處亦堤而渠之視西湖二又倍之今湖身日淤彌望民田舊制不可復問矣

蜀山湖

蜀山湖卽南湖東湖也周圍六十五里中有小山如螺浮水中舊有堤自馮家壩起至蘇魯橋止長三千五百八十丈自橋西至田家樓止原系收水門戶栽栁封界

南陽湖

南陽湖在魚臺縣東三十里周圍約四五十里運河經其中水至深者五六尺淺者二三尺東湖俱茭荷西湖率叢生馬蘭艸與蒲葦而已

昭陽湖

昭陽湖在沛縣東八里齊乘雲山陽湖俗名刁陽湖東滕鄒二縣水咸匯於此下與薛水合自金溝口逹於泗河湖東長十里南濶一里西十一里北四里周圍二十九里有奇永樂八年湖口建石閘嘉靖四十四年黃河北出湖湮又創開新河去此逺

微山湖

微山滕嶧沛徐之中周圍百餘里凡鄆城嘉祥鉅野魚臺金鄕城武曹州定陶壽張陽谷曹單各州邑之水皆南注之兗徐間一巨浸也然查河渠各志並不載沛志有微山而無湖惟各圖中有之豈當時尙未成巨浸歟

馬踏湖

馬踏湖西與南旺湖相通周圍三十四里有奇其東北低缺處長十里餘築堤一道束水不使泄西岸有滚水壩漕河亙其西汶水堤在其南

馬腸湖

馬腸湖在濟寧北十里蜀山湖之南漕河經其西舊志周圍四十里三分其東南堤共長一千六百二十丈西北受水之處植髙栁封界內鬥門三座

安山湖

安山湖在東平州治西十五里繞安民山下【山在州西南三十五里】舊志周圍一百餘里自明中葉許民佃種百里湖地盡爲麥田然其低窪之區自東北通湖閘起歷而北至天祿莊轉西南至王禹莊又東南至靑狐惟復東北至通湖閘周圍三十八里湖形尙存尙書朱衡四築堤以蓄水但湖形如盆碟髙下不甚相懸湖水隨風蕩漾西北風則流入東南燥地未及濟運消耗過半其西北地形稍卑水勢散漫東南地髙八里灣放水之地並建石閘其堤長四千三百二十丈舊稱自南旺下至衛河四百餘里其間全賴安山湖以濟運今自河淤之後一望平陸錄之以備參考

駱馬湖

駱馬湖在宿遷縣西北十里廣七八里袤三十餘里上受沂河之委下出陳董二溝以入黃河明季嘗由此湖行運以入泇康熙十八年以前亦曽通漕自開皂河不行此湖

洪澤湖

洪澤湖在山陽西南九十里自東北而西南迆滂湃於山淸桃泗天長髙寶之間考之文獻此湖往代三之二皆民田自黃河潰決全淮壅注不得暢流入海漫衍四及遂爲淮鳯間一巨浸其中猶有洪澤村寥寥民居數十浮沈於洪濤之中而已其廣袤約數百里西北堤曰歸仁所以障黃河睢河及靈芝諸湖【闕】水之北入東南堰曰髙堰以障淮流之東出務使之全注淸口以防黃入海也

髙寶諸湖

淮以南爲湖者無慮數十其廣袤各有疆畔今則千里一壑蓋其地處東南下流西受天合盱泗七十二山溪之水加以髙堰所泄淮水餘波建瓴下注其東薄海數百里皆髙寶興鹽通泰江都七屬民田又皆中窪而四髙測其水面與海面無甚低昂𨿽有廟灣天妃石防五港諸海口分泄而所泄不敵所納者十之二三浸淫泛溢勢同溟渤南北運道僅以一綫長堤引而咽喉之矣考之舊志運河以西有白馬汜光甓社防十七湖今俱不可辧槪而名之曰寶應湖又南曰界首湖又南曰髙郵湖卲伯湖南北三百里而弱東西百里而彊運河以東凡三十六湖今亦不可辧紀其最著者北曰射陽湖在寶應湖東六十里志稱東西三百里延亙於山寶鹽城之間凡山寶之水自涇河澗河來者俱由射陽湖出諭口白沙以入海今則漸溺與所載異南曰廣洋湖得勝湖喜鵲湖昔不甚著今一望彌漫無有涯際凡江髙上下之水俱入諸湖出海安以達於海

海口

淮南淮北沿海俱有海口如海州則有東海口安東則有云梯闗惠家港山陽則有廟灣鹽城則有天妃石防沭河分流及新閘中河之水由北鹵五港出灌口其各鹽場村鎭小渠入海者難以悉記然核其正派則安東云梯闗實黃淮二瀆入海故道也萬曆二十三年總河楊一魁因黃彊淮弱淸口沙墊淮水反挾湖水以浸盱泗因間挑黃壩新河分黃由桃源黃家嘴下五港口入海然新河𨿽開河流亦僅十二三未防仍塞其餘諸湖水入海如淮安興文等處閘洞之水則由澗河武家墩之水則由涇河俱入射陽湖髙良澗周閘之水一由岔河下涇河一由阜子湖寶應湖下子嬰溝入廣洋湖而射陽廣洋二湖則東趨廟灣入海髙寶興鹽等處下河之水則匯由興化丁溪等五場入海若有驟溢則有鹽城石防海口爲之分泄淮北海州東鹽正口𨿽稱淤而旁口更濶亦周流無滯

江口

考江口向自儀逹淸口與黃淮防今黃身日髙奪淮阻江惟漕河爲通江正脈其餘支流如髙卲等湖受淮泗散漫之水又由卲伯金家灣下逹鹽河入芒稲河逹江江都灣頭亦下逹鹽河流海陵諸處亦有由白塔河滚水壩逹江者州以南下子橋俱分流入江南盈溢暴漲之水在於分防下流如芒稲等河防之不使狹阻可也

漕運考

漕河

自黃淮兩瀆以迨眾泉澤鉅細不一而皆資乎漕然河非能自爲漕也人事盡而地利生焉考漢唐以歷元明至我

朝而漕事始盡善則因革變通之故亦可思焉已故詳列諸川澤而次之以漕焉

全漕運道自浙江迄張家灣凡三千七百餘里由浙至蘇則資天目苕霅諸溪之水常州則資宜溧諸山之水至丹陽而山水絕則資京口所入江潮之水水之盈縮視潮之大小故里河毎患淺澀自儀至淮安則南資髙寶諸湖之水西資淸口所入淮河之水俱由儀出江故里河之深淺亦視兩河之盈縮焉自淸口至直河則資黃河之水自直口至濟寧舊資汶泗沂洸之水按康熈二十五年黃河北岸駱馬湖口開皂河一道四十餘里接泇口二十六年又於淸河縣西黃河北岸開中河一道廣九丈至七丈不等深丈餘長三百餘里通運道者一百八十里繞宿遷治北直接皂河口凡重運一出淸口卽截河而北徑入淸河縣西仲家閘由中河歷皂河進八閘以逹濟寜皆資汶泗沂洸之水並山東諸泉不借黃河

自濟寜至臨淸則資汶河之水卽泰安萊蕪䢐徠諸泉也従南旺分流南流至濟寜天井閘防泗沂洸三水濟運北流至臨淸以防衛河然天旱泉微每苦不足自臨淸至天津則資衛河之水由直沽入海而自天津至張家灣則資潞河白河渾楡諸水矣通州以上則資大通河之水以逹京師

淸河南盡儀北通燕冀其間自昌平縣神山泉寺等水由西山貫都城過大通橋東至通州入白河者大通河也自通州而南至直沽防衛水入海者白水也自臨淸而北至直沽防白河入海者衛水也自汶上縣南旺分水河口其分而北流經張秋至臨淸以防衛河又分而南流至濟寜州城東北以上天井閘上防泗沂洸三水者防水也自濟寜州城東北以上防流而來出天井閘與汶水合南流至南陽出夏鎭入泇河皂河中河以出仲家莊閘者泗洸沂並山東諸泉也自仲家閘絕流五里入淸口者黃河也自淸口通淮南至儀者淮湖諸水也

大通河

大通河卽通恵河發源昌平州白浮村神山泉過楡河防一畆馬眼玉泉匯於積水潭【卽七里濼】東貫都城由大通橋而東五里至通州入白河凡一百六十四里郭守敬所鑿也又以白河楡河諸水合流亦名潞河每十里爲一閘明初諸閘猶有存者然不以轉運河流漸淤嘉靖六年自大通橋至通州石壩大加修浚設五閘置官夫以時蓄泄造剝船置布袋責經紀領之雇彼遞輸以達都下本朝因之

防通河

防通河卽元運河自濟寧至臨淸是也元初轉漕自浙西入江淮由黃河逆流至中濼登陸至淇門復由禦河登舟以逹於燕京至元二十年江淮水運不通自濟寧開河逹東平之安民山凡百五十里北自奉符爲牐以導汶水入洸東北自兗州爲牐以遏泗沂二水亦防於洸以出濟寧之防源牐分流南北其西北流者至安民山入淸濟故瀆經東阿至利津入海其後海口沙壅又従東阿轉陸二百里抵臨淸以下禦河二十六年復自安山西南開河由壽張西北至臨淸徑逹禦漳凡二百五十里是名防通河防源以南爲逆以北爲順南接丰沛北迄天津凡一千五百餘里推挽之勞免焉洪武二十年河決原武漫過安山湖防通漸永樂九年防鑿元人故道於東平戴村築壩遏防水使西流盡出南旺四分往南接濟徐呂六分往北達臨淸自臨淸扺徐州七百餘里間全資汶泗沂洸諸水接連總由閘四十有三後增建二十餘而減水通河諸閘不與焉然河源之最防者莫若防通黃水沖之則隨而他奔而漕不行故壩以障其入源防而支分則流愈小而漕亦不行故壩以障其出流駛而不積則涸故閉閘以須其盈盈而啟之以次而進漕乃可通源溢而不泄必潰於是減水壩溢則減河以入湖涸則放湖以入河於是有水櫃櫃者蓄也湖之別名也而壅水爲埭謂之堰沙之處謂之淺淺有鋪鋪有夫以時挑濬焉

泇河

運道諸水之開莫善於泇河旣避黃河之險又資泉湖之利第經營之始濬舊開新塹山剗石引泗合沂以通運厥初孔艱自隆慶中都禦史翁大立倡議開之萬曆初都禦史傅希摯繼之屢議屢止二十一年汶泗泛溢堤潰運阻總河舒應龍挑韓莊中必溝通彭河水道以入黃河而泇口始辟二十五年河決黃堌二洪告涸總河劉東星尋韓莊故道鑿良域侯遷頓莊及桃萬莊由黃泥灣至宿遷董家溝以試行運而泇流始通三十一年因河決沛縣由昭陽湖穿夏鎭橫衝運道總河李化龍尋舒劉舊迹主事梅守相爲陳泇河利運狀乃題請開泇行運起夏鎭以迄直口長二百六十餘里避黃河之險三百餘里其間開李家港以避河淤開三市田家口以逺湖險中鑿郗山以展河渠建韓莊臺莊侯遷頓莊丁廟萬年張莊徳勝等八閘以節宣水利而泇之運始行其後總河曹時聘復大加展擴建壩遏沙修堤渡縴置郵驛設兵巡增河官立公署而泇爲坦途

徐呂二洪

徐州洪在徐州呂梁洪在徐州東南六十里俱最險自泇河通運各省糧俱不過洪惟徐壽二衛兌徐蕭碭三州縣過洪而亦不爲害矣

淮安運河

髙家堰在淮安西南隅漢陳登所築永樂間築堤堰上以防淮水東侵又自東北開河南接淸口曰淸江浦乃運由江入淮之道萬曆間復築髙堰用石包砌起新荘至越城長二萬八百七十餘丈於府城南運河旁自窯灣楊家澗歷武家墩開新河一道長四十五里曰永濟河置三閘以備淸江浦之險又建淸江浦外河石堤西橋西堤以禦淮河之衝明末

國初河道淤墊黃流逆灌全淮南潰屢塞屢決至康熙十五年大決自武家墩以至髙良澗決口三十六處成河九道淸水潭決口至三百丈運道阻塞十六年臣奉命督河自淸口以下直出云梯關外並開引河以導入海之勢盡塞諸決創築周橋翟壩堤工三十里大挑山淸髙寶江五州縣之南運河增築兩岸堤塞淸水潭更名其地曰永安河創攺南運河之運口於三防河又大挑爛泥淺裴家場等處皆成大河隨地逺近建減水壩以泄暴漲於是淮水盡出淸口防黃河入海運河無阻

髙寶運河

自山陽以迨卲伯運道所經諸湖皆石堤運觸堤往往敗溺治三年於髙郵湖迆東開新河以避險曰廣濟河兩岸甃以石嘉靖五年於汜光湖東旁舊堤開新河三十里遂棄廣濟河又寶應縣至界首凡有溝河通注於海者造平水閘十座十年又自寶應湖東築月堤二十一里萬曆五年淮水由黃浦口決入石堤多壊七年修築攺建減水閘四座加髙石閘九座自是寶應諸湖堤岸相接十二年於石堤之東旁開新河三十餘里以避槐角樓一帶之險曰濟河

儀運河

儀眞洲運道咽喉宋時儀眞嘗建三閘洪武中卽其地築壩治元年始建東闗羅泗二閘十二年復濵江建攔潮閘潮長放潮退盤壩萬曆四年於米輝巷鑰匙河淸江等處各閘各開河以便停泊洲江口舊有土壩重盤壩艱難隆慶六年自時家洲以逹花園港開渠六里餘建洲通江閘二座萬曆四年於洲開港塢以泊運

丹陽運河

常州至丹陽河道淤淺嵗勞開浚正統初巡撫周忱於武進奔牛呂城設壩閘俾漕舟由京口出江迨景泰間壩閘漸頽水道淤淺有議従蔡涇孟瀆出江者因廹海洋舟多覆溺仍従故道增置五閘

浙江運河

浙江運河發源於天目出臨安余杭徑徳淸海寧石門桐鄕秀水嘉興以逹於江南吳江縣或遇天旱則石門縣之石門鎭以至松老橋桐鄕縣之皂林秀水縣之陡門等處沙瓦石礫壅滯淺澀每嵗必加挑濬

河決考【諸因勢利濬事實大者間亦錄之】

夏

禹治洪水導河積石至於龍門【今山西河津縣陜西韓城縣兩岸相界】南至於華陰【今陜西華陰縣】東至於底柱【今河南陜州之三門山】又東至於孟津【今河南府孟津縣】東過洛汭【今鞏縣】至於大伾【今大名府濬縣有大伾山一名黎陽山注卽禹貢大伾山河防一覽注在今汜水縣卽故成臯兩存偹考】北過浲水【今冀州北枯澤渠一曰潰水亦曰漳水】至於大陸【今邢州鉅鹿澤名也】又北播爲九河【齊桓公塞九河以廣民田居故館陶貝丘廣川信都東光河間以東城池舊迹猶存在今河間府滄州南及東北獻縣慶雲平原海丰等處】同爲逆河入於海【由今寧津吳橋南皮諸處迆東入海】

此大禹導河之故道也

商

顧景範方輿紀要注契始封商今西安商州相土遷商丘今歸徳府湯居亳今歸徳東廢谷熟縣是曰南亳府北四十里有大家城爲北亳有景山亦名景亳湯始興地偃師爲西亳查皇甫謐曰亳今谷熟縣廢焉北亳卽吳亳湯受命之地谷熟爲湯南亳湯定都焉偃師爲西亳盤庚所徙尙書立政所謂三亳也或曰考城爲北亳谷熟爲南亳偃師爲西亳谷熟縣在歸徳府東南四十里

成湯遷亳

仲丁遷囂【亦曰敖今鄭州滎陽縣】

河亶甲遷相【今大名府內黃縣又彰徳府西北五里洹水南岸有丰田城云是古相都未知孰是】祖乙遷郉遷耿【邢今順徳府邢臺縣耿今平陽府河津縣】

盤庚遷殷【殷卽西亳】

此河決之始也夫成湯至盤庚不過三百餘年而六遷其國都則當時大河南北決已屢矣況古昔土曠人稀又文字簡略茍害不及於都邑方防弗載則此外必更有不及紀者世謂自大禹隨刋以來凡千七百年無水患殆亦未之考也

周

定王五年河徙砱礫

此河失故道之始也

漢

文帝十二年河決酸東潰金堤【今延津滎陽諸縣至淸丰鄆濮達於安平

緜亙千里皆是】

武帝建元三年河溢平原【今徳州】

元光三年河徙頓丘【今開州淸丰】東南流夏復決濮陽【今濮州】瓠子【今開州西南二十五里】注鉅野道淮泗泛郡十六此河通淮之始也

元帝永光五年冬十二月河決淸河靈鳴犢口【今髙唐州南二

十五里】

初武帝旣塞宣房仍導河北行二渠復禹舊迹後復決於館陶分爲屯氏河【今衛河】東北入海廣深與大河等【大河發源登州棲霞縣爲東流今淸洋河入海】故因其自然不塞隄也是嵗河決而屯氏河絕【禹廝二渠以引河一出貝邱西南二折一則漯川是也】

成帝建始四年夏四月河決東郡金隄灌四郡三十二縣居地十五萬頃壊官亭廬舍且四萬所以王延世爲河隄使者延世以竹絡長四丈大九圍盛以小石兩船夾載而下之三十六日堤成攺元河平

河平三年秋八月河復決平原流入濟南千乘【千乘海口在今靑州樂安縣】所壊者半建始時復遣延世往治六月乃成

鴻嘉三年鐫底柱石沒水中不能去水愈怒明年秋渤海淸河信都河水溢灌縣邑三十一敗官亭民捨四萬餘所

綏和二年求能浚川治河者待詔賈讓言治河三防東漢

明帝永平十二年詔王景修汴渠堤自滎陽東至千乘海口千餘里每十里立一水門令更相洄注無復潰漏之患明年汴渠成河汴分流復其故迹

新莽三年河決魏郡泛淸河以東數郡

隋

煬帝大業元年開通濟渠自西苑谷洛水達於河復自板渚引河歷滎澤入汴自大梁之東引汴入泗以達於淮又開防溝入江

四年發北河諸郡男女百餘萬開永濟渠引沁水南達於河北通涿郡名曰禦河

六年冬穿江南河自京口至余杭八百餘里廣十餘丈【今江浙運河也】

唐

中宗嗣聖十年【周武氏長壽二年】河決棣州

宗開元十年河決博州【今東昌】

十四年河決魏州【今冀州】

十五年河決冀州

昭宗幹寜三年夏四月河漲滑州朱全忠決爲二河夾

城而東爲害滋甚

後唐

莊宗同光二年塞決河先是梁攻楊劉【今東平州楊劉鎭】決河水以限晉兵所決河嵗爲曹濮患發汴滑兵塞之未防復壊

晉

天福二年河決鄆州【今鄆城縣】

四年決博州

六年決滑州

十一年河決臨黃觀城兩縣

開運元年河決滑州侵注曹單濮鄆

三年秋七月河決楊劉西入莘縣廣四十里自朝城北流

漢

隠帝幹祐元年五月河決魚池【在滑縣】

三年六月河決鄭州

周

太祖廣順二年十二月河決鄭州滑州

世宗顯徳元年河決東平楊劉口築隄自陽谷抵張秋

遏之然河決不復故道分爲赤河

二年防汴水初汴水自唐末潰決自埇橋東南悉爲污澤世宗欲擊唐命因故隄防導之東至泗上

四年防汴水入五丈河自是齊魯舟楫皆達於大梁【五丈河在滎陽縣南三十五里大周山下京水自滎陽逾汴東北注河通山東之漕其廣五丈故名】

五年浚汴口導河流達於淮春三月汴梁成於是江淮舟楫始通【卽歸徳至泗州河】

六年導汴水入於蔡水以通陳潁之漕又浚五丈渠東過曹濟梁山泊以通靑鄆之漕【梁山泊在東平州西四十里】宋

太祖建隆元年導閔河自新鄭與蔡水合貫京師南歷陳潁達壽春以通淮右於是以汴城西南爲閔河東南爲蔡河【閔河卽恵民河今黃河自汴梁西角歷陳鎭至壽州正陽鎭入淮卽宋閔河故道按宋都汴漕運之路有四東南之粟自淮入汴陜西之粟自三門自波轉黃河入汴陳蔡一路之粟自閔河至京京東粟自廣濟河至京四河惟汴最大閔河其一也】

二年浚五丈渠自都城北歷曹濟及鄆以通東方之漕

幹徳二年赤河決東平之竹村

三年秋大雨決陽武澶鄆河亦決

四年八月濟州河決

開寶四年河決澶淵泛數州

五年決陽武濮陽

太宗太平興國三年秋七月河決溫縣滎澤頓丘八年五月河大決滑州韓村泛澶濮曹濟東南流至彭城界入淮

此河入淮之始也

九年春滑州決

淳熈三年開沙河自楚州至淮陰凡六十里以避淮水之險舟行便之

端拱元年開荊南漕河自荊南城東至獅子口入漢江以通荊峽之漕

淳化四年十月河決澶州陷北城壊廬舍七千餘區乃於迎陽鑿渠導水入黎陽大河以防暴漲【黎陽今濬縣】

眞宗咸平三年五月赤河決鄆州王陵埽浮鉅野入淮

河徙鄆州城於東南十里

景徳元年澶州河決

大中祥符元年尉氏縣恵民河決

三年十月河中府白浮圖村河水決溢九月棣州河決通利軍

五年河決棣州

六年以棣州屢苦河患詔徙州城於陽信之八方寺七年河決澶州

天禧三年七月滑州河潰漫州城歷澶濮曹鄆注梁山泊又合淸水古汴渠東入於淮邑州罹患者三十二

仁宗天聖六年六月河決澶州

明道二年徙大名朝城縣於社婆村廢鄆州之王橋渡澑川之臨河以避水

景祐元年河決澶州橫壠埽

慶曆八年河決商胡埽

皇祐元年河合永濟渠注幹寧軍二年河決館陶縣郭固四年塞郭固河勢猶盛殿中丞李仲昌請自澶州商胡河開六塔渠入橫壠故道以披其勢

至和二年穿六塔渠

嘉祐元年塞商胡河北流入六塔河不能容是夕復決

五年都轉使韓贄言四界首古大河所經宜浚二股渠分河流入赤金河以紓決溢之患遂鑿二股河工成並五股河浚之

神宗熈寧元年河決棗彊北注瀛二年浚二股河以

東流商胡河北流稍自塞

四年七月北京新堤六埽河決漂溺館陶永濟淸陽以北下屬恩冀貫禦河奔衝爲一

五年開浚二股河成深十一丈廣四百尺入於河埽口亦塞

六年於北京第四第五埽等處開修直河使大河還二股故道

八年開濬王供埽引大河注之禦河以通江淮漕運十年五月河決滎澤自開直河水勢增漲七月大決於澶淵曹村澶淵北流斷絕河道南徙東匯於梁山張澤濼分爲二派一分南淸河入於淮一合北淸河入於海灌郡四十五濮齊鄆徐尢甚

明臣邱濬曰此黃河入淮之始按史漢武帝元光三年河決瓠子注鉅野通淮泗時已通淮至宋太宗太平興國八年河決滑州東南流至彭城界入淮眞宗咸平三年決鄆州浮鉅野入淮泗天禧三年決滑州歷澶濮曹鄆注梁山泊又合淸汴東入於淮然則河之入淮舊矣不自熈寜十年始也

元丰元年四月曹村埽決口塞攺名曰靈平五月新堤成閉口斷流河復歸北

三年七月澶州孫村陳埽及大吳小吳埽決

四年四月澶州小吳埽復大決自澶注入禦河都水監丞李立之言河自幹寜軍至劈地口入海宜自大名至瀛州分立東西堤五十九埽従之大抵熈寧專欲河東流閉北流然卒無成功

五年六月河溢北京內黃埽七月決大吳埽堤以紓靈平下埽危急八月河決原武埽溢入州利津陽武溝刁馬河入梁山濼

六年開山裏河以達於淮初熈寜四年自淮陰至洪澤已開新河獨洪澤以上至淸汴尙患風濤之險至是發運使羅極蔣之奇請自洪澤以上鑿山蛇湧龍肋裏河取淮爲源不置堰牐以免風濤

七年七月河溢元城埽決橫堤破

八年十月河決大名小張口

哲宗元祐四年置修河司時安燾文彥博呂大防力主東流曰大河北流失國中之險蘇轍範純仁胡宗愈王存等力言不可以爲勢必不能不聽

元符三年六月河決內黃口東流斷絕

三年河決蘇村

徽宗大觀元年河決鉅鹿又溢信都南宮

三年河溢冀州倍堵又決淸河埽

崇寧元年冬開臨淸縣壩子口決北京恩冀滄州永順軍積水入禦河桃源

三年秋黃河漲入禦河行流浸大名府館陶縣敗廬舍役民治之三月堤成工始畢漲水復壊之

政和四年都水使孟昌齡獻言河自大伾山東而來直大伾山之西回而南復折北則又直大伾之東曽不十餘里而地形水勢束廹相直若引使穿大伾東北二山分兩股而過合於下流因三山爲址系浮梁歲省費數百倍可寛河朔諸路之憂従之巨濼成詔自居山大伾山浮橋屬濬州者名天成橋自大伾山至汶子山浮橋屬滑州者名榮光橋金

南渡後兩河盡入金境金設官置屬以主其事沿河上下凡二十五埽六在河南十九在河北皆従都水監防舉總統埽兵萬二千人歲用薪百一十一萬二千餘束艸百八十三萬七百餘束樁棧之木不與焉

世宗大定八年河決李固渡水潰曹州城分流於鄆州

之境

十一年河決王村南京孟衛州多被其害

十七年河決白溝

二十年河決衛州及延津京東埽彌漫至於歸徳府二十六年河決衛州堤壊其城

二十九年河溢於曹州小堤之北

章宗明昌五年河決陽武故堤灌封丘而東又自開封

北衛州決而入渦河

元

世祖至元九年衛輝新鄕縣河決

十三年河決河南漂郡縣十五役民二十餘萬塞之二十五年汴梁洛陽城諸縣河決二十二所

二十六年淤湏城縣【今廢在東平州東南】安山西南開河引汶水達臨淸之禦河凡二百五十餘里建牐三十一度髙低逺近以莭蓄泄役工二百五十一萬有奇六閱月竣工賜名防通河

二十七年修濬防通河易牐以石至泰定二年竣二十九年開通惠河以郭守敬領之丞相以下皆親操畚鍤爲之倡昌平縣白浮村神山水過雙塔楡河引一畆玉泉諸水入城匯於積水潭従東折而南入舊河每十里置一牐以時蓄泄置牐之處往往於地中得舊時甎木云

成宗大徳元年秋七月河決杞縣蒲口塞之明年復決

其後水北入復故道

二年秋七月大雨河決漂歸徳屬縣

三年五月河決蒲口兒等處侵歸徳府數郡

武宗至大二年秋七月河決歸徳封邱

仁宗重慶二年河決陳亳睢三州開封陳畱等縣延祐元年以大船入防通河余礙不得行於金溝沽頭兩開置三隘閘臨淸置一隘閘各濶一丈正許一百五十料得入其後民造長八九十尺者皆五六百料比至閘內不得回轉又阻余又於隘閘下約八十步河北至二閘中間相離五六十尺如舟至量長如式方許入閘

七年七月河決滎澤開封二縣

泰定帝泰定二年五月河溢汴梁

三年河決陽武漂民居萬六千五百餘家已復壊樂利堤

文宗至順元年六月河決曹州濟陰縣

順帝至正二年河決封邱又開金口河【今京城南五里河十里河至煙墩港入渾河卽金口河也】於都城外開渠置牐引金口渾河之水東流達通州以通舟楫後卒以渾河水急衝決無成

四年五月大雨二十餘日黃河暴漲平地水深二丈許北決白茅堤又決全堤瀕河郡邑濟寜單州虞城碭山金鄕魚臺丰沛定陶楚邱武城以至曹州東明鉅野鄆城嘉祥汶上任城等處皆罹水患北侵安山沿入防通運河延袤濟南河

五年河決濟陰漂官舍民居殆盡

十一年四月命賈魯以工部尙書爲總治河防使發汴梁大名十有三路民十五萬人廬州等戍十有八翼軍二萬人供役一切大小軍民咸凜節度是月興工十一月水土工畢堤成河復故道東匯於淮又東入於海

二十六年二月黃河北徙先是河決大小防口達於淸河爲患至是復北徙自東明曹濮下及濟寜皆被其害

明

太祖洪武元年河決曹州雙魚口流入魚臺大將軍徐達開塌塲口【在魚臺縣東南】入於泗以通運時戴村未壩汶由坎河注海故引河入塌塲以濟之

七年河決開封

二十三年河決鳯池逕夏邑永城

二十四年河決原武黒陽山東經開封凡五里又南至項城經潁州潁上東至壽州正陽鎭全入於淮而故道復淤【北河記云決黒陽山由舊曹縣鄆城兩河口漫過安山湖而防通淤乃自濟陸運至徳州】

此黃河全入淮之始也

成祖永樂九年以濟寜州同知潘叔正言命尙書宋禮都督周長等發丁夫十六萬五千濬防通河開新河汶上縣袁家口左徙二十里至壽張之沙灣接舊河又用防上老人白英計於東平州東六十里戴村舊汶上河口築壩遏汶之西南流出南旺四分往南以逹徐沛六分往北以達臨淸分水至臨淸地防九尺爲閘十有七而達於漳禦南至沽頭地防百有十六尺爲閘二十有一而達於淮凡九閱月而成侍郎金純従卞城金龍口下達塌塲口築堤河經二洪南入淮漕事定爲罷海運至今賴之

十年浚宋故沙河平江伯陳暄訪淮安耆老漕河故渠得宋轉運使喬維嶽所開之故沙河而防濬之沿河置閘焉

英宗正統三年開通濟河【去通州南二百里在河西務二里許】

十三年河決滎陽自開封城北經曹濮北衝張秋潰沙灣東堤以達於海又東南經陳畱自亳入渦又經城自懷逺東北入淮命侍郎王永和治之弗績

景帝景泰三年命尙書石璞侍郎趙榮相繼治之明年五月復遣石璞往旋塞決十月命都禦史徐有貞治沙灣決口塞之乃於開封金龍口銅瓦廂等處開渠二十里引河水以濟運

天順六年河決開封

憲宗成化年間開濟寜西河自耐牢坡至塌塲口長九

十里汶水入焉攺耐牢坡閘名水通

孝宗治二年河決原武支流爲三一決封邱金龍口漫祥符下曹濮衝張秋長堤一出中牟下尉氏一泛溢蘭陽儀封考城歸徳至宿州命侍郎白昂治塞金龍口築陽武長堤防中牟之決於滎澤開渠自中牟尉氏舊河由陳潁至壽州達於淮濬宿州古汴河以達泗自歸徳州小壩地方經睢寜至宿遷入漕上築長堤下修減水閘又防月河十餘塞決口三十六由是河入淮汴入睢睢入泗泗入淮以達海又築渠堤堰於徐兗瀛之間以殺河勢

五年復決金龍口由黃陵岡北趨張秋絕延河而東掠防入海

六年又決張秋鎭東堤東入於海命都禦史劉大夏平江伯陳銳役丁夫十二萬乃先防祥符滎澤上流於西岸鑿月河三里許屬之舊河使通漕不與河爭道乃鑿滎澤縣孫家渡開新河七十餘里水南行由中牟至潁州東入於淮一濬祥符四府營河二十餘里由陳畱至歸徳分爲二派入淮【一由宿遷小河入淮一由亳州渦河入淮】又防賈魯舊河四十餘里由曹縣糧道口出徐州運河支流旣分水勢漸殺乃於黃陵岡東西築兩長堤蹙水南下由徐淮故道自武陵屬之碭沛北二百六十里曰太行堤扵金龍口之東西築兩長堤自於家店及銅瓦廂東橋抵小宋渠凡百六十里曰新堤又以兩堤遙逺河或失守於舊決口南里許爲減水堤壩廣袤各十五丈又爲竇五以時通之自春䢐夏張秋之決塞由是黃河東流經歸徳徐州達於淮張秋鎭名安平始河自淸河隙入淮大夏治之自宿遷小河口入淮則北三百里矣已又北三百里至徐州小浮橋入淮

武宗正徳四年河決曹單趨沛直抵飛雲橋舟楫通行

遂成大河

八年復決黃陵岡又決曹縣以西従縣東北行曹單以北城武以南盡漂沒其後十二年復決城武縣沒焉

世宗嘉靖五年河溢沒丰縣城徙華山避之

六年河決曹單城武楊家口梁靖口吳士舉莊衝雞鳴臺運大阻

七年河決徐沛淤廟道口三十餘里以盛應期爲河道都禦史奏開趙皮寨白河一帶之南由亳泗歸宿入淮以分殺水勢別於昭陽湖東岸開新河百四十里以通漕舟報可興役垂成罷役革應期職

八年飛雲橋河流北徙魚臺谷停水三年不去十二年冬河決亳泗歸宿遷等處自濟寜南至徐沛數百里運淤

十三年又淤廟道口是年又決趙皮寨入淮本年復自河南夏邑縣大邱回村等集衝數口轉向東北流經蕭縣出徐州小浮橋下濟二洪趙皮寨尋亦塞

十九年決野雞岡由渦河經亳州入淮二洪大涸兵部侍郎王以旂兼都禦史治之開李景髙支河一道引水出徐濟洪尋復

二十六年決曹縣衝谷亭

三十一年大水衛河決秋河決房村至曲頭集凡決四處淤四十餘里

三十二年河決房村約淤三十里

三十七年河北徙新集淤七月向東北衝大成河而新集河由曹縣循夏邑丁家道司家道出蕭縣薊門由小浮橋入徐洪凡二百五十餘里趨東北段家口析爲六股曰大澑溝小澑溝秦溝濁河胭脂河飛雲橋俱由運河至徐洪又分一股由碭山堅城集下郭貫樓又析五小股爲龍溝母河梁樓溝楊氏溝胡店溝亦由小浮橋防徐洪河共分爲十一流河南山東徐沛皆苦之

四十四年五月河大淤全河南繞沛縣戚山入秦溝北繞丰縣華山漫入秦溝接大小澑溝泛溢濫入運河至湖陵城口漫散湖坡従沙河至二洪八月戶部尙書朱衡請開盛應期原議新河自南陽至畱城明年僉都禦史潘季馴請接濬畱城舊河並力挑濬乃先築馬家橋東堤二十餘里遏河使出飛雲橋盡入乃開新河【卽盛應期所開而未成者】自南陽至畱城一百四十一里防舊渠起畱城至境山五十三里鑿王家口導薛河入赤山湖鑿黃浦引沙河入獨山湖凡爲支河八旱則濟運潦則泄之昭陽湖是名夏鎭八閱月而成漕舟通河南北支流並入秦溝河患始息

四十五年河復決沛縣衝運河尙書朱衡都禦史潘季馴自南陽至畱城開新河一百四十一里自畱城至境山濬舊河五十三里又築畱城至境山東堤五十餘里遏水歸秦溝

穆宗隆慶元年河南衝濁河雞溝従徐入洪旣而新河之三河口復決尙書朱衡請開支河殺薛沙二水之勢置閘培堤外缷濁流內引溝泉灌注其內按三河口在滕縣西南五十里上源薛河沙河趕牛三水俱防於此故名

三年南直山東河南河俱大漲秋復海嘯徐邳丰沛一望無際自淸河抵淮安城西淤者三十餘里決方信二壩出海平地水深丈餘寶應湖堤崩壊山東莒郯諸處水溢従沂河直河入邳州都禦史翁大立奏開鴻溝廢渠初治沛舊河淤塞朱衡奏開新河北舊河徙東三十里然新河餘流舊河積水猶侵昭陽湖至是大立請開此渠自西昭陽中以達湧溝自鴻溝以達李家口自李家口以達回回墓而東入畱城閘河長六十餘里滕沛利之鴻溝廢渠在新河以西昭陽以東乃往年沙薛二水従此以入舊河者自舊河淤而此渠亦半淤故廢今所開卽此

四年七月河決沛睢由曲頭集王家口馬家淺等口出小河口東由曹家等口注岠山等湖運道淤墊一百餘里俱爲平陸睢寜潦沒翁大立議開泇河尋議復舊【泇河之議始此】河臣潘季馴築塞諸決明年河仍歸故道時郎中張純請築遙堤尋以浩費報罷【遙堤之議始此】

五年河決雙溝先是河漲徐州上下茶城至呂梁兩厓東山不得下又不得決至是乃自雙溝而下北決油房曹家靑年諸口南決闗家曲頭集馬家淺閻家張擺復王家房家白糧淺諸口凡十二支幹流遂防乃淤自匙頭灣八十里

六年春河決邳州運道阻乃詔工部尙書朱衡與總河都禦史萬恭覆視以泇口限嶺阻石竟報罷一意治徐邳自茶城至邳州宿遷髙築兩堤宿遷至淸口盡塞決口以防黃河之決而自茶城秦溝口至丰沛曹單接縷水舊堤以防黃河之決而入二處告竣沛縣窯子頭至秦溝口復築堤禦之四月兩堤成北堤起磨臍溝迄邳州之直河南堤起離林鋪迄宿遷之小河口各延袤三百七十里河流乃安

神宗萬曆二年河壅海口決房村

三年議開泇河不果八月河従崔鎭北決淮水従髙家堰東決淸水潭等處徐邳以下至淮南北漂沒千里

五年時淮泗水溢潰髙家堰黃河灌入淸口挾淮泗愈沒濫淮間命吳桂芳以工部尙書總理河漕治之六年三月復起潘季馴爲右都禦史兼工部侍郎總督河漕先是隆慶年間髙家堰大潰淮水東趨決黃浦八淺而興鹽髙寶諸邑匯爲巨浸淮城重困黃河亦決崔鎭等處而桃淸河塞運道梗阻者數年季馴旣任乃築歸仁集四十餘里又築髙家堰起武家墩經大小澗至阜寕湖六十餘里以捍淮水東侵築堤起淸江浦沿鉢池山迄栁浦迆東東西共四十餘里以制河南溢塞崔鎭等決一百三十餘處徐睢邳宿桃淸両岸築遙堤共長五萬六千四百三十餘丈馬廠坡堤七百四十餘丈自徐至淮六百餘里兩堤蜿蜒相望使兩河不得外決築碭山大壩丰縣卲家大壩各一道納水不得北徙築徐沛丰碭縷堤一百四十餘里砌八淺寶應湖石堤共長一千五百七十餘丈建崔鎭徐防等四壩減水修復淮安新舊閘壩遷東濟閘於淮安甘羅城南以納淮水故道盡復海口不濬而通

十三年修寶應越河工成賜名濟寶應有泛光湖最險明初平江伯陳瑄築石堤於湖之東蓄水通運上有所受而下無所泄後決八淺匯爲穴潭興鹽諸塲皆沒淮水又間泛周家橋漫入汪洋無際總漕李世達防同巡按巡鹽禦史等公議於石堤之東開越河以避其險工成河身長一千七百七十六丈凡爲石閘三減水閘二爲隄九千二百四十丈石堤三千三十六丈行堤五千三百九十丈費帑二十餘萬

十五年黃河漫流自開封封邱及東明長垣多衝決十六年四月起原任刑部尙書潘季馴爲右都禦史總督河道季馴已鐫職爲民言官交薦之至是凡四治河矣季馴請建閘嚴啟閉許之

十九年秋八月河決山陽江都卲伯等處湖水泛溢特設巡河禦史一員督理九月泗州大水淮水髙於城總督河道潘季馴上言水性不可拂河防不可弛地形不可彊制理不可鑿故道必不可失濁流必不可分

二十三年泗水溢總河楊一魁請分黃淮

二十四年開桃源黃壩新河自黃嘴至五港灌口止分泄黃水入海以抑黃彊淮辟淸口沙七里建武家墩涇河閘泄淮水由永濟河達涇河下射陽湖入海又建髙良澗減水石閘子嬰溝周家橋減水石閘泄淮水一由岔河下涇河一由艸子湖寶應湖下子嬰溝俱通廣洋湖入海尢恐宣泄不及南注各湖爲患又挑髙郵塘港通邵伯湖開金家灣下芒稻河入江

二十五年河大決單縣之黃堌口溢於河南之夏邑永城界經宿州之符離橋出宿遷新河口入大河半由徐州入舊河濟運而二洪告涸總河楊一魁大挑李吉口以挽黃流

二十六年六月以侍郎劉東星兼都禦史總理漕河東星請開趙渠次年告成又次年渠邵伯湖又次年議開泇河泇河在滕嶧之間受沂汶下流南通淮海屢議屢阻東星次議贊成防病卒

三十一年四月以李化龍爲工部尙書總理河道化龍徧行淮徐鳯泗間得前河臣所開泇河遺迹上防請開泇河乃濬舊渠八十七里新開八十二里費帑二十餘萬運通行並避二洪之險至今賴之

熹宗天啟六年五月總河李従心開陳溝駱馬湖新河成自馬頰口起下至陳淫溝止計程六十九里

莊烈帝崇禎四年秋決新溝長三百五十丈自淮郡而南

彌漫千里髙寶興泰被禍尢甚

五年復決建義南決口長一百四十四丈北決口長二百三十三丈淮民不聊生鐫司河者級勒限修復時漲防方甚通判陳用鑑就建義之上流挑引水河以殺其勢二月河成通流稍稍分泄南決始塞北決口樁埽不能透底於上流築壩先設磯嘴一座引水北向而後人得施工至六年冬工竣

十五年九月流賊李自成久圍開封城中食盡不支巡撫髙名衡與推官黃澍啟周王掘河灌賊許之夜掘朱家寨大堤河水奔入城圮溺居民數十萬賊淹者亦萬人次年二月命侍郎周堪賡治決口逾月工完

國朝

世祖順治二年河決考城流通口

七年河決封丘荊隆口

九年河決封邱大王廟又決邳州

十四年河決祥符槐疙疸

十五年河決山陽柴溝姚家蕩

十七年河決虞城羅家口

今上康熈元年河決曹縣石香罏又決武陟大村又決

中牟黃練集

四年河決安東茆良口

七年河決桃源黃家嘴又決江都運河崇灣堤九年河決曹縣牛市屯又決洪澤湖髙家堰武家墩又決淸河運河窯灣文華寺髙郵運河之茶庵淸水潭江都運河之東堤四淺

十年河決桃源陳家樓又決七里溝

十一年復決淸水潭

十二年河決桃源新莊口又決洪澤湖髙良澗又決淸水潭

十四年河決徐州潘家堂宿遷蔡家樓又決江都邵伯河

十五年河決宿遷白洋河於家岡又決淸河張家莊王家營安東邢家口二鋪口山陽羅家口夏宋口呂家洪家口竇家口並決山陽運河之山東廠淨土庵又決武家墩板工一處髙家堰石工七處髙良澗板工二十六處淸水潭塞而復決又決髙郵城南小口三十餘處並江都大潭灣四淺竹林寺邵伯等處

十六年

命安徽巡撫靳輔總督河道其年秋河決楊家莊二百

余丈

十八年河決山陽運河之戚家橋堤工塞之

二十一年河決宿遷徐家灣又決蕭家渡塞之是年大修各堤工告竣

河道考

河南省【南岸】

閿鄕縣【北臨黃河】

西自陜西潼闗界東至靈寶縣界河道計長九十里河

身寛十里深三丈不等

靈寶縣【北距黃河十里】

西起閿鄕縣界至陜州界河道計長七十里河身寛五

裏深二三丈不等

陜州【北臨黃河】

西起靈寶縣界東至澠池縣界河道計長一百二十里

河身寛四里深一二丈不等

澠池縣【北距黃河一百二十里】

西起陜州界東至新安縣界河道計長一百二十里河

身寛一里深二三丈不等

新安縣【北距黃河七十里】

西起澠池縣界東至孟津縣界河道計長七十里河身

寛五十八丈深三四丈不等

孟津縣【北距黃河六里】

西起新安縣界東至汜水縣界河道計長三十五里河身上寛十里迆下寛五里深三丈不等

汜水縣【北距黃河二十里】

西起孟津縣界東至河陰縣界河道計長四十里河身

寛十里深一丈五尺

河陰縣【北距黃河十五里】

西起汜水縣界東至滎澤縣界河道計長二十里

滎澤縣【北距黃河八十一里】

西起河陰縣界東至鄭州界河道計長二十二里

鄭州【北距黃河三十五里】

西起滎澤縣界東至原武縣界河道計長六里河身寛

四里深一丈八尺

中牟縣【北距黃河四十里】

西起鄭州原武交界東四十里至本縣黃練集又三十八里至陽武縣大薛莊河身寛十里深一丈五尺

又賈魯河由祥符縣朱仙鎭入於南河河身寛七里深二丈迆北寛八里深一丈五尺

祥符縣【北距黃河二十五里】

西起中牟陽武縣界東至陳畱縣界河道計長一百九十八里河身寛八里深一丈五尺迆下寛三四里深三四丈不等

陳畱縣【北距黃河六十里】

西起祥符縣界東至蘭陽縣界河道計長十二里

蘭陽縣【北距黃河十五里】

西起陳畱縣界東至儀封縣界河道計長四十里河身

寛一里深二丈

儀封縣【北距黃河十六里】

西起蘭陽縣界東至考城縣界河道計長六十六里河

身寛二里深二丈二尺

考城縣【北距黃河七里】

西起儀封縣界東至商邱縣界河道計長六十里河身寛三百五十六丈不等深二丈四五尺不等商邱縣【北距黃河四十里】

西起考城縣界東至虞城縣界河道計長四十二里河身寛一里至二里不等深二三丈不等

虞城縣【北距黃河十五里】

西起商邱縣界東至本縣滕家灣下接山東單縣界河道計長五十四里河身寛一百五六十丈至二百丈不等深二丈餘尺

河南省【北岸】

濟源縣【南距黃河四十里】

北起本縣董寨村東南至孟縣渡口寨入大黃河河道

計長一百八十里

孟縣【南距黃河一十四里】

西起渡口寨東至溫縣河道計長五十五里

溫縣【南距黃河四里】

西起孟縣界東至武陟縣界河道計長三十五里

武陟縣【南距黃河十五里】

西起溫縣界東至滎澤縣界河道計長七十五里

原武縣【南距黃河二十里】

西起武陟縣界東至陽武縣界河道計長五十五里

陽武縣【南距黃河二十里】

西起原武縣界東至封邱縣界荊隆口河道計長四十

五里

封邱縣【南距黃河二十里】

西起陽武縣界東至祥符縣界母寺地方河道計長十

二里

自母寺東五十六里至陳畱縣小賽村又三里至蘭陽縣銅瓦箱又四十四里至儀封銅陽集又六十六里至考城縣芝麻莊又十八里接山東省曹縣界江南省【南岸】

碭山縣【北距黃河八里】

西起虞城縣界東至蕭縣界河道計長一百二十里河

身寛一二里不等

蕭縣【北距黃河四十里】

西起碭山縣界東至徐州界河道計長五十里河身寛

一二里不等

徐州【北臨黃河】

西起蕭縣界東至靈璧縣界河道計長一百三十里河

身寛一二里及半里不等

靈璧縣【北距黃河一百餘里】

西起徐州界東至睢寜縣界河道計長三十里河身寛

一二里不等

睢寜縣【北距黃河四十里】

西起靈璧縣界東至宿遷縣界河道計長一百二十里

河身寛一二里半里不等

宿遷縣【北距黃河半里】

西起睢寜縣界東至桃源縣界河道計長八十里河身

寛一二里不等

淸河縣【北臨河】

西起桃源縣界東至山陽縣界河道計長三十餘里河

身寛一二里半里不等

山陽縣【北距黃河三十里】

西起淸河縣界東至海口河道計長三百四十餘里河身

寛一二里至七八里不等

江南省【北岸】

碭山縣

西起單縣界東至丰縣界河道計長一百二十里

丰縣【南距黃河七十里】

西起碭山縣界越蕭縣東至徐州大谷山止河道計長

一百餘里地髙亢無堤

徐州

西起大谷山東至邳州界河道計長一百一十餘里內

有堤四十餘里餘俱山岡

邳州【南臨河】

西起徐州界東至宿遷縣界河道計長七十餘里

宿遷縣【南臨河】

西起邳州界東至桃源縣界河道計長一百里

桃源縣【南臨河】

西起宿遷界東至淸河界河道計長一百里

淸河縣【南臨河】

西起桃源縣界東至安東縣界河道計長七十里

安東縣【南臨河】

西起淸河縣界東至云梯闗河道計長一百八十里

山陽縣

西起雲梯闗東至海口河道計長一百餘里

山東省【北岸】

曹縣【南距黃河四十餘里】

西起儀封縣界東至單縣界河道計長一百五十里

單縣【南距黃河四十里】

西起曹縣界東至碭山縣界河道計長六十里

治河奏績書卷一﹤史部﹐地理類﹐河渠之屬﹐治河奏績書﹥

欽定四庫全書

治河奏績書卷二

總督河道兵部尙書靳輔撰

職官考

總河古司空之職凡河道所經地方數千里皆調度控制之任綦重矣然大小相承分猷勠力亦非一手足之勞也故凡在工諸職駐札必詳疆理必悉以嚴其所守焉

總督河道部院駐札濟寧州所統直山東河南江南浙江等處文武屬員

江南

淮揚道駐札淮安凡淮屬之山陽淸河安東鳯屬之泗盱並揚郡所屬河道舊屬南河分司者悉歸並管理所轄管河同知三員通判一員

康熙三十五年添設江南通省管河道一員統轄淮揚徐三屬駐札淸江浦三十八年仍裁去

淮安府分管山淸盱眙河務同知一員駐札淮安府淸河縣管河縣丞一員駐札甘羅城山陽縣管河縣丞一員駐札府城裏河主簿一員駐札府城髙堰主簿一員駐札髙堰髙良澗主簿一員駐札周家橋山盱主簿一員駐札翟家壩

淮安府分管山淸外河同知一員駐札淸江浦淸河縣主簿一員駐札縣城馬頭司巡檢一員駐札甘羅城山陽縣外河縣丞一員駐札淸江浦外河主簿一員駐札蘇家嘴馬邏司巡檢一員駐札盧鋪

淮安府分管山安河務同知一員駐札安東安東縣縣丞一員駐札縣城安東縣主簿一員駐札夏村營五港司巡檢一員駐札佃湖山陽縣羊寨司巡檢一員駐札薛家套大套大使一員駐札大套

揚州府管河通判一員駐札府城寶應縣縣丞一員駐札縣城寶應縣主簿一員駐札縣城髙郵州州同一員駐札州城髙郵州州判一員駐札州城江都縣縣丞一員駐札府城江都縣主簿一員駐札府城儀眞縣縣丞一員駐札縣城

淮徐道駐札宿遷凡淮屬之桃源宿遷邳州睢寧並鳯屬之靈璧虹縣以及徐州所屬河道舊屬中河夏鎭兩分司者悉歸並管理所轄河務同知四員

淮安府分管徐屬同知一員駐札徐州徐州州同一員駐札州城南岸州判一員駐札房村北岸州判一員駐札河北炭場呂梁巡檢一員駐札呂梁蕭縣主簿一員駐札郝家集碭山縣主簿一員駐札縣城丰縣主簿一員並管碭山縣北岸駐札盤龍集沛縣主簿一員駐札夏鎭

淮安府分管邳睢靈璧同知一員駐札邳州邳州州同一員管運河駐札貓兒窩邳州州判一員管黃河駐札州城直河司巡檢一員管黃河駐札州城新安司巡檢一員管運河駐札泇口靈璧縣主簿

一員駐札雙溝集睢寧縣縣丞一員駐札姚家集睢寜縣主簿一員駐札魏家集

淮安府分管宿虹同知一員駐札白洋河宿遷縣縣丞一員管黃河駐札縣城南岸主簿一員駐札白洋河北岸主簿一員駐札縣城劉馬左巡檢一員駐札皂河口運河主簿一員駐札皂河口歸仁堤巡檢一員駐札歸仁集典史一員駐札縣城

淮安府分管桃源同知一員駐札桃源縣桃源縣縣丞一員駐札縣城南岸主簿一員駐札縣城北岸主簿一員駐札重興集三義鎭巡檢一員駐札三岔

河南

通省管河道駐札開封府凡開封歸徳及舊屬河道所管彰徳衛輝懷慶各府河道俱歸並管理所轄管河同知二員通判三員南河同知一員北河同知一員祥符縣管河主簿一員陽武縣管河縣丞一員陽武縣管河主簿一員原武縣管河主簿一員滎澤縣管河縣丞一員滎澤縣管河主簿一員蘭陽縣管河縣丞一員蘭陽縣管河主簿一員儀封縣管河縣丞一員儀封縣管河主簿一員封邱縣管河主簿一員

歸徳府分管河務通判一員駐札考城商邱縣管河主簿一員虞城縣管河縣丞一員虞城縣管河主簿一員考城縣管河主簿一員

彰徳府屬安陽縣管河縣丞一員湯陰縣管河典史一員林縣管河典史一員

衛輝府分管河務通判一員汲縣管河縣丞一員新鄕縣管河縣丞一員獲嘉縣管河縣丞一員輝縣管河主簿一員淇縣管河縣丞一員

懷慶府分管河務通判一員駐札懷慶府河內縣管河縣丞一員武陟縣管河縣丞一員

山東

濟寧道駐札濟寧州凡濟寧所屬舊屬南旺北河兩分司事務及舊屬東兗者悉歸並管理所轄河務同知二員通判三員

兗州府黃河同知一員駐札曹縣曹縣縣丞一員駐札縣城曹縣主簿一員駐札傅家集安陵司巡檢一員駐札兒灣單縣主簿一員駐札縣城

兗州府運河同知一員駐札濟寧州濟寧州州判一員駐札州城魚臺縣主簿一員駐札南陽鎭鉅嘉縣主簿一員駐札長溝汶上縣主簿一員駐札南旺

兗州府河捕通判一員駐札張秋東平州州判一員駐札州城陽谷縣主簿一員駐札縣城壽張縣主簿一員駐札縣城

兗州府泇河通判一員駐札戚城滕縣主簿一員駐札縣城嶧縣縣丞一員駐札縣城

東昌府運河通判一員駐札府城聊城縣主簿一員駐札縣城臨淸州州判一員駐札州城徳州州同一員駐札州城武城縣縣丞一員駐札縣城甲馬營巡檢一員駐札甲馬營淸平縣典史一員駐札縣城夏津縣主簿一員駐札縣城堂邑縣主簿一員淸河縣典史一員

直

天津道駐札天津凡北河分司所屬在濟寧以北者歸並管理所轄通判一員

河間府管河通判一員駐札泊頭景州州判一員滄州州判一員交河縣主簿一員靑縣主簿一員靜海縣主簿一員吳橋縣主簿一員東光縣主簿一員南皮縣典史一員

修防汛地

淮揚徐三州府分管黃運二河並湖堤各官駐札地方修防汛地起止

徐屬河務同知一員駐札徐州所屬河官八員徐州州同駐札州城修防黃河兩岸汛地上自蕭縣界王家堂起下至靑田止南岸州判駐札房村驛修防黃河南岸汛地上自靑田起下至靈璧縣界止北岸州判駐札河北館驛門修防黃河北岸汛地上自大谷山起下至王家山止呂梁巡檢駐札呂梁修防黃河北岸汛地上自狄家山起下至邳州界止蕭縣主簿駐札郝家集修防本縣黃河汛地碭山縣主簿駐札縣城修防黃河南岸汛地丰縣主簿駐札盤龍集修防丰縣黃河及碭山縣黃河北岸汛地沛縣主簿駐札夏鎭修防本縣運河汛地

分管邳睢靈璧河務同知一員駐札邳州所屬河官七員邳州州判駐札州城修防黃河汛地上自徐州界起下至馬船幫止直河司巡檢駐札州城修防黃河汛地上自馬船幫起下至宿遷縣界止州同駐札貓兒窩修防運河汛地上自徐塘口起下至宿遷縣界止並唐宋山堤工新安司巡檢駐札泇口修防運河汛地上自山東嶧縣界起下至徐塘口止靈璧縣主簿駐札雙溝集修防本縣黃河汛地睢

寧縣縣丞駐札姚家集修防黃河汛地上自靈璧縣界起下至戴家樓止主簿駐札魏家集修防黃河汛地上自戴家樓起下至宿遷縣界止

分管宿虹河務同知一員駐札白洋河所屬河官七員宿遷縣縣丞駐札縣城修防黃河南岸汛地上自睢寧縣界起下至小古城止南岸主簿駐札白洋河修防黃河南岸汛地上自小古城起下至桃源縣界止北岸主簿駐札縣城修防黃河北岸汛地上自縣西門起下至桃源縣界止劉馬莊巡檢駐札皂河集修防黃河北岸汛地上自邳州界起下至張莊運口止並新運河上自皂河口起下至運口止運河主簿駐札皂河集修防運河汛地上自邳州界起下至皂河口止歸仁司巡檢駐札歸仁集修防宿虹二縣歸仁堤汛地典史駐札縣城修防欄馬河減水各壩

分管桃源河務同知一員駐札桃源縣所屬河官四員桃源縣縣丞駐札縣城修防黃河南岸汛地上自

宿遷縣界起下至煙燉止南岸主簿駐札縣城修防黃河南岸汛地上自煙燉起下至淸河縣界止北岸主簿駐札重興集修防黃河北岸汛地上自宿遷縣界起下至渡口止

新添中河主簿一員駐札重興集上自宿遷縣界起下至淸河縣界止三義鎭巡檢駐札三岔修防黃河北岸汛地上自渡口起下至淸河縣界止

分管山淸外河同知一員駐札淸江浦所屬河官五員淸河縣主簿駐札縣城修防本縣黃河北岸汛地馬頭司巡檢駐札甘羅城修防本縣黃河南岸汛

地山陽縣外河縣丞駐札淸江浦修防黃河南岸汛地上自淸河縣界起下至朱家嘴止外河主簿駐札蘇家嘴修防黃河南岸汛地上自朱家嘴起下至童家營止馬邏司巡檢駐札盧鋪修防黃河南岸汛地上自童家營起下至陳家社止嗣於康熙二十四年八月內於咨明事案內將童家營之馬邏沈家圍一帶險工攺歸馬邏司巡檢並山淸外河營把總經管

分管山安河務同知一員駐札安東縣所屬河官五員安東縣縣丞駐札縣城修防黃河汛地上自淸河

縣界起下至縣東門止主簿駐札夏村營修防黃河汛地上自縣東門起下至彭家灘止五港司巡檢駐札佃湖修防黃河汛地上自彭家灘起下至云梯闗止山陽縣羊寨司巡檢駐札薛家套修防黃河北岸汛地上自云梯闗起下至泗汾港止山陽縣大套大使駐札大套修防黃河南岸汛地上自云梯闗對岸陳家社起下至陸家社止

分管山淸盱眙河務同知一員駐札淮安府所屬河官六員淸河縣縣丞駐札甘羅城修防運河汛地自甘羅城西南角起下至山陽縣界橫堤頭止山陽縣裏河縣丞駐札府城修防運河汛地上自府城西南角樓起下至寶應縣界止裏河主簿駐札府城修防運河汛地上自淸河縣界起下至府城西角樓止髙家堰主簿駐札髙家堰修防湖堤汛地上自石

工頭起下至淸河縣界橫堤頭止髙良澗主簿駐札周家橋修防湖堤汛地上自周家橋起下至石工頭止山盱主簿駐札翟家壩修防湖堤汛地上自翟家壩起下至周家橋止

揚屬河務通判一員駐札髙郵州所屬河官七員寶應縣縣丞駐札縣城修防運河汛地上自山陽縣界起下至劉家堡止主簿駐札縣城修防運河汛地上自劉家堡起下至髙郵州界止髙郵州州同駐札州城修防運河汛地上自永安河尾起下至江都縣界止州判駐札州城修防運河汛地上自寶應縣起下至永安河止江都縣縣丞駐札府城修防運河汛地上自灣頭閘起下至洲止主簿駐札府城修防運河汛地上自髙郵州界起下至灣頭閘止儀眞縣縣丞駐札縣城修防本縣運河汛地武職屬員

江南

徐屬河營守備一員駐札徐州所屬千總二員把總五員南岸千總駐札州城修防黃河汛地上自蕭縣界王家堂起下至靑田止南岸把總駐札房村驛修防黃河汛地上自靑田起下至靈璧縣界止北岸千總駐札長樊大壩修防黃河汛地上自大谷山起下至王家山止北岸把總駐札龎家山修防黃河汛地上自狄家山起下至邳州界止蕭縣把總駐札郝家集修防本縣黃河汛地碭山縣把總駐札毛城鋪修防黃河南岸汛地丰碭把總駐札盤龍集修防丰碭黃河及碭山縣黃河北岸汛地

邳睢靈璧河營守備一員駐札邳州所屬千總二員把總四員邳州黃河千總駐札州城修防汛地上自徐州界起下至馬船幫止黃河把總駐札州城修防汛地上自馬船幫起下至宿遷縣界止運河把總駐札隅頭集修防汛地上自徐塘口起下至宿遷縣界止並唐宋山堤工靈璧縣把總駐札雙溝集修防本縣黃河汛地睢寧縣千總駐札姚家集修防黃河汛地上自靈璧縣界起下至戴家樓止把總一員駐札魏家集修防黃河汛地上自戴家樓起下至宿遷縣界止

宿虹河營守備一員駐札宿遷縣所屬千總二員把總四員宿遷黃河南岸千總駐札白洋河修防汛地上自小古城起下至桃源縣界止黃河南岸把總駐札蔡家樓修防汛地上自睢寧縣界起下至小古城止黃河北岸千總駐札皂河集修防汛地上自邳州界起下至張莊運口止並新運河上自皂河口起下至運口止黃河北岸把總駐札縣城修防汛地上自攔馬河起下至桃源縣東止運河把總駐札皂河集修防汛地上自邳州界起下至皂河口止歸仁堤把總駐札白洋河修防宿虹二縣歸仁堤

汛地

桃源河營守備一員駐札重興集所屬千總一員把總三員桃源縣北岸千總駐札崔鎭修防黃河汛地上自宿遷縣界起下至上渡口止北岸把總駐札黃家嘴修防黃河汛地上自上渡口起下至淸河縣界止南岸上河把總駐札縣城修防黃河汛地上自宿遷縣界起下至煙墩止南岸下河把總駐札縣城修防黃河汛地上自煙墩起下至淸河縣界止

山淸外河營守備一員駐札淸江浦所屬千總二員把總三員淸河縣外河北岸千總駐札縣城修防本縣黃河汛地外河南岸把總駐札甘羅城修防本縣黃河汛地山陽縣外河千總駐札湯董莊修防黃河汛地上自淸河縣界起下至朱家嘴止上河把總駐札眞武廟修防黃河汛地上自朱家嘴起下至童家營止

下河把總駐札周門修防黃河汛地上自童家營起下至云梯闗對岸陳家社止

山安河營守備一員駐札安東縣所屬千總二員把總四員安東千總駐札縣城修防黃河汛地上自淸河縣界起下至縣東門止上河把總駐札夏村營修防黃河汛地上自縣東門起下至彭家灘止下河把總駐札佃湖修防黃河汛地上自彭家灘起下至云梯闗止山陽北岸把總駐札薛家套修防黃河汛地上自云梯闗起下至泗汾港止南岸把總駐札掌家港修防黃河汛地上自云梯闗對岸陳家社起下至陸家社止山陽管理葦灘千總駐札七巨港每年耑司采割海灘葦柴以濟工用

山淸盱眙河營守備一員駐札武家墩所屬千總二員把總四員淸河縣裏河把總駐札甘羅城修防運河汛地上自甘羅城西南角起下至山陽縣界橫堤頭止山陽縣裏河千總駐札淸江浦修防運河汛地上自淸河縣界起下至府城西南角樓止裏河把總駐札平河橋修防運河汛地上自府城西南角樓起下至寶應縣界止髙家堰千總駐札髙家堰修防湖堤汛地上自石工頭起下至淸河縣界橫堤頭止髙良澗把總駐札髙良澗修防湖堤汛地上自周家橋起下至石工頭止山盱把總駐札徐家口修防湖邊汛地上自翟家壩起下至周家橋止

揚屬河營守備一員駐札髙郵州所屬千總二員把總四員寶應縣千總駐札泛水鎭修防運河汛地上自劉家堡起下至髙郵州界止把總一員駐札縣城修防運河汛地上自山陽縣界起下至劉家堡止髙郵州千總駐札永安河修防運河汛地上自寶

應縣界起下至永安河尾止把總一員駐札州城修防運河汛地上自永安河尾起下至江都縣界止江都縣把總駐札邵伯鎭修防運河汛地上自髙

郵州界起下至灣頭閘止

河夫備考

河南

管河道轄

開封府滎澤堡夫二十八名中牟堡夫二十八名陽武【堡夫一十八名徭夫三十六名】陳畱堡夫一十六名祥符【堡夫五十六名

徭夫一百七十二名】原武【堡夫四十名徭夫四十八名】儀封徭堡夫一百七十二名封邱徭堡夫七十八名鄭州鄕夫六名蘭陽徭堡夫一百二十名

歸徳府考城看堤堡夫五十名商丘看堤堡夫四十名虞城看堤堡夫五十四名

懷慶府河內公直堡夫十名武陽看堤堡夫十四名

直

天津道轄

河間府靜海縣淺夫三十名天津衛淺夫五十名天津左衛淺夫七十名右衛淺夫二十五名交河淺夫二十名潘陽衛淺夫十名吳橋淺夫四十五名故城淺夫十五名霸州淺夫三名靑縣淺夫六十三名半滄州淺夫三十名南皮淺夫二十名河間衛淺夫五名東光淺夫四十名半景州淺夫十七名半

山東

沂曹道轄

曹州府曹縣【徭夫五百七十名見役鋪夫一百六名】單縣【徭夫七百三十六名鋪夫四十一名】

濟寜道轄

東昌府屬並帶管徳州及徳州兩衛淸河縣徳州衛淺夫五十名徳州右衛淺夫十名徳州淺鋪橋夫三十一名又短役四名恩縣淺鋪夫二十一名半武城淺鋪夫七十三名夏津淺鋪夫二十五名半淸河淺鋪夫二十三名半館陶淺鋪夫三十名半臨淸淺鋪泗橋夫九十二名新閘上閘夫七十七名戴家灣閘夫二十八名淸平淺鋪夫四十七名徳州左衛淺夫二十名博平淺鋪夫四十名堂邑淺澑夫五十一名土橋閘夫二十八名梁家鄕閘夫二十八名聊城淺鋪澑夫九十七名永通閘閘夫二十八名通濟橋閘夫三十七名

李海務閘夫二十八名周家店閘夫二十八名平山衛淺夫七名半

兗州府陽谷淺鋪橋夫一百二十九名半

七級上下閘閘夫四十七名

阿城上下閘閘夫四十六名荊門上下閘閘夫四十七名

東阿淺鋪夫五十八名半壽張淺鋪渡河夫三十名七分東平淺鋪夫七十八名

戴家廟閘夫二十八名安山閘閘夫二十八名

靳家口閘夫二十八

名東平所軍夫二十名

以上河捕防管

汶上淺鋪夫一百五十二名

袁口閘閘夫二十六名開河閘閘夫二十六名

南旺下閘閘澑夫二十七名

南旺上閘閘澑夫二十七名寺前鋪閘閘澑夫四十七名

嘉祥淺鋪夫二十八名半鉅野淺鋪夫八十三名

通濟閘閘澑夫五十一名半

濟寧衛淺鋪閘河夫六十五名濟寧州淺鋪夫一百二十三名天井閘閘橋澑夫八十一名任城閘閘澑夫五十五名趙村閘閘澑夫五十名石佛閘閘澑夫四十九名半新店閘閘澑夫四十九名半魯橋閘【久廢閘夫一十】

【二名

隨淺夫工用】棗林閘閘夫二十四名魚臺淺鋪夫九十一名半南陽閘閘夫三十二名利建閘閘澑堤夫五十一名半邢莊閘閘澑夫四十七名半

以上運河防管

滕縣壩夫一百四十一名嶧縣徭夫一百一十六名韓莊閘閘夫二十名徳勝閘閘夫三十名張莊閘閘夫二十名萬年閘閘夫三十名丁廟閘閘夫三十名頓莊閘閘夫三十名

遷閘閘夫三十名臺莊閘閘夫三十名以上泇河防管

江南

淮徐道轄

沛縣地方

夏鎭閘閘夫四十名楊莊閘閘夫三十名珠梅閘閘夫三十名

以上徐屬防管

淮道轄

淮安府山陽縣淸江閘閘夫三十名淸河縣新莊閘閘夫三十名

揚州府瓜洲閘閘夫一百五名儀眞淸江等閘閘夫一百五十四名

堤河考

賈魯治河有疏有濬有塞潘季馴曰沿河惟有築堤束水以水刷沙此外別無奇謀異策此亦專爲治黃言耳若淸水淤泥礓砂之地衝之不開刷之不深安能捨疏濬而專言塞乎然疏濬之功十之二三堤之功則得十之七八矣故堤爲要焉

堤工

江南碭山縣黃河南岸上自河南虞城縣界起下至蕭縣界止計長一萬四千三百九十三丈七尺內毛城鋪減水壩閘各一座

蕭縣黃河南岸上自碭山縣界起下至徐州界王家山西止計長一萬一千四百八十九丈八尺又東鎭口格堤一道長八百六十四丈五尺以束毛城鋪減壩之水並上流各處行潦由小神湖入濉河

徐州黃河南岸上自蕭縣界起下至靈璧縣界止計長二萬一千二百一十八丈五尺內防城堤石工五百一十二丈六尺又郭家嘴至韓山舊橫堤一道長八百二十一丈

碭山縣黃河北岸上自山東單縣界起下至丰縣界止縷堤一道計長一萬零四百四十丈八尺

丰縣黃河北岸上自碭山縣界起下至徐州工界止計長二千一百二十二丈

徐州黃河北岸上自丰縣界起下至李道華樓止計長七百三十丈四尺又大谷山蘇家山一堤四百四十七丈五寸李道華樓以下至徐州大谷山九十里地勢稍亢無堤恐毛城鋪大谷山二處減水閘壩不足泄水空此以泄異漲又自陟山起至子房山止一堤計長一千三百十五丈又上自獅子山起下至長樊大壩西頭止計長二千七百十五丈外長樊大壩遙堤長一千六百八十九丈又上自長樊大壩堤東起下至王家山東止舊縷堤一千一百二十丈又北岸花山遙堤至邳州界止長一千六百六十四丈

靈璧南岸上自徐州界起下至睢寧界止計長三千九百七十一丈

睢寧南岸上自靈璧縣界起下至宿遷縣界止計長一萬六千六百七十六丈二尺內戴家樓險工壩臺長三百丈月堤五百九十三丈韓家莊險工埽臺五百二十一丈五尺月堤一千一百十丈武官營月堤八百九十丈王家堂險工埽臺五百十丈

邳州北岸上自徐州界起下至宿遷界止計長九千四百七十九丈九尺外自徐州界起接廟山自綿山起接拐山堤四百二十丈又羊山寺西寺南遙格堤長六百四十二丈又董家堂險工埽臺五百七十四丈水社店格堤九十八丈五工頭險工堤二百一丈又運河西北唐宋山格堤三千五十丈又運河東西堤八千二百三十九丈二尺五寸

邳州地勢甚窪貓兒窩一帶地勢甚髙北來諸水直灌州城內湖外河及邳宿兩州縣各堤俱難保故築唐宋山格堤以欄之貓兒窩斜對爲彭家河凡丰碭沛徐及東省十餘州縣北岸之水俱由此河入運毎慮伏秋暴漲運河難容故築貓兒窩萬家店馬莊集減壩三座以泄之使東入駱馬湖也

宿遷縣黃河南岸上自睢寧縣界起下至白洋河止計長一萬一千二百六十二丈七尺又白洋河磯嘴壩九十丈格堤七十八丈墩郎廟彭家堡遙月堤三道共一千六百零九丈徐寧灣遙堤一千零九丈

宿遷縣黃河北岸上自邳州界直河起下至皂河止又自西門吳家墩起下至古城桃源縣界止計長一萬零三百十一丈九尺又朱家堂防壩堤五千六十二丈五尺又西挑水壩中挑水壩及格堤共五百三十五丈楊家莊埽工一百六十二丈蕭家渡埽工九十四丈

宿遷縣運河東西兩堤上自邳州窰灣界起下至張莊運口止共一萬七千五百十七丈二尺又攔馬河橋壩七座三百七十丈

宿遷桃源淸河山陽安東五縣中河北岸堤一道上自張莊運口起下至安東平旺河止共計堤工六萬二千六百四十五丈內中河南堤七千七百九十八丈餘又宿遷淸河安東三縣防城堤三千四百六十五丈

宿虹兩縣黃河南岸歸仁堤長六千三百二十五丈六尺

桃源南岸上自宿遷白洋河界起下至淸河縣界止計長一萬六千五十三丈二尺外煙墩挑水壩一百零一丈

桃源黃河北岸上自宿遷縣界起下至淸河界止計長一萬四千六百五十一丈九尺又上渡口及七里溝西挑水壩共二百七十八丈五尺三岔月堤五百五十丈

淸河縣黃河南岸上自桃源界起縷堤一道下至裴家塲河西止長二千八百八十九丈遙堤一道下至張福口止長三千二十八丈甘羅城樁埽工二百十五丈二尺尺妃壩磚石工三百三十四丈又自惠濟祠起至山陽界止縷堤長八百三十九丈三尺又運口東南欄湖橫堤三道共長八百六十七丈四尺又桃淸界格堤一道三百四十三丈

淸河縣黃河北岸上自桃源縣界起下至山陽縣界止計長八千五百八十三丈內王家營大壩一座長一百丈

山陽縣黃河南岸上自淸河縣界起下至云梯闗止計長三萬二千三十五丈五尺內王公堤石工五百九十五丈一尺又自云梯闗起至海口七巨港迆西盡頭止計長一萬二百六十一丈三尺

山陽縣黃河北岸上自淸河縣界起下至安東縣界止共長三千六百零六丈八尺又上自云梯闗安東界起下至六套迆東止長八千一百四十二丈五尺

安東縣黃河北岸上自山陽縣界起下至云梯闗山陽縣界止計長二萬三千三百十一丈

山陽盱眙兩縣湖堰北自山陽縣武家墩起歷髙家堰髙良澗周家橋古溝塘梗至盱眙縣之翟家壩止計長一萬五千六百四十四丈六尺內石工五千四百五十一丈五尺樁工六千二百二十八丈九尺土工三千九百六十四丈二尺

山陽縣運河西岸上自淸河縣界起歷鳯陽廠減水壩下至寶應界止計長一萬三千七百五十九丈四尺

山陽縣運河東岸上自淸河縣界起下至寶應界止計長一萬三千八百八十九丈四尺

寶應縣運河東岸上自山陽縣界起歷子嬰溝減水壩至髙郵界止計長一萬一千九百十一丈四尺子嬰溝壩長十二丈

寶應縣運河西岸上自山陽縣界起下至髙郵州界止計長一萬一千八百一十八丈一尺

髙郵州運河東岸上自寶應縣界起下至江都縣界止計長一萬二千八百七十七丈內減水壩六座

髙郵州運河西岸上自寶應縣界起下至本州私鹽港石工盡頭止除七百六十丈無堤外計長八千一百四十六丈下俱湖灘髙地無堤

江都縣運河東岸上自髙郵州界起下至金灣三閘北頭止計長五千一百九十七丈內減壩一座

江都縣運河西岸上自露筋閘起下至三溝閘石工盡頭止計長二千六百十五丈此下無堤

河工

淸河縣南岸運河自新建大墩開起東行一百七十六丈又開爲西道一由東北歷七里閘折而開由西北至文華寺歸入恵濟祠旁舊運河計長一千五百五十八丈一尺一道徑開由西北歸入攔河壩迆北甘羅城東門外舊運河計長四百一十丈又自攔河壩歷新莊閘文華寺至山陽縣界止計長一千三百一十七丈八尺俱卽以挑河之土分運兩岸築成堤工

淸河縣淸口引河凡四道武家墩沿堤史家防一道爛泥淺一道帥家莊一道裴家塲一道共長六千餘丈今爛泥淺裴家塲二道愈加沖刷寛深俱成大河

宿桃淸山安五縣中河西自張莊口起東至平旺河海口止計長三百餘里歷宿桃淸山安五縣境自淸河縣仲家莊閘以上爲運河行運自仲家閘以下泄東省諸泉霪潦及黃河異漲

宿遷縣皂河上自溫家溝起下至皂河又歷龍崗岔頭口逹張莊口止計長四十里上通泇河下接中河山陽縣髙堰運料小河南自周橋起北至武家墩止計長四十里髙堰一堤長百餘里西障洪澤湖東防淮揚嵗修之工爲功最鉅運料必須船隻往時每由淸口入湖給工風濤漂沒者不可勝計故開此河以便運料

山陽縣南岸運料小河西自艸灣栁園頭起東至海口止約長二百里

閘壩涵洞考【石墈附】

防水之功莫大於堤然水之消長不時過障之虞其溢也閘壩以減之然閘壩之爲費也鉅非最要弗建也次之以涵洞其減之用微矣然其爲減一也保堤之道三者略備他或平疇繡錯河瀾是需或下土沮泇停淤成沃功亦大矣哉

黃河南岸

碭山縣

毛城鋪減水壩一座毛城鋪減水閘一座此二閘減水俱減入小神湖歷靈芝孟山等湖從歸仁堤五堡減壩便民閘滙洪澤湖助淮

徐州

王家山天然減水閘一座十八里屯天然減水閘二座此三閘水俱減入馬廠湖經永堌湖歸靈芝孟山等湖由歸仁堤減壩入洪澤湖助淮

睢寧縣

峯山龍虎山天然減水閘四座此四閘水俱減入馬廠湖由靈芝孟山等湖越歸仁堤減壩入洪澤湖助淮

宿遷縣

歸仁堤便民閘一座五堡閘一座此二閘水俱減入洪澤湖助淮

桃源縣

龍窩涵洞三座建以淤窪

山陽縣

柳園頭閘一座所減水由運料小河沿縷堤出云梯闗掌家港注黃入海耑爲各險工運料而建黃河北岸

徐州

大谷山減水壩一座蘇家山天然減水壩一座鎭口閘一座此二壩一閘水俱減由荊山口出彭家河口防入北運河

邳州

羊山寺涵洞十二座靑墩營涵洞十座直河涵洞二座張家莊涵洞十座奶奶廟涵洞十一座以上各涵洞俱建以淤窪

宿遷縣

攔馬河減水壩六座朱家堂減水壩一座

【此壩因淤窪而設若蕭家渡楊家荘七里溝新莊口諸卑窪處悉淤髙此壩可以不用】各壩水俱減入中河

淸河縣

仲家莊閘一座王家營大壩一座二閘壩水俱減入中河由平旺河入海

山陽縣

髙家堰武家墩減水壩一座武家墩涵洞馬良澗減水壩一座小黃莊涵洞周橋涵洞古溝減水壩一座茒家圍減水壩一座夏家橋減水壩一座唐埂北減水壩一座唐埂中減水壩一座唐埂南減水壩一座

以上髙堰各閘壩涵洞所減之水俱從髙寶等湖出髙寶各減壩入下河

南運河

淸河縣

太平閘一座金門寛二丈一尺所以約全淮之水止令爛泥淺一水分十之二由此閘以進運河令冝移置新莊閘運道從艸壩出入太平閘洞七里閘一座與新莊閘南北並行以備挑淺而平水勢

山陽縣

鳯陽廠減水石壩一座壩門寛八丈四尺壩長十八丈較龍汪閘頂並各堤頂約低五尺耑爲分龍汪閘上流水勢以保淸江浦防淮城而建所減之水由運料新河歷楊家廟入山陽運河狀元墩涵洞楊家廟單家口涵洞五十座

寶應縣

北濟閘一座南濟閘一座子嬰溝減水壩一座長十二丈泄水之地六丈所減之水由子嬰溝入下河永平閘壩二座所減之水俱入下河

髙郵州

東岸減水壩一座泄水之地長四十丈壩底髙於髙郵城南磚壩底二尺有奇止以泄異漲所泄之水入下河每年六月初一日開放東岸南闗減水磚壩一座泄水之地計長四十八丈二尺所泄之水亦入下河毎年六月初一日開放東岸五里壩減水石壩一座泄水之地寛十一丈底低於磚壩者二尺有奇每年四月初一日開放東岸八里鋪減水石壩一座泄水之地計長十丈六尺底低於磚壩者二尺有奇毎年四月初一日開放東岸栢家墩減水磚壩一座泄水之地計長五十一丈四尺毎年六月初一日開放東岸車邏減水石壩一座泄水之地計長十一丈毎年四月初一日開放

江都縣

東岸鰍魚減水壩一座泄水之地計長十一丈所泄之水亦入下河東岸金灣三閘壩一座其水減入人字河歸芒稻河入江

髙寶諸湖下於洪澤湖而運河又下於髙寶諸湖諸湖西南受滁泗天長之水由下河入海故東堤舊有閘座涵洞以泄之而西北周橋六壩泄下之水亦由諸湖以入下河故臣復於舊閘壩涵洞之外增建攺建減水壩八座以向來原有之閘壩涵洞抵泄運河下注及天泗等處山溪之水而以新建八壩抵泄周橋六壩之水而後因入爲出節宣有度旱不致於涸運澇不致於傷堤也

北運河

邳州

貓兒窩減水壩一座減入駱馬湖防歸中河馬莊集減水壩一座萬家莊減水壩一座二壩水俱減入駱馬湖防歸中河

宿遷縣

兔車頭涵洞張家莊涵洞晁家溝涵洞皂河石磡一座磡式記後

淮嵗修防埽規

髙一丈毎丈用料一萬觔塡眼柴十束艸二十束大防六十八條小防一百五十五條蔴一

千五十觔橛四十根樁十根

髙九尺每丈用料八千一百觔塡眼柴八束艸十六束大防六十條小防一百三十條蔴一千四十五觔橛四十根樁十根

髙八尺毎丈用料六千三百八十觔塡眼柴六束艸十二束大防六十條小防一百五條蔴一千四十觔橛三十根樁十根

髙七尺毎丈用料四千九百觔塡眼柴五束艸十束大纜五十條小纜八十四條蔴一千三十五觔橛三十根樁十根

髙六尺每丈用料三千六百觔塡眼柴四束艸八束大防四十條小防七十二條蔴一千三十觔橛二十根樁十根

髙五尺每丈用料二千五百觔塡眼柴三束艸六束大纜三十條小纜五十三條蔴一千二十五觔橛二十根樁十根

搶修埽

髙一丈毎丈用料一萬零五百觔

髙九尺每丈

八千五百觔

髙八尺毎丈

六千七百觔

髙七尺毎丈

五千一百五十觔

髙六尺每丈

三千八百觔

髙五尺每丈

二千六百五十觔

髙四尺每丈

一千七百觔

大纜二十條小纜三十六條樁十根一木二截

髙三尺每丈

九百五十觔

小纜二十四條樁十根一木三截

髙二尺每丈

四百二十觔

小纜十六條樁十根一木三截

髙一尺每丈

二百三十五觔

丁頭艸鑲浪窩

深一尺寛一丈三百觔

寛一丈一尺三百三十觔寛一丈二尺三百六十觔

寛一丈三尺三百九十觔寛一丈四尺四百三十觔寛一丈五尺四百五十觔

寛一丈六尺四百八十觔寛一丈七尺五百一十觔

寛一丈八尺五百四十觔寛一丈九尺五百七十觔

寛二丈六百觔寛二丈一尺六百三十觔

深一尺五寸寛一丈四百五十觔寛一丈一尺四百九十觔寛一丈二尺五百四十觔寛一丈三尺五百八十五觔寛一丈四尺六百三十觔寛一丈五尺六百七十五觔寛一丈六尺七

百二十觔寛一丈七尺七百六十五觔寛一丈八尺八百一十觔寛一丈九尺八百五十五觔寛二丈九百觔寛二丈一尺九百四十五觔

深二尺寛一丈六百觔

寛一丈一尺六百六十觔寛一丈二尺七百二十觔

寛一丈三尺七百八十觔寛一丈四尺八百四十觔

寛一丈五尺九百觔

寛一丈六尺九百六十觔寛一丈七尺一千零二十觔

寛一丈八尺

一千零八十觔

寛一丈九尺一千一百四十觔寛二丈一千二百觔

寛二丈一尺一千二百六十觔

深二尺五寛一丈七百五十觔寛一丈一尺八百二十五觔寛一丈二尺九百觔寛一丈三尺九百七十五觔寛一丈四尺一千五十觔寛一丈五尺一千一百二十五觔寛一丈六尺一千二百觔寛一丈七尺一千二百七十五觔寛一丈八尺一千三百五十觔寛一丈九尺一千四百二十五觔寛二丈一千五百觔寛二丈一尺一千五百七十五觔

深三尺寛一丈九百觔寛一丈一尺九百九十觔寛一丈二尺一千八十觔寛一丈三尺一千

一百七十觔寛一丈四尺一千二百六十觔寛一丈五尺一千五百五十觔寛一丈六尺一千四百四十觔寛一丈七尺一千五百三十觔寛一丈八尺一千六百二十觔寛一丈九尺

一千九百十觔寛二丈一千八百觔寛二丈一尺一千八百九十觔

深三尺五寛一丈一千觔寛一丈一尺一千一百五十五觔寛一丈二尺一千三百六十觔寛一丈三尺一千三百六十五觔寛一丈四尺一千四百七十觔寛一丈五尺一千五百七十五觔寛一丈六尺一千六百八十觔寛一丈七尺

一千七百八十五觔寛一丈八尺一千八百七十觔寛一丈九尺一千九百五十五觔寛二丈二千一百觔寛二丈一尺二千二百五觔

深四尺寛一丈一千一百觔寛一丈一尺一千三百二十觔寛一丈二尺一千四百四十觔寛一丈三尺一千五百六十觔寛一丈四尺一千六百八十觔寛一丈五尺一千八百觔寛一丈六尺一千九百二十觔寛一丈七尺二千四十觔寛一丈八尺二千一百六十觔寛一丈九尺二千二百八十觔寛二丈二千四百觔寛二丈一尺二千五百二十觔

深四尺五寛一丈一千三百觔寛一丈一尺一千四百八十三觔寛一丈二尺一千六百二十觔寛一丈三尺一千七百九十五觔寛一丈四

尺一千八百九十觔寛一丈五尺二千二十五觔寛一丈六尺二千一百九十觔寛一丈七尺二千二百九十五觔寛一丈八尺二千四百三十觔寛一丈九尺二千五百六十五觔寛二丈二千七百觔寛二丈一尺二千八百三十五觔

深五尺寛一丈一千五百觔寛一丈一尺一千六百五十觔寛一丈二尺一千八百觔寛一丈三尺一千九百五十觔寛一丈四尺二千一百觔寛一丈五尺二千二百五十觔寛一丈六尺二千四百觔寛一丈七尺二千五百五十觔寛一丈八尺二千七百觔寛一丈九尺二千

八百五十觔寛二丈三千觔寛二丈一尺三千一百五十觔

山淸新漕規埽个則例

髙一丈柴一百束艸一百八十束柳七十束大纜四條小纜一百二十條畱橛四根

尺八籖樁一根蔴繩一條重五十觔塡埽眼柴十五束艸二十四束

髙九尺柴八十一束艸一百六十二束柳六十束大纜四條小纜一百四條畱橛三根尺七樁一根蔴繩一條重四十五觔塡埽眼柴十三束艸二十束

髙八尺柴七十二束艸一百四十四束柳五十束大纜三條小纜九十六條畱橛三根尺

六樁一根蔴繩一條重四十觔塡埽眼柴十二束艸十八束

髙七尺柴六十三束艸一百二十六束柳四十束大防二條

小防八十四條畱橛二根尺五樁一根蔴繩一條重三十五觔塡埽眼

柴十束艸十六束

髙六尺柴五十四束

艸一百八束栁三十束大防一條

小防六十八條畱橛二根尺

四樁一根蔴繩一條三十觔塡埽眼柴十束艸十四束

髙五尺柴四十五束

艸九十束栁三十束大防一條小防四十條

畱橛二根尺三樁一根蔴繩一條二十五觔塡埽眼柴八束艸十二束

髙七尺寛七尺長一丈用料四千七百八十觔髙六尺寛六尺長一丈用料四千三百四十觔髙五尺寛五尺長一丈用料三千四百一十觔漕規料價

宿桃木價不尺木九分

一尺木錢一分尺一木錢四分尺二錢八分尺三二錢三分尺四三錢一分五釐尺五四錢五釐尺六四錢五分五釐尺七五錢三分尺八六錢七分尺九八錢三分二尺九錢八分

邳睢木價尺三木二錢七分余與宿桃同

徐屬木價尺三木二錢七分尺五木四錢二分五釐尺六木四錢七分余與宿桃同

髙寶木價尺木九分二釐尺一一錢九釐尺二一錢二分六釐尺三一錢四分三釐尺四一錢六分尺五一錢七分七釐尺六二錢五分五釐尺七三錢三分二釐尺八三錢九分四釐尺九四錢六分八釐二尺五錢四分四釐二尺一六錢二分二釐二

尺二七錢二分四釐二尺三七錢八分四釐二尺四八錢六分八釐二尺五九錢五分

四釐

江都木價尺木九分尺一一錢七釐尺二一錢二分四釐尺三一錢四分一釐尺四一錢五分八釐尺五一錢七分五釐尺六二錢五分三釐尺七三錢三分尺八四

錢一分九釐尺九四錢六分六釐二尺五錢四分二釐二尺一六錢三分一釐二尺二七錢一分一釐二尺三七錢八分四釐二

尺四八錢六分八釐二尺五九錢五分四釐

山淸木價尺木一錢一分尺一一錢四分尺二一錢八分尺三二錢三分尺四二錢七分尺五三錢四分尺六四錢三分尺七五錢三分尺八六錢七分尺九八錢三分二尺九錢八分二尺一一兩二錢一分二尺二一兩四錢七分二尺三一兩七錢三分二尺四二兩零二分二尺五二兩三錢二分二尺六二兩七錢二尺七三兩一錢二分二尺八三兩五錢七分二尺九四兩零五分三尺四兩五錢六分三尺一五兩一錢三尺二五兩六錢七分三尺三六兩二錢七分三尺四六兩九錢三尺五七兩五錢六分三尺六八兩二錢五分三尺七八兩九錢七分三尺八九兩七錢二分三尺九十兩零五錢四尺十一兩一錢一分四尺一十二兩一錢五分四尺二十三兩

零二分四尺三十三兩九錢二分四尺四十四兩八錢五分四尺五十五兩八錢一分四尺六十六兩八錢四尺七十七兩八錢二分四尺八十八兩八錢七分四尺九十九兩九錢五分五尺木二十一兩零六分

徐屬各色料價雜艸毎束六觔價三釐葦每束二十觔價一分蔴每觔一分六釐艸繩每套九觔價一分

邳睢各色料價艸每束六觔價二釐六毫

余與徐屬同

揚河防各色料價紅艸每束二十五觔價一分五釐稻艸毎束二十五觔價一分二釐五毫江柴每

束百觔價八分黃蔴毎觔價一分二釐白蔴毎觔價一分八釐石灰毎石價二錢糯米每石價一兩纜柴每擔價一錢稻艸防每條五觔價二釐五毫每砌舊石一丈工價三錢每砌磚百塊工價三分每灰一石用糯米五升每磚一塊用石灰二升毎砌石一丈用石灰【闕】釘每觔價三分煤炭一石價三錢每磚一塊價一分三釐灰篩一面價二分灰籮一隻價五分木匠每名每日食米一升五合

山盱山淸山安三防各色料價埽柴每束三十觔價二分二釐紅艸毎束十觔價六釐防柴毎束三十觔價二分七釐�蔴每觔價一分四釐四毫劉淳蕩柴山陽縣產柴每束三十觔價一分七毫劉淳采運各工紅艸毎束十觔價三釐防樟葉每百觔價五錢三分九釐二毫六絲石灰每石價一錢四分四釐芬艸每觔價三釐釘每觔價三分蘆蓆每片價一分灰篩毎面價四分木掀每

把價六分掃箒每把價八釐

宿桃二防各色料價艸毎束六觔價二釐六毫

余與徐屬同

又竹價九寸圓五分八釐一尺七分一釐一尺一八分五釐尺二九分二釐尺三一錢零五釐尺四一錢二分六釐

修船則例

修造大栁船三年小修銀二十兩五年大修銀三十兩八年折造銀五十兩

大浚船三年小修銀八兩五年大修銀十二兩

八年折造銀十八兩

中浚船減十之一五

小浚船減十分之三

未到年限損壞著船頭賠修如遇眞正暴風漂沒夲船頭賠十分之三通幫賠十分之七

運石工價

呂梁王家山采下石塊浚船運至宿遷交卸每丈一錢四分大古城交卸每丈一錢六分淸江浦王家營交卸每丈二錢四分

大谷山采下石塊浚船運至宿遷交卸每丈一錢七分大古城交卸每丈一錢九分王家營交卸每丈二錢七分石匠鑿砌石塊不論雙單料半每丈給銀八分竹杠每條二分小竹每根三分灰篩每面二分灰籮每只五分

二十年奏銷大工

山盱防各減壩大河磚毎塊銀一分六釐單料而石每丈九錢五分料半靑面石每丈一兩四錢二分五釐石灰每石一錢四分四釐石匠鑿錠眼每个五釐鉤眼每个三釐石匠鑿光石連砌每面石一丈給銀一錢五分每石一丈不論雙單料半牽用石灰一石每塼一塊用灰升半油灰每觔一分釘每觔三分桐油每觔五分五釐生鐵錠每觔一分四釐眞火灰每石二錢八分八釐熟鐵鋦每觔五分竹篾每觔一分二釐黃蔴每觔二分醬每觔一分五釐硪肘每付八分煤炭每石二錢五分

山淸外河防減壩

楊桃藤每觔六釐做三和土每方用火灰三十石黃土一百筐楊桃藤六十觔余料與山盱防同

宿桃大工料價做雙料靑面石每丈一兩八錢大磚每塊一分二釐石灰每石一錢六分熬汁荒柴每石銀二分生鐵錠每觔一分四釐鐵鍋每觔五分釘每觔三分擡石鐵繩每條十五觔價七錢五分檀木撬植每根七分鐵掀每把一錢木掀每把六分掃箒每把一分五釐煤炭每

石三錢撁鉆皮條每條一分云硪每架三錢五分鍋鐵每觔一分五釐黃蔴每觔二分黒煤每觔四分礬紅每觔五分水膠毎觔八分樁手每工五分竹笆每片用匠一工蘆笆毎四片用匠一工籖橋八根用匠一工

閘式墻髙三丈用一尺二寸寛一尺二寸厚雙料石二十五層五層用裏石七路四層六又四層五五路四層四路四層三路四層二路

﹤史部﹐地理類﹐河渠之屬﹐治河奏績書﹐卷二﹥

裏石一千九百八十丈【俱用一尺二寸寛一尺二寸厚】河磚七萬九千二百塊【一尺二寸長五寸濶四寸厚】頂墻石馬牙樁一千八百段【用尺五六木六百株一木三截每丈用樁三路每路二十段後又添一路共四路】頂裏石梅花樁三千九百六十段【用尺四五木九百九十株一木四截每丈用梅花樁十一路每路十二段】底石六百十四丈六尺八寸【九寸厚一尺二寸寛料半毎丈用梅花樁十八段】頂底石梅花樁一萬一千零六十四段【用尺三四木二千七百六十六株一木四截】火灰三千四百九十四石六斗八升【每石一丈用灰一石】糯米二百零九石六斗八升【每灰一石用糯米六升】熬汁柴六千二百九十束【每束三十觔】前後鎖口共用三和土二十八萬【三尺深三尺】鐵鍋一千八百个【每个重一觔】鐵錠一千八百四十四个【每个重四觔】熟鐵條九根共六千三百觔【每觔四分】

天然閘砂磧一方【四錢】碎石一方【九錢五分】單料一丈【五錢】雙料一丈【一兩】鑿光五面見綫石【每丈一錢五分】

治河奏績書卷二﹤史部﹐地理類﹐河渠之屬﹐治河奏績書﹥

欽定四庫全書

治河奏績書卷三

總督河道兵部尙書靳輔撰

奏議

題爲河道敝壊已極等事康熈十六年九月十六日準工部咨開工科抄岀和碩裕親王等防覆工部等衙門覆總河靳題前事等因康熈十六年八月二十六日題本月二十九日奉

防河道闗系重大應否緩修並防議各本內事情著總河靳輔再行確議具奏欽此欽遵該【臣】防得【臣】以譾劣庸才荷防

皇上不棄擢爲河道總督到任之後徧閱情形廣諮博詢具疏力請大爲修治並將經理事宜分疏條奏但其間需費浩繁而河庫無幾不得不謬議設處錢糧三欵又因一時不能應手復陳直省豫徴之法以濟急需今廷議謂軍興餉絀並未豫徴不便準行並用夫太多若派募隔省恐不肖官役借端擾民亦未可定請

勅【臣】先將要之處酌量修築堅固無致誤漕俟事平之日照【臣】所題再行大爲修治等語防

皇上以河道闗系重大應否緩修

命【臣】再行確議【臣】伏誦

綸音不勝愧感蓋【臣】身任總河之職而識慮短淺不能確籌善策使運道立通民生由拯以仰慰

皇上已饑已溺之懷反

皇上宥其疎庸更令確議此【臣】之所以愧感無地也因思軍興餉絀並未豫徴並夫隔省恐不肖官役借端擾民等語此眞廷臣恪遵

皇上軫念民生困苦至意【臣】敢不一一仰體謹於各疏內隨時確酌另爲議請至於先將要之處酌量修築堅固無致誤漕等語此則廷臣深知司農仰屋之艱旣不便於豫徴不得不議暫緩也然【臣】反復籌維再三勘閱上歷桃宿邳睢靈璧以至徐州下而山淸安東經云梯闗各套港以達海口復閱洪澤湖一帶並髙郵寶應江都泰州以及安丰河垜等各凡江南州以北黃運兩河並黃河之南北兩岸運河之東西二堤【臣】莫不親行徧歷詳加體察以【臣】目之所見耳之所聞合之輿情參之往籍有斷防難以議緩者【臣】知之旣切又何敢泄泄從事以貽將來無窮之害乎【臣】請再將黃河水勢並河底淤淺情形不避煩瀆爲我

皇上一一陳之夫黃河發源昆侖其流最遠自歷龍門合陜豫之水而益見奔騰又東至駱馬湖口更加東省運河山泉諸流而勢愈難待又東南至於淸口防合全淮而彌漫滔天矣似此滔天彌漫之水非海無歸然自淸口歷淸江浦云梯闗以至海口尙有三百三十里之遙其中非得寛深廣大之渠受其來而聽其去安能使之暢流無阻也【臣】聞順治年間河道未壊之時淸江浦以下之河身深二三丈至五六丈不等寛二三百丈至六七百丈不等廣大如此是以𨿽遇伏秋水漲足以有容而不至於泛濫乃今日淸江浦以下之河身深二三尺至五六尺不等寛十二三丈至十八九丈不等逼窄如此是以卽使霜降水消亦難承受而每至於衝潰也【臣】請將今者寛深之數牽算而合較之深二三丈至五六丈牽算計深四丈深二三尺至五六尺牽算計深四尺昔四丈而今四尺是前此河水之深十倍於今日也寛二三百丈至六七百丈牽算計寛四百五十丈寛十二三丈至十八九丈牽算計寛十五丈昔四百五十丈而今止十五丈是前此河身之寛三十倍於今日也以十倍與三十倍合算之是今日受水之河身僅有前此三百分中之一分耳夫黃淮之水自若也伏秋之漲仍然也而其入海之路竟淤去三百分中之二百九十九僅存一綫其何能容於以知各處之漫衝漬溢誠勢所必至者也不惟是也自臣於本年四月初六日到任之後目擊淸江浦以下三百里河身淺窄情形而淸江浦以上深𨿽不過丈餘寛則尙有百餘丈及二三百丈不等也乃自七月十八夜楊家莊遙堤潰決之後一路漸漸淤淺【臣】親乘小艇徧閱河中自淸江浦以上歷淸口並淸河桃源兩縣以至楊家莊前通計一百七十餘里其向之深丈餘者今則止深二三尺至五六尺不等矣向之寛百餘丈至二三百丈者今則止寛十餘丈至二三十丈不等矣𨿽此系新淤之土不難刷開然下流不通將令刷歸何地卽今【臣】若欲照廷臣議先將要之處酌量修築則必以急堵楊家莊決口爲首務以其爲漕艘必經之地現在淤淺難行也殊不知淸江浦以下三百里久淤之河未經疏通卽使楊家莊閉合龍門不旋踵而他處又必告潰況淸江浦以上至楊家莊業已盡行淤淺哉如將下流河身及早挑浚深通然後極力堵塞楊家莊決口則龍門閉合之後河流入海有途一百七十里新淤可以漸漸刷開故道可復漕運亦可無誤若不挑浚下流而但議堵決則水至無歸不特徒費錢糧徒勞民力此一百七十里新淤斷防不能刷去必且更於楊家莊以上徐邳睢靈地方另行潰決決口移上一里則河身多淤一里將見東豫二省頻告水災而駱馬湖以下勢必全無運道矣此【臣】之所以力請大爲修治也況及早興修約費銀二百餘萬荷

皇上齊天之福數年之間或得告竣則田土盡出賦稅可增民生亦可望其樂業安居糧運亦可使之遄行無阻若不急爲大修則年年堵決歲歲挑河恐所費之數亦不下二百餘萬而河道愈壊漕運愈阻【臣】受溺職之罪固不足惜其如民生國計何哉此【臣】之所以力請修治而斷斷不敢議緩也不惟是也【臣】前題八疏內應修工程固屬防不可緩更有【臣】前疏未盡事宜亦必須急爲並舉方稱萬全蓋【臣】前題八疏原止就原任工部尙書【臣】冀如錫等條議疏內所開工程建議修築其【臣】疏較部【臣】等疏內增估者惟云梯闗外挑河築堤一工耳至於南岸白洋河以上北岸淸河縣以上則原未議及惟於第八疏內將其間或更有應損益增減及一切未盡事宜有勿庸瀆

聽者容【臣】竟自舉行有必當上

聞者容【臣】隨事入

告等語題明在案也今【臣】親加詳勘南岸遙堤自白洋河宿遷縣境超上歷邳州睢寧靈璧以至徐州共計程二百八十里其堤內田地較之堤工俱低九尺一丈及一丈一二尺不等而堤外淤灘則較之堤工止低三四五六七尺不等甚有淤灘與堤頂相去尺許及竟與堤頂平者今歲伏秋水漲直上堤頂𨿽防印河官竭力於堤頂之上督夫挑土暫爲搪防然不過加四五尺寛一二尺髙於子堤一段耳萬不能恃以捍禦洪流也且又有堤外久停積水堪敵黃河黃水不能侵入其未經淤髙之處則又一汪洋淸波千頃每遇大風鼓浪將舊堤積漸撞擊莫不剝落坍殘僅存數尺北岸遙堤自淸河縣起上歷桃源宿遷邳州睢寧以達徐州共計程四百里內淸河至宿遷一百六十里系漕艘經行驛逓飛馳之地堤工尙寛及至駱馬湖而上除近山之處原未築堤外凡現在之堤悉皆殘缺不堪其中𨿽無堤頂與河灘相平之處然堤頂較之內地俱髙八九尺一丈不等而較之外灘不過髙四五六七尺不等且亦有積水侵堤甚至兩面皆水日受汕擊之患者內如徐州之花山張家樓一帶原屬崗阜之地近因河底墊髙士民條議創築堤工攔水乃工程未竣而洪流驟至業已衝成大缺其水從東北直注出駱馬湖之後將運河貓兒窩一帶漸漸淤墊以上情形俱【臣】親身經歷竚立徘徊往來相視目擊危險之狀不禁心膽皆悸是以不得不並請急修𨿽駱馬湖以上非漕艘經行之地殊不知南岸一決其水必由邸家白鹿等湖漫過歸仁堤助洪澤湖滔天之勢撼擊髙家堰髙良澗等一帶堤工各堤勢不能支必至決裂卽或堤工堅固如鐵不卽潰決亦必從頂漫過直衝運河之堤由淸水潭下淹髙寶等七州縣田畝嗣此淮流仍舊旁泄不能助黃刷沙淸口以下黃運兩河仍必淤墊此駱馬湖以上南岸不治必壊運道之情形也北岸一決其水必由駱馬湖之後橫衝邳宿運河將河底並駱馬湖底積漸淤髙嗣此東省山泉諸流不能暢行一遇伏秋水漲則濟寧魚臺嘉祥鉅野滕嶧等州縣之田畆必至淹沒運河堤工亦必至於衝潰此駱馬湖以上北岸不治必壊運道之情形也至於黃河上流有決則下流必淤故駱馬湖以下至淸口一帶攸闗運道之黃河必得駱馬湖以上無旁泄之事方能深通是以凡此兩岸危險情形均當逐一亟爲修治也合而計之淸江浦以下之河身不挑堤岸不築不用鐵埽箒等器設法加浚河身並浚海口則黃淮無歸黃運兩河並髙家堰一帶之各堤岸處處皆可衝漫見在決口𨿽大費錢糧堵塞堅固而此塞彼衝終歸無益下流旣挑浚疏通矣而淸口以上爛泥淺一帶不挑引河則淮流不暢湖水不能速下髙堰一帶之堤岸尙屬堪虞爛泥淺一帶旣挑引河矣而下自淸口武家墩歷髙家堰髙良澗以至周橋閘一帶殘缺之堤不行加幫髙厚並不築翟家壩之堤堵塞大小三十四處決口及成河九道之處則淮水旁分刷沙不力黃水必仍內灌而兩河必仍淤墊是以今日治河之道疏下流幫堤岸堵決口皆屬至之工誠緩一不可者也至於山淸髙寶一帶運河必須深挑以通重運此又不待言者矣摠之下流旣疏殘堤旣幫決口旣堵則淮水可使徑行趨海然後並堵楊家莊決口急挽黃流使之赴淸口防淮則故道可復河旣復故而並將駱馬湖以上兩岸卑薄殘缺之處逐一修治再行設兵防守之法庶或可保永遠而不至於徒費錢糧徒勞民力也【臣】謹將各本內事宜逐一詳加確議分疏題覆貼黃難盡伏乞

皇上俯將防【臣】各疏防語槪賜全覽

勅部速議施行

題爲敬陳經理河工事宜第一疏事竊【臣】防得今日治河之最宜先者無過於挑淸江浦以下河身之土以築兩岸之堤【臣】前疏已偹陳之矣惟是募夫一節如工程稍緩量用人夫數萬名者不難就近招募然【臣】前疏因恐水漲無歸又生他變欲於一二年間將兩河工程槪圖完竣是以挑浚黃河之夫議每日用至十二萬有奇之多尙有其餘各疏內挑浚幫堤堵決各工所需人夫每日亦不下七八萬摠計每日用夫二十萬念淮揚附近斷不能有如許多夫應募故不得不將挑浚黃河之夫議令江南鄰屬並河南山東協募也今廷議謂遠各省恐不肖官役借端擾民請

勅【臣】酌量設法就近募夫不致誤工等語【臣】思道逺工長不肖官役借端擾民之事誠難保其必無然就近召募則斷不能取齊若仿照舊例多加工食以鼓舞招徠之則動須增費數十萬兩從何設處且使卽加工食淮揚被水已久困苦災黎除死亡賣身之外其逃散四方者一時不能聚集應募者少必至誤工【臣】反覆籌酌更得驢駝代挑之法凡下鍬掘土並夯杵成堤俱用人夫其往來運土則以驢駝約可省夫一半並原限二百日完工者攺爲四百日完工則前擬每日用夫十二萬有奇者今止須用夫三萬餘名並驢三萬餘頭足矣又其餘各工每日亦需夫七八萬其間但有可用驢駝以省人力之處容【臣】隨時斟酌而行則需夫不至太多可以仰遵廷議就近設法召募濟工矣至所需驢頭容【臣】竟動錢糧行濟東兗開歸等府價買解淮濟用統計南岸至白洋河歷云梯闗至海口北岸自淸河縣歷云梯闗至海口挑河築堤工程其所用人夫工食驢頭艸料以及一切諸費容【臣】設法節省總於原題第一疏內所估需銀數內期於足用惟是驢頭等項一切俱不民而盡屬官買則其間料理之煩更多數倍【臣】再四思維必須將【臣】第八疏內所議守堤官兵豫爲設立責令照管夫驢督率夯杵在伊等卽系將來守此堤工之人自能盡力以圖堅固更爲一舉兩得之道若夫兩岸遙堤【臣】原題面寛三丈底寛七丈髙一丈二尺每堤一丈用土六十方然【臣】又各處閱歷細察情形遙堤固屬必需而縷堤尢不可少蓋黃河流急則沙行流緩則沙墊而河身窄則流急寛則流緩今莫妙於築縷堤以束水而以遙堤並加築格堤用防衝決使守堤人等盡力防防縷堤設或大水異漲卽有漫衝亦至遙堤格堤而止自不至於奪河成缺該守堤人等隨將縷堤仍舊築起爲工亦易【臣】請將原估築遙堤之土六十方分築遙縷二堤並量增格堤其縷堤頂寛二丈底寛六丈髙六尺每縷堤一丈用土二十四方遙堤頂亦寛二丈底亦寛六丈髙八尺每遙堤一丈用土三十二方二共用土五十六方較之原估每丈餘土四方或隔五七里或隔十餘里卽以所餘之土再築格堤一道格堤頂寛二丈底寛六丈髙五尺以上各堤均令守堤人等一並加意防防並將各堤逐年加幫務極髙厚可也再查南岸白洋河以上至徐州一帶堤工長二百八十里北岸淸河縣以至徐州一帶堤工長四百里其間殘缺危險在在皆然斷須急爲並治至於治之之法【臣】籌維再四若徒加幫遙堤則旣不能束水而又無重門之障良非至穏之著莫妙亦於近河去處加築縷堤並量築格堤以爲外藩其殘缺遙堤亦卽一體加幫髙厚方稱萬全也惟是工程浩大旣不能多用民力亦不敢全動官銀除【臣】先經嚴行各該州縣速撥民夫加幫舊堤俟詳至務令一律加幫外其所議加築之縷格二堤必須動支錢糧募夫興舉者也至此項堤工凡在駱馬湖以下者俱照白洋河以下之式縷堤築頂寛二丈底寛六丈髙六尺每堤一丈用土二十四方兩岸共計二百里約長三萬六千丈用土八十六萬四千方又應築格堤約七千二百丈頂寛二丈底寛六丈髙五尺每丈用土二十方共用土十四萬四千方駱馬湖以上縷堤格堤俱築頂寛二丈底寛六丈髙五尺每丈用土二十方南北兩岸除駱馬湖水占之處不必築堤外其餘約長四百六十里計應築縷堤八萬二千八百丈格堤一萬六千五百六十丈二共九萬九千三百六十丈計用土一百九十八萬七千二百方以上兩岸縷格二堤通共用土二百九十九萬五千二百方毎方止以用夫三名計銀一錢二分科算共需銀三十五萬九千四百二十四兩此系又議加增之欵亦統於第六疏內措處應用如此則人力旣盡自可少意外之虞矣至於管工等官所管工程堅固合式與否其議敍議處之處容【臣】於第七疏內一並確議題請伏

睿裁

題爲經理河工第一疏內未盡事宜事竊照河道敝壊已極防

皇上軫念生民昏墊之苦準動正項錢糧

命【臣】大爲修治【臣】𨿽至庸至劣敢不仰體

鴻慈竭盡駑駘以期得當惟是其間一切事宜較之【臣】題原疏有應損益增減者除微小事宜【臣】俱仰遵廷議竟自舉行外所有必須入

告事宜【臣】敢不具疏題明至此番題明之後或仍有應損益增減者【臣】又當隨時隨事據實入

告者也查黃河堤工髙寛丈尺【臣】原題估疏內開黃河南岸自白洋河以下北岸自淸河縣以下各至云梯闗止通築遙縷格堤遙堤髙八尺縷堤髙六尺格堤髙五尺南岸自白洋河以上北岸自淸河縣以上各至徐州止俱築縷格二堤其在駱馬湖以下者縷堤髙六尺格堤髙五尺在駱馬湖以上者縷格堤俱髙五尺俱系面寛二丈底寛六丈等因此不過舉其大略也其間損益增減之處原應臨期斟酌今【臣】屢歷河幹反覆詳勘有頂衝之地舊遙堤貼近河身不能又築縷堤應卽以舊堤爲縷堤而於舊堤之外另築遙堤以爲重門之障其費倍於縷堤者有地勢甚窪情形頗險不便照原估髙寛尺寸必須多費土方者有地勢稍亢情形不險不必照原估髙寛尺寸可以節省土方者摠之危險之處【臣】不敢茍且圖省惟有加意用工以防意外之慮然以所費繁多又不得不於平坦無虞之處力求節省以此補彼通融儧築務期有濟耳又挑土人夫工食數目【臣】原疏開南岸白洋河以下北岸淸河縣以下毎土一方分別逺近牽算給銀一錢六分卽以挑河之土運築成堤等因皆系查照往例土方工食酌估者也殊不知往例多系壘土成堤而未嘗實事夯杵是以取土一方卽可成堤一方今【臣】立定規則以上土五寸爲一層將第一層夯杵築堅然後再上第二層之土一例加夯逐層逐寸徹底夯杵並用石硪打平以期堅實永保久逺每取土一方僅可築堤六分及六分有奇不等【臣】親行徧試莫不皆然今若照取起之土算給工食則人夫可以糊口應募自多然用十分錢糧而所築之堤止六分有奇不特與原題丈尺不合而堤工卑薄難免衝漫之虞若照築成之土算給工食則十夫工程必須人夫十五六名始能築起各夫難堪賠累往往潛自散去及再行召募而任呼不應貽誤匪輕【臣】𨿽給與驢頭俾代人力而各夫以不諳餵養且知廷臣有工完變價之議誠恐不時倒斃不無賠償之累是以不肯領給【臣】卽行東豫各處停止購買其有購到者俱經發還矣【臣】復思得車運之法隨造小車試驗每夫十名給車二輛可以省夫一二名而造車之費每車止用銀四錢五分【臣】卽動支錢糧分頭儧造土車萬餘輛散給各夫各夫旣免餵養之煩又無賠償之慮是以紛紛領用然以十夫而領兩車仍不能築起十六夫之工程夫頭人等往往告苦求增工食【臣】巡閱堤工各夫環跪而呼謂從前築堤並無此番夯杵之工從前領銀十二兩於附近取土一百方便可成堤一百方今領銀十二兩遵奉於附近二十丈以外取土一百方如式築作必得添夫二十名專事夯杵打硪卽添夫夯硪而所取百方原土僅築成六十方堤土且陰雨之日難施畚鍤防防小民安得賠墊一半若不增給斷難再築等語【臣】屢爲親試事屬眞情復制三寸圍圓鐵杵一根將新舊各堤杵隙盛水逐一試驗舊堤處處皆漏新堤十處之中有七八處不漏仍有一二處滲水【臣】察其根由或系沙土或系夯杵不到所致也因念前此河堤之易於潰決者寔緣土松所致況見今如此逐層夯築而以杵隙盛水之法試之尙不能全然不漏何敢不竭力督夯以期堅固【臣】反覆思維往來察度宿桃山淸安五縣人力弱而工程多人力弱故挑土少工程多故募夫難此五縣築堤土方必須免其逺運止合於附近離堤二十丈之外取土晴明便於力作之日按土方給銀陰雨難施畚鍤之時每名量給食米柴菜銀一分二釐以資糊口將原估銀一錢六分扣畱一分爲制造土車夯杵石硪鍬鋤等項並給各夫陰雨食米柴菜之資其餘一錢五分爲築成堤土一方之工食各夫旣得土車之用而陰雨又免枵腹且復量爲增加自不至於裹足不前至徐靈睢邳一帶人力稍彊而工程較少應量減一分照一錢四分一方科算至於陰雨難施畚鍤之時亦一例給與食米柴菜之資可也惟是逺運土方原爲深挑河身起見今俱攺爲附近取土非【臣】置河身於不問也【臣】往來相度如淸河北岸等處必須挑挖引河者除相機挑挖外其餘俱用鐵掃箒揭沙乘流浚深河底之沙似乎有濟且較挑河之費所省實多前此重運經通宿桃之時已獲小效今【臣】見委監理官王興元等雇募夫船各給鐵掃箒五百枚分工揭浚倘得將見在數尺深之河底浚深至二三丈則水自歸漕而河復故矣其浚河船隻與其常川雇覓不若多造官船同是動支錢糧而原船仍在可爲守堤兵丁平時浚河運料之需且守堤兵丁必須每十名給船一隻【臣】原疏止造二百九十六隻實屬不敷必須添造三百餘只始可足用是以多造官船誠一舉兩得之事也至添造浚船約需銀一萬餘兩而雇募揭浚黃河水手縴夫約需銀四萬餘兩俱於【臣】原題敬陳經理河工事宜各疏內通融節省應用不復更請錢糧以上各項除【臣】見在舉行外相應隨事題明伏乞

皇上睿鑑施行

題爲題明經理河工第三疏內未盡事宜事竊照【臣】先因髙家堰髙良澗等處臨湖一帶堤岸殘缺單薄危險異常【臣】往來相度必須將殘堤逐一加幫髙厚然後次第堵決庶免已塞復衝之患等因於敬陳經理河工事宜第三疏內題估在案查此等堤岸原髙六七尺不等【臣】估一槪加髙三尺共髙一丈並外築坦坡內築陡坡今髙家堰石工五十餘丈已經一律加髙其髙良澗板工五千餘丈亦經攺爲小埽樁土見在督夫挑土尙未修竣惟是武家墩決口一處髙家堰石工決口七處𨿽經堵完而髙良澗板工決口二十六處止堵完十六處尙有大小決口十處未經堵塞並翟家壩成河九道之處全未動工計淮水之下淸口者不過十分之五耳而已成一片汪洋淸波萬頃之勢目今運河內湍流直防急澑非常幸賴今春將挑河之土幫築寛堤僅免意外之慮然掃灣之處塌卸甚多見檄該管道防印河各官分頭搶救至黃河自淸江浦以下出漕四漫亦委監理各官或用鐵掃箒揭沙之法乘流疏浚或督催夫役搶築堤工至於髙家堰一帶石工五千五百餘丈原髙七尺者今水與堤平將【臣】原疏所稱可築坦坡之三千八百餘丈俱被水占堤根其所恃以捍此滔天之水者惟新加之三尺土堤耳淮水僅來一半而其勢之洶湧已至於此若今歲秋冬來年春月再將髙良湖未完決口十處並翟家壩成河九道之處盡行堵築則來歲伏秋湖水益漲大爲可虞【臣】反覆籌維坦坡旣不能速築必須將髙家堰石工加髙三尺與新加土堤相平然後另加土堤三尺共髙一丈三尺至於堤裏原止估築陡坡一丈者所恃外有坦坡耳今坦坡旣不能施工而堤身單薄必須加築戧堤一道面寛一丈底寛二丈髙一丈又髙良澗一帶亦應幫築戧堤面寛一丈底寛二丈髙八尺爲萬全之計其需用土方止須將原估坦坡之土移爲戧堤加髙之用所少無多惟加髙石工三尺除各決口內衝卸舊石磚塊盡行撈起濟用外計其添買磚石灰米匠役之費約需銀五萬餘兩亦於【臣】原題敬陳經理河工事宜各疏內通融節省應用不復更請錢糧除見在檄督該管各官星飛辦料興舉外【臣】謹具疏題明伏乞

睿鑑施行

題爲再陳經理河工第一疏內未盡事宜事竊照【臣】於康熈十六年七月初六日將江南敝壊河道分列八疏題請大爲修治其間第一疏內所估計者黃河南岸自白洋河起歷桃源淸河山陽三縣出云梯闗至海口共長四百一十里北岸自淸河縣起歷山陽安東二縣出云梯闗至海口共長二百八十里兩岸各築長堤一道通共估銀九十八萬九千七百九十餘兩此就尙書伊桑阿等條奏內所估工程【臣】惟將尙書【臣】等所估土方酌減十分之三四並於尙書【臣】等原估之外增估云梯闗外一帶工程其餘原未估及也迨具題之後【臣】循河而上親行相度目擊南岸自白洋河以上歷宿遷睢寧靈璧以至徐州計程二百八十里北岸自淸河縣以上歷桃源宿遷邳州以至徐州計程四百里其間堤工處處殘缺在在堪虞且堤離河近設有潰決必至奪河爲患阻運殘民【臣】憂心如灼寢處不寧方擬具疏入

告間適值廷【臣】以需餉之時費用無出將【臣】前題

八疏俱議暫停荷防

皇上軫念運道民生

勅【臣】再行確議【臣】隨將南岸白洋河北岸淸河縣以上各至徐州之形勢逐一聲明並議各加築縷堤一道並築格堤以爲重門之障增估銀三十五萬九千四百二十餘兩二共實需銀一百三十四萬九千二百餘兩統於第一疏內一並題請隨廷議覆允於康熈十七年二月十一日奉有依議之

防欽遵在案【臣】自奉

防之後見在嚴督各官將徐州以下估定工程酌量緩急分頭儧修設兵委官加意防守當此伏秋大水幸皆保固無虞惟是徐州而上南岸歷該州之十八里屯楚王墓賈家樓等處經蕭縣並河南之永城縣復由江南之碭山至河南之虞城縣界止北岸歷該州之大谷山楊家莊許家莊等處經丰縣碭山至山東省單縣界止兩岸各長二百餘里其間地髙並有山之處俱無堤工凡屬低窪之處悉有堤岸有有堤一道者亦有有堤兩道者其見有之堤𨿽不似徐州而下之頂衝危險然殘缺亦多祗以離河甚逺卽有漫衝亦不至於奪河妨運【臣】是以不敢估用錢糧惟督令該地方官量撥民夫逐漸修築如康熈十六年八月三十等日蕭縣之石將軍廟吉門兩河口等處共漫堤工一百二十餘丈經【臣】將防守各官題參革職戴罪修築續據該管各官督率民夫竭力堵築俱於十七年四月初二日告完屢據各官詳請具題開復【臣】因決口𨿽已堵完而殘缺之堤未經幫固恐一爲開復則又他視不前是以不準所請批令將殘堤幫完之日始爲具題開復等因在案豈期今歲七月江南方告旱荒而上流之水奔騰沸湧而來虞永曹單丰碭蕭徐之間數日之內陡長數尺水髙於堤平漫而過據淮徐道吳煒等申報蕭縣長堤漫缺九處共長三百八十七丈一尺碭山尙未查確河南虞城縣亦漫三口俱經【臣】駁取經修防守職名俟其覆至照例題參外【臣】因思

皇上不惜費數萬金錢

命【臣】大修河道蓋不僅專爲濟用而實欲兼以保民也今徐州以下𨿽在大修而上流漫衝以至宿徐等州蕭碭虹靈睢宿等縣處處被災𨿽漫溢之處離河甚逺並不奪河阻運然大水驟至之際禾苖盡空秋成失望若不並爲圖治則嵗歲伏秋勢必淹沒此數州縣民生又安望其有起色耶除河南黃河容【臣】與河南撫【臣】董國興確酌修防毋令漫溢外至於江南徐州以上並蕭碭一帶州縣必須設法治之庶可稍救其歲歲被災之苦但軍興需餉之際安敢再請錢糧【臣】往來相度反覆籌維更有一得之愚不敢不爲我

皇上告也維黃河之水𨿽合千支萬而來然怒漲之時亦皆逐寸加增兩岸之堤髙者不過一丈低者僅有五六尺若河身之水止增三四尺猶可也其如河底墊髙毎毎驟長一經長與堤平卽便漫堤而過水過之處堤土隨被洗去頃刻立成決口於是堤外逐漸所積五六尺髙之水盡從決口奔騰而下所過之地禾稼漂流室廬傾倒矣【臣】愚以爲旣知水之逐漸加增則當作一逐漸泄之之法惟有建築減水壩之爲得也查桃源縣地方向有減水壩四座【臣】親爲勘量毎座止寛一丈七尺合四座計之其泄水之地不及七丈以無窮之水而俱欲賴此七丈地靣泄之自屬無益今【臣】擬築之減水壩東西寛十二丈南北長十八丈六尺中立磯心六座兩旁俱用石墻土內宻釘排椿灌以漿灰上鋪石板聨以鐵錠每壩一座共成七洞每洞各寛一丈八尺計其泄水之地共有十二丈六尺先於碭山縣南岸建壩一座以減豫東二省驟來之水碭山壩內疏泄不及者隨於蕭縣南岸又建一壩以減之更於徐州北岸大谷山去處並州城對岸子房山去處連建兩壩以減之至州城之下尙有疏泄未盡者於花山去處亦建一壩以減之如此則隨漲隨減隨減隨流河內之水旣無湧積漫堤之虞堤內之流亦無泛濫奔騰之苦不特蕭碭丰徐之田畝漸漸可耕而徐州以下邳睢靈璧新舊河堤俱可不至橫決以上蕭碭徐三州縣地方所建五壩內南岸二壩所減之水導歸濉河役姬村永堌等湖而下使沙停湖內聽淸水由白洋河復入黃河北岸州城迆上二壩所減之水排入微山呂孟等湖而下亦使沙停湖內聼淸水由韓莊閘歸運河出駱馬湖復入黃河花山一場所減之水引令從新決大口而下亦使沙停口內聽淸水由貓兒窩歸運河亦出駱馬湖復入黃河至宿桃一帶則仍受全河之水自是怒漲非常於是亟於宿遷北岸攔馬河朱家堂溫州廟連建三壩以減黃河與駱馬湖防合之水又於桃源北岸之古城黃家嘴二處亦建二壩以減黃河與白洋河防合之水更於淸河北岸西王家營張家莊二處安東北岸邢家莊一處連建三壩以減黃河與淮河會合之水以上宿桃淸安四縣所建八壩俱在北岸其所減之水內宿遷三壩與古城一壩俱引入楊家莊大決口黃家嘴俱引令歸黃家嘴舊衝口內西王家營張家莊二壩俱引令歸張家莊大決口內邢家莊一壩引令歸邢家莊舊決口內各各排入倉頡等湖使之東北由沭陽之沭河海口之連湖二河入海如此則毎歲五六七八月之間凡遇河流暴漲而宣泄有途加人力修防之宻自不至於壅積傷堤漫衝橫溢其夏初秋季水平之時與冬春等月水涸之後則皆仍復歸漕安流趨海更免旁泄停沙淤髙河底之患以上通共建壩一十三座並量挑引河引水入舊口歸各湖以免漫渰田畝毎壩一座約需費銀二萬餘兩通共約費銀二十六萬餘兩然此壩一建則水不湧漲其原估應築之遙縷格堤可以相地勢之髙卑與離河之逺近凡地勢卑而頂衝危險離河甚近者仍築遙縷堤二道地勢髙而離河逺者止築一道以省錢糧計【臣】原題第一疏內需銀一百三十四萬九千二百餘兩者【臣】約略計之可以節省五十餘萬兩內除應費建壩銀二十六萬餘兩仍可照原估節省銀三十餘萬兩且此壩與各工告成之後不特無奪河阻運之虞而沿堤田畆水災亦可漸減其於國計民生大有攸賴也【臣】再三籌度委無疑義除一面飛督各官辦料興舉並相度地勢減築堤工外相應特疏題明帖黃難盡伏乞

皇上睿鑑全覽

勅部議覆施行

題爲題明酌攺運口以免再墊運河事竊照淮揚運河由江達淮綿長四百餘里其出口之處是爲淸口離黃淮交防之所不過二百餘丈黃流稍漲卽從淸口灌進運河以致運河之底逐漸墊髙歲須挑淺勞民傷財不可殫計【臣】檢閱明時舊制亦因黃流屢墊運河原有重運過淮之後隨卽閉壩攔黃除貢鮮船隻仍應開放之外直待回空南下始行啟壩等因載在河志諸書可考然【臣】思閉壩之說不特不便於商民闗而空重往來之時仍不能禁黃流之不進是茍且之防而非不易之計也今【臣】奉

命將運河大爲深挑不敢不另圖良法以期永逺查目今髙家堰決口七處久已盡行堵完髙良澗決口二十六處亦將堵竣止餘數十丈未合龍門計是月之內皆可斷流惟翟家壩成河九道之處尙在次第興修而約略淮流之下注者已有十分之七黃河從楊家莊決口北防之後桃源淸河每多淺澁【臣】慮阻運道一面委官雇覓夫船用鐵掃箒往來揭沙一面委夫多募人夫將楊家莊南岸挑挖引水河一道挽流濟運今黃流之下注者尙不及十分之一然黃淮交防之處觀其水勢每遇西南風作則淮流稍勝於黃而東北風起則黃淮勢便相敵將來各工告竣之後淮河之水不過增十分之三而黃河之水尙當增十分之九則其內灌運河有理勢所必然者【臣】往來相度查淸口迆南之河乃【臣】上年九十月所挑之爛泥淺第一道引河也淸口西南一里許又有支河一道乃【臣】今年春月所挑之爛泥淺第二道引河也自淸口向東南行七里是爲七里墩旁有石閘一座卽名七里閘閘內有淤髙河形一道系明季所挑新河閘外則原屬洪澤湖灘地也今閘之內外悉皆淤成平陸矣自淸口進運河向東地行二里許是爲新莊閘卽天妃閘乃漕運咽喉又東行一里許是爲文華寺卽明季所挑新河之盡頭也【臣】再四籌酌必須將淸口永逺閉斷從文華寺淤髙之新河迆南挑七里直至武家墩再折而西北又挑三里許達爛泥淺第一道引河之上流通舟濟運復將爛泥淺第二道引河臨湖去處乘今冬水涸之時再挑小支河數道多引湖水使歸第二道引河下注淸口用以敵黃凡北上之運艘與一切商民船隻不令由新莊閘並淸口出入而令由文華寺出七里閘繞武家墩入爛泥淺第一道引河之上流下達淸口轉入黃河如此則運口與黃淮交會之處相隔十有餘裏且河身曲折而又另有敵黃之支流則黃水𨿽當伏秋暴漲之際亦不能更灌運河運河旣不爲黃水所灌則自無墊髙之患此後不必年年挑浚卽或年深月久兩岸積土淋入河中亦止須隔數年而量爲小挑其節省之民力錢糧不可勝計矣【臣】約估所費查七里閘一座原爲減水而未嘗通舟墻底俱髙必須折修方可通運然石料俱在惟用人工與灰米等項並武家墩受水之處須築石磡數十丈束水俾湖波𨿽值大漲之際亦不得多進運河又文華寺出口之處亦於北岸築石磡數十丈以禦衝擊連一切挑河諸費不過需銀三萬餘兩然此功一成則【臣】原題第五疏內挑河土方亦可量爲減挑節省錢糧十餘萬兩以見在可省之資而建此永常之利誠計之最得者也【臣】審量已久事屬萬全除見在檄行該管各官偹料募夫興舉外緣系更攺運口事宜應特疏題明貼黃難盡伏乞

皇上睿鑑全覽

勅部議覆施行

題爲特請大修歸仁堤工事竊照歸仁一堤原以束濉湖諸水使之由白洋河出口助黃刷沙兼爲髙家堰等處一帶堰堤之外藩者也自河道廢壊以來河底髙於民田堤頂卑於河岸以致黃河內灌將白洋河口淤平濉湖諸水不能復出防黃竟自決堤南注並入洪澤湖擊潰髙家堰衝開淸水潭漫渰泗宿桃淸山鹽髙寶江興泰等十一州縣之田畝阻運道而害民生已非一日矣𨿽前此興修曾經動用過銀十二萬八千兩祗因革職原任歸仁同知劉光耀潦艸塞責且濉湖諸水無路宣泄撞衝擊刷以致新修之工莫不歪斜傾倒無益河防【臣】於康熈十六年秋冬並十七年春月率同該管道防各官再三相度議於原估堤頂之上再爲加髙五尺並將堤身幫寛三丈不堪石工從新另砌約需磚石灰木土方人夫等項銀二十萬餘兩又石工兩頭土堤共二千四百八十餘丈內有決口八處其加幫堵塞之工尙未議及迨復約略計之又需費銀三萬餘兩是此一工必得銀二十四萬餘兩方可修竣然費錢糧二十四萬餘兩而果能束水歸河自應急舉殊不知黃河未治卽使費銀二十四萬恐仍難保其不復衝開【臣】是以於康熈十七年四月二十日具爲指陳河道危切等事一疏題明緩修俟黃河疏浚深通然後確估另題等因在案也及【臣】分委各監理官雇覓夫船揭沙疏浚已將黃河浚深四五六尺不等凡淸江浦以下久淤之河原二三尺至五六尺不等者目今俱深八九尺至一丈二三尺不等矣今【臣】擬於本年桃泛之後復爲大浚再加北岸創建減水大壩使本等之水安流漕中暴漲之水減少壩外則將來河身漸深而泛濫之勢漸減又當乘機修築歸仁堤挽濉湖諸水使入黃河以助刷沙之力以固髙堰外藩斯稱萬全惟是前此𨿽估銀二十四萬餘兩今【臣】復加相度反覆籌維更得一勞永固兼可節省錢糧之法敢亟爲我

皇上陳之查歸仁堤石工自一堡至十堡原長五千七百餘丈而石工之西至虹縣界原有殘缺土堤四百八十餘丈石工之東原有殘缺土堤二十餘丈【臣】前估需銀二十四萬有奇者乃系重修石工並一律加髙修補各殘缺土堤共長二千八百餘丈之工程也今查自虹縣界至西石工頭止計長四百八十五丈仍需照原估加幫內築戧堤面寛二丈底寛三丈髙一丈每丈用土二十五方又堤內刷成深河必須出水面每丈用土十五方共計毎丈用土四十方通共用土一萬九千四百方又石工自一堡而下必須築至七堡止計長四千五百餘丈其餘尙有石工一千二百餘丈並土堤二千丈可以不必槪築應另於七堡石工起橫挑引河一道卽以挑河之土運至五十丈之外創築大橫堤一道直接白洋河上三敎堂格堤迆西止約長一千八百丈更將遙堤掘開另建七洞滚水大石壩一座黃漲則下板攔黃不使內灌湖漲則啟板泄水俾其刷沙見在石工四千五百丈面約寛一丈底約寛三丈五尺髙七尺今不必折修竟以舊堤爲外藩而於舊堤之內另築大戧堤一道底面俱寛七丈髙七尺每丈計土四十九方應築戧堤之處系積年刷成深河寛五六丈至二三十丈不等深三四尺至八九尺不等合應塡出水面以便興築戧堤計牽深淺不等毎丈用土二十八方又戧堤之上應再築堤一道底寛七丈面寛一丈髙八尺外坦內陡毎丈用土三十二方通共毎堤一丈用土一百零九方石工四千五百丈應共加新土四十九萬五百方二共計土五十萬九千九百方取土逺近不等近者照黃河堤工之例每方給銀一錢五分稍逺者給銀一錢七八分極逺之處必須隔河船運者給銀二錢並二錢三四分不等牽算每方給銀一錢八分共需土方銀九萬一千七百八十二兩又自七堡石工起直接白洋河上三敎堂格堤迆西止橫挑引河一道約長一千八百丈挑面寛二十二丈底寛十八丈深五尺每河一丈挑土一百方共挑土十八萬方運至五十丈之外逐層夯硪築成面寛二丈底寛十丈髙一丈又大橫堤一道每挑河一方給銀一錢五分共給銀二萬七千兩又建滚水大石壩一座並越堵七堡舊石工決口一處西石工頭迆西舊土堤決口一處共約需銀三萬兩通共實需銀十四萬八千七百八十二兩較之重修石工不特可省銀九萬餘兩而工完之後誠可爲一勞永逺之謀者也其需用錢糧查【臣】原題經理河工各疏內請大修銀二百五十一萬七千六百餘兩已奉

諭防在案續經【臣】於更攺運口並建減水壩二疏內共議節省銀四十萬兩今此大修歸仁堤之費【臣】請於前題節省四十萬兩之內動支一十四萬八千七百八十二兩濟用惟是此工旣不重修石工而全用土築以期堅久則需夫自多然宿桃等沿河州縣處處並舉大工不能更有閒夫爲修築歸仁堤工之用不得不令附近歸仁堤之泗州虹縣各協募人夫三千名五河臨淮二縣各協募人夫二千名共協募人夫一萬儧築此工至於募夫一事邇來各處興工夫頭人等往往彼此影射透領錢糧工程不完毎煩追究【臣】與所屬道府防印各官從長酌議量工程土方之多寡令百姓按田畝出夫上工其應給土方工價俱照題定之數與民間抵兌錢糧凡十八年一切應徴錢糧共令停徴俾百姓得以安心力作凡有應支應解欵項錢糧該縣隨時詳明將大工錢糧墊解墊給官無徴比之煩民免追呼之擾衙役之需索難施上下之考成不累工程可以速起而錢糧不至透支一舉而數善偹焉山淸安鹽宿桃邳睢靈徐等州縣【臣】見在舉行凡官紳士民俱各稱便今令泗虹五臨四州縣共協募夫一萬名其應給土方工食銀兩亦照此抵兌錢糧之法而行誠計之最得者也【臣】謹一並題明貼黃難盡伏乞

皇上睿鑑全覽

勅部議覆施行

題爲亟請並修河北運河以爲挽漕永利之謀事竊照江南河道自徐州州城以下歷寧璧睢靈邳州宿遷桃源淸河山陽安東九州縣黃河並淸河山陽寶應髙郵江都五州縣運河以及山陽盱眙二縣臨河等一切河身堤堰防

皇上軫念運道民生準發帑金

命【臣】大爲修治【臣】凜遵

兪防力督監理分管官並將敬陳經理河工事宜各疏內一切工程上儧催約計已完十分之七其餘未完見在儧築又案內工程之外有【臣】續題大修歸仁堤並修徐州州城以上蕭碭丰等四州縣縷格等堤三萬餘丈以及堵塞宿遷楊家莊大決口等三案工程亦在分頭興舉惟是駱馬湖以北一帶河道實爲漕運咽喉防須急行並治以爲一勞永逸之謀也查重運糧船自過淮出口之後溯黃河行一百七十餘里而抵宿遷又十餘里而進駱馬湖口由汪洋湖西行四十餘里始得溝河又行三十餘里至窯灣口入邳州境溝河計有三道東則由錢家宅隅頭集以達窯灣西則由溫家溝萬家集次達窯灣中則由九龍廟萬家集以達窯灣此三路溝河向來俱可通舟近因徐州花山口黃流下注將中路淤斷尙存東西兩路其駱馬水勢在夏秋盛漲之時深處有八九尺淺處亦有五六尺不礙舟行而冬春水涸之際深處不過四五尺淺處止有尺餘一二尺不等甚至僅有水數寸者【臣】思駱馬湖行運已將十年何至今日而淺阻若此因而徧歷湖幹廣爲諮詢始知駱馬湖底原系低窪民田明季黃河屢決河底墊髙常有漫溢之水將其最窪之處停積不流遂有駱馬湖之名嗣後黃河又復屢決河又加墊髙至康熈八年董口淤斷將此數千頃地方盡成大湖康熈十六年以前黃河底髙水出漕上𨿽遇隆冬極涸之際而水面低於河崖不過一二尺河水尙浮行地上故駱馬湖之水亦盈自康熈十六年楊家莊遙堤潰決大澑北防甚速宿遷黃河之底較前稍深隆冬之時水面低於河崖不下六七尺河水漸行地中是以駱馬湖亦漸有漧涸見底之勢至於本年正月慮稽重運特委監理河務同知黃道宿桃河營守偹劉文道等督率夫船撈浚除河兵浚船不計錢糧外共用過日工人夫四萬八千餘名方將重運糧船浮送北上然系水底之土爲力甚難挖成河溝而風浪漂擊不久仍必塡平況【臣】奉

命大修河道兩岸盡行築堤復建減水石壩將來河身日深湖底日涸湖底旣涸則漕艘無從北上若歳歲撈浚不特糜費錢糧人力於無用之地而勢必有誤漕運必須另挑新河一道查前河【臣】羅多曾議於董口以西挑水旱工程三十餘里彼時因工浩繁重運已廹是以暫停董口以西之工而止挑駱馬湖東邊墩舊河七百餘丈今此河之北一望三十餘里盡皆淺涸萬難復行不得不仍於湖西另挑也但若照前議由董口挑起則不下五千餘丈爲工太逺爲費加倍今【臣】勘得應於皂河地方挑旱工一千八百丈水工六百丈便可直接溫家溝水深之處此河二千四百丈挑起之土卽以築兩岸堤工四千八百丈頂寛二丈底隨地勢髙底情形險易以定寛窄不等共約需銀一萬六千兩以上通需銀六萬一千五百五十二兩又溫家溝起歷窯灣口至邳州境內之徐塘口共程七十餘里兩岸共約長二萬六千丈俱系平灘全無堤岸從未興修每年水漲之時一片汪洋水涸之際露出兩岸衝缺口共有三十餘處約計共長一千餘丈堵塞之費共約需銀二萬餘兩又堤工二萬六千丈築頂寛二丈底寛五丈髙五尺每丈用土十七方五分取土逺近不等牽算一錢六分共需銀七萬二千八百兩又東堤應建減水石涵洞十座每座約需銀五百兩共需銀五千兩以上共需銀九萬七千八百兩二共通計需銀十五萬九千三百五十二兩此工一成則東省河流徑直下注存本等之水於河漕之中而泄暴漲之水於涵洞之外堤工鞏固運道無虞誠一勞永逸之計且可使邳宿二州縣水沈積荒之田逐漸涸出以足從前額賦有禆國計民生良非小其所需銀兩查河庫近年節存約可十分抵四其餘不敷容【臣】於各工內百計設法力圖節省以濟此至要之工此邳睢二州縣運河旣經創築堤工以計久逺則守防修防斷不可廢【臣】擬宿桃河營調把總一員耑汛宿遷運河堤岸邳睢靈璧河營調把總一員專汛邳州運河堤岸至二州縣運河旣已耑設汛弁尢須設兵以資修防但河庫錢糧不敷不能再議設兵查山淸盱眙防營所屬武家墩歷髙家堰髙良澗周橋閘以至翟家壩一帶臨湖堤堰見系四十五丈設兵一名蓋以此堤系淮揚二郡百萬生靈之保障誠不可忽也然【臣】先因洪澤湖萬頃汪洋每遇西風則怒浪掀天防樁撤埽擊缷石工是以議於堤內加幫寛厚堤上更築小堤湖內塡成坦坡其湖內坦坡原擬照每髙一尺塡坦坡五尺之法以塡出水面爲凖俾防樁埽石工但每髙一尺塡坦坡五尺尙屬不敷於是將應幫堤內之土酌量移加堤外凡髙一尺之堤加築坦坡八尺凡深一尺之水亦塡成坦坡八尺將樁埽石工盡行深埋土內地亢水淺之處每丈用土三十八方有奇水深地窪之處每丈用土一百三方有奇目今工程約有八分其已經全完之處𨿽歷遇奇風大浪一遇坦坡其勢便殺從前掀天撞擊之形絕不再見工旣極固則汛防稍易【臣】擬酌調湖堰汛兵百餘名移防邳睢運河卽或仍有不敷亦於各營修防稍易之處量撥足用再照此工乃運道至之工若部覆方舉恐來年春運則回空必誤【臣】已一面嚴督邳睢靈璧同知蘇嵋等分頭興工約計來年五月可以濟運【臣】謹一並題明伏乞

睿鑑

勅部議覆施行

治河奏績書卷三﹤史部﹐地理類﹐河渠之屬﹐治河奏績書﹥

欽定四庫全書

治河奏績書卷四

總督河道兵部尙書靳輔撰

治紀

自禹而後治水之人多矣而不詳其所治之法詳所治之法者蓋自歐陽至正河防紀始也夫治水非徒法也因乎地形察乎水勢而加之以精思神用焉然規矩備而婁之明輸之巧不更加乎河防一覧乎【臣】不才奉

命督河十有餘年治防事宜不能希附前人然河流變遷運道攺易宜於今者或不必膠乎古故凡見之施行者亦不敢不錄而存之以備後此芻蕘之采其繁且大者辭不厭詳焉

大工興理

凡大工之興必先審其全勢全勢旣審則必以全力爲之未有畏其大且難而曰吾姑以紓目前之急已也康熈十六年以前淮潰於東黃決於北運涸於中而半壁淮南與云梯海口且滄桑互易此時若不將兩河上下之全勢統行規畫源流並治疏塞俱施而但爲補苴旦夕之謀勢必潰敗決裂而不可收拾矣【臣】受事之始正值軍興旁午籌餉維艱而經理河工八疏所計工程極大請帑至數百萬計廷臣不無其難其愼而我皇上睿謀獨斷不惜大費悉準施行此兩河之得以復故也

首嚴處分

天下勢莫不成於明作而敗於因循但人情當積疲之後委靡不振無論賢不肖皆狃以爲固然非有以大震動之則賢者無以勸而不肖者無以懼自兩河失故十有餘年夙相沿廢弛日甚司道委之府佐府佐委之州縣佐雜而府州縣之正印則袖手旁觀辦物料則累月經年計夫役則有名無寔覈工程則茍且支吾懲不勝懲𨿽河臣亦無如之何康十六年題請嗣後凡黃運堤岸修築各定年限其汛地衝決及催夫不發辦料不前推卸遲悞並不行轉催不行確查具題之上司增定新例較昔彌嚴其薦舉大計等典凡有河之道府州縣正印佐貳等官俱將河工一並考成從此人知警惕舉千數百里之大工俱屈指限期以告竣焉

攺增官守

兩河襟帶數千里贊襄勠力全在大小羣有司必使人如臂指而後其令行必使人無觀望而後其心一必使人知懲勸而後其力殫往時河官之制設分司四員以部郎領其事三年一易以爲常夫部郎之親民也視郡邑有間舉事率多格滯且以年之有限也往往履任之初皆迂疎及車輕路熟又以期去故請撤部郎而歸之監司郡丞蓋監司郡丞之於郡邑呼吸一气事易集且可遴選其諳練者以名聞又綿其歳月責其成功是以吏習民安而政克舉然大工龎雜又非數郡丞可理故又分設監理分理者畫疆任責俾各專其事展其長以課其殿最而黜陟行焉而河工無不效力之員矣

設立河營

舊制沿河堤岸額設河夫以供修防之役然有司按籍僉必假手於吏胥由吏胥而及之鄕長里甲大都冒張虛數臨時倩雇老弱故名存實亡而功以隳也今攺設河兵八營營領以守備遞爲千把總一以軍政部署之令其亡故除補有報逐日力作有程各畫疆而守計功而作視其勤惰而賞罰行焉有事則東西並力彼此相援無事則索綯藝栁巡視狐獾窟穴較額夫舊制有條而不紊有實而可覈矣然守弁惟以督率興作爲務至於錢糧出入稽查商確非文職不可故有一備卽以一防員監之然後文武相資而事易集焉

黃淮全勢

川之善潰莫如黃蟻穴之漏不終日而淊天故防河最難然有決而害小有決而害大沿河兩岸數千里無在不當防尢必審其害之孰大孰小而經略施焉決之害北岸爲大何也南亢而北下也且開封南岸從汴渦可以達淮歸徳徐邳而下其地山陵其堤歸仁其湖靈芝孟山洪澤其去無路久之而亦必復其故又與運道無系也然同一北岸而其害又有大小之不同若上自閿鄕下迄滎澤六百里大抵山多而土堅不甚潰決不具論至安東以下𨿽北岸然與海近不逺漫徐邳北岸卽潰決而岡阜四合盤紆東下貫皂河入駱馬而並歸中河曹單潰決由魚臺上下以入運或滙荊山口彭家河以入運皆無奪河之患若宿桃淸河北岸一冇潰決則運道皆阻而自海沭以南馬陵迆左周圍千里然巨浸矣開封北岸一有潰決則延津長垣東明曹州三直省附近各邑胥溺近則注張秋由鹽河而入海逺則直趨東昌徳州而赴溟渤而濟寧上下無運道矣且開封之境地皆浮沙河流迅駛一經潰決如奔馬掣電瞬息數百丈工程必大而下埽更難故前代河決之患此地常十居七八自明臣劉大夏築太行堤西起黑羊山東至漕州以及丰沛髙厚堅固北岸恃以無恐嵗多不修風雨之飄零車馬之蹂躙殘缺過半臣任事十年屬以江南大工屢興未遑及也宿桃淸河境內無山岡阻滯其河流之迅駛亦如之故其害之大亦略等國初封邱荊隆口大王廟之決前河臣楊方興塞之工六七年而始竣費帑者八十萬近則宿遷楊家莊之塞亦二十二萬若蕭家渡一工止旁決非頂衝然猶費帑十萬兩有奇而徐家灣因在南岸費僅三萬徐州花山之役則以馬陵山之阻駱馬湖之滙費一萬餘而已故曰決之害北岸爲大而北岸之害莫大於開封及宿桃淸一帶而曹單次之徐邳又次之若安東以下非所憂也𨿽然此則就黃言黃未嘗統兩河南北之大勢而言也夫黃自滎澤以至云梯海口兩岸堤工三千二百里潰決之害人人知之淮自桐栢而至泗盱境八百里自淸口至海三百餘里上下千一百里所堤防者止一髙堰而堰之固不固未有知其利與害者知之者曰淮地最下平水者謂淮城睥睨與湖面等堰不固則淮其沼而髙寶七邑其魚也此知其一未知其二者也又有知之者曰堰不固則淮水東注黃且躡淮之後而淸口必淤黃失長淮之援無以刷沙而海口亦必淤也此知其二而未知其全者也夫河決於上者必淤於下而淤於下者又必決於上此一定之理下口俱淤勢必以漸而決於上從此而桃宿潰邳徐潰單曹潰開封潰奔騰四溢東省諸山泉亦阻塞而不得暢泛濫之勢更挾黃水而愈張而運道生民不可復問矣故髙堰一堤全淮系之全黃亦系之非特淮揚二郡與運口之害已也此兩河南北之大勢也然則如之何而可北固開封之障增卑倍薄中愼宿桃淸之守幫築中河兩岸之堤南謹髙堰之守嵗塡坦坡以保之茍大者無虞則其他堤岸但遵四防二守之制卽有潰決亦隨決隨塞可跂足而治之矣

黃淮交濟

黃淮二瀆敵也然黃彊之時多淮彊之時少彊則易侵而河不兩行可減而不可分弱則易奪而自泗盱以東淮無他河之防惟卽以黃濟淮使彊者不獨彊則二瀆交得其平而防同之勢成此減水各閘壩之最爲得也黃河莫窄於徐州其至寛者莫能過百丈一遇伏秋大漲奔騰激蕩必有衝突他潰之憂淮水北出淸口每患爲黃流之所抵淮少弱卽不免乘虛而內灌康熈二十三年冬

皇上南巡閱工親臨淸河運口防

上諭今年黃水倒灌運口須酌一至要之防俾永逺無虞【臣】欽遵之下再三規畫思善後利運之圖惟有殺黃以濟淮而殺黃濟淮之防無如閘壩善建閘壩之地又無如徐州上下善乃經營相度於黃河兩岸碭山毛城鋪徐州王家山十八里屯睢寧峯山龍虎山等處爲減水閘壩共九座其因山根岡址鑿爲天然閘者居其七旣以殺黃且使所過之水各隨地勢由睢溪口靈芝孟山等湖以入洪澤而助淮如遇淮漲而黃消則淮自足以敵黃而閘壩亦無可過之水如遇淮消而黃漲則九閘壩所過之水分流而並至卽借黃助淮以禦黃而淮之消者亦漲倘更遇黃淮俱漲則彼此之勢略等有中河以泄黃周橋大壩以泄淮亦不至偏彊爲害夫減水莫善於閘壩但建於運河則易建於黃河則難何也黃河兩岸俱系浮沙基旣不固加以水勢之排蕩澑頭之駛率不越歳而頽圯今因天然之岡址鑿天然之閘座𨿽驚濤動地終不能迸山根而敗之眞千載之利也𨿽然黃善淤自古記之引黃入湖數年後洪澤湖且淤爲平陸柰何曰不然夫黃流急則挾沙而行緩則停過閘壩之水其流必不緩又越數百里歷諸湖而入安能淤洪澤爲平陸蓋大與桃淸宿三邑南岸潰決逼近而能墊湖者不可同日語也不惟是也靈芝諸湖等處地最卑窪誠使黃水數年一過流淸而停濁久之亦當如宿遷之侍邱倉基安東之碩項等湖沮洳悉變爲沃壤其利又不特以殺黃而助淮已也夫猶是黃也閘壩未建之先淸口河流黃常彊而淮弱自建有閘壩卽遇異漲而上下六百里遞互灌輸回環平準一似黃不得淮卽上無以泄其怒而下無以佐其勢淮不得黃則孤獨無援而勢不敵二瀆相須齊驅而並駕化敵仇而爲好合是直以黃淮爲秦晉而以各閘壩爲蹇修也或曰各閘壩之水數十年後誠不難淤靈芝諸湖爲沃壤更數十年後將復誰淤耶且諸湖淤則助淮之水路絕淮又將誰助耶曰不然各閘壩𨿽建必異漲方過水黃𨿽彊非異漲亦不能灌淮誠異漲耶各閘壩減水入湖黃之彊卽淮之彊矣夫黃巳復故更數十年後黃底愈深各閘壩尙安有可減之水不惟是也黃底愈深而洪澤湖底不加深則黃與淮髙卑懸絕淮𨿽弱而建瓴之勢自足以抵黃又奚求助之有然則在今日而二瀆交濟在異日而二瀆仍相敵惟其時而已何可泥也

開辟海口

云梯闗者不知名自何時乃黃淮二瀆所由以入海者也往時闗外卽海自宋神宗十年黃河南徙距今僅七百年而闗外洲灘離海逺至一百二十里大抵日淤一寸海濵父老言更歷千載便可防馬而上雲臺山理容有之此皆黃河出海之餘沙也自河道內潰防同之勢弱下流不能暢注出海而海口之沙日淤海口日淤而上流愈壅以致漫決頻仍內訌而不之止故凡議河事者莫不力言挑浚而不知其勢有必不可者何也桃浚之河最狹且淺亦須寛至裏深及丈方可通流以土方之算授工計萬夫三日之力不及裏且漸近海濵人難駐足加以稽天潮汐一日再至不特隨浚隨淤尢恐內水未及出而潮水先從之而入矣夫海口之髙皆因關外原屬坪廠漫灘以故出闗之水亦隨地散淌散淌則無力無力則沙停耳禹貢紀河之入海曰同爲逆河入於海夫河也而曷以逆名海湧而上河注而下兩相敵而後入故逆也禹旣播之爲九又曷爲而同之不同則力不一力不一則不能逆海而入也禹貢聖人之書其言不可易也又考河防一覽潘季馴有言曰海無可浚之理惟有導河以歸之海然河非可以人力導惟有善治堤防俾無旁溢則水由地中沙隨水去也季馴近世之能臣其言當不易也今日之云梯闗外是卽今日之逆河也而不堤以求其同不同以求其入海也得乎爰自淸口以下至云梯闗三百餘里挑引河以導其流於闗外兩岸築堤一萬八千餘丈凡出闗散淌之水咸逼束於中涓滴不得外溢從此二瀆就軌一往急湍衝沙有力海口之壅積不浚而盡辟矣

南岸遙堤

中州黃河兩岸築堤多者至四五重江南境內宿遷以下北岸則縷堤之外復築遙堤南岸則否蓋以南亢北下南有湖淮之限不致奪河而北易奪故耳然自徐州南岸歷靈睢宿桃至淸口裴家塲約五百里除諸湖淮水外別無分流之河睢河𨿽通流窄隘不能多受碭徐邳睢一帶壩閘所減之水率漫灘四溢民田悉被渰沒夫前此大興經理之日正值河道壊極之時惟奪河阻運是懼故堤防北岸不遺餘力而南岸未遑及之今兩河復故五六年無潰決之苦則綢繆善後更當爲大害去而大利興之圖南岸遙堤一工其利有四黃患不測作重門之障一也束散漫之水滙湖入黃沮洳涸而爲沃壤二也引黃入淤嵗久加髙卽岸成堤不煩再築三也挑土築堤卽開成小河一道伏秋保險運料便易四也統計此堤約長八九萬丈自房村至峯山有子縷二堤今應將子堤爲縷堤而以縷堤爲遙堤自峯山至宿遷便民閘舊有遙越堤皆須量爲加修至吳城亦有見在之堤不煩另築然此堤所束者徐州以下之水而蕭碭以上隔於山岡尙未有所束也再於毛城鋪起築堤一道至王家山止以束徐州以西碭山以東並十八里屯二閘之水使悉由鹽河歸睢溪口入靈芝等湖歷歸仁堤以滙於洪澤則自碭山以及淸河縣境七百里別無霪潦之虞矣

北岸水利

淮境黃河之北二百里爲沭河卽周禮職方氏所志靑州其浸沂沭也沂源於陰沭源於臨朐沂沭並南流沂經馬陵山西入運沭經馬陵山東由海州連河入海其所經行地較沂爲長而其流則較防焉沭自入淮境迫於山折而左大抵與黃河南北夾並駕而東以望洋者也約計二河相夾之地周可千里凡宿桃淸沭安山海贛各邑民田皆在其中向受黃河之患一望泱漭今黃已歸故尙苦東省諸山水及不時霪潦無歸而其中舊冇之河湖渠蕩久淤於黃故旱則又無通川瀦水之灌漑每年正賦猶苦無所出焉【臣】於中河之北已擬有重河重堤之議若重河已成於北堤每二十里建涵洞一座卽於洞口開通河一道自南而北通之於沭東西三百里計置洞十五座開河十五道其沭河狹淺之處再辟而浚之俾其縱橫貫注宣泄有路此工一成澇則大小相氶河洞互引民田無渰漫之憂旱則溝洫可蓄車戽得施不過數年此周圍千里沮洳之地當一變而盡爲水田秔稻之鄕其饒且與江浙之蘇松嘉湖等郡埒矣

堅築河堤

河之防堤也然堤太逼則易決逺則冇容而水不能溢故險要之處縷堤之外又築遙堤以偹異漲堤稍瑕卽潰與無堤同必選擇淤土每覆土一尺卽夯硪三回築畢用鐵錐杵孔沃以水水不滲漏爲度然亦冇純淤土而滲漏者則其土必太堅錐不易入其捍水尢有力且土必拆爲驗堤之髙卑因地勢而低昂之用水平打量毋一槪以丈尺爲憑以水面爲準築堤之法陡則易圯如堤根六丈頂止二丈俾馬可上下堤面及根必多栽茸艸以蓋之蓋艸能柔水性能庇雨淋而坦坡又可殺風浪之怒也其取土宜於十五丈之外切忌傍堤挖取以致積水成河刷損堤根然取土有逺近難易之辧故其工值之多寡視其逺近難易而增減之又土方之數有虛實上下之辧故其工值之多寡復視其虛寔上下而差等之堤成之後必宻栽栁葦茭艸使其茁衍茸布根株糾結則𨿽遇飈風大作終不能鼔浪衝突此防堤之最要防也

挑濬引河

塞決之方必先殺其勢平其怒而後人力得施焉則莫如引河之善也引河之用有三一曰分流以緩衝也河一決則全流盡趨決口奔騰激蕩樁埽無所施應於對岸上流別開一河以引之則決口緩矣一曰預浚以迎澑也河身旣淤爲平陸卽異日黃流歸故必漲溢而他潰故必預開一渠以迎之務使水至歸渠遂其湍迅之勢則刷沙有力而後無旁出之虞一曰挽險以保堤也河性猛烈方其順流而下也則借其猛以刷沙當其橫突而至也則恣其烈以崩岸故當其倐忽激射之時宜酌左右之間急開一渠以挽所衝之澑頭引入中流以奪其勢而後危堤可保故曰其用有三也至於度土地髙卑之數以定挑挖之淺深驗土性淤松之殊以酌渠路之去取又在任事者之盡心焉挑河之法固宜相土地之淤松以施浚然亦有本無松土不得不於淤處挑挖者水到之時不比浮沙易刷定多阻滯之處此等水中之淤最難施力必須分外挑深乃可

塞決先後

河水當泛濫奔溢之時其決口必非一處或大或小或上或下議塞者莫不先大而後小先上而後下而不知其理有不然者蓋大口難塞非逾旬累月不能竣迨大口工竣而小口又復汕刷而成大𨿽用裹頭套防之法第能使之不濶不能使之不深然亦未有中旣深而兩端不塌陷者則是所塞之工處處皆大口矣夫大口旣寛濶至於成河止矣必不至更刷而大急將諸小口盡行堵塞而後以全力施之大者至於先下而後上從事於其所易其理亦然截其尾毋攖其鋒下口旣截而後以全力施其上或挑引河或築攔水壩或中流越築審勢制宜而大者上者亦不難矣

量水減泄

至柔莫如水然茍不得其平則𨿽天下之至剛者不能禦平水之法柰何曰量入爲出而已今使上流河身至寛至深而下流河身不敵其半或更減而半之勢必懷山襄陵而潰決之患生夫河面窄狹之處或城鎭山岡不可開辟我則於其上下流相度地形多建滚水閘壩及涵洞放入通水之溝渠以測土方之法移而測水務使所泄之水適稱所溢之數則其怒平矣至其下或復寛濶如故又恐其力弱而流緩流緩而沙停耳仍引上流所泄之水歸之正河以一其力如是則𨿽以洪河之浩瀚而盈虛消長之權操之自我不難擇便而疏導之矣

就水築堤

於水中築堤取土最逺或至數十里外工費不貲者當用水中取土之法其法先定堤基隨用船裝逺土於水中築成圍埂其埂出水二尺中濶三十丈長五十丈圍埂旣成用艸料防護隨將埂內之水車幹然後於離堤基十五丈之外啟土挑至堤基之上宻加夯硪築成大堤其堤如應頂寛二丈底寛十丈髙一丈六尺毎堤一丈用土九十六方連船裝築埂之土並車水防埂一切夫工器具料物以及陰雨食米等項每方約需銀一錢六分較之尋常就逺取土之費約省過半

堵塞決口

河決之時如用埽裏頭以防汕刷築逼水壩開引河簽樁必須深釘入底以防懸空悞事河防一覽所載備矣至於沈系埽个全在揪頭繩索其力尢重於樁必須多而壯埽必重而後沈當栁七而艸三塡土之後倘埽工之外急起翻花大浪急須於堤內下埽塡土晝夜壓截其翻花浪起於數十丈之內猶易若百丈之外則危矣其堤工若但坍陷而平下猶可塡土加埽若一懸空卽危矣若內外傾欹亦不可救此河防所不載者堵決者不可不知也

防守險工

防河之要惟有守險工而已黃河之易決莫如中州其地土松而沙多毎一坍陷輙至數百丈然其地寛濶不與水爭地其築堤甚逺至近者亦二三里此堤不守復築一堤以守之河流去正身旣逺則防波寛緩亦不能深入勢必復引而他去而防灘仍爲平陸故𨿽險而易守也江南自徐邳而下大抵皆城郭室廬村鎭繁庻不得不畫地戒嚴亦其勢然矣守險之方有三一曰埽二曰逼水壩三曰引河三者之用各有其宜當風抵澑其埽必栁七而艸三何也栁多則重而入底然無艸則又疏而漏故必骨以栁而肉以艸也禦冰淩之埽必丁頭而毋橫何也冰堅鋒利橫下埽則小擦而靡大磕必折也然埽澑之處則丁頭埽又兜澑而易衝必用順埽魚鱗櫛比而下之然後可以攩澑而固堤至十分危急搜根刷底上堤而下坐埽不能禦則急於上流築逼水壩回其流而注之對岸或一二三道若止一道恐河流悍烈壩一摧而堤卽不可救也若開引河則其費甚鉅又必酌地形而爲之若正河之身迆而曲如弓之背引河之身徑而直如弓之則河流自必捨弓背而趨弓險可立平若曲折逺近不甚相懸河𨿽開無益也諸如此者殆如禦侮然埽之用是備其城垣者也壩之用捍之於郊外者也引河之用援師至近開營而延敵者也夫吾旣已內修其守備而外又或捍之或延之敵𨿽彊未有不遷怒而攺圖者保修之法盡矣

髙堰

洪澤湖在山陽之西南北距大河東俯髙寶諸壑淮水逺自豫省復挾汝頴泗沛羣川之水滙而入焉瀠洄激蕩惟下之是趨而其地東北爲下趨而北則出淸口而達於海趨而東則髙寶諸壑淊天而淮揚之民其魚也漢末陳登爲廣陵守大興水利首建髙堰障其東而使之北淮南千餘里地無沮洳後世治水者皆守其舊而不變自唐以來南北通運至宋黃又徙而南湖日寛廣成巨浸而是堰之所系愈重慶曆【宋仁宗年號】間一修於發運使張綸明初再修於平江伯陳瑄至萬曆間河臣潘季馴復大修之且砌以石者三千餘丈愈鞏固焉顧西南一帶自周橋至翟壩三十里空之而弗堤曰此處地形稍亢天然減水壩也但當時湖底深而能納𨿽不築堤湖水常低於岸面惟遇霪霖異漲始漫溢而出故季馴又曰周橋漫溢之水爲時不久諸湖尙可容受也迨黃流倒灌之後湖底墊髙湖水亦因之而髙況決口九道淌刷成河地形愈陷以愈髙之湖放愈陷之地於是此三十里稍亢之區所稱漫溢不久者今且終歳淊天東注而不止不特淸口之力分無以敵黃而淮且反引黃水以俱東二瀆交騰髙寶諸湖盈科而不受此淸水潭所以大決而不可塞而下河七邑遂同溟渤也【臣】奉命大修將諸決盡塞自淸口至周橋九十里舊堤悉增築髙厚並將周橋至翟壩三十里舊無堤之處亦創堤之蓋今日之地形水勢與明萬曆間大異卽使季馴而在今日亦未有不堤者也仍然畱減水者六處計二百丈壩之而弗堤何也湖水之髙於黃水者常五六尺若一任其建瓴而出則所蓄無幾一逢亢旱上源防細旣不足以濟運更恐黃水之乘其弱而入故爛泥淺一帶湖灘昔人稱之爲門限今不使盡辟欲淸水常畱其有餘然設使遇大水連旬洪波驟溢淸口一道之所出不勝數百里全湖之漲不有以減之勢必尋隙而四潰故趨下之勢必堤以防之不虞之溢復壩以減之然後節宣有度旱不至於阻運而澇不至於傷堤也𨿽然洪澤周圍三百餘里合阜陵泥墩萬家諸湖而爲一又上受全淮之委空蒙浩瀚毎西風一起怒濤山湧而以一綫之長堤捍之浪頭之所及土崩石卸𨿽嵗歳增髙培薄終不能禦竊思水柔物也惟激之則怒茍順之自平順之之法莫如坦坡乃多運土於堤外毎堤髙一尺塡坦坡八尺如堤髙一丈卽塡坦坡八丈以塡出水面爲準務令迆斜以漸髙俾來不拒而去不畱是年秋黃水大漲奇風猛浪倍異尋常而洶湧之勢一遇坦而其怒自平惟有隨波上下而無所逞其衝突始知坦坡之力反有倍蓰於石工者故障淮以防黃者功在堤而保堤以障淮者功在坦坡也惟是塡積坦坡以來垂及十載風濤之所汕刷平鋪卸去離堤已四五十丈矣若用帑塡積旣所費不貲又工程難見應毎年著河兵歳夫逐漸加功立爲定制毎歳堤工一丈塡土二方務使所增之數適稱所耗之數則善矣久而久之離堤百丈之內必漸墊而髙因叢植栁蘆茭艸之屬俟其根株交結茂盛蔓延則𨿽狂風動地雪浪排空終不能越百餘丈之茂林深艸而潰堤矣

王公堤

治河之事莫難於保險開歸以下土地寛廣堤多者至四五重無甚險徐邳而下迄於云梯闗險工櫛比幾及五十然要未有如王公堤之所系者大而所保者難也是堤建於陳瑄至今幾三百年未嘗失事河防或問亦有慮及此者潘季馴曰平常之堤止寛二丈尙欲恃以禦河況二十丈乎𨿽然世有荷甑而行者或墮地而不顧今設有千金之璧則美錦什襲重櫝而藏之尢必謹其北鑰愼其掌人者何也寶之者至則所以守之者自不得軽也諸險工卽有失小則渰沒民田大則恐其奪河如是而已王公堤一綫石工內捍運河外抵黃淮二瀆之衝爲四百萬國儲咽喉地一有所失不特其上煙火萬家舉爲魚鼈而自淸浦以至髙寶一帶遂無運道淸水潭必至再決下河周圍千里自盡陸沈是時卽更費數百萬之金錢竭數年之民力恐未易竣工如今日也夫千金之璧猶必措之於萬無一虞之地而後安而況於上關國計下系民生如此其重而可姑以大槪無害置之乎然此一堤最難保防若開引河則地形未便非捐帑四五十萬不能惟有嵗修石工排樁固址一有坍陷便行補葺而於上流層次築逼水壩二三重以護之一則挽澑以禦衝一則回湍以聚沙使其日漸壅墊若石工之外得淤灘一二十丈則堤址愈固永無衝決之虞夫知者防於未形未形而防之則力省而功易集凡險皆然而況於險中之險所系尢大者乎

永安河【卽淸水潭】

淸水潭之決歷楊茂羅多王光裕三河臣經營堵塞十有餘年前後費帑金五十餘萬隨築隨圯終難底績其故何也蓋髙寶諸湖西南受泗盱天六諸山溪澗之水西北又值髙堰大潰黃淮東注南北交滙洶湧淊天方以下河爲壑而淸水潭尢屬卑窪其勢莫禦一難也屢塞屢決其勢愈盛寛至三百餘丈深至七八丈旋瀾飛沫如雷如霆一遇風飈乍起輙怒濤山湧漕艘商船至此者皆徘徊而不敢進𨿽有樁杙人力無所施二難也捲埽築堤全借眞正老土然後工程堅固可以永久而決口地方前後左右數百里內非一望汪洋卽蘆洲沮洳之區無從取土三難也康熙十五年尙書冀如錫等勘閱所司估帑五十七萬而夫栁仍派之民間猶未敢必其成功臣受事後周行閱視曰是未可治也淸水潭以髙寶諸湖爲上源諸湖西南所受泗盱天六之水本等之水也西北所受髙堰東潰黃淮之水無妄之水也本等者不可去但去其無妄者而上流建瓴之水其力必大殺而後決可塞也於是先堵髙堰凡三十四決口築堤建壩令全淮盡出淸口然後專力以治淸水潭但決口旣深濶異常若徒下埽塡土則隨下隨澑以有限之金錢委無窮之巨壑是復蹈前人之轍也竊計決口不患其濶也而患其深然決口𨿽深而決口之上下五六十丈之外未嘗加深其法當避深就淺於決口上下退離五六十丈爲偃月形抱決口兩端而築之計所築之堤其長必數倍於決口然較其淺深必減七八九倍不止況湖底平坦則樁埽易施湖面寛緩則衝淌無患因命於決口之上測之果深不過六七尺也然工程旣大老土難得乃移咨漕督令大江以南回空漕艘隨便帶老土若干方赴工交納選亷能官司令計方給價大抵梁王城之土居半蓋其土性膠而凝決勝他處之土然去工所六百餘里非回空莫能運也於是立標授工就湖內越築之中下埽个內釘排樁外塡坦坡身宿工次調度董率築成西堤一道長九百二十一丈五尺東堤一道長六百零五丈更挑西越河一道長八百四十丈凡一百八十有五日而工竣攺淸水潭曰永安新河連夫栁爲費九萬兩有奇省帑金四十八萬餘兩至今十餘年屹然鞏固運艘民船永絕漂溺之苦焉

中河

百川莫險於黃河然南北通運以來浮黃河而達者凡五百餘里議者莫不以爲治河卽所以治漕一似乎捨河別無所謂漕也𨿽然水性避髙而就下地爲之不可逆也運道避險而就安人爲之所慮爲之或不當耳有明一代治河莫善於泇河之績然其議倡始於隆慶年間都禦史翁大立而傅希摯繼之耳歷舒應龍劉東星兩河臣屢興屢阻迨至萬曆三十一年河臣李化龍寔始通運卒避黃河三百里之險至今賴之嗣後直口塞董口淤駱馬湖又淺澁不行臣因有開皂河之請而泇河之尾閭復通然自淸口以達張莊運口河道尙長二百里重運溯黃而上雇覓縴夫艘不下二三十輩蟻行蚊負日不過數里毎艘費至四五十金遲者或至兩月有奇方能進口而漂失沈溺往往不免蓋風濤激駛固非人力所能勝也康二十五年題覆詞臣張鴻烈聖心愛民已極案內加築北岸遙堤後復加籌酌若於遙縷二堤之內再挑中河一道上接張莊運口並駱馬湖之淸口下歷桃淸山安入平旺河以達於海而於淸口對岸淸河縣西仲家莊建大石閘一座旣可以泄山左諸山之水而運道從此通行避黃河之險澑行有縴之穩途大利也乃決計題請奉

命興工至二十七年正月而工竣連年重運一出淸口卽截黃而北由仲莊閘進中河以入皂河風濤無阻縴泄有路又避黃河之險二百里抵通之期較歷年先一月不止回空船隻亦無守凍之憂在國家歳免漂失漕米之患在各運大則無沈溺之危小則省雇夫之費蓋自燕開防溝隋開禦河歷唐宋元明漕東南以濟西北者無不仰借黃河以爲灌輸旣欲去其害又欲收其利故治河愈難至

今上康熙二十七年而運道之歷黃河者僅七里矣或議於中河北岸宿遷境內建減水壩數座以泄漲者【臣】曰不可蓋中河之水但患其弱而不患其彊若北岸遙堤減壩一建則淸水弱而黃必有內灌之憂河身立淤矣今當大工屢興之後錢糧未敷未敢輕議若工帑稍充再將遙堤加修髙厚更於中河之北挑重河一道卽以挑河之土築成重堤於西寧錫城兩橋之間建閘一座旣已分泄東省之異漲又以灌漑宿桃淸等七州縣之田畝卽遇黃淮並漲亦可分泄入中河以並出平旺歸海眞永賴之防而【臣】初議挑中河之舉原擬如是故有中河之名也又運艘自淸口入仲家莊閘𨿽曰截流而北然逆流而西者居多若於淸河治東陶家莊再建一閘重運則由陶莊而入回空則由仲莊而出則俱順流矣且兩閘並建用備不虞尢爲萬全統志之以俟來者

或曰潘季馴專築堤以束水然獨宿遷北岸不築堤今旣欲修遙堤又築重堤不亦異乎曰束水歸漕乃季馴終身治河之要防寔亦萬世不易之至言也然其言曰宿遷北岸有馬陵山及倉基侍邱等湖此皆天然遙堤故獨空之而弗堤若今日之地形水勢則大不然黃河之底與黃河之岸較之明萬曆時旣髙數丈而倉基侍邱等湖又皆已淤爲平陸無尺寸瀦水之地河水一或出漕漫防不有堤防必建瓴而四決故【臣】獨以修遙堤而築重堤爲必不可緩也

南運口

大江以南各省漕運自儀而北凡四百五十餘里至淸江浦天妃閘以入黃河此明臣平江伯陳瑄之所開也萬曆年間河臣潘季馴以天妃閘直接黃河故不免內灌因移運口於新左閘以納淸而避黃後亦以天妃名之非其故矣然其口距黃淮交防之處不過二百丈黃水仍復內灌運河墊髙年年挑浚無已兼以兩河滙合瀠洄激蕩重運出口牽挽者毎艘常七八百或至千人鳴金合噪窮日之力出口不過二三十艘而濁流奔赴直至髙寶城下河水俱黃居民至澄汲以飲於是建閘置壩申啟閉之條嚴防刻石除重運回空及貢鮮船隻放行外卽閉壩攔黃凡官民商艇俱令盤壩往來夫閉壩之制不獨不便於民且空重往來之時仍不能必黃流之不入乃不得已之圖非不易之防也蓋因當時太山墩一帶及七里墩外皆渺然巨浸舎新莊閘之外別無彼善於此之地地形水勢實限之以不得不然耳自黃河倒灌以來南北自白洋河於家岡一帶直接泗州東北自吳城張福口一帶直至武家墩卑窪者悉變爲髙原其淸口以內裴家塲帥家莊爛泥淺周圍數十里凡墊成平陸之處【臣】挑引河四道淮水仍出淸口是則黃流之灌在當時誠大爲運河之害而在今則頗受其利矣何也淸口兩防墊髙天然成堤黃淮不得交漫一利也太山墩上下洪濤盡涸而運河之地形愈加完固建閘置壩可以爲我之所擇二利也淸口之內橫亙灘洲淮盛則泗水淊淊北注淮溺則湖水常有所蓄以濟運而不至於盡泄卽黃漲內乘亦限於灘洲而不得縱不久而淮水盛長卽便抵回三利也因而譬之淸口全淮之口也洪澤湖其腹也所挑裴家塲師家莊爛泥淺諸河則其咽喉而新莊閘河岸則其唇吻也夫以黃河之悍烈而運口出於唇吻之間宜其淺露而無庇徑直而受灌濟運之淸淮反爲濁黃之所抵而不得入也於是酌議拜疏移運口於爛泥淺之上自新莊閘之西南挑河一道至太平壩又自文華寺永濟河頭起挑河一道引而南經七里閘復轉而西南亦接之太平壩俱達爛泥淺之引河內則兩渠並行互爲月河以舒急澑而備不虞外則河渠離黃水交淮之處不下四五里又有裴家塲帥家莊二水乘髙迅注以爲之外捍而爛泥淺一河分其十之二以濟運仍挾其十之八以射黃運艘之出淸口譬若從咽喉而直吐卽伏秋暴漲黃水不特不能內灌運河並難抵運口間遇東北風大作累日不止濁流乘之而風回澑駛不旬日而停沙一刷無餘矣是以邇年以來重運過淮揚帆直上如歷坦途運河永無淤墊之虞淮民歳省挑浚之苦矣𨿽然旱澇不常湖水設有時而泄涸諸引河勢不能暢注而俱出則寧使裴家塲之水斷流而爛泥淺一道務須挑浚深寛以佐運毋或緩此而顧彼此則意外之慮亦不得不預爲之籌者也

皂河

明萬曆三十一年總河李化龍開泇河行運自夏鎭達於直河口不由徐呂二洪避黃河之險者三百里漕運利之後直河口塞攺行董口及董口復淤遂取道於駱馬湖由汪洋湖面西北行四十里始得溝河入二十餘里至窯灣口而接泇第駱馬湖本窪田也因明季黃河漫溢停積而成湖夏秋水發不礙行舟至冬春水涸其淺處不流束楚且水面遼濶縴防無所施毎重運入口卽給兵夫數萬工於湖中撈浚浮送北上而所澇之渠不旋踵而汨沒於風浪之中年年畚鍤宿邑騷然苦之況黃河復故雨潦各有所歸湖水必致日涸且撈浚無所施實漕運咽喉之大虞矣查宿邑西北四十里皂河集其地溝渠新鑿有舊淤河形一道若挑新濬舊因而通之可以上接泇河之尾而下達於黃但啟土於沮洳之地爲力甚艱又南患黃河之逼北慮山左羣山之水不有隄防不可以行運乃揆測規畫卽取水中之土以築水中之堤南起皂河口北達溫家溝水深之處挑水旱堤工共二千四百丈兩岸築堤四千八百丈凡宿邳兩州縣舊河內一切漫流旁泄決口三十餘處盡行築塞又起自溫溝歷窯灣至邳境貓兒窩計四十里從無堤岸每山泉暴發卽一望淊天復兩防築堤二萬七千丈然貓兒窩一帶爲徐兗諸水之所注納水太盛則堤必傷故共建減水大壩三座以泄之至如貓兒窩以上地亢而土堅則空之而弗堤又貓兒窩以西至唐宋山三千餘丈乃霪霖暴漲之所從出入者則堤之而弗遺蓋自皂河而上者無不至矣惟是下口直截黃河遇伏秋漲不無內灌之虞於是復加斟酌相得皂河迆東二十餘里張家莊其地形卑於皀河口者二尺餘而黃河上下水勢大抵每裏髙低一寸自皂河至張家莊二十餘里黃水更低二尺餘內外水面髙低相準乃復挑支河一道自皂河歷龍崗岔路口達之張莊出口蓋前此皂河出口如丁字形黃水自西而東皂河水自北而南兩澑相抵而不相叱且黃彊淸弱故易灌今張莊之出口如人字形黃水與張莊口之水俱自西而東兩澑相比而不相抵況又以皂河地髙之水下注於二十餘里地卑之出口其迅流更足以抵黃也由是上則東省河流淊淊奔注常束本等之水於漕中而泄暴漲之水於壩外下則運口常通永無淤塞之慮矣

張莊運口爲皂河尾閭東通駱馬湖甚近若不堵塞則皂河之水與湖水必半從此入黃中河之水必弱春初重運難行閉之則夏秋水發又恐內漲傷堤應將張莊口閉塞於其東建分水閘二座以減之尢恐異常霪潦如康十九年二十四年之水洶湧漫溢今河臣王新命仿東省坎河口壩之制堆積亂石爲壩誠爲深慮然尙虞宣泄不及當再建一平水大壩防方萬全但湖口一帶沙土松浮須於宿遷治西馬陵山址土堅處爲之更自張莊頭見行之河開復河一道經駱馬湖東至馬陵山接中河以行運而置見行之河以爲月河泄水之地則往來船隻行不經壩可無掣舟之患兼以逺黃而備不虞此亦善後之計勿以爲過慮而忽之也

駱馬湖口

自中河達皂河一帶運道除修堤建閘壩及重河重堤之外遂無復遺慮乎曰有內河之水𨿽髙於外河然河水之消長無常今使淸黃並漲淸自足以敵黃設一遇黃漲而淸消則駱馬湖口尙爲可慮何也中皂二河經行上下二百數十里𨿽皆近黃然猶外黃而內地外堤𨿽兩面皆水然淸水有直湍而無橫突獨湖口則外黃而內湖以一綫之堤而當兩面橫突之水勢必不支先事而圖善後之策惟有築壩逼水之法自計湖口而東至宿治十餘里乃馬陵山址也凡黃河之澑大抵一折輙二三百丈今於湖口之西築一逼水壩使回其澑而南向南向而不得逞必怒極而復北則已五六百丈矣再於湖口之東三四里又築一壩以使之再南而北其下復如之計河屢折之所向且及於城邑而馬陵山址皆剛土砂石黃水𨿽悍亦不能嚙山址而崩陷之保固湖口之法無有善於此者也

下河形勢紀

淮以南以北周數千百里澤國也運河貫其中東西二堤夾之西堤以西爲上河澤之所鐘舊有汜光白馬甓社邵伯等十七湖東堤以東爲下河澤之所鐘舊有射陽廣洋喜雀淥洋淤溪等三十六湖上河西南接滁泗天長諸山危岡斷隴起伏相續地形爲髙水之所從發也下河東北與海爲鄰地形爲卑水之所從泄也兩河均受水患而下河尢烈何也上河西南受滁泗天長諸山溪之水東注之下河下河受之下河西受上河所注滔淊無窮之水東注之海而海不受非不受也海防髙而朝宗之路塞故昔人譬之釡底也然查下河以東山陽則有廟灣鹽城則有天妃石韃興化則有丁溪白駒寶應則有朦朧諭口其他鹽塲村鎭小渠不可悉紀皆所以通湖水之出海者也沿海一帶長堤起通州以接廟灣蜿蜒三百餘里曰範公堤宋臣範仲淹所築以障海潮之入湖者也沿範堤之旁南北有河一道曰串塲河淮南諸商借以運引鹽之往來者也運河東堤中八十里曰平津堰明初設立二十三淺淺有淺夫使之不時撈浚運鹽之堤曰東河塘明初分爲十塘塘有塘夫使之隨時修築統計下河之地不下三十萬頃爲田者十之四爲湖者十之六當時堤岸堅固疏浚得宜故水旱爲無虞也

蕭碭南河

睢靈迆西之境土地曠衍無通行大河睢溪亦防𨿽有靈芝孟山等澤爲眾水之滙然皆漫流滲漬而入故民田率成沮洳歸郡等處商賈入淮者又苦水道之阻塞蓋商與民交病焉按碭蕭南境有故決河一水今𨿽淤漫而舊迹可尋若疏其淺浚其塞開成大河由碭山東南出符離橋直達靈芝等湖至歸仁堤酌地形髙下或南由泗境入洪澤或北由桃境入洪澤或歷歸仁堤以便民閘入遙堤內從白洋河南由裴家塲其間有無舊堤或加修或創築卽以挑河之上築之此河一成則歸郡一帶行潦各有所歸而市集亦日興不過數年變泥塗爲樂國無難也𨿽於河道無系而於通商惠民其利顧不大哉

邳州水患

邳州古下邳也地形最卑南瀕黃河時受河患西北金鄕魚臺十數邑之水滙入防山湖湖不能容則又南溢而入邳蓋自明迄今稱澤國者二百年矣然地形𨿽卑但使外無溢入之水內有通流之河則澤不能鐘久淤之土其桑麻秔稻之利必有反勝於髙鄕者今黃河北岸自鎭口閘東至於皂河口又自北而西抵於唐宋山皆已築堤然自大谷山以迨鎭口各閘壩減泄之水及防山湖溢出之流並徐州丰沛之行潦南北交注水患如故計貓兒窩迆西彭家河至荊山口約長一百三十里頗通舟楫但稍淺窄冬春常涸又近荊山口有伏石一帶約長二三百丈尢淺狹今可開鑿寛數丈深四五尺使冬春亦可通流其外河道一律加浚兩岸無山之處卽以所挑之土堤之再加修貓兒窩以上運河西堤髙之厚之則歷年久渰之地必盡涸出爲樹藝之區矣然運河北受濟兗之水西受彭河之流而沂州郯城諸山泉半赴駱馬湖又半散漫趨徐塘口入運夫以一綫運河而納三面之水伏秋異漲勢不至於普溢而潰決不止也其徐塘口必須開河一道以納沂郯之餘波使循運河而東南至駱馬湖口入中河於以保運而泄渰其功亦不少也

閘壩涵洞

閘之底深於岸其寛不過二丈四尺至三丈而止壩之寛爲丈者可以百而其底則與岸平若洞之徑僅三尺而已其減水之用大小不同而其爲減則一也夫束水莫如堤然堤有常而水之消長無常故堤以束之又爲之閘壩涵洞以減之而後堤可保也今使上流河身其廣數里而下流河身或爲山岡郡邑所逼限其廣也僅得其半更或僅得其十之一二勢必滂薄奔駛怒極而思逞加以伏秋暴漲非時霪雨其不至於敗壊城郭漂淌廬室溺人民而淹田畝者幾希矣今於黃河兩岸及運河上下髙堰一帶凡遇河道險隘及水勢激蕩之處相度地形建置閘壩涵洞共若干座其詳分載各考下務令隨地分泄上旣有以殺之於未溢之先下復有以消之於將溢之後故自建閘壩以來各堤得以保固而無衝決也乃不知河道者與懷怨而尋釁者嘖冇煩言夫閘壩髙卑各有規畫原以泄異漲非以泄平漕之水且以堤禦河以閘壩保堤誠使河不他潰則河底日深河底日深則河水亦日低行且置閘壩於不用矣卽黃河土異而水悍不無損傷修葺之費然較之堤工漲潰普而漫溢敗壊城郭漂蕩廬室溺人民而淹田畆塞決挑淤経年累月爲費不貲其利害之大小何如乎不惟是也耕種之區資減水而得以灌漑窪下之地借減水而得以淤髙久之而磽瘠沮洳且悉變而爲沃壤一事而數利興故旣有堤堰必不可無閘壩涵洞也

涵洞之用有三一減水二淤窪三漑田固矣或神而明之更以之擋水以之衛閘其用防妙非久於河者不知也夫閘壩所過之水大抵伏秋異漲澎湃之勢旣足以撼閘之基傾跌之力又足以陷閘之底而我以涵洞之水透入閘後使之旋瀾湧波以護其基而承其底則閘反若有所憑以固而澎湃之勢平傾跌之力衰矣其於壩也亦然顧置洞必與堤內地面相等前所建涵洞正值河身墊髙之時故所置皆髙今河底日深前建涵洞非夏秋水發之時不復過水必須因河底之髙下而髙下之方得涵洞之用焉黃河三砂

河之有限砂如人之患噎小噎則傷气大噎則傷食故𨿽痛癢不形而治之不可不預也自河流順軌以來河底日深然尙有礓砂三處爲河之梗不可不及暇而圖之三砂者桃源之古城淸河之曹家窪安東之蓮花庵也然三砂之中古城砂不甚崇嶐水涸時尙深丈許蓮花庵近海且河流日漸南刷更一二十年必仍從蘇家嘴正流可與砂不相值惟曹家窯砂最巨橫亙者一二百丈每冬春水落時去水面不過一二尺夫河流迅急一遇限沙則回瀾旋洑從底而起舟行甚險且河流爲之不快但去之甚難𨿽乘冬春水落用釘犂鐵鈀等具鏟削終難施力計惟有於其南岸於伏砂斷絕之處另開越河里許引河流使之避砂而行但所開之河不過深一丈寛五六丈聼河流自行汕刷此等工程當於春初河防少暇時調河兵挑浚不煩募役也夫此砂旣無大害又非運道經行之地然設遇亢旱之嵗河水淺涸一值限砂之阻勢必流緩而停沙此亦淤積之一漸茍有妨於河𨿽小無忽可也

歳修永計

昔人四防二守之制皆以保堤也然防守之制𨿽立而防守之人不足勢必塌圮相尋與無防無守同則歳修之法不可不籌也今營兵之設僅足以巡變堤防及運料捲埽栽栁之用至於歳修加築其勢有不能者何也汛逺而堤長也按自碭山以下黃運兩岸及歸仁髙堰至海口一帶縷遙月格等堤統共四十五萬四千丈而河兵僅七千二百名計丈分修毎兵當歳修六十六丈有奇堤髙一丈頂寛倍之增卑培薄各堅土五寸須下土七寸以土方計之毎丈須土二方一分是毎兵常役之外又當歳挑築下土一百四十五方一分也豈能也哉前以河兵不足以供歳修擬令毎兵許其召募幫丁四名或其子弟家屬毎丁給以堤內空地俾耕種其中以自食而課其歳修已経題請未及舉行然臣深思河道善後之圖惟有歳修以保堤而幫丁一議實與河兵之設表裏爲用者也蓋已夫役而設營兵無召募往來之淹滯無逃亡之慮無雇替老弱之若幫丁之設則其利有八堤工髙厚永無潰決其利一授田力役貧民有歸其利二堤近民居風雨可守其利三羣眾樂業兵無逃竄其利四猝有河患不煩召募其利五廬室相照寇盜無驚其利六深耕易耨狐兔絕蹤其利七刈獲所餘槁稭充盈其利八也或難之曰毎兵一名幫丁四名驟增丁二萬八千八百名河岸安得如許閒田若查隱占則良民擾若給額田則正賦虧何可行也曰不然黃河兩岸二千數百里自十六年以前非一望汪洋卽沮洳葦渚此身所目睹者也今兩河復故淤灘盡出置之不問則棄地若聼民私種亦無利於國將計畆起科而灘岸之田其糧甚防不過數釐至一分極矣增丁二萬八千八百名丁授田十五畝應田四千三百餘頃所納正賦從重科輸不過八九千金耳今卽減八九千金正賦之額田而歳得二萬八千八百名丁夫之用以保四十五萬四千丈之堤嵗加髙厚永無意外之虞運道長通民無災害其爲利孰多而孰少而況賦未必畝二分所授不必盡額田也

幫丁二難

難之者又曰河臣怨府也督撫爲朝廷飬民而河臣勞之督撫爲朝廷理財而河臣縻之故從來河臣得謗最多得禍最易也今旣設河兵又設幫丁分田授守在河防二千數百里之境其中隱占必多一經畫地怨讟滋作且兵民並居勢必生釁將來挑土修堤圍塲植栁哄鬭訐告從此而起在督撫必左民而右兵猜嫌內積挑搆外作小則河屬諸員受其禍大則彼此交參而河臣不得一日安其位夫爲河堤圖萬全而先置其身於不自全之地何如循常守故用帑歳修之無譽而無毀耶【臣】應之曰不然河臣與督撫皆天子大臣也河臣司水土以保運安民督撫諸臣司政教以飬民理財職𨿽不同同於爲國也夫今百姓之得以降邱宅土無昏墊之憂者何也今百姓之得以耕種貢賦尺土必爭者何也皆以兩河歸故堤岸堅固而無潰決也五代漢臣王章有言無毛錐則財賦安從而出督撫卽爲國飬民理財自當返念民之何以得飬而財之何以得理必不爲一二姦民喋喋而市恩邀譽上失體國之忠下失寅防之義也今使堤岸不固潰決一生則千里淊天廬室爲魚鱉之居膏腴皆荇藻之產彼正賦之額田且不能保而有之尙得隱占夫非所固有也哉且幫丁之法一行亦必防同督撫檄行地方有司公同經理立石分界而後撥給非冒昧爲之也如果有民田近堤者亦可以空處之閒田互相換易其家屬有願爲幫丁者卽除其額田應納之糧亦無不可也夫朝廷設歳修之河帑非不知循常守故爲無譽無毀之良圖但汛逺堤長將來河患久弭人情忽玩防舊日之艱危司河者或意在惜帑狃於補苴旦夕之計設一變生慮外卽有費數百萬之金錢竭數年之民力尙恐不能奏功也其如運道民生何夫河道重任也必圖其大而毋惜其小必計其逺而毋籌其近必防私體國而無沽名市恩以便其私圖否則碌碌者皆足以任之夫豈

聖天子疇咨而命之防哉

黃河各險工

自碭山以至海口千有餘裏險工甚多有昔險而今平者亦有昔平而今險者蓋河道變遷沖刷不常之所致也前代河患在北其險多在開封大名河間東兗間今河患在南開封所屬惟滎澤北門一險當歳加埽土以防之東省惟曹縣傅家集一險向挑引河一道尙未成此河一成便可變險爲平若江南則自碭山以下險工不可屈指今舉其最大者凡四十有六詳記之冀後此司河者加之意焉

碭山

碭山縣兩岸堤俱無險工

蕭縣

蕭縣兩岸俱無險工

徐州

徐州南岸險工三曰郭家嘴乃治西南防城堤盡處曰楊家窪在長樊大壩南也勢最卑難守曰小店莊在楊家窪東其北岸險工曰長樊大壩

邳州

邳州之境盡於北岸險工四曰塘池大壩曰羊山寺曰董家堂州旣去舊治移建城南堤其南里許卽董家堂乃剝膚之虞也曰五工頭在治東南

睢寧

睢寧之境盡於南岸險工三一曰王家堂一曰戴家堂一曰羊山寺河自鯉魚山峯山兩岸中建瓴而下南北衝突三處皆頂衝也

宿遷

宿遷南岸險工四一曰蔡家樓一曰彭家堡一曰徐家灣一曰白洋河艸壩北岸險工三一曰朱家堂一曰楊家莊大壩並逼水壩一曰古城諸險之中朱家堂逼近運河尢爲險工

桃源

桃源南岸大險工三曰煙墩曰龍窩曰李家口北岸險工五曰九里岡曰上渡口曰七里溝雞嘴壩曰新莊口曰三岔

淸河

淸河南岸險工三曰甘羅城天妃閘惠濟祠此處最當衝頂𨿽系石工而殘圮過半內卽運河所系最大北岸險工一曰玉皇閣卽縣治之南堤也大抵宿桃淸三邑無山岡之阻地土疎曠其河流激駛與他處不同防之尢當加意

山陽

山陽之險俱在南岸險工最多凡十有二曰王公堤乃第一大險工也別有論說曰老壩口曰艸灣湯董莊曰顏家河上張莊曰眞武廟曰周家渡曰唐家堡曰小茭陵曰何家莊曰大茭陵曰馬邏沈家圍羅鋪左家口至卓家口二十里

安東

安東之險俱在北岸險工凡六曰二鋪曰便益門曰南門曰東門曰茒良口曰佃河此各險𨿽與海近無大害然民社土田之系則同

土方則例

土以方一丈髙一尺爲一方然有上方下方之別焉冇專挑兼築之分焉至挑河又有起土淺深之不同焉築堤亦有運土主客之不同焉其土方工值更有人力彊弱之不同焉以江南而論自邳州睢寧縣起至碭山縣止每築堤土一方給銀一錢四分自宿遷縣起至山陽縣止並屬各州縣毎一方增銀一分此題定之例也

主土

主土者就近挑挖之土以所築之堤爲準者也取土之法最忌逼堤蓋逼堤則堤址卑窪便有積水傷堤之患故必離堤十五丈之外取之取起之土挑至堤基之上用大石夯硪之或曰以七寸爲一層夯至五寸或以一尺爲一層夯至七寸然後再上一層土如前法夯之務要自底至頂層層夯硪打就則徹底堅固可免滲水之患毎堤髙一尺兩面坦坡必須築寛六尺如髙一丈之堤應築寛六丈之堤底再加堤身二丈則頂寛二丈底寛八丈髙一丈用勾股法科之毎丈計築成土方五十方每方一錢五分應給銀七兩五錢也

客土

客土者迆逺挑運之土以所起之土爲準者也如此處必須築堤而沿堤基去處俱系積水湖蕩畚鍤難施勢必別處取土用船裝運髙寶定例以五十大籮爲一方毎籮約重二百餘觔毎方約重一萬觔連搬運上船工銀六分運至工所又工銀八分由船而運至堤上又工銀五分堤基之上再用硪夫夯硪又工銀二分通計虛土一方共費銀二錢一分止築成上方土七分也

專挑

專挑者自挑去河身之土而不系足堤者也所挑之土必離河邊四五丈方許卸棄若就近竟卸則一經淋雨復淌入河內矣其挑河工價以所挑河之淺深爲準凡挑土四尺深者每方給銀六分五六尺深者加一分七八尺深者九尺一丈深者一丈一二尺深者一丈三四尺深者遞加一分至一錢一分止蓋六尺深以上之河無翻塘戽水之勞不過每方六七分而止其挑深七尺者未免有水一丈以外泉水愈多故給銀遞加若黃河之內流沙陷足施工最難必須設法挑挖大抵毎方又遞加一分七八尺深者給銀九分至一丈三四尺深者給銀一錢二分又當審工程之難易如人夫易募雨水不多地髙泉涸之處尙可損一分也

兼築

兼築者卽用挑河之土以築防河之堤也如所挑之河有必須築堤者其所挑之土必須卸於應築堤基之上照依前式徹底夯硪成堤如此則一舉而堤河成每挑土一方照挑河工銀外另加灘土夯硪銀二分此挑河兼築堤作下方工價科算以河工挑成爲準者也更有𨿽挑河而重在築堤者每上方土一方給銀一錢六七分不等此以堤工築成爲準者也總之視工程之難易而斟酌也

上方下方

上方下方者以築成堤工之實土爲上方土塘所取之松土爲下方也然一堤之中亦自有上方下方之別如築堤一丈則以平地起至五尺爲下方自六尺至一丈爲上方如築堤一丈二尺則以一尺至六尺爲下方七尺至丈二爲上方蓋築堤愈髙則愈難故必先爲斟酌難易而差等其工價庶鋪底者不致以易工而多取價收頂者不致以難工而寡受值則勞逸之勢𨿽殊而髙下之酌原均也然土方工價𨿽題有定額亦舉大槪而言若築堤髙至一丈四五自不得泥一定之例況取土更有逺近之不同甚至紥簰鋪路逺取稀泥於污淖之中其工價不啻加倍有至三錢餘一方者更難執一而論相地勢之髙卑逺近而增減之可也

定例

凡監理分管等官所築堤工處處堅固合式該管防印各官出具印結道府驗實加結申送總河親勘無異者俱準照伊原任應陞之缺加二級從優卽陞如有原非正途者俱作正途一體陞遷

一分管官所築堤工有一處夯杵不堅盛水卽漏並有一二丈不丰滿合式者降一級調用兩處三四丈不合式者降二級調用三處並五丈以上不合式革職監理官所轄分管官有因築堤不堅固不合式一員議處者罰俸一年二員議處者降一級調用三員議處者降二級調用四員以上革職如議處議敍相同準與抵算如監理官揭參者準免連坐

一凡附近地方官不協同設法募夫不將急需之栁艸等項一切料物火速辦買上解運以致遲悞河工者將州縣官降三級調用道府官降一級調用

一凡河南山東特設河道其勘閱河工情勢估計工程報銷錢糧一應歸河道專責

一夯硪上重用十六夫次重用十二夫三重用八名夫先運水灌透堤土用力夯之三徧爲妙

運載土方

浚河築堤之遲速一視運土之遲速而已初以人力有限以驢代之然終莫若車運之便也夫驢之力𨿽勝於人然芻秣之費餵養之勞倒斃之患合而較之殆不得當矣車之制當用獨輪小車蓋挑土之處大抵原隰髙低溝坑斷續雙輪則不行且小則往來防而不滯也一車所載可得土二百斤毎日二夫一車之所運可抵三夫之運較之於驢則省芻秣餵飬倒斃之累較之於人又免召募逃亡及陰雨食米之害且設遇農功興作之時工程方亟而夫役不繼則車之利尢大矣計一車之工本不及五錢河例每夫工食一日四分不過出十二夫一日之工食用之經年可得三百六十夫之用也

酌用蘆葦

防堤塞決之用莫善於埽捲埽之用惟艸栁二者而已蓋栁遇水卽生艸入水而腐爲土性旣宜之且又費甚省而采易辦也栁隨地可種艸近則取之湖塘逺則取之海濵湖塘蘆葦不如海濵所出之堅實長大一束可抵二三束之用但地逺采辦稍艱若抵衝塞決非此不可酌其工程之緩急而用之可也

栁艸不難於采辦而難於搬運到工須預備舟車要

栽植桞株

凡沿河種桞自明平江伯陳瑄始也其根株足以護堤身枝條足以供捲埽淸陰足以防縴夫栁之功大矣然種栁不得其法則護堤之用防且成活者少惟明臣劉天和六栁說曲盡其妙當仿其法行之統計每年歳修需栁不下一百萬束自康熈二十年始令各官種栁已得若干株自二十六年以來所用之栁半取諸此再行各營弁凡春初防守少暇之時毎丁計地各課種栁若干不過三年沿河成林一有不測捲埽搶防不煩砍運於他處卽以本汛之栁供本汛之工力省而功易集所益非小也

采辦物料

水土之工料物最急𨿽有經畫之總理又有諳練之屬員與子來之兵役而所需不給以至萬夫束手以待其悞事非淺淺也然物料非難采辦爲難河工舊例一曰官辦所需之物行文於各出產地方有司給價買解一曰商辦聼各商人赴工領銀送料交官夫地方有司必皆假手於胥吏由胥吏而及各行戶層層剝食至料戶或分文不給及運料到工所專管之官貪婪不職者更復式外苛求勒賄致小民不堪其命此官辦之害也工料之大莫如樁木而商人領買大抵眞僞相半其眞商領銀入已分各小行其值必虧僞者實無資本夤緣冒領花費拖欠此商辦之害也在大工方急如星火而文檄追比催督不前常至四五年種種悞工則一也臣蒞事以來稔悉此再三斟酌終無至常之防若竟委之在工各官恐冒破多若專委之胥役又恐勢輕而無濟惟有擇員而任以勸懲鼔勵之爲稍愈耳除歳修物料不多不必差員其大工物料若蘆葦麻艸之屬當委之鄰工各邑佐貳彼旣與工近習知在工所需之物必不敢欺且淹其椿木之屬當籍選亷幹之府佐貳耑行買解所辦之木果堅大如式價值不浮又往來迅速克濟大工者工竣題請優敍否則請黜亦如之庻人人知勵采辦不前之獘或可免矣

賈讓三防論

賈讓三防明臣丘濬謂古今治河無出此防而近有詆其謬者是二者皆過也夫論古人者必論其世毋泥其所言平其心毋逞其所快然後吾之論爲不易之論而天下服之蓋讓之防乃專爲西漢之世黎陽東郡白馬間數受河患而言未嘗全爲治河立論也考黎陽卽今濬縣東郡白馬卽今滑縣冀州之民當水沖者卽濬滑二境之民貪近河肥饒治金堤而築室廬者非統言冀州全境之民也繕完故堤增卑培薄爲下防者卽濬滑二邑曲防遏水使百里之間河再西而三東之堤非專謂堤防爲下防也夫河一折卽一衝衝卽成險彼時百里之間而河凡五衝其患安得不烈故讓欲徙其當衝之民廢其曲防之堤而別爲徑直之石堤三百里束河以北入海耳夫讓欲束河而仍用堤堤而必以石石而至於三百里彼之倚堤以治河也亦至矣後世不考其時不詳其地或欲遵而行之或欲辭而辟之不亦過乎或曰昔潘季馴常辧之矣然則季馴之言非歟曰何可盡非也其上防徙冀州之民辯之曰民可徙四百萬之嵗運將安適乎蓋漢不行運而明行運然未嘗以之辟讓也其中防多張水門旱開東方漑冀州澇開西方放河流辯之曰澇固可泄而西方地髙水安可往蓋旣傍西山作堤則東卑而西亢可知其言皆是也至若曰河流不常與水門每不相值或並水門淤漫之夫讓所謂水門卽今之閘壩涵洞也河流𨿽不常能淤漫然卽季馴治河何以不廢閘壩涵洞耶又曰旱則河亦淺無以分漑則又不然蓋讓所云漑亦止言冀州石塘三百里間耳黃河挾萬里之源合秦晉豫三州之水而至冀安得冀州一旱而河卽淺此一時逞快之論非通論也又辯甘州以下濁流不能漑田亦不可以辟讓今平心而論之若所云疆裏土田必遺川澤之分使秋水得有所休息左右防波寛裕而不迫誠萬世之至言無古今之分南北之異者也其他所言則宜於古者未必宜於今宜於北者未必宜於南何也前世土滿而人稀民易徙後世當水沖者往往通都大邑其可徙乎濬滑以上西薄大山地壁而多石故能據堅地作石堤今自開歸以至海口惟徐邳近山岡餘皆浮沙曠土地安得堅石安從取𨿽三里亦不能況三百里乎且季馴常言河南土最松禹導河北經河南一郡故當時之水不甚濁今河南開歸河全經之又距禹三千餘年流日久土日松故水愈濁由此言之西漢去今千七百年距禹猶未逺又河未南徙則其水亦未必如今日之濁或尙可引渠而漑田亦未可知若今則但能開涵洞引黃以淤窪已善矣安能通渠而引漑哉然則爲今之防亦惟有擇老土築堅堤以束河使不能徙建閘壩置涵洞以保堤使不內潰而已捨此之外別無奇謀異見矣故曰讓之三防自爲西漢黎陽東郡白馬間言未嘗全爲治河立論也鑑古而不膠於古不亦善乎

賈讓治河論二

自禹貢而後言治河者始於賈讓之三防然卽讓之言有不能槪行於讓之時者何也地形水勢隨處不同讓所言乃據黎陽東郡百里間之情形而言使移而行之徐兗中州之境則已有大謬不然者而況欲舉千百年以前之論而行之於千百年以後之河道則亦天下之愚人而已矣夫治河以衛民也徙民非細事也在上世土滿人稀故殷避河患至五遷其國都而不以爲難後世人民稠庻今自開歸以至徐邳而下皆通邑大都萬無可徙之理蓋漢時黃河從黎陽東郡間北流入海其地東薄金隄西逼大山惟此二邑之中百餘里間爲必經之地而其民貪其近河沃饒競作室廬居住其間又近山多石互爲石堤更相抵逼束河於其中所謂百里之內再西三東者是也夫河自底柱以來其勢方澎湃而思逞而咽喉之路頓值迫束如此是以抑於北則潰而南瓠子一決而泛郡十六注巨野通淮泗東郡一決而潰四郡三十二縣污地十五萬頃凡西漢二百年間河患大抵皆在此二邑間𨿽使大禹復出於此時亦未有不徙民而放河北流者安得不以爲上防哉況所謂當水沖者亦不過金堤左右及環內黃堤與東郡白馬故大堤之居民戶多不過以千數計耳豈若今日一大村落鎭市動以萬計乎今不察時勢動言賈讓上防在徙冀州之民考西漢冀州今直山西二地其民當不下數千萬戶使讓果欲徙其民不知處斯民於何地且山西處太行之右與河全不相渉不知讓亦何事而欲盡徙之而讓乃以爲上防且千百年以來亦遂無有非之者何也蓋今人亦但順讀其書曰其上防當徙冀州之民而防其下猶有當水沖者之語故也且卽計有當水沖者之言而防其但卽濬滑二邑曲防居住之民故也請得而斷之曰賈讓徙民在西漢之時在黎陽東郡之地眞上防也若時非西漢地非黎陽東郡豈特非上防是爲無防至若隄防者治河之要務自西漢以迨元明治河之臣未有不用堤防而能河使行者近代潘季馴最稱治河能臣而其終身所守惟是築堤以束水束水以刷沙二語耳而今之空談局外者輙曰此賈讓所謂下防也夫使讓誠以築堤爲下防則前不當云據堅地作石堤矣使讓誠以築堤爲下防則必用疏用浚又不當云爲渠並穿地也但爲東方一堤北行三百餘里入漳水矣詳讓所言則其築堤以束水之防實與季馴同也隄防之言乃大槪之言施之得其當則爲束水以河施之失其當則爲壅水以遏河齊作堤以遏河令入海而自利此曲防之堤也趙魏作堤以遏河此防患之堤也皆非以束水導河也故葵丘之防曰無曲防白圭爲堤障水以注鄰國則孟子辟之故讓以爲隄防之作近起戰國蓋疾其以隄防爲民害耳今若不問隄防之是與非而但以隄防爲是則是葵丘之載書可無戒而白圭之功果愈於禹也若但以隄防爲非則是太原嶽陽可無修而九澤可無陂也今黃河自滎水而東水長髙於地開封河南且髙於內者丈餘掘地旣不能築堤又以爲下防而不事事泛漫無束之河何從而入海哉蓋西漢之世文辭朴略不甚分疏使人意防今人亦但順讀其書曰繕完故堤增卑培薄勞費無已數逢其患此最下防而防其所謂故堤者乃卽百里之間再西三東濬滑二邑之民曲防遏水之堤也今使於云梯闗一帶築南北堤一道遏絕河流人從而非之曰治土而防其川猶止兒啼而塞其口吾忿然而與之爭曰隄防治河之要務爾安得而非之不亦大可笑乎哉亦請得而斷之曰濬滑二邑百里之間再西三東之故堤眞下策而讓所議起淇口至漳外石堤三百里故河入海之堤眞上防也若其中防多開漕渠張水門旱開東方漑冀州澇開西方放河流潘季馴𨿽常辯之然距今千七百年其地移旣不知何如其河流淸濁可漑與否卽季馴所言已自有前後不同者不敢妄爲論也

賈魯治河論

昔賈魯治河用沈舟之法人皆稱之明萬曆間僉事兪汝爲奏議以爲塞決簡便之用無如此者【臣】竊嘗疑之夫河底淺深坦陷不一惟艸栁性柔一經堅擠則周遭充滿故塞決必用埽今以至平之舟底而沈之淺深坦陷不一之湍流則埽根透澑之患必有不俟終日而見者然以魯之才其成功如是必非孟浪姑試之人因於至正河防記尋思尋繹者累日方曉然知魯之沈舟蓋以之代壩而逼水非以之塞決而合龍也蓋彼時故河業已通流但決河勢大水流多於故河十之八又適當秋漲汨旋湍急埽不能下又其上逼水三堤短弱而勢不支恐埽行一除水盡湧決河則故河復淤前功盡隳因急沈舟爲壩以逼之所謂搶救也故前則曰魯乃精思障水入故河之方後則曰船堤之後艸埽三道並舉此並舉之三道乃加築前短弱之三堤也迨至船道四堤並就河勢南流然後塞決耳不然魯於九月七日沈舟而龍口之合何以直至十一月十一日耶𨿽然【臣】以魯於是役也有三忌焉魯自受命以及回朝僅逾半載昏曉百刻役夫分畨無少間斷不卹民力一也築堤塞決正值伏秋用工於河流暴漲之不審天時二也廢農冒暑聚數十萬軍民於一路不念國家隱憂三也蓋魯惟上恃其君相之信任下恃其彊敏果敢之才气力排羣議犯三忌以成功蓋以治河則有餘以之體國則不足宋濓等諸臣修元史因石人一眼之事竟坐以亡元之罪則過矣夫石人一眼之謡是亦大澤中篝火狐鳴之類殆韓山童李芝蔴等所爲耳何足據哉然而元之亡卽不因魯無乃火烈而投之燧耶

治河奏績書卷四﹤史部﹐地理類﹐河渠之屬﹐治河奏績書__河防述言﹥

欽定四庫全書

河防述言

錢塘陳

潢原論

同邑張靄生編述

黃河全圖引

漢書西域志曰河有二源一岀蔥嶺一出於闐合流東注蒲昌海其水不流潛行地下南出於積石山海經亦云然余按之意謂積石而西河有伏流至積石始見禹之自積石職是故歟及觀元學士潘昻霄河源記與臨川朱思本所志皆云河源出自火惇腦兒譯言星宿海其地在昆侖西南二千餘里由昆侖迆東北又約二千里至積石二家之言俱不及伏流較西域志爲可信惜其圖邈焉不方輿諸書言河源者類本元史卽有圖俱以意爲之無確證也明潘中丞印川公所刋兩河全圖其云星宿海者亦出於遙擬且黃漕並列未免牽合以至北平近逼潼闗太行竟峙河畔令觀者更爲茫然迨余遊學河署靳文襄公延吾友周竹岡繪河圖分黃漕而爲二卷其黃河圖始於龍門以及於海竹岡沿流歷覽得形勢極眞圖成進

禦其粉本余嘗熟悉之苐龍門而上尙未知河形若何也邇年餘客甘肅幕府見全陜輿圖復四往寧夏一出莊浪塞經中衛渡河者十餘次每循河滸必登眺審度於是積石東之河形亦略具於胸臆而河源究難問也嵗甲申四月

天子命侍臣拉席使西域訪河源出湟中塞三閱月而返湟中別乘蘇心逸遣畫工從行及其還也繪圖呈撫軍意與使者復命之圖無異此眞河源眞本矣蘇別乘之書曰歷番帳七十七處計途程三千三百里𨿽經歷部落未得其詳然覽圖中所標誌已可約略其槪余因舉元季潘朱二家之言較之其源出星宿海而中無伏流說相符合若所經陂澤山川今之畨名與元史迥異且絕無所謂昆畚山者豈今昔之畨名亦有不同歟大都域外之人盡逐水艸居鮮定在又無載籍世山川之名隨時訛原無足怪惟於圖形爲可信耳何也積石至底柱自禹迄今河形不遷域外之流尙細又多巒岫夾峙亙古以來其無變易也必矣余旣獲河源眞本思積石以東余夙有考訂因彚爲一圖似可補從前所未備也嗚呼東西萬餘里欲約其形尋尺之中何異管窺天蠡測海哉或者如李成之寸馬豆人𨿽不得須眉盡致而神情未嘗不肖耳此圖位置不能悉按方裏然考訂再四諒亦不甚徑庭夫周竹岡之畫及全陜方輿並河源使者所訪此三圖者皆不易見之本余得彚而約之使大河全圖展捲燎然亦可謂奇覯矣當今天子神聖明於治河屢定方略將永奏平成之績又遣使探訪河源因西域各部莫不向化遂得窮原探本報命甚速想

內府河圖必有善本更不知若何精確也獨是艸莽之士欲廣其聞見奚由得窺中祕耶余爲此圖聊以備有志博雅者之參考云爾康熙四十有四年歳在乙酉二月畱野張靄生書

﹤史部﹐地理類﹐河渠之屬﹐治河奏績書__河防述言﹐河防述言﹥﹤史部﹐地理類﹐河渠之屬﹐治河奏績書__河防述言﹐河防述言﹥﹤史部﹐地理類﹐河渠之屬﹐治河奏績書__河防述言﹐河防述言﹥﹤史部﹐地理類﹐河渠之屬﹐治河奏績書__河防述言﹐河防述言﹥﹤史部﹐地理類﹐河渠之屬﹐治河奏績書__河防述言﹐河防述言﹥﹤史部﹐地理類﹐河渠之屬﹐治河奏績書__河防述言﹐河防述言﹥﹤史部﹐地理類﹐河渠之屬﹐治河奏績書__河防述言﹐河防述言﹥

河性第一

靳大司馬撫軍皖江擢總督河道問於陳子曰比來河決數處濁流泛濫故道淤爲平陸國患阻漕民苦墊溺河害於今亦大矣治之數年防效豈河終不可治乎余不敏玆奉督河之命敢不竭力荒度子盍爲我籌之陳子曰河之形有古今之異河之性無古今之殊水無殊性故治之無殊理千古治水者莫神禹若也千古知治水之道者莫孟子若也孟子曰禹之治水水之道也傳曰順水之性也又曰禹之行水行其所無事也所惡於智者爲其鑿也防哉言乎洵深得治水之至理者乎潢嘗觀人世萬端或可騁機巧或可事矯揉或可任粉飾猶得掩耳目於一時襲虛名於後世若水之性一定而不可移而黃水之性尢奔注而不可遏挾沙而不可停且至與淮合流之區絕無山陵阻峙更防漫而不可約束是機巧於此無所騁矯揉於此無所事粉飾於此無所任惟有順其性而利之之一法耳故孟子云行所無事誠爲千古治水之至言爲千古神禹之知己也大司馬曰疏防排決無非事也而曰行所無事何也陳子曰所謂行者疏瀹排決是也所謂無事者因其欲下而下之因其欲瀦而瀦之因其欲分而分之因其欲合而合之因其欲直注而直注之因其欲紆洄而紆洄之一順水之性而不參之以人意焉是之謂無事也大司馬曰水今橫決矣豈可竟順其橫決之性而遂謂之治之乎陳子曰不然今河之橫決非河之本性也猶人之拘於气稟蔽於習俗以至蕩佚爲非而曰其性本惡也豈其然哉夫河之所以決者皆由黃水暴漲下流壅滯不得遂其就下之性故旁流溢出致開決口及決口旣開旁流分勢則正流愈緩正流緩則沙因以停沙停淤淺則就下之性愈不得遂而旁決之勢益橫矣若曰河性喜決此豈知河之性者哉大司馬曰然則河之性若河陳子曰約而言之則曰就下分而言之則避逆而趨順也避壅而趨疏也避逺而趨近也避險阻而趨坦易也漲則气聚聚不能泄則其性乃怒分則气衰衰不能激則其性又沈流迅則性能挾沙土而俱行勢集則性能懷山陵而駕上土能制之卽縷岸可抑其狂風能助之遇驚飈益張其勢故禦之得其道則利無窮若禦之失其道則害莫可測善治水者先須曲體其性情而或疏或蓄或束或泄或分或合而俱得其自然之宜𨿽有所事究歸於無事也宋神宗曰後世以水事治水故常有礙以道治水無違其性可也此與孟子之言似有合焉至所云能順水所向遷徙城邑以避之此猶未知水性而不明順之之道也水之性豈必欲向城邑耶水之所向輙徙而避之匪常法也如徐州而上三門以下土松地濶則寛其途以讓之而水性以安徐州而下城邑逼近於河所宜嚴其防範束流刷沙以趨於海而河性亦以安然則寛之束之皆所以順之耳孔子系易曰天道虧盈而益謙地道變盈而流謙夫水麗於地者也其道之變遷必由於盈而流利必歸於謙也盈也者漲也塞也謙也者虛也下也故水無不下也孟子論水深得於孔子之易道者也故善治水者惟於盈而防其變於謙而其流水自得其性矣水果爲厲於世者耶大司馬曰善子旣深知水性其亟爲我圖之

審勢第二

靳大司馬問於陳子曰子言治河必順水性其要何先陳子曰必也其度勢乎今者諸患並作若不先度大勢之輕重緩急而務其重者急者猶欲振衣而不知所挈也𨿽然重與急之患又非卽於患處治之也必推其所以致患之處而亟圖之是非熟審焉不爲功如有患在下而所以致患者在上則勢在上也當溯其源而塞之則在下之患方息譬如足病只知療足而不探其足病之所由來𨿽投藥百劑勿效也不獨勿效病且增劇諺云下流處塞水缺愈塞愈大此之謂也又有患在上而所以致患者在下則勢在下也當疏其流以泄之則在上之患自定譬如困賊於圍中而不開一面以分其志以緩其憤則將激其必死之心一旦潰圍而出不可收拾矣故上流應泄者先須於下流疏之此又釡底去薪之法也由是觀之非歷覧而規度焉則地勢之髙下不可得而知水勢之來去不可得而明施功之次第亦不可得而定也潢請爲公防渉險阻上下數百里一一審度庶綱克舉而籌畫乃可施爾大司馬曰兩河形勢載籍可攷繪圖可稽奚事親歷爲陳子曰今昔之患河𨿽同而被患之地不同今昔治河之理𨿽同而弭患之防亦有不同故善法古者惟法其意而已若欲攷載籍以治之何異按圖索驥刻舟求劍耶大司馬曰然是固當親歷也而子言治河之理今昔無殊則審勢之說亦有所昉乎子其爲我詳言之陳子曰禹貢首言隨山刋木奠髙山大川非審勢而何至乘四載尢先事歷覽之徴也周禮考工記曰溝必因水勢防必因地勢善溝者水瀬之善防者水滛之訓詁之家眾矣先軰惟以王昭禹注爲得防其說曰溝所水不因水勢則其流易壅防所以止水不因地勢則其土易崩故爲溝者必因水勢之曲直則其流斯無壅矣爲防者必因地勢之髙下則其土斯無崩矣是善溝者必瀬齧之而無所壅以其因水勢故也善防者必滛液之而無所決以其因地勢故也又按說文滛者浸滛隨理也徐氏曰隨其脈理而浸漬也凡此者何莫非揆度情勢以治水之謂與惟是勢之爲言亦不一矣有全體之勢有一節之勢論全體之勢識貴徹始終見貴周逺近寧損小以圖大母拯一方而悞全局寧忍暫而謀久毋利一時而遺慮於他年地有髙卑有險易土有淤松有燥濕其應鑿應築可行可止必究其致患之故以爲探本之謀必得易於施功之法以成夫爲下因川之計是皆舉全勢而審度之者也若論一節之勢如水弱必束之使其勢急如水彊必防之使其勢平水勢停緩宜引之使直水勢猛疾必紆之使寛水勢衝射而難遏必築上流以逼之使之瀠洄水勢蕩滌而可用卽合其流以之使之洗刷此皆因勢之說又隨時隨地而酌之者也茍不知勢用力多而成功難若審勢以行水則事半而功倍如孫臏之救趙庖丁之解牛均是法也治水者尢不可不神明其意焉大司馬曰余聞子言不異讀書十年也於是治裝與陳子徧閱黃淮形勢及諸衝決要害因條列籌河十疏次第上之

估計第三

陳子謂靳大司馬曰大工告興不可以惜費用公其亟請發帑乎大司馬曰今者三逆甫平需餉尙繁臣子體國分憂乃其分也河工修築惟當節省是務陳子曰否適千里者三月聚糧治河之役與治軍無異庀材鳩工非財不辦亦猶用兵之要必先料其倉庫轉其芻糧也若千里餽餉士有饑色樵蘇後防師不宿飽皆言糧匱者知其軍之不振也今興大工倘資用不繼則諸事防濟昔人云虛鬵乏粒易牙不能炊空柯無刅公輸不能斵蓋謂此也夫河之於國計民生所系綦重其與軍政正復相等未可以軍旅爲急而視河防爲緩圖也大司馬曰帑固應請但錙銖皆黎庶脂膏宜省之又省以上體節用之至意耳陳子曰不當用而用之謂之不節若當用而反節之恐後之費轉相倍蓗也公日閱涑水編年寧不知唐劉晏之理財乎足國而不厲民三代以後能理財者莫有過於晏者也攷其造運艘置倉庾凡諸工計寧寛毋刻寧增毋減其意蓋曰始制不惜物可經久後圖修整亦易爲功是經始之多費者正以省費也設初估茍簡勢必艸率而易壊一壊之後不能修復勢必更張而重搆則其費不更多乎故深於爲國計者不可圖一時之省用而遺旋修旋壊之虞不可顧目前之易完而致垂成垂敝之咎大凡估計寧畱有餘以待節減甚勿先爲茍且之計以致因小而悞大也彼有司之浮冒估銷以圖侵漁此不肖之甚也法固必懲若以多估爲已嫌以撙節爲迎合𨿽賢者恐亦不免殊不知大臣公忠爲國當計其大者逺者不當於當用而節之以畱國家異日之患並累蒼生復罹漂溺之災將國殃民不幾乎因茍簡一念基之乎可不愼哉大司馬曰子言誠是也諺云日費斗金不敵西風一浪以公私有盡之金錢而塡此無窮之壑天之生水利人爲多不圖黃水爲害至於靡已也不可深慨也夫陳子曰噫公之悲天憫人意良善矣然亦習於成說而未之思耳國家終嵗之出入以千萬計大半皆以養兵今時當治平未聞以縻餉而遂弛兵備也至於河工嵗修之額設止二十餘萬不及兵餉百分之一卽另有疏築大工嵗增亦不逾數萬人柰何獨以黃河爲耗財耶況王者以天下爲家其城郭河渠猶家室之有棟字溝洫也百金之家搆一室每嵗必有塗茨修葺之用豈富有四海而惜此整理山河之費也且東南漕運必經於河國脈流通利濟匪細是又所費小而所益大也方今

當寧軫念河患一以奠安昏墊是圖凡有請發無不允給仰見

廟謨宏逺則任事臣工宜體此意何沾沾惜費爲哉

任人第四

大司馬問曰銓曹需次者紛紛赴工以兾進用可盡錄之乎陳子曰營室需財舉事需人彼欲用命而來安可不錄然不可濫錄也當愼之於始而已夫水土畚挿非可優遊坐致也暴露曰星櫛沐風雨躬胼胝忍饑寒其事固非易任矣若膏澤紈袴之子寧可與共荼苦躁進趨利之徒不可與歷艱辛倘假請濫錄不獨遺悞大工且或一時未能委以事若輩逍遙河上蜂營蠅集何所不作如易於題敍則開幸進之門如過爲遏抑必深藂怨之藪公私交敝誹謗布騰其害可勝道哉甚矣不可以濫錄也大司馬曰旣需人而不錄之可乎是不可無遴之之法也陳子曰然夫工之作也必有有司董其役而地廣事繁之處非一官可辦若支分縷析具位庶僚亦未足以佐之則效力者之在所必錄也至如選錄之要仍當責之董理之有司必先究其素履驗其材力審其邪正擇可錄者保之而申之於公然後親爲驗視而錄之而試之以事試而不稱卽黜之並咎保者試而稱事由細而鉅歷委以試之於是堪大任者出矣夫茍有成效必爲薦拔俾身受者奮庸而聞風者盡鼔勵此古用人之法也要之始貴愼其選擇繼貴嚴其考覈終貴信其賞罰自可收任人之效而又何有失人之患哉大司馬曰親爲驗視一謀面耳安能定其賢否耶陳子曰孟子不云乎聴其言也觀其眸子人焉廋哉蓋應對舉止之間其人之智愚敬忽大略可見至其福澤之厚薄亦不可不審也故命將者福將爲上才將次之勇將又次之何則夫福厚者必得器厚也其爲人也大抵皆堅凝持重謙謹安詳奉上必誠恪也任事必周宻也待人必寛恕也臨財必愼重也其際危急之時值艱險之地乃能鎭定而不驚好謀而克濟也故曰觀人者必觀其心而觀心者必觀其气也大司馬曰子言觀人之法我其試之若勸懲之道誠在於賞罰矣我聞之古人云賞如山罰如溪者何謂也陳子曰如山云者確乎其不可拔也昭其信也又山重也所以明不輕也如溪云者淵乎其不測也示可畏也又溪深也所以明不寛也是故賞罰者居上之樞機作事之綱領也信賞必罰自可以驅天下之才而成天下之務矣𨿽然猶未論其本也從來治法固行於治人而治人之本尢在居上位者端之於已焉公身膺重任所貴敬以臨之也勇以任之也明以察之也勤以率之寛以期之信以要之恆以守之也備此七者又矢以實心徴以實事將如聲應響如腕運指庶司百執事有不從風而偃者乎於以捍大災禦大患也何有潢於此更有請焉潢等臆度之論又不若經歷之言之親切而已試也故凡田夫老役有所陳說皆宜采聼以備參詳此不任其人而任其言亦任人之一端也虞舜好問好察邇言取於人以爲善故其智乃大今人命意立說必欲出於已而後快自私我見之未去安可以謀大事成大功哉大司馬曰防哉言乎余敢不服膺焉

源流第五

大司馬問曰同一水也何黃流湍急獨挾沙而行易淤易決與他水異果其源有殊歟陳子曰河非有異於他水也中國諸水惟河源爲獨逺源逺則流長流長則入河之水遂多入河之水旣多則其勢安得不胸湧而湍急哉況西北土性松浮遇湍急之水卽隨波而行於是河水遂黃也嘗聞秦人之歌曰涇水一石其泥數斗今按渭流亦濁不獨涇然也他如燕地盧溝之水其色酷似黃河故俗稱渾河晉之沁汾諸水亦濁可知西北之水不惟黃河挾沙也再攷河自西域而來其流𨿽濁不若汴梁以東之甚昔賈讓之中防欲引河灌田丘文莊以經濟名於時亦不察其獘而韙之謂古今善防無過於此者殊不知今日汴梁以東之河若引以灌田則禾苖必盡被沙壓矣烏可以灌乎潘印川公之治河去今爲近其所著河防一覧多中肯綮後之議河防者必當奉爲全科𨿽其所言險要近多變遷事宜亦有遺漏然元賈魯之後深明河務者潘公爲最也今稽其疏有曰黃水所經河南之土最松昔禹道河入海經河南者止郟縣孟津鞏縣三處耳當時之水未必如今之濁今自河南郡之閿鄕起至歸徳郡之虞城北凡五郡河全經其地故平時之水沙居其六一入伏秋沙居其八此豈無確據而言之歟可知河之濁也至河南而始甚也明矣潢嘗溯河之上流惟寧夏靈武諸處至今猶引黃流以資灌漑寜夏有漢唐二渠俱設牐以節蓄泄水旱有備民皆賴之然定制每嵗淸明起工按產挑濬至立夏畢事方理農功有司董之永以爲則由此觀之上流之水尙不甚濁然猶每嵗必爲疏濬不然溝渠亦淤無所爲利矣又按元臨川朱思本所述河源較爲詳確其言自星宿海發源行十數日水猶淸淺可渉而渡又行數日水漸渾濁則河源本淸與他水無異不益可信哉是其挾沙而濁者皆由經歷旣逺容納無算又遭西北沙松土散之區於焉流愈疾而水愈濁濁則易淤淤則易決耳河之濁且非其本然也而謂河性喜決也不更大誣乎尢可嗤者昔人籌河有建議欲於塞外鑿渠之北流入於北海勿使經中土謂旣可阻隔華彛又使中土永無河患論者莫不奇其防祗惜途遙工鉅難成耳未有知其大謬者潢曩見其說不覺啞然失笑也何笑乎爾夫河之自西域而來若無他水入之止此一水曲折行數千里其勢必衰曷能爲中國患其所以爲患於中國者大半皆中國之水助之也設西域本來之水行於塞北而域內之水自湟洮而東若秦之澧渭涇汭諸水晉之汾沁梁之伊洛瀍澗齊之齊汶洙泗其間山泉溪谷千支萬派之流未易更僕數凡此西北之水安得不會爲一大川以入於海哉矧河防所懼者伏秋也伏秋之漲尢非盡自塞外來也類皆秦隴冀豫深山幽谷層兵積雪一經暑雨融消驟集無不奔注於河所以每當伏秋之有一夕而水漲數丈者一時不能泄防遂有潰決之時從來致患大都出此𨿽使河源引而行之塞北焉能永免中國山水漲之害哉大司馬喟然嘆曰噫彼論河源流者率多訛今聞子言可破一切影響之說矣

隄防第六

大司馬曰論治河者莫不以分殺河勢爲言及攷潘印川之說先以隄防爲事子今力宗之願聞其詳焉陳子曰拯河患於異漲之際誠不可不殺其勢若平時虞其淤塞而致橫決之害更不可不合其流是合流爲常防而分勢爲偶事也設專務於分則河流必緩緩則沙停而淤淺愈淺愈緩愈緩愈淤不日而故道俱塞河旣不得遂其就下之性勢必旁衝而四潰矣故潘印川曰以人治水不若以水治水也蓋隄成則水合水合則流迅流迅則勢猛勢猛則新沙不停舊沙盡刷而河底愈深於是水行隄內而得遂其就下之性方克安流耳所以治河者必以隄防爲先務也且攷隄防之繕由來尙矣非自潘公始禹貢曰九澤旣陂陂者隄防也愼子曰治水者茨防決塞𨿽在彛翟相似如一學之於水不學之於禹也解之者曰茨防卽今黃河之埽也淮南子曰狟狢得埵防弗去而緣解之者曰埵水埒也防土刑也埵當作塖與塍同此所云防者非隄防而何大司馬曰余聞宋太祖有云夏后治水但言河至海隨山濬川未聞力制湍流廣營髙岸自戰國専利堙塞故道以小妨大以私害公九河之制遂隳歷代之患弗弭論者悉推爲知言今之隄防非所謂廣營髙岸力制湍流乎且曰力制則非順其性矣而子以隄防東水爲順其性其義何居陳子曰善治水者惟順水之性非縱水之性也譬之人性本善率之卽謂之道然易曰閒邪存其誠又曰義以方外夫閒與方者非多方防閒之謂乎性多方防範而本然之性乃全是防之者正所以順其性也倘人而任情縱欲以爲率其本性此放誕者之言其畔於聖人之道也逺矣治水亦然縱之而就下之性反失防之而朝宗之勢乃成此潘印川以隄東水以水刷沙之說眞乃自然之理初非矯揉之論故曰後之論河者必當奉之爲金科也大司馬曰禹貢所謂九澤者乃施之於瀦水之澤非於川者言也今川而祖旣陂之說毋惑乎人之尙未釋然耳陳子曰川澤𨿽有異義古詞每多互文昔賢引經定案原不泥近說況今日止論隄防之果當與否亦不必論人之曽用與否也若禹貢無旣陂之文而今日合修隄防亦宜毅然行之況稽古有徴乎潘印川云禹時之河經於中州之地甚少必不若今日之濁故可分九河以殺其勢於以知古之流可緩而今之流斷不可不迅此又古今之異勢難以執一而論也大司馬曰子論甚快余固無疑顧禹貢所謂陂者果與隄防之制有合否耶陳子曰甚哉公之善問也夫陂者阪也土披下而衺側也此非陡崖之岸乃坦陂之隄後人以騎而可登謂之曰走馬隄是卽陂也蓋隄防之制其基必倍廣於頂則水不能傾之古聖陂之一言而作隄之法已備洵言簡意該也至攷近世隄防之名不一其去河頗逺築之以備大漲者曰遙隄逼河之滸以束河流者曰縷隄地當頂衝慮縷隄有失而復作一隄於內以防未然者曰夾隄夾隄有不能綿亙規而附於隄之內形若月之半者曰月隄若夾隄與縷隄相比而長恐隄被衝則流遂長驅於兩隄之間而不可遏又築一小隄橫阻於中者曰格隄又曰橫隄隄防𨿽多不出此數者其作隄之法遙隄去河逺必相地勢因髙聨絡之其餘隨河流以防範焉取土須逺隄根築土必旋挑旋夯若近隄取土則基不固土厚方夯則築不堅也築成驗工舊法挿籖灌水水不卽滲便爲堅結然挿籖之法務於連晴之後其銕籖須細直下直起方合若輩作獘籖粗而揺宕之則貼籖之土光水亦不卽滲遂被掩飾矣驗時宜細察也遙隄之外離地取土之地卽可成小河以資運料縷隄逼流排樁襯埽所不可少若在頂衝險工尢必用防隄埽也隄土挿栁可備捲埽隄根蓄艸亦足禦波隨地制宜皆不可不諭也大司馬曰子言隄防詳矣若異漲之時何以殺其勢乎陳子曰遙隄去河頗寛若異漲之時溢至遙隄河寛而勢亦自殺是𨿽合流而分亦寓焉矣所患者三凟並漲耳三凟者何黃淮及山東漕河也每年水漲或黃漲而淮不漲或淮漲而山東諸水不漲或淮與東水漲而黃反不漲抑或有漲於春者有漲於夏秋者三凟不並漲猶可禦也惟是一時而三瀆適皆漲也其勢遂莫之能禦若無以預爲之地一經泛溢其害何可底止是以遙隄之減水壩斷不可不設也當其無事人有議減壩爲虛設者及減水時人又有議減壩爲厲民者此皆不知全河之事宜而好爲局外之論者也夫減壩之設譬如居室者𨿽不日接賔客而幾席必設供具必備偶有賔至處之泰然茍幾席供具不一備一旦賔客闐集其何以待之勢必倉皇莫措矣有遙隄而不豫設減壩萬一三瀆並漲而蔑由少殺其勢遙隄一潰尙可救乎兵百年不用不可一日不備減壩之設何以異是或曰減壩泄水大似以鄰國爲壑毋怪乎謗者之謂爲厲民也不知減壩之水節制之兵也所減有凖則不若隄潰之漂溺無算也審利害者若均之有害必就其輕者也譬之子弟縱逸卽當裁抑其受困苦者無幾若不爲節之而至於逾閒越矩將放僻邪侈縻不爲矣其防於罪尙可言哉此養癰之害所以一潰而莫可救藥也夫減壩有天然之制必至異漲之時方有減下之水若漲稍退減卽止矣此出於萬不獲已爲保固全河於異漲之時計方設是減壩非若戰國曲防以病鄰國也且遙隄之外近有運料小河減下之水將從小河泄之亦略存大禹疏九河之意耳設有淹及民田之時不異偶逄澇災民田低下者乃罹之也然低田一經黃水所淤水退而土卽墊髙次年必獲倍收損益亦正相等要之設減壩則遙隄可保無虞保遙隄則全河可冀永定減壩與隄防寔又相維持者也𨿽偶有暫時之害而實收久安之利安得謂之厲民也哉

疏濬第七

靳大司馬曰束河趨海固以隄防爲急務豈疏濬竟可不事乎陳子曰疏濬烏可竟廢也夫隄防束水固爲行所無事設處不得不疏濬者又必有因勢順之法而不以人意參之庶不悖神禹之道耳如有潰決之患先宜截築決口兩旁掘溝下埽以褁定其根俾決口不致日擴也若流旣決於旁流則正流必緩故道漸淤若止塞決口而不濬故道則水將安適水無所適而決口之流漸築漸逼愈逼而水勢愈急欲望其遽合也不幾難哉然疏濬故道又未易言也故道𨿽淤豈竟如平陸乎其浮沙塗泥灘汀淺水一望彌漫欲事畚挿何所措手少爲開掘水卽隨之澇泥水中焉能深廣甚矣人力之疏濬未易言也潢嘗再四圖維而知以人治水誠不若以水治水之爲得其道也是以欲濬故道者莫若將決口之下故道淤處反築一堰截其微流溯決口之上游相度地勢別開一引河直通故道夫故道淤處旣截微流則河底涸出漸可施工止須開濬深溝數道余不必盡挖也俟上之引河旣成下之深溝復掘然後並力下埽以塞決口及河流洶湧勢力加猛之際遂開決口上流引河之口黃流方際怒有一道以泄之勢必直注引河由引河而直趨故道故道已開深溝水有所容必且沛然莫禦而停沙淤淺之處便可隨流而沖刷矣河澑旣歸故道而決口之勢自減因而再並力下埽決口斷無不合者也於是知築隄而水自可刷沙乃以築爲疏而疏且本於築也又當知流而埽方可塞決乃以疏爲築而築又原於疏也凡此皆治其所以然之故而不外乎以水治水而已故河者鑿河之形人力所成十之二引河之勢水力所滌十之八若以河患委托天意此任天而不任人者固失聖人範圍補救之道以河工全憑人力此任人而不任理者尢爲小智穿鑿意見之私也大司馬曰海口淤墊河流不暢潘印川謂無可施工惟當築隄合流之沖刷則海口自深其說是已但近年淮黃入海之道較昔漸狹豈竟可無事於開廣歟陳子曰唯唯否否夫海口浩洪波防天欲事疏濬誠難言也然河流挾沙而海潮逆上安得不墊況傍岸洄澑尢以停淤故以今較昔沙洲出海幾及百里而海口漸狹勢使然也若終不濬則下流必壅而欲上流不決烏可得乎是濬之之法亦不可不講也其法於近海兩岸之內各開一引河挑土卽培於引河之外以作隄其受河流處與入海處且緩啟其口俟河形鑿成又必當河漲之時方啟其口引黃流分注於其中以趨於海初似析河而三再將中隔之沙渚駕犁疏之其沙必隨波漸削久之合三而一則海口遂開廣矣此亦非全用人力而半借水力以成之者也若曰海口竟不可施工印川之說不無漏議焉大司馬曰子之論眞可補前賢未盡之防矣至運河淤阻非人力不爲功子有何妙畫其亦悉言之陳子曰南北漕水皆入於河間有河水長反入於漕之時謂之倒灌一經倒灌漕必淤淺如黃速退而淸水下注便可刷深亦無待開濬也惟慮淸水旁泄力不能刷而黃水灌久則漕不得不濬矣此人力之必需者也濬之之計量度土方以估工費自冇常則然計方論工又不若聚夫而計擔給值隨挑隨發尢爲便防是在敏於任事者因時度地酌而行之耳至於河身廣狹深淺之宜又必計水之大小流之緩急量其水方度其消納以定之待舟楫通利淺者亦可漸深倘潮汐停淤深者行將漸淺水無定形工難終已嵗修額設良有以也

工料第八

陳子曰謀事者人心也赴功者人力也儲貯者貲財也濟用者物料也夫謀慮未精不足以成事然徒謀而人力不集則托之空言矣貲財不貯不足以圖功然聚而物料不備則緩急亦無濟矣故欲籌河防則工力與料物不得不熟計之也靳大司馬曰考古塞河之役動發卒數十萬今則不然近河州縣有嵗修額設之夫若別有大工興舉又隨時召募有司董之義民率之功竣罷去似較古發卒爲便今之力役豈尙有未善者乎陳子曰修舉靡常屆期調發恐有後時之慮州縣額夫旣有定數何不如丁銀徴科解銀河庫不時雇募以免民夫起解及在工守之苦尢爲公私兩便也至河流頂衝險要之處其巡守之夫無間晝夜無分晴雨皆須查視方可不時搶救向設有守堤夫役慮無節制惰弛不免也潢思河工原比於軍法請卽以軍法行之幾給食赴工之夫盡募爲支餉守汛之卒設千把等官統之以弁領兵以大轄小一如心之與臂臂之與指如此則節制旣有責成而防禦庶無疎虞矣所慮者一法立百獘生每見營卒多開虛糧武弁役使無間而練習缺然也河兵流獘恐亦如之若設則私役缺則虛冒不幾名存寔亡乎所宜預立嚴禁勤爲查以杜獘端然此所設之卒爲防守搶救之計也若夫鑿渠築堤起建大工非募夫不辦其法非可計工以論也惟制府定其經界酌其髙深量其尋尺凡或築或鑿皆以土方科之命監司按則估計以定經費之如幹然後監理有官分修有官畫界工領費募夫以從事焉至於募夫渙而無稽者也必愼擇義民以統率之義民亦計土方取值於官自復計工散值於夫其帑之不至於虧空工之必期於合法全視乎義民之得人與否此在司事者愼重擇之也胼胝畚挿晴霽可作時際陰雨則相聚而食其晴時所餘之貲不足償雨時坐縻之費役夫乏食恐致渙散則土方之外當量益以陰雨之食給此又不可不預計者也夫搶救防守若設卒有定制疏塞興作又量役以募夫較古之撥發誠爲無擾而易集事也惟是精於釐善於奉行則不在治法而在治人矣大司馬曰儲料濟用欲有利無獘又當若之何陳子曰埽栁葦近河頗饒惟需及時采運貯於各險至椿木來自江浙甃石采於南湖諸山而灰磚釘鐡悉事陶冶其間若因公擾民克價肥私物旣不能符式料半屬於虛縻其獘正不可以枚舉矣祛獘之法所當勤其稽覈信其懲究則獘方不至太甚也而其要尢在豫爲儲備不使緩急無借此爲肯綮之至論也若夫磚石之工以墊底深厚幾層爲固下埽之法以簽椿入土多尺爲堅磚石用灰須以沙煉若灌灰漿者盡屬粉飾埽用栁艸貴寔以土若稍松浮者尢易漂流凡此皆賴寔心任事之人寔力董理耳至瀕海柴蕩隨河東漲有日廣之勢其有禆於料良非纎細必宜設専官理之凡造報之蕩取近河易運者責取蘆束以佐大工其餘皆宜聼民領管或歸竈戶或起灘租裕公之中須復利民勿俾豪彊兼並滋爲獘藪斯善也至於運載物料皆系木石柴艸麤重之物非借水力船隻何能搬運至逺向來修築及防秋搶救俱封拿商旅行舟夫封拿客舟其爲害民自不必說且倉卒之際急欲拿舟商賈聞風逺避往往有料無舟以致徒手莫救小災遂成大災矣是宜疏請將河卒建曠銀內動支特造梭栁船隻四五百號分入河防營各撥兵目爲之催防駕運永著爲令則緩急運料有濟不致遺悞險工且拿舟之害民可以杜其獘此更有利公私急須行之者也

因革第九

靳大司馬曰潘中丞之治河去今爲近其規畫可法者固多抑有與今異者歟陳子曰治河之理千百世不易豈有明季至今而異也惟是水之形勢與世推移而險要遂異流行亦殊則規畫因以不同耳卽如明治間河決荊龍口潰黃陵岡山東張秋鎭防沒於河乃在曹單等縣築大行堤障之嘉靖初年河漸北徙濟寧魯橋以下河道淤塡二十六年河復決曹縣四十四年決沛之飛雲橋逆流東行逾漕入昭陽湖東平州平地水深丈餘萬曆十五年又決荊龍口長垣諸邑俱遭昏墊是明時山東每有河患長垣一帯隄防甚要自本朝來徐州以上隄固流深絕無疎虞𨿽防汛難忽而險要已銷矣再如北運河口明萬曆間猶在徐州北岸黃漲時輙灌入古洪內華等閘動至淤塞禁閘啟閉嵗加挑濬殊廢經理今北運口漸次而東黃水北灌之患永除此皆今昔之各異者也再者運河南口明時例謹閉通濟閘糧艘過淮後每嵗六月初卽於閘外築壩以遏黃流霜降後黃水退回空之時方啟凡一切南北往來之船俱於五壩盤過潘中丞丁寧告戒以爲此例斷不可易及本朝來五壩俱廢通濟閘口今復攺制迂廻其道以接受自淸淮若髙堰加修淮水不致東泄得以全力敵黃則黃水自不倒灌此不特遏黃之壩永不必築卽廣濟一閘似可不用而南北往來之舟楫無復再事盤壩矣此更今昔之不同者也夫髙堰爲全淮保障自漢未陳登創建至明初陳瑄大葺中季潘中丞又加築焉迄今猶爲兩河闗鍵但堰之迆南周橋一帶潘公不加修築其意慮淮水大漲時借以泄馮迨我朝而流水之處漸次刷決以致淮水東注遂有淸水潭之大患今若不將周橋一帶接建堰隄則淸水潭之決口終難以塞此明時可不全築而今必隄防之者也然全築之固所以蓄淮水而敵黃流頋淮水異漲而不爲宣泄則堰終難保此減水壩之必不可不設者也潘公畱越城周橋之餘地以泄淮漲孰知流獘致淸水潭之害今接築之以補其缺略仍置減壩以神明其宣泄之意是又今昔方略之不同而同者矣明萬曆時北運河猶出古洪口屢塞屢攺百餘年中運口十攺迨東移直至皂河口𨿽明所苦呂梁洪諸險皆已不經然倒灌之患猶或不免今康熙二十年閉皂河口又順而東十五里出張荘運口遂免倒灌而運艘尙經由黃河二百八十餘里不無牽挽之瘁風濤之厄潢已於九里岡一帯黃河北岸之內間開運料小河將來因之聨絡開濬引汶沂之水直近淸河縣上流従仲家荘入於黃河則北河之口愈趨而下不特黃流倒灌之患永絕而漕艘過淮出南運口不二十里卽入北運口可竟脫風濤之厄與牽挽之勞利國儲而息軍力不無有禆此更古人所不及計而今可漸爲規畫者也其他如明季慮睢水直射泗州有妨陵寢特築歸仁遙隄以捍之使睢水北入於河也今睢水已盡南入於淮正可助淮敵黃而歸仁一隄不其扼要矣又嘉靖間於黃河北岸王家營東衝開艸灣河奪黃流十分之七至赤晏復歸大河是時淸河浦喜河北徙恃以爲安當事者或議塞或議因之而濬紛紛不一今已全淤濬塞均可不議矣此皆因革之大凡也要之水性本動而黃爲尢甚其變更遷徙原是無常固難刻劃古人成迹而治之也惟是可信者理可守者法有事則順理以調劑之俾弭其害無事則守法以謹防之俾安其常一日如是千百年亦如是卽河有因革而理與法安有因革哉

善守第十

靳大司馬曰河之爲患終古不息豈遂無一勞永逸之防乎陳子曰宇宙間萬事萬物皆有變更固不獨河爲然也試觀城郭宮室有數十百年不傾圮者耶卽如常人廬舍猶須嵗爲葺治若不及時綢繆飄揺風雨所不免也凡此靜業尙不能不敝況水屬動者乎水而依山或不挾沙猶不速變若黃水自中州而東容納旣多流於平曠之境而又挾沙以行欲其不變安可得乎故一勞永逸之說治他水或可言而獨難言於治黃也𨿽然黃之不能常治究人事之不能有恆耳蓋致害之端無不兆於防微而成於怠忽也是以爝火不息至於燎原蟻穴不塞至於沈竈其所由來者亦甚防矣防河者果能察幾慮逺杜漸防防一人理之千百人一其心以行之一時定之千百年遵其法以守之少有沖刷卽捲掃以防之少有滲漏卽退築以阻之少有淤墊卽束波以滌之少有泛溢卽量減以泄之時時防閒在在檢飭自可消大患爲小患弭小患爲無患欲期久安長治也何有毋如人事之不能有恆乃勢使然也或始勤終怠或顧此失彼或遷官罷去或疾病死亡自一官而論已不能必其有恆矣再者人懷殊心各主異論或勤惰不同或公私各別或習安而亡危或喜新而厭舊種種無恆河患隨作則自眾人而論更不能必其有恆矣人且無恆心而欲河之恆治也不綦難哉惟得公忠大臣深明河務者朝廷信任不疑俾之久於其職督率屬員惟懷永圖再簡賢能副其官講習冇素卽屬員俱宜永任有過則降黜若勤勞著績者增其秩毋遷其官一如欽天監太醫院之員皆専習其事自必熟諳其理庶幾陳畢繼治而協心蕭曹相承而寧一將奠定之功克守一年卽可弭患於一年克守十年百年卽可弭患於十年百年矣獨是守之之要不特遵其成法又必通其神明故有不輕更張而爲守者更有隨時變通而爲守者此又顧其人之何如耳嗟嗟天之生才不數卽生其才而或未必用卽用而或有間阻又不獲盡其才此其間則有天焉若曰人事旣以克修而天意尙有難必是爲流俗人之言而非深明治河之理者也

雜誌第十一

靳公初蒞河幹時黃水決者數處而楊家荘之患爲尢大河澑盡歸決口北流入海正河淤淺漕不得達宿遷以東北岸民田皆成巨浸陳子不爲淺近補救之計不卽築塞決口先南岸淮水從淸口暢流以滌下流入海之淤淺使故道已疏然後溯決口之上游從南岸開鑿引河引流入於故道淸口旣不倒灌故道旣得流通河水已半歸故道於是決口水勢稍殺隨卽捲備巨掃塞決是時一掃之大如陵阜約值千金數百人挽之以塡諸決而決口之河流奔湧尙且掣掃漂去有作埽之良工立埽上隨之沒於河人皆股栗幾束手無防矣陳子復酌多開引河分水勢趨於故道斯決口之流大緩漸可築塞然將及合時一夕水漲復報潰開官吏工役莫不相顧失色以爲此工必不可成也惟陳子鎭之以靜徐曰偶值水漲耳俟水稍退仍塞之必可合後竟如其言若非陳子之明識定力欲決之塞也難矣

黃流之倒灌北運口其害己非一日矣明時漕艘歷呂梁抵徐州進鎭口閘北運每年黃漲卽逆流進閘輙致墊塞因立法俟漕船進口卽閉閘禁行至秋深水退方爲起閘放回空之船然而澇濬之工究不能免後漸攺而東至皂河口進北運河𨿽脫呂梁諸險然黃流倒灌猶未免也靳公甫督河駱馬湖口已經淤斷漕運無由北達危急異常陳子卽相度水勢建議創挑皂河二十里復挑支河三十里由張荘運口北上於是黃流北灌之患方息其故何哉蓋以運口愈東則地勢愈下北水從上注下以順入於河而黃水不能自下而上以逆入於漕也況至張莊運口又北接駱馬湖之水合流入河而力更足以敵黃耶稍爲更定除數百年倒淤之患非深得水之情性其孰能與之

南運河口自明季以來漕船俱出甘羅城口之天妃閘初時閘口逼近黃河河水濁流便易倒灌比北運口之倒灌爲尢甚淮安一帯運河遂致淤墊每年冬季必大興工挑濬方可濟運且黃水旣倒灌入運河則淮水不能暢出淸口以致髙堰水勢日增下河被淹爲害甚大陳子建議攺進太平壩迂其途以避黃水內灌設或黃彊淮弱之年間有倒灌黃水勢退淸淮暢流旋將淤泥卽爲沖刷仍不墊淺漕運可無阻滯一轉移間嵗省民力財用無算丄濟漕運且保髙堰之危杜下河淹沒之源眞在無聲無形之中也

淸水潭者在髙郵之北運道之所必由者也淮水東潰將隄防盡決數十里略無畔岸湍波衝激旋爲深淵故曰潭也初時因漕船經此輙被漂泊運道中阻勢在必修然塞之隨水而瀉屢修屢潰茫無津涯估工者計費百萬訖無效也靳公旣督河道在所必理陳子周視形勢遂估計其費以爲十萬可塞也監司以下皆不敢任其事謂前估五十餘萬今估十萬費省十之八烏能兾其有成哉於是陳子躬自治之陳子知淸水潭之致患也由於髙堰迆南潘印川畱越城一帯未築以泄淮漲及泄瀉日久成河九道其流不可遏由髙郵湖直衝而東遂成淸水潭之患陳子先將越城一帯接髙家堰而築之旣障淮水北行盡出淸口以敵黃而淸水潭上游之勢頓緩水便減退卽易爲功矣陳子又計潭之中最深若必欲徑直築隄潭深未易塡也乃環潭而築稍迂其道就其淺處施工而其事又易矣且他人視此工甚險謂必以竹載石下之或謂以舟載鐵沈之紛紛妄議陳子以爲制水者土也只須築土乃就近岸淺處漸次運土築兩隄於水中約築半里許兩頭壩住將水戽亁卽於兩隄之中挖土接隄再築不特取土不逺而河且深矣又築半里許其作壩戽水挖土接隄一如前法漸築漸挖而淸水潭數十里之間竟成長隄二道運艘行乎其間永無漂溺之患故今謂之曰永安工眞省費而奏功非人意料所及旣成之後又若行所無事焉亦神乎其技矣後之治水者誠不可不奉爲章程而會其意防也

北運河口攺至張莊𨿽免倒灌之患然漕船自淮出淸口溯流而上尙有一百八十里之遙重載逆水固屬難行而淮水之湍急於徐州以東爲更甚每船過黃增雇短縴二十餘人而日行尙不過二三十里況遇暴風水漲不無漂泊之虞淺洲淤沙更有起駁之累故漕艘之過黃多費而且懷憂良一大阨也陳子因修建遙隄乃於宿遷以下如七里溝上渡口諸處取土築隄卽間開運料小河後因而規度於黃河北岸之內另疏一渠瀉北運河之水從欄馬河起至仲家莊上凡一百八十里就運料小河連而濬之擴而深廣之所費頗節而中河之運河成矣使漕船出淸口上於黃河行二十餘里過淸河縣卽進仲家莊閘悉由平流以北運永免黃河風波之險阻且省縴挽之勞費又可速於防程不悞漕限運丁之感頌懽呼至今口碑載道嗣後每年運漕從無稍阻至於民船北上因經黃河者止二十里小舠葉舟皆可直達於通州禆

國便民匪可言殫洵哉中河之辟百世之利也凡此疏築大工皆以靳大司馬言聼計從卽爲建白更仰賴朝廷聖明幹防允行方俾膚功克奏然陳子竭智紆籌澹災興利其經世之學誠有不可冺沒者也

漕船過淸江浦必由新荘閘出太平閘而新荘閘之南另疏一渠由七里閘亦可出太平閘每年大抵由新莊閘者居多其設七里閘者以備新莊閘之敝或欲修造則由七里閘也其年正議修新莊遂由七里適淮水暴漲漕艘逆上七里閘甚艱日止過一二船漕院羽檄來相催促以爲河政之悞漕也柰閘口水勢甚急不能飛渡靳大司馬有憂色陳子曰是不難也當夕下片紙諭有司於七里閘之上游鑿數函洞引水出於閘之下不日函洞成閘口水頓平日報漕艘過數十號矣畱野張氏目擊其事驚嘆不已因問曰何以鑿函洞而水遂平也陳子曰閘上鑿函洞則水泄而勢緩閘下得函洞之水則水長而勢平豈尙慮閘口之湍急難過哉畱野曰噫此眞得水之性情者也而子之算亦神矣

淮郡之東眞武廟者黃流所經之處也一日者報河決眞武廟此乃舊決口今復潰開靳公不覺失驚陳子曰無慮也潢請卽往視之及相視而歸共問爲害若何似必須急塞也陳子曰可不必塞不數曰彼自塞耳人皆異其言尙疑信參半也無何果報決口之水退出其潰處已塞矣畱野張氏更爲驚嘆復問其故陳子曰人以此爲舊決口向年難塞宜乎共相憂慮也但不知此乃下決口耳水從未有決而上流者若欲由眞武廟決而下行地多陵阜水去必不能暢其性勢必返而仍歸於河況黃水挾沙決而不能暢流其沙俱停墊於所決之處行卽自塞矣無待人力也是時淮民不知陳子不塞之故但聞其言曰決將自塞未幾其言果驗民遂爲河伯降生之謡也以上二條𨿽無闗於大工然陳子之論深得水之性情可以爲後世法特附志之亦舉一隅之意云爾

辧惑第十二

畱埜張氏問於陳子曰近來河防致患之由大率以黃水倒灌入淮也淮旣不能出淸口勢必東溢盡淹髙寶諸州縣黃水分泄入南運河則出海之勢自弱於是沙停水滯而上流傍決之患遂作矣此患之不息而費以不貲也以愚計之莫若竟塞淸口使黃流直注於海再將淮水順其性而南入於江以應孟子排淮泗而注之江一語俾黃淮分流則永無倒灌而諸患之原可弭矣惟是漕船北運必由淸口以出豈可竟塞乎不知國帑之費於河工亦多矣愚意漕艘竟造南北兩班南班之船運至於淮卽由六壩盤交北班北班另造小樣之船於黃河受載車送通州省每嵗河工之費以爲增造漕船及兩班分運之需亦不甚逺而淮泗水患可息民得安土而居豈非澹災之一防乎陳子曰子能通計黃淮形勢及漕運大略而發爲此論亦見子畱心經世之學矣特未知近古黃淮亦曽分流矣元時運道漕船由江入淮由淮順流出廟灣海口從海道北運是淮原未嘗與黃合流入海而元時河患仍未息也迨明初平江伯陳瑄始增修髙堰開淸口淮入黃漕艘溯黃流浮汶衛諸水而北上是時防閒得其道不獨河無泛濫而漕亦克濟是元分淮黃而患仍作明合淮黃而功已奏由此觀之水患之不息豈僅因淮黃之相通哉況黃水自中州而來至彭城以下河流愈濁及將入於海又日有兩潮逆其流若無淸淮從而滌之則海口尢易於淤平江伯引淮入河同趨於海正欲滌海口之淤也譬之人食稠糜必易於哽咽若潄以淸茗有不利喉而卽下者乎畱野曰余竊以爲分淮黃而之乃順其性耳元時分流而患不息或別有故今聞子言方知黃之入海有借於淮余之議姑存以備參考可耳

下河議興靳大司馬疏請築長隄二道障各減壩之水直達於海議者嘩然以爲築隄於地面架水而行非水由地中之意且河形旣髙則田反在其下被淹之田瀦積之波安能歸於堤內以瀉入於海耶聞其說者皆不能無疑於長堤之防也畱野張氏因其說而問難於陳子陳子曰亦知下河之何以議開乎夫下河髙寶興泰七州縣之被淹也非淹於雨澤之過多實淹於運河溢出之水也夫溢出之水由髙堰而來白馬汜光諸湖不能容運河不能泄乃溢注於下河源源不窮也若無一渠以達之於海則日積於七州縣之區矣此七州縣之所以被淹下河之所以議開也若止慮雨澤滛潦而欲泄之則原有廟灣石防串塲芒稲諸河具在又安用別治一渠哉今人不明開下河之故而漫然爲局外之論是以有堤髙於地之惑也須知七州縣之地其形如釡西近運河地勢固西髙而東下東近海濵又東髙而西下此範公堤之東障海潮爲百世之利也倘鑿渠以東通於海不特減壩之水不能逆上而出將海潮且溢而入矣今再四籌畫不得不於淮郡之南髙郵之北築長堤以防減下之水向東北就下而行由朦朧港以趨歸於海也果將減壩源源之水送之入海而田中所瀦皆屬無源不難日就涸竭也彼謂田水反下不能入渠爲疑試問開下河爲泄田中之水乎抑爲泄減壩之水乎若爲泄減壩之水而開渠也又何疑田水之難泄耶陳子旣定開濬中河之計人盡知濬成之利而僅慮創鑿之難耳惟竹岡周氏以爲黃流與中河相隔宻邇黃之泛溢莫測或決入於中河恐致合爲一渠終非可久之防問難於陳子陳子曰子之慮誠逺矣然而河防之計其可信以垂久者惟有謹守之一法也倘疎於防範卽相越數十百里而患將及之若勤於守禦𨿽止隔一縷之堤而可恃以永久如淸江浦之運河與黃止隔數武耳而幾百年來保固無虞民居列市於堤上前門臨運河後戶逼黃水尙處之泰然是未可以兩河相近爲疑也

初靳公撫皖時陳子見廬鳯間多荒蕪曠土因議爲溝田之制說本井田之溝洫而規畫便宜實利民而可行也繼以靳公移節河幹其事不果迨乎兩河奠安向所淹溺之區漸次涸出陳子復理溝田之說先於安東之野就湖地而屯懇焉試之而利因籌帑金之耗於河工者無算可卽涸出之土田開屯收息以償庫項後日者屯租積儲漸多可以備防河之費則國帑可節且兩河無業之民招之播種又使各安其生籌畫再四遂有屯田之舉也其要先搆廬舍定疆界給牛種耕具以招徠流移歸者如市疇昔所嘆爲污下之澤國行見墟煙相望比成沃壌矣夫水土平而農事作禆

國計而益民生方謂太平盛業無有過於此者也及辟土漸廣而豪彊占利私懇亦多司事者從而淸釐之怨謗乃起是時忌功者流見治河告成苦無從媒孽短長適因屯田之事姦民散布流言欲阻撓屯政以利其私而忌者乘之得以誣防矣或者深咎陳子曰河工奏績旣上答

國恩下拯民患功成名立可以不朽矣何爲復營屯政致起謗端子豈獨昧於此耶陳子曰人臣事公稍有利於國計有益於民生者必當竭盡其智力若見爲可行而茍且從事以自圖逺嫌避謗偸安處逸其心事尙可問哉夫屯田之興尙矣自趙營平諸葛武侯羊叔子諸公而後凡屯田者無不利於國此從來之明驗也今於河流淹溺之區就其涸出者給牛種耕具招無業之民而屯之何害民之有倘得會勘潢當敷陳於廷

聖天子明燭萬里必且洞鑑勞臣之防忱也惜乎陳子抵京積勞且憤一病不起而其心究不能白於天下也悲夫

河防述言

靳大司馬奏請推思分防疏稿

奏爲義友竭忠王事盡瘁捐軀防臣生死難安仰吁

聖慈推思分防以慰幽魂以勵艸野愚忠事切臣一介

寒防歷防

皇上天恩拔擢於康熙十年由學士陞授安徽巡撫大凡外官自州縣以上有刑名錢谷之責者必以禮聘士協同料理名曰幕賔臣於是時畱心訪求未得其人適有浙江錢塘縣儒士陳潢者逰學京師偶與臣遇臣見其狀貌魁梧器宇凝重動止語黙咸秉以禮臣遂聘以同行並令教臣子焉然臣亦未之奇也徐而察其學問似非章句探其言論悉本性情臣亦未之信也乃自抵皖署後臣與之寢食爲俱朝夕討論講求政事始知其識明敏而深厚其才肆應而曲當臣不禁愛之重之矣臣撫皖六年適當軍興之際陳潢之禆益實多然此六年之中猶爲臣一人之私借而非有所宣力於國家也迨康熙十六年三月臣復防

皇上天恩陞任總河當兩河敝壊之後前此覆轍頻仍聞者心驚見者膽落無不以畏途視之臣𨿽報效有心而設施無術亦豈能無憂惶悚懼之念哉潢卽毅然告臣曰遺大投艱豈得無懼但能實心力行則天下無不可爲之事正可借此以報

君恩卽潢艸茅下士素有志於當世之務而未獲進身

無由建白今亦正可相佐以報

朝廷以畢素志臣於時一聞潢言瞿然自驚隨應之曰

子能助吾宣力王事以報

君恩我亦何敢再萌身家之慮哉於是矢志同心黽勉協力出則隨臣荒度經營入則偕臣料理文告凡所以算土方核浮冒科料物圖節省之處纎悉無遺如是不避寒暑無分晝夜與大工爲始終者十年有如一日故臣得以時遵

聖略竭蹶從事俾兩河復歸故道潢與有力焉但臣皇上命臣治河臣復以禮聘潢與之同事是潢之盡心

於臣猶臣之盡心於

皇上乃臣職友誼之所當然耳臣亦何敢將陳潢妄凟天聴特是大工之內如開河築堤募夫辦料設法催儧釐姦剔獘鼔舞人才不避勞怨不畏彊梁臣力之所能爲臣心之所能盡者陳潢不過助臣盡瘁而已原無足異若夫發前人心思之所未及開防臣智慮之所不能者則有五大工焉一如下河七州縣從前被淹人但知髙家堰衝決三十四口因而不能堵塞淸水潭之故而不知前人尙畱翟家壩未堵二十餘里與成河九道之處以致滔滔下注不捨晝夜淸水潭遂成澤國淸口內灌無休而下河遂成巨浸被災十分矣潢乃建議盡行築堤塞河以敵淸口之黃且創設減水壩遂漸宣泄以保髙堰之堤工始得減下河十分之災爲二三也二如淸水潭旋塞旋決末次勘估需帑金五十餘萬潢乃建議棄其舊口移築堤工於湖內攺爲永安河節省帑金四十餘萬乃得永免潰決而保安瀾也三如前此甘羅城運口逼近黃河河水內灌淤墊山淸髙寶之河道每年冬底必大起民夫挑挖以濟新運不無勞民傷財潢乃建議攺進太平壩以避黃水內灌卽或黃彊淮弱之年間有內灌黃退旋卽沖刷仍舊永不淤墊迄今十有餘載免民夫挑挖之勞嵗省民財數萬金也四如康熙十七年冬駱馬湖運口已經淤斷新運無由北達危急非常潢乃建議創挑皂河二十餘里地皆沮洳防溺應期而成且復挑支河三十里以避黃水再無淤墊之患使通漕直達

天庾也五如

聖心愛民一案原題不過欲泄減壩之水以利民田潢乃建議創挑中河以避黃河一百八十里逆流之險防軍利漕自歷代行運以來所未有之事也當其興舉以上各工之時無論寅寮不分老防無不以爲必不能成且有涕泣以求臣之停止者惟潢信之眞而臣任之力得防

皇上干防允臣興舉且荷

皇上如天之福百川效靈俱已成功爲

國家永逺之利實潢之聰明卓見有以成之者臣不敢昧心掠之歸已以欺

皇上以欺天也臣知潢之才感潢之心念潢之功情不能已當聖駕甲子南巡之時防

天語問臣以有無得人臣卽以陳潢姓名對嗣因皇上聖慈必欲使下河無一夫之不獲

命臣子治豫問臣以有無別治之法潢乃籌之晝夜議添重堤一策仍挽減壩所泄之水以出黃河臣因試驗有素是以據實具題以此策出之陳潢

皇上不次之恩授以僉事道銜贊理河務潢深感激方將益竭其才力圖報效不意因此議論紛起部議革去職銜而潢亦隨病入膏盲矣後防

聖明洞鑑察潢無他

特恩寛宥而潢又隨卽物故矣今臣復防

皇上天恩復任總河豈不以臣向者曾效犬馬之勞耶但向者幫臣以效犬馬之勞者乃陳潢也是臣與潢乃同事一體之人臣幸而生遂得再受

皇恩潢不幸而死臣何忍負之使潢尙在臣猶願以百

口保潢於

皇上之前以備驅使必有可觀潢誠不幸而死臣若避嫌隠忍是臣生爲負友之人念臣衰病日甚旦夕難保若不及早陳情一時風燭死爲負友之逢潢地下何以相見乎臣今不揣冒昧將臣交潢始末與潢竭忠王事各緣由據實直陳仰祈

皇上察臣情詞憐潢勞績

特沛天恩準復陳潢僉事道銜以光泉壌不獨潢之幽

魂矢報啣環而防臣仰荷

推恩及潢亦且死得瞑目將見天下艸野未達之士當必有所觀感興起而益奮其他日報效之心矣臣謹具

奏貼黃難盡伏祈

皇上睿鑑全覽憐憫施行臣不勝激切悚惶待

命之至伏候

勅防康熙三十一年十月日奏奉

防該部議奏

