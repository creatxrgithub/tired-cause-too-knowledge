嘉靖武安縣誌

目錄

卷之一天文志分野地理誌沿革疆域城池形勝風俗山川古迹陵墓食貨志物產戶口田賦祀典志文廟壇壝祠廟卷之二建置志行署縣治學校附社學巡檢司陰陽醫學教場鋪捨亭榭橋梁寺觀倉廒坊鄕附市集鎭店坊牌申明亭旌善亭養濟院漏澤園官師志縣官學官名宦卷之三人物志科第歲薦附援例恩陰徵辟武勛卿賢節孝封贈旌義三老胥才僑寓災祥志旱寇賊雨雹黑靑星隕蝗地震鳳凰芝艸麒麟玉兔卷之四藝文志碑記

武安縣誌序邑繼治者不乏﹐而竟未創志以傳﹐亦武安闕典也﹐大夫士恆病之。嘉靖甲辰﹝1544年﹞秋﹐介石子至﹐僉曰「盍志諸盍志諸﹕何不修志﹖盍﹐相當於」何不「。諸﹐」之乎「的合音。﹖」介石子色泚泚﹕汗出貌﹐這里爲自謙詞。﹐然不敢應也﹐已而﹐唐云川侯起補是邑令。越二祀﹐政通人和﹐百廢俱興﹐僉曰「有賢令矣﹐盍志諸﹖」介石子曰「唯唯」。夫志也者﹐史之流也。自列國掌記之職不存﹐而郡邑之志作﹐蓋藉以考俗﹑求治﹑仰止﹑進修﹐而爲信史於一方者﹐非以飾吏事而廣見聞也。玆惟任亦大惟艱哉。昔司馬遷以良史稱﹐識者猶恨其言未能出一家。介石子自底不類﹐恐弗克直道而行公﹑紀述以風勵有眾﹐因偕韓生永淳﹑郭生可久﹑張生光漢﹐旁搜博采﹐得舊艸志一冊﹐事實疏而文亦荒鄙。復究大明一統志﹑彰徳郡誌﹐歷代史冊諸書﹐及邑之縉紳耆庶﹐粗得一二之緒餘緒餘﹕本指抽絲後畱在繭子上的殘絲﹐後泛指剩餘的東西。。本星捨以昭域也﹐是故有天文焉﹔本職方以昭辧也﹐是故有地理焉﹔本地利以昭卹也﹐是故有食貨焉﹔本常秩以昭敬也﹐是故有祀典焉﹔本經制以昭守也﹐是故有建置焉﹔本政教以昭憲也﹐是故有官師焉﹔本名實以昭勸也﹐是故有人物焉﹔本時令以昭警也﹐是故有災祥焉﹔本故典以昭訓也﹐是故有藝文焉。上下數千百年之故﹐古今人心迹之微﹐至是而庶有足徵矣。況纂邑志所以備采錄也﹐倘上裨於郡誌﹐見采於史氏﹐則又非直爲信史於一方而已。抑是志也﹐非云川侯無以成﹐𨿽以遷秩行﹐未獲睹志之綱列條分﹐匯成今帙而功不可泯。侯名交﹐字敬夫﹐戊子鄕進士鄕進士﹕鄕進士卽考中舉人。﹐魯東平郡人﹐治行當時第一﹐而厥位若政固未可涯涘涯涘﹝sì﹞﹕水的邊境﹐泛指邊境或事物的極限。。若夫志之咨詢未周﹐而或泥於略﹐考核未至﹐而或失其眞﹐後當有博雅君子﹐毅然以筆削爲己任。嘉靖丁未歲﹝1547年﹞季夏上浣儒學教諭英山陳瑋書修志凡例一﹑武安舊未有刻志﹐後得艸誌書一冊﹐率出於臆見之私﹐而各立門戶者也。子﹝予﹞奪罔公﹐文亦鄙俚。余𨿽不敏﹐惟以剛直至公爲主﹐稽諸載籍﹐采諸輿論﹐而後敢纂入。其取咎於人否﹐不暇計也。然一時艸創甚難﹐中間未免忽略失次﹐其不可考及考之未精者﹐姑闕焉。一﹑天文誌略而地裏﹝理﹞志則獨詳者﹐蓋天文難明﹐有地理而後建置﹑官師人物之類興﹐此詳略所由殊也。一﹑公署﹑學校﹑城垣等類﹐續有興創者備書。一﹑官師歷年旣遠﹐莫可稽索﹐姑得其十之一二以書。一﹑名宦鄕賢本諸大明一統志﹑彰徳郡誌所載﹐其去任名宦﹐增入一二﹐則本諸縉紳士庶輿論﹐余無所私。一﹑節孝尙義曾經褒旌﹐及有司核實以表揚之者﹐皆足以爲世勸也﹐備書。一﹑藝文采輯甚難﹐而志且出於一時﹐倉卒以成﹐不及盡載﹐後之同志君子﹐博訪備錄以垂不朽可也。修志名氏教諭陳瑋生員韓永淳郭可久張光漢

武安縣誌卷之一

天文志

志曰﹕周禮保章氏﹐以星捨辧九州之地。凡封域皆有分星﹐以觀妖祥。玆縣治旣設﹐當有分星﹐爲儆變者助﹐故志天文。

星捨

武安分野﹐天文載室璧之次。

地理誌

志曰﹕先王疆理天下﹐必因地之勢而分州畫野以治焉。故夫物采之華燦然並囿而不亂者﹐皆地之爲也。圖治理者﹐不可不知。故志地理沿革。

武安本禹貢冀州之域﹐春秋屬晉﹐戰國屬趙﹐秦封白起爲武安君﹐卽此地也﹝按﹕白起攻破楚國首都郢而受封武安君﹐遠在長平之戰前。武安爲趙國西部屏障﹐列國名郡﹐白起被封武安君或許與武安其名有關﹐但武安並非白起之封地﹞。後秦並天下﹐屬邯鄲郡。漢置縣﹐屬魏郡。曹魏屬廣平郡﹐後魏屬魏郡。隋開皇十年﹝590年﹞析其地置陽邑縣﹐大業中復省陽邑入武安﹐屬廣平郡。唐初屬洺州﹐永太元年﹝765年﹞攺屬磁州。宋屬滏陽郡﹐元初省入邯鄲﹐屬廣平﹐尋復舊。國朝攺屬磁州﹐編戶三十四里。

邑名

神鉦。按韻府﹐鉦﹐鐃也。縣南鼓山有二石﹐南北相當﹐叩之則有聲﹐如鉦然﹐故名神鉦。

疆域

縣在府西北一百六十里﹐其境東西延一百里﹐南北袤一百八十里。陸路到南京一千八百九十里﹐北京一千一百一十里。東至廣平府邯鄲縣界牛照村二十八里﹐西至本府涉縣界馬鋪八十里﹐南至本府磁州界流泉鋪五十里﹐北至順徳府沙河縣界西家莊五十里﹐東到邯鄲縣六十里﹐西到十八盤一百二十里﹐南到磁州九十里﹐北到沙河縣九十里﹐東南到館陶縣一百二十里﹐西南到涉縣一百三十里﹐東北到永年縣一百二十里﹐西北到遼州遼州﹕今山西省左權縣。二百二十里。

城池

舊傳白起所築﹐周圍三里二百七十步﹐髙一丈八尺﹐西﹑北二門﹐南﹑西﹑北三關廂﹐東﹑北二面水溝爲隍。嘉靖二十三年﹝1544年﹞知縣蜀灌熊瑤易以磚城﹐髙三丈﹐闊二丈五尺。築磚城門二座﹕北曰北門鎖鑰﹐西曰中州關鍵。角樓四座﹐紫金樓一座﹐四圍砌以深濠。復築外城磚樓四座﹕西南曰擯胡﹐西北曰雄據﹐南曰挹和﹐北曰拱極。二十五年﹐知縣東平唐交﹐刓精竭慮﹐加以葺理﹐增築東門磚門一座﹐曰寅賓。堅固可守﹐屹然爲武安一保障也。二公之功偉矣哉。

形勝

旁極齊秦﹐跨躡燕趙﹐鼓山峙於前﹐定晉巖嶷於後﹐洺水流於左﹐太行聳於右。地險天成﹐爲中州藩蔽。

風俗

人民淳厚﹐務於耕織﹐勤於經營﹐成惇本尙質惇本尙質﹕重本務實不尙浮華。之俗。

山川

鼓山在縣南三十里﹐一名滏山﹐有二石如鼓﹐南北相當。《冀州圖經》﹕鄴城西有石鼓﹐鳴則兵起。髙齊之末﹐此鼓常鳴﹐而齊遂滅。隋末﹐鼓又鳴﹐聲聞數百里﹐而隋亡。《通鑑》﹕東魏大將軍髙澄﹐虛葬齊獻武王歡於漳水之西﹐潛鑿鼓山石窟佛頂之傍爲穴﹐納其柩而塞之﹐殺其羣匠。及齊亡﹐一匠之子知之﹐發石取金而逃﹐卽比﹝此﹞。

粟山在縣南一十二里﹐秦白起拒趙廉頗於此。起將絕糧﹐命將士以布囊盛粟﹐積至山巓﹐趙軍乃退﹐土人至今呼爲粟山。﹝按﹕據《史記》載﹐白起從未至武安﹐此傳說失據。﹞

玉峯山在縣西十八里。其山艸木不生﹐巖石皓皓﹐望之如玉。

紫金山在縣東北二十里。紫泉出焉﹐泉色玄黑。山有王喬洞﹐有劉太保隱室。太保名秉忠﹐元世祖定策臣﹐其節淸以貞﹐其學明於術數。山返照則赤﹐生九節蒲曁烏石。

儒山在縣東北八里﹐元曹生居山中修儒行﹐故名。

磁山在縣西南三十里。宋置滏陽﹐元以名州﹐﹝按﹕隋開皇十年﹝公元590年﹞置慈州﹐唐攺「慈」爲「磁」。在隋代卽以磁山命名磁州。﹞產錫曁磁石﹐俗稱吸鐵石﹐古代制指南鍼的原料。查宋代前各史﹐惟磁州武安進貢磁石﹐其它各州府皆無。石能引鍼不墜。

礦山在縣西北二十五里﹐山有靑鐵礦﹐故名。

赭山在縣南三十五里﹐其山石皆赤﹐故名。

香鑪山在縣西五十二里﹐山畔有石如兩耳﹐下有三足﹐上有雲气旋繞﹐故名。

虎頭山一名馬頭山﹐在縣西三十里。

靈山在縣東南十五里。

白雲山一名柏臺腦。在縣西北七十里﹐絕壁獨徑﹐可避兵火。

脫甲嶺在縣南三十里﹐竇宗敗於建徳﹐解甲此山而避。

鐵滓嶺在縣西十五里﹐碎石堆積﹐宛如鐵滓﹐故名。

鷟駐嶺在縣南三十里。鳳嘗止此﹐故名。

滴翠巖在縣西五十里。石泉懸絕壁而滴﹐四時不竭﹐望之如碧玉然。

定晉巖在縣西北八十里。髙百餘仞﹐懸崖如蓋﹐松柏森蔚﹐下有梵宇層建﹐風雨不能侵。

天井峧在縣西八十里。適晉要途﹐削壁四圍如井狀。北虜入寇﹐巡按檄知縣熊瑤﹐因其險築隘以禦﹐繼爲山水沖要。知縣唐交重加修葺﹐門樓雉堞視昔益固。

洺河在縣南八里。源出遼州太行山﹐至縣柏林裏伏流﹐至洺遠裏復出﹐東經鉅鹿縣界入於滹沱河。﹝按﹕此河與北洺河未合流之前稱南洺河﹞。

響水河在縣東北四十五里。源出沙河縣趙村莊土溝﹐水注石崖﹐淙聞數里。

儒教河在縣北八里。源出太行山麓﹐伏於沙窩﹐溢於儒教﹐東流入洺河。﹝按﹕此河後稱北洺河﹞。

狗河一名狗澗水﹐在縣西六十里﹐流入儒教河。

皇后水在縣西八十里。太行山中有一池﹐夏涼冬溫。世傳宋太祖下河東﹐將引皇后入晉陽﹐後病瘡﹐掬此水浴之遂愈﹐至今人稱皇后水。

白龜泉在縣東北二里﹐泉北有龍王廟﹐歲旱降雨﹐有白龜現﹐雨卽降。紫泉在縣東北二十里。泉出於紫山﹐故名。

曹公泉在儒山下囗囗因曹生嘗臨之﹐故名。

聖泉在縣西七﹝十﹞裏。山頂有二小泉﹐其水蓄而不流﹐寡取無餘﹐多取無欠﹐故以聖名。

馬跑泉在縣西四十里。世傳薛仁貴過此﹐馬渴﹐跑之而泉出。

聖水池在縣西陽邑故城﹐闊十五畝﹐其地無井﹐居民千戶賴飲不匱。

化癭池在縣西柏林裏﹐闊十八畝﹐有癭者飲之可化。

湧碑池在定晉巖下﹐池畔有透影碑﹐世傳自泉湧出。

通利渠在縣城西一里許﹐西關值淋雨輒遭水患﹐成化二十二年﹝1486年﹞﹐知縣香河柰永昂注水入洺﹐民徳之﹐謂其渠曰通利。

桃園洞在縣西北七十里﹐穴口闊五尺﹐入內漸廣﹐面寺剎而背峯巒﹐木蘩泉潄﹐眞勝景焉。

黑龍洞在天井峧。

古迹

東古城在縣西南郝家莊裏。

西古城在縣西柏樹裏。

陽邑古城在縣西六十里。隋開皇十年﹐析其地置陽邑縣﹐大業間省陽邑入武安。

長平阪在縣南三里﹐廣袤八十里﹐白起詐坑趙人卽此。﹝按﹕長平在山西髙平﹐並非此地。﹞

齊髙歡避暑宮在南鼓山之北麓。

陵墓齊髙歡陵在鼓山常樂寺石窟佛頂旁。

唐李君羨墓在縣北得義裏。

宋韓令坤墓在縣北迂城村。

宋胡景嵩墓在縣北胡累裏。

宋陳薦墓在縣東靳固裏。

金胡礪墓在縣西叢井裏。

元嚴瑾墓在縣西柏樹裏。

國朝郭資墓在縣西馬莊村。

呂本墓在縣西團城村。

沈銘墓郭祐墓在縣西馬莊村。

劉安墓在縣西馬頭山。

郭重墓在縣東郊三里。

楊錫墓在縣北土土戔村。

食貨志

志曰﹕洪範八政﹝洪範八政﹕洪範爲《尙書》中的篇名。八政﹕一曰食﹐二曰貨﹐三曰祀﹐四曰司空﹐五曰司徒﹐六曰司寇﹐七曰賓﹐八曰師。﹞食貨爲先。蓋國家之脈﹐而民所賴以生者。然土地所產﹐物類異宜﹐而戶口之消息系焉﹐田賦之輕重則焉﹐故志食貨。

物產

五穀﹕稻﹑大麥﹑小麥兩種﹐谷百種﹝按﹕武安無百種谷﹞﹐黍﹑豆十種﹐芝麻﹑薥秫﹑麻子﹝籽﹞。

蔬茹﹕芥﹑芹﹑蔥﹑胡荽﹑莙薘﹑波菜﹑蘿卜三種﹐蒜﹑茄﹑瓠﹑葫蘆﹑蔓菁。瓜曰西﹑曰黃﹑曰菜﹑曰絲﹑曰冬﹑曰越﹑曰甜﹑豆角﹑眉豆三種﹐白菜﹑萵苣﹑茼蒿﹑馬齒莧。

藥材﹕蒼術﹑菖蒲﹑車前子﹑香附子﹑漧葛﹑茵陳﹑蟾酥﹑天花粉﹑五靈脂﹑細莘﹑射幹﹑薄荷﹑黑牽牛﹑兔絲子﹑瓜蔞﹑旱蓮﹑班貓﹛蝥﹜﹑生地黃﹑何首烏﹑瞿麥。

果木﹕栗﹑棗三種﹑桃﹑杏﹑李﹑柰﹑梨﹑核桃﹑橊﹑柿﹐桐﹑柏﹑槐﹑楡﹑楊﹑桑﹑椿﹑柳﹑楮。

鱗族﹕鯉﹑鰍﹑鯽﹑鱉﹑蛙。

羽族﹕鷹﹑鳩﹑啄木﹑烏﹑鶴﹑雁﹑燕﹑雀﹑鵲﹑雉﹑石雞﹑鴿。獸類﹕兔﹑獐﹑猴﹑狐﹑狼。

畜擾﹝擾﹕人所馴養的畜禽稱擾。《周禮》﹕「其畜有六擾」。﹞豕﹑牛﹑驢﹑貓﹑犬﹑雞﹑鵝﹑鴨。

貨物﹕絲﹑麻﹑繭綿﹑木綿﹑蜜。

金石﹕紅礬﹑靑鐵﹑磁石﹑煤﹑錫﹑炭。

戶口

戶﹕共五千八百八十一戶

口﹕共四萬二百一十三口

田賦

田嘉靖十年﹝1745年﹞以前﹐官民田共四千七百二十九頃六十一畝一分四釐﹐十一年丈地均糧﹐共官民田一萬九十九頃四十七畝。

正賦麥四千六百二十一石二斗一升六合七勺二抄稅絲二千七百四十二兩七錢一分﹐折絹一百三十七疋五尺五寸六分五釐﹔米二萬三百五十二石四斗三升六勺二抄﹔艸二萬四千四百二十七束一十三斤。

雜賦桑四萬二千五百二十四株﹐該絲一千四百十兩二錢九分二釐﹐折絹七十疋八分七釐﹔棗九千八百九十六株﹐易米四百一十三石五鬥五合﹔稅課九千一百五十五貫。

貢紅土二百斤﹐大角鹿一隻﹐白硝羊皮六百一十九張。

祀典志

志曰﹕先王之制﹐祀典報本也。古者﹐諸侯之國有社稷﹑有山川﹐與夫禦災捍患而有功於民者皆祀之﹐而鄙淫者在所祛焉。武安爲鄴大邑﹐祀事之嚴與古子男之國等也﹐故志祀典。

文廟在縣治東南。建於金天會間﹐國朝弘治元年﹝1488年﹞知縣柰永昂修。殿前有宋大觀聖作碑﹐元關復撰﹐加封孔子制。嘉靖十年﹐知縣寶慶馬進以舊制面墻﹐遷於舊殿之後﹐恢弘基緒建先師殿兩楹﹑戟門﹑欞星門﹐功未竟而攺任縣丞﹐饒陽路璉竣其功。壯麗堅固﹐軒敞深嚴﹐二公之功大矣。

泮橋三座﹐嘉靖二十三年冬﹐典史霸州楊昂建。

敬一亭嘉靖二十四年﹐知縣唐交攺建。

名宦﹑鄕賢二祠嘉靖二十六年﹐知縣唐交建。學宮規制煥然悉備。

壇壝﹝壝﹝weī﹞﹕壇類總稱﹐特指有矮墻的壇。﹞

社稷壇在郭外西北﹐成化二十二年知縣柰永昂建。

風雲雷雨山川壇在南門外﹐成化二十二年知縣柰永昂建。

邑厲壇在北門外﹐成化二十二年知縣柰永昂建。

祠廟

城隍廟在縣治西隅。國朝洪武三年﹝1370年﹞縣丞啜靄建﹐成化三年縣丞田福﹑鄕耆王貫重修。正徳二年﹝1507年﹞﹐住持道士程教聰恢弘基緒而攺作焉﹐歲久傾圯弗支。嘉靖五年後﹐知縣謝宗賢﹑熊瑤各加葺理﹐惜功未竟而去。二十四年夏﹐知縣唐交命義官李景制﹑道士賈演祿﹐以峻其功。其鼎建廟貌﹑坊樓﹑器物之類﹐俱載重修碑陰。

太師郭忠襄公祠舊在郭公宅。正徳十一年﹐都禦史李克嗣命有司立祠於縣治西南隅﹐春秋享祀﹐仍令其孫克奉祀生。

東嶽廟在縣東北二里。元大徳九年﹝1305年﹞建﹐國朝永樂九年﹝1411年﹞邑人石友諒修。成化十一年﹝1475年﹞鄕耆郭文﹑王貫重修﹐嘉靖二十一年鄕耆王銳﹑王鉞﹑關玨﹑韓潭重修立碑。

關王廟在縣西門外。成化間鄕耆宋英﹑王貫修﹐嘉靖二十五年邑人王王睿﹑夏昂﹑王淸重修立碑。北極廟在縣治北半里﹐成化十年邑人張鳳修。

白起廟在縣西關。秦昭王以起有功﹐封爲武安君﹐後邑人立廟以祀。國朝正統間﹐縣丞李升謂起殺趙降卒﹐挾詐不仁﹐遂毀其廟﹐遺址尙存。

嘉應靈惠廟在縣南和村裏﹐周﹝金﹞明昌四年建。

二仙廟在縣南郝家莊裏﹐元至元二年﹝1296年﹞邑人薄溫等立。

三聖廟在縣北關外。成化四年耆民劉懷建﹐嘉靖四年其子劉忠修﹐二十六年孫聰珮以兄淸志欲修葺未果而卒﹐遂偕淸子生員廷臣重修。

神妃廟在縣東北十二里盤龍崗上。正徳十三年老人劉廷秀重修。崔府君廟在縣南和村裏。

培傷廟在縣北崗﹐成化七年邑人張鳳重修。

顯聖廟在縣東北康俗村。

九龍廟在縣西十二里。

八蠟廟舊在粟山北﹐嘉靖二十六年知縣唐交攺建於南關外。

靈顯王祠在縣徘徊鎭﹐卽唐李靖祠。

三官廟在縣郭西北﹐弘治十四年﹝1501年﹞石門裏義官王翔捐地以建。

元君祠一在伯延裏鼓山﹐嘉靖二十四年李恕﹑萬茂等建。一在大河村﹐嘉靖十五年郭友徳重修。

后土祠在徘徊鎭﹐嘉靖二十年﹐潘從正等修。

武安縣誌卷之二建置志

志曰﹕按古司空﹐分地域而辧其守﹑設其職﹑平其政﹐斯建置所由肇也。武安形勝甲他方﹐而言境土者歸焉。凡厥創立﹐皆所以爲民耳﹐志不可以不悉。若寺觀佛老之居也﹐而亦志之﹐蓋名山勝境多其所據﹐而古今之題刻附焉﹐存之或足以爲輿地之證。於戲觀建置而沿革明矣﹐故志建置。

行署

布政分司在縣治南。正統五年﹝1440年﹞知縣馬忠建﹐嘉靖二十四年知縣唐交修。

按察分司在縣治西。永樂十一年知縣國用建﹐嘉靖二十四年知縣唐交修。

府署在縣﹝治﹞東。

縣治

縣治在城正本街。洪武三年﹝1370年﹞縣丞啜靄建﹐規模卑隘。成化十九年﹝1483年﹞知縣澤州張澤拓而新之﹐僅建正廳遷任。二十三年﹐知縣柰永昂乃建六房﹑倉庫。

學校儒學在縣東南隅。金天會間建﹐規模卑隘。成化二十年﹐知縣柰永昂拓之﹐加廣於舊二百餘步﹐袤三十餘步﹐建明倫堂﹑齋號﹑饌堂﹑門宅﹑倉庫﹑自禮殿以至庖湢器數皆具﹐歲久傾圯。嘉靖二十四年﹐唐交各加葺理﹐底於煥新。

射圃在敬一亭左。

社學有九所﹐一在南關﹐余在各裏。

巡檢司

固鎭巡檢司在縣西五十里。洪武三年﹐巡檢成以淸建﹐地據太行﹐險隘特甚。道出上黨﹑遼﹑汾諸州。洎關陜宦遊商販﹐日繹如也。近年浸﹐被河嚙﹐官民昏墊二十六年﹐知縣唐交攺建。﹝按﹕在民國版《武安縣誌﹖金石志》中﹐有《重修壽聖寺碑》﹐其碑文落款諸人中﹐有「固鎭巡檢李」﹐時間爲大元至元十七年。可見在元代固鎭已設巡檢。﹞

陰陽醫學

陰陽醫學在縣治南。洪武十七年建﹐歲久傾圯。嘉靖二十五年﹐知縣唐交重建。

醫學在縣治南。洪武十七年訓科申宇疇建﹐歲久傾圯。嘉靖二十五年知縣唐交重建。

僧會司洪武十八年建。

教場在南關外一里。

鋪捨

總鋪在縣治南﹐嘉靖二十五年知縣唐交攺建。抵磁州曰粟山﹑曰野河﹑曰流泉﹔抵涉縣曰五級﹑曰白石﹑曰玉峯﹑曰徘徊﹑曰固鎭﹑曰十里店﹑曰陽邑。

亭榭

迎恩亭在南關外。舊址阝秋隘﹐嘉靖二十二年知縣熊瑤拓建。

東井亭在泮宮東﹐嘉靖二十六年知縣唐交建。

樵樓在縣治前。

紫金樓在縣治北城上。元大徳四年﹝1300年﹞縣尹張徵建﹐嘉靖二十三年知縣熊瑤重修。

五星樓在縣東南城角上﹐嘉靖二十三年知縣熊瑤建。

橋梁

白龍橋在縣治北門外﹐永樂十六年﹝1418年﹞知縣零陵劉安創建﹐天順七年﹝1463年﹞知縣白春重修。

觀音橋在郭外西北。成化十二年﹝1476年﹞邑人王肅等建﹐弘治元年﹝1488年﹞訓術張源修﹐正徳七年邑人宋偉﹑任聰﹑孟昌重修。

迎恩橋在南關外。正徳十年義民楊欽﹑楊仁﹑籍懷建。

文濟橋在縣北五十里趙店。

野河橋在縣南二十五里﹐永樂十七年知縣劉安建﹐成化二十三年知縣柰永昂修。

通濟橋在縣西六十里陽邑故城。

龍港橋在縣東郊五里。

熊公橋在縣東二里白龜泉側。嘉靖二十三年知縣熊瑤建﹐民徳之故名。

弘濟橋在八特村。嘉靖二十四年﹐韓端﹑申恩等建。

寺觀

妙覺寺在縣治東﹐宋元祐六年﹝1091年﹞建。

桃源寺在營井裏﹐周﹝金﹞明昌五年﹝1194年﹞建。

智力寺在鼓山之麓﹐正統二年修。

昭慶寺在胡累裏﹐宋元祐四年修。

緣慶寺在繼城﹐太和六年﹝486年﹞修。

龍水寺在儒教裏通樂鄕﹐元祐四年任天佑修。

鑑洪寺在髙壁村﹐至元十四年﹝1277年﹞修。

聖泉寺在沙窩裏﹐至正三年﹝1343年﹞修。

淨土寺在賈莊村﹐中統元年﹝1260年﹞修。

福昌寺在康俗村﹐大定二十年﹝1180年﹞修。

云應寺在上泉村﹐至元元年修。

龍巖寺在伯延裏﹐天祐元年修。

安河寺在丁村裏﹐太和二年﹝478年﹞修。

聚寶寺在小張裏﹐大定二十年修。

峯山寺在峭河村﹐大定四年修。

佛光寺在紫山北﹐至正二年修。

廣寧寺在伯延裏﹐至正二年修。

壽寧寺在白鹿村﹐正統七年﹝1442年﹞修。

洪濟寺在洺遠裏﹐皇統三年﹝1143年﹞修。

西明寺在營井裏﹐至正二年修。

定晉禪院在沙窩裏﹐魏皇初三年建。﹝按﹕三國時魏國年號有「黃初」而無「皇初」﹐北朝時有「皇始」「皇興」等年號﹐而也無「皇初」。不知由何而誤。﹞

天靑寺在苑城裏﹐天順三年﹝1459年﹞修。

萬聖普濟院在南安樂村﹐大定二年修。

禪方寺在柏樹裏﹐元祐三年修。

壽聖寺在北陽邑﹐至元十六年修。

偏涼寺在疏村裏﹐至正三年修。

聖井寺在靑化裏﹐元祐三年重修。

三教陰泉寺在馬項村﹐大徳十年﹝1306年﹞修。

燃燈寺在五級村。至元四年建﹐嘉靖十六年廣寧重修。

山從山寺在得義裏﹐興和二年﹝540年﹞建﹐嘉靖十年僧會眞重修。

竹林寺在紫山﹐至元十二年建。

桃花寺在沙窩裏﹐成化十年建﹐嘉靖十年僧元珠修。

龍泉寺在甘泉村﹐太和二年﹝828年﹞修。

彌勒寺在柏樹裏﹐元祐三年修。

永寧寺在縣西百里﹐元祐二年重修。

圓教寺在得義裏﹐紹聖年修。

普光寺在故亦裏﹐宣和年修。

佛堂寺同上裏﹐明昌年修。

報恩寺在下莊裏﹐同光年修。

鳳凰寺在伯延裏﹐建炎建炎﹕「建炎」爲南宋年號﹐此寺書此年號﹐足證金兵當時並未占領此地。年修。

白鶴觀在北城外﹐元至元十一年建﹐嘉靖二十六年民王定﹑僧元珠修。

寶玄觀在得義裏﹐元至正二年建。

天興觀在柏樹裏﹐至正十二年建。

倉廒

預備倉在縣治東北隅。嘉靖二十二年﹐知縣熊瑤增修。

常盈倉在縣治東南隅。嘉靖二十六年﹐知縣唐交建。

坊鄕附市集

正本坊在縣治前。

承流坊在縣治南。

賓陽坊在縣治東。

順令坊在縣治西。

以上俱市坊﹐廢。

東鄕四里在坊裏﹑靑化裏﹑紫泉裏﹑靳固裏。

西鄕十二里西關裏﹑柏林裏﹑崇義裏﹑陽邑裏﹑叢井裏﹑百官裏﹑下莊裏﹑柏樹裏﹑各村裏﹑石門裏﹑沙窩裏﹑故亦裏。

南鄕十三里和村裏﹑姚莊裏﹑落陽裏﹑洺遠裏﹑伯延裏﹑小張裏﹑野河裏﹑流泉裏﹑丁村裏﹑郝家莊裏﹑苑城裏﹑疏村裏﹑孔壁裏。

北鄕五里儒教裏﹑營井裏﹑胡累裏﹑得義裏﹑土棧裏。

城關共十集鄕鎭共八集。

鎭店四五級﹑陽邑﹑和村﹑趙店。

坊牌

顯祐伯坊

太師坊都禦史李充﹝允﹞嗣爲戶部尙書郭資立。

登云步月坊爲舉人智明立。

攀龍附鳳坊爲舉人王文華立。

丹桂坊爲舉人安靜立。

觀光坊爲舉人嶽嵩立。

騰蛟起鳳坊爲舉人郭重立。

肅儀坊爲序班王惠立。

進士郭資﹑呂本﹑沈銘﹑舉人李榮﹑焦翕﹑王勤﹑李恂﹑張俊﹑溫琦﹑韓永齡坊牌俱廢。

義民坊二奉旨爲郭璉﹑裴榮立。烈女坊奉旨爲髙小梅立。

貞節坊三奉旨爲曹氏﹑杜氏﹑石氏立。

主事坊都禦史魏有本爲敕封郭文立。

申明亭在縣治西。

旌善亭在縣治西。

養濟院舊在縣治東關﹐嘉靖二十五年知縣唐交攺建北關。

漏澤園二一在北關外﹐省祭官任聰捐地﹔一在西關外﹐監生張鎏捐地﹐知縣熊瑤扁其門曰﹕尙義之家。

官師志

志曰﹕建官古也﹐因革歷代𨿽異﹐其義一也。官師之賢不肖﹐而政治之得失關焉﹐教化之興廢系焉。是以宦遊玆土者﹐皆統書其名氏﹐而又有名宦以別之﹐將使後世有所考見而勸戒也﹐故志官師。﹑

金

令

藺簡安陽人﹐進士﹐貞祐。中任﹐見名宦。

元

尹

郅朗洺州肥鄕人﹐至元九年﹝1272年﹞任﹐見名宦。

國朝

知縣

貝翰直隸華亭人﹐由舉人洪武十四年﹝1381年﹞任﹐見名宦。

郎安浙江錢塘人﹐由人材洪武二十四年任﹐秩滿擢工部主事。

崔琰直隸靑縣人﹐由生員永樂六年﹝1408年﹞以功任﹐秩滿擢應天府江寧縣知縣﹐見名宦。劉安湖廣零陵人﹐由舉人永樂十年任﹐見名宦。

楊隆浙江寧海人﹐永樂十一年任。

馬忠山東恩縣人﹐以禦史謫宣徳六年﹝1431年﹞任﹐見名宦。

周紀山東歷城縣人﹐由監生成化八年﹝1472年﹞任。

鐘浩直隸昆山人﹐由監生成化十二年任。

張澤字堯民﹐山西澤州人﹐由進士成化十五年任﹐遷內臺禦史﹐見名宦。

柰永昂字民望﹐直隸香河人﹐由舉人成化二十年任﹐以才堪治繁﹐調長子﹐見名宦。

張鐘直隸河間衛人﹐由舉人弘治十二年﹝1499年﹞任。

殷輅山東肥城人﹐由舉人弘治年任。何仲山四川涪州人﹐由舉人弘治十八年任。

梁敏政直隸房山縣人﹐由進士正徳三年任。

劉逵直隸寶坻人﹐由舉人正徳年任。

王禮山西大同人﹐由舉人正徳年任。

周傅湖廣麻城人﹐由舉人正徳十四年﹝1519年﹞任﹐以才堪治繁﹐調濟源﹐見名宦。

王樞山東魚臺人﹐嘉靖年任。謝宗賢陜西咸寧人﹐由舉人嘉靖四年任。

張東周山東蒲臺人﹐由監生嘉靖八年任。

馬進湖廣人﹐由監生嘉靖十年任。

朱廷耀直隸徐州人﹐由監生嘉靖十一年任﹐見名宦。

趙璧陜西漢中人﹐由監生嘉靖十四年任。

周時相直隸安州人﹐由舉人嘉靖十七年任。

喬升山東定陶人﹐由監生嘉靖十九年任。

熊瑤四川灌縣人。由舉人嘉靖二十一年任﹐見名宦。

唐交字敬夫﹐山東東平人﹐由舉人嘉靖二十四年任﹐擢直隸灞州知州﹐見名宦。

趙子伯字傳心﹐湖廣江夏人﹐由舉人嘉靖二十七年任。

縣丞

田福地裏地裏﹕籍貫未詳﹐由監生成化年任。

劉本陜西邠州人﹐由監生成化年任。

董昂直隸滄州人﹐由監生成化年任。

郭璲山東鉅野人﹐由監生成化年任。

武讓地裏未詳﹐由監生弘治年任。

王聰地裏未詳﹐由監生弘治年任。

林淵山東登州人﹐由監生嘉靖年任。

路璉直隸饒陽人﹐由監生嘉靖十一年任﹐擢直隸巢縣知縣。

申萬吉四川重慶人﹐由監生嘉靖十五年任。

劉璉陜西岐山人﹐由監生嘉靖二十年任。

劉繩武直隸獻縣人﹐由監生嘉靖二十三年任。

王客陜西隴州人﹐由監生嘉靖二十六年任。

主簿

蘭茂直隸隆慶人﹐由監生成化年任。

馮瑛地裏未詳﹐成化年任。

王琮山東萊陽人﹐由吏員成化年任。

劉逵地裏出身未詳﹐弘治年任。

蕭璉山西朔州人﹐由監生正徳四年任﹐見名宦。

周澤山東安丘人﹐由監生嘉靖六年任。

張澄山東安丘人﹐由監生嘉靖九年任。

郭汝亨直隸獲鹿縣人。由吏員嘉靖十七年任。

劉世隆山西澤州人﹐由吏員嘉靖二十年任。

黃梅湖廣光化人﹐由監生嘉靖二十五年任。

典史

魏容四川合州人﹐由吏員成化年任。

髙通地裏未詳﹐由吏員成化年任。

李聰順天人﹐由吏員弘治年任。

劉琮地裏未詳﹐由吏員弘治年任。

李堂山東掖縣人﹐由吏員嘉靖十五年任。

楊昂直隸灞州人﹐由吏員嘉靖十八年任。

戴興俊湖廣咸寧人﹐由吏員嘉靖二十四年任。

簫儒湖廣孝感縣人﹐由吏員嘉靖二十八年任。

教諭

姜淸直隸華亭人﹐由舉人正統年任。

李茂湖廣監利人﹐由舉人景泰年間任。

包琦福建閩縣人﹐由舉人天順年任。

栗宏直隸浚縣人﹐由監生成化年任。

劉芳山西朔州人﹐由舉人成化年任。

李芳山東武定州人﹐由監生成化年任。

應瓊浙江衢州人﹐由監生弘治年任見名宦。

劉善直隸晉州人﹐由監生弘治年任見名宦。

王淵山東齊東人﹐由舉人正徳年任。

蘇璋山東濱州人﹐由監生嘉靖元年任見名宦。

張拯直隸順天人﹐由監生嘉靖五年任。

沈誠夫直隸華亭人﹐由舉人嘉靖八年任﹐擢山東蒲臺知縣﹐見名宦。

祁恩直隸寶應人﹐由選貢嘉靖十四年任。

馬富山東掖縣人﹐由監生嘉靖二十年任。

陳瑋字佩之﹐號介石﹐南直隸英山縣人﹐由選士嘉靖二十三年任。

劉世仰字汷孚﹐號山囗江西永新縣人﹐由貢士嘉靖二十八年任。

訓導

林橙福建莆田人﹐由舉人天順年任﹐擢浙江會稽教諭﹐見名宦。

徐謙山東平度口人﹐由監生成化年任。

劉讓山東濟寧人﹐由監生成化年任。賈旺直隸保定人﹐由監生成化年任。

張大經地裏未詳﹐由監生成化年任。

李定直隸定州人﹐由監生弘治年任。

郭守道地裏未詳。王彪地裏未詳﹐由監生弘治年任。

王鵬山西平定州人﹐由監生正徳五年﹝1510年﹞任。

蘇則曾山東東阿人﹐由監生正徳年任。

程坦山東東昌人﹐由監生嘉靖五年任﹐擢直隸樂亭教諭。

曽憲直隸滄州人﹐由監生嘉靖五年任﹐擢河南確山教諭。

李向實山東定陶人﹐由選貢嘉靖十四年任。

謝彬湖廣巴陵人﹐由選貢嘉靖十四年任﹐見名宦。

吳江陜西咸寧人﹐由監生嘉靖十七年任。

李鸞山東日照人﹐由監生嘉靖十七年任﹐擢河南唐縣教諭。

陳玹山東濰縣人﹐由監生嘉靖二十年任。

羅宏陜西咸寧人﹐由監生嘉靖二十三年任。

王勛山東卽墨人﹐由監生嘉靖二十六年任。

名宦

金令

藺簡育老慈幼﹐休戚與民同。

元尹

郅朗剛方嚴毅練達﹐治體介然﹐無絲毫取於人﹐日孜孜者惟民之利害而已﹐政聲灼然。

李仲彬誠篤長者﹐爲政不求赫赫名﹐日講求民間利病興除之﹐尢以易風俗自任。擇師訓子弟﹐必以孝弟忠信爲本﹐春秋修行釋菜禮﹐以嚴敬示民﹐有去思碑記頌徳。

國朝

知縣

貝翰問學宏深﹐操履方潔﹐以徳化民﹐而尢畱心於學校﹐士民至今稱之。其子貝昕﹐家於武安。

崔琰自守介潔﹐加意賦役﹐不令有所偏。七年﹐詔諸縣造車﹐琰自率民入山伐木﹐民甚貧者自爲粥食之﹐不費財﹐車先他縣完。

劉安守畏公法﹐凡賦役自程其髙下務令平﹐老書黠吏﹐毋能私易。課試諸生學日有進益。嘗以事逮詔獄﹐民相謂曰「吾廉父母去矣﹐吾何歸﹗」多亡入山中。後安事得釋復任﹐民亡者皆歸焉。奏課爲河南第一。卒於官﹐遂家焉。

馬忠以禦史謫任九載﹐民奏畱之﹐詔晉通判﹐仍治武安﹐後以疾去﹐其賢可知已﹝矣﹞。

張澤受學於薛文淸公﹐深於性理﹐行政立已﹝以﹞淳信﹐罔間廉。知里社貧富之分﹐徵稅起役時自第之﹐不終日定矣。修行呂氏鄕約﹑市經史數千卷印識發學宮﹐令諸生日誦習焉。嘗禱雨﹐夜夢神告曰某日雨﹐已而果然。後入爲內臺禦史。

柰永昂政尙嚴整﹐廉明有威﹐開通利渠﹐作倉積粟至萬斛﹐後宦者皆遵其所規制毋能攺。余具建置中。

周傅才識敏捷﹐政令嚴明﹐執法不避乎豪彊﹐礪操久孚於上下﹐寇息民安﹐至今人稱之。

朱廷耀性朴素﹐衣不喜文綃﹐居官不攜妻子﹐廉潔一介不取。冰玉之操﹐視楊震之畏四知者亦無愧焉。且威惠並行﹐加意學校﹐其循良治行﹐爲河北首冠。

熊瑤慈祥愷悌﹐以平易近民﹐抑豪彊﹐植貧弱﹐均徭役﹐勸軍餉﹐表貞節﹐築城隘﹐尢雅重儒術﹐朝夕啟迪士子﹐多所造就。母疾﹐偕其妻禱於北斗下﹐願各捐已壽以益親年。嘉靖甲辰﹐以母老乞休。都禦史雒公昂下檄以旌。去之日﹐士民遮道乞畱。

唐交廉介剛毅有大節﹐直道行志﹐𨿽貴勢不撓﹐惠而不費﹐明而不苛。不假人辭色﹐而人莫敢幹以私﹐豪彊者斂衽。興廢墜﹐革姦獘﹐節用以卹里甲﹐建倉以積谷粟。凡徭役徵科﹝課﹞修築城堡之類﹐皆處有方術﹐舞文弄法者無所售其計。發姦摘伏如神﹐庭無滯獄。尢興學育才﹐以振士類﹐境內大治﹐有謠以頌徳政。及遷秩去﹐士民泣送曰「仁父毋去也﹐吾等何所依乎﹗」懷恩不輟﹐立去思碑。

張九功廉潔而利不能勝﹐寬平而民不忍欺。愛惜財用﹐一文不敢屑越屑至其修城堡﹑備虜患﹑賑饑荒﹑養育學校﹐費至破格不靳。任逾三載﹐靑天白日之操﹐終始不磨。其治行超卓﹐見歷年撫按獎語﹐不及詳載﹐有別傳。

主簿

蕭璉奉公守正﹐寬厚禦民﹐一介不苟﹐取予舉動合度﹐懇乞休致﹐老稚咸攀附泣畱﹐至今尢﹝猶﹞頌之。

教諭

應瓊嚴毅狷戒﹛介﹜﹐守正不阿﹐以風教爲己任﹐弟子多所造就。

劉善心地鯁直﹐教誨嚴明﹐不受一毫挫於人﹐浩有歸志﹐至今以爲美談。

蘇璋問學宏博﹐勤於訓誨﹐弗以束脩爲利﹐故武安詵詵詵詵﹕眾多貌。乎多士矣。

沈誠夫徳性溫厚﹐問學優長﹐恩義結於諸生﹐友愛篤於同气。

訓導

林橙學有造詣﹐教有古法。

謝彬徳性溫純﹐操履廉靖﹐而成物之念每汲汲於衷焉﹐士論賢之。

武安縣誌卷之三

人物志

志曰﹕人物之生﹐地之靈也﹐國之光也。武安﹐嵩行盤礡﹐河洛逶迆風气萃交之地﹐是以雄傑不羣﹑髙行奇節﹑著勛名而顯天下者﹐多產於其間﹐故志人物。

科第

宋

陳薦字彥升﹐縣東北靳固里人。登慶曆三年﹝1043年﹞進士﹐任華陽尉﹐遷天章閣待制﹐河北都轉運使﹑資政殿學士﹐贈金紫光祿大夫﹑直學士﹐知河南府兼西京西京﹕卽洛陽﹐宋時爲西京。畱守。

金

胡礪字元化﹐縣西叢井里人。登天會十年﹝1132年﹞進士第一進士任右拾遺﹑權翰林院修撰﹐攺定州觀察判官﹐官至翰林學士﹑刑部尙書﹐贈安定郡開國侯﹐食邑一千戶﹐實封一百戶﹐見鄕賢傳。

胡景嵩字彥髙﹐縣西北胡累里人。登大定二十五年﹝1185年﹞進士﹐任海州判官﹑同知﹑遼東路轉運使﹐遷同知東平府路兵馬都統﹐事見鄕賢傳。

國朝﹝國朝﹕封建社會中對本朝代的稱呼。﹞

郭資字存性﹐縣西石門里人﹐登洪武乙丑﹝1385年﹞科進士﹐任翰林院庶吉士﹐攺戶部主事﹐擢禮部員外郎﹑都察院左僉都禦史﹐謫戶部主事﹐擢北平布政司﹐左參議﹑左參政﹐晉本司左布政使﹐擢戶部尙書﹐攺刑部尙書﹐贈資政大夫兼太子賓客﹐進榮祿大夫﹑太子太師﹐復進光祿大夫致仕。詔起﹐任戶部尙書﹐免朝謁﹐年七十三卒﹐遣禮部葬祭﹐贈特進光祿大夫柱國湯陰伯﹐謚忠襄﹐見鄕賢傳。

呂本登洪武辛未科進士﹐任兵科給事中。

沈銘登洪武甲戌科進士﹐任兵科給事中。

李榮中洪武庚午科舉人﹐任湖廣衛山縣知縣。

焦翕中永樂甲午﹝1414年﹞科舉人﹐任山西屯畱縣知縣。

智明中永樂庚子科舉人﹐任陜西平涼府推官﹐擢山東東昌府通判。

王勤中永樂癸卯科舉人﹐任四川灌縣知縣。

李恂中正統戊午﹝1438年﹞科舉人﹐山西大同代府長史。

張俊中正統丁卯科舉人﹐任四川新津縣知縣。

安靜中天順乙卯﹝天順乙卯﹕查紀年表﹐天順無「乙卯」年。﹞科舉人﹐任直隸溧水縣教諭。

嶽嵩中成化戊子﹝1468年﹞科舉人﹐任山西蒲城縣知縣。

王文�華中弘治任﹝壬﹞子﹝1492年﹞科舉人﹐任直隸松江府訓道﹝導﹞﹐擢華亭縣教諭。

溫琦中正徳丁卯﹝1507年﹞科舉人﹐任直隸交河縣知縣。

郭重中正徳巳﹝己﹞卯科舉人﹐任戶部主事。

韓永齡中嘉靖戊子科舉人﹐未仕。

孫愼隨任保定右衛百戶﹐中嘉靖庚子科順天鄕試﹐登甲辰進士﹐任直隸廬州府推官﹐擢授福建道監察禦史﹐復授大理右丞。

歲薦

髙放洪武十六年貢﹐任內臺禦史﹐謫陜西布政司經歷。

連洪洪武十七年貢﹐任山東淸平縣知縣。

潭淵洪武十八年貢﹐任山西洪洞縣主簿。

趙野洪武十九年貢﹐任髙苑縣縣丞。

苗時洪武二十年貢﹐任府軍前衛知事。

魏理洪武二十二年貢﹐任直隸晉州吏目。

李升洪武二十三年貢﹐任丰潤縣知縣。

韓淳洪武二十四年貢﹐任四川南充縣縣丞。

楊顯洪武二十八年貢﹐任直隸上海縣知縣。

李經洪武三十年貢﹐任國子監典簿。

郝英永樂三年貢﹐任山東日照縣知縣。

李黻永樂四年貢﹐任福建汀州府照磨。

楊迪永樂四年﹐以楷書直文淵閣﹐擢直隸太平府通判。

趙惇永樂五年貢﹐任山東蒲臺縣丞。

李琳永樂七年貢﹐任右府虎賁衛經歷。

白燦永樂八年貢﹐任直隸貝州衛經歷。

曹魯永東九年貢﹐任浙江金華縣知縣。

李登永樂十一年貢﹐任直隸新城縣縣丞。

王顒永樂十四年貢﹐任陜西寧夏衛經歷。

袁俊永樂十一年貢﹐任山東武城縣知縣。

韓穆永樂十七年貢﹐未仕。白圭永樂二七年貢﹐未仕。

劉憲永樂二十年貢﹐未仕。

李傑永樂二十年貢﹐任山東髙密縣主簿。

孫渙宣徳元年﹝1426年﹞貢﹐任直隸當途縣巡檢。

王玉宣徳三年貢﹐未任。

冀安宣徳五年貢﹐任東安縣主簿。

喬升宣徳七年貢﹐未仕。

孟端宣徳九年貢﹐未仕。

王浚正統元年貢﹐未仕。

趙璉正統二年貢﹐任直隸廣宗縣訓導。

朱懋正統五年貢﹐任靖虜衛儒學訓導。

韓春正統七年貢﹐任直隸壽州吏目。

馬肅正統八年貢﹐未仕。

李智正統九年貢﹐未仕。

武昌正統十一年﹐貢任北京畱守衛經歷。

石瑛正統十二年貢﹐任山西盂縣知縣。

韓潤正統十四年貢﹐未仕。

楊質景泰三年﹝1452年﹞貢﹐任福建漳州府檢校。

郭馴景泰四年貢﹐未仕。

左祥景泰五年貢﹐任江西玉山縣知縣。

賀祥景泰七年貢﹐任山東東昌府照磨。

萬盛天順元年貢﹐任直隸山陽縣縣丞。

周原天順二年貢﹐任湖廣桂陽州判官。

袁襄天順四年貢﹐任北京畱守衛吏目。

申淮天順六年貢﹐任直隸吳江縣縣丞。

袁泰天順七年恩貢﹐任直隸昆山縣典史。

喬林任陜西倉副使。張桓任山西大同府倉副使。

楊學任江西大使。髙明任陜西倉副使。

翟珝任鳳陽府大使。劉永任直隸淮安府大使。

王慶任遼東倉副使。郭璠任山東靑州府檢校。

以上九人俱恩貢。

朱英天順八年貢﹐未仕。

趙璽成化二年貢﹐任山西太原府通判。

張瑛成化四年貢﹐未仕。李洪成化六年貢﹐未仕。

智俊明之子﹐成化八年貢﹐未仕。

趙濟成化十年貢﹐任山東魯府引禮。

張善成化十二年貢﹐任山西石樓縣教諭。

麻諫成化十四年貢﹐任山東聊城縣縣丞。

李華成化十六年貢﹐任京衛經歷。

姚通成化十八年貢﹐任山西平涼府檢校。

申松成化二十年貢﹐任山西太原府經歷。

孟憲成化二十一年例貢﹐任山東濟陽縣縣丞。

康麟成化二十一年例貢﹐未仕。王惠成化二十一年例貢﹐任南京鴻臚寺序班。

孫紹成化二十一年例貢﹐任直隸興州衛經歷。

王紋成化二十一年例貢﹐未仕。

智升成化二十二年貢﹐任山東平原縣縣丞。

李景弘治元年貢﹐任山西晉府教授。

李恭弘治三年貢﹐任直隸保定縣教諭。

申柰弘治三年貢﹐任直隸靈壁縣縣丞。

智隆弘治七年貢﹐任直隸靑丰縣教諭。

張文弘治九年貢﹐任直隸河間衛經歷。

賈政弘治十年貢﹐未仕。

梁器弘治十一年貢﹐任湖廣衡州府照磨。

王觀弘治十三年貢﹐任直隸南宮縣主簿。

張傑弘治十三年貢﹐未仕。

韓忠弘治十五年貢﹐任陜西綏徳州同知。

李隆弘治十七年貢﹐任山東蒲臺縣知縣。

張璣桓之子﹐正徳元年貢﹐任山東臨朐縣縣丞。

溫福正徳二年貢﹐未仕。

胡恕正徳五年例貢﹐任陜西左同府經歷。

張時制任湖廣麻城縣主簿。

王紳任山西布政司檢校。

楊錫任山西屯畱縣知縣。

李江任山東臨淸州吏目。

籍證任湖廣長沙府知事。

孫顯宗紹之子未仕。

張來玉任山東汶上縣主簿。

以上八人俱例貢。

李勗正徳五年貢﹐任廣西安平州吏目。

李倫正徳七年貢﹐未仕。

裴綱正徳九年貢﹐任直隸平谷縣訓導。

姜桓正徳十一年貢﹐未任。

張義正徳十三年貢﹐任直隸順義縣丞。

趙思義璽之子﹐正徳十五年貢﹐任陜西藍田縣丞。

王臣正徳十六年貢﹐任直隸崇明縣丞。

張鎏正徳十六年例貢﹐任直隸池州府知事。

張效善之子﹐嘉靖元年貢﹐任直隸撫寧縣知縣﹐有政聲。

朱繡嘉靖二年貢﹐任山西鄕寧縣教諭。

張紹嘉靖三年貢﹐任山東威海衛訓導。

郤宏嘉靖五年貢﹐任山西孟縣訓導。

王琚﹝原文不淸﹞籍惟一任直隸晉州吏目。

劉鳳禎任江西湖口縣主簿。

以上三人俱例貢。

宋訁贊嘉靖六年貢﹐任直隸沐陽縣主簿。

張紳嘉靖九年貢﹐未仕。

連應魁嘉靖十一年選貢﹐任陜西涇陽縣知縣。

杜經嘉靖十二年選貢﹐任山東夏津縣主簿。

楊迥嘉靖十三年選貢﹐任直隸宜興縣丞。

孫光祖嘉靖十四年例貢﹐紹之子。

龍際春同上年例貢﹐未仕。王引年同上年例貢。

張相嘉靖十五年貢﹐任山西樂平縣訓導。

宋詔嘉靖十六年貢﹐任直隸涿州訓導﹐以善教稱。

王瑜嘉靖十六年例貢。

袁景暘嘉靖十八年貢﹐任直隸肅寧縣訓導。

趙鎣嘉靖十九年貢﹐任﹝缺﹞。

張聚奎來玉之子﹐嘉靖十九年例貢。

袁景昭嘉靖二十一年貢﹐任山東丘縣訓導。

楊遷嘉靖二十一年貢。

智秉元隆之子﹐嘉靖二十二年貢。

智秉倫隆之子﹐嘉靖二十四年貢。

李鳳儀嘉靖二十一年例貢。

李鳳鳴儀之弟﹐同上貢。

武卿同上貢。

武弼卿之弟﹐同上貢。

李時芳同上貢。

黃甲同上貢。

朱景顏同上貢。

謝經同上貢。

李思儒嘉靖二十三年例貢。

籍惟和嘉靖二十四年例貢。

劉升翰貢同上。

王宗魯惠之孫﹐嘉靖二十六年例貢。

孫守義顯宗之子﹐同上貢。

李云鵬倫之子﹐嘉靖二十九年貢。

恩蔭

郭佑忠襄公次子﹐由恩蔭任戶部廣東淸吏司主事。

郭讓佑之子﹐由恩蔭任秦府奉祀正。

徵辟

隋

馬光以文學徵任國子監博士﹐見郡誌鄕賢傳。

元

胡祗遹景嵩之孫﹐以文學耆徳徵﹐官至按察使﹐卒贈禮部尙書﹐謚文靖﹐見一統志及郡誌鄕賢傳。

國朝

王好義以人才徵﹐任浙江嘉興府推官。

武勛

唐

李君羨爲王世充驃騎﹐惡世充爲人﹐率其屬歸髙祖﹐授上輕車都尉。秦王引置左右﹐從破宋金剛於介休﹐加驃騎將軍﹐賜以宮人繒帛。從討王世充﹐爲馬軍副總管。世充子玄應﹐自武牢轉糧入洛﹐君羨俘其軍﹐玄應走。從破竇建徳﹑劉黑闥﹐所向必先登﹐摧其鋒﹐累授左衛府中郎將。突厥至渭橋﹐君羨與尉遲敬徳擊破之﹐太宗曰「使予如君羨者﹐虜何足憂。」封武連縣公﹑北門長。上在﹐伏讀書不休。帝嘉勞﹐歷蘭州都督﹑左監門衛將軍。未幾﹐出爲華州刺史﹐後以識見疑﹐卒死見郡誌。

宋

韓令坤父倫﹐許州行軍司馬﹐有罪當棄市。令坤泣請於世宗得流海島。令坤少隸周祖帳下﹐世宗卽位﹐令坤累遷定武軍節度。世宗命宰相李谷將兵徵淮南﹐令坤與李重進合兵擊敗吳人。世宗親徵﹐遣令坤及白延遇等襲揚州。令坤先令延遇以精騎數百﹐遲明馳入城中﹐不之覺。令坤繼至﹐撫之﹐民皆按堵安堵﹕安居﹐安定。﹐以令坤知州事。南唐將陸孟俊軍逼揚州﹐令坤棄城走﹐世宗怒﹐命宋太祖與張永徳領兵﹐趨六合援之。令坤聞援至﹐復入城守﹐與孟俊兵戰﹐大敗之﹐擒孟俊。俄與向拱下壽州。宋初﹐移領天平軍加同平章事。太祖親徵李筠﹐詔令坤率兵屯河陽﹐又從討李重進。建隆二年﹝961年﹞攺成徳軍節度﹐將赴鎭﹐上於別殿置酒餞之。乾徳六年﹝968年﹞﹐疽發背卒﹐年四十六。令坤有才略﹐識治道﹐與太祖同事周室﹐情好親密﹐鎭常山凡七年﹐北邊以寧。見大明一統志及郡誌。

韓重贇少以武勇隸周太祖麾下﹐後從世宗﹐以功遷虔州刺史。宋初以翊戴翊﹝yì﹞戴﹕擁護﹑贊成。此指陳橋驛擁戴趙匡胤稱帝事。功﹐擢爲永州防禦使。乾徳四年﹐太祖郊祀﹐以爲儀仗都部署。時有譖重贇私取親兵爲腹心者﹐太祖怒欲誅之。趙普諫曰「親兵必須擇人付之﹐若重贇以讒誅﹐卽人人懼罪﹐誰復爲陛下將親兵者﹖」重贇得不誅。五年二月﹐出爲彰徳軍節度。開寶二年﹐太祖徵太原過其郡﹐重贇迎謂﹝謁﹞於王橋。帝曰「契丹知我是行﹐必率眾來援。彼意鎭定無備﹐必由此路入。卿爲我領兵﹐備道兼行﹐出其不意﹐破之必矣。」乃命爲北面都部署。重贇令軍士銜枚夜發﹐果遇契丹兵於定州。見重贇旗幟大駭﹐欲引去﹐重贇乘之﹐大破其眾﹐獲馬數百匹。七年卒﹐贈侍中。子崇訓﹑崇業見郡誌。

韓崇訓字知禮﹐重贇子也。乾徳中﹐以蔭補官﹐出權知麟州。在邊凡二十五年﹝1268年﹞﹐以勞擢河北都轉運使﹐累破契丹兵﹐官至右龍武軍大將軍領詔防禦使﹐卒年五十六。崇訓爲人長厚謙畏﹐未嘗忤物。子允恭﹐禮賓副使﹐有謀略好學。

韓崇業﹐字繼源﹐以蔭補供奉官﹐選尙秦王廷美女云陽公主﹐卒年四十一。俱見郡誌。

蔡審廷少能騎射﹐周顯徳初﹐擢鐵騎副兵馬使﹐從世宗戰髙平有功﹐遷軍使。宋乾徳初﹐授冀州刺史。審廷訓練士卒甚整﹐太祖過鎭陽﹐見於行在﹐所賜名馬寶劍。開寶八年﹝975年﹞卒﹐年六十九。見郡誌。

嚴瑾至元五年﹐以功勛世裔仕進﹐卽署新滏達魯花赤達魯花赤﹕蒙語的音譯﹐元代職官名。元代﹐各部﹑路﹑府﹑州﹑縣均設有達魯花赤﹐由蒙古人或色目人充任﹐掌握實權。充大理鬼國三十七部鐵冶提領。至元十二年﹐以服降羅波甸等渠帥﹐升元江府達魯花赤﹐加明威將軍給受金符﹐再加廣威將軍﹐元江路副使﹐再除新滏知州﹐加武略將軍。

國朝

康長孫任金吾右衛指揮。

邵穩任金吾左衛指揮使。

王浩任河南衛指揮。

李友眞任金吾左衛指揮。

李克公任畱守衛千戶。

孔敬任濟州衛副千戶。

孔亮任濟州衛千戶。

胡常任濟州衛千戶。

鐵仲彬任睢陽衛千戶。

郭朋任府軍前衛千戶。

龍得任臺州衛千戶。

李從道任府軍前衛千戶。

李成任通州衛千戶。

孫傑任保定中衛千戶。

王銘任畱守衛千戶。

宋得林任保定衛千戶。

王通任保定衛千戶。

孫伯林任保定衛百戶。

譚宏任錦衣衛百戶。

鄕賢

隋

馬光字榮伯﹐少好學從師數十年﹐晝夜不息﹐尢明三禮﹐爲儒者所宗。開皇初﹐髙祖徵山東義學之士﹐光與張仲讓五人俱至﹐並授太學博士。嘗因釋奠﹐髙祖親幸國子學﹐王公以下畢集。光升座講禮﹐啟發章門。巳而﹐諸儒生以次論難者十餘人﹐皆當時碩學。光剖析疑滯﹐上嘉而勞焉。山東三禮學者﹐自熊安生後﹐惟宗光一人。初教授瀛博間﹐門徒千數﹐至是多負笈從長安。後數年﹐丁母憂歸鄕裏﹐遂有終焉之志。以疾卒於家﹐時年七十三﹐見郡誌。

宋

陳薦字彥升﹐爲華陽尉。盜殺人﹐棄屍民田。薦出驗﹐有以移屍告者﹐田主殺其母。縣欲文致殺一人﹐以追薦失盜之責。薦不可﹐曰「焉有誣人以自貰自貰﹕自赦﹐者邪﹖已而﹐獲盜。從韓琦定州幕府﹐性木疆簡淡﹐獨琦知之最深﹐每語人曰﹕」廉於進﹐勇於退﹐嫌疑間毫髮不處﹐與人交久而不變﹐如彥升者﹐無幾也。「神宗卽位﹐拜天章閣待制﹐進知制誥﹐知諫院。薛向首謀取橫山﹐功不成﹐薦請以漢王恢之罪罪向。楊繪論魯公亮用人不當﹐言旣行﹐而遷侍讀﹐罷諫職。薦曰﹕」此乃宰相欲杜繪言爾﹐所言是宜﹐責宰相「。疏入不報﹐除河北都轉運使。河決棗疆﹐水官議於恩﹑冀﹑深﹑瀛之間築堤三百六十里﹐期一月就功﹐役丁夫八萬。薦曰﹕」河未能爲數州害﹐民力方困﹐願以歲月爲之。「還判判﹕職務髙兼職低﹐稱判。流內﹕流內官階九品至一品稱流內﹐九品之外爲不入流。銓銓﹕選授。

太常寺。議學校﹐首舉法﹐請會三年貢士數﹐均之諸路﹐計口察孝廉如漢制。權主管禦史臺﹐言李定匿所生母喪﹐不宜爲禦史﹐罷臺事。又以議典禮不合﹐出知蔡州﹐召爲資政殿學士﹐屢求退﹐以爲本州﹐命兩省燕餞資善堂﹐擢其子厚禦史臺主簿﹐未幾提舉崇福宮。卒年六十九﹐贈光祿大夫。

金

胡礪字元化﹐少嗜學。天會間大軍下河北﹐礪爲軍士所掠至燕﹐亡匿香山寺﹐與傭保雜處。韓昉見而異之﹐使賦詩﹐礪操筆立成﹐思致淸婉。昉喜甚﹐館置門下﹐使與其子處﹐同教育之。自是學業日進﹐十年舉進士第一﹐授右拾遺權翰林修撰。久之﹐攺定州觀察判官。定之學校爲河朔冠﹐礪督教不倦﹐學者稱其程文爲元化格。皇統初﹐爲河北四路轉運都勾判官。礪性剛直無屈﹐行臺平章政事髙禎之汴﹐道眞定燕於漕。礪欲就坐﹐禎責之。礪曰﹕」公在政府﹐則禮絕百僚。今日之會﹐自有賓主禮。「禎曰﹕」汝他日爲省吏當何如﹖「礪曰﹕」當官而行﹐亦何所避。「禎壯其言﹐攺謝之。攺同知深州軍州事。郡守蔑視僚屬﹐礪常以禮折之﹐守愧服﹐郡事一委於礪。州例置弓手百餘﹐歲取民錢五千餘萬爲顧。且其人皆市井無賴﹐以迹盜爲名﹐所至擾民﹐礪罷之。繼而有飛語曰﹕」某日賊發﹐將殺通守。「或請爲備﹐礪曰﹕」盜所利者﹐財耳。吾貧如此﹐何備爲﹖「是夕﹐令公署撤關﹐竟亦無事。再補翰林修撰﹐遷禮部郎中﹐一時典禮﹐多所裁定。海陵拜平章政事﹐百官賀於廟堂﹐礪獨不跪。海陵問其故﹐礪以令對。且曰﹕」朝服而跪﹐見君父禮也。「海陵深器重之。後遷翰林學士﹐攺刑部尙書﹐扈從至汴汴﹕卽今開封﹐金時稱汴爲南京。。得疾﹐海陵數遣

士臨問﹐卒深悼惜之。年五十五。

胡景崧字彥髙﹐十歲喪父﹐哀毀成疾﹐擢大定二十五年﹝1185年﹞詞賦甲科﹐釋褐釋褐﹕脫去民服穿起官服。褐﹐短衣﹐泛指民服。海州軍事判官﹐特旨升卽墨令。縣治瀕海﹐土土堯而俗惡。崧淸介自律﹐人莫敢犯。縣界多世官﹐侵愁細民﹐累政以爲苦。及是有以牧馬傷民田者﹐崧痛繩之﹐彊暴帖﹝貼﹞然貼然﹕服貼。。初縣廨在古城隅﹐有狐禍﹐崧至遂絕﹐民刻石頌徳。遷河南府推官﹐偃師送彊寇數十﹐尹以下謂此寇爲民害久﹐亟欲除之。崧疑爲平民﹐緩其獄。尹怒﹐彊出囚於市﹐且以緩讓崧。崧執議之次﹐忽有馳報﹐偃師獲正賊者﹐尹慚謝。召爲大興推官。往大興獄犴塡滿﹐崧蒞職不三月﹐以獄空聞﹐詔錫宴以寵之﹐後官同知遼東路轉運使事。本路稅額﹐以牛頭徵者﹐積數百萬石﹐多有名無實﹐無所從出﹐重爲主典者累。崧躬自閱實﹐無有欺抑者。凡摏配之數﹐悉從蠲貸。入爲刑部員外郎。東平﹑大名同時有告人謀反者﹐朝庭以戶部員外郎蘇某鞠獄大名﹐而東平則以崧決之。蘇法吏專事扌旁掠﹐囚不勝慘毒﹐皆自誣服﹐株連者以千數。崧至東平﹐有司供獄具至﹐有蠍籠﹑火匱之屬﹐嘆曰﹕」斷獄以情﹐奚以此爲哉﹗「引告者諦審之﹐十日而後其情得﹐告者博頰自恨﹐言所以誣罔者。獄旣其正﹐反坐此人而已。泰和六年﹝1206年﹞﹐爲上京上京﹕金初沿襲遼制﹐仍稱臨潢府爲上京﹐卽今內蒙巴林左旗南。﹑東京東京﹕卽今遼陽市。金初稱東京﹐後攺爲路。按察司僉事﹐陛辭以例言三事﹐皆天下大計﹐非例所當言者。其一﹕天子之職在擇相﹐相得人﹐斯可垂拱而治﹔其二﹕嗣未立﹐宜肅正六宮﹐以廣繼嗣之路。不報。元妃李氏專寵﹐其宗有威福之漸﹐外臣有夤緣夤緣﹕攀附。至宰相者。攺同知鎭西軍節度使事。郡國蝗﹐中使四出掩捕﹐獨崧所治近城三十里無有。樓煩報蝗入縣境﹐崧馳至﹐禱於后土祠﹐言罪在守令﹐幸無毒平民。顧盼之際﹐蝗去無畱者。大安初﹐遷同知東平府路兵馬都總事。以崇慶二年﹝1214年﹞卒﹐年五十有九。崧美丰儀﹐善談論﹐臨事剛嚴而推誠接物﹐族屬餘百口同居﹐迨崧四世﹐崧卹睦之﹐小大無間。言舊制﹐文資官﹐例提舉學校﹐崧所在必課諸生學﹐委曲周至﹐終始如一。前後三知貢舉﹐凡置在優等者﹐皆奇傑士。孫﹐祗遹﹐有傳。舊志作胡嵩﹐今據遺山集正之。正徳末﹐孝明村民得胡氏志石﹐亦作景崧。

元

胡祗遹字紹開﹐少孤﹐旣長讀書﹐見知於名流。中統初﹐張文謙宣撫大名﹐辟員外郎﹐累官至應奉翰林文字﹐調右司員外郎。時何合馬當國﹐進用羣下﹐官冗事煩。祗建言﹐省官莫如省吏﹐省吏莫如省事。以是忤權姦﹐出爲太原路治中兼提舉本路鐵冶。將以歲賦不辧責之﹐及其蒞職﹐乃以最聞﹐攺荊湖北道宣慰副使。有佃民訴其田主謀爲不軌者﹐祗遹察其冤﹐坐告者。十九年爲濟寧路總管﹐上八事於樞府。言軍政﹐曰役重﹑曰逃戶﹑曰貧難﹑曰正身﹔入役﹕曰僞署文牒﹐曰官吏保結﹐曰有名無實﹐曰合並偏頗。樞府以其言著爲定法。濟寧移治鉅野。﹝鉅野﹞久經兵戈﹐民俗朴野。祗遹選郡子弟﹐擇師教之﹐親爲講論。久之﹐治以最稱。升山東東西道提刑按察使﹐所至抑豪右﹐扶寡弱﹐以惇教化﹐以厲﹝勵﹞士風。民有父子兄弟相訟者﹐必懇切諭以天倫之重﹐不獲已﹐則繩以法。召拜翰林學士﹐未赴﹐攺江南浙西道提刑按察使。未幾﹐以疾歸。後以耆徳第一人﹐徵不就﹐卒年六十七﹐贈禮部尙書﹐謚文靖子﹐持太常博士﹐所著有《周易直解》《紫山集》。

韓心淵少負奇節﹐以文學徵入國子監﹐不事嬉戲﹐日記千言﹐經史百家之書悉究其蘊奧。任衡水尹﹐以徳化民。至正十九年﹝1359年﹞﹐眞定大蝗﹐獨不入衡水境﹐因旌其循良﹐調眞定縣尹。時有掃地王作亂﹐心淵與其子拒守﹐城陷﹐父子俱死於難﹐見郡誌。

國朝

郭資字存性﹐洪武乙丑﹝1385年﹞進士﹐任庶吉士﹐戶部主事﹐祠祭員外郎﹑僉都禦史﹑北平布政。文皇在潛邸﹐數見愛。後靖難南下﹐屬資居守﹐撫兵輯民﹐給糧餉不乏。永樂初﹐論功晉戶部尙書﹐仍掌布政事﹐賞賫視伯爵。已攺北京刑部尙書﹐攺戶部。仁皇初﹐加太子太師。蹇義﹑夏原吉數短於上﹐謂資偏執﹐常格恩澤﹐請罷資。上意不然﹐間以語大學士楊士奇曰﹕」先皇興義旅及吾昔居守﹐皆得資力。其人亦材﹐且誠﹐今必如二臣請﹐是吾危則任人﹐安卽棄之。吾誠不忍。「士奇對曰﹕」故舊無大故不棄﹐此皇上盛徳。顧資彊毅﹐人不得幹以私﹐但詔敕所蠲租﹐資必責有司依歲額徵。此大過﹐誠如二臣言﹐然耿介守廉。「上曰﹕」吾在此﹐復有原吉與同事﹐彼𨿽偏執﹐莫能行也。「已竟罷政事﹐賜璽書﹐歸武安。資歸逾月﹐上念之不己﹐間謂士奇等曰﹕」無使大臣怨乎﹐不以資其謂我何﹖「命戶部給半俸﹐復其家。宣皇宣皇﹕卽宣宗朱瞻基。嗣位﹐詔起資爲戶部尙書﹐免朝謁。資視事勤﹐𨿽大風雨不避﹐僚吏敬憚。性木彊﹐意所安者﹐𨿽刀鑊無能屈。喜辯論﹐每厲聲色與人爭勝。所居在馬莊村﹐頹垣朴捨﹐未嘗治第城府治﹐卒之日﹐家無餘財。年七十三﹐追封湯陰伯﹐謚忠襄﹐見郡誌。

郭重字自修﹐別號東園﹐本縣在坊里人。少穎敏﹐有奇志﹐謹介不好狎﹐涵古契靜﹐寡言笑﹐魯魯﹕性惇厚。不以齒舌短長人。博涉羣書﹐𨿽臒然若不勝衣﹐而卓然自樹於流俗﹐動止有則﹐居幽室必整﹐遇妻婦如嚴君﹐事親孝甚﹐親亦樂其有子。堂叔聰言﹐俱早卒﹐遺二女﹐曲爲撫育﹐旣笄俾適名家。謙恭易直﹐與物無忤。至馭戒獲亦仁恕款洽﹐罔厲聲色。鄕鄰有斗者﹐見其至﹐遂凜然汗縮﹐退聽莫敢近。治禮記﹐賓於鄕﹝賓於鄕﹕作鄕飲時的嘉賓。﹞﹐業於雍﹝雍﹕撤膳時奏的音樂。﹞﹐簡於銓﹝銓﹕古史中解說﹑評議一類的文字。﹞﹐授內秩爲京兆理刑﹐迎二親之官就養。剛直公淸﹐談笑剖決罪疑﹐惟輕﹑惟厥中﹑惟明克允﹐民用罔冤。無何﹐惟帝擢戶部司度﹐褒封其親。尋奉命延綏遼東等邊餉軍﹐收通州淸源關﹑崇文門課稅。益矢心勤事﹐徵給一以公﹐余銀數千兩悉公同諸當路者﹐貯以待用﹐一介無所與也。大司徒梁公廉知其賢﹐適服闋﹝服闋﹕爲父母守孝滿三年。﹞北上﹐復奏往淸源關督收課稅。起解在京西十庫﹐官鈔二千五百餘萬﹐貫錢二千五百餘萬文。淸白之操﹐赫奕於時。當道諸公﹐方有遷陟之議。一日語僚友曰﹕」毛檄之捧喜爲親也毛檄句﹕語出毛子檄之典﹐意爲孝子不貪利祿﹐只爲養親而出仕。﹐吾親古矣﹔臣子之分﹐亦效策勞。人生貴適志﹐此其時也。「遂上疏乞歸。上意挽畱﹐乃竟去。歸築精舍於小河之村陽﹐敍風情﹐倚南簾以寄傲﹐熙熙而樂﹐飄然於世態風波之外。一足不躡於公門﹐有司曁師儒﹐懇請鄕飲亦不赴焉。服食多布葛茹蔬﹐壽六十三而卒。訃音一聞﹐老稚墮淚﹐咸以年未期頤期頤﹕百歲稱期頤。爲惜。無何﹐撫按行督學官﹐旁求郡邑之賢﹐用以崇祀。文移玆邑﹐有司狀其行以上﹐於是督學官轉白於撫按諸公﹐僉如所請﹐遂令作主入祠﹐血食血食﹕受享祭品。萬世﹐人皆快其作徳不孤焉。此其梗槪也。其有欲知先生之詳者﹐尙當考於尙書王公日常之墓志銘﹐太保劉公龍之神道碑﹐於玆不贅云。贊曰﹕於戲東園﹐立徳以崇。身致君以顯親興﹐思松菊而淩霄漢﹐出宇宙之外﹐究其歸﹐其兩疏兩疏﹕指漢疏廣與其侄疏受年老辭官的故事。之儔乎﹐其五柳﹝五柳﹕指晉陶潛五柳先生﹐泛指志趣髙尙的隱士。﹞之儔﹝儔﹕同輩﹐同伴。﹞乎﹗

楊錫字天賜﹐別號槐亭﹐性謙抑嚴重﹐狷介質實﹐不苟合於人﹐亦不苟言笑。屬處義當問者﹐𨿽費弗惜。而自奉儉約﹐食無兼味﹐衣不繒錦。初授濟寧經衛﹐軍政允修而士卒悅服﹐乃陟屯畱尹。時賊寇張淸等鳩眾害人﹐晉鄙晉鄙﹕山西邊遠的城邑。晉﹐山西﹔鄙﹐邊遠偏辟的城邑。弗靖。前是尹者﹐率畏其彊橫﹐莫敢誰何。錫至﹐乃嚴武備﹑繕甲兵﹑懸賞以募技能﹐畫策以定勝算﹐一鼓而渠魁授首﹐屬眾潰奔﹐生民賴以安堵安堵﹕安居。。後以疾解綬歸隱﹐怡情田畝間﹐教子訓孫﹐課農督植﹐非飲射讀法﹐足不履於公庭。其孝友忠愛大節﹐詳見於地鄕郭公東園墓志銘。

韓永齡字養恬﹐別號西川。始生時﹐其母連氏元夜元夜﹕大年初一夜。元﹐新始之意。夢紅雲迅雷自震方流於室﹐驚而寤﹐乃誕。性資穎﹐特器度寬宏﹐甫能言﹐厥父愛讀翁名潭者﹐口授以千文等書﹐輒能記。十歲遊鄕校﹐見重於當代名公。較藝文場﹐必居首選。士林珍其作而傳誦之。且自視謙然﹐常若不及。每讀書﹐𨿽祁﹝奇﹞寒盛暑﹐必至夜分﹐翁媼恐其過苦而有傷也。命僕糊其燈﹐後以革爲籠﹐畱隙光﹐僅足觀書而巳。翁媼問之﹐則曰﹕」已就枕矣。「其勤苦如是。築精舍於紫金河紫金河﹕武安城內﹐內北門紫金樓下之河。滸﹐以訓誨生徒。學鄙章句﹐惟以窮理爲先。制行立心﹐動以聖賢爲法。嘗作《居心銘》以自箴﹐作《困學詞》以勸學﹐作《無爭論》以懲忿。一日出往過城門﹐上有修雉堞者﹐墜泥污其冠﹐人怕懼無措﹐下而跽﹝跽﹝jì﹞﹕長跪。﹞曰﹕」勿我怒﹐願贖新冠以償。「永齡曰﹕」誤中耳﹐爾敢故軋﹝砸﹞我耶﹖「復歸﹐自易冠。家圃有蔬果﹐或逾垣竊之永齡適至﹐或人倉卒不能去也﹐遂伏地請罪。謂之曰﹕」爾家無此﹐故愛食耶「。以所竊物畀之﹐仍更取以益。其人感愧﹐卒爲良民。雅量汪洋﹐大率類此。鄴郡崔文敏公數奇之﹐引置門下﹐恆許之曰﹕」犯而不校﹐今之顏子也。「聞母病﹐當酷暑徒步歸省。醫言用生芐芐﹕地黃。汁可療﹐遂執鍬鐝﹐歷原野躬采爲汁﹐祝天祈效﹐母服果愈。年二十﹐領嘉靖戊子鄕薦﹐己丑會試﹐偶下第﹐入太學。時同監者六百人﹐祭酒魏公校﹐悉叩其蘊而評焉。永齡言志曰﹕」富天下之民而教之﹐以興禮樂使周道燦然復見﹐愚實願焉。「言功曰﹕」主敬以和﹐中安禮以方外﹐孝弟以立仁﹐簡易以盡道﹐愚從事而未能也。「言時務曰﹕」崇儉朴以革奢靡﹐重本業以抑末作﹐登實學以黜浮文﹐勵廉恥以羞奔競﹐振徳望以隆師傅之尊﹐援賢良以新天下之志。六者﹐非備也﹐於時爲急「。魏公覽而奇之曰﹕」此公輔器也﹐舉爲首算﹐首算﹕頭籌。榜其名於率性堂。惜天不假年而卒﹐文敏公作誄詞以悼之﹐詳見後渠洹詞集。

節孝

髙小梅西關里人﹐髙剛之女也。正徳辛未﹝1511年﹞﹐薊盜劉七寇晉﹐六月六日下太行﹐突至武安。小梅年十有六﹐有姿色﹐盜執之擁促上馬。小梅張目罵賊﹐賊拔刃駭之曰「速上馬從我﹗否則死在目前耳。」小梅益怒罵曰「賊狗﹗寧早殺我﹐必不受污。」時張﹑郗二生在旁﹐賊顧曰「殺此女汝試視之。」遂死。後知縣周傅以其事上聞﹐旌表曰「貞烈之門」。

曹氏流泉里人﹐曹貴之次女也。適石門裏王宣﹐生子紹﹐未逾月﹐天順元年﹝1457年﹞夫宣疾卒﹐曹氏時年二十。姑憐其年少﹐諷﹝諷﹕勸說。﹞令攺圖。氏以死自誓﹐勤紡績以養其姑﹐而子紹賴以成立﹐仕終興州衛經歷。奏復姓孫氏﹐孀居四十餘年﹐志節貞然。弘治十三年﹝1500年﹞﹐知縣殷輅核實奏﹐間旌表曰﹕貞節之門。

杜氏在坊里人﹐杜明之女。幼適於任倫。弘治十七年﹝1504年﹞﹐倫疾卒﹐時杜氏年方二十﹐哀毀﹝哀毀﹕居親喪悲哀過度而損傷面容。﹞殊至﹐欲以身殉﹐賴多護獲存。子守貞髫齒﹝髫齒﹕幼年。﹞﹐而守節尙妊娠﹐杜氏苦心勵志﹐百折不撓﹐躬蠶績﹐承顏順志﹐事孀姑孝甚﹐內政嚴肅﹐撫二子慈愛備至﹐獲至成立。迄今三十餘年﹐貞聲懿望﹐鼓聞遐邇。嘉靖十四年﹐知縣趙璧上其事﹐旌表曰﹕貞節之門。

石氏西關里人﹐生員石淳之女也。少字字﹕許配。於生員王謨﹐後謨疾革疾革﹕病危重。﹐與石氏訣曰「汝能養吾翁媼﹐育吾嬰稚乎﹖吾死目且瞑。」石氏時年二十三﹐泣曰﹕唯唯。謨尋卒。石氏哀毀骨立﹐堅鐵石之操﹐誓不二天﹝二天﹕舊謂女子攺嫁或第二个丈夫。﹞事翁媼孝甚﹐敬進其所欲。撫孤引年成立﹐穎脫冑監冑監﹕國子監。將效用於時。孀居三十餘年﹐艱苦萬狀﹐終始不渝﹐閨門肅如也。嘉靖二十五年﹐知縣熊瑤以其事奏聞﹐敕旌其門曰﹕貞烈。夫旌典﹐國家所以風風﹕教化。世道也。節孝有不聞者﹐亦泥於時之所遇不同耳。然彼固無望其身外之名﹐而亦不可以不風也。姑據其節孝膾炙人口者附之﹐以傳後世﹐其旌否無論也。

王氏在坊里人﹐王剛之長女也。年二十﹐歸於西關裏石王林﹐生子瑛﹐未晬﹝晬﹝zuì﹞﹕嬰兒滿百日或一周歲之稱。﹞而夫卒。王氏時年二十二﹐守志勵節﹐誓不再適﹐紡績以養其舅姑。撫孤成立﹐任山西盂縣知縣。氏孀居五十三年﹐貞聲茂著﹐內外無閒言。成化十六年﹝1480年﹞﹐知縣張澤核實奏聞﹐命未下而歿。惜哉﹗

張氏流泉里人﹐張貴之長女也。年十七﹐適同裏邵林﹐舅姑俱髙年而夫孱弱﹐張氏勤紡績﹐力衣食以養。其舅姑繼喪﹐賣簪珥竭力以爲葬具。歷五年移天亦喪﹐遺子隆尙幼﹐時年二十有二。有諷令攺圖者﹐遂叱之曰「妾一失節﹐吾兒亦爲人奴﹐使歿後何顏見亡夫於地下﹖」竟苦心勵操﹐以死自誓﹐撫孤隆成立﹐壽僅五旬有一。張氏又與其男婦﹝男婦﹕兒媳。﹞髙氏﹐力撫諸孫曰經﹑曰維﹑曰純﹑曰紀﹐亦各以上農成立。孀居六十餘年﹐堅持雅操﹐內外無間言。知縣喬公升﹑熊公瑤建匾以表揚之﹐將以上聞﹐惜以九旬卒﹐未果﹐鄕人至今嘆焉。

髙氏紫泉里人﹐髙堅之女也。年十七﹐字西關裏籍濂。未二年﹐濂卒﹐子惟新尙在娠。家貧﹐甚有欲奪其志者﹐氏執義不屈﹐遂叱之曰「吾有舅姑﹐死卽死矣﹐何必踐二庭乎﹖」誓死無他志。勤麻枲麻枲﹝xǐ﹞﹕借指紡織。枲也泛指麻。歷盡苦事﹐舅姑送終盡禮﹐鞠孤以底於成﹐補邑庠弟子員。孀居四十餘年﹐以貞節聞。知縣喬公升﹑熊公瑤俱崇獎其門。知縣唐公交﹐每賜米肉花布。

徐氏彰徳人﹐教授徐晟之家女也。適本縣落陽裏儒士張偉﹐時年二紀二紀﹕一紀十二年﹝歲﹞﹐二紀二十四年﹝歲﹞。。遺孤鳳岐方晬。以卒﹐家貧甚﹐躬紡績以贍子。旣長﹐弗克卓立﹐艱苦萬狀﹐人不能堪。益勵志守節﹐誓不二夫。鄕人皆嘆曰「烈哉﹗張偉之妻也。」知縣熊公瑤樹匾於其門﹐唐公交時饋米肉花布。

賈氏柏林里人﹐賈能之女也。年二十二﹐而夫李純疾卒﹐無嗣﹐止遺二女。家貧甚﹐弗克殯葬﹐停柩於宅。正徳六年﹐流賊入境﹐或勸之避去。賈氏曰「夫亡旣不能葬﹐今乃去之﹐而使賊燃民捨及其骸骨﹐是益重其過也。堅志以守﹐卒免於害。後二女旣長﹐適人﹐始營葬焉。孀居五十餘年﹐事紡織贍生﹐誓不二天﹐人咸稱之。嘉靖二十六年﹐知縣唐交旌獎其節。

王氏西關里人﹐王璋之女也。年十七於歸﹝於歸﹕舊時稱女子出嫁爲」於歸「。語出《詩﹖周南﹖桃夭》﹐」之子於歸「。﹞程學。正徳六年﹐學以胥役磁卒﹐氏扶櫬櫬﹕棺材。還葬﹐哀毀幾絕。葬欲身殉﹐或勸以姑老子幼﹐得止。誓不二天﹐紡績力食孝養。孀姑劉氏﹐終以八十有六。撫育遺孤﹐嘉範成立﹐補邑庠弟子員。氏孀居三十餘年﹐堅志守範﹐宛如金石﹐𨿽兵荒饑餓﹐貞介益固。嘉靖二十六年﹐知縣唐交核實以旌。

李氏胡累里人﹐李聰之女也。年二十﹐夫生員楊森卒﹐遺繼母曲氏年髙﹐二子俱嬰孩。李氏甘貧守節﹐誓不再適﹐躬織紝以養其姑﹐撫育啟東﹑啟明﹐以耕讀成立。孀居三十餘年﹐貞聲茂著﹐嘉靖二十六年﹐知縣唐交旌焉。

杜氏在坊里人﹐杜淸之女也。年一十八而寡﹐慨夫賈敏早喪﹐哀毀欲絕。遺孤思永生發未燥﹝生發未燥﹕胎生毛髮未漧。燥﹐幹。﹞﹐氏事紡織﹐以贍其生﹐誓志不二。撫孤成立﹐補庠生。孀居三十餘年﹐鄕人稱盛。嘉靖二十六年﹐知縣唐交旌焉。

韓氏洺遠里人﹐綏徳同守韓忠之三女也。正徳六年﹐夫溫朴卒﹐遺孤思鄕﹐年未四周。韓氏躬紡織﹐以養其姑﹐撫孤成立﹐守節四十餘年﹐閭裏推重。嘉靖二十六年﹐知縣唐交旌焉。

李氏陽邑里人﹐李昱之女也。夫石隆卒﹐氏苦心勵操﹐誓不再適﹐撫孤成。嘉靖二十六年﹐知縣唐交旌焉。

任貴在坊里人﹐父整﹐早卒﹐母武氏守節撫孤﹐獲至成立。醇謹溫厚﹐奉母孝養備至﹐問安視膳﹐所欲則敬進之﹐有以得其歡心。母疾﹐起居扶持﹐供湯藥﹐朝夕不離側者六年。齋戒焚香﹐祈以身代﹐疾遂愈。人以爲孝行所感﹐咸敬服之。呈諸有司﹐欲以其事聞。貴固拒之曰﹕」此子職之常也﹐何必乃爾。「繼饋花紅羊酒以旌其孝。

袁泰字世亨﹐郝家莊里人。父俊﹐任山東城武縣知縣﹐母王氏隨任﹐俱卒於宦所。時泰在嬰稚﹐僕袁虧以路遠力孤﹐莫能扶柩以歸﹐因將二柩寄於城武寺中﹐攜泰歸籍。旣長﹐泰始知父母旅櫬旅櫬﹕客死者的靈柩。未返﹐旦夕抱恨終天﹐哀毀幾絕。且居家貧甚﹐徒跣至城武垂泣﹐詢獲二柩扶歸﹐葬於縣西五級村西。欲以身殉﹐賴多護獲存。尋有二白鶴集於墓所﹐三日悲鳴殊切﹐人以爲孝行所感﹐咸雅重之。後泰遊邑庠﹐以恩貢任典史。

張璣字文衡﹐丁村里人﹐隨父桓在任﹐年八歲父卒於官璣泣毀骨立﹐幾隕生。與其母邢氏﹐扶旅櫬歸葬於縣西紫金之陽﹐敬諸父及諸兄若成人。然旣長﹐出就外傅外傅﹕古代稱管教學業的師傅爲外傅﹐對管教教養的師傅稱內傅。﹐穎敏博洽﹐涉獵經史﹐善吟詠。念母氏艱窘萬狀﹐言及輒垂涕泣。承顏順志﹐朝夕孝養罔間。母疾﹐躬調湯藥﹐偕其妻楊氏﹐齋沐禱於神﹐願以身代﹐疾獲愈﹐至八旬乃卒﹐人以爲孝行所感。弘治十四年﹝1501年﹞﹐知縣殷輅嘉其孝﹐每周急焉。後發身冑監﹝冑監﹕國子監﹐也指國子監的生員。﹞﹐任臨朐丞﹐率母遺教﹐政興務舉﹐廉能有聲。厥子曰倰﹑曰儆曁光宇﹑光漢諸孫﹐皆業儒﹐亦以見公積徳之驗云。

祁瑾柏樹里人﹐姓﹝性﹞淳朴﹐不逐時好﹐事父母孝甚﹐供甘旨左右﹐就養承顏順志。母李氏疾﹐遂默禱於天﹐請以身代﹐後疾愈﹐數年乃卒。瑾哀毀逾禮﹐廬墓側三年﹐孝行爲鄕邦所重。有司欲以聞﹐瑾固卻之。嘉靖十八年﹐知縣周公時相﹐聞其孝﹐樹匾以表揚其門。

張來玉任陜西秦州幕﹐以親老不能迎養﹐遺祿以舉之﹐人羨其孝。

封贈

郭太贈榮祿大夫﹐太子太師﹐戶部尙書。

郭溫贈資政大夫﹐刑部尙書﹐加贈榮祿大夫﹐太子太師。

郭仲禮郭太﹑郭溫﹑郭仲禮﹕郭資曾祖﹑祖父﹑父親﹐皆因資貴而受封。贈資政大夫﹐刑部尙書﹐加贈榮祿大夫﹐太子太師。

智溫封文林郎﹐陜西平涼府推官。

韓俊贈徵仕郎﹐北京通州衛經歷。

郭文封文材郎﹐應天府推官﹐繼移封承徳郎﹐戶部主事。

孫經封福建道監察禦史。

旌義

元

任天佑儒教里人﹐行履忠信﹐子孫七十餘人﹐毋敢私蓄﹐四世同居。大定三年﹝1326年﹞﹐表其門﹐見郡誌。

國朝

郭璉柏林里人﹐輕財重義。正統四年﹝1439年﹞﹐上粟千石以周歲侵﹝祲﹞﹝歲侵﹝祲﹞﹕荒年。﹞。有司以其事聞﹐敕旌其門。

王貫字以通﹐下莊里人﹐輕財重義﹐好施﹐於歲侵﹝祲﹞捐粟以周鄕鄰之貧乏者。橋梁祠宇多有建置。其子銳鉞﹐克維父志﹐益周急罔怠。嘉靖二十四年﹐州守任丘劉公崇匾其門曰﹕捐財濟貧鄕間敬重。知縣熊公瑤亦贈以詩。銳鉞今俱年九十餘﹐人以爲積徳所感。

白琛崇義里人﹐弟懷玉發疾﹐琛友愛備至。其子曰文進﹐克維父志﹐至今

輯睦尢立義社﹐積粟以賑鄕鄰之不足者。宣徳間﹐書其名於旌善亭﹐曰﹕義民。

任聰在坊里人﹐輕財重義﹐捐北關外地十餘畝﹐以爲義冢﹐至今貧民得以葬者﹐咸頌其徳。

張瑬西關里人﹐磊落不羈﹐恆以周急爲念﹐捐西關外地十畝﹐以爲義冢﹐澤及枯骨。嘉靖二十二年﹐知縣熊瑤匾其門曰﹕尙義之家。

劉廷臣生員﹐遵父劉淸遺言﹐見叔劉聰﹑劉佩各生四子﹐分居止取貲產十分之二。

三老

趙璽申松張善少精敏﹐長殖學有名﹐入仕政教卓然。乞休咸純謹狷介﹐足不躡公門﹐結廬於洺河之陽﹐名靜樂堂﹐順養天和﹐以琴書自娛﹐訓戒子孫。客至相與觴詠竟日﹐鶴髮康寧﹐顏如渥赭。士夫無遠近大小﹐咸相敬重﹐以有徳君子稱之﹐號洺濱三老。彰徳守劉公聰聞其賢﹐而造訪焉﹐各贈以詩。

胥材

韓得春﹐典史。房俊﹐經歷。韓溫﹐縣丞。梁好古﹐主簿。王和﹐斷事。王升﹐縣丞。王輝﹐判官。趙愷﹐知事。李弼﹐兵馬。範昭﹐知事。溫敬﹐主簿。徐麟﹐縣丞。王佐﹐主簿。郭麟﹐縣丞。安民﹐經歷。王經﹐驛丞。王佩﹐大使。邢謙﹐典史。賈史﹐驛丞。賈文表﹐大使。籍惠﹐知事。韓紳﹐驛丞。籍惟愼﹐驛丞。劉端﹐主簿。

僑寓

漢

臺佟字孝威﹐鄴人也。隱居武安山中﹐鑿穴爲居。漢建初﹐中州辟不就。剌史行部乃使從事致謁﹐佟往謝。剌史乃執贄贄﹕初次見面時所送的禮物﹐表示敬意。見佟曰﹕」孝威居身如是甚苦﹐如何﹖「佟曰﹕」佟幸得保終性命﹐存神養和。如明使君﹐奉宣詔晝夕惕惕﹕小心謹愼。庶事﹐反不苦耶﹖「遂去﹐隱逸於深山﹐人終莫能見焉。見後漢書逸民傳。

元

劉秉忠字仲晦﹐邢臺人﹐自幼好學﹐深於易及邵氏﹝邵氏﹕邵康節。﹞經世書﹐天文﹑地理﹑律曆以至眾技﹐悉無不通﹐隱居武安紫金山。元世祖爲王時﹐入見應對稱旨﹐遂畱侍左右。上書數千言﹐皆開國要旨。世祖卽位﹐多施行之。繼拜光祿大夫﹐位太保﹐乃詔學士竇默女妻之。以天下爲已任﹐知無不言﹐言無不聽﹐進人才各稱器。使城城﹕此處爲動詞﹐建築之義。開平城﹑燕都皆秉忠相其地相其地﹕看風水而點位置。。翰林以詩贈曰﹕」掛瓠武安﹐絕世離羣。翻然而起﹐拿風躍云。「自號藏春散人﹐有詩文十卷﹐無子﹐以弟秉恕子蘭璋爲後。偶一日﹐端坐而卒。贈太傅趙國公﹐謚文貞﹐山今有隱室存。

國朝

劉淵齡劉九齡零陵人﹐本縣知縣劉安之子﹐因安卒﹐葬武安﹐遂家焉。

災祥志

志曰﹕春秋書災不書祥﹐此並書之者何﹖春秋經也﹐志史也實錄也﹐故志災祥。

旱正徳四年﹝1509年﹞己巳﹐大旱。

寇賊正徳六年辛未﹐流賊入境。

雨雹正徳九年﹐甲戍大雨雨﹕此處爲動詞﹐下﹑降之義。雹。嘉靖二年﹑五年﹐丙午雨雹。

黑眚正徳七年壬申黑眚眚﹝shěng﹞﹕原爲眼生黑翳﹐此處指日蝕。

星隕嘉靖八年﹐己丑星隕﹐嘉靖十三年甲午星隕如雨。

蝗嘉靖八年己丑大蝗﹐十五年丙申大蝗。

地震嘉靖十四年乙未地震﹐二十三年甲辰地震。

鳳凰金太和二年﹝1202年﹞壬戍八月﹐見於縣南鼓山石臺。

芝艸元至元八年﹝1271年﹞辛未產金芝九莖於乾拱上。

麒麟皇慶元年﹝1312年﹞壬子六月二十六﹐麒麟產於洛陽村張堅家。二年二月十七日﹐又產於是村髙呆兒家。

玉兔嘉靖十年﹐玉兔產於南郊。

武安縣誌卷之四

藝文志

志曰﹕文者道之華也﹐治之章也﹐藝焉故後也。邑代有聞人﹐凡紀事懷思﹐諸制作之類﹐則皆有裨於治理﹐而非藝焉已也。昔文獻不足﹐孔子悼之﹐懼弗徵也。於戲﹐文可弗志哉﹖足則能徵之﹐玆地乃增重矣。故志藝文。

碑記

三瑞記蕭時敏﹝元學正﹞

麟﹑鳳﹑芝艸乃太平之嘉瑞。芝﹑麟之生﹐適當我皇元聖徳神功隆昌之運﹐相繼百歲咸現是境。孔子曰﹕」刳胎殺夭﹐則麒麟不至其郊﹔覆巢破卵﹐則鳳凰不翔其邑「。由是觀之﹐則是邑之美亦可知矣。獨鳳覷穎川﹐穎之人至今以爲美談﹐況三瑞並現於斯乎﹖宰縣者﹐政平詞息﹐民安歲丰﹐公署之暇﹐共舉遺禮﹐並此三瑞﹐欲刻琬琰琬琰﹕美玉﹐碑碣的美稱。以傳永久。邑之士大夫耆舊共贊成之﹐請予第其歲月。鳳𨿽前朝前朝﹕指遼代。鳳現於遼太平二年﹐故稱前朝。之事﹐實﹐斯邑之光﹐不可遺也。按﹐麒麟皇慶元年﹝1312年﹞六月二十六日生於洛陽村張堅家﹐舉身皆麟﹐通尾亦然﹐牛蹄﹐頂骨髙起﹐鱗甲鮮明﹐頭圓無角﹐未知爲何物。遂經州路以獻之﹐使者還曰﹕朝庭乃曰麟也。眾咸稱賀。皇慶二年二月十七日﹐又生是村髙呆兒家﹐其狀略同。始生之時﹐其母懼﹐而不敢近﹐三步之外直視之而鳴﹐其麟亦鳴﹐其音不類於犢﹐亦獻之於朝。差去官永年辛主簿傳﹐奉都臺鈞旨﹐生麟人戶﹐所屬官司﹐量加優卹。是故州縣遵依﹐免其和顧﹝雇﹞和買和雇和買﹕和雇﹐朝廷發給工餉的雇傭工匠。和買﹐朝廷以購買爲名的一種變相賦稅制度。等役。按中書省詳定官楊威震亨《瑞芝記》曰﹕」至元八年﹝1271年﹞﹐有金芝九莖生於文廟乾拱乾拱﹕乾方之拱。拱爲發券形成的弧形木結構建築﹐常爲門窗頂部。上﹐叩之有金玉聲﹐三秀六英﹐遂以獻之。「按金翰林院編修官左容撰本州《鳳瑞記》曰﹕」太平二年﹝1022年﹞壬戍孟秋﹐鳳現於武安縣南十有五里屯樞村鼓山石聖臺。越翼日﹐遠近來觀者不可勝數。至臺下一里許﹐見其禽之大者髙可逾人﹐次者亦髙四五尺﹐眾回還衛護﹐皆成行列。人欲稍前﹐則類雕鶚之屬者皆怒騰﹐勇猛之威勢而人莫敢進。眾禽盈地﹐亦或飛翔﹐信宿而去﹐不知所之。所司圖上其狀﹐朝廷命按察使親詣驗之﹐奉禦覆實﹐禮部差支應司監畫官詳圖其狀。太和二年﹝1202年﹞孟冬﹐詔誥四方。今州廨有碑存焉。「《淮南子》曰﹕五帝三王之世﹐鳳巢列樹﹐麟止郊野。《爾雅》釋麕身﹑牛尾﹑馬蹄﹑一角﹐春秋所獲麟也。大麃﹐一角﹑牛尾卽漢武郊雍所獲麟也。不角者麒。漢宣帝元康間﹐詔閱金芝九莖﹐產於亟徳殿。宋仁宗嘉佑二年﹝1057年﹞﹐交趾所進二麒麟﹐牛身﹑象耳﹑狗足﹑魚鱗﹐所食艸木皆中國無。歷考傳記﹐麟﹑鳳﹑芝艸亦或有之﹐惟後漢章帝時麒麟五十一現﹐鳳凰三十九現﹐爲最盛。其餘難以悉記﹐大抵多出於太寧之世﹐治平之國。凡有大瑞﹐天下稱賀﹐靑史具書﹐坐視淪沒不傳﹐禮恐闕焉。今我皇元﹐以六合爲家﹐梯航入貢梯航入貢﹕無論山國和水鄕皆都入貢。登髙用梯﹐渡水用船﹐這里指山國水鄕。﹐文教大興﹐跨金﹑宋﹐越漢﹑唐﹐輝映三五三五﹕三皇五帝。屢致嘉瑞﹐於戲盛乎。𨿽然仍居安應危﹐益光至治﹐則庶不負斯瑞之應矣。此飛走艸木之瑞也﹐冀因其民之富庶﹑學校興﹑頌聲作﹑人材倍出。爲時﹐名卿以佐聖朝﹐太平之治如麟如鳳如芝者﹐乃爲人中之瑞﹐得無亦有光乎。今麟之狀與古頗異﹐故記其實﹐以待博物明理之士者﹐以相參考。復請爲銘曰﹕嗚呼三瑞﹐萃此一方。鼓山石臺﹐彩鳳來翔。百鳥隨止﹐威儀孔彰。儒宮芝艸﹐乾拱生香。文風漸振﹐吾道禰﹝彌﹞昌。雙麟繼生﹐光彩洛陽。馳驛再獻﹐歡生廟堂。嗚呼三瑞﹐太平之祥﹐武安之光。

文廟瑞芝記楊威﹝元人﹞

《瑞應圖》芝艸有五種﹕石生﹑水生﹑木生﹑土生﹑叢艸而生者。各以方色言之﹐金色者爲上瑞﹐朱蓋紫莖者次之﹐朱艸又次之﹐其餘相次不等﹐或有獨莖而生者﹐有叢生九莖者。凡所生者﹐皆傍有性之物﹐未聞於幹木無津液處而生者。武安縣於古最爲舊﹐自春秋﹑戰國至漢﹑唐﹑宋皆爲名縣。人淳地秀﹐山產爲諸縣最。所出名士大夫﹐唐宋曁金歷歷不絕。儒風爲盛﹐及髙第爲名臣﹑名守者﹐比比皆是也。故文廟於他縣爲備。自天兵南下﹐誤爲山寇所焚﹐惟餘基存焉。至元三年﹐宰公王閏之﹐始剪荊棘﹐立縣學。今承事太原王公長卿﹐繼前治﹐慨廟貌不存﹐乃出巳﹝己﹞俸而又倡圓頂圓頂﹕僧人戴的帽子﹐這里指僧人。﹑黃冠黃冠﹕指道士。儒人﹑醫卜﹑屬官﹑縣吏﹐曁好事之家﹐出自願財以立正殿。匠者繩墨而興工。功旣興於斧成﹐乾拱上出金色瑞芝一本﹐叢生九莖﹐曄曄然而秀﹐煌煌然而明﹐三秀六英﹐扣之有金玉之聲﹐觀者雲集。耆老相告曰﹕此吾宰公修文廟之瑞應也。

猶記前朝時﹐重修文廟﹐石礎上生一莖。吾宰公修文廟﹐瑞應又甚於前日﹐殆文教復興之應也。今之人所喜修飭者﹐或祀典不載﹐妄求福利而修之﹐於文廟爲不急。獨吾宰操心異常﹐而創立吾聖人之殿﹐俾後學有所歸向﹐知禮義孝慈﹐入事父兄﹐出事公卿﹐皆有次第。芝之爲瑞也﹐宜焉。故記之。

磚城隘口記涉邑﹝涉邑﹕卽涉縣﹐王科爲涉縣人。﹞王科﹝工科給事中﹞

嘉靖二十有三年﹐歲捨甲辰春三月﹐武安縣新作磚城並隘口成。我聖天子禦極統天﹐蠻夷華夏罔不率俾。蠢玆北虜﹐庚子連歲﹐直由大同入寇遼﹑沁至潞安。此天機之可戒者也。壬寅春三月﹐前巡撫河南都察院右僉都禦史余姚魏淺齋公﹐有本行分守河北道。汾州孔文谷公天胤﹐委官於十八盤諸隘口﹐創立邊城﹑樓櫓﹝樓櫓﹕古代軍中建造的用於瞭望﹑攻守的無頂髙臺。﹞。方三之一﹐秋七月虜復寇前地﹐聲勢甚急。蜀灌縣雙牖熊子瑤﹐由鄕貢士教行南鄭﹐擢知武安縣事﹐恐失關隘﹐禍延山東山東﹕此處指太行山之東。﹐遂毅然赴任﹐招奔亡﹐峙芻豆芻豆﹕指軍用的艸料。﹐繕甲兵﹐簡義勇﹐補城池﹐作廏牧﹐爲堅守計。比虜去﹐曰﹕」此城卑頹﹐何可專恃天幸﹖「請於諸司﹐合用磚灰包砌。癸卯春三月﹐巡撫河南都察院右僉都禦史富平李石疊公宗樞﹐巡撫河南都察禦史茌平楊菊塢公勉學曁分守河北道右參政﹑今升陜西按察使永平李確齋公充濁﹐親詣武安﹐徧歷前諸隘口﹐大爲規劃﹐準令熊子動支官銀﹐設法燒造磚灰﹐將縣城西面先行包砌。閱月而完。時夏四月也。復督熊子﹐分委典史灞州楊昂輩﹐修築前諸隘﹐共磚石邊城二百五十一丈﹑敵樓四座﹑磚石鐵券門﹑司亭三十九間﹑軍器營房窩鋪一百八間﹑城墻水券門二座﹑弔橋石臺各一座﹐俱立墩臺﹐合黑龍洞諸處煙墩﹐共二十五座。四山小路﹐通行斬峻。匾匾﹕往門涸上方刻字。匾﹐此處爲動詞。十八盤曰」飛磴盤云「﹐摩天嶺曰」峻極關髙「﹐觀堂曰」神斧中開「。遠望之而栗然。蓋由熊子作作﹕振作﹐激發。士類而獎節婦﹐正法律而革姦猾﹐廢淫祠而濟孤孀﹐寬省里甲﹑分作城井﹐與夫增倉以儲粟﹐立橋以通旅﹐多便路而謹烽候﹐善政善教﹐難以枚舉。都憲李公奇之﹐委官獎勵。間有告阻城工者﹐暫令停止。其惜財重力﹐是固愛民之心所發也。秋九月﹐熊子再申前請。按察李公知其賢﹐往來該縣﹐見磚灰多備。審於民﹐僉曰﹕」願。夫以丁出﹐磚灰以糧辦﹐責成大家﹐分工包砌。「詢於士﹐僉曰﹕」機不可失﹐矧矧﹝shěn﹞﹕況且。兵難遙度﹐有備庶可以無患。「呈於都憲李公﹐允其請。其防危慮變﹐尢爲愛民之心所鍾也。熊子自甲辰暮春起工﹐昭勤惰﹐示章程。夫匠子來﹐磚灰雲集﹐不一月﹐而磚城三面告成。通計城垣三里﹐髙三丈﹑闊二丈五尺。城內馬路二尺﹝丈﹞﹐城外隙地一丈五尺﹐壕闊二丈﹑深一丈﹐重修紫金樓一座﹐敵樓二座﹐新建角樓四座﹐外磚石券門二座﹐關橋一橫。間以四關居民稠密﹐創外城樓三座﹐磚石鐵券門﹑便門五座﹐周以小城垣﹐各髙一丈二尺。精練戌卒﹐髙懸拿﹝弩﹞銃﹐兵糧足備。壯哉﹐縣哉﹗虜𨿽善騎射﹐不能越此而東上﹐司﹝司﹕上司﹐武安之上司。﹞有專城﹝專城﹕原指專管某城的太守﹑州牧﹐此處指武安縣令。﹞之重﹐九重九重﹕朝廷。紓紓﹕緩解。西顧之憂﹐士民大有賴焉。兼之十八盤諸隘口連於林﹑涉﹐邊城屹立﹐得人守之﹐虜能從天而下也哉﹗事峻﹐武安致仕官張效﹑耆民王銳等﹐謀於儒學訓導李鸞﹑陳王玄具幣﹐命生員王汝礪﹑韓永淳偕監生王琚持狀踵涉﹐請龍山王子﹝龍山王子﹕王科自稱。涉縣有龍山。﹞爲文以記之。科因嘆曰﹕」天下之憂﹐非謀之艱﹐而不能斷之。「患虜三入寇﹐癸卯已遠去﹐若可無慮也。都憲李公﹑按察李公方奉上命﹐據吾兒峪諸隘口﹐作邊城﹐聚兵積糧﹐隱若敵國。熊子復完此城﹐禦虜之計出自萬全﹐得大易之思患而預防矣。嘗慨前宋﹐天機兆於澶淵﹝澶淵﹕澶淵之盟。宋眞宗聽寇準言於澶州拒遼兵﹐雙方議和﹐宋每年與遼銀絹30萬﹐史稱澶淵之盟。澶州﹐今大名﹑淸丰縣一帶。﹞﹐獨恃寇準﹐僅爾小安。正宜據天下之全勢﹐用賢納諫﹐厚農練兵﹐大立紀綱﹐以復漢唐故疆﹐何欽若輩﹝欽若輩﹕王欽若之流。王爲參知政事﹐爲人姦邪﹐與丁謂﹑林特﹑陳彭年﹑劉承圭被時人合稱」五鬼「。﹞﹐以孤注擅寵﹐一無能爲。及蔡京未勔。用事﹐倡丰亨豫丰亨豫大﹕富繞安樂的太平景像﹐後多指好大喜功﹐粉飾太平的虛假繁榮。丰﹐豫皆爲《易》中的卦象。大之說﹐卒啟靖康之變。無斷故也。玆舉也﹐二李公不負聖天子之托﹐熊子不負二公之托﹐武安士民不負熊子之托﹐謀善而能斷﹐可謂愼機也已。憂勤之念﹐天地鬼神實臨之。行將大啟吾皇前﹐臺鼎之席以待二李公﹐虛臺諫之署以處熊子。擴今日之事而言之﹐不惟可以完城禦虜﹐而中國久安長治之道﹐卽此一念﹐或者可以盡得之也。嗚呼﹗芻堯芻﹝chú﹞堯﹕自謙語﹐艸野之人﹐淺陋的見解。之言﹐敢告役天﹖盍書一通﹐以昭後人。

重修城隍廟記英山陳瑋﹝教諭﹞

邑西南隅﹐舊有城隍廟﹐新於國初洪武庚戌﹝1370年﹞﹐修於成化丁亥﹝1467年﹞﹐正徳丁卯﹝1507年﹞復恢弘基緒而攺作焉。歲久傾圯弗支﹐嘉靖丙戌﹝1526年﹞迨玆幾二紀矣。守土者志於葺理﹐咸功未竟而去。乙巳夏唐侯令是邑。越明年﹐政通人和﹐若痿而起﹐若蒙而了﹐允升於大猷大猷﹕大的謀畫。﹐乃度夫歲丰民裕﹐而可勞也。躬任葺理之責﹐諭耆庶尙義者﹐捐貲以助。耆庶唯唯﹐翕從無少靳﹝靳﹕吝惜。﹞。義官李景制﹑道士賈演錄﹐各祗厥委任﹐鳩工鳩工﹕聚集工匠。掄材﹐陶瓦琢石﹐以營其事。丁未三月朔工竣。瑋往而觀焉﹐則見夫崇而隆﹐敝﹝敞﹞而明﹐廟貌巍巍然﹐坊樓翼翼然﹐器物輝輝然﹐雄規傑制﹐視昔有加﹐是誠可嘉也已。鄕縉紳士夫僉謂瑋﹐宜有言以紀其成。瑋不佞﹐謹拜手稽首﹐颺言曰﹕猗歟猗歟﹕表示贊美的感嘆詞。休哉。夫城隍之祀﹐肇於唐﹑盛於宋元﹐而加隆於我太祖髙皇帝﹐錫之封秩﹐著之令典﹐通之海宇。吏始之任﹐必先廟謁﹐與神誓。歲有事於山川﹐若厲若厲﹕若事件重大。﹐則奉其主其主﹕其神位﹐卽供奉城隍的牌位。以祀。蓋藉以庇佑民生﹐而與守土之吏其責均其責均﹕其責任是一樣的。系指城隍與守土之官吏一樣﹐都有庇佑民生之責。也。吁﹗惟民事神﹐惟神庇民﹐神旣血食玆土﹐崇廟以安靈﹐繼玆而往﹐不益禦災﹑捍患﹐默祐於冥冥之中﹐而感應捷如影響也哉﹖後之牧於玆者﹐心唐侯之心﹐嗣而葺之期成﹐夫巨麗之觀﹐則匪直廟得以時葺勿壞﹐而民亦有所承祀永賴矣。抑是舉也﹐惠而不費﹐勞而不怨﹐殆政之美者﹐爾不可以不書。侯名交﹐字敬夫﹐別號云川﹐戊子鄕進士﹐魯東平郡人。先是經始之者﹐則有若邑令謝侯宗賢﹑熊侯瑤﹑少尹林侯淵﹑劉侯璉﹑郭侯汝亨﹑劉侯世隆﹐幕賓李侯堂﹑楊侯昂﹐書牌匾碑記庠學生韓子永淳。而李景制輩及鼎建鼎建﹕營建。之類﹐則列之碑陰﹐以著厥美﹐且俾後之人有所勸也。

重修三聖廟記英山陳瑋﹝教諭﹞

武安本禹貢冀州之域﹐爲縣自西漢始﹐而北關達京畿﹑通山陜﹐亦要衢也。居民寥落。先是泥於風土之說﹐邑鄕耆劉懷謀建三聖廟於關外之北﹐力弗克爲。成化戊子歲﹐自磁歸﹐至臨潭崗﹐獲遺金三十兩﹐侯逾信宿信宿﹕連宿兩夜。﹐竟無還訪者。持歸語人曰﹕」無故獲金﹐亦不祥也。盍建廟以培風土乎﹖「遂規制出自經畫﹐前爲門一間﹐次拜亭三間﹐又次廟庭三間﹐左右各爲房三間﹐髙卑深淺有差。祀二郎﹑趙帥﹑關武安王。厥子忠亦重義﹐獲遺金五十兩曰﹕」此爲人軀命所關﹐必有求者。「待至晡晡﹕黃昏時。有大戶杜文舉者﹐誣以館人館人﹕丁代掌管館捨的人。竊﹐忿質於官。忠訊其故﹐完而與之。是廟復加葺理﹐建房三間﹐召道人趙陽徳﹐朝夕崇奉。越歲久﹐廟制湫陋﹐儀像壞剝。忠之子名淸者﹐英爽不羈﹐輕財好施。子嘗欲謀新之焉﹐疾卒弗果。時弟聰及佩﹐溫柔謹愨﹝謹愨﹝què﹞﹕恭謹朴實。﹞﹐偕其子生員廷﹐捐貲無少靳。經始於是年春二月﹐落成於夏五月。欹者正﹐闕者增﹐髙者翚飛﹐密者鱗次﹐蔚然而彩張﹐岌然而鼎峙﹐金璧輝煌﹐丹艧堊飾﹝丹艧堊飾﹕用塗料粉刷。丹艧﹐紫紅色的漆。堊﹐白色塗料。﹞。過於下者﹐皆擊節嘆賞。謂是舉也﹐人不告勞﹐財不資眾﹐而偉績成於不日﹐非劉氏叔侄好禮尙義﹑昌克臻此﹖厥姻韓生永淳謂不可無文以紀其成﹐致狀以屬於予。予謂﹐孝者善繼人之志﹐善述人之事者也。世之鄙吝者﹐其爲守錢之虜﹐縮首畏難﹐視父祖之所營建﹐而漫不加葺者﹐滔滔皆是也。劉氏叔侄﹐慨廟之修於父祖而敝若此﹐焦然攺構﹐底於煥新﹐是善於繼志述事﹐而世濟其美矣。視彼之鄙吝而弗克踵芳躅芳躅﹕足迹的美稱。者﹐不霄壤懸絕乎哉﹗吁﹗積善降之百祥﹐神之祐之﹐必俾爾壽﹐而臧俾爾熾﹑而昌而吉﹐無不利也。是可使弗昭也矣乎﹖用紀於石﹐蓋昭劉氏叔侄﹐抑以勸世俗也。

武安縣羣工落成記英山陳瑋﹝武安教諭﹞

古者﹐列國各有史官﹐備記時事﹐而勸懲之義存焉。今之邑﹐古子男國也。𨿽史無史職﹐顧時事莫重於役民﹐可無紀載以徵人心之從違乎﹖武安古名邑﹐而建置多闕﹐殆歐陽子所謂﹐蓋有待焉者也。魯云川唐侯令是邑﹐之明年﹐政輯民安﹐旣底於理﹐視昔之旣闕者將經營焉。召義官陳嘉言﹑髙尙本語曰﹕」汝經費去奢從儉﹐毋侈靡傷民財也。「召訓術程舉﹑籍誼語曰﹕」汝糾工勸勤懲惰﹐毋虛歲月勞民力也。「復召幕賓楊君昂﹑戴君興俊語曰﹕」汝戒事因革捐益﹐毋乖時宜開多事也。「數子者唯唯﹐退而各抵厥任。堊漆木石磚瓦﹐不兩月而川委雲集川委雲集﹕堆積。。敬一亭﹑八蠟祠﹑名宦鄕賢祠以曁行署﹑陰醫學﹑倉廒﹑隘堡樓櫓﹑養濟院之屬﹐取次鼎建﹐各底於煥新。父老王好學﹑宋琮輩謂﹐告厥成功﹐不可以不書。少尹王竹溪﹑黃東臯本其父老之志﹐請予紀。夫孔子假魯史以作春秋﹐凡於魯一臺一囿之築﹐一宮室門觀之作﹐必謹而書之﹐重民力也。昔有攺作長府長府﹕古時藏財物﹑武器的地方。﹐見非聖門﹐亦事之得巳﹝已﹞者耳。若非其可已﹐𨿽怨生剌興怨生刺興﹕發生怨言一類。因有怨气﹐必然會有不滿的言論。亦不暇卹﹐況民之樂爲者哉﹖侯玆舉因人心之所欲﹐而且費不及民﹐是蓋說﹝悅﹞以先民﹐民忘其勞﹐可以書於國史者也吁。人情莫不欲逸﹐而玆庶民攻之不日成之﹐固誠所謂小人學道則易於使然﹐非侯之有孚惠心曷克臻此﹖侯名交﹐起家鄕薦﹐倜儻有气節﹐公淸剛直﹐而此特其善政之一端耳。紀於石﹐俾後之牧牧﹕指做官。於玆者﹐或考其人﹐說其事﹐未必無擊節而興起之者。

大明贈特進光祿大夫柱國湯陰伯謚忠襄郭公神道碑銘

建安楊榮﹝榮祿大夫少傅工部尙書兼謹身殿大學士﹞天眷國家﹐誕啟中興之運﹐必有英傑爲之股肱﹐運謀效力於其間﹐而後勛業克成。故榮祿大夫﹑太子太師郭公﹐實其人焉。公諱資﹐字存性﹐姓郭氏﹐河南武安人。曾祖諱太﹐祖諱溫﹐父仲禮﹐皆以公貴﹐贈榮祿大夫太子太師。曾祖妣淨氏贈夫人﹐祖妣馬氏﹑妣王氏皆加贈一品夫人。公生而穎敏﹐志气超羣兒﹐弱冠入邑庠﹐從師受春秋﹐有所造就。洪武辛酉﹝1381年﹞入太學﹐甲子﹝1384年﹞領應天府鄕薦﹐明年會試禮部對策﹐大廷賜同進士出身。初爲翰林庶吉士﹐擢戶部總部事主事。丁外艱﹐服闋﹐實授本部湖廣淸吏司主事﹐攺陜西淸吏司主事。吏無容姦﹐聲譽頓起﹐升都察院左僉都禦史。無何﹐尙書郁新以才薦之﹐授前北平布政使司左參議。蒞事之初﹐卽以本司獘政爲言﹐太祖皇帝嘉其忠直﹐升本司右參政。公悉心殫慮﹐贊佐有方。不數月﹐升左布政使。精勤詳愼﹐綱紀大振﹐豪猾斂迹﹐良善獲安。時太宗皇帝在藩邸﹐力愛重之﹐公有所言無不聽納。及起義靖難起義靖難﹕指燕王棣靖難之役。﹐命公城守﹐撫輯兵民﹐供給糧餉﹐百費所需﹐未嘗乏誤﹐嘗以漢蕭何擬之。太宗皇帝卽位﹐論功特晉戶部尙書﹐賜白金文綺褚獘白金文綺褚獘﹕財寶衣帛類。﹐視諸伯視諸伯﹕像對」伯「一樣對待。諸﹐之乎。伯﹐伯侯類之尊位。。未閱月﹐以北平重地﹐命乘傳掌布政司事。未幾﹐詔建北京﹐設行部﹐拜公行部尙書。公以北地軍民初安﹐生業始遂﹐而官司官司﹕此處爲行政機構﹐非訴訟之義。所費冗濫﹐當樽節樽節﹕節約。樽同撙﹐抑止。以卹下﹐乃惓惓以祛獘﹐舉廢爲務。﹝或﹞有不悅而謗公者﹐太宗聞之﹐降勅慰諭﹐益以心腹任之。滿考賜宴內庭﹐頒勅獎諭﹐錫以誥命﹐贈公祖若考考﹕父親。皆資政大夫﹑北京行部尙書﹐祖母及母皆夫人。歲辛丑﹝1421年﹞太宗皇帝都北京﹐革行部﹐調公戶部。職務叢脞叢脞﹕細碎繁頊。﹐公勤以率下﹐事有條序。仁宗皇帝嗣位﹐念公舊徳﹐以尙書兼太子賓客。已而﹐復念公抱疾﹐艱於步履﹐不忍煩以政事﹐特升太子太師﹐俾致仕。歸鄕旣加賜賫﹐又令戶部給半俸﹐蠲其稅糧差徭﹐特賜璽書﹐慰勞甚至。公歸﹐杜門教子孫讀書﹐屏絕外累。皇上皇上﹕指宣宗朱瞻基。嗣登太﹝大﹞寶﹐眷求老成﹐公祗事列聖祗事列聖﹕恭敬地效力於諸位皇帝。祗﹐恭敬。列聖指太祖﹑太宗﹑仁宗等皇帝。﹐勞績居多﹐詔起復掌戶部事﹐免其趨朝﹐賜鈔二萬貫。公愈感激效忠﹐𨿽祁寒盛暑﹐必坐公署視事不暫廢﹐僚屬胥吏莫不敬憚焉。滿考賜宴於禮部﹐獎以敕書﹐譬公如歲寒松柏愈老愈勁﹐其優待隆厚至於如此。宣徳癸丑﹝1433年﹞十一月疾劇﹐屢言蒙被朝廷重任﹐無以效報爲愧﹐切切訓諸子及孫﹐當感恩思報﹐不及家事。十二月癸丑卒。上深悼惜﹐爲公罷朝﹐遣禮部尙書胡瀅賜祭﹐敕工部制棺營喪葬﹐贈特進光祿大夫﹑柱國﹑湯陰伯﹐謚忠襄﹐官其子佑爲戶部廣東淸吏司主事。公生元至正辛丑﹝1361年﹞十一月巳﹝己﹞巳﹐享年七十有三。卒之日﹐家無餘貲﹐公卿大夫皆往哭弔致奠祭。配陳氏﹐賢而勤儉﹐累封一品夫人。子男五﹐長儀先卒﹐次卽佑﹐又其次曰儼﹑曰倫﹑曰俊。女二﹐李榮﹑髙讓其婿也。孫男十七人﹐孫女十三人。惟公廉介勤愼﹐剛果有爲﹐自始仕至老﹐視國事如家事﹐凡所施爲毅然自任﹐不畏彊禦﹐𨿽怨有弗避﹐害有弗辭﹐與人辧﹝辯﹞論﹐嚴厲之气見於詞色。而推之於政﹐略無害人蠹物之心﹐誠國家忠謹直亮輔弼之臣也。佑奉柩歸﹐以宣徳九年﹝1434年﹞歲次甲申葬乾山乾山﹕乾方之山﹐村西偏北處。之原。乃以郎中黃王睿所狀事行﹐來請文勒之墓道﹐以垂永久。余與公交好三十餘年﹐不可以辭﹐旣敍其槪﹐而復系以詩﹕

川嶽降靈﹐篤生賢哲。乘時奮庸﹐以樹勛烈。惟公之生﹐早負俊才。

列職郎署﹐超僉憲臺。風猷宏振﹐綱紀斯秩。出參大藩﹐政興獘息。

凡所設施﹐算﹝算﹞無遺策。顯命薦臨﹐特拜方伯。赫赫太宗﹐仗義而興。

命公居守﹐撫民餉兵。旣正大位﹐嘉公勞績。進位尙書﹐厚其賚錫。

公愈飭勵﹐經國如家。謗怨弗卹﹐恩寵屢加。仁宗嗣位﹐眷顧尢重。

兼秩宮僚﹐式隆任用。念公抱疾﹐進位師臣﹝師臣﹕皇帝的老師稱師臣。﹞。俾休於家﹐疊施以恩。

皇上繼統﹐眷公耆舊。詔復視事﹐寵待加厚。維公忠實﹐眾所共知。

維公勛業﹐顯著於時。筋力𨿽衰﹐寸心猶赤。奄忽長逝﹐帝用悼惜。

贈爵賜謚﹐喪葬是營。官其後嗣﹐存歿光榮。維玆光榮﹐從古罕致。

公具有之﹐其誰克似﹖武安有山﹝武安有山﹕指前文中郭資的墓地」乾山「。﹞

。鬱鬱其崇。勒文墓道﹐垂耀無窮。

明故文林郎槐亭楊公墓志銘邑人郭重﹝戶部主事﹞

槐亭公﹐余武安名家裔﹐以經衛擢屯畱令﹐遷永和﹐凡六載﹐解組解組﹕辭官。組﹐印綬。解﹐解下。而歸。時餘散居林下﹐以舊交契最﹐槐亭遂以孫女許余嫡孫。兩姓之好克惇﹐平生之懷彌篤。逮今丙午忽疾作﹐余問之﹐惕然曰﹕」有是乎斯人﹐而有斯疾也。「越二日云終。近遠弔者﹐咸爲下淚﹐蓋以公行素孚﹐固其所耳﹐余何如其爲情哉。厥孫行茂才茂才﹕秀才。大壯大壯﹕六十四卦之一﹐陽剛之象。狀狀﹕記述死者生平槪略的文字﹐多由學生或故舊所寫﹐每多溢美之詞。﹐余銘以發諸幽。余泫然流涕曰﹕」是忍銘吾槐亭耶﹖余不獲再與親家遊﹐是忍靳銘吾槐亭耶。「按狀﹐公諱錫﹐字天賜﹐槐亭別號也。曾大父增﹐大父升﹐父聰﹐俱隱徳不仕。先母連氏出伯兄鋼﹐母賈氏出仲兄鑑﹐槐亭行三。少寡言笑﹐性質直﹐且不與人苟。肄儒業日有所就。弘治戊午﹝1498年﹞與餘同補邑庠弟子員﹐累見器於督學諸公。正徳庚午﹝1510年﹞登冑監﹝冑監﹕太子監。﹞﹐無何二親淪沒﹐公哀毀如不欲生﹐葬祭咸如禮﹐見者聞者莫不嘆羨。嘉靖壬辰﹝1532年﹞勃然曰﹕」吾不得一命之榮以養親於生前﹐寧不得升斗之奉於地下乎﹖「遂就銓部銓部﹕選拔考量官吏的部門﹐多指吏部。﹐授山東濟寧經衛。歷四載﹐以督理運漕﹑振肅部伍有功﹐蒙都臺麻城劉公天和之薦﹐擢山西潞安屯畱令。其俗剛硬﹐且多健訟。公蒞任來﹐彰善癉惡﹝彰善癉惡﹕揚善懲惡。癉﹐憎恨。﹞﹐惇化易俗﹐酌用以省其財﹐均役以舒其困﹐明訟以平其情﹐律巳﹝己﹞以昭其軌﹐除凶以安其良﹐駸駸﹝駸駸﹝qīn﹞﹕馬速行貌﹐泛指變化迅疾。﹞乎政洽人和焉。謁文學﹐遂陋殿宇而鄙士風﹐於是力請上官。上官嘉其請﹐因而維新學宮﹐疏通藍水﹐以接文脈。每於朔望﹐考課生儒嚴加懲勸﹐而士風丕﹝丕變﹕大變。﹞變矣。鄕試登名者十餘人﹐值今丙午發解奪魁﹐我槐亭提調之功居多。巡按禦史永年連公釒廣﹐持嘉旌獎。再轉永和﹐政令益修。都臺遂寧陳公講親見其賢而嘆其未顯﹐首旌卓異﹐捋大展其才。偶爾小恙﹐忽起歸與﹝歟﹞之嘆。臺省懇畱﹐卒莫挽其行舟矣。旣而榮歸﹐問約余知己﹐車枕枕﹕碾壓。山溪﹐以暢幽懷﹐彷佛綠野綠野﹕指神仙一類。風味。胡爲天忌吉人﹐而槐亭夢奠﹐於戲天也。𨿽然嘉胤子培﹐積學有待﹐七困秋闈﹐時使之然。古人云﹕」大才當晚成。「其拾靑取紫拾靑取紫﹕靑紫爲官服的顏色﹐代指官﹐拾取卽俯身卽得之義。﹐以來寵渥而荷褒封。槐亭𨿽未顯被於當時﹐將必顯被於後世。人孰無死﹐槐亭之死猶不死也。生於成化辛丑﹝1481年﹞七月十一日﹐卒於嘉靖丙午年﹝1546年﹞十一月初四日﹐享壽六十有六。娶邑耆英馮子興女﹐生男一卽子培﹐永茂廩膳生﹐餘子可久﹐生之姻親也。娶直隸撫寧令吾友張子效之女。女三﹐長歸陸氏逵﹐次歸籍氏太學生惟一﹐三歸胡氏省魯﹐俱早卒。孫男二﹐長曰梅﹐聘庠生李子重弼女。仲曰桐﹐未聘。俱業儒。孫女二﹐長許庠生張子儆﹐行三子光治。次許應芝﹐卽余嫡孫男也﹐俱未行卜卒之年。十二月初一日﹐葬於縣治北十里﹐土土戔鄕長嶺崗之陽﹐古北洺之濱。銘曰﹕我公冠世﹐赫奕其猷。我公交議﹐簪盍﹝蓋﹞相投。成均業卒﹐齊晉宦遊。仁聲仁聞﹐無遠弗流。一朝去國去國﹕本指離故國﹑京都﹑故鄕之意﹐此處爲離開任職地。﹐名重山丘。今其云逝﹐棟折山頹。生有定守﹐死有餘哀。賢郎奇馬魚﹝奇馬魚﹕奇才。﹞﹐行將奪魁。榮親黼黻﹐相君鹽梅鹽梅﹕鹽和梅子﹐諭國之賢才。﹐繩繩繼繼﹝繩繩繼繼﹕繼承。﹞﹐公其慰哉。

明戶部湖廣淸吏司主事東園郭公墓志銘

金陵王土韋﹝戶部尙書﹞

嘉靖丙午歲十二月十一日﹐明戶部主事東園郭公卒。厥胤以明年春二月乙酉卜葬東郊﹐從昭穆昭穆﹕祖宗兩側的位置﹐左爲昭﹐右爲穆。泛指宗法次序﹐無論神主牌位﹑墓葬或居座﹐皆祖居中﹐父居左﹝昭﹞﹐子居右﹝穆﹞﹐以別尊卑﹑親疏。也。乃奉狀京都﹐請予銘。然公昔治畱都畱都﹕遷都後的舊都﹐此指南京。﹐其制行宅心﹐與知其槪﹐義可以他遜哉﹖公諱重﹐字自修﹐別號東園﹐汾陽世系。先祖興仕汴之相城﹐占籍武安。曾大父三仁﹐大父全﹐俱隱徳不仕。父諱文全﹐甫甫長子﹕卽表字長子。甫﹐對男子表字的代稱﹐如臺甫。長子﹐生平狷介﹐不比於俗﹐每致敬於搢紳。母石氏﹐盂縣尹英君女﹐柔順閒內﹐則生主事﹐怙詔怙昭﹕愛護與教育。有方﹐早馳文譽。十三入學﹐弱冠補廩﹐受業上黨劉太保龍公弟﹐都禦史前編修夔公之門以禮記﹐領正徳己卯鄕薦﹐君子謂郭氏拓書香矣。公之才學甲第所優﹐柰﹝柰﹞家貧親老﹐筮仕筮仕﹕做官前問吉凶﹐此指應仕。應天節推﹐祿養二親於官﹐朝夕必躬省問。壬辰歲﹐帝推恩中外﹐封父如子官﹐母太孺人緣子顯﹐親榮莫大焉。公性憨直﹐每持法不撓以權勢﹐有疑獄十數﹐悉割決明允。歷四載﹐當道見讓﹐如巡撫都禦史侯公位﹑巡按禦史虞公守愚交章旌薦者十五次。帝見其賢﹐欽擢戶部四川司主事﹐進封父承徳郎﹐母太安人。東園曰﹕」吾志足矣﹐敢不鞠躬盡瘁。「丁酉歲﹐本部尙書梁公材﹐亦知公之素者﹐乃奏欽差延綏等邊軍餉。公星軺露冕星軺露冕﹕起早貪黑。軺﹐一馬駕馭的輕便車﹔冕﹐帽子。﹐祗若王事。將復命﹐便道省親。無幾而封君封君﹕因子顯貴而受朝廷封典者﹐此指其父。卒﹐公哀悼無極﹐含殮殯葬﹐一循乎禮制﹐鄕人欽慕﹐誠純古君子。己亥歲服闋﹐遷福建司欽差﹐通州督理糧斛﹐管倉尙書陳公經以廉能首薦欽差山東淸源關淸源關﹕山東運河上的重關。榷商榷商﹕本指專門從事鹽﹑鐵﹑酒買賣的商賈﹐此指管理徵稅。。公以利源所在﹐夙夜惟寅﹐靖共厥職﹐甚至一介不苟取與﹐是故商賈稱便頌徳﹐至今不衰。越八月﹐太安人捐館﹝捐館﹕死亡的婉詞。﹞公痛二親胥逝﹝胥逝﹕相繼而逝。﹞﹐水漿不如口五日。時兵備副使王公揚﹑主事文公衡及諸公慰曰﹕」安人榮壽且多﹐子孫而賢﹐人生深願﹐不可必得者﹐公有之矣﹐何以憾爲﹖「及扶櫬歸祖﹐祭號泣者百十餘里﹐送至家者八九十人。辛丑夏五月﹐啟封君兆而合葬焉。邑耆咸曰﹕」移孝克忠﹐因忠彰孝者﹐僅見東園。「禫事﹝禫﹝dǎn﹞事﹕除喪服之祭事。﹞成﹐有司親識﹐彊公出。公曰﹕吾親往矣﹐顧幹寵寧不得罪名教﹖」僉曰「親沒投檄於仁﹐且得如君臣之義何﹖」公從之﹐復今職。癸卯歲﹐欽差開元軍餉歸﹐稅崇文都門﹐計余銀三百餘兩﹐稅銀七千有奇﹐盡入於官﹐分毫不私。上嘉忠貞﹐再命淸源榷商﹐士民商賈熙熙然﹐慶其所天又來。歲餘﹐公致政而歸﹐構亭洺水之濱﹐課子舉業﹑爲田﹐出入徒行﹐未當偃蹇傲物。有司見親﹐竟亦不幹以私。噫﹗丰功峻烈﹐固與山嶽爭崇﹔其勁節髙風﹐不與江漢悠悠乎﹖胡期喬木催﹝摧﹞矣。哲人告變﹐近遠弔者莫不嗟涕曰「公之存也﹐一邑之慶﹔公之沒也﹐一邑之殃。人耶﹖天也﹗」且厥胤二﹐偉器﹐誠足以繼美者。天𨿽奪公壽於前﹐實將流芳於後也﹐夫豈吾人可測哉﹖公生於成化甲辰﹝1484年﹞八月十二﹐距卒日享年六十有三。封配安人趙氏﹐邑壽官思明女。生子二﹕長可久﹐邑庠生﹐娶監生張君紳之女。次可大﹐儒生﹐娶趙府官王君景之女。生女二﹕一歸庠生袁子守訓﹐一歸儒士張子聚璧。孫男一曰應芝﹐聘庠生楊子求茂女。孫女二尙幼。夫公以淵源之學﹐剛方明哲之操﹐始終無渝﹐表表在人耳目﹐余豈能悉志﹖此特按狀及余之所知者云。銘曰「嵩行﹝嵩行﹕嵩山與太行山。﹞鍾秀﹐伊洛﹝伊洛﹕伊水與洛水。﹞呈祥。倚歟東園﹐世際其昌。徳門天祉﹐文苑書香。金城秉節﹐令譽汪洋。地鄕晉秩﹐象魏徜徉。榮親鸞誥﹐忠孝揄揚。棲身樂事﹐山水髙長。哲人告逝﹐朝野涕滂。仙郎接武接武﹕繼承意。武﹐步武。﹐云漢翺翔。蘭孫蔥鬱﹐朱綬傳芳。眞瑉在壙壙﹕墓穴。﹐泉壤爭光。皇仁永錫﹐慶祺祿以無疆。

明承徳郎戶部主事郭君神道碑銘

上黨劉龍﹝太子太保兵部尙書﹞

承徳郎戶部主事﹐郭君自修﹐旣卒﹐之明年﹐其子邑庠生可久﹐自謁韓城﹐持大司徒克齋王公暐所撰志銘﹐跪泣謂予曰﹕」先君普蒙翁愛﹐得以成立。今乃不幸﹐以至於死。掩諸幽者﹐旣有王公之志矣﹔彰諸明以垂於後﹐非我翁不可。且久之請先君之志也﹐翁其俯從乎﹖「自修昔從予弟﹑都禦史夔遊。予參贊畱務﹐時自修又適爲應天推府﹐相與最深。玆於其請也﹐吾其能虛也哉。按志﹐君諱重﹐字自修﹐郭其氏﹐東園其別號也。系出汾陽世﹐爲吾晉汾州人。髙祖興﹐以儒官仕汴之相城﹐遂占籍武安焉。曾祖三仁﹐祖全﹐俱有隱徳不仕。父文博通故﹐典雅修儒行。母石氏﹐盂縣尹瑛之女。生君聰慧不凡﹐穎悟有資﹐年甫十三﹐卽補邑庠弟子員。家𨿽貧窘﹐而嗜學不怠。大司馬鳳山秦公金﹐時爲督學憲副﹐一經考閱﹐卽加器許。君由是奮志﹐益精所學﹐乃從予弟遊。於正徳己卯舉河南鄕試第﹐累赴南宮﹐未得遂志。猶欲候登甲第﹐以圖顯揚。顧以親年髙邁﹐無以爲養﹐乃就選銓曹﹐授應天府推宮﹐迎二親於宦邸﹐朝夕省問﹐慈以甘旨。當有疾病﹐卽露禱於北辰下﹐願損己年以益親壽。嘉靖壬辰皇上因誕生皇子﹐推恩臣庶﹐君得封其父朴庵如己官﹐母石氏爲太孺人﹐錫之敕命﹐懋膺褒獎。君大喜曰﹕」吾之仕爲吾親也﹐獲此吾願足矣。「南都諸公卿咸爲詩文相賀﹐因集爲榮壽錄焉。君性直實而出言明爽﹐凡有獄訟﹐內不徇乎已私﹐外不屈於權勢﹐郵罰麗事﹐無不明允。若陳江者﹐南京戶部商人之義子也。家𨿽有父﹐而其營運資財﹑置買世產﹐皆江爲之。又且不有私財﹐遂成大富。其父愛之無異親子﹐而其義兄弟者實不相容也。父知其後日難處﹐私與江大銀二十錠。比及父亡﹐果皆不容﹐逐江出之。江攜其妻子居於句容縣境﹐尙未有所經營﹐惟與妻子坐食。凡易買薪米﹐卽取前銀用之。未及一月﹐操江捕盜者見而疑曰﹕」斯人無所生理﹐而使大銀﹐非盜而何﹖「捕之送官。又分取其大銀十三錠﹐首官者七錠﹐誣作江洋之盜。官司見其銀皆官物﹐從何而能得﹖屈問成獄﹐待秋出決。江具詞巡撫﹐委君鞠問。君適早起坐堂﹐庭有二松。忽見羣鳥共逐一鳥﹐自松樹飛躲於案卓﹝桌﹞下。君令左右趨視之﹐乃鴟﹖也。君心不樂﹐而陳江之移文至矣。君曰﹕」鳥之逐者﹐其卽此乎﹖「乃屏左右問之。江具述始末﹐君卽於戶部查對姓名﹐計算銀兩﹐一一穩合﹐並無妄語。又拘其義兄弟對之﹐亦如前不廖。君曰﹕」豈有攜千金之良民而作盜於二十七日者乎﹖「卽追給其原銀﹐而釋其罪﹐捕盜人各問擬如律。操江都禦史心𨿽忌之﹐而無可柰何。又髙淳縣監生楊一鳳者﹐系巨族﹐又爲侍郎之婿﹐偶被里長王姓者欺侮﹐一鳳不平﹐捏奏王姓者人命一十七件﹐王亦具奏分辯﹐累經撫按查問﹐歷年開釋十二件。尙有五件﹐垂二十年餘不能決。至嘉靖癸巳﹐禦史虞君守愚巡按﹐委君覆勘。君又委句容陳尹﹑髙淳髙尹先行會問﹐又開釋二件。君親謁其地﹐又開釋二件。止有一件形迹可疑﹐君又自行檢視。屍經年久﹐皮肉不存﹐惟餘枯骨﹐𨿽有微傷﹐亦不知其爲眞爲僞。一鳳又用賄囑買幹證及左右人等﹐皆與四護務欲以此坐王姓者。君曰﹕」似此豈終無辯﹝辧﹞邪﹖曾見洗冤錄﹐凡年久屍骸無從辯﹝辧﹞認者﹐取其子女之血﹐滴之於骨﹐血入骨者爲親﹐骨血不入骨者非親骨也。因問此屍有子女各一﹐遂拘其子。子患癱疾﹐取之無血。又拘其女﹐幹證支吾道遠。追問左右﹐於十五里外夫家得之。取其血﹐滴其骨不入。君曰「此爲僞骨無疑矣。」女亦受賄彊認﹐君用刑拷之﹐女曰「吾父委因病故﹐見葬某處。」君令取之﹐仍以血試﹐果入骨﹐其獄遂明。侍郎又致私書於各當道﹐君惟執之釋王罪而坐一鳳。虞巡按大喜曰「如此久疑之獄﹐非郭推府安能辯﹝辧﹞邪﹗」凡聽獄率類此。一時聲譽大彰﹐曁於南省咸以張釋之稱之。歷任四年﹐諸當道屢加旌獎﹐巡撫都禦史侯公位﹑巡按禦史虞君交章舉薦於朝﹐卽蒙欽取﹐尋升戶部四川司主事。又被郊恩﹐進封父承徳郎戶部主事﹐母爲太安人﹐而君之心益悅矣。本部尙書儉庵梁公材﹐金陵人也﹐素爲知君﹐乃奏差督運延綏等邊軍餉。君祗愼王事﹐出納惟明﹐余銀一百五十餘兩。事畢復命而便道歸省﹐日具嘉肴稱觴爲壽。兩閱月﹐而封君卒。君哭踴哀痛﹐形骸骨立﹐幾不能生。含殮祭葬﹐一遵古制﹐見者稱爲守禮君子。歲巳﹝己﹞亥服闋﹐復除福建司﹐奏差通州督理糧斛。未及三月﹐收運糧一十七萬餘石。管倉尙書東渚陳公經﹐薦其廉介有爲﹐梁公因而奏差山東臨淸州淸源關榷商。君膺此重寄﹐謂利源所在﹐須靖共厥職﹐方免物議﹐甚至一介不苟取與﹐人皆稱便。起解太倉銀四萬七千餘兩。越八月太安人卒於臨淸。君慟二親胥逝﹐盡孝無門﹐悲戚過度﹐水漿不入於口。兵備憲副王君揚﹑主事文君祖裔及諸鄕宦﹐咸來慰曰「公二親皆受恩命﹐年俱八十﹐有子若孫﹐又偕俊偉。人生深願而不可必得者。太安人𨿽故﹐榮壽足矣。今哀痛不解﹐倘若傷生﹐其如大事之未襄大事之未襄﹕大事未完成。大事﹐此指葬父母。何﹖」君乃彊飲食﹐扶柩西歸祖。祭者百餘里﹐送至者八九十人。於辛丑五月﹐啟封君之墓而合葬焉。及禫祭畢﹐決意不出﹐將爲終焉之計。有司及親識勸君曰「爲親而仕﹐親老而休﹐固爲孝矣。受若直而不終若事﹐不爲忘君乎﹖」又不得已赴部﹐除湖廣司﹐奏差督運開元寺邊軍餉﹐余銀八十餘兩。比歸﹐又監收崇文都門稅銀﹐貯太倉庫七千餘兩。本部尙書浦庵王公杲因君有守﹐謂諸屬曰「淸源之差﹐非郭子不可。」故復奏委之。而淸源之士民﹐咸喜其再來也。又解京西十庫官鈔二千五百餘萬貫﹐鈔錢五千餘萬文。君曰「倦飛知還者﹐鳥尙能然﹐而人顧棲棲於是者﹐何哉﹖」卽解組歸﹐結廬於洺水之上﹐課子讀書﹐躬耕稼穡﹐不入公門亦未嘗幹之以私。每與鄕曲朋舊置酒髙會﹐恆曰「一介艸茅﹐叨冒至此﹐君恩可謂深厚矣。但恨衰庸無以爲報耳。」嘉靖丙午十二月十一日﹐忽痰疾作﹐不可醫療﹐遂卒。距其生﹐成化甲辰八月十一日﹐得年六十有三。配趙氏﹐累封安人。子男二﹕長卽可久﹐娶張氏監生紳之女﹔次可大﹐邑庠生﹐娶王氏趙府官景之女。女二﹕一適庠生袁子守訓﹐一適儒士張子聚璧。孫男二﹕曰芝﹐聘庠生楊子永茂女﹔曰芹﹐聘郝子拱北女。孫女二﹕一許聘監生孫子光祖男﹐一許聘庠生張子惟和男。而其瑩兆方向﹐葬之日月﹐志銘巳悉之矣﹐故可略也。且君以質實之資﹐淳朴之性﹐事親盡孝﹐育子能慈﹐嫁兩叔之遺女﹐撫如同胞﹐可謂全矣。動靜合禮度﹐寡言笑不以齒舌訾人。而接物以和﹐爲學慕道腴之眞﹐不以貧窘而廢。旣舉於鄕﹐造詣深邃﹐若肯少俟甲第﹐無難取也。乃以親老﹐就選筮仕京兆﹐卽被恩寵。是豈人之易得哉﹐抑其純孝之所感也﹖而折獄公平﹐不納苞苴苞苴﹕賄賂。﹐不撓權勢﹐當道旌薦﹐聖明擾擢﹐非幸也﹐宜也。及爲郎署﹐累運邊餉﹐輒畱羨余羨余﹕官府收稅後除應上繳額後剩餘部分。。監收課稅﹐起解銀鈔﹐官錢甚多﹐分毫不入於巳﹝己﹞。非忠於君者﹐能如是乎﹖而又急﹝激﹞流勇退﹐不俟終日﹐恬退也。何如﹖忠﹑孝﹑慈﹑仁﹑廉介﹑恬退﹐士君子之事盡矣﹐君皆兼而有之﹐固當壽享遐齡﹐懋膺金紫﹐而僅止於斯者﹐豈非命邪﹗喜賢郎聰敏﹐好學能文﹐行將繼取科第﹐益衍前休﹐其慶不爲大且昌乎﹖君之懿行如此﹐若墓生荊棘﹐漫無所識﹐君子有遺憾矣。予爲知君﹐故特書其大者﹐俾歸而刻之麗性之石﹐有過君墓而欲知其人者﹐請於斯而觀之﹐因系之以銘。銘曰「汾陽之勛社稷臣﹐照耀古今孰與倫﹖陰功上聞帝爲欣﹐爵祿綿綿錫子孫。大明天子禦紫宸﹐敷求俊乂俊乂﹕才徳出眾之人。乂卽艾。衍斯文。一人應聘學術純﹐司教相城奉職寅。教成學校人才賓﹐安土重遷居於鄰。鄰爲武安風俗淳﹐二世三世隱徳聞。朴庵繼之聲益振﹐乃生賢嗣若祥麟。少小聰明長後勤﹐學宗三禮陳席珍。棘圍入試主司甄﹐鹿鳴錫宴照靑春。帝閽﹝帝閽﹕皇宮。﹞屢叩未得伸﹐京兆筮仕恩寵新。迎親宦邸甘旨陳﹐問安每於夕與昕昕﹕拂曉。。帝加純孝非常人﹐錫以敕命龍文珍。公卿咸賀張詩文﹐表其榮壽有所因。渠心極感報明君﹐受祿猶如作士貧。交章爲舉言諄諄﹐進秩民部聖恩存。累督邊餉給惠均﹐監收課稅國用殷。帝心益悅錫亦頻﹐進封父母如其身。親年俱耄樂罔神﹐哭而歸葬郭東墳。服闋又稅淸源濱﹐忽憶家之鱸與蓴﹐促席桑麻樂最眞。騎鶴飛向蓬萊峋﹐訃音一播遠近聞。知者孰不淚沾巾。羨君有子美而恂﹐定取科第揚芳塵。光前裕後名譽馧馧﹕香气濃鬱。﹐君之事業爲不羣。大書遺行勒眞瑉﹐千百年後永無湮。

西川誄誄﹕累述死者功徳以示哀悼的文章﹐多用於上對下﹐《禮記》有」賤不誄貴﹐幼不誄長「的規定。誅詞爲韻文體。詞安陽崔銑﹝禮部侍郎﹞

武安韓生永齡﹐字養恬﹐別號西川﹐嘉靖丙戌﹐來從予受春秋﹐年二十有二﹐好樂古學﹐思企聖賢之武﹐爲文詞藻淸麗﹐舉河南戊子鄕薦﹐辛卯年二十有七卒。嗟乎﹐韓生﹗少年而慕我道﹐矢願得傳。善識吾言﹐不迂之而生疑。予深冀可付﹐卒乖所望。有志之士﹐或數十年而一人﹐或歷十餘郡而僅有。然拘於質﹐奪於僻好者﹐十人而八九。玆天又毒之。柰﹝柰﹞之何﹐柰﹝柰﹞之何﹗予誄數言﹐以泄予悲﹐且不泯其人。詞曰﹕」雅矣韓生﹐厥稟實奇。爰出鄙邑﹐乃求大資。渠南之遊﹐日夕孜孜。謂經豈文﹐謂聖可師。嗟嗟季周﹐列辟放恣。幸有假假﹕嘉﹐美。仁﹐少振頹靡。惟聖惻愴﹐予其禮而彼麟爲祥。胡爲來哉﹐我不夢周﹐吾其久衰我不夢周﹐吾其久衰﹕孔子語意﹐我好久沒夢見周公了﹐我非常衰弱了。。嗟嗟此心﹐日居昭玆。用我之的﹐輔世必基。聞子有談﹐我意用熙。我窮弗試﹐爾其弘之。嗟嗟韓生﹐時在弱齡。稟賦美材﹐元賓居實。斐然可裁﹐溘焉巳﹝已﹞矣。韓朱韓朱﹕韓愈與朱熹。動哀﹐我呼穹穹。運何不諧﹐霜冽火炎﹐玉燼蘭摧。浩浩三才﹐匪賢孰維﹖生之孔艱﹐長之亦遲。幹霄之木﹐歷年百斯。飈風悴之﹐曾不逾時。謂天無知﹐胡爲而滋。謂天有道﹐云何其菑﹝菑﹝zī﹞﹕栽活的樹死去。﹞。惟人之勤﹐惟化之差﹐惟道之然﹐我其力爲﹐惟遭之戾。聿云倘來心兮﹐炯如志兮嵬嵬。無損無餘﹐溢於九垓﹝九垓﹕九洲﹐九重天。﹞。

明戶部主事郭公從祀鄕賢祠記江夏趙子伯﹝縣尹﹞

鄕賢之祀﹐所以崇徳也。屈指前修﹐殊不易得。豈非爲善難﹐而知徳者鮮耶﹖東園公﹐今之賢人也。余後蒞玆土﹐弗獲際其盛。及咨諸輿論﹐僉曰「鄕之賢者﹐不止於東園公﹐而出其右者﹐亦無如公也。實宜茂齒喬齡﹐畢懷罄蘊﹐以延國家之命脈﹐以端吾人之軌範可也。胡乃弗樂於行﹐而耆年卽世卽世﹕去世。﹐眾共惜之。」是膾炙人口者如此。識之於心﹐亦不忍忘公之賢也。越歲﹐余值奉敕督理河南學政。翁公大立﹐首以人才爲務。文移玆邑﹐以求鄕之賢者。余喜曰「薦賢所以爲國﹐彰前所以啟後﹐而不隱賢者﹐又令之識也。若東園公者﹐是不可以薦乎﹖而猶博稽諸尙書正公暐所撰墓志銘﹐太保劉公龍所作神道碑﹐庠生韓子永淳所纂之行狀﹐參互考訂﹐制爲申牘﹐由是而得其居家行實。謂幼而貧苦﹐嗜學不怠﹐受業於編修劉公夔之門﹐備物以奉親﹐疾病必嘗藥﹐且榮以爵祿。父母受封如其子者﹐孝也。兩叔乏嗣﹐遺女無歸﹐公皆撫之如同胞﹐嫁之咸得其所者﹐友也。動靜合禮度﹐寡言笑﹐不以玆舌訾人﹐而惟飲人以和者﹐信也。得諸居官政績﹐始以京兆﹐而理刑則決久疑之獄﹐不濫不屈﹐法律稱平。由是巡撫侯公位則美其貌古心實﹐才優幹勤﹐獄讞詳明﹐操守克謹。巡按虞公守則美其存心公恕﹐斷獄詳明﹐本持之無玷﹐佐畿輔而有聲。凡旌獎保舉者十五次﹐卒以欽取授戶部主事。及委延綏邊餉﹐則剩銀一百五十餘兩。再委遼東邊餉﹐則剩銀八十餘兩。太倉稅銀七千以及淸源稅銀四萬餘兩﹐分毫盡入於官。不爲倍克者﹐淸也﹐愼也。復兼收通州兌運十七萬五千﹐起解京西庫﹐官鈔二千五百餘萬貫﹐好錢五千餘萬文。不瘸於貧民轉輸之難﹐不累於解官陪﹝賠﹞償之苦﹐不阻於權勢收受之害者﹐能也勤也﹐玆又事上之忠也。夫士君子之徳﹐孝弟忠信盡之矣。而其所以持身之節﹐禮義廉恥盡之矣。公皆兼而有之﹐謂之右於一鄕之賢可也﹐謂不止於一鄕之賢亦可也。牘函一上﹐於是見海公曰﹕」兪「。轉白於撫巡諸公﹐僉曰﹕」兪「。仍令有司作主入祠﹐世享血食﹐用以懲姦貪而勵風俗﹐繩旣往而啟後人﹐顧不偉歟﹗於戲﹐自余請之而不敢沒公之名。見海公從之﹐而樂道人之善﹐縣佐王公客﹑戴公興俊﹐又勒石而立之廟左﹐以至於諸士夫張公效等耆老﹐韓﹑潭等生員﹐王汝礪等復請予一言﹐以紀其實。是皆成人之美者也﹐余故忘其陋而書。公諱重﹐字自修﹐別號東園﹐本縣在坊里人﹐領正徳己卯鄕薦。庠生可久﹑可大﹐蓋其二子云。

武安縣令唐侯去思碑記﹝去思碑﹕地方官吏離任後﹐爲其立的歌頌其政績徳行以示思念的碑。《漢書﹖循吏傳序》﹕」所居民富﹐所去見思。「﹞英山陳瑋﹝教

諭﹞

嘉靖乙巳夏﹐魯唐侯云川來令武安﹐道以體政﹐政以紀民。越二祀﹐允升大猷﹐臺臣最其治晉霸郡守。將治行﹐父老王銳﹑閻班﹑籍信﹑劉佩曰﹕」侯仁人也。吾窮年殘喘﹐待嫗乳以存﹐柰何其亟去﹖「士夫張效﹑楊遷﹑李云鵬曰﹕」文學政事爲吾師表﹐胡爲棄我以往﹖「相顧歔欷﹐至有泣下者。侯曰﹕」交不佞﹐承乏是邑﹐爲二三子所推戴﹐玆命下﹐責任有限﹐可得而濡滯哉﹖「眾知其不可畱﹐而情激於不可以巳﹝已﹞也﹐欲志之石以寄思。侯曰﹕」咈咈﹕乖戾﹐此猶言「不行」。﹗君子避名以靖國﹐矧彌文乎﹖「又謀諸少尹﹑王子﹑黃子﹐幕賓戴子﹐僉曰﹕」有孚惠心﹐有孚惠我徳﹐此上下感應之必然者。因速介石子以言「。介石子曰﹕」凡仕所以行道也。士居韋布時﹐兀兀窮年﹐出入經史﹐期以幼學壯行﹐利澤施於四表﹐功烈格於上下。至通仕﹐籍以服有政﹐顧持祿養﹐望籍是以爲富貴之媒。而裂維潰防﹐恬不知愧﹐殆亦後人得失檢鏡之林也。夫奚感﹐夫奚思﹖「侯剛直公淸﹐不假人辭色﹐而人莫敢幹以私。利用厚生﹐飭簿書﹐崇節義﹐抑獷戾﹐均徭役﹐財貯谷粟﹐裁抑不經之需﹐里甲歲省數百金。隘口獘源淸革殆盡﹐一月省至四五百緡﹐林﹑涉民亦沐其惠。追捕罷除花村﹐悉樂於安堵而輸賦。而往役而排甲﹐每符下輒應如期。遇事立斷﹐不逾宿﹐不費錙銖。四方赴訴﹐當路有曰﹕」願批唐靑天者。「有曰﹕」乞批武安縣廉官者。「有曰﹕」惟行武安縣唐知縣方能除此大害者。「有曰﹕」只批武安縣𨿽枉無怨者。「其得遠近民心不可勝舉。凡厥鼎建﹐如城東南隅﹐隙地一區﹐窳﹝yǔ﹞下窳下﹕低下。深丈餘﹐鳩工掄材﹐升其地形﹐豎常盈倉一所。固鎭巡檢司浸遭河嚙﹐官民昏墊﹐上其事於撫巡諸公﹐質重價易易﹕交易﹐購買。民劉鰲地爲之司及路﹐以曁八蠟祠﹑名宦鄕賢祠﹑陰陽醫學﹑總鋪﹑隘堡樓櫓﹑養濟院之類﹐皆昔所未有也。侯皆刓精竭慮而經營﹐各底於煥新﹐且費不及民。尢興學育才﹐公暇集士﹐角文藝﹑剖析經傳﹐黌序俊髦﹐罔不含英篡﹝纂﹞化﹐翕然攺觀。是其以行道爲志而施於人有徵焉者。宜吾人蔽芾蔽芾﹕頌揚有政績的官吏或其政績。之仰九域之頌﹐無以我公歸之。詞感而思﹐思而不忘也。昔班固著西漢書﹐以龔遂﹑黃霸爲循吏﹐其所去見思。侯今使人思感不忘﹐若此則固古之龔黃也。果古今人不相及哉﹖夫政﹐徳於人曰仁﹐感而思曰義﹐思不忘去曰忠。仁也﹐義也﹐忠也﹐古之道也。偉哉﹗侯之政。人之思可以範世矣﹐可以範世矣﹗侯名交﹐字敬夫﹐別號云川﹐戊子鄕薦﹐而厥位若政固未涯云。

武安縣儒學新建道義門記英山陳瑋﹝教諭﹞

是學堂齋號及門﹐先是創於成化甲辰﹝1484年﹞邑大夫柰侯永昂。軒敞深嚴﹐縉紳士夫咸嗟異﹐以爲偉觀也。嘉靖辛卯﹝1531年﹞歲﹐毀二門爲敬一亭。甲辰秋﹐瑋蒞任﹐率多士白諸僉憲劉公﹐而遷其亭於學宮之東﹐尋建二門。時迫於多艱﹐工成於欲速﹐狹隘卑陋﹐瑋每不自滿﹐思圖構而力弗克。丁未春﹐王子丞武安。秋七月﹐捧臺檄攝邑政﹐性溫雅端介﹐與物無忤﹐舉動悉合度﹐矢心勤事﹐以廉能著聲﹐吏民懷畏。尢毅然以興學校爲已任﹐語及是門﹐焦然弗寧﹐捐俸經營﹐無毫髮滯吝。閆九月﹐楚前川趙侯令是邑﹐謁廟周﹐視學垣﹐亦嘆曰﹕」是門大弗稱﹐吾將更諸。「王子曰﹕」吾已鳩工掄材爲之矣。「前川侯曰﹕」兪。「兪﹕表示應答和首肯﹐猶對﹑行之類口語。遂經始於是年十二月之朔﹐落成於戊申歲五月十有八日。規模炫赫﹐名其門曰道義。蓋取諸易之成性存﹐存而道義所由出也。同寅麓庵羅子白泉﹑王子曁多士﹐樂觀厥成﹐僉謂瑋﹕」當有言﹐以昭厥美。「夫金從鏤始璗璗﹕黃金中的佼佼者。﹐木從剫始器﹐象從磋始澤﹐玉從飾始璲。故士之遠邇響風﹑尙經術﹐罔不含英纂華﹐競於文事﹐以求表見於世﹐國家建學立師之力也。近世之號吏治者﹐乃從事於期會簿書間﹐而視學校傾圯縮首畏難﹐漫不加葺。咎將誰諉哉﹖是故﹐泮宮作而采芹之誦采芹﹕考中秀才入學做生員。《詩﹖魯頌泮水》﹕」思樂泮水﹐落平其芹。"興﹐學校隳而子矜之刺子矜之刺﹕對廢學校的諷刺﹐《子矜》《詩經》中篇名。起。由此而觀﹐學之關於世教大矣﹐可緩也巳﹝己﹞乎﹖王子知學校爲陶鑄人材之地﹐而崇尙若此﹐其爲政知所先後﹐可以書於國史也﹖瑋言無庸贅耳。王子諱容﹐字汝珍﹐別號竹溪﹐陜西隴州人﹐起家文學。用記於石而系以詩。其詩曰﹕

系惟王子﹐玉色金聲。純誠內植﹐渾然天成。肅將明命﹐正大公平。

守令愼法﹐濟弱扶傾。敬敷民徳﹐久玆克明。興我學校﹐傑構崢嶸。

如鳥斯革﹐美奐美侖。噲噲其正﹐君子攸寧。門曰道義﹐斯名稱情。

政教兼舉﹐眞不負丞。刻石以誦﹐萬古畱馨。且昭來宦﹐當心其心﹝當心其心﹕心應當像他的心一樣。﹞。

武安縣誌跋

邑之有志﹐猶國之有史。史載一代之實典﹐志紀一邑之實迹。史誌之作﹐其所關大矣。武安舊未有志之者﹐其以際上下﹑通遐邇﹑茫無稽索﹐而莫克以志歟。抑從政者﹐汲汲於期會簿書間﹐而漫不加意﹐有待而然歟。於戲﹐治不古若有由然哉﹗東平唐侯令是邑﹐好古博雅而重禮教﹐謂無志則無徵﹐無徵則弗信﹐屬吾同寅介石陳子創志以傳。未逾旬﹐而侯擢灞州刺史。介石子圖惟厥終以成﹐予惟述作。不關治教者﹐謂之藝。關治教者﹐謂之典。志則爲化民成俗之助典也﹐而非藝也。邑未有志﹐而今有之﹐是使文獻煥然﹐有足徵也。豈非玆邑之大幸乎﹗且顚末畢備﹐刪述審而疑信明﹐予奪公而臧否定﹐而於春秋勸懲之法﹐焯乎在人耳目。其有功於武安﹐豈小補哉﹗宏不佞﹐僭書末簡﹐亦幸托名於不朽云。

嘉靖二十六年歲次丁未季夏之吉武安縣儒學訓導咸寧羅宏拜書

