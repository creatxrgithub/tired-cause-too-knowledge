西藏風俗記沈宗元一﹑社會之階級西藏人民合僧俗言之階級﹐可分爲三﹐每級中又分三小級﹐如下﹕﹝甲﹞上級藏語名拉布﹝1﹞藏語拉布﹑楷拉布意卽最上級也﹐君主﹑皇族﹑活佛達賴喇嘛屬之。﹝2﹞拉布楷丁卽上中級也﹐攝政者﹑尋常達賴喇嘛﹑大臣﹐議員﹑顧問官﹑博學之喇嘛﹑大僧院之教授等屬之。﹝3﹞拉布楷達馬卽上下級也﹐書記官及稍下之喇嘛與僧人屬之。﹝乙﹞中級藏語名丁﹝1﹞丁楷拉布意卽中上級也﹐數世之巨富﹑原地主及舊族與老人之曾獨力捐資以助國者屬之。﹝2﹞丁揩丁卽中中級也﹐書記﹐家執事﹑侍從﹑庖人及其他司小事者屬之。﹝3﹞丁楷達馬卽中下級也﹐軍人﹑農人﹑佃客屬之。﹝丙﹞下級藏語曰達馬﹝1﹞達馬拉布卽下上級也﹐服役於家之男女僕及其他雇僕屬之。﹝2﹞達馬丁卽下中級也﹐無定居者﹑有妾而無婦者﹐自甘乞丐者﹐窮民及無賴者屬之。﹝3﹞達麥達馬卽下下級也﹐屠人﹐淸道者﹑經理死人者﹐鐵工﹑金工等屬之。二﹑婚姻論西藏之婚姻制度﹐則其階級之嚴﹐猶遜印度﹐富女可嫁貧夫﹐貧女可妻貴族。惟皇室及閥閱之家﹐其女通例不適下級人民﹐苟不得相當之偶﹐固寧送其女於僧院及尼庵也。婚姻各級皆同。所異者惟飲宴時之資有丰嗇耳。結婚之初﹐夫家例聘一媒往說於女家﹐如得允諾﹐則夫家卽送酒及幣等禮物於女家。女家財固辭﹐言共女不美不才﹐恐不足以執箕帚。媒則盛稱新郎之善﹔女家則言若不蒙見棄﹐願締朱陳﹐請商之親友﹐卽報命也。數日後﹐許配之言﹐乃由媒以達於夫家。夫家乃致酒二十瓦或三十瓦於女家﹐女家卽以此酒款其戚友並僕役﹐並贈每人巾各一方。中等人家之締婚﹐夫家恆奉女家酒約五十瓦﹐錢約六百盧比於女家之老輩及戚友﹐亦每人各贈巾一方。婚姻之事﹐男女家皆由父母主持。成婚後﹐女家卽迎其女及婿歸寧。三日後﹐乃遣其歸﹐並與以乳牛﹝或犁牛﹞一﹐小馬一﹐牝牛四﹑夏冬衣各二並珠寶絨氈木器及杯盤等用具﹐又銀約五十兩﹐女伴一﹐凡女之親友及鄰里曾受其一巾者﹐至是亦以一巾並一錢贈之歸。成婚後五日﹐新婦乃易新衣而服常服﹐對神行小祈禱。第六日﹐新婦卽躬親家事。是時﹐新婦之弟或戚常伴之。過七日﹐乃離去。成婚三月後﹐女家乃與友人及僕偕食物來婿家﹐求縱其女歸家省視﹐婿則款畱之十日或十二日﹐乃偕婦歸嶽家﹐並攜衣物﹐酒食以爲贈﹐至嶽家住一月乃歸。歸時嶽家亦贈其女及婿以衣服﹐珠玉等物。若貧家之嫁娶﹐購禮儀甚簡。至婚姻年齡﹐藏中殊無定限﹐通常婚嫁之年爲由十五至二十五﹐而女常長於男。藏中離婚之法律與習慣﹐頗可研究。今詳述如下。若男子毫無靠過﹐願與其婦偕老﹐而婦決欲與其夫離﹐則婦應按其夫娶彼時所出財禮之數加二倍賠償﹐以爲毀婚之罰﹐名曰離婚罰金﹐或無罪罰金。婚約消滅之時﹐藏律定此項罰金﹐婦人常出十八金屑﹔合一百三十五盧比﹐男子當出三金斯蘭﹐合一百八十盧比。屬與斯蘭皆藏幣名﹐反之﹐若婦實無過﹐而願與失偕老﹐惟夫則決欲與其無罪之妻分離﹐則夫應給其妻十二金屑﹐屑乃藏語﹐十二金屑合九十盧比﹐以爲離婚罰金﹐或曰事奉工價。按其妻由成婚日以至離婚日﹐每日夜備用麥六磅計算﹐其夫又當歸其婦以嫁裝之值﹐婦則攜其親夫所贈之珠寶去之。惟不取其夫所賜者﹐婦復不要求得此項罰金。若離婚時而有子女﹐則男歸父而女歸母。若夫爲富人﹐則裁判官可令其分其財產之一份與此離婚妻﹐以爲其女衣食之資。反之而妻爲富戶﹐亦當有所給與於其夫﹐以爲其子衣食之資。又兩家訂定婚約時﹐苟一爲貴族之男﹐而一爲平民之女﹐曾有明言夫婦應患難相安﹐樂歡與共者﹐當其離婚時﹐則其財產可按二人之眞情與罪狀並其匹配時彼此互贈禮物之數﹐而分享之。若離婚出於二人之願意﹐則裁判官可不問二人之罪狀何如﹐而爲之均分其財產。若奴僕之婚事﹐則其分合﹐一聽命於其主人。設有一僕娶一婦﹐在主人之心﹐以爲此婦必能事奉其夫。乃此婦竟無用﹐則其被棄時﹐應得其夫所有物之六分之一﹐而聽主人爲其夫另納新婦。西藏法律﹐禁同族人與在七世中之血族聯婚。此律現已爲藏人所蔑視﹐彼等恆與三世或四世之戚族訂婚。就中如婆波斯。﹝Potos﹞康伯﹝Kfamta﹞二種人﹐其婚制尢爲紊亂﹐兄弟可娶其姊妹﹐侄甥可娶其叔嬸或舅母。普通藏人於同父異母之兄弟姊妹﹐可以互相嫁娶﹐又可娶其繼母及嬸。藏中有兄弟數人共娶一婦以爲妻﹐以便共守祖先之遺業而不分。此俗由康斯地﹝Kfams﹞傳來﹐其地至今猶盛行此制度。遊﹑張二地之藏人﹐近亦仿行此俗﹐惟尙未普及耳。諸弟如與表兄永久同居﹐則諸弟可永久視表兄之妻爲共妻。如彼等與其長兄分居﹐則彼等不能更向長兄索資財﹐因彼等應得之份﹐已盡於此妻分內﹐而此婦仍得畱爲長兄法律上之正妻。又父或叔與其子或侄共妻﹐藏中𨿽間有之﹐然常極希之事。三﹑喪葬藏人以爲人之脈動與呼吸俱停止﹐猶不足以爲生命滅絕之證﹐彼等以爲人之靈魂﹐𨿽當其人已死之後﹐尙存畱於身三日。故其人甫死。而卽移之出瘞者﹐是乃罪惡之舉也。現時西藏與蒙古凡人死﹐皆當停其屍於家三日﹐此三日中﹐戚友皆來弔﹐並祝死者來生之幸福。至第四晨﹐乃將死者及移屍者之運命占算之。又請一喇嘛﹐爲行葬禮。喇嘛則作法﹐使死者魂魄由腦之一裂罅出。苟不得行此葬禮﹐則死者魂魄將失其大道﹐而入於永劫所﹐或地獄之門。當是時﹐喇嘛獨畱於死者旁﹐一切門窗皆閉﹐必待喇嘛宣告死者魂魄已由何路出﹐然後人乃可入室。喪家因喇嘛任此莊嚴之事﹐乃以牛羊及金錢以爲酬。其酬之厚薄﹐則視死者家計丰嗇以爲斷。當柩未離家之前﹐用一星士推占死者親友之生辰。苟有人與死者生辰同一星辰﹐則其身將有大不幸﹐此等人卽不得侍從葬事情﹐而星士則因此而得賜與焉。是時用布將屍緊束置於舁牀﹐向吉祥之方位而停於屋隅。近於死者之頭﹐則燃五牛脂燈。環之以簾﹐於此簾中﹐則死者常嗜之飲食並一燈俱備焉。詰朝﹐樞乃出發於葬地﹐當柩出發時﹐戚友皆向之行一冥禮。以二人攜酒茶及食品隨其柩﹐死者之京僧或喇嘛則擲一錢於舁牀上﹐而緩隨其後。當其前行時﹐其右手乃擊一手鼓﹐而左手則鳴鈴。苟柩未至葬所﹐而中輟於地﹐則其事爲大不祥。如不幸而遇此等事﹐則卽於其地重新再爲整理。拉薩之鄰﹐有二葬地﹐一曰伐邦卡﹐二曰西拉夏。凡殯於伐邦卡者﹐則付三唐喀﹝西藏錢名﹞於此地寺僧﹐以爲茶敬。殯於西拉夏者﹐則付一唐喀於守墓之人。每一墓地﹐皆有一大石碑﹐於其上刻死者之服飾﹐屍則置於下方。司此事之喇嘛﹐乃將屍截爲無數片段﹐第一片則擲飼最大或最老之鷹﹐余則飼他鷹。死屍畢碎後﹐又將其骨與腦相和以飼鷹。旣乃用一新瓷杯盛牛酪與麥粉燃之﹐以爲香﹐以送死者之靈。司葬事者乃淨其手﹐略離墓地而晨餐。日中乃歸。由死者死對﹐四十九日間﹐皆當供獻酒食﹐並燃麥粉牛酪松屑以爲香。至第四十九日﹐則凡屬死者之衣履﹐冠帶﹑錢幣等物﹐皆淨之以水﹐而送於喇嘛﹐以爲死者祈福。喇嘛則登壇作法﹐爲死者驅除邪神餓鬼﹐俾勿擾死者冥間之安居。死者死後第七日﹐則頌禱者爲之祈死後之冥福﹐而一切施濟﹐如谷食﹐金銀等物皆以奉之僧人。此等舉動﹐每值第七日﹑皆當舉行至四十九日大宴喇嘛後乃止。若死者之衣物﹐則以送於寺僧﹐而其財產﹐則遵死者之遺囑﹐贈於髙僧﹔或有令聞之喇嘛。藏中遺囑之制﹐其由來亦甚遠﹐富人每以其財產遺囑賜其子或其友﹐又畱一紙以爲其身後事宜之費用。碎屍者﹐藏人自以爲最慈善之舉動﹐而最髙之道徳也。苟死者之屍﹐爲羣鷹所樂噬﹐則死者卽爲善人﹔反之﹐而鷹之來噬者殊少﹐且犬亦不近之﹐則其人卽爲大罪惡者。凡孕婦﹑無出婦及瘋人之屍皆裹以革囊﹐而投之於漳浦河。﹝西藏大河﹞藏諺云「生子而不育者﹐白石女也﹐生女而不育者﹐半石女也﹐子女俱不生者﹐黑石女也。」此類婦女及瘋人之屍皆極不淨﹐不當葬於鄕土境內﹐乃置之於最遠之山谷﹐或蒙以馬牛皮而擲之河。活佛喇嘛之屍﹐則不用鳥葬而用火焚﹐其灰與骨﹐則寶藏之於器。他如賢俊之徒﹐系從佛教流派而出者﹐則存其焚余於金銀銅器中。其保存之法﹐亦如埃及木乃伊術。將藏此焚余玄器﹐供於神位﹐如佛像然。活佛﹐喇嘛死時﹐必言其死後當再降生於何時何地何家﹐並言此家爲何種人及其姓名﹐囑其友朋於共死後﹐致盡敬禮﹐以賀共來生之幸福。大勒河﹝totai﹞與大什河﹝tashi﹞二地喇嘛之死﹐則一切公事私事或商務市業﹐皆爲之停止七日﹐婦女則禁裝飾﹐男則禁服新衣﹐各三十日。尋常喇嘛與僧人遇此等事﹐則悲哀七日﹐不得剃頭﹐當有事時﹐亦不得戴冠。各種人民﹐皆不得娛樂宴會戲劇及一切嬉遊之事。如此舉國盡哀之重大喪禮﹐僅限於此二大教主。其他寺院僧人或家長之死﹐財哀禮僅限於其親近之僧人及友朋。又富貴人當其親之喪時﹐不得舉行婚禮並爲遠方之旅行。西京之佛教徒﹐其死也﹐屍則以火焚之。在火葬後第四日﹐以一喇嘛爲行洗禮﹐卽將其遺骸骨燼收起﹐葬尸之地﹐則以水淨之﹐然後遺骸則盛之於鐵器中﹐骨燼則拋之山溪中。喇嘛與要人之骨燼﹐剛細碎之後﹐以粘土和之﹐盛於貯像器中。此貯骨燼之器﹐剛以置之莊嚴之地﹐如寺廟或山谷等處。至七日葬禮俱畢後﹐乃大招戚友宴飲﹐而此地亦有請僧人爲死者驅逐邪魔之俗。四﹑醫藥藏醫於痘疹之術﹐知識甚屬有限﹐其種痘一依中國醫生所用之法。其法選壯健兒童之痘疹稍輕﹐擇其痘漿最良者﹐和以樟腦或冰片﹐用一管吹入患者之鼻中。惟選擇痘漿時﹐當格外注意﹐並詳爲試驗﹐乃不至貽誤。水痘甚平和﹔故種痘者多用之。犬癲癥或恐水病於西藏﹑蒙古﹑中國最多。其癥情何如﹐恆據犬之色以爲斷﹐或據其人受犬所傷之時日以爲衡。此類醫藥﹐頗爲有效。其法﹐用一吮毒器﹐器類印度土放血杯以吸出患者所受之毒﹐更於傷處放出其血。若患者當受傷之次日﹐卽求醫者診治﹐則醫者僅以火灸傷處﹐並貼以牛酪﹑郁金﹑含毒扁桃核及麝香等物制成之膏藥﹐卽愈。在下康波﹝Kangbo﹞坡波﹝Pofo﹞白馬客約﹝Pemakyod﹞及南藏之各處山地﹐並勒帕爾﹝nepal﹞西京﹝Sikkim﹞及布丹﹝buwtan﹞等地﹐常有一種鵝喉癥之流行。考此癥之源﹐系因主人常飲石灰質水所致。此癥爲藏醫所能辧認者有六種﹐各種有各種之灸治法。其法﹐於耳後之頭靜脈放血出﹐又取患處隆起之筋肉並家傳之祕藥﹐和以野牛或羊之幹喉﹐幹魚﹐鹽類胡椒﹐螺殼末等物﹐焚於藥煉之器中﹐癥卽愈。蛇蛟證於西藏髙處殊少見﹐惟於低地如張坡谷﹝tsanqo﹞等處﹐則蛇最多。蛇蛟癥之治法﹐亦同於犬癲癥﹐緊束一繩子傷處﹐以放血杯放其血﹐然後以牛乳洗傷處。用以洗之乳﹐牛乳固可﹐若駝乳則最爲神效。因亞細亞髙原居人﹐嘗信蛇﹐苟咬駱駝﹐則蛇立卽死﹐而駝仍無傷故也。若人被傷之後﹐苟不發極熱之感覺﹐則火灸治療法﹐在所必用。受此癥者﹐治內之藥﹐如益智﹑麝香﹑胡椒及其他土藥﹐亦所當服。在白馬客納之野人﹐當其受此患時﹐常不憚截去其傷處之筋肉﹐然後以麝香及熊膽敷置傷處﹐而緊束之﹐以俟其愈。又拉諾﹝lalo﹞人常食蛇而棄其首尾﹐以爲有毒。當丙田正二月時﹐拉薩府常舉行祈禱之聚會﹐四方來者極眾。是時每起一種傳染病﹐人民咸受其殃﹐若治之不得當﹐則病者不出十日卽死﹐然病能支持十三日﹐則痊好猶有可望。此等癥﹐藏醫以土藥治之﹐恆有奇效。於拉薩西格澤﹝shigatse﹞及其他西藏城鎭及寺院﹐有一最危險之癥﹐人得之卽死者﹐則瘋癱是也。此癥爲藏醫所能辧識者凡五種。據其言此癥之發現﹐恆在成運之月之初四﹑初八﹑十一﹑十五﹐十八﹐二十二﹑二十五﹐二十九等日﹐凡人年逾六十而得此癥之任一種﹐鮮有能再生者。若患者爲此癥中不甚危險之一種﹐則尙可乞靈於藥物。癩病爲亞細亞髙原流行之病。此癥稱謂不同﹐或曰蛇病﹐或曰腐蝕病。此病之原﹐土人每以爲邪神故意禍人之所致。故亞細亞髙原之民﹐常於門前插有符咒之旗﹐以咀此癥之來。又此病之原﹐每由起居﹑飲食之不適宜所致。藏醫辧其類共有十八種。醫治之法﹐不外祈禱此癥之神或服本地之丸藥。浮腫癥髙亞細亞𨿽少﹐然在西藏東南境則頗多。此因食不滋養之物﹐或運動後飲水過多﹐或臥於潮濕之地致身體受寒﹐因之而消化減少﹐敬病由此生焉。此癥共有十二種﹐大別之爲熱液腫﹐或冷液腫。此癥之治法﹐藏人以骨灰爲最良之藥﹐他如葡萄﹐肉桂﹐鐵酸﹑化物﹑柘橊﹑石灰等物亦用之﹐胃弱癥﹝卽消化不良﹞於西藏最多﹐爲藏醫所辯別者共四十三種。齒痛癥於西藏人亦爲通常之病﹐蓋因天气過於嚴寒。而水泉太冷之故。在張塘遠地之居民﹐每於三十歲以前齒卽脫落。五﹑戲術及遊嬉並節假日藏人之玩具﹐亦有數種﹐有所謂多眼戲者﹐狀如象棋﹐又有骰﹐系用以擲者。此等嬉戲。𨿽宗教中人﹐亦許爲之。他如角力﹑射箭﹐馬上擲球等遊戲﹐惟人民得爲之﹐嘲嘛則不許也。喇嘛而欲爲此等遊戲並跳舞﹑唱歌﹐則僅限於新年﹑假日。仲夏時﹐藏中人民及貴族﹐皆盛張帳幕﹐爲唱歌﹐跳舞﹐野遊等戲﹐以共相娛樂﹐數日乃止﹐八月則有中秋節﹐歷時七日﹐或十四日﹐或二十一日﹐此時喇嘛與人民羣相娛樂﹐並爲跳舞﹑斗技等遊戲。此節凡北方佛教國皆有之。藏人於七月兩月之時﹐沿河岸張以帳﹐男女共洽其中﹐以爲此乃淸淨禮也。在十二月之後﹐本月則有喇嘛跳舞於各寺院﹐以爲足以驅逐邪魔。有時﹐九月初四﹐初六及二十二﹐皆爲節日﹐因九月二十二日爲佛降生日故也。當西曆六月之初﹐以至七月中旬﹐凡喇嘛皆退居於僧廟。在此時期中﹐彼等不得妄自出廟﹐並爲娛戲之事。此俗名曰雅拉斯意﹐卽夏日居畱也。夫勒與大喜二處﹐喇嘛之生日卽爲假日﹐其滿三歲或二十五歲﹐四十九歲﹑六十一歲﹑七十三歲﹑八十五歲等時﹐則爲大節日。藏人對於日月蝕﹐其宗教之禮儀﹐一如印度。大喇嘛之廚所﹐乃一黃色大建築﹐位於其宮之東。其烹煮器﹐皆飾以金銀及寶石﹐約值二萬盧比。又此等器﹐皆以堅金爲之。又其所食之嫠牛﹐人民對之﹐皆當致敬。當新年將近時﹐則有五喇嘛爲大喇嘛備糕點並美食。彼等之口﹐卽喇嘛常蔽原絲數層﹐如此庶爲大喇嘛所備之食物﹐不爲呼吸气所污。穴多坎﹐村中常有造麵食﹑糕點者二三百人﹐以供吏喇嘛人民之需。每值新年﹐藏人無論貧富﹐皆有所預備﹐如中國然。月之三十日﹐謂爲新年之晚﹐各家器具及裝飾皆重新潔治﹐各種供物皆備具於家中正庭﹐凡墻柱門楣等皆以稀乳水淨之﹐門上則畫有蓮花及獸爪形﹐土人以爲可以永保吉祥。夜間則通城燈燭輝煌﹐如此者凡三夜乃止。新年日﹐土人謂爲帝之新年﹐於此時大喇嘛則受朝賀﹐執政大臣則致禮喇嘛以祝其幸福﹐並送以酒及食物。喇嘛受而嘗之﹐先酒而後食。乃鳴喇叭﹐達賴喇嘛乃登位﹐各官及僧正皆依次而坐。先食茶﹐次食牛乳與糖炙之蕃薯。食訖﹐諸人皆向喇嘛致祝﹐並獻一禮巾﹐約長八尺。喇嘛則溫語撫慰﹐眾人並答以吉祥語。新年時﹐跳舞之人﹐徧於街衢或各人家。彼等皆戴一假面。狀類黑鬼。顎下飭以松白之髭。當各家晨宴時﹐彼等則往跳舞﹐或言吉祥事。午後﹐各家復均有宴事﹐男女賓客與宴者﹐皆當跳舞。跳舞時先女次男﹐繼則男女合跳。新年之酒宴止於第三日正午﹐是日各寺院僧人皆聚於覺康地﹐聽大喇嘛講道說法。由此三日以至月之二十四日﹐彼等常有一大祈禱之聚會。

