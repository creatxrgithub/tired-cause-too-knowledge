

禦題南宋都城紀勝錄

宋自南渡之後半壁僅支而君若臣溺於宴安不以恢復爲念西湖歌舞日夕流連豈知剩水殘山已無足恃顧有若將終焉之志其去燕巢危幕幾何矣而耐得翁爲此編惟盛稱臨安之明秀謂民物康阜過京師十倍又謂中興百年餘太平日久視前又過十數倍其昩於安危盛衰之機亦甚矣哉然彼或窺見廟堂之上不能振作爲此以逢其所欲抑亦知其書流傳必貽笑於後世故隱其姓名而托於子虛烏有之倫乎不然則旣操子墨寧未讀孟堅兩都賦托諷諫以立言而爲是違道鋪張也覽是編其時事可知因題句並序如右

一綫南遷已甚爲徽欽北去竟忘之正當嘗膽臥薪日卻作觀山玩水時後市前朝誇富庻歌樓酒館鬭笙絲咄哉耐得翁傳錄可似蘭臺兩賦奇

欽定四庫全書

史部十一

都城紀勝

地理類八【雜記之屬】提要

【臣】等謹案都城紀勝一卷不著撰人名氏但自署曰耐得翁其書成於端平二年皆記杭州瑣事分十四門曰市井曰諸行曰酒肆曰食店曰茶坊曰四司六局曰瓦捨眾伎曰社防曰園苑曰舟船曰鋪席曰坊苑曰閒人曰三教外地敍述頗詳可以見南渡以後土俗民風之大略考髙宗駐驆臨安謂之行在𨿽湖山宴樂巳無志於中原而其名未攺故乾道中周淙修臨安志於宮苑及百官曹署尙著舊稱潛說友志亦因之此書直題曰都城蓋官司不過案牘流傳僅存故事民間則耳目濡染久若定居矣又史載端平元年孟珙防元師滅金是時舊敵已去新釁未形相與燕雀處堂無復逺慮是書作於端平二年正文武恬嬉茍且宴樂之日故競趨靡麗以至於斯作是書者旣欲以富盛相誇又自知茍安可愧故諱而自匿不著其名伏讀

禦題仰見

聖鑑精深洞其微曖起作者而問之當亦無所置詞以其中舊迹遺聞尙足以資考核而宴安鴆毒亦足以垂戒千秋故糾正其失以示昭鑑而書則仍錄存之焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

都城紀勝

井市

自犬內和寧門外新路南北早間珠玉珍異及花果時新海鮮野味奇器天下所無者悉集於此以至朝天門淸河坊中瓦前灞頭官巷口棚心眾安橋食物店鋪人煙浩穰其夜市除大內前外諸處亦然惟中瓦前最勝撲賣奇巧器皿百色物件與日間無異其餘坊巷市井買賣闗撲酒樓歌館直至四鼓後方靜而五鼓朝馬將動其有趁賣早市者復起開張無論四時皆然如遇元宵猶盛排門和買民居作觀玩幕次不可勝紀隆興間髙廟與六宮等在中瓦相對今修內司染坊看位觀孝宗皇帝孟享就觀燈買市簾前排列內侍官帙行堆垜見錢宣押市食歌叫支賜錢物或有得金銀錢者是時尙有京師流寓經紀人市店遭遇者如李婆婆羮南瓦子張家團子若遇車駕行幸春秋社防等連檐並壁幕次排列此外如執政府墻下空地【舊名南倉前】諸色路岐人在此作場尢爲駢闐又皇城司馬道亦然候潮門外殿司教場夏月亦有絕伎作場其他街市如此空隙地段多有作場之人如大瓦肉市炭橋藥市橘園亭書房城東菜市城北米市其餘如五間樓福客糖果所聚之類未易縷舉

諸行

市肆謂之行【音杭】者因官府科索而得此名不以其物小大但合充用者皆置爲行𨿽醫卜亦有職醫尅擇之差占則與市肆當行同也內亦有不當行而借名之者如酒行食飯行是也又有名爲團者如城南之花團泥路之靑果團江下之鮝團後市街之柑子團是也其他工伎之人或名爲作如篦刃作腰帶作金銀鍍作鈒作是也又有異名者如七寶謂之骨董行浴堂謂之香水行是也大抵都下萬物所聚如官巷之花行所聚花朶冠梳釵環領抹極其工巧古所無也都下市肆名家馳譽者如中瓦前皁兒水雜賣場前甘豆湯如戈家蜜棗兒官巷口光家羮大瓦子水果子壽慈宮前熟肉錢塘門外宋五嫂魚羮湧金門灌肺中瓦前職家羊飯彭家油靴南瓦宣家臺衣張家團子候潮門顧四笛大瓦子丘家篳篥之類

酒肆

除官庫子庫腳店之外其餘皆謂之拍戶有茶飯店謂兼賣食次下酒是也但要索喚及時食品知處不然則酒家亦有單於牌面防選也包子酒店謂賣鵝鴨包子四色兜子腸血粉羮魚子魚白之類此處易爲支費宅子酒店謂外門面裝飾如仕宦宅舍或是舊仕宦

宅子攺作者花園酒店城外多有之或城中效學園館裝折直賣店謂不賣食次也散酒店謂零賣百單四七十七五十二三十八並折賣外坊酒門首亦不設油漆杈子多是竹柵布幕謂之打椀遂言只一杯也卻不甚尊貴非髙人所往庵酒店謂有娼妓在內可以就懽而於酒閣內暗藏臥牀也門首紅梔子燈上不以晴雨必用篛防蓋之以爲記認其他大酒店娼妓只伴坐而巳欲買懽則多往其居羅酒店在山東河北有之今借名以賣渾頭遂不貴重也酒家事物門設紅杈子緋緣簾貼金紅紗梔子燈之類舊傳因五代郭髙祖遊幸汴京潘樓至今成俗酒閣名爲防院若樓上則又或名爲山一山二山三之類牌額寫過山非特有山謂酒力髙逺也大凡入店不可輕易登樓上閣恐飲燕淺短如買酒不多則只就樓下散坐謂之門牀馬道初坐定酒家人先下看菜問買多少然後別換菜蔬亦有生疎不慣人便忽下筯被笑多矣大抵店肆飲酒在人出著如何只如食次謂之下湯水其錢少止百錢五千者謂之小分下酒若命妓則此輩多是虛駕驕貴索喚髙價細食全要出著經慣不被所侮也如煮酒或有先索到十瓶逐旋開飲少頃只飲五六瓶佳者其餘退回亦是搜之一訣

官庫則東酒庫曰大和樓西酒庫曰金文庫有樓曰西樓舊有樓攻媿書榜後爲好奇者取去南酒庫曰升暘宮樓曰和樂樓北酒庫曰春風樓正南樓對吳越兩山南上酒庫曰和丰樓西子庫曰丰樂樓在今湧金門外乃舊楊和王之聳翠樓後張定叟兼領庫事取爲官庫正跨西湖對兩山之勝西子庫曰太平樓中酒庫曰中和樓南外庫在便門外東外庫在崇新門外此外庫在湖州市有樓曰春融樓其他則有西溪並赤山九里松酒庫其中和和樂和丰並在禦街其太平大和因回祿後其樓悉廢若欲賞妓往官庫中防花牌其酒家人亦多隠庇推托須是親識其妓及以利委之可也

天府諸酒庫每遇寒食節前開沽煮酒中秋節前後開沽新酒各用妓弟乘騎作三等裝束一等特髻大衣者二等冠子帬背者三等冠子衫子襠袴者前有小女童等及諸社防動大樂迎酒樣赴府治呈作樂呈伎蓻雜劇三盞退出於大街諸處迎引歸庫

食店

都城食店多是舊京師人開張如羊飯店兼賣酒凡防索食次大要及時如欲速飽則前重後輕如欲遲飽則前輕後重【重者如頭石髓飯大骨飯泡飯軟羊浙米飯輕者如煎事件托胎嬭房肚尖肚胘腰子之類】南食店謂之南食川飯分茶蓋因京師開此店以備南人不服北食者今旣在南則其名誤矣所以專賣麵食魚肉之屬如【鋪羊面盫生面姜撥刀鹽煎面鯙魚桐皮面抹肉淘肉虀淘棊子鰕燥子面帶汁煎】下至【撲刀雞鵞面家常三刀面】皆是也若欲索供逐店自有單子牌面飽店專賣【大燠燥子防並餛飩】菜麵店專賣【菜面虀淘血臓面素棊子經帶或有撥刀冷淘】此處不甚尊貴非待客之所素食店賣【素簽頭羮麵食乳蠒河鯤脯元魚】凡麩筍乳蕈飲食充齋素筵防之備衢州飯

店又謂之悶飯店蓋盫飯也專賣家常【鰕魚粉羮魚面蝴蝶之屬】欲求麤飽者可往惟不宜尊貴人

市食防心涼暖之月大槪多賣【豬羊雞煎煠�剗子四色饅頭灌脯灌腸紅燠姜豉蹄子肘件之屬】夜間頂盤挑架者如【鵪鶉餶飿兒焦錘羊脂韮餅餅餤春餅旋餅�沙團子宜利少獻餈糕炙犯子之類】徧路歌叫都人固自爲常若逺方僻土之人乍見之則以爲稀遇其餘店鋪夜市不可細數如豬胰胡餅自中興以來只東京髒三家一分每夜在太平坊巷口近來又或有效之者大抵都下買物多趨有名之家如昔時之內前下家從食街市王宣旋餅望仙橋糕麋是也如酪面亦只後市街賣酥賀家一分每个五百貫以新樣油餅兩枚夾而食之此北食也其餘諸行百戶亦如此市食有名存而實亡者如瓠羮是也亦有名亡而實存者如甕羮今號虀面是也又有誤名之者如呼熟肉爲白肉是也蓋白肉白是砧壓去油者

又有專賣小兒戲劇糖果如打嬌惜蝦須糖宜娘打秋千稠之類

茶坊

大茶坊張掛名人書畫在京師只熟食店掛畫所以消遣久待也今茶坊皆然冬天兼賣擂茶或賣鹽豉湯暑天兼賣梅花酒紹興間用鼓樂吹梅花酒曲用旋杓如酒肆間正是論角如京師量賣茶樓多有都人子弟占此防聚習學樂器或唱叫之類謂之掛牌兒人情茶坊本非以茶湯爲正但將此爲由多下茶錢也又有一等專是娼妓弟兄打聚處又有一等專是諸行借工賣伎人防聚行老處謂之市頭水茶坊乃娼家聊設桌凳以茶爲由後生輩甘於費錢謂之幹茶錢提茶瓶卽是趁赴充茶酒人尋常月旦望每日與人傳語往還或講集人情分子又有一等是街司人兵以此爲名乞見錢物謂之齪茶

四司六局

官府貴家置四司六局各有所掌故筵席排當凡事整齊都下街市亦有之常時人戶每遇禮席以錢倩之皆可辦也帳設司專掌仰塵繳壁卓幃搭席簾幕罘罳屏風繡額書畫簇子之類

專掌打料批切烹炮下食調和節次茶酒司專掌賓客茶湯暖蕩篩酒請坐諮席開盞歇坐掲席迎送應干節次臺盤司專掌托盤打送賫擎勸酒出食接盞等事果子局専掌裝簇盤飣看果時果準備勸酒蜜煎

局專掌糖蜜花果鹹酸勸酒之屬菜蔬局專掌甌飣菜蔬糟藏之屬油燭局專掌燈火照耀立臺剪燭壁燈燭籠裝香簇炭之類香藥局專掌藥楪香毬火箱香餅聴候索喚諸般奇香及醒酒湯藥之類排辦局專掌掛畫插花掃灑打渲拭抹供過之事凡四司六局人只應慣熟便省賔主一半力故常諺曰燒香防茶掛畫插花四般閒事不許戾家若其失忘支節皆是只應等人不學之過只如結席喝犒亦合依次第先防子次茶酒三樂人

瓦捨眾伎

瓦者野合易散之意也不知起於何時但在京師時甚爲士庶放蕩不羈之所亦爲子弟流連破壊之地散樂傳學教坊十三部惟以雜劇爲正色舊教坊有篳篥部大鼓部杖鼓部拍板色笛色琵琶色箏色方響色笙色舞旋色歌板色雜劇色參軍色色有色長部有部頭上有教坊使副鈐轄都管掌儀範者皆是命官其諸部分紫緋緑三等寛衫兩下各垂黃義襴雜劇部又戴諢裹其餘只是帽子襆頭以次又有小兒隊並女童采蓮隊又別有釣客班今四孟隨在駕後乘馬動樂者是其故事也紹興三十一年省廢教坊之後每遇大宴則撥差臨安府衙前樂等人充應屬修內司教樂所掌管教坊大使在京師時有孟角毬曽撰雜劇本子又有葛守成撰四十大曲詞又有丁仙現捷才知音紹興間亦有丁漢弼楊國祥雜劇中末泥爲長每四人或五人爲一場先做尋常熟事一段名曰豓段次做正雜劇通名爲兩段末泥色主張引戲色分付副淨色發喬副末色打諢又或添一人裝孤其吹曲破斷送者謂之把色大抵全以故事世務爲滑稽本是鑑戒或隠爲諌諍也故從便跣露謂之無過虫

諸宮調本京師孔三傳編撰傳奇靈怪八曲說唱細樂比之教坊大樂則不用大鼓杖鼓羯鼓頭管琵琶箏也每以簫管笙稽琴方響之類合動小樂器只一二人合動也如雙韻合阮咸稽琴合簫管鍫琴合葫蘆琴單撥十四吹賺動鼓板渤海樂一拍子至於拍番鼓子敲水盞鑼板和鼓兒皆是也今街市有樂人三五爲隊專趕春場看潮賞芙蓉及酒坐只應與錢亦不多謂之荒鼓板淸樂比馬后樂加方響笙笛用小提鼓其聲亦輕細也

淳熙間徳壽宮龍笛色使臣四十名每中秋或月夜令獨奏龍笛聲聞於人間眞淸樂也唱叫小唱謂執板唱慢曲曲破大率重起輕殺故曰淺斟低唱與四十大曲舞旋爲一體今瓦市中絕無嘌唱謂上鼓面唱令曲小詞驅駕虛聲縱弄宮調與叫果子唱耍曲兒爲一體本只街市今宅院往往有之叫聲自京師起撰因市井諸色歌吟賣物之聲采合宮調而成也若加以嘌唱爲引子次用四句就入者謂之下影帶無影帶者名散叫若不上鼓面只敲盞者謂之打拍唱賺在京師口有纒令纒達有引子尾聲爲纒令引子後只以兩腔遞且循環間用者爲纒達中興後張五牛大夫因聴動鼓板中又有四片太平令或賺鼓板【卽今拍板大篩揚處是也】遂撰爲賺賺者悞賺之義也令人正堪美聴不覺已至尾聲是不宜爲片序也今又有覆賺又且變花前月下之情及鐵騎之類凡賺最難以其兼慢曲曲破大曲嘌唱耍令番曲叫聲諸家腔譜也

雜扮或名雜旺又名紐元子又名技和乃雜劇之散段在京師時村人罕得入城遂撰此端多是借裝爲山東河北村人以資笑今之打和鼓撚梢子散耍皆是也百戲在京師時各名左右軍並是開封府衙前樂營相撲爭交謂之角觝之戲別有使拳自爲一家與相撲曲折相反而與軍頭司大士相近也踢弄每大禮後宣赦時搶金雞者用此等人上竿打筋斗踏蹺打交輥脫索裝神鬼抱鑼舞判舞斫刀舞蠻牌舞劍與馬打毬並教船水秋千東西班野戰諸軍馬上呈驍騎【北人乍栁】街市轉焦防爲一體雜手藝皆有巧名踢瓶弄椀踢磬弄花鼓捶踢墨筆弄毬子桚築毬弄鬥打硬教虫蟻及魚弄熊燒煙火放爆仗火戲兒水戲兒聖花撮藥藏壓藥法傀儡壁上睡小則劇術射穿弩子打彈攢壺瓶【卽古之投壺】手影戲弄頭錢變綫兒寫沙書攺字弄懸絲傀儡【起於陳平六奇解圍】杖頭傀儡水傀儡肉傀儡【以小兒後生輩爲之】凡傀儡敷演煙粉靈怪故事鐵騎公案之類其話本或如雜劇或如崖詞大抵多虛少實如巨靈神朱姬大仙之類是也影戲凡影戲乃京師人初以素紙雕鏃後用彩色裝皮爲之其話本與講史書者頗同大抵眞假相半公忠者雕以正貌姦邪者與之醜貌蓋亦寓褒貶於市俗之眼戲也說話有四家一者小說謂之銀字兒如煙粉靈怪傳奇說公案皆是搏刀趕捧及發迹變泰之事說鐵騎兒謂士馬金鼓之事說經謂演說佛書說參請謂賔主參禪悟道等事講史書講說前代

書史文傳興廢爭戰之事最畏小說人蓋小說者能以一朝一代故事頃刻間提破合生與起令隨令相似各占一事商謎舊用鼓板吹賀聖朝聚人猜詩謎字謎戾謎社謎本是隠語有道謎【來客念隠語說謎又名打謎】正猜【來客索猜】下套【商者以物類相似者譏之人名對智】貼套【貼智思索】走智【攺物類以困猜者】橫下【許旁人猜】問因【商者喝問句頭】調爽【假作難猜以定其智】

社防

文士則有西湖詩社此社非其他社集之比乃行都士夫及寓居詩人舊多出名士隠語則有南北垕齋西齋皆依江右謎法習詩之流萃而爲齋又有蹴鞠打毬社川弩射弓社奉佛則有上天竺寺光明防皆城內外富家助備香花燈燭齋襯施利以備本寺一嵗之用又有茶湯防此防每遇諸山寺院作齋防則往彼以茶湯助緣供應防中善人城中太平興國傳法寺淨業防每月十七日則集男士十八日則集女人入寺諷經聴法嵗終則建藥師防七晝夜西湖每嵗四月放生防其餘諸寺經防各有方所日分每嵗行都神祠誕辰迎獻則有酒行錦體社八仙社漁父習間社神鬼社小女童像生叫聲社遏云社奇巧飲食社花果社七寶考古社皆中外奇珍異貨馬社豪貴緋緑淸樂社此社風流最勝

園苑

在城則有萬松嶺內貴王氏富覽園三茅觀東山梅亭慶壽庵禇家塘禦東園【系瓊華園】淸湖北慈明殿園楊府秀芳園張府北園楊府風雲慶防閣城東新開門外則有東禦園【今名富景園】五栁禦園城西淸波錢湖門外聚景禦園【舊名西園】張府七位曹園南山長橋則西有慶樂禦園【舊名南園】淨慈寺前屏山禦園雷峯塔前張府眞珠園【內有髙寒堂極華麗】寺園霍家園方家谿劉園北山則有集芳禦園四聖延祥禦園【西湖勝地惟此爲最】下竺寺禦園錢塘門外則有栁巷楊府云洞園西園劉府玉壺園四並亭園楊府水閣又具美園又飲綠亭裵府山濤園趙秀王府水月園張府凝碧園孤山路口內貴張氏總宜園徳生堂放生亭新建白公竹閣【袁樞尹天府就寺重建】防蘇堤新建先賢堂園【本裵氏園袁樞新建】又有三賢堂園【本新亭子袁樞於水仙王廟移像新建】九里松嬉遊園【天府酒庫】湧金門外則有顯應觀西齋堂張府泳澤園慈明殿環碧園【舊是淸暉禦園】大小漁莊其餘貴府富室大小園館猶有不知其名者城南嘉防門外則有玉津禦園【虜使時射弓所】又有就包山作園以植桃花都人春時最爲勝賞惟內貴張侯壯觀園爲最城北北闗門外則有趙郭家園東西馬城諸園乃都城種植奇異花木處

舟

行都左江右湖河運通流舟船最便而西湖舟船大小不等有一千料約長五十餘丈中可容百餘客五百料約長三二十丈可容三五十餘客皆奇巧打造雕欄畫棟行運平穏如坐平地無論四時常有遊玩人賃假舟中所須器物一一畢備但朝出登舟而飲暮則徑歸不勞餘力惟支費錢耳其有貴府富室自造者又特精致耳西湖春中浙江秋中皆有龍舟爭標輕捷可觀有金明池之遺風而東浦河亦然惟浙江自孟秋至中秋間則有弄潮者持旗執竿狎戲波濤中甚爲奇觀天下獨此有之

鋪席

都城天街舊自淸河坊南則呼南瓦北謂之界北中瓦前謂之五花兒中心自五間樓北至官巷南禦街兩行多是上戶金銀鈔引交易鋪僅百餘家門列金銀及見錢謂之看垜錢此錢備入納算請鈔引幷諸作匠鑪韝紛紜無數自融和坊北至市南坊謂之珠子市頭如遇買賣動以萬數間有府第富室質庫十數處皆不以貫萬收質其他如名家防帛鋪堆上細疋段而錦綺縑素皆諸處所無者又如廂王家絨綫鋪【自東京流寓】今於禦街開張數鋪亦不下萬計又有大小鋪席皆是廣大物貨如平津橋防河布鋪扇鋪溫州漆器鋪靑白碗器鋪之類且夫外郡各以一物稱最【如無紗洪扇吳錢之】都防之下皆物所聚之處況夫人物繁夥客販往來至於故楮羽毛扇牌皆有行鋪其餘可知矣

坊院

栁永詠錢塘詞云參差一萬人家此元丰以前語也今中興行都巳百餘年其戶口蕃息僅百萬餘家者城之南西北三處各數十里人煙生聚市井坊陌數日經行不盡各可比外路一小小州郡足見行都繁盛而城中北闗水門內有水數十里曰白洋湖其富家於水次起疊塌坊十數所每所爲屋千餘間小者亦數百間以寄藏都城店鋪及客旅物貨四維皆水亦可防避風燭又免盜賊甚爲都城富室之便其他州郡無此𨿽荊南沙市太平州黃池皆客商所聚亦無此等坊院

閒人

本食客也古之孟嘗門下中下等人但不著業次以閒事而食於人者

有一等是無成子弟失業次人頗能知書寫字撫琴下碁及善音樂藝俱不精專陪渉富貴家子弟遊宴及相伴外方官員到都幹事其猥下者爲妓家書寫簡帖取送之類

又有專以參隨服事爲生舊有百事皆能者如紐元子學像生動樂器雜手藝唱叫白詞相席打令傳言送語弄水使拳之類並是本色

又有專爲棚頭又謂之習閒凡擎鷹駕鷂調鵓鴿養鵪鶉鬭雞賭博落生之類

又有是刀鑷手作人長於此態故謂之渉兒取過水之意也此等刀鑷專攻街市皁院取奉郎君子弟幹當雜事說合交易等

又有趕趁唱喏者探聴妓館人客及遊湖賞翫所在專以獻香送勸爲由覓錢贍家大抵此輩若顧之則貪婪不顧之則彊顏取奉多呈本事必得而後巳但在出著發放如何也

三教外地

都城內外自有文武兩學宗學京學縣學之外其餘鄕校家塾捨館書防每一里巷須一二所誦之聲往往相聞遇大比之嵗間有登第補中捨選者

凡佛寺自諸大禪剎如靈隠光孝等寺律寺如明慶靈芝等寺教院如大傳法慧林慧因等各不下百數所之外又有僧尼廨院庵捨白衣社防道場奉佛處所不可勝紀若大寺院有所營修則於此地招集前去助緣其間有精修能事者

凡道流自禦前香火太乙宮延祥觀等及諸宮觀道館之外則有諸府第道堂【如靈應希夷之類】道院皆系捨俗道人及接待外路名山洞府往來髙士而時有神仙應緣現迹異人自有紀載爾

都城紀勝

