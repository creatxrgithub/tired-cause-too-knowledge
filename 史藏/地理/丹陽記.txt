丹陽記

南朝宋山謙之

●慈母山

江寧縣南三十里﹐有慈母山﹐積石臨江﹐生簫管竹。目伶倫采竹嶰谷﹐其後惟此竿見珍﹐故歷代常給樂府。而俗呼鼓吹山。今慈湖戍常禁采之﹐王裘洞蕭卽稱此也。其竹圓致﹐異於眾處。

●烈洲

江寧烈洲﹐吳舊津所也。內有小水﹐堪泊船﹐商客多停以避烈風﹐故以名焉。王浚伐吳﹐宿於此。簡文爲相時﹐會桓玄之所也。亦曰漂洲。洲上有山﹐山形似栗伏滔﹐《北徵賦》謂之烈洲。

●蔣山

京師南北﹐並有連領﹐而蔣山獨隆崛峻異。其形象龍﹐實陽都之鎭也。

●新亭

京師三亭。新亭﹐吳舊亭也。故基淪毀﹐隆安中﹐丹陽尹司馬恢移創今地。謝石創徵﹐三吳縉紳創冶亭﹐並太元中。

●石城

石頭城﹐吳時悉土塢。義熙初﹐始加磚累甓﹐因山以爲城﹐因江以爲池。地形險固﹐尢有奇勢。亦謂之石首城也。

●蔣陵

蔣陵因山以爲名﹐吳大帝陵也。

●張侯橋

大長安道西張侯橋者﹐本張子布宅處也。

