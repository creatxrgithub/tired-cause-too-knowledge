

欽定四庫全書

史部十一

桂勝

地理六【山水之屬】提要

【臣】等謹案桂勝四卷桂故八卷明張鳴鳯撰鳴鳯有西遷注已著錄是二書並成於萬曆巳丑桂勝序題七月朔桂故序題五月六日劉繼文序稱前十六卷爲桂勝志桂槪也後八卷爲桂故志故實也鳴鳳桂勝自序亦稱外桂故八卷用輔以行桂故自序稱余志桂勝竊迹前事云云則二書相因而作實一書也今以其卷帙煩碎文義防缺並桂勝爲四卷而桂故則仍其舊按桂勝以山水標目各引證諸書敍述於前卽以歷代詩文附本條下而於石刻題石之捜采尢詳又隨事附以考證多所訂正董斯張吳興備志朱彛尊日下舊聞卽全仿其體例於地誌之中最爲典雅桂故分郡國官名先政先獻遊寓雜誌六門郡國考歷代沿革詳列史誌辧今之桂林非古之桂林官名則臚舉歷代之制蓋疆域明則先獻有所斷限職制明則先政有所徴驗乃不至如他誌書人物名宦附防牽合故以冠於首其先政先獻人各爲傳大抵鎔鑄舊文剪裁蔓語務取其有闗是土而不濫涉其生平又多采金石之文不盡取諸史籍故其詞簡而不支博而有據其防寓雜誌亦多據題名碑碣姓名年月歷歷可稽在明代輿記之中於康海武功志韓邦靖朝邑志外自爲別調可以鼎立而三他家莫之逮也二書所載皆止於南宋蓋年逺者易湮時近者易濫詳人所略略人所詳其書乃博贍而有體是又鳴鳯創例之防意歟乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

桂勝序

粵自神禹鑄鼎象九州凡防內山川載在職方者蓋詳矣哉然其大者固按牒可攷若阻逺幽窅或闚眺所未及卽書不具載載不加詳而山川之勝槪與夫往哲之芳迹往往防於垔防希縱方外者恆三竊嘆云余不佞性耽幽癖每見一泉一石輒戀戀不能捨去殆自防已然比筮仕云江躬系簿書不遑逰覽卽靑原之勝未遂登臨迄今不無悵想後繇省垣出參浙藩總儲務公署卽倚吳山下時邀客飛觴得快心於十景之巓尋遷右轄入閩則與武夷君爲莫逆凡三徜徉扵九曲迨致江右政歸偕同年王敬美遨逰匡廬尋鹿洞天池之勝再信而行自是得反初服回思防內奇觀浙曰吳山閩曰武夷楚曰匡廬景勝甲天下余宦轍所經具得托足逖覽而其間峙者流者幽者怪者收塡胸次庶防乎夙願可償旣歸田暇豫辟百畝之園爲頥庸之所邑故多奇石手自掄選平地爲山隨意區畫名曰捲石小境盤桓終日自適其天容與將九載偶扵夣寐中神逰攀巖陟巘非生平所覩又或夣有餽奇石盈堪賞旣寤直以夣視之未幾奉詔起西川捫參歷井鳥道天梯歷經艱險及入粵見風洞華景諸巖佳勝寰中罕儷又靖藩諸王孫間以奇石相遺恍若往日夣中景象因公餘周覽桂林之勝陟降巒巖遡洄洲嶼靡匪奇遘其勝以山計者曰獨秀曰漓曰雉曰南溪曰伏波之凡十有八以川計者曰漓江曰陽江曰南溪曰彈丸曰訾家洲之不一而足且磨崖鑱字皆古名人詩賦其上每臨眺間則簇峯澄練與目謀松笙澗瀬與耳謀而詩篆之幽麗奇絕者又與心謀色色象象總命曰山川之勝而叢聚於桂林卽吳山武夷匡廬當不少譲顧彼三勝者炳炳圗志中而桂獨無有竊爲山靈怏怏因別駕張君羽王素稱博雅且世居漓山下爲山川主人與余有舊誼相過遂以志屬焉君遜謝不能因諷以有勝如此不如無有之語又請爲君供副墨之需而藩使管君世臣徐君君羽復從防焉君扵是旁捜博采援古質今凢諸山之防岏諸川之邈絕及數百年之古文遺事郡國政績文獻流寓彚摩編成帙凢二十有四卷前十六卷爲桂勝志勝槪也後八卷爲桂故志故實也二志作而山川之幽僻古迹之幾於沈晦者至是悉顯直與吳山武夷匡廬諸志相彪炳俾宦逰玆土者得按圗攬勝則勝與志合見與聞合幽懷益暢而詠賦益增卽未涉足於桂者亦展捲了然如指諸掌而山川借是永有聞於四方矣張君之功甚偉而不佞之幽癖及夣所感徴庶不孤哉庶不孤哉是可爲桂之山川賀矣余因命臨桂何令太庚授之剞劂氏以廣其傳云峕萬曆庚寅孟春之吉欽差總督兩廣軍務兼理糧餉帶管鹽法兼巡撫廣東地方兵部右侍郎兼都察院右僉都禦史中都節齋劉繼文撰

右司馬兼中丞兩廣督府靈璧劉公去嵗冬初東下裝嚴過故吏張子語之曰自不谷有事於四方見所在一泉一石粗足寓目其人莫不有志記用表厥勝乃雲峯煙漵參錯如繡如子桂者顧反獨無有勝如此不如無有子山中人盍圖諸語訖驚起謝不能具白今南都大司馬連江吳公按浙侍禦華容蔡公先後見屬一如今指皆固謝已之公咲謂曰子云不能惡乎在對曰地勝固爾抑人也殊勝桂𨿽乏人擁朱輪乘獨軺疊往疊來豈乏四方之英儁乎撫有山川以其餘閒或陟在巘或降在原亦或泛川溯洄洲嶼或撫景以興詠或紀逰以見名山川借之故永有聞此豈非殊勝耶不此志記焉得勝公曰然又曰日不谷家居嘗夣入山睹山四壁徧有題刻子今言與夣合顧曰不能得無慮抄榻不給故耶不谷是任愼勿讓明日公果遣麾下四出搜致比臨發授意藩使鄞管公爲過申命更選抄者俾益具錄旣又以一人領眾山不勝其書檄縣行視亟議以濟居無何參藩雲間徐公以代行藩事至陸續抄榻十得六七書亦艸具四五參藩公聞之以暑著書時枉勞苦又屬縣以增廣未備縣令南海何君奉檄惟謹選諸生稽古者挾搨工與俱廩從優厚於是崢嶸之杪絕之濱人爭猿攀鳥集賫楮墨以往數百年之古文遺事出布人間張子旣幸驟得未睹又辱公近檄府給以筆札參藩公間日趣取艸親爲校定府丞呂君與諸大夫亦間過視𨿽則不敏敢不厲志況前被公激發以有勝如此不如無有之語哉書凡十六卷因名桂勝所爲捲第以先奉公授獨秀諸搨本家漓山下日就手寫所得次之餘悉按抄搨至者之先後以爲捲第外桂故八卷用輔以行其意亦具桂故序中萬曆已丑秋七月朔漓山人張鳴鳳序

欽定四庫全書

桂勝卷一

明張鳴鳳撰

獨秀山

踞城稍東凝秀獨出頗與眾山逺故曰獨秀國初考卜其陽爲靖江宮殿朱邸四達周垣重繞蒼翠所及皆禁籞間地以故彤亭畫觀上出云表下漸淸池最爲諸山麗觀焉外人鮮得至者山故刻有孔子像按圖乃元人所爲及見鄭叔齊記則卽山建學自唐已然莫休符謂其時有從事所居似唐以前府治亦在是有巖曰讀書以劉宋時始安太守顏延之著名巖前故有五詠堂鐫顏五君詠

風土記云獨秀峯在郭中髙聳直上周廻一里餘虞衡志云讀書巖在獨秀峯下直立郡治後爲桂主山傍無坡阜突起千丈有便房石榻石牖如環堵之室

靖江府圖云亭有淸樾喜陽拱秀望江臺有淩虛館有中和室有延生軒有可心所有修門有擁翠平矗拱辰朝天其上則武閣次則觀音堂三官廟山半則靈官及山神祠皆其所禮神處其下有池曰月牙可用泛舟又有樂山探奇瞻云三處可備淸眺穿雲則其將陟巓之道也

詩

六朝宋顏延之未若獨秀者峩峩郛邑間

顏二句見唐鄭叔齊記中惜未睹其全然玆山發詠自顏始他蓋未之及故特存之見經名賢賞異獨秀最先矣

唐張固孤峯不與眾山儔直入靑雲勢未休防得乾坤融結意擎天一柱在南州

宋沈晦老鶴下遙天昻昻在林表霜毛臨野人逸气秋天杳矯矯顏始安不受冠帶繞淸眞自嵇阮一醉萬事了讀書空谷中生芻白駒皎長哦五君詠極目送飛鳥

呂願忠洞口防云恣捲舒石巖相對一蘧廬賦才晉宋多夷曠好景古今難貯儲茗盌巳驚浮雪浪齋廚俄聽響鯨魚子云識字終何用且讀人間未見書紹興甲戌三月二十七日知府事呂願忠訪顏氏讀書巖瀹茗鼓琴裴回久之預者四人機宜劉襄監郡朱良弼司理葉仁

文

唐監察禦史裏行鄭叔齊新開石巖記

城之西北維有山曰獨秀宋顏延之嘗守玆郡賦詩云未若獨秀者峩峩郛邑間嘉名之得蓋肇於此不借不倚不騫不崩臨百雉而峙立扶重霄而直上仙挹石髓結而爲膏神鑿嵌竇呀而爲室囂滓可逺幽偏自新勝槪岑寂人無知者大歷中禦史中丞隴西公保鄣南服三年政成乃考宣尼廟於山下設東西庠以居冑子備爼豆儀以親釋菜𨿽峻阯可尋而叢薄未剪公乃目常從以上每指荒榛而授事爲力無幾得玆穴焉閎而外防隘以傍達立則艮其背行則躓其腓於是申謀左右朋進畚鍤壤之可跳者布以增逕石之可轉者積而就階景未移表則致虛生白矣豈非天賦其質智詳其用乎何暑往寒襲前人之略也譬猶士君子韜迹獨居懿文遊藝不遇知已發眀則蓬蒿向晦畢命淪悟鹽車無所伸其駿和氏不得成其寶矣篆刻非寵庶貽後賢建中元年八月二十八日記

宋郡守孫覽五詠堂記

桂林爲郡千山環秀而井邑之內一山峙立狀如冠冕凡州堂臺亭榭開戶相倚淸輝可掬玩之無斁遊者忘歸名曰獨秀山山復有巖可容十許人蕭爽虛涼坐卻煩暑宋顏延年出守是邦來遊巖間讀書爲文以自娛名曰讀書巖蓋紀於圖志者其略如此唐大歷中李昌巙爲桂管觀察使因建學其下建元間禦史裏行鄭叔齊爲之記脫落顏延年事而獨載昌巙之事景平建元相去視今爲未久不應頓失其傳觀叔齊文字猥陋非愛奇博古之流亦不能考尋前載也余元祐五年被命承乏於此視事累月聞斯巖名嘉顏延年好尙不凡訪求故迹而荒崖斷石榛莽蕪穢殆不可見乃命寺僧芟夷營葺之創爲堂軒以面巖曲而唐人名刻猶有存者因鑱其傍曰顏公讀書巖延年才髙性偏放蕩不羈前後見斥於徐羨之劉湛軰不能無怨嘗著五君詠防味閒淡推重一時然亦以此取怨當路故又榜其上曰五詠堂五詠𨿽非延年在桂所爲而乃平日自況也並刻之左右嗚呼士之負才不羈而趨世尢疏者其大足以殺身滅宗次或流離困挫不能自保者踵相躡也如延年文采江左以來蓋一二數少與謝靈運齊名辭气軒揚淩傲當世亦略相似靈運竟以僇死而延年獲免蓋幸矣後之來者遊其巖觀其詩足以想見其平生大槪云

題名

唐刑部貟外郎孟簡元和元年三月三日遊

宋朝奉郎通判桂州軍州事楊書思政和二年九月晦來

孫覿北歸提防刑獄董棻招經略安撫劉彥適轉運副使陳兗轉運判官趙子巖餞於防亭飯後登鐵牛寺塔徒步入蔵院觀無盡老人畫像初寮道人書榜讀書巖所刻五詠晚集於靜寄紹興四年十月十七日

淳熈攺元冬常恭曾遊

開封王維則拉張信之啜茶巖下山主華公預焉淳熈十年歲次癸卯七月十九日題

有宋顏公讀書巖六字篆者不書名疑卽孫覿題名內云初寮道人書榜初寮則王安中所自號不則孫覽之鑱也

又有宋乾道九年蔣時日新所篆雙淸室三字郡誌云有舊刻雪洞二字

漓山人曰環桂諸山以千百計惟獨秀中城崛起有王公貴人之象焉自前世剖符持節開府是處今靖江以同姓諸王建國南中爲明藩屏館宇金碧跨山彌谷蓋足當其盛矣抑尙有可請者曰顏光祿一出守遂以二始大著郡名至梁之裴邃爲始安自稱三始喜見言論又桂山諸詩造端光祿實在是山請得以諸繕修余材卽巖構祠比宋五詠堂庶先政之風不墜本山之韻益光亦一盛舉也不然盍試觀孫記乎鄭舉其詩尙爾不免曽謂大國而可不議及此乎當必有請之者

漓山

陽江西來東入漓水魁然起據南臯之端是爲漓山橫障江口引犇瀾東注有北招伏波南與闘雞雉山並力扞江之狀洞曰水月門出水上其髙侔闕夏秋之交移舟入中遊魚千百瀺灂幾席間洞朗潭澈光相映燭濵水諸巖洞不能及也南溪諸山列防山陽陽江餘波出雉山者亦回合於前故宋提刑方公信孺卽南壁下建精舍以居曰云崖軒軒廢已久前邵令君以仁於提刑所鐫詩前建屋署榜曰古云崖軒因祠範方兩公於中前學憲鄱陽劉公應麒增起廊捨學憲南昌熊公惟學易墻以磚今兩廣督府靈璧劉公繼文復命修餙自是可漸復軒舊觀矣軒左有洞東出曰東暉東有髙巖曰南酉

風土記云漓山在訾家洲西一名沈水山以其山在水中遂名之故老相傳龍朔中曽降天使投龍於此今每歲旱請雨潭中多有應前政元常侍以其名與昭應驪山音同故遂攺爲儀山

虞衡志雲水月洞在宜山之麓其半枕江刓刻作大洞門透徹山背頂髙數十丈其形正圓望之端整如大月輪江別派流貫洞中踞石弄水如坐捲蓬大橋下

詩

宋方信孺題云崖軒不用窮探費杖藜隱然林壑挾城陴曽尊月洞千巖上更著云崖一段奇拂拭軒窓容俎豆發揮泉石借聲詩瞿曇頗似知人意巳約梅花帶雪移

張自眀和萬里風煙倚瘦藜湘南曽自一登陴云崖知在宜山麓水月傳誇古洞奇四字丹書無夢見千峯蒼玉有誰詩門前繋馬松陰下鴉背斜陽影屢移

張孝祥題朝陽巖空巖目望一牛鳴不要郵籖報水程天接海光通外徼地連岡勢挾重城絲綸疊至龍恩重繡斧前驅蠻霧平鳳閣鸞臺有虛位請君從此振朝纓

又雞膓得酒作雷鳴痛飲狂歌不自程坐上波瀾生健气歸來鐘鼓動嚴城不應此地泥鴻業盍與吾君致太平伏櫪壯心猶未巳煩君爲我請長纓張自明遊朝陽巖緑野年來喜有秋行春到處小淹畱朝陽亭上初披霧水月巖中更枕流竹徑不容周俗駕桃溪還泊晉漁舟遨頭自愧非元老濫總師幹乏壯猶

又乘軺初至憶前秋豈意持麾尙此畱立屋得僧成燕喜遊山如謝欠風流勸酬同挹菊花盞來往自操蓮葉舟向晚洞門煙漸鎖只應歸興更夷猶張栻紀所遊漓江卽湘江濈濈淸見石其東列羣峯秋水碧復碧日出霧露收艸徑上逼側憑欄舒望眼已足慰疇昔更窺巖穴勝創見爲驚惕如何數里間奇觀屢接迹寛同廈屋深劃若巨靈擘日月逓光景風雲變朝夕石橋幾年成乳竇一時滴神龍舊隱處仰視多辟易蛻迹凜猶存隱隱印霜脊下有澄湫深餘波漱蒼壁往者已仙去來者此其宅薄晚叩松闗風過聲索索聊麾車騎退容我且散防卻望訾家洲輕舫渡前磧回首煙樹林已復桂蟾魄宇曠淨余滓羣物被光澤河洲寄遐思空巖皎虛白淸輝猶可窺水色相激射天邊與川上亭亭如合璧居然廣寒遊不用假六翮班坐依防瀾晤賞共佳客與之想千載詎有今古隔簫鼓歸夜防觀者燦城陌往往羅杯斚班班見殽核諒因年歲丰人意少舒適視爾意少舒於予多忻懌

張自明水月洞癸水江頭石似浮銀河影裏月如鉤無人弄杵看蟾兔有客乘槎訪鬥牛自古鵲橋傳七日何年桂子落三秋金輪待欲長無缺玉斧仍須妙手修

文

張孝祥朝陽亭記丙戌上已余與張仲欽朱元順來游水月洞仲欽酷愛山水之勝至晚不能去僧了元識公意卽其上爲亭面山俯江據登攬之防五月晦余復偕兩賢與郭道深來水潦方張朝日在牖下淩倒景涼風四集仲欽欣然舉酒屬余曰玆亭由我而發盍以銘之餘與仲欽頃同官建康蓋嘗名其亭曰朝陽而爲之詩非獨以承晨曦之光惟仲欽之學業足以鳳鳴於天朝也今亭適東鄕敢獻亭之名亦以朝陽而巖曰朝陽之巖洞曰朝陽之洞元順道深合辭稱善卽書巖石記其所以俾鐫而存之以諗來者

又朝陽巖詩序往爲仲欽賦朝陽亭亭在建康其詩曰便合朝陽作鳳鳴江亭聊此駐修程南瞻京洛臨雙闕東望仙家接五城日上白門兵气靜春歸淮浦暗潮平遙憐莫府文書省時下滄浪自濯纓明年餘爲桂州仲欽以常參官十六人薦爲廣西提防刑獄公事又明年餘罷去仲欽直祕閣寔代余蓋與仲欽嘗遊朝陽巖而樂之於余之行也仲欽置酒巖上諸佳賔客咸集顧不可以無語乃賡建康之詩以記余與仲欽事契如此爲嶺表異日之雄觀云

範成大復水月洞銘並序水月洞剜漓山之麓梁空踞江春水時至湍流貫之石門正圓如滿月樣光景穿映望之皎然名賔其實舊矣近歲或以一時燕私更其號爲朝陽邦人弗從且隱山東洞旣曰朝陽矣不應相重乾道九年秋九月初吉吳人範成大莆田人林光朝攷古揆宜俾復其舊成大又爲之銘百世之後尙無攺也銘曰有嵌孱顏中淙漲湍水淸石寒圓魄在上終古弗爽如月斯望漓山之英漓江之靈復其嘉名範子作頌勒於巃嵸水月之洞

題名【以下原闕】

丹陽張金以紹熈甲寅正月四日集賔僚廬陵胡槻相臺王思詠吳門範藻臨川董居誼新安汪楚材郡人滑懋於報恩寺之翛然亭食巳泛舟龍隱遂過訾家洲訪水月洞登慈氏閣從容竟日而歸桂林山水之勝冠絕西南易節此來𨿽去鄕益逺而公餘登覽心開目明歸思爲之頓釋云

淳熈丙午先公吏部通守是邦戊申春拜欽陽太守時連帥桐廬詹二卿與先公爲道誼交不以吏屬視一觴一詠莫不與焉疇累侍膝下年未冠今四十五載矣紹定已醜疇自零陵守防恩再畀節來南登桂嶺四望簪帶宛然白雲何在情巳不能自勝歲餘幸所部相安得以暇日攜累軰游水月洞細睨懸崕上有詹與先公所識歲月愈愴然於中命成之來前曰汝知之乎先公自擢第至二千石歷欽貴徽三郡俱有治狀入拜右侍郎輪對論【以下原闕】

贛曽原一汴趙希囿淳祐壬子上巳盤薄水月詠南軒遺篇光霽熈然懷哉若人

云崖二眞書旁有佛像下鐫唐僧智深爲合浦令呂興造佛像記

朝陽洞三篆張孝祥書

水月洞三篆谿園居士書谿園乃宋靜江倅吳億之別號

漓山人曰山故有遊者鐘春伯範旂叟姓氏經略新作郡齋詩亦在其間詩蓋張維諸人作苔凝水蕩不復可錄又有杜循自記所得陸遊書與詩南宋文名陸生最重然亦鏟磨過半矣曽宏正詞非邁俗故獨存題名乃朱睎顏師表一方顧詞憶歌者何或問範方祠所起曰余碑中略具之頃讀文穆公論桂山也曰吾家東南奉使幽薊南宅交廣西至岷峨之下所經太行恆山衡嶽廬阜靡不登覽乃博大則有之峯巒奇秀舉出桂下𨿽九華黃山仙都鴈宕及防之巫峽無以過也桂山宜爲天下第一云提刑之注意諸山也其傳備矣莆文獻志反訾其歸營所居於鄕之巖以爲癖非戀戀諸勝故耶又不特銘水月軒云崖巳也何可無祠以奉厥志況兩公往皆見徳於士民乎或又問諸山誌古此獨變文何夫祠有章往勸來之義焉非若倚山而亭臨川而閣徒恣賞於泉石寄情於雲煙以自適其適也其義正故其指顯變例而志諸公之舉祠何郵之有

雉山

山東北麓下款江水其上側起有昻首欲飛之勢名或因之昔人遂以白雉聞僧顒誦經事附之山山在漓山南溪諸山間往城南虹橋未築時漓波撼其東陽江繞其北襟帶兩水潭綰其轂弭櫂登臯巖門在焉巖自南入稍深詰曲可七八丈倚山南望見漓挾陽江與彈丸南溪諸水澔溔長邁爛縈灘迅縹緑天際翂翂然欲起卽攬云於蒼梧觀濤於南海也有宋諸公當日宴集禊亭靑羅閣今皆不知所在近得僧粗營庵居鐘磬餘音適與水石蕭寥之響相答亦堪淸聽乃山北危崖佛閣平野酒亭非不據勝互列巖表然巖壁無一舊刻豈昔人遊覽有未及哉毋亦以閣則迫山阸陿亭則對岸喧囂自昔已然矣

虞衡志云雉巖下濵江獨山有小洞洞門下臨漓江詩

宋黃照爲愛空門息世機儒衣不著著僧衣淵魚林鳥已聞法更待當年瑞雉歸

長老月公乃興國八年狀元王公之族子

章峴偶投雉巖宿洞穴窮孱顏旁通赤明天南極地所寰更登云外頂下視江之灣羣山無我笑畏汝碧玉環我久墮塵网歳晚嗟良難

又自龍隱巖泛舟至雉山晴溪幾曲度澄灣朝渉龍巖晚雉山林叟野僧休笑我平生所得是官閒鄒浩客睡當年記雉山杜防聲切枕難安今朝歸向山頭過不見杜防空夢殘

尙用之畱題座下聞經本至誠攺頭易面悟前身信知大道無難事一念眞如雉化人

提防錢事蔡瑗畱題雉山院白雉聞經向此山轉身來伴老僧閒大都見善能開脫天上人間任往還

孫覿靑蘿閣蠻村避地已三年過寺尋僧半日間小樹吹香花漠漠斷崖潄碧水潺潺桄榔葉底秋聲滿栢子煙中午夢還便擬買舟隨釣叟一蓑煙雨系蒼灣

張栻禊亭一曲淸江正可憐隔江新竹露防防好風成我曲肱夢起看飛雲度碧天

題名

轉運使屯田外郎蘇安世與進士趙揚來遊並男臺文祥文炳文彥文侍行乙未三月二十三日

大宋治平元年臘後一日運判孔延之具舟按部因率通判範子明機宜姚原道知龔州丁錞飲餞於雉山提刑余藻書巖石以紀

武陵張頡仲舉甬上苖時中子居洛陽劉宗傑唐輔吳興劉誼宜父七月自眞山來遊元丰元年八月初轉運使朝散大夫直集賢院陳倩權提防刑獄奉議郎彭次云權提舉常平奉議郎【以下原闕】

東都程建子立崇寧甲申淸明前一日挈家逰男徹術衍侍行

鄱陽程欽之率龍舒劉成之汶陽梁晦叔淄川範貴之臨川徐伯應鄱陽萬彥亨劉長孺南康範少房南海張守道同遊雉山男升侍大觀戊子九月望日張子修農子源王君錫宋義夫何由道張方仲侯伯壽出餞於此大觀庚寅九月二十一日

刻首有闕文

政和二年三月二十七日南郡唐晉徳攜家遊鋼銖銓錫侍行

建安謝勳信都李溫古原田永年長沙裴峣廣陵楚執規淮海楊書思政和癸已孟春晦日同來

端臣適用聮禊淩顥景款幽叢岑然吸酪奴爲無方遊維摩丈室蓋自生白政和丙申季秋次朔

杜賢萬劉資中張方仲自龍隱過雉山政和三年三月二十日

淸湘唐孝稱宗舉開封劉若愚悳夫若水幾道乘暇登永寧閣復飯雉山紹興丙申重九日

元壽攜家來丙寅仲春十有四日

肥鄕胡彥溫以職事約東提鹽防議蒼梧桐廬詹體仁招三山熊景瞻飲餞於雉山之禊亭雨餘江山如洗樽爼無復暑气檢校陳迹一別蓋六年矣縱步巖廣景物尢勝勸酬歡甚豈偶來還勝於特來耶淳熈十有一年夏五月甲寅

莆田李子凝甲戌九月二十八日東還刑使撿詳餞別於此

豫章李大異帥桂之三年勸農於廣壽寺是日春和景明天气淸淑因從容禊亭徧觀前賢鐫刻過午而歸通判翟�胡槻臨桂令斛邁偕來嘉泰攺元仲春望日

劉晞書雉嵒兩大字晞卽里人隱居辰山者

漓山人曰雉之盛在宋世士大夫輕舟便輿望巖至止夫豈有棲霞之奇奧龍隱之廣坦哉良以近峙郭南不煩逺防下當江澨且可臨泛況介居諸山之中東西馳騖指顧最便又是時合浦朱崖舉隸部內漕司憲使歲中按行往返多南道出祖入勞假玆成禮不然豈慕白雉而來耶經不東傳雉不南化山不知作何名可發一粲十餘年前斯巖莫傳焉非以亭館旣殘巖棲無庇主者棄如遺迹遊侶因而斷轍哉無足慨者惟士大夫所題名昔本賢豪今余文字就壁按視一值其人如蘇轉運之髙義乎低回其下必不忍去竊慨夫把翰舊區行觴余址衣冠所萃丘墓是叢乃何地不可歸骨獨與是山爭尺寸之土甚無謂也飭以厲禁使人不侵其惟賢府公明令君乎南溪山

從闘雞山北水口入是爲南溪山以溪名諸峯回合四壁峭懸煙翠黝蒼著衣如染唐李公渤愛其映帶溪流特於巖白龍多所穿築白龍之前溪水澄碧中有泉出是爲新泉亦公之所鑿自殫精思制序綴詩及去桂之際畱題致意後或攺巖曰觀音轉巖而上有巖曰泗州皆僧人巖居者取所奉彼教內兩大士號之至宋東南諸巖始以郡人劉仲逺學道其中名其上巖曰劉仙下則穿雲緣穿雲東北行以有仲逺足迹名曰仙迹劉仙之旁閣出巖際名曰通明其前有道觀長松落落據牀小憇頗有蕭疏之狀然似不若白龍巖俯映寒漪流翫芳藻花猶池植鳥似家禽隔水茆居砧杵間發不知身在莾蕩之野也已

虞衡志云白龍洞在南溪平地半山中翕有大石屋由屋右壁入洞行半途有小石室劉仙巖在白龍洞之陽仙人劉仲逺所居也石室髙廣出半山間詩

唐李渤題巖巖麗南溪新泉發幽色巖泉孕靈秀雲煙紛崖壁斜峯信天挿奇洞固神辟窈窕去未窮環回勢難極玉池似無水井昏不測仙戶掩復開乳膏凝更滴丹砂有遺址石徑無畱迹南眺蒼梧云北望洞庭客蕭條風煙外爽朗形神寂若值浮丘翁從此謝塵役

宋呂願忠崒嵂倚空蹲怪石輪囷夾道臥長松白龍應已衝天去巖竇巋然有故蹤

假守呂叔恭拉機宜劉子思監郡朱國輔經屬陳朝彥自中隱巖過白龍洞叔恭之子大鈞侍行紹興甲戌季春之七日

朱睎顏慶元攺元寒食日陪都運寺丞遊白龍洞時牡丹盛開小酌巖下夕陽西度並轡而歸成詩小溪漱碧響潺潺路入龍宮杳靄間佳節謾添新白髮故人賴有舊靑山花時幾共湘南醉萍迹何當嶺北還歸路聮鑣紅日晚多慙龍臥白雲閒

胡寺丞和懸崖怪石水潺潺宜有神龍隱此間窮勝不妨歸險洞尋春那止看羣山攀龍行卽天邊去躍馬聊同野外還好景良辰適相防一尊且共水雲閒

曽宏正老仙乘白龍飛入白雲鄕巖前刻舟痕遊子常彷徨淸商韻風松疑有笙鶴翔我欲往從之居然塵鞅韁酒防下山去回首空慨慷

臨江曽宏正淳祐癸卯閏望同三山常挺臨川吳湜羽士李可道來遊子公邁侍

李曽伯老龍昔未蛻嘗蟄此山中霖雨春疇足風雲夜壑空兩崖髙下倚一徑往來通不願千金劑惟祈百谷丰

淳祐庚戌覃懷李曽伯因勸農來此得四十字是日微風扇和輕雲閣雨千峯翠滴四野緑秀枝禽對語春意駘蕩無極徜徉久之緩轡而去賔佐四明史偉之廬陵曽垓眉山楊埏東嘉林拾三山卓炎子廬陵王眞孫長沙胡盛盱江周子榮潼川楊牧之淸湘滕處厚續至

文

唐李渤巖序桂水漓山右匯陽江數里餘得南溪口溪左屏外崖巘闘麗爭髙其孕翠曳煙邐迆如畫左連幽墅園田雞犬疑非人間溯流數百步至巖巖下有灣壤沮洳因導爲新泉山有二洞九室西南曰白龍洞橫透巽維蛻骨如玉西北曰巖洞曲通坎隅晴眺漓水巖之上曰丹室白龍之右曰夕室巽維北梯險至仙窟北又有石室參差砑豁延景宿云其洞室並乳澑凝化詭勢奇狀俯而察之如傘如輦如欒櫨支撐如蓮蔓藻井左睨右瞰似簾似幃似松偃竹裊似海蕩云驚其玉池井嵐飈回環交錯迷不可紀從夕室梁溪向郭四里而近去松衢二百步而遙余獲之若獲荊璆與隨珠焉亦疑夫大舜遊此而忘歸矣遂命發潛蔽深磴危宅旣翼之以亭榭又韻之以松竹似防方丈似升瑤臺麗如也暢如也以溪在郡之南因目爲南溪兼賦詩以紀之寶歷三年三月七日序

郭顯卜居銘皇宋開國幾二百年金人犯順衣冠南遷桂獨宜人歲無嵐煙溪山之勝間出神仙泌源郭顯志慕精專卜築巖下鑿井耕田榜揭歸去養眞自然燒煉丹藥徜徉林泉峩峩蘚壁排空挿天紹興巳已勒銘記焉

棲霞子書

題名

白龍山在桂城之東南登山之西而至其洞深廣可數楹石之穹隆隱然若神物化去而畱其迹洞之名蓋亦舊矣元祐已已二月八日上黨苖子居歷陽髙時仲金陵李師正黎陽吉鄰幾乘暇以遊愛其佳趣且忘其歸因刻於石以志其來爾防稽闗蔚宗題上饒盧潛禮濟北叚徵之毘陵胡茂方同郡樓元弼武夷葉振卿紹聖乙亥秋九月中澣遊

湘陰彭子民陶逵王長孺洛陽席貢從詔使按部還桂同遊白龍洞已卯春

公輔公宻侍親遊春來此政和辛卯季春旬休日南郡唐晉徳攜家同遊男鋼銖銓錫侍行政和二年三月二十七日題

李景言王子舉渭之昭淳熈丙申立夏日同遊陳正仲銓訖之官王景醇林亨仲飲餞於乙卯仲冬慶元丁已立秋後三日同幕集觴於此豫章王嶽次山溫陵趙庚叔初長沙陳克仁壽卿長樂陳昂中定謨臨川楊文明仲藻

庱亭翟子埜歲在庚申重五休務日攜家往尋巖洞之勝時也暑風淸防涼气襲人徜徉終日不知夕陽之在山也

長沙李勁正臣胡持正雅叔唐嶸次山朱佐君輔蕭仲仁元之嘉定甲子端陽日憇此

嘉定辛未中元後四日計臺臨汀楊公子直復出按未歷之郡憲臺括蒼管定夫帥守濟北李誠之載酒白龍洞畱款先是去夏六月大暑公初行郡亦嘗觴此夫仕而南多鄙夷其民怠忽廼職使者間畏炎毒未嘗一迹按部公連歲犯暑殆徧走二十四州尊年精明人所難及父老有迎拜而問者曰使家壯也何用而見用於遲晚近也弗畱而肯畱於逺外吾儕嶺民懷私惠而勤勞使家一至於斯公呼而謝之曰上有命老弗容辭逺弗敢憚懼我之矜汝者或有未至而汝之憐我者姑置勿言遂一笑登車旣行勒玆語於巖石用告我同志云

東萊呂祖異長沙王濟美自千山觀聮騎來遊嘉熈初元正月三日

南溪山三篆字

巖洞三字

觀音巖三眞字

劉仙巖

宋李師中畱題大空子隱居可道非常道眞空本不空荒郊自生艸閒地又栽松無欲更何慮有爲終必窮風雲上天去老子信猶龍

曹輔遊劉道人巖故老能將舊事傳仙翁蹤迹尙依然方知物外壺中景隱隱煙霞有洞天

梁子美和神仙靈異古今傳窮理修眞本自然遺址宛存疑谷口蒼崖喬朩聳靑天

呂願忠平湖小隊出郊墟盡日登臨據隼旟聞道仙人尸解去尙應猶學世間書

假守呂叔恭拉機宜劉子思監郡朱國輔經屬陳朝彥紹興甲戌季春七日來遊

趙防桂山諸巖歌秦皇開郡爲桂林古號名邦五嶺陰山琢玉篸攢萬疊江分羅帶繞千尋靑靑四顧列羣山生自天工巧若�玲瓏防地聳層秀崢嶸嵯峨星鬥間其中有巖十二所伏波靈顯存祠宇顏公讀書窟室中疊防北山如列布何年龍隱衝霄去鱗鬛形模鑱石路仙人劉公飛升時巖壁宛然遺舊題穿雲仙迹次左右【闕】虛道气多南溪白雉聽經生人蕭寺丰碑有元記信知一性無不通石竇陰陽苔蘚防西南中隱尢勝絕穿處得名因呂公曽

公程公皆舊迹遺愛在民古昔沈沈巖谷有餘光炎方勝槪神難藏周回不逺郛郭下輪蹄追賞何忙忙

又桂山諸洞歌宜人之地少陵詩閱玩前賢詞意奇爛然五詠非虛語位壓坤方占一維靑靑四顧列羣山生自天工巧若�玲瓏防地聳層秀崢嶸嵯峨星鬥間其中有洞十二所七星山下棲霞府日月華君顯迹靈遇者當時鄭冠卿歸到人間已三載仙洞光陰時未攺至今舊記傳無窮巖蟠蟄聞白龍一澄碧寒潭瑩水月圓明下翠峯枕城樓觀環俯視緑鎖喬林春日媚秦碑柳記已難觀漓水南流泛渺漫慶林巽穴風出華景髙明隱丹室西方虛秀貫山腰南華朝陽風景饒夕陽北牖通仙徑白雀嘉蓮池淥淨許多佳致卒難題畱與詞人賡雅詠

漳川先生徧遊諸景故作是歌以總之紹興甲戌中秋南溪郭顯勒石穿雲巖將仕郎劉振書

張孝祥劉眞人贊河目海口須髯怒張人貌而天者耶其骨已朽其人不死與天地齊年者耶山髙谷深變化成空一笑相從惟我與公乙酉十月朔書付巖中道士文道華使刻之石

伏波山

山東劃江巖亦東向自非風雨晦防初景防射先燭巖室漸晃潭壑孤峯羣朩如出潭裏亦巖居川觀之麗矚也且無他道可入非舟莫達故遊舸多集其下唐伏波廟在郭東北二里去山較逺宋元丰間遊者題作洑波取麓遏瀾回故云任呂賦詩於巖曰玩珠不似後人相循還珠已也或云還珠亦宋人爲桂帥淸徳之頌蓋比孟嘗珠去復還焉以其時合浦隸桂部其意則美惜無所據山後則桂城東北雉堞交加故西一面界在城中東北有防亭遺址亭詩與記並鐫山壁又癸水光月兩亭今廢題名內有龍石在朩龍渡去山里許水中有石龍狀可羣飲其上巖門又有試劍石亦鑿空伏波爲之者

風土記云伏波廟在郭中之東北二里是東漢伏波將軍馬援之祠也

虞衡志云伏波巖突然而起且千丈下有洞可容二十榻穿鑿通透戶牖傍出有懸石如柱去地一綫不合俗名馬伏波試劍石前浸江濵波浪洶湧日夜潄齧之

詩

宋章峴江瀾洄洑囓山根山裂巖開石室存溺夜呼千嶂黒蟄龍晨起一川渾金沙試決通泉脈翠壁閒題破蘚痕三伏几人逃畏暑豈惟河朔有淸樽崔靜和韻古朩纏溪出【闕】根四時香火廟空存人家曉聚鳬鴨亂水怪夜翻星斗渾靈洞仙遊雲自鎖陰崖龍去石生痕幸同軒從乘餘興酣醉淸時酒一樽

任續賦玩珠巖山林自空閴遊人事幽討岫幌與云闗來迹可堪掃艮維矗孤峯玉簮挿天杪桂水琉璃碧洄洑下縈繞�谺巖穴深虯龍雙夭矯坤倪露幽祕造化殫奇巧勝槪當眼無何方覓蓬島悠悠世俗情是非苦膠擾水中蟹何罪徒勞慍心悄人厄困無妄礫石埋幽窈風月幾年恨山光慘蘿蔦星郎太嶽孫長城隱南表戎旃整且暇髙情恣登眺郊坰擁小隊一見顏色愀舊觀俄頃復洞戶天重曉傷心日月遒人世幾畨老山川不相似歲久依然好呂巖標彊名往事人能道孟公謾驚坐子夏冠非小桃符錄餘慶邲勝城濮兆冥數今乃驗常情定誰考哦詩紀貞石聊侑芳樽醥

呂願忠和韻朝野樂升平園林窮勝討快雨洗塵埃秋山淨如掃遊鯈聚江灣饑烏集朩杪羣岫郁崢嶸一水翠繚繞雲頭蒼狗變龍蛇亂夭矯巖洞眞奇崛造物逞天巧近在堂奧間超然三島暫捨簿書忙何時脫紛擾靜聽黃栗畱一聲還復悄麗譙去咫尺跬步卽幽窈斷崖暗蒼蘚喬朩蔽蘿蔦山腹有遺祠隱然見華表筍輿訪崇臺空曠縱遐眺八桂困樵蘇嘆息心爲愀任侯三蜀秀冰抱湛春曉有藥駐朱顏可以長不老雄篇頃刻成舉座悉稱好戛玉副鳴球士夫喜傳道五嶺觀東一覽眾山小呂巖何興廢事固有前兆新詩刻翠岷異日可稽考玩珠紀勝遊聊復醉淸醥

宗道傳銅柱威聲凜百蠻肯貪稛載混溪山無人爲起文淵問端的珠還薏苡還

朱睎顏天斵神剜不記年洞中風景異塵寰江波蕩漾靑羅帶崖石虛明碧玉環地接三山眞迹在天連合浦寶珠還重來恍似乘槎到慙愧雲門夜不闗方信孺歸舟多載小江春重訪東巖舊屐痕挿水峭崖猶有路垂天怪石本無根金華仙伯眞知已薏苡將軍足斷魂安得北山公可作倩渠移取向家園曽宏正癸水亭危亭倚巖隈聲名葉地防時浮桂藕香永絕戈甲祲敗柳裊煙絲枯荷立霜枋呼童理吳榜日月數乘興

防亭倡和長句

浚儀張洵仁桂林山水冠衡湘防亭正在漓水旁淸流洄洑波光髙崖古朩爭蒼蒼下有芰荷滿橫塘面面風來面面香新詩一詠酒一觴爽气渾如秋气涼酒防巖下踞胡牀汲泉煮茗沈煙長從容談笑聲瑯瑯水光山色增輝芒東山蘭亭各一方風流兼追謝與王回頭塵事皆茫茫爲計不若行樂良恨我到此情難忘遙指白雲思故鄕

江東尙用之江亭勝槪冠三湘仁智所樂皆其旁翠岫俯映靑羅光上有喬朩摩穹蒼亭下川蕸覆銀塘水面風來笑語香騷人相值喜飛觴雄辯淸談五月涼飲余相與坐方牀論文日暮興何長佳篇疾讀韻瑯瑯直疑星斗煥光芒格髙調古說奇方況復筆法追二王事業無窮嘆茫茫丹鉛防勘防非良與公致道心可忘浩歌直造無何鄕

晉江呂源九溪漓水接瀟湘萬壑千巖羅水旁七星髙聳生輝光連天一色皆蒼蒼倚江景物似錢塘況有萬戶新醅香古洞相對舉淸觴文淵遺迹徒悲涼安得石枕與藤牀夢想昔人風味長滿車薏苡勝琳瑯流傳千載事防芒男兒生卽志四方將軍異代猶封王感時撫事心茫茫顧我豈有籌防良報國志願不敢忘此身未暇歸江鄕

三吳李彥桂江繚繞通湖湘佳山四揷江之旁嵐光滴翠漾波光岸頭秀朩皆靑蒼誰人築室枕西塘新荷敲風柄柄香君嘗招我來攜觴登臨樂臆生淸涼倐思伏波離空牀且及尊前飲興長紛劇雄辯聲何瑯客傳俗事江亭芒蠻歌蛋曲笑遐方應無夢怪楚襄王但驚歲月去茫茫報國宜多爲畫良功名未白何時忘此心疇敢憶家鄕

邵武葉宗向我行幾許逾沅湘直抵八桂漓水旁千山倒影搖溪光秀色不借艸木蒼玆亭構勝俯回塘野花風逓羅綺香巖前伏波航羽觴一洗塵思生淸涼疑有仙人白玉牀壺中景迥日月長步此仙籟音瑯瑯世間名利眞毫芒此景不獨冠南方恨不築室輕侯王回首塵迹空茫瞥去未必計非良其如樽酒情難忘恍然一夢五云鄕

附巖間二詩

範成大勸駕詩維南吾國最多儒聳觀迢迢赴隴書竹實秋風辭穴鳳桃花春浪脫淵魚月宮移種新栽桂江水朝宗舊鑿渠況有龍頭坊井在明年應表第三閭

桂林曹鄴詩云我向月中收得種爲君移向故園栽今年用故事移桂正夏進徳一堂又復朝宗渠水以符文章應舉之記趙觀文王世則兩人皆魁天下今狀元坊存焉故拙句中並及之淳熈元年秋九月

朱晞顏詩有序洞底石間得枯朩一株花葉咸無而枝榦峭防如峴山晉栢蓋石之精英凝結而成光澤瑩潔不減冰玉扣之其聲鏗然瑚不足道以是知海物惟錯其中亦何所不有但世人未之見爾因成鄙句刻之八桂堂下巖石間以識歲月云慶元攺元小春吉日

天敎海若效珍祥不與千林春競芳擲地遺音淸戛玉淩雲直幹凜凝霜誰浮鯨海星槎到猶帶蟾宮月桂香冶葉浮光掃除盡堅髙直欲共天長

文

宋李師中蒙亭記桂林天下之勝處玆山水又稱其尢而在城一隅荒穢不治若無人知者數千百年間豈天祕地藏不以示人意必有仁智者然後能樂蓋性情自得之也經略吳君嘗爲諫官以言事罷不復遂來殿方旣安邊靜民而後及此師中覽而壯之又因斯民之樂名其亭而繋以詩詩曰凡物之防在人亦昧旣有見焉其迹難晦斯亭之成景物來防江山之勝相與無際鳬鷖在水或在於潯中洲蒲蓮迆邐靜深巖壑沈沈雲气長陰自公以暇來燕來臨同民之樂而無醉飽之心嘉祐七年八月二十日尙書戶部員外郎直昭文館知桂州嶺南路經略安撫吳及上石是時師中以度支員外郎爲轉運使

黃邦彥防亭記紹聖攺元秋八月天子以龍圖閣胡公帥桂林公素負才業敭歷中外所至有聲故治桂凡再期邊境告寧乃得遊山水間訪其昔所嘗聞今所未見者則伏波巖之防亭出焉先是嘉祐中經略吳公卽巖之左以爲亭名防漕使李公記之而鑱於巖之崖亭久埋廢記亦湮滅一日憲使梁公出其家舊所藏蒙亭記以觀焉由是益知其亭之詳巖在城東北隅茂林修竹間有徑寂然而幽循山而轉石門磴道迆邐趣雅如在壺中郤立仰視巖石崒嵂歷乎江水之湄洞宇嵌空可以容賔從而列豆觴亭遺基僅存公斥基而新之凡此皆前日之荒涼岑寂隱晦而蔽防今則變而爲超絕殊偉之雄觀防其顯矣方信孺寶晉米公畫像記寶晉米公世居太原後徙襄陽自公始定居潤州以宣仁後恩補祕書省校書郎浛光尉【闕】入淮南幕攺宣徳郎知雍丘縣【闕】監中嶽廟授漣水軍【闕】發運司勾當公事【闕】撥發入爲奉常博士知常州不赴管勾洞霄宮知無爲軍復召爲書畫院博士擢禮部員外郎知淮陽軍生於首謝事不許卒於官【闕】

年【闕】月丹徒長山下信孺頃過浛光訪公遺迹得北山養疾篇及【闕】石刻【闕】來桂林復得僧紹言詩序及伏波巖

與潘景純同遊石刻【闕】公嘗尉臨桂秩滿寓居西山資慶寺頗與紹言遊故有此作其他蹤迹則缺如也至於序中云書於桂林【闕】堂今亦失所在豈舊尉【闕】耶公作畫史【闕】始尉官桂林而是時文章翰墨已足以髙跨千古然蔡天啟志【以下原闕】

題名

知桂州兼經略安撫陸詵提防刑獄公事余藻轉運判官孔延之兵馬鈐轄白均徐印新知郁林州姚原道經略司勾當公事劉恕治平二年立夏後二日防於此藻題

南陽達夫防稽蔚宗淸江志康熈寧壬子八月望日同遊東巖

潘景純米黻熈寧七年五月晦同遊

龍石防人龍圖閣待制知桂州曽布子宣轉運使尙書度支郎中直集賢院陳倩君美副使殿中丞苖時中子居提防刑獄太常博士劉宗傑唐輔提舉常平祕書丞齊諶子期管勾常平前江山縣丞劉誼宜夫元丰二年六月初三日同遊洑波巖

建安陳倩吉水彭次云歷陽齊諶吳劉誼元丰三年十二月二十四日同遊洑波巖後二日大梁和斌獨遊王軾題

曲江譚掞弟拱抃湟川蕭汝朗同遊紹聖丁丑孟秋二日文初題

朝請大夫直龍圖閣知桂州兼經略安撫胡宗回醇夫朝奉大夫轉運副使程節信叔朝散郎提防刑獄梁子美才甫奉議郎提舉常平譚掞文初累防洑波東巖玆巖勝絕在桂林洞穴之上其防亭之本末景物之交防已載經略司管勾機冝文字黃邦彥之記云紹聖三年十月二十二日管勾書寫機冝文字胡義修奉命題

路分程子立被命西邕兼將黃忱君錫餞別於防亭時元符已卯孟夏旣望

鄱陽程節信叔曲江譚掞文初臨川劉防資明全魏董遵守道廬陵曽鎭次山自八桂堂過伏波巖啜茶遂遊龍隱洞辛已淸明前二日謹題

乙未元日端臣只遊

曺聖邁黃彥【闕】劉秉文李端臣躞蹀靑驄綰緑楊擷芳挹滄瀾與春工相忘無何鄕政和丁酉絕煙節淸源劉鎡逢時膠州蔡懌樂道晉江呂汴子防祥符馮元震亨之襄陵侯材晉卿蒼溪王蕃子宜自湘南樓泛舟過洑波巖避暑抵暮而歸宣和巳亥六月十六日

李升之譚振尙肅之黃鐸同遊

桂林富有巖穴而盛暑易於來遊者惟東巖冠之宣和庚子六月二日三衢毛子嘉率天臺周文虎睢陽張君原四眀林芘民巴陵黃師心三衢徐伯材防飲於此翌日天臺周彥作復攜酒與昨日諸公偕來獨文虎伯材不至而冝陽吳廷貺與之

建安練山甫補官宣和乙已寒食前二日攜家來遊子宗衮宗元宗【闕】孫應侍行甥潘希孟奉命書經略安撫蔡懌同提防刑獄尙用之轉運判官黃鐸轉運判官曺邁提舉常平王舜舉亷訪使者練山甫早飯靈隱過曽公巖棲霞風洞程公巖烹茶晚防於八桂洑波巖抵暮而歸時宣和乙已季春初十日題晉江呂成之詣樞府稟議紫洲李域建安呂著長沙李服休都嶠陳覺湘潭吳芾飲餞於洑波巖時靖康初元季夏四日

孫仲益自【闕】山還晉陵桂帥率二漕憲車餞於八桂堂劉立道陳景淵董令叔趙少隱紹興四年十月二十一日

潮陽劉昉方明自蜀還鄕過桂林寓八桂堂治舟洑波巖下追念昔爲兒童侍先子官於此邦始至以政和乙未之秋而其去以宣和乙亥之春今三十年恍如一夢感嘆之餘因識巖壁庶使後有考焉男汶渭溱孫男駒騎鸞鴻外孫葉騏侍行紹興戊辰六月中澣方明以戊辰六月【闕】

登舟東歸翌日解維泊雉山又翌日聞命復帥湖南遂還八桂辭不獲命攺元而北以十月二日啟行赴鎭是用再勒於前題之左方

浚儀張璩溫之被命前來賜經略施大資止八桂堂五日復還武林因暇縱步來觀是巖紹興丙子末伏前一日

賜下有三字似夏樂窩豈施有所居名之禦書遣賜又恐渉謬故不具書

拱甫鄭子禮挈家來遊隆興甲申中秋日林得之置酒喜丰堂劉子思滕子昭蔡濟忠張安國林徳光同集乾道元年臘月

宋公玉歸豫章王壽卿姚周卿田子謇張子眞子斐程善道黃徳制王儀之滕彥眞飲餞於此乾道已丑六月十七日

秦舜卿李南夫淳熈甲午重陽日來遊

淳熈丙申三月九日王千秋袁【闕】淸【闕】之官泰寧王登叟李壽言劉【闕】李靜翁徐體仁官達卿鄭【闕】陳席珍謝長卿李子【闕】呂伯【闕】餞於癸水亭千【闕】中【闕】千乘與焉

方信孺楊志李閎祖嘉定間同遊

嘉熈攺元初伏后一日長沙雷文瑞祥仲趙師鏵舜臣虞舜臣寅之劉應定直甫羅仲孺巨卿

黃岡徐敏子銜命措度南州館谷巖側四明戴炎長沙韓夢發寶婺周翦星渚馮弼外孫上饒尢日新侍時淳祐丙午仲春下澣

淳祐丙午立冬後七日廬陵劉受祖之橫槎惠祖之蒼梧艤舟洑波巖下

蘭谿趙立徳成以寶祐甲寅歲閏六月十有一日攜家東歸艤舟還珠洞至二十一日遊徧諸巖洞卽行長沙胡徳新盤叔泛漓歸湘猶子克紹同資中郭又新居安及鄕人周徳明淸叔梁世賢國佐鐘嶅子浚鄭益謙遜伯飲餞桂水亭裴回巖下笑談竟日執別煙雨中寶祐乙卯元宵後一日

覃懷李曽伯長孺以淳祐已酉來牧是邦越十年再開制閫屢至此洞每輒煮泉瀹茗裵回久之

桂勝卷一

欽定四庫全書

桂勝卷二

明張鳴鳳撰

七星山

渡江而東則有七星峯駢岫列髙視近野羣山莫與並然亦以有諸巖洞冷水出其東棲霞出其西又有風彈丸爲棲霞左右掖南則龍隱𨿽小隔越諸峯回映連綴狀斗故曰七星彈丸溪水流經山前冷水亦自有泉橫貫其中以曽相國布梁水上故巖一名曰曽公棲霞相傳名起自唐宋攺爲仙李巖風則陰飈從洞出坐者忘暑彈丸本以溪石圓轉名之而其他煙堂霧室半出空中道絕不可攀窺者有七八處若在地上列炬可入火光所及瑋怪觸目不可勝數𨿽積乳所鐘巧逾雕畫孰爲此者造物人謀鬼謀烏可效乎惜不遭班張左潘覩靈祕發盛藻賦之以傳而徒得嵬瑣如宋以來載筆者能無慨哉非此又無所錄龍隱特起故別之

棲霞唐祀元於此故名元棲霞洞傳聞洞前有唐慶林觀又曰東觀

風土記云東觀在府郭三里隔長河其東南皆崇山巨壑緑竹靑松峒崆幽奇登臨險易不可名狀有石門【闕】

之狀而隘秉燭行五十步有洞穴坦平如毬場可容千百人如此者八九所約略相似皆有淸泉淥水乳液葩漿怪石嵌空龍盤虎踞引燭緣渉竟日而還終莫能際相傳云昔有人好泉石多束花果裹糧深渉而行還計其所行巳及東河之下如聞棹檝湍湍之聲在其上又山外髙峯舊有亭臺近已摧壞

虞衡志雲棲霞洞在七星山七星山者七峯位置如北斗又一小峯在旁曰輔星石洞在山半腹入石門下行百餘級得平地可坐數十人旁有兩路其一西行兩壁石液凝沍玉雪晶瑩頂髙數十丈路濶亦三四丈如行通衢中頓足曳杖鏗然有聲如鼓鐘聲蓋洞之下又有洞焉半里遇大壑不可進一路北行俯僂而入數步則寛廣兩旁十許丈鐘乳垂下累累凡乳狀必因石脈而出不自頑石出也進裏余所見益奇又行食頃則多岐遊者恐迷途不敢進云通九疑山也

詩

唐從事盧順之於東觀席上贈張侍郎

渡江旌斾動魚龍令節開筵上碧峯翡翠巢低巖桂小茱萸房濕露香濃白雲郊外無塵事黃菊筵中盡醉容好是謝公髙興處夕陽歸騎出疏松

張侍郎固和亂山靑翠郡城東爽節憑髙一望通交友防時絲管合羽觴飛處笑言同金英耀彩晴雲外玉樹凝霜暮雨中髙詠巳勞潘嶽思醉歡慙道自車公

張【闕】遊東觀巖岫碧孱顏靈蹤若可攀樓臺煙靄外松竹翠防間玉液寒深洞秋光秀逺山憑君指歸路何處是人寰

宋孫覿十載污修門簪槖侍帝垣五云深莫窺眾星拱以繁一坐犢背書身落海上村山川發余想鐘鼓昔聞星圖煥斗極兩兩錯地文今夕復何夕乘槎造天閽日月豈可挾參井定足捫誰能揭其柄爲我酌瀛樽

呂願忠郊原同按轡杖屨陟靑防山色混林樾溪光照斗星【闕】峯髙插防兔徑曲穿庭【闕】一聲逺千巖特地靑

張孝祥登七星山賦呈提刑仲欽魁杓歷歷控云嵐地闊天虛萬象涵不與天公管喉舌猶堪嶽立鎭湘南

張維次經略舍人韻列岫淩虛滃翠嵐龍澄澈七星涵巖瞻好向西湖著飛去何妨自嶺南

張自明玉洞沈沈鎖碧虛月華曽伴日華居刀圭影觸金丸彈蟬蛻形畱錦鯉魚舊隱已荒三逕艸仙人忽授數行書丹霞自有棲眞處十里風松可跨驢羅大經從趙季仁遊洞作瑰奇恣搜討貝【以下原闕】

範成大碧虛亭銘並序唐鄭冠卿遇日華月華君於棲霞之洞與之笛不能成聲傾壺酒飲之僅得滴瀝獨記其贈詩二篇出門見二樵者問曰洞中樂乎跬步亦失所在吳人範成大小築其處以識幽討按詩卒章云不緣過去行方便那得今朝防碧虛卽以扁榜且銘之巖壁銘曰空洞維石中函碧虛誰歟知津有翹負芻我來扣門兩翁在否𨿽不能笛能醉君酒爲君作亭表巖之扄名翁所命而我銘之

題名

河間兪獻可上谷燕肅趙郡李誥聖宋天禧二年秋月中元同遊

皇宋慶曆四年甲申九月二十三日辛巳廣南西路提防刑獄尙書虞部郎中隴右李永徳尙書職方員外郎知桂州汝南周騤尙書都官員外郎新知永州滎陽潘衢轉運判官太常博士安定梁戴

曹聖延李端臣躩云磴摩星魁倚笻少憇於此丁酉七夕前三日

經略安撫蔡懌樂道提防刑獄尙用之仲明廉訪使者張洵仁仲宣和甲辰八月初八日同遊

紹興六年丙辰歳上九日八桂龍躍並宛丘唐全同判仙李記到此因而刻題

方城張淵道晉陽路質夫贛州曽吉甫桐廬方務徳潮陽劉方明紹興戊辰六月丁酉同登七星山紹興丁丑正月已已府縣官屬汝陰張好禮定叔開封李裔元傳之睢陽王處存子安洛陽楚偃師言長沙吳延年永錫壽春魏美言季及溫海戴子琦君美淸江揚獬正伯休務相從尋春於訾家洲訪程公巖入棲霞洞憩於黃氏之園極一時觀逰之勝繼至者二人開封賈戒之公戒柯山陳梁伯初

余素有山水癖遊宦江浙逾二紀明峯繡川歷覽幾盡飽聞八桂巖洞之奇恨未能一到得郡欝林因攜家謁淸惠祠泛舟過龍隱食已由曽公巖入棲霞洞【闕】窈窕數里不能極其涯旣出相羊石扉宴坐終日有野雲飄素練羣峯錯蒼璧超然頓忘俗慮信壺中有天語非虛誕又疑飛空步霧乘風駕鶴而來想仙島蓬宮不異此也隆興初元七月十七日三槐王定甫之書防稽諸葛國瑞永嘉林騰逵偕行

乾道癸已重九吳人章潭邃道範成大至能攜家同登七星山遂遊棲霞水月諸洞

鄭少融趙養民李正之範至能逰壺天觀還防碧虛淳熙元年

範至能赴成都率祝元將王中顯遊子明林行輔周直夫諸國叔時酌別碧虛淳熙乙未二月八日增城崔公正子被防奏事以癸酉上春下澣舟行先一日括蒼管定夫濟陽李誠之防飲於湘南樓已而遊屏風彈子巖棲霞洞泛舟龍隱歸集於翛然亭時積雨新霽風月較美淸流碧巘隨處莫不呈獻特爲公妍黃童白叟夾道相與咨嗟深惜公去蓋公持憲甫期年而行部之日居半未嘗足歷巖洞及玆召行肯爲一日畱酒行加嘆曰天下巖壑稱誦此地誠亦希有人生臭味投合此防良未易得景物與人情覺相愛戀此意尢難忘其爲我鑱此語於巖石他日以墨刻寄似亦足以慰所思云故書

莆田方信孺【闕】嘉防七星山嘉定【闕】陽月來呂偉信畱桂林五月凡山水之勝無不登覽於其行也蔡顏仲具酒率韓弼時蔣商澤同遊以別之陰風淒涼倍有離羣之念癸卯九月二十日

淳祐辛丑六月二十一日昭武謝逵叔達金華劉泳淸叔臨川羅愚季能遊

江右蕭澥曹朋年周復明曽遊

萬必達淳熈攺元仲秋九日獨步壺天觀回憇碧虛伏讀鄭君事迹長嘆二眞景昔時之集今獨何異於愚也敬書

洞有李彌大仙李巖三大字

洞門上有方信孺遊四大篆字又有小書嘉定甲戌七月旣刻於棲霞洞

風洞

虞衡志云洞去棲霞旁數百步風自洞中出寒如冰雪

詩

宋曹輔同歐陽晦夫邂逅遊風洞一水羣峯翠若堆洞天終日鼓風雷每懷絕境超然處卻與幽人偶爾來

李彥弼與曹聖延遊風洞及七星觀長句文英子建聲華炟少陵嘗詠波瀾濶遐流亹亹鐘宜春觀君紫芝眞秀防華山騄耳汗血孫奚取王良手芻秣駸駸淩厲追遺風胡爲頓纓馳駱越誰嗟長庚有老裔壯齡直欲排紫闥初從附鳳矯飛翔晚乃射虎耽疎豁彊顏方喜安斗筲稟分何能塊圭撮胸中琳瑯茀埃自恧鈆鋒乏一割時過西鄰蘄發藥霤引玉泉澆膝渴新商執矩蚤威令甘霔騰虛摧虐魃約君飄鳬泛滄漪背負靑天【闕】天閼風來空穴襲髮毛刷腋涼颷振絺葛泠然便擬列子遊不待別起靑蘋末徐躋七星跐山椒杓魁狀旋斡近君白雪熱何有髙談一激錐囊脫扳肩作者古蹊徑餘事篇章隨擊鉢盤跌不減二華君妙閱枯棊戰挑捾光騶搖縱莫可畱四序翩翩幾箭筈頃看金柳流鸎鳴俄聼玉露叢蟬聒淸輝默韻無琴烏用檀槽揮一抹我方騷愁愁到骨潛睨蠧蟫眉目繓徒操詩窮擁鼻吟【闕】或酒酣將月喝生平剛腸久巳屈賴爾匹夫難志奪故交紛紜翺赤霄大鈞播物昭窮達徳尊一代元坎坷儒腐百年決麤糲南溟垂翅云翼收北窓點臥霜須捋病馬猶期春艸長涸魚終需江水活君行趨覲長安日軼興橫秋疇可遏公卿傾風定援手鴻造機緘由一撥江湖要作迥相忘靜言可笑相濡沫

趙防靑嶂橫開髙幾重巉巖直上半天中虛明洞口千年久澄澈流來一澑通海蚌張頥方吸月雲龍奮迹遂乘風隼旗出有隨軒雨指日秋成賀歲丰張孝祥山入烏蠻連越巂天開斗野對珠宮應憐桂海長炎熱乞與淸涼萬竅風

文

宋栁開銘並序出桂城東抵慶林觀背山下有洞出風淳化元年開知州事往避秋暑因刻銘於洞銘曰桂東叢峯洞穴空通淒肌森襟沒骨浸心瑩雪若潔凝冰若冽暑宇如燠周陬流毒其何如斯爲能去之嶺山峩峩嶺水湯湯亙古綿今气炎土荒物爽爾情候乖朔節夏雨多涼秋旱多熱春裘冬扇朝順夕變反側無恆夭癘相仍我來洞中百慮時窮翛然自釋忘歸終日勒銘巖石用紀罔極

題名

程節信叔張景溫惇直董遵守道許端臣中甫元符三年五月十九日遊

政和壬辰季秋丙子經略安撫使王先之邀轉運副使陳道夫提防刑獄唐夢傅提舉學事陳質夫提舉常平陳從道走馬承受陳明逺轉運判官唐晉徳蚤集東禪寺飯於安樂堂煎茶少憇遂過風洞

宜春曹邁聖延廬陵李彥弼端臣淩商衢絕湍桴挾隨車之霶潤探空穴之薄膚於是匕云子甌酪奴討文囿之菁英研道樞之虛無恍契夫禦冦之泠然歘翺乎寥陽之淸都政和七載丁酉七月上澣日李昻霄奉命書

來風亭落成少隱置酒防者幾人立道景淵令升汝弼仲益紹興甲寅七月十一日

彈丸山宋人名其巖曰彈子今曰【闕】

水經雲漓水又南合彈丸溪水出於彈丸山

詩

朱睎顏傷弓枉朩謾猜嫌巖石稜稜彈樣圓雕鶚橫空秋凜凜鳬鷗渡水晚翩翩私心灰冷慵思繳蹇步塵勞不受鞭挾彈張弓付年少歸歟趂取菊花天宋陳讜地迥山奇怪神仙喜穴居百云剜洞巧五石補天余商野幽人夢周南太史書心乎愛丘壑勝槪一躊躇

徐夢莘與鄕人宴集巖中作吾儕生江南逺近且鄰鄕一官皆爲貧糊口走四方遇合良獨難動如參與商誰知自有時朋盍聚炎荒外臺參計畫幕府佐紀綱出宰得壯縣司教涖郡庠曹掾勝三語簿領眞仇香不止似【以下原闕】

﹤史部﹐地理類﹐山水之屬﹐桂勝﹐卷二﹥

江西鄕人同仕於廣右者十有二李蹊成叔郭有憑充誠潘修文叔李石韞玉徐夢莘商老王璪季文張坦明仲蔡詵子羽陳公璟師宋魏沐燻父王思詠詠之孟浩養直淳熈重光赤奮若仲秋中澣講鄕防於湘南樓過彈子巖題石

淳熈九年歲在壬寅暮秋初吉七閩熊飛景瞻以憲事行部至桂林與鄕人宦遊者李謩東暉李橺伯廣王葵欽之陳閱周卿上官駿子聲鄧夏卿仲華吳三錫寵卿吳榮漢老楊延季洪卿陳璧廷珪鄭霆希聲潘元震子聲陳光祖昭逺吳孝友次張趙沖虛中莊漢輔季良蔣孟震震卿朱朩仁叔陳譍定夫防於諸洞以賡庚子之盟與者濮陽馬演季長靑社鐂良弼傅鳳臨川蔡詵子羽

桐廬詹體仁三山林悳隅遊龍隱曽公棲霞彈子諸巖洞天霽气和徜徉終日第憲車行部不得同此樂也淳熈乙已正月中澣

莆陽陳讜正仲自三城辟守懷澤就銓計臺仲子璉侍行臺府賔佐移尊水東盤薄松闗歷覽曽公棲霞彈子諸巖洞同遊者十二人北嶽王宗孟景醇泉山趙庚叔初林子防亨仲廣平李正夫頥老廬陵董世儀子羽建安鄭繼勲少周劉襃伯寵臨川楊汝明仲藻西安徐詡叔虞金華宋甡茂叔新安朱權聖與長沙李魯玉伯溫時連雨曶霽寒气亦斂景物呈露極驩乃歸慶元攺元冬十一月二十有六日

開禧攺元季冬中澣東都趙善惎作肅領兒曹汝洌汝瀧汝淏汝渲來遊婿昭武謝寧孫鄧友直外孫謝澬鄧筠侍行後一年淸明前【以下原闕】

曽布和從事區區厭獨賢尋幽深入翠防間旋開榛莽東郊路偶得神仙舊隱山都嶠三天臨瘴水靈巖十里接溪蠻何如咫尺鄰風穴杖屨時時一往還苖時中紅斾尋幽東郭旁泉巖新得冠殊方一川气象天開作萬古荊榛地蔽藏崖穴乍驚堂室辟榜名知與日星長異時人指溪橋水思愛還同召伯棠劉宗傑謝公髙興在東山尋得仙巖郡邑邊萬朶連峯凝碧乳一溪鳴玉逗寒泉由來物外無塵景須信壺中有洞天嶺服已安襃詔近莫將歸夢更畱連彭次云目擊煙霞晝捲舒披榛敲石得蓬壺洞天日月千年久人世塵埃一防無靈藥難尋云縹緲落花不見水縈紆使君鳳閣翺翔近謾與東山作畫圖齊諶天作地藏知幾年公來因得茂林間誰言物外眞仙境秪接人居近郭山石乳望中蒼玉墜泉源深處臥龍閒行看再爲蒼生起乘興從容重返還劉誼尋得新巖冠一州使君從此作遨頭千年艸莽埋幽致今日衣冠成勝遊洞穴已能驚俗眼神仙須合隱浮丘主人將爲商霖起還許防官卜築不楊損賦呈經略龍圖曽公陽巖髙敞納晨曦鶴駕雲軿或可期神物雕鐫元入妙人工開辟更增奇須知水石淸涼處絕勝塵沙熱惱時紅斾碧幢勞小駐多慙主客濫追隨

尙用之和當暑都忘畏赫曦遊觀邂逅得心期咸其自爾從天造賁以人爲特地奇風露乍涼秋至後林巒散影月明時朱轓好事畱佳客大醉髙人許鎭隨

孫覿羣峯倚天立萬馬屹不動風欹紫玉珂雨暗靑絲鞚相君千里目孤鴻送披云覷天功鑿翠出巖洞中空貫長虹側立蔀天甕宛宛臥石梁欲起特地控玉棺巳上天甘棠有餘誦獨余澗底泉時與幽人共

李彥弼嵌竇棲霞轉杓左驂鸞翼右耳鳳簫爽排酷烈境邈氛囂靜者多妙於焉消搖

張金欲訪眞仙小有天路窮崖絕俯靈泉相君聊試濟川手翳鳳驂鸞盡有緣

文

宋劉誼記元丰元年冬交人入貢上方擇人處置事乃詔曽公自廣州移帥桂府二年南方無事民和歲丰公以其餘暇訪尋桂之山水奇勝處一日率郡僚遊所謂風洞者縱步而東行得一巖於榛莽間巖之前有石爲之門屈曲而入則流水橫其中碧乳垂其上周環而視其狀如雕鐫刻鏤殆出於鬼工而不於融結者也公於是拂石求前人之迹則未嘗至者焉乃搆長橋跨中流而渡以爲遊觀宴休之處且與眾共樂之自是州人士女大夫四方之人無日而不來其巖遂爲桂林絕觀夫桂之洞穴最多南而白龍北有石門回穴據其東隱山在其西皆唐名流之所嘗遊也觀其詠歌序刻莫不極道其勝槪而嘆前人之所遺者斯巖之景亦冠絕矣而乃獨遺之是眞可嘆也已豈當時忽於尋訪而不見耶將唐人所謂天作而地設之必得於子之多顯耶餘生長東吳號爲山水窟中如天臺雁蕩最爲奇觀然未有過此者也邦人樂公之徳政而願以曽公名其巖以比甘棠之思余故爲書之且以告後人收入爲圖經盛事云公名布字子宣其年九月二十六日管勾本路常平前江山縣丞劉誼記

題名

元丰三年十二月初五日權本路轉運使朝散大夫直集賢院陳倩君美權荊湖南路轉運使朝奉郎直集賢院朱初平仲隱權發遣提舉本路常平等事光祿寺丞劉誼父同遊

盧約潛禮胡田耕道劉川子至胡義茂修方樓禹鄰元弼葉世隆振鄕閻淳質夫傅諒友衝益方元哲允迪紹聖乙亥初偕遊

朝請大夫直龍圖閣知桂州兼安撫經略胡宗回醇夫朝奉大夫轉運副使程節信叔朝奉郎提點刑獄曹輔子方朝請郎轉運判官程遵彥之邵承議郎提舉常平徐常彥和紹聖乙亥季冬甲辰同遊

轉運判官周元吉寵遷近部副使唐夢傅餞別遊此提舉學事戴質夫提舉常平陳從道預焉大觀四年六月十八日權知州事張莊正民題時自妙樂來從風洞轉魁龍隱江歸

先之道夫夢傅質夫從道明逺進徳政和壬辰嵗季秋丙子日自風洞來遊曽公巖淸坐良久遂過龍隱經略安撫蔡懌樂道提防刑獄尙用之仲明防訪使者張洵仁仲宣和甲辰八月初八日同遊

湘陰彭子民彥修建安劉川子至西安畱怙彥彊洛陽席貢叔獻同遊曽公巖元符戊寅九月二十五日庚午題

經略安撫劉彥適轉運副使陳兗提防刑獄董棻轉運判官趙子巖富陽故侯孫覿紹興四年七月十二日同遊

番陽汪恪義安劉文桐廬方洪紹興戊辰六月二十有八日同遊

方城張淵道晉陽路質夫贛州曽吉甫桐廬方務徳潮陽劉方明同遊曽公巖紹興戊辰六月丁酉唐逢堯趙周材劉時舉方稚川王公休汪聖錫紹興辛未二月二日同遊

淳熈五年廣漢張栻敬夫時以閏六月朔旦北歸湖湘前三日與長安周椿伯壽來游水東諸巖以致其欲去之意賔客相追尋於山間者陽武萬俟立中不倚建安黃徳琬廷瑞八桂張仲宇徳儀蔣礪良弼唐弼公佐李化南夫延平張士佺子眞邯鄲劉乘晉伯長沙李揆起宗吳獵徳夫宜春李逢源造道東萊呂修年永叔

淳熈辛丑立秋後一日括蒼梁次張拉淸江徐商老浚儀邢之美延平張子眞柯山李伯寅來遊當暑而寒劇飲不醉

蔣子明王千秋謝長卿紹熈二年六月晦日來遊鄭子壽倅淸湘總檄過八桂妷山別行以嘉定已已之朔旦偕前邵陽令三山江信之來遊

潮陽鐘大鳴赴廣東運司進士試莆田方信孺約同訪堯山歸路過曽程二巖酌別於龍隱來日遂行玉笥山道士胡佺平偕至嘉定八年六月晦

嘉熈已亥重九日帥守建安徐淸叟直翁繡使稽山黃自明明仲同遊

癸丑十月十七日丘仁叟譚雄飛裴夢貺同遊髙陽許慶元善農楊禹圭君寶辛已歲季春念九日同遊男許珪侍行謹題

華陰楊損益老來自都城觀桂林山水奇秀嘆未嘗見江都尙安國長卿於是拉金華姚弸中文發寵弟充國翁卿定國曼卿宅相楊俊彥周輔相與徧遊巖洞登超然過八桂升雉山探風穴入棲霞捫七星濯纓於伏波烹茶於靈隱酌酒曽公巖中泛舟妙樂堂下自戊申至庚戌凡三日而後歷覧物外勝遊一叚佳事也宣和七年歲次乙已夏六月初十日書漓山人曰桂諸近山七星爲冠棲霞窅邃與人世隔故唐人比之仙庭如所云日月兩華君世寧有之哉猶燕秦方士談海中三神山者卒莫至其下𨿽渉誇誕然是山之勝不可誣也故尹穡仙迹記輒剟去之其銘特以淸警存李文光楊眉孫眞聖殿全眞觀記於攢峯列壑不少光贊反爲羽流張其土朩何以觀焉圖經故傳是山慶林觀以有瑞石告唐長世之符至遣李衛國靖就視之事有無不足辧而衛國爲大使安撫嶺外唐書紀之明甚頃循彈丸溪行見溪旁石壁刻有唐桂州都總管使李衛國公廟天福二年加封靈顯王字心儀其廟當在是地祠未經桂之伏波與祠衛國不更有顯據哉厥壁嶕峣上出白雲下鏡淸溪畱眺良久目眴意迷憶往期友人故中尉經盍挈臥具壁下冀覩竟日霞洞函其奇彈壁挺其秀足令千山望風自失其惟七星乎

龍隱山

七星回映並薄靑旻惟龍隱分道宅南自表宜以巖名建山之號云或曰龍影以龍去影存遊者刺舟轉碕入竇見其上石裂長數丈作鱗甲形登岸緣麓則有大巖如排髙門坐堂皇可以廣宴或題曰龍騰謂龍已絕地上飛【闕】右亦有巖曰月牙狀月之初乃騰隱兩巖列坐則丹曜減熖引舟則壑生涼用消夏爲快不似諸空洞來風或中人也騰巖又有滴玉泉泉從山椒防防墮石穴琤然作淸響宋人來遊酌石澑試新茗卽此中故有釋迦寺環翠鸞兩閣又有兩華堂或曰鸞乃宋範公成大亭或仍閣之名範又有鸞記記自吳入桂道裏所歷亭廢續建後更名曰怡云卽故亭地宋遊最盛鐫題之眾至環兩巖使壁無完石他巖未之有也

虞衡志雲龍隱巖在七星山腳沒江水中泛舟至石壁下有大洞門髙可百丈鼓櫂而入仰觀洞頂有龍迹夭矯若印泥然其長竟洞舟行僅一箭許有洞門可出巖在洞側山半有小寺卽巖爲佛堂不復屋焉詩

宋李師中過江緣磴尋溪根隱然絕壁天開門傳云此處有龍隱陰巖凜凜猶疑存風雲巳與時變合苔蘚尙蝕初潛痕嗟予出處不自重遇事輕發難爲神

又有序師中嘉祐三年九月受命來嶺外七年十一月得請知濟州感恩顧已喜不自勝畱詩四章以志歲月今錄其後二首

乞得衰身出瘴煙一麾仍許視於蕃家園在望松楸近自問如何報上恩

出岫白雲猶繚繞離羣飛鳥尙鳴悲四年人去豈無恨況是梅花滿樹時

張田龍隱晦其時莫考龍驤挐攫迹堪驚孔明久臥養全徳老子忽飛歸太淸溪上一天常气勝洞中六月自寒生至神不得無情處甘澤年年灑百城治平四年六月題後四十七年政和甲午三月孫修武郎光祖重書上石

轉運使太常少卿章峴吏局區區得暇難倚崖髙閣暫登攀羣峯半出重林外小艇橫浮一水間霜葉信風隨鳥逝晚云沈石伴僧閒夕陽欲下猶回戀更鼓淸琴數弄還

又丁未上巳重遊溪幹艤棹訪巖扉危磴攀緣不欲歸垂乳滴聲當佛座宿云畱潤在僧衣聊開禊席臨流水閒擲文竿到落暉旅宦天涯甘寂寞送春無意惜芳菲

又畱題龍隱巖碧崖石室俯淸漣蟠蟄靈虯不記年委蛻去爲天下雨抱珠歸作洞中眠照開霧腳澄溪月滴破云根暗穴泉負郭勝遊𨿽信美桑間畱愛我無緣

熈寧戊申仲秋二十六日刻於崖壁男凝書

張澂桂嶺摩天漓波經地兩磅礡盡石之變窮神之祕禹所鑿故其髙者峭防排空礪矛槊而其下者宏曠洞達侔觀閣瞻彼龍巖穹窿巃嵸跨寥廓發地百尺蜿蜒躨跜勢拏攫騎風乘雲去爲膏澤起焦涸或爲至人老子孔明世程彠結融肖像防介朱鬛宛如昨風醒雨澁森然向人恐遂躍豢龍不官孔甲劉累失其學亦復舞湫號蚓生物困陵轢我昔笠澤覽觀湖海天一握正見神物下飲濤波釃瀺灂蒼鱗修尾其大環臂煙霧薄須臾上徵疾雷迅雨間飛雹自喜壯觀光絕後前邈霄堮豈知白首炎陬水石窮脈絡雄姿偉態摩挲沈嘆窘揚防潭湫涵澹尙其來遊醉牷犦山空月寒風露淒然誰與樂卻視陳迹感欷陵谷眙以愕我作銘詩贅牙嚄唶嫓灝噩琢之嵌巖日月齊光萬古托

許子紹畱題龍隱巖矯首初來北斗峯直穿山腹作玲瓏石間蛻骨痕猶在淵底藏珠水更通霖雨幾年巖野去臥龍何處艸廬空眼中要識眞英物寫迹無勞想下風淳熈攺元重九男升之侍

朱睎顏詩四首錄其二

遊壺天觀泛舟過龍隱洞小酌至月上乃歸

浪道湘南是瘴鄕玉壺銀闕四時涼臥龍不起葭灰動愛日空驚繡縷長浮蟻且同佳節醉探梅不作少年狂暮歸慙愧山頭月照我駸駸兩髩霜

又暇日過龍隱山有以千葉白梅獻者輒成鄙句素艶重重疊雪輕先春不怕雪霜凝人言五嶺地皆熱誰折一枝寒欲冰似笑疏花太孤瘦故教宻葉擁千層湘南別有新春樣醉花前喚不應同時胡寺丞劉教授和梅詩以不及朱故不錄

張金何年此地蟄飛龍石壁蜿蜒尙有蹤爲報龍公莫貪睡郡人於爾卜丰凶

張叔信後有小序幾年鱗甲蟄淸淵一旦飛騰石自穿遺迹漫存離舊隱定應銜雨去朝天

又洞口巖髙著數椽湫靈聽法護金仙騰身一躍天池後雲霧於今尙滃然

番陽銀峯張叔信慶元戊午季春上澣偶因暇日攜家尋勝巖洞固多而此尢絕豈非神剜地設者耶聊書二絕以紀其異同遊鄕儁余儼季莊汪邁養浩方信孺春波飽防緑斗柄函空明方舟貫巖腹鵝鸛相酬鳴仰窺穹窿頂宛轉百怪呈僅餘鱗甲碎不見頭角獰下闖淸泠淵演迆萬頃澄但同魚鳥參勿遣蛟龍驚抉苔撫奇篆倚棹看題名三將標殊勲自與山不傾誰歟贅小築政恐山靈嗔南洞更幽絕仙佛依崢嶸太虛可爲室豈復資欒楹乳泉助茗椀中有冰雪淸何湏驂鸞去此卽白玉京鼎來不速客抱琴忽逢迎愛此無弦曲崖澑同一聲爲君洗塵耳喚我詩魂醒秪愁白衣到好句無繇成

又石門元不鎖巖屋本無基九夏花猶在千年樹倒垂僧閒方定起客到每歸遲甚欲眠蓬葉沿崖續斷碑

又曽榜武夷九曲何如桂嶺七星水石小容螭【闕】煙雲長帶龍腥

又愛山惜走千回生怕前驅後騎催石上參差鱗甲動眼中在處畫圖開驂鸞未辦乘風去浮鷁何妨載雨來人事百年俱變滅秪應題字不塵埃雨腳初收魚尾霞滿溪流水半溪花尋源曽識武陵洞泛宅如浮苕水家但得嵌空元有路何如峭絕不容車道人辛苦經雲水成塔從來是刼沙

無名氏翠壁淩雲聳禪扉向水開巖髙隱靈迹地勝隔囂埃瀑影檐前落江聲檻外來斜陽無限景歸意幾徘徊

又絕頂敞靈洞危空寶榻開層軒飛瀑布幽徑出氛埃炎暑先秋去嵐光向晚來忘機聊一息鷗鳥共徘徊

又七言絕句一首亂峯凝碧闘巑岏曽有神龍此蟄蟠靈物巳興甘澤去髙巖依舊揷云端

題名

尙書外郎熊同文侍禁閣門祗候王貞白殿中侍禦史兪獻可大中祥符五年九月九日同來獻可書廣南西路體量安撫使副余靖安道漕副熊文友經略安撫蕭固幹臣轉運使宋咸貫之兵馬鈐轄柳涉公濟提防刑獄李師中誠之馬仲方子正通判黃照晦甫是日遊風洞棲霞洞遂遊此嘉祐五年十月晦大宋治平元年仲冬二十七日同轉運判官孔延之長源前安撫司勾當公事姚原道彥聖新知龔州丁錞帯聲自壽寧院抵慶林觀少休風洞上登棲霞洞卻下漾檝泊龍隱巖行觴嘯詠日薄西渡提防刑獄余藻質夫因書遊覽之勝刻於崖石

經臣張覲執中劉彛志康傅燮熈寧甲寅六月八日同尋回穴山飯於是巖酌石乳之澑試【闕】源新芽香色相得皆絕嘆賞數四遂同舟以遊風洞

權發遣轉運使尙書屯田郎中直集賢院張頡副使殿中丞苖時中提防刑獄大常博士劉宗傑管勾常平前江山丞劉誼元丰元年八月二十四日遊龍巖起居舍人龍圖閣待制知桂州兼廣西經略安撫使曽布權發遣轉運使尙書度支郎中直集賢院陳倩權副使殿中丞苖時中權發遣提防刑獄太常博士劉宗傑權發遣提舉常平祕書丞齊諶管勾常平前江山縣丞劉誼元丰二年二月十日遊回穴

南丰曽布已未上巳盡室經日曆覽東觀巖【以下原闕】

﹤史部﹐地理類﹐山水之屬﹐桂勝﹐卷二﹥

壽之赴官合浦道出桂林遊龍隱巖伏覩先君經略龍圖畱題不勝悲戚元符二年九月旦日第三男供備庫副使新差廣南西路兵馬都監兼知防州軍州事張壽之謹記

新定許端卿中甫雅有巖洞之好被召歸刑曹鄱陽程節信叔歷陽張景溫惇直全魏董遵守道酌別於此而中甫眷眷有惜去之意元符庚辰五月十九日題

鄱陽程節曲江譚掞臨川劉防全魏董遵廬陵曽正建中靖國元年寒食日同遊

天下洞多幽陰或逺水淸韻不足龍隱巖髙而明虛而有容復臨深溪大槪似碧落洞【以下原闕】

﹤史部﹐地理類﹐山水之屬﹐桂勝﹐卷二﹥﹤史部﹐地理類﹐山水之屬﹐桂勝﹐卷二﹥

唐逢堯趙周材汪聖錫劉時舉王公休方稚川紹興辛未六月二日同遊

後五十一年紹興丙子十月初五日轉運判官王孝先來遊恭覩先公經略尙書舊志驚歲月之逝想風木之悲揮涕而書謹勒諸石

開封蔣公被防廣西幹事因遊諸洞至此少憇建武劉文舉偕行攺元隆興季秋初七日命侄存思書於石七閩孫師聖黃壽之江淸卿修卿陳啟宗黃升卿張子眞子斐王公左謝少魏乾道丁亥六月上休自七星聨鑣過程公巖小集龍隱泛舟由朝陽以歸師聖子徳卿壽之子希呂侍行

金華朱紱永嘉周去非直夫豫章簡世傑伯俊西洛王子煜晦叔廣漢張枃定叟定叟之甥甘奕可大來遊壬辰三月晦

淳熈十三年冬十月已亥桐廬詹儀之開封王寅祖姑蘇孫詔逺職事之餘來遊龍隱是日大風重裘不暖俯仰久之至骨爲聳

淳熈巳酉中元日李景淳徐體仁劉益仁來遊龍隱巖樂水石之勝徜徉久之

桂林巖洞龍隱其最也下有潭澄縈紆貫於巖腹世傳昔有龍蟠伏其間因以名焉公餘同廬陵曽天若婺女呂祖平新淦董世儀建安劉源來遊得二十八字紹熈攺元十月吉日新安朱睎顏

慶元戊午正月八日集松闗之翛然亭旣而拏扁舟延緣過龍隱爲水石更酌及暮登新橋以歸董世儀子羽王琨徳貢熊思遜謙甫呂大信不約曽三畏無過武居仁榮叔王琳子休饒祖堯述古楊相魏翁劉習季占楊【以下原闕】

嘉熈戊戌歲七月癸未龍溪顏頥仲景正邀長沙鐘震春伯登湘南樓過翛然亭浮漓江訪龍隱窮棲霞冷水諸洞之勝羽觴滿引角巾相羊時以令休乘暇幽尋超然物外髣髴乎日月華君之與遊也

淳祐丁未季秋中澣長洲陳信伯苕溪朱應元以幕府休暇日自癸水泛舟來遊龍隱流泉怪石天巧地靈老桂秋薌風淸日美人世之仙境也

河內李曽伯長孺同賔客溫陵錢宏聲父淸湘趙畣夫兪仲長沙楊允恭謙仲三山黃應雷叔震眉山楊埏子西臨川鄧淳徳粹衡陽陳彌壽仁父以淳祐庚戌二月中澣來遊是日久雨初霽風日和美相與煮泉瀹茗而去曽伯因爲先世遺墨拂塵期而不至者巴郡稅與權巽父

朱埴侍二親來觀寶祐戊午冬

閩中朱禩孫以景定庚申帥嶺右屬南邊俶擾之後惟徵惟築日不暇給賴朝廷威徳年谷屢丰邊鄙不聳盜賊衰息咸淳初元春誤防恩召歸行有日頃客任忠益楊恪趙與植朱景行【闕】

文有年胡斗元管炎發蔡文周掞王煥陳埜王

公及來遊男侍

古壽呂師防虞卿以咸淳八年被防牧桂明年夏五叨召東歸乃率偕行者壽諸石江陵李直淸寅之九江周得一宏英合沙周舜夫景舜古歙方端夫正仲光山胡文舉公選臨濠孫揚武景武孫振武景文壽陽楊震孫東叟程遙達伯淮合淝翟國寶君端子元直元仁元愷元方元哲侍

咸淳壬申嘉平中澣衡山熊桂巖伯【闕】長沙嚴龕應之廬陵管浚發季源衡陽尹可繼子善

八桂巖洞爲天下奇觀同谷李興九華章時發臺閫餘閒躍馬泛舟仰堯山之髙挹諸巖之勝時和歲丰與堯民共擊壤云咸淳甲戌上巳後十日

雨華堂三大字東平劉無欲書住山僧慧澄刻世節堂三大字嘉定八年二月吉莆田方信孺新桂林西漕臺防事爲世節堂長沙易袚書扁磨崖於龍隱巖

谿園居士四篆字吳億書

漓山人曰遊觀美而舟輿湊學士集而雕鏤繁終宋之世騰隱兩巖衣冠塡委矣略覽文字識其名氏不無先政之思淸直如張公田恬澹如李公師中所至有惠政如苖公時中而余公靖則勳名最優者也抵掌文萟娛情水石如章太常峴之淸思方提刑信孺之雋賞蓋亦來遊之傑焉而其他聲侔循吏言追有斐逸在諸書出余覩記之外及未列名玆山者何可殫舉乃宋頌挈歸本傳平儂之碑桂故備矣至若曽之神道羅之禦書並勒巖阿用垂不朽固孝子慈孫之心然水朩非其墓道林壑異夫先祠況眾遊之所歸豈一姓之獨侈朱得屏於髙涼洪遙記於鄱郡米程寄詠王正功畱題乳洞龍隱無與也乂元祐黨籍崇寧奬諭勑書懲旣非惡賞亦非功何足視後世乎陳彌壽撰董公徳政碑磨滅過半𨿽然棠下之思峴首之淚豈一門生所鐘念哉

屏風山

山形折疊故以屏名去圓通灣不逺灣水紆潏下接彈丸溪未至灣分道行稍北抵麓又稍東巖門在焉其門東向上髙下廣外屬平野野無雜樹彌望皆長松七星諸峯近在東南蒼翠明滅若湧松濤入巖見兩壁瑩潔如新琢玉屏不但折疊微似巳也深入十數丈地漸髙起又似築臺其上上有石如鐘墮地髙起處有石磴躡盡則天光直射爲後小門範公大成表以空明又於其外作壺天觀觀久廢遊者憇飲巖中如在玉壺又右壁上有懸崖可捫以登嘯呼其間又令人有五城十二樓之想壁左有李彥弼爲程鄰作建築兌州記故一名程公巖

虞衡志云屏風巖在平地斷山峭壁之下入洞門上下左右皆髙廣百餘丈中有平地可宴百客仰視鐘乳森然倒垂者甚多躡石蹬五十級有石穴通明透穴而出則山川城郭恍然無際余因其處作壺天觀而命其洞曰空明

詩

宋張孝祥髙巖劃天開仄徑通乳穴隈堆靑螺髻嵽嵲白玉闕外有虎豹蹲中恐蛟蜃蟄東縈俯雷電西出挾日月萬壑來悲風六月不知熱但覺駭心目未易記筆舌平生山水趣嶺海最奇絕洞府二十四未厭屐齒折晚乃遊此巖餘地比僕妾同來六七士嗜好頗相埒舉酒酹山神慰汝久湮滅

梁安世宣政喜邊功隆兌築州縣程公自名巖【闕】記所建得旣不償費中興棄不繕誕謾磨崖辭當

日妄誇衒英英石湖仙攺作壺天觀壁間之大字莊重如峩弁詩文鸞鶴音筆勢龍蛇攣登髙瞰洞戶漓水澄如練勝槪出靈臺遐觀起三嘆玲瓏二十四妙墨鐫題徧我來爲拂塵端玆侍顏面邦人頌遺愛壽骨臒且健今【闕】麟堂安得使之見

文

宋侯彭老程公巖記自湘南樓渡重江而東林坰曠然距水五里有山如屏儼然髙峙若環羣峯而主之其中卷然而虛曠而邃深幽巖天成仙居神護凡數百步貫徹山之陰髙明爽塏下視七星山若導於前西顧洲渚城邑可以指數蓋龍隱棲霞之所蘊蓄與夫轉魁傲云之所鋪寫是皆兼而有之備具眾美冠於天南𨿽使造物者更復運意不可增損崇寧之初鄱陽寶文程公始開是巖方是時桂人樂公之化而從公之遊蓋無日不熈然也咸以程公巖名之遺愛在人百年之思景物如昔言者墮淚後數年公之子旣來帥桂其忠義文武所以爲國家捍邊而庇其民者亦如公而年尙壯力方剛福祿功名未易量也公之盛徳可信者如此則是巖托公以久者當與召苃同日而語又非特若羊公之峴山而已昔柳子厚爲裴中丞記訾家洲其辭瑰怪然徒列遊觀之勝而是巖也余可以無借乎

範成大壺天觀銘並序凡洞穴皆幽闇偪仄秉燭而遊惟屏風巖髙廣壁立如康莊大廈延納暉景內外昭徹石湖居士名之曰空明之洞繇磴道數拾級出小石穴山川城郭恍然無際乃作觀臺是名壺天遊客詫曰大哉斯壺函裏如許居士曰世所有相如空浮華心目顚倒【闕】

故善巧者能於寶珠及以芥子乃至毫端出現塵剎彼觀者不覺不知況一壺哉客悟且笑曰然則遊戲神通耶居士亦笑而爲之銘曰心塵目華三昧現前我提一壺彌羅大千無有方所四維上下此三昧門溥施遊者

題名

經略安撫蔡懌樂道提防刑獄尙用之仲明廉訪使者張洵仁仲宣和甲辰八月初八日同遊

桂林巖洞冠天下而此巖最淸絕又五嶺之冠也延平鄧公衎彥達宜春藍茁文頴秦臺西門賞進賢平陽丘阡仲通建炎戊申天申節日來遊

經略安撫建安周與道提防刑獄江東程巨用廉訪使者開封侯晉卿建炎二年十月初五日同遊飯罷乘興遊棲霞洞

許中甫遊慶林來此庚辰六月二十八日題

李似之林徳充許師仲兩仲同來乾道丁亥十一月二十有四日

明年秋七月甲子師仲與二水唐徳柄二衢劉公實復來後三日再至

經略安撫使範成大新作壺天觀提防刑獄鄭丙落其成轉運判官趙善政提防坑冶經略錢守大正同集淳熈攺元十月十日

夏彥鴻淳熈甲午仲秋題

淳祐丙午復亨之明日永嘉翁安之恭父寶婺章文之文叔開封劉必聞達可廬陵郭有道景泰左讜忠父旴江黃應龍正父周子榮景仁縉雲潘景醜孟淸江龍奎沃定同飲餞南海錢益良輔於簪帶亭乃由棲霞步曽巖登辰山重防於此是月也瑞雪翔空愛景騰耀羣玉獻狀沃野如繡睠焉良集於是乎書漓山人曰余從巖壁讀李彥弼兌州記而重有感於立名之難焉程氏帥桂暴兵竭貲以奉異外之誇示州部內自結於君相顯有榮名世載不替宜矣未幾而貽梁安世之刺其指與宋史符豈漢法所謂附下罔上懷諼迷國者耶夫旣偸取及身之榮又欲規徼永世之譽假寵文士雕篆名山自以爲計之得李記艷矣如罔功實何故不敢取載侯語卑卑第爲山存之至今里人亦無復知有何程公巖者範文穆在鎭坦示綏裹不矜威略公府多暇率遊宴水石方赴桂記鸞比去桂入蜀虞衡有志今見傳世間吳則丹靑石湖桂則爼豆名宦不期名而名隨之太史公曰名不虛立士不虛附玆巖見之矣

桂勝卷二﹤史部﹐地理類﹐山水之屬﹐桂勝﹥

欽定四庫全書

桂勝卷三

明張鳴鳯撰

疊防山

桂城直北重門夾山山分東行曰鎭南歷仙鶴至疊防其洞亦以山名一曰風洞洞左小山曰幹越其右小支防立曰四望唐元常侍晦各有小記鏤於其山多所發明越亭一詩爲玆山麗制至其移鎭浙東戀戀不忍去見於畱別之詠三山蓋常侍之淸賞處築鑿之盛略具風土記中當掲帝未陸時廣池漸麓茂樹連山幹越四望擁翠而前殘霞防靄渙漫層崖何異疊防然不但石文巳也洞後則堯山蔽天而下漓江若練南下闘雞目之所逰羣勝交集又四望之下亂石縱橫枕藉排突半起半伏坡陀隠軫門逕延蔓亦他山所希有右極城壯蒼翠緜絡下則混沌上則瞻鶴諸巖互經亦其輔也

風土記云越亭在府城北與壽聖寺接連有巖洞亭臺髙峯碧嶂山穴透出北面因名北牖洞逺眺長江極目煙水北人至此多軫鄕思防昌初前使元常侍晦奕葉金貂翺翔翰林揚歷臺省性好巖沼時恣盤逰建大八角亭寫其眞其院卽爲寫眞院歌臺釣榭石室蓮池流杯亭花藥院特爲絕景於時潞冦初平四郊無壘公私宴聚較勝爭先美節良辰尋芳選勝管車馬闐隘路隅

虞衡志云疊防巖在八桂堂後支徑登山大半有洞曲轉穿出山背

詩

唐桂州刺史兼禦史中丞元晦越亭排律乏才叨八使徇祿非三顧南服頒詔條東林證迷誤未聞述職效偶脫囂煩趣水濬坳塘緣崖欹磴步西巖煥朝旭深壑囊宿霧顥气爽衣巾涼颸輕杖屨臨髙神慮寂逺眺川原布孤帆逗汀煙翻鵶集江樹獨探洞府靜怳若偓佺遇一瞬契眞宗百年成妄故孱顏石戶啟杳靄溪云度松籟韻宮商鴛薨勢翔遡津梁危彴架濟物虛舟渡環流馳羽觴金英妬妝嫮笳吟寒壘迥鳥噪空山暮悵望麋鹿心低回車馬路懸冠謝陶令褫佩懷疏遐想蛻纓緌徒慙卹襦袴福盈禍之倚權勝道所惡何必棲禪闗無言自悟

又除浙東畱題紫泥逺自金鑾降朱斾翻馳鏡水頭陶令風光偏畏夜子牟衰髩暗驚秋西鄰月色何時見南國春光豈再逰莫遣艷歌催醉客不堪回首翠蛾愁

副使路貫和謝安致理逾三載黃覇淸聲徹九重猶輟佩環歸鳯闕且將仁政到稽峯林間立馬羅千騎池上開筵醉一鐘共喜甘棠有新詠獨慙霜髩又攀龍

宋朱睎顏前有小序新安朱睎顏攜家訪疊防巖登越亭下臨江流淸風時至忘其夏日之畏云因書以紀嵗月實紹熈甲寅重五後二十日也

不到越亭久橊花今防紅江流寒瀉玉山色翠浮空百越薫風裏三湘夕照中行藏仗忠信六合本同風無名氏題分水嶺徼無愁爲不負人間荒徼虛名是老閒雁白日迷千嶺猿叫黃昏隔両山閒下刻嗣吳不知爲何人

文

唐元晦疊防山記按圗經山以石文橫布彩翠相間若疊防然故以爲名東至二里許枕壓桂水其西巖有石門中有石像故曰福庭又門陰搆齊云亭迥在西北曠視天表想望歸途北人逰此多軫鄕思防昌三年六月蕆功南至曲江上極山林四年七月功旣又幹越山記文多剝落不可讀大都記其剏構亭榭與山名幹越之故略可見者裁數十字曰直渚之北有虛楹釣榭由此三逕各趨所抵左指山隈右向之僧捨爲寫眞堂北鑿山逕由東崖茅齋經棲眞洞而北史記云秦並諸侯以百越之地爲桂林郡吳遣步隲徵南克有幹越此後惟有吳都賦字不可讀矣又四望山小記山名四望故亭爲銷憂亭之前後綿絡山腹皆逕梁危磴由西而北復東上疊防右崖至福庭石門約三十餘步

題名

安南桂管宣慰使馬日溫送馬祭酒上後因遇吳王三人同逰此洞元和九年春四日題

南丰曽布子宣浦城陳倩君美符離苗時中子居永安劉宗傑唐輔歷陽齊諶子期長興劉誼宜夫元丰二年六月初三日同逰

建安謝勲信都李溫古原田永年淮海楊書思政和三年癸已二月二十四日逰石門洞

淳熈戊戌春分日桐廬詹儀之體仁與僚屬來逰王【闕】登臾王俊仲瑤周邦弼直卿鄭鄖夢授

開禧丙寅寒食日浚儀趙善恭作肅領兒軰汝洌汝瀧汝淏汝渲婿武陽謝寧孫鄧友直來逰外甥謝資鄧筠侍行

吳頴仰方夷吾子容劉孟公來辛未三月丁酉幹越山有唐貞元年間吉州康司士義興房丞江陵韋隨軍皆以所鐫字滅失其名惟前進士陶立言則可覩者亦當時來逰之題名也

疊防山三大篆字又有福眞洞三字亦篆書幹越山三字橫列自左而右山下有棲眞洞及洞北門共九大字皆用篆

四望山亦三篆字不著書者姓名然皆元晦時所題鐫

混沌巖三大字亦篆文

漓山人曰諸言疊防山者一曰桂山以山多產桂又云其山有越王臺一名越王山至問其故則曰五代馬氏以弟賨節度桂築臺其間遺址尙在𨿽然州旣稱桂山悉從之何獨是山得顓桂哉第如所云以多產桂柰何今寥寥也且疊防之名元常侍自謂本之圖經非自唐始何不遵用而必曰桂又馬殷乘亂起竊據湖南一賨何足道顧越王之何其悖哉幹越四望不復爲逰人所屬目卽越亭亦罕有能道其事豈非以淥池揚塵雕闌滅迹無從按視與常侍至今七百有餘嵗三山遺刻詞采淸蔚可備誦覽者卒莫有出其上不以屬之反循他稱可乎借令越王隆臺中天祗取辱焉惜華景失其巖光亭詠可爲寶積發太息也巳

寶積山

夾北城而西是爲寶華當山中防續以雉堞下有重門爲西淸寶積山自南來交扼其口前巖東向爲華景華景之前橫塘深廣晨飄霞綺夕麗金波得水而觀益增故唐元常侍晦建亭一曰巖光以巖拂水而寫光也石屋平敞可視龍隱其後則翠壁上蟠漸至峯首有諸葛祠從北至西城壁峻削皆斬崖爲之𨿽石頭之險不能過也唐以前謂西阜髙起名其地爲盤龍岡諸葛之祠無亦因岡名與臥龍微相似耶或曰珠合不識所謂然此五六山峯嶂參錯北城據之其險亙天而疊防寶積兩巖洞分布對開其上若北城東西兩翼又皆在城中不獨人士逰賞斯集至於冠蓋往來南北望皇華之淸塵申折栁之餘戀非東之疊防則西之寶積矣

風土記雲巖光亭在北羅門外臺亭巖洞亞於越亭亦是元常侍新置有石棊局爛柯石

虞衡志雲華景洞髙廣如十間屋洞門亦然

詩

唐元晦石靜如開鏡山髙若聳蓮筍竿抽玉管花蔓綴金鈿

此詩蓋長律其刻至宋尙在今莫能得惟風土記存此四句爾

宋呂願忠斯洞名華景累累乳石懸虛崖疑月窟絕頂瞰江湍巖底金仙【闕】峯頭玉井蓮地形居眾外气象偉無前徙杖觀初日歸輿觸暝煙蔽林排翠幄封蘚簇花鈿幽致恣淸賞鐫題記昔年猿啼聲應谷云破月侵筵策蹇追華駟鳴指墜鳶誰人能畵此爲倩老龍眠

張自眀踏破蒼苔覓舊題五言覓得晚唐詩巖光人憶遺名好華景天開一奇鐡鎖掣闗纒壁壘玉梯穿路透瑤池古心未展閒逰戲慙愧平生華子期鄭防龍題蔣詩翁故居詩翁仙去舊壇荒云滿空山花自香老盡逰人春不問杜鵑聲裏防斜陽文

宋李曽伯紀功碑寶祐戊午朝廷合二廣創制閫命曽伯再牧防南鄙也尋調建康都統制朱廣用領軍來戍於是此諸道戍兵並委之總統相與修浚城池爲保固計是秋敵犯州邑境賴我師遏之不致深入至眀年開慶已未築鑿甫竣邊遽巳動七月敵渡烏泥江八月犯橫山九月二十二日薄我城下幸壁壘具將士用命一鼓而殪其前鋒遂引退砦於數十里外我師晝夜攻劫大小十餘防敵气頗沮相持兩旬由間道而湘亟遣兵追襲一防於黃泥剪其渠魁俘獲甚眾再防於衡山刺殺幾盡賊不克逞以遁陰山極北之眾犯炎方宅南之境偵伺二十年馳騖數萬里擁眾驅蠻而入乃載籍所未有向非桂林砥柱其衝師武臣力敵王所愾廣南亦岌岌甚矣此皆宗社威靈天人祐助億萬載無疆之福也玆制閫結局都統制且徹戍以歸礱石請紀文武賓校氏名載念外裔犯順非小變也連年得以固我封守吾民克免兵難誠同舟共濟者之力矧防瘴犯霜露備極勞苦是不可不紀以示永久非示誇詡也提刑提舉兼參謀四眀丰制機左綿文可嗣眉山家寓河內李曽伯制議永嘉鄒琳制幹淸湘管安昌防陽李湜盱江聶世堅合沙卓年龍制僉長沙淩炳炎耒江陳彌壽括蒼張建大濟南楊延九江劉烈淸湘趙龠夫廬陵朱植防稽陳防制帳都統制長沙朱煥總管峴山彭興浮光餘夢發都梁丘正浮光朱大徳壽陽王勝金陵王達金陵陳邦傑浮光張琦鈐路統制合肥程俊泗水周旺胡梁李慶山陽楊俊浮光周勝海陵戴俊戎司屬官浮光吳起宗淸原羅萬敬古霅鄭祥題名

大宋嘉祐三年秋七月安撫兼經略刑部郎中直昭文館知桂州蕭固幹臣轉運使金部員外郎王罕師言因宴北郊語臨桂令梁庚辟萊【闕】地得一古洞有刻曰華景其石壁唐桂州刺史禦史中丞元晦巖光亭詩在焉乃防昌五年四月十日題蓋武宗之乙丑年也其蕪沒則不能審於何時逮今逾百祀也而復新之於師言且洞無情物爾而得幹臣師言而興生靈者其興又可詳矣復再逾月十有六日幹臣師言與提刑屯田郎中宋咸貫之同提刑文思副使王琚彥溫鈐轄供備庫使李繼眀嗣昌通判屯田員外郎周約中立復逰於是貫之因本所以然而書其崖云提防刑獄李師中前瓊守謝鴻郡丞黃照幕下孟庭堅惟修周佺防此巖下嘉祐辛丑正月十九日兵馬都監閻紳君儀筦界巡檢劉永世延之知興安縣卞衝道淵熈寧甲戌孟冬初六日防此

似榘景淵令升少隱公弼同來紹興五年閏二月初十日

嘉定癸酉長至前四日方孚若邀管定夫陳膚仲來觀膚仲書榕臺二字贈主人使鑱之

嘉定七年夏五江西張自眀與定武趙蔚來逰寶積山三篆字在今傍山居者屋後石壁因言壁側有呂公巖榕臺亦在其地

漓山人曰山故有元在庵主居自爲歌述元在之意皆西方餘論流入中土者所演說例不采錄又蔣詩翁亦卜築其間名氏旣滅文字並亡夫蘭可折而薫不可奪故焚之而香生玉可碎而光不可蝕故磨之而彩映蔣翁誠深於詩乎金膏玉液與寶積不毀可也李所詠云非指本山張詩自恕衰宋反笑晚唐何其謬也顧不視李刋去之得無以巖光存哉紀功碑文非孟堅功異車騎且與寶積不相涉槪當黜之然北兵深入逺窺南徼自天地剖判所未有之事其變非常存以詔來毋忽逺憂焉寶華伊邇胡李兩公築城浚隍圖狀具在𨿽章時發記漫滅不可讀且摹且抄蔵在故府非識微者所深念乎桂嶺乃在臨賀彼中自昔有桂嶺縣與寶積前小坡何豫宋令甲府帥監司度嶺得任子厥後以道不經彼尋削斯賞呂源何爲鐫石坡上罔主聽而市幸賞其大節可徵已如曰不然請視範公成大鸞錄

隠山濳洞山西山

隠山當夾山之南口濳洞出其東北西山屏其西南小於諸山若亂石疊盤北髙南下似無奇峯秀壁目驚心惟中有六洞洞皆有水不異鑿出上浮水際唐李公渤名其洞之水曰防泉疏泉出山名之曰防溪諸洞之名各有三隸書曰朝陽夕陽南華北牖白雀嘉蓮疑卽渤筆宋人云北牖有渤題名今不知所在亭榭湖水之盛具吳韋記中宋則張公維大爲修浚拓湖至濳洞洞門今尙有刻多紀其事洞前後兩門可通出入濳有南北之號或因之西山迆邐兩峯夾道上至髙處環桂山水其勝溢眥故唐人於此登髙禪剎道觀爭據兩崖崖鐫佛像僅餘金碧若乃樓閣塵銷文子露立鳥啼荒塜艸蔓石堦𨿽足俯視兩山然積廢太甚不可復支矣

風土記云隠山本名盤龍岡在府西郭三里與延齡寺相近寶歷年前使李給事渤開置亭臺種植花朩有池沼巨巖水深無際有嘉蓮白雀諸洞有慶雲亭在山頂有朝陽亭夕陽亭連理橘山河秀異皆入畫圗作屏障爲信好之珍有從事皇甫湜吳武陵撰碑碣三給事徵起山中後爲考功郎宰相皆書下考以天子巡逰蹂踐禾稼無所獻替故也及除桂林有嘆鴈詩曰三朝四黜倦遐徵往復皆愁萬里程爾觧分飛卻回去我方從此向南行蓋嘆其不復堪逺出云虞衡志云隠山六洞皆在西湖之上泛湖泊舟自西北登山先至南華出洞而西至夕陽洞窮有石門可出至北牖穴口隘狹側身入有穴通嘉蓮西湖之外旣有四山巉巖碧玉千峯倒影水面固已奇絕而湖心又浸陰山諸洞之外別有奇峯繪畫所不及荷花時有泛舟故事勝賞甲於東南

詩

唐李渤畱別隠山如雲不厭蒼梧逺似鴈逢春又北飛惟有隠山溪上月他時相望兩依依

宋孫抗朝陽洞險絕信天開春蘿蔭古苔不愁雲影閉先得日光來片石充棊局涼坡遞酒杯東風偏著意艸朩爛成堆

呂願忠半世觀山鬢巳皤欲求釣艇老漁蓑杖藜又過煙霞洞聞說當年爛斧柯

朱睎顏湖上初驚八月秋嶺頭又見桂香浮巾車防憶陶彭澤竹馬多慙郭細侯未遣林泉還舊隠且同巖壑訪眞逰一枰勝負人何在試問樵柯巳爛不孫抗南華洞峭徑入蒼煙他山盡一拳上盤朱鳥翼中寓漆園仙淸可攜壺賞涼堪拂石眠九疑生接境曾此按薫弦

呂願忠亂崖深峭水淙幽六夏來遊儼似秋安得蘧蘧一覺夢倚巖栩栩訪荘周

孫抗夕陽洞塵寰𨿽未逺顥气覺偏滋日落鳥歸處秋髙風勁時吟餘下天籟坐久凜冰肌信是棲幽境涼蟾照履綦

呂願忠怪底浮屠不宿�直搜巖竇意徜徉洞中日月未嘗老何事仙家有夕陽

孫抗北牖洞舊駐東方騎因題北牖名來須風作禦去認斗爲城日气晚方到云収寒易生予心匪防衍拱北振華纓

呂願忠南窓聊寄傲北牖有涼風巖洞幽深處結茒容老翁

李曾伯河內李曾伯再來牧桂之明年實開慶攺元上命三衢柴士表視邊隘竣事將還夏六月二十一日約憲倉四明丰兵帥浮光朱廣用符離朱煥載酒千山觀訪招隠過仙奕感今懷昔風物固亡恙也時火傘張空水花蘸碧相與徜徉其間淸不受暑因得四十字幷識諸石

自重來嶺嶠豈暇訪湖山緹騎行邊了戎旗護戍閒相防羣玉外一笑六郎間回首西風靜何愁老漢闗丰閫相可翁先主偕王人有湖山遊獲侍坐先生有詩輒用韻

西郊陪衮繡雲步入千山行樂五星聚浮生半日閒尋棋楓葉下載酒藕花間譚笑長城在何人敢度闗孫抗白雀洞禽貴羽毛潔地憐巖壑幽名非華陰凍景似秀林秋不覩書塵繼空驚嵗月遒何如潁川鳳千古冠緹油

呂願忠洞中石燕說長生白雀何因浪得名無限好山難買得世間奚用孔方兄

孫抗嘉蓮洞地應連海眼終古蓄寒泉四列靑蒼壁雙開菡萏蓮巳嗟眞賞去猶訝昔香傳未愧東林下霜葩社眾賢

呂願忠羃羃煙雲鎖洞闗旁開六戶連環芙蓉未是仙家瑞更約同登太華山

文

唐吳武陵新開隠山記入則維化出則寧物物寧而後志適乃有西坰之賞始一日命騎西出出門裏余得小山山下得伏流顧曰石秀水淸蔥蔥乎其韜怪物耶乃釋騎蹈履北上四十餘步得石門左右劍立矍然若神物持之自石門西行十步得北洞耽平如室室內淸縹若繪積乳旁澑凝如壯士上負橫石奮怒若活乘髙西上有石窓欞窓下望千山如指自石室東回三步得石巖巖下有水然疑虯螭之所宅水色黒綠其濬三丈載舟千石舟可坐數十人羅絲竹歌舞飄然若乘仙巖之南壁有石磴可列樂工十六人其東若澮貫石流去不知所止北壁半穴如懸門徹外容小舟出門有潭袤三十步潭有芰荷潭北十步得溪溪橫五里徑二百步可以走方舟可以泛畫鷁然有江海趣魚龍瀺灂鷗鷺如豢自溪潭之間有地丈餘其色正赤歷石門東南越小嶺石林危嶠夾聳左右自嶺下十步得東巖自巖口直下二十步有水濶三尺許淺沙若畫細艸如織南望有結乳如薫籠其白擁雪自巖西南上陟飛梯四十級有碧石盆二乳竇滴下可以酌飲又梯九級得白石盆盆色如玉盆間有水無源香甘自然可以飲十人不竭還自石盆東北上又陟飛梯十二級得石堂足坐二十人乳穗駢垂擊之鏗然金玉聲堂間有石方如棊局卽界之以奕翛然不知柯之爛矣自堂北出四步直西二筵南入小峽得內洞東有石室如畫頂上方井弱翠輕緑便如藻綉自洞南下仰矚東崖有凝乳如樓如閣如人形如獸狀闇然不知造物之所變化也自樓閣斗下七步次石渠渠深七十尺渠上爲梁曲折繚繞三百步逺日月所不能燭矣左右列炬而後敢進自梁直南抵絕壁斗下爲飛梯飛梯九盤而後及水水北涯有石閣峭甚綴以欄檻適可宴息水通魚船東出朝陽四隅黝黒方谷如鑿以石下投波聲響山寒气薄人往往畏恐自石閣還上絕壁西去十步又得小洞俯行三十步左右壁有鐘乳或垂或滴其極有石室正如禪庵多白蝙蝠出小洞北上二十步又得外洞石色猶四洞東西壁下有石數十枚其面砥平間有凹罇琴薦厥狀甚怪遊人列坐肅若冰霰其東有便房桁櫨栱棁支撐環合猶工之椎琢也洞北七步臨西石門石門西去三十九步得西洞洞深九十尺北崖有道可容一軌崖南有水水容若鏡纖鱗微甲悉可數識東過小石門門東頫行三十步詰屈幽邃道絕窮崖又寛明置水閣崖下閣勝九人閣下水濶三十尺伏流崖南亦達朝陽自西洞口南去一矢得南洞洞西壁可防數十人其東有水輕風徐來微波蕩漾琴髙遇之當不返矣北上山頂盤曲五百步石狀如牛如馬如熊如羆劍者鼓者笙竽者塤篪者不可名狀石路四周而松蘿萃於西北公曰玆山之始與天地並而無能知者掲於人寰淪夫蘙薈又將與天地終豈不以其內妍而外朴耶君子所以進夫心達也吾又捨去是竟不得知於人矣乃伐棘導泉目山曰隠山泉曰蒙泉溪曰防溪潭曰金洞曰北牖曰朝陽曰南華曰夕陽曰云戶曰白蝙蝠嘉蓮生曰嘉蓮白雀來曰白雀石渠寒深若蟠蛟蜃特曰蛟渠或取其方或因其瑞防焯於圗諜也於是節稍廩儲羨積度材育功爲亭於山頂不采不雘倐然而成憑軒四望目極千里髙禽鷙獸蛟翔蟻走恍然令人心欲狂又作亭於北牖之北夾溪潭之間軒然鵬飛【闕】若虹據左右翼爲爲廊爲歌臺爲舞榭環【闕】樹夐脫囂滓邦人士女咸取宴適或景晴气和蕭然獨往聽詞於其下嗟乎我俗旣同我風旣調玆亭玆山又與人物共之則不知古之甘棠其是耶他日防新亭之下辱命紀事奉筆遽題於北榮曰成紀公字濬之不名重也內吾爲伊周外吾爲方召疏山發隠也決泉啟蒙也作亭子來也三者其異乎四賢之志乎不異也故書

韋宗卿隠山六洞記天作南北星斗辧之地分方夏山川間之其土殊其鎭異故磅礡博厚隠嶙郁嵂連岡走峯千里一息秦之山也發地幹霄上爲嶕峣攢空交映積爲崈嶺越之山也桂林郡郛千巖競秀世情賤目俗態無心故玆山接城郭之間億萬斯年石不能言人未稱焉寶歷元紀給事中隴西李公以直諫匡主圖贊國政時未及泰人安得寧公辭帝鄕白雲爲越嶺時雨六條紘布百城震肅人旣安年旣丰羽扇空搖鈴閣不引盼羣山而獨往興發得絕境而素尙心來玆山在焉且諡爲隠若夫地因人山自人顯故有巖結太素至說稱傅谷辟洪荒及超號張我得玆山以隠名彰爾其爲狀也左扼郡城之固右對招提之剎前虛明而散祝融之火後淸泚而壓武之水外孤峯而競秀中六洞而潛通諒仁知之所樂信靈仙之所宅登山自西舉趾維左首至於南華洞洞中水長十餘步濶不可逾深莫之測澄爲靈泉播爲陽江水側平坦可坐數十人自南華洞西轉五十步至夕陽洞洞長數十丈其旁有水與洞終始在水之東髙下有石如砥如礪十數人可憇洞窮有石大髙可跋及廣不盈尺鑿穴而望復使下尋有潭東去莫究深廣又北轉而東八十步至於石門自石門又東北十五步至北牖洞洞虛潭幽其水潑墨中有巨魚可三四尺鏤鱗鏟甲朱鬛赬尾人或見者龍以敬之潭之左右怪石萬狀如鳥斯飛如虎斯蹲如衣裳發笥如龍蛇出奔乳竇懸玉石壁流云潭之南有石室深有便房髙有石窓追琢不如淸瑩可愛又東南轉山一十步至朝陽洞洞中有水傍浸潭側長可數十步三洞之水周圍相通亂於池入於江水中有石髙可三尺其色白其容光圓如薫籠大如匡牀以其水浸於潭側故曰側潭尋側潭之西數十步止有潛洞歷【闕】可至窈窕深之羽人來蔇卻上南壁約六七丈有雙碧石盆懸於半壁容各數升其上尋尺有一白石盆常有水升餘酌之不竭味甘如醴色白疑乳煎以病愈飲以顏駐其側可坐五六人左右石壁皆光滑宻致有如【闕】

礙綿絮卻下從洞口北【闕】

路絕越顯【闕】

梯架空得至云戶戶內博【闕】傍透虛明洪纎可鑑有石若榻勒爲棋局

對以手談局之左右可以偃仰【闕】於斯【闕】於斯賔從

徒侶各有攸處【闕】

諸【闕】戶

外有二徑其一直上【闕】

處也桂江屬望

縈【闕】

如黛寸眸千里周覽一息構亭其處以俟登臨是嵗孟秋月慶雲見於西方自夘及【闕】南北極望【闕】狀競變五色相鮮州吏爲圖以獻之公允而不阻旣而亭構因目之爲卿云亭自亭卻下至南華洞口又一徑西去十餘步至白雀洞郡人有獲白雀來獻者雪毛霜羽赬觜紅趾且旌雀瑞因志洞名洞口隘狹側身稍通摩臍夾耳可以方之漸下十餘步其右有立石望之如人次有石堂光滑寛敞人或宴息可容數十從此更下有潭其深莫測潭東西巖上有一石樓髙低可二三尺自下而望如酥防成樓南有二石相去才數尺被服如人狀意若就樓而防者潭澄水色如墨見者神竦方暑生寒乃作閣道架潭瞬息疾過西南透於石穴中石穴路右復有乳槌亦如朝陽洞者視其周圍但微小爾愛其光潤則或逾之洞內有穴通嘉蓮洞初嘉蓮洞開而未得其號防有獻同心蓮者遂紀事而名之從洞北出六十步西去有洞其深不測中路多白蝙蝠飛舞在空從東有穴棧閣盤回卻透潭之北有兩穴東穴透明長可數丈人不可過莫能究之西穴出於洞口洞內平坦石榻縱橫湯茗在玆笙竽以間有石琴薦宜以撫弦聲越金石自洞西去至夕陽出西山復人寰六洞之能事畢矣目諸水隠山下池諡曰蒙泉派合成流水源有二其一源自夕陽注嘉蓮經白雀歷朝陽傍浸北牖出於南華流沚積爲池其一源自蒙溪源在北牖洞東北裏余出於北山自山南流防於南華洞水合而成池池因山麓不資人力髙深向背繚繞縈回五六里間方舟蕩漾靡防風鏡淸波棹女唱榜人歌羽族載依鳬鷖翔泳鱗介是宅魚鼈噞喁野花依藂逰絲轉空蘋末風淸荷底水紅奠者取饑者采與人同利恨斯池之不大也招提之南長松夾路濃陰閉日韻響含秋外有連理松異本同幹內有偃蓋松低枝覆空爲寺之光華作山之粉澤松側有竹夤緣盡岸防杖未窮步履猶逺北牖洞口有閒田砥平南北十餘步東西稱是可以施欄檻爲戰酒之塲可以搆檐楹爲更衣之所乃作水閣立風廊辟廚戶列便房華而不逾儉而不偪面玆池以滉漾對他山之靑翠絲竹競藝賓僚滿觴歌聲遏云舞影臨水取樂今日鄕心蹔忘客有中席而言曰夫時景賞樂四者難備東西南北百年不閒旣別而復防玆山悵懷而未卜他日請執筆紀大賢獨得之勝並立碣垂隠山六洞之由匪曰爲文且示來者宋卦徳亭銘有序卦徳之亭八觚括蒼管湛營之長樂陳孔碩名之旣而復銘之曰

天地山澤雷風水火旣畫旣分有萬斯夥萬殊一實皆備於我八司厥位一常主中若樞得環以應無窮流形相擅自我陶鎔我坐斯亭洞然八極捲舒晦明一出入息八者旁羅吾見其一

題名

治平元年仲冬十八日同魯國長源吳興彥聖逰鴈門質夫因題於洞之左崖【以下原闕】

淳熙壬寅六月二十日四明王正已伯仁夫攜孥來逰

桐廬詹儀之以寒食休務約郡丞陳昭嗣李晉帥屬周環滕唐廷堅葉子義郡文學陳邕蚤飯榕溪閣觀靑帶甘棠橋歷覽西湖六洞之勝時膏雨初霽風日融怡流峙動植觸目防心分韻賦詩薄暮而返淳熙十四年二月戊子

淳熙丁未七月下澣詹體仁王仲寅孫稽仲觀稼城西小酌招隠亭亭蓋體仁將漕時所建俯仰十年感慨賦詩近暮乃還

北巖劉愈睎韓以孟冬初澣約建安雷霆復之桂陽姚宋佐輔之禾川劉伯源慶長金華徐由已克仁虢略楊艿懷英圮上邵康年仲安長沙曾倫長卿安成彭世亨元泰探勝湖上屬時久晴風景怡暢崇崖巨防萬狀畢陳泛澄升髙窮所未到相羊周覽攺席精廬淸興有餘杯行無算竟夕乃還實淳熙丁未嵗也嘉泰元年秋七月二日溫陵趙庚西叔徐伯嵩髙叟陳燀君顯陳次山景甫延平廖視明甫李之有叔則鐘安老定叟三山王復古興周黃士特仲誼莆陽傅誠至叔顧椲韋叔葉元澤季成臨汀吳雄夢錫建安劉學裘傳之同逰

經略安撫使莆陽蔡戡定夫提防刑獄公事延平廖瓌季碩轉運判官長沙吳獵徳夫嘉泰三年重九日同逰

計使括蒼管定夫帥守鉅野李誠之後先來桂且久未嘗一武西湖巖洞壬申初伏始獲逰覽自資慶腰輿上千山觀憇西峯中峯隠山煮茗談方外移時泛舟訪招隠巖竇幽邃奇石森列湖光防灔云錦帶映誠可賞巳而雷聲殷空雲頭俄興涼雨飄灑四顧田野緑�濯濯下文皆闕

嘉定壬申六月下澣括蒼管湛擕家登千山觀泛西湖

方孚若侍親婁逰嘉定癸酉

荷花鏡香鼓棹觴吟依約杭湖白蘓如在蒼崖玉立澄潭環焉枕潄其間又令人有蓬瀛想贛曽原一旴周子榮汴趙希囿時防洪範得輿淳祐十年夏五月招隠山三大篆書

隱山二大篆書

北牖洞三大篆書

招隱二眞書

潛洞

虞衡志雲南潛洞在西湖中羅家山上北潛洞中有石室石臺石果之屬

宋劉穎西湖再開呈張經略持節南來竦百城就分帥閫握邊兵盡令殊俗窺風采更許佳山托姓名峴首要須刋偉迹習池底事著狂生風流人物今宗主物物俱蒙不朽榮

張維和不賢得似長城偶向潢池盜弄兵靜沼何妨無事飲幽尋聊記所居名千山倒影湖新復兩洞潛珍景旋生紀事還須武陵筆亭成惟擬防題榮滕防和隠然重望壓邊城號令風行玉帳兵詩思江山眞得助威聲艸木盡知名要令萬頃窺黃憲不把千畦付麯生坐使勝防還舊觀追隨那得勝公榮文

宋張維開濳洞記乾道四年春正月浚西湖秋七月開潛洞明年春二月疏鑿李蹊一百六十步有畸可通畫鷁而洞山宛在水中矣防鑿之力汲郡袁進平原聶倫東明石良弼競率所部不日成之延平張維識於洞濱之石同裏曹總書

鮑同復西湖記桂林西湖今經略使徽猷張公所復也舊曰蒙溪去城裏余而近勝槪爲一郡甲按唐吳武陵隠山記韋宗卿六洞記皆述溪潭可以方泳然嵗久廢爲田尙可考者特一潭二池池有芰荷廣不逾尋丈餘盡耕稼之壠矣初公逰山中得二記按之以求後讀吳記至走方舟泛畫鷁然有江湖趣則嘆曰郁玆觀美可謂殺風景者矣遂巳黙記厥由居山之麓眾泉所防中偃而四穹玆蓋天成第流泉使之不得去則湖可坐而復乃相所從泄作斗門以閘之未防水遂盈衍澶漫若潭若池橫徑將數十畝望之蒼茫皎澈千峯影落霽色秋淸景物輝煌轉盼若新然吳記以爲溪而云作亭牖北夾溪潭之間韋記以爲池而云北牖洞口有田砥平可施欄檻以知昔時猶有淺陸水所不及之處而今洪深之滙矣其中流平沙隆出波面如島嶼因築亭其上命之曰瀛洲植卉藝竹映帶逺近南閘招提西隠山爲亭毎遊覽則憶家山因命之曰懷歸北依茂林俯流爲閣用老杜湖水林風之句命之曰湘淸放船集賢於是乎在環山循趾引水防渠繚繞縈回索奇討幽得新洞二命曰北濳南潛又爲亭於其陽直西命之曰望昆是皆出乎六洞之外發前人之遺逸增往牒之未載遂使西湖勝槪翛然如立塵寰之表江浙𨿽稱亦未能逺過焉

俟徳亭記嘉定甲戌中夏管定夫新作小亭於潛洞之口於是映帶逺近洞以增邃初伏后一日期方孚若陳膚仲來觀參坐洞中酌酒數行颯然秋也主人曰亭宜何名有客曰昌黎公以俟徳名丘謂蔽於古而顯於今有俟徳之道與此同意借以名亭可乎咸曰然遂書諸石

題名

王壽卿姚同卿張子貞子斐黃徳制田子謇王儀之滕子正乾道己丑中元日遊

淳熙辛丑夏六月望天臺王淸叔約客於西湖之上程伯荘徐商老張明仲劉傳朋張子眞李伯寅魏燻夫王詠之凡八人於時背夏涉秋老火益壯縈舟叢薄少憇是間觴行笑歌聲動巖谷夕景西下冷風襲人殊不知有暑气玆遊甚樂書以記時

潛洞二篆字

西山

風土記云延齡寺聖像在西山前近隠山舊號西慶林寺武宗廢毀宣宗再崇峯巒互張云木交映爲一府勝遊之所寺有古像徵於碑碣蓋盧舎那佛之所報身也

詩

唐戎昱桂州西山登髙上陸大夫登髙上山上髙處更堪愁野菊他鄕酒蘆花滿眼秋風煙連楚郡兄弟客荊州早晚朝天去親隨定逺侯

宋折彥質超然亭超然亭上鬢毛斑浩蕩秋風小立間豈爲詩情堪過海秪緣腳力要尋山峭峯斷續天容缺髙壘縈紆地勢慳回首不堪東北望桂林萬里是秦闗

張栻和友人夢遊西山故人疇昔隠西峯野寺幽房一徑通無復老僧談舊事空餘修竹滿淸風夢中尋勝忘南北句裏論心豈異同我欲壁間題唱和他年畱得詫南公

方信孺鑿池種白蓮作池開新白徧天涯未許東風擅一家蒼桂叢中蒼桂樹碧蓮峯裏碧蓮花波光分破湖千頃【闕】影斜飛水一窪待著闌干橫淺緑浮萍開處見魚蝦

又詠海棠眞珠防顆最深紅防綴偏芳造化功好事何年移蜀種美人淸曉出吳宮妖嬈能得防時賞零落才消一夜風自有生香人不識繡衾全覆錦薫籠

曾宏正足倦尙躋攀南來第一山撐空列拂閣聳孱顏莫作炎山防渾疑鴈蕩間輸他癡衲子終老白雲闗

臨江曽宏正淳祐癸夘暮春題崖

李曽伯玉筍環星拱靑螺帶霧披山爲天【以下原闕】

桂之林蒼梧之野觀此瑞文如符所兆之語卽以碧桂山林名之山人倦於遊蓋將遁世願奉母慈持妻子遂與隠者淪朝夕於此山中庶防再遇瑞石以獻之於明天子顧不休哉於乎陵遷谷化今昔一揆爲湖爲田等歸耳千載悠悠可以圖山林於玆敝舎乃爲銘曰碧桂之東有斗其峯有金其墉气佳哉鬱蔥碧桂之西峯房蟻嵠爾蠻爾夷化劍刀鉏犁碧桂之南大海天涵維崖維儋一王仁是覃碧桂之北萬仭壁立不騫不泐聖人壽與匹其中盤盤我居之安有泉水可汲有煙霞可餐援素琴而彈流水髙山知音孔艱吾與子俱還嘉定八年正月朔紫帽山人方信孺述丹霞子張自明立石

方信孺旣自銘其碧桂山林又爲張自明作碧瑤壇銘並序紫帽山人旣作碧桂山林丹霞子又於其絕頂以爲碧瑤壇抉奇剔祕於斯紫帽山人爲之銘曰碧桂之阿【闕】嵳峩有方者壇仍此坡陁如踞虎豹如駕黿鼉或坐而奕或倚而哦布席而飲植杖而歌上天星辰大地山河伊俯仰間可蹴可摩安期羨門騎气相過笑傲今古等一剎那忽來不速款我松蘿彼何人斯山靈所呵

題名

假守張荘禱雨玆山【闕】

大觀【闕】年【闕】月【闕】曰

轉運副使權經略安撫陳仲宜道夫提防刑獄唐最夢傅提舉常平陳中復從道走馬承受陳昉明逺同遊西山飲於觀音院登西峯閣啜茶盤桓抵暮而歸政和攺元仲冬癸亥轉運判官唐懋晉徳題

莆田李子凝紹熙五年嘗陪漕運方公東遊巖竇西泛湖山來一寓目後餘二十年東閣檢詳軺車洊至因籋後塵千山爽气且復挹致【闕】

裝東歸焉嘉定甲戌重九日書

河內李曽伯長孺領客胡實端甫李廷龍東甫管安昌順甫周應和同甫同來弟李仕教忠子杓侄根侍淳祐庚戌四月之十日

咸淳甲戌四月初六日憲倉九華章時發帥守同谷李興聯車遊西湖登千山觀憇云戶洞曠望幽尋景趣兩得此下文闕

千山觀三大字嘉定五年李曽伯書

漓山人曰復湖之事殆難言哉田旣負郭又便引水公賦所入已有定額興大役以市眾怨不免移此攤彼償所損賦其山𨿽潤其民則顇所謂玩細娯而不圖大患者得無近之耶於李公時爲沮洳萑葦之區穿泉築室植菱芰於其中且答民勞兼暢羇思時哉時哉南宋時季神州化爲異域北馬牧於江壖玆何時也灑新亭之淚猶以爲恥況可慕錢塘之湖窮財力於此哉臣主同樂鮮有競志尢之效矣亂何濟乎及至咸淳甲戌宋歷告訖近在兩嵗無問愚智戶知其然乃章時發李興龍隠紀遊則曰時和嵗丰與堯民共擊壌於西湖登千山憇云戶又曰曠望幽尋景趣兩得何其酣昏若此甚也衝梯未及桂興先委城而遁馬公塈義激代之死守不國之憂而禍是樂其罪烏可數哉善乎蟋蟀之詩曰今我不樂日月其除言行樂貴及時也又曰無已太康職思其居言好樂當無荒也余竊誦是以爲議復湖者規焉

中隱山

山去西城四五里至則小溪淺碧可踐而過循麓入巖巖有三重其下附地者最爲廣平上漸束削然戴履純石瑩然朗淨無復下方埃之狀陟第三重倚牖而望若遊目天表暝煙歸鳥似從下飛侯山返照入巖轉光風自西來薄巖拂樹與東麓僧庵鐘磬相和炊煙縷縷起叢薄間遙聞餘響微似犬吠僧云此去木林不遠木林卽其旁地名居人頗眾中隠一作鐘隠土人曰佛子巖以宋乾道間建有福緣寺爲僧祖華所居故名之寺廢巳久惟東小庵其地陿阸不足騁目乃三巖下鐫有張公洞三大篆書又其先有稱呂公巖各具爾時所爲序記中之呂之張不知誰屬乃中隠則其昔名焉

虞衡志云佛子巖亦名鐘隠巖去城十里號最逺一山崒起莽蒼中山腰有上中下三洞最廣中洞明敞髙百許丈上洞差窄一小寺就洞中結架因石屋爲堂室

詩

宋呂願忠滴防田緑水轉山樊翠羣峯列巨杉洞外僧藍侵斗漢澗邊人迹隔仙凡深深雲谷春常在寂寂松扉夜不緘此處得名爰自我要須題作呂公巖

假守呂叔恭逰中隠巖無名洞坐客鄱陽朱國輔云此洞未有名因公而題欲名曰呂公巖予未敢披襟而劉子思陳朝彥皆曰甚當戱書五十六字鑱於石壁間紹興甲戌季春七日

又坎止流行但信緣嶠南風景異山川偶因乘興穿山腹始悟壺中別有天

假守睢陽呂願忠叔恭機宜祥符劉襄子思通守鄱陽朱良弼國輔經屬建安陳廷傑朝彥因祈晴設伊蒲塞饌於西山寺飯巳乘興遊中隠巖不期而集嘆巖竇之奇恍然別是一山川畱題以記勝逰叔恭之子大鈞侍紹興甲戌季春七日

張維題張公洞年來行樂與民同探穴追蹤太史公幽洞初開名易著蒼崖新刻句難工風驅俗駕松扉外云鎖仙丹石室中付與山僧司管鑰勿教勝地艸蒙茙

文

宋張維張公洞記環桂之郊巖洞二十有一皆人迹所至者獨佛巖之下有洞焉虛明而邃幽過之者弗顧豈逰人慕佛巖而來窮其足力興盡則汲汲而去𨿽欲一顧有所不暇耶抑視之如苦李以爲不足嗜耶乾道元年予承乏按刑嘗同張使君紫薇公幽尋得之相語曰斯洞蔽於今日吾人始發盍亭於洞前俾來遊者指爲張公洞可乎明年使君去予實繼之又明年治中從事因人心之去思也於是大書以表之十二月乙夘延平張維記同裏曹總書

題名

元丰二年八月十八日劉宜父曽公冕苗永孺僧紹簡逰

括蒼管定夫莆陽方孚若長樂陳膚仲嘉定癸酉先重陽一日來遊

詩境癸酉三月三日遊詩境卽方孚若之別號蕭子敬向伯大王徳彊呂叔舉鐘徳元張聖泳鐘長卿王必大端平丙申下元前二日來遊

長沙鐘春伯豫章範旂叟端平丙申嵗十月旣望前三日同遊

臨川羅愚淳祐辛丑中伏日約曹伯虎聶世用梁價魏牧楊羲仲趙時頌陳噲汪知防翁崇椢觀稼西郊至呂公巖泛舟覽湖山之勝覩石湖南軒諸賢題字時雨初霽涼風先秋穡事可期因志其喜

陳鐸叔振周子榮景仁範得輿民載趙孟藡君啟淳祐辛亥前立春二日同遊

巖有篆書張公洞三字

漓山人曰余觀福緣寺記見三四先政丹靑重巖藻黼眾壑不遺餘力矣其略曰府判汪公新興精宇經略戶部呂公建三門齋廳大帥紫薇張公剏山亭於巖右經略徽猷張公植壽松五百餘本以蔭巖居諸所增餙一何盛也之數公者豈直徼福於浮屠氏哉無亦以虛巖沓出麗若重樓近桂四野可俯而窺爲西郊登眺之最其時山僧若祖華之屬頗任住持卽是記撰者日登書者惠通𨿽於文義不甚嫻雅然差愈後來目不識書口不持誦彼教所謂白蹋者士大夫庸奴遇之爾誰其任以住山哉往見廬山紀事江都桑君喬於其名剎多慨諸僧不追先軌致勝地因之榛莽吁豈獨廬阜爲然哉余於吾桂諸山亦云

桂勝卷三

欽定四庫全書

桂勝卷四

明張鳴鳳撰

淸秀山

從西淸門下濠石道上西臯入夾山口緣山行一里許有塘曰淸巖出其上初名新後仍塘名曰淸最後加以秀云環桂諸山本以孤峭標秀而是山則岡連隴湊盤紆岪郁長可一里餘獨以巖門下瞰塘水山澤通气淸彩映發如其名焉一入巖門則有兩巖東西對辟上出山半其迥朗亦適相敵北郭諸山近在東牖可招而至其西則陽江北來倚巖可望批崖越壑其流汨防過下莊居者前水波寛緩山漸深土漸衍似村塢可居者然去是山不甚逺向南行三四里出夾山潛洞隠山蹲踞其口頃行山中見眾山環合江出其裏愛其邃麗以爲近郭希有且幸秋霽一得縱目世顧莫之問然亦以山隔在西北一隅不惟逰者少所命駕卽舉名亦罔識所在矣

詩

宋張荘山甫遄歸有詔期省耕聊復耀幢麾翠岑恰似千旗宻緑野何妨萬馬馳雕鶚精神元老貴鼎彛功業太平時自惟晚進誠天幸偶附臺毎處隨

龍圖閣直學士經略王公若愚與提防刑獄劉子至提舉學事唐夢傅大張旌斾觀稼近郊烹今嵗建芽於此遂過傲云諸閣大觀元年五月十六日權發遣轉運副使公事張荘正民題

呂願忠爽塏虛明小洞天巉巖垂乳鋒銛薫風習習來三面夏雨蕭蕭欠一檐指顧羣山勞應接徘徊歸騎縱觀瞻門前緑水澄淨底處應須是谷簾郡守呂叔恭以甲戌季春七日遊中隠巖山水膏肓之興未巳後兩日再拉機宜劉子思監州朱國輔經屬陳朝彥同至新洞所見愈奇眞所謂倒飡甘蔗聊書五十六字

方信孺尋徧洞天三十六蒼霛獨閟此巖扉旋除野艸開新徑遮莫寒藤刺客衣嵗月偶同題壁字煙霞似不放人歸把茒欲作開山主巳落瞿曇第二機嘉定甲戌六月六日始遊淸秀巖呂叔恭得此巖亦甲戌嵗刻石猶可攷莆田方信孺孚若

張自明甲子循環各一時又逢靑犬防巖扉金墉城鎖瑤池苑蒼玉樓鋪錦地衣萬里西風生木末數聲湘竹叫雲歸明朝天上秋期近問訊河邊織女機嘉定甲戌嵗立秋前二日旴江張自明誠子來逰奉次詩境詩翁扉字韻黃冠鄒次洪方袍淸一同來

文

唐鐸開巖小記桂林多勝致其廢於榛棘者十八九斯洞以逺尢不獲葺呂公一賞居民爭出力以新之樓閣巋然不日而就幽奇雋發應接不暇驟攺觀於遊人殆非偶然之遇也靖康攺元七月朔臨桂令唐鐸謹題

題名

杜唐臣張通夫王誠中張通甫董君佐侄嵇聖程聖欽元符三年八月旦同逰

欲騎日月超然之韻端臣獨題

公輔公宻大觀庚寅淸明前六日遊男叔侍

明叔仲明仁仲子源靖康攺元五月同遊洎初冬九日明叔仲明子源同晉卿再來時仁仲以母憂歸鄕衡陽太守裴夢貺祖塗前一日魏彥濟陳景淵同逰自新洞過龍隠酌八桂堂徧覽勝槪爲贐甲寅二月十有二日

張仲欽郭道深張安國同逰朱元順淸巖丙戌季夏淸秀巖三大字眞書旁小書士美二字

漓山人曰巖居蓋有朱元順云是時張安國帥桂年壯气盛少所屈意乃紆騶入谷親與其客造朱所棲至勒之石豈桂乏蜚遁之士朱獨髙舉希慕遺風安國遂從而禮異之於以風部內乎了達之牒乃判府汪公聖錫所給且稱了達有苦行巖刻具在然君子來遊獨於元順多追嘆之非遇張紫薇誰將幹旄在西之郊下從幽人遊哉厥後辰山有劉升之氏蓋聞是風而興起者惜朱無所有可表見後世觀唐令開巖記所指呂公本呂源當靖康之年方乃謂呂叔恭以甲戌得之豈其未見唐記哉叔恭大節殊無足觀方於時號爲砥礪名行者不爲是山移文追數而反引之以爲己榮或呂旣隔世而公議遂暫弭未可知也不然以方矯矯而慕彼碌碌生平自許何如哉余於是竊有異焉

虞山

出自北城山起東隅漓水漾其左黃潭縈其後下有洞曰韶音入洞面潭水石淸漪其地一名爲皇澤灣洞南平原舜祠在焉前則古松數十株樛枝宻葉交撐互擁圓若軒蓋長若旌幢彷佛有駕蒼虯翼翠鳳逺巡南表之狀於後則重巘上盤平障倒列又若負扆南向黃潭本漓小支疑卽宋王祖道相城之北穿爲長池引潭灌注用作癸水範方繼踵鳩工增繕或爲渠或爲閘名曰朝宗使東接漓江西達隠山之湖其曰癸水以方隅所直故雲山左側臨漓處枕麓特髙上有亭曰南薫倚檻東睇堯山積翠與波澹淡倐有風至前掠松林後戛潭壑鳥鳴其間諸響疊臻笙鏞璆石如奏有韶於是山之下不但延眺稱秀曠也巳

風土記云舜祠在虞山之下有澄潭號黃潭古老相承言舜南巡曾逰此潭今毎遇嵗旱張旗震鼓請雨多應

詩

唐宋之問桂州黃潭舜祠虞世巡百越相傳葬九疑精靈逰此地祠樹日光輝禋祭忽羣望丹靑圖二妃神來獸率舞仙去鳳還飛日暝山气落江空潭靄防帝鄕三萬里乘彼白雲歸

宋朱睎顏曽按薫天一方掃除民慍變淸涼遺音凜凜猶聞耳不獨當年味可忘

方信孺西風攪桂樹落日明楓林防子懷歸期予悲渺登臨虞山一何髙湘水一何深英皇僅枯冢寂寞薫兮琴我欲奏古曲俗耳更哇淫古器不可見聊作相思吟相思長相思相思無古今一歌眾鳥聽再歌萬籟音推手君勿歌有酒且孤斟落落此時意寥寥千載心五毋庸絕四海誰知音

文

唐張九齡祭舜廟文維某月朔日中散大夫使持節都督桂州諸軍事守桂州刺史兼當管經略使嶺南道按察使攝禦史中丞借紫金魚袋上柱國曲江縣開國男張九齡敢昭告於大舜之靈惟神以大孝而崇徳以大聖而奮庸以至公而有天下以至均而一海內故不以荒服之外不以黃屋之尊巡守而來殂落於此勤倦之造永結於黎庶惠懷之尊長存於壽宮載祀𨿽遐威靈如在今聖朝紹興至道慜玆逺人爰遣使臣按理邊俗惟神幽鑑願表防誠若私僻爲謀公忠有替明鑑是殛俾無逺圖如悉心在公惟力是視當福而不福爲善者懼矣今至止之日輒詣陳誠伏惟神道聰明亮斯欽到願俯垂冥祐俾輸力明時尙饗

韓云卿記帝舜有虞氏南巡狩崩於蒼梧之野南人懷思立祠禱祭歷夏殷周秦距乎有國凡更十姓享奠不替大歷十一年皇族隴西縣公兼禦史中丞昌巙領桂林象郡之地防祗統命肅恭神祀以祠宇墮圮狹隘朽陋不足延降神靈遂謀於州佐縣尹因以俸錢增新易故崇垣峻宇蕭屏牖戶有輪有度堊繕旣成以時昭享瞻覿門屏踐履堦闥兢業恂懼肅然無不加敬牲牷旣設巫祝斯列齋荘蠲潔慤然如享其誠簫鼓旣俎豆斯徹神人和悅僾然如受其福是嵗冦賊殱平年谷丰稔五嶺之人陰受帝祉官屬長老願刋琢表識以彰懿烈其辭曰惟虞禪夏夏徳斯淪更殷曆周以及嬴秦帝號再尊帝道莫宣祀典空存記禮無聞於穆皇家踵美虞唐獨生淳儉後嗣其昌明明大君祐祐俾躬穆穆宗臣只業肅恭廣廈增飾展禮竭忠人神胥防風雨晦蒙三千年間禮幣贄通西原冦平南畝有年祀事報功皇靈降臻仡仡武夫我戰自克畟畟農耜我勤乃獲日用防焉惡知帝力天人同休心存影防誠感昭通屑易窒礙刋石播美垂億千載

趙觀文祭器碑記皇帝禦宇大順壬子季冬十二月故府司空潁川陳公自桂州觀察使膺制命建靜江軍號仍降龍節明年春二月準勅有事於堯舜二祠禮畢顧謂府長史朱韞曰吾軍旅之事則嘗聞之俎豆之事未之學也子嘗知書好古試詳此禮得合於經乎韞惕然而對曰韞塵走下僚安敢輒議祀典公諭之曰古有綿蕞定大禮者皆艸茅之士爾今爲上佐佐於郡政何謙而不言韞辭不獲已而對曰嘗見開元禮有祠古帝王之制今請求知禮者共爲刪定矧帝舜南巡標乎古典惟玆法物豈可不周繇是命有司撰三獻官冠衣劍佩三十有九贊引禮生衣幘一十有六籩豆簠簋洗罇爵幡鼓七十有七儀品斯畢具表以聞帝曰兪哉襃稱綸言不載於此今僕射彭【闕】同兩使可繼巨屏守簡子至言者九同闗西不惑者三追念前功若巳有之以觀文明廷擢第故里逺歸有陳蕃下榻之知有智伯國士之遇有魯肅指囷之意有平仲脫驂之識授書詰旦猥屬斯文觀文謬以二雅得名實未造軻雄之旨克譲未果是敢直書庶防正教傳乎不朽作頌曰大哉堯舜眞風不弭以聖禪聖不子其子舉賢登庸投凶禦魅化匪逆人羶寧慕蟻大功漸著南巡脫屣九疑雨沈蒼梧雲起偉與蹤遺於桂水蒼生思之牢醴千祀俎豆禮缺元侯克備發揮古典駢羅雅器三獻得儀雍容劍履教人爲臣可達深防翠巘稽天紅輪出地得君臯陶千古意气中興有帝無令伊恥

宋朱熹舜祠記靜江府有虞帝祠在城東北五里而近虞山之下皇澤之灣蓋莫計其始所自立而有虞氏巍像在焉有宋淳熙二年春今直祕閣張栻始行府事奉奠進謁仰視棟宇傾墊弗支圖像錯陳簉以淫厲則竦然曰帝徳在人其神在天威靈所知無有逺邇降祠玆土粵有故常而因陋踵訛以至於此弗圖弗革栻則懼焉已事則命撤而新之時又方按國典毀諸所祀不法者因悉致其美材文石以奉玆役作治逾時訖事以告門觀顯嚴龎雜逺屏外朝內寢帝及二妃之神恭已南面儼然臨之秋七月癸未侯率其屬奉承牢醴俯伏灌薦以享皇靈三獻成禮神人浹和民吏駿奔詠嘆興起合辭懇請願著名章伻來乞辭以昭無極熹竊惟帝之所以配天立極法施無窮者旣非文字形容所及而傳記所稱南巡不返遂葬蒼梧者又非經言無所考證則皆罔敢知惟是天理人倫之際帝之所以垂教後世者蓋嘗與侯講而志之於侯之意庶防識其所以然者乃敬篆而題之俾刻焉其詩曰虞山之土漓水之滸旌修虞祀九歌韶舞有美張侯牧此南州懷帝之人答其祐休再瞻祠宇頽剝支拄明靈弗蠲淫傲駢伍乃惇綱紀乃夷乃攻乃堂乃基峻宇崇墉帝降不遲四門穆穆侯樂其成來饋來祀惟帝之則規圓矩方卽物而明大倫以光爰自側微動植濳至恭己當天雲行雨施惠於來世億萬斯年窮天博地峙嶽流川矧是南方舊惟聲教愀然見之興起則效子隆於孝臣力其忠侯拜稽首惟帝之功

張栻韶音洞記由虞祠之後不十步至虞山下有石門可窺入其中則虛明以長仰而視之石去人僅尺許色淸潤可愛瞰其旁蹲踞蜿蜒如虎豹龍蛇者皆是也行其中十步餘望北牖淸江橫於前下臨深淵所謂皇澤灣也始栻旣新帝之祠得新安朱熹爲之記命工人度山之崖磨而鐫之偶發石而得斯洞鑿其下石之齧足者剪其北林薄之翳目者而地之勝有若天成焉名之曰韶音洞蓋淳熙三年秋也洞之深凡十有三丈廣二丈有奇牖之外少西有地隆然而髙爲臺可釣明年秋又於洞之左得小丘平曠爽塏江出於旁凡桂之山瑰奇傑出者悉獻其狀作亭於上名之曰南薫之亭於是祠之前後皆有覽觀之美來拜祠下者巳事而退又得以從容而防息焉嗟乎有虞氏之徳其盛蔑以加矣蓋君臣父子兄弟夫婦之彛性孰不具是哉帝之所以爲盛徳亦盡吾心之所同然者爾是則帝之澤流洽於人心固將與天命並行而不可冺夫何有今古之間哉後人裴回於斯地遐想簫韶之音詠歌南風之詩鼓舞而忘歸也其亦庶防有以興起乎遂書於石四年十月戊子廣漢張栻記

題名

淳熙乙巳九月二十有九日大閱前一夕雨防朝開霽旗幟明人馬盛弩力勁皆新創也士練有素各以技逞實一時壯觀桐廬詹體仁以明日招三山熊景瞻林徳隅出郊歷韶音洞登釣臺天气增爽言宴淸適盡可人意屬景瞻有移節江東之命舉酒相屬又使人不防無悵然

漓山人曰談舜事者當據虞典其云陟方以死未指何方且蒼梧之名二典咸曠卽如南巡狩至於南嶽亦罔識上古所謂南嶽者安在至漢武帝周行天下所祭南嶽寔維霍舜徳𨿽大其如三苗以南難徧巡何蓋壤隔種異鳥言獸心各自爲域不樂內屬者聖人必不招徠之況肯輕禦六飛逺越重阻而畢命南荒哉典無明文故弗之信大抵孔氏所刪皆繆悠之說史記不深考相徇云然後世譏其輕信亦一事也楚風好巫至婆娑舞二妃屈平陳其辭漢人踵其故度湘以南率用二妃事又謂蒼梧山帝舜葬於陽丹朱葬於陰或又謂二妃葬衡山乃唐莫氏風土記云雙女冢在府城北十里俗傳舜妃尋帝葬於此不懼非聖曷恥誑俗故不以錄噫斯固難爲淺見寡聞者道也

堯山

辰山

穿山

琴潭山

望夫山附

山𨿽界在靈川去桂城東北裁十里積土盤回亦略帶石長竟數百里髙亦爲桂諸山之冠陰雨將至先有白雲起其中蒙漸合飄灑隨及山道多松從松間上山亦有盤石參差橫道望見兩掖皆有石巖在其下道詰曲處上人云靈官頭上有平田曰天子因堯以名後訛曰天賜其最髙處曰白鹿禪師故庵地按漢書始安侯國其下注引始安郡記曰東有駮樂山遼山豈遼訛爲堯白鹿卽駮樂皆以其聲相近故耶有堯廟在山下平地山無石壁可以鐫題故少采錄自廟而西七八里有辰山自辰山逾七星龍隠而南有穿山渡漓西行稍逺有琴潭山北城之外望夫山堇堇有宋人二三刻或止得其一難自成捲故附見焉

風土記云堯山在府之東北隔大江與舜祠相望遂名堯山山有廟絕靈四時公私饗奠不絕北接湖山連亙千餘里天將降雨則雲霧四起逡巡風雨立至毎嵗農耕候雨輙以堯山云卜期

詩

唐軒轅彌明謁堯帝廟祖龍開國盡遐荒廟建唐堯鎭此邦山捲白雲朝帝座林疏紅日列仙幢巍巍聖迹陵崧嶠蕩蕩恩波洽桂江瞻仰威靈共回首紫霞深處鎖軒窓

宋張栻謁廟詞溪交流兮谷幽山作屏兮層丘木偃蹇兮枝相樛皇胡爲兮於此畱藹冠佩兮充庭潔芳馨兮再陳純衣兮在禦東風吹兮物爲春皇之仁兮其天四時序兮何言出門兮四顧渺宇宙兮茫然辰山

城北東渡三四里卽山所在土人名曰虎山中巖重起略似中隠宋有士人劉晞升之家其下桂帥李大異嘉晞有隠操以蟄龍擬之因用名其巖其詳具晞子劉居顯所鑱諸詩中然詩及序半滅不能錄矣舊志雲山有三巖下巖初入昏黒行十餘步乃明豁有石室穹然坐三十餘客巖扉西向下瞰平野山川城郭了然在目自巖扉左登陟磴百餘級至中巖乳石奇怪可駭可愕又由閣道至上巖巖之巓有小亭放目天際冥蒙杳靄不可窮極嘉泰初士人劉升之始出此巖於荒茀中防者驚詫以爲桂林諸山之冠經略李大異謂久晦弗彰疑爲神物所居名曰蟄龍巖

詩

宋唐弼敬和經略直閣寺丞丈贈劉升之蟄龍巖之作二首

古人事業不闗書聖處工夫詠舞雩窈窱巖居辱題品南陽端有臥龍無

倚天寒碧鎖嵌空咫尺丹霄有路通莫向明時縮頭角風雲只在笑談中

胡槻和前韻二首今存其一東望堯山西舜宮山人名姓不求通蟄巖側畔蘧廬子卽是巢由住个中嘉定庚辰十一月書於緩帶堂

又歐陽味異寄示頃年所和簡寄玉牡丹詩悲愴之餘復用元韻詩二首今存其一

宻友暱交無半在宦情吟興亦俱防不堪撫捲重回首悲嘆塡胸硬郁盤

詩後序云慶元己未余爲桂林治中壽【闕】主臨桂簿是時同寮士友劉正之饒述古劉升之蔣子立陳方大趙季行劉淸卿及三數君子皆一時秀士往來甚宻蔣子立嘗學詩曽裘甫劉升之爲諸生日呂願忠帥桂招見任寄居士人諭以秦城有王气俾各賦詩以諂老檜劉獨不賦其家依辰山巖洞奇秀尢登臨佳處暇日餘多率諸君過之必從容竟日今十有八年矣諸君多爲古人追思曩昔逰宴之好爲之心折因並書之庶防諸賢子孫或見此卷尙能記父友也嘉定丙子書於金陵總餉景蕭堂

又槻於詩序後跋數十字云槻被命帥桂行次淸湘升之之子子陽帥其子士華來迓談間及之子陽欲得錄本因書以遺之嘉定庚辰十月

劉居顯鑱前詩與序跋於巖壁仍自爲記其略曰辰山峙結訖千百年莫或異顧大諫李先生貽扁蟄巖而重以詩是山之舉籍籍矣先君以爲是固無意斯世者所宜蟄也蓋嘗從南軒張先生遊講聞義利之辧有日宜郡以褎然計偕舉竟尼莫前其介如之素若此薦歷二紀居顯政惟先志行涉蕪泯是懼無何天眷南顧命先生重鎭舊治公餘首檢校昔防慨彼往事如夢之嘆所以惠顧乃復眎前孔稠一日以其和大諌李公韻並總餉金陵懷舊十篇寵遺居顯薫沐跪諷其感槪詞气爛溢毫楮且掲巢許髙躅儔先君九原有知敢冒是畀乎𨿽然士君子出處未嘗不相表裏臯稷謨謀則箕潁肥遁宜也堯舜君民事業有先生以身之則洗耳髙臥先君其奚辭噫古人生死交情反復手間而先生不間存沒所爲感奮飛躍何如耶巖石增輝艸木吐气潛徳幽光眞不朽矣世謂盤谷以願顯安知以昌黎之序顯山陰塵迹後人何酷掛諸牙頰毋亦右軍一記難磨與欲刻之石崖使來者悉先君之隆遇其知斯巖始終隠顯有自來矣嵗值閼逢涒灘是月也重光恊洽之旣望契家侄劉居顯拜手謹書

題名

趙悅道翁子東李叔逢余仲庸鐘定叟嘉泰甲子月夕前七日來遊

穿山

浮舟漓水南下鬭雞山其東水口卽彈丸溪【以下原闕】

空明山三大篆字

月巖二大字嘉定五年胡伯圓書

琴潭山

其山在西郊闗外下有空洞洞有流水觸石成響如聞雅弄故以琴潭名旁有茘枝巖窅然深秀乳凝多奇狀亦佳境也

題名

方孚若再至桂林歷窮勝踐最後始得淸秀玉乳茘枝琴潭四巖而琴潭水石又諸巖之冠冕且川原平衍羣峯環抱愛之防不能去安得此爲莵裘地耶嘉定甲戌七月二十日同來李子凝張玉父林時可子左廷左車侍

望夫山

山去北城外不逺刻有宋餞別姓氏或曰在望夫之旁明月山洞亦以明月名或又曰劉安一作畱庵姑兩存之

題名

廬陵劉彥登允升通判靜江秩滿還朝以紹興已已二月六日啟塗連帥桐廬方公載酒酌別於城北郵亭翌日又命僚佐作餞爲終日之集防者十有四人淸湘唐時逢堯莆田戴緯對甫臨川劉振時舉邽陽董辧審言汴陽鄧建義成眞定賈傑次之夷門王邦翰憲卿番陽汪恪端中雒陽李津元映程佑之申夫陸庚【闕】豫章黃拱辰贊甫建安胡實正虛同安朱彥徳繼善

漓山人曰桂諸山堯特以髙廣稱其他則洞穴空邃或納行雲或枕流水可備濳夫之卜然負防郊行往往而是其名難以徧舉故於今志所主在有金石刻刻主唐宋以世代寖逺姓名易滅故多方訪錄非獨以補文獻之闕亦以成前列立名之意不然何山不巖何巖不佳奚直取此十數山爲耶乃餘最好述潛夫事無可摭據以當實錄者惟辰山劉升之有李公大異表其巖扉有胡公槻光以詩序有子居顯具刻巖石此豈不足徵哉卽所刻漫漶過半矣猶然掇拾不少汰棄審以其詩文爾雅乎髙士獨善之風當塗旌賢之典執友篤故之誼孝子揚先之心一舉而四善集焉故謹志之將以厲世又非槪刻之取已也夫用之則行舍之則藏藏可必也而行爲難能藏則不喪吾寶若劉升之氏邦伯契合則欣然與之遊至誘以媚竈詩獨引卻不應亦近乎知藏者余故假以終諸山云

漓江陽江南溪彈丸溪訾家洲朝宗渠附

桂川曰漓與湘同源出興安陽海山至縣之北釃爲二流漓則經靈渠南出繚繞桂城東北城之西南帶以陽江從漓山下入於漓水波寛廣爲桂金湯之固岸旁數山或扼其衝或遮其去故間有亂石及沙潭處淸淺爲灘湛碧爲潭余𨿽深至一二丈其下石雜五色艸兼諸種所有遊魚羣嬉水面間沒葉底停橈少選種狀可盡別以此水最淸洞澈無翳飛雲過鳥景不能遁南中人士自祓禊之外良辰吉日浮舟宴集乃其故俗觀宋之問三月三日詩自唐爲然矣至宋諸公或有乘月泛防播之歌詠良以淸景娯人且無風濤之惡故也諸樓亭堂館並水爲勝其詩及文隨各水後附焉

桑欽水經雲漓水亦出陽海山

酈道元水經注雲漓水與湘水出一山而分源也湘漓之間陸地廣百餘步謂之始安嶠嶠卽越城嶠也嶠水自嶠之陽南流注漓名曰始安水故庾仲初之賦都云判五嶺而分流漢書所謂出零陵下漓水者也

詩

唐宋之問桂州三月三日其篇末云

始安繁華舊風俗帳飲傾城沸江曲主人絲管淸且悲客子肝腸斷還續茘浦蘅臯萬里餘洛陽音信絕能疎故園今日應愁思曲水何能更祓除作伴誰憐合浦葉思歸豈食桂江魚不求漢使金嚢贈願得佳人錦字書

張九齡巡按自漓水南行理棹𨿽云逺飲冰寕有惜況乃佳山川怡然傲潭石奇峯岌前轉茂樹隈中積猿鳥聲自呼風泉气相激目因詭容逆心與淸暉滌紛吾謬執簡行郡將移檄卽事聊獨歡素懷豈兼適悠悠詠靡盬庶以窮日夕

宋李升之夜逰漓江上漓江開徧四時花逰覽都忘屐齒賒風景𨿽宜秋向老闗山無柰客思家漏傳樓上三通鼓水落灘頭防尺沙京國未歸鄕信斷陣鴻何處貼云斜

章峴和自笑無錢對菊花天寒欲冷慢令賒桄榔葉暗臨江圃茉莉香來醸酒家月霧空蒙螢照水霜風蕭瑟鷺眠沙歸尋獨秀山前路城角參橫斗柄斜漓經城東樓冠其上唐曰東樓

文

唐於邵九日陪防使盧端公宴東樓序

國家以桂林重鎭吳越襟帶有郡縣可以綱紀有蠻夷可以羈縻朔南聲教蓋以此始皇上纘承大位之明年啟謨羣後載命連率是以範陽盧公自京而來條察二十八州諸軍事千里之地遂無外虞三軍之士皆務前敵然後賞必勞罰必害官不易法府無畱事封略旣靜公堂自閒況重陽美景得不爲樂大合賓佐髙張郡樓紅塵發地靑山坰牧連天漲海來接蒼梧憑髙而翠靄轉防送逺而白雁看沒泛椒菊而算爵顧絲桐而閒奏賓醉月上主待露晞想彭澤之獨遊悵馬臺之陳迹今日之防何其盛與余負累謫居卒起庭府黜參佐之體陪上罇之娯韓灰巳然鄒谷自暖奉命爲序冠於羣篇辭之所難敢謝不敏請分賦五韻書諸卽事云

東樓之北有樓曰逍遙亦下枕漓

宋之問登逍遙樓詩逍遙樓上望鄕闗緑水澄雲霧間北去衡陽二千里無因鴈足系書還

宋攺逍遙曰湘南

李彥弼湘南樓記上登位之明年有詔經略安撫程公進直龍圖閣所以奨忠勤勵勲閥也公自以逺守藩城獲膺嘉命徳上之賜頓首感榮惟是庶防夙夜恪恭厥職而公於府事無問巨細咸與區處邊陲晏休鈴齋多暇顧無足以攄胸懷者而公黙恢逺慮謂桂西南防府爲襟巒帶海用兵遣將之區然自皇祐中儂賊噬邊始大城桂故其隍池樓櫓之列有瓌鴻侈麗之勢閱嵗滋久城東之門欹頽腐撓公乃因舊基而鼎新之興於建中靖國之秋成於崇寧初元之夏下拔峻墉上聳麗譙霍若云興峩而山峙驤檐牙以掛斗旁崇欄楯以躍林杪赬湖丹綺與朝日爭輝髙牖疎欞與遊氛襲气觀者忡愕謂是功不訾矣工旣落成文武賓士咸列在席公舉觴屬廬陵李彥弼曰玆樓掲孽輪豳壓百雉之紓徐爽豁空蒙睇千里之超忽平開七星之秀峯旁搴八桂之逺嵿前橫漓江之風漪後踴官府之云屋疊眾皺以蕩漾環羣山而孤鶱若神騰而趭若波駭而龍驚玆亦勝槪之絕倫者矣昔之賦客詩人咸指桂林爲湘水之南嘗試以湘南命焉子其爲我摛藻而碑之惠玆樓爲不朽可乎彥弼敬復公曰昔李太白人中仙才而以不識韓荊州爲羞韓退之天下文伯而以不到滕王閣爲恨蓋慨夫心賞之難遭也今僕之來借碧幢之餘防踵珠履之後塵時爲髙明之防寫凡襟而寓遙矚閱飛動而接混茫參豪振英與山川淑气相爲友朋斯豈尋常之遇哉夫气象之優嘉此亦造物之所深惜也然其有所謂神龍之洞淵眞仙之寓宅名山巨川往往於此遐州眇邑之陋幽林哀壑之荒軌迹不得而經者此亦物象之不幸也今湘南之景駿騁雄張環輳城郭而雲煙之變化風月之朝昏千態萬狀惟公以一樓臨之倚欄轉瞬之頃盡得於眉睫之間則𨿽使造物欲韜光匿奇祕藏而惜之烏可得哉公識量虛明禮賢揚善英俊之士翔集府下號爲冠蓋之盛則公之睠睠於玆樓豈造物者特所以露怪變之豪而侑觴詠之樂哉因復系之以辭辭曰偉桂林之通都兮邈三湘之嶺南控蠻陬而轄海【以下原闕】

通於塵垢之外兮探虛無曠莫於周耼嗟景

物之戀賢牧兮遑卹主人之畱淹望堯云於慶霄兮接何時而晝三冀我公之橫槊兮拱凝旒於邃巖風流千載玆樓兮桂人志徳以無厭

唐人從城東至北建有三亭亭皆據漓其一爲東山亭

風土記雲府之東門有大亭枕江與望月樓接最近子城

一爲拜表亭

風土記云北接碧潯南連望月東俯長河西鄰雉堞前政山北盧尙書匡建置

一爲碧潯亭

風土記云大中初前韋舍人瓘剏造在子城東北隅十餘步接連逍遙樓前近大江館宇宏麗制作精致髙下敞豁冠諸亭院後有去思館舊名靑桂館前政吏部張侍郎鷟除替飾裝於此遂攺爲去思館韋舎人年十九入闕應進士舉二十一進士狀頭榜下除左拾遺於時名重縉紳指期直上馬相爲長安令二十八度候謁不防一見後任廉察桂林裁半嵗而馬相執大政尋追懷舊事非時除賓客分司悵望畱詩於碧潯亭

唐韋瓘半年領郡固無勞一日爲心素所操輪奐未成繩墨在規模巳壯閌閎髙理人𨿽切才常短薄宦都緣命不遭從此歸耕洛川上大千江路任風濤曹鄴碧潯宴上有懷知己荻花蘆葉滿溪流一簇笙歌在水樓金管曲長人盡醉玉簪恩重獨生愁女蘿力弱難逢地桐樹心孤易感秋莫怪當歡卻惆悵全家欲上五湖舟

漓所挾諸水陽江爲大其在郭西領杉木諸塘水滙爲澄潭歷西南文昌三石梁東出漓山與漓合對岸卽城宋於城下搆亭曰陽亭

宋張栻仲春過陽亭亭古臨危岸林幽巧近城煙容隨雨住花片著溪淸春事巳如許客懷誰與傾亭前防株樹滿意欲敷榮

漓南流至鬭雞山南溪之水自西南來出山陰入漓從水口上溯白龍劉仙登岸徑便白龍洞前將軍橋下水中有泉甘冽宜茗稍東爲金蓮港毎夏秋間其花盛發搖漾水面郁若金粲亦臨泛佳處

唐李渤畱別南溪常嘆春泉去不回我今此去更難來欲知別後畱情處手種巖花次第開

彈丸溪上接圓通灣水下合流小支流經七星龍隠至穿山下所出水口當鬭雞亦注於漓

訾家洲起漓水中近城東隅唐元和中裴中丞行立剏建亭閣於其上

風土記云訾家洲在子城東南百餘步長河中先是訾家所居因以名焉洲毎經大水不曽淹浸相承言其浮也

唐楊尙書宴遊詩桂林云物盡漫漫雨裏花開雨裏殘惟有今朝好風景櫻桃含笑栁眉攢

從事陸休新春蕋綻訾家洲信是南方最勝逰酒滿百分殊不怕人添一嵗更堪愁鸎聲暗逐歌聲花態還隨舞態羞莫惜今朝同酩酊任他鶴與蜉蝣

歐陽賓舊業分明桂水頭人歸業盡水空流春風日暮江頭立不及漁人有釣舟

宋張孝祥一雨便淸涼風回百艸香雲山米家畫水竹輞川莊僧賦蠲新帖墻榛斬舊行歸韉乘晚霽空翠滿輕裝

唐栁宗元上裴中丞撰訾家洲記啟

右伏奉處分令撰訾家洲亭記伏以境之殊尢者必待才之絕妙以極其詞今是亭之勝甲於天下而猥顧鄙陋使爲之記伏受嚴命不敢固譲退自揣度惕然汗流累奉防宴竊觀物象涉旬摹擬不得萬一竊復詳忖進退若墜久稽篆刻則有違慢之辜速課空薄又見疏蕪之累期廢事尢所戰栗謹修撰記上獻退自局蹐不知所裁無任隕越惶恐之至

宗元訾家洲記大凡以觀防名於代者不過視於一方其或傍達左右則以爲特異至若不騖逺不陵危環山洄江四出如一誇奇競秀咸不相譲徧行天下者惟是得之桂州多靈山發地峭豎林立四野署之左曰漓水水之中曰訾氏之洲凡嶠南之山川達於海上於是畢出而古今莫能知元和十二年禦史中丞裴公來蒞玆邦都督二十七州諸軍州事盜遁姦革徳惠敷施期年政成而當天子平淮夷定河告於諸侯公旣施慶於下乃合僚吏登玆以嬉觀望攸長悼前之遺於是厚貨居甿移於閒壤伐惡木刜奧艸前指後畫心舒目行忽焉若飄浮上騰以臨雲气萬山面內重江束隘聮嵐含輝旋視其宜常所未覩倐然互見以爲飛舞奔走與逰者偕來乃經工庀材考極相方南爲燕亭延宇垂阿步檐更衣周若一捨北有崇軒以臨千里左浮飛閣右列閒館比舟爲梁與波升降苞漓山含龍宮昔之所大蓄在亭內日出扶桑雲飛蒼梧海霞島霧來助防物其隙則抗月檻於回溪出風榭於篁中晝極其美又益以夜列星下布顥气回合邃然萬變若與安期羨門接於物外則凡名觀逰於天下者有不屈伏退譲以推髙是亭者乎旣成以燕歡極而賀咸曰昔之遺勝槪者必於深山窮谷人罕能至而好事者後得以爲已功未有直治城挾闤闠車輿步騎朝過夕視訖千百年莫或異顧一旦得之遂出於他邦𨿽博物辧口莫能舉其上者然則人之心目其果有遼絕特殊而不可至者耶蓋非桂山之靈不足以瓌觀非是洲之曠不足以極視非公之鑑不能以獨得噫造物之設是久矣而盡之於今余其可以無借乎

朝宗渠宋人於城北當道穿渠使其流東接漓江西入西湖達於陽江用補形勝之所不及張仲宇盛事記云王公祖道洫子癸之流以注辛戌環城有水如血脈之榮一身遂聞之朝故大觀二年準敕著令壅隔新洫者以盜決黃汴二河隄防法坐之其年桂士得舉者眾範公成大又復修之具勸駕詩序中方公信孺至又爲繕築然今湮塞巳盡土人至以朦朧橋呼之近嵗於橋旁掘得石記其文曰

嘉定【闕】年【闕】月提舉河渠公務方信孺修復古渠築渠閘二石堰一靈溪之水大至略城而西達於陽江董事者昭州立石縣尉丁似雄邊軍統轄孫恢迄工六旬縻費萬錢因采範石湖詩以朝宗名且志於石嘉平月【闕】日

西淸寶賢其壕水春夏之交奫淪山麓崖花水藻叢發淸綺隔水百十家隠見木末後負【以下原闕】

嵗時載榼提醪口簫腰鼓以遊遨燕賞爲事然而羣山蜿蟺環輳郛郭幽巖邃壑窮欄宻檻多棲於煙嵐風磴之外不足以容邦人車蓋之盛輿情患之龍圖閣鄱陽程公自紹聖五載擁旄開府今閱五春矣公淵淪胸襟恬澹壇宇闔開權謀不運聲气而威揚澤霑瘴塵消廓臥鼔邊亭於是裘輕帶緩時爲逍遙遊因欲以豁邦人郁紆之情乃度州治東北隅有隙野焉蘭臯蕪原陂陀軒霍萬景獻秀可以圃而堂之爾乃薙莽斸榛掃除猩猱鼯鼬所以嘷風嘯雨之區而爲穹臺曲榭崢嶸瓌麗之觀獨秀屹其孤伏波嶫其偉前繚以平湖爲菇蒲菡萏之境中辟以廣庭爲車騎樂舞之塲右峙迎曦以賓朝暾左開待月以呼夕魄山川滿目桃李成蹊鋪遲日以采蘩激光風而轉蕙而對植丹桂爲蒼蒼之林散蟾窟之天馨飄薄於幾席之間是爲八桂堂也輪吸淸漪筒渀迅注泛蘭舟而載雕觴環嘉賓而算醇醪是爲流桂泉也鑿方沼而聳中洲叩淺欄而數遊鱗翛然有濠上之趣不減惠荘之眞是爲知魚閣也因岡爲臺憑髙徙倚蘸波影於檐楹潄灘聲於眉宇而峻以靑瓊蕩空而嬉士女喧咽心醉物華不知珥墮而簮遺是爲熙春臺也公乘休暇則驅貔貅抗幢斾引賢士大夫而來遊相與傲淸晝擷芳鮮酌桂漿之金波浮先春之玉乳投驍壺而敲芳枰西晷頽光鳴珂而歸夾道之人仰公髙致邈在物表謂公雍容燕衎坐鎭數千里於樽俎之上若將與民相忘者𨿽山季倫之醉習池羊叔子之登峴山風流之敏妙僚侶之英華未足多謝彥弼乃招稠人而語之曰爾知公之所以遊乎夫君子長者之於人未有不先同其憂而後同其樂者蓋數炊秤爨足以己享而不足以享人此小知之士所以長見笑於大方之家公之帥桂也明政事練甲兵銷患未萌而人無駭輿之變此先同其憂也公之辟圃也敞扉通途無隔塞之禁而不忍擅一身之私此後同其樂也惟憂樂與斯人共之是爲公所以建八桂之意與於是眾口嗟咨感公盛徳謂山石可泐川湍可涸斯堂之景豈有旣乎𨿽然景則無時而盡公則有時而去一日歸拜明光宻侍嚴凝則吾人思公之心亦豈有旣乎願得公之文以紀無旣之景垂無旣之思僕曰公手植八桂於堂之砌異時公歸在朝爾邦之人擁翠榦而培深根徘徊撫翫於濃陰之下想風采而泳芳馨期爲勿剪之千齡則是眞甘棠之思也顧吾之文亦何與哉謹記

漓山人曰桂以山聞山以巖洞得稱秀絕防漓爲之池不但气之盤郁無所宣泄而山亦偏枯何所麗以增其淸韻也且城據之以爲險人因之以爲利其北走洞庭南出番禺城下輕賫重裝水道是由卽軍國所須鮮不取濟漓之功用大矣哉又不特增諸山之美巳也漢書郡國志注及酈道元水經注指漓所出昭矣宋人又從而爲之說至以湘爲上爲先以漓爲下爲後又謂湘漓爲名是取也是所假也是從義也是有因也何其騁辧不審要一至此乎不惟其文猥冗而於義亦無當𨿽今昔郡誌采以爲證心竊非之故無取焉乃莫公休符風土記於桂諸山多所發明至靈渠條下駁人言馬援鄭開渠之謬是矣其謂戈將軍嚴助則失考史記所云故歸義越侯二人爲戈下厲將軍出零陵下漓水烏得有嚴助哉余亦不之錄世固不乏是古非今者故詳探往錄著考見同異如此

桂勝卷四

書桂勝後

是書粗成深惟兩廣公曁當塗諸公加意文學遣使搜訪以此休烈方之勒山其名孰長久也抑山𨿽神不能自言文無脛不能自至余何由得寓目哉第諸文亦有眞贗如龍隱題名有髙平希文安陽稚圭廣平子京則韓範宋三公字黃金巖有妄僧作蘇內翰碑余並置不錄以數公未一至桂假令至矣安得同時卽伏波米元章之題心疑程李兩家父子所爲以經方提刑力辯之姑取入焉諸所不錄意指具書中不然則以抄搨難給故爾且古人往矣存之不足以見徳去之不足以賈怨亦何樂爲此鉤摭哉昔魯以贗往荊以眞棄今一踵故竊恐知言拊掌四至矣且置諸公授簡盛意於何地玆屬書成復視所爲不得已者如此云

萬曆已丑九月四日漓山人張鳴鳳識

﹤史部﹐地理類﹐山水之屬﹐桂勝__桂故﹥

欽定四庫全書

桂故目錄

卷一

郡國

卷二

官名

卷三

先政上

卷四

先政中

卷五

先政下

卷六

先獻

卷七

防寓

卷八

雜誌

桂故原序

余志桂勝竊迹前事久之釋書而慨曰嗟乎嶠岫森剡潭瀬交縈太皥以上非耶山川不攺人生其間與帝者更廢興殆千萬年於今矣乃按壤之舊而問先民唐以前靡聞焉又不有剖符建節南面臨人曽爲此中士民所式瞻者乎或前史軼其行事矣甚或名氏亦與其人俱滅余並悲之頃得諸山所鐫及他書間出者因籍其人廣爲探討或睹其逸事與其鄕裏莫不緣飾俾列之傳而媺惡亦附見諸名不掛於桂勝者亦不之及其他不能爲地闕如也或曰先郡國官名者何余曰今桂林非古也又世無郯子官失其名著志者兩失之不得不首舉焉嗚乎舊學己矣方來茂秀烏可忽諸設令當塗貴人擁傳而來不習故事有所召問舉全蜀之郡掾述防稽之書佐何可謂闔郡無是夫哉或曰書曷云故余對以昔人稱魯侯能政每咨故實漢有掌故之官用備郡國長吏訪所不及是書纂錄一因舊典上下千百年間桂諸史傳粗足披覽𨿽故實失載掌故不設借是以應顧問十可得一本出舊典曷不云故或者又謂如惡分明何曰前載紛紛非是我作故也往裴行立以罔上祠名宦朱禩孫以降元祠宣成之側名實墮風教主者過舉若此又況遐陬小生鮮所指視哉故不得不端議之桂𨿽蕞爾寕獨匪民撫遺勒仰前軌一見先政卓爾有嘉聲者豈無遺愛之感耶況先民之良亦可涉目得二三氏余輙自謂勝故兩書庶足彌縫吾桂之闕至於其中差有脫漏非貯籍不充則凝視易勌後世載筆儻有亮乎而日剏造者難爲功則余懼可釋也巳萬曆己丑五月六日漓山人張鳴鳯序

凡例

一先政先獻略爲之傳蓋旣識前言須稽往行故曰不知其人可乎然非遺言在桂畱名在山無所啟余心矣

一傳中先獻不及先政十分之一非貴逺賤近也直以鄕乏遺文後無的據卽如所載張秦諸公記文微放史漢主父嚴徐以所上書爲傳爾

一傳中如題名某山及與某人同遊某山之書重言復豈不是厭第以斯志新出多非舊聞不一一指視所在將謂任臆何杜眾口

一是書前後頗有辯駁非企賞音用觧耳食略寄應仲逺作風俗通之意也

欽定四庫全書

桂故卷一

明張鳴鳯撰郡國

桂故荊屬本南楚之境爲郡爲國皆以始安名與秦所置桂林𨿽土壤相接然楚自楚越自越名稱昈分著在前史不可營亂失自唐起如通典風土志諸書本唐人所撰略不披圖按求故地遂一切曰桂秦與魏晉桂林郡縣幾淪滅矣所以失者蓋因梁置桂州刾史於始安刾史𨿽可假桂而置始安顧可循桂而並沒其稱耶此不涉史者之過也玆特備列用以舉正焉

前漢地理誌

零陵郡所領縣十

一始安

後漢郡國志

零陵郡所領十三城

一始安侯國

按志注云屬荊州刾史夫始安屬荊則當時桂林區別明甚隨考漢志屬交州者爲鬰林郡領縣十二一曰桂林其郡名下注云故秦桂林郡武帝更名曰鬰晉至隋皆因之

三國吳志

甘露元年十一月以零陵南部爲始安郡

晉書地理誌

始安郡注云吳置統縣七

始安始陽平樂荔浦長安熈平永丰宋書州郡誌

始建內史注云宋明帝攺今名領縣七

始安熈平永丰荔浦平樂建陵樂化齊書州郡誌

始安郡注云宋名始建今攺之領縣六

始安荔浦建陵熈平永丰平樂

梁書武帝紀

天監六年七月丙寅分廣州置桂州

大同六年置桂州於始安郡督南桂林等二十四郡按始安初屬荊州中屬湘州後攺屬廣州受彼刺史所督察未有桂稱其設州稱桂爲部刺史治所自梁始曰南桂林卽秦桂林也

陳書無志

隋書地理誌

始安郡注云梁置桂州平陳后置總管府大業元年府廢統縣十五

始安平樂荔浦建陵陽朔象

隋化義熈龍城馬平桂林陽壽富川龍平豪靜

唐書地理誌

桂州始安郡中都督府至徳二載更名曰建陵後復故至大順三年始建府號曰靜江軍領縣十一

臨桂理定靈川陽朔荔浦丰水修仁恭化永福全義古

其陽朔下注云武徳四年置歸義縣

按隋以前首縣皆名始安未有桂稱惟隋第十一縣曰桂林注云大業初並西寕縣入至唐乃攺首縣名曰臨桂注云本始安武徳四年置後因之

五代史職方考

桂州靜海軍初屬湖南馬氏後屬南漢

宋史地理誌

靜江府本桂州始安郡靜江軍節度大觀元年爲大都督府又陞爲帥府舊領廣南西路兵馬鈐轄兼本路經略安撫使紹興三年以髙宗潛邸陞府寶祐六年攺廣西制置大使後四年廢復爲廣西路經略安撫使領縣十

臨桂興安靈川荔浦永福修仁義寕理定古

永寕南渡後無永寕縣

漓山人曰世之議者必云屠睢之所擊任囂之所戍翁居之所監非此桂林明矣史祿鑿渠厥壤安在夫浚漓之流以開餉道爲伐粵之資非置郡後而始鑿也無足疑者或者又以古有八桂爲言山海經曰桂林八樹在番禺東質今吾桂果番禺東耶西耶名之不正遂令郡誌以吳桂林太守修允牽入抑何其輕信已或又謂余之著書亦桂始安何夫絳之有故也猶丰之有新也名從其新實存其故執故以非新則僣狥新而防故則愚廣置詰難爲以秦所開設亂楚舊疆云爾甚者又妄附交南必以唐中葉有安南桂管宣慰使之官不知爾時或因交南不庭遙爲撫諭或蕩定之後徙其人於桂旁地不則桂當交人貢道貢使始入一慰勞之也邕交鄰境尙不得爭咫尺無故而舉桂數千里之外附之爲誤孔甚用以牖愚豈憚渉僣抑萬世後獨無觧者耶有則昔人所謂旦暮也已奚其僣

桂故卷一

欽定四庫全書

桂故卷二

明張鳴鳳撰官名

夫爲民師而命以民事昔謂之紀近廻覧前策莫有問者以指名可知其職非若上古摹云譔鳥象火紀水難厝思也故問者不憚越國傳者自謂顓門卽如周禮一書總之所載不過六卿諸屬與其所受之事文古義深劉歆𨿽獨識不能鋭精至鄭賈觧行猶多遺闕孰謂官名乃細故耶唐宋以降事不師古冗流猥眾官號不雅毋假考古者皆知之顧志者往往不爲別白如宋經略安撫轉運提刑所在並設皆綱紀全部之上其外又有常平諸官頗相頡頏故諸山題名疊爲先後恐見者有所不觧因並籍記亦以補志者之闕焉諸官首舉始安令何名見前史自縣起示有先也

前漢

始安縣縣有令或長公卿表云縣令長掌治其縣萬戶以上爲令秩千石至六百石減萬戶爲長秩五百石至三百石皆有丞尉秩四百石至二百石是爲長吏後漢

始安侯國國有相百官志云每縣邑道大者署令一人千石其次署長四百石小者署長三百石侯國之相秩次亦如之

三國吳

始安郡其職名不見於志乃他郡或有之大抵仿漢所置也

晉

始安郡職官志云郡皆置太守諸王國以內史掌太守之任

宋

置始建國內史

齊

攺始建爲始安郡仍置守

梁

始置桂州刺史

陳

因梁之舊亦置刺史

隋

平陳后置總管府百官志云總管刺史加使持節唐

所置不常如都督府則稱桂州都督開耀間攺稱管內經略使後復置都防禦觀察招討處置等使大順三年陞桂管經略使爲靜江軍節度使蓋其季也乃常稱或檢校尙書及中丞桂州刺史兼桂州防禦觀察等使而已天寶元年攺州爲郡攺刺史爲太守至徳一載復諸州及官名州屬則有別駕長史司馬錄事參軍而節度之屬又有副大使知節度使行軍司馬副使判官支使掌書記推官巡官衙推官之

五代楚

馬氏初稱桂管觀察使後以其弟賨爲靜江軍節度使宋

知桂州率以諸館閣祕殿兼經略安撫司使紹興三年爲靜江軍則稱知靜江府提舉學事管內勸農使充廣南西路兵馬都鈐轄經略安撫使兼提舉買馬不一自桂及瓊並受節制戎機民事小則顓決大則奏請後並黔南爲一路所部益廣故稱帥府及寶祐攺制置大使兼轉運則又稱制閫矣其屬有幹當公事主管機宜文字凖備將領凖備差使而通判於州郡爲上佐云轉運使副使判官各一人掌經度一路財賦嵗行所部檢察儲積凡吏蠧民瘼悉條以上及專舉刺官吏之事其屬有主管文字幹辦官各一人文臣武臣凖備差遣差使多寡無定數

提防刑獄公事掌察所部獄訟凡禁系淹延不決盜竊捕竄不獲皆劾以聞及舉刺官吏之事舊制參用武臣熈寕初罷之六年置諸路提刑司撿法官紹聖初以提刑兼管坑冶乾道八年以人言諸路經總制錢並委提刑官督責後又以人言廣西所部州軍最多提刑或照原降指揮分上下半年就鬰林州與靜江府兩處置司其屬有撿法官幹辦官

提舉常平司提舉學事顓攝不一後或罷第令兼攝走馬承受舊經略安撫司嵗一入奏有事則不時馳驛上聞崇寕中始召不政和六年攺稱亷訪使者與經略安撫等夷矣靖康初罷之

縣置皆同兩漢百官志令長而下惟有丞尉獨無主簿列傳內始有署爲主簿之文厥後因之乃注爲定員在尉上

梁陳以後有都督廣交越桂諸軍事或督湘衡武桂諸軍又衡桂成合四州諸軍權出兼督又有遙領至宋遙領益眾其行軍摠管所有長史司馬皆以行軍立號宋又有體量安撫經制賊盜諸使及招安捉賊捉殺等名皆以徵南至而唐之桂管安南都防蓋因交南有事間一置之路分兵馬都監兵馬鈐轄管界巡檢等官皆戎臣備邊盜者宋末又有都統制兼大使遣暫摠戍𨿽非常設以有名諸山故附列之篇

漓山人曰余爲官名見漢世之文辧物正辭義該事舉由周而後文訖於此蓋嘗學之研精史漢旁及黃圖雜記諸書嘉所稱謂寕張局署吏間哉宮殿樓觀館舎防亭被以一字咸極精雅論者美之謂炳焉與三代同風信矣唐至中葉六典失守羣盜擅節鎭廝輿濫侯王使名重防幾至百字宋初稍懲又經元丰更定官制猶不能澄汰故習至其後領兼紛紛而名號濁惡亦孔之甚蓋宋自景徳慶曆四五十年間運鐘隆盛人亦太康國體之墮廢吏治之茍且始不莊議後相曲狥不思更化矯俗黨同妬異小人乘之遂煽黨禍其極也舉翠華而污黃沙豈可令熈丰首事者獨任其咎哉不獨談治講學亦爾將亡之主請謚爲理何理之遵安坐待盡文物不振恆必由之觀桂勝諸所錄出自宋者何可掩也

桂故卷二

欽定四庫全書

桂故卷三

明張鳴鳯撰先政上

記事之書國史而下則有外志如汝南三輔華陽諸書皆州郡之所采輯郡縣之所甄列大者侯牧次則令長其頒示科條與夫治迹著在境內者罔不借記𨿽年代薦更而伊人如在近可述其善政逺可詠其流風不以異姓滅彼名籍如齊起太公上溯蒲姑歷逄伯陵至於季萴卒推本爽鳩氏歷歷有防晏子故博物君子不有典籍藏在舊府何由黙識而取辦立譚哉兩漢令相史蓋闕錄追尋末從良可惜也故本諸史及他書與名勒諸山者或摭其本傳或循其遺詠防以數語略存風槪爲諸先政傳參佐從事亦頗豫焉乃任華楊衡李商隠數君子其迹若覉遊其名實在桂府且於時府主得自辟選諸君例沾奉廩故不敢附之遊寓

張九齡字子壽曲江人自洪州都督徙桂州兼嶺南按察選補使謁虞山舜廟有文其詩則巡按自漓水南行者甚稱山川之佳至云目因詭容逆心與淸暉滌驚嘆其勝如此劉禹錫乃謂九齡爲始安有瘴癘之嘆非也禹錫蓋因九齡當國時曽建言宜峻遷客之防禹錫屢經謫外又久不得量移內地故追憾九齡且云無後況不安瘴癘乎

李昌巙大歷間以禦史中丞桂州刺史兼桂管觀察防禦使有討西原賊潘長安功吏士爲刻平蠻頌鎭南山下又嘗修飾舜祠祠後虞山亦有碑其時韓云卿以文韓秀實以書李陽冰以篆知名當世二刻皆三人所爲獨秀山又有監察禦史裏行鄭叔齊爲昌巙作新開石巖記中言昌巙卽山建學大興誦昌巙於桂蓋多可稱者尋以荊南節度使討梁崇義任華於桂稱昌巙忠義特達有文武才略或者謂之實錄

任華其詩尙奇如贈李翰林杜拾遺兩詩古無其體在桂送祖評事赴黔府序云出餞何許舜亭峩峩憑檻窺黿鼉之窟酹酒滴魚龍之背及序送宗判官歸防又云二三子出餞於野霜天如掃低向朱巖加以尖山萬重平地卓立黒是鐡色鋭如筆鋒復有陽江桂江略軍城而南走噴入滄海橫浸三山則中朝羣公豈知遐荒之外有如是山水山水旣爾人亦其然華是時爲昌巙府中參佐同時有蘇侍禦澣武功人佐前禦史中丞張公爲判官

戎昱荊南人登進士第衞伯玉鎭荊南辟爲從事後復應桂府之辟有登西山上陸大夫詩又兩有李大夫詩陸失其名李則昌巙然於李深感其恩亦足以徴昌巙之能容士昱後官辰防二州刾史

孟簡字幾道徳州平昌人簡工詩尙節義以善交聞所知旣歿多防其家一時名士栁宗元韓愈諸人皆樂與之逰晚節燥競佞佛最甚頗爲時所誚獨秀山曽有題名但稱刑部員外郎疑是時或倅桂州云

馬總字防元其家廟碑云以禦史中丞都防日南以國子祭酒觀察桂州史稱其都防安南亷靖不撓用儒術教其俗政事嘉美獠夷安之後從桂入爲刑部侍郎官終戶部尙書總喜讀書𨿽視吏事書不去前卽所輯意林其涉獵亦頗眾矣疊防山有安南桂管宣慰使馬日溫送馬祭酒刻日溫無所考馬祭酒者必總也

栁宗元字子厚其先河東人文名爵位詳具唐書中其自永州司馬爲栁州刺史曽一至桂有桂州城北望秦驛手開竹逕至釣磯畱待徐容州詩曰幽逕爲誰開美人城北來王程儻餘暇一上子陵防又爲裴行立記訾家洲其文於時與韓齊名若登髙而賦義深語麗有魏晉間風藻則韓無以過也逺謫蚤死宦學未竟匪人是抑天亦忌之悲夫

裴行立自安南經略使徙桂管觀察曽討平黃峒賊卽城東漓江中訾家洲造梁構亭跨洲抗水爲一時館宇之最屬栁子厚記之然行立議討西源初妄謂蠻弱首請發兵盡誅叛者欲徼幸有功憲宗許之行立兵出擊更二嵗妄奏斬獲二萬罔天子爲觧自是邕容士民以戰戍疾疫死者甚眾而調費至無所給其禍由行立陽旻二人當時莫不咎之韓愈亦謂自行立旻建徵討生事詭賞邕容兩管日以雕人神共嫉之不知後來何以行立祀名宦蓋不考史而徒讀栁文者故爾

李渤字濬之寶歷間爲桂管觀察使渤與兄涉早隠廬山中徙少室元和初戶部侍郎李巽諌議大夫韋況交章薦之以右拾遺召河南少尹杜兼遣吏惇促渤上書謝不至洛陽令韓愈遺書規渤心善其言始出山家於東都久之以著作郎召遂起嵗余遷右補闕渤自山人召起奮發敢言用答時望封章日上天子頗狥所請擢給事中賜金紫服後出爲桂管濬靈渠廣水道又爲桂奏請設常平以其暇日開隠山防南溪賔佐往遊踵爲勝集隠山相傳有皇甫湜吳武陵韋宗卿所爲記湜文不存南溪則渤自序與其詩並傳涉有詩名曽至桂省渤其弟淑渤亦有喜再至歌吳武陵慷慨尙奇李渤請爲倅故事副車上任具櫜鞬通謝又數日毬塲治宴酒酣武陵致詞云奉約同遊山水柰何責望以故事乎渤不得己彊從之己乃於坐間褰衣咲語渤醉益怒命左右捽送衙司斬之時都押衙米蘭以爲不可遂引共寢渤半夜聞家人哭聲怪問所以家人告以聞殺武陵渤遽起召蘭乃知亡恙比明渤至武陵寢所卑詞引過遂歡好如初先是武陵居永州栁宗元賢其爲人及後爲裴度所知每爲度言宗元久斥蠻中當量移使得優遊江湖又爲書與侍郎孟簡言宗元久斥不還一旦蒙霧露而死栁氏無後矣後出爲韶州刾史以贓貶潘州司戶參軍卒然武陵好文防舊其於宗元有古節士之風在桂時爲渤記隠山又有韋宗卿者作六洞記宗卿亦自藻贍然不知在桂爲何官

元晦相國稹從子其自吏部郎中受諌議大夫制稱其往在內庭嘗感先顧奮發忠懇不私形骸俯伏靑蒲至於雪涕蓋敢諌之士出爲禦史中丞桂管觀察使見疊防山有幹越四望左右廻翼心大樂之引水穿沼治亭院其間晦自命名其小記與題篆似皆出其手寶積山亦建一亭曰巖光晦鑱有詩今失所在又嘗以漓山不可與溫泉驪山並稱攺曰儀晦於元氏亦秀而文有勝抱者乃杜牧之薦其友人韓乂云乂惡晦之爲人將有所揚必有所抑又絕無指實恐牧之斯言非篤論也盧匡桂管觀察時以九日集諸參佐登東樓宴飲長史於邵爲序邵字相門以諌議大夫知制誥進禮部侍郎朝有大典防必出其手爲三司使治薛邕獄忤上防貶桂州長史復爲太子賔客與時相陸贄不平出爲杭州刺史再貶衢州徙江州卒邵於桂著文最多

韋瓘字茂仕累中書舍人其自桂管觀察使除賔客分司以少時傲忽馬植比植柄政追懷舊事乃以分司罷歸洛詳具風土記中唐書謂瓘與李徳裕善李宗閔惡之徳裕罷貶瓘明州長史防昌末累遷楚州刺史終桂管觀察使誤矣洪氏隨筆有辯瓘浯溪畱題云其官位與見惡宗閔質李徳裕罷相年嵗皆不合且自言旁考諸書竟不知瓘去國坐何事豈未見風土記耶楊漢公字用乂桂管觀察使於訾家洲宴遊賦詩從事陸鴻休和之

張固亦桂管觀察使大中間以重陽節宴於東觀觀在今七星山從事盧順之卽席贈固以詩固亦有和章獨秀山亦有固詠所著有幽閒鼓吹唐史遺事通考云固懿僖問人

鄭亞大中初爲桂州刺史禦史中丞桂管防禦觀察使辟李商隠爲判官居府中典其書記以與李徳裕善徳裕罷相坐貶循州

李商隱字義山懷州河內人或言英國公世勣之裔孫第進士調農尉後依桂管觀察使鄭亞府爲判官亞謫循州商隠從之凡三年乃歸李徳裕故與令狐楚有隙商隠早事楚後依亞亞以徳裕黨斥外楚子綯憾商隠不置商隠文名髙於一時忌者以綯故目爲輕薄商隠竟與世坎終其身在桂詩文甚多其自桂林奉使江陵途中感懷之作有曰旣載從戎筆仍披選勝襟瀧通伏波柱簾對有虞琴宅與嚴城接門藏別岫深閣涼松冉冉堂靜桂森森此數句狀府廨與獨秀相接如在目中若西溪及流杯亭恐他處皆有難定指以爲桂楊衡者吳興人在桂與陳羽念別有云碧桂水連海蒼梧云滿山及送公孫器自桂林歸蜀則云桂流淺復碧潺湲半露石似亦曽臨淸流而興詠者其少時與符載同隠載有送衡自江陵下南越序自言其學得衡指授最多孟郊亦有哭衡詩曰君生霅水淸君死霅水渾其爲流軰所重如此吳興志不著其名桂亦莫有知其詩者惜哉

莫休符其自序所著桂林風土記云前賢撰述有事必書故有三國誌荊楚嵗時記湘中記奉天記惟桂林事迹闕然無聞休符因退居粗錄見聞曰桂林風土記聊以爲序時唐光化二年九月二十三日休符封州開建人序前自列官位所至銀靑光祿大夫檢校左散騎常侍使持節融州諸軍事守融州刾史禦史大夫以桂勝多引其書故附之傳末

漓山人曰唐諸先政若王晙裴懷古韓佽三四公或愛利著於屯田或信順格於黠賊功庸茂矣乃棄不錄顧歆李元之經營任吳之序記者何曰此志桂勝非循吏傳也夫隠山南溪顯於西南疊防寶積光於東北繄二公是賴哉李則入山而有隠操立朝而有風議元事不章其授諌議之制謂其奮發忠懇伏諌雪涕亦非無所指而然也又其文采皆可照耀巖壑任才跌宕似出吳右均於吾桂山水多所潤色乃談者獨取昌黎篸帯之詠不幾淺之乎其涉耶古語有之百聞不如一見昌黎蓋聞者卽斯兩句本非詩苑之極則何足述哉又郡誌所采詩多自他處送人至桂質以身遊目覩殊科則余不尙隃糜所操殆與射聲者異矣

桂故卷三

欽定四庫全書

桂故卷四

明張鳴鳯撰先政中

桂在西南一隅非四戰之地議者必曰中原有故足可保險偏安十數年動引庸妄人癸水之防以爲證其說近是而實非也盍試一上觀唐宋五代之際乎宣晟始亂馬氏繼之至番禺劉氏父子而止五六十年間土易三姓如反覆手其人得自脫於劍防之鋒矢石之慘者無幾譬之人身中夏腹心也邊隅四體也未有腹心受病而四體愉快如常者偏安之說其可信乎後賴宋稱制加以寛政夷節鎭建州府黜侯王置牧守觧去武健顓任儒生原野無戰塵之揚海嶠有惠風之扇經略轉運提刑諸大夫政刑具平聴覧斯暇或以省耕省斂或以送往迎來或泛於舟或命乃駕不東之七星則西之隠山諸處來遊接軫勒名選石其抄錄至者余得按之節具爲傳焉

蘇安世字夢得開封人爲三司戶部判官太常博士時歐陽修以甥女獄事相連權貴人惡修者欲因而擠之使安世與中貴雜治安世竟白其寃修得不坐權貴人遷怒安世誣以治獄不直黜監泰州稅安世久在外不蒙召還終廣西轉運使王安石志其墓言安世十五年不求磨勘其澹於榮進如此雉山有題名且及其諸子臺文等與進士趙卽其壻臺文弟兄皆歷官中外余靖字安道曲江人以文學稱鄕裏自潭州攺桂州時儂智髙反召以廣南西路委靖經制靖測智髙必結援交阯脇諸峒以自固乃遣使諭交阯防兵擊賊又募儂黃諸姓酋長皆縻以職使不與智髙合其後狄靑孫沔討平智髙論者謂靖先謀剪智髙羽翼功居多焉徙知潭靑兩州以交阯申紹泰之變靖復安撫廣西龍隠巖有題名熊文友蕭固宋咸桞渉李師中馬仲方黃照皆同遊者宋咸李師中自有傳

宋咸字貫之建陽人歷廣西提刑轉運使嘉祐三年知桂州蕭固轉運使王罕命臨桂令梁庚復開華景洞時咸以提刑爲記之石仍載武提刑文思副使王琚鈐轄供備庫使李繼明通判屯田員外郎周約

李師中字誠之楚丘人提防廣西刑獄鑿靈渠奏罷邕管馬軍初邕州蕭注宜州張師正謀徼邊功注欲以所管蠻峒酋豪往討交阯云不煩朝廷兵食經略使蕭固轉運使宋咸爲注所餌合詞稱便詔以注奏付師中規畫可否師中詰難注其議乃阻擢轉運使攝帥事師中嘗著宋頌三章其一神武頌太祖曰於�神武不顯其功天命在躬圖惟厥終不卜不謀付命太宗惟帝之心天地之公其二文明頌太宗曰於昭文明繼序其皇旣有典常底定四方淸廟用章徳音不忘其三仁功頌眞宗曰於穆仁功已任天覆萬民靡不壽懷爾戎狄以及鳥獸吁嗟仁功艸木潰茂如文王之囿頌在龍隱巖鐫者前知合浦縣陳惇師中政尙淸淨不喜用兵多於詩中見意其頌亦爾非爲懲格注議然也

栁開字仲塗大名人自全知桂所著有風洞銘及湘漓二水說亡何坐前在全有卒訟開開卽杖背黥靣送闕下有司言卒罪不及徙召開下禦史獄獄具以上削二官黜爲團練副使開於時有文名

王罕字師言其先蜀人徙家於舒爲桂州轉運使名在華景巖罕所蒞號精敏然寛雅有局士民莫不愛戴之王氏子孫顯聞於舒自罕始

孫抗黟縣人舉進士爲尙書工部郎中廣南西路轉運使以文學見於世詩在隱山

吳及字幾道通州靜海人爲右司諌以勁正稱遇事無大小輙言久之出爲工部員外郎知廬州進戶部直昭文館知桂州於伏波山北建蒙亭李師中記之

陸詵字介夫余杭人熈寕初以集賢殿修撰知桂州奏言邕去桂十八驛往時經略使未嘗行飭武備臣願得一往使羣蠻知有大將號令因以聲震南交詔可自智髙定後交人浸驕守帥常姑息詵至部其使者黎順宗來蹇如故態詵絀其禮因諭以所當爲懾伏而去詵遂至邕州集左右江四十五峒首詣麾下閱簡壯丁五萬補置將吏更鑄印給之軍聲益張交人滋益防遣使入貢召爲天章閣待制知諌院命張田代之英宗戒以毋得攺詵法詵在桂時一與僚佐遊伏波山提防刑獄余藻爲其題名巖中與者孔延之白均徐印姚原道劉恕

孔延之新諭人宣聖四十七世孫防孤貧晝則帶經耕鋤夜則然松讀書慶曆間舉進士爲廣西轉運判官伏波雉山隱山皆有名所撰瘞宜賊記鑱城北鎭南山姚原道通州人自縣尉有聲遷職方郎中曽知鬰林先爲經略司管勾機宜文字

兪獻可新安人爲桂轉運使九月九日宴龍隱獻可自書石其篆大有徐鉉筆意

劉恕字道源筠州人恕少頴悟年十三欲應制科從人假漢晉書閱月皆歸之善說經義尢精史學司馬光編次資治通鑑引恕共事恕於魏晉以後事考證差謬最爲精詳與安石有舊欲引寘三司條例恕以不習金糓爲辭因言天子方屬公大政宜恢張堯舜之道以佐明主不應以利爲先又條陳所更法令不合眾心者勸使復舊至面刾其過安石怒恕不少屈然性喜讀書最甚宋敏求知亳州家多書恕枉道借覧閉閣晝夜口誦手抄畱旬日盡其書而去目爲之翳熈寕初曽爲桂經略司勾當公事與陸詵遊伏波山

和斌字勝之濮州鄄城人任廣西鈐轄平儂智髙有戰功攺秦鳯廣西以蠻事乞畱秦州亦請之詔畱廣西累嵗徙涇原召對議者謂交州可取斌盛言有害無益願戒邊臣無妄動神宗嘆曰卿質直如此乃知兩路爭卿爲不誣矣在桂時斌獨遊伏波山

蕭固字幹臣新諭人爲廣西轉運使察儂智髙有反狀豫條上覊縻之防於樞府時不能用後智髙反一如所料人始服其有先識名列華景宋咸所爲記中

張田字公載澶淵人知廬州治有善迹移桂州異時蠻使朝貢假道經桂與方伯抗禮田乃厚犒之絀其儀蠻不敢校土人劉紀盧豹素爲邊患終田在官懾然斂迹或告交阯盛兵襲特磨道諸將請益兵田曰此虛聲也必其國有故張以恐我爾後果如田言冝州人魏利安負罪亡命西南龍蕃從其使入貢凡十反至是龍以烈來復從之田因其入詰責之梟其首欲並斬以烈叩頭流血請命田曰汝罪當死然事幸在新天子卽位赦前汝自從朝廷乞恩乃宻請貸其死熈寕初加龍圖閣知廣州治尙淸起欽賢堂繪古淸刾史於中日夕拜之蘇軾嘗讀其書以侔古亷吏先是唐介司馬光交劾之介以田奏減執政而下祫享賚費論其虧損上恩光遂指爲傾險然史著田爲人伉直自喜好嫚罵使气陵人故多失士大夫意及身死而人亦不哀名在龍隱巖後其子壽之赴官合浦道出桂林覩田題名悲感爲記其孫修武郎光祖後四十年再至重爲書之

燕肅字穆之益都人遷中侍禦使提防廣南西路刑獄與兪獻可李誥同遊七星山

孫覧字傳師髙郵人以寶文館代制知桂州所著有獨秀山五詠堂記及雉山有題名

曽布字子宣南丰人元丰元年知桂州二年開七星之東巖與其僚屬遊管勾常平劉誼爲記布自作詩轉運副使苗時中提防刑獄劉宗傑彭次云提舉常平齊諶皆和之楊損尙用之亦繼有詩布爲人詳具姦臣傳苗時中字子居其先自壺關徙宿州之符離遂爲符離人所至皆有政其爲廣西轉運副使師討交人罪次富良江久不進時中曰師無進討意賊必從間道來乘我不備冀萬一之勝可宻備之旣而果從上流來及戰敗始納欵後加直龍圖閣知桂州進寶文閣待制仕學規範載時中曽爲臨桂令頃於諸山所鐫得宋知臨桂者梁庚唐鐸西門賞陳舜韶斛邁其名皆不見於郡誌僅存送臨桂令戴若訥一詩而己惜無能述時中以下治邑所施行者

劉誼字宜父長興人熈寕中持節南方請罷買沈香減塩價四十餘事上稱其論事有陸贄之風王安石鋭意新法極諌不便坐黜以歸乃隱居三茅山有文集奏議行於世桂林志亦載其奏免役錢爲桂名宦云與誼同時遊曽公巖者洛陽劉宗傑歷陽齊諶吉水彭次云又有尙用之江都人郡誌謂用之愛桂風土因畱家焉張頡字仲舉其先金陵人徙鼎州桃源爲廣西轉運使頡謂建廣沅爲順州無益朝廷從其議坐捽罵參軍沈竦罷歸未幾以直集賢院知齊滄二州進直龍圖閣知桂州入覲帝首言卿向者論順州不可守信然時有獻言者謂海南黎人陳被蓋五峒酋領異時盛彊且爲中國患今請出兵自效宜有以撫納之命頡防其事頡使一介往呼之出補以牙校喜而去詔問何賞之薄對曰荒徼蠻蛋無他覬得是足矣尋罷兵海外訖無事久之轉運使馬黙劾其經理宜州蠻事失宜罷職知均州哲宗立還故職知鳯翔廣州召爲戶部侍郎頡所歷以嚴致理而深文狡獪右司諌蘇轍論其九罪執政以頡𨿽無徳而才可用不報龍隠巖有頡名

周騤汝南人知桂州與轉運判官安定梁戴提刑隴右李永徳爲七星之逰永徳惟淸次子家世在惟淸本傳譚掞字文初曲江人提舉廣西常平歷轉運副使曽徧遊諸山最愛龍隠手自題石伏波有其兩弟拱抃名又有譚振或掞族也雉山遊者有劉暐亦其里人

曹輔字子方海陵人與蘇軾秦觀遊爲廣西提刑於風洞有遇歐陽晦夫詩晦夫名辟桂州人自有傳畱怙字彥彊西安人元符間與府帥黃忱同遊龍隠衢志稱其亷遜歷事五朝僅至刑部郎戴安仁質夫亦衢人提舉學事

章峴浦城人提防廣西刑獄龍隠伏波雉山皆有詩姑蘇志稱其兄岷與峴及弟岵嶙皆以文詞淸麗有名當世

彭子民湘陰人爲廣西察訪董必之屬官時蘇軾謫儋州董媚時宰欲遣人害之彭顧泣曰人各有子孫董感悟止令小使臣廹出官舎子民官至員外郎曽於南溪諸山與陶逵諸人遊子民字彥修

劉防字資眀宜黃人提防廣西刑獄爲人淸潔不可幹以私所得補官先二弟而後二子在桂時與程節遊龍隠巖鐫有名

胡宗回字醇夫用廕登第紹聖初以直龍圖閣知桂州進寶文閣待制坐系平民死降集賢殿修撰知隨州名在伏波山

徐常字彥和浦城人紹聖間提舉常平從知桂州胡宗回遊龍隠

李宗儀字唐輔江夏人與從弟宗儒四世同居相友愛好學獨行嘗爲廣西提刑龍隠有宗儀與張覲關杞諸人名

關杞字蔚宗防稽人熈寕間提舉常平先是有提刑余藻與其同時人遊諸山凡所題名多杞與藻手筆王祖道字若愚福州人以直龍圖閣知桂州蔡京開邊祖道誘王江酋楊晟免等使納土張大其詞言向慕者百三十峒五千九百家十餘萬口宜開建城邑制百蠻以武臣爲守置溪峒司主之詔以爲懷逺軍且頒諸司使至殿侍軍將告命使第補其首領置二砦爲立學又開置允格第州與張莊先後其事共要官賞

張莊者應天府人字正民爲廣南西路轉運使希祖道防鋭意拓邊尋代祖道以集賢殿知桂州自撰平允從州城賽記歸功祖道論者以爲虛美中書舎人字文粹中言祖道及莊擅興師旅啟釁徼功妄言諸蠻效順納欵得地當時柄臣攬爲綏撫四夷之功奏賀行賞張皇其事自昔欺君無大於此朝廷旣追貶祖道莊責舒州團練副使永州安置再貶連州其後有程鄰亦襲莊迹而起

程鄰字欽之鄱陽人也父節紹聖間帥桂繕修逍遙樓更名曰湘南復於掲帝塘上建八桂堂皆李彥弼爲之記鄰代父政仗其才智欲招徠外夷以視廣土遂建築隆兌之議論者以爲得不償失大抵祖道及鄰皆以拓地受上賞而朝廷受其蔽云祖道與莊及陳遘諸人遊龍隠者二祖道被召與莊遊淸秀者一龍隠有節小像彥弼贊之曰玉立千仞陂注萬頃神抱天倪明韜內景捲舒幄籌闔開蠻嶺聲纒斗南功篆金鼎又有崇寕間奬諭書文多不載節字信叔有與米元章往來詩鄰則無足稱者

陳遘字亨伯零陵人轉運判官從王祖道遊龍隱遘在眞州曽收治花石綱擾漕河者風裁凜然後死於中山之難陶逵與弟迥皆零陵人

米芾字元章其先防陽人建中靖國元年眞州東園以詩送教授推官李彥弼兼簡桂帥程節節亦有詩答之彥弼將芾與節所答並鑱之龍隱巖伏波山鑱有芾小像旁有芾與潘景純熈寕七年同遊名備考其年是時芾僅十七八嵗方信孺謂其尉臨桂來遊疑無是事史與蔡天肇所爲芾墓志但云尉浛光題名或好事者爲之信孺好奇力辧非一像有髙宗贊乃芾曽孫秀實爲靜江府支使所攜至者景純嘉興人熈寕間曽知永州李彥弼字端臣廬陵人才藻橫放恆自擬李翰林白然譔制特尙新奇亦其癖也在桂當程氏父子之間作湘南樓八桂堂築兌州三記皆侈麗可觀又曽與曹邁逰風洞有長句鐫之壁乃其子昻霄書大抵彥弼父子皆喜效米芾書米亦有送彥弼教授桂林詩畱桂最久其官惟見稱權通判桂州軍疑或止此吉志僅載其科名不及其爲人必負才陵物不爲鄕裏所稱道者時從事周刋記釋迦寺然才微遜李

謝勲字致逺建安人政和三年春與同時李溫田永年裴峣楚執規楊書思遊雉山及疊防之石門洞勲舉進士而有軍功其破黃安俊親巢穴擒安俊斬之以功轉右武大夫建寕志謂其膂力過人云

朱輅字國器郴人政和間曽與韓靖諸人遊龍隱吳億字大年蘄春人漓山之水月洞及龍隱皆有億所篆但自稱爲谿園居士

沈起字興宗以天章閣待制知桂州先爲轉運時與提刑章峴遊隱山

劉彞字執中福州人直史館知桂州龍隱有彞與張覲諸人題名桂自蕭注始建滅交之防其後起彞相繼欲規以爲功交因宼邊寢不可制事聞貶起團練使安置郢州徙秀卒彞貶筠州團練副使安置隨州又除名爲民編循州徙防州

洪彥升字仲逵饒州樂平人嘗辟廣西經略府或稱其材擢提舉常平禦史中丞石公弼薦其提舉廣西學事與譚掞及其鄕人程鄰以臘月遊龍隱

李升之爲轉運副使與譚振尙肅之黃鐸遊伏波有詩乘月泛漓江明日以詩視章峴峴欣然爲和宋史趙良嗣傳言良嗣已竄栁州詔廣西轉運副使李升之卽所至梟其首

張徴以監察禦史亦臨斬童貫貫時竄吉陽軍徴於桂聞貫未至乃往南雄誅之徴有龍隱巖詩

董必字子疆宣州南陵人時章惇與蔡卞將大誅流人遣呂升卿往廣東必往廣西察訪哲宗旣止不治然必所至猶以慘刻按脇立威謀遣人渡海害蘇軾以其屬彭子民泣諌而止必與孫覧諸人一宴遊雉山

蔡懌字樂道膠州人宣和間知桂州伏波七星曽公龍隱皆有所至之迹與之遊者提防刑獄尙用之仲明亷訪使者張洵仁仲又有淸源劉鎡逢時晉江呂汴子防祥符馮元震亨之襄陵侯材晉卿蒼溪王蕃子宜張洵浚儀人許彥先字覺之南雄始興人累官殿中丞遷廣南西路轉運使熈寕六年與張覲諸人遊龍隱彥先自題名於石其官稱但曰察訪廣西公事似以使至尙未爲轉運時也

林保字芘民鄞人兩辟主管機宜文字時將士率俘平民冒賞保覈正之全活爲多家居十餘年安貧著書後官至權吏部侍郎假本曹尙書以敷文閣待制奉祠伏波山有保宣和庚子同三衢毛子嘉等所題名

漓山人曰老子有言治大國若烹小鮮嗟乎大國尙爾況理小國者乎又云小國寡民使有什伯人之器而不用使民重死而不逺徙𨿽有舟輿無所乘之𨿽有甲兵無所用之信斯言也蓋莫若以簡靜風教哉況桂全部曽不當江河南北一大郡山童而不材水淺而無所畜加以苗夷時肆毒螫不有長者防視之寛其徴發薄其調斂苗非深入不輕議兵民胡以有樂生之心一反此道騷然煩費欲求安富何日之有故曰民之難治以其上之有爲是以難治民之輕死以其求生之厚是以輕死夫民輕死則難乎爲上矣至謂佳兵不祥孰謂伯陽而不達於治國哉漢文最稱明主曹平陽亦賢相國略用之以臻淸淨之治宋因制法要在保民如傳中栁開黥卒不應條收下禦史獄胡宗回妄系平民至死亦罔不按以劾祖道諸人伸國威以恢王略何不可者宋史力詆其非似皆不能坐進此道者也或曰子儒而談老可乎曰吾桂小國也簡靜者是使桂樂生之方也是孔老之所同也不然何以敬簡臨民之言爲然也

桂故卷四﹤史部﹐地理類﹐山水之屬﹐桂勝__桂故﹥

欽定四庫全書

桂故卷五

明張鳴鳳撰先政下

宋自寶鼎沒於金源翠華飛於浙水土宇旣蹙干戈是尋內則有戰士之奉外則有虜幣之徵視昔全盛不能稍減加以盜訌其中潭衡而南半遭鈔掠曹成且逼幾被蹂躪桂事亦孔棘矣不知當時羣公所以安集本土捍禦外虞上之給國賦下之紓民力其防安在況吾桂西南舉足夷境其人恆偵伺中國盛衰以爲叛服民或咨詈夷必陸梁一夫盜兵闔城旰食寧得揆吉日休公事偕我同好稱彼兕觥方舟而泳淸川連騎而窺碧岫以行樂哉故觀司府之雍容則知閭閻之暇豫厥後增樓櫓以與天翔浚池隍以絕地脈財不告詘民不告病天下詾詾爲元滅宋桂獨守義效之以死不由羣公當俶擾之秋施綏輯之政能致此乎惜無紀述令人繙書而重慨焉

周因字與道浦城人建炎間直徽猷閣知桂州先是因任湖南轉運使上語及谿洞事對曰有邊事邊臣之福無邊事朝廷之福時初得燕薊故語及之因在桂曾遊屛風山與棲霞洞其名在屏風

李彌大字似舉吳縣人知靜江府奏廣西邊防利害甚悉上多采用之召爲工部尙書廣西提刑韓璜劾其在靜江日斷盜引絞入斬坐貶兩秩曾易棲霞洞名曰仙李其客尹穡爲之銘文甚淸警

尹穡者字少稷嘗侍其父於桂官廨故有仙李銘仙迹記皆在棲霞洞中龍隠亦有尹溫叔所題字云子穡侍遊溫叔卽其父也穡後官殿中侍禦史歷遷諫議大夫力主和議論者多非之

劉彥適字立道紹興初知靜江府與陳兗董棻趙子巖孫覿遊曾公巖是時孫覿自象州放歸道經於桂諸人以其有時名樂與之遊兗字景淵子巖字少隠

董棻字令升父逌以博達聞於古書畫尢所精鑑今世傳書防畫防皆逌所論著棻世其業著述亦廣有廣川家學燕閒常談諸書棻與孫覿遊時爲提防刑獄張宗元字淵道方城人事在趙鼎傳鼎以檜惡徙居吉陽軍三年門生故吏無通問者宗元和靜江常遣兵校渡海往視餽米醪者相繼七星山有題名所與同遊路彬曽幾方滋劉昉皆聞人

路彬字質夫晉陽人爲提刑時上章乞減廣右上供布錢見桂人張仲宇所爲盛事碑中

曾幾字吉甫贑人也紹興間兩爲運判一遷副使治尙淸淨不攜土物人稱其廉贑志謂幾爲文醇正雅健尢工詩方滋字務徳桐廬人其在靜江於諸遷謫宻爲營防遂物故者少移番禺亦謹事檜嘗制異香爉炬遺之檜聞其善視流人謂有觀望意偶問所親以其人善對乃已檜死坐罷隨值胡銓召還感滋舊恩延譽朝右滋因得復職諸山有方洪字稚川亦桐廬人必滋弟也

劉昭字方明潮州人先侍父允在桂宦邸昉時尙幼不及遊諸山最後從蜀還潮泊舟伏波山下聞復帥湖南之命乃自題伏波山誌其事潮志稱允其學該貫歷有吏迹第不及在桂爲何官

劉彥登字允升廬陵人紹興間通判靜江府帥方滋雅重之比滿裝行滋爲祖道又命僚幕申宴爲別在坐十有四人內程佑之字升夫自洛陽家此蓋二程之後其人亦以學行爲桂人所推重其名俱在北郭外望夫山呂願忠字叔恭知靜江府諸山多有詩謟事檜以李光胡銓爲檜所怨兩人並貶在其部內願忠欲搆害之以快檜卽奏光在貶所與胡銓詩賦倡和譏訕朝政乃移光昌化軍他日又妄言秦城驛有王气率桂衣冠爲詩頌檜且欲致推戴之意諸與遊者劉襄朱良弼葉仁陳廷傑亦阿願忠意至攺中隠山爲呂公云寶積山諸葛亭下亦有巖曰呂公不知何呂也

汪應辰字聖錫信州玉山人通判靜江府逾期不得代乃防檄歸省其母史稱應辰剛方正直敢言不避曽一遊龍隠給淸秀巖僧札曰判府狀元汪公應辰少年舉進士第一同知樞宻劉珙言於上曰汪應辰陳良翰張栻學行才能臣所不及其爲名流所稱引如此

張孝祥字安國歷陽人英悟絕人紹興中廷試主者首薦檜子上親擢孝祥第一後積官集賢修撰知靜江聲績日茂尢以文翰爲當世所歆羨至不敢名但稱紫微云以孝祥故紫微舍人

張維字仲欽延平人同時張孝祥有才名與維同官建康獨器異維賦朝陽亭詩以贈之孝祥知靜江維爲提刑兩人相得驩甚同遊山水多有題詠及維代孝祥知靜江孝祥因攺水月洞爲朝陽復贈以詩用申前期維亦攺玩珠爲還珠以孟嘗比孝祥又題中隠爲張公洞以致戀別孝祥之意維開西湖潛洞與張公洞記皆其里人曹摠書摠後以朝散郎知衢州維一字振綱見延平志

範成大字至能吳郡人乾道間知靜江首奏裁漕司行鹽不便民者次禁部內勿得暴露遺骸仍籍記僧道捨歷年寄棺無主者葬之遣官以祭其文曰維乾道九年嵗次癸已辛酉朔二十五日乙酉朝左奉郎充集英殿修撰知靜江軍府事提舉學事兼管內勸農事充廣南西路兵馬都鈐轄兼本路經略安撫使兼提舉買馬吳縣開國男食邑三百戶賜紫金魚袋範成大謹遣左廸功郎臨桂縣令陳舜韶左廸功郎司法參軍鄭鄖以淸酌庻羞之奠祭於新塜諸君之靈嗚乎聖人有言卜其宅兆而安厝之則凡死無宅兆者不得其安可知也形魄降於地骨歸復於土然後其魂气無不之也故曰人死曰者歸也不得其安不得其歸魂覊而無托天下之至悲也桂林之俗或不葬所親寓其骨於浮屠而顙莫此也與夫逺遊客死遺骸委骼狼籍散亂而弗收者不知其幾也嗚乎若爾諸君生何罪於天而今乃至於此也太守之來惻然動乎其心若已手之而棄也屬吾同僚出公帑營燥剛實覺華之原鐘官之墟郁然砥然以爲諸君之墓隧也舉凡無歸之骨而竁之域於前列者有官君子也分封於兩旁者姓字不傳防漠君之也祭之𨿽非其親藏之𨿽非其裏有以安而歸之何異於其親與裏也日吉辰良肴芬而酒防魂兮卽安無南無北無東西也牛羊弗踐樵薪避焉詔於終古勿毀勿夷也嗚乎哀哉成大帥桂可紀者非一以斯事史不載故特著之

張栻字敬夫廣漢人家世學業具宋史中其知靜江籍諸州黠卒敎以戰法又時檄諭溪峒酋豪弭怨睦鄰毋相殺掠猺與諸夷無敢爲梗已乃繕飾堯山虞山祠時與賔佐臨眺山水其畱題頗眾又有勸農詩二十四章以多不能錄弟枃字定叟亦官帥幕龍隠有枃與其甥甘奕同遊名

鄭丙字少融長樂人性勁特欲以直諫顯名於世又孝宗在禦喜納言得丙所奏請汰冗濫章制下亟行如丙奏廷臣側目巳乃因事劘切上下不謂忤尋以駮陳年女獄詞及阻韓子師援曾覿起廢兩事言者詆爲賣直上不聼召丙諭曰朕自喜給捨得人矣丙立朝風節類此其官廣西範成大張栻樂與之遊名在西霞水月洞宋史以其論道學事遂薄丙爲人極力指斥然亦不審於名實之辧矣

梁安世字次張括蒼人屏風巖有安世詩其自序云與範成大同舉進士曾於彈丸巖賦乳牀賦曰吳中以水爲鄕嶺南以石爲州厥惟桂林巖空穴幽玲瓏嵳峩磊落雕鎪欲縻繩而篝火窘糧絕而道悠石有脈其何來泉春夏而滲流積久而凝附贅垂疣或擊斯鐘或振斯裘或蓮斯葩或筍斯抽或胡而龍或脊而牛或象之嗅或黿之浮或麟其角或馬其騶或躍而魚或攀而猴或粲金星或羅珍羞或肺而支或臂而癅或釜之隆或囊之投或澑而塍或疊而丘或鑿圭竇或層岑樓或賈犀貝或農鋤耰或士冠纓或兵兜鍪或下上而相續或中闕而未周稽本艸之乳牀特精觕之不侔爾抑嘗以嵗而計之十萬年而盈寸度尋丈之積累嵗合逾於千萬肇開辟而距今邈春秋其幾換蠟屐之士倐來亟散訝泉乳之能堅若朝菌之暮旦孰知頑礦天理宻運自立於岱能言於晉望夫而化殞星而鎭生公談妙而防頭初平叱羊而爭進凡如劍如佩如紳如弁如拱而侍如坐而盻旣具人之形體蓋閱世而黙見吾將灰心槁質孱顏畔岸兀坐嵌巖之側觀融液之流轉自分及丈十百而羨髙低聨屬柱擎防建小畱侯濟北之遇玩蓬萊六鼇之抃俾磨崖刻畫之子孫當語之以老人大父之貴賤𨿽蓋傾而輿穿戴一姓之奄甸儻謂瘴鄕之不可久居夫豈知處夷險而其志不變者耶賦後有序曰淳熙辛丑長至括蒼梁安世拉淸江徐夢莘劉昌詩柯山李秩嚴陵邵端程金華徐之茂宜春孟浩來遊因論乳泉凝結書此刻之安世在桂與夢莘最友善

徐夢莘字商老淸江人主管廣西轉運司文字常與鄕人宦遊桂者十二人集湘南樓約共砥礪爲詩見意且鑱之彈丸巖夢莘曾從廣西安撫幹官朝廷直與東西漕司於境上議塩法力執廣西官搬法爲便時絀其說不三年竟復如夢莘言夢莘喜著述爲書甚多

孟浩字養直冝春人與徐夢莘同時在桂同修鄕裏防袁志稱其防介爲文有法度先是奉新有王從言辟桂憲幕亦與其同時諸人逰龍隠題其字曰師孟奉新志稱其防退

詹儀之字體仁桐廬人襟度夷簡自轉運知靜江在桂甚久遇暇集僚屬造諸勝處故諸巖多所鐫名

陳疇其父昭嗣淳熈間通判靜江時疇未冠侍昭嗣宦邸親見昭嗣每從詹帥儀之逰及疇自知永州爲廣西南路轉運判官經水月洞覧儀之與昭嗣題名感傷追記然零陵志亦載疇在官有善狀

劉焞眉州人淳熈間帥桂有平反賊李接功曽見彈丸巖前平疇廣野謂可騁眺因買以爲圃繕亭造梁於其間乘暇宴集提刑梁安世爲之記

林光朝字謙之莆田人爲廣西提防刑獄範成大復水月洞銘其序中言與光朝議合乃復之光朝有集二十卷陳宓序稱其森嚴奧羙精深簡古上參經訓下視騷詞劉克莊亦謂髙處逼檀弓谷梁平處猶與韓並驅世亦不以其言爲過云

朱晞顏字子淵新安人紹熈間知靜江府晞顏爲人豪爽自喜然最傾意於當世有文名者其赴桂經鄱陽畱訪洪邁在桂得石屏又以遺邁得邁石屏記乃自爲防鐫之龍隠又諸山多晞顏所題

劉頴字公實衢州人屏風山之逰以其字與諸人鐫之壁頴於衢聲爲力學

楊獬字正伯淸江人名在棲霞洞臨江志稱其有學行爲其鄊後學所師法

蔡戡字定夫莆田人其帥靜江與提刑廖瓌運判吳獵逰隠山戡在府著有分野總論至今言分野者多述之吳獵醴陵人字徳夫張栻雅知獵以平南簿檄攝靜江教授劉焞代栻辟爲本司凖備差遣其後擢轉運判官及開府江陵有捍禦功方信孺以獵往爲運判知其父崧卿前判運多幹略因請撰崧卿祠碑刻之龍隠文多磨滅故不載

方信孺字孚若莆田人其大節在宋史自道州擢爲轉運判官父崧卿先爲運判甚有治聲桂人祠之及信孺至大爲增繕請吳獵記其事莆田柯夢得撰迎送神曲其褒揚先漕如不及人以爲篤孝他日於西山擇最勝處創起館宇期欲奉母偕隠其下名所營曰碧桂山林自爲之銘其文今尙在山中又愛琴潭水石題以示志曰吾何得此爲菟裘之地乃漓山云崖則親築軒於崖之陽乘興獨往往則必畱曾語守軒僧了眞曰先祠在永寧去此不逺庶防神靈謂不肖孤在近或喜得暫依也間屏騶從小休軒下伸帋濡毫有所撰述不移時艸具當其得意處望崖而嘆曰平生方提刑以好山水聞孰信玆山寓筆研哉最後以提刑至故於桂諸山探賞屐徧制文賦詩曾不停思然亦往往有宕逸之气其興學厲士宜州多紀之具龍谿書院圖與養士田記中張自明字誠子江西建昌人治行在宜州甚著或有稱其仙去者蓋以自明雅好仙故爾桂諸山多自明所鑱詩

鄒應龍字景初邵武防寧人舉進士第一嘉定間知靜江龍隠有與客同逰名應龍後官至端明殿大學士知樞宻院事權參知政事卒贈少保諡文端其爲人具宋史本傳

柯夢得字東海蒲田人以善楚辭爲其鄕名輩方信孺所知曾從至桂信孺請其爲撰先運判崧卿祠中迎送神曲其祠曰思公不見兮我心愁八荒兮逺逰嚴祀事兮嵗修幾來下兮淹畱勤卹祈天兮惠澤周如父母兮子孫謀非公休我兮我何以休誰知公心兮不獨桂人是憂衡杜兮薦羞桂醑兮芬浮臨饗兮誰酢酬胥樂兮和气流是感是慕兮無昭幽惠我桂人兮百千秋菲薦畢陳兮歆斯鑑斯歌鼓方洽兮送歌繼之擁翠云兮祥風馳乘霧轂兮揚桂旗秀峙兮瑩澌可逰兮可嬉來何從容兮去莫追悵望不及兮天一涯化災沴兮景貺綏願修爾兮祀事孔時其刻在今棲霞洞

夏鴻池州人嘗與弟鵬撰十三代史略後辟爲團練推官其題逰以字彥鴻鑱之屏風山

趙與懽字恱道勤人曾與翁子東諸人逰辰山後立朝有淸直名拜少卒贈少師追封奉化郡王諡淸敏累贈太師隠山有豊和李曾伯詩亦鄞人

管湛字定夫括蒼人爲廣南西路提刑擢知靜江亭隠山曰卦徳潛洞曰俟徳其時提刑方信孺轉運判官陳孔碩皆一時之良故湛每逰必與兩人俱

陳孔碩字膚仲長樂人爲廣西轉運判官以時醫者惟誦脈訣不知有脈經爲覓善本刻之漕司

許子紹字季紹歷陽人也藻思輕雋有畱題龍隠詩洪氏隨筆中謂子紹監左藏庫時欲得太常丞時相抑不用乃出爲靜江府通判

王卿月字淸叔臨海人淳熈間以奉議郎直祕閣知靜江曾招徐夢莘諸人泛西湖列名潛洞

楊方字子直臨汀人以出按所部管湛等觴之白龍爲勒其語於巖石

趙崇模字履規丞相汝愚諸子也水月洞勒有徳政碑先是其兄崇憲知靜江有羙聲宋史賢之略不及崇模大抵賢者之後克肖固自多也崇憲字履常

張金丹陽人爲轉運使時喜與郡人滑懋逰懋鑱金所爲詩於龍隠金亦自紀與懋等名在水月

趙孟藡字君啟曾與陳鐸諸人逰中隠南安志載孟藡知南安軍有惠愛

曾原一字子實贑之寧都人諸山鐫有與趙希囿輩同逰年月原一慱學工詩從當世知名者結江湖吟社所著有選詩衍義蒼山詩集

陳讜字正仲莆田人莆陽文獻傳云讜於羣籍無不該貫賦詩屬文不爲險語而雅有典則尢工書法其大字遒勁處不減蔡君謨彈丸巖有讜詩與其所書題名宋史呂祖防傳中言殿中侍禦史陳讜請杖黥祖防如程松言乃杖之百配欽州牢城讜亦附侂冑者

姚宋佐字輔之桂陽人郴志云郴人與劉愈諸人泛舟西湖郴志謂宋佐有詩名然其性防介𨿽兩仕而家仍貧同逰有曾倫長沙人詹儀之帥桂從逰者郡文學陳邕邕亦長沙人

崔與之字正子增城人事具宋史其爲廣西提刑巡行所部卽荒徼大海傳車皆徧號爲匆匆不及作諸山之逰者及被防奏事管湛餞於七星山至今刻在山中李大異豫章人慶元間知靜江曾以勸農之雉山從容與僚佐宴語移時又嘉郡人劉晞居辰山有隠者之節爲題所居曰蟄巖因賦詩以寵之

胡槻字伯圓廬陵人先曾通判靜江後以右文殿修撰爲府帥篤於雅故時劉晞久歿見其子孫愴然念之追敍其往昔論交之誼書卷授之戒勿相忘仍錄與晞詩晞子居顯刻之辰山槻於穿山書月巖及題名或云穿山詩卽槻作祖銓卽上封事請誅檜者槻與弟榘官皆至尙書

曽宏正臨江新淦人以直祕閣爲轉運判官諸山多其詩又以父忠節公三聘神道碑刻之龍隠後臨川羅愚亦以其父防所得禦書並其遺像於龍隠刻焉所不采錄具龍隠山論中

李閎祖字守約爲臨桂主簿辟古田縣令再辟廣西經幹曾與方信孺逰伏波山

徐淸叟字直翁嘉熈三年以朝奉郎集英殿修撰知靜江是年九日與提刑黃自明逰曾公巖自明會稽人字明仲尋於淳祐初亦知靜江先是龍溪顏頥仲於嘉熈二年亦帥桂與長沙鐘震爲龍隠諸巖之逰頥仲字景正範應齡字旂叟豊城人歷仕以淸直聞爲廣西提刑廬陵羅大經時在幕下親得其爲人見大經所著書中大經字景綸

鐘震字春伯長沙人與顏頥仲範應齡逰諸山震嘗刻父將之登峨眉亭兩詞

董槐字庭植濠州定逺人官至右丞相兼樞宻使事在宋史龍隠巖有廸功郎監廣南西路經略安撫司犒賞庫門生陳彌壽所爲徳政碑以磨滅不可讀故不錄彌壽字仁父衡陽人

李如圭字寶之吉水人與臨江劉正之豫章黃銖宴集龍隠正之字子正銖字公權如圭正之後皆有聞魏郡王子羽時亦在坐

趙師恕字季仁端平初以朝請大夫直煥章閣知靜江勒詩穿山乃其去官與僚屬別者龍隠亦有郡人秦祥發所爲師恕碑羅大經曾從師恕逰棲霞洞賦詩師恕閩之長樂人白龍洞曾宏正題名內有三山常挺挺亦閩人後官至參知政事

李曾伯字長孺河內人淳祐九年知靜江府兼經略安撫使其後以湖南安撫使兼廣西制置使移司靜江府逾年以廣西經略司官屬攺稱制置司官屬曽伯城築關隘訓練民兵旁及峒丁申嚴防遏開慶元年進曽伯觀文殿學士曽伯先後帥桂故諸山鐫題頗眾後坐元兵從他間道經部內曾伯嬰城自守不能備禦罷去家於嘉興然曾伯於宋末所在扞邊足稱勞臣矣或惜其見忌於賈似道云

胡頴字叔獻湘潭人自廣東移節廣右與李曾伯先後在鎭築浚城池其勞居多有提刑章時發所撰記在城北寶華山文漫滅不可錄其圖尙在

楊允恭字謙仲長沙人爲道州教授時胡頴移湖南允恭上謁頴以其夜坐歷驗無語允恭允恭對曰以爲無則無矣從而察之則是又疑其有也頴甚善其言允恭在桂從李曾伯逰龍隱坐間有趙畣夫兪仲全州人徐敏子黃岡人提刑淮西以貪削秩安置江州後起帥桂復以劾罷久之給事中張鎭上言敏子肆殺黷貨流毒桂府詔仍舊覊管敏子先以奉使至桂題名伏波山呂師防宋末帥桂聞其叔父呂文煥以襄陽降元上章待罪乞觧所任不許久之召赴闕謟賈似道卽以師防權刑部尙書都督府參贊軍事任中流調遣命下二日卽遣人詣蘄請降閩人朱禩孫亦嘗帥桂後擢荊湖宣撫以江陵降元呂與朱並以其名題之山

朱廣用以建康都統制調戍桂刻其所得奬勑於華景之壁其文曰勑廣用蠢彼防戎敢幹王略肆猘狂之侵軼乘邊塞以驛騷蹂躪蜀淮窺闖襄廣翹萌芽傲霜雹自速天誅陳師旅如霆雷維揚我武賴閫臣之指授曁守將之扞防張貔虎之威厲熊羆之士聯首尾而相應一心力而有勲凱奏屢馳狡謀莫逞然焦獲尙爲整居之計幕南未聞逺遁之期欲底肅淸正嚴備禦斥候望烽燧不得臥將吏被甲冑不得休暴露郊原蒙犯矢石屬此沍凝之候可勝勞苦之情霏雪來思深念采薇之戍多寒附勉庶同挾纊之溫夫推恩施惠則人忘其勞均食同服則士奮其勇咨爾統戎重任體予當饋之懷勤務撫循俾皆豫附各效摧鋒之力益堅敵愾之忠蕩滌腥氛靖安疆場佇戰多之來上廸懋賞以報功故玆撫諭想宜知悉汝比好否遣書指不多及廣用表謝亦以其表附刻勑下李曾伯隱山之逰廣用及汪光皆豫焉汪光亦兵帥龍隱又有總制出師軍馬防路馬副軍副總管諸人之刻其名並鏟去之豈以在戍主客相嫌不用約束哉或殘忍不職爲桂人積怨故也

漓山人曰南宋逰者名書諸山大略具是矣終之以兵帥何夫治亂逓乘譬之糺纆兵蓋士大夫所諱言者設令邊圉檄飛山亭烽舉可遂不下堂皇以卻之耶手握籌防躬擐甲冑本非所習其驅之前列者又多市人望風而潰亡足異也不得不駕言主兵脆弱借之他所及客兵集而禍有不可勝言者逺則龎勛之廻戈近則昭州之擁甲此非其覆轍乎諸衞將校世授爵秩髙皇帝任以禦侮爲萬世之規豈獨行一時之賞哉一謂將門出將不煩外索一謂生長彼中能其水土且山川險易技擊長短皆習知之幼誦韜鈐於武學長試弧矢於監司又懼宴安鴆毒抏精損力則有不得乘肩輿及挾牀上馬之條列聖爲此慮深逺矣顧久棄莫舉又何誠及今修復故事明視令甲每當選用顓主武健不器之以儒雅庶紈綺之態漸銷果毅之气益奮行之數年主兵自張猝有叵測母煩士大夫親驅市人而戰意者其道或在玆乎蓋兵無勇怯在將校所用爾不亟是圖至惡客帥勒名相髙吁一何見之晚也

桂故卷五

欽定四庫全書

桂故卷六

明張鳴鳯撰先獻

桂在前世南際朱厓西連黔府東北與楚爲界地防數千里采山入水列方物充內貢者與他所驛使項背相望獨於名賢鮮可覩記漢曁六朝逺矣遡唐訖宋亦裁十數公而止𨿽然此其不名在山必論著有與是志相發明者不然何棄彼取此抑桂舊俗微涉不好學故曰邑有忠信不如好學信矣夫茍好學進足揚國休退足端裏議所謂文獻於是乎存傳不云乎不有君子其何能國謂之君子別於眾庶豈獨爲其擁顯號髙貲爾哉故因諸山略序先獻章斯志所由起焉其或不詳蓋無所徵矣

唐

曹鄴字鄴之自云魏武之後不知徙桂所從起其寄監察從兄及賈馳詩述鄴西園皆云我祖卽名字並取鄴必其後也頗慕建安七子詩故其所爲亦多古體大中間進士及第歷祠部終洋州刺史然鄴始爲太常博士時相髙璩白敏中相繼薨鄴建言璩交防醜雜進取多蹊逕諡法不思妄愛曰刺請諡爲刺又責敏中病不堅退且逐諌臣舉怙威肆行諡曰醜鄴之持論不阿略見兩人傳本家陽朔後居桂城阜財坊坊在市西門其時令狐觀察以鄴所居攺爲遷鸎坊鄴於桂有碧潯亭宴上詩唐兩詩人家桂州其一名唐字堯賔太和間進士曽辟爲府從事

趙觀文臨桂人幹寧二年狀元及第陳太保可環擁節南土攺其所居坊曰進賢以表之觀文起自逺所入取髙第意欲借以渉要地多所幹濟值宦寺竊柄大盜蜂起遂歸家賫志以歿郡誌謂其官終侍講則不知之矣至今堯山虞山兩廟有觀文祭器碑

宋

張仲宇字徳儀臨桂人紹興間里人黃齊以知昌化軍入見上請增郡所舉士比前多二人又見齊言折布事裏中稱便仲宇羙之記其事於中隠巖壁其文曰桂林爲廣右二十五州之都防風俗淳古分野寧固自秦漢以來無干戈之患和气所薰山川秀發城北七十里岡嶺盤紆卽始安原脈熈寧初頻有祥煙紫气蔥其上父老異之而莫之識未幾果符今皇帝建封玆地中興海防驗今推昔信芒碭之云不爲虛應也崇寧間尙書王公祖道來帥是邦念郡庠湫隘風教未敷乃辟而廣之誘進學者又采堪輿家之說洫子癸之流以注辛戌環城有水如血脈之榮一身遂聞之朝故大觀二年準勑著令壅隔新洫者以盜決黃汴二河堤防法坐之距今應舉之士十倍前日鄕貢舊額八人而巳秋闈校藝主文者每有遺才之嘆紹興二十六年知昌化軍事黃公齊邦之先達也入覲宸扆首言靜江屬興王開府聖澤所淪士才日茂而取不及下郡之半乞稍優之上可其奏增解二名先是憲使路公彬上章言廣右土產瘠薄乞減靜江夏稅上供布錢以寛民力然不及軍裝布至是黃公復乞之上亦依奏迨今二年疋輸一緡二侯之請也昔子產爲政於鄭輿人誦之曰我有子弟子產誨之我有田疇子產殖之若此邦之民沐聖恩寛惠膏澤濡皆二三大夫推仁教養之意而獨無志謹書其事鐫於名山傳之於後於以昭示來世爾潛洞亦有仲宇記範公成大諭民及時舉葬文蓋其人以文名於時者齊字義卿舉進士初尉富川歷知昌化軍與防州以能吏聞仲宇官爵無所見自仲宇後四十餘年乃有張茂良

張茂良雅有著作才又篤耽古故爲文气髙語潔削去宋季朽瑣之態惜時亡傳者獨余有漓山所刻爲廣西經略顯謨趙公徳政頌序曰紹定四年秋有詔帥廣西趙公進直顯謨閣易鎭寶婺桂人徳公之久結戀不釋卽無量壽佛宇西偏肖像建祠寓其去思猶以爲未足乃相與誦述善政刻之水月洞石崖此石永存徳名不朽公丞相忠定公之子名崇模字履規屏翰我邦六閱嵗紀政先仁恕鎭靜不擾捐利子民恩惠周浹本端末整闔境晏淸人享和平之福形諸歌頌理則宜然頌曰帝奠區宇粵居南土連帥之尊桂其治所始時桂人憔悴數罟詔公於蕃拯其疾苦宣上恩防滌以膏雨防剔蟊蠧民胥蹈舞喧喧歌謡謂來何莫帝曰嘉哉寛我憂顧賜璽增秩事循漢故維公之徳不茹不吐施於有政威以仁寓安民之安弗庸鉤距耘耨緝績倉箱筐筥賦爾代輸屢捐帑貯環堵晏眠吏母扣戶平價發廩以哺饑阻斂散循環邑有髙庾攻堅易朽加惠黌宇有羙南軒紹其遺矩吁嗟先賢魑魅是禦揭祠烝嘗蘭借椒醑風化所系人心起慕什伍其旅廼搜廼補築室萬楹蠭屯分部粵俗禨妖巫防貐發摘竄斥絕其根緒鄰荒民流𦇤負藍縷賦粟結廬於時處處槥斂道殣分命緇侶嘬免貍蚋惠及胔腐鑿石他山康莊坦步虹梁廣濟屹若砥柱南渠可舟濬堙防淤潭潭督府匠石斤斧麗譙淩雲鐵甕安堵篸帶攺觀水亭坡墅遊刃所及百廢具舉民不知役約巳有裕江閩湖湘跳梁狗防逾嶺以南寂然桴鼔莫猺島居種蔓盤瓠易擾難安頫首妥附爲政以徳計效如許稚耋相告公我父母今捨我去如孩失哺我言匪私感在心膂俾熾而昌奚斯頌魯公壽無疆受天之祐爰作聲詩磨崖江滸崖石巖巖昭示千古頌後列茂良仕爲潭州善化主簿才髙位詘識者深惜之後有秦祥發然非茂良匹也

秦祥發端平間爲廣西經略安撫煥章趙郎中徳政碑其略曰端平更化一洗貪俗惟廣右邊郡去天萬里貪官黷吏肆毒猶熾郡將多右班寡防鮮恥抑又甚焉人人無不思得賢帥爲上宣徳意振桂所急判府經略安撫煥章趙郎中下車之初不假外羙不沽虛譽問民間之疾苦詢官政之得失知鄕民苦於徵求規畫便利亟與釐正其有事詣府者尢苦胥徒居中多方畱難公皆汰去之又嚴約所部官吏勿殖貨厲民賓守不如約風令自上祠以去賓人繪公像祀焉賀時有他盜公卽爲之調兵往�賀得以無恐宜陽兵變亦賴公應時平定公諱師恕寓居長樂曽宰余杭倅常徳守荊門持節防子湖右剖符江西宜春所至有惠政民皆徳之刻石七星山祥發於文後自稱鄕貢進士先是紹熈中有滑懋所生介在一張之間亦莫考其名位所至獨有防張金七詩

滑懋者其先自洛陽來家於桂懋則桂人也以文學爲轉運使丹陽張金所器接以上賓金常偕懋及諸僚幕泛舟漓江徧眺諸勝明日獨以所賦詩視懋懋感其意刻之龍隠復爲之記曰紹熈四年秋丹陽張公來主餉事公家世人物文學議論推重一世而尢精於吏道始至思有以廣上恩蘇民瘼首議脧塩額於支郡以杜【闕五字】送使於總司以寛漕計次則閣版籍之負教編戶之稚津送落南之孤以出領置腰鋪增驛卒鑿井植朩以便道途之往來凡剔蠧櫛獘鋤姦扶伏無不順民所願欲其厪懇備至疑若日不暇給而公乃從容如平常間則與客登髙訪古賦詩飲酒以極其歡懋間亦綴在席末公嘗手書是詩以見遺翰墨芒寒照映圭蓽求觀者迨今其未巳蓋公之詩精深婉轉能寫難狀之景如在目前含不盡之意見於言外如前修所云者故一言一句人以爭先覩之爲快是用鑱諸巖石以傳示方來時公以中祕帥東廣去桂蓋逾年云懋字和仲因金水月洞題名始知爲桂人

辰山隠者劉升之或曰晞其名也有雉巖兩字在雉山旁刻劉晞書按晞以明始升爲義或所云殆是桂𨿽多山其依巖結室非防僧則方士裏中士人托以遁世者絕少晞獨居辰山又先爲諸生時桂帥呂願忠彊晞共賦秦城王气詩晞不與賦後帥李大異聞而嘉之題辰山之巖曰蟄或又曰蟄龍且爲二詩以旌晞同時唐弼胡槻皆爲之和淸巖有朱元順見禮於張孝祥似亦山居者

唐弼字公佐張栻帥桂時弼與里人蔣礪李化皆從之逰舊志載栻祭秦致政文秦失其名伏波山有秦舜卿李南夫淳熈甲午紀逰南夫乃化字則舜卿必致政字也辰山刻弼和經略寺丞贈劉升之二詩弼與蔣李三君必當時裏中名士栻於曾公巖亦刻有三君名先是歐陽辟當熈寧元祐間亦有名辟靈川人

歐陽辟字晦夫早從宣城梅聖兪學詩因以知名蘇軾海外還贈辟有詩時爲石康令海陵曹輔提刑廣右偶遇辟風洞亦有贈辟顧獨不得見辟所爲詩僅存辟劉仙巖記唐少卿遇仙事而巳因附之羣公之末唐全龍躍名見棲霞諸山復有陳方彥張大成白永暉於周唐世則尹士通胡師文黃澤廖頥秦光李經余亮張伯通馮傑劉敏孫璋陳徳仁黃宗賢尹紹先諸葛升秦藻唐文雅於邦傑周汝礪丁長民劉上徳李用章張子翼賈守眞傅臯軰惟陳方彥故武翼大夫李經故助教於邦傑則進士然皆莫能緣名可摭其實者

漓山人曰余傳先獻好事者將謂略本實而采浮華似矣然士固各有本實也抑人有言玉產山潤珠生川媚士患所懷寶或爾審得其眞其精光𨿽與天地敝可也曹先生碧潯亭詩與善化簿君頌皆吾桂所未有夫豈無本眞哉學不積文不茂故曰不如好學若曹先生豈直以文翰華國哉亡論相國擅勢以逞其子弟姻親根據朝署躡迹持柄者非其門生則其故吏曹先生裁一太常博士爾又南中孤生獨持正議駁兩貴謚至今讀之猶使人不寒而栗假令當開元佐明皇其勁風直气與曲江公方軌並騖無不可者乃郡誌猥以文士抑之下列彼惡知曹先生哉彼惡知曹先生哉

桂故卷六

欽定四庫全書

桂故卷七

明張鳴鳳撰防寓

桂與湖南水道相接風气不殊非四裔之境可投畀罪人者唐間有之蓋以朝貴列華要一奉嚴譴走畏塗卽近在三輔亦嗟失勢況江嶺以南乎至宋則多屏之昭象州郡逺且惡也曰遷謫曰安置所坐各有名故不復鉤校其案與其人行事惟行李所經間有屬詠及從是中士大夫防名著諸山者略掇爲傳與夫方外緇黃之流或標筆苑之鋒或齒華防之末又或以老壽謂有道術身曾棲山或足迹一再至故亦得附見或曰寄寓獨無防士何曰唐桂府例得辟舉宋諸闕官惟軍府所選補又可署攝防者入境易注名於官簿如唐楊衡戎昱李商隠諸賢雍容幕府非浪寓也而他或寓者於山川不相渉故不志

唐

宋之問字延淸汾州人與同時沈佺期比律藻各擅麗則齊名朝廷曰沈宋云在桂詩數首多思歸之嘆則以侍從日久希恩戀貴不自知止足然諸詩最淒切可諷與應制較異亦得之逺徙者爲多自宋相傳眞山觀乃之問遺宅今觀亦失所在

宋

黃庭堅字魯直分寧人以覊管冝州過桂見諸山驚嘆奇絕遂賦之詩云桂嶺環城如雁蕩平地蒼山忽嵯峨李成不生郭熈死柰此百嶂千峯何惜庭堅是時以罪放所至督遣不得危峯攬飛翠如生平讀書石牛洞與徧署鳳棲巖諸石名

鄒浩字志完常州人初以章惇詆浩狂妄覊管新州徽宗立召還後爲蔡京所惡謫衡州尋竄昭州有重經雉山詩

孫覿字仲益毗陵人早以文得名其四六與同時汪藻並出諸著作右覿以罪謫歸州後再安置象州則坐尹臨安無防聲焉比防赦還劉彥適董棻諸人招防諸山覿自紀防於鐵牛寺藏院觀無盡老人畵像初寮道人所題榜無盡老人乃故相張商英初寮則王安中也商英蓋未至桂僧院以商英素事佛故多繪其像安中先覿亦安置象州或曰安中所題榜卽今獨秀山有宋顏公讀書巖數字則其篆也安中亦文士

折彥質於桂有超然亭詩亭在西山當時以最勝聞而彥質固嘗以宣撫摠十餘萬師扼金人於河上師尋潰者防死云幸何論竄南爲乃後坐趙鼎姻黨安置桞州豈前潰大勢適然後遂波及也彥質簽樞宻權參知政事自桞州赦還復其官史不立傳或以師潰故瓊志又謂其曾謫居昌化軍此詩亦云過海豈往反昌化時耶郭顯者不知何所人居桂南溪之劉仙巖一稱住山道民一稱南溪郭顯然卒無可蹤迹之者獨有南溪卜居銘首言士大夫以金兵之故多南遷似避地中言志在神仙似方士末言榜揭歸去又似棄官入山者迄今莫知顯爲何如人也顯銘自云泌源郭顯蓋今泌陽人張孝祥在桂其客有郭道深朱元順又嘗與道深訪元順所居淸巖元順必山居可稱者惜皆不見其名或曰道深乃顯字華景又有蔣詩翁亦宋人

趙防以二十四巖洞歌鐫南溪之穿雲巖歌非奇作或以其摠括附近諸巖洞名故鐫之或謂防爲趙賢良又有詩贈海陵佘公防自稱曰漳川居士山間諸詩惟風洞所作足自立於宋人間郡誌謂防自南遷北還經此防蓋亦紹興中遷者所云賢良或其發身之科然皆莫可考矣時有將仕郎劉振爲防書巖洞歌其書髣髴顏眞卿多寶防迹振字時舉臨川人

方外

僧智深唐垂拱三年爲合浦令呂興記漓山陽所鐫佛像書亦出智深手其書與貞觀間吳人朱子奢相似乃智深名不振豈以爲僧或隔在逺所也

寶珍宋西峯住持僧喜學篆筆特雅勁其時桂府貴防有所勒石必引寶珍篆其額今雉山華景鎭南峯皆有寶珍筆

了眞亦宋嘉定間僧方提刑信孺嘗過漓山憇了眞所居愛其居後靑壁廻秀每至必臨顧良久亡何捐奉獨建云崖軒於其處他日信孺至喜而賦詩且曰後世誰相知方生筆研寓哉了眞隨奉信孺詩刻之壁復爲之防張孝祥記朝陽亭亦有僧了元名

元在庵主人亦宋華景洞居者洞有石堂歌伏波山光月亭亦有詩𨿽乏髙韻然其人似防方以外者名字俱匿莫辧僧與道或以爲蔣詩翁然歌指大抵禪者緒言也故槪列僧中

宋諸僧又有紹簡者劉誼苗時中與之防張自明防淸秀巖亦有淸一著詩話一卷者曰徳淳方信孺言西山資慶寺僧紹言有米芾所與詩郡誌著桂僧景淳亦工詩此外又有齊月仲修仲堪了達祖華西山海印大師賜紫日登似皆能住持諸山者而齊月則有黃通判照所贈詩尙在雉巖中

軒轅彌明唐元和中在南嶽與進士劉師服校書郎侯喜夜聨石鼎詩昌黎韓愈奇其事敍之以傳且曰彌明蓋隠君子也桂州堯廟有彌明開元二年謁廟詩自宋鐫石在今郡學中彌明往來湖湘間多止衡嶽人因謂之衡嶽道士始防桂時必年二三十至元和七年殆一百二十餘嵗竟不知其所終同時虎丘有淸逺道士自爲詩述生商周之際則二千年人也顏眞卿序而刻之虎丘且頌以詩或曰卽彌明其後羅浮又有軒轅集亦數百餘嵗何唐兩軒轅並以壽稱而彌明獨有兩詩傳於世

劉景字仲逺臨桂人曽防京師館賈相國昌朝宅二十年後歸家入南溪山卽山南巖以居自稱大空子提刑李師中往訪之畱詩於巖天臺張平叔是時隨陸詵居桂亦過就仲逺以談爲作眞人歌贈之仲逺亦自著有金歌後年至一百十八嵗乃終里人名所居巖曰劉仙旁有仙迹巖相傳仲逺禮斗處其石上至今有足迹佘先生其名與裏居無可考居劉仙巖講求仙術巖有趙賢良贈先生詩賢良卽趙防佘亦自著有金液還丹歌平叔悟眞篇自宋及今祖述者眾修眞者皆宗之故不具論

宋道士鄒次洪李可道以防山附名張子眞李道隆以建築立碑玉笥山胡佺平以隨潮陽鐘大鳴至乃若眞山黃行觀正悟師舉𨿽號出家然並以職名覊縻官府者

漓山人曰唐宋於前代見謂有道至遇遷謫無足言者乃我明獨矜全之徳何盛也夫士起南畝謁北闕解裘褐列冠帶內則備侍從外則領州郡所以爲士人光寵者何厚一有不肖之迹輕在流竄稍重遣戍廷論明白不復追按其以言事忤防或權貴侵冤者旋被召還不次顯用未有顓命遣使及授意所在咨行誅戮如唐周利貞之害袁恕巳慘酷不忍言以忠厚立國如宋董必猶得希惇卞之意謀遣人殺蘇軾呂願忠誣劾李光胡銓欲致之死以快檜錢宏祖欲爲史彌逺殺胡夢昱甚至如胡舜陟怒古令髙登不承意建檜父祠文致登不復生又況遷謫至者當虎口也乃今有一於是乎宋諸事皆在桂故追論之爲當時防寓諸公危並著我朝貸曲全其深仁盛徳視唐宋眞天壤哉

桂故卷七

欽定四庫全書

桂故卷八

明張鳴鳳撰雜誌

或曰諸故備矣益以雜舉何曰夫桂阻山爲固土石相揉物產不豊田圃所出僅足自奉故其俗多儉儉故鮮邪心其民畏上惟所指使一遭多故並力以敵王愾及大事去而闔城抗節不忍有二志乃陏巳然宋元尢烈著在史錄何可誣也昔漢髙帝見魯不下謂爲守禮之國桂歷數朝大義暴白亦何慙於守禮哉嘉靖中學使吳人袁逰桂諸山反以名世不生而蠻種是繁爲山川羞余竊憤爾時無掌故者出請陳土風與其遺事使得聽覧庶山川不枉受譏至今焉參以一二平蠻碑何蓋桂僅自給幸諸賢大夫加意拊循膏雨時行猛政不施壯者畢力生計老得終其天年亦一樂國也所患爲疆場之警者蠻是巳諸蠻旣平民乃不驚故終之以平蠻

隋

李襲志字重光其先本隴西狄道人五世祖避地更爲金州安康人仕隋始安郡丞大業末盜起襲志傾私產募士得三千人乘城拒盜蕭銑林士屢攻之不下聞煬帝防乃與士民縞素三日臨或說曰公臨郡久士大夫悅向蠻夷畏威𨿽曰隋臣實君長也今四海分裂自王者非一人今遂據嶺表取百粵何遽不若尉佗乎襲志曰吾世隋室臣江都𨿽淪宗社尙有奉諸君當相與戮力刷恥豈隨眾圗不義哉吾寧蹈忠死不逆節以生尉佗不足爲吾法也欲斬說者眾諫乃止遂固守凡二年力窮援絕爲銑所防襲志亦以銑故蕭梁子孫乃權依之武徳初髙祖賜書命其子嗣召之襲志約嶺南酋永平郡守李光度潛圖歸國帝復以書諭曰公朕之宗不可與異姓比宜及子弟並豫宗正屬籍及銑平嶺南六十餘州皆送欵乃襲志誘而致云趙郡王孝恭承制授桂州總管五年來朝進柱國封始安郡公江州都督後討輔公祏爲水軍總管轉桂州都督襲志守桂二十八年政尙淸省南荒便之

唐

周元靜爲靜江軍節度使見唐末所在兵起章表道防明約部內守令將校各以廣農輯兵爲務當俟間圖勤王四境信向如平時不見他盜安州防禦使宣晟亂人也以計入桂詭奪所領元靜不從與其部將劉士政率眾以戰不勝死之部眾咸就死無棄去者

宋

馬塈宕昌人咸淳中塈知欽州徙知邕邕地接六詔安南傍通諸溪洞撫禦少失宜往往召亂塈鎭撫諸蠻及治関隘皆有條理大理不敢越善闡安南不敢入永平諸洞皆上帳冊邊陲晏然廣西經略李興上其功加閣門宣贊舍人未幾以佐武衛將軍徵入朝巳而宋亡塈因畱靜江總屯戍諸軍護經略司印守城至元十四年平章阿爾哈雅攻廣西塈發所部及諸洞兵守靜江而自將三千人守嚴關鑿馬坑防嶺道大兵攻嚴關不克乃以偏師入平樂過臨桂夾攻塈塈兵敗退保靜江平章使人招降塈發弩射之攻三月塈夜不解甲前後百餘戰城中死傷相借訖無降意城東隅稍卑大軍陽攻西門以精兵夜決水牐攻東門破其外城塈閉內城城守又破之塈率死士巷戰刀傷臂被執殺之防其首猶握拳奮起立逾時始僕

鄧得遇字達夫卭州人淳祐十年進士調寧逺主簿攺知南昌縣通判隆興府監行在藏庫出知昭州遷廣西提防刑獄逾年攝經略事兼知靜江府徳祐元年長沙被兵得遇遣都綂馬驥馬應麒赴援驥潛叛而還得遇斬之軍事悉委之應騏未幾馬塈行閫議事不合二年移治蒼梧靜江破得遇朝服南望拜辭書幅紙云宋室忠臣鄧氏孝子不忍偸生寧甘溺死彭咸故居乃吾潭府屈公子平乃吾伴侶優哉悠哉吾得其所遂投南流江而死

劉子薦字貢伯安福人父夢驥以進士歷官知澧州沒於王事子薦以父勲任湘鄕尉以獲盜功調撫州司錄決王應亨疑獄事聞頒諭天下之爲理官者攺知贛縣監行在左藏庫通判常徳府知融州以亷靜著聞主管仙都觀廣西經略司檄爲參議官徳祐二年十一月北兵至靜江權經略使馬塈遣子薦提猺兵藥弩手守城城東門勢不支時瀛國公巳入燕子薦取笏書其上云我頭可防膝不可屈登城北望再拜取所服衣袍瘞之語左右曰事急不可爲吾惟有以死守或諷子薦遁去子薦曰死事義也何以遁爲竟死之

平蠻頌朝議郎守尙書禮部郎中上柱國韓云卿撰○朝議郎守梁州都督府長史武陽縣開國男翰林待詔韓秀實書○州府戶曹參軍李陽冰篆額

惟大歷十二年桂林象郡之外有西原賊率潘長安僞稱安南王誘脇夷蠻連州邑鼠伏蟻聚賊害平人南距雕題交趾西控昆明夜郎北洎黔巫衡湘彌亙萬里人不解甲天子命我隴西縣男昌巙領桂州都督兼禦史中丞持節招討斬首二百餘級擒獲元惡並其下將率八十四人生獻闕下其餘逼逐俘虜二十餘萬並給耕牛種糧令還舊居統外一十八州牧守覊縻反覆歷代不賔皆受首請罪願爲臣妾嘉其自新俾守厥舊商農漁樵各復其業悼耋鰥寡各安其宅變氛沴爲陽煦化崄阻爲夷途五嶺之人若出泉而觀白日如蹈烈火而防淸【闕】飛書上聞復詔嘉焉公卿百辟將校耆艾咸願歌頌勲烈以銘於石其辭曰皇帝嗣位十有五載淳風橫流聲教無外蠢玆蠻陬肆其蜂蠆恃逺怙險爲人蟊害爰命隴西挾節討綏訓我師徒如虎如貔捲旗釋甲先諭徳澤稔惡弗懲含蠆弗息矯矯隴西勵爾矛鋋鼓奮重泉兵揚九天出其不意億萬踣顚來者面防亡者染鍔搜洞索穴覆其巢宅若鼓洪鑪燎彼毛毳若振飄風摧乎朽脆海嶠蒙蒙再開天光俾祲作咊化戎爲農三軍臥鼓四鄙罷柝原野蕭條萬里澄廓明主是嘉罷人是康銘之嶺門用垂無疆

平蠻碑廣西經略使余靖撰

聖宋體天法道欽文聰武聖神孝徳皇帝在位之三十一年天宇之內海渚之外氊裘卉服罔不率俾粵五月蠻賊儂智髙防邕州防其郛賊虐衣冠驅虜稚艾遂沿郁江東下所過郡縣素無壁壘倐然防至吏民棄走因得焚蕩剽鈔無所畏憚乃攻圍廣州五十餘日不克大掠其民而去然所存者官舍倉庫而巳百年生聚異域珍玩掃地無遺矣國家於嶺南不宿重兵故賊起三月而後師集蔣偕張忠義號驍將相繼而覆沒由是畏懦者望風潰走賊鋒益熾逼連賀毀昭賔再穴於邕矣驛騎繼聞上甚憂之樞蜜副使狄公靑以爲將帥之任古難其才若再命偏禆事一不集則二廣之地患熾而不解矣亟自請行天子韙之遂攺宣徽南院兼荊湖南北路宣撫使都大提舉廣南東西路經制賊盜事九月拜命旣授禁旅仍啟以舊鎭兵及荊湖鋭卒從行十二月至桂林督部伍親金鼓然後兵知節制矣明年正月甲辰至賔州先是鈐轄陳曙領步兵八千潰於昆侖之關公推其罪首斬曙及佐吏巳下三十一人然後人知賞罰矣兵將股栗咸思用命是月巳未引師至邕城一捨賊悉其徒以逆戰公之行師𨿽倉卒道途皆有行列賊至駐先鋒以接之公慿髙望防騎兵以翼焉賊徒大敗追奔十五里斬首二千二百餘級生擒五百人屍甲如山積於道路僞署將相死者五十七人是夕智髙焚營自遁復入於蠻中先是命湖南西路安撫使樞宻直學士孫沔入內押班石全彬過嶺與廣西經略使余靖同共經制東西路盜賊故命公都大提舉然孫石贊謀而軍中悉稟公之節制賊之再據邕也農者輟耕商者輟行逺邇惶惶不聊其生及公之拜命也朝野之論中外歡然以方召之才兼機軸之重出翦狂蠻無噍矣賊之巢穴曰廣源州交趾之附庸也父爲交趾所戮遂棄其州奔南蠻界中淵藪悖傲以僣稱號自名其居曰雲南道又曰南天國再名其年曰景瑞曰啟歷雜名其左右之人自侍中開府以下署之其主謀者黃師宓儂建侯儂志忠等戰沒於陣未有翦其羽翼而能飛刳其腹心而能全者也故宵遁矣嗚呼智髙之謀十餘年間招納亡叛共圖舉事十餘月間連破十二郡所向無前夫豈自知破碎奔走在於頃刻之間乃知名將攻取眞自有體哉二月甲戌攺乘轅其月丁亥至桂州詔徙護國置節度復以樞宻副使召仍曲赦嶺南民得休息矣遂磨桂林之崖石以書其勲其辭曰有宋之大天覆地載四海正朔百蠻冠帶蠢玆狂防起乎徼外父戮於郊逃死獠界招納亡命浸淫邊害邊臣罔上失職以懈卒防邕郛乘流東邁志圖全越肆其鋒蠆廣城言言梯衝附焉攻之五旬掠民而旋賊鋒一至千里無煙還據於邕五嶺騷然天生狄公輔聖推忠情存義烈志嫉頑凶請纓卽路仗節臨戎英材遂集猛將風從賊之敢闘實惟天誘來迓於郊奄防羣醜當我推鋒易如摧朽僭補僞署叢然授首羽翼旣翦心腹旣刳𨿽欲再舉人誰與圖焚廬而去回巢以逋六親不保日獻其俘厥惟邕邊南國之紀九洞襟帶列城唇齒險固一失兵糧無峙庶民蚩蚩鳥驚獸跂我公之來雷掃雲開叛蠻斗破綱領重恢師成廟算民得春臺天聲逺振繄公之材

平交趾記提防刑獄李師中撰

嘉祐五年六月交趾甲洞申紹防率眾犯邕州境巡檢宋士堯等逆擊死之上聞乃召侍郎余公靖於靑州面諭曰以卿熟嶺南事今授卿體量安撫使亟往無辭繼以如京使知邵州賈侯師熊副之擇材勇者自從卽荊湖兵以行其年冬至邕遣介召交趾用事者費嘉祐於麾下詰之嘉祐訴云本無惡心但近邊種落苦邕人侵擾含怨不能自明乃相聚以起誤犯官軍以地逺不易知請歸就治自今敢入防者斬約束定乃去噫五刑不明小雅盡廢則蠻夷猾夏防戎姦宄作矣自責深者其心恕自任重者其功逺惟天眷佑下民惟君奄有天覆一物失所當自計利害勞費力與蠻夷較勝負眞忍人哉韓愈罪徼功之人李固駁用兵之議其有意於根本矣今旣黜邕守用亷重仁明者公又畫一爲令以謹疆裏盡去前時猺役之害民者使後人知勝計在此不在彼專於自治以撫斯民外安物情中葺邊備公之慮逺矣哉旣還老幼遮道曰我公無歸以保我生師中舊學於經得褒貶之義顧桂之北靑壁萬尋礱而刻諸以爲公作記其威令有未究者公將復命固請師中不敏尙能爲公志之

桂州瘞宜賊首級記

廣西去國旣逺自有邊事主兵之臣懷詐事上專用姑息以取官賞民益受獘賊益得計以至於不可救療慶曆四年正月十三日宜之環州有賊歐希範挾怨聚黨攻其州下之明日破帶溪普義又明日破鎭寧逐其【闕三字】自稱神武定國令公桂牧內倚世賊防趕深溝髙壁乘宜州無備將以【闕四字】龍江而揺二廣也於時主者出兵捍禦𨿽頗攘定而賊方繕完器甲張【闕二字】勞安撫納故事四月以刑部員外郎集賢杜公杞爲轉運按察使得便宜追討八月十二日公至自京師渉桂蹈宜駐旄於環經沈謀揆逺【闕字】謂安化種類頻至深入使吾數千里之氓夫耕婦織不能供命而濵於死者趕實爲之地今不並誅是𨿽得希範猶不得也亦旣禽趕明年正月七日防希範於荔波之古綰寨十三日械至環州二十九日誅希範防趕及其僞置官屬二百四十有三人於宜州之城下配之外並前斬首摠一千四百九十四級公命分送諸郡【闕字】之以示眾而臨桂居四分之一於是桂之官吏相與謀曰古之誅大惡者必爲京觀所以示戒懼於其後也今此小醜敢行稱亂惡巳鉅矣宜斂而封之以應古誼然後盡以所命卽北郊而瘞之章大戮焉公之成功藏在冊府異時死者得生者得息含哺鼓腹無徵輸之患傳諸父老之口而不見公之顏色又無紀述以形盛徳之美何以慰南人之思哉因略取其粗而著之石云時乙酉三月六日欽州軍事推官將仕郎試祕書省校書郎權節度推官孔延之記

漓山人曰守國設險必資形勝自古記之矣桂𨿽多山然皆特起不任屏蔽江瀨之淺可渉而過其險惡足恃哉虞慶則一時狂言實速自斃故李襲志堅拒僚佐據桂之防可謂英識𨿽然遭世隆平防內熈豫鴻雁不歌於側戎馬不生於郊山川𨿽小亦足防詠不惟可暢越鄕之懷間行周覧土壤之腴瘠民居之多少了然在目因事創畫廣爲便利得防防豫之助不少有事則紏合士眾爲國家守封疆萬一不濟如周馬諸公去千百世風烈如在𨿽倡義自諸公恊心戮力不辱斯土者非桂之人乎余故以爲不忝有禮之國乃若諸蠻非我族怙亂不翦耕牧無所抑四境臥不安席命駕造野只以攪心或曰張莊平允從州程鄰築兌州蠻且樂附山有麗篆何可廢諸曰開邊徼功爲國生事宋史非之張虛羙而導侈心不得不黜之以塞禍源焉乃若周馬諸公舉祠與否非野人所敢議蓋章節表忠用勸來者其柄在上卽國初死元事之人逺慙安豊近愧東莞然律以大義各爲其主亡足怪也

桂故卷八

