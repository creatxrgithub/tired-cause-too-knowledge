武林舊事宋周密

卷一

慶壽冊寶

四孟駕出

大禮﹝南郊明堂﹞

登門肆赦

恭謝

聖節捲

二

禦教

燕射

公主下降

唱名

元正

立春

元夕

舞隊

燈品

挑菜

進茶

賞花卷

三

西湖遊幸﹝都人遊賞﹞

放春

社會

祭掃

浴佛

迎新

端午

禁中納涼

都人避暑

乞巧

中元

中秋

觀潮

重九

開鑪

冬至

賞雪

歲除

歲晚節物捲

四

故都宮殿

乾淳教坊樂部捲

五

湖山勝槪捲

六

諸市

瓦子勾欄

酒樓

歌館

賃物

作坊

驕民

遊手

市食

果子

菜蔬

粥



涼水

糕

蒸作從食

諸色酒名

小經紀﹝他處所無者﹞

諸色伎藝人捲

七

乾淳奉親捲

八

車駕幸學

人使到闕

宮中誕育儀例略

冊皇后儀

皇后歸謁家廟﹝用咸淳全後例﹞

皇子行冠禮儀略捲

九

髙宗幸張府節次略捲

十

官本雜劇段數

張約齋賞心樂事﹝並序﹞

約齋桂隱百課

序乾道﹑淳熙間﹐三朝授受﹐兩宮奉親﹐古昔所無。一時聲名文物之盛﹐號「小元」。丰亨豫大﹐至寶﹑景定﹐則幾於政﹑宣矣。予曩於故家遺老得其梗槪﹐及客修門閒﹐聞退老監談先朝舊事﹐輒耳諦聽﹐如小兒觀優﹐終日夕不少倦。旣而曳裾貴邸﹐耳目益廣﹐朝歌暮嬉﹐酣玩歲月﹐意謂人生正復若此﹐初不省承平樂事爲難遇也。及時移物換﹐憂患飄零﹐追想昔遊﹐殆如夢寐﹐而感慨系之矣。歲時檀欒﹐酒酣耳熱﹐時爲小兒女戲道一二﹐未必不反以爲誇言欺我也。每欲萃爲一編﹐如呂滎陽《雜記》而加詳﹐孟元老《夢華》而近雅﹐病忘慵惰﹐未能成書。世故紛來﹐懼終於不暇紀載﹐因摭大槪﹐雜然書之。靑燈永夜﹐時一展捲﹐恍然類昨日事﹐而一時朋遊淪落﹐如晨星霜葉﹐而余亦老矣。噫﹐盛衰無常﹐年運旣往﹐後之覽者﹐能不興愾我寤嘆之悲乎﹗四水潛夫書。

捲

一慶壽冊寶壽皇聖孝﹐冠絕古今﹐承顏兩宮﹐以天下養﹐一時盛事﹐莫大於慶壽之典﹐今摭錄大略於此。淳熙三年﹐光堯聖壽七十﹐預於舊歲冬至加上兩宮尊號﹐立春日行慶壽禮。至十三年﹐太上八十﹐正月元日﹐再舉慶典﹐其日﹐文武百僚﹐集大慶殿﹐各服朝服﹐用法駕五百三十四人﹐大樂四十八人﹐架樂正樂工一百八十八人﹝宋廷佐刻本云「大樂四十八架正樂一百八十八人」﹞﹐及列儀仗鼓吹於殿門外。上服通天冠﹐絳紗袍﹐執大圭﹐恭行冊寶之禮。鼓吹振作﹐禮儀使已下﹐皆導從﹐上乘輦從至徳壽宮﹐俟太上升禦座﹐宮架樂作﹐皇帝北向再拜﹐奏起居﹐致詞曰「臣某稽首言﹐伏惟﹝聖號﹞太上皇帝陛下﹐壽同天永﹐徳與日新。典冊揚徽﹐華夷賴慶。」左相宣答曰「﹝聖號﹞太上皇帝聖旨﹐皇帝迎陽展采﹐鏤牒榮親﹐何幸吾身屢觀盛事。」次皇太子以下稱賀致詞﹐宣答訖﹐並再拜舞蹈﹐禮畢﹐次詣太上皇后殿﹐行禮如前。候解嚴訖﹐皇帝入宮﹐進奉禮物﹐行家人禮。禦宴極歡。自皇帝以至羣臣禁衛吏卒﹐往來皆簪花。後三日﹐百官拜表稱賀於文徳殿﹐四方萬姓﹐不遠千里﹐快睹盛事。都民垂白之老﹐喜極有至泣下者。楊誠齋詩云「長樂宮前望翠華﹐玉皇來賀太皇家。靑天白日仍飛雪﹐錯認東風轉柳花。」「春色何須羯鼓催﹐君王元日領春回。牡丹芍藥薔薇朵﹐都向千官帽上開。」任斯詩云「金爵觚稜曉日開﹐三朝喜气一時回。聖人先禦紅鸞扇﹐天子龍輿萬騎來。」「霜曉君王出問安﹐寶香隨輦護朝寒。五云深處三宮宴﹐九奏聲中二聖歡。」四孟駕出先期禁衛所門牒臨安府約束居民﹐不許登髙及袒觀看。男子並令衫帶﹐婦人裙背。仍先一日封閉樓門﹐取責知委﹐不許容著來歷不明之人。殿步三司﹐分撥統制將官軍兵六千二百人擺齪諸巷﹝大禮則倍此數﹞。至日五鼓﹐地分頭項沿門驅逐雜人外﹐儀衛節次如後﹕地分約攔諸廂約攔緝捕使臣都轄官約攔軍器庫從物內藏庫從物禦酒庫從物禦廚從物祗候庫從物騏驥院禦馬﹝兩行﹞禦藥院藥架引從舍人﹝兩行﹞諸司庫務官﹝兩行﹞搜視行宮司行宮殿門控攏親從﹝二百十五人﹞前驅親從﹝兩行各二十一人﹞贊喝舍人﹝兩行各八人﹞天武﹝兩行各八人居外﹞都下親從﹝兩行各八人居內﹞駕頭﹝門祗候乘騎捧駕﹞引駕主首﹝兩行各五人。宋刻「引駕主首」作「引主駕首」。﹞門提點﹝兩行﹞禦史臺知班﹝兩行﹞尙書省錄事密院副承旨珠子禦座禦馬院馬﹝喝咎座禦。宋刻「院馬禦馬﹐喝禦座。」「咎」字似誤。﹞門簿書﹝兩行﹞宣贊舍人﹝兩行﹞茶酒班環衛官帶禦器械攔前等輦官人員逍遙輦﹝輦官十六人﹞禦輦院官門承受﹝兩行﹞禦燎子頭籠翰林司官禦絲鞋所禦服所禦座馬﹝兩行十匹﹞馬院總管禦軍器庫睿思殿庫門庫﹝宋刻「子庫」。﹞門覺察官﹝兩行﹞長入祗候﹝兩行各二十六人﹞茶酒班殿侍﹝各二十一人。宋刻「三十一人」。﹞快行親從﹝各三十二人﹞擊鞭﹝兩行各七人。宋刻「擊鞭」作「系鞭」。﹞殿前指揮使﹝兩行各二十一人居外。宋刻「三十一人」。﹞茶酒班殿侍﹝兩行各六人執從物居內﹞編排禁衛行子﹝三十人於內往來編排。宋刻「三十一人」。﹞等子人員十將﹝兩行各四人居外﹞禦龍直﹝共八十二人執從物居內﹞知門事﹝乘馬行圍子內﹞步帥﹝乘馬行圍子內﹞親從方圍子﹝兩行各一百四十人﹞圍子兩邊各四重第一重﹝內殿直已下兩邊各一百人﹞第二重﹝崇政殿圍子兩邊各一百人﹞第三重﹝禦龍直兩邊各一百人﹞第四重﹝崇政殿圍子兩邊各一百人﹞水手並覷捕等子﹝兩邊各五人。宋刻「覷」誤「戲」。﹞攔前崇政殿親從﹝十七人﹞殿帥﹝乘騎行圍子內中道﹞主管禁軍所﹝內官﹞等子﹝兩邊各二十五人居外。宋刻「禁軍」作「禁衛」。﹞中道﹝第二日並恭謝。教坊樂人迎駕﹐念致語口號等﹐並教坊樂部於此排立。﹞快行親從﹝兩行各三十人。宋刻「行」作「邊」。﹞塵斧拂子水晶骨朵香球﹝二人。宋刻作「香二」﹐連文大字﹐無「人」字。﹞打燭快行﹝兩行﹐駕回不用﹞編排官﹝二人﹞執燭籠親從﹝兩行﹐各七十四人﹐到眾安橋去燭駕回先行。宋刻「燭籠」作「燈籠」。﹞行門﹝兩行各十二人﹞當食官聽宣官輦官人員平輦﹝輦官十六人﹞黃羅禦傘﹝二﹞黃羅禦扇﹝二﹞挾輦禦藥帶插外禦帶帶插下官門覺察舍人攔後圍子挾輦指揮使﹝各二十一人﹞輦後樂﹝東西兩邊共三十六人﹐第一日不作。宋刻云「東西兩班各三十六人」。﹞天武﹝兩行各八人居外﹞都下親從﹝兩行各八人﹞扇挾輦內殿直﹝各二十二人﹞宰臣使相執政宰執後約攔親從﹝二十二人。宋刻「二十二人」上有「各」字。﹞從駕臣僚分東西兩班﹝東班系尙書侍郎兩制等官﹐西班系正位宗室遙郡。宋刻「位」作「任」。﹞門覺察宣贊舍人侍從後約攔親從﹝各二十二人﹞車駕所經﹐諸司百官﹝宋刻云「諸百官司」。﹞皆結彩門﹐迎駕起居。俟駕頭將至﹐知班行門喝「班到排立」﹔次喝「躬身拜﹐再拜」﹔﹝駕回不拜﹐值雨免拜。﹞班首奏聖躬萬福﹐喝唱﹝宋刻「唱喏」﹞直身立。﹝齪巷軍兵則呼「萬歲﹗」﹞大禮﹝南郊明堂﹞三歲一郊﹐預於元日降詔﹐以冬至有事於南郊﹐或用次年元日行事﹝明堂止於半年前降詔﹐用是歲季秋上辛日﹞。選於五六月內擇日命司漕﹝宋刻「司」作「帥」﹞及修內司修飾郊壇﹐及絞縛靑城齋殿等屋﹐凡數百間﹐悉覆以葦席﹐護以靑布﹐並差官兵修築泥路﹐自太廟至泰門﹐又自嘉會門至麗正門﹐計九里三百二十步﹝明堂止自太廟至麗正門﹞﹐皆以潮沙塡築﹐其平如席﹐以便五輅之往來。每隊各有「歌頭」﹐以彩旗爲號﹐唱和《杵歌》等曲﹐以相兩街﹐居民各以彩緞錢酒爲犒。又命象院教象前導朱旗﹐以二金三鼓爲節﹐各有襆頭紫衣蠻奴乘之﹐手執短﹐旋轉跪起﹐悉如人意。市井因競市繪塑小象﹐以饋遺四方。又以車五乘﹐壓之以鐵﹐多至萬斤﹐與輅輕重適等﹐以觀疾徐傾側之勢。至前一月進呈﹐謂之「閃試」。及駕出前一日﹐縛大彩屋於太廟前﹐置輅其中﹐許都人觀瞻。先自前一月以來﹐次第按試習儀﹐殆無虛日。郊前十日﹐執事陪祀等官﹐並受誓戒於尙書省﹝宗室赴太廟受誓戒﹞。前三日﹐百官奏請皇帝致齋於大慶殿。是日﹐上服通天冠﹐絳紗袍﹐結佩﹐升髙座﹐侍中奏請降座﹐就齋室。次日﹐車駕詣景靈宮﹐服衮冕行禮﹝儀從並同四孟﹞。禮畢駕回﹐就赴太廟齋殿宿齋。是夕四鼓﹐上服衮冕﹐詣祖宗諸室行朝饗之禮。是夜﹐鹵簿儀仗軍兵於禦路兩傍分列﹐間以糝盆燭﹐自太廟直至郊壇泰門﹐輝映如晝。宰執親王﹐貴家巨室﹐列幕櫛比﹐皆不遠千里﹐不憚重費﹐預定於數月之前﹐而至期猶有爲有力所奪者。珠翠錦繡﹐絢爛於二十里間﹐𨿽寸地不容閒也。歌舞遊遨﹐工藝百物﹐輻輳爭售﹐通宵駢闐﹐至五鼓則先驅﹐所至皆滅燈火﹐蓋淸道祓除之義。黎明﹐上禦玉輅﹐從以四輅﹝金﹑象﹑革﹑木﹞﹐導以馴象﹐千官百司﹐法駕儀仗﹐錦繡雜﹐蓋十倍孟饗之數﹐聲容文物﹐不可盡述。次第出嘉會門﹐至靑城宿齋﹝明堂則徑入麗正門齋殿齋宿﹞。四壁皆三衙諸軍﹐周廬坐甲﹐軍幕旌旗﹐布列前後﹐傳呼唱號﹐列燭互巡﹐往來如織。行宮至暮則嚴更警場﹝太廟齋宿亦然。宋刻誤「警惕」﹞﹐鼓角轟振。又有衛士十餘隊﹐每隊十餘人﹐互喝云「是與不是﹖」眾應曰「是﹗」又喝云「是甚人﹖」眾應曰「殿前都指揮使某人。」謂之「喝攔」﹝宋刻作「探」﹞。至三鼓﹐執事陪祀官並入﹐就黃壇排立﹐萬燈輝耀﹐燦若列星。凡齪燈皆自爲志號﹐謂如捧俎官﹝宋刻無「謂」字﹞則畫一人爲捧俎之狀等類。蓋燈多﹐不容不以此辧認﹐亦有好奇可笑者。用丑時一刻行事﹐至期﹐上服通天冠﹑絳紗袍﹐乘輦﹐至大次﹐禮部侍郎奏中嚴外辧﹐禮儀使奏請皇帝行事。上服衮冕﹐步至小次﹐升自午階。天步所臨﹐皆藉以黃羅﹐謂之「黃道」。中貴一人﹐以大金合貯片腦迎前撒之。禮儀使前導﹐殿中監進大圭。至版位﹐禮直官奏﹕「有司謹具﹐請行事。」﹝宮架樂作。自此上進止皆樂作。﹞時壇內外﹐凡數萬眾﹐皆肅然無嘩。天風時送佩環韶之音﹐眞如九天吹下也。太社令升煙燔牲旨首﹝宋刻無「旨」字﹞。上先詣昊天位﹐次皇地祗﹐次祖宗位﹐奠玉﹐祭酒﹐讀冊﹐文武二舞﹐次亞終獻﹐禮畢﹝宋刻「禮畢」上有「行」字﹞。上詣飲福位﹐受爵﹐飲福酒﹝登歌樂作﹞。禮直官喝「賜胙」﹐次「送神」﹐次「望燎」訖﹐禮儀使奏禮畢。上還大次﹐更衣﹐乘輦還齋官﹐百僚追班﹐賀禮成於端誠殿。黎明﹐上乘大安輦﹐從以五輅進發。教坊排立﹐奏念致語口號訖﹐樂作﹐諸軍隊伍﹐亦次第鼓吹振作﹐千乘萬騎﹐如雲奔潮湧﹐四方萬姓﹐如鱗次蟻聚﹐迆邐入麗正門。教坊排立﹐再奏致語口號﹐舞畢﹐降輦小憩﹐以俟辧嚴﹐登門肆赦。弁陽老人有詩云「黃道宮羅瑞腦香﹐衮龍升降佩鏘鏘。大安輦奏乾安曲﹐萬點明星簇紫皇。」又曰「萬騎雲從簇錦圍﹐內官排辦馬如飛﹝宋刻「辦」作「立」﹞。九重閶闔開淸曉﹐太母登樓望駕歸。」李鶴田詩云「嚴更頻報夜何其﹐萬甲聲傳遠近隨。梔子燈前紅炯炯﹐大安輦上赴壇時。」郊壇﹐天盤至地髙三丈二尺四寸﹐通七十二級﹐分四成﹐上廣七丈﹐共十二階﹐分三十六龕﹐午階闊一丈﹐主上升降由此階﹐其餘各闊五尺。圓壇之上﹐止設昊天上帝﹑皇地祗二神位﹐及太祖﹑太宗配天。十六龕﹝案上云「三十六龕」﹐此云「十六龕」﹐或有誤﹞共祀五帝﹑太乙﹑感生﹑北極﹑北斗﹐及分祀眾星三百六十位。儀仗用六千八百八十九人﹐自太廟排列至靑城。玉輅下祗應人共三百二十一人﹕呵喝人員二人。教馬官二人。挾捧輪將軍四人。推輪車子官健八人。駕士班直二百三十二人。千牛衛將軍二員。抱太常龍旗官六員。職掌五人。專知官一名。手分一名。庫子八人。裝掛匠二人。諸作工匠十五人。蓋覆儀鸞司十一人。監官三員。金﹑象﹑革﹑木輅﹐每輅下一百五十六人。玉輅靑飾。金輅黃飾。象輅紅飾。革輅淺色飾。木輅黑飾。﹝輅下人冠服並依輅色。﹞玉輅前儀仗騎導﹕騎導官﹑左壁文臣﹑右壁武臣。六軍儀仗官兵二千二百三十二人。左右諸衛將軍﹝宋刻無「衛」字﹞十三員﹝中道五員﹐左右八員。﹞金吾街仗司﹕執八十人。攝將軍八員。仗下監門二十六員。鼓吹五百八十三人。導架樂人三百三十人。登門肆赦其日﹐駕自文徳殿﹐詣麗正門禦樓﹐教坊作樂迎導﹐參軍色念致語﹐雜劇色念口號。至禦幄降輦﹐門下門進「中嚴外辧」牌訖﹐禦藥喝唱「捲簾」﹝宋刻無「唱」字﹞上出幄﹐臨軒門下。鳴鞭﹐宮架奏曲﹐簾捲扇開﹐樂止﹐撞右五鐘黃傘才出﹐門下宰臣以下兩拜﹐分班立。門上中書令稱﹕「有敕﹐立金雞門下。」侍郎應喏﹐宣奉敕立金雞。雞竿一起﹐門上仙鶴童子捧赦書降下門﹐接置案上﹐太常寺擊鼓﹐鼓止﹐捧案至樓前中心。知稱「宣付三省」﹐參政跪受﹐捧制書出班跪奏﹐請付外施行。門上中書令承旨宣曰「制可。」門下參政稱﹕「宣付三省」。遂以制書授宰臣跪受訖﹐門提點開拆﹐授宣赦。舍人捧詣宣制位﹐起居舍人一員摘句讀。舍人稱﹕「有制。」宰臣以下再拜。俟讀至「咸赦除之」﹐獄級奏脫枷訖﹐罪囚應喏﹐三呼萬歲﹐歌呼而出。候宣赦訖﹐門上舍人贊﹐樞密及中書令曲賀兩拜﹐門下宣制舍人捧赦制書授宰臣﹝宋刻無「赦」字﹞﹐宰臣授刑部尙書﹐尙書授刑房錄事訖﹐歸班兩拜﹐致詞﹐三舞蹈﹐三叩頭。知稱﹕「有制。」宰臣已下再拜。知宣答云「若時大慶﹐與卿等同之。」又拜舞如前。門上中書令奏禮畢﹐扇合﹐宮架樂作﹐簾降﹐樂止﹐撞左五鐘。門下禮部郎中奏解嚴﹐上還幄次﹐門下鳴鞭﹐舍人喝﹕「奉敕放仗。」宰臣已下再拜退。次宣勞將士訖﹐乘輦歸內﹐至南宮門教坊迎駕﹐念致語口號如前。至文徳殿降輦﹐舞畢退。弁陽翁詩云「換輦登門捲禦簾﹐侍中承制舍人宣。鳳書乍脫金雞口﹐一派歡聲下九天。」金雞竿﹐長五丈五尺﹐四面各百戲﹐一人緣索而上﹐謂之「搶金雞」。先到者得利物﹐呼萬歲。﹝纈羅襖子一領﹐絹十匹﹐銀碗一隻重三兩。﹞諸州進奏院各有遞鋪腰鈴黃旗者數人﹐俟宣赦訖﹐卽先發太平州﹑萬州﹑壽春府﹐取「太平萬壽」之語。以次俱發鈴聲。滿道都人競觀。樓下排立次第﹕靑龍﹑白虎旗各一信旗二方扇二方圓二四劍二將軍二僧眾﹝居左﹞道眾﹝居右﹞玉輅﹝居中﹞太常宮架樂宣赦臺招拜紅旗擊鼓﹝宋刻「系鼓」﹞三院罪囚獄級﹝居左﹞禦馬六匹﹝居右﹞宣制位﹝居中﹞橫門快行承旨三省官已下恭

謝大禮後﹐擇日行恭謝禮。第一日駕出﹐如四孟儀﹐詣景靈宮天興殿聖祖前行恭謝禮﹐次詣中殿祖宗神禦前行禮﹐還齋殿進膳訖﹐引宰臣以下賜茶﹐茶畢奏事訖還內。第二日上乘輦﹐自後殿門出﹐教坊都管已下於祥曦殿南迎駕起居﹐參軍色念致語﹐雜劇色念口號﹐樂作﹐駕後樂東西班則於和寧門外排立後從作樂。將至太乙宮﹐道士率眾執威儀於萬壽觀前﹐入圍子內迎駕起居作法事﹐前導入太乙宮門降輦﹐候班齊﹐詣靈休殿參神﹐次詣五福﹑十神太乙﹐次詣申佑殿﹝本命﹞北辰殿通眞殿﹝佑聖﹞順福殿﹝太后本命﹞延壽殿﹝南極﹞火徳殿﹐禮畢﹐宣宰臣以下合赴坐官並簪花﹐對禦賜宴。上服襆頭﹐紅上蓋﹐玉束帶﹐不簪花。教坊樂作﹐前三盞用盤盞﹐後二盞屈卮。禦筵畢﹐百官侍衛吏卒等並賜簪花從駕﹐縷翠滴金﹐各競華麗﹐望之如錦繡。衙前樂都管已下三百人﹐自新樁橋西中道排立迎駕﹐念致語﹑口號如前。樂動《滿路花》﹐至殿門起《壽同天》曲破﹐舞畢退。姜白石有詩云「六軍文武浩如雲﹐花簇頭冠樣樣新﹐惟有至尊渾不戴﹐盡將春色賜羣臣。」「萬數簪花滿禦街﹐聖人先自景靈回。不知後面花多少﹐但見紅雲冉冉來。」﹝是日皇后及內中車馬先還。宮中呼後爲「聖人」。﹞聖

節其日候宰執奏事訖﹐追班﹐上坐垂拱殿﹐先引樞密院並管軍官上壽﹐﹝東京分爲二日﹐今只並爲一日。﹞禮畢﹐再坐紫宸殿﹐上公已下分立﹐候奏班齊﹐上公詣禦茶牀前﹐躬進禦酒﹐跪致詞云「文武百僚臣﹝某﹞等稽首言﹕天基令節﹝聖節名逐朝換﹞﹐臣等不勝大慶﹐謹上千萬歲壽。」下殿再拜。樞密宣答云「得公等壽酒﹐與公等內外同慶。」又再拜﹐教坊樂作﹐接盞訖﹐跪起舞蹈如儀。門官再喝﹕「不該赴坐官先退。」樞密喝羣臣升殿﹐門分引上公已下合赴坐官升殿。第一盞宣視盞﹐送禦酒﹐歌板色﹐唱《祝堯齡》﹐賜百官酒﹐簟起﹐舞三臺﹝後並準此﹞﹐供進內咸豉。第二盞賜禦酒﹐歌板起中腔﹐供進雜爆。第三盞歌板唱踏歌﹐供進肉﹐候內官起茶牀﹐樞密跪奏禮畢﹐羣臣降階﹐舞蹈拜退。此上壽儀大略也。若錫宴節次﹐大率如《夢華》所載﹐玆不贅書。今偶得理宗朝禁中壽筵樂次﹐因列於此﹐庶可想見承平之盛觀也。天基聖節排當樂次﹝正月五日﹞樂奏夾鐘宮﹐簟起《萬壽永無疆》引子﹐王恩。上壽第一盞﹐篥起《聖壽齊天樂慢》﹐周潤。

第二盞﹐笛起《帝壽昌慢》﹐潘俊。

第三盞﹐笙起《升平樂慢》﹐侯璋。

第四盞﹐方響起《萬方寧慢》﹐余勝。

第五盞﹐篥起《永遇樂慢》﹐楊茂。

第六盞﹐笛起《壽南山慢》﹐盧寧。

第七盞﹐笙起《戀春光慢》﹐任榮祖。

第八盞﹐篥起《賞仙花慢》﹐王榮顯。

第九盞﹐方響起《碧牡丹慢》﹐彭先。

第十盞﹐笛起《上苑春慢》﹐胡寧。

第十一盞﹐笙起《慶壽樂慢》﹐侯璋。

第十二盞﹐篥起《柳初新慢》﹐劉昌。

第十三盞﹐諸部合《萬壽無疆薄媚》曲破。初坐樂奏夷則宮﹐篥起《上林春》引子﹐王榮顯。

第一盞﹐篥起《萬歲梁州》曲破﹐齊汝賢。舞頭豪俊邁。舞尾範宗茂。

第二盞﹐篥起《聖壽永》歌曲子﹐陸恩顯。琵琶起《捧瑤卮慢》﹐王榮祖。

第三盞﹐唱《延壽長》歌曲子﹐李文慶。嵇琴起《花梢月慢》﹐李松。

第四盞﹐玉軸琵琶獨彈正黃宮《福壽永康》﹐寧兪達。拍﹐王良卿。篥起《慶壽新》﹐周潤。進彈子﹝宋刻「譚子」﹞笛哨﹐潘俊。杖鼓﹐朱堯卿。拍﹐王良卿。

進念致語等﹐時和。伏以華樞紀節﹐瑤墀先五日之春﹔玉曆發祥﹐聖世啟千齡之運。歡騰薄海﹐慶溢大廷﹐恭惟皇帝陛下﹐睿哲如堯﹐儉勤邁禹﹐躬行徳化﹐躋民壽域之中﹔治洽泰和﹐措世春臺之上。皇后殿下﹐道符坤順﹐位儷乾剛﹐宮闈資陰教之修﹐海宇仰母儀之正。有徳者必壽﹐八十个甲子環周﹔申命其用休﹐億萬載皇圖鞏固。﹝臣﹞等生逢華旦﹐叨預伶官﹐輒采聲詩﹐恭陳口號﹕

上聖天生自有眞

千齡寶運紀休辰

貫樞瑞彩昭璇象

滿室紅光裊翠麟

黃閣淸夷瑤莢曉

未央閒暇玉卮春

箕疇五福咸敷斂

皇極躬持錫庶民日遲鸞旆﹐喜聆舜樂之和﹔天近墀﹐宜進《齊諧》之伎。上奉天顏。吳師賢已下﹐上進小雜劇﹕雜劇﹐吳師賢已下﹐做《君聖臣賢爨》﹐斷送《萬歲聲》。

第五盞﹐笙獨吹﹐小石角《長生寶宴樂》﹐侯璋。拍﹐張亨。笛起《降聖樂慢》﹐盧寧。雜劇﹐周朝淸已下﹐做《三京下書》﹐斷送《繞池遊》。

第六盞﹐箏獨彈﹐髙雙調《聚仙歡》﹐陳儀。拍﹐謝用。方響起《堯階樂慢》﹐劉民和。聖花﹐金寶。

第七盞﹐玉方響獨打﹐道調宮《聖壽永》﹐余勝。拍﹐王良卿。箏起《出墻花慢》﹐吳宣。雜手藝﹐《祝壽進香仙人》﹐趙喜。

第八盞﹐《萬壽祝天基》斷隊。

第九盞﹐簫起﹐《縷金蟬慢》﹐傅昌寧。笙起﹐《托嬌鶯慢》﹐任榮祖。

第十盞﹐諸部合﹐《齊天樂》曲破。再坐第一盞﹐篥起《慶芳春慢》﹐楊茂。笛起《延壽曲慢》﹝宋刻無「曲」字﹞﹐潘俊。

第二盞﹐箏起《月中仙慢》﹐侯端。嵇琴起《壽鑪香慢》﹐李松。

第三盞﹐篥起《慶簫韶慢》﹐王榮祖。笙起《月明對花燈慢》﹐任榮祖。

第四盞﹐琵琶獨彈﹐髙雙調《會羣仙》。方響起《玉京春慢》﹐余勝。雜劇﹐何晏喜已下﹐做《楊飯》﹐斷送《四時歡》。

第五盞﹐諸部合﹐《老人星降黃龍》曲破。

第六盞﹐篥獨吹﹐商角調「筵前保壽樂」。雜劇﹐時和已下﹐做《四偌少年遊》﹐斷送《賀時丰》。

第七盞﹐鼓笛曲﹐《拜舞六幺》。弄傀儡﹐《踢架兒》﹐盧逢春。

第八盞﹐簫獨吹﹐雙聲調《玉簫聲》。

第九盞﹐諸部合﹐無射宮《碎錦梁州歌頭》大曲。雜手藝﹐《永團圓》﹐趙喜。

第十盞﹐笛獨吹﹐髙平調《慶千秋》。

第十一盞﹐琵琶﹐獨彈﹐大呂調《壽齊天》。撮弄﹐《壽果放生》﹐姚潤。

第十二盞﹐諸部合﹐《萬壽興隆樂》法曲。

第十三盞﹐方響獨打﹐髙宮《惜春》。傀儡舞﹐鮑老。

第十四盞﹐箏琶方響合纏﹐《令神曲》。

第十五盞﹐諸部合﹐夷則羽《六幺》。巧百戲﹐趙喜。

第十六盞﹐管下獨吹﹐無射商《柳初新》﹝宋刻「春」﹞。

第十七盞﹐鼓板。舞綰﹐《壽星》﹐姚潤。

第十八盞﹐諸部合﹐《梅花伊州》。

第十九盞﹐笙獨吹﹐正平調《壽長春》。傀儡﹐《羣仙會》﹐盧逢春。

第二十盞﹐篥起﹐《萬花新》曲破。祗應人﹕都管周朝淸陸恩顯雜劇色﹕吳師賢趙

恩王太一朱

旺﹝豬兒頭﹞時

和金

寶兪

慶何晏喜沈

定吳國賢王

壽趙

寧胡

寧鄭

喜陸

壽歌板色﹕李文慶拍板色﹕王良卿張

亨謝

用簫色﹕傅昌寧朱明復李允信箏色﹕陳

儀豪輔文吳

宣豪俊賢徐顯祖張

廣琵琶色﹕王榮祖兪

達豪俊民豪俊邁段繼祖嵇琴色﹕李

松侯

端孫民顯笙色﹕侯璋

葉茂靑任榮祖董

茂張

瑾潘

寶姚

拱範

椿孫

昌莫

正周

珍馬

椿姚舜臣陳

保篥色﹕齊汝賢周

潤楊

茂王

恩王榮顯姜師賢劉

昌楊

彬王

福杜

明諭

祥周忠恕夏

福徐

玨周

喜聞

澄沈

壽丁

預鄭

亨周

佐楊

瑾沈

康鄭

聰莫

壽潘顯祖時

潤胡

佾周

信李

圭李

潤史

顯金

壽笛色﹕楊徳茂潘

俊盧

寧彭

俊賀

昌賀

壽胡師文壽

椿姚

寶張茂祖崔

興朱

珍張茂才金

貴潘顯祖沈

壽周

興李大用董大有金

明趙

喜莫

及張

春葉

茂胡

寧任

顯張

椿孫

寧彭

進李

榮全

寧金彥恭董

喜王

佑來

亨王

喜顧

和顧

松金

顯董

寧杜

松李

椿張

椿何

福管思齊朱

喜花椿李拱辰方響色﹕余

勝彭

先劉民和黃

桂姜大亨張

榮杖鼓色﹕朱堯卿馮

喜時

忠施

榮朱拱辰周

忠李

顯姚

寶葉

茂李榮祖大鼓色﹕王

喜鄧

珍王

宣顧

榮舞旋色﹕範宗茂內中上教﹕張

明倪

椿潘

恩石

張

琳弄傀儡﹕盧逢春等六人。雜手藝﹕姚潤等九人。女廝撲﹕張椿等十人。築球軍﹕陸寶等二十四人。百戲﹕沈慶等六十四人。百禽鳴﹕胡福等二人。

捲

二禦

教壽皇畱意武事﹐在位凡五大閱﹝乾道二年﹑四年﹑六年﹑淳熙四年﹑十年﹞。或幸白石﹐或幸茅灘﹐或幸龍山。一時儀文士馬﹑戈甲旌旗之盛﹐𨿽各不同﹐今撮其要﹐以著於此。先一日﹐諸軍人馬全裝執色於教場東﹐布列軍幕宿營。至日﹐殿前馬步諸軍先赴教場下方菅﹐並親隨軍排列將壇之後。質明﹐三衙管軍官並全裝從駕。上自祥曦殿戎服乘馬﹐太子﹑親王﹑宰執﹑近臣並戎服乘騎﹐以從護聖。馬軍八百騎﹐分執槍旗弓矢軍器﹐前後奏隨軍番部大樂等﹝詳見後「禦教儀衛次第」﹞。駕入教場﹐升幄殿。殿帥執撾﹐躬奏﹕「諸司人馬排齊。」﹝宋刻「排立齊」﹞舉黃旗﹐招諸軍﹐向禦殿敲梆子﹝宋刻無「敲」字﹞。一鼓唱喏﹐一鼓呼「萬歲」﹐再一鼓又呼「萬歲」﹐疊鼓呼「萬萬歲」﹐又一鼓唱喏。殿帥奏取聖旨﹐鳴角發嚴。上禦金裝甲冑﹐登將壇幄殿﹐鳴角戒嚴。殿帥奏取聖旨﹐馬步軍整隊成屯﹐以備教戰。連三鼓﹐馬軍上馬﹐步軍起旗槍﹐分東西﹐爲應敵之勢。舉白旗教方陣﹐黃旗變圓陣﹐皂旗作長蛇陣﹐靑旗變直陣﹐緋旗變銳陣﹐緋心皂旗變曲陣﹐緋心靑旗﹝宋刻「白旗」﹞作伏虎陣。殿帥奏取聖旨﹐兩陣各遣勇將挑戰﹐變八圓陣。疊鼓舉旗﹐左馬軍戰右步軍﹐右馬軍戰左步軍。再疊鼓交旗﹐擊刺混戰。三疊金分陣大勢﹐馬軍四面大戰。三疊金分陣。殿帥奏教陣訖﹐取旨人馬擺列﹐當頭鳴角簇隊﹐以候放教。諸軍呈大刀車炮煙槍諸色武藝。禦前傳宣﹐撫諭將士﹐射生官進獻獐鹿。上更戎服﹐賜宰臣以下對禦酒五行﹐殿帥奏取旨謝恩如前﹐唱喏訖﹐駕出教場。是日太上皇於都亭驛設簾幄以觀。駕至﹐邀上入幄﹐宣喚管軍官﹐賜大金碗酒於簾外。都人贊嘆﹐以爲盛觀。時殿司旗幟以黃﹐馬司以緋﹐步司以白。以道路隘促﹐止用從駕軍一萬四千二百人﹝宋刻「一萬二千四百人」﹞﹐分爲二百四十八小隊。戈甲耀日﹐旌旗蔽天﹐連亙二十餘里﹐粲如錦繡。都人縱觀﹐以爲前所未有。凡支犒金銀錢帛以鉅萬計﹐悉出內庫﹐戶部不與焉。禦教儀衛次第文物儀衛並同四孟駕出﹐今止添入後項。彈壓前隊侍立使臣都轄。執黃團龍旗使臣﹝宋刻無「團」字﹞。執繡龍旗使臣。帶弓箭汗胯豹尾使臣四員。帶汗胯員琦劍使臣十員。﹝「琦」宋刻「騎」﹐後同。﹞彈壓後隊侍立使臣都轄。黃羅戲珠龍旗。黃繡龍旗二。豹尾使臣四。員琦劍使臣十人。供進馬四匹。帶甲禦馬。禦前金裝甲馬﹝宋刻「金」作「全」﹞。管押使臣幕士。內中正供馬。獸醫押槽。黃繡龍傳宣旗二。小龍傳宣旗十。隨逐巡視官。馬院禁衛官。引馬監官二員。供馬監官二員。聖駕供鞭通管二員。掇梢提轄二員。日烏獨腳旗。挾駕指揮使四十二人。銷金龍旗二。犀皮禦座椅。鈐錘刀子﹝左﹞。匙箸刀子﹝右﹞。靑氈禦笠。褐氈禦笠。金鳳瓶。絲鞋篋子。禦膳篋子。玉靶於闐刀。金洗漱。皂白禦靴。馬腦於闐刀。水晶於闐刀。通犀於闐刀。角靶於闐刀。酒鱉子﹝大﹑小﹞。白豹皮杖。梳刷馬盂袋。黑漆套盤。圭木套盤。白虎皮杖。銷金弓箭葫蘆。虎豹皮弓箭袋葫蘆。飲水角。拍板二。哨笛四。番鼓二十四人。彈壓樂器使臣。管押訓練官。杏黃龍旗二。篥二。札子九。大鼓十。龍笛四。從駕官宰臣已下﹝並如常日﹞。臨安府彈壓官屬。燕

射淳熙元年九月﹐孝宗幸玉津園講燕射禮﹐皇太子﹑宰執﹑使相﹑侍從正任﹐皆從輦至殿門外少駐﹐教坊進念致語﹑口號﹐作樂﹐出麗正門﹐由嘉會門至玉津園﹐賜宴酒三行。上服頭巾窄衣﹐束帶絲鞋﹐臨軒內。侍禦帶進弓箭﹐看箭人喝﹕「看禦箭。」教坊樂作﹐射垛。前排立招箭班應喏。皇帝第二箭射中﹐皇太子已下各再拜稱賀﹐進禦酒﹐並宣勸訖。皇太子及臣僚射弓﹐第四箭射中。上再射第五箭﹝宋刻「第三箭」﹞又中的﹐傳旨不賀。舍人先引皇太子當殿賜窄衣﹐金束帶﹔次引射中臣僚受賜如前。再進禦酒﹐奏樂﹐用雜劇。次賜宰臣以下十兩銀碗各一隻。上賦七言詩﹐丞相曾懷已下屬和以進。上乘逍遙輦出玉津園﹝宋刻有「門」字﹞﹐教坊進念口號。至祥曦殿降輦。招箭班者服紫衣襆頭﹐叉手立於垛前﹐禦箭之來﹐能以襆頭取勢轉導入的﹐亦絕伎也。公主下降南渡以來﹐公主無及嫁者﹐獨理宗朝周漢國公主出降慈明太后侄孫楊鎭﹐禮文頗盛﹐今摭梗槪於此。先是﹐擇日遣天使宣召駙馬至東華門﹐引見便殿﹐賜玉帶靴笏鞍馬及紅羅百匹﹐銀器百兩﹐衣著百匹﹐聘財銀一萬兩。對禦賜筵五盞﹐用教坊樂。候畢﹐謝恩訖﹐乘塗金禦仙花鞍轡狨座馬﹐執絲鞭﹐張三檐傘﹐教坊樂部五十人前引還第﹐謂之「宣系」。進財物件﹐並照《國朝會要》太常寺關報有司辦造。先一月﹐宣宰執常服系鞋﹐詣後殿西廊觀看公主房奩﹕眞珠九四鳳冠翟衣一副眞珠玉一副金革帶一條玉龍冠綬玉環北珠冠花篦環七寶冠花篦環眞珠大衣背子眞珠翠領四時衣服疊珠嵌寶金器塗金器貼金器出從貼金銀裝等錦繡銷金帳幔陳設茵褥地衣步障等物其日駙馬常服玉帶﹐乘馬至和寧門﹐易冕服﹐至東華門﹐用雁幣玉馬等行親迎禮﹝用熙寧故事﹞。公主戴九四鳳冠﹐服翟纏袖﹝宋刻本「纏」作「綞」﹞﹐升其前。天文官本位從物從人燭籠二十本位使臣插釵童子八人方扇四圓扇四引障花十提燈二十行障坐障皇后親送﹐乘九龍子。皇太子乘馬﹐圍子左右兩重。其後太師判宗正寺榮王﹑榮王夫人及諸命婦至第﹐賜禦筵九盞。筵畢﹐皇后﹑太子先還﹐公主歸位﹐行同牢禮﹝用開寶禮﹞。然後親行盥饋舅姑之禮﹝開寶通禮﹞。謁見舅姑﹐用名紙一副﹐衣一襲﹐手帕一盒﹐妝藻豆袋銀器三百兩﹐衣著五百匹。余親各有差。三朝﹐公主﹑駙馬並入內謝恩﹐宣賜禮物﹐賜宴禁中。外庭奉表稱賀。賜宰執﹑親王﹑侍從﹑內職﹑管軍副都指揮使已上金銀錢勝色子有差﹝依熙寧式。「勝色」宋刻作「盛包」﹞。駙馬家親屬﹐各等第推恩。唱

名第一名承事郎第二名三名並文林郎第一甲賜進士及第第二甲同進士及第第三甲第四甲賜進士出身第五甲同進士出身武舉第一名秉義郎特奏第一名同進士出身上禦集英殿拆號唱進士名﹐各賜綠袍﹑白簡﹑黃襯衫。武舉人賜紫羅袍﹑鍍金帶﹑牙笏。賜狀元等三人酒食五盞﹐餘人各賜泡飯。前三名各進謝恩詩一首﹐皆重戴綠袍絲鞭﹐駿馬快行﹐各持黃於前。黃幡﹝宋刻「旗」﹞雜沓﹐多至數十百面﹐各書詩一句於上﹝宋刻無「一」字﹞。呵殿如雲﹐皆平日交洲親舊相迓之人﹐或三學使令齋臧輩。若執事之人﹐則系帥漕司差﹐到狀元局祗應。亦有術人相士輩﹐自炫預定魁選﹐鼓舞於中。自東華門至期集所﹐豪家貴邸﹐競列彩幕縱觀﹐其有少年未有室家者﹐亦往往於此擇婿焉。期集所例置局於禮部貢膳﹑掌酒果﹑監門等。後旬日朝謝。又數日拜黃甲﹐敍同年﹐其儀三名設褥於堂上﹐東西相向﹐四十已上立於東廊﹐四十已下立於西廊﹐皆再拜﹐拜已﹐擇榜中年長者一人狀元拜之﹐復擇少者一人拜狀元。又數日﹐赴國子監謁謝先聖先師訖﹐賜聞喜宴於局中。侍從已上及館職皆與知舉官押宴﹐遂立題名石刻。凡費悉出於官及諸閫饋遺云。元

正朝廷元日冬至行大朝會儀﹐則百官冠冕朝服﹐備法駕﹐設黃麾仗三千三百五十人﹐﹝視東京已減三之一﹞用太常雅樂宮架登歌。太子﹑上公﹑親王﹑宰執並赴紫宸殿立班進酒﹐上千萬歲壽。上公致辭﹐樞密宣答。及諸國使人及諸州入獻朝賀﹐然後奏樂﹐進酒賜宴。此禮不能常行﹐每歲禁中止是以三茅。鐘鳴駕興﹐上服襆頭﹑玉帶﹑靴袍﹐先詣福寧殿龍墀及聖堂炷香﹐﹝用臘沈腦子﹞次至天章閣祖宗神禦殿行酌獻禮﹐次詣東朝奉賀﹐復回福寧殿受皇后﹑太子﹑皇子﹑公主﹑貴妃﹐至郡夫人﹑內官﹑大內已下賀。賀畢﹐駕始過大慶殿禦史臺門﹐分引文武百寮追班稱賀。大起居十六拜﹐致辭上壽。樞密宣答禮畢﹐放仗。是日﹐後苑排辦禦筵於淸燕殿﹐用插食盤架。午後﹐修內司排辦晚筵於慶瑞殿﹐用煙火﹐進市食﹐賞燈﹐並如元夕。立

春前一日﹐臨安府造進大春牛﹐設之福寧殿庭。及駕臨幸﹐內官皆用五色絲彩杖鞭牛。禦藥院例取牛晴以充眼藥﹐余屬直婆﹝號管人都行首﹞掌管。預造小春牛數十﹐飾彩幡雪柳﹐分送殿﹐巨各隨以金銀錢彩緞爲酬。是日賜百官春幡勝﹐宰執親王以金﹐余以金裹銀及羅帛爲之﹐系文思院造進﹐各垂於襆頭之左入謝。後苑辦造春盤供進﹐及分賜貴邸宰臣巨﹐翠縷紅絲﹐金雞玉燕﹐備極精巧﹐每盤值萬錢。學士院撰進春帖子。帝後貴妃夫人諸﹐各有定式﹐絳羅金縷﹐華粲可觀。臨安府亦鞭春開宴﹐而邸第饋遺﹐則多效內庭焉。元

夕禁中自去歲九月賞菊燈之後﹐迆試燈﹐謂之「預賞」。一入新正﹐燈火日盛﹐皆修內司諸分主之﹐競出新意﹐年異而歲不同。往往於復古﹑膺福﹑淸燕﹑明華等殿張掛﹐及宣徳門﹑梅堂﹑三間臺等處臨時取旨﹐起立鰲山。燈之品極多﹝見後「燈品」﹞﹐每以「蘇燈」爲最﹐圈片大者徑三四尺﹐皆五色琉璃所成﹐山水人物﹐花竹翎毛﹐種種奇妙﹐儼然著色便面也。其後福州所進﹐則純用白玉﹐晃耀奪目﹐如淸冰玉壺﹐爽徹心目。近歲新安所進益奇﹐𨿽圈骨悉皆琉璃所爲﹐號「無骨燈」。禁中嘗令作琉璃燈山﹐其髙五丈﹐人物皆用機關活動﹐結大彩樓貯之。又於殿堂梁棟窗戶間爲湧壁﹐作諸色故事﹐龍鳳水﹐蜿蜒如生﹐遂爲諸燈之冠。前後設玉柵簾﹐寶光花影﹐不可正視。仙韶內人﹐疊奏新曲﹐聲聞人間。殿上鋪連五色琉璃﹐皆球文戲龍百花。小窗間垂小水晶簾﹐流蘇寶帶﹐交映璀璨。中設禦座﹐恍然如在廣寒淸虛府中也。至二鼓﹐上乘小輦﹐幸宣徳門﹐觀鰲山。擎輦者皆倒行﹐以便觀賞。金鑪腦麝如祥雲﹐五色熒煌炫轉﹐照耀天地。山燈凡數千百種﹐極其新巧﹐怪怪奇奇﹐無所不有﹐中以五色玉柵簇成「皇帝萬歲」四大字。其上伶官奏樂﹐稱念口號﹑致語。其下爲大露臺﹐百藝羣工﹐競呈奇伎。內人及小黃門百餘﹐皆巾裹翠蛾﹐效街坊淸樂傀儡﹐繚繞於燈月之下。旣而取旨﹐宣喚市井舞隊及市食盤架。先是﹐京尹預擇華潔及善歌叫者謹伺於外﹐至是歌呼競入。旣經進禦﹐妃嬪內人而下﹐亦爭買之﹐皆數倍得直﹐金珠磊落﹐有一夕而至富者。宮漏旣深﹐始宣放煙火百餘架﹐於是樂聲四起﹐燭影縱橫﹐而駕始還矣。大率效宣和盛際﹐愈加精妙。特無登樓賜宴之事﹐人間不能詳知耳。都城自舊歲冬孟駕回﹐則已有乘肩小女﹑鼓吹舞綰者數十隊﹐以供貴邸豪家幕次之玩。而天街茶肆﹐漸已羅列燈球等求售﹐謂之「燈市」。自此以後﹐每夕皆然。三橋等處﹐客邸最盛﹐舞者往來最多。每夕樓燈初上﹐則簫鼓已紛然自獻於下。酒邊一笑﹐所費殊不多。往往至四鼓乃還。自此日盛一日。姜白石有詩云「燈已闌珊月色寒﹝宋刻「月气」﹞﹐舞兒往往夜深還。只應不盡婆娑意﹐更向街心弄影看。」又云「南陌東城盡舞兒﹐畫金刺繡滿羅衣。也知愛惜春遊夜﹐舞落銀蟾不肯歸。」吳夢窗《玉樓春》云「茸茸貍帽遮梅額﹐金蟬羅翦胡衫窄。乘肩爭看小腰身﹐倦態彊隨閒鼓笛。問稱家在城東陌﹐欲買千金應不惜。歸來困頓春眠﹐猶夢婆娑斜趁拍。」深得其意態也。至節後﹐漸有大隊如四國朝﹑傀儡﹑杵歌之類﹐日趨於盛﹐其多至數千百隊﹝宋刻「千」作「十」﹞。天府每夕差官點視﹐各給錢酒油燭﹐多寡有差。且使之南至升宮支酒燭﹐北至春風樓支錢。終夕天街鼓吹不絕。都民土女﹐羅綺如雲﹐蓋無夕不然也。至五夜﹐則京尹乘小提轎﹐諸舞隊次第簇擁前後﹐連亙十餘里﹐錦繡塡委﹐簫鼓振作﹐耳目不暇給。吏魁以大囊貯楮券﹐凡遇小經紀人﹐必犒數千﹝宋刻「數十」﹞﹐謂之「買市」。至有黠者﹐以小盤貯梨藕數片﹐騰身疊出於稠人之中﹐友請官錢數次者﹐亦不禁也。李房詩云「斜陽盡處蕩輕煙﹐輦路東風入管弦。五夜好春隨步暖﹐一年明月打頭圓﹔香麝掠粉翻羅帶﹐蜜炬籠綃斗王鈿。人影漸稀花露冷﹐踏歌聲度曉云邊。」京尹幕次﹐例占市西坊繁鬧之地﹐燭糝盆﹐照耀如晝。其前列荷校囚數人﹐大書犯由﹐云「某人爲不合搶撲釵環﹐挨搪婦女。」繼而行遣一二﹐謂之「裝燈」。其實皆三獄罪囚﹐姑借此以警姦民。又分委府僚巡警風燭﹐及命都轄房使臣等﹐分任地方﹐以緝姦盜。三獄亦張燈建淨獄道場﹐多裝獄戶故事﹐及陳列獄具。邸第好事者﹐如淸河張府﹑蔣禦藥家﹐間設雅戲煙火﹐花邊水際﹐燈燭燦然﹐遊人士女縱觀﹐則迎門酌酒而去。又有幽坊靜巷好事之家﹐多設五色琉璃泡燈﹐更自雅潔﹐靚妝笑語﹐望之如神仙。白石詩云「沙河云合無行處﹐惆悵來遊路已迷。卻入靜坊燈火空﹐門門相似列蛾眉。」又云「遊人歸後天街靜﹐坊陌人家未閉門。簾裏垂燈照樽俎﹐坐中嬉笑覺春溫。」或戲於小樓﹐以人爲大影戲﹐兒童喧呼﹐終夕不絕。此類不可遽數也。西湖諸寺﹐惟三竺張燈最盛﹐往往有宮禁所賜﹐貴所遺者。都人好奇﹐亦往觀焉。白石詩云「珠珞琉璃到地垂﹐鳳頭銜帶玉交枝﹝宋刻「銜」作「禦」﹞。君王不賞無人進﹐天竺堂深夜雨時。」元夕節物﹐婦人皆戴珠翠﹑鬧蛾﹑玉梅﹑雪柳﹑菩提葉﹑燈球﹑銷金合﹑蟬貂袖﹝宋刻「貉袖」﹞﹑項帕﹐而衣多尙白﹐蓋月下所宜也。遊手浮浪輩﹐則以白紙爲大蟬﹐謂之「夜蛾」。又以棗肉炭屑爲丸﹐系以鐵絲燃之﹐名「火楊梅」。節食所尙﹐則乳糖圓子﹑﹑科斗粉﹑豉湯﹑水晶膾﹑韭餅﹐及南北珍果﹐並皂兒糕﹑宜利少﹑澄沙團子﹑滴酥鮑螺﹑酪面﹑玉消膏﹑琥珀餳﹑輕餳﹑生熟灌藕﹑諸色龍纏﹝宋刻「瓏」﹞﹑蜜煎﹑蜜果﹝宋刻「」﹞﹑糖瓜蔞﹑煎七寶姜鼓﹑十般糖之類﹐皆用鏤裝花盤架車兒﹐簇插飛蛾紅燈彩﹐歌叫喧闐。幕次往往使之吟叫倍酬其直。白石亦有詩云「貴客鉤簾看禦街﹐市中珍品一時來。簾前花架無行路﹐不得金錢不肯回。」競以金盤鈿盒簇饋遺﹐謂之「市食合兒」。翠簾銷幕﹐絳燭籠紗﹐徧呈舞隊﹐密擁歌姬﹐脆管淸亢﹐新聲交奏﹐戲具粉嬰﹐鬻歌售藝者﹐紛然而集。至夜闌則有持小燈照路拾遺者﹐謂之「掃街」。遺鈿墮珥﹐往往得之。亦東都遺風也。舞

隊大小全棚傀儡﹕查查鬼﹝查大﹞李大口﹝一字口﹞賀丰年長瓠斂﹝長頭﹞兔吉﹝兔毛大伯﹞喫遂大憨兒粗旦﹝宋刻「妲」﹞麻婆子快活三郎黃金杏瞎判官快活三娘沈承務一臉膜貓兒相公洞公觜細旦﹝宋刻「妲」﹞河東子黑遂王鐵兒﹝宋刻「王缺兒」﹞交椅夾棒﹝宋刻「捧」﹞屏風男女竹馬男女杵歌大小斫刀鮑老交衮鮑老子弟淸音女童淸音諸國獻寶穿心國入貢孫武子教女兵六國朝四國朝遏云社緋綠社胡安女﹝宋刻無「安」字﹞鳳阮嵇琴撲蝴蝶回陽丹火藥﹝宋刻「大樂」﹞瓦盆鼓﹝宋刻無「盆」字﹞焦錘架兒喬三教喬迎酒喬親事喬樂神﹝馬明王﹞喬捉蛇喬學堂喬宅眷喬像生喬師娘獨自喬地仙旱劃船教象裝態村田樂鼓板踏橇﹝宋刻「踏蹺」﹞撲旗抱鑼裝鬼獅豹蠻牌十齋郎耍和尙劉衮散錢行貨郎打嬌惜其品甚夥﹐不可悉數。首飾衣裝﹐相矜侈靡﹐珠翠錦綺﹐眩耀華麗﹐如傀儡﹑杵歌﹑竹馬之類﹐多至十餘隊。十二﹑十三兩日﹐國忌禁樂﹐則有裝宅眷籠燈﹐前引珠翠﹐盛飾少年尾其後﹐訶殿而來﹐卒然遇之﹐不辧眞僞。及爲喬經紀人﹐如賣蜂糖餅﹑小八塊風子﹐賣字本﹐虔婆賣旗兒之類﹐以資一笑者尢多也。燈

品燈品至多﹐蘇﹑福爲冠﹐新安晚出﹐精妙絕倫。所謂「無骨燈」者﹐其法用絹囊貯粟爲胎﹐因之燒綴﹐及成去粟﹐則混然玻璃球也。景物奇巧﹐前無其比。又爲大屏﹐灌水轉機﹐百物活動。趙忠惠守吳日﹐嘗命制春雨堂五大間﹐左爲汴京禦樓﹐右爲武林燈市﹐歌舞雜藝﹐纖悉曲盡。凡用千工。外此有燈﹐則刻鏤金珀﹝宋刻「犀珀」﹞玳瑁以飾之。珠子燈﹐則以五色珠爲网﹐下垂流蘇﹐或爲龍船﹑鳳輦﹑樓臺故事。羊皮燈﹐則鏃鏤精巧﹐五色妝染﹐如影戲之法。羅帛燈之類尢多﹐或爲百花﹐或細眼﹐間以紅白﹐號「萬眼羅」者﹐此種最奇。外此有五色蠟紙﹐菩提葉﹐若沙戲影燈馬騎人物﹐旋轉如飛。又有深閨巧娃﹐翦紙而成﹐尢爲精妙。又有以絹燈翦寫詩詞﹐時寓譏笑﹐及畫人物﹐藏頭隱語﹐及舊京諢語﹐戲弄行人。有貴邸嘗出新意﹐以細竹絲爲之﹐加以彩飾﹐疏明可愛。穆陵喜之﹐令制百盞﹐期限旣迫﹐勢難卒成﹐而內苑諸﹐恥於不自己出﹐思所以勝之。遂以黃艸布翦鏤﹝宋刻「縷」﹞﹐加之點染﹐與竹無異﹐凡兩日﹐百盞已進禦矣。挑

菜二月一日﹐謂之「中和節」﹐唐人最重﹐今惟作假﹐及進單羅禦服﹐百官服單羅公裳而已。二日﹐宮中排辦挑菜禦宴。先是﹐內苑預備朱綠花斛﹐下以羅帛作小捲﹐書品目於上﹐系以紅絲﹐上植生菜﹑薺花諸品。俟宴酬樂作﹐自中殿以次﹐各以金篦挑之。后妃﹑皇子﹑貴主﹑婕妤及都知等﹐皆有賞無罰。以次每斛十號﹐五紅字爲賞﹐五黑字爲罰。上賞則成號眞珠﹑玉﹑金器﹑北珠﹑篦環﹑珠翠﹑領抹﹐次亦鋌銀﹑酒器﹑冠﹑翠花﹑緞帛﹑龍涎﹑禦扇﹑筆墨﹑官窯﹑定器之類。罰則舞唱﹑吟詩﹑念佛﹑飲冷水﹑喫生薑之類。用此以資戲笑。王宮貴邸﹐亦多效之。進

茶仲春上旬﹐福建漕司進第一綱蠟茶﹐名「北苑試新」。皆方寸小誇。進禦止百誇﹐護以黃羅軟﹐藉以靑篛﹐裹以黃羅夾復﹐臣封朱印﹐外用朱漆小匣﹐鍍金鎖﹐又以細竹絲織芨貯之﹐凡數重。此乃雀舌水芽所造﹐一誇之值四十萬﹐僅可供數甌之啜耳。或以一二賜外邸﹐則以生綫分解﹐轉遺好事﹐以爲奇玩。茶之初進禦也﹐翰林司例有品嘗之費﹐皆漕司邸吏賂之。間不滿欲﹐則入鹽少許﹐茗花爲之散漫﹐而味亦漓矣。禁中大慶賀﹐﹝宋刻「會」﹞則用大鍍金﹐以五色韻果簇龍鳳﹐謂之「繡茶」﹐不過悅目。亦有專其工者﹐外人罕知﹐因附見於此。賞

花禁中賞花非一。先期後苑及修內司分任排辦﹐凡諸苑亭榭花木﹐妝點一新﹐錦簾綃幕﹐飛梭繡球﹐以至褥設放﹐器玩盆窠﹐珍禽異物﹐各務奇麗。又命小內司列肆關撲﹐珠翠冠朵﹐篦環繡緞﹐畫領花扇﹐官窯定器﹐孩兒戲具﹐鬧竿龍船等物﹐及有買賣果木酒食餅餌蔬茹之類﹐莫不備具﹐悉效西湖景物。起自梅堂賞梅﹐芳春堂賞杏花﹐桃源觀桃﹐粲錦堂金林檎﹐照妝亭海棠﹐蘭亭修禊﹐至於鐘美堂賞大花爲極盛。堂前三面﹐皆以花石爲臺三層﹐各植名品﹐標以象牌﹐覆以碧幕。後臺分植玉繡球數百株﹐儼如鏤玉屏。堂內左右各列三層﹐雕花彩檻﹐護以彩色牡丹畫衣﹐間列碾玉水晶金壺及大食玻璃官窯等瓶﹐各簪奇品﹐如姚魏禦衣﹑黃照殿紅之類幾千朵﹐別以銀箔間貼大斛﹐分種數千百窠﹐分列四面。至於梁棟窗戶間﹐亦以湘筒貯花﹐鱗次簇插﹐何翅萬朵。堂中設牡丹紅錦地﹐自殿中﹝宋刻「中殿」﹞妃嬪﹐以至內官﹐各賜翠葉牡丹﹑分枝鋪翠牡丹﹑禦書畫扇﹑龍涎﹑金盒之類有差。下至伶官樂部應奉等人﹐亦沾恩賜﹐謂之「隨花賞」。或天顏悅懌﹐謝恩賜予﹐多至數次。至春暮﹐則稽古堂﹑會瀛堂賞瓊花﹐靜侶堂﹑紫笑淨香亭采蘭挑筍﹐則春事已在綠陰芳艸間矣。大抵內宴賞﹐初坐﹑再坐﹐插食盤架者﹐謂之「排當」。否則但謂之「進酒」。捲

三西湖遊幸﹝都人遊賞﹞淳熙間﹐壽皇以天下養﹐每奉徳壽三殿﹐遊幸湖山﹐禦大龍舟。宰執從官﹐以至大應奉諸司﹐及京府彈壓等﹐各乘大舫﹐無慮數百。時承平日久﹐樂與民同﹐凡遊觀買賣﹐皆無所禁。畫楫輕舫﹐旁午如織。至於果蔬﹑羹酒﹑關撲﹑宜男﹑戲具﹑鬧竿﹑花籃﹑畫扇﹑彩旗﹑糖魚﹑粉餌﹑時花﹑泥嬰等﹐謂之「湖中土宜」。又有珠翠冠梳﹑銷金彩緞﹑犀鈿﹑髹漆﹑織藤﹑窯器﹑玩具等物﹐無不羅列。如先賢堂﹑三賢堂﹑四聖觀等處最盛。或有以輕橈趁逐求售者。歌妓舞鬟﹐嚴妝自炫﹐以待招呼者﹐謂之「水仙子」。至於吹彈﹑舞拍﹑雜劇﹑雜扮﹑撮弄﹑勝花﹑泥丸﹑鼓板﹑投壺﹑花彈﹑蹴﹑分茶﹑弄水﹑踏混木﹑撥盆﹑雜藝﹑散耍﹑謳唱﹑息器﹑教水族飛禽﹑水傀儡﹑鬻水道術﹝宋刻無「水」字﹞煙火﹑起輪﹑走綫﹑流星﹑水爆﹑風箏﹐不可指數﹐總謂之「趕趁人」﹐蓋耳目不暇給焉。禦舟四垂珠簾錦幕﹐懸掛七寶珠翠﹐龍船﹑梭子﹑鬧竿﹑花籃等物。宮姬韶部﹐儼如神仙﹐天香濃鬱﹐花柳避妍。小舟時有宣喚賜予﹐如宋五嫂魚羹﹐嘗經禦賞﹐人所共趨﹐遂成富媼。朱靜佳六言詩云「柳下白頭釣叟﹐不知生長何年。前度君王遊幸﹐賣魚收得金錢。」往往修舊京金明池故事﹐以安太上之心﹐豈特事遊觀之美哉。湖上禦園﹕南有聚景﹑眞珠﹑南屏﹔北有集芳﹑延祥﹑五壺﹐然亦多幸聚景焉。一日﹐禦舟經斷橋﹐橋旁有小酒肆﹐頗雅潔﹐中飾素屏﹐書《風入松》一詞於上﹐光堯駐目稱賞久之﹐宣問何人所作﹐乃太學生兪國寶醉筆也。其詞云「一春長費買花錢﹐日日醉湖邊。玉驄慣識西泠路﹝宋刻「湖邊路」﹞﹐驕嘶過﹐沽酒樓前。紅杏香中歌舞﹐綠楊影裏秋千。東風十里麗人天﹝「東風」宋刻「暖風」﹞﹐花壓鬢云偏。畫船載取春歸去﹐餘情在﹐湖水湖煙﹝「在」宋刻「付」﹞。明日再攜殘酒﹝「再」宋刻「重」﹞﹐來尋陌上花鈿。」上笑曰「此詞甚好﹐但末句未免儒酸。」因爲攺定云「明日重扶殘醉﹐」則迥不同矣。卽日命解褐云。西湖天下景﹐朝昏晴雨﹐四序總宜。杭人亦無時而不遊﹐而春遊特盛焉。承平時﹐頭船如大綠﹑間綠﹑十樣錦﹑百花﹑寶勝﹑明玉之類﹐何翅百餘。其次則不計其數﹐皆華麗雅靚﹐誇奇競好。而都人凡締姻﹑賽社﹑會親﹑送葬﹑經會﹑獻神﹑仕宦﹑恩賞之經營﹑禁省臺府之囑托﹐貴要地﹐大賈豪民﹐買笑千金﹐呼盧百萬﹐以至癡兒呆子﹐密約幽期﹐無不在焉。日糜金錢﹐靡有紀極。故杭諺有「銷金鍋兒」之號﹐此語不爲過也。都城自過收燈﹐貴遊巨室﹐皆爭先出郊﹐謂之「探春」﹐至禁煙爲最盛。龍舟十餘﹐彩旗疊鼓﹐交午曼衍﹐粲如織錦。內有曾經宣喚者﹐則錦衣花帽﹐以自別於眾。京尹爲立賞格﹐競渡爭標。內貴客﹐賞犒無算。都人士女﹐兩堤駢集﹐幾於無置足地。水面畫楫﹐櫛比如魚鱗﹐亦無行舟之路﹐歌歡簫鼓之聲﹐振動遠近﹐其盛可以想見。若遊之次第﹐則先南而後北﹐至午則盡入西泠橋裏湖﹐其外幾無一舸矣。弁陽老人有詞云「看畫船盡入西泠﹐閒卻半湖春色。」蓋紀實也。旣而小泊斷橋﹐千舫駢聚﹐歌管喧奏﹐粉黛羅列﹐最爲繁盛。橋上少年郎﹐競縱紙鳶﹐以相勾引﹐相牽翦截﹐以綫絕者爲負﹐此𨿽小技﹐亦有專門。爆仗起輪走綫之戲﹐多設於此﹐至花影暗而月華生始漸散去。絳紗籠燭﹐車馬爭門﹐日以爲常。張武子詩云「帖帖平湖印晚天﹐踏歌遊女錦相牽﹝宋刻「遊賞」﹞﹐都城半掩人爭路﹐猶有胡琴落後船。」最能狀此景。茂陵在禦﹐略無遊幸之事﹐離宮別館﹐不復增修。黃洪詩云「龍舟太半沒西湖﹐此是先皇節儉圖。三十六年安靜裏﹐棹歌一曲在康衢。」理宗時亦嘗制一舟﹐悉用香楠木搶金爲之﹐亦極華侈﹐然終於不用。至景定間﹐周漢國公主得旨﹐偕駙馬都尉楊鎭泛湖﹐一時文物亦盛﹐仿佛承平之舊﹐傾城縱觀﹐都人爲之罷市。然是時先朝龍舫久已沈沒﹐獨有小舟號「小烏龍」者﹐以賜楊郡王之故﹐尙在。其舟平底﹐有舵﹐制度簡朴。或傳此舟每出必有風雨﹐余嘗屢乘﹐初無此異也。放

春蔣苑使有小圃﹐不滿二畝﹐而花木幣﹐亭榭奇巧。春時悉以所有書畫﹑玩器﹑冠花﹑器弄之物﹐羅列滿前﹐戲效關撲。有珠翠冠﹐僅大如錢者﹔鬧竿花籃之類。悉皆縷絲金玉爲之﹐極其精妙。且立標竿射垛﹐及秋千﹑梭門﹑鬥鷄﹑蹴諸戲事﹐以娛遊客。衣冠士女﹐至者招邀杯酒。往往過禁煙乃已。蓋效禁苑具體而微者也。社

會二月八日爲桐川張王生辰﹐震山行宮朝拜極盛﹐百戲競集﹐如緋綠社﹝雜劇﹞﹑齊云社﹝蹴球﹞﹑遏云社﹝唱賺﹞﹑同文社﹝耍詞﹞﹑角社﹝相撲﹞﹑淸音社﹝淸樂﹞﹑錦標社﹝射弩﹞﹑錦體社﹝花繡﹞﹑英略社﹝使棒﹞﹑雄辯社﹝小說﹞﹑翠錦社﹝行院﹞﹑繪革社﹝影戲﹞﹑淨發社﹝梳剃﹞﹑律華社﹝吟叫﹞﹑云機社﹝撮弄﹞。而七寶﹑馬二會爲最。玉山寶帶﹐尺璧寸珠﹐璀璨奪目﹐而天驥龍媒﹐絨韉寶轡﹐競賞神駿。好奇者至翦毛爲花艸﹑人物。廚行果局﹐窮極肴核之珍。有所謂意思作者﹐悉以通艸羅帛﹐雕飾爲樓臺故事之類﹐飾以珠翠﹐極其精致﹐一盤至值數萬﹐然皆浮靡無用之物﹐不過資一玩耳。奇禽則紅鸚﹑白雀﹐水族則銀蟹﹑金龜﹐髙麗﹑華山之奇松﹐交﹑廣海嶠之異卉﹐不可縷數﹐莫非動心駭目之觀也。若三月三日殿司眞武會﹐三月二十八日東嶽生辰社會之盛﹐大率類此﹐不暇贅陳。祭

掃淸明前三日爲寒食節﹐都城人家﹐皆插柳滿檐﹐𨿽小坊幽曲﹐亦靑靑可愛﹐大家則加棗於柳上﹐然多取之湖堤。有詩云「莫把靑靑都折盡﹐明朝更有出城人。」朝廷遣臺臣﹑中使﹑宮人﹐車馬朝饗諸陵﹐原廟薦獻﹐用麥糕稠餳。而人家上冢者﹐多用棗姜豉。南北兩山之間﹐車馬紛然﹐而野祭者尢多﹐如大昭慶九曲等處﹐婦人淚妝素衣﹐提攜兒女﹐酒壺肴。村店山家﹐分遊息。至暮則花柳土宜﹐隨車而歸。若玉津富景禦園﹐包家山之桃﹐關東靑門之菜市﹐東西馬塍﹐尼庵道院﹐尋芳討勝﹐極意縱遊﹐隨處各有買賣趕趁等人﹐野果山花﹐別有幽趣。蓋輦下驕民﹐無日不在春風鼓舞中﹐而遊手末技爲尢盛也。浴

佛四月八日爲佛誕日﹐諸寺院各有浴佛會﹐僧尼輩競以小盆貯銅像﹐浸以糖水﹐覆以花棚﹐鐃鈸交迎﹐徧往邸第富室﹐以小杓澆灌﹐以求施利。是日西湖作放生會﹐舟楫甚盛﹐略如春時小舟﹐競買龜魚螺蚌放生。迎

新戶部點檢所十三酒庫﹐例於四月初開煮﹐九月初開淸﹐先至提領所呈樣品嘗﹐然後迎引至諸所隸官府而散。每庫各用匹布書庫名髙品﹐以長竿懸之﹐謂之「布牌」。以木牀鐵擎爲仙佛鬼神之類﹐駕空飛動﹐謂之「臺閣」。雜劇百戲諸藝之外﹐又爲漁父習閒﹑竹馬出獵﹑八仙故事。及命妓家女使裹頭花巾爲酒家保﹐及有花窠﹝宋刻「」﹞五熟盤架﹑放生籠養等﹐各庫爭爲新好。庫妓之者﹐皆珠翠盛飾﹐銷金紅背﹐乘繡韉寶勒駿騎﹐各有皂衣黃號私身數對﹐訶導於前﹐羅扇衣芨﹐浮浪閒客﹐隨逐於後。少年狎客﹐往往簇持杯爭勸﹐馬首金錢彩段及輿臺﹐都人習以爲常﹐不爲怪笑。所經之地﹐髙樓邃閣﹐繡幕如雲﹐累足駢肩﹐眞所謂「萬人海」也。端

午先期學士院供帖子﹐如春日禁中排當﹐例用朔日﹐謂之「端一」。或傳舊京亦然。插食盤架﹐設天師艾虎﹐意思山子數十座﹐五色蒲絲百艸霜﹐以大合三層﹐飾以珠翠葵橊艾花。蜈蚣﹑蛇﹑蠍﹑蜥蜴等﹐謂之「毒虫」。及作糖霜韻果﹐糖蜜巧粽﹐極其精巧。又以大金瓶數十﹐徧插葵﹑橊﹑梔子花﹐環繞殿閣。及分賜后妃諸大近侍翠葉﹑五色葵橊﹑金絲翠扇﹑眞珠百索﹑釵符﹑經筒﹑香囊﹑軟香龍涎佩帶﹐及紫練﹑白葛﹑紅蕉之類。大臣貴邸﹐均被細葛﹑香羅﹑蒲絲﹑艾朵﹑彩團﹑巧粽之賜。而外邸節物﹐大率效尢焉。巧粽之品不一﹐至結爲樓臺舫輅。又以靑羅作赤口白舌帖子﹐與艾人並懸門楣﹐以爲禳。道宮法院﹐多送佩帶符篆。而市人門首﹐各設大盆﹐雜植艾蒲葵花﹐上掛五色紙錢﹐排果粽。𨿽貧者亦然。湖中是日遊舫亦盛﹐蓋迆邐炎暑﹐宴遊漸稀故也。俗以是日爲馬本命﹐凡禦廏邸第上乘﹐悉用五彩爲鬃尾之飾﹐奇韉寶轡﹐充滿道途﹐亦可觀玩也。禁中納涼禁中避暑﹐多禦復古﹑選徳等殿﹐及翠寒堂納涼。長松修竹﹐濃翠蔽日﹐層巒奇岫﹐靜窈縈深﹐寒瀑飛空﹐下注大池可十畝。池中紅白菡萏萬柄﹐蓋園丁以瓦盎別種﹐分列水底﹐時易新者﹐庶幾美觀。又置茉莉﹑素馨﹑建蘭﹑麝香藤﹑朱槿﹑玉桂﹑紅蕉﹑婆﹑葡等南花數百盆於廣庭﹐鼓以風輪﹐淸芬滿殿。禦兩旁﹐各設金盆數十架﹐積雪如山。紗廚後先皆懸掛伽蘭木﹑眞臘龍涎等香珠百斛。蔗漿金碗﹐珍果玉壺﹐初不知人間有塵暑也。聞洪景盧學士嘗賜對於翠寒堂﹐三伏中體粟戰栗﹐不可久立﹐上問故﹐笑遣中貴人以北綾半臂賜之﹐則境界可想見矣。都人避暑六月六日﹐顯應觀崔府君誕辰﹐自東都時廟食已盛。是日都人士女﹐駢集炷香﹐已而登舟泛湖﹐爲避暑之遊。時物則新荔枝﹑軍庭李﹝二果產閩﹞﹐奉化項裏之楊梅﹐聚景園之秀蓮新藕﹐蜜筒甜瓜﹐椒核枇杷﹐紫菱﹑碧芡﹑林檎﹑金桃﹐蜜漬昌元梅﹐木瓜豆兒﹐水荔枝膏﹐金橘﹑水團﹐麻飲芥辣﹐白醪涼水﹐冰雪爽口之物。關撲香囊﹑畫扇﹑涎花﹑珠佩。而茉莉爲最盛﹐初出之時﹐其價甚穹﹐婦人簇戴﹐多至七插﹐所直數十券﹐不過供一餉之娛耳。蓋入夏則游船不復入裏湖﹐多占蒲深柳密寬涼之地﹐披襟釣水﹐月上始還。或好事者則敞大舫﹐設蘄簟髙枕取涼﹐櫛發快浴﹐惟取適意。或畱宿湖心﹐竟夕而歸。乞

巧立秋日﹐都人戴楸葉﹐飲秋水﹑赤小豆。七夕節物﹐多尙果食﹑茜雞。及泥孩兒號「摩羅」﹐有極精巧﹐飾以金珠者﹐其直不貲。並以蠟印鳧雁水禽之類﹐浮之水上。婦人女子﹐至夜對月穿鍼。杯盤﹐飲酒爲樂﹐謂之「乞巧」。及以小蜘蛛貯盒內﹐以候結网之疏密﹐爲得巧之多少。小兒女多衣荷葉半臂﹐手持荷葉﹐效顰「摩羅」。大抵皆中原舊俗也。七夕前﹐修內司例進「摩羅」十卓﹐每卓三十枚﹐大者至髙三尺﹐或用象牙雕鏤﹐或用龍涎佛手香制造﹐悉用鏤金珠翠。衣帽﹑金錢﹑釵﹑佩環﹑眞珠﹑頭須及手中所執戲具﹐皆七寶爲之﹐各護以五色鏤金紗廚。制閫貴臣及京府等處﹐至有鑄金爲貢者。宮姬市娃﹐冠花衣領皆以乞巧時物爲飾焉。中

元七月十五日﹐道家謂之「中元節」﹐各有齋醮等會。僧寺則於此日作盂蘭盆齋。而人家亦以此日祀先﹐例用新米﹑新醬﹑冥衣﹑時果﹑彩緞﹑面棋﹐而茹素者幾十八九﹐屠門爲之罷市焉。中

秋禁中是夕有賞月延桂排當﹐如倚桂閣﹑秋暉堂﹑碧岑﹐皆臨時取旨﹐夜深天樂直徹人間。禦街如絨綫﹑蜜煎﹑香鋪﹐皆鋪設貨物﹐誇多競好﹐謂之「歇眼」。燈燭華燦﹐竟夕乃止。此夕浙江放「一點紅」羊皮小水燈數十萬盞﹐浮滿水面﹐爛如繁星﹐有足觀者。或謂此乃江神所喜﹐非徒事觀美也。觀

潮浙江之潮﹐天下之偉觀也﹐自旣望以至十八日爲最盛。方其遠出海門﹐僅如銀綫﹐旣而漸近﹐則玉城雪嶺﹐際天而來﹐大聲如雷霆﹐震撼激射﹐吞天沃日﹐勢極雄豪﹐楊誠齋詩云「海湧銀爲郭﹐江橫玉系腰」者是也。每歲京尹出浙江亭教閱水軍﹐艨艟數百﹐分列兩岸﹐旣而盡奔騰分合五陣之勢﹐並有乘騎弄旗標槍舞刀於水面者﹐如履平地。倏爾黃煙四起﹐人物略不相睹﹐水爆轟震﹐聲如崩山。煙消波靜﹐則一舸無迹﹐僅有敵船爲火所焚﹐隨波而逝。吳兒善泅者數百﹐皆披髮文身﹐手持十幅大彩旗﹐爭先鼓勇﹐溯迎而上﹐出沒於鯨波萬仞中﹐騰身百變﹐而旗尾略不沾濕﹐以此誇能。而豪民貴宦﹐爭賞銀彩。江幹上下十餘里間﹐珠翠羅綺溢目﹐車馬塞途﹐飲食百物皆倍穹常時﹐而僦賃看幕﹐𨿽席地不容間也。禁中例觀潮於天開圖畫﹐髙臺下瞰﹐如在指掌。都民遙瞻黃傘雉扇於九霄之上﹐眞若簫臺蓬島也。重

九禁中例於八日作重九排當﹐於慶瑞殿分列萬菊﹐燦然眩眼﹐且點菊燈﹐略如元夕。內人樂部﹐亦有隨花賞﹐如前賞花例。蓋賞燈之宴﹐權輿於此﹐自是日盛矣。或於淸燕殿﹑綴金亭賞橙橘。遇郊祀歲則罷宴。都人是月飲新酒﹐泛萸簪菊。且各以菊糕爲饋﹐以糖肉秫面雜糅爲之﹐上縷肉絲鴨餅﹐綴以橊顆﹐標以彩旗。又作蠻王獅子於上﹐又糜栗爲屑﹐合以蜂蜜﹐印花脫餅﹐以爲果餌。又以蘇子微漬梅鹵﹐雜和蔗霜梨橙玉橊小顆﹐名曰「春蘭秋菊」。雨後新涼﹐則已有炒銀杏﹑梧桐子吟叫於市矣。開

鑪是日禦前供進夾羅禦服﹐臣僚服錦襖子夾公服﹐「授衣」之意也。自此禦鑪日設火﹐至明年二月朔止。皇后殿開鑪節排當。是月遣使朝陵﹐如寒食儀。都人亦出郊拜墓﹐用綿球楮衣之類。冬

至朝廷大朝會慶賀排當﹐並如元正儀﹐而都人最重一陽賀冬﹐車馬皆華整鮮好﹐五鼓已塡擁雜於九街。婦人小兒﹐服飾華炫﹐往來如雲。嶽祠城隍諸廟﹐炷香者尢盛。三日之內﹐店肆皆罷市﹐垂簾飲博﹐謂之「做節」。享先則以餛飩﹐有「冬餛飩﹐年」之諺。貴家求奇﹐一器凡十餘色﹐謂之「百味餛飩」。賞

雪禁中賞雪﹐多禦明遠樓﹝禁中稱「楠木樓」﹞。後苑進大小雪獅兒﹐並以金鈴彩縷爲飾﹐且作雪花﹑雪燈﹑雪山之類﹐及滴酥爲花及諸事件﹐並以金盆盛進﹐以供賞玩。並造雜煎品味﹐如春盤﹑羊羔兒酒以賜。並於內藏庫支撥官券數百萬﹐以犒諸軍﹐衣令臨安府分給貧民﹐或皇后殿別自支犒。而貴家富室﹐亦各以錢米犒閭裏之貧者。歲

除禁中以臘月二十四日爲小節夜﹐三十日爲大節夜﹐呈女童驅儺﹐裝六丁﹑六甲﹑六神之類﹐大率如《夢華》所載。後苑修內司各進消夜果兒﹐以大合簇凡百餘種﹐如蜜煎珍果﹐下至花餳萁豆﹐以至玉杯寶器﹑珠翠花朵﹑犀象博戲之具﹐銷金鬥葉﹑諸色戲弄之物﹐無不備具﹐皆極小巧。又於其上作玉輅﹐髙至三四尺﹐悉以金玉等爲飾護﹐以貼金龍鳳羅罩﹐以奇侈求勝。一合之費﹐不啻中人十家之產﹐止以資天顏一笑耳。后妃諸﹐又各進歲軸兒及珠翠百事﹑吉利市袋兒﹑小樣金銀器皿﹐並隨年金錢一百二十文。旋亦分賜親王貴邸﹑宰臣巨。至於爆仗﹐有爲果子人物等類不一。而殿司所進屏風﹐外畫鐘馗捕鬼之類。而內藏藥綫﹐一髜連百餘不絕。簫鼓迎春。雞人警唱﹐而玉漏漸移﹐金門已啟矣。歲晚節物臘日賜宰執﹑親王﹑三衙從官﹑內侍省官並外閫﹑前宰執等臘藥﹐系和劑局造進﹝宋刻「局」下有「方」字。﹞及禦藥院特旨制造銀合﹐各一百兩以至五十兩﹑三十兩各有差。伏日賜暑藥亦同。都下自十月以來﹐朝天門內外競售錦裝﹑新曆﹑諸般大小門神﹑桃符﹑鐘馗﹑狻猊﹑虎頭﹐及金彩縷花﹑春帖幡勝之類﹐爲市甚盛。八日﹐則寺院及人家用胡桃﹑松子﹑乳蕈﹑柿栗之類作粥﹐謂之「臘八粥」。醫家亦多合藥劑﹐侑以虎頭丹﹑八神﹑屠蘇﹐貯以絳囊﹐饋遺大家﹐謂之「臘藥」。至於饋歲盤合﹑酒檐羊腔﹐充斥道路。二十四日﹐謂之「交年」﹐祀竈用花餳米餌﹐及燒替代及作糖豆粥﹐謂之「口數」。市井迎儺﹐以鑼鼓徧至人家乞求利市。至除夕﹐則比屋以五色紙錢﹝宋刻「錢紙」﹞酒果﹐以迎送六神於門。至夜燭糝盆﹐紅映霄漢﹐爆竹鼓吹之聲﹐喧闐徹夜﹐謂之「聒廳」。小兒女終夕博戲不寐﹐謂之「守歲」。又明燈牀下﹐謂之「照虛耗」。及貼天行貼兒財門於楣。祀先之禮﹐則或昏或曉﹐各有不同。如飲屠蘇﹑百事吉﹑膠牙餳﹐燒術賣懵等事﹐率多東都之遺風焉。守歲之詞𨿽多﹐極難其選﹐獨楊守齋《一枝春》最爲近世所稱﹐並書於此云「爆竹驚春﹐競喧闐﹐夜起千門簫鼓﹐流蘇帳﹐翠鼎緩騰香霧﹐停杯未舉﹐柰剛要﹐送年新句﹐應自賞﹐歌字淸圓﹐未誇上林鶯語。從他歲窮日暮﹐縱閒愁怎減﹐阮郎風度﹝宋刻「阮」作「劉」﹞﹐屠蘇辦了﹐迆邐柳梅妒﹝宋刻「」作「忻」﹞﹐宮壺未曉﹐早驕馬﹐繡車盈路﹐還又把﹐月夕花朝﹐自今細數。」

捲

四故都宮殿門﹕麗正﹝南門﹞和寧﹝北門﹞東華﹝東門﹞西華﹝西門﹞苑東苑西北宮南宮南水門東水門會通上宣徳隔門斜門關門玉華含和貽謨﹝二門系天章閣﹞殿﹕垂拱﹝常朝四參﹞文徳﹝六參宣布﹞大慶﹝明堂朝賀﹞集英﹝策士﹞以上謂之「正朝」。亦有隨事更名者。後殿﹕延和﹝宿齋避殿﹞崇政﹝卽祥曦﹞福寧﹝寢殿﹞復古﹝髙宗建﹞選徳﹝孝宗建。禦屏有監司郡守姓名。﹞緝熙﹝理宗建﹞熙明﹝卽修政。度宗建。﹞明華淸燕膺福慶瑞﹝卽順慶。理宗建。﹞射殿需云﹝大燕﹞符寶﹝貯恭膺天命之寶﹞嘉明﹝度宗以繹己堂攺﹞明堂﹝卽文徳合祭攺﹞坤寧﹝皇后﹞華﹝皇后﹞慈明﹝楊太后。累朝母后皆旋更名。﹞慈元﹝謝太后﹞仁明﹝全太后﹞進食﹝卽勤政﹞欽先﹝神禦﹞孝思﹝神禦﹞淸華堂﹕翠寒﹝髙宗以日本羅木建古松數十株﹞澄碧﹝觀堂﹞芳春淩寒鐘美﹝牡丹﹞燦錦﹝海棠﹞燕喜靜華淸賞稽古﹝禦書院﹞淸遠淸徹澄碧﹝水堂﹞蕊淵環秀﹝山堂﹞文囿﹝禦書院﹞書林﹝禦書院﹞華館衍秀披香徳勤云錦﹝荷堂。李陽冰書扁。﹞淸霽萼綠華﹝梅堂。李陽冰書額。度宗易名「瓊姿」。﹞碧琳凝光澄輝繡香呈芳會景﹝靑花石柱﹐香楠袱額﹐瑪瑙石砌。﹞正始﹝後殿。謝後攺「壽寧殿」。﹞怡然﹝惠順位﹞齋﹕損齋﹝髙宗建﹞彜齋謹習齋燕申齋樓﹕博雅﹝書樓﹞觀徳萬景淸暑淸美明遠倚香閣﹕龍圖﹝太祖﹑太宗﹞天章﹝眞宗。並祀祖宗神禦。﹞寶文﹝仁宗﹞顯謨﹝神宗﹞徽猷﹝哲宗﹞敷文﹝徽宗﹞煥章﹝髙宗﹞華文﹝孝宗﹞寶謨﹝光宗﹞寶章﹝寧宗﹞顯文﹝理宗﹞云章﹝祖宗禦書。宋刻誤「度宗」﹞淸華淩虛淸漏倚桂來鳳觀音芙蓉萬春﹝太后殿﹞臺﹕欽天﹝奉天﹞宴春秋芳天開圖畫舒嘯蹌臺軒﹕晚淸閣﹕淸華睿思怡眞容膝受

綠綺觀﹕雲濤亭﹕淸涼﹝宋刻「淸泳」﹞淸趣淸顥淸暉淸迥淸隱淸寒淸激﹝放水﹞淸玩淸興靜香靜華春妍春華春陽春信﹝梅﹞融春尋春映春餘春畱春皆春寒碧寒香香瓊香玉﹝梅﹞香界碧岑灩碧﹝魚池﹞瓊英瓊秀明秀濯秀衍秀深秀﹝假山﹞錦煙錦浪﹝桃花﹞繡錦萬錦麗錦叢錦照妝﹝海棠﹞浣綺綴金﹝橙橘﹞綴瓊﹝梨花﹞香暗香晚節香﹝菊﹞巖香﹝桂﹞云岫﹝山亭﹞映波含暉達觀秀野淩寒﹝梅竹﹞涵虛平津眞賞芳遠垂綸﹝近池﹞魚樂﹝池上﹞噴雪﹝放水﹞流芳芳嶼﹝山子﹞玉質此君﹝竹﹞聚芳延芳蘭亭激湍崇峻惠和浮醴泛羽﹝並流杯亭﹞淩穹﹝山頂﹞迎燻會英正己﹝射亭﹞丹暉凝光雪徑﹝梅﹞參月共樂迎祥瑩妝植杖﹝村莊﹞可樂文杏壺中天別是一家春﹝度宗新創。或謂此非佳讖也﹐未幾果驗。﹞園﹕小桃源﹝觀桃﹞杏塢梅岡瑤圃村莊桐木園庵﹕寂然怡眞坡﹕瑪瑙洗馬橋﹕萬歲淸平春波玉虹泉﹕穗泉禦舟﹕蘭橈荃橈旱船教場﹕南教場北教場禁中及徳壽宮皆有大龍池﹑萬歲山﹐擬西湖冷泉﹑飛來峯。若亭榭之盛﹐禦舟之華﹐則非外間可擬。春時競渡及買賣諸色小舟﹐並如西湖﹐駕幸宣喚﹐錫賚鉅萬。大意不欲數蹕勞民﹐故以此爲奉親之娛耳。禦園﹕聚景園﹝淸波門外孝宗致養之地﹐堂扁皆孝宗禦書。淳熙中﹐屢經臨幸。嘉泰間﹐寧宗奉成肅太后臨幸。其後並皆荒蕪不修。髙寮詩曰「翠華不向苑中來﹐可是年年惜露臺。水際春風寒漠漠﹐官梅卻作野梅開。」﹞會芳殿瀛春堂鏡遠堂﹝宋刻「攬遠」﹞芳華堂花光亭﹝八角﹞瑤津翠花桂景灩碧涼觀瓊芳彩霞寒碧柳浪橋學士橋玉津園﹝嘉會門外。紹興間﹐北使燕射於此。淳熙中﹐孝宗兩幸。紹熙中﹐光宗臨幸。﹞富景園﹝新門外。孝宗奉太后臨幸不一。俗呼「東花園」。﹞屏山園﹝錢湖門外。以對南屏山﹐故名。理宗朝攺名「翠芳園」。余見西湖門。﹞玉壺園﹝錢塘門外。本劉王園﹐有明秀堂。余見西湖門。﹞瓊華園小隱園集芳園﹝葛嶺。元系張婉儀園﹐後歸太后。殿內有古梅老松甚多。理宗賜賈平章。舊有淸勝堂﹑望江亭﹑雪香亭等。余見西湖門。﹞延祥園﹝西依孤山﹐爲林和靖故居。花寒水潔﹐气象幽古。三朝臨幸。余見西湖門。﹞瀛嶼﹝在孤山之椒。舊名「涼堂」。西壁蕭照畫山水。理宗易今名。今爲西太一宮黃庭殿。﹞挹翠堂﹝舊名「黑漆堂」。理宗禦書。﹞香遠﹝舊秀蓮亭﹞香月﹝倚裏湖。舊名「水堂」。理宗禦書。﹞淸新﹝舊六椽堂﹞白蓮堂六一泉堂檜亭梅亭上船亭東西車馬門西村水﹝宋刻「閣」﹞禦舟港林逋墓陳朝檜﹝有禦書詩﹞金沙井瑪瑙坡六一泉髙寮詩雲「水明一色抱神州﹐雨壓輕塵不敢浮。山北山南人喚酒﹐春前春後客憑眸﹝宋刻「樓」﹞﹔射熊館暗花扶﹐下鵠池深柳拂舟。白髮邦人能道舊﹐君王曾奉上皇遊。」徳壽宮﹝孝宗奉親之所﹞﹕聚遠樓﹝髙宗雅愛湖山之勝﹐恐數蹕煩民﹐乃於宮內鑿大池﹐引水注之﹐以象西湖冷泉﹔疊石爲山﹐作飛來峯﹐因取坡詩「賴有髙樓能聚遠﹐一時收拾與閒人」名之。周益公進端午貼子云「聚遠樓髙面面風﹐冷泉亭下水溶溶。人間炎熱何由到﹐眞是瑤臺第一重。」孝宗禦制冷泉堂詩以進﹐髙宗和韻﹐眞盛事也。﹞香遠堂﹝荷﹞淸深堂﹝竹﹞松菊三徑﹝菊﹑芙蓉﹑竹。﹞梅坡月榭淸妍﹝荼﹞淸新﹝桂﹞芙蓉岡﹝已上並東地分﹞射廳載忻堂﹝禦宴之所﹞臨賦﹝荷池﹞粲錦﹝金林檎﹞至樂﹝池上﹞淸曠﹝桂﹞半綻紅﹝郁李﹞瀉碧﹝金魚池。已上並南地分。﹞冷泉堂﹝古梅﹞文杏館靜樂﹝牡丹﹞浣溪﹝海棠。已上並西地分。﹞絳華﹝羅木堂﹞旱船俯翠﹝茅亭。已上並北地分。﹞重華宮﹝孝宗內禪所居。卽徳壽宮。﹞慈福宮﹝憲聖書。成二太后所居。卽重華宮。﹞壽慈宮﹝卽慈福宮。攺重壽殿。﹞東宮﹕資善堂鳳山樓榮觀堂玉淵堂淸賞齋﹝宋刻「堂」﹞新益堂繹己堂射圃乾淳教坊樂部雜劇色﹕徳壽宮﹕劉景長﹝使臣﹞王喜﹝保義郎頭。名都管使臣﹐又名公謹﹐號玩隱老人。﹞茆山重﹝節牙頭。「節」宋刻作「茅」。﹞蓋門貴蓋門慶﹝末﹞侯諒﹝侯大頭次末﹞張順曹辛宋興﹝燕子頭﹞李泉現﹝引兼舞三臺﹞衙前﹕龔士美﹝使臣都管﹞劉恩深﹝都管﹞陳嘉祥﹝節級﹞吳興﹝徳壽宮引兼舞三臺﹞吳斌﹝宋刻「賦」﹞金彥﹝管幹教頭﹞王靑孫子貴﹝引﹞潘浪賢﹝引兼末部頭﹞王賜恩﹝引﹞胡慶全﹝蠟燭頭﹞周泰﹝次﹞郭名顯﹝引﹞宋定﹝次徳壽宮蚌蛤頭﹞劉信﹝副部頭﹞成富﹝副﹞陳煙息﹝副大口﹞王侯喜﹝副﹞孫子昌﹝副末節級﹞焦金色楊名髙﹝末﹞宋昌榮﹝副歡喜頭﹞前教坊﹕伊朝新王道昌前鈞容直﹕仵谷丰﹝五味粥。「仵」宋刻「杵」。﹞李僕喜﹝「喜」宋刻「善」﹞和顧﹕劉慶﹝次劉衮﹞梁師孟朱和﹝次貼衙前鱔魚頭﹞寧貴﹝寧﹞蔣寧﹝次貼衙前利市頭﹞司進﹝絲瓜兒﹞郝成﹝次衙前小鍬﹞髙門興髙門顯﹝羔兒頭﹞髙明﹝燈搭兒﹞劉貴段世昌﹝段子貴﹞司政﹝仙鶴兒﹞張舜朝趙民歡龔安節嚴父訓宋朝淸宋昌榮﹝二名守衙前﹞周旺﹝丈八頭﹞下疇宋吉伊俊汪泰王原全﹝次貼衙前﹞王景鄭喬王來宣張顯﹝守闕祗應黑俏﹞焦喜﹝焦梅頭﹞歌板色﹕徳壽宮﹕李行髙﹝笛兼﹞衙前﹕王信﹝拍兼﹞拍板色﹕﹝衙前笛色﹐王均。篥色﹐鄭彥。周賢良兼拍板。﹞徳壽宮﹕劉益﹝使臣﹞謝春澤衙前﹕吳興祖﹝節級﹞趙永﹝部頭﹞花成時世俊﹝守闕節級﹞前鈞容直﹕崔喜琵琶色﹕﹝衙前豪師古兼琵琶﹞徳壽宮﹕胡永年﹝武功大夫﹞謝聖澤衙前﹕焦進﹝部頭﹞趙昌祖段從善﹝宋刻「段從容」﹞和顧﹕吳良輔豪士英﹑曹彥國簫色﹕衙前﹕曾延慶﹝部頭﹞劉

周濟﹝部頭﹞和顧﹕朱世良﹝兼箏。宋刻「世昌」。﹞王謹劉宗旺周亨陳龠嵇琴色﹕徳壽宮﹕曹友聞﹝承節郎守闕都管﹞衙前﹕楊春和﹝人員守闕都管﹞魏國忠﹝節級兼舞﹞孫良佐石俊馮師賢和顧﹕劉運成趙進﹝杖鼓兼﹞惠和馮師賢王處仁箏色﹕徳壽宮﹕朱邦直﹝忠訓郎﹞衙前﹕張行福﹝部頭﹞豪士良髙俊前教坊﹕聶庭俊前鈞容直﹕李吉笙色﹕徳壽宮﹕湯士成孫顯祖衙前﹕宋世寧﹝節級﹞豪師古﹝兼琵琶﹞傅詔﹝管直幹人。宋刻「紹」。﹞鄧孝仁趙福﹝兼徳壽宮﹞前鈞容直﹕吳勝前教坊﹕劉永顯和顧﹕張世榮康彥和王興祖篥色﹕徳壽宮﹕田正徳﹝教坊大使﹞鞠思忠孫慶祖劉舜兪陳永良衙前﹕李祥﹝守闕節級﹞仇彥﹝節級﹞王恩﹝節級﹞李和﹝部頭﹞時世榮﹝部頭﹞王正徳王道和慢守恭李遇金宗信﹝兼徳壽宮﹞鄭彥﹝兼拍板﹞張勻劉道朱貴﹝管幹人﹞曹彥興吳良佐孟誠陳丘彥﹝管幹人﹞鄧孝元王永周賢良﹝兼拍板﹞陳師授﹝兼徳壽宮﹞陳永良﹝兼徳壽宮﹞前教坊﹕戚興道李彥美郭席珍前鈞容直﹕王宣唐政和顧﹕於慶﹝兼舞﹞馮宣王椿倪潤李祥﹝守闕節級。宋刻「都級」。﹞陳繼祖季倫張彥明陳良疇﹝宋刻「」﹞馮異商翼時世顯王文信王延慶謝潤張榮﹝第三名守闕衙前﹞時顯祖費仍裕任再興李樂正蔡邦彥鄭彬時允恭金潤王壽王思齊﹝宋刻「思齋」﹞於成孫良輔崔顯盧茂春王師忠宋康寧張端顧宣王仲禮郭達宗﹝宋刻「建宗」﹞劉順﹝守闕衙前﹞笛色﹕徳壽宮﹕元守正﹝忠翊郎﹞孫福﹝使臣﹞孫繼祖張行謹衙前都管﹕孫福﹝使臣﹞朱榛﹝人員守闕都管﹞張守忠﹝節級﹞楊勝﹝節級﹞王喜﹝節級﹞張師孟﹝部頭﹞嶽興﹝部頭﹞李智友段從禮朱順陳俊雷興祖王仕寧時寶﹝部頭兼徳壽宮﹞孫進郭彥楊選﹝兼徳壽宮﹞金儀趙俊﹝守闕節級﹞趙順楊元慶時定趙興祖陰顯祖丘遇徐識孫顯王筠﹝兼徳壽宮拍板﹞張榮郭亨元舜道前教坊﹕金宗訓兪徳謝祖良曾延廣李進前鈞容直﹕王喜兪徳冀恩和顧﹕張億茆慶張師顏劉國臣趙昌張廣元舜臣沈琮﹝杖鼓﹞胡良臣王師仲徐亨張義林顯鄭靑陳士恭巫彥朱世榮朱紹祖翟義張孝恭汪定費興李

馮士恭陳寶楊善尹師授張介賀宣朱榮朱元﹝守闕衙前﹞軒定﹝鼓板﹞張成﹝鼓板﹞閻興﹝鼓板﹞王和﹝鼓板﹞陳煥張世亨許珍張淵孫顯宗崔成﹝守闕衙前﹞方響色﹕徳壽宮﹕齊宣田世榮衙前﹕葛元徳﹝部頭﹞於喜齊宗亮﹝管幹人﹞前鈞容直﹕髙福和顧﹕馬重榮﹝宋刻「仲榮」﹞尹朝於通劉才髙杖鼓色﹕徳壽宮﹕張名髙孟淸衙前﹕髙宣﹝節級﹞時思俊﹝守闕節級部頭兼板﹞程盛齊喜孟文叔﹝守闕節級﹞時和鄧友端徐宗旺呈興福﹝兼徳壽宮﹞鄧世榮張興祿﹝管榦人﹞葉喜前教坊﹕鞠端前鈞容直﹕閻興邢智和顧﹕張士成張潤張義張世昌張世顯孫榮段錦新蔡顯忠齊宗景郭興祖時康寧髙潤張臯傅良佐李晉臣思蕓範琦段錦大鼓色﹕徳壽宮﹕張佑李吉衙前﹕董福﹝部頭﹞李進周均﹝小唱﹞張佑﹝兼徳壽宮﹞和顧﹕趙慶﹝鼓兒﹞劉成孫成﹝鼓兒。習學大鼓。﹞王富﹝勾般。習學大鼓。﹞尹師聰﹝鼓兒﹞張守道﹝唱道情﹞張﹝鼓兒﹞宋棠﹝掌儀下書寫文字﹞諭祥﹝小唱﹞錢永﹝守闕衙前﹞舞旋﹕﹝嵇琴﹕魏國忠。琵琶﹕豪士英﹐並兼舞三臺。﹞徳壽宮劉良佐﹝武徳郎﹞禦前﹕杜士康和顧﹕於慶雜劇三甲﹕劉景長一甲八人﹕戲頭李泉現引戲吳興次淨茆山重﹑侯諒﹑周泰副末王喜裝旦孫子貴蓋門慶進香一甲五人﹕戲頭孫子貴引戲吳興次淨侯諒副未王喜內中祗應一甲五人﹕戲頭孫子貴引戲潘浪賢次淨劉衮副末劉信潘浪賢一甲五人﹕戲頭孫子貴引戲郭名顯次淨周泰副末成貴築球三十二人﹕左軍一十六人﹕球頭張俊蹺球王憐正挾朱選頭挾施澤左竿网丁詮右竿网張林散立胡椿等右軍一十六人﹕球頭李正蹺球朱珍正挾朱選副挾張寧左竿网徐賓右竿网王用散立陳俊等雜班﹕雙頭侯諒散耍劉衮﹑劉信小樂器﹕嵇琴曹友聞簫管孫福劉運成拍侯諒鼓板﹕衙前一火﹕鼓兒尹師聰拍張順笛楊勝張師孟和顧二火﹕笛張成﹝老僧﹞閻俊﹝望伯﹞張喜鼓兒張笛王和﹝小四﹞鼓兒孫成﹝換僧﹞拍張榮﹝狗兒﹞馬后樂﹕拍板吳興祖篥田正徳孫慶祖陳師授笛孫福時寶元守正提鼓孫子貴札子孟淸時世俊髙宣吳興福張興祿內中上教博士﹕王喜劉景長曹友聞朱邦直孫福胡永年﹝各支月銀一十兩﹞雜劇﹕王喜侯諒吳興福吳興劉景長張順拍板﹕田正徳謝春澤琵琶﹕胡永年舞﹕劉良佐嵇琴﹕曹友聞楊春和箏﹕朱邦直方響﹕齊宣笙﹕湯士成﹕劉運成篥﹕孫慶祖笛﹕孫福時寶掌儀範等合干人﹕掌儀範﹕朱邦直曹友聞元守正孫福朱榛﹝守闕﹞衙前都管﹕劉恩深孫福王公謹﹝守闕﹞管幹教頭﹕朱貴張興祿丘彥傅詔﹝宋刻「紹」﹞齊宗亮逐色部頭﹕劉信趙永焦進周濟楊春和宋世寧李和時世榮時寶嶽興葛元徳髙宣董福時世俊杜士康潘浪賢

捲

五湖山勝槪南山路﹝自丰樂樓南﹐至暗門錢湖門外﹐入赤山煙霞石屋止。南髙峯﹑方家峪﹑大小麥嶺並附於此。﹞丰樂樓﹝舊爲「眾樂亭」﹐又攺「聳翠樓」﹐政和中攺今名。淳間﹐趙京尹與重建﹐宏麗爲湖山冠。又月池﹐立秋千梭門﹐植花木﹐構數亭﹐春時遊人繁盛。舊爲酒肆﹐後以學館致爭﹐但爲朝紳同年會拜鄕會之地。林暉﹑施北山皆有賦。趙忠定《柳梢靑》雲「水月光中﹐煙霞影裏﹐湧出樓臺﹐空外笙簫﹐雲間笑語﹐人在蓬萊。天香暗逐風回﹐正十里﹐荷花盛開。買个小舟﹐山南遊徧﹐山北歸來。」吳夢窗嘗大書所賦《鶯啼序》於壁﹐一時爲人傳誦。﹞湖堂﹝舊在聳翠樓側﹐又有集賢亭﹐今並不存。﹞呂洞賓祠﹝舊傳洞賓嘗至此。﹞靈芝崇福寺﹝錢王故苑﹐以芝生其間﹐捨以爲寺﹐故名「靈芝」。髙宗﹑孝宗凡四臨幸。有浮碧軒﹑依光堂﹐亦爲新進士會拜題名之所。朱靜佳詩云「黃金幣地小橋通﹐四面淸平納遠空。雲气長扶天子座﹐日光浮動梵王宮﹔殘碑幾字莓苔雨﹐淸磬一聲楊柳風。沙鳥不知行樂事﹐背人飛過夕陽東。」﹞顯應觀﹝祀磁州神崔府君。六月六日生日﹐其朝遊人甚盛。咸淳間攺「昭應」。今歸靈芝寺。舊有蕭照出水及蘇漢臣畫壁﹐今不復存矣。﹞楊郡王府上船亭聚景園﹝詳見「禦園門」﹞靈應堂﹝俗呼「包道堂」﹞寶蓮院紫霄宮廨院寶成院﹝舊名「釋迦」﹞興福院永隆院慧光尼庵﹝張循王府﹞省馬院船步﹝內有正覺﹑超化二院。﹞長橋妙淨院寶徳寺﹝楊和王重建。充三衙建聖節道場。﹞希夷道堂﹝劉蓑衣建於南屏園左﹐今稱於此。﹞眞珠園﹝有眞珠泉﹑髙寒堂﹑杏堂﹑水心亭﹑禦港。曾經臨幸。今歸張循王府。﹞南園﹝中興後所創。光宗朝賜平原郡王韓冑﹐陸放翁爲記。後復歸禦前﹐攺名「慶樂」﹐賜嗣榮王與芮﹐又攺「勝景」。有許閒堂﹑和容射廳﹑寒碧臺﹑藏春門﹑淩風閣﹐西湖洞天﹑歸耕莊﹑淸芬堂﹑歲寒堂﹑夾芳﹑豁望﹑矜春﹑鮮霞﹑忘機﹑照香﹑堆錦﹑遠塵﹑幽翠﹑紅香﹑多稼﹑晚節香等亭。秀石爲上﹐內作十樣錦亭﹐並射圃﹑流杯等處。弁陽翁詩云「淸芬堂下千株桂﹐猶是韓家舊賜園。白髮老翁和淚說﹐百年中見兩平原。」又云「舊事淒涼尙可尋﹐斷碑空臥艸深深﹐淩風閣下槎牙樹﹐當日人疑是水沈。」﹞雷峯顯嚴院﹝郡人雷氏所居﹐故名「雷峯」。錢王妃建寺築塔﹐名「皇妃塔」。或云「地產黃皮」﹐遂訛爲「黃皮塔」。山頂有通玄亭﹑望湖樓。﹞普寧寺﹝又名「白蓮」。有鐵塔一﹑石塔二。﹞雲濤觀淨相院﹝舊名「瑞相」。有無盡意閣﹑娛客軒。一段奇軒﹐幽深可喜。今皆不存。﹞上淸宮﹝葛仙煉丹舊址﹐道士胡瑩微祖築庵﹐鄭丞相淸之曾此讀書。淳中重建﹐賜今額。理宗禦書「淸淨道場」。「場」宋刻「院」。﹞甘園﹝內侍甘升園﹐又名「湖曲」。曾經臨幸﹐至今有禦愛松﹑望湖亭﹑小蓬萊﹑西湖一曲。後歸趙觀文﹐又歸謝節使。弁陽翁詩云「小小蓬萊在水中﹐乾淳舊賞有遺蹤。園林幾換東風主﹐畱得庭前禦愛松。」﹞禦船坊﹝理宗禦舟在焉。﹞淨慈報恩光孝禪寺﹝孝宗嘗臨幸。山曰「南屏」﹐有慧日峯﹐舊名「慧日永明」。太宗賜「壽寧院」額。孝宗禦書「慧日閣」。有千佛閣﹑五百羅漢堂。理宗禦書「華嚴法界正徧知閣」等額。梁貞明大鐵鍋存焉。畫壁作五十三參等。寺後庵宇甚幽。大抵規模與靈隱相若﹐故二寺號南北山之最。東坡詩云「臥聞禪老入南山﹐淨掃淸風五百間。」其宏壯自昔已然﹐今益侈大矣。﹞山南照慶院﹝宋刻「南山昭慶院」。﹞惠照寺﹝後爲齋宮﹐今歸淨慈。﹞南屏禦園﹝正對南屏山。又名「翠芳」。﹞南屏興教寺﹝舊名「善慶」。有齊云亭﹑淸曠樓﹑米元章書「琴臺」及唐人磨崖八分「家人」卦﹑中庸﹑樂記篇。後人於石傍刊「右司馬溫公書」六字﹐其實非公書也。﹞廣法院﹝齊王功徳院。有淸曠亭。﹞法因院﹝景獻太子所。有古鐵塔﹑錢王井。﹞寶林院﹝莊文太子所。舊名「總持」。有可賦軒。﹞赤山宮﹝舊瑞龍寺﹐後爲安穆﹑成恭﹑慈懿﹑恭淑四後所﹐今爲熾盛光寺。﹞修吉寺﹝舊瑞龍寺移於此。有西湖奇艷。﹞正濟寺﹝又名「普門」。﹞法雨寺﹝舊名「水心」﹐又攺「雲龍」。有趙淸獻﹑楊無爲題名等。﹞安福尼寺極樂尼寺髙麗寺﹝舊名「惠因寺」。湖山間惟此寺無敕額。元丰間﹐髙麗王子僧統義天入貢﹐學賢首教於此﹐因施金建華嚴閣。有易庵﹑期懺堂。皇姑成國公主所。﹞惠因橋﹝秦少遊龍井紀遊所謂「濯足於惠因澗」﹐卽此是焉。﹞玉岑山廣果寺開化尼寺六通慈徳院﹝舊名「惠徳塔」。﹞法興院﹝宋刻「寺」。﹞保福院長耳相院﹝舊名「法相」。﹞定光庵﹝有定光泉。﹞永慶院延長眞如院延壽山淨梵院﹝舊名「瑞峯」。﹞崇教院石屋洞﹝大仁院有石庵﹐天成石羅漢。其洞後又一石洞﹐名「蝙蝠洞」。﹞水樂洞﹝院名「西關淨化」﹐卽滿覺院山。孝宗時賜李隸。慈明殿賜楊郡王﹐後歸賈平章。山石奇秀﹐中一洞嵌空有聲﹐以此得名。有聲在堂﹑界堂﹑愛此畱照獨喜玉淵漱石宜晚﹑上下四方之宇諸亭﹐及金蓮池。﹞滿覺院﹝舊名「圓興」。今在水樂洞嶺傍。﹞石佛接待庵煙霞洞﹝淸修院。有象鼻石﹑佛手巖﹑石羅漢﹑東坡畱題等。﹞歸云庵﹝寧宗時水庵淸禪師坐禪石窟中﹐聞南峯鐘鳴﹐遂大悟。今攺永興庵。﹞關眞人道院小龍井﹝井側有龍王祠。﹞南髙峯塔﹝榮國寺。有白龍王祠及五顯祠。險峻甚於北峯。中有墜石﹐相傳云﹕昔有道者鎭魔於此。又有潁川泉。﹞方家峪﹝自方家峪至冷水峪﹑慈云嶺泥路﹐嘉會門外至大慈山﹑龍山。﹞遇眞道院悟眞道院崇眞道院廣教院﹝號「小南屏」。﹞褒親崇壽寺﹝在鳳凰山。劉貴妃功徳。有鳳凰泉﹑瑞應泉﹑松云亭﹑觀音洞﹑筆架池﹑偃松交枝檜三門有陳公儲畫龍﹐甚奇。弁陽翁詩云「鶴羽鸞綃事已空﹐奉華遺寺對髙松。宮斜鳳去無人見﹐且看門前粉壁龍。」奉華﹐劉妃閣名。﹞西蓮瑞相院﹝黃貴妃功徳。﹞地藏尼寺慈光尼寺﹝張府功徳。﹞廣慈院﹝舊名「廣福」。﹞寶藏院﹝有烏龍井﹑錢武肅廟碑。攺額「表忠觀」﹐立碑﹐碑擡府學。今錢氏五王廟在焉。宋刻無「攺額」至「府學」等十一字。﹞寧淸廣福院﹝陳淑妃香火院﹐𨿽小而幽邃可喜。宋刻「寧親」。﹞福全尼寺廣嚴院﹝舊名「妙嚴」。有徐正節墓。﹞廣恩院﹝宋刻無此。﹞淨教院﹝蔡貴妃所。﹞安福禪院﹝內侍陳都知香火﹐名「小陳寺」。﹞水月寺﹝路口有靈因石。宋刻「因」作「固」。﹞崇教院﹝舊名「薦福」。有珍珠泉。﹞慈云嶺﹝宋刻入後梯子嶺下﹐提髙一格﹐自爲一路﹐誤。﹞華津洞﹝趙冀王府園。水石甚奇勝﹐有仙人臺基。宋刻「仙人棋臺」。﹞西林法惠院﹝舊名「興慶」。錢王建有雪齋﹑秦少遊記﹑東坡詩。﹞冷水峪梯子嶺淨明院﹝郊壇齋宮。有易安齋﹑梅巖﹑髙﹑孝兩朝禦和詩。滿山皆棕櫚。舊有江月庵﹑筇筠亭子。宋刻「筇舄亭」。﹞龍華寶乘院﹝本錢王瑞萼園捨建。有傅大士塔並拍板門槌猶存。有溫公祠堂題名。﹞天華寺﹝鏡淸禪師道場﹐舊名「千春龍冊」。有頤軒﹑妙奇樓﹑化生池。宋刻「妙奇」作「妙因」。﹞感業寺﹝舊名「天龍」。有木觀音像。﹞勝相院﹝舊名「龍興千佛」。有五文觀音像﹑二並閣﹑釋迦丈六金身像。﹞大通院﹝舊名「顯明」。﹞天眞院﹝舊名「登雲臺」。有靈化洞。﹞龍華山﹝有石如龍﹐與兩石龍寺接。﹞下石龍淨勝院上石龍永壽院﹝舊名「資賢」。石崖刻仁宗《佛牙贊》﹞。郊臺﹝錢王郊臺亦近焉。﹞道林院﹝舊名「普濟」。﹞大慈寺般若院寶惠院﹝舊名「普濟」。﹞錢王墳﹝文穆﹑忠獻二王葬此。﹞長慶崇福院﹝皇叔祖太師和王功徳。﹞窯池﹝一名「烏菱池」。﹞聖果寺﹝在包家山。﹞眞覺院﹝舊名「奉慶」。有東坡《瑞香花》詩。﹞包家山桃花關﹝桃花甚盛。舊有「蒸霞」二字。春日遊人甚多。﹞法云寺﹝舊名「資崇」。﹞大慈山﹝舊有「廣福金書院」額。﹞虎跑泉﹝舊傳性空禪師居此﹐無泉﹐二虎跑地而出。東坡詩云「虎移泉眼趁行腳﹐龍作浪花供撫掌。」﹞乾溪寨小楊寺香嚴寺小麥嶺﹝飲馬橋前後巷至龍井止﹐九溪十八澗。宋刻無「巷」字。﹞道人山﹝有石洞。﹞飲馬橋﹝地名「放馬場」。﹞旌徳顯慶教寺﹝咸淳甲戌冬攺「旌徳襲慶」。慈明太后香火。方丈有軒﹐曰「云扉」。後山有泉石甚奇﹐曰「林泉」。有淸壑﹑凝紫﹑靜云等諸亭。﹞南山禪關﹝又名「龍井路」。又攺「南天竺」。﹞仰妃墓﹝吳越錢王妃。﹞梅坡園﹝楊郡王園﹐又名「總秀」。﹞靈隱觀﹝寧宗朝張知宮創﹐禦書「衝隱庵」。淳中﹐道士範善遷重建﹐賜名今額。今庵在觀右﹐而觀攺仁壽院矣。﹞太淸宮﹝寧宗時朱靈寶守固建﹐楊大後書《道徳經》石幢。有歲寒軒﹐養性﹑凝神二堂。後爲賈貴妃功徳。今攺觀音院。﹞松庵﹝楊郡王府。﹞崇報顯慶院﹝舊名「棲眞」﹐章質夫功徳。後爲永王﹑祈王所。宋刻「崇報」作「崇徳」。﹞章司徒墓﹝名得象﹐樞使樂之祖﹐棲眞院碑可考。﹞翁五峯墓﹝名孟寅﹐字賓。﹞徐典樂墓﹝名申﹐字幹臣﹐號靑山翁。宋刻「樂」作「章」。﹞彊金紫墓﹝名至﹐字幾聖。今石羊虎猶存。其子文憲公淵明墓在西溪嶺欽賢鄕﹐諸子亦多此。宋刻云「在西溪鄕」。﹞陳拾遺墓﹝唐人﹐歲久莫考名字。在積慶山下。﹞冰壑書堂﹝金樞密淵﹐號冰壑﹐嘗作書堂於此﹐因葬焉。積慶﹑永淸二山在後﹐平鼎山在左﹐湖山在前﹐凡錢塘城邑江湖之勝﹐皆近在幾席間﹐乃南北二峯中之最髙一山也。有君子﹑天一二泉。理宗禦書「積慶山怡顏藏書農圃」以賜。又賜功徳寺名曰「積慶教忠」﹐後不及建而止。﹞贊寧塔﹝天聖間葬此。﹞靈石山薛開府墓﹝名居正﹐謚貞顯。﹞崇因報徳院﹝有靈石泉﹐又名「歲寒泉」﹐甚淸。髙宗嘗臨幸。院與積慶山後永淸院﹐皆薛開府功徳。此院已廢﹐獨靈石塔猶存。﹞淨林廣福院﹝開府楊慶祖墳庵﹐土人呼爲「上楊庵」。有松關﹑南泉﹑芳桂亭。姜白石與朴翁等三人來遊﹐詩云「四人松下共盤桓﹐筆硯花壺石上安。今昔興懷同此味﹐老仙畱字在孱顏。」後爲演福寺﹐遂廢。﹞無垢寺﹝舊名「無著」﹐乃無著禪師道場。舊在石人嶺。慶元中﹐韓平原以寺爲生墳﹐遂移寺於此。嘉定十一年重修。有鴉雞巖﹑仙人臺﹑淸音軒。偃松下有茯苓﹐因名泉爲「茯苓泉」。後爲演福寺﹐遂廢。﹞崇恩演福教寺﹝寶丁巳重建。咸淳中攺禪寺。徳後復爲教寺。賈貴妃所﹐周漢國端孝公主焉。舊山門有妙莊嚴域及生淸淨心亭﹑諸天閣﹑眞如亭﹑羅漢閣﹑靈石堂。﹞雞籠山金鐘峯褚家坎﹝漢末褚盛族舊有居此者。﹞白蓮院﹝相傳晉肇法師講經於此。﹞風篁嶺小水樂﹝福邸園。﹞二老亭﹝後攺「徳威」。舊在風篁嶺頭。東坡﹑辯才往來於此﹐皆有詩。今移於龍井祠下。﹞龍井﹝吳赤烏中﹐葛稚川嘗煉丹於此。在風篁嶺上﹐巖壑林樾幽古。石竇一泓﹐淸澈翠寒﹐甘美可愛﹐𨿽久旱不涸。石上流水處﹐其色如丹。遊者視久﹐水輒溢﹔人去卽減。其深不可測。相傳與江海通﹐有龍居之﹐每禱雨必應。或見小蟹﹑班魚﹑蜥蜴之類。井旁有惠濟龍王祠。﹞陳寺丞墓﹝名剛中。紹興中﹐以言事與張狀元九成連坐謫﹐知虔州安遠縣而卒﹐後葬風篁嶺沙盆塢。﹞胡侯墓﹝名則﹐知杭州。廟在墓前。﹞劉庵﹝孝宗朝劉婉容所。今歸龍井寺。﹞龍井延恩衍慶寺﹝辯才故地。舊名「報國看經院」﹐後攺「壽聖」﹐東坡書額猶存。又攺「廣福」﹐元以來諸賢畱題甚多﹐及東坡竹石﹑廉宣仲枯木。寺前有過溪橋﹐又名「歸隱橋」﹐又名「二老橋」。寺有方圓庵﹑寂照閣﹑淸獻趙公閒堂﹑訥齋﹑潮音堂﹑滌心沼﹑鏡淸堂﹑衝泉﹑薩石﹑辯才淸獻東坡三賢祠﹑辯才塔﹑諸天閣。山有獅子峯。宋刻「報國」作「報恩」。﹞葉苔磯墓﹝元素字唐卿﹐詩人。宋刻「元素」作「元索」。﹞五雲山﹝中有眞際院。嶺上有天井﹐大旱不竭。﹞九溪十八澗大麥嶺﹕法空寺﹝舊名「資慶」。﹞南資聖院﹝濮王墳。﹞花家山淨安院﹝內侍董宋臣香火。﹞盧園﹝內侍盧允升園。景物奇秀﹐西湖十景所謂「花港觀魚」﹐卽此處也。﹞崇眞宮﹝昔爲女冠。今爲永淨尼寺。﹞茆家步獨角門淨嚴廣報院﹝內侍董永仲功徳。﹞隆興庵﹝楊寺廨院。﹞黃泥嶺水陸庵﹝楊寺廨院。後名「慶安院」。﹞妙心寺水竹塢西湖三堤路﹝蘇公堤自南新路直至北新路口﹐小新堤自曲院至馬蝗橋。﹞蘇公堤﹝元中東坡守杭日所築﹐起南迄北﹐橫截湖面﹐夾道雜植花柳﹐中爲六橋九亭。坡詩云「六橋橫截天漢上﹐北山始與南屏通。忽驚二十五萬丈﹐老葑席捲蒼煙空。」後守林希榜之曰「蘇公堤」。章子厚詩云「天面長虹一鑑痕﹐直通南北兩山春。」﹞第一橋﹝港通赤山教場南來。名「映波」。宋刻無「南來」二字。﹞旌徳觀﹝元系定香寺舊址。寶慶間﹐京尹袁韶攺建爲觀。有西湖道院﹑虛舟﹑云錦二亭。今復爲定香教寺。宋刻無「教」字。﹞先賢堂﹝名「仰髙」。祠許由以下共四十人﹐刻石作贊﹐具載事迹。中以寶慶初巴陵之事﹐謂潘閬有從秦王之嫌﹐遂去之﹐及節孝婦孫夫人以下五人﹐今止三十有九人焉。中有振衣古香淸風堂山亭流芳花竹縈紆﹐小山曲徑。今歸旌徳﹐堂宇皆廢。﹞第二橋﹝通赤山麥嶺路。名「鎖瀾」。﹞湖山堂﹝旁有水閣﹐尢宏麗。﹞三賢堂﹝祠白樂天﹑林和靖﹑蘇東坡。後有三堂﹐曰水西云北﹑月香水影﹑晴光雨色。後有小亭﹐曰虛舟﹐曰云梯。宋廷佐刻本「云錦」。﹞第三橋﹝通花家山。港名「望山」。﹞第四橋﹝通茆家步。港名「壓堤」。北新路第三橋。﹞施水庵﹝名「圓通」。有石臺籠燈﹐以照夜船。﹞雪江書堂﹝胡賢良所居。宋廷佐刻本「」作「」。﹞新水仙王廟﹝龍王祠。與葛嶺者爲二。﹞崇眞道院﹝賈平章建。後有閣﹐今攺爲僧寺。﹞松窗﹝張濡別墅﹞第五橋﹝通曲院港﹐名「東浦」。北新路第二橋。﹞第六橋﹝通耿家步港﹐名「跨虹」。北新路第一橋。﹞小新堤﹝淳中﹐趙京尹與自北新路第二橋至曲院築堤﹐以通靈竺之路﹐中作四面堂三亭﹐夾岸花柳﹐比蘇堤。或名「趙公堤」。﹞履泰將軍廟﹝有天澤井﹑葛仙翁所植虯松。將軍錢塘人﹐姓孫﹐名顯忠﹐仕吳越時。嘉熙中﹐趙與權尹京﹐禱雨有驗﹐奏聞﹐因敕封天澤侯。﹞楊園﹝楊和王府。﹞永寧崇福院﹝又名小隱寺﹐元系內侍陳源適安園。近世所歌菊花新曲破之事﹐正系此處。獻重華宮爲小隱園﹐孝宗撥賜張貴妃。寺前有澗曰「雙峯」﹐又曰「金沙」。﹞裴園﹝裴禧園。誠齋詩云「岸岸園亭傍水濱﹐裴園飛入水心橫。傍人莫問遊何處﹐只揀荷花開處行。」﹞喬園﹝喬幼聞園。﹞史園﹝史屏石微孫。宋廷佐刻本「石微」作「右徽」。﹞資園院﹝舊名「報國」。有東坡書「陷秀齋」﹐趙令徳麟跋語。宋廷佐刻本「資國園」。﹞淳固先生墓﹝斌﹐姓宋﹐號庸齋﹐師晦庵先生。﹞馬蝗橋孤山路﹕西陵橋﹝又名「西林橋」﹐又名「西泠橋」﹐又名「西村」。﹞孤山﹝舊有柏堂﹑竹閣﹑四照閣﹑巢居閣﹑林處士廬﹐今皆不存。﹞四聖延祥觀﹝有韋太后沈香四聖像﹑小蓬萊閣﹑瀛嶼堂﹑金沙井﹑六一泉。余見禦園類。﹞西太一宮﹝舊四聖觀園﹐理宗朝建。今黃庭殿﹐乃昔涼堂也。兩壁蕭照畫尙存。亭館名並見禦園類。弁陽翁詩云「蕊宮廣殿號黃庭﹐突兀浮雲最上層。五福貴神畱不住﹐水堂空照九枝燈。」有和靖墓﹑瑪瑙坡﹑陳朝柏。﹞四面堂處士橋﹝以和靖得名。﹞涵碧橋髙菊墓﹝名「九萬」。葬孤山後談家山。﹞斷橋﹝又名「段家橋」。萬柳如雲﹐望如裙帶。白樂天詩云「誰開湖寺西南路﹐艸綠裙腰一帶斜。」﹞北山路﹝自丰樂樓北﹐沿湖至錢塘門外﹐入九曲路﹐至徳勝橋南印道堂﹑小澑水橋﹑黃山橋﹑掃帚塢﹑鮑家田﹑靑芝塢﹑玉泉﹑駝﹑棲霞嶺﹑東山。同霍山﹑昭慶教場﹑水磨頭﹑葛嶺﹑九里松﹑靈隱寺﹑石人嶺﹑西溪路止。三天竺附。﹞柳洲龍王廟﹝名「會靈」。所謂「柳洲五龍王」也。﹞惠明院﹝舊名「資福」﹐今呼「柳洲寺」。其地舊爲通元庵。﹞上船亭養魚莊﹝楊郡王府。﹞環碧園﹝楊郡王府。堂扁皆禦書。﹞迎光樓﹝張循王府。﹞劉氏園﹝內侍劉公正所居。﹞一淸堂﹝後攺「玉蓮」。競渡爭標於此。﹞菩提院﹝舊名「惠嚴」﹐與昭慶寺相連。有靈感大悲像閣﹑綠野白蓮堂﹑碧軒﹑四觀軒﹑南漪﹑迎燻﹑澄心﹑涵碧﹑玉壺﹑氍毹。今廢。﹞玉壺禦園楊和王府水閣賈府上船亭錢塘門上船亭秀邸新園謝府園﹝有「—碧萬頃」堂。﹞隱秀園﹝劉王府。﹞先得樓﹝卽古望湖樓。坡詩有「望湖樓下水連天」是也。﹞擇勝園﹝秀邸。有禦書「擇勝」﹑「愛閒」二堂。﹞九曲城下法濟院﹝舊名「觀音院」。有有明﹑爽二軒。﹞五聖廟﹝有蘇漢臣畫壁存焉。﹞妙因院﹝元系慈光庵。﹞寶嚴院眞覺尼院﹝元系隱靜庵﹞。錢氏院﹝華亭錢府。宋刻「院」作「園」。﹞新嶽廟東湖道院關王廟﹝舊滿路種桃﹐號「半道紅」。﹞古北關楊府廨宇﹝楊郡王府﹐今捨爲寺。﹞玉虛觀崇果院﹝徳勝橋南。舊名「羅漢」。﹞印道堂趙郭園羅漢院史府﹝今爲慧日寺。﹞水丘園西隱精舍丰樂院鐵佛寺梅岡禦園張氏園王氏園小澑水橋精進院﹝齋宮。舊名「精修」。﹞延慶院澄寂院﹝桃花衢。宋刻「」。﹞黃山橋掃帚塢萬花小隱﹝謝府園。﹞常淸宮﹝沂王功徳。﹞聚秀園﹝楊府。﹞鮑家田秀野園﹝謝府。﹞南禪資福尼寺極樂尼寺思故塔屠墟聖昭廟﹝廣惠侯。宋刻「墟」作「虛」﹐「惠」作「慧」。﹞資壽院﹝元系大聖庵。﹞明覺院﹝舊名「報先」。有虛心軒。﹞永庵﹝閻府。﹞萬安院﹝舊名「淸化永安」。﹞羅寺慈聖院﹝舊名「慈云」。潘﹑李二貴妃所。有聖水池﹐大旱不涸。﹞妙智院﹝舊名「報國觀音院」。﹞玉泉淨空院﹝泉色淸澈﹐蓄大金魚。有龍王祠。﹞西觀音山靑芝塢湣忠資福普向院﹝楊和王建﹐專充殿前諸軍功徳﹐及爲諸軍瘞所。﹞上關寺﹝內侍關少師功徳。名「崇先顯慶」。﹞竹所杜北山墓﹝汝能﹐字叔謙﹐太后諸孫﹐居曲院﹐能詩有聲。﹞天淸宮﹝女冠。﹞靈峯院﹝裴氏功徳。﹞裴墳﹝有雙節亭。﹞駝嶺靈耀觀西峯淨嚴院﹝感義郡王功徳。﹞大明院圓明崇福禪院﹝巖阿有井泉﹐極淸冽。內侍霍汝弼功徳。宋刻「院」作「寺」。﹞棲霞嶺神仙宮﹝有偃松﹐如龍﹐名「禦愛松」。﹞幹濕水洞﹝有一寺在側。﹞淨元觀妙明院東山永安院﹝元系吳秦王府香火庵。有淸芬亭。﹞不空院﹝舊名「傳經」。﹞護國仁王禪院﹝後有龍洞﹐龍王祠在焉。宋刻「院」作「寺」。﹞西靖宮﹝女冠。﹞寧國院廣照院霍山長慶院﹝舊名「華嚴」。庵主張王香火。﹞張王廣惠廟永慶院光相塔院﹝山水甚奇。﹞湧泉﹝髙宗嘗取瀹茗。﹞淸心院﹝舊名「湧泉」。﹞瑤池園﹝呂氏。﹞金輪梵天院﹝舊名「金輪寺」。後卽「巾子峯」。﹞寶勝院﹝舊名「應天」。﹞金牛護法院洞明庵天龍庵﹝道者無門所居。宋刻「庵」作「洞」﹐「道者」下有「開」字。﹞云洞園﹝楊和王府。有萬景天全﹑方壺云洞﹑瀟碧天機﹑云錦紫翠﹑閒濯纓﹑五色云﹑王玲瓏﹑金粟洞﹑天砌臺等處。花木皆蟠結香片﹐極其華潔。盛時凡用園丁四十餘人﹐監園使臣二名。﹞大昭慶寺﹝與前菩提寺相連。舊名「菩提寺」。有戒壇。﹞策選鋒教場古柳林錢塘縣尉司﹝舊有平湖軒﹑英遊閣。又有片石﹐周益公字之曰「奇俊」﹐蓋相傳爲王子髙舊居故也。﹞葛嶺路﹕水磨頭石函橋﹝有水閘﹐泄湖水入下湖。﹞放生亭徳生堂﹝理宗禦書。﹞泳飛亭﹝理宗禦書。﹞總宜園﹝水張太尉。後歸趙平遠淇。今爲西太一宮。﹞大吳園小吳園水月園﹝紹興中賜楊和王。孝宗撥賜嗣秀王。水月瀛﹑燕堂﹑玉林堂﹐皆禦書。﹞葛嶺﹝葛仙常往來於此﹐故得名。亦名「葛塢」。﹞兜率院十三間樓相嚴院﹝舊名「十三間樓石佛院」。東坡守杭日﹐每治事於此。有冠勝軒﹑雨亦奇軒。﹞大石佛院﹝舊傳爲秦始皇纜船石。俗名「西石頭」。宣和中﹐僧思淨就石鐫成大佛半身。或云「下通海眼」。﹞保叔塔崇壽院﹝咸平中﹐僧永保修﹐故得名。有應天塔﹑極樂庵﹑落星石﹑石獅峯又名巾子峯﹑及石屏風在焉。碑刻舊有《屏風院記》《封山記》《瑞峯堂》。宋刻無「瑞峯堂」。案﹐「堂」字下疑脫「記」字。﹞寶稷山敷惠廟多寶院﹝舊名「寶積」。有綠陰堂。﹞嘉澤廟﹝祠水仙王。有薦菊泉及亭。﹞孫花翁墓﹝惟信﹐字季蕃﹐隱居湖山﹐棄官自放﹐能詩﹐詞尢工。趙節齋葬之﹐劉后村爲志﹐杜淸獻爲文以祭之。﹞普安院挹秀園﹝楊駙馬。﹞秀野園﹝劉王。有四並堂。﹞上智果院﹝有參寥泉﹐東坡題。梁廣王所。﹞治平寺﹝有錦塢﹑煙雲閣。﹞江湖偉觀﹝卽觀臺舊址﹐盡得江湖之勝。﹞壽星院﹝有寒碧軒﹑此君軒﹑觀臺﹑杯泉﹑平秀軒﹑明遠堂﹑東坡祠及詩刻。﹞寶云庵﹝舊名「千光王寺」﹐邳王所。有寶云庵﹑淸軒﹑月窟﹑澄心閣﹑南隱堂﹑妙思堂﹑雲巢﹐今不復存。又有靈泉井﹑寶云庵﹑初陽臺﹐亦廢。﹞瑪瑙寶勝院﹝昔在孤山﹐後攺爲四聖觀﹐遂遷於此。有中庸子陶器墓﹐乃法惠法師智圓自號也。有髙僧閣﹑僕夫泉﹑夜講堂。宋刻「髙僧閣」作「髙生閣」﹐無「夜講堂」。﹞養樂園﹝賈平章。有光淥閣﹑春雨觀﹑瀟然養樂堂﹑嘉生堂﹑生意生物之府。﹞玉淸宮﹝有葛仙煉丹井。﹞半春園﹝史衛王府。﹞小隱園﹝史府。﹞集芳禦園﹝後賜賈平章。內有假山石洞﹐通出湖濱﹐名曰「後樂園」。有蟠翠雪香﹑翠巖倚秀﹑挹露玉蕊淸勝﹐已上皆髙宗禦題﹐亦集芳舊物也。「西湖一曲奇勛」﹐理宗禦書。「秋壑遂初容堂」﹐度宗禦書。又有初陽精舍﹑警室﹑熙然臺﹑無邊風月見天地心琳瑯步歸舟等不一。「倚秀」宋刻「倚繡」。﹞香月鄰﹝廖瑩中園﹐後歸賈相。﹞嘉徳永壽教寺﹝毛娘娘功徳。有翔泳堂﹑芝巖堂。宋刻無「堂」字。﹞喜鵲寺﹝卽禪宗院。以鳥窠禪師得名。魏婉儀所。白樂天有《紫楊花》詩。﹞寶嚴院﹝舊名「垂云」。有垂云亭﹑借竹軒﹑無量福海。﹞趙紫芝墓﹝名師秀。在寶嚴院後。﹞定業院﹝鳥窠禪師道場。有君子泉﹑石甑山﹑環峯堂﹑襲夢軒。﹞虎頭巖﹝介於寶嚴﹑定業之間。﹞施梅川墓﹝名﹑字仲山﹐吳人﹐能詞﹐精於律呂。楊守齋爲寺。後樹梅作亭以葬﹐薛梯飆爲志﹐李房書﹐周艸窗題蓋。﹞仁壽尼庵招賢寺上官良史墓﹝在招賢寺後。良史﹐字季長﹐號淇園。﹞報恩院﹝舊名「報先」﹐卽孤山六一泉寺﹐後以其地爲延祥觀﹐遂遷於此。徳國公主所。﹞廣化院﹝舊名「永福」﹐自孤山遷於此。舊有白公竹閣﹑柏堂﹑水鑑堂﹑涵暉亭﹑淩雲閣﹑金沙井﹑辟支佛骨塔﹑慧琳塔﹑白公祠堂。黃宜山詩云「移自孤山占此山﹐荒涼老屋萬瑯。櫻桃楊柳空花夢﹐千古淸風滿閣寒。」﹞快活園﹝趙氏。﹞水竹院落﹝賈平章園。禦書閣曰「文明之閣」。有秋水觀﹑第一春﹑思剡亭﹑道院。宋刻「文明」作「奎文」。﹞顯明院﹝舊名「興福保淸」。儀王仲所。有鑑空﹑綠淨堂存焉。﹞北新路口棲霞嶺口古劍關﹝棲霞嶺下。﹞嶽王墓﹝嶽武穆王飛所葬﹐其子云亦焉。葉靜逸詩云「萬古知心只老天﹐英雄堪恨復堪憐。如公少緩須臾死﹐此寇安能八十年﹗漠漠凝塵空偃月﹐堂堂遺像在淩煙。早知埋骨西湖路﹐學取鴟夷理釣船。」林弓寮詩云「天意只如此﹐將軍足可傷。忠無身報主﹐冤有骨封王﹔苔雨樓墻暗﹐花風廟路香。沈思百年事﹐揮淚灑斜陽。」王修竹詩云「埋骨西湖土一丘﹐殘陽荒艸幾經秋。中原望斷因公死﹐北客猶能說舊愁。」宋刻葉詩「學取」作「悔不」。﹞褒忠演福院﹝元系智果觀音院﹐後充嶽鄂王香火。嶽雲所用鐵槍猶存。﹞沖虛宮﹝舊名「寧壽庵」。﹞耿家步東山口福壽院﹝旌徳寺子院。有寧宗禦書「桂堂」二字。﹞廖藥洲園﹝有花香﹑竹香﹑心太平﹑相在﹑世彩﹑蘇愛﹑君子﹑習說等亭。宋刻脫「蘇」字。﹞小石板巷口九里松﹑一字門﹝唐刺史袁仁敬守杭日﹐植松於左右﹐各三行。門扁吳說書﹐髙宗嘗欲易之﹐自以不及﹐但金飾其字。﹞駝嶺口石板巷口曲院巷口行春橋小行春橋忠勇廟﹝統制張祠。﹞左軍教場馬三寶墓﹝在教場內。傳云﹕向曾欲去之﹐有黑蜂數百自墓中出﹐不可向﹐遂止。至元十五年六月內有軍廝名狗兒者﹐因樵采墾土﹐得一鐵券﹐上有字云「雁門馬氏葬於橫衝橋」云云。後又有十字云「至元十五六﹐狗兒壞我屋。」蓋古人知數者耳。始知橫春橋本名「橫衝橋」云。﹞三藏塔院明眞宮﹝女冠。今攺爲三藏寺。﹞資徳院﹝慕容貴妃香火。﹞萬壽院﹝南山白雲宗建。﹞唐家後澗溪紫芝道院﹝道士陳崇眞。﹞瑞岡塢燕脂嶺﹝以土色得名。﹞普福教寺﹝芝云堂。﹞崇壽院崇親資福院﹝張淑妃香火。﹞天申萬壽圓覺教寺﹝舊爲了義法師塔院。有歸云堂﹑三昧正受閣﹐並髙宗禦書。累朝臨幸﹐有禦座禦榻。理宗禦書「淸涼覺地」。﹞石獅子路香林園斑衣園﹝韓府。﹞金沙澗﹝靈竺之水﹐自此東入於湖。﹞顯慈集慶教寺﹝閻貴妃香火。寺扁殿閣﹐皆理宗禦書。有月桂亭﹐甚佳。金碧爲湖山諸寺之冠。﹞靈隱天竺寺門﹝俗呼「二寺門」。袁居中書白樂天詩﹕「一山門作兩山門﹐兩寺元從一寺分。」正此也。﹞合澗橋﹝靈竺二山之水會合於此。﹞龍脊橋武林山﹝又名「靈隱山」﹐又曰「靈苑山」﹐又曰「仙居山」。有五峯﹕曰「飛來」﹐曰「白猿」﹐曰「稽畱」﹐曰「月桂」﹐曰「蓮華」。山前有澗﹐卽武林泉也。﹞呼猿洞龍泓洞﹝有蔣之奇篆字。前後諸賢題字極多。二洞在飛來峯。﹞女兒山﹝一名「玉女巖」。﹞靑靈巖理公巖﹝乃靈隱開山慧理法師。在靈鷲寺後。﹞冷泉﹝有亭在泉上。「冷泉」二字﹐乃白樂天書﹔「亭」字乃東坡續書。詩扁充棟﹐不能悉錄。林丹山詩云「一泓淸可沁詩脾﹐冷暖年來只自知。流出西湖載歌舞﹐回頭不似在山時。」宋刻「流出」作「流向」。﹞溫泉醴泉﹝二泉在冷泉之上。﹞葛塢朱墅候仙山﹝宋刻「候山亭」。﹞壑雷亭觀風亭﹝又有虛白﹑見山﹑袁君﹑紫微﹑翠微﹑石橋﹑月桂等亭﹐及丹竈﹐隱居﹑許邁﹑思眞三堂﹑連巖棧﹑伏龍濺等﹐今皆廢。﹞景徳靈隱禪寺﹝相傳「靈隱禪寺」乃葛仙書﹐或云宋之問書。景徳中﹐續加「景徳」二字。有百尺彌勒閣﹑蓮峯堂。方丈曰直指堂。千佛殿﹑延賓水閣﹑望海閣。理宗禦書「覺皇寶殿妙莊嚴域」。又有巢云亭﹑見山堂﹑白雲庵﹑松源庵﹑東庵等﹐在山後﹐尢幽寂可喜。﹞北髙峯塔﹝在靈隱寺山後絕頂﹐比南髙峯尢髙﹐上有五顯祠﹐遠近炷香﹐四時不絕。﹞法安院﹝舊名「廣嚴」。唐韜光禪師築庵於院後﹐有淸獻﹑東坡題名。﹞保寧院﹝舊名「保安無量壽」。﹞資聖院﹝舊名「大明」。開山咸澤禪師。﹞韜光庵﹝韜光禪師道場。與樂天同時。周伯有詩﹐前後諸賢畱題甚多。舊有僧嘗於此降仙﹐請至釋子蘭以下十人﹐凡七士﹑三釋﹐皆唐人能詩者﹐各書一詩﹐語極奇絕﹐曲盡其景。今詩尙存壁間。﹞永福寺﹝隆國黃夫人功徳﹐咸淳九年建﹐在靈隱西石筍山下。﹞石筍普圓院﹝天福二年﹐黃氏重修。舊名「資嚴」﹐山有石如筍﹐髙數十丈﹐故名「石筍寺」。有超然臺﹑金沙﹑白沙二泉﹑鄴公庵。杭守祖無擇愛此山之勝﹐結庵於此﹐取公所封名之。方丈左右金漆板扉﹐皆趙淸獻諸賢蘇秦黃陳畱題﹐及文與可竹數枝﹐如張總得父子﹑吳傅朋等題字甚多﹐歲久暗淡﹐猶隱隱可見。寺極淸古幽邃﹐爲湖山諸剎之冠。後隆國黃夫人以超然臺爲葬地﹐遂移此院於山之西﹐而古意不復存矣。﹞天聖靈鷲院﹝僧徳賢建。宋刻「靈壽」。﹞鐵舌庵隆親永福院﹝溫國成夫人香火。今廢。﹞時思薦福寺﹝吳益王墳寺。舊以下竺爲墳寺﹐後以古剎﹐遂別建於此。髙宗嘗臨幸。吳太皇手書《金剛經》﹐有楊太后跋﹐及髙宗禦書《心經》﹐並刻石藏下竺靈山塔下。《益王神道碑》﹐蔣燦書﹐字甚佳。墓前二石馬﹐琢刻如生﹐舊傳夜輒馳驟﹐其轡光瑩如玉﹐至今苔蘚不侵。寺有宜對亭﹑通云亭﹑雙珠亭﹑萬玉軒﹑雨華堂。湖山至此極幽邃矣。宋刻無「通云亭﹑雨華堂」。﹞黃妃墓﹝錢王妃。﹞卓筆峯明惠尼院﹝舊名「定惠」。錢王孫妃香火。﹞石人嶺海峯庵無著禪師塔﹝舊有無垢院﹐韓平原以爲壽地﹐遷院於靈石山側。後楊郡王復取爲壽地﹐遂啟其塔﹐乃陶龕﹐容色如生﹐發垂至肩﹐指爪皆繞身﹐舍利無數﹐畱三日不壞﹐竟荼毗之。僧肇淮海有詩云「一定空山五百年﹐不須惆悵啟頹磚。路旁多少麒麟冢﹐過眼無人贈紙錢。」今地爲永福所有。宋刻「肩」作「眉」。﹞西溪路﹕畢宮師墓﹝畢再遇之父子皆葬於此。﹞三天竺﹝自靈鷲至上竺郎當嶺止。﹞陳明大王廟﹝漢靈帝熹平余杭令陳渾﹐後唐明宗長興中封太平靈衛王。﹞靈鷲興聖寺﹝惠理法師卓錫之地。吳越王建有靈山海會閣﹐理宗禦書。理公巖﹑滴翠軒﹑九品觀﹑東坡祠﹑東坡題名。﹞隋觀法師塔﹝下竺。開山祖師眞觀。﹞下天竺靈山教寺﹝在隋號「南天竺」﹐五代時號「五百羅漢院」﹐祥符初號「靈山寺」﹐天禧復名「天竺寺」﹐紹興攺賜「天竺時思薦福」﹐爲吳秦王香火。慶元復今額﹐有禦書。閣藏仁宗及中興五朝禦書。曲水亭﹑前塔﹑跳珠泉﹑枕流亭﹑適安亭﹑淸暉亭﹑九品觀﹑堂石﹑面靈桃石﹑蓮華水波石﹑悟侍者塔並祠﹑艸堂﹑西嶺﹑臥龍石﹑石門澗﹑神尼舍利塔﹑日觀庵。方丈曰「佛國」。「法堂」二字乃云房鐘離權書﹐甚奇古。金光明三昧堂﹑神禦殿﹑瑞光塔﹑普賢殿﹑無量壽閣﹑回軒亭﹑七葉堂﹑客兒亭﹑大悲泉﹑重榮檜﹑葛仙丹井﹑白少傅烹茶井﹑石梁﹑翻經臺﹑望海閣﹑香林亭﹑香林洞﹑無根藤﹑鬥鷄巖﹑夜講臺﹑登嘯亭﹑靈山後塔﹑慈云懺主榻﹑七寶普賢閣﹑旃檀觀音瑞像﹐有記。大抵靈竺之勝﹐周回數十里﹐巖壑尢美﹐實聚於下天竺寺。自飛來峯轉至寺後﹐諸巖洞皆嵌空玲瓏﹐瑩滑淸潤﹐如虯龍瑞鳳﹐如層華吐萼﹐如皺谷疊浪﹐穿幽透深﹐不可名貌。林木皆自巖骨拔起﹐不土而生。傳言玆巖韞玉﹐故腴潤若此。石間波紋水迹﹐亦不知何時有之。其間唐宋遊人題名﹐不可殫紀﹐覽者顧景興懷云。「方丈曰『佛國』」下宋刻有「山」字﹐「夜講臺」作「堂」。﹞吳越孝獻世子墓﹝文穆王子。﹞楓木塢﹝宋刻「楓林」。﹞永淸寺﹝薛開府居正香火。﹞中天竺天寧萬壽永祚禪寺﹝隋開皇千歲寶掌和尙開山建寺。吳越時名「崇壽院」﹐政和中攺賜今名。有摩利支天像﹑華嚴閣﹑如意泉。﹞彌興福教院﹝皇子兗二王所。﹞顯親多福院﹝舊名「光福」。﹞大明寺﹝元系興國庵。﹞上天竺靈感觀音院﹝天福中建﹐名「天竺看經院」。咸平初賜今名。淳中﹐賜「廣大靈感觀音教寺」。舊寺額蔡襄書﹐後理宗易以禦書。外山門乃蔡京書。紹興﹑乾道﹑淳熙﹐皆嘗臨幸。有十六觀堂﹑應眞閣﹑超諸有海﹐理宗禦書。有云漢之閣﹐藏累朝所賜禦書。兩峯堂﹑白雲堂﹑中印堂﹑淸華軒﹑延桂閣﹑秋芳閣﹑伴云閣。前後賜珠冠玉鑪珍玩甚多。每水旱﹐朝廷必禱焉。外古迹有肅儀亭﹑梅峯庵﹑崇老橋﹑金佛橋﹑復庵﹑流虹澗﹑夢泉﹑植杖亭﹑謝履亭﹑凝翠泉﹑觀音泉﹑雲液池﹑孫公亭﹑無竭泉。宋刻「崇老」作「琮老」。﹞雙檜峯白雲峯乳竇峯楊梅嶺郎當嶺

捲

六諸

市藥市﹝炭橋﹞花市﹝官巷﹞珠子市﹝融和坊南官巷﹞米市﹝北關外黑橋頭。宋刻「北關門外」。﹞肉市﹝大瓦修義坊﹞菜市﹝新門東靑門霸子頭。宋刻「新門外」。﹞鮮魚行﹝候潮門外﹞魚行﹝北關外水冰橋。宋刻「北關門外」。﹞南豬行﹝候潮門外﹞北豬行﹝打豬巷﹞布市﹝便門外橫河頭。宋刻「布行」。﹞蟹行﹝新門外南上門﹞花團﹝官巷口錢塘門內﹞靑果團﹝候潮門內泥路﹞柑子團﹝後市街﹞鯗團﹝便門外渾水閘﹞書房﹝橘園亭﹞瓦子勾欄﹝城內隸修內司城外隸殿前司﹞南瓦﹝淸冷橋熙春樓﹞中瓦﹝三元樓﹞大瓦﹝三橋街。亦名「上瓦」。﹞北瓦﹝眾安橋。亦名「下瓦」。﹞蒲橋瓦﹝亦名「東瓦」。﹞便門瓦﹝便門外﹞候潮門瓦﹝候潮門外﹞小堰門瓦﹝小堰門前。宋刻「門外」。﹞新門瓦﹝亦名「四通館瓦」。﹞薦橋門瓦﹝薦橋門前。宋刻「門外」。﹞菜市門瓦﹝菜市門外﹞錢湖門瓦﹝省馬院前﹞赤山瓦﹝後軍寨前﹞行春橋瓦北郭瓦﹝又名「大通店」。﹞米市橋瓦舊瓦﹝石板頭﹞嘉會門瓦﹝嘉會門外﹞北關門瓦﹝又名新瓦﹞艮山門瓦﹝艮山門外﹞羊坊橋瓦王家橋瓦龍山瓦如北瓦﹑羊棚樓等﹐謂之「遊棚」。﹝宋刻「邀棚」﹞外又有勾欄甚多﹐北瓦內勾欄十三座最盛。或有路岐﹐不入勾欄﹐只在耍鬧寬闊之處。﹝宋刻「耍」作「要」﹞做場者﹐謂之「打野呵」﹐此又藝之次者。酒

樓和樂樓﹝升宮南庫﹞和丰樓﹝武林園南上庫。宋刻無「南」字。﹞中和樓﹝銀甕子中庫﹞春風樓﹝北庫﹞太和樓﹝東庫﹞西樓﹝金文西庫。宋刻「金文庫」。﹞太平樓丰樂樓南外庫北外庫西溪庫已上並官庫﹐屬戶部點檢所﹐每庫設官妓數十人﹐各有金銀酒器千兩﹐以供飲客之用。每庫有祗直者數人﹐名曰「下番」。飲客登樓﹐則以名牌點喚侑樽﹐謂之「點花牌」。元夕諸妓皆並番互移他庫。夜賣各戴杏花冠兒﹐危坐花架。然名娼皆深藏邃﹐未易招呼。凡肴核杯盤﹐亦各隨意攜至庫中﹐初無庖人。官中趁課﹐初不藉此﹐聊以粉飾太平耳。往往皆學捨士夫所據﹐外人未易登也。熙春樓三元樓五間樓賞心樓嚴廚花月樓銀馬杓康沈店翁廚任廚陳廚周廚巧張日新樓沈廚鄭廚﹝只賣好食﹐𨿽海鮮頭羹皆有之。﹞虼眼﹝只賣好酒﹞張花已上皆市樓之表表者。每樓各分小十餘﹐酒器悉用銀﹐以競華侈。每處各有私名妓數十輩﹐皆時妝服﹐巧笑爭妍。夏月茉莉盈頭﹐春滿綺陌。憑檻招邀﹐謂之「賣客」。又有小鬟﹐不呼自至﹐歌吟彊聒﹐以求支分﹐謂之「擦坐」。又有吹簫﹑彈阮﹑息气﹑鑼板﹑歌唱﹑散耍等人﹐謂之「趕趁」。及有老嫗以小鑪炷香爲供者﹐謂之「香婆」。有以法制靑皮﹑杏仁﹑半夏﹑縮砂﹑豆蔻﹑小蠟茶﹑香藥﹑韻姜﹑砌香﹑橄欖﹑薄苛﹐至酒分得錢﹐謂之「撒」。又有賣玉面貍﹑鹿肉﹑糟決明﹑糟蟹﹑糟羊蹄﹑酒哈蜊﹑柔魚﹑茸﹑幹者﹐謂之「家風」。又有賣酒浸江﹑章舉蠣肉﹑龜腳﹑鎖管﹑密丁﹑脆螺﹑鱟醬﹑法﹑子魚﹑魚諸海味者﹐謂之「醒酒口味」。凡下酒羹湯﹐任意索喚﹐𨿽十客各欲一味﹐亦自不妨。過賣頭﹐記憶數十百品﹐不勞再四傳喝。如流便卽制造供應﹐不許少有違誤。酒未至﹐則先設看菜數碟﹔及舉杯﹐則又換細菜﹐如此屢易﹐愈出愈奇﹐極意奉承。或少忤客意﹐及食次少遲﹐則主人隨逐去之。歌管歡笑之聲﹐每夕達旦﹐往往與朝天車馬相接。𨿽風雨暑雪﹐不少減也。歌

館平康諸坊﹐如上下抱劍營﹑漆器墻﹑沙皮巷﹑淸河坊﹑融和坊﹑新街﹑太平坊﹑巾子巷﹑獅子巷﹑後市街﹑薦橋﹐皆羣花所聚之地。外此諸處茶肆﹐淸樂茶坊﹑八仙茶坊﹑珠子茶坊﹑潘家茶坊﹑連三茶坊﹑連二茶坊﹐及金波橋等兩河以至瓦市﹐各有等差﹐莫不靚妝迎門﹐爭妍賣笑﹐朝歌暮弦﹐搖蕩心目。凡初登門﹐則有提瓶獻茗者﹐𨿽杯茶亦犒數千﹐謂之「點花茶」。登樓甫飲一杯﹐則先與數貫﹐謂之「支酒」。然後呼喚提賣﹐隨意置宴。趕趁祗應撲賣者亦皆紛至﹐浮費頗多。或欲更招他妓﹐則𨿽對街﹐亦呼肩輿而至﹐謂之「過街轎」。前輩如賽觀音﹑孟家蟬﹑吳憐兒等甚多﹐皆以色藝冠一時﹐家甚華侈。近世目擊者﹐惟唐安安最號富盛﹐凡酒器﹑沙鑼﹑冰盆﹑火箱﹑妝合之類﹐悉以金銀爲之。帳幔茵褥﹐多用綿綺。器玩珍奇﹐它物稱是。下此𨿽力不逮者﹐亦競鮮華﹐蓋自酒器﹑首飾﹑被臥﹑衣服之屬﹐各有賃者。故凡佳客之至﹐則供具爲之一新﹐非習於遊者不察也。賃

物花

酒檐首飾衣服被臥轎子布囊酒器幃設動用盤合喪具凡吉凶之事﹐自有所謂「茶酒廚子」﹐專任飲食請客宴席之事。凡合用之物﹐一切賃至﹐不勞餘力。𨿽廣席盛設﹐亦可咄嗟辦也。作

坊熟藥圓散生藥飲片麩麵團子饅頭炕鵝鴨炕豬羊糖蜜棗兒諸般糖金橘團灌肺饊子萁豆印馬蚊煙都民驕惰﹐凡買賣之物﹐多與﹝宋刻「於」﹞作坊行販已成之物﹐轉求什一之利。或有貧而願者﹐凡貨物盤架之類﹐一切取辦於作坊﹐至晚始以所直償之。𨿽無分文之儲﹐亦可糊口。此亦風俗之美也。驕

民都民素驕﹐非惟風俗所致﹐蓋生長輦下﹐勢使之然。若住屋則動蠲公私房賃﹐或終歲不償一鈈。諸務稅息﹐亦多蠲放﹐有連年不收一孔者﹐皆朝廷自行抱認。諸項窠名﹐恩賞則有黃榜錢﹐雪降則有雪寒錢﹐久雨久晴則又有賑卹錢米﹐大家富室則又隨時有所資給﹐大官拜命則有所謂搶節錢﹐病者則有施藥局﹐童幼不能自育者則有慈幼局﹐貧而無依者則有養濟院﹐死而無殮者則有漏澤園。民生何其幸歟。遊

手浩穰之區﹐人物盛夥﹐遊手姦黠﹐實繁有徒。有所謂美人局﹝以娼優爲姬妾﹐誘引少年爲事﹞﹐櫃坊賭局﹝以博戲關撲結黨手法騙錢﹞﹐水功徳局﹝以求官﹑覓舉﹑恩澤﹑遷轉﹑訟事﹑交易等爲名﹐假借聲勢﹐脫漏財物﹞﹐不一而足。又有賣買物貨﹐以僞易眞﹐至以紙爲衣﹐銅鉛爲金銀﹐土木爲香藥﹐變換如神﹐謂之「白日賊」。若之地﹐則有翦脫衣囊環者﹐謂之「覓貼兒」。其他穿窬篋﹐各有稱首。以至頑徒如「攔街虎」﹑「九條龍」之徒﹐尢爲市井之害。故尹京政先彈壓﹐必得精悍鉤距﹑長於才術者乃可。都轄一房﹐有都轄使臣總轄供申院長﹐以至廂巡地分頭項火下凡數千人﹐專以緝捕爲職。其間雄駔有聲音﹐往往皆出羣盜。而內司又有海巡八廂以察之。市

食鵪鶉兒肝臟子香藥灌肺灌腸豬胰胡餅羊脂韭餅窩絲姜豉子

科斗細粉玲瓏雙條七色燒餅雜炸金鋌裹蒸市羅角兒﹝宋刻「兒」﹞寬焦薄脆糕糜旋炙兒八鵝鴨﹝宋刻「八糙」﹞炙雞鴨肝

罐裏鰻鱔團魚煎白腸水晶膾煎鴨子髒駝兒焦蒸餅海蟄姜米辣齏粉糖葉子豆團麻團螺頭膘皮辣菜餅炒螃蟹肉蔥齏羊血鹿肉子果

子皂兒膏宜利少瓜蔞煎鮑螺裹蜜糖絲錢澤州餳蜜麻酥炒團澄沙團子十般糖甘露餅玉屑糕﹝宋刻「膏」﹞木瓜糖脆梅破核兒查條橘紅膏荔枝膏蜜姜豉韻薑糖花花糖二色灌香藕糖豌豆芽豆栗黃烏李酪面蓼花蜜彈彈望口消桃穰酥重劑蜜棗兒天花餅烏梅糖玉柱糖乳糖獅兒薄苛蜜琥珀蜜餳角兒諸色糖蜜煎菜

蔬姜油多薤花茄兒辣瓜兒倭菜藕冬瓜筍茭白皮醬糟瓊枝蒓菜筍糟黃芽糟瓜齏淡鹽齏菜醋姜脂麻辣菜拌生菜諸般糟淹鹽芥粥七寶素粥五味粥粟米粥糖豆粥糖粥糕弱饊子粥綠豆粥肉飯

算條界方條綫條魚肉影戲胡羊削脯槌脯松脯兔

獐鹿脯糟豬頭漧咸豉皂角鋌臘肉炙骨頭旋炙荷包荔枝皮鵝荷包旋三和切骨桃花雪團玉板鱘鰉春子黃雀銀魚

涼

水甘豆湯椰子酒豆兒水鹿梨漿鹵梅水姜蜜水木瓜汁茶水沈香水荔枝膏水苦水金橘團雪泡縮皮飲﹝宋刻「縮脾」﹞梅花酒香薷飲五苓大順散紫蘇飲糕

糖糕蜜糕栗糕粟糕麥糕豆糕花糕餈糕雪糕小甑糕蒸糖糕生糖糕蜂糖糕綫糕間炊糕幹糕﹝宋刻「糕幹」﹞乳糕社糕重陽糕蒸作從食子母繭春繭大包子荷葉餅芙蓉餅壽帶龜子母龜歡喜撚尖翦花小蒸作駱駝蹄大學饅頭羊肉饅頭細餡糖餡豆沙餡蜜辣餡生餡飯餡酸餡筍肉餡麩蕈餡棗栗餡薄皮蟹黃灌漿臥鑪鵝項棗

仙桃乳餅菜餅秤錘蒸餅睡蒸餅千層雞頭籃兒鵝彈月餅子

炙焦肉油酥燒餅火棒小蜜食金花餅市羅蜜劑餅

春餅胡餅韭餅諸色子諸色包子諸色角兒諸色果食諸色從食諸色酒名薔薇露流香﹝並禦庫﹞宣賜碧香思堂春﹝三省激賞庫﹞鳳泉﹝殿司﹞玉練槌﹝祠祭﹞有美堂中和堂雪醅眞珠泉皇都春﹝出賣﹞常酒﹝出賣﹞和酒﹝出賣並京醞﹞皇華堂﹝浙西倉﹞爰咨堂﹝浙江倉﹞瓊花露﹝揚州﹞六客堂﹝湖州﹞齊云淸露雙瑞﹝並蘇州﹞愛山堂得江﹝並東總﹞畱都春靜治堂﹝並江閫﹞十洲春玉醅﹝並海閫﹞海嶽春﹝西總﹞籌思堂﹝江東漕﹞淸若空﹝秀州﹞蓬萊春﹝越州﹞第一江山北府兵廚錦波春浮玉春﹝並鎭江﹞秦淮春銀光﹝並建康﹞淸心堂丰和春蒙泉﹝並溫州﹞蕭灑泉﹝嚴州﹞金斗泉﹝常州﹞思政堂龜峯﹝並衢州﹞錯認水﹝婺州﹞溪春﹝蘭溪﹞慶遠堂﹝秀邸﹞淸白堂﹝楊府﹞藍橋風月﹝吳府﹞紫金泉﹝楊郡王府﹞慶華堂﹝楊駙馬府﹞元勛堂﹝張府﹞眉壽堂萬象皆春﹝並榮邸﹞濟美堂勝茶﹝並謝府﹞點檢所酒息﹐日課以數十萬計﹐而諸司邸第及諸州供送之酒不與焉。蓋人物浩繁﹐飲之者眾故也。小經紀﹝他處所無者﹞班朝錄供朝報選官圖諸色科名開先牌寫牌額裁板尺諸色指揮織經帶棋子棋盤牌骰子﹝宋刻「蒲捭」﹞交牀試籃賣字本掌記冊兒諸般簿子諸色經文刀冊兒紙畫兒扇牌兒印色翦字纏令耍令琴阮弦開笛笙鞔鼓口簧位牌諸般兒屋頭掛屏剪鏃花樣檐前樂見成皮鞋提燈齪燈頭須編掠香櫞絡兒香櫞坐子拄杖粘竿風幡釣鉤釣竿食罩弔掛拂子蒲坐椅褥藥焙烘籃風袋煙帚糊刷鞋楦桶缽搭羅兒姜察子帽兒鞋帶修皮鞋穿交椅穿

鞋結底穿珠領抹釵朵牙梳洗翠修冠子小梳兒染梳兒接補梳兒香袋兒面花兒絹孩兒符袋兒畫眉七香丸膠紙穩步膏手皴藥涼藥香藥膏藥發垛兒頭﹝宋刻「」﹞磨鏡弩兒弩弦彈弓箭翎射帖壺籌鵓鴿鈴風箏藥綫象棋子

鬥葉香鑪灰紕刷兒篦子剔翦截段尺出洗衣服簇頭消息提茶瓶鼓鑪釘鉸

釘看窗札熨斗供香餅使綿打炭墼補鍋子泥竈整漏箍桶襻膊兒竹貓兒消息子老鼠藥蚊煙鬧蛾兒涼筒兒紐扣子接絳修扇子錢索麻索紅索兒席艸雞籠修竹作使法油油紙油單氈坐子修砧頭磨刀磨翦子棒槌舂米劈柴擂槌﹝俗諺云「杭州人一日喫三十丈木頭。」以三十萬家爲率﹐大約每十家日喫擂槌一分﹐合而計之﹐則三十丈矣。﹞淘井貓窩貓魚賣貓兒攺貓犬雞食魚食虫蟻食諸般虫蟻魚兒活虼蚪兒促織兒小螃蟹金麻馬兒

虫蟻籠促織盆麻花子荷葉燈艸發燭肥皂團茶花子買瓶掇舊鋪襯圪伯紙竹釘淘灰土淘河剔撥叉黃牛糞灰挑疥虫賣煙火鏇影戲若夫兒戲之物﹐名件甚多﹐尢不可悉數﹐如相銀杏﹑猜糖﹑吹叫兒﹑打嬌惜﹑千千車﹑輪盤兒。每一事率數十人﹐各專藉以爲衣食之地﹐皆他處之所無也。諸色伎藝人禦前應制﹕姜梅山﹝特立觀察使﹞周葵窗﹝端臣﹞曹松山陳藏一﹝郁﹞徐良陳愛山程奎耿待聘禦前畫院﹕馬和之蘇漢臣李安中陳善林春吳炳夏圭李迪馬遠馬﹝案﹐宋刻止此。﹞蕭照﹝宋廷佐刻本佚。﹞棋待詔﹝此後從陳氏寶顏堂祕芨本參校。﹞鄭日新﹝越童﹞吳俊臣﹝安吉吳﹞施茂﹝施猢猻﹞朱鎭童先﹝陳刻章先﹞杜黃﹝象﹞徐彬﹝象﹞林茂﹝象﹞禮重﹝象﹞尙端﹝象﹞沈姑姑﹝象。女流。﹞金四官人﹝象﹞上官大夫﹝象﹞王安哥﹝象﹞李黑子﹝象﹞書會﹕李霜涯﹝作賺絕倫﹞李大官人﹝譚詞﹞葉庚周竹窗平江周二郎﹝猢猻﹞賈廿二郎演史﹕喬萬卷許貢士張解元周八官人檀溪子陳進士陳一飛陳三官人林宣教徐宣教李郎中武書生劉進士鞏八官人徐繼先穆書生戴書生王貢士陸進士丘幾山﹝陳刻「機山」﹞張小娘子宋小娘子陳小娘子說經諢經﹝陳刻無「諢經」二字﹞長嘯和尙彭道﹝名法和﹞陸妙慧﹝女流﹞余信周太辯﹝和尙。陳刻「春辯」﹞陸妙靜﹝女流﹞達理﹝和尙﹞嘯

隱秀混俗許安然有緣﹝和尙﹞借

保戴悅息

戴忻小說﹕蔡和李公佐張小四郎﹝陳刻「小張」﹞朱﹝徳壽宮﹞孫奇﹝徳壽宮﹞任辯﹝禦前﹞施﹝禦前﹞葉茂﹝禦前﹞方瑞﹝禦前。陳刻「方端」。﹞劉和﹝禦前﹞王辯﹝鐵衣親兵﹞盛顯王琦陳良輔王班直﹝洪﹞翟四郎﹝升﹞粥張二許濟張黑剔﹝陳刻「踢」﹞兪住色頭陳彬秦州張顯﹝陳刻「泰州」﹞酒李一郎喬宜﹝陳刻「喬宣」﹞王四郎﹝明﹞王十郎﹝國林﹞王六郎﹝師古﹞胡十五郎﹝彬﹞故衣毛三倉張三棗兒徐榮徐保義汪保義張拍﹝陳刻「柏」﹞張訓沈

沈湖水周肝朱掇絳張茂王三教徐茂﹝象牙孩兒﹞王主管翁彥嵇元陳可林茂夏達明東白思義史惠英﹝女流﹞影戲﹕賈震賈雄尙保義三賈﹝賈偉賈儀賈佑。﹞三伏﹝伏大伏二﹑伏三。﹞沈顯陳松馬俊馬進王三郎﹝升﹞朱佑蔡咨張七周端郭眞李二娘﹝隊戲﹞王潤卿﹝女流。陳刻「王潤興」。﹞黑媽媽唱賺﹕濮三郎扇李二郎郭四郎孫端葉端牛端華琳黃文質盛二郎顧和﹝蠟燭﹞馬升熊春梅四汪六沈二王六許曾三邵六﹝偉﹞小王三媳婦徐沈七謝一小唱﹕蕭婆婆﹝韓太師府﹞賀壽陳尾犯畫魚周陸恩顯﹝都管。陳刻「思顯」﹞笙張周頤齋﹝執禮﹞忤都事﹝陳刻「忤」作「仵」﹞丁八丁未年撥入勾欄弟子嘌唱賺色﹕施二娘時春春時佳佳﹝陳刻「住住」﹞何總憐童二嚴偏頭向大鼻﹝陳刻「向」作「白」﹞葛四徐勝勝耿四牛安安﹝陳刻「牛」作「朱」﹞余元元錢寅奴朱伴伴﹝大虎頭。陳刻「朱」作「陳」﹐「大」作「火」。﹞彭板﹕段防禦﹝捨生﹞張眼光張開張驢兒﹝謂之「三張」﹞陳宜娘﹝笛。陳刻「宜」作「宣」﹞。陳喜生﹝拍﹞周雙頂潘小雙莫及﹝笛﹞陳喜﹝拍﹞來七﹝笛﹞董大有金四﹝札子皮﹞朱關生雜劇﹕趙太﹝陳刻「泰」﹞慢星子﹝女流﹞王侯喜宋邦寧唐都管﹝世榮﹞三何﹝晏喜﹑晏淸﹑晏然。﹞鋤頭段喞伶頭諸國朝宋淸朝﹝陳刻「朝淸」﹞王太﹝鐵笠﹞郝城﹝小鍬﹞宋吉﹝陳刻「宋喜」﹞宋國珍趙恩王太吳師賢朱太﹝豬兒頭﹞王見喜鐵太馮舜朝王珍美吳國賢鄭太惠恩澤時和顏喜蕭金蓮一窟王時丰稔時國昌金寶趙祥吳國昌王吉王雙蓮﹝女流﹞沈小喬杜太蔣俊雜扮﹝紐元子。陳刻無此三字﹞鐵刷湯江魚頭兔兒頭菖蒲頭眼裏喬胡蜀葵迎春繭卓郎婦笑靨兒科頭粉﹝陳刻「扮」﹞韻梅頭小菖蒲金魚兒銀魚兒胡小俏周喬鄭小俏魚得水﹝旦﹞王道泰王壽得﹝旦﹞厲太顧小喬陳橘皮小橘皮菜市喬自來俏﹝旦﹞彈唱因緣﹕童道費道蔣居安陳端﹝陳刻「遂」﹞李道沈道顧善友甘道兪道徐康孫張道唱京詞﹕蔣郎婦孟客吳郎婦馬客諸宮調﹝傳奇﹞髙郎婦黃淑卿王雙蓮袁太道﹝陳刻「太」作「本」﹞唱耍令﹕大禍胎小禍胎李俊香陳淵﹝陳刻「陳香淵」﹞大小王熊二路淑卿陳昌葉道﹝道情﹞王保王定陸槐郭忠牛昌郭雙蓮陳新徐喜吳昌趙防禦﹝雙目無禦前﹞唱《撥不斷》﹕張胡子黃三說諢話﹕蠻張四郎商謎﹕胡六郎魏大林﹝陳刻「材」﹞張振周月巖﹝江西人﹞蠻明和尙東吳秀才陳

張月齋捷機和尙魏智海小胡六馬定齋王心齋覆射﹕女郎中學鄕談﹕方齋郎舞綰百戰﹕張遇喜劉仁貴宋十將﹝陳刻「宋」作「朱」﹞常十將錯安頭歡喜頭柴小哥林賽哥張名貴花念一郎花中寶神鬼﹕謝興哥花春王鐵一郎王鐵三郎撮弄雜藝﹕林遇仙趙十一郎趙家喜渾身手張賽哥﹝陳刻「寶歌」﹞王小仙姚遇仙趙念五郎趙世昌趙世祥耍大頭﹝踢弄﹞金寶施半仙金逢仙小關西陸壽包顯女姑姑施小仙泥丸﹕王小仙施半仙章小仙袁丞局﹝陳刻「承局」﹞頭錢﹕包顯包喜包和黃林踢弄﹕吳金腳耍大頭吳鷂子傀儡﹝懸絲﹑杖頭﹑藥發﹑肉傀儡﹑水傀儡。﹞陳中喜陳中貴盧金綫鄭榮喜張金綫張小僕射﹝杖頭﹞劉小僕射﹝水傀儡﹞張逢喜﹝肉傀儡﹞劉貴張逢貴﹝肉傀儡﹞頂踏索﹕李賽彊一塊金李眞貴﹝陳刻「眞會」﹞間生彊淸樂﹕黃顯貴沒眼動樂角王僥大張關索撞倒山劉子路盧大郎鐵板沓賽先生金重旺賽板沓曹鐵凜賽僥大賽關索周黑大張僥大劉春哥曹鐵拳王急快嚴關索韓銅柱韓鐵僧王賽哥一拔條溫州子韓歸僧黑八郎鄭排昌化子小住哥﹝陳刻「佳哥」﹞周僧兒廣大頭金壽哥嚴鐵條武當山蓋來住﹝陳刻「蓋」作「孟」﹞董急快董僥大周板沓鄭三住周重旺小關索小黑大阮捨哥傅賣鮮鄭白大喬相撲﹕元魚頭鶴兒頭鴛鴦頭一條黑一條白斗門喬白玉貴何白魚夜明珠女﹕韓春春繡勒帛錦勒帛賽貌多僥六娘後輩僥女急快使棒﹕朱來兒喬使棒髙三官人打硬﹝陳刻佚此門﹞﹕孫七郎酒李一郎﹝說話﹞舉重﹕天武張﹝擊石球﹞花馬兒﹝掇石墩﹞郭介端親王尹生陸壽打彈﹕兪麻綫﹝二人﹞楊寶姚四白腸吳四蠻王林四九娘﹝女流﹞蹴球﹕黃如意範老兒小孫張明蔡潤射弩兒﹕周長﹝造弩﹞康沈﹝造箭﹞杳大林四九娘﹝女流﹞黃一秀散耍﹕楊寶陸行莊秀才沈喜姚菊裝秀才﹕花花帽孫秀陳齋郎吟叫﹕姜阿得鐘勝吳百四潘善壽﹝陳刻「喜壽」﹞蘇阿黑餘慶合笙﹕雙秀才沙書﹕余道﹝陳刻「金道」﹞姚遇仙李三郎﹝攺畫﹞教走獸﹕馮喜人﹝陳刻「人喜」﹞李三﹝教熊﹞教飛禽虫蟻﹕趙十一郎趙十七郎猢猻王弄水﹕啞八謝棒殺﹝陳刻無「殺」字﹞畫牛兒僧兒放風箏﹕周三呂偏頭煙火﹕陳太保夏島子說藥﹕楊郎中徐郎中喬七官人捕蛇﹕戴官人七聖法﹕杜七聖消息﹕陸眼子髙道

捲

七此書叢脞無足言﹐然間有典章一二可觀﹐故好事者或取之﹐然遺闕故不少也。近見陳源家所藏《徳壽宮起居注》﹐及吳居父甘所編《逢辰》等錄﹐𨿽皆瑣釀﹝陳刻「碎」﹞散漫﹐參考旁證﹐自可互相發揮﹐又皆乾﹑淳奉親之事﹐其一時承顏養志之娛﹐燕間文物之盛﹐使觀之者錫類之心﹐油然而生﹐其於世教民彜﹐豈小補哉。因輯爲一卷﹐以爲此書之重。然余所得而聞者﹐不過此數事耳。若二十八年之久﹐余𨿽不得盡知而盡紀之﹐然卽其所知其所不知﹐蓋亦可以想見矣。因益所未備﹐通爲十卷﹐雜然書之。旣不能有所次第﹐亦不暇文其言。詞貴乎紀實﹐且使世俗易知云爾。乾道三年三月初十日﹐南內遣長至徳壽宮奏知﹕「連日天气甚好﹐欲一二曰間恭邀車駕幸聚景園看花﹐取自聖意選定一日。」太上云「傳語官家﹐備見聖孝﹐但頻頻出去﹐不惟費用﹐又且勞動多少人。本宮後園亦有幾株好花﹐不若來日請官家過來閒看。」遂遣提舉官同到南內奏過遵依訖。次日進早膳後﹐車駕與皇后太子過宮起居二殿訖﹐先至燦錦亭進茶﹐宣召吳郡王﹑曾兩府已下六員侍宴﹐同至後苑看花。兩廊並是小內侍及幕士。效學西湖﹐鋪放珠翠﹑花朵﹑玩具﹑匹帛﹐及花籃﹑鬧竿﹑市食等﹐許從內人關撲。次至球場﹐看小內侍拋彩球﹑蹴秋千。又至射廳看百戲﹐依例宣賜。回至淸妍亭看荼﹐就登禦舟﹐繞堤閒遊。亦有小舟數十隻﹐供應雜藝﹑嘌唱﹑鼓板﹑蔬果﹐與湖中一般。太上倚闌閒看﹐適有雙燕掠水飛過﹐得旨令曾覿賦之﹐遂進《阮郎歸》云「柳陰庭院占風光﹐呢喃春晝長。碧波新漲小池塘﹐雙雙蹴水忙。萍散漫﹐絮飛揚﹐輕盈體態狂。爲憐流水落花香﹐銜將歸畫梁。」卽登舟﹐知張掄進《柳梢靑》云「柳色初濃﹐餘寒似水﹐纖雨如塵﹐一陣東風﹐紋微皺﹐碧沼鱗鱗。仙娥花月精神﹐奏鳳﹐鸞弦斗新﹐萬歲聲中﹐九霞杯內﹐長醉芳春。」曾覿和進云「桃靨紅勻﹐梨腮粉薄﹐鴛徑無塵﹐鳳淩虛﹐龍池澄碧﹐芳意鱗鱗。淸時酒聖花神﹐看內苑﹐風光又新﹐一部仙韶﹐九重鸞仗﹐天上長春。」各有宣賜。次至靜樂堂看牡丹﹐進酒三盞﹐太后邀太皇﹑官家同到劉婉容位奉華堂聽摘阮奏曲罷﹐婉容進茶訖﹐遂奏太后云「本位近教得二女童﹐名瓊華﹑綠華﹐並能琴阮﹑下棋﹑寫字﹑畫竹﹑背誦古文﹐欲得就納與官家則劇。」遂令各呈伎藝﹐並進自制阮譜三十曲﹐太后遂宣賜婉容宣和殿玉軸﹑沈香槽三峽流泉正阮一面﹑白玉九芝道冠﹑北珠緣領道氅﹑銀絹三百匹兩﹐會子三萬貫。﹝陳刻「一百萬貫」似誤。﹞是日三殿並醉﹐酉牌還內。自此官裏知太上聖意不欲頻出勞人﹐遂奏知太上﹐命修內司日下於北內後苑建造冷泉堂﹐疊巧石爲飛來峯﹐開展大池﹐引注湖水﹐景物並如西湖。其西又建大樓﹐取蘇軾詩句﹐名之曰「聚遠」﹐並是今上禦名恭書。又禦制堂記﹐太上賦詩﹐今上恭和﹐刻石堂上。是歲翰苑進《端午帖子》云「聚遠樓前面面風﹐冷泉堂下水溶溶。人間炎熱何由到﹐眞是瑤臺第一重。」又曰「飛來峯下水泉淸﹐臺沼經營不日成。境趣自超塵世外﹐何須方士覓蓬瀛。」皆紀實也。淳熙三年五月二十一日天申聖節。先十日﹐駕詣徳壽宮進香﹐並進奉銀五萬兩﹐絹五千匹﹐錢五萬貫﹐度牒一百道﹐用綠油匣二百个。上貼簽云「臣某﹝禦名﹞謹進」。今幕士安頓寢殿前﹐候長到宮﹐移入殿上﹐並鋪放七寶金銀器皿等。十二日﹐皇后到宮進香排日﹐皇太子﹑皇太子妃﹐並大內職典等進香。至日卯時﹐車駕率皇后﹑太子﹑太子妃﹑文武百僚並詣宮上壽。車駕至小次降輦﹐太上遣本宮提舉傳旨減拜行禮。上回奏云「上感聖恩﹐容臣依禮上壽。」太上再命減十拜。俟太上升殿﹐皇帝起居拜舞如儀﹐並率皇太子﹑百官奉上禦酒。樂作﹐衛士山呼﹐駕興入幄次小歇﹐樂人再排立殿上﹐降簾﹐太上再坐﹐太后率皇后﹑太子妃上壽﹐六宮次第起居禮畢﹐退。上侍太上過寢殿﹐進早膳。太上令宣喚吳郡王等官前來伴話。上侍太上同往射廳看百戲﹐依例宣賜。再入幄次小歇﹐上遣長奏知太上﹕「午時二刻﹐恭請赴坐。」至期﹐車駕並赴徳壽殿排當。自皇帝已下﹐並簪花侍宴。至第三盞﹐太上遣內侍請官家免花帽兒束帶﹐並卸上蓋衣。官裏回奏上感聖恩。並免皇后頭冠﹐皇太子穿執﹐並謝恩訖。太上泛賜皇太子壘金嵌寶盤盞﹑紫羅紫紗。南北內互賜承應人目子錢。主管禁衛官率禁衛等人於殿門外謝恩。又入幄次小歇。約二刻﹐再請太上往至樂堂再坐﹐教坊大使申正徳進新制《萬歲興龍曲》樂破對舞﹐各賜銀絹有差。又移宴淸華﹐看蟠松﹐宮嬪五十人﹐皆仙妝﹐奏淸樂﹐進酒﹐並衙前呈新藝。約至五盞﹐太上賜官裏禦書《急就章》並《金剛經》﹐官家卻進禦書眞艸《千字文》﹐太上看了﹐甚喜云「大哥近日筆力甚進。」上起謝。同皇太子步至蟠松下﹐看禦書詩。再入坐﹐太上宣索翡翠鸚鵡杯﹐官裏與皇后親捧杯進酒。太上曰「此是宣和間外國進到﹐可以屑金。就以爲賜。」上謝恩。時太上﹑官家並已七八分醉﹐遂再服上蓋﹐率皇后﹑太子謝恩﹐宣平輦近裏升輦。太上宣諭知省云「官家已醉﹐可一路小心照管。」知省等領聖旨還內來。早上﹐遣知省至宮﹐恭問二聖起居﹐並奏欲親到宮謝恩。太上就令提舉往問興居﹐並免到宮行禮。八月二十一日﹐壽聖皇太后生辰。先十日﹐車駕過宮﹐先至太上處起居﹐方至本殿進香。次皇后﹑皇太子﹑太子妃﹑莊文太子妃張娘娘已下並進香起居。上至太上內書院進泛索﹐遂奏安止還內。十二日﹐婉容到宮﹐至西便門廊下﹐先至太上處奏起居﹐次入本殿進香﹐值雨﹐免下階起居﹐大內進香。十三日﹐知省及大官到宮進香﹐長就管押進奉銀絹度牒等並七寶銀金器皿﹐﹝比天申節減半﹞並珠子十號﹐並於後殿鋪放。十六日﹐本殿提舉率本宮官屬進香﹐並設放壽星及神仙意思書畫等物﹐隔簾奏喏免起居退。次日﹐皇太后宅親屬到宮進香﹐並本宮人吏﹑後苑官屬﹑作苑使臣等並節次進香。二十一日卯時﹐皇后先到宮﹐候駕到﹐至太上前殿起居﹐次至本宮殿﹝陳刻無「宮」字﹞﹐官家第一班﹐皇后第二班﹐太子並太子妃第三班﹐共上壽訖﹐太后宅親屬上壽﹐並同天申節儀。太上邀官裏至淸心堂進泛索﹐值雨不呈百戲﹐依例支賜。午初二刻奏辧就本殿大堂面北坐﹐官家花帽兒上蓋﹐皇后三釵頭冠﹐並賜簪花。至五盞﹐並免大衣﹐服官裏便背兒赴坐。第七盞﹐小劉婉容進自制《十色菊》《千秋歲》曲破﹐內入瓊瓊﹑柔柔對舞。上於子庫取賜五兩數珠子一號﹑細色北緞各十匹﹐太后又賜七寶花十枝﹑珠翠芙蓉緣領﹝陳刻「領緣」﹞一副。又移坐靈芝殿有木犀處進酒。次到至樂堂再坐。至更後還內。十月二十二日﹐今上皇帝會慶聖節。至日﹐車駕過宮﹐太上升殿起居訖﹐簪花拜舞﹐進壽酒訖﹐太上回賜壽酒。次至太后殿行禮﹝詳見第一卷

﹞。從太上至後苑梅坡看早梅﹐又至浣溪亭看小春海棠。午初至載忻堂排當﹐官家換素帽兒﹐太后賜官裏女樂二十人﹐上再拜謝恩。並教坊都管王喜等進新制《會慶萬年》薄媚曲破對舞﹐並賜銀絹。太后以白玉桃杯賜上禦酒云「學取老爹年紀早早還京。」上飲酒﹐再拜謝恩。三盞後﹐官家換背兒﹐免拜﹔皇后換團冠背兒﹔太子免系裹﹐再坐。本宮禦侍六人﹐並升郡夫人﹐就賜誥謝恩﹐並照例支散目子錢。太上又賜官裏玉酒器十件﹐壘珠嵌寶器皿一千兩﹐克絲作金龍裝花軟套子一副。侍宴官吳郡王已下﹐各賜金盤盞﹑匹段﹑並薔薇露酒﹑香茶等。是日官裏大醉﹐申後宣逍遙子入便門升輦還內。淳熙五年二月初一日﹐上過徳壽宮起居﹐太上畱坐冷泉進泛索訖﹐至石橋亭子上看古梅。太上曰「苔梅有二種﹐一種宜興張公洞者﹐苔蘚甚厚﹐花極香﹔一種出越上﹐苔如綠絲﹐長尺餘。今歲二種同時著花﹐不可不少畱一觀。」上謝曰「恭領聖旨。」上皇因言「多日不見史浩。」命內侍宣召﹐旣至﹐起居訖﹐賜坐﹐並召居廣﹑鄭藻初筵。教坊奏樂﹐呈伎酒三行。太上宣索市食﹐如李婆婆雜菜羹﹑賀四酪面﹑髒三豬胰﹑胡餅﹑戈家甜食等數種。太上笑謂史浩曰「此皆京師舊人。」各厚賜之。史起謝。又移宴靜樂堂﹐盡遣樂工﹐全用內人動樂﹐且用盤架﹐品味百餘種﹐酒行無算。又宣索黃玉紫心葵花大盞﹐太上親自宣勸﹐史捧觴爲兩宮壽。時君臣皆已沾醉﹐小內侍密語史相公云「少酌。」上聞之曰「滿酌不妨﹐當爲老先生一醉。」太上極喜﹐賜史少保玉帶一條﹑冰片腦子一金合﹑紫泥羅二十匹﹑禦書四軸。史相謝恩而退。淳熙六年三月十五日﹐車駕過宮﹐恭請太上﹑太后幸聚景園。次日﹐皇后先到宮起居﹐入幕次換頭面﹐候車駕至﹐供泛索訖﹐從太上﹑太后至聚景園。太上﹑太后至會芳殿降輦﹐上及皇后至翠光降輦﹐並入幄次小歇。上邀兩殿至瑤津少坐﹐進泛索。太上﹑太后並乘步輦﹐官裏乘馬﹐徧遊園中﹐再至瑤津西軒﹐入禦筵。至第三盞﹐都管使臣劉景長供進新制《泛蘭舟》曲破﹐吳興佑舞﹐各賜銀絹。上親捧玉酒船上壽酒﹐酒滿玉船﹐船中人物﹐多能舉動如活﹐太上喜見顏色。散兩宮內官酒食﹐並承應人目子錢。遂至錦壁賞大花﹐三面漫坡﹐牡丹約千餘叢﹐各有牙牌金字﹐上張大樣碧油絹幕。又別翦好色樣一千朵﹐安頓花架﹐並是水晶玻璃天靑汝窯金瓶。就中間沈香卓兒一隻﹐安頓白玉碾花商尊﹐約髙二尺﹐徑二尺三寸﹐獨插「照殿紅」十五枝。進酒三杯﹐應隨駕官人內官﹐並賜兩面翠葉滴金牡丹一枝﹑翠葉牡丹沈香柄金彩﹝陳刻「絲」﹞禦書扇各一把。是日知張掄進《壺中天慢》云「洞天深處﹐賞妖紅輕玉﹐髙張云幕﹐國艷天香相競秀。瓊苑風光如昨﹐露洗妖妍﹝陳刻「嬈」﹞﹐風傳馥鬱﹐雲雨巫山約。春濃如酒﹐五雲臺榭樓閣。聖代道洽功成﹐一塵不動﹐四境無鳴柝。屢有丰年天助順﹐基業增隆山嶽。兩世明君﹐千秋萬歲﹐永享升平樂。東皇呈瑞﹐更無一片花落。」賜金杯盤﹑法錦等物。﹝此詞或謂是康伯可所賦﹐張掄以爲己作。﹞又進酒兩盞﹐至淸輝少歇。至翠光登禦舟﹐入裏湖﹐出斷橋﹐又至珍珠園﹐太上命盡買湖中龜魚放生﹐並宣喚在湖賣買等人。內侍用小彩旗招引﹐各有支賜。時有賣魚羹人宋五嫂對禦自稱﹕「東京人氏﹐隨駕到此。」太上特宣上船起居﹐念其年老﹐賜金錢十文﹑銀錢一百文﹑絹十匹﹐仍令後苑供應泛索。時從駕官丞相趙雄﹑樞密使王淮﹑參政錢良臣並在顯應觀西齋堂侍班﹐各賜酒食﹑翠花扇子。至申時禦舟捎泊花光亭﹐至會芳少歇。時太上已醉﹐官裏親扶上船﹐並乘轎兒還內。都人傾城﹐盡出觀瞻﹐贊嘆聖孝。九月十五日﹐明堂大禮。十三日值雨﹐未時奏請宿齋。北內送天花蘑菇﹑蜜煎山藥棗兒﹑乳糖﹑巧炊﹑火燒﹑角兒等。十四日早﹐車駕詣景靈宮﹐回太廟宿齋。雨終日不止﹐午後太上遣提舉至太廟傳語官家﹕「連日祀事不易﹐所有十六日詣宮飲福﹐以陰雨泥濘勞頓﹐可免到宮行禮。天气陰寒﹐請官家善進禦膳﹐頻添禦服。」聖旨遣長回奏﹕「上感聖恩﹐至日若登樓肆赦時﹐依舊詣宮行禮。若值雨不登門時﹐續當奏聞。」至晚﹐雨不止﹐宣諭大禮使趙雄﹕「來早更不乘輅﹐止用逍遙輦詣文徳殿致齋﹐一應儀仗排立﹐並行放免﹐從駕官並常服以從。」並遣禦藥奏聞北內﹕「來日爲值雨﹐更不乘輅﹐謹遵聖旨﹐更不過宮行飲福禮。」太上令傳語官家﹕「旣不乘輅﹐此間也不出去看也。」大禮使趙雄𨿽已得旨﹐猶不許放散。上聞之曰「來早若不晴時﹐有何面目﹖」雄聞之曰「縱使不晴得罪﹐不過罷相耳。」堅執不肯放散。至黃昏後雨止月明﹐上大喜﹐遣內侍李思恭宣諭大禮使﹐仍舊乘輅﹐再遣禦藥奏聞北內﹐以天晴仍舊乘輅﹐候登門肆赦訖﹐詣宮行飲福禮。十五日晴色甚佳﹐車駕自太廟乘輅還內﹐日映禦袍﹐天顏甚喜﹐都民皆贊嘆聖徳。至已時﹐太上直子官往齋殿傳語官家﹕「且喜晴明﹐可見誠心感格。」賜禦用匹緞﹑玉轡﹑七寶篦刀子﹑事件﹑素食﹑果衣等﹐仍諭﹕「連日勞頓﹐免行飲福禮。」今上就遣知省回奏﹕「上感聖恩﹐天气轉晴﹐皆太上皇帝聖心感格。容肆赦訖﹐詣宮行禮﹐並謝聖恩。」十六日登門肆赦畢﹐車駕詣宮小次降輦﹐提舉傳太上皇聖旨﹕特減八拜﹐仍免至壽聖處飲福。行禮畢﹐略至絳華堂進泛索。知張掄進《臨江仙》詞云「聞道彤庭森寶杖﹐霜風逐雨驅雲。六龍扶輦下靑冥﹐香隨鸞扇遠﹐日映赭袍明。簾捲天街人頂戴﹐滿城喜气氤氳﹐等閒散作八荒春。欲知天意好﹐昨夜月華新。」淳熙七年十二月二十八日﹐南內遣禦藥並後苑官管押進奉兩宮守歲合食﹑則劇﹑金銀錢﹑消夜歲軸果兒﹑錦歷﹑鐘馗﹑爆仗﹑羔兒﹑法酒﹑春牛﹑花朵等。就奏知太上皇帝﹕「元日欲先詣宮朝賀﹐然後還內引見大金人使。」太上不許﹐傳語官家﹕「至日可先引見人使訖﹐卻行到宮。」淳熙八年正月元日﹐上坐紫宸殿﹐引見人使訖﹐卽率皇后﹑皇太子﹑太子妃至徳壽宮行朝賀禮﹝詳見第一卷

﹞﹐並進呈畫本人使面貌姓名及館伴問答。是歲太上聖壽七十有五﹐舊歲欲再行慶壽禮﹐太上不許﹐至是乃密進黃金酒器二千兩﹐上侍太上於欏木堂香內說話﹐宣押棋待詔並小說人孫奇等十四人下棋兩局﹐各賜銀絹﹐供泛索訖﹐官家恭請太上﹑太後來日就南內排當。初二日進早膳訖﹐遣皇太子到宮﹐恭請兩殿並只用轎兒﹐禁衛簇擁入內﹐官家親至殿門恭迎﹐親扶太上降輦﹐至損齋進茶﹐次至淸燕殿閒看書畫玩器﹐約午時初﹐後苑恭進酥酒﹐十色熬煮。午正二刻﹐就淩虛排當三盞﹐至萼綠華堂看梅。上進銀三萬兩﹑會子十萬貫。太上云「宮中無用錢處﹐不須得。」上再三奏請﹐止受三分之一。未初﹐雪大下﹐正是臘前﹐太上甚喜。官家云「今年正欠些雪﹐可謂及時。」太上云「雪卻甚好﹐但恐長安有貧者。」上奏云「已令有司比去年倍數支散矣。」太上亦命提舉官於本宮支撥官會﹐照朝廷數目發下臨安府﹐支散貧民一次。又移至明遠樓﹐張燈進酒。節使吳琚進喜雪《水龍吟》詞云「紫皇髙宴蕭臺﹐雙成戲擊瓊包碎。何人爲把﹐銀河水翦﹐甲兵都洗﹐玉樣乾坤﹐八荒同色﹐了無塵翳﹐喜冰消太液﹐暖融鵲﹐端門曉﹐班初退。聖主憂民深意﹐轉鴻鈞﹐滿天和气﹐太平有象﹐三宮二聖﹐萬年千歲﹐雙玉杯深﹐五雲樓迥﹐不妨頻醉﹐細看來﹐不是飛花﹐片片是丰年瑞。」上大喜﹐賜鍍金酒器二百兩﹑細色段匹﹑復古殿香羔兒酒等。太后命本宮歌板色歌此曲進酒﹐太上盡醉。至更後﹐宣轎兒入便門﹐上親扶太上上輦還宮。淳熙九年八月十五日﹐駕過徳壽宮起居﹐太上畱坐至樂堂進早膳畢﹐命小內侍進彩竿垂釣。上皇曰「今日中秋﹐天气甚淸﹐夜間必有好月色﹐可少畱看月了去。」上恭領聖旨﹐索車兒同過射廳射弓﹐觀禦馬院使臣打球﹐進市食﹐看水傀儡。晚宴香遠堂﹐堂東有萬歲橋﹐長六丈餘﹐並用吳進到玉石成﹐四畔雕鏤闌檻﹐瑩徹可愛﹐橋中心作四面亭﹐用新羅白羅木蓋造﹐極爲雅潔。大池十餘畝﹐皆是千葉白蓮。凡禦榻﹑禦屏﹑酒器﹑香奩﹑器用﹐並用水晶。南岸列女童五十人奏淸樂﹐北岸芙蓉岡一帶﹐並是教坊工﹐近二百人。待月初上﹐簫韶齊舉﹐縹緲相應﹐如在霄漢。旣入座﹐樂少止。太上召小劉貴妃獨吹白玉笙《霓裳中序》﹐上自起執玉杯﹐奉兩殿酒﹐並以壘金嵌寶注碗杯盤等賜貴妃。侍宴官開府曾覿恭上《壺中天慢》一首云「素飆碧﹐看天衢穩送﹐一輪明月。翠水瀛壺人不到﹐比似世間秋別。玉手瑤笙﹐一時同色﹐小按霓裳疊。天津橋上﹐有人偸記新闋。當日誰幻銀橋﹐阿瞞兒戲﹐一笑成癡絕。肯信羣仙髙宴處﹐移下水晶宮闕。雲海塵淸﹐山河影滿﹐桂冷吹香雪。何勞玉斧﹐金甌千古無缺。」上皇曰「從來月詞不曾用金甌事﹐可謂新奇。」賜金束帶﹑紫番羅水晶注碗一副。上亦賜寶盞古香。至一更五點還內。是夜隔江西興﹐亦聞天樂之聲。淳熙十年八月十八日﹐上詣徳壽宮恭請兩殿往浙江亭觀潮。進早膳訖﹐禦輦檐兒及內人車馬﹐並出候潮門﹐先命修內司於浙江亭兩旁抓縛席屋五十間﹐至是並用彩纈幕。得旨從駕百官﹐各賜酒食﹐並免侍班﹐從便觀看。先是澉浦金山都統司水軍五千人抵江下﹐至是又命殿司新刺防江水軍臨安府水軍並行閱試軍船﹐擺布西興﹑龍山兩巖﹐近千隻。管軍官於江面分布五陣﹐乘騎弄旗﹐標槍舞刀﹐如履平地﹐點放五色煙炮滿江﹐及煙收炮息﹐則諸船盡藏﹐不見一隻。奉聖旨自管軍官已下﹐並行支犒一次。自龍山已下﹐貴邸豪民﹐彩幕凡二十餘里﹐車馬駢闐﹐幾無行路。西興一帶﹐亦皆抓縛幕次﹐彩繡照江﹐有如鋪錦。市井弄水人﹐有如僧兒﹑畱住等凡百餘人﹐皆手持十幅彩旗﹐踏浪爭雄﹐直至海門迎潮。又有踏混木﹑水傀儡﹑水百戲﹑撮弄等﹐各呈伎藝﹐並有支賜。太上喜見顏色﹐曰「錢塘形勝﹐東南所無。」上起奏曰「錢塘江潮﹐亦天下所無有也。」太上宣諭侍宴官﹐令各賦《酹江月》一曲﹐至晚進呈﹐太上以吳琚爲第一﹐其詞云「玉虹遙掛﹐望靑山隱隱﹐一眉如抹。忽覺天風吹海立﹐好似春霆初發﹐白馬淩空﹐瓊鰲駕水﹐日夜朝天闕。飛龍舞鳳﹐鬱蔥環拱吳越。此景天下應無﹐東南形勝﹐偉觀眞奇絕。好似吳兒飛彩幟﹐蹴起一江秋雪。黃屋天臨﹐水犀云擁﹐看擊中流楫﹐晚來波靜﹐海門飛上明月。」兩宮並有宣賜。至月上還內。淳熙十一年六月初一日﹐車駕過宮﹐太上命提舉傳旨﹕「盛暑﹐請官家免拜。」至內殿起居﹐太上令小內侍扶掖﹐免拜謝恩﹐太后處亦免拜。太上邀官裏便背兒至冷泉堂進早膳訖﹐太上宣諭云「今歲比常年熱甚。」上起答云「伏中正要如此。」太上云「今日且畱在此納涼﹐到晚去。或三省有緊切文字﹐不妨就幄次進呈。」上領聖旨﹐遂同至「飛來峯」看放水簾。時荷花盛開﹐太上指池心云「此種五花同幹﹐近伯圭自湖州進來﹐前此未見也。」堂前假山﹑修竹﹑古松﹐不見日色﹐並無暑气。後苑小廝兒三十人﹐打息气唱道情。太上云「此是張掄所撰《鼓子詞》。」後苑進沆瀣漿﹐雪浸白酒。上起奏曰「此物恐不宜多喫。」太上曰「不妨﹐反覺爽快。」上曰「畢竟傷脾。」太上首肯。因閒說宣和間﹐公公每遇三伏﹐多在碧玉壺及風泉館﹑萬荷莊等處納涼﹐此處涼甚﹐每次侍宴﹐𨿽極暑中﹐亦著衲襖兒也。命小內侍宣張婉容至淸心堂撫琴﹐並令棋童下棋﹐及令內侍投壺﹑賭賽﹑利物﹑則劇。官家進水晶提壺連索兒﹐可盛白酒二斗﹐白玉雙蓮杯盤﹑碾玉香脫兒一套﹐六个大金盆﹐一面盛七寶水戲﹐並宣押趙喜等教舞水族。又進太皇后白玉香珀扇柄兒四把﹑龍涎香數珠佩帶五十副﹑眞珠香囊等物。直至酉初還內。

捲

八車駕幸學先期三日﹐儀鸞司及內侍省官至國子監相視八廂﹐亦至學中搜檢。次日﹐諸齋生員﹐盡行搬出學外安泊﹐各齋門並用黃封﹐學官預擬禦課題﹝咸淳丁卯出「辟雍揚緝熙賦」﹞﹐用黃羅裝背大冊﹐面僉云「太學某齋生臣姓某供。」以大黃羅袱護之﹐置於各齋之前﹐以備駕至點索。崇化堂後﹐卽聖駕歇泊之所﹐皆設禦屏黃羅幃設﹐供禦物等。凡敕入宮門號﹐止於國子監外門﹔敕入殿門號﹐止於國子監內門﹔敕入禁衛號﹐止於崇化堂天井﹐謂之「隔門」。除司業﹑祭酒外﹐其餘學官﹑前廊﹑長諭﹐並帶黃號於隔門外席地坐﹐賜酒食三品﹐以俟迎駕。駕至純禮坊﹐隨駕樂部參軍色念致語﹐雜劇色念口號﹐起引子﹐導駕至大成殿欞星門﹐禮部太常寺官﹑國子監三學官﹑及三學前廊﹑長諭﹐率諸生迎駕起居。上乘輦入門﹐至大成殿門降輦﹐有旨免鳴鞭﹐以昭至敬。門太常禮直官前導入禦幄﹐太常卿跪奏稱﹕「太常卿臣某言﹕請皇帝行酌獻之禮。」上出禦幄升殿﹐詣文宣王位前﹐三上香﹐跪受爵﹐三祭酒奠爵兩拜﹐在位皆兩拜﹐降價歸幄。太常卿奏禮畢﹐陪位官並退。上乘輦鳴鞭﹐入崇化堂降輦﹐入幄更衣。﹝上所至皆設禦幄。﹞禮官﹑國子監官﹑三學官﹑三學生並於堂下分東西立﹐次引執經官﹑講書官於堂下東壁面西立﹐宰臣﹑執政已下北向立﹐門奏班齊﹐上服帽﹐紅上蓋﹐玉束帶﹐絲鞋﹐出崇化堂坐。宰臣已下宣名奏聖躬萬福。禦藥傳旨﹐宣升堂﹐各兩拜贊賜坐﹐分東西階升堂席後立。次引執經官﹑講書官奏萬福﹐﹝官該宣名者卽宣名﹞兩拜。次引國子監三學官並三學生奏萬福﹐兩拜﹐分引升兩廊席後立。內官進書案聽宣﹐以經授執經官進於案上講筵內﹐承受對展經冊。入內官進牙界方﹐舍人贊賜坐﹐宰相已下及兩廊學官生員應喏訖﹐各就坐聽講﹐講書官進讀經義﹐執經官執牙篦執讀﹐入內官收撒經書﹐再以講義授講官﹐講書官指講訖﹐入內官撒書﹐堂上兩廊官並起分行﹐宰臣已下降階﹐講書官當禦前躬身致詞﹐北向立﹐兩拜﹐禦藥降階宣答云「有制﹐謁款將聖﹐肅尊視學之儀﹐講繹中庸﹐爰命敷經之彥﹐茂明彜訓﹐允當朕心。」再兩拜。禦藥傳旨宣坐﹐賜茶訖。舍人贊躬身不拜﹐各就坐﹐分引升堂席後立﹐兩拜﹐各就坐。翰林司供禦茶訖﹐宰臣已下並兩廊官贊喫茶訖﹐宰臣已下降階﹐北向立﹐禦藥傳旨不拜﹐引兩廊官北向各再拜訖出﹐皇帝起易服﹐襆頭上蓋﹐玉帶絲鞋﹐乘輦鳴鞭出學﹐百官諸生迎駕如前。隨駕樂部﹐參軍色迎駕﹐念致語﹐雜劇色念口號曲子﹐起《壽同天》引子﹐導駕還宮。在學前廊並該恩出官諸生﹐各有免解恩例﹐余並推恩有差。人使到闕北使到闕﹐先遣伴使賜禦筵於赤岸之班荊館中﹐使傳宣撫問﹐賜龍茶一斤﹐銀合三十兩。次日﹐至北郭稅亭茶酒上馬﹐入余杭門﹐至都亭驛中﹐使傳宣賜龍茶銀合如前﹐又賜被褥銀﹑沙鑼等。明日﹐臨安府書送酒食﹐門官說朝見儀﹐投朝見榜子。又明日﹐入見於紫宸殿﹐見畢﹐赴客省茶酒﹐遂賜宴於垂拱殿。酒五行﹐從官已上與坐﹐是日賜茶酒名果﹐又賜使副衣各七事﹐襆頭﹑牙笏二十兩﹐金帶一條﹐並金魚袋靴一雙﹐馬一匹﹐鞍轡一副﹐共折銀五十兩﹐銀沙鑼五十兩﹐色綾絹一百五十匹﹐余並賜衣帶銀帛有差。明日﹐賜牲﹐折博生羅十匹﹑綾十匹﹑絹布各二匹。朝見之二日﹐與伴使偕往天竺寺燒香﹐賜沈香三十兩﹐並齋筵﹑乳糖﹑酒果。次至冷泉亭呼猿洞遊賞。次日又賜內中酒果﹑風藥﹑花餳。赴守歲﹐夜筵用傀儡。元正朝賀禮畢﹐遣大臣就驛賜禦筵﹐中使傳宣勸酒九行。三日﹐客省簽賜酒食﹐禁中賜酒果﹐遂赴浙江亭觀潮﹐酒七行。四日﹐赴玉津園燕射﹐命善射者假官伴之﹐賜弓矢酒行。樂作﹐伴射與大使射弓﹐館伴與副使射弩﹐酒五行﹝陳刻「酒九行」﹞。五日﹐大燕集英殿﹐尙書郎官﹑監察禦史已上﹐並與學士院撰致語。六日﹐裝班朝辭退﹐賜襲衣金帶三十兩﹑銀沙鑼五十兩﹑紅錦二色﹑綾二匹﹑小綾十色﹑絹三十匹﹑雜色絹一百匹﹐餘各有差。臨安府書送贈儀。復遣執政就驛賜燕﹐晚赴解換夜筵。伴使始與親勸酬﹐且以衣物爲侑﹐謂之「私覿」。次日﹐賜龍鳳茶﹑金銀合﹐乘馬出北關﹐登舟。又次日﹐遣近臣賜禦筵。自到闕至朝辭﹐密賜大使銀一千四百兩﹔副使八百八十兩﹐衣各三襲﹐金帶各三條﹔都管上節各銀四十兩﹐衣二襲﹔中下節各銀三十兩﹐衣一襲﹐塗金帶副之。宮中誕育儀例略宮中凡分有娠﹐將及七月﹐本位醫官申內東門司及本位提舉官奏聞門司特奏﹐再令醫官指定降誕月分訖﹐門司奏排辦產﹐及照先朝舊例﹐三分減一﹐於內藏庫取賜銀絹等物如後﹕羅二百匹絹四千六百七十四匹﹝釘設產﹕三朝﹑一臘﹑二臘﹑三臘﹑滿月﹑百﹑頭。﹞金二十四兩八錢七分四釐﹝裹木篦﹑杈﹑鍼眼﹑鈴鐲﹑鍍盆。案﹐「鍼眼」陳刻作「銀計」﹐俱似誤。﹞銀四千四百四十兩銀錢三貫足大銀盆一面沈香酒五十三石二斗八升裝畫扇子一座裝畫油盆八面簇花生色袋身單﹝陳刻「單」下有「袋」字﹞一副催生海馬皮二張檀香匣盛銅剃刀二把﹐金鍍銀鎖鑰全彩畫油栲栳簸箕各一彩畫油磚八口彩畫油瓶二新羅漆馬銜鐵一副裝畫胎衣瓶鐵秤錘五个鐵鉤五十條眠羊臥鹿二合各十五事金銀果子五百个影金貼羅散花兒二千五百錦沿席一綠席氈﹑薄合﹑褥子各二﹝陳刻「蒲」作「繡」﹞碼纈絹一匹大氈四領幹蓐艸一束雜用盆十五个暖水釜五个綠油柳木槌十个生菜一合生艾一斤生母姜二斤黑豆一斗﹝栲栳全﹞無灰酒二瓶米醋二瓶紐地黃汁布二條濾藥布二條﹝金漆箱兒全﹞香墨十鋌﹝鈿漆影金匣。陳刻「鈿漆」作「紅羅」﹞雞子五十个﹝金漆箱兒﹞小石子五十顆﹝竹作籠﹞竹柴五十把紅布袋二﹝盛馬桶末用﹞帶泥藕十挺生芋子一合﹝彩畫﹞銀杏一合五十斤﹝內裝畫一千个﹞嘉慶子五十斤﹝內裝畫七百个﹞菱米五十斤﹝內裝畫七百个﹞荔枝五十斤胡桃二千个﹝裝畫﹞圓眼五十斤﹝裝畫﹞蓮肉五十斤棗兒五十斤柿心五十斤栗子五十斤梁子十合﹝陳刻「果子」﹞喫食十合﹝蒸羊一口﹑生羊翦花八節﹑羊六色子﹑棗大包子﹑棗浮圖兒﹑豌豆棗塔兒﹑炊餅﹑糕﹑糖餅﹑髓餅﹞。仍令太醫局差產科大小方脈醫官宿直﹐供畫產圖方位﹐飲食禁忌﹐合用藥材﹐催生物件﹐合本位踏逐老娘伴人﹐乳婦抱女﹐洗澤人等﹐申學士院撰述淨胎發祝壽文﹐排辦產了畢﹐犒賜修內司﹑會通門官﹑本司人吏﹑庫子醫官﹑儀鸞司等人銀絹官會有差。候降誕日﹐本位官卽便申內東門司轉奏降誕﹑三日﹑一臘﹑兩臘四節次﹐拆產。三臘﹑滿月二次﹐百﹑頭﹐已上十次支賜銀絹。仍添本位聽宣內人請給十分。已上並系常例。此外特恩﹐臨時取旨﹐不在此限。外廷儀禮﹐不在此內。冊皇后儀先一日宣押翰林學士鎖院艸冊後制詞﹐賜學士潤筆金二百兩。次日﹐百官聽宣布﹐皇后三辭免﹐不允。差官奏告天地宗廟社稷諸陵。太史局擇日﹐先期命有司陳設。至日早﹐文武百僚集於大慶殿門外﹐節次贊引執事官入立﹐班定﹐皇帝自內服襆頭紅袍玉帶靴入幄﹐更服通天冠﹑絳紗袍。禮部侍郎奏中嚴外辧﹐禮儀使俯伏跪稱﹕「禮儀使臣某言﹕請皇帝發冊。」﹝余與徳壽宮上冊寶禮儀並同﹞侍中詣禦坐前躬承旨訖﹐降東階立稱﹕「有制。」皆再拜。太傅﹑太保躬身。侍中宣制曰「冊妃某氏﹐立爲皇后。命公等持節展禮。」太傅太保再拜﹐參政帥掌節者脫節衣﹐詣太傅位﹐掌節者以節授參政﹐參政奉節西向﹐以節授太傅﹐太傅受訖﹐以節授掌節者。次中書令以冊授太傅﹐太傅受訖﹐置於案次﹐侍中轉寶授太保﹐並如前儀。復位﹐並再拜。持節者前導﹐冊寶進行﹐太傅押冊﹐太保押寶﹝正安樂作﹞﹐由中道出文徳殿東偏門﹝樂止﹞。掌節者加節衣﹐至穆淸殿外幄次﹐初冊寶出門。禮儀使至禦座前跪奏﹕「禮儀使臣某言﹕禮畢。」內侍承旨索扇扇合簾降鳴鞭﹐協律郎舉麾鼓﹝乾安樂作﹞。皇帝降坐﹐入東房﹐戛﹝樂止﹞﹐侍中版奏解嚴。是日穆淸殿設樂架黃麾仗。皇后常服﹐乘金龍肩輿至穆淸殿後西﹐內命婦等應陪列者奉從至內﹐侍中版奏中嚴外辧﹐應行事執事官各就門外位立定﹐持節者立於左﹐內命婦各就位﹐皇后首飾衣﹐內侍引司言﹐司言引尙宮﹐尙宮引皇后出﹐協律郎舉麾﹝坤安樂作﹞﹐由西房至殿上﹐南向立定﹝樂止﹞﹐禮直官引太傅太保就內給事前西向跪稱﹕「冊使太傅某﹑副使太保某﹐奉制授皇后前備物典冊。」伏興退復位。內給事詣皇后前跪奏如前。次太傅以冊授內侍﹐內持受冊﹐舉冊官奠冊舉冊舉案﹐俱詣內謁者監位﹐以冊授內謁者監﹐受冊奠訖。次太保轉寶授內謁者監如前儀。掌節者脫節衣﹐以節授掌節﹐內侍前導冊寶進行入殿門﹐內謁者監都大主管後從﹐以次入殿庭﹝宜安樂作﹞﹐至位﹝樂止﹞﹐尙宮引皇后自東階至殿下中褥位北向﹝承安樂作﹞﹐至位﹝樂止﹞﹐舉冊寶官並案進於皇后之右﹐少前﹐西向跪奠訖。內侍稱﹕「有制。」後再拜﹐讀冊官跪宣冊文﹐後又再拜。次內謁者監奉冊授皇后﹐皇后受訖﹐以授司言。次奉寶授皇后﹐皇后受訖﹝樂止﹞﹐皇后再拜退。內侍以謝皇太后箋授皇后﹐皇后置於案﹐再拜﹐內侍奉表以出投進。次謝皇帝表﹐如前。內侍奏禮畢。次尙宮引皇后升堂﹝和安樂作﹞﹐司寶奉寶至於坐前﹝樂止﹞﹐司賓引內命婦次就位班首初行﹝惠安樂作﹞﹐至位﹝樂止﹞﹐命婦皆再拜﹐司贊引班首升階﹝惠安樂作樂止﹞﹐進當皇后﹐北向致詞稱贊﹐降自西階﹝惠安樂作﹞﹐至位﹝樂止﹞﹐內外命婦皆再拜﹐司言稱﹕「令旨。」命婦皆再拜。宣令旨訖﹐又皆再拜。司賓以次引命婦還宮﹝惠安樂作﹞﹐出門﹝樂止﹞。次內侍引外命婦出﹝咸安樂作﹞﹐至階上﹝樂止﹞﹐北向致詞﹝咸安樂作﹞﹐降階﹝樂止﹞﹐外命婦皆再拜﹐又宣答如前。內侍奏禮畢﹐皇后降坐﹝徽安樂作﹞﹐皇后歸﹝泰安樂作﹞﹐至﹝樂止﹞﹐受賀畢。皇后更常服升坐﹐命外命婦如宮中儀會畢﹐兩拜﹐以次出。皇后歸謁家廟﹝用咸淳全後例﹞太史局預擇日降旨﹐命禮寺參酌禮典所屬排辦。至日﹐皇后出宮﹐至祥曦殿上升龍檐﹐出和寧門﹐至皇后家廟。本府幹辦使臣等﹐並穿秉兵士﹐並衫帽於大門外香案前排立﹐俟儀衛至﹐各兩拜。本府親屬於門內﹐婦人於廳下側立﹐俟龍檐升廳﹐至堂門降檐入幄次﹐少歇﹐次本府親屬並立幄前興居﹐退詣家廟﹐以俟陪立。次本官奏請皇后服團冠背兒﹐乘小車入詣家廟﹝內侍傳呼樂官樂作﹞。西階降車﹝樂止﹞。皇后升堂西向位﹝樂作﹞﹐兩拜﹐陪位官各兩拜﹐讀祝文﹐兩拜﹐陪位各兩拜如上儀﹝樂作樂止如上﹞。皇后還位﹐再拜﹐陪位官各兩拜﹐皇后降東側﹐升車﹝樂止﹞。又詣後堂﹐炷香如前儀。次赴賜筵﹐皇后坐於堂中﹐南向堂前施簾﹐親屬並常服詣廳下南向謝恩。俟皇后升堂﹐詣簾前兩拜﹐婦人於簾內兩拜﹐親屬並系鞋立定﹐以俟就坐﹐供進酒食如家人禮。至第五盞﹐各於席前立﹐俟皇后降坐少歇﹐再坐並如前儀。又至第九盞酒畢﹐並靴笏各兩拜﹐賜筵賜物﹐次於廳前排立謝恩﹐各兩拜。俟皇后出幄乘龍檐﹐親屬北向兩拜退。皇后還內﹐詣禦前謝恩﹐進納禦前及送諸分夫人禦侍韶部職事內人及諸位次內人本殿內人並細色匹帛﹑盤盞細果﹑海鮮時新喫食﹐及支給內侍省大官已下及本殿官吏銀絹有差。次日﹐內降指揮﹕皇后封贈三代親屬﹐並行推恩。早泛索﹕皇后﹕下飯七件菜蔬五件茶果十合小碟兒五件親屬﹕各早食十味賜筵﹕皇后﹕繡髙十時果十碟脯臘十碟細京果十碟細蜜煎十碟看菜十碟﹝陳刻「看果」﹞親屬﹕京果四十壘脯臘三百碟時果﹑幹果共五百碟初坐﹕皇后﹕下酒喫食九盞上細看食十件果子意思十件歇坐﹕下酒喫食十盞果子十件時果十件宣賜折食錢﹕大官四員長已下十三員皇后內人押班等二十五人本殿隨從官儀鸞司官禦酒庫官禦輦院官禦廚官翰林司官祗候庫官講殿幕士樂官賜筵樂次﹕家廟酌獻三盞﹐諸部合﹐《長生樂》引子。賜筵初坐﹕《蕙蘭芳》引子。第一盞﹐篥起﹐《玉漏遲慢》。笛起﹐《側犯》。笛起﹐《眞珠髻》。篥起﹐《柳穿鶯》。合﹐《喜慶》曲破﹐對舞。第二盞﹐篥起﹐《聖壽永》歌曲子。琵琶起﹐《傾杯樂》。第三盞﹐琵琶起﹐《憶吹簫》。篥起﹐《獻仙音》。第四盞﹐琵琶獨彈﹐《壽千春》。笛起﹐《芳艸渡》。念致語﹑口號。勾雜劇色﹐時和等做《堯舜禹湯》﹐斷送《萬歲聲》。合意思﹐副末念。﹝「雨露恩濃金穴貴﹐風光遠勝馬侯家。」﹞第五盞﹐篥起﹐《賣花聲》。笛起﹐《魚水同歡》。歇坐﹕第一盞﹐篥合小唱﹐《簾外花》。第二盞﹐琵琶獨彈﹐《壽無疆》。﹝陳刻「無疆壽」﹞第三盞﹐箏﹑琶﹑方響合﹐《雙雙燕》神曲。第四盞﹐唱賺。第五盞﹐鼓板。篥合﹐小唱《舞楊花》。再坐﹕第六盞﹐笙起﹐《壽南山》。方響起﹐《安平樂》。第七盞﹐箏彈﹐《會羣仙》。笙起﹐《吳音子》。勾雜劇﹐吳國寶等做《年年好》﹐斷送《四時歡》。合意思﹐副末念。﹝「香生花富貴﹐綠嫩艸精神。」﹞第八盞﹐笛起﹐《花犯》。篥起﹐《金盞倒垂蓮》。第九盞﹐諸部合﹐《喜新春慢》曲犯。宮樂官五十八人﹐各帽子﹑紫衫﹑腰帶。都管一人﹐襆頭﹑公服﹑腰帶﹑系鞋﹑執杖子。樂官犒設﹕內藏庫支賜銀皇后殿外庫支賜錢酒本府支犒錢酒皇后散付本府親屬﹑宅眷﹑幹辦﹑使臣已下﹕金合金瓶金盤盞金杯金鐲金釵金錢﹝共金五百兩﹞銀盤盞﹝共二千兩﹞細色緞匹翠領翠花翠冠翠扇翠篦環銀錢畫扇龍涎香刺繡領畫領生色羅皇子行冠禮儀略太史擇日降旨﹐令太常寺參酌舊禮﹐有司具辦儀物。至日質膽﹐百僚立班﹐皇帝卽禦座﹐禮直官﹑通事舍人﹑太常博士引掌冠﹑贊冠者入就位。﹝掌冠以太常卿﹐贊冠以門官。﹞初入門﹝只安樂作﹞﹐至位﹝樂止﹞﹐典儀贊再拜﹐在位皆再拜跪﹐左輔詣禦坐前承制﹐降自東階﹐詣掌冠者前稱﹕「有制。」典儀贊再拜﹐在位皆再拜訖﹐左輔宣制曰「皇子冠﹐命卿等行禮。」掌冠﹑贊冠者再拜﹐左輔復位。王府官入詣皇子東房﹐禮直官﹑通事舍人﹑太常博士引皇子﹐內侍二人夾侍﹐王府官後從﹝自後並準此﹞。皇子初行﹝恭安樂作﹞﹐卽席南向坐﹝樂止﹞﹐禮直官等引掌冠﹑贊冠詣洗﹝樂作﹞﹐笏﹑盥手﹑手訖﹐執笏升﹝樂止﹞﹐執折上巾者升﹐掌冠者降一等受之﹐右執項左執前進皇子席前﹐北向跪冠﹝修安樂作﹞﹐掌冠者興﹐席南北面立﹐贊者進席前﹐北面跪﹐正冠興立於掌冠者後﹐皇子與內侍跪進服。服訖﹝樂止﹞﹐掌冠者揖皇子復坐﹐贊冠者跪﹐取爵﹐內侍以酒注於爵﹐掌冠受爵﹐跪進皇子席前﹐北向立祝曰「酒醴和旨﹐籩豆靜嘉﹐受爾元服﹐兄弟具來﹐永言保之﹐降福孔皆。」皇子笏跪爵﹝翼安樂作﹞﹐飲訖﹐奠爵執笏。太官令奉饌﹐設於皇子席前﹐皇子笏食訖﹝樂止﹞﹐執笏﹐太官令撤饌﹐禮直官等復引掌冠﹑贊冠降詣洗﹝樂作﹞﹐笏﹑盥水﹑執笏升﹝樂止﹞﹐贊冠者進席前﹐北向跪﹐脫折上巾置於興﹐內侍跪受服興﹐置於席﹐執七梁冠者升﹐掌冠者降二等受之﹐右執項左執前進皇太子席前﹐北向跪冠﹝進安樂作﹞。掌冠者興﹐席南北面立﹐贊者進席前﹐北面跪﹐簪結興﹐立於掌冠者之後﹐皇子與內侍跪進服﹐服訖﹝樂止﹞。贊冠者揖皇子﹐復坐。贊冠者跪受取爵﹐內侍以酒注爵﹐掌冠者跪受進爵皇子席前﹐北向立﹐祝曰「賓贊旣戒﹐肴核惟旅﹐申加厥服﹐禮儀有序﹐允觀爾誠﹐受天之祜。」皇子笏跪受爵﹝輔安樂作﹞﹐飲訖﹐奠爵執笏﹐太官令進饌﹐徹饌﹐並如前。贊冠者進席前北向跪﹐脫七梁冠﹐置於興﹐內侍跪受服興﹐置於席﹐執九旒冕者升﹐掌冠者降三等受之﹐右執項左執前進皇子席前﹐北向跪冠﹝廣安樂作﹞。掌冠者興﹐贊冠者進席前﹐北面跪﹐簪結興立﹐皇子興﹐內侍進服﹐服訖﹝樂止﹞。皇子復坐﹐贊冠者再進酒如前﹐祝曰「旨酒旣淸﹐嘉薦令芳﹐三加爾服﹐眉壽無疆﹐永承天休﹐俾熾而昌。」皇子跪受爵﹝咸安樂作﹞﹐太官令奉饌如前﹐皇子降自東階﹐詣朵殿東房易朝服﹐降立於橫街南王府官階下﹐西向﹐皇子初行﹝樂作﹞﹐至位﹝樂止﹞﹐禮直官等引掌冠者詣皇子位﹐少進字之曰「歲日云吉﹐威儀孔時﹐昭告厥字﹐君子攸宜﹐順爾成徳﹐永言保之。奉敕字某。」皇子再拜舞蹈﹐再拜奏聖躬萬福﹐又再拜。左輔詣禦坐前承旨降階﹐詣皇子前宣曰「有敕」。皇子再拜。左輔宣敕戒曰「好禮樂善﹐服儒講藝﹐蕃我王室﹐友於兄弟﹐不溢不驕﹐惟以守之。」宣訖﹐皇子再拜。餘如皇太子儀。次日﹐文武百僚詣東上門拜表稱賀。

捲

九髙宗幸張府節次略紹興二十一年十月﹐髙宗幸淸河郡王第﹐供進禦筵節次如後。安民靖難功臣太傅靜江﹑寧武﹑靖海軍節度使醴泉觀使淸河郡王臣張俊進奉。繡花髙一行八果壘﹕香圓眞柑石橊棖子鵝梨乳梨詞楂花木瓜樂仙幹果子叉袋兒一行﹕荔枝圓眼香蓮榧子榛子松子銀杏梨肉棗圈蓮子肉林檎旋大蒸棗縷金香藥一行﹕腦子花兒甘艸花兒朱砂圓子木香丁香水龍腦史君子縮砂花兒官桂花兒白術人參橄欖花兒雕花蜜煎一行﹕雕花梅球兒紅消花﹝陳刻「兒」﹞雕花筍密冬瓜魚兒雕花紅團花木瓜大段兒﹝陳刻「花」﹞雕花金橘靑梅荷葉兒雕花姜蜜筍花兒雕花棖子木瓜方花兒砌香鹹酸一行﹕香藥木瓜椒梅香藥藤花砌香櫻桃紫蘇柰香砌香萱花柳兒砌香葡萄甘艸花兒姜絲梅梅肉餅兒水紅姜雜絲梅餅兒脯臘一行﹕肉綫條子﹝陳刻「綫肉」﹞皂角鋌子云夢兒臘

肉臘奶房旋金山咸豉酒醋肉肉瓜齏垂手八盤子﹕揀蜂兒番蒲萄香蓮事件念珠巴欖子大金橘新椰子象牙板小橄欖楡柑子再坐切時果一行﹕春藕鵝梨餅子甘蔗乳梨月兒紅柿子切棖子切綠橘生藕鋌子﹝陳刻「兒」﹞時新果子一行﹕金橘楊梅新羅葛切蜜蕈切脆棖楡柑子新椰子切宜母子藕鋌兒甘蔗柰香新柑子梨五花子﹝陳刻「兒」﹞雕花蜜煎一行﹕﹝同前﹞砌香鹹酸一行﹕﹝同前﹞瓏纏果子一行﹕荔枝甘露餅荔枝蓼花荔枝好郎君瓏纏桃條酥胡桃纏棗圈纏梨香蓮事件香藥葡萄纏松子糖霜玉蜂兒白纏桃條脯臘一行﹝同前﹞下酒十五盞﹕第一盞﹐花炊鵪子﹑荔枝白腰子。第二盞﹐奶房簽﹑三脆羹第三盞﹐羊舌簽﹑萌芽肚。第四盞﹐肫掌簽﹑鵪子羹。第五盞﹐肚膾﹑鴛鴦炸肚。第六盞﹐沙魚膾﹑炒沙魚襯湯。第七盞﹐鱔魚炒鱟﹑鵝肫掌湯齏。第八盞﹐螃蟹釀棖﹑奶房玉蕊羹。第九盞﹐鮮蹄子膾﹑南炒鱔。第十盞﹐洗手蟹﹑魚假蛤蜊。第十一盞﹐五珍膾﹑螃蟹淸羹。第十二盞﹐鵪子水晶膾﹑豬肚假江。第十三盞﹐棖膾﹑魚湯。第十四盞﹐水母膾﹑二色繭兒羹。第十五盞﹐蛤蜊生﹑血粉羹。插食﹕炒白腰子炙肚炙鵪子脯潤雞潤兔炙炊餅炙炊餅臠骨﹝「炙炊餅」三字疑衍。陳刻上有「不」字。﹞勸酒果子庫十番﹕砌香果子雕花蜜煎時新果子獨裝巴欖子鹹酸蜜煎裝大金橘小橄欖獨裝新椰子四時果四色對裝揀松番葡萄對裝春藕陳公梨廚勸酒十味﹕江肚江生蝤蛑簽姜醋生螺﹝陳刻「香螺」﹞香螺炸肚姜醋假公權煨牡蠣特蠣炸肚假公權炸肚蟑炸肚準備上細壘四卓又次細壘二卓﹝內蜜煎鹹酸時新脯臘等件﹞對食十盞二十分﹕蓮花鴨簽繭兒羹三珍膾南炒鱔水母膾鵪子羹魚膾三脆羹洗手蟹炸肚對展每分時果子﹝陳刻「五」﹞盤兒﹕知省禦帶禦藥直殿官門司晚食五十分各件二色繭兒肚子羹笑靨兒小頭羹飯脯臘雞脯鴨直殿官大碟﹝陳刻「炸」﹞下酒﹕鴨簽水母膾鮮蹄子羹糟蟹野鴨紅生水晶膾魚膾七寶膾洗手蟹五珍膾蛤蜊羹直殿官合子食﹕脯雞油飽兒野鴨二色姜豉雜漉入糙雞魚

麻脯雞髒炙焦片羊頭菜羹一葫蘆直殿官果子﹕時果十隔碟準備﹕薛方瓠羹備辦外官食次﹕第一等﹝並簇送﹞太師尙書左僕射同中書門下平章事秦檜燒羊一口滴粥燒餅食十味大碗百味羹糕兒盤勸簇五十饅頭﹝血羹﹞燒羊頭﹝雙下﹞雜簇從食五十事肚羹羊舌托胎羹雙下大﹝陳刻「火」﹞膀子三脆羹鋪羊粉飯大簇糕鵪子蜜煎三十碟時果一合﹝切搾十碟﹞酒三十瓶少保觀文殿大學士秦燒羊一口滴粥燒餅食十味蜜煎一合時果一合﹝切搾﹞酒十瓶第二等參知政事余若水簽書樞密巫少師恭國公殿帥楊存中太尉兩府吳

益普安郡王恩平郡王各食十味蜜煎一合切搾一合燒羊一盤酒六瓶第三等侍從七員﹕左朝散郎禮部侍郎兼權吏部尙書陳誠之左中大夫刑部侍郎兼權吏部侍郎韓仲通右承議郎權吏部侍郎李如崗右奉議郎起居舍人湯思退右朝散大夫太府卿兼戶部侍郎徐宗說右宣教郎樞密院檢詳諸房文字兼兵部侍郎陳

相右宣教郎中書門下省檢正諸房公事兼給事中陳

夔管軍二員﹕馬軍太尉成

閔步軍太尉趙

密知六員﹕保信軍節度使領門使兼客省四方館事提點皇城司鄭

藻照化軍承宣使領門使兼客省四方館事提點皇城司錢成州團練使領事兼客省四方館事提點皇城司趙

愷貴州團練使領門事兼客省四方館事提點皇城司宋武節大夫吉州刺史領門事兼客省四方館事提點皇城司孟武節大夫惠州刺史領門事兼客省四方館事提點皇城司蘇禦帶四員﹕降授郢州防禦使帶禦器械潘端卿忠州防禦使帶禦器械石

淸武功大夫遙郡防禦使帶禦器械翼彥明武功大夫兼門宣贊舍人帶禦器械李彥實宗室三員﹕安慶軍承宣使同知大宗正事士街建州觀察使士劇瓊州觀察使居廣外官六員﹕建寧軍節度使提舉萬壽觀韋

謙崇慶軍節度使提舉萬壽觀韋慶遠軍節度使提舉萬壽觀吳

蓋崇信軍承宣使提舉佑神觀劉光烈永寧軍承宣使提舉佑神觀朱孝莊武慶軍承宣使提舉佑神觀王安道各食七味蜜煎一合時果一合酒五瓶第四等環衛官九員﹕右監門衛大將軍貴州刺使居閒右監門衛大將軍福州防禦使士輻右監門衛大將軍榮州團練使士右監門衛大將軍貴州團練使士歆右監門衛大將軍宣州刺使士銖右監門衛大將軍宣州刺使士赫右監門衛大將軍吉州刺使士右監門衛大將軍吉州刺使士暗右監門衛大將軍吉州刺使士閘宣贊舍人十八人﹕王漢臣陳淸郭蔓之王正月﹝陳刻「王肯」﹞許彥洪鄭應之裴良弼陳迪李大有王邦昌張彥圭梁份鄭立之李邦傑蔡舜臣谷

王徳霖張安世門祗候二十人﹕李丙李唐誼鄭明範涉周

張令綽張拱楊介賈公正陳仲通劉堯咨張耘何忱張

王謙董原劉伉劉康祖何超祖朱邦達看班祗候八人﹕梁振之王誼董珩司馬純﹝陳刻「紀」﹞潘思夔張赫馮倚劉堯卿提點兼祗應行首五人﹕李觀邊思聰鎬

鄭孝禮常士廉三省樞密房副承旨逐房副承旨六人﹕劉興仁劉興賢韓師文武鑄邊俊民嚴經安隨駕諸局幹辦監官等十八人﹕成州團練使幹辦皇城司馮

持右武郎幹辦皇城司劉允升保義郎幹辦禦廚潘

邦保義郎幹辦禦廚馮

藻保義郎幹辦翰林司王

喜修武郎幹辦儀鸞司郭公旣保義郎幹辦祗候司黎安國武翼郎門宣贊舍人兼翰林幹辦禦輦院邵

忠翊郎幹辦左右騏驥院班彥通武忠郎幹辦左右騏驥院張

淳承信郎門祗候兼幹辦左右騏驥院斐良從武功大夫幹辦行在左藏庫石

瑜右朝散大夫幹辦行在左藏庫劉

份武功大夫幹辦行在右藏庫吳

鑄忠翊郎門祗候兼幹辦行在左藏庫趙

節承節郎門祗候兼幹辦行在右藏庫劉

忠翊郎主管軍頭司兼祗應杜

淵保義郎主管軍頭司兼祗應徐宗彥各食五味時果一盒酒二瓶第五等門承受十人知班十五人禦史臺十六人各食三味酒一瓶聽叫喚中官等五十分各食五味斬羊一斤饅頭五十个角子一个鋪薑粉飯下飯咸豉各酒一瓶進奉盤合寶器﹕禦藥帶一條玉池面帶一條玉獅蠻樂仙帶一條玉鶻兔帶三條玉璧環二玉素鐘子一玉花髙足鐘子一玉枝梗瓜杯一玉瓜杯一玉東西杯一玉香鼎二﹝蓋全﹞玉盆兒一玉椽頭碟兒一玉古劍等十七件玉圓臨安樣碟兒一玉靶獨帶刀子二玉並三靶刀子四玉犀牛合替兒一金器一千兩珠子十二號共六萬九千五百九顆珠子念珠一串一百九顆馬價珠金相束帶一條翠毛二百合白玻璃圓盤子一玻璃花瓶七玻璃碗四馬瑙碗大小共二十件古器﹕龍文鼎一商彜二髙足商彜一商父彜一周盤一周惇二周舉一有蓋獸耳周一汝窯﹕酒瓶一對洗一香鑪一香合一香球一盞四隻盂子二出香一對大奩一小奩一合仗﹝陳刻「合伏」﹞﹕螺鈿合一十具﹝織金錦褥子全﹞犀毗﹝陳刻「皮」﹞合一十具﹝織金錦褥子全﹞書畫﹕有禦寶十軸﹕曹霸五花驄馮瑾霽煙長景易元吉寫生花黃居寶雀竹吳道子天王張萱唐後竹叢﹝「唐後」字疑誤﹞邊鸞萱花山鷓黃筌萱艸山鷓宗婦曹氏蓼岸杜庭睦明皇斫膾無寶有禦書九軸﹕趙昌躑躅鵪鶉梅竹思躑躅母雞杜霄撲蝶巨然嵐鎖翠峯徐熙牡丹易元吉寫生批杷董源夏山早行二軸僞主李煜林泉渡水人物無寶無禦書二軸﹕荊浩山水吳元兪紫气星匹帛﹕撚金錦五十匹素綠錦一百五十匹木綿二百匹生花番羅二百匹暗花婺羅二百匹樗薄綾二百匹進奉犒設隨駕官知省禦帶禦藥門司直殿官﹕紫羅五百匹雜色纈羅五百匹馬下目子錢一萬貫文禁衛一行祗應人等﹕錢二萬貫文炊餅二萬个熟獵肉三千斤爆三十合酒二千瓶本家親屬推恩﹕弟拱衛大夫張保男右奉議郎直敷文閣主管臺州崇道觀賜紫金魚袋張子顏男右宣教郎直敷文閣主管臺州崇道觀賜紫金魚袋張子正孫承事郎籍田令賜紫金魚袋張宗元侄龍神衛四廂都指揮使淸海軍承宣使添差兩浙西路馬步軍副總管張子蓋侄右朝請大夫直徽猷閣主管佑神觀賜紫金魚袋張子儀侄承奉郎張子安侄忠翊郎張子文侄孫保義郎張宗旦侄孫保義郎張宗亮侄孫登仕郎張宗說侄孫成忠郎張宗益侄孫登仕郎張宗穎妻秦國夫人魏

氏妾咸寧郡夫人章

氏妾和寧郡夫人楊

氏妾碩人潘

氏妾碩人沈

氏妾碩人曹

氏妾碩人周

氏弟婦太碩人王

氏弟婦恭人任

氏第二女孺人張

氏第三女孺人張

氏第四女孺人張

氏男子顏婦王

氏男婦正婦王

氏孫宗元婦王

氏侄子蓋婦碩人趙

氏侄子儀婦宜人郭

氏紹興二十一年十一月日和州防禦使幹辦府事兼提點兼排辦一行事務張貴具﹝陳刻「兼提點」作「差提點」﹐「排辦」上無「兼」字﹐「張貴」作「張靑」。﹞

捲

十官本雜劇段數爭曲六幺扯攔六幺﹝三哮﹞教聲六幺鞭帽六幺衣籠六幺廚子六幺孤奪旦六幺王子髙六幺崔護六幺骰子六幺照道六幺鶯鶯六幺大宴六幺驢精六幺女生外向六幺慕道六幺三偌慕道六幺雙攔哮六幺趕厥夾六幺羹湯六幺索拜瀛府厚熟瀛府哭骰子瀛府醉院﹝陳刻「縣」﹞君瀛府懊﹝陳刻「燠」﹞骨頭瀛府賭錢望瀛府四僧梁州三索梁州詩曲梁州頭錢梁州食店梁州法事饅頭梁州四哮梁州﹝陳刻「伊州」﹞領伊州鐵指甲伊州閘五伯伊州裴少俊伊州食店伊州桶﹝陳刻「橘」﹞擔新水雙哮新水燒花新水簡帖簿媚﹝陳刻「補」﹞請客薄媚錯取薄媚傳神薄媚九妝薄媚本事現薄媚打調薄媚拜褥薄媚鄭生遇龍女薄媚大地大明樂打球大明樂三爺老大明樂列女降黃龍雙旦降黃龍柳﹝陳刻「比」﹞上官降黃龍趕厥胡渭州單番將胡渭州銀器胡渭州看燈胡渭州﹝三厥﹞入寺降黃龍楡標降黃龍打地鋪逍遙樂病鄭逍遙樂崔護逍遙樂湎﹝陳刻「」﹞逍遙樂單打石州和尙﹝陳刻「石和」﹞那石州趕厥石州塑金剛大聖樂單打大聖樂柳毅大聖樂霸王中和樂馬頭中和樂大打調中和樂喝貼萬年歡托合萬年歡迓鼓兒熙州駱蛇熙州二郎熙州大打調道人歡會子道人歡雙﹝陳刻「打」﹞拍道人歡越娘道人歡找勘長壽仙偌賣妲長壽仙分頭子長壽仙棋盤法曲孤和法曲藏瓶兒法曲車兒法曲病爺老﹝陳刻無「老」字﹞劍器霸王劍器黃傑進延壽樂義養娘延壽樂扯籃﹝陳刻「檻」﹞兒賀皇恩催妝賀皇恩﹝三偌﹞封陟中和樂唐輔采蓮雙哮采蓮病和采蓮諸官調霸王諸官調卦冊兒相如文君崔智韜艾虎兒王宗﹝陳刻「崇」﹞道休妻李勉負心四鄭舞楊花四偌皇州檻偌寶﹝陳刻「保」﹞金枝﹝磕瓦﹞浮漚傳永成雙浮漚暮雲歸老孤嘉慶樂兩相宜萬年芳進筆慶雲樂裴航相遇樂能知他泛淸波三釣魚泛淸波五柳菊花新夢巫山彩雲歸靑陽觀碑彩雲歸四小將整乾坤四季夾竹桃花禾打千秋﹝陳刻「春」﹞樂牛五郎罷金徵新水爨三十拍爨天下太平爨百花爨三十六拍爨門子打三教爨孝經借衣爨大孝經孫﹝陳刻「狐」﹞爨喜朝天爨說月爨風花雪月爨醉靑樓爨宴瑤池爨錢手帕爨﹝小字太平歌。「帕」陳刻「拍」﹞詩書禮樂爨醉花陰爨錢爨爨﹝「」陳刻「」﹐「」字無考。﹞借聽爨大徹底錯爨黃河賦爨睡爨門兒爨上借門兒爨抹紫粉爨夜半樂爨火發爨借衫爨燒餅爨調燕爨棹孤舟爨木蘭花爨月當聽爨醉還醒爨鬧夾棒爨撲蝴蝶爨鬧八妝爨鐘馗爨銅博爨戀雙雙爨惱子爨像生爨金蓮子爨思鄕早行孤睡孤迓鼓孤論禪孤諱藥﹝陳刻「樂」﹞孤大暮故孤小暮故孤老姑﹝陳刻「孤」﹞遣妲孤慘雙孤慘﹝骨突肉﹞三孤慘四孤醉畱空四孤夜宴四孤好四孤披頭四孤擂病孤三鄕題王魁三鄕題彊偌三鄕題文武問命兩同心卦鋪兒一井金卦鋪兒滿皇州卦鋪兒變貓卦鋪兒白薴卦鋪兒探春卦鋪兒慶時丰卦鋪兒三哮卦鋪兒三哮揭榜三哮上小樓三哮文字兒三哮好女兒三哮———檐腳襤哮合房襤哮店休妲襤哮負酸秀才下酸擂急慢酸眼藥酸食藥酸風流藥黃元兒論淡醫淡醫馬調笑驢兒雌虎﹝崔智韜﹞解熊鶻打兔變二郎二郎神變二郎神毀廟入廟霸王兒單調霸王兒單調宿單背影單頂戴單唐突單折洗單兜單搭手雙搭手雙厥送雙厥投拜雙打球雙頂戴雙園子雙索帽雙三教雙虞候雙養娘雙快﹝陳刻「抉」﹞雙捉雙禁師雙羅羅啄木兒賴房錢啄木兒圍城啄木兒大雙頭蓮小雙頭蓮大雙慘小雙慘小雙索雙排軍醉排軍雙賣妲三入舍﹝陳刻「三合入」﹞三出捨﹝陳刻「三出合」﹞三笑月中行三登樂院公狗兒三教安公子三社爭賽三頂戴三偌—賃驢三盲—偌三教鬧著棋三借窯貨兒三獻身三教化三京下書三短打三教庵宇普天樂打三教滿皇州打三教領三教三姐醉還醒三姐黃鶯兒賣花黃鶯兒大四小將四小將四國朝四脫空四教化泥孤張約齋賞心樂事﹝並序﹞余掃軌林局﹝陳刻「間」﹞。不知衰老﹐節物遷變﹐花鳥泉石﹐領會無餘。每適意時﹐相羊小園﹐殆覺風景與人爲一。閒引客攜觴﹐或幅巾曳杖﹐嘯歌往來﹐澹然忘歸。因排比十有二月燕遊次序﹐名之曰「四並集」。授小庵主人﹐以備遺忘。非有故﹐當力行之。然爲具眞率﹐毋致勞費及暴殄沈湎﹐則天之所以與我者爲無負無褻。昔賢有云「不爲俗情所染﹐方能說法度人。」蓋光明藏中﹐孰非遊戲﹐若心常淸淨﹐離諸取著﹐於有差別境中﹐而能常入無差別定﹐則淫房﹝陳刻「坊」﹞酒肆﹐偏歷道場﹐鼓樂音聲﹐皆談般若。倘情生智隔﹝陳刻「情知物隔」﹞﹐境逐源移﹐如鳥黏﹐動傷軀命﹐又烏知所謂說法度人者哉。聖朝中興七十餘載﹐故家風流﹝陳刻「流風」﹞﹐淪落幾盡﹐有聞前輩典刑﹐識南湖之淸狂者﹐必長哦曰「人生不滿百﹐常懷千歲憂。晝短苦夜長﹐何不秉燭遊﹖」一旦相逢﹐不爲生客。嘉泰元年歲次辛酉十有二月﹐約齋居士書。正月孟春歲節家宴立春日迎春春盤人日煎餅會玉照堂賞梅天街觀燈諸館賞燈叢奎閣賞山茶湖山尋梅攬月橋看新柳安閒堂掃雪二月仲春現樂堂賞瑞香社日社飯玉照堂西賞緗梅南湖挑菜玉照堂東賞紅梅飡霞軒看櫻桃花杏花莊賞杏花羣仙繪幅樓前打球南湖泛舟綺互亭賞千葉茶花馬塍看花三月季春生朝家宴曲水修禊﹝陳刻「流觴」﹞花院觀月季花院觀桃柳寒食祭先掃松淸明踏靑郊行﹝陳刻「遊」﹞蒼寒堂西賞緋碧桃滿霜亭北觀棣棠碧宇觀筍斗春堂賞牡丹芍藥芳艸亭觀艸宜雨亭賞千葉海棠花苑蹴秋千宜雨亭北觀黃薔薇花院賞紫牡丹艷香館觀林檎花現樂堂觀大花花院嘗煮酒瀛巒勝處賞山茶經寮斗新茶羣仙繪幅樓下賞芍藥四月孟夏初八日亦庵早齋﹐隨詣南湖放生﹑食糕糜。芳艸亭鬥艸芙蓉池賞新荷蕊珠洞賞荼滿霜亭觀橘花玉照堂嘗靑梅艷香館賞長春花安閒堂觀紫笑羣仙繪幅樓前觀玫瑰詩禪堂觀盤子山丹飡霞軒賞櫻桃南湖觀雜花鷗渚亭觀五色鶯粟花五月仲夏淸夏堂觀魚聽鶯亭摘瓜安閒堂解粽重午節泛蒲家宴煙波觀碧蘆夏至日鵝﹝陳刻「臠」﹞綺互亭觀大笑花南湖觀萱艸﹝陳刻「花」﹞鷗渚亭觀五色蜀葵水北書院采淸夏堂賞楊梅叢奎閣前賞橊花艷香館嘗蜜林擒摘星軒賞枇杷六月季夏西湖泛舟現樂堂嘗花白酒樓下避暑蒼寒堂後碧蓮碧宇竹林避暑南湖湖心亭納涼芙蓉池賞荷花約齋賞夏菊霞川食桃淸夏堂賞新荔枝七月孟秋叢奎閣上乞巧家宴飡霞軒觀五色鳳兒立秋日秋葉宴玉照堂賞玉簪西湖荷花泛舟南湖觀稼﹝陳刻「觀魚」﹞應鉉齋東賞葡萄霞川觀云﹝陳刻「霞川水葒」﹞珍林剝棗八月仲秋湖山尋桂現樂堂賞秋菊社日糕會眾妙峯賞木樨中秋摘星樓賞月家宴霞川觀野菊綺互亭賞千葉木樨浙江亭觀潮羣仙繪幅樓觀月桂隱攀桂杏花莊觀雞冠黃葵九月季秋重九家宴九日登髙把萸把菊亭采菊蘇堤上玩芙蓉珍林嘗時果景全軒嘗金橘滿霜亭嘗巨螯香橙杏花莊新酒芙蓉池賞五﹝陳刻「三」﹞色拒霜十月孟冬旦日開鑪家宴立冬日家宴﹝陳刻脫﹞現樂堂鑪滿霜亭賞蚤霜﹝陳刻「蜜橘」﹞煙波觀買市賞小春花杏花莊挑薺詩禪堂試香繪幅樓慶閣十一月仲冬摘星軒觀批杷花冬至節家宴繪幅樓食餛飩味空亭賞臘梅孤山探梅蒼寒堂賞南天竺花院賞水仙會幅樓前賞雪繪幅樓削雪煎茶十二月季冬綺互亭賞檀香臘梅天街閱市南湖賞雪家宴試燈﹝陳刻「安閒堂試燈」﹞湖山探梅花院觀蘭花瀛巒勝處賞雪二十四夜餳果食玉照堂賞梅除夜守歲家宴起建新歲集福功徳約齋桂隱百課淳熙丁未秋﹐余捨所居爲梵剎﹐爰命桂隱堂館橋池諸名﹐各賦小詩﹐總八十餘首。逮慶元庚甲﹐歷十有四年之久﹐匠生於心﹐指隨景變﹐移徙更葺﹐規模始全﹐因刪易增補﹐得詩凡數百。綱舉而言之﹐東寺爲報上嚴先之地﹐西宅爲安身攜幼之所﹐南湖則管領風月﹐北園則娛燕賓親﹔亦庵﹐晨居植福﹐以資淨業也﹔約齋﹐晝處觀書﹐以助老學也﹔至於暢懷林泉﹐登賞吟嘯﹐則又有眾妙峯山﹐包羅幽曠﹐介於前六者之間。區區安恬﹝陳刻誤「身」﹞嗜靜之志﹐造物亦不相負矣。或問余曰「造物不負子﹐子亦忍負造物哉。﹝陳刻「亦忍」誤「其惡」﹞釋名宦之拘囚﹐享天眞之樂﹝陳刻「快」﹞適﹐要當於筋骸﹝陳刻「骨」﹞未衰時。今子三仕中朝﹐顚華齒墮﹐涉筆才十二旬﹝陳刻「才」字作「總無」﹞﹐如之何則可﹖」余應之曰「仕𨿽多﹐不使勝閒日﹐余之願也﹐余之幸也﹐敢不勉旃。」壬戌歲中夏張功父書。東寺﹝敕額「廣壽慧云」﹞大雄尊閣﹝千佛鐵像﹞靜髙堂﹝寢室﹞眞如軒﹝種竹﹞西宅叢奎閣﹝安奉被賜四朝宸翰﹞徳勛堂﹝祖廟。以髙宗禦書二字名。﹞儒聞堂﹝前堂。用告詞字取名。﹞現樂堂﹝中堂。用朱巖壑語。﹞安閒堂﹝後堂。﹞綺互亭﹝有小四軒﹞瀛巒勝處﹝東北小堂前後山水﹞柳塘花院應鉉齋﹝筮得鼎卦﹐故名。﹞振藻﹝取告詞中字名﹞宴頤軒尙友軒賞眞亭﹝山水﹞亦庵法寶千塔﹝鐵鑄千塔藏經千卷﹞如願道場﹝藥師佛壇﹞傳衣庵寫經寮﹝書華嚴等大乘諸經﹞約齋泰定軒南湖閬春堂﹝牡丹芍藥﹞煙波觀天鏡亭﹝水心﹞禦風橋﹝十間﹞鷗渚亭把菊亭泛月闕﹝水門﹞星槎﹝船名﹞北園羣仙繪幅樓﹝前後十一間﹐下臨丹桂五六十株﹐盡見江湖諸山。﹞桂隱﹝諸處總名今揭樓下﹞淸夏堂﹝面南臨池﹞玉照堂﹝梅花四百株﹞蒼寒堂﹝靑松二百株﹞艷香館﹝雜春花二百株﹞碧宇﹝修竹十畝﹞水北書院﹝對山臨溪﹞界華精舍﹝夢中得名﹞撫鶴亭﹝近松株﹞芳艸亭﹝臨池﹞味空亭﹝臘梅﹞垂云石﹝髙二丈﹑廣十四尺。﹞攬月橋飛雪橋﹝在梅林中﹞蕊珠洞﹝荼二十五株﹞芙蓉池﹝紅蓮十畝﹐四面種芙蓉。﹞珍林﹝雜果小園﹞涉趣門﹝總門入松徑﹞安樂泉﹝竹間井﹞杏花莊﹝村酒店﹞鵲泉﹝井名﹞眾妙峯山詩禪堂黃寧洞天景白軒﹝香山畫像並文集﹞文光軒﹝臨池﹞綠晝﹝陳刻「畫」﹞軒﹝木樨臨側﹞書葉軒﹝柿二十株﹞俯巢軒﹝髙檜旁﹞無所要軒長不昧軒摘星軒飡霞軒﹝櫻桃三十餘株﹞讀易軒詠老軒﹝道徳經﹞凝薰堂楚佩亭﹝蘭﹞宜雨亭﹝千味海棠二十株﹐夾流水。﹞滿霜亭﹝橘五十餘株﹞聽鶯亭﹝柳邊竹外﹞千歲庵﹝仁皇飛白字﹞恬虛庵憑暉亭弄﹝陳刻「美」﹞芝亭都微別館﹝誦度人經處﹐乃徽宗禦書。﹞水湍橋漪嵐洞施無畏洞﹝觀音銅像﹞澄霄臺﹝面東﹞登嘯臺金竹巖古雪巖隱書巖﹝石函仙書﹐在巖穴中﹐可望不可取。﹞新巖疊翠庭﹝茂林中容十許人坐﹞釣磯菖蒲澗﹝上有小石橋﹞中池﹝養金魚在山澗中﹞珠旒瀑藏丹谷煎茶磴右各有詩在集中﹐此不繁錄。

