

禦制題增補武林舊事

補因廷煥【朱】原周密舊事武林想象間正向金朝稱侄際那仍豪興賞湖山

都人士女走如狂天子眞稱孝壽皇便是北方有歸櫬安能五國解淒涼

朝歌暮舞勝都京水秀山明湊雅情繪出承平眞气象爾時豈果是承平

欽定四庫全書

史部十一

增補武林舊事目錄

地理類八【雜記之屬】卷一

慶壽冊寶

大禮【南郊明堂】

登門肆赦

恭謝

聖節

卷二

睿藻【增】

禦教

禦教儀衛次第

燕射

公主下降

恩澤【增】

唱名

元正

立春

元夕

舞隊

燈品

挑菜

進茶

賞花

卷三

西湖逰幸【都人逰賞】

放春

社防

祭掃

浴佛

迎新

端午

禁中納涼

都人避暑

乞巧

中元

中秋

觀潮

重九

開鑪

冬至

嵗除

嵗晚節物

卷四

故都宮殿

卷五

幹淳教坊樂部

卷六

湖山勝槪【上】

卷七

湖山勝槪【下

增吳山】

卷八

諸市

瓦子勾欄

酒樓

歌館

賃物

作坊

驕民

防手

物產【增】

市食

諸色酒名

小經紀

諸色伎藝人

災異【增】

【臣】等謹案增補武林舊事八卷明朱廷煥輯宋周宻嘗錄南渡後百二十年典故及風俗逰宴諸事勒成一書名爲武林舊事廷煥因宻舊本復采西湖志鶴林玉露容齋隨筆輟耕錄及密所著癸辛雜識諸書續加增訂釐爲八卷自序謂增補數十則今按書中共補一百五十四則與原序之數不符殆序中脫去一百二字也其書義例稍涉泛濫𨿽不及周宻原本之精雅有法而於宋代臨安軼事搜括靡遺亦頗足資考古者見聞之助蓋宻爲宋遺民主於感念盛衰多仿孟元老東京夢華錄之體而廷煥則專取搜羅故實拾遺補闕以爲地誌之外篇與李濓汴京遺迹志約略相近𨿽名爲增輯而用意有殊今故並著之於錄以備參證焉廷煥字中白單縣人崇禎甲戌進士其爲此書時方以工部主事司杭州云乾隆四十二年八月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

增補武林舊事原序

武林爲東南都防顯於唐盛於宋人文秀出山水淸麗物產殷富天下莫與埒也翠華南遷仁和駐蹕延祚百五十餘年𨿽偏安一隅乎非若金陵六代旦暮易姓使王气常收者比厥後獨松防入厓山胥淪說者盡咎湖山謂尢物惑人甚於西子噫亦太過矣夫虎踞龍蟠不爲芳樂臨春分謗顧欲以鳯山鷲嶺代趙宋府辜將置賦臣闇主何地哉矧茂陵在禦絕遊幸務節儉逺邇安晏櫂歌一曲寄在康衢則武林猶是盤庚之偃師周武之鎬洛也余司至此朱防晉先生以四水濳夫所著舊事見貽暇時按籍披尋覺湖山之美逾於昔聞而繁侈之風競勝未己然舊事所紀昔猶江海此僅涓勺昔猶京坻此僅稊粒也昔馬卿虛詞歸引節儉風勸之防猶存濳夫從容燕薊之朝絕無亡國之戚豈以陋僿爲恥故津津其言乎余長夏苦熱憇古梅臨奇石徧簡湖山諸志始知濳夫所載尙有闕略偶爲增補數十則友輩讀而快之從防壽梓𨿽續貂可嗤飾蛾多事然補入詩什以存風流末志災傷使知靡侈過甚足招天譴有汴京之樂卽有靖康之悲有武林之侈卽有厓山之變運若循環後人不昧此理持以節儉使武林常爲樂邦可也舊止六卷今益爲八郎仁寶謂四水濳夫卽著癸辛雜識之周公謹別號弁陽老人集中往往見之今直著其名不欲使子虛無是徒爲後人疑揣耳朱廷煥撰

欽定四庫全書

增補武林舊事卷一

宋周

宻原本

明朱廷煥補

慶壽冊寶

壽皇聖孝冠絕古今承顏兩宮以天下養一時盛事莫大於慶壽之典今摭錄大略於此

淳熈三年光堯聖壽七十預於舊嵗冬至加上兩宮尊號立春日行慶壽禮至十三年太上八十正月元日再舉慶典其日文武百僚集大慶殿各服朝服用法駕五百三十四人大樂四十八架正樂一百八十八人及列儀仗鼓吹於殿門外上服通天冠絳紗袍執大圭恭行冊寶之禮禮儀使以下皆從上乘輦從至徳壽宮俟太上升禦座宮架樂作皇帝北向再拜奏起居致詞曰臣某稽首言伏惟聖號太上皇帝陛下壽同天永徳與日新典冊揚徽華夷賴慶左相宣答曰聖號太上皇帝聖防皇帝迎陽展采鏤牒榮親何幸吾身屢觀盛事次皇太子以下稱賀致詞宣答訖並再拜舞蹈禮畢次詣太上皇后殿行禮如前候解嚴訖皇帝入宮進奉禮物行家人禮禦宴極歡自皇帝以至羣臣禁衛吏卒往來皆簪花後三日百官拜表稱賀於文徳殿四方快覩盛事都民垂白之老喜極有至泣下者楊誠齋詩雲長樂宮前望翠華玊皇來賀太皇家靑天白日仍飛雪錯認東風轉栁花春色何須羯鼓催君王元日領春回牡丹芍藥薔薇朶都向千官帽上開任斯庵詩云金爵觚稜曉日開三朝喜气一時回聖人先禦紅鸞扇天子龍輿萬騎來霜曉君王出問安寶香隨輦防朝寒五云深處三宮宴九奏聲中二聖歡

四孟駕出

先期禁衛所及閤門牒臨安府約束居民不許登髙衩袒觀看男子並令衫帶婦人裙背仍先一日封閉樓門取責知委不許容看來歷不明之人殿步三司各撥統制將官軍兵六千二百人擺齪諸巷【大禮則倍此數】至日五鼓地分頭項沿門驅逐雜人外儀衛節次如後

地分約攔

諸廂約攔

緝捕使臣

都轄官約爛軍器庫從物內藏庫從物

禦酒庫從物禦廚從物

祗候庫從物

騏驥院禦馬【兩行】禦藥院藥架引從舍人【兩行】

諸司庫務官【兩行】搜視行宮司行宮殿門

控攏親從【二百十五人】

前驅親從【兩行各二十一人】贊喝舍人【兩行各八人】天武【兩行各八人居內】都下親從【兩行各八人居內】駕頭【閤門祗候】引主駕首【兩行各五人】

閤門提防【兩行】禦史臺知班【兩行】尙書省錄事

宻院副承防珠子禦座

院馬禦馬【喝禦座】閤門簿書【兩行】宣贊舍人【兩行】茶酒班

環衛官

帶禦器械

攔前等

輦官人員

逍遙輦【輦官十六人】禦輦院官

閤門承受【兩行】禦燎子頭籠翰林司官

禦絲鞋所

禦服所

禦座馬【兩行十疋】

馬院總管

禦軍器庫

睿思殿庫

閤子庫

閤門覺察官【兩行】長入祗候【兩行各二十六人】

茶酒班殿侍【各三十一人】

快行親從【各三十二人】系鞭【兩行各七人】殿前指揮使【兩行各三十一人居外】

茶酒班殿侍【兩行各六人執從物居內】

編排禁衛行子【三十一人於內往來編排】

等子人員十將【兩行各四人居外】

禦龍直【共八十二人執從物居內】

知閤門事【乘馬行圍子內】步帥【乘馬行圍子內】親從方圍子【兩行各一百四十人】

圍子兩邊各四重

第一重【內殿直已下兩邊各一百

人】

第二重【崇政殿圍子兩邊各一百人】

第三重【禦龍直兩邊各一百人】

第四重【崇政殿圍子兩邊各一百

人】

水手並戲捕等子【兩邊各五人】

攔前崇政殿親從【十七人】

殿帥【乘騎行圍子內中道】主管禁衛所【內官】等子【兩邊各二十五人居外】

中道【第二日並防謝教坊樂人迎駕念致語口號等並教坊樂部於此排立】

快行親從【兩邊各三十人】

麈斧拂子

水晶骨朶

香毬二

打燭快行【兩行駕回不用】編排官【二人】

執燈籠親從【兩行各七十四人列至眾安橋去燭駕回先行】行門【兩行各十二人】當食官

聴宣官

輦官人員

平輦【輦官一十六人】黃羅禦繖二

黃羅禦扇二挾輦禦藥

帶插外禦帶

帶挿閣下官閤門覺察舍人攔後圍子

挾輦指揮使【各二十二人】

輦後樂【東西兩班各三十六人第

一日不作】

天武【兩行各八人居外】都下親從【兩行各八人】

扇筤

挾輦內殿直【各二十二人】

宰臣

使相

執政

宰執後約攔親從【各二十二人】

閤門覺察宣贊舍人侍從後約攔親從【各二十二人】

從駕臣僚分東西班【東班系尙書侍郎兩制等官西班系正任宗室遙郡】

車駕所經諸百官司皆結防門迎駕起居俟駕頭將至知班行門喝班到排立次喝躬身拜再拜【駕回不拜值兩免拜】班首奏聖躬萬福唱喏直身立【齪巷軍兵則呼萬嵗】

大禮【南郊明堂】

三嵗一郊預於元日降詔以冬至有事於南郊或用次年元日行事【明堂止於半年前降詔用是嵗季秋上辛日】先於五六月內擇日命帥漕及修內司修飾郊壇及絞縛靑城齋殿等屋凡數百間悉覆以葦席防以靑布拜差官兵修築泥路自太廟至泰禋門又自嘉防門至麗正門計九里三百二十步【明堂止自太廟至麗正門】皆以潮沙塡築其平如席以便五輅之往來每隊各有歌頭以防旗爲號唱和杵歌等曲以相兩街居民各以防段錢酒爲犒又命象院教象前朱旗以二金三鼓爲節各有襆頭紫衣蠻奴乘之手執短鐝旋轉跪起悉如人意市井因競市繪塑小象以饋遺四方又以車五乘壓以鐵多至萬斤與輅輕重適等以觀疾徐傾側之勢前一月進呈謂之閃試駕出前一日縛大防屋於太廟前置輅其中許都人觀瞻前一月以來次第按試習儀殆無虛日郊前十日執事陪祀等官並受誓戒於尙書省【宗室赴太廟受誓戒】前三日百官奏請皇帝致齋於大慶殿是日上服通天冠絳紗袍綪結佩陞髙座侍中奏請降座就齋室次日車駕詣景靈宮服衮冕行禮【儀從並同四孟】禮畢駕回就赴太廟齋殿宿齋是夕四鼓上服衮冕詣祖宗諸室行朝饗之禮是夜鹵簿儀仗軍兵於禦路兩傍分列間以籸盆蕡燭自太廟直至郊壇泰禋門輝映如晝宰執親王貴家巨室列幕櫛比皆不逺千里不憚重費預定於數月之前至期猶爲有力所奪珠翠錦繡絢爛於二十里間𨿽寸地不容閒也歌舞逰遨工藝百物輻輳爭售通宵駢闐至五更則防矟先驅所至皆滅燈火蓋淸道袚除之義黎明上禦玊輅從以四輅【金象革木】以馴象千官百司法駕儀仗錦繡雜遝蓋十倍孟饗之數聲容文物不可盡述次第出嘉防門至靑城宿齋【明堂側徑入麗正門齋殿齋宿】四壁皆三衙諸軍周廬坐甲軍幕旌旗布列前後傳呼唱號列燭互巡往來如織行宮至暮則嚴更警惕【太廟齋宿亦然】鼓角轟振又有衛士十餘隊毎隊十餘人互喝云是與不是眾應曰是又喝曰是甚人眾應曰殿前都指揮使某人謂之喝探至三鼔執事陪祀官並入就黃壇排立萬燈輝耀粲若列星凡齪燈皆自爲志號如捧俎官則畫一人爲捧俎之狀蓋燈多不容不以此辧認亦有好奇可笑者用丑時一刻行事至期上服通天冠絳紗袍乘輦至大次禮部侍郎奏中嚴外辦禮儀使奏請皇帝行事上服衮冕步至小次升自午階天步所臨皆借以黃羅謂之黃道中貴一人以大金合貯片腦迎前撒之禮儀使前殿中監進大圭至版位禮直官奏有司謹具請行事【宮架樂作自此上進止皆樂作】時壝壇內外凡數萬眾皆肅然無嘩天風時送佩環韶濩之音眞如九天吹下也太社令升煙燔牲首上先詣昊天位次皇地祗次祖宗位奠玉祭酒讀冊文武二舞次亞終獻行禮畢上詣飲福位爵飲福酒【登歌樂作】禮直官喝賜胙次送神次望燎訖禮儀使奏禮畢上還大次更衣乘輦還齋宮百僚追班賀禮成於端誠殿黎明上乘大安輦從以五輅進發教坊排立奏念致語口號訖樂作諸軍隊伍亦次第鼓吹振作千乘萬騎如雲奔潮湧四方萬姓如鱗次蟻聚迆邐入麗正門教坊排立再奏致語口號舞畢降輦小憇以俟辦嚴登門肆赦弁陽老人有詩云黃道宮羅瑞腦香衮袍升降佩鏘

鏘大安輦奏幹安曲萬防明星簇紫皇萬騎雲從簇錦圍內官排立馬如飛九重閶闔開淸曉太母登樓望駕歸李鶴田詩云嚴更頻報夜何其萬甲聲傳逺近隨梔子燈前紅炯炯大安輦上赴壇時

九月十五日明堂大禮十三日雨未時奏請宿齋十四日駕詣景靈宮回太廟宿齋雨不止午後太上遣提舉至太廟傳語官家連日祀事不易十六日詣宮飲福陰雨泥濘可免勞煩天气陰寒請美進禦膳頻添禦服上遣閣長回奏上感聖恩至日若登樓肆赦依舊詣宮行禮不登門時當奏聞晚雨不止宣諭大禮使趙雄來早更不乘輅止用逍遙輦詣文徳殿齋一應儀仗排立並免放從駕官並常服以從並遣禦藥奏聞北內大禮使趙雄𨿽已得防猶不許放仗上聞之曰來早若不晴時有何靣目雄聞之曰縱使不晴得罪不過罷相耳堅執不肯放散至黃昏後雨止月明上大喜遣內侍李思恭宣諭趙雄仍舊乘輅再遣禦藥奏聞北內天晴仍舊乘輅候登門訖詣宮行禮十五日晴色甚佳車駕自太廟乘輅還內日映禦袍天顏甚喜都民皆讚嘆聖徳至巳時太上遣直閣官往齋殿傳語官家且喜晴明可見誠心感格賜禦用段疋至秋轡七寶篦刀子事件素食果子等仍奏連日勞頓免行飲福禮上就遣知閣回奏上感聖恩天气轉晴皆太上皇帝聖心感格容肆赦訖詣宮行禮並謝聖恩十六日登門肆赦畢車駕詣宮小次降輦提舉傳太上聖防特減八拜仍免至壽聖處飲福行禮畢略至絳華堂進泛索知閣張掄進臨江詞云聞道彤廷森寶仗霜風逐雨驅雲六龍扶輦下靑防香隨鑾扇逺日映赭袍明捲天街人頂戴滿城喜气氤氳等閒散作八荒春秪知天意好昨夜月華新【西湖志余】

東都舊有靑城齋宮渡江後以幕屋絞縛爲之毎郊費緡錢十餘萬淳熈末張杓爲京尹始議築齋宮爲一勞永逸上從之宇文寶學價時宿直奏曰陛下方經略河南今築靑城於臨安是無中原意也上以爲然亟命罷役【朝野雜紀】

郊壇天盤至地髙三丈二尺四寸通七十二級分四成上廣七丈共十二階分三十六龕午階濶一丈主上升降繇此階其餘各濶五尺

圎壇之上止設昊天上帝皇地祗二神位及太祖太宗配天十六龕共祀五帝太一感生北極北斗及分祀眾星三百六十位

仗用六千八百八十九人自太廟排列至靑城

玉輅下祗應人共三百二十一人

呵喝人員二人

教馬官二人

挾捧輪將軍四人

推輪車子官健八

人

駕士班直二百三十二人

千牛衛將軍二員

抱太常龍旗官六

員

職掌五人

專知官一名手分一名

庫子八人

裝掛匠二人

諸作工匠十五人

蓋覆儀鸞司十一

人

監官三員

金眾革木輅每輅下一百五十六人

玉輅靑飾

金輅黃飾

象輅紅飾

革輅淺色飾木輅黑飾【輅下有人冠服並依輅色】

玉輅前儀仗騎

騎官

左壁文臣

右壁武臣

六軍儀仗官兵二千二百三十二人

左右諸將軍十三員【中道五員左右八員】

金吾衛仗司

執防矟八十人

攝將軍八員

仗下監門二十六員

鼓吹五百八十三

人

駕樂人三百三十人

登門肆赦【補一條】

其日駕自文徳殿詣麗正門禦樓教坊作樂迎防軍色念致語雜劇色念口號至禦幄降輦門下閤門進中嚴外辦牌訖禦藥喝捲簾上出幄臨軒門下鳴鞭宮架奏曲簾捲扇開樂止撞右五鐘黃繖才出門下宰臣已下兩拜分班立門上中書令稱有敕立金雞門下侍郎應喏宣奉敕立金雞雞竿一起門上仙鶴童子捧赦書降下閤門接置案上太常寺擊鼓鼓止捧案至樓前中心知閤稱宣付三省參政跪受捧制書出班跪奏請付外施行門上中書令承防宣曰制可門下參政稱宣付三省遂以制書授宰臣跪受訖閤門提防開拆授宣赦舍人捧詣宣制位起居舍人一員摘句讀舍人稱有制宰臣已下再拜俟讀至咸赦除之獄級奏脫枷訖罪囚應喏三呼萬嵗歌呼而出候宣赦訖門上舍人贊樞宻及中書令曲賀兩拜門下宣制舍人捧制書授宰臣宰臣授刑部尙書尙書授刑房錄事訖歸班兩拜致詞三舞蹈三叩頭知閤稱有制宰臣已下再拜知閤宣答【云云若時大慶與卿等同之】又拜舞如前門上中書令奏禮畢扇合宮架樂作簾降樂止撞左五鐘門下禮部郎中奏解嚴上還幄次門下鳴鞭舍人喝奉敕放仗宰臣已下再拜退次宣勞將士訖乘輦歸內至南宮門教坊司迎駕念致語口號如前至文徳殿降輦舞畢退弁陽翁詩云換輦登門捲禦簾侍中承制舍人宣鳳書乍脫金雞口一歡聲下九天

孝宗受禪赦文云凡今者發政施仁之日皆得之問安視膳之餘天下誦之洪景嚴筆也【鶴林玉露】

金雞竿長五丈五尺四靣各百戲一人緣索而上謂之搶金雞先到者得利物呼萬嵗【纈羅襖子一領絹十疋銀碗一隻重三兩】諸州進奏院各有逓鋪腰鈴黃旗者數人俟宣敕訖卽先發太平州萬州壽春府取太平萬壽之語以次俱發鈴聲滿道都人競觀

樓下排立次第

靑龍白虎旗各一

信旗二

方扇二

方圓防罼二四

劍二

將軍二

僧眾居左道眾居右

玉輅居中

太常宮架樂宣赦臺

招拜紅旗

擊鼓

三院罪囚獄級居左

禦馬六疋居右

宣制位居中橫門

快行

承防

三省官已下

恭謝

大禮後擇日行恭謝禮第一日駕出如四孟儀詣景靈宮天興殿聖祖前行恭謝禮次詣中殿祖宗神禦前行禮還齋殿進膳訖引宰臣已下賜茶茶畢奏事訖還內第二日上乘輦自後殿門出教坊都管已下於祥曦殿南迎駕起居防軍色念致語雜劇色念口號樂作駕後樂東西班則於和寧門外排立後從作樂將至太一宮道士率眾執威儀於萬壽觀前入圍子內迎駕起居作法事前入太一宮門降輦候班齊詣靈休殿防神次詣五福十神太一次詣申佑殿【本命】北辰殿通眞殿【佑聖】順福殿【太后本命】延壽殿【南極】火徳殿禮畢宣宰臣已下合赴坐官並簪花對禦賜宴上服襆頭紅上蓋玉束帶不簪花教坊樂作前三盞用盤盞後二盞屈巵禦筵畢百官侍衛吏卒等並賜簪花從駕鏤翠滴金各競華麗望之如錦繡衙前樂都管己下三百人自新椿橋西中道排立迎駕念致語口號如前樂動滿路花至殿門起壽同天曲破舞畢退姜白石有詩云六軍文武浩如雲花簇頭冠樣樣新惟有至尊渾不戴盡將春色賜羣臣萬數簪花滿禦街聖人先自景靈回不知後靣花多少但見紅雲冉冉來【是日皇后及內中車馬先還宮中呼後爲聖人】

聖節【補八條】

其日俟宰執奏事訖追班上坐垂拱殿先引樞宻院並管軍官上壽【東京分爲二日今只並爲一日】禮畢再坐紫宸殿上公已下分立候奏班齊上公詣禦茶牀前躬進禦酒跪致詞云文武百僚臣某等稽首言天基令節【聖節名逐朝換】臣等不勝大慶謹上千萬嵗壽下殿再拜樞宻宣答云得公等壽酒與公等內外同慶又再拜教坊樂作接盞訖跪起舞蹈如儀閤門官喝不該赴坐官先退樞宻喝羣臣升殿閤門分引上公已下合赴坐官升殿第一盞宣視盞送禦酒歌板色唱祝堯齡賜百官酒觱篥起舞三臺【後並準此】供進內咸豉第二盞送禦酒歌板起中腔供進雜爆第三盞歌板唱踏歌供進內鮓候內官起茶牀樞宻跪奏禮畢羣臣降階舞蹈拜退此上壽大略也若錫宴節次大率如夢華錄所載閱理宗朝禁中壽筵及排當樂次可想承平之盛觀

淳熙三年天申節先十日駕詣徳壽宮進香並進奉銀五萬兩絹二千疋錢五萬貫度牒一百道綠匣二百个上簽云臣某謹進令幕士安頓寢殿前候閣長移入殿上並鋪放進奉七寶金銀器皿等十二日皇后到宮進香排日皇太子太子妃並大內職典等進香至日夘時駕率皇后太子太子妃文武百官上壽駕至小次降輦太上遣本宮提舉官傳防減拜行禮上回奏上感聖恩容臣依儀上壽太上再命減十拜俟升殿皇帝起居踏舞如儀率皇后百官上酒樂作衛士山呼駕興入幄次少歇樂人再排立殿上降簾太上再坐太后率皇后太子妃上壽六宮次第起居禮畢退於右太上過寢殿進早膳太上宣吳郡王等官前來伴話上侍太上同往射防看百戲依例宣賜仍八幄次少歇上遣閣長奏知太上午時正刻恭請駕赴徳壽殿排當皇帝已下並簪花侍宴至第三盞太上遣內侍請官家免花防束帶卸上蓋衣又免皇后大冠皇太子穿執並謝恩訖太上泛賜皇太子累金篏寶盤盞紫羅紫紗南北內互賜承應人目子錢主管禁衛官率禁衛等人於殿門謝恩少歇請太上至樂堂再坐教坊大使回正徳進新制萬嵗興龍樂曲破對舞各賜銀絹有差移燕淸華看蟠松宮嬪五十人皆仙妝奏淸樂進酒並衙前呈新藝約至五盞太上賜官裏禦書急就章並金剛經官家亦進禦書眞艸千文太上看了甚喜云大哥近來筆力甚進上起謝同皇太子步至蟠松下看禦書詩再入太上宣索翡翠鸚鵡杯官裏與皇后親捧杯進酒太上曰此是宣和間外國進到今以賜皇帝上謝恩時太上官家並已七八分醉遂率皇后太子謝恩升輦太上宣諭知省云官家已醉可一路小心看管知省等領防還內來早上遣知省至宮恭問太上起居並奏欲親到宮謝恩太上就令提舉往問興居並免到宮禮【西湖志】

八月二十八日壽聖皇太后生辰先十日車駕過宮先至太上處起居次入本殿進香皇后太子太子妃莊文太子妃張娘娘已下並進香起居至太上內書院進泛索遂奏安止還內十二日婉容到宮至西便門廊下先至太上處奏起居次入本殿進香諭雨免下堦起居太內進香十三日知省及大官到宮進香閣長就管押進奉銀絹度牒等並七寶金銀器皿比天申節減半官屬進香並設放壽星及神仙書畫等物隔簾奏喏免起居退次日皇太后宅親屬到宮進香並本宮人吏後苑官屬作院使等臣節次進香二十一日夘時皇后先到宮候駕至到太上前殿起居次至本宮殿官家第一班皇后第二班太子並妃第三班各上壽訖太后宅親屬上壽並同天申節儀太上邀官裏至淸心堂進泛索值雨不呈戲依例支賜午刻奏辦就本殿大堂靣北坐官家花防上蓋皇后三頭冠並賜簪花酒至第五盞免大衣官裏便背兒赴坐第七盞小劉婉容進自制十色菊千秋嵗曲破內人瓊瓊柔柔對舞上於閣子庫支賜五兩數珠子一號細色北段十疋太后賜七寶花十枝珠翠芙蓉領緣一幅又移坐靈芝殿有木樨處進酒次到至樂堂再坐更盡後還內【西湖志】

十月二十二日孝宗防慶聖節車駕至太上外殿起居簪花拜舞進壽酒太上回賜次至太后殿行禮乃從太上至後苑梅坡看早梅浣溪亭看小春海棠午至載忻堂排當官裏換素防太后賜官裏女樂二十人上再拜謝恩教坊都管王喜等進新制防慶萬年薄媚曲破對舞並賜銀絹太上以白玊桃杯賜上禦酒云學取老爺年紀早早還京上飲酒再拜謝恩三杯後官家換背兒免拜皇后換團冠背兒太子免系褁再坐本宮禦侍六人並陞郡夫人就賜誥謝恩照例支散目子錢太上又賜官裏玉酒器十件累珠嵌寶器一千兩尅絲作金龍裝花軟套閤子一副侍宴官吳郡王以下各賜金盤盞段疋露酒香茶等是日官裏大醉申後宣逍遙子入便門升輦還內【西湖志】

淳熈十三年光堯聖壽八十肆赦推恩蒙被甚廣太學諸生至於武學皆得免文解一次凡該此恩者千二三百人而宗子在學者不預諸人相率詣宰府且徧謁侍從臺諫各納一札子敍述大防其要以爲徳壽濡典普天同慶而玉牒支派辱居膠庠顧不獲與布衣書生等竊譬之世俗尊長生日召防族姻而本家子孫不享杯酒臠炙外議謂何今厖鴻之澤如此而宗學乃不許厠名於義於禮恐爲未愜是時諸公莫肯出手爲言洪侍制邁以侍講內宿適蒙宣引因出其紙以奏仍爲敷陳此輩所云尊長生日防客而本家子弟不得坐譬諭可謂明白孝宗亦笑曰甚是切當有理時所攜只是白札子蒙徑付出施行遂一例免舉【洪邁容齋隨筆】

徳壽生日毎嵗進奉有常數一日忽減數項徳壽大怒孝宗惶懼召宰相虞允文語之允文曰臣請見而解之孝宗曰朕立待卿回奏允文到宮上謁徳壽盛气頃之曰朕老而不死爲人所厭允文曰皇帝聖孝本不欲如此罪在小臣謂陛下聖壽無疆生民膏血有限減生民有限之膏血益陛下無疆之聖壽徳壽大喜酌以禦醖一杯因以金酒器賜之允文回奏孝宗孝宗大喜酌酒賜金如徳壽云【西湖志】

四月初八日謝太后壽崇節初九日度宗幹防節賈似道命司封郎中黃鋭致語有一聫云聖母神子萬壽無疆亦萬壽無疆昨日今朝一佛出世又一佛出世人皆稱之【西湖志】

宣政極盛時宮中以河陽花蠟燭無香爲恨遂用龍涎沈腦屑灌蠟燭列兩行數百枝熖光香滃鈞天所無也建炎紹興久不進此韋太后旋鑾沙漠復值稱壽髙宗極天下之養用宣政故事然僅列十數炬太后陽若不聞上至奉巵白太后云此燭頗愜聖意否太后曰爾爹爹每夜常設數百枝賜諸人閣內亦然上因太后起更衣防謂憲聖曰如何比得爹爹富貴

孝宗禦宇髙宗在徳壽光宗在靑宮寧宗在平陽邸四世本支之盛亙古未有楊誠齋時爲宮僚賀光宗誕辰詩云祖堯父舜眞千載禹子湯孫更一家讀者服其精切又云天意分明昌火徳誕辰三世總丁年蓋髙宗生於丁亥孝宗生於丁未光宗生於丁卯也丁年字出李陵書借用亦佳【羅大經】

天基聖節排當樂次【正月五日】

樂奏夾鐘宮觱篥起萬壽永無疆引子王恩

上壽第一盞觱篥起聖壽齊天樂慢周潤

第二盞起帝壽昌慢潘俊

第三盞笙起升平樂慢侯璋

第四盞方響起萬方寧慢余勝

第五盞觱篥起永遇樂楊茂

第六盞笛起壽南山慢盧寜

第七盞笙起戀春光慢任榮祖

第八盞觱篥起賞仙花慢王榮顯

第九盞方響起碧牡丹慢彭先

第十盞笛起上苑春慢胡寧

第十一盞笙起慶壽樂慢侯璋

第十二盞觱篥起栁初新慢劉昌

第十三盞諸部合萬壽無疆薄媚曲破

初坐樂奏夷則宮觱篥起上林春引子王榮顯

第一盞觱篥起萬嵗梁州曲破齊汝賢

舞頭豪俊邁

舞尾範宗茂

第二盞觱篥起聖壽永歌曲子陸恩顯

琵琶起捧瑤巵慢王榮祖

第三盞唱延壽長歌曲子李文慶

嵇琴起花稍月慢李松

第四盞玉軸琵琶獨彈正黃宮福壽永康寧兪達

拍王良卿

觱篥起慶壽新周潤進譚子笛哨潘俊

杖鼓朱堯卿

拍王良卿

進念致語等時和

伏以華樞紀節瑤墀先五日之春玉曆發祥聖世啟千齡之運歡騰薄海慶溢大廷恭惟皇帝陛下濬哲如堯儉勤邁禹躬行徳化躋民壽域之中治洽泰和措世春臺之上皇后殿下道符坤順位儷乾剛宮闈資陰教之修海防仰母儀之正有徳者必壽八十个甲子環周申命以下舊本失二十行

第九盞簫起鏤金蟬慢傅昌寧

笙起托嬌鶯慢任榮祖

第十盞諸部合齊天樂曲破

再坐第一盞觱篥起慶芳春慢楊茂

笛起延壽慢潘俊

第二盞箏起月中仙慢侯端

嵇琴起壽鑪香慢李松

第三盞觱篥起慶簫韶慢王榮祖

笙起月明起花燈慢任榮祖

第四盞琵琶獨彈髙雙調防羣仙

方響起玉京春慢余勝

雜劇何晏喜已下做楊飯斷送四時歡

第五盞諸部合老人星降黃龍曲破

第六盞觱篥獨吹商角調筵前保壽樂

雜劇時和已下做四偌少年逰斷送賀時丰

第七盞鼓笛曲拜舞六麼

防傀儡踢架兒盧逢春

第八盞簫獨吹雙聲調玉簫聲

第九盞諸部合無射宮碎錦梁州歌頭大曲雜手藝永團圎趙喜

第十盞笛獨吹髙手調慶千秋

第十一盞琵琶獨彈大呂調壽齊天

撮防壽果放生姚潤

第十二盞諸部合萬壽興隆樂法曲

第十三盞方響獨打髙宮惜春

傀儡舞鮑老

第十四盞箏琶方響合纒令神曲

第十五盞諸部合夷則羽六麼

巧百戱趙喜

第十六盞管下獨吹無射商栁初春

第十七盞鼓板

舞綰壽星姚潤第十八盞諸部合梅花伊州

第十九盞笙獨吹正平調壽長春

傀儡羣仙防盧逢春

第二十盞觱篥起萬花新曲破

祗應人

都管

周朝淸陸恩顯

雜劇色

吳師賢趙恩

王太一朱旺【豬兒頭】時和

金寶

兪慶

何晏喜沈定

吳國賢王壽

趙寧

胡寧

鄭喜

陸壽

歌板色

李文慶

拍板色

王良卿張亨

謝用

簫色

傅昌寧朱明復李允信

箏色

陳儀

豪輔文吳宣

豪俊賢徐顯祖張廣

琵琶色

王榮祖兪逹

豪俊民豪俊邁段繼祖

嵇琴色

李松

侯端

孫民顯

笙色

侯璋

葉茂靑任榮祖董茂

張瑾

潘寶

姚拱

範椿

孫昌

莫正

周珍

馬椿

姚舜臣陳保

觱篥色

齊汝賢周潤

楊茂

王恩

王榮顯姜師賢劉昌

楊彬

王福

杜明

諭祥

周忠恕夏福

徐玨

周喜

聞澄

沈壽

丁預

鄭亨

周佐

楊瑾

沈康

鄭聰

莫壽

潘顯祖時潤

胡佾

周信

李圭

李潤

史顯

金壽

笛色

楊徳茂潘俊

盧寧

彭俊

賀昌

賀壽

胡師文壽椿

姚寶

張茂祖崔興

朱珍

張茂才金貴

潘顯祖沈壽

周興

李大用董大有金明

趙喜

莫及

張春

葉茂

胡寧

任顯

張椿

孫寧

彭進

李榮

全寧

金彥恭董喜

王佑

來亨

王喜

顧和

顧松

金顯

董寧

杜松

李椿

張椿

何福

管思齊朱喜

花椿

李拱辰

方響色

余勝

彭先

劉民和黃桂

姜大亨張榮

杖鼓色

朱堯卿馮喜

時忠

施榮

朱拱辰周忠

李顯

姚寶

葉茂

李榮祖

大鼓色

王喜

鄧珍

王宣

顧榮

舞旋色

範宗茂

內中上教

張明

倪椿

潘恩

石琇

張琳

防傀儡盧逢春等六人雜手藝姚潤等九人女廝撲張椿等十人

築毬軍陸寶等二十四

人

百戲沈慶等六十四人百禽鳴胡福等二人

增補武林舊事卷一﹤史部﹐地理類﹐雜記之屬﹐增補武林舊事﹥

欽定四庫全書

增補武林舊事卷二

宋周

宻原本

明朱廷煥補

睿藻【增】

光堯禦制盤松贊墨本雲天賜瑞木得自嵚岑枝蟠數萬榦不倍尋怒騰雲勢靜奏琴音淩寒郁茂當暑陰森封以腴壤邇以碧潯越千萬年以慰我心碑在宮中又汪季路逵得禦制祭土地文槁眞迹文云維淳熈五年嵗次戊戌十一月日太上皇帝遣【具階】張宗尹特設牲牢防酒珍菓香花致祭於本宮土地之神神有百職職各不同典司艸木土是供我逰湖園乃獲奇松植之禁苑百態千容婆娑蓋天矯騰龍翠色凝露淸音舞風醉吟閒遣予情所鐘壅培封殖久或力窮鳥烏外擾蟻蠧內攻神其勦絕勿使能終精邪竊據盜斧適逢神其呵逐勿使遺蹤常令勁質坐閱隆冬堅逾五柞弱異雙桐歷千萬年鬱鬱蔥蔥牲牢防酒嗣錄汝功【周必大玉堂雜記】

光堯當內修外攘之際尢以文徳服逺至於宸章睿藻日星昭垂者非一紹興二十八年將郊祀有司以太常樂章篇序失次文義勿協請遵眞宗仁宗朝故事親制祭享樂章詔從之自郊社宗廟等共十有四章肆筆而成睿思雅正宸文典贍所謂大哉王言也至於一時閒適寓景而作則有漁父辭十五章又淸新蕳逺備騷雅之體其辭有曰薄晚煙林淡翠防江邊秋月已明輝縱逺柁適天機水底閒雲片段飛靑艸開時己過船錦鱗躍處浪痕圓竹葉酒栁花氊有意沙鷗伴我眠水涵防影湛虛明小笠輕簔未易晴明鏡裏縠紋生白鷺飛來空外聲觀此𨿽古騷人詞客老於江湖擅名一時者豈能企及【廖瑩中江行雜錄】

吳郡王益憲聖太后弟也一日竹冠練衣芒鞋笻杖獨攜一童縱行三竺靈隠山中濯足冷泉盤石上逰人望之儼如神仙邏者奏聞次日徳壽以小詩召之曰趂此一椽風月好橘香酒熟待君來令小璫持賜王遂亟往光堯笑迎曰昨日冷泉之逰樂乎王恍然頓首謝光堯曰朕宮中亦有此景卿欲見否蓋疊石引泉象飛來香林之勝架堂其上冷泉亭中揭一畫乃圗王野服濯足於盤石上具禦制一贊云富貴不驕戚畹稱賢掃除膏粱放曠林泉滄浪濯足風度蕭然國之元舅人中神仙於是盡醉而罷因舉圗賜之【西湖志】

髙宗以府治爲行宮題中和堂詩云六龍轉淮海萬騎臨吳津王者本無外駕言蘇逺民瞻彼艸木秀感此瘡痍新登堂望稽山懷哉夏禹勤神功旣盛大後世蒙其仁願同越句踐焦思先吾身艱難務遵養聖賢有屈伸髙風動君子屬意種蠡臣【西湖志】

光堯雅愛湖山恐數蹕煩民鑿大池宮內引水注之疊石爲山象飛來峯有堂名冷泉孝宗賦詩雲山中色秀何佳哉一峯獨立名飛來參差翠麓儼如畫石骨蒼潤神所開忽聞彷像來宮囿指顧已驚成列岫規模絕似靈隠前靣勢恍疑天竺後孰云人力非自然千巖萬壑藏雲煙上有崢嶸倚空之翠壁下有潺湲潄玉之飛泉一堂虛敞臨淸沼宻防交加森羽葆山頭艸木四時春閱盡嵗寒長不老聖心仁智情優閒壺中天地非人間蓬萊方丈渺空濶豈若坐對三神山日長雅趣超塵俗散步逍遙快心目山光水色無盡時長將挹向杯中淥光堯跋曰吾兒自幼岐嶷進徳修業如雲升川增一日千里吾比就寛閒之地疊石爲山引湖爲泉作小亭於其旁用爲娛老之具且俾吾兒萬幾之暇時來逰豫父子杯酒相屬挹山光而聴泉流濯喧埃而發淸興恍若徜徉乎靈隠天竺之間其樂可勝紀哉吾兒乃肆筆成章形容盡美𨿽吟詠之作帝王之餘事然造語用意髙出百世之上非巨儒積力可窺其粗亦有以見天縱之多能覽之欣然老眼爲之增明矣【西湖志余】

禦教【補一則】

壽皇畱意武事在位凡五大閱【乾道二年四年六年淳熈四年十年】或幸白石或幸茅灘或幸龍山一時儀文士馬戈甲旌旗之盛𨿽各不同今撮其要以著於此

先一日諸軍人馬全裝執色於教塲東布列軍幕宿營至日殿前馬步諸軍先赴教塲下方營並親隨軍排列將壇之後質明三衙管軍官並全裝從駕上自祥曦殿戎服乘馬太子親王宰執近臣並戎服乘馬以從防聖馬軍八百騎分執鎗旗弓矢軍器前後奏隨軍番部大樂等【詳見後禦教儀衛次第】駕入教塲升幄殿殿帥執撾躬奏諸司人馬排立齊舉黃旗招諸軍向禦殿梆子一鼔唱喏一鼓呼萬嵗再一鼓又呼萬嵗疊鼓呼萬萬嵗又一鼔唱喏殿帥奏取聖防鳴角發嚴上禦金裝甲冑登將壇幄殿鳴角戒嚴殿帥奏取聖防馬步軍整隊成屯以備教戰連三鼓馬軍上馬步軍起旗槍分東西爲應敵之勢舉白旗教方陣黃旗變圓陣皂旗變曲陣靑旗變直陣緋旗變鋭陣緋心皂旗作長蛇陣緋心白旗作伏虎陣殿帥奏取聖防兩陣各遣勇將挑戰變八圓陣疊鼓舉旗左馬軍戰右步軍右馬軍戰左步軍再疊鼔交旗擊刺混戰三疊金分陣大勢馬軍四靣大戰三疊金分陣殿帥奏教陣訖取防人馬排列當頭鳴角簇隊以俟放教諸軍呈大刀車炮煙槍諸色武藝禦前傳宣撫諭將士射生官進獻獐鹿上更戎服賜宰臣己下對禦酒五行殿帥奏取防謝恩如前唱喏訖駕出教塲是日太上皇於都亭驛設簾幄以觀駕至邀上入幄宣喚管軍官賜大金碗酒於簾外都人贊嘆以爲盛觀時殿司旗幟以黃馬司以緋步司以白道路隘促止用從駕軍一萬二千四百人分爲二百四十八小隊戈甲耀日旌旗蔽天連亙二十餘里粲如錦繡都人縱觀以爲前所未有凡支犒金銀錢帛以鉅萬計悉出內庫戶部不與焉

禦教儀衛次第

文物儀衛並同四孟駕出今止添入後項

彈壓前隊侍立使臣都轄

執黃龍旗使臣

執繡龍旗使臣

帶弓箭汗胯豹尾使四員

帶汗胯員騎劍使臣十員

彈壓後隊侍立使臣都轄

黃羅戲珠龍旗

黃繡龍旗二

豹尾使臣四

員騎劍使臣十人

供進馬四疋

帶甲禦馬

禦前全裝甲馬

管押使臣幕士

內中正供馬

獸醫押槽

黃繡龍傳宣旗二

小龍傳宣旗十

隨逐巡視官

馬院禁衛官

引馬監官二員

供馬監官二員

聖駕供鞭通管二員掇梢提轄二員

日烏獨腳旗

挾駕指揮四十二人

銷金龍旗二

犀皮禦座椅

鈐錘刀子左

匙筯刀子【右】

靑氊禦笠

褐氊禦笠

金鳳瓶

絲鞵篋子

禦膳篋子

玉靶於闐刀

馬腦於闐刀

水晶於闐刀

金洗

皂白禦靴

通犀於闐刀

角靶於闐刀

酒鱉子【大小】

白虎皮杖榼

白豹皮杖榼

梳刷馬盂袋

黑漆套盤

圭木套盤

銷金弓箭葫蘆

虎豹皮弓袋箭葫蘆

飲水角

拍板二

哨笛四

番鼓二十四人

彈壓樂器使臣

管押訓練官

杏黃龍旗二

觱篥二

札子九

大鼓十

龍笛四

從駕官幸臣已下【並如常日】臨安府彈壓官屬

隆興初孝宗鋭志復古戒燕安之鴆躬禦鞍馬習勞事仿陶侃運甓意時召諸將擊鞠殿中𨿽風雨亦張油帟布沙除地羣臣以宗廟之重不宜乘危交章進諫弗聴一日上親按鞠折旋稍久馬不勝勩逸入廡間檐甚低觸於楣挾陛驚呼失色亟奔湊馬已馳而過上手擁楣垂立扶下神采不動顧指馬所往使逐之殿下皆稱萬嵗蓋與藝祖抵城挽鬃事若合符節英武天縱固宜有神助也【嶽珂挰史】

燕射

淳熈元年九月孝宗幸玉津園講燕射禮皇太子宰執使相侍從正任皆從輦至殿門外少駐教坊進念致語口號作樂至麗正門繇嘉會門至玉津園賜宴酒三行上服頭巾窄衣束帶絲鞵臨軒內侍禦帶進弓箭看箭人喝看禦箭教坊樂作射垜前排立招箭班應喏皇帝第二箭射中皇太子已下各再拜稱賀進禦酒並宣勸訖皇太子已下及臣僚射弓第四箭射中上再射第三箭又中的傳防不賀舍人先引皇太子當殿賜窄衣金束帶次引射中臣僚受賜如前再進禦酒奏樂用雜劇次賜宰臣已下十兩銀碗各一隻上賦七言詩丞相曾懷已下屬和以進上乘逍遙輦出玉津園門教坊進念口號至祥曦殿降輦招箭班者服紫衣襆頭乂手立於垜前禦箭之來能以襆頭取勢轉入的亦絕伎也

公主下降【補一條】

南渡以來公主無及嫁者獨理宗朝周漢國公主出降慈眀太后侄孫楊鎭禮文頗盛今摭梗槪於此

先是擇日遣天使宣召駙馬至東華門引見便殿賜玉帶靴笏鞍馬及紅羅百疋銀器百兩衣著百疋聘財銀一萬兩對禦賜筵五盞用教坊樂俟畢謝恩訖乘塗金禦仙花鞍轡狨座馬執絲鞭張三檐傘教坊樂部五十人前引還第謂之宣系進財物件並照國朝會要太常寺闗報有司辦造

先一月宣宰執常服系鞵詣後殿西廊觀看公主房奩眞珠九翚四鳳冠

褕翟衣一副

眞珠玉佩一副

金革帶一條

玉龍冠

綬玉環

北珠冠花箆環

七寶冠花箆環

眞珠大衣背子

眞珠翠領四時衣服

累珠嵌寶金器

塗金器

貼金器

出從貼金銀裝擔等

錦繡銷金帳幔陳設茵褥地衣步障等物

其日駙馬常服玉帶乘馬至和寧門易冕服至東華門用鴈幣玉馬等行親迎禮用熈寧故事

公主服九翚四鳳冠褕翟纁袖升�其前

天文官

本位從物從人燭籠二十

本位使臣

挿釵童子八人方扇四

圓扇四

引障花十

提燈二十

行障坐障

皇后親送乘九龍�子皇太子乘馬圍子左右兩重其後太師判宗正寺榮王榮王夫人及諸命婦至第賜禦筵九盞筵畢皇后太子先還公主歸位行同牢禮【用開寶禮】然後親行盥饋舅姑之禮【開寶通禮】謁見舅姑用名紙一副衣一襲手帕一合妝盝藻豆袋銀器三百兩衣著五百疋余親各有差三朝公主駙馬並入內謝恩宣賜禮物賜宴禁中外庭奉表稱賀賜宰執親王侍從內職管軍副都指使已上金銀錢盛包子有差【依熈寧式】駙馬家親屬各等第推恩

周漢國公主下降諸閫及權貴各獻添房之物如珠領寶花金銀器之類時馬天驥爲平江發運使獨獻螺鈿細栁箱籠百隻並鍍金銀鎖百具錦袱百條實以芝楮百萬理宗爲之大喜【西湖志】

唱名【補三條】

第一名承事郎

第二第三名並文林郎第一甲賜進士及第第二甲同進士及第

第三第四甲賜進士出身

第五甲同進士出身武舉第一名秉義郎

特奏第一名同進士出身

上禦集英殿拆號唱進士名各賜綠襴袍白簡黃襯衫武舉人賜紫羅袍鍍金帶牙笏賜狀元等三人酒食五盞餘人各賜泡飯前三名各進謝恩詩一首皆重戴絲袍絲鞭駿馬快行各持敕黃於前黃旗雜沓多至數十百靣各書詩句於上呵殿如雲皆平日交逰親舊相迓之人或三學使令齋臧輩若執事人則系帥漕司差到狀元局祗應亦有術人相士輩自預定魁選鼓舞於中自東華門至期集所豪家貴邸競列防幕縱觀少年未有室家者亦往往於此擇壻焉期集所例置局於禮部貢院前三人主之於內遴選所長以充職事有紏彈牋表主管題名小錄掌儀典客掌計掌器掌膳掌酒果監門等後旬日朝謝又數日拜黃甲敍同年其儀三名設褥於堂上東西相向四十已上立於東廊四十已下立於西廊皆再拜拜巳擇榜中年長者一人狀元拜之復擇少者一人拜狀元又數日赴國子監謁謝先聖先師訖賜聞喜宴於局中侍從已上及館職皆與知舉官押宴遂立題名石刻凡費悉出於官及諸閫饋遺雲光堯與子孝愛日隆每問安北宮間及治道時孝宗鋭志大功新進逢意務爲可喜效每落落淳熈中上益眀習國事老成鄕用矣一日躬朝徳壽從容曰天下事不必乘快要在堅忍終於有成上再拜請書紳歸而大字揭於選徳殿壁辛丑嵗將廷防多士貢名者或謂時事於朝路間聞其語而不敢形於大對卽其近似或曰持守或曰要終旣禦集英臚唱宰執進讀獨有捲曰天下未嘗有難成之事人主不可無堅忍之心上覽而是之遂爲第一【嶽珂桯史】

紹興間黃公度榜第三人陳修福建解試四海想中興之美賦第五韻隔對云蔥嶺金隄不日復廣輪之大泰山玉牒何時淸封禪之塵時諸郡試卷多經禦覽髙宗親書此聫粘之殿壁及唱名上云卿便是陳修因誦此聮淒然出涕問卿有子否對曰臣年六十三嵗尙未娶乃詔出內人施氏嫁之年三十三奩具甚厚時人戱爲之語曰新人若問郎年幾四十年前二十三第五人方翥興化人解試中興日月可冀賦一聮云停觀僚屬復光司之儀忍死須臾咸泣山東之詔亦經禦覽唱名特加一資【西湖志余】

髙宗孝宗在禦每三年大比下詔前一日捧詔露香黙禱曰朝廷用人別無他路止有科舉願天生幾个好人來輔國家及進殿試防題臨軒唱名必三日前精禱於天所以兩朝人才彬彬有聞二帝祈天之效也【西湖志】

恩澤【增】

楊和王居殿巖日建第淸湖洪福橋規制甚廣自居其中旁列子捨四皆極宏麗落成日縱人逰觀一僧善相宅云此形也得水則吉失水則防時和王方被殊眷從容聞奏欲引湖水環其居思陵首肯曰朕無不可第恐外庭有語宜宻速爲之退卽督濠寨兵數百且多募民夫夜以繼晝入自五房院出自惠利井蜿蜒縈繞凡數百丈三晝夜竣事未幾臺臣果有疏言擅灌湖水入私第以擬宮禁者上曉之曰南渡初敵人退而羣盜起朕用議者羈糜之防刻印盡封之所有者止淮浙數郡耳會諸將盡平羣盜朕因自誓除土地外凡府庫金帛置不問故諸將有餘力給泉池園圃之費若以平盜之功言𨿽盡以西湖賜之曾不爲過況此役已成惟卿容之言者遂止繼後建傑閣藏思陵禦札且揭上賜風雲慶會四大字於上蓋取大昻首下視西湖之象以成僧說自此百餘年間無復火災人皆神之【癸辛雜識】壽皇登極赦恩凡宗子不以服屬逺近人數多少其曾獲文解兩次者並直赴殿試略通文墨者所在州量試卽補承信郎由是入仕者過千人以上淳熈十六年二月紹熈五年七月二赦皆然故皇族得官不可以數計【洪邁容齋隨筆】

舊傳三嵗拜郊或明堂大禮所有在前誤國姦臣首級在大理寺者必以文祭蓋訛傳謂以污穢物祭之實乃少牢也其文云國家於三年恩霈汝𨿽誤國然今亦不忘汝之舊特用以祭繆傳若此豈朝廷寛大之恩哉【李有古杭雜記】

景定春詔以魏國公賈似道有再造功命有司建第宅家廟賈固辭遂以集芳園及緡錢百萬賜之園故思陵舊物古木壽藤多南渡以前所植者積翠四抱仰不見日架廊疊磴幽逶迆極營度之巧猶以爲未也則隧地通道抗以石梁傍透湖濱架百餘楹飛樓層臺涼亭燠館華卉精妙前揖孤山後據葛嶺兩嶺映帶一水橫陳各隨地勢搆架焉堂榭之有名曰蟠翠【古松】雪香【古梅】翠巖【奇石】倚繡【雜花】浥露【海棠】玉蘂【瓊花荼】淸勝【假山已上集舊物髙宗禦扁】西湖一曲奇勛【理宗禦書】秋壑遂初容堂【度宗禦書】初陽精舍【熈然夢砌臺】山坳曰無邊風月見天地心水濱曰琳瑯步歸身【旱船】通名曰後樂園四世家廟則居第左廟有記又以爲未足於第左數百步瞰湖作別墅曰光漾閣春雨觀養樂堂嘉生堂【幹頭木奴】生意瀟然生物之府通名曰養樂園其傍則廖羣玉香月陵在焉又於西鄰之外樹竹幹挺架樓臨之曰秋水觀第一春梅塢剡船亭則通謂之水竹院落後復葺南山水樂洞賜園有聲在堂介堂愛此畱照獨喜玉淵潄石宜晚上下四方之宇諸亭據勝專奇殆無遺防矣其後志之郡乘從而爲之辭曰園圃一也有藏歌貯舞流連光景者有曠志怡神蜉蝣塵外者有澄想遐觀運量宇宙而防特其寄焉者意使園圃常興而無廢天下常治而無亂非後天下之樂而樂者其誰能嗚呼當時爲此語者亦安知俯仰間遽有荒田野艸之悲哉昔陸務觀作南園記於平原極盛之時尙能勉之以抑畏退休今賈氏當國十有六年諛之者惟恐不極其至況敢幾防及此意乎近世以詩弔之者甚眾吳人湯益一詩頗爲人所稱云檀板歌殘陌上花過墻荊棘刺檐牙指揮已失鐵如意賜予寧存玉辟邪【李輔國】敗屋春歸無主燕廢池雨產在官蛙朩綿庵外尢愁絕月黑夜深聞鬼車李彭老一絕云瑤房錦樹曲相通能幾畨春事已空惆悵舊時吹笛處壊窓風雨剝靑紅【癸辛雜識】

元正

朝廷元日冬至行大朝會儀則百官冠冕朝服備法駕設黃麾仗三千三百五十人【視東京已減三之一】用太常雅樂宮架登歌太子上公親王宰執並赴紫宸殿立班進酒上千萬嵗壽上公致辭樞宻宣答諸國使人及諸州入獻朝賀然後奏樂進酒賜宴此禮不能常行每嵗禁中止是以三茅鐘鳴駕興上服襆頭玉帶靴袍先詣福寧殿龍墀及聖堂炷香【用蠟沈腦子】次至天章閣祖宗神禦殿行酌獻禮次詣東朝奉賀復回福寧殿受皇后太子皇子公主貴妃至郡夫人內官大內已下賀賀畢駕始過大慶殿禦史臺閤門分引文武百僚追班稱賀大起居十六拜致辭上壽樞宻宣答禮畢放仗是日後苑排辦禦筵於淸燕殿用插食盤架午後修內司排辦晚筵於慶瑞殿用煙火進市食賞燈並如元夕

立春

前一日臨安府進大春牛設福寧殿庭駕臨幸內官皆用五色絲防杖鞭牛禦藥院例取牛睛以充眼藥余屬直閤婆【號管人都行首】掌管預造小春牛數十飾防旛雪栁分送殿閤巨璫各以金銀錢彩段爲酬是日賜百官春旛勝宰執親王以金余以金褁銀及羅帛爲之系文思院造進各垂於襆頭之左入謝後苑辦造春盤供進及分賜貴邸宰臣巨璫翠縷紅絲金雞玉燕備極精巧毎盤直萬錢學士院撰進春帖子帝後貴妃夫人諸閤各有定式綘羅金縷華粲可觀臨安府亦鞭春開宴邸第饋遺則多效內庭焉

元夕【補一條】

禁中自去嵗九月賞菊燈後迆試燈謂之預賞一入新正燈火日盛皆修內司諸璫分主之競出新意年異而嵗不同往往於復古膺福淸燕眀華等殿張掛及宣徳門梅堂三間臺等處臨時取防起立鰲山燈之品極多【見後燈品】以蘇燈爲最圈片大者徑三四尺皆五色琉璃所成山水人物花竹翎毛種種奇妙儼然著色便靣也其後福州所進則純用白玉晃耀奪目如淸冰玉壺爽徹心目近嵗新安所進益奇𨿽圈骨悉皆琉璃所爲號無骨燈禁中嘗作琉璃燈山髙五丈人物皆用機闗活動結大防樓貯之又於殿堂梁棟窓戶間爲湧壁作諸色故事龍鳳噀水蜿蜒如生爲諸燈之冠前後設玉柵簾寶光花影不可正視仙韶內人疊奏新曲聲聞人間殿上鋪連五色琉璃閤皆毬文戱龍百花小窻間垂小水晶簾流蘇寶帶交映璀璨中設禦座恍然在廣寒淸虛府中也至二鼓上乘小輦幸宣徳門觀鼇山擎輦者皆倒行以便觀賞金鑪腦麝如祥雲五色熒煌轉照耀天地山燈凡數千百種極其新巧怪怪奇奇無所不有中以五色玉柵簇成皇帝萬嵗四大字其上伶官奏樂稱念口號致語其下爲大露臺百藝羣工競呈奇伎內人及小黃門百餘皆巾褁翠蛾效街坊淸樂傀儡繚繞燈月之下旣而取防宣喚市井舞隊及市食盤架先是京尹預擇華潔及善歌叫者謹伺於外至是歌呼競入旣經進禦妃嬪內人而下亦爭買之皆數倍得直金珠磊落有一夕至富者宮漏旣深始宣放煙大百餘架樂聲四起燭影縱橫而駕始還矣大率效宣和盛際愈加精妙特無登樓賜宴之事人間不能詳知耳

都城自舊嵗冬孟駕回則已有乘肩小女鼓吹舞綰者數十隊以供貴邸豪家幕次之翫而天街茶肆漸已羅列燈毬等求售謂之燈市自此以後每夕皆然三橋等處客邸最盛舞者往來最多每夕樓燈初上則簫鼔已紛然自獻扵下酒邊一笑所費殊不多往往至四鼓乃還自此日盛一日姜白石有詩云燈已闌月气寒舞兒往往夜深還只應不盡婆娑意更向街心防影看又雲南陌東城盡舞兒畫金刺繡滿羅衣也知愛惜

春逰夜舞落銀蟾不肯歸吳夢窓玉樓春云茸茸貍帽遮梅額金蟬羅剪胡衫窄乘肩爭看小腰身倦態彊隨閒鼔笛問稱家在城東陌欲買千金應不惜歸來困頓殢春眠猶夢婆娑斜趂拍深得其意態也至節後漸有大隊如四國朝傀儡杵歌之類日趨於盛其多至數十百隊天府每夕差官防視各給錢酒油燭多寡有差且使之南至升暘宮支酒燭北至春風樓支錢終夕天街鼓吹不絕都民士女羅綺如雲無夕不然至五夜則京尹乘小提轎諸舞隊次第簇擁前後連亙十餘里錦繡塡委簫鼓振作耳目不暇給吏魁以大囊貯楮劵凡遇小經紀人必犒數十謂之買市至有黠者以小盤貯梨藕數片騰身疊出於稠人之中支請官錢數次者亦不禁也李篔房詩云斜陽盡處蕩輕煙輦路東風入管弦五夜好春隨步暖一年明月打頭圓香塵掠粉翻羅帶宻炬籠綃鬭玉鈿人影漸稀花露冷踏歌吹度曉云邊京尹幕次例占市西坊繁閙之地蕡燭籸盆照耀如晝其前列荷校囚數人大書犯繇云某人不合搶撲釵環挨搪婦女繼而行遣一二謂之裝燈實皆獄囚借此以警姦民分委府僚巡警風燭及命轄房使臣等分任地方以緝姦盜三獄亦張燈建淨獄道塲多裝獄戶故事及陳列獄具邸第好事者如淸河張府蔣禦藥家間設雅戱煙火花邊水際燈燭粲然逰人士女縱觀則迎門酌酒而去又有幽坊靜巷好事之家多設五色琉璃泡燈更自雅潔靚妝笑語望之如神仙白石詩雲沙河云合無行處惆悵來逰路已迷卻入靜坊燈火空門門相似列蛾眉又云逰人歸後天街靜坊陌人家未閉門簾裏垂燈照樽俎坐中嬉笑覺春溫或戱扵小樓以人爲大影戱兒童歡呼終夕不絕此類不可遽數也西湖諸寺惟三竺張燈最盛往往有宮禁所賜貴璫所遺者都人好奇亦往觀焉白石詩雲珠絡琉璃到地垂鳳頭禦帶玉交枝君王不賞無人進天竺堂深夜雨時

元夕節物婦人皆帶珠翠閙蛾玉梅雪栁菩提葉燈毬銷金合蟬貉袖項帕而衣多尙白蓋月下所宜也防手浮浪輩則以白紙爲大蟬謂之夜蛾又以棗肉炭屑爲丸系以鐵絲然之名火楊梅節食所尙則乳糖丸子防�科斗粉豉湯水晶膾韭餅及南北珍果並皂兒糕宜利少澄沙團子滴酥鮑螺酪面玉消膏琥珀輕生熟灌藕諸色瓏�蜜煎蜜褁糖蔞煎七寶姜豉十般糖之類皆用鏤鍮裝花盤架車兒簇挿飛蛾紅燈防盝歌叫喧闐幕次往往使之吟叫倍酬其直白石亦有詩雲貴客鉤簾看禦街市中珍品一時來簾前花架無行路不得金錢不肯回競以金盤鈿合簇飣饋遺謂之市食合兒翠簾綃幕絳燭紗籠徧呈舞隊宻擁歌姬脆管淸吭新聲交奏戱具粉嬰鬻歌售藝者紛然而集至夜闌則有持小燈照路拾遺者謂之掃街遺鈿墮珥往往得之亦東都遺風也

杭州元宵之盛自唐已然白樂天詩云嵗熟人心樂朝逰復夜逰春風來海上眀月在江頭燈火家家市笙歌處處樓無妨思帝裏不合厭杭州【西湖志】

舞隊

大小全棚傀儡

查查【查大】李大口【一字口】賀丰年

長瓠斂【長頭】兔吉【兔毛大伯】喫遂

大憨兒

麤姐

麻婆子

快活三郎黃金杏

瞎判官快活三娘沈承務

一臉膜

貓兒相公洞公觜

細姐

河東子

黒遂

王缺兒

交椅

夾棒

屏風

男女竹馬男女杵歌大小斫刀鮑老

交衮鮑老子弟淸音女童淸音諸國獻寶交國朝

四國朝

穿心國入貢

孫武子教女兵

遏云社

緋盝社胡女

鳳阮嵇琴撲蝴蝶

回陽丹大樂

瓦鼓

焦錘架兒喬三教喬迎酒

喬親事

喬樂神【馬明王】喬捉蛇喬學堂

喬宅眷

喬像生

喬師娘獨自喬

地仙

旱劃船

教象

裝態

村田樂

鼓板

踏蹺

撲旗

抱鑼裝獅豹蠻牌十齋郎耍和尙

劉衮

散錢行

貨郎

打嬌惜

其品甚夥不可悉數首飾衣裝相矜侈靡珠翠錦綺炫耀華麗如傀儡杵歌竹馬之類多至十餘隊十二十三兩日國忌禁樂則有裝宅眷籠燈前引珠翠盛飾少年尾其後訶殿而來卒然遇之不辧眞僞及爲喬經紀人如賣蜂糖餅小八塊風子賣字本防婆賣旗兒之類以資一笑者尢多也

燈品

燈品至多蘇福爲冠新安晚出精妙絕倫無骨燈用絹囊貯粟爲胎燒之及成去粟則混然玻璃毬也景物奇巧前無其比又爲大屏灌水轉機百物活動趙忠惠守吳日嘗命制春雨堂五大間左爲汴京禦樓右爲武林燈市歌舞雜藝纖悉曲盡凡用幹工外此有魫燈則刻鏤犀珀玳瑁以飾之珠子燈則以五色珠爲网下垂流蘇或爲龍船鳳輦樓臺故事羊皮燈則鏃鏤精巧五色妝染如影戱之法羅帛燈尢多或爲百花或細眼間以紅白號萬眼羅者爲最奇外此有五色蠟紙菩提葉若沙戱影燈馬騎人物旋轉如飛又有深閨巧娃剪紙而成尢爲精妙又有絹燈剪爲詩詞時寓譏笑及畫人物藏頭隱語及舊京諢語戱防行人有貴邸出新意以細竹絲爲之加以彩飾疎眀可愛穆陵喜之令制百盞期限旣迫勢難卒成內苑諸璫恥於不自已出思所以勝之遂以黃艸布剪縷加之防染與竹無異凡兩日百盞已進禦矣

挑菜

二月一日謂之中和節唐人最重今惟作假及進單羅禦服百官服單羅公裳而已二日宮中排辦挑菜禦宴先是預備朱綠花斛下以羅帛作小卷書品目於上系以紅絲上植生菜薺花諸品俟宴酬樂作自中殿以次各以金箆挑之後妃皇子貴主媫妤及都知等皆有賞無罰以次毎斛十號五紅字爲賞五黑字爲罰上賞則成號眞珠玉杯金器北珠箆環珠翠領抹次亦鋌銀酒器冠鋌翠花段帛龍涎禦扇筆墨官窯定器之類罰則唱舞吟詩念佛飲冷水喫生薑用此以資戱笑王宮貴邸亦多效之

進茶【補一條】

仲秋上旬福建漕司進第一綱茶名北苑試新方寸小銙進禦止百銙防以黃羅軟盝借以靑篛褁以黃羅夾復臣封朱印外用朱漆小匣鍍金鎖又以細竹絲織笈貯之凡數重此乃雀舌水芽所造一銙之直四十萬僅可供數甌之啜耳或以一二賜外邸則以生綫分解轉遺好事以爲奇玩茶之初進禦也翰林司例有品嘗之費皆漕司邸吏賂之間不滿欲則入鹽少許茗花爲之散漫而味亦漓矣禁中大慶會則用大鍍金以五色韻果簇飣龍鳳謂之繡茶不過悅目亦有專工者外人罕知

寶雲山產者名寶云茶下天竺香林洞者名香林茶上天竺白雲峯者名白雲茶蘇東坡詩有云白雲山下兩旗新又寶嚴院垂云亭亦產茶東坡有僧怡然以垂云新茶見餉報以大龍團戱作一律云妙供來香積珍烹具大官揀芽分雀舌賜茗出龍團曉日云庵暖春風浴殿寒聊將試道眼莫作兩般看又嘗逰諸寺一日飲釅茶七碗戱書云示病維摩元不病在家靈運已忘家何須魏帝一丸藥且盡盧仝七碗茶又南屏謙師妙於茶事自云得心應手非可以言傳學到者贈之詩云道人曉出南屏山來試防茶三昧手怒驚午盞兔毛

班打作春甕鵞兒酒天臺乳花世不見玉川風腋今安有先生有意續茶經會使老謙名不朽蓋西湖南北諸山及諸旁邑皆產茶而龍井徑山尢馳譽也【西湖志余】

賞花

禁中賞花非一先期後苑及修內司分任排辦凡海苑亭榭花木妝防一新錦簾綃幕飛梭繡毬以至茵褥設放器玩盆窠珍禽異物各務奇麗又命小璫內司列肆闗撲珠翠冠朶箆環繡段畫領花扇官窯定器孩兒戱具閙竿龍船等物及有賣買果木酒食餅餌蔬茹之類莫不備具悉效西湖景物起自梅堂賞梅芳春堂賞杏花桃源觀桃粲錦堂金林檎照妝亭海棠蘭亭修褉至於鐘美堂大花爲極盛堂前三靣皆以花石爲臺三層各植名品標以象牌覆以碧幕臺後分植玉繡毬數百株儼如鏤玉屏堂內左右各列三層雕花防檻防以彩色牡丹畫衣間列碾玉水晶金壺及大食玻璃官窯等瓶各簪奇品如姚魏禦衣黃照殿紅之類幾千朶別以銀箔間貼大斛分種數千百窠分列四靣至於梁棟牕戶間亦以湘筒貯花鱗次簇挿何翅萬朶堂中設牡丹紅錦地茵自中殿妃嬪以至內官各賜翠葉牡丹分枝鋪翠牡丹禦書畫扇龍涎金合之類有差下至伶官樂部應奉等人亦霑恩賜謂之隨花賞或天顏悅懌謝恩賜予多至數次至春暮則稽古堂會瀛堂賞瓊花靜侶亭紫笑淨香亭采蘭挑筍則春事已在綠陰芳艸間矣大抵內宴賞初坐再坐挿金盤架者謂之排當否則但謂之進酒

乾道三年春南內遣閤長至徳壽宮奏知連日天气甚好欲恭邀車駕幸聚景園看花取自聖意定日太上云傳語官家備見聖孝但頻出不惟費用又且勞人本宮後園亦有幾株好花不若來日請官家過來閒看遂遣提舉官同到南內奏過遵依次早車駕與皇后太子過宮起居二殿訖先至燦錦亭進茶宣召吳郡王曾兩府已下六員侍宴同至後苑看花兩廊並是小內侍及幕士效學西湖鋪放珠翠花朶玩具疋帛及花籃閙竿市食等許從內人闗撲次至毬場看小內侍拋防毬蹴秋千又至射防看百戱依例宣賜回至淸妍亭看荼防就登禦舟繞堤閒逰亦有小舟數十隻供應雜藝嘌唱鼔板蔬菓無異湖中太上倚闌閒看適有雙燕掠水飛過令曾覿進詞賦遂進阮郎歸云栁陰庭院占風光呢喃春晝長碧波新漲小池塘雙雙蹴水忙萍散漫絮飛揚輕盈體態狂爲憐流水落花香啣將歸畫梁旣登舟知閤張掄進栁梢靑雲栁色初濃餘寒似水纖雨如塵一陣東風縠紋防皺碧沼鱗鱗仙娥花月精神奏鳳筦鸞弦鬭新萬嵗聲中九霞杯內長醉芳春曾覿和進云桃靨紅勻梨腮粉薄鴛徑無塵鳳閣淩虛龍池澄碧芳意鱗鱗淸時酒聖花神看內苑風光又新一部仙韶九重鸞仗天上長春各有宣賜次至靜樂堂看牡丹進酒三杯太后邀太皇官家同到劉婉容奉華堂聴摘阮奏曲罷婉容進茶訖遂奏太后云近教得二女童瓊華綠華並能琴阮下棊冩字畫竹背誦古文欲得納與官家則劇遂令各逞伎藝並進自制阮譜三十曲太后遂宣賜婉容宣和殿玉軸沈香槽三峽流泉正阮一靣白玉九芝道冠北珠緣領道氅銀絹三百疋兩會子三百萬貫是日三殿並醉酉牌還內【西湖志】

馬塍藝花如藝粟槖駞之技名天下往往發非時之品眞足以侔造化通仙靈凡花之早放者名曰堂花其法以紙飾宻室鑿地作坎緶竹置花其上糞土以牛溲硫黃盡培漑之法然後置沸湯於坎中少候湯气薰蒸則扇之防風盎然融淑之气經宿則花放矣若牡丹梅花之類無不然獨桂花則反是蓋桂必淸涼而後放法當置之石洞巖竇間暑气不到處鼓以涼颸養以淸气竟日乃開此𨿽揠而助長然必適其寒溫之性而後能臻其妙【癸辛雜識】

增補武林舊事卷二﹤史部﹐地理類﹐雜記之屬﹐增補武林舊事﹥

欽定四庫全書

增補武林舊事卷三

宋周

宻原本

明朱廷煥補

西湖逰幸【都人逰賞補八條】

淳熈間壽皇以天下養毎奉徳壽三殿逰幸湖山禦大龍舟宰執從官以至大璫應奉諸司及京府彈壓等各乘大舫無慮數百時承平日久樂與民同凡逰觀買賣皆無所禁畫楫輕舫旁午如織至扵果蔬羮酒闗撲宜男戱具閙竿花籃畫扇防旗糖魚粉餌時花泥嬰等謂之湖中土宜又有珠翠梳銷金防段犀鈿髹漆織藤窯器玩具等物無不羅列如先賢堂三賢堂四聖觀等處最盛或有以輕橈趂逐求售者歌妓舞鬟嚴妝自以待招呼謂之水仙子吹彈舞拍雜劇雜扮撮防勝花泥丸鼓板投壺花彈蹴踘分茶防水踏滚水撥盆雜藝散耍謳唱息器教水族飛禽水傀儡鬻道術煙火起輪走綫流星水爆風箏不可指數總謂之趕趂人蓋耳目不暇給焉禦舟四垂珠簾錦幕懸掛七寶珠翠龍船梭子閙竿花籃等物宮韶部儼如神仙天香濃鬱花栁避妍小舟時有宣喚賜予如宋五嫂魚羮嘗經禦賞人所共趨遂成富媼朱靜佳六言詩云栁下白頭釣叟不知生長何年前度君王逰幸賣魚収得金錢往往修舊京金眀池故事以安太上之心豈特事逰觀之美哉湖上禦園南有聚景眞珠南屏北有集芳延祥玉壺然多幸聚景一日禦舟經斷橋橋旁有小酒肆頗雅潔中飾素屏風書風入松一詞於上光堯駐目稱賞久之宣問何人所作乃太學生兪國寶醉筆也其詞云一春長費買花錢日日醉湖邊玉驄慣識湖邊路驕嘶過沽酒樓前紅杏香中歌舞綠楊影裏秋千暖風十里麗人天花壓鬢云偏畫船載取春歸去餘情付湖水湖煙明日重攜殘酒來尋陌上花鈿上笑曰此詞甚好但末句未免儒酸因爲攺定云眀日重扶殘醉則迥不同矣卽日命解褐云

淳熈六年春車駕過宮請太上太后逰聚景園至會芳殿降輦上及皇后翠華殿降輦兩殿至瑤津少坐並乘步輦徧逰園中再坐瑤津西軒酒三行都管劉景供進新制泛蘭舟曲破吳興佑舞各賜銀絹上親捧玉酒船上壽酒斟船中人物皆動太上喜至錦壁賞花牡丹千餘叢各有牙牌金字別采好色千朶安頓花架並水晶玻璃天靑汝窯金瓶中間放沈香卓安白玉碾花商尊髙三尺徑一尺三寸獨挿照殿紅十五枝隨駕官各賜兩靣翠葉滴金牡丹沈香柄金絲禦書扇各一把知閤張掄進壺中天詞云洞天深處賞嬌紅輕玉髙張云幕國艶天香相競秀瓊苑風光如昨露洗妖妍風傳馥鬱雲雨巫山約春光濃如酒五雲臺榭樓閣聖代道治功成一塵不動四境無鳴柝屢有丰年天助順基業增隆山嶽兩世眀君千秋萬嵗永享升平樂東皇呈瑞更無一片花落太上喜賜金杯盤法錦數事又至翠華登禦舟入裏湖至斷橋入眞珠園太上命買湖中魚鱉放生宣喚湖中買賣人等內侍用小旗招引各有支賜時有賣魚羮宋五嫂東京人太上念其老宣上船賜金錢十文銀錢百文絹十疋仍令後苑供應泛索至申時禦舟稍泊花光亭至會芳少歇太上已醉上親扶上船乘轎都人傾城瞻嘆聖孝【西湖志】

兩宮幸聚景園夜過萬松嶺索火炬三千趙從善命取諸瓦捨妓館蘆簾實以脂油捲而繩之系扵夾道松樹左右照耀如同白日【西湖志】

西湖天下景朝昬晴雨四序總宜杭人亦無時不逰而春逰特盛承平時頭船如大綠間綠十樣錦百花寶勝眀玉之類何翅百餘其次不計數皆華麗雅靚誇奇競好都人凡締姻賽社會親送經會獻神仕宦防賞之經營禁省臺府之囑托貴璫要地大賈豪民買笑千金呼盧百萬以至癡騃子宻約幽期無不在焉日糜金錢靡有紀極杭諺有銷金鍋兒之號此語不爲過也蘇子瞻守杭州春時毎遇休暇必約客湖上早食於山水佳處飯畢每客一舟令隊長一人各領數妓任其所適晡後鳴鑼集之復防望湖樓或竹閣極歡而罷至一二鼓夜市猶未散列燭以歸城中士女夾道雲集觀之故其詩云逰舫巳妝吳榜穏舞衫初試越羅新又云映山黃防螭頭舫夾道靑煙雀尾鑪誠熈世樂事也【西湖志余】都城自過収燈貴逰巨室皆爭先出郊謂之探春至禁煙爲最盛龍舟十餘防旗疊鼓旁午曼衍粲如織錦內有曾經宣喚者則錦衣花帽以自別扵眾京尹爲立賞格競渡爭標內璫貴客賞犒無都人士女兩堤駢集幾於無置足地水靣畫楫櫛比如魚鱗亦無行舟之路歌讙簫鼓之聲振動逺近其盛可以想見若逰之次第則先南而後北至午則盡入西泠橋裏湖其外幾無一舸矣弁陽老人有詞云看畫船盡入西泠閒卻半湖春色蓋紀實也旣而小泊斷橋千舫駢聚歌管喧奏粉黛羅列最爲繁盛橋上少年郎競縱紙鳶以相勾牽剪截以綫絕者爲負此𨿽小伎亦有專門爆仗起輪走綫之戲多設於此至花影暗而月華生始漸散去綘紗籠燭車馬爭門日以爲常張武子詩云帖帖平湖印晚天踏歌逰賞錦相牽都城半掩人爭路猶有胡琴落後船最能狀此景茂陵在禦略無逰幸之事離宮別館不復增修黃洪詩雲龍舟大半沒西湖此是先皇節儉圗三十六年安靜裏櫂歌一曲在康衢理宗時亦嘗制一舟悉用香楠木搶金爲之亦極華侈然終於不用至景定間周漢國公主得防偕駙馬都尉楊鎭泛湖一時文物亦盛髣髴承平之舊傾城縦觀都人爲之罷市然是時先朝龍舫久已沈沒小舟號小烏龍者以賜楊郡王故尙在其舟平底有柁制度簡朴或傳此舟每出必有風雨餘嘗屢乘初無此異也

周文璞趙師秀數詩人春日薄逰湖山極飲西湖林橋酒壚皆大醉熟睡忽有髽髻道人過睨之哂曰詩仙醉耶顧酒家善看客我當代償酒錢索水小盂以瓢中藥少投之入口略噀之地上皆精銀也時逰人方盛皆環視駭嘆忽失道人所在薄暮諸公始醒酒家具道所以皆悵然自失其家持銀往市得錢止可酬所直了無贏餘明日喧傳都下酒家圗其事於壁目爲遇仙酒肆好事者競趨之遂爲湖上旗亭之甲【癸辛雜識】

林外字豈鹿泉南人瀟爽不覊在上庠暇日獨逰西湖幽寂處得小旗亭飲焉外美丰姿角巾羽氅飄飄然神仙中人豫市虎皮錢篋數枚藏腰間每出其一命酒家保傾倒使視其數償酒直卽藏雲酒且盡復出之一篋傾倒如初逮暮飲幾斗餘不醉而篋中錢若循環無窮者肆人皆驚異將去索筆題壁間曰藥鑪丹竈舊生涯白雲深處是吾家江城戀酒不歸去老卻碧桃無限花明日都下盛傳某家酒肆有神仙至云【癸辛雜識】西湖巨麗唐初未聞自相裏君韓僕射輩繼作五亭而靈竺之勝始顯白樂天搜奇索隠江山風月咸屬品題而佳境彌章蘇子瞻昭曠襟追蹤遐躅南渡後英俊叢集昕夕流連而西湖底蘊表襮殆盡𨿽其時法禁舒假長民者得以適性徜徉而府庫充盈羨余可舉閭閻康裕募化有資故寺觀日益且髙僧眞士又得與達官長者倡和逍遙故妝防湖山愈加繁媚今法禁嚴眀動有掣肘爲吏玆土者上畏督察下惕誹議汨沒簿書修職救愆猶慮不給尙敢盤桓山水之間哉至於道院禪林日就崩廢緇黃之流服役追呼與氓等卽有募化無過升斗蓋盛極而衰亦循環之理也【西湖志】

宋時湖船大者一千料約長十餘丈容四五十人小者二三百料長四五丈容三二十人賈似道車船不煩篙櫓但用闗輪腳踏而行其速如飛他若大綠間綠十樣錦勝金羈等船皆民間物也今時湖船比宋差小而檻牖敞豁便扵倚眺如水月樓煙水浮居湖山浪迹尢勝童巨卿以子漢臣貴封禦史行樂湖山手搆一室棟宇略具防以箔幕小可捲舒出則攜之或栁堤花塢當心處席地布屋吟酌其中題曰雲水行亭編巨竹爲桴放湖中隨波流止渺然蓮葉也月眀風淸墜露淅淅吹洞簫蘆葦間山鳴谷應聞者冷然有出塵之想題曰煙波釣筏一時風致良可尙也【西湖志】

湖山佳麗及逰覽之盛張文東西湖行已見其槪詩云僑居武林城慣識西湖景佳麗冠東南淸標勝松潁兩山環繞翠屏開百雉縈紆錦帶回對列雙峯類巫峽孤生一嶼像蓬萊鳳凰古號龍飛地眀聖繇來顯靈異水浸平堤十二橋云鎖南朝四百寺珠宮迢遞碧霞鮮寶塔崢嶸日月懸幽境行行足巖石深郊處處蓄林泉時當上巳春之暮都人士女紛無數畫船輕載綠萍風絲騎徧尋芳艸路夏首香蓮艶碧池秋髙眀月漾金陂三冬霽雪偏堪賞四時晴雨總相宜憶昔宋皇南渡日紫蓋黃麾曾駐蹕禦舟嬉水伎尢多禁園聚景名非一隻今殿闕盡銷沈秪見荊榛滿舊岑茂陵玉盌幾時出建鄴銅臺何處尋我思先賢有遺愛白渠李井經千代逋仙梅鶴人共傳蘇公桃栁今猶在始信繁華一旦休不若聲名萬古流人生立功須及早何爲宴逰以終老【窮居集】

放春

蔣苑使有小圃不滿二畞花朩匼匝亭榭奇巧春時悉以所有書畫玩器冠花器防之物羅列滿前戱效闗撲有珠翠冠僅大如錢者閙竿花籃之類悉皆鏤絲玉金爲之極其精妙且立標竿射垜及秋千梭門鬭雞蹴踘諸戱事以娛逰客衣冠士女至者招邀杯酒往往過禁煙乃巳蓋效禁苑具體而防者也

社會【補】一【條】

二月八日爲桐川張王生辰霍山行宮朝拜極盛百戱競集如緋綠社【雜劇】齊云社【蹴毬】遏云社【唱賺】同文社【耍詞】角觝社【相撲】淸音社【淸樂】錦標社【射弩】錦體社【花繡】英略社【使棒】雄辯社【小說】翠錦社【行院】繪革社【影戲】淨髮社【梳剃】律華社【吟叫】云機社【撮防】而七寶�馬二會爲最玉山寶帶尺璧寸珠璀璨奪目而天驥龍媒絨韉寶轡競賞神駿好奇者至剪毛爲花艸人物廚行果局窮極肴核之珍有所謂意思作者悉

以通艸羅

【帛】雕爲樓臺故事飾以珠翠極其精致一盤直數萬然皆浮靡無用物不過資一玩耳奇禽則紅鸚白雀水族則銀蟹金髙麗華山之奇松交廣海嶠之異卉不可縷數莫非動心駭目之觀若三月三日殿司眞武會三月二十八日東嶽生辰社會之盛大率類此不暇贅陳

三月三日俗傳爲北極佑聖眞君生辰佑聖觀中修崇醮事士女拈香是日觀中有雀竿之戲樹長竿於庭髙可三丈一人攀緣而上舞蹈其顚盤旋上下有鷂子翻身金雞獨立鐘馗抹額玉兔搗藥之類變態多方觀者目瞪神驚汗流浹背爲此技者如蝶拍鴉翻蘧蘧然自若也男女皆戴薺花諺云三春戴薺花桃李羞繁華【西湖志】

祭掃【補一條】

淸眀前三日爲寒食節都城人家皆挿栁滿檐𨿽小坊幽曲亦靑靑可愛大家則加棗防扵栁上然多取之湖隄有詩云莫把靑靑都折盡眀朝更有出城人朝廷遣臺臣中使宮人車馬朝饗諸陵原廟薦獻用麥糕稠人家上塜者多用棗防姜豉南北兩山之間車馬紛然野祭者尢多如大昭慶九曲等處婦人淚裝素衣提攜兒女酒壺肴疊村店山家分餕逰息至暮則花栁土宜隨車而歸若玉津聚景禦園包家山之桃闗東靑門之菜市東西馬塍尼庵道院尋芳討勝極意縱逰隨處各有買賣趕趂等人野果山花別有幽趣蓋輦下驕民無日不在春風歌舞中而逰手末伎爲尢盛也

從冬至數至一百五日卽其節也是日傾城上塜兩山間車馬闐集酒尊食罍或張幕借艸並舫隨波日暮忘返蘇堤一帶桃栁陰濃紅翠間錯走索驃騎飛錢拋鈸踢木撒沙吞刀吐火躍圈觔斗舞盤及諸色禽虫之戲紛然叢集外方優妓歌吹覓錢者接踵承應又有防妝傀儡蓮船戰馬笙鞀鼓碎戱具誘悅童曹者在在成市是夜人家貼淸明嫁九娘一去不還鄕之句扵楹壁間謂夏月無靑虫撲燈之擾僧道采揚桐葉染飯謂之靑精飯以饋施主【西湖志】

浴佛

四月八爲佛誕日諸寺院各有浴佛會僧尼輩競以小盆貯銅像浸以糖水覆以花棚鐃鈸交迎徧往邸第富室以小杓澆灌以求施利是日西湖作放生會舟楫盛多略如春時小舟競賣魚螺蚌放生髙峯和尙偈云呱聲未絕便稱尊攪得三千海嶽昬惡水一年澆一度知他雪屈是酬恩

迎新

戶部防檢所十三酒庫例於四月初開煮九月初開淸先是提領所呈樣品嘗然後迎引至諸所官府而散毎庫各用疋布書庫名髙品以長竿懸之謂之布牌以木牀鐵擎爲仙佛神之類駕空飛動謂之臺閣雜劇百戲諸藝外又爲漁父習閒竹馬出獵八仙故事妓家女使褁頭花巾爲酒家保有花褁五熟盤架放生籠養等各庫爭爲新好庫妓琤琤者皆珠翠盛飾銷金紅背乘繡韉寶勒駿騎各有皂衣黃號私身數對訶於前羅扇衣笈浮浪間客隨逐於後少年狎客往往簇飣持杯爭勸馬首金錢防段霑及輿臺所經之地髙樓邃閣繡幕如雲累足駢肩眞所謂萬人海也

端午【補一條】

先期學士院供帖子如春日禁中排當例用朔日謂之端一或傳舊京亦然挿食盤架設天師艾虎意思山子數十座五色蒲絲百艸霜以大合三層飾以珠翠葵橊艾花蜈蚣蛇蠍蜥蜴等謂之毒虫及作糖霜韻果糖蜜巧粽極其精巧又以大金瓶數十徧挿葵橊梔子花環繞殿閣及分賜后妃諸閣大璫近侍翠葉五色葵橊金絲翠扇眞珠百索釵符經筒香囊軟香龍涎佩帶及紫練白葛紅蕉之類大臣貴邸均被細葛香羅蒲絲艾朶彩團巧粽之賜而外邸節物大率效尢焉巧粽之品不一至結爲樓臺舫輅又以靑羅作赤口白舌帖子與艾人並懸門楣以爲禳禬道宮法院多送佩帶符篆而市人門首各設大盆雜植艾蒲葵花上掛五色紙錢排飣果粽𨿽貧者亦然湖中是日逰舫亦盛蓋迆邐炎暑晏逰漸稀故也俗以此日爲馬本命凡禦廐邸第上乘悉用五防爲鬃尾之飾奇韉寶轡充滿道途亦可觀玩也西湖競渡自二月八日爲始端午尢盛是日畫舫齊開逰人如蟻龍舟六隻俱裝十太尉七聖二郎神雜劇飾以防旗錦傘花籃閙竿鼓吹之類帥守往一淸堂彈壓立標竿於湖中掛錦防銀碗官楮以賞防者有一小節級披黃衫靑帽挿孔雀尾乘小舟橫節仗聲喏取指揮次以舟回朝龍舟以防旗招之諸舟鳴鑼鼓分兩翼逺近排列成行再以防旗引之諸舟競發先至標所者取賞聲喏而退其餘犒錢而已吳子和賦喜遷鶯云梅霖初歇正綘色海橊爭開佳節角黍包金香蒲切玉是處玳筵羅列鬭巧盡輸年少玉腕防絲雙結艤畫舫見龍舟兩兩波心齊發奇絕難畫處激起浪花翻作湖間雪畫鼓轟雷紅旗掣電奪罷錦標方徹望中水天日暮猶自珠簾髙揭棹歸晚載荷香十里一鉤新月【西湖志】

禁中納涼

禁中避暑多禦復古選徳等殿及翠寒堂長松修竹濃翠蔽日層巒奇岫靜窈縈深寒瀑飛空下注大池可十畝池中紅白菡蓞萬柄蓋園丁以瓦盎別種分列水底時易新者美觀又置茉莉素馨建蘭麝香藤朱槿玉桂紅蕉闍婆薝卜等南花數百盆於廣庭鼓以風輪淸芬滿殿禦笐兩旁各設金盆數十架積雪如山紗廚後先皆懸掛伽蘭木眞蠟龍涎等香珠百餘蔗漿金盌珍果玉壺初不知人間有塵暑也聞洪景盧學士嘗賜對於翠寒堂當三伏中體粟戰栗不可久立上問故笑遣中貴人以北綾半臂賜之則境界可想見矣

都人避暑

六月六日顯應觀崔府君誕辰自東都時廟食已盛是日都人士女駢集炷香已而登舟泛湖爲避暑之逰時物則新荔枝軍庭李二果產閩奉化項裏之楊梅聚景園之秀蓮新藕蜜筒甜椒核枇杷紫菱碧芡來禽金桃蜜漬昌元梅木豆兒水荔枝膏金橘水團麻飲芥辣白醪涼水冰雪爽口之物闗撲香囊畫扇涎花珠佩而茉莉爲最盛初出之時其價甚穹婦人簇帶多至七挿所直數十劵不過供一餉之娛蓋入夏則逰船不復入裏湖多占蒲深栁宻寛涼之地披襟釣水月上始還好事者則敞大舫設蘄簟髙枕取涼櫛髮快浴惟取適意或畱宿湖心竟夕而歸

乞巧

立秋日都人戴楸葉飲秋水赤小豆七夕節物多尙果食茜雞及泥孩兒號摩防羅有極精巧飾以金珠者其直不貲並以蠟印鳬雁水禽之類浮水上婦女夜對月穿鍼餖飣杯盤飲酒爲樂謂之乞巧以小蜘蛛貯合內候結网疏宻爲得巧之多少小兒女多衣荷葉半臂手持荷葉效顰摩防羅

七夕前修內司例進摩防羅十卓毎卓三十枚大者髙三尺或用象牙雕鏤或用龍涎拂手香制造悉用鏤金珠翠衣帽金錢釵鋜佩環眞珠頭須及手中所執戲具皆七寶爲之各防以五色鏤金紗廚制閫貴臣及京府等處至有鑄金爲貢者宮市娃冠花衣領皆以乞巧時物爲飾

中元【補一條】

七月十五日道家謂之中元節各有齋醮等會僧寺則於此日作盂蘭盆齋人家亦以此日祀先例用新米新醬防衣時果防段麫棊茹素者幾十八九屠門爲之罷市

中元節俗傳地官赦罪之辰人家多持齋誦經薦奠祖考攝孤判斛屠門罷市僧家建盂蘭盆會放燈西湖及塔上河中謂之照防官府亦祭郡厲邑厲壇張伯雨西湖放燈詩云共泛蘭舟燈火閙不知風露濕靑防如今池底休鋪錦此夕槎頭直掛星爛若金蓮分夜炬空於雲母隔秋屏卻憐牛渚淸狂甚苦欲燃犀走百靈劉邦彥詩云金蓮萬朶漾中流疑是潘妃夜出逰光射魚龍離窟宅影搖鴻鳥亂汀洲淩波未必通銀浦趂月偏憐近防舟忽憶少年淸泛處滿身風露獨憑樓【西湖志】

中秋

禁中是夕有賞月延桂排當如倚桂閣秋暉堂碧岑皆臨時取防夜深天樂直徹人間禦街如絨綫蜜煎香鋪皆鋪設貨物誇多競好謂之歇眼燈燭華燦竟夕乃止此夕浙江放一防紅羊皮小水燈數十萬盞浮滿水靣爛如繁星或謂此乃江神所喜非徒事觀美也

觀潮【補八條】

浙江之潮天下之偉觀也自旣望以至十八日爲最盛方其逺出海門僅如銀綫旣而漸近則玉城雪嶺際天而來大聲如雷霆震撼激射吞天沃日勢極雄豪楊誠齋詩雲海濶銀爲郭江橫玉系腰者是也每嵗京尹出浙江亭教閱水軍艨艟數百分列兩岸旣而盡奔騰分合五陣之勢並有乘騎防旗標搶舞刀於水靣者如履平地倐爾黃煙四起人物略不相覩水爆轟震聲如崩山煙消波靜則一舸無迹僅有敵舟爲火所焚隨波而逝吳兒善泅者數百皆被髮文身手持十幅大防旗爭先鼓勇溯迎而上出沒於鯨波萬仞中騰身百變而旗尾略不霑濕以此誇能而豪民貴宦爭賞銀防江幹上下十餘里間珠翠羅綺溢目車馬塞途飲食百物皆倍扵常時而僦賃看幕𨿽席地不容間也禁中例觀潮於天開圖畫髙臺下瞰如在指掌都民遙瞻黃繖雉扇於九霄之上眞若簫臺蓬島也

淳熈十年八月十八日駕詣徳壽宮迎上皇觀潮先期浙江亭縛蓆屋五十間用防纈幕帟上皇至賜從官酒食並免侍班聴從便觀看先是澉浦金山都綂司水軍五千人抵下江至是又命殿司新剌防江水軍臨安府水軍並行閱試軍船擺開西興龍山兩岸近千隻管軍官於江靣分布五陣乘騎防旗標舞刀如履平地防放五色煙炮滿江煙收炮息諸般皆不見自龍山以下貴邸豪民防幕綿亙二十餘里幾無行路西興一帶亦縛幕次防繡照江如鋪錦市井防水者憎兒畱住等凡百餘人皆手持十幅防旗踏浪爭雄直至海門迎潮又有踏滚木水傀儡水百戲撮防各呈伎藝上皇喜曰錢唐形勝天下所無上起奏曰江潮亦天下所獨宣諭侍官各賦酹江月一曲以吳琚爲第一其詞云玉虹遙掛望靑山隱隱如一抹忽覺天風吹海立好似春霆初發白馬淩空瓊鼇駕水日夜朝天闕飛龍舞鳳鬱蔥環拱吳越此景天下應無東南形勝偉觀眞奇絕好是吳兒飛防幟蹵起一江秋雪黃屋天臨水犀云擁看擊中流楫晚來波靜海門飛上眀月兩宮賞賜無限至月上始還【西湖志】

江在郡城東南登西湖諸山則大略可瞰其源發自徽州曲折而東以入於海故名浙江亦曰浙河其潮晝夜再上諸家立說不同宋時郡誌載姚寛西溪叢語及徐叔眀髙麗錄二篇大抵皆云潮隨日而應月依陰而附陽元時褧伯宣作浙江潮候圗說文多不載【西湖志】白樂天看潮詩早潮才落晚潮來一月周流六十回不獨光陰朝復暮杭州老去被潮催羅隠江潮詩怒聲洶洶勢悠悠羅剎江邊地欲浮謾道往來存大信也知翻覆向平流任拋巨浸疑無地猛過西陵只有頭至竟朝昬誰主宰好騎赤鯉問陽侯蘇子瞻中秋看潮五絕定知玉兔十分圎已作霜風九月寒寄語重門休上鑰夜潮畱向月中看萬人鼓噪懾吳儂猶似浮江老阿童欲識潮頭髙幾許越山渾在浪花中江邊身世兩悠悠久與滄波共白頭造物亦知人易老故教江水向西流吳兒生長狎濤淵冒利輕生不自憐東海若知明主意應教波浪變桑田江神河伯兩醯雞海若東來气吐霓安得夫差水犀手三千彊弩射潮低【西湖志】

張文東江上四時歌碧水金沙麗逺天靑堤翠栁染芳煙浪泛桃花如濯錦波開萍葉類投錢赤日丹江雲气流蘭橈桂楫遡中洲捐佩已臨江女浦采蓮還並越人舟秋月輸光委玉波秋江騰影接銀河鬥間海客年年至天漢僊槎嵗嵗過穹海云晝亦昬黃風白雪徧江村山陰豪客堪乘興南汝髙人獨閉門

瀕江人好踏浪翻波名曰防潮宋治平中郡守蔡襄作戒防潮文鬥牛之分吳越之中惟江濤之最雄乘秋風而益怒乃其俗習於此觀逰厥有善泅之徒競作防潮之戲以父母所生之遺體投魚龍不測之深淵自爲矜誇時或沈溺精魄永淪於泉下妻孥望哭於水濱生也有涯盍終於天命死而不弔重棄於人倫推予不忍之心伸爾無窮之戒所有今年觀潮並依常例其軍人百姓輙敢防潮必行科罰【西湖志】

錢唐江錢氏時爲石隄隄外又植大材十餘行名曰滉柱蓋以折水之勢不與水爭力故隄得無患也寶元康定間人有獻議取滉柱者謂可得良材數十萬杭帥然之木出皆不可用而隄爲濤激寖就摧決矣後人不知前人之用心輕變其制其患有如此者吁可戒哉【杭州府誌】浙江一名錢唐一名羅剎所謂羅剎者江心有石卽秦望山腳橫截波濤中商旅船到此多值風濤傾覆遂呼云事見吳越僧贊寧傳載中【郎瑛七修類稿】

至正壬辰癸巳間浙江潮不波其時彭和尙以妖術爲亂陷饒信杭徽等州未幾尅復又爲張九四所據浙西不復再爲元有昔宋末海潮不波而宋亡元末海潮不波而元亡亦天數之一終也蓋杭州是閙潮不閙是其變【葉子奇艸木子】

重九【補一條】

禁中例於八日作重九排當於慶瑞殿分列黃菊燦然眼防菊燈略如元夕內人樂部亦有隨花賞如前賞花例蓋賞燈之宴權輿於此自是日盛矣或於淸燕殿綴金亭賞橙橘遇郊祀嵗則罷宴

都人是月飲新酒泛茰簪菊各以菊糕爲饋以糖肉秫麫雜糅爲之上縷肉絲鴨餅綴以橊顆標以防旗又作蠻王獅子於上及糜栗爲屑合以蜜印花脫餅以爲果餌又以蘇子防漬梅鹵雜和蔗霜梨橙玉橊小顆名曰春蘭秋菊雨後新涼則已有炒銀杏梧桐子吟叫於市矣

霜降日帥府致祭旗纛神因而張列軍器以金鼓之繞街迎賽謂之揚兵旗幟刀防弓矢斧鉞盔甲種種精明有飈騎數十飛轡往來逞防解數如雙燕綽水二鬼爭環隔肚穿鍼枯松倒掛魁星踢斗夜乂探海八蠻進寶四女呈妖六臂哪吒二僊傳道圯橋進履玉女穿梭擔水救火踏梯望月之屬窮態極變難以殫名騰躍上下不離鞍間猶猱之寄木也【西湖志】

開鑪【補二條】

是日禦前供進夾羅禦服臣僚服錦襖子夾公服授衣之意也自此禦鑪日設火至眀年二月朔止皇后殿開鑪節排當是月遣使朝陵如寒食儀都人亦出郊拜墓用綿毬楮衣之類

十月朔日人家祭奠祖考或舉掃松澆墓之禮十五日爲下元節俗傳水官解厄辰亦有持齋誦經者

立冬日以各色香艸及菊花金銀花煎湯沐浴謂之掃芥【西湖志】

冬至【補一條】

朝廷大朝會慶賀排當並如元正儀而都人最重一陽賀冬車馬皆華整鮮好五鼓已塡擁雜遝於九街婦人小兒服飾華炫往來如雲嶽祠城隍諸廟炷香者尢盛三日內店肆皆罷市垂簾飲博謂之做節享先則以餛飩有冬餛飩年飥之諺貴家求奇一器凡十餘色謂之百味餛飩

冬至謂之亞嵗官府民間各相慶賀一如元日儀吳中最盛故有肥冬瘦年之說舂粢糕以祀先祖婦女獻鞋襪於尊長亦古人履長之義【杭州府誌】

賞雪

禁中賞雪多禦明逺樓【禁中稱楠木樓】後苑進大小雪獅子並以金鈴防縷爲飾作雪花雪燈雪山滴酥爲花並金盆盛進以供賞玩並造雜煎品味如春盤餖飣羊羔兒酒以賜並於內藏庫支撥官劵數百萬以犒諸軍令臨安府分給貧民或皇后殿別自支犒貴家富室亦各以錢米犒閭裏之貧者

嵗除【補一條】

禁中以臘月二十四爲小節夜三十日爲大節夜呈女童驅儺裝六丁六甲六神之類大率如夢華所載後苑修內司各進消夜果大合簇飣凡百餘種如蜜煎珍果花箕豆以至玉杯寶器珠翠花朶犀象博戲之具銷金鬥葉諸色戱防物無不備具皆極小巧又於其上作玉輅髙至三四尺悉以金玉等爲飾護以貼金龍鳳羅罩奇侈求勝一合之費不啻中人十家之產止以資天顏一笑耳后妃諸閣又各進嵗軸兒及珠翠百事吉利市袋兒小樣金銀器皿並隨年金錢一百二十文旋亦分賜親王貴邸宰臣巨璫至於爆仗有爲果子人物等類不一而殿司所進屏風外畫鐘馗捕鬼之類內藏藥綫一爇連百餘不絕簫鼓迎春雞人警唱而玉漏漸移金門巳啟矣

除夕更深人靜或有禱竈請方抱鏡出門窺聴市人無意之言以卜來嵗休咎是日官府封印不復僉押至新正三日始開諸行亦皆罷市往來邀飲蓋杭人奢靡不論貧富俱競市什物以慶嘉節光飾門戶塗潤婦女衣服釵環之屬更造一新皆故都遺俗也【郡誌】

嵗晚節物【補一條】

臘月賜宰執親王三衙從官內侍省官並外閫前宰執等臘藥系和劑局方造進及禦藥院特防制造銀合各一百兩以至五十兩三十兩各有差伏日賜暑藥亦同都下自十月以來朝天門內外競售錦裝新曆諸般大小門神桃符鐘馗狻猊虎頭及金防縷花春帖旛勝之類爲市甚盛八日則寺院及人家用胡桃松子乳蕈柿栗之類作粥謂之臘八粥醫家亦多合藥劑侑以虎頭丹八神屠蘇貯以絳囊饋遺大家謂之臘藥至於餽嵗盤合酒擔羊腔充斥道路二十四日謂之交年祀竈用花米餌燒替代作糖豆粥謂之口數市井迎儺以鑼鼓徧至人家乞求利市除夜則比屋以五色錢紙酒果迎送六神於門至夜蕡燭籸盆紅暎霄漢爆竹鼔吹之聲喧闐徹夜謂之聒防小兒女終夕博戱不寐謂之守嵗又眀燈牀下謂之照虛耗及貼天行帖兒財門於楣祀先之禮則或昬或曉各有不同如飲屠蘇百事吉膠牙燒術賣懵等事率多東都遺風守嵗之詞𨿽多極難其選獨楊守齋一枝春最爲近世所稱並書於此竹爆驚春競喧闐夜起千門簫鼔流蘇帳暖翠鼎緩騰香霧停杯未舉柰剛要送年新句應自賞歌字淸圎未誇上林鶯語從他嵗窮日暮縱閒愁怎減劉郎風度屠蘇辦了迆邐栁忻梅妬宮壺未曉早驕馬繡車盈路還又把花朝自今細數

除夕先期具羊豕酒果或三牲報祀城隍百神至日致奠祖先並懸掛影像於堂以申瞻慕及夕先炳燭炷香於各神前焚楮幣以送舊神畢架松柴門外焚之【有齊房檐者】謂之籸盆【有防之家止焚扵堂中鑪內】已而張燈熾炭合坐宴飲謂之分嵗【古有守嵗之宴言爲達曙飲也今至夜分而止故杭俗謂之分嵗】杭俗崇尙釋老其來已久毎值相傳仙佛誕辰多往炷香設會如正月六日南山法相寺九日城中宗陽宮玉皇殿十五日吳山三官廟【七月十月望日同】二月十九日西山天竺寺觀音殿三月三日城中佑聖觀二十八日古蕩東嶽廟六月二十四日北山雷院如此類者未能悉舉【杭州府誌】

增補武林舊事卷三

欽定四庫全書

增補武林舊事卷四

宋周

宻原本

明朱廷煥補

故都宮殿【補十條】

錢氏建國築城自秦望山繇夾城東亙江幹薄錢唐湖霍山範浦凡七十里城門凡十曰朝天門在吳山下今鎭海樓曰龍山門在六和塔西曰竹車門在望僊橋東南曰新門在炭橋東曰南土門在薦橋門外曰北土門在舊菜市門外曰鹽橋門在舊鹽橋西曰西闗門在雷峯塔下曰北闗門在夾城巷曰寶徳門在艮山門外無星橋其城垣南北展而東西縮唐幹寧間楊行宻將攻杭州攜僧祖肩宻來瞰城祖肩曰此腰鼓城也擊之終不可得又聞鼓角聲曰錢氏子孫當貴盛未可圗也其營屯凡六曰白壁營在城南上隅曰寶劍營在鐘公橋北曰靑字營在鹽橋東曰福州營在梅家橋東曰馬家營在修文坊內曰大路營在褚家塘【西湖志】

紹興因錢王宮以爲行宮皇城九里入和寧門左進奏院玉堂右中殿外庫至北宮門循廊左序巨璫幕次列如魚貫祥曦殿朶殿接修廊爲後殿對以禦酒庫禦藥院慈元殿外庫內侍省內東門司大內都巡檢司禦廚天章等閣廊回路轉眾班排列乂轉內藏庫對軍器庫又轉便門垂拱殿五間十二架修六丈廣八丈四尺檐屋三間修廣各丈五朶殿四兩廊各二十間殿門三間內龍墀折檻殿後擁捨七間爲延和殿右便門通後殿殿左一殿隨時易名明堂郊祀曰端誠防士唱名曰集英宴對奉使曰崇徳武舉及軍班授官曰講武東宮在麗正門內南宮門外本宮會議所之側入門垂楊夾道間芙蓉環朱闌二里至外宮門節堂後爲財帛生料二庫環以官屬直捨轉外窯子入內宮門廊右爲贊春坊直捨左講堂七楹扁新益外爲講官直捨正殿向眀左聖堂右祠堂後凝華殿瞻籙堂環以竹左寢室右齊安位內人直捨百二十楹左彛齋太子賜號也接繡香堂便門通繹已堂重檐復屋昔楊太后垂簾於此曰慈明殿前射圃竟百步環修廊右博雅樓十二間左轉數十步雕防花甃萬卉中出秋千對陽春亭淸霽亭前芙蓉後朩樨玉質亭梅繞之繇繹已堂過錦胭廊百八十楹直通禦前廊外卽後苑梅花千樹曰梅崗亭曰冰花亭枕小西湖曰水月境界曰澄碧牡丹曰伊洛傳芳芍藥曰冠芳山茶曰鶴丹桂曰天闕淸香堂曰本支百世祐聖祠曰慶和泗洲曰慈濟鐘呂曰得眞橘曰洞庭佳味茅亭曰昭儉朩香曰駕雪竹曰賞靜松亭曰天陵偃蓋以日本國松木爲翠寒堂不施丹雘白如象齒環以古松碧琳堂近之一山崔嵬作觀堂爲上焚香祝天之所吳知古掌焚修毎三茅觀鐘鳴觀堂之鐘應之則駕興山背芙蓉閣風帆沙鳥咸出履舄下山下一溪縈帶通小西湖亭曰淸漣怪石夾列獻瑰逞秀三山五湖洞穴深杳豁然平朗翚飛翼拱淩虛樓對瑞慶殿損齋緝熈崇正殿之東爲欽先孝思復古紫宸等殿木圍卽福寧殿射殿曰選徳坤寧殿貴妃昭儀媫妤等位宮人直捨螘聚焉又東過閣子庫睿思殿儀鸞修內八作翰林諸司是謂東華門【陳隨應南渡行宮記】

門

麗正【南門】和寧【北門】東華【東門】西華【西門】

苑東

苑西

北宮

南宮

南水門

東水門

會通

上閤

宣徳

隔門

斜門

闗門

玉華閣

和

貽謨【二門系天章閣】

殿

垂拱【常朝四參】

文徳【六參宣布】

大慶【明堂朝賀】

紫宸【生壽】

集英【防士】

以上謂之正朝亦有隨事更名者

後殿

延和【宿齋避殿】

崇政【卽祥曦】

福寧【寢殿】

復古【髙宗建】

選徳【孝宗建禦屏有監司郡守姓名】

緝熈【理宗建】

熈明【卽修政度宗建】明華

淸燕

膺福

慶瑞【卽順慶理宗攺】

射殿

需云【大燕】

符寶【貯恭膺天命之寶】嘉明【度宗以繹已堂攺】明堂【卽文徳合祭攺】坤寧【皇后】

穠華【皇后】

慈眀【楊太后累朝母后皆旋更名】

慈元【謝太后】

仁眀【全太后】

進食【卽勤政】

欽先【神禦】

孝思【神禦】

淸華

堂

翠寒【髙宗以日本羅木建古松數十株】

澄碧觀堂

芳春

淩寒

鐘美【牡丹】

燦錦【海棠】

燕喜

靜華

淸賞

稽古【禦書院】

淸逺

淸徹

澄碧【水堂】

蘂淵

環香【山堂】

文圃【禦書院】

書林

華館

衍秀

披香

徳勤

云錦【荷堂】

淸霽

蕚綠華【梅堂度宗易名瓊姿】

碧琳

凝光

澄輝

繡香

呈芳

會景【靑花石柱香楠袱額瑪瑙石砌】

正始【後殿謝後攺壽寧殿】怡然【恵順位】

信美【婉容位】

齋

損齋【髙宗建】

彛齋

謹習齋

燕申齋

樓

博雅【書樓】

觀徳

萬景

淸暑

淸美

眀逺

倚香

閣

龍圗【太祖太宗】

天章【眞宗並祀祖宗神禦】寶文【仁宗】

顯謨【神宗】

徽猷【哲宗】

敷文【徽宗】

煥章【髙宗】

華文【孝宗】

寶謨【光宗】

寶章【寧宗】

顯文【理宗】

云章【度宗禦書】

淸華

淩虛

淸漏

倚桂

來鳳

觀音

芙蓉

萬春【太后殿】

臺

欽天【奉天】

宴春

秋芳

天開圗畫

舒嘯

蹌臺

軒

晚淸

閣

淸華

睿思

怡眞

容膝

受釐

綠綺

觀

雲濤

亭

淸泳

淸趣

淸暉

淸顥

淸迥

淸隠

淸寒

淸激【放水】

淸翫

淸興

靜香

靜華

春妍

春華

春陽

春信【梅】

融春

尋春

映春

餘春

畱春

皆春

寒碧

寒香

香瓊

香玉【梅】

香界

碧岑

灔碧【魚池】

瓊英

瓊秀

明秀

深秀【假山】

衍秀

濯秀

錦煙

錦浪【桃花】

繡錦

萬錦

麗錦

叢錦

照妝【海棠】

浣綺

綴金【橙橘】

綴瓊【梨花】

穠香

暗香

晚節香【菊】

巖香【桂】

云岫【山亭】

映波

暉

達觀

秀野

淩寒【梅竹】

涵虛

平津

眞實

芳逺

垂綸【近池】

魚樂【池上】

噴雪【放水】

流芳

芳嶼【山子】

玉質

此君【竹】

聚芳

延芳

蘭亭

激湍

崇峻

惠和

浮醴

泛羽【並流杯亭】

淩穹【山頂】

迎薫

會英

正已【射亭】

丹暉

凝光

雪逕【梅】

參月

共樂

迎祥

瑩妝

植杖【村莊】

可樂

文杏

壺中天

別是一家春【度宗初剏或謂此非佳防也未幾果驗】

園

小桃源

杏塢

梅岡

瑤圃

村莊

桐朩園

庵

寂然

怡眞

坡

瑪瑙

洗馬

橋

萬嵗

淸平

春波

玉虹

泉

穗泉

禦舟

蘭橈

荃橈

旱船

教塲

南教塲

北教塲

禁中及徳壽宮皆有大龍池萬嵗山擬西湖冷泉飛來峯若亭榭之盛禦舟之華則非外間可擬春時競渡及買賣諸色小舟並如西湖駕幸宣喚錫賚鉅萬大意不欲數蹕勞民故以此爲奉親之娛耳

禦園

聚景園

淸波門外孝宗致養之地堂扁皆孝宗禦書淳熈中屢經臨幸嘉泰間寧宗奉成肅太后臨幸其後並皆荒蕪不修髙疏寮詩雲翠華不向苑中來可是年年惜露臺水際春風寒漠漠官梅卻作野梅開

會芳殿

瀛春堂

攬逺堂

芳華堂

花光亭【八角】

瑤津

翠光

桂景

灔碧

涼觀

瓊芳

彩霞

寒碧

栁浪橋

學士橋

玉津園

嘉會門外紹興間北使燕射於此淳熈中孝宗兩幸紹熈中光宗臨幸

富春園

新門外孝宗奉太后臨幸不一俗呼東花園

屏山園

錢湖門外以對南屏山故名理宗朝攺名翠芳園余見西湖門

玉壺園

錢塘門外本劉鄜王園有明秀堂余見西湖門

集芳園

葛嶺元系張婉儀園後歸太后殿內有古梅老松甚多理宗賜賈平章舊有淸勝堂望江亭雪香亭等餘見西湖門

瓊華園

小隠園

延祥園

西依孤山爲林和靖故居花寒水潔气象幽古三朝臨幸余見西湖門

瀛嶼

在孤山之椒舊名涼堂四壁蕭照畫山水理宗易今名今爲太一宮黃庭殿

挹翠堂

舊名黑漆堂理宗禦書

淸新【舊六椽堂】

香月【倚裏湖舊名水堂理宗禦書】

香逺【舊秀蓮亭】

白蓮堂

六一泉堂

檜亭

梅亭

上船亭

東西車馬門西村水閣

禦舟港

林逋墓

陳朝檜【有禦書詩】金沙井

瑪瑙坡

六一泉

髙疎寮詩雲水眀一色抱神州雨壓輕塵不敢浮山北山南人喚酒春前春後客憑樓射熊館暗花扶屐下鵠池深栁拂舟白髮邦人能道舊君王曾奉上皇逰

徳壽宮【孝宗奉親之所】

聚逺樓

髙宗雅愛湖山之勝恐數蹕煩民乃於宮內鑿大池引水注之以象西湖冷泉疊石爲山作飛來峯因取坡詩賴有髙樓能聚逺一時収拾與人間名之周益公進端午帖子云聚逺樓髙靣靣風冷泉亭下水溶溶人間炎熱何繇到眞是瑤臺第一重孝宗禦制冷泉亭詩以進髙宗和韻眞盛事也

香逺堂【荷】

淸深堂【竹】

松菊三徑【菊芙蓉竹】

梅坡

月榭

淸妍【荼】

淸新【桂】

芙蓉岡【已上並東地分】射防

載忻堂【禦宴之所】臨賦【荷池】

粲錦【金林檎】

至樂【池上】

淸曠

半綻紅【郁李】

瀉碧【金魚池已上並南地分】

冷泉堂【古梅】

文杏館

靜樂【牡丹】

浣溪【海棠已上並西地分】

絳華【羅朩堂】

旱船

俯翠【茅亭已上並北地分】

重華宮【孝宗內禪所居卽徳壽宮】

慈福宮【憲聖壽成二太后所居卽重華宮】

壽慈宮【卽慈福宮初攺重壽宮】

東宮

資善堂

鳳山樓

榮觀堂

玉淵堂

淸賞堂

新益堂

繹已堂

射圃

行都之山肇自天目淸淑扶輿鐘而爲吳儲精發祥肇應宅緯負山之址門曰朝天南循其陿爲太宮又南爲相府斗抜起數峯爲萬松八盤嶺下爲鈞天九重之居右爲復嶺設周廬之衛止焉朝天之東橋曰望僊仰眺吳山如卓馬立顧紹興間望气者以爲有鬱蔥之符秦檜顓國心利之請爲賜第東偏卽檜家廟西則一徳格天閣故居也非望挻凶鬼瞰其室檜卒於位熺猶戀戀不能決去請以侄常州通判烜爲光祿丞畱涖家廟爲復居之萌芽言者風聞遂請罷烜並遷廟主扵建康遂空其居髙宗倦勤詔卽其所築新宮賜名徳壽居之膺天下養者二十有七年淸蹕躬朝嵗時奕重華繼禦更慈福壽慈凡四侈鴻名宮室皆無所更稍北連甍爲今祐聖觀蓋普安故邸莊文魏王光宗皇帝實生是間今上亦於此開甲觀之祥益知天瑞地靈章明有待斗筲負乘固莫得而妄據云【嶽珂桯史】

光宗內禪議修泰安宮太上重於趍禦太學錄湯璹貽書趙汝愚引唐武徳九年八月甲子太宗卽位於東宮顯徳殿至貞觀二年四月乙亥太上皇徙居泰安宮甲午太宗始禦太極殿則是聴政於東宮者三年不遽遷髙祖也今日或可仿比別營聴政之所上皇仍居大內事體順甚汝愚答書稱其援據精博深合事宜越九日有防秋暑方隆太上皇帝皇后宜用唐武徳貞觀故事仍還宮因名宮以壽康泰安之役遂寢吁璹能引古義以處大事汝愚能用善以安國家璹之學汝愚之徳共可與也夫使無學而不能用善者處此能不失天性之懿乎【姜南蓉塘詩話】

杭城佑聖觀宋孝宗邸開元宮寧宗邸後爲理宗端孝公主之第龍翔宮理宗潛邸舊在後市街元至元中遷於城西北隅宗陽宮度宗邸【郎瑛七修類稿】淳熈九年八月十五日孝宗過徳壽宮起居上皇釣魚爲樂遂畱賞月宴香逺堂堂東有萬嵗橋橋皆白玉石雕欄瑩徹上作四靣亭皆新羅白朩與橋一色大池十餘畝植千葉白蓮禦榻屛幾酒器俱用水晶南岸列女樂北列男樂月上簫韶齊作稍止上皇召小劉妃獨吹白玉笙霓裳中序時侍燕官開府曾覿進壺中天詞云素颷漾碧看天衢穩送一輪明月翠水瀛壺人不到比似世間秋別玉手瑤笙一時同色小按霓裳疊天津橋上有人偸記新闋當日誰幻銀橋阿瞞兒戲一笑成癡絕肯信羣僊髙宴處移下水晶宮闕雲海塵淸山河影滿桂冷吹香雪何勞玉斧金甌千古無缺上皇大喜曰從來月詞不曾用金甌事可謂新奇賜金束帶紫畨羅水晶碗上亦賜寶盞至一更五防還宮是夜西興亦聞天樂焉

孝宗退居重華宮有淨室終日宴坐其間幾上惟書籍一部及筆硯楮墨而已近璫嘗奏髙宗皇帝畱下寶器圗畫陛下盍時取觀壽皇云先帝中興功徳盛大故宜享此朕豈敢自比先帝皆鏁閉不開

近璫奏修重華宮舊例須闗朝廷出錢下臨安府轉運司應辦壽皇曰此間無用錢處所積甚多隻用重華庫錢不必闗聞南內曁役成更不官差一匠一夫

髙宗南渡駐蹕臨安艸剏禁苑爲行在所適造一殿無瓦而值雨臨安府與漕司皆憂之忽一吏白曰多差兵士以錢鏹分俵闗廂鋪席賃借樓屋腰檐瓦若干旬月新瓦到照數陪還府司從之殿瓦咄諾而辦【以上西湖志】臨安玉牒殿災延及殿門宰臣以門字有勾腳帶火筆故招火厄遂撒額投火中乃息後書門額者多不勾腳【馬氏日抄】

孤山涼堂規模壯麗下植梅數百株以備防幸堂成中有素壁四堵幾三丈髙宗翌日命駕有中貴人相語曰官家所至壁乃素耶宜繪壁亟令禦前蕭照圖繪山水照受命卽乞尙方酒四斗昬出孤山毎一鼔卽飲一斗盡一斗則一堵已成畫若此者四畫成蕭亦醉駕至周行視壁間爲之嘆賞知爲照畫賜以金帛【杭州府誌】

增補武林舊事卷四﹤史部﹐地理類﹐雜記之屬﹐增補武林舊事﹥

欽定四庫全書

增補武林舊事卷五

宋周

宻原本

明朱廷煥補

幹淳教坊樂部【附五條】

雜劇色

徳壽宮

劉景長【使臣】

王喜【保義郎頭名都管使臣又名公謹號玩隠老人】茅山重【茅芽頭】蓋門貴

蓋門慶【末】

侯諒【次末侯大頭】張順

曹辛

宋興【燕子頭】

李泉現【引兼舞三】

衙前

龔士美【使臣都管】劉恩深【都管】

陳嘉祥【節級】

吳興祐【徳壽宮引兼舞三臺】

吳賦

金彥升【管幹教頭】王靑

孫子貴【引】潘郎賢【引兼末部頭】王賜恩【引】

吳慶全【蠟燭頭】周泰【次】

郭名顯【引】

宋定【次徳壽宮蚌蛤頭】劉信【副部頭】

成貴【副】

陳煙息【副大口】王侯喜【副】

孫子昌【副末節級】焦色金

楊名髙【末】

宋昌榮【副歡喜頭】

前教坊

伊朝新

王道昌

前鈞容直

杵谷丰【五味粥】李外善

和顧

劉慶【次劉衮】

梁師孟

朱和【次貼衙前鱔魚頭】寗貴【宿鐝】

蔣寧【次貼衙前利市頭】司進【孫瓜兒】郝成【次貼衙前小鍬】髙門興

髙門顯【羔兒頭】髙明【燈搭兒】

張舜朝

趙民歡

司政【仙鶴兒】

劉貴

段世昌【段子貴】龔安節

嚴父訓

宋朝淸

宋昌榮【二名守衙前】周旺【丈八頭】

卞疇

宋吉

伊俊

汪泰

王原全【次貼衙前】王景

鄭喬

王來宣

張顯【守闕祗應黒俏】焦喜【焦梅頭】

歌板色

徳壽宮

李行髙【笛兼】

衙前

王信【拍兼】

拍板色【衙前笛色王均觱篥色鄭彥周賢良兼拍板】

徳壽宮

劉益【使臣】

謝春澤

衙前

吳興祖【節級】

趙永【部頭】

花成

時世俊【守闕節級】

前鈞容直

崔喜

琵琶色【衙前豪師古兼琵琶】

徳壽宮

胡永年【武功大夫】謝聖澤

衙前

焦進【部頭】

趙昌祖

段従容

和顧

吳良輔

豪士英

曹彥國

簫色

衙前

曾延慶【部頭】

劉珦

周濟【部頭】

和顧

朱世昌【兼箏】

王謹

劉宗旺

周亨

陳籥

嵇琴色

徳壽宮

曹友聞【承節郎守闕都管】

衙前

楊春和【人員守闕都管】魏國忠【節級兼舞】孫良佐

石俊

馮師賢

和顧

劉運成

趙進【杖鼔兼】

恵和

馮師賢

王處仁

箏色

徳壽宮

朱邦直【忠訓郎】

衙前

張行福【部頭】

豪士良

髙俊

前教坊

聶廷俊

前鈞容直

李吉

笙色

徳壽宮

湯士成

孫顯祖

衙前

宋世寧【節級】

豪師古【兼琵琶】傅紹【管幹人】鄧孝仁

趙福【兼徳壽宮】

前鈞容直

吳勝

前教坊

劉永顯

和顧

張世宗

康彥和

王興祖

觱篥色

徳壽宮

田正徳【教坊大使】鞠思忠

孫慶祖

劉舜兪

陳永良

衙前

李祥【守闕節級】

彥【節級】

王恩【節級】

李和【部頭】

時世榮【部頭】

王正徳

王道和

慢守恭

李遇

金宗信【兼徳壽宮】鄭彥【兼拍板】

張勻

劉道

曹彥興

吳良佐

朱貴【管幹人】

孟誠

陳祐

丘彥【管幹人】

鄧孝元

王永

周賢良

陳師授【兼徳壽宮】陳永良

前教坊

戚興道

李彥美

郭席珍

前鈞容直

王宣

唐政

和顧

於慶【兼舞】

馮宣

王椿

倪潤

李祥【守闕節級】

陳繼祖

季倫

張彥明

陳良璹

馮異

商翼

時世顯

王文信

王延慶

謝潤

張榮【第三名守闕衙前】時顯祖

費仍裕

任再興

李樂正

秦邦彥

鄭彬

時允恭

金潤

王壽

王思齋

於成

孫良輔

崔顯

盧茂春

王師忠

宋康寧

張端

顧宣

王仲禮

郭建宗

劉順【守闕衙前】

笛色

徳壽宮

元守正【忠翊郎】孫福【使臣】

孫繼祖

張行謹

衙前都管

孫福【使臣】

朱榛【人員守闕都管】張守忠

楊勝【節級】

王喜【節級】

張師孟【部頭】嶽興【部頭】

李智友

段従禮

朱順

陳俊

雷興祖

王仕寧

時寶【部頭兼徳壽宮】孫進

郭彥

楊選【兼徳壽宮】

金儀

趙俊【守闕節級】

趙順

楊元慶

時定

趙興祖

陰顯祖

丘遇

徐識

孫顯

王筠【兼徳壽宮拍板】張榮

郭亨

元舜道

前教坊

金宗訓

兪徳

謝祖良

曽延廣

李進

前鈞容直

王喜

兪徳

冀恩

和顧

張億

茆慶

張師顏

劉國臣

趙昌

張廣

元舜臣

沈琮【杖鼔】

胡良臣

王師仲

徐亨

張義

林顯

鄭靑

陳士恭

巫彥

朱世榮

朱紹祖

翟義

張孝恭

汪定

費興

李升

馮士恭

陳寶

楊善

尹師授

張介

賀宣

朱榮

朱元【守闕衙前】

軒定【鼔板】

張成【鼔板】

閻興【鼓板】

王和【鼓板】

陳煥

張世亨

許珍

張淵

孫顯宗

崔成【守闕衙前】

方響色

徳壽宮

齊宣

田世榮

衙前

葛元徳【部頭】

於喜

齊宗亮【管幹人】

前鈞容直

髙福

和顧

馬仲榮

尹朝

於通

劉才髙

杖鼓色

徳壽宮

張明髙

孟淸

衙前

髙宣【節級】

時思俊【守闕節級部頭兼板】

程盛

齊喜

孟文叔【守闕節級】

時和

鄧友端

徐宗旺

吳興福【兼徳壽宮】鄧世榮

張興祿【管榦人】葉喜

前教坊

鞠端

前鈞容直

閻興

邢智

和顧

張士成

張潤

張義

張世昌

張世顯

孫榮

段錦新

蔡顯忠

齊宗景

郭興祖

時康寧

髙潤

張臯

傅良佐

李晉臣

思蕓

範琦

段錦

大鼓色

徳壽宮

張佑

李吉

衙前

董福【部頭】

李進

周均【小唱】

張佑【兼徳壽宮】

和顧

趙慶【鼓兒】

劉成

孫成【鼓兒習學大鼔】王富【勾般習學大鼓】尹師聰【鼓兒】

張守道【唱道情】張升【鼓兒】

宋棠【掌儀下書寫文字】諭祥【小唱】

錢永【守闕衙前】

舞旋【嵇琴魏國忠琵琶豪士英並兼舞三臺】

徳壽宮

劉良佐【武徳郎】

衙前

杜士康

和顧

於慶

雜劇三甲

劉景長一甲八人

戲頭李泉現引戲吳興佑

次淨茆山重侯諒周泰

副末王喜裝旦吳子貴

蓋門慶進香一甲五人

戲頭孫子貴引戲吳興佑次淨侯諒副末王喜

內中祗應一甲五人

戲頭孫子貴引戲潘浪賢次淨劉衮副末劉信

潘浪賢一甲五人

戲頭孫子貴引戲郭名顯次淨周泰副未成貴

築毬三十二人

左軍一十六人

毬頭張俊

蹺毬王憐

正挾朱選副挾施澤

左竿网丁詮右竿网張林散立胡椿等

右軍一十六人

毬頭李正

蹺毬朱珍

正挾朱選副挾張寧

左竿网徐賔右竿网王用散立陳俊等

雜班

雙頭侯諒

散耍劉衮劉信

小樂器

嵇琴曹友聞簫管孫福

劉運成拍侯諒

鼔板

衙前一火

笛楊勝張師孟

鼔兒尹師聰拍張順

和顧二火

笛張成【老僧】

閻俊【望拍】

張喜

皷兒張升

笛王和【小四】

皷兒孫成【換僧】拍張榮【狗兒】

馬后樂

拍板吳興祖觱篥田正徳孫慶祖

陳師授

笛孫福

時寶

元守正

提鼓孫子貴札子孟淸

時世俊

髙宣

吳興福

張興祿

內中上教博士

王喜

劉景長

曹友聞

朱邦直

孫福

吳永年【各支月銀一十兩】

雜劇

王喜

侯諒

吳興福

吳興佑

劉景長

張順

拍板

田正徳

謝春澤

琵琶胡永年

舞劉良佐

嵇琴

曹友聞

楊春和

箏

朱邦直

方響

齊宣

笙

楊士成



劉運成

觱篥

孫慶祖

笛

孫福

時寶

掌儀範等合干人

掌儀範

朱邦直

曹友聞

元守正

孫福

朱榛【守闕】

衙前都管

劉思深

孫福

王公謹【守闕】

管幹教頭

朱貴

張興祿

丘彥

傅紹

齊宗亮

逐色

劉信

趙永

焦進

周濟

楊春和

宋世寧

李和

時世榮

時寶

嶽興

葛元徳

髙宣

董福

時世俊

杜士康

潘浪賢

思陵朝掖庭有菊夫人者善歌舞妙音律爲仙韶院之冠宮中號爲菊部頭然頗以不獲際幸爲恨旣稱疾告歸宦者陳源以厚禮聘歸蓄於西湖之適安園一日徳壽按梁州曲舞屢不稱防提舉官開禮知上意不樂因従容奏曰此事非菊部頭不可上遂令宣喚於是再入九禁陳遂感悵成疾有某士者頗知其事演而爲曲名菊花新獻之陳大喜酬以田宅金幣甚厚其譜則教坊都管王公謹所度也陳每聞歌詠淚下不勝情未防物故【癸辛雜識】

吳郡王及平原郡王皆豪貴以奢侈相髙爭華競靡有崇愷風吳府後翠堂七楹全以石靑爲飾故得名専爲諸姬教習聲伎之所一時伶官樂師皆棃園國工吹彈舞拍各有總者號爲部頭每遇節序生辰則旬日外依月律按試名小排當𨿽中禁教坊所無也只笙一部二十餘人自十月旦至二月終日給焙笙炭五十觔用錦燻籠借笙於上復以四和香燻之蓋笙簧必用髙麗銅爲之靘以綠蠟簧暖則字正而聲淸越故必用焙而後可陸天隨詩云妾思冷如簧時時望君暖樂府亦有簧暖笙淸之語舉此一事余可想見【癸辛雜識】

理宗朝張循王府獻白玉簫管長二尺者中空而瑩薄韓蘄王府獻白玉笙一攢其薄如鵝管其聲淸越皆希世之寶也二物云在北方軍中日得之蓋宣和故物耳【西湖志】

南渡諸將韓世忠楊沂中張俊俱封王享富貴而俊尢善治生罷兵歸嵗收租米六十萬斛紹興內宴優人作善天文者云世間貴官必應星象我悉能窺用渾儀設玉衡對其人窺之見星而不見人玉衡不能卒辦用銅錢一文亦可令窺光堯云帝星秦師垣云相星韓蘄王曰將星張循王曰不見星眾皆駭復令窺曰中不見星只見張郡王在錢眼內坐殿上大笑俊最多貲故譏之【西湖志】

北兵入杭廟朝爲墟金某世爲伶官流離無歸一日道遇左丞範文虎向爲宋殿帥將熟其爲人憐之謂金曰來日公宴汝來獻伎不愁貧賤也如其言往爲優戲云某寺有鐘寺奴不敢擊者數日主僧問故乃言鐘樓有大神怖不敢登耳主僧亟往視之神卽跪伏投拜王僧曰汝何神也答曰鐘神主僧曰旣是鐘神如何投拜眾皆大笑文虎不懌其人亦不顧卒以不遇識者莫不多之【西湖志余】

增補武林舊事卷五

欽定四庫全書

增補武林舊事卷六

宋周

宻原本

明朱廷煥補

湖山勝槪上【南山孤山】

南山路【補十九條】

自丰樂樓南至暗門錢湖門外入赤山煙霞石屋止南髙峯方家峪大小麥嶺並附於此

丰樂樓

舊爲眾樂亭又攺聳翠樓政和中攺今名淳祐間趙京尹與重建宏麗爲湖山冠又甃月池立秋千梭門植花朩構數亭春時遊人繁盛舊爲酒肆後以學館致爭但爲朝紳同年會拜鄕防之地林暉施北山皆有賦梢趙忠定栁梢靑雲水月光中煙霞影裏湧出樓臺空外笙簫雲間笑語人在蓬萊天香暗逐風回正十里荷花盛開買个小舟山南遊徧山北歸來吳夢窗嘗大書所賦鶯啼序於壁一時爲人傳誦

湖堂

舊在聳翠樓側又有集賢亭今並不存

呂洞賔祠

舊傳洞賔嘗至此

靈芝崇福寺

錢王故苑以芝生其間捨以爲寺故名靈芝髙宗孝宗凡四臨幸有浮碧軒依光堂亦爲新進士防拜題名之所朱靜佳有詩云黃金匝地小橋通四面淸平納逺空雲气長扶天子座日光浮動梵王宮殘碑防字莓苔雨淸磬一聲楊栁風沙鳥不知行樂事背人飛過夕陽東

顯應觀

祀磁州神崔府君六月六日生朝遊人甚盛咸淳間攺昭應今歸靈芝寺舊有蕭照山水及蘓漢臣畫壁今不復存

府君名子玉唐陽令卒爲神靖康間髙宗爲康王避金冦走鉅鹿馬斃望南獨行值路三岐莫知所向忽有白馬導之暮至祠下有土馬赭汗如雨因假寐廡下夢神人以杖擊地促其行白馬復導至斜橋谷會耿南仲來迎馬忽不見及卽位復夢神將白羊饋之曰得孝子實兆孝宗由是累朝崇奉【西湖志】

楊郡王府上船亭

聚景園【詳見禦園門】

靈應堂【俗呼包道堂】

寶蓮院

紫霄宮廨院

寶成院【舊名釋伽】

興福院

永隆院

慧光尼庵【張循王府】

省馬院船步【內有正覺超化二院】長橋

長橋宋志俗名雙投橋西湖竹枝集元富春馮士頤詞曰與郎情重得郎容南北相看只兩峯請看雙投橋下水新開兩朶玉芙蓉注言常有情人雙投於橋故長橋名雙投【郎寶七修類纂】

妙淨院

寶徳寺【楊和王重建充三衙建聖節道塲】

希夷道堂

劉簔衣建於南屏園左今移於此

眞珠園

有眞珠泉髙寒堂杏堂水心堂禦港曾經臨幸今歸張循王府

南園

中興後所剏光宗朝賜平原郡王韓侂冑陸放翁爲記後復歸禦前攺名慶樂賜嗣榮王與芮又攺勝景有許閒堂和容射防寒碧臺藏春門淩風閣西湖洞天歸耕荘淸芳堂嵗寒堂夾芳豁望矜春鮮霞忘機照香堆錦逺塵幽羣紅香多稼晚節香等亭秀石爲山內作十樣錦亭並射圃流杯等處弁陽翁詩云淸芳堂下千株桂猶是韓家舊賜

園白髮老翁和淚說百年中見兩平原又云舊事淒涼尙可尋防碑空臥艸深深淩風閣下槎牙樹當日人疑似水沈

雷峯顯嚴院

郡人雷氏所居故名雷峯錢王妃建寺築塔名皇妃塔或云地產黃皮遂譌爲黃皮塔山頂有通亭望樓

舊名中峯穹窿回映亦曰廻峯林逋詩中峯一逕分盤折上幽云夕照前村見秋濤隔岸聞長松標古翠疎竹動微薰自愛蘇門嘯懷賢事不羣【西湖志】

普寧寺【又名白蓮有鐵塔一石塔二】雲濤觀

淨相院

舊名瑞相有無盡意閣娛客軒一段奇軒幽深可喜今皆不存

上淸宮

葛仙鏈丹舊址道士胡瑩微祖築庵鄭丞相淸之曽此讀書淳祐中重建賜今額理宗禦書淸淨道院

甘園

內侍甘升園又名湖曲曾經臨幸至今有禦愛松望湖亭小蓬萊西湖一曲後歸趙觀文又歸謝節使弁陽翁詩云小小蓬萊在水中幹淳舊賞有遺蹤園林防換東風主畱得庭前禦愛松

禦船坊【理宗禦舟在焉】

淨慈報恩光孝禪寺

孝宗嘗臨幸山曰南屏有慧日峯舊名慧日永明太宗賜壽寧院額孝宗禦書慧日閣有千佛閣五百羅漢堂理宗禦書華嚴法界正徧知閣等額梁貞明大鐵鍋存焉畫壁作五十三參等寺後庵宇甚幽大抵規模與靈隠相若故二寺號南北山之最蘇東坡詩云臥聞禪老入南山淨掃風塵五百間其宏壯自昔巳然今益侈大矣

周顯徳元年錢王俶建號慧日永明院迎衢州道潛禪師居之潛嘗欲従王求金鑄十八阿羅漢未白也王忽夜夢十八巨人隨行翌日道以請王異而許之始作羅漢堂宋建隆初禪師延壽以佛祖大意經綸正宗撰宗鏡錄一百卷遂作宗鏡堂太宗攺賜壽寧院熙寧中郡守陳襄延禪師宗本居之屬嵗旱湖水盡涸寺西隅甘泉出有金色鰻魚遊焉因鑿爲井寺眾千餘飲之不竭名曰圓照井南渡時燬而復興僧道容實鳩工焉【西湖志】寺爲祖宗功徳院側有五百尊羅漢別創一田字殿安頓裝塑雄偉殿中有千手千眼觀音一位尢爲精制其第四百二十二位阿濕毘尊者獨設一龕用黃羅爲幙幙置籖筒一座其像側身偃蹇便腹斜目覩人而笑臨安婦人祈嗣者必詣此炷香黙禱以手摩其腹云有感應日積月久汗手加於泥粉之上其腹黑光可鑑【李有古杭雜錄】

南山昭慶院

恵照寺【後爲齋宮今歸淨慈】

南屏禦園【正對南屛又名翠芳】

南屏興教寺

舊名善慶有齊云亭淸曠樓米元章書琴臺及唐人磨崕八分家人卦中庸樂記篇後人於石刋右司馬溫公書六字其實非也

廣法院【齊王功徳院有淸曠亭】法因院【景獻太子殯所有古鐵塔錢王井】寶林院【莊文太子殯所舊有總持有可賦軒】

赤山殯宮

舊瑞龍寺後爲安穆成恭慈懿恭淑四後殯所今爲熾盛光寺

修吉寺【舊瑞龍寺移於此有西湖奇艷】正濟寺【又名普門】

法雨寺【舊名水心又攺雲龍有趙淸獻楊無爲題名等】

安福尼寺

極樂尼寺

髙麗寺

舊名恵因寺湖山間惟此寺無勅額元丰間髙麗王子僧統義天入貢學賢首教於此因施金建華嚴閣有易庵期懴堂皇姑成國公主殯所

玉岑山

相傳其山產玉故潤媚異常孤峯秀防層巒繚繞中有古朩倒植森翠淩冬崕上玉岑二字許采書山門玉岑宋理宗書【西湖志】

恵因橋【秦少遊龍井紀遊所謂濯足於恵因澗卽此】

廣果寺

開化尼寺

六通慈徳院【舊名恵徳塔】法興寺

保福院

長耳相院【舊名法相】

定光庵【有定光泉】

永慶院

延長眞如院

延壽山

淨梵院【舊名瑞峯】

崇教院

石屋洞

大仁院有石庵天成石羅漢其洞後又一洞名蝙蝠洞

洞髙敞虛朗衍迆二丈六尺狀如軒榭可布筵幾其底邃窄通幽闇然宻室周鐫羅漢五百十六身仇仁近詩誰劈空靑露石坳遊龍伸臂下南髙

神穿鑿地脈碎風雨支撐天柱牢峭壁蒼苔侵佛髻懸崕滴乳濕僧袍伽藍聞是香山叟燈暗祠荒沒野蒿【西湖志】

水樂洞

院名西關淨化卽滿覺院山孝宗時賜李隸慈明殿賜楊郡王后歸賈平章山石奇秀中一洞嵌空有聲以此得名有聲在堂界堂愛此畱照獨喜玉淵潄石宜晚諸亭及金蓮池

洞在煙霞嶺下洞錢氏建有西關淨心院宋淳熙六年以賜內侍李隸仍建佛宇巖石盤峙洞壑虛窈泉味淸甘聲如金石熙寧二年郡守鄭獬名之曰水樂洞後二年蘇子瞻來爲倅遂賦詩云君不學白公引涇東注渭五斗黃泥一鐘水又不學哥舒橫行西海頭歸來羯鼓打梁州但向空山石壁下愛此有聲無用之淸流流泉無石無竅彊名水樂人人笑慣見山僧巳厭聴多情海月空畱照聞道磬襄東入海遺聲澗谷含宮徴聲奏未成君獨喜不湏寫入薰風弦縦有此聲無此耳【西湖志】

滿覺院

舊名圓興今在水樂洞嶺傍

石佛接待庵

煙霞洞

淸修院有象鼻石佛手巖石羅漢東坡畱題

歸云庵

寧宗時水庵淸禪師坐禪石窟中聞南峯鐘鳴遂大悟今攺永興庵

關眞人道院

小龍井【井側有龍王祠】

南髙峯塔

榮國寺有白龍祠五顯祠險峻甚於北峯中有墜石相傳云昔有道者鎭魔於此又有潁川泉峯在南北諸山之界羊腸詰曲松篁蔥蒨非芒鞋布襪努防笻杖不可登也塔居峯頂晉天福間建宋崇寧乾道兩度崇修元季毀舊七級今存五級塔中四望則東瞰平蕪煙消日出盡湖山之景南頫大江波濤洄洑舟楫隠見杳靄間西接巖竇怪石翔舞洞穴邃宻其側有瑞應泉巧若工北曯陵阜陂陁曼衍箭櫪叢出麰麥連雲山椒巨石屹如峩冠者名先照壇相傳道者鎭壓之所峯頂有鉢盂潭潁川泉大旱不涸大雨不盈潭側有白龍洞龍王祠今廢【西湖志】

方家峪

自方家峪至冷泉峪慈云嶺泥路嘉會門外至大慈山龍山

遇眞道院

悟眞道院

崇眞道院

廣教院【號小南屏】

褒親崇壽寺

在鳯凰山劉貴妃功徳有鳯凰泉瑞應泉松云亭觀音洞筆架池偃松交枝檜壁間有陳公儲畫龍甚奇弁陽翁詩云翟羽鸞綃事巳空奉華遺事對髙松宮斜鳯去無人見且看門前粉壁龍奉華劉妃閤名

西蓮瑞相院【黃貴妃功徳】地藏尼寺

慈光尼寺【張府功徳】

廣慈院【舊名廣福】

寶藏院【有烏龍井錢武肅廟碑今錢氏五王廟在焉】

寧親廣福院【陳淑妃香火院𨿽小而幽邃可喜】

福全尼寺

廣嚴院【舊名妙嚴有徐正節墓】

淨教院【蔡貴妃殯所】

安福禪院【內侍陳都知香火名小陳寺】水月寺【路口有靈固石】

崇教院【舊名薦福有珍珠泉】

華津洞

趙冀王府園水石甚奇勝有仙人棋臺

西林法恵院

舊名興慶錢王建有雪齋秦少遊記東坡詩

冷水峪

梯子嶺

慈云嶺

淨眀院

郊壇齋宮有易安齋梅巖髙孝兩朝禦和詩滿山皆防梠有江月庵笻舄亭

龍華寶乘院

本錢王瑞萼園捨建有傅大士塔並栢板門槌猶存有溫公祠堂題名

天華寺

鏡淸禪師道塲舊名千春龍冊有頤軒妙因樓化生池

感業寺【舊名天龍有朩觀音像】

勝相院

舊名龍興千佛有五丈觀音像二並閣釋迦丈六金身像

大通院【舊名顯明】

天眞院【舊名登雲臺有靈化泂】

龍華山【有石如龍與兩石龍寺接】下石龍淨勝院

上石龍永壽院【舊名資賢石崖刻仁宗佛牙贊】

郊臺【錢王郊臺亦近焉】

道林院【舊名普濟】

大慈寺

般若院

寶惠院【舊名普濟】

錢王墳【文穆忠獻二王墳在此】

長慶崇福院【皇祖叔太師和王功徳】

窯池【一名烏菱池】

聖果寺【在包家山】

眞覺院【舊名奉慶有東坡瑞香花詩】

包家山桃花關

桃花甚盛舊有蒸霞二字春日遊人甚多張淶有詩雲龍飛鳯舞舊時山仙嶺桃花更作關武陵源上流水急王母臺前日月閒霞色紛紛披絳樹春光煜煜照紅顏若教禹錫重遊此應道都觀裏還【張文東集】

法云寺【舊名資崇】

大慈山【舊有廣福金書院額】

虎跑寺

舊傳性空禪師居此無泉二虎跑地而出蘇東坡詩云虎移泉眼趂行腳龍作浪花供撫掌

幹溪寨

小楊寺

香嚴寺

小麥嶺【飲馬橋前後至龍井止九溪十八澗】

道人山【有石洞】

飲馬橋【地名放馬塲】

旌徳顯慶教寺

咸淳甲戍冬攺旌徳襲慶慈明太后香火方丈有軒曰云扉後山有泉石甚奇曰林泉有淸壑凝紫靜云等諸亭

南山禪關【舊名龍井路今又攺南天竺】

仰妃墓【吳越錢王妃】

梅坡園【楊郡王園又名總秀】

靈隠觀

寧宗朝張知宮剏禦書衝隠庵淳祐中道士範善遷重建賜名今額今庵在觀右而觀攺仁壽院矣

太淸宮

寧宗時朱靈寶守固建楊太后書道徳經石幢有嵗寒軒養性凝神二堂後爲賈貴妃功徳今攺觀音院

松庵【楊郡王府】

崇徳顯慶院

舊名棲眞章楶質夫功徳後爲永王祈王殯所

章司徒墓

名得象樞使楶之祖棲眞院碑可考

翁五峯墓【名孟寅字賔暘】

徐典章墓【名申字幹臣號靑山翁】彊金紫墓

名至字防聖今石羊虎猶存其子文憲公淵明墓在西溪鄕諸子亦多附此

陳拾遺墓【唐人嵗久莫可名字在積慶山下】

冰壑書堂

金樞宻淵號冰壑嘗作書堂於此因葬焉積慶永淸二山在後平鼎山在左湖山在前凡錢塘城邑江湖之勝皆近在幾席間乃南北二峯中之最髙一山也有君子天一二泉理宗禦書積慶山怡顏藏書農圃以賜又賜功徳寺名曰積慶教忠後不及建而止

贊寧塔【天聖間葬此】

靈石山

薛開府墓【名居正諡貞顯】

崇因報徳院

有靈石泉又名嵗寒泉甚淸髙宗嘗臨幸院與積慶山後永淸院皆薛開府功徳此院巳廢獨靈石塔猶存

淨林廣福院

開府楊慶庵祖墳上人呼爲上楊庵有松關南泉芳桂亭姜白石與恬朴翁等四人來遊詩云四人松下共盤桓筆硯花壺石上安今昔興懷同此味老仙畱字在潺湲後爲演福寺遂廢

無垢寺

舊名無著乃無著禪師道塲舊在石人嶺慶元中韓平原以寺爲生墳遂移寺於此嘉定十一年重修有鴉雞巖仙人臺淸音軒松下有茯苓因名泉爲茯苓泉後爲演福寺遂廢

崇恩演福教寺

寶祐丁巳重建咸淳中攺禪寺徳祐後復爲教寺賈貴妃殯所周漢國端孝公王祔焉舊山門有妙莊嚴域及生淸淨心亭眞如亭諸天閣羅漢閣

雞籠山

金鐘峯

禇家坎【漢末禇盛族舊有居此者】白蓮院【相傳晉肇法師講經於此】

風篁嶺

嶺多篬筤篠簜風韻淒淸至此林壑深沈迥出塵表流淙活活自龍井而下四時不絕嶺故叢薄荒宻元丰中僧辯才淬治潔楚名曰風篁蘇子瞻訪辯才龍井送至嶺上左右驚曰逺公過虎溪矣辯才笑曰杜子有云與子成二老來往亦風流遂作亭嶺上名曰過溪亦曰二老子瞻紀之詩云日月轉雙轂古今同一丘惟此鶴骨老凜然不知秋去住兩無家人事爭挽畱去如龍出水雷雨捲潭湫來如珠還浦魚鼈爭駢頭此生暫寄寓常爲名實浮我比陶令媿師爲逺公優送我過虎溪溪水常逆流聊使此山人永記二老遊大千在掌握寧有別離憂【西湖志】

小水樂【福邸園】

二老亭

後攺徳威舊在風篁嶺頭東坡辯才往來於此皆有詩今移於龍井祠下

龍井

吳赤烏中葛稚川嘗鏈丹於此在風篁嶺上巖壑林樾幽古石竇一浤淸澈翠寒甘羙可愛𨿽久旱不涸石上流水處其色如丹遊者視久水輙溢人去卽減其深不可測相傳與江海通有龍居之每禱雨必應或見小蟹班魚蜥蜴之類井傍有恵濟龍王祠

陳寺丞墓

名剛中紹興中以言事與張狀元九成連坐謫知防州安逺縣而卒後葬風篁嶺沙盆塢

胡侯墓【名則知杭州廟在墓前】劉庵【孝宗朝劉婉容殯所今歸龍井寺】龍井延恩衍慶寺

辯才故地舊名報恩看經院後攺壽聖東坡書額猶存又攺廣福元祐以來諸賢畱題甚多及東坡竹石防宣仲枯朩寺前有過溪橋又名歸隠橋又名二老橋寺有方圓庵寂照閣淸獻趙公閒堂訥齋潮音堂滌心沼鏡淸堂衝泉薩埵石辯才淸獻東坡三賢祠辯才塔諸天閣山有獅子峯

葉苔磯墓【元索字唐卿詩人】五雲山【中有眞際院嶺上有天井大旱不竭】九溪十八澗

大麥嶺

法空寺【舊名資慶】

南資聖院【濮王墳】

花家山

盧園【內侍盧允升園景物奇秀西湖十景所謂花港

觀魚卽此也】

淨安院【內侍董宋臣香火】

崇眞宮【昔爲女冠今爲永淨尼寺】茆家步

獨門

淨嚴廣報院【內侍董永仲功徳】

隆興庵【揚寺廨院】

黃泥嶺

水陸庵【楊寺廨院後名慶安院】妙心寺

水竹塢

錢塘湧金淸波三門皆濵湖而湧金介其中且余家去郭門不盈咫竹杖芒鞋尋山問水必自湧金出出門稍南爲洪襄惠公兩峯書院又南爲靈芝崇福律寺經淸波門過流福水橋濵湖爲夾字港折而南爲茶坊嶺西南過長橋爲南屛山淨慈禪寺萬工池寺後有蓮花洞居然亭寺前之右爲雷峯塔左爲藕花居倪尙書墓南屏西爲九矅山法因寺今卽其地爲發祥祠西南爲太子灣折而南爲石屋嶺石屋洞蝙蝠洞大仁禪寺又南過煙霞嶺爲水樂洞煙霞洞磴道曲折而上爲南髙峯榮國禪寺太子灣西爲玉岑山其對爲赤山惠因澗恵因講寺寺北爲六通律寺法相律寺赤山之陰有筲箕泉合於恵因澗山北爲三臺山於肅湣公墓三臺前爲栗山八盤嶺周思得眞人墓三臺北爲小麥嶺其地宜麥故名有東嶽行宮靈應廟永福橋卽飲馬橋也嶺西支境可通大麥嶺蓋積慶山之陂陁迆者又西爲大麥嶺傍爲花家山永福橋折而西北爲靈石山元道士張伯雨及明尙書徐公墓在焉又西北爲雞籠山風篁嶺一片雲石楊梅塢獅子峯延恩衍慶講寺龍井神運石嶺北爲棋盤山龍井上爲老龍井南爲九溪西爲十八澗自南屏山而南過錢糧司嶺折而西爲廣澤禪寺舊名甘露有泉甘澄可啜又西南爲大慈山定惠禪寺虎跑泉又西南爲崇先襲慶禪寺眞珠泉自淸波門折而南爲筆架山方家峪祀宋太學徐應鑣忠節祠褒親崇壽教寺又西南爲華津洞梯云嶺折而南爲慈云嶺永壽禪寺嶺南爲龍山上爲天眞禪寺登雲臺下爲天眞書院天龍禪寺天華禪寺勝相禪寺龍華禪寺宋籍田稍南爲妙因山吳越國文穆忠獻兩王墓稍北爲玉廚山善恵禪寺妙因之陽爲江文昭墓自淸波門折而東南爲鳯凰山其麓爲萬松書院八蟠嶺畱月玉壺二臺又東經鳯山門折而南過萬松坊爲報國講寺宋行宮又南折而西爲梵天講寺梵天北更折而西回繞松磴爲勝果禪寺月巖巖左爲中峯右爲宋殿前司營又西爲棲雲庵南爲包家山山川壇壇左爲正崇庵右爲三一庵又南爲大慈禪寺此南山之勝也【張淶南山名勝紀】

西湖三堤路

蘇公堤自南新路直至北新路口小新堤自麯院至馬蝗橋

蘇公堤

元和中東坡守杭日所築起南屹北橫截湖面夾道雜植花栁中爲六橋九亭坡詩云六橋橫絕天漢上北山始與南屏通忽驚二十五萬丈老葑席捲蒼煙空後守林希榜之曰蘇公堤章子厚詩雲天面長虹一鑑痕直通南北兩山春張淶蘇堤行樂詩雲長湖開玉鏡雙堤夾彩虹气橫萬頃上光搖一水中栁分隋岸綠桃借漢林紅路入煙花界山圍錦繡叢淡妝西子態玉樹麗華容葉度歌姬扇楊穿俠客弓酒依金穀飲遊與曲江同今日樂相樂年光不易逢又觀錢塘令王龍江蘇堤植桃栁詩云本以花爲縣重將錦散堤五栽彭澤左萬樹武陵西偶值談移玉因知气若霓看來無異谷行處巳成蹊每見春猶在何期路易迷攀條言是綬執葉亦爲珪霞取中流映煙従綠水棲棠陰誰不愛寧獨有周黎【窮居集】

第一橋【港通赤山教塲名映波】

旌徳觀

元系定香寺舊址寶慶間京尹袁韶攺建爲觀有西湖道院虛舟云錦二亭今復爲定香寺

先賢堂

名仰髙祠許由以下共四十人刻石作贊具載事迹中以寶慶初巴陵之事謂潘閬有従秦王之嫌遂去之及節孝婦孫夫人以下五人今止三十有九人焉中有振衣古香淸風堂山亭流芳花竹縈紓小山曲逕今歸旌徳堂宇皆廢

第二橋【通赤山麥嶺路名鎖瀾】湖山堂【旁有水閣尢宏麗】

三賢堂

祠白樂天林和靖蘇東坡後有三堂曰水西云北月香水影晴光雨色後有小亭曰虛舟曰云錦

第三橋【通花家山港名望仙】

第四橋【通茒家步港名壓堤北新路第三橋】施水庵【名圓通有石臺籠燈以照夜船】雪江書堂【胡賢良侊所居】

新水仙王廟【龍王祠與葛嶺者爲二】

崇眞道院【賈平章建後有閣今攺爲僧寺】

松牕【張濡別墅】

第五橋【通麯院港名東浦北新路第二橋】第六橋【通耿家步港名跨虹北新路第一橋】

孫太初詩云十里飛花送酒巵六橋兒女蹋春詞無人會得漁翁意獨立晴湖照影時張淶蘇堤六橋詩云湖心一徑長南北架虹梁十二中流影三千水月塘桃分兩岸色栁接數堤芳今日平津賞宜開杜預觴

小新堤

淳祐中趙京尹與自北新路第二橋至麯院築堤以通靈竺之路中作四面堂三亭夾岸花栁比蘇堤或名趙公堤

履泰將軍廟

有天澤井葛仙翁所植虯松將軍錢塘人姓孫名顯忠仕吳越時淳熙中趙與懽京尹禱雨有驗奏聞因勅封天澤侯

楊園【楊和王府】

永寧崇福院

又名小隠寺元系內侍陳源適安園近世所歌菊花新曲破之事正系此處獻重華宮爲小隠園孝宗撥賜張貴妃寺前有澗曰雙峯又曰金沙

裴園

裴禧園誠齋詩云岸岸園亭傍水濵裴園飛入水心橫傍人莫問遊何處只揀荷花開處行

喬園【喬防閒園】

史園【史屏右徽孫】

資國園【舊名報國有東坡書隠秀齋趙令畤徳麟防語】

淳固先生墓【斌姓宋號庸齊師晦庵先生】

馬蝗橋

孤山路

西陵橋【又名西林橋又名西泠橋又名西村】

元張輿詩云紅藕花深逸興饒一雙鸂避鳴橈曉風涼入桃花扇臘酒香分椰子瓢狂客醉欹眀月上羙人歌防綠云消數聲漁笛知何處疑在西泠第一橋劉邦彥湖上花開報劉廷美詩云白鷗遙待酒船來芳艸汀洲去復回爲惜杏花寒勒住西泠昨夜一枝開【西湖志】

孤山【舊有栢堂竹閣四照閣巢居閣林處士廬今皆不存】

孤山巋介湖中碧波環繞勝絕諸山唐宋間樓閣參差彌布椒麓白樂天西湖晚歸回望孤山寺贈客詩云栁湖松島蓮花寺晚動歸橈出道塲盧橘子低山雨重棕櫚葉戰水風涼煙波澹蕩搖空碧樓閣參差倚夕陽到岸請君回首望蓬萊宮在水中央又孤山寺遇雨詩雲拂波云色重灑葉雨聲繁水鷺雙飛起風荷一向翻空蒙連北岸蕭颯入東軒或擬湖中宿畱船在寺門林君復孤山寺詩云低處憑欄思渺然孤山塔後閣西偏陰沈畫軸林間寺零落棋枰葑上田秋景有時飛獨鳥夕陽無事起寒煙遲歸更愛吾廬近祗向重來看雪天又孤山寫望詩水墨屏風狀總非作詩除是謝元暉溪橋裊裊穿黃落樵斧丁丁隔翠微返照未沈僧獨往長煙初淡鳥橫飛南峯有客鋤園罷閒倚林間忘卻歸栢堂宋僧志銓作陳文帝天嘉二年有植兩檜於孤山寺中至宋時猶存其一號陳朝檜志銓作堂其側曰栢堂與竹閣連屬蘇子瞻作詩紀之云道人手種防生前鶴骨龍姿尙宛然雙榦一先神物化九朝三見太平年忽驚華廈依巖出乞與嘉名到處傳此栢未枯君記取灰心聊伴小乘禪後孝宗嘗書此詩勒石竹閣白樂天作在孤山寺中杭人因貌公像而祀之今爲四賢堂址其詩云晚坐松檐下宵眠竹閣間淸虛當服藥幽獨抵歸山巧未能勝拙忙應不及閒無勞別修道只此是關蘇子瞻詩雲海山兜率兩茫然古寺無人竹滿軒白鶴不畱歸後語蒼龍猶是種時孫兩叢卻似蕭郎筆千畝空懷渭上村欲把新詩問遺像病維摩詰更無言僧道四照閣懷少遊學士詩云猿鳥投林已寂然芭蕉過雨小樓前云移絕壁中間破月自遙峯缺處圓照坐不湏紅炬蠟可人惟有蕙鑪煙校讐禦府圖書客疇昔還同此夜禪【俱西湖志】

四聖延祥觀

有韋太后沈香四聖像小蓬萊閣瀛嶼堂金沙井六一泉余見禦園類

宋時四聖觀前每至昏後有一燈浮水上其色靑紅自施食亭南至西陵橋復回風雨中光愈盛月明則稍淡雷電時則與電爭光閃爍此湖光也蘇子瞻湖中夜泛詩云新月生魄迹未安才破五六漸盤桓今夜吐艷如半璧遊人得向三更看三更向防月漸垂欲落未落景特奇明朝人事誰料得看到蒼龍西沒時蒼龍巳沒牛斗橫東方芒角升長庚漁人收筒及未曉船過惟有菇蒲聲菇蒲無聲水茫茫荷花夜開風露香漸見燈明出逺寺更待月黑看湖光湖光非鬼亦非仙風恬浪靜光滿川湏兩兩入寺去就視不見空茫然其曰湖光豈卽水燈之類歟髙疎寮詩雲水明一色抱神州雨壓輕塵不敢浮山北山南人喚酒春前春後客憑樓射熊館暗花扶屐下鵠池深栁拂舟白髮邦人能道舊君王曾奉上皇遊【西湖志】

西太乙宮

舊四聖觀園理宗朝建今黃庭殿乃昔涼堂也兩壁蕭照畫尙存亭觀名並見禦園類弁陽詩云蘂宮廣殿號黃庭突幾浮雲最上層五福貴神畱不住水堂空照九枝燈有和靖墓瑪瑙坡陳朝栢林逋墓在孤山之陰紹興十六年建四聖延祥觀盡徙諸院剎及士民之墓獨逋墓詔存之勿徙咸淳間賈似道題石曰和靖先生墓命金華王庭書之元胡僧楊璉眞伽發其墓惟端硯一枚玉簮一枝成化十年郡守李端葺治逋嘗作梅花詩一聨爲士林羨頌而他詩亦多淸逸比其卒也四壁蕭然題詩云湖外靑山對結廬墳前修竹亦蕭疎茂陵他日求遺稿且喜曾無封禪書時人咸重其節介而範公希文與公雅厚贈詩雲巢由不願仕堯舜豈遺人又云風俗因君厚文章到老醇其激賞如此【西湖志】

逋仙所養鶴名鳴臯所養鹿名呦呦𨿽不甚奇亦是西湖故實逋鳴臯詩云臯禽名祗有前聞孤引圓吭夜正分一唳便驚寥泬破亦無閒意到靑雲又呦呦詩云深林槭槭分行響淺葑茸茸疊浪痕春雪滿山人起晚數聲低叫喚籬門【茅元儀靑先】

四面堂

處士橋【以和靖得名】

涵碧橋

菊磵墓【名九萬葬孤山後談家山】防橋

又名段家橋萬栁如雲望如裙帶白樂天詩云誰開湖寺西南路艸綠裙腰一道斜

增補武林舊事卷六﹤史部﹐地理類﹐雜記之屬﹐增補武林舊事﹥

欽定四庫全書

增補武林舊事卷七

宋周

宻原本

明朱廷煥補

湖山勝槪下【北山吳山】

北山路【補二十條】

自丰樂樓北沿湖至錢塘門外入九曲路至徳勝橋南印道堂小澑水橋黃山橋掃帚塢鮑家田靑芝塢玉泉駞巘棲霞嶺東山同霍山昭慶教塲水磨頭葛嶺九里松靈隠寺石人嶺西溪路止三天竺附

栁洲

龍王廟【名會靈所謂栁洲五龍王也】惠明院【舊名資福今呼栁洲寺其地舊爲通元庵】

上船亭

養魚荘【楊郡王府】

環碧園【楊郡王府堂扁皆禦書】迎光樓【張循王府】

劉氏園【內侍劉公正所居】

一淸堂【後攺玉蓮競渡爭標於此】

菩提院

舊名惠嚴與昭慶寺相連有靈感大悲像閣綠野白蓮堂碧軒四觀軒南漪迎薰澄心涵碧玉壺毺今廢

玉壺禦園

楊和王水閣

賈府上船亭

錢塘門上船亭

秀邸新園

謝府園【有一碧萬頃堂】

隠秀園【劉鄜王府】

先得樓【卽古望湖樓坡詩云望湖樓下水連天是

也】

擇勝園【秀邸有禦書擇勝愛閒二堂】

九曲城下

法濟院【舊名觀音院有明爽二軒】

五聖廟【有蘇漢臣畫壁】

妙因院【元系慈光庵】

寶嚴院

眞覺尼院【元系隠靜庵】

錢氏園【華亭錢府】

新嶽廟

東湖道院

關王廟【舊滿路種桃號半道紅】

古北關

楊府廨宇【楊郡王府今捨爲寺】

玉虛觀

崇果院【徳勝橋南舊名羅漢】

印道堂

趙郭園

羅漢院

史府【今爲慧日寺】

水丘園

西隠精舍

丰樂院

鐵佛寺

梅岡禦園

張氏園

王氏園

小澑水橋

精進院【齋官舊名精修】

延慶院

澄寂院【桃花同】

黃山橋

掃帚塢

萬花小隠【謝府園】

常淸宮【沂王功徳】

聚秀園【楊府】

鮑家田

秀野園【謝府】

南禪資福尼寺

極樂尼寺

思故塔

屠虛聖昭廟【廣慧侯】

資壽院【元系大聖庵】

明覺院【舊名報先有虛心軒】

永庵【閻府】

萬安院【舊名淸化永安】

慈聖院【舊名慈云潘李二貴妃殯所有聖水池大旱不涸】

羅寺

妙智院【舊名報國觀音】

玉泉淨空院【泉色淸澈蓄大金魚有龍王祠】

西觀音山

靑芝塢

湣忠資福普向院【楊和王建専充殿前諸軍功徳及爲諸軍葬】

上關寺【內侍閻少師功徳名崇先顯慶】竹所

杜北山墓【汝能字叔謙太后諸孫居麯院能詩有聲】

天淸宮【女冠】

靈峯院【裴氏功徳】

裴墳【有雙節亭】

駝巘嶺

靈耀觀

西峯淨嚴院【感義郡王功徳】

大明院

圓眀崇福禪寺【巖阿有井泉極淸冽內侍

霍汝弼功徳】

棲霞嶺

神仙宮【有偃松如龍名禦愛松】幹濕水洞【有一寺在側】

淨元觀

妙明院

東山同

不空院【舊名傳經】

永安院【元系吳秦王府香火庵有靑芬亭】

防國仁王禪寺【後有龍洞龍王祠在焉】

西靖宮【女冠】

寧國院

廣照院

霍山

長慶院【舊名華嚴庵主張王香火】張王廣惠廟

永慶院

光相塔院【山水甚奇】

湧泉【髙宗嘗取瀹茗】

淸心院【舊名湧泉】

瑤池園【呂氏】

金輪梵天院【舊名金輪寺後卽巾子峯】

寶勝院【舊名應天】

金牛防法院

洞明庵

天龍洞【道者開無門所居】

云洞園

楊和王府有萬景天全方壺云洞瀟碧天機云錦紫翠間濯纓五色云玉龍玲瓏金粟洞天砌臺等處花朩皆蟠結香片極其華潔盛時凡用園丁四十餘人監園使臣二名

大昭慶寺【與前菩提寺相連舊名菩提寺有戒壇】

昭慶律寺晉天福間吳越王建宋幹徳二年重修太平興國三年建戒壇於寺中每嵗三月三日海內緇流雲集於此推其長老能通五宗諸典者登壇說法敷陳具戒其徒跪而聽之名曰受戒至今行之天禧初有圓淨法師學廬山慧逺結白蓮社縉紳之士與會者二十餘人運使孫和爲之記南渡後以其地爲策選鋒軍教場尋復爲寺【西湖志】

策選鋒教塲

古栁林

錢塘縣尉司

舊有平湖軒英遊閣又有片石周益公字之曰奇俊蓋相傳爲王子髙舊居故也

葛嶺路

水磨頭

石函橋【有水閘泄湖水入下湖】

唐刺史李泌建有水閘泄湖水以入下湖沿東西馬塍羊角埂至歸錦橋凡四派白樂天記略云北有石函南有筧決湖水一寸可漑田十五餘頃每一復時可漑五十餘頃其去郡別州民詩云耆老遮歸路壺漿滿別筵甘棠無一樹那得淚澘然稅重多貧戶農饑足旱田惟畱一湖水與汝救荒年【西湖志】

放生亭

徳生堂【理宗禦書】

泳飛亭【理宗禦書】

總宜園【本張太尉後歸趙平逺淇今爲西太乙宮】

大吳園

小吳園

水月園

紹興中賜楊和王孝宗撥賜嗣秀王水月瀛燕堂玉林堂皆禦書

兜率院

葛嶺【葛仙常往來於此故得名亦名葛塢】十三間樓相嚴院

舊名十三間樓石佛院東坡守杭日每治事於此有冠勝等軒

大石佛院

舊傳爲秦王纜船石俗名西石頭宣和中僧思淨就石鐫成大佛半身或云下通海眼

僧思淨當兒時見之作念曰異日出家當鐫此石爲佛及長爲僧妙行寺遂鐫石爲半身佛像飾以黃金構殿覆之遂名爲大石佛院至元間院燬永樂間重建【西湖志】

保叔塔崇壽院

咸平中僧永保修故得名有應天塔極樂庵落星石石獅峯又名巾子峯及石屏風在焉碑刻舊有屏風院記封山記

寶稷山

敷惠廟

多寶院【舊名寶積有綠陰堂】

嘉澤廟祠【水仙有薦菊泉及亭】

孫花翁墓

惟信字季蕃隠居湖山棄官自放詩詞尢工趙節齋葬之劉后村爲志杜淸獻爲文以祭

普安院

挹秀園【楊駙馬】

秀野園【劉鄜王有四並堂】

上智果院【有參寥泉東坡題梁廣王殯所】

智果院舊有參寥僧其時有僧道者號參寥子於潛人通內外典能詩蘇子瞻守黃州參寥子自吳中訪之夢與賦詩有寒食淸明都過了石泉槐火一時新後七年子瞻守杭州參寥子始卜居智果院有泉出石縫間甘冷宜茶寒食之眀日子瞻與客泛舟自孤山來訪參寥子汲泉鑽火烹黃栢茶適符所夢遂記以刻石爲之銘云【西湖志】

治平寺【有錦塢煙雲閣】

壽星院【有寒碧軒此君軒觀臺杯泉平秀軒明逺

堂東坡祠及詩刻】

江湖偉觀【卽觀臺舊址盡得江湖之勝】寶云庵

舊名千光王寺邳王殯所有寶云庵淸軒月窟澄心閣南隠堂妙思堂雲巢今不復存又有靈泉井寶云庵初陽臺亦廢

瑪瑙寶勝院

昔在孤山後攺爲四聖觀遂遷於此有中庸子陶器墓乃法恵法師智圓自號也有髙僧閣僕夫泉舊有閒泉僕夫泉僧智圓所鑿也智圓字無外錢塘人博學勵行號中庸子時王文穆公罷相知杭州諸僧出迓慈云禪師邀之皆往圓以疾辭曰傾山倒壑奔走紅塵暫畱坐鎭諸僧赧服與處士林逋爲友臨化命門人卽後山斂陶器而防葬之名陶器冢自爲銘曰淸淨本然無變無遷爲藏陶器宻邇閒泉【西湖志】

養樂園

賈平章有光淥閣春雨觀瀟然養樂堂嘉生堂生意生物之府

玉淸宮【有葛仙鏈丹井】

半春園【史衞王府】

小隠園【史府】

集芳禦園

後賜賈平章內有假山石洞通出湖濵名曰後樂園有蟠翠雪香翠巖倚繡挹露玉蘂淸勝巳上皆髙宗禦題亦集芳舊物也西湖一曲奇勛理宗禦書秋閣遂初容堂度宗禦書又有初陽精舍警室熙然臺無邊風月見天地心琳瑯步歸舟等不一

香月鄰【廖瑩中園後歸賈相】

嘉徳永壽教寺【毛娘娘功徳有翔泳堂芝巖】

喜鵲寺

卽禪宗院以鳥窠禪師得名魏婉儀殯所白樂天有紫楊花詩

鳯林寺俗呼喜鵲寺唐長慶初禪師圓修居此四十餘年棲息松上有鵲搆巢其傍人遂呼爲鳥窠禪師白樂天守杭州時嘗往參之曰大師居處甚險禪師曰大守險樂天曰弟子位鎭山河何險之有禪師曰心火相搆識浪不停得非險乎樂天服之【西湖志】

寶嚴院【舊名垂云有垂云亭借竹軒無量福海】

趙紫芝墓【名師秀在寶嚴院後】定業院【烏窠禪師道塲有君子泉石甑山環峯堂

襲夢軒】

虎頭巖【介於寶嚴定業之間】

施夢川墓

名�字仲山吳人能詞精於律呂楊守齋爲寺後樹梅作亭以葬薛梯飈爲志李篔房書周艸窗題蓋

仁壽尼庵

招賢寺

上官良防墓【在招賢寺後良史字季長號淇園】

報恩院

舊名報先卽孤山六一泉寺後以其地爲延祥觀遂遷於此徳國公主殯所

廣化院

舊名永福自孤山遷於此舊有白公竹閣栢堂水鑑堂涵暉亭淩雲閣金沙井辟支佛骨塔慧琳塔白公祠堂黃宜山詩云移自孤山占此山荒涼老屋萬瑯玕櫻桃楊栁空花夢千古淸風滿閣寒

快活園【趙氏】

水竹院落

賈平章園禦書閣曰奎文之閣有秋水觀第一春思剡亭道院

顯明院

舊名興福保淸儀王仲湜殯所有鑑空閣綠淨堂

北新路口

棲霞嶺口

嶺上桃花爛燦色如凝霞其北有古劍關蓋左寶云右仙姑兩山夾峙若劍門然宋立巡司於此有水一道名桃溪經嶽墳前入湖【西湖志】

古劍關【棲霞嶺下】

嶽王墓

嶽武穆王飛所葬其子云亦祔焉葉靖逸詩云萬古知心只老天英雄堪恨復堪憐如公少緩湏防死彼土安能八十年漠漠凝塵空偃月堂堂遺像在淩煙早知埋骨西湖路悔不鴟夷理釣船林弓寮詩雲天意只如此將軍足可傷忠無身報主寃有骨封王苔雨樓墻暗花風道路香沈思百年事揮淚灑斜陽王修竹詩云埋骨西湖土一丘殘陽荒艸防經秋中原望防因公死北客猶能說舊愁

武穆王墓自國初以來墳漸傾圮江州嶽士廸於王爲六世孫與宜興州嶽氏通譜合力以起廢廟與寺復完美久之王諸孫有爲僧者居墳西復爲廢壊天臺僧可觀訴於官時何頥貞爲湖州推官柯九思以書白其事田之沒於人者復歸然廟與寺無寸椽片瓦會李君金初爲杭總管府經歷慨然以興廢爲已任而鄭元祐爲作疏郡人王華父一力興建寺廟又復完美杭州申明浙省轉咨中書以求褒贈適趙子期在禮部倡義奏聞降命勅封並如宋止加保義二字自我元統一函夏以來名人佳士多有詩弔之不下數十百篇【陶宗儀輟耕錄】

褒忠演福院

元系智果觀音院後充嶽鄂王香火嶽雲所用鐵鎗猶存

沖虛宮【舊名寧壽庵】

耿家步

東山同口

福壽院【旌徳寺子院有寧宗禦書桂堂二字】廖藥洲園【有花香竹色心太平相在世防愛君子習說等亭】

小石板口

九里松一字門

唐刺史袁仁敬守杭日植松於左右各三行門扁吳說書髙宗嘗欲易之自以不及但金飾其字吳說字朋錢塘人髙宗紹興以來雜書遊絲書惟錢塘吳說說知信州日朝辭上謂曰朕有一事每以自歉卿書九里松牌甚佳向自書易之終不迨卿所書當令仍舊是日降防俾根尋舊牌張掛【書史防要】

駝巘嶺口

石板巷口

麯院巷口

行春橋

小行春橋

忠勇廟【統制張祠】

左軍教場

馬三寶墓

在教場內傳云向曾欲去之有黑蜂數百自墓中出不可向遂止至元十五年六月內有軍廝名狗兒者因樵采墾土得一鐵劵上有字云鴈門馬氏葬於橫衝橋【云云】後又有十字至元十五六狗兒壊我屋蓋古人知數者耳始知行春橋本橫衝橋云

三藏塔院

明眞宮【女冠今攺爲三藏寺】

資徳廟【慕容貴妃香火】

萬壽院【南山白雲宗建】

唐家同

後澗溪

紫芝道院【道士陳崇眞】

瑞岡塢

燕脂嶺【以土色得名】

晉福教寺

崇壽院

崇親資福院【張淑妃香火】

天申萬壽圓覺教寺

舊爲了義法師塔院有歸云堂三昧正受閣並髙宗禦書累朝臨幸有禦座禦榻理宗禦書淸涼覺地

石獅子路

香林園

斑衣園【韓府】

金沙澗【靈竺之水自此東入於湖】

顯慈集慶教寺

閻貴妃香火寺扁殿閣皆理宗禦書有月桂亭甚佳金碧爲湖山諸寺之冠

閻氏鄞縣人明艷絕倫後宮爲之奪寵寺額皆禦書巧麗冠於諸剎經始之辰內司分市材朩於郡縣防緣爲姦望靑采斫鞭笞追逮雞犬不寧𨿽勲臣舊輔之墓皆不得自保或作詩諷之曰合抱長材臥壑深於今惟恨不空林誰知廣廈千斤斧斵盡人間孝子心其後恩數漸隆𨿽禦前五山亦所不逮一日忽於法堂皷上得大字一聨云淨慈靈隠三天竺不及閻妃好面皮於是行下天府絹捕其人終不得【西湖志】

靈隠天竺寺門

俗呼二寺門袁居中書白樂天詩一山門作兩山門兩寺元従一寺分正此也

合澗橋【靈竺二山之水會合於此】龍脊橋

武林山

又曰靈隠山又曰靈苑山又曰仙居山上有五峯曰飛來曰白猿曰嵇畱曰月桂曰蓮華山前有澗卽武林泉也

呼猿洞

龍浤洞

有蔣之奇篆字前後諸賢題字極多二洞在飛來峯

龍浤洞一名通天洞俗傳其底可通浙東有采乳石者入之聞江濤浪浪然櫓聲聒然壁間有蔣之奇篆書賈似道廖瑩中等題名宋咸通中有髙士丁飛者字翰之居洞中讀書采藥力田自給年七十二矣操綆缶斤斸陟峻如飛嘗月夜登巖鼓瑟流淙協奏天籟淒冷往往致鸞鶴之翔集【西湖志】飛來峯界乎靈隠天竺兩山之間蓋支龍之秀演者髙不逾數十丈而怪石森立靑蒼玉削若駭豹蹲獅筆卓劍植衡従偃仰益玩益奇上多異朩不假土壤根生石外矯若龍蛇鬰鬰然丹葩翠蕤蒙羃聨絡冬夏常靑煙雨雪月四景尢佳其下巖扃窈窕屈曲通眀壁間布鐫佛像皆元浮屠楊璉眞伽所爲也晉咸和元年西僧慧理登而嘆曰此乃中天竺國靈鷲山之小嶺不知何以飛來仙靈隠窟今復爾否因樹錫結庵名曰靈隠命其峯曰飛來【西湖志】

女兒山【一名玉女巖】

靑林巖

理公巖【乃靈隠開山慧理法師在靈鷲寺後】

冷泉

有亭在泉上冷泉二字乃白樂天書亭字乃東坡續書詩扁充棟不能悉錄林丹山詩云一浤淸可浸詩脾冷暖年來只自知流向西湖載歌舞回頭不似在山時

冷泉亭建於唐至宋郡守毛友拆去之今所建又不知起於何時其自敍云昔人加亭於冷泉如明鏡中加繪畫山翠水光去者過半拂拭菑翳舊觀還復夫冷泉亭之景白樂天極其褒頌而毛守以爲去之乃佳好尙不同如此【西湖志】

西湖今但知有冷泉而不知有溫泉醴泉在冷泉之上楊防夫西湖竹枝詞家住西湖新婦磯又石新婦下水連空飛來峯前山萬重郯九成竹枝詞風篁嶺頭西日暉靑龍港口新月微馮士頥詞請看雙投橋下水新開兩朶玉芙蓉皆遺逸隠迹【田藝衡畱靑日紮】

溫泉醴泉【二泉在冷泉之上】葛塢

朱墅

候仙亭

壑雷亭

觀風亭

又有虛白見山袁君紫薇翠微石橋月桂等亭及丹竈隠居許邁思眞三堂連巖棧伏龍濺等今皆廢

景徳靈隠禪寺

相傳靈隠禪寺乃葛仙翁書或云宋之問書景徳中續加景徳二字有百尺彌勒閣蓮峯堂方丈曰直指堂千佛殿延賔水閣望海閣理宗禦書覺玉寶殿妙荘嚴域又有巢云亭見山堂白雲庵松源庵東庵等在山後尢幽寂可喜

杭州內外及湖山間唐巳前三百六十寺錢氏立國宋南渡增爲四百八十海內都會未有加於此者僧派三曰禪曰教曰律今講寺卽宋之教寺也嘉定間品第江南諸寺以余杭徑山寺錢塘靈隠寺淨慈寺寧波天童寺育王寺爲禪院五山錢塘中天竺寺湖州道塲寺溫州江心寺金華雙林寺寧波雪竇寺臺州國淸寺福州雪峯寺建康靈谷寺蘇州萬壽寺虎丘寺爲禪院十剎以錢唐上天竺寺下天竺寺溫州能仁寺寧波白蓮寺爲教院五山錢唐集慶寺演福寺普福寺湖州慈感寺寧波寶陀寺紹興湖心寺蘇州大善寺北寺松江延慶寺建康瓦棺寺爲教院十剎杭州律院則昭慶寺六通寺法相寺菩提寺內外靈芝寺不在五山十剎之列大抵僧家以禪那爲宗防而教所以致禪蘇子由有言我觀世教師皆謂教是實由謂教實故則爲禪所訶禪𨿽訶乎教終以教致禪禪若不取教是杜所入門教而不知禪是不識家也律則愼攝威儀涵養智定禪與教所兼資焉【西湖志】

北髙峯塔

在靈隠寺山後絕頂比南髙峯尢髙上有五顯祠逺近祝香四時不絕

唐天寶中建會昌中燬錢王修復之宋咸淳七年復燬羣山屏列湖水鏡淨雲光倒垂萬象在下漁舟歌舫若鷗鳬出沒煙波逺而益微僅覿其影西望羅剎江若匹練新濯遙接海色茫茫無際郡城正值江湖之間委蛇曲折左右映帶屋宇鱗次艸朩云蓊鬰鬰蔥蔥悉歸眉睫山頂舊有望海閣今廢蘇子瞻詩云言遊髙峯塔蓐食治野裝火雲秋未衰及此初旦涼霧霏巖谷暝日出艸朩香嘉我同來人久便雲水鄕相觀小舉足前路髙且長古松攀龍蛇怪石坐牛羊漸聞鐘磬音飛鳥皆下翔入門空無有雲海浩茫茫惟見聾道人老病時絕糧問年笑不答但指空藜牀心知不復來欲歸更徬徨贈別畱疋布今嵗天早霜【西湖志】

法安院

舊名廣嚴唐韜光禪師築庵於院後有淸獻東坡題名

保寧院【舊名保安無量壽】

資聖院【舊名大明開山咸澤禪院】

韜光庵

韜光禪師道塲與樂天同時周伯弜有詩前後諸賢畱題甚多舊有僧嘗於此降仙請至釋子蘭以下十人凡七十三釋皆唐人能詩者各書一詩語極奇絕曲盡其景今詩尙存壁間

韜光禪師蜀人唐太宗時辭師出遊師囑曰遇天可前逢巢卽止師遊靈隠山巢溝塢值白樂天守郡悟曰此吾師之命我也遂卓錫焉樂天聞之遂與爲友題其堂曰法安嘗以詩招之入城云白屋炊香飯葷饘不入家濾泉澄葛粉洗手摘藤花靑芥除黃葉紅姜帶紫芽命師相伴食齋罷一甌茶韜光不赴報之詩雲山僧野性好林泉每向巖

阿倚石眠不解栽松陪玉勒惟能引水種金蓮白雲乍可來靑嶂明月難教下碧天城市不能飛錫去恐妨鶯囀翠樓前內有金蓮池烹茗井壁間有趙閱道蘇子瞻題名【西湖志】

永福寺

隆國黃夫人功徳咸淳九年建在靈隠西石筍山下

石筍普圓院

天福二年黃氏重修舊名資嚴山有石如筍髙數十丈故名石筍寺有超然臺金沙白沙二泉鄴公庵杭守祖無擇愛此山之勝結庵於此取公所封名之方丈左右金漆板扉皆趙淸獻諸賢蘇秦陳黃畱題及文與可竹數枝如張總得父子吳傅朋等題字甚多嵗久暗淡猶隠隠可見寺極淸古幽邃爲湖山諸剎之冠後隆國黃夫人以超然臺爲葬地遂移此院於山之西而古意不復存矣

天聖靈壽院【僧徳賢建】

鐵舌庵

隆親永福院【溫國成夫人香火今廢】

時思薦福寺

吳益王墳寺舊以下竺爲墳寺後以古剎遂別建於此髙宗嘗臨幸吳太后手書金剛經有楊太后防及髙宗禦書心經並刻石藏下竺靈山塔下益王神道碑蔣燦書甚佳墓前二石馬琢刻如生舊傳夜輒馳驟其秋轡光瑩如玉至今苔蘚不侵寺有宜對亭雙珠亭萬玉軒湖山至此極幽邃矣

黃妃墓【錢王妃】

卓筆峯

明惠尼院【舊名定恵錢王孫妃香火】石人嶺【一名馮公嶺形如人狀雙髻宛然】海峯庵

無著禪師塔

舊有無垢院韓平原以爲壽地遷院於靈石山側後楊郡王復取爲壽地遂唘其塔乃陶龕容色如生髮垂至眉指爪皆繞身舍利無數畱三日不壊竟荼毗之僧淮海有詩云一定空山五百年不湏惆悵唘頽甎路邊多少麒麟冢過眼無人贈紙錢今地爲永福所有

西溪路

畢宮師墓【畢再遇之父子皆葬於此】

三天竺【自靈鷲至上竺郎當嶺止】

陳明大王廟

漢熹平余杭令陳渾後唐長興中封太平靈衞王

靈鷲興聖寺

惠理法師卓錫之地吳越王建有靈山海會閣理宗禦書理公巖滴翠軒九品觀東坡祠東坡題名

隋觀法師塔【下竺開山祖師眞觀】

下天竺靈山教寺

在隋號南天竺五代時號五百羅漢院祥符初號靈山寺天禧復名天竺寺紹興攺賜天竺時思薦福爲吳秦王香火慶元復今額有禦書閣藏仁宗及中興五朝禦書曲水亭前塔跳珠泉枕流亭適安亭淸暉亭九品觀堂石面靈桃石蓮花水波石悟侍者塔並祠艸堂西嶺臥云石石門澗神尼舍利塔日觀庵方丈曰佛國山法堂二字乃云房鐘離權書甚奇古金光眀三昧堂神禦殿瑞光塔普賢殿無量壽閣回軒亭七葉堂客兒亭大悲泉重榮檜葛仙丹井白少傅烹茶井石梁翻經臺望海閣香林亭香林洞無根藤鬭雞巖夜講堂登嘯亭靈山後塔慈云懴主榻七寶普賢閣旃檀觀音瑞像有記大抵靈竺之勝周回數十里巖壑尢美實聚於下天竺寺自飛來峯轉至寺後諸巖洞皆嵌空玲瓏瑩滑淸潤如虯龍瑞鳯如層華吐萼如皺縠疊浪穿幽透深不可容貌林朩皆自巖骨防起不土而生傳言玆巖韞玉故腴潤若此石間波紋水迹不知何時有之其間唐宋遊人題名不可殫記覽者顧景興懷云

天竺桂子之說起自唐時然宋慈云式公月桂詩序雲天聖丁卯秋八月十五夜月有濃華云無纎迹靈隠寺殿堂左右天降靈實其繁如雨大如豆圓如珠白者黃者黑者殻如芡實味辛識者曰此月中桂子也拾以封呈好事者余播種林下越數月移植白猿峯凡二十五株遂攺回軒亭爲月桂亭又張君房爲錢塘令夜宿月輪山寺僧報曰桂子下塔遽起望之紛如煙霧回旋成穗散墜如牽牛子黃白相間咀之無味則桂子之落往往有之但人不識耳漢武洞防記云有逺飛雞朝往夕還嘗銜桂子歸於南土南土月路固其宜也所以北方無之又本艸圖經云江東諸處多於衢路拾得桂子北土獨無者非月路也【西湖志】

吳越孝獻世子墓【文穆王子】楓林塢

永淸寺【薛開府居正香火】

中天竺天寧萬壽永祚禪寺

隋開皇千嵗寶掌和尙開山建寺吳越時名崇壽院政和中攺賜今名有摩利支天像華嚴閣如意泉

彌陀興福教院【皇子兗州二王殯所】

顯親多福院【舊名光福】

大明寺【元系興國庵】

上天竺靈感觀音院

天福中建名天竺看經院咸平初賜今名淳祐中賜廣大靈感觀音教寺舊寺額蔡襄書後理宗易以禦書外山門乃蔡京書紹興幹徳淳熙皆嘗臨幸有十六觀堂應眞閣超諸有海理宗禦書有云漢之閣藏累朝所賜禦書兩峯堂白雲堂中卽堂淸華軒延桂閣秋芳閣伴云閣前後賜珠冠玉鑪珍玩甚多每水旱朝廷必禱焉外古迹有肅儀亭梅峯庵琮老橋金佛橋復庵流虹澗夢泉植杖亭謝履亭凝翠泉觀音泉雲液池孫公亭無竭泉上天竺寺觀音像長不盈五尺而疊著靈異官民信奉甚恭凡旱潦禱之必應嘗攷釋氏紀錄云後晉天福已亥僧道翌一日見山間光明往視之得奇香朩命良工刻成觀世音菩薩像白光煥發繼以晝夜後漢幹祐戊申有僧従勲以古佛舍利置毫相中舍利時現冠頂宋咸平庚子浙西自春䢐夏不雨給事中知杭州張去華率僚屬具幡蓋皷吹迎禱於梵天寺繼時霔雨四境沛足如此則自有像已四百餘年其所由來逺矣【陶宗儀輟耕錄】紹興五年夏大旱朝廷徧禱山川祠廟不應遣臨安守往上天竺迎靈感觀音於法惠寺建道塲滿三七日又弗應時六月過半矣苦行頭陀潘法慧者黙禱於佛乞焚右目以施取鐵彈投諸火煆置眼中燃香其上香焰才起大雨傾注法慧眼卽枯後三日夢白衣女子來欲借一隔珠拒不許二僧在傍曰與伊不妨自令六六送還旣覺不曉所謂又夢二僧來請赴六通齋白衣女子亦至在前引稍前進則山川蔚然百果皆熟紛紛而墜慧就地拾果食之覺心地淸涼非常日比又俯首欲拾間女子忽面擲一彈正中所燃目失聲大呼而寤枯睚內已有物若鵞眼瞻視如初漸亦復舊數其再眀之時恰三十六日始悟六六送還之兆【善惡記】

雙檜峯

白雲峯

乳竇峯

楊梅嶺

郎當嶺

出湧金門北爲丰樂樓錢塘門瀕湖爲玉蓮堂北爲來鵲樓西過流水橋爲昭慶律寺寺北爲慶忌塔寺西過石函橋爲放生亭又北過羊坊橋小澑水橋爲靈衞廟過石函橋西爲寶石山崇壽禪寺寶所塔壽星石石屏風獅子峯屯霞石看松臺乳泉井一勺泉寶石山麓爲大佛禪寺沁雪泉西爲智果禪寺參寥泉又西爲顯功廟爲錦塢初陽臺葛翁井又西爲寶雲山瑪瑙講寺後僕夫泉又西爲葛嶺葛稚川墓前爲四聖延祥觀竹閣西爲虎頭巖嘉徳永壽講寺又西爲鳯林禪寺君子泉嶺西爲履泰山棲霞嶺桃溪棲霞洞紫雲洞輔文侯牛臯墓妙智庵嶺下爲嶽武穆王墓翊忠祠分屍檜流芳亭祠後爲掃箒塢黃龍洞防國仁王禪寺西爲淨性禪寺履泰西爲仙姑山張烈文侯墓仙姑西爲靑芝塢玉泉講寺後爲靈峯禪寺又北爲法華山秦亭山方井佛禪寺智勝庵東嶽廟靑芝塢西南爲慶化山水竹塢神霄雷院仙姑西南爲駝巘嶺過行春橋入九里松折而南爲仙芝嶺普福講寺葛翁井西爲黑觀音堂又西爲集慶山顯慈集慶講寺又西南過合澗橋爲飛來峯龍浤洞靑林洞玉乳洞射旭洞靈鷲塔過回龍橋爲石門澗冷泉亭靈隠山北髙峯靈隠禪寺山半爲石筍峯茯苓泉韜光庵靈隠寺西爲栗山石人嶺玉女巖過嶺爲西溪飛來峯西爲呼猿洞自合澗橋折而南度佛國山門爲下天竺講寺靈鷲峯月桂峯稽畱峯蓮花峯三生石翻經臺香林洞葛塢葛井北山葛井凡三相傳此獨爲得道處也神尼舍利塔寺畔舊有七寶普賢閣日觀庵西嶺艸堂七葉堂九品觀堂俱不可復尋又南爲楓朩塢中天竺禪寺千嵗巖對中竺爲永淸塢心庵西南過肅儀亭爲上天竺講寺乳竇峯獅子峯雙柱峯白雲峯天香巖夢泉大悲泉如意池出寺折而東南爲幽淙嶺捫壁嶺活沙塢再上爲天門此北山之勝也【張淶北名山勝紀】

吳山【增】

春秋時爲吳南界以別於越故曰吳山或曰以伍子胥故訛伍爲吳故郡誌亦稱胥山在鎭海樓之右蓋天目爲杭州諸山宗翔舞而東結局鳯凰山其支山左折遂爲吳山派分西北爲寶月爲蛾眉爲竹園稍南爲石佛爲七寶爲金地爲瑞石爲寶蓮爲淸平總曰吳山奇防危峯澄湖靚壑江濤海門回環拱固扶輿淑麗之气鐘焉是以邑居叢集華艷工巧殆十萬餘家聲甲寰宇恢然一大都會也其陟山之徑有門曰登髙覽勝石磴斗折可數百級許元時平章達爾罕托歡所甃也立而環眺則官司廨署衞鎭崇嚴闤闠街衢紅塵霧起市聲隠振漏盡猶喧道院僧廬晨鐘暮鼓靑樓畫閣雜以笙歌升其巓則縹緲淩虛碧天四匝山川包界脈絡縷分或昻而爲首或穹而爲脊或掉而爲尾若斷若聨運掌可數楊仲宏吳山晚眺詩雲山椒翚構四垂寛上相旌旗會覽觀旁近江湖天廣大上連星斗界淸寒龍宮永鎖函書閟鳯嶺重嗟苑樹殘此際獨無雲蔽日正宜翹首望長安【西湖志】

寶月山

舊志敍城內諸山以此山爲首蓋以地蟠中輔對峙藩司爲一城之鎭也東北爲蛾眉山又東爲淺山正東爲金地山上有城隍廟【杭州府誌】

蛾眉山【在寶月山西有八眼井】

竹園山

在吳山西相接一脈獨趨而北隠隠隆起陰陽家謂爲府治之主山宋臨安尹趙與建閣其上平瞰西湖扁曰竹閣理宗禦書景定三年徙其閣而山亦漸夷爲地【杭州府誌】

石佛山

西聨寶山南面瑞石舊有大乘石佛寺宋嘉熙間僧鑿石爲三佛元至正間河西僧多爾濟募緣荘嚴建寺居之攺名智果院【西湖志】

寶山

東接石佛山蘇子瞻同秦仲二子遊寶山詩云平明巳報百吏散半日來陪二子閒立鶴低昻煙雨裏行人出沒樹林間【西湖志】

七寶山

在宋天慶觀後今白馬廟巷之西舊有寶嚴院廣嚴院櫻桃園並廢【西湖志】

寶嚴院

唐淸泰二年錢氏建名瑞龍宋治平二年攺今額有垂云亭借竹軒秦少遊曾宿軒中夢天女以維摩像求贊淳祐間建佛閣理宗書無量福海四字扁之蘇子瞻佐郡時有云闍黎者寓院中閉戶十五年謝絕人事日禮觀音經忽一日畱偈端逝偈云誦經一字禮一拜頭白眸眵坐塵界天雞臨夢啼一聲明月一輪觀自在蘇子瞻弔之詩云云師來寶山一住十五秋讀書嘗閉戶客至不舉頭去年造其室淸坐忘百憂我初無言說師亦無對酬今來復扣戶空房但飅飅云已滅無餘薪盡火不畱卻疑此室中常有斯人否所遇孰非夢事過吾何求【西湖志】

三茅寧壽觀

在七寶山東北本三茅堂相傳三茅君長盈次固季衰秦初咸陽人得道成仙自漢以來崇祀之宋紹興二十年因東京舊名賜額曰寧壽觀並畀古器其一漢鼎髙尺有九寸廣尺兩耳旁出曲上二尺牛首識云有漢建元三年八月作牛鼎祀太室銘曰惟甲午丙寅帝若稽古作宋器審厥象作牛鼎格於位室従用饗億寧神休惟帝時保萬世其永賴其一唐鐘識云丙辰九月二十四日常州澄淸觀女冠王玉仙作河東薛泚爲之銘曰上徳願而鑄洪鐘仙聖依而神仙従霜朝聞兮窈窕月夜聽而舂容蓮花生而腰淨頂銜繞於盤龍響上徹於天外聲下徹於九重庶長空於獄魔屏迹而潛蹤其後忽失所在紹興間有鐘震於太湖濵湖緇黃競舟迎之獨澄淸觀舟至淩波而上一引出之視之乃本觀唐時物也守臣以獻賜之觀中聲徹云表孝宗朝出金帛度牒易之置禁中洪武七年三月錢塘知縣朱復以廢銅鎔之其一禇遂良小楷陰符經景定庚申理宗以賈似道有江漢功賜金帛百鉅萬不受詔就觀取陰符經酬之觀燬於元至元辛已洪武初重建成化十年建昊天寶閣棟宇翚飛金碧騰煥環盻江湖渺歸睫底【西湖志】

云居聖水

云居庵者宋元祐間僧了元建聖水寺者元元貞間僧明本建明本立約其徒不置恆產惟資化緣爲僧家風味至大間沙門指月拓基廣之掘地四尋得眢井甓甃堅好中有佛首三枚諸相具足遂塗金事之名曰三佛泉巴西鄧文原爲之銘曰我觀大地積水所載孰疏鑿是太虛無外掘地及泉視之縈帶如履防塗破諸障礙其源淵谷其瀉湍瀨不止不流以與井會瑞相見前示我三昧彼壊者石實相不壞是實相故徧恆沙界以一勺甘除世渇愛是相是水無在不在我作銘詩以警盲瞶洪武二十四年並聖水於云居賜額曰云居聖水了元號佛印善詼諧以禪爲戲明本號中峯又號幻住博涉經史洞徹法源爲文操筆立就祝髮時有故宋宮人楊妙錫者以香盒貯髮舍利叢生遂建塔寺中久廢成化間僧文紳修復有小像一幅神气如生相傳爲中峯自寫上有贊雲幻人無此相此相非幻人若喚作中峯鏡面添埃塵【西湖志】

金地山【舊有妙果尼寺今廢】

瑞石山

秀石玲瓏巖竇防窱寒泉防瀝匯爲澄浤者往往而有淸幽徹骨空翠撥肌湖山奧區罕與倫比槖駝峯峭削淩空雪風洞谽閉曲徑履舄所涉栩栩然覺有仙風焉【西湖志】

紫陽庵

宋嘉定間邑人胡傑居此建集慶堂元至元間道士徐洞陽得之攺爲紫陽庵其徒丁野鶴棄俗全眞一日召其妻王守素入山付偈云嬾散六十年妙用無人識順逆兩俱忘虛空鎭長寂抱膝而逝守素遂奉其屍而漆之端坐如生亦束髮爲女冠不下山者二十年薩天錫贈之詩云不見遼東丁令威舊逰城郭昔人非鏡中人去靑鸞老華表山空白鶴歸石竹淚幹斑雨在玉簫聲斷防雲飛洞門花落無人掃獨坐蒼苔補道衣其庵久廢【西湖志】

寶蓮山

與七寶山相連舊有寶蓮寺宋嘉定間楊節使廢而爲園徙寺於丰豫門外

靑衣洞

吳山重陽庵有泉曰靑衣洞泉臨安志杭州府誌皆以爲唐開成間道士韓道古遇靑衣童子入洞故名按洞宋爲寧壽觀地韓侂冑鑿山爲園作流觴曲水自靑衣下注於壑十有二折瀦於閱古堂前卽名泉爲閱古【見說郛】故當時言官論侂冑有剏造亭館震驚太廟之語蓋宋太廟正當泉下之山也又考陸放翁閱古泉記記中但言泉之甘寒淸冽鋪敍地景無靑衣事又曰泉壁有開成五年道士諸葛鑑元八分書癸辛雜識載爲元年六月南嶽道士邢令開錢塘令錢華題名道士諸葛鑑元書俱不言道士韓道古事作記時寧宗嘉泰三年靑衣事必見於嘉泰後咸淳前故陸記無而臨安志有也二志以爲開成非矣洞記以爲見於大徳丁酉尢非也恐韓閱古訛而爲韓道古未可知若建庵之日必開成年間鑿石字可證但恐名非重陽至大徳間始有重陽名故石壁又有廣微子書大重陽庵字【廣微元時天師也】今庵記曰韓建庵無嵗月是考之不精未知有八分題名石刻故泛云耳惜八分刻嵗久石長今不明白未有諸葛鑑元書止有元書二字【郎瑛七修類槁】

至元丁亥九月四日周公謹偕錢菊泉至天慶觀訪禇伯透遂同道士王盤隠遊寶蓮山韓平原故園山四環皆秀石絕類香林冷泉等處石多穿透嶄絕互相附麗有如玉色者取以爲環珥之類中有石谼杳而深泉防防自內流出疑此卽所謂閱古泉也谼旁有開成元年六月南嶽道士邢令開錢塘縣令錢華題名道士諸葛鑑元書鐫之石上又南石壁上鐫佛像及大字心經甚奇古不知何時爲火所燬佛又殘缺又一洞甚奇山頂一大石墜下傍有一石承之如餖飣然又前一巨石不通路中鑿一門門上橫石梁又有一枯池間石壁皆細小水波紋不知何年水直至此處然則今之城市皆當深在水底數十丈深谷爲陵非寓言也其餘磴道石池亭館遺址歷歷皆在𨿽艸朩殘毀殆盡而巖石秀潤可愛大江橫陳於前時正見潮上如疋練然其下俯視太廟執政府在焉山頂更覺奇峭必有可喜可噩者以足憊不果往且聞近日多虎往往白晝出沒不常遂不能盡討此山之勝故書以示好事尋遊者觀此篇所序閱古泉諸勝與今不同而石壁鐫字亦漫滅不可讀矣【西湖志】

淸平山

山在仁孝坊舊有煙霞閣四壁畫古賢像多名人題詠今廢

增補武林舊事卷七﹤史部﹐地理類﹐雜記之屬﹐增補武林舊事﹥

欽定四庫全書

增補武林舊事卷八

宋周

宻原本

明朱廷煥補

諸市

藥市【炭橋】

花市【官巷】

珠子市【融和坊南官巷】米市【北闗門外黒橋頭】肉市【大瓦修義坊】菜市【新門外東靑門霸子頭】鮮魚行【候潮門外】魚行【北闗門外水冰橋】南豬行【候潮門外】北豬行【打豬巷】布行【便門外橫河頭】蟹行【新門外南上門】花團【官巷口錢塘門內】靑果團【候潮門內泥路】柑子團【後市街】鮝團【便門外渾水閘】書房【橘園亭】

瓦子勾欄

南瓦【淸冷橋熈春樓】中瓦【三元樓】

大瓦【三橋街亦名上瓦】北瓦【眾安橋亦名下瓦】蒲橋瓦【亦名東瓦】便門瓦【便門外】候潮門瓦【候潮門外】小門瓦【小門外】新門瓦【亦名四通觀瓦】薦橋門瓦【薦橋門外】菜市門瓦【菜市門外】錢湖門瓦【省馬院前】赤山瓦【後軍寨前】行春橋瓦

北郭瓦【又名大通店】米市橋瓦

舊瓦【石板頭】

嘉會門瓦【嘉會門外】北闗門瓦【又名新瓦】艮山門瓦【艮山門外】羊坊橋瓦

王家橋瓦

龍山瓦【城內修內司城外殿前司】

如北瓦羊棚樓等謂之邀棚外又有勾欄甚多北瓦內勾欄十三座最盛或有路岐不入勾欄只在要閙寛濶之處做場者謂之打野呵此又藝之次者

酒樓

和樂樓【升陽宮南庫】和丰樓【武林園上庫】中和樓【銀甕子中庫】春風樓【北庫】

太和樓【東庫】

西樓【金文庫】

太平樓

丰樂樓

南外庫

北外庫

西溪庫

巳上並官庫屬戶部防檢所每庫設官妓數十人各有金銀酒器千兩以供飲客之用每庫有祗直者數人名曰下畨飲客登樓則以名牌防喚侑樽謂之防花牌元夕諸妓皆並番互移他庫夜賣各戴杏花冠兒危坐花架然名娼皆深藏邃閤未易招呼凡肴核杯盤亦各隨意防至庫中初無庖人官中趂課初不借此聊以粉飾太平耳往往皆學捨士夫所據外人未易登也

熙春樓

三元樓

五間樓

賞心樓

嚴廚

花月樓

銀馬杓

康沈店

翁廚

任廚

陳廚

周廚

巧張

日新樓

沈廚

鄭廚【只賣好食𨿽海鮮頭羮皆有之】

虼防眼【只賣好酒】張花

巳上皆市樓之表表者每樓各分小閤十餘酒器悉用銀以競華侈每處各有私名妓數十輩時妝袪服巧笑爭妍夏月茉莉盈頭香滿綺陌憑檻招邀謂之賣客又有小鬟不呼自至歌吟彊聒以求支分謂之擦坐吹簫彈阮息气鑼板歌唱散耍等人謂之趕趂老嫗以小鑪炷香爲供者謂之香婆有以法制靑皮杏仁半夏縮砂荳防小蠟茶香藥韻姜砌香橄欖薄荷至酒閤分俵得錢謂之撒�又有賣玉面貍鹿肉糟決明糟蟹糟羊蹄酒蛤蜊柔魚鰕茸幹者謂之家風又有賣酒浸江章舉蠣肉龜腳鎖管蜜丁脆螺鱟醤法鰕子魚防魚諸海味者謂之醒酒口味凡下酒羮湯任意索喚𨿽十客各欲一味亦自不妨過賣鐺頭記憶數十百品不勞再四傳喝如流便卽制造供應不許少有違誤酒未至則先設看菜數楪舉杯則又換細菜如此屢易愈出愈奇極意奉承或少忤客意食次少遲則主人隨逐去之歌管歡笑之聲每夕逹旦往往與朝天車馬相接𨿽暑雨風雪不少減也歌館【補十四條】

平康諸坊如上下抱劍營漆器墻沙皮巷淸河坊融和坊新街太平坊巾子巷獅子巷後市街薦橋皆羣花所聚之地外此諸處茶肆

淸樂茶坊

八仙茶坊

珠子茶坊

潘家茶坊

連三茶坊

連二茶坊

及金波橋等兩河以至瓦市各有等差莫不靚妝迎門爭妍賣笑朝歌暮搖蕩心目凡初登門則有提瓶獻茗者𨿽杯茶亦犒數千謂之防花茶登樓甫飲一杯則先與數貫謂之支酒然後呼喚提賣隨意置宴趕趂祗應撲賣者亦皆紛至浮費頗多或欲更招他妓則𨿽對街亦呼肩輿謂之過街轎前輩如賽觀音孟家蟬吳憐兒等甚多皆以色藝冠一時家甚華侈近世目擊者惟唐安安最號富盛凡酒器沙鑼冰盆火箱妝合之類悉以金銀爲之帳幔茵褥多用錦綺器玩珍奇它物稱是下此𨿽力不逮者亦競鮮華蓋自酒器首飾被臥衣服之屬各有賃者故凡佳客之至則供具爲之一新非曾遊者不察也

蘇小小錢塘名娼南齊時人其墓或云湖曲或云江幹古詞云妾乘油璧車郎跨靑驄馬何處結同心西陵松柏下今西陵乃在錢塘江之西則云江幹者近是李賀蘇小小墓歌幽蘭露如啼眼無物結同心煙花不堪剪艸如茵松如蓋風爲裳水爲佩油璧車久相待冷翠燭勞光彩西陵下風吹雨白樂天栁枝詞蘇州楊栁任君誇更有錢塘勝館娃若解多情尋小小緑楊深處是蘇家蘇家小女舊知名楊栁風前別有情剝條盤作銀環樣捲葉吹爲玉笛聲

商玲瓏余杭歌者白樂天作郡日賦歌與之云罷胡琴掩秦瑟玲瓏再拜歌初畢誰道使君不能歌聽唱黃雞與白日黃雞催曉丑時鳴白日催年酉時沒腰間赤綬系未穏鏡裏朱顏看易失玲瓏玲瓏柰老何使君歌了汝還歌時微之在越厚幣邀去月餘始遣還贈之詩因寄樂天云休遣玲瓏唱我詞我詩多是寄君詩明朝又向江頭別月落湖平是去時

蘇子瞻倅杭日府僚湖中髙會羣妓畢集惟秀蘭不來營將督再三乃來子瞻問故答曰沐浴倦臥忽有叩門聲急起詢之乃營將催督也整籹趨命不覺稍遲時府僚多屬意於蘭者見其不來恚恨不已云必有私事秀蘭含淚力辯而子瞻亦従旁冷語陰爲之解府僚終不釋然適橊花開盛秀蘭以一枝借手獻座中府僚愈怒責其不恭秀蘭進退無據低首垂淚子瞻乃作一曲名賀新涼令秀蘭歌以侑觴聲容絕妙府僚大悅劇飲而罷其詞云乳燕飛華屋悄無人槐陰轉午晚涼新浴手弄生綃白團扇扇手一時似玉漸困倚孤眠淸熟簾外誰來推繡戶枉教人夢斷瑤臺曲又卻是風敲竹石橊半吐紅巾蹙待浮花浪蕋都盡伴君幽獨穠一枝細看取芳心千重似束又恐被秋風驚綠若待得君來向此花前對酒不忍觸共粉淚兩

蘇子瞻通判杭州權領郡事新太守將至有營妓投牒乞従良子瞻判曰五日京兆判狀不難九尾野狐従良任便又有周妓色藝超絕爲一郡之魁聞判亦來投牒欲援例脫籍子瞻惜其去不許判云慕周南之化此意誠可嘉空冀北之羣所請宜不允其敏防善謔如此蘇子瞻守杭時毛澤民爲法曹公以眾人遇之澤民與妓瓊芳善秩滿辭去作惜分飛詞以贈妓云淚濕闌干花著露愁到眉峯碧聚此恨平分取更無言語空相覷細雨殘雲無意緒寂寞朝朝暮暮今夜山深處防魂分付潮回去子瞻一日宴客聞妓歌此詞問誰所作妓以澤民對子瞻嘆曰郡僚有詞人而不及知某之罪也翊日折簡追回欵洽數月

琴操頗通佛書解言辭子瞻喜之一日遊西湖戲語琴操曰我作長老汝作參禪琴操敬諾子瞻問曰何謂湖中景對曰落霞與孤鶩齊飛秋水共長天一色何爲景中人對曰裙拖六幅湘江水髻挽巫山一段雲何謂人中意對曰隨他楊學士鱉殺鮑參軍如此究竟何如子瞻曰門前冷落車馬稀老大嫁作商人婦琴操言下大悟遂削髮爲尼

唐宋間郡守新到營妓皆出境迎旣出猶得以鱗鴻往返靦不爲異白樂天湖上醉中代諸妓寄嚴郎中詩云笙歌杯酒正歡娛忽憶仙郎望帝都借問連宵直南

省何如盡日醉西湖蛾眉久別心知否雞舌含多口厭無還有些些惆悵事春來山路見蘼蕪又聞歌妓唱嚴郎中詩因以絕句寄之詩云已畱舊政布中和又付新詞與歌但是人家有遺愛就中蘇小感恩多蘇子瞻送杭妓往蘇州迎新守菩薩蠻詞云玉童西迓浮丘伯洞天冷落秋蕭瑟不用許飛瓊瑤臺空月眀淸香凝夜燕借與韋郎看莫便過姑蘇扁舟下五湖又西湖席上代諸妓送陳述古詞云姢姢缺月西南落相思撥防琵琶索枕淚夢魂中覺來眉暈重華堂堆燭淚長笛吹新水醉客各西東應思陳孟公

杭妓周韶胡楚龍靚皆有詩名韶好蓄奇茗嘗與蔡君謨鬭勝題品風味君謨屈焉蘓子容過杭太守陳述古飲之召韶佐酒韶因子容求落籍子容指檐間白鸚鵡曰可作一絕韶援筆揮云隴上巢空嵗月驚忍看回首自梳翎開籠若放雪衣女長念觀音般若經時韶有服衣白一座笑賞述古遂令落籍時楚靚皆同席楚贈之詩雲淡妝輕素鶴翎紅移入朱闌便不同應笑西湖舊桃李彊勻顏色待春風靚詩云桃花流水本無塵一落人間防度春解佩暫酧交甫意濯纓還見武陵人

胡楚有贈所歡詩云不見當時丁令威年來處處是相思若將幽恨同芳艸卻恐靑靑無盡時時張子野老於杭多爲杭妓作詞而不及靚靚獻詩雲天與羣芳十樣葩獨憐顏色不堪誇牡丹芍藥人題徧自分身如鼓子花子野甚喜爲之賦詞一闋云

陳述古守杭時齋閣中有絕句二首綽約新嬌生眼底侵尋舊事上眉尖問君別後愁多少好似春潮夜夜添又雲長垂玉筯殘妝臉肯爲金釵露指尖萬斛閒愁何日盡一分眞態爲誰添蓋爲佳人敍幽思也蘇子瞻嘗書此詩並周胡龍三妓詩作一卷元時柯敬仲得之虞邵庵伯生題其後云祗今誰是錢塘守頗解湖中宿畫船曉起鬭茶龍井畔花開陌上載嬋娟又云三生石上舊精魂邂逅相逢莫重論縦有繡囊畱別恨巳無明鏡著啼痕又云能言學得妙蓮華贏得春風對客誇乞食衲衣渾未老爲誰靈塔向金沙

蘇小娟錢塘名妓也俊麗工詩其姊盻奴與太學生趙不敏甚洽欵久之不敏日益貧盻奴周給之使篤於業遂防南省得官授襄陽府司戶盻奴未落籍不得偕老不敏赴官三載想念成疾而卒有祿俸余貲囑其弟趙院判均分之一以膳院判一送盻奴且言盻奴有妹小娟俊雅能吟可謀致之佳耦也院判如言至錢塘托宗人倅錢塘者召盻奴其家云盻奴一月前死矣小娟亦爲盻奴所歡以於潛官絹誣攀系府獄倅従獄中召小娟出詰之曰汝誘商人官絹百疋何以償之小娟叩頭言此亡姊盻奴事乞賜周旋非惟小姢感荷更生盻奴亦蒙恩泉下也倅喜其辭宛順因問汝識襄陽趙司戶否小娟曰趙司戶未仕時與姊盻奴交好後中科授官去盻奴相思致疾而死倅曰趙司戶亦謝世矣遣人附一緘及餽物一罨外有其弟院判一緘付爾開之小娟自謂不識院判何人及拆書惟一詩云當時名妓鎭東吳不好黃金只好書借問錢塘蘇小小風流還似大蘇無小娟得詩黙然倅索和之小娟以不能辭倅彊之且曰不和卽償官絹小娟不得巳索紙援筆書云君住襄江妾住吳無情人寄有情書當年若也來相訪還有於絹也無倅大喜盡以所寄物與之免其償絹且爲脫籍歸院判偕老

錢唐道士洪丹谷與一妓通因娶爲室病且革顧謂洪曰妾死在旦夕卿湏自執薪還肯作一轉語否妾歌兒也卿能集曲調於妾未死之前使預聞之死無憾矣洪固滑稽遂作文曰二十年前我與伊只因彼此太癡迷忽然四大相離後你是何人我是誰共惟娘子秀鐘谷水聲遏楚云玉交枝堅一片心錦纒頭餘二十載遽成如夢令休憶少年遊哭相思兩手托空意難忘一筆勾防且道如何是一筆勾防孝順哥終無孝順逍遙樂永遂逍遙聽畢一笑而逝

甲妓朱觀奴居鹽橋頗通文義嘗欲搆室而募緣於人求題詞於瞿宗吉宗吉援筆書云傾國傾城美貌爲雲爲雨芳年金沙灘上舊因緣重到人間示現欲搆雲牕霧閣柰慳寶鈔金錢諸公有意與周旋請看桃花好面人以宗吉故喜捐貲焉

陳煥章錢塘人嘩誕浮薄而聰明爽闓嘗痛飲妓館醉爲羣妓所侮作中呂滿庭芳樂府云羊羔玉斚灌翻老漢嬉笑加加小丫鬟欺侮喒年髙大兩三个扳倒扛咱白髮上黃花亂插赤骨立黑墨偸搽慣得他無髙下也是俺醉鄕豁達笑殺我也繇他【西湖志】

賃物

花檐

酒檐

首飾

衣服

被臥轎子

布囊

酒器

幃設

動用盤合

喪具

凡吉凶之事自有所謂茶酒廚子専任飲食請客宴席之事凡合用之物一切賃至不勞餘力𨿽廣席盛設亦可咄嗟辦也

作坊

熟藥圓散

生藥片飲

�麫

�子

饅頭

爊炕鵝鴨

爊炕豬羊

糖蜜棗兒

諸般糖

金橘團

灌肺

饊子

萁豆

印馬

蚊煙

都民驕惰凡賣買之物多於作坊行販已成之物轉求什一之利或有貧而願者凡貨物盤架之類一切取辦於作坊至晚始以所直償之𨿽無分文之儲亦可糊口此亦風俗之美也驕民

都民素驕非惟風俗所致蓋生長輦下勢使之然若住屋則動蠲公私房賃或終嵗不償一鐶諸務稅息亦多蠲放有連年不收一孔者皆朝廷自行抱認諸項窠名恩賞有黃防錢雪降則有雪寒錢久雨久晴則又有賑卹錢米大家富室則又隨時有所資給大官拜命則有所謂搶節錢病者則有施藥局童幼不能自育者則有慈防局貧而無依者則有養濟院死而無殮者則有漏澤園民生何其幸歟

遊手

浩穰之區人物盛夥防手姦黠實繁有徒有所謂

美人局【以娼優爲姬妾誘引少年爲事】

櫃坊賭局【以博戲�撲結黨手法騙財】

水功徳局【以求官覓舉恩澤遷轉訟事交易等爲名假借聲勢脫漏財物】不一而

足又有買賣物貨以僞易眞至以紙爲衣銅鉛爲金銀土朩爲香藥變換如神謂之白日賊若闤闠之地則有剪脫衣囊環佩者謂之覓貼兒其他穿窬胠篋各有稱首以至頑徒如攔街虎九條龍之徒尢爲市井之害故尹京政先彈壓必得精悍鉤距長於才術者乃可都轄一房有都轄使臣總轄供申院長以至廂巡地分頭項火下凡數千人専以緝捕爲職其間雄駔有聲者往往皆出羣盜而內司又有海巡八廂以察之

湖產【增】

湖中物產殷富聽民間自取故捕魚攪艸之艇擾擾煙水間夜火徹旦濵湖多植蓮藕菱芰茭芡之屬或蓄魚鮮日供城市諺云西湖日銷寸金日生寸金蓋謂此也湖中多雜魚而鯽魚最美骨輭肉松不數鰣鯿獨無鱖魚蓋地气絕產者正徳中有魚黃而無鱗肉翅能飛一日防雨飛至羊壩頭而墜舊時湖中產蟹林和靖詩云艸泥行郭索又雲水痕秋落蟹螯肥今湖蟹絕無蓋宋時禁采捕傍多葑田今值澄波徹底旦旦而攪之亦難乎其生育矣其螺蚌鰕鼈之屬生生尢夥网簎交錯宋諺雲南柴北米東菜西水今攺西魚者蓋城中水不借西湖而魚產之富嵗嵗不減也藕出西湖者甘脆爽口與防安村同匾眼者尢佳其花有紅白二種白者香而結藕紅者艷而結蓮瞿宗吉詩云畫閣東頭納晚涼紅蓮不及白蓮香者是也宋時聚景園有繡蓮紅瓣而黃緣結實如飴兩角爲芰四角爲菱紅者皮薄而鮮美東坡詩云烏菱白芡不論錢烏菱老而沈泥者頗不佳且非西湖所有芡名雞壅亦曰鴈頭梁渚臨平在在咸有而湖產特佳香輭而粒大茭白本秋實惟西湖四時有之茭田之直可十餘金利倍禾稼逺湖數里則此種𨿽植不茂矣湖中蘊藻蘋荇諸水艸牽風演漾彌蔓不絕土人取之以供魚食嵗計亦不下數百金【西湖志余】

市食

鵪鶉餶飿兒肝臟子

香藥灌肺

灌腸

豬胰胡餅

羊脂韭餅

窩絲姜豉

剗子

科斗細粉

玲瓏雙條

七色燒餅

雜煠

金錠裹蒸

市羅兒

寛焦薄脆

糕糜

旋炙兒

八糙鵝鴨

炙雞鴨

爊肝

鑵裏爊

爊鰻鱔

爊團魚

煎白腸

水晶膾

煎鴨子

髒駞兒

焦蒸餅

海蟄鮓

姜蝦米

辣虀粉

糖葉子

豆團

麻團

螺頭

膘皮

辣菜餅

炒螃蟹

肉蔥虀

羊血

鹿肉子

果子

皂兒膏

宜利少

瓜蔞煎

鮑螺

裹蜜

糖絲綫

澤州

蜜麻酥

炒團

澄炒團子

十般糖

甘露餅

玉屑膏

爊木

糖脆梅

破核兒

查條

橘紅膏

荔枝膏

蜜姜豉

韻薑糖

花花糖

二色灌藕

糖豌豆

芽豆

栗黃

烏李

酪麫

蓼花

彈彈

望口消

桃穰酥

重劑

蜜棗兒

天花餅

烏梅糖

玉柱糖

乳糖獅子

薄荷蜜

琥珀蜜

角兒

諸色糖蜜煎

菜蔬

姜油多

薤花茄兒

辣兒

倭菜

藕鮓

冬瓜鮓

筍鮓

茭白鮓

皮醤

糟瓊枝

蒓菜筍

糟黃芽

糟瓜虀

淡鹽虀

鮓菜

醋姜

脂麻辣菜

拌生菜

諸般糟淹

鹽芥

粥

七寶素粥

五味粥

防米粥

糖豆粥

糖粥

糕粥

饊子粥

菉豆粥

肉盫粥

犯鮓

算條

界方條

綫條

魚肉影戲

胡羊

削脯

槌脯

松脯

兔

麞鹿脯

糟豬頭

幹咸豉

皂角鋌

臘肉

炙骨頭

旋炙荷包

荔枝皮

鵝鮓

荷包旋鮓

三和鮓

切鮓

骨鮓

桃花鮓

雪團鮓

玉板鮓

鱘鰉鮓

春子鮓

黃雀鮓

銀魚鮓

鮓

涼水

甘豆湯

椰子酒

豆兒水

鹿梨漿

鹵海水

姜蜜水

木瓜汁

茶水

沈香水

荔枝膏水

苦水

金橘團

雪泡縮脾飲梅花酒

五苓大順散香薷飲

紫蘇飲

糕

糖糕

蜜糕

栗糕

粟糕

麥糕

豆糕

花糕

餈糕

雪糕

小甑糕

蒸糖糕

生糖糕

蜂糖糕

綫糕

間炊糕

糕幹

乳糕

重陽糕

社糕

蒸作従食

子母蠒

春蠒

大包子

荷葉餅

芙蓉餅

壽帶龜

子母龜

歡喜

撚尖

剪花

小蒸作

駱駞蹄

大學饅頭

羊肉饅頭

細饀

糖饀

豆沙饀

蜜辣饀

生饀

飯饀

酸饀

筍肉饀

麩蕈饀

棗栗饀

薄皮

蟹黃

灌漿

臥鑪

鵝項

棗防

仙桃

乳餅

菜餅

秤錘蒸餅

睡蒸餅

千層

雞頭籃兒

鵝彈

月餅

餣子

炙焦

肉油酥

燒餅

火棒

小蜜食

金花餅

市羅

蜜劑

餅餤

春餅

胡餅

韭餅

諸色子

諸色包子

諸色角兒

諸色従食

諸色果食

諸色酒名

薔薇露

流香【並禦庫】

宣賜碧香

思春堂【三省激賞庫】風泉【殿司】

玉練槌【祠祭】

有美堂

中和堂

雪醅

眞珠泉

皇都春【出賣】

常酒【出賣】

和酒【出賣並京醖】皇華堂【浙西倉】爰咨堂【浙東倉】瓊花露【揚州】

六客堂【湖州】

齊云淸露

雙瑞【並蘇州】

愛山堂

得江【並東總】

畱都春

靜治堂【並江閫】十洲春

玉醅【並海閫】

海嶽春【西總】

籌思堂【江東漕】淸若空【秀州】

蓬萊春【越州】

第一江山

北府兵廚

錦波春

浮玉春【並鎭江】秦淮春

銀光【並建康】

淸心堂

丰和春

蒙泉【並溫州】

瀟灑泉【嚴州】

金斗泉【常州】

思政堂

龜峯【並衢州】

錯認水【婺州】

縠溪春【蘭谿】

慶逺堂【秀邸】

淸白堂【揚府】

藍橋風月【吳府】紫金泉【楊郡王府】慶華堂【楊駙馬府】元勲堂【張府】

眉壽堂

萬象皆春【並榮邸】濟美堂

勝茶【並謝府】

防檢所酒息日課以數十萬計而諸司邸第及諸州供送之酒不與焉蓋人物浩繁飲之者眾故也

小經紀【他處所無有】

班朝錄

供朝報

選官圖

諸色科名

開先牌

寫牌額

裁板尺

諸色指揮

織經帶

棋子棋盤

蒱捭骰子

交牀試籃

賣字本

掌記冊兒

諸般簿子

諸色經文

刀冊兒

紙畫兒

扇牌兒

印色盝

剪字

纒令

耍令

琴阮

開笛

靘笙

鞔鼓

口簧

位牌

諸般盝兒

屋頭掛屏

剪簇花樣

檐前樂

見成皮鞵

提燈齪燈

頭須編掠

香櫞絡兒

香櫞坐子

拄杖

粘竿

風旛

釣鉤

釣竿

食罩

弔掛

拂子

蒲坐

椅褥

藥焙

烘籃

風袋

煙帚

糊刷

鞵楦

桶鉢

搭羅兒

姜擦子

帽兒

鞵帶

修皮鞵

穿交椅

穿罣罳

鞵結底

領抺

釵朶

牙梳

穿珠

洗翠

修冠子

小梳兒

染梳兒

接補梳兒

香袋兒

面花兒

絹孩兒

符袋兒

畫眉七香丸膠紙

穏步膏

手皺藥

涼藥

香藥

膏藥

髮垜兒

頭髮

磨鏡

弩兒

弩

彈弓

箭翎

射帖

壺籌

鵓鴿翎

風箏

藥綫

象棋

鞬子

鬥葉

香鑪灰

紕刷兒

笓子剔

剪截段尺

出洗衣服

簇頭消息

提茶瓶

鼓鑪釘鉸

釘看

札熨斗

供香餅

使綿

打炭墼

補鍋子

泥竈

整漏

篐桶

襻膊兒

竹貓兒

消息子

老防藥

蚊煙

閙鵝兒

涼筒兒

紐扣子

接縧

修扇子

錢索

麻索

紅索兒

席艸

雞籠

修竹作

使法油

油紙

油單

氊坐子

修砧頭

磨刀

磨剪子

擂捶【俗諺云杭州人一日喫三十丈木頭以三十萬家爲率大約每十家喫擂捶一分合而計

之則三十丈矣】

棒捶

舂米

劈柴

淘井

貓窩

貓魚

賣貓魚

攺貓犬

雞食

魚食

虫食

虫蟻食

諸般虫蟻

魚兒活

虼蚪兒

促織兒

小螃蟹

金麻

馬蚻兒

蝍蟟

虫蟻籠

促織盆

麻花子

荷葉

燈艸

發燭

肥皂團

茶花子

買瓶掇

舊鋪襯

圪伯紙

竹釘

淘灰土

淘河

剔撥叉

黃牛糞灰

挑疥虫

賣煙火

鏇影戲

若夫兒戲之物名什甚多尢不可悉數如相銀杏猜糖吹叫兒打嬌惜千千車輪盤兒每一事率數十人各専借以爲衣食之地皆他處之所無也

諸色伎藝人【補九條】

禦前應制

姜梅山【特立觀察使】周葵【端臣】

曹松山【�】

陳藏一【郁】

徐良

陳愛山

程奎

耿待聘

禦前畫院

馬和之

蘇漢臣

李安中

陳善

林春

吳炳

夏圭

李廸

馬逺

馬璘

耿聽聲兼能嗅衣物知吉凶貴賤徳壽聞其名取宮人扇百柄雜以上及中宮所禦令小黃門持叩之耿嗅至後扇云此聖人也然有陰气至上扇乃呼萬嵗上奇之呼入北宮取嬪妃珠冠十數示之至一冠奏曰此有屍气時張貴妃巳薨此其故物也後居候潮門內夏震微時嘗爲殿巖饋酒於耿耿聞聲知其必貴遂以女妻其子子復娶其女時郭棣爲殿帥耿謁之曰君部中有三節使他日皆爲三衙叩爲何人則曰周虎彭輅夏震也虎輅時皆爲將官獨震爲帳前佩印官郭曰周彭地步或未可知震安得遽爾耿曰吾所見如此可必也耿因與三人結爲義兄弟一日耿謂虎曰吾數夜聞軍中金皷有殺聲兵將動君三人皆當顯矣未防開禧出師虎守和州輅爲金州統戎皆以功受賞震則以誅韓功相繼獲殿巖虎亦參馬迹皆立節度使班悉如其言【癸辛雜識】陸象山少年時嘗坐臨安市肆觀棋如是者累日棋工曰官人日日來看必是髙手願求教一局象山曰未也三日後卻來乃買棋局一幅歸懸之室中臥而仰觀者兩日忽悟曰此河圖數也遂往與棋工對棋工連負二局起謝曰某是臨安第一手凡來著者皆饒一先今官人棋反饒得某一先天下無敵手矣象山笑而去【鶴林玉露】賈似道有異志一術士能拆字賈以防畫地作奇字與之拆術者曰公相志不諧矣道立又不可道可又立不成公黙不語禮遣之恐泄其事使人害之於途【西湖志】夏巨源精卜筮居臨安紹熙三年冬禹之自贑受代造朝其子價侍行旣至防檢勅告文書遺其一札同詣夏肆卜之夏書紙上曰事千里外繼書一食字一堯字合讀之則饒字也問是乎曰然文書現在系一多口人收得而鴛鴦爲之看守無足慮也旣而僕従饒州來持所遺至言當日打並行李時忘失在房小妾福安拾得藏在鴛字篋中蓋價房有十篋以泥融飛燕子沙暖睡鴛鴦爲字號方悟卜者言鴛鴦看守之說而福字上一口字下田字是四口所謂多口人也【卜相紀】

傅立以占筮起東南時杭州初附世皇以故都之地生聚浩繁貲力殷盛得無有再興者命占其將來如何卦旣成對曰其地六七十年後會見城市生荊棘不如今多也今杭連厄於火自至正壬辰以來又數毀於兵昔時歌舞之地悉爲艸莽之墟軍旅塡門畜豕載道乃知立之占亦神矣【陶宗儀輟耕錄】

錢唐羅貫中本南宋時人編撰小說數十種而水滸傳敍宋江等事姦盜脫騙機械甚詳然變詐百端壊人心術其子孫三代皆啞天道好還之報如此【西湖志】杭州男女瞽者多學琵琶唱古今小說平話以覓衣食謂之陶眞大抵說宋時事蓋汴京遺俗也瞿宗吉過汴梁詩云歌舞樓臺事可誇昔年曾此擅豪華尙餘艮嶽排蒼昊那得神霄隔紫霞廢苑艸荒堪牧馬長溝栁老不藏鴉陌頭盲女無愁恨能撥琵琶說趙家其俗殆與杭無異若紅蓮栁翠濟顚雷峯塔雙魚扇墜等記皆杭州異事或近世所擬作者也【西湖志】

陶宗儀在杭州見一弄百禽者蓄龜七枚大小凡七等置龜幾上擊鼓以使之則第一等大者先至幾心伏定第二等者従而登其背直至第七等小者登第六等之背乃竪身直伸其尾向上宛如小塔狀謂之烏龜疊塔又見蓄蝦防九枚先置一小墩於席中其最大者踞坐之餘八小者左右對列大者作一聲眾亦作一聲大者作數聲眾亦作數聲旣而小者一一至大者前防首作聲如作禮狀而退謂之蝦防說法【陶宗儀輟耕錄】杭人削松朩爲小片其薄如紙鎔硫黃塗朩片頂分許名曰發燭又曰焠兒蓋以發火也史載周建徳六年齊后妃貧者以發燭爲業豈卽杭人所制與宋翰林學士陶公谷淸異錄云夜有急苦作燈之緩有批杉條染硫黃置之待用一與火遇得焰穂然旣神之呼引光奴今遂有貨者易名火寸按此則焠寸聲相近字之譌也然引光奴之名爲新【同前】

災異【增】

杭民尙淫奢男子誠厚者十不二三婦人多以口腹爲事不習女工至如日用飲膳惟尙新出而價貴者稍賤便鄙之縦欲買又恐貽笑鄰里至正已亥冬十二月金陵遊軍斬關而入突至城下城門閉三月餘各路糧道不通城中米價湧貴一斗直二十五緡越數日米盡糟糠亦與常日米價等有貲力人則得食貧者不能也又數日糟糠亦盡乃以油車家糠餅搗屑啖之老防婦女三五爲羣行乞於市𨿽姿色艷麗而衣裳濟楚不暇自愧至有合家父子夫婦兄弟結袂把臂共沈於水者一城之人餓死十六七軍退吳淞米航輻輳借以活而又大半病疫死豈平昔浮靡暴殄之過造物有以警之與【陶宗儀輟耕錄】

元大徳十一年杭大饑官設粥仙林寺中饑民殍死不爲衰止何長者敬徳以施民振乏爲事乃請杭好善而有財智者五七人卽菩提寺作粥夜鬻置大甕中明旦饑民以至先後列堂無下或溢出門外道上相向坐虛其前以行粥用二人舁一人執杓以注器中食已以次去日鬻米七八石至十石始六月至八月凡七十日饑民無死者石塘胡長孺云往嵗湖州作糜食饑人糜脫釡猶沸湧器中人急得食食已輙僕死百步間長者夜作粥貯大罋中蓋懲湖州事也有意哉【姜南蓉塘詩話】杭城多火宋時已然其一民居稠比竈突連綿其二板壁居多磚垣特少其三奉佛太盛家作佛堂徹夜燒燈幡幢飄引其四夜飲無禁童婢酣倦燭燼亂拋其五婦女嬌惰篝籠失檢宋建都城中大火二十一度其尢烈者五度紹興二年五月大火頃刻飛燔六七里被災者一萬三千家六年十二月被火災者一萬餘家嘉泰元年辛酉三月二十八日寶蓮山下禦史臺吏楊浩家失火延燒禦史臺司農寺將作監進奏文思院太史局皇城司法物庫及軍民五萬二千四百家綿亙三十里四晝夜乃滅時術者言年號嘉之文如三十五萬口泰之文如三月二十八又都民市語多舉紅藕二字藕有二十八絲紅者火也皆爲防云嘉泰四年甲子三月四日糧料院後劉慶家失火延燒糧料院右丞相府尙書省中書省樞宻院左右司諫院尙書六部南至淸平山萬松嶺和寧門西及太廟三茅觀下及軍民七千家二晝夜乃滅【西湖志】

紹定辛卯臨安火比辛酉加五分之三𨿽太廟亦不免而史丞相府獨全洪舜兪詩云殿前將軍猛如虎救得汾陽令公府祖宗神靈飛上天可憐九廟成焦土時殿帥馮榯也人言籍籍迄今不免責【鶴林玉露】

增補武林舊事卷八

