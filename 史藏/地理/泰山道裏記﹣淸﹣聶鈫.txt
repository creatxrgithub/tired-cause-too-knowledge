泰山道裏記

﹝淸﹞聶鈫著

●自序

餘生長泰山下﹐嘗搜討岱故﹐更思以遊履得其實。乾隆癸亥﹐安邱劉履夫其旋教授泰安﹐與余善﹐每同攀幽躋險﹐探稽往躅。

戊辰春﹐車駕東巡。當事屬履夫﹐輯禦路古迹﹐隨筆《泰山紀略》﹐脫稿授余。後履夫除知嘉定縣﹐卒官。余亦卜居山中。

歲庚辰﹐有仁和成城衛宗者﹐來纂《泰安府誌》﹐訪獲《紀略》﹐極加嘆賞﹐因請攜歸。厥後別刻《泰山勝槪志》一卷﹐並多采《紀略》。然其中有一地兩稱﹐或名同地異。巖谷險阻﹐向有題刻﹐惜爲苔蔽莫辯者﹐近乃豎梯親加刮摩以核之﹐𨿽風雨寒暑﹐弗憚其勞。而又質之野老﹐參考羣書﹐竭半生精力﹐爰匯爲一編。提挈道裏爲綱領﹐分之爲五﹐合之爲一﹐名曰《泰山道裏記》。凡古迹﹑祠宇﹑橋坊﹐悉綴其下。他如髙裏﹑䢐徠﹑云亭諸山﹐皆支峯別阜﹔石汶﹑北汶﹑三溪諸水﹐同歸於大汶﹔再靈巖﹑琨瑞川谷名迹﹐連屬嶽之極北者﹐𨿽異縣何妨兩載﹐而泰山全體著矣。之數者﹐庶幾補前人諸記所不逮﹐亦欲使後之遊者易考焉。惟是管窺所及﹐文詞鄙拙﹐復芟蕪校訂﹐自乙酉迄壬辰﹐四易稿而始定﹐非敢謂《記》之成也﹐聊以自娛山居云爾。

●泰山道裏記

壹

泰山﹐《虞書》謂之「岱宗」。《風俗通義》曰「岱者﹐長也。萬物之始﹐陰陽交代。」《白虎通﹖徳論》曰「東嶽爲岱宗者﹐言萬物之相代於東方也。又嶽之爲言桷也﹐桷考功徳定黜陟也。」《禹貢》謂之「岱」。《周禮》謂之「岱山」。《爾雅》《論語》謂之「泰山」。是泰山之名後於岱也。

泰山結體﹐惟《魯頌》「巖巖」一語﹐足以形容气象。後人謂泰山如坐者﹐言一山之體也。又曰泰山爲龍者﹐言眾山之奔赴也。舊說皆謂山脈自西而東。鄭樵《通誌》謂濟南諸山其北麓﹐兗州諸山其南麓﹐靑齊海上諸山其左翼﹐河東諸山其右翼﹐終不言其脈之所起。李光地《禹貢注》﹕「導山四條﹐惟第一條言入海﹐餘三者﹐或長或短﹐率無入海之文。」且岱爲嶽宗﹐用表靑徐之畛﹐迆東卽其入海處﹐經文不及﹐以是蓄疑。曾因奏對備聞山東諸山之脈﹐自營州跨海而來﹐遣官按履經十餘年﹐非意之也。蓋自聖祖禦制《泰山龍脈論》出﹐而百家息喙矣。

泰山面西南﹐社氏《通典》之說也。後人多謂南向。蓋登山者﹐皆由紅門一路﹐適值其南﹐於此仰望﹐峯巖掩蔽﹐不見絕巓。惟自山西南視之﹐則正面出矣﹐亦足徵其非自西來也。其背依東北﹐棨戟排列﹐最據形勝云。

泰山道裏﹐見於載籍者﹕《博聞錄》謂「髙四千丈﹑環一千里」﹐《茅君內傳》謂「周回三千里」。其說荒遠不可稽。唐徐堅《初學記》引《漢官儀》及《泰山記》曰「自下至古封禪處凡四十里。」晉郭璞《山海經注》謂﹕「從山下至頂﹐四十八里三百步。」《唐六典》謂﹕「周百六十里﹐髙四十餘里。」故俗皆以爲四十里云。然登山者寅上而未下﹐度其時在平地僅行六七十里而已﹐況攀陟爲勞﹐不足四十里明矣。明萬曆間參政張五典者﹐嘗立一法量之。其法用豎竿一﹐長一丈﹐刻以尺寸﹐竿端置一環﹔用橫竿一﹐長亦一丈﹐中置一環﹔兩端皆五尺﹐取其輕重相稱。以繩系於橫竿之環﹐而又穿於豎竿之環﹐牽其繩之尾﹐則橫竿可上可下﹐而不失其平。於是以豎竿所立之處﹐視橫竿所至之處﹐則五尺爲一步矣﹐此以量其遠近也﹔每量一步﹐若在平地﹐則橫竿由端以至豎竿前後﹐俱著於地﹔若前髙而後下﹐則橫竿前著於地﹐而後懸於空﹐視竿所懸處至地尺寸若干﹐此以量其髙下也。又備一冊﹐每頁畫三百六十格﹐每量一步則塡一格﹐平地則於格內塡一平字。其髙尺寸若干﹐亦於格內注之。塡盡一頁﹐則足三百六十步﹐爲一里。其髙則累尺寸而計之不爽也。由山下至絕頂﹔凡量四千三百八十四步﹐而纖回曲折皆在其中。髙三百八十六丈九尺一寸﹐中除倒盤低十八丈五尺七寸抵髙數外﹐實髙三百六十八丈三尺四寸﹐折步七百三十六步六分八釐。平﹑髙共積五千一百二十步有奇﹐實一十四里零八十親步耳。

泰安府城﹐舊爲岱嶽鎭。自漢迄南北朝﹐置奉髙縣﹐爲泰山郡治﹐在今治東北四十里﹑其時兼攝博縣﹐在今治東南二十五里。隋開皇時攺奉髙曰岱山。大業初省岱山﹐入博城。唐髙宗攺名乾封。宋太祖開寶五年﹐詔遷治就嶽廟﹐眞宗祥符元年﹐攺名奉符﹐屬襲慶府。金初爲泰安軍﹐尋攺泰安州﹐治奉符縣。元因之。明初省奉符﹐並歸泰安州﹐屬濟南府。國朝雍正十三年﹐升州爲府﹐轄州一縣六﹐倚郭爲泰安縣。其城內外祠觀名迹﹐有關泰山掌故者﹐並備錄之。

府城內西北爲岱廟。《水經注》引《從徵記》曰「泰山有下中上三廟﹐墻闕嚴整。廟中柏樹夾兩階﹐大二十餘圍﹐蓋漢武所植也。門閣三重﹐樓榭四所﹐壇一所。」按﹕此廟蓋下廟也。其制初爲遙參門﹐門與城南門相直﹐其前卽宋眞宗警蹕之地也。門外爲臺﹐上起石坊﹐乾隆三十五年奉敕增建﹐額「遙參亭」三字。北爲遙參亭。亭一名艸參。凡有事於嶽者﹐拜於亭而後入﹐是爲入廟之始。自明人設元君像於亭中﹐遂與廟隔﹐不可通輦路矣。亭後爲岱廟坊﹐康熙間布政使施天裔創建。

北爲廟﹐城堞方三里﹑髙三丈﹑門八﹐南辟者五﹐中曰正陽﹐三十五年奉敕重建﹐額「岱廟」二字。東西兩掖門﹐東掖之東曰仰髙﹐西掖之西曰見大。東一曰靑陽﹐又名東華﹔西一曰素景﹐又名西華﹐北一曰魯瞻﹐又名厚載。門各有樓。又四角亦皆有樓﹕曰巽﹑曰艮﹑曰乾﹑曰坤﹐各隨其方焉。

由中門而入﹐北爲配天門﹐其東爲三靈侯殿﹐又東爲炳靈殿。《文獻通考》「後唐長興三年﹐詔以泰山三郎爲威雄將軍」卽此。大中樣符元年十月封禪畢﹐親幸加封﹐令兗州增葺祠字﹐又於廟北堧建亭﹐名日靈威。肖像一男一女。亭圮﹐移像於後寢官﹐今仍建祀於此。按俗刻《增補搜神記》引《唐會要》云「泰山有五子某某﹐三曰至聖炳靈王﹔配永泰夫人。一女曰玉女大仙﹐卽碧霞元君。」其說妄誕不足據。殿前漢柏六株﹐老幹扶疏﹐有明陳昌言《漢柏圖贊》。西北隅一株兩乾。乾隆二十七年﹐禦制《漢柏圖詩》﹐碑陰勒詩一首﹐並建亭於殿西。其殿南乃宋孫明復初辟學館處﹐名曰信道堂﹐並自爲記。金黨懷英《魯兩先生祠碑》云「孫﹑石兩先生講學舊館﹐爲岱廟所並﹐猶名爲柏林地﹐歲分施錢﹐爲養士之費。」今則盡歸道士矣。其門外有宋宣和宇文粹中撰修廟碑。炳靈殿北﹐舊爲迎賓堂﹐有司候王人之所。康熙間增置三茅殿﹐乾隆三十五年攺建駐蹕亭。

配天門西爲太尉殿﹐朱佐《前定錄補》所謂「豳公杜琮」也。

又西爲延禧殿﹐今並祀三茅於內。《集仙傳》所謂「東嶽上卿﹐漢茅盈及弟茅固﹑茅衷」也。殿前有元聖旨泰定鼠兒年﹑至正猴兒年碑﹐及杜翺撰《東嶽別殿重修堂廡碑》﹐並亡。中階唐槐一株﹐古幹中劈﹐陰覆半畝﹐有明人甘一驥大書「唐槐」二字碑。其門外有宋祥符晁迥撰加封碑。

延禧殿北﹐舊有禦香亭﹐爲貯禦香之所﹔有誠明堂﹐爲祭官齋宿之所﹐並記。西爲環詠亭﹐四垣嵌歷代石刻百餘計﹐種放題跋其尢也。明萬曆間重建﹐乾隆十二年拓新之。今上東巡渴岱廟﹐四陟岱巓﹐嘗駐蹕於此﹐有禦制《環詠亭》詩三首勒亭壁。北爲藏經堂﹐內貯歷代經文典誥。東爲魯班殿﹐殿前有乾隆三十五年內務府大臣劉浩賫帑重修泰山神廟告竣題名碑。

配天門北爲仁安門﹐門前有國期告祭碑十三﹐修廟碑一﹐左右環立。門內東西碑亭二﹐碑臺四。其在東者﹕金大定楊伯仁撰重修廟碑一﹐明告祭碑六﹐國朝告祭碑五﹐禦墨亭碑一﹐今上禦制重建廟碑一。其在西者﹕宋祥符楊億撰天貺殿碑一﹐明初詔去封號碑一﹐告祭碑五﹐天順間薛瑄攝修廟文﹐並勒天貺殿碑後面。國朝康熙間施天裔修廟碑一﹐告祭碑一﹐又有石幢一﹐制最古﹐通蓋趺髙可二丈﹐八面剝蝕無字﹐俗以「無字碑」呼之﹐而宋宣和襲慶守錢伯言紀遊碑陰勒明鄒宏文跋。嘉靖間李欽撰修廟碑及明代諭祭各碑﹐悉爲工人撤毀。中爲石欄﹐欄內外怪石凡九﹐皆有題勒。

北爲露臺﹐臺之上屹然中立者曰扶桑石﹐挺然北向者曰孤忠柏。廟內階旁有古檜數十﹐蟠結杈枒﹐此卽《從徵記》所稱「漢柏夾兩階」者。其餘翠柏森列﹐惟露臺西南二株﹐附枝倒垂如綴﹐皆施天裔修廟時所植也。露臺東西﹐雙井夾之﹐西井味尢甘美。有明州人李欽《古井記》﹐朱之蕃詩稱「香井」是也。又有鐵桶二﹐大數抱﹐宋建中靖國元年造。有奉符縣人李諒題記。周以回廓﹐各繪冥司善惡狀。東廓中間爲鼓樓﹐樓後有東齋房﹐圮。西廓中間爲鐘樓﹐樓後有神器庫。《從徵記》曰「庫中有漢時故樂器﹐及神車﹑木偶﹐皆靡密巧麗。又有石勒建武十三年﹐永貴侯張余上金馬一匹﹐髙二尺餘﹐形制甚精。」是其地也。北有西齋房﹐今並亡。

露臺北爲峻極殿﹐卽宋之天貺殿。殿九間﹐重檐八角﹐祀泰山之神。唐玄宗開元十三年封「齊天王」﹐宋眞宗大中祥符元年加封「仁聖天齊王」﹐四年沼加「上天齊仁聖帝」﹐元世祖至元二十八年加封「天齊大生仁聖帝」﹐明太祖洪武三年攺稱「東嶽泰山之神」。國朝吳云聯日﹕「帝出乎震﹐人生於寅。」康熙二十三年聖祖仁皇帝躬祀於此﹐賜額曰「配天作鎭」。雍正九年世宗憲皇帝額日「岱封錫福」。乾隆十三年今上躬祭額日「大徳曰生」。十六﹑二十二﹑二十七年﹐上皆親祭焉。三十六年﹐上復親祭﹐賜玉圭一﹐髙三尺五寸﹐寬八寸﹐色微靑。有禦制《岱廟詩》六首﹐並勒殿前東﹑西碑亭。

後爲寢宮﹐宮五間。宋大中祥符五年冊封東嶽淑明後﹐今上額曰「權輿造化」。東西曰配寢。凡岱廟之廢興可考者﹐自宋迄國朝﹐皆相繼增修﹐碑具在。

出府城北門外一里爲岱宗坊﹐登岱者自此始。坊創於明隆慶間巡撫姜延頤﹑總河翁大立﹑巡按羅鳳翔等﹐圮。雍正八年﹐郎中丁皂保。赫達塞奉敕重建﹐篆書坊額。西南爲鳳凰臺﹐《漢書》﹕「宣帝元康元年﹐鳳凰集泰山。」後因其地爲臺﹐臺上覆以亭﹐廢﹐猶有土邱石柱。乾隆十二年爲工人掘土所毀。

坊東爲酆都廟﹐神稱酆都大帝﹐配以冥府十王。《道經》云「酆都爲陰气之主﹐九地之樞機。」又曰「十王之中﹐七曰泰山。」故祀此。今上額曰「現因果法」。墀下有古柏﹐柏頂寄生檜一株﹐根植郁茂﹐俗呼飛來拍。廟始於明弘治十四年。﹐太監李瑾建。有嘉靖四十一年李欽撰重修碑。

坊西舊爲升元觀﹐乾隆三十五年建行宮於此﹐有禦書「禮元堂」額。向多古柏﹐今猶存數株耳。

坊北爲三皇廟﹐祀伏羲﹑神農﹑黃帝﹐配以八蠟。兩廡祀先醫。明弘治間﹐嘗遣中官致祭﹐有禦祝文脾。今以歲十二月八日致祭﹐爲郡人蠟祭之所。

北爲升元觀﹐觀初名建封院﹔宋政和八年賜額「升元」﹐有敕牒碑。元至元二十二年﹐張志純重修﹐攺曰「朝元」﹐有徐世隆碑。其神祀東華帝君﹐俗謂之東嶽福神﹐此則自西南而徙建者。』

北爲玉皇閣﹐萬曆八年建﹐白鶴泉故道也。按《明一統志》﹕「懸崖瀉出﹐宛如垂練。」《岱史》云「泉冽味甘﹐異於他水。」《泰山小史》云「泉出一天門下一里﹐水西南流﹐迨宋創此城﹐疏泉縈繞其下。城北舊有水道﹐經岱屆東南﹐出折而西南﹐曰運舟街。至城西南出﹐會﹝柰﹞河入泮歸漢。」嘉靖間舉入封尙章別墅於泉側﹐引水爲池﹐曰封家池。凡輶軒宴集多於此。尙章沒﹐其家苦於供應﹐遂用巨釜塞之﹐復立閣於上。自泉塞後﹐宋燾以州中科目漸稀﹐與當事議浚通﹐競爲眾所阻。然至今夏秋大雨時﹐閣旁地中猶隱隱如雷吼。西南有泉一泓﹐淸冽甘美﹐蓋其支流耳。乾隆十八年﹐知縣馮光宿建石坊於前﹐額曰「白鶴」。西偏別構一亭。二十七年知縣程志隆拓建。

西爲北斗殿﹐隆慶間建。前有人祖殿﹐祀秦始皇﹐蓋本《史記》所云「祖龍者﹐人之先也。」近攺痘神祠。北爲金龍四大王廟。《山東通誌》稱﹕「神爲南宋謝緒﹐行四﹐錢塘人﹐隱金龍山﹐宋亡投苕水死。明天啟四年﹐以擁護漕河封今號。」康熙元年祀此﹐有王紀碑。西爲靑帝觀﹐顧炎武謂卽月令﹐所謂靑帝太皞也。《隋書﹖禮儀志》﹕「開皇十五年春﹐行幸兗州﹐遂次岱嶽爲壇如南郊﹐又陳樂設位於靑帝壇如南郊。帝服衮冕﹐乘金輅﹐備法架﹐行禮畢﹐遂詣靑帝壇祭焉。」按﹕觀創建無考。宋祥符初重修﹐加封廣生帝君﹐有禦制碑。今佚。又北爲金山﹐明立髙眞院於上﹐今名西眼光殿。殿西有眼光泉﹐遊人多於此掬水洗目。

自大王廟轉而東北爲后土殿﹐有宋範致君題名勒壁。門外有井曰滌塵泉。東爲老君堂﹐古岱嶽觀之一隅也。唐爲老氏築宮﹐武后賜額曰「白鶴」。自髙宗以下六帝一後修齋建醮﹐皆於此觀﹔有雙碑以蓋趺合而束之﹐俗呼「鴛鴦碑」。其字四面﹐每面作四五層﹐書法不一。唐碑存於泰山者﹐惟此與玄宗《紀泰山銘》耳。顧炎武采入《金石文字》。迆南﹝田耎﹞基敞豁﹐皆岱嶽觀故地。按《水經注》曰「古帝升封設捨﹐所跨處有石竅存焉。」在故觀南趾。《從徵記》曰「中廟去下廟五里﹐屋宇又祟麗於下廟。廟東﹑西夾澗。」《岱史》裁﹕「向尙存古松柏十餘株﹐有趙子昂題刻『漢柏』二字。」今與樹俱亡。是岱嶽觀在元以前爲東嶽中廟矣。

貳

東爲羣玉庵﹐祀王母。宋皇佑間煉師龐歸蒙輩居此﹐賜紫服﹐題名於石。後人增置藥王殿﹑觀瀾亭﹐石渠夾徑﹐建以橋欄。庵前有飛鸞泉﹐又東跨澗﹐古有王母橋﹐今廢﹔旁爲呂公洞﹐唐雙碑韋洪詩渭之「發生洞」﹐宋錢伯言紀遊謂之「金母洞」。傳純陽子煉丹於此﹐內有純陽石像。上爲飛虯嶺。宋燾《泰山紀事》曰「昔呂公題詩石壁﹐有虯常對詩頂禮。一夕﹐呂公復至﹐揮筆點其額﹐遂化龍飛去﹐因名飛虯云。」按《岱史》﹕「呂公於紹聖﹑政和間﹐題詩二首於王母池。」卽此。其遺刻在今府署南關帝廟壁。嶺上舊有巖巖亭﹐金知州姚建榮建﹐並自爲記。明成化間﹐參政張盛移建於水簾洞東﹐亦亡。洞北爲虯在灣﹐卽《岱史》所謂王母池﹐一名瑤池。《水經注》「古者帝王升封﹐咸憩此水」是也。按宋李諤記稱﹕「昔黃帝建岱嶽觀﹐遣女七人﹐云冠羽衣﹐修奉香火以迎西王母。」其說荒遠不可稽。然老君堂雙碑載唐人題名﹐有「拜訪瑤池」之語﹐知其久也。上有王母樓﹐俗稱梳洗樓﹐圮。以中溪經流繞府城東南﹐遂名梳洗河。《山海經》所謂「環水」也﹐有環水橋﹐明舉人張虎建。又南過封祀壇東﹐則河淤伏流﹐至木頭溝復見﹐入泮歸汶﹐總名中溪也。

虯在灣北﹐石廠森陰﹐澳水澴﹝營﹞﹐《泰山紀勝》謂之「小蓬萊」﹐爲工人采石所毀。崖西猶有巡山李元英等及巡山孫明叔等題名﹐皆無朝號。又唐雙碑內﹐刻宋人題名有「巡山供奉何懷智﹐巡山侍禁李安」二官名﹐並存考。飛虯嶺東爲虎山﹐其上有東眼光殿﹐雍正八年建﹐遙與西眼光殿對峙。

玉皇閣北爲關帝廟﹐康熙﹑乾隆間相繼拓修。今上額曰「神威巨鎭」。廟東有憩亭及露井。

北爲一天門坊﹐明參政龍光題。康熙五十六年巡撫李樹徳重建。自岱宗坊至此四里﹐是入盤道之始。凡坊皆跨道﹐遊者經其下也。

北一坊﹐明羅洪先題曰「孔子登臨處」。孔子登泰山見於《孟子》《列子》﹐而其駐足之地﹐則誰其見而識之者乎﹖西爲合云亭﹐雍正三年知州吳曙建﹐有今上賜亭額。

北爲天階坊﹐明巡按髙應芳題。

北爲元君廟。元君有上中下三廟﹐此其中廟也。旁有且止亭﹐明天啟六年僧興旺拓建﹐知州於可久記。康熙間建紅門坊於前﹐額曰「瞻巖初步」﹐爲登岱者眾路之會。

北爲觀音閣﹐舊名飛雲﹐今上額曰「普門園應」。東爲更衣事﹐凡士夫登岱者﹐至是易便服以行﹐今攺彌勒院。其南別構一亭。東北爲黑石埠﹐艸木森蔚﹐溪內片石如幾﹐曰小洞天。下有灣﹐曰柳條﹑飲馬﹑石峽﹐各隨地命名﹐大澗皆然。漢枚乘謂「泰山之﹝﹞穿石」是也。東爲箭竿峪﹐水南流經虎山北﹐又東南繞明尙書蕭大亨先塋側﹐匯水爲石馬灣﹐過岱道村呂仙橋﹐入梳洗河。村中有呂仙祠﹐萬曆間建﹐宋壽記碑。

元君廟西北爲大藏嶺﹐自東趾至巓有石屋各一﹐其南丹壁懸崖﹐則所謂「紅門」也。西爲垂刀山﹐宋時得天書於此。西爲酆都峪﹐俗名鬼兒峪﹐水南流經金山北﹐又西南入﹝柰﹞河。

觀音閣北跨道爲萬仙樓﹐舊稱「望仙」﹐明萬曆四十八年建。上祀王母﹐配以列仙﹐中爲元君﹐今上額曰「景會羣眞」。下爲隱眞洞。其東澗水瀠紆﹐匯爲碧泉﹐夾澗多櫻桃綠竹﹐曰櫻桃園。古詩「冉冉孤生竹﹐結根泰山阿」﹐今可見者﹐惟此與普照寺﹑嶽東北竹子園耳。

北爲桃源峪﹐或謂之桃花澗﹐前人題刻紛紛﹐惜唐代題名已鑱毀﹐猶有「時十月張煉師因拜嶽﹐大歷八年」十數字可識。

北爲蘊亭﹐順治十六年建﹐爲遊人憩息之所圮。

北爲斗母宮﹐古龍泉觀也。明嘉靖二十一年徳藩重建﹐濟南陳輖記。

北爲髙老橋坊﹐自一天門坊至此五里。北卽髙老橋﹐古有髙老創開此道﹐故名。有嘉靖三十九年副使髙捷重修橋碑。其旁有龍泉水﹐從西北山峽經此東注中溪。

橋北山勢突起﹐明置人祖殿﹐今攺三官廟。東北里許有漱玉橋﹐圮。爲砲髙嶺。爲石經峪﹐宋陳國瑞題名「石經谷」。石坪廣畝許﹐古刻隸書《金剛經》於上﹐字大如斗﹐不記姓名年號﹐殘毀過半。明王世懋輩疑爲宋元人筆而無所指實。按﹕北齊武平時﹐梁父令王子椿好內典﹐嘗於䢐徠山刻石經二﹐俱隸書﹐字迹古勁﹐與此如出一手﹐則是「經」或亦子椿書耶﹖隆慶間侍郎萬恭云「近人刻《大學》聖經於上端以勝之。」今佚。汪坦刻《詩般》一章在焉。北爲水簾﹐崖多題識。稍西石壁中分﹐曰仙峽石﹐又名試劍石﹔萬恭磨壁爲記﹐並建石亭﹐額曰「髙山流水」。亭西上舊有聽雨軒。轉而東爲龍泉峯﹐又曰栲栳崮﹐石經峪水出焉。上接三叉溝﹐繞峯後又西南注中溪。

三官廟北爲水簾洞坊。自髙老橋至此三里﹐一澗深廣﹐有橋跨之﹐曰住水流橋。西北一里爲天紳巖﹐山坳古洞出水﹐卽水簾洞﹐危壁飛瀑﹐名日水簾泉﹐東注中溪。

水簾洞北爲登仙橋﹐東折而上爲歇馬崖﹐亦曰馬棚崖﹐言崖可屋馬也。《岱史》云「向有墨書三畫﹐風雨不滅﹐傳爲呂仙迹﹐故又名三字崖。」大學士﹑郡人趙國麟詩曰「一澗空中落﹐雙崖勢欲連。」崖忽傾落﹐趙復題云「髙岸巳夷陵谷變﹐後來休笑畫圖虛。」西北爲雲頭埠﹐峯巒崛起﹐煙雲中望之若人立﹐或若獸蹲。其南有地﹐名曰白楊坊﹐多白楊樹﹐石廠幽杳﹐額曰「白楊洞」﹐祀彌勒石像。有洑池﹔水西南流﹐經淩漢峯後而下﹐匯爲碧油灣——水碧於油也﹐俗呼香油灣﹐入西溪。

歇馬崖北有聖水泉﹐跨道殿閣巨麗﹐卽明嘉靖升仙閣址。乾隆十二年拓建﹐攺爲壺天閣。今上駐蹕於此。有禦書閣額及禦制《壺天閣》詩三首﹐勒東北崖。西偏爲倚山亭﹐對閣爲元君殿﹐今上額曰「瓊霄珠照」。

北爲玉皇廟﹐今上額曰「紫垣凝命」。其上盤巖疊嶂﹐爲回馬嶺﹐一名石關﹐應劭謂之「天關」。自水簾洞坊至回馬嶺坊﹐凡七里﹐過此馬不能登矣。有禦制《回馬嶺》詩三首﹐東西勒崖。嶺迆西爲九峯山﹐﹐轉而東爲十峯嶺﹐《岱史》稱「古雲巖」。下爲雁石溝﹐旁有一石似雁也。水南流會石經峪。

東轉而上爲金星亭﹐西折爲三大士殿﹐西北過步天橋有十二連盤。

北爲黃峴嶺﹐土色黃亦異他處﹐又名中溪山。迆東有環水南流﹐中溪發源於此。西折舊有黃峴嶺坊﹐今圮。再上爲二天門坊。自回馬嶺坊至此五里﹐峯回路轉﹐是爲登岱之半。有廟祀黑虎﹐俗呼二虎廟。旁爲虎埠石﹐巨石蹲跗如虎。西南可覽傲來。北有倒三盤。

北爲快活三﹐路凡三里﹐差不磊崅﹐行者快之﹐一名快活山。旁有玉液泉﹐石穴迸水。北爲跨虹橋。

自北而西爲增福廟﹐爲元君殿。西北舊有迎天坊﹐圮。北爲龍文石﹐文理盤旋若龍﹐一名蛟龍石。北爲回龍橋。

北爲小龍峪坊﹐圮。其西卽小龍峪﹐石峽飛泉﹐勢若龍噴。東屋兩石谽﹝谷牙﹞﹐中噴淸泉﹐曰小龍口。西北爲攔住山﹐以疊嶂橫抵谷口也。其上爲弄月巖﹐有半山亭故址。下爲潛龍澗﹐水西南流入黃西河。

又北而西過雪花橋﹐再上爲三蹬崖﹐平處三里﹐至此又復嵌崎。側一石﹐鐫明徐用檢《禱雨靈應歌》。東爲禦帳坪﹐片石坦豁﹐爲宋其宗駐蹕處﹐有石竅存焉。前爲飛瀑巖﹐瀑水懸流若濺花鋪玉﹐而下曰護駕泉﹐又名銀河。聖祖仁皇帝禦制《百丈崖觀瀑》詩卽此。

坪北舊有五大夫松。《史記》﹕「秦始皇登泰山﹐中阪遇暴風雨﹐休大樹下﹐因封其樹爲五大夫。」《漢書》但云大樹不雲松也。《初學記》引《漢宮儀》及《泰山記》云「小天門有秦時五大夫松﹐現在。」蓋漢人實見其松也。《泰山紀事》﹕「松舊有二株﹐蒼秀參天﹐四圍碧石﹐欄根無土﹐蟠於石上。萬曆三十年﹐泰山起蛟﹔遂失松所在﹐以爲化龍去。」按﹕五大夫樹﹐唐陸贄稱爲五株。今新栽五松﹐有坊額曰「五大夫」﹐皆好事者爲之。坊卽小天門﹐《岱史》稱「誠意門」。自二天門坊至此五里。坊側巨石屹立﹐相傳萬曆二十一年夏﹐自山巓墜此﹐因名「飛來」﹐有柯紹臯題識。西崖勒今上禦制《飛來石》詩。《岱史》云「誠意門西爲公署﹐東爲五松亭﹐又各憩客亭﹐明人重建﹐題曰『禦帳』。」遺迹今俱亡。東有望駕石﹐如人拱立。又東一山曰老人寨﹐有朗然子洞﹐元初劉朗然修道處。下爲三叉溝﹐會雙溝而西南流。五松北爲單仙亭﹐圮。明人篆亭名於崖。兩崖夾徑﹐勒今上禦制《五大夫松》詩二首。

西上爲朝陽洞坊﹐自五大夫坊至此一里。

北上爲淩虛閣﹐圮。西爲振衣亭址。乾隆十二年攺建駐蹕亭於此。有禦書「勝覽方輿」額。迆東別構望松亭﹐尋圮。

北爲元君殿﹐今上額曰「靈府慈光」。

北卽朝陽洞﹐深廣如巨屋﹐南辟向日﹐舊名迎陽﹐亦曰云陽﹐朱衡更名朝陽。東爲禦風巖﹐磨勒今上禦制《朝陽洞》詩﹐因名萬丈碑﹐字徑三尺。又詩二首刻於洞東石壁。洞北一松﹐獨挺山崖﹐曰處士松。有明方元煥題識﹐塗澤民碣曰「獨立大夫」。治中﹑州人蕭協中《泰山小史》云「萬曆三十一年﹐一夕風雨﹐失其樹﹐惟碣存焉。其曰處士﹐曰獨立﹐羞秦封也。」按﹕此一大夫﹐孰爲封歟﹖

北爲對松山坊。自朝陽洞坊至此四里﹐兩峯夾路對峙﹐蒼松韌焉﹐日對松山﹐亦曰萬松山。松厄於石不能大﹐雨不常及﹐以雲气沾濕而生﹐且茂﹐枝皆作蛟虯狀﹐風謖謖淸人牌。過聖水橋﹐東崖勒今上禦制詩二首。詩云「岱嶽最佳處﹐對松眞絕奇。」

稍北﹐舊有大悲殿。今上額曰「蓮界慈航」。西有乾坤樓﹐明洪朝選建﹐圮。近攺新盤﹐於橋西髙阜上﹐或謂之雲門。

北爲龍門坊﹐舊額「大龍峪坊」。自對松山坊至此四里﹐坊東卽大龍峪。眾水歸峽﹐飛泉若瀉。舊有龍王廟﹐上有金母殿址。北曰雞冠峯﹐片石懸立於上﹐翔鳳嶺南巖也。轉而東爲新盤口﹐有渡天橋﹐明萬曆間參政呂坤建﹐令登岱者﹐上從東而下從西﹐無相踐蹂。蓋仁人之用心如此。並圮。

南有雁翎峯﹐尖峯峭出﹐蓮花峯下址也。北上崖縫吐水﹐曰大龍口。宋邵伯溫所謂「龍口泉﹐大石有罅﹐如龍哆其口﹐水自中出也」。

北爲西壁峪﹐兩山竦削壁立。東曰飛龍巖﹐西曰翔鳳嶺﹐中爲十八盤。有升仙坊﹐自龍門坊至此三里。攀躋直上﹐天門忽辟﹐其相距一里餘。按《後漢書》注﹕應劭《漢官馬第伯封禪儀記》曰「俯視溪谷碌碌﹐不可見丈尺﹐遂至天門之下。仰視天門﹐﹝﹞遼如從穴中視天。直上七里﹐賴其羊腸逶迆﹐名曰環道﹐往往有絙索可得而登也﹑兩從者扶挾﹐前人相牽﹐後人見前人履底﹐前人見後人頂﹐如畫重累人矣。所謂磨胸﹝﹞石捫天之難也。初上此道﹐行十餘步一休﹔稍疲﹐咽唇焦﹐五六步一休。蹀蹀據頓地﹐不避濕暗﹐前有燥地﹐目視而兩腳不隨。」劭所述極登陟之狀﹐後易以鐵索﹐而盤皆密級﹐不必十餘步一休矣。有今上禦制《登岱麓》詩一首﹑《度十八盤》詩二首勒東巖。

十八盤盡處爲南天門﹐舊稱三天門。劭所謂「天門」也。其上有閣﹐曰摩空﹐自是朝天有路矣。門外西側有自然碑﹐髙六尺三寸﹐寬四尺八寸。不加磨礱﹐因石勒元《天門銘》﹐杜仁傑撰﹐嚴忠範正書。字徑二寸﹐銘辭古雅﹐書法端嚴﹐一佳刻也。今卽其地築臺﹐而是碑遂瘞。門內舊爲三靈侯祠﹐《通誌》稱﹕「周諫宮唐宸﹑葛雍﹑周武也。宋眞宗東封泰山見三神人於天門﹐因加封建祀。」後攺置於鳳凰山﹐圮。遂移鳳凰山之關帝廟於此。今上額曰「乾坤正气」。應劭曰「早食上﹐晡後到天門﹐郭使者得銅物﹐形狀如鐘﹐又方柄有孔﹐莫能識﹐疑卽封禪具也。」杜仁傑《天門銘序》曰「泰山天門無室宇尙矣。布冊張煉師爲之經構﹐累歲乃成﹐可謂破天荒者也。」按﹕張志純﹐號天倪子﹐隱布山﹐在今治西南八十里許。

南天門西爲月觀峯﹐西偏怪石攢簇﹐卽《漢宮儀》及《泰山記》所謂「山頂西巖爲仙人石閭」也。兩石環立如扉﹐名曰西天門。下爲上桃峪﹐桃花峪源也。西注混源池中﹐一石卓立﹐爲君子峯。又南爲西神霄山﹐或謂之兩蜂巖﹐雙蜂峻特﹐峽口有臥馬峯。渠水南流至對松山﹐東注龍峪。

叄

關帝廟東北有石坊﹐明人題曰「升中」﹐今廢。

東爲天街﹐廬而市者可三十家。劭所謂﹕「東上一里﹐得木申。木甲者﹐武帝時神也。」是其地矣。

迆北爲行宮﹐乾隆十二年建﹐有禦書「雲巢」額﹐今圮。按﹕此地舊稱五賢堂﹐祀孟﹑荀﹑楊﹑文﹑韓五子﹐相傳爲蘇源明讀書處。又有肩吾軒﹑石林館﹐皆其故址也。西爲萬福泉。《泰山小史》云「石穴湧流﹐甘冽異凡﹐時中貴汲以羞上﹐賜名萬福。遊人掬之洗目﹐謂可卻病。」稍北爲避人廠﹐幽辟可棲。

自天街北爲鳳凰山﹐其前舊有蓬元坊﹐明人建。按《名山洞天福地記》﹕「第二洞東嶽泰山﹐周回一千里﹐名蓬元之天。」此坊之所取名也。南有白雲洞坊﹐萬曆間巡撫李戴建﹐圮。西爲象山﹐爲鎖雲巖﹐又名云窩﹐卽白雲洞﹐有今上禦制詩勒壁。然洞頂東北坦處﹐有亭有軒﹐皆額「白雲」﹐李戴記石﹐並亡。洞南深谷陡峻﹐或稱百丈崖。水西南流入石壁峪﹐轉而東爲砧子石。南爲蓮花峯﹐五峯攢簇如蓮花﹐花靨寬平﹐亦絕類蓮實。迆東危崖萬仞﹐《岱史﹞所謂「五花崖」仰視不見絕巓﹐崖蔽之也。登之視盤道中人往來雜﹝﹞如蟻﹐俗又呼望人峯。峯頂有試心石﹐二石鉤連於上﹐登之動搖﹐或云惟心誠則不動。迆南有神泉﹐馬第伯記云「飲之淸美利人」。溝水南流達於滌慮溪﹐經對松山而西注龍峪。

鳳凰山東爲圍屏峯﹐卽《岱史》「懸石峯」也。舊有老君堂﹐圮。東偏爲虎頭崖﹐巨石狀如臥虎。南折轉東爲避風崖﹐石廠深密而向陽﹐宋人題刻殆徧。東北有萬壽殿址﹐《泰山小史》稱「萬壽宮」。又有禦香殿﹐亦曰禦香亭。萬曆四十二年建﹐祀九蓮菩薩。並造大銅鐘一﹐上有禦制鐘贊。崇禎十四年﹐復增祀智上菩薩﹐殿久圮﹐移像於靑帝宮﹐置鐘於後石屋。按﹕二後升祔時﹐先後建祀岱巓﹐並置祀山下天書觀內。東爲斗仙巖﹐多宋元題名﹐明人大書「振衣岡」三字﹐鑱毀過半。上有魯班洞。稍北有萬曆時所築北斗壇﹐四面皆門而中通。上復爲臺﹐曰禮斗。碧石並峙﹐多文采﹐俗呼輔弼二星﹐取泰山北斗之義也。又東巨石黑麗﹐上鐫「天柱峯」三字。下有宋劉衮﹑馬熙題名。東北崖石竅滴水如貫珠﹐曰珍珠泉﹐晝夜出斛許﹐味極佳。迆南有明置西公署﹐額曰「仰止亭」﹐凡達官止宿恆於此﹐今亡。

東爲碧霞祠﹐元君上廟也。《文獻通考》﹕「泰山玉女池在太平頂﹐池側有石像﹐泉源素壅而濁。宋眞宗東封﹐先營頓置。泉湍湧上徙升山﹐其流自廣﹐淸澈可鑑﹐味甚甘美。經度制置使王欽若請浚治之。像頗摧折﹐詔皇城使劉承珪易以玉石。旣成﹐上與近臣臨觀﹐遣使礱石爲龕﹐奉置舊所﹐令欽若致祭﹐上爲作記。」按﹕古玉女池屬大辟祠基﹐適掩於正殿龕座下。今祠東有聖水井﹐西有玉女池並建亭﹐遺迹皆後人附會耳。《岱史》云「宋建昭眞祠﹐金稱昭眞觀﹐明洪武中重修﹐號碧霞元君。成﹑弘﹑嘉靖間拓建﹐額曰『碧霞靈佑宮』。」按﹕元君之祀﹐傳述不一﹐其以爲黃帝所遺玉女者﹐《瑤池記》也﹔其以爲泰山神女者﹐《博物志﹐》也﹐明人崔文奎獨有取於「坤道成女」之說。蓋謂岱嶽毓神﹐上通乾象﹐降靈下土﹐故曰天仙玉女碧霞元君﹐於義吻合﹔而劉禹錫《送東嶽張煉師》詩云「久事元君住翠微」﹐是在唐時已有元君之名﹐蓋由來久矣。祠正殿五間﹐像設及蓋瓦鴟吻檐鈴之類﹐皆範銅爲之。其玉像不知毀於何時也。欄其東一間曰東寶庫﹐西一間曰西寶庫。用以投儲諸所捐施﹐名曰混施錢﹐蓋卽漢武帝所謂「梨棗錢」也。

自乾隆二十四五年以來﹐每遇四月盛會之期﹐禦賜彜器鼎﹑鑪﹑缻﹑罇﹑琖﹐多磁晶金玉之屬。舊有玉印篆刻「天仙照鑑」四字﹐或亦祥符時與玉像並造耶﹖又有明人郭詔所鑄銅鼓﹑鼎﹑瓶﹐各識以銘。東西廡設眼光﹑子孫像﹐瓦皆鐵冶。中爲香亭﹐卽萬曆建金闕處﹐有方從哲撰《金闕記》銅碑﹐及天啟賜靈佑宮銅碑。又舊有秦篆刻石﹐先是在玉女池上﹐後移置祠之東廡。其石髙四尺﹐四面廣狹不等﹐載「始皇銘辭」及「二世詔書」﹐世傳爲李斯篆。字徑二寸五分﹐宋人劉跂親爲摩拓﹐得字二百二十有二。近數年前摩本僅存「臣斯」以下二十九字﹐未有明北平許�隸書跋。乾隆五年廟災﹐是碣瘞置失所。明《泰山進香題名記》﹕「鐵碑﹑銅鼓﹑鼎融爲汁﹔而玉印獨完﹐從燼煨得之﹐惟一角少缺。」東西碑亭二。南爲重門﹐舊額「神秀」。門前爲臺﹐綽楔三。向有坊三﹕北曰護國靈佑﹐東曰宏仁濟世﹐西曰聖徳安民。萬曆間巡撫李輔﹑巡按吳定﹑韓應庚等建﹐圮。臺東有鼓樓﹐西有鐘樓﹐南爲大門﹐舊額「金闕」。國朝順治十八年﹐知州曲允斌重修﹐復於大門上增葺歌舞樓﹐東西各築石閣。大門外爲焚帛鑪﹐又曰火池﹐遠近謁者焚楮獘於此。南爲照屏康熙五十六年六月六日﹐泰山大水﹐登岱男女漂流者無算﹐盤路祠廟皆圮﹐命江南學政林之浚﹑江西學政魚鸞翔重修。雍正七年發帑﹐遣內務府郎中丁皂保﹑赫達塞重修立碑。祠門外迆東﹑西爲《裁革香稅碑﹞。按﹕泰山設立香稅自明始﹐雍正十三年十二月奉旨永禁。乾隆五年六月二十四日災﹐命內務府員外郎江都重建。三十五年命內務府大臣劉浩重建﹐皆有禦制碑文紀其事。三十六年五月十五日夜﹐泰山水﹐盤路圮﹐知府夏玢重修﹐凡二十四橋皆恢拓之。有戊辰禦制《登泰山》詩二首﹐刻東亭碑陰。辛未﹑乙酉南巡《過泰山》詩四首﹐辛卯《登泰山》詩二首﹐並勒祠門外迆東碑陰﹑碑側。丁丑孟春《過泰山》詩二首﹐勒祠門外迆西碑陰。按﹕明萬曆間王錫爵撰《東嶽碧霞宮碑》云「庚寅歲﹐近侍諸臣呂進朝等進曰﹕『兩宮太后聖壽﹐願往禮嶽祝釐。』上許之﹐乃立石以紀。」碑陰有後妃皇子侍臣等題名﹐其石丰堅瑩麗﹐自京師置此。然廟災後是碑尙完整﹐近爲工人毀壞。殿內先後奉懸聖祖仁皇帝額曰「坤元葉應」﹐世宗憲皇帝額曰「福綏海寧」。今上額曰「震維靈嶽」﹐又額「贊化東皇」。《鹽鐵論》曰「古者庶人魚菽之祭﹐士一廟﹐大夫三﹐以時有事於五祀﹐無出門之祭。今富者祈名嶽﹐望山川﹐推牛擊鼓。﹐戲倡舞像。」則出門進香之俗﹐已自西京而有之矣。第四方男女不遠數千里進香報賽﹐皆先有事於元君﹐而後及他廟也。

東石閣外爲駐蹕亭﹐卽康熙中更衣亭。乾隆十二年拓建。《岱史》稱「東公署﹐香稅總巡官所居」﹐皆此地。東南爲寶藏嶺。上有獅子石﹐介五花崖﹑望海石間也。

東北上爲東嶽廟﹐《從徵記》所謂「上廟在山頂﹐卽封禪處也」。元時張志純拓建。明嘉靖間﹐巡撫曾銑重修﹐布政使陳儒爲記。今上額曰「資始惟元」﹐又額「上摩蒼昊」。廟北懸崖削壁爲大觀峯﹐一曰彌髙巖。有唐玄宗《紀泰山銘》﹐世謂之磨崖碑。髙二丈九尺﹐寬一丈六尺七寸﹔額髙三尺九寸﹐寬四尺。開元十四年九月禦制﹐八分書﹐並題額。字徑五寸﹐額字徑一尺九寸。朱彜尊云「碑銘典雅﹐或是燕﹑許手筆。而禦書遒勁﹐若怒猊渴驥﹐羈束安閒﹐不比《孝經》之多肉少骨。若唐隸盡如此﹐何慚漢碑碣乎﹖」王世貞云「其下三尺許﹐爲拓碑者冬月篝火蝕之﹐遂不全。」《濟南府誌》﹕「碑下截剝落﹐葉彬補書。」按﹕彬所補百八字﹐形似小異。後列從臣題名﹐字差小﹐好事者以古篆鑱毀。猶有「開國公臣李仁徳﹐上柱國臣李元紘﹐臣尉大雅﹐臣王敬之」三十餘字。空處亦有題名﹐惟顏眞卿題名已亡。其巓有大小懸鼓石﹐下有桃花洞﹑裂天泉﹑雲水池夾之。又唐髙宗《朝覲碑》﹑蘇﹝延頁﹞《封東嶽朝覲頌》﹐皆磨於崖﹐並佚。康熙二十三年聖祖仁皇帝禦題「雲峯」二大字。今上禦制《戊辰二月晦夜宿岱頂》詩二首﹐《恭頌皇祖勒崖「雲峯」二大字》詩二首﹐並勒此崖之西。其上有唐乾封元年劉仁願題記。南側一石﹐髙可一丈﹐南面刻「—拳石」三字﹐北面刻「聰明正直」四字。孔貞瑄謂之「眞泰山」﹐取五嶽眞形之義也。

唐摩崖東爲宋摩崖碑﹐眞宗《述功徳銘》摩勒於上。髙二丈六尺﹐寬一丈一尺六寸﹔額髙二尺八寸﹐寬五尺五寸。大中祥符元年十月禦制﹑正書並篆額。是碑有二﹐一勒山上﹐一勒山下城南。其勒山下者﹐所謂陰字碑也。其勒山上者﹐文字徑二寸﹐額字徑八寸。明嘉靖間鄞人汪坦大書﹐東安邵鳴歧等題名一則。又安陽人翟濤奉當事僚友同遊﹐引漢陳﹑荀諸賢之聚﹐太史以徳星奏一事﹐自爲題名﹐復書「徳星巖」三大字﹐並鑱蓋於上。每行約毀三四十字。下截尙有字句可讀﹐其得字二百二十有五。篆額「登泰山謝天書述二聖功徳之銘」十三字﹐完好如初。原碑字迹猶存﹐何以孔貞瑄稱只成其額也﹖《文獻通考》﹕「初﹐王欽若言唐髙宗﹑玄宗二碑之東﹐石壁南向平峭﹐欲卽崖成碑以勒聖制﹐上曰﹕『朕之功徳﹐固無所紀﹐若須撰述﹐不過謝上天敷佑﹐敍祖宗盛美爾。』命勒石北向﹐以答天眷。」元好問《東遊略紀》云「嶽頂封禪壇下﹐有唐﹑宋摩崖。」據此則眞宗之《述功徳銘》﹐先經磨勒岱巓﹐後又立碑城南也。乃後人第知有城南之碑﹐而不復知有岱巓之碑矣。

西北爲靑帝宮﹐李戴重修。今上額曰「慈天廣佑」。東有碧天泉﹐今涸。大門外巨石踣臥﹐名曰獨石。

西爲後寢宮﹐明稱神思宮﹐女冠爲元君臥焉。今上額曰「徳溥坤輿」。

西爲望吳峯﹐俗呼孔子巖。《韓詩外傳》「孔子望吳閶門外有系白馬﹐引顏淵以指之」者也。明建過化亭於上﹐圮﹐遂立孔子廟於下。嘉靖萬曆間朱衡﹑郝大猷﹑查志隆相繼修葺﹐奉以四配﹐後知州秦懋約以非禮撤去。國朝康熙十五年﹐吳云﹑楊林又重建﹐礱石爲像。乾隆三十五年﹐今上額曰「因髙諭大」。其前有坊﹐李樹徳題曰「望吳聖迹」。廟西有崇岡﹐曰登仙臺﹐《岱史﹞以純陽嘗登此云。

徳星巖北爲泰山絕巓﹐舊稱太平頂﹐俗名玉皇頂。有玉帝觀﹐卽古太淸宮也。明成化十九年﹐中使以內帑重建。隆慶六年﹐萬恭撤觀於巓北﹐出巓石而表之。觀中有今上額曰「妙運無爲」。東側爲迎旭亭﹐今上額曰「浴日養云」。自南天門至絕巓六里餘﹐登岱者必以此爲極焉。

絕巓前﹐臺基方廣﹐碣曰「古登封臺」。按《漢宮儀》﹕「秦篆刻石東北百餘步﹐得始皇封所。漢武在其北二十餘步﹐得北垂園臺。臺上有壇﹐謁人多置錢物壇上﹐亦不掃除。則詔書所謂酢梨酸棗狼籍﹐散錢處數百﹐幣帛具道。是武帝封禪至泰山下﹐未及上﹐百官爲先上跪拜﹐置梨棗錢於道以求福。壇以南有玉盤玉龜。」卽此也。有今上禦制《登封臺》詩二首﹐勒飛龍巖絕壁。

觀大門外有碑而無字﹐髙一丈五尺五寸﹐南北面各寬三尺六寸﹐東西側各厚二尺四寸﹐碑上微狹於下﹐頂似幢蓋﹐而趺爲土壅。或曰石表﹐或曰神主石﹐或言其下有金書玉簡﹐當是石函。色黃白堅瑩﹐無苔蘚﹐非嶽之所有。世傳秦皇無字碑。然始皇刻石見於《史記》﹐二世沼書卽刻其上﹐不應旣有刻石﹐復立此碑。顧炎武辧爲漢武帝立。東有巨石﹐勒今上禦制《無字碑》詩。《史記﹖封禪書》云「上因東上泰山﹐泰山之艸木葉未生。乃令人上石立之泰山巓。上遂東巡海上﹐四月還至奉髙﹐上泰山。「封而不言刻石﹐是漢石無文字之證﹐玆碑是也。《後漢書﹖郊祀志》亦云「上東上泰山﹐乃令人上石立之泰山巓。」注﹑師古曰「從山下轉石而上也。」是其證矣。《漢宮儀》曰「石二枚﹐狀博平﹐園九尺﹐此壇上石也。其一石﹐武帝時石也。時用五車不能上也﹐固置山下爲屋﹐號五車石。」今石失其處。《封禪書》又曰「武帝封﹐廣丈二尺﹐髙九尺﹐其下有玉牒書。江淮間一茅三脊爲神藉﹐五色土益雜封。縱遠方奇獸蜚禽及白雉加祠﹐其夜若有光﹐晝有白雲起封中。」

肆

絕巓東南爲平頂峯﹐巓石平敞。東北爲探海石﹐一石橫出﹐東指無依。

平頂南爲乾坤亭﹐明挾仙宮故址。亭始於康熙二十三年建﹐中有碣曰「孔子小天下處」。前一亭﹐聖祖仁皇帝額曰「普照乾坤」。今上額曰「獨尊宇宙」。內有碑。丁丑首夏﹑壬午孟夏禦制《登岱》詩各二首﹐勒碑兩面﹐碑兩例亦有詩二首。

東南爲日觀峯﹐卽《漢宮儀》及《泰山記》所謂「山頂東巖爲介邱」也。其曰日觀者﹐雞一鳴時﹐見日始欲出﹐長三丈所﹐故以名焉。魏莊《渠書》曰「日觀峯者﹐夜半可以眺見浴日。彌望如鋪金者﹐海也﹔綠色微茫中有若掣電者﹐海島溪山相間也﹔金色漸淡﹐日輪浮動水中﹐如大玉盤﹐適海濱望而見海﹐日是矣。」王世貞以日觀﹑秦觀﹑越觀爲一峯﹐言「觀日出則爲日觀﹐西望見秦則爲案觀﹐南望見越則爲越觀﹐後人所指某某峯﹐皆妄也。」自天門月觀經絕巓至此﹐皆曰泰山頂﹐宋眞宗攺稱太平頂也。

日觀西爲登封壇﹐蓋唐時築也。《岱史》裁﹕「日觀峯西爲宋築石函﹐方丈許﹐亦題刻曰『古封禪壇』。俗曰寶藏庫﹐以所瘞金書玉簡﹐故云。」《唐書﹖禮樂志》﹕「髙宗乾封元年﹐封泰山爲園壇﹐又爲壇於山上﹐號登封壇﹐旋名登封壇曰萬歲臺。玄宗十三年有事泰山﹐立園臺於山上﹐又於園臺上起方壇﹐又爲園壇於山下。」典禮樂章可徵也。《宋史》﹕「眞宗東封﹐於山上置園臺。」又《宋史﹖禮志》眞宗祥符初有事泰山﹐記載之甚詳也。按﹕前代登封﹐爲金泥玉簡之事﹐皆是其地﹐而壇基無存。《岱史》云「洪武初﹐居民於山中得玉匣﹐內有玉簡十六。有司獻於朝﹐驗其刻﹐乃宋眞宗祀泰山后土文。又成化十八年秋﹐日觀峯下﹐雨水沖出玉簡﹐會中使有事東藩﹐復馳以獻﹐乃命仍瘞舊所。」後建日照觀。嘉靖間復置觀海亭﹐額曰「日觀亭」。稍北爲望海樓﹐並圮。乾隆十二年十二月十四日﹐工人於日觀峯側鑿石﹐得玉匣二﹐各緘以玉檢金繩。啟視﹐其一爲祥符玉冊﹐共十七簡﹐簡字一行﹐外用黃縵疊裹之﹐見風灰飛。其一未啟﹐其簡尺寸悉如《宋史﹖禮志》所載。巡撫阿里衮獻於朝。有今上禦制《日觀峯》詩二首﹐刻碑兩面﹐建亭於上。東爲東天門。又東爲伏虎門﹐峽口陡險。下爲鷹愁澗﹐煙雲杳靄﹐深不可測。水東北流﹐會洗鶴灣。

日觀峯南爲愛身崖﹐舊稱捨身崖。三面陡削﹐絕無尾徑。四方愚民﹐往往爲親病誓代﹐親愈則躍身投崖以死。明何起鳴繚垣示禁﹐碣曰「愛身」。鐘宇淳曰「捨本無捨﹐何況愛緣﹐非捨非愛﹐作如是觀。」崖上勒宋政和間題名。中立一石髙文許﹐曰「瞻魯臺」﹐俗名幡幹石。東巖題「誨日奇觀」四字。旁有可止臺。稍南有方正石﹐端瑩如碑制。東南爲東神霄山﹐俗名嚇人峯﹐懸崖天半﹐吁駭殊甚。南巖東﹑西有影翠石。下爲九龍峪﹐納諸水東南流﹐北折繞神霄﹐東匯云河﹐水晃漾東北注鷹愁澗。北崖一洞﹐極深敞﹐曰淸靜石屋﹐中有淸泉﹐元初女冠孫淸靜修眞處。川林僻曠﹐塵迹罕至﹐故俗呼爲仙人場云。北爲空明山﹐中穴通明﹐日光穿午。

愛身崖西爲仙人橋﹐兩崖戌削﹐中三石銜接如梁。西爲望海石﹐巨石坦豁﹐與日觀埒。西有遙觀洞﹐俗稱昭眞庫﹐髙深幽曠﹐遊者憩焉。又南石壁峻嶒﹐爲蛻仙巖。元好問《送天倪子歸布山》詩曰「後日天門重登覽﹐蛻仙巖下幸遲畱。」有王老石屋﹐《岱史》云「翰林王從之跏趺化此。」稍東爲滌慮溪﹐水﹝左三點水右敝﹞冽西南流。中有突秀蜂﹐《泰山小史》所稱「石筍」也。峯頂蒼松偃蓋﹐今亡。

絕巓東北七里爲鶴山﹐松敷巖谷﹐多野鶴巢云。

絕巓西里許爲丈人峯﹐狀如老人傴僂。按《漢書﹖郊祀志》云「大山川有嶽山﹐小山川有嶽婿。」唐段成式《酉陽雜俎》云「玄宗封禪泰山﹐張說爲封禪使。女婿鄭鎰本九品官﹐封禪後因說矛遷五品﹐兼賜緋服。玄宗見鎰官位騰耀﹐怪而問之﹐鎰無詞以對。黃幡綽曰﹕『此泰山之力也』。「俗稱外舅曰泰山﹐曰丈人﹐本諸此。《說郛》引黃氏語譏之。有今上禦制《丈人峯》詩勒於上。側有碾砣泉﹐今涸。

西爲石馬山﹐遊黃華洞進路處也。呂坤因洞路艱危﹐故題「回車巖」於此。

北爲北天門﹐舊有石坊﹐額曰「玄武門」﹐今廢。又北爲摩云嶺﹐丹嶂峻空。嶺東有八仙洞﹐危若鶻枉﹐卽馬第伯所云「石室」也。其下爲亂石溝﹐水南流過避塵橋﹐東折經鶴山北﹐又東匯爲洗鶴灣。夾岸陡險﹐蒼松敧臥如梁﹐水瀠洄而東注﹐達於溪裏峪。

東北爲獨足盤﹐明萬曆間創辟此徑。林古度大書「黃花棧」三字﹐勒北崖。崖環敞如女墻﹐其上松石杈枒如筍﹐鐘惺謂之「筍城」﹐並題記於崖東北。又東南兩峯回翔﹐爲雙鳳嶺﹐舊稱大﹑小牛心石﹐亦曰大﹑小蠟燭峯﹐名因形命名。南臨洗鶴灣。

獨足盤東北爲元君廟﹐內有萬松亭﹐後攺彌勒殿。自東而上爲蔚然閣﹐下祀呂仙。東有三官殿﹐圯﹐移像於元君殿西捨。明隆慶六年﹐胙城大輔將軍睦﹝木施﹞建﹐有禁約碑。萬曆﹑崇禎間﹐州人徐靈哉﹑王度皆讀書於此。廟北爲天空山﹐俗稱玉女山。其巓平坦﹐呼爲堯觀臺。《岱史》云「堯嘗登此」﹐意或因遙觀而誤之耶。臺前古髙速淸邃﹐曰黃華﹐俗以環洞多黃花﹐故名。傳爲玉女修眞處。中有靈異泉。東一洞曰蓮花﹐石瓣倒綴如蓮。懸﹝﹞涓滴﹐謂之石乳泉﹐積冰恍如玉柱。有今上禦制《蓮花洞》詩勒壁﹐卽《岱史》所謂「後石屋」也。然鐘亭下亦有石屋﹐由地道可通蔚然閣。後人於其地立元君墓﹐附會滋甚。自回車巖迆邐至此﹐總名後石塢﹐俗呼後十五﹐言南天門至此十五里﹐爲「奧區」云。

自天空山東爲九龍岡﹐上有鑑池﹐淸可鑑發﹐俗呼玉女洗頭盆。北爲鳳凰池。東北爲飲虎池。東北八里爲磨山﹐爲五女圈石。《岱史》云「夜有呼號相力之聲﹐詰朝巨石壘成圈﹐蓋五仙女爲之。」又有張遠寨。

天空山北爲坳山﹐蟬園秀拔。爲仙人寨﹐寨可容千人。摩云嶺北爲明月嶂﹐羣峯秀列﹐儼若屏嶂。《泰山紀事》﹕「宋張景若結茅隱此﹐曾產紫芝一本﹐因名采芝庵。」旁有燕脂石﹐色如塗丹。又北爲懶張石屋﹐相傳明張三丰煉眞處。其西爲孤山﹐崢嶸特起。東北爲小冰牢峪﹐卽《岱史》「天牢峪」也。陰壑層冰﹐經夏如解﹐因名淩冰洞。水東北流入天井。北爲眺平臺﹐舊多花木。《天地運度經》﹕「泰山北有桂樹七十侏﹐其實郝如桔也。」西里許爲楊子峪﹐崖岸深陡。西十餘里爲半邊山﹐山似擘去其半也。眺平臺西北六里爲大冰牢峪﹐石凹極闊﹐又曰冰阱﹐視冰洞危甚。水東北流入天井。

其在東南麓者﹕對松山東有松巖﹐老松森疏﹐陰靄蔽日。西北有婁子洞﹐相傳漢婁敬曾棲此﹐髙深險僻。南爲馬鞍山﹐兩山並起如馬鞍。西南爲祝雞寨﹐石嶂縱橫六七里﹐中凹如削﹐有泉出其巓﹐曰懸淙泉。瀑水南流達於雙溝﹐迆西則所謂老人寨也。其南有巨石紫潤﹐俗名肝華石。又南危崖鑿磴﹐或呼石練陀。旁有九間石屋。又東南爲延坡嶺﹐又溝環湧﹐嶺北諸谷水皆匯此﹐又名東溪山﹐爲東溪發源也。水東南流約五里﹐合於艾崗峪而注。艾峪東有燕窪村﹐地多艾。東南五里爲栗子峪﹐水南流﹐經小津口﹐下延坡嶺。南爲楊老塢﹐《岱史》稱「楊老園」﹐嶺崖險陰﹐上卻平曠﹐昔楊老避兵於此。南爲摩天嶺﹐端嚴特起﹐云至此多散去﹐一名爭雲峯。迆南爲屏風巖。嶺巖之間﹐橫溝湧流﹐而東導南折經淩漢寨西﹐曰堰嶺河。河腹雙泉遞湧﹐匯爲金牛灣。又東南右納靑龍泉水﹐舊址在西南﹐明萬曆初道士柴慧庵修煉處﹐蕭大享移建於此。庵南石竅滴水﹐曰福泉。又南爲回龍峪﹐有筆架石。雙流旋繞﹐東南會堰嶺河。淩漢寨東爲繡彩灣﹐水東南流﹐經白家河﹐入十里河。

自摩天嶺東四里爲鵓鴿崖﹐峭壁巢野鴿。東二里爲風門。又南三里爲臥龍峪﹐本名五龍峪。東二里爲中陵山。東二里爲水牛埠。東北爲小津口村﹐東西椒山夾之水東南流入蠶滋峪﹐又南至沙溝入汶。山西爲椒子峪﹐南里許有可親園。栗﹑椒﹑杏各以樹之多者得名。南二里傅家村旁有石舟——巨石上浮如舟也。南里許有地曰謝過城﹐《岱史》云「齊﹑魯人夾谷後﹐歸田謝過於此。」然《左傳》所不載。夾谷在今萊蕪境也。謝過城東里許有漢明堂遺址。按《水經注》﹕「漢武帝元封元年年封泰山﹐降坐明堂於山之東北址。武帝以古處險狹而不顯也﹐欲治明堂於奉髙旁﹐而未曉其制。濟南人公玉帶上黃帝時明堂圖﹐圖中有一殿﹐四面無壁﹐以茅蓋之﹐通水環宮垣爲復道﹐上有樓﹐從西南入﹐名曰昆侖。天子從之入﹐以拜祀上旁正焉。於是上令奉髙作明堂於汶水﹐如帶圖也。古引水爲壁雍處﹐基瀆存焉。」《岱史》云「其地舒衍突起﹐石岡巓平﹐而髙四丈許﹐周約三畝。後枕嶽麓﹐支山如﹝﹞障﹐左右如衛從。然溪水﹝﹞洄﹐南會於汶﹐遙望䢐徠﹐如列屏案﹐當時朝會之規宛在。」元人題刻碑基上。艾峪水自北來匯此﹐西折而南﹐因名明堂泉。其經流曰十里河﹐帥泮歸汶﹐總名東溪也。泰山泉壑甚多﹐《府誌》誤入卞橋﹑海眼﹑葛溝﹐三泉均屬蒙陰縣境。十里河東四進而﹐有紅亭遺址。《春秋》﹕「昭公八年秋﹐蒐於紅。」向有土邱﹐今其村訛爲紅廟云。椒山東八里爲杏山﹐有飡霞洞。下爲王老峪﹐土邱髙廣。又西南爲水泉峪。

漢明堂東北二十七里﹐有奉髙故城﹐今故縣村是也。旁有大云禪寺﹐金大定四年敕牒勒壁。《水經注》﹕「奉髙縣﹐漢武帝元封元年立﹐以奉泰山郡治也。縣北有吳季札子墓﹐在汶水南曲中。季札之聘上國也﹐喪子於嬴﹑博之間﹐卽此處。《從徵記》曰﹕『嬴縣西六十里有季札兒冢﹐冢園﹐其髙可隱也。前有石銘一所﹐漢末奉髙令所立﹐無所述敍﹐標誌而已。碑石糜碎﹐靡有遺矣﹐惟蚨存焉。』」按﹕奉髙城東北七里禪村旁有大冢﹐疑卽季札子墓。又東南八里﹐過擡頭村﹐有古城遺址﹐卽春秋時齊之博邑也。哀公十一年會吳伐齊﹐《左傳》﹕「五月克博﹐壬申至於嬴。」按﹕嬴邑故城﹐在今萊蕪境也。

其在西南麓者﹕對松山西南有五陀巖﹑紅葉嶺﹑硤石溝諸名稱。西南四里爲石緱山﹐訛曰石後﹐又名西溪山。下爲黃西河﹐上納龍峪之水﹐經黃峴嶺西﹐故以名河﹐爲西溪山。下爲黃西河﹐上納龍峪之水﹐經黃峴嶺西﹐故以名河﹐爲西溪發源也。又西經九女寨南﹐一峯髙處﹐奇簇若蓮。《岱史》云「昔有九女避兵於此。」地多石英﹐白者如水晶﹐有色淡紫者﹐瑩徹五﹝﹞。《魏書》「﹔景初元年﹐增崇宮殿﹐鑿泰山之石英」也。又西經尖山南﹐山西脇有石幫﹐下爲轆轤岡。自九峯西爲仙趾峪﹐一名馬蹄峪有仙人艸履迹﹐長尺餘﹐馬蹄迹徑五寸。水西南流經雞塒嶺下﹐與黃西河會。又西經丹穴嶺東﹐其嶺黃壤舒衍。西下爲八里溝。又西經鳳凰山北﹐匯爲馬蹄灣﹐北受八里溝水。又南過竹林寺西﹐故又曰竹林西河。寺莫知其所肇﹐自唐迄金﹐屢經興替。元元貞初﹐僧法海重修﹐李謙記。明時滿空禪師重建。萬曆間陶思聖等重修﹐吳維城記。其時綠竹千竿﹐銀杏雙挺﹐今蕩然矣。

自白楊坊南爲淩漢寨﹐寨可容數百人。髙處爲淩漢峯﹐丹嶂蒼渠﹐或名金泉峯也。峯南有嶺曰振鐸﹐峪曰黑虎﹐水南流匯爲新泉。西折過子午橋而注﹐中爲普照寺﹐唐宋時古剎。金大定間奉敕得建。額曰「普照禪林」﹐有敕牒石刻勒殿壁。明永樂間髙麗滿空禪師﹑國朝康熙初崇川詩僧元玉﹐先後卓錫於此。寺東有元玉別構石堂﹐並自爲銘﹐復大書「石堂」二字﹐左右題景一十二處﹐各系以長短句。旁爲元玉塔﹐有太史﹑淄川唐夢賚塔銘。寺之西南爲滿空禪師塔﹐而塔銘碑近移寺大門內。塔北爲魯蕃相田時耕墓。西北有臥象石。又石北爲投書澗。水南下﹐東受新泉之水﹐又西南交流。《岱史》云「投書澗﹐胡瑗讀書於此﹐十年不歸﹐得家書﹐見上有『平安』字﹐卽投澗中。」澗上有碣曰「宋胡安定先生投書處」。西爲上書院﹐世稱泰山書院﹐舊有石介記勒壁﹐今亡。黨懷英曰「孫明復﹑石守道築室泰山下﹐以爲學館﹐屬大辟嶽祠﹐壖基甫迫﹐乃北徙山麓。而鄕人指以爲上書院者﹐則其所徙地也。」元好問曰「泰山上書院﹐唐周朴所居﹐宋孫明復居之。」明嘉靖間僉事盧問之妥孫﹑石神位於此﹐顏曰「仰徳堂」。後又合祀胡瑗爲三賢祠﹐春秋致祭。康熙五十一年﹐學政黃步琳﹑知州徐肇顯重建。乾隆四年﹐知府蔣尙思重修。東偏舊有明人別構有松亭﹐並題識「授經臺」﹑「講書臺」諸迹。祠迆西爲香水峪﹐上接投書澗諸水﹐西南流會於西溪。

上爲三陽觀﹐舊名三陽庵。明嘉靖時徳藩建﹐煉師王三陽廬此。萬曆間大興締造﹐有大學士﹑東阿於愼行碑記。東南爲木末亭﹐愼行之所名也。自北石級陡絕而上﹐旁有全眞崖﹐嶺巓曰天外﹐多松槲。轉而東有石廠﹐曰三陽洞﹐一名勝禪洞。觀大門外有救苦臺﹐南側有三陽墓。

又西爲傲來山﹐巍峨特起﹐有與岱爭齊之勢﹐又名芙蓉峯。其巓一洞曰歸云﹐內有石池湧流。自竹林寺西南入﹐髙岸深谷﹐人單行﹐攀藤附葛而上﹐石竇可通﹐曰寨門﹐有金貞佑間堤岣。西旁一洞﹐中可窺天者三﹐名曰三透天﹐俗呼玉皇洞。南爲天勝寨﹐坦處可容千人。《岱史》云「漢劉盆子等聚兵於上。有演武場﹑張旗石及柱窩﹑碓﹝﹞之迹。」按《泰山紀事》云「岱西南峯最陡峻處有劉盆子寨。瑯人樊崇起兵於莒﹐轉入泰山﹐後議立盆子時﹐兵已數十萬﹐鼓行而西。則盆子固未嘗據此﹐特此崇歸盆子部下﹐名劉盆子寨耳。」元初﹐僧通慧律師行全結茅球場奉髙山天勝寨﹐卽此山巓。東北懸石通明﹐俗名獅子峯。時行全之徒徳友亦避地於此。旁有懸刀峯。東爲扇子崖﹐傾崎宛如摺﹝﹞﹐明蒲阪楊博題曰「仙人掌」。崖北舊多靑桐﹐曰靑桐澗﹐水東流入竹林西河。明季州舉人王無欲築室崖巓﹐復結茅其下﹐曰西山別業。其時櫻桃夾徑﹐松槲盤紆﹐今濯濯矣。僅存石廟﹐曰無梁殿﹐祀玉皇。下爲石閣﹐閣洞四虛﹐上祀元始天尊﹐並無欲建﹐碑記在焉。東有仙桃石巨石﹐嵌空如桃。東南有會仙庵﹐圯。澗水東注西百丈崖。靑桐澗北﹐危崖類彜狀﹐俗稱壺瓶崖。其陽有劉盆子洞﹐仰視洞懸絕而門塞。西北二里爲火焰山﹐一峯黑飆特異。南崖一洞深邃﹐《志》稱「觀音洞」﹐俗訛魔王洞。下爲石屏峪﹐水西南流﹐過黃金口﹐入龍潭。西一里有水音寨﹐平處亦容千人。天勝寨西南爲弄水巖﹐雙峯崛起﹐又南爲雞籠峯﹐園垂如籠﹐卽宋錢伯言《紀遊》所稱處也。會仙庵東爲飛鴉峯﹐石色深黝﹐忽若人形對拱﹐稍白者西﹐赭者東﹐曰仙人影。《泰山小史》所謂「衣染古煙碧﹐神凝秋水淸」者也。

伍

又東爲東百丈崖﹐瀑瀉若垂紳﹐名曰天紳泉。下匯黑龍潭﹐沈碧無底。稍西南爲忽雷灣。《岱史》云「天將雨時﹐每聞雷聲迅發於此。」又西爲西百丈崖﹐視東崖倍髙﹐懸流如掛練﹐亦曰水簾泉。東上爲招軍嶺﹐舊有石塢庵﹐又有萃美亭。金知州姚建榮建。元奉符尹王悟重修。廉訪使徐琰記云「面水簾而瞰天紳﹐諸景咸會。」因榜曰「萃美亭」。亭圯﹐記石亦亡。壘同爲白龍池﹐懸崖絕壑﹐殆非人境。池北層崖橫亙﹐上復峭削﹐形若舟﹐《岱史》謂之「石舟」。上鐫「元圭石」三大字﹐下層徧刻宋人題名。顧氏《金石文字記》載之未盡也。池東有三元石﹐前爲淵濟公祠。《岱史》云「宋元丰五年﹐封白龍爲淵濟公始建祠。」縣人趙合爲記。是池禱雨輒應。元明多刻石祠中﹐今並亡。惟元至正時《感澤記》碣尙存﹐漫漶無撰書人姓名﹐《岱史》稱「知州路希尹撰文」矣。乾隆十三年﹐車駕東巡時小蛙﹐遣官致祭於池﹐遂得雨。南燭鑼鼓灣﹐水激石嵌如鑼鼓。又南爲耀星灣﹐瀅﹝﹞深靜。西崖平削﹐刻「弄水巖」三字。又南一石屹立﹐勒「雞籠峯」三字。又南爲大峪﹐中一石如匣﹐曰劍匣石﹔一石中分如劈﹐曰試劍石﹔一石如人影﹐載巾持劍而坐﹐舒一足﹐曰仙影石。又南石峽寬隘者二﹐曰大石峽﹑小石峽。自黃西河經龍潭﹑龍池至此﹐爲西溪會歸處。溪水東折經元忙兀博羅歡墓北﹐俗稱土公土母。南一里有丰碑﹐額曰「大元太師泰安武穆王神道之碑銘」﹐延佑四年四月姚燧撰﹐並八分書篆額﹐兩面皆有篆額。文起南面而北﹐上截字猶可讀﹐下截多殘缺。墓西有擂鼓石。溪水又南﹐東受廣生泉之水﹐繞府城西南﹐經古汶陽橋及﹝﹞河橋下﹐又南入泮歸汶﹐總名西溪也。乾隆三十四年七月四日﹐﹝﹞水泛漲﹐上下河畔廬舍男女漂流者無算。

汶陽橋北爲天書觀。《岱史》云「觀本名乾元﹐門閣三重﹐殿廡三所。」《宋史﹖禮志》﹕「大中祥符元年閏六月八日﹐封祀制置使王欽若言﹕『泰山西南垂刀山上﹐有紅紫雲气﹐漸成華蓋﹐至地而散。』其日木工董祚於靈液這北見黃素書曳林木之上﹐有字不能識﹐言於皇城使王居正。居正睹上有禦名﹐馳告欽若﹐遂迎至官舍﹐授中使捧詣闕﹐因建天書觀於此。」按﹕天書卽欽若所謂「黃素書」也。當時君臣相欺﹐侈言祥瑞﹐其書詞見《三朝符瑞志》。龍圖閣待制孫﹝﹞曰「天何言哉﹐豈有書也﹖」國初張習﹑孔云﹑谷臥余遽謂今世失傳﹐何也﹖觀大門內﹐舊有泉有亭﹐明題刻「醴泉」二字。《文獻通考》﹕「兗州乾封縣民王勝地田中﹐有兒童掊土﹐得小靑錢數十﹐爭取之﹐錢墜石罅﹐因發石﹐有湧泉二十四眼﹐味極甘美。又枯石河復有湧泉二十五眼。又一眼出層阜之上﹐經宿勢浸盛﹐又別引數派﹐雙魚躍其中﹔有果實流出﹐似李而小﹐味甚甘﹔及古今錢百餘。封禪經度制置使王欽若貯水馳驛以獻﹐分賜近臣﹐詔設欄格謹護之。六月詔建亭﹐以『靈液』爲額。」宋燾曰「余童稚時﹐猶見觀內泉出石崖下注﹐有垂楊數株﹐大二十圍﹐蓋宋祥符時所植。今樹旣烏有﹐而泉又鑿深爲池﹐非其舊矣。」《岱史》云「岱頂玉女池北有靈液亭」﹐《宋史》無之。泉側鐵浮圖十三級﹐明喜靖十二年造。自正徳間卽其中爲元君殿﹐嘗遣中官致祭﹐有禦祝文勒殿東壁。其後爲九蓮殿﹐萬曆間命中使特修﹐告竣﹐攺天書觀顏爲天慶宮﹐岱頂天啟五年金碑所載也。又其後爲智上殿﹐崇禎間敕建。副使左佩弦人插云「皇上追崇孝皇太后爲西天淨土極樂世界菩薩﹐上號曰智上﹐建寶剎於岱。辛巳啟土鳩工﹐三載告成。」考神廟時尊孝定皇太后爲九蓮菩薩﹐卽今智上前殿者。像設皆範銅鍍金爲之。按﹕九蓮菩薩語見毛奇齡《彤史拾遺記》。

乾隆十一年﹐觀大門樓災。其西有翠陰亭﹐亦宋時建﹐圯。西爲泰山書院﹐乾隆二十九年﹐知府姚立徳購置民捨攺建﹐知縣程志隆記。西北七里爲皇碑亭﹐有康熙三十七年萬姓感恩碑。其北一亭﹐有四十三年聖祖仁皇帝禦制詩勒壁。西爲下泉﹐其水自傲來山西飛瀑而下﹐中有石鼓——巨石如懸鼓也。東南流入泮。西五里爲大埠嶺。古有大佛圭﹐範銅爲像﹐髙丈餘。

其在東北麓者﹕九龍岡東爲天燭山是﹐兩峯矗立如炬﹐東西遙相對峙﹐卽吳同春《續遊泰山記》誤指爲「丘邱」者也。按﹕《廣雅》「小陵曰邱」﹐則非髙山可知矣。其下爲溪裏峪。巖穴深邃﹐湧泉不竭﹐昔有魔女地化此﹐又名風魔溪。東南流入掃帚峪。天燭山東爲分水嶺﹐其南則有掃帚峪﹑李家泉諸水﹔其北則有旋螺峪﹑冰牢峪諸水﹐皆循嶺分流焉。

東二里爲觀星嶺﹐東北卽李家泉﹐水南流入栗子峪。分水嶺東爲﹝﹞碌峪﹐有桂曰大津口﹐產楂﹑栗。東北多槲林﹐世謂之山蠶廠。北五里爲竹子園。其西地極平曠﹐羣峯環峙﹐林木鬱蔥﹐雙溪縈繞交流﹐中爲周明堂故址。《封禪書》﹕「泰山東北址﹐古時有明堂處。齊有泰山之明堂是也。」漢之廢基又在其旁﹐今稱明堂處。齊有泰山之明堂是也。「漢之廢基又在其旁﹐今稱明堂村﹐訛曰明家灘。據金學士黨懷英《谷山寺碑》云「嶽東北址有明堂。」引沈存中說而以爲漢。蓋懷英生長泰山﹐通掌故。本《水經注》﹕「漢武帝封泰山﹐嘗降坐明堂於山之東北址﹐逼近周明堂處。武帝以古處險狹不顯﹐令奉髙作明堂於汶水﹐如帶圖。」在山之東南址﹐去周明堂三十里。又《岱史》稱﹕「周明堂故址﹐在嶽東北麓﹐旁有谷山寺。」蓋指地之著者而言。按﹕寺基險僻﹐距明堂尙十里﹐顧引懷英碑記﹐彊爲牽附﹐殊未可信。

明堂南爲大峴山﹐西南爲黑山。西北爲谷山﹐屹﹝﹞特異﹐絕頂孤松挺秀﹐俗名定南鍼。頂之西南有黑闥石屋﹐頂之西北有金礦洞二﹕其在東者﹐懸崖上下二穴﹐水自崖頂下注﹔其在西者﹐一穴幽暗出水﹐人不能入。洞外多裂石紋﹐皆結紫石英﹐卽《岱史》稱「金絲洞﹐元初邱處機煉丹處」也。又東北有蓮花峯。

谷山西北爲恩谷嶺﹐兩山中峽﹐俗名雁嶺河﹐水東流匯爲天井灣。嶺北爲佛峪﹐亦曰佛谷﹐水東流與馬跑泉會。其上有寺﹐額曰「谷山玉泉禪寺」﹐元魏時僧意降錫處。到金釋善寧修建﹐有黨懷英撰《谷山寺碑》及泰和大安間敕牒碑。東有古井﹐水色紫黑充盈﹐遇旱不減﹐。懷英八分書「玉泉」二大字碑。東北而上爲藥師七佛閣﹐元至元間釋普謹建﹐久圯。學士閻復碑記在焉。北爲爲返倒山﹐爲靑岡峪。水東南流入天井﹐爲仙臺嶺——卽長城嶺。其上石臺有二﹕曰南拱﹐曰北拱﹐遙相對峙。《山東通誌》謂「漢武帝於此望祀蓬萊」﹐而史無其文也。又北逾仙臺嶺﹐至玉泉嶺爲歷城﹑長淸界。仙臺之陽﹐有馬跑泉﹐又名莎艸泉。水南流經牛欄口西﹐又南入天津河。自牛欄口東十里﹐有地曰藥園﹐蓋昔人嘗種藥於此。又有千戶廳﹐稱名無考。東三里爲龍門山﹐溝水東南流。東北五里爲鹿町山﹐有黃伯陽洞。《岱史》云「戰因因時黃伯陽修隱處也。」

大津口東五里爲靑山﹐絕頂巨石如冠。《漢書》﹕「昭帝元鳳三年春正月﹐泰山大石起立﹐髙丈五尺﹐有白鳥數千集其帝焉。」南爲望仙臺﹐《岱史》云「漢武帝築也。」東南有皇姑庵。靑山東四里爲升仙嶺﹐東南爲石汶﹐源出天井灣﹐納諸谷水。東南流繞周明堂側﹐曰天津河﹐右會旋螺峪水。又東南經竹子園南﹐右會鷹愁疸水。又東南經大津口村北﹐又東經靑山北﹐曰麻塔河。北四里有仁育庵。又東左會龍門溝水。又東北介仙源嶺﹑鹿町山之間﹐曰津拱河﹐陡岸深凹﹐昔人所云「石釜」也。又東北左會巖洸河水。又東而南媽了入石汶處。北八里爲門家墅﹐爲會仙觀故址﹐元道士孟養浩修煉於此。有至元五年鹿森記碑。旁有方井﹐井四洞﹐淵泓莫測。觀北爲雨金山﹐有伏金石﹐傳昔大雨衝出金礦。東北六里爲大盧山﹐東南三里爲小盧山﹐中夾巖洸河﹐過黃阪前村東。西北十三里爲轉山﹐爲石屋寨。國初侍郎王度﹑知縣範惟粹故居也。

自黃阪東北﹐過兩港村三﹑四十里﹐至長城嶺下﹐槲林尢勝﹐巖洸河發源於此。小盧山東八里爲祝山﹐單椒園特﹐有國初巡按趙宏文墓。東北二十里爲九阪嶺﹐爲九曲峪﹐水西流過雨砧崖淥池﹐南折至九頂山後﹐又東匯金井河。東南一山曼衍﹐背聳溪深﹐上有數穴如頤﹐俗名旁山﹐又曰石窟山﹐或稱肅然山者﹐誤。《封禪書》﹕「漢武帝禪泰山下址東北肅然山。」舊志未詳。顧炎武考引《酉陽雜沮》﹐以長山縣長白山當之﹐非是。《魏書﹖崔光傳》﹕「弟敬友﹐嘗於肅然山南設食﹐以供行者。」又萊蕪王許保北有山﹐碑云「古宿巖山」﹐恐卽肅然山也。按﹕楊邱山東有小陵﹐舒暢崛起﹐是其地矣。

自祝山東五里爲狼虎谷﹐水西南流入汶。《五代史》﹕「黃巢死於泰山狼虎谷。」《聞見後錄》﹕「巢爲尙讓所急﹐陷泰山狼虎谷﹐乃自髡爲僧﹐得脫於此。」並存考。東北三里爲九頂山﹐南有大冢﹐俗稱爲黃巢墓。金井河繞山東南﹐折而西南﹐其河西涘曰西金井﹐人或淘金於此。以東金井在河東涘萊蕪境也。又西南經漢裏村﹐東入汶。《岱史》載﹕「嶽西桃花峪﹐嘗有人采白金礦。」《山海經》云「下多金」是也﹐又云「其上多玉」﹐今不可見。然嶽巓時炫光彩﹐意或玉韞之輝與﹖《文獻通考》﹕「後齊天統初﹐岱山封禪壇玉璧自出。」殆其驗矣。

石汶又南經崖下村﹐東有育英書院﹑明州人李汝桂講學其地﹐世稱理學名儒。又南有李汝窪墓。石汶又南經山口村﹐東抵故奉髙西。自天井灣至此。逶折九十餘里﹐左受萊蕪原山之水﹐過古博邑城北﹐合爲塹汶。西南流有塹汶河村﹐碣曰「古靜封鎭」』。《縣誌》誤以大汶口村當之也。按﹕《述徵記》「泰山郡水有北汶﹑嬴汶﹑牟汶﹑柴汶」﹐與《水經注》之「石汶」﹐世稱「五汶」﹐皆源別流同﹐其經流總名大汶。又西南與萊蕪之牟﹑嬴二汶會經無鹽山北。又西南過博縣故城南﹐右會北汶而南折﹐循䢐徠西麓﹐過陽關故城西﹐至大汶口東﹐左納柴汶﹐本名小汶﹐大小二汶交流。又西南經東平﹑汶上界﹐入南旺湖分水口﹐南北分流曰運河也。

其在西北麓者﹕避人廠西北有船石﹐層崖闊數丈。西北爲看月巖﹐爲沐龜溝。水西北流經李子溝﹐至老虎窩﹐入桃峪。又北土地平曠﹐亦日快活三里﹐有雲臺庵故址。庵後石廠深廣﹐而西辟曰夕陽洞——所謂「上石屋」也。

自桃峪之北而起者﹐其水過陀頭巖﹐南折而西北爲混元池﹐石岸皆黑﹐中央獨白﹐如月印澄潭。又西北過雁窩崖西﹐陡崖多雁巢。北爲淸風嶺﹐其嶺延亙孤髙﹐鑿蹬崎嶇。下爲老虎窩﹐石穴深暗﹐中有水。又東石廠相通﹐最深敞。側有玄都觀﹐久圮。又西北爲龍灣﹐邱巒突出如島嶼。下有碧花池﹐石皆碧紋﹐天然池甃。又西北經黃石崖南稍西﹐林木匝里許﹐中爲野人之廬。轉而北三里爲映霞峯﹐舊有傅老庵﹐下爲香泉﹐水南流入桃峪。西北爲猛虎溝﹐蓋孔子嘗嘆「苛政猛於虎」﹐後人彊名之耳。爲花園地﹐多金銀花。爲靑天嶺。北至長城嶺﹐兩嶺夾澗。其澗一源兩分﹐卽《水經注》「分水溪」也。一東南流﹐一西北流。西北流者﹕出靑天嶺﹐西南至泰﹑長兩縣界首村﹐過浚川橋折而西北﹐其經流曰中川﹐循長城鋪達於崮山﹐左納靈巖諸谷水而注。東南流者﹕繞靑天嶺東麓南折﹐右會虎溝水﹐過海眼﹑桃花峪﹐再轉東南﹐其經流曰北汶﹐與中川分流各半﹐故又名泮河。或謂從桃花峪分流﹐非矣。按﹕長城嶺俗呼大嶺﹐古長城所經﹐《戰國策》所謂「齊有長城巨防」者也。《史記﹖六國年表》﹕「齊威王十一年﹐趙取我長城。」《楚世家》﹕「還﹐蓋長城以爲防。」《正義》曰「《泰山郡記》云﹕『泰山西北有長城﹐緣河經泰山幹余裏﹐至瑯玡臺入海。』《齊記》云﹕『齊宣王乘山嶺之上﹐築長城﹐東至海﹐西至濟州﹐千餘里。以備楚。』」今《泰山郡記》《齊記》皆不可見。而《竹書紀年》謂「周顯王十八年﹐齊築房以爲長城。」其時蓋齊威王之二十八年。而顧祖禹《讀史方輿紀要》引《管子》云「長城之陽魯也﹐長城之陰齊也。」則春秋時已有長城矣。城因山爲之﹐起平陰之防門﹐緣泰山北岡而東經萊蕪﹑博山﹑臨朐﹑沂水﹑莒州﹑日照﹑諸城﹐婉蜒幾二千里﹐至膠州海中大朱山止焉。《泰山郡記》及《水經注》《括地誌》﹐皆謂至瑯玡臺入海﹐或指地著者而言﹐其實相距尙六十里也。

陸

猛虎溝西南爲河上林村﹐多桃樹。峪水又西南曲﹐中有石窟﹐深不測﹐日大海眼。西納白艸峪水。峪南爲襆頭巖﹐形如岸幘。西南爲老鴉峯﹐俗名老鴉尖。東南舊有碧峯寺﹐圮﹐蕭大亨碑記在焉。西南爲秋遷山﹐下爲秋遷峪﹐有桂師庵故址。西崖一洞深窈﹐《岱史》稱「白鶴洞」——所謂「下石屋」也。又南爲龜灣﹐其下長石欹斜﹐日石艃﹐達於小海眼。西南爲西神庫﹐巨石朗潤谽﹝谷牙﹞﹐躋之搖動﹐或謂中有寶藏雲。又南經中軍坪﹐石闊多文彩。又南注大小養魚池。迆西爲𦇤負山﹐卽《岱史》「𦇤山」也。以大山負小如𦇤子狀。山半有鏡兒石﹐經一丈餘﹐瑩削如鏡。東南有坦地﹐約十畝﹐俗呼臺子地﹐舊謂古雲臺庵﹐有明正徳釋道轉重建三教堂碑。西南爲元君廟﹐內有玉皇殿及鐵佛殿﹐移碧峯之鐵佛建此。魚池南卽桃花峪會歸處﹐舊時多桃樹﹐又名紅雨川﹐有今上禦創《桃花峪》詩勒北崖。又西南出峪口﹐再折而東﹐經新莊達於二十里鋪。又東南過髙裏山南﹐又東南過全標店東﹐自分水溪至此﹐傾曲凡八十餘里﹐總名泮河。上納三溪之水﹐合於大漢河。

自桃峪之南而起者﹐混元池下三汊澗自西來入之﹐西爲十字峯﹐峪水又西北﹐大倒溝自西來入之。溝西爲靑龍宮故址。南爲靑嵐嶺。西爲丁香峪﹐多紅白丁香花。西爲思鄕嶺。《岱史》云「人死魂歸於此﹐而思鄕也。」峪水又西北﹐小倒溝自西來入之。溝西爲南頂﹐峯巒突起。頂西南爲胡桃園﹐多胡桃樹。南爲梯子山﹐爲石廠。溝西有玲瓏石。梯子山西南爲透明山﹐陡削玲瓏。北拱老鴉峯﹐宛如几案。南有摩耳石。東南爲東神庫﹐石若垂簾﹐無苔痕﹐時或光彩閃爍﹐與西庫埒。東爲龍山﹐上爲姜倪寨。南一石﹐若人形﹐名曰眞人峯。西南爲黃石巖。巖南有白姑庵﹐白姑無所考﹐或因黃姑而附會之耶﹖南爲車道巖﹐北有雙溝如轍迹。又西爲筆架山﹐五峯排列﹐崖崿倒懸﹐多野巢﹐卽《岱史》「雕窩山」也。山北爲羊欄坡石﹐《岱史》謂「仙人牧地」。周有巨石﹐秀麗尢奇。山南爲燕脂坡﹐地多燕脂瓣花。

靑嵐嶺南爲猴愁峪﹐西爲白練石屋﹐中巢拖白練烏。西南爲水闥石屋﹐出水不竭。又南爲拔山﹐視諸峯差髙﹐《岱史》謂之「雁飛嶺」。東有一石聳立﹐曰回雁蜂。東北爲燕窩石﹐大石有窟如燕窩。轉而南爲水鈴山﹐水聲觸石似鈴也。東南爲烏龍潭﹐西爲壇子澗。

拔山西爲五峯頂﹐東巖蒼松叢茂﹐俗呼松樓。東北有黃姑庵。按﹕黃姑﹐牽牛星別名也。拔山五峯之間曰風門。南爲迎風嶺﹐下有枯石河﹐水東流經龍潭﹐南拆過大埠嶺﹐東入泮。又南爲西橫嶺﹐其嶺西自桃花峪﹐東至烏龍潭﹐橫亙二十餘里。西上爲黃金口。西北爲海棠峪﹐多秋海棠花﹐髙三﹑四尺﹐夏日卽開。西南爲臍子溝﹐中有臍子峯﹐一石崛秀﹐流水盤旋。西爲刺揪山﹐以多刺揪樹得名。西爲土綿山﹐陡險巓平﹐黑壤十八畝。西南爲駝駱嶺﹐有藏峯寺﹐創於元﹐重修於明﹐有碑記。東爲蓑艸泉﹐南流入泮。西爲﹝禾苗﹞峪。西二十餘里爲三綰山﹐三峯相連如鼎足。有龍駒寺﹐明時重修﹐寺前古木參天。甘澑泉東流入於泮。西十二里爲黃山﹐酒泉瀝瀝。古有廷慶院﹐宋海定禪師重建﹐元﹑明皆重修之﹐額日「雲臺寺」﹐州人周冕記﹐西爲肥城縣界。

其名迹在城中者﹕岱廟東南爲東嶽冥福彈院﹐唐開元間創建﹐後唐釋智順﹑後晉志隱皆相繼增修。僞齊時海巖重建﹐攺曰崇法禪院。元重修之。內有後唐長興四年敕牒碑﹐僞齊阜昌二年重刊﹐額曰「特賜冥福彈院地土之記」﹐碑上下兩層﹐字大小不一。後晉天福周元休撰《東嶽冥福禪院新寫藏經碑》﹑明正徳任文獻撰《重修寺碑》可考。《佛頂尊勝陁羅尼經幢》無年代書人姓名。金泰和黨懷英撰《新補塑釋迦佛舊像》斷碑云「舊爲嶽祠奧區﹐釋迦佛像主伴凡五位﹐並遷置於賜書閣之廢基﹐有鄕者趙璠以正殿曠久﹐始就緒重新之。」其曰「賜書閣」﹐則藏歷代敕牒及禦書﹑經文﹑典誥處﹐今斷碑移置縣署土地祠壁。南爲龍王廟﹐卽宋封白龍爲淵濟公也。乾隆三十年知縣程志隆以白龍池淵濟公祠久廢﹐始建祠城中。

大津口東五里爲靑山﹐絕頂巨石如冠。《漢書》﹕「昭帝元鳳三年春正月﹐泰山大石起立﹐髙丈五尺﹐有白鳥數千集其帝焉。」南爲望仙臺﹐《岱史》云「漢武帝築也。」東南有皇姑庵。靑山東四里爲升仙嶺﹐東南爲石汶﹐源出天井灣﹐納諸谷水。東南流繞周明堂側﹐曰天津河﹐右會旋螺峪水。又東南經竹子園南﹐右會鷹愁疸水。又東南經大津口村北﹐又東經靑山北﹐曰麻塔河。北四里有仁育庵。又東左會龍門溝水。又東北介仙源嶺﹑鹿町山之間﹐曰津拱河﹐陡岸深凹﹐昔人所云「石釜」也。又東北左會巖洸河水。又東而南媽了入石汶處。北八里爲門家墅﹐爲會仙觀故址﹐元道士孟養浩修煉於此。有至元五年鹿森記碑。旁有方井﹐井四洞﹐淵泓莫測。觀北爲雨金山﹐有伏金石﹐傳昔大雨衝出金礦。東北六里爲大盧山﹐東南三里爲小盧山﹐中夾巖洸河﹐過黃阪前村東。西北十三里爲轉山﹐爲石屋寨。國初侍郎王度﹑知縣範惟粹故居也。

東有會眞宮﹐卽古奉髙宮。宋眞宗東封﹐嘗齋於宮之穆淸殿﹐以宴羣臣父老者也。《岱史》云「元張志純居會眞官數載﹐道行超羣輩﹐賜號『崇眞保徳大師』﹐授紫服。」宮在明時尙有玉皇殿及李白詩刻﹐成化十八年重修。萬曆二十二年八月初七日悉毀於火﹐僅存志純偈頌勒壁。後卽故址攺建關帝廟﹐歲時致祭於此。內附張仙祠﹐《岱史》云「唐開元中與李某同至泰山學道﹐李辭歸襄陽﹐後張仙系林擒以示異﹐故祀此。」

又南爲魯兩先生詞﹐其學館向在岱廟﹐地並於廟﹐而後徙於山麓。大定十九年始建祠於大門之左﹐黨懷英記。此則二十三年知州胡瑄請於朝而建者﹐吳寬記。國朝順治十年﹐道施閏章等重修﹐爲文以記﹐今名二賢詞。西北爲和聖祠﹐多明人石刻﹐歲時祭焉。

岱廟西北爲長春觀﹐元初知州張郁建。金鄕女冠訾守愼嗣法於燕京長春國師﹐後修眞於此﹐賜號「妙眞觀」﹐圮。有中統二年元和子記碑。《金石文字記》云「長春觀有元丁亥年碑。」《岱史》云「有邱神仙牒及成吉思皇帝敕旨碑。」並亡。按﹕邱神仙卽元之邱處機﹐成吉思皇帝者元太祖尊號也。

城北門外西北隅爲白雲觀﹐明萬曆間周藩奉國將軍勤鯤建。祀王母﹐其後增祀元君。殿設雕欄﹐樓榭層暉﹐今攺稱梳妝院。其東爲駐蹕亭﹐乾隆三十五年建。

城東門外東北隅爲風伯雨師廟﹐元至元年建。《岱史》云「按《天文志》風伯箕星﹐雨師畢星也。」先是廟廢﹐止遺一碣。明成化二十二年旱雲不雨﹐或油然雨狀﹐輒爲風散。知府蔡晟詣其所祭之﹐風息﹐大雨如注﹐因復立廟﹐尋圯。嘉靖中知州鄭豸易以壇。

城南門外迆東有臺基﹐其上卽宋眞宗《登泰山謝天書述二聖功徳銘》﹐五石合成﹐制若屏障。髙九尺﹐通寬二丈三尺一寸﹔額髙二尺八寸﹐寬四尺八寸。與岱巓殘碑字畫無異。以園臺在山頂﹐故字從北向﹐俗呼陰字碑。明巡按吳從憲篆刻其前﹐曰泰明碑。其北舊有吳從憲所建泰陰享﹐並自爲記。揭其亭曰「昭事上帝」﹐翌其門曰「升中古迹」。東南爲宋封祀壇故址﹐眞宗東封時所築﹐有王旦《壇頌碑》。又有九宮貴神壇﹐久廢。陰字碑南爲朝覲壇故址﹐有陳堯叟《壇壇碑》。壇上舊有壽昌殿﹐眞宗以朝百官者也。又有瑞云亭﹐《泰山紀事》云「當時禦香亭也。眞宗將登封﹐齋於會眞宮之穆淸殿﹐有黃白雲如幢蓋﹐龍鳳狀﹐起太平頂。焚香再拜﹐云變五色﹐復有云如橋梁﹐紫雲覆之﹐久而不散﹐遂以名亭。」今攺爲山川壇。又東南爲唐封祀壇故址﹐《唐書﹖禮樂志》﹕「髙宗乾封元年﹐封泰山爲園壇﹐山南四里號封祀壇﹐旋名封祀壇曰舞鶴臺。」玄宗時亦爲壇於此﹐有張說《壇頌碑》﹐佚。壇北舊有白騾冢。鄭棨《開元傳信記》﹕「上將登封泰山﹐益州進白騾至﹐潔朗丰潤﹐權奇偉異。上遂親乘之﹐柔習安便﹐不知登降之倦也。告成禮畢﹐復乘而下。才下山坳﹐休息未久﹐而有司言﹕『白騾無疾而殪』。上嘆異之﹐謚曰『白騾將軍』。命有司具槥櫝﹐壘石爲墓﹐在封禪壇北一里餘﹐於今存焉。」《岱史》所載本此。《泰山小史》謂「在嶽陽﹐碑記冢迹尙存。」《泰安縣誌》「在紅門東」。然紅門東有丰碑斷踣﹐趺下磨滅無字﹐惟碑額稜上有「垂拱元年月廿五造二年五月」十二字﹐碑側猶存宋人題識「當日東封安在哉﹐茫茫今古泯塵埃」﹐字句可讀。翻轉審視﹐底面有行書﹐字影差小﹐隱隱莫辧。按趙明誠《金石錄》云「唐登封紀號文﹐髙宗撰並行書﹐飛白書額﹐小字﹐乾封元年二月。一勒石山上﹐不知毀於何時。一立碑山下。」意或武后補刻﹐以殘碑及《開元記》証之﹐白騾冢在城東南﹐今失其處矣。南郊有皇恩碑亭﹐乾隆十三年士民恭建。

大津口東五里爲靑山﹐絕頂巨石如冠。《漢書》﹕「昭帝元鳳三年春正月﹐泰山大石起立﹐髙丈五尺﹐有白鳥數千集其帝焉。」南爲望仙臺﹐《岱史》云「漢武帝築也。」東南有皇姑庵。靑山東四里爲升仙嶺﹐東南爲石汶﹐源出天井灣﹐納諸谷水。東南流繞周明堂側﹐曰天津河﹐右會旋螺峪水。又東南經竹子園南﹐右會鷹愁疸水。又東南經大津口村北﹐又東經靑山北﹐曰麻塔河。北四里有仁育庵。又東左會龍門溝水。又東北介仙源嶺﹑鹿町山之間﹐曰津拱河﹐陡岸深凹﹐昔人所云「石釜」也。又東北左會巖洸河水。又東而南媽了入石汶處。北八里爲門家墅﹐爲會仙觀故址﹐元道士孟養浩修煉於此。有至元五年鹿森記碑。旁有方井﹐井四洞﹐淵泓莫測。觀北爲雨金山﹐有伏金石﹐傳昔大雨衝出金礦。東北六里爲大盧山﹐東南三里爲小盧山﹐中夾巖洸河﹐過黃阪前村東。西北十三里爲轉山﹐爲石屋寨。國初侍郎王度﹑知縣範惟粹故居也。

城西門外南折爲靈芝銜﹐《宋史﹖眞宗本記》﹕「大中祥符元年十月丁未﹐法駕入乾封縣奉髙官﹐戊申王欽若等獻泰山芝艸三萬八幹余本。」此街之所以得名也。迆東有靑巖書院﹐明宋燾靑巖社也。康熙中趙國麟嘗講學於此。巡撫蔣陳錫檄知州石鍵增葺。乾隆五年知府王一夔以泰山書院久廢﹐就宋氏社拓修﹐因易名。街南爲靈派候廟﹐後晉天福六年建﹐其神舊稱﹝柰﹞河將軍﹐又曰通泉侯。宋眞宗東封﹐泉水方涸﹐俄有淸流湧出﹐賜封靈派候﹐有元丰王彧撰《重修木棖記》﹐元至元王正撰《重修廟記》﹐碑具在。西有金星泉﹐水南流﹐明人建金銀橋﹐引城濠水入﹝柰﹞河。今僧道作法事﹐有金銀橋﹑﹝柰﹞河橋﹐以誑世取財﹐蓋借此附會耳。河西涘爲煉魔堂﹐一名岱嶽禪林﹐嘉靖間主薄州人張思齊同弟思周﹑思﹝﹞以禳父疾建﹐有提督肥城李邦珍記。

南爲靈應宮﹐元君下廟也。廟創無考﹐萬曆三十九年奉敕拓建﹐賜今額。有張邦紀碑。其制前後殿廡回廊周密﹐順爲崇臺﹐四門﹐上起銅樓﹐號「金闕」。殿宇﹑欄﹑像設﹐皆範銅鍍金爲之。舊在岱巓﹐嗣後移遙參亭﹐復置於此。其東爲駐亭﹐乾隆三十五年建。

西爲社首山﹐髙僅五丈﹐《封禪書》云「周成王封泰山﹐禪社首。」注﹑應劭曰「山名﹐在博縣。」《唐書﹖禮樂志》﹕「髙宗爲降禪壇於社首山上﹐旋名降禪壇曰『景雲臺『。玄宗禪於社首。」《宋史﹖禮志》﹕「眞宗禪社首。」有王欽若壇頌碑在焉。又《宋史》﹕「太平興國中﹐有得唐玄宗禪社首玉冊蒼璧﹐至大中祥符元年令瘞於舊所。」後立相公廟﹐神稱髙裏﹐爲東嶽輔相。壁勒元丰胡元資記﹐或爲趙韓王者誤。西北有對岱亭﹐明李戴﹑毛在建。西南有環翠亭故址﹐近攺爲閻王殿。下有後晉總持咒幢﹐天福九年僧歸仁正書﹐字多剝蝕﹐後書題名。內有岱嶽鎭使及岱嶽鎭都虞侯官名﹐則舊志所未詳。

西爲亭禪山﹐本名髙裏山﹐崔嵬類龜﹐《漢書﹖武帝記》「太初元年十二月禪髙裏」卽此。注﹑伏儼曰「山名﹐在泰山下。」注﹑師古曰「此髙字自作髙下之髙﹐而死人之裏謂之蒿裏﹐或呼爲下裏者也。字則爲蓬蒿之蒿。或者旣見泰山神靈之府﹐髙裏山又在其旁﹐卽誤以髙裏爲蒿裏﹐混同一事。文學之士共有此謬﹐陸士衡尙不免﹐況其餘乎﹗今流俗書本﹐此髙字有作蒿者﹐妄加增耳。」山之陰有古仙洞﹐訛謂鬼仙﹐蕭協中曰「洞深暗﹐余嘗偕友探奇﹐執燈籠火種而入。曲徑寬隘者三﹐有窟不甚深。內石牀一﹐石磴二。登牀捫其頂﹐一穴上有巨石塞之﹐旁無所通矣。」山之陽有玉仙石﹐片石瑩潔。乾隆二十六年﹐知縣程志隆廣栽松柏﹐培護之。迨三十四年﹐工人采石﹐自洞門上下劈去數丈﹐而形勢遂失其舊。髙裏﹑社首之間﹐爲髙裏山神祠﹐額曰「森羅殿」。顧炎武曰「自晉陸機《泰山吟》始﹐以梁父﹑髙裏並列﹐而後之言鬼者因之﹐遂令古昔帝王降禪之壇﹐一變而爲閻王鬼伯之祠矣。」祠創建無考﹐元至元二十一年重修﹐徐世隆記。明成化三年重修﹐許彬記。萬曆間奉敕重建﹐見岱頂天啟銅牌。

城南四十里爲介石山﹐《岱史》云「宋眞宗大中祥符元年禪於此。」按﹕《宋史》無其事。南二里許爲石閭山﹐有尋眞洞﹐《漢武帝本紀》「太初三年所禪」卽此。按《史記》﹕「石閭者﹐在泰山下址南方﹐方士多言此仙人之閭也。」《縣誌》以俗所云五道嶺當之﹐誤。五道嶺在其北十里。石閭南三里爲亭亭山。《史記》稱「黃帝禪亭亭」。《水經注》﹕「汶水又西南經亭亭山東﹐黃帝所禪也。山有神廟﹐水上有石門﹐舊分水下漑處也。」《漢書﹖地理誌》「泰山郡巨平」﹐注﹕「有亭亭山祠。」宋眞宗大中祥符元年封山神爲廣禪侯﹐遣祕書丞直史館姜嶼致祭。有禦制碑。元知州張郁﹑知縣張佺重修。

南十三里爲大汶口﹐有石橋﹐雍正間重建。《水經注》﹕「汶水又南經巨平縣故城東﹐而西南流。城東有魯道﹐《詩》所謂『魯道有蕩﹐齊子由歸』者也。」按﹕巨平爲晉羊祜原封采地﹐武帝以平吳功封南城侯﹐因辭不拜﹐仍爲巨平侯﹐上從之。有今上禦制《羊祜城》詩﹐卽此。又西三里許﹐過衛駕莊﹐爲行宮。內有四賢祠﹐乾隆三十年車駕南巡﹑三十六年幸曲阜駐於此。有禦制《四賢祠》詩曰「孫﹑石气求永聲應﹐孔﹑胡異轍並升堂。」

大津口東五里爲靑山﹐絕頂巨石如冠。《漢書》﹕「昭帝元鳳三年春正月﹐泰山大石起立﹐髙丈五尺﹐有白鳥數千集其帝焉。」南爲望仙臺﹐《岱史》云「漢武帝築也。」東南有皇姑庵。靑山東四里爲升仙嶺﹐東南爲石汶﹐源出天井灣﹐納諸谷水。東南流繞周明堂側﹐曰天津河﹐右會旋螺峪水。又東南經竹子園南﹐右會鷹愁疸水。又東南經大津口村北﹐又東經靑山北﹐曰麻塔河。北四里有仁育庵。又東左會龍門溝水。又東北介仙源嶺﹑鹿町山之間﹐曰津拱河﹐陡岸深凹﹐昔人所云「石釜」也。又東北左會巖洸河水。又東而南媽了入石汶處。北八里爲門家墅﹐爲會仙觀故址﹐元道士孟養浩修煉於此。有至元五年鹿森記碑。旁有方井﹐井四洞﹐淵泓莫測。觀北爲雨金山﹐有伏金石﹐傳昔大雨衝出金礦。東北六里爲大盧山﹐東南三里爲小盧山﹐中夾巖洸河﹐過黃阪前村東。西北十三里爲轉山﹐爲石屋寨。國初侍郎王度﹑知縣範惟粹故居也。

柒

大汶口東南三十里爲梁父山﹐平衍突出。《封禪書》﹕「古者封泰山禪梁父者七十二家﹐而夷吾所記者十有二焉。」其上舊有地主祠﹐《史記》﹕「二曰地主﹐祠泰山梁父﹐蓋天好陰﹐祠之必於廣山之下﹑小山之上﹐命曰。」漢武帝及光武帝皆降禪於此﹐而壇址無存。南爲梁父城﹐漢時置縣﹐屬泰山郡。《水經注》引《開山圖》曰「泰山在左﹐亢父在右﹔亢父知生﹐梁甫主死。」王者封泰山禪梁甫﹐故縣取名焉。諸葛亮幼從父爲梁父尉﹐父卒後徙居南陽﹐好爲《梁父吟》謂此也。今其村爲梁父云。

城西南七十里而有蛇邱故城﹐今樓上村是也。《水經注》﹕「汶水又西﹐洸水注焉。」今炎之濟河。又西經蛇邱縣南﹐縣冶鑄鄕故城。《春秋左傳》「寶叔娶於鑄」者也。汶水又西﹐蛇水注之。水出縣東北﹐西南流經汶陽之田﹐齊所侵也。自汶之北﹐平暢極目。僖公以賜季友卽此。蛇水又西南經鑄鄕城西﹐《左傳》所謂「蛇淵囿」也。故京相曰「今濟北有蛇邱城﹐城下有水﹐魯囿也。」俗謂之濁須水﹐非矣。按﹕蛇水上納靈應諸泉﹐又曰匯河﹐基下游卽濁須水﹐或謂之濁河。西南三里許有汶陽故城﹐今城上村是也。《水經注》﹕「汶水又西南經魯國汶陽縣北﹐王莽之汶亭也。縣北有曲水池亭。《春秋》桓公十二年﹐經書『公會杞侯﹑莒子於曲池『。《左傳》曰﹕『平杞﹑莒也。』故杜預曰﹕『魯國汶陽縣北有曲水亭』。」按﹕樓上﹑匯河之間有土丘﹐傳爲曲水亭址。汶水經汶陽城南﹐不在其北也。城上村南七里爲闕陵故城。《水經注》﹕「漢章帝元和三年東巡泰山。立行宮於汶陽﹐執金吾耿恭屯城門於汶上﹐基塹存焉﹐世謂之闕陵城也。」迆西立元君廟﹐圯。而《通誌》以汶陽﹑闕陵爲一城﹐並曲池載入寧陽縣境。又西約二十五里爲顏子坡。《岱史》云「州治西南境有髙坡﹐孔子引顏淵望吳門系馬﹐因與俱下於此。」

城東南二十二里﹐有橫埠狀類龜﹐埠北之田曰龜陰。按《水經注》﹕「博縣北有龜山﹐山北卽龜陰之田。《春秋》定公十年﹐齊人來歸龜陰之田是也。」西南有石塔五級﹐曰聖塔﹐蓋遇旱漧水溢﹐禱輒應。金明昌三年李徳元等建﹐壁勒安升卿記。南三里卽博縣故城﹐漢之博也。城東爲天封寺﹐舊號郭頭寺。宋祥符有事泰山﹐更以「天封」爲額﹐金大定二十四年僧道先﹑法越重修﹐有黨懷英碑記。

泰山東南三十里爲䢐徠山﹐山於泰山猶旁幾然。《水經注》﹕「山多松柏。《詩》所謂『䢐徠之松』也。《鄒山記》曰﹕『䢐徠山在梁甫﹑奉髙﹑博三縣界﹐猶有美松﹐亦曰尢崍之山也。赤眉渠帥樊崇所堡也﹐故崇自號尢崍三老矣。』後魏《地形志》﹕「泰山郡梁父縣﹐有䢐徠山在北。」《輿地廣記》﹕「唐省梁父入博城。」歐陽修曰「䢐徠魯東山。」孔貞曰「龍脈自泰山傲來﹐經金牛﹑龍山蜿蜒東赴﹐至水音堂逾汶﹐盤結於此。大﹑小汶絡其面背﹐山周百六十里。」

自郡城至山北﹐蹊徑逼窄。遊岱宗而探䢐徠之勝者﹐則繞山之東西兩路﹐自前而入﹐約百餘里。自山南而突起者﹐爲三嶺崮﹐一名三臺山。北巖曰「獨秀峯」﹐傳云李白題勒。上爲九龍宮﹐中爲玉皇廟﹐明崇禎間重修。其下爲感應侯祠﹐祀䢐徠山神。《山東通誌》﹕「金明昌元年封爲護國感應侯。」今祠圯﹐松柏猶存。

西北里許﹐崖壑瀉水﹐羊公河出焉。逶折西南﹐流經羊祜廳北﹐又西南注小汶。西北五里爲二聖宮﹐古稱二聖堂﹐元鹿森隱居處。東南峭石壁立﹐篆書「貧樂巖」﹑「演易齋」諸迹。杜仁傑爲撰銘﹐殘缺不可讀。許衡嘗讀書於此﹐匾其室曰「魯齋」﹐後卽以爲號。堂創於元初﹐開國侯䢐陽時珍建﹐有益津髙詡碑記。增祀玉皇閣﹑王母殿﹑三淸殿。稍北石洞方廣﹐趙國麟名曰「簞瓢」。

大汶口東南三十里爲梁父山﹐平衍突出。《封禪書》﹕「古者封泰山禪梁父者七十二家﹐而夷吾所記者十有二焉。」其上舊有地主祠﹐《史記》﹕「二曰地主﹐祠泰山梁父﹐蓋天好陰﹐祠之必於廣山之下﹑小山之上﹐命曰。」漢武帝及光武帝皆降禪於此﹐而壇址無存。南爲梁父城﹐漢時置縣﹐屬泰山郡。《水經注》引《開山圖》曰「泰山在左﹐亢父在右﹔亢父知生﹐梁甫主死。」王者封泰山禪梁甫﹐故縣取名焉。諸葛亮幼從父爲梁父尉﹐父卒後徙居南陽﹐好爲《梁父吟》謂此也。今其村爲梁父云。

又北乳山秀峙﹐舊多竹木﹐溪水繞前而西注﹐古刻「竹溪佳境」於巖。按孔氏《紀勝》﹕「唐天寶間﹐李白﹑孔巢父﹑韓準﹑裴政﹑陶沔﹑張叔明隱此﹐號竹溪六逸堂。」然二聖堂卽六逸舊基﹐而俗誤以黨竹溪當之也。

乳山之北﹐響水河出焉﹐上納諸谷水匯此﹐西曰日新池﹐達於毛老谷。過茅茨村南﹐又西入大汶。東北四里爲萬松嶺﹐下有石屋﹐甘泉淸冽。北十里雙峯頡頏﹐爲䢐徠絕巓﹐亦曰「太平頂」。古有感應侯祠﹐今並其基亡矣。頂西有紫霞洞﹐下爲李源寨﹐自來泉飛流。

自乳山西二里舊有毛姑庵﹐元初州人毛仙姑居之﹐修持三十餘載﹐臨化畱頌。泰定軍節度時宥爲紀石於墓﹐遂稱其地爲毛老谷。西十里爲懸珠山﹐康熙間髙沙臥云者居此﹐因立臥云庵﹐祀呂仙﹐圯﹐移像於南樓。有九龍嶺﹑八道溝﹑石澑峪﹐東崖懸石如珠﹐此山之所由名也。匯水爲漿池﹐南流匯響水河。西三里爲藥山﹐有聚泉庵﹐俗稱大庵。西五里爲北頂﹐有佛寺﹐明弘治間僧文原重建﹐州人徐鑑記。西爲廣長嶺﹐西五里爲團山﹐有古四禪寺﹐北齊河淸二年創建﹐金大定二年奉敕重建﹐賜額「法云禪寺」﹐有敕牒碑。僧法潤﹑福燈相繼住持﹐元至元間髙峯禪師重修。乾隆三十四年七月四日大雨﹐東山裂泉橫流﹐而寺基無存。上峪之水西流﹐曰滄浪溝﹐中屹立一石﹐《泰安縣誌》謂之「曬纓臺」。又西南入大汶。西南里許爲望山﹐有老君洞。南五里爲他山﹐白蓮泉發源處﹐水西南流經積谷山﹐南入大汶。泉北有法云禪寺﹐僧福燈建。有大定二年敕牒碑。碑上﹑下兩層﹐上刻敕牒﹐下鐫張莘夫記。

自三嶺崮東六里爲女智崮﹐西北四里爲天平前寨﹐赤眉所堡卽此。地極平暢﹐壘石爲臺﹐基址猶存。又東三里過靑風頂南﹐又北二里跨澗爲橋﹐名曰隔塵。西爲升仙臺﹐北爲隱仙觀﹐祀呂純陽。內有玉帝閣﹑三淸殿﹐明萬曆中有於仙號螈虛者辟此﹐修養有年﹐蟬蛻完眞。觀門外古木夾徑﹐多桃竹﹐曲水匯池南流有康熙間趙國麟撰《瞻田碑》及題刻「䢐徠第一」﹑「桃源深處」諸迹。又西南二里爲桃花峪﹐自觀東石屋東辟有天然丹竈﹐傳爲於仙煉丹處﹐國麟書「煉丹鑪」三字。

稍東爲石峪﹐石陂廣數畝﹐飛瀑雪浪﹐勢若建瓴。至觀南與西澗合流﹐繞天平寨﹐又西南注羊公河。觀北逾小普陀巖二里﹐孤峯插天﹐世謂之貴人峯。西有於仙葬衣冠冢。貴人峯東四里爲風門口﹐爲西別谷﹐水東南流里許有釣魚臺。東南三里過山南﹐朱櫻夾岸﹐曰櫻桃園。東二里爲演馬嶺﹐爲東別谷。水西南流五里﹐與西別谷合流﹐南注小汶。嶺上爲趙州庵﹐圯。僅存呂佩閣﹐中爲北斗殿﹐俗呼團瓢。下爲三皇廟﹐舊稱寺基。

南五里爲寨山。又東五里爲薤山﹐藍溪出焉。水東南流過鎭裏村西﹐又南入小汶。其上有光華禪寺﹐寺創於看起後魏﹐宋祥符間賜號曰「崇慶」。元初時珍重修﹐髙詡記。內有浚池﹐注茶捨。東南里許一巨石﹐南面刻北齊時隸書《大般若經》字徑五寸﹐多剝蝕﹐惟「曰空有無」十餘字隱隱可辯﹐後書「冠軍將軍當父縣令王子椿」。余猶有「道」字﹑「僧眞造」數字。其東面大書四佛名﹐末有「中正胡賓武平元年」﹐《縣誌》以中正誤爲正月。薤山東北爲園瓦崖﹐爲大悲庵。東南三里爲映佛巖﹐上刻隸書「《般若波羅密經》冠軍將軍梁父縣令王子椿」十七字﹐基文云「文殊師利曰佛言世尊何故名般若波羅密佛言般若波羅密無�無�無名無相非���無歸依無洲�無�無福無�無�如凡界無古今�亦無」缺三十二字。普僖武平元年僧齋大眾造﹐後有四字類押狀﹐不可識﹐字徑一尺及七雨不等﹐蓋因石爲之。

又東一里爲黑山。東五里爲松山﹐有松巖洞。東南一里爲蒙山﹐其山兩穴可通﹐曰蒙洞。又南里許爲兩埠山﹐兩山對峙如岸——以上皆屬䢐徠之陽。

自絕頂北二里爲芍藥峪。峪東北三里爲紫灩池﹐產九節菖蒲及玲瓏艸。水東北流經天平後寨﹐東至沙溝河﹐北折過西莊﹐又西北入大汶。峪西北二里爲花坡。北二里爲中軍幛﹐以地處䢐徠適中也。康熙間建三淸殿﹐前有地洞深暗。西爲招軍石﹐周多石舂。旁有塢旺泉﹐下爲大峪水﹐西流入鷹愁潤。北五里爲玲瓏山﹐秀拔玲瓏﹐有野人洞﹐相傳唐王希夷嘗隱此。自中軍幛東二里爲金魚石﹐巨石中有魚形﹐若隱若現﹐相傳一夕風雨﹐石劈化龍去﹐半踣於地﹐兩石魚痕宛在﹐有明知州許應元題識。

東五里爲長春嶺﹐黃壤秀異﹐周袤約十里。宋石介卜築其下﹐多從遊者﹐世謂之「䢐徠書院」。今遺址猶稱爲「講書堂」。所著有《䢐徠文集》二十卷。明人采《怪說》二篇入《諸子匯函》。俗稱石介因「竹溪六逸堂」築室著書﹐非是。旁有姜潛別墅﹐號曰「讀易堂」。石介在蜀寄題詩曰「連云棧外四千里﹐讀易堂中一帙書。」

北爲天平後寨。按﹕此寨去中軍幛不元﹐皆樊崇聚兵處﹐有演武場柱窩遺迹。又東爲龍溪﹐水東北流過燕子石屋側﹐危崖瀑流而下﹐曰濯龍灣。以崖上凸起三畫﹐婉若遊龍﹐故云。北導西折曰四里河﹐繞䢐徠北麓﹐又西南入於大汶。天平寨東北爲西仙霞塢﹐又東爲鳳鳴山﹐若鳳舉其首。下爲黃峪﹐又東爲東仙霞塢。又東爲虎穴山﹐爲牛山。山南有朗僧洞﹑神化庵﹐山北有大藏峪。

自中軍幛西四里﹐兩峯並峙﹐俗稱角山﹐三石懸立﹐曰秋遷峯。又西登士嶺爲大寨口。迆東陡岸幽谷﹐則所謂鷹悉澗也。水北流經石匣溝﹐匯爲白鶴灣。又東北會四里河。大寨口西北三里爲攢石崮﹐北崖篆刻「竹溪」二字。水西北流經竹溪庵南﹐又西北繞轉山下﹐匯典水河入大汶。按﹕竹溪庵﹐金黨懷英所居﹐著《竹溪集》三十卷。元在徳間教授時震撰《竹溪庵碑》﹐字多漫漶。康熙間於其地立玉帝閣。轉山西爲嶁岣山﹐爲吳山﹐溝水西南流入大汶。

又北三里爲石氏塋域﹐介自爲墓表。西一里有宋燾書神道碑以皆上屬租徠之陰。

䢐徠山南二十里許爲古南城﹐晉丈傅羊祜封邑﹐金於城內建大覺禪院﹐有大定二年敕牒碑。僧福善講法於此﹐元初僧道慶重建。城西有村曰羊﹐俗以爲羊氏鵝鴨廠也。東北有大冢﹐《泰山紀事》稱羊續墓。按﹕續墓在新仄境﹐此不可考。城東北十里爲岱山城。《寰宇記》﹕」北齊置﹐在乾封縣東南六十里﹐依䢐徠山。」今鎭裏村尙有城堞遺址。

又南六里爲宮裏鎭﹐有漢武帝廟﹐爲漢武東巡駐處﹐因而立廟。金毀於火﹐元時重建。

又西南有柳裏村卽古柳下也﹐和聖湯沐鄕巴裏﹐北有和聖墓碑﹐久廢。

宮裏南三十里爲云支山﹐培園伏。《史記》無懷氏至周成王禪云支者凡九。山上舊有云云亭﹐西下一石刻」賈氏書院」四字﹐傳煤時元賈進士讀書筏﹐失其名。其北遏坡曰羽林村﹐曰甘露。又西爲古柴城﹐《水經注》﹕」淄水又西南經柴縣故城北。」《地理誌》曰﹕」泰山之屬縣也﹐世謂之柴汶矣。」上接新泰縣龍堂山之水﹐至鎭裏村南﹐總名」小汶」。東納濁河泉合流﹐因名淄水。《齊乘》云﹕」泰山南亦有淄水。」卽此。又西過羊祜廳南﹐又西過龍鄕故城南而注。云雲山東南八十里爲放城﹐林放故里也﹐有唐太和殘碑。

故相國趙國麟嘗遊䢐徠山﹐著《紀遊》﹐以貧樂巖﹑石峪爲最﹐其形容入妙﹐固足以輝映前後。然前賢題詠半沒於瓦礫楱莽間﹐而名稱多從土人﹐則考訂爲難也。甲申暮春之初﹐余偕友稽訪﹐杖履殆徧﹐所經丘壑祠宇﹐隨筆志之﹐未免引證瑣屑﹐但久幽之迹得附泰山而一彰﹐亦可以遙質相國也。——鈫識。

捌

泰山西北四十餘里爲靈巖﹐古稱「方山」﹐或曰「玉符山」﹐多松柏﹐《齊乘》謂之十里松。元八達氏題識曰」巖前松檜時時綠」。東晉京兆竺僧朗事佛圖澄﹐碩學淵通﹐初止於琨瑞山降錫焉。嘗往來於此說法﹐猛獸歸伏﹐亂石點頭﹐靈巖所由名也。屬泰山郡﹐唐隸齊州山茌縣﹐尋攺長淸縣。元屬泰安州﹐後並濟南府。山自泰山逾長城嶺西北﹐經西棋子嶺﹐蜿蜒挺特﹐層崖削壁﹐面南向﹐周回六十里。

自泰山後﹐鳥道碌鏃難行。登泰山繼遊靈巖者﹐由泰安府城西北﹐繞山西麓而入九十里﹐經長淸境之灣徳村。東北經雞鳴山下﹐有臺﹑有洞﹐夜半嘗聞雞鳴。山西巖曰麻衣洞﹐元李堅棲隱處。東北過大溪﹐抵雙槐樹﹐爲入靈巖者各路之會。由濟南府境東南而入﹐經靳莊﹐爲宋靳八公故里。有大書「號啕哪別處﹐結采便飛去」十字﹐後書「熙慶畱題」﹐疑爲呂仙迹﹐勒遲賢亭壁。內設呂仙像。南爲靳八公墓。東南經塔寶峪﹐西立石如塔﹐而中空瑩然。

又東跨道爲坊﹐額曰「靈巖勝境」﹐乾隆二十六年建。東南爲黃峴山﹐有老虎窩。東爲明孔山﹐其山一孔﹐南北相通。盤旋北入﹐內有石佛像﹐再入一窟甚深。山巓有靈光亭﹐圯。東爲滌思峪。又東爲大橫溝﹑崇興橋﹐俗呼大石橋。有宋釋仁欽修滌碑﹐大觀二年郭思撰﹐王髙篆﹐郭升鄕正書﹐南向﹔其北面先勒元丰王臨飛白書「靈巖道場」四大字﹐並佳。明嘉靖林瓊撰重修橋碑。又名通靈橋。又東爲小橫溝﹑明空橋﹐俗呼小石橋﹐明時重建。橋東有龜背石。西南爲滴水崖﹐乾隆二十二年車駕幸靈巖﹐賜名「雨花巖」三大字﹐及詩一首。又二十七﹑三十﹑三十六年詩三首並勒一碑﹐建亭。其地出上水石﹐澄泥如石﹐𨿽小亦自具丘壑。東南爲淩霄峯﹐又東爲黃茅岡﹐爲南溪。東導野溝諸水﹐經此南會憩象泉而西注。龜背石東爲北溪﹐卽飲馬溝。李興祖《靈巖志》稱﹕「宋眞宗幸靈巖﹐曾此飲馬得名。」有新石橋﹐明天啟中釋園桂建。東納彩泉諸水﹐經三空橋下﹐則淤阻伏流﹐至此復見屈曲。西南黃龍泉水自南來入之。其下曰滌思峪﹐又西與南溪交流﹐匯爲大溪。又西石塢泉水自南來入之﹐又西北注於沙河﹐卽《水經》所謂「中川」也。又西北過長淸城﹐東北歸大淸河。

新石橋東爲伽蘭殿﹐有明弘治間僧慧海重修碑﹐西壁勒宋李堯文題名。西南爲地藏庵﹐東南爲藥師佛﹑殿思議佛蓼﹐並圮。

又西北爲方山神祠﹐壁勒前賢題詠﹐補書蘇轍詩跋。東旁有丰碑﹐地文書納大書」大靈巖寺」四字﹐北向﹐南面鐫僧家奴跋。

北卽靈巖寺﹐殿閣層暉。按北魏《孝文帝本紀》﹕「太和三年﹐起靈泉﹑思遠佛寺於方山﹐遂屢幸焉。」迨正光初﹐僧法定復興拓建﹐曰「靈巖寺」。見宋郭思《石橋記碑》。《隋文帝本紀》「開皇十五年旅玉符」﹐疑卽此。寺舊址在甘露泉西﹐唐貞觀時徙於西南麓﹐宋熙寧間移建於此﹐仍額「靈巖」﹐有敕牒碑。歷代修葺﹐制加詳焉。大門內三橋相並﹐中曰聚善﹐東曰虎溪﹐西曰接引﹐明時重建。凡寺內外諸水皆匯橋下﹐西注飲馬溝﹐今廢。

二門內碑石林立。其在東者﹕金明昌周馳撰《田園記碑》一﹐明聖旨碑二﹐修廟碑二﹐泰山進香紀碑一。其在西者﹕宋嘉佑王逵撰《千佛殿碑》一﹐金明昌黨懷英撰《靈巖寺碑》一﹐元聖旨碑三﹐成化艾俊撰《感應記碑》一。

東﹑西爲鐘鼓樓。婁爲大雄寶殿﹐殿七間﹐祀觀音﹑文殊﹑普賢。按﹕此蓼卽宋之獻堂及山門﹐本無像設﹐皆明正徳間魯藩所增置也。乾隆二十二年今上賜額曰「卓錫」﹑「名藍」。又二十七﹑三十﹑三十六年禦制《靈巖寺祀佛詩》三首﹐勒大門外東崖。兩翼齋廡﹕東爲韋馱殿﹐西爲觀音堂﹐由甘露泉遷此。大殿北爲五花閣﹐上禮三大士﹐下祀園通菩薩。閣四面各五間﹐門四﹐回廊壯麗﹐宋嘉佑間僧重淨建﹐明正徳中至珍重修﹐乾隆十一年性端重建。西有古檜一株﹐《志》稱﹕「唐貞觀中﹐僧陳玄奘降錫靈巖﹐將往西域求經﹐時有小檜﹐嘗摩其頂。」今榦枯枝茂﹐石欄護之。有今上禦書「摩頂松」三大字﹐碑陰勒詩一首﹔又制禦圖詩﹐碑陽勒詩一首﹐並建亭。其西爲彌勒殿。又西地洞深邃﹐或曰魯班洞﹐亦曰巨和洞也。上爲十五殿﹐大門外有宣和宋齊古施五百羅漢碑。五花閣東北爲駐亭﹐乾隆二十一年建﹐卽彌勒殿舊基。內有古柏一株﹐明王之士碣曰「漢柏」﹐周垣勒前人題詠。又東北蒼崖之陽﹐卓錫泉出焉。世傳爲佛圖澄錫杖卓出者﹐又名錫杖泉。水西流﹐匯爲鏡池﹐澄泓充溢﹐俗呼「功徳池」。有今上禦書「卓錫泉」三大字﹐詩二首勒崖。舊有龍王廟﹐今攺卓錫亭。迆東二井相連﹐碣曰「雙鶴泉」﹐《齊乘》稱「立鶴泉」也。陳壽愷云「昔法定建寺﹐患其無水﹐雙鶴飛鳴﹐其下涓涓﹐果得二泉。」今一泉塞﹐碣亡。

鏡池西北爲千佛殿﹐殿七間﹐中祀毗盧漆藤﹐爲之配以藥師﹑彌陀﹐範銅爲之。左右小佛千餘﹐卽唐貞觀中僧慧崇所移建者。宋拓修之﹐明嘉靖間重建﹐傅光宅記。萬曆間徳藩重修﹐康熙五十三年僧淨意重修。殿壁前後勒宋宣和間石刻。元蛇兒年國師法旨碑﹐蒙古字﹐明普大千造像碑﹐李遠造像碑。東北爲禦書閣﹐慧崇建﹐《志》稱唐僧陳玄奘譯經處﹐有大觀仁時欽篆書閣額﹐萬曆年間重刊﹐而《志》誤爲貞硯禦筆。閣壁內外周嵌歷代石刻﹐如宋蔡卞所書《園通經》尢足貴也。北上有超然亭﹐圯﹐今爲方丈禪堂。閣東爲后土殿﹐宋時重修﹐有明嘉靖間僧洪霓重修碑。閣西爲般舟殿﹐法僧祖居重修﹐周垣內外﹐皆嵌歷代石刻。

西爲辟支塔﹐塔九級﹐每級門四窗六﹐皆磚石爲之。唐天寶中建﹐宋喜佑間重修﹐元﹑明相繼修之。西偏爲藏經殿﹐乾隆十四年毀於火﹐有元張起巖創建龍藏碑。其後爲倚翠亭﹐迆西爲和尙林﹐有唐天寶中慧崇塔及宋元塔銘。西北爲松風閣﹐稍西爲朝元殿﹐由甘露泉移此。南下爲關帝廟﹑后土殿﹐東爲定公殿﹐圮。有金陳壽愷撰《定公圖序》碣﹐移置大殿西捨壁。明翼城王重修殿碑碚臥。又北爲玉皇殿。

自韋馱殿東爲轉輪藏﹐徳藩嘗修之。嘉靖二十四年重修﹐任士記﹔萬曆四十四年重修﹐周尢鎰記﹔雍正八年僧性端重建。內爲孔雀佛殿址﹐近攺爲公館。東爲達摩殿﹐由甘露泉移此。

自伽蘭殿東﹐過仙人巖爲白衣殿﹑星月樓及維摩庵﹐皆圯。庵爲明劉亮采讀書地﹐號其室曰「面壁齋」﹐有題勒「面壁偈圖」﹑「印泉」遺迹。稍東爲鐵袈裟亭﹐昔法定時有鐵物自地湧出﹐髙六尺許﹐如袈裟披摺之狀﹐篆書「鐵袈裟」三字。舊在甘露泉這達摩殿﹐後置於此。旁有印池﹐水出函云洞﹐繞亭而西注﹐又北伏行會彩泉。上有接引佛殿﹐圮。東卽彩泉﹐北溪源也。水西流經三空橋而注函云洞。

北爲行宮﹐乾隆二十一年建。中有愛山樓﹐禦書「巡方攬秀」額。北崖如屏嶂﹐有仁欽所建抱靈亭﹐又曰絕景。迆西別構觀花亭對峙。崖之東址甘露泉出焉﹐水西流繞甘露亭﹐又西過玉河橋下﹐復北折入禦花園匯魚池﹐伏行而南﹐靈巖第一名泉也。有今上禦書「甘露泉」三大字勒崖﹐復摹刻立碑建亭﹐又詩四首並勒碑陰﹑碑側及額兩面。

大門內迆西舊有石龜泉﹐涸。其地傳爲金陳壽愷﹑元杜仁傑舊隱處﹐卽《志》所載觀音﹑朝元﹑達摩名殿故址。古木參差﹐多老檀﹐磊砢臃腫﹐狀若虯龍﹐《志》稱「千歲檀」也。東北爲小石廠﹐峭壁平臺曰可公牀﹐明釋眞可憩此。《朗公傳》勒崖側﹐今上禦制《登玉符山》詩二首磨勒於上。東爲大石廠﹐一名半石崖。

由小石廠而上﹐北爲白雲洞﹐有今上禦書「白雲洞」額及題詩四首﹐並勒洞壁。其旁有駐蹕亭﹐西過轉山亦有駐蹕亭。東上有宋政和張勱題「靈巖觀音道場」六大字﹐勒北崖。最髙處爲懸星巖﹐俗呼功徳頂。石龕宏敞﹐有釋迦佛像﹐皆因石爲之。北魏《孝文帝﹖本紀》﹕「太和三年於方山起文石室﹐五年建永固石室於山上﹐立碑於石室之庭。八年幸方山石窟寺。」蓋爲此也。龕座刻宋﹑元題名。頂迆西爲佛日巖﹐頂西北有飲虎池﹐西北流﹐中匯方泉。東崖有老佛窩﹐池水又西經積翠巖南﹐又西南流﹐小橫溝源也。

拂日巖南爲巢鶴巖﹐昔有雙鶴止此﹐直接石坪﹐幽曠坦豁﹐俗謂之曬經臺。有今上禦書「巢鶴巖」三大字及詩四首並勒一碑﹐建亭。前爲蹲獅巖﹐或曰盤石也。東谷口有云窩。又南懸巖有觀音洞﹐三門相通﹐內有石佛亭。東南多宋人題名勒崖。有坦地約三畝﹐不生艸木﹐曰「無生地」。佛家以無生爲上乘﹐故云。西爲香霏巖﹐俗呼繡球山。

自慧崇塔西北里許﹐北峪之水南流﹐經朝元洞﹑園光洞東而注﹐大橫溝源也。自白勢云洞南三里爲石尾峯﹐南爲靈辟峯﹐峽通一綫﹐卽小天門。東二里有華巖泉﹐水北流入黃家峪﹐西折注於中川。北爲華巖寺﹐圯。北五里爲野老村﹐東晉中山張忠舊隱處。靈辟峯南爲朗公山﹐西巖有朗公石﹐狀如老僧傴立。迆南爲九曲峪﹑朗公寨。朗公泉水北流﹐東折南下三里﹐注靈帶河。朗公石西南爲如來頂﹑快活巖﹑臥象嶺。又南爲珠山﹐有野溝會納支水﹐南溪源也。又東雙峯皆園特﹐俗稱東﹑西磨山﹐中夾蘆溝水﹐東流南折會棋子嶺西曲溝水﹐曰三叉口。又西過長鋪﹐北注於中川。

北峪之北有石廠﹐中一窟如井。西北二里有神寶泉﹐下爲漬米峪。水北流西折入於中川。上爲神寶寺﹐北魏正光初僧法定創建﹐今廢。有斷碑篆額曰「大唐州神寶寺之碑」﹐開元二十四年十月�子襄纂﹐兼八分書。碑側鐫行書《心經》最古﹐殘缺書人姓名。稍東有元大徳十年聖旨碑。北爲寶山﹐上立玉皇廟﹐有明嘉靖髙奎撰重修碑。東曰神谷。北二里爲黃尖山﹐兩崖對峙﹐俗呼梯子崖。崖上南北二山相連﹐曰雙峯。其陽石竅蓄水﹐甘美充溢﹐謂之醴泌泉。過其西折而東﹐北爲石塢峪﹐幽廠尢奇如巢嶼﹐或稱棲佛洞﹐殆盡矣。

泰山東北四十餘里爲琨瑞山﹐一名金輿山﹐輿或作楡﹔又名昆崳山﹐崳訛作侖﹔又名金廬山。考《酉陽雜俎》﹐當名「金驢山」。東有金驢洞﹐《志》稱黑風洞﹐《齊乘》稱西龍洞山。酈道元云「苻秦時竺僧朗居之﹐因號朗公谷﹐舊名琨瑞溪。」山勢秀拔﹐雙流如帶﹐面西南向﹐周六十里。

自泰安府城東北﹐逾長城嶺﹐經玉皇嶺至百餘里。自歷城縣東南﹐經柳埠村至八十五里。山西北爲神通寺﹐道元云「竺僧朗大起殿捨」﹐舊稱朗公寺。隋開皇三年﹐文帝以通徵屢感﹐故曰「神通」也。其制門閣兩重﹐北爲大雄殿﹐東曰伽蘭殿﹐西曰達摩殿。有元至治邢天佑興公道徳碑》﹐明弘治張天瑞重修寺碑。北爲千佛殿﹐圯。有元大徳《智京云公碑》﹐明成化僧太初寺外護碑﹐嘉靖《重修千佛殿碑》。北爲方丈﹐東爲禪堂﹐又北爲法堂﹐兩翼齋廊。《齊乘》云「神通寺有汝泉。」按《歷城縣誌》﹕「寺內本無泉﹐惟方丈西有白龍池。」或卽汝泉歟﹖然又塞於僧舍下。東廊下有朗公時所浚神異井﹐涸。寺西地敞豁﹐舊有藏經堂﹑轉輪藏﹑鐘鼓樓﹐圯。又有一臺﹐有四門塔﹐極崇麗﹐皆石爲之。塔前古柏一株﹐九頂蒼秀﹐傳云漢植。其東有宋三壇寺﹐﹝﹞堵波因石鑿成﹐紹聖間潘卞爲撰銘。又東有染池﹑龍洞泉。洞門半掩﹐石龍半露。水自中出﹐經靑龍岡﹑通聖橋﹐西注玉水。有嘉靖金城撰重修橋碑。寺西北隅地勢幽曠﹐中曰朗公塔﹐制最古﹐餘多元時篆書塔銘。又西爲千佛巖﹐峭崖絕壁﹐有大﹑小石佛千龕﹐多魏﹑齊及唐人所鐫﹐猶有造像記二十餘可識。

又西北爲黑風寨﹐地危險﹐昔人常避亂於此。爲紅鶴崖﹐石壁淩雲﹐洞心﹝﹞目﹐大觀也。又西北爲季兒寨﹑泉子峪﹐爲靑牛寨﹑通天峪﹐巨石懸臥如梁﹐曰仙人橋。靑龍岡東三里有海螺峪﹐匯錫杖泉﹐西南注於玉水泉。側有須彌塔﹐宋宣和間建﹐劉宋等題名。東南三十里爲長城嶺﹐嶺南北水皆分流﹐《酉陽雜俎》謂之「分流山」。迆北爲梯子山﹐谷水更多。東有仙人洞﹑云梯澗﹐西爲仙龍潭﹐玉水源也。玉水以玉符山得名﹐見《水經》及《注》。《歷城志》稱「錦陽川」。納諸水逶迆西北流﹐左會礦洞溝水。又西北經桃科嶺東﹐左會枯泉之水。又西北經平頭山東。平頭迆東爲龍集山﹐上有玉泉寺﹐下爲風門嶺﹐爲劈山。又西北左會龍門峪水﹐又西北經齊王寨南﹐又西經琨瑞山南﹐曰琨瑞溪。梯子山西爲天麻峯﹐孤獨泉北流。又西爲松峯﹐下有龍池﹐亦玉水發源處。水西北流經窩鋪峪﹐有永興觀。又北過雙鎖山﹑紅山口西﹐右會三岔水。又西過金驢山南﹐又北與琨瑞溪合流﹐總名玉水也。左會湧泉之水﹐有湧泉橋﹐明萬曆間建﹐郭邦云記。西偏爲湧泉庵﹐隋開皇時重修﹐明嘉靖間重修﹐段雄記。玉水又西經屏風山南﹐有黃巢洞﹐爲盤磴所掩﹐上立天齊廟﹐有明弘治韓相撰重修碑。又西經柳埠村南﹐中有紫微觀﹐圯。松峯西北爲交戰峯﹐山勢突兀﹐頂有數穴﹐深不測﹐曰云洞。東爲陡峪﹐多丹楓樹﹔西爲雲谷﹐下有響泉。又西北爲蚖洪峪﹐中有苦苣泉﹐爲苦洪峪。琴泉﹐《劉乘》謂「泉甲天下﹐韻琴築而味肪醴」是也。又西北經靈鷲山﹐西有九塔寺﹐塔九頂﹐唐天寶﹑大歷間重修。內有觀音殿﹐明正徳間重修﹐馬雄記﹔嘉靖間重修﹐許幫才記﹔碑具在。門外有聖水泉﹐又北經回龍山西。長城嶺北爲秋遷臺﹐山髙陰寒﹐多積冰﹐曰冰臺﹐經夏始解﹐又名冰泉。北經龍峽入印度泉。秋遷臺西爲玉皇嶺﹐下有蔚溝臺。迆北爲瓦子嶺﹐徧山皆瓦礫﹐《志》稱爲「秦皇行在」也。

又北爲齊城峪﹐茶臼河出焉。中有試茶泉﹐懸流飛瀉﹐經康泉右會勺泉峪﹐水又北過白石崖西﹐左會避暑泉。水又東北經虎頭崖西﹐右會段華泉水﹐入於玉水。瓦子嶺西爲梨峪﹐有潮音洞﹐上接印度泉水﹐經閻家河北流﹐右會石灰溝水﹐又東北會﹝﹞池水。又北經三角洞東﹐又北右會石廠谷水。又北經靑岡嶺東﹐入於玉水。玉水又西經柏崖北﹐有透明洞﹐下爲柏水灣。又西左會石欄峪水。又西經扶山北﹐有子房洞﹐深里許﹐地河伏流。洞旁爲五帝閣﹐東五里有子房庵﹐金天眷時碑。熨斗泉東北流。北六里有都泉﹐爲岱北諸泉之總﹐舊立皇姑庵於上。石塔有開元字﹐水西注會水簾泉。又西一里﹐經三尖峯南﹐峯之西曰木梨寨﹐曰龍洞峪。玉水又西北經總度口﹐南接錦云川合流﹐一名南川﹐發源於玉皇嶺之蔚溝。西南爲拔山﹐爲五女石山。溝水西北流﹐經東南棋子二嶺中峽﹐會西棋子嶺水﹐曰出山溝﹐又名出泉溝﹐達於黑山寨北﹐有下安寺故址。屈從東北流﹐左會百花技泉水。又北左會雙泉水﹐又西北經楊廣寨東﹐又北爲魏花寨——宋指揮魏花故居也。楊廣寨西爲火焰山﹑爲天麻寨﹐中夾道溝峪。

北爲園通山﹐有普門寺﹐元時建﹐成化﹑崇禎間重修。門外有聖水池﹐旁爲雲水庵﹐圯。又北爲方山寨﹐有白雲寺。又北爲九女寨﹐三石削立﹐宛如三婦並在雲中﹐又名三媳婦寨。北爲澇泉嶺﹐爲澇泉峪。嶺西爲隱士峪﹐有葫蘆崖﹐中爲法云寺﹐唐永徽初建﹐久廢。玉水又西經康王山南﹐爲黑水灣。山之西巨石傴立﹐曰老人峯。有醴泉寺﹐一名四合﹐元至正間重修。玉水又西經中宮鎭南﹐《齊乘》稱﹕「中宮東有懸泉﹑柳泉﹑車泉﹐皆入玉水。」北接錦銹川合流﹐一名北川﹐發源於梯子山云梯澗。西北流左會紅泉峪水﹐又北右會石塢峪水。又東北左會燕脂泉水﹐又東北右會藕池水。又北經黃櫨泉﹑禽寇峪﹐會雲河水。又北經皇寨南﹐右會天井峪水。又西爲大澗嶺﹐有龍灣水西南流。又西經桃花嶺南﹐有桃源洞﹐右會大黑谷水。又北經靑石崖東﹐又北左會白雲泉水。又西經林泉觀南。又西經琨瑞山北﹐左會荻子峪水﹐有朱老庵。又西左會馬蹄峪水﹐有華巖寺﹐元時建。又西北經香孤山南﹐又西經大佛寺﹐會竇姑泉水。又西南左會稻池水。

玉水又西北經月牙嶺北﹐又西北經壇口嶺北﹐又西北經臥虎山南﹐又西北經黃山北。山周如城﹐疑卽《水經注》之「玉符山」也。以錦陽川所經﹐故又曰玉水。《齊乘》云「靈巖與方山相連﹐疑卽玉符山。」按﹕靈巖前後之水源流﹐與朗公谷水無與﹐則非玉符可知矣。今皆以靈巖爲玉符山﹐蓋因《齊乘》而誤。

又西北至渴馬崖南﹐則泊然而止﹐伏流而東發趵突泉。又北曰濼水。又東曰小淸。然西北流者至長淸縣之撅山北復見﹐又西北經獵山北﹐又西北經齊河縣界﹐入大淸河。《水經注》謂之「濟水會歸」矣。

●聶鈫跋

泰山介齊﹑魯間﹐昉於《管子》﹔孔子登泰山小天下﹐盡於《孟子》。後世著述不一﹐是編恐未悉合。偶讀《靈巖志》﹐嘆其雄奇巧﹐然皆泰山也。故王元美曰「靈巖是泰山背最幽絕處﹐遊泰山不遊靈巖﹐不成遊也﹗」按﹕靈巖在泰山西北﹐至《水經注》琨瑞山之朗公谷在泰山東北﹐猶兩背然。或朗公谷屬靈巖者﹐誤。而《岱史》諸書姑置弗載﹐致泰山全體不備﹐非例也。

歲巳酉夏﹐余乃遊靈巖﹐探琨瑞﹐搜訪名迹﹔據三川﹐辯玉水﹐履勘源流。附錄之以補言泰山之缺略云。

余又謂﹕山水從金石中見﹐金石自山水中來。今是編旣出﹐猶有《泰山金石考》六卷。凡歷代遺迹﹑碑刻﹑方向及間有斷缺者﹐須分別存佚﹐各爲跋語剖晰以注之。恭紀《國朝東巡金石錄》爲卷首﹐竊附《泰山道裏記》於卷末﹐是山水與金石所宜並著者也。嘆流光之迅速﹐嗟老眼之昏華﹐未可矯彊﹐姑存虛志。

癸巳春﹐有上元嚴侍讀先生雅好登臨﹐廣搜金石﹐因纂《泰山誌》﹔過訪《泰山道裏記》及《泰山金石考》諸書﹐披閱攜歸。乃別爲《金石類簽》一書﹐而泰山金石並隨意采入﹐豈非時數使然哉﹖噫﹗金石也﹐山水也﹐同余夙癖爲不徒矣——鈫。

●聶學文跋

泰山掌故﹐古有《泰山記》﹐其亡已久。至明始有《泰山誌》﹐爲吳伯朋所輯。後查志隆易名《岱史》﹐歷城劉敕增修之。基書分類雜陳﹐率多掛漏﹐未稱完善。

吾叔祖劍光﹐性嗜山水﹐徧覽名勝﹐搜討金石之文﹐閱三十年成一書﹐名曰《泰山道裏記》。凡諸記載所未詳﹐而尢當特書者﹐如﹕石經峪刻《金剛經》﹐據䢐徠刻後辯爲北齊王冠軍書﹔唐《紀泰山銘》下截剝落﹐葉彬補書百八字﹔宋《述功徳銘》磨勒岱巓﹐鑱毀原碑﹐字猶存﹔介邱巖﹑分水溪及古明堂﹐均失核蓄疑﹔又肅然山﹑奉髙城﹑季札子墓與白騾冢﹐俱誤指其地﹔汶﹑泮﹑三溪諸水皆牽混源流﹔岱背琨瑞﹑靈巖諸山﹐因隸他縣而未錄。叔祖逐加考驗﹐折衷羣書﹐辯訛補缺﹐徵信確鑿﹐以路爲綱﹐殊簡括有法。稿成見示﹐讀之而有嘆焉﹗

蓋叔祖嘗畱心經世之學﹐今且終老鄕裏﹐杖履徧山谷﹐僅借此消歲月﹐以娛其志﹐而年已逾五十矣。書之傳不傳﹐非所計也。

乾隆丙戍正月旣望學文敬跋。

●錢大昕序

往者﹐李進士素伯在京師﹐數爲予言「聶君劍光者﹐居岱宗之陽﹐多識岱故﹐貧而好著書﹐良士也﹗」

歲乙酉秋﹐予以使事道出泰安﹐畱一日爲岱宗遊。欲訪劍光同行﹐顧人無識之者。是日﹐出城北門﹐歷十八盤﹐登玉皇頂﹐抵暮而回﹐粗識岱宗面目而已。

其冬﹐復過泰安﹐劍光持刺介素伯書來見﹐予喜甚﹐然簡書有期﹐不復能入山矣。將別﹐劍光以所著《泰山道裏記》屬余序其端。讀之﹐由近及遠﹐由正路以及四隅﹐較若列眉。其間巖谷幽阻﹐昔人遊屐所未至﹐掌錄所未詳者﹐劍光歷三十年﹐布衣芒屩﹐手捫目驗而知之。其文質而不俚﹐簡而不漏﹐洵志乘之佳者。素伯所稱﹐不予欺也。

予夙有山水癖﹐與劍光同。他日再遊岱宗﹐劍光能彊爲我行乎﹖書之以爲息壤之約。

乾隆三十年嘉定錢大昕。

●姚鼐序

余嘗病天下地誌謬誤﹐非特妄引古記﹐至紀今時山川﹑道裏﹑遠近﹑方向﹐率與實舛﹐令人憤嘆。設每邑有篤學好古能遊覽者﹐各考紀其地土之實﹐據以參相校訂﹐則天下地誌何患不善﹖余嘗以是語告人。嘉定錢辛楣學士﹑上元嚴東有侍讀﹐因爲餘言泰安聶君《泰山道裏記》最善﹐心識其語。比有岱宗之遊﹐過訪聶君山居﹐乃索其書而讀之。其考訂古今﹐皆詳核可喜。學士﹑侍讀之言不妄也。

余疑《水經注》於汶水左右水源流方面﹐頗有舛誤。又謂古奉髙在今泰安石汶東﹐故古登封入奉髙境﹐西行渡環水而北至天門﹐歷盡環道躋岱巓﹐乃得封所。馬第伯記可覆案也。往昔在濟南﹐秋霽登千佛山﹐望岱巓諸峯遙相接。竊謂歷城以南諸山皆泰山也﹐後人多爲之名耳。

今閱是書﹐每與余意合﹐而辧正尢起人意。聶君欲余序﹐以重其書。余淺學﹐又偶過臆度﹐徒幸有合於好古﹐力索久往來是山中者。聶君足重余耳﹐余安足重聶君哉﹗

乾隆四十年正月桐城姚鼐序。

●髙怡序

岱宗﹐古巡守地﹐昉於《虞書》﹐見諸周制。秦以還封禪事起﹐子史百家紛紜議論。余嘗欲親爲稽訪﹐用備掌錄﹐而惜少同志者。往時丞泰安﹐得交聶君劍光﹐博識岱故﹐雅好登臨。每與同遊﹐凡數閱月歸。而劍光著有《泰山道裏記》﹐示余讀之﹐髙卑遠邇﹐綜括靡遺。凡曩時耳目所經﹐及足迹所不到者﹐悉於是編得之。

夫昔之志岱宗者﹐有《泰山記》及《泰山誌》﹐獨惜其亡已久。今獲劍光此書﹐隨山脈絡﹐因物付形﹐而詳審精核﹐勘誤辧疑﹐更足補馬第伯﹑酈道元所不逮。視近代所傳《岱史》《嶽紀》諸書﹐固卑之無甚髙論矣。

歲己丑﹐擢長淸令。間於公務之暇﹐輒據《記》稿復爲審定﹐付諸剞劂。他日者弛於負擔﹐旋歸故里﹐或卽籍是以當臥遊﹐則又不異與劍光芒鞋竹杖﹐登陟五千仞間也。

乾隆癸己秋杪鐵嶺髙怡敍。

●徐宗幹序

自甲申夏承乏岱下﹐躋其巓凡十餘次。歸則稽考載籍﹐證以目驗。伏讀《四庫全書總目》﹐中凡泰山誌乘無著於錄者﹐今所傳則查志隆《岱史》﹑吳百朋《泰山志趣》﹑劉其旋《泰山誌略》﹑宋燾《泰山紀》諸書。吾師唐陶山先生著《岱覽》三十二卷﹐尢得體要。其次則聶劍光之《道裏記》﹐以山之脈絡爲文之脈絡﹐皆佳志也。

昔酈中尉甄敍諸山﹐類喜刻畫巒情﹐標領雋致﹐而獨略於岱﹐不過述馬第伯﹑郭緣生之說而已。今得吾師及聶君之書﹐足以窺見泰山眞面矣。《岱覽》卷帙較繁﹐非登臨時所能卒業。《道裏記》才七十餘頁﹐坐籃輿者手此一編﹐可以按圖經而攬勝焉。

原刻漫漶不可識﹐因復校正而爲之序。

道光丙戍歲仲夏月中瀚

賜進士出身﹑知泰安府泰安縣事﹑通州徐宗幹撰。

●楊寶賢序

聶君劍光《泰山道裏記》共七十餘頁﹐諸公登岱遊覽﹐披圖而按之﹐瞭如指掌﹐誠佳志也。徐樹人中丞宰是邑時﹐因原刻漫漶﹐復校正之。自丙戍迄今僅四十載﹐刻本尙無磨滅處。

余於庚申夏承乏斯土﹐進屢值逆賊犯東﹐夙夜防堵﹐載籍諸編無暇披閱。丙寅春﹐賊復犯曹州境﹐曾揆帥帶兵至東禦之﹐暇時便道登岱。因思《道裏記》一編﹐可備稽考﹐及閱是書﹐業有殘缺﹐詢之﹕由荒亂遺失矣。誠恨事也﹗乃搜尋舊編﹐抄尋付剞劂俾是編復歸完璧。然此特記載一端耳﹗

《泰山誌》諸書尙復殘失者不少﹐異時公私暇予采訪校訂而補足之﹐誠余之有志而未逮者也。

同治丙寅夏知泰安縣事﹑津門楊寶賢敍

聶君劍光《泰山道裏記》共七十餘頁﹐諸公登岱遊覽﹐披圖而按之﹐瞭如指掌﹐誠佳志也。徐樹人中丞宰是邑時﹐因原刻漫漶﹐復校正之。自丙戍迄今僅四十載﹐刻本尙無磨滅處。

余於庚申夏承乏斯土﹐進屢值逆賊犯東﹐夙夜防堵﹐載籍諸編無暇披閱。丙寅春﹐賊復犯曹州境﹐曾揆帥帶兵至東禦之﹐暇時便道登岱。因思《道裏記》一編﹐可備稽考﹐及閱是書﹐業有殘缺﹐詢之﹕由荒亂遺失矣。誠恨事也﹗乃搜尋舊編﹐抄尋付剞劂俾是編復歸完璧。然此特記載一端耳﹗

《泰山誌》諸書尙復殘失者不少﹐異時公私暇予采訪校訂而補足之﹐誠余之有志而未逮者也。

同治丙寅夏知泰安縣事﹑津門楊寶賢敍

聶君劍光《泰山道裏記》共七十餘頁﹐諸公登岱遊覽﹐披圖而按之﹐瞭如指掌﹐誠佳志也。徐樹人中丞宰是邑時﹐因原刻漫漶﹐復校正之。自丙戍迄今僅四十載﹐刻本尙無磨滅處。

余於庚申夏承乏斯土﹐進屢值逆賊犯東﹐夙夜防堵﹐載籍諸編無暇披閱。丙寅春﹐賊復犯曹州境﹐曾揆帥帶兵至東禦之﹐暇時便道登岱。因思《道裏記》一編﹐可備稽考﹐及閱是書﹐業有殘缺﹐詢之﹕由荒亂遺失矣。誠恨事也﹗乃搜尋舊編﹐抄尋付剞劂俾是編復歸完璧。然此特記載一端耳﹗

《泰山誌》諸書尙復殘失者不少﹐異時公私暇予采訪校訂而補足之﹐誠余之有志而未逮者也。

同治丙寅夏知泰安縣事﹑津門楊寶賢敍

●增瑞序﹝《泰山道裏記圖》序﹞

天下至大也﹐無不知有泰山者。豈皆身履其地﹐得其岥岮﹐盡其嶵巍之奧者﹐與有傳之者也﹖𨿽然傳之矣﹐苟一旦停車馬抵其下﹐則只未必悉其徑途﹐不過筍將力人曳之以升﹐於古事迹旣無從考﹐峯巒勝美亦莫所蹤迹﹐是至之者之親見﹐一如其傳之之時﹐猶之不至也。賢者嘆焉﹗

余承乏玆郡﹐得《泰山道裏記》一書﹐爲乾隆間邑人聶劍光鈫所著﹐嘉定錢辛楣﹑桐城姚姬傳皆嘗來遊﹐韙其說而序之。其時鐵嶺髙明府怡爲刊以傳﹐久而漫漶。道光初﹐通州徐淸惠公令泰重校﹐以復其舊。予得之﹐幸稱完書矣。顧謂稽其詞﹐但以意會﹐若復有圖以輔之﹐則凡手是書者其不至之至﹐不更快乎﹖乃邀繪師終其事﹐俾聶子之文有以實焉。𨿽不敢期有見於嘉定﹑桐城之後﹐方之筍將力人﹐其猶爲前導歟。

光緒歲戊寅夏月鐵嶺增瑞芝田撰

●《四庫全書總目﹖泰山道裏記》提要

《泰山道裏記》一卷﹝兵部侍郎紀昀家藏本﹞﹐國朝聶鈫撰。鈫字劍光﹐泰安人。是編前有自序﹐稱生長泰山下﹐少爲府胥。性嗜山水﹐每攀幽躋險﹐探稽往躅。因讀劉其旋《泰山紀略》﹑成城《泰山勝槪》﹐其中有一地兩稱﹐或同名異地。巖谷深阻﹐題刻爲苔蘚所蔽者﹐間遺而未錄。近乃架梯刮摩垢蝕而求之﹐𨿽風雨寒暑﹐弗憚其勞。又質之野老﹐參考羣書﹐竭半生精力﹐匯成一編。提挈道裏爲綱領﹐分之爲五﹐合之爲一﹐曰《泰山道裏記》。未有其從孫學文跋﹐稱者﹕如石經峪刻《金剛經》﹐據䢐徠刻石辯爲北齊王冠軍書﹔唐《紀泰山銘》下截剝落﹐葉彬補書百八字﹔宋《述功徳銘》摩勒岱巓﹐鑱毀原碑字猶存﹔介邱巖﹑分水溪及古明堂均失核蓄疑﹔又肅然山﹑奉髙城﹑季札子墓與白騾冢﹐俱誤指其地﹔汶﹑泮﹑三溪諸水皆牽混源流﹔岱背琨瑞﹑靈巖諸山﹐因隸他縣而未錄。並逐加考驗﹐辯僞補闕。蓋以土居之人﹐竭半生精力﹐以考一山之迹﹐自與傳聞者異矣。

●淸《泰山誌﹖泰山道裏記》著錄

聶鈫《道裏記》閱三十年而成﹐言岱故甚悉。﹝淸﹖金棨《泰山誌》卷二十﹞

●民國《重修泰安縣誌﹖泰山道裏記》著錄

《泰山道裏記》﹐淸聶鈫撰。鈫字劍光﹐泰安布衣。此書爲自來志泰山者之最。錢大昕謂其﹕「質而不俚﹐簡而不漏﹐洵志乘之佳者。」信然﹗今本只載郡守增瑞序﹐錢大昕序﹑姚鼐序﹑髙怡序及自序俱遺。﹝民國﹖《重修泰安縣誌﹖藝文》﹞

●《泰山叢書﹖泰山道裏記》提要

近年《道裏記》通行本不載此序﹐因檢查《泰山誌》得之﹐亟爲錄出。俾閱者知著書之難﹐而聶君之苦心爲不可及云。﹝民國﹖王價藩《泰山叢書》「民國戊午季冬建屏附識」﹞

