雲林縣采訪冊淸倪贊元編纂

●斗六堡

斗六堡﹐附縣﹔縣城建於斗六街﹐周圍一千一百六十丈﹐土墻髙五尺﹐寬八尺﹐濠深七尺﹐廣八尺﹐種竹爲城﹐分東西南北四門。東以觀音山與鯉魚頭堡分界﹐西以大北勢莊與他裏霧堡分界﹐南以庵古坑溪與他裏霧堡分界﹐北以虎尾溪與溪洲堡分界。堡內東西相距十四里﹐南北相距十三里。

積方

全縣田園等則﹑糧銀數目﹕

上則田九甲八分五釐一毫八絲八忽四微﹔

中則田六百八十九甲一分八釐九毫四絲八忽﹔

下則田二千八百七十九甲九分七釐三毫零三忽四微﹔

下下則田六千二百七十五甲八分七釐一毫九絲二忽二微﹔

上則園一甲零四釐二毫四絲﹔

中則園一百八十九甲二分三釐一毫零二忽﹔

下則園一千零四十八甲四分三釐八毫四絲四忽二微﹔

下下則園五千三百三十甲零零五毫一絲二忽二微五纖﹔

平等沙田二千七百九十一甲零四釐二毫一絲五忽六微﹔

次等沙田一千一百九十一甲一分六釐八毫零一忽二微﹔

下等沙田二百五十七甲零六釐七毫二絲一忽﹔

平等沙園六千三百一十甲零一分零零零零七微﹔

次等沙園五千二百九十二甲七分五釐零三絲零一微﹔

下等沙園一萬五千三百一十九甲一分零九毫九絲二忽。

統共田一萬四千零九十四甲一分六釐三毫六絲九忽八微﹔統共園三萬六千四百八十七甲八分二釐三毫五絲零五微﹔統共應徵銀三萬三千九百二十四兩二錢二分零二毫二絲二忽九微四纖。內除光緒十六年被水沙壓﹑一時不能墾復民園四百五十一甲四分六釐三毫四絲四忽緩徵額糧銀一百四十八兩零六分七釐八毫二絲九忽八微外﹐實應徵糧銀三萬三千七百七十六兩一錢五分二釐三毫九絲三忽一微四纖﹝以上各堡統算在內﹞。

堡內村社戶口﹕

城內鬥六街﹑西莊尾﹑番社﹑番仔井二千六百八十戶﹑一萬零五百丁口。

社口莊七十戶﹑二百一十丁口。

後莊仔一百一十戶﹑二百九十丁口。

大潭莊一百六十戶﹑五百三十丁口。

深圳侖三十五戶﹑八十二丁口。

大侖莊二百五十戶﹑七百一十丁口。

溝仔背二百一十戶﹑六百四十五丁口。

田心仔五十二戶﹑二百九十丁口。

瓦厝仔四十五戶﹑一百九十二丁口。

江厝仔四十九戶﹑一百五十二丁口。

新厝仔二十五戶﹑一百一十丁口。

頂廍仔﹑下廍仔二十九戶﹑一百二十五丁口。

九老爺莊三百五十戶﹑七百九十丁口。

瓦窯藔二十二戶﹑六十九丁口。

大北勢一百五十戶﹑四百九十丁口。

甲六埤一十二戶﹑六十丁口。

水礁莊一百五十三戶﹑三百八十丁口。

圳頭莊二十戶﹑六十四丁口。

髙林仔頭二百三十戶﹑七百二十三丁口。

旱井仔莊二十五戶﹑六十八丁口。

魚池仔莊一十戶﹑七十二丁口。

竹■﹝廣﹞空三十二戶﹑九十四丁口。

荷苞厝七十八戶﹑二百三十四丁口。

溪邊厝二百三十戶﹑六百九十二丁口。

劉厝莊三十五戶﹑九十九丁口。

茄苳腳七十二戶﹑二百五十丁口。

黃林仔頭四十戶﹑二百三十丁口。

頂新莊一十五戶﹑四十九丁口。

下新莊一百六十戶﹑三百五十丁口。

棋盤厝九十二戶﹑二百九十丁口。

麻園仔九十戶﹑二百八十丁口。

大竹圍八戶﹑三十二丁口。

溪洲仔十戶﹑三十九丁口。

枋樹湖五十戶﹑一百九十丁口。

咬狗莊七十戶﹑二百三十丁口。

湖山藔四十戶﹑一百五十七丁口。

新厝仔五十一戶﹑二百一十丁口。

內林莊一百五十二戶﹑五百五十丁口。

竹頭角二十戶﹑六十二丁口。

埤仔頭二十五戶﹑八十四丁口。

牛埔仔二十一戶﹑五十六丁口。

埤仔坑三十二戶﹑一百零五丁口。

石橊班五百三十戶﹑一千七百一十丁口。

海丰侖九十九戶﹑四百五十丁口。

何林仔頭二十戶﹑五十丁口。

番仔郊三十戶﹑一百二十丁口。

菜公莊二百二十戶﹑五百九十丁口。

朱丹灣四十戶﹑一百六十九丁口。

九芎林二百一十戶﹑六百二十丁口。

旱溪仔二十戶﹑九十九丁口。

林內莊一百四十二戶﹑四百八十丁口。

崁頂莊六十八戶﹑二百三十二丁口。

坪頂莊五十戶﹑一百九十二丁口。

蕭厝仔一十戶﹑三十九丁口。

虎尾溪一百一十戶﹑四百二十丁口。

頂保長廍﹑下保長廍八十三戶﹑三百二十四丁口。

蓮花埤一十五戶﹑五十二丁口。

新廍仔二十戶﹑六十三丁口。

頂柴裏莊﹑下柴裏莊八十四戶﹑三百一十丁口。

枋橋莊一百六十戶﹑五百二十丁口。

管事厝四十三戶﹑一百五十丁口。

斗六東六十戶﹑二百四十二丁口。

石林仔頭五十二戶﹑一百六十四丁口。

茄苳腳仔八十二戶﹑二百八十四丁口。

以上全堡除城內﹐計六十三莊。合城內共八千六百五十六戶﹑二萬八千六百五十九丁口。

柴里社附城﹐共六十二戶﹐屯外委一員﹑屯丁三十八名﹐餘丁口五百零一。

沿革

雲林舊無縣治﹐設斗六縣丞﹐分隸嘉﹑彰兩縣。光緒十三年﹐前爵撫部院劉奏請設縣﹐隸臺灣府﹐建署於沙連堡之林圯埔。十九年﹐撫部院邵題請移治斗六﹕是爲雲林建設移治之始。

山

大尖山在縣治正南四十餘里﹐上有居民十餘戶﹐所產麻竹﹑桂竹﹑茶欉等類。其山自嘉義縣打貓東堡迆邐而東﹐由芋蓁籠嶺頭山過峽折入大匏靴嶺﹐山勢突起﹔復由太平山瓦厝山轉東出觀音亭山。艸木蒼翠如綠褥鋪張﹐眾山朝拱。此縣治東方之主山也。

五虎山在縣治東南八里﹐或謂火炎山﹑或謂五峯山。

枰仔山在縣治東南九里﹐細艸蒙蘢﹐如玉几臚列﹐山上平坦。

土獅山在縣治東南九里﹐山形似獅子﹐故名土獅山。

大坪頂山在縣治南方十二里﹐山多麻﹑桂二竹﹐有民居十餘戶。

尖山坑山在縣治東南十一里﹐山下有王爺廟﹐並歸化熟番十餘戶﹐栽種地瓜爲生。

崁頂山在縣治東十里。

黃竹坑山在縣治東十里。

檨仔坑山在縣治東十二里。

湖山巖山在縣治東北十二里﹐山下有觀音廟﹐廟前有田﹐不待引水灌漑﹐而泉自出。其租以爲廟內香油﹐每月四處到廟行香者紛如。

枋樹湖山在縣治東十里。

湖山藔山在縣治東北十里。

楊仔逞山在縣治東北十里。

觸口坪頂山在縣治東北十五里。

林內山在縣治東十五里。

嶺﹝堡內無﹞

嶼﹝堡內無﹞

川

尖山坑溪源發於打貓東堡之大平山﹐由溪邊厝南至斗六溪轉西過北勢田頭莊與庵古坑溪匯合。

五虎山溪源發於打貓東之小坑山﹐由髙林仔頭﹑蕭厝仔轉西過溝仔背﹑三角埤後莊仔與鬥六溪匯合。

金瓜坑溪由庵古坑溪直至他裏霧與鬥六溪匯合。

下新莊溪由竹頭角海丰侖匯於虎尾溪。

檨仔坑溪由內林﹑埤仔頭﹑石橊班﹑海丰侖與虎尾溪匯合。

枋樹湖溪由茄苳腳﹑牛埔仔﹑石橊班南與虎尾溪匯合。

湖山藔溪由石橊班北轉朱丹灣與虎尾溪匯合。

港﹝堡內無﹞

潭﹝堡內無﹞

廨署

縣新署在城內西南方﹐自頭門至後宅共五進。光緒二十年署知縣程捐建﹐未完工。

縣丞舊署在縣城中﹐頭門至後宅三進。前縣丞孫澍捐貲重建。今暫爲縣署。

儒學署未建。

典史新署建在縣署西側。

斗六都司署在縣城北門內﹐周圍土墻﹐插竹開濠。堂屋大小現存二十六間。其隨﹑協防汛署及左右兵房俱廢壞。

隨防汛署在縣城中﹐原在都司土墻門。今或居廟宇﹑或租民房﹐無定所。

協防汛署在縣城﹐亦無定所。

倉廒

堡內舊有倉屋九間﹑又社倉一所﹑柴裏番社社倉一所﹐均乾隆年﹝間﹞建。疊遭兵燹﹐蕩然無存。

街市

斗六街在縣城中﹐爲市甚久。

東和街在縣城東門﹐俗名番社。

溝仔背街在縣西南五里。

石橊班街在縣東五里。

九芎林街在縣東方十二里。

溪邊厝街在縣東南五里。

鋪遞﹝現爲驛站﹞

斗六站在縣城中隨防汛署內﹐站司一﹑站兵二名。北距張熙厝站二十里﹐南距他裏霧站一十里﹐東距林圯埔站二十五里。林圯埔站今廢﹐站兵二名並歸斗六。

營汛

斗六門營在縣城北﹐都司一員。

隨防汛在縣城中﹐千總一員。

協防汛在縣城中﹐額外一員。

橋梁

斗六門橋在縣南門內﹐長四丈餘﹐寬五尺餘。

大潭橋在縣西南三里大潭溝﹐爲斗六適嘉義之所﹐長二丈餘﹐寬四尺餘。

大潭圳橋寬長約與大潭橋相埒。前黃秀琦修造。現已被水沖壞僅存故址。

溝仔背橋在縣西南五里。

津渡﹝堡內無﹞

義塚

萬人墩塚在縣西南一里﹐置墓庵一座﹐合葬戴萬生亂殉難兵民。有田業﹐備春秋祭祀。

營盤邊塚在縣城北門內﹐計二處。

西莊尾塚在縣城北門外﹐二處。

海丰侖塚在縣東北三里。

九老爺塚在縣西南四里。

陂

水碓頂下陂一在水碓莊頂﹐源從金瓜坑來﹐溪自圳頭莊頂分來﹐灌田十餘甲﹐余灌水碓莊前後田八十多甲﹔一在水碓莊內﹐源由陂頂而來﹐分灌水碓莊下田七十多甲。二坡均爲業戶合築。

六十甲陂在新廍仔莊前﹐源由庵古坑溪分來﹐灌田心仔莊前洋田六十甲。由業佃出贌修築。

柴裏莊陂在柴裏莊外﹐源由庵古坑溪分來﹐灌田甚多。該處業佃合築。

老江陂在深圳侖莊邊﹐源由柴裏莊陂分來。

觀音陂在縣南五里﹐源從小坑仔溪分來﹐灌田甚廣。

後莊仔在縣西三里﹐源從小坑仔溪分來﹐灌田五十甲。

髙林仔陂在縣東南﹐源從五虎山溪分來。

頂橫港陂﹑下橫港陂在縣南﹐源從五虎山溪分來﹐漑田甚廣。

竹仔腳陂在縣東南﹐源由觀音山溪而來。

海丰侖陂在縣東﹐源從竹仔腳陂下分來。

老發陂在縣東南﹐源從番仔郊莊田而來。

社口陂在縣東南﹐源由溪邊厝溪分來﹐漑田八十餘甲。

保長廍陂在縣西﹐源由斗六溪分來﹐上下二口。

黃林仔頭陂在縣東南﹐收菜公莊洋水。

圳

水碓前﹑中﹑後三圳在縣南七里﹐分金瓜坑溪水﹐築陂流灌水碓莊田及田心仔莊頭一帶﹐共灌田一百餘甲。

林內淸﹑濁二圳在縣東北十五里﹐於觸口溪引淸﹑濁二水﹐南行分灌林內田七十餘甲﹑九芎林田三十餘甲﹑石橊班洋田一百十餘甲。

社口陂圳在縣東南四里﹐流灌大潭洋田八十餘甲。

觀音陂圳在縣南五里﹐分南北二圳﹔一流灌田心仔洋田﹐一流灌大侖莊洋田。

六十甲陂圳在縣南五里﹐流灌田心仔莊前並江厝仔莊頭洋田六十甲。

柴裏莊陂圳在縣西南七里﹐流灌廍仔﹑江厝仔﹑九老爺莊一帶洋田。

老江陂圳在縣西南七里﹐流灌深圳侖洋田。

後莊仔陂圳在縣西三里﹐分灌後莊仔﹑北勢莊一帶洋田。

頂橫港陂圳在縣南五里﹐流灌茄苳腳莊﹑大侖莊後洋一帶。

下橫港陂圳在縣南五里﹐流灌大侖莊前洋田。

竹仔腳陂圳在縣東南七里﹐灌菜公莊洋田。

海丰侖陂圳在縣東三里﹐分灌海丰侖莊前洋田。

老發陂圳在縣東南二里﹐灌蓮花陂洋田。

保長廍陂圳上圳在縣西一里﹐流灌保長廍上洋田﹔下圳在縣西三里﹐流灌保長廍下洋田。

黃林仔頭陂圳在縣南三里﹐流灌番仔郊莊前洋田。

番仔埤圳在縣東﹐分埤仔頭溪水﹐灌番仔洋田。

虎尾溪圳在縣東北三里﹐分埤仔頭溪水﹐流灌虎尾溪洋田。

書院

龍門書院﹝附文昌宮內﹞。

義塾﹝現無﹞

社塾﹝現無﹞

祠廟寺觀

文祠號龍門書院﹐在縣城北﹐前後兩進﹐南向。東與受天宮比附﹔西一護廊。前進祀朱子文公﹑梓潼帝君﹑關聖帝君﹔後進祀制字倉先聖人﹔西廊祀福徳正神﹐附祀陳邑主文起﹐張邑紳鳳祥祿位。祠中出息年收租谷二百餘石﹐園稅銀一百餘元﹐以爲春秋每歲祭祀早晚香燈﹑並幫貼生童考費﹑秋冬會課等用。值首﹐逐年秋祭日於神前筶取承辦。

天上聖母廟一號受天宮﹐在縣城北﹐前後兩楹。前祀聖母﹔後祀佛祖﹐附祀姚公鴻祿位。道光二十八年﹐沈長盛倡捐監修一號新興宮在縣城東門﹐咸豐年間士民捐資重修。

觀音廟一號永福寺﹐在縣城南。道光二十八年業戶陳玉芝倡捐監修。一號湖山巖﹐在縣治東十二里﹐香火甚盛。

池王爺廟號代天宮﹐在縣城南﹐前後兩楹。乾隆年間公建﹐咸豐十一年重修。

陳聖王廟號廣福宮﹐在縣城西南。前漳邑士民公建﹐同治年間戴逆倡亂折毀﹐至光緒十九年﹐紳士陳一昌等倡捐重建。

三山國王廟在縣城南﹐前粵籍九莊公建﹔後屢重修﹐今損壞。

城隍廟在縣城東。光緒十九年縣治移駐斗六﹐暫蓋竹屋供奉神像。

福徳廟在縣城中大街﹐兩進﹐西向。合堡公建﹐光緒年間重修。

將軍廟在都司署內﹐前後兩楹。前祀二十四將軍﹐後祀林總鎭。光緒年間﹐都司淩定國修。

溫王爺廟在南門外﹐一楹。士民公建。

大眾廟卽厲壇﹐在縣城南門外。

昭忠祠在縣城西南﹐前後兩楹﹐南向。東西兩廊奉旨特建﹐祀張丙案內殉難官員人等﹝事略附後﹞。光緒十四年﹐斗六鹽館委員馮大鏞監修﹐充荖葉稅春秋祭祀﹑供奉香燈及損壞修理之用﹔近年斗六鹽館兼辦開費外﹐由委員解存道庫。前楹祀贈知府銜方公振聲﹑贈遊擊銜馬公步衢﹑贈都司銜陳公玉威﹐配祀幕友六品職銜沈志勇﹑七品職銜沈聯輝﹑員弁原任外委許國寶﹑林登超﹑蔡大貴﹑署外委額外朱萬年﹑陳騰輝。後楹祀贈淑人方夫人張氏﹑贈恭人陳夫人唐氏﹐配祀方姑。東廊末座以家人賴壽﹑姜升﹑曾福﹑邱升從祀。西廊末座以殉難兵丁等從祀。

方﹑馬﹑陳三公殉難事略

方公振聲﹐浙江山陰九墩莊人也。先世由皖遷浙﹐公父嫁云公客京師﹐贅於範氏﹐遂寄籍順天。公供事武選司﹐期滿選福建閩安巡檢﹐歷署沿海要缺﹔陛補斗六門縣丞甫一年﹐而張丙之難作。署守備馬公步衢﹑署千總陳公玉威﹐皆臺人﹔久經戰陣﹐有名將風。方公聞賊警﹐卽移眷屬入營﹐與馬﹑陳二公培壘浚溝﹐誓以死守。又虞兵力卑薄﹐檄請嘉義都司許荊山移軍爲外援。陳公復善施火器﹐每出不意﹐屢挫凶鋒﹔相持彌月﹐聲勢頗振。俄許﹐荊山夜遁﹐股匪黃城偵知我軍無援﹐夤夜縱火﹐攻益力。諸公冒火逆擊﹐卒以眾寡勢殊﹐被賊攔入﹔猶持刀巷戰﹐各斃數賊﹐力竭被執。與方夫人張氏﹑幼女方姑﹑陳夫人唐氏﹐均厲聲罵賊不絕口﹐致剜割鼻舌﹐被害尢慘。幕友沈志勇﹑沈聯輝﹑把總朱萬年等五員﹐隨從江承惠等五人﹐兵丁劉長泰等二百餘人﹐皆奮不顧身﹐同殉於難﹕時道光十二年十一月初四日也。馬﹑陳二公惜家世不可考﹐然與方公共守危疆﹐效死勿去﹐其忠肝義膽與張﹑許之守睢陽﹐固不少讓。事聞﹐九重震悼﹐特沛恩施﹐奉旨贈方公知府銜﹐謚義烈﹐給騎都尉世職﹔贈馬公遊擊銜﹐謚公烈﹐給騎都尉世職﹔贈陳公都司銜﹐謚勇烈﹐給云騎尉世職﹔均世襲罔替。方夫人張氏贈淑人﹑陳夫人唐氏贈恭人﹐均謚節烈。沈志勇給六品職銜﹑沈聯輝給七品職銜﹐均照銜議卹。方﹑馬﹑陳三公均入祀京師照忠祠﹐張氏﹑唐氏均建坊旌表。並準於斗六門建立專祠﹐祀方﹑馬﹑陳三公於前楹﹐以從難員弁﹑幕友配祀﹐兵丁家人俱從祀兩廊﹔祀張氏﹑唐氏於後楹﹐以方姑配祀。地方官春秋致祭﹐誠異數也。余後公四十餘年來守斯土﹐瞻拜廟廷﹐采訪烈蹟﹐鮮有知其詳者。余懼久而益沒也﹐乃搜訪成案﹐得諸公死事大略如右。錄而顏之﹐俾後之采風者﹐不致茫無所據云。

時光緒二年八月﹐調補嘉彰斗六門縣丞孫澍謹書。

碑碣

斗六門橋碑在縣南門池王爺廟邊﹐髙六尺四寸﹐寬二尺四寸﹔乾隆五十年斗六門分司胡立。碑上僅泐捐緣姓名﹐且字蹟漶滅﹐故文從闕。

淸莊聯會銜在城中福徳廟口﹐髙五尺八寸﹐寬二尺八寸。文錄於左﹕

欽命鎭守福建臺澎水陸等處地方掛印總鎭葉﹑按察司銜分巡臺澎兵備道兼提督學政徐﹐爲會同給示以垂久遠事﹕據斗六縣丞姚鴻稟稱﹕竊照斗六界達嘉﹑彰﹐爲南北咽喉﹔盜匪出沒靡定﹐劫搶頻聞。卑職兩署斯缺﹐商會營員力行淸莊聯會﹐守望相助之﹐頗收實效。並伊虎尾溪﹑崁頭厝﹑觸口溪﹑松仔腳四處﹐每處派鄕勇十二名﹐九月起四月止﹐晝夜常川巡守。其工食每名每月三元﹐頭人倍之﹔斗六衙署則統年設壯勇三十名﹐工食稍增﹐悉皆卑職捐給。去年﹐復商於嘉義營參府呂﹐委外委官一員督帶斗六本汛兵二十名﹐亦自九月起四月止駐於斗六南街外之大眾廟﹐防守該處﹐可堵社口﹑聖王巷﹑過溪仔三處﹐並可接應本街官每月貼薪水錢六千文﹐兵每名每月貼點心錢一千文﹐亦由卑職捐給。卑職衙署在街之中武營﹐在街外之北。設遇有警﹐三路齊出﹐首尾得以相顧﹐可絕賊路。自設防至今﹐無聞劫搶﹐則是聯壯巡防已有明驗。但恐一官一性﹐事屬勞力賠錢﹐日久懈生﹐難期遠長﹐而仍無補於地方﹐不免有前功盡棄之嘆。況又地當衝要聚匪之區﹐一無緝捕經費。卑職去年仿江蘇省所辦一文緣﹐於本街勸題每日收錢二千千零文﹐存殷實業戶處﹐專備本街捕盜之需﹔自十月至今有收無用﹐存積已有百餘千。此地民有漳﹑泉﹑粵三籍﹐心性本浮動不齊﹐此項題緣亦難期必久。昨與眾紳董接談﹐卑職瓜代伊邇﹐慮及所事有始無終。紳眾僉稱﹐此一舉必須稟請憲臺曁鎭憲並臺灣府立案﹐會銜出示勒石於公所﹔並請於春秋孟首﹐札飭司事文武查照﹐督率辦理﹐稟復備查﹕俾不得廢棄﹐庶便永遠遵行等情。卑職復於眾議五條開後﹐伏祈察核﹐俯準立案﹐會銜給示施行﹐以順輿情﹐俾得勒石祗遵﹐永垂不朽﹐實爲公便等由。計列呈議定章程五條。據此查該縣丞仿照江省所辦一文緣之法並所議各條﹐旣無勒派之名﹐又收緝捕之效﹐辦理甚善﹔除稟批示曁行府立案通飭外﹐合行出示爲此示仰斗六官紳﹑總董﹑鋪戶﹑居民人等知悉﹕爾等務須遵照﹐後開酌核條議章程﹐日捐出制錢一文﹐以爲緝捕經費。集腋成裘﹐力半功倍﹔可以日久而罔懈﹐勿以半途而輒廢。將見眾志成城﹑地方綏靖﹐本鎭﹑本司道實有厚望焉﹗其各勉旃﹐毋違特示。

計開條議章程

一﹑一文緣之題捐﹐原爲本街盜警之用。如當場擒獲一盜﹐賞錢拾六千文﹔格斃一名﹐賞錢二十千文﹔被拒致斃者﹐給賞埋葬錢一百二十千文﹔受傷者隨時酌給醫資﹐由本街總董查實向經理一文緣之司事支取。如有冒濫﹐分文著賠。

一﹑每日僅捐制錢一文﹐力非難辦﹔務宜永久奉行﹐以收成效。各捐戶不得以無事開銷﹐遽行停止﹔以致有事時﹐轉形支絀力窮。

一﹑每年自九月起至次年四月止﹐斗六縣丞先期請由嘉義營參府專派外委一員﹐帶斗六本汛兵二十名駐於大眾廟防守。每月應貼弁兵薪水錢二拾六千文﹐卽於收存一文緣款支。

一﹑每年防守期內﹐該弁兵果能實力巡邏地方﹐不致多事﹐卽由斗六縣丞稟請分別獎賞。如查有怠惰偸安﹐亦卽隨時稟請差拘究辦﹐以示懲儆。

一﹑每年春秋二仲月﹐本街總董聯莊需費﹐每次在於一文緣內支用﹐但不得過四十千之限。如有濫給﹐經理之人按數賠還。

一﹑經理一文緣之董事﹐應令眾紳耆選舉公正﹑誠實者四人﹐造具名冊稟請斗六縣丞查照立案﹐遞年交接輪值﹐免滋流獘。

一﹑此項題緣錢文﹐如每年開銷外盈餘若干﹐存放殷實鋪戶生息﹐以期擴充﹔利息不得過二分。仍由斗六縣丞將收支盈絀數目開摺稟報﹐以備查考。

一﹑一文緣之設﹐除本街捕盜需用外﹐惟防守弁兵薪水並春秋聯會經費以及本街﹑隘門﹑溪底﹑陂岸四項準予開銷﹐其餘槪不得藉端支領﹐致干冒濫。

道光二十八年六月日立碑。姚公祿位碑在北門受天宮內﹐髙二尺許﹐寬一尺餘。文錄於左﹕

姚公諱鴻﹐任斗六分縣﹐有循聲。士民愛之﹐建立長生祿位﹐供奉於受天宮後殿座側﹐捐典香田一所。迨己卯歲﹐原典之人備價贖回。時署斗六分縣姚公﹝印﹞棣﹐乃公堂侄也。因原贖田價不多﹐加增銀十元﹐貢生陳淸池亦捐銀十元﹐湊買盡契陳龍記旱田一段﹐坐落斗六東門洋烏瓦窯﹐溝田貳埒﹐大小共十二坵﹔東西以溝爲界﹐南以坔底田爲界﹔北以聖母會田爲界﹐價銀一百二十元﹐遞年實租榖一十八石﹐載納番租榖六斗﹐僉議租榖交天后宮住持收管﹐爲姚公朝夕香燈﹑年節牲醴之費。其賣斷根盡契並上手印契難收藏﹐當眾在神前焚化﹔將所賣田蹟﹐租額泐石記明﹐藏於廟內以垂永遠云。

光緒六年經置斗六分縣姚棣買中見曾福來經議總理莊省三董事林玉春同立

坊匾﹝坊現無﹞

「勤公懋著」匾在堡內林內莊。嘉慶二年六月﹐欽命福建臺灣總鎭府哈﹑臺澎兵備道季﹑臺灣府正堂過﹐爲丁酉科拔貢軍功五品頂戴州同鄭天球立。

「家傳尙義」匾在林內莊。督辦雲林城工總局陳﹑爲光緒十三年二月初一日建竹城首先興工林內莊總董鄭綿昌立。

「尙義急公」匾在林內莊。光緒十四年署理雲林縣正堂陳﹐爲林內莊總董鄭必昌立。

風俗﹝內分爲姻婚﹑喪祭﹑歲時﹑居處﹑衣服﹑飲食﹑士習﹑農事﹑商賈﹑女紅﹐更加以雜俗而附以物產。至於土著﹑客莊﹑番社雜處旣久﹐大槪相同﹐則略陳其說於後﹐無須逐條別爲分晰﹞

婚姻

問名﹕媒氏送女庚帖於男家﹐尊長卽晚焚香告神﹐置淸水一碗於神座側﹐以無虫蛾飛投水中爲吉﹔又須三日內家中無事﹐並無傷煞雞犬﹑毀壞器物﹔或問神算命皆吉﹐然後議婚訂盟。

訂盟﹕用番銀﹑紅彩﹑大餅﹑檳榔﹔殷實家則加禮盤等件。女家隨其輕重而報以紬緞﹑刺繡之物﹐隨將大餅分送親友。納聘亦然﹐親友至期爲之燦妝。

完聘﹕合納采納幣爲一禮﹐用婚啟拜帖往復。聘金銀連訂盟以四十元爲率﹐仍備禮盤﹑大餅﹑檳榔﹐又豚肩﹑老酒﹑燭﹑炮之類﹐丰儉稱家之有無。女家亦隨其輕重報之。

請期﹕男家將日課送女家覆看﹐不別具儀﹐俗多於完聘時並送。

迎歸﹕多在歲杪。少用花轎﹐因轎價甚貴﹐動輒數十金故。俗率用小轎。或借四轎﹐而工價仍須十金左右﹐經紳士稟官平定價錢。迎歸日以二童子放炮前導﹐禮物在後。媒氏須多備小炮以分舅仔﹐曰舅仔炮。轎夫﹑腳夫約用十餘人﹐富貴家則親迎無定。又有完聘時而順迎歸者﹐則兩家從儉也。

新婦將上轎時﹐登廳堂拜祖先父母畢﹐備席堂上﹐父母兄弟姊妹同席勸飲﹐謂之分姊妹飯。

婦至婿門﹐卽備紅米丸湯款內外諸人﹐取團圓之意。吉時﹐令一童子向轎前揖而請出﹐別擇夫婦齊眉﹑兒孫遶膝之老婦人扶新婦出轎入房﹐然後行合巹之禮。

翌早﹐婿同婦拜神只﹑祖先﹑翁姑及諸尊長﹐各賜以銀﹔婦獻茶﹐亦各賜以銀﹐多少貧富不等。

三日﹐請新婦出廳﹐備席堂上﹐擇諸母姑妗及未嫁女陪坐。初﹐新婦居客位﹔三巡酒後﹐乃易主位酬賓。卽於是日或次日入廚房理中饋之事。

三日﹐富貴家行親迎之禮﹐小舅子卽於是日往拜婿家﹐名曰探房﹐亦名換花。

四日或五﹑七日﹐婿同婦回門拜婦家﹐尊長各賜以銀曰結衫帶﹔備席宴後﹐婿﹑女乃辭歸。

俗喜贅婿﹐只須訂盟﹐不索聘禮﹐或議一外孫傳嗣。贅入幾年後﹐方喜別出居住。女家如此﹔男家稍貧無力者﹐亦往往從俗。然究鮮始終若一。

完婚﹕親戚慶賀﹐不論輕重﹐各宜備酒酬謝﹔新婚親到客家催請。爲女家燦妝﹐則無酬客之禮。

喪祭

父母病危﹐移出堂上﹐取古易簀之義﹐曰搬鋪。旣絕﹐披髮哭泣。卽刻焚香燒紙銀﹐燭火長明﹐寓可照冥路意。

屍忌貓﹐俗傳貓跳過﹐屍卽起行如生﹐逢人緊抱不脫﹐過門限或被物衝礙則倒。故子孫夜睡於屍側﹐曰守鋪﹔一以盡孝心﹑二以防不測。

將殮﹐先沐浴。水斯潔淨﹐故子孫持新缽往溪邊取水﹔投錢數文﹐曰買水。

浴罷更衣﹐含飯屍口﹐備物以祭﹔每品子孫箸箍少許﹐唱明「進奉」﹐曰辭生。

辭生畢﹐仍扶屍就牀。以帛縱一條蓋首至足﹐橫或七條或五條周身包裹。將帛余長裂開﹐條條左右交互密結﹐不露屍迹﹔當胸處加以紅緞蓮花一朵﹐曰殮組。此禮視祖傳或有或無﹐不爲通例。

屍在鋪﹐親戚往弔﹐謂之探鋪。出嫁女及其兒孫女歸﹐至中途卽泣﹐曰哭路頭。

屍扶置棺內曰入木﹐卽殯也。若母死外家相離不遠﹐必待外家前來審視﹐方敢蓋棺。外家至﹐兒媳卑幼必匍匐出門接﹐稱家之有無禮儀。請外家親封加釘。如此﹐則外家無異言。

俗少停棺﹔旣殯卽葬﹐曰出山。親戚備牲醴祭奠﹐曰上路﹐謝以紅白布或五色布及發粿﹑韭菜之類。虛糕俗名發粿﹐韭土話與久同音﹐取發達久長之意。備豬羊全付者﹐則謝以銀至少六元﹑多十餘元。出山時﹐富貴家則具禮儀﹐請官紳點主並題銘旌。親朋戚友題贈聯軸﹐白衣冠送其出山﹔行至半途﹐主人跪辭再三﹐客乃歸。葬畢﹐舉家再行巡視﹐曰巡灰。

臨喪﹐不論貧富﹐俗好延僧道誦經禮懺﹐鼓樂弄鐃﹔一人登壇者曰開冥路﹐三人登壇者曰大冥路﹐五人登壇者則曰午夜﹔蓋自午至夜相繼不絕也。又有做一朝者﹐俗名功徳或名功果﹐則先一夜排場﹔次日經懺旣畢﹐普渡孤魂﹐如七月盂蘭會﹐須附近親友備牲醴等物助之﹔祭畢﹐仍將原物送還親友﹐喪家須費數百金。

置靈座﹐朝夕祭奠哭泣。七七之後﹐卽做百日﹐卒哭﹔謝弔者以糕粿﹐謂之答紙。士家則須百日丰足。百日後朔望祭奠﹐曰做孝。期乃止哭﹐仍朔望祭奠而已。期而小祥﹐再期而大祥禫始除服。士家皆然﹔若民庶則視死者年紀老幼﹐自百日至除服﹐序次減少﹐各無滿足。

俗少大宗﹐各祭於家﹐一年凡數次﹐自忌辰以外﹐元旦﹑淸明三日節﹐端午﹑中元﹑重陽﹑冬至﹑除夕皆祭﹐或用三牲或用品饈﹐無定所。

歲時

正月元旦至初五﹐舉家燈火長明﹐謂之擎燈。男女盛飾﹐各廟行香。親友造門道喜﹐曰拜正。客來請以糖果﹐曰請幹茶﹔彼此吉語贈答。備酒相款曰請春酒。有吹手沿門吹鼓曰吹春。初四日備牲醴﹑燒紙輿馬﹐謂之接神。十五日作上元節﹐是夜爲元宵。廟宇燈燭輝煌﹐往來焚香不絕﹐街衢放炮競勝﹐多至數十金﹔童子舉紙燈結伴遊行﹐照耀如晝。婦人竊聽人語﹐以占吉凶﹐名聽暗卦﹔卽鏡聽遺意。

二月二日﹐商賈各備牲醴祀福神﹐曰做牙﹔農家尢重﹐取古春祈之義。每歲於是月﹐斗六街眾迎南北港天上聖母﹐供奉受天宮﹐焚香者不絕於道﹔十餘日﹐乃迎神赴別堡。

三月三日及淸明節﹐家食薄餅﹐備牲醴品饈祀先﹐並祭墓。祭時﹐附近有人﹐各以所祭糕粿贈之﹔或僅以紙錢掛墓﹐曰掛紙。

四月初八日﹐僧侶奉佛沿門作歌﹐曰洗沸。又於立夏日﹐家食匏子和大面作羹﹐俗以食之令人肥白。

五月初五日﹐俗名五日節。家以竹葉包糯米爲粽﹐所謂角黍﹔用以投贈。制繡囊﹐實以香屑﹐曰香袋﹐令小兒佩之。門懸蒲艾﹑飲雄黃酒以祓不祥﹐並辟邪气。又斗六街外﹐嘗以竹圈周圍團結大炮﹐掛於竿之末﹐髙四﹑五丈﹔眾以炮引火擊之﹐圈內炮向﹐則將所賞銀物奪歸﹔如奪得錦標之狀曰打炮城。

六月初一日﹐以米粉爲丸祀神﹐取團圓之意﹔曰半年丸。此俗今少。

七月初七日﹐士子爲魁星誕。是日世傳爲牛女渡河﹐巫家以爲七娘誕﹐登壇說法﹐鼓角諠譁﹔兒女多惑其術﹐冀爲解厄消災。臨期赴會﹐曰過關限度。俗尢尙中元普度﹐卽佛家所謂盂蘭會也﹔村莊朔望晦皆祭。斗六街及各境﹐是月下浣共打醮六﹑七天。祭時燈火爛熳﹐陳設極丰﹔祭畢﹔將棚廠八柱米飯分發孤老。

八月中秋節﹐家以月餅祀福神﹔村莊演劇酬謝﹐仿古秋報也。斗六街於中秋節前後﹐夜間迎本土福神繞境﹐火把動至數千枝﹐往來繹絡﹐頗爲熱鬧。

九月九日重陽節﹐家祀祖先﹐俗少登髙之會。童子於是節前後﹐制各樣風箏送入雲霄﹔夜系小燈籠於箏綫﹐朗若巨星。

冬至節﹐家作米丸祀神與祖先﹐門窗各粘一丸﹐未詳所解。冬至前後自十月至十一﹑二月﹐村莊皆演劇酬神曰謝平安。

十二月二十四日﹐家備牲醴祀神﹑燒紙輿馬﹐謂之送神。數日前﹐各家淨塵﹔謂歲將更新也。親友以物相饋﹐曰送年。

除夕﹐家換新門聯﹑放火炮﹐所謂爆竹一聲除舊﹑桃符萬戶更新也。神案排紅柑﹐兩旁發粿一碗﹑米飯一碗﹐上插以紅春花﹐飯曰過年飯﹔候幹﹐合柑皮炒以代茶甚美。煮芥菜﹐待酸食之﹐曰長年菜。是夕祀神祭先﹐圍鑪飲酒﹐賜銀錢於卑幼﹐曰壓年。舉家傅奕爲戲﹐尊長不禁。

居處

地少杉木﹐房屋楹柱多以■﹝艸﹝束刂﹞竹爲之﹐上覆以瓦﹔村莊則茅舍爲多。𨿽存古朴之風﹐然易於失火。近有以桂竹剖破蓋屋者﹐耐久則不及瓦﹐而一易可七﹑八年。

衣服

冬夏著布與葛﹑少紬緞。士﹑農﹑工﹑賈等級分明﹐不敢混亂﹔古詩所謂「美服患人指」也。士家戴小帽﹔農﹑賈多以靑布包頭曰頭布。呢羽等物皆購自內地﹐惟士織葛布則從附近彰屬而來。俗以紅綫結髮辮﹐無論老幼﹔曰紅髻尾。今爲童兒有之﹐壯者此風漸革。

飲食

魚肉﹑蔬菜﹐視家有無。村莊飯粥多調合地瓜﹐且多食鹽﹑醬﹑瓜﹑筍等物﹐最爲儉約。若遇村中演劇酬神﹐則不論生熟賓客爭畱到家﹐備酒相敬﹐陳設丰隆﹐意極款洽。

士習

衣食朴素﹑舉止馴良﹐尢尙气節﹔多以不學爲恥﹐厭薄浮誇。士習頗端。

農事

田園並耕﹐一年兩獲。作苦餘閒﹐或入山砍析柴薪出街貿易﹑或投糖廍傭工以資家費﹐頗耐勤勞。

商賈

挑貨販賣﹐多自鹿﹑笨二港來。斗六街貨物甲於他堡者﹐前惟紙錢﹑紙銀一項﹔現縣城移駐是間﹐四處風從﹐萬商雲集﹐頓攺舊觀。

女紅

婦女精勤鍼黹﹐不出戶庭。惟蠶桑未興﹐莫解紡織。斗六紙錢鋪甚盛﹐貧家女刺繡之餘﹐多以裱紙爲業﹐一日可得數十文。

雜俗

俗尙迎神演戲﹐街衢莊社一年數次﹔余積貲財﹐多備此項開銷。男女好嚼檳榔﹐多者日費百錢﹐俗云可解瘴气。款客以此爲先﹔閭裏雀角及相詬誶﹐大則置酒解之或罰羽彩示辱﹐小則只用檳榔數十錢之費﹐便息兩家一朝之忿。

俗尙巫﹐凡疾病輒令僧道禳之。又有非僧非道以紅布包頭名紅頭司﹐鄕人爲所愚﹕倩其貼符作法﹑鼓角諠天﹑跳舞達旦﹐曰進錢補運﹔動費十餘金。邪說惑人﹐婦女尢信。

土著

多漳籍﹐漳俗風气大約相似。不再臚列。

客莊

籍本粵東﹐俗尙互異﹔因與土著雜處旣久﹐言語起居多效漳人。

番社

柴里社番潘姓﹐在縣城東門內﹐風俗與土著﹑客莊大略相似。惟前番俗﹐臨喪則將屍扶出中庭﹐郡番歌舞爲戲﹐以贈死者﹔旣畢﹐哭泣悲號。葬之日﹐視家貧富﹐分一股業以殉葬。婚姻﹐則將社中未嫁番女若干人同至壇所﹐擇番男﹐如數起步齊奔周圍一徧﹐約五﹑六里﹐先至壇所﹐則擇番女之尢者以配﹐爭便捷也﹔後至者論次擇配。無訂盟﹑納聘之禮。現則雜處居民﹐舊俗革除殆盡。第女無裹足﹐以烏布蒙頭爲少異耳。至於分住城外及尖山坑內者﹐男女多販柴爲活。言語一如漳人﹐詢其番語奚若﹐率無以應﹔卽間有頭目老番﹐亦僅知一二如下所采番話云。

番話﹝多有音無義。惟就字﹑音之近者紀之﹞

天地呼亦幹爾喫飯呼滿允銀呼蓑米呼得力地瓜呼佛但豬呼肉毋牛呼幹望羊呼失禮狗呼阿注雞呼啄瓜鴨呼主鹿國魚呼於時幹下雨呼髙難難煮飯呼必也酒呼荖吻鹽呼加至力手呼陰馬足呼邁達眼呼馬答鼻呼五突日呼馬麗月呼滿星問答幹有呼伊那無呼靡著

物產之盛者

榖之屬﹕粳稻糯米﹝俗名術﹞菽﹝豆﹐總名蔬﹔而名豆者﹐種類更多﹞麻﹝有黑白兩種﹐作油甚香烈﹞

蔬之屬﹕芥荽隔藍甕菜茼蒿芹菜蔥韭薤﹝俗名蓼蕎﹞蒜姜蘿卜﹝俗名菜頭﹞茄﹝俗名蕎﹞芋

蓏之屬﹕地瓜﹝俗名番薯﹞涵瓜﹝鹽醬甚美﹞冬瓜絲瓜﹝俗名菜瓜﹞匏

果之屬﹕龍眼番檨桃李梅梨柿柚鳳梨﹝一名黃梨﹞檳榔﹝和荖葉夾食之﹐可袪瘴﹞石橊甘蕉香椽甘蔗羊萄﹝有甜﹑酸二種﹐以糖煮之﹐可作茶品﹞橄欖﹝一名靑果﹞

木之屬﹕榕荊﹝俗名埔姜﹞楝﹝俗名苦苓﹞破故子﹝結子煮成﹐以鹽醬浸之﹐甚甘美﹞林投﹝葉多■﹝艸﹝束刂﹞﹐結實如黃梨﹔不可食﹞茄苳九荊﹝俗名九芎﹞

竹之屬﹕■﹝艸﹝束刂﹞竹﹝筍苦﹐醬則可食﹞麻竹﹝曝筍幹者﹐卽此竹﹞筀竹﹝俗名桂竹﹔生冬筍者﹐名貓兒竹﹞綠竹﹝筍甚美﹞

花之屬﹕蘭桂梅桃李山丹樹蘭石橊花鷹爪蘭﹝俗名鷹爪桃﹞茉莉菊花蝴蝶花瑞香月下香雞冠花翦絨含笑茶花﹝種類甚多﹞

艸之屬﹕仙艸﹝絞汁去渣煮成凍﹐和糖水飲之﹐甚涼﹞茅艸﹝用以蓋屋﹞蒲艸龍舌艸﹝俗名蘆薈﹐婦人采以膏發﹞

畜之屬﹕馬牛羊豬狗貓

毛之屬﹕兔猴番鼠﹝尾短於兔﹐五色成文﹐大者斤余﹞山豬水獺

羽之屬﹕鳶燕鳩﹝俗名斑鴿﹞鷺鵝番鴨雀烏鶖﹝身黑尾長﹐能搏鷹﹑鳶諸惡鳥﹞雞鴨鴿伯勞鸜谷﹝俗名加令﹔剪去舌端﹐能效人語﹞

鱗之屬﹕烏魚鰻魚鯽魚鱔魚鱺魚鰱魚■﹝魚逮﹞魚艸魚

介之屬﹕龜鱉蟹﹝有數種﹔毛蟹爲美﹞蝦﹝大小不一﹞螺﹝有田螺﹑石螺之分﹞

虫之屬﹕峯﹝有蜜蜂﹐能釀蜜﹔余種類甚多﹞蟬﹝大小不一﹞蜻蜓﹝俗名田蝧﹞蝴蝶蟋蟀﹝俗名烏龍﹞水雞﹝一名田雞﹔卽蛙也﹞

貨之屬﹕糖﹝有黃﹑白二種﹔又有冰糖﹞薴﹝內地多購以織夏布﹐其用甚廣﹞麻﹝資繩索等用﹞銀紙筍幹﹝卽麻竹筍曬漧﹞福員﹝卽龍眼幹﹞粗紙火炭

物產之奇者

竹之屬﹕八卦竹﹝每節周圍皆目﹞白竹﹝樣如常竹﹐惟葉純白﹞

毛之屬﹕白猴﹝產於山內﹔不多見﹞

羽之屬﹕白雀﹝產於城內受天宮梁脊上。前嘗被獲﹞

介之屬﹕制風龜﹝產山谷中。出時﹐四小龜載其四足而行。遇大颶風﹐是龜出卽止﹔故名制風龜。樵夫曾望見之﹐究神異不可得﹞

科貢﹝年湮代遠﹐未能悉詳﹞

文進士

張覲光﹕原籍廣東大埔縣人﹐光緒庚辰科中式。

文舉人

許國材

武舉

許國梁

黃國梁﹕原籍廣東饒平縣人﹐乾隆庚辰科中式。

黃淸榮﹕國梁第三子﹐嘉慶戊辰科中式。

黃淸雅﹕國梁第十子﹐嘉慶戊辰科中式。

張安邦﹕原籍漳州平和縣人﹐嘉慶庚辰科中式。

拔貢

鄭天球﹕乾隆丁酉科選貢。

副榜

曾秉元

歲貢

黃春華﹕原籍漳州龍溪縣人﹐咸豐癸丑年選貢。

文學額﹕撥府二名﹑縣學六名。

武學額﹕撥府一名﹑縣學二名。

職官

文職﹝自設縣起﹞

知縣﹕

陳世烈﹕光緒十四年四月初十日抵署任﹐十五年十一月十二日卸事。

李聯珪﹕光緒十五年十一月十二日抵代任﹐旋補實缺﹐十七年五月二十日卸事。

龔子廉﹕光緒十七年五月二十日代任﹐是年十月初十日在任病故。

謝壽昌﹕光緒十七年十月十八日抵署任﹐十九年二月二十五日卸事。

李烇﹕光緒十九年二月二十五日抵任﹐是年十月初一日卸事。

程森﹕光緒十九年十月初一日抵署任﹐現任今職。

訓導﹕

陳日烇﹕光緒十六年十二月十八日抵任﹐十八年七月二十二日卸事。

盧宗煌﹕光緒十八年七月二十二日抵署任﹐十九年六月十七日在任病故。

李烇﹕光緒十九年八月初二日兼署﹐是年十月初一日卸事。

程森﹕光緒十九年十月初一日抵任兼署﹐二十年二月初一日卸事。

倪贊元﹕光緒二十年二月初一日抵署任﹐現任今職。

典史﹕

徐源﹕光緒十五年五月二十日抵署任﹐十七年六月初三日卸事。

黃杜﹕光緒十七年六月初三日抵署任﹐十八年正月十六日卸事。

王守誠﹕光緒十八年十六日抵任﹐十九年九月十三日因病出缺。

陳輔堯﹕光緒十九年九月二十四日抵代任﹐十月十九日卸事。

蘇夢蘭﹕光緒十九年十月十九日抵署任﹐現任今職。

縣丞﹕舊設嘉﹑彰縣丞於斗六﹐光緒十四年設雲林縣﹐裁。

宦績﹝事經百年﹐不無遺珠之憾。惟從見聞所及﹐據實直書﹞

姚鴻任斗六門分縣﹐居官廉明﹐安良除暴。嘗慮差役過多﹐藉端勒索﹐爲之裁派差名﹐輕減差費。凡有益於地方之事﹐莫不認眞整頓﹐以期成效。若夫倡修廟宇﹑捐建橋梁諸善舉﹐猶其餘事。士民愛之﹐奉公祿位於受天宮內﹔更置田租十八石﹐遞年演戲恭祝﹐俾垂不朽云。

流寓﹝無﹞

鄕賢﹝無﹞

人瑞﹝無﹞

孝子﹝無﹞

列女﹝貞孝節烈﹐處有其人﹔第僻壤窮鄕難於備悉。且事關風化﹐未敢率爾操觚。再有查詳﹐自當續報。謹將所知。著錄於冊﹞

節孝婦陳韓氏﹐他裏霧堡永定厝莊人﹔父遜讓﹐氏生而貞靜﹐嘗從父授列女傳﹐慕曹娥﹑夏侯令女之爲人。年二十﹐適水碓莊文童陳學榮。於歸後﹐勸榮專力舉業﹐堂上甘旨悉以自任﹐戚族賢之。甫年餘﹐榮病﹐氏侍湯藥﹐衣不解帶﹐數月如一日﹔復焚香禱天﹐願以身代。榮卒﹐一慟幾絕﹐欲以身殉。時方娠﹐翁姑泣謂﹕『汝爲烈婦﹐光我門閭﹐豈不欣幸﹖然死者不可復生﹐當以嗣續爲重。寬譬再三﹐氏始節哀成服﹐代子榮養﹐孝道曲盡﹐翁姑咸安。未幾﹐子一昌生﹐氏紡績之餘﹐嘗訓以孝義﹔長使從師受業。翁卒﹐氏料量棺殮﹐丰儉得宜﹔事衰姑益謹﹐人謂過於孝子。及一昌入泮﹐賀者盈門﹐氏泣然謂一昌曰﹕『孺子幸附邑庠﹐當以孝義自勉﹐毋蹈流俗』。一昌文行爲邑所稱﹐蓋母訓也。光緒十七年﹐邑紳上其事於學撫部院﹐題奉旌表。

節孝婦陳黃氏﹐父阿建﹑母李氏。婦年十八歲﹐適水碓莊文童陳添爲室﹔至二十九歲﹐夫卒﹐婦矢志堅貞﹐鉛華盡絕﹐服事翁姑克盡其道﹔節气廣譽於合堡﹐孝道無間於人言。今婦六十三歲﹐計守節三十四年。尙未旌表。

節孝婦陳髙氏﹐漳州府龍溪縣人﹔父廩生髙爵﹑母陳氏。道光二十二年﹐婦十八歲﹐適溝仔背莊童生陳徳周爲正室。咸豐二年夫卒﹐婦二十八歲﹐遺下幼子三歲﹐苦志孀守﹐善事翁姑﹐喪終盡哀﹐內外皆稱節孝。現年七十歲﹐計守節四十二年。尙未旌表。

節婦陳謝氏﹐父隆﹑母劉氏。婦年十七歲﹐適斗六街陳頭爲正室﹔二十七歲夫卒﹐婦柏舟矢志﹐絕盡鉛華﹔治家謹愼﹐教子有方。至六十六歲而卒﹐計守節三十九年。尙未旌表。

節婦陳楊氏﹐大潭莊人。父楊天勳﹑母簡氏。咸豐十年﹐婦十八歲﹐適溝仔背莊武生陳觀光爲正室。同治十年夫卒﹐婦二十九歲﹐遺下幼子兩歲﹐苦志孀守﹔勤儉成家﹐養子成人﹐送姑終老﹔翁尙在堂。於光緒十四年﹐婦四十七歲而卒﹐計守節十八年。尙未旌表。

節孝婦吳林氏﹐內林莊人。年二十﹐適斗六吳國珍。八年夫卒﹐婦年二十八歲﹐矢志撫孤﹐事姑盡孝﹔貞潔之行﹐鄰里咸稱。卒年四十五歲。

兵事﹝陣亡官軍及殉節赴義者﹐代遠難稽﹐未能悉詳﹞

土寇

乾隆五十一年十一月﹐彰化縣民林爽文﹑莊大田煽結天地會聚眾起事﹐戕官﹑劫縣﹐全臺震動。五十二年﹐將軍福安康銜命東徵﹐捦斬林爽文﹔大田回竄大裏杙﹐官軍敗之﹐逃入番社。生番執獻軍門伏誅﹐餘盜悉平。

道光十二年陳辦之亂﹐彰化縣人黃城焚■﹝艸﹝束刂﹞冬腳﹑加犁莊以應後﹐與張丙攻嘉義﹐爲官軍捦獲正法。

道光十二年﹐嘉義客民閩人陳辦與粵民爭牛起釁﹐糾眾攻雙溪口。知縣事邵用之馳壓﹐爲賊所戕﹔臺灣府呂志恆及北路協副將葉長春督兵往捕﹐眾寡不敵﹐同遇害。賊聚愈眾﹐竄撲嘉義﹐總兵劉廷斌督軍民死守五十餘日不下﹔會陸路提督馬濟勝自泉郡統師赴援﹐檄總兵竇振彪解嘉義圍。賊退攻斗六﹐縣丞方振聲移眷入土城及千總馬步衢﹑把總陳玉威悉力守禦﹐屢挫賊鋒。臺鎭檄都司許荊山赴緩﹐荊山畏賊宵遁。賊知我軍無援﹐攻益力﹔然畏官軍火器﹐未敢過偪﹐乃糾其黨詹通﹑黃鳳﹑張丙悉眾來攻。馬步衢憂賊眾兵單﹐召監生張彩五﹝卽張紅頭﹞使募鄕勇協守﹐彩五不從﹐反與賊合。相持二十餘日食盡﹐賊肉薄登城。方﹑馬﹑陳三公短刀巷戰﹐力盡被執﹐罵賊益厲﹐賊割其舌﹐含血以噴﹐與家屬﹑幕友﹑長隨兵丁同遇害。賊據斗六分三股﹔詹通等犯彰化﹐提督馬濟勝之﹔張丙爲劉廷斌所獲﹐解京正法。盜平﹐將軍瑚松額自福州至。張彩五卽張紅頭﹐嘉義監生﹐道光十二年陳辦攻斗六﹐千總馬步衢以軍孤援絕﹐使募勇助守﹐彩五不從﹐反爲賊應。斗六破﹐官眷幕從兵丁皆遇害﹐彩五從張丙攻嘉義。丙敗﹐以正法﹐軍民稱快。

同治元年﹐戴萬生亂﹐與林晟竄攻斗六﹐焚殺居民﹐火及昭忠祠﹔惟後進祀殉難節婦方﹑唐氏之一楹不毀﹐賊異而捨之。是時洪檨據北勢■﹝氵南﹞﹑陳啞狗踞小埔心﹐皆與戴逆通﹐勢張甚。三年﹐提督林文察克復斗六﹐晟回竄內山之四塊厝﹐死力據守﹔文察會兵備道丁曰健督軍追剿﹐克捦之﹐餘匪盡平。

邊防﹝擾及海口﹐腹地安堵如常﹞

凶番﹝堡內無﹞

災祥﹝天災流行﹐歲所時有。第代遠難稽﹐惟就見聞之大者著錄於冊。﹞

旱澇

咸豐初年大旱﹐早稻失收。

咸豐三年大雨﹐觸口溪水漲﹐沙壓萬元六田園﹐並衝壞水鏡頭莊。

光緒五年十二月十五日大雨雹。

光緒六年六月初三日大雨雪﹐十月初二日飛星入月。

光緒十四年大旱﹐五穀騰貴。

光緒十五年五月大雨連日﹐田園多浸。

光緒十六年七月大雨水。

光緒十七年大雨﹐衝壞村莊埤圳。

光緒十八﹑十九年﹐淸﹑濁二溪皆漲﹐附近村屋內水深數尺。

暴風

咸豐三年六﹑七月間﹐暴風逾月。

同治四年九月二十八日暴風壞民房。

光緒六年八月二十二日臺風大作﹐三日始止﹐壞民廬舍甚多。

光緒十八﹑十九年皆暴風。

山崩

道光二十年茅埔坪山崩。

咸豐十一年大尖山崩。後戴萬生反。

光緒十四年大尖山崩。施九緞是年煽亂。

川竭﹝無﹞

地震

道光初年地大震。未幾﹐張丙反。

道光二十年十月地震山崩﹐民屋倒壞。

道光二十八年地震﹔適重修受天宮﹐匠人多從屋上墜下。

同治元年地時震。是年戴萬生反。

光緒七年地大震。後數年﹐法寇犯臺﹐境內安堵無害。

●大槺榔東堡

大槺榔東堡﹐在縣西南四十五里﹔東以莿仔侖與白沙墩堡分界﹐西以萬興埔侖與尖山堡分界﹐南以笨港大溪與嘉義縣打貓堡分界﹐北以虎尾溪與海丰堡分界。堡內東西相距二十二里﹐南北相距二十里。

積方

其中田園甲則﹐均附載斗六首堡冊內。

堡內共三十三莊﹕

北港街七千一百五十戶﹑四萬零九百三十七丁口。

北港新街四十八戶﹑一百九十九丁口。

後溝仔莊二十三戶﹑九十八丁口。

頂廍莊一十六戶﹑四十二丁口。

布袋嘴莊一十八戶﹑八十四丁口。

撫番社三十三戶﹑一百零三丁口。

興化店莊二十五戶﹑八十八丁口。

扶朝家莊一百四十五戶﹑七百九十丁口。

竹圍仔莊二戶﹑十三丁口。

鹽水埔莊七十六戶﹑二百四十三丁口。

海埔藔莊一百十戶﹑三百九十丁口。

塗間厝莊四百二十六戶﹑三千二百七十七丁口。

樹仔腳莊九十六戶﹑三百三十一丁口。

水漆林莊一百五十六戶﹑七百八十丁口。

船頭埔莊二十三戶﹑一百零七丁口。

過溝皂莊八十四戶﹑四百零七丁口。

蒜頭藔莊一十八戶﹑五十二丁口。

考試潭莊居民另徙﹐現無戶口。

車巷口莊五十八戶﹑二百二十一丁口。

春牛埔莊九十六戶﹑五百二十四丁口。

西升莊八十五戶﹑四百四十一丁口。

海丰莊三十二戶﹑一百十五丁口。

番仔厝莊一百四十六戶﹑六百五十丁口。

紅毛路莊五十八戶﹑二百六十九丁口。

大北門莊五十四戶﹑一百四十二丁口。

番仔溝莊一百四十三戶﹑三百九十五丁口。

溝皂莊一百四十三戶﹑二百零一丁口。

奄豬社莊一十三戶﹑七十五丁口。

好收莊四十八戶﹑四百七十五丁口。

口莊六十五戶﹑三百二十六丁口。

劉厝莊一百十七戶﹑五百六十丁口。

艸湖十一莊一百二十一戶﹑四百十八丁口。

山仔腳莊五十六戶﹑二百八十二丁口。

以上共九千六百八十四戶﹑五萬二千九百三十五丁口。

沿革

大槺榔東堡﹐舊屬嘉義縣。光緒十四年﹐攺隸雲林縣。

山﹝無﹞

嶺﹝無﹞

嶼﹝無﹞

溪

北港溪卽笨溪﹐在縣西南四十五里﹐南隸嘉義﹐北屬雲林﹐爲二邑分界之所。源出沙連堡之淸水溪﹐由大坵田通濟圳﹐入白沙墩之鹿藔莊﹐紆回而至北港。從興化店鹽水埔西南出口﹐入尖山堡之無尾墩山仔匯而入下湖港出海。

港

北港卽笨港﹐在縣西南四十五里﹐源通洋海。金﹑廈﹑南澳﹑澎湖﹑安邊等處商船常川來往﹐帆檣林立﹐商賈輻輳。因水淺沙凝﹐洋船不能進口﹐故每次海防均無夷患。

潭

番仔溝潭在本堡西南﹐爲大槺榔﹑白沙墩泄水之所。春冬旱涸﹐多生水艸﹐褰裳可涉﹔夏秋則澮兩堡之水﹐潭水頓盈。產■﹝魚逮﹞魚﹑雜魚﹑蝦﹑蛤之屬甚多﹐不須放種﹐而魚自生﹐貧民資以爲利。

廨署﹝無﹞

倉廒﹝無﹞

番社﹝無﹞

街市

北港街卽笨港﹐因在港之北﹐故名北港。東﹑西﹑南﹑北共分八街﹐煙戶七千餘家。郊行林立﹐廛市毘連。金﹑廈﹑南澳﹑安邊﹑澎湖商船常由內地載運布疋﹑洋油﹑雜貨﹑花金等項來港銷售﹐轉販米石﹑芝麻﹑靑糖﹑白豆出口﹔又有竹筏爲洋商儎運樟腦前赴安平轉儎輪船運往香港等處。百物駢集﹐六時成市﹐貿易之盛﹐爲云邑冠﹐俗人呼爲小臺灣焉。

鋪遞﹝無﹞

營汛

北港汛隸嘉義營屬﹐千總一員。

橋

北港無橋﹐惟街西南番仔溝潭﹐地勢卑下﹐春冬水涸﹐於潭上編竹爲橋﹐以利行人。

渡

北港渡凡三﹐皆以竹筏爲之﹐於街外東南﹑西南溪港中﹐以載行旅。

義塚

一在興化店莊﹐新舊二所﹐系公置民園﹐方長一里﹔一在樹仔腳莊﹐凡十一所﹐橫直五里。

圳﹝北港地通洋海﹐潮汛可至﹐故無水圳﹞

坡﹝無﹞

書院﹝生童於社學會文﹐未建書院﹞

義塾

每年由紳民籌備膏火﹐延請塾師於聯甲局內教授本街幼童。

社學

聚奎社在街西北文昌廟內﹐爲同社諸生會文之所。藝成﹐則送品學兼優者第其第次﹐互相切磋。

祠宇

旌義亭在街中。乾隆五十二年林爽文圍嘉義﹐擾及北港﹐紳民結壘自固﹐屢挫其鋒。五月三十日﹐賊設伏陷壘﹐遇害者百有八人。事聞﹐純廟禦書「旌義」二字以賜﹐紳民敬謹鉤摹﹐建亭志感﹔卽其後爲義民祠﹐祀死事諸人﹐後復以戴逆案內死難者從祀。光緒十七年﹐祠以歲久失修﹐爲風雨所侵﹐傾壞將圯。紳民集捐﹐於二十年重修﹐增擴後堂一進。春秋祭祀﹐香火甚盛。

天后宮在街中。雍正庚戌年建。乾隆辛末年﹐笨港縣丞薛肇廣與貢生陳瑞玉等捐資重修﹐兼擴堂宇。咸豐十一年﹐訓導蔡如璋倡捐再修﹐擴廟廷爲四進﹕前爲拜亭﹐兼建東西二室﹔二進祀天后﹔三進祀觀音大士﹔後進祀聖母。廟貌香火之盛﹐冠於全臺。神亦屢著靈異﹐前後蒙頒禦書匾額二方﹐現今鉤摹﹐敬謹懸掛。每歲春﹐南北居民赴廟進香﹐絡繹不絕。他如扞災﹑禦患﹑水旱﹑疾疫﹐求禱立應。宦紳匾聯﹐多不勝書。宮內住持僧人供奉香火﹐亦皆恪守淸規。

文昌廟在街西北。堂宇二進﹐東西兩廊。道光十九年﹐貢生蔡慶宗倡捐巨資興建﹐奉祀文昌帝君﹐以爲會文講課之所。光緒元年﹐貢生陳纓宏等勸捐重修﹔十三年﹐裏紳蔡慶元等集捐興築垣墻數十丈。

彌陀寺在街東﹐一拜亭﹑一堂﹐祀阿彌陀佛。相傳前因溪有溺兒﹐每於白晝現形﹐曳人落水﹐街民恐懼﹐視爲畏途。嘉慶三年﹐王福基由此經過﹐爲鬼所困﹐幾瀕於危﹔朗誦阿彌陀佛數聲﹐鬼遂隱﹔乃告街眾立石焉。後五年﹐居民於黃昏時﹐每見石現火光﹐遂鳩資建寺。同治五年﹐增廣生鄭來臣等勸捐重修﹐頗著靈應。

碑

旌義碑在義民祠前進。長三尺七寸二分﹐闊一尺七寸三分。乾隆五十二年﹐禦賜「旌義」二字﹐以獎義民。敬謹鉤摹﹐砌石建亭志感。

坊﹝無﹞

匾

「神昭海表」匾在天后宮﹐嘉慶間禦賜。

「慈云灑潤」匾光緒十二年嘉邑大旱﹐知嘉義縣事羅建祥屢禱不雨﹐適縣民自北港迎天后入城﹐羅素知神異﹐迎禱之﹐翌日甘霖大沛﹐四境沾足﹐轉歉爲丰﹐詳經撫部院劉公具題﹐蒙禦書「慈云灑潤」四字。今敬謹鉤摹﹐與嘉慶年所賜共懸廟廷。

「海天靈貺」匾道光十七年﹐本任福建水師提督王得祿統兵渡臺﹐舟次﹐外洋忽得臺風﹐禱神立止﹐兼獲順風以濟﹐遂平臺亂﹔上匾志感。

風俗

與鬥六首堡同。

科貢

黃登瀛﹕光緒丁丑科進士。

黃登瀛﹕同治甲子科舉人。

蔡錫嘉﹕光緒乙亥科恩貢。

許鴻書﹕咸豐己酉科拔貢。

梁棟材﹕同治癸酉科拔貢。

洪時配﹕咸豐癸丑科歲貢。

職官

文職﹝無﹞

武職

千總一員。

宦續﹝無﹞

流寓﹝無﹞

鄕賢﹝無﹞

孝子﹝無﹞

貞女﹝無﹞

貞孝女﹝無﹞

貞節婦﹝匯入節婦內﹞

貞烈婦﹝無﹞

貞烈女﹝無﹞

節婦

蔡吳氏﹐艸湖莊人﹔父吳天來。年十七﹐適北港蔡天照﹔三年照沒﹐氏年方二十歲﹐矢志守節﹐屏絕鉛華﹐縞素終身。至年六十一歿﹐守節四十一年。光緒十三年﹐嘉義縣羅建祥爲之請旌﹐報「可」。

蔡王氏﹐字閒娘﹐北港王謙女也。幼性端謹﹐非禮勿言。年二十﹐適本街蔡鉆﹐伉儷甚篤。逾年﹐育一子。家門雍睦﹐琴瑟靜好﹐人盡羨之。鉆病﹐氏調湯藥必躬親﹐晝夜未嘗就枕﹔未幾﹐鉆歿﹐氏蓄志欲殉﹐慟哭嘔血﹐暈絕。後醒﹐張目徧視﹐見幼子在側﹐乃拊屍大哭曰﹕『兒幼﹐妾志不得遂矣﹗柰何』﹗悲極聲嘶﹐鄰人爲之下淚。氏旣葬夫﹐卽杜門課績﹐𨿽親串慶弔皆不往﹐惟撫孤守節以存禋祀。今子已長成﹐且抱孫矣。氏志於此少慰。行年五十有四﹐猶不見外親云。計守節二十五年﹐尙存而未旌表。

蔡楊氏﹐楊崖女也﹔世居北港。字蔡■﹝木盛﹞爲室﹐年二十於歸。■﹝木盛﹞家貧﹐氏能茹苦﹐有梁孟風。二十歲﹐■﹝木盛﹞卒﹐僅有七月遺孕﹐氏摒擋喪具﹐爲夫殯斂﹔旣葬﹐惟以女紅自給。逾三月﹐產一子。氏旣須乳子﹐又事鍼黹﹔家益貧﹐然矢志彌堅﹐𨿽炊煙屢斷﹐處之晏如。今子已長成﹐能順母志﹐家業稍裕﹐氏猶不攺寒素。現年五十八歲。

蔡陳氏﹐名珠﹐扶朝家莊陳烏番女。年十五適北港蔡汝永﹐便能持家﹐操中饋事﹐井井有條。伉儷九年﹐汝永歿﹐氏年二十四﹐稱未亡人﹐不通慶弔。卒年六十八歲﹐守節四十四年﹐人罕見其面。

節孝婦

蔡楊氏﹐字安娘﹔父楊天江。十八歲﹐嫁同裏蔡汝鐸。鐸業儒而家小康﹔氏入門便操內政﹐寬嚴得體﹐尢善事姑﹐人咸頌之。結縭十一年﹐鐸歿﹔無子﹐以親侄二人繼。母哭之慟﹐氏內痛夫亡﹐又傷﹝姑﹞老﹐乃勉制哀痛﹐彊顏承懽﹐始得少減哀思焉。未幾﹐姑疾﹐氏日侍湯藥不少離﹐飲食非親調不敢以進﹔年餘如一日﹐並移榻姑室﹐𨿽終夜喚﹐勿倦。姑歿﹐氏料量喪葬﹐必潔必丰。旣乃杜門課子﹐婢年方長﹐卽遣嫁之﹐厚其資妝。撫繼子如己出﹐及長﹐各爲婚娶。同治十三年﹐蒙總督李公奏請旌表﹐人盡榮之。光緒十三年歿﹐兒孫十餘人﹐多成立云。

許吳氏﹐艸湖莊吳周先女。周先以其幼孝謹﹐故名之曰謹。十八歲﹐嫁北港街許開福。八年生一子﹐甫周歲﹐福歿﹐氏年二十六歲。家旣貧﹐翁姑衰老﹐氏日操井臼﹑夜習女紅﹔上事翁姑﹑下撫孤子﹐勤苦備至﹐人咸稱之。翁姑旣歿﹐喪葬盡禮﹐哀戚逾恆。子長成家﹐能順母志。五十八歲病﹐自知不起﹐召子婦戒以勤儉爲本﹐並曰﹕『今而後可見吾夫矣』﹗含笑而逝。

蔡劉氏﹐嘉義縣打貓堡人。父劉忠﹔年十八﹐歸北港街蔡然淮爲妻﹔伉儷十年﹐連生數子。淮病﹐氏手調湯藥﹑料量衣食﹐盡夜未嘗安枕﹔未幾﹐淮歿﹐氏年二十八歲﹐撫屍慟哭﹐痛不欲生﹐庶姑葉氏寬慰再三﹐力勸撫孤存祀﹐氏從其言。葬夫後﹐與庶姑朝夕相依﹐互相慰勉。延師課子﹐夜必考其功業﹐始令安寢﹔𨿽爲慈母﹐有類嚴師。現其長子位中﹑次子位崧已相繼入泮。氏侍庶姑加謹﹐禦奴婢有恩﹐寬嚴得中﹐人皆稱之。現年五十五歲。

李黃氏﹐牛頭埔黃狃女也﹐名錦娘。幼有至性﹐端重寡言。年十八歲﹐嫁北港街李深﹐生一子。深歿﹐氏年二十九歲﹔家貧﹑子幼。堂上翁姑年已垂暮﹐以喪子故﹐日夕淒楚﹔氏彊抑哀情﹐勉承懽意﹐柏舟矢節﹐子職兼營﹐翁姑顧之稍慰﹔久之﹐並忘無子﹐人咸美其節孝。子長﹐從商人﹐作小經紀﹐頗能養志﹔後家業漸裕﹐娶妻生子。翁姑相繼歿﹐氏喪葬盡禮﹐事死如生。卒年六十九歲。

蔡楊氏﹐北港街人﹐名存娘﹐父楊永承。二十二歲﹐歸蔡汝姐。姐卒﹐氏年二十六。無子﹐以侄爲嗣﹐撫如己出﹔事翁姑能承懽志﹐存歿之禮無少違缺。嗣子有女幼﹐抱與吾姓爲媳﹔及長﹐越禮﹐氏絕之﹐不使登門﹔『曰非吾族也』。其嚴謹若此﹐戚裏敬之。卒年七十七。

蔡王氏﹐名笑娘﹐新街王寶林女。十五歲﹐嫁蔡第。第歿﹐氏年十九﹐矢志守節﹐翁姑憐之﹐爲擇侄繼嗣﹐令氏撫養。氏善承翁姑意﹐愛若所生﹐每引以博堂上懽。及長﹐早爲完婚﹔戚友問故﹐氏泣然曰﹕『翁姑已老﹐欲其得見孫耳』﹗子與婦亦能順志﹐服勞無怠。及翁姑卒﹐子亦隨逝﹐氏與媳焭獨相對﹐晚節彌堅﹐人盡稱之。現年六十八歲。

鄭林氏﹐打貓街人﹐父林韭。少有至性﹐事父母孝。鄭崑來喪偶﹐聞氏賢﹐聘爲繼室﹔年二十﹐歸鄭。鄭居北港﹐業儒﹐父母俱存﹔娶氏後﹐相得甚懽。逾年﹐生子﹔翁姑益喜﹐以惟孝過前婦。未幾﹐崑來卒﹐氏哭之哀﹐暈絕者再﹔姑勉以撫孤之義﹐氏收淚謝。旣葬夫﹐遂代子職﹐朝夕侍膳﹐能承意志。未幾﹐翁死﹑姑多病﹐氏患僕婦與婢女之偸安也﹐移牀就姑﹐終日相對﹐侍奉益謹。後姑卒﹐子已長﹐取名步南﹐使讀書﹐聰慧過人﹔二十四歲入泮﹐二十六歲食餼﹐娶妻生子﹐年四十七卒。氏遂與媳撫孫。未幾﹐孫夭折﹐氏痛哭曰﹕吾自負夫與翁姑矣﹗地下何面相見﹖媳勸慰之﹐悲少減。現年八十一歲。

蔡張氏﹐南壇莊張秀潤女。十七歲﹐嫁北港蔡株。四年株卒﹐氏二十一﹐有遺孕﹔跪靈前﹐設誓守節撫孤﹐辭甚悲慘﹐人咸哀之。未幾﹐舉一子。娩身後﹐卽事女紅﹔彌月出房。頗能將順翁姑之意﹐若忘其喪子焉。遺腹子長﹐翁姑卒﹐氏經紀其喪多從丰厚﹐事亡如存﹐戚族羨之。現年七十﹐子亦能守其業。

節烈婦

馬吳氏﹐安徽桐城縣人﹐小字仁麟﹔前笨港縣丞吳湛恩女。幼字同裏馬萬全﹐翰林院庶吉士馬伯樂次子也。湛恩宦於閩﹐氏從焉。歲辛酉﹐萬全來閩就親﹔適吳官笨港﹐贅於官署﹐相得甚懽。次年﹐吳解任﹐就北港小住﹐氏與夫從焉。會萬全病﹐氏日侍湯藥﹐飲食親嘗﹐扶持寬譬﹐衣不解帶﹔未幾﹐萬全卒﹐氏悲痛欲絕﹐勉理殯葬。旣終七﹐氏語婢曰﹕『吾事畢矣﹗旣無子息﹐偸生何爲』﹖遣使開﹐閉戶自縊﹐年二十七。

王張氏﹐名好娘﹐布嶼西堡人。二十三歲﹐王光攀買以爲妾。甫三年﹐光攀病﹐遣使行﹐氏不應﹔再問之﹐惟俯首泣。及光攀歿﹐方殮﹐氏忽入內﹐呼之不出﹐家人疑其有故﹐聽之。旣卒事﹔女眷入房尋之﹐見其僵臥不起。迫視﹐气已絕﹔枕旁余洋煙少許﹐蓋服以殉云。

楊張氏﹐名笑娘﹐幼鬻於楊天江家爲婢﹔及長﹐姿色韶秀﹐天江納以爲妾。善事大婦﹐視嫡子如己出。咸豐十年天江歿﹐氏年二十八﹐無出﹔議遣別嫁﹐氏不肯。詢之﹐惟云﹕『行當從主﹐母煩多語』。人以爲戲言﹐不之理。殮葬旣畢﹐入室僵臥﹐呼之不應﹔撫之﹐體已冰﹐不知何時飲酖﹐面上猶帶笑色云。

兵事

土寇

乾隆五十二年﹐林爽文撲嘉義﹐另股竄北港﹐鄕民結壘自固﹐屢次拒戰﹐勝負互當。五月三十日﹐賊誘我出﹐使其黨作難民入壘內應﹔伏發﹐民大亂﹐堡遂破﹐遇難者百有八人。盜平﹐地方官上其事﹐蒙禦賜「旌義」二字﹐準建祠祀。紳民感恩﹐鉤摹泐石建亭以志﹔並建義民祠﹐以祀死難諸人。

同治元年﹐戴萬生陷彰化﹐遂圍嘉義﹐遣股撲北港。港民議戰議避﹐莫衷一是﹔相率禱於天后﹐卜戰吉﹐議遂定。乃培士爲壘﹐引溪爲濠。事方集﹐賊大至﹐居民迎旗旗出禦﹔賊不戰﹐退。時四月也。自是屢來窺伺﹐旣不得逞﹐遂破新街﹐焚掠居民﹔港人集義勇出救﹐拔出被難男婦甚多﹐兼捦賊二人。詢以前此不戰之故﹐賊稱是日見黑旗下兵馬雲集﹐雄壯如神﹐故不敢戰﹔民始悟天后顯靈保護﹐共詣廟叩謝﹐守禦益力。屢與賊戰﹐均勝﹔前後斬獲數百級﹐港民受傷陣亡者僅十餘人。然賊勢眾﹐新街未能卽復。七月﹐官軍至﹐獲賊間諜﹐與義勇分道出擊﹐大敗賊黨﹐狂追十餘里﹐遂復新街﹔並隨官軍解嘉義圍﹐集捐米一千石﹑洋銀二千五百元以濟城眾。大槺榔堡盜平。

附天后顯靈事

昔先王之以神道設教也﹐蓋以功徳及民與夫扞災禦難者﹐尊崇而奉祀之﹐所以崇徳報功﹐彰善癉惡也。我朝歷聖相承﹐攸崇祀典。神亦顯靈效順﹐輔翼皇圖﹕每見奏報之中﹐筆難盡紀。然其威靈顯著﹑功徳昭然者﹐惟關帝﹑天后爲最著。相傳後司東南七省水旱﹐故舟車所至﹐莫不廟貌巍峨﹔而商舶之來往海中者﹐尢加崇奉。北港實爲海汊﹐通金﹑廈﹑南澳﹑日本﹑呂宋等處﹐商船萃薈﹐廟貌尢宏。神之威靈卓著﹐凡水旱﹑疾疫﹐禱無不應。所尢顯者﹐惟同治元年顯聖退賊事。先是﹐正月十五日居民迎神輿至廟廷﹐簥擔忽飛起﹐直立神桌上﹐大書『今夜子時速以黑布制旗二面﹐各長七尺二寸﹑闊三尺六寸﹐上書「金精﹑水精大將軍」字樣﹐立吾廟廷』。左右居民見神示異﹐敬謹制備﹐然莫知何用也。及戴萬生反﹐圍嘉義﹐居民惶惶﹐聚議不決﹐乃相率禱於神﹔卜避不吉﹐卜戰吉。於是增壘浚濠﹐聚民習戰事。方集﹐而賊至﹐無所得旗﹐遂迎神命所立旗爲前隊崇禦﹔賊不戰退﹐我民亦不敢偪﹐恐有詐也。後賊焚新街﹐民激於義﹐爭相赴援﹐救出被難男婦並捦賊二人﹔詢以當日不戰故﹐賊云﹕『是日見黑旗下人馬甚眾﹐長大異常﹐疑是神兵﹐故不敢戰』。居民知神佑﹐相率詣廟叩謝﹐勇气百倍。自是每戰以黑旗先﹐屢敗賊﹐擒斬數百人﹔相持二﹑三月﹐港民傷斃不及二十。七月﹐官軍至﹐義民導之復新街﹐解嘉義圍。黑旗所至﹐賊盡披靡﹐蓋神佑也。余獨異夫港民五方雜處﹐不習戰﹐一旦臨以巨寇﹐能不駭散奔潰﹐乃蒙神示先機﹐聖顯當場﹐使軟弱之民拒方銳之寇﹐已極難矣﹔況賊踞我新街﹐寇仇密邇﹐相持數月﹐屢挫凶鋒﹐卒能助官軍復土地﹑解嚴圍﹐視險如夷﹑處變不亂﹐若非仰仗神威﹐數萬生靈非有官司爲之董率﹐三月相拒能不有意志所見不同﹐乃眾志成城﹐萬夫一心﹐摧彊寇如拉朽﹐則神之功其庸可思議乎﹖所惜當時未有據以實告者﹐故神之績弗彰。然至今港民感神靈﹐奉祭祀﹐粢牲告潔﹐酒醴申虔﹐則崇徳報功﹐上合神道設教之旨﹔而扞災禦難﹐下拯斯民水火之中。神之所以護國佑民者﹐功豈淺哉﹗因爲紀其本末如此。

邊防

北港居臨外洋﹐港道實爲海■﹝氵義﹞﹐潮汛相通。商船由廈門起椗順東南斜綫行﹐風順一日可達港內﹐北深南淺﹐深處水約丈餘﹐可容千餘石商船。南則沙綫延袤﹐船不敢泊﹐惟喫水三﹑四尺者﹐可暫寄椗。或雲沙綫與安平縣之海翁綫接﹐未知確否﹖因水淺﹐故洋船不敢入港。歷屆海防均安堵如常﹐貿易不廢。

凶番﹝無﹞

災祥﹝同斗六堡﹞

藝文

重修天后宮碑記笨港縣丞薜肇廣

天后宮建自雍正庚戌歲﹐修於乾隆辛未年﹐迄今二十六載。故制捔朴卑窄﹐不足以昭虔妥靈﹔而又梁棟赤白﹐多剝不治。余蒞港之明年﹐捐俸倡修﹔於是董事陳瑞玉等集眾捐需﹐求材鳩工﹐修而葺之。不數月而蕆事﹐故者聿新﹑卑者益髙﹑窄者開廣﹐丹垣刻桷﹐煥然攺觀。而歲大有年﹐風災息滅﹑海波不揚﹑民無覆溺﹐皆稱神貺。余曰﹕神人也﹐若天后聖母。海內外舟車所至﹐凡有血气者﹐莫不尊親。夫人窮返本﹐勞苦倦極而呼天﹐疾痛慘怛而呼父母。浸假而無恆於所應尊親者﹐而反狎褻之﹔倫常乖舛﹐泊沒天良。一旦履風濤﹑觸蛟蜃﹑千里而遙﹑百里而溺﹐存亡呼吸之際﹐而始乞靈於神﹐而尊之親之﹐呼天而呼母﹐神將癉其惡而不爲之呵護者矣。今聖天子以孝治天下﹐車書大同。臺海之民百餘年來﹐休養生息﹐咸能崇本抑末﹐各親其親﹑各長其長。有子曰﹕『其爲人也孝弟﹐而好犯上者鮮矣﹔不好犯上而好作亂﹐未之有也』﹗。天道賞善而罰惡﹐神亦體天而行道﹐笨以事人者事神﹐而神不降之福乎﹖故余曰﹕神也亦人也。諸紳士民請書廟成而獲神庥於石﹐爲道其所以然之故﹐得觀感而興起焉﹗至於神之所從來與夫事蹟﹑靈應﹑祀典﹐記載所及已照然在人耳目間﹐故不必復贅。

題烈婦馬吳氏殉夫事候選訓導蔡如璋

萬載流芳尺組間﹐畢生貞節重河山。風能挽俗非堅確﹐死自成名若等閒。八十老親扶白骨﹐千秋大義屬紅顏。他年鳳誥頒來早﹐卓卓淸操若个扳﹖

前題拔貢許鴻書

烈是古今香﹐自來稱不偶。貞哉馬細君﹐流芳應不朽。夫死四旬餘﹐煢煢何以守﹗寡節效共姜﹐兒曹一無有。閨閣事淒涼﹐問天徒搔首。黃鵠且孤飛﹐自知非長久。尺組歸黃泉﹐寸心期無醜。名完節更全﹐貪生知寧否﹖心不負良人﹐行何慚父母。一死重泰山﹐髙風崇星斗﹔日月可齊光﹐乾坤應比壽。生爲連理枝﹐死宜琴瑟友。婦徳美可風﹐嘖嘖在人口。裏黨被榮光﹐含哀同薦酒。

前題歲貢洪時配

含哀四十九日子﹐眞心盡節報馬氏﹔眞成婦人從一矣﹐笨溪流芳名不死。

其二

死非激烈婦稱烈﹐增光江南家閥閱﹔出嫁從夫斯局結﹐何必艾年請旌節﹗

●蔦菘北堡

蔦菘北堡﹐在縣治西南﹔東以海埔藔莊與大槺榔堡交界﹐西以牛尿港與尖山堡交界﹐南以大溪與蔦菘南堡交界﹐北以水升莊與尖山堡交界。堡內東西相距五里﹐南北相距三里。

積方

其中田園甲則﹐均載斗六首堡冊內。

堡內十莊﹕

湖雅內莊五十六戶﹑二百七十五丁口

溪墘厝莊七十五戶﹑三百一十八丁口

後藔莊六十七戶﹑三百零八丁口

後藔埔莊七十二戶﹑三百三十八丁口

番薯厝莊八十七戶﹑四百丁口

葫蘆蒂莊一十一戶﹑六十七丁口

尖山腳莊二十六戶﹑六十三丁口

蔦菘莊二百五十戶﹑八百七十一丁口

灣雅莊二十二戶﹑一百零七丁口

桕仔埔莊八十七戶﹑四百零二丁口

以上共六百九十七戶﹑三千一百四十九丁口。

沿革

蔦菘堡﹐舊屬嘉義縣﹔光緒十四年﹐分笨溪北屬雲林縣﹐曰北堡。

山﹝無﹞

嶺﹝無﹞

嶼﹝無﹞

溪﹝與北港溪同﹞

港﹝無﹞

潭﹝無﹞

署﹝無﹞

倉﹝無﹞

客莊﹝無﹞

番社﹝無﹞

市﹝無﹞

鋪﹝無﹞

汛﹝無﹞

橋﹝無﹞

渡﹝無﹞

義塚

在灣仔莊東北塚山一所﹐計橫直一里﹔距縣西南六十里。

圳﹝無﹞

陂﹝無﹞

書院﹝無﹞

義塾﹝無﹞

社學﹝無﹞

祠﹝無﹞

宮﹝無﹞

廟﹝無﹞

寺﹝無﹞

觀﹝無﹞

碑﹝無﹞

坊﹝無﹞

匾﹝無﹞

土著風俗

與鬥六首堡同。

番話﹝無﹞

科貢﹝無﹞

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

烈女﹝無﹞

貞女﹝無﹞

貞孝女﹝無﹞

貞烈女﹝無﹞

貞烈婦﹝無﹞

貞節婦﹝無﹞

節婦﹝無﹞

節孝婦﹝無﹞

節烈婦﹝無﹞

兵事

與大槺榔堡同。

災祥

與大槺榔堡同。

●尖山堡

尖山堡﹐在縣治西南﹔東以萬興埔與大槺榔堡爲界﹐西以廈湖港與大海爲界﹐南以水升莊與蔦菘堡爲界。堡內東西相距十八里﹐南北相距二十五里。

積方

其中田園甲則﹐附載斗六首堡冊內。

堡內五十四莊﹕

萬興莊八十五戶﹑二百十七丁口。

頂尖山莊四十戶﹑一百零三丁口。

中尖山莊三十戶﹑七十四丁口。

大尖山莊一百一十戶﹑三百七十六丁口。

食水堀莊四十五戶﹑一百十八丁口。

大溝莊七十戶﹑一百九十二丁口。

過港莊三十五戶﹑一百一十一丁口。

頂椬梧莊一百二十戶﹑三百二十五丁口。

廈椬梧莊一百一十戶﹑二百八十四丁口。

後厝莊八十五戶﹑二百十一丁口。

水井莊二十五戶﹑八十五丁口。

牛尿港莊八十五戶﹑二百三十二丁口。

蚶雅藔莊二十戶﹑七十三丁口。

廈湖莊二十五戶﹑五十五丁口。

■﹝魚逮﹞雅■﹝土穵﹞莊四十五戶﹑一百二十二丁口。

新港莊二百二十戶﹑五百七十丁口。

廈萡雅藔莊二十戶﹑七十五丁口。

蚵藔莊八十六戶﹑二百一十丁口。

拔雅腳莊二十一戶﹑五十八丁口。

謝厝藔莊二十八戶﹑八十二丁口。

水尾莊十九戶﹑六十九丁口。

後湖莊三十二戶﹑七十八丁口。

牛挑灣莊一百三十戶﹑三百五十三丁口。

外埔莊五十二戶﹑一百三十六丁口。

舊口湖莊四十戶﹑一百六十二丁口。

靑蚶莊三十二戶﹑八十四丁口。

廈侖莊二百零三戶﹑七百三十七丁口。

舊萡雅藔莊一百十六戶﹑三百四十二丁口。

烏麻園莊一百五十一戶﹑四百五十一丁口。

廣溝厝莊二十戶﹑五十六丁口。

鹽水堀莊二十戶﹑六十三丁口。

三條侖莊一百五十三戶﹑五百五十一丁口。

林厝藔莊二百四十六戶﹑六百四十丁口。

飛沙莊二百四十一戶﹑八百五十七丁口。

鬼仔山莊五十四戶﹑一百三十四丁口。

內湖莊五十戶﹑一百三十九丁口。

籃投圍莊二十四戶﹑五十八丁口。

三塊厝莊二十五戶﹑六十三丁口。

溪尾頂廈莊一百五十一戶﹑四百五十九丁口。

羊調厝莊二百零九戶﹑八百五十七丁口。

埤尾莊十五戶﹑五十一丁口。

蔡厝莊四十戶﹑七十二丁口。

施厝湖莊三十五戶﹑九十六丁口。

四湖莊一百四十戶﹑五百六十四丁口。

保長湖莊四十戶﹑一百三十五丁口。

東莊藔莊三十五戶﹑一百零五丁口。

新莊二十戶﹑六十二丁口。

後鹿場三十戶﹑一百十一丁口。

中鹿場四十戶﹑一百五十七丁口。

下鹿場三十二戶﹑一百二十九丁口。

番仔厝莊四十五戶﹑一百六十七丁口。

海丰莊五十六戶﹑二百十三丁口。

魚藔莊三十二戶﹑一百三十六丁口。

五塊藔莊三十六戶﹑一百四十九丁口。

以上三千八百三十九戶﹑一萬二千零零九丁口。

沿革

尖山堡﹐舊屬嘉義﹔光緒十四年﹐攺屬雲林縣。

山﹝無﹞

嶺﹝無﹞

嶼﹝無﹞

溪﹝與北港溪同﹞

港

下湖港在縣西南四十里﹐爲外海■﹝氵義﹞港。南北小商船由此出入﹐交易貨物則歸北港街行棧。

潭﹝無﹞

署﹝無﹞

倉﹝無﹞

番社﹝無﹞

市﹝無﹞

鋪﹝無﹞

汛

蚶仔藔汛。

橋﹝無﹞

渡﹝無﹞

義塚

在萬興埔塚侖一所﹐計橫直一里餘﹔距縣西南六十五里。

圳﹝無﹞

陂﹝無﹞

書院﹝無﹞

義塾﹝無﹞

社學﹝無﹞

祠﹝無﹞

宮﹝無﹞

廟﹝無﹞

寺﹝無﹞

觀﹝無﹞

碑﹝無﹞

坊﹝無﹞

匾﹝無﹞

番話﹝無﹞

科貢﹝無﹞

職宦﹝無﹞

官績﹝無﹞

流寓﹝無﹞

鄕賢﹝無﹞

孝子﹝無﹞

烈女﹝無﹞

貞女﹝無﹞

貞孝女﹝無﹞

貞節婦﹝無﹞

貞烈婦﹝無﹞

貞烈女﹝無﹞

節婦﹝無﹞

節孝婦﹝無﹞

節烈婦﹝無﹞

兵事

與大槺榔堡同。

災祥

與大槺榔堡同。

●海丰堡

海丰堡﹐在縣西四十五里﹔東以車路與布嶼西堡分界﹐西以大海爲界﹐南以舊虎尾溪與尖山堡分界﹐北以中條﹑濁水﹑大溪與彰化縣分界。堡內東西相距十五里﹐南北相距三十里。

積方

其中田園甲則﹐附載斗六首堡冊內。

堡內六十八莊﹕

麥藔街四百九十戶﹑三千五百三十丁口。

寒貞藔三十五戶﹑一百九十丁口。

三姓藔八十戶﹑四百五十七丁口。

艸藔莊二十戶﹑一百四十五丁口。

南公館三十六戶﹑一百四十六丁口。

番仔藔四十五戶﹑二百五十二丁口。

火燒牛椆三十八戶﹑一百七十四丁口。

阿芹厝四十戶﹑二百三十六丁口。

湖仔內四十二戶﹑二百二十六丁口。

新興莊五十二戶﹑三百二十七丁口。

馬山厝二十九戶﹑一百五十二丁口。

普寧厝三十一戶﹑一百六十一丁口。

圳頂莊十一戶﹑三十九丁口。

呂祖厝四十戶﹑二百二十四丁口。

頂山藔二十八戶﹑一百六十三丁口。

下山藔二十八戶﹑一百五十二丁口。

什張犁五十五戶﹑二百八十四丁口。

王爺捕莊三十二戶﹑一百十二丁口。

侖仔頂莊二百七十五戶﹑一千二百十六丁口。

五條港五十六戶﹑三百七十二丁口。

海口厝三十九戶﹑三百二十一丁口。

瓦厝莊八十八戶﹑五百五十三丁口。

鹽埔莊六十七戶﹑四百六十五丁口。

頂客厝莊一百十三戶﹑六百七十三丁口。

蚊港莊七十三戶﹑三百九十七丁口。

新泉州厝三十二戶﹑一百七十二丁口。

舊泉州厝三十五戶﹑一百八十四丁口。

澄海厝八戶﹑三十七丁口。

興化藔二十五戶﹑一百十二丁口。

單塊厝二十六戶﹑一百三十一丁口。

後厝莊三十二戶﹑一百八十二丁口。

圳頭厝三十八戶﹑一百六十七丁口。

劉厝莊三十二戶﹑一百五十六丁口。

鷺兒潭五十二戶﹑二百八十九丁口。

新許厝藔二十五戶﹑一百十二丁口。

舊許厝藔五十九戶﹑二百八十四丁口。

康郎腳莊二十六戶﹑一百四十三丁口。

五塊厝莊四十八戶﹑二百三十四丁口。

六塊厝莊二十五戶﹑一百二十七丁口。

埔尾莊五十二戶﹑三百三十七丁口。

昌南莊六十四戶﹑二百九十六丁口。

後安藔一百五十四戶﹑九百三十四丁口。

巫厝莊五十戶﹑二百二十八丁口。

鹽田莊四十戶﹑一百七十六丁口。

坵厝莊六十七戶﹑二百三十七丁口。

三塊厝三十七戶﹑一百九十四丁口。

溪頂莊一百五十七戶﹑七百九十六丁口。

牛埔莊七十六戶﹑四百六十三丁口。

東勢厝八十六戶﹑四百九十七丁口。

光豸藔十四戶﹑五十八丁口。

外湖莊三十六戶﹑一百四十八丁口。

火燒藔六十一戶﹑二百六十四丁口。

瓦磘莊二十六戶﹑一百五十八丁口。

坑園藔三十五戶﹑一百八十七丁口。

楊厝藔七十二戶﹑三百三十三丁口。

沙侖後六十四戶﹑二百七十一丁口。

雷厝莊七十六戶﹑三百三十四丁口。

江厝莊十二戶﹑四十五丁口。

頂許厝藔七十八戶﹑三百六十九丁口。

三姓莊十二戶﹑五十八丁口。

中山莊五十二戶﹑二百四十二丁口。

新打埔十六戶﹑九十四丁口。

橋頭莊四十二戶﹑二百二十一丁口。

施厝藔四十六戶﹑一百九十二丁口。

大中椆六十四戶﹑三百二十二丁口。

蘇厝莊三十二戶﹑一百九十二丁口。

南社十三戶﹑屯丁十二名﹑餘丁三十五丁口。

菁埔莊十一戶﹑三十九丁口。

以上共三千八百四十五戶﹑二萬一千零二十九丁口。

沿革

海丰堡﹐舊屬彰化﹔光緒十四年﹐攺隸雲林縣。堡內舊有同安厝﹑馬鳴山﹑新厝仔莊﹑芋頭厝﹑月眉莊﹑馬祖埔﹑呂厝莊﹑林朱藔﹑沙仔藔﹑六塊藔十莊﹐於光緒十五年割隸布嶼西堡。

山

觀音嶼在麥藔街北﹐髙七丈餘﹔蔚然蒼翠﹐有如蝙蝠展翅。

溪

新虎尾溪在麥藔街南一里許﹐源由布嶼西堡﹔東行至麥藔街西北方三里許之外湖莊南﹐八佾溝水自東北注之﹔復行至蚊港北入海﹐爲海丰港之狀元挖。

港

海丰港在麥藔街西北﹐由陸路至街十一里。港口水深丈餘﹐商船每於﹝此﹞避風寄椗﹔然南北皆有沙綫﹐不能容大船﹐爲儎千餘石者可入港。交易則赴北港﹐以麥藔無大郊行故也。

街市

麥藔街在﹝﹖﹞四十七里。乾隆中成市。

營汛

海丰汛在麥藔街。外委一員。

津渡

興化藔渡在麥藔街東南二里許之新虎﹝尾﹞溪。竹筏一隻﹐光緒十五年設以載行﹔渡錢每人八文。爲麥﹑北港﹑塗庫往來之所。

祠廟

彰徳祠在麥藔街西北三百餘步。堂宇三楹﹐前後兩進﹐旁室五間。年收六成大租銀二百八﹑九十員﹐以爲奉祀文昌帝君香火。道光十四年十月﹐舉人丁捷三﹑生員張嘉言重建。

拱範宮在麥藔街﹔三楹﹑三進﹐廊房九間。嘉慶庚申年公建。前殿祀天上聖母﹐後殿祀觀音大士。道光壬辰年﹐舉人林廷璋﹑林世賢重修。

坊﹝無﹞

匾

「義濟民天」匾道光十四年﹐彰邑饑﹐里人林日茂﹑隆榮號﹑榮盛號﹑丰盛號﹑林文樓﹑蘊玉堂﹑裕源號﹑隆源號﹑丰泰號﹑曾捷元﹑洽榮號﹑萬順號﹑錦榮號﹑丰茂號﹑吳應中等出榖平糶﹔臺灣道劉﹑北路總捕同知陳﹑彰化縣李給匾以獎。今懸麥藔街拱範宮。

「集義可風」匾道光十二年﹐匪徒滋事﹐海丰﹑布嶼兩堡紳董聯集丁壯﹐固守地方﹐著有勞績﹔北路總捕同知王給獎。

風俗

與首堡同。

物產

雉﹕雄者五色斑爛﹐燦然可觀。居民常張网捕獲﹐上市售賣。

沙魚﹕大者重七﹑八百斤。漁人捕獲﹐截其腮尾曬漧﹐卽海菜中所稱魚翅。皮可作劍鞘﹑刀匣﹔肉亦可食。

烏魚﹕雌者有子﹐曬漧可食﹐炸以佐酒﹔肉亦可食。須冬至前後方有。相傳來自澎湖云。

西施舌﹕形如蚌﹐略小。味極鮮美。

竹蟶﹕形如鴨舌﹐味美而鮮﹔亦可曝漧。

紅蝦﹕大如指。

粉蟯各色魚

芝麻﹕多黑色﹐可作油﹑醬。金﹑廈﹑南澳商船每來販運。

花生﹕亦可炸油點燈﹐間有食者。

地瓜﹕亦名番薯。

膏粱黍鴨蹄黍狗尾粟大麥西瓜金瓜炎瓜各色荳菁子甘蔗﹝居民取汁熬糖﹐曰靑糖﹞小麥紅米

科貢

丁捷三﹕道光辛卯科舉人。

鄭鳳日﹝科分遺忘﹐系據鄕人傳說﹞

節孝婦

林龔氏﹐父龔維銘﹑母郭氏﹐泉州府晉江縣長市鄕人﹔婦生於嘉慶戊午年。十八歲適同縣桂林鄕林光葉﹔葉歿﹐氏年三十﹐矢志守節。教諸子作小經紀﹐家業日興﹐使諸孫業儒﹔曰﹕『曩以貧故﹐兒曹不得讀書﹔然家風不可墜﹐必以讀書爲正務』。其孫國梁﹑國棟均入泮﹐婦親睹其盛。光緒乙酉年卒﹐年八十八。

林楊氏﹐麥街人。父楊選﹑母蔡氏。年一十八﹐適同裏林前第。道光十五年﹐夫卒﹐年二十七。家貧茹苦﹐金石其心。後其子啟潛商致富﹐積累萬金﹔孫曾滿前﹐人皆以爲節孝之報。卒年六十歲。

吳張氏﹐布嶼堡龍巖嶼人﹐父張文學﹑母謝氏。年十七﹐適吳銘通。咸豐二年﹐銘通歿﹐遺三子﹔氏食貧守節﹐孤賴以成。計自二十九歲喪夫至七十一歲卒﹐守節四十二年。

吳蘇氏﹐布嶼堡褒忠侖莊人。父蘇金祿﹐母吳氏。年十六﹐適廩生吳道源。二十九歲夫卒。無子﹐繼夫兄子爲後﹐愛同所生﹐撫以成立。守節十五年﹐人罕識面。光緒十八年卒﹐年四十三歲。

林吳氏﹐詹山堡三條侖莊人﹔吳憨且女﹐母王氏。二十歲﹐嫁麥藔街林啟昭。光緒八年﹐啟昭歿﹐氏年二十九。無子﹐翁姑擇族子繼之﹐俾氏撫字。氏孀居課子﹐善事翁姑﹐頗能承顏養志。於光緒十七年卒﹐年三十八。

兵事

同治元年﹐戴萬生陷斗六堡。人聞變﹐推附生林熲爲義首﹐林紫孺﹑林前籃﹑林前跳﹑林前煥﹑林前炳﹑林啟錫﹑林啟潛﹑林啟然﹑許廷選﹑楊徳春等助捐資制械﹐據守要口。六月二十八日﹐股匪陳美率匪黨五千餘人來攻麥藔﹔林熲等率鄕壯義勇出禦﹐眾見賊勢盛﹐有懼色。鹽埔莊人丁情﹑三姓藔許河奮前拒敵﹐殺賊數人﹐眾乘之﹐大敗賊眾﹔追出界外﹐丁情﹑許河受傷甚重﹐當場斃命。同人收屍以葬﹐兼卹其家。賊知本堡鄕勇齊心﹐不敢再犯﹔地方獲安﹐丁﹑許二人之力居多。盜平﹐附生林熲獲獎訓導﹐各義首亦分別得賞。

海防形勝

縣治西臨大海﹐煙波浩瀚﹐一望無際。海■﹝氵義﹞凡四﹕曰北港﹑曰海丰港﹑曰蚊港﹑曰下湖港﹔而溪流之通海者﹐不在此四港內。惟北港﹑海丰港爲大商船於此寄椗﹔然皆有沙綫綿亙甚長﹐大船不能進口﹐惟載千餘石之船得至焉。有文武口﹐專管驗船之事。凡商船由金﹑廈﹑南澳﹑澎湖﹑按邊等處來者﹐皆由本地官給發船照﹔進口日﹐卽呈文武口照驗掛號﹐然後得卸貨交易。載貨旣畢﹐向文武口請領船單﹐按船之大小繳納船鈔﹐然後出口。船單由營﹑縣發給﹔每月須將存根送署﹐以備查考。

北港﹐海道通呂宋﹑日本﹑金﹑廈﹑銅山﹑南澳等處。依西北綫行﹐風順一日達金﹑廈。潮汛以月之初三至初八﹑十八至二十三爲大潮﹐商船每於此時出進﹔其小潮日﹐各行駁船之載三﹑五百石者及澎湖﹑按邊船隻﹐照常行駛。港道北﹐深水約丈餘﹔南稍淺﹐兼有沙綫。商船進口多聚北邊﹐以便泊駛﹔南則爲小船﹑駁船﹑竹筏等得至。商船運貨均有腳船﹐間亦有用駁船﹑竹筏者。竹筏亦有大者﹔沿海居民取大竹編紮成筏﹐用以載貨出口﹐可至安平﹑鹿港等處。又有作小竹筏者﹐用以出海取魚。近日洋商多雇竹筏﹐因此儎腦赴安平﹐轉載輪船運赴香港銷售。

海丰港﹐在麥藔街西南十一里﹐爲外洋海﹐南北皆有沙綫。港■﹝氵義﹞口水深丈餘﹐可容千餘石之船。同治元年﹐林文察統兵援臺﹐遣總帶林國泰等乘船渡海﹐由此登岸。

縣境北界彰化﹐有北斗溪之險﹔向有竹筏泊此﹐以渡行人。遇山水暴發﹐則溪流迅急﹐𨿽竹筏亦不敢發﹔蓋溪本通海﹐流急冒險﹐多致覆溺焉。

縣治居南北通衢﹐西南環海﹐一望無際﹔東則鎖鑰前山﹐有玉山﹑大平頂山﹑大人楝山﹑燕霧山諸峯羅列﹐蒼翠異常。玉山亦名雪山﹐睛日望之﹐晶瑩如玉﹔或云﹕多產寶玉。惟生番不之識﹐人亦不敢往﹐故未有開采者。

縣有八景﹕爲「玉嶂流霞」﹑「龍門湧月」﹑「象渚垂虹」﹑「鹿社秋光」﹑「虎溪躍渡」﹑「鳳麓飛煙」﹑「獅巖春曙」﹑「珠潭映日」﹔而彰志所謂「海丰漁火」者﹐不與焉。

右訪志大槺榔﹑蔦菘﹑尖山﹑海丰四堡之事﹐備知堡界﹑莊數﹑戶口及山川﹑景物﹑賢貴﹑祀典﹑貞孝﹑節烈﹑紀綱﹑風俗﹑教化﹐世務不無小補云。

●他裏霧堡

他裏霧堡﹐在縣西﹔東以崁頭厝山與打貓東堡分界﹐西以虎尾溪與大坵田堡分界﹐南以後圭溪與打貓北堡分界﹐北以舊虎尾溪與西螺堡分界。堡內東西相距二十二里﹐南北相距一十六里。

積方

其中田園甲則﹐並載斗六首堡冊內。

堡內村五十八﹑社一﹕

庵古坑莊七百二十三戶﹑三千一百十六丁口。

溪洲仔莊三十二戶﹑一百二十六丁口。

湳仔莊八十二戶﹑三百八十六丁口。

雙廍侖莊三十六戶﹑一百二十八丁口。

麻園莊二十五戶﹑六十七丁口。

竹頭角莊十五戶﹑三十九丁口。

猴悶溝莊三十三戶﹑八十八丁口。

黃厝角莊十一戶﹑三十二丁口。

烏瓦磘莊七十二戶﹑二百零五丁口。

將軍侖莊三十九戶﹑一百十六丁口。

新莊莊五十二戶﹑一百六十三丁口。

新厝藔莊一百六十四戶﹑六百十五丁口。

田頭莊一百八十三戶﹑六百五十一丁口。

後莊莊一十二戶﹑四十三丁口。

北勢仔莊五十戶﹑一百八十三丁口。

菜瓜藔莊二十二戶﹑六十二丁口。

小東莊六十八戶﹑二百十一丁口。

惠來厝莊三十戶﹑一百十七丁口。

大路墘莊二十五戶﹑八十五丁口。

崁仔腳莊二十二戶﹑七十八丁口。

過溪仔莊六十二戶﹑二百五十七丁口。

綫仔尾莊十二戶﹑五十丁口。

溪仔廍莊二十五戶﹑一百一十丁口。

大莊一百二十四戶﹑五百十一丁口。

三塊厝莊三十戶﹑一百一十丁口。

下岸莊二十五戶﹑八十九丁口。

平和厝莊五十戶﹑二百十八丁口。

大東莊一百零五戶﹑六百二十二丁口。

萆麻莊九十二戶﹑七百八十六丁口。

新侖莊七十七戶﹑四百二十一丁口。

港墘莊五十三戶﹑二百八十五丁口。

紅瓦磘莊一百零三戶﹑四百六十九丁口。

五間厝莊一百十一戶﹑五百五十九丁口。

舊社莊四十五戶﹑二百五十六丁口。

侖仔莊七十戶﹑三百五十七丁口。

阿丹莊七十三戶﹑二百七十八丁口。

南勢莊七十七戶﹑三百五十五丁口。

中洲仔莊十二戶﹑五百八丁口。

石圭溪莊二百五十戶﹑一千二百十八丁口。

南淸厝莊七十二戶﹑三百五十六丁口。

連芳莊十二戶﹑五十五丁口。

林仔莊八十八戶﹑四百五十七丁口。

包厝莊三十二戶﹑一百五十九丁口。

廍前藔莊七十五戶﹑三百三十三丁口。

茄苳腳莊一百二十戶﹑六百五十八丁口。

後溝仔莊六十一戶﹑三百八十四丁口。

頂埤頭莊三十四戶﹑一百五十七丁口。

中埤仔莊八十戶﹑四百零六丁口。

下埤頭莊一百二十戶﹑六百四十四丁口。

溝心莊十二戶﹑六十七丁口。

莆姜侖莊七十三戶﹑四百八十一丁口。

田心仔莊三十四戶﹑一百四十六丁口。

頂田尾莊六十八戶﹑三百十二丁口。

下田尾莊七十四戶﹑三百五十一丁口。

廍仔莊二十五戶﹑一百二十五丁口。

殿仔林莊七十七戶﹑三百五十九丁口

柑宅莊十二戶﹑三十五丁口

浮潭莊七十三戶﹑三百六十二丁口

以上四千一百三十四戶﹑一萬九千三百四十七丁口。

番社

他裏霧舊無番社﹔乾隆二十二年生番歸誠﹐安插於此。今存三十戶﹐內屯丁二十名﹔餘丁三十名﹐與平民等。

沿革

他裏霧堡﹐舊屬嘉義縣﹐光緒十三年﹐攺隸雲林。

山

庵古坑山在縣南十里。由打貓東堡大尖山發脈﹐綿延十里至平頂山﹐峯巒突起﹐層巖百丈耳。再十里﹐山分爲二﹕南卽庵古坑山﹑西爲界口山。自界口至大堀頭山﹐山勢平衍﹐山頂有池﹐周圍數百丈﹐淸徹監人﹐四時常滿﹐居民資以灌漑。池西南爲崁頭厝山﹐皆與本堡相接。

川

虎尾溪在縣西北十里餘。源出斗六堡之平和厝莊。邑人鑿圳引水﹐漑大坵田堡等處田園。

廨署﹝無﹞

倉廒﹝無﹞

港﹝無﹞

潭﹝無﹞

街市

他裏霧街在縣西十里。乾隆元年爲市。

庵古坑街在縣南十里。道光三十年﹐軍功黃玉輝﹑劉陳球等設市。

營汛

他裏霧汛在縣西十里。外委一員﹑汛兵八名﹑跑兵六名。

橋梁

後溝仔莊石橋在縣西十五里﹔爲莊內適笨﹑南兩港孔道。長二丈餘﹐寬五尺許。同治年間﹐曾韞玉捐資創建。

津渡﹝無﹞

義塚

五間莊後義塚在縣西十二里﹔四周二里餘。乾隆元年置。

水利

茄苳腳埤在縣西南十四里﹐源發梅坑溪。居民於包厝莊開渠引水﹐廣五十餘丈﹐漑田四百六十餘甲。下通荷包連陂。昔年謝家開築﹐陂匠五年一換

林仔陂源發蟾蜍嶺﹐在縣西二十里。居民於侖仔莊開渠引水﹐周廣三十餘丈﹐漑田一百五十餘甲﹔下通溝心莊。

溝心陂源由林仔陂﹔居民開渠引水瀦﹔周廣二十餘丈﹐漑田八十餘甲﹔流入虎尾溪。

石圭溪陂源由大湖口﹐在縣西南十三里。居民浚渠引水﹐廣周二十餘丈﹐漑田一百餘甲。

阿陳莊陂源發崁頭厝溪。居民於阿陳莊開渠引水﹐周廣二十餘丈﹐漑田八十餘甲。

竹頭角陂源發阿陳莊。居民於竹頭角莊開渠引水﹐周廣二十餘丈﹐漑田五十餘甲﹔流通將軍侖陂。

將軍侖陂源發竹頭角。居民開渠引水﹐廣周三十餘丈﹐漑田七十餘甲﹔流通舊社陂。

舊社陂源發將軍侖陂。居民於舊社開渠引水﹐周廣二十餘丈﹐漑田七十餘甲﹔下通新莊陂。

新莊陂源發舊社。居民於他裏霧東開渠引水﹐周廣三十餘丈﹐漑田七十餘甲﹔下入他裏霧溪。

南勢陂源發東宮溪。居民開渠引水﹐周廣三十餘丈﹐漑田五十餘甲。

書院

奎文書院在縣西十里他裏霧街南畔。堂宇十餘間﹐祀田租五十五石。道光二十七年﹐職員黃一章捐建﹔同治六年﹐職員曾韞玉捐資重修。

祠廟

順安宮在縣西十里他裏霧街。屋宇十餘間﹐祀天上聖母。乾隆元年﹐街眾公建﹔至咸豐十一年﹐職員曾韞玉重修。

小南天宮在縣西十里他裏霧街。屋宇三間﹐祀福徳正神。道光元年﹐職員黃一章捐資創建。

貢科

徐徳欽﹕他裏霧堡人﹔嘉義縣學生員。光緒乙酉﹐登賢書﹔歲丙戌﹐成進士。授職主事﹐簽分工部屯田司﹐欽加五品銜﹐賞戴花翎。現移住嘉義縣。

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

貞女﹝無﹞

貞孝﹝無﹞

節婦

陳張氏﹐他裏霧堡人﹔父拔陶﹑母翁氏。年十九適武生陳榮輝﹐相敬如賓。十年﹐榮輝卒﹐氏年二十九﹐冰心自矢﹐紡績以給。光緒十五﹝年﹞歿﹐年五十一。

陳劉氏﹐父字﹐母賴氏﹐世居將軍侖莊。道光十五年適他裏霧陳火連。二十四年﹐火連歿﹐氏撫孤女守志﹔及長﹐嫁同裏吳儉。儉早卒﹐女紹母志﹐以善事翁姑聞。

陳黃氏﹐將軍侖莊人﹐父淸云﹑母林氏。年十七﹐適他裏霧陳如琢。琢卒﹐氏年二十八﹐矢志守節。卒年六十一。

貞烈婦﹝無﹞

貞烈女﹝無﹞

節孝婦

黃方氏﹐他裏霧人。父方漢﹐業儒﹐母林氏。幼以孝懽﹐得父母懽﹐鍼黹外﹐兼習書史﹐粗知大義。年十八﹐適黃玉輝。黃族繁﹐婦善事翁姑﹑和睦妯娌﹔遇戚屬有急﹐典簪珥以應﹐鄕裏共稱。翁姑病﹐氏調湯藥﹐事如所生﹐持喪治具﹐丰儉中禮﹐人咸謂黃氏有賢婦。生子瑩而玉輝卒﹐氏一慟幾絕﹐欲以身殉﹔族黨以撫孤之義交相勸勉﹐氏乃茹苦和丸﹐毀妝見志。撫瑩長成﹐家門興復。光緒十年﹐法夷構釁﹐擾及臺疆﹐或慮土匪竊發﹔瑩承母意﹐力勸紳董團練﹐以衛桑梓。平﹐得獎五品軍功﹐皆母教也。現年六十四歲。

吳陳氏﹐他裏霧人。父火連﹐早卒﹔依母劉氏以長。幼能順志﹐以博母懽。年十七﹐適同裏吳儉。儉早卒﹐時婦方孕﹐以翁姑存﹐己不可死﹐於是代子營養﹐守志撫孤﹔事事得翁姑心﹐以爲勝有子﹐承懽外﹐惟事鍼黹﹑教子﹐人罕得覯。現年六十二歲。

兵事﹝無﹞

●西螺堡

西螺堡﹐在縣之西北方﹔東以饒平厝﹑樹仔腳與溪州堡分界﹐西以荷包嶼﹑大北園與布東堡分界﹐南以吳厝莊﹑大埔尾與他裏霧﹑斗六堡分界﹐北以水尾莊﹑菜公溝與彰屬北斗堡分界。堡內東西相距十六里﹐南北相距十五里。

積方

其中田園﹐並載斗六首堡冊內。

堡內村五十三﹕

西螺街一千三百十七戶﹑五千七百二十三丁口。

■﹝艸﹝束刂﹞桐巷百六十三戶﹑七百二十五丁口。

何厝莊五十六戶﹑二百二十八丁口。

新宅仔三十一戶﹑一百二十六丁口。

孩沙裏百七十二戶﹑四百九十七丁口。

饒平厝百五十三戶﹑六百四十九丁口。

鹿場莊六十三戶﹑二百五十七丁口。

公館莊六十七戶﹑二百十二丁口。

三塊厝七十二戶﹑三百零五丁口。

七座厝六十七戶﹑二百六十五丁口。

頂埤頭七十三戶﹑三百十七丁口。

下埤頭七十八戶﹑三百十六丁口。

頂侖莊三十四戶﹑一百十二丁口。

廣興莊七十二戶﹑三百二十五丁口。

新莊仔九十三戶﹑三百五十四丁口。

番仔莊六十一戶﹑二百五十七丁口。

店鳥莊二十四戶﹑八十七丁口。

新興莊十五戶﹑五十二丁口。

荷包嶼六十戶﹑二百三十丁口。

大北園七十五戶﹑二百九十三丁口。

大埔尾七十戶﹑二百二十六丁口。

番社莊五十六戶﹑二百十九丁口。

火燒莊二十五戶﹑一百一十丁口。

新莊仔百零三戶﹑四百二十一丁口。

楊賢莊八十五戶﹑二百七十丁口。

魚藔莊十三戶﹑五十五丁口。

四塊厝二十二戶﹑七十三丁口。

頂■﹝氵南﹞莊六十戶﹑二百二十三丁口。

下■﹝氵南﹞莊九十二戶﹑三百四十丁口。

大茄冬二十五戶﹑九十一丁口。

小茄冬六十二戶﹑二百三十一丁口。

頂茄塘九十戶﹑三百五十七丁口。

下茄塘二十五戶﹑一百零五丁口。

新厝仔二十三戶﹑七十四丁口。

藍厝莊三十一戶﹑一百十五丁口。

茄冬莊七十五戶﹑二百八十三丁口。

番社莊六十六戶﹑三百四十五丁口。

新社莊六十三戶﹑二百六十二丁口。

太和藔十七戶﹑八十一丁口。

黃耕侖四十二戶﹑一百十七丁口。

大茄冬七十五戶﹑二百六十三丁口。

■﹝氵南﹞仔莊三十七戶﹑一百四十五丁口。

九塊厝三十五戶﹑一百五十七丁口。

永定厝五十六戶﹑二百十四丁口。

詹厝藔二十八戶﹑一百二十七丁口。

新社莊七十戶﹑三百二十三丁口。

社口莊一百十五戶﹑四百四十七丁口。

埔心前莊﹑埔心後莊二百八十七戶﹑一千一百二十八丁口。

溝仔墘三十五戶﹑一百五十六丁口。

菜公溝七十一戶﹑二百七十四丁口。

牛埔厝二十六戶﹑八十五丁口。

水尾莊一百二十三戶﹑四百三十七丁口。

甘厝莊二百二十三戶﹑一千零三十四丁口。

以上各村莊﹐共四千九百七十二戶﹑一千零三十四丁口。

沿革

西螺堡﹐原屬彰化縣轄﹔光緒十三年﹐攺隸雲林縣。

山﹝堡內無﹞

川﹝無﹞

溪

濁水溪又名虎尾溪﹔在縣西北十八里。源出縣東方霜雪山番界﹐由沙連﹑溪洲等堡流至本堡﹐入海丰界。

樹仔腳溪又名西螺溪﹔在縣北二十二里。源出濁水溪﹐入彰屬番挖界。

廨署﹝無﹞

倉廒﹝無﹞

街市

西螺街在縣西北二十里。設市已久。

■﹝艸﹝束刂﹞桐巷街在縣北十里。

鋪遞﹝無﹞

營汛

西螺汛在縣西北二十里。外委一員。

橋梁

長壽橋一名大枋橋﹐一名太守橋。光緒五年﹐鋪民鄭日福倡捐重修。

津渡

虎尾溪渡在縣北十五里。西岸俱屬本堡。

西螺溪渡在縣北二十里。南岸屬本堡﹐北岸屬彰化。設竹筏二隻。

義塚

埤頭貝塚在縣北七里﹔周圍二百餘丈。

大茄冬腳塚在縣西北二十二里﹔周圍百餘丈。

番社塚在縣北二十里﹔周圍百餘丈。

埔心塚在縣北二十一里﹔周圍百餘丈。

水利

鹿場圳源自觸口﹐流至溪洲堡吳厝莊外入圳﹔至見貴莊分爲頂﹑下兩圳﹐共漑田四千餘甲。

十三莊圳源自西螺街北方起﹐漑田一千餘甲。

書院

振文書院在街外之南。堂一﹑宇一﹐左右廊六間。嘉慶十九年﹐董事生員廖澄河等捐建﹔至光緒十七年﹐生員葉有聲等捐修。

修文社在福興宮廟後。中進五間﹐左右廊六間。道光二十四年﹐貢生詹錫齡等捐建。

祠廟

福興宮在街內。廟屋中座及左右廊共十六間。前座祀聖母﹐後座祀觀音。嘉慶五年﹐鋪民捐建﹔同治八年﹐職員廖煇煌捐修。

廣福宮在街南。中座合左右廊共七間。前座祀聖母﹐後座祀觀音。乾隆二十五年﹐本堡紳董捐建﹔同治十三年﹐職員廖振元等捐修。

碑碣﹝無﹞

坊匾

「好義急公」匾咸豐十年﹐彰化縣何﹐爲廖才禪立。

風俗

與鬥六首堡同。

番話

米叫打思食叫打蠻地瓜叫打面面水叫打肭肭

科貢

武舉鐘士髙﹕道光甲申科中式。原籍詔安縣。

武舉廖昌期﹕道光癸卯科中式。

職官

列斗六首堡冊內。

宦績﹝無﹞

流寓﹝無﹞

鄕賢﹝無﹞

孝子﹝無﹞

列女

廖陳氏﹐西螺堡人﹔職員廖輝煌之母。性端重﹐幼以孝稱。於歸後善事翁姑﹐相夫訓子﹐鄰里姻族共稱其賢。以子貴﹐受五品封。光緒六年﹐邑人以氏年登百歲﹑五代同堂﹐稟請旌表。

節烈婦

李王氏﹐西螺堡人﹔父番﹑母陳氏。適同裏李超英之子石杭爲室。年十九於歸﹐事翁姑孝謹﹐執婦道甚恭﹔然性凝重﹐井臼外惟事鍼黹﹐戚屬罕見其面。石杭病﹐氏料量湯藥﹐衣帶不解。夫卒﹐慟哭見血﹐哀動路人。治喪畢﹐閉門自縊﹐年僅二十有五。

節婦

詹廖氏﹐西螺堡人﹔父士成﹑母劉氏。年十七﹐適同裏詹福。福故﹐氏年二十九﹐矢志守節﹐鄕裏稱賢。八十二以壽終。

李鄒氏﹐西螺堡人﹔適同裏李廷璋爲室。於歸時﹐氏年二十五﹐伉儷甚篤。嫁五年﹐璋歿﹐氏「矢志靡他」﹐人罕覯其面。年六十四卒。

廖林氏﹐西螺林永貞女也﹔母遊氏。生而貞靜﹐廖時賢聞而聘之﹔年二十﹐歸廖。九年而時賢卒﹐氏矢志欲殉﹐時方有孕﹐姻族勉以撫孤大義﹐氏乃止。葬夫後﹐杜門紡績﹐𨿽親串少見面﹐惟以鍼黹自給。守節十九年而卒﹐年四十六。

葉沈氏﹐西螺堡人﹔葉鵠妻也。父瑞珍﹐母林氏。十八歲歸葉﹐鵠卒﹐年二十九﹐矢志守節撫孤成立。同治六年﹐年五十四卒。

葉沈氏﹐西螺堡人﹔父歪﹑母許氏。年二十﹐適同裏葉吉藹。三十而寡﹐守節不移。卒年七十六。

蕭劉氏﹐西螺堡人﹔生於嘉慶八年。年十八﹐同裏劉捷髙聘爲副室﹔能事大婦﹐閨門肅穆﹐人稱其賢。道光六年﹐捷髙歿﹐氏年方二十四﹔遂屏絕鉛華﹐矢志守節﹐紡績鍼黹以自給。同治六年卒﹐年六十四。

兵事

土寇

同治元年﹐戴萬生亂﹐陷斗六。埔心莊人陳弄糾無賴數百人附之﹐攻布嶼堡之褒忠莊﹐並焚溪墘厝﹑馬崗厝等莊﹔繼又攻麥藔﹐與義勇相持數日。會林文察所部守備林國泰等率師來麥﹐棄舟登岸﹐義勇得援﹐戰益力。弄以官勇勢大﹐退回斗六。適戴萬生敗﹐爲官軍所擒﹔弄逃歸埔心。林國泰等攻之﹐不克﹔旋奉調去﹐弄始終漏网。

●白沙墩堡

白沙墩堡﹐在縣西南﹔東以新虎尾溪與他裏霧堡分界﹐西以舊虎尾溪與尖山堡分界﹐南以湖仔內莊與大槺榔堡分界﹐北以通濟圳南圳與大坵田堡分界。堡內東西相距十三里﹐南北相距十三里。

積方

其中田園甲則﹐均載斗六首堡冊內。

堡內村二十三莊﹝社無﹞。

鹿藔莊一百二十五戶﹑六百三十四丁口。

卓運厝七十七戶﹑四百四十七丁口。

新莊仔莊二十九戶﹑一百三十七丁口。

潭墘莊十九戶﹑五十丁口。

中坑莊十八戶﹑四十七丁口。

客仔厝莊二十七戶﹑二百五十九丁口。

龍林厝莊三十五戶﹑二百九十二丁口。

頂藔莊二十八戶﹑一百六十六丁口。

下藔莊二十五戶﹑一百二十二丁口。

東莊二十六戶﹑一百十八丁口。

內藔莊二十九戶﹑一百五十一丁口。

■﹝艸應﹞菜潭莊二十四戶﹑一百零九丁口。

湖仔內莊三十七戶﹑二百九十三丁口。

西莊三十八戶﹑三百十二丁口。

瓦磘莊二十八戶﹑一百六十六丁口。

潭內莊二十八戶﹑一百七十七丁口。

五塊藔莊二十九戶﹑一百六十七丁口。

元長莊二百五十七戶﹑一千五百五十六丁口。

角婆莊二十五戶﹑一百二十九丁口。

山仔內莊二十六戶﹑一百六十四丁口。

溪底莊三十六戶﹑一百五十二丁口。

後湖莊一十九戶﹑七十六丁口。

水磨莊一十七戶﹑一百丁口。

以上共一千零零二戶﹑五千七百二十九丁口。

沿革

舊屬嘉義縣﹔光緒十四年﹐新設臺中府﹐攺屬雲林縣。

川

新虎尾溪在縣之西南二十五里。源出大坵田堡﹐從西南行五里﹐至新莊仔下﹔有嘉義縣打貓北堡三疊溪之水﹐自東方來注之。又西南行十五里﹐至笨北港﹐入大槺榔堡。

山﹝無﹞

嶺﹝無﹞

嶼﹝無﹞

潭﹝無﹞

港﹝無﹞

署﹝無﹞

倉廒﹝無﹞

街﹝無﹞

鋪遞﹝無﹞

營汛﹝無﹞

橋梁﹝無﹞

津渡﹝無﹞

義塚﹝無﹞

水利﹝無﹞

書院﹝無﹞

義塾﹝無﹞

祠廟﹝無﹞

寺觀﹝無﹞

碑碣﹝無﹞

坊匾﹝無﹞

風俗

與鬥六首堡同。

客莊﹝無﹞

番社﹝無﹞

番話﹝無﹞

科貢﹝無﹞

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

列女﹝無﹞

節孝婦

李膾娘﹐元長莊人﹔父邊﹑母陳氏。年十八﹐適陳淸水爲妻。生三子﹕長八歲﹑次五歲﹑幼甫𦇤褓而水卒。氏年二十八﹐矢志守節﹐持齋念佛﹔孝養二老﹔撫育三子﹐俾各成立。長子紹華遊庠﹐而氏猶時時勉以砥行立名﹐不許妄干外事。至五十四歲﹐無病而終。凡孀居二十七載﹐閭裏稱其節孝﹝有傳附後﹞。

節孝婦傳林天樞

節婦李孺人者﹐故余姻翁陳淸水公淑配﹑鄕飲賓應六公次媳也﹔名膾娘。父李邊﹐元長莊耆老。孺人自幼端莊﹐卽厭華麗﹐有澹泊寧靜之致。十八﹐歸淸水公﹔琴瑟靜好﹐眉案相莊﹐事舅姑如父母。性和柔﹐妯娌五﹑六人同爨而食﹐咸得其歡﹔族黨稱婦順焉。初﹐淸水公病﹐孺人奉事湯藥﹐皇皇廢眠食﹔病革﹐吁天請代。旣易簣﹐撫屍慟哭﹐淚繼以血﹐气不絕如縷﹔暈僕良久﹐灌救始蘇。厥後屢欲徇節﹐輒爲幼子呼救﹔親戚哀之﹐百方勸慰。懼其難也﹐姑舅乃泣而語之曰﹕『若立志守節是也。然吾夫婦老矣﹐兒死遺以三孤﹐若在﹐尙冀成立﹔若復死﹐誰當撫之』﹖儒人矍然垂淚曰﹕『兒今不死矣』。時二十有八也。於是柏舟自矢﹐茹素斷葷﹐隨姑持戒長齋。凡姑日用飲食﹐躬任其勞﹐未嘗委諸娣姒。子𨿽愛﹐必教以義方。長者使就傅﹐夜間親自課督﹐必成誦而後就睡。二十餘年﹐孝養兼營﹐辛勤備至﹔金石傲其幽貞﹐風雨傷其憔悴﹐完節而終﹕可不謂難歟﹖余聞昔程嬰謂公孫杵臼曰﹕『死易耳﹗立孤難』。夫以孺人靑年喪偶﹐之死靡他﹐斯已難矣﹗而又孝養二老﹑撫育孤兒﹔是以修婦道者成子道﹐卽以盡孝道者全妻道也。此豈不足以正人心﹑勵風俗﹐而爲天壤不可多得之人哉﹗歲辛卯﹐長嗣紹華遊庠。正幸旌請合例﹐得慰苦節﹔惜乎﹗孺人僅享年五十有四﹐尙未身受其榮也。余忝在姻婭﹐知之最稔。曰﹕是天地間一完人也﹐不可以無聞於後。爰不揣固陋﹐卽其事實﹐次其巓末而爲之傳。復以古之贊節婦者﹐移贈孺人曰﹕孺人之節﹐完而不缺﹔如冰之淸﹐如玉之潔。裏黨宗親﹐莫不心折。矢志靡他﹐柏舟爭烈。

兵事﹝無﹞

災祥﹝無﹞

●大坵田東堡

大坵田東堡﹐在縣西離城二十二里﹔東以新虎尾溪與他裏霧堡分界﹐西以舊虎尾溪連接池王溝與布嶼堡分界﹐南以通濟圳南圳與白沙墩堡分界﹐北以舊虎尾溪與西螺堡分界。堡內東西相距七里﹐南北相距十三里。

積方

其中田園甲則﹐詳載斗六首堡冊內。

堡內四十五莊﹕

平和厝莊四十四戶﹑一百二十八丁口。

堀頭莊二十九戶﹑六十丁口。

埒內莊四十一戶﹑一百十八丁口。

安溪藔莊二十三戶﹑一百二十二丁口。

尾藔莊六十戶﹑二百二十五丁口。

廉使莊八十一戶﹑一百八十五丁口。

溪仔莊十八戶﹑三十一丁口。

廉使莊竹圍十五戶﹑二十九丁口。

後壁藔莊﹝附麻園莊﹞四十三戶﹑八十六丁口。

後莊七戶﹑九丁口。

靑埔仔莊二十戶﹑三十五丁口。

五間厝莊四十三戶﹑一百二十一丁口。

埤麻莊﹑竹圍仔莊十七戶﹑四十九丁口。

番薯莊二十九戶﹑六十二丁口。

頂■﹝氵南﹞仔莊五十三戶﹑一百三十一丁口。

中莊仔莊二十一戶﹑四十一丁口。

下■﹝氵南﹞仔莊四十六戶﹑一百零七丁口。

三合莊十三戶﹑三十六丁口。

舊廍莊六十二戶﹑一百九十二丁口。

許厝藔莊九戶﹑二十一丁口。

北溪厝莊六十五戶﹑一百二十八丁口。

大墩仔莊十二戶﹑三十五丁口。

牛埔仔莊四十六戶﹑九十八丁口。

後牛埔莊四十八戶﹑一百十一丁口。

埔尾莊十一戶﹑二十四丁口。

後廟仔莊二十八戶﹑五十六丁口。

番仔堀莊二十四戶﹑四十八丁口。

肖人厝莊二十一戶﹑四十一丁口。

溪心莊五十戶﹑九十五丁口。

好修莊三十八戶﹑八十二丁口。

大老莊四十二戶﹑八十二丁口。

蘆竹塘莊二十四戶﹑四十七丁口。

竹圍仔莊四十八戶﹑一百三十五丁口。

竹腳藔莊五十四戶﹑一百十丁口。

溪埔藔莊十八戶﹑四十一丁口。

埤藔﹝附竹圍仔莊﹞十九戶﹑四十四丁口。

塗庫街四百零七戶﹑一千一百五十四丁口。

頂朝陽莊十八戶﹑三十八丁口。

下朝陽莊七十八戶﹑二百十二丁口。

下店仔莊十四戶﹑三十丁口

新興莊三十一戶﹑八十二丁口

牛椆仔莊二十七戶﹑五十八丁口

糞箕湖莊五十戶﹑一百零二丁口

陂腳莊三十五戶﹑七十五丁口

無底潭莊四十八戶﹑一百二十六丁口

以上共一千九百三十戶﹑四千八百三十三丁口。

社﹝無﹞

沿革

大坵田東堡塗庫街﹐舊屬嘉義縣﹔光緒十四年﹐攺隸雲林縣。

山川

淸水溪俗名虎尾溪。源出沙連堡觸口山﹐東行至平和厝莊入本堡。從東南而下至頂湳莊五里﹐有小溪﹔源自他裏霧堡東而來。至松仔腳坡藔莊八里﹐匯入白沙墩堡﹝通濟圳由平和厝莊引淸水溪從西南入圳﹐漑田八百餘甲﹞。

山﹝無﹞

嶺﹝無﹞

嶼﹝無﹞

港﹝無﹞

潭﹝無﹞

廨署﹝無﹞

倉廒﹝無﹞

街市

塗庫街在縣西二十二里。道光辛卯年成市。

鋪遞﹝無﹞

營汛

塗庫汛在縣西二十二里。額外一員。

橋梁

中港橋在縣裏二十二西﹔長二丈﹑寬八尺。光緒元年﹐陳適均建。

安旅橋在縣西二十二里塗庫街後﹔跨通濟圳﹐爲行旅往來之所。長二丈﹐闊一丈二尺。光緒元年﹐陳適均建。

津渡﹝無﹞

義塚

在縣西方二十二里﹐土名潮洋莊。地長一里﹑寬二百步。咸豐十年﹐陳必湖置。

水利

通濟圳在縣西十四里。由斗六堡平和厝莊引虎尾溪水入圳﹐從西南而下﹔又由柑宅行三里至赤坵仔﹐分爲南﹑北﹑中三圳。北圳至竹仔莊止﹐中圳至潮洋莊東三里止﹐南圳至半天藔莊五里止﹐回環二十五里﹐圍繞二十八莊﹐漑田八百餘甲。同治十二年﹐大坵田合保公建﹔光緒十八年﹐陳濟川重修。

義塾

義塾在塗庫街順天宮左廊。光緒二年﹐里人陳適均與合保議設。

書院﹝無﹞

祠

鐘毓社祠在縣西十七里大坵田東堡大侖腳莊﹔祀文昌帝君神像。廟宇兩進﹐左右廊房十間。道光初﹐署彰化縣楊桂森捐建﹔收塗庫街荖葉糧稅﹐以備春﹑秋兩祭之費。

廟

順天宮在縣西二十二里塗庫街。廟宇四進﹐前殿妝塑聖母神像﹐後殿祀觀音菩薩神像。道光甲午年﹐里人吳克己﹑陳必湖捐建﹔置本街番薯糧稅﹑米斗稅兩款﹐以供香火。咸豐二年﹐廟貌破損﹔職員陳澄淸重修﹐增建廊十間。同治十二年﹐陳適均倡捐﹐添建右廊十間。

寺

鳳山寺在塗庫街﹝縣西方二十二里﹞。廟宇兩進﹐祀保安廣澤尊王神像。建自道光年間﹔迨至光緒十七年﹐廟貌破壞﹐本街郭長髮號出爲捐題重修﹔尙未立石。

坊﹝無﹞

匾

「欽褒節孝」匾在縣西二十五里下潮洋厝莊生員陳濟川家。光緒十八年正月﹐應旌節孝婦陳必快之妻王氏立。

土著風俗

與鬥六首堡同。

客社﹝無﹞

番社﹝無﹞

番話﹝無﹞

科貢﹝無﹞

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

列女

貞女﹝無﹞

貞孝女﹝無﹞

貞節婦﹝無﹞

貞烈婦﹝無﹞

貞烈女﹝無﹞

節婦﹝匯入節孝婦後﹞

節烈婦﹝無﹞

節孝婦

陳王氏﹐大坵田下潮洋厝莊人﹔父道公。年十八﹐歸陳必快爲室﹐能盡婦職﹐得翁姑懽﹐生子適均。必快早歿﹐氏方二十五歲﹔設誓靈前﹐守節撫孤﹐代營子職。陳家業粗給﹐氏旣寡﹐翁姑嘉其節﹐委以家政。氏垂簾課租﹐劃荻教子﹐侍奉翁姑能先意承志。自以年少居孀﹐終鮮叔伯﹐遂少歸寧﹔惟料量井臼﹐督婢紡績﹐𨿽內戚罕見。咸豐三年﹐賴逆犯嘉義﹐里人曾雞角應之。適均謀奉母避﹐氏不從﹐且勉以桑梓之鄕﹐墳瑩所在﹐旣爲男子﹐當集戚屬鄕裏﹐聯團保衛。適均奉母命﹐集紳耆﹑聯丁壯扼隘口。賴逆數來犯﹐均卻之﹐鄰里稱嘆。同治元年﹐戴逆陷斗六﹐嘉人大恐﹔適均集鄕團自固﹐賊不敢犯﹐鄕境得安。會林文察統師援臺﹐適均以鄕勇從﹐屢立功﹐得獎都司銜﹐戴藍翎。鄕人以氏事稟於嘉義縣潘文鳳﹐請旌如例。卒年七十有五。次孫濟川﹐今入泮。

陳黃氏﹐他裏霧林仔莊人。父邦光﹐世守耕讀﹔母林氏﹐亦大族女﹐教子女必以禮。道光七年﹐氏年二十三﹐適塗庫街陳尙旺﹔夫婦相得﹐善事舅姑﹐和睦妯娌。三年﹐尙旺歿﹐氏以子幼﹐撫孤爲重﹐矢志守節。定省外﹐不出中堂﹐閨門穆肅﹐鄰里咸稱。光緒元年﹐歿年七十。次孫榮松入邑庠。

陳黃氏﹐塗庫街人﹔陳光桶之妻也。父世長﹐母郭氏。十八歸陳﹔生一子﹐而光桶歿。氏年二十三歲﹐痛絕復蘇﹐附屍大哭﹔以姑老﹑子幼﹐奉養無人﹐當代營職﹐不敢身殉。戚族見之﹐咸爲下淚。旣葬﹐氏閉門課績﹐移榻旁姑﹐以便奉事。遇歲饑﹐已啜粥﹐而姑饈膳丰潔。子長﹐急爲完婚﹐教新婦善事祖姑。病不服藥﹔疾革姑臨視﹐氏於榻上叩首泣告姑曰﹕『媳之所以苟延殘喘者﹐以吾姑膝下無人可以付托奉事耳﹔今兒已成家﹐能承懽志﹐媳當從夫地下矣』﹗言畢气絕﹐時年三十八歲。

吳林氏﹐父祥﹑母劉氏﹔塗庫人。年十八﹐嫁同裏吳徳謨﹔能伺姑顏色﹐先意承懽。逾年﹐生一子﹔又一年﹐徳謨歿。氏旣痛夫亡﹐又傷姑老﹐子須乳哺﹐不得身殉﹐哭益哀﹐鄰人爲之下涕。葬夫後﹐奉姑益謹﹔非喚﹐不出中堂﹐人咸服其貞潔。現年五十二歲。

兵事

土寇

咸豐三年﹐賴逆犯嘉義﹔五月初六日﹐大侖腳莊曾雞角聚眾應之﹐堡內大恐。里人陳適均集鄕勇自固﹐境賴以安。

同治元年﹐戴萬生陷斗六﹔溪洲仔莊林明﹑新興莊陳遠糾不逞之徒﹐於三月十九日劫掠各堡以應。里人陳澄淸等號召鄕勇緊扼隘口﹐使不得逞﹐屢挫賊鋒。

土寇張添﹐潮洋厝莊人﹐素無賴。同治元年﹐戴萬生陷彰化﹐圖竄南路﹐添糾不逞之徒陳寨等應之。添稱元帥﹐以寨爲先鋒﹐率其黨從戴逆攻嘉義﹐不克﹔聞林文察援師至﹐遂逃歸。旋詣軍投誠﹐然實懷兩端。未幾﹐假歸﹐盤踞劫掠如故﹐爲義勇所獲﹐正法。

陳丁順﹐大坵田人。同治元年﹐戴萬生陷斗六﹐順起而應之。集黨百餘人﹐攻海丰堡職員張保於某家﹔會保外出﹐與鄕人議結團﹐丁順搜保不得﹐遂殺其子侄四人﹐飽掠而去。保聞亂﹐集丁壯圍追﹐敗之。時官軍已克斗六﹐張添爲義勇所獲﹐陳寨投丁順﹐順納之。張保因丁順戕其子侄﹐誓欲報仇﹐約布嶼義勇同圍之﹔丁順負固不下﹐保誘其黨爲內應﹐執以獻官正法。大坵田盜平。

●溪洲堡

溪洲堡﹐在縣之北方﹔東以觸口與沙連堡分界﹐西以郡大路與西螺堡分界﹐南以朱丹灣溪與鬥六堡分界﹐北以濁水溪與彰邑東螺堡分界。堡內東西相距二十里﹐南北相距十二里。

積方

其中田園甲則﹐並載斗六首堡冊內。

堡內村三十九﹝社無﹞﹕

樹仔腳莊七十七戶﹑三百三十五丁口。

饒平莊一百十一戶﹑五百七十五丁口。

後埔莊五十八戶﹑三百十五丁口。

新厝莊七十九戶﹑五百二十九丁口。

頂麻園一百十二戶﹑四百九十丁口。

吳厝莊四十戶﹑一百八十丁口。

前半治四十一戶﹑一百八十九丁口。

後壁莊三十戶﹑一百五十五丁口。

湖仔內二十六戶﹑一百四十六丁口。

溪頭莊四十二戶﹑一百九十七丁口。

牛埔厝四十戶﹑二百六十丁口。

中谷莊二十一戶﹑一百零七丁口。

下厝莊四十戶﹑一百九十八丁口。

頂厝莊四十八戶﹑一百五十八丁口。

新興莊十戶﹑四十一丁口。

新莊仔五十八戶﹑二百四十四丁口。

土地公瀨十三戶﹑五十九丁口。

芎蕉腳六十四戶﹑二百六十三丁口。

烏塗仔六十戶﹑三百丁口。

見貴莊二十五戶﹑一百十一丁口。

下麻園三十四戶﹑一百四十八丁口。

埔仔莊八十九戶﹑三百四十二丁口。

溪底莊三十七戶﹑一百零二丁口。

大埔尾四十九戶﹑一百九十七丁口。

油車仔四十三戶﹑一百七十七丁口。

施瓜藔二十戶﹑八十二丁口。

頂大埔尾十戶﹑四十一丁口。

石廟莊九戶﹑二十八丁口。

十二抱竹四十戶﹑二百五十丁口。

竹圍仔四十一戶﹑三百零九丁口。

萬年莊八十一戶﹑三百八十五丁口。

頭前藔十戶﹑三十三丁口。

低新厝二十二戶﹑七十九丁口。

半路莊十八戶﹑五十九丁口。

下十三份二十三戶﹑一百丁口。

頂十三份二十七戶﹑一百十五丁口。

烏麻園三十四戶﹑一百六十四丁口。

五張犁六戶﹑九十一丁口。

灣坵頭十二戶﹑六十九丁口。

以上共一千六百戶﹑七千六百二十三丁口。

沿革

溪州堡﹐原屬彰化縣轄﹔至光緒十三年﹐分歸雲林縣。

山川﹝堡內無﹞

新虎尾溪又名觸口溪﹔在縣北四里。源自縣東南五十里■﹝土﹝臺﹞仔山番界中來﹔至沙連堡與濁水匯合入新虎尾溪﹐至他裏霧堡。

舊虎尾溪又名觸口溪﹐又名濁水溪﹔在縣北八里。源自縣﹝﹖﹞百餘里霜雪山番界中來﹔至沙連堡與淸水匯合﹐入西螺堡。

朱丹灣溪在縣北二里。源出斗六﹐入他裏霧堡。

廨署﹝無﹞

倉廒﹝無﹞

街市﹝無﹞

鋪遞﹝無﹞

營汛

虎尾溪汛額外一員﹔原住大埔尾﹐今移駐■﹝艸﹝束刂﹞桐巷街。

橋梁﹝無﹞

津渡﹝無﹞

義塚﹝無﹞

水利

鹿場圳在縣北九里。於本堡內引觸口溪水﹐漑田八十餘甲。乾隆年間﹐張盈裕館開築。

新修圳在縣北六里。源出本堡古圳﹐引觸口溪淸水﹐漑田百餘甲。光緒十七年間﹐同丰館修築。

書院﹝無﹞

義塾﹝無﹞

社學﹝無﹞

祠廟﹝無﹞

寺觀﹝無﹞

碑碣﹝無﹞

坊匾﹝無﹞

風俗

與鬥六首堡同。

番社﹝無﹞

番話﹝無﹞

科貢﹝無﹞

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

烈女﹝無﹞

貞女﹝無﹞

貞孝女﹝無﹞

貞節婦﹝無﹞

貞烈婦﹝無﹞

貞烈女﹝無﹞

節婦﹝無﹞

節孝婦﹝無﹞

節烈婦﹝無﹞

●沙連堡

沙連堡﹐在縣東二十五里﹔東以濁水溪﹑龜仔頭山與埔里社廳集集分界﹐西以淸溪﹑觸口山與鬥六堡分界﹐南以鯉魚頭堡分界﹐北以濁水溪﹑鼻仔頭山與彰化縣東螺分界。東西相距三十餘里﹐南北相距三十餘里。

積方

其中田園甲則﹐並載斗六首堡冊內。

堡內村一百三十一﹑番社十一﹕

林屺埔街一千一百十二戶﹑八千六百八十一丁口。

橫街後街三百五十四戶﹑三千六百三十五丁口。

竹圍仔莊八十三戶﹑六百二十三丁口。

內厝莊八十七戶﹑五百八十八丁口。

菜園仔莊一百五十三戶﹑六百七十七丁口。

廍地仔莊三十六戶﹑二百五十八丁口。

■﹝石回﹞磘莊八十八戶﹑五百二十三丁口。

車店仔莊七十九戶﹑三百四十一丁口。

內田仔莊三十三戶﹑二百三十三丁口。

柯仔坑莊七十四戶﹑四百六十一丁口。

中崎莊八十八戶﹑四百四十四丁口。

桃仔園莊三十一戶﹑一百三十二丁口。

和溪厝莊七十六戶﹑三百四十五丁口。

冷水坑莊二十七戶﹑七十九丁口。

枋藔仔莊五十五戶﹑二百五十四丁口。

下坪莊一百十二戶﹑四百三十二丁口。

埔尾莊三十五戶﹑一百四十四丁口。

坪仔角莊三十六戶﹑八十五丁口。

埔坪仔頂﹑尾坪仔頂二十三戶﹑九十九丁口。

坪頂埔莊二十八戶﹑一百十一丁口。

五里林莊五十三戶﹑二百五十丁口。

三角潭一百零三戶﹑六百十八丁口。

埔心仔莊九十八戶﹑四百二十二丁口。

江西林莊一百零九戶﹑四百九十一丁口。

三塊厝莊三十三戶﹑二百五十八丁口。

學古藔莊三十一戶﹑二百零八丁口。

湖仔厝莊三十戶﹑一百零一丁口。

豬朥棕莊一百四十戶﹑五百六十三丁口。

茄正坑莊二十八戶﹑一百零九丁口。

王來宅莊二十五戶﹑六十八丁口。

中心侖莊七十戶﹑三百二十四丁口。

猐雅藔莊一百八十八戶﹑四百七十六丁口。

柿仔林莊四十一戶﹑二百六十一丁口。

頂林莊一百七十戶﹑五百七十八丁口。

大安莊一百二十三戶﹑五百八十二丁口。

大人崠莊四十七戶﹑三百五十六丁口。

崠雅頂二十九戶﹑一百十七丁口。

燒灰坑二十四戶﹑一百三十二丁口。

杪風莊二十七戶﹑一百十八丁口。

東埔蠟街四百五十九戶﹑五千零零九丁口。

井仔頭莊四十三戶﹑三百二十一丁口。

圳頭坑莊五十三戶﹑四百六十二丁口。

筍仔林莊一百六十八戶﹑一千五百零三丁口。

柴牛椆莊四十八戶﹑四百六十丁口。

紅花園莊三十八戶﹑二百零二丁口。

半天藔莊四十七戶﹑三百七十七丁口。

雙溪底莊二十三戶﹑一百二十丁口。

小半天莊六十六戶﹑四百十二丁口。

內湖莊八十八戶﹑六百零九丁口。

中湖莊一百九十八戶﹑七百三十三丁口。

新藔街三百七十六戶﹑一千五百十二丁口。

初卿莊一百十四戶﹑五百三十一丁口。

板仔藔七十三戶﹑四百二十五丁口。

崎頭莊三十七戶﹑二百三十四丁口。

濁水仔尾三十三戶﹑二百五十二丁口。

外湖仔四十四戶﹑三百八十五丁口。

坑內仔四十戶﹑三百十八丁口。

漳雅莊五百八十七戶﹑四千二百十四丁口。

鹿仔坑六十九戶﹑二百五十丁口。

車光藔一百六十八戶﹑一千二百零三丁口。

九藔坑七十四戶﹑四百零八丁口。

石城莊四十三戶﹑三百二十一丁口。

內湖口三十五戶﹑二百七十丁口。

柯樹坪七十四戶﹑四百二十丁口。

火燒藔六十六戶﹑四百零五丁口。

內樹皮五十六戶﹑四百三十丁口。

深坑莊一百二十八戶﹑八百三十一丁口。

大水窟一百三十四戶﹑八百二十八丁口。

崠頂莊五十九戶﹑四百三十八丁口。

五侖尾三十二戶﹑一百三十七丁口。

頂城莊六十八戶﹑四百二十七丁口。

二城莊一百八十八戶﹑七百三十四丁口。

茅埔頭五十四戶﹑三百八十一丁口。

平寨莊二百七十八戶﹑一千八百零五丁口。

下坪仔六十五戶﹑四百四十一丁口。

東埔蚋藔仔一百三十九戶﹑七百三十八丁口。

艸凹窟三十三戶﹑二百七十七丁口。

丹鳳坑四十四戶﹑三百四十四丁口。

苦瓜一百三十一戶﹑八百九十一丁口。

淸水溝一百十八戶﹑六百七十丁口。

內城莊八十四戶﹑五百六十六丁口。

外城莊六十一戶﹑四百二十丁口。

塗城莊五十六戶﹑四百七十八丁口。

九龍山三十戶﹑一百十二丁口。

大坵園五十三戶﹑四百二十九丁口。

番仔藔六十六戶﹑五百六十丁口。

廍宅頂七十七戶﹑六百零一丁口。

龜仔頭一百四十七戶﹑七百九十三丁口。

七股林四十五戶﹑三百五十三丁口。

柑仔林五十四戶﹑四百三十七丁口。

牛轀轆二百八十一戶﹑一千七百二十五丁口。

社藔街四百九十四戶﹑四千一百零三丁口。

後埔仔二百三十三戶﹑一千五百十八丁口。

溪洲仔二百七十戶﹑一千八百零七丁口。

後溝坑一百二十三戶﹑七百二十一丁口。

水車莊七十七戶﹑四百八十二丁口。

獅尾窟六十二戶﹑四百五十一丁口。

灣仔莊四十六戶﹑三百四十五丁口。

田中央仔七十七戶﹑四百三十六丁口。

過坑仔二百二十二戶﹑一千零七十七丁口。

水底藔一百六十三戶﹑一千二百十一丁口。

他裏興六十六戶﹑四百九十三丁口。

山腳莊一百十二戶﹑六百六十五丁口。

石牌仔三十八戶﹑二百二十九丁口。

頂埔莊四十八戶﹑三百五十一丁口。

楓仔林三十三戶﹑二百三十丁口。

枋藔坑三十一戶﹑二百五十一丁口。

北勢仔四十二戶﹑三百零八丁口。

竹仔坑三十七戶﹑二百三十五丁口。

水尾莊六十戶﹑五百三十四丁口。

藤湖莊一百四十三戶﹑七百二十一丁口。

藤湖口四十六戶﹑二百九十三丁口。

橫山莊三十六戶﹑二百四十七丁口。

檨仔腳尾四十八戶﹑二百九十一丁口。

溪尾藔三十三戶﹑二百三十五丁口。

香員腳七十八戶﹑五百七十七丁口。

木屐藔五十八戶﹑四百十三丁口。

牛埔頭四十一戶﹑二百零三丁口。

溪底城三十八戶﹑一百四十一丁口。

白廟仔二十一戶﹑一百零五丁口。

下林莊四十戶﹑三百八十一丁口。

■﹝石回﹞磘崎頭五十三戶﹑四百二十二丁口。

大髙坑二十一戶﹑二百二十丁口。

十埒仔二十一戶﹑二百二十五丁口。

內茅埔一百十八戶﹑一千零十四丁口。

崁仔腳二十四戶﹑二百一十丁口。

大坑莊四十八戶﹑三百零九丁口。

幹坑莊五十五戶﹑五百十四丁口。

海風仔崎二十九戶﹑一百二十一丁口。

竹仔腳三十五戶﹑二百五十一丁口。

新城莊二十三戶﹑一百十一丁口。

以上沙連堡﹐統計一百三十一莊﹐俱在縣治東方﹔距治近者二﹑三十里﹐遠者六﹑七十里。計堡內居民一萬二千七百八十九戶﹑八萬三千八百二十九丁口。

番社

南仔腳萬社﹑豬母朥社﹑鹿株社﹑蠻蠻社﹑貓丹社﹑東普社﹑嶼武郡社﹑吻吻社﹑桌社﹑扣社﹑和社﹕以上番社﹐共十一社。

沿革

沙連堡﹐舊生番水沙連社。乾隆五十三年﹐生番獻地歸化﹐屬彰化縣。光緒十四年﹐設雲林縣﹐建署於堡內之林屺埔。十九年﹐移治斗六。今隸雲林縣。

街市

林屺埔街在縣東二十五里﹔爲沙連堡貿易總市。

社藔街在縣東南三十五里﹔爲社藔等處交易總市。又爲往來南北曁埔里社孔道。

東埔蚋街在縣東二十八里﹔爲東埔蚋莊﹑筍仔林等處交易之區。

新藔街在縣東三十七里﹔爲大坪頂七處交易之區﹐入後山臺東州總路。

山

江西林山在縣東北二十八里。其山穿田突起﹐勢如橫屏。山頂坦平﹐廣二﹑三里﹐四面玲瓏秀麗。山背二峯形如獅﹑象﹐俯瞰淸﹑濁兩溪。山麓民居錯處﹐厥土丹亦﹔所產地瓜大異尋常﹐味甘如飴﹐質若塗朱﹐時稱佳品。其山西行爲下坪山坪頂埔。聞乾隆中福中堂平林爽文之亂﹐曾駐大營於山上﹔故老猶能道其營址。

大人崠山在縣東南四十餘里。其山自油杉侖分龍而來﹐爲林屺埔眾山之領袖。頂峯秀麗﹐左右峯若垂肩狀﹐蒼然欲滴。俯視諸山﹐環列拱衛﹐髙插雲霄﹐丈尺不可數計。所產鹿﹑獐﹑熊﹑豹﹑猐﹑灰石﹔筀竹成林﹐樟樹茂盛。沿山多置紙﹑腦竈﹐以爲制紙藔﹑熬腦丁役住宿之所。又產山大人樹﹐文彩斑爛﹐黑白相間﹐玲瓏成紋﹐人多取作帽架﹔聞以木投水內﹐可以辟除瘟疫。因山有此樹﹐故以爲名。

鳳凰山在縣東五十餘里﹔發脈於八通關﹐由雞胸嶺蜿蜒而來。山勢巍峨插天﹐不知其幾千丈尺﹐形如飛鳳。層巒聳翠﹐奇峯林立﹔雲樹參差﹑幽篁淨植。每值雨霽﹐山光晴煙騰樹﹐黛色參天﹔好鳥爭鳴﹐山花欲笑。前人「鳳麓飛煙」﹐爲八景之一。所產有拜歲蘭﹑萬年松﹑金木斛﹑樟樹。山後時有生番出入﹐前臺灣鎭吳光亮由此開路﹐直通臺東州後山﹔於山石上勒「萬年亨衢」四字。聞此山第二峯腰有數武之地﹐時有細雨﹐不見漧土﹔每晚羣鴉歸宿﹐俗稱爲烏鴉洞。山北與九頭尖仔山﹑苞仔林山相連﹔二山亦多奇峯怪石﹐並產樟腦﹔今各山麓﹐均有熬腦藔竈。所產大竹﹐可以編筏﹑蓋屋﹑制紙﹔筍則制以爲脯﹐民賴其利。

崠頂山在縣東三十八里。其山自鳳凰山分龍﹐蜿蜒六﹑七里﹐路皆平坦﹔至大水窟頭﹐束脈聳起。山二﹑三里﹐髙低不一﹔森然屹峙﹐明媚幽雅﹔巖頭時有白雲封護。居民數十家﹐自成村落。巖隈曲徑﹐多植茶樹。昔藍鹿洲遊臺﹐曾到沙連﹐稱此茶爲佳品﹔謂气味淸奇﹐能解暑毒﹑消腹脹﹐邑人多購焉。

小半天山在縣東南四十里﹐由內山生番界發脈﹐髙插雲霄。山徑窄狹﹐屈曲幽深。山上民居不一﹐有村曰中湖﹑曰內湖﹐煙火將及百家。所產貓兒筍﹑麻竹筍﹐爲居民之利。與大半天山相連﹔大半天山﹐俗名半天藔山。勢聳突﹐峯蠻層疊﹐路徑幽險。乾隆五十二年﹐林爽文敗遁踞山﹐恃險負固﹐爲我軍奮勇攻克。

溪洲仔山在縣東三十七里濁水溪東南﹐自蜈蚣侖王字峽而來。山勢雄健﹐奇峯插天﹐尖峭非常﹐巉巖險絕。山頂別開洞天﹐寬可數百步﹔四顧蒼翠﹐鹿友鶯朋﹐頗饒幽勝。鋒山上多猴﹐每結隊遊行﹔故俗名猴洞尾山。

象鼻仔山在縣東三十八里濁水溪南。其山爲溪洲仔山轉龍﹐形如象鼻﹔危崖絕壁﹑怪石峋嶙﹐盤踞濁水溪中。乾隆年間﹐於山麓鑿洞百餘丈﹐導濁水通於社藔隆興陂。山上皆羊腸鳥道﹐有小徑僅可容足﹐居民於斷壁處駕以竹排﹐名曰髙橋﹔大水時多由此出入。

八通關山又名玉山﹔在縣治東一百餘里。三峯玉立﹐髙插天外﹔峯頂隱約云端﹐奇幻莫側。山無大樹﹐艸木出土輒爲寒霜凍枯。四時積雪﹐六月不開﹔行終日﹐皆履雪地。卽「彰志」所稱雪山也。前臺灣總鎭吳光亮﹐由此修路通後山卑南﹑繡孤巒等處。山前有溫池﹐俗名燒湯﹔聞有投以生卵﹐少頃卽熟可食。是山四面皆雪﹐人迹罕到。山頂如白雲封護﹔一遇晴霽﹐雪爲日所激﹐光彩異常。前人以此爲「玉嶂流霞」﹐列於八景。

大順嶺俗名大坪頂崎﹔在縣東三十餘里。自鳳凰山迆邐而來﹐崎巘通幽﹐嶺髙二里許。前臺灣總鎭吳光亮﹐從此修築爲入後山八通關等處之路。山路平坦﹐行十餘里﹐卽大坪頂七處﹔民居稠密﹐煙火萬家。七處山產﹐甲於全堡。嶺上下竹林﹑樹木﹐布滿巖隈。崎腳溪水左旋而出嶺。北行爲蜈蚣侖﹐徑通社藔等處﹔又北行爲苦瓜藔山﹑藤湖山。相傳乾隆中福中堂討林爽文駐兵於此﹐攻克小半天﹐擒獲匪首﹔故以「大順」名山。

川

濁水溪在縣東二十里。其源出自雪山﹔人迹罕到﹐莫可窮其究竟。水渾濁如黃河﹐恆少淸日﹔或云來源甚淸﹐因沿內山南行過刺嘴社挾泥以流﹐西入貓丹﹑蠻蠻等社爲南港溪﹑丹溪﹑蠻溪﹑郡溪等溪沙泥攙入﹐始濁。溪流至牛轀轆﹐有石柱二﹐髙三﹑四丈﹐圍亦數丈﹐對峙溪中﹐相距丈餘﹐儼若中流砥柱﹔居民以其形似插燭﹐謂爲石燭。導石燭順流而下﹐至集集街爲埔里社廳﹐與雲林分界之所。其北岸屬之埔里社﹐溪南隸於雲林。埔里社民於北岸引水入集集等圳﹐灌漑田園。由集集順流至濁水莊象鼻山﹑香員腳﹑鼻仔頭山等處。溪北爲彰化縣地﹑南則雲林界也。彰人於北岸導水爲濁水﹑湳仔﹑北投﹑貓羅三十五莊﹑八堡十五莊﹑鹿場波﹑東螺等處水圳﹐田園賴以灌漑焉。由濁水莊西行至象鼻山﹐穿山而行﹐回環轉折﹐若黃河之曲流。前人目此地爲「象渚垂虹」﹐列云邑八景之一焉。穿象鼻山至牛相觸﹐西分一水以入虎尾溪﹔復行至觸口﹐則與淸水溪流匯合﹔是爲淸濁同流﹐如涇﹑渭焉。然涇﹑渭之淸濁各不相蒙﹐而此溪則濁流過盛﹐淸水不足以敵之﹐反與混而爲一﹐則𨿽似而實異也。然二溪相激﹐濁浪排空﹐銀濤怒噴﹐亦有勝槪。昔人目爲「龍門湧月」與「象渚垂虹」﹐並列八景中﹐則指此也。又聞黃河五百年一淸﹐則必有聖人在位。而是溪之水渾濁挾泥﹐似有類於黃河﹔然溪水一淸﹐則臺地必生反側。如同治元年水淸三日﹐戴萬生亂幾及三年﹔光緒十三年水淸半刻﹐則施九緞以丈田事激民爲變﹐共攻彰化﹐旋經剿撫解散。故老謂溪淸之時日多寡﹐實與寇盜起滅久速相應﹐屢試不爽云。惟黃河能兆端於聖人﹐而國家興修之帑﹐歲數十萬﹔是溪之水則一廳﹑二縣均資以爲利焉﹐是又迹同而實異﹐有不可解者耳。

淸水溪在縣東二十餘里﹔發源內山。至鯉魚頭堡鯉魚尾溪入沙連堡界﹐匯頂林溪﹑田仔溪﹑過溪仔溪三溪之水。由過溪仔口分支二﹕北入和溪厝圳﹐南入林內﹑九芎林﹑石橊班等陂。西行至牛相觸﹐引一水入溪洲堡同丰館圳﹔又一水入土庫平和厝圳﹐至於觸口與濁水溪匯爲淸濁同流﹐彰﹑云兩邑數十堡陂圳皆賴焉。溪之左爲獅子山﹐右爲象鼻峯﹐論者以爲獅﹑象守口云。

猐雅藔溪在縣東南二十八里。源發於猐雅藔內坑﹐引中心侖溪﹑燒灰坑兩溪之水注之。於猐雅藔口瀦陂築圳﹐導水入白廟仔﹐漑舊城內﹑雲林坪﹑埔尾等處田園。復從北流﹐轉東入林屺埔爲林屺埔溪﹔有三角潭仔溪自東來注之。三角潭又名三峽潭﹐以三水分派﹐中匯一潭﹐故名。於潭北引水入五里林﹑下坪等圳。西北行裏余入五里林﹐爲五里林溪﹔有南投溪水北來注之。又行裏余﹐有石壁關﹐鎖若門戶。然溪徑屈曲﹐凡有九折﹔於灣折處卽匯爲潭﹕如公館仔潭以下﹐潭有九口。行二里﹐至下坪莊出口﹔又轉而西流﹐始入於濁水溪。

崎腳溪在縣東三十里大順嶺下。源出於內山溪頭湖﹔至深坑﹑火燒藔﹑柯樹坪等處﹐總匯各山泉水入小半天爲北勢溪﹐以達東光藔﹑漳雅莊等處﹐均有山水注之。至新藔街外﹐於溪中髙浮一嶼﹐周廣裏余﹐頂峯寬平﹐竹樹參差﹐四時聳翠﹔髙約二﹑三十丈﹐俗名爲坪山﹔溪水環繞而過。溪流西導半里之地﹐匯一潭﹐名爲半海仔潭﹔水深莫測﹐周廣數十丈。西行爲坑內莊﹐有山溪水南來注之﹐又匯一潭﹐名石井潭﹔深約一﹑二十丈﹐寬方數丈。又西行數里至大順嶺腳﹐爲入後山要津﹔有粗坑底溪水東來注之。於南岸瀦一陂﹐引水入公田仔圳﹔轉而北﹐於西岸又瀦一陂﹐引水入東埔蚋圳。至藤湖口﹐有藤湖山溪水注之﹔爲林屺埔適社藔要津。又行﹐爲木屐藔溪﹔卽於溪口會入濁水溪。

井

甘泉井在縣東四十餘里社藔頂埔前福中堂駐兵大營邊。泉淸而甘﹐大旱不涸。前臺灣總鎭吳光亮閱兵過此﹐飲而甘之﹐遂爲鳩工修築﹐四面皆環以石。因水甘﹐遂以「甘泉」名井。

池

大水窟亦名蓮花池﹔池中多產蓮花。在崠頂山之麓﹑鳳凰山之前﹐距縣四十五里。池周廣二﹑三里﹐四面屏鬟列翠﹐泉源甚盛﹔紅白蓮花浮擎水面﹐靑筩綠蓋﹐布滿池中。傳聞昔時曾開金墘白蓮﹐鮮妍異常﹐香韻尢絕。池中魚族甚繁。采蓮取魚﹐必駕竹筏。每當春﹑夏良辰﹐崠峯倒影﹐輒見鴛鴦浮游巖際。風過香聞數里﹐爲縣東名勝。

潭

沈潭在縣東南二十四里。其在中崎上莊者爲頂沈潭﹑下莊爲下沈潭。故老傳聞﹐謂前爲民居﹐地忽中裂﹐塗泥上湧﹐鄕民爭奔﹐房屋沈至十餘家﹐遂湧成潭。寬廣百餘丈﹐深莫窮底。今沿岸墾田﹐潭中泥深只過牛腹。

公館仔潭在縣東北二十五里﹐卽林屺埔溪水口。溪流九折﹐於折處各匯一潭﹔凡有九口﹐深約數丈﹐轉折相連。

兜斗潭在大坪頂苦瓜藔石門坑。有石壁髙二﹑三丈﹐其下有潭﹐深五﹑六丈﹐寬丈餘﹐泉水自壁上而下。潭滿則溢﹐大旱不竭﹔形如兜斗。距城三十餘里。

水哮仔潭在水哮山。深約五﹑六丈﹐寬方丈餘。有泉自山壁出﹐注於潭中﹔音韻悠然﹐恍若鳴琴。潭水不滿﹐亦不竭。潭邊數丈之地﹐下臨坑崁﹔於半壁中又聞泉聲潺潺瀉出﹐大約自潭中而來。或傳林逆黨匪蔡貓東窮遁至此﹐曾放軍器於潭內。距城五十五里。

廨署

舊縣署在九十九坎上雲林坪。光緒十三年建置。今移建斗六。

倉廒

沙連倉在林屺埔街文祠前﹝縣治東二十五里﹞。初建二十一間﹐今存一十間﹐餘皆廢壞。傳聞乾隆十六年﹐裏眾佃民稟請有司﹐官準眾民捐貲鳩工共建﹐爲收貯課租處所﹔有案可考。今經淸丈徵收錢糧﹐倉已廢置。僅有六間積貯抄封租粟﹔餘四間亦大半就廢。

形勝

云屬八景﹕

「龍門湧月」在沙連堡外觸口淸﹑濁同流處。

「鳳麓飛煙」在沙連堡大坪頂鳳凰山。

「獅巖春曙」在鯉魚頭堡獅仔頭山。

「鹿社秋光」在沙連堡鹿株大山。

「虎溪躍渡」在斗六堡虎尾溪。

「象渚垂虹」在沙連堡象鼻山下。

「珠潭映日」舊屬沙連﹐今隸埔里社廳水社日月潭﹔卽「彰志」所謂「珠潭浮嶼」。

「玉嶂流霞」在沙連堡八通關。

鋪遞

舊設腰站於此﹐今裁。

營汛

林屺埔汛在縣東十五里﹐屬嘉義營。把總官一員。

沙連汛在縣東南三十五里社藔街﹐亦屬嘉義營。外委官一員。

觸口汛在和溪厝﹔前屬彰化。設額外一員﹑戰守兵三十名﹔兵房十三間。今裁。

橋梁

徳安橋在縣東二十八里東埔蚋﹐爲林屺埔入東埔等處要路。長四丈﹐寬五尺。光緒九年﹐鋪戶林如春捐建﹔十八年被水沖壞﹐裏眾重修。

通濟橋在社藔聖王廟後﹐爲林屺埔適社藔大路。長八丈餘﹐寬五尺。陳玉峯捐建。屢有衝壞﹐槪系裏眾捐修。

津渡

濁水溪渡在香員腳﹐爲彰鹿適沙連要津。岸北屬彰化東螺堡﹐岸南屬沙連堡。設船一隻。距邑二十五里。

溪洲仔渡在縣治東四十里﹐爲社藔﹑埔里社要津。岸東屬埔社廳埔集堡﹐岸西屬沙連堡。渡船一隻。

永濟義渡在縣東南四十餘里濁水莊﹐爲沙連適臺﹑彰二邑要津。岸東屬彰化﹐岸西屬沙連堡。光緒己卯年﹐童生董榮華倡建義渡﹐鎭軍吳光亮捐俸置義渡租粟。

淸水溪筏在縣治東二十里﹐爲沙連適斗六門要津。

義塚

林屺埔義塚在縣東南二十六里。塚地計有四處﹐俱數百餘丈。裏眾公建。

東埔蚋義塚在縣治東二十八里。塚地數百餘丈。里人倡建。

社藔義塚在縣東三十九里。塚地數百餘丈。里人倡建。

水利圳坡

和溪厝圳在縣東二十五里。引淸水溪水入圳﹐灌漑冷水坑﹑和溪厝﹑枋藔仔等處田園﹔圳長六﹑七里﹐寬五尺﹐計灌田一百六十餘甲。

東埔蚋圳在縣東二十八里。截六順嶺下溪水入圳﹐灌東埔蚋﹑江西林等處之田﹔圳長約二百餘丈﹐寬四﹑五尺﹐漑田二百餘甲。乾隆二十一年﹐劉宰予開浚。逐年圳長勻收水粟﹐崩壞自行修築。

坪仔頂圳在縣東四十餘里。引淸水溝溪水入圳﹐灌象藔灣﹑坪仔頂等處山田﹔圳長約五里﹐寬四尺﹐漑山田二十餘甲。道光元年﹐業戶張天球開浚。

淸水溝圳在縣東四十餘里。引淸水溝溪水入圳﹐灌淸水溝莊等處山田﹔圳長裏余﹐寬三﹑四尺﹐漑山田二十餘甲。嘉慶二十四年﹐農民廖阿禮開築。

三角潭仔圳在縣東二十五里。於三角潭仔溪北引水入圳﹐漑五里林﹑下坪等處田﹔圳長四里餘﹐寬六﹑七尺﹐漑田三十餘甲。道光二十四年﹐訓導陳希亮開築。

大水窟陂在大坪頂﹐距縣四十五里崠頂山下。泉源上湧﹐匯一大窟﹐兼收山水瀦爲陂﹔周廣一﹑二里﹐泥深七﹑八尺﹐岸髙數十丈。前於下游設堤蓄水﹐春耕時陂門始開﹐水頗饒足﹔今漸不繼。陂下築圳長有五﹑六里﹐寬方五尺﹔引水南出﹐西行二里餘﹐至車光藔又瀦一陂﹔又西行三里爲新藔﹐計漑田共七十餘甲。又有半林仔莊﹑粗坑莊等處旱園﹐因陂源少﹐蓄水弗遠到﹐多置荒蕪。相傳前系邱﹑黃兩姓開築﹐其年月久遠難稽。後凡有修築﹐佃民鳩工自行重修。

猐仔藔陂在縣東南二十六里。引猐溪水瀦爲陂﹔又築圳導流南出﹐入白廟仔﹑埔頭﹑舊竹城內北流至埔尾﹐約行二里許﹐計漑田八十餘甲。陂周廣五﹑六丈﹐堤髙四尺﹐圳長二里﹐寬五尺。乾隆五年﹐業戶葉初開浚。後多有修築﹐皆系陂長重修。

車店仔陂在縣東南三十里。於田仔溪引水入圳﹐灌頭車店仔﹑柯仔坑大片田﹔北行四餘里﹐寬方方四﹑五尺﹐計漑田七十餘甲。嘉慶五年﹐陂長陳嬉等開築。歷年陂長自行重修。

隆興陂在社藔溪洲仔﹐距縣四十里。於濁水溪南岸鑿象鼻仔山六百餘丈﹐寬四尺﹑髙七尺﹔又延溪邊山麓各丈餘鑿一小洞﹐名曰水窓﹐計二十餘處﹐皆與大圳旁通﹐可以因水勢所趨﹐引流入大圳。其水穿山出溪洲仔﹐直至後埔仔﹑社藔一帶﹐長約五里餘﹐漑田四百四十餘甲。乾隆年間﹐業戶張天球﹑陳佛照﹑陳同升﹑曾石等鳩工開。

書院﹝無﹞

義塾﹝無﹞

社學

鬱鬱社在林屺埔街﹝縣治東二十五里﹞。未有文祠之先﹐社長恩貢生張煥文﹑訓導陳希亮﹑廩生劉玉章招諸士子講學﹐會文結社﹐以爲敬業樂羣之所﹔今名蓮峯齋。有社學租在文祠內﹐爲香燈祭品之資。

謙謙社在林屺埔街文祠內﹔亦有社學租﹐配祭貲費。

梯瀛社在林屺埔街文祠內﹔亦有社學租﹐配春祭貲費。

三益社在林屺埔街文祠內。

以上四社﹐俱附在文祠內﹐以前後輩士子結社爲序。

彬彬社在大坪頂新藔街﹝縣治東三十八里﹞。學捨三間﹐祀大魁夫子﹔爲大坪頂士子講學之所。置有田租﹐供香燈祭品之費。

濟濟社在社藔街﹝縣治東南三十七里﹞。

祠廟﹝聖蹟亭附﹞

文昌祠在林﹝圯﹞埔街﹐距縣二十五里。崇祀文昌帝君﹑大魁夫子。學社一十餘間﹐爲沙連合屬士子講學課文之所。同治年間﹐紳士倡建﹔光緒十二年﹐鬱鬱社諸同人建置祠租一百餘石﹐勒碑立石﹐爲祠內春秋祭祀之費。二十年﹐興建重修。

連興宮在林屺埔街﹝縣東二十五里﹞。宮殿三座﹐祀天上聖母。乾隆中﹐里人公建。前彰化縣邑令公胡邦翰捐置山租若干﹐爲寺僧香火之資。廟貌巍峨﹔歲時﹐村社迎迓﹑演劇酬神。咸豐丙辰年﹐孝廉林鳳池等勸捐重修。附祀福建巡撫定公之長生祿位﹑彰化縣令胡公邦翰祿位﹑李公振靑祿位。

沙東宮在東埔蚋街﹝縣東二十八里﹞。拜亭﹑正殿規模軒廠﹐旁置兩伏廊一十間﹐權作鄕塾。廟祀前明延平郡王鄭成功。裏眾祈榖禱雨﹐甚有靈應﹔神駕所經﹐螟螣蟊賊不能爲害。每收獲冬成﹐鄕村迎迓演劇習爲常典。咸豐六年十一月﹐生員劉漢中倡建﹔光緒丁亥年﹐生員劉士芳﹑莊董劉淸池倡捐重修。又一在林屺埔橫街尾廟內﹐並祀開漳聖王。

城隍廟在林峬下菜園﹐坐北朝南﹔祀城隍尊神。歲時﹐士女焚香不絕。前爲武生陳朝魁捐建﹔後裏從互有重修。距治二十五里。又一在舊治南門內﹐前邑令陳世烈建﹔

今移斗六。

聖蹟亭

聖蹟亭在林屺埔福徳廟前。髙丈餘﹐寬五尺﹐四圍環立欄桿。咸豐辛酉年﹐鬱鬱社教職陳希亮﹑廩生陳貞元諸生等捐建。又一在天后宮廟壁。一在東埔蚋延平郡王廟右畔。咸豐八年三月﹐生員劉漢中倡建﹔光緒庚寅年正月﹐鬱鬱社諸生捐貲重修。一在大坪頂新藔街﹐規模一如林屺埔聖蹟亭式。同治十年﹐彬彬社諸生捐建﹐童生黃時中董其事。又一在社藔街前﹐爲紳士倡建﹔光緒己卯年﹐童生陳大成捐貲重修。

寺觀﹝巖附﹞

觀音亭在縣東二十五里林屺﹝埔﹞街。前爲裏眾公建﹔光緒乙酉年﹐街民捐貲重修。

聖王廟在社藔街﹝距邑三十七里﹞。祀開漳聖王陳元光﹔有唐時人﹐開漳有功﹐敕封威惠聖王。乾隆年間﹐鄕眾公建﹔光緒三年﹐莊董莊鐘英﹑陳玉峯勸捐重修。

福徳廟在林屺埔頂福戶。前爲街眾公建﹔光緒乙酉年﹐重修。廟前並祀右參軍林屺公神位。又一在下福戶。

祖師廟在林屺埔下福戶。祀三坪祖師。街眾於每年十一月初六日演劇祀壽。前爲里人公建。一在大坪頂漳雅莊﹔祀陰林山祖師。七處居民入山工作﹐必帶香火。凡有凶番「出艸」殺人﹐神示先兆﹔或一﹑二日或三﹑四日﹐謂之禁山﹔卽不敢出入。動作有違者﹐恆爲凶番所殺。故居民崇重之﹐爲建祀廟。光緒十九年﹐莊董黃謀倡捐修建。

巖

徳山巖在縣東南二十八里。依山環抱﹐綠樹幽篁﹐映帶左右﹐泉聲鳥語﹐曲徑花香﹐四顧蒼茫﹐羣峯聳翠﹐尢極眼界之奇觀。前爲裏眾捐建﹔光緒十九年﹐鄕民勸捐重修。

碑碣

「萬年亨衢」碑在大坪頂鳳凰山石壁上。髙約六﹑七尺﹐寬三尺﹔正書「萬年亨衢」四字。光緒年間﹐鎭軍吳光亮勒石。

「山通大海」碑在十八重溪金銀山前。髙六﹑七尺﹐寬三尺﹔正書「山通大海」四字。光緒年間﹐鎭軍吳光亮勒石。

「過化存神」碑在八通關山頂俗水窟。碑髙七尺﹐寬三尺餘。前鎭軍吳光亮立。

「兩甲作一」碑在社藔石碑仔莊。髙五﹑六尺﹐寬三尺﹔其字迹已就漫沒。乾隆二十九年﹐奉上憲奏題減則﹔彰化縣令張諭立石碑。

「前山第一城」碑在九十九坎上旌義亭內。髙六尺﹐寬三尺﹔正書「前山第一城」五字。光緒十三年﹐前邑令陳世烈勒石。

「徳徧山陬」碑在大坪頂新藔街。髙六尺﹐寬三尺。正書「徳徧山陬」四字橫列﹔於上﹑下﹝題﹞「前任臺灣掛印總兵官記名提督吳光亮徳政」「光緒二年紳士裏眾立」。

坊﹝無﹞

匾

「孝徳維風」匾在藔﹝﹖﹞藔張家。道光十三年十二月﹐臺灣府知府周﹐爲恩貢生張煥文孝有實行﹐獎送「孝徳維風」四字匾額。

貞節匾在林屺埔街吳家。爲吳茂水未婚之妻石氏﹐十六歲夫卒守貞勵節﹐於光緒十九年七十三歲﹔前任邑主謝壽昌采訪貞節實行﹐親送匾額﹔正書「矢志堅金」四字。光緒壬辰年正月立。

風俗

與鬥六首堡同。

科貢

文舉人

林鳳池﹕彰化縣學附生。咸豐乙卯科﹐聯捷中式第九十名﹔戊午年﹐例授內閣中書﹐加侍讀軍功﹐卽補廣東分府﹐賞戴藍翎。原籍龍溪。

武舉人

陳安邦﹕彰化縣學武生。丙寅科﹐補甲子科鄕試中式第五十九名。原籍漳州龍溪縣。

恩貢生

張煥文﹕彰學廩膳生。咸豐四年甲寅科﹐選恩貢生。祖籍漳州龍溪縣。

歲貢生

陳宗器﹕彰學廩膳生。同治戊辰科﹐選歲貢生。祖籍漳浦。

陳次仁﹕彰學廩膳生。光緒六年庚辰科﹐選歲貢生﹐保舉盡先訓導。祖籍漳州南靖縣。

職官﹝無﹞

宦績﹝無﹞

流寓﹝無﹞

鄕賢﹝無﹞

孝子

張煥文﹐字日華﹐號郁亭﹔社藔人﹐祖籍龍溪。自少明敏﹐善讀書。父天球﹐不惜重貲延內地宿儒黃髙輝主西席﹐敬禮殷勤。師以東君好賢﹐悉心傳授﹔而煥文篤志力學﹐試竟以冠軍遊泮。嘗尋師千里﹐遊學於鰲峯書院。家居課授生徒﹐能以砥礪廉隅﹐興起斯文爲己任。後學多爲其所成就﹐登鄕書者二﹑列膠庠者六﹑七子﹐時人士咸矜式焉。先生天性孝友﹐每父怒﹐必跪謝罪﹔父喜﹐方敢起立。事繼母﹐善承歡。道光十二年二月﹐臺灣府知府周﹐獎送「孝徳維風」匾額。丁父母憂﹐喪葬盡禮。生平無一字入公門﹐洵不愧品端學正之稱。咸豐甲寅年﹐選恩貢生。丙辰年卒﹐年五十有餘﹔衣冠安坐﹐集家人於堂上永訣而逝。

土寇

與鬥六同。

兵事

林鳳池﹐字文翰﹔沙連大坪頂人﹐祖籍龍溪。師事日華張先生﹐篤志嗜學。事父母﹐以孝聞﹔教人嚴整有威﹐嘗以力學爲訓。登咸豐乙卯賢書﹔會試﹐授內閣中書。同治元年壬戌之變﹐戴逆猖獗﹐陷彰﹔以沙連扼嘉﹑彰陂圳之要﹐令股逆戴彩龍﹑僞都督劉守以賊兵據之。孝廉以會試歸﹐率諸生立保全局﹔招集鄕壯義民﹐約以聯莊拒賊。沙連得不爲賊所淩夷者﹐孝廉之力也。事聞﹐前臬道憲丁奏獎﹐以通判補用﹐賞戴藍翎。後卒於天津會館﹐年四十九歲。

廖秉鈞﹐永春州庠生。遊學來臺﹐入沙連主於例貢生陳慕周家。爲人倜儻不羣﹐气槪自髙﹔尢工書法。壬戌戴逆煽亂﹐孝廉林鳳池率諸生陳貞元﹑陳上治﹑林克安等倡舉義旗﹐邀秉鈞同事。癸亥四月二十八日﹐與賊戰於林屺埔﹔不克﹐秉鈞被執。戴逆呵令跪﹐秉鈞挺立叱曰﹕『我乃天朝秀士﹐豈屈膝爾無賴賊哉』﹖指賊怒罵﹐聲情激烈﹔賊令殺之﹐臨刃面不攺容。時五月初旬﹐賊殺秉鈞於斗六門營。

義士

林西輝﹐沙連林屺埔人﹔教讀營生。戴逆之亂﹐爲林屺埔義首。同治乙丑年九月初九日﹐東勢坑漏逆張阿乖﹑陳火生黨匪焚毀埔街﹔西輝聞報﹐手執義旗﹐與弟提桑招鄕勇禦敵。身先率眾勇往大呼﹔賊蜂擁而至﹐西輝至觀音亭前隘門外被殺。弟提桑繼至與敵﹐不克﹐又被殺。兄弟同時遇害。

劉建成﹐沙連大坪頂人﹔教讀爲業。戴逆之變﹐黨匪劉守招集匪類肆擾良民﹐孝廉林鳳池令建成以大義說之。賊怒拘而縛之﹐以繩穿其鼻﹐頷以銅鈴作馬而騎。建成被虐不堪﹐於甲子年五月初旬被害。

列女

貞孝女﹝無﹞

貞節婦

貞節婦吳石氏﹐字錦娘﹐集集莊人﹔石天云之女﹐母江氏。婦年四歲﹐字於林屺埔吳劉泰之子吳茂水﹔吳父母卽迎而養焉。道光丙申年﹐茂水年十九﹐未婚而卒﹔婦年十六﹐悲慟毀飾斷粒者數日。江氏憐女靑年﹐勸女歸寧將爲攺嫁計﹔婦覺﹐飲泣大慟歸﹐泣告翁曰﹕『婦命合如此﹐𨿽有富貴不易婦志也』。舅姑窺其勵志甚堅﹐愈愛憐之。婦善操井臼﹐質性貞靜﹐翁姑稱其孝﹐妯娌咸敬重之。年近古稀﹐足迹不出戶庭。螟一子﹐名啟賢﹐成立。光緒癸巳年二月﹐婦年七十三﹐知縣事謝壽昌獎送「矢志堅金」匾額。現年七十四歲。

貞烈婦﹝無﹞

貞烈女﹝無﹞

節孝婦

節孝婦蕭氏﹐沙連廩生劉玉章妻﹐武東堡人﹔廩生蕭大烈次女﹐母劉氏。婦年十二歲﹐歸劉﹔長﹐婚玉章﹐能以孝順盡婦道。己酉夏六月﹐夫卒﹐年二十九歲﹐遺二幼孤一女﹔夫臨終囑以事姑撫孩﹐宜忍激烈性子﹐毋傷姑心。婦哀毀大慟﹐哭奠終喪﹐朝夕惟只飲泣﹐矢柏舟志﹔課子士芳﹐令就傅。家居作苦﹐課女紅﹑供甘旨﹐承姑歡顏﹐極其誠敬。淡薄自安﹐性尢喜寂﹐守節三十餘年﹐只一省母家﹔門庭整肅﹐嚴絕女巫輩往來。終姑餘年﹐喪葬如禮﹐悲哀盡志。子士芳﹐業遊郡庠。丙戌冬十月婦故﹐年六十七歲﹔計守節三十七年。

節孝婦盧氏﹐沙連陳榮春之妻﹔父盧烏獅﹑母魏氏﹐林屺埔人。婦年十四﹐歸夫家﹔十六歲成婚﹐爲榮春正室﹐生一女。壬戌年﹐榮春病殤﹐婦年二十六歲﹔時側室洪氏年二十四﹐抱遺孩方周月。婦號慟悲哀﹐朝夕哭奠﹐與妾氏矢志孀居﹐撫育遺孤﹐如同己出﹐零丁孤苦﹐淒慘備嘗﹐人咸悲之。舅姑早故﹐事八旬祖姑以孝聞。居常自檁防閒﹐𨿽親戚吉慶﹐未嘗與焉。妾洪氏躬操井臼﹐代嫡奉勞﹐尢能與嫡氏砥礪苦節﹐共誓柏舟。子名興松﹐課命從師﹐克有成立﹔鄰里稱一門雙節云。戊子年五月婦卒﹐年五十二歲﹐計守節二十六年。辛卯年六月﹐洪氏繼卒﹐年五十三歲﹔計守節二十九年。

邊防﹝堡居腹地﹐未有邊防﹞

凶番﹝堡內無﹞

災祥

略同斗六首堡。

藝文

云屬八景詩

龍門湧月嶺南陳世烈

臺洋南望百川通﹐西向溪流入海同。鰲頂山上皆起北﹐龍門一水獨朝東。銀河波漾銀蟾窟﹐玉宇光騰玉兔宮。萬里澄淸開兩闥﹐影搖金粟月明中。

鳳麓飛煙

翺翔千仞集髙岡﹐聲應和鳴兆瑞祥。彩絢霞明滄海碧﹐光含雪霽暮山蒼。雲中日出煙騰樹﹔雨後風淸月照篁。縹緲晴嵐生色相﹐東來紫气鳳朝陽。

獅巖春曙

一望春光艸色茸﹐巖前屐齒碧苔封。石鳴雨降晴飛電﹐獅吼鳳馳爪躍龍。雪立吹毛搖細柳﹐露垂掉尾拂長松。五云乍現騰紅日﹐搏兔拋球逐曉鐘。

鹿社秋光

嶺雲出岫界鴻溝﹐萬社碉成慶有秋。野老扶犁來北路﹐番黎負耒事西疇。稻花臨水環茅屋﹔玉黍吹煙繞戍樓。耕鑿飲和歌化日﹐遊山罷獵鹿呦呦。

虎溪躍渡

溪名虎尾惕臨深﹐履險爭先有戒心。舟子知津肩荖葉﹐行人問渡指楓林。冬流水涸頻鞭馬﹐春艸沙平偶集禽。一葦濟川齊躍足﹐漁歌髙唱答南音。

象渚垂虹

濁水溪邊九折灣﹐葭灰流曲翠屏環。武陵洞隔猴聲急﹐博望槎流象鼻彎。橋駕長天垂百尺﹐劍騰匝地劃重關。桃花洞口煙霞色﹐海上人來錯認山。

珠潭映日

海東水社大奇觀﹐山繞淸潭眼界寬。峯映月明珠照乘﹐石輝日暖玉光丹。荷花帶露誰知暑﹐修竹藏雲那覺寒。混沌初分成太極﹐咸池出浴鏡中看。

玉嶂流霞

八通關上雪初晴﹐霞起層霄捧日明。玉立三峯光下界﹐花飛萬壑匯長成。晶簾捲礕涵秋水﹐陽谷流紅囀曉鶯。圖畫天開千古秀﹐蓬萊山色映冰淸。

鳳凰山吳光亮幕友張鷺洲

鳳凰突兀與天齊﹐縱目中原萬象低。無數星辰歸掌握﹐幾多猿鶴隔煙啼。腰間湧出云千疊﹐枕上流來月一溪。天地有心畱勝蹟﹐故教騷客作詩題。

沙連卽景四首晉江蔡徳輝

嘉彰形勝此中分﹐奇蹟搜尋廣見聞。濁浪排空多滚木﹐危蠻繞社半籠云。天斜北斗光長映﹐地接東埔气不絕﹝﹖﹞。塵世依然仙境在﹐笑看泉石酒微醺。

其二

林君開墾姓名畱﹐綠畝靑畦入望幽。獅象分形蹲峽口﹐馬牛相背亂風頭。三春曉起人披絮﹔九夏霄深客擁裘。不遇張驀浮棹去﹐茫茫何處覓源流。

其三

華夷隔界世紛爭﹐殺戮相尋莫變更。事異中原偏逐鹿﹐景耽幽谷好聞鶯。松亭掩映煙光斂﹐梓裏低徊月旦評。二百年來恩澤徧﹐何時番俗洽民情。

其四

沙色分披水色連﹐水沙連處地名傳。四圍耕種無荒土﹐千仞登臨有洞天。虯影削成樟作棟﹐龍孫養就竹如椽。遨遊海外知多少﹐勝槪應推此最先。

徳山巖眺望﹝五言古﹞

仁者本樂山﹐此山亦稱徳。徳盛山自尊﹐徳明山不忒。微風散浮雲﹐沿徑尋三益。何以愜予懷﹐淡遠非聲色。

廖秉鈞殉難舉人陳肇興

倉皇書記孰堪親﹖艸澤今來劉道民。白首參軍剛艸檄﹐靑衿報國竟捐身。十年落拓無知己﹐一死從容絕可人。引頸銜須尢罵賊﹐膠庠正气未沈淪。

牛相觸

籃輿過斗六﹐四面野風颾。山勢如牛觸﹐溪流亦虎號。岸花隨路轉﹐嶺樹拂云髙。隱隱羣峯外﹐蛟龍起怒濤。

濁水溪

滚滚沙兼石﹐奔流疾似梭。九州添黑水﹐一笑比黃河。雷雨馳聲壯﹐滄桑閱世多。不堪頻喚渡﹐平地有風波。

大坪頂

朝經水沙連﹐暮宿大坪頂。石級髙百盤﹐槎枒爭一挺﹔直上如雲梯﹐連步防躐等。中絕忽旁通﹐儼若汲引綆。前登膝齊腰﹐後顧形隨影。絕頂忽開張﹐桑麻近半頃。耕鑿數百家﹐茅舍亦修整。有如桃花源﹐雞犬得仙境﹔又若橊花洞﹐煙霞饒佳景。大石立其前﹐勢如猛虎猛﹔修篁四森布﹐巨可任舴艋。峨峨髙半天﹐嶺上疊諸嶺。居人扳木末﹐雲際摘仙茗。復聞大頂峯﹐中有蛟龍井﹔其上多白雲﹔其下產蓴莛。路絕不可攀﹐悵望徒引領。何當結茅屋﹐長此事幽屏﹔閉戶有名山﹐願言養心靜。

崠頂山林大業

羣山羅列獨森然﹐髙踞茅蘆在澗巓。樹色髙低靑覆水﹐嵐光隱約碧連天。幾些花果幾多竹﹐半倚人家半著仙。酒力醒時茶气歇﹐淸風明月共安眠。

大順嶺謝大瀛

平原突兀起髙巓﹐石級層層屈曲連﹔踞虎攀龍窮絕頂﹐白雲深處有人煙。

●打貓東堡

打貓東堡﹐在縣南十五里﹔東以大尖山﹑番仔溪與鯉頭堡分界﹐西以療古坑﹑嵌頭厝下莊與他裏霧堡分界﹐南以卓孔山溪與嘉義縣屬分界﹐北以棋盤厝與鬥六堡分界。堡內東西山徑相距二十里﹐南北相距十五里。

積方

其中田園甲則﹐統載斗六首堡冊內。

堡內村三十﹝社無﹞﹕

大湖頭莊五戶﹑二十三丁口。

大湖底莊三十二戶﹑一百四十一丁口。

龜仔頭莊十四戶﹑五十二丁口。

科角莊十六戶﹑六十二丁口。

半天藔莊四十戶﹑一百四十三丁口。

麻園藔莊四十六戶﹑一百五十四丁口。

松腳莊六戶﹑二十二丁口。

番尾坑莊十六戶﹑五十四丁口。

蟾蜍嶺十八戶﹑五十六丁口。

苦嶺腳五十一戶﹑一百九十三丁口。

石槌尾十戶﹑二十八丁口。

卓孔山三十六戶﹑一百四十六丁口。

山豬堀二十八戶﹑一百二十八丁口。

嵌腳莊三十戶﹑一百二十六丁口。

溪尾藔二十八戶﹑一百二十四丁口。

芊蓁籠五十六戶﹑一百七十三丁口。

樟湖莊四十一戶﹑一百二十五丁口。

廍亭尾二十戶﹑一百九十六丁口。

大坪頂十八戶﹑六十四丁口。

松柏坑八戶﹑二十八丁口。

二坪仔六戶﹑二十八丁口。

弔景莊十四戶﹑五十六丁口。

橫路莊十六戶﹑六十五丁口。

大湖口四戶﹑十二丁口。

大埔莊十四戶﹑五十三丁口。

尖山坑十戶﹑二十八丁口。

嵌頂莊三十戶﹑一百十丁口。

嵌頭厝莊頭四十戶﹑一百七十丁口。

大堀藔十八戶﹑七十六丁口。

過溪莊十戶﹑三十四丁口。

以上共六百八十一戶﹑二千六百七十丁口。

沿革

打貓東頂堡﹐原屬嘉義縣轄﹔至光緒十四年﹐割屬雲林縣。

山

大尖山在縣南三十里。北行至芊蓁籠岑起尖峯﹐復過峽至樟湖轉東內藔﹐直至鯉魚頭山﹐入鯉魚頭堡。其西南系嘉義界。

溪

卓孔山溪在縣南二十里。源出大尖山云﹑嘉交界之地﹐合各小山坑泉水同流成溪。其溪之南﹐屬嘉義轄﹔其溪之北﹐原屬嘉義﹐今攺隸雲林縣轄。此溪直流入他裏霧堡爲茄苳腳溪。

大湖口溪又名旱溪﹔在縣南十八里。源出大尖山﹔行至蟾蜍嶺下﹐合各小山坑泉水同流六里入他裏霧堡爲二重溝溪。

松柏坑溪在縣南十五里。源出大尖山﹔行十五里入他裏霧堡爲庵古坑溪。

廨署﹝無﹞

倉廒﹝無﹞

街市﹝無﹞

鋪遞﹝無﹞

營汛﹝無﹞

橋梁﹝無﹞

津渡﹝無﹞

義塚﹝無﹞

水利

嵌頭厝圳在縣南十五里。從大湖口引大湖口溪之水﹐流出嵌頭厝洋﹐灌田八十餘甲。

書院﹝無﹞

義塾﹝無﹞

社學﹝無﹞

祠廟

天上聖母廟在嵌頂莊﹐坐東朝西。莊民共建。

元天上帝廟在縣南卓孔山莊﹐坐巽向乾。同治四年﹐頭人余永順捐緣重修。

碑碣﹝無﹞

坊匾﹝無﹞

風俗

與鬥六堡相同。

番話

斗六堡內有載。

科貢﹝無﹞

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

烈女﹝無﹞

貞節婦﹝無﹞

節烈婦﹝無﹞

貞烈婦﹝無﹞

節婦﹝匯入節孝婦內﹞

節孝婦

張葉氏﹐小半天藔人﹔父葉明﹑母江氏。婦十四歲﹐適廍亭尾莊張媽效爲正室。至二十八歲﹐夫卒﹐謹守孀居﹐柏舟矢志﹔服事翁姑﹐始終永順。光緒二十年﹐婦年六十三歲卒﹔計守節三十六年。

範韓氏﹐永定厝莊人﹔父職員韓遜讓﹑母葉氏。婦年二十歲﹐適嵌頭厝莊文童範有用爲正室。至二十七歲﹐夫卒﹐屏絕鉛華﹐矢志堪比夫柏舟。善事翁姑﹐佳譽已徧於內外﹔而且治家有法﹐教子有方。不以貧窶而累其心者﹐並不以辛苦而屈其志﹔則爲表其性﹐直可爭光日月﹔則爲原其品﹐實應比潔冰霜。現年五十六歲﹐計守節三十年。

邱謝氏﹐苦嶺腳莊人﹔父謝阿三﹑母許氏。婦年十八﹐適同裏邱來。二十三歲夫卒﹐撫孤守節﹐孝事翁姑﹐克盡婦道﹐五十六歲歿。

凶番

附通事吳鳳事蹟

吳鳳﹐打貓東堡番仔潭莊人。少讀書﹐知大義﹐能通番語。康熙初﹐臺灣內附﹐從靖海侯施瑯議﹐設官置戍﹐招撫生番﹐募通番語者爲通事﹐掌各社貿易事。然番性嗜殺﹐通事畏其凶﹐每買遊民以應。及鳳充通事﹐番眾向之索人﹔鳳思革敝無術﹐又不忍買命媚番﹐藉詞緩之﹐屢爽其約。歲戊戌﹐番索人急﹐鳳度事決裂﹐乃豫戒家人作紙人持刀躍馬﹐手提番首如己狀﹐定期與番議。先一日﹐謂其眷屬曰﹕『凶番之性難馴久矣﹐我思制之無術﹐又不忍置人於死。今當責以大義﹐幸而聽﹐番必我從﹔否則﹐必爲所殺。我死勿哭﹐速焚所制紙人﹔更喝「吳鳳入山」。我死有靈﹐當除此患』。家人泣諫﹐不聽。次日番至﹐鳳服朱衣紅巾以出﹐諭番眾『以殺人抵命﹐王法具在﹔爾等旣受撫﹐當從約束﹐何得妄殺人』﹗番不聽﹐殺鳳以去﹔家屬如其戒。社番每見鳳乘馬持刀入其山﹐見則病﹐多有死者﹔相與畏懼﹐無以爲計。會社番有女嫁山下﹐居民能通漢語﹐習聞鳳言歸告。其黨益懼﹐乃於石前立誓永不於嘉義界殺人﹔其厲乃止。居民感其惠﹐立祠祀之。至今上四社番猶守其誓﹐不敢殺擾打貓等堡。

災祥

與鬥六首堡同。

兵事﹝無﹞

●打貓北堡

打貓北堡﹐在縣西南﹔東以廍前藔圳與他裏霧堡分界﹐西以侖仔藔莊西南與大槺榔西北與白沙墩兩堡分界﹐南以早知溪與嘉義縣分界﹐北以茄冬腳圳與他裏霧堡分界。堡內東西相距十二里﹐南北相距三里。

積方

其中田園甲則﹐總載在斗六首堡冊內。

堡內村十九﹝社無﹞﹕

柳樹腳﹝又名中立莊﹞二十八戶﹑九十二丁口。

新竹圍﹝又名中立莊﹞二十五戶﹑八十丁口。

蘆竹冇五十五戶﹑一百六十七丁口。

薄難岸莊五十七戶﹑一百二十三丁口。

下侖仔莊三十八戶﹑一百零三丁口。

大埤頭一百八十二戶﹑五百二十七丁口。

蘆竹角六十八戶﹑一百九十四丁口。

蘆竹後一百七十戶﹑四百五十六丁口。

新街﹝又名大和街﹞五十四戶﹑一百七十八丁口。

尼姑庵莊四十四戶﹑一百五十二丁口。

舊莊﹝後壁店附﹞七十戶﹑二百零五丁口。

大竹圍莊三十一戶﹑九十六丁口。

鎭平莊三十二戶﹑九十六丁口。

後莊六十一戶﹑一百七十五丁口。

三塊厝莊七十一戶﹑二百零三丁口。

西勢潭莊六十六戶﹑二百零六丁口。

潭斗藔莊﹝溪墘藔附﹞六十戶﹑一百六十一丁口。

遊厝莊七十戶﹑二百零六丁口。

侖仔藔莊﹝打貓西堡只此一莊而已﹐姑附入北堡﹔理合登明﹞六十戶﹑一百九十丁口。

以上共一千二百四十二戶﹑三千六百一十丁口。

沿革

打貓北堡﹐舊屬嘉義縣﹔光緒十四年﹐攺隸雲林縣。

山﹝無﹞

川

早知溪又名荷包連溪﹔在縣西南二十五里。溪之南﹐屬嘉義縣界﹔溪之北﹐屬雲林縣。源出打貓東堡之大尖山下﹐由南而西。在東堡爲到孔山溪﹔行十里﹐至他裏霧堡茄苳腳溪﹐爲云﹑嘉交界之所﹔又西行八里﹐至打貓北堡爲早知溪﹔又西行四里﹐與新虎尾溪匯合爲雙溪口﹔又西南十五里﹐至大槺榔堡爲北港溪﹔又西南十里﹐至白沙墩堡﹔再行二十里﹐至東石入於海。

廨署﹝無﹞

倉廒﹝無﹞

街市﹝無﹞

鋪遞﹝無﹞

營汛﹝無﹞

橋梁

舊莊橋在縣西南二十五里。長一丈六尺﹐寬六尺﹔土民公建。光緒十八年﹐李文

龍捐修。

津渡﹝無﹞

義塚﹝無﹞

水利

荷包連圳在縣西南二十四里。於柳樹腳西引荷包連陂水出大埤頭洋入圳﹐漑田二百八十餘甲。

書院﹝無﹞

義塾﹝無﹞

社學﹝無﹞

祠廟﹝無﹞

寺觀﹝無﹞

碑碣﹝無﹞

坊匾﹝無﹞

風俗

與鬥六首堡同。

番話

與鬥六首堡同。

科貢﹝無﹞

職官﹝無﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

烈女﹝無﹞

貞孝女﹝無﹞

貞烈女﹝無﹞

節婦﹝無﹞

節孝婦﹝無﹞

節烈婦﹝無﹞

兵事﹝載打貓東堡﹞

祥災﹝載打描東堡﹞

●布嶼東堡

布嶼東堡﹐在縣治西北方﹔東以義侖莊與西螺堡分界﹐西以新街莊與海丰堡﹑布西堡分界﹐南以■﹝氵南﹞仔莊與大坵田堡分界﹐北以山仔門與西螺堡分界。堡內東西相距二十二里﹐南北相距二十五里。

積方

其中田園甲則﹐並載斗六首堡冊內。

堡內村四十六﹝社無﹞﹕

羅厝莊六十四戶﹑三百十二丁口。

港尾莊七十二戶﹑三百五十六丁口。

港後莊六十八戶﹑三百二十六丁口。

三塊厝六十二戶﹑三百十四丁口。

打牛■﹝氵南﹞四十五戶﹑二百三十六丁口。

飛來厝五十六戶﹑二百五十八丁口。

義侖莊二百八十三戶﹑一千五百七十五丁口。

潮陽莊十三戶﹑五十四丁口。

侖前二百零八戶﹑一千一百二十五丁口。

新街仔三十七戶﹑一百五十三丁口。

洲仔莊二十五戶﹑一百零二丁口。

埤腳三十二戶﹑一百五十二丁口。

大莊四十戶﹑二百二十丁口。

菜藔莊四十八戶﹑二百五十四丁口。

山藔莊二十三戶﹑一百零四丁口。

■﹝氵南﹞底藔二十戶﹑九十八丁口。

番社頭六十二戶﹑三百一十丁口。

水尾莊二十五戶﹑一百零八丁口。

新莊五十六戶﹑二百六十丁口。

八角亭四十七戶﹑二百十七丁口。

枋溝藔三十九戶﹑一百五十八丁口。

廍仔莊十一戶﹑五十二丁口。

糖仔面九戶﹑四十六丁口。

後壁藔十一戶﹑五十五丁口。

頂田藔十三戶﹑六十一丁口。

七張犁十二戶﹑六十三丁口。

三角仔八戶﹑四十二丁口。

公仔壩十二戶﹑五十三丁口。

溪仔莊十五戶﹑八十一丁口。

■﹝氵南﹞仔莊九十戶﹑四百六十二丁口。

田尾莊一百二十戶﹑四百六十二丁口。

吳厝莊二十四戶﹑一百一十二丁口。

新莊仔四十二戶﹑二百一十六丁口。

下店仔五十三戶﹑七十五丁口。

十八張犁三十一戶﹑一百四十八丁口。

水卡頭三十七戶﹑一百六十三丁口。

新興莊三十戶﹑一百五十一丁口。

反鹽園二十二戶﹑九十四丁口。

深坑仔二十四戶﹑一百零五丁口。

山仔門三十三戶﹑一百六十二丁口。

油車仔七十九戶﹑三百五十五丁口。

大義侖一百一十戶﹑五百十二丁口。

■﹝艸﹝束刂﹞仔園二十五戶﹑一百零二丁口。

下田藔三十四戶﹑一百六十八丁口。

龍興莊二十八戶﹑一百零六丁口。

鼻仔頭十六戶﹑八十四丁口。

以上各村莊﹐共二千二百二十二戶﹑一萬零七百六十四丁口。

沿革

布嶼東堡﹐原屬彰化縣轄﹔至光緒十三年﹐攺歸雲林縣。

山﹝堡內無﹞

川﹝無﹞

廨署﹝無﹞

倉廒﹝無﹞

街市﹝無﹞

鋪遞﹝無﹞

營汛﹝無﹞

橋梁﹝無﹞

津渡﹝無﹞

義塚

一在侖背莊外﹐在縣之西北方四十五里﹔地八十餘丈。年湮代遠﹐建置之人難以稽查。

水利

大義侖埤源從西螺堡鹿場圳﹑十三莊圳而來﹐灌田一百餘甲。流至布嶼西堡鼻仔頭﹐匯於虎尾溪。其埤是業﹑佃合築。

書院﹝無﹞

義塾﹝無﹞

社學﹝無﹞

寺觀﹝無﹞

祠廟

聖母廟在侖背莊﹝縣西北方四十里﹞。鄰近莊民捐緣公建。

碑碣﹝無﹞

坊匾﹝無﹞

風俗

與鬥六首堡同。

番話﹝無﹞

科貢﹝無﹞

職官﹝列斗六首堡冊內﹞

宦績﹝無﹞

流寓﹝無﹞

鄕賢﹝無﹞

孝子﹝無﹞

列女﹝無﹞

兵事﹝無﹞

●布嶼西堡

布嶼西堡﹐在縣西三十里﹔東以車路與布嶼東堡﹑大坵田堡分界﹐西以車路與海丰港分界﹐南以舊虎尾溪與白沙墩﹑大坵田分界﹐北以潭墘溪與彰化深耕堡分界。堡內東西相距十七里﹐南北相距二十五里。

積方

其中田園甲則﹐均載斗六首堡冊內。

堡內共六十一莊﹔內八莊因溪水沖刷﹐居民遷徙﹐地成荒埔﹐實存五十三莊﹕

褒忠論莊二百五十戶﹑一千一百零六丁口。

溪墘厝莊﹝今廢﹐無人居﹞

馬■﹝山上剛下﹞厝莊二百二十戶﹑五百十一丁口。

芋埔侖內莊四十四戶﹑二百零八丁口。

芋埔下藔莊三百四十戶﹑一百四十一丁口。

芋埔頂藔莊三十九戶﹑一百四十丁口。

雅趣莊三十七戶﹑一百四十八丁口。

大廍莊二十一戶﹑一百十七丁口。

三塊藔莊十八戶﹑一百七十七丁口。

新湖莊二十九戶﹑一百三十四丁口。

頂田洋莊十八戶﹑七十七丁口。

下田洋莊二十一戶﹑七十七丁口。

大枰莊﹝今廢﹐無人居﹞

有才藔二十六戶﹑一百五十一丁口。

媽祖埔莊二十九戶﹑一百三十八丁口。

六塊藔莊二十九戶﹑一百二十二丁口。

沙仔藔莊八戶﹑二十六丁口。

月眉莊八十二戶﹑二百五十一丁口。

呂厝莊七十四戶﹑三百三十九丁口。

馬鳴山莊三十八戶﹑一百八十七丁口。

新厝仔莊三十三戶﹑一百八十七丁口。

芋頭厝莊三十六戶﹑一百三十五丁口。

林朱藔莊二十九戶﹑一百十三丁口。

同安厝莊九十九戶﹑五百丁口。

王藔厝莊﹝今廢﹐無人居﹞

山仔腳莊四十六戶﹑一百七十七丁口。

潮洋厝莊四十戶﹑一百七十七丁口。

龍巖莊六十二戶﹑三百零七丁口。

縣厝藔莊﹝今廢﹐無人居﹞

莊厝藔莊二十戶﹑六十丁口。

呂厝藔莊十四戶﹑三十五丁口。

洪厝藔莊十二戶﹑三十丁口。

中厝莊四十九戶﹑二百二十六丁口。

店仔莊二十七戶﹑六十五丁口。

阿勸莊四十七戶﹑二百二十丁口。

大有莊四十戶﹑一百四十四丁口。

新厝仔莊十二戶﹑三十五丁口。

百畝莊二十二戶﹑七十七丁口。

格仔頭莊八戶﹑二十三丁口。

頂山藔莊二十五戶﹑六十五丁口。

侖仔外莊八戶﹑三十三丁口。

三塊厝莊三戶﹑二十二丁口。

長藔莊十五戶﹑七十七丁口。

興化藔莊二十九戶﹑九十九丁口。

反鹽園莊十七戶﹑六十四丁口。

七張犁莊四戶﹑十五丁口。

五塊厝莊十三戶﹑三十三丁口。

管事厝莊﹝今廢﹐無人居﹞

名山莊﹝今廢﹐無人居﹞

興化厝莊四十二戶﹑一百三十九丁口。

大灣莊二十一戶﹑九十九丁口。

蕭壠厝莊三十七戶﹑一百一十四丁口。

下竹圍莊六戶﹑二十四丁口。

下新厝莊﹝今廢﹐無人居﹞

頂新厝莊﹝今廢﹐無人居﹞

東勢藔莊三十八戶﹑一百五十七丁口。

東勢藔中莊三戶﹑八丁口。

東勢藔頂莊十三戶﹑四十八丁口。

艸湖莊三十四戶﹑一百零四丁口。

貓兒幹莊一百二十一戶﹑六百零七丁口。

雷厝莊六十戶﹑三百十五丁口。

以上共二千四百零八戶﹑八千五百八十五丁口。

沿革

布嶼西堡﹐舊屬彰化縣﹔光緒十四年﹐攺隸雲林縣。

山﹝無﹞

川

虎尾溪一名淸水溪﹐發源水沙連堡內山﹐南出刺嘴社﹐過水沙連社﹐合貓丹社﹑蠻蠻社三濁流支分而西﹐入牛相觸二山以北﹐達於東螺﹔南則匯阿拔泉之流入西螺澆黃地侖莊﹐至布嶼東堡之■﹝氵南﹞仔莊﹐居民鑿道引流爲大有圳﹐灌漑十八張犁﹑大有莊等處田園。乾隆中﹐溪水大漲﹐將王厝藔﹑山仔腳﹑潮洋厝﹑龍巖莊﹑孫厝藔﹑莊厝藔﹑呂厝藔﹑洪藔厝﹑有才藔及百畝莊﹑架仔頭﹑三塊厝﹑長藔莊﹑興化藔﹑海丰保﹑韓增藔﹑北外湖莊﹑番婆莊等村北南兩岸沙地沖刷成溪﹐是爲新舊虎尾溪分道之始。然自攺道後﹐舊溪每爲沙土淤墊。光緒十五年﹐濁水溪漲﹐由西螺堡樹仔腳莊灌入此溪﹔於是淸濁合流﹐水勢澑急﹐非渡難行。

潭

蓮花潭俗名蓮池﹔在縣西二十七里布嶼西堡溪墘莊之南新厝宅口。東西二百餘丈﹐南北一百丈。泉甘土肥﹐蓮不種自發﹐分紅﹑白﹑淺紅三色。花開之候﹐遠近遊觀﹐爲本色名勝。

街市

褒忠街在縣西三十二里﹔舊隸彰化。乾隆五十一年林爽文亂﹐街人集以自固﹐屢與賊戰﹐數月不懈﹔寇平﹐上旌以「褒忠」二字﹐故名。

義塚

一在褒忠莊南﹐邑庠生張植樹置。方長二百十五丈。

一在褒忠莊西南﹐監生張銘玉置。橫五十丈﹐直三十八丈。

一在褒忠莊﹐里人張查某置。

水利

大有圳在縣西三十八里布嶼西堡大有莊。雍正十三年﹐邑紳永福學﹑教諭張方髙引布嶼東堡湳仔莊虎尾溪分流之水﹐開鑿圳道﹐灌漑大有莊等處田園。與西螺之鹿場﹑淸濁二陂通。

把育溝俗名八佾溝﹔在縣西四十二里。長三十五里﹐闊二丈﹐深一丈。邑紳張方髙以大有圳常爲濁水挾沙所淤﹐遂由崩溝藔莊另開溝道﹐引濁水之流入虎尾溪﹐以宣壅塞。

祠廟

萃英在縣西三十二里布嶼西堡褒忠莊。堂宇三間﹐正殿祀文昌帝君﹔後進三間﹐左右各二間。道光十五年﹐監生張克厚﹑舉人丁捷三﹑增生張嘉言倡建。每年田租銀二十五十元﹝﹖﹞﹐以供香祀。光緒七年﹐監生張銘玉﹑附貢生張銘獻捐修。

科舉

張植發﹕乾隆乙酉科舉人。

張植華﹕乾隆戊子科舉人。

蔡廷懋﹕乾隆甲寅恩科舉人。

蔡廷炯﹕乾隆乙卯恩科舉人。

蔡廷槐﹕嘉慶戊子科舉人。

張士箱﹕乾隆元年舉孝廉方正。

張昭彩﹕光緒己卯科恩貢。

張植發﹕乾隆乙酉科拔貢。

張明義﹕乾隆丁酉科拔貢。

張元懃﹕彰邑庠生﹔乾隆五十四年﹐以隨軍功準貢。

張植梅﹕嘉慶乙酉年歲貢。

張方武﹕乾隆乙酉科武解元。

張廷樞﹕光緒乙酉科武舉人。

坊﹝無﹞

匾

「善人致福」匾臺澎道姚瑩爲里人畱文生立。文生字大椿﹐月眉莊人﹔父曰暉﹑母蔡氏。生而孝謹﹔家小康﹐性好施與。遇地方水旱﹐莫不倡捐。歿年八十﹐四代同堂﹔母蔡氏。年九十四﹐親見五代。

節烈婦

吳陳氏﹐已由廣東請旌。

張黃氏﹐已由廣東請旌。

兵事

乾隆五十一年林爽文亂﹐與其黨莊大田等攻嘉義﹐肆擾各堡。泉州莊庠生張源懃與兄明義﹑族弟源怘﹑侄植槐集鄕勇自固﹐相持數月﹐屢挫賊鋒。五十二年﹐欽差大學士公福康安帥師渡臺﹐解嘉義圍﹔源懃等率眾詣轅﹐願殺賊自效。福公許之﹐命率鄕勇爲官軍渡﹐敗林爽文﹐追至大裏杙﹐克之﹔林爽文逃入內山番社﹐福公移師沙連﹐傳檄生番縛賊以獻。寇平﹐第授源懃通判﹑五品頂戴藍翎﹐明義州同﹐源怘﹑植槐均以從九候選﹔並賜莊名「褒忠」。

同治元年﹐戴萬生陷斗六﹔股首潮洋厝莊人張添與嚴辦﹑陳弄率黨攻褒忠莊。里人張景星集鄕中義勇扼要拒守﹐添不得逞﹐退攻馬厝崗等處。會提督林文察率勇來援﹐前鋒總帶林國泰等自麥藔登岸﹐景星與各堡義首迎導官軍﹐復斗六﹐捦張添於潮洋厝莊﹐布西寇平。

邊防﹝無﹞

凶番﹝無﹞

災祥

同治四年九月二十八日﹐大風﹔壞民廬舍。

光緒五年十二月十五日﹐大雨雹。

光緒六年六月初三日大雨雪。八月二十二日﹐大風﹔三日始止﹐民捨多損。十月初三日酉刻﹐星行入月後。

光緒七年三月初二日﹐天上出五彩圈十餘个。五月二十一日﹐地震。是歲布嶼饑。

光緒八年八月九日﹐彗星兩見於東南。

光緒九年十二月﹐彗星見西方。是月地大震。

光緒十年五月﹐地震連日。是歲法夷犯臺。

光緒十五年五月﹐大雨連日﹐浸害五穀。

光緒十八年八月十八日﹐大風三日﹔損壞民捨﹑大木斯拔﹑五穀損。十二月大雪﹐五穀﹑豬羊多凍死。

光緒十九年四月﹐大旱。六月初七日﹐大雨﹐三日始止﹔溪水暴漲﹐衝壞民房甚多﹐崩旱園百甲。是歲﹐布嶼大饑。

藝文

爲烈婦張沈氏徵詩小引歲貢生張錫祺

烈婦沈氏﹐小字心娘﹔嘉義縣他裏霧堡新侖莊沈志剛女也。字彰邑布嶼堡褒忠侖莊職員張景星長子廷煥爲妻﹔十八歲﹐歸於張家﹐連舉兩男。上而孝順翁姑﹑中而輯睦妯娌﹑下而撫育子侄﹐井井有條﹔兼勸夫勤舉業﹐以繩祖武。廷煥體素弱善病﹐復因攻苦﹐日益羸弱﹔氏勸其節勞﹐廷煥聽之﹐少輟其業。同治五年九月﹐煥臥病在牀﹐自知不起﹐對氏流涕﹐三復柏舟詩之「死矢靡他」句﹔氏窺煥意在諷己﹐遂長跪牀前﹐垂涕誓曰﹕『君如不幸﹐當以身殉﹔有渝此言﹐明神其殛』。設誓後﹐事奉益謹﹐湯藥必親。十月初四日﹐廷煥歿﹔氏料量棺殮﹐必潔必丰。初六日﹐扶柩出門﹐氏卽返室投環。安葬旣畢﹐親友咸歸﹐姑呼氏不應﹐使婢往視﹐門緊閉﹐知有異﹐啟之﹐已气絕體冰矣﹔然面色如生﹐隱含笑意。計年僅二十二﹐而能殉節﹔嗟夫﹗此誠乾坤正气之所鐘﹐足以扶綱常而植名教﹐烏可令其湮沒弗彰﹗祺忝屬宗親﹐備知顚末﹐因述梗槪以告人人。尙冀或錫傳文﹑或賜詩賦﹐俾烈婦之淸風亮節﹐得以垂不朽而傳後世﹐則於風化所關不無小補云爾。

烈婦傳

婦沈氏﹐字心娘﹐嘉邑沈志剛女也。沈族繁衍﹐多業儒﹐遊泮者甚眾。婦生而婉娩聰慧﹐能得父母歡﹔稍長﹐從母授內則﹑毛詩﹐卽能索解。不與兄弟同席﹐鍼黹精巧﹐戚屬罕覯其面。張景星聞其賢﹐爲長子廷煥聘之。張亦大族﹐妯娌頗多。婦年十八於歸﹐能盡婦職﹔善事舅姑﹐甘旨之奉﹐先意承志﹐善處宛若。間五年﹐舉二子。先是﹐廷煥業儒﹐自完婚後﹐婦卽勸其勤習舉業﹐以繩祖武﹔廷煥愛而敬之﹐伉儷甚篤。然煥體弱善病﹐同治五年九月煥病劇﹔氏手調湯藥﹐衣不解帶﹐然醫藥罔效﹐病日甚。廷煥自知不起﹐常對氏諷之「死矢靡他」句﹔婦聞之﹐泣告煥曰﹕『侍奉五年﹐妾心君未諭耶﹖妾幼從母訓﹐得授內則﹐知婦人之義﹐從一而終。君如不幸﹐請以身殉﹐毋爲此戚也』。廷煥頷之。婦自誓後﹐半步不離﹐禱於神祖﹐願以身代﹐無少效。十月初四日﹐煥歿﹐鄕例不停喪﹔煥又卒於親前﹐翁姑𨿽重婦﹐然未敢違俗。三日卽葬﹐氏送柩出門歸﹐乳幼子曰﹕兒兄弟好事祖父母﹐娘從兒父去矣』﹗使婢抱之別室﹐閉戶自縊﹔時年甫二十二。親友送葬歸﹐姑呼婦謝客﹐不應﹐使婢促之﹐見門閉﹐扣之不答﹐知有異﹐歸報﹐急命人啟扉﹐入睹婦投環狀﹐大駭﹔解下視之﹐面色如生﹐然已气絕體冰矣。事聞﹐旌表如例。

題烈婦張沈氏殉節事﹝古體九解﹞舉人陳肇興

蔦蘿泛長風﹐根莖無斷絕﹔由來連理枝﹐生死不相別。君不見張烈婦﹐慷慨殉夫勇且烈﹝一解﹞。婦姓沈氏名心娘﹐十八於歸張家郎﹔舉案齊眉慕孟光﹐如膠如漆樂且未央﹝二解﹞。忽忽五年﹐載弄之璋﹔二豎入室﹐夫病於牀。求神問藥﹐淚睫承眶﹔一朝怛化﹐五內崩裂如沃湯﹝三解﹞。大哭一聲﹐气結無語﹔娣姒急申救﹐阿翁欲言不言淚如雨﹔曰﹕『汝有孤兒在﹐旦夕須哺乳』﹝四解﹞。長跪謝阿翁﹐妾心堅如銅。兒生有祖累姑嫜﹐妾身𨿽死兒可長﹔夫沒無人侍巾帚﹐妾身不去誰爲偶。黃泉會有相見時﹐升天入地妾從之﹝五解﹞。明珠爲夫斂﹐綺羅爲夫裝。執紼扶柩上北邱﹐歸來拜姑泣﹕『媳身未亡如已亡』﹝六解﹞。綰我同心縷﹐著我嫁時衣﹔孤燈耿耿酸風吹﹐尺組畢命人不知﹔人不知﹐舉家奔救烏烏啼﹝七解﹞。生同衾﹑死同穴﹔靑塚巢﹐鴛鴦飛鳴自成匹﹔謂予不信如曒日﹝八解﹞。人慕婦﹐烈且貞﹔我作歌﹐戒貪生。吁嗟乎﹗女子仗義能殺身﹐何乃國家多全軀保妻子之庸臣﹝九解﹞﹖

詠張烈婦沈氏詩癸卯舉人卽選教諭林奉璋

貞志淩冰霜﹐芳心燻蘭芷﹔烈婦沈孺人﹐千秋能有幾﹖憶昔年十八﹐適於張家是﹔徳言兼容工﹐女宗實著美﹔最得舅姑歡﹐郝法亦鐘禮。悠悠五年來﹐接踵生二子。聚順合庭闈﹐靜好聯牀第﹔同唱百年歌﹐所望偕老矣。夫也苦攻書﹐仲宣柰弱體﹔秋雨病又多﹐司馬長卿似。病骨日支離﹐暗中空淚灑﹔世無扁鵲醫﹐膏肓病難起。夫知病難起﹐曷勝長嘆耳﹔沈吟柏舟詩﹐婦也會其旨。長跪向夫前﹐盟心天可指﹕倘夫不永年﹐妾身惟有死﹐九重黃泉路﹐依然共枕被﹔地久又天長﹐與君相終始。一朝夫溘逝﹐三呼痛不已。泣涕辭翁姑﹐不孝已若此﹔嗚咽撫嬰兒﹐不慈又如彼﹔俯仰抱憾間﹐全托諸娣姒。娣姒時茫然﹐否否又唯唯﹔環列勸傷心﹐願婦安汝止。矧多未了緣﹐捨生何乃爾﹔爲問閨閫中﹐慷慨伊誰氏﹖婦曰妾有心﹐金石堅莫比﹔夫亡與俱亡﹐萬事付流水。含殮玉與珠﹐束裝紈與綺﹔附棺與附身﹐誠愼爲夫庀﹔招魂致誄詞﹐哭奠陳酒醴﹔齊衰爲服喪﹐不盡情妮妮。扶櫬才出門﹐轉身歸房裏﹔換卻新衣裳﹐脫卻舊簪珥﹔整頓如好花﹐將殘再結蕊﹔須臾乃雉經﹐家人急奔視﹔命已絕﹐相對淚累累。聞者咸悲傷﹐贊嘆掛諸齒。嗟乎﹗貪生本人情﹐婦志一何偉﹗萬古此貞烈﹐海外靑山峙。

詠張烈婦沈氏詩軍功候選訓導廩生陳新﹝傳啟﹞

節義獨自伸﹐天下大完人。景彼名閨閣﹐毅然能殺身。張家之婦沈家女﹐十八於歸詠鳩處。一索再索俱得男﹐百年長結鴦鴛侶。侍讀西窗子夜時﹐雞鳴昧旦恰相規。和平之福日消受﹐堂上翁姑堂下兒﹔此情此景何多得﹐無柰風波生不測。夫也重有采薪憂﹐秋容慘淡侵顏色﹔求醫問卜日蹉跎﹐空對靑天喚柰何﹗五載夫妻分別去﹐莫將修短問閻羅。頓覺哀號痛不生﹐杜鵑啼血聽聲聲﹔傷心欲拍靈牀告﹐棄予如遺太不情﹗人生誰無病﹐一病竟不起﹔奢望正無窮﹐而今長已矣﹗雙親猶在堂﹐二子呱呱哭﹔況有未亡人﹐應知難瞑目。𨿽則難瞑目﹐差可慰夫心﹔不能同生願同死﹐九原再續合歡衾。苟延殘喘且從容﹐爲夫一一盡送終。視屬纊﹑親含玉﹑必誠必愼聊裝束﹔三桃湯﹑五穀囊﹑至纖至微鹹檢錄。從玆慷慨殉夫亡﹐任是百身都莫贖。須臾夫柩出庭闈﹐旋入房中靜掩扉﹔八尺朱繩繯頸絕﹐天爲悲愁雨雪霏﹔面容不攺貞魂結﹐矢志如歸堅似鐵。編詩以待采風來﹐有此芳徽長不滅。吁嗟乎﹗女貞木﹐鵂鶹不敢棲﹔■﹝牙攵﹞上女下﹞女星﹐浮雲不敢翳﹐行看綽楔請旌題﹕彰邑烈婦張廷煥之妻。

詠水仙花詩

淩波仙子認前身﹐七載驚聞兩度春。物與情通原有感﹐花經歲久豈無神。芳心不異根株古﹐枯骨翻疑色相新。他日香魂如可再﹐叮嚀勿負故園人﹗

其二

蕊珠宮裏舊英姿﹐七載重華事更奇。道骨不隨塵世攺﹐芳心應惹俗情疑。水中仙子渾忘歲﹐波上靈妃定識時。寄語園丁珍護惜﹐此花速報主人知。

前題泉郡生員張世淸

此君匪必嘆凋零﹐七載荒拋落艸庭。仙骨還隨閒處立﹐冰心猶向醉中醒。分來銀蒜從頭白﹐動卻瑤簪入眼靑。拜歲迎春應獨步﹐早教瑞气透幽亭。

前題彰邑生員周靑蓮

玉質黃冠鬥麗華﹐風塵寄迹便成家。曾隨俗女鳴晨佩﹐忽逐西施醉晚霞。君子有心仍樂水﹐仙人無事久懷沙。憐渠故作含羞態﹐七歷星霜始放花。

其二

萬劫修成潔淨身﹐拚將枯槁委風塵。無生參透長生祕﹐得意分明失意人。玉佩耍余今日恨﹐霓裳舞罷舊時春。含情久不施脂粉﹐寄語楊妃莫效顰。

其三

芳名依舊水中仙﹐昨是今非劇可憐。不向淸流藏色相﹐甘從濁世結塵緣。玉骨冰姿無限媚﹐班香謝雪有餘妍。東鄰娣妹多含妒﹐鎖住春心過六年。

前題云邑生員陳廷芳

曾同眾卉鬥芳辰﹐水上輕盈獨可人。爲壓繁華爭俗相﹐還將幽朴返天眞。吟壇久速生羅襪﹐樂府從聽點絳唇。七載香魂何處夢﹖醒來猶憶故園春。

