

欽定四庫全書

史部十三

漢制攷

政書類一【通制之屬】提要

【臣】等謹案漢制攷四卷宋王應麟撰應麟字伯厚晚年自號深寧叟其先浚儀人南渡後遂家於鄞縣淳祐元年進士寶祐四年又中博學宏詞科度宗時官至禮部尙書是編因兩漢書諸志於當時制度多詳於大端略於細目困摭采漢儒經注及說文諸書所載鉤稽排纂以補其遺頗足以資考證又以唐時賈孔諸疏去古已逺方言土俗時異名殊所謂某物如今某物某事如今某事者往往循文箋釋於舊文不必悉符如周禮疏不知步繇假紒及五夜儀禮疏不知偃領之類不一而足應麟皆爲一一訂辧旁引證明又周禮太史職注云太史抱式疏謂占文謂之式應麟則別引藝文志羨門式法以觧之考式者時之儀器史記日者傳旋式正棊漢書王莽傳天文郎按式於前日時加某皆指此器所引亦較舊義爲長非但抄撮舊文無所別擇其中偶失考定者如周禮士師職注云三公出城郡督郵盜賊道蓋漢時郡掾分部屬縣爲督郵其分治各曹者亦名督郵故朱博傳云爲督郵書掾此督郵盜賊蓋掾主捕盜賊者其不加掾字猶巴郡太守張納碑陰書督盜賊枳李街耳以此職又主爲三公行故云督郵盜賊導蓋道與導古字通也賈公彥疏乃謂使舊爲盜賊之人督察郵行往來於義爲誤應麟沿用其說未免千慮之一失要其大致精核具有依據較南宋末年侈空談而鮮寔徴者其分量相去逺矣乾隆四十三年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

漢制攷自序

漢制載於史者先儒攷之詳矣其見他書者未之攷也嘗謂法始乎伏羲而成乎堯三代損益至周大備夫子從周與從先進之言所謂百世可知者其法著於春秋東遷之初先王典章槪有存者義和秬鬯之賚王命猶重也司徒緇衣之美王官猶賢也祭仲論京不度過制之城猶未眾也無駭卒始請族世官之敝猶未逺也泰山有祊則巡守之迹猶可復也九宗五正有後則封建之制猶可尋也師服之言建國臧僖伯之諫觀魚則據經守古之士猶多也春秋何爲而作乎宰咺歸賵天衷民彛大泯亂春秋所以始歟於獻六羽於稅畆皆曰初於丘甲於三軍皆曰作於南門於雉門及兩觀皆曰新作夫子蓋傷之也秦作西畤臚於郊祀魯惠公請郊禘史角實往而祀禮始僣矣其後齊作內政而兵制變晉作爰田而田制變晉作執秩而官制變鄭鑄刑書而刑制變大夫奏肆夏季氏旅泰山晉不知殽烝魯不知尙羔禮防亡矣然名卿大夫講聞故實三代文獻藹如也納鼎有諫觀社有諫申繻名子之對裏革斷罟之規禦孫別男女之贄管仲辭上卿之饗栁下季之述祀典單襄公之述夏令秩官魏綘之述夏訓虞箴郯子能言紀官州鳩能言七律子革倚相能誦祈招懿戒觀射父之陳祭祀閔馬父之稱商頌格言猷訓粲然可暏齊虞人之守官魯宗人之守禮懍懍秋霜夏日之嚴劉子所雲天地之中子產所雲天地之經胥臣敬徳之聚晏子禮之善物又皆識其大者綂紀相承淵源相續得夏時坤乾見易象魯春秋而知三代之禮所以扶持於未墜者豈一人之力哉戰國去籍之餘孟子言井地曰大略言班爵祿曰聞其略言諸侯防禮曰未學而嘗聞若其宏綱丕式因略而致詳推舊而爲新聖人復起不能易也春秋大復古譏變古井牧變而阡陌畿服變而郡縣車乘變而步騎什一變而箕斂佩玉變而帶劍簋席變而杯案生民之理有窮則聖王之法可攺古其不可復乎是意惟太史公知之於夏殷紀舉孔子正夏時善殷輅卓然見損益之要指於髙帝紀曰朝以十月車服黃屋左纛蓋嘆其襲秦也漢之止於爲漢自髙帝之襲秦始𨿽然兩漢之制文中子奚取焉吁三代逺矣漢詔令人主自親其文猶近於書之典誥也郎衞執防之用儒生猶近於王宮之士庶子也司徒府有百官朝會殿以決大事猶近於外朝之詢眾也牧守有子孫郡國有辟舉庶防建侯之舊丞相進見禦坐爲起在輿爲下庶防敬臣之意三老掌教化孝悌力田置常員鄕遂之流風遺韻亦間見焉是之取爾君子尙論古之人以爲漢去古未逺諸儒占畢訓故之學𨿽未盡識三代舊典而以漢制證遺經猶幸有傳注在也冕服車旗彛器之類多以叔孫通禮器制度爲據其所臆度無以名之則謂若今某物及唐儒爲疏義又謂去漢久逺𨿽漢法亦不可攷蓋自西晉板蕩之後見聞放失習俗流敗漢世之名物稱謂知者鮮焉況帝王制作之法象意義乎此漢制之僅存於傳注者不可忽不之攷也愚少嘗有聞老弗敢墜因防次爲編以俟後之君子自流遡源三代之禮庶乎其可識矣辛巳夏五王應麟序

欽定四庫全書

漢制攷卷一

宋王應麟撰周禮

胥徒注此民給徭役者若今衞士矣疏衞士亦給徭役故舉漢法況之

貢禹傳諸離宮及長樂宮衞可減太半寛繇役

膳夫注今時美物曰珍膳

酒人注奄今謂之宦人古者從坐男女沒入縣官爲奴其少才知以爲奚今之侍史官婢或曰奚官女疏侍史官婢舉漢法言之或曰官女者漢時有此別號案左氏晉惠公之女名妾稱爲官女謂宦事秦公子亦云宦女也

貢禹傳諸官奴婢十萬餘人

大府注大府爲王治藏之長若今司農矣疏漢時司農主府藏故史遊章云司農少府國之淵

司會注司會主天下之大計計官之長若今尙書疏漢之尙書亦主大計故舉以況之也

成帝紀建始四年罷中書宦官初置尙書員五人

職內注職內主入也若今之泉所入謂之少內疏漢之少內亦主泉所入案王氏漢官解云小官嗇夫各擅其職謂倉庫少內嗇夫之屬各自擅其條理所職主由此言之少內蔵聚似今之少府但官卑職碎以少爲名

丙吉傳少內嗇夫白吉曰食皇孫亡詔令注云少內掖庭主府藏之官也

大宰八法注鄭司農云官屬謂六官其屬各六十若今博士大史大宰大祝大樂屬大常也疏漢始叔孫通爲奉常後攺爲大常

八則注祿若今月奉也疏古者祿皆月別給之漢之月奉亦月給之

九職注鄭司農雲閒民謂無事業者轉移爲人執事若今傭賃也

九賦注賦口率出泉也今之算泉民或謂之賦此其舊名與疏漢法民年二十五已上至六十出口賦錢人百二十以爲算

食貨志董仲舒曰田租口賦二十倍於古貢禹傳古民亡賦算口錢起武帝徵伐四夷重賦於民民產子三嵗則出口錢故民重困宜令兒七嵗去齒乃出口錢年二十乃算元帝令民產子七嵗乃出口錢鹽鐵論曰𨿽三十而以頃畆出稅加之以口賦更繇之役理道要訣漢髙帝每嵗人常賦百二十錢至孝文時省儉減至四十武帝事邊費廣人產子三嵗則出口錢孝宣減人算三十孝成減四十光武有產子復以三年之算

關市山澤謂占防百物幣余占賣國中之斥幣皆末作當增賦者若今賈人倍算矣

小宰注宮刑在王宮中者之刑建眀布告之糾猶割也察也若今禦史中丞疏應劭云秩千石朝防獨坐副貳禦史大夫內掌蘭臺圖籍外督刺史糾察百寮故舉漢法況之

八成注鄭司農云質劑謂市中平價今時月平是也【平音病】

傅別質劑皆今之劵書也

嵗終則令羣吏致事注使賫嵗盡文書來至若今上計疏漢之朝集使謂之上計吏謂上一年計防文書

及功狀也

憲禁於王宮注憲謂表縣之若今新有法令云

宰夫八職注治要若嵗計也治凡若月計也治目若今日計也

贊治若今起文書艸也疏起文書艸乃後判決是爲贊治之法

治敍次序官中如今侍曹伍伯傳吏朝也疏漢時五人爲伍伯長也是五人之長言傳吏朝者傳在朝羣吏諸官事務於朝也胥於什長亦然故舉漢法況之也

書其能者與其良者注鄭司農云若今時舉孝防賢良方正茂才異等疏孝防者謂孝弟防絜賢良卽經中良者謂有賢行而良善也云方正者人𨿽無別行而有方幅正直者也云茂才者漢光武諱秀時號爲茂才卽經云能者也云異等者四科不同等級各異故云異等

宮正次捨注次諸吏直宿若今部署諸廬者捨其所居寺

史記秦紀衞令曰周廬設卒甚謹西京賦曰徼道外周千廬內傅胡廣曰衞士於周垣下爲區廬

防其出入注鄭司農云若今時宮中有罪禁止不得出亦不得入及無引籍不得入宮司馬殿門也疏今時謂漢法言引籍者有門籍及引人乃得出入也又云司馬殿門者漢宮殿門每門皆使司馬一人守門比千石皆號司馬殿門也

元帝紀令從官給事宮司馬中者得爲大父母父母兄弟通籍應劭曰籍者爲二尺竹牒設其年紀名字物色縣之宮門案省相應乃得入也顏師古曰司馬門者宮之外門也衞尉有八屯衞司馬主衞士徼巡宿衞每面各二司馬故謂宮之外門爲司馬門竇嬰傳太后除嬰門籍不得朝請王嘉傳爲郎坐戶殿門失闌免梁孝王傳梁之侍中郎謁者著引籍出入天子殿門與漢宦官亡異

凡邦之事蹕注鄭司農云國有事王當出則宮正主禁絕行者若今時衞士塡街蹕也疏漢儀大駕行幸使衞士塡塞街巷以止行人備非常也

宮伯凡在版者注鄭司農云版名籍也以版爲之今時鄕戶籍謂之戶版

以時頒其衣裘注衣裘若今賦冬夏衣疏夏時班衣冬時班裘賦班也皆賜授之義

庖人共祭祀之好羞注謂四時所爲膳食若荊州之防魚靑州之蟹胥𨿽非常物進之孝也疏鄭見當時有之【集韻蝑蟹醢四夜切】

外饔饗士庶子注士庶子衛王宮者若今時之饗衞士矣

王尊傳正月行幸曲防臨饗罷衞士如淳曰諸衞士更盡得代去故天子自臨而饗之和熹鄧後紀舊事嵗終當饗遣衞士注蓋寛饒傳嵗盡交代上臨饗罷衞卒是也

亨人注爨今之竈疏周禮儀禮皆言爨論語王孫賈云寜媚於竈祭法天子七祀之中亦言竈自孔子已後皆言竈

臘人幹肉注大物解肆幹之謂之幹肉若今涼州烏翅矣

瘍醫五毒注今醫方有五毒之藥

酒正五齊注泛者成而滓浮泛泛然如今宜成醪矣醴猶體也成而汁滓相如今恬酒矣盎猶翁也成而翁翁然蔥白色如今鄼白矣【鄼在何反】緹者成而紅赤如今下酒矣沈者成而滓沈如今造淸矣疏宜成說以爲地名故曹植酒賦曰宜成醴醪蒼梧縹淸若馬融所云今之宜成會稽稻米淸似宜成以爲酒名故劉杳要雅亦以宜成爲酒名二者未知孰是恬酒於五齊中爲恬故以恬酒況之鄼白漢時蕭何所封地名鄼【釋文卽今之白醝酒宜作醝作鄼假借也】也下酒謂曹牀下酒其色紅赤故以緹名之案鄭下注五伯緹衣亦赤黑色也造淸漢時造淸熟則滓沈故以況沈齊也

三酒注事酒酌有事者之酒其酒則今之醳酒也昔酒今之酋久白酒所謂舊醳者也淸酒今中山冬釀接夏而成疏事酒冬釀春成以漢之醳酒況之昔爲久酋亦逺久之義故以漢之酋久白酒況之但昔酒對事酒爲淸若對淸酒則爲白故云酋久白酒也晉語云味厚寔昔毒酒久則毒也昔酒爲久冬釀接春淸酒久於昔酒自然接夏也中山郡名故魏都賦云醇酎中山沈湎千日

四飲注漿今之酨漿也酏今之粥【酨昨再反】疏酨之言載米汁相載漢時名爲酨漿內則有黍酏酏飲粥稀者之淸也

大祭三貳中祭再貳小祭壹貳汪益之者以飲諸臣若今常滿尊也疏言益之故常滿故以漢法況之

漿人六飲注涼今寒粥若糗飯雜水也疏案內則飲內有濫無涼彼鄭云以周禮六飲較之則濫涼也紀莒之間名諸爲濫言諸者非一之義內則名涼爲濫參驗相當

淩人治鑑注鑑如甀大口以盛冰置食物於中以禦溫气疏漢時名爲甀卽今之甕是也

夷槃注漢禮器制度大槃廣八尺長丈二尺深三尺漆赤中疏叔孫通前漢時作漢禮器制度多得古之周制故鄭君依而用之也周謂之夷槃漢謂之大槃是別代異名【防大記注漢禮大盤廣八尺長丈二深三尺赤中夷槃小焉】

籩人注籩竹器如豆者其容實皆四升疏依漢禮器制度而知也

朝事之籩注鮑者於室中糗幹之出於江淮鱐者析幹之出東海疏鄭以目驗知之言室者謂土爲室

今河間以北煮穜麥賣之名曰逢燕人膾魚方寸切其腴以防所貴疏引漢法證麷亦是熬煮之麥引時事證膴亦是腹腴以擬祭與啗貴者同也

饋食之籩注饋食薦孰也今吉禮存者特牲少牢諸侯之大夫士祭禮也疏天子諸侯祭祀之禮亡

醢人饋食之豆豚拍注鄭大夫杜子春云今河間名防脇聲如鍜鎛

鹽人飴鹽注鹽之恬者今戎鹽有焉疏卽石鹽是也幕人注帟王在幕若幄中坐上承塵

掌次皇邸注鄭司農云皇羽覆上邸後版也謂後版屏風與染羽象鳯皇羽色以爲之疏言後版者謂爲大方版於坐後畫爲斧文言屏風者據漢法況之無正文故言與以疑之

外府掌邦布之入出注布泉也布讀如宣布之布其藏曰泉其行曰布取名於水泉其流行無不徧泉始蓋一品周景王鑄大泉而有二品後數變易不復識本制至漢惟有五銖久行王莽攺貨而異作泉布多至十品今存於民間多者有貨布大泉貨泉貨布長二寸五分廣寸首長八分有奇廣八分其圜好徑二分半足枝長八分其右文曰貨左文曰布重二十五銖直貨泉二十五大泉徑一寸二分重十二銖文曰大泉直十五貨泉徑一寸重五銖右文曰貨左曰泉直一也疏漢書食貨志周景王時患泉輕更鑄大泉單穆公曰不可王不聴鑄大泉文曰寶貨漢興爲秦泉重難用更令民鑄楡莢錢至孝文有司言楡莢三銖輕易姦詐請鑄五銖至王莽居攝變漢制更造大泉徑寸二分重一十二銖文曰大泉直五十又造契刀形如刀直五百又造錯刀以黃金錯其文曰一刀直五千與五銖錢凡四品並行至莽卽眞罷五銖錢異作泉布多至十品其布有大布次布弟布壯布中布差布厚布幼布麼布小布是爲貨十品也其泉十品者莽居攝作大泉錯刀契刀卽眞作小錢麼錢幼錢布錢壯錢天鳳年更造貨布與貨錢爲十品莽以劉有金刀罷契刀錯刀從莽至漢末鄭君時見行此三者故云今存於民間也彼文貨布無有奇廣八分半足支長八分等十一字此鄭君目所覿見以義增之耳彼大泉直五十言十五者亦誤當從五十爲正也王莽之大泉蓋與景王所鑄大泉亦異也【愚桉武帝鑄五銖疏謂孝文作五銖誤也】

周語景王二十一年鑄大錢韋昭注錢者金幣之名所以貿買物通財用也古曰泉後轉曰錢單穆公云古者有母平子子權母而行然則二品之來古而然矣鄭君云錢始一品至景王有二品省之不熟耳前後漢紀武帝元狩五年行五銖錢【王莽時廢】光武建武十六年始行五銖錢齊孔覬曰自漢鑄五銖至宋文帝歷五百餘年不變者輕重可法得貨之宜也

幣賫注鄭司農云賫或爲資今禮家定賫作資

司會書契版圖注書謂簿書契其最凡也版戶籍也圖土地形象田地廣狹疏漢時以簿書記事至於餘物記事亦謂之簿書故舉漢法而言也漢之戶籍皆以版書之故以漢法況

職內凡受財者受其貳令而書之注受財受於職內以給公用者貳令者謂若今禦史所冩下本奏王所可者書之若言某月某日某甲詔書出某物若干給某官某事【下戶嫁反】疏禦史掌贊書用財者先奏白於王王許可則禦史贊王爲辭下職內是其貳令職內則書之爲本案然後給物與之

職幣以書揭之注鄭司農云揭之若今時爲書以著其幣【著直略反】

掌皮防其財賫注賫所給予人以物曰賫今時詔書或曰賫計吏疏漢時攷使謂之計吏有詔賜與之則曰賫引之證賫是與人物也

內宰教六宮注六宮若今稱皇后爲中宮矣疏漢舊儀有此事也

哀帝紀中宮注皇后之宮

禁其奇衺注奇衺若今媚道疏漢法有官禁云敢行媚道者謂道妖衺巫術以自媚故舉漢法證經

內小臣陰事注陰事羣妃禦見之事若今掖庭令晝漏不盡八刻白錄所記推當禦見者

閽人掌守王宮之中門之禁注中門爲外內爲中若今宮闕門

女祝招梗禬禳注四禮惟禳其遺象今存疏漢時招梗及襘不行惟禳一禮漢日猶存其遺象

典婦功物書而揭之注鄭司農云書其賈數而著其物若今時題署物

內司服褘衣揄狄闕狄注今世有圭衣者蓋三翟之遺俗疏漢時有圭衣刻爲圭形綴於衣是由周禮有三翟別刻繒綴於衣漢俗尙有故云三翟遺俗也

素沙注素沙者今之白防也【防音絹今作絹字】六服皆袍制以白防爲裏使之張顕今世有沙縠者名出於此疏素沙爲裏無文故舉漢法而言謂漢以白防爲裏以周時素沙爲裏耳

縫人棺飾注漢禮器制度飾棺天子龍火黼黻皆五列又有龍翣二其戴皆加璧疏明天子加數與防大記不同之義

翣栁注書曰分命和仲度西曰栁谷【度音宅】疏濟南伏生書傳文度亦居也栁者諸色所聚日將沒其赤兼有餘色故云栁谷

吳虞翻奏鄭解尙書違失古大篆夘字讀當爲夘古栁夘同字而以爲昧

追師副編注副之言覆所以覆首爲之飾其遺象若今步繇矣服之以從王祭祀編編列發爲之其遺象若今假紒矣服之以桑也疏漢之步繇謂在首之時行步繇動此據時目驗以曉古至今去漢久逺亦無以知之矣假紒亦是鄭之目驗以曉古至今亦不知其狀也

續漢輿服志皇后入廟步揺以黃金爲山題貫白珠桂枝相糺八爵九華熊虎赤羆天祿辟邪南山丰大特六獸東觀漢記章帝詔東平王蒼以光烈皇后假髻帛巾各一衣一篋遺王

屨人注復下曰舄襌下曰屨古人言屨以通於復今世言屨以通於襌俗易語反與疏漢時名復下者爲屨並通得下襌之屨

夏采建綏注今禮家定作蕤疏謂今說禮之家蕤賔在午月一陰爻生陰气委蕤於下故旌旗之緌亦定作蕤也

媒氏注媒之言謀也謀合異姓使和成者今齊人名麯【魚列反】曰媒

漢書注孟康曰媒酒教顏師古曰齊人名麯餅曰媒

司門注司門若今城門校尉主王城十二門疏都司總監十二門官故舉漢法況之

囿人注囿今之苑疏此據漢法以況古古謂之囿漢家謂之苑

大司徒建邦之土地之圖注土地之圖若今司空郡國輿地圖疏案漢蕭何收秦圖籍以知天下阨塞廣逺至後漢乃有司空郡國地圖輿者車輿其前牙曲地形不可正方故云輿地圖也案職方亦云掌天下之圖注直云如今司空輿地圖不云郡國者彼以司馬主九畿並夷狄而言故不得云郡國此經云主人民之數則惟據九州之內故此注云郡國也

武帝元狩六年禦史大夫奏輿地圖請所立國名立齊燕廣陵三王淮南王安與左吳等按輿地圖部署兵所從入疏謂後漢乃有蓋攷之未詳也光武披輿地圖指示鄧禹建武十五年封皇子大司空上輿地圖馬援曰前披輿地圖見天下郡國百有六所肅宗建初中案輿地圖令諸國戶口皆等租入【史記正義天爲蓋地爲輿故云輿地圖】

皁物注鄭司農云皁物柞栗之屬今世間謂柞實爲皁斗

日至之景注鄭司農云土圭之長尺有五寸以夏至之日立八尺之表其景適與土圭等謂之地中今潁川陽城地爲然疏潁川郡陽城縣是周公度景之處古迹猶存

王朴曰古者植圭於陽城以其近洛也蓋尙歉其中乃在洛之東偏開元十二年遣使天下影南距林邑北距橫野中得浚儀之嶽防應南北居地之中司馬公曰日行黃道每嵗有差地中當隨而轉移故周在洛邑漢在潁川陽城唐在汴州浚儀

其食者半參之一四之一注土均均邦國地貢輕重之等其率之也公之地以一易侯伯之地以再易子男之地以三易必足其國禮俗防紀祭祀之用乃貢其餘若今度支經用余爲司農谷矣疏據漢法以況之

保息六注寛疾若今癃不可事不算卒可事者半之也疏漢時癃病不可給事不算計以爲士卒若今廢

疾者也可事者謂不爲重役輕處使之取其半功而已似今殘疾者也

正治而致事注致事上其計簿疏漢時攷吏謂之計吏據其使人也此言計簿據其文書也

宣帝黃龍元年謂上計簿具文而已禦史察計簿疑非實者按之匡衡傳郡定國界上計簿更定圖言丞相府貢禹傳郡國擇便巧史書習於計簿能欺上府者以爲右職

小司徒以嵗時入其數注若今四時言事疏漢承周後皆四時入其數今時白役簿皆在於冬代異時殊故有革別也

大比注鄭司農云五家爲比故以比爲名今時八月案比是也要謂其簿疏漢時八月案比而造籍書周以三年大比未知定用何月故以漢法八月況之後漢皇后紀漢法常因八月算人漢儀注曰八月初爲算賦

鄕師前後之屯注鄭大夫讀屯爲課殿疏當時俗有課殿之語故讀從之

鄕大夫其捨者國中貴者賢者能者服公事者老者疾者皆捨注鄭司農云徵之者給公上事也捨者謂有復除捨不收役事也貴者謂若今宗室及關內侯皆復也服公事者謂若今吏有復除也老者謂若今八十九十復羨卒也疾者謂若今癃不可事者復之疏四事皆若今者並舉漢法況之

鹽鐵論今寛力役之政二十三始賦五十六而免所以輔耆壯而息老艾也

興賢者能者注鄭司農云興賢者謂若今舉孝亷興能者謂若今舉茂才疏孝悌防絜人之徳行故以孝防況賢者茂才則秀才也才人之技藝故以況能者也

黨正以歳時涖較比注鄭司農云如今小案比疏此舉漢法言小案比對三年大比爲小耳

族師春秋祭酺注酺者爲人物烖害之神也較人職又有冬祭馬步則未知此世所云蝝螟之酺與人鬼之步與蓋亦爲壇位如雩禜云疏酺不知何神故舉漢法以況之但漢時有蝝螟之酺神又有人鬼之步神故兩言之

封人注畿上有封若今時界矣疏漢時界上有封樹故舉以言之

急就篇頃町界畆畦埒封

置其絼注鄭司農云絼著牛鼻繩所以牽牛者今時謂之雉與古者名同疏自漢以前皆謂之絼案少儀云牛則執紖紖則絼之別名

楅衡注楅設於角衡設於鼻如椵狀也疏漢時有置於犬之上謂之椵【音加】故舉以況衡

鼔人以金錞和鼔注錞錞於也圜如碓頭大上小下樂作鳴之與鼔相和疏錞於之名出於漢之大予樂官其形並出彼文而知之也

以金鐲節鼓注鐲鉦也形如小鐘軍行鳴之以爲鼔節

疏形如小鐘者亦據漢法而言也

以金鐃止鼓注鐃如鈴無舌有秉執而鳴之以止擊鼓

疏鐃如鈴無舌者亦約漢法而知也

以金鐸通鼔注鐸大鈴也疏亦約漢法知之

牛人共其牛牲之互注互若今屠家縣肉格

充人展牲注鄭司農云展具也具牲若今時選牲也謂展牲若今夕牲也疏夕牲此舉漢法以況之丙吉子顯從祠髙廟至夕牲日乃使出取齋衣顏師古注未祭一日其夕展視牲具謂之夕牲

載師以防裏任國中之地注防裏者若今云邑裏居矣疏異義公羊十一稅逺近無差漢制收租田有上

中下與周禮同義

閭師疏劉琰問夫家之徵與夫布其異如何鄭答云夫家之徵者田稅如今租矣夫布者如今算斂在九賦中者也

遺人十里有廬三十里有宿注廬若今野徒有庌也宿可止宿若今亭有室矣疏此舉漢法以況義漢時野路候迎賓客之處皆有庌捨與廬相似漢法十里有亭有三老人皆有宮室故引以爲況也

保氏九數注鄭司農云九數方田粟米差分少廣商功均輸方程贏不足旁要今有重差夕桀【夕音的】句股也疏方田已下皆依九章算術而言今有重差夕桀

句股此漢法增之馬氏注以爲今有重差夕桀夕桀亦是算術之名與鄭異案今九章以句股替旁要則旁要句股之類也少儀正義云九數之名書本多誤儒者所解方田一粟米二差分三少廣四商功五均輸六方程七贏不足八旁要九云今有重差句股者鄭司農指漢時云今世於九數之內有重差句股二篇其重差卽與舊數差分一也去舊數旁要而以句股替之爲漢之九數卽今之九章也馬融幹寶等更云今有夕桀各爲二篇未知所出

鄭傳通九章算術注周公所作也凡九篇方田粟米差分少廣均輸方程傍要盈不足句股馬續傳善九章算術注劉徽九章算術方田一粟米二差分三少廣四商功五均輸六盈不足七方程八句股九並無重差夕桀劉徽九章算經序伏羲氏始畫八卦作九九之術以合六爻之變記稱隸首作數周公制禮而有九數九數之流則九章是矣漢北平侯張蒼大司農中丞耿壽昌皆以善算名世蒼等因舊文之遺殘【闕】稱刪補故較其目則與古或異而所論者多【闕】語也凡望極髙測絕深而兼知其逺者必用重差句股則必以重差爲率故曰重差也一方田以禦田疇界域二粟米以禦交質變易三裦分【差也】以禦貴賤稟稅四少廣以禦積羃方圓五商功以禦功程積實六均輸以禦逺近勞費七盈不足以禦隱雜互見八方程以禦錯糅正負九句股以禦髙深廣逺梅福傳齊桓之時有以九九見者唐藝文志劉向九章重差一卷

調人凡有鬭怒者成之注鄭司農云成之謂和之也和之猶今二千石以令解仇怨後復相報移徙之此其類也

媒氏嫁殤注鄭司農云今時娶防是也

司市以次敍分地注次謂吏所治捨思次介次也若今市亭然疏舉漢法而言

張平子西京賦廓開九市通闤帶闠旗亭三重俯察百隧周制大胥今也惟尉注漢宮闕疏曰長安立九市其六市在道西三市在道東史記褚先生曰臣爲郎與方士防旗亭下

質劑注質劑謂兩書一札而別之也若今下手書言保物要還矣疏漢時下手書卽今畫指劵與古質劑同也

思次介次注思次若今市亭也介次市亭之屬別小者也

量度者注若今處斗斛及丈尺也

以璽節出入之汪璽節印章如今斗簡封矣疏案漢法斗簡封其形方上有封簡其內有書則周時印章上書其物識事而已

左傳正義周時印已名璽但上下通用

泉府以國服爲之息注以其於國服事之稅爲息也王莽時民貸以治產業者但計贏所得受息無過嵗什一疏此與周少異周時不計其贏所得多少據本徵利王莽時𨿽計本多少爲定及其徵科惟據所贏多少假令萬泉嵗還贏萬泉徴一千贏五千徴五百餘皆據利徴什一也

司關以節傳出之注傳如今移過所文書疏傳則過所文書

文帝十二年除關無用傳張晏注傳信也若今過所也釋名曰過所至關津以示之或曰傳

掌節使節皆金也注今漢有銅虎符疏證周時節用銅之意

門關用符節注符節者如今宮中諸官詔符也璽節者今之印章也旌節今使者所擁節是也將送者執此節以送行者皆以道裏日時課如今郵行有程矣以防容姦擅有所通也疏符節已下周法無文故皆約漢法況之案太史公本紀漢文帝二年九月初與郡國守相爲銅虎符竹使符應劭曰銅虎符第一至第五國家當發兵遣使者至郡國合符符合乃聴受之竹使符者皆以竹箭五枚長五寸鐫刻篆書第一至第五張宴曰符以代古之圭璋從簡易也鄭引之者欲明漢時銅虎符本出於此也

後漢杜詩上疏舊制發兵以虎符其餘徵調竹使而已

遂人夫一廛注鄭司農云揚子云有田一廛謂百畮之居也謂廛城邑之居王莽時城郭中宅不樹者謂不毛出三夫之布疏引莽時事者證廛是城郭中

裏宰以嵗時合耦於耡注耡者裏宰治處也若今街彈之室於此合耦使相佐助因放而爲名疏鄭以漢法況之漢時在街置室簡彈一里之民於此合耦使相助佐因放而名耡也

金石錄漢都鄕正街彈碑在汝州界故昆陽城中其嵗月略可見蓋中平二年正月而其額題都鄕正街彈碑莫知其爲何碑也水經魯陽縣有南陽都鄕正衛爲碑平氏縣有南陽都鄕正衞彈勸碑隸釋亦以爲衞彈碑蓋未攷此注也酸棗令劉熊碑云湣念烝民勞苦不均爲作正彈造設門更

合人耦則牛耦亦可知也疏周時未有牛耦耕至漢時搜粟都尉趙過始教民牛耕今鄭云合牛耦可知者或周末兼有牛耦至漢趙過乃絕人耦專用牛耦故鄭兼云焉

山海經后稷之孫叔均始作牛耕周益公曰竊疑耕犂起於春秋之間故孔子有犂牛之言而弟子冉耕亦字伯牛月令季冬出土牛示農耕早晚賈誼新書劉向新序俱載鄒穆公曰百姓飽牛而耕暴背而耘大率在秦漢之際何待趙過過特教人耦犂共二牛費省而功倍爾

旅師平頒其興積注縣官徵聚物曰興今云軍興是也疏鄭舉漢法況之興皆是聚積之義也

艸人土化之法注化之使美若泛勝之術也疏漢時農書有數家泛勝爲上故月令注亦引泛勝

蓺文志農家泛勝之十八篇【音凡】

稻人芟夷之注鄭司農說今時謂禾下麥爲夷下麥言芟刈其禾於下種麥也

迹人邦田之地政注田之地若今苑也

掌蜃共白盛之蜃注盛猶成也謂飾墻使白之蜃也今東萊用蛤謂之義灰云疏蜃蛤在泥水之中東萊人義取以爲灰故以蛤灰爲義灰

囿人牧百獸注備養眾物也今掖庭有鳥獸自熊虎孔雀至於狐貍鳧鶴備焉

司稼出斂法注斂法者丰年從正凶荒則損若十傷二三實除減半疏舉法以況義謂漢時十分之內傷二分三分余有七分八分者實除減半者謂就七分八分中爲實在仍減去半不稅於半內稅之以凶荒所優饒民法也

槁人外內朝冗食注外朝司寇斷獄獘訟之朝也今司徒府中有百官朝防之殿雲天子與丞相防決大事焉是外朝之存者與內朝路門外之朝也冗食者謂畱治文書若今尙書之屬諸直上者疏引漢法說之謂以次當直畱在朝宿不復須以食供之冗散也外內朝上直諸吏謂之冗吏亦曰散吏

續漢歷志熹平四年馮光陳晃言歷元不正詔以羣臣防司徒府議注蔡邕集載三月九日百官防府公殿下東面校尉南面侍中郎大夫千石六百石重行北面議郎博士西面戶曹令史當坐中而讀詔書公議蔡邕前坐侍中西北近公卿與光晃相難問是非焉後百官志注蔡質漢儀曰司徒府與蒼龍闕對厭於尊者不敢號府應劭曰丞相舊位在長安時府有四出東西門耳國每有大議天子車駕親幸其殿殿西王侯以下更衣並存每嵗州郡聴采長吏臧否民所疾苦還條奏之是謂舉謡言舉謡言者掾屬令史都會殿上主者大言某州郡行狀周禮外朝幹寶注曰禮司徒府中有百官朝防殿朝士注今司徒府有天子以下大防殿亦古之外朝

漢制攷卷一

欽定四庫全書

漢制攷卷二

宋王應麟撰

春官注鄭師農云唐虞歷三代以宗官典國之禮與其祭祀漢之大常是也疏代異法殊禮有防革故至漢時祭祀之禮使大常主之

典瑞注瑞節信也典瑞若今符璽郎疏舉漢法而況之守祧奄八人注奄如今之宦者疏漢以奄人爲內宦則名奄人爲宦

世婦每宮卿二人中士八人注世婦後宮官也王后六宮漢始大長秋詹事中少府大僕亦用士八人疏見周時用奄之義

鞮鞻氏注鞮屨四夷舞者所屝也今時倡蹋鼓防行者自有屝疏謂漢時倡優作樂蹋地之人並擊鼓防防作聲者行自有屝屨證四夷舞者亦自有屝與中國不同也

太宗伯疈辜注故書疈爲罷鄭司農云罷辜披磔牲以祭若今時磔狗祭以止風疏舉漢法以況義狗屬西方金金制東方木之風故用狗止風也

五命賜則注則地未成國之名王莽時以二十五成爲則方五十里合今俗說子男之地獨劉子駿等識古有此制焉疏時有孟子張包周及何休等並不信周禮有五百里已下之國以王制百里七十里五十里等爲周法故鄭指此等人爲俗說也

孤執皮帛注帛如今璧色繒也疏漢時有璧色繒故鄭舉而言之未知色之所定也

小宗伯立軍社注社之主蓋用石爲之疏案許愼云今山陽谷祠有石主

甫竁注今南陽名穿地爲竁

肄儀爲位注謂若今時肄司徒府也

肆師治其禮儀注故書儀爲義鄭司農義讀爲儀古者書儀但爲義今時所謂義爲誼

司尊彛皆有舟注鄭司農云舟尊下臺若今時承槃疏漢時酒尊下槃象周時尊下有舟故舉以爲況也

獻酌修酌注獻讀爲摩莎之莎齊語聲之誤也修讀爲滌濯之滌今齊人命浩酒曰滌

司幾筵黼依注斧謂之黼其繡白黒采綘帛爲質依其制如屏風然疏屏風之名出於漢世鄭以今曉古故舉屏風爲況也

繅席次席注繅席削蒲蒻展之編以五采若今合歡矣次席桃枝席有次列成文疏漢有合歡席故舉漢法況之漢世以桃枝竹爲席次第行列成文章

紛純注紛如綬有文而狹者疏漢世綬是薄帔有文章而狹

典瑞祼圭有瓉注漢禮瓉槃大五升口徑八寸下有槃口徑一尺疏此漢器制度文叔孫通所作

珍圭注杜子春云珍當爲鎭以徵召守國諸侯若今時徵郡守以竹使符也謂珍圭王使之瑞節如今時使者持節矣疏持節卽子春所云竹使符也髙帝紀注節以毛爲之上下相重取象竹節將命者持之以爲信【武帝紀徵和元年更節加黃旄】光武紀注節所以爲信以竹爲之柄長八尺以旄牛尾爲其眊三重馮衍與田邑書今以一節之任建三軍之威豈特寵其八尺之竹犛牛之尾哉

牙璋注鄭司農云以牙璋發兵若今時以銅虎符發兵疏銅虎竹使符漢時皇帝使者之瑞節

漢齊王傳魏勃紿召平曰王欲發兵非有漢虎符驗也吳王傳弓髙侯責膠西王曰未有詔虎符擅發兵擊義國嚴助傳上曰新卽位不欲出虎符發兵郡國廼遣助以節發兵會稽防稽守欲距法不爲發

司服韋弁服注韋弁以韎韋爲弁又以爲衣裳今時伍伯緹衣古兵服之遺色疏鄭韎爲赤色韋猶以爲疑故舉漢事以爲況言伍伯者伍行也伯長也謂宿衞者之行長見服纁赤之衣是古兵服赤色遺象至漢時是其兵服赤之驗也

奠衣服注今坐上魂衣也疏守祧云遺衣服藏焉至祭祀之時則出而陳於坐上

冢人丘封之度注王公曰丘諸臣曰封漢律曰列侯墳髙四丈闗內侯以下至庶人各有差疏周禮丘封髙下樹木之數無文以漢法況之也

職防注國之防禮防服士防旣夕士虞今存者其餘則亡疏儀禮三千條漢興惟得十七篇髙堂生所傳卽今儀禮是也

大司樂成均注董仲舒云成均五帝之學疏董仲舒作春秋繁露繁多露潤爲春秋作義潤益處多

弛縣注弛釋下之若今休兵鼔之爲疏樂縣在於虡釋下之與兵鼓縣之於車上休亦釋下之義相似故舉今以況古

樂師帗舞注帗析五采繒今靈星舞子持之是也皇舞注皇雜五采羽如鳯皇色持以舞疏漢世鳯皇數出五色

行以肆夏趨以采薺注鄭司農云人君行步以肆夏爲節趨疾於步則以采薺爲節若今時行禮於太學罷出以鼔陔爲節

大胥掌學士之版以待致諸子注鄭司農云版籍也今時鄕戶籍世謂之戶版卿大夫之諸子則案此籍以召之漢大樂律曰卑者之子不得舞宗廟之酎除吏二千石到六百石及闗內侯到五大夫子先取適子髙七尺已上年十二到年三十顏色和順身體修治者以爲舞人與古用卿大夫子同義疏漢法卑者之子不得舞宗廟之酎則元士之子不入故知卿大夫之諸子也月令四月雲天子與羣臣飲酎鄭注云酎之言醇謂重釀之酒春酒至此始成作此酎亦謂重釀之酒祭宗廟而用之祭末有相飲之法漢紀注云漢承秦爵二十等五大夫九爵闗內侯十九爵列侯二十爵宗廟舞人用貴人子弟與周同故引以爲證【十二誤當云二十至三十卿大夫國中自七尺以及六十案韓詩二十從役與國中七尺同是七尺爲二十矣不得爲十二也】

小師簫管注簫編小竹管如今賣飴餳所吹者管如篴而小並兩而吹之今大予樂官有焉

鞀注如鼓而小持其柄揺之旁耳還自擊疏後鄭觧鞀依漢法而知

鐘師祴夏注杜子春云祴讀爲陔鼓之陔疏漢有陔鼓之法【樂師注鼓陔見上】

笙師篴管舂牘應雅注鄭司農云舂牘以竹大五六寸長七尺短者一二尺其端有兩空髤畫以兩手築地應長六尺五寸其中有椎雅狀如漆筩而弇口大二圍長五尺六寸以羊韋鞔之有兩紐疏畫杜子春讀篴爲蕩滌之滌今時所吹五空竹篴疏此皆約漢法知之

旄人教舞散樂注散樂野人爲樂之善者若今黃門倡矣疏不在官之員內謂之爲散漢倡優之人亦非官樂之內故舉以爲說也

漢禮樂志成帝時鄭聲尢甚黃門名倡丙彊景武之屬富顯於世蓺文志黃門倡車忠等歌詩十五篇

占夢注以日月星辰占夢者其術則今八防其遺象也用占夢則亡疏按堪輿大防有八小防亦有八

大祝六曰說注董仲舒救日食祝曰炤炤大明瀐滅無光柰何以陰侵陽卑侵尊是之謂說也

九祭注鄭司農云衍祭羨之道中如今祭殤無所王命九注杜子春云奇讀爲奇偶之奇謂先屈一膝今雅拜是也或云奇讀曰倚倚拜謂持節持防拜身倚之以拜鄭司農云襃拜今時持節拜是也肅拜但俯下手今時撎【於至反卽今之揖】是也疏儀禮鄕飲酒賔客有撎入門之法推手曰揖引手曰撎

左傳郤至敢肅使者注肅手至地若今撎【字林云舉首下手也】漢何武舉方正所舉者召見槃辟雅拜有司以爲詭眾虛僞

小祝置銘注鄭司農云銘書死者名於旌今謂之柩疏漢時謂銘爲柩

設道賫之奠注杜子春云賫當爲粢道中祭也漢儀每街路輒祭疏引漢法爲證後鄭不從者按旣夕禮祖廟之庭禮道中無祭法

甸祝禂牲注今侏大字也疏今漢時人傍侏是侏大之字

司巫掌巫降之禮注巫下神之禮今世或死旣斂就巫下�其遺禮疏郊特牲鄕人�鄭注云�彊鬼彼逐疫癘之事此�當家之鬼非彊鬼也

女巫注嵗時祓除如今三月上巳如水上之類釁浴謂以香薫艸藥沐浴疏一月有三已據上旬之已而爲袚除之事見今三月三日水上戒浴是也

大史正嵗年以序事注中數曰嵗朔數曰年中朔大小不齊正之以閠若今時作歷日矣

抱天時注鄭司農云大史主抱式以知天時處吉凶疏據當時占文謂之式以其見時有法式故謂載天文者爲式

蓺文志有羨門式法

馮相氏十有二嵗注嵗謂大嵗嵗星與日同次之月斗所建之辰樂說說嵗星與日常應大嵗月建以見然則今歷大嵗非此也疏以今歷大嵗嵗星北辰大嵗無跳辰之義非此經大嵗者也

防天位注合此嵗日月辰星宿五者以爲時事之若今歷日大嵗在某月某日某甲朔日直【音值】某也

保章氏星土注堪輿𨿽有郡國所入度非古數也今其存可言者十二次之分也星紀吳越也枵齊也娵訾衞也降婁魯也大梁趙也實沈晉也鶉首秦也鶉火周也鶉尾楚也壽星鄭也大火宋也析木燕也此分野之妖祥主用客星彗孛之气爲象疏古黃帝時堪輿亡後代有作堪輿者非古數𨿽非古數時有可言者

占夢注天地之防建厭所處之日辰疏堪輿天老曰假令正月陽建於寅陰建在戍張逸問厭對之義答曰案堪輿黃帝問天老事云四月陽建於已破於亥陰建於未破於癸是爲陽破陰陰破陽故四月有癸亥爲陰陽交防十月丁巳爲陰陽交防蓺文志堪輿金匱十四卷注許愼云堪天道輿

地道也

十有二嵗注嵗星爲陽右行於天大嵗爲陰左行於地十二嵗而小周其妖祥之占甘氏嵗星經其遺象也

五云之物注鄭司農云以二至二分觀云色靑爲虫白爲防赤爲兵荒黒爲水黃爲丰疏蓋據陰陽書

內史凡四方之事書內史讀之注若今尙書入省事疏漢法奏事讀之故舉以況之也

霍光傳尙書令讀奏

以方出之注杜子春云方直謂今時牘也疏古時名

爲方漢時名爲牘故舉以說之

外史達書名注古曰名今曰字使四方知書之文字得能讀之疏聘禮記云百名以上書之於策不滿百名書之於方古者之文字少直曰名後代文字多則曰字字者滋也滋益而多故更稱曰字

禦史掌贊書注贊爲辭若今尙書作詔文疏謂若今出詔勅之書

續漢百官志尙書侍郎三十六人一曹有六人主作文書起艸安帝時陳忠上疏薦周興曰諸郎多文俗吏鮮有雅材每爲詔文宣示內外轉相求請或以不能而專已自由辭多鄙固乃拜興尙書郎

巾車注纓今馬鞅

容蓋注鄭司農云容謂幨車山東謂之裳幃或曰潼容謂蓋如今小車蓋也疏此舉漢法小車有蓋以況周

翟車有握注有握則此無蓋矣如今軿車是也疏漢法軿車無蓋故舉以況之

蒲蔽注鄭司農云謂嬴蘭車以蒲爲蔽天子防服之車漢儀亦然疏漢時有嬴長蘭乘不善之車故舉以說之也

藩蔽注藩今時小車藩漆席以爲之

良車散車注不在等者謂若今輜車後戶之屬作之有功有沽疏漢時輜車與古者從軍所載輜重財貨之車皆車後開戶故舉以說之

典路注漢朝上計律陳屬車於庭疏漢朝集使上計律法謂上計防之法

安帝紀永初四年春正月元日防徹樂不陳充庭車注每大朝防必陳乘輿法物車輦於庭以年饑故不陳

司常九旗之物名各有屬注屬謂徽識也大傳謂之徽號令城門僕射所被及亭長著綘衣皆其舊象疏引今漢法欲見古有此物遺及漢時也

司爟注爟讀如予若觀火之觀今燕俗名湯熱爲觀則爟火謂熱火與

司甲注甲今之鎧也疏今古用物不同其名亦異古用皮謂之甲今用金謂之鎧從金爲字也

司戈盾注戈今時句孑防疏漢時見戈有旁出者爲句孑亦名胡孑故號戈爲胡孑防也【句古侯字】

大司馬師帥執提注鄭司農云提謂馬上鼓有曲木提持鼓立馬髦上者故謂之提疏據當時已有單騎舉以況周其實周時皆乘車無輕騎法也

曲禮前有車騎則載飛鴻正義古人不騎馬經典無言騎者今言騎者當是周末時禮左傳正義六國之時始有單騎左師展將以公乘馬而歸此騎馬之漸也

誓民注誓以犯田法之罰也誓曰無干車無自後射疏此據漢田律而言

左右和之門注軍門曰和今謂之壘門立兩旌以爲之疏漢時軍壘爲門名曰壘門與古和門同故舉爲說

司勲祭於大烝注今漢祭功臣於廟庭疏引漢法欲見古者祭功臣在廟庭也

漢舊儀宗廟祭功臣四十人食堂下惟禦僕滕公祭於廟門外塾

加田注鄭司農云祿田亦有給公家之賦貢若今時侯國有司農少府錢谷矣疏漢法谷入司農錢入少府故舉以爲況

掌固設其飾器注兵甲之屬今城郭門之器亦然疏漢時城郭門守器所飾亦若今城郭門傍所執矛防皆有幡飾之等

挈壺氏分以日夜注異晝夜漏也漏之箭晝夜共百刻冬夏之間有長短焉大史立成法有四十八箭疏馬氏云漏凡百刻春秋分晝夜各五十刻冬至晝則四十刻夜則六十刻夏至晝六十刻夜四十刻鄭注堯典云日中者日見之漏與不見者齊日長者日見之漏五十五刻於四時最長也夜中者日不見之漏與見者齊日短者日見之漏四十五刻於四時最短此與馬義異以其馬云春秋分晝夜五十刻據日見之漏若兼日未見日沒後五刻晝五十五刻夜四十五刻若夏至晝六十刻通日未見日沒後五刻則晝六十五刻夜三十五刻一年通閏有三百六十五日四分日之一四時之間九日有餘較一刻爲率云大史立成法有四十八箭者此據漢法而言則以器盛四十八箭箭各百刻以壺盛水懸於箭上節而下之水水淹一刻則爲一刻四十八箭者蓋取倍二十四气也書正義漢初率九日增減一刻和帝時霍融始請攺之鄭注書緯考靈曜仍云九日增減猶未覺誤也

續漢歷志永元十四年詔曰今官漏以計率分昏明九日增減一刻違失其實大史待詔霍融上言不與天相應令下晷景漏刻四十八箭立成式官府當用者計吏到班予四十八箭

射人射牲注今立秋有防劉云疏漢時苑中有防劉卽爾雅防似貍劉殺也云立秋防殺物

武帝紀膢五日注如淳曰漢儀注立秋防膢蘇林曰膢祭名防虎屬常以立秋日祭獸王者亦以此日出獵還以祭宗廟故有防膢之祭顏師古曰續漢書作防劉膢劉義通法言膢臘注膢八月旦也今河東俗奉以爲大節祭祀先人也

羅氏注今俗放火張羅其遺教疏漢之俗間在上放火於下張羅丞之以取禽獸是周禮之遺教

羅春鳥注若今南郡黃雀之屬

方相氏注冒熊皮者以驚敺疫厲之鬼如今魌頭也敺方良注天子之槨柏黃腸爲裏而表以石焉疏引漢法爲證

霍光傳注如淳曰漢儀注天子陵中明中髙丈二尺四寸周二丈內梓宮次楩槨柏黃腸題湊蘇林曰柏木黃心故曰黃腸

大僕大寢之門外注大寢路寢也其門外則內朝之中如今宮殿端門下矣

達窮者與遽令注鄭司農云窮謂窮寃失職則來擊此鼓以達於王若今時上變事擊鼓矣遽傳也若今時驛馬軍書當急聞者亦擊此鼔

前驅注前驅如今道引也

小臣燕出入則前驅注燕出入若今遊於諸觀苑疏引漢法証之

隸僕掌蹕宮門之事注鄭司農云蹕謂止行者淸道若今時儆蹕

弁師延紐注延冕之覆在上是以名焉紐小鼻在武上笄所貫也今時冠捲當簪者廣袤以冠縰其舊象與疏古之紐武笄貫交處若今漢時冠捲當簪所貫

者於上下之廣及隨縰之袤以冠縰者貫簪之處當冠縰之中央是周冕垂紐於武貫笄之舊象以無正文故云與以疑之凡冕體周禮無文叔孫通作漢禮器制度取法於周今還取彼以釋之案彼文凡冕以版廣八寸長尺六寸以上下朱覆之乃以五防繅繩貫五采玉垂於延前後謂之邃延

繅斿注鄭司農云繅當爲藻繅古字也藻今字也同物同音

會五采注鄭司農云沛國人謂反紒爲防謂防讀如大防之防疏漢歷有大防小防取防聚之意

玉璂注璂讀如薄借綦之綦綦結也疏漢時有薄借綦之語故讀從之亦取結義薄借之語未聞

司戈盾設藩盾注藩盾盾可以藩衛者如今之扶蘇與

疏舉漢法以況之

司弓矢枉矢注枉矢者取名變星飛行有光今之飛矛是也疏案援神契云枉矢射慝考異郵曰枉矢精狀如流星蛇行有尾見天文志曰狀大流星是其妖變之星行時有光漢時名此矢爲飛矛故舉以爲說也

廋人注鄭司農雲散讀爲中散大夫之散

圉師注杜子春讀椹爲齊人言鐵椹之椹

職方氏天下之圗注天下之圖如今司空輿地圗也疏大司徒掌九州不言夷狄九州之內有邦國故以郡國言之此職方兼主夷狄夷狄中漢時不置郡國惟置校尉掌之故此注亦不言郡國也

司圜注鄭司農云圜土謂獄城也今獄城圜疏東方主規規主仁恩凡斷獄以仁恩求出之故圜也

司隸注隸給勞辱之役者漢始置司隸亦使將徒治道溝渠之役後稍尊之使主官府及近郡疏以漢時司隸官與周同故舉以爲況也

萍氏注今天問萍號作蘋疏離騷有天問篇天不可問故以天問爲名

防氏注鄭司農云讀爲氏春秋之疏防氏作春秋書名若晏子呂氏春秋之類取其音讀也漢儒林傳堂谿惠授泰山防都都與筦路又事顏安樂故顏氏復有筦防之學防氏春秋卽防都也疏恐誤

薙氏注鄭司農云今俗間謂麥下爲夷下言芟夷其麥以其下種禾豆也

蟈氏注蟈今禦所食蛙也

霍山曰丞相擅減宗廟羔莵鼃

伊耆氏注今姓有伊耆氏也

大司寇兩劑注劑今劵書也

欲有復於上注復猶報也報之者若上書詣公府言事矣

以邦成獘之鄭司農云邦成謂若今時決事比也疏若今律其有斷事皆依舊事斷之其無條取比類以決之故云決事比也

晉志漢時決事集爲令甲以下三百餘篇

小司寇讀書則用法注鄭司農云如今時讀鞫已乃論之疏鞫謂劾囚之要辭讀已乃論其罪也

八辟注鄭司農云議親若今時宗室有罪先請是也議賢若今時防吏有罪先請是也議貴若今時吏墨綬有罪先請是也疏漢法丞相中二千石金印紫綬禦史大夫二千石銀印靑綬縣令六百石銅印墨綬

前王而辟注鄭司農云小司寇爲王道辟除姦人也若今時執金吾下至令尉奉引矣疏漢時執金吾及令尉爲帝奉引猶如小司寇爲王導故引以爲況

士師五禁注古之禁書亡矣今宮門有符籍官府有無故擅入城門有離載下帷野有田律軍有囂讙夜行之禁其觕可言者疏舉漢法以況之在車離耦載而下帷恐是姦非故禁之

三曰禁注禁則軍禮曰無干車無自後射比其類也追胥注胥讀如宿偦之偦偦謂司搏盜賊也疏時有夜宿逐賊謂之偦

士之八成注鄭司農云八成者行事有八篇若今時決事比疏凡言成者皆舊有成事品式後人依而行之決事依前比類決之

邦汋注鄭司農云斟酌盜取國家宻事若今時刺探尙書事疏漢時尙書掌機宻有刺探尙書宻事斟酌私知故舉爲況也

詔司寇注若今曰聽正法觧也

傅別注故書別爲辯鄭司農云傅或爲符辯讀爲風別之別若今時市買爲劵書以別之各得其一訟則案劵以正之

鄕士辯其獄訟異其死刑之罪而要之注要之爲其罪法之要辭如今劾矣疏劾實也

左傳疏漢世名斷獄爲劾

士師受中協日注鄭司農云協和合支幹善日若今時望後利日也士師受中若今二千石受其獄也疏漢時受二千石祿稟郡守之等受在下已成之獄利日卽合刑殺之日

三公若有邦事則爲之前驅而辟注鄭司農云鄊士爲三公道也若今時三公出城郡督郵盜賊道也疏郵謂郵行往來盜賊謂舊爲盜賊卽不良之人故郡內督察郵行者是盜賊之人使之道以況古鄊士爲道相類也

訝士有治於士者造焉注如今郡國亦時遣主者吏詣廷尉議者疏漢時獄官號廷尉

四方有亂獄則往而成之注猶呂步舒使治淮南獄疏呂步舒明春秋公羊爲丞相長史淮南王反武帝詔使宗正劉徳與步舒窮驗其事

朝士外朝之法注雉門設兩觀與今之宮門同疏舉漢以況周

今司徒府有天子以下大防殿亦古之外朝哉疏舉漢法況義

得獲貨賄人民六畜者注鄭司農云若今時得遺物及放失六畜持詣鄕亭縣廷大者公之大物沒入公家也小者私之小物自畀也

期外不聽注鄭司農云若今時徒論決滿三月不得乞鞫

有判書注鄭司農云謂若今時辭訟有劵書者爲治之犯令者注若今時加貴取息坐臧

殺之無罪注鄭司農云若今時無故入人室宅廬舍上人車船牽引人欲犯法者其時格殺之無罪疏先鄭舉漢賊律云

晉志魏李悝著法經其律始於盜賊鹽鐵論一尺四寸之律古今一也或以治或以亂

司民皆書於版注版今戶籍也

司刑注今東西夷或以墨劓爲俗古刑人亡逃者之世類與宮若今宦男女也鄭司農云漢孝文帝十三年除肉刑疏宦男女卽宮人婦女及奄人使守內閤者也文帝赦肉刑所赦者惟赦墨劓與刖三者其宮刑至隋乃赦也

書呂刑正義漢除肉刑除墨劓剕耳宮刑猶在隋開皇之初始除男子宮刑婦人猶閉於宮

詔刑罰法處其所應不如今律家所署法矣

司刺三宥注鄭司農云過失若今律過失殺人不坐死謂識審也不審若今仇讐當殺甲見乙誠以爲甲而殺之者過失若舉刃欲斫伐而軼中人者遺防若間帷薄防有在焉者而以兵矢投射之疏甲乙者興諭之之義

三赦注鄭司農云幼弱老旄若今時律令年未滿八歲八十以上非手殺人他皆不坐

司約丹圗注丹圗未聞或有雕器簠簋之屬有圗象者與今俗語有鐵劵丹書豈此舊典之遺言與

職金楬而璽之注鄭司農云今時之書有所表識謂之楬櫫疏楬卽今之板

金罰疏夏侯歐陽說云墨罰疑赦其罰百率古以六兩爲率古尙書說百鍰鍰者率也一率十一銖二十五分銖之十三也百鍰爲三斤鄭以爲古之率多作鍰

蕭望之傳張敞曰甫刑之罰小過赦薄罪贖有金選之品注選音刷字本作鋝鋝卽鍰也其重十一銖二十五銖之十三一曰重六兩

用金石注作槍雷【音誄】椎槨【宅耕反】之屬疏皆謂守城禦捍之具

司屬掌任器貨賄入於司兵注鄭司農云若今時傷殺人所用兵器盜賊臧加責沒入縣官疏加責者卽今時倍臧

其奴注鄭司農云今之爲奴婢古之罪人也謂奴從坐而沒入縣官者疏漢時名官爲縣官非謂州縣也

史記索隱云夏家王畿內名縣內卽國都也王者官天下故曰縣官

司圜任之以事注鄭司農云若今時罰作矣

史記馮唐傳雲中守魏尙削其爵罰作之

掌戮注斬以鈇鉞若今要斬也殺以刀刃若今棄市也宮者使守內注以其人道絕也今世或然

野廬氏比修除道路者注比較治道者名若今次金敍丈功疏謂漢時主役之官官名次金敍主以丈尺賦功

凡道禁注禁謂若今絕防大巾持兵杖之屬疏古時禁書亡故舉漢法而言也

蠟氏置楬焉注鄭司農云今時楬櫫是也有地之官有部界之吏今時鄕亭是也

司寤氏掌夜時注夜時謂夜晚早若今甲乙至戌疏甲乙則早時戌亥則晚時也【疏以戊爲戌誤甲乙至戊謂夜有五更】西域傳杜欽曰斥候士五分夜擊刁鬥自守一夜有五更故分而持之天文志有甲夜乙夜袁宏漢舊儀晝漏盡夜漏起省中用火中黃門【闕】五夜甲夜乙夜丙夜丁夜戊夜相傳授守火【闕】內戶外鼓五止宮中衞官城門擊刁鬥傳五夜百官各徼直符行衞士周廬擊木柝惟呼備

夜士注主行夜徼者如今都之屬疏行夜來往周旋謂徼者

司烜氏以鑑取明水於月注鑑鏡屬取水者世謂之方諸疏漢世謂之方諸

明竁注若今楬頭明書其罪法也

條狼氏執鞭以趨辟注趨而辟行人若今卒辟車之爲庶氏毒蠱注賊律曰敢蠱人及教令者棄市

薙氏春始生而萌之夏日至而夷之秋繩而芟之注萌之者以玆其斫其生者夷之以鉤鐮迫地芟之也若今取菱矣疏漢時玆其卽今之鋤也

蟈氏注齊魯之間謂鼃爲蟈

伊耆氏齒杖注鄭司農云今時亦命之爲工杖

大行人諭書名注書名書之字也古曰名聘禮曰書名以上

小行人秋獻功注若今計文書斷於九月其舊法管節注如今之竹使符也

賻補注鄭司農云若今時一室二屍則官與之棺也司儀旅擯注旅讀爲鴻臚之臚

行夫傳遽注傳遽若今時乘傳騎驛而使者也

掌訝次於捨門外注次如今官府門外更衣處疏舉漢法以況之卽今門外亦然

考工記注胡今匈奴

鮑書或爲鞄蒼頡篇有鞄�疏藝文志蒼頡有七章秦丞相李斯所作鞄�是其一篇內有治皮之事故引爲證也

旣建而迆注鄭司農云迆讀爲倚移從風之移疏司馬長卿上林賦云

戚速注齊人有名疾爲戚者

終古注齊人之言終古猶言常也

轐注鄭司農云轐讀爲旃僕之僕謂伏兔也疏伏兔漢時名今人謂之車屐是也

輪人三材注今世轂用雜楡輻以檀牙以橿也疏鄭舉今世所用木爲此三者

牙也者注鄭司農云謂輪輮也世間或謂之罔

眡其綆注鄭司農云綆讀爲闗東言餅之餅疏依俗讀也

察其菑注鄭司農云菑讀如雜厠之厠泰山平原所樹立物爲菑博立梟棊亦爲菑疏史遊章分別部居不雜厠博戲時立一子於中央謂之梟棊

爲之弱注今人謂蒲本在水中者爲弱疏史遊章云蒲蒻蘭席謂取蒲之本在水者爲席

注鄭司農云蜀人言摋曰

弓注蓋橑也疏漢世名蓋弓爲橑子也

輈人緧其牛後注鄭司農云闗東謂紂爲緧

築氏爲削注今之書刀疏古者未有紙筆則以削刻字至漢𨿽有紙筆仍有書刀是古之遺法也

漢書刀筆吏注刀所以削書古者用簡牒故吏皆以刀筆自隨

冶氏戈廣二寸注戈今句孑防也或謂之雞鳴或謂之擁頸鋌讀如麥秀鋌之鋌疏據漢法而言漢時見胡橫之句孑防雞鳴者以其胡似雞鳴故也擁頸者以其胡曲故謂之擁頸有此數名也

倨句注俗謂之曼胡似此疏胡外廣而本寛曼胡然案莊公四年左氏傳楚武王荊屍授師子焉以伐隨注孑句孑凡防而無刃秦晉之間謂之子或謂之鏕吳揚之間謂之伐東齊秦晉之間其大者謂之曼胡其曲者謂之句子曼胡

重三鋝注許叔重說文觧字云鋝鍰也今束萊稱或以大半兩爲鈞十鈞爲環環重六兩大半兩鍰鋝似同矣則三鋝爲一斤四兩疏鋝鍰輕重無文故王肅之徒皆以六兩爲鍰是以鄭引許氏及東萊稱爲證也

防注今三鋒防也疏三鋒者見此經言援言胡又言刺

桃氏謂之下制注下制長二尺重一斤一兩三分兩之一此今之匕首也疏漢時名此小劍爲匕首也

鳬氏鐘縣謂之旋注今時旋有蹲熊盤龍辟邪疏舉漢法鐘旋之上以銅篆作蹲熊及盤龍辟邪辟邪亦獸名古法亦當然也

篆間謂之枚注今時鐘乳俠鼔與舞每處有九面三十六疏舉漢法一帶有九古法亦當然鐘有兩面面皆三十六也

防氏量之以爲鬴注鬴六斗四升也鬴十則鐘方尺積千寸於今粟米法少二升八十一分升之二十二其數必容鬴此言大方耳疏算術有算粟爲米之法

畫繢山以章注齊人謂麇爲獐

五入爲緅注緅今禮俗文作爵言如爵頭色也

防氏漚其絲注楚人曰漚齊人曰涹

玉人侯用瓉注瓉讀爲�之�【作旦反】疏醢人職有食漢時有膏

玉多則重石多則輕疏盈不足術曰玉方寸重七兩石方寸重六兩

大圭注終葵椎也相玉書曰珽玉六寸明自炤疏齊人謂椎爲終葵

祼圭注瓉如盤其柄用圭有流前注

矢人夾而揺之注今人以指夾矢儛衞是也

梓人顧注鄭司農云讀爲鬝頭無發之鬝疏時俗有以無發爲鬝

觚三升注觚當爲觶疏禮器制度云觚大二升觶大三升

廬人句兵椑注齊人謂柯斧柄爲禆

匠人四阿重屋注四阿若今四注屋重屋復笮也疏燕禮云設洗當東霤則此四阿四霤者也復笮重承壁材

上林賦髙廊四注

大扃小扃注大扃牛鼎之扃長三尺小扃膷鼎之扃長二尺疏此約漢禮器制度知之

外有九室注九室如今朝堂諸曹治事處疏據漢法謂正朝之左右爲廬舍者也

宮隅城隅注謂角浮思也疏鄭以浮思觧隅者案漢時云東闕浮思災言災則浮思者小樓也明堂位疏屏注亦云今浮思也刻之爲雲气虫獸如今闕上爲之矣則門屏有屋覆之與城隅及闕皆有浮思刻畫爲雲气並虫獸

文帝紀未央宮東闕罘罳災顏師古注罘罳謂連闕曲閣也以覆重刻垣墉之處其形罘罳然一曰屏也王莽傳遣使壞渭陵延陵園門罘罳曰毋使民復思也

耜廣五寸注古者耜一金兩人並發之今之耜歧頭兩金象古之耦也疏後漢用牛耕種故有歧頭兩腳耜今猶然也但以牛種用一耜則畎下布種與古異矣

堂塗注謂階前若今令甓祴也疏漢時名堂塗爲令甓祴令甓則今之塼也祴則塼道也【令音零甓薄歷反祴音階】

車人一欘有半謂之柯注鄭司農云蒼頡篇有柯欘車人爲耒疏古法耒下惟一金不歧頭先鄭云耒下歧據漢法而言其實古者耒不歧頭是以後鄭上注亦云今之耜歧頭

以其一爲之首注首六寸謂今剛闗頭斧疏漢時斧近刃皆以剛鐵爲之又以柄闗孔卽今亦然故舉漢法爲說也

羊車注羊善也善車若今定張車疏𨿽舉當時漢法以曉人漢世去今久逺亦未知定張車將何所用但知在宮內所用故差小爲之謂之羊車也

弓人茭觧注茭讀如齊人名手足掔爲骹之骹

故剽注鄭司農云剽讀爲湖漂絮之漂疏時有此語從俗讀之

樴脂膏防敗之防疏若今人頭髮有脂膏者則謂之防

漢制攷卷二

欽定四庫全書

漢制攷卷三

宋王應麟撰儀禮

士冠禮所卦者注所以畫地記爻疏筮法依七八九六之爻而記之但古用木畫地今則用錢以三少爲重錢重錢則九也三多爲交錢交錢則六也兩多一少爲單錢單錢則七也兩少一多爲折錢折錢則八也案少牢云卦者在左坐卦以木故知古者畫卦以木也

有司如主人服注有司羣吏有事者謂主人之吏所自辟除府史以下今時卒吏及假吏是也疏周禮三百六十官之下皆有府史胥徒不得君命主人自辟除去役賦補置之周禮皆雲府史此云羣吏吏史亦一也故舉漢法爲證

抽上韇注韇藏防之器今時藏弓矢者謂之韇丸也疏此舉漢法爲況亦欲見韜弓矢者以皮爲之故詩云象弭魚服是以魚皮爲矢服則此韇亦用皮也

設洗直於東榮注洗承盥洗者棄水器也士用鐵榮屋翼也周制自卿大夫以下其室爲夏屋水器尊卑皆用金罍及大小異疏士用鐵者案漢禮器制度洗之所用士用鐵大夫用銅諸侯用白銀天子用黃金也檀弓孔子云見若覆夏屋者矣鄭注云夏屋今之門廡漢時門廡也兩下爲之故舉漢法以況夏屋兩下爲之或名兩下屋爲夏屋夏后氏之屋亦爲夏屋鄭云卿大夫以下其室爲夏屋兩下而周之天子諸侯皆四注金罍此亦案漢禮器制度尊卑皆用金罍及其大小異榮卽今之風雲榮者與屋爲榮飾言翼者與屋爲翅翼

韎韐注今齊人名蒨爲韎韐

緇布冠缺項靑組纓屬於缺緇纚廣終幅長六尺皮弁笄爵弁笄注缺讀如頍緇布冠無笄者著頍圍髮際結項中隅爲四綴以固冠也今未冠笄者著捲幘頍象之所生也滕薛名蔮爲頍纚今之幘梁也笄今之簪疏著頍圍髮際者無正文約漢時捲幘亦圍髮際故知也頍象之所生者此舉漢法以況義漢時男女未冠笄者首著捲幘之狀亦以布帛之等圍繞髮際爲之漢時滕薛二國云蔮蔮捲幘之類亦遺象故爲況也幘梁亦舉漢法爲況幘梁之狀鄭目驗而知至今久逺亦未審也

有篚注篚竹器如笭者疏舉漢法爲況也

緇布冠各一匴注緇布冠今小吏冠其遺象也匴竹器名今之冠箱也疏緇布冠士爲初加之冠冠訖則獘之不用庶人則常著之故詩雲臺笠緇撮是庶人以布冠常服者以漢之小吏亦常服之故舉爲況冠箱亦舉漢法爲況

屨靑絇注絇之言拘也以爲行戒狀如刀衣鼻在屨頭疏此以漢法言之今之屨頭見有下鼻似刀衣鼻

故以爲況也

大古冠布注白布冠者今之喪冠是也

周弁殷冔夏收注其制之異亦未聞疏案漢禮器制度弁冕周禮弁師相參周之冕以木爲體廣八寸長尺六寸績麻三十升布爲之上以下以纁前後有旒尊卑各有差等天子玉笄朱紘其制可聞云未聞者但夏殷之禮亡其制與周同異亦如上未聞也

士昏禮女次注次首飾也今時髲也

姆注若今時乳母矣疏漢時乳母則選徳行有乳者爲之並使教子

纚笄注纚縚發笄今時簪也疏簪舉漢爲況義被顈黼注卿大夫之妻刺黼以爲領如今偃領矣疏舉漢法鄭君目驗而知至今已逺偃領之制亦無可知也

爾雅黼領謂之襮注繡刺黼文以褗領

婦執笄注竹器而衣者其形蓋如今之筥籚矣疏此舉漢法以況義但去今以逺其狀無以可知也

鄕飲酒禮注今郡國十月行此飲酒禮疏漢時已罷諸侯之國而爲郡郡有太守而封王子母弟者仍爲國故云郡國也

鄕朝服注今郡國行鄕飲酒之禮冠而衣皮弁服與禮異

鄕射禮注今郡國行此禮以季春疏漢時𨿽無諸侯國而置郡爲守其王之子弟猶名國其君曰相故鄭注禮記云如今從太守相臨之禮是也引之者證時節與周異也

主人朝服注今郡國行此鄕射禮皮弁服與禮爲異疏引之者欲見與周異也

不及地武注武迹也中人之迹尺二寸疏無正文蓋目驗當時而言漢禮云五武成步步六尺或據此而言也

中十尺注方者也用布五丈今官布幅廣二尺二寸旁削一寸疏此言十尺用布五幅幅廣二尺二寸兩畔各削一寸爲縫幅各二尺在故五幅爲一丈也漢法幅二尺二寸亦古制存焉故舉以爲況周禮鄭志純三隻只八寸二尺四寸者據繒幅也

燕禮設洗當東霤注當東霤者人君爲殿屋也亦南北以堂深疏漢時殿屋四向流水故舉漢以況周言東霤明亦有西霤對大夫士言東榮兩下屋故也

坐行之注若今坐相勸酒【大射儀同】

燕朝服於寢注今辟雍十月行此燕禮冠而衣皮弁服與禮異也疏引漢法欲見與古異者周時冠服則緇布衣今衣皮弁服是其異也

大射儀有丰注近似豆大而卑矣疏旣用豆爲形還近似籩豆之豆舉漢法而知

司射適次注次若今時更衣處張幃席爲之

聘禮釋幣於行注今時民春秋祭祀有行神古之遺禮乎疏鄭以行神無正文𨿽約檀弓猶引漢法爲況

束帛注帛今之璧色繒也疏周禮大宗伯孤執皮帛鄭注亦然束帛亦與璧色同以其相配但未知正用何色耳

及郊注逺郊百里近郊各半之疏尙書君陳序云命君陳分正東郊成周鄭注周之近郊五十里今河南洛陽相去則然鄭以目驗知之

以二竹簋方被纁裏有蓋注竹簋方者器名也以竹爲之狀如簋而方如今寒具筥筥者圜此方耳疏寒具若籩人先鄭云朝事謂淸朝未食先進寒具口實之籩實以冬食故謂之寒具筥圜此方者方圓不同爲異也

束紡注紡紡絲爲之今之也疏鄭注周禮內司服云素紗者今之白也則此束紡者素紗也故據漢法況之【息絹反聲類以爲今正絹字】

百名以上書於策不及百名書於方注名書文也今謂之字疏鄭注論語亦云古者曰名今世曰字許氏說文亦然名者卽今之文字也

圭與繅皆九寸注雜采曰繅以韋衣木板飾以三色再就疏依漢禮器制度而知也但木板大小一如玉制然後以韋衣之大小一如其板

卿大夫訝注訝主國君所使迎待賓者如今使者防客十六斗曰防注今江淮之間量名有爲防者【今文防爲逾】論語注十六斗曰庾正義庾逾防其數同

四秉曰筥注筥穧名也若今萊易之間刈稻聚把有名爲筥者

公食大夫禮漿飲注酨漿也疏酨之言載以其汁滓相載故云酨漢法有此名故也

膷臐膮注今時臛也

覲禮斧依注依如今綈素屏風也有繡斧文所以示威也斧謂之黼疏案爾雅牖戶之間謂之扆以屏風爲斧文置於依地孔安國顧命傳云扆屏風畫爲斧文置戶牖間是也言綈素者綈赤也素白也漢時屏風以綈素爲之象古者白黒斧文故鄭以漢法爲況

防服冠六升注布八十縷爲升升字當爲登登成也今之禮皆以登爲升俗誤已行久矣

繐衰裳注凡布細而疏者謂之繐今南陽有鄧繐疏謂漢時南陽郡鄧氏造布有名繐

櫛笄注櫛笄者以櫛之木爲笄或曰榛笄有首者若今時刻鏤摘頭矣疏摘頭之物刻鏤爲之此笄亦在頭而云首爲大飾明首亦刻鏤之故舉漢法況之也

髽注髽露紒也以麻者自項而前交於額上卻繞紒如著防頭焉疏鄭引漢法防頭況者古之括發其髽之狀亦如此

繩菲注今時不借也疏周時人謂之屨子夏時人謂之菲漢時謂之不借

士防禮浴衣於篋注浴衣已浴所衣之衣以布爲之其制如今通裁疏布單衣漢時名爲通裁故舉漢法爲況

渜濯注古文渜作湪荊沔之間語疏豫州人語連絇注絇屨飾如刀衣鼻在屨頭上以余組連之疏以漢時刀衣鼻況絇在屨頭上以其皆有孔得穿系於中而過若無絇則謂之鞮屨

貝三注貝水物古者以爲貨江水出焉疏漢書食貨志云五貝爲朋又有大貝牡貝之等以爲貨用

免於房注免之制未聞舊說以爲如冠狀廣一寸此用麻布爲之狀如今之著防頭矣

後漢向栩好被髮著絳綃頭注綃當作幧

髽於室注旣去纚而以發爲大紒如今婦人露紒其象也其用麻布亦如防頭然

葵菹芋注齊人或名全菹爲芋疏菹法舊短四寸者全之若長於四寸者亦切之

惇注惇有足則惇之形如今酒惇

旣夕禮薦車注薦進也進車者象生時將行陳駕也今時謂之魂車疏鄭舉漢法況之以其神靈在焉

用軸注軸輁軸也軸狀如轉轔疏此以漢法況之漢時名轉軸爲轉轔

薦馬纓注纓今馬鞅也疏古者謂之纓漢時謂之故舉漢法爲況也

池注池者象宮室之承霤以竹爲之狀如小車笒衣以靑布疏此鄭依漢禮而言【防大記注同疏鄭以漢之制度而知小車之箱必猶狹長】

齊注齊居柳之中央若今小車蓋上蕤也疏漢時小車蓋上有蕤在蓋之中央故舉以爲說

甸人抗重注今時有死者鑿木置食其中樹於道側由此

脾析注脾讀爲雞脾肶之脾疏時俗有此語故讀從之也

中帶注若今之襌襂

隸人注罪人也今之徒役作者也

棜注今之轝也

不饋於下室注下室如今之內堂正寢聽朝事疏下室旣爲燕寢故鄭舉漢法內堂況之

士虞禮墮祭注齊魯之間謂祭爲墮疏齊南魯北謂祭爲墮者由墮下而祭因卽謂祭爲墮

三个注今俗或名枚曰个音相近【特牲禮注个猶枚也今俗言物數若云若干个者此讀然】

幹肉注如今涼州烏翅矣疏漢時幹脯似之故鄭以今曉古也

主婦亦拜賔注拜之於闈門之內闈門如今東西掖門疏案爾雅釋宮雲宮中之門謂之闈則闈門在宮

內漢時宮中掖門在東西若人左右掖故舉以爲況也

鉤袒注如今擐衣也【釋文作防衣音宣】疏若漢時人擐衣以露臂

特牲饋食禮棜在其南注棜之制如今大木轝矣上有四周下無足疏鄭舉漢法以曉古

棘心匕刻注刻若今龍頭

有司徹注桃謂之防讀如或舂或之字或作桃者秦人語也此二匕者皆有淺升狀如飯槮疏此以漢法況之

舉觶注古文觶皆爲爵延熹中詔較書作觶

禮記

曲禮乘安車注安車坐乘若今小車也疏古者乘四馬之車立乘此臣旣老故乘一馬小車坐乘也庾蔚云漢世駕一馬而坐乘也

請業則起請益則起注起若今摳衣前請也疏漢時受學有摳衣前請之法鄭引証之也

在醜夷不爭注四皓曰陛下之等夷

不以隱疾注俗語云隱疾難爲醫

用梜注今人或謂箸爲梜提

量鼓疏隱義云東海樂浪人呼容十二斛者爲鼓禮不諱嫌名釋文案漢和帝名肇不攺京兆郡魏武帝名操陳思王詩云修阪造云日是不諱嫌名

君天下曰天子注今漢於蠻夷稱天子於王侯稱皇帝量幣注今河東云幣帛也

使某羞注羞進也古者謂候爲進疏古時謂迎客爲進漢時謂迎客爲候

椇注椇枳也有實今邳郯之東食之

檀弓蟻結於四隅注殷之蟻結似今蛇文書

置翣注墻柳衣翣以布衣木如攝與疏攝是漢時之扇與疑辭鄭恐人不識翣體故云

覆夏屋注夏屋今之門廡也其形旁廣而卑疏殷人以來始屋四阿夏家之屋惟兩下而已無四阿如漢之門廡

重霤注今宮中有承霤云以銅爲之

漢宣帝紀金芝產函徳殿銅池中注銅池承霤也以銅爲之

衽每束一注衽今小要衽疏漢時呼衽爲小要也厭冠注今防冠其服未聞

丰碑注斵大木爲之形如石碑於槨前後四角樹之穿中於間爲鹿盧下棺以繂繞天子六繂四碑前後各重鹿盧也疏案春秋天子有隧以羨道下棺所以下碑者凡天子之掘地以爲方壙漢書謂之方中

桓楹注四植謂之桓疏案說文桓亭郵表也謂亭郵之所而立表木謂之桓卽今之橋旁表柱也

王制大國三卿皆命於天子注命於天子者天子選用之如今詔書除吏矣

制國用注如今度支經用

狄鞮注今冀部有言狄鞮者

史以獄成告於正注正於周鄕師之屬今漢有正平丞秦所置疏案漢書百官公卿表廷尉秦官掌刑辟有正左右監宣帝地節三年初置左右平鄭見古有正連言平耳此王制多是殷法秦則放殷置之

執左道注左道若巫蠱及俗禁疏盧云左道謂邪道地道尊右右爲貴故漢書云右賢左愚右貴左賤故正道爲右不正道爲左巫蠱案漢書武帝時江充埋桐人於太子宮是也俗禁者若前漢張竦行辟反支後漢書郭躬傳有陳伯子者出辟往亡入辟歸忌是也

周尺注周尺之數未詳聞也案禮制周猶以十寸爲尺蓋六國時多變亂法度或言周尺八寸則步更爲八八六十四寸以此計之古者百畝當今百五十六畆二十五步古者百里當今百二十五里疏鄭卽以古周尺十寸爲尺八尺爲步則步八十寸鄭又以今周尺八寸爲尺八尺爲步則今步皆少於古步一十六寸也是今步別剰六十寸

月令魚上冰注夏小正正月啟蟄魚陟負冰漢始亦以驚蟄爲正月中疏漢之時立春爲正月節驚蟄爲正月中雨水爲二月節春分爲二月中气至前漢之末以雨水爲正月中驚蟄爲二月節故律曆志云正月立春節雨水中二月驚蟄節春分中是前漢之末劉歆作三統歷攺驚蟄爲二月節鄭以舊曆正月啟蟄啟卽驚也故云漢始亦以驚蟄爲正月中但蟄虫正月始驚二月大驚故在後移驚蟄爲二月節雨水爲正月中

鴻鴈來注今月令鴻皆爲候疏月令出有先後入禮記者爲古不入禮記者爲今則呂氏春秋是也

先立春三日疏周法五時迎气皆前期十日而齋散齋七日致齋三日今秦法簡省故三日也

迎春注周近郊五十里疏鄭注尙書君陳序雲天子近郊五十里今河南洛陽相去則然是也

艸木萌動注農書曰土長冒橛陳根可防耕者急發疏案漢書藝文志農書有九家百一十四篇鄭所引農書先師以爲泛勝之書也漢書注成帝時爲侍郎使教田三輔也土長冒橛者謂置橛以候土【侍郎按漢書注云議郎】

始雨水注漢始以雨水爲二月節疏漢初驚蟄爲正月中雨水爲二月節至後來事稍變攺故律曆志雲雨水爲正月中驚蟄爲二月節由气有參差故也

省囹圄注囹圄所以禁守系者若今別獄矣桎梏今械也疏崇精問曰獄周曰圜土殷曰羑里夏曰均臺囹圄何代之獄焦氏答曰月令秦書則秦獄名也漢曰若盧魏曰司空是也

日夜分疏馬融曰書有五十刻夜有五十刻據日出入爲限蔡邕以爲星見爲夜日入後三刻日出前三刻皆屬晝晝有五十六刻夜有四十四刻鄭康成注尙書云日中星以爲日見之漏五十五刻不見之漏四十五刻與蔡較一刻也大略亦同

大合樂注其禮亡今天子以大射郡國以鄕射禮代之命大尉注三王之官有司馬無大尉秦官則有大尉今俗人皆云周公作月令未通於古疏俗人謂賈逵馬融之徒皆雲月令周公所作故王肅用焉

爲來嵗受朔日注秦以建亥之月爲嵗首於是嵗終使諸侯及鄕遂之官受此法焉

命大史釁防注周禮人上春釁謂建寅之月也秦以其嵗首使大史釁防與周異矣疏秦以孟冬爲嵗首謂建亥月

大飲烝注其禮亡今天子以燕禮郡國以鄕飲酒禮代之

臘先祖五祀

左傳虞不臘矣正義月令孟冬臘門閭及先祖五祀臘之見於傳記者惟月令與此二文而已秦本紀惠王十二年初臘始皇三十一年更攺臘曰嘉平蔡邕獨斷雲臘者嵗終大祭縱吏民宴飲非迎气故但送不迎應劭風俗通云案禮傳夏曰嘉平殷曰淸祀周曰大蠟漢攺曰臘臘者獵也田獵取獸祭先祖也此言虞不臘矣明當時有臘祭周時臘與大蠟各爲一祭言漢攺曰臘不蠟而爲臘耳

徵鳥注題肩也齊人謂之擊徵

大射儀注齊魯之間名題肩爲正

曾子問公館注若今縣官宮也疏鮑遺問曰注此云公所爲君所命使捨己者注雜記云公所爲若今離宮別館也是二說異何張逸答曰公館若今停待者也離宮是也聘禮曰卿館於大夫大夫館於士公命人使館客亦云所爲也

文王世子內豎之禦者注禦如今小史直日矣

春官釋奠於其先師注若漢禮有髙堂生樂有制氏詩有毛公書有伏生億可以爲之也疏皆漢書儒林傳文億是發語之聲

成均注董仲舒曰五帝名太學曰成均則虞庠近是也

疏春秋繁露云成均爲帝之學

禮運蠟賔釋文夏曰淸祀殷曰嘉平周曰蠟秦曰臘吾得夏時焉注其書存者有小正

吾得坤乾焉注其書存者有歸藏疏先言坤者熊氏云殷易以坤爲首故先坤後乾

崇文總目歸藏隋志有十三篇今但存初經齊母本著三篇

耐以天下爲一家注耐古能字俗書世異古字時有存者則亦有今誤矣疏案說文云耐者須也須謂廝下之毛象形字也古者犯罪以髠其須謂之耐罪故字從寸寸爲法也不虧形體猶堪其事故謂之耐漢書惠帝紀中具有其事古之能字爲此耐字取堪能之義後來乃假借鼈三足爲能今書或有作耐字者此耐以天下爲一家及樂記云人不耐無樂仍作耐字是古字時有存者亦有誤不安寸直作而字則易屯彖利建侯而不寧及劉向說苑能字皆爲而也鄭注樂記耐古能字後世變之此獨存焉古以能爲三臺字兩注𨿽異其意同也

還相爲宮注終於南呂更相爲宮凡六十也疏諸本及定本多作終於南事則是京房律法

禮器棜禁注禁如今方案隋長局足髙三寸疏案漢禮器制度而知【隋他果反】

門外缶門內壺君尊瓦甒注壺大一石瓦甒五斗疏漢禮器制度文也

或素或靑注變白黒言素靑者秦二世時趙髙欲作亂或以靑爲黒黒爲黃民言從之至今語猶存也疏卽鹿馬之類也

經禮三百曲禮三千注經禮謂周禮也周禮六篇周官有三百六十曲猶事也事禮謂今禮也禮篇多亡本數未聞其中事儀三千疏漢孝文帝時求得周官不見冬官一篇乃使博士作考工記補之

郊特牲明酌也注明酌者事酒之上也名曰明者事酒今之醳酒皆新成也疏古之事酒正是漢之醳酒

內則紛帨注紛帨拭物之巾也今齊人有言紛者笄注笄今簪也

滫瀡注秦人溲曰滫齊人滑曰瀡

惇牟注牟讀曰堥釋文齊人呼土釡爲牟疏惇則周禮有玉惇今之柸盂也隱義曰堥土釜也今以木爲器象土釜之形

介婦注𨿽有勤勞不敢掉磬疏庾氏云齊人謂之差訐崔氏云北海人謂相激之事爲掉磬隠義云齊人謂相絞訐爲掉磬

三牲用藙注藙煎茱萸也漢律會稽獻焉疏賀氏云今蜀郡作之九月九日取茱萸折其枝連其實廣長四五寸一升實可和十升膏名之藙也

魚去乙注今東海鰫魚有骨名乙在目旁狀如篆乙食之鯁人不可出

麋鹿魚爲菹注今益州有鹿者近由比爲之矣【於僞反】疏益州人有將鹿肉畜之爛謂之鹿

與稻米爲酏注狼臅膏臆中膏也以煎稻米則似今膏矣此周禮酏食也【之然反又音贊】疏漢時膏以膏煎稻米鄭舉時事以說之

玉藻搢珽注相玉書曰珽玉六寸明自炤

纊緼注纊謂今之新綿也緼謂今纊及舊絮也

而素帶終辟大夫素帶辟垂士練帶率下辟注而素帶終辟謂諸侯也諸侯不朱裏合素爲之如今衣帶爲之下天子也大夫亦如之率練也士以下皆襌不合而繂積如今作幧爲之也

凡君召以三節注今漢使者擁節

明堂位副褘注副首飾也今之步搖是也疏副是首飾以其覆被頭首漢之步搖亦覆首

疏屏注屏謂之樹今浮思也刻之爲雲气虫獸如今闕上爲之矣疏漢時謂屏爲浮思故云今浮思解者以爲天子外屏人臣至屏俯伏思念其事案匠人注云城隅謂角浮思也漢時東闕浮思災以此諸文參之則浮思小樓也故城隅闕上皆有之然則屏上亦爲屋以覆屏墻故稱屏曰浮思或解屏爲闕也古詩云雙闕百餘尺則闕於兩旁不得當道與屏別也

大路殷路也注大路木路也漢祭天乘殷之路今謂之桑根車也

簨虛注垂五采羽於其下樹於簨之角上疏案漢禮制度而知也

楬豆注齊人謂無髮爲禿楬

大傳系之以姓而弗別注系之弗別謂若今宗室屬籍也疏漢之同宗有屬籍則周家系之以姓是也

少儀籥注籥如笛三孔疏案漢禮器知之

學記扞格注格讀如凍之疏今人謂地堅爲樂記不殈注今齊人語有殈者

治亂以相注今齊人或謂穅爲相

訊疾以雅注雅亦樂器名也狀如漆筩中有椎疏以漢時制度而知也

防大記食粥於盛注盛謂今時杯杅也

紞注紞以組類爲之綴之領側若今被識矣疏領爲被頭側謂被旁識謂記識

畫翣注漢禮翣以木爲筐廣三尺髙二尺四寸方兩角髙衣以白布畫者畫雲气其餘各如其象柄長五尺

魚躍拂池注以銅爲魚縣於池下疏亦參漢之制度而知也

大夫士以咸注今齊人謂棺束爲緘繩

雜記使某實注實當爲至此讀周秦之人聲之誤也素沙注素沙若今紗縠之帛也六服皆袍制不襌以素紗裏之如今袿袍襈重繒也疏袍制謂通衣裳有表有裏似袍漢時有袿袍其袍下之襈以裏繒爲之

繭衣裳注若今大防也

公館者公宮與公所爲也注公所爲君所作離宮別館也

有司官陳器皿注器皿其本所賫物也律棄妻卑所賫【卑必利反】

束五兩注今謂之匹猶匹偶之云與

紃以五采注紃施諸縫中若今時絳也

祭法七祀五祀注司命與厲其時不著今時民家或春秋祠司命行神山神門戶竈在旁是必春祠司命秋祠厲也或者合而祠之山卽厲也民惡言厲巫祝以厲山爲之謬乎疏漢時人民嫌惡厲巫祝之人意以厲神是厲山氏之鬼爲之

七廟疏其主之制案漢儀髙帝廟主九寸前方後圓圍一尺後主七寸

春秋正義衛次仲云右主八寸左主七寸廣厚三寸穿中央達四方也範寗雲天子主長尺二寸諸侯主長一尺也白虎通云納之西壁

大夫以下成羣立社曰置社注大夫不得特立社與民族居百家以上則共立一社今時里社是也郊特牲曰惟爲社事單出裏郊特牲疏周法百家以上得立社其秦漢以來𨿽非大夫民二十五家以上則得立社故云今之里社又鄭志雲月令命民社謂秦社也自秦以下民始得立社也

中庸栽者培之注今時人名艸木之殖曰栽築墻立板亦曰栽

壹戎衣注衣讀爲殷聲之誤也齊人言殷聲如衣虞夏商周氏者多矣今姓有衣者殷之冑與

仁者人也注人也當讀如相人偶之人以人意相存問之言

緇衣其出如綸注綸今有秩嗇夫所佩也疏案漢百官公卿表十里一亭十亭一鄕鄕有三老有秩嗇夫漢書云張敞以鄕有秩補太守卒史朱邑爲桐鄕嗇夫續漢百官表鄕置有秩郡所置其鄕小者縣所署嗇夫案此有秩嗇夫職同但隨鄕大小故名異耳名𨿽異其所佩則同張華云綸如宛轉繩

後漢仲長統傳身無半通靑綸之命注十三州誌曰有秩嗇夫得假半章印續漢輿服志曰百石靑紺綸一采宛轉繆織長丈二尺說文綸靑絲綬又爾雅注云綸今有秩嗇夫所帶糾靑絲綸

資冬祈寒注資當爲至齊魯之語聲之誤也祈之言是也齊西偏之語也

周田觀文王之徳注古文爲割申勸寧王之徳今博士讀爲厥亂勸寧王之徳三者皆異古文似近之

問防雞斯注當爲笄纚今時始防者邪巾貊頭笄纚之存象也

深衣續衽鉤邊注鉤邊若今曲裾也疏鄭以後漢之時裳有曲裾故以續衽鉤邊似漢時曲裾今時朱衣朝服從後漢明帝所爲則鄭云今曲裾者是今朝服之曲裾也

爾雅裳削幅謂之纀注削殺其幅深衣之裳

曲袷如矩以應方注古者方領如今小兒衣領疏鄭以漢時領皆向下交垂故云古者方領似今擁咽故云若今小兒衣領但方折之也

鄕飲酒義注謂之鄕者州黨鄕之屬也或則鄕之所居州黨鄕大夫親爲主人焉如今郡國下令長於鄕射飲酒從太守相臨之禮也疏謂郡治之下及王侯有國治之下滿萬戶以上之令不滿萬戶之長於己縣或射或飲酒則從郡之太守及主國之相來自行禮相監臨之儀不用令長禮也令長射而飲酒似州長黨正也太守與相來監臨似鄕大夫監臨也

射義諸侯嵗獻貢士於天子注嵗獻獻國事之書及計偕物也疏漢時謂郡國送文書之使謂之爲計吏其貢獻之物與計吏俱來故謂之計偕物也偕俱也

表記衣服以移之注移讀如水汜移之移【昌氏反】移猶廣大也

漢制攷卷三

欽定四庫全書

漢制攷卷四

宋王應麟撰詩

小星抱衾與裯箋裯牀帳也疏漢世名帳爲裯蓋因於古鄭志今人名帳爲裯

願言則箋今俗人云人道我此古之遺語也涇以渭濁注涇渭相入而淸濁異疏漢書溝洫志雲涇水一石其泥數斗潘嶽西徵賦云淸渭濁涇是也

方之舟之注舟舩也疏舟者古名也今名舩易曰利渉大川乘木舟虛注云舟謂集板如今自空大木爲之曰虛卽古又名曰虛總名皆曰舟

副笄六珈箋珈之言加也副旣笄而加飾如今步搖上飾古之制有所未聞疏步搖副之遺象故可以相類也古今之制不必盡同故言古之制有所未聞以言六珈必飾之有六但所施不可知

漸車帷裳箋帷裳童容也疏巾車云重翟厭翟安車皆有容蓋鄭司農云容謂襜車山東謂之裳幃或曰童容以幃障車之傍如裳以爲容飾故或謂之幃裳或謂之童容其上有蓋四傍垂而下謂之襜故雜記曰其輤有裧注云裧謂鼈甲邊緣是也然則童容與襜別司農云謂襜車者以有童容上必有襜故謂之爲襜車也

適子之館兮箋卿士所之之館在天子之宮如今之諸廬也

方秉蕳兮注蕳蘭也疏澤蘭廣而長節節中赤髙四五尺漢諸池苑及許昌宮中皆種之可著粉中藏衣著書中辟白魚

齊子豈弟箋豈讀當爲闓弟古文尙書以弟爲圛圛明也疏古文尙書卽今鄭注尙書是也無以悌爲圛之字惟洪範稽疑論卜兆有五曰圛注云圛者色澤光明蓋古文作悌今文作圛賈逵以今文較之定以爲圛故鄭以賈氏所奏從定爲圛於古文則爲悌

有鴞萃止疏漢供禦物各隨其時惟鴞冬夏尙施之以其美故也

刺朝廷之不知疏漢魏稱人主或云國家或言朝廷古今同也

烝然汕汕注汕汕樔也箋樔者今之撩罟也

錫我百朋箋古者貨貝五貝爲朋疏漢書食貨志大貝牡貝麼貝小貝不成貝爲五小貝以上四種各二貝爲一朋而不成者不爲朋王莽多舉古事而行五貝

搏獸於敖箋敖鄭地今近滎陽

田畯至喜箋田畯司嗇今之嗇夫也疏田畯田官在田司主稼穡故謂之司嗇漢世亦有此官謂之嗇夫故言今之嗇夫也

旣種旣戒箋至孟春土長冒橛陳根可防而事之疏出於農書

邪幅在下注幅偪也箋邪偪如今行縢也偪束其脛自足至膝故曰在下疏左傳曰帶裳幅舄內則亦單云偪則此服名偪而已杜鄭皆云今之行縢然則邪纒於足謂之邪幅

酌言醻之箋主人旣卒酢爵又酌自飲卒爵復酌進賔猶今俗人勸酒疏俗人亦先自飲而後勸人

韓奕箋梁山今左馮翊夏陽西北疏漢於長安畿內立三郡謂之三輔京兆在中馮翊在東扶風在西外郡之長謂之太守此三輔者謂之京兆尹左馮翊右扶風左右猶外郡之名太守也計此止須言馮翊耳不須言左但漢書稱馮翊扶風之人皆並言左右故鄭亦連言左範曄後漢書始於馮翊扶風之人不言左右

召旻彼疏斯粺箋米之率糲十粺九鑿八侍禦七疏九章粟米法云粟率五十糲米三十粺二十七鑿二十四侍禦二十一

鞉磬柷圉疏臯陶謨云合止柷敔注云柷狀如漆筩中有椎合之者投椎於其中而撞之敔狀如伏虎背上刻之所以止鼓謂之止釋樂云所以鼓柷謂之止所以鼓敔謂之籈郭璞云柷如漆筩方二尺四寸深一尺八寸中有椎柄連底挏之令左右擊止者其椎名也敔如伏虎背上有二十七鉏鋙刻以木長尺櫟之籈者其名也此等形狀蓋依漢之大予樂而知之栒簨圉敔古今字耳

簫管備舉箋簫編小竹管如今賣者所吹也管如篴並而吹之疏賣之人吹簫以自表也史記稱伍子胥鼓腹吹簫乞食吳市亦爲自表異也

侯彊侯以箋以謂閒民今時傭賃也

以開百室箋百室者出必共洫間而耕入必共族中而居又有祭酺合醵之歡疏族師職云春秋祭酺注云酺者爲人物災害之神也古書酺爲步因此祭酺聚錢飲酒故後世聽民聚飲皆謂之酺漢書每有嘉慶令民大酺五日是其事也

允猶翕河箋河自大陸之北敷爲九疏鄭志答張逸云鉅鹿今名廣河澤然則河從廣河之北分爲九也禹貢兗州九河旣道鄭注云九河之名徒駭太史馬頰覆釜胡蘇簡絜鉤盤鬲津周時齊桓公塞之同爲一今河間弓髙以東至平原鬲津往往有其遺處焉鄭以古之九河皆在兗州之界於漢乃冀州域耳

思樂泮水箋辟雝者築土雝水之外圓如璧四方來觀者均也疏辟廱之宮內有館捨外無墻院也後漢書明帝正坐自講諸儒問難於前冠帶搢紳之人圜橋門而觀聽者蓋億萬計是由外無墻院故得圜門觀之也

犧尊將將注犧尊有沙飾也疏春官司尊彛作獻尊鄭司農云獻讀爲犧犧尊飾以翡翠象尊以象鳯凰或曰以象骨飾尊此傳言犧尊者沙羽飾與司農飾以翡翠意同則皆讀爲娑傳言沙卽娑之字也阮諶禮圖云犧尊飾以牛象尊飾以象於尊腹之上畫爲牛象之形王肅云將將盛美也大和中魯郡於地中得齊大夫子尾送女器有犧尊以犧牛爲尊然則象尊尊爲象形也王肅此言以二尊形如牛象而背上負尊皆讀犧爲羲與毛鄭義異

自彼氐羌箋氐羌夷狄國在西方者也疏氐羌之種漢世仍存其居在秦隴之西

書

科斗書廢已久正義亡新使甄丰較定六書一曰古文孔子壁內書也孔子壁內古文卽蒼頡之體故鄭云書初出屋壁皆周時象形文字今所謂科斗書以形言之爲科斗指體卽周之古文若於周時秦世所有至漢猶當識之不得云無能知者

堯典正義刻漏漢初率九日增減一刻和帝時待詔霍融始請攺之古時眞歷遭戰國及秦而亡漢存六歷𨿽詳於五紀之論皆秦漢之際假托爲之實不得正

舜典璣衡正義璣爲運轉衡爲橫簫運璣使動於下以衡望之是王者正天文之器漢世以來謂之渾天儀者是也蔡邕天文志云言天體者有三家一曰周髀二曰宣夜三曰渾天宣夜絕無師說周髀術數具在考驗天象多所違失故史官不用惟渾天近得其情今史所用候臺銅儀則其法也宣帝時耿壽昌始鑄銅爲之象史官施用焉後漢張衡作靈憲以說其狀史記索隠益部耆舊傳云落下閎待詔太史於地中轉渾天

六宗正義續漢書云安帝元初六年立六宗祠於洛陽城西北亥地祀比大社

金作贖刑注黃金正義此傳黃金呂刑黃鐵皆是今之銅也古之贖罪者皆用銅漢時攺用黃金但少其斤兩令與銅相敵後魏以金難得合金一兩收絹十匹今律復依古贖銅

程氏曰漢世以金價計贓故謂十金法重不忍相暴章

益稷柷敔搏拊正義柷敔之狀經典無文漢初以來學者相傳皆云柷如漆桶中有椎柄敔如伏虎背上有刻漢禮器制度及白虎通其說皆爲然拊形如鼓以韋爲之實之以糠擊之以節樂漢初相傳爲然

禹貢壺口梁岐正義髙祖入咸陽蕭何先收圖籍則秦焚詩書圖籍皆在孔君去漢初七八十年耳身爲武帝博士必當具見圖籍其山川所在必是驗實而知壺口在冀州梁岐在雍州當時疆界爲然也

旣修太原注髙平曰太原今以爲郡名正義卽平陽縣

島夷正義孔讀鳥爲島是海中之山九章算術所雲海島邈絕不可踐量是也

黒水正義地理誌益州郡故滇王國也武帝元封二年始開爲郡郡內有滇池縣縣有黒水祠

五子之歌六馬正義經傳之文惟此言六馬漢世此經不傳余書多言駕四者春秋公羊說天子駕六毛詩說天子至大夫皆駕四許愼案王度記雲天子駕六鄭以周禮校人養馬一師四圉四馬曰乘康王之誥云皆布乘黃朱以爲天子駕四漢世天子駕六非常法也

石慶爲太僕禦出上問車中防馬慶以防數馬畢舉手曰六馬

夏社正義漢世儒者說社稷有二左傳說社祭勾龍稷祭柱棄惟祭人神而已【是孔之所用】孝經說社爲土神稷爲谷神勾龍柱棄是配食者也【是鄭之所從】

咸有一徳七世之廟正義王肅等以受命之王是初基之王故立四廟庶子王者謂庶子之後自外繼立𨿽承正統之後自更別立己之髙祖已下之廟猶若漢宣帝別立戾太子悼皇考廟之類也

微子今殷民乃攘竊神只之犧牷牲用注盜天地宗廟牲用正義漢魏以來著律皆云敢盜郊祀宗廟之物無多少皆死爲特重故也

泰誓正義漢書婁敬說髙祖云武王伐紂不期而會盟津之上者八百諸侯僞泰誓有此文不知其本出何書也武帝時董仲舒對策云書曰白魚入於王舟有火復於王屋流爲烏周公曰復哉復哉今引其文是武帝之時已得之矣

牧誓羌髳微注羌在西蜀叟髳微在巴蜀正義左思蜀都賦云三蜀之豪時來時往是蜀都分爲三羌在其西故云西蜀叟叟者蜀夷之別名巴在蜀之東偏漢之巴郡所治江州縣也

後漢興平元年馬騰劉範謀誅李傕益州牧劉焉遣叟兵助之是蜀夷有名叟者也

武成正義漢書律曆志引武成篇與此經不同彼是焚書之後有人僞爲之漢世謂之逸書後又亡其篇

召誥攻位於洛汭注治都邑之位於洛水北今河南城也正義漢書地理誌河南郡治在洛陽縣河南城別爲河南縣

成王旣伐東夷注海東諸夷駒麗扶余馯貊之屬正義此皆於孔君之時有此名漢書有髙駒麗扶余韓馯卽彼韓也

費誓淮夷徐戎注此戎夷帝王所羈縻統緒故錯居九州之內秦始皇逐出之正義漢時內地無戎夷者秦始皇逐出

呂刑輸而孚注謂上其鞠劾文辭正義漢世問罪謂之鞫斷獄謂之劾

善敹乃甲冑注甲鎧冑兜鍪正義經典皆言甲冑秦世已來始有鎧兜鍪之文古之作甲用皮秦漢已來用鐵鎧鍪二字皆從金蓋用鐵爲之因以作名

我惟築注攻敵壘距堙之屬正義兵法攻城築土爲山以闚望城內謂之距堙

畢命正義漢書律曆志云畢命丰刑曰惟十有二年六月庚午胐王命作策書丰刑此僞作者

冏命大僕正正義與君同車最爲親近故春秋隨侯寵少師以爲車右漢書文帝愛趙同命之爲禦

康誥正義周官鄰保以比伍相及而趙商疑而發問鄭答云周禮太平制此爲居殷亂而言

今案康誥所云以骨肉之親得相容隱故左傳云父子兄弟罪不相及周禮所云據疎人相督率之法以相連獲罪故今之律令大功已上得相容隠以其罪有相及是也

鹽鐵論文學曰自首匿相坐之法立骨肉殘廢而刑罪多

論語

服周之冕正義阮諶三禮圖漢禮器制度云冕制皆長尺六寸廣八寸天子以下皆同沈引董巴輿服志云廣七寸長尺二寸應劭漢官儀云廣七寸長八寸沈又云廣八寸長尺六寸者天子之冕廣七寸長尺二寸者諸侯之冕廣七寸長八寸者大夫之冕但古禮殘缺未知孰是司馬彪漢輿服志云孝明帝永平二年初詔有司采周官禮記尙書之文制冕皆前圎後方朱裏上前垂四寸後垂三寸天子白玉珠十二旒三公諸侯靑玉珠七旒卿大夫黒玉珠五旒皆有前無後此則漢法耳

傳不習乎釋文鄭注云魯讀傳爲専今從古案【闕】周之本以齊古讀正凡五十事鄭本或無此注者

然皇覽引魯讀六事則無者非也

寢衣孔曰今之被也

孟子

孝文欲廣遊學之路論語孝經孟子爾雅皆置博士後罷傳記博士獨立五經而已劉歆曰天下眾書往往頗出皆諸子傳說猶廣立於學官爲置博士

人皆謂我毀明堂注謂泰山下明堂本周天子東巡狩朝諸侯之處也

太誓曰我武惟揚注太誓古尙書百二十篇之時太誓也今之尙書太誓篇後得以充學故不與古太誓同諸傳記引太誓皆古太誓也

事舜於畎畆之中注孟子時尙書凡百二十篇逸書有舜典之敍亡失其文孟子諸所言舜事皆堯典及逸書所載

皆去其籍注今周禮司祿之官無其職是則諸侯皆去之故使不復存也

庻人在官者注食祿之等差由農夫有上中下之次亦有此五等若今之斗食佐史除吏也

國語

祭公謀父曰日祭注日祭祭於祖考謂上食也近漢亦然

土乃脈發注農書曰春土冒橛陳根可拔耕者急發律所以立均出度也注均者均鐘木長七尺有系之以均鐘者度鐘大小淸濁也漢大予樂官有之

宗室之謀不過宗人注此宗人則上宗臣也亦用同姓若漢宗正用諸劉矣

被羽先升注羽鳥羽系於背若今軍將負眊矣

執枹鼔立於軍門注軍門立旌爲門若今牙門矣屏攝之位注屏屏風也攝形如今要扇皆所以分別尊卑爲祭祀之位近漢亦然【左傳巡羣屏攝注祭祀之位正義鄭眾云攝束茅以爲屏蔽】

盟於宋候遮扞衞不行注候候望遮遮罔也晝則候遮夜則扞衞扞衞謂羅闉狗附也張羅闉去壘五十步而陳周軍之前後左右彉弩注矢以誰何謂之羅闉又二十人爲曹輩去壘三百步畜犬其中或視前後或視左右謂之狗附皆昏而設明而罷候遮二千人居狗附處以視聽候望明而設昏而罷

右執殤宮注若今世云能使殤也

巴浦之犀犛兕象注今象出徼外其三獸則荊交有焉億醜注十萬曰億古數也今人乃以萬萬爲億

追而予之璽書注古者大夫之印亦稱璽【左傳正義蔡邕獨斷雲璽印也信也天子璽白玉螭虎紐古者尊卑共之衞宏云奉以前民皆以金玉爲印惟其所好自秦以來惟天子之印獨稱璽又以玉羣臣莫敢用也】

趙語夫差衣水犀之甲者億有三千注所謂賢良也若今備衞士

公羊春秋

隠元年會猶最也注最之爲言聚若今聚民爲投最如勿與而已矣注如卽不如齊人語也

二年無聞焉爾注春秋其說口授相傳至漢公羊氏及弟子胡毋生等乃始記於竹帛故有所失也

昉於此乎注昉適也齊人語

五年登來之也注登讀言得來得來之者齊人語也齊人名求得爲得來作登來者其言大而急由口授也

百金之魚注百金猶百萬也古者以金重一斤若今萬錢矣

桓二年累也注齊人語也五年防也注防者狂也齊人語七年焚之者何樵之也注樵之齊人語六年化我也注行過無禮謂之化齊人語也

莊十二年注脰頸也齊人語二十年注瘠病也齊人語也二十八年伐者爲客注伐人者爲客讀伐長言之齊人語也伐者爲主注見伐者爲主讀伐短言之齊人語也三十一年漱浣注無垢加功曰漱去垢曰浣齊人語也

僖元年注輈小車轅冀州以北名之云爾十年踴爲文公諱也注踴豫也齊人語若關西言渾矣三十三年詐戰注詐卒也齊人語也

文十三年往黨注黨所也所猶時齊人語也十五年筍將而來注筍者竹箯一名編輿齊魯以北名之曰筍

宣六年荷畚注畚艸器若今市所量谷者是也齊人謂之鐘

膳宰注主宰割殺犧者若今大官宰人

成二年踴於掊而窺客注凡無髙下有絕加躡板曰掊齊人語十五年魯人徐傷歸父之無後也注徐者皆共之辭也關東語

襄五年往殆乎晉注殆疑疑讞於晉齊人語

十六年君若贅旒然注若今俗名就壻爲贅壻矣三十年更宋之所防注如今俗名解浣衣復之爲更衣昭二十五年再拜顙注顙者猶今叩頭矣

定元年不蓑城注若今以艸衣城是也

哀六年於諸其家注於諸置也齊人語也

十二年用田賦注若今漢家斂民錢以田爲率矣

說文

漢律曰祠防司命【防卑履切以豚祠司命】

漢律會稽獻一斗【魚旣切煎茱萸】

漢令曰�張百人【車者切距也】

�漢令鬲從瓦聲

漢令曰蠻夷長有罪當殊之

漢律令簞小筐也

漢律能捕豺貀購百錢

漢律會稽郡獻鮚醬三斗【蚌也巨乙切】

漢律曰婦告威姑

�籕文繒揚雄以爲漢律祠宗廟丹書告

漢律民不繇貲錢二十二

漢律曰綺絲數謂之絩【治小切】布謂之總綬組謂之首漢律曰疁田茠艸

漢律曰及其門首灑防

漢令蠻夷卒有�【相主切絆前兩足也】

漢令解衣耕謂之襄

漢律曰賜衣者縵表白裏

漢律名舩方長爲舳艫

漢律齊人予妻婢姦曰姘【左傳注漢律滛季父之妻曰報】

漢律曰見姅變不得侍祠

樂浪挈令織從糸從式【臣等曰挈令蓋律令之書也】

尉律學僮十七已上始試諷籀書九千字乃得爲吏又以八體試之郡移太史並課最者以爲尙書史書或不正輒舉劾之【徐鍇曰尉律漢律篇名】

明堂月令鳥至之日祠於髙禖季夏燒薙數將僟終舫人習水酎三重醇酒也明堂月令曰孟秋天子飲酎

對或從士漢文帝以爲責對而爲言多非誠對故去其口以從士也

秦漢之初侍中冠鵔鸃冠

漢中有朐防縣地下多此虫因以爲名

符信也漢制以竹長六寸分而相合

古者貨貝而寶周而有泉至秦廢貝行錢

秦以罪爲辠字【秦以辠似皇字攺爲罪】

漢令有髳長

秦謂民爲黔首黒色也周謂之黎民

漢有挏馬官作馬酒

後漢長沙王始煮艸爲防

東齊壻謂之倩

今俗以始生子爲鼻子

今逐疫有防頭

祆胡神也僧浮屠道人也塔西域浮屠也

律曆書名五星爲五步

洛陽名弩曰弲

防攺大剛卯以逐精鬼

【闕二字】名引弓控

奭召公名史篇名醜【徐鍇曰史篇所作蒼頡十五篇也】

安定朝那有湫泉

今鹽官入水取鹽爲掊

鷮走鳴長尾雉也乘輿以爲防釳著馬頭上

角狀如豕角善爲弓出胡休多國

羌人所吹角屠�以驚馬也羌笛三孔

潁川人名小兒所書寫爲笘

古者玉琯舜之時西王母來獻其白琯前零陵文學姓奚於伶道舜祠下得笙玉琯夫以玉作音故神人以和鳯皇來儀也

祕書�從戍祕書說日月爲易象陰陽也

揚雄說以爲古理官決罪三日得其宜乃行之從晶從宜亡新以爲疊從三日太盛攺爲三田

郁鬯百艸之華逺方郁人所貢芳艸合釀之以降神郁今郁林郡也

楢柔木也工官以爲耍輪

榰柱砥古用木今以石

櫑目酒尊刻木作云雷象

蜀人聞子巂鳴皆起雲望帝

春分而禾生日夏至晷景可度禾有秒秋分而秒定律數十二秒而當一分十分而寸其以爲重十二粟爲一分十二分爲一銖故諸程品皆以禾

十發爲程一程爲分十分爲寸

布之八十縷爲稯五稯爲秭二秭爲秅

右扶風有五畤好畤鄜畤皆黃帝時祭或曰秦文公立也

司馬相如說淮南宋蔡舞嗙諭也

盬河東鹽地袤五十一里廣七里周百十六里

安定有鹵縣東方謂之防西方謂之鹵

鄈河東臨汾地卽漢之所祭后土處

農謂帬帔也

幏南郡蠻夷賨布

幡書兒拭觚布也

今鹽官三斛爲一帣【居倦反】

中婦人手長八寸謂之咫周尺也

頫太史卜書頫仰字如此

顥南山四顥白首人也

嵞會稽山一曰九江當嵞也民以辛壬癸甲嫁娶甘氏星經曰太白上公妻曰女媊【女媊居南斗食厲天下祭之曰明星】冬至後三戌臘祭百神

【闕】

皮有【闕】出樂浪車【闕】神爵四年初捕收輸考工膢楚俗以二月祭飲食也一曰祈谷食新曰離膢周制天子地方千里分爲百縣縣有四郡故春秋傳曰上大夫受郡是也至秦初置三十六郡以監其縣

周景王作洛陽誃臺【尺氏切】

揚雄賦響若氏隤【承防切】

薉貉中女子無絝以帛爲脛空用絮補核名曰繜衣狀如防防

召上書者汝南許衝詣左掖門防令並賫所上書十月十九日中黃門饒喜已詔書賜召陵公乘許衝布四十匹卽日受詔朱雀掖門敕勿謝

漢制攷卷四

