《康熙政要》

淸章梫

論君道

康熙六年﹐聖祖躬親大政治諭天下曰「朕以沖齡﹐嗣登大寶。輔政臣索尼等﹐謹遵皇考世祖章皇帝遺詔﹐輔理政務﹐殫心效力﹐七年於此。今屢次奏請﹐朕承太皇太后之命﹐躬理萬機。惟天地祖宗﹐付托之重。海內臣庶﹐望治方殷。朕以涼徳夙夜只懼。天下至大﹐政務至繁﹐非朕躬所能獨理。宣力分猷﹐仍惟輔政臣諸王貝勒內外文武大小各官是賴。務各殫忠盡職﹐潔已愛民﹐任怨任勞﹐不得辭避。天下利獘﹐必以上聞。朝廷徳意﹐期於下究。庶政舉民安﹐早臻平治。凡我軍民﹐宜仰體朕心﹐務本興行﹐樂業安生﹐以迓休寧之慶。政在養民﹐敢虛天地生成之徳﹖當時親政﹐恆念祖宗愛月之心。布告天下﹐咸使聞知」。

是年又諭吏部等衙門曰「民爲邦本﹐必使家給人足﹐安生樂業﹐方可稱太平之治﹐近聞直隸各省﹐民多失所﹐疾苦顚連﹐深可憫念。或系官吏貪酷﹐朘削窮黎﹔抑或法制未便﹐致民失業。果何道以遂其生耶﹖一切民生利病﹐應行應革﹐爾內外各衙門大小文武等官﹐念切民依﹐其各抒所見毋隱。」

宏文院侍讀熊賜履奏﹕「臣備員侍從﹐遇皇上虛己求言﹐不敢摭拾浮詞﹐以混宸聽﹐謹因聖諭所及而推本言之。伏讀詔書曰「今聞直隸各省人民﹐疾苦困窮﹐深可憫念﹐或因官吏朘削﹐或因法制未便。』此眞二帝三王之用心也﹗但國家日言生聚﹐而凋敝愈甚。日言軫卹﹐而瘡疾不起。日言招集﹑言蠲免﹐而流離瑣尾之狀﹐不可勝言。溯厥由來﹐誠如聖諭所云者﹐蓋小民徵終歲勤勞﹐僅給俯仰之資。而夏稅秋糧朝催暮督﹐私派信於官徵﹐雜項浮於正額﹐設一旦水旱頻仍﹐饑饉見告。蠲賦則吏收其實而民受其名。賑濟則官境其肥而民重其瘠。此不獨守令之過也﹗上之則監司﹐又上之有督撫。有司之職業在地方﹐上官之激勸在舉劾。伏乞皇上將見任督撫大加甄別﹐賢能者加銜久任﹐貪污不肖者﹐立賜罷斥﹐毋令久居民上。嗣後督撫缺出﹐不拘內外臣工﹐果有端方淸正﹐望重才優者﹐敕部院大臣﹐從公保舉﹐授以玆任。

其考課也﹐以民生之苦樂﹐爲守令之賢否﹐以守令之貪廉﹐爲督撫之優劣﹐則廉者以勸﹐貪者以懲。有利必興﹐有害必除﹐而民之不得所者寡矣。此聖諭所已及﹐而臣詳切言之者也。𨿽然﹐內臣者﹐外臣之表也。京師者﹐四方之倡也。本原之地﹐亦在乎朝廷而已。臣請擇其重且大者言之﹕一曰政事紛更﹐而法制未定。我國家章程法度﹐其閒者有積重難返者﹐不聞略加整頓﹐而急功喜事之人﹐又從而意爲更變﹐但知趨目前尺寸之利﹐以便其私﹐而不知無窮之獘﹐已潛倚暗伏於其中﹐朝舉夕罷﹐以至盈廷聚訟﹐甲令遊移﹐此時事之最急者也。伏乞聖之敕下議政王﹑貝勒﹑大臣﹑九卿﹑科道﹐將國家法度﹐詳愼會議﹐凡沿革損益﹐參以古制﹐酌以時宜﹐勒成會典﹐頒示天下﹐則上有道揆﹐下有法守﹐垂於無疆之業在此矣。一曰職業日廢﹐而士气日靡。

國家之設官也﹐滿漢相制﹐堂屬相維﹐正欲其同寅協恭﹐俾責無他卸。近見各衙門大小臣工﹐大率默緘依阿﹐絕少實心任事之人﹐甚至老成愼重之名﹐以濟尸位素餐之計。樹議者謂之疏狂﹐任事者目爲躁競﹐廉靜者斥爲矯惰﹐端方者笑爲迂腐。間有修身體道讀書窮理之士﹐則羣指爲道學而非笑之﹐百計詆誹﹐必禁錮其終身而後已。伏乞皇上位振頹風﹐作養士气﹐申飭滿漢諸臣﹐虛衰酌理﹐實意任事﹐是則曰是﹐非則曰非。漢官勿以阿附滿官爲工﹐堂官勿以偏任司官爲計﹐宰執盡心論思﹐而不必以惟若爲休容。臺諫極力糾繩﹐而不必以鉗結爲將順。則職業修養﹐官箴整肅矣。一曰學校廢弛﹐而文教日衰。學校爲賢才之藪﹐教化之基﹐而學術事功之根柢也。今庠序之教﹐缺焉不講﹐師道不立﹐經訓不明。士子惟揣摩舉業以爲取科名之具﹐絕不知讀書講學﹐以求聖賢理道之歸。其髙名者﹐又或泛濫百家﹐沈瀹二氏惑世誣民﹐莫此爲甚。伏乞皇上隆重師儒﹐興起學校﹐畿輔則現成學院﹐各省則責成學道﹐使之統率於士子﹐講明正學﹐非六經語孟之書不讀﹐非濂洛關閩之學不講﹐惇崇實行﹐扶持正教﹐命府州縣擇士子中志趣端卓﹑英俊可造者﹐各舉一二人﹐貢之國雍﹐寬其館捨﹐厚其廩餼。又廷臣中擇道徳髙劭之人﹐俾司成均﹐日進諸生而陶淑之﹐其道必本於倫﹐達乎天徳。其教自灑掃應對﹐以致於義精仁熟﹐漸摩誘掖﹐循循有序﹐三載之後﹐學成材就﹐司成次其優劣﹐匯送吏部﹐量之材之大小之淺深而授之秩﹐其公卿大夫之子弟亦如之。

至於山林隱逸之士﹐有經明修徳﹐徳業完備者﹐仍請敕下地方官﹐悉心咨訪﹐據實奏聞﹐朝廷優禮延聘﹐加以褒崇﹐以爲士習人心之勸﹐則道術以正﹐學術以明﹐教化大行﹐人材日盛﹐其有補於國家也﹐寧淺鮮哉﹖一曰風俗僭侈﹐而禮制日廢。禮者聖王所以節性防淫﹐而維系人心者也。臣觀今日風俗﹐奢侈陵越﹐不可殫述﹐一裘而費中人之產﹐一宴而糜終歲之需﹐輿隸披貴介之衣﹐倡優擬命婦之飾﹐此饑之本寒之源﹐而盜賊獄訟所由起也。然禮教之行﹐處貴近始﹐伏乞皇上躬行節儉﹐爲天下先﹐以王公及士庶﹐凡官室車馬衣服僕從一切器用之屬﹐俱之定經制﹐限以成數﹐頒亦天下﹐俾恪爲遵守﹐不許少有逾越。久之儉徳日彰﹐貪風日息﹐民俗醇而人心厚﹐幾於惇龐之治不難矣。𨿽然﹐皇躬者又萬幾所受裁﹐而萬化所從出也。我皇上神明大縱﹐睿哲性成﹐今春秋方富﹐薰陶徳生﹐端在此時﹐伏乞愼先耆儒碩徳。置之左右﹐優以保衡之任﹐使之從容閒﹐講論道理﹐啟沃宸衷﹐涵養聖徳。又妙選天下英俊﹐陪侍法從﹐以備顧問﹐毋徒事講幄虛文。若夫《大學衍義》一書﹐敍千聖之心傳﹐備百王之治統﹐伏願皇上朝夕講貫﹐證諸公經之文﹐通諸歷代之史﹐以爲敷政出治之本。至於左右近習﹐必端厥選﹐內而深宮閒﹐外而大廷廣眾﹐微而起居言動﹐凡所以維持此身者﹐無所不備。防閒此心者﹐無所不周﹐則君志淸明﹐君身彊固﹐坐收禮干行健之成功。是皇上直接二帝三五相傳之心法﹐自有以措斯世斯民於唐虞三代之盛﹐又何吏治不淸民生不遂足慮哉﹖此又聖諭所未及﹔而臣推本言之者也。」疏入﹐報聞。

康熙十一年。聖祖召講官等至懋勤殿諭曰「漢官中有請令言官以風聞言事者﹐朕思忠愛之言﹐切中事理﹐患其不多。若不肖之徒﹐借端生事﹐假公濟私﹐人主不察﹐必至侵害善良﹐擾亂國政爲害甚巨。」又來曰「從來與民休息﹐道在不擾﹐與其多一事不如省一事。朕觀前代君臣﹐每好大喜功﹐勞民傷財﹐紊亂舊章﹐虛耗元气﹐上下訌囂﹐民生日蹙﹐深可爲鑑。」熊賜履奏曰「皇上此諭﹐誠千古爲治之要道也。」

康熙十二年。聖祖禦弘徳殿﹐講官講講華﹐諭進進官等曰「從來民生不遂﹐由於吏治不淸﹐長吏賢則百姓自安矣。天下善事俱是分所當爲﹐近見有寸長片善﹐便自矜誇﹐是好名也。」又諭曰「有治人無治法﹐但眞能任事者﹐亦難得。朕觀人必先心術﹐次才學﹐必術不善﹐縱有才學何用﹖」然賜履奏曰「聖諭及此﹐誠知人之要道也。」尋又諭講官等曰「從來君臣一心圖治﹐天下不患不治﹐此等光景﹐未易多得。朕與諸臣﹐何可不交勉之﹖」

熊賜履奏曰「爲政端在得人﹐故用捨黜陟﹐人主出治人大權﹐最當審量者也。」聖祖曰「知人難﹐用人不易﹐至治之道﹐全關於人。朕卽欲不盡心不可得也。」又諭講官等曰「致治之道﹐不宜太驟﹐但須日積月累﹐久之自在成效。朕平日讀方窮理﹐總是要講求治道﹐是諸實行﹐不徒言耳﹗」又諭曰「人主勢位崇髙﹐何求不得﹖但須有一段敬畏之意﹐自然不至差錯。

卽有差錯﹐自能省政。若任意率行﹐略不加謹﹐鮮有不失之縱佚者﹐朕每念及此﹐未嘗一刻敢暇逸也。」熊賜履奏曰「聖諭及此﹐卽堯舜兢業之心也。」

康熙十六年﹐講官喇沙裏﹑陳廷敬等進講《孟子。一暴十寒》章。聖祖曰「君子進則小人退﹐小人進則君子退。君子小人﹐勢不並立。孟子所謂一暴十寒﹐於進君子退小人﹐親賢遠佞之道﹐最爲明快﹐人君誠不可不知也。」

又諭講官曰「爾等進講經書﹐皆內聖外五修齊治平之道﹐朕孜孜詳詢﹐每講之時必專意以聽﹐但學問無窮﹐不在徒言﹐要惟當躬行實踐﹐方有益於所學。爾等仍直言無隱﹐以助朕好學進修之意。」

康熙十八年。聖祖諭浙江巡撫李本晟曰「近來兵多不能調和﹐爾應盡心料理﹐每見各省督撫料理事務﹐所見只在一省﹐不能通行﹐凡事應悉心區劃﹐從天下大計起。李本晟奏曰「目前惟兵最急﹐民富則國裕﹐民窮則餉兵無從而辦。」聖祖曰「百姓足﹐君孰與不足﹖百姓不足﹐君孰與足﹖古今不易之理也。」

康熙二十三年﹐聖祖諭大學士等曰「朕凡裁決政務﹐必求致當﹐故於部院奏章﹐𨿽小事亦未嘗不盡心詳酌。近見戶刑二部奏事﹐至爲繁冗﹐是皆錢糧刑名所關﹐若叢集一時﹐不加詳閱﹐恐有遺誤。前此奏章﹐俱三日一送﹐自今兩日一送﹐又便從容詳覽。」

是年﹐聖祖幸金山﹐乘沙船渡揚子江﹐風浪恬靜﹐舟行甚速。諭待臣曰「自兵興以來。恢復嶽州﹐長沙﹑多得舟楫之力。今海宇承平﹐昔時戰艦﹐僅供巡幸渡江之用。然安當思危﹐治不忘亂﹐朕乘此舟﹐未嘗不念艱難用武之時﹐非以遊觀爲樂也。」

是年﹐聖祖諭講官等曰「朕於政事﹐無論大小﹐從未有艸率完結者。

每在宮中默坐﹐卽以天下事經營籌劃於胸中。簡任督撫之時﹐又必詳加察訪﹐蓋一方大吏賢能﹐自能表率僚屬。今貪墨之風﹐未必盡除﹐然激勸澄淸﹐正欲使之潛移默化也。」

康熙二十八年。大學士﹑九卿等奏﹕「近聞山東﹑河南大雨霑足﹐直隸大名諸府皆有雨﹐京城昨晚亦已得雨。皇上於宮中日日虔禱﹐朝夕儆惕﹐茹素修省﹐憂勞過甚﹐請稍舒睿懷﹐以頤養聖躬。」聖祖曰「朕可與他人比耶﹖先人而憂﹐後人而樂﹐理固宜然。近因久旱無雨﹐憂勞過甚﹐以致臒弱。

人或可欺﹐天亦可欺耶﹖日前祈雨﹐朕𨿽未躬往﹐而每次祈禱﹐朕皆竭誠齋戒。荷天之眷﹐得降雨澤﹐此後雨澤霑足﹐朕庶解焦勞也。」

康熙二十九年。聖祖諭大學士﹑九卿﹐詹士﹑科道曰「爾等諸臣稱雨澤霑足﹐固當歡悅﹐但去年大旱﹐民困未蘇。昔漢文帝爲三代以下令主﹐賈誼猶以處厝火積薪之上而謂無危爲諭﹐以今較之﹐可無慮乎﹖且今𨿽得雨﹐不知夏秋若何﹐其當遠慮深思﹐愈加軫卹﹐何得稱慶﹖」

康熙二十九年。聖祖諭大學士﹑部院大臣等曰「今朕躬已愈﹐但因灼艾﹐未禦乾淸門耳。朕聽政三十年來﹐無日不見諸大臣﹐共相諮議。今處宮中﹐𨿽日理奏章﹐未嘗廢事﹐而與諸大臣懸隔﹐思之如有所失﹐且旗下引見題補諸事﹐恐致壅滯﹐向有大臣奏事干淸宮之例﹐自明日始﹐仍如常進乾淸宮啟奏。」

康熙三十年。工部等衙門議復古北口總兵官蔡元疏言﹐古北口一帶邊墻傾塌甚多﹐請行修築﹐應如所請。聖祖諭大學士等曰「蔡之所奏﹐未諳事宜。帝王治天下﹐自有本原﹐不專恃險阻。奏築長城以來﹐漢唐宋亦常修理﹐其時豈無邊患﹖明末我太祖統大兵﹐長驅直入﹐諸路瓦解﹐皆莫敢當。可見守國之道﹐惟在修徳安民。民心悅服﹐則邦本得而邊境自固﹐所謂眾志成城者是也。如古北喜峯口一帶﹐朕皆巡閱﹐槪多損壞﹐今欲修之﹐興工勞役﹐豈能無害百姓﹖且長城延袤數千里﹐養兵幾何﹐方能分守﹖蔡元見未及此﹐其言甚屬無益﹐諭九卿知之。」

先是﹐康熙四十六年﹐聖祖諭大學士溫達等曰「頃因刑部匯奏事內有一字錯誤﹐朕以硃筆攺正發出。內外各衙門奏章﹐朕皆一一全覽。外人謂朕未必通覽﹐故朕一應本章﹐見有錯字﹐必行攺正。其繙譯不堪者﹐亦攺削之。

當用兵時﹐一日有三四百本章﹐朕悉親覽無遺﹔今一日中僅四五十本章而已﹐覽之何難﹖一切事務﹐不可少有怠慢之心也。至五十諭大學士等曰「朕理機務年久﹐閱本甚速﹐凡一應奏折及綠頭牌﹐頃刻卽能詳閱。前尙書穆和倫數次奏事﹐意朕未加詳閱﹐復行奏請﹐朕將事內緣由指明﹐穆和本乃默然無言而退。且朕閱事﹐不止於速﹐凡一經目﹐斷不遺忘。一應奏章及匯題案件﹐無不詳閱﹐有差誤字句﹐朕必硃筆更攺發出。」

康熙五十六年。聖祖諭大學士等曰「自古人主多厭聞盜賊水旱之事﹐殊不知凡事由微至鉅﹐豫知而備之﹐則易於措辦。所以朕於各省大小事務﹐惟欲速聞知也。卽如各省來京之人﹐從福來者﹐朕以浙江米價詢之﹔自江南來者﹐朕以山東米價詢之。伊系經過之地﹐必據陳奏﹐卽彼省大吏﹐知不可隱﹐亦皆能實奏。米價旣已悉知﹐則年歲丰歉﹐亦可知矣。」

是年﹐又諭大學士等曰「爲君之道﹐要在安靜﹐不必矜奇之異。亦不可徒爲誇大之言。程之曰「人不學不爲聖人﹐皆自棄也。此語亦屬太過﹐堯舜之後豈復有堯舜乎﹖昔人有言﹐孟子不足學﹐須學顏子。此皆務大言不務實踐者。朕自幼喜讀性理書﹐千言萬語﹐不外一敬字。人君治天下﹐但能居敬﹐終身行之足矣。嘗論敬行簡曰﹐觀民气之靜躁﹐而政之得失可知也﹔觀政事之繁簡﹐而治之隆替可知也。上古之世﹐淳淳悶悶﹐執契而自平﹐結繩自治﹐猗歟盛矣。自禪繼相承﹐創守代見﹐張弛因革﹐道非一端﹐約而舉之。其正簡者治隆﹐其政繁者其治替﹐此古今不易之理﹐𨿽百世而可知也。

𨿽然﹐此特就其所行者言之耳。若夫宰治之原﹐則有至要者存焉﹐使操之無本。而以一簡爲主﹐則任法之獘﹐必尙於綜核。省事之漸﹐必流於叢脞。秦之衡石程書﹐晉之淸言招禍﹐其所失均也﹐必也主之以至一﹐本之以無私﹐正心以窮理﹐而是非不得淆其中。虛己以知人﹐而邪正不得淆其外。夫然後見之措施﹐淸靜畫一﹐無爲而治﹐事有不期簡而自簡者﹐故曰君子之學大居敬。」

是年﹐聖祖禦乾淸宮東暖閣﹐召諸王子及滿漢大學士﹑學士﹑九卿﹑詹事﹑科道等人﹐諭曰「朕少時天稟甚壯﹐從未知有疾病。今春始患頭暈﹐漸覺消瘦。至秋月塞外行圍﹐蒙古地方水士甚佳﹐精神日健﹐顏貌加丰﹐每日騎射﹐亦不覺疲倦。回京之後﹐因皇太后違和﹐心神憂瘁﹐頭暈頻發﹐有朕平日所欲言者﹐今特召爾等面諭﹐從來帝王之治天下﹐未嘗不以敬天法祖爲首務。敬天法祖之實﹐在柔遠能邇﹐休養蒼生﹐公四海之利爲利﹐一天下之心爲心﹐體羣臣﹐子庶民﹐保邦於未危﹐致治於未亂﹐夙夜孜孜﹐寤寐不遑﹐寬嚴相濟﹐經權互用﹐以圖國家久遠之計而已。自古得天下之正﹐莫如我朝太祖太宗﹐初無取天下之心。當兵及京城﹐諸大臣咸奏云當取﹐太宗皇帝曰「明與我國素非和好﹐今取之甚易﹐但念中國之主﹐不忍取也。』後流賊李自成攻破京城﹐崇禎自縊﹐臣民相率來迎﹐乃翦滅闖寇﹐入承大統。

昔項羽起兵攻秦﹐後天下卒歸漢﹐其初漢髙祖一泗亭上長耳﹗元末陳友諒等並起後﹐天下卒歸於明﹐其初明太祖一皇覺寺僧耳﹗我朝承緒先烈﹐應天順人﹐撫有區宇﹐以此見亂臣賊子﹐無非爲眞主驅除也。朕年將七旬﹐在位五十餘年者﹐實賴天地宗社之默佑﹐非予涼徳之所致也。朕自幼讀書﹐古今道理﹐粗能通曉﹐凡帝王自有天命﹐應享壽考者﹐不能使之不享壽考﹔應享太平者﹐不能使之不享太平。自黃帝甲子至今四千三百五十餘年﹐稱帝者三百有餘。但秦史以前﹐三代之事﹐不可全信。始皇元年至今一千九百六十餘年﹐稱帝而有年號者﹐二百一十有一。朕何人斯﹐自秦漢以下﹐在位久者﹐朕爲至首。古人以不矜不伐﹐知足知止者﹐爲能保始終。覽三代而後﹐帝王踐祚久者﹐不能貽令聞於後世。壽命不長者﹐罔知四海之疾苦。朕已老矣﹐在位久矣﹐未卜後人之議論如何﹐而且以目前之事﹐不得不痛哭流涕﹐豫先隨筆自記﹐而猶恐天下不知吾之苦衷也。自古帝王多以死爲忌諱﹐每觀其遺詔﹐殊非帝王語气﹐並非中心之所欲言﹐此皆昏瞀之際﹐覓文臣任意撰擬者。朕則不然﹐今豫使爾等知朕之血誠耳﹐當日臨禦至二十年﹐不敢逆料至三十年﹐三十年不敢逆料至四十年。今已五十七年矣﹐《尙書。洪範》所載﹕「一曰壽﹔二曰富﹔三曰康寧﹔四曰攸好徳﹔五曰考終命。』五福以考終命列於第五者﹐誠以其難得數也。今朕將七十﹐子孫曾孫百五十餘人﹐天下粗安﹐四海承平﹐𨿽不能移風易俗﹐家給人足﹐但孜孜汲汲﹐小心敬愼﹐夙夜不遑﹐未嘗少懈﹐數十年殫心竭力﹐有如一日﹐此豈僅勞苦二字所能賅括耶﹖前代帝王或享年不永﹐史論槪以爲侈﹐然自耽於酒色所致﹐此皆書生好爲譏評﹐𨿽純全盡美之君﹐亦必抉摘瑕疵﹐朕爲前代帝王剖白﹐蓋由天下事繁﹐不勝勞憊之所致也。諸葛亮云「鞠躬盡瘁﹐死而後已。』爲人臣者僅諸葛亮一人耳﹗若帝王仔肩甚重﹐無可旁諉﹐豈臣下所可比擬﹗臣下可仕則仕﹐可止則止﹐年老致此而歸﹐抱子弄孫﹐猶得優遊自適。爲君者勤劬一生﹐了無休息﹐如舜𨿽稱無爲而治﹐然身歿於蒼梧﹐禹乘四載﹐聯於胝足﹐終於會稽﹐似此皆勤勞政事。巡行周曆﹐不遑寧處﹐豈可謂之崇尙無爲淸靜自持平﹖《易》遁卦六爻﹐未嘗言及人主之事﹐可見人主原無宴息之地﹐可以退藏﹐鞠躬盡瘁﹐誠謂此也。諸人每云﹐帝王當舉大綱﹐不必兼綜細務﹐朕心竊謂不然﹐一事不謹﹐卽貽四海之憂﹔一時不謹﹐卽貽千百世之患。不矜細行﹐終累大徳﹐故朕每事必加詳愼。卽如今日畱一二事未理﹐明日卽多一二事矣。若明日再務安閒﹐則後日愈多壅積。萬機至重﹐誠難稽延。故朕蒞政﹐無論鉅細﹐卽奏章內有一字之訛﹐必爲攺定發出。蓋事不敢忽﹐天性然也。五十餘年﹐每多先事綢繆﹐四海兆人﹐亦皆戴朕徳意﹐豈可執不兼綜細務之言乎﹖朕自幼彊健﹐筋力頗佳﹐能挽十五力弓﹐發十三握箭﹐用兵臨戎之事﹐皆所伏爲。

然平生未嘗妄殺一人﹐平定三藩﹐掃淸漠北﹐皆出一心運籌﹐戶部帑金﹐非用師賑饑﹐未敢妄費﹐謂此皆小民脂膏故也。所有巡狩行宮﹐不施采繢﹐每處年費不過一二萬金﹐較之河工歲費三百餘萬﹐尙不及百分之一。幼齡讀書﹐卽知酒色之宜戒﹐小人之宜防﹐所以至老無恙。自康熙四十七年大病之後﹐過傷心神﹐漸不及往時﹐況日有萬機﹐皆由裁奪﹐每覺精神曰逐於外﹐心血時耗於內﹐恐前途儻有一時不諱﹐不能一言﹐則吾之衷曲未吐﹐豈不可惜﹗

故豫於明爽之際﹐一一言之﹐可以盡一生之事﹐豈不快哉﹗人之有生必有死﹐如朱子之言天地循環之理﹐如晝如夜。孔子云「居易以俟命』﹐皆聖賢之大道﹐何足懼乎﹖近日多病﹐心神恍惚﹐身體虛憊﹐動轉非人扶掖﹐步履難行。當年立心以天下爲己任﹐許死而後已之志﹐今朕抱病﹐怔忡健忘﹐故深懼顚倒是非﹐萬機錯亂﹐心爲天下盡其血﹐神爲四海散其形﹐旣神不守舍﹐心失怡養﹐目不辯遠近﹐耳不分是非﹐食少事多﹐豈能久存﹖況承平日久﹐人心懈怠。福盡禍死﹐泰去否來﹐元首叢脞﹐而股肱墮﹐至於萬事隋壞﹐而後天災人害﹐雜然並至﹐𨿽心有餘而精神不逮﹐悔過無及﹐振作不起﹐呻吟牀榻﹐死不冥目﹐豈不痛恨未死﹗昔梁武帝亦創業英雄﹐後至髦年﹐爲侯景所偪﹐遂有臺城之禍。隋文帝亦開創之主﹐不能豫知其子煬帝之惡﹐卒致不克令終。又如丹毒自殺﹐服食吞餅﹐宋祖之遙見燭影之類﹐種種所載疑案﹐豈非前轍﹖皆由辯之不早﹐而且無益於國計民生。漢髙祖傳遺命於呂后﹐唐太宗定儲位於長孫無忌。朕每覽此﹐深爲恥之。或有小人希圖倉卒之際﹐廢立可以自專﹐推戴一人以期後福﹐朕一息尙存﹐豈肯容此輩乎﹖朕之生也並無靈異﹕及其長也﹐亦無非常。八齡踐祚﹐迄今五十七年﹐從不許人言禎符瑞應﹐如史冊所載景星慶雲麟鳳芝艸之賀﹐及焚珠玉及殿前﹑天書降承天﹐此皆虛文﹐朕所不取。惟日用平常﹐以實心行實政而已。今臣鄰奏請之儲分理﹐此乃慮朕用猝然之變耳﹐死生常理﹐朕所不諱﹐惟是天下大權﹐當統於一。十年以來﹐朕將所行之事﹐所存之心﹐俱書寫封固﹐仍未告竣。立儲大事﹐朕豈忘耶﹖天下神器至重倘得釋此負荷﹐優遊安適﹐無一事攖心﹐便可望加增年歲。諸臣受朕深恩﹐何道俾朕得此息肩之日也。朕今血气耗減﹐勉彊支持﹐脫有誤萬機﹐則從前五十七年之憂勤﹐豈不可惜﹖朕之苦衷血誠﹐一至於此。每覽老臣奏疏乞休﹐未嘗不爲流涕。爾等有退休之時﹐朕何地可休息耶﹖但得數旬之頤養﹐但全考終之至生﹐朕之欣喜﹐豈可言罄﹖此歲月悠久﹐或得如宋髙宗之年未可知也。朕年五十七歲﹐方有白須數莖﹐有以烏發藥進者﹐朕笑卻之曰﹕古來白須皇帝有幾﹖朕若須鬢皓然﹐豈不萬世之美談乎﹗初年同朕共事者﹐今並無一人。後進新升者﹐同寅協恭﹐奉公守法﹐皓首滿朝﹐可謂久矣﹐亦知足矣。朕享天下之尊﹐四海之富﹐物無不有﹐事無不經。至於垂老之際﹐不能寬懷瞬息﹐故視棄天下猶敝履﹐視富貴如泥沙也。儻得終於無事﹐朕願已足。願爾等大小臣鄰。念朕五十餘年太平天子﹐惓惓丁寧反復之苦衷﹐則吾之有生考終之事畢矣。此諭已備十年﹐若有遣詒﹐無非此言﹐披肝露膽﹐罄盡五內﹐朕言不再。

康熙六十年。聖祖諭近禦侍衛等曰「爾等日侍朕側﹐於朕心憂勞之處﹐差知大槪﹐若百官萬民﹐何從而知﹖朕日理萬機﹐其他姑置勿論﹐卽每年春時﹐爲雨水田禾﹐時刻不忘﹐畱心究問﹐直至秋成﹐始稍釋念。至於冬日﹐內地常恐雪少﹐口外地方﹐又恐雪大﹐此等苦心﹐惟身歷方能知之。卽爾等日侍左右者﹐也未必悉知也。」

聖祖躬堯舜之資﹐行湯文之政﹐所以立萬年長治之基者﹐曰行王道。禦制王道論曰﹕治天下必審擇所以爲治之道﹐然後運之有本﹐而措之也不勞。

蓋得其道﹐則一時無赫赫之功﹐而久大之業﹐可以永建而不可拔。不得其道﹐則殫盡敝形﹐而終無以及於治。故治理之方﹐不可不審也﹐其要在仁義而已矣。昔三代之盛也﹐蠲煩去苛﹐屏飾斥僞﹐先躬行而後文告﹐崇禮讓而緩刑罰﹐優遊漸漬﹐不期效於旦夕﹐迨積之旣久﹐風俗日茂﹐人心日淳﹐大化惇龐﹐號爲上理﹐此行仁義之所至也。秦漢而下﹐務爲一切苟且之政﹐以檢束其民﹐民生其時﹐亦皆匿情飾貌以應上其上﹐上下相蒙﹐競趨媮薄﹐治功之降﹐遠不古若﹐此則不行仁義之故也。故曰﹕仁以育之﹔義以正之。仁以育之﹐所以養也﹔義以正之﹐所以教也。孔子曰『如有王者﹐必世而後仁』。

又曰「聖人久於其道﹐而天下化成。』蓋言王道之成﹐仁義之效也。是以聖王在上﹐制田裏﹐廣樹畜﹐省刑而薄斂﹐崇本而抑末﹐使天下之民﹐家給人足﹐有俯仰之樂﹐而無阽危之患。由是立庠序之制﹐置慈惠之師﹐修六禮以節其性﹐播六樂以淑其情﹐明七教以興其徳﹐齊八政以禁其非。當是之時﹐六合之遠﹐一家之積也﹔四海之廣﹐一身之推也﹔天下之久安而長治﹐猶泰山而四維之也。其去夫唐虞之治﹐不亦遠平﹖嗚乎﹗天也重器也﹐有天下大業也。彼挈瓶之智﹐猶必厝之於至安﹐況夫居重器而履大業者哉﹗蓋亦知所擇也。

聖祖孜孜求治﹐日昃不遑﹐機務之餘﹐猶有日課﹐其宮中日課記曰﹕嘗讀商《頌》之成湯也﹐曰聖敬日躋。周《詩》之文武也﹐曰﹕緝熙﹐曰執兢﹔其成王也﹐曰夙夜基命宥密。而史亦稱大禹惜寸陰﹐色而起﹐則命講官捧書而入﹐討論義理﹐是典學者爲一時。出禦宮門﹐則羣工循序奏事。

朕親加咨度﹐是聽政者爲一時。已而閣臣升階﹐朕與詳求治理﹐咨諏軍國者久之。若夫宮禁之務﹐各有攸司。廷臣退﹐乃裁決焉。旣事竟﹐罷朝。宮中圖藉盈几案﹐朕性好讀書﹐丹黃評閱﹐輒徑寸﹐辯報別古今治亂得失。暇或賦詩﹐或作古文﹐或臨池濡翰﹐以寫其自得之趣。止此數事﹐已不覺其日之夕矣。及宮中燃燭﹐玉漏初下﹐則省一日所進章疏﹐必審其理道之安而後已。

要非夜分﹐不就宴息也。旭是者歲率以爲常。夫禹﹑湯﹑文﹑武﹑成王之徳﹐自揣烏能企及﹐而不敢懈逸之心。或者其庶幾焉﹐因爲記自勗以比於盤銘之義云。

聖祖綜理萬機﹐在位數十年﹐恆如一日﹐嘗作《無逸》﹐以致壽論曰﹕三代盛時﹐民風沕穆﹐政令淳簡﹐天下諸候﹐分治其國。爲之君者﹐可以優遊坐治矣。乃聖君處此﹐必兢兢業業﹐宵旰不遑。以自勞其神力﹐然卒獲享遐福﹐而成令名﹐秦漢而降﹐廢封建而爲郡縣﹐凡事之有關於宮府者﹐無不奏請於天子﹐其機務之眾﹐千百倍於三代。宜爲之君者﹐日給且不暇。乃或自圖便安﹐至信神仙爲可學﹑輒爲方士所誤﹐曾不之返者﹐何哉﹖朕嘗觀於商﹑周﹑漢﹑唐諸往事﹐而得其故矣﹐人君之所無逸者﹐莫如商之中宗與髙宗。及周之文王﹐中宗則嚴恭寅畏﹐天命自度﹔髙宗則作其卽位﹐不敢荒寧﹔文王則懷保小民﹐惠鮮鰥寡。而考其享國之年﹐此三君者﹐最爲悠久。迄今《無逸》一篇﹐班班可觀也。人君之好逸樂者﹐莫如秦之始皇﹐漢之武帝﹐唐之憲宗。始皇旣並天下﹐方士爭言不死之藥﹐於是遣使訪三山﹐神仙之藥卒不可得。武帝敬鬼神之事﹐祠太乙﹐建飛廉館﹐作柏梁臺﹐以招天神之屬。

遊心芒思者數年﹐究天左驗﹐乃自嘆愚惑。憲宗招求方士﹐用柳泌爲刺史﹐求仙藥﹐以服之日益燥渴。夫中宗﹑髙宗﹑文王之敬修其徳而享福者若此﹐始皇﹑武帝﹑憲宗云博養其生而寡效者若彼﹐然則帝王致壽道﹐從可識矣。

宋儒呂祖謙曰﹕敬之方﹐壽之理也。蓋無逸則主敬﹐主敬則無欲﹐無欲者仁也。孔子曰﹕仁者壽﹐又仁則有徳。孔子曰﹕大徳必得其壽﹐舜年百有十歲是也。則壽之理﹐亦視其徳之盛衰爲何如耳﹗朕願後世之爲君者﹐無惑於神仙之說﹐而第求之無逸之旨﹐則身與天下皆蒙其福矣。

聖祖閱史至司馬光上宋仁宗札子曰﹕司馬光立朝行己﹐正大和平﹐無幾微之可議﹐不只冠有宋諸臣﹐求之歷代﹐亦不可多得。其論君徳有三﹐曰仁﹑明﹑武。治道有三﹕曰任官﹔信賞必罰﹔要言至理。可書丹座右﹐萬世不易也。

聖祖閱史至宋髙宗作損《齊論》曰﹕宋髙宗以損《齊論》﹐自是淸心寡欲之意。第當其時﹐正宜奮勵有爲﹐非僅淡泊謙﹐可以恢復大業﹐卽此一端觀之﹐知其優遊苟且﹐而無振作之志矣。

聖祖講筵緒論曰﹕嘗觀明仁宗宣宗時﹐用法皆術寬平。每思人君承天子民﹐時育萬物﹐自當以寬厚爲本﹐始可成惇裕之治﹐但不可過於縱馳﹐所貴乎寬而制耳。

論曰﹕人君以天下之耳目爲耳目﹐以天下之心思爲心思﹐何患見之不廣﹖

觀舜以好問好察而稱大智﹐則知自用則小者﹐正與之相反矣。

論曰﹕臨民以主敬爲本。昔人有言﹐一念不敬﹐或貽四海之憂﹔一日不敬﹐或以致千百年之患。《禮記》首言毋不敬。《五子之歌》﹐始終皆言謹愼。大抵誠與敬﹐千聖相傳之學﹐不越乎此。

論曰﹕古人有言﹐反經合道謂之權﹕先儒已有論其非者﹐天下止有一經常不易之理﹐權衡輕重﹐隨時斟酌﹐而不失乎經常之理﹐此卽所謂權也﹐豈有反經而可以行權者乎﹖

論曰﹕古人紀一事﹐當觀其要旨所在。如郭隗市駿之語﹐見求士不可以不誠。甘茂投杼之言﹐見任人不可以不信。此要領處﹐尢不可不知也。

論曰﹕今人沿於明季陋習﹐積漸日深﹐淸操潔已。難言之矣。職守亦多至曠怠﹐罕能恪勤。朝廷良法美意﹐往往施行未久﹐卽爲叢獘之也。常欲化道轉移﹐每患積習之難去也。

聖祖庭訓曰﹕人惟一心起爲念慮﹐念慮之正與不正﹐只在頃刻之間﹐若一念之不正﹐頃刻而知之。卽從而正之﹐自不至離道之遠。《書》曰﹕惟聖罔念作狂﹐惟狂克念作聖。一念之微﹐靜以存之﹐動則察之﹐必使俯仰無愧﹐方是實在工夫。是故古人治心﹐防於念之初生。情之未起﹐所以用力甚微﹐而收功甚巨也。

訓曰﹕世人皆好逸而惡勞﹐朕心則謂人恆勞而知逸﹐若安於逸﹐則不惟不知逸﹐而遇勞卽不能甚矣。故《易》有云﹕天行健﹐君子以自彊不息。由是觀之﹐聖人以勞爲福﹐以逸爲禍也。

訓曰﹕凡人有訓人治人之職者﹐必身先之可也。《大學》有云﹕君子有諸己而後求諸人﹐諸已而後非諸人。特爲身先而言也。

訓曰﹐孔子云「民可使由之﹐不可使知之。」誠爲政之至要。朕居位六十餘年﹐何政未行﹖看來凡有益於人之事﹐我知之確﹐卽當行之。在彼小人﹐惟知目前僥幸﹐而不念日後久遠之計也。凡聖人一言一語﹐皆至道存言。

訓曰﹕天下事固有一定之理。然有一等事﹐如此似乎可行﹐又有不可行之處。有一等事﹐如此似乎不可行﹐又有可行之處。若此等事﹐在以義理揆之﹐決不可豫定一必如此必不如此之心。是故孔子云﹕君子之於天下也﹐無適也﹐無莫也﹐義之與此。

訓曰﹕天下事物之來不同﹐而人之識見亦異。有事理當前﹐是非如睹﹐出平日學所至﹐不待擬議而後得之﹐此素定一識也。有事變攸來﹐一時未能驟爲﹐必待深思而後得之﹐此徐出之識也。有𨿽深思不能得﹐合眾人之心思﹐其間必有一當者﹐擇其是而用之﹐此取資之識也。此三者﹐𨿽聖人亦然。故周公有斷日之思。而堯舜亦曰﹕疇咨稽眾﹐惟能竭其心思﹐能取於眾﹐所以爲聖人耳。

訓曰﹕凡理大小事務﹐皆當一體畱心。古人所謂防微杜漸者﹐以事𨿽小而不防之﹐則必漸大﹐漸而不杜﹐必至於不可杜也。

訓曰﹕孟子云﹕或勞心﹐或勞力﹔勞心者治人﹐勞力者治於人。朕卽位多年﹐𨿽一時一刻﹐此心不放﹐爲人君者﹐但能爲天下民生憂心﹐則天自佑之。

訓曰﹕國家賞罰治理之柄﹐自上操之﹐是故轉移人心﹐維持風仕。善者知勸﹐惡者知懲。所以代天宣教﹐時亮天工也。故爵曰天職﹐刑曰天罰。明乎賞罰之事﹐皆奉天而行﹐非操柄者所得私也。《韓非子》曰﹕賞有功罰有罪﹐而不失其當﹐乃能生功止過也。《書》曰﹕天命有徳﹐五服五章哉﹗天討有罪﹐五刑五用哉﹗政事懋哉懋哉﹗蓋言爵賞刑罰﹐乃人君之政事﹐當公愼而不可忽者也。

訓曰﹕曩者三逆未叛之先﹐朕與議政諸王大臣議遷藩之事﹐內中有言當遷者﹐有言不可遷者。然在當日之勢﹐遷之亦叛﹐卽不遷亦叛﹐遂定遷藩之議。三逆旣叛﹐大學士索額圖奏曰﹐前議三藩當遷者﹐皆宜正國法。朕曰﹐不可。廷議之時﹐言三藩當遷者﹐朕實主之。今事至此﹐豈可歸過於他人﹖

時在廷諸臣﹐一聞朕旨﹐莫不感激涕零﹐心悅誠服。朕從來諸事不肯委罪於人﹐矧軍國大事﹐而肯卸過於諸大臣乎﹖

論儉約

我朝起自東陲﹐尊尙朴質﹐歷傳以來﹐繼序不忘。用能宮府服禦﹐無侈飾﹑無冗費﹐昭儉徳以示子孫。順治八年﹐以督催織造官役﹐騷擾驛遷﹐罷之。停陜西織造羢羯妝蟒。卻江西造進龍盌﹐十一年以江浙連年水旱﹐停織造二年。

聖祖常論本朝自入關以來﹐外廷軍國之費﹐與明代略相仿佛﹐至宮中服用﹐則以各宮計之﹐尙不及當時妃嬪一宮之數。三十六年之間﹐尙不及當時一年所用之數。康熙二十九年﹐上以前明宮殿樓亭門名﹐並慈寧宮﹑寧壽宮﹑乾淸宮及老媼目﹐宣示外廷﹐諭天旱欲減宮人。及所用器物﹐因自來未嘗有餘﹐故不能再減。飭羣臣將故明宮中用度察閱。尋廷臣奏查故明宮內﹐每年用金花銀九十六萬餘兩﹐今悉充餉﹐光祿寺送內用二十四萬兩﹐今止三萬兩﹐每年木柴二千六百餘萬斤﹐今止七八百萬斤。紅螺灰一千二百餘萬斤﹐今百餘萬斤。各宮牀帳輿轎花毯之屬二萬餘兩﹐俱不用。故明宮殿樓亭門名七百八十六座﹐今不及十分之三。至各宮殿其祉墻垣﹐磚用臨淸﹐木用楠木。今禁中修造出於斷不得己﹐第用常瓦松木而已﹐我皇上樽節儉約﹐至矣極矣。是光祿寺年用銀十萬兩﹐工部二三十萬兩﹐較前朝省十之九﹐而上猶以工部每月輒用數萬兩。諭以內廷除賞賜外﹐一應工作費用﹐月不及千兩。

四十九年﹐又諭曰﹕萬曆以後﹐內臨有在禦前服役者﹐故明季事迹﹐知之獨詳。明朝費用甚奢﹐工作亦廣﹐宮中脂粉錢四十萬兩﹐供應數百萬兩﹐世祖登極﹐始悉除之。紫禁城內鋪地瓦﹐橫豎七層﹐工作俱派民間。今器用僕素﹐工作皆見錢雇覓。明季宮人九千人﹐內監十萬人﹐餓食不能徧及﹐日有餓死者﹐今宮中不過四五百人而己。先是﹐光祿寺歲用六七十萬﹐工部百餘萬﹐世祖末年﹐光祿寺年用四五萬﹐工部十五萬餘﹐是以部庫有五千餘萬之積。

聖祖嘗曰﹕當以一人治天下﹐不以天下奉一人。以此爲訓﹐不敢過也﹐自是恭儉相承﹐累代傳爲家法矣。

康熙八年﹐聖祖諭工部曰﹕前奉太皇后諭﹐謂乾淸宮交泰殿棟梁朽壞﹐宜撤舊重建﹐以爲朕宮﹐慈命諄復﹐朕不敢違。但陶唐茅茨不剪﹐夏禹宮殿是卑。其毋事華麗﹐止令朴質堅固﹐以稱太皇太后倦倦至意。

康熙十六年﹐給事中徐旭齡奏請力行節儉疏曰﹕近以亢旱修省﹐仰見我皇上敬天勤民至矣。日前雨澤𨿽降﹐而旱魃旣久﹐難免災荒﹐臣思古之聖君賢相﹐一食而知天下之饑﹐一衣而思天下之寒。故能上下一徳﹐而天休協應。皇上軫念民艱﹐躬崇簡朴﹐而大小臣工﹑未能仰體﹐尙競爲奢華﹐橫取罔用﹐全不思西北亢旱﹐東南水災。天下百姓﹐方有饑寒窮苦之患﹐臣愚以今日戒飭諸臣共圖安治者﹐無如節儉。夫八旗者﹐國家之根本也﹐披甲究丁﹐衣食不給。而大家臣族﹐婚娶則多用錦金珠﹐死喪則燒毀珍寶車馬﹐嫁一女可破中人數十家之產﹐送一死可罄生人數十年之用﹐暴殄天物﹐莫可計算。至若漢宮謁選﹐則揭債京師﹐蒞任有饋遺督撫。鮮衣駿馬﹐畢侈相髙﹐舞女歌兒﹐奢淫相尙。未到地方﹐先籌利藪﹐以充官用﹐固成必貪之勢。試觀今日之池館園亭﹐歌舞宴會﹐視順治初年﹐不止數倍。此等財務﹐何從得來。非舞弄國法而多納贓私﹐卽酷虐小民﹐而巧通賄賂。一家之錦衣玉食﹐一路之賣男鬻女也。𨿽徵貪罪在不赦﹐而彼通於費用﹐走死地如鶩矣。近者會議官員服飾﹐奉有禁止太過之旨。在皇上寬於用法﹐無非使人易遵之意﹐實則奢侈已論於骨髓。僭越反視爲故常。若非嚴立法程﹐誰肯攺弦易轍。伏祈敕下諸王大臣再加酌議。凡官員有房舍中中踰制﹐嚴以沒入之條﹐報飾僭擬者﹐處以降革之例。一切婚葬﹐皆嚴限等級﹐不許過度。如此則官省一分之費用﹐民卽省一分之誅求﹐朝廷卽存一分之法度矣。如各處鎭定王公將軍﹐朝廷之心膂也﹐建牙樹纛﹐歲費餉銀不下千有餘萬。往者酌行節省﹐或議兵屯﹐或議裁汰﹐究竟兵難多裁﹐屯難聚舉﹐協餉稍遲﹐卽擾兵匱。惟有各藩鎭力行儉約﹐俾營伍充實﹐兵力有餘﹐始克建威。乃王公將軍﹐勢處崇髙﹐糜費難省﹐而子弟親屬﹐尙競豪華。或廣集優伶﹐或多置臺榭﹐用尢不貲。論催餉或似甚窮﹐而視糜費﹐又似甚富。臣思各藩鎭額設俸祿有限﹐近又不許與民爭利﹐禁止貿易﹐財用益無所出。若再多侈費﹐則將軍之甲第珍奇﹐皆士卒之芻糧膏血也。藩鎭爲動舊老成﹐當以封疆爲休戚﹐其以財而徒縱子弟之淫樂﹐何如以財而厚資士馬之飽騰。伏祈敕下各省王公將軍﹐凡車服宅舍﹐各遵規制﹐一切優妓亭臺﹐采各省置造別地者﹐嚴行查禁。不惟克己厚軍﹐可與士卒同甘苦﹐抑且養廉率屬﹐可爲國家杜浮冒矣。今天下大患﹐實由於文臣剝民以奉己﹐武臣剋兵以肥家。故莫如嚴立制防﹐盡歸朴儉。圖治之源﹐無切於此。抑臣有請焉﹐古之聖王卑宮室﹐惡衣服﹐身示撙節﹐感功臣民也況今水旱薦臻﹐臣願皇上益修恭儉﹐爲天下先。減田獵之費﹐酌土木之工。江浙三織造﹐量行歸並﹐期於省事省官。內庫各項本色﹐量行攺折﹐歸於緩徵緩解。一切度支﹐力追祖宗淳朴之風﹐俾天下曉然。知皇上節愛至意﹐大小臣工﹐痛加攺悔﹐以奢侈不煩刑制法禁﹐而回心問道。將見治並唐虞﹐而嘉祥可立致也。

康熙二十四年﹐聖祖諭大學士等曰「服色久經定例禁止﹐近見習俗奢靡﹐服用僭濫﹐皆由所司各官﹐視爲具文﹐並未實心稽察﹐以致不遵定例。嗣後必切實奉行﹐時加申飭﹐務期返朴還淳﹐恪循法制﹐以副朕惇本務實﹐崇尙節儉之意。

是年﹐聖祖又諭掌膳等官曰﹕天下之物力有限﹐當爲天下惜之﹐今酥油乳酒供給有餘﹐爾等會同慶丰可酌量收取﹐足用則己﹐不可過多。蒙古甚窮乏﹐取者減少﹐則彼貧人日用﹐可以恆足矣。三十三年﹐戶部題烏喇解送貂鼠缺額﹐應將該管官議罪﹐聖祖曰﹕數年來因捕貂者眾﹐故不足額﹐以此議處﹐是無辜獲罪。若不得佳者﹐朕但少禦一裘﹐何關緊要。且貂價其貴﹐而又非必用之物﹐朕亦不甚需之。

康熙三十九年﹐聖祖諭大學士等曰﹕給事中穆和倫條奏服用奢侈本章﹐爾等擬票申飭﹐朕意言官專任耳目之職﹐若圖言而罪之﹐誰復敢言。但此本內容順治以來至康熙十年﹐尙爲儉朴﹐自後漸至奢僭等語﹐殊屬錯謬。朕知之甚悉。自輔臣攝政十年以前﹐凡器用服食等物﹐甚爲奢侈﹐自朕聽政以來﹐一應服食﹐俱從節儉﹐諸王大臣亦皆效法﹐不用金銀器皿金鐙等物﹐此時服用較從前十分之內﹐已減九分矣。然筆貼式護軍庶人等服用﹐未必不少有奢侈﹐朕歲歲賞賚﹐更給官馬﹐而生計尙未充裕﹐謂非奢侈之故乎。朕閱載籍﹐歷代以來﹐皆由朴而漸至於奢﹐未有由奢而漸至於朴者﹐不可以不禁也。當此之時﹐惟以大開言路爲要務﹐況設立科道﹐專爲求言﹐所言當則行之﹐不當但將原本發還﹐如此則內外臣僚﹐亦俱知所儆戒矣。朕聽政三十年﹐言官有爲人而言者﹐有受賄陳奏者﹐有報私仇而顚倒是非者﹐此等條奏﹐朕無不知﹐至於喪祭時恐其僭用﹐朕屢經傳諭族長﹐著不時查察﹐今日久漸弛﹐容或有之﹐亦當禁止﹐此本著不必申飭。

是年﹐工部奏雜項修理錢糧﹐聖祖曰﹕一月內雜項修理﹐卽用銀至三四萬兩﹐殊覺浮多﹐明代宮中一日萬金有餘。今朕交內務府總管﹐凡一應所用之銀﹐一月只六七百兩﹐並合一應賞賜之物﹐亦不過千金。從前光祿寺一年所用銀兩﹐亦甚浮多﹐朕節減大半。工部情獘甚多﹐自後凡有修理之處﹐將司官筆貼式俱奏請派出﹐每月支用錢糧﹐分析細數﹐造冊具奏﹐若三數內有塌壞者﹐著賠修。如此則工程堅固﹐錢糧亦不至妄費也。

康熙四十二年﹐聖祖諭八旗都統前鋒統領﹐護軍統領副都統參領佐領等曰﹕朕爲官民生計﹐不時念。前已屢施大澤﹐今年詔款內復特沛鴻恩﹐不惜數百萬帑金﹐徧行賞賜﹐嗣後軍卒人等﹐應人人務立生計﹐淸償逋欠﹐丰裕度日。尙有不肖之輩﹐不思撙節儉約﹐惟知縱酒酣飲﹐鮮衣肥馬﹐過於費用﹐則不數日間﹐仍如未沛恩澤時。爾等俱有督率之責﹐不當徒以督率爲名﹐亦當誘之向善﹐使人人以孝悌爲本﹐各知自守﹐愛惜產業﹐則不特風俗可致淳朴﹐而朕惜兵之心﹐亦不致徒勞矣。可將此旨刊刻﹐編示軍卒人等。受朕重恩如此﹐仍行賭博﹐行止不端﹐朕斷不輕貸﹐必將爲首者立正典型。朕念切兵民生計﹐是以親書諭旨。欽哉。

康熙四十四年。聖祖南巡﹐駐蹕揚州茱萸灣行宮。禦制述懷詩序曰﹕朕每至南方﹐覽景物雅趣﹐川澤秀麗者﹐靡不賞玩移時也。𨿽身居九五﹐東桂山水之情﹐與眾何異﹐但不至曠日持久﹐有累居民耳。所以一日卽過者﹐亦恐後日錯借口實﹐而不知所以然也。至於茱萸灣行官﹐乃系鹽商百姓感恩之誠而建起。𨿽不與地方官吏﹐但工介不下數千。嘗覽漢書﹐文帝惜露臺百金﹐後世稱之。況爲三宿﹐此費十倍於此乎。故作述懷近體一首以自警﹐又粘之壁間以示維揚之眾。

康熙四十九年﹐九卿等議覆僉都禦史屠沂條陳節儉一疏。聖祖諭大學士等曰﹕禁止奢僭而崇尙節儉﹐極當於理。朕近查宮中人數﹐皇太后宮及朕所居正宮﹐不過數百人﹐較之明代宮人﹐則減省多矣。先是光祿寺供應宮中用度﹐每年七十萬兩有餘﹐朕漸次節省﹐不使濫溢﹐一年止需七萬兩矣。理藩院向來每年賞賜供應外藩賓客﹐用銀八十萬兩﹐今裁減浮費﹐一年止需八萬兩矣。戶工兩部﹐前此每年所用錢糧﹐其數過多﹐今十日一次奏聞﹐用過數目﹐所需錢糧﹐已極少矣。朕用錢糧節省如是。因臣民僭用妄費﹐從前屢有禁約﹐今若又行禁約﹐徒有法令滋繁而已﹐究無補於事也。蓋法令非不詳盡﹐皆由臣下奉行不善而然。步軍統領順天府府尹地方該管官員﹐果實心遵行﹐何至如此乎。

聖祖崇尙勤儉﹔嘗著勤儉論以自警﹐論曰「嘗觀堯以執中之旨授舜﹐舜以執中之旨授禹﹐而孔子稱禹日無閒然﹐舜以羨其勤邦儉家。蓋以禹之奉已簡薄﹐而於天地祖宗生民數大事﹐克備夫道以至其厚﹐有合於中之旨焉。夫崇宮室﹑丰飲食﹑美衣服﹐此皆人心也﹐其幾易溺。敬天地﹑孝祖宗﹑拯生民﹑此道心也﹐其幾易怠。溺則侈﹐侈則嗜欲日荒。怠則逸﹐逸則理道日遠。發於一心﹐見於天下﹐而盛衰治亂之途叛矣。傅曰﹕私欲宏多﹐則徳義鮮少。徳義不行﹐則邇者騷離﹐遠者距違。甚言奢之不可不戒也。至書載文王卑服﹐卽康功田功﹐又言自朝至於日中昃﹐不遑暇食﹐用試和萬民﹐伊尹之告太甲曰﹕愼乃儉徳﹐惟懷永圖。噫﹐儉與勤之道盡之矣。朕檢身省心﹐常恐弗及。故萬機日禦﹐以自砥勵。而宮中府中之用﹐刻意損抑﹐較之前代﹐每歲所需﹐十不及一。𨿽不敢以於大禹文王之爲君﹐而兢兢勿侈勿逸之念﹐恆欲化雕返朴﹐祛肆崇敬﹐以務幾道乎。忽人心危而道心微。苟侈泰之心﹐中於幾微﹐勢必形於國家﹐其獘有不可遏者。則愼修思永﹐尢執中之要道也歟。

聖祖庭訓曰﹕朕此居殿﹐見鋪氈片等物﹐殆及三四十年而未便換者有之﹐朕生性廉潔﹐不欲奢於用度也。

訓曰﹕民生本務在勤﹐勤則不匱。一夫不耕﹐或受之饑﹐一婦不織﹐或受之寒﹐是勤可以免饑寒也。至於人生衣食財祿﹐皆有定數﹐若儉約不貪﹐則可以養祖﹐亦可以致壽。若夫爲官者儉﹐則可以養祖﹐亦可以致壽。若夫爲官者儉﹐則可以養廉﹐居官居鄕﹐只緣不儉。宅舍欲美﹐妻妾欲奉﹐僕隸欲多﹐交流欲廣﹐不貪何從給之。與其寡廉﹐孰若寡欲。語云儉以成廉﹐侈以成貪﹐此乃理之必然者。

訓曰﹕古人嘗言三年耕必有一年之積﹐九年耕必有三年之積﹐此先事預防之至計﹐所當講求於平日者。近見小民蓄積匱乏﹐一遇水旱﹐遂致難支。比皆丰稔之年粒米狼戾﹐不能儲備之故也。國計若是家計亦然。故凡家有田疇足以贍給者﹐亦當量入爲出﹐然後用度有難﹐丰儉得中﹐安分養福﹔子孫常守。

訓曰﹕老子曰知足者富﹐又曰知足者不辱﹐知止不殆﹐可以長久﹐柰何世人衣不過被體﹐而衣千金之裘﹐猶以爲不足。不知簞食瓢飯者﹐固自樂也。朕念及於此﹐恆自知足。𨿽貴爲天子﹐衣服不過適體﹔富有四海﹐而每日常膳﹐除賞賜外﹐所用肴饌﹐從不兼味。此非朕勉彊爲之﹐實由天性自然。汝等見朕如此儉徳﹐其共勉之。

訓曰﹕世之財物﹐天地所生以養人者有限﹐人若節用﹐自可有餘﹐奢用則頃刻盡耳。何處得增益耶。朕爲帝王﹐何等物不可用﹐然而朕之衣服﹐毫無過費。所以然者﹐特爲天地所生有限之財而惜之也。

聖祖講筵緒論曰﹕國家財賦出於民﹐民力有限﹐當思樽節愛養﹐則國家常見其有餘﹐每見明季諸君﹐奢侈無度﹐宮中服食及創造寺觀﹐動到數十萬﹐我朝崇尙朴質﹐較之當時僅百之一二耳。

