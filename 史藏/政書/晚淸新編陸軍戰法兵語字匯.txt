晚淸新編陸軍戰法兵語字匯

光緒三十年六月戰略卽籌畫國軍之方略﹐實施帥兵之法也。戰術凡有戰場運用軍隊各法﹐謂之戰術﹐又謂之用兵術。戰爭兩國交戰各懷爭兢之心﹐謂之戰爭。然戰爭之法皆由戰略而出。戰鬥兩軍會戰於一地﹐決其勝負﹐謂之戰鬥。然戰鬥之法卽戰術之實在施行也。戰地兩軍交戰之全地﹐謂之戰地。其中獨立各軍﹐在戰時又分爲數處是也。會戰地在戰地一部兩軍相會而戰之地域之總稱也。戰場凡在會戰地之一部﹐兩軍交戰之地﹐謂之戰場。作戰作戰者卽戰時全般之動作﹐駐軍﹑行軍﹑戰鬥﹑實行之總稱也。作戰計劃凡作戰之籌畫皆是也。作戰目標凡作戰時我軍欲達之地點﹐謂之作戰目標。譬如敵之軍隊及敵之府﹑縣﹑城池﹐皆爲戰爭宗旨欲達之地。策應總區在作戰軍隊之後方﹐專司接濟軍中需用各物之所﹐謂之策應總區。譬如本國海口以內﹐以及沿海﹑沿江﹑沿邊各緊要處區域皆是也。動員﹝備戰員﹞凡在平時移於戰時之時﹐預備戰爭之人﹑馬﹑材料﹐皆謂動員。復員﹝換備員﹞凡在戰時增補動員之人員數﹐戰畢使復舊制﹐仍如平時之數目﹐謂復員。聚會﹝集合﹞凡備戰軍隊皆向一處集合﹐謂之聚會。戰略要點凡作戰目標及戰略上與我最緊要之地點﹐謂之戰略要點。譬如敵人城塞已經築設妥協之地等類。戰略要綫在戰略上凡可爲遮蔽之綫者﹐謂之戰略要綫。譬如河脈﹑山脈等類是也。戰術要點在戰術上凡居髙臨下瞰制敵人之地點﹐及堅固據守隘路要道等類﹐皆謂戰術要點。若能占領此項要點﹐可以堅固全隊﹐此點卽爲鎖鑰點。戰術要綫在戰術上凡可爲遮蔽之綫者﹐謂之戰術要綫。譬如地面上所有各種障礙物﹐及髙地﹑河川等所成之綫。本戰本戰者系用大部兵力以任戰事﹐卽兩軍主力與主力之戰鬥也。小戰小戰亦曰分戰﹐又曰支戰﹐由兩軍主力所分小部隊之戰鬥也。於勝敗之關系尙不甚大﹐亦卽本戰之一部分。戰術單位戰術單位足可完全一部之戰鬥﹐亦卽運動兵力最小之隊。例如步隊一營﹑馬隊一營﹑炮隊一營之類。戰鬥單位一隊步隊獨立﹐由始至終皆歸隊官一人指揮﹐謂之戰鬥單位。作戰單位永遠獨立作戰﹐卽爲最小單位﹐但各隊種不可不備。譬如一鎭﹐卽作戰上最小單位之軍隊。遠戰遠戰者系用火器由遠距離處﹐將敵殺傷挫折之謂也。火戰同右。近戰近戰者﹐卽與敵人近接﹐各持兵刃互相衝突之謂也。白刃戰同右。密集隊次﹝靠攏隊次﹞密集隊次﹐卽展開之式﹐或以數个相同密集隊﹐或以數个不相同密集隊而集之謂。但各密集隊之離開﹐應將間隔與距離作大是爲常例。散開隊次在同一指揮之下﹐一部在前散開﹐他部密集於其後方時﹐此散兵與密隊之總稱﹐謂之散開隊次。密集隊﹝靠攏隊﹞密集隊者﹐兵皆靠攏﹐依次成列之謂也。散開隊散開隊者﹐兵皆散開﹐各距一步乃至二步﹐動作自由之謂﹐又曰散兵綫。攻擊攻擊者﹐皆謂往攻據處一地之敵也。防禦防禦者﹐謂停止一地布置防守﹐專往﹝備﹞敵人來攻是也。逆襲﹝反攻﹞守者出攻敵人﹐由守轉攻謂之逆襲﹐又謂反攻。突擊﹝衝擊﹞徒步兵隊安設刺刀向敵前進衝殺之謂也。抄襲繞道而進﹐或從敵側﹐或從敵後﹐乘其不備竊入而襲之謂也。搜索謂搜查敵之所在與其一切動靜﹐及我所欲之事也。探未明者謂之搜索﹐再探已明而不動者謂之偵察。例如偵察在某地之敵勢﹐或偵察地形等。警戒謂對敵人嚴加警備﹐以防衛我軍之法是也。警戒部隊謂防禦警戒我軍部隊之總稱。例如前衛﹑後衛﹑側衛﹑前哨外衛生等。勤務謂旣受命上級官﹐依按規則爲動作是也。徒步戰謂馬兵下馬之戰鬥也。馬哨馬兵一人﹐或二三人﹐無論乘馬與徒步﹐專以警戒﹑搜索﹑監視三事爲己任﹐卽謂馬哨。命令謂上官命於下官之事﹐下官必須實行是也。訓令凡上官於下官只示以宗旨﹐不告以實行之法﹐爲與下官多畱餘地﹐俾令自己裁度辦理﹐謂之訓令。此於時值緊要﹐不暇詳示時多用之。詳報專爲補敍已經呈過之簡報﹐謂之詳報。通報比鄰各司令部或各部隊﹐各以所見所聞之事互相通報﹐或自官向下官行文通知﹐皆爲通報。報告凡由下級將必要之事件報於上級﹐謂之報告。情報集種種報告並預兆情況等類﹐因以推定敵情如何﹐謂之情報。偵探專司搜索敵狀﹑查看地勢﹑稟報軍情等事﹐可爲全軍之耳目者﹐謂之偵探。通常與長共三人。將校偵探謂之官長爲長隸﹐以兵丁同往偵探﹐凡遇緊要之事皆派之。弁目偵探謂以頭目爲長隸﹐以兵丁同爲偵探也。準備射擊謂在敵人射擊之下﹐猶欲更番前進﹐必須先行猛烈之射擊﹐以爲前進之準備﹐或爲衝鋒之準備是也。援助射擊謂援助在敵射擊下之部隊也。例如一部已被敵火勢﹐難動作前進﹐敵彈猛烈﹐則他之部隊向敵射擊﹐以助該部前進﹐卽爲援助射擊。掩護射擊謂在敵人射擊之下﹐欲使工作隊伍不受敵彈﹐須從旁面派出一隊﹐向敵射擊﹐以掩護工作隊容易完備工事。例如造橋築壘或毀壞橋梁時恆用之﹐又爲掩護他隊退卻行之射擊。追擊謂追逐退卻敵人之動作也。編成謂在臨事時﹐現集各人或各隊成爲一部隊之編合也。編制謂按定章所成之編合也。區分謂值必要之時機﹐將隊分割爲數部﹐謂之區分。正步謂徒步兵正規之步度也。便步謂徒步兵之尋常步度也。慢步謂馬兵正規之步度也。快步謂徒步兵向敵突進時﹐或騎馬兵急走時所用之步度也。跑步謂徒步兵及騎馬兵至急之步度也。隨便步謂徒步兵隊以隨意之步法而行進也。在行軍時恆用之。快跑較跑步尢速之步度也。步調謂徒步兵隊運動步伐之速度及姿勢也。橫隊謂各兵﹑各隊﹑各馬或成爲一行﹐或兩行﹔在炮隊各炮隊列成爲橫長之隊形等類是也。縱隊謂各隊﹑各馬﹑各炮前後直接之長徑﹐比正面之寬較長是也。此隊形例如行軍縱隊﹑兩路縱隊﹑四路縱隊﹑成三路一營縱隊﹑一標縱隊等類。路縱隊謂兵隊之橫隊向側面所成之隊形也。成三哨﹝隊縱隊﹞謂三个橫列大排前後重疊﹐各距六步是也。方隊﹝方陣﹞謂對馬隊襲擊之手段所作方城之隊形也。對排陣﹝重疊縱隊﹞謂四隊皆成三哨﹐左右前後之隊形也。橫排陣﹝縱隊橫隊﹞一營四隊各成三哨﹐左右橫列依次相接之隊形也。豎排隊﹝營縱隊﹞一營四隊各成三哨﹐前後重疊所成之隊形也。一營橫隊一營成爲兩行或一行橫列之隊形也。集合隊形謂將密集各隊集合一處所成隊形之總稱也。槍刺衝鋒槍劍突擊﹐步兵揮槍安設刺刀向敵突進之謂。戰鬥開始謂與敵軍初遇始行射擊之時也。火器謂槍炮等類皆能行射擊之兵器也。敵火謂敵彈射擊之總稱也。指揮指使軍隊之謂。根本隊形凡規定之隊形﹐皆爲根本隊形。又凡戰鬥之設施﹐皆根本隊形之變化也。站隊謂軍隊集於一地﹐一律看齊而整列也。運用謂使用軍隊以備戰鬥之法也。統禦謂統率軍隊一如己意也。射擊威力謂射擊時子彈傷敵之力大也。火力同右。射擊效力謂射擊之彈自有成效也。戰鬥綫謂向敵射擊隊伍所占之綫也。火綫同右。軍紀謂軍隊恪遵規律之精神也。指揮官指揮軍隊之官長也。獨斷專行謂適合上官之意旨﹐又遇良好之時機﹐不待上官命令而斷行之也。判斷謂判定其利害﹐論斷其是非也。利用地形謂借用地形以利己而傷敵也。變換方向橫隊或縱隊將其正面變向他方之謂也。射擊界內謂彈力所達之地也。彈界內同右。射擊界外謂彈力達不到之地也。彈界外同右。敵眼謂敵目之所視也。損害謂損傷人馬及材料也。正面謂部隊前面﹐由右翼至左翼之正面也。背面﹝反面﹞謂後方之一面也。側面左方或右方謂之側面。前方謂在前之方向是也。後方謂在後之方向是也。縱長謂隊伍前後之延長徑也。間隔謂各兵左右相距之尺寸﹐或隊伍左右相距之尺寸﹐謂之間隔。距離謂各兵前後相距之擋子﹐或隊伍前後相離之擋子﹐謂之距離。散兵綫謂散開隊所成之綫。援隊﹝接應隊﹞在散兵綫後之密隊﹐尙未入敵彈界﹐畱爲接濟散兵之用者﹐謂之援隊。預備隊﹝備分隊﹞於戰鬥隊形其在援隊後方之部隊﹐專爲幫助散兵警戒我側面者﹐謂之預備隊。此隊常爲步隊全兵力四分之一乃至三分之一。增加謂將此部隊之人數加諸彼部隊也。位間增加謂將他項散兵混入開隊中﹐並從各兵之間隔插入者﹐謂之伍間增加。延伸增加謂從散兵綫之一翼﹐將原綫加長者﹐謂之延伸增加。左翼謂在陣地左方或在隊伍左側也。右翼謂在陣地右方或在隊伍右側也。中央謂所有各物之中心也。翼側謂在軍隊之側方也。翼後謂在軍隊之側方後面也。前端﹝先頭﹞謂在隊伍最前之處也。後端﹝後緣﹞謂在森林髙地或陣地等﹐以及所有各物最後之處也。次序﹝秩序﹞謂上下之分別及各物之條理也。連﹝聯﹞系謂與他隊之關系連﹝聯﹞絡而不絕也。整頓謂各人或各隊互相看齊﹐以歸整齊是也。監視謂看所有之物也。監視隊﹝守望隊﹞專司監視敵人一地點之謂也。捷徑﹝捷路﹞路之最近者也。直進謂照直前進也。斜進謂從斜方而行進也。有效射程謂有射擊效力之距離內也。有效彈界同右。有效射距離同右。掩護謂防衛軍隊之意。狀況﹝情況﹞謂其狀態與景況也。情形謂其情由與形勢也。躍進一起一伏﹐且進且止謂之躍進。例如在猛烈敵火下而前進﹐或各兵由此地點至彼地點迅速經過﹐逐段疾行是也。又﹐偵探爲避敵目﹐恆用此法爲之。前進謂向前方而行進也。退卻謂背敵而行也。整隊﹝並合﹞謂不拘次序﹐迅速集於一處是也。歸隊﹝集合﹞謂按次成列是也。射擊謂發槍﹑發炮之總稱也﹐追擊射擊由退卻敵人之後面以行射擊﹐卽以射擊爲追擊之謂也。慢擊謂徐徐以射擊﹐瞄準始放﹐比鄰兩兵互爲更始﹐此爲最緩之速度也。快擊用最大之速度而行射擊之渭也。連擊用尋常之速度而射擊之﹐各自裝放﹐不必關顧鄰兵之謂也。排擊謂旣認定中點﹐一排或一隊同時射擊是也。標準謂有一物可爲準的照直向其動作也。敵襲謂敵之來攻擊也。妝容謂有一隊退卻﹐則他之部隊阻止敵追﹐俾退卻者安全退卻﹐謂之妝容。拒止謂阻擋敵人來攻也。抵抗謂對敵人攻擊盡力向前而抑止之。抵禦謂防守一地﹐遇敵來攻﹐竭我全力固守勿失是也。位置謂部隊及人所在之地﹐又曰安置是也。地位同右。停止謂止而不動也。姿勢謂樣是也。站勢謂站立之式也。跪勢謂跪下之式也。臥勢謂臥倒之式也。站擊謂站立射擊也。跪擊謂跪倒射擊也。臥擊謂臥倒射擊也。火力集注一隊或各隊向敵一處射擊﹐將多數之子彈注擊於一點之謂也。目標凡可爲目力之標準者﹐或由目力注視之處﹐皆爲目標。速度謂所有之速力也。命中謂子彈恰中目標也。選定謂所有地位﹑陣地等項﹐由各種內選拔而定之。占領謂以兵力據守一地﹐不爲敵取是也。占據同右。兵種謂步﹑馬﹑炮﹑工﹑輜重等類之區別也。隊種同右。地圖謂將地面所有各物縮繪紙上之總稱也。目測謂以目測量距離也。觀測謂遠望子彈之落點﹐測度是否正中也。查驗近而視之謂之查驗。彈著炮彈或槍彈著靶之渭。轟炸謂炮彈擊中目標向四外爆發之謂也。忠气謂勇憤之气也。射擊軍紀謂各兵嚴守射擊規矩也。中止謂將戰鬥射擊所有之動作暫停一時﹐謂之中止。齊射擊例如一部隊靜聽口令﹐一齊發槍是也。逐个射擊﹝單人射擊﹞謂各兵自取目標﹐隨意發槍是也。擊退謂將敵人擊退也。衝突例如兩軍忽然相遇﹐或物與物交相衝遇之謂。時機轉瞬之間戰機變換亦爲時機之一也。任務與責任略有分別﹐或自有責任﹐或受上官命令﹐必須盡到之事務是也。責任謂自己應盡之職守是也。包圍﹝包擊﹞將敵一部或全部包而擊之謂之包圍﹐又謂包擊。繞攻謂向敵人側面或背面繞道而攻是也。弱點謂陣地以內﹐或軍隊布置之中抵抗力量最薄之處。部﹝布﹞署謂軍隊行動或攻擊或防禦時﹐指揮官之於部下給任務下命令﹐指示一切調度全局之總稱也。動作謂各人之作爲﹐或軍隊行動所爲之事也。開進將縱長行軍之隊形欲作戰鬥準備﹐必須團結集合於一地﹐卽將縱長縮短之謂也。例如行軍四路縱隊或二路縱隊攺爲對排陣或橫排陣及豎排陣等也。展開謂團結之軍隊與敵戰鬥之時分開﹐而爲開戰之準備是也。例如一標在戰鬥開始時分爲戰鬥部隊﹑預備隊﹑總預備隊等。布置﹝配置﹞謂防備敵人將軍隊分駐各要點是也。配備謂備敵或攻敵﹐將軍隊分派各要點是也。梯隊謂將二三部隊區分數層﹐或在二三綫上﹐謂之梯隊。運動謂不駐於一處所有之行動皆是也。行動同右。地區謂河川﹑森林﹑髙地等類﹑或著眼之地物限定於一處時﹐謂之地區。地段同右。攻擊方向謂以主力攻擊之向也﹐又謂本攻之方向。戰鬥正面謂戰鬥部隊之全面也。號令謂使軍隊進退行止。以聲音而令之者。口令謂以口發令是也。並立﹝並列﹞謂部隊左右並肩而列也。遇戰謂兩軍途次相遇之戰鬥是也。趨戰向敵預先配妥防禦之陣地先發而攻擊之﹐謂之趨戰。前頭部隊謂在軍隊最前端之部隊也。後續部隊謂在軍隊後方續行之部隊也。髙等指揮官軍司令官﹑鎭翼長﹑協統領率統軍隊之時﹐謂之髙等指揮官。總指揮官謂於一軍之中﹐在各指揮官以上者﹐爲總指揮官。下級指揮官在各部隊中之指揮官以下之員﹐謂之下級指揮官。例如隊官﹑隊長﹑排長之類。行軍謂在戰場以外之地﹐軍隊由此適彼是也。駐軍謂將軍隊駐紮一處是也。行軍縱隊謂成路縱隊等﹐例如成二路﹑成四路﹐隊面狹小﹐隊徑延長是也。部隊不拘隊伍大小﹐凡有指揮官者之團隊﹐皆謂部隊。大者爲大部隊﹐小者爲小部隊。計劃謂運籌以圖敵而定我之方略也。籌劃同右。謀劃同右。策劃同右。圖維同右。防禦陣地謂設防之處也。地域凡一望遼闊地之全面﹐或同種地形之全面﹐謂之地域。奏功謂已達到戰之宗旨。例如射擊奏效﹑攻擊獲勝等類也。支撐點不拘攻擊與防禦﹐其他點是否與我有大關系。例如戰場主要之地點﹐可以依此支持而戰者﹐謂之支撐點。優勢謂兵數之多也。鼓手﹝鼓兵﹞謂擊鼓之兵也。號手﹝號兵﹞謂吹號之兵也。號音謂號之聲音用以傳達命令作警報是也。吶喊謂向敵陣猛進時所喊之殺聲也。傳令謂此號令兵將已吹出命令之音傳於號令兵接之吹是也。奪略謂戰鬥時﹐將敵擊退﹐奪據陣地﹐略取城池是也。陣地謂布置軍隊﹐以備戰鬥之所也。隊伍凡在兩兵以上﹐並有指揮發令之人﹐謂之隊伍。殲滅謂將敵人殲盡不畱余類也。守兵凡兵丁占據一地防範敵人其總稱﹐謂之守兵﹐又謂之防禦兵。測定謂將距離測視一定也。地段預備隊於一標以上之戰鬥﹐每地段一預備隊﹐依靠遮蔽近接火﹐專爲該地緩急策應之用﹐卽謂地段預備隊﹐而總預隊猶在後方。縱預備隊在預備隊之後方更設一預備隊﹐謂之縱預備隊﹐該隊原爲由守反攻時﹐指揮官自己使用之。弓形守勢謂將兩翼向我方向作爲灣弓之隊形。弓形攻勢謂將兩翼向敵方向作爲灣弓之隊形也。戰況謂戰鬥間之情狀也。想定謂在平時演習假想彼我之情狀而定之也。假設敵平時演習﹐假設敵人與我對戰﹐謂之假設敵。暴露謂對敵人之子彈﹐或對敵自不能掩蔽之時也。搖動謂軍隊不能鎭定﹐命令及口令不能確實施行﹐遂致指揮困難者是也。敗走謂戰敗而奔走也。決心﹝決意﹞謂將事機斷定﹐決然無疑﹐不再更變是也。夜戰謂夜間施行之戰鬥也。拂曉戰﹝黎明戰﹞謂乘天曉而戰﹐謂之拂曉戰。要塞戰謂在要塞之攻守也。野戰凡在要塞以外陸地之戰鬥﹐謂之野戰。海戰謂在海面以上施行兵輪之戰鬥也。記號謂預作一定簡明之號﹐以代口令及報告是也。暗號爲防敵我相混﹐預定機密之言語及動作﹐謂之暗號。信號預作一定符號﹐以代文字命令﹐報告通達信息之謂也。例如旗號﹑燈號等類。接戰謂兩軍相接﹐以刀混戰之謂也。鐵路運送謂將軍隊﹑人馬﹑材料由鐵路而運送。船舶運送謂將軍隊﹑人馬﹑材料由船舶而運送。運送行運謂由鐵路﹑船舶﹑車輛運往軍隊之謂也。上陸謂由船而登陸地也。縱擊﹝縱射﹞謂軍隊由縱方向敵射擊也。斜擊﹝斜射﹞謂軍隊由斜方向敵射擊也。側擊﹝側射﹞謂軍隊由側方向敵射擊也。瞰擊﹝瞰射﹞謂軍隊由髙臨下而射擊也。警戒綫謂警察敵兵之往來﹐將步哨布置於各要地點﹐其所在綫謂之警戒綫。彈藥補充謂補充彈藥之缺乏也。馱馬謂將軍用之物以馬馱之也。駕馬謂駕炮車或車輛之馬也。彈藥預備隊謂將攜行之彈藥預備補充戰綫各隊之總稱也。內又分爲步隊彈藥預備隊﹑炮隊彈藥預備隊是也。糧餉隊謂在軍隊後方所帶糧食與馬乾之隊也。橋梁隊謂攜帶架橋材料﹐專司搭造橋梁以備渡河之隊也。大行李隊謂軍隊宿營時應用各物之隊也。例如糧艸﹑帳柵﹑銀箱﹑妝具﹑預備衣服﹑兵丁行李﹑將校行李等。小行李隊謂軍隊戰鬥間應用各物之隊也。例如彈藥工具﹑預備馬匹﹑醫藥器具等。步隊﹝步兵﹞謂徒步任戰之兵也。馬隊﹝馬兵﹞謂乘馬戰鬥之兵也。炮隊﹝炮兵﹞謂使用炮火戰鬥之兵也。陸路炮隊﹝野戰炮隊﹞謂在陸地用馬拉行之炮隊也。過山炮隊謂用馬馱載便於過山之炮隊也。要塞炮隊謂守禦城池之炮隊也。輜重隊謂營理軍隊各項輜重之兵隊也。工程隊謂徒步兵隊﹐專司築壘﹑造橋以及破壞之總稱也。巡查隊﹝警務隊﹞謂專司巡視軍人有無過犯﹐保持地方是否安靜之隊也。軍樂隊謂司奏軍樂之隊也。司令部謂發號施令之總處也。例如軍總統﹑鎭翼長﹑協統領之幕僚等。又有軍司令部﹑鎭司令部﹑協司令部之分別。本部在標統帶之本部謂之標本部﹐營管帶之本部謂之營本部。軍凡軍隊編成﹐最大之稱曰軍﹐又兩鎭以上亦曰軍。鎭由步隊四標﹑馬隊一標﹑炮隊一標﹑工程隊一營﹑輜重隊一營所編成者﹐謂之鎭。協謂由步隊兩標而成也。標謂步隊一標由三營而成﹐馬隊一標由四營而成也﹐營步隊﹑馬隊﹑工程隊一營皆由四隊而成﹐炮隊﹑輜重隊一營皆由三隊而成。隊步隊﹑工程隊﹑輜重隊一隊皆由三大排而成﹐馬隊一隊由一大排而成﹐炮隊一隊由炮六尊而成。大排由隊平均分開者曰大排。例如步﹑工﹑輜隊人數不同﹐而統均分爲三大排是也。小排由大排分開者曰小排﹐其人數由二伍乃至五伍。乘馬戰謂馬兵乘馬戰鬥也。攻擊點謂攻擊時以我主力所攻之地點也。密集襲擊謂馬隊靠攏衝擊之總稱也。散開襲擊謂馬隊散開衝擊之總稱也。梯隊襲擊謂馬隊逐隊依次襲擊也。梯隊區分謂步隊戰鬥時﹐將應戰之隊分爲三層綫也。第一綫爲散兵﹐第二綫爲預備隊﹐第三綫爲總預備隊。地形探兵馬隊行襲擊時﹐在其隊之前方應派馬兵數名﹐一面搜查地形是否平坦﹐一面引導本隊容易前進。戰鬥偵探謂在戰鬥之間﹐本隊兩翼不能與鄰隊直接連﹝聯﹞絡時﹐卽派是種偵探﹐專司警戒側面﹐俾其窺敵動靜也。炮車謂載炮之車也。前車謂連結炮車之前方所載彈藥之車也。掩護隊凡炮隊與徵發隊恆資他隊﹐以爲掩護﹐大槪用步馬兩隊時較多。但該隊防禦力小﹐其兵力亦不過小部隊而已。行進謂行動之總稱也。下馬謂乘馬者下馬也。空馬謂馬隊徒步戰鬥時﹐所有不乘之馬也。馬上預備隊謂馬隊徒步戰鬥時﹐在徒步馬隊後方﹐所有乘馬備戰之隊也。備物車謂炮隊每隊有車一輛﹐上載備分車輪﹑修理材料﹐以及炮隊必須備用各物等。彈藥箱謂裝彈藥之箱也。炮車隊炮隊分爲炮車隊及彈藥補充隊。在炮車隊中﹐又有彈藥車及彈藥箱。炮彈補充隊在彈藥車之後方﹐緊隨之彈藥副車也。每發炮時﹐先用此彈藥爲要。隨炮隊彈補充隊卽每隊之中附屬之預備彈藥也。發炮時﹐先由此補充也。隨標炮彈補充隊卽每標之中﹐隨行之預備彈藥也﹐俟隨隊炮彈補充隊缺乏時﹐卽由該隊補充也。馱載謂將物載於馬背也。駕馬謂駕炮車之馬也。炮目﹝炮車長﹞每炮有一弁目﹐以爲各兵之長﹐專司經理施放本炮之事也。炮兵﹝炮車﹞謂司馬炮之兵也。放列謂發炮時﹐將各炮成爲橫列也。炮車縱隊謂將各炮成爲一路隊形。攺正謂更正所發之炮是否適宜也。集團射擊謂各處密集隊皆向一處注擊也。脇威示威而脇令彼而恐。例如脇威敵之一翼等。偵察搜索意大﹐偵察意小。例如詳細視察敵人陣地﹐以及河川﹑村落等類﹐通常不行動者。不動目標謂不動之靶及敵隊是也。遊動目標謂行動之靶及敵隊是也。彈種謂子彈之種類也。變換目標謂攺換他之目標也。集擊謂向一點射擊也﹐與集團射擊大同小異。試擊在未知距敵遠近時﹐先行射擊﹐卽由子彈落點之遠近以定射擊之距離。此法謂之試擊。逐段射擊謂炮隊試擊時﹐每發一炮﹐逐次向前增大距離﹐卽爲逐段射擊。著發射擊﹝碰炸射擊﹞謂炮彈落於地面﹐或與他物相碰而炸之射擊也。曳火射擊﹝引火射擊﹞謂炮彈出炮口時﹐一面飛行﹐一面曳火於空中炸裂之也。開花彈凡碰物炸裂之子彈﹐專擊敵人之建築物﹐謂之開花彈。子母彈此彈內裝百餘鉛丸炸於空中﹐專傷人馬﹑材料﹐謂之子母彈。葡萄彈此彈內裝百餘鉛丸﹐殼系亞鉛所制﹐一出炮口卽行炸裂﹐其鉛子卽同時飛散﹐在距敵極近時用之。信管﹝引火頭﹞此管設於彈口﹐爲發火器具之總稱也。曳火信管此管在子彈飛行時卽燃火於空中﹐使其炸裂也﹐子母彈恆用之。著發信管碰炸引火頭﹐此管在子彈碰物時而始發火﹐開花彈恆用之。復動信管﹝雙料引火頭﹞此管子彈出炮口時﹐一面燃化﹐一面飛行﹐能使子彈空中炸裂。如在上之引火有傷﹐一俟子彈與物體相衝﹐亦能發火﹐故有曳火﹑著發兩功用。二者隨意選其一﹐無有不炸裂之事。射擊開始謂初行射擊之時也。戰鬥實行謂在戰鬥之時﹐指揮官決心旣堅﹐必欲達其宗旨﹐卽以全力而任戰鬥﹐卽爲戰鬥實行。側面陣地謂在行進路之側方﹐所有防禦之陣地也。戰鬥序列例如明早出戰﹐今晚務度全役之間﹐將所屬之兵力及經過之道路﹐先發命令﹐定此次序﹐庶陸續使用而無混雜之患。軍隊區分按戰略及戰術必要之事﹐將軍隊區分﹐專爲作戰一時之用也。例如由一軍中分派某支隊於他方﹐或於一支隊中分爲前衛﹑側衛及本隊等類。戰地電信隊謂於戰地所設電綫﹐以備通信之用也。鐵路隊謂於戰地所設修理鐵路之隊也。气球隊謂於戰地使用气球之隊也。戰場醫院謂於戰所設療傷病者之處也。此醫院應隨軍隊以爲進退。衛生隊謂在戰鬥之間﹐專爲救護傷者應急之所也。療傷所﹝假繃帶所﹞謂在戰鬥之初﹐衛生隊尙未到時﹐卽用隨隊軍醫以小行李之醫具暫爲開設療傷所﹐以備救急之用。戰地醫院謂戰場醫院隨從前進時﹐卽將病者﹑傷者畱於後方﹐皆歸戰地醫院調治。兵站醫院謂在戰綫後方站地之醫院。捨營病院凡戰地軍隊欲久駐畱一地時﹐卽於合營地開設醫院。患者集合所謂在戰地後方往兵站地後方運送病傷之人﹐集合一處﹐以便休養宿泊之所也。陸軍醫院﹝預備醫院﹞謂在戰地以外﹐軍隊平時駐紮之醫院也。兵戰路﹝路站綫﹞謂在戰場之間﹐軍隊與本國所連之路﹐或平時軍隊駐紮地所通之水路﹑陸路﹐以及運送人馬軍需各物之路是也。兵站司令部謂在兵站路中主要地點﹐兵部司令官所在之處也。兵站部﹝兵站處﹞謂兵站路中主要之地也。兵站基地謂兵站路之本源也。所有妝發人馬及軍需各物﹐皆由於此。兵站主地同右。建制部隊謂按軍制編成之部隊﹐卽爲一定之建制﹐不可擅行分割也。例如一標﹑一營﹑一隊﹑大排﹑小排等。口傳謂之口傳達也。合同命令謂將各部隊之任務記載在一命令中也。各別命令謂將各部隊之任務逐隊分授以命令也。口達命令命令有兩種﹐一爲口述﹐一爲筆述﹐口達者卽以口當面講授也。筆述命令筆述者卽以筆書寫之謂也。傳令使謂傳令者之總稱﹐內分傳令官長﹑傳令弁目﹑傳令兵丁﹑傳令馬兵等類。傳騎﹝傳令馬兵﹞謂專司傳達命令﹑送通報﹑呈報告之馬兵也。傳令兵謂專司傳達命令﹑送通報﹑呈報告之徒步兵也。傳令將校謂專司傳令之官長也。傳令弁目謂專司傳令之頭目也。支隊凡由大部隊中分出一支隊﹐約在兩種以上﹐或步馬連合﹐或步馬炮連合﹐且有獨立之權﹐謂之支隊。作戰命令謂關於戰鬥命令之總稱也。例如左右鎭命令﹑支隊命令﹑前衛命令﹑前哨命令等。行軍序列謂軍隊行軍時﹐在道路以上行進之次序也。髙等司令部謂司令部中之髙等也。例如軍司令部﹑鎭司令部。日日命令謂逐日所發之尋常之命令也﹐卽關於軍隊人事等類。例如某標日月命令﹐又如某月某日命令等。戰鬥報告在戰鬥以後﹐所有關於戰鬥之事項報告上官﹐謂之戰鬥報告。例如記載戰況以及傷亡﹑消費彈藥數目等。戰鬥詳報謂將戰鬥情形隨時詳記﹐以補戰鬥報告之不及﹐謂之戰鬥詳報。掌圖謂詳測地形之一部﹐或建築物等﹐較諸略圖稍爲嚴密﹐謂之掌圖。有時可補地形之不足。略圖謂用簡便輕靈之器具﹐迅速測成一地域也。陣中日誌謂在戰地記載軍隊逐日之事也。停戰謂兩軍互相約定停止戰事﹐不動兵也。編制謂設立一定之制度﹐規定軍隊之編合是也。例如一標編制官長若干﹑弁目若干﹑兵丁若干等。補充凡一定之數目及分量缺乏時﹐再行滲補相同之物是也。例如彈藥之補充﹑人馬之補充等。衛生謂保護人馬﹐養生之道﹐使其康健不生疾也。支隊長謂一支隊中之總指揮官也。副官﹝幫統帶﹞凡輔佐本轄上官代其辦理各項事務及隨時傳達命令等。電信謂以電气借綫傳事也。電話﹝徳律風﹞謂不用電气﹐由兩端互告語也。自行車謂乘者以足運轉之車也。自行車隊官長以下皆乘自行車編合成隊之謂也。遞馬凡未設電信﹑電話之處﹐卽於各要地點安設馬兵﹐依次傳達命令報告等。遞馬綫謂分派遞馬往來通信之路也。遞馬哨謂在遞馬綫上﹐馬隊駐止之所也。通常弁目一人﹐兵丁數人。遞馬簿謂在遞馬哨所所備收發公件之簿也。視察謂將敵狀陣地地形所有之事務親自目視是也。威力謂以兵力彰我威也。例如威力搜索等。俘虜謂捕獲之敵也。間諜﹝姦細﹞謂在敵地將敵細情密達於我者。反間諜謂將敵之間諜而厚遇之﹐反爲我之間諜﹐使其密達敵情也。投降謂不抵抗敵人﹐投棄武器而歸我者。預兆﹝兆驗﹞事未至而先見於形﹐謂之預兆。例如塵土淡而髙揚﹐知爲敵人馬隊過也。又如敵人足迹﹐亦足下敵退卻之方向。警戒部隊謂掩護行軍或宿營休息軍隊之總稱也。例如前衛﹑後衛﹑側衛﹑前哨﹑外衛隊等﹐皆屬於警戒部隊。戰備謂預備戰事也。例如對敵爲警戒或戰鬥隊形﹐卽備戰之謂也。前衛謂行軍時﹐在行軍路上前端行進﹐專司掩護後方本隊以防不意之敵襲是也。又在行軍路上開除障礙等物﹐俾本隊行進無遲滯之獘。內又分爲前衛本隊﹑前衛前隊﹑前衛尖隊。本隊謂警戒部隊之後方幹本之部隊也。又爲軍中之主力﹐恆歸總指揮官使用之。後衛謂在本隊後方行進﹐拒止追躡之敵﹐或掩護本隊之部隊也。側衛謂在本隊側方專司警戒兩翼﹐以便掩護本隊者也。前衛本隊謂前衛中之主力也。卽前衛中最後幹本之隊。後衛本隊謂後衛之本隊也。前衛前隊謂前衛本隊前方之隊也。後衛后隊在後衛本隊後之部隊也。前衛尖隊謂在前衛最前之處﹐撥出步隊一小部歸官長指揮﹐專司搜索警戒﹐爲全軍之前驅﹐卽爲前衛尖隊。後衛尖隊謂後衛之尖隊也。前隊支隊謂前隊兵力彊大﹐全時更分步隊一隊﹐以爲前進隊之警戒﹐卽爲前隊支隊。側支隊謂在本隊側方另出一支隊也。此隊與側衛略異﹐非爲本隊直接掩護而設﹐且有獨立之權﹐並可分派遠處。獨立馬隊謂派往遠方接近敵人之馬隊也。此隊有獨立之權﹐其任務應從廣大地域以司搜索﹐恆歸總指揮官而管轄之。前進行謂在前方向敵行進﹐對於側敵行所稱之語也。側敵行謂敵在我側方行進也。警於我軍北進﹐而敵軍或東或西擁我側面之謂也。策應謂援助也。編組﹝編合﹞謂合各種部隊編爲一部隊也。例如前衛編合步隊第一標﹑馬隊第一標﹑後隊炮隊第一標第一營。編成同右。略取謂奪據敵人陣地也。佯擊﹝佯攻﹞佯擊非爲決勝敗也。例如聲東擊西﹐俾敵於知我佯擊如本攻也。本攻謂以軍隊主力而赴敵也。例如使用總預備隊﹐以決勝負等。助攻謂從敵他方以控其勢﹐俾我本隊容易進攻也。牽制謂將敵人誘住﹐使其不能捨我也。觸接謂與敵人軍隊連合而接近也。例如馬隊任務以終始保持與敵觸接爲專責。前哨謂軍隊宿營時﹐其在前方所設警戒之部隊﹐以爲自衛者謂之前哨。按字典正字通兵﹐凡屯戍防盜之處﹐名曰哨﹐此前哨專司警戒前方抵抗敵襲﹐俾本隊得以安全休息。內又分爲馬隊前哨﹑步隊前哨。前哨綫謂前哨部隊布置一帶之綫也。有時以步哨綫爲前哨綫亦可。步哨謂司警戒徒步兵之總稱也。內又分爲單哨﹑對哨﹑三人哨之數種﹐其他卽爲外衛隊﹑風紀衛兵等。步哨綫謂步哨所據之綫也。營哨謂營本部所在之地﹐卽爲前哨中最後抵抗之部隊也。隊哨謂在營哨前方由營哨中撥出一哨所在之地也。排哨謂由隊哨撥出大排所在之地也。該哨恆在步哨綫之後方﹐有時因警戒之必要﹐亦有徑由本隊派出者。混成前哨謂以各隊種混合而成之前哨也。例如步隊﹑炮協同布置前哨等。開哨謂由大排哨中分出頭目一名﹑兵丁六名﹐所成之小警戒部隊也。該哨恆在步哨綫上占其位置。獨立弁哨謂由隊哨派出或由後方之部隊派出者﹐稱爲獨立弁哨﹐其號頭雜入﹐大排哨爲序列﹐故有獨立之權。查哨謂通往敵方之主要路上所設之弁哨也。專司盤詰步哨綫上出入之人等。巡察謂監察步哨有無偸安之處﹐且搜索不設步哨之地。通常與長共兩人﹐亦卽步哨綫內之偵探也。單哨﹝看守兵﹞謂在要點撥派一名步哨﹐以司監視﹐稱爲單哨﹐或曰看守兵。對哨謂警戒要地點﹐撥派兩名步哨﹐以司監視﹐稱爲對兵﹐或曰對哨。動哨謂一面行動一面警戒之步哨也。例如由此對兵撥一人往彼梭巡﹐依次類推是也。三人哨謂用三人之哨兵也。停止偵探謂停止一地監視搜索敵人之偵探也。路上偵探謂行軍時其在路上一面行進一面搜索之偵探也。旁偵探謂行軍時派往側方之偵探也。又有左旁偵探﹑右旁偵探之別。通气兵謂保持前後勿失斷絕﹐互相通气之兵也。前哨馬隊謂用馬隊充當前哨也。其任務全在保持與敵觸接﹐不失敵軍所在爲主。前哨抵抗綫謂於敵人來襲時﹐前哨各隊所抵抗之綫也。槍前哨﹝看守兵﹞謂軍隊架槍休息時﹐其在槍架附近﹐專司直接警戒休息軍隊之步也。宿營謂軍隊駐紮一地之總稱也。內有捨營﹑露營﹑村落露營﹑幕營﹑廠營之分別。捨營謂軍隊入居民捨宿營之法也。露營謂在房屋以外露處之宿營也。警急集合場謂軍隊宿營時﹐適值敵襲﹐全軍中之幾部應行集合之所也。警急大集合場謂軍隊宿營時﹐適值敵襲﹐全軍應行集合之所也。外衛兵謂軍隊宿營時﹐在前哨以外派出一小部於宿營地附近之要點﹐警戒近傍者也。風紀衛兵或在營盤內﹐或在軍隊外宿營時皆設之。該隊平常以弁目爲長﹐專司嚴正風紀﹑整頓靜肅之用。且在必要之所﹐委派步哨。例如軍旗﹑彈藥﹑銀箱等又派巡察﹐時時監視﹐以備不虞。特別守則謂步哨按應守之地所命特別之守規也。一般守則謂步哨不拘所守何地﹐應恆遵守一定之規也。交代謂步哨所作之勤務屆期輪班之謂也。換班同右。警援哨﹝控兵﹞馬隊全哨之主力﹐其於保衛前方部隊有兩責任﹐卽司一般之警戒﹐且援助前方部隊是也。攻圍謂攻圍城塞是也。攻圍綫謂於城塞戰時﹐攻者所圍之綫也。傳書鴿謂以鴿傳達書信也﹐平時訓練習與性成﹐戰時用其攜帶飛行。休養謂使軍隊休息而養志气與體力也。旅次行軍謂軍隊由此移彼﹐無戰鬥演習之宗旨是也。戰備行軍謂軍隊有戰備之宗旨﹐將軍隊區分設以前衛﹑後衛等﹐專爲戰鬥準備而行軍也。常行軍謂尋常行軍﹐於一點鐘內之行進約計七里內外﹐每行一點或二點卽少許休息一次﹐一日約行五六十里。急行軍謂日日不休息也。相距遠時用之。彊行軍謂不分晝夜迅速登程也。輸送行軍謂用鐵道﹑戰船﹑車輛運送之行軍也。夜行軍謂軍隊夜間由此而達彼也。連﹝聯﹞合謂吾兵種之相合也。例如步馬相合﹐或步馬炮相合之謂。長徑謂在行進路上軍隊占據之長也。例如步隊一營行軍長徑爲四密達等類。隊形謂軍隊集爲一團所成之形也。例如對排陣成三哨等。擔架﹝軟牀﹞謂運送傷病之具也﹐又曰勝牀。補助擔架兵謂輔助運送傷病之兵也。醫具箱謂戰場所用醫藥器具之箱也。紅十字紅十字者凡世界以上載我約章者也。該記號子紅十字同盟國用之﹐其式樣白地紅十字﹐𨿽見之亦不發槍﹐且須格外保護爲要。集合場謂軍隊集合之地。團隊長謂一團軍隊之長也。例如標統帶等。行軍捨營謂行軍之中日暮捨營﹐翌朝再發﹐卽一時之行軍也。駐畱捨營謂久駐一地之舍營也。窄狹捨營或爲戰術之顧慮﹐或爲房舍短少﹐在狹小之處容聚多數之軍隊也。寬廣捨營謂各部軍隊在寬廣地域之舍營也。捨營司令官凡軍隊合營時﹐所有捨營之設備指揮閱於警戒項及發命令之人也。在捨營地槪以髙級老任者任之。宿營值日官謂報宿營勤務之官長﹐每日一換班﹐屬於宿營司令官。部隊值日官謂軍隊宿營時﹐在各部隊中署一服勤務者之官﹐每日一換斑﹐屬於捨營司令官。警報凡緊急敵來之報謂之警報。幕營謂軍隊宿營時﹐所用之帳棚也。廠營謂宿營時迅速搭蓋之艸棚也。露營司令官謂指揮官命令關於露營設備及警戒之人﹐在露營地槪以髙級老任者任之。出發謂軍隊起程向他地點移動是也。正馬謂常乘之馬也。副馬謂備乘之馬也。糧艸﹝糧秣﹞謂兵乾與馬糧之合稱也。炊具謂炊爨之器也。命令謂上官命於下官之事﹐下官必須實行是也。訓令凡上官命於下官﹐只示以宗旨﹐不告以實行之法﹐爲與下官多畱餘地﹐俾令自己裁度辦理﹐謂之訓令。此於時緊要不暇詳示之時多用之。詳報專爲彌補已經過之簡報﹐謂之詳報。捨營司養謂軍隊宿營時﹐於各宿舍中造飯而與之﹐內分房主代炊﹑兵丁自炊之別。宿舍司養謂軍隊捨營於一地時﹐而捨主炊爨以供軍隊是也。倉庫司養謂軍隊永駐一地﹐而糧秣等物皆由兵站倉庫所發給也。攜帶糧艸司養謂自官長以下﹐各人攜帶糧米馱載馬糧及艸自行炊爨是也。徵發司養謂在敵國時﹐因糧於地取自民間以供需用﹐或謂補充大行李隊者。攜帶司養謂自官長以下各帶預備糧米﹑馬乾﹐恐他處有不能取時而始用之。攜帶馬糧謂每馬亦應馱帶預備馬糧﹐俟有不取時而始用之。官憲徵發謂由我軍鎭翼長或兵站監長等按官憲指定一地﹐勒令定吏或民間按戶供出需之物。例如糧艸﹑馬匹﹑房屋等﹐合價異日償之。部隊徵發謂授合部隊一定之地﹐勒索糧艸等項﹐此與鎭﹑協相隔較運﹐無可取時而用之。徵發謂在敵地無處購買﹐捨主供之﹐卽勒索各處糧艸﹐房屋材料等物﹐以供軍需﹐定價異日償之。徵發隊此隊受一時特別之任務﹐非爲求戰﹐只欲自爲掩護﹐以勢服民﹐而勒取其物也。久任﹝老任﹞謂職位𨿽同於人﹐其升階歷練超於人先者。正面攻擊謂我軍由敵正面而攻擊也。側面攻擊謂我軍由敵側面而攻擊也。背面攻擊謂我軍由敵背面而攻擊也。分進謂分各縱隊經過數道而分進也。分擊謂我軍或由二面﹑三面﹑四面相合包敵而攻擊也。突貫攻擊謂乘敵綫之一點突然直貫﹐將敵兩分﹐俾其首尾不能相顧也。持久戰謂久戰多費時刻﹐兩相對持﹐久而鏖戰也。攻擊實施謂攻擊時移於本攻而實施之。協同動作謂協眾心爲一心﹐合同而動作之。協力一致謂協眾力爲一體也。前地謂陣地之前面也。後地謂陣地後方之地面也。陣地謂兩軍交戰﹐據守一地﹐專待敵人之攻擊也。內部謂陣地以內之地也。十字火謂射擊之方向兩綫交於一處﹐或爲十字形也。待機陣地謂敵人動作尙未明悉﹐將軍隊駐於防禦陣地之後方﹐專待時機而攻之﹐卽爲待機陣地。準備陣地謂敵人由何路來攻尙不明悉之時﹐我軍擇一便利之地點窺其動靜﹐預備出擊是也。或已知敵人來攻之路及其方向﹐以爲準備之地點﹐謂之準備陣地。專司防禦謂全無攻擊之意﹐只以固守拒止爲專責。例如前哨綫﹑後衛綫等。攻勢防禦謂只防禦於一時﹐猶欲乘隙而轉攻爲事者。出擊在防禦時﹐軍隊轉出以行攻擊者。退路謂退卻之道路也。進路謂向敵前進之道路也。要領謂主要之綱領也。防禦布置謂防禦軍隊之布置也。前進陣地謂防禦陣地之前方分派一部隊﹐使其占領必要之地點﹐俟敵逼近先得拒止﹐卽爲前哨進其陣地﹐卽爲前進陣地。地點謂地上之一點或一處也。防禦工程謂爲防禦敵人所作之工程也。追躡謂隨迹尾追﹐並無間斷之意也。野戰工程謂野戰時所作防禦之工程也。戰鬥動作謂戰鬥時乘機應變之動作也。逐層射擊謂上下分爲數段﹐逐層以行射擊是也。戰利品謂戰取敵之物以歸我軍所有者。局地戰謂以局部地域內而行戰鬥也。例如髙地﹐谷地﹑森林﹑隘路等類。髙地戰謂能瞭望自如﹐瞰制敵軍或攻或守﹐往往藉此以作戰鬥之掩護也。谷地戰謂兩岸相逼各據髙處互相射擊﹐或藉谷地以爲攻守之戰鬥也。森林戰謂於森林內之戰鬥﹐攻者守者皆可藉此爲據點也。街中戰謂於街市內之戰鬥也。村落戰謂藉村緣圍墻據爲攻守之戰鬥也。農廈戰謂在農廈村落以內之戰鬥也。隘路戰謂於隘路之中﹐或隘路前後攻守之戰鬥也。攻者縮小正面﹐守者施以猛烈而集擊之。遊擊戰謂有他隊在本隊以外出沒﹐動作輕捷﹐專司妨礙敵隊之謂。山戰謂山中戰鬥﹐攻山與守山之戰也。守備戰謂嚴守一地或有一處任務之部隊也。戰鬥準備謂作戰鬥布置﹐先將軍開進﹐爲開戰之準備是也。阻絕謂阻止人馬行動不能通過也。奇襲謂乘敵不備﹐行不意之急襲﹐分爲掩擊及伏兵是也。拂曉戰謂於黎明以前﹐乘其疲倦以開戰鬥也。伏兵謂用部隊潛伏一地﹐專待敵至﹐出其不意而急襲之﹐或反攻之。急襲謂乘敵不備至其前而襲之。例如迅雷不及掩耳之意。夜襲謂乘夜暗攻其不備而急襲之是也。破壞謂損壞橋梁﹑道路﹑電綫等事。護衛謂司保護安全之隊﹐卽爲護衛隊。輸送指揮官謂軍隊或由船舶﹐或由火車輸送時﹐所有指揮輸送及一切命令等事﹐卽由髙級老任者而充當之。輸送謂運送人﹑馬﹑材料﹑軍隊﹑貨物﹑兵器等事。被服謂雨衣﹑靴帽﹑外套等﹐內有披於體者﹐有負於背者﹐又有附人背囊者。傷者謂受傷之人也。陣亡者謂臨陣傷亡之人也。一般方略謂平時所作演習之計劃﹐預定兩軍一般情狀及相同之方略也。特別方略謂平時兩軍演習與以不同之任務示其情狀與方略也。演習謂平時演練攻守之樣式﹐或以小部之戰鬥動作也。野外演習謂於曠野之地演習攻守諸法也。不期戰謂不期遇敵而開戰也。作戰地謂軍隊作戰之地也。卽攻守恁藉之區域也﹐亦卽戰地之一部分。新兵謂現募入營初編成伍未諳操法戰鬥之兵也。野戰軍謂在陸野作戰軍隊之總稱﹐非守城塞者也。野戰隊謂在陸野作戰之軍隊。例如鎭﹑協等類﹐而城塞炮隊非野戰者也。戰列隊謂列於戰鬥綫之軍隊。如步﹑馬﹑炮﹑工﹑輜重等類。戰員謂列戰之人也。非戰員謂不加於戰列之人員。例如文案﹑司帳﹑軍醫等類。宣戰謂向敵國宣明開戰之事也。軍人謂凡隸軍籍之人﹐上自提鎭﹐下至兵勇﹐皆謂之軍人。軍屬謂陸軍﹑海軍及學堂等聘用之人也。其身𨿽在軍中﹐非軍人也。且向軍人無命令之權者﹐卽爲軍屬。例如文案﹑司帳等。軍旗每一標中有皇上特賜之旗﹐其將校﹑弁兵共與此旗同名譽而共存亡。軍需品謂軍隊與戰場必需品物之總稱也。例如兵器﹑彈藥﹑衛生材料﹑糧秣﹑衣服類。軍使謂受本軍總指揮官之命令出使於敵軍者是也。炮戰謂我軍炮隊與敵炮隊之戰也。常備軍謂常設一軍以專心任務爲職守﹐養精銳日備不虞﹐卽今在我將校﹑弁目﹑兵者。續備軍謂期滿農之兵﹐平時歸鄕戰時招集﹐不惟省經費﹐又可供軍職﹐卽寓兵於農之意﹐應役六年之期。後備軍謂續備軍役充完之後﹐卽爲後備軍﹐應役九年之期。國民軍謂常備﹑續備﹑後備軍以上之人民而成爲軍役者也。隊號謂部隊之稱號。例如某國步隊第幾協﹑幾標﹑幾營之類。問號謂防敵軍與我軍相混﹐預定祕語﹐或夜間對於可疑者問之。答號謂防與敵相混﹐預定祕語﹐問而能答卽系我軍﹐否則必爲敵人也。守戍謂軍隊駐紮於一地﹐或戍疆宇﹐以防外患﹐鎭服民心﹐其地爲守戍也。閱兵謂使軍隊排列整齊﹐觀其步伐及士气是否振作也。預期戰謂料定必與敵遇﹐先爲戒嚴﹐及時以開戰鬥也。操場﹝練兵場﹞謂平時訓練軍隊特設之場也。打靶場謂平時訓練軍隊射擊之學所設之場也。臨戰地謂鄰接戰地﹐必須多加防範也。戰術實施謂就實地施行演練應用戰術之各事也。參謀旅行演習謂凡充參謀官者﹐應由此地至彼地施行應用戰法﹑練習布置之事也。幹部演習謂集軍隊之幹部﹐俾將校就實地一面旅行﹐一面演習戰術各法也。就地講解謂就現地設想戰況而批詳也。見學謂看他人之所爲﹐畱心自己學問。例如看他隊之演習而默記之。閱兵式謂監察軍隊訓練精否﹐武裝良否﹐以及所有全般之式也。分列式謂使軍隊作橫排隊行分列式﹐經過閱者之前而行禮也。行李車謂行李隊之車輛所載公用物件及將校行李之等件也。帳棚車﹝幕車﹞謂載駐軍帳棚之車也。醫具車謂載醫藥及療病器具之車也。器具車謂載工程應用器具之車也。戰法兵語卷終。

