康熙六年《蒙古律書》

前奉寬溫仁聖汗諭﹐頒布大札撒律於外藩蒙古國諸部。將歷經修攺增刪之處﹐於康熙六年增訂舊律﹐頒與外藩管旗王﹑諾顏﹑固山臺吉﹑公﹑臺吉等。第一條外蒙古紮薩克王﹑諾顏等當大典會盟審事﹐若派大臣﹐則持鈐有玉璽之敕諭前往。至其國界﹐該境之民詢問前往之大臣職名﹑情由﹐先急往告各自所屬王﹑諾顏等。本國之王﹑諾顏至五里路程之地往迎。同眾下馬﹐在右邊站立﹐俟敕諭過﹐騎馬自後趕至。欽差大臣列於左﹐迎接之王﹑諾顏等列於右﹐敕諭在前。抵家之後﹐設香案﹐前往之大臣﹐將敕諭置於案上﹐左立右向。該王﹑諾顏等一跪三叩﹐跪候﹐前往之大臣將敕諭自案捧下﹐交與宣讀之筆帖式﹐宣讀之筆帖式立讀。已畢﹐前往之大臣將敕諭置案上﹐王﹑諾顏等再行一跪三叩禮。前往之大臣將敕諭自案捧下﹐遞與王﹑諾顏等﹐王﹑諾顏等兩手跪接﹐交屬下之人﹐行一跪三叩。拜畢﹐交收掌敕諭之人﹐王﹑諾顏等與前往之大臣彼此兩跪兩叩﹐安置中位﹐前往之大臣坐於左﹐王﹑諾顏等坐於右。奉旨卹賞恩賜並別項事件﹐遣往之大臣﹑侍衛至境﹐本境之民詢問前往之大臣情由﹐先往告知。王﹑諾顏等急遣屬下官員﹐至五里路程之地往迎﹐王﹑諾顏等出營迎接。抵家之後﹐跪領卹賞恩賜﹐若系衣物﹐則佩服向上兩跪六叩﹔若系財帛﹑食物﹐則跪領﹐亦兩跪六叩。王﹑諾顏等與前往之大臣彼此一跪一叩﹐亦安置中位﹐王﹑諾顏等坐於左﹐前往之大臣等坐於右。及餞行前往之大臣﹐亦送至迎接之處。外王﹑諾顏﹑固山臺吉﹑公等遣人來進物品﹐若蒙上卹賞恩賜遣回﹐則抵家後﹐王﹑諾顏等自家迎出接受﹐向上兩跪六叩。其餘各部院若有前往之事件﹐則俱將情由擬旨﹐遣各自所屬部院大臣前往﹐邊境之民詢問大臣之名及情由﹐急告知各自所屬王﹑諾顏等。王﹑諾顏等聞知﹐卽令屬下官員﹐至五里路程之地往迎﹐迎接之官員下馬﹐於右邊站立﹐俟文書旣過﹐自後乘馬趕至﹐前往之大臣列於左﹐迎接之官員列於右﹐前引文書。至家﹐王﹑諾顏等自家迎出﹐遞給文書時﹐躬身兩手接受﹐安置桌上﹐開讀訖﹐王﹑諾顏等坐於左﹐前往之大臣坐於右。第二條外蒙古之人等﹐倘爲在彼未結案件而來﹐先不得擅自奏上﹐具文案件情由﹐告於理藩院。第三條三丁披甲一副﹐凡遇出兵﹐遣二畱一。奉派出徵之王等﹐若不赴約﹐則罰馬百﹔若爲紮薩克諾顏﹑固山臺吉﹑公等﹐則罰馬七十﹔若爲臺吉等﹐則罰馬五十。凡諾顏若控制全旗盡不前往﹐則以軍法從事。約所﹐遲到一日者﹐若爲王等﹐則罰馬十﹔若爲紮薩克諾顏﹑固山臺吉﹑公等﹐則罰馬七﹔若爲臺吉等﹐則罰馬五。幾日不到﹐依此比例計日罰取。第四條無論敵從何方前來侵襲鄰國﹐所有諾顏將產畜收送內地﹐帶領屬下所有兵丁﹐速集於被警之地。若不赴會﹐王等罰馬百﹐紮薩克諾顏﹑固山臺吉﹑公等罰馬七十﹐臺吉等罰馬五十。畢集後﹐同議徵進。第五條將行軍傳禁之騸馬騎瘦者﹐若爲王等﹐則罰馬三十﹔若爲紮薩克諾顏﹑固山臺吉﹑公等﹐則罰馬二十﹔若爲臺吉等﹐則罰馬十。第六條若大部闔旗逃逸﹐則不分何旗﹐以軍制起程追趕。若王等不追﹐則罰馬百﹔若爲紮薩克諾顏﹑固山臺吉﹑公等﹐則罰馬七十﹔若爲臺吉等﹐則罰馬五十。第七條系撒袋人二十名以下逃走者﹐止伊旗下追趕。若二十名以上逃走﹐系何人附近﹐其旗執政王﹑諾顏等計量逃人﹐妥備馬匹﹑盤纏﹐知往何方﹐速追至盡頭處。若王等不令往追﹐則罰馬二十﹔若爲紮薩克諾顏﹑固山臺吉﹑公等﹐則罰馬十五﹔若爲臺吉等﹐則罰馬十。往追之人﹐若半途而回﹐則罰率先返回者一九﹐餘者各罰牲畜五。速將逃亡奏明﹐不奏者﹐若爲王等﹐則罰馬十﹔若爲紮薩克諾顏﹑固山臺吉﹑公等﹐則各罰馬七﹔若爲臺吉等﹐則罰馬五。第八條凡追逃者﹐若殺死逃人頭目﹐將俘虜及所餘產畜全給追趕之人。逃人若攜帶他人馬羣逃走﹐則追趕之人取其一半。若未獲逃人頭目﹐其俘不給追趕之人﹐給逃人之主。逃人騎乘他人之馬並與其妻私奔者﹐若逃人有妻子﹑產畜﹐則賠補其額。其逃人之家若無﹐則不令賠補。系家奴﹐如有﹐則追賠。若無﹐則不罰伊主。第九條會盟已示﹐若王等不到﹐則罰馬二十﹔若爲紮薩克諾顏﹑固山臺吉﹑公等﹐則罰馬十五﹔若爲臺吉等﹐則罰馬十。約期不到﹐計日罰馬。第十條各自所分地界﹐若他王侵入﹐則罰馬十﹔若爲紮薩克諾顏﹑固山臺吉﹑公等﹐則罰馬七﹔若爲臺吉等﹐則罰馬五。系平人﹐計戶各罰牛一。若越所分遊牧地界﹐王等罰馬百﹐紮薩克諾顏﹑固山臺吉﹑公等罰馬七十﹐臺吉等罰馬五十。若爲散落之人﹐則見知者將其本人並畜產一同收領。第十一條若平人兩姓結親﹐給馬五﹑牛五﹑羊五十。凡違此律多給﹐逾數牲畜入紮薩克﹐減者無罪。若婿故﹐將所給牲畜取回。若女故﹐取回一半。若父母願給﹐而婿憎嫌不娶﹐所給牲畜不準取回。所聘之女若年至二十仍不娶﹐則其父母另有願聘之處﹐聽之。第十二條王﹑諾顏﹑固山臺吉﹑公﹑臺吉﹑塔布囊等議定之婦﹐若王﹑諾顏﹑固山臺吉﹑公﹑臺吉﹑塔布囊等乘間娶之﹐娶﹑嫁二者﹐系王等﹐則罰十戶﹔系紮薩克諾顏﹑固山臺吉﹑公等﹐則罰七戶﹔系臺吉﹑塔布囊等﹐則罰五戶。俱令原聘之人挑取﹐其議定之婦﹐離異其夫給原聘之人。第十三條若王等納平人之妻﹐則罰九九﹔若爲紮薩克諾顏﹑固山臺吉﹑公等﹐則罰七九﹔若爲臺吉等﹐則罰牲畜五九。第十四條平人與平人之妻通奸﹐並奪其妻﹐罰牲畜五九。姦婦﹐責成伊夫取命。若不取命﹐則將所罰牲畜給伊所屬諾顏。調戲他人之妻﹐罰牲畜三九。第十五條平人將平人議定之婦乘間娶之﹐娶﹑嫁二者﹐若爲頂戴之人﹐則各罰三九﹔若爲尋常阿勒巴圖﹐則各罰一九。其議定之婦﹐離異其夫給原聘之人。第十六條凡罰服牲畜﹐缺一件﹐則鞭二十五﹔缺二件﹐則鞭五十﹔缺三件﹐則鞭七十五﹐缺四件以上﹐止鞭一百。第十七條所罰牲畜﹐被罰者所屬紮薩克之使臣取三歲牛一﹔罰者所屬紮薩克之使臣﹐於其被罰牲畜內﹐十取一﹐二十取二﹐三十取三﹐止此不得多取。第十八條凡罰取﹐稱無畜者﹐令蘇木章京或擇蘇木內一顏面之人立誓。若誓﹐俟其無畜而續經犯出者﹐將犯出牲畜追取﹐立誓者罰牲畜一九。第十九條呈控被竊牲畜﹐若獲原畜﹐則以竊賊論。失主認出被竊牲畜﹐若指稱有他人所給者﹐卽令其人對質﹔如其人不行承認﹐仍令本人立誓。若立誓﹐失主只將所認牲畜收回﹐免罰。第二十條將明出賊人不給擒來令其脫逃者﹐若爲王等﹐罰九九﹔若爲紮薩克諾顏﹑固山臺吉﹑公等﹐罰七九﹔若爲臺吉等﹐罰牲畜五九。第二十一條被竊之馬匹於圍場﹑軍前認獲﹐而其人若所得另有情節﹐則令以他馬補其額﹐收領原馬。第二十二條凡挾仇首罪而取牲畜者﹐若爲王等罰三九﹐紮薩克諾顏﹑固山臺吉﹑公等罰二九﹐臺吉等罰牲畜一九。挾仇所取牲畜給還原主﹐將其人遣赴伊願往之處。第二十三條合謀窩賊﹐若爲王等﹐各罰三九﹔若爲紮薩克諾顏﹑固山臺吉﹑公等﹐各罰二九﹔若爲臺吉等各罰一九。第二十四條搜贓須帶佐證。不容搜者﹐以賊論。第二十五條移牧之日﹐而賊蹤適以其日入於遊牧舊處者﹐令其立誓。第二十六條偸狗﹑豬者﹐罰牲畜五﹔偸鵝﹑鴨﹑雞者﹐罰三歲牛並索賠被竊之物。第二十七條偸金﹑銀器物﹐貂鼠﹑水獺皮張並財帛﹑布匹之件及喫食等物者﹐俱照數賠還。如所偸之物值二歲牛價者﹐罰三九﹔值羊價者﹐罰牲畜一九﹔不足羊價者﹐罰三歲牛。第二十八條有以潛得信息呈控案件﹐不令王﹑紮薩克諾顏﹑固山臺吉﹑公等立誓﹐擇該旗人以誓之。若爲臺吉等﹐則令自誓。貨財被竊之原告及賊蹤徑入二者﹐令擇該旗大臣立誓﹐若不立誓﹐卽令加倍給與。紮薩克諾顏﹑固山臺吉﹑公等之使者﹐罰取兩歲牛。第二十九條蹤迹制限以骲頭射到人所居址者﹐令立誓﹐射不到者﹐不立誓。第三十條凡蹤迹所入之案﹐若踩蹤無證佐﹐則不令立誓。行人﹐𨿽無佐證﹐亦準踩蹤過村時再覓佐證。第三十一條若將牲畜偸宰遺去﹐旁人將肉收取者﹐卽令賠補原贓。若在迹限之內﹐擇其旗大臣立誓﹐如不立誓﹐則以迹入論罪。第三十二條呈控後﹐被竊牲畜別經發覺﹐原告罰牲畜三九﹐由立誓臺吉及加倍給過之人平分之。第三十三條命案﹐不令王﹑紮薩克諾顏﹑固山臺吉﹑公等立誓﹐擇伊所屬旗人立誓。若爲臺吉等﹐令其自誓。第三十四條罰服三九以上案件﹐擇其旗大臣立誓。罰服一九以下案件﹐擇蘇木內之人立誓。第三十五條凡首告事件之人﹐取罰服牲畜之半。第三十六條凡罰服﹐南所屬諾顏﹐每一九取一﹐不足九數不取。第三十七條未滿十歲之幼兒行竊﹐免罪。十歲以上者﹐坐罪。第三十八條復控王等所審案件﹐若仍如該王所審﹐則罰控告者一九﹔若爲紮薩克諾顏﹑固山臺吉﹑公等所審案件﹐罰牲畜五﹔若爲章京等所審案件﹐則罰坐騎。第三十九條縱火燻洞失火﹐見知者卽罰牲畜一九﹐若延燒致死牲畜﹐則令賠償﹐若致死人命﹐罰牲畜三九。若系無心失火﹐見知者罰牲畜五﹐若延燒致死牲畜﹐則令賠償﹕若致死人命﹐罰牲畜一九抵命。第四十條擅動兵器者﹐若爲王等罰三九﹐若爲紮薩克諾顏﹑固山臺吉﹑公等罰二九﹐若爲臺吉等罰一九﹔若爲平人﹐罰牲畜五。第四十一條鬥毆致傷眼目﹑折傷肢體者﹐罰牲畜三九﹐平復者罰一九。若使孕婦墮胎﹐罰一九。若以拳﹑鞭﹑棍毆人者﹐罰牲畜五﹐若互毆﹐則免罰。若折人牙齒﹐罰一九。拔去發﹑纓者﹐罰牲畜五。第四十二條因戲過失殺人者﹐罰牲畜一九並抵賠。第四十三條射﹑砍殺牲畜者﹐除賠償外﹐罰一九。誤射馬匹致死者﹐加倍處罰。未死者﹐罰三歲牛。第四十四條離羣走失之畜﹐逾三日稟明別旗紮薩克諾顏﹑固山臺吉﹑公等緝捕﹐每件牲畜取羊一隻。若騎乘﹐則罰牲畜五。冒稱己畜收者﹐罰三九。錯認者﹐罰一九。若無主認領﹐準其收養。隱匿者﹐罰牲畜一九。第四十五條離羣走失之畜﹐行人不得緝捕。如緝捕﹐以賊論。如羊﹐於所見之日收趕過夜者﹐二十隻以下﹐取一隻﹔多則每二十加取一隻。第四十六條凡首告案件﹐不令首者所屬大臣立誓﹐令賊所屬大臣立誓。第四十七條凡案件﹐由本人控告﹐若旁人控告﹐則審官罰其坐騎。第四十八條凡犯罪﹐兩造勿得私議。如議結﹐若諾顏等罰三九﹐平人罰牲畜一九。著伊旗紮薩克諾顏派遣使臣至罪人所屬紮薩克諾顏處會議﹐若遲至二日不遣使臣者﹐計日將該紮薩克諾顏罰三歲牛。罰罪未結之先﹐不騎驛馬﹐不食廩給。罪結給罰時﹐騎罪人之旗驛馬﹐晝夜食用廉給議取。受所罰牲畜之紮薩克之使臣﹐無論幾个九九﹐自賊犯所取不得越三數﹐此外酬馬一。被罰罪之紮薩克之使臣﹐無論幾九﹐僅從所罰罪畜取三歲牛一。第四十九條十日內不全給所罰牲畜者﹐罪人之旗﹐系王罰馬十﹐紮薩克諾顏﹑固山臺吉﹑公等罰馬七﹐臺吉等罰馬五﹐卽於馬羣拿取。如將拿取之馬搶奪者﹐加倍追罰。若未結﹐前來奏明。第五十條如不令行人歇宿以致凍死者﹐抵賠並罰一九。未死者﹐罰三歲牛。令其歇宿而牲畜﹑財帛被竊﹐著落房主賠償。第五十一條患惡疾之人﹐投宿人家﹐其病人賣物以致傳染他人身死者﹐罰三九。染後愈者﹐罰一九。未傳染者﹐罰坐騎。第五十二條平人公然毀謗王等罰三九﹐毀謗紮薩克諾顏﹑固山臺吉﹑公等罰二九﹐毀謗臺吉等罰一九。如背地毀謗﹐質訊問明﹐若審實﹐亦照此例問擬。詈罵大臣者罰一九﹐詈罵梅勒章京者罰牲畜七﹐詈罵甲喇章京罰牲畜五﹐詈罵蘇木章京者﹐罰牲畜三。第五十三條鏃﹑箭﹑叉﹑骲頭不書號記者﹐見知者罰三歲牛一隻。第五十四條十戶設長一名。不設者﹐若王等罰馬十﹔紮薩克諾顏﹑固山臺吉﹑公等罰馬七﹔臺吉等罰馬五。第五十五條紮薩克諾顏﹑固山臺吉﹑公等駐宿處食羊﹐若食牛罰牲畜五。不支廩給﹐罰牛。若無紮薩克之諾顏等食廩給﹐罰馬。第五十六條有信牌之使臣騎驛馬﹐駐宿處食廩給。若不支廩給﹐罰牛﹐若不給驛馬罰三九。若令馬羣徙避﹐罰一九。無信牌之使臣若騎驛馬﹑食廩給﹐拿縛送來。諾顏等若毆打紮薩克諾顏因公所差使臣﹐罰三九。若平人毆打﹐罰牲畜一九。第五十七條長出暖帽之纓﹑遮耳帽﹑剪沿氈帽﹐自腋下結束之偏練垂﹐如有見穿用此等者﹐若爲諾顏等罰馬﹐平人罰三歲牛﹐均給見知者。第五十八條凡長城內之人於長城外犯罪﹐以內律辦理。長城外之人於長城內犯罪﹐以外律辦理。八旗外蒙古﹑眾蘇魯克沁照外國律。第五十九條罰服九數﹐馬二﹑犏牛二﹑乳牛二﹑三歲牛二﹑二歲牛一。五數﹕犏牛一﹑乳牛一﹑三歲牛一﹑二歲牛二。追取罰服之使臣向犯人取三歲牛一。第六十條不許先後賀年。若先後賀年﹐王等各罰一九﹐紮薩克諾顏﹑固山臺吉﹑公等各罰牲畜七﹐臺吉等各罰牲畜五﹐平人各罰馬一﹐給見知者。第六十一條凡往圍獵﹑行軍及會盟等諸事而回﹐不候次序先行回家者﹐王等各罰馬十﹐紮薩克諾顏﹑固山臺吉﹑公等各罰馬七﹐臺吉等各罰馬五﹐從者無論幾人﹐各罰其所騎之馬。第六十二條王﹑紮薩克諾顏﹑固山臺吉﹑公等之封號﹐不呼全稱者﹐罰牲畜一九。第六十三條每歲春間﹐紮薩克王﹑諾顏﹑固山臺吉﹑公等﹐將各自所屬旗下臺吉等及兵丁召集一處﹐修整盔甲﹑弓箭較射試之。如未經監修卽行起程前赴約所﹐其總閱時﹐系軍械缺壞﹐每件軍器未記名字及馬不烙印﹑鬃尾不拴字號者﹐視其情節議罪。第六十四條蒙古王﹑諾顏﹑固山臺吉﹑公等遇年禮來朝﹐外藩王﹑諾顏﹑固山臺吉﹑公等編作二班﹐輪班前來。第六十五條王﹑諾顏﹑固山臺吉﹑公﹑臺吉等戰陣時敗北﹐將其所屬人民盡行撤出。若平人敗陣者斬﹐並籍沒其產畜﹑妻子。不論臺吉﹑平人﹐但身先入陣破敵者賞。第六十六條凡見逃人不行追拿任其逃去者﹐王等罰十戶﹐紮薩克諾顏﹑固山臺吉﹑公等罰七戶﹐臺吉等罰五戶﹐平人罰牲畜三九。若追拿逃人格鬥致死者﹐如有俘虜﹐抵一人給死者之家﹐加給牲畜三九。若無俘虜﹐則自逃人所屬紮薩克王﹑諾顏等名下追取牲畜三九替給。第六十七條明知逃人而仍給馬匹騎往者﹐若爲王﹑紮薩克諾顏﹑固山臺吉﹑公﹑臺吉等﹐將其所屬人民盡行撤出。如系平人斬﹐並籍沒其產畜。若將串行鄰里之逃人拿獲交給伊主﹐取價二歲牛。若容隱逃人﹐罰牲畜一九﹐十家長罰馬一﹐所罰牲畜給予逃人之主。罰十家長之馬﹐給予逃人所屬十家長。逃人﹐鞭一百。第六十八條不拘何處前來之逃人﹐凡諾顏等遇見﹐限二日內將爲首逃人速行解送上級。違二日之限者﹐若爲王等罰馬十﹐紮薩克諾顏等罰馬七﹐尋常諾顏等罰馬五。訊獲逃人口供後﹐將其給與指投之諾顏。第六十九條若王等隱匿殺死逃人者﹐則罰十戶﹐若爲紮薩克諾顏等罰七戶﹐若臺吉等隱匿或殺死﹐則挑取五戶。若爲旁人首告﹐則王等罰馬十﹐紮薩克諾顏等罰馬七﹐臺吉等罰馬五﹐給與首告之人﹐聽其願往之諾顏處所。如抵賴﹐令其伯﹑叔立誓。若平人殺死逃人﹐將爲首之人斬﹐並罰牲畜三九﹐餘者無論幾人﹐各罰牲畜三九給與指示之諾顏。如無指示諾顏﹐入紮薩克﹐一半給旨告之人。第七十條王等故殺別旗之人﹐照人數賠補並罰馬五十﹐若爲紮薩克諾顏等罰馬三十﹐若爲臺吉等罰馬二十﹐若爲平人﹐則還斬。第七十一條王﹑紮薩克諾顏﹑固山臺吉﹑公等審理各自所屬犯人﹐停令別旗紮薩克諾顏及所屬紮薩克諾顏等處決。第七十二條死罪之人﹐若爲會盟所審﹐卽於彼處完結。兩旗會審案件﹐奏上請旨候決。再﹐死罪之人不得收贖。第七十三條凡搶劫物件者﹐若爲王等﹐則罰馬百﹔若爲紮薩克諾顏﹑固山臺吉﹑公等﹐則罰馬七十﹔若爲臺吉等﹐則罰馬五十﹔若爲平人﹐則斬。第七十四條若夫故殺妻﹐則還處絞。第七十五條若王等以刃物利器紮死﹑砍殺﹑故殺﹑仇殺﹑醉殺各自屬民﹑家奴者﹐則罰馬四十﹔若爲諾顏﹑固山臺吉﹑公等﹐則罰馬三十﹔若爲臺吉等﹐則罰牲畜三九﹐給與死者親兄弟﹐妻子一並聽其旗內願往之處。再﹐若杖責致死人命﹐如自首死因﹐若無仇隙﹐則【妻子】仍畱原籍。所罰馬匹﹑牲畜入紮薩克。第七十六條主殺其奴﹐若爲固山額眞﹑梅勒章京等﹐則各罰牲畜三九﹔若爲甲喇章京﹑蘇木章京等﹐則各罰牲畜二九﹔若爲平人﹐則各罰牲畜一九。第七十七條平人與哈吞通奸﹐奸夫淩遲﹐哈吞處斬﹐除奸夫兄弟外﹐其妻子沒爲奴僕。第七十八條觸犯諾顏墳冢者﹐處斬。刨發平人屍骨者﹐罰牲畜一九。勿得爲死者殺馬﹑毋插嘛呢桿子﹐渡口﹑山嶺毋系絹條﹑手巾﹐如違禁而行﹐則見知者罰牲畜五。若有爲死者修築墳墓者﹐準﹔若依蒙古習俗隱埋﹐各聽其主便。第七十九條喇嘛等﹐博﹑伊杜干等﹐違禁妄行﹐蒙騙他人及以給人念經爲由駐畱﹑住宿人家﹐以給幼兒起名﹑治病爲由偕其母同來或於寺廟無故容畱婦女等類肆意行事﹐仍視其情節輕重﹐分別處決﹑杖責﹑罰服。第八十條凡偸竊人口或四項牲畜者﹐若爲一人﹐處絞﹔若爲二人﹐將一人處絞﹔若爲三人﹐將二人處絞﹔糾眾夥竊﹐擇絞二人﹐餘者各鞭一百並各罰牲畜三九。此等竊賊﹐不分主奴。第八十一條王等若隱匿竊賊﹐則罰九九。紮薩克諾顏﹑固山臺吉﹑公等﹐罰七九﹐小臺吉等﹐罰牲畜五九。若隱匿竊賊否認行竊﹐令其伯﹑叔立誓﹐如無伯﹑叔﹐令其伯﹑叔之子立誓。若臺吉等行竊﹐則革臺吉銜﹐除妻子外﹐奴僕及畜給與牲畜之主﹐其屬民給與其兄弟。第八十二條諾顏徇庇竊賊業已立誓﹐其本犯賊贓發覺﹐停令立誓者伯﹑叔再行立誓﹐先行立誓之臺吉罰牲畜五九﹑十家長罰牲畜三九。第八十三條凡賊竊牲畜被旁人奪回者﹐若爲一件﹐取價﹔若爲二件以上十件以下者﹐取一﹔多則每十件遞加一件。畜主指稱非被竊而不給者﹐擇蘇木章京或分得撥什庫一人立誓﹔若立誓﹐免取價﹔如不立誓﹐準取價。如所獲並非被竊而旣成捏稱之處﹐發覺﹐其捏稱之人﹐坐以賊罪。若十家長交出竊賊﹐依證人例取之。第八十四條十家之畜被竊罰服﹐十家長於罰服牲畜內取馬一。凡蘇木之人行竊﹐蘇木章京罰牲畜二九﹐分得撥什庫罰牲畜一九﹐小撥什庫罰牲畜七﹐十家長鞭一百並罰牲畜一九。凡蘇木下之人行竊兩次﹐革蘇木章京﹑分得撥什庫之職﹐蘇木章京罰牲畜二九﹐分得撥什庫罰牲畜一九﹐小撥什庫鞭一百並罰牲畜一九﹐十家長鞭一百籍沒產畜。一甲喇之人三次行竊﹐甲喇章京罰牲畜三九。一旗之人三次行竊﹐管旗王﹑諾顏﹑固山臺吉﹑公等各罰牲畜五九﹐固山額眞﹑梅勒章京各罰牲畜三九。凡行竊每被抓獲﹐所屬王﹑諾顏﹑固山臺吉﹑公﹑臺吉﹑塔布囊等各罰牲畜三九。平人之奴僕行竊﹐伊主罰牲畜一九。若管王﹑諾顏﹑固山臺吉﹑公﹑臺吉﹑塔布囊﹑固山額眞﹑梅勒章京﹑甲喇章京﹑蘇木章京﹑分得撥什庫等各將所屬人等嚴加申飭﹐執送竊賊﹐則免罪﹐並給與罰竊賊所得牲畜之半。各管之人不將所屬人等嚴加申飭﹐若別旗之人抓獲竊賊﹐將罰竊賊所屬固山額眞﹑梅勒章京﹑甲喇章京﹑蘇木章京﹑分得撥什庫等所得牲畜﹐給抓獲竊賊之人﹐罰紮薩克王﹑諾顏﹑固山臺吉﹑公等之牲畜入紮薩克。第八十五條牲畜主人或他人抓獲竊賊﹐將竊賊執送給各自所屬紮薩克王﹑諾顏﹑固山臺吉﹑公及管旗章京等﹐王﹑諾顏﹑管旗章京等遣人將竊賊並畜主及抓獲竊賊之人﹐一並送院。第八十六條八旗遊牧蒙古﹑察哈爾之人等行竊被捉兩次﹐管旗章京等各罰牲畜三九﹐管旗副章京﹑蘇木章京等各罰牲畜二九﹐分得撥什庫﹑小撥什庫﹑十家長﹐依外蒙古例罪之。蘇魯克沁人等行竊﹐依蘇木章京例罪其長。第八十七條凡看守死囚疏脫﹐看守之章京罰牲畜三九﹐分得撥什庫罰牲畜二九並革職﹐小撥什庫鞭一百﹑披甲人鞭八十。看守非死囚之犯疏脫﹐章京罰牲畜二九﹐分得撥什庫罰牲畜一九﹐小撥什庫鞭八十﹐披甲人鞭五十。他人抓獲疏脫之逃犯﹐將罰章京﹑撥什庫所得牲畜給拿獲之人﹔若無獲﹐將所罰牲畜給紮薩克王﹑諾顏等。第八十八條凡劫持死罪竊賊者﹐無論幾人各罰牲畜一九﹔若疏脫﹐將爲首之人斬﹔若疏脫非死罪竊賊者﹐爲首之人罰三九﹐餘者各罰一九。第八十九條挾仇陷害縱火致死人﹑畜者﹐將縱火之人處斬。第九十條凡將奴僕射﹑砍及割去耳鼻者﹐若爲王等賠補五九﹐紮薩克諾顏﹑固山臺吉﹑公等四九﹐臺吉等三九﹐平人罰牲畜一九。若致死﹐照故殺﹑仇殺例治罪。第九十一條若過失殺人﹐於過失者所屬旗內擇立誓之人﹐若立誓罰三九。若不立誓﹐過失殺人者還處絞。瞎人眼目者﹐賠補三九。折人肢體者﹐罰一九。若平復﹐罰馬。第九十二條誤使各類行人耽擱行程者﹐罰牲畜五。第九十三條科爾沁土謝圖親王﹑卓哩克圖親王凡犯罰服﹐盡入紮薩克。第九十四條科爾沁十旗紮薩克王﹑諾顏﹑固山臺吉﹑公等﹐若爲罰馬入紮薩克之罪﹐十馬取一﹐若爲罰九之罪﹐每一九取馬一人紮薩克。照罰服入紮薩克例﹐若爲右翼五旗王﹑諾顏之罪﹐由土謝圖親王取之。若爲左翼五旗王﹑諾顏之罪﹐由卓哩克圖親王取之﹐其餘牲畜﹐若爲右翼之罪﹐南右翼五旗王﹑諾顏等按旗分之﹐若爲左翼之罪﹐由左翼五旗王﹑諾顏等按旗分之。敖漢﹑柰曼﹑二紮魯特﹑四子﹑穆章﹑二翁牛特﹑三烏喇特﹑二喀喇沁﹑二土默特之紮薩克王﹑諾顏﹑固山臺吉﹑公等若犯人紮薩克之罪﹐卽入紮薩克。無紮薩克銜之小臺吉等若犯罰馬入紮薩克之罪﹐十馬取一﹐若爲罰九之罪﹐每一九取馬一﹐其餘牲畜﹐伴牧二旗之紮薩克王﹑諾顏﹑固山臺吉分之﹐不給無紮薩克銜之小臺吉。罰服入紮薩克內﹐若平人犯罰馬之罪﹐每十馬取一﹐若爲罰九之罪﹐則每一九取馬一入紮薩克﹐其餘牲畜﹐管旗紮薩克諾顏﹑罪犯之主二人分之。第九十五條凡所屬案件﹐察哈爾之固倫額駙阿布鼐親王﹑珠勒紮噶郡王﹐該二紮薩克會審﹔巴林固倫額駙色布騰郡王﹑貝子滿珠習禮﹑克什克騰之瑪納瑚臺吉﹐該三紮薩克會審﹔烏珠穆沁車辰親王﹑色稜額爾徳尼諾顏﹐該二紮薩克會審﹔浩齊特之阿賴充額爾徳尼郡王﹑阿喇布坦郡王﹐該二紮薩克會審﹔阿巴噶卓哩克圖郡王﹑沙克沙僧格郡王﹐該二紮薩克會審﹔蘇尼特薩穆紮額駙郡王﹑杜稜郡王﹐該二紮薩克會審﹔四子之達爾漢卓哩克圖郡王﹑喀爾喀達爾漢親王﹑紮薩克一等臺吉僧格﹐該三紮薩克會審﹔鄂爾多斯固嚕郡王﹑貝子色稜﹑貝子固嚕斯希布﹐該三紮薩克會審﹐索諾木諾顏﹑貝子達爾紮﹑公紮木素﹐該三紮薩克會審﹔此等之罪若入紮薩克﹐則依定例入紮薩克﹐餘者﹐依定例由會審之王﹑諾顏﹑固山臺吉﹑公﹑臺吉等分之。呼和浩特土默特﹑索倫﹑達斡爾等之入紮薩克之罪盡入紮薩克。一百五十丁編一蘇木﹐六蘇木﹐設甲喇章京一人。第九十六條外蒙古諸紮薩克﹐一年春﹑夏﹑秋﹑冬四季﹐每旗各遣一人前來取信。第九十七條外蒙古凡有命案重罪之人﹐若跪於陵寢或跪於院衙求生﹐則免死﹐勿離散妻子﹐若有產畜﹐則給與事主。第九十八條外蒙古﹐三年量丁一次。凡出首隱瞞人丁﹐於量丁之年出首。量丁之年僅差一﹑二指之幼兒﹐兩﹑三年後出首﹐兩﹑三年之內長髙數指﹐超出量丁木杖者眾﹐若過兩﹑三年後出首﹐毋庸議。第九十九條科爾沁十旗之人﹐購買黑龍江﹑瓜爾察﹑索倫貂皮﹐或攔截給價貿易﹐或違禁擅自遣人貿易﹐若爲王等﹐則罰九九﹔若爲紮薩克諾顏﹑固山臺吉﹑公等﹐則罰七九﹔若爲小臺吉等﹐則罰牲畜五九。攜價本前往之爲首者﹐依竊賊例處絞﹐餘者各罰三九﹐所攜價本入紮薩克。第一百條凡休妻者﹐將其妻丫環及所有什物全行給伊妻。第一百零一條凡潛入禁地捕貂﹑采參被獲﹐若爲其主知而遣往﹐則偸捕之人並坐騎及所獲貂參盡入紮薩克。知而遣往之主﹐若爲王等各罰牲畜七九﹔若爲紮薩克諾顏﹑固山臺吉﹑公等各罰牲畜五九﹔若爲臺吉等各罰牲畜三九﹔若爲平人各罰牲畜一九。若獵人擅自潛入禁地被獲﹐則首犯處絞﹔餘者鞭一百﹐捕獲之物盡入紮薩克。第一百零二條無嗣之人身歿﹐由其兄弟承受產畜。第一百零三條凡鬥毆傷重五十日內斃命者﹐毆者還處絞。第一百零四條準外蒙古照舊俗繼娶族人之妻。第一百零五條外蒙古蘇木多者旗分﹐各設固山額眞一人﹑梅勒章京二人。不足十蘇木之旗﹐各設固山額眞一人﹑梅勒章京一人。第一百零六條凡遣商賈﹐須稟明紮薩克王﹑諾顏﹑固山額眞﹑梅勒章京﹐擇一章京出任領隊﹐遣十人以上同行。遣出商賈無人領隊﹐若被他人截獲或出事故﹐則管旗王﹑諾顏﹑固山額眞﹑梅勒章京﹑甲喇章京﹑蘇木章京及爲匪之人等俱議以罪。再﹐探望親戚及有事故行走之人﹐各稟明管旗王﹑諾顏﹑固山臺吉﹑公或固山額眞﹑梅勒章京﹐將所去情節具文持往。若持文前往之人於往返途間﹐或出爲賊匪﹐將給文之王﹑諾顏﹑固山額眞﹑梅勒章京等一並議罪。若僞造假文而行﹐拿獲時﹐則處以重罪。第一百零七條外蒙古王以下﹑平人以上之人爭訟﹐順治元年以後者受理﹐順治元年以前者不受理。第一百零八條喀爾喀﹑厄魯特﹑唐古特﹑巴爾虎人等﹐止於呼和浩特﹑巴顏蘇莫口岸貿易。上至王等﹐下至民眾﹐不得擅自遣人前往喀爾喀﹑厄魯特﹑唐古特﹑巴爾虎貿易。至遣人探望親戚及越卡倫出迎貿易﹑謊稱親戚前來貿易以及收畱商賈令其貿易等﹐甚至該管額眞明知故遺﹐其所屬旗主﹐若爲王等則各罰馬百﹐若爲諾顏﹑固山臺吉﹑公等﹐各罰馬七十﹐若爲臺吉等﹐則各罰馬五十﹐若爲固山額眞﹑梅勒章京等﹐則革職並各罰五九﹐若爲甲喇章京﹑蘇木章京等﹐則革職並各罰三九﹐若爲分得撥什庫等﹐則革職並各罰二九﹐若爲小撥什庫﹑十家長等﹐各鞭一百並各罰牲畜一九﹐罰沒價物﹐將爲首貿易之人絞決並罰沒產畜﹐餘者鞭一百並各罰牲畜三九﹐罰沒價物﹐盡入紮薩克。第一百零九條再﹐若卡倫之人未行緝拿越出卡倫貿易或擅行探望親戚者﹐經旁人首告﹐則卡倫值班章京等革職﹑籍沒產畜﹐披甲人各鞭一百﹑罰牲畜三九入紮薩克。凡首告此類之罪者﹐取所罰牲畜之半﹐並聽其願往之處。第一百一十條凡量丁﹐若隱瞞人丁﹐將所瞞之丁入紮薩克﹐隱丁每十戶﹐將管旗紮薩克王﹑諾顏等各罰一戶﹐將首者聽赴願往之處。第一百一十一條奴僕脫逃﹐凡於國內拿獲送來者﹐將逃人身帶所有物件之半給拿獲之人﹐一半給伊主﹐逃人鞭一百。第一百一十二條喀爾喀﹑厄魯特之使臣﹐由某旗卡倫而來﹐該卡倫章京委派撥什庫及披甲人送往伊所指旗分交付﹐由各旗遞送至巴顏蘇莫口岸。此間如在某旗地方被盜﹐著令該旗賠償。若更換瘦乏馬駝﹐以護送人作證立字﹐並注明姓名﹑蘇木。第一百一十三條外藩蒙古﹑八旗遊牧蒙古﹑察哈爾人等﹐將軍器賣給外厄魯特﹑喀爾喀等國及饋贈親戚﹐若被獲或被他人拿獲首告者﹐若爲王等﹐則罰馬百﹔若爲諾顏﹑固山臺吉﹑公等﹐則罰馬七十﹔若爲臺吉﹑塔布囊等﹐則罰馬五十﹕若爲平人﹐爲首者絞決﹐籍沒產畜﹐從者無論幾人﹐各鞭一百﹐各罰牲畜三九﹐所罰產畜之半﹐給拿獲並首告之人﹐所餘產畜入紮薩克。若首主﹐令其出離主家。再﹐外藩王﹑諾顏﹑固山臺吉﹑公等及平人前來京城﹐未行稟告院衙而置買軍械被口岸搜獲﹐若爲紮薩克王等﹐則各罰三九﹔臺吉﹑塔布囊﹑固山額眞﹑梅勒章京﹑甲喇章京﹑蘇木章京﹑侍衛﹑官員﹐各罰一九﹐平人﹐鞭八十。

