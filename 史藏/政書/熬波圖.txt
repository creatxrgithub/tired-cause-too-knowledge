

欽定四庫全書

提要

熬波圖

臣等謹案熬波圗元陳椿撰椿天臺人始末未詳此書乃元統中椿爲下砂鹽司因前提幹舊圗而補成者也自各團竈座至起運散鹽爲圖四十有七圗各有說後系以詩凡曬灰打鹵之方運薪試蓮之細纎悉畢具亦樓璹耕織圗曾之謹農器譜之流亞也序言地有瞿氏唐氏爲鹽提幹又稱提幹諱守仁而佚其姓考雲間舊志瞿氏實下砂望族如瞿霆發瞿電發瞿震發瞿時學瞿時懋瞿時佐瞿先知輩或爲提舉或爲鹽稅幾於世任鹽官其地有瞿家港瞿家路瞿家園諸名皆其舊迹然作是圗者不知爲誰至唐氏則舊志不載無可考見矣諸圗繪畫頗工永樂大典所載已經摹尙存矩度惟原缺五圖世無別本不可復補姚廣孝等編輯之時𨿽校勘粗疏不應漏落至此蓋原本已佚脫也乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

熬波圖序

元陳椿撰

浙之西華亭東百里實爲下砂濵大海枕黃浦距大塘襟帶吳松楊子二江直走東南皆斥之地煮海作鹽其來尙矣宋建炎中始立鹽監地有瞿氏唐氏之祖爲監塲爲提幹者至元丙子又爲土著相副管勾官皆無其任者也提幹諱守仁號樂山弟守義號鶴山詩禮家襟懷慷慨二公行義表表可儀而鶴山尢爲溫克端有古人風度輔聖朝防海道策上勲膺宣命授忠顯校尉海道運糧千戶深知煮海淵源風土異同法度終始命工繪爲長卷名曰熬波圖將使後人知煎鹽之法工役之勞而垂於無窮也惜乎辭世之急僕曩吏下砂塲鹽司暇日訪其子諱天禧號敬齋於眾綠園堂出示其父所圖艸卷披覽之餘了然在目如示諸掌嗚呼信知仁民之心如是其大乎抑嘗觀淮甸陳通州鬻海錄恨其未詳僅載西亭丰利金沙餘慶石堰五塲安置處所捎灰刺澑澳鹵試蓮煎鹽采薪之大略耳今觀斯圖眞可謂得其情備而詳矣然而浙東竹盤之殊攺法立倉之異猶未及焉敬齊慨然屬椿而言曰成先君之功者子也子其爲我全其帙而成其美云椿辭不獲已敬爲略者詳之闕者補之圖防成而敬齋不世至順庚午始得大備行鋟諸梓垂於不朽上以美鶴山存心之仁用功之勤下以表敬齋繼志之勇托付之得人也有意於愛民者將有感於斯圖必能出長策以蘇民力於國家之治政未必無小補云旹元統甲戌三月上巳天臺後學陳椿志

欽定四庫全書

熬波圖卷上

元陳椿撰各竈座圖第一

築壘圍墻圖第二

起蓋竈捨圖第三

內便倉圖第四

褁築灰淋圖第五

築疊池井圖第六

蓋池井屋圖第七【原圖缺】

開河通海圖第八

埧堰蓄水圖第九【原圖缺】

就海引潮圖第十【原圖缺】

築防海岸圖第十一

車接海潮圖第十二

疏浚潮溝圖第十三【原圖缺】

開辟攤圖第十四

車水耕平圖第十五【原圖缺】

敲泥拾艸圖第十六

海潮浸灌圖第十七

削土取平圖第十八

棹水潑水圖第十九

擔灰攤曬圖第二十

篠灰取勻圖第二十一

﹤史部﹐政書類﹐邦計之屬﹐熬波圖﹐卷上﹥

各竈座歸並竈座建立盤或三竈合一或兩竈爲一四向築疊圍墻外向逺匝濠壍內築鑿池井盛貯鹵水蓋造鹽倉柈屋置闗立鎖復撥官軍守把巡警

東海有大利斯民不敢爭並海立官舍兵衛森軍營私鬻官有禁私鬻官有刑防嚴且肅立法無生

﹤史部﹐政書類﹐邦計之屬﹐熬波圖﹐卷上﹥

築壘圍墻圍四向墻堵上置乳頭彷佛城池以絕姦僞或遇坍摧隨時築壘其土皆用蕩內生田土塹蓋傍海不時風潮大作非堅實不足以禦之

立定界址分圍短墻壘土爲之限開溝爲之防版築已完固厥土燥且剛門愼出入北軍守其旁

﹤史部﹐政書類﹐邦計之屬﹐熬波圖﹐卷上﹥

起蓋竈捨旣立列竈自春至冬照依三則火伏煎燒晨夕不住必湏於柈上蓋造捨屋以庇風雨雇募人夫工匠塡築基址令髙収買木植鐵丁等物料屋在壯而不在麗故檐楹垂地梁柱椽桷俱用巨木縛蘆爲稕鋪其上以茅苫蓋後築短墻圍褁內設出生灰之處前向容著竈丁執爨煎鹽夏月多起東南風故其屋俱朝東南風順可燒火竈丁則免煙薫火炙之患

築未脫手柈捨又興工運茆上髙屋畚泥矮墻東所喜手腳健敢言腰背慵何以門東南蓋以朝其風

內便倉各所辦鹽額多寡不同多者萬引少者不下五七千引每日煎到火伏鹽數爲因相離總倉近則往回八七十里逺者往回二百餘里或河道缺水或值聚雨所阻豈能繼卽起運各竈戶自備木植磚瓦鐵丁石灰工食等項物料就內起蓋倉房或五間或七間以便収貯公私皆便故以便倉名之

便倉以便民規模在經始地土旣髙燥水港亦通濟磚壁連屋山瓦溝建瓴水眾竈各設倉公利私亦利

褁築灰淋灰淋一名灰墶其法於攤塲邊近髙阜處掘四方土窟一个深二尺許廣五六尺先用牛於濕艸地內煉筋韌熟泥用鐵鏵鍬掘成四方土塊名曰生田人夫搬擔逐塊排砌淋底築平實四圍亦壘築如墻用木槌艸索鞭打無縱務要繞圍及底下堅實以防泄漏仍於灰淋側掘一鹵井深廣可六尺亦用土塊築壘如灰淋法埋一小竹管於灰淋底下與井相通使流鹵入井內

百煉無生泥萬杵皆實地池井旣堅牢褁築又完備作勞口舌漧咸水覺有味早知作農夫豈不太容易

築疊池井灰塲上及內築疊成鹵池井方長者爲池如蠒朴掘深八九尺濶六七尺長丈餘井則圓井之名有二大者爲井小者爲缸頭大可廣六尺小廣三尺深若池之數天晴則用水澆濕艸地將牛煉筋靭熟泥用鐵鍬掘成四方土塊方厚尺許逐塊搬擔排砌築壘池底並四向墻壁將木槌艸索鞭打繞圍上下泥縫堅實不致滲漏井亦如之池與缸頭下底埋竹管相通用鹵則缸頭內浣舀上柈

鑿井以瀦鹵井欲實且堅又恐風雨至煉泥包四邊小塊少者抱大塊壯者肩臨歸鞭又鞭恐爲螻蛄穿

蓋池井屋池井築疊旣完又忌雨損故於上造房屋以覆之収買竹爲桷椽木爲梁柱織蘆爲芭束茆爲苫工食之費時時修葺以防雨漏若入生水浸淡又湏再別淋過然後可以煎鹽

穿鑿池井完上蓋數椽屋老婦挽茅柴壯丁擔竹木檐楹苫著地難用擎天柱固非人所居但防天雨雨

﹤史部﹐政書類﹐邦計之屬﹐熬波圖﹐卷上﹥

開河通海曬灰煎鹽灌潑攤塲通船運鹵全賴海水每各竈湏開通海河道港口作垻令開月河取逺汛以接海潮每爲沙泥壅漲淤塞每歲亦湏頻頻撈洗以深之

平地海可通要非一日勞成云舉萬鍤落地連千鍬水性元潤下滿溝來滔滔海水無盡時要在人煎熬

﹤史部﹐政書類﹐邦計之屬﹐熬波圖﹐卷上﹥

埧堰蓄水辦鹽全賴海潮𨿽是各竈開挑通海河港必於港口築捺埧堰置辦工具雇募人夫看守每遇大汛人夫俱於海邊港口風雨不移徹夜守潮來則開月河通放河滿仍舊運土堅捺蓄水以備朝暮灌潑曬灰潮湧則渰沒攤塲水少則妨悞攤曬

今晨海多風潮水來浩瀚未作西頭埧先捺東頭堰蓄水不患多將以備烹煉復防有泛溢適中乃爲善﹤史部﹐政書類﹐邦計之屬﹐熬波圖﹐卷上﹥

就海引潮攤塲周圍𨿽有蓄水河溝每日澆潑灰淋鹵漸見淺涸六七月久晴分外用水浩大海潮𨿽遇大汛亦不入港必湏雇夫將帶工具就海開河引潮入港用車戽接

人言只手河可塞我見眾力海可通東南財賦大淵藪貨財所殖源無窮海波萬頃取無禁千夫奔鍤來如風湏臾引海出平地非人之力天之功

﹤史部﹐政書類﹐邦計之屬﹐熬波圖﹐卷上﹥

築防海岸每嵗七八月間多起大東北風海潮甚大慮恐湧漲渰沒灰塲時急不能幹有妨攤曬才被渰浸縱晴亦不下六七日不能施功每每多雇人夫髙築堤岸以防不測潮汛長落又恐海濤衝激損壊時常巡視有損卽補疊以防之

去海無十里水可狎而玩曽聞十年前沸騰無畔岸所以預隄防不獨爲水患煮海且富國民力惜有限

﹤史部﹐政書類﹐邦計之屬﹐熬波圖﹐卷上﹥

車接海潮五六七八月間天道久晴正當酷熱之時𨿽大汛潮不抵岸溝港漧涸缺水曬灰只得雇倩人夫將帶工具就海三五里河多用水車逐級接髙車戽醎潮入港所以備竈丁掉水灌潑攤塲淋灰取鹵

翻翻聫聫犖犖確確東海巨蛇才脫殻滔滔車腹水逆行輥輥車聲雷大作能消防部旱龍骨翻得陽侯波欲涸誰家少婦急工程徑上車頭泥兩腳﹤史部﹐政書類﹐邦計之屬﹐熬波圖﹐卷上﹥

疏浚潮溝竈通潮河港因渾潮上落沙泥淤塞不時雇工防浚

潮來溝水滿潮落三寸泥十日泥三尺溝與兩岸無髙低長柄鍁桷短柄鍬深八尺過人頭但得朝朝水滿溝一生甘作泥中

﹤史部﹐政書類﹐邦計之屬﹐熬波圖﹐卷上﹥

開辟攤塲辦鹽各隨風土浙東削土浙西下砂等塲止是曬灰取鹵攤塲防爲急務擇傍海附鹻地先行雇募人夫牛犁翻耕數次四圍開挑蓄水圍溝每淋湏廣二十四步長八十步分作三片或四片但此等法度甚爲艱辛故逐一圖之於後

鹽事有先後首當開攤塲深犁辟兩岸堅塹壅四傍細艸不畱根咸波無淸光但恐人力疲牛疲亦何傷

﹤史部﹐政書類﹐邦計之屬﹐熬波圖﹐卷上﹥

車水耕平初辟灰塲自數次翻耕之後雇募人夫水車牛力於上耕墾將髙就低丁工亦各用鐡撘鋤勻務要平正車海內咸潮灌浸如此數次令鹹味入骨水漧然後敲泥拾艸

塲面有凸凹水力均浸灌車聲接海聲鴉尾啣欲斷將來曬灰時恐有不平患但願天公平無水亦無旱

﹤史部﹐政書類﹐邦計之屬﹐熬波圖﹐卷上﹥

敲泥拾艸車水灌浸之後幹雇募人夫湏用鐵鋤將艸根起拾去雜艸根荄漧淨如有土塊仍用木槌一一敲碎如粉漸葺平正

拾艸艸葉空敲泥泥粉碎𨿽如鏡面平猶恐蟻穴壊十指盡皸瘃那復問肩背拋卻犁與鋤平地且拾芥

﹤史部﹐政書類﹐邦計之屬﹐熬波圖﹐卷上﹥

海潮浸灌敲泥拾艸之後漸已平淨又湏於攤塲四畔添做圍岸車戽海潮滿滿渰浸湏伺日久地土弔咸水漧則扒削渠取平

浙東把土刮浙西將灰淋開得攤塲成車引海潮浸土潤咸花生地瘠咸波滲煎鹽工力繁惟此艱難甚

﹤史部﹐政書類﹐邦計之屬﹐熬波圖﹐卷上﹥

削土取平潮浸旣久又湏日曬土幹工丁不問老幼各用扒銡鋤頭剗去細艸分爲片叚以一淋爲率或三片四片於中及四圍通淺淺小渠引水而已卻就港邊做潢頭每日棹水自港頭放入小渠分流四圍以供早晚澆潑其塲地宛如鏡面光淨四下坦平方可攤灰曬之如有凹凸遇雨則凹處遲幹潑水則凸處不積

潮泥不厭搗細艸不厭剗四方貴勻淨一孔防漏綻牛閒臥碌碡鹿過絕町疃不日卽興煎鹽事不可緩

棹水潑水攤塲四圍淺開通水小渠竈插不分男女每日午後収灰入淋之後塲地已空晚下用繩索札縛了水桶名曰棹桶兩人將棹桶相對於港邊棹水上岸自潢頭內流入灰塲四圍渠內隨以鍁蒲潑水灌濕攤塲浥露一夜次日絕早攤灰

灰塲欲潤不欲幹長繩戽海海水翻分溝通流防塲面平鋪灰了攤復攤就塲棹水仍潑水卻恐風來一掃間健婦肩灰何火急不顧饑兒扳擔泣﹤史部﹐政書類﹐邦計之屬﹐熬波圖﹐卷上﹥

擔灰攤曬灰乃墶內淋過鹵水殘灰及柈內半滅不過帯性生灰每墶日添生灰兩擔収擔入淋之時一擔鋪底一擔蓋面竈丁每日侵晨看天色晴霽逐擔挑開於攤塲上用濶木鍁一名鍁蒲逐一鍁開攤徧男子婦人若老若幼夏日苦熱赤日行天則汗血淋漓嚴冬朔風則履霜躡冰手足皴裂悉登塲竈無敢閒惰

海天無風雲色開相呼上塲早曬灰滿塲大堆仍小堆前擔未了後擔催少婦勤作亦可哀艸間終日眠嬰孩正苦饑腹鳴如雷轉頭饁婦從西來

篠灰取勻篠竿以竹爲之大竹一竿爲柄長六尺上縛小竹三根或兩根凡曬灰先用濶木鍁攤之後各用篠竿分頭於所攤灰處篠開均勻不致厚薄易於結咸若篠不勻則厚薄不能成咸

築塲才罷隨上灰灰如細塵地如席更持長篠輕拂拂灰中莫有塊與核一片灰塲防經手壯者尫羸肥者瘠飛揚防怕海邊風不怕天邊日頭赤

﹤史部﹐政書類﹐邦計之屬﹐熬波圖﹥

欽定四庫全書

熬波圖卷下

元陳椿撰篩水曬灰圖第二十二

扒掃聚灰圖第二十三

擔灰入淋圖第二十四

淋灰取鹵圖第二十五

鹵船鹽圖第二十六

打鹵入船圖第二十七

擔載運鹵圖第二十八

打鹵入團圖第二十九

樵斫柴薪圖第三十

束縛柴薪圖第三十一

砍斫柴玍圖第三十二

塌車車圖第三十三

人車運柴圖第三十四

車運柴圖第三十五

鐡盤模樣圖第三十六

鑄造鐵柈圖第三十七

砌柱承柈圖第三十八

排湊盤面圖第三十九

煉打艸灰圖第四十

裝泥柈縫圖第四十一

上鹵煎鹽圖第四十二

撈曬撩鹽圖第四十三

幹柈起鹽圖第四十四

出扒生灰圖第四十五

日収散鹽圖第四十六

起運散鹽圖第四十七

﹤史部﹐政書類﹐邦計之屬﹐熬波圖﹐卷下﹥

篩水曬灰攤灰篠勻之後遇有風起必致吹刮竈丁用長柄浣料舀水於上風颺水篩潑周徧令灰沾地庶免風吹失散

風日太燥灰欲飛灰底太濕生地衣老丁調停視幹濕或曬或灑隨其宜長撩取水信手潑灰不至死長含濕水勻不燥亦不濕明朝鹵成咸到骨

﹤史部﹐政書類﹐邦計之屬﹐熬波圖﹐卷下﹥

扒掃聚灰竈丁曬灰才至午後灰已成咸丁工老幼男女分布塲上用掃帚木扒掃閉推聚成堆夏月一日成咸冬月二三日方得成功

掃開掃閉禿千帚推去扒來穿兩肘百堆千堆亂人行一嘗再嘗鹻人口千夫上塲爭曬灰曬灰亦有髙低手爾曺愼勿嘆苦辛明日成鹽此其母

﹤史部﹐政書類﹐邦計之屬﹐熬波圖﹐卷下﹥

擔灰入淋灰已掃聚成堆累累滿塲每淋約三十擔以灰塲闊狹淋墶大小爲則各各挑擔入淋先用生灰一擔鋪底卻著所曬咸灰傾入滿了又用生灰一擔蓋面用腳蹅踏堅實實則鹵易流虛則鹵不下卻束艸一把於上然後以浣料舀咸水自束艸上澆淋使灰不爲水沖動用水之多少酌量灰之鹹淡爲凖

一淋灰半濕再淋灰欲泣三淋四淋灰底透竹筧通池如雨集閒投石蓮就鹵試三蓮四蓮直沈入丁夫閒少辛苦多卻恐無灰可相接

淋灰取鹵所収咸灰入淋澆水足則下鹵流入淋邊井內要知鹵之鹹淡必用蓮管秤試如四蓮俱起其鹵爲上淋過淡灰次日再曬管蓮之法采石蓮先於淤泥內浸過用四等鹵分浸四處防咸防鹵浸一處【第一等】三分鹵浸一分水浸一處【第二等】一半水一半鹵浸一處【第三等】一分鹵浸二分水浸一處【第四等】後用一竹管盛此四等所浸蓮子四放於竹管內上用竹絲隔定竹管口不令蓮子漾出以蓮管汲鹵試之視四管蓮子之浮沈以別鹵鹹淡之等

扻灰上擔去復還傾灰滿淋髙如山小池畜水待澆潑外面𨿽濕中央幹灰如命脈鹵如血血與命脈相流連便湏載鹵入去官司明日催裝柈

鹵船鹽鹵船運鹵入鹽載鹽上倉鹵船其身淺易於牽運鹽上有摧槽橄板鎖封闗防船艕【艕同榜並船也】官爲印烙

大【音貂吳船也】小名𨿽共鹽鹵船各適用鹵船淺淺搆作艙鹽實實裝其【音洞博雅舟名】灰鹵附便且輕鹽鹺到倉逺而重也無橈槳與風防篾纜牛牽運防送

﹤史部﹐政書類﹐邦計之屬﹐熬波圖﹐卷下﹥

打鹵入船撁運鹵船至灰塲邊河內泊住工丁用浣料將井內淋到鹵水用竹管引流放入船用牛牽運至

大池小池無著處相呼上鹵入去船滿載百餘石船塞港百餘只防船人丁暫得閒牽牛從此無餘力防喜長年老怕事滿船不敢偸涓滴

﹤史部﹐政書類﹐邦計之屬﹐熬波圖﹐卷下﹥

擔載運鹵攤塲有逺有近有髙有低不通船隻則桶擔挑負河港便當則用牛船搬載

擔夫負擔赬兩肩兩牛拽船行且鞭人力不甘牛有力岸傍水底爭相先牛肥且健不惜力擔夫惟愁桶底穿日西比及到前牛卻長嘆人無言

﹤史部﹐政書類﹐邦計之屬﹐熬波圖﹐卷下﹥

打鹵入牛船載鹵至邊港內泊住工丁將綰料就船舀起鹵水傾於墻腳下元置竹管內引放入中從各枝分小渠內流入各池中停頓

前運鹵船衘尾上鹵分溝入里長筧短筧斷復連行地滔滔如注水今年天道好曬灰那更淋灰淸徹底試來入口十分咸守煎歡賞管煎喜

﹤史部﹐政書類﹐邦計之屬﹐熬波圖﹐卷下﹥

樵斫柴薪辦鹽柴爲本向者額輕蕩多今則額重蕩少爲因鹽額愈增而蕩如舊故也春首柴苗方出漸次長茂雇人防守不得人牛踐踏謂之看靑及過五月小暑梅雨後方可樵斫間有缺柴之家未待四月柴方長尺許已斫之矣雇募人夫入蕩砍斫人夫手將鐵鐄【鐄音橫廣韻鎌也】腳著木履爲蕩內柴根刺足難於行立也上則月分鹵醎毎鹽一引用柴百束下則時月鹵淡用柴倍其數至如四五月乏柴則買大小麥桿柴接濟煎燒浙西爲有官蕩每引工本比浙東減五兩

黃茆白葦地一望百餘里長鐄瑩如雪動手卽披靡縱橫臥荒野海風吹不起𨿽有菅與蒯亦毋棄憔悴

束縛柴薪雇募夫丁砍斫柴薪用艸義翻曬三兩日幹用木柧【柧與觚同說文徐鍇曰三稜爲柧】兒聚方用茅撚束縛成个毎个六尺圍圓逐个搬擔堆防在蕩別雇人夫牛車搬運遇雨則柴腐爛不敖火力用茅撚以軟細茅柴攪爲單股繩索長七尺餘

平明加束縛委地何紛紛一畝當防束一束當防斤一際萬餘束際際【俗呼一堆爲一際】連靑雲余艸任狼藉待與樵者分﹤史部﹐政書類﹐邦計之屬﹐熬波圖﹐卷下﹥

砍斫柴玍亡宋年間官撥艸蕩此時鹽數少近年累防官司增添鹽額別無添撥艸蕩以是每歲煎鹽不敷才至起火便行缺柴三四月間柴苗方長尺許已是開蕩樵斫至八九月內已無接濟不免多募人丁工具將蕩內茅根玍【玍字字書韻書俱不載未詳】柴再行刮削砍斫用茅撚三務縛束名曰橫包柴搬擔堆垜陸續搬運入

黃茅斫盡鹽未足官司熬熬催火伏有錢可買鄰塲柴無錢之家守鹽哭茅根得雨力未衰昨日猶短今日齊亂包急束少作堆三寸五寸尋柴玍

塌車車運柴必用【字字書韻書俱不載未詳】車塌車二車大小各隨其制皆用樟楡等硬木做造方可耐久管車輪軸頭處每輛用生鐵鑄成鐵管四个穿套在車機內籠軸其中庶耐轉軸名曰穿有力之家則造車無力之家用塌車蓋車用費牛力倍於塌車數倍故也

千牛宻攢蹄車聲雷長堤擔夫欲爭道長驅與之齊束艸如山髙牧子猶嫌低陸地行尙可可憐行深泥﹤史部﹐政書類﹐邦計之屬﹐熬波圖﹐卷下﹥

人車運柴各柈爲日責火伏鹽所拘柴薪搬運不疊若無積柴則陰雨缺爲燒用縱有外柴薪卒急不得入內若還多積各柈舉皆起火地叚窄狹恐引延燎之患自早至暮夜以繼日丁工車輛交馳運趕柈尙慮不敷自非廣募丁工安能成效

塌車無兩輪陸地行如飛肩拖與背負右挽仍左推家家牛正忙不念人力疲運柴恐不疊一日知防回﹤史部﹐政書類﹐邦計之屬﹐熬波圖﹐卷下﹥

車運柴附塗蕩值雨則逺近浸濘或深蕩隔渉溝港塌車人擔難於搬夯【夯呼講切近壑上聲人用力以堅舉物也一曰北音讀如抗】車輪軸轉易於牽運每輛可運柴五十束塌車止載十五束

平明驅羣牛駕以大小車車上何所有束束黃茅柴行行亦良苦牧豎不停撾空車晚歸去牛背載寒鴉

﹤史部﹐政書類﹐邦計之屬﹐熬波圖﹐卷下﹥

鐵盤模樣盤有大小闊狹薄則易裂厚則耐久浙東以竹編浙西以鐵鑄或篾或鐵各隨其宜柈大塊數則多少者盤縫卻省邊際龜腳靠閣柈墻以篾爲者止可用三二日焚燬繼成棄物則應酬官事而已終不如鐵鑄者可熬烈火烹鏈也

方盤𨿽薄容易裂圓鑊𨿽深又難熱不方不圓合而分樣自兩淮行兩浙洪鑪一鼓焰掀天収盡九州無寸鐵明朝火冷合而觀疑是沅江九肋鼈﹤史部﹐政書類﹐邦計之屬﹐熬波圖﹐卷下﹥

鑄造鐵柈鎔鑄柈各隨所鑄大小用工鑄造以舊破鍋鑊鐵爲上先築鑪用瓶砂白磰炭屑小麥穂和泥實築爲鑪其鐡柈沈重難秤斤兩隻以秤鐵入鑪爲則每鐡一斤用炭一斤總計其數鼓韝煽鎔成汁鐡鎔盡爲度用栁木棒鉆鑪臍爲一小竅煉熟泥爲澑放汁入柈模內逐一塊依所欲模樣防鑄如要汁止用小麥穂和泥一塊於杖頭上抹塞之卽止柈一面亦用生鐵一二萬斤合用鑄冶工食所費不多

大柈大小十餘片中盤四片小盤二誰將紅鑪生鐵汁防入模中隨巨細神槌擊後皆有用良冶収功在零碎閒看鑪韝棄荒郊當時閙熱今如水

砌柱承柈裝柈之時每一柈先用大磚一千餘片向竈肚中間砌磚柱二行昔者鐵鑄爲柱竈口前後各砌二磚柱爲門柈外周圍用土墼疊爲墻壁從地髙二尺餘堅固築打閣柈於上三五日一次別換砌裝

灰泥煉得如蒸土巨磚爲駞石爲虎四垠打就圍火城中間屹立承柈柱此時築打不加工他日難禁大火聚滿盤白雪積如山不比金莖但承露﹤史部﹐政書類﹐邦計之屬﹐熬波圖﹐卷下﹥

排湊盤面盤有大小不等或如木梳片或三角或四方或長條或小碎工丁數十人用扛索杪木奮力舉鐵塊排揍成盤周圍閣所築土墻上其中各磚柱上或有短小鐡塊閤不及磚柱者先用鐵打成塊臂模樣名曰柈駝以曲頭撘兩旁大鐵塊上以凹身閣小片湊補成圓【字疑搘字之訛廣韻私盍切音攱起也】平正

形模本渾淪何乃散而聚世無烏獲力萬鈞未易舉片叚合湊成冶工費鎔錮𨿽曰小鐵駝能補空缺處

煉打艸灰如遇裝柈先用茒柴絞成大索卻寸寸刴碎和生灰略入少鹵潤灰不令飛動卻敎竈丁繞圍羣坐各將木棒於艸灰上不住手鞭打三二日臨用時再和石灰三斛加以醎鹵打和稠黏以塗柈縫

艸灰將何用鞭打不停手明朝裝柈時泥箯防柈口壯夫打鞭千百折煉得白灰成黑雪誰知只是鑪與篾泥向盤邊堅似鐵﹤史部﹐政書類﹐邦計之屬﹐熬波圖﹐卷下﹥

裝泥柈縫鐡柈旣湊完備縫闊者四五寸狹者一二寸先束小柴把塞滿縫內以小竹扡穿定次上鹵和所打熟灰逐縫塗滿周遭乃用蘆箯髙五六寸圍轉亦用艸灰褁塗其內以大牛箆砑掠光實略以十餘束柴焚火使灰略堅卻防去竹扡又用骨箆蘸鹵再砑竹川孔無縫頻以艸帚蘸鹵刷縫使骨箆頻砑一面燒火縫稍堅卽上鹵矣必三五日再裝一次

三長四短鑄盤片五合六聚湊盤面老丁自有生焊藥灰日千舂泥百煉深深抹縫工補插五六烏金小駝健補虛架滿茍目前安得天地爲鑪陰陽炭

上鹵煎鹽柈面裝泥已完鹵丁輪定柈次上鹵用上竹管相接於池邊缸頭內將浣料舀鹵自竹管內流放上柈鹵池稍逺者愈添竹管引之柈縫設或滲漏用牛糞和石灰掩卽止

竹筩防鹵初上盤今日起火齊著日煎月煉不得閒卻愁火急柈易幹炎炎火窖去地三尺許海波頃刻熬出素烹煎不顧寒與暑半是竈丁流汗雨

﹤史部﹐政書類﹐邦計之屬﹐熬波圖﹐卷下﹥

撈灑撩鹽煎鹽旺月鹵多味醎則易成就先安四方矮木架一二个【名撩牀】廣五六尺上鋪竹篾防柈上鹵滚後將掃帚於滚柈內頻掃木扒推閉用鐵剗撈漉欲成未結糊塗濕鹽逐一剗挑起撩牀竹篾之上瀝去鹵水乃成幹鹽又攙生鹵頻撈鹽頻添鹵如此則晝夜出鹽不息比同逐一柈燒幹出鹽倍省工力若鹵太醎則灑水澆否則柈上生蘗如飯鍋中生煿焦通寸許厚湏用大鐵槌【一名柈槌】逐星敲打剗去了否則爲蘗所隔非但鹵難成鹽又且火致損盤鐵

火伏上則鹽易結日烈風髙勝他月欲成未成幹又濕撩上撩牀便成雪盤中鹵幹時時添要使柈中常不絕人面如灰汗如血終朝徹夜不得歇

kao

幹柈起鹽下中則月鹵水淡薄結鹽稍遲難施撩鹽之法直湏待柈上鹵幹已結成鹽用鐵剗起其柈厚重卒未可冷丁工著木履於熱柈上行走以掃帚聚而收之

大柈未冷火初歇輕輕剗柈休剗鐵有如昨夜未完月妖蟆食破圓還缺又如水晶三角片又如蒸餅十字裂正愁天上多苦霧卻喜海濵有醎雪

﹤史部﹐政書類﹐邦計之屬﹐熬波圖﹐卷下﹥

出扒生灰攤灰所曬醎灰湏日增添生灰剌和爲母當燒火時扒【扒集韻布防切音八史記掊視得鼎索隱曰掊扒也】出柈肚生灰半滅未過者以水澆潑存性工丁不分男婦逐擔挑出攤塲頭堆積以多爲貴凖備每日消用

死灰不復燃生灰猶未死昨朝火窖中今日冷如水莫嫌灰擔重積灰那忍棄曬漧再下淋又作還魂

﹤史部﹐政書類﹐邦計之屬﹐熬波圖﹐卷下﹥

日收散鹽竈丁接柈煎鹽輪當柈次周而復始且如一戶煎鹽了畢主戶則斛收見數入內倉房收頓依驗多寡俵付工本口糧以勵勤惰

一日煎防何一日收防多但憂辦不上不獨遭譏訶日課有工程官事無蹉跎月月無虛申不敢連司鹺

﹤史部﹐政書類﹐邦計之屬﹐熬波圖﹐卷下﹥

起運散鹽各日煎散鹽數多柈竈內及倉厫盈滿必隨時起運赴總倉以備支裝每日丁工擔挑下船各家用印關防官設軍人輪流沿途防送到倉交收

散鹽如積雪地上數百堆闗防少不宻門或夜多備牛與船加以人力推總倉有統攝不招還自來

