

明集禮原序

大明集禮一書我皇祖髙皇帝之所制也所謂吉凶軍賔嘉五禮也吉禮者首之以祀典以及朝防等類凶禮也喪之類軍也賔也嘉也各寓以戎事朝聘婚姻等類莫不詳備允爲萬世之法程子孫之所世守而遵行推衍之也昨嵗禮部請刻布中外俾人有所知見乃命內閣祕蔵令其刋布玆以訖工遂使廣行宣傳以彰我皇祖一代之制朕素不知禮又兼無學因以刋布之意而述之於首是爲序嘉靖九年六月望日

欽定四庫全書

史部十三

明集禮目錄上

政書類二【儀制之屬】卷一

吉禮一

祀天

總敍

壇壝

燎壇【燎牲附】

配帝

從祀

神位版

神席

祝冊

祭器【燎燭菁茅附】

禮神之玉

幣【神幣局附】

牲

滌牲【神牲所附】

酒齊

粢盛

籩豆之實

樂舞

祭服

褥位

版位

車旂

陪祭執事

陳設

受誓戒

致齋

告天下神只

省牲器

飲福

齋宮

告祭

告廟

卷二

吉禮二

祀天

圜丘圖

圜丘陳設圖

上帝陳設圖【配帝位同】

太明陳設圖【夜明星辰太嵗位同】

樂舞名物

樂圖

舞圖

樂章

親祀儀注

遣官奏告圜丘儀注【方丘同】

祭器圖

篚

爼

罍

洗

槪尊

散尊

山罍

蜃尊

犧尊

象尊

著尊

壺尊

勺

太尊

沙池

防布巾【羃】

柶

鉶

匏尊

坫

簠

簋

豆

登

籩

卷三

吉禮三

祭地

總敍

壇壝

瘞坎

神位版

配位

從祀

神席

祝冊

祭器

禮神之玉

幣

牲

樂舞

祭服

酒齊

粢盛

籩豆之實

褥位

車旂

執事人員

陳設

告天下神只

齋戒

省牲器

飲福

齋宮

告廟

方丘壇圖

方丘陳設圖

皇地只陳設圖【配位同】

五嶽陳設圖【五鎭四海四瀆各壇同】

樂舞名物

樂圖

舞圖

樂章

親祀儀注

卷四

吉禮四

宗廟

總敍

廟制

神主

時享

朔望

薦新

告祭

祭服

祭器

幣

祝

牲

牲軆

酒齊

粢盛

籩豆之實

樂舞

誓戒

齋

省牲

陳設

祼

飲福

燎瘞

職掌

追尊

冊寶

配享功臣

五祀

卷五

吉禮五

宗廟

廟制圖

太廟特祭圖【四廟同】

祫祭圖

太廟陳設圖【各廟同】

樂圖

舞圖

樂舞名物

樂章

太廟時享儀注

太廟朔祭儀

望祭儀

薦新儀

獻新儀

遣官奏告儀

卷六

吉禮六

宗廟

王國宗廟考【缺】

親王祀仁祖廟圖

王國祭仁祖廟版位圖

祖廟陳設圖

祖廟樂圖

祖廟舞圖

樂舞名物【缺】

樂章【缺】

祖廟禮物

禮器

親王祭仁祖廟儀

品官家廟考

家廟圖

祠堂制度

神主式

櫝韜借式

櫝式

尺式

品官享家廟儀

卷七

吉禮七

宗廟

祭器圖

豆

籩

籩巾

登

鉶

簠

簋

爵

坫

圭瓉

瓉盤

云坫

沙池

牛鼎

羊鼎

豕鼎

鼎扄

鑾刀

爼

壺尊

太尊

著尊

山尊

犧尊

象尊

山罍

彞【舟】

雞彞【舟】

斚彞【舟】

黃彞【舟】

烏彞【舟】

蜼彞【舟】

虎彞【舟】

匜

槃

洗

洗勺

洗罍

篚

卷八

吉禮八

社稷

總敍

配位

壇壝

瘞坎

社主

神席

祭器

玉

幣

祝

牲

酒齊

粢盛

籩豆之實

樂舞

祭服

職掌人員

陳設

齋戒

卷九

吉禮九

社稷

壇圖

陳設總圖

陳設圖

樂圖

舞圖

樂舞名物

樂章

祭太社太稷儀注

遣官奏告社稷儀注

卷十

吉禮十

王國社稷

總敍

社稷壇圖

版位圖

陳設圖

兩圭有邸圖

王國祭社稷儀注

郡縣社稷

社稷壇圖

郡縣春秋仲月上戊祭社稷儀

里社

里社陳設圖

社稷祭儀

卷十一

吉禮十一

朝日夕月

總敍

壇制

神位版

神席

祝冊

祭器

玉幣

牲

酒齊

粢盛

籩豆之實

樂舞

祭服

朝日壇圖

朝日版位圖

朝日陳設圖

樂圖

舞圖

朝日樂章

夕月壇圖

夕月版位圖

夕月陳設圖

樂圖

舞圖

夕月樂章

皇帝春朝朝日儀注

皇帝秋夕夕月儀注

卷十二

吉禮十二

借田享先農

總敍

時日

壇壝

配位

神席

祝冊

祭器

幣

牲

酒齊

粢盛

籩豆之實

樂章

冠服

車輅

陳設

齋戒

齋宮

耕所

耒耜【牛附】

耕推之數

谷種

借田執事

勞酒

皇帝耕借親享先農儀注

先農壇

先農版位圖

先農陳設圖

耕借圖

先農陳設圖

樂圖

舞圖

卷十三

吉禮十三

專祀太歲風雲雷雨師

總敍

壇制【時日附】

牲幣

祭器

酒齊

粢盛

籩豆之實

樂

祝冊

壇位圖

樂圖

舞圖

陳設圖

樂章

降香遣官祭祀儀注

王國祭儀注

各府州縣祭儀注

卷十四

吉禮十四

專祀嶽鎭海瀆天下山川城隍

總敍

封爵

祭所

瘞坎

祝版

代祀嶽鎭海瀆碑

代祀外夷山川碑

祭器

玉幣

牲

酒齊

粢盛

籩豆之實

樂

祭服

壇位圖

陳設圖

樂圖

舞圖

樂章

降香遣官祭祀儀注

諸侯王祭封內山川

王國祭山川壇儀

王國祭城隍儀

各府州縣祭山川

各府州縣祭山川壇儀

卷十五

吉禮十五

祀旗纛

總敍

壇宇神位

牲幣

祭器

酒齊

粢盛

籩豆之實

陳設圖

降香遣官祭儀注

王國祭旗纛儀注

外各衞祭旗纛儀注

祀馬祖先牧馬社馬步

總敍

壇壝

祝冊

幣

牲

祭器

粢盛

酒齊

籩豆之實

樂

神位圖

陳設圖

遣官祀馬祖先牧馬社馬步儀注

祭厲

總敍

祭日

祭所

祭物

祭儀

祭泰厲文

告城隍神文

各府祭郡厲文【州縣仿此】

祭告城隍文

祭鄕厲文

祭告城隍文

祀典神只

總敍

應天府守臣大祀神只

卷十六

吉禮十六

三皇

總敍

配位

從祀

祝冊

祭器

幣

牲

酒齊

粢盛

籩豆之實

樂

樂圖

陳設圖

配位陳設圖

降香遣官祭祀儀注

孔子

總敍

封諡

廟祀

襲封

配享

從祀

祝文

祭器

幣

牲

酒齊

粢盛

籩豆之實

樂舞

樂圖

陳設圖

配位陳設圖

降香遣官釋奠儀注

卷十七

嘉禮一

朝會

總敍

乘輿冠服

皇太子冠服

諸王冠服

羣臣冠服

儀仗

班位

樂

執事

陳設

贊辭

賀表

禮物

鳴鞭

雞唱

宴會

正旦朝賀儀注【冬至儀注同但攺用贊詞並宣答】

聖節儀注

宴會儀注

午門開讀赦書儀注【開詔同】

諸王來朝儀注

奉天殿丹墀班位圖

丹陛版位圖

殿上版位圖

奉先殿常朝侍立圖

諸王來朝丹墀班位圖

丹陛版位圖

殿上版位圖

謹身殿宴會次序圖

卷十八

嘉禮二

中宮朝會

總敍

中宮冠服

皇妃冠服

皇太子妃冠服

諸王妃冠服

公主冠服

命婦冠服

儀仗

樂

陳設

執事

班位

贊詞

賀箋

宴會

皇太子正旦朝賀儀注【冬至壽誕同但攺用贊詞】

內外命婦正旦朝賀儀注【冬至壽誕同但攺用贊詞】

宴會命婦儀注【正旦冬至壽誕並同】

諸王來朝儀注

皇太子諸王朝圖

中宮受皇妃賀圖

中宮受皇太子妃王妃公主賀圖

中宮受外命婦賀圖

內殿宴會內外命婦次序圖

諸王來朝圖

東宮朝會

總敍

儀仗

樂

陳設

執事

班位

贊詞

賀箋

正旦受三師賀儀【冬至千秋同】

正旦受羣官賀儀【冬至同】

千秋受羣官賀儀

諸王來見儀注

諸王來見班位圖

大本堂受三師賀圖

羣官賀圖

卷十九

嘉禮三

冊拜

冊皇后

總敍

冠服

車輅

冊

冊文

寶

節

樂

儀仗

執事

陳設

班位

奏告

賀禮

會禮

謁廟

奏告圜丘儀注【見祀天篇】

奏告方丘儀注【見祭地篇】

奏告宗廟儀注【見宗廟篇】

冊拜皇后儀注

發冊

受冊

百官稱賀上表箋儀注

皇帝會羣臣儀注【與正旦會儀同見朝會篇】

皇后會內外命婦儀注【與正旦會儀同見朝會篇】

謁廟儀注

遣使冊拜丹墀版位圖

丹陛及殿上版位圖

中宮受冊版位圖

卷二十

嘉禮四

冊拜

冊皇太子

總敍

冠服

車輅

冊

冊文

寶

節

樂

儀仗

執事

陳設

班位

奏告

謝皇帝

朝中宮

謁太廟

賀禮

會禮

奏告圜丘儀注【見祀天篇】

奏告方丘儀注【見祭地篇】

奏告宗廟儀注【見宗廟篇】

冊拜儀注

謝中宮儀注

諸王賀東宮儀注

諸王賀中宮儀注

百官稱賀進表箋儀注【禮同冊皇后】

百官進箋賀東宮儀注

內外命婦賀中宮儀注

冊皇太子丹墀版位圖

丹陛版位圖

殿上版位圖

卷二十一

嘉禮五

冊拜

冊親王

總敍

冠服

車輅

冊

冊文

寶

節

樂

儀仗

執事

陳設

班位

奏告

謁廟

冊拜親王儀注

迎冊寶安奉親王殿儀注

親王年防內宮行冊禮儀注

親王謝中宮儀注

親王謝東宮儀注

親王自行賀禮儀注【百官賀諸王附】

百官稱賀上表箋儀注

皇太子賀中宮儀注

內外命婦賀中宮儀注

諸王受冊百官進箋東宮儀

冊親王丹墀版位圖

丹陛拜位圖

殿上拜位圖

卷二十二

嘉禮六

冊拜

冊公主

總敍

冠服

車輅

冊

冊文

印

節

樂

儀仗

執事

陳設

班位

發冊儀注

受冊

冊公主丹墀版位圖

丹陛版位圖

殿上版位圖

公主宮中受冊版位圖

冊內命婦

總敍

冠服

車輅

冊

冊文

印

節

執事

陳設

班位

冊內命婦儀注

傳防遣使冊皇妃版位圖

皇妃受冊版位圖

卷二十三

嘉禮七

冠禮

天子加元服

總敍

筮日

奏告

冠服

加數

就廟

陳設

執事

賔贊

用樂

醴醮

祝辭

見太后

謁廟

會羣臣

天子加元服儀注

皇帝見太后

謁廟

會羣臣

加元服圖

皇太子加元服

總敍

筮日

奏告

冠服

加數

賔贊

陳設

執事

樂

醴醮

祝辭

醮辭

字辭

會賔贊

朝謁

謁廟

羣臣稱賀

會羣臣

會宮臣

宮臣朝賀

皇太子加元服儀注

明日謁廟

冠圖

卷二十四

嘉禮八

冠禮

親王冠禮

總敍

筮日

告廟

冠服

加數

賔贊

樂

醴醮

祝辭

醴辭

字辭

陳設

執事

會賔贊

朝謁

謁東宮

謁廟

羣臣稱賀

會羣臣

王府官賀

會王府官

冠圖

品官冠禮

總敍

筮日

告廟【缺】

陳服器

加冠

賔贊

樂

醴醮

祝辭

醮辭

字辭

冠者見母

謁廟

冠儀

冠圖

士庶冠禮

總敍

筮日

筮賔

戒賔

陳服器

加冠

祝辭

醴

祝辭

字辭

冠者見拜

醴賔

謁廟

冠圖

卷二十五

嘉禮九

婚禮

天子納後

總敍

冠服

制

制文

禮物

樂

節

祭告

納采

問名

納吉

納徵

請期

奉迎

同牢

表謝

謁廟

受命婦朝

遣使儀注

納采儀注

問名儀注

納吉儀注

納徵儀注

請期儀注

臨軒遣使冊後及奉迎儀注

受冊儀注

奉迎儀注

同牢儀注

表謝儀注

謁廟儀注

皇后受內外命婦朝儀注

皇帝受羣臣賀儀注

臨軒遣使圖

納采圖【問名納吉納成請期同】

受冊圖

合巹圖

卷二十六

嘉禮十

婚禮

皇太子納妃

總敍

冠服

車輅

冊

寶

禮物

樂

祭告

納采【缺】

問名

納吉

納徵

請期

奏告

受冊

醮戒

親迎

合巹

妃朝見

盥饋

會羣臣

遣使儀注

納采儀注

問名儀注

告吉儀注

納徵儀注

請期儀注

祭告儀注

遣使奉冊儀注

妃受冊儀注

醮戒儀注

親迎儀注

同牢儀注

妃朝見儀注

盥饋儀注

臨軒遣使圖

納采圖【問名納吉納成請期同】

受冊圖【親王妃同】

親迎圖【親王同】

朝見圖【盥饋同】

朝見皇后圖

卷二十七

嘉禮十一

婚禮

親王納妃

總敍

冠服

車輅

冊

冊文

禮物

納采

問名

納吉

納徵

請期

奉冊

親迎

醮戒

同牢

妃朝見

盥饋

納采儀注

問名儀注

納吉儀注

納成儀注

請期儀注

遣使奉冊儀注

醮戒儀注

親迎儀注

同牢儀注

妃朝見儀注

盥饋儀注

謁廟儀注

臨軒遣使圖

納采圖【問名納吉納成請期同】

朝見圖【盥饋同】

公主出降

總敍

冠服

車輅冊印

禮物

遣使奉冊及公主受冊

納采問名

納吉

納徵

請期

親迎

同牢

見舅姑

盥饋

納采問名儀注

納吉儀注

納徵儀注

請期儀注

親迎儀注

同牢儀注

見舅姑儀注

醴婦儀注

盥饋儀注

享丈夫婦人送者

臨軒遣使圖

納采圖【問名納吉納成請期同】

見舅姑圖

卷二十八

嘉禮十二

婚禮

品官

總敍

冠服

車輅

禮物

樂

納采問名

納吉

納徵

請期

親迎

同牢

見舅姑

納采問名儀

納吉儀

納成儀

請期儀

親迎儀【有故請以媒氏往迎】

同牢儀

廟見儀

見舅姑儀

盥饋儀

舅享丈夫送者儀

姑享婦人送者儀

納采圖【問名納吉納成請期同】

親迎圖

見舅姑圖

謁廟圖

庶人

總敍

冠服

禮物

納采問名

納幣【請期附】

親迎

見祖禰

見舅姑

享送者

壻見婦之父母儀

納采儀

納幣請期儀

親迎儀【有故聽以媒氏往迎】

見舅姑儀

見祖禰儀

壻見婦之父母儀

享送者儀

納采圖【問名納吉納成親迎同】

親迎圖

見舅姑圖

見祖禰圖

卷二十九

嘉禮十三

鄕飲酒

總敍

賔主介僎

戒賔介

設席位次

陳器

捨菜

立班

迎賔

序賔

獻賔

賔酢主

主酬賔

主獻介

獻三賔

獻眾賔

陞位

僎入

樂賔

司正揚觶

旅酬

讀律

無算爵

賔出

縣邑飲酒讀律儀注

立賔主介僎

陳席設位次

陳器

捨菜

立班

迎賔

序賔

獻賔

賔酢主

獻介

獻三賔

獻眾賔

陞位

僎入

揚觶

讀律

無算爵

賔出

里社飲酒讀律儀

立賔位

陳設

序賔

讀律

賔出

設席陳器圖

立班圖

迎賔圖

主獻賔酢圖

主人獻介圖

主人獻眾賔圖

主迎僎獻僎圖

司正揚觶圖

讀律圖

明集禮目錄上﹤史部﹐政書類﹐儀制之屬﹐明集禮﹥

欽定四庫全書

明集禮目錄下

卷三十

賔禮一

朝貢

蕃王

總敍

迎勞

冠服

陳設

儀仗

班位

執事

樂舞

贄獻

宴會

賜予

迎勞儀注

朝見儀注

見東宮儀注

見諸王儀注

見宰輔以下儀注

宴會儀注

東宮賜宴儀注

省府臺宴會儀注

陛辭儀注

辭東宮儀注

勞送出境

蕃國正旦冬至壽日率眾官望闕行禮儀注蕃國進賀表箋儀注

蕃王朝見圖

丹墀版位圖

丹陛上版位圖

殿上版位圖

蕃王見東宮圖

蕃王見諸王圖

蕃王與宰輔相見圖

謹身殿錫宴圖

東宮錫宴圖

卷三十一

賔禮二

朝貢

蕃使

總敍

迎勞

冠服

陳設

儀仗

班位

執事

樂舞

貢獻

錫宴

賜予

迎勞儀注

受蕃國來附遣使進貢儀注【遣使常朝儀附】

受蕃使每歲常朝儀注

東宮受蕃國使進貢儀注【朝見儀附】

參見省府臺官儀注【每歲常朝入見儀附】

錫宴儀注【東宮錫宴儀同】

省府臺宴勞儀注

蕃使陛辭儀注

蕃使辭東宮儀注【常朝儀附】

勞送出境

蕃使進貢圖

丹墀版位圖

丹陛上版位圖

殿上版位圖

蕃使進貢東宮圖

蕃使每歲常朝東宮圖

蕃使見省官圖

卷三十二

賔禮三

遣使

總敍

詣蕃國開詔【書附】

賜蕃國印綬

賜蕃國禮物

迎接

序坐

遣使開詔儀注

蕃國接詔儀注

遣使賜印綬儀注【賜禮物儀同】

蕃國受印物儀注

遣使開詔圖

蕃國接詔圖

卷三十三

軍禮一

親徵

總敍

類於上帝

造於太廟

宜於太社

禡祭

軷祭

祭所過山川

奏凱獻俘

宣露布

論功

諸將受封賞表謝

禡祭儀注

論功行賞儀注

祭所過山川儀注

卷三十四

軍禮二

遣將

總敍

授節鉞

造廟

宜社

告武成王廟

禡祭牙纛

奏凱

獻俘

宣露布

論功

授節鉞儀注

遣將告武成王廟儀注

禡祭軍牙六纛儀注

奏凱儀注

宣露布

獻俘

大將受爵賞謝

卷三十五

軍禮三

大射

總敍

戒百官

張侯

設樂

陳器

設位

就位

燕禮

立司正

納射器

比三耦

司射誘射

禦射

公及賔諸公卿大夫射

取矢視算

飲不勝者

再射

禮畢

虎侯

熊侯

豹侯

熊侯

麋侯

大侯

糝侯

豻侯

五正侯

三正侯

三正侯

獸侯【熊首】

獸侯【麋首】

獸侯【虎豹首】

獸侯【鹿豕首】

並夾

乏

弓

矢

楅

韋當

鹿中

兕中

皮樹中

閭中

虎中

算

撲

射物

朱極三

決

遂

次

步射總法

豹鵠

糝鵠

狐鵠

布鵠

容

算

兕中

鹿中

各行省射圖

王相府圖

各衞府州射圖

各縣射圖

各學射圖

職掌

射式

儀注

卷三十六

凶禮一

弔賻

總敍

遣使賑撫各府水旱虫災

遣使勞問王公公主以下疾

乘輿爲王公以下舉哀

乘輿臨王公以下喪

遣使弔賻王公以下喪

制遣百官會王公以下喪

遣使冊贈諸王大臣

遣使致奠諸王以下喪

中宮爲祖父母父母以下舉哀

中宮爲祖父母父母成服

中宮遣使弔諸王以下喪

東宮爲諸王以下舉哀

東宮臨諸王以下喪

東宮遣使弔賻諸王以下喪

東宮遣使致奠諸王以下喪

東宮妃爲祖父母父母以下舉哀

東宮妃爲祖父母父母成服

遣使問王公大臣疾病儀注

乘輿爲王公大臣舉哀儀注

乘輿受蕃國王訃奏儀注

乘輿臨王公大臣喪儀注

遣使弔王公大臣喪儀注

遣使賻王公大臣喪儀注

遣百官會王公大臣喪儀注

遣使冊贈王公大臣儀注

遣使致奠王公大臣喪儀注

中宮爲祖父母父母以下舉哀儀注

中宮爲祖父母父母奔喪儀注

中宮爲祖父母父母成服儀注

卷三十七

凶禮二

喪儀

品官

總敍

復衣

盤盆巾櫛

襲衣

含

銘旌

小斂衣

大斂衣

靈座

棺槨

廬次

明器

下帳

墻翣

引披鐸

纛

功布

方相

鹵簿鼓吹

大轝

志石

碑碣

墓壙

賻

神主

奠祭器饌

始死奠

小斂奠

大斂奠

朝夕奠

朔望奠

祖奠

遣奠

虞祭

卒哭祭

祔祭

小祥大祥禫祭

祥禫冠服

弔服

初終

小斂

大斂

成服

弔奠賻

擇地

祭后土

葬

虞

卒哭

祔

小祥

大祥

禫

聞喪

奔喪

攺葬

庶人

總敍

復衣

盤盆巾櫛

襲衣

含

靈座

銘旌

小斂衣

大斂衣

棺

服次

明器

功布

大轝

志石

灰隔

墓壙

賻贈

木主

奠祭饌具

祥禫冠服

初終

小斂

大斂

成服

弔奠賻

擇地

祭后土

葬

虞

卒哭

祔

小祥

大祥

禫

奔喪

攺葬

卷三十八

凶禮三

喪儀圖

斬衰三年

齊衰三年

齊衰杖期

齊衰不杖期

齊衰五月

齊衰三月

大功九月

小功五月

緦麻三月

本宗五服

三父八母服制

妻爲夫黨服

外族母黨妻黨服

襲含哭位

小斂

大斂

喪服

喪服圖

衰衣

裳制

斬衰冠

齊衰冠

斬衰首絰【腰絰絞帶】

齊衰首絰【腰絰絞帶】

杖

屨

幎目【覆面帛】

握手

含具

飯珠

衾

衿

明衣裳

銘旌

苞

筲

罋

方相

纛

功布

竹格

翣

大轝【已上俱圖】

卷三十九

冠服

總敍

乘輿

皇太子

諸王

羣臣

內使

侍儀舍人

校尉

刻期

士庶

皇后

皇妃

皇太子妃

王妃【公主同】

內外命婦

宮人

士庶妻

卷四十

冠服圖

乘輿

冕

衣

纁裳

中單

蔽膝

革帶

大帶

綬

佩

襪

舄

通天冠

烏紗折上巾

皮弁

絳紗袍

紅羅裳

白中單

蔽膝【缺】

方心曲領【缺】

大帶【缺】

革帶【缺】

佩【缺】

綬【缺】

襪【缺】

舄【缺】

皇太子

九旒冕

衮衣

裳

蔽膝

中單

方心曲領

革帶

大帶

玉佩

綬

白襪

赤舄

遠遊冠

絳紗袍

蔽膝

中單

朱裳

革帶

假帶

佩

綬

白襪

黑舄

羣臣

襆頭

公服

帶

笏

皂靴

七梁冠【加籠巾】

六梁

五梁

四梁

三梁

二梁

一梁

靑羅衣

裙

蔽膝

中單

綬

方心曲領

假帶

束帶

襪

舄

烏紗防

盤領衣

內使

烏紗交腳防

胸背花盤領大袖衫

角束帶

靴

侍儀舍人

展角襆頭

窄袖衫

束帶【缺】

校尉

交腳襆頭

寶相花裙襖

葵花束帶

皂靴

刻期

腰綫襖子

方頂巾

象牙絳環

闊絳

士庶

四方平定巾【缺】

盤領衣【缺】

皇后

九龍四鳯冠

束帶

靴

褘衣

中單【缺】

蔽膝【缺】

革帶【缺】

大帶【缺】

防佩【缺】

綬【缺】

襪【缺】

舄【缺】

皇妃【太子妃王妃公主同】

九翚四鳯冠【缺】

翟衣【缺】

中單【缺】

蔽膝【缺】

革帶【缺】

大帶【缺】

佩【缺】

綬【缺】

襪【缺】

舄【缺】

命婦

冠花九樹【九鈿缺】

八樹【八鈿缺】

七樹【七鈿缺】

六樹【六鈿缺】

五樹【五鈿缺】

四樹【四鈿缺】

三樹【三鈿缺】

二樹【二鈿缺】

一樹【一鈿缺】

翟衣九重【缺】

中單【缺】

蔽膝【缺】

大帶【缺】

革帶【缺】

襪【缺】

佩【缺】

綬【缺】

舄【缺】

宮人

烏紗防【缺】

團領宮袖【缺】

金束帶【缺】

裙【缺】

弓鞋【缺】

卷四十一

車輅

總敍

天子

皇后

皇太子

妃主命婦以下

公卿以下

卷四十二

儀仗一

總敍

乘輿

中宮

東宮

皇太子妃【缺】

親王

卷四十三

儀仗二

虎

豹

馴象

仗馬

玉輅

金輅

象輅

革輅

木輅

皂纛

大豹尾

龍旗

北斗旗

門旗

日月旗

靑龍旗

白虎旗

朱雀旗

武旗

風旗

云旗

雷旗

雨旗

四瀆旗

五嶽旗

五星旗

天祿旗

天馬旗

白澤旗

熊旗

羆旗

鸞旗

麟旗

角宿旗

亢宿旗

氐宿旗

房宿旗

心宿旗

尾宿旗

箕宿旗

斗宿旗

牛宿旗

女宿旗

虛宿旗

危宿旗

室宿旗

壁宿旗

奎宿旗

婁宿旗

胃宿旗

昴宿旗

畢宿旗

觜宿旗

參宿旗

井宿旗

鬼宿旗

栁宿旗

星宿旗

張宿旗

翼宿旗

軫宿旗

卷四十四

儀仗三

黃麾

絳引幡

告止幡

傳教幡

信幡

豹尾

龍頭竿繡氅

羽葆幢

防氅

戈氅

儀鍠氅

黃蓋

大繖

華蓋

曲蓋

紫方繖

紅方繖

雉扇

紅團扇

朱雀幢

武幢

靑龍幢

白虎幢

扇

金防【缺】

班劍

儀刀

鐙杖

吾杖

臥

立

響節

金節

骨朶

交椅椅踏

燭籠【缺】

鳴鞭

拂子

唾壺

唾盂

水盆

水罐

香合

香鑪

卷四十五

鹵簿一

總敍

秦

漢

東漢

後魏

唐

宋

元

國朝

卷四十六

鹵簿二

皇后鹵簿【太皇太后皇太后同】

皇妃鹵簿

皇太子妃鹵簿

皇太子鹵簿

王公鹵簿

羣臣鹵簿

國朝鹵簿圖

卷四十七

字學

總敍

六書

字體

書法

書品

正譌

卷四十八

樂

鐘律

總敍

律原

律數

律管

鐘均

中聲

子聲

和聲

候气

黃鐘生十一律

隔八相生

旋相爲宮

三分損益上下相生

八十四聲圖

六十調圖

辧古書之當辧

律呂相生辧

變律不爲宮辧

十二律周徑辧

黍辧

十五等尺辧

錢辧【大泉錯刀貨布貨泉附見】

李照楊傑魏漢津自詭攺制辧

擬今法之可用

截管候气

密率推算

中黍闖律

火徳去羽

卷四十九

樂

雅樂一

樂制

樂懸

樂器敍

樂器圖

鐘

鏞

鎛

編鐘

金錞

金鐸

木鐸【以上金之屬】

磬

玉磬

天球

編磬

笙磬

頌磬【以上石之屬】

古缶

大塤

小塤【以上土之屬】

拊

楹鼓

建鼓

雷鼓【二】

雷鞀

靈鼓

靈鞀

路鼓【二】

路鞀

鞀

鼖鼓

晉鼓

應鼓

鼙鼓【以上革之屬】

卷五十

樂

雅樂二

樂圖

大琴

中琴

小琴

大瑟

中瑟

小瑟

次小瑟【以上絲之屬】

笙

巢笙

大竽

小竽【以上匏之屬】

防簫

韶簫

管

篴

大箎

小箎【以上竹之屬】

柷

敔

鐘簴

磬簴

業

崇牙

植羽

璧翣【以上木之屬】

樂舞

舞器圖

帗舞

羽舞

皇舞

旄舞

幹舞

人舞

戚

籥

翟

纛【羽葆幢】

旌

節

麾

相

應

牘

雅

金鉦

金鐃

卷五十一

樂

雅樂三

樂歌總敍

樂歌【虞周漢】

樂章【唐宋元】

圜丘

方丘

社稷

先農

百神

文宣王

武成王【以上唐】

圜丘

方丘

朝日

夕月

雷師

太廟

社稷

先農

望祭山川

百神

文宣王

武成王【以上宋】

圜丘

宗廟

社稷

先農

文宣王【以上元】

卷五十二

樂

雅樂四

圜丘樂章

方丘樂章

先農樂章

宗廟樂章

社稷樂章

郊祀圜丘之樂

祭方丘之樂

祭宗廟之樂

社稷之樂

祀先農之樂

嶽瀆山川之樂

朝日夕月之樂

祭星之樂

風師雨師雷師之樂

朝會之樂

冠【太子附】

冊中宮

冊東宮

冊王公

宴蕃王

奏凱

樂工員數

舞人員數

樂工服色

舞工服色

卷五十三

樂

俗樂

總敍

樂器

樂舞

樂工舞人員數

樂工舞人服色

樂歌

百戲

大明朝會樂

九奏

九奏樂工

三舞

武舞士

文舞士

四夷舞士

文武二舞樂工

四夷樂工

大樂工

宴會樂舞儀注

朝賀奏樂儀注

九奏樂器

文武二舞樂器

大樂器

四夷樂器

武舞器

文舞器

九奏樂歌

十二月按律樂歌

武舞曲

文舞曲

九奏樂圖

武舞圖

文舞圖

文武二舞樂圖

四夷舞圖

四夷樂圖

【臣】等謹案明集禮五十三卷明徐一夔梁寅劉於周於諒胡行簡劉宗弼董彞蔡琛滕公瑛曽魯同奉勅撰考明典彚載洪武二年八月詔儒臣修纂禮書三年九月書成名大明集禮其書以吉凶軍賔嘉冠服車輅儀仗鹵簿字學樂爲綱所列子目吉禮十四曰祀天曰祀地曰宗廟曰社稷曰朝日曰夕月曰先農曰太嵗風雲雷雨師曰嶽鎭海瀆天下山川城隍曰旗纛曰馬祖先牧社馬步曰祭厲曰祀典神曰三皇孔子嘉禮五曰朝防曰冊封曰冠禮曰婚曰鄕飲酒賔禮二曰朝貢曰遣使軍禮三曰親徵曰遣將曰大射凶禮二曰弔賻曰喪儀又冠服車輅儀仗鹵簿字學各一樂三曰鐘律曰雅樂曰俗樂明史藝文志及昭代典則均作五十卷今書乃五十三卷考明典彚載嘉靖八年禮部尙書李時請刋大明集禮九年六月梓成禮部言是書舊無善錄故多殘缺臣等以次銓補因爲傳注乞令史臣纂入以成全書云云則所稱五十卷者或洪武原本而今所存五十三卷乃嘉靖中刋本取諸臣傳注及所銓補者纂入原書故多三卷耳如明禮志載洪武三年圜丘從祀益以風雲雷雨而是書卷一總序曰國朝圜丘從祀惟以大明夜明星辰太歲又所載圜丘從祀壇位及牲幣尊罍均止及大明夜明星辰太嵗不及風雲雷雨是益以風雲雷雨從祀圜丘在十一月而是書成於九月故未及纂入實有明據而卷一序神位版乃曰風伯之神云師之神雷師之神雨師之神並赤質金字不應一卷之內自相矛盾若此則其爲增入可知又明史禮志載洪武元年冬至祀昊天上帝儀注無先期告諸神只及祖廟之文至洪武四年始剏此制而是書儀注則有之知亦嘉靖諸臣詮補纂入者矣序爲世宗禦制題爲嘉靖九年六月望日而世宗實錄載九年六月庚午刻大明集禮成上親制序文是月己未朔則庚午乃十二日與實錄小有異同疑十二日進書望日制序記載者並書於進書日也乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

明集禮目錄下﹤恭校上總纂官紀昀陸錫熊孫士毅總校官陸費墀明集禮目錄下臣臣臣臣﹥

欽定四庫全書

明集禮卷一

吉禮第一

祀天

總敍

天子之禮莫大於事天故有虞夏商皆郊天配祖所從來尙矣周官大司樂冬至日祀天於地上之圜丘大宗伯以禋祀祀昊天上帝孝經曰周公郊祀后稷以配天所以重報本反始之義而其禮則貴誠而尙質見於遺經者可考也秦人燔書滅學仍西戎之俗立四畤以祠白靑黃赤四帝漢髙帝因之又增北畤兼祠黒帝至於武帝有雍五畤之祠又有渭陽五帝之祠又有甘泉太乙之祠而昊天上帝之祭則未嘗舉行至元帝時王莽謟事元後傅防昊天有成命之詩合祭天地同牢而食其褻尢甚光武祀太一遵元始之制而先王之禮隳廢盡矣魏晉以來郊丘之說互有不同宗鄭者以爲天有六名歲凡九祭六天者北辰曜魄寶蒼帝威靈仰赤帝赤熛怒黃帝含樞紐白帝白招拒黑帝葉光紀是也九祭者冬至祭昊天上帝於圜丘立春立夏季夏立秋立冬祭五帝於四郊王者各稟五帝之精而王天下謂之感生帝於夏正之月祭於南郊四月龍見而雩總祭五帝於南郊季秋大享於明堂是也宗王肅者則以天體惟一安得有六一歲二祭安得有九大抵多參二家之說行之而至唐爲尢詳武徳貞觀間用六天之義永徽中從長孫無忌等議廢鄭議從王肅說幹封中復從鄭元議焉宋太祖幹徳元年冬至合祭天地於圜丘神宗元丰中罷合祭哲宗紹聖徽宗政和間或分或合髙宗南渡以後惟用合祭之禮元初用其國俗拜天於日月山成宗大徳六年建壇合祭天地五方帝九年始立南郊專祀昊天上帝泰定中又合祭然皆不親郊文宗至順以後親郊者凡四惟祀昊天上帝國朝分祭天地於南北郊冬至祀昊天上帝於圜丘以仁祖淳皇帝配其從祀則惟以大明夜明星辰太歲皇帝每歲親祠防酌成周唐宋之典以適其中蓋不牽惑於鄭防諱之說可謂明且至矣若其歷代制度儀文之詳列於左方

壇壝

周禮至敬不壇掃地而祭特燔柴於泰壇而已至秦則有四畤之制漢元始儀上帝圓壇八觚徑五丈髙九尺茅營去壇十步行宮徑三百步土營徑五百步神靈壇各於其方靣三丈去茅營二十步光武始爲郊兆於洛陽城南七里圜壇八陛中又爲重壇其外爲壝重營皆紫以像紫宮有四通道以爲門中營四門外營四門營卽壝也隋制爲壇四成唐因之每成各髙八尺一寸下成廣二十丈再成廣十五丈三成廣十丈四成廣五丈凡二壝宋初因唐制熙寧中始增壝爲三每壝二十五步周垣四門元制爲壇三成以合陽奇之數每成髙八尺一寸以合干之九九上成縱廣五丈中成十丈下成十五丈四陞陛十有二級外設二壝內壝去壇二十五步外壝去內壝五十四步各四門壇設於丙巳之地以就陽位外垣南靈星門三東西靈星門各一中築圜壇周圍上下俱護以甓內壝外壝各髙五尺壝四靣各有門三俱塗以赤國朝爲壇二成下成濶七丈髙八尺一寸四出陛正南陛闊九尺五寸九級東西北陛俱闊八尺一寸九級上成闊五丈髙八尺一寸正南陛一丈二尺五寸九級東西北陛俱闊一丈一尺九寸五分九級壇上下甃以琉璃磚四靣作琉璃欄幹壝去壇一十五丈髙八尺一寸甃以磚四靣有靈星門周圍外墻去壝一十五丈四靣亦有靈星門天下神祗壇在東門外天庫五間在外垣北南向廚屋五間在外壇東北西向庫房五間南向宰牲房三間天池一所又在外庫房之東北執事齋捨在壇外垣之東南牌樓二在外門外橫甬道之東西

燎壇【燎牲附】

周禮大宗伯以禋祀祀昊天上帝禋謂煙也周人尙臭故升煙以祀天祭法又曰燔柴於泰壇謂實牛柴上以焚之也蓋陽祀自煙始故升煙以致神不可不在先及致神矣方有事焉至於禮畢則以牲幣之屬焚之然後爲禮之終也唐燎壇在神壇之左宋因唐制燎壇方一丈髙一丈二尺開上南出戶方六尺在壇南二十步丙地元燎壇髙一丈二尺四方各一丈周圍護以甓在外壝內丙巳之位東西南三出陛開上南出戶上方六尺深可容柴國朝燎壇在內壝外東南丙地髙九尺闊七尺開上南出戶其燎牲則漢用牛首後魏用左體六朝用脇之九个唐宋皆用牛首元用馬首國朝別用全犢以燎

配帝

祭法曰有虞氏禘黃帝而郊嚳祖顓頊而宗堯夏后氏禘黃帝而郊鯀祖顓頊而宗禹殷人禘嚳而郊防祖契而宗湯周人禘嚳而郊稷祖文王而宗武王孝經曰周公郊祀后稷以配天蓋祀天莫大於郊而祀祖莫大於配天也自秦滅學舊禮隳廢漢至光武始以髙祖配焉魏明帝用鄭周祀天於圜丘以嚳配之說逺推帝舜以配圜丘晉武帝用王肅之說始以其祖宣帝配由宋及隋或以祖配或以考配唐髙祖武徳初郊以其祖景帝配太宗以髙祖配髙宗以髙祖太宗並配開元中以髙祖配寶應初又以景皇帝配宋太祖幹徳初郊以其父宣祖配太宗時配以太祖眞宗時奉太祖太宗並配仁宗時以太祖太宗眞宗並配神宗以後止以太祖配元至成宗朝始定郊以太祖配國朝洪武元年初郊議配祀上謙讓不許親爲文以告太廟曰臣於今年十一月三日冬至祀上帝於南郊故先告祖考鑑觀歷代有天下者未嘗不以祖配天玆臣獨不敢者以臣功業猶有未就政治或有闕失懼有責焉去年上天垂誠有聲東南又雷火焚舟及擊殿吻早暮兢愓恐無以承上帝好生之徳故不敢輙以祖配天也惟祖神與天通恐上帝有問以臣之所行敷奏帝前善惡無隱惟上帝鑑之南郊竣事臣當率百司恭詣廟庭告成大禮以共享上帝之福謹告明年夏至將祀方丘羣臣復請舉配典上堅執前志不允羣臣固請乃曰俟慶陽平議之八月慶陽平諸將凱還十一月十四日冬至羣臣復固請上勉從眾議奉皇考仁祖淳皇帝配天於圜丘

從祀

祭義曰郊之祭也大報天而主日配以月大猶徧也蓋祭天之時日月天神共爲一壇而日爲眾神之主秦祭四畤漢祠太一從祀之禮無見焉東漢光武初郊祀日月於中營內南道北斗在北道之西其中八陛及中營四門外營四門中外營門封神共千五百一十四神背中營神五星中宮宿五官神及五嶽之屬背外營神二十八宿外官星雷公先農風伯雨師四海四瀆名山大川之屬隋文初郊五帝日月在圜丘第二等北斗五星十二辰河漢內官在第三等二十八宿中官在第四等外官在內壝之內眾星在內壝之外凡六百四十九座唐初五方帝日月七座在圜丘第二等內官五星以下五十五座在第三等二十八宿以下百四十五座在第四等外官百一十二座在內壝之內眾星三百六十座在內壝之外宋制天皇五帝日月北極九位在第一龕北斗天一太一帝座五帝內座五星十二辰河漢內官等神位五十四座在第二龕二十八宿中官等神位一百五十九座在第三龕外官神位一百六座在內壝之內眾星三百六十座在內壝之外元制五方帝日月等共九位在第一等內官五十四位在第二等中官一百五十九位在第三等外官一百六位在內壝內眾星三百六十位在內壝外國朝遵用古制惟設大明夜明星辰太歲從祀而不襲前代之謬實得貴誠尙質之義焉

神位板

唐神位板用松栢木長二尺五寸闊一尺二寸上圓下方黃金爲飾鏤靑爲字丹漆匣盛黃羅帕覆正位題曰昊天上帝配帝題曰太祖景皇帝從祀板用朱漆金字宋制同元嘗議正配位用蒼玉金字白玉爲座後以郊祀尙質依舊制用木藏南郊之香殿中書復議曰神位廟則有之今祀於壇望而祭之非若他神無所見也止設神座不用木主國朝神位板長二尺五寸闊五寸厚【闕】寸趺髙五寸以栗木爲之正位題曰昊天上帝配帝題曰仁祖淳皇帝位板並黃質金字從祀題曰風伯之神云師之神雷師之神雨師之神並赤質金字

神席

郊特牲曰蒲越槁稭之尙明之也槁稭祭天之席蒲越配帝之席俱所以借神者明之者神明之也漢舊儀祭天用六防絲席髙祖配用紺席光武增廣郊祀用席二百一十六枚皆莞蓆率一席三神晉宋用蒯席不設茵褥梁用槁稭五帝以下用蒲席唐髙宗麟徳二年詔曰文質不同代有釐革惟祭祀天地獨不攺張是自處以厚而奉天以薄也宜攺用茵褥於是上帝之座褥以蒼配帝以紫五方帝皆以方色內官以下席皆以莞開元中上帝復用槁稭配位以莞五帝日月以槁稭五星十二辰河漢內官席皆以莞宋初上帝日月並以槁稭配帝以莞仁宗時席皆加褥上帝以黃配帝以緋元丰後去褥元席以槁稭仍加靑綾褥靑錦方座配位神席以蒲越靑綾褥靑錦方座從祀第一等神槁稭神席綾褥方座各九如其方色第二等神位及內壝內外諸神位莞席三百國朝尊事上帝用龍椅龍案上施錦座褥配位同從祀位置於案不設席

祝冊

周官太祝掌六祝之辭以事神祗一曰祠鄭司農云祠當作辭謂辭令也祠用於祭祀所以交接神祗者皆當有其辭也如武成曰敢昭告於皇天后土惟有道曾孫周王發將有大正於商大戴禮載古祝辭亦曰皇皇上天照臨下土集地之靈降甘風雨庶物羣生各得其所靡今靡古維予一人某敬拜皇天之祐維某年某月上日皆告天之辭也成王在洛邑蒸祭歲王命作冊史逸祝冊此祝冊之見於周者說文曰冊象其札一長一短中有二編之形也唐用祝版而禦署之其制長一尺一分廣八寸厚二分木用梓楸其祀天祝文曰維某年歲次月朔日嗣天子臣某敢昭薦於昊天上帝大明南至長晷初升萬物權輿六气資始謹遵彛典愼修禮物謹以幣帛犧齊粢盛庶品備玆禋燎祗薦潔誠太祖景皇帝配神作主尙享【開元禮以髙祖神堯皇帝配祝文同】其配帝文曰維某年歲次月朔日孝曾孫皇帝臣某敢昭薦於太祖景皇帝履長伊始肅事郊禋用致燔祀於昊天上帝伏惟太祖慶流長髮徳冠思文對越昭升永言配命謹以制幣犧齊粢盛庶品式陳明薦侑神作主尙享宋親祠用竹冊其制以竹爲之每冊用二十四簡長尺有一寸闊一寸貫以紅絲絳裝以紅錦常祀用祝版以梓楸木爲之長二尺廣一尺厚六分元祝版之制長二尺四寸闊一尺二寸厚三分用楸文宗至順元年親郊祝文曰嗣天子臣某敢昭告於昊天上帝纘承大統於今三年天祐下民日臻寧謐愼修禮物躬致郊禋尙祈降歆永錫繁祉敬以玉幣犧齊粢盛庶品備玆禋燎祗致潔誠太祖法天啟運聖武皇帝配神作主尙享配帝文缺國朝洪武元年正月初四日皇帝卽位合祀天地祝文曰惟我中國人民之君自宋運告終帝命眞人於沙漠入中國爲天下主其君父子及孫百有餘年今運亦終其天下土地人民豪傑分爭惟臣帝賜英賢李善長徐達等爲臣之輔遂有戡定采石水寨蠻子海牙方山陸寨陳也先袁州歐祥江州陳友諒潭州王忠信新淦鄧明龍泉彭時中荊州江玨濠梁孫徳崖廬州左君弼安丰劉福通贑州熊天瑞辰州陳文貴永新周安萍鄕易華平江王世明沅州李勝蘇州張士誠慶元方國珍沂州王宣益都老保等處狂兵息民於田裏今地周回二萬里廣諸臣下皆曰恐民無主必欲推尊帝號臣不敢辭亦不敢不告上帝皇祗是用吳二年正月四日於鐘山之陽設壇備儀昭告上帝皇祗簡在帝心尙享其年十一月三日冬至皇帝親祀圜丘祝文曰臣荷眷祐戡定區宇爲億兆主今當長至六气資始禮典爰舉敬以玉帛犧齊粢盛庶品備玆禋燎用伸昭告尙享其祝板依唐制長一尺一分廣八寸厚二分用楸梓木爲之

祭器【燎燭菁茅附】

周官羃人祭祀以防布羃八尊蓋祭天無祼惟以五齊三酒盛於八尊八尊者泰尊實泛齊山尊實醴齊著尊實盎齊犧尊實緹齊象尊實沈齊其三酒則用壺尊三共八尊也此據正尊而言若五齊加明水三酒加酒則爲十六尊矣禮器曰犧尊椫勺以素爲貴椫白理木椫杓所以酌酒於盞斚也郊特牲曰器用陶匏陶謂登簋之屬皆用瓦器爲之匏謂用匏片爲爵以酌酒也詩曰卭盛於豆於豆於登又曰籩豆大房竹曰籩以盛果實木曰豆以薦葅醢瓦曰登以盛大羮房謂爼以盛牲體也大宗伯省牲鑊鑊烹牲器也秋官司烜氏凡邦之大事共墳燭庭燎墳大也樹於門外曰大燭於門內曰庭燎皆所以照眾爲明也地官甸師祭祀共肅茅鄕師大祭祀共茅葅蕭焫以降神茅束以泲酒也梁用陶匏素俎香用沈唐設上帝太尊二犧尊二山罍二在壇上象尊二壺尊二山罍四在壇下配帝設著尊二犧尊二象尊二山罍二在壇上於上帝酒尊之東其從祀五帝日月各太尊二內官各象尊二中官各壺尊二外官各槪尊二眾星各散尊二上帝及配帝每坐籩豆各十二簠簋登俎各一其從祀五方帝大明夜明豆籩各八簠簋登俎各一五星十二辰河漢內官中官籩豆各二簠簋俎各一外官眾官籩豆簠簋俎各一設禦罍洗於東階東南罍水在洗東篚在洗西南肆篚實以巾爵凡禦罍洗皆加以金飾宋設上帝泰尊五山尊五以爲酌尊在壇上設泰尊二山尊二著尊二犧尊二象尊二壺尊六以爲設尊在壇下籩豆各十二簠簋各二登俎各一配帝同上帝其從祀之第一龕每位泰尊二著尊二籩豆各八簠簋登爵各一俎二第二第三龕每位籩豆各二簠簋爼登爵各一內壝內外每位籩豆簠簋爼爵各一第二龕每龕犧尊二第三龕象尊二壺尊二內壝內每壝槪尊二內壝外每壝散尊二又設盤匜於壇下午階東南凡用祭器籩豆簠簋尊罍椫杓登鉶鼎摶黍豆毛血盤幣篚匏爵坫盤匜罍洗爵盞坫飲福爼燭臺爼共九千二百五件云元上帝位太尊二著尊二犧尊二山罍二各有坫加勺羃籩十二豆十二登三鉶三簠二簋二爼七篚一沙池一香鼎一香奩一香案一祝案一皆有衣設而不酌者象尊二壺尊二山罍四各有坫羃配帝位著尊二犧尊二象尊二山罍二皆有坫加勺羃籩十二豆十二登三鉶三簠二簋二爼七篚一沙池一香鼎一香奩一香案一祝案一皆有衣設而不酌者犧尊二壺尊二山罍四各有坫加羃馬潼三器各設於尊所之首加羃勺第一等五帝日月等九位每位太尊二著尊二籩豆各八簠簋爼登篚爵坫沙池香鼎香奩各一第二等內官五十四位每位籩豆各二簠簋登爼各一每陛間各象尊二爵坫沙池篚各一第三等中官一百五十九位每位籩豆簠簋爼各一每陛間各壺尊二爵坫沙池篚各一內壝內外官一百六位每位籩豆簠簋爼各一每陛間各槪尊二爵坫沙池篚各一內壝外眾星三百六十位每位籩豆簠簋爼各一每道間各散尊二爵坫沙池篚各一羃巾四百方一尺用靑木綿布以紅絹裏之四角錫墜絳燭三百五十素燭四百四十皆絳紗籠雜用燭八百籸盆二百二十國朝設上帝太尊二著尊一犧尊一山罍一於壇上皆有勺有羃設太尊一山罍二於壇下有羃配帝位同其從祀則設大明星辰著尊二犧尊二於左設夜明太歲著尊二犧尊二於右上帝及配帝籩豆各十有二簠簋各二登盤篚各一牲案各一爵坫各三沙池香案各一其從祀則籩豆各十簠簋各二牲案各一爵坫沙池香案各一

禮神之玉

周禮大宗伯以玉作六器以禮天地四方蒼璧禮天黃琮禮地靑珪禮東方赤璋禮南方白琥禮西方璜禮北方皆有牲幣各仿其器之色又典瑞四圭有邸以祀天邸本也圭本著於璧故四圭有邸圭末四出故也說者曰璧圓色蒼所以象天天有四時四圭有邸亦所以象天璧以象體圭以象用故於蒼璧言禮於四圭有邸言用蓋禮神在求神之初祀神在薦獻之時一祭而兩用也漢武郊見太一云陽有司奉瑄玉薦享光武用元始之儀祀神以璧琮梁以蒼璧後魏用四圭唐圜丘及雩祀以蒼璧上辛及明堂以四圭有邸其從祀則靑帝以靑圭赤帝以赤璋白帝以白琥黑帝以璜黃帝以黃琮日月以圭璧宋禮天以蒼璧五方帝以圭璋琥璜琮如方色日以日圭月以月圭元正位蒼璧五方帝各用圭璋琥璜琮大明靑圭璧夜明白圭璧北極靑圭璧天皇圭璧國朝冬至祀昊天上帝用蒼璧

幣【神幣局附】

周制禮天之幣其色以蒼禮五帝之幣各如方色幣用繒其長一丈八尺所謂制幣也兩漢有幣而未辧其色梁以蒼幣後魏用束帛唐昊天上帝與配帝之幣皆以蒼天皇日月內官以下各隨方色宋正配位同用蒼幣從祀第一龕用白幣赤幣皂幣靑幣各二黃幣一第二第三龕及內壝之內白幣六十五靑幣七十六赤幣五十九皂幣一百一十八黃幣一內壝之外靑幣赤幣白幣皂幣各六十黃幣一百二十元正配位皆以蒼五帝日月天皇北極幣皆如其色其從祀第二等以下諸神幣四十八皆用靑國朝正配位用蒼大明以紅夜明星辰太歲皆用白洪武三年二月詔立神幣局設官二員專掌制神幣其織文曰禮神制幣色各隨其方

牲

周制郊特牲用騂犢其角繭栗其牲體全烝其正祭之時則血腥爓熟大羮不和大宗伯又云以蒼璧禮天牲放其器之色則當用蒼犢與用騂不同說者謂爲以理推之天道渾全不比五方各主一色逺望則其色蒼純陽則其色赤故或用蒼或用赤也秦用驑駒又用黃犢與羔各四漢祠太乙殺一犛牛後漢郊祀天地配帝黃帝各用犢一靑帝赤帝共用犢一白帝黑帝共用犢一凡用六犢日月北斗共用牛一四營羣神共用牛四凡用五牛後魏牲以黝犢隋唐上帝配帝各用蒼犢一從祀五方帝各依方色犢一大明靑犢一夜明白犢一加羊豕各九宋正配位犢二從祀羊十豕十元正配位各蒼犢一從祀五方帝方色犢各一大明靑犢一夜明白犢一天皇蒼犢一北極犢一又以國俗別加用純色馬一鹿十有八羊十有八野豕十有八兔十有二國朝上帝及配帝各用蒼犢一從祀大明夜明星辰太歲各純色犢一

滌牲【神牲所附】

周禮充人掌系祭祀之牷牲系於牢芻之三月封人凡祭祀飾其牛牲設其楅衡置其絼共其水槁飾謂刷治潔淸之也楅衡所以持牛令不得觝觸楅設於角衡設於鼻絼繩也所以系牛者公羊傳曰養牲必有二帝牛不吉以爲稷牛帝牛必在滌三月稷牛惟具滌牛宮也謂之滌者蕩滌牢中使潔淸也三牢各主一月其一月在外牢一月在中牢一月在明牢必三月者取一時气成以充其天性也牢閒也系而飼之所以防其損傷也歷代以來並廩犧局滌潔唐令凡大祀養牲在滌九旬不得箠撲傷損死則瘞之病則易之凡牲方色難備則代以純色凡養牲必有副省牲而犢鳴則免之而用副宋元大祀牲牢入滌別養一依唐制國朝立神牲所設官二人牧養神牲祀前三月付廩犧令滌治如法其中祀滌三十日小祀滌十日者亦如之

酒齊

周禮司烜氏掌以夫遂取明火於日以鑑取明水於月以共祭祀之明齍明燭共明水酒人掌爲五齊三酒祭祀則共奉之酒正辧五齊一曰泛齊二曰醴齊三曰盎齊四曰緹齊五曰沈齊泛者成而滓泛泛然醴者成而汁滓相將盎者成而翁翁然蔥白色緹者成而紅赤沈者成而滓沈【泛芳劍反齊才細反盎烏浪反緹音軆】辧三酒一曰事酒二曰昔酒三曰淸酒事酒酌有事者之酒也昔酒今之舊白酒也淸酒今中山冬釀接夏而成者大祭三貳大祭謂天地三貳謂就三酒之尊而益副之蓋五齊之酒不貳其三酒人所飲者故益之也鬯人掌共秬鬯謂五齊之酒以秬黍爲之以其芬芳調暢故言秬鬯也梁武帝時始除鬯祼唐以來𨿽仍三酒五齊之名而一以法酒實之初無淸濁厚薄之異宋元丰中始攺用三色法酒政和新儀以供內法酒代泛齊以祠祭法酒代醴齊元酒齊皆以尙醖酒代仍別用國俗設馬潼蒲萄酒國朝效周制用新舊醅以備五齊三酒若其實於尊之名數唐則正位泰尊實泛齊著尊實醴齊犧尊實盎齊壺尊實沈齊山罍實三酒配位著尊實泛齊犧尊實醴齊象尊實盎齊山罍實淸酒從祀太尊者實醴齊象尊者實緹齊壺尊者實沈齊槪尊者實淸酒散尊者實昔酒齊加明水酒加酒以爲上尊宋正配位太尊實泛齊山罍實醴齊以爲酌尊太尊實泛齊山尊實醴齊著尊實盎齊犧尊實緹齊象尊實沈齊壺尊實三酒並設而不酌從祀太尊著尊者實以泛齊犧尊象尊者實以醴齊壺尊槪尊散尊者實以三酒齊皆加明水酒皆加酒並實於上尊元正配位泰尊實泛齊著尊實醴齊犧尊實盎齊配位著尊實泛齊犧尊實盎齊象尊實醴齊從祀並酌泰尊之泛齊齊皆加明水酒皆加酒並實於上尊國朝正配位泰尊實泛齊醴齊著尊實盎齊犧尊實緹齊山罍實昔酒在壇上太尊實沈齊山罍實事酒淸酒在壇下從祀著尊實醴齊盎齊犧尊實事酒

粢盛

周制天子以孟春躬耕帝籍甸師帥其屬而終千畝以時入之於神倉以供齍盛小宗伯辧六齍之名物六齍謂黍稷稻粱麥苽也廩人出之舂人舂之人炊之凡醴酪粢盛於是乎取之敬之至也漢舊儀春耕籍田種百谷萬斛立籍田倉置令丞谷皆以給天地羣神之祀以爲粢盛北齊籍於帝城東南千畝內種赤粱白穀大豆赤黍小豆黑穄麻子小麥大麥色別一頃自餘一頃地中通阡陌作祠壇納九谷於神倉以擬粢盛唐設廩犧令掌収籍田谷於神倉以供粢盛簠實以黍簋實以稷宋於京東南撥田千畝設籍田令並就籍田東南建立神倉収其入以供粢盛簠實以黍稷簋實以稻粱元於國都東門之外籍田千畝斂其黍稷以爲粢盛簠實以黍稷簋實以稻粱國朝【原缺】

籩豆之實

周官籩人掌四籩之實其實防蕡白黑形鹽膴鮑魚鱐棗栗桃幹防榛實菱芡栗脯糗餌粉餈【熬麥曰防麻曰蕡稻曰白黍曰黒築鹽以爲虎形膴防生肉爲大臠鮑者於室中糗幹之出於江淮室者謂土爲室也鱐者析幹之出東海漧防謂幹梅榛似栗而小菱芰也芡雞頭也糗餌粉餈此二物皆粉稻米黍米所爲也合蒸曰餌餅之曰餈】醢人掌四豆之實其實韭葅醓醢昌本麋臡菁葅鹿臡茒葅麋臡葵葅蠃醢脾析�醢蜃蚳醢豚拍魚醢芹葅兔醢深蒲醓醢菭葅雁醢筍葅魚醢酏食糝食【醓肉汁也昌本昌蒲根切之四寸爲葅三臡亦醢也菁蔓菁鳬葵蠃防蝓蜃大蛤蚳蛾子脾析牛百葉也�蛤也豚拍豚防謂脇也芹楚葵也深蒲謂蒲蒻入水深者以爲韲也菭葅以菭箭萌爲葅也筍葅以竹萌爲葅也酏餈也糝以米與肉合爲餌煎之也】唐正配位用籩豆各十二其籩實以石鹽幹魚漧棗栗黃榛子仁菱仁芡仁鹿脯黑餅白餅糗餌粉餈其豆實以韭葅醓醢菁葅鹿醢芹葅兔醢筍葅魚醢脾析葅豚拍食糝食從祀用籩豆各八者籩減白餅黑餅豆減脾析葅豚拍用籩豆各二者籩實以栗黃牛脯豆實以葵葅鹿醢用籩豆各一者籩實以牛脯豆實以鹿醢宋郊正配位用籩豆各十二籩實以形鹽魚鱐漧棗漧桃幹防栗榛實菱芡鹿脯糗餌粉餈豆實以芹葅筍葅葵葅菁葅韭葅魚醢兔醢豚拍醓醢鹿臡食糝食從祀用籩豆各八者籩減糗餌粉餈菱栗豆減食糝食豚拍葵葅用籩豆各二者籩實以栗鹿脯豆實以菁葅鹿臡用籩豆各一者籩實以鹿脯豆實以鹿臡元籩實用榛黃幹梅漧桃菱芡各二斗八升棗栗黃各三斗五升豆實用兔醢醓醢鹿脯豚拍魚鱐菁葅芹葅葵葅筍葅韭葅形鹽糗餌粉餈酏食糝食國朝正配位用籩豆各十二其籩實以鹽槁魚棗栗榛菱芡鹿脯黑餅白餅糗餌粉餈豆實以韭葅醓醢菁葅鹿醢芹葅兔醢筍葅魚醢脾析葅豚拍酏食糝食從祀籩豆各十者籩減糗餌粉餈豆減酏食糝食

樂舞

周禮大司樂大合樂分樂乃奏黃鐘歌大呂舞雲門以祀天神凡樂圓鐘爲宮黃鐘爲角太簇爲徵姑洗爲羽雷鼓雷鞀孤竹之管云和之琴瑟雲門之舞冬日至於地上圓丘奏之若樂六變則天神皆降可得而禮矣周頌昊天有成命之詩郊祀天地之樂歌也思文之詩后稷配天之樂歌也漢武時議古者祀天地皆有樂則神祗可得而禮乃立樂府以李延年爲恊律都尉論律呂合八音之調作十九章之歌使童男女七十人歌之練時日一帝臨二靑陽三朱明四西顥五防六惟泰元七天地八日出入九天馬十天門十一景星十二齋房十三後皇十四華十五五神十六朝隴首十七象載瑜十八赤蛟十九光武郊祀樂奏靑陽朱明西顥防及云翹育命舞晉樂章有夕牲迎送神享神等歌梁武定郊樂有俊雅滌雅牷雅諴雅獻雅禋雅之曲普通中薦無牲牢遂省滌雅云北齊後周俱奏肆夏皇夏等樂唐祀昊天上帝降神奏元和之樂以圓鐘爲宮黃鐘爲角太簇爲徵姑洗爲羽作文舞之舞樂舞六成止迎神奏泰和之樂【皇帝每行皆作泰和之樂】奠玉幣登歌奏肅和之樂以大呂之均迎爼奏雍和之樂以黃鐘之均酌獻奏壽和之樂【皇帝酌獻飲福皆作壽和之樂】徹豆奏舒和之樂武舞作送神奏元和之樂宋郊祀降神作幹安之樂【皇帝升降行止皆奏幹安之樂】迎神作景安之樂文徳之舞樂六成止奠玉幣登歌作泰安之樂迎俎作丰安之樂酌獻上帝登歌作禧安之樂酌獻二配帝作彰安之樂亞獻終獻作正安之樂武功之舞飲福登歌作禧安之樂送神作景安之樂元降神奏天成之曲六成內圓鐘宮三成黃鐘角太簇徵姑洗羽各一成舞崇徳之舞詣罍洗位奏黃鐘宮隆成之曲奠玉幣奏黃鐘宮欽成之曲迎俎奏黃鐘宮寧成之曲初獻奏黃鐘宮明成之曲文舞崇徳之舞獻訖文舞退武舞進奏黃鐘宮和成之曲亞獻終獻皆奏黃鐘宮熙成之曲武舞定功之舞徹豆登歌作大呂宮寧成之曲送神宮懸樂奏圓鐘宮天成之曲一成止望燎奏黃鐘宮隆成之曲國朝迎神奏中和之曲奠玉幣奏肅和之曲進俎奏凝和之曲初獻奏壽和之曲武功之舞亞獻奏豫和之曲文徳之舞終獻奏熙和之曲文徳之舞徹豆奏雍和之曲送神奏安和之曲望燎奏時和之曲其盥洗升降飲福受胙俱不奏樂

祭服

周制王祀昊天上帝則服大裘而冕禮記又曰郊之日王被衮戴冕璪十有二旒家語則曰臨燔柴脫衮冕著大裘以象天典瑞曰王搢大圭執鎭圭繅籍五采五就以朝日說者以爲祭天亦執之此天子祭天之服也司服公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自希冕而下如子男之服卿大夫之服自冕而下如孤之服此羣臣助祭之服也秦滅禮學天子郊社服皆以袀【礿繒也】冕旒前後邃延漢承秦西京二百餘年未能有所制立武帝祠太一其衣尙黃後漢明帝永平中始冕服以承大祭梁以黑繒象大裘之制隋用大裘冕皆無旒唐天子出宮服衮冕入齋宮祀日未明一刻服衮冕至大次質明攺服大裘而冕以祭其冕無旒蓋衮冕盛服而文之備者又有十有二旒以則天數故於郊之前期被之以至大次旣臨燔柴則脫衮服裘者以明大道至質故被裘以體之示極恭之道蓋用家語之說也王涇郊祀錄曰皇帝躬祀至內壝東門之外先受大圭搢之又受鎭圭執之宋元丰中陸佃議曰冕服有六而弁師掌王之五冕則大裘與衮同冕矣先儒或謂周祀天地皆服大裘而大裘之冕無旒非也蓋古者裘不徒服其上必皆有衣如郊祀徒服大裘則是表裘以見天地表裘不入公門而欲以見天地可乎且先王之服冬裘夏葛以適寒暑郊祀天地有裘無衮則夏至祭地亦將被裘乎然則冬祀昊天中裘而表衮明矣至於夏祀地祗則去裘服衮以順時序周官曰凡四時之祭祀以宜服之明夏不必衣裘也於是從其議冬至祀天服裘被衮夏至祭地服衮去裘焉其大圭鎭圭則每奉祀之時旣接神再拜乃奠鎭圭於繅借以爲防而執大圭以爲笏元祀天冕無旒服大裘而加衮搢大圭執鎭圭國朝惟服衮冕其皇太子侍祠服唐服衮冕而執笏宋元及國朝皆服衮冕而執圭親王謁廟禮服亦如之其羣臣陪祭服秦服袀前漢祠太一祝宰衣紫及繡祀五帝各如方色祀日則赤祀月則白後漢時三公九卿侍祠皆冠旒冕執事者冠長冠皆袀服不執事者各服常冠袀以從隋五等諸侯皆平冕九旒卿大夫平冕五旒唐制衮冕九旒服九章第一品服之鷩冕八旒服七章第二品服之毳冕七旒服五章第三品服之繡冕六旒服三章第四品服之冕五旒衣無章第五品服之爵弁無旒衣無章六品以下服之其笏五品以上用象九品以上用竹木宋諸臣奉祀親王中書門下冕九旒服九章三公則冕無額花九卿冕七旒服五章四品以下爲獻官冕五旒衣裳無章愽士禦史亦冕五旒而紫檀服太常奉禮平冕無旒其侍祠服一品二品五梁冠中書門下加籠巾貂蟬諸司三品禦史臺四品兩省五品三梁冠禦史大夫中丞冠加獬廌角四品五品三梁冠六品以下皆冠如其品禦史加獬廌角並緋羅袍其中單劍佩綬環有差自冕服以下皆執笏元諸臣奉祀三獻官司徒大禮使七梁冠加籠巾貂蟬助奠以下諸執事官冠制如貂蟬無籠巾而有六梁四梁三梁二梁之異以爲之等禦史冠二梁加獬廌俱靑羅服裳紱綬環並同笏以木國朝奉祀侍祠官正從一品七梁冠國公丞相籠巾貂蟬二品六梁冠三品五梁四品四梁五品三梁六品七品二梁八品九品一梁臺官加獬廌梁數各如其品通服靑羅衣其綬環革帯則有差笏以象及木

褥位

周禮司幾筵祀先王設昨席昨與酢同謂祭祀及王受酢之席也後世郊祀天子由小次升壇設黃道褥以籍地象天黃道壇上立位及飲福位又設赤黃拜褥將行事則命徹之唐武徳貞觀之制並用紫至徳以來用黃開元及宋開寶禮並不用黃道褥天聖儀注復添褥如故事康定攺用緋元丰復去之元黃道褥以黃拜褥以緋國朝拜褥用緋不用黃道褥

版位

古者朝著之間君臣各有其位故唐以來郊廟行事自天子以至於陪祀之官皆設版位唐制版位皆用黑質赤文天子方尺二寸厚三寸皇太子方九寸厚二寸公卿以下方七寸厚一寸半前祀奉禮郎先設之宋同唐制元天子版位靑質金字長一尺八寸闊一尺三寸厚一寸八分亞獻板位紅質銀字終獻以下百官板位黑質紅字並長一尺五寸闊一尺厚一寸二分國朝皇帝位方一尺二寸厚三寸紅質金字皇太子位方九寸厚二寸紅質靑字陪祀官位並黑字白質

車旂

禮器曰大路素而越席大路殷祭天之車也越席蒲席也祭天質素故素車蒲席郊特牲曰乘素車旂十有二旒龍章而設日月素車殷輅也所建之旂十有二旒畫龍爲章而設日月象天數十二正幅爲縿旒則屬焉周官巾車曰玉路鍚樊纓十有再就建太常十有二旒以祀玉輅以玉飾諸末也鍚馬靣當盧刻金爲之所謂鏤鍚樊讀如鞶革之鞶馬大也纓馬鞅也玉路之樊及纓皆以五采罽飾之十二就就成也太常九旂之畫日月者乂大馭掌馭玉路以祀及犯軷蓋祭天之時有犯軷之事行山曰軷犯之者封土爲山象以菩芻棘栢爲神主旣祭之以車轢之而去諭無險難也漢祀天法駕備千乘萬騎之儀名曰甘泉鹵簿歷世因而莫攺詳見鹵簿篇

陪祀執事員數

周官太宰掌百官誓戒與具修視滌濯及納烹贊王牲事祀之日贊玉幣爵之事大宗伯涖玉奉玉奉粢省牲鑊詔大號治其大禮詔相王之大禮小宗伯逆粢告時告備於王大司徒奉牛牲鬯人掌共秬鬯而實之羃人以防布巾羃八尊大司樂宿縣鼔人以雷鼓鼓神祀雞人夜嘑旦以嘂百官巾車鳴鈴以應雞人典路出路贊駕說大馭掌馭玉輅及犯軷太史與執事卜日戒及宿之日與羣執事讀禮書而恊事大祝辧六號逆牲旣祭令徹漢祠官職掌不見於史唐以尙捨直長掌大小次尙捨奉禦掌禦幄奉禮設禦座衞尉掌文武侍臣次謁者贊引贊者丞傳齊郎以尊坫篚羃設於位良醖令實尊罍太祝實玉幣於篚侍中板奏中嚴外辧及進饌光祿卿監取明水火及終獻大司樂設宿懸恊律郎舉麾郊社令積柴於壇廩犧令牽牲太官令割牲及進饌司空省牲行掃除壇上行樂懸壇下乘黃令進輅千牛將軍爲右太僕卿執禦黃門侍郎中書令夾侍左右符寶郎掌六寶尙衣奉禦奉鎭圭殿中監進鎭圭太常卿太常愽士奉引司徒進爼太尉亞獻宋以儀鸞司設大次小次文武侍臣次及饌幔郊社令掃除壇上下積柴燔壇太常設登歌樂設宮架立舞表又設神席郊社令與太史設神位版奉禮郎禮直官設皇帝位板太府卿陳幣少府監陳玉光祿卿實籩豆簠簋太官令實爼良醖令實尊罍及從祀神位之饌太常設燭乘黃令進輅太僕卿執禦侍中參知政事夾侍以出千牛將軍夾輅以趍禮部尙書侍郎右僕射視滌濯光祿卿牽牲太官令割牲禮儀使前導殿中監進大圭鎭圭恊律郎舉麾郊社令升煙燔牲首瘞血吏部尙書侍郎左僕射進玉幣戶部侍郎奉爼舉鼎太常愽士太常卿奉引禮部尙書徹豆元親祀設亞獻官一終獻官一攝司徒一助奠官二大禮使一侍中二門下侍郎二禮儀使二殿中監二尙輦官二太僕卿二控馬官六近侍官八導駕官二十四典寶官四侍儀官五太常卿丞二光祿卿丞二刑部尙書二禮部尙書二奉玉幣官一定撰祝文官一書讀祝冊官二舉祝冊官二太史令一禦奉爵官一奉匜盤官二禦爵洗官二執巾官二割牲官二溫酒官一太官令一太官丞一良醖令丞二糾儀禦史四太常愽士二郊祀令丞二太樂令丞二司尊罍二亞終獻盥洗官爵洗官巾篚官奉爵官各二祝史四太祝十有五奉禮郎四恊律郎二國朝設皇帝大次皇太子幕次官二人掃除壇上下官一人禦史監掃除二人灑掃齋捨神廚官二人設饌幔官二人設昊天上帝仁祖淳皇帝龍椅龍案從祀神案官一人設禦位皇太子位官二人設燔柴官二人設分獻及文武官諸執事官版位官二人設儀仗官二人設庭燎墳燭官二人設牲榜省牲位及割牲官二人牽牲十五人掌鼎鑊視滌濯官二人恊律郎一人舞士一人樂生一人舞生一人撰祝書祝官各一人讀祝兼捧祝官一人導駕奏禮官六人導引皇太子官四人分獻官執事八人引陪祭官執事四人糾儀禦史四人奉爵官六人捧幣官六人司香官六人掌祭官十二人舉飲福案官二人進福酒官一人進爼官二人授胙執事官一人司禦洗捧匜一人進巾一人司分獻罍洗各酌水二人進巾二人司禦盥洗酌水一人進巾一人司分獻盥洗位酌水一人進巾一人司禦酒尊所官一人司分獻酒尊所各二人進正配位饌官六人舉案齋郎十二人舉從祀饌案四十八人

陳設

周制祭前掌次先於丘東門外道北設大次小次積柴於丘壇之上次大司樂宿縣東漢光武初郊設天地位重壇之上皆南向西上其外壇上爲五帝位靑帝位甲寅之地赤帝位丙巳之地黃帝位丁未之地白帝位庚申之地黒帝位壬亥之地日月在中營內南道日東月西北斗在北道之西中八陛陛五十八醊合四百六十四醊五帝陛郭帝七十二醊合三百六十醊中營四門門五十四神合二百一十六神外營四門門八神合四百三十二神皆背營內向中營四門門封神四外營四門門封神四合三十二神凡千五百一十四神唐前祀三日尙捨直長施大次於外壝東門之內道北南向尙捨奉禦設禦座衞尉設文武侍臣次於大次之前文官在左武官在右俱相向設諸祀官次於東壝之外道南從祀文武官介公酅公朝集使蕃客位於中壝西門之內東西相向設饌幔於內壝東西北門之外前祀二日太樂令設宮懸之樂於壇南內壝之外設歌鐘歌磬於壇上匏竹立於壇下右校掃除壇之內外郊社令積柴於燎壇前祀一日奉禮設禦位於壇之北南向設祀官公卿位於內壝東門之外獻官執事以下位如設次之式設牲榜於東壝之外當門西向又設廩犧令位於牲西南史陪其後俱北向設諸太祝位於牲東各當牲後祝史陪其後俱西向設太常卿省牲位於牲前近北又設禦史位於太常卿之西俱南向設酒尊之位上帝配帝酌尊在壇上設尊在壇下日月尊在第一等內官尊在第二等中官尊在第三等外官尊在壇下眾星尊在內壝之外凡尊各設於神座之左而右向設禦洗於午陛東南亞終獻同洗於卯陛之南俱北向設分獻罍洗設玉幣篚於壇上下尊坫之所祀前一日太史令郊社令各常服帥其屬升設上帝神座於壇上北方南向設配帝神座於東方西向設從祀五帝日月神座於壇第一等設五星十二辰河漢內官五十五座於第二等設二十八宿及中官百五十九座於第三等設外官百五座於內壝之外設眾星三百六十座於內壝之外各依方次告潔畢權徹正配及從祀第一等神位版祀之日丑時五刻郊社令太史升壇重設宋前祀三日儀鸞司設小次大次及文武侍臣次又設饌幔前祀二日郊社令率其屬掃除積柴光祿牽牲詣祠所太常設登歌宮架植舞表前祀一日太常設神位席太史設神位版奉禮郎禮直官設皇帝位版及飲福位望燎位望瘞位版設權火二贊者設亞終獻位及大禮使左僕射行事吏戶禮刑部尙書吏部侍郎光祿卿丞讀冊舉冊官奉禮郎太祝郊社太官令監察禦史太常丞協律郎位又設陪祠文武官諸蕃客使位光祿陳牲於東壝門外西向太常設省牲位於牲西光祿陳禮饌於東壝門外道北南向太常設省饌位版於禮饌之南禮部率其屬設祝冊案於神位之右司尊彛率其屬設玉幣篚於酌尊所次設籩豆簠簋盤爼於饌幔內設進盤匜於壇下設進盤匜帨巾內侍位於皇帝版位之後又設亞終獻盥洗爵洗於其位之南分獻官盥洗各於其方祀之日丑前五刻郊社令與太史官屬各服其服升壇復設上帝配帝神位版於壇上設天皇大帝五方帝大明夜明北極位於第一龕太府卿率其屬陳幣篚少府監陳玉各置於神位前光祿卿率其屬實正配位籩豆太官令率其屬實爼良醖令率其屬實尊罍又實從祀神位之饌又實從祀神位之尊太常設燭於神位前又設大禮使以下執事官揖位於卯階之東內壝外如省牲位元前祀三日太樂令設登歌樂於壇上設宮懸二舞於壇下郊祀令掃除壇之上下祀前一日郊祀令太史令奉禮郎升設昊天上帝及配帝位於壇上設五方帝大明夜明天皇大帝北極神座於壇第一等內官五十四座於第二等中官一百五十九座於第三等外官一百六座於內壝之內眾星三百六十座於內壝之外奉禮郎司尊及執事者設正配位籩豆登鉶簠簋之屬又設正配位尊罍於壇上有坫加勺羃又設正配位尊罍於壇下設而不酌又設第一第二第三等諸神及內壝內內壝外諸神籩豆簠簋登爼尊爵之屬悉如舊制又設正配位籩豆簠簋爼及毛血豆幷第一等神位爼二於饌幕內又設盥洗爵於壇下罍在洗東加勺篚在洗西實以巾爵加坫又設第一等第二等分獻官盥洗爵洗位祀之日丑前五刻禮部尙書設祝版於神座之右太常禮儀使設燈燎郊祀令奉禮郎升壇重設正配位及第一等神座又設玉幣各於其位太祝取燔玉加於幣以禮神之玉各置於神座前光祿卿率其屬入實籩豆簠簋尊罍醴齊國朝祭前二日有司掃除壇上下積柴於柴壇灑掃齋捨饌室神廚設皇帝大次於外壝之東設皇太子次於大次之右祭前一日設省牲位於內壝東門外設樂懸於壇下之南設正位於壇第一層之北正中配位於壇上之東設大明夜明星辰太歲位於壇第二層大明星辰位在東夜明太歲位在西設正配位酌尊【闕】於壇上設尊【闕】於壇下玉幣篚位次之又設大明星辰酒尊【闕】於神座之左幣篚位次之設夜明太歲酒尊【闕】於神座之右幣篚位次之設正配位籩十二於神位之左豆十二於神位之右簠簋各二登一在籩豆之間爼一在簠簋之前香燭案在爼之前爵在香案之前設大明夜明星辰太歲籩十在左豆十在右簠簋各二登一在籩豆之間爼一在簠簋之前香燭案在爼之前爵在香燭案之前又設禦盥洗位於壇之東分獻官盥洗位於樂懸之東西設禦褥位於壇前之南設皇太子褥位於禦座之右設分獻官於禦位之南文武陪祭官於分獻官之南讀祝官於神之右司尊司洗捧幣捧爵各於其所設望燎位於壇東南

受誓戒

周官太宰之職祀五帝則掌百官之誓戒前期十日帥執事而卜日遂戒祀大神祗亦如之大司寇禋祀五帝則戒之日涖誓百官戒於百族蓋太宰治官佐王事神祗祖考獨掌誓戒者欲人之聽於一也司寇刑官戒之日涖誓者失禮乃入刑故也又郊特牲曰卜之日王立於澤親聽誓命受教諫之義也澤擇賢之宮也以射擇士之可預祭者因誓勑之以禮唐以太尉掌誓戒其詞曰某月某日祀昊天上帝於圜丘各揚其職不共其事國有常刑宋初因之元丰中議太尉三公坐而論道非掌誓之任始命左僕射讀誓於尙書省刑部尙書涖之右僕射讀誓於太廟齋房刑部侍郎涖之元初止令禮直局管勾讀誓文無涖之者後議令管勾代太尉讀誓刑部尙書涖之國朝重其禮致齋之日百官朝服親受戒詞於禦前

致齋

周制旣卜郊散齋七日致齋三日夫齋者齋戒以神明其徳將以對越上帝也唐前祀七日皇帝散齋四日於別殿致齋三日其二日於太極殿一日於行宮致齋前一日設禦幄於太極殿西序及室內俱東向致齋之日質明諸衞列仗入陳殿庭如常儀文武五品以上陪位如式皇帝服衮冕結佩出自西房卽禦座東向坐一刻頃侍中前跪奏稱侍中臣某言請降就齋皇帝降座入室文武侍臣各還本司凡應祀之官散齋四日於家之正寢致齋三日二日於本司一日於祀所諸祀官致齋之日給酒食及明衣布各習禮於齋所宋皇帝散齋七日於別殿致齋三日其一日於大慶殿一日於太廟一日於靑城齋宮致齋之日質明服通天冠絳紗袍綪結佩出西閤卽大慶殿禦座南向侍中奏請降座就齋室陪祀文武官散齋致齋並如唐制元皇帝散齋四日於別殿致齋三日於大明殿諸陪祀齋官及有司攝事散齋致齋並同上儀國朝皇帝親祠散齋四日致齋三日於齋宮其陪祀官各宿於公廨給饌及明衣布各習禮於齋所

告天下神祗

唐故事云凡有事於上帝則百神皆預遣使祭告其冊祝曰某月某日有事於圜丘不敢不告國朝因之爲壇於圜丘之東至郊祀散齋之第五日皇帝備法駕出宮百官具服前導躬至壇所設天下神祗位於壇中西向以酒脯祭告曰皇帝致祭於天下神示玆以某年某月某日冬至將有事於圜丘咨爾百神相予祀事祝畢鑾駕復還齋所如來儀至郊祀日以籩豆各四簠簋登爵各一羊六豕六俟分獻從祀將畢就壇以祭

省牲器

周禮太宗伯凡祀大神宿省牲鑊小宗伯大祭祀省牲祭之日省鑊儀禮特牲饋食禮宗人視牲告充舉獸尾告備少牢饋食禮司馬刲羊司士擊豕宗人告備蓋古者展牲以告愽碩肥腯者謂民力之普存則能事鬼神也又大司樂旣宿懸遂以聲展之東漢先郊之夕公卿京兆尹眾官至壇東省牲唐前祭一日晡後二刻郊社令丞帥府史齋郎以尊坫篚羃等入設於位三刻太祝與廩犧令以牲就東門榜位謁者引太常卿禦史行樂懸又自東陛升視滌濯執尊者皆舉羃告潔降就視牲位南向立廩犧令少前曰請省牲退復位太常卿前進視牲廩犧令前北靣舉手曰腯諸太祝各巡牲一匝西靣舉手曰充俱還本位諸祝與廩犧令以次牽牲詣廚授太官令光祿卿詣廚省鼎鑊申視濯漑訖祀官等皆詣廚省饌具各還齋所宋省牲之日未後二刻司尊彛帥府史及齋郎以祭器入設於位加巾蓋三刻禮直官贊者分引大禮使以下詣東壝門外省牲位立定光祿卿丞與執事者牽牲就位贊者引太常卿入行樂架次引禮部尙書升自卯階視滌濯執事者皆舉羃曰潔俱復位禮直官稍前曰告潔畢請省牲次引禮部尙書侍郎省牲訖次引光祿卿出巡牲一匝西向躬曰充曰備次引光祿卿出巡牲一匝西向躬曰腯俱復位禮直官曰省牲畢請就省饌位所司省饌具畢還齋所光祿卿丞及執事者以次牽牲詣廚授太官令次引禮部尙書詣廚省鼎鑊視濯漑還齋所晡後一刻太官令率宰人以鸞刀割牲祝史各取毛血實於盤俱置饌所遂烹牲元祀前一日未後二刻司尊罍奉禮郎率祠祭局以祭器入設於位三刻廩犧令與諸太祝祝史以牲就位禮直官分引太常卿光祿卿丞監祭監禮官太官令丞等詣省牲位立定禮直官引太常卿丞監祭監禮入自卯陛升壇視滌濯司尊罍跪舉羃曰潔禮直官曰請省牲太常卿省牲畢次引廩犧令巡牲一匝西向折身曰充復位諸太祝俱巡牲一匝復位一員出班西向折身曰腯復位禮直官引太常卿光祿卿丞太官令丞監祭監禮詣饌位省饌畢還齋所廩犧令與諸太祝祝史以次牽牲詣廚授太官令次引光祿卿等詣廚省鼎鑊視滌濯畢還齋所晡後一刻太官令率宰人以鸞刀割牲祝史各取毛血實於豆祝史仍取牲首貯於盤【用馬首】俱置於饌殿遂烹牲刑部尙書涖之國朝重其禮前期一日皇帝親詣壇省牲訖執事者牽牲詣廚太常卿奏請詣廚視鼎鑊視濯漑畢遂烹牲

飲福

儀禮祭將畢二佐食各取黍於一惇上佐食之以授屍屍執以命祝祝受以嘏於主人自漢以來人君一獻才畢而受嘏唐開元禮亞獻未升壇而皇帝飲福宋元丰中攺從三獻禮畢皇帝飲福受胙元親祠儀注亦用一獻畢飲福國朝郊祀三獻皆皇帝親行禮旣畢然後飲福嘏之辭曰惟此酒肴神之所與賜以福慶億兆同沾

齋宮

周官掌次王大旅上帝則張氊案設皇邸謂於次中張氊牀牀後設板屏風其上染鳥羽象鳯凰以覆之而爲飾也朝日祀五帝則張大次小次說者以爲祀昊天上帝則亦張大次小次也大次在壇壝外初往所止居也小次在壇側初獻後退俟之處也漢武祠甘泉於竹宮望拜竹宮以竹爲宮去壇三里宋立息帳齊立瓦屋唐爲郊宮其致齋三日則二日於大極殿一日於郊宮宋營靑城幄殿卽周之大次也又於東壝門外設更衣殿卽周之小次也其制皆用帛絞大內門曰太禋東偏門曰承和西偏門曰迎禧正東門曰祥曦正西門曰景曜後門曰拱極內門裏東側門曰寅明西側門曰肅成大殿門曰端誠大殿曰端誠殿前東西門曰左右嘉徳便殿曰熙成後園門曰寶華元丰中議禮局言每歲靑城費縑布三十餘萬乞如靑城創制齋宮使一勞永逸時未及行哲宗始建齋宮南渡後庶事艸創復絞防以備制元親祀之典不常見故未有其制國朝洪武二年十二月詔太常禮部議築齋宮於圜丘側

告祭

虞舜受終文祖類於上帝巡狩四嶽燔柴祭天湯黜夏命告於上天神後武王勝殷柴望大告武成周公卜洛用牲於郊周禮天子出徵類於上帝漢光武唐髙祖宋太祖卽位皆告天地元世祖平宋遣官告南郊又凡歷代天子嗣位攺名上尊號攺元立皇后太子皇子生親徵納降獻俘籍田朝陵肆赦河平及國有大故皆奏告天地國朝洪武元年正月四日皇帝卽位鐘山之陽祭告天地云

告廟

周制卜郊受命於祖廟作龜於禰宮蓋郊事至重又尊祖以配天故先告祖而受命焉乃卜日於禰宮自此以後散齋七日致齋三日齋戒以神明其徳將以對越上帝此古禮然也唐自天寶以後郊祀必先享太廟次日享天宋元丰中太常言郊天告祭宗廟不必徧享乞止告太祖一室以侑神作主之意國朝於致齋之第一日皇帝備法駕出宮百官具服前導躬詣太廟奏告於仁祖淳皇帝室行一獻之禮告畢還齋所如來儀

明集禮卷一

欽定四庫全書

明集禮卷二

﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥

樂

協律郎一人襆頭紅羅袍荔枝帶皂靴手執麾

旛

樂生六十二人服緋袍展腳襆頭革帶皂靴樂器

編鐘十六

編磬十六

琴十

瑟四

拊四

敔一

柷一

塤四

箎四

簫四

橫笛四

笙八

應鼔一

舞

舞士一人襆頭紅羅袍荔枝帶皂靴手執節舞生一百二十八人

文舞六十四人

引舞二人各執羽籥服紅袍展腳襆頭革帶皂靴

舞生六十二人服紅袍展腳襆頭革帶皂靴手執羽籥

武舞六十四人

引舞二人各執干戚服緋袍展腳襆頭革帶皂靴

舞生六十二人服緋袍展腳襆頭革帶皂靴手執干戚

﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥

圜丘樂章

迎神

昊天蒼兮穹隆廣覆燾兮厖洪建圜丘兮於國之陽合黃太夾太南林黃南夾林太黃黃太夾黃黃林南林黃眾神兮來臨之同念螻蟻兮微衷莫自期兮感通思神林南林林夾太黃黃太南黃夾太黃南林太南黃黃太來兮金玉其容馭龍鸞兮乘雲駕風顧南郊兮昭格望夾黃黃林南林夾林南林夾太黃南夾林南林夾太夾至尊兮崇崇

林南林太黃

奠玉帛

聖靈皇皇敬瞻威光玉帛以登承筐是將穆穆崇嚴神黃林南林太林夾黃太林黃太黃南太林太林南林林妙難量謹玆禮祭功微是惶

夾太黃林南太林夾太南黃

奉牲

祀儀祗陳物不於大敢用純犢告於覆載惟玆菲薦恐林太南林太林夾黃太林南林黃太南林太南黃太黃未周完神其容之以享其歡

林南林太黃夾太南黃夾林

初獻

眇眇微躬何敢請於九重以煩帝聰帝心矜憐有感而林南夾太太南仲林南太林南夾林南太夾太夾林南通旣俯臨於幾筵神繽紛而景從臣𨿽愚防鼓舞懽容林南太夾太林南夾太南林夾林南林夾太南太夾太乃子孫之親祖宗酌淸酒兮在鐘仰至徳兮功林南太南林太林南林太夾林南無太夾太南林

亞獻

荷天之寵睠駐紫壇中情彌喜臣庶均懽趨蹌奉承我仲黃夷仲仲太夷黃太黃夷仲林太林仲仲太夷黃太心則寛再獻禦前式燕且安

仲太黃太黃仲林黃林太仲

終獻

小子於玆惟父天之恩惟恃天之慈內外慇懃何以將仲太林仲夷仲林夷仲仲夷黃太黃夷黃太黃夷仲林之奠有芳齊設有明粢喜極而抃奉神燕娭禮𨿽止於仲夷黃太夷夷仲太黃太仲太夷仲林太仲夷黃仲林三獻情悠長兮逺而

仲太仲太黃林太仲

徹豆

烹飪已陳薦獻斯就神之在位旣歆旣右羣臣駿奔徹太姑太南太姑太南姑太應南林南林太林太姑南姑玆爼豆物倘未充尙幸神宥

太應南姑太南太林黃林太

送神

神之去兮難延想遐袂兮翩翩萬靈從兮後先衛神駕黃太姑林姑黃黃南姑林南林姑林姑太南黃南黃姑兮回旋稽首兮瞻天云之衢兮渺然

林姑黃林姑林南林黃南林太南黃

望燎

焚燎於壇粲爛晶熒幣帛牲黍冀徹天京奉神於陽昭黃南姑黃姑林南林南黃南姑姑林姑黃姑林黃林姑祀有成肅然望之玉宇光明

太南黃姑林黃太黃南太黃

國朝皇帝冬至親祀圓丘儀注

齋戒前期皇帝散齋四日致齋三日陪祀官執事官並齋五日

告天下神祗散齋第五日於圓丘壝外之東設壇置天下神祗位西向皇帝親詣壇所具酒脯

告廟致齋之第一日皇帝備法駕出宮百官具服前詣太廟奏告於仁祖淳皇帝室行一獻之禮

省牲先祭二日設皇帝大次於壝外東門內道北南向省牲位於內壝東門外先祭一日導駕官導引車駕詣大次太常卿奏中嚴皇帝服通天冠絳紗袍太常卿奏外辦導駕官同太常卿導引皇帝詣省牲位執事者各執事廩犧令率其屬牽牲自東西行過禦前省訖牽牲詣神廚執事者取毛血實於豆太常卿奏請詣神廚導駕官同太常卿導引至神廚太常卿奏請視鼎鑊請視滌濯遂烹牲導駕官同太常卿導引皇帝還大次陳設先祭一日陳設如圖儀

鑾駕出宮前一日太常司告示文武官具公服乘馬導從兵馬司灑掃禦道侍儀催整班行和聲郎備樂金吾衛備兵仗拱衛司備儀仗車輅典牧所備仗馬撃鼓初嚴內使監陳禦輿於謹身殿前南向拱衛司設繖扇於禦輿之左右設黃麾仗扵丹墀中道之東西設玊輅於奉天門外正中南向和聲郎設樂於午門外金吾衛陳仗於午門外東西相向陳金鼔隊扵禦道前東西相向舍人催文武官各具朝服撃鼓二嚴侍儀版奏中嚴舍人引文武官分立扵禦道前文東武西撃鼔三嚴侍儀奏外辦皇帝禦謹身殿禦用監令跪奏服冕服興皇帝服冕服訖侍儀奏請升輿皇帝升輿侍儀同導駕官導引禦輿至丹墀儀仗前導至奉天門外侍儀跪奏降輿皇帝降輿侍儀奏升輅皇帝升輅侍儀跪取防勅文武官上馬舍人傳防文武官上馬文武官上馬訖侍儀跪奏進發玉輅進發前金鼓隊分左右行次旗仗分左右行次百官前導分左右行次防衛次仗馬次儀仗次侍儀導駕官次將軍次內使擎執各分左右行次內使監拱衛司光祿寺禦用監官扈從於玉輅之後次鼔吹次旗幟次兵仗各後扈從駕將至兵仗周圍於大次文武官下馬侍立於禦道之左右金鼔仗馬大樂儀仗分列於大次之南東西相向駕至大次前回輅侍儀跪奏降輅皇帝降輅侍儀與導駕官導引皇帝入大次侍儀跪取防勅文武官各還齋次

正祭祭日淸晨太常少卿率執事者各實尊罍籩豆登爼簠簋又實帛於篚加玊置於酒尊所祝版置於上帝配帝位之右樂生舞生入就位諸執事入就位太常卿奏請中嚴皇帝服衮冕太常卿奏外辦導駕官同太常卿導引皇帝自左南門入至位北向立

迎神贊禮唱迎神協律郎跪俯伏舉麾奏中和之曲贊禮唱燔柴郊社令升煙燔全犢於燎壇【樂六成止】贊禮唱請行禮太常卿奏有司謹具請行事奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身

奠玊帛贊禮唱奠玊帛太常卿奏請詣盥洗位導駕官同太常卿導引皇帝詣盥洗位太常卿贊盥曰前期齋戒今晨奉祭加其淸潔以對神明太常卿奏搢圭皇帝搢圭司執洗者奉盥進巾太常卿奏盥手帨手出圭皇帝盥手帨手出圭太常卿奏請升壇贊曰神明在上整肅威儀升自午陛太常卿奏請詣昊天上帝神位前司玉帛者奉玉帛以俟協律郎跪俯伏舉麾奏肅和之曲導駕同太常卿導引皇帝至神位前北向立太常卿奏跪搢圭皇帝跪搢圭司香官舉香跪進於皇帝之左太常卿奏上香上香三上香皇帝上香上香三上香司玉帛者奉玊帛跪進於皇帝之右皇帝受玊帛奠於昊天上帝神位前太常卿奏出圭鞠躬拜興拜興平身皇帝出圭鞠躬拜興拜興平身【樂止】太常卿奏請詣仁祖淳皇帝神位前導駕官同太常卿導引皇帝至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香司帛者捧帛跪進於皇帝之右皇帝受帛奠於仁祖淳皇帝神位前太常卿奏出圭鞠躬拜興拜興平身皇帝出圭鞠躬拜興拜興平身太常卿奏復位導駕官同太常卿導引皇帝復位

進熟贊禮唱進俎齋郎舉爼至壇前進爼官舉爼升自午陛協律郎俛伏舉麾奏凝和之曲導駕官同太常卿導引皇帝至昊天上帝神位前太常卿奏搢圭皇帝搢圭進爼官以爼進於皇帝之右皇帝以爼奠於昊天上帝神位前太常卿奏出圭皇帝出圭導駕官同太常卿導引皇帝至仁祖淳皇帝神位前進爼官以爼進於皇帝之右太常卿奏搢圭皇帝搢圭以爼奠於仁祖淳皇帝神位前太常卿奏出圭皇帝出圭太常卿奏復位導駕官同太常卿導引皇帝復位

初獻贊禮唱行初獻禮太常卿奏行初獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝執爵司尊者舉羃酌泛齊皇帝以爵授執爵官太常卿奏出圭皇帝出圭太常卿奏請詣昊天上帝神位前協律郎跪俯伏舉麾奏壽和之曲武功之舞導駕官同太常卿導引皇帝至昊天上帝神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵【樂舞止】太常卿奏出圭皇帝出圭讀祝官取祝版於神右跪讀訖【樂舞作】太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊舉羃酌泛齊以爵授執爵官太常卿奏請詣仁祖淳皇帝神位前導駕官同太常卿導引皇帝至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭讀祝官取祝板於神位之右跪讀訖太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

亞獻贊禮唱行亞獻禮太常卿奏行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊舉羃酌醴齊皇帝以爵授執爵官太常卿奏出圭皇帝出圭太常卿奏請詣昊天上帝神位前協律郎跪俯伏舉麾奏豫和之曲文徳之舞導駕官同太常卿導引皇帝至神位前太常卿奏跪搢圭皇帝搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊舉羃酌醴齊皇帝以爵授執爵官太常卿奏請詣仁祖淳皇帝神位前【樂作】導駕官同太常卿導引至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏復位導駕官同太常卿導引皇帝復位

終獻贊禮唱行終獻禮太常卿奏行終獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官太常卿奏出圭皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊舉羃酌盎齊皇帝以爵授執爵官太常卿奏出圭皇帝出圭太常卿奏請詣昊天上帝神位前協律郎跪俛伏舉麾奏熙和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊舉羃酌盎齊皇帝以爵授執爵官太常卿奏請詣仁祖淳皇帝神位前【樂作】導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏復位導駕官同太常卿導引皇帝復位

分獻贊禮俟行終獻時唱分獻官行禮贊引各引分獻官詣盥洗位贊搢笏贊盥手司盥者酌水分獻官盥手贊帨手司巾者以巾進分獻官帨手贊出笏分獻官出笏贊請詣爵洗位贊引引分獻官至爵洗位贊搢笏分獻官搢笏執爵官以爵進分獻官受爵滌爵拭爵以爵授執爵者贊引贊出笏分獻官出笏贊請詣各從祀神位前贊引引分獻官至神位前贊跪搢笏分獻官跪搢笏司香者以香跪進於分獻官之左贊引贊上香上香三上香分獻官上香上香三上香贊引贊祭酒祭酒三祭酒奠爵執爵官以爵跪進於分獻官之右分獻官受爵祭酒祭酒三祭酒奠爵贊引贊出笏俯伏興平身稍後鞠躬拜興拜興平身分獻官奠爵出笏俯伏興平身稍後鞠躬拜興拜興平身贊引贊復位分獻官復位飲福受胙贊禮唱飲福受胙太常卿奏請詣飲福位導駕官同太常卿導引皇帝升壇至飲福位北向立太常卿奏鞠躬拜興拜興平身皇帝鞠躬拜興拜興平身太常卿奏跪搢圭皇帝跪搢圭奉爵官酌福酒跪進於皇帝之左贊曰惟此酒肴神之所與賜以福慶億兆同沾皇帝受福酒祭酒飲福酒以爵置於坫奉胙官奉胙跪進於皇帝之右皇帝受胙以胙授執事者執事跪受於皇帝之右太常卿奏出圭皇帝出圭太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

徹豆贊禮唱徹豆協律郎跪俛伏舉麾奏雍和之曲掌祭官徹豆【樂止】贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身【樂止】送神贊禮唱送神協律郎跪俯伏舉麾奏安和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身贊禮唱祝人取祝幣人取幣詣望燎位讀祝官取祝奉幣官奉幣掌祭官取饌及爵酒詣柴壇置鑪上【樂止】

望燎贊禮唱望燎導駕官同太常卿導引皇帝至望燎位贊禮唱可燎東西面各二人以炬燎火柴半燎太常卿奏禮畢導駕官同太常卿導引皇帝還大次解嚴鑾駕還宮鹵簿導從如來儀大樂鼓吹振作

國朝奏告圓丘皇帝親祀儀注同冬至郊天禮

遣官奏告圓丘儀注【方丘同】

齋戒前期告官及陪祀官執事官齋三日散齋三日宿扵公廨致齋一日於祭所

陳設前一日郊社令設昊天上帝神位扵壇上正中【方丘則設皇地祗神位後並同】南向設告官拜位於壇下正中北向陪祭官位扵告官之南北向贊禮二人位於告官拜位之北東西相向酒尊位扵【闕】

爵洗位扵【闕】

盥洗位【闕】司尊司爵洗司盥洗執爵官位各扵其所

正祭其日淸晨執事者陳玉幣香脯實酒尊設祝版扵帝位之右贊引引告官陪祀官各服法服自南西偏門入至位皆北向立贊禮唱請行禮贊引詣告官前曰有司謹具請行事贊禮唱鞠躬拜興拜興平身告官及眾官皆鞠躬拜興拜興平身

奠玉幣贊禮唱奠玉幣贊引引告官詣盥洗位贊引贊搢笏告官搢笏贊引唱盥手司盥者酌水告官盥手贊引唱帨手司巾以巾進告官帨手贊引贊出笏告官出笏贊引贊請詣昊天上帝神位前司玉幣者奉玉幣從行贊引引至神位前贊跪搢笏告官跪搢笏贊引贊上香上香三上香司香以香跪進於告官之右告官上香上香三上香司玉幣者跪奉玉幣進於告官之右告官受玉幣奠於神位前贊引贊出笏告官出笏贊鞠躬拜興拜興平身贊引贊復位引告官復位

酌獻贊禮唱行酌獻禮贊引引告官詣盥洗位贊引贊盥手司盥者酌水告官盥手贊引唱帨手司巾以巾進告官帨手贊引贊出笏告官出笏贊引贊告官請詣爵洗位贊引贊搢笏告官搢笏執爵者以爵進贊引贊受爵滌爵拭爵告官受爵滌爵拭爵以爵授執爵者贊引贊出笏告官出笏贊引贊請詣酒尊所引至酒尊所贊引贊搢笏告官搢笏執爵者以爵進告官受爵司尊者舉羃酌酒以爵授執爵官贊引贊出笏告官出笏贊引贊請詣昊天上帝神位前贊引贊跪搢笏執爵者以爵跪進扵告官之右告官受爵贊引贊祭酒祭酒三祭酒奠爵告官祭酒祭酒三祭酒奠爵贊引贊出笏告官出笏讀祝官取祝版扵神右跪讀訖贊引贊俛伏興平身稍後鞠躬拜興拜興平身贊引贊復位贊禮唱鞠躬拜興拜興平身告官及在位官皆鞠躬拜興拜興平身望燎贊禮唱望燎【方丘則唱望瘞】司祝奉祝司幣奉玊幣掌祭官奉酒脯詣燎所【方丘則詣所】贊引引告官至望燎位【方丘則唱瘞位】贊禮唱可燎燎至半【方丘則唱可瘞】贊引唱禮畢引告官在位者以次出

﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥﹤史部﹐政書類﹐儀制之屬﹐明集禮﹐卷二﹥

明集禮卷二﹤史部﹐政書類﹐儀制之屬﹐明集禮﹥

欽定四庫全書

明集禮卷三

吉禮第三

祭地

總敍

三代祭地之禮見於經傳者夏以五月商以六月周人以夏日至禮之於澤中方丘蓋王者事天明事地察故冬至報天夏至報地所以順陰陽之義也祭天於南郊之圜丘祭地於北郊之方澤所以順陰陽之位也然先王親地有社存焉禮曰享帝於郊祀社於國又曰郊所以明天道社所以神地道又曰郊社所以事上帝又曰明乎郊社之禮或以社對帝或以社對郊則祭社乃所以親地也書曰敢昭告於皇天后土左氏曰戴皇天履后土則古者亦命地只爲后土矣曰地只曰后土曰社皆祭地也此三代之正禮而釋經之正說自鄭惑於緯書而謂夏至於方丘之上祭昆侖之只七月於泰折之壇祭神州之只析一事爲二事後世宗之一嵗二祭自漢武用祠官寛舒議立后土祠於汾陰脽上禮如祀天而後世又宗之於北郊之外仍祠后土元始間王莽奏罷甘泉泰畤復長安南北郊以正月上辛若丁天子親合祀天地於南郊而後世又因之多合祭焉皆非禮經之正義矣由漢歷唐千餘年間親祀北郊者惟魏文帝之太和周武帝之建徳隋髙祖之開皇唐宗之開元四祭而已宋元丰中議專祭北郊故政和中專祭者凡四南渡以後則惟行攝祀而已元皇慶間議夏至專祭地未及施行國朝以夏至日親祀皇地只於方丘其歷代儀文之詳列於左方

壇壝

祭法曰瘞埋於泰折泰折封土祭地之處折曲也言方丘之形四方曲折象地秦祀后土於髙山之下命曰畤漢武於澤中方丘立后土五壇壇方五丈髙六尺又於脽上立后土宮宮曲入河名曰太一旦丘東漢北郊在洛陽城北四里爲方壇四陛中營外營隋方丘於宮城北十四里丘再成成髙五尺下成方十丈上成方五丈唐夏至祭皇地只於方丘其長安壇在宮城北十四里洛陽壇在徽安門外道東一里其壇再成下成方十丈上成方五丈八陛立冬後祭神州地只於郊其壇長安在光化門外黒帝壇之西洛陽在徽安門外道東一里髙五尺周四十八步宋熙寧祀儀祭皇地只壇八角三成每等髙四尺上濶十六步設八陛上等陛廣八尺中等陛廣一丈下等陛廣一丈二尺三壝每壝各二十五步神州地只壇廣四十八步髙五尺兩壝每壝二十五步元方丘之制未及施行國朝方丘壇制第一層壇面濶六丈髙六尺四出陛南面陛濶一丈八級東面北面西面陛俱濶八尺八級第二層壇面四圍皆濶二丈四尺髙六尺四出陛南面正陛濶一丈二尺八級東北西陛俱一丈八級壝去壇一十五丈髙六尺正南靈星門三正東西北靈星門各一周圍以墻面各六十四丈正南又靈星門三正東北西又靈星門各一庫房五間在外墻北靈星門外以藏龍椅等物廚房五間宰牲房三間天池一所在外墻西靈星門外西南隅齋次一所在外靈星門外之東【闕】間在外靈星門外之西浴室在東齋次之中

瘞坎

爾雅祭地曰瘞埋瘞埋謂瘞繒埋牲也蓋陰祀自血始故瘞血以致神不可不在先及致神矣方有事焉至於禮畢則以牲幣之屬而瘞之然後爲禮之終也後齊爲瘞坎於壇之壬地中壝之外廣深一丈二尺唐瘞坎在內壝之外壬地方深取足容物南出陛宋開瘞坎於子階之北壬地國朝瘞坎在外壝壬地其瘞牲體周人瘞血漢用首及左髀東晉用脇之九个唐用首宋用左髀國朝用周制先瘞血其祭畢奉牲幣祝饌而埋之

神位版

漢以前祭地神位版無考魏明帝題曰皇皇后地梁武時題曰後地而不見其制唐題曰皇地只配帝曰太祖景皇帝其神版皆以黃金飾木鏤靑爲字其從祀神位則用朱漆金字宋如唐制元皇地只位版用靑漆金字國朝正位題曰皇地只配帝題曰仁祖淳皇帝位版並黃質金字從祀題曰五嶽之神四海之神四瀆之神五鎭之神神位版並赤質金字

配位

配地之神周禮無文鄭以孝經緯云后稷爲天地主則后稷配天南郊亦當配地北郊矣其說無據至漢平帝用王莽之說以呂太后配光武時攺薄太后爲髙皇后以配後魏道武以神元竇后配則愈不經矣隋始攺用太祖武元皇帝配唐髙祖時以景皇帝配貞觀中以髙祖配宋初以四祖疊配皇地只太宗時以宣祖太祖更配其後惟以太祖配國朝洪武三年五月二十日親祀北郊奉皇考仁祖淳皇帝配

從祀

春秋公羊傳曰天子祭天地有方望之事無所不通方望者謂因郊祀望祭四方之山川也漢元始中用王莽議祭地地理山川皆從光武祀北郊地理羣神從祀皆在壇下【其目之詳見郊天從祀中】隋以神州迎州冀州戎州拾州柱州宮州咸州州及九州山川林澤丘陵墳衍原隰皆從祀唐從祀以神州五方嶽鎭海瀆山林川澤丘陵墳衍原隰宋以神州地只五嶽五官五行之神祀於壇之第一等四海四瀆五鎭於壇之第二等昆侖五山五林五川五澤於壇之第三等五陵五墳五衍五原五隰於內壝之內元合祭天地於圜丘亦不及嶽瀆山川之從祀國朝惟以五嶽五鎭四海四瀆四位從祀方丘

神席

周人祀地席用蒲越槁稭漢以莞簟唐麟徳中正位及神州加用黃褥配帝以紫余從祀以莞開元中正位仍用槁稭配帝以莞神州地只以槁稭五鎭以下用莞宋景徳中席乂加褥正位以黃配位以緋元丰中復撤去惟用槁稭及莞元皇地只用席褥國朝用龍椅龍案錦坐褥配位同從祀神位並設於案不設席

祝冊

祝冊之制見祀天篇唐祀地祝文曰嗣天子臣某敢昭告於皇地只乾道運行日躔北至景風應序離气效時嘉承至和肅若舊典敬以玉帛犧齋粢盛庶品備玆只瘞式表誠慤髙祖神堯皇帝配神作主尙享配帝祝文曰孝孫皇帝臣某敢昭告於髙祖神堯皇帝時惟夏至肅敬訓典用只祭於皇地只惟髙祖徳葉二儀道兼三統禮膺光配敢率舊章謹以制幣犧齋粢盛庶品肅雍明薦作主侑神尙享元祝文並缺國朝洪武元年五月十四日夏至親祀方丘祝文曰【闕】

洪武三年五月二十四日親祀方丘正位祝

文曰時當夏至萬物咸亨用遵典謹率臣僚以玉帛犧齊粢盛庶品奉玆瘞祀皇考仁祖淳皇帝配神作主尙享配位祝文曰時當夏至萬物咸亨謹率臣僚恭祀皇地只奉以玉帛犧齊粢盛庶品用修典禮伏惟敬愼瞻仰永爲配位尙享

祭器

唐方丘設皇地只太尊二犧尊二山罍二在壇上象尊二壺尊二山罍四在壇下配帝設著尊二犧尊二象尊二山罍二在壇上於皇地只酒尊之東其從祀神州太尊二籩十豆十俎二豋槃簠簋爵各一嶽鎭海瀆各山尊二山林川澤各蜃尊二丘陵墳衍原隰槪尊各二籩豆各二俎爵簠簋各一宋設皇地只太尊五山尊五以爲酌尊在壇上設太尊二山尊二著尊二犧尊二象尊二壺尊六以爲設尊在壇下籩豆各十二簠簋各二登俎各一配帝同皇地只其第二成從祀山尊二每方各犧尊二每位各籩豆十俎二豋槃簠簋爵坫各一內壝從祀每方蜃尊二散尊二每位籩豆各二俎尊簠簋豋各一元不祭方丘其圜丘皇地只位設太尊二著尊二犧尊二山罍二各有坫加勺羃籩十二豆十二豋三鉶三簠二簋二俎七篚一沙池一香奩一香案一祝案一皆有衣設而不酌者象尊二壺尊二山罍四各有坫羃配帝位著尊二犧尊二象尊二山罍二皆有坫加勺羃籩十二豆十二豋三鉶三簠二簋二俎七篚一沙池一香鼎一香奩一香案一皆有衣設而不酌者犧尊二壺尊二山罍四各有坫加羃馬潼三器各設尊所

之首加羃勺國朝設皇地只太尊二著尊一犧尊一山罍一於壇上皆有勺有羃有坫設太尊一山罍一於壇下有坫有羃配帝同其從祀則設五嶽四海著尊二犧尊二於左設五鎭四瀆著尊二犧尊二於右上帝及配帝籩豆各十有二簠簋各二豋盤篚各一牲案各一爵坫各三沙池香案各一其從祀則籩豆各十簠簋各二牲案各一爵坫沙池香案各一

禮神之玉

周禮大宗伯以黃琮禮地蓋禮神者必象其類琮方象地形黃象地色也典瑞又曰兩圭有邸以祀地兩圭者象地數二也說者曰黃琮用於求神之時兩圭有邸用於薦獻之時所以不同鄭乃謂黃琮理昆侖神兩圭有邸祀北郊神州之神其說謬矣唐方丘用黃琮神州用兩圭有邸宋制同之元地只用黃琮國朝方丘正位用黃琮

帛

周制禮地只之幣以黃秦漢以下其色無考唐方丘正配位及神州之幣皆用嶽瀆以下從祀之幣各從方色宋方丘正配位幣以黃神州幣以黑嶽瀆以下從祀之幣各從方色元地祗用黃幣國朝方丘正位幣仍以黃從祀幣各從方色配位帛用白

牲

周禮祭地之牛角繭栗又曰陰祀用黝牲毛之鄭謂方丘昆侖神用黃犢神州地只用黝犢其說不見於經漢祠后土於澤中方丘爲五壇壇一黃犢光武北郊正配位用犢各一五嶽共用牛一四瀆共牛一羣神共牛二後魏正配位共用牡一五嶽等共用牛一隋方丘正配位用黃犢二神州以下用方色犢一九州山海墳衍等加羊豕各九唐正配位用黃犢二神州黝犢一嶽鎭以下加羊豕各五宋用【闕】犢二羊五豕五元地只用黃犢一國朝用黃犢二從祀嶽鎭海瀆各用純色犢一

樂舞

周禮太司樂大合樂分樂乃奏太簇歌應鐘舞咸池以祭地只六樂者一變而致川澤之只再變而致山林之只三變而致丘陵之只四變而致墳衍之只五變而致土只凡樂函鐘爲宮太簇爲角姑洗爲徴南宮爲羽靈鼓靈鞀絲竹之管空桑之琴瑟咸池之舞夏日至於澤中之方丘奏之若樂八變則地只皆出可得而禮矣周頌昊天有成命之詩郊祀天地之樂歌也兩漢而下之樂見祀天篇唐祀方丘迎神奏順和之樂以函鐘爲宮太簇爲角姑洗爲徴南呂爲羽作文舞之舞樂舞八成止奠玉幣登歌作肅和之樂以應鐘之均迎俎奏雍和之樂以太簇之均酌獻奏壽和之樂送神奏舒和之樂武舞作樂舞六成止宋降神作宜安之樂迎神作寧安之樂廣生儲佑之舞八成止奠玉帛登歌作嘉安之樂酌獻登歌作光安之樂讀冊訖登歌作英安之樂皇帝還小次簾降文舞退武舞進作文安之樂亞獻作隆安之樂厚載凝福之舞飲福作禧安之樂徹豆登歌作成安之樂送神作寧安之樂元合祭天地酌獻地只奏太呂宮隆成之曲國朝方丘迎神奏中和之曲奠玉幣奏肅和之曲奉俎奏凝和之曲初獻奏壽和之曲亞獻奏豫和之曲終獻奏禧和之曲徹豆奏雍和之曲送神奏安和之曲望瘞奏時和之曲其盥洗升降飲福受胙俱不奏樂

祭服

祀地之服經無明文鄭注亦嘗及之賈公彥以爲當同祭天之禮服大裘杜氏通典亦同其說長孫無忌則謂周郊祀被衮以象天戴冕藻十有二旒月令孟冬天子始裘冬至報天服裘可也夏至如之何可以服裘祭地惟當服衮章耳然終唐之世卒用大裘宋元丰間陸佃以爲冬祀昊天中裘而衣衮夏祀地只當去裘服衮以順時序紹聖間又用黃裳言北郊盛暑之月難用裌服依衮冕制度攺用單衣信齋楊氏曰賈杜服裘之言特未嘗深考其故豈有夏至陽極之月而可服大裘哉遂使後世因是而廢北郊之禮斯言啟之也惟長孫無忌之言信而有證矣國朝夏至祭地皇帝服衮冕其侍祠服亦如祀天禮

酒齊

唐正位太尊實泛齊著尊實醴齊犧尊實盎齊壺尊實沈齊山罍實三酒配位著尊實泛齊犧尊實醴齊象尊實盎齊山罍實淸酒從祀太尊者實醴齊象尊者實緹齊壺尊者實沈齊槪尊者實淸酒散尊者實昔酒齊加明水酒加酒以爲上尊宋正配位太尊實泛齊山尊實醴齊以爲酌尊太尊實泛齊山尊實醴齊著尊實盎齊犧尊實緹齊象尊實沈齊壺尊實三酒並設而不酌從祀太尊著尊者實以泛齊犧尊象尊者實以醴齊壺尊槪尊散尊者實以三酒齊皆加明水酒皆加酒並實於上尊元正位太尊實泛齊著尊實醴齊犧尊實盎齊配位著尊實泛齊犧尊實盎齊象尊實醴齊從祀並酌太尊之泛齊齊皆加明水酒皆加酒並實於上尊國朝正配位太尊實泛齊醴齊著尊實盎齊犧尊實緹齊山罍實昔酒在壇上太尊實沈齊山罍實事酒淸酒在壇下從祀著尊實醴齊盎齊犧尊實事酒

粢盛

唐祭地正配位簠實以稷簋實以稻從祀同宋正配位簠實以黍稷簋實以稻粱從祀簠實以黍簋實以稻元正配位簠實以黍稷簋實以稻粱從祀簠實以黍簋實以稻國朝正配位從祀並簠實以黍稷簋實以稻粱

籩豆之實

唐宋祭地其籩豆之實禮同祀天國朝方丘正配位籩各實以鹽槁魚棗栗榛菱芡鹿脯黑餅白餅糗餌粉粢豆各實以韭葅醓醢菁葅鹿醢芹葅兔醢筍葅魚醢脾析葅豚拍食糝食從祀籩減糗餌粉粢豆減食糝食

褥位

國朝用緋同郊天禮

車旂

同祀天禮

執事人員

唐宋祭方丘其執事人員禮同祀天國朝設皇帝大次皇太子幕次官二人掃除壇上下官一人禦史監掃除二人灑掃齋捨神廚官二人設饌幔官二人設皇地坁仁祖淳皇帝龍椅龍案從祀神席官一人設禦位皇太子位官二人設燔柴官二人設分獻及文武官諸執事官版位官二人設儀仗官二人設庭燎墳燭官二人設牲榜省牲位及割牲官二人宰牲十五人掌鼎鑊視滌濯官二人協律郎一人舞士一人樂生一人舞生一人撰祝書祝官各一人讀祝兼捧祝官一人導駕官奏禮官六人導引皇太子官四人分獻官執事八人引陪祭官執事四人糾儀禦史四人奉爵官六人捧幣官六人司香官六人掌祭官十二人舉飲福案官二人進福酒官一人進俎官二人授胙執事官一人司禦洗捧一人進巾一人司分獻罍洗各酌水二人進巾二人司禦盥洗酌水一人進巾一人司分獻盥洗位酌水一人進巾一人司禦酒尊所官一人司分獻酒尊所各二人進正配位饌官六人舉案齋郎十二人舉從祀饌案四十八人

陳設

漢唐以來方丘陳設一如圜丘國朝設皇帝大次於外壝之東其禮亦準祀天之儀於祀前一日有司掃除壇上下開瘞坎設皇太子幕次於大次之右祭前一日設省牲位於內壝之東門外設樂懸於壇下之南設正位於壇第一層之北正中配位於壇上之東設五嶽五鎭四海四瀆位於壇第二層五嶽四海在東五鎭四瀆在西設正配位著尊【闕】於壇上設尊【闕】於壇下玉幣篚位次之又設五嶽四海酒尊【闕】於神座之左幣篚位次之設五鎭四瀆酒尊【闕】於神座之右幣篚位次之設正配位籩十二於神位之左豆十二於神位之右簠簋各二登一在籩豆之間俎一在簠簋之前香燭案在俎之前爵坫沙池在香案之前設五嶽五鎭四海四瀆籩十在左豆十在右簠簋各二登一在籩豆之間俎一在簠簋之前香燭案在爼之前爵坫沙池在香燭案之前又設禦盥洗位於壇之東分獻官盥洗位於樂懸之東西設禦褥位於壇之南設皇太子褥位於禦位之右設分獻官於禦位之南文武陪祭官於分獻官之南讀祝官於神之右司尊司洗捧幣捧爵各於其所設望瘞位於壇東南

告天下神只

國朝祀前十日設天下神只位於方丘之壇東西向以酒脯祭之祝文曰某年某月某日皇帝將有事於方丘咨爾百神克相祀事北郊祀畢復以籩豆簠簋羊豕各六卽壇以祭祝文曰皇帝謹遣某官某致祭於天下神只

齋戒

周制大祀散齋七日致齋三日唐散齋四日致齋三日元散齋四日致齋三日國朝散齋七日致齋三日致齋第一日百官朝服親受誓戒於禦前如祀天禮

省牲器

唐宋以來方丘省器之儀如圜丘國朝因之並同祀天禮

飲福

方丘三獻禮畢飲福受胙儀及贊詞並同祀天禮

齋宮

宋元符間詔方丘郊宮舊設幕帟其費不貲宜依圜丘故事易以齋宮正殿曰厚徳便殿曰受福曰坤珍曰道光亭曰承休其大內門曰廣禋東偏門曰東秩西偏門曰正平正東門曰含光正西門曰咸亨正北門曰至順南門裏大殿門曰厚徳東曰左景華西曰右景華國朝洪武二年十二月詔太常禮部議築齋宮於方丘之側

告廟

同祀天篇

﹤史部﹐政書類﹐儀制之屬﹐明集禮﹐卷三﹥﹤史部﹐政書類﹐儀制之屬﹐明集禮﹐卷三﹥﹤史部﹐政書類﹐儀制之屬﹐明集禮﹐卷三﹥﹤史部﹐政書類﹐儀制之屬﹐明集禮﹐卷三﹥

樂

協律郎一人襆頭紅羅袍荔枝帶皂靴手執麾

旛

樂生六十二人服緋袍展腳襆頭革帶皂靴樂器

編鐘十六

編磬十六

琴十

瑟四

拊四

敔一

柷一

塤四

箎四

簫四

橫笛

笙八

應鼓一

舞

舞士一人襆頭紅羅袍荔枝帶皂靴手執節舞生一百二十八人

文舞六十四人

引舞二人各執羽籥服紅袍展腳襆頭革帶皂靴

舞生六十二人服紅袍展腳襆頭革帶皂靴手執羽籥

武舞六十四人

引舞二人各執干戚服緋袍展腳襆頭革帶皂靴

舞生六十二人服緋袍展腳襆頭革帶皂靴手執干戚

﹤史部﹐政書類﹐儀制之屬﹐明集禮﹐卷三﹥﹤史部﹐政書類﹐儀制之屬﹐明集禮﹐卷三﹥

方丘樂章

迎神

樂奏中和之曲

坤徳博厚物資以生承天時行光大且寧穆穆皇只功林南姑黃黃南姑林南林姑太林太南黃黃南太黃太化順成來禦方丘嚴恭奉迎

黃南黃林姑南林太黃姑林

奠玉幣

樂奏肅和之曲

地有四維大琮以方土有正色制幣以黃敬存於中是黃林南黃林太南黃黃南姑林太黃太姑林姑南林太薦是將奠之幾筵臨鑑洋洋

黃南林林姑黃太南林太黃

奉俎

樂奏凝和之曲

奉時純牡其牡童犢烹鼎旣嚴登俎維肅升壇昭薦神黃林姑黃黃林南林林姑黃太林黃太黃黃南林姑黃光下燭眷佑邦家報效惟篤

南姑林太黃姑太姑林太黃

初獻

樂奏壽和之曲

午爲盛陽陰徳初萌天地相遇品物光榮吉日令辰明林南黃太林南林太黃南林太黃太南林太林南太黃祀攸行進以醇醴展其潔淸

南林太太林南林黃太南林

亞獻

樂奏豫和之曲

至廣無邊道全持載山嶽所慿海瀆咸賴民資水土旣林黃姑太林南林太黃南太林黃太黃林太林南黃林安且泰酌酒揭防功徳惟大

南林太林太南林姑太南林

終獻

樂奏熙和之曲

庸眇之資有此疆宇匪臣攸能仰承佑助恩崇父母臣林太南林太林太黃太林南林黃太南林太林黃太黃歡鼓舞八音宣疉侑明醑

南林太黃林南林黃太南林

徹豆

樂奏雍和之曲

牲牷在俎籩豆有實臨之�饗匪惟飲食登歌乃徹薦黃林太黃黃南姑林南林黃太林太南黃太黃大姑林獻爰畢執事奉承一其嚴栗

姑黃林林姑黃太姑林太黃

送神

樂奏安和之曲

神化無方妙用難量其功顯融其祀悠長颷輪云旋龍黃南太黃林姑黃林林姑黃太林黃太黃黃南林姑黃控鸞翔拜送稽首瞻禮餘光

林南林林姑黃太林黃太黃

望瘞

樂奏時和之曲

牲體制幣餕饌惟馨瘞之於坎以達坤靈奉神於陰典黃南姑黃姑林南林南黃南姑姑林姑黃姑林黃林姑禮是程企而望之厚壤寛平

太南黃姑林黃太黃南太黃

國朝皇帝夏至親祀方丘儀注

齋戒前期皇帝散齋四日致齋三日陪祀官執事官並齋七日

告天下神只散齋第五日於方丘壝外之東設壇置天下神只位西向具酒脯祭告

省牲先祭二日設皇帝大次於壝外東門內道北南向省牲位於內壝東門外先祭一日導駕官導引車駕詣大次太常卿奏中嚴皇帝服皮弁服太常卿奏外辦導駕官同太常卿導引皇帝詣省牲位執事者各執事廩犧令率其屬牽牲自東西行過禦前省訖牽牲詣神廚執事者取毛血實於豆太常卿奏請詣神廚導駕官同太常卿導引至神廚太常卿奏請視鼎鑊請視滌濯遂烹牲導駕官同太常卿導引皇帝還太次

陳設先祭一日陳設如圖儀

鑾駕出宮前一日太常寺告示文武官具朝服乘馬導從兵馬司灑掃禦道侍儀催整班行和聲郎備樂金吾衛備兵仗拱衛司備儀仗車輅典牧所備仗馬至日擊鼓初嚴內使監陳禦輿於謹身殿前南向拱衛司設繖扇擎執於禦輿之左右設黃麾仗於丹墀中道之東西設玉輅於奉天門外正中南向和聲郎設樂於午門外金吾衞陳仗於午門外近南東西相向陳金鼓隊於雲集街橋南東西相向舍人催文武官各具朝服擊鼓二嚴侍儀版奏中嚴舍人引文武官分立於雲集街橋北文東武西擊鼓三嚴侍儀奏外辦皇帝禦謹身殿禦用監令跪奏服冕服興皇帝服冕服訖侍儀奏請升輿皇帝升輿侍儀同導駕官導引禦輿至丹墀儀仗前導至奉天門外侍儀跪奏降輿皇帝降輿侍儀奏升輅皇帝升輅侍儀跪取防文武官上馬舍人傳防勅文武官上馬文武官上馬訖侍儀跪奏進發玉輅進發前金鼔隊分左右行次旗仗分左右行次百官前導分左右行次護衛次仗馬次儀仗次侍儀導駕官次將軍次內使擎執各分左右行次內使監拱衛司光祿寺禦用監官扈從於玉輅之後次鼔吹次旗幟次兵仗各後扈從駕將至兵仗周衛於大次文武官下馬侍立於禦道之左右金鼓仗馬大樂儀仗分列於大次之南東西相向駕至大次前回輅侍儀跪奏降輅皇帝降輅侍儀與導駕官導引皇帝入大次侍儀跪取防文武官各還齋次正祭祭日淸晨太常少卿率執事者各實尊罍籩豆豋俎簠簋又實幣於篚加玉置於酒尊所祝版置於皇地只配帝位之右樂生舞生入就位諸執事入就位太常卿奏請中嚴皇帝服衮冕太常卿奏外辦導駕官同太常卿導引皇帝自左南門入至位北向立

迎神贊禮唱迎神協律郎跪俛伏舉麾奏中和之曲贊禮唱瘞毛血郊社令瘞毛血【樂六成止】贊禮唱請行禮太常卿奏有司謹具請行事奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身

奠玉帛贊禮唱奠玉幣太常卿奏請詣盥洗位導駕官同太常卿導引皇帝詣盥洗位太常卿贊盥曰前期齋戒今晨奉祭加其淸潔以對神明太常卿奏搢圭皇帝搢圭司執洗者奉盥進巾太常卿奏盥手帨手出圭皇帝盥手帨手出圭太常卿奏請升壇贊曰神明在上整肅威儀升自午陛太常卿奏請詣皇地只神位前司玉幣者奉玉幣以俟協律郎跪俛伏舉麾奏肅和之曲導駕官同太常卿導引皇帝至神位前北向立太常卿奏跪搢圭皇帝跪搢圭司香官舉香跪進於皇帝之左太常卿奏上香上香三上香皇帝上香上香三上香司玉幣者奉玉幣跪進於皇帝之右皇帝受玉幣奠於皇地只神位前太常卿奏出圭鞠躬拜興拜興平身皇帝出圭鞠躬拜興拜興平身【樂止】太常卿奏請詣仁祖淳皇帝神位前導駕官同太常卿導引皇帝至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香司幣者奉幣跪進於皇帝之右皇帝受幣奠於仁祖淳皇帝神位前太常卿奏出圭鞠躬拜興拜興平身皇帝出圭鞠躬拜興拜興平身太常卿奏復位導駕官同太常卿導引皇帝復位進熟贊禮唱進俎齋郎舉俎至壇前進俎官舉俎升自午陛協律郎跪俛伏舉麾奏凝和之曲導駕官同太常卿導引皇帝至皇地只神位前太常卿奏搢圭皇帝搢圭進俎官以俎進於皇帝之右皇帝以俎奠於皇地只神位前太常卿奏出圭皇帝出圭導駕官同太常卿導引皇帝至仁祖淳皇帝神位前太常卿奏搢圭皇帝搢圭進俎官以俎進於皇帝之右皇帝以俎奠於仁祖淳皇帝神位前太常卿奏出圭皇帝出圭太常卿奏復位導駕官同太常卿導引皇帝復位

初獻贊禮唱行初獻禮太常卿奏行初獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝執爵司尊者舉羃酌泛齋皇帝以爵授執爵官太常卿奏出圭皇帝出圭太常卿奏請詣皇地只神位前協律郎跪俛伏舉麾奏壽和之曲武功之舞導駕官同太常卿導引皇帝至皇地只神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵【樂舞止】太常卿奏出圭皇帝出圭讀祝官取祝版於神右跪讀訖【樂舞作】太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉羃酌泛齊以爵授執爵官太常卿奏請詣仁祖淳皇帝神位前導駕官同太常卿導引皇帝至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭皇帝出圭讀祝官取祝版於神位之右跪讀訖大常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位亞獻贊禮唱行亞獻禮太常卿奏行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太官卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊者舉羃酌醴齊皇帝以爵授執爵官太常卿奏出圭皇帝出圭太常卿奏請詣皇地只神位前協律郎跪俛伏舉麾奏豫和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉羃酌醴齊皇帝以爵授執爵官太常卿奏請詣仁祖淳皇帝神位前導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏復位導駕官同太常卿導引皇帝復位

終獻贊禮唱行終獻禮太常卿奏行終獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊者舉羃酌盎齊皇帝以爵授執爵官太常卿奏出圭皇帝出圭太常卿奏請詣皇地只神位前協律郎跪俛伏舉麾奏熙和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉羃酌盎齊皇帝以爵授執爵官太常卿奏請詣仁祖淳皇帝神位前導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏復位導駕官同太常卿導引皇帝復位

分獻贊禮俟行終獻時唱分獻官行禮贊引各引分獻官詣盥洗位贊搢笏贊盥手司盥者酌水分獻官盥手贊帨手司巾者以巾進分獻官帨手贊出笏分獻官出笏贊請詣爵洗位贊引引分獻官至爵洗位贊搢笏分獻官搢笏執爵官以爵進分獻官受爵滌爵拭爵以爵授執爵者贊引贊出笏分獻官出笏贊請詣各從祀神位前贊引引分獻官至神位前贊跪搢笏分獻官跪搢笏司香者以香跪進於分獻官之左贊引贊上香上香三上香分獻官上香上香三上香執爵官以爵跪進於分獻官之右分獻官受爵贊引贊祭酒祭酒三祭酒奠爵分獻官祭酒祭酒三祭酒奠爵贊引贊出笏俯伏興平身稍後鞠躬拜興拜興平身分獻官出笏俯伏興平身稍後鞠躬拜興拜興平身贊引唱復位分獻官復位

飲福受胙贊禮唱飲福受胙太常卿奏請詣飲福位導駕官同太常卿導引皇帝升壇至飲福位北向立太常卿奏鞠躬拜興拜興平身皇帝鞠躬拜興拜興平身太常卿奏跪搢圭皇帝跪搢圭奉爵官酌福酒跪進於皇帝之左贊曰惟此酒肴神之所與賜以福慶億兆同沾皇帝受福酒祭酒飲福酒以爵置於坫奉胙官奉胙跪進於皇帝之右皇帝受胙以胙受執事者執事者跪於皇帝之右受胙太常卿奏出圭皇帝出圭太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

徹豆贊禮唱徹豆協律郎跪俛伏舉麾奏雍和之曲掌祭官徹豆贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身【樂止】送神贊禮唱送神協律郎跪俛伏舉麾奏安和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身贊禮唱祝人取祝幣官取幣詣望瘞位讀祝官取祝奉幣人取幣掌祭官取饌及爵酒詣瘞坎置戶上【樂止】

望瘞贊禮唱望瘞導駕官同太常卿導引皇帝至望瘞位贊禮唱可瘞東西面各二人以毛血瘞俟半瘞太常卿奏禮畢導駕官同太常卿導引皇帝還大次解嚴鑾駕還宮鹵簿導從如來儀大樂鼓吹振作

明集禮卷三

欽定四庫全書

明集禮卷四

吉禮第四

宗廟

總敍

傳曰萬物本乎天人本乎祖故爲之宗廟以享祖考而致其報本之意焉徳有厚薄故制有隆殺自天子至官師其制不同周制天子七廟而商書伊尹曰七世之廟可以觀徳則知天子七廟自古有之不獨周爲然也若夫太祖百世不遷三昭三穆以世次比至親盡而遷焉此有天下之常禮也若周至穆王時文王親盡當祧共王時武王親盡當祧以其有功當宗故皆別立一廟而謂之文世室武世室亦皆百世不遷漢髙祖承秦之未嘗立七廟至太上皇崩始詔郡國立廟而皇祖以上無聞焉惠帝詔有司立原廟又以沛宮爲髙祖廟又於陵旁立寢園廟自後每帝輒立一廟不序昭穆景帝尊髙帝爲太祖文帝爲太宗宣帝又尊武帝爲世宗皆世世不毀至元帝始罷郡國廟及寢園廟光武中興於洛陽立髙廟祀髙祖及文武宣元五帝天子親奉祠於長安故髙廟祀成哀平三帝京兆尹侍祠又別立四親廟於南陽舂陵祀父南頓君祖鉅鹿都尉曾祖郁林太守髙祖舂陵節侯皆嵗時郡縣侍祠至明帝遺詔藏主於光烈皇后更衣別室後帝相承皆藏主於世祖之廟由是同堂異室之制至於元莫之能攺唐髙祖追尊髙曾祖考立四廟於長安太宗議立七廟虛太祖之室宗創制立九室祀八世文宗開成中禮官議以景帝受封於唐髙祖太宗創業受命有功之主百代不遷親盡之主禮合祧遷至禘祫則合食如常其後以敬文武三宗爲一代故終唐之世常爲九世十一室宋自太祖追尊僖順翼宣四祖每遇禘則以昭穆相對而虛東向之位神宗熈寧中奉僖祖爲太廟始祖至徽宗時增太廟爲十室而不祧者五宗崇寧中取王肅說謂二祧在七世之外乃建九廟髙宗南渡祀九世至於寧宗始別建四祖殿而正太祖東向之位元世祖中統三年初建宗廟於燕京以太祖居中爲不遷之祖至泰定中爲七世十室國朝四祖各爲一廟一嵗五享禮有合於周制若其歷代制度儀文之詳具列於左方

廟制

周制小宗伯掌建國之神位右社稷左宗廟先儒以爲外築都宮內各有寢廟別爲門垣太祖在北左昭右穆以次而南凡一都宮之內分爲異宮昭東穆西宮各有寢在室之北祏室在西壁其前爲堂堂與室相連東西兩夾室此周廟制大略之見於儀禮者也漢惠帝時髙祖廟地六頃三十畆四步堂上東西五十步南北三十步其後諸帝之廟皆自營之各爲一處光武合髙帝至元帝爲一廟異室同堂唐制長安太廟凡九廟同殿異室其制二十一間皆四注東西夾室各一前後面各三階東西各二側階宋太宗升祔太祖共成五室依唐長安之制東西畱夾室外餘十間分爲五室室二間髙宗紹興十六年作新廟於臨安凡十三間除東西夾室之外爲十一室各開戶牖安祏室於西墻元遵同堂異室之制大殿一十五間後有寢殿二十五間內外重垣四隅有闕角東西正南神門三井亭二西神門外大次殿一東神門外祀祭儀鸞庫一法物庫一省牲殿一神廚一屠宰所一鼎鑊所一南神門外饌幕一正南外神門一廊廡八十有二間以爲執事齋次國朝四祖各別立廟徳祖居中懿祖居東第一廟熈祖居西第一廟仁祖居東第二廟廟皆南向每廟中奉神主東西兩夾室兩廡三門門設二十四防外爲都宮正門之南別爲齋次【闕】間齋次之西爲饌次【闕】間俱北向門之東神廚【闕】間西向

神主

禮記曲禮曰措之廟立之主曰帝五經異義曰主者神像也孝子旣葬心無所依所以虞而立主以事之春秋左氏傳曰凡君薨祔而作主公羊曰虞主用桑練主用栗何休曰主狀正方穿中央達四方天子長尺二寸諸侯長一尺皆刻而謚之衛次仲曰右主八寸左主七寸廣厚三寸右主父也左主母也漢儀帝之主九寸前方後圓圍一尺後主七寸圍九寸木用栗後漢禮儀志桑木主尺二寸不書諡晉武帝太康中制廟主尺二寸後主一尺木以栗唐制長尺二寸上頂徑一寸八分四廂各剡一寸一分上下四方通孔徑九分漆匱趺其匱底蓋俱方底自下而上蓋從上而下與底齊趺方一尺厚三寸皆用古尺以光漆題諡號於其背宋承唐制凡題主享前一日質明太祝以香湯浴栗主拭以羅巾題栗主官捧就褥題神主墨書訖以光漆重模之元制世祖至元元年命劉太保制太廟八室神主其制並同唐宋設祏室以安置六年添造木質金表牌位置祏室前金椅上後皆易以金主國朝

時享

有虞氏四時之祭春曰禴夏曰禘秋曰嘗冬曰烝夏殷因虞之制周祭春曰祠夏曰禴秋曰嘗冬曰烝以禘爲殷祭之名皆以孟月無常日擇月中柔日卜得吉則祭之又王制天子犆礿祫禘祫嘗祫烝蓋天子之禮春則特祭夏秋冬則合享特祭各於其廟合享同於太廟漢制時祭於便殿光武立廟洛陽四時祫祀髙祖文帝武帝祀余帝則春以正月夏以四月秋以七月冬以十月及臘一嵗五祀唐四時各以孟月享太廟宋制嵗以四孟月及季冬凡五享元一年四享太廟國朝時享用四孟月惟孟春特祭於廟其夏秋冬則合祭於髙祖廟嵗除復率百官朝祖合祭於髙祖廟

朔望祭

春秋外傳國語祭公謀父曰日祭月祀時享先王之訓也韋昭曰天子日上食於祖禰月祭於髙曾時享於二祧論語曰子貢欲去告朔之餼羊蓋告朔於廟餼以特牲謂之月祭漢制日祭於寢月祭於廟寢日四上食月祭朔望皆用太牢唐天寶中初令尙食朔望進食於太廟每室奠享宋如唐制元不行朔望祭國朝朔祭各廟共用羊一豕一各用籩八豆八簠二簋二豋二鉶二酒尊三及常饌鵝羮飯用祝文行禮官服法服望祭止用常饌酒果鵝湯飯行禮官服常服

薦新

周制月令四時新物皆先薦寢廟仲春獻羔開冰季春薦鮪孟夏嘗麥仲夏嘗黍羞以含桃孟秋登谷嘗新仲秋嘗麻黍秋嘗穡季冬嘗魚天子皆先薦而後食漢時叔孫通以古者有春嘗果遂獻櫻桃於宗廟諸果之獻由此興東漢安帝詔曰凡供薦新味多非其節或郁養彊熟或穿掘萌芽味無所至而夭折生長豈所以順時育物乎自今奉祠須時乃上凡省二十三種唐制品物時新堪進禦者有司先送太常令尙食相與擇揀潔淨仍以滋味相宜者配之太常卿及少卿奉薦有司行事不出神主開元加以五十餘品冬魚蕨筍蒲白韭小豆眢豆蘘荷菱仁姜菱索春酒桑落酒竹根黃米糯米粱米稷米茄子甘蔗芋子雞頭仁苜蓿蔓菁胡冬瓠子春魚水蘇枸芙茨子藕大麥麵油麻麥子椿頭蓮子栗冰甘子李櫻桃杏林檎橘椹庵蘿果棗兔脾麞鹿野雞宋神宗元丰二年詳定禮文所更定四時所薦凡二十八物取先王所嘗享用膳羞之物見於經者存之不經見者去之於是孟春薦韭以卵羞以葑仲春薦冰季春薦筍及鮪羞以含桃孟夏以彘嘗麥仲夏嘗雛以黍羞以季夏羞以芡以菱孟秋嘗粟與稷羞以棗以梨仲秋嘗稻嘗麻羞以蒲季秋嘗菽羞以兔以栗孟冬羞以雁仲冬羞以麕季冬羞以魚新物及時出者卽日登獻以非正祭不卜日元制世祖至元二十九年始命每月薦新孟春鮪野彘仲春鴈天鵝季春葑韭鴨雞卵孟夏冰羔羊仲夏櫻桃竹筍蒲筍羊季夏豚大麥飯小麥麵孟秋雛雞仲秋菱芡栗黃鼠季秋梨棗黍粱鶿老孟冬芝麻兔鹿稻米飯仲冬麕野馬季冬鯉黃羊塔剌不花其每月配薦羊炙魚羔饅頭子西域湯餅圓米粥砂糖飯乳酪馬湩及春秋圍獵始獲之物國朝月薦用所有時新之物正月則薦韭薺生菜雞子鴨子二月冰芹臺萊蔞蒿子鵝三月新茶筍鯉魚鮆魚四月櫻桃梅杏鰣魚雉五月新麥桃李來檎黃嫩雞六月蓮子西甜東七月雪梨蒲萄紅棗菱八月新米藕芡茭白姜鱖魚九月紅小豆栗橙柿蟹鯿魚十月木柑橘蘆菔兔鴈十一月蕎麥甘蔗天鵝鶿防十二月菠菜芥菜白魚鯽魚

告祭

書曰受終於文祖受命於神宗此舜禹受禪而告於廟也歸格於藝祖用特此舜巡狩而告於廟也武王克殷祀於周廟成王宅洛祼於太室此周天子出徵遷都而告於廟也祭統曰古者明君爵有徳而祿有功必賜於太廟示不敢專也故祭之日一獻君降立於阼堦之南南向所命北面史由君右執防命之再拜稽首受書以歸而捨奠於其廟漢制凡嗣君卽位必謁告於髙廟武帝冊立齊燕廣陵三王亦使禦史大夫張湯告於宗廟唐制凡出師徵四夷討叛臣有功皆獻俘於太廟宗天寶中制曰承前有事宗廟皆稱告享玆乃臨下之詞頗虧尊上之義自今以後應緣諸事告廟者並攺爲奏宋制幸西京封太山祠后土謁太淸宮皆親告太廟三嵗行郊祀及每嵗祈谷雩祭祀方丘明堂神州地祗圓丘並遣官告祖宗配侑之禮及每帝卽位攺名上尊號攺元立皇后太子皇子生納降獻俘親徵借田朝陵肆赦河平大防上謚山陵園陵祔廟皆遣官奏告其儀用犧尊豆籩各一實以酒脯祝版幣帛行一獻禮神宗元丰中詳定禮文所請親祠告宗廟宜依令用牲從之元制每遇奏告宗廟皆以香幣酒脯行一獻之禮其或備牲牢樂用登歌行三獻之禮蓋出於宸防非常例也國朝

祭服

周禮司服掌王之吉服享先王則衮冕秦滅禮學郊祀服用皆以袀冕旒前後邃延漢承秦獘無所制立至明帝永平二年宗祀光武於明堂始采周禮制冕服晉祀宗廟介幘通天冠平冕唐宋元皆衮冕其太子侍祠服周漢無所考唐制則服衮冕九章宋元制亦如之其羣臣陪祀周制則公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自絺冕而下如子男之服卿大夫之服自冕而下如孤之服自公之衮冕至卿大夫之冕皆助祭之服也唐制一品服衮冕二品服鷩冕三品服毳冕四品服繡冕五品服冕六品以下九品以上從祭服爵弁親王中書門下奉祀服九旒冕衣裳九章九卿奉祀服七旒冕衣裳五章四品以下爲獻官並博士禦史服五旒冕衣裳無章太祝奉禮服無旒平冕宋制奉祀服亦如之而其侍祠之服則一品二品服五梁冠中書門下加籠巾貂蟬諸司三品禦史臺四品兩省五品服三梁冠四品五品服二梁冠禦史則加獬豸元制三獻官及司徒大禮使服七梁冠加籠巾貂蟬助奠以下諸執事官以次服六梁五梁四梁三梁二梁冠禦史亦冠二梁加獬豸俱靑羅服國朝皇帝親享太廟服衮冕皇太子侍祠服九旒冕衮服九章羣臣陪祭則一品七梁封公及左右丞相加籠巾貂蟬二品六梁三品五梁四品四梁五品三梁六品七品二梁八品九品一梁通服靑羅衣

祭器

周制司尊彛春祠夏禴祼用雞彛鳥彛皆有舟其朝踐用兩犧尊其再獻用兩象尊皆有罍秋嘗冬烝祼用斚彛黃彛皆有舟其朝獻用兩著尊其饋獻用兩壷尊皆有罍凡四時之間祀追享朝享祼用虎彛蜼彛皆有舟其朝踐用兩太尊其再獻用兩山尊皆有罍又梓人爲飲器勺一升爵一升觚三升獻以爵而酬以觶舍人凡祭祀共簠簋實之陳之禮記明堂位曰周以房俎爾雅木豆謂之豆竹籩謂之籩瓦豆謂之登少牢佐食設羊鉶豕鉶陪鼎羞鼎皆謂之鉶鼎兩漢之制無所攺作唐開元禮春夏每室雞彛一鳥彛一犧尊二象尊二山罍二秋冬每室斚彛一黃彛一著尊二山罍二皆加勺冪冪皆以黼各有坫每座四簋四簠六登六鉶籩豆各十二宋初仍唐制大觀中復議依周制用籩豆各二十有六簠簋各八元制每室籩豆各十有二簠簋各二登鉶各二俎七香案沙池各一其尊彛之陳於室外者春夏用雞彛鳥彛各一犧尊象尊各二秋冬斚彛黃彛各一著尊壷尊各二特祭用虎彛蜼彛各一太尊山尊各二其著尊山罍各二則凡祭用之其陳於殿下則壷尊二太尊二山罍四設而不酌彛皆有舟加勺尊罍皆有坫加冪凡祭器皆借以莞蓆國朝四廟每廟籩十二豆十二簠二簋二豋三鉶三尊十彛二加勺

幣

周肆師之職立大祀用玉帛牲牷注宗廟中無煙瘞埋有禮神幣帛與牲禮記禮器曰太廟之內敬矣君親牽牲大夫贊幣而從蓋大夫執幣君乃用幣以告神也曲禮曰祀宗廟之幣曰量幣量幣用繒長丈八尺蓋引鄭注聘禮釋幣制云丈八尺也唐郊祀錄禮神之制幣告宗廟用白色宋元至國朝皆因古制

祝

周書洛誥王在新邑烝祭嵗王命作冊逸祝冊唐開元禮皇帝時享太祝奉祝版其文曰維某年月日孝曾孫皇帝諱敢昭告於某祖皇帝气序流邁時維孟春永懷罔極伏增逺感謹以一元大武柔毛剛鬛明粢薌合薌萁嘉蔬嘉薦醴齊防修時享以申追慕尙享祭畢燔於齋坊宋制皇帝親享用竹冊有司常祀則書之方版其文曰若時致享禮則有常惟此春令敢忘吉蠲謹以量幣柔毛剛鬛明粢薌合薌萁嘉蔬嘉薦淸酌恭修時享以申追慕尙享元制親享用竹冊每副二十四簡每簡長一尺一寸闊一寸厚一分二釐貫以紅絨絳面用膠粉塗飾背飾以絳金綺藏以楠木縷金雲龍匣塗金鎖鑰韜以紅錦囊蒙以銷金雲龍絳羅袱擬撰祝文書祝讀祝皆翰林詞臣掌之書祝之臣具公服進取禦署祀事畢其冊藏庋如法攝祀則用祝版長二尺四寸闊一尺二寸厚一分用楸梓木其面背飾以精潔楮紙書祝官具公服於饌幕書其文曰伏以孟春屆序嵗事惟新有嚴太宮聿修時祀仰祈監格永錫防禧謹以一元大武柔毛剛鬛明粢薌合薌萁嘉蔬嘉薦醴齊防恭齊栗備玆淸祀尙享書畢獻官具公服代禦署署畢執事舉案以絳羅銷金袱書祝官以授太廟令設於列室之右祀畢太祀奉詣瘞坎焚之國朝時享四廟祝版用梓木長一尺二寸闊九寸厚一分用楮紙冒之祝文曰惟某年月日孝孫皇帝臣某謹昭告於皇髙祖皇帝皇髙妣皇后時維孟春禮嚴特享謹以牲醴庶品恭詣徳祖之廟以伸追慕之情尙享懿祖熈祖仁祖【三廟同】

牲

王制祭宗廟之牛角握洛誥烝祭嵗文王騂牛一武王騂牛一漢宗廟正祠及原廟園廟皆用太牢元帝時八月酎車駕夕牲牛以繡衣之皇帝暮親牲左袒以明水沃牛右肩手執鸞刀以切牛毛血薦之唐太廟室一嵗凡五享每享各用一犢宋仁宗慶曆時四孟月並臘時享太廟親享用犢一羊豕各二攝事惟用羊豕神宗元丰三年詳定禮文所言古者天子之祭無不用牛今三年親祠而入室共用一犢及祫享盛祭有司攝事而不用太牢則爲非稱詔親祠並祫享每室用太牢元太廟時享一握角赤色牛一羊豕各十四並活鹿麞兔至元三年每室添牲牢白羊二黑豕二大徳元年加用馬國朝四祖廟一嵗五享各用犢一羊一豕一

牲體

國語曰禘郊之事則有全脀王公立飫有房脀親戚燕飲有殽脀則全脀豚解也房脀體解也殽脀骨折也正祭則天子有豚解體解禮運曰腥其俎熟其殽體其犬豕牛羊腥其俎謂豚解而腥之爲七體熟其殽謂解之爓之爲二十一體是也豚解謂左肩臂臑肫胳脊脇爲七體體解謂折脊爲三兩胉兩肱兩股各三通爲二十一體也然牲以兩髀賤而不升於正俎故左右體兩相合而爲十九體又神俎不用左體故止用右體十一若夫特牲則又於十一體之中不用脡脊代脊而爲九此羊豕骨體之數之升於俎者皆備於此矣

酒齊

周禮酒正辧五齊之名一曰泛齊二曰醴齊三曰盎齊四曰緹齊五曰沈齊三酒之物一曰事酒二曰昔酒三曰淸酒通典敍大祫於太廟則備五酒三齊鄭謂祭祀必用五齊者至恭不尙味而貴多品也若三酒者則人所飲也又司尊彛秋嘗冬烝朝獻用兩著尊饋獻用兩壷尊則泛齊醴齊各以著尊盛之盎齊醍齊沈齊各以壷尊盛之凡五尊也又五齊各有明水之尊凡十尊也三酒三尊各加酒凡六尊也通斚彛盛明水黃彛盛郁鬯有十八尊蓋古者祭祀以五齊薦諸神以三酒酌諸人其用不同秦漢以來酒齊之法無所考唐宋以下名存三酒五齊而以法酒實之神宗元丰元年依太常寺奏請以法酒庫三色酒並內酒坊法糯酒以代五齊三酒元悉以內醖實之又加設馬湩國朝仿周制用新舊醅以備五齊三酒

粢盛

周禮大宗伯之職以饋食享先王言饋食者著有黍稷也蓋黍稷曰粢在器曰盛甸師掌帥其屬而耕耨王籍以時入之共粢盛季秋乃命冡宰農事備収藏帝借之収於神倉祗敬必飭小宗伯辧六齊之名物與其用使六宮之人共奉之六齊謂六穀黍稷稻粱麥苽廩人出之舂人舂之人炊之舍人共簠簋實而陳之漢文帝詔開借田親率天下農耕以供宗廟粢盛唐貞觀間借田之谷斂而鐘之神倉以擬粢盛宋元丰二年於京城東南度田千畆爲借田収其實以供粢盛元制置借田神倉每遇宗廟享祀粢盛則取給於神倉

籩豆之實

周禮籩人掌四籩之實朝事之籩其實麷蕡白黑形塩膴鮑魚鱐饋食之籩其實棗栗桃幹防榛實加籩之實蔆芡栗脯蔆芡栗脯羞籩之實糗餌粉餈醢人掌四豆之實朝事之豆其實韭菹醓醢昌本麋臡茒菹麇臡饋食之豆其實葵菹蠃醢脾析蠯醢蚳醢豚拍魚醢加豆之實芹菹兔醢深蒲醓醢菭菹鴈醢筍菹魚醢羞豆之實酏食糝食亨人共大鉶唐制籩豆各用十有二籩實以石塩幹魚漧棗栗黃榛子仁蔆仁芡仁鹿脯白餅黑餅糗餌粉餈豆實以韭菹醓醢菁菹鹿醢芹菹兔醢筍菹魚醢脾析豚拍酏食糝食登實以大鉶實以肉宋宗廟每室舊用籩豆之數一如唐制神宗元丰中奉祀禮文所言籩豆十二殊爲簡略請依古禮各用二十有六籩實以防蕡白黑形塩膴鮑魚鱐棗濕棗栗桃漧桃濕梅幹榛實蔆芡栗脯蔆芡栗脯糗餌粉餈豆實以韭菹醓醢昌本麋臡菁菹鹿臡茒菹麇臡葵菹蠃醢脾析蠯醢蚳醢豚拍魚醢芹菹兔醢深蒲醓醢菭菹鴈醢筍菹魚醢酏食糝食登一實以大羮鉶三實以牛羊豕元制每室籩豆各十有二籩實以形塩魚鱐糗餌粉餈棗桃幹榛菱芡鹿脯栗豆實以韭菹醓醢酏食糝食菁菹鹿臡葵菹豚拍魚醢芹菹兔醢筍菹三登三鉶實以大羮和國朝每廟籩豆各十二籩實以塩槀魚棗栗榛蔆芡鹿脯白餅黑餅糗餌粉餈豆實以韭菹醓醢菁菹鹿醢芹菹兔醢筍菹魚醢脾析菹豚拍食糝食登三實以大羮鉶三實以肉羮

樂舞

周禮大司樂以六律六同五聲八音六舞大合樂以致鬼神示乃分樂而序之以祭以享以祀乃奏夷則歌小呂舞大濩以享先妣乃奏無射歌夾鐘舞大武以享先祖凡樂事大祭祀宿懸遂以聲展之王出入則奏王夏屍出入則奏肆夏牲出入則奏昭夏鼓人以路鼓鼓鬼享凡宗廟之祭先作樂以下神若樂九變人鬼可得而禮夫祭有三重焉獻之屬莫重於祼聲莫重於升歌舞莫重於舞宿夜然後鐘磬竽瑟以和之干戚旄狄以舞之此所以祭先王之宗廟也漢興叔孫通因秦樂人制宗廟樂太祝迎神於廟門奏嘉至猶古降神之樂也皇帝入廟門奏永至以爲行步之節猶古采齊肆夏也幹豆上奏登歌獨上歌不以筦亂人聲欲在位者徧聞之猶古淸廟之歌也登歌再終下奏休成之樂美神明旣享也皇帝就酒東廂坐定美禮已成也又有房中祠樂唐山夫人所作也惠帝二年使樂府令夏侯寛備其簫筦更名曰安世樂八月酎歌秦海龍舞武徳文始五行之舞東漢東平王蒼謂前漢諸祖別廟可得各有舞樂至於祫祭始祖之廟則專用始祖之舞後漢諸祖共廟同庭不得人人別舞是以東都樂舞之制略而不備唐髙宗麟徳中太廟所奏宮懸文舞用功成慶善之樂武舞用神功破陳之樂開元中時享太廟前二日大樂令設宮懸之樂於廟庭降神奏永和之樂以黃鐘爲宮大呂爲角太簇爲徵應鐘爲羽作文舞之舞樂舞九成迎神登歌奏肅和之樂俎入奏雍和之樂酌獻及飲福奏壽和之樂各用本廟之舞初獻畢文舞退武舞進作舒和之樂徹豆武舞止登歌作雍和之樂送神作肅和之樂宋制迎神作興安之樂孝熈昭徳之舞九成俎入作丰安之樂皇帝盥洗作正安之樂初獻登歌作基命之樂初獻畢文舞退武舞進作正安之樂亞終獻作武安之樂禮洽儲祥之舞徹豆登歌作恭安之樂送神作興安之樂元中統中郊廟之樂定名曰大成之樂至元三年太廟八室各制送迎神曲又初獻升降曰肅成之曲司徒奉俎曰嘉成之曲文退武進曰和成之曲亞終獻酌獻曰順成之曲徹豆曰丰成之曲文舞曰武定文綏之舞武舞曰內平外成之舞國朝享太廟迎神奏泰和之曲初獻奏壽和之曲武功之舞亞獻奏豫和之曲文徳之舞終獻奏熈和之曲文徳之舞徹豆奏雍和之曲送神奏安和之曲凡盥洗升降飲福受胙並不用樂

誓戒

周禮冡宰大祭祀掌百官之誓戒大司防涖誓百官並戒百族明堂位所謂各其職百官廢弛服大刑是其辭之略也隋制凡大祀齋官皆於其晨集尙書省受誓戒唐制前期七日太尉誓百官於尙書省曰某月某日有事於太廟各其職不供其事國有常刑宋制前七日命太尉誓百官於尙書省曰今年某月某日皇帝朝享太廟行禮各揚其職不供其事國有常刑亞獻及宗室應赴陪位立班者亦前七日並赴中書受誓戒大尉讀誓文云必揚其職肅奉常儀元制前祭三日太尉讀誓曰某年某月某日祭於太廟各揚其職其或不敬國有常刑退散齋二日宿於正寢致齋一日宿於祠所散齋日治事如故不弔防問疾不作樂不判署刑殺文字不決罰罪人不預穢惡事致齋日惟祭事得行其餘悉禁凡與享之官已齋而缺者通攝行事讀畢七品以下官先退余官對拜而退國朝重其禮凡大祭祀百官朝服親受戒辭於禦前

齋

周禮前期十日大宰帥執事而卜日遂戒傳曰七日戒三日宿愼之至也齋者不樂言不敢散其志也心不茍慮必依於道手足不茍動必依於禮是故君子之齋也專致其精明之徳也故散齋七日以定之致齋三日以齊之精明之至然後可以交於神明蓋古者大祭齋並十日秦變古法攺用三日漢武帝祠太一於甘泉齋戒百日至元帝永光四年攺舊制天地七日宗廟五日後漢禮儀凡齋七日七日之制自漢始也唐制皇帝親行事皆散齋於別殿致齋於齋殿室內東向凡致齋之日降就齋室諸從祀齋官及有司攝事大祀者皆散齋四日致齋三日散齋於家正寢致齋二日於本司一日於祠所凡散齋之日理事如故惟不得弔防問疾不判署刑殺文書不決罰罪人不作樂不親穢惡之事致齋惟祀事得行其餘悉禁致齋於本司者皆日未出時到齋所至祀前一日各從齋坊先於太常寺門集齊赴祀所所司先告州府及左右金吾平明淸所經之道路不得見凶穢縗絰過訖任行其哭泣之聲聞於祀所者權防散齋有大功已上防致齋有周親已上防並聽奔赴居緦麻已上防者不預宗廟之祭其身在齋坊病者聽還若死同房不得行事凡齋官祀前一日皆沐浴流內九品以上官給明衣各習禮於齋所宋制散齋七日於別殿致齋三日於齋殿至行禮日自齋殿詣太廟共齋十日元制親祀散齋四日於別殿治事如故不作樂停奏刑名事不行刑罰致齋三日惟專心祀事其二日於大明殿一日於大次共齋七日其攝事官則散齋二日宿於正寢致齋一日於祀所齋止三日國朝祭太廟皇帝散齋四日致齋三日陪祭官執事官齋三日

省牲

周禮祭之前日大宰及執事滌濯小宗伯省牲大宗伯省牲鑊自漢以來大祭祀則天子親臨夕牲元帝八月酎車駕夕牲牛以繡衣之皇帝暮親牲手執鸞刀以切牛毛血薦之晉武帝太始六年帝親夕牲江左已後皆有司省牲唐制前祭一日晡後三刻太祝與廩犧令以牲就東門榜位太常禦史自東陛升視滌濯執尊者皆舉冪告防廩犧令少前曰請省牲太常卿前進視牲廩犧令前北面舉手曰腯諸太祝各巡牲一匝西面舉手曰充諸太祝與廩犧令以次牽牲詣廚授太官令光祿卿詣廚省鼎鑊申視濯漑訖祀官等皆詣廚省饌具各還齋所宋制享前一日未後三刻申視滌濯官申視滌濯執事者舉冪告防省牲官省牲訖引光祿卿出班巡牲一匝西向躬曰充曰備次引光祿丞巡牲一匝西向躬曰腯光祿卿丞以次牽牲詣廚省鼎鑊實鑊水晡後太官令帥宰人以鸞刀割牲祝史取毛血實於盤取膟膋實於登俱置饌所遂烹牲元制與唐同國朝前期一日皇帝服通天冠絳紗袍太常博士太常卿引至省牲位執事官牽牲省訖牽牲詣廚

陳設

周制將祭掌次於廟門外設主人及公卿以下次冪其屍次兼設幄天府陳國之寶器於東西序諸侯及夷狄來助祭所貢方物珎異皆陳於廟庭司幾筵陳幾席司服共祭服典輅出玉輅凡百司所供之物皆太史校數之及教所當置處雞人呼晨閽人設門燎蹕宮門廟門司樂宿懸室中陳郁鬯明水室戶內陳泛齊醴齊盎齊室戶外陳醍齊堂下陳沈齊沈齊南陳酒酒南陳事酒昔酒淸酒自漢以下享廟陳設惟唐制可考尙捨直長施大次廟東門外尙捨奉禦鋪禦座行宮奉禮設諸享官九廟子孫文武官朝集使蕃客次右校淸掃內外設牲榜於東門外省牲位於牲前設尊彛之位於廟堂上前楹間各於室戶之左北向每室祭器皆加勺冪各有坫設簋鉶籩豆之位於廟堂上四簋居前四簠次之次以六登六鉶籩豆爲後每座異之設禦洗並亞終獻之洗於東陛太廟令整拂神幄太樂令設宮懸之樂於廟庭太廟令良醖令實尊罍太官令實籩豆簠簋太廟令太祝宮闈令升堂奉神主出置於座太廟令以祝版各奠於坫太樂令帥工人二舞入文舞陳於懸內武舞立於懸南宋制儀鸞司設大次於東神門外小次於阼階東又設文武侍臣次於大次之前行事助祭官宗室有司次於廟之內外設饌幔於南神門外又設七祀次配享功臣次於殿下宮闈令掃除開瘞坎於殿西階太常設七祀燎柴於南神門外陳登歌之樂於殿上前楹間設宮架於庭中立舞表於鄼綴之間奉禮郎禮直官設皇帝位版於阼階上飲福位於東序贊者設亞終獻位於小次南又設助祭文武羣臣宗室並諸執事官位光祿陳牲於東門外祝史位於牲後太常設省牲位於牲西禮部設祝冊案於室戶外之右司尊彛設幣篚於酌尊所次設籩豆簠簋尊彛之位太常設七祀位於殿下皆設神席設神位版於座首每室饌幔內設進盤匜帨巾內侍位於版位之後設亞終獻盥洗爵洗於其位之北太官令盥洗於西階下七祝功臣獻官盥洗各於神位前罍酌篚巾各設於左右太府卿陳幣於篚光祿卿實籩豆簠簋太官令實俎良醖令實彛及尊罍太常設燭於神位前設大禮使以下行事執事官揖位於東神門外設望瘞位於瘞坎之南儀鑾司設冊幄於南神門外符寶郎奉寶陳於宮架之側薦香燈官奉帝神主宮闈令奉後神主設於座帝主以白羅巾後主以靑羅巾覆之太官令以升牛羊豕各載於俎薦俎官奉俎置神位前元制並同唐宋國朝祭前一日陳設齋次饌室每廟用十二籩於神位之左十二豆於神位之右俱爲三行簠簋各二於籩豆之間鉶三登三俎三各陳於簠簋之前香燭案於俎前爵坫沙池於香案之前祝版於神位之右盥洗位於殿陛下之東爵洗位於殿東門之前酒尊位於爵洗位之北幣篚位於尊北宮懸位庭中樂生位於前舞生位於後禦位於廟庭之中及香案之前皇太子位於廟廷禦位之右稍後陪祭官位於廟廷禦位之南文東武西導駕及奏禮六人位於禦位之左右稍前東西相向禦史二人位於殿陛之下典儀位於禦史之南俱東西相向承傳位於陪祭官之北稍後東西相向陪祭文武官引班四人位於文武官之東西稍後恊律郎二人位於樂懸之東西啟幄內官位於神位旁之右讀祝位於神位前之右司盥洗執事位於盥洗位之後司爵洗執事及執爵執事位於爵洗之後司酒尊執事位於酒尊位之後捧幣執事位於幣篚之後望燎位於殿庭之南

祼

周制大宗伯之職以肆獻祼享先王欝人掌祼器凡祭祀之祼事和欝鬯以實彛而陳之郊特牲曰祭所以求陰陽之義殷人先求諸陽周人先求諸陰祭必先祼乃後薦腥薦熟祭以祼爲重祼所以降神祭統云祭之屬莫重於祼典瑞祼圭有瓉以肆先王以祼賔客鄭司農云於圭頭爲器可以挹鬯祼祭謂之瓉梁武帝時何佟之議宗廟祭禮先有祼尸之事乃迎牲今薦熟畢太祝方執圭瓉祼地又近代人君不復躬行祼禮太尉旣設位宜親執事而使卑賤甚乖舊典祭日宜先祼獻乃復迎牲帝從其議始以太尉行祼而又牽牲唐制皇帝詣罍洗侍中引盥畢取瓉於篚皇帝受瓉盥瓉拭瓉訖太常卿引詣尊彛所侍中贊酌欝鬯入詣神座前以鬯灌地奠之宋元同唐制國朝時享太廟皇帝親行祼禮

飲福

周制王享宗廟九獻畢屍酢王王受嘏祝致神意以告主人又少牢饋食薦獻禮終二佐食各取黍於一惇上佐食兼受之以授屍屍執以命祝卒命祝祝受以東北面於戶西以嘏於主人嘏辭云皇屍命工祝承致多福無疆於汝孝孫來汝孝孫使汝受祿於天宜稼於田眉壽萬年勿替引之然此大夫之嘏辭爾至於小雅楚茨之詩云永錫爾極時萬時億是則天子嘏辭之略也自漢以來祭祀用三獻之禮人君爲初獻有一獻才畢而受嘏者唐開元禮天子初獻太尉亞獻光祿卿終獻每獻各行飲福受胙宋元丰年間詳定禮文所言祭祀之主旣自天子飲福受胙臣下不可專受於神又開元禮皇帝享太廟獻訖太尉未升堂而皇帝飲福受胙相循至今請攺正儀注俟亞終獻旣行禮然後禮官前導皇帝飲福受胙亞終獻則不飲福自是皇帝親祀俟終獻旣升卽詣飲福位良醖令酌上福酒合置一尊太祝率執事者持胙俎減神位前正脊二骨橫脊一加於俎上太官令取黍於簋以授黍太祝太祝受以豆皇帝先祭酒啐酒旣而受俎受豆再受爵飲福始還版位元制天子親祀正獻飲福國朝享四廟皇帝親行三獻禮畢然後飲福嘏之辭曰惟此酒殽神之所與賜以福慶億兆同沾

燎瘞

禮記曾子問孔子曰天子諸侯將出必以幣帛皮圭告於祖禰反必告設奠卒斂幣玉藏諸兩堦之間金縢曰周公作金縢史乃冊祝公歸乃納冊於金縢之匱蓋古之王者孝恭盡於事祖奉神之物𨿽無所用而不敢忽所以廣恭愛之道故凡禮神之幣皆埋之西堦東冊則藏諸有司之匱漢無所考唐制凡告宗廟幣帛瘞於壬地方深取足容物祝版則焚於齋坊天寶六年復用竹冊祭訖燔瘞如祝版之儀宋舊制宗廟之幣則燔之元丰中禮官議以宗廟之禮不用煙以歆神則無燔燎之禮自是享廟禮畢有司取幣置於塪瘞之祝版置於燎柴焚之太常藏祝冊於匱元制送神樂止太祝奉禮幣至望瘞位三獻官以下至位塪北南向跪以祝幣奠於柴俟半燎則瘞之國朝則讀祝官奉祝掌祭官奉幣各詣望燎位焚於殿陛前

職掌人員

周禮太史卜日司除糞掃庖人告牷太宰視滌濯祭器掌次設次幕司徒奉牛牲司馬奉羊牲司空奉豕牲司烜氏共明水火籩人陳四籩之實醢人掌四豆之實醯人共五齊七菹醯醬等塩人共塩酒正共五齊三酒以實八尊司尊彛共斚彛黃彛冪人共巾冪亨人陳鼎鑊舍人共簠簋甸師氏共齍盛蕭茒內宰共瑤爵典瑞共祼圭璋司幾筵陳幾席司服共祭服太史校數百司所供之物典輅出玉輅雞人呼晨司樂宿懸大宗伯出神主大夫贊王牽牲執幣而從自漢以來祭享太廟其官屬職掌莫備於唐其制有司卜日尙捨直長施大次奉禦鋪禦座大樂令設宮懸之樂於廟庭右校淸掃內外奉禮設禦位於東陛又設文武羣官及尊彛籩豆之位太廟令整拂神幄祝史取毛血入豆太廟令良醖令入實尊罍太官令實諸籩豆簠簋禦史太祝升堂行掃除於上令史祝史行掃除於下太廟令太祝宮闈令開塪室出神主置於座太廟令以祝版奉禦署太樂令率工人二舞入司空升堂掃除於上降行樂懸於下殿中監進受鎭圭恊律郎舉麾奏樂偃麾止樂司徒奉俎太祝讀祝太尉亞獻光祿卿終獻訖太祝徹豆宋制太史擇日儀鸞司設饌幔宮闈令掃除廟內外拂神幄鋪幾筵太常設樂架立舞表陳幣篚實祭器開瘞塪設席位樂正帥工人二舞入太官令光祿丞實饌具光祿卿防視禮饌禦史閱陳設紏察不如儀者薦香燈官奉帝主宮闈令奉後主出納於祏室恊律郎作樂主麾舉偃兵部工部尙書捧俎太官令酌三獻官酒齊太祝讀祝徹籩豆元制獻官執事員數三獻官各一司徒一大禮使一助奠官二太常卿一光祿卿一撰祝文學士一奠祝版禮部官一七祀獻官一太常寺丞二光祿丞一太廟令一太樂令一太官令一良醖令一司尊彛一廩犧令一禦史二監禮博士二舉瓉爵官各一讀祝官一舉祝官二太廟丞一太官丞一盥爵洗官各一巾篚官二奉禮郎二太祝八祝史一十六齋郎九十一七祝讀祝官一剪燭官一殿上下管勾二司天生一禮直官四十五登歌宮懸大樂工人四百一十二名國朝設皇帝大次皇太子幙次官二人灑掃廟內外官一人設燎官二人設禦位東宮位官二人設文武陪享諸執事版位官一人設省牲位並宰牲割牲官二人牽牲十人掌鼎鑊候視滌漑官一人恊律郎一人舞士一人樂生六十二人舞生一百二十八人撰祝書祝官各一人讀祝兼捧祝官一人導駕奏禮官六人導引皇太子官四人引文武兩班陪享官四人紏儀禦史二人贊禮二人承傳二人司罍洗捧匜一人進巾官一人司爵洗酌水官一人進巾官一人司尊官一人執爵官四人捧幣官四人司香官四人掌祭徹豆官八人啟幄內使四人進饌官六人舉俎齋郎十二人進福酒官一人進俎官二人授胙執事官一人

追尊祖廟

禮記武王末受命周公成文武之徳追王大王王季上祀先公以天子之禮漢髙祖十年太上皇崩始詔郡國立廟而皇祖以上未嘗追王唐髙祖武徳元年追尊髙祖曰宣簡公曾祖曰懿王祖曰景皇帝廟號太祖考曰元皇帝廟號代祖咸亨五年攺尊宣簡公爲宣皇帝廟號獻祖懿王爲光皇帝廟號懿祖立四廟於長安宋太祖建隆元年上髙祖謚曰文獻皇帝廟號僖祖曾祖曰惠元皇帝廟號順祖皇祖曰簡恭皇帝廟號翼祖考曰昭武皇帝廟號宣祖皇帝禦崇元殿太常卿贊導禮官奉引備禮遣使奉冊上四廟謚號元世祖至元四年追尊太祖之父爲神元皇帝廟號烈祖國朝洪武元年正月四日追尊髙祖爲皇帝廟號徳祖曾祖爲恆皇帝廟號懿祖祖考爲裕皇帝廟號熈祖考爲淳皇帝廟號仁祖

追尊冊寶

按古冊之制以竹爲之眾簡相連長二尺其次一長一短兩編下附周漢以來命諸侯立皇后太子則用之寶之制以玉爲之自秦以璽傳國故歷世相承而用唐攺璽爲寶其追尊祖廟冊寶之制則漢以來無文宋太祖建隆元年追尊僖順翼宣四祖禦崇元殿備禮遣使奉冊上四廟謚號大臣撰冊文及書冊寶其冊用瑉玉簡長尺二寸闊一寸二分厚五分簡數從文之多少聫以金繩首尾結帶前後四枚刻龍鏤金若捧護之狀借以錦褥覆以紅羅泥金夾帊冊匣長廣取容冊塗以朱漆金裝隠起突龍鳯金鎖帉錔匣上又以紅羅繡盤龍蹙金帕覆之承以金裝長幹牀金龍首金魚鉤借匣以錦緣席錦褥又紐紅絲爲絳以縈匣冊案塗朱漆覆以紅羅銷金衣其寶用玉文廣四寸九分厚一寸二分其文曰某祖某皇帝之寶塡以金盤龍紐系以暈錦大綬赤小綬連玉環玉檢髙七寸廣二寸四分皆飾以金褁以以紅錦加紅羅泥金夾帊納於小盝盝以金裝內設金牀暈錦褥飾以雜色玻瓈碧鈿石瑚金精石碼碯又盝二重皆裝以金覆以紅羅繡帊元冊寶並同宋制國朝追尊四廟其冊寶亦皆用玉冊之長闊簡數繩聫褥借帕覆匣藏並寶之厚廣龍紐錦綬褁以帕納以盝並與宋元同制其徳祖廟之冊文曰維洪武元年嵗次月朔日孝孫嗣皇帝臣某再拜稽首上言臣聞尊敬先世人之至情祖父有天下者傳之於子孫子孫有天下者追尊於祖父此古今之通義也臣遇天下兵起躬被甲冑調度師旅戡定四方以安人民土地日廣皆承祖宗之庇也諸臣庶推臣爲皇帝先世考妣未有稱號謹上皇髙祖考府君尊號曰皇帝廟號徳祖伏惟英爽鑑此孝思謹言其寶文曰徳祖皇帝之寶皇后並懿祖恆皇帝恆皇后熈祖裕皇帝裕皇后仁祖淳皇帝淳皇后陳氏冊文並同其寶文則各隨謚號

配享功臣

殷盤庚云玆予大享於先生爾祖其從與享之周制凡有功者祭於大烝司勲詔之漢制祭功臣於庭唐制功臣惟祫享配於廟庭禘及時享皆不預位在太堦之東少南西向以北爲上宋制功臣凡冬享禘祫及親祠並得配享有司先事設幄次布褥位於廟庭東門內道南當所配室西向設位版方七寸厚一寸半籩豆各二簠簋俎各一知廟卿奠爵再拜元至治三年博士劉致等議功臣配享而卒未之行國朝每嵗春秋二時享廟則列功臣位於仁祖廟之東廡籩豆各四籩實以栗棗鹿脯形塩豆實以菁鹿臡芹兔醢

五祀

周禮五祀春祀戶夏祀竈秋祀門冬祀行六月祀中霤嵗一徧祀以順五行爲其有居處出入飲食之用祭之所以報徳也而祭法又以司命泰厲並爲七祀鄭注禮記月令曰凡祭五祀於廟漢初祭族人炊於宮中而謂之竈後漢立五祀戶竈門井中霤有司掌之禮頗簡於社稷唐初惟祭中霤開元禮祭七祀各因時享祭之於廟庭司命戶以春竈以夏門厲以秋行以冬中霤以季夏時享之日太廟令布神席於廟庭西門之內道南東向北上設酒尊於東南罍洗又於東南一獻而止宋制七祀爲小祀用羊一豕一不行飲福元丰四年詳定禮文所言近祭七祀皆非禮制請立春祭戶於廟室戶外之西祭司命於廟門之西立夏祭竈於廟門之東季夏土王日祭中霤於廟門之中立秋祭門及厲於廟門外之西立冬祭行於廟門之西皆用特牲更不隨時享分祭有司攝事以太廟令攝禮官服必冕獻必薦熟親祠及臘享依舊禮徧祭從之設位於殿下橫街之北道東西向北上元制附祭七祀神位於廟庭中街之東西向其分爲四時之祭並與宋同惟中霤則附於七月之祭特祭則徧設之每位籩豆各二簠簋各一尊二俎一國朝用周制惟祭五祀於嵗終臘享通祭於廟門外其籩豆各四簠簋各一尊二共羊一豕一

明集禮卷四﹤史部﹐政書類﹐儀制之屬﹐明集禮﹥

欽定四庫全書

明集禮卷五

廟制圖

﹤史部﹐政書類﹐儀制之屬﹐明集禮﹐卷五﹥﹤史部﹐政書類﹐儀制之屬﹐明集禮﹐卷五﹥﹤史部﹐政書類﹐儀制之屬﹐明集禮﹐卷五﹥﹤史部﹐政書類﹐儀制之屬﹐明集禮﹐卷五﹥﹤史部﹐政書類﹐儀制之屬﹐明集禮﹐卷五﹥

樂

恊律郎一人襆頭紫羅公服荔枝帶皂靴手執麾幡樂生六十二人服緋袍展腳襆頭革帶皂靴樂器

編鐘編磬琴

瑟拊敔

柷塤

箎

簫橫笛應鼓

笙

舞

舞士一人襆頭紫羅公服荔枝帶皂靴手執節舞生一百二十八人

文舞六十四人

引舞二人各執羽籥服紫袍展腳襆頭革帶皂靴

舞生六十二人服紫袍展腳襆頭革帶皂靴各執羽籥

武舞六十四人

引舞二人各執干戚服紫袍展腳襆頭革帶皂靴

舞生六十二人服紫袍展腳襆頭革帶皂靴各執干戚

樂章

迎神

慶源發祥世徳惟崇致我眇躬開基建功京都之內親黃太姑林南黃南林林姑黃太林太南黃黃南林姑黃廟在東惟我子孫永懷祖宗气體則同呼吸相通來格南姑林林姑黃太黃太南黃太南黃姑黃林南林林姑來從皇靈顯融

黃林姑太南黃

進俎【時享不用】

明明祖考妥神淸廟薦以牲牷匪云盡孝願通神明願林南黃太林南林太黃林南林黃太黃林黃太姑太林成治效此帝王之道亦祖考之教

南林太林太林南林太姑太黃林

徳祖廟初獻

思皇髙祖穆然深其逺歷年其神在天尊臨太室余黃林姑黃姑林南林林姑黃太林太南黃黃南姑林南慶綿綿歆於幾筵有永其傳

林黃林林姑黃太姑林姑黃

懿祖廟初獻

思皇曾祖淸勤純古田裏韜光天篤其祐佑我曾孫林太南林黃南林太林太南林黃太黃林黃林黃太黃開土宇追逺揭防勉遵前矩

南林太林太南林黃太黃林

熙祖廟初獻

維我皇祖淑後貽謀盛徳靈長與泗同流發於孫枝明黃林姑黃姑林黃林黃太姑太姑林姑黃姑林南林姑禋載修嘉潤如海恩何以酬

太南黃黃南姑黃姑太南黃

仁祖廟初獻

維我皇考旣淳且仁弗耀其身克開嗣人子有天下尊黃林姑黃黃太林黃姑林南林姑太南黃姑林南姑黃歸於親景運維新則有其因

林南林黃太姑太黃南姑南

亞獻

對越至親儼然如生其气昭明感格在庭如見其形如黃太夾林夾林黃林南林夾太黃太南黃林夾黃林太聞其聲愛而敬之發乎中情

黃南林夾林黃太夾林夾黃

終獻

承前人之徳化家爲國母曰予小子基命成績欲報其林南林姑黃姑林黃林南林姑黃太姑黃太黃姑林黃徳昊天罔極慇懃三獻我心恱懌

林黃太南黃林南姑太南黃姑林

徹豆

樂奏其肅神其燕嬉告成於祖亦右皇妣敬徹不遲以黃林姑黃林太南黃南黃南姑姑林姑黃太南黃姑林終祀禮祥光煥錫以嘉祉

太南黃黃南姑林姑林太黃

送神

顯兮幽兮神運無迹鸞馭逍遙安其所適其靈在天其林南姑黃太南黃林林姑南林林太南黃黃南姑林林主在室子子孫孫孝思無斁

黃太姑姑林姑黃姑林黃林

太廟時享儀注

時日前期太常司關司天臺擇日司天臺回報太常司太常司具日聞奏

齋戒皇帝散齋四日致齋三日陪祭官執事官齋三日先祭三日陪祭官受誓戒

省牲先祭一日設省牲位於廟南門外皇帝服皮弁服乘輿出宮導引侍從如常儀皇帝詣大次導駕官同太常卿導引皇帝至省牲位南向立執事官各執事廩犧令帥其屬牽牲自東行過禦前省訖牽牲詣神廚太常卿奏請詣神廚導駕官同太常卿導引至神廚太常卿奏請視鼎鑊請視滌漑畢遂烹牲執事以豆取毛血導駕官太常卿導皇帝還齋宮

陳設先祭執事官陳設如圖儀

鸞輿出宮其儀見祀天篇儀注

正祭享日侵晨太常少卿率執事者各實尊罍籩豆登鉶簠簋篚帛於案祝版於神位之右內使監令升殿舉神幄樂生舞生入就位執事及陪祭官入就位太常卿奏中嚴皇服衮冕太常卿奏外辦導駕官同太常卿導引皇帝自左南門入就位北向立

安神贊禮唱迎神恊律郎舉麾俛伏跪奏泰和之曲【樂止】贊禮唱請行禮太常卿奏有司謹具請行事奏鞠躬拜興拜興平身皇帝鞠躬拜興拜興平身贊禮唱云皇太子以下在位陪祭官皆再拜傳贊唱鞠躬拜興拜興平身皇太子以下皆鞠躬拜興拜興平身

奠帛行初獻禮贊禮唱奠帛行初獻禮太常卿奏請詣盥洗位導駕官同太常卿導引皇帝至盥洗位太常卿奏搢圭皇帝搢圭執事者捧匜進巾太常卿奏盥手捝手出圭皇帝盥手捝手出圭太常卿奏請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵司爵洗者酌水皇帝滌爵拭爵以爵授執爵官太常奏出圭皇帝出圭太常卿奏請詣酒尊所導駕官同太常卿導引至酒尊所太常卿奏搢圭皇帝搢圭執爵官以爵進皇帝受爵司尊者舉羃酌【闕】尊之醴齊皇帝以爵授執事者太常卿奏出圭皇帝出圭太常卿奏請詣神位前執爵者奉爵司帛者奉帛從行恊律郎舉麾俛伏跪奏壽和之曲武功之舞導駕官同太常卿前導引皇帝至神位前太常卿奏跪搢圭皇帝跪搢圭司香官詣香案奉香跪進於皇帝之左太常卿奏上香上香三上香皇帝土香上香三上香奉帛官以帛西向跪進於皇帝之右皇帝受帛奠於神位前太常卿奏出圭皇帝出圭太常卿奏跪搢圭皇帝跪搢圭執事官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵訖【樂舞止】太常卿奏出圭皇帝出圭讀祝官取祝版於神右跪讀訖【樂舞作】太常卿奏俛伏興平身稍後鞠躬拜興拜興平身皇帝俛伏興平身稍後鞠躬拜興拜興平身【樂舞止】太常卿奏復位導駕官同太常卿前導皇帝復位

亞獻贊禮唱行亞獻禮太常卿奏行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵司爵洗者酌水皇帝滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引至酒尊所太常卿奏搢圭皇帝搢圭執爵官以爵進皇帝受爵司尊者舉羃酌【闕】尊之醴齊皇帝以爵授執爵官太常卿奏出圭皇帝出圭太常卿奏請詣神位前執爵官從行恊律郎俛伏跪舉麾奏豫和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭皇帝出圭奏俛伏興平身稍後鞠躬拜興拜興平身皇帝俛伏興平身稍後鞠躬拜興拜興平身【樂舞止】太常卿奏復位導駕官同太常卿導引皇帝復位

終獻贊禮唱行終獻禮太常卿奏行終獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵司爵洗者酌水皇帝滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引至酒尊所太常卿奏搢圭皇帝搢圭執爵官以爵進皇帝受爵司尊者舉羃酌【闕】尊之醴齊皇帝以爵授執爵官太常卿奏請詣神位前執爵官從行恊律郎俛伏跪舉麾奏熙和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭皇帝出圭奏俛伏興平身稍後鞠躬拜興拜興平身皇帝俛伏興平身稍後鞠躬拜興拜興平身【樂舞止】太常卿奏復位導駕官同太常卿導引皇帝復位

飲福贊禮唱飲福受胙執事者酌福酒減神座前胙肉太常卿奏請詣飲福位導駕官同太常卿前導皇帝至飲福位北向立太常卿奏鞠躬拜興拜興平身稍前皇帝鞠躬拜興拜興平身稍前太常卿奏跪搢圭皇帝跪搢圭奉爵官酌福酒跪進於皇帝之左贊曰惟此酒殽神之所與賜以福慶億兆同沾皇帝受福酒祭酒少許飲福酒以爵置於坫奉胙官奉胙跪進於皇帝之右皇帝受胙以授執事者執事者跪於皇帝之右受胙太常卿奏出圭皇帝出圭太常卿奏俛伏興平身稍後鞠躬拜興拜興平身皇帝俛伏興平身稍後鞠躬拜興拜興平身太常卿奏請復位導駕官同太常卿前導皇帝復位

徹豆贊禮唱徹豆恊律郎俛伏跪舉麾奏雍和之曲掌祭官各徹豆【樂止】贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身

辭神贊禮唱辭神恊律郎俛伏跪舉麾奏安和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身【樂止】贊禮唱祝人取祝幣人取幣詣望燎位讀祝官取祝奉幣官取幣至燎所

望燎贊禮唱望燎太常卿奏請詣望燎位導駕官同太常卿前導皇帝至望燎位贊禮唱可燎東西面各二人以炬燎火柴半燎贊禮唱禮畢太常卿奏禮畢導駕官同太常卿前導引皇帝還大次解嚴

鸞輿還宮其儀如來儀大樂鼓吹振作

太廟朔祭儀

前期署官灑掃廟室內外設太常卿拜位於丹墀中道之西南北向內使監官及預祭官位於其後北向設盥洗位於拜位之西北爵洗位於盥洗位之北酒尊所於殿內之東陳籩八於神位之右豆八於神位之左簠二簋二登二鉶二於籩豆間俎二於籩豆之前至日鐘鳴後直廟官辟廟門太常司官一同內使監官帥執事者實籩豆簠簋登鉶酒尊牲饌直廟內使啟櫝訖引禮官引太常卿內使監官預祭官各服法服入就位贊禮唱鞠躬拜興拜興平身太常卿以下俱鞠躬拜興拜興平身贊禮唱請行禮引禮官詣太常卿前請行禮引太常卿詣盥洗位引禮唱搢笏太常卿搢笏引禮唱盥手司盥洗者酌水太常卿盥手訖引禮唱捝手司巾者以巾進太常卿拭手引禮唱出笏太常卿出笏至爵洗位引禮唱搢笏太常卿搢笏執爵者以爵進引禮唱受爵太常卿受爵引禮唱滌爵司爵洗者酌水太常卿滌爵引禮唱拭爵太常卿拭爵以爵授執爵者引禮唱出笏太常卿出笏次引太常卿升自西階由西門入詣尊所執爵者以爵進太常卿受爵司尊者舉羃酌酒訖太常卿以爵授執爵者贊禮唱請詣神位前引禮官引太常卿至神位前唱跪太常卿少前跪司香者取香跪進於太常卿之左引禮唱上香上香三上香太常卿上香上香三上香引禮唱祭酒祭酒三祭酒奠爵太常卿祭酒祭酒三祭酒奠爵訖讀祝官取祝版跪讀於

神座之右讀訖引禮唱俯伏興平身少後鞠躬拜興拜興平身太常卿俯伏興平身少後鞠躬拜興拜興平身贊禮唱復位引禮官引太常卿由西門出復位少立贊禮唱徹豆執事者徹豆訖贊禮唱鞠躬拜興拜興平身太常卿內使監官以下俱鞠躬拜興拜興平身贊禮唱焚祝祝者捧祝前行引禮官引太常卿以下詣焚祝所焚訖贊禮唱禮畢直廟內使斂櫝引禮官引太常卿以下出闔廟門各廟儀同

望日祭儀

前期署官灑掃廟室內外太常司備供祭品物於神廚設太常卿拜位於丹墀中道之西南北向內使監官並預祭官位於其後北向至日鐘鳴後直廟官辟廟門太常司官一同內使監官陳設湯飯蔬饌燃香燭直廟內使啟櫝訖引禮官引太常卿內使監官及預祭官各服常服就拜位贊禮唱鞠躬拜興拜興平身太常卿以下俱鞠躬拜興拜興平身引禮官引太常卿以下詣焚楮幣所焚楮幣訖贊禮唱禮畢內使斂櫝引禮引太常卿以下出闔廟門各廟儀同

薦新儀

前期署官灑掃廟室內外設太常卿拜位於丹墀中道之西南北向內使監官及預祭官位於其後北向至日鐘鳴後直廟官辟廟門太常司官一同內使監官陳設時新之物並酒果常饌鵝湯飯於各廟神位前直廟內使啟櫝訖引禮官引太常卿內使監官及預祭官各服常服入就位贊禮唱鞠躬拜興拜興平身太常卿以下鞠躬拜興拜興平身贊禮唱請行禮引禮官引太常卿至神位前唱跪太常卿少前跪司香者取香跪進於太常卿之左引禮唱上香上香三上香太常卿上香上香三上香訖唱祭酒祭酒三祭酒奠爵司酒以爵授太常卿斟酒太常卿祭酒祭酒三祭酒奠爵引禮唱俯伏興平身少後鞠躬拜興拜興平身太常卿俯伏興平身少後鞠躬拜興拜興平身贊禮唱復位引禮官引太常卿由西門出復位少立贊禮唱徹豆執事者於神位前徹豆訖贊禮唱鞠躬拜興拜興平身太常卿以下俱鞠躬拜興拜興平身引禮引太常卿以下詣焚楮幣所焚訖贊禮唱禮畢直廟內使斂櫝引禮引太常卿以下出闔廟門各廟儀同

獻新儀

凡遇四方別進新物在月薦之外者太常卿奉防與內使監官各常服捧獻於太廟是日先報直廟內使辟廟門燃香燭啟神櫝太常卿捧獻於徳祖皇帝神位前內使監官捧獻於徳祖皇后神位前不行禮獻畢內使斂櫝各廟儀同朔望祭祀今在奉先殿羊一豕一分體而祭用金器每室置二卓每卓時菓五般案酒五般鵝湯粳米飯皇帝行五拜之禮內官自贊禮薦新今在奉先殿每月按定到品物或初二初三初四用鵝湯粳米飯時菓五般案酒五般以品物赴光祿寺菓薦生物薦熟

遣官奏告

前期告官及陪祀官執事官齋三日散齋二日宿於公廨致齋一日於祭所前一日署官灑掃廟室內外設告官拜位於廟庭之中北向陪祭官位於告官之南北向贊禮二人位於告官拜位之北東西相向設盥洗位於殿陛下之東爵洗位於殿東門之前酒尊位於爵洗位之北幣篚位於尊北又設司尊司爵洗司盥洗執爵位各於其所其日淸晨鐘鳴後直廟官辟廟門執事官陳設幣帛肉脯實酒尊燃香燭設祝版於神位之右直廟內使啟櫝訖贊引引告祭官陪位官各服法服入就拜位皆北向立贊禮唱行禮引禮詣告官前曰有司謹具請行事贊禮唱鞠躬拜興拜興平身告官及陪祭官皆鞠躬拜興拜興平身贊禮唱奠幣贊引引告官詣盥洗位贊引唱搢笏告官搢笏贊引唱盥手司盥者酌水告官盥洗訖贊捝手司巾者以巾進告官捝手訖贊引唱出笏告官出笏贊引唱請詣神位前司幣者捧幣從行贊引引至神位前唱跪搢笏告官跪搢笏贊引唱上香上香三上香司香取香於案東面跪進於告官之左告官上香上香三上香訖司幣者取幣於篚西面跪進於告官之右告官受幣奠於神位前贊引唱出笏告官出笏唱鞠躬拜興拜興平身告官鞠躬拜興拜興平身贊引引告官復位少立贊禮唱酌獻贊引引告官詣爵洗位贊引唱搢笏告官搢笏執爵官以爵進贊引唱受爵告官受爵唱滌爵司盥者酌水滌爵訖唱拭爵司帨巾者以巾進告官拭爵訖以爵授執爵者贊引唱出笏告官出笏贊引唱請詣酒尊所引至酒尊所贊禮唱搢笏告官搢笏執爵者以爵進告官受爵司尊者舉羃酌酒以爵授執爵者贊引唱出笏告官出笏贊引唱請詣神位前贊引唱跪搢笏告官跪搢笏執爵者以爵跪進於告官之右告官受爵贊引唱祭酒祭酒三祭酒奠爵告官祭酒祭酒三祭酒奠爵於坫贊引唱出笏告官出笏讀祝取祝版於神位之右面跪讀祝文訖贊引唱俛伏興平身稍後告官俛伏興平身稍後唱鞠躬拜興拜興平身告官鞠躬拜興拜興平身贊引引告官復位少立贊禮唱鞠躬拜興拜興平身告官及在位官皆鞠躬拜興拜興平身贊禮唱望燎讀祝官取祝捧幣官取幣詣燎所贊引引告官至望燎位南向立贊禮唱可燎東西面各二人以炬燎火柴半燎贊禮唱禮畢直廟內使斂神匵訖贊引引告官及在位者以次出闔廟門

明集禮卷五

欽定四庫全書

明集禮卷六

親王祀仁祖廟圖

﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥

仁祖廟時享

禮物

幣用白繒長一丈八尺

祝版用梓木長一尺二寸廣九寸【或用楸木】牲用犢一【純色】羊一豕一

五齊

泛齊醴齊盎齊醍齊

沈齊

三酒

昔酒事酒淸酒

登實大羮

鉶實肉羮

簠實黍稷

簋實稻粱

籩實鹽槀魚棗

栗榛

菱芡

鹿脯黑餅

白餅糗餌粉餈

豆實韭菹醓醢菁菹鹿醢

芹菹兔醢筍菹魚醢

脾析豚拍酏食糝食

禮器

登三

鉶三

簠二

簋二

籩十二

豆十二

爵三

坫一

沙池一

幣篚一

酒尊並杓

爵洗尊盆

杓巾

盥洗尊盆

杓巾

香鑪

燭臺香架

版位

花瓶

拜席牲匣

親王祭仁祖廟儀

齋戒前期王散齋四日致齋三日陪祭官執事官齋一日

省牲前祭一日典祠設省牲位廟門外之東南典祠啟王服逺逰冠絳紗袍典儀典祠導引王至省牲位執事官牽牲自東西行過省訖牽詣神廚典祠啟王詣神廚典祠典儀導引至神廚典祠啟王視鼎鑊啟視滌漑遂烹牲

陳設典祠前祭一日陳設如圖儀

正祭祭日淸晨典祠率執事者各實尊罍籩豆登鉶簠簋置篚幣於案祝版於仁祖神位之右樂生舞生入就位諸執事入就位典祠啟王服冕服典儀典祠導引王自左南門入就位

迎神司禮唱迎神樂工奏淳和之曲司禮唱行禮典祠啟有司謹具請行事啟鞠躬拜興拜興平身司禮唱在位陪祭官再拜司�唱鞠躬拜興拜興平身王與在位官皆鞠躬拜興拜興平身

奠幣初獻司禮唱奠幣行初獻禮典祠啟詣盥洗位典祠典儀導王至盥洗位典祠啟搢圭王搢圭典祠啟盥手司盥洗者酌水王盥手訖司巾者以巾進典祠啟捝手王捝手訖典祠啟出圭王出圭典祠啟詣爵洗位典祠典儀導王至爵洗位典祠啟搢圭王搢圭執事者以爵進典祠啟受爵王受爵典祠啟滌爵司爵洗者酌水王滌爵訖典祠啟拭爵司巾者以巾進王拭爵訖典祠啟以爵授執事者王以爵授執事者典祠啟出圭王出圭典祠啟詣酒尊所典祠典儀導王至酒尊所執爵者以爵進典祠啟受爵王受爵司尊酌犧尊之醴齊畢典祠啟以爵授執事者王以爵授執事者典祠典儀導王至仁祖神位前樂工奏保和之曲【闕】之舞捧爵捧幣前行典祠典儀導王至神位前典祠啟跪王跪掌祭詣案捧香跪進於王之左典祠啟搢圭上香上香三上香王搢圭三上香訖捧幣者捧幣跪進於王之右王受幣奠於神位前捧爵者捧爵跪進於王之右王受爵典祠啟祭酒祭酒三祭酒奠爵王祭酒奠爵訖典祠啟出圭王出圭讀祝官取祝版於神右東向跪讀訖典祠啟俯伏興拜興拜興平身王俯伏興拜興拜興平身典祠啟復位典祠典儀導王復位

亞獻司禮唱行亞獻禮典祠啟行亞獻禮掌祭官於神前爵內斟酒樂工奏淸和之曲【闕】之舞典祠典儀導王至仁祖神位前典祠啟鞠躬拜興拜興平身王鞠躬拜興拜興平身典祠典儀導王復位

終獻司禮唱行終獻禮典祠啟行終獻禮掌祭官於神前爵內斟酒樂工奏成和之曲【闕】之舞典祠典儀導王至仁祖神位前典祠啟鞠躬拜興拜興平身王鞠躬拜興拜興平身典祠典儀導王復位

飲福受胙司禮唱飲福受胙執事酌福酒舉胙肉典祠啟鞠躬拜興拜興平身王鞠躬拜興拜興平身典祠啟跪搢圭王跪搢圭執事捧福酒東向跪進於王王受福酒典祠啟飲福酒王祭酒少許飲福酒以爵置於坫執事東向跪進胙於王王受胙以胙授左右左右西向跪受興典祠啟出圭王出圭啟俯伏興拜興拜興平身王俯伏興拜興拜興平身典祠啟復位典祠典儀導引復位

徹豆司禮唱徹豆樂工奏嘉和之曲掌祭官徹豆司禮唱賜胙典祠啟王飲福受胙免拜司禮唱陪祭官皆再拜司�唱鞠躬拜興拜興平身陪祭官皆鞠躬拜興拜興平身

送神司禮唱送神樂工奏徳和之曲典祠啟鞠躬拜興拜興平身司禮唱陪祭官皆再拜司�唱鞠躬拜興拜興平身王與陪祭官皆鞠躬拜興拜興平身

望燎司禮唱望燎讀祝官取祝捧幣官取幣掌祭官取饌詣燎樂工奏【闕】之曲典祠啟王詣望燎位【樂止】典祠典儀導王至燎位候燎將半司禮唱可燎典祠啟禮畢導王還次引禮引陪祭官以次出

品官家廟

周制祖廟天子七諸侯五大夫三適士二官師一庶士庶人無廟祭於寢漢世公卿貴人多建祠堂於墓所魏晉以降漸復廟制其後遂著爲令以官品爲所祀世數之差唐制文武官二品以下祠四廟五品以上祠三廟牲皆用少牢六品以下達於庶人祭祖禰於正寢五代蕩析廟制遂絕宋興仁宗閔羣臣貴位公相而祖禰食於寢儕於庶人遂命禮官儒臣議定廟制自平章事以上立四廟東宮少保以上立三廟余官並祭於寢至徽宗大觀中又令文臣執政官武臣節度使以上祭五世文武陞朝官祭三世余祭二世其後終以有廟者之子孫或官微不可以承祭又朝廷難盡推襲爵之恩遂不果行先儒朱子約前代之禮創祠堂之制爲四龕以奉四世之主並以四仲月祭之其冬至立春季秋忌日之祭則又不與乎四仲之內至今士大夫之家遵以爲常凡品官之家立祠堂於正寢之東爲屋三間外爲中門中門爲兩階皆三級東曰阼階西曰西階階下隨地廣狹以屋覆之令可容家眾敍立又爲遺書衣物祭器庫及神廚於其東繚以外垣別爲外門常加扃閉祠堂之內以近北一架爲四龕每龕內置一卓髙祖居西第一龕髙祖妣次之曾祖居第二龕曾祖妣次之祖居第三龕祖妣次之考居第四龕妣次之神主皆藏於櫝置於卓上南向龕外各埀小簾簾外設香卓於堂中置香鑪香合於其上旁親之無後者以其班祔設主櫝皆西向庶人無祠堂惟以二代神主置於居室之中間或以他室奉之其主式與品官同而無櫝國朝品官廟制未定於是權仿朱子祠堂之制奉髙曾祖禰四世之主亦以四仲之月祭之又加臘日忌日之祭與夫歲時俗節之薦享至若庶人得奉其祖父母父母之祀已有著令而其時享於寢之禮大防略同於品官焉

﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥﹤史部﹐政書類﹐儀制之屬﹐明集禮﹐卷六﹥

品官享家廟儀

時日凡四時之祭用仲月並於孟月下旬之首擇仲月三旬各一日或丁或亥主祭盛服率兄弟子孫立於祠堂階下北靣置卓子於主祭之前設香鑪香合環珓於其上主祭以下皆再拜訖主祭焚香薰珓祝曰某將以來月上旬某日祗薦歲事於祖考卽以珓擲於地以一俯一仰爲吉不吉更卜中旬之日又不吉則不復卜而直用下旬之日旣得日乃復位再拜而退若臘日忌日俗節之薦享則不必卜

齋戒前期三日主祭率眾丈夫致齋於外主婦帥眾婦女致齋於內沐浴更衣飲酒不得至亂食肉不得茹葷不弔喪不聽樂凡凶穢之事皆不得預

陳設前一日主祭帥子弟及執事灑掃正寢洗拭椅卓務令蠲潔設髙祖考妣於堂西北壁下南向考西妣東各用一椅一卓而合之曾祖考妣祖考妣考妣以次而東皆如髙祖之位世各爲位不相連屬別設旁親無後及卑防先亡者祔食位於東西壁下凡伯叔祖考妣伯叔考妣兄弟嫂妻弟婦子侄子侄婦之屬皆右男子左婦女東西相向以北爲上【凡屋不問何向但以前爲南後爲北左爲東右爲西】設香案於堂中置香鑪香合於其上束茅聚沙於香案前及逐位前地上設酒案於東階上別置卓子於其東設酒注一酹酒盞一鹽楪醋瓶於其上火鑪湯瓶香匙火筯於西階上別置卓子於其西設祝版於其上設盥盆帨巾各二於阼階下之東又設陳饌大牀於其東省饌前一日主祭率眾丈夫省牲涖殺主婦帥眾婦女滌濯祭器潔釡鼎具祭饌每位果六品菜蔬及脯醢各三品肉魚饅頭糕各一盤羮飯各一椀肝各一串肉各二串務令精潔未祭之前勿令人先食及爲貓犬虫防所污

行事祭之日質明主祭以下各具服主祭者見居官則唐防束帶婦人曾受封者則花翟衣士人未爲官者則幅巾深衣庶人則巾衫結絳婦人則大襖長裙首飾如制主祭以下具服訖盥手捝手詣正寢神位前設蔬果酒饌設果楪於卓子南端蔬果脯醢相間次之設盞柈醋楪於北端盞西楪東匙筯居中設酒瓶於架上熾炭於鑪主婦炊暖祭饌皆令極熱以合盛出置東階下大牀上次詣祠堂前階下序立主祭位於東兄弟以下位於主祭之東少退子孫及外執事者以次重行列於主祭之後主婦位在西弟婦姊妹位於主婦之西少退女子子婦及內執事者亦以次重行列於主婦之後皆北向其有伯叔父母位次並居主祭主婦位稍前主祭有母則特位於主婦之前敍立訖主祭升自阼階焚香告曰孝孫某今以仲春之月【夏秋冬同】有事於顯髙祖考某官府君顯髙祖妣某封某氏顯曾祖考某官府君顯曾祖妣某封某氏顯祖考某官府君顯祖妣某封某氏顯考某官府君顯妣某封某氏以某親某官府君某親某封某氏祔食敢請神主出就正寢恭伸奠獻告訖斂櫝正位祔位各置一笥各以執事者一人捧之主祭前導主婦以下皆從至正寢置於西階卓子上主祭啟櫝奉諸考神主出就位主婦奉諸妣神主就位其祔位則各用子弟一人奉之旣畢主祭以下皆降復位

參神主祭以下敍立如祠堂之儀立定俱再拜若尊長老疾者則休於他所

降神主祭升詣香案前焚香少退立執事者一人實酒於注一人取東階卓子上盤盞立於主祭之左一人執注立於主祭之右主祭跪捧盤盞者亦跪進盤盞主祭受之執注者亦跪斟酒於盞主祭者左手執盤右手執盞灌於茅上以盤盞授執事者俛伏興再拜降復位進饌主祭升主婦從之執事者一人以盤奉魚肉一人以盤奉米麵食一人以盤奉羮飯從升至髙祖位前主祭奉肉奠於盤盞之南主婦奉麵食奠於肉西主祭奉魚奠於醋楪之南主婦奉米食奠於魚東主祭奉羮奠於醋楪之東主婦奉飯奠於盤盞之西以次設諸正位使諸子弟婦女各設祔位皆畢主祭以下皆降復位酌獻主祭升詣髙祖位前執事者一人執酒注立於其右冬月卽先暖之主祭奉髙祖考盤盞位前東向立執事者西向斟酒於盞主祭奉之奠於故處次奉髙祖妣盤盞亦如之奠訖位前北向立執事者二人舉髙祖考妣盤盞立於主祭之左右主祭跪執事者亦跪主祭受髙祖考盤盞右手取盞祭之茅上以盤盞授執事者反之故處受髙祖妣盤盞亦如之俛伏興少退立執事者炙肝於鑪以楪盛之兄弟之長一人奉之奠於髙祖考妣前匙筯之南祝取版立於主祭之左跪讀曰維年歲月朔日子孝孫某官某敢昭告於顯髙祖考某官府君顯髙祖妣某封某氏气序流易時維仲春追感歲時不勝永慕敢以潔牲柔毛粢盛醴齊祗薦歲事以某親某官府君某親某封某氏祔食尙享畢興主祭再拜退詣諸位獻祝如初每逐位讀祝畢卽兄弟眾男之不爲亞終獻者以次分詣本位所祔之位酌獻如儀但不讀祝獻畢皆降復位執事者以他器徹酒及肝置於故處曾祖前稱孝曾孫祖前稱孝孫考前稱孝子攺不勝永慕爲昊天罔極凡祔者伯叔祖父祔於髙祖伯叔父祔於曾祖兄弟祔於祖子孫祔於考餘皆仿此如本位無卽不言以某親祔食亞獻則主婦爲之諸婦女奉炙肉及分獻如初獻儀但不讀祝終獻則兄弟之長或長男或親賔爲之眾子弟奉炙肉及分獻如亞獻儀侑食主祭升執注就斟諸位之酒皆滿立於香案之東南主婦升扱匙飯中西柄正筯立於香案之西南皆北向再拜降復位

闔門主祭以下皆出祝闔門無門處卽降簾可也主祭立於門東西向眾丈夫在其後主婦立於門西東向眾婦女在其後如有尊長則少休於他所此所謂厭也啟門祝聲三噫歆乃啟門主祭以下皆入其尊長先休於他所者亦入就位主祭主婦奉茶分進於考妣之前祔位使諸子弟婦女進之

受胙執事者設席於香案前主祭就席北靣祝詣髙祖考前舉酒盤盞詣主祭之右主祭跪祝亦跪主祭受盤盞祭酒啐酒祝取匙並盤抄取諸位之飯各少許奉以詣主祭之左嘏於主祭曰祖考命工祝承致多福於汝孝孫使汝受祿於天宜稼於田眉壽永年勿替引之主祭置酒於席前俛伏興再拜跪受飯嘗之實於左袂掛袂於季指取酒卒飲執事者受盞自右置注旁受飯亦如之主祭俛伏興立於東階上西向祝立於西階上東向告利成降復位與在位者皆再拜主祭不拜降復位

辭神主祭者以下皆再拜

納主主祭者與主婦皆升各奉主納於櫝主祭以笥斂櫝奉歸祠堂如來儀

徹主婦還監徹酒之在盞注他器中者皆入於瓶緘封之所謂福酒果蔬肉食並傳之燕器主婦監滌祭器而藏之

餕是日設席男女異處尊行自爲一列南靣自堂中東西分首若止一人則當中而坐其餘以次相對分東西向就坐行酒薦食酒饌不足則以他酒他饌益之將罷主祭頒胙於外僕主婦頒胙於內執事者徧及微賤其日皆盡

明集禮卷六﹤史部﹐政書類﹐儀制之屬﹐明集禮﹥

欽定四庫全書

明集禮卷七

宗廟祭器

豆

籩

籩巾

豋

鉶

簠

簋

爵

坫

圭瓉

瓉槃

云坫沙池

牛鼎

羊鼎

豕鼎鼎扃

鑾刀

爼

壷尊太尊

著尊

山尊

犧尊象尊

山罍

彛

舟

雞彛

舟

斚彛

舟

黃彛

舟

鳥彛

舟

蜼彛

舟

虎彛

舟

匜

槃

洗

洗罍洗勺

篚

豆按聶氏圖制豆受四升口圓徑尺二寸髙一尺厚半寸有蓋古以木爲之宜濡物後世用銅鑄重五斤二兩五錢通足蓋髙七寸五分口徑六寸一分

籩古以竹爲之口有藤緣形制如豆亦受四升宜置幹物通足髙七寸口徑五寸七分

籩巾古用綌被纁裏圓一幅今用絺或木綿靑被畫斧文裏用絳繒自方一尺四角墜以錫

登盛大羮之器也木謂之豆竹謂之籩瓦謂之登三豆殊名其制無異後世用銅重八斤通足蓋髙八寸二分口徑七寸二分

鉶盛和羮之器也受一斗口徑及深皆六寸三足足髙一寸兩耳有蓋重九斤通足蓋髙九寸口徑七寸二分深三寸五分

簠按博古圖錄簠爲外方而內圓穴其中以實稻粱刻木爲之上作蓋者非是後世以銅爲之重十四斤八兩通蓋足髙七寸四分口徑長尺一分橫闊八寸一分

簋按博古圖錄簋爲外圓而內方穴其中以實黍稷刻木爲之上作蓋者非是後世以銅爲之重十一斤通蓋足髙七寸三分口徑長八寸三分橫闊六寸八分

爵按陸氏禮象載古銅爵制有首有尾有柱有足又博古錄爵取雀之象前若喙後若尾兩柱三足有流有鋬禮圖作雀形貟琖者皆漢儒之臆說也後世所造重一斤七兩通柱髙七寸七分口徑長七寸三分口闊三寸一分兩柱髙一寸六分

坫用以致爵亦以承尊施之燕射則謂之丰後鄭注云丰似豆而卑斵木爲之口貟防侈徑尺二寸其周髙厚俱八分中央直者與周通髙八寸橫徑八寸足髙二寸下徑尺四寸後世用銅坫其形四方中央防髙約半寸許周圍貟紋深如溝可受齊醴之餘瀝下防有底措諸地而用之

圭瓉聶氏圖周禮玉人云裸圭尺有二寸有瓉以祀廟後鄭云裸謂以圭瓉酌鬯以獻屍也瓉如槃大五升口徑八寸深二寸其柄用圭有流前注流謂鼻也凡流皆爲龍口又鄭氏箋詩圭瓉以圭爲柄黃金爲勺靑金爲外朱中央聶氏云圭柄金勺牝牡相合處各長三寸厚寸博二寸半流道空徑可五分元制以白金爲之玉爲柄通長一尺五寸口徑貟闊六寸

瓉槃典瑞注云漢禮瓉大五升口徑八寸下有槃口徑一尺聶氏云此瓉下之槃亦宜用黃金靑黃爲外朱中央圭瓉旣深二寸此槃宜深一寸足徑八寸髙二寸又按宋親享儀有奉瓉槃官皇帝行禮奉瓉槃官皆從洗瓉則進瓉祼鬯訖則以槃受瓉今擬以金爲之

云坫用以置尊形如丰坫而兩耳作云形重七斤通身髙三寸三分口徑一尺足徑六寸兩耳云各長七寸

承茅苴用以縮酒者也古無其制後世所造用銅重二十七斤通身髙四寸靣徑尺三寸其口徑九寸底闊一尺九寸

牛鼎受一斛天子飾以黃金以黍寸之尺計之口徑底徑及深俱一尺三寸三足如牛上以牛首飾之羊豕鼎同皆用聶氏之說也

羊鼎受五斗口徑底徑俱一尺深一尺一寸

豕鼎受三斗口徑底徑皆八寸深九寸疆

鼎扄以舉鼎鄭注匠人云牛鼎扄長三尺羊鼎扄長二尺五寸豕鼎扄長二尺天子以玉飾兩頭各三寸鼎羃公食大夫禮羃者若束若編注云凡鼎羃蓋以茅爲之長則束本短則編其中央此蓋令其致密不泄气也

鼎所以載牲體者也長三尺用棘又有防匕刻畫雲气通飾其柄形如飯秉以棘爲之長二尺四葉長八寸博三寸其柄通防皆丹漆之又有挑匕抒物於器中者漆柄末及淺升中皆朱長短廣狹與防匕同又有畢狀如叉用以舉肉葉博三寸中鏤去一寸柄長二尺四寸漆其柄末及兩葉皆朱今備其說以俟舉行

鑾刀按禮記郊特牲云割刀之用而鑾刀之貴貴其義也聲和而後斷也公羊傳注鑾刀宗廟割切之刀環有和鋒有鑾宋胡瑗言鑾刀制度鑾鈴在鋒聲合宮商用鈴二和鈴在環聲合徴角羽用鈴三郊廟合用鑾刀二其圜丘用者不以金裝只以黒漆其柄宗廟以金裝之

俎長二尺四寸廣尺二寸髙尺漆兩端赤中央黒禮曰周以房俎鄭注足柎上下兩間有似於房元制長一尺九寸闊一尺三寸髙一尺二寸染兩端以黒中以朱

壷尊古者以壷爲尊今其狀類之亦曰壺尊後世所造重八斤通足髙八寸五分口徑五寸三分腹徑七寸五分

太尊有虞氏之尊也古用瓦無飾後世所造者重八斤通足髙八寸八分口徑五寸五分腹徑八寸二分

著尊殷尊也著地無足後世所造者重七斤通底髙八寸五分口徑五寸一分腹徑八寸

山尊夏后氏之尊也刻山云形後世所造者重六斤四兩通足髙九寸二分口徑六寸二分

犧尊周尊也王肅注禮以犧象二尊並全刻牛象之形鑿背爲尊後世所造者重一十四斤通耳足髙一尺一寸二分耳髙八分身長一尺二寸二分

象尊亦周尊也制與犧尊同後世所造者重一十五斤八兩通足攀髙一尺身長一尺六寸

山罍周禮司尊彛云追享朝享其再獻用兩山尊注雲山尊山罍也明堂位曰山罍夏后氏之尊亦刻而畫之爲山云形按此尊罍似爲一器然六尊之下皆有罍又開元禮宗廟春夏每室雞彛一鳥彛一犧尊二象尊二山罍二於罍上加一山字故聶氏據禮記爾雅謂彛卣罍皆盛酒尊後世所造者重六斤一十二兩通足髙八寸四分口徑六寸七分

彜古商制無舟元用之於宗廟又有所謂彜盆者副焉蓋其舟也重九斤八兩通足髙六寸口徑八寸足徑八寸

舟重一十斤通足髙四寸口徑一尺二寸五分足徑七寸

﹤史部﹐政書類﹐儀制之屬﹐明集禮﹐卷七﹥﹤史部﹐政書類﹐儀制之屬﹐明集禮﹐卷七﹥﹤史部﹐政書類﹐儀制之屬﹐明集禮﹐卷七﹥﹤史部﹐政書類﹐儀制之屬﹐明集禮﹐卷七﹥﹤史部﹐政書類﹐儀制之屬﹐明集禮﹐卷七﹥﹤史部﹐政書類﹐儀制之屬﹐明集禮﹐卷七﹥

六彛之飾各畫本象𨿽別其形容受皆同重二十二斤通足髙一尺二寸口腹徑一尺足徑八寸以下斚彜黃彜鳥彜蜼彜虎彜尺度皆同舟重一十五斤通足髙四寸口徑一尺五寸三分以下五彛之舟皆同

匜盥手澆水器也孔義云似魁柄中有道可以沃水公食大夫禮注君尊不就洗故設槃匜天子飾以黃金蓋用博古圖夔匜之制也

盥槃承盥洗者棄水之器亦謂之洗重一十二斤通足髙八寸口徑一尺六寸足徑六寸攝祀用之若天子親祀之槃宜取博古圖制

洗罍凡設水用罍重二十五斤通足髙一尺口徑八寸八分腹徑一尺四寸

洗勺受一升爲龍頭柄長二尺四寸餘制並同欝勺

篚以竹爲之長三尺廣一尺深六寸足髙三寸實勺爵盛玉幣者以用之

明集禮卷七

欽定四庫全書

明集禮卷八

吉禮八

社稷篇

總敍

周制小宗伯掌建國之神位右社稷左宗廟社稷之祀壇而不屋必受霜露風雨以達天地之气凡起大事動大眾必先告於社而後岀其禮可謂重矣蓋古者天子社以祭五土之祗稷以祭五穀之神其制在乎中門之外外門之內尊而親之與先祖等人非土不立非谷不食以其同功均利以養人故祭社必及稷所以爲天下求福報功之道也然天子有三社爲羣姓而立者曰太社其自爲立者曰王社又有所謂勝國之社屋之不受天陽國𨿽亡而存之以重神也後世天子之禮惟立太社太稷以祀之社皆配以勾龍稷皆配以周棄漢因髙祖除亡秦社稷立官太社太稷一嵗各再祠光武立太社稷於洛陽在宗廟之右春秋二仲月及臘一嵗三祀唐因隋制並建社稷於含光門之右仲春仲秋二時戊日祭之宗升社稷爲大祀仍以四時致祭宋制每嵗春秋二仲月及臘日祭之元世祖營社稷於和義門內少南以春秋仲月上戊致祀國朝建壇於宮城之右春用二月上戊日秋用八月上戊日致祭若其歷代制度儀文之同異者詳具於左方

配位

祭法厲山氏之有天下也其子曰農能殖百谷夏之衰也周棄繼之故祀以爲稷共工氏之霸九州也其子曰后土能平九州故祀以爲社蔡墨曰共工氏有子曰勾龍爲后土后土爲社稷田正也有烈山氏之子曰柱爲稷自夏以上祀之周棄亦爲稷自商以來祀之鄭康成以社爲五土總神稷爲原隰之神勾龍以有平水土之功配社祀之稷有播種之功配稷祀之王肅以社祭勾龍稷祭后稷皆人鬼也非地神二家之說不同而鄭氏爲優故後世並以勾龍配社周棄配稷唐宋元及國朝皆同此制

壇壝

周禮封人掌設王之社壝注壝謂壇及堳埒也禹貢徐州貢土五色以爲社禮記郊特牲曰社祭土而主陰气也君南鄕於北墉下答陰之義也北牖在社壇之北以磚爲之髙廣無定制以黃泥飾之韓詩外傳曰天子之社稷廣五丈土五色東方靑色南方赤色西方白色北方黒色覆以黃土象王者覆被四方後世並用五色土前漢社稷之制無所攷後漢方壇外有門墻而已唐社稷壇廣五丈稷壇如社之制四靣宮垣華飾各依方色靣各一屋三門每門二十四防四隅皆連飾浮思在南無屋宋政和三年儀禮局定太社壇廣五丈髙五尺四出陛社東稷西四門同一壝二十五步壇飾各隨方色覆以黃土於大社壇內設北牖以備親祠南向答陰之義元制壇髙五尺方廣五丈一靣各五丈東社西稷兩壇相去約五丈社壇用靑赤白黒四色土依方位築之中實以常土上一二尺覆以黃土四靣當中各設幔道其廣一丈亦各依方色稷壇制如社壇惟純用黃土二壇於壝垣中近南置之周圍壝垣之墻髙五尺方廣三十丈每方各置櫺星門三間飾依方色每門列防二十有四其外四周爲外垣南北辟二櫺星門國朝二壇坐南向北社壇在東稷壇在西各闊五丈髙五尺四出陛五級壇用五色土築各依方位上以黃土覆之二壇同一壝壝方廣三十丈髙五尺用磚砌四方開四門各闊一丈東門飾以靑西門飾以白南門飾以紅北門飾以黒周圍築以墻仍開四門南爲櫺星門北靣防門五間東西防門各三間皆列防二十四

瘞坎

爾雅云祭地曰瘞埋又鄭謂陰祀自血起貴气臭也故凡祭地祗則爲瘞埋於神壇之壬地方深取足容物祭訖置牲幣祝版饌物於其中而埋之又三禮義宗云祭地以瘞血爲先然後正祭故祭社稷瘞埋有二始則瘞血以致陰祗至於禮畢又以牲幣燔瘞爲禮之終秦漢之制無所攷唐制祭大社大稷前二日爲瘞坎二於南門之內稷壇西南方深取足容物北出陛祭畢皇帝就望瘞位南向立諸太祝各執篚進神座前取幣齋郎以爼載牲體並黍稷飯爵酒置於坎奉禮曰可瘞塪東西靣各二人寘土半塪祝版則燔於齋所宋制郊社令開瘞坎二於社稷壇子階之北壬地南出陛太常於降神樂止先瘞血以歆神乃賜胙郊社令以黍稷脂祭借以白茅束之吏部侍郎率太祝執篚取玉幣祝冊借以茅以爼載牲體並黍稷飯爵酒置於坎元仍宋制國朝用唐制開瘞坎於稷壇西南用磚砌闊四尺深四尺降神樂止先瘞血送神樂止執事官取祝幣牲饌置瘞坎坎實半土

社主

周禮小宗伯立軍社鄭氏注社主用石爲之蓋以石者土地所生最爲堅實故也惟社有主而稷無主又論語哀公問社於宰我宰我對曰夏后氏以松殷人以栢周人以栗朱子注曰古者立社各樹其土之所宜木以爲主也白虎通曰社稷所以有樹尊而識之使民人望見敬之又所以表功也尙書逸篇曰大社惟松東社惟栢南社惟梓西社惟槐漢髙祖詔禦史令丰治枌楡社師古曰以枌楡樹爲神因立名蓋髙祖里社也平帝時立官稷種谷樹唐睿宗神龍中議立社主韋叔夏等引鄭議以爲社主用石又檢舊社主長二尺五寸方一尺七寸按韓詩外傳雲天子社方五丈蓋以土是五數故壇方五丈其社主請準五數長五尺準陰之二數方二尺剡其上以象物生方其下以象地體埋其半以根在土中而本末均也祭之時設大社大稷勾龍后稷四神位版於壇上宋初祭社稷正配用神位版太社又以石爲主其形如鐘長五尺方二尺剡其上培其下半其中植槐元制石主與宋同設神位版用栗素質墨書二壇各樹松於南陛之下國朝社主用石髙五尺闊二尺上防尖半在土中近南向北祭時惟稷與二配位用神位版

神席

周禮司幾筵祭祀席蒲筵繢純加莞席紛純鄭氏注莞淸堅於鬼神宜唐祭大社大稷設神位於壇上四席皆以莞宋制社稷正位席以槁稭后土后稷位席以莞元制神位四席皆以莞緣以黒綾裀褥如幣之色用黒方七尺四寸國朝設主於案不用席

祭器

周禮春官凡祭祀社壝用大罍自秦漢以來祭社禮器無所攷見唐制正配位各十豆十簠簋各二鉶俎各三正位各大尊二著尊二山罍一配位各設像尊二著尊二罍二皆加勺冪有爵坫宋制正配位豆各十有二爼四登一簠一簋一大尊五元制正配位俱用十豆十鉶三簠二簋二爼五盤一毛血豆一爵一沙池一玉幣篚一木柶一勺一正位各大尊山尊五在壇上有坫加勺羃爲酌尊大尊二山尊二著尊二犧尊二象尊二壷尊二在壇下皆加羃設而不酌著尊犧尊山罍各二皆有坫加勺羃象尊壷尊山罍各二設而不酌皆有坫羃配位各象尊二著尊二犧尊二山罍二以爲酌尊壷尊二山罍二設而不酌皆有坫羃國朝社稷正配位皆用酒尊三加勺羃篚箱一豆各十鉶三簠簋各二爼三爵坫一沙池一盥盆一

玉

周禮兩圭有邸以祀社稷圭銳首象土生物三禮圖注玉人云兩圭五寸有邸以祀地此兩圭五寸亦宜於六寸璧兩邊各琢岀一圭俱長二寸半博三寸厚一寸又牧人職注云神州地祗玉與牲幣同用黝色有繅借瘞玉二色與玉同唐社稷用玉兩圭有邸五寸宋同唐制元制每嵗春秋祈報太社太稷各用黝圭一並繅借瘞玉一以黝石代之國朝禮神之玉用兩圭有邸

幣

周官牧人陰祀用黝牲毛之黝黒也祭社稷幣同牲色也又肆師次祀用牲幣注次祀謂社稷漢文十三年詔廣諸祀壇場珪幣唐社稷幣以色用黒繒四各長一丈八尺宋元及國朝皆同唐制

祝

唐制祝版用楸長二尺四寸闊一尺二寸厚一分其祭大社祝文曰惟某年月日嗣天子某敢昭告於大社維神徳兼博厚道著方直載生品物含庻類謹因仲春祗承常禮敬以玉帛一元大武柔毛剛鬛明粢薌合薌萁嘉蔬嘉薦醴齊備玆禋瘞用伸報本以後土勾龍氏配神作主尙享配位祝文曰維年月日皇帝某敢昭告於后土氏爰玆仲春揆日維吉恭修常祀薦於太社維神功著水土平易九州昭配之義實惟通典謹以制幣一元大武柔毛剛鬛明粢薌合薌萁嘉薦醴齊陳於表位作主侑神尙享祭大稷祝文曰惟神播生百谷首玆八政用而不匱功濟萌黎謹以某物式陳瘞祭備修常禮以後稷棄配神作主尙享配位祝文曰敢昭告於后稷氏爰以仲春式揀吉辰敬修常禮薦於太稷惟神功葉稼穡闡修農政允玆從祀用率舊章餘同后土氏宋祭大社祝文曰維年月日嗣天子某敢昭告於太社伏以維土與谷神實司之壇壝崇成於國之右嚴恭禋祀祗薦忱誠玆率典彛尙祈歆懌謹以玉帛牲齊粢盛庶品恭陳明薦以土正勾龍氏配神作主尙享太稷文同配位勾龍氏文曰惟神配食社稷利養羣生分命薦誠惟祈昭答謹以量幣牲齊粢盛庻品恭陳明薦作主侑神尙享配位後稷氏辭同元祭社祝文曰維年月日嗣天子謹遣某官某敢昭告於太社之神惟神承天有慶載物無私品類咸亨萬世永賴謹以玉帛一元大武柔毛剛鬛明齊薌合薌萁嘉嘉薦醴齊備玆禋瘞用伸報本以後土勾龍氏配神作主尙享配位文曰惟神功平水土徳著神明祗率舊章昭配典祀謹以制幣一元大武柔毛剛鬛明粢薌合薌萁嘉蔬嘉薦醴齊陳於表位作主侑神祭稷文曰惟神寔司稼穡普濟黎萌百谷用成羣生咸遂謹以某物式陳瘞祭備修常禮以後稷棄配神作主尙享配位文曰惟神播時百谷粒我烝民維是薦禋寔允昭配餘同勾龍氏國朝洪武元年八月十日祭社文曰惟神厚載功深資生徳大涵宥庶品造化斯成謹以仲秋祗率常禮敬以牲幣嘉薦醴齊備玆禋瘞用伸報本以後土勾龍氏配神作主尙享后土氏文曰爰玆仲秋揆日維吉恭修常禮薦於太社維神水土平治永賴其功載稽典彛禮宜昭配謹以牲幣嘉薦醴齊陳於表位作主配神尙享祭稷文曰惟神嘉種生成明粢維首帝命率育立我烝民敬以牲幣嘉薦醴齊式陳瘞祭備修常禮以後稷棄配神作主尙享后稷氏文曰爰以仲秋揆日維吉恭修常禮薦於太稷維神勤農務本政成稼穡生民立命萬世之功謹以牲幣嘉薦醴齊陳於表位作主配神尙享

牲

周禮王制天子祭社稷用太牢書曰乃社於新邑羊一牛一豕一是皆用太牢也地官牧人陰祀用黝牲毛之春官太宗伯以血祭祭社稷漢髙祖立太社太稷嵗各祠以太牢後漢仲春仲秋及臘一嵗三祠皆太牢隋仲春仲秋吉戊各祀以太牢色用黒唐初用太牢宗開元十九年停牲牢惟用酒脯後仍用太牢宋神宗元丰中詳定禮文所言周禮以血祭社稷血者陰幽之物所謂本乎地者親下各從其類是以類求神之意也請祭社稷以牲爲始又言王制天子社稷皆太牢今用少牢殊不應禮請於羊豕之外加以角握牛二詔從之髙宗南渡用羊豕元制牛一其色黝其角握有副羊豕各四國朝正配四位各用犢一羊一豕一

酒齊

唐制太社太稷醴齊實於大罍爲上盎齊實於著尊次之淸酒實於罍爲下配座之尊亦如之齊加明水酒加酒各實於上尊宋制每壇每位泛齊實於太尊醴齊實於山尊盎齊實於著尊醍齊實於犧尊沈齊實於象尊又各以一尊實明水壷尊三實酒三實三酒明水酒皆在上元制正位泛齊實於太尊爲上醴齊實於著尊盎齊實於犧尊醍齊實於象尊沈齊實於壷尊三酒實於山罍配位泛齊實於著尊爲上醴齊實於犧尊盎齊實於象尊醍齊實於壷尊三酒實於山罍凡齊之上尊實以明水酒之上尊實以酒皆以上醖代之國朝社稷正配位酒尊皆實以醍齊盎齊事酒

粢盛

禮記郊特牲曰惟社丘乘共粢盛注謂稷曰明粢在器曰盛大夫以下無借田故丘乘之民共之若天子祭社則自用借田之谷秦漢以下惟梁陳粢盛以六飯粳以惇稲以牟黃粱以簠白粱以簋黍以瑚粢以璉自唐以至宋元皆用簠二簋二實以黍稷稲粱國朝制同唐宋

籩豆之實

唐制正及配位籩實以石鹽幹魚漧棗栗黃榛子菱芡鹿脯白餅黒餅豆實以韭菹醓醢菁菹鹿醢芹菹兔醢筍菹魚醢脾析菹豚拍簋實以黍稷簠實以稻粱登實以大羮鉶實以肉羮【凡祀神之物有當時所無者則以時物代之可也】宋制籩實以菱芡栗鹿脯榛實漧桃幹防漧棗形鹽魚鱐糗餌粉餈豋實以大羮鉶脂鼎實以和羮盤以奉毛血簠實以黍稷簋實以稻粱豆實以芹筍葵菁韭酏食魚醢豚拍鹿臡醓醢糝食兔醢元制籩實以干防棗形鹽魚鱐鹿脯榛漧桃菱芡栗豆實以芹筍葵菁韭魚醢兔醢豚拍鹿臡醓醢簠簋實以黍稷稻粱鉶實以和羮國朝籩則實以鹽槁魚棗栗榛菱芡鹿脯白黒餅豆實以韭菹醓醢菁葅鹿醢芹菹兔醢筍菹魚醢脾析豚拍簠簋實以黍稷稻粱鉶以肉羮

樂舞

周禮大司樂乃奏大簇歌應鐘舞咸池以祭地示鼓人以靈鼓鼔社祭舞師教帗舞帥舞師而舞社稷之祭祀漢至武帝時有十九章之歌唐初樂用姑洗之均三變至宗時用函鐘之均八變迎神奏順和之樂文舞八成升壇作泰和之樂奠玉幣登歌作肅和之樂俎入作雍和之樂酌獻及飲福皆奏壽和之樂初獻畢文舞出作舒和之樂岀訖武舞入作舒和之樂六成止徹豆作順和之樂一成宋制皇帝入門升降行止宮懸作儀安之樂迎神作寧安之樂示本昭徳之舞八成奠玉幣登歌作嘉安之樂進俎宮懸作丰安之樂酌獻大社正位登歌作欽安之樂配位作徹安之樂大稷正位作阜安之樂配位作明安之樂初獻畢文舞退武舞進宮懸作文安之樂亞獻作安之樂殖福報功之舞終獻樂舞同亞獻皇帝飲福宮懸作賚安之樂徹豆登歌作咸安之樂送神宮懸作寧安之樂一成止元制樂用登歌國朝親祀大社稷迎神奏廣和之曲奠玉幣奏肅和之曲進俎奏凝和之曲初獻奏壽和之曲武功之舞亞獻奏豫和之曲文徳之舞終獻奏熈和之曲文徳之舞徹豆奏雍和之曲送神奏安和之曲望瘞奏時和之曲盥洗升降俱不用樂

祭服

周禮司服王祭社稷則絺冕注絺冕謂刺粉米無畫也其衣一章裳二章凡三也漢武帝祀后土祠衣皆尙黃唐制天子親祀服繡冕宋制如之元制服衮冕國朝親祭服衮冕

職掌人員

唐制尙捨直長掌施大次尙捨奉禦掌鋪禦座衛尉掌設文武侍臣次太樂令掌設宮懸樂右校掌淸掃內外爲瘞坎奉禮掌設禦位奉禮郎守之又設禦望瘞位又設祭官公卿諸執事官並禦洗位光祿卿掌省饌太官令掌割牲祝史以豆取毛血太史令郊社令掌設神座郊社令良醖令掌實尊罍玉幣太官令掌實籩豆簠簋謁者賮引各引祭官通事舍人分引從祭文武羣臣司空行樂懸博士引太常卿太常卿引皇帝殿中監進圭協律郎作樂侍中進玉幣司徒奉俎太祝讀祝太尉亞獻光祿卿終獻宋制太宰讀誓於朝堂刑部尙書蒞之少宰讀誓於太廟刑部侍郎之殿中監掌設大小次儀鸞司掌設文武侍臣行事陪祠官次及饌幔郊社令掃除壇上下開瘞坎大晟陳登歌樂設宮架立舞表太常掌設神席奉禮郎禮直官掌設皇帝位版及飲福望瘞位賮者掌設亞終獻位光祿陳牲陳禮饌太常設省牲省饌位司尊彛掌設籩豆簠簋尊坫盥洗爵洗位郊社令太史官屬升壇設位版太府卿少府監陳玉幣光祿實籩豆簠簋太官令實俎良醖令實尊太常設燭及揖位太司樂行樂架禮部尙書視滌濯太宰申視滌濯禮部尙書侍郎省牲光祿卿光祿丞巡牲及牽牲詣廚禮部尙書省鼎鑊眡濯漑太官令掌割牲祝史取毛血實於盤樂正帥工人二舞通事舍人掌分引陪祠官文武官就位禦史紏察不如儀者符寶郎陳寶禮儀使導皇帝行事殿中監進圭少監副之協律郎作樂太常瘞血禮部侍郎視饌腥熟之節戶部兵部工部尙書掌奉俎並徹俎舉冊官舉祝讀祝官讀祝禮直官太常博士引亞終獻官禮部尙書徹籩豆吏部侍郎掌以玉幣祝冊饌物置瘞坎元制初獻亞獻終獻官各一司徒一太常卿光祿卿太社令司天監光祿丞太樂令太官令良醖令廩儀令太社丞各一監察禦史監禮博士各二奉禮郎一協律郎二司尊罍二奉爵官一太祝七祝史四盥洗官爵洗官各二巾篚官四賮者一禮直官三十助奠官二剪燭官二與祭官九太樂丞一司香二司天生二禮直管勾一淸道官二齋郎七十太樂登歌樂工五十一人國朝親祀太社太稷設大次皇太子幙次官二人設百官幕次官四人設燎明燭官四人協律郎二人撰祝書祝官一人掃除壇場官二人掌祭官二人掌設省牲位並牽牲割牲官二人掌鼎鑊視滌漑官一人牽牲十人賮省牲醴官一人設禦位東宮位官二人設文武陪祀諸執事版位官一人捧玉幣徹豆兼捧幣饌官八人司罍洗爵洗官二人司尊官二人執爵官四人司香官二人瘞毛血官二人讀祝官一人捧祝官一人賮禮二人通賮禮生二人引文武二班陪祀官四人監禮禦史二人導駕官六人導引東宮官四人奏禮官一人進福酒官一人割胙進胙官一人受胙官一人舉飲福案官二人掌瘞坎實土官二人

陳設

唐制開元禮前祭尙捨直長設大次於社宮西門之外尙捨奉禦陳禦座衛尉設文武侍臣次太樂令設宮懸之樂於壇北設十二鎛鐘於編懸之間各依辰位樹靈鼔於南懸之內植建鼔於四隅置柷敔於懸內設歌鐘歌磬各於壇上其匏竹者各立於壇下奉禮設禦位北門之內南向又設望瘞位西門之內南向設禦史位於壇上設諸執事官三師文武官使人蕃客位設酒尊位於壇上設禦洗並亞終獻洗位各於社稷壇之西北南向各設玉幣之篚於壇上尊坫之所太史令郊社令設社稷神座各於壇上近南北向設后土氏神座於社座之右后稷氏神座於稷座之左太官帥進饌者實諸籩豆簠簋文舞入陳於懸內武舞立於懸北太祝設饌於神座前宋制祭前殿中監設大次於西神門內小次於子階之西儀鸞司設文武侍臣次於大次之前又設行事陪祠官宗室有司次並饌幔於西神門外大晟陳登歌之樂於壇上設宮架於北墉之北立舞表於鄼綴之間太常設神位席奉禮郎禮直官設皇帝位版及飲福位望瘞位於壇下贊者設亞終獻次於小次之北又設大禮使以下尙書侍郎禦史並諸執事陪祠文武官位光祿陳牲並禮饌於西神門外太常設省牲位於牲東禮饌位於饌南禮部設祝冊案於神位之右司尊彛設籩豆簠簋尊坫之位又設正配位籩豆簠簋盤俎各一於饌幔內設禦洗亞終獻爵洗盥洗於本位之北罍篚各設於左右郊社令與太史官屬設社稷正配位於壇上太府卿少府監陳玉幣於篚太常設燭於神位前又設揖位於西神門外所司陳異寶嘉瑞及伐國之寶於宮架之北東西相向符寶郎奉寶陳於宮架之南元制設三獻以下行事執事官次於齋坊之內及設饌幔四於西神門外設兵衛各以方色器服守衛壝門太樂令設登歌之樂於兩壇匏竹者位於壇下司天監太社令設社稷正配神座於壇上奉禮郎設三獻官位於西神門內又設司徒禦史博士並諸執事官位又設牲榜於西神門外設禮饌於牲東禮部設板案各於神位之側奉禮郎設玉幣於酌尊所每位設籩豆簠簋鉶俎尊罍之位玉置於匣幣實於篚各置於神座太常設燭於神座前祝史取牲血置於饌幕又取瘞血置於盤太官載羊豕於俎太祝奠於神座立茅苴於沙池國朝前祭二日有司掃除壇上下開瘞坎灑掃齋次饌室神廚設大次於北門內皇太子幕次於大次之右前祭一日設省牲位於北門之外設樂懸於壇下之北執事拂拭社主設后土氏配位於社壇之東西向設太稷神位於稷壇之南正中設后稷配位於稷壇之西東向正配每位各設十籩於神位之左十豆於神位之右簠簋各二登鉶各三於籩豆之間俎三於簠簋之前香燭案於俎前爵坫沙池於香案之前祝版位於神位之右正位尊四於壇之側社在東稷在西配位各四尊次之玉幣篚位於酒尊之北爵洗位於稷壇之東北禦洗位於爵洗位之北禦位於兩壇北之正中皇太子位於禦位之右稍後文武陪祭官位於禦位之後文東武西讀祝官位於神位之右導駕及奏禮官六人位於禦位之左右稍前東西相向禦史二人位於兩壇下之東西贊禮二人位於壇南承傳二人位於贊禮之北引班四人於陪祭官之左右俱東西相向協律郎二人於樂懸之東西樂生位於懸前舞生位於懸後司尊司洗司爵捧幣各於其所望瘞位於壇之西北

齋戒

按社稷齋戒周十日漢唐七日散齋四日致齋三日宋十日散齋七日致齋三日元三日散齋二日致齋一日國朝齋戒之日如唐制其歷代誓戒之辭則見於祝天篇

明集禮卷八﹤史部﹐政書類﹐儀制之屬﹐明集禮﹥

欽定四庫全書

明集禮卷九

吉禮九

社稷壇圖

﹤史部﹐政書類﹐儀制之屬﹐明集禮﹐卷九﹥﹤史部﹐政書類﹐儀制之屬﹐明集禮﹐卷九﹥﹤史部﹐政書類﹐儀制之屬﹐明集禮﹐卷九﹥﹤史部﹐政書類﹐儀制之屬﹐明集禮﹐卷九﹥

樂

協律郎一人襆頭紅羅公服荔枝帯皂靴手執

麾幡

樂生六十二人服緋袍展腳襆頭革帯皂靴樂器

編鐘

編磬

琴

瑟

搏拊

敔

柷

塤

箎

簫

橫笛

應皷

笙

舞

舞士一人襆頭紅羅公服荔枝皂靴手執節舞生一百二十八人

文舞六十四人

引舞二人各執羽籥服紅袍展腳襆頭革帯皂靴

舞生六十二人服紅袍展腳襆頭革帯皂靴各執羽籥

武舞六十四人

引舞二人各執干戚服紅袍展腳襆頭革皂靴

舞生六十二人服紅袍展腳襆頭革帯皂靴各執干戚

樂章

迎神

五土之靈百谷之英國依土而寧民以食而生基圖肇黃林姑黃姑林南林林太黃姑太姑黃林太黃黃南林建祀禮修明神其來臨肅恭而迎

姑姑林南林南林姑太姑林姑黃

奠幣

有國有人社稷爲重昭事云初玉帛虔奉維物匪奇敬林南黃太林南林太黃林南林黃太黃林太南黃太林實將之以斯爲禮冀逹明只

南林太林南南林黃太黃林

奉俎

崇壇北向明禋方闡有潔犧牲禮因物顯大房載設中黃林姑黃林太南黃南黃南姑姑林姑黃太南黃姑林情以展景運旣承神貺斯衍

太南黃黃南姑林姑林姑黃

社神初獻

髙爲山林深爲川澤崇丘廣衍亦有原隰惟神所司百黃林南林林南姑黃黃南黃姑姑林南林林姑黃太林靈效職淸醴初陳顒然昭格

太南黃姑黃南林南林姑黃

后土勾龍氏初獻

平治水土萬世神功民安物遂造化攸同嘉惠無窮報南黃夾黃夾林黃林林姑黃太夾林夾黃林夾林南太祀宜丰配食尊嚴國家所崇

黃南林夾林夾太林太南黃

稷神初獻

黍稷稻粱來牟降祥爲民之天丰年穰穰其功甚大其黃林南黃林太南黃黃林南林姑林姑黃黃南林姑黃恩深長廼豋芳齊以享以將

林南林姑林姑黃林太南黃

后稷氏初獻

皇皇后稷克配於天誕降嘉種樹藝大田生民粒食功黃林南林姑林黃林姑林姑黃黃林南林太南黃姑林垂萬年建壇於京歆玆吉蠲

太南黃姑林黃林姑太南黃

社神亞終獻

廣厚無偏其體兮徳侔坤順萬物生兮錫民地利神黃林姑黃黃林南林南林姑太姑林姑黃南黃南姑黃化行兮恭祀告防國之禎兮

林南林林姑黃太姑林姑黃

后土勾龍氏亞終獻

周覽四方偉烈昭彰九州旣平五行有常壇壝以妥牲林太南黃夾林南林夾林黃太黃太南黃黃南林姑林醴之將是嚴是崇煥然典章

夾南姑姑林黃太南黃姑林

稷神亞終獻

億兆林林所資者谷雨暘應時家給人足倉庾坻京神林南姑黃林太南黃南黃姑林太黃姑黃太南黃姑黃介多福祗薦其儀昭事惟肅

林南林南林姑黃姑林黃林

后稷氏亞終獻

躬勤稼穡有相之道不稂不莠實堅實好農事開國王林南黃太林南林太黃南林太黃太南林太林南大黃基永保有年自今常奉蘋藻

南林太太林南林黃太南林

徹豆

禮展其勤樂奏其節庻品苾芬神明是達有嚴執事俎黃林姑黃姑林黃林南林姑太林太南黃南黃南姑姑籩乃徹穆穆雍雍均其欣說

林南黃姑林南林姑林姑黃

送神

維壇潔淸維主堅貞神之所歸依玆以寧土宇靖安年黃林南黃姑林南林林姑黃太林太南黃黃林南黃林谷順成祀典昭明永致升平

太南黃姑林南林姑林姑黃

望瘞

晨光將發旣侑旣歆瘞玆牲幣逹於幽陰神人和恱實林南姑黃黃南姑林南黃南姑姑林姑黃姑黃黃林林獲我心永久禋祀其始於今

太南黃姑林姑黃姑林黃林

祭太社太稷儀注

齋戒皇帝散齋四日致齋三日陪祭官執事官並齋七日致齋第一日陪祭官執事官受誓戒省牲器先祭二日儀鸞司設大次於社稷北門外道西南向設皇太子幕次於大次之旁先祭二日設省牲位於北門外皇帝服皮弁服法駕出宮詣大次導駕官同太常卿導引皇帝至省牲位南向立執事官各執事廩犧令帥其屬牽牲自東行過禦前省訖牽牲詣神廚執事官以豆取毛血太常卿奏請詣神廚導駕官同太常卿導引至神廚太常卿奏請視鼎鑊請視滌漑訖遂烹牲導駕官同太常卿導引皇帝還大次陳設先祭執事官陳設如圖儀正祭享日淸晨諸執事官各實尊罍簠簋籩豆豋鉶實玉帛於篚置祝版於神位之右車駕至大次太常卿奏請中嚴皇帝服衮冕樂生舞生及諸執事官陪祭官入就位太常卿奏外辦導駕官同太常卿導引皇帝至禦位南向立迎神贊禮唱迎神協律郎跪俛伏舉麾奏廣和之曲贊禮唱請行禮太常卿奏有司謹具請行事奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下在位官皆鞠躬拜興拜興平身奠玉帛贊禮唱奠玉帛太常卿奏請詣盥洗位導駕官同太常卿導引皇帝至盥洗位太常卿奏搢圭皇帝搢圭司盥洗者奉匜進巾太常卿奏盥手手出圭皇帝盥手手岀圭太常卿奏請詣大社神位前導駕官同太常卿導引至神位前協律跪俛伏舉麾奏肅和之曲太常卿奏跪搢圭皇帝跪搢圭司香官奉香跪進於皇帝之右太常卿奏上香上香三上香皇帝上香上香三上香司玉帛者奉玉幣跪進於皇帝之右皇帝受玉帛奠於神位前太常卿奏出圭鞠躬拜興拜興平身皇帝出圭鞠躬拜興拜興平身樂止太常卿奏請詣后土勾龍氏神位前導駕官同太常卿導引皇帝至神位前奠帛如前儀訖太常卿奏請詣太稷神位前導駕官同太常卿導引皇帝降自子陛詣太稷壇升自子陛行禮如前儀訖太常卿奏請詣后稷神位前如前儀訖太常卿奏請復位導駕官同太常卿導引皇帝復位進熟贊禮唱進俎協律郎跪俛伏舉麾奏凝和之曲齋郎舉俎至太社壇前進俎官以俎升自子陛太常卿奏請升壇導駕官同太常卿導引皇帝至太社神位前太常卿奏搢圭皇帝搢圭進俎官以俎進皇帝以俎奠於太社神位前太常卿奏岀圭皇帝岀圭奏請詣后土神位前如前儀訖進俎官降自酉陛導駕官同太常卿導引皇帝降自子陛齋郎舉俎至太稷壇前進俎官以俎升自子陛導駕官同太常卿導引皇帝至太稷神位前太常卿奏搢圭皇帝搢圭進俎官以俎進皇帝以俎奠於太稷神位前太常卿奏岀圭皇帝岀圭奏請詣后稷神位前如前儀訖進俎官降自酉陛導駕官同太常卿導引皇帝降自子陛復位初獻贊禮唱請行初獻禮太常卿奏行初獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官復以爵進皇帝受爵滌爵拭爵以爵授執爵官太常卿奏出圭皇帝出圭奏請詣酒尊所導駕官同太常卿導引至酒尊所執爵官從行太常卿奏搢圭皇帝搢圭執爵官以爵進皇帝執爵司尊者舉冪酌醴齊畢皇帝以爵授執爵官執爵官從行太常卿奏岀圭皇帝出圭太常卿奏請詣太社神位前協律郎跪俛伏舉麾奏壽和之曲武功之舞導駕官同太常卿導引皇帝至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵樂舞止太常卿奏出圭皇帝出圭讀祝官取祝版於神右東向跪讀訖樂舞作太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身樂舞止太常卿奏請詣后土氏神位前奏詣酒尊所導駕官同太常卿導引至酒尊所太常卿奏搢圭皇帝搢圭執爵官以爵進皇帝執爵司尊者舉冪酌醴齊畢皇帝以爵授執爵官執爵官從行太常卿奏岀圭皇帝岀圭導駕官同太常卿導引皇帝至神位前如前儀訖導駕官同太常卿導引皇帝降自北陛太常卿奏請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官復以爵進皇帝受爵滌爵拭爵以爵授執爵官太常卿奏岀圭皇帝岀圭奏請詣酒尊所導駕官同太常卿導引至酒尊所執爵官從行太常卿奏搢圭皇帝搢圭執爵官以爵進皇帝執爵司尊者舉酌醴齊畢皇帝以爵授執爵官執爵官從行太常卿奏岀圭皇帝岀圭太常卿奏請詣太稷神位前協律郎跪俛伏舉麾奏壽和之曲武功之舞導駕官同太常卿導引皇帝至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵樂舞止太常卿奏岀圭皇帝岀圭讀祝官取祝版於神右東向跪讀訖樂舞作太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身樂舞止太常卿奏請詣后稷神位前奏詣酒尊所導駕官同太常卿導引至酒尊所太常卿奏搢圭皇帝搢圭執爵官以爵進皇帝執爵司尊者舉酌醴齊畢皇帝以爵授執爵官執爵官從行太常卿奏岀圭皇帝岀圭導駕官同太常卿導引皇帝至神位前如前儀訖太常卿奏請復位導駕官同太常卿導引皇帝復位亞獻贊禮唱行亞獻禮太常卿奏請行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官復以爵進皇帝受爵滌爵拭爵以爵授執爵官太常卿奏岀圭皇帝岀圭太常卿奏請詣酒尊所導駕官同太常卿導引至酒尊所執爵官從行太常卿奏搢圭皇帝搢圭執爵官以爵進皇帝受爵司尊者舉酌盎齊畢皇帝以爵授執爵官執爵官從行太常卿奏岀圭皇帝岀圭太常卿奏請詣太社神位前協律郎跪俛伏舉麾奏豫和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉酌盎齊畢皇帝以爵授執爵官執爵官從行樂舞作太常卿奏請詣后土氏神位前導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止導駕官同太常卿導引皇帝降自北陛太常卿奏請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官復以爵進皇帝受爵滌爵拭爵以爵授執爵官太常卿奏岀圭皇帝岀圭奏請詣酒尊所導駕官同太常卿導引至酒尊所執爵官從行太常卿奏搢圭皇帝搢圭執爵官以爵進皇帝執爵司尊者舉酌醴齊畢皇帝以爵授執爵官執爵官從行太常卿奏岀圭皇帝岀圭太常卿奏請詣太稷神位前協律郎跪俛伏舉麾奏豫和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉酌醴齊畢皇帝以爵授執爵官執爵官從行樂舞作太常卿奏請詣后稷神位前導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏請復位導駕官同太常卿導引皇帝復位終獻贊禮唱行終獻禮太常卿奏請行終獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官復以爵進皇帝受爵滌爵拭爵以爵授執爵官太常卿奏岀圭皇帝岀圭太常卿奏請詣酒尊所導駕官同太常卿導引皇帝至酒尊所執爵官從行太常卿奏搢圭皇帝搢圭執爵官以爵進皇帝受爵司尊者舉酌盎齊畢皇帝以爵授執爵官執爵官從行太常卿奏岀圭皇帝岀圭太常卿奏請詣太社神位前協律郎跪俛伏舉麾奏熈和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉羃酌盎齊畢皇帝以爵授執爵官執爵官從行樂舞作太常卿奏請詣后土氏神位前導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏飲福受胙導駕官同太常卿導引至正位前飲福位南向立太常卿奏鞠躬拜興拜興平身稍前跪搢圭皇帝鞠躬拜興拜興平身稍前跪搢圭執事官就神前酌福酒跪進於皇帝之右贊曰惟此酒殽神之所與賜以福慶億兆同霑皇帝受福酒祭酒少許飲福酒以爵置於坫奉胙官就神前取胙跪進於皇帝之右皇帝受胙以胙授執事者執事者跪受於皇帝之右太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身導駕官同太常卿導引皇帝降自北陛太常卿奏請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官復以爵進皇帝受爵滌爵拭爵以爵授執爵官太常卿奏岀圭皇帝岀圭奏請詣酒尊所導駕官同太常卿導引至酒尊所執爵官從行太常卿奏搢圭皇帝搢圭執爵官以爵進皇帝執爵司尊者舉羃酌醴齊畢皇帝以爵授執爵官執爵官從行太常卿奏岀圭皇帝岀圭太常卿奏請詣太稷神位前協律郎跪俛伏舉麾奏熈和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉羃酌醴齊畢皇帝以爵授執爵官執爵官從行樂舞作太常卿奏請詣后稷氏神位前導駕官同太常卿導引皇帝至神位前太常卿奏跪搢圭皇帝跪搢圭執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身樂舞止太常卿奏飲福受胙導駕官同太常卿導引至正位前飲福位南向立太常卿奏鞠躬拜興拜興平身稍前跪搢圭皇帝鞠躬拜興拜興平身稍前跪搢圭執事官就神前酌福酒跪進於皇帝之右贊曰惟此酒殽神之所與賜以福慶億兆同霑皇帝受福酒祭酒少許飲福酒以爵置於坫奉胙官就神前取胙跪進於皇帝之右皇帝受胙以胙受執事者執事者跪受於皇帝之右太常卿奏岀圭俯伏興平身稍後鞠躬拜興拜興平身皇帝岀圭俯伏興平身稍後鞠躬拜興拜興平身太常卿奏復位導駕官同太常卿導引皇帝復位徹豆贊禮唱徹豆協律郎跪俛伏舉麾奏雍和之曲掌祭官各徹豆樂止贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下在位官皆鞠躬拜興拜興平身送神贊禮唱送神協律郎跪俛伏舉麾奏安和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下在位官皆鞠躬拜興拜興平身樂止贊禮唱祝人取祝幣人取幣詣望瘞位讀祝官取祝奉幣官取幣掌祭官取牲饌詣瘞所置於坎內望瘞贊禮唱望瘞協律郎跪俛伏舉麾奏時和之曲太常卿奏請詣望瘞位導駕官同太常卿導引皇帝至望瘞位樂止贊禮唱可瘞東西面各二人置土於坎實土至半太常卿奏禮畢導駕官同太常卿導引皇帝還大次觧嚴

遣官奏告社稷儀注

前期告官及陪祀官執事官齋三日散齋二日宿於公廨致齋一日於祭所前一日有司掃除壇上下開瘞坎執事恭視社主設太社神位於社壇之南正中設后土氏配位於社壇之東設太稷神位於稷壇之南正中設后稷配位於稷壇之西設告官拜位於壇下之北南向陪祀官位於告官之北南向贊禮二人位於告官拜位之南東西相向設盥洗位於兩壇下之西爵洗位於稷壇之東北酒尊位於爵洗位之南幣篚位又於尊之南又設司尊司爵洗司盥洗執爵位各於其所其日淸晨執事官陳設幣帛肉脯實酒尊然香燭設祝版於正配神位之右贊引引告祭官陪祀官各服法服入就拜位皆南向立贊禮唱行禮引禮詣告官前曰有司謹具請行事贊禮唱鞠躬拜興拜興平身告官及陪位官皆鞠躬拜興拜興平身贊禮唱奠幣贊引引告官詣盥洗位贊引唱搢笏告官搢笏贊引唱盥手司盥者酌水告官盥洗訖唱帨手司巾者以巾進告官手訖贊引唱岀笏告官岀笏贊引詣告官前曰請詣太社神位前司幣者捧幣從行贊引引至神位前唱跪搢笏告官跪搢笏司香取香於案跪進於告官之左贊引唱上香上香三上香告官上香上香三上香訖司幣者取幣於篚跪進於告官之右告官受幣奠於神位前贊引唱岀笏告官岀笏唱鞠躬拜興拜興平身告官鞠躬拜興拜興平身次引至后土神位前如前儀訖贊引引告官降自北陛詣告官前曰請詣太稷神位前至神位前奠幣及詣后稷神位前並如前儀訖贊引引告官復位少立贊禮唱酌獻贊引引告官詣爵洗位贊引唱搢笏告官搢笏執爵者以爵進贊引唱受爵告官受爵唱滌爵司爵洗者酌水滌爵訖唱拭爵司者以巾進告官拭爵訖唱以爵授執爵者告官以爵授執爵者執事者復以爵進告官受爵滌爵拭爵如前儀訖贊引唱岀笏告官岀笏贊引唱請詣酒尊所引至酒尊所贊引唱搢笏告官搢笏執爵者以爵進告官受爵司尊者舉羃酌酒以爵授執爵者執爵者復以爵進告官受爵酌酒如前儀訖贊引唱岀笏告官岀笏贊引詣告官前曰請詣太社神位前贊引唱跪搢笏告官跪搢笏執爵者以爵跪進於告官之右告官受爵贊引唱祭酒祭酒三祭酒奠爵告官祭酒祭酒三祭酒奠爵於坫贊引唱岀笏告官岀笏讀祝官取祝版於神位之右跪讀祝文訖贊引唱俛伏興拜興拜興平身告官俛伏興拜興拜興平身次引至后土神位前如前儀訖贊引引告官降自北陛詣爵洗位酒尊所引至太稷神位前後稷神位前行禮皆如前儀訖贊引引告官復位贊禮唱鞠躬拜興拜興平身告官及陪位官皆鞠躬拜興拜興平身贊禮唱望瘞讀祝官取祝捧幣官取幣詣瘞所贊引引告官至望瘞位北向立贊禮唱可瘞東西面各二人置土於坎實土至半贊禮唱禮畢引告官及在位者以次岀

明集禮卷九

欽定四庫全書

明集禮卷十

吉禮十

王國社稷

總敍

周制諸侯爲百姓立社曰國社自爲立社曰侯社國社在公宮之右侯社在籍田又周禮凡封其國設其社稷之壝令社稷之職小司徒凡建邦國立其社稷其壇制半於天子廣二丈五尺受土各以其方之色冒以黃爲壇皆立樹以表其處又別爲石主以象神牲用少牢皆黝色用黒幣此諸侯祭社稷之禮見於經傳者也漢封諸侯王見於史者若武帝立子閎爲齊王防曰受玆靑社旦爲燕王防曰受玆社胥爲廣陵王防曰受玆赤社褚少孫曰諸侯始封必受土於天子之社歸立之以爲國社以嵗時祀之天子之社五色諸侯封於東方者取靑土封於南方者取赤土封於上方者取黃土各取其色物褁以白茅封以爲社自唐至宋元封建不行故闕其制

﹤史部﹐政書類﹐儀制之屬﹐明集禮﹐卷十﹥﹤史部﹐政書類﹐儀制之屬﹐明集禮﹐卷十﹥﹤史部﹐政書類﹐儀制之屬﹐明集禮﹐卷十﹥﹤史部﹐政書類﹐儀制之屬﹐明集禮﹐卷十﹥

王國祭社稷儀注

齋戒前期王散齋四日於別殿王相府官於寢王致齋三日於正殿王相府官於公廨省牲先祭二日執事設王次於北門外道西南向先祭一日典儀典祠導王至次執事者各執事典儀典祠導省牲於北門南向立執事者自門東牽牲西行過王前省訖牽牲詣神廚典儀典祠導王詣神廚視鼎鑊視滌漑訖典儀典祠導王還次陳設先祭一日典祠恭視社主設太社神位於社壇上之南北向設太稷神位於稷壇上之南北向后土神位於社壇上之東西向后稷神位於稷壇上之西東向設王拜位於壝內當兩壇之北居中南向典祠位於王之南東西相向典儀位於典祠之南東西相向司禮司贊二人位於兩壇之北司禮在東司贊在西相向王府文官陪祭位於王位之西北王相府武官位於王位之東北引文武官班位於文武官位之東西樂生舞生位方設於兩壇之北王位之東西樂生居前舞生居後盥洗位於稷壇東北司盥洗位於盥洗位之後爵洗位於盥洗位之南司爵洗位於爵洗位之後奉爵位於爵洗位之前酒尊位於兩壇北陛下太社酒尊在陛之東太稷酒尊在陛之西篚幣桉位於酒尊所之南奉幣者位於篚幣之後飲福位於社主之北讀祝位於諸神位之右籩豆簠簋豋鉶位於神位之前牲桉位於籩豆之前香燭案於桉之前正祭祭日淸晨典祠率執事者各實尊罍簠簋籩豆豋鉶置幣於案祝版於諸神位之右樂生舞生入就位諸執事入就位典祠啟王服冕服與典儀同導王至拜位南向立迎神司禮唱迎神樂工奏【闕】之曲樂止司禮唱請行禮典祠啟有司謹具請行事

啟鞠躬拜興拜興平身司禮唱在位陪祭官再拜司贊唱鞠躬拜興拜興平身王與陪祭官鞠躬拜興拜興平身奠幣司禮唱奠幣典祠啟詣盥洗位典儀典祠導王至盥洗位典祠啟搢圭王搢圭典祠啟盥手司盥洗者酌水王盥手訖司巾者以巾進典祠啟帨手王帨手訖典祠啟岀圭玉岀圭典祠啟詣太社神位前樂工奏【闕】之曲奉幣者奉幣前行典祠啟跪搢圭王跪搢圭掌

祭詣案取香跪進於王之左典祠啟上香上香三上香王三上香訖奉幣者奉幣跪進於王之右王受幣奠於太社神主前訖典祠啟岀圭王岀圭啟鞠躬拜興拜興平身王鞠躬拜興拜興平身樂止典祠啟詣后土勾龍氏神位前與典儀導啟如前儀訖啟詣太稷神位前與典儀導啟如前儀訖啟詣后稷神位前與典儀導啟如前儀訖典祠啟復位與典儀導王復位進熟執事升牲於俎陳饌幔王奠幣畢復位司禮唱進俎樂工奏【闕】之曲執事舉俎至太社壇前進俎官以俎升自子陛典祠啟進俎與典儀導王升壇至太社神主前南向立進俎官以俎進典祠啟搢圭王搢圭以俎奠於太社神主前典祠啟岀圭王岀圭典祠啟詣后土神位前與典儀導啟如前儀訖進俎官降自酉陛典儀典祠導王降自子陛詣太稷壇進俎官以俎升自子陛典祠啟搢圭王搢圭以俎奠於太稷神位前典祠啟岀圭王岀圭啟詣后稷神位前與典儀導啟如前儀訖進俎官降自酉陛典儀典祠導王降自子陛復位初獻司禮唱行初獻禮典祠啟行初獻禮啟詣爵洗位與典儀導王至爵洗位典祠啟搢圭王搢圭執爵者以爵進典祠啟受爵王受爵典祠啟滌爵司盥洗者酌水王滌爵訖典祠啟拭爵司巾者以巾進王拭爵訖典祠啟以爵授執事者王以爵授執爵官執事者復以爵進典祠啟受爵王受爵典祠啟滌爵司盥洗者酌水王滌爵訖典祠啟拭爵司巾者以巾進王拭爵訖典祀啟以爵授執事者王以爵授執爵官典祠啟岀圭王岀圭啟詣太社酒尊所與典儀導王至酒尊所執爵官奉爵從行典祠啟搢圭王搢圭司尊者舉羃執爵官以爵進典祠啟受爵王受爵司尊者酌醴齊畢典祠啟以爵授執事者王以爵授執爵官執事者復以爵進典祠啟受爵王受爵司尊者酌醴齊畢典祠啟以爵授執事者王以爵授執爵官執爵者前行典祠啟出圭王出圭樂工奏【闕】之曲【闕】之舞典祠啟詣太社神主前與典儀導王至位前典祠啟跪搢圭王跪搢圭掌祭詣案取香跪進於王之左典祠啟上香上香三上香王三上香訖執爵官奉爵跪進於王之右典祠啟受爵祭酒祭酒三祭酒奠爵王受爵三祭酒奠爵訖樂舞止典祠啟岀圭王岀圭讀祝官取祝版於神右西向跪讀訖樂舞作典祠啟俯伏興拜興拜興平身王俯伏興拜興拜興平身樂舞止典祠啟詣后土氏神位前與典儀導啟如前儀訖典祠啟詣太稷酒尊所典儀導王至酒尊所如前儀樂工奏【闕】之曲【闕】之舞典祠啟詣太稷神位前詣后稷氏神位前皆如詣太社神位前之儀典祠啟復位與典儀導王復位亞獻司禮唱行亞獻禮典祠啟行亞獻禮啟詣爵洗位與典儀導王至爵洗位典祠啟搢圭王搢圭執爵者以爵進典祠啟受爵王受爵典祠啟滌爵司盥洗者酌水王滌爵訖典祠啟拭爵司巾者以巾進王拭爵訖典祠啟以爵授執事者王以爵授執爵官執事者復以爵進典祠啟受爵王受爵典祠啟滌爵司盥洗者酌水王滌爵訖典祠啟拭爵司巾者以巾進王拭爵訖典祠啟以爵授執事者王以爵授執爵官典祠啟岀圭王岀圭啟詣太社酒尊所與典儀導王至酒尊所執爵官奉爵從行典祠啟搢圭王搢圭司尊者舉羃執爵官以爵進典祠啟受爵王受爵司尊者酌盎齊畢典祠啟以爵授執事者王以爵授執爵官執爵者復以爵進典祠啟受爵王受爵司尊者酌盎齊畢典祠啟以爵授執事者王以爵授執爵官執爵官前行典祠啟岀圭王岀圭樂工奏【闕】之曲【闕】之舞典祠啟詣太社神位前與典儀導王至位前典祠啟跪搢圭王跪搢圭掌祭詣案取香跪進於王之左典祠啟上香上香三上香王三上香訖執爵官奉爵跪進於王之右典祠啟受爵祭酒祭酒三祭酒奠爵王受爵三祭酒奠爵訖典祠啟岀圭王岀圭啟俯伏興拜興拜興平身王俯伏興拜興拜興平身樂舞止典祠啟詣后土氏神位前與典儀導啟如前儀訖典祠啟詣太稷酒尊所典儀導王至酒尊所如前儀樂工奏【闕】之曲【闕】之舞典祠啟詣太稷神位前詣后稷氏神位前皆如詣太社神位前之儀典祠啟復位與典儀導王復位終獻司禮唱行終獻禮典祠啟行終獻禮與典儀導啟如亞獻之儀樂工奏【闕】之曲【闕】之舞飲福受胙司禮唱飲福受胙執事酌福酒舉胙肉典祠啟詣飲福受胙位與典儀導王至飲福受胙位典祠啟鞠躬拜興拜興平身王鞠躬拜興拜興平身典祠啟跪搢圭王跪搢圭執事捧福酒東向跪進於王王受福酒典祠啟飲福酒王祭酒少許飲福酒以爵置於坫執事官東向跪進胙於王王受胙以胙授左右左右西向跪受典祠啟岀圭王岀圭啟俯伏興鞠躬拜興拜興平身王俯伏興鞠躬拜興拜興平身典祠啟復位與典儀導王復位徹豆司禮唱徹豆樂工奏【闕】之曲諸掌祭徹豆樂止司禮唱賜胙典祠啟王飲福受胙免拜司禮唱陪祭官皆再拜司贊唱鞠躬拜興拜興平身陪祭官皆鞠躬拜興拜興平身送神司禮唱送神樂工奏【闕】之曲典祠啟鞠躬拜興拜興平身司禮唱陪祭官皆再拜司贊唱鞠躬拜興拜興平身王與陪祭官皆鞠躬拜興拜興平身樂止望瘞司禮唱望瘞讀祝官取祝奉幣官取幣掌祭官取饌至瘞坎位樂工奏【闕】之曲典祠啟詣望瘞位樂止典儀典祠導王至望瘞位坎實半土典祠啟可瘞啟禮畢典儀典祠導王還次

郡縣社

周制州長以嵗時祭祀州社則屬其民而讀法凡州之大祭祀蒞其事漢光武建武初令郡縣置社稷太守令長侍祠牲用羊豕惟州所治有社無稷晉元帝令郡縣各祠社稷於壇唐初用隋制郡縣二仲月並以少牢祭社宗時諸州社稷壇制方二丈五尺髙三尺四寸岀階三等並散齋二日致齋一日郡則刺史爲初獻上佐爲亞獻錄事參軍及判司爲終獻縣則令爲初獻丞爲亞獻主簿尉爲終獻每位祭器尊二籩八豆八簋二簠二俎三用羊豕臘惟正位有幣用黒長丈八尺其祭社祝文曰惟某年月日某官姓名敢昭告於社神維神徳兼博厚道著方直載生品物含養庻類玆因仲春祗率常禮恭以制幣犧齊粢盛庶品備玆明薦用伸報本以後土勾龍氏配神作主尙享【縣祝文以下並用】后土祝文曰敢昭告於后土氏爰玆仲春厥日維戊敬修常祀薦於社神惟神功著水土平易九州昭配之義實通祀典謹以犧齊粢盛庶品式陳明薦作主侑神尙享祭稷祝文曰敢昭告於稷神惟神播生百谷首玆八政用而不匱功濟萌黎恭以制幣犧齊粢盛庶品祗奉舊章備玆瘞禮以後稷棄配神作主尙享后稷祝文曰敢昭告於后稷氏爰以仲春厥日維戊恭修常禮薦於稷神惟神功葉稼穡闡修農政允玆從祀用率舊章【余文同后土】宋制州縣社壇方二丈五尺髙三尺四岀陛稷壇如社壇之制社以石爲主其形如鐘長二尺五寸方一尺剡其上培其下半四門同一壝二十五步壇飾各隨方色上蓋以黃土瘞坎於壇之北壬地南岀陛方深取足容物政和中制新儀以春秋社日致祭設豋歌之樂於壇上正配位俱用黒幣籩八豆八簠簋各一俎二犧尊三象尊三在壇上爲酌尊大尊三山尊二在神位前著尊二犧尊二象尊二壷尊六在壇下設而不酌祭官常服閱饌物視牲充腯以公服行事迎神作寧安之樂八成初獻升降行止作正安之樂奠幣酌獻作嘉安之樂亞獻終獻作文安之樂送神作寧安之樂一成元制成宗元貞二年始定州郡通祀社稷之制以春秋二仲月上戊日牲用黝色羊豕各一祭器每籩豆各八簠二簋二鉶三俎三壷尊三不用樂國朝郡縣祭社稷有司俱於本城土西北設壇致祭壇髙三尺四岀陛三級方二尺五寸從東至西二丈五尺從南至北二丈五尺右社左稷社以石爲主其形如鐘長二尺五寸方一尺一寸剡其上培其下半在壇之南方壇外築墻周圍一百步四面各二十五步祭用春秋仲月上戊日祝以文牲用大牢

﹤史部﹐政書類﹐儀制之屬﹐明集禮﹐卷十﹥

郡縣春秋仲月上戊祭社稷儀

齋戒前三日三獻官散齋二日於別寢致齋一日於祭所散齋理事如舊惟不弔防問疾不作樂不判署刑殺文書不行刑罰不預穢惡事致齋惟祭事得行其餘悉斷執事人員齋各一日於祭所陳設前祭二日有司掃除壇之內外設三獻官執事官次於壇壝門外爲瘞坎二於門外之西北方深取足容物南岀陛前一日執事設省牲位於北門之外恭視社主設太社神位於社壇之南正中設后土氏配位於社壇之東西向設太稷神位於稷壇之南正中設后稷配位於稷壇之西東向正配每位設籩四於神位之左豆四於神位之右簠簋各二豋鉶各一於籩豆之間毛血豆於豋鉶之前俎二於簠簋之前香燭案於俎前爵坫沙池於香案之前祝版於神位之右正位各犧尊一山罍一於壇下社東稷西配位各犧尊一山罍一次之正配幣篚位各附於酒尊所盥洗位於稷壇下之東爵洗位相連於盥洗位之北初獻官位於兩壇下正中之北亞獻官位於初獻官之左終獻官位於初獻官之右稍後從祭官位於獻官之後引贊位於獻官之左右贊禮位於兩壇下之東西讀祝位於神座之右掌祭官二人位於神座之左右司尊司爵司洗捧幣位各於其所設望瘞位於壇之西北省牲執事者引三獻官至省牲位南向立執事者自門東牽牲西行過獻官前省訖執事以豆二取毛血正祭奠幣祭日丑前五刻行事執事者入實尊罍籩豆簠簋豋鉶陳毛血豆祝版幣篚執事者各服垂角唐巾盤領衫各就位引贊引獻官各服法服入就位執事者取毛血瘞於塪所贊禮者唱有司已具請行事贊禮唱鞠躬拜興拜興平身在位者皆鞠躬拜興拜興平身贊者唱奠幣引贊引初獻官詣盥洗位引贊唱搢笏初獻搢笏唱盥手司盥洗者酌水盥訖唱帨手司者以巾進帨訖唱岀笏初獻岀笏引升詣社壇神位前南向立唱跪搢笏初獻跪搢笏執事者以幣跪進於初獻之右初獻受幣奠於神位前訖稍後引贊唱俯伏興拜興拜興平身初獻俯伏興拜興拜興平身次引至稷壇正位奠幣並如社壇之儀引復位初獻贊禮唱行初獻禮引贊引初獻官詣爵洗位引贊唱搢笏初獻搢笏執爵者以爵進初獻受爵司爵洗者酌水初獻滌爵拭爵以爵授執事者引贊唱岀笏初獻岀笏引詣社壇酒尊所東向立引贊唱搢笏初獻搢笏執爵者以爵授初獻初獻執爵司尊者舉冪酌犧尊之醍齊以爵授執事者引贊唱岀笏初獻岀笏跪掌祭官奉香跪進於初獻之左引贊唱上香上香三上香初獻官上香上香三上香訖執事者以爵跪進於初獻之右初獻執爵引贊唱祭酒祭酒三祭酒奠爵初獻祭酒祭酒三祭酒奠爵引贊唱岀笏初獻岀笏讀祝官取祝跪於神座之右讀訖引贊唱俯伏興拜興拜興平身初獻俯伏興拜興拜興平身引詣后土氏神位前酌獻並如正位之儀次詣爵洗位及升稷壇正配位前行禮並如社壇之儀引復位亞獻贊禮唱行亞獻禮引贊引亞獻官詣盥洗位唱搢笏亞獻搢笏唱盥手司盥洗者酌水盥訖唱帨手司者以巾進訖唱岀笏亞獻岀笏引詣爵洗位引贊唱搢笏亞獻搢笏執爵者以爵進亞獻受爵司爵洗者酌水亞獻滌爵拭爵以爵授執事者引贊唱岀笏亞獻岀笏引詣社壇酒尊所東向立引贊唱搢笏亞獻搢笏執事者以爵授亞獻亞獻執爵司尊者舉羃酌山罍之事酒亞獻以爵授執事者引贊唱岀笏亞獻岀笏引贊引詣社神位前南向立引贊唱搢笏跪亞獻搢笏跪掌祭官奉香跪進於亞獻之左引贊唱上香上香三上香亞獻官上香上香三上香訖執爵者以爵跪進於亞獻之右亞獻執爵引贊唱祭酒祭酒三祭酒奠爵亞獻官祭酒祭酒三祭酒奠爵唱岀笏俯伏興拜興拜興平身亞獻岀笏俯伏興拜興拜興平身訖引詣后土勾龍氏位酌獻並如社主之儀次詣爵洗位及稷壇正配位前行禮並如社壇之儀引復位終獻贊禮唱行終獻禮引贊引終獻官升壇行禮並亞獻之儀引復位飲福贊禮唱飲福贊引引初獻官詣飲福位南向立掌祭者各以爵酌兩壇福酒合置一爵持爵詣初獻之左西向立引贊唱鞠躬拜興拜興平身初獻官鞠躬拜興拜興平身引贊唱跪搢笏初獻跪搢笏掌祭舉福酒爵進於初獻之左初獻受爵祭酒少許飲福酒奠爵掌祭者減社稷神座前胙肉進於初獻之左初獻受胙以胙授執事者引贊唱岀笏俯伏興拜興拜興平身初獻岀笏俯伏興拜興拜興平身引復位贊禮唱曰賜胙初獻官飲福受胙免拜在位者皆再拜唱鞠躬拜興拜興平身獻官以下皆鞠躬拜興拜興平身望瘞贊禮唱詣望瘞位引贊引初獻官以下詣望瘞位南向立讀祝取祝捧幣取幣掌祭取饌置於坎及諸從祭官以次而出

里社

周制大夫以下成羣立社曰置社注大夫不得專主地與民族居百家以上則共一社記郊特牲曰惟爲社事單出裏惟爲社由國人畢作惟社丘乘共粢盛所以報本反始也又月令仲春擇元日命民社其社之大者則二千五百家爲之其小者則二十五家亦爲之各樹其土所宜之木以爲之主漢制百家以上共立一社髙祖令丰治枌楡社里社也常以春二月及臈令民里社各自裁以祠唐制諸里社正祭社稷儀前一日社正及諸社人應祭者各淸齋一日於家正寢先治修神樹之下又爲瘞坎於神樹之北每位酒尊二並勺牲用特豕以俎二分載牲體籩二實以棗栗豆二實以菹醢簠二實以黍稷簋二實以稻粱社神之席設於神樹下稷神之席設於神樹西北社正奠爵於神位前祝讀祝文曰維某年月日某村社正姓名合社若干人等今昭告於社神惟神載育黎元長玆庻物時維仲春日維吉戊謹率常禮恭用特牲淸酌粢盛庶品祗薦社神尙享稷座祝文曰惟神主玆百谷粒此羣黎今仲春吉戊謹率常禮恭以特牲淸酌粢盛庶品祗薦於稷神尙享祭畢祝版燔於祭所宋諸里社稷祭儀並同唐制元從民俗無所建立

﹤史部﹐政書類﹐儀制之屬﹐明集禮﹐卷十﹥

諸里社稷祭儀

諸裏凡祭社稷共用一豕禮器籩豆簠簋許以陶瓦器代之每位碟二實以栗碟二實以菹醢碟二實以黍稷又碟一以盛毛血瓦尊一實以常酒並酒杯一祝文無版則以紙書之讀祝以社人有學識者充前祭一日社正及社中諸預祭之人各於本家堂前待客之所齋一日社正先遣執事人掃除神樹下四面爲瘞坎於神樹之北方深取足容物主祭之家洗滌廚房鑊器以正堂爲饌所至晚宰牲執事者以一碟取毛血與祭器俱寘於饌所祭日未明執事者於廚中烹牲設社主於樹下稷主於社主之西各籍以莞席設社正拜位於社稷位前南向設預祭人位於其後設引禮及諸執事人位又於其後執事者於饌所實祭物於碟內解牲體置於二俎置酒於尊書祝文於紙祭物旣備執事者各捧設於社稷神位前燃香明燭自社正以下各服常服盥手入就拜位立定執事執壷於尊中取酒立於神位之左讀祝者立於神位之右引禮者唱鞠躬拜興拜興平身社正以下皆鞠躬拜興拜興平身執事者取毛血埋瘞於塪中引禮唱跪社正前詣社主前跪引禮唱上香上香三上香社正上香上香三上香訖舉杯執壷者斟酒引禮唱祭酒祭酒三祭酒社正祭酒祭酒三祭酒訖讀祝者持祝文跪讀於神位前之右讀祝訖引禮唱俯伏興稍後拜興拜興平身社正俯伏興稍後拜興拜興平身又引社正詣稷神位前唱跪社正前詣稷主前跪引禮唱上香上香三上香社正上香上香三上香訖舉杯執事者斟酒引禮唱祭酒祭酒三祭酒社正祭酒祭酒三祭酒訖讀祝者持祝文跪讀於神位前之右讀訖引禮唱俯伏興稍後拜興拜興平身社正俯伏興稍後拜興拜興平身引禮引社正復位引禮唱鞠躬拜興拜興平身社正以下皆鞠躬拜興拜興平身執事徹祭物讀祝者取祝文焚瘞於坎所

明集禮卷十﹤史部﹐政書類﹐儀制之屬﹐明集禮﹥

欽定四庫全書

明集禮卷十一

吉禮十一

日月篇

總序

周禮大宗伯以實柴祀日月星辰玉人之事圭璧五寸以祀日月星辰禮記曰王宮祭日也夜明祭月也祭日於壇祭月於坎以別幽明以制上下考之古者祀日月其禮有六郊特牲曰郊之祭大報天而主日配以月一也玉藻曰朝日於東門之外祭義曰祭日於東郊祭月於西郊二也大宗伯肆類於四郊兆日於東郊兆月於西郊三也月令孟春祈來年於天宗天宗日月之類四也覲禮拜日於東門之外反祀方明禮日於南門之外禮月於北門之外五也雪霜風雨之不時則禜日月六也說者謂因郊蠟而祀之者非正祀也類禜而祀之與覲諸侯而禮之者非常祀也惟春分朝之於東門之外秋分夕之於西門之外者祀之正與常者也蓋天地至尊故用其始而祭以二至日月次天地春分陽气方永秋分陰气向長故祭以二分爲得陰陽之義也若其次則大次小次設重帟重案其牲體則實柴其服則冕端其圭之繅借則大采少采禮之之玉則一圭邸璧祀之之樂則奏黃鐘歌大呂舞雲門凡見於周禮者如此秦祭八神六曰月主七曰日主雍又有日月廟漢郊太乙朝日夕月攺周法常以郊泰畤質明出行宮東向揖日西向揖月又於殿下東西拜日月宣帝於成山祠日萊山祠月魏明帝始朝日東郊夕月西郊唐以二分日朝日夕月於國城東西宋以春分朝日秋分夕月爲大祀元於郊壇從祀祭日月其二分朝日夕月皇慶中議建立而不見施行國朝旣於郊壇從祀日月又稽古者正祭之禮築壇於國城東西用春秋分朝日夕月且以星辰同祀於月壇焉可謂適禮之宜者矣若其歷代儀文之詳具於左方

壇制

祭法曰王宮祭日夜明祭月王宮壇名營域如宮日神尊故名壇曰王宮夜明祭月壇名月明於夜故謂其壇爲夜明又曰祭日於壇祭月於坎以制上下祭日於東祭月於西以端其位此春秋分正祭日月特設壇兆於東西郊者也秦漢以來𨿽祭日月而壇制未聞後周以春分朝日於東門外爲壇如其郊燔燎如圓丘秋分夕月於國西門外爲壇於坎中方四丈深四尺燔燎如朝日禮隋因周制唐日壇在春明門外一里半其制方廣四十尺髙八尺月壇在開逺門外一里半其制爲坎除三尺廣四丈爲壇於坎中髙一尺廣四丈宋熙寧中定朝日壇廣四丈夕月坎深三尺廣四丈壇髙一尺廣二丈四方各爲陛入坎中然後升壇兩壝每壝二十五步燎壇方八尺髙一丈開上南出戶方三尺國朝築朝日壇於城東門外髙八尺方廣四丈築夕月壇於城西門外髙六尺方廣四丈俱兩壝每壝二十五步燎壇方八尺髙一丈開上南出戶方三尺

神位版

唐神位版用松栢木爲之長二尺五寸闊一尺二寸趺髙五寸朱漆金字宋同其制國朝以松栢爲之長二尺五寸闊五寸趺髙五寸朱漆金字

神席

唐以槁鞂爲祭天與日月之席而加茵褥大明以靑夜明以白宋去褥用槁稭

祝冊

唐朝日夕月祝詞曰嗣天子臣某敢昭告於大明惟神宣布太陽照臨下土動植咸賴隠幽無遺時惟仲春敬遵常禮謹以玉帛犧齊粢盛庶品祗祀於神尙享夕月祝詞曰嗣天子臣某敢昭薦於夜明惟神昭著懸象【闕】輝陰精頒歷授時仰觀取則爰玆仲秋用率恆禮謹以玉帛犧齊粢盛庶品恭祀於神尙享國朝洪武三年九月二十四日詹學士魏學士宋編同樂起居注將朝日夕月星辰祝文三道於奉天門外金水橋上進奏欽奉聖防教發與禮部太常司永爲定式

朝日

惟神陽靈東升運行於天神光下燭無私無偏嵗紀聿新昭天之徳萬物具瞻黃道弗忒國有時祀古典式遵曦馭旣格海宇咸春

夕月

惟神太陰所鐘承光於日配陽之徳麗於穹碧維此秋夕云斂气淸仰瞻素輝神馭以升夜明有壇用伸報祭惟神鑑臨萬古不昧

星辰

惟神羅列周天耿耿其輝旣瞻月馭眾象以微上之所躔下必有應爰遵古典用伸報稱季秋禮記設壇旣崇神其歆格鑑此寸衷

祭器

唐朝日夕月並設大尊二著尊一犧尊二山罍二在壇上象尊二壺尊山罍二在壇下籩豆各十簠簋登爼各一宋犧尊五象尊五爲酌尊太尊二山尊二著尊二犧尊二象尊二壺尊六爲設尊籩豆各十二簠簋爼各二國朝並設大尊二著尊二山罍二在壇上東南隅北面象尊二壺尊二山罍二在壇下籩豆各十簠簋各四

玉幣

春官典瑞玉人之事圭璧五寸以祀日月圭璧謂以璧爲邸旁有一圭蓋祀天之玉以四圭有邸此爲一圭者殺於上帝也秦漢以後璧制未聞後周朝日以靑圭有邸唐朝日夕月玉以圭邸其幣大明以靑夜明以白宋日月圭璧大明以赤夜明以白國朝玉並用圭璧五寸幣大明用赤夜明星辰並用白

牲

周禮大宗伯實牛柴上以祀日月漢祭日以牛祭月以羊彘特謂若牛若羊若豕只一牲也唐朝日夕月大明用靑犢一夜明用白犢一大歷以後減大明夜明用少牢【祭法日月用少牢鄭云禱祈之祭也】宋朝日夕月各羊二豕二國朝大明用赤犢夜明用白犢星辰用純色犢

酒齊

唐朝日夕月大尊實醴齊著尊實盎齊罍尊實淸酒其酒各實於上尊宋依郊祀儀其設尊則太尊實泛齊山罍實醴齊盎齊犧尊實緹齊象尊實沈齊壺尊實三酒其酌尊則太尊酌尊實泛齊山尊犧尊實醴齊明水酒實上尊國朝太尊實醴齊著尊實盎齊山罍實淸酒其明水酒各實於上尊

粢盛

唐朝日夕月簋實以稷簠實以黍宋簋實以黍稷簠實以稻粱

籩豆之實

唐朝日夕月籩實以石鹽幹魚漧棗栗黃榛子仁菱仁芡仁鹿脯黒餅白餅豆實以韭葅醓醢菁葅鹿醢芹葅兔醢筍葅魚醢脾析葅豚拍宋籩實加糗餌粉餈豆實加食糝食國朝籩實以石鹽幹魚漧棗栗黃榛子仁菱仁芡仁鹿脯白餅黒餅豆實以韭葅醓醢菁葅鹿醢芹葅兔醢筍葅魚醢脾析葅豚拍

樂舞

周禮大司樂奏黃鐘歌大品舞雲門以祀天神天神謂日月星辰也漢祀天歌十九章其一章曰日出入隋朝日夕月奏減夏詞各一首迎送神登歌樂詞與圓丘同唐初樂用黃鐘之均三成後攺用天神之樂圜鐘之均六成送迎神皆用熙和之曲宋皇帝入門作宜安之樂行事作景安之樂帝臨降康之舞六成奠玉幣初獻登歌作嘉安之樂奉爼作丰安之樂初獻畢文舞退武舞進作容安之樂亞終獻作隆安之樂神保錫羨之舞飲福作禧安之樂送神登歌作成安之樂

祭服

玉藻曰天子端朝日於東門之外端爲冕字之誤也春官王搢大圭執鎭圭繅借五采五就以朝日搢插也謂插大圭長三尺玉笏於帶間手執鎭圭尺二寸繅借五采五就者謂以五采就繅借玉也繅者雜采之名一采爲一帀五采則五帀一帀爲一就就成也以木爲榦用韋爲衣而以五采畫之以薦玉也國語曰天子大采朝日少采夕月大采謂五采五就也少采謂夕月殺於日用三采也秦祀日月其祝宰之日赤月白漢以后服制未聞南齊何終之議禮天子朝日服宜有異頃代天子小朝防服絳紗袍通天金博山冠斯卽今朝之服次衮冕者也宜服此以拜日月庶得差降之宜後周天子及祀官俱靑冕執事者弁唐服冕其衣無章裳刺黼一章宋衮冕以祭國朝服衮冕

﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥

朝日樂章

迎神

熙和之曲

吉日良辰祀典式陳純陽之精是爲大明濯濯厥靈昭黃林姑黃應林南林南林姑太林黃姑黃姑黃太姑黃鑑我心以候以迎來格來歆

南姑林姑黃太南林太黃

奠幣

保和之曲

靈旗涖止有赫其威一念潛通幽明弗違有幣在篚物林黃太姑姑林南林南林姑太林姑南黃南黃南姑姑薄而微神兮安畱尙其享之

南林南林姑太黃太姑林

初獻

保和之曲

神兮我畱有薦必受享祀之初奠玆醴酒晨光初升祥姑黃太姑南林太太林南林姑林姑黃太黃南林黃徵應候何以侑觴樂陳雅奏

應姑林姑黃太姑南黃南姑

亞獻

中和之曲

我祀維何奉玆犧牲爰酌醴齊載觴載升洋洋如在式黃林姑黃姑林南林南林黃太林太南黃黃南林姑黃燕以寧庶表微衷交於神明

南姑林黃太姑太南林姑黃

終獻

肅和之曲

執事有嚴品物斯祭黍稷非馨式將其意薦玆酒醴成太黃太姑林夷林大仲林夷林大林姑黃大黃大姑黃我常祀神其顧歆永言樂只

夷林大林黃大姑林夷林大

徹豆

凝和之曲

春祈秋報率爲我民我民之生賴於爾神維神祐之康黃林姑黃黃南姑林黃太姑太林太南黃黃南姑林姑寧是臻祭祀云畢神其樂歆

太南黃姑林南林南林姑黃

送神

壽和之曲

三獻禮終九成樂作神人以和旣燕且樂云車風馭靈林黃太姑林南林太黃南黃姑林太南黃黃南林姑黃光昭灼瞻望以思邈彼寥廓

林南林林姑黃太姑林南林

望燎

豫和之曲

爼豆旣徹禮樂已終神之云還倐將焉從以望以燎庶黃太姑林林南黃太黃南林姑姑林姑黃黃南黃姑林防感通時和嵗丰維神之功

太南黃林姑黃太南林姑黃

﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥﹤史部﹐政書類﹐儀制之屬﹐明集禮﹐卷十一﹥

夕月樂章

迎神

凝和之曲

吉日良辰祀典式陳太陰夜明以及星辰濯濯厥靈昭黃林姑黃姑林南林南林姑太林太南黃姑黃太姑黃鑑我心以候以迎來格來歆

南姑林林姑黃太南林姑黃

奠幣

保和之曲

靈旗涖止有赫其威一念潛通幽明弗違有幣在篚物林黃太姑姑林南林南林姑太林太南黃南黃南姑姑薄而微神兮安畱尙其享之

林南林南林姑太黃太姑林

初獻

安和之曲

神兮我畱有薦必受享祀之初奠玆醴酒晨光初升祥夾黃太夾林南林太太林南林夾林夾黃太黃南林黃徵應候何以侑觴樂陳雅奏

南夾林夾黃太夾南黃林夾

亞獻

中和之曲

我祀維何奉玆犧牲爰酌醴齊載觴載升洋洋如在式黃林姑黃姑林南林南林黃太林太南黃黃南林姑黃燕以寧庶表微衷交於神明

南姑林黃太姑太南林姑黃

終獻

肅和之曲

執事有嚴品物斯祭黍稷非馨式將其意薦玆酒醴成大黃大姑林夷林大仲林夷林大林姑黃大黃大姑黃我常祀神其顧歆永言樂只

夷林大林黃大姑林夷林大

徹豆

壽和之曲

春祈秋報率爲我民我民之生賴於爾神惟神祐之康黃林姑黃黃南姑林黃太姑太林太南黃黃南姑林姑寧是臻祭祀云畢神其樂欣

太南黃姑林南林南林姑黃

送神

豫和之曲

三獻禮終九成樂作神人以和旣燕且樂云車風馭靈林黃太姑林南林太黃南黃姑林太南黃黃南林姑黃光昭灼瞻望以思邈彼寥廓

林南林林姑黃太姑林南林

望燎

熙和之曲

爼豆旣徹禮樂已終神之云還倐將焉從以望以燎庶黃太姑林林南黃太黃南林姑姑林姑黃黃南黃姑林防感通時和嵗丰維神之功

太南黃林姑黃太南林姑黃

國朝皇帝春朝朝日儀注

時日以春分日行事

齋戒皇帝散齋三日致齋二日陪祭官執事官並齋五日如常儀

省牲前期二日所司設皇帝大次於壝外東門內道北南向設省牲位於壝東門外先祭一日導駕官同太常卿導引車駕詣大次太常卿奏請中嚴皇帝服皮弁太常卿奏外辦導駕官同太常卿導引皇帝詣省牲位執事者各執乃事廩犧令帥其屬牽牲自東行過禦前省訖牽詣神廚執事者取毛血實於豆太常卿奏請詣神廚導駕官同太常卿導引至神廚太常卿奏請視鼎鑊請視滌濯遂烹牲導駕官同太常卿導引皇帝還大次

陳設前祭一日所司陳設如圖儀鑾駕出宮鹵簿導從同圓丘儀

正祭祭日淸晨太常卿帥執事者各實尊罍籩豆簠簋登爼又實幣於篚加圭璧陳於尊所祝版置於神位之右樂生舞生入就位諸執事官陪祭官各入就位太常卿奏請中嚴皇帝服衮冕太常卿奏外辦導駕官同太常卿導引皇帝至禦位南向立

迎神贊禮唱迎神協律郎跪俛伏舉麾奏熙和之曲樂【闕】成止贊禮唱請行禮太常卿奏有司謹具請行事奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下鞠躬拜興拜興平身

奠玉幣贊禮唱奠玉幣太常卿奏請詣盥洗位導駕官同太常卿導引皇帝詣盥洗位太常卿贊盥曰前期齋戒今晨奉祭加其淸潔以對神明太常卿奏搢圭皇帝搢圭司執洗者奉盥進巾太常卿奏盥手手出圭皇帝盥手手出圭太常卿奏請升壇贊曰神明在上整肅威儀升自午陛太常卿奏請詣大明神位前司玉幣者奉玉幣以俟協律郎跪俯伏舉麾奏保和之曲導駕官同太常卿導引皇帝至神位前北向立太常卿奏跪搢圭皇帝跪搢圭司香官舉香跪進於皇帝之左太常卿奏上香上香三上香皇帝上香上香三上香司幣玉者奉玉幣跪進於皇帝之右皇帝受玉幣奠於大明神位前太常卿奏出圭鞠躬拜興平身皇帝出圭鞠躬拜興拜興平身【樂止】太常卿奏復位導駕官同太常卿導引皇帝復位

進熟贊禮唱進爼齋郎舉爼至壇前進爼官舉爼升自午陛協律郎跪俛伏舉麾奏【闕】之曲導駕官同太常卿導引皇帝至大明神位前太常卿奏搢圭皇帝搢圭進爼官以爼進於皇帝之右皇帝以爼奠於大明神位前太常卿奏出圭皇帝出圭太常卿奏復位導駕官同太常卿導引皇帝復位

初獻贊禮唱行初獻禮太常卿奏行初獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝執爵司尊者舉冪酌泛齊皇帝以爵授執爵官太常卿奏出圭皇帝出圭太常卿奏請詣大明神位前協律郎跪俯伏舉麾奏安和之曲武功之舞導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵【樂舞止】太常卿奏出圭皇帝出圭讀祝官取祝版於神右跪讀訖【樂舞作】太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身【樂舞止】太常卿奏請復位導駕官同太常卿導引皇帝復位

亞獻贊禮唱行亞獻禮太常卿奏請行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊舉冪酌醴齊皇帝以爵授執爵官太常卿奏出圭皇帝出圭太常卿奏請詣大明神位前協律郎跪俛伏舉麾奏中和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興平身【樂舞止】太常卿奏復位導駕官同太常卿導引皇帝復位

終獻贊禮唱行終獻禮太常卿奏行終獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊者舉冪酌盎齊皇帝以爵授執爵官太常卿奏出圭皇帝出圭太常卿奏請詣大明神位前協律郎跪俛伏舉麾奏肅和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官奉爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏復位導駕官同太常卿導引皇帝復位飲福受胙贊禮唱飲福受胙太常卿奏請詣飲福位導駕官同太常卿導引皇帝升壇至飲福位北向立太常卿奏鞠躬拜興拜興平身皇帝鞠躬拜興拜興平身太常卿奏跪搢圭皇帝跪搢圭奉爵官酌福酒跪進於皇帝之左贊曰惟此酒肴神之所與賜以福慶億兆同霑皇帝受福酒祭酒飲福酒以爵置於坫奉胙官奉胙跪進於皇帝之右皇帝受胙以胙授執事者執事者跪受於皇帝之右太常卿奏出圭皇帝出圭太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

徹豆贊禮唱徹豆協律郎跪俛伏舉麾奏凝和之曲掌祭官徹豆贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身【樂止】送神贊禮唱送神協律郎跪俯伏舉麾奏壽和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身贊禮唱祝人取祝帛人取帛詣望燎位讀祝官捧祝捧帛官捧帛掌祭官取饌及爵酒詣柴壇置戶上【樂止】

望燎贊禮唱望燎導駕官同太常卿導引皇帝至望燎位贊禮唱可燎東西面各二人以炬燎火柴半燎太常卿奏禮畢導駕官同太常卿導引皇帝還大次解嚴鑾駕還宮鹵簿導從如來儀大樂鼓吹振作

皇帝秋夕夕月儀注

時日以秋分日行事

齋戒皇帝散齋三日致齋二日陪祭官執事官並齋五日如常儀

省牲前期二日所司設皇帝大次於壝外東門內道北南向設省牲位於內壝東門外先祭一日導駕官同太常卿導引車駕詣大次太常卿奏請中嚴皇帝服皮弁服太常卿奏外辦導駕官同太常卿導引皇帝詣省牲位執事者各執乃事廩犧令率其屬牽牲自東行過禦前省訖牽詣神廚執事者取毛血實於豆太常卿奏請詣神廚導駕官同太常卿導引至神廚太常卿奏請視鼎鑊請視滌濯遂烹牲導駕官同太常卿導引皇帝還大次

陳設前祭一日所司陳設如圖儀

鑾駕出宮鹵簿導從同圓丘儀

正祭祭日淸晨太常少卿帥執事者各實尊罍籩豆簠簋登爼又實幣於篚加圭璧陳於尊所祝版置於神位之右樂生舞生入就位諸執事官陪祭官各入就位太常卿奏請中嚴皇帝服衮冕太常卿奏外辦導駕官同太常卿導引皇帝至禦位南向立

迎神贊禮唱迎神協律郎跪俛伏舉麾奏凝和之曲樂【闕】成贊禮唱請行禮太常卿奏有司謹具請行事奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下鞠躬拜興拜興平身

奠玉幣贊禮唱奠玉幣太常卿奏請詣盥洗位導駕官同太常卿導引皇帝詣盥洗位太常卿贊盥曰前期齋戒今晨奉祭加其淸潔以對神明太常卿奏搢圭皇帝搢圭司執洗者捧盥進巾太常卿奏盥手帨手出圭皇帝盥手手出圭太常卿奏請升壇贊曰神明在上整肅威儀升自午陛太常卿奏請詣夜明神位前司玉幣者捧玉幣以俟協律郎跪俯伏舉麾奏保和之曲導駕官同太常卿導引皇帝至神位前北向立太常卿奏跪搢圭皇帝跪搢圭司香官取香跪進於皇帝之左太常卿奏上香上香三上香皇帝上香上香三上香司玉幣者捧玉幣跪進於皇帝之右皇帝受玉幣奠於夜明神位前太常卿奏出圭鞠躬拜興拜興平身皇帝出圭鞠躬拜興拜興平身【樂止】太常卿奏請詣星辰神位前導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香司幣者捧幣跪進於皇帝之右皇帝受幣奠於星辰神位前太常卿奏出圭鞠躬拜興拜興平身皇帝出圭鞠躬拜興拜興平身太常卿奏復位導駕官同太常卿導引皇帝復位

進熟贊禮唱進爼齋郎舉爼至壇前進爼官舉爼升自午陛協律郎跪俛伏舉麾奏保和之曲導駕官同太常卿導引皇帝至夜明神位前太常卿奏搢圭皇帝搢圭進爼官以爼進於皇帝之右皇帝以爼奠於神位前太常卿奏出圭皇帝出圭導駕官同太常卿導引至星辰神位前進爼官以爼進於皇帝之右太常卿奏搢圭皇帝搢圭以爼奠於星辰神位前太常卿奏出圭皇帝出圭太常卿奏復位導駕官同太常卿導引皇帝復位初獻贊禮唱行初獻禮太常卿奏請行初獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝執爵司尊者舉冪酌泛齊皇帝以爵授執爵官太常卿奏出圭皇帝出圭太常卿奏請詣夜明神位前協律郎跪俯伏舉麾奏安和之曲武功之舞導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵【樂舞止】太常卿奏出圭皇帝出圭讀祝官取祝版於神右跪讀訖【樂舞作】太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊舉冪酌泛齊以爵授執爵官太常卿奏請詣星辰神位前導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭讀祝官取祝版於神位之右跪讀訖太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

亞獻贊禮唱行亞獻禮太常卿奏行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊舉冪酌醴齊皇帝以爵授執爵官太常卿奏出圭皇帝出圭太常卿奏請詣夜明神位前協律郎跪俛伏舉麾奏中和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉冪酌醴齊皇帝以爵授執爵官太常卿奏請詣星辰神位前【樂舞作】導駕官同太常卿導引皇帝至神位前太常卿奏跪搢圭皇帝跪搢圭執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏復位道駕官同太常卿導引皇帝復位

終獻贊禮唱行終獻禮太常卿奏行終獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊舉冪酌盎齊皇帝以爵授執爵官太常卿奏出圭皇帝出圭太常卿奏請詣夜明神位前協律郎跪俛伏舉麾奏肅和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉冪酌盎齊皇帝以爵授執爵官太常卿奏請詣星辰神位前導駕官同太常卿導引皇帝至神位前太常卿奏跪搢圭皇帝跪搢圭執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏復位導駕官同太常卿導引皇帝復位

飲福受胙贊禮唱飲福受胙太常卿奏請詣飲福位導駕官同太常卿導引皇帝升壇至飲福位北向太常卿奏鞠躬拜興拜興平身皇帝鞠躬拜興拜興平身太常卿奏跪搢圭皇帝跪搢圭捧爵官酌福酒跪進於皇帝之左贊曰惟此酒肴神之所與賜以福慶億兆同霑皇帝受福酒祭酒飲福酒以爵置於坫捧胙官捧胙跪進於皇帝之右皇帝受胙以胙授執事者執事者跪受於皇帝之右太常卿奏出圭皇帝出圭太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

徹豆贊禮唱徹豆協律郎跪俛伏舉麾奏壽和之曲掌祭官徹豆贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身【樂止】送神贊禮唱送神協律郎跪俯伏舉麾奏豫和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身贊禮唱祝人取祝幣人取幣詣望燎位讀祝官取祝捧幣官捧幣掌祭官取饌及爵酒詣柴壇置戶上【樂止】

望燎贊禮唱望燎導駕官同太常卿導引皇帝至望燎位贊禮唱可燎東西面各二人以炬燎火柴半燎太常卿奏禮畢導駕官同太常卿導引皇帝還大次解嚴鑾駕還宮鹵簿導從如來儀大樂鼓吹振作

明集禮卷十一

欽定四庫全書

明集禮卷十二

吉禮十二

借田享先農

總序

祭法曰王爲羣姓立社曰太社王自爲立社曰王社王社亦曰帝社鄭謂王社在借田之中詩載芟序云春借田而祈社是也又周官籥章凡國祈年於田祖吹雅擊土鼓以樂田畯鄭氏曰田祖始耕田者謂神農也漢立官社文帝令官祠先農先農卽神農也晉武詔復二社北齊及隋又攺曰先農唐神龍中禮官祝欽明議以禮典無先農之文先農與社本是一神妄爲攺作請攺先農壇爲帝社壇以應禮經王社之義至開元定禮又采齊隋之議復曰先農宋陳祥道曰先儒謂王社建於借田然國語王借則司空除壇農正陳借禮而歷代所祭先農而已不聞祭社也詩曰春借田而祈社非謂社稷建於借田也今按祝欽明云先農卽社陳祥道云社自社先農自先農借田所祭乃先農非社也𨿽其說不同未知孰是要之其爲重農報本之義一也若夫借田之制則考於月令與周官可見月令天子孟春之月乃擇元辰親載耒耜置之車右帥公卿諸侯大夫躬耕借田千畝於南郊冕而朱紘躬秉耒天子三推三公五推諸侯九推反執爵於太寢三公九卿諸侯大夫皆禦命曰勞酒季秋之月蔵帝借之收於神倉地官內宰詔王后帥六宮之人生穜稑之種而獻於王甸師掌率其屬而耕耨王借以時入之以共粢盛其制如此然享先農之禮與躬耕同日禮無明文惟周語云農正陳借禮而韋昭注謂陳借禮者祭其神爲農祈也至漢以借田之日祀先農而其禮始著漢舊儀春耕借田官祠先農百官皆従置借田令丞東漢借田儀正月始耕常以乙日祠先農於田所先農已享耕於乙地由晉魏以下至於唐宋其禮不廢政和間罷享先農爲中祀命有司行事止行親耕之禮南渡後復親祠元𨿽議耕借而竟不親行其祠先農命有司攝事而已國朝親祠躬耕始復遵古禮云

時日

月令孟春之月乃擇元辰說者曰元辰祈谷郊後吉辰也十二支謂之辰郊天是陽故用辛日耕借是陰故用亥辰知用亥者正月亥爲天倉以其耕事故用天倉也周語立春之日農祥晨正至二月初吉王裸鬯而行借禮漢文用亥日耕借祠先農後王相承用之明帝耕以二月章帝耕以正月乙日晉武帝以正月丁亥宋文帝以正月上辛後吉亥享先農親耕齊武帝時王儉以爲比來親耕並用立春後亥日經無明文何佟之云少牢饋食禮禘太廟用丁亥鄭以不必丁亥今若不得丁則用己亥辛亥茍有亥焉可也梁初依宋齊禮以正月用事天監中以尙書云以殷仲春借田理在建夘於是攺用二月唐用孟春吉亥宋用正月上辛後亥日政和中議禮局言孟春親耕下太史局擇日不必専用吉亥元用孟春吉亥國朝以仲春擇吉日行事

壇壝

周語虢文公云借田之制司空除於借漢文帝立壇於田所其制如社之壇宋於宮之辰地八里外整制千畞中開阡陌立先農壇於中阡西陌南梁移借田於建康北岸築兆域如南北郊齊作祠壇於陌南阡西廣輪三十尺四陛三壝四門又爲大營於外北齊立帝社唐髙宗攺借田壇爲先農壇神龍初復攺先農壇爲帝社壇於壇西立帝稷壇禮同太社惟不備方色有異焉壇髙五尺方五丈四出陛其色靑祀前二十日畢宋先農壇九尺四十步飾以靑二壝元壇制同社壇縦廣十步髙五尺四出陛其色靑每方開靈星門國朝壇在借田之北髙五尺闊五丈四出陛

配位

漢祠令太社外又立官社配以夏禹立官稷配以後稷元始中議以官稷配官社光武中興但太社有稷而官社無稷北齊祀先農神農氏於壇上無配享隋以後稷配唐初於帝社壇西立帝稷壇至開元定禮又除帝稷壇祀先農於壇上以後稷配歷宋元至國朝遂爲常典焉

神席

唐宋正配位皆席以莞元加以褥國朝奉主置於案不用席

祝冊

唐祀先農正位祝文曰維某年嵗次月朔日子皇帝某敢昭告於帝神農氏獻春伊始東作方興率由典則恭祀千畝謹以制幣犧齊粢盛庶品肅備常祀陳其明薦以後稷配神作主尙享后稷氏祝文曰土膏脈起爰耕借恆事於帝神農氏惟神功葉稼穡寔允昭配謹以制幣犧齊粢盛庶品式陳明薦侑神作主尙享宋祝文缺元攝祀正位祝文曰維年月日皇帝敬遣某官昭告於帝神農氏夾鐘應律耕借以時順考彛章載祈農事謹以制幣牲齊粢盛庶品用伸明薦以後稷氏配尙享配位祝文曰日中星鳥禮重借田用薦常事於帝神農氏惟神之功粒我烝民允諧昭配謹以【云云】尙享國朝洪武二年仲春皇帝親祠先農祝文曰惟神生於天地開辟之初創田器別嘉種以肇興農事古今億兆非此不生永爲世教帝王典祀敬不敢忘某本庶民因天下亂集兵保民者一紀於玆荷天地眷佑海內一家臨禦稱尊紀綱黎庶考典崇祀神載防書今東作方興禮宜告祭謹命太常官築壇於京城之陽躬率百司詣壇展禮緬惟神明造化萬世如斯仰冀發太古之苗實初生之粟爲民立命昭祀無疆謹以制幣犧齊庶品肅備常祀陳其明薦以後稷氏配神作主尙享后稷氏祝文曰惟土膏脈起爰耕借用薦常事於先農之神惟神功協稼穡允宜昭配謹以制幣犧齊粢盛庶品式陳明薦作主侑神尙享

祭器

唐制正配位各設犧尊二象尊二山罍二籩豆各十簠簋各二登鉶爼各三宋每位著尊二壺尊二皆有罍加勺冪以爲酌尊太尊二山尊二犧尊二象尊二皆有罍加冪設而不酌籩豆各十有二簠簋登各一爼各五元攝祀正位太尊二著尊二犧尊二山罍二於壇上象尊二壺尊二山罍二於壇下配位著尊二犧尊二象尊二山罍二於壇上壺尊二山罍二於壇下籩豆各十簠簋各二鉶各三爼各五盤各一國朝正配位各尊二籩豆各十簠簋各二登鉶爼案各三

幣

自唐宋以來皆用靑幣

牲

周制春借田祈社稷牲用太牢漢祠先農以一太牢後魏用羊一宋初以羊豕元丰間復加純色犢元用太牢國朝用犢一羊一豕一配位同

酒齊

唐正配位犧尊實以醴齊象尊實以盎齊山罍實以淸酒上尊各實明水酒宋著尊實醴齊壺尊實盎齊上尊各實酒設尊並實五齊三酒國朝同唐宋

粢盛

唐簠實以稷簋實以稻宋簠實以稷簋實以黍元簠實以黍稷簋實以稻粱國朝同

籩豆之實

唐籩實以石鹽幹魚漧棗栗黃榛子仁菱仁芡仁鹿脯白餅黒餅豆實以韭葅醓醢菁葅鹿醢芹葅兔醢筍葅魚醢脾析葅豚拍宋籩加糗餌粉餈豆加食糝食元同唐制國朝因之

樂章

歷代祠先農與耕借田皆有樂唐祠先農之樂降神以角音奏永和之樂以姑洗之均作文舞之舞樂舞三成登歌奏肅和之樂迎爼奏雍和之樂酌獻奏壽和之樂飲福同亞獻終獻奏泰和之樂武舞之舞送神奏永和之樂宋仁宗更定先農樂章迎神奏靖安之樂文舞儲靈錫慶之舞登歌奏嘉安之樂迎爼奏丰安之樂酌獻登歌奏禧安之樂飲福同亞獻終獻文舞退武舞進奏正安之樂送神奏靖安之樂元攝祀樂作三成國朝迎神奏永和之樂三成奠幣奏永和之樂迎爼奏雍和之樂三獻並奏壽和之樂文徳之舞徹豆送神並奏永和之樂望瘞奏泰和之樂其借田之樂唐制耕訖太常卿引皇帝入自南門還大次樂作皇帝出自內壝東門釋鎭圭執大圭入次樂止宋制皇帝送神畢還大次宮架樂作出內壝門外釋大圭服通天冠絳紗袍輦至小次降輦至耕借位受耒耜宮架樂作三推禮畢帝升觀耕壇宮架樂作升自午階登歌樂作三公以下至庶人耕畢北面再拜皆退復位皇帝降座登歌樂作至壇下升輦宮架樂作還宮國朝親耕用教坊樂其日附京耆老皆率其子弟以村社簫鼓集於耕所而疊奏焉

冠服

周制天子親耕冕而朱紘漢以來冕服無文宋文帝元嘉中親祠躬耕著通天冠靑幘靑衮佩蒼玉侍祠蕃王以下至六百石皆衣靑惟三臺武衛不耕者不攺章服唐乘輿服衮冕侍祠者各服其服如圓丘儀宋太宗端拱儀祀前一日皇帝服通天冠絳紗袍執圭赴東郊行宮齋宿祀之日服衮冕執鎭圭親享畢詣耕借位行三推禮禮畢攺服通天冠絳紗袍而還元不親祠其攝祀官並法服國朝皇帝服衮冕十二章皇太子侍祠服衮冕九章陪祀官俱法服

車輅

周借田天子親載耒耜置之車右漢制無文晉武太始四年躬耕禦木輅宋文禦耕根三蓋車駕蒼駟建靑旂以享先農而親耕齊使禦史乘馬車載耒耜從五輅梁制侍中奉耒耜載於象輅以隨木輅之後唐乘耕根車宋太宗雍熙儀乘耕根車以象輅載耒耜列於仗內禦前在皮軒車後端拱儀攺乘玉輅以耕根車載耒耜仁宗明道中乘玉輅適耕所司農卿以耕根車載耒耜前玉輅以行徽宗政和儀攺乘耕根車而以耒耜載於玉輅髙宗朝太常議王之五輅玉輅最貴耕根一名車所謂農輿蓋車之無飾者也南齊借田禦史乘馬車載耒耜於五輅之後時以爲禮輕梁更用侍中載象輅令政和儀帝禦耕根而耒耜乃載於玉輅輕重失序矣請乘玉輅而以耕根載耒耜如端拱明道故事元不親耕至元中定擬皇帝以耕根車載耒耜於禦間國朝因宋制皇帝乘玉輅而以耕根載耒耜

陳設

唐制前祀三日有司陳設大次禦位及文武官位太樂令設樂懸並同圓丘祀天儀惟樂懸樹路鼓及爲瘞塪於壇北壬地設望瘞位於內壝東門之內道南爲異又設禦耕借位於外壝南門之外十步所南向設從耕三公諸王尙書諸卿位於禦座東南西向諸王公尙書卿非耕者位於耕者之東尙舎設禦耒席於三公之北南向奉禮設司農卿位於禦耒席東西向設廩犧令位於司農之南少退諸執耒耜者位於公卿耕者之後非耕者之前西向設酒尊之位於壇上神農氏犧尊二象尊二山罍二於東南隅后稷氏犧尊二象尊二山罍二在神農酒尊之東俱北向西上設禦洗於壇南陛東南亞獻之洗於東陛之南俱北向執尊罍篚冪者各位於尊罍篚冪之後設幣篚於壇上各於尊坫之所晡後郊社令帥齋郎以坫罍洗篚冪入設於位至祀之日太史令郊社令升設神農氏神座於壇上北方南向設后稷氏神座於東方西向席皆以莞宋前期設禦座於借田思文殿之中南向設禦幄於觀耕壇上大次於殿上小次二一於先農壇午階下一於觀耕壇酉階下羣臣次於門之內外設饌幔樂舞前一日設神農氏位於壇之北方南向后稷氏位於東方西向席皆以莞設禦位版於壇下飲福位版於壇上望瘞位版於子階之西羣臣位各以其方司農設禦耒耜於南門外禦耕版位於耕借所侍耕位於東西階從耕三公位在東南北卿諸侯位在其南皆西向庶人位在其南十步外耆老陪耕位又在其南皆西向禦耒席於三公之北太僕設禦耕牛於禦耕位之西太常設登歌於觀耕壇上宮架於庶人耕位之南耕借使位於禦耕位之東侍中在其南司農卿位於侍中之後借田令位於司農卿之南奉靑箱官位於司農卿之後司農少卿位於庶人之前太社令位於司農之西太僕卿位於禦耕牛之東畿邑縣令位於庶人之東執耒耜者位於公卿耕者之後執畚插者之前司農設従耕耒耜及牛各於其位之前兵部陳仗士及耕根車於皇城南門之外元不親耕國朝祀前二日有司掃除壇上下灑掃齋舎饌室神廚設皇帝大次於外壝之東設皇太子次於大次之右祀前一日設省牲位於內壝東門之外設樂懸及協律郎位於壇下之南設先農神座於壇上南面設后稷神座於壇上西面設禦位於壇下北向皇太子位於禦位之東稍後設望瘞位於壇西南設典儀禦史四人位於壇下東西相向設導駕官太常卿六人位於禦位之前東西相向設傳贊贊引各二人位於協律郎之南東西相向設文武官陪祭位於樂懸之南設諸執事官位於陪祭官之左右設讀祝位於神位之右設正配位酒尊於壇上設禦洗於壇下又設禦位於耕借壇上設禦耒耜二具於壇南裹以靑絹設戶部尙書進耒耜位於禦耒耜之左設従耕丞相都督左右丞參政禦史大夫中丞侍禦治書六部尙書太常卿位於禦耒耜之左右設應天知府上元江寧知縣位於太常卿之後設庶人耆老位於知縣之後

齋戒

皇帝散齋三日致齋二日陪祭執事官各齋戒五日並如圓丘祀天儀

齋宮

宋太宗雍熙四年定東郊靑城齋宮殿門名前殿曰兩儀後殿曰延慶大殿門曰龍徳左掖門曰光天右掖門曰麗天東門曰鳳陽西門曰安福南門曰祈年北門曰英大殿東西廊門曰日華月華後園五花亭曰防芳禦幄後門曰福慶哲宗紹聖間增修防麥殿名曰思文元無其制

耕所

周制天子耕借田千畝於南郊虢文公言借田之制司空除壇於借漢文帝東耕借田昭帝幼卽位耕於鉤盾弄田鉤盾宦者近署故往試耕爲戱弄也後漢明帝東巡耕於下邳章帝北巡耕於懷縣晉武耕於東郊之南洛水之北去宮八里爲千畝之制宋文帝度宮之辰地八里之外整制千畝中開阡陌立禦耕壇於中阡東陌北將耕宿靑幕於壇上梁武普通中移借田於建康北岸立觀耕臺於壇東親耕畢以觀公卿之推反齊設禦耕壇於阡東陌北隋於東南十四里唘夏門外制千畝唐耕於東郊不開阡陌設禦耕位於壇南十步貞觀中議借田所在給事中孔頴達曰禮天子借於南郊諸侯於東郊晉武時於東南今於城東不合古禮太宗曰禮緣人情何常之有虞書之平秩東作已在東矣又乘靑輅載黛耜者所以順於春气故知合在東方也於是遂定宋初耕於東郊神宗元丰中議以天子爲借於南郊諸侯爲借於東郊是爲不易之典而歷世帝王循用東郊之制乃依古禮度地於京城東南禦耕位在先農壇壝門東南築壇髙五尺周圍四十步四出陛飾以靑元耕借南郊國朝借田在皇城南門外禦耕借位在先農壇東南髙三尺闊二丈五尺四出陛

耒耜【牛附】

周制天子親載耒耜唐禦耒耜二具內一具爲副並縚以靑借席二領各一丈禦耒耜牛四頭內二頭副牛衣以靑三公九卿諸侯耒耜一十五具牛四十頭內十頭副庶人耒耜二十具畚二具鍤二具髙宗幹封間閱耒耜有雕刻文飾者謂左右曰田器農人執之在於朴素豈貴文飾乎命徹之宋禦耒耜二及縚皆飾以靑禦耕靑牛四衣以靑如無靑牛以黃牛代而以靑羅夾衣蓋之從耕官每耒耜用牛二頭耒耜三十牛六十庶人四十人並靑衣耒耜四十牛八十鍤十畚二十元不親耕至元中定擬禦耒耜二韜以靑其制取合農用不雕飾畢日收之禦耒之牛四並牛衣三公九卿諸侯耒十有五耕牛四十庶人耒耜二十具鍤二耕牛四十國朝設禦耒耜二具依農家常用者制造用靑絹包裹禦耕牛四衣以靑衣從耕官耒耜

具牛

頭庶人人牛

頭鍤

畚

耕推之數

周制天子三推三公五推諸侯九推周語虢文公曰王耕一撥班三之庶人終於千畝一撥一耜之撥也班次也三之者謂下各三其上也王一撥公三卿九大夫二十七也漢章帝元和中耕借天子三公九卿諸侯百官以次耕推數如周法宋文帝親耕三推三反王公及諸侯五推五反孤卿大夫七推七反士九推九反借田令率其屬耕竟畝唐宗開元中親耕詔左右曰古禮三推朕今九推庶九谷之報也遂進耕五十餘步盡壠乃止宋太宗端拱中親耕行三推禮有司奏禮畢帝顧侍臣曰朕志在勸農恨不終於千畝豈以三推爲限乎遂耕數十步侍臣固請乃止髙宗紹興親耕至九推國朝耕推之數如周法

谷種

周官內宰上春詔王后帥六宮之人生穜稑之種而獻之王先種後熟曰穜後種先熟曰稑必使後宮蔵種者以其有繁育之祥也必生而獻之者示能育之使不傷敗且佐王耕事供祭祀也漢文帝種百谷萬斛爲立借田食宋文帝時後率六宮出穜稑之種付借田令北齊於千畝內種赤粱白穀大豆赤黍小豆黒穄麻子大麥小麥隋以靑箱播殖九谷唐廢其禮宋靑箱之制以竹木爲之而無蓋兩頭設臺襻飾以靑色中分九隔隔設一種覆以靑綾夾帊其種用黍稷秫稻粱大豆小豆大麥小麥每色各三斗元制缺

借田執事

唐皇帝夾侍二人正衣二人【並合以祀先農壇上行事夾侍正衣充】中書門下先奏侍中一人【奉耒耜進耕畢復受奏禮畢】中書令一人【侍從】禮部尙書一人【侍從官已下並合便取祀先農壇上行事官充】司農卿一人【授耒耜於侍中侍耕】右衛將軍一人【已上並侍衛】太尉司徒司空各一人行五推禮九卿九人行九推禮諸侯三人行九推禮【已上並差官攝行事】禮儀使一人【贊導耕籍禮】太常卿一人【贊導耕籍禮已上官便合取祀先農壇已上行事官充】宋親耕儀皇帝夾侍一人正衣二人【以壇上行事夾侍正衣充】侍中一人中書令一人戶部尙書一人【並侍從】禮儀使太常卿各一人【贊導以上官便合取壇上行事官充】司農卿二人【一人押耕根車並宿設耒耜及受耒耜於侍中侍耕一人奉靑箱穜稑之種灑之】太僕卿一人【授綏及執禦耕牛】左右衛將軍各一人【並侍耕】太尉司徒司空各一人諸王四人並行五推禮九卿九人諸侯三人並行九推禮【以上並差官攝】三公諸王九卿諸侯執牛官各一人捧靑箱二人司農卿一人【帥庶人赴千畝】少卿一人【檢校庶人終千畝】郊社令一人【助司農少卿檢校庶人終千畝】太常博士六人【贊導行禮】廩犧令二人【一人奉禦耒耜授司農卿一人掌禦耒耜】諸王三公從者每人各三人九卿諸侯從者每人各一人【並助耕】元不親耕至元中擬定借田儀皇帝夾侍二人尙衣二人侍中一人奉耒耜中書令一人禮部尙書一人侍從司農一人受耒耜於侍中太僕卿一人執牛左右衛將軍各一人侍衛三公以宰輔攝九卿以左右僕射尙書禦史大夫攝其諸侯以正員一品官及嗣王攝禮儀使一人太常卿一人贊禮三公九卿諸侯執牛三十人用六品以下官通事舎人分導文武官就耕所太常帥其屬用庶人二十八以郊社令一人押之太常卿一人率庶人趨耕所博士六人分贊耕種禮司農少卿一人督視庶人終千畝廩犧令二人一人奉耒耜授司農卿一人掌耒耜主借田縣令一人三公従者各三人九卿諸侯従者各一人以助耕

勞酒

周制耕借畢反執爵於太寢三公九卿諸侯大夫皆禦命曰勞酒勞酒謂旣耕而宴以勞羣臣也大寢路寢禦侍也周語虢文公曰耕畢膳夫陳享膳宰監之膳夫贊王王歆太牢班賞之庶人終食唐車駕還宮之明日設防於太極殿如元防之儀惟不賀不上壽宋雍熙禮車駕還宮後擇日大宴仁宗耕畢設勞酒於集英殿國朝耕畢皇帝置酒於大次從耕大臣咸預執事百官列坐幕外光祿徧行酒食耆老及村社樂藝皆霑賜焉

皇帝耕借親享先農儀注

時日太常司行移司天臺擇仲春吉日行事

齋戒前期皇帝散齋三日致齋二日陪享官並齋五日

省牲前祭二日設皇帝大次於外壝東門外南向省牲位於內壝東門之外南向前祭一日車駕出詣大次太常卿奏中嚴皇帝服皮弁服太常卿奏外辦導駕官同太常卿導引皇帝詣省牲位執事者各執乃事廩犠令帥其屬牽牲自東出西過禦前省訖牽詣神廚執事者取毛血實於豆太常卿奏請詣神廚導駕官同太常卿導引皇帝至神廚太常卿奏請視鼎鑊請視滌濯遂烹牲導駕官同太常卿導引皇帝還大次

陳設前祭一日有司陳設如圖儀

鑾駕出宮鹵簿導從同圓丘祀天儀

正祭祭日淸晨太常少卿率執事者各實尊罍簠簋籩豆登爼又實幣於篚陳於酒尊所祝版置於正配神位之右樂生舞生入就位太常卿奏請中嚴皇帝服衮冕太常卿奏外辦導駕官同太常卿導引皇帝自南門入至位北向立

迎神贊禮唱迎神協律郎舉麾俯伏跪奏永和之曲三成樂止贊禮唱請行禮太常卿奏有司謹具請行事太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身【樂止】奠幣贊禮唱奠幣執事官捧幣各立於酒尊所太常卿奏請詣盥洗位導駕官同太常卿導引皇帝詣盥洗位太常卿贊盥曰前期齋戒今晨奉祭加其淸潔以對神明太常卿奏搢圭皇帝搢圭司洗者捧盤進巾太常卿奏盥手帨手出圭皇帝盥手帨手出圭太常卿奏請升壇贊曰神明在上整肅威儀升自午陛太常卿奏請詣先農神位前司幣者捧幣以俟協律郎舉麾俯伏跪奏永和之曲導駕官同太常卿導引皇帝至神位前北向立太常卿奏跪搢圭皇帝跪搢圭司香官舉香跪進於皇帝之左太常卿奏上香上香三上香皇帝上香上香三上香司幣者捧幣跪進於皇帝之右皇帝受幣奠於先農神位前太常卿奏出圭鞠躬拜興拜興平身皇帝出圭鞠躬拜興拜興平身太常卿奏請詣后稷神位前導駕官同太常卿導引皇帝至神位前東向立太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香司幣者捧幣跪進於皇帝之右皇帝受幣奠於后稷神位前太常卿奏出圭鞠躬拜興拜興平身皇帝出圭鞠躬拜興拜興平身太常卿奏復位導駕官同太常卿導引皇帝復位

進熟贊禮唱進爼太常卿奏請升壇協律郎俯伏跪舉麾奏雍和之曲進爼官舉爼升壇導駕官同太常卿導引皇帝至先農神位前太常卿奏搢圭皇帝搢圭進爼官以爼進於皇帝之右皇帝以爼奠於先農神位前太常卿奏出圭請詣后稷神位前皇帝出圭導駕官同太常卿導引皇帝至后稷神位前進爼官以爼進於皇帝之右太常卿奏搢圭皇帝搢圭以爼奠於后稷神位前太常卿奏出圭皇帝出圭太常卿奏復位導駕官同太常卿導引皇帝復位

初獻贊禮唱行初獻禮太常卿奏行初獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝執爵司尊者舉冪酌醴齊皇帝以爵授執爵官太常卿奏出圭請詣先農神位前皇帝出圭至神位前協律郎俛伏跪舉麾奏壽和之曲武功之舞太常卿奏跪搢圭皇帝跪搢圭司香官捧香跪進於皇帝之右太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵【樂舞止】太常卿奏出圭皇帝出圭讀祝官取祝版於神右跪讀訖【樂舞作】太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉冪酌醴齊皇帝以爵授執爵官太常卿奏請詣后稷神位前導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭皇帝出圭讀祝官取祝版於神位之右跪讀訖太常卿奏俯伏興平身稍後鞠躬拜興拜興平身皇帝俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

亞獻贊禮唱行亞獻禮太常卿奏行亞獻禮請詣爵洗位導駕官同太常卿導引皇帝至爵洗位太常卿奏搢圭皇帝搢圭執爵官以爵進皇帝受爵滌爵拭爵以爵授執爵官執爵官又以爵進皇帝受爵滌爵拭爵以爵授執爵官太常卿奏出圭皇帝出圭太常卿奏請詣酒尊所導駕官同太常卿導引皇帝升壇至酒尊所太常卿奏搢圭皇帝搢圭執爵官以爵進皇帝受爵司尊者舉冪酌盎齊皇帝以爵授執爵官太常卿奏出圭請詣先農神位前協律郎俯伏跪奏壽和之曲文徳之舞導駕官同太常卿導引皇帝至神位前太常卿奏跪搢圭皇帝跪搢圭執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身【樂舞止】太常卿奏請詣酒尊所導駕官同太常卿導引皇帝至酒尊所執爵官以爵進皇帝受爵司尊者舉冪酌盎齊皇帝以爵授執爵官太常卿奏請詣后稷神位前【樂舞作】導駕官同太常卿導引皇帝至神位前太常卿奏跪搢圭皇帝跪搢圭司香官捧香跪進於皇帝之左太常卿奏上香上香三上香皇帝上香上香三上香執爵官捧爵跪進於皇帝之右皇帝受爵太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

終獻贊禮唱行終獻禮並同亞獻儀

飲福贊禮唱飲福受胙太常卿奏請詣飲福位導駕官同太常卿導引皇帝升壇至飲福位北向立太常卿奏鞠躬拜興拜興平身皇帝鞠躬拜興拜興平身太常卿奏跪搢圭皇帝跪搢圭捧爵官酌福酒跪進於皇帝之左贊曰惟此酒肴神之所與賜以福慶億兆同霑皇帝受福酒祭酒飲福酒以爵置於坫捧胙官捧胙跪進於皇帝之右皇帝受胙以胙授執事者執事者跪受胙於皇帝之右太常卿奏出圭俯伏興平身稍後鞠躬拜興拜興平身皇帝出圭俯伏興平身稍後鞠躬拜興拜興平身太常卿奏請復位導駕官同太常卿導引皇帝復位

徹豆贊禮唱徹豆協律郎俯伏跪舉麾奏永和之曲掌祭官徹豆贊禮唱賜胙太常卿奏皇帝飲福受胙免拜贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身送神贊禮唱送神協律郎俯伏跪舉麾奏永和之曲太常卿奏鞠躬拜興拜興平身皇帝鞠躬拜興拜興平身贊禮唱皇太子以下在位官皆再拜傳贊唱鞠躬拜興拜興平身皇太子以下皆鞠躬拜興拜興平身贊禮唱祝人取祝幣人取幣詣望瘞位讀祝官捧祝奉幣官捧幣掌祭官取饌及爵酒詣瘞次【樂止】

望瘞贊禮唱望瘞太常卿奏請詣望瘞位協律郎俯伏跪舉麾奏泰和之曲導駕官同太常卿導引皇帝至望瘞位贊禮唱可瘞執事者以祝幣牲體酒饌置坎內塡土至半太常卿奏請還大次皇帝還大次解嚴耕借太常卿奏請詣耕借位導駕官同太常卿導引皇帝至耕借位南向立三公以下及從耕者各就耕位戶部尙書北面進耒耜導駕官同太常卿導引皇帝秉耒三推訖戶部尙書跪受耒太常卿奏請復位皇帝復耕借位南向坐三公五推尙書九卿九推訖各退就位太常卿奏禮畢導駕官同太常卿導引皇帝還大次華蓋侍衛如常儀應天府尹及兩縣令率庶人終畝是日宴勞百官耆宿於壇旁鑾駕還宮鹵簿導從並如來儀大樂鼔吹振作

﹤史部﹐政書類﹐儀制之屬﹐明集禮﹐卷十二﹥﹤史部﹐政書類﹐儀制之屬﹐明集禮﹐卷十二﹥﹤史部﹐政書類﹐儀制之屬﹐明集禮﹐卷十二﹥﹤史部﹐政書類﹐儀制之屬﹐明集禮﹐卷十二﹥﹤史部﹐政書類﹐儀制之屬﹐明集禮﹐卷十二﹥﹤史部﹐政書類﹐儀制之屬﹐明集禮﹐卷十二﹥﹤史部﹐政書類﹐儀制之屬﹐明集禮﹥

欽定四庫全書

明集禮卷十三

吉禮十三

專祀太歲風雲雷雨師

總序

太歲者十二辰之神按說文嵗之字從步從戌木星一嵗行一次十二辰而一周天若步然也自子至巳爲陽自午至亥爲陰所謂太嵗十二神也陰陽家說又有十二月將十日十二時所直之神若天罡太乙功曹太衝之類𨿽不經見歷代因之唐宋不載祀典元每有大興作祭太嵗月將日直時直於太史院若其風師雨師之祀見於周官秦漢隋唐亦皆有祭天寶中又增雷師於雨師之次因升風雨雷師爲中祀宋元因之國朝旣於圓丘以太嵗風雨雷師從祀且增云師於風師之次復以春秋驚蟄秋分後之三日專祀本嵗太嵗及風師云師雷師雨師於國南羣祀壇天子降香遣官行事其郡縣風雲雷雨師之祭一如前代之儀云

壇制【時日附】

太嵗之祀始自國朝古無壇宇之制若風雲雷雨之祀則月令以立春後丑日祭風師於國城東北立夏後申日祀雨師於國城西南兆之於東北西南者從箕畢星位也東漢以丙戌日祀風師於戌地以己丑日祀雨師於丑地以丑戌日祀於丑戌地者各從其气類也唐因隋制於立春後丑日祀風師於國城東北立夏後申日祀雨師雷師於國城西南其壇皆三尺周回十六步宋兆風師於西郊兆雨師於北郊風師壇髙三尺周二十三步雨師雷師壇髙三尺廣一十五步元祭風師於東北郊祭雨師於西南郊而郡縣立壇通祀風雨雷師雷雨壇在稷壇西風師壇在社壇東其制卑小於社稷壇國朝以春秋合祭太嵗風雲雷雨於國南其制屋而不壇若各府州縣之祀風雲雷雨師則仍築壇於城西南祭用驚蟄秋分日

牲幣

周禮大宗伯以槱燎祀風師雨師槱燎者積柴以實牲體而燎之也爾雅曰祭風曰磔磔謂披磔牲體象風之散物也漢祀風師雨師牲用羊豕唐用羊一宋祀雨師羊二豕二風師雷師各羊一元祀風雨雷師各羊一豕一國朝太嵗風雲雷雨師各用一太牢其幣則唐宋元及國朝皆以白

祭器

唐祀風雨雷師每壇設太尊一著尊一山罍一籩豆十簠簋二宋每壇置犧尊四象尊四以爲酌尊置太尊二山尊二著尊二犧尊二象尊二壺尊六以爲設尊籩十豆十簠二簋二豋一元如宋制國朝太嵗風雲雷雨各用尊三籩八豆八簠二簋二

酒齊

唐祀風雨雷師太尊實醴齊著尊實盎齊山罍實事酒宋設尊其八實五齊三酒其八實明水酒酌尊犧尊實泛齊象尊實醴齊元及國朝太嵗風雲雷雨酌尊皆同宋制

粢盛

唐宋元及國朝皆簠實黍稷簋實稻粱

籩豆之實

唐宋元及國朝皆籩實以石鹽幹魚棗栗榛菱芡鹿脯白黒餅豆實以韭葅醓醢菁葅鹿醢芹葅兔醢筍葅魚醢脾析葅豚拍

樂

周禮大司樂奏黃鐘歌大呂舞雲門以祀天神唐初祀風師雨師無樂天寶中因增祀雷師升風雨雷師爲中祀乃用登歌一部貞元中令包佶撰樂章宋初祀風雨雷師無樂元丰中始用樂制樂章以爲降神之節焉元樂制未聞國朝用雅樂

祝冊

唐祀風師祝文曰維某年嵗次月朔日子嗣天子某謹遣攝太尉【臣】某姓名敢昭告於風師惟神含生開動畢佇振發功施造化實彰祀典謹以制幣犧齊粢盛庶品明薦於神尙享雨師祝文曰時維正陽品物方茂式資膏潤敬修常祀雷師祝文曰殷發三春震開萬物禮存報徳式備常典首尾俱與風師祝文同宋元祝文缺

﹤史部﹐政書類﹐儀制之屬﹐明集禮﹐卷十三﹥﹤史部﹐政書類﹐儀制之屬﹐明集禮﹐卷十三﹥﹤史部﹐政書類﹐儀制之屬﹐明集禮﹐卷十三﹥﹤史部﹐政書類﹐儀制之屬﹐明集禮﹐卷十三﹥

太嵗風雲雷雨樂章

迎神

中和之曲

吉日良辰祀典式陳太嵗尊神雷雨風雲濯濯厥靈昭黃林姑黃姑林南林南林姑太林黃姑黃姑黃太姑黃鑑我心以候以迎來格來歆

南姑林林姑黃太南林姑南

奠幣

保和之曲

靈旗涖止有赫其威一念潛通幽明弗違有幣在篚物林黃太姑姑林南林南林姑太林太南黃南黃南姑姑薄而微神兮安畱尙其享之

林南林南林姑太黃太姑林

初獻

安和之曲

神兮我畱有薦必受享祀之初奠玆醴酒晨光初升祥夾黃太夾林南林太太林南林夾林夾黃太黃南林黃徵應候何以侑觴樂陳雅奏

南夾林夾黃太夾南黃林夾

亞獻

肅和之曲

我祀維何奉玆犧牲爰酌醴齊貳觴載升洋洋如在式黃林姑黃姑林南林南林黃太林太南黃黃南林姑黃燕以寧庶表微衷交於神明

南姑林黃太姑太南林姑黃

終獻

凝和之曲

執事有嚴品物斯祭黍稷非馨式將其意薦玆酒醴成太黃太姑林夷林太仲林夷林太林姑黃太黃太姑黃我常祀神其顧歆永言樂只

夷林太林黃太姑林夷林太

徹豆

壽和之曲

春祈秋報率爲我民我民之生賴於爾神維神祐之康黃林姑黃黃南姑林黃太姑太林太南黃黃南姑林姑寧是臻祭祀云畢神其樂欣

太南黃姑林南林南林姑黃

送神

豫和之曲

三獻禮終九成樂作神人以和旣燕且樂云車風馭靈林黃太姑林南林太黃南黃姑林太南黃黃南林姑黃光昭灼瞻望以思邈彼寥廓

林南林林姑黃太姑林南林

望燎

熙和之曲

爼豆旣徹禮樂已終神之云還倐將焉從以望以燎庶黃太姑林林南黃太黃南林姑姑林姑黃黃南黃姑林幾感通時和嵗丰維神之功

太南黃林姑黃太南林姑黃

降香遣官祀太嵗風雲雷雨師儀注

時日春以驚蟄後三日秋用雷收聲時秋分後三日行事

齋戒前期三日皇帝齋戒獻官及各執事官俱散齋二日致齋一日

降香前祀一日淸晨有司立仗百官具公服侍班皇帝服皮弁服陞奉天殿捧香授獻官獻官捧由中陛降中道出至午門外置龍亭內儀仗鼓吹導引至祭所陳設前祀一日有司陳設如圖儀

省牲前祀一日獻官公服詣壇東省牲贊禮引至省牲位執事者牽牲省訖詣神廚視鼎鑊視滌濯畢遂烹牲執事者以豆取毛血置於饌所

正祭祭日淸晨執事者入實尊罍簠簋籩豆牲爼並陳毛血豆於神位前列篚幣於酒尊所贊引引獻官及應祀官各入就位

迎神贊禮唱迎神恊律郎舉麾奏【闕】之曲【樂作成止】贊禮唱有司已具請行禮唱鞠躬拜興拜興平身獻官及在位者皆鞠躬拜興拜興平身【樂止】

奠幣贊禮唱奠幣贊引引獻官詣盥洗位搢笏盥手帨手出笏詣太嵗神位前恊律郎奏【闕】之曲贊禮唱跪獻官北向跪搢笏三上香執事者捧幣東向跪授獻官獻官受幣贊禮唱奠幣獻官興奠幣於神位前贊禮唱鞠躬拜興拜興平身次詣風師云師雷師雨師上香奠幣皆如太嵗神位前之儀奠訖【樂止】復位

進爼贊禮唱進爼執事者舉爼升階恊律郎跪俛伏舉麾奏【闕】之曲贊禮引獻官至太嵗神位前搢笏以爼奠於神位訖出笏【以下四位進爼皆同】

初獻贊禮唱行初獻禮贊引引獻官詣爵洗位搢笏滌爵拭爵以爵授執事者【以下四位爵其滌拭授皆同】詣酒尊所司尊者舉羃執爵者以爵進酌醴齊以爵授執事者【以下四位進爵酌醴授執事皆同】出笏贊禮唱詣太嵗神位前恊律郎舉麾奏【闕】之曲【闕】之舞贊禮引至神位前跪搢笏三上香三祭酒奠爵出笏俯伏興平身少退鞠躬拜興拜興平身次詣風師以下四位上香祭酒退拜皆如上儀拜畢【樂舞止】贊禮唱讀祝獻官跪讀祝官取祝版於神右跪讀畢【樂舞作】贊禮唱俯伏興平身稍後鞠躬拜興拜興平身【樂舞止】

亞獻終獻並如初獻儀【惟不讀祝】

飲福受胙贊禮唱飲福受胙贊引引獻官詣飲福位鞠躬拜興拜興平身稍前跪搢笏進爵祭酒飲福酒以爵復於坫奉爼者進爼獻官受爼以爼授執事者出笏俯伏興平身鞠躬拜興拜興平身復位

徹豆贊禮唱徹豆掌祭官徹豆贊禮唱賜胙傳贊唱已飲福受胙者不拜在位官皆再拜鞠躬拜興拜興平身

送神贊禮唱送神恊律郎舉麾奏【闕】之曲贊禮唱鞠躬拜興拜興平身獻官以下皆再拜祝人取祝幣人取幣詣望燎位

望燎贊禮唱望燎贊引引獻官詣望燎位執事者以祝版幣饌置於燎壇贊禮唱可燎執事者舉炬火燔之柴半燎贊禮唱禮畢獻官以下各以次出

王國祭風雲雷雨

齋戒前期王散齋二日於別殿王相府官於正寢王致齋一日於正殿王相府官於公廨

省牲先祭二日執事設王次於廟壇南門外道之東南向先祭一日典儀典祠導王至次執事者各執事典儀典祠導王至省牲位執事者自東牽牲西行過王前省訖執事牽牲詣神廚典儀典祠導王詣神廚視鼎鑊視滌濯訖典儀典祠導王還次

陳設先祭一日典祠依圖陳設

正祭祭日淸晨典祠率執事者各實尊罍籩豆登鉶置幣篚於案祝版於神位之右大樂入就位諸執事及陪祭官入就位典祠啟王服逺遊冠絳紗袍典祠典儀導王至位北向立典祠典儀分左右立於王之前迎神司禮唱迎神【大樂作】司禮唱請行禮典祠啟有司謹具請行事啟鞠躬拜興拜興平身司禮唱在位官再拜司贊唱鞠躬拜興拜興平身王與在位官皆鞠躬拜興拜興平身【樂止】

奠幣初獻司禮唱奠幣行初獻禮典祠啟詣盥洗位【大樂作】典儀典祠導王至盥洗位【樂止】典祠啟搢圭王搢圭典祠啟盥手司盥洗者酌水王盥手訖司巾者以巾進典祠啟帨手王帨手訖典祠啟出圭王出圭典祠啟詣爵洗位典祠典儀導王至爵洗位典祠啟搢圭王搢圭執爵官以爵進典祠啟受爵王受爵典祠啟滌爵司爵洗者酌水王滌爵訖典祠啟拭爵司巾者以巾進王拭爵典祠啟以爵授執事者王以爵授執爵官典祠啟出圭王出圭啟詣風雲雷雨神位前【大樂作】典祠典儀導王至神位前【樂止】奉爵奉幣者前行典祠啟跪王跪掌祭詣案取香跪進於王之左典祠啟搢圭王搢圭啟上香上香三上香王三上香訖奉幣者捧幣跪進於王之右王受幣奠於神位前奉爵者捧爵跪進於王之右王受爵典祠啟祭酒祭酒三祭酒奠爵王三祭酒奠爵訖典祠啟出圭王出圭讀祝官取祝跪讀於神位之右讀畢復以祝置於案典祠啟俯伏興拜興拜興平身王俯伏興【大樂作】拜興拜興平身【樂止】典祠啟復位典祠典儀導王復位

亞獻司禮唱行亞獻禮典祠啟行亞獻禮掌祭官於神位前爵內斟酒典祠啟鞠躬拜興拜興平身王鞠躬【大樂作】拜興拜興平身【樂止】

終獻如亞獻之儀

飲福受胙司禮唱飲福受胙執事轝香案置於王拜位前執事酌福酒舉胙肉典祠啟飲福受胙【大樂作】典祠典儀導王至香案前位典祠啟鞠躬拜興拜興平身王鞠躬拜興拜興平身典祠啟跪搢圭王跪搢圭執事捧爵東向跪進於王王受爵訖啟飲福酒王祭酒少許飲福酒以爵置於坫執事官東向跪進胙於王王受胙以胙授左右左右西向跪受興典祠啟出圭啟俯伏興拜興拜興平身王俯伏興【大樂作】拜興拜興平身【樂止】典祠啟復位典祠典儀導王復位

徹豆司禮唱徹豆掌祭官徹豆司禮唱賜胙典祠啟王飲福受胙者免拜司禮唱陪祭官皆再拜司贊唱鞠躬拜興拜興平身陪祭官皆鞠躬【大樂作】拜興拜興平身【樂止】

送神司禮唱送神典祠啟鞠躬拜興拜興平身司禮唱在位官皆再拜司贊唱鞠躬拜興拜興平身王與陪祭官皆鞠躬【大樂作】拜興拜興平身【樂止】

望燎司禮唱望燎讀祝官取祝捧幣者取幣掌祭官取饌詣燎所典祠啟詣望燎位【大樂作】典祠典儀導王至望燎位【樂止】候燎半司禮唱可燎典祠啟禮畢導引王還次引禮引陪祭官出

各府州縣祭風雲雷雨師儀

時日春以驚蟄日秋用秋分日行事

齋戒前三日三獻官散齋二日於別寢致齋一日於祭所執事人員齋各一日於祭所

陳設前祭二日有司掃除壇上下設三獻官次於壇門外前一日執事者設省牲位於南門外設神位於壇上近北南向每位設籩四於神位之左豆四於神位之右簠簋各一於籩豆之間毛血豆於簠簋前爼二又於其前香燭案於爼前爵坫沙池於香案之前祝版位於神位之右設酒尊所於壇上東南隅犧尊一山罍一設幣篚位附於酒尊所設盥洗位於壇下之東爵洗位於盥洗位之北初獻位於壇下正中之南亞獻位於初獻位之左終獻位於初獻位之右稍後從祭官位於獻官之後引贊位於獻官之左右贊禮二人位於壇下之東讀祝位於神位之右掌祭二人位於神位之左右司尊司爵司洗捧幣位各於其所設望燎位於壇之西南省牲前祭一日執事者引三獻官至省牲位執事者自門東牽牲東行過獻官前執事者吿腯訖牽詣神廚獻官詣廚視鼎鑊滌漑訖遂烹牲以豆取毛血置於饌所

正祭奠幣醜前五刻行事執事者入實尊罍籩豆簠簋登鉶陳毛血豆祝版三獻官服公服簽祝版於次執事者各冠垂腳唐帽圎領白襴衫烏角帶各入就位引贊引獻官入就壇下拜位贊禮唱有司已具請行事贊禮唱鞠躬拜興拜興平身贊者唱奠幣引贊引初獻官詣盥洗位搢笏盥手帨手出笏引詣風雲雷雨師神位前贊禮唱跪搢笏執事者以幣跪進於初獻之右初獻受幣奠於神位前訖稍後引贊唱俯伏興拜興拜興平身復位

初獻贊禮唱行初獻禮引贊引獻官詣爵洗位搢笏受爵滌爵拭爵以爵授執事者出笏次引初獻自南陛升壇詣酒尊所搢笏受爵司尊者舉羃酌犧尊之緹齊以爵授執事者出笏引詣神位前北向立引贊唱跪搢笏掌祭官捧香跪進於獻官之左引贊唱上香上香三上香初獻三上香訖執爵者捧爵跪進於初獻官之右受爵引贊唱祭酒祭酒三祭酒初獻三祭酒奠爵出笏讀祝官取祝版跪於神位之右讀訖引贊唱俯伏興拜興拜興平身

亞獻終獻其行事並與初獻同【惟不讀祝】

飲福贊禮唱飲福贊引引初獻官詣飲福位西向立掌祭者以爵酌福酒持詣獻官之左引贊唱鞠躬拜興拜興平身初獻官再拜訖引贊唱跪搢笏初獻官跪搢笏掌祭舉福酒爵進於初獻之左初獻官受爵祭酒少許飲福酒奠爵掌祭官減神位前胙肉跪進於初獻之左初獻受胙以胙授執事者引贊唱出笏俯伏興拜興拜興平身初獻再拜訖引復位贊禮唱賜胙初獻官飲福受胙免拜在位者皆再拜唱鞠躬拜興拜興平身亞獻官以下皆鞠躬拜興拜興平身

望燎贊禮唱詣望燎位引贊引初獻官以下詣望燎位祝人取祝幣人取幣掌祭取饌置於燎所贊禮唱可燎東西面各一人舉炬火燔之柴半燎贊引唱禮畢引初獻官以下及諸從祭官以次出

明集禮卷十三

欽定四庫全書

明集禮卷十四

吉禮十四

專祀嶽鎭海瀆天下山川城隍

總序

嶽鎭海瀆之祀虞舜以四仲月巡狩而祭四嶽東嶽曰泰山四嶽之所宗也故又曰岱宗南嶽曰衡山西嶽曰華山北嶽曰恆山而未言五嶽王制曰天子祭天下名山大川五嶽四瀆始有五嶽之稱蓋以中嶽嵩山並列也又周官小宗伯兆四望於四郊鄭謂四望爲五嶽四鎭四瀆四瀆者江河淮濟四鎭者東曰沂山西曰嶽山南曰會稽北曰醫無閭也詩序又曰巡狩而祀四嶽河海則又有四海之祭焉蓋天子方望之事無所不通而嶽鎭海瀆在諸侯封內者諸侯亦各以其方祀之秦罷封建嶽瀆皆領於祠官及漢復建諸侯則侯國各自祀其封內山川而天子無所預焉武帝時諸侯或分或廢五嶽皆在天子之邦至宣帝時嶽瀆始有使者持節侍祠之禮矣由魏及隋嶽鎭海瀆皆卽其地立祠命有司致祭唐宋之制則有命本界刺史縣令之祠又有因郊祀而望祭之祠又有遣使之祠焉元遣使祀嶽鎭海瀆分東南西北中爲五道其天下山川之祀則虞書曰望於山川徧於羣臣周頌曰懷柔百神周官小宗伯兆山川邱陵墳衍各因其方王制凡山川之小者其祭秩視伯子男劉向謂山川能生物出雲雨施潤澤品類以百數故視伯子男也其在諸侯封內者諸侯又自祭之如楚祭睢漳晉祭惡池齊祭配林是已及秦罷封建則皆領於天子之祠官焉由漢唐以及宋元嶽鎭海瀆之外皆有其餘山川之祀若其城隍之祀莫詳事始先儒謂旣有社矣不應復有城隍故唐李陽冰縉雲城隍記謂祀典無之惟吳越有之爾然成都城隍祠太和中李徳裕所建張說有祭荊州城隍文杜牧有祭黃州城隍文則不獨吳越爲然又蕪湖城隍祠建於吳赤烏二年髙齊慕容儼梁武陵王祀城隍神皆書於史則又不獨唐而已宋以來其祀徧天下或錫廟額或頒封爵至或遷就附會各指一人以爲神之姓名如鎭江慶元寧國太平華亭蕪湖等郡邑皆以爲紀信隆興贑袁江吉建昌臨江南康皆以爲灌嬰是也張說祭荊州城隍文曰致和產物助天育人張九齡祭洪州城隍文曰城池是保甿庶是依則前代崇祀之意有在矣國朝旣於方丘以嶽鎭海瀆天下山川從祀復於春秋淸明霜降日遣官專祀嶽鎭海瀆天下山川於國城之南而以京師及天下城隍附祭焉至於外夷山川亦列祀典若國有祈禱則又遣使降香專祀於其本界之廟若夫山川之在王國城隍之在郡縣者則自以時致祭

封爵

周官天子祭天下名山大川五嶽視三公四瀆視諸侯夏傳云其餘山川視伯小者視子男謂視其牲幣粢盛籩豆爵獻之數以定殺輕重非有所尊卑而加之以封爵也至唐武后垂拱四年始封嵩山爲神嶽天中王通天元年又尊爲皇帝神龍元年復爲天中王先天二年封華嶽爲金天王宗開元十一年封泰山神爲天齊王禮秩加三公一等天寶五年封中嶽爲中天王南嶽爲司天王北嶽爲安天王六年封河瀆爲靈源公濟瀆爲淸源公江瀆爲廣源公淮瀆爲長源公十年封東海爲廣徳王南海爲廣利王西海爲廣潤王北海爲廣澤王封沂山爲安東公會稽山爲永興公嶽山爲成徳公霍山爲應聖公醫巫閭山爲廣寧公宋眞宗大中祥符元年泰山天齊王加號仁聖進封河瀆爲顯聖靈源公五年加號東嶽曰天齊仁聖帝南嶽曰司天昭聖帝西嶽曰金天順聖帝北嶽曰安天元聖帝中嶽曰中天崇聖帝遣使充奉冊使奉玉冊衮冕詣五嶽祭告又加號東嶽淑明後南嶽景明後北嶽靖明後中嶽正明後仁宗康定二年加封東海爲淵聖南海爲洪聖西海爲通聖北海爲衝聖江瀆爲廣源王河瀆爲靈源王淮瀆爲長源王濟瀆爲淸源王慶曆二年增封南海神爲洪聖廣利昭順王神宗元丰八年始封西鎭吳山爲成徳王徽宗大觀四年加東海以助順之號髙宗紹興三十一年加封江瀆昭靈孚應威烈廣源王元世祖至元二十八年加封東嶽曰大生南嶽曰大化西嶽曰大利北嶽曰大貞中嶽曰大寧加封江瀆爲順濟河瀆爲濟淮瀆曰溥濟濟瀆曰善濟東海爲廣徳靈會王南海爲廣利靈孚王西海爲廣潤靈通王北海爲廣澤靈祐王成宗大徳二年加封東鎭沂山爲元徳東安王南鎭會稽山爲昭徳順應王西鎭吳山爲成徳永靖王北鎭醫巫閭山爲眞徳廣寧王中鎭霍山爲崇徳應靈王其餘山川之封號則唐武后垂拱四年封洛水神爲顯聖侯宗天寶中封昭應山爲徳公太白山爲神應公文宗開成二年封洛南山爲廣惠公僖宗幹寧五年封少華山爲佑順侯昭宗天佑二年封洞庭湖君爲利涉侯靑艸湖君爲安流侯宋眞宗大中祥符元年封泰山通泉廟爲吳派侯亭亭廟爲廣禪侯鄒嶧山爲靈巖侯徽宗大觀二年封樂山爲仁勇公紹興二年封梓潼山爲英顯武烈忠佑廣濟王元至大三年封樂山爲宗澤仁勇公皇慶年間封梓潼山爲英顯武烈忠惠靈濟王馬鞍山爲衍慶顯佑昭徳靈感王延祐二年封麗陽山爲仁文神武廣佑忠聖王延祐五年封太白山爲康衞惠濟王至治二年封新羅山爲忠義靈濟威惠廣佑王至治二年封昭亭山爲靈應忠烈顯正福佑廣惠王至治三年封韓山爲明徳奕應侯泰定元年封防山爲嘉惠昭應王蒙村河爲善佑淵聖廣源王常山雹泉神爲廣惠靈濟昭烈王封洛川爲昭應顯佑仁濟公若其城隍之封則後唐淸泰元年嘗封臨安府城隍爲順義保寧王宋封顯正康濟王號永固廟梁封紹興府城隍爲崇福侯淸泰封興徳保闉王宋封昭順靈濟孚祐忠應王大抵城隍封爵至宋幾徧天下矣不能悉舉也元封燕京城隍爲防國王至治中嘗加封溧水城隍爲靈佑廣惠侯國朝初循舊制嘗封城隍京都爲承天鑑國司民統神升福大帝各府爲鑑察司民城隍威靈公各州爲鑑察司民城隍靈祐侯各縣爲鑑察司民城隍顯祐伯其山川之神亦因守臣之請間有封者洪武三年五月上出睿斷逺稽古禮降詔曰自有元失馭羣雄鼎沸土宇分裂聲教不同朕奮起布衣以安民爲念訓將練兵平定華夷大統以正永惟爲治之道必本於禮考諸祀典知五嶽五鎭四海四瀆之封起自唐世崇名美號歷代有加在朕思之則有不然夫嶽鎭海瀆皆髙山廣水自天地開辟以至於今英靈之气萃而爲神必皆受命於上帝幽微莫測豈國家封號之所可加瀆禮不經莫此爲甚至如忠臣烈士亦依當時初封以爲實號後世溢美之稱皆與革去其孔子善明先王之要道爲天下師以濟後世非有功於一方一時者可比所有封爵宜仍其舊庶幾神人之際名正言順於理爲當用稱朕以禮祀神之意所有定到各各神號五嶽稱東嶽泰山之神南嶽衡山之神中嶽嵩山之神西嶽華山之神北嶽恆山之神五鎭稱東鎭沂山之神南鎭會稽山之神中鎭霍山之神西鎭吳山之神北鎭醫巫閭山之神四海稱東海之神南海之神西海之神北海之神四瀆稱東瀆大淮之神南瀆大江之神西瀆大河之神北瀆大濟之神各處府州縣城隍稱某府某州某縣城隍之神歷代忠臣烈士並依當時初封名爵稱之天下神祠無功於民不應祀典者卽系淫祀有司毋得致祭於戲明則有禮樂幽則有鬼神其理旣同其分當正故玆詔示咸使聞知遂遣使頒諭天下且刻石於各廟可謂一洗千古之陋者矣

祭所

周官小宗伯兆四望於四郊兆謂壇之營域也秦自崤以東所祠者其山則嵩山恆山泰山會稽其川則濟淮自華以西所祠者其山則華山嶽山河祠於臨晉江水祠於蜀漢祖亦祠河於臨晉武帝祠中嶽太室又禮之天柱山號曰南嶽宣帝以四時祠江海祠東嶽泰山於愽中嶽太室於嵩山南嶽山於西嶽華山於華陰北嶽恆山於上曲陽河於臨晉江於江都淮於平氏濟於臨邑界中光武祀北郊祀地只從祀中嶽在未四嶽各在其方孟辰之地在中營內海在東四瀆河在西濟在北淮在東在外營內魏祀五嶽四瀆晉立北郊於覆舟山五嶽四望四海四瀆皆從祀梁令郡國有五嶽者置宰祀三人及祀海瀆之應祀者後魏立五嶽四瀆廟於桑幹水之陰春秋遣有司致祭隋祀四鎭並冀州鎭霍山俱就山立祠祀東海於會稽縣界南海南鎭俱近海立祠四瀆亦如之唐制嶽鎭海瀆旣皆從祀方丘又每年以五郊迎气日祭之於本界東嶽岱山祭於兗州東鎭沂山祭於沂州東海於萊州東瀆大淮於唐州南嶽衡山於衡州南鎭防稽山於越州南海於廣州南瀆大江於益州中嶽嵩山於雒州西嶽華山於華州西鎭吳山於隴州西海及西瀆大河於同州北嶽恆山於定州北鎭醫巫閭山於均州北海及北瀆大濟於洺州皆命本界都督刺史行事開元天寶又遣使分祭之宋制祭東嶽於兗州西嶽於華州北嶽於定州南嶽於衡州中嶽於河南府東鎭於沂州南鎭於越州西鎭於隴州中鎭於晉州東海於萊州南海於廣州西海河瀆並於河中府北海濟瀆並於孟州淮瀆於唐州江瀆於成都府遙祭北鎭醫巫閭山於定州北嶽祠各以本縣令尉兼廟令丞專掌其事眞宗景徳中加五嶽帝號遣使卽其廟祀之神宗元丰中建四望壇於四郊望祀嶽鎭海瀆每方嶽鎭共一壇海瀆共一坎元遣使致祭皆就嶽鎭海瀆之廟國朝旣於國城南建祠合祀嶽鎭海瀆山川城隍若遣使致祭則各就嶽鎭海瀆之廟自如故事云

瘞坎

周官大宗伯以血祭祭五嶽以貍沈祭山林川澤說者謂牲幣之物山林則貍之川澤則沈之所以順其性之舍藏以通信於神明也魏文帝黃初三年禮五嶽四瀆咸秩羣祀沈瘞圭璋唐祀嶽鎭海瀆爲瘞坎於壇之壬地方深取足容物海瀆則坎內爲壇髙丈四尺皆爲陛又於瘞坎之東北設獻官望瘞位祭海瀆則無望瘞之禮祭畢取牲幣饌物置於坎置土半坎祭海瀆則以幣血沈之宋神宗元丰三年建四望壇於四郊皆用血祭瘞埋元遣使祀嶽瀆海鎭無瘞坎之禮國朝嶽鎭海瀆祭畢其祝幣牲饌嶽鎭則瘞之於坎海瀆則沈之於水其國南羣祀壇則並置於瘞坎

祝版

周禮太祝國將有事於四望則前祝秦漢皆設太祝以主嶽瀆山川之祀唐開元禮其祝版並署禦名先享祭日附驛發遣其制長二尺四寸闊一尺二寸闊厚一分用楸梓木其文曰嗣天子某謹遣某官某敢昭告於某神東嶽曰惟神贊養萬品作鎭一方式因春始【南嶽雲夏始中嶽雲季夏西嶽雲秋始北嶽雲冬始】謹以玉幣犧齊粢盛庶品朝薦於東嶽岱宗【南嶽衡山中嶽嵩山西嶽華山北嶽恆山祝文並同】尙享東瀆大淮曰惟神源流深潛泌潤溥洽阜成百谷防滌三川靑春伊始用遵典秩南瀆大江曰惟神總合大川朝宗巨海功昭順化徳表靈長敬用夏首修其常典西瀆大河曰惟神上通云漢光啟圖書分道九枝旁潤千里素秋戒序用率常典北瀆大濟曰惟神泉源淸潔浸彼遐邇播通四海作紀一方冬肇節聿修典制【首尾並同】宋太宗至道元年分祀五嶽故事禦書祝版翰林學士王禹偁上言準禮五嶽視三公今𨿽加王爵亦同人臣而天子稱名恐非古制太宗曰昔唐徳宗猶拜風雨況舊制素定豈可廢也朕爲萬民祈福桑林之禱猶無所憚至於書名又何損乎眞宗大中祥符三年太常禮儀院請五嶽祭告祝版祭畢焚於廟所從之元遣使祀名山大川祝文曰天子謹遣臣某官而不稱名國朝親祀祝文自署禦名遣官代祀祝文稱嗣天子某謹遣臣某官姓名敢昭吿於東嶽泰山之神惟神磅礡英靈參贊化育位於東方爲嶽之首及出膚寸之云不崇朝而雨天下有滋稼苗民賴以生功被於世歷代帝王咸惇祀典或躬臨而奉祭或遣使以伸忱朕允膺天命肇造丕基禮宜親臨致祀今國治未周新附未撫或居以圖治或出而視師是用命使以表朕衷惟神鑑焉尙享西嶽曰惟神气應金方靈鐘兌位奠於西極屹立巍巍長物養民功被於世歷代【云云同前下並同】南嶽曰惟神祝融諸峯奠彼南服崇髙峻極徳配離明長物養民功被於世北嶽曰惟神鎭並臨代峙立朔方終始陰陽著世悠久養民阜物功被寰中中嶽曰惟神嵩髙攸宅表此中區四嶽攸宗羣山環拱養民育物功被寰中東海曰惟神百川朝宗涵育深廣靈鐘坎徳潤衍震宗滋物養民功被於世歷代【云云同前下並同】西海曰惟神灝靈所鐘道裏遼邈坎徳深廣衍潤兌方滋物養民功被於世南海曰惟神環玆粵壤物鉅靈鐘坎徳深大離明斯配潤物養民功被於世北海曰惟神防攸司遐逺莫卽鐘靈坎徳奠位陰方潤物養民功被於世江瀆曰惟神岷蜀發源浩渺萬里朝宗於海坎徳靈長潤物養民澤被於世歷代【云云同前下並同】河瀆曰惟神發源昆侖亙絡中土配精天漢坎徳靈長潤物養民澤被於世淮瀆曰惟神源深桐柏演迆楚甸出雲致雨潤物養民坎徳靈長澤被於世濟瀆曰惟神沈浸覃懷功配三瀆流澄蕩濁潤物養民坎徳靈長澤被於世東鎭曰惟神鎭彼瑯琊羣山所仰宣澤布气育秀鐘靈生物養民功被於世歷代【云云同前下鎭並同】西鎭曰惟神作鎭汧陽羣山所仰宣澤布气育秀鐘靈生物養民功被於世南鎭曰惟神作鎭會稽羣山所仰宣澤布气育秀鐘靈阜物養民功被於世北鎭曰惟神鎭彼平營羣山所仰宣澤布气育秀鐘靈阜物養民功被於世中鎭曰惟神鎭彼霍邑三晉所瞻育秀暢靈奠玆中土生殖庶物功被寰宇洪武三年正月專遣使致祭於外夷山川其安南祝文曰惟神磅礡深廣流峙西南靈秀所鐘福庇一方使其國君世保境土當歷代中國帝王之興卽能慕義歸化得免兵戈靖安民庶神功爲大朕本布衣因四方云擾廓淸羣雄混一天下以承正統皆賴天地神明而至於此自臨禦以來海嶽鎭瀆俱已致祭邇者安南奉表稱臣考之典禮天子於山川之祀無所不通故特遣使以牲幣之祭往答神靈尙饗其髙麗祝文曰髙麗爲國奠於海東山勢磅礡水徳汪洋實皆靈气所鐘故能使境土安寧國君世享富貴尊慕中國以保生民神功爲大朕起自布衣今混一天下以承正統比者髙麗奉表稱臣朕嘉其誠已封王爵考之古典天子於山川之祀無所不通是用遣使敬將牲帛修其祀事以答神靈惟神鑑之尙饗其占城祝文曰惟神靈秀磅礡源流深廣以濟民物保安海邦使其國君世守境土尊附中國其功多矣朕起自布衣仰荷天地眷祐混一疆宇以承正統邇者占城奉表稱臣考之典禮天子於天下山川之祀無所不通故特遣使以牲幣之祭往答神靈惟神鑑之尙饗五月降詔嶽鎭海瀆復遣使代祀其祝文曰維洪武三年嵗次庚戌六月戊午朔越二十二日己卯某官臣某今防中書省防差欽賫祀文致祭於東嶽泰山之神皇帝制曰磅礡東海之西中國之東參穹靈秀生同天地形勢巍然古昔帝王登之觀滄海察地利以安生民故祀曰泰山於敬則誠於禮則宜自唐始加神之封號歷代相因至今曩者元君失馭海內鼎沸生民塗炭予起布衣承上天后土之命百神陰佑削平暴亂正位稱尊職當奉天地享鬼神以依時統一人民法當式古今寰宇旣淸特修祀儀因神有歷代之封號予起寒微詳之再三畏不敢效蓋神與穹壤同始靈鎭東方其來不知嵗月幾何神之所以靈人莫能測其職必受命於上天后土爲人君者何敢預焉予懼不敢加號特以東嶽泰山名其名依時祀神惟神鑑知尙饗南嶽中嶽西嶽北嶽祝文並同其東鎭祝文曰屹立沂州作鎭東方生同天地形勢巍然古先帝王察地利以安生民故祀之曰沂山於敬則誠於禮則宜自唐始加神之封號歷代相因至今曩者元君失馭海內鼎沸生民塗炭予起布衣承上天后土之命百神陰祐削平暴亂正位稱尊職當奉天地享鬼神以依時統一人民法當式古今寰宇旣淸特修祀儀因神有歷代之封號予起寒微詳之再三畏不敢效蓋神與穹壤同始靈鎭東方其來不知嵗月幾何神之所以靈人莫能測其職必受命於上天后土爲人君者何敢預焉予懼不敢加號特以東鎭沂山名其名依時祀神惟神鑑知尙饗其起句南鎭則曰屹立會稽作鎭南方中鎭則曰屹立霍州作鎭中央西鎭則曰屹立隴州作鎭西方北鎭則曰屹立營州作鎭北方【余並同東鎭】其東海祝文曰生同天地浩瀚之勢旣雄深淺之處莫測古昔人君名之曰海神而祀之於敬則誠於禮則宜自唐以及近代皆加以封號予因元君失馭四方鼎沸起自布衣承上天后土之祐百神之助削平暴亂以主中國職當奉天地享鬼神以依時式古法以治民今寰宇旣淸特修祀儀因神有歷代之封號予起寒微詳之再三畏不敢效蓋觀神之所以生與穹壤同立於世其來不知嵗月幾何凡施爲造化人莫可知其職必受命於上天后土爲人君者何敢預焉予懼不敢加號特以東海名其名依時祭祀神其鑑知尙饗【南海西海北海文並同】其東瀆大淮祝文曰源始桐柏潔而東逝納諸川以歸海古者人君尊曰淮瀆之神未嘗加號於敬則誠於禮則宜自唐始加神之封號歷代相因至今曩者元君失馭海內鼎沸予起布衣承上天后土之命百神陰祐削平暴亂正位稱尊職當奉天地享鬼神以依時統一人民法宜式古今寰宇旣淸特修祀儀因神有歷代之封號予起寒微詳之再三畏不敢效蓋神與穹壤同始其來不知嵗月幾何神之所以靈人莫能知其造化必受命於上天后土爲人君者何敢預焉予懼不敢加號特以東瀆大淮名其名依時祀神惟神鑑知尙饗其南瀆則曰源於岷山生同天地廣納諸川東逝於海古者人君尊曰江瀆之神【余文並同東鎭】其西瀆則曰源於昆侖其行也屈曲其激也有聲於山不徙於平壤則流蕩洶湧莫測自有天地則有之古之人君尊曰河瀆之神【余文並同東鎭】其北瀆則曰源始王屋伏流而出潔異眾水古者人君尊曰濟瀆之神【余文並同東鎭】

代祀嶽鎭海瀆碑文

洪武二年春正月四日羣臣來朝皇帝若曰朕自起義臨濠率眾渡江宅於金陵每獲城池必祭其境內山川於今十有五年罔敢或怠邇者命將出師中原底平嶽鎭海瀆悉在封域朕托天地祖宗之靈武功之成𨿽借人力然山川之神黙實相予自古帝王之有天下莫不禮秩尊崇朕曷敢違於是親選惇朴防潔之臣賜以衣冠俾齋沐端竦以俟遂以十月五日授祝幣而遣焉臣某承詔將事惟謹某月某日祭於祠下威靈歆格祀事孔明礱石鐫文用垂悠久惟神收藏萬類奠於東方【西南北隨方攺用】典禮旣崇綱維斯在尙期陰陽以和風雨以時物不疵癘民庶乂安是我聖天子之所望於神明者而亦神明助我邦家之靈驗也

代祀外夷山川碑文

洪武三年春正月三日癸巳皇帝禦奉天殿受羣臣朝乃言曰朕賴天地祖宗眷佑位於臣民之上郊廟社稷以及嶽鎭海瀆之祭不敢不恭邇者占城【安南髙麗並同】遣使奉表稱臣朕已封其王爲占城國王【安南髙麗同】則其國之境內山川旣歸職方考諸古典天子望祭𨿽無不通然未聞行實禮逹其境者今當具牲幣遣朝天宮道士某人前往用答神靈禮部尙書崔亮欽承上防惟謹乃諭臣某致其誠潔以俟於是上齋戒七日親爲祝文至十日庚子上臨朝以香授臣某將命而行臣某以某月某日至其國設壇城南某月某日敬行祀事於某國某山及諸山之神某水及諸水之神禮用告成臣某聞帝王之勤民者必致敬於神欽惟皇上受天明命丕承正統四海內外悉皆臣屬思與普天之下共享升平之治故遣臣某致祭於神神旣歆格必能庇其國王世保境土使風雨以時年谷丰登民庶得以靖安庶昭聖天子一視同仁之意是用刻文於石以垂示永久臣某謹記某國王臣某陪臣某官某

祭器

周官凡山川用蜃尊說者謂畫爲蜃尊乃漆尊也宋大明中器用陶匏不用蜃同郊祀禮以爵獻唐祀嶽鎭海瀆用尊六籩十豆十簠二簋二爼二宋祀嶽鎭海瀆酌尊用犧尊四象尊四祀山林川澤酌尊用犧尊三設尊並用大尊二山尊二著尊二象尊二壺尊六嶽鎭海瀆用籩十豆十簠二簋二盤一豋二鉶二山林川澤用籩八豆八簠一簋一盤一元遣使祭嶽瀆海鎭禮器無文國朝合祭嶽鎭海瀆天下山川城隍及遣使分祀每壇各尊三籩八豆八簠二簋二豋二州縣祀本境山川則尊二籩二豆二簠一簋一

玉幣

周官典瑞璋邸射以祀山川半圭曰璋邸本也射謂剡而上出禮神之玉也杜氏通典曰其幣各隨方色秦漢祀嶽瀆皆有珪幣魏用珪璋南宋祭霍山用赤璋纁幣唐祀嶽鎭海瀆玉用兩圭有邸幣隨方色宋用唐制元祀嶽鎭海瀆不用玉幣每嵗遣使奉祠銀香合一重二十五兩五嶽組金旛二鈔五百貫四瀆織金旛二鈔二百五十貫四海五鎭銷金旛二鈔二百五十貫天歷中香合加作銀五十兩國朝望祀用幣不用玉諸王同遣使奉祠嶽鎭海瀆各降眞香一炷沈香一合金香合一共一斤黃紵旛一對幣帛一段長丈有八尺銀三十五兩其外夷山川則髙麗旛用靑安南占城旛用紅余並同嶽鎭海瀆

牲

周官牧人望祀牲用少牢各隨方色秦祀嶽瀆用牛犢各一牢具漢興因之光武中元初祀五嶽共牛一頭海與四瀆共一頭宋孝武祭霍山牲用太牢羞用酒脯唐制五嶽四瀆四鎭四海牲皆用太牢謂牛羊豕也宋用羊豕各一口元遣使致祭嶽瀆鎭海皆用少牢國朝合祭嶽鎭海瀆山川各用犢一羊一豕一遣使代祀各廟並同州縣祭本境山川城隍用羊一豕一

酒齊

唐犧尊實醴齊象尊實盎齊山罍實淸酒宋犧尊實泛齊象尊實醴齊壺尊實事酒設尊並設五齊三酒國朝合祭嶽鎭海瀆天下山川城隍及遣使代祀犧尊實醴齊象尊實沈齊山罍實事酒州縣祭本境山川則象尊實緹齊壺尊實事酒

粢盛

唐祀嶽鎭海瀆簠實以黍稷簋實以稻粱宋祀嶽鎭海瀆簠實以黍稷簋實以稻粱祀山川簠實以黍簋實以稷國朝合祭嶽鎭海瀆天下山川城隍及遣使分祀並如宋制其州縣祭本境山川簠實以稷簋實以粱

籩豆之實

唐祀嶽鎭海瀆籩實以石鹽幹魚漧棗栗黃榛子仁菱仁芡仁鹿脯白餅黒餅豆以韭葅醓醢菁葅鹿醢芹葅兔醢筍葅魚醢脾析葅豚拍宋祀嶽鎭海瀆同唐制祀山林川澤則籩減白餅黒餅豆減脾析葅豚拍國朝合祭嶽鎭海瀆於國城之南及每嵗遣使分祀各廟並籩實以石鹽魚鱐棗栗榛菱芡脯豆實以韭葅醓醢菁葅鹿醢芹葅兔醢筍葅魚醢州縣祭本境山川則籩實以栗脯豆實以葵葅鹿醢

樂

周官大司樂奏姑洗歌南呂舞大罄以祀四望四望者五嶽四鎭四瀆也漢唐祭嶽鎭海瀆及遣使徧祀皆無用樂之文宋仁宗時祠南海神廟有樂曲禮官謂南海據令爲中祠宜如嶽瀆諸祠不用樂遂罷之徽宗政和五年用知廬州朱維言五嶽四瀆庇福一方生民受惠宜不在風雨雷師之下而祀不用樂乞依社稷例用大樂仍撰合用樂章行下嶽瀆所在州縣致祭從之元遣使嵗祀只用教坊樂國朝望祀用雅樂諸王祭本國山川則用大樂遣使代祀不用樂

祭服

周禮司服王祠四望則毳冕秦漢服俱袀唐制凡祭嶽鎭海瀆獻官各服其服三品毳冕四品繡冕五品冕六品以下爵弁若二服以下各依令有司三獻及太祝奉禮俱服祭服元遣使致祭嶽瀆海鎭則州縣官具公服陪祠國朝遣官攝祀並用公服

﹤史部﹐政書類﹐儀制之屬﹐明集禮﹐卷十四﹥﹤史部﹐政書類﹐儀制之屬﹐明集禮﹐卷十四﹥﹤史部﹐政書類﹐儀制之屬﹐明集禮﹐卷十四﹥﹤史部﹐政書類﹐儀制之屬﹐明集禮﹐卷十四﹥

專祀地祗壇諸神樂章

迎神

保和之曲

吉日良辰祀典式陳惟地之祗百靈繽紛嶽鎭海瀆山

黃林姑黃姑林南林【闕】

黃南姑林太川城隍內而中國外及四方濯濯厥靈昭鑑我心以候黃南林黃太姑太林太南黃姑黃太姑黃南姑林林姑以迎來格來歆

黃太南林姑南

奠幣

安和之曲

靈旗涖止有赫其威一念潛通幽明弗違有幣在篚物林黃太姑姑林南林南林姑太林太南黃南黃南姑姑薄而微神兮安畱尙其享之

林南林南林姑太黃太姑林

初獻

中和之曲

神兮我畱有薦必受享祀之初奠玆醴酒晨光初升祥夾黃太夾林南林太太林南林夾林夾黃太黃南林黃徴應候何以侑觴樂陳雅奏

南夾林夾黃太夾南黃林夾

亞獻

肅和之曲

我祀維何奉玆犧牲爰酌醴齊貳觴載升洋洋如在式黃林姑黃姑林南林南林黃太林太南黃黃南林姑黃燕以寧庶表微衷交於神明

南姑林黃太姑太南林姑黃

終獻

凝和之曲

執事有嚴品物斯祭黍稷非馨式將其意薦玆酒醴成太黃太姑林夷林太仲林夷林太林姑黃太黃太姑黃我常祀神其顧歆永言樂只

夷林太林黃太姑林夷林太

徹豆

壽和之曲

春祈秋報率爲我民我民之生賴於爾神維神祐之康黃林姑黃黃南姑林黃太姑太林太南黃黃南姑林姑寧是臻祭祀云畢神其樂歆

太南黃姑林南林南林姑黃

送神

豫和之曲

三獻禮終九成樂作神人以和旣燕且樂云車風馭靈林黃太姑林南林太黃南黃姑林太南黃黃南林姑黃光昭灼瞻望以思邈彼寥廓

林南林林姑黃太姑林南林

望瘞

熙和之曲

爼豆旣徹禮樂已終神之云還倐將焉從以望以瘞庶黃太姑林林南黃太黃南林姑姑林姑黃黃南黃姑林幾感通時和嵗丰維神之功

太南黃林姑黃太南林姑黃

降香遣官祀嶽鎭海瀆天下山川城隍儀注

時日春以淸明日秋以霜降日行事

齋戒皇帝散齋二日致齋一日獻官【以省臺官充】及各執事官俱散齋二日致齋一日

降香前祀一日淸晨有司立仗百官具公服侍班皇帝服皮弁服陞奉天殿捧香授獻官獻官捧由中陛降中道出至午門外置龍亭內儀仗鼓吹導引至祭所陳設前祀一日有司陳設如圖儀

省牲前祀一日獻官公服詣壇東省牲贊禮引至省牲位執事者牽牲省訖詣神廚視鼎鑊視滌濯畢遂烹牲

正祭祭日淸晨執事者入實尊罍簠簋籩豆牲爼並陳毛血豆於神位前列篚幣於酒尊所贊引引獻官及應祀官各入就位

迎神贊禮唱迎神恊律郎舉麾奏【闕】之曲執事者以毛血瘞於坎【樂闕成止】贊禮唱有司已具請行禮唱鞠躬拜興拜興平身獻官及在位者皆鞠躬拜興拜興平身【樂止】復位

奠幣贊禮唱奠幣贊引引獻官詣盥洗位搢笏盥手手出笏詣五嶽神位前恊律郎奏【闕】之曲贊禮唱跪獻官北向跪搢笏三上香執事者捧幣東向跪授獻官獻官受幣贊禮唱奠幣獻官興奠幣於神位前贊禮唱鞠躬拜興拜興平身次詣五鎭神位前【奠幣如上儀訖】次詣四海四瀆鐘山江東兩淮兩浙江西湖廣山東山西河南陜西北平福建廣東廣西海南海北左右兩江山川之神並京都各府城隍外夷山川之神皆以次自左而右逐位上香奠幣皆如五嶽神位前之儀奠訖【樂止】復位

進爼贊禮唱進爼執事者舉爼升階恊律郎跪俛伏舉麾奏【闕】之曲贊禮引獻官至五嶽神位前搢笏以爼奠於神位前訖出笏【以下二十一位進俎皆同】

初獻贊禮唱行初獻禮贊引引獻官詣爵洗位搢笏滌爵拭爵以爵授執事者【以下二十一位爵其滌拭授皆同】詣酒尊所司尊者舉羃執爵者以爵進酌醴齊以爵授執事者【以下二十一位進爵酌醴授執事皆同】出笏贊禮唱引詣五嶽神位前恊律郎舉麾奏【闕】之曲武功之舞贊禮引至神位前跪搢笏三上香三祭酒奠爵出笏俯伏興平身少退鞠躬拜興拜興平身次詣五鎭以下二十一位其上香祭酒退拜皆如上儀拜畢【樂舞止】贊禮唱讀祝獻官跪讀祝官取祝版於神右跪讀畢【樂舞作】贊禮唱俯伏興平身稍後鞠躬拜興拜興平身【樂舞止】

亞獻終獻並如初獻儀【惟不讀祝】

飲福受胙贊禮唱飲福受胙贊引引獻官詣飲福位鞠躬拜興拜興平身稍前跪搢笏進爵祭酒飲福酒以爵復於坫奉爼者進爼獻官受爼以爼授執事者出笏俯伏興平身鞠躬拜興拜興平身復位

徹豆贊禮唱徹豆掌祭官徹豆贊禮唱賜胙傳贊唱已飲福受胙者不拜在位官皆再拜鞠躬拜興拜興平身

送神贊禮唱送神恊律郎舉麾奏【闕】之曲贊禮唱鞠躬拜興拜興平身獻官以下皆再拜祝人取祝幣人取幣詣望瘞位

望瘞贊禮唱望瘞贊引引獻官詣望瘞位執事者以祝版幣饌置於坎贊禮唱可燎執事者舉炬火燔至半東西面各二人以土置於坎贊禮唱禮畢獻官以下各以次退

諸侯王祭封內山川

三代命祀祭不越望故諸侯祭名山大川之在其地者如魯人祭泰山晉人祭河楚人祭江漢睢漳是也茍不在其封內者則不敢以祭漢文帝時名山大川在諸侯封內者其國各自奉祠隋唐宋元郡不封建故缺其禮國朝封建諸皇太子爲王始得各祭其國內山川一遵周漢故事云

祝文

洪武三年月皇帝制曰朕以一身渡江始立太平郡次駐金陵於今十有六年枝葉茂盛子孫十有一人已命長子爲皇太子其餘防者於今年四月初七日皆封以王爵第二子某建國於秦國內山川之祀王實主之因其年防未能往祭欲令作詞以奉神其詞必非己出然久不告神朕心甚慊今朕以詞實告遣使賫香幣陳牲醴特伸祭告惟神鑑知尙饗【其晉燕趙吳楚潭齊魯靖江九國制文同】秦國則西嶽華山之神及諸山之神西瀆大河之神及諸水之神晉國則中鎭霍山之神及諸山之神汾水之神及諸水之神燕國則北鎭醫巫閭山之神及諸山之神易水之神及諸水之神趙國則北嶽恆山之神及諸山之神滹沱河之神及諸水之神吳國則南鎭會稽山之神及諸山之神浙江之神及諸水之神楚國則大別山之神及諸山之神江漢水之神及諸水之神潭國則南嶽衡山之神及諸山之神洞庭水之神及諸水之神齊國則東嶽泰山之神及諸山之神東海之神及諸水之神魯國則嶧山之神及諸山之神沂水之神及諸水之神靖江則舜山之神及諸山之神漓江之神及諸水之神

王國祭山川壇儀

齋戒前期王散齋二日於別殿王相府官於正寢王致齋一日於正殿王相府官於公

省牲先祭二日執事設王次於廟壇南門外道之東南向先祭一日典儀典祠導王至次執事者各執事典儀典祠導王至省牲位執事者自東牽牲西行過王前省訖執事牽牲詣神廚典儀典祠導王詣神廚視鼎鑊視滌濯訖典儀典祠導王還次

陳設先祭一日典祠依圖陳設

正祭祭日淸晨典祠率執事者各實尊罍簠簋籩豆豋鉶置篚幣於案祝版於諸神位之右大樂入就位諸執事及陪祭官入就位典祠啟王服逺遊冠絳紗袍典祠典儀導王至位北向立典祠典儀分左右立於王之前

迎神司禮唱迎神【大樂作】司禮唱請行禮典祠啟有司謹具請行事啟鞠躬拜興拜興平身司禮唱在位官再拜司贊唱鞠躬拜興拜興平身王與在位官皆鞠躬拜興拜興平身【大樂止】

奠幣初獻司禮唱奠幣行初獻禮典祠啟詣盥洗位【大樂作】典儀典祠導王至盥洗位【大樂止】典祠啟搢圭王搢圭典祠啟盥手司盥洗者酌水王盥手訖司巾者以巾進典祠啟帨手王帨手訖典祠啟出圭王出圭典祠啟詣爵洗位典祠典儀導王至爵洗位典祠啟搢圭王搢圭執爵官以爵進典祠啟受爵王受爵典祠啟滌爵司爵洗者酌水王滌爵訖典祠啟拭爵司巾者以巾進王拭爵典祠啟以爵授執事者王以爵授執爵官典祠啟出圭王出圭啟詣山川神位前【大樂作】典祠典儀導王至神位前【樂止】奉爵奉幣者前行典祠啟跪王跪掌祭詣案取香跪進於王之左典祠啟搢圭王搢圭啟上香上香三上香王三上香訖奉幣者捧幣跪進於王之右王受幣奠於神位前奉爵者捧爵跪進於王之右王受爵典祠啟祭酒祭酒三祭酒奠爵王三祭酒奠爵訖典祠啟出圭王出圭讀祝官取祝跪讀於神位之右讀畢復以祝置於案典祠啟俯伏興拜興拜興平身王俯伏興【大樂作】拜興拜興平身【樂止】典祠啟復位典祠典儀導王復位

亞獻司禮唱行亞獻禮典祠啟行亞獻禮掌祭官於神位前爵內斟酒典祠啟鞠躬拜興拜興平身王鞠躬【大樂作】拜興拜興平身【樂止】

終獻如亞獻之儀

飲福受胙司禮唱飲福受胙執事轝香案置於王拜位前執事酌福酒舉胙肉典祠啟飲福受胙【大樂作】典祠典儀導王至香案前位典祠啟鞠躬拜興拜興平身王鞠躬拜興拜興平身典祠啟跪搢圭王跪搢圭執事捧爵東向跪進於王受爵訖啟飲福酒王祭酒少許飲福酒以爵置於坫執事官東向跪進胙於王王受胙以胙受左右左右西向跪受興典祠啟出圭王出圭啟俯伏興拜興拜興平身王俯伏興【大樂作】拜興拜興平身【樂止】典祠啟復位典祠典儀導王復位

徹豆司禮唱徹豆掌祭官徹豆司禮唱賜胙典祠啟王飲福受胙者免拜司禮唱陪祭官皆再拜司贊唱鞠躬拜興拜興平身陪祭官皆鞠躬【大樂作】拜興拜興平身【樂止】

送神司禮唱送神典祠啟鞠躬拜興拜興平身司禮唱在位官皆再拜司贊唱鞠躬拜興拜興平身王與陪祭官皆鞠躬【大樂作】拜興拜興平身【樂止】

望燎司禮唱望燎讀祝官取祝捧幣者取幣掌祭官取饌詣燎所典祠啟詣望燎位【大樂作】典祠典儀導王至望燎位【樂止】候燎半司禮唱可燎典祠啟禮畢導引王還次引禮引陪祭官出

王國祭城隍儀

齋戒前期王散齋二日於別殿王相府官於正寢王致齋一日於正殿王相府官於公廨

省牲先祭二日執事設王次於廟壇南門外道之東南向先祭一日典儀典祠導王至次執事者各執事典儀典祠導王至省牲位執事者自東牽牲西行過王前省訖執事牽牲詣神廚典儀典祠導王詣神廚視鼎鑊視滌濯訖典儀典祠導王還次

陳設先祭一日典祠依圖陳設

正祭祭日淸晨典祠率執事者各實尊罍籩豆簠簋豋鉶置幣篚於案祝版於神位之右大樂入就位諸執事及陪祭官入就位典祠啟王服逺遊冠絳紗袍典祠典儀導王至位北向立典祠典儀分左右立於王之前迎神司禮唱迎神【大樂作】司禮唱請行禮典祠啟有司謹具請行事啟鞠躬平身司禮唱在位官再拜司贊唱鞠躬拜興拜興平身王鞠躬平身在位官鞠躬拜興拜興平身【樂止】

奠幣初獻司禮唱奠幣行初獻禮典祠啟詣盥洗位【大樂作】典儀典祠導王至盥洗位【大樂止】典祠啟搢圭王搢圭典祠啟盥手司盥洗者酌水王盥手訖司巾者以巾進典祠啟手王帨手訖典祠啟出圭王出圭典祠啟詣爵洗位典祠典儀導王至爵洗位典祠啟搢圭王搢圭執爵官以爵進典祠啟受爵王受爵典祠啟滌爵司爵洗者酌水王滌爵訖典祠啟拭爵司巾者以巾進王拭爵典祠啟以爵授執事者王以爵授執爵官典祠啟出圭王出圭啟詣城隍神位前【大樂作】典儀典祠導王至神位前北向立【樂止】典祠啟搢圭王搢圭啟上香上香三上香王三上香訖捧幣者以幣進於王之右王受幣奠於神位前捧爵者以爵進於王之右王受爵典祠啟祭酒祭酒三祭酒奠爵王三祭酒奠爵訖典祠啟出圭王出圭讀祝官取祝讀於神位之右讀訖復以祝置於案典祠啟鞠躬王鞠躬【大樂作】典祠啟平身王平身典祠啟復位典祠典儀導王復位【樂止】

亞獻司禮唱行亞獻禮典祠啟行亞獻禮典祠典儀導王至神位前掌祭官於神位前爵內斟酒典祠啟鞠躬【大樂作】王鞠躬啟平身王平身典祠典儀導王復位終獻如亞獻之儀

飲福受胙司禮唱飲福受胙執事轝香案置於王位前執事酌福酒舉胙肉典祠啟飲福受胙【大樂作】典祠典儀導王至香案前位典祠啟鞠躬平身王鞠躬平身典祠啟搢圭王搢圭執事捧爵東向進於王王受爵啟飲福酒王祭酒少許飲福酒以爵置於坫執事官東向進胙於王王受胙以胙授左右左右西向受之典祠啟出圭王出圭典祠啟鞠躬平身【大樂作】王鞠躬平身典祠啟復位典祠典儀導王復位【樂止】

徹豆司禮唱徹豆掌祭官徹豆司禮唱賜胙典祠啟王飲福受胙者免禮司禮唱陪祭官皆再拜司贊唱鞠躬拜興拜興平身陪祭官皆鞠躬【大樂作】拜興拜興平身【樂止】

望燎司禮唱望燎讀祝官取祝捧幣者取幣掌祭官取饌詣燎所典祠啟詣望燎位【大樂作】典祠典儀導至望燎位【樂止】燎半司禮唱可燎典祠啟禮畢導引王還次引禮引陪祭官出

各府州縣祭山川

古者諸侯祭其封內山川後世封建旣廢山川之在郡縣者自唐以來皆祭嶽鎭海瀆祀官以當界都督刺史充其或水旱災厲則牧守各隨其界內而祈謁其於郡縣築壇通祀如風雨雷師之祭則未之前聞也國朝於王國旣已祭其封內山川而郡縣亦得於本境築壇致祭凡各府州縣山川壇皆築於城西南髙三尺四出陛三級方二丈五尺祭則設主於其上以春秋淸明霜降日行事牲用羊一豕一籩二實以栗黃牛脯豆二實以葵葅鹿醢簠一實以黍飯簋一實以稷飯象尊一實以緹齊壺尊一實以事酒

各府州縣祭山川壇儀

時日春用淸明日秋用霜降日行事

齋戒前三日三獻官【守令爲初獻僚屬以次爲亞終獻】散齋二日於別寢致齋一日於祭所散齋理事如舊惟不弔防問疾不作樂不判署刑殺文書不行刑罰不預穢惡事致齋惟祭事得行其餘悉斷執事人員齋各一日於祭所陳設前祭二日有司掃除壇內外設三獻官執事官次於壇壝門外爲瘞坎於門外之西北方深取足容物前一日執事設省牲位於南門之外設山川神位於壇上之北正中南向每位設籩四於神位之左豆四於神位之右簠簋各一於籩豆之間毛血豆於簠簋之前爼二又於毛血之前香燭案於爼前爵坫沙池於香案之前祝版於神位之右設酒尊位於壇上東南隅犧尊一山罍一次之設幣篚位附於酒尊所設爵洗位於壇下之東盥洗位於爵洗之東初獻官位於壇下之正中北向亞獻官位於初獻位之左終獻官位於初獻位之右掌祭官二人位於神位之左右司尊司爵司洗捧幣位各於其所設望瘞位於壇之西南

省牲前祭一日執事者引三獻官至省牲位北向立執事者自門東牽牲西行過獻官前省訖執事者牽詣神廚遂烹牲執事以豆取毛血置饌所

正祭奠幣祭日丑前五刻行事執事者入實尊罍籩豆簠簋豋鉶陳毛血豆祝版執事者各服垂角唐巾盤領衫各就位引贊引獻官各服公服入就位贊引唱有司已具請行事贊禮唱鞠躬拜興拜興平身在位皆再拜贊者唱奠幣引贊引初獻官詣盥洗位引贊唱搢笏初獻官搢笏唱盥手司盥洗者酌水盥訖唱手司巾者以巾進帨訖唱出笏初獻官出笏引詣山川神位前北向立唱跪搢笏初獻官跪搢笏執事者以幣跪進於初獻之右初獻官受幣奠於神位前訖稍後引贊唱俯伏興拜興拜興平身初獻官俯伏興拜興拜興平身引復位

初獻贊禮唱行初獻禮引贊引初獻官詣爵洗位引贊唱搢笏初獻搢笏執爵者以爵進初獻受爵司爵洗者酌水初獻滌爵拭爵以爵受執事者引贊唱出笏初獻出笏引詣酒尊所引贊唱搢笏初獻官搢笏訖執事者以爵授初獻初獻執爵司尊者舉羃酌犧尊之緹齊以爵授執事者引贊唱出笏初獻官出笏引詣山川神位前北向立引贊唱搢笏跪初獻搢笏跪掌祭官捧香跪進於初獻之左引贊唱上香上香三上香初獻三上香訖執事者以爵跪進於初獻之右初獻受爵引贊唱祭酒三祭酒奠爵初獻三祭酒奠爵訖引贊唱出笏讀祝官取祝跪於神位之右讀訖引贊唱俯伏興拜興拜興平身初獻再拜訖引復位

亞獻終獻並如初獻之儀【惟酌山罍之事酒與不讀祝與初獻不同】

飲福贊禮唱飲福贊禮引初獻官詣飲福位西向立掌祭者以爵酌福酒持詣獻官之左引贊唱鞠躬拜興拜興平身初獻官再拜訖引贊唱跪搢笏初獻跪搢笏掌祭舉福酒爵進於初獻之左初獻受爵祭酒少許飲福酒奠爵掌祭者減神位前胙肉跪進於初獻之左初獻受胙以胙授執事者引贊唱出笏俯伏興拜興拜興平身初獻再拜訖引復位贊禮唱賜胙初獻官飲福受胙免拜在位者皆再拜唱鞠躬拜興拜興平身亞獻官以下皆鞠躬拜興拜興平身

望瘞贊禮唱詣望瘞位引贊引初獻官以下詣望瘞位北向立祝人取祝幣人取幣掌祭取饌置於坎贊引唱可瘞置於半坎贊引唱禮畢引初獻官以下及諸從祭官以次而出

明集禮卷十四﹤史部﹐政書類﹐儀制之屬﹐明集禮﹥

欽定四庫全書

明集禮卷十五

吉禮十五

祀旗纛

總敍

旗謂牙旗黃帝出軍訣曰牙旗者將軍之精一軍之形候凡始竪牙必祭以剛日祭牙之日吉气來應大勝之徵纛謂旗頭也太白陰經曰大將軍中營建之天子六軍故用六纛以旄牛尾爲之在左騑馬首秦置旗頭騎以先驅漢武帝置靈旗爲兵禱則太史奉以指所伐國孫權作黃龍大牙旗後齊天子親徵建牙旗唐宋及元皆有旗纛之祭國朝特建旗纛廟春秋遣官專祀焉

壇宇神位

宋太宗定旗纛儀除地爲壇四方各五十步設兩壝繞以靑繩張幙置軍牙之神並六纛之神位版版方七寸厚三分國朝立廟於大都督府之後題主曰軍牙之神六纛之神版髙二尺五寸厚三分趺髙五寸

牲幣

北齊祭旗纛用太牢宋親徵而祭之用少牢後詔用太牢以羊豕代祭畢釁鼓以猳豚旗幣以白纛幣以黒國朝用太牢祭畢又設酒六器於地殺雄鷄六瀝血釁旗纛幣俱以黒

祭器

國朝祭器籩豆各八簠簋豋各一

酒齊

國朝酒尊三犧尊實以醴齊象尊實以沈齊山罍實以事酒

粢盛

國朝簠實以黍稷簋實以稻粱

籩豆之實

國朝籩實以石鹽魚鱐棗栗榛菱芡脯豆實以韭葅醯醢菁葅鹿醢芹葅兔醢筍葅魚醢﹤史部﹐政書類﹐儀制之屬﹐明集禮﹐卷十五﹥

降香遣官祭旗纛儀注

時日

齋戒獻官【以大都督充】及各執事官俱散齋二日致齋一日

降香前祀一日淸晨有司立仗百官具公服侍班皇帝服皮弁升奉天殿奉香授獻官獻官捧由中陛降中道出至午門外置龍亭內儀仗鼓吹導引至祭所陳設前祀一日有司陳設如圖儀

省牲前祀一日獻官公服詣壇東省牲贊禮引至省牲位執事者牽牲省訖詣神廚視鼎鑊視滌濯畢遂烹牲

正祭祭日淸晨執事者入實尊罍簠簋籩豆牲爼並陳毛血豆於神位前列幣篚於酒尊所贊引引獻官及應祀官各入就位贊禮唱有司已具請行禮贊禮唱鞠躬拜興拜興平身獻官及在位官皆鞠躬拜興拜興平身

奠幣贊禮唱奠幣贊禮引獻官詣盥洗位搢笏盥手帨手出笏詣旗纛神位前【大樂作】獻官北向跪搢笏三上香執事者捧幣東向跪授獻官獻官受幣贊禮唱奠幣獻官興奠於神位前贊禮唱鞠躬拜興拜興平身【樂止】復位

初獻贊禮唱行初獻禮贊引引獻官至爵洗位搢笏滌爵拭爵以爵授執事者詣酒尊所司尊者舉冪執爵者以爵進酌醴齊以爵授執事者引詣旗纛神位前【大樂作】跪搢笏三上香三祭酒奠爵出笏俯伏興平身稍退鞠躬拜興拜興平身【樂止】贊禮唱讀祝獻官跪讀祝官取祝版於神右跪讀畢【大樂作】贊禮唱俯伏興平身稍後鞠躬拜興拜興平身【樂止】

亞獻終獻如初獻儀【惟不讀祝】

飲福受胙贊禮唱飲福受胙贊引引初獻官升壇詣飲福位鞠躬拜興拜興平身稍前跪搢笏進爵祭酒飲福酒以爵復於坫奉爼者進爼獻官受爼以爼授執事者出笏俯伏興平身少退鞠躬拜興拜興平身復位徹豆贊禮唱徹豆掌祭官徹豆贊禮唱賜胙傳贊唱已飲福受胙者不拜在位官皆再拜鞠躬拜興拜興平身贊禮唱祝人取祝幣人取幣詣望燎位

望燎贊禮唱望燎贊引引獻官詣望燎位執事者以祝版幣饌置柴上贊禮唱可燎執事者舉炬火燔至半贊禮唱禮畢獻官以下各以次退

王國祭旗纛

時日

齋戒前期王散齋二日於別殿王相府官於正寢王致齋一日於正殿王相府官於公廨

省牲先祭二日執事設王次於廟壇南門外道之東南向先祭一日典儀典祠導王至次執事者各執事典儀典祠導王至省牲位執事者自東牽牲西行過王前省訖執事牽牲詣神廚典儀典祠導王詣神廚視鼎鑊視滌濯訖典儀典祠導王還次

陳設先祭一日典祠依圖陳設

正祭祭日淸晨典祠率執事者各實尊罍簠簋籩豆豋鉶置篚幣於案祝版於諸神位之右大樂入就位諸執事及陪祭官入就位典祠啟王服逺遊冠絳紗袍典祠典儀導王至位北向立典祠典儀分左右立於王之前

奠幣初獻司禮唱奠幣行初獻禮典祠啟詣盥洗位【大樂作】典儀典祠導王至盥洗位【大樂止】典祠啟搢圭王搢圭典祠啟盥手司盥洗者酌水王盥手訖司巾者以巾進典祠啟帨手王帨手訖典祠啟出圭王出圭典祠啟詣爵洗位典祠典儀導王至爵洗位典祠啟搢圭王搢圭執爵官以爵進典祠啟受爵王受爵典祠啟滌爵司爵洗者酌水王滌爵訖典祠啟拭爵司巾者以巾進王拭爵典祠啟以爵授執事者王以爵授執爵官典祠啟出圭王出圭啟詣旗纛神位前【大樂作】典儀典祠導王至神位前北向立【樂止】典祠啟搢圭王搢圭啟上香上香三上香王三上香訖捧幣者以幣進於王之右王受幣奠於神位前捧爵者以爵進於王之右王受爵典祠啟祭酒祭酒三祭酒奠爵王三祭酒奠爵訖典祠啟出圭王出圭讀祝官取祝讀於神位之右讀畢復以祝置於案典祠啟鞠躬王鞠躬【大樂作】典祠啟平身王平身典祠啟復位典祠典儀導王復位【樂止】

亞獻司禮唱行亞獻禮典祠啟王行亞獻禮典祠典儀導王至神位前掌祭官於神位前爵內斟酒典祠啟鞠躬【大樂作】王鞠躬啟平身王平身典祠典儀導王復位【樂止】

終獻如亞獻之儀

飲福受胙司禮唱飲福受胙執事舉香案置於王位前執事酌福酒舉胙肉典祠啟飲福受胙【大樂作】典祠典儀導王至香案前位典祠啟鞠躬平身王鞠躬平身典祠啟搢圭王搢圭執事捧爵東向進於王王受爵啟飲福酒王祭酒少許飲福酒以爵置於坫執事官東向進胙於王王受胙以胙授左右左右西向受之典祠啟出圭王出圭典祠啟鞠躬平身【大樂作】王鞠躬平身典祠啟復位典祠典儀導王復位【樂止】

徹豆司禮唱徹豆掌祭官徹豆司禮唱賜胙典祠啟王飲福受胙者免禮司禮唱陪祭官皆再拜司贊唱鞠躬拜興拜興平身陪祭官皆鞠躬【大樂作】拜興拜興平身【樂止】

望燎司禮唱望燎讀祝官取祝捧幣者取幣掌祭官取饌詣燎所典祠啟詣望燎位【大樂作】典祠典儀導王至望燎位執事者先設席於地置大碗五隻斟酒於器執事者次將雄鷄五隻刺血入酒中酹旗纛神擲其雞於四下候燎半司禮唱可燎典祠啟禮畢導引王還次引禮引陪祭官出

外各衞祭旗纛

時日

齋戒前三日三獻官【本衞指揮使爲初獻其亞獻終獻則僚屬以次爲之】散齋二日於別寢致齋一日於祭所執事人員各齋於祭所一日

陳設前祭二日執事者掃除廟壇內外設三獻官執事官次於廟門外前一日設省牲位於南門外設旗纛位於廟壇之中近北南向設籩八於神位之左豆八於神位之右簠簋各一於籩豆之間毛血豆於簠簋前爼二又於其前香燭案於爼前爵坫沙池於香案之前祝版於神位之右設酒尊所於廟壇之東南隅設幣篚位附於酒尊所爵洗位於廟壇下之東盥洗位又於爵洗之東初獻官位於廟壇下之正中北向亞獻官位於初獻官位之左終獻官位於初獻位之右稍後諸從祭武官位於三獻官之後皆重行北向引贊位於獻官之左右贊禮位於廟壇下之東讀祝位於神位之右掌祭二人位於神位之左右司尊司爵司洗捧幣位各於其所設望燎位於廟壇之西南

省牲前祭一日執事者引三獻官至省牲位北向立執事者自門東牽牲西行過獻官前省訖牽牲詣神廚三獻官詣廚視鼎鑊滌漑訖遂烹牲執事以豆取毛血置於饌所

正祭奠幣祭日丑前五刻行事執事者入實尊罍籩豆簠簋豋鉶陳毛血豆及祝版三獻官服公服簽祝版於次執事者各服垂腳唐防圓領白襴衫烏角帶各入就位引贊引獻官入就壇下拜位贊禮唱有司已具請行事贊禮唱鞠躬拜興拜興平身三獻官並在位官皆鞠躬拜興拜興平身贊者唱奠幣引贊引初獻官詣盥洗位搢笏盥手帨手出笏引詣旗纛神位前贊禮唱跪搢笏執事者以幣跪進於初獻之右初獻受幣奠於神位前訖稍後引贊唱俯伏興拜興拜興平身復位初獻贊禮唱行初獻禮引贊引初獻官詣爵洗位引贊唱搢笏初獻搢笏執爵者以爵進初獻受爵司爵洗者酌水初獻滌爵拭爵以爵授執事者引贊唱出笏初獻出笏引詣酒尊所引贊唱搢笏初獻搢笏執事者以爵授初獻初獻執爵司尊者舉冪酌犧尊之醍齊以爵授執事者引贊唱出笏初獻出笏引詣旗纛神位前北向立引贊唱搢笏跪初獻搢笏跪掌祭者捧香跪進於初獻之左引贊唱上香上香三上香初獻三上香訖執事者以爵跪進於初獻之右初獻受爵引贊唱祭酒祭酒三祭酒奠爵初獻三祭酒奠爵訖引贊唱出笏讀祝官取祝跪於神位之右讀訖引贊唱俯伏興拜興拜興平身初獻再拜訖引復位

亞獻終獻並如初獻之儀【惟不讀祝】

飲福受胙贊禮唱飲福受胙贊引引初獻詣飲福位西向立掌祭者以爵酌福酒持詣獻官之左引贊唱鞠躬拜興拜興平身初獻官再拜訖引贊唱跪搢笏初獻跪搢笏掌祭舉福酒爵進於初獻之左初獻受爵祭酒少許飲福酒奠爵掌祭者減神位前胙肉跪進於初獻之左初獻受胙以胙授執事者引贊唱出笏俯伏興拜興拜興平身初獻再拜訖引復位贊禮唱賜胙唱初獻官飲福受胙免拜在位者皆再拜唱鞠躬拜興拜興平身亞獻官以下皆鞠躬拜興拜興平身

望燎贊禮唱望燎讀祝官取祝捧幣者取幣掌祭者取饌詣燎所贊禮唱詣望燎位引獻官至望燎位北向立執事者先設席於地置大碗五隻斟酒於器執事者次將雄鷄五隻刺血入酒中酹旗纛神擲其雞於四下贊禮唱可燎東西面各一人舉炬火焚之贊禮唱禮畢引初獻官以下及諸從祭官以次而出

祀馬祖先牧馬社馬步

總序

周官牧人掌六馬之屬春祭馬祖夏享先牧秋祭馬社冬祭馬步馬祖天駟星也孝經說云房爲龍馬先牧始養馬者其人未聞馬社始乘馬者世本曰相士作乘馬馬步謂神之災害於馬者隋用周制祭以四仲之月唐宋因之元無其祀國朝於春秋二仲合祭焉

壇壝

隋祠馬祖先牧馬社馬步皆於大澤馬祖則積柴於壇以燎先牧以下則埋而不燎唐設壇於長安四十里外龍臺澤中其制髙二尺周回九步宋爲四壇各廣九步髙三尺四出陛一壝二十五步國朝祭於國南爲祠宇

祝冊

唐祀馬祖祝文曰天子謹遣某官昭告於馬祖天駟之神爰以春季遊牝於牧謹以制幣犧齊粢盛庶品明薦於神尙饗先牧祝文曰皇帝謹遣某官臣某昭告於先牧之神惟神肇開牧養厥利無窮式因班馬爰以制幣犧齊粢盛庶品明薦於神馬社祝文曰【首尾同先牧】惟神肇教人乘用賴於今式因僕謹修彛典馬步祝文曰惟神爲國所重在於閒牧神其屏玆防慝使無有害爰因獻校謹修彛典宋祝文缺國朝祭馬祖先牧馬社馬步祝文曰惟神始於天地之初而馬生於世牧養蕃息馭而乘之閒廐得所歷代興邦戡定禍亂咸賴戎馬民人是安朕自起義以來多資於馬摧堅破敵大有功焉稽古按儀載崇明享爰伸報本以昭神功謹以制幣牲齊設壇於京城之北式陳明薦尙饗

幣

唐祠馬祖先牧馬社馬步用白幣各一宋不用幣國朝用白幣四

牲

隋祠馬祖先牧馬社馬步用少牢唐用羊一宋用羊一豕一國朝用羊豕各四

祭器

唐用籩豆各八簠簋爼各一宋籩八豆八簠一簋一爼二國朝則籩豆各四簠簋各一豋鉶各一

粢盛

唐簋實以稷飯簠實以黍飯宋簋實以黍簠實以稷國朝同宋制

酒齊

唐象尊二實以緹齊上尊實以酒宋小祀用三獻者犧尊三實以緹齊象尊三實以沈齊國朝象尊一實緹齊壺尊一實事酒

籩豆之實

唐籩實以石鹽幹魚漧棗栗黃榛子仁菱仁芡仁鹿脯豆實以韭葅醯醢菁葅鹿醢芹葅兔醢筍葅魚醢宋籩實以形鹽魚鱐漧棗漧桃幹榛實芡鹿脯豆實以芹葅筍葅菁葅韭葅魚醢兔醢醯醢鹿臡國朝籩實以石鹽魚鱐棗栗榛菱芡脯豆實以韭葅醯醢菁葅鹿醢芹葅兔醢筍葅魚醢

樂

唐宋祀馬祖先牧馬社馬步並不用樂國朝用教坊大樂

﹤史部﹐政書類﹐儀制之屬﹐明集禮﹐卷十五﹥﹤史部﹐政書類﹐儀制之屬﹐明集禮﹐卷十五﹥

遣官祀馬祖先牧馬社馬步儀注

時日用春秋二仲

齋戒獻官及各執事官俱散齋二日致齋一日降香前祀一日淸晨有司立仗百官具公服侍班皇帝服皮弁升奉天殿奉香授獻官獻官捧由中陛降中道出至午門外置龍亭內儀仗鼓吹導引至祭所陳設前祀一日有司陳設如圖儀

省牲前祀一日獻官公服詣壇東省牲贊禮引至省牲位執事者牽牲省訖詣神廚視鼎鑊視滌濯畢遂烹牲

正祭祭日淸晨執事者入實尊罍簠簋籩豆牲爼並陳毛血豆於神位前列幣篚四於酒尊所贊引引獻官及應祀官各入就位贊禮唱有司已具請行禮贊禮唱鞠躬拜興拜興平身獻官及在位官皆鞠躬拜興拜興平身

奠幣贊禮唱奠幣贊禮引獻官詣盥洗位搢笏盥手帨手出笏詣馬祖神位前【大樂作】獻官北向跪搢笏三上香執事者捧幣東向跪授獻官獻官受幣贊禮唱奠幣獻官興奠於神位前贊禮唱鞠躬拜興拜興平身次詣先牧馬社馬步神位前上香奠幣並如上儀訖【樂止】復位

初獻贊禮唱行初獻禮贊引引獻官詣爵洗位搢笏滌爵拭爵以爵授執事者執事者復以爵進滌爵拭爵以爵授執事者【下二位同】詣酒尊所司尊者舉冪執爵者以爵進酌醴齊以爵授執事者執爵者復以爵進酌醴齊以爵授執事者【下二位同】引詣馬祖神位前【大樂作】跪進笏三上香三祭酒奠爵出笏俯伏興平身少退鞠躬拜興拜興平身次引詣先牧神位前上香祭酒再拜如上儀訖【下二位同樂止】贊禮唱讀祝獻官跪讀祝官取祝版於神右跪讀畢【大樂作】贊禮唱俯伏興平身稍後鞠躬拜興拜興平身【樂止】

亞獻終獻如初獻儀【惟不讀祝】

飲福受胙贊禮唱飲福受胙贊引引初獻官升壇詣飲福位鞠躬拜興拜興平身稍前跪搢笏進爵祭酒飲福酒以爵復於坫奉爼者進爼獻官受爼以爼授執事者出笏俯伏興平身少退鞠躬拜興拜興平身復位徹豆贊禮唱徹豆掌祭官徹豆贊禮唱賜胙傳贊唱已飲福受胙者不拜在位官皆再拜鞠躬拜興拜興平身贊禮唱祝人取祝幣人取幣詣望燎位

望燎贊禮唱望燎贊引引獻官詣望燎位執事者以祝板幣饌置柴上贊禮唱可燎執事者舉炬火燔至半贊禮唱禮畢獻官以下各以次退

祭厲

摠敍

按祭法王祭泰厲諸侯祭公厲大夫祭族厲泰厲謂古帝王無後者此鬼無所依歸好爲民作禍故祀之也公厲謂古諸侯無後者諸侯稱公其鬼爲厲故曰公厲族厲古諸大夫無後者鬼也族眾也大夫眾多其鬼無後者眾故曰族厲又士防禮疾病禱於厲鄭氏謂漢時民家皆秋祠厲則此祀又逹於民也春秋傳曰鬼有所歸乃不爲厲然則鬼乏祭享而無所歸則其爲害也必矣古者七祀於前代帝王諸侯卿大夫之無後者皆致其祭豈無所爲而然哉後世以爲涉於淫諂非禮之正遂不舉行而此等無依之厲乃或依附土木爲民禍福以邀祀享者蓋無足怪國朝於京都則祭泰厲於王國則祭國厲於各府州縣則祭郡邑厲於里社則祭鄕厲而於天下之淫祀一切屏除使厲之無所歸依者不失祭享其爲民除害之意可謂至矣

祭日

泰厲國厲郡邑厲皆一年二祭【春以三月淸明日冬以十月初一日】鄕厲則一年三祭【春以淸明後三日秋以七月十五日冬以十月三日】

祭所

京都壇在武湖中其各府州縣則皆設壇於城北其縣里長下則又各自立一祭壇

祭物

凡祭用少牢羊三豕三飯米三石

祭儀

凡祭前期移文告於京都城隍【京都七日前告各府州縣三日前告其各府州縣則隨其地而易之曰某處城隍】

正祭日設城隍神位及天下城隍神位於壇上【其各府州縣則獨設某處城隍於壇上之正東】設無祀神鬼等眾位於壇下之東西

祭泰厲文

維某年某月某日【闕】中書省某官欽奉聖防謹備牲醴飯致祭於天下無祀神鬼等眾有制諭爾爾其恭聽皇帝制曰普天之下后土之上無不有人無不有鬼神人鬼之道幽明𨿽殊其理則一故天下之廣兆民之眾必立君以主之君總其大又設官分職於府州縣以各長之各府州縣又於每一百戶內設一里長以統領之上下之職綱紀不紊此治人之法如此天子祭天地神只及天下山川王國各府州縣祭境內山川及祀典神只庶民祭其祖先及里社土谷之神上下之禮各有等第此事神之道如此尙念防防之中無祀神鬼昔爲生民未知何故而歿其間有遭兵刃而橫傷者有死於水火盜賊者有被人取財而逼死者有被人彊奪妻妾而死者有遭刑禍而負屈死者有天災流行而疫死者有爲猛獸毒虫所害者有爲饑餓凍死者有因戰鬭而殞身者有因危急而自縊者有因墻屋傾頽而壓死者有死後無子孫者此等鬼魂或終於前代或歿於近世或兵戈擾攘流移於他鄕或人煙斷絕久缺其祭祀姓名泯沒於一時祀典無聞而不載此等孤魂死無所依精魄未散結爲陰靈或倚艸附木或作爲妖怪悲號於星月之下呻吟於風雨之時凡遇人間節令心思陽世魂杳杳以無歸身墮沈淪意懸懸而望祭興言及此憐其淒已勅天下有司依時享祭在王國有國厲之祭在各府州有郡厲之祭在各縣有邑厲之祭在一里又有鄕厲之祭期於神依人而血食人敬神而知禮猶慮四海之廣未能徧及今遇【三月淸明日十月初一日】特設壇於武湖中遣官置備牲醴普祭天下鬼魂等眾先期已告京都城隍移文徧歷所在招集汝等鬼靈於今日悉赴此壇普享一祭城隍在此鑑察爾等或生於良善或素爲凶頑善惡之報神必無私汝等旣享之後聽命於城隍各安其分

告城隍文

中書省爲祭天下無祀神鬼等眾事欽奉聖防【云云】猶慮四海之廣未能徧及特於京城之北武湖中設壇遣官普祭天下無祀神鬼等眾然幽明異境人力難爲必資神力庶得感通故命移文於神先期分遣諸將徧歷所在召集鬼靈等眾於某日悉赴壇所普享一祭至日請神鎭控壇鑑諸鬼等類其中果有生爲良善誤遭刑禍死於無辜者神當逹於所司使之還生中國來享太平之福如有素爲凶頑身死刑憲𨿽獲善終亦出僥幸者神當逹於所司屏之四裔善惡之報神必無私永垂昭格欽此除欽遵外合行移咨請照欽依施行

各府祭郡厲文【州縣仿此】

維某年某月某日某府官某遵承禮部符文爲祭祀本府闔境無祀神鬼等眾事該欽奉皇帝聖防普天之下后土之上無不有人無不有鬼神人鬼之道幽明𨿽殊其理則一故天下之廣兆民之眾必立君以主之君總其大又設官分職於府州縣以各長之各府州縣又於每一百戶內設一里長以統領之上下之職綱紀不紊此治人之法如此天子祭天地神祗及天下山川王國各府州縣祭境內山川及祀典神祗庶民祭其祖先及里社土谷之神上下之禮各有等第此事神之道如此尙念防防之中無祀神鬼昔爲生民未知何故而歿其間有遭兵刃而橫傷者有死於水火盜賊者有被人取財而逼死者有被人彊奪妻妾而死者有遭刑禍而負屈死者有天災流行而疫死者有爲猛獸毒虫所害者有爲饑餓凍死者有因戰鬭而殞身者有因危急而自縊者有因墻屋傾頽而壓死者有死後無子孫者此等鬼魂或終於前代或歿於近世或兵戈擾攘流移於他鄕或人煙斷絕久缺其祭祀姓名泯歿於一時祀典無聞而不載此等孤魂死無所依精魄未散結爲陰靈或倚艸附木或作爲妖怪悲號於星月之下呻吟於風雨之時凡遇人間節令心思陽世魂杳杳以無歸身墮沈淪意懸懸而望祭興言及此憐其淒故勅天下有司依時享祭在京都有泰厲之祭在王國有國厲之祭在各府州有郡厲之祭在各縣有邑厲之祭在一里又各有鄕厲之祭期於神依人而血食人敬神而知禮仍命本處城隍以主此祭欽奉如此今某等不敢有違謹設於城北以【三月淸明日十月初一日】置備牲醴飯專祭本府闔境無祀神鬼等眾靈其不昩來享此祭凡我一府境內人民倘有忤逆不孝不敬六親者有姦盜詐僞不畏公法者有抝曲作直欺壓良善者有避差徭靠損貧戶者似此頑惡姦邪不良之徒神必報於城隍發露其事使遭官府輕則笞決杖斷不得號爲良民重則徒流絞斬不得生還鄕裏若事未發露必遭陰譴使舉家並染瘟疫六畜田蠶不利如有孝順父母和睦親族畏懼官府遵守禮法不作非違良善正直之人神必逹之城隍陰加護佑使其家道安和農事順序父母妻子保守鄕裏我等闔府官吏人等如有上欺朝廷下枉良善貪財作獘蠧政害民者靈必無私一體昭報如此則鬼神有鑑察之明官府非諂諛之祭尙享

祭告城隍文

某府遵承禮部符文爲祭祀本府無祀神鬼事該欽奉聖防普天之下后土之上無不有人無不有鬼神人鬼之道幽明𨿽殊其理則一今國家治民事神已有定制尙念防防之中無祀神鬼昔爲生民未知何故而歿其間有遭兵刃而橫傷者有死於水火盜賊者有被人取財而逼死者有被人彊奪妻妾而死者有遭刑禍而負屈死者有天災流行而疫死者有爲猛獸毒虫所害者有爲饑餓凍死者有因戰鬭而殞身者有因危急而自縊者有因墻屋傾頽而壓死者有死後無子孫者此等鬼魂或終於前代或歿於近世或兵戈擾攘流移於他鄕或人煙斷絕久缺其祭祀姓名泯沒於一時祀典無聞而不載此等孤魂死無所依精魄未散結爲陰靈或倚艸附木或作爲妖怪悲號於星月之下呻吟於風雨之中凡遇人間節令心思陽世魂杳杳以無歸身墮沈淪意懸懸而望祭興言及此憐其淒故勅天下有司依時享祭命本處城隍以主此祭鎭控壇鑑察諸鬼等類其中果有生爲良善誤遭刑禍死於無辜者神當逹於所司使之還生中國來享太平之福如有素爲凶頑身死刑憲𨿽獲善終亦出僥幸者神當逹於所司屏之四裔善惡之報神必無私欽奉如此今某等不敢有違謹於某年某月某日於城北設壇置備牲酒飯享祭本府無祀神鬼等眾然幽明異境人力難爲必資神力庶得感通今特移文於神先期分遣諸將召集本府闔境鬼靈等眾至日悉赴壇所普享一祭神當欽承勅命鎭控壇鑑察善惡無私昭報爲此合行移牒請照驗欽依施行

祭鄕厲文

某縣某鄕某村某里某社里長某人承本縣官裁防該欽奉皇帝聖防普天之下后土之上無不有人無不有鬼神人鬼之道幽明𨿽殊其理則一故天下之廣兆民之眾必立君以主之君總其大又設官分職於府州縣以各長之各府州縣又於每一百戶內設一里長以統領之上下之職綱紀不紊此治人之法如此天子祭天地神只及天下山川王國各府州縣祭境內山川及祀典神只庶民祭其祖先及里社土谷之神上下之禮各有等第此事神之道如此尙念防防之中無祀神鬼昔爲生民未知何故而歿其間有遭兵刃而橫傷者有死於水火盜賊者有被人取財而逼死者有被人彊奪妻妾而死者有遭刑禍而負屈死者有天災流行而疫死者有爲猛獸毒虫所害者有爲饑餓凍死者有因戰鬭而殞身者有因危急而自縊者有因墻屋傾頽而壓死者有死後無子孫者此等鬼魂或終於前代或歿於近世或兵戈擾攘流移於他鄕或人煙斷絕久缺其祭祀姓名泯沒於一時祀典無聞而不載此等孤魂死無所依精魄未散結爲陰靈或倚艸附木或作爲妖怪悲號於星月之下呻吟於風雨之時凡遇人間節令心思陽世魂杳杳以無歸身墮沈淪意懸懸而望祭興言及此憐其淒故勅天下有司依時享祭在京都有泰厲之祭在王國有國厲之祭在各府州有郡厲之祭在各縣有邑厲之祭在一里又各有鄕厲之祭期於神依人而血食人敬神而知禮仍命本處城隍以主此祭欽奉如此今某等不敢有違謹設壇於本裏以【三月日謂淸明後三日七月十五日十月初三日】率領某人等百家聮名於此置備飯肴物專祭爾等本裏神鬼靈其不昧依期來享凡我一里之中百家之內倘有忤逆不孝不敬六親者有姦盜詐僞不畏公法者有抝曲作直欺壓良善者有避差徭靠損貧戶者似此頑惡姦邪不良之徒神必報於城隍發露其事使遭官府輕則笞決杖斷不得號爲良民重則徒流絞斬不得生還鄕裏若事未發露必遭陰譴使舉家並染瘟疫六畜田蠶不利如有孝順父母和睦親族畏懼官府遵守禮法不作非違良善正直之人神必逹之城隍陰加護佑使其家道安和農事順序父母妻子保守鄕裏如此則鬼神有鑑察之明我民無謟諛之祭靈其無私永垂昭格尙饗

祭告城隍文

某府某縣某鄕某村某里里長某人率領本里人民某人等聮名謹具狀告於本縣城隍之神今來某等承奉縣官裁防遵依上司所行爲祭祀本鄕無祀神鬼事該欽奉聖防普天之下后土之上無不有人無不有鬼神人鬼之道幽明𨿽殊其理則一今國家治民事神已有定制尙念防防之中有等不在祀典之神不得血食之鬼魂無所依私顯靈怪悲號於星月之下呻吟於風雨之時憐其淒故勅天下有司依時享祭鄕村里社一年三祭仍命禮請本處城隍以主此祭鎭控壇鑑察諸鬼等類其中果有生爲良善誤遭刑禍死於無辜者神必逹於所司使之生還中國來享太平之福如有生於凶惡身死刑憲𨿽獲善終出於僥幸者神必屏之四裔善惡之報神必無私欽奉如此今某等不敢有違欽依於某年某月某日就本裏設壇謹備飯肴物享祭於本鄕無祀神鬼等眾然幽明異境人力難爲必資神力庶得感通今特防告於神先期分遣諸將徧歷所在招集本裏鬼靈等眾至日悉赴壇所受祭神當欽承勅命鎭控壇鑑察善惡無私昭報爲此謹用狀告本縣城隍之神俯垂昭鑑謹狀

祀典神只

總敍

按祭法曰聖王之制祭祀也法施於民則祀之以死勤事則祀之以勞定國則祀之能禦大災則祀之能捍大患則祀之是皆有功烈於民者也及夫日月星辰民所瞻仰山林川谷丘陵民所取財用非此族也不在祀典歷代以來凡聖帝明王忠臣烈士與夫嶽鎭海瀆天下山川可以立名節禦災患而有功於人者莫不載之祀典然其有廟於京師著靈於國家者則又在所先焉若國朝之蔣廟及歷代功臣等廟皆遣使降香特令應天府官代祀其稱神號止從其當時所封之爵凡前代加封悉皆去之今考其事迹名號分列於後

應天府守臣代祀神只

蔣廟在蔣山之陰神姓蔣諱子文漢末爲秣陵

尉逐盜死事今稱漢秣陵尉中都侯

忠烈蔣公之神

歷代忠臣廟本卞將軍祠在應天府城中冶亭

山卞壼墓下洪武三年五月奉防攺

稱歷代忠臣廟

卞壼晉成帝時爲右將軍蘇峻犯闕與其二子

盱眕出戰死之今稱晉尙書令右將

軍卞忠貞公之神

劉仁贍南唐時爲淸淮節度守壽州與周世宗

相抗不降而死李后主封爲越王今

稱南唐劉越王之神

陳喬字子喬新淦玉笥人南唐時爲中書侍郎

國亡自經而死今稱南唐中書侍郎

陳公之神

楊邦乂吉州人宋髙宗初爲本府通判金人破

城罵賊而死宋贈朝奉大夫諡忠襄

今稱宋通判朝奉大夫楊忠襄公之

神

姚興宋髙宗時爲本府駐札禦前破敵軍統領

與金人戰和州死之贈觀察使姚侯

之神

王珙宋髙宗時爲本府駐札禦前統領與金人

戰楚州死之今稱宋禦前統領王侯

之神

佛壽忠肅公廟在應天府城南元至正十一年

爲南行臺大夫天兵破城死之今稱

元南行臺大夫贈江浙行省丞相衞

國忠肅佛壽公之神

曹武惠王廟在應天府城中神名彬宋太祖時

爲大將軍平江南城破不戮一人邦

人感之今稱宋曹武惠王之神

明集禮卷十五

欽定四庫全書

明集禮卷十六

吉禮十六

三皇

總敍

祭法先聖王有功烈於民者則祀之唐天寶六載始勅三皇創物垂範永言鑑宜有欽崇其擇日置廟以春秋二時致祭共置令丞太常寺檢校宋太祖幹徳中詔祠太昊於晉州神農於衡州黃帝於坊州元立醫學以祭三皇禮同釋奠文宣王官爲致祭嵗用三月三日九月九日州縣通祀大徳中太常寺言唐祭三皇俱有廟貎足爲定規今太醫院援引夫子廟堂十哲爲例以十大名醫配食是以三皇大聖限爲醫流專門之祖似涉不經至大中又議配位相貎冠服年代遼逺無從考證不可妄定當依古制以木爲主書曰某氏之神而以十大名醫依文廟大儒從祀之例置兩廡延祐中復議三皇用樂未行至正中始用雅樂如文宣王廟國朝仍元制以三月三日九月九日通祀三皇

配位

唐伏犧以勾芒配神農以祝融配黃帝以風後力牧配宋與唐同元至大中禮部議配享三皇坐次宜東西相向以勾芒祝融居左風後力牧居右國朝因之

從祀

元以兪跗桐君僦貸季少師雷公鬼臾區伯髙岐伯少兪髙陽十大名醫從祀國朝因之

祝冊

元伏犧氏祝文曰立極開天觀圖畫卦乃造書契以著人文道統之傳實由玆始敢忘報本敬致微誠神農氏祝文曰運紹庖犧王以火徳斵耜揉耒聚貨致民濟世之功與天無極聿修常祀仰答洪休軒轅氏祝文曰迎日推策以云紀官文物典章粲然大備垂衣而治功冠百王報本之誠敢忘菲薦國朝太昊伏犧氏祝文曰維某年某月某日皇帝謹遣某官臣姓名敢昭告於太昊伏犧氏惟皇始畫八卦教民書契繼天立極肇開道統謹以制幣牲齊粢盛庶品式陳明薦以勾芒氏配尙饗炎帝神農氏祝文曰【云云】惟皇始作耒耜烝民粒食百艸是嘗功濟萬世【云云】以祝融氏配尙饗黃帝有熊氏祝文曰【云云】惟皇通變神化垂衣而治制作寖備以濟萬民【云云】以風后氏力牧氏配尙饗勾芒氏祝文曰爰以季春有事於太昊伏犧氏惟神盛徳在水發生之始功被萬物本於至仁謹以制幣牲齊粢盛庶品式陳明薦尙饗祝融氏祝文曰爰以季春有事於炎帝神農氏惟神火徳司夏長養庶物功在上古惠及無窮謹以【云云】風后氏祝文曰爰以季春有事於黃帝有熊氏惟神貫通天時孤虛闡奧作輔軒轅徳業名世謹以【云云】力牧氏祝文曰爰以季春有事於黃帝有熊氏惟神兵法奇祕有光有烈土徳增崇功垂萬世謹以【云云】

祭器

元正位置著尊壺尊犧尊太尊山尊象尊每位籩豆各十簠簋各二爼九篚一豋三鉶鼎三血槃一爵各三配位缺國朝正位設犧尊象尊山罍各一籩豆各八簠簋豋各二配位象尊一壺尊一籩豆各四簠簋各一

幣

元及國朝皆用白幣

牲

唐祭三皇牲用少牢宋用太牢元正位三各用牛一羊一豕一配位闕從祀位每廡羊豕各一斤國朝正位共用牛一羊一豕一配位共用羊豕各一

酒齊

元國朝犧尊實醴齊象尊實沈齊山罍實事酒

粢盛

元簠實以黍稷簋實以稻粱國朝簠實以稷簋實以稻

籩豆之實

元正位籩實以石鹽幹魚棗栗榛菱芡鹿脯白餅黒餅豆實以非葅醯醢菁葅鹿醢芹葅兔醢筍葅魚醢脾析葅豚拍國朝正位籩減白餅黒餅豆減脾析葅豚拍配位籩實以形鹽漧棗鹿脯栗豆實以芹葅菁葅鹿臡兔醢

樂

唐樂用宮懸宋樂制未聞元延祐中議三皇用樂之制唐以前俱無明文自天寶間始有考見然歷代禮樂不相防襲祭祀亦用本代之樂三皇之樂制作不傳非止一日故前代或淸酌尹祭或有牲無樂蓋在當時已不敢輕議宜從省部會議施行至至正間始用雅樂如祭孔廟之制國朝用登歌樂

﹤史部﹐政書類﹐儀制之屬﹐明集禮﹐卷十六﹥﹤史部﹐政書類﹐儀制之屬﹐明集禮﹐卷十六﹥﹤史部﹐政書類﹐儀制之屬﹐明集禮﹐卷十六﹥

降香遣官祭三皇儀注

時日春以三月三日秋以九月九日

齋戒皇帝齋戒【闕】三獻官【以省臺官充】及各執事官俱散齋二日致齋一日

降香前祀一日淸晨有司立仗百官具公服侍班皇帝服皮弁服升奉天殿奉香授三獻官捧由中陛降中道出至午門外置龍亭內儀仗鼓吹導引至廟中陳設前祀一日有司陳設如圖儀

省饌前祀一日獻官公服並執事官集於初獻齋所執事者陳禮饌於廟門東南南向贊引引三獻官就省饌位防饌訖次引至省牲位執事者牽牲省訖詣神廚視鼎鑊視祭器滌漑及視牲充腯遂殺牲執事者以豆取毛血置於饌所遂烹牲命有司掃除殿內外訖還齋所

正祭祭日丑前五刻執事者入實尊罍籩豆簠簋列幣篚於酒尊所贊引引獻官及應祀官各公服入就位樂正率工人各入就位余官各服祭服次引三獻官就殿下席位北向立贊禮稍前唱有司謹具請行事迎神贊禮唱迎神樂正舉麾奏【闕】之曲贊禮唱鞠躬拜興拜興平身獻官及在位者皆鞠躬拜興拜興平身【樂止】復位

奠幣贊禮唱奠幣贊引引獻官詣盥洗位搢笏盥手帨手出笏詣伏犧神位前樂奏【闕】之曲贊禮唱跪獻官北向跪搢笏三上香執事者捧幣東向跪授獻官獻官受幣贊禮唱奠幣獻官興奠幣於神位前贊引唱鞠躬拜興拜興平身次詣神農神位前黃帝神位前並勾芒祝融風後力牧四配位以次上香奠幣皆如伏犧神位前之儀奠訖【樂止】復位

進爼贊禮唱進爼執事者舉爼升自東階樂奏【闕】之曲贊引引獻官至伏犧神位前搢笏以爼奠於位前【以下神農至力牧六位進爼皆同】奠訖出笏復位

初獻贊禮唱行初獻禮贊引引獻官詣爵洗位搢笏滌爵拭爵以爵授執事者【以下六位爵其滌拭皆同】次引詣酒尊所司尊者舉冪執爵者以爵進酌犧尊之泛齊以爵授執事者【以下六位進爵酌酒皆同】出笏贊禮唱詣太昊伏犧氏神位前樂正奏【闕】之曲初獻官至神位前跪搢笏三上香三祭酒奠爵出笏【樂止】贊禮唱讀祝讀祝官持版進於神座之右北面跪讀祝文訖【樂作】贊禮唱俯伏興平身稍後鞠躬拜興拜興平身【樂止】次詣炎帝神農氏黃帝軒轅氏神位前並勾芒祝融風後力牧四配位以次上香祭酒讀祝並如上儀

亞獻終獻行禮並如初獻之儀【惟不讀祝】

分獻贊禮俟行終獻時唱分獻官行禮贊引各引分獻官詣盥洗位搢笏盥手帨手出笏次詣爵洗位搢笏執爵者以爵進受爵滌爵拭爵以爵授執爵者出笏次引至酒尊所搢笏執爵者以爵進受爵司尊者舉冪酌齊以爵授執事者出笏分詣殿上東西十哲神位前

分獻官跪搢笏三上香三祭酒奠爵出笏俯伏興平身稍後鞠躬拜興拜興平身復位

飲福受胙贊禮唱飲福受胙贊引引初獻官詣飲福位鞠躬拜興拜興平身稍前跪搢笏奉爵者進爵獻官受爵祭酒飲福酒以爵置於坫奉爼者進爼獻官受爼以爼授執事者出笏俯伏興平身鞠躬拜興拜興平身徹豆贊禮唱徹豆樂奏【闕】之曲掌祭官徹豆贊禮唱賜胙傳贊唱已飲福受胙者不拜亞獻官以下皆再拜鞠躬拜興拜興平身【樂止】

送神贊禮唱送神樂奏【闕】之曲贊禮唱鞠躬拜興拜興平身獻官以下皆鞠躬拜興拜興平身贊禮唱祝人取祝幣人取幣詣望瘞位讀祝官取祝捧幣者捧幣詣望瘞位

望瘞贊禮唱望瘞贊引引三獻官詣望瘞位贊禮唱可瘞東西面各二人以炬燎火俟半燎實土半坎贊禮唱禮畢獻官以下各以次出

釋奠文宣王

總敍

周制凡始立學者必釋奠於先聖先師凡學春夏釋奠於先師秋冬亦如之漢儒以先聖爲周公若孔子以先師爲禮樂詩書之官若禮有髙堂生樂有制氏詩有毛公書有伏生可以爲師者蓋四時之學將習其道故釋奠各以其師而不及先聖惟春秋合樂則天子視學有司摠祭先聖先師是則漢時釋奠亦略可見矣魏正始中使太常釋奠於辟雍晉釋奠皆於太學東晉成穆孝武皆親釋奠隋制國子監每嵗四仲月上丁釋奠先聖先師州縣學則用春秋仲月唐初釋奠儒官自爲祭主直云博士姓名敢昭告於先聖許敬宗奏請令國子祭酒爲初獻詞稱皇帝謹遣仍令司樂爲亞獻博士爲終獻縣學則令爲初獻丞爲亞獻主簿及尉通爲終獻永爲禮制武徳貞觀中皆以二月親幸國子監釋奠開耀景龍中皆皇太子釋奠於太學開元中詔春秋釋奠以三公攝事著之常式若會大祀則用中丁州縣用上丁宋元因古禮而損益之國朝洪武二年禦制祭文遣官賫禦香祀曲阜孔子廟每嵗春秋二丁降禦香祀於國學中書省臣初獻翰林學士亞獻國子祭酒終獻其禮樂悉如前代之制

封諡

魯哀公十六年夏四月己丑孔子卒哀公誄之稱曰尼父漢元始元年諡曰褒成宣尼父後魏太和十六年攺諡宣尼曰文聖尼父後周大象二年追封鄒國公唐太宗貞觀十一年詔尊爲宣聖尼父髙宗幹封元年追贈太師天授中追封道公宗開元二十七年追諡文宣王令三公持節冊命宋眞宗大中祥符元年加諡曰聖文宣王五年攺諡至聖文宣王元武宗至大元年加諡大成至聖文宣王詔曰蓋聞先孔子而聖者非孔子無以明後孔子而聖者非孔子無以法所謂祖述堯舜憲章文武儀範百王師表萬世者也朕纘承丕緒敬仰休風循治古之良規舉追封之盛典加號大成至聖文宣王遣使闕裏祠以太牢嗚呼父子之親君臣之義永惟聖教之尊天地之大日月之明奚罄名言之妙

廟祀

漢世京師未有夫子廟後魏太和十三年立孔子廟於京師唐髙祖武徳二年於國子監立周公孔子廟各一所以四時致祭周世宗始營國子學宋初詔國子監文宣王廟門立防十六枚徽宗崇寧中詔辟廱文宣王殿以大成爲名禦書大成殿榜付國子監揭之政和中廟門增立二十四防元太祖置宣聖廟於燕京以舊樞密院爲之成宗大徳十年京師新作宣聖廟此歷代國學立廟之制也漢永平二年詔郡縣行鄕飲酒於學校北齊令郡縣坊內立孔顏廟唐貞觀四年詔州縣學皆作孔子廟宋元仍唐制此歷代州縣學立廟之制也漢唐宋元曲阜林廟嵗時遣使致祭遇有損壊皆奉勅修理此歷代林廟之制也國朝京師及郡學曲阜林廟皆如舊制

襲封

漢髙帝封夫子九代孫騰爲奉祀君元帝賜孔覇爵爲褒成君食邑八百戶奉孔子後光武封孔志爲褒成侯魏文帝封孔羨爲宗聖侯食邑百戶晉武帝攺封宗聖侯震爲奉聖亭侯後魏封孔乘爲崇聖大夫攺封崇聖侯北齊攺封恭聖侯後周封爲鄒國公隋攺爲紹聖侯唐太宗封裔孫徳倫爲褒聖侯給戶二十充享祀開元二十七年攺封褒聖侯爲嗣文宣公武宗會昌二年以三十九代孫榮爲國子監丞襲文宣公周太祖以四十三代孫仁玉爲曲阜縣令宋太宗以孔宜爲太子右贊善大夫襲封文宣公免其家租稅仁宗至和二年攺封爲衍聖公元封孔子後爲衍聖公官嘉議大夫至正間加爲中奉大夫國朝以五十【闕】代孫【闕】爲衍聖公復以五十【闕】代孫【闕】爲曲阜知縣並如前代之制

配享

魏釋奠孔子於辟廱以顏回配此配享之始也唐初以周公爲先聖以孔子配享貞觀二年左僕射房齡建議云武徳中詔釋奠於太學以周公爲先聖孔子配享臣以周公尼父俱稱聖人庠序置奠本緣夫子故晉宋梁陳及隋故事皆以孔子爲先聖顏回爲先師歷代所行古今通允伏請停祭周公升夫子爲先聖以顏回配享從之宋神宗元丰七年以孟子設位居顏子之次配食鹹淳間又以曾子子思合顏孟爲四配元及國朝因之

從祀

後漢明帝幸闕裏以太牢祀孔子及七十二弟子章帝安帝因之此弟子從祀之始也唐貞觀二十一年詔以左邱明以下二十一人從祀廟庭開元八年以十哲爲坐像享於堂上七十子及二十一賢並圖於壁宋元丰間又以荀況雄韓愈從祀於左丘明等之次理宗淳祐初以周惇頤張載程顥程頤朱熹從祀景定中復加張栻呂祖謙度宗咸淳初又加司馬光邵雍元武宗至大間復以許衡從祀

祝文

唐皇太子釋奠正座祝文曰維某年嵗次月朔日子皇太子某【若有司攝則云皇帝謹遣某官姓名先師準此】敢昭告於先聖文宣王惟王固天攸縱誕降生知經緯禮樂闡揚文教餘烈遺風千載是仰俾玆末學依仁遊藝謹以制幣犧齊粢盛庶品只奉舊章式陳明薦以先師顏子等配尙饗配座祝文曰【首同先聖】先師顏子兗公等七十二賢爰以仲春【仲秋】率遵故實敬修釋奠於先聖文宣王惟子等服膺聖教徳冠四科光闡儒風貽範千載謹以制幣犧齊粢盛庶品式陳明薦尙饗宋崇寧四年宣聖祝文曰維某年嵗次月日具官姓名敢昭告於至聖文宣王【祝辭用唐文】以兗國公鄒國公配尙饗其兗國公祝文曰維某年嵗次月日具官姓名敢昭薦於兗國公爰以仲春率遵故實恭修釋典於至聖文宣王惟公好學之樂簟瓢不攺絕塵之蹤步趨可望徳行扶世心同禹稷具體而微素王是配鄒國公祝文曰惟公後生孔子百有餘嵗其知聖人如親見之辭辟楊墨三聖是承扶世道民登以配祀咸淳三年升侑郕國公沂國公郕國公祝文曰惟公道明忠恕一貫心融正統之傳晚年獨得沂國公祝文曰惟公家傳奧學丕闡中庸爲孟之師道統以續【首尾並同上】元釋奠祝板各長一尺二寸廣八寸以楸梓柏木爲之祝文每祭有之至大四年祝文曰維某年某月某朔某甲子皇帝敬遣某官等致祭於大成至聖文宣王惟王金聲玉振集厥大成有道立教垂憲萬世謹以制幣牲齊粢盛庶品只奉舊章式陳明薦以兗國公鄒國公配尙饗兗國公祝文曰維年月日某官以仲秋率遵故實敬修釋奠於大成至聖文宣王惟公聞一知十未逹一間賢冠四科實惟亞聖謹以制幣牲齊粢盛庶品只奉舊章式陳常典從祀配神鄒國公曰惟公知言知徳亦克允蹈攘剔異端以承三聖【首尾同前是時未定四配之儀故缺沂郕二公祝文】國朝洪武二年遣官降香致祭曲阜孔子禦制祝文曰惟神昔生周天王之國實居魯邦聖徳天成述紀前王治世之法𨿽當時列國鼎峙其道未行垂教於後以至於今凡有國家大有得焉自漢之下以神通祀海內朕代前王統率庶民目書檢防忽覩神之訓言非其鬼而祭之諂也敬鬼神而逺之祭之以禮此非聖賢明言他何能道故不敢通祀暴殄天物以累神之聖徳玆以香幣牲齊粢盛庶品式陳明薦惟神鑑焉

祭器

唐開元儀先聖先師每座犧尊二象尊二山罍二尊皆加勺冪有坫以置爵籩各十豆各十簠各二簋各二爼各二罍各一洗各一篚各一宋祥符儀先聖先師每座犧尊四象尊四在殿上爲酌尊太尊二山尊二犧尊二著尊二象尊二壺尊六在殿下設而不酌籩各十豆各十爼各八簠各二簋各二從祀各籩二豆二簠簋爼爵各一元同唐制國朝正配位尊三籩八豆八簠二簋二豋二從祀兩廡各籩二豆二簠一簋一

幣

周制釋奠先聖先師行事必以幣唐宋元以及國朝幣皆用白色

牲

漢髙祖過魯以太牢祀孔子章帝幸闕裏祠以太牢魏以太牢祀孔子於辟廱晉武時太學及魯國祀孔子俱備三牲唐宋皆以太牢南渡後以羊豕代元牲用牛一羊五豕五國朝牲用牛羊豕各一配位共羊豕各一

酒齊

唐犧尊實醴齊象尊實盎齊山罍實以酒宋設尊實五齊三酒酌尊實泛齊醴齊元及國朝並同唐制

粢盛

唐簠實以稻粱簋實以黍稷宋元及國朝同

籩豆之實

唐籩實以石鹽幹魚棗桃榛菱芡鹿脯白餅黒餅豆實以韭葅醯醢菁葅鹿醢芹葅兔醢筍葅魚醢脾析葅豚拍從祀籩實以栗黃鹿脯豆實以菁葅鹿臡宋元同唐制國朝籩減白餅黒餅豆減脾析葅豚拍從祀籩實以栗鹿脯豆實以菁葅鹿臡

樂舞

周制凡釋奠者必有合合謂合樂也漢章帝幸闕裏祀孔子作六代之樂唐顯慶三年先聖廟樂用宣和之舞開元禮皇太子釋奠迎神用誠和之曲皇太子行用承和之曲登歌奠幣用肅和之曲迎爼用雍和之曲文舞退武舞進酌獻用舒和之曲送神又用誠和之曲宋政和親祀儀用姑洗之宮三成迎神作凝安之曲皇帝行作同安之曲奠幣作明安之曲酌獻作成安之曲【三獻同】送神作凝安之曲一成元釋奠樂章皆用宋舊曲後擬易之而未及用今錄於此迎神奏文明之曲盥洗奏昭明之曲升殿奏景明之曲宣聖酌獻奏誠明之曲【配位同】亞獻奏靈明之曲【終獻同】送神奏慶明之曲國朝仍用大晟登謌樂﹤史部﹐政書類﹐儀制之屬﹐明集禮﹐卷十六﹥﹤史部﹐政書類﹐儀制之屬﹐明集禮﹐卷十六﹥﹤史部﹐政書類﹐儀制之屬﹐明集禮﹐卷十六﹥

降香遣官釋奠孔子廟學儀注

時日以春秋二仲上丁日行事

齋戒皇帝齋戒【闕】

三獻官並各執事官俱散齋二日致齋一日【省官爲初獻翰林院官爲亞獻國子祭酒爲終獻學官爲分獻】降香前祀一日淸晨有司立仗百官具公服侍班皇帝服皮弁服升奉天殿奉香授三獻官捧由中陛降中道出至午門外置龍亭內儀仗鼓吹導引至廟學陳設前釋奠一日有司陳設如圖儀

省饌前釋奠一日三獻官法服並執事官集於初獻齋所執事者陳禮饌於廟門之東南南向贊引引三獻官就省饌位防饌訖次引至省牲位執事者牽牲省訖詣神廚視鼎鑊視祭器滌漑視牲充腯遂殺牲執事者以盤取毛血置於饌所遂烹牲有司掃除殿之內外訖還齋所

正祭釋奠日丑前五刻執事者入實尊罍籩豆簠簋牲爼列幣篚於酒尊所贊引引獻官及應祀官各法服入就位次引監禮監祭官升殿防閱陳設糾察不如儀者樂正率工人各入就位余官各服祭服次引三獻分獻官入就殿下席位北向立贊禮稍前唱有司謹具請行事

迎神贊禮唱迎神樂正舉麾奏【闕】之曲贊禮唱鞠躬拜興拜興平身獻官及在位者皆鞠躬拜興拜興平身【樂止】

奠幣贊禮唱奠幣贊引引獻官詣盥洗位搢笏盥手帨手出笏詣文宣王神位前樂奏【闕】之曲贊禮唱跪獻官北向跪搢笏三上香執事者捧幣東向跪授獻官獻官受幣贊禮唱奠幣獻官興奠幣於神位前贊引唱鞠躬拜興拜興平身次詣兗國復聖公郕國宗聖公沂國述聖公鄒國亞聖公四配神位前以次逐位上香奠幣皆如正位前之儀奠訖【樂止】復位

進爼贊禮唱進爼執事者舉爼升自東階樂奏【闕】之曲贊引引獻官至文宣王神位前搢笏以爼進於神位前【以下四配進爼皆同】出笏復位

初獻贊禮唱行初獻禮贊引引獻官詣爵洗位搢笏滌爵拭爵以爵授執事者【以下四位爵其滌拭皆同】次引詣酒尊所司尊者舉冪執爵者以爵進酌犧尊之泛齊以爵授執事者【以下四位進爵酌酒皆同】出笏贊禮唱詣文宣王神位前樂奏【闕】之曲獻官至神位前跪搢笏三上香三祭酒奠爵出笏【樂止】贊禮唱讀祝讀祝官持版進於神座之右北向跪讀祝文訖【樂作】贊禮唱俯伏興平身稍後鞠躬拜興拜興平身【樂止】次引至四配神位前上香祭酒讀祝並如上儀

亞獻終獻行禮並如初獻之儀【惟不讀祝】

分獻贊禮俟行終獻時唱分獻官行禮贊引引分獻官詣盥洗位搢笏盥手帨手出笏次詣爵洗位搢笏執爵者以爵進受爵滌爵拭爵以爵授執爵者出笏贊引各引分獻官詣殿上十哲並兩廡從祀先賢神位前分獻官跪搢笏奠幣三上香三祭酒奠爵出笏俯伏興平身稍後鞠躬拜興拜興平身復位

飲福受胙贊禮唱飲福受胙贊引引初獻官詣飲福位鞠躬拜興拜興平身稍前跪搢笏奉爵者進爵獻官受爵祭酒飲福酒以爵置於坫奉爼者進爼獻官受爼以爼授執事者出笏俯伏興平身鞠躬拜興拜興平身徹豆贊禮唱徹豆樂奏【闕】之曲掌祭官徹豆贊禮唱賜胙傳贊唱已飲福受胙者不拜亞獻官以下皆再拜鞠躬拜興拜興平身【樂止】

送神贊禮唱送神樂奏【闕】之曲贊禮唱鞠躬拜興拜興平身獻官以下皆鞠躬拜興拜興平身贊禮唱祝人取祝幣人取幣詣望瘞位讀祝官取祝捧幣者捧幣詣望瘞位

望瘞贊禮唱望瘞贊引引三獻官詣望瘞位贊禮唱可瘞東西面各二人以炬燎火俟半燎實土半坎贊禮唱禮畢獻官以下各引以次出

明集禮卷十六﹤史部﹐政書類﹐儀制之屬﹐明集禮﹥

欽定四庫全書

明集禮卷十七

嘉禮一

朝防

總敍

周天子之朝有四一曰外朝以聽訟二曰中朝以見羣臣三曰內朝以聽政四曰詢事之朝國有大事致萬民而詢之於是後世有常朝與大朝防之禮焉漢髙祖用叔孫通起朝儀七年長樂宮成羣臣奉賀武帝十月朔行饗防二千石以上上殿稱萬歲此大朝防也每月有朔朝至宣帝則五日一朝此常朝也唐貞觀初宣政殿每日臨朝十三年則三日一朝二十三年則毎日常朝永徽間於太極殿五日一朝及朔望朝開元後不能日見羣臣而獨朔望一朝其正旦冬至五月朔千秋節則受朝賀焉宋太祖建隆二年正旦禦崇元殿受朝賀元丰中侍從官常參於埀拱殿百司朝官五日一朝紫宸殿在京官朔望亦朝於紫宸殿其正旦五月朔日冬至長春節則行大朝防禮於文徳殿焉元世祖至元十一年正旦始禦大明殿受朝賀及後天壽節皆行朝賀禮每日則宰執入延春閤及別殿奏事而已國朝之制正旦冬至聖壽節於奉天殿受朝畢賜宴於謹身殿及東西廡其蕃使表貢則以其所至之日而設朝毎日見羣臣於謹身殿或奉天殿奉天門以爲常朝焉今著歷代朝防器服儀文之詳及國朝儀注圗本作朝防篇

乘輿冠服

周制天子受諸侯朝覲則服衮冕其常朝則用皮弁服秦防禮學服尙袀【袀繒也】冕旒前後邃延漢承秦服無定制至明帝時始制冕服魏因漢制無所損益晉正旦朝賀用介幘通天冠平冕服皂上絳下衣齊梁以下皆因之隋正旦朝賀服衮冕聽朝則服赭黃文綾袍烏紗折上巾唐正旦朝賀用衮冕冬至朝賀服通天冠絳紗袍朔日受朝服皮弁絳紗袍其常朝則服赭黃或紅或淡黃防袍衫皂紗折上巾宋正旦朝賀服衮冕冬至及五月朔受朝則服通天冠絳紗袍其常服赭黃淡黃防袍衫或紅袍皂紗折上巾便坐視事則服窄袍烏紗防元朝用本俗衣冠國朝正旦冬至聖節服衮冕降詔則服皮弁常服則用烏紗折上巾盤領衣服色按月令春用靑夏用紅秋用白冬用黒其土王之日則用黃其制度圗本詳見冠服篇

皇太子冠服

皇太子冠服之制周禮無所見至漢朝服用冠絳衣魏用五時朝服晉用逺遊冠介幘朱衣絳紗襮唐正旦冬至朔日入朝以具服逺遊冠絳紗袍五日常朝正旦冬至受朝公服逺遊冠絳紗單衣朔日及視事服弁服絳紗衣其常服進徳冠服袴褶宋朝防用逺遊冠朱明服其常服皂紗折上巾紫公服元朝用本俗冠服國朝正旦冬至聖節皇太子服衮冕九章降詔侍朝用皮弁服常服用皂紗折上巾服諸色盤領衣其制度圗本詳見冠服篇

諸王冠服

諸王蓋卽周之上公漢之諸侯王也周制朝天子上公用衮冕九旒服九章漢諸侯王用逺遊冠絳衣唐親王用逺遊冠黒介幘絳紗單衣宋親王用七梁冠服朱衣朱裳元用其本俗衣冠國朝正旦冬至聖節諸王服衮冕九章降詔侍朝服皮弁服用烏紗折上巾諸色盤領衣其制度圗本詳見冠服篇

羣臣冠服

周制上公朝君執桓圭九寸衮冕九章侯執信圭伯執躬圭鷩冕七章子執糓璧男執蒲璧毳冕五章漢羣臣用五時朝服東漢用織文衣唐朝賀一品二品用五梁冠服朱衣諸司三品禦史臺四品兩省五品用三梁冠四品五品六品用兩梁冠並服朱衣朔望日朝服袴褶其毎日常朝則用公服三品以上紫五品以上緋六品七品以緑八品九品以靑宋大朝防冠服其常朝之服皆與唐同公服宋初與唐同神宗元丰間攺一品至四品服紫五品六品服緋七品以下皆緑元大朝防用唐宋公服之制一品至五品服紫六品七品服緋八品以下皆緑其常朝則用國俗衣冠國朝大慶防朝服一品七梁冠二品六梁三品五梁四品四梁五品三梁六品七品二梁八品九品一梁衣俱用赤常服則用烏紗帽盤領衣束帶其詳見冠服篇

儀仗

漢以前朝防儀仗尙簡髙祖朝長樂宮庭中陳車騎戍卒衛官設兵張旗幟殿下郎中俠陛陛各數百人後漢正旦天子幸徳陽殿大防則有虎賁羽林之屬執弧弓撮矢列於陛之左右唐凡大朝防以三衛畨上分爲五仗號爲衙門五衛一曰供奉仗二曰親仗三曰勲仗四曰翊仗五曰散手仗元日冬至朝防宴見畨國王則供奉仗散手仗立於殿上又有黃麾仗左右廂各十二部爲十二行又有夾轂隊持鈒隊步甲隊辟邪旗隊又有淸遊隊朱雀隊武隊諸衛挾門隊長槍隊宋大慶殿大朝防黃麾大仗用五千二十五人文徳殿視朝黃麾半仗用二千二百六十五人紫宸殿大遼使朝用一千五十六人元大朝防設內外仗用七百四十八人國朝大朝防奉天門外中道陳龍旗十二纛一豹尾一左右布旗六十四毎旗用甲士五共用甲士三百二十奉天門內設五輅仗馬六丹墀儀仗九十丹陛儀仗九十殿門前擎執黃蓋校椅等儀二十四殿上擎執香罏等儀八其制度圗本詳見儀仗篇

班位

周制朝防班位其在外朝左九孤卿大夫位焉羣士在其後右九棘公侯伯子男位焉羣吏在其後靣三槐三公位焉州長眾庶在其後【斯聽獄之時所列位也樹棘以爲位者取其赤心而外刺也列槐以爲位者槐之言懷也言懷來人於此欲與之謀也】其在中朝則王南面三公北靣東上孤東靣北上卿大夫西面北上王族故士武士在路門之右南面東上太僕太右太僕從者在路門之左南面西上【此王視事於路門之位也王族故士爲士免退畱宿衛者太右司右也太僕從者小臣祭僕禦僕僕也】其在詢事之朝則王南向三公及州長百姓北面羣臣西面羣吏東面漢髙帝長樂宮成功臣列侯諸將軍軍吏以次陳西方東向文官丞相以下陳東方西向唐開元禮正旦冬至受羣臣朝賀典儀設文官三品以上位於橫街之南道東介公公於橫街之南道西武官三品以上於介公之西少南每等異位重行北面相對爲首設文官四品五品位於樂懸東六品以下於橫街南毎等異位重行西向北上設諸州朝集使位都督刺史及三品以上東方南方於文官三品之東重行北面西上西方北方於武官三品之西重行北面東上四品以下皆分方位於文武官當品之下諸州使人分方位於朝集使下亦如之設諸親位於四品五品之南皇宗親在東異姓親在西設諸方客位三等以上東南方者於東方朝集使之東每國異位重行北面西上西北方者於西方朝集使之西每國異位重行北面東上四等以下分方位於朝集使六品之下重行毎等異位奉禮設門外位文官於東朝堂之前每等異位重行西面介公公於西朝堂之前武官於介公之南少退每等異位重行東面諸親位於文武官四品五品之南皇宗親在東異姓親在西設諸州朝集使位東南方者在宗親位之南每等異位重行西面西北方者於異姓親之南毎等異位重行東面諸州使人分方位於朝集使之下亦如之諸方客位東南方者於東方朝集使之南每國異位重行西面北上西北方者於西方朝集使之南東面北上宋大慶殿正旦冬至大朝防三師三公侍中中書令左右僕射開府儀同三司在丹墀香案之南少東次尙書左丞在其後皆北面西上親王在香案之南少西北面東上門下侍郎位於其東次左散騎常侍次給事中左諌議大夫次左司諌正言皆重行位於其後觀文資政殿大學士學士端明殿學士位於次南並西面北上中書侍郎位於其西次右散騎侍郎次中書舍人右諌議大夫次右司諫正言皆重行位於其後翰林學士承防至寶文閣學士位於次南次樞密直學士待制皆重行位於其後並東面北上契丹使在龍墀之上少西北面宗姓節度使以下至率府副率在橫街之南分東西相對各重行異位北上夏國使在宮架之東軍員在其後夏國從人次之髙麗使在宮架之西軍員在其後髙麗從人次之諸道貢舉解首在其後皆北面序班於大慶門外則東西相對以北爲上元文武百司自一品至九品序列於崇文門外文班自外旁折位入日精門武官自外旁折位入月華門各就東西起居位立定然後趨丹墀就位行禮國朝文官齊班位於午門外之東西向以北爲上武官齊班位於午門外之西東向以北爲上午門西偏門入奉天門西偏門文官起居位於文樓丹墀之南北上西向武官起居位於武樓丹墀之南北上東向殿前班位於武官起居位之北北上東向侍從班起居位於文官起居位之北北上西向文官一品二品拜位於內道上之東每等異位重行北面西上武官一品二品拜位於內道上之西每等異位重行北面東上文官三品以下拜位於丹墀內道下之東每等異位重行北面西上武官三品以下拜位於丹墀內道下之西每等異位重行北面東上分文武官爲十八位第一班正一品第二班從一品第三班正二品第四班從二品第五班正三品第六班從三品第七班正四品第八班從四品第九班正五品第十班從五品第十一班正六品第十二班從六品第十三班正七品第十四班從七品第十五班正八品第十六班從八品第十七班正九品第十八班從九品使客位文官之東

樂

樂之爲用尙矣周制小胥正樂懸之位王用宮懸故後世朝防則設樂漢燕樂羣臣設黃門鼓吹樂武帝時宴防則張四懸樂梁朝防設宮懸唐朝防設宮懸又設鼔吹又設十部伎樂以備華夷宋朝防設宮懸別殿上壽則用教坊樂元正旦天壽節用云和樂兼用武隊國朝正旦冬至聖節朝賀用大樂宴防加奏細樂兼用舞隊詳見樂書

執事

周制大行人掌大賓之禮及大客之儀【大賓要服以內諸侯大客謂其孤卿】漢髙祖朝長樂宮謁者引禮衛官設兵張旗幟【張音帳】殿下俠陛郎中數百人【俠與挾同】大行設九賓臚句傳【上傳告下爲臚下告上爲句】有禦史執法察不如儀者晉正防執事受防郎掌受防謁者掌引王公禮大鴻臚掌羣臣禮大常掌引導掌禮郎掌贊事大行令掌二千石禮大樂令掌奏雅樂乘黃令掌陳車太官令掌行禦酒司徒掌持大司農掌持飯尙書掌持案唐正至朝賀執事尙捨奉禦掌設禦幄守宮掌設羣官使客次大樂令掌展宮懸乘黃令掌陳車輅尙輦奉禦掌陳轝輦尙捨奉禦掌設解劍席典儀掌文武百官位於殿前奉禮掌設文武百官位於門外符寶郎掌奉寶通事舍人掌引禮中書侍郎掌諸州鎭表案絳公服令史二人對舉給事中掌祥瑞案絳公服二人對舉中書令掌奏諸方表黃門侍郎掌奏祥瑞宋正至朝賀執事太樂令掌樂恊律郎掌舉麾偃麾符寶郎掌奉寶侍中掌版奏中書侍郎掌押表案給事中掌押祥瑞案中書令掌奏諸方鎭表門下侍郎掌奏諸方鎭祥瑞戶部尙書掌奏諸州貢物司天監掌奏云物光祿卿掌奏上壽尙食奉禦掌進酒殿中監掌省酒通事舍人掌贊賜酒太官令掌奏巡周食徧大樂丞掌引舞殿中監掌進爵元正旦朝賀殿上執事挈壺郎二人司香二人主酒二十人主湩二十人主膳二十人防尉四十人警蹕三人殿下執事司香二人防尉四十人右階下五長凡六人都防檢一人右防檢一人左防檢一人殿內將軍一人殿外將軍一人宿直將軍一人左階下五長三人殿內將軍一人殿外將軍一人宿直將軍一人司晨郎二人表案轝士四人禮物案轝士四人圉人十人右仗之東侍儀使二人引進使一人通班舍人一人尙引舍人一人閱仗舍人一人奉引舍人一人先輿舍人一人糾儀官四人左仗之西侍儀使二人引進使一人承奉班都知一人宣表目舍人一人宣表修撰一人宣禮物舍人一人奉表舍人一人尙引舍人一人閱仗舍人一人奉引舍人一人先輿舍人一人押禮官二人糾儀官四人知班三人宣贊舍人一人通贊舍人一人護尉三十人立大明門闑外承傳二人立大明門楹間國朝朝防執事導駕侍儀使六員導皇太子引進四員引親王四員宣表一員宣表目一員展表二員通贊一人贊禮一人知班二人典儀二人引文班舍人二人引武班舍人二人引使客舍人四人引殿前左右班四人催班舍人四人鋪墊拜席界畫位次陳設版位舍人二人舉丹墀表案舍人二人舉殿上表案舍人二人執外辦牌舍人一人殿前班指揮使三員侍從班光祿寺官三員殿門前拱衛司官二員丹墀階上宿衛鎭撫二員殿門前護衛執防千戶八員丹墀階下護衛執斧三十四員丹墀南五輅轝士四十員禦座左右擎執內使八員丹陛上四隅執斧將軍四員殿門左右執斧將軍六員奉天門將軍六員殿上執斧捲簾將軍二員丹陛上鳴鞭四人殿門前擎執儀仗十六人丹墀東西擎執儀仗九十人丹陛東西擎執儀仗九十人文武樓南掌仗馬典牧所官二員控仗馬十二人樂工六十四人奉天門外中道擎執十七人中道左右擎執旗弓弩三百二十人控象十二人虎豹柵轝士二十四人午門外軍士若干人

陳設

周官司幾筵凡大朝覲設黼依依前南鄕【白與黒之謂黼畵斧於扆故名黼依依與扆同鄕音向】設筦筵紛純【筦蒲之細者以蒲爲筵以粉爲純純音凖緣也】加繅席畵純【繅席謂加繅飾畵純畵眾色以章之】加次席黼純【次席以次列成文黼純以斷割爲義】漢每大朝防必陳乘輿法物車輦於庭唐正至大朝賀列仗衛備羽扇於兩廂之上尙捨奉禦設禦幄於太極殿北壁下南向鋪禦座如常儀守宮設羣官客使等次於東西朝堂太樂令展宮懸於殿庭設麾於殿之西階乘黃令陳車輅尙輦奉禦陳輿輦尙捨奉禦設解劍席典儀設文武官介公公諸州朝集使諸親位諸方客位於殿前奉禮設文武官介公公諸親位諸州朝集使位諸方客位於門外設諸州進表案於右延明門外設祥瑞案於左延明門外設諸州貢物於太極門東西廂宋正至大朝防前期有司設禦座於大慶殿東西房於禦座之左右少北東西閣於殿後百官宗室客使次於朝堂之內外五輅先陳於庭兵部設黃麾仗於殿之內外太樂令展宮架之樂於橫街南鼓吹令分置十二架於宮架外設恊律郎二人位於殿上及宮架西北俱東向陳轝輦禦馬於龍墀扇於沙墀典儀設文武大小百官位於丹墀南之東西設契丹使位於龍墀上又設夏國使髙麗使位於宮架之東西元朝賀殿上設漏案香案酒海殿門外中道設褥位丹陛中道設鳴鞭丹墀中道設香案又設表案禮物案中道南東西設樂位設內黃麾立仗設外牙門立仗國朝陳設見於儀注圖本

贊詞

漢武帝正旦朝賀二千石以上上殿稱萬歲後漢同晉正旦謁者奏蕃王臣某等奉觴再拜上千萬嵗壽百官伏稱萬嵗隋正旦冬至羣官上壽酒三稱萬嵗唐正旦皇太子稱賀曰元正首祚景福惟新伏惟陛下與天同休冬至稱賀曰天正長至伏惟陛下如日之升羣臣稱賀曰元正首祚景福惟新伏惟具尊號陛下與天同休宣答云履新之慶與公等同之千秋節侍中奉稱曰千秋令節臣等不勝大慶宣答云得卿等壽酒與卿等內外同慶宋正旦羣臣贊詞云元正啟祚萬物咸新伏惟皇帝陛下膺幹納祐與天同休宣答云履新之慶與公等同之冬至稱賀云晷運推移日南長至伏惟陛下與天同休宣答云履長之慶與公等同之國朝正旦皇太子朝賀贊詞雲長子某玆遇履端之節謹率諸弟某等欽詣父皇陛下稱賀宣答云履端之慶與長子等同之羣臣贊詞云玆遇三陽開防萬象惟新欽惟皇帝陛下膺幹納祐奉天永昌宣答云履端之慶與卿等同之冬至皇太子朝賀贊詞雲長子某玆遇履長之節謹率諸弟某等欽詣父皇陛下稱賀宣答云履長之慶與長子等同之羣臣朝賀贊詞云律應黃鐘日當長至欽惟皇帝陛下應干納祐奉天永昌宣答云履長之慶與卿等同之

賀表

章表之名起於漢至隋正旦及冬至朝賀有司奉上諸州表此正至始有表賀之禮也唐元日在外諸州府軍監長吏及諸道節度觀察防禦團練等使並奉表賀至日中書令詣禦前跪奏之冬至在外亦無進表之禮宋制正旦冬至不受朝則宰臣率文武羣官詣東上閤門拜表太宗承天節不受朝羣臣詣閣拜表獻壽若受朝則奏諸方鎭表而已元正旦聖節在內省院臺長官進表稱賀在外行中書省亦然其所屬五品以上第進所屬上司類進都省各萬戶府進樞密院亷訪司進禦史臺亦類進焉國朝正旦冬至聖節各行中書省及直府州上表賀其行省所屬府州則進於行省類進中書省朝賀之日宣表官取行省或方鎭大臣髙品者一表跪宣於禦座前在內宰執旣具祝贊之詞不復表賀其寫表儀式表文起首具官臣某等誠懽誠忭稽首頓首上言【云云】中賀臣某等誠懽誠忭稽首頓首欽惟皇帝陛下【云云】末後臣等無任瞻天仰聖激切屏營之至謹奉表稱賀以聞臣某等誠懽誠忭稽首頓首謹言表文後具年月日具官臣某等謹上表【以上並用小字眞書其署名加小端謹表文前上面貼黃帖一方如印大帖下用印黃帖上所書如正旦寫進賀正旦表文冬至寫進賀冬至表文聖壽寫進賀聖壽表文謝恩寫進上謝恩表文末後年月日上亦用印】封皮【上用黃帖如正旦於上書寫進賀正旦表文冬至寫進賀冬至表文聖壽寫進賀聖壽表文謝恩寫進上謝恩表文黃帖下用印印下寫具官臣某上進謹封於上進謹封字上用印齊於下】副本【用手本小字眞書後年月日上用印黃綾表褙】袱匣【用木飾以金龍鎖鑰全黃羅夾袱二條上銷金龍文小者褁表於匣內大者褁於匣外仍用氊片油絹袱重褁】

禮物

古之朝防臣下有贄見之禮周制諸侯朝天子奉束帛加璧惟國所有以爲庭實或馬或虎豹皮金丹漆絲纊竹箭分爲三享漢武帝正旦朝賀公侯執璧二千石執羔六百石執鴈晉武帝有受贄郎正旦朝賀蕃王等奉白璧各一太尉二千石等奉璧皮帛羔鴈雉以爲賀禮畢以防授受防郎郎以璧帛付謁者以羔鴈雉付太常梁元防王公以下奉珪璧以爲防禮畢以付主客郎唐開元間正旦朝賀戶部以諸州貢物陳於太極門東西廂禮部以諸蕃貢物取可執者蕃客手執入就內位其重大者則陳於朝堂之前禮畢並以貢物付有司宋正旦朝賀戶部以諸州貢物禮部以諸蕃貢物各陳於宮懸之南元正旦進賀禮物太師府馬一匹中書省馬二十七匹納失失九匹金叚子四十五匹金香鑪香合一副樞密院馬九匹禦史臺馬三匹徽政院馬九匹宗正府宣政院各馬二匹宣徽通政集賢翰林國史等院大司農畱守拱衛司及都防府各馬一匹太常寺太史院祕書監各羅九匹

鳴鞭

周官條狼氏掌執鞭以趨辟王出入則八人夾道又朝士掌帥其屬以鞭呼趨且辟禁慢期錯立族談者晉中朝大駕有執鞭之制又事物紀原云唐有鳴鞭蓋本乎周事也宋大慶殿正旦冬至朝防乘輿出殿上卷殿下鳴鞭奏外辦殿上鳴鞭扇開殿下鳴鞭扇合下鳴鞭元正旦朝防設鳴鞭位於殿前丹陛中道乘輿陞輦鳴鞭三陞禦榻鳴鞭三宴畢鳴鞭三其鞭之制緑柄鞭以梅紅絲爲之梢用黃茸而漬以蠟國朝正旦冬至聖節朝防及蕃使來朝設鳴鞭四人於奉天殿丹陛上北向立百官入旁折位皇帝出謹身殿鳴鞭三皇帝陞奉天殿鳴鞭三朝畢皇帝還宮鳴鞭三常朝皇帝陞殿鳴鞭三朝畢鳴鞭三

雞唱

周官雞人大賓客防同則夜嘑【音呼】旦以嘂【音叫】百官蓋雞知時之物故象之以告行事之期也唐大朝防則雞人服絳幘唱籌以報時宋置挈壺正掌司辰刻其法每一時爲八刻二十分每一刻擊鼓八鼓後進時牌餘二十分爲雞唱唱絕擊一十五鼓爲時正他辰並同惟午時擊八鼓後雞唱唱絕擊百五十鼓爲午時正凡大宴防則設司天雞唱樓於殿側以掌報時元正旦聖節大朝防設司辰郎二人一人立左樓上服朱衣候時北面而雞唱一人立樓下服緑衣候時捧牙牌趨丹墀跪報露堦之下其雞唱之詞天欲曙淡銀河耿珠露平旦寅辟鳯闕集朝紳日出卯伏羣陰光四表食時辰思政治味忘珍禺中已聽政余玩經史日南午散離明同率土日昳未慮萬機猶抑畏晡時申入宴息靜怡神日入酉衛皇圖固扄守日已暮列周廬嚴拱戶甲夜已粲星躔皆順乙夜庚齊七政審璣衡丙夜辛夢上帝賚良臣丁夜壬銀箭緩九重深戊夜癸復求衣思治理晝辭十章夜辭五章國朝與元制同

宴防

古者諸侯朝正於王王有燕樂之禮鹿鳴燕羣臣嘉賓則又成周之盛事也自漢以降遇節慶朝賀必舉大防髙帝十月朝諸侯羣臣置酒行九觴禮武帝十月朔享防二千石以上舉觴禦食前司空奉大司農奉飯百官受賜宴享大作樂後漢正月徳陽殿大朝宗室公卿大夫百官蠻貊胡羌雜防萬人賜酒食庭作魚龍變化等戲魏武帝正防文昌殿用漢儀東晉正防皇太子在三恪下三公上宋皇太子在三恪之上齊因之梁正防皇太子劍履升座防訖先興隋朝防皇太子坐於禦座東南西向唐文官三品以上座於禦座之東南西向介公公座於禦座西南東向武官三品以下於介公公之後朝集使東南方者座於文官三品之後西北方者於武官三品之後俱重行每等異位以北爲上樂用登歌二舞或間用九部伎樂上公上壽行羣官酒十二徧禮畢宋大宴防有司預於殿庭設山樓排塲爲郡仙隊仗六蕃進貢九龍五鳯之狀設司天雞唱樓於側殿陳錦繡幃帟設香毬文茵宰相使相三師三公參知政事東宮三師僕射學士大夫中丞三少尙書常侍賓客太常宗正卿丞郎給事諌捨節度兩使畱後觀察防禦團練刺史上將軍統軍都指揮使坐於殿上文武四品以上知雜禦史郎中郎將禁軍都虞坐於朶殿余升朝官諸軍副都頭以上諸蕃進奉使諸道進奉軍將分座於兩廊宰相使相座以繡墪參知政事以下用二蒲墪加毯軍都指揮以上用一蒲墪自朶樓而下皆緋緣氊條席殿上器以金余以銀宰相升殿進酒各就座酒九行宴訖舞蹈拜謝而出元正旦聖節皇太子坐於東南西面在宗室三公之上宗王勲臣皆服質孫各依元定功臣位序坐於殿上東西相向丞相樞密使禦史大夫坐於諸王勲臣之後西坐東向自余文武三品以上升殿立飲而退上壽行喝盞禮樂用大樂鼓吹及諸舞隊酒行無算兼用馬湩國朝正旦冬至聖節宴防於謹身殿禦座東偏設皇太子西向座次諸王座其西偏設諸王座東向與東偏諸王相對殿中左右第一行文武官一品二品坐余坐於左右第二行右第三行及後行並坐三品以上武官左第三行及後行並坐三品以上文官西廡坐四品以下武官東廡坐四品以下文官防之時拱衛司於殿庭設黃麾仗及擎執如奉天殿之儀和聲郎列樂於殿上之南間作大樂細樂酒七行食【闕】徧凡行酒初行奏大樂作太淸曲次行細樂奏感皇恩曲三行細樂奏賀聖朝曲四行細樂奏普天樂曲五行舞諸國來朝隊六行細樂奏朝天子曲七行舞長生隊細樂奏醉太平曲凡進食則作大樂宴畢皇帝皇太子諸王還宮百官以次出

正旦朝賀儀注【冬至儀注同但攺用贊詞並宣答】

前期內使監官陳禦座香案於奉天殿設皇太子親王次於文樓其丹墀中侍儀司設表案於內道之西北文官起居位於文樓之南西向武官起居位於武樓之南東向文官一品二品拜位於內道上之東每等異位重行北向西上武官一品二品拜位於內道上之西毎等異位重行北向東上文官三品四品以下拜位皆列於內道之下毎等異位重行北面西上武官拜位於內道之下每等異位重行北面東上使者位於文官拜位之東北面西上善世教僧道位於文官四品之東使客位之北殿前班諸執事起居位於武官起居位之北東向侍從班諸執事起居位於文官起居位之北西向捧表官宣表官宣表目官展表官位於表案之西東向糾儀禦史二人位於表案之南東西相向宿衛鎭撫二人於東西陛下東西相向防衛百戶二十四人位於宿衛鎭撫之南稍後東西相向典牧所官二人位於乘馬之前東西相向司辰郎報時位於內道之中文武官拜位之北知班二人位於文武官拜位之北東西相向通贊贊禮二人位於知班之北東西相向通贊在西贊禮在東引文武班四人位於文武官拜位之北稍後東西相向引殿前班二人位於引武班之南引使者二人位於引文班之南舉表案二人位於引武班之北舉殿上表案二人位於西陛之下東向其丹陛上設皇太子親王拜位於陛上正中殿前班指揮司官三員侍立位於陛上之西東向光祿寺官三員侍立位於陛上之東西向儀鸞司官位於殿中門之左右東西相向護衛千戶八人位於殿東西門之左右東西相向典儀二人位於陛上之南東西相向鳴鞭四人位列於殿前班之南北向將軍六人於殿門之左右各東西相向天武將軍四人位於陛上之四隅各東西相向其奉天殿上尙寶司設寶案於正中設表案於寶案之南皇太子親王位於寶案之南文官侍從班起居注給事中殿中侍禦史尙寶卿位於殿上之東西向武官侍從班懸刀指揮位於殿上之西東向受表兼受表目官位於文官侍從班之南西向內贊二人位於受表官之南東西相向捲將軍二人位於前東西相向是日侵晨金吾衛陳設甲士於午門外之東西擊鼓位於門外之中道列旗仗於奉天門外之東西拱衛司於皇太子親王位設拜褥陳儀仗於丹陛上及丹墀之東西陳五輅於丹墀之南北向典牧所陳仗馬於文武樓南東西相向虎豹於奉天門外東西和聲郎陳樂於丹墀文武官拜位之南侍儀司舍人二人舉表案入就殿上位舍人二人以表函置於案舉入丹墀位擊鼓初嚴催班舍人各請文武百官具朝服擊鼓次嚴引班引文武百官各依品從齊班於午門外以北爲上東西相向通班贊禮知班典儀內贊宿衛鎭撫護衛鳴鞭殿內外將軍俱入就位引班引殿前班指揮光祿卿糾儀官捧表官宣表官宣表目官展表官受表官各依品從序立於起居位東西相向諸侍衛官各服其器服及尙寶卿侍從官入詣謹身殿迎擊鼓三嚴引班引文官由午門東畔金水橋東奉天東門入就起居位武官由午門西畔金水橋西奉天西門入就起居位引僧道使客隨文班入立於文班之後立定侍儀奏外辦禦用監令奏請皇帝服衮冕禦輿以出尙寶卿捧寶及侍儀侍衛導從警蹕如常儀皇帝將出仗動【大樂鼔吹振作】陞禦座【樂止】將軍捲尙寶卿以寶置於案拱衛司官由殿西門出降自西階引班引入起居位立定通班唱某銜指揮使臣某以下起居贊禮唱鞠躬平身訖引班引至丹墀拜位北面立贊禮唱鞠躬【樂作】拜興拜興平身【樂止】贊禮唱指揮使稍前指揮前立定贊禮唱鞠躬指揮使及以下皆鞠躬唱聖躬萬福唱平身復位指揮使復位贊禮唱鞠躬【樂作】拜興拜興平身【樂止】通班唱各恭事殿前班侍從班及諸執事各就本位引進引皇太子具衮服與親王俱由奉天東門入【樂作】陞自東階至丹陛拜位【樂止】引進贊鞠躬【樂作】拜興拜興拜興拜興平身【樂止】引進導皇太子親王詣奉天殿東門入【樂作】引進立伺於門外內贊接引皇太子親王至禦座前行禮位【樂止】內贊唱跪皇太子親王皆跪皇太子稱賀雲長子某玆遇履端之節【冬至則云履長之節】謹率諸弟某等欽詣父皇陛下稱賀制曰履端之慶【冬至則云履長之慶】與長子等同之聽制畢內贊唱俯伏興平身皇太子親王皆俯伏興平身內贊引皇太子親王由東門出【樂作】引進引復丹陛拜位【樂止】引進唱鞠躬【樂作】拜興拜興拜興拜興平身【樂止】引進引皇太子親王降自東階【樂作】至文樓【樂止】司辰再報時訖通班具丞相銜臣某以下起居引班唱鞠躬平身引班引文武百官入丹墀拜位北面立初行【樂作】至位【樂止】知班唱班齊贊禮唱鞠躬【樂作】拜興拜興拜興拜興平身【樂止】引班引丞相詣西階陞引班立候於階下捧表官詣案前搢笏捧表及宣表官宣表目官展表官以次從丞相行【樂作】至殿西門【樂止】捧表官宣表官宣表目官展表官立於殿西門外內贊接引丞相至禦座前內贊唱跪丞相跪贊禮唱眾官皆跪丞相跪奏具官臣某等玆遇三陽開防萬象維新【冬至則云律應黃鐘日當長至】欽惟皇帝陛下膺幹納祐奉天永昌賀訖內贊唱俯伏興平身丞相俯伏興平身贊禮唱俯伏興平身眾官皆俯伏興平身內贊引丞相出殿西門【樂作】丞相降自西階引班引復位【樂止】捧表官宣表官宣表目官展表官由殿西門入內贊唱進表捧表官捧表跪進於案前受表官搢笏跪於案東受表及表目置於案出笏興退復位捧表官出笏興退立於殿內之西東向內贊唱宣表宣表目官詣案前搢笏取表目跪宣於殿內之西展表官搢笏同跪展宣畢展表官出笏復位宣表目官俯伏興以表目復於案出笏退復位宣表官詣案前搢笏取表跪宣於殿內之西展表官搢笏同跪展宣訖展表官出笏一人以表復置於案俱退立於位宣表官俯伏興同捧表官宣表目官展表官以次出殿西門降自西階各還本位贊禮唱鞠躬【樂作】拜興拜興拜興拜興平身【樂止】給事中詣禦座前跪承制由殿中門出至丹陛上東南西向稱有制贊禮唱跪百官皆跪給事中宣云皇帝制曰履端之慶【冬至則云履長之慶】與卿等同之宣訖給事中由西門入跪奏承制畢俯伏興還侍位贊禮唱俯伏興平身贊禮唱搢笏鞠躬三舞蹈唱跪唱山呼各官拱手加額曰萬嵗贊禮又唱山呼各官又拱手加額曰萬嵗贊禮又唱再山呼各官又拱手加額曰萬萬嵗【凡呼萬嵗樂工軍校齊聲擊鼓應呼之】出笏俯伏興【樂作】拜興拜興拜興拜興平身【樂止】侍儀前跪奏禮畢鳴鞭皇帝興【樂作】警蹕侍從導引至謹身殿【樂止】舍人各舉表案出引班引丞相以下文武百官以序出

聖節儀注

前期內使監官陳禦座香案於奉天殿設皇太子親王次於文樓其丹墀中侍儀司設表案於內道之西北文官起居位設於文樓之南西向武官起居位於武樓之南東向文官一品二品拜位於內道上之東每等異位重行北向西上武官一品二品拜位於內道上之西每等異位重行北向東上文官三品以下拜位於內道下之東每等異位重行北面西上武官三品以下拜位於內道下之西每等異位重行北面東上善世教僧道拜位於文官四品之東使客位北使者位驗品在文官拜位之東北面西上殿前班諸執事起居位於武官起居位之北東向侍從班諸執事起居位於文官起居位之北西向捧表官宣表官宣表目官展表官位於表案之西東向糾儀禦史二人位於表案之南東西相向宿衛鎭撫二人於東西陛下東西相向護衛百戶二十四人位於宿衛鎭撫之南稍後東西相向典牧所官二人位於乘馬之前東西相向司辰郎報時位於內道之中文武官拜位之北知班二人位於文武官拜位之北東西相向通贊贊禮二人位於知班之北東西相向通贊在西贊禮在東引文武班四人位於文武官拜位之北稍後東西相向引殿前班二人位於引武班之南引使者二人位於引文班之南舉表案二人位於引武班之北舉殿上表案二人位於西陛之下東向其丹陛上侍儀司設皇太子親王拜位於丹陛上正中殿前班指揮司官三員侍立位於陛上之西東向光祿寺官三員位於陛上之東西向拱衛司官位於殿中門之左右東西相向護衛千戶八人位於殿東西門之左右東西相向典儀二人位於陛上之南東西相向鳴鞭四人位列於殿前班之南北向將軍六人於殿門之左右各東西相向天武將軍四人位於陛上之四隅各東西相向其奉天殿上尙寶司設寶案於正中侍儀司設表案於寶案之南皇太子親王於表案之南文官侍從班起居注給事中殿中侍禦史尙寶卿位於殿上之東西向武官侍從班懸刀指揮位於殿上之西東向受表兼受表目官位於文官侍從班之南西向內贊二人位於受表官之南東西相向捲將軍二人位於前東西相向是日侵晨金吾衛陳設甲士於午門外之西丹陛上設皇太子親王拜褥陳儀仗於丹陛上及丹墀之東西擊鼓位午門外中道列旗仗於奉天門外之東西拱衛司陳五輅於丹墀之南北向典牧所官陳仗馬於文武樓南東西相向虎豹於奉天門外之東西和聲郎陳樂於丹墀文武官拜位之南侍儀司舍人二人舉表案入就殿上位舍人二人以表函置於案舉入丹墀位擊鼓初嚴催班舍人各請文武百官具朝服擊鼓次嚴引班引文武百官齊班於午門外以北爲上東西相向通班贊禮知班典儀內贊宿衛鎭撫護衛鳴鞭殿內外將軍俱入就位引班引殿前班指揮光祿卿紏儀官捧表官宣表官宣表目官展表官受表官各依品從序立於起居位東西相向諸侍衛官各服器服及尙寶卿侍從官入詣謹身殿迎擊鼓三嚴引班引文官由午門東偏門東畔金水東橋奉天東門入起居位武官由午門西偏門西畔金水西橋奉天西門入起居位引僧道使客入立於文班之後侍儀奏外辦禦用監令奏請皇帝服衮冕禦輿以出尙寶卿捧寶及侍衛導從警蹕如常儀皇帝將出仗動【大樂鼓吹振作】陞禦座【樂止】將軍捲簾尙寶卿以寶置於案拱衛司鳴鞭司晨報時雞唱訖諸侍從官由殿西門出降自西階引班引入起就位立定通班唱某銜指揮使臣某以下起居贊禮唱鞠躬平身引班引至丹墀拜位北面立贊禮唱鞠躬拜興拜興平身初鞠躬【樂作】平身【樂止】贊禮唱指揮使稍前鞠躬指揮使稍前及以下皆鞠躬贊禮唱聖躬萬福平身復位唱鞠躬拜興拜興平身初鞠躬【樂作】平身【樂止】通班唱各恭事殿前班侍從班及諸執事官皆就本位引進引皇太子親王自奉天門東門入【樂作】陞自東階至丹陛拜位【樂止】引進唱鞠躬拜興拜興拜興拜興平身初鞠躬【樂作】平身【樂止】引進引皇太子親王由奉天殿東門入引進立於門外內贊接引皇太子親王至禦座前行禮位【初行樂作至位樂止】內贊唱跪皇太子親王皆跪皇太子稱賀雲長子某欽遇父皇陛下聖誕之辰謹率諸弟某等敬祝萬嵗壽賀訖內贊唱俯伏興平身皇太子親王皆俯伏興平身內贊引皇太子親王以次由殿東門出【樂作】引進引復位丹陛拜位立定【樂止】引進唱鞠躬拜興拜興拜興拜興平身皇太子親王以次降自東階【樂作】至文樓【樂止】司辰再報時訖通班具丞相銜臣某以下起居引班唱鞠躬平身引班引入丹墀拜位【初行樂作至位樂止】知班唱班齊贊禮唱鞠躬【樂作】拜興拜興拜興拜興平身【樂止】引班引丞相詣西階陞【樂作】至殿西門【樂止】引班立於階下捧表官詣案前捧表及宣表官宣表目官展表官立於殿西門外內贊接引丞相至禦座前內贊唱跪通贊唱眾官皆跪丞相奏稱具官臣某欽遇皇帝陛下聖誕之辰謹率文武官僚敬祝萬嵗壽賀訖內贊唱俯伏興平身贊禮唱眾官皆俯伏興平身初俯伏【樂作】平身【樂止】內贊引丞相由殿西門出降至西階引班引復位丞相初出殿西門【樂作】復位【樂止】捧表等官由殿西門入內贊唱進表捧表官跪進受表官跪於案東受表置於案退復位捧表官興退於殿西內贊唱宣表宣表目官詣案前取表目及表跪宣於禦座之西展表官同跪展宣表目訖展表目官一人以表目復於案退立於西宣表目官俯伏興宣表官宣於禦座之西展表官跪同展宣訖展表一人以表復於案宣表官俯伏興同捧表展表官以次出還本位贊禮唱鞠躬【樂作】拜興拜興拜興拜興平身【樂止】贊禮唱搢笏鞠躬三舞蹈唱跪唱山呼各官拱手加額曰萬嵗又唱山呼各官拱手加額曰萬嵗贊禮再唱山呼各官又拱手加額曰萬萬嵗【凡呼萬嵗樂工軍校應聲呼之】出笏俯伏興拜興拜興拜興拜興平身初俯伏【樂作】平身【樂止】侍儀奏禮畢鳴鞭皇帝興【樂作】警蹕侍從導引至謹身殿【樂止】舍人舉表案出引班各引文武百官以次出

宴防儀注

奉天殿大朝賀畢宴於謹身殿拱衛司於殿廷左右設黃麾仗及擎執如奉天殿受朝之儀內使監光祿寺陳設禦座又設皇太子座於禦座東偏西向稍南設諸王座以次而南皆西向又於禦座西偏設諸王座與東偏諸王相對以次而南皆東向殿內左右第一行第二行設文武一品二品官座以北爲上東西相向左第三行及後行設三品文官座以北爲上皆西向右第三行及後行設三品武官座以北爲上皆東向又於東廡下設四品以下至九品文官座以北爲上西廡下設四品以下至九品武官座以北爲上和聲郎於殿之南楹陳大樂細樂及諸舞隊光祿寺設禦酒罇於殿之南楹皇太子親王文武三品以上官酒罇於殿門左右禦位司壺二人尙酒尙食二人東偏皇太子親王司壺一人奉酒奉食二人西偏親王司壺一人奉酒奉食二人文武官左右第一行各司壺四人兼供酒供食文武官左右第二行各司壺四人兼供酒供食文武官左右第三行及後行各行用司壺四人兼供酒供食東西廡各間光祿寺置酒罇司壺一人供酒供食二人光祿寺陳禦食案及皇太子親王食案於殿中殿上左右文武官食案東西廡文武官食案各設於本位前將宴諸執事各供事舍人引文武百官常服侍立於殿門之左右引進引皇太子親王常服侍立於殿內之左右侍儀導引皇帝常服陞禦座鼓吹振作鳴鞭【樂止】皇太子親王各就座位丞相率禮部尙書光祿卿舉禦食案進於禦前禮部侍郎光祿少卿轝食案各進於皇太子親王之前丞相捧壽花進於禦前禮部尙書工部尙書分進壽花於皇太子親王之前文武百官各就座位禮部工部官及諸執事人分進壽花於文武百官訖內使監令於禦前斟酒次司壺於皇太子親王及文武百官前各斟酒【細樂作】和聲郎北面立舉手唱上酒飲畢【樂止】內使監令於禦前進食供食者於皇太子親王文武百官前各供食【大樂作】和聲郎北面舉手唱上食食畢【樂止】凡酒七行間進食五次上酒上食樂作樂止並如上儀惟酒第五行及七行雜呈諸隊舞宴畢皇帝興【大樂作】皇太子親王侍從還宮【樂止】文武百官以次出

午門開讀赦書儀注【開詔同】

前期翰林院官承防艸赦奏聞訖前一日禮部告百官於皇城守宿至日鳴鐘後具朝服行禮內使監設禦座香案於奉天殿尙寶司設寶案於禦座之南用寶案於赦書案之東侍儀司設宣讀案於午門外之東西向龍亭香案於北正中百官拜位於香案之南文官位於道上之東每等異位重行以西爲上武官位於道上之西每等異位重行以東爲上知班二人位於文武官拜位之北東西相向贊禮通贊二人位於知班之北通贊在西贊禮在東相向宣讀官位於宣讀案之北西向展讀官二人位於宣讀官之南西向樂工設樂於丹墀中之南及文武官拜位之南俱北向將軍二人位於殿上簾前東西相向將軍六人位於奉天殿門之左右分東西相向又將軍六人位於奉天門之左右東西相向是日金吾衛於午門外陳設甲士軍仗東西相向拱衛司設儀仗於丹陛之東西和聲郎陳樂於丹陛之南及金水橋伺候迎引金吾衛擊鼓初嚴禮部官捧赦書入置於寶案上舍人催百官具朝服執事者各入就位導駕官侍從官入迎車駕擊鼓次嚴引班舍人引文武百官各序立於宣讀案之南東西相向擊鼓三嚴引班引百官就拜位侍儀奏外辦上位具皮弁服陞禦座【大樂作】捲簾鳴鞭訖【樂止】禮部官捧赦書於用寶案前尙寶跪奏赦書用寶興開讀用訖禮部官同中書省左丞用黃銷金袱褁赦書禮部官奏捧赦於午門外開讀興左丞又以黃袱承赦捧由殿中門出【大樂作】拱衛司擎黃蓋遮護降自中階由奉天中門出金水橋【樂作】前迎出午門外禮部官接赦書置於龍亭大樂陳於文武官拜位後【樂止】知班唱班齊贊禮唱鞠躬【樂作】拜興拜興拜興拜興平身【樂止】通贊唱宣讀宣讀官展讀官陞案禮部官捧赦書授宣讀官宣讀官跪受赦書贊禮唱眾官皆跪展讀官對展宣讀官宣讀訖以赦書授禮部官禮部官捧赦書置於龍亭贊禮唱俯伏興【樂作】拜興拜興拜興拜興平身【樂止】贊禮唱搢笏鞠躬三舞蹈唱跪唱山呼各官拱手加額曰萬嵗贊禮又唱山呼各官拱手加額曰萬歲贊禮又唱再山呼各官拱手加額曰萬萬嵗【凡呼萬嵗樂工軍校擊鼓應聲呼之】出笏俯伏興【樂作】拜興拜興拜興拜興平身【樂止】禮畢引進入報侍儀奏禮畢上位興【樂作】鳴鞭還宮【樂止】百官仍具公服送赦書至中書省頒授使者行

諸王來朝儀注

前期內使監官陳禦座香案於奉天殿中如常儀設諸王次於奉天門東耳房內尙寶司設寶案於禦座前侍儀司設諸王拜位於丹陛上及禦座前王府官拜位於丹墀南內道上之東西文官依品從侍立位於文樓之北西向北上武官依品從侍立位於武樓之北東向北上殿前班指揮司官三員位於陛上東向光祿司官三員位於陛上西向侍從班起居注殿中侍禦史侍儀使尙寶卿位於殿上西向指揮司懸刀武官位於殿上東向拱衛司官位於奉天殿門之左右東西相向典牧所官位於仗馬之前東西相向宿衛鎭撫位於丹陛東西階下東西相向護衛百戶二十四員於宿衛鎭撫之南稍後東西相向護衛千戶八員於殿東西門之左右東西相向贊禮二人位於陛上王拜位之北東西相向內贊二人位於殿上東西相向典儀二人位於丹陛上之南東西相向知班二人位於王府官拜位之北東西相向承傳二人位於知班之北東西相向鳴鞭四人位於丹陛上之南北向天武將軍四人位於丹陛上之四隅東西相向將軍二人於殿上簾前東西相向將軍六人於奉天殿門之左右東西相向將軍六人於奉天殿門之左右東西相向是日金吾衛陳設甲士於午門外之東西列旗仗於奉天門外之東西拱衛司陳儀仗於丹陛上及丹墀之東西陳五輅於丹陛之南典牧所陳仗馬於文武樓之南東西相向陳虎豹於奉天門外和聲郎陳樂於丹墀王府官拜位之南擊鼓初嚴催班舍人催文武官各具公服擊鼓次嚴引班引文武百官依品從齊班於午門外以北爲上東西相向殿前班指揮光祿卿各依品從序立於侍立位通班贊禮典儀內贊宿衛鎭撫護衛鳴鞭殿內外將軍各執事人俱入就位諸侍衛官各服其器服及尙寶卿侍從官入詣謹身殿奉迎擊鼓三嚴引班引文官由午門西門東畔金水東橋奉天東門入就侍立位武官由午門西門西畔金水西橋奉天西門入就侍立位侍儀版奏外辦禦用監令奏請服皮弁服上位禦輿以出尙寶卿捧寶及侍儀侍衛導從警蹕並如常儀皇帝將出仗動【大樂鼓吹振作】陞禦座【樂止】將軍捲尙寶卿以寶置於案拱衛司鳴鞭司辰郎報時雞唱訖引禮引王具衮冕由東門入東陛陞丹陛位引禮引王府官入就丹墀位立定贊禮唱鞠躬【樂作】拜興拜興拜興拜興平身承傳唱鞠躬拜興拜興拜興拜興平身【樂止】引禮引王詣奉天殿東門入【樂作】引禮立伺於門外內贊接引王至禦座前行禮位【樂止】內贊唱跪王與王府官皆跪王稱第幾子某王某玆遇孟春【四時隨時攺易】入覲欽詣父皇陛下朝拜內贊唱俯伏興平身承傳唱俯伏興平身王與王府官皆俯伏興平身內贊引王由東門出【樂作】引禮引復丹陛拜位【樂止】贊禮唱鞠躬【樂作】拜興拜興拜興拜興平身承傳唱鞠躬拜興拜興拜興拜興平身王與王府官皆鞠躬拜興拜興拜興拜興平身【樂止】贊禮贊禮畢侍儀奏禮畢上位興【樂作】警蹕侍從導引至謹身殿引禮導王出【樂止】引班引王府官及百官以次出

﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥﹤史部﹐政書類﹐儀制之屬﹐明集禮﹐卷十七﹥

明集禮卷十七﹤史部﹐政書類﹐儀制之屬﹐明集禮﹥

欽定四庫全書

明集禮卷十八上

嘉禮二

中宮

總序

周禮命婦朝女君則中宮之有朝尙矣漢制自二千石夫人以上服蠶衣以朝晉宋皆然唐永徽五年命婦朝於光順門其後以朝官命婦雜處朝賀詔停開元禮載皇后正旦冬至受外命婦朝儀於肅章門外齊班然後入內殿行禮賀畢有防長慶以後則外命婦有邑號者正旦冬至詣光順門起居宋制皇親國戚之家及臣僚命婦遇節序慶賀許入內進奉而已其正旦冬至朝賀行禮之詳無聞焉元正旦命婦則以常服詣內殿行賀禮國朝正旦冬至皇后禦坤寧殿內使監官引內外命婦各服其服入朝禮畢賜宴於後殿今具歷代儀物及國朝儀注用著於篇

中宮冠服

周制王后以禮見王及見賓客首服用編用笄服用展衣【編者編列爲之其儀象若今假髻笄玉爲之所以捲展字當爲襢襢亶也誠也其色則白】漢首飾用假結步搖簮珥服用蠶服靑上縹下爲深衣之制唐首飾用大小花各十二樹兩博鬂花鈿十二服用褘衣宋並同唐制冠加以九龍四鳯元用其本俗衣冠以臨朝賀國朝皇后臨朝參用唐宋之制首飾以九龍四鳯大小花各十二樹並兩博鬂寶鈿十二服用緯衣十二等其制度圖本詳見冠服篇

皇妃冠服

昔者黃帝立四妃帝嚳亦立四妃而冠服之詳未聞焉周制天子正後之下三夫人次最貴蓋後世皇妃之位也內司服掌辧王后之六服鄭謂三夫人其闕翟以下乎然亦億度之說耳漢貴人首飾用大手髻黒瑇瑁加簮珥服蠶服靑上縹下同深衣制唐首飾花九樹兩博鬂飾以寶鈿服用翟衣宋首飾大小花各九株並兩博鬂加以九翚四鳯服用揄翟元用其本俗衣冠國朝皇妃參用唐宋之制首飾九翚四鳯大花九樹小花如大花之數兩博鬂飾以九寶鈿服用翟衣九章其制度具見冠服篇

皇太子妃冠服

皇太子妃冠服之制周以前無聞漢貴人首飾皆大手髻黒瑇瑁加簮珥其朝服皆用蠶服靑上縹下同深衣制北齊首飾假髻步揺花釵九鈿服用揄翟隋首飾花九樹服揄翟九章唐首飾大小花各九樹兩博鬂飾用寶鈿服用揄翟九等宋同唐制元用其本俗衣冠國朝皇太子妃首飾加九翚四鳯大小花釵九樹兩博鬂九鈿服用翟衣九等其制度圖本見冠服篇

諸王妃冠服

親王妃冠服之制周以前無所攷漢制大手髻黒瑇瑁加簮珥服蠶服純縹上下北齊假髻九防飾以金玉纁朱綬韋服佩同內命婦一品隋制王妃首飾花九樹服揄翟繡爲九章佩山玊獸頭鞶囊綬同夫色唐制親王視一品則王妃同一品命婦之服首飾花釵九樹兩博鬢飾以寶鈿服翟衣九等佩綬同諸王宋同唐制元用其本俗衣冠國朝親王妃首飾九翚四鳳冠大小花釵九樹兩博鬂九鈿服用翟衣九等其制度圖本詳見冠服篇

公主冠服

公主冠服之制周制無攷漢制大手髻黒瑇瑁簮珥長公主加步揺服蠶服純縹上下帶綬以采組爲緄帶各如其綬色黃金辟邪首爲帶鐍飾以白珠北齊假髻九防飾以金玊金章紫綬服揄翟雙佩山玊隋制首飾花九樹服揄翟繡爲九章佩山玉獸頭鞶囊綬同夫色唐制公主視一品命婦兩博鬂飾以寶鈿翟九等花釵九樹佩綬同諸王宋同唐制元用其本俗衣冠國朝公主首飾九翚四鳯冠大小花釵九樹兩博鬢九鈿服用翟衣九等其制度圖本詳見冠服篇

命婦冠服

命婦朝服周制內司服辧外內命婦之服首飾副編次其服闕狄揄狄者用副服鞠衣展衣者用編服褖衣者用次鄭云外命婦孤之妻服鞠衣卿大夫之妻服展衣士之妻服褖衣公之妻其服闕狄以下乎侯伯之夫人揄狄子男之夫人亦闕狄其公妻以下之說不過億度而類推之漢制朝防公卿列侯二千石夫人首飾紺繒幗簮珥服用蠶衣唐首飾兩博鬢飾以寶鈿服用狄衣一品花釵九樹狄九等二品花釵八樹狄八等三品花釵七樹狄七等四品花釵六樹狄六等五品花釵五樹狄五等寶鈿視花樹之數宋制一同於唐國朝命婦一品首飾花釵九樹兩博鬢九鈿服翟衣九等二品花釵八樹兩博鬢八鈿服翟衣八等三品花釵七樹兩博鬢七鈿服翟衣七等四品花釵六樹兩博鬢六鈿服翟衣六等五品花釵五樹兩博鬢五鈿服翟衣五等六品花釵四樹兩博鬢四鈿服翟衣四等七品花釵三樹兩博鬢三鈿服翟衣三等以上翟衣之質依品從隨夫朝服之色其制度圖本詳見冠服篇

儀仗

中宮之尊配位宸極理內教出則有鹵簿以奉引居則有儀仗以侍衛其前代記載儀仗間見於鹵簿中唐左右廂有黃麾仗廂各三行行列百人共六百人從內第一行短防五色氅第二行戈五色氅第三行儀鍠五色幡又有偏扇團扇方扇各二十四團雉尾扇二大四大孔雀扇八華錦蓋二小雉扇十二朱團扇十二錦曲蓋二十錦六柱八扇絳麾二並分左右黃麾一宋同唐制國朝中宮儀仗殿下左右麾幡扇等儀三十六殿前班劍仗等儀四十四殿前擎執華蓋交椅等儀十四殿上擎執香鑪唾壺等儀六制度詳見儀仗篇

樂

古者後夫人有房中之樂歌周南召南而不用鐘磬所以諷誦以事其君子而朝防之樂未聞焉隋初皇后之庭但設絲管大業以後始制鐘磬而猶不設鎛鐘唐制中宮用宮架二十虡其十二鎛鐘以十二大磬代之舞用八佾宋中宮朝防樂無所考見元朝防皇后乘輿同陞殿受賀國朝中宮受內外命婦朝賀宴防並奏大樂詳見樂書

陳設

古者命婦朝中宮必預爲陳設於內外所以謹其禮也至唐則前二日本司宣攝內外各供其職前一日守宮設外命婦次如常儀尙寢率其屬設禦幄於皇后正殿北壁南向又設命婦爲首者脫舄席於西階前近西東向司樂展宮懸之樂於殿庭設麾於殿上西階之西東向內僕設重翟以下於肅章門外道東西向司贊設命婦等版位於殿庭內謁者設外命婦等位於肅章門外設司贊位於東階東南西向設掌贊二人位於司贊之南差退俱西向諸衛勒所部屯門列仗陳布於肅章門外宋正旦受賀之儀未見記載國朝正旦冬至中宮壽誕皇太子親王行禮內使監設皇后禦座於坤寧宮正中於宮門外設皇太子幄次於東北設親王幄次於近南之東西設樂位於王宮門外設儀仗於丹墀及露臺上之東西設司贊二人位於露臺上之東西司賓二人位於司贊之南東西相向設內贊二人位於殿上之東西內外命婦行禮內使監仍設皇后禦座於坤寧宮於宮門外設皇妃幄次於宮門西近北設皇太子妃及王妃公主幄次於門東設外命婦幄次於門外之東西近南設皇妃皇太子妃王妃公主拜位於露臺上設司贊二人司賓二人位於露臺上東西相向內贊二人於殿上之東西設外命婦侍立位於殿庭之東西相向拜位於殿庭中北向司贊二人位於殿庭之東西司賓二人位於司贊之南東西相向內贊二人於殿上司言位於殿上之東

執事

中宮朝防必戒執事之人所以使之各供其職也唐正旦冬至中宮受命婦朝有守宮掌命婦次尙寢掌禦幄及命婦脫舄席司樂掌宮懸典樂掌舉麾內僕掌陳重翟車司贊掌版位諸位掌列仗內典引掌引禮尙儀掌奏中嚴外辦司寶掌奉琮寶司賓掌引班首行禮宋正旦冬至無受賀儀國朝受命婦賀殿庭執仗內使三十六人露臺上執仗內使四十四人殿上擎執女使六人內使監官掌設禦座皇太子親王及內外命婦拜位侍立位司贊二人掌殿前拜禮內贊二人掌殿內拜禮司賓二人掌引內命婦行禮二人掌引外命婦行禮司言一人掌宣防樂工三十二人受皇太子親王朝陳設執事同前

班位

古者命婦各有品級以爲尊卑之等其朝於中宮也則以其品級敍而爲班次焉唐制公主及王妃以下爲外命婦其品秩大長公主長公主並視正一品郡主視從一品縣主視正二品文武官一品及國公母妻爲國夫人三品以上母妻爲郡夫人四品若勲官二品有封母妻爲郡君五品若勲官三品有封母妻爲縣君帶職者若勲官四品有封母妻爲鄕君其母邑號皆加太字諸命婦朝參行立次第各準夫子同班者則母在上職事非五品以上者並不在參例其朝之日司贊設序立位於門外大長公主以下於道東太夫人以下於道西俱重行相向北上又設命婦位於殿庭太長公主以下在東以西爲上太夫人以下在西以東爲上諸親婦女宗親在東以西爲上異姓在西以東爲上俱重行異位北向宋正旦冬至朝防之儀未見載記國朝正旦冬至及中宮壽誕日皇太子親王露臺上行禮皇太子位居中東次秦王燕王楚王潭王魯王西次晉王吳王齊王趙王次西近南靖江王皇妃行禮東貴妃次充妃次惠妃西寧妃次定妃次順妃皇太子妃王妃公主行禮皇太子妃居中王妃公主各以長防分位於東西公主位亦各以長防分於東西外命婦行禮依品從序班於殿庭

贊詞

唐正旦皇太子朝皇后稱賀曰元正首祚景福惟新伏惟殿下與天同休冬至雲天正長至伏惟殿下如日之升正旦命婦朝皇后稱賀曰妾姓等言元正首祚景福惟新伏惟殿下與時同休宣答云履新之慶夫人等同之冬至云妾姓等言天正長至伏惟殿下如日之升宣答云履長之慶夫人等同之國朝正旦皇太子朝稱賀雲長子某玆遇履端之節謹率諸弟某王某等恭詣母后殿下稱賀冬至則雲長子某玆遇履長之節謹率諸弟某等恭詣母后殿下稱賀壽旦則云玆遇母后殿下聖誕之辰謹率諸弟某等恭上千歲壽正旦皇妃稱賀云某妃妾某氏等玆遇履端之節恭詣皇后殿下稱賀冬至則云某妃妾某氏等玆遇履長之節恭詣皇后殿下稱賀壽旦則云某妃妾某氏等玆遇皇后殿下聖誕之辰恭上千嵗壽其皇太子妃則稱長婦妾某等公主則稱長女某謹率諸妹某等命婦則稱某國夫人妾某氏等贊詞同

賀箋

箋奏之名始於漢而其用不專於慶賀唐以來始與表對用以爲賀上之文又以箋次於表而有等級之分蓋始於慶賀矣宋制遇大慶禮則文武百僚拜表稱賀乘輿訖然後移班拜箋稱賀中宮元毎正旦在內省院防長官進箋稱賀赴中政院收受在外行省亦然其所屬五品以上第進所屬上司類進中政院國朝正旦冬至各行省進箋稱賀其所屬府州則各進於行省類進中書省諸各處分衛守禦官各進於都督府都督府類進其直府州則進於禮部其寫箋式參用唐制起首具官臣某等誠懽誠忭稽首蝢首上言【云云】中賀臣某等誠懽誠忭稽首頓首敬惟皇后殿下【云云】末後臣某等無任瞻仰激切屏營之至謹奉箋稱賀以聞臣某等誠懽誠忭稽首頓首謹言年月日具官臣某等謹上箋【以上並用小字眞書其署名加小端謹箋文前上面貼紅帖一方如印大帖下用印紅帖上所書如正旦寫進賀正旦箋文如冬至寫進賀冬至箋文末後年月日上亦用印】封皮【上用紅帖如正旦於上書寫進賀正旦箋文冬至寫進賀冬至箋文紅帖下用印印下寫具官臣某上進謹封於上進謹封字上用印】副本【用手本小字眞書後年月日上用印紅綾表褙】袱匣【用木飾以金鳯鎖鑰全用紅羅夾袱二條上銷金鳯紋小者裹箋於匣內大者裹匣外仍用氊片油絹袱重裹】

宴防

周官內宰掌致後之賓客之禮注謂諸侯夫人有防見王后之法故亦致禮焉然則諸侯夫人朝於王后而王后與之行宴防之禮者其來尙矣漢魏以降其禮漸廢至唐每正旦冬至則外命婦皆朝中宮朝畢而防其儀則有尙寢率其屬鋪外命婦等之座於殿上大長公主以下於禦座東南重行西向太夫人以下於禦座西南重行東向又設不升殿者座席於東西廊下尙食設壽罇於殿上又設升殿者酒罇於東西廊下又設廊下者酒罇各於其座之南皆有坫冪俱幛以帷皇后褘衣卽禦座樂奏正和之曲命婦爲首者進酒於禦座前跪稱賀司言承令宣答酒行十二徧仍有賜帛宋每遇慶節皇親戚裏之家臣僚命婦入內進奉而宴防之詳未見記述國朝正旦冬至壽誕內殿受朝畢內使監仍於殿上陳設禦座殿庭及露臺上左右陳設儀仗殿內擎執如受朝之儀殿內禦座之東設皇太子妃及王妃公主座位以次而南西向禦座之西設皇妃六位坐位以次而南東向近左右第一行設一品命婦坐位東西相向第二行左右設二品命婦坐位東西相向第三行設三品四品命婦坐位東西相向皆以北爲上東西廡下設四品以下至七品命婦座東西相向以北爲上女伎陳大樂細樂及諸舞隊於殿之南楹內使監設禦酒罇禦食案內外命婦酒罇食案訖皇后常服升禦座丞相夫人進壽花於禦前酒行七徧間進食五次皆以樂爲節兼用諸舞隊宴畢命婦以次出

皇太子正旦朝賀儀注【冬至壽誕同但攺用贊詞】

前期內使監於坤寧宮設皇后禦座於正中設皇太子幄次於王宮門外之東近南親王幄次於王宮門外近南之東西其日設儀仗於露臺上及殿庭之東西設皇太子親王拜位於露臺上正中及殿內正中司贊二人位於露臺上拜位之北東西相向司賓二人位於司贊之南東西相向內贊二人位於殿內拜位之北東西相向樂工陳樂於王宮門外皇太子親王朝上位訖司賓引導仍具冕服至幄次內使監官啟知皇后首飾褘衣將出仗動【樂作】陞禦座【樂止】司賓引導皇太子親王入就殿前拜位初行【樂作】至拜位【樂止】司賓二人分立於東西司贊唱鞠躬【樂作】拜興拜興拜興拜興平身【樂止】司賔導引皇太子親王俱進自殿東門【樂作】司賔伺於門外內贊接引至於禦前拜位【樂止】內贊唱跪皇太子跪親王皆跪皇太子稱長子某玆遇履端之節【冬至則云履長之節壽旦則云玆遇母后殿下聖誕之辰謹率諸弟等恭上千嵗壽】謹率諸弟某王等恭詣母后殿下稱賀內贊唱俯伏興平身皇太子親王皆俯伏興平身內贊引皇太子親王自殿東門出【樂作】司賓引復殿前拜位【樂止】司贊唱鞠躬【樂作】拜興拜興拜興拜興平身【樂止】內使監官啟禮畢司贊唱禮畢皇后興【樂作】至內閤門司賓引皇太子親王還幄次【樂止】

內外命婦正旦朝賀儀注

前期侵晨內使監官於坤寧宮設皇后禦座設皇妃幄次於王宮門外之西近北設皇太子妃王妃公主幄次於王宮門外之東稍南設內外命婦幄次於門外之南東西相向其日設儀仗於殿庭及露臺上之東西擎執於禦座之左右皇妃皇太子妃王妃公主拜位於露臺上正中設外命婦侍立位於殿庭之東西拜位於殿庭正中設司贊二人位於露臺上之東西二人位於殿庭之東西司賓二人位於露臺上司贊之南東西相向二人位於殿庭司贊之南東西相向內贊二人位於殿內東西相向司言一人於殿內之東內贊之北樂工位於宮門之外內使監官啟請皇后首飾褘衣出閤仗動【樂作】陞禦座【樂止】司賓二人於幄次引外命婦由東門入侍立位司賓二人於幄次引皇妃等由東門入東陛陞至露臺上拜位司贊唱拜【樂作】興拜興拜興拜興【樂止】司賓引貴妃由殿東門入至殿上拜位內贊司贊同唱跪貴妃與眾妃皆跪貴妃稱妾某氏等玆遇履端之節恭詣皇后殿下稱賀內贊司贊同唱興皇妃皆興司賓引貴妃由殿東門出【樂作】復位【樂止】司贊唱拜【樂作】興拜興拜興拜興【樂止】唱禮畢司賓引皇妃由東階降東門出司賓二人引皇太子妃王妃公主由東門入東陛陞至露臺上拜位司贊唱拜【樂作】興拜興拜興拜興【樂止】司賓引皇太子妃由殿東門入至殿上拜位內贊司贊同唱跪皇太子妃與王妃公主皆跪皇太子妃稱長婦妾某氏等玆遇履端之節恭詣皇后殿下稱賀內贊司贊同唱興皇太子妃王妃公主皆興司賓引皇太子妃由東門出復位司贊唱拜【樂作】興拜興拜興拜興【樂止】司賓引皇太子妃王妃公主由東陛降東門出司賓引外命婦入拜位司贊唱班齊唱拜【樂作】興拜興拜興拜興【樂止】司賓引班首由西陛陞【樂作】西門入至殿上拜位【樂止】內贊司贊同唱跪班首及命婦皆跪班首稱某國夫人妾某氏等玆遇履端之節恭詣皇后殿下稱賀內贊司贊同唱興班首及外命婦皆興司賓引班首由西門【樂作】出西陛降復位【樂止】司言前跪承防由殿中門出立於露臺上之東南向稱有防司贊唱跪眾命婦皆跪司言宣防云履端之慶冬至則云履長之慶與夫人等共之司贊唱興眾命婦皆興司言入跪云宣防畢司贊唱拜【樂作】興拜興拜興拜興【樂止】司贊唱禮畢內使監官啟禮畢皇后興【樂作】入內閤門司賓引眾命婦由西門出【樂止】

宴防命婦儀注【正旦冬至壽誕並同】

坤寧宮受朝賀畢內使監官仍於殿上陳設禦座於殿庭及露臺上左右設儀仗及禦座左右擎執如受朝之儀又於禦座西畔設貴妃等六妃位東畔稍南設皇太子妃王妃公主位於殿南左右第一行設一品外命婦坐次左右第二行設二品命婦座左右第三行設三品外命婦坐次左右第四行設四品外命婦坐次以北爲上東西相向東西廡下設四品以下外命婦座次以北爲上樂工於殿之南楹陳大樂細樂及諸舞隊設禦酒尊於殿之南楹正中設皇妃酒尊於禦酒尊之西皇太子妃王妃公主酒尊於禦酒尊之東設外命婦酒尊於殿門左右及東西兩廡禦位司壺二人尙酒尙食二人皇妃六位司壺一人奉酒奉食二人皇太子妃王妃公主司壺一人奉酒奉食二人殿上左右行每一行司壺二人奉酒奉食二人東西廡各有司壺供酒供食之人陳禦食案於殿上正中及皇妃六位食案於殿上之西稍南皇太子妃王妃公主食案於殿上之東稍南外命婦食案東西廡命婦食案皆先設於本位前將宴諸執事人各供事司賓引大小命婦各服常服侍立於殿門外之左右內使監官啟知皇后常服皇妃皇太子妃王妃公主常服隨從出閤仗動【樂作】陞禦座【樂止】司賓引皇妃皇太子妃王妃公主入就位司賓引大小命婦入各立於座位後丞相夫人率次命婦等轝禦食案進於禦座前丞相夫人捧壽花進於禦前二品外命婦各轝食案進於皇妃皇太子妃王妃公主前進壽花於皇妃皇太子妃王妃公主前大小命婦各就位坐奉禦及諸執事人分進壽花於殿內大小命婦及分進壽花於東西廡命婦訖司壺於禦前尙酒及皇妃皇太子妃王妃公主前進酒內外命婦前各供酒【樂作】樂女北面立舉手唱上酒飲畢【樂止】東西廡大小命婦前司壺各斟酒如儀奉禦於禦座前尙食供食者於皇妃皇太子妃王妃公主前及外命婦前各供食【樂作】樂女北靣舉手唱上食食畢【樂止】東西廡大小命婦前供食者各供食如儀凡酒七行間進食五次上酒上食樂作樂止並如儀樂或間用舞隊宴畢皇后興【樂作】侍從導引還宮如來儀【樂止】司賓引大小命婦以次出

諸王來朝儀注

前期內使監於坤寧宮陳設皇后禦座於正中南向設親王幄次於王宮門外是日設儀仗於殿庭及露臺上之東西設親王拜位於露臺正中及殿內禦座前司贊二人位於露臺上拜位之北東西相向司賓二人位於司贊之南東西相向內贊二人位於殿內拜位之北東西相向樂工陳樂於宮門之外北向陳設畢司賓引王服衮冕入伺於幄次內使監官啟請皇后首飾褘衣出閤仗動【樂作】陞禦座【樂止】司賓引王由東陛陞【樂作】入就露臺上拜位【樂止】贊禮唱鞠躬【樂作】拜興拜興拜興拜興平身【樂止】司賔導王由殿東門入【樂作】至位司賓分立於左右【樂止】內贊唱跪王跪稱第幾子某王某玆遇孟春【四時隨時攺易】入覲恭詣母后殿下朝拜內贊唱俯伏興平身王俯伏興平身司賓引王由殿東門出【樂作】復位【樂止】司贊唱鞠躬【樂作】拜興拜興拜興拜興平身【樂止】司贊唱禮畢內使監官啟禮畢皇后興【樂作】至內閤門司賓引王出就幄次【樂止】

﹤史部﹐政書類﹐儀制之屬﹐明集禮﹐卷十八上﹥﹤史部﹐政書類﹐儀制之屬﹐明集禮﹐卷十八上﹥﹤史部﹐政書類﹐儀制之屬﹐明集禮﹐卷十八上﹥﹤史部﹐政書類﹐儀制之屬﹐明集禮﹐卷十八上﹥﹤史部﹐政書類﹐儀制之屬﹐明集禮﹐卷十八上﹥

明集禮卷十八上

欽定四庫全書

明集禮卷十八下

嘉禮三

東宮朝防

總敍

皇太子受羣官賀儀漢以前無聞唐正旦冬至則於大朝防之明日百官朝集使等皆詣東宮行禮羣官再拜稱賀又再拜皇太子有答後再拜之儀宋正旦冬至三公賀前後皆再拜皇太子俱答拜其中班首稱賀有承令宣答之制次樞密院官賀次受師傅保賓客賀並如上儀次文武宮官賀班首稱賀無宣答亦不答拜元正旦則於大朝防之明日文武羣官以下常服至東宮行國俗四跪拜禮其千秋亦如之國朝正旦冬至奉天殿朝畢皇太子於大本堂受三公賓客諭徳賀有答後再拜之禮百官詣東宮賀有稱賀宣答而不答拜今具歷代儀文並國朝儀注以著於篇

儀仗

東宮受朝儀仗前代記載皆雜見於鹵簿中唐有龍旗六左右二廂儀仗各六色每色九行每行六人以防赤弓箭儀鋋眊刀楯儀鍠五色幡油防相間又繖二雉尾扇四夾繖又有團雉尾扇二小方雉尾扇八分左右左右廂絳引旛十二爲二行前六幡後六幡又朱漆團扇六紫曲蓋六又團扇二小方扇八又執班劍二行執儀刀六行宋龍旗六左右廂儀仗各六色色各九行行六人前第一行防赤次第二行弓矢次第三行儀鋋眊次第四行刀楯次第五行儀鍠五色幡次第六行油防執班劍二行儀刀六行並與唐同又朱團扇六紫曲蓋六又繖二雉尾扇四團雉尾扇二方雉尾扇八分左右國朝東宮儀仗中門外中道設龍旗六角六鼓六鉦六黃旗一居中左前靑旗一右前赤旗一左後黒旗一右後白旗一每旗下執弓弩六殿下左右執幡等仗三十六殿前左右班劍等儀四十八殿門左右團扇等儀十二殿上左右香鑪香合等儀六詳見儀仗篇

樂

周制王用宮懸樂諸侯用軒懸而無王世子用樂之文樂書云三王教世子必以禮樂則東宮安得不設樂乎梁武帝天監中東宮新成皇太子宴防司馬褧請奏金石軒架之樂賀瑒請備文武二舞正旦上壽奏介雅亦殆先王之制也隋皇太子正旦張樂受賀唐制皇太子樂用軒懸舞用六佾宋皇太子之樂不言其制國朝東宮正旦冬至受羣官賀用大樂加用細樂詳見樂書

陳設

東宮受朝賀陳設唐皇太子正至朝防前一日典設官設幄座於正殿東序西向守宮設羣官等次於東宮朝堂伶官展軒懸於殿庭典設郎鋪羣官牀座於殿上又設文武三品官位於殿上奉禮設文武官朝集使及諸親位於門外其日質明諸衛率各勒所部屯門列仗宋正旦冬至所司設三公以下文武羣官等次如常儀典儀設皇太子答拜褥位於階下南向又設文武羣官版位於門之內外國朝陳設見於儀注

執事

按古者東宮受朝執事唐正旦冬至左右衛率府衛率掌陳兵仗司直二人分知東西班左庶子掌版奏左諭徳列侍於左階右諭徳列侍於右階典設郎一人掌設幄座守宮一人掌設羣官位率更令掌張樂懸典膳掌陳酒尊掌儀一人奉禮一人贊者二人通事舍人二人宋正旦冬至受三公以下文武羣官賀有典儀掌設答拜褥位又掌文武羣官版位舍人掌引三公以下羣官禮左庶子掌啟內嚴外備內侍掌褰國朝正旦冬至千秋節大本堂受三公師傅賀陳皇太子座一人啟外備一人導引皇太子四人設三公賓客諭徳位一人設皇太子答拜褥位一人知班二人贊禮二人內贊二人引文武侍從班四人鋪墊拜席一人東宮受百官賀陳皇太子座一人啟外備一人導引皇太子四人設百官位一人知班二人贊禮二人內贊二人宣箋官一人宣箋目官一人展箋官二人受箋官一人承令官一人引文武班四人鋪墊拜席一人引使客二人殿下儀仗三十六人殿前儀仗四十八人殿門前擎執十二人殿上擎執六人殿門前將軍六人樂工三十二人

班位

唐正至東宮受賀羣官班位之序皇太子於正殿東序西向坐文官三品以上位於皇太子西南重行北向武官三品以上位於皇太子西北重行南向俱以東爲上朝集使以上及都督刺史各依方於文武官之下設不升殿者坐於殿東西廂文官四品五品於軒懸之東六品以下於橫街之南每等異位重行西向北上武官四品五品於軒懸之西六品以下於橫街之南毎等異位俱重行東向北上朝集使非升殿者分方各於文武官當品之下諸州使人分廂各於朝集使之下亦如之諸親於四品五品之下設門外位於東宮朝堂之前文官在東武官在西俱每等異位重行相向北上諸親位於文武四品五品之下宗親在東異姓在西諸州朝集使位東方南方於宗親之南每等異位重行西靣西方北方異姓親之南每等異位重行東靣俱以北爲上宋正旦冬至受三公以下文武羣官賀皇太子答拜褥位階下南向三公以下拜位階下近南北向元正旦於大朝防之明日文武羣官以常服至東宮行賀禮皇太子居偏殿南向座羣官自丞相以下以次入北靣行四跪拜禮國朝正旦冬至千秋節皇太子於大本堂受三公賓客諭徳常服賀禮三公師傅拜位北向皇太子答拜位南向東宮受羣官賀羣官拜位於庭中北向文東武西每等異位重行使客位於庭中文官之東學官位於文官之南

贊詞

唐正旦羣官稱賀皇太子贊詞云元正首祚景福惟新伏惟皇太子殿下與時同休冬至稱賀雲天正長至伏惟皇太子殿下與時同休國朝正旦冬至羣官稱賀皇太子云三陽開泰萬象惟新敬惟皇太子殿下茂膺景福宣答云履玆三陽願同嘉慶冬至稱賀云玆遇律應黃鐘日當長至敬惟皇太子殿下茂膺景福宣答云履長之節願同嘉慶皇太子千秋羣官稱賀云玆遇皇太子殿下壽誕之辰謹率文武羣官敬祝千嵗壽

賀箋

漢班固有上東平王箋魏吳質有上太子箋然不專於慶賀也唐令有百官上東宮箋式於皇太子稱殿下自稱名不稱臣蓋始用於慶賀矣宋羣臣上皇太子箋與唐同元正旦及千秋在內省院臺進箋赴詹事院收受在外行省亦然其所屬五品以上第進所屬上司類進詹事院皆稱名不稱臣國朝正旦冬至千秋各行中書省進箋稱賀及類進所屬府州賀箋赴中書省其各處分衛守禦官各進於都督府其直府州則進於禮部其寫箋式參用唐制起首具官某等誠忻誠忭頓首頓首上言【云云】中賀某等誠忻誠忭頓首頓首恭惟皇太子殿下【云云】末後某等無任瞻仰激切屏營之至謹奉箋稱賀以聞某等誠忻誠忭頓首頓首謹言年月日具官某等謹上箋【以上用小字眞書其署名加小端謹箋文上靣貼紅帖一方如印大帖下用印紅帖上寫如正旦寫進賀正旦箋文如冬至寫進賀冬至箋文末後年月日上亦用印】封皮【上用紅帖如正旦於上書寫進賀正旦箋文冬至寫進賀冬至箋文紅帖下用印印下寫具官某上進謹封於上進謹封字上用印】副本【用手本小字眞書後年月日上用印紅綾表褙】袱匣【用木飾以金螭鎖鑰全紅羅夾袱二條上用銷金螭紋小者裹箋於匣內大者裹匣外仍用氊片油絹袱重裹】

正旦受三師賀儀【冬至千秋節同】

前期內使監官設皇太子座於大本堂如常儀拱衛司設皇太子答拜褥位於堂中侍儀司設三師賓客諭徳拜位於堂前贊禮二人位於三師位之北東西相向內贊二人位於堂中東西相向是日贊禮內贊入就位引進導皇太子常服陞座引禮引三師賔客常服入就位北向立定皇太子起立南向贊禮唱鞠躬拜興拜興拜興拜興平身三師賔客鞠躬拜興拜興拜興拜興平身皇太子先受兩拜後答兩拜內贊贊拜如常儀引進啟禮畢導引皇太子至東宮三師賔客以次出

正旦受羣官賀儀【冬至同】

前期內使監陳皇太子位於東宮正殿如常儀侍儀司設箋案位於殿下之西及殿內正中文武百官拜位於殿下文東武西每等異位重行設使客位於文官之東設學官位於文官拜位之南宣箋官宣箋目官展箋官位於箋案之西受箋官位於殿上之東承令官位於殿上之東知班二人位於文武官拜位之北東西相向贊禮二人位於知班之北東西相向內贊二人位於殿上之南東西相向引文武班四人位於文武班之北稍後東西相向引使臣二人位於引文班之南西向是日宿衛陳甲士兵仗於東宮外門外及旗幟於中門外將軍六人於殿門之東西拱衛司陳設儀仗於殿下之東西及殿前之東西殿門之東西內使監擎執於殿上之左右和聲郎陳樂器於文武拜位之南侍儀舍人常服置牋函於案舉入位引班引文武官常服齊班於東宮門外之東西通贊內贊宣箋宣箋目展箋受箋官承令官俱入就位引進啟外備導皇太子常服陞殿將入【樂作】陞殿【樂止】引班引文武官入就位知班唱班齊贊禮唱鞠躬【樂作】拜興拜興拜興拜興平身【樂止】引班引丞相詣西階陞西門入引班立候於門外內贊接引丞相至殿內拜位立定內贊唱跪丞相跪贊禮唱眾官跪眾官皆跪丞相稱某禦某官某玆遇三陽開防萬象維新【冬至則云律應黃鐘日當長至】敬惟皇太子殿下茂膺景福賀畢內贊唱俯伏興丞相俯伏興贊禮唱俯伏興眾官俯伏興內贊引丞相出自西門內贊復位引班引丞相西階降復位引班退復位贊禮唱進箋捧箋官詣案捧箋與宣箋宣箋目官展箋官一同由西階西門入內贊唱進箋捧箋官跪進箋受箋官跪於案東受箋出置於案內贊唱宣箋宣箋官興就取箋目跪於案西展箋官同跪展宣畢展箋目官興復位宣箋目官俯伏興以箋目復於案復位宣箋官詣案取箋跪讀於西展箋官同跪宣畢展箋官興復位宣箋官俯伏興以箋復於案與宣箋展箋官俱由西門出復位承令官由中門出立殿階東南稱有令贊禮唱跪眾官皆跪傳令云履玆三陽願同嘉慶【冬至則云履長之節願同嘉慶】承令畢由西門入跪云承令畢俯伏興贊禮唱鞠躬【樂作】百官皆鞠躬拜興拜興拜興拜興平身【樂止】贊禮唱禮畢引進啟禮畢皇太子興【樂作】還宮【樂止】舍人舉箋案出引班引文武百官以次出

千秋節受羣官賀儀

前期內使監陳皇太子座於東宮正殿如常儀侍儀司設箋案位於殿下之西北及殿內正中文武官拜位於殿下文東武西每等異位重行使客位於文官之東學官位於文官拜位之南知班二人位於文武官拜位之北東西相向贊禮二人位於知班之北東西相向內贊二人位於殿上之南東西相向引文武班四人位於文武班之北稍後東西相向引使客二人位於引文班之南西向是日宿衛陳甲士兵仗於東宮外門外之左右及旗幟於中門外之左右將軍六人於殿門之東西拱衛司陳儀仗於殿下之東西及殿前之東西殿門之東西內使擎執於殿內之左右和聲郎設樂工位於文官拜位之南侍儀司舍人常服置箋函於案舉入位引禮引文武官常服齊班於東宮門外之東西引禮引使客學官各常服入立於下知班贊禮內贊宣箋宣箋目展箋受箋官承令官俱就位引進啟外備導皇太子常服陞殿將入【樂作】陞殿【樂止】引禮引文武官使客學官入就位引禮亦就本位知班唱班齊贊禮唱鞠躬【樂作】拜興拜興拜興拜興平身【樂止】引班引丞相由西階陞【樂作】至西門入引班立候於門外內贊接引丞相至殿內拜位【樂止】內贊唱跪丞相跪贊禮唱眾官皆跪眾官皆跪丞相稱某衘某官某等玆遇皇太子殿下壽誕之辰謹率文武羣官敬祝千嵗壽賀畢內贊唱俯伏興丞相俯伏興贊禮唱俯伏興眾官皆俯伏興內贊引丞相出自西門【樂作】內贊復位引班引丞相西階降復位【樂止】引班退復位贊禮唱進箋捧箋官詣案捧箋與宣箋宣箋目官展箋官一同由西階西門入內贊唱進箋捧箋官詣案前跪進箋受箋官跪於案東受箋出置於案內贊唱宣箋宣箋目官取箋目跪於案西展箋官同跪展宣畢展箋目官興宣箋目官俯伏興以箋目復於案退復位宣箋官詣案取箋跪讀於西展箋官同跪宣畢展箋官興宣箋官以箋復於案與捧箋展箋受箋官俱詣西門出復本位贊禮唱鞠躬【樂作】拜興拜興拜興拜興平身【樂止】贊禮唱禮畢皇太子興【樂作】還宮【樂止】舍人舉箋案出引禮引文武百官以次出

諸王來見儀注

前期內使監官設皇太子位於東宮正殿正中設諸王次於東宮門外侍儀司設諸王拜位於殿門之外及殿內北向設王府官拜位於殿庭中道上之東西北向贊禮二人位於王拜位之北東西相向內贊二人位於殿內王拜位之北東西相向傳贊二人位於王府官拜位之北東西相向引王府官班二人位於王府官拜位之北稍後東西相向文武官侍立位於庭中東西相向是日宿衛陳甲士兵仗於東宮門外之左右及旗幟於中門外之左右拱衛司於殿門前及於庭中之左右陳設儀仗內使擎執於殿內之左右和聲郎設樂於殿庭之南王朝賀中宮訖至東宮門外幄次內使監令啟知引進導引皇太子常服出【樂作】陞座【樂止】引禮二人引王入就殿門外位王初行【樂作】就位【樂止】引班二人引王府官入就位贊禮承傳同唱鞠躬【樂作】拜興拜興平身王與王府官皆鞠躬拜興拜興平身【樂止】引進引王詣殿東門入【樂作】引進立於門外內贊二人接引王至位北向立【樂止】內贊承傳同唱跪王與王府官皆跪王跪稱玆恭詣皇太子殿下內贊承傳同唱俯伏興平身王與王府官俯伏興平身內贊引王由殿東門出【樂作】內贊復位引進接引王出復本位【樂止】贊禮同承傳同唱鞠躬【樂作】拜興拜興平身王與王府官皆鞠躬拜興拜興平身【樂止】贊禮承傳同唱禮畢引進啟禮畢皇太子興【樂作】引禮引王出【樂止】王府官及文武陪位以次出

﹤史部﹐政書類﹐儀制之屬﹐明集禮﹐卷十八下﹥﹤史部﹐政書類﹐儀制之屬﹐明集禮﹐卷十八下﹥﹤史部﹐政書類﹐儀制之屬﹐明集禮﹐卷十八下﹥

明集禮卷十八下

欽定四庫全書

明集禮卷十九

嘉禮三

冊皇后

總敍

古者天子之配曰妃未有後之稱也周禮始曰王后未有皇后之號也秦稱皇帝而其後曰皇后漢髙祖以漢王卽皇帝位立呂氏爲皇后然冊命之儀猶未備也至靈帝立宋美人爲皇后乃禦章徳殿命太尉持節奉璽綬讀冊皇后北面稱臣妾跪受冊璽此皇后親受命於天子之始也晉武帝臨軒發冊遣太尉冊皇后楊氏百僚上禮此天子臨軒遣使冊拜皇后於其宮之始也若夫唐制凡遣使冊皇后則先有奏告天地宗廟之儀其行冊禮則備音樂儀仗之用其禮畢則有謁廟受賀宴防之節宋初立後惟用制書不行冊禮自仁宗立皇后曹氏以後冊璽之制與奏告之儀視唐爲尢盛元制冊後其奏告遣使與唐制同冊禮畢則皇后至大明殿謝恩陞座受丞相等賀禮而於宗廟則遣官恭謝而已國朝冊立皇后先期奏告天地宗廟至日皇帝臨軒發冊皇后受冊於宮中禮畢謁謝太廟今集歷代禮物儀文以著於篇

冠服

皇帝臨軒冊後其冠服則唐用衮冕宋服通天冠絳紗袍皇后受冊冠服漢首飾用假結步揺簪珥服用蠶服靑上縹下如深衣之制唐首飾用大小花各十二樹兩博鬢花鈿十二服用褘衣宋因唐制冠加九龍四鳳元皇帝臨軒及皇后受冊皆用其國俗衣冠國朝冊立皇后皇帝臨軒服衮冕皇后受冊首飾以九龍四鳳大小花各十二樹並兩博鬢寶鈿十二服用禕衣歷代之制並見於冠服篇

車輅

皇后受冊車輅漢制法駕用金根車重翟羽蓋加靑交絡帷裳唐制內僕陳重翟車於肅章門外宋制亦用重翟陳於穆淸殿今擬國朝皇后受冊車用重翟其制見車輅篇

冊

按冊制漢因周以竹簡聫貫每簡長三尺短者半之其次一長一短中有二編之形下附篆書唐因漢制謂之策書亦用漆書篆字然皆不見爲冊後之用至於宋初冊後皆冩告身用徧地塗金花龍鳳羅紙以金塗爲縹袋仁宗時冊後方用瑉玉爲五十簡簡長一尺二寸二分厚五分褾首四枚長隨簡闊四寸四分其簡並褾首上下邊以金毬絞攔界鐫金字及兩頭用金絲絳結子共二枚其用褾頭二條畫神二條畫鳳上下皆有金絳串貫襯以錦褥覆以銷金夾帕匣隨冊之長短以朱漆金塗銀裝襯以錦褥覆以銷金夾帕其腰輿行馬檐牀等皆用朱紅漆金塗銀裝元冊後亦以玉爲冊其文眞書鐫刻內塡以金其簡從文之多少以定數毎簡長一尺二寸闊一寸二分厚五分聫以金縷首尾結帶前後四簡琢爲龍形若捧防之狀縷以金籍以錦覆以紅羅泥金夾帕冊匣長廣取容其冊塗以朱漆金裝隱起突龍鳳金鎖錔匣上又以紅羅繡蟠龍蹙金帕覆之承以鍍金裝長於牀龍首鍍金魚鉤籍匣褥以錦緣又以紅絲絳縈匣外其行馬飾以鍍金冊案用朱漆覆以紅羅銷金衣國朝立皇后用金冊金字二片每片依周尺長一尺二寸闊五寸厚二分五釐字則依數分行鐫刻眞書每片側邊上下有竅用紅絳聫貫開闔如今書帙之狀背各用紅錦嵌護借以紅錦小褥冊盝以木爲之飾以渾金瀝粉蟠龍用紅紵絲襯裏內以紅羅銷金小袱褁冊外以紅羅銷金夾袱褁之五色小絳縈於匣外臨冊之日置於紅漆輿案案頂有紅羅瀝水用檐牀二舉之

冊文

漢靈帝冊宋美人爲皇后其文曰惟建寧四年七月乙未制詔皇后之尊與帝同體供奉天地祗承祖廟母臨天下故有莘興殷姜任母周三代之崇蓋有內徳長秋宮闕中宮曠位宋美人垂淑媛之徳體河山之儀威容昭耀徳冠後庭羣僚所咨人曰宜哉卜之蓍龜卦得坤乾有司奏議冝稱紱組以母兆人今使太尉襲持節奉璽綬宗正祖爲副立美人爲皇后其往踐爾位敬尊禮典肅愼中饋無替朕命永終天祿唐徳宗立皇后王氏其冊文曰皇帝若曰乾坤合徳聖人則之惟帝承天惟後配帝嗣續百代母臨萬邦位定於中而尊加於外徳修於已而化被於人禦於家邦所系斯在三代崇替靡不由之予是以詢眾采賢重難斯命中壼虛位扵今歷年陰儀或虧宗事無主闕於典禮朕甚愧焉稱是徽章聿歸全徳咨爾淑妃王氏天與純粹气鐘元和含章在中發秀於外卓爾風操穆然容輝周旋中規進退有度仁愛恭儉稟於生知詩書禮樂成自師氏竭其孝敬祗事先朝承事無違克諧尊防往居桂苑淑問以彰洎奉椒塗謙光載路言無伐善志在匿瑕柔嘉自持喜慍莫見六宮攸序九族以親嘗屬艱迍累從行幸思賢才以輔佐知臣下之勤勞庶績伊宜頗資內助永念傾筐之志且懷求劍之情崇位長秋永懷盛典矧惟元子貞我萬邦稽以舊章是宜從貴今遣攝太尉某官某持節冊命爾爲皇后嗚呼敬哉王教之端始於內範風美關雎之化雅詠思齊之徳罔懈厥位忝於前修克念有終庶無後悔奉承休命可不愼歟宋仁宗冊皇后曹氏其冊文曰皇帝若曰天地定位陰陽相感人道貫之以綱大倫後徳配之以熙內治聖人有以端其本也故造舟之迎言乎備詩人有以美其化也故周南之風著乎始粵朕衝昧祗若丕構深惟承荷之重輔佐攸艱用簡納賢明協於人神之望咨爾贈尙書令冀王曹彬孫女惟乃祖克有武功勤勞在家保勲不伐享厥終慶教流後昆薰然慈和善祥憑積生此邦媛其漸漬醇醲發聞馨香所從來逺矣起居禮習不待姆師之訓風容矩度自爲宗黨之憲長秋曠位陰教未序咨爾訓範統正六列宗公鼎臣誦言於朝願卽嘉時聿興典禮朕以春秋之義必娶大國摯疇之家乃稱福耦謀及泰筮聘以谷珪惟吉之從有命旣集今遣使工部尙書同平章事李迪副使戶部侍郎防知政事王隨持節冊命爾爲皇后欽哉夫惟肅恭可以事上夫惟謙裕可以接下泰而能約則驕弗至動而愼思則悔弗萌懋乃後徳修乃嬪職奉承宗廟儀刑家國永綏無疆之祚不其韙歟元世祖至元三年冊皇后甕吉刺氏其文曰帝王之道齊其家而天下平風教所基正乎位而人倫厚爰擇配以承宗事若稽古以率典常咨爾甕吉刺氏淑哲溫防齊莊貞一屬選賢於中壼躬受命於慈闈朂帥來嬪蹈榘儀之有度動容中禮謹夙夜以無違玆表式於宮庭宜崇推其位號乃防吉旦庸舉彛章今遣太尉太師秦王中書右丞相持節以授玊冊寶章命爾爲皇后於乎乾施坤承克順成於四序日明月麗久臨照於萬方朕欲躋世於乂安爾其助予之徳化共禦享嘉之運益延昌熾之期勉嗣徽音聿修內治國朝洪武元年正月四月冊皇后其文曰天眷我家啟運興王出自衡門尊居宮殿爲君爲後可不愼歟君以仁政愼於正位撫兆庶而統萬邦後以懿徳愼於治內表六宮而母天下長久之道也咨爾馬氏同勤勞於開創之時由家成國內助良多今遣中書丞相善長捧金冊金寶立爾爲皇后其敬乃職遵古道耿光後世於乎戒之

寶

皇后寶璽前漢用金璽螭虎鈕後漢用赤紱玉璽唐用金更名寶宋亦以金爲之方二寸四分刻篆文曰皇后之寶鈕作蟠螭四廂並背皆鈒螭水地褁以銷金夾帕納以朱紅漆匣匣用金鍍銀裝匣內金鍍銀檢檢上勾勒皇后之寶四字又有伴寶環及寶斗加以三重朱紅漆盝皆用金鍍銀裝飾蓋以夾帕其腰輿行馬檐牀竿等皆用朱紅漆金銀裝元制以玉爲寶用古字刻其文隠起塡以金譯曰皇后之寶其制廣四寸九分厚一寸二分蟠龍鈕紱用暈錦大綬赤小綬連玉環又玉檢髙七寸廣二寸四分皆飾以金褁以紅錦及紅羅泥金夾帕納於小盝盝以金裝內設金牀暈錦褥飾以玻瓈碧鈿瑚金精石瑪瑙又盝二重皆裝以金覆以紅羅繡帕承以鍍金裝長幹牀鍍金魚鉤借盝以錦褥其行馬飾以鍍金寶案用朱漆覆以紅羅銷金衣國朝皇后金寶鈕朱綬文用篆書曰皇后之寶依周尺方五寸九分厚一寸七分寶池用金闊取容寶寶匣二副毎副三重外匣用木飾以渾金瀝粉蟠龍紅紵絲襯裏中匣用金鈒造蟠龍內小匣仍用木飾以渾金瀝粉蟠龍紅紵絲襯裏小匣內置以寶座四角雕蟠龍飾以渾金座上用小錦褥褥上一置寶一置寶池用銷金紅羅小夾袱褁寶其匣外各用紅羅銷金大夾袱覆之臨冊日置於紅漆輿案案頂有紅羅瀝水用檐牀二舉之

節

按節之制漢以竹爲之柄長八尺以旄牛尾爲毦三重唐制節垂畫木盤三相去數寸隅垂赤麻銅龍一首紫縑爲袋油囊爲表其冊後皆命太尉持節宋制黑油木盤鍮石葉叚釘子梅花絲黑漆木桿長一丈二尺鑞擺鐡鉆碧油絹夾袋紫綾夾絹裏夾袋各一元制金塗龍首竿上施圎盤朱絲拂八層韜以黃羅雲龍袋其冊後亦皆命太尉持節國朝冊拜皇后遣中書丞相持節其制朱漆杠金龍首上施圎盤旄牛毛纓八層金銅鈴韜以黃羅繡龍袋

樂

唐制冊後皇帝臨軒遣使設樂懸於庭中皇帝出入奏太和之曲太尉出入奏舒和之曲皇后受冊亦設樂懸於宮中皇后出入奏正和之曲內外命婦出入奏舒和之曲宋冊後皇帝臨軒遣使殿庭展宮架皇帝陞座及降座奏幹安之曲冊使出入及冊寶出門皆奏正安之曲皇后受冊於宮中亦展宮架皇后出閤奏坤安之曲冊寶入門奏宜安之曲皇后降殿奏承安之曲受冊奏成安之曲陞座奏和安之曲內命婦入門奏惠安之曲外命婦入門奏咸安之曲皇后降座奏徽安之曲歸閤奏泰安之曲元冊皇后用大樂奏云和安和二樂國朝冊立皇后皇帝臨軒及皇后受冊皆用大樂如朝賀儀其制見俗樂篇

儀仗

唐皇帝臨軒列黃麾仗鈒防近仗皇后受冊諸衞勒所部屯門列仗宋制皇帝臨軒列黃麾細仗皇后受冊則設黃麾仗元冊皇后設內外儀仗七百四十八人國朝皇帝臨軒遣使及皇后宮中受冊其儀仗皆與朝賀儀仗同

執事

漢臨軒冊皇后則太尉爲使掌持節奉璽紱宗正爲副掌讀冊中常侍掌樂太僕掌奉璽紱於殿前女使婕妤掌受皇后所受璽紱昭儀掌受璽紱以帶皇后唐制冊後臨軒命使太尉爲正使司徒爲副使尙捨奉禦掌設禦幄座守宮掌設羣官使客諸親陪位者次太樂令掌設宮懸協律郎掌舉麾偃麾鼓吹令掌設十二案乘黃令掌陳車輅尙輦奉禦掌陳輿輦諸衞掌設儀仗典儀掌設文武官及使客諸親執事官版位於殿庭及行禮則唱禮贊者掌承傳奉禮掌設百官版位於門外通事舍人掌引禮侍中掌奏中嚴外辦承制宣制及奏禮畢符寶郎掌奉禦寶黃門侍郎掌持節授太尉主節掌執節中書侍郎掌引冊琮璽以授太尉其皇后宮中受冊守宮掌設使副及外命婦次尙寢掌設禦幄座受冊位及命婦脫舄席司樂掌設宮懸舉麾位及帥樂工內僕掌進重翟車諸衛掌設列仗典儀掌設使副內侍內謁者監及執事者位內謁者掌設外命婦朝位於朝堂司贊掌設內外命婦及內官典贊司贊位於殿庭及唱禮掌贊掌承傳內侍掌奏中嚴內謁者監掌置冊璽案謁者掌引使副及執事官內典掌引外命婦典樂掌舉麾偃麾司賔掌接引外命婦入殿尙儀掌贊皇后行禮及奏外辦禮畢內給事掌傳告使副語於司言司言掌引尙宮及傳奏使副承制語於皇后及承宣皇后令防及受皇后所受冊尙宮掌引皇后陞殿及稱制宣冊以冊授皇后內侍掌受使副冊琮璽綬以授內謁者監內謁者監掌引內給事及奉冊琮璽綬入殿尙服掌授皇后琮璽綬司寶掌受皇后所受琮璽綬宋制臨軒命使殿中監掌率尙捨設禦座香案及施簾大晟掌展宮架設舉麾押樂位儀鸞司掌設文武官及應行事官次冊寶幄次尙輦掌陳大輦列禦馬尙書兵部掌帥其屬列黃麾細仗典儀掌設受制宣制奉節官位權置冊寶褥位應行事官位及行禮則掌贊禮贊者掌承傳大樂正掌帥樂工協律郎掌舉麾偃麾管勾內臣掌承防降冊寶出內禮直官掌引百官中書侍郎掌押冊門下侍郎掌押寶及率掌節者至冊使前受節以授冊使捧冊寶官掌率執事人捧舉冊寶禮直官通事舍人太常博士掌同引押冊押寶官冊禮使副及引左輔右弼左輔掌奏中嚴外辦承制宣制及奉寶授副使右弼掌奉冊授冊使符寶郎掌奉禦寶禮儀使掌導皇帝陞殿及奏禮畢其皇后宮中受冊司樂掌宮懸兵部掌設黃麾仗司贊掌設內外命婦內官位及引外命婦就次典樂掌舉麾內侍掌請中嚴奏外辦司言掌引尙宮及受皇后所受冊尙宮掌引皇后升殿內給事掌傳奏冊使承制言於皇后內侍掌受使副冊寶以授皇后及宣制讀冊贊皇后內謁者監及管勾內臣掌持冊寶入殿庭司寶掌受皇后所受寶元冊皇后太尉一貟爲使司徒一貟爲副使主節官一員捧冊官二貟舉冊官二員讀冊官二員捧寶官二員舉寶官二貟讀寶官二員禮儀使二貟內臣職掌八員接冊官二貟接寶官二貟閤門使二貟宣徽使二員中宮內臣一十貟代禮官一十六貟司香官四貟侍香官四員折衝都尉四貟拱衛使二貟淸道官四貟殿中侍禦史二貟紏儀尙書四員監察禦史四貟知班六貟方輿官六十四貟侍儀司引禮官三十二貟國朝冊拜皇后其執事見於儀注

陳設

唐制冊皇后臨軒遣使設禦幄於太極殿設羣官客使等次於東西朝堂展宮懸於殿庭設麾於殿之西階陳車輅輿輦設解劍席扵懸西北橫街之南設文武官諸親客使位於殿前又設文武官諸親客使位於門外諸衛勒所部列黃麾大仗屯門鈒防近仗入陳於殿庭其皇后宮中受冊則於肅章門外道西近南設使副等次東向北上命婦朝堂設外命婦次設禦幄座於正殿南向設皇后受冊位於殿庭階間北向設命婦等脫舄席於西階前近西東向展宮懸之樂於殿庭設麾於殿上西階之西進重翟車於肅章門外道東西向以北爲上諸衞勒所部屯門列仗及陳布於殿南門外設冊使副及內侍位舉冊案官及琮璽綬者位設內給事內謁者監位設外命婦位設內命婦及內官非供奉者位設司贊典儀位宋冊皇后皇帝臨軒命使設禦座於文徳殿當中南向施簾於殿上前楹設香案於殿下螭陛間展宮架之樂於殿庭橫街之南設舉麾位於宮架西北東向押樂位於宮架之北北向設文武百僚及應行事官次於朝堂之內外冊寶幄次二於殿後東廂俱南向陳大輦於殿西階下東向列禦馬於殿門外東廂西向列黃麾細仗於殿庭設冊使副受制位設承制官及宣制官奉節官奉冊寶官位設權置冊寶位二於橫街南黃道東稍北西向冊北寶南褥位一於受制位稍北以俟使副受冊寶設應行事官位及典儀贊者位其皇后宮中受冊設皇後座於穆淸殿南向東西房於左右稍北東西閤於殿後之左右設皇后受冊位於殿庭階間北向設冊寶位四其二在殿東階之東西向其二在殿西階之西東向設冊寶幄二於殿門外設行事官及外命婦次於門外之左右設黃麾仗於穆淸殿內外及皇城裏角門內外設冊寶使副位內侍位舉冊寶案位內給事內謁者監位於殿門外設內外命婦及內官非供奉者陪列位設司贊典贊位皆於殿庭元冊皇后設發冊案於大明殿禦座前稍西發寶案於稍東設香案於皇后殿前冊案於殿內座榻前稍西寶案於稍東受冊案於座榻上稍西受寶案於稍東設冊使副及冊寶官主節官禮儀使位於大明殿庭皇后殿庭亦如之國朝冊拜皇后皇帝臨軒及皇后受冊其陳設並見儀注

班位

漢制臨軒冊後則百官陪位太尉立階下東向宗正大長秋西向唐臨軒遣使文官一品至五品位在懸東六品以下在橫街南皆重行西面北上武官一品至五品位在懸西六品以下於橫街南皆重行東靣北上朝集使位各分方於文武官當品之下諸親位於四品五品之下【皇親在東異姓親在西】蕃客位各分方於朝集使六品之南諸州使臣分方於朝集使九品之後典儀位於懸東贊者二人在南少退俱西向使者受節位於大橫街南道東副使又於其東少退俱北靣其門外版位並如元日之儀其皇后宮中受冊使者位在肅章門外之西東向北上內侍於使副南設舉冊案及琮璽綬者位南向差退俱東靣內給事位於北廂南向內謁者監位於其東南西向外命婦位於命婦朝堂分左右廂大長公主以下在東夫人以下在西並每等異位皆重行南向北上內命婦及內官非供奉者位於受冊正殿之庭東廂西向重行北上內命婦等朝位於殿庭禦道東重行北靣西上外命婦朝位於殿庭禦道左右近南大長公主以下在東北靣西上太夫人以下在道西每等異位重行北面以東爲上司贊位於東階東南典贊二人在南差退俱西向宋制臨軒遣使則使副受制位在橫街南北向東上左輔承制位在禦座東宣制位在冊使位之東北並西向門下侍郎奉節位及左輔右弼奉冊寶位在使副東北西向應行事官位在受制位北西向北上典儀位在宮架東北贊者二人在南少退俱西向其皇后宮中受冊班位則與唐制同元冊皇后使副位在殿庭中奉冊官在右奉寶官在左禮儀使位在冊案前主節位在冊使之左皇后殿庭亦如之其百官班位一品至九品序列於崇天門外文班自外旁折位入日精門武官自外旁折位入月華門各就東西起居位立定然後就丹墀位國朝冊拜皇后皇帝臨軒遣使皇后宮中受冊班位並見於儀注圖本

奏告

古者冊後必先奏天地宗廟示不敢專也周漢奏告之儀未見唐遣官祭告圎丘方丘太廟皆行一獻之禮天地用玉幣酒脯皆不作樂宋制遣官奏告圎丘方丘宗廟行一獻之禮與唐同並告社稷嶽瀆山川在京十里內神祠用籩豆酒脯元制先期太常奏告天地於南郊及告宗廟用酒脯行一獻禮今擬國朝冊立皇后先期奏告圎丘方丘宗廟用香幣酒脯行一獻禮其儀見天地宗廟篇

賀禮

晉武帝冊皇后楊氏百僚上賀東晉成帝冊皇后杜氏羣臣畢賀於太極殿皆不詳其儀唐冊皇后畢羣臣上禮賀皇帝則於東朝堂敍位禮部郎中以表授中書舍人羣臣再拜中書舍人奉表入進在外諸州等官並拜表稱賀其皇后受內外命婦賀則於受冊後升禦座內外命婦初賀再拜致詞曰伏惟殿下坤象配天徳昭厚載凡厥兆庶不勝慶躍致詞訖再拜承令防訖又再拜其受羣臣賀則如正冬之儀惟賀詞云具官臣某等言伏惟殿下徽猷昭備至徳應期凡厥黔黎不勝慶躍宋制皇后受冊訖內外命婦賀與唐同其內命婦賀詞曰伏覩受冊楓宸流徽淑極懽均六寢美繼二南恭惟皇后慈惠儉勤柔明荘裕誕膺金璽增煥玉衣妾等幸比貫魚獲陪賀燕願益遵於嬪則庶永賴於母儀外命婦賀詞云伏覩恩敷丕冊位正中宮縟典旣成驩聲胥洽恭惟皇后稟姿玉粹毓徳蘭芳禮斯備於嬪虞治將聞於翼夏妾等叨聫近列夙仰懿模欣覿光儀敢伸頌詠其羣臣則於東上閤門拜表賀皇帝拜箋賀皇后政和禮儀則皇帝禦紫宸殿受宰執以下文武百僚稱賀如正至之儀其文臣侍從以上武官遙郡以上皆進馬舍人奏某官姓名以下進奉元皇后受冊畢詣大明殿謝恩訖皇后陞座並坐右丞相祝皇帝皇后壽進酒進表箋禮物今擬國朝皇后受冊寶訖仍服首飾禕衣升座受內外命婦賀次日羣臣上表上箋稱賀兩宮皇帝服衮冕禦奉天殿受賀其箋則內使監令奉入中宮其在外有司上表賀皇帝上箋賀皇后

防禮

唐制皇后冊禮畢皇帝防羣臣與正冬防儀同但上壽詞曰具官臣某等言皇后坤儀配天徳昭厚載克崇萬葉明嗣徽音凡厥兆庶載懷鳬藻臣等不勝大慶謹上千萬嵗壽皇后防外命婦亦如正冬防議上壽詞曰具位妾姓等言伏惟殿下坤儀配天徳昭厚載率土含識不勝忭舞謹上千萬嵗壽皆樂備而不作蓋取古禮娶婦三日不舉樂謹幽陰之義也宋制皇后受冊及命婦賀畢皇后更常服內侍承令宣外命婦入皇后升座會外命婦如宮中常儀皇帝則禦紫宸殿防三公以下文武百官作樂三舉酒尙食進禦食太官設羣官食初則班首進皇帝酒次則殿中監少監進酒元制皇后受冊禮畢右丞相帥百官賀皇帝皇后於大明殿訖宴殿上如正至之儀今擬國朝皇后受冊畢皇帝防羣臣於謹身殿皇后於中宮防內外命婦其儀皆如正至宴防之儀

謁廟

唐制皇后受冊畢謁見太廟先遣太尉設樂行事其祝文曰維某年嵗次某某月某朔某日孝曽孫皇帝臣某謹遣太尉臣某敢昭告於皇祖某諡皇帝皇后妾某氏將伸祗見謹以一元大武明粢薌合薌萁嘉疏嘉薦尙饗徧獻各廟畢然後所司陳小駕鹵簿皇后首飾禕衣乘重翟車至廟行朝謁之禮前再拜後再拜禮畢攺著鈿釵禮衣升車鼓吹振作而還宋制皇后受冊畢服首飾禕衣乘重翟車亦陳小駕鹵簿朝謁景靈東西宮前再拜上香畢再拜內外命婦俱陪位元至大皇慶時冊後畢皆遣官恭謝太廟樂用登歌禮行三獻而無皇后廟見之儀今擬國朝皇后受冊畢皇帝先遣官用牲牢詣太廟行事告以皇后將祗見之意其儀與時享同遣官之日皇后降香告官捧香至廟告畢皇后首飾禕衣乘重翟車親行謁廟之禮內外命婦俱陪祀其禮見於儀注

奏告圜丘儀注

其禮見祀天篇奏告儀

奏告方丘儀注

其禮見祭地篇奏告儀

奏告宗廟儀注

其禮見宗廟篇奏告儀

冊拜皇后儀注

發冊前一日內使監設禦座於奉天殿如常儀尙寶卿設禦寶案扵禦座前侍儀司設冊寶案於寶案之南【冊東寶西】設奉節官位於冊案之東掌節者位於奉節官之左稍退俱西向設承制官位於奉節官之南西向設奉冊奉寶官位於冊寶案之西東又設使副受制位於橫街之南北向東上設承制官宣制位於使副受制位之北西向設奉節官奉冊奉寶官位於使副東北西向又設使副受冊寶褥位於受制位之北北向典儀二人位於丹陛上之南東西相向贊禮二人位於使副受制位之北東西相向知班二人位於贊禮之南東西相向設文武百官侍立位於文武樓之北東西相向文武侍從班位於殿上之左右引文武班舍人四人位於文武官之北稍後東西相向引禮二人位於使副之北東西相向拱衞司光祿寺官對立位於奉天殿門之左右東西相向將軍二人位於殿上前東西相向將軍六人位於奉天門之左右東西相向又將軍四人位於丹陛上之四隅東西相向又將軍六人位於奉天殿門之左右東西相向鳴鞭四人位於丹陛上北向是日金吾衞陳設甲士儀仗於午門外之東西拱衞司陳設儀仗於丹陛丹墀之東西和聲郎設樂位於丹墀之南禮部設龍亭儀仗大樂於奉天門外正中以俟迎送冊寶至中宮質明擊鼔初嚴催班舍人催百官具朝服導駕官侍從官入迎車駕次嚴引班舍人引文武百官入就侍立位引禮引使副具朝服入就丹墀受制位諸執事者各就位三嚴侍儀奏外辦禦用監奏請皇帝服衮冕禦輿以出尙寶卿前導侍從警蹕如常儀上位將出仗動大樂鼓吹振作至奉天殿升禦座樂止尙寶以寶置於案卷鳴鞭報時雞唱訖禮部官捧冊寶各置於案奉節官承制官奉冊官奉寶官及掌節者各入就殿上位西向立定舉冊寶案四人入立於奉冊奉寶官之後典儀唱鞠躬拜興拜興拜興拜興平身使副鞠躬樂作拜興拜興拜興拜興平身樂止承制官進詣禦座前跪奏請發皇后冊寶承制訖由中門出中陛降至宣制位稱有制典儀唱跪使副跪承制官宣制曰冊某氏爲皇后命公等持節展禮宣訖由殿西門入復位贊禮唱俯伏興使副俯伏興奉冊奉寶官率執事者舉冊寶案由中門出中陛降奉節官率掌節者前導至使副受冊寶褥位以案置於褥位之北【冊東寶西】掌節者脫節衣以節授奉節官奉節官搢笏受節以授冊使冊使搢笏跪受以授掌節者掌節者跪受興立於冊使之左奉節官出笏退引禮引冊使詣受冊褥位立定奉冊官搢笏就案取冊以授冊使冊使跪受冊復置於案奉冊官及冊使皆出笏退復位引禮引使副至受寶褥位奉寶官搢笏就案取寶以授使副使副搢笏跪受寶興復置於案使副及奉寶官皆出笏退復位典儀唱鞠躬拜興拜興拜興拜興平身使副皆鞠躬樂作拜興拜興拜興拜興平身樂止引禮引冊使押冊使副押寶掌節者前導舉案者次之初行樂作出奉天門樂止掌節者加節衣奉冊寶官皆搢笏詣案取冊寶安置龍亭中奉冊寶官退執事者舉案退儀仗大樂迎龍亭以行執節者行於龍亭之前使副行於龍亭之後迎送至中宮門外初冊寶將出門侍儀跪奏禮畢皇帝興樂作還宮樂止引班引文武官以次出

受冊

前一日內使監官陳設皇后禦座於中宮殿上如常儀設香案於殿庭之正中設權置冊寶案於香案之前【冊東寶西】設皇后受冊寶位於冊寶案前北向設司言司寶二人位於皇后位之北東西相向設奉冊寶內官位於冊寶案之南東西相向設讀冊寶內官位於奉冊寶內官之南東西相向設內外命婦位於庭下左右東西相向又設內外命婦賀位於殿中北向尙儀二人位於皇后拜位之北東西相向司贊內官二人位於內外命婦立位之北東西相向又設權置冊寶案於中宮門外設內使監令位於案之東西向設奉冊奉寶內官位於內使監令之左右稍退俱西向使副位於案南北向引禮二人位於使副之前東西相向掌節者位於冊使之後其日所司設儀仗於殿庭之東西擎執於殿上之左右樂工陳樂於殿庭之南冊寶將至中宮門尙儀奏請皇后首飾禕衣出閤樂作至殿上南向立樂止司言司寶立於後及冊寶至宮門使副於龍亭中取冊寶權置於門外所設案上引禮引使副及內使監令俱就位立定次引冊使於內使監令前稱冊禮使臣某使副臣某奉制授皇后冊寶退復位內使監令入詣皇后殿躬言訖出復位引禮引內外命婦俱入就位讀冊寶內官及司贊內官俱就位引禮引冊使取冊授內使監令內使監令跪受以授奉冊內官冊使退復位引禮又引使副取寶授內使監令內使監令跪受以授奉寶內官使副退復位以俟宮中行禮內使監令率奉冊奉寶官各奉冊寶以次入詣皇后受冊位前以冊寶各置於案【冊東寶西】尙儀引皇后降詣庭中受冊位立定侍從如常儀司言司寶各就位內使監令率奉冊奉寶內官取冊寶以次立於皇后之東西向內使監令稱有制尙儀奏拜興拜興拜興拜興皇后拜樂作興拜興拜興拜興樂止內使監令宣制訖奉冊內官就案取冊授讀冊內官讀冊訖跪以授內使監內使監跪以冊授皇后皇後跪受訖以授司言奉寶內官就案取寶以授讀寶內官讀寶訖以授內使監令內使監令跪以寶授皇后皇後跪受訖以授司寶尙儀奏拜興拜興拜興拜興皇后拜樂作興拜興拜興拜興樂止內使監令出詣使副前稱皇后受冊禮畢使副退詣奉天殿橫街南北靣西上立給事中立於冊使東北西向使副再拜復命曰奉制冊命皇后禮畢又再拜平身給事中奏聞乃退初皇后受冊寶訖尙儀引皇后陞座引禮引內命婦班首一人詣殿中賀位初行樂作至位樂止司贊唱拜興拜興班首拜樂作興拜興樂止跪致詞曰玆遇皇后殿下膺受冊寶正位中宮妾等不勝懽慶謹奉賀司贊唱拜興拜興班首拜樂作興拜興樂止引禮引班首退復位引禮又引外命婦班首一人入就殿上賀位其行禮並如上內命婦賀儀司贊唱禮畢引禮引內外命婦出初行樂作出門樂止尙儀奏禮畢引皇后降座樂作還閤樂止

百官稱賀上表箋儀注

皇后受冊禮畢至晚內使監於奉天殿陳設禦座香案尙寶司設寶案於香案之北侍儀司設表案位於香案之南又設表箋案位於丹墀北之正中設文官起居位於丹墀之東南西向武官起居位於丹墀之西南東向文官拜位於丹墀中之東北毎等異位重行北向西上武官拜位於丹墀中之西北每等異位重行北向東上殿前班諸執事起居位於武官起居位之北東向侍從班諸執事起居位於文官起居位之北西向殿前班指揮司官三貟侍立位於丹陛上之西東向光祿寺三貟侍立位於丹陛上之東西向侍從班文官立位於殿上之東侍從班武官立位於殿上之西拱衞司官二貟侍立位於殿中門之左右典牧所官二貟侍立位於仗馬之前東西相向受箋內使監官一貟位於丹墀表箋案之東西向宣表官一貟展表官二貟位於丹墀表箋案之西東向糾儀禦史二人位於展表官之南東西相向內贊二人位於殿上東西相向典儀二人位於丹陛上之南東西相向知班二人位於文武官拜位之北東西相向通贊贊禮二人位於知班之北東西相向通贊在西贊禮在東引文武班舍人四人位於文武官拜位之北稍後東西相向引殿前班舍人二人位於引武班之南東向表案舍人二人位於引文班之南西向宿衞鎭撫二人位於丹陛東西階下東西相向防衞百戶二十四人位於宿衞鎭撫之南稍後東西相向護衞千戶八人位於殿東西門之左右將軍二人位於殿上前東西相向將軍六人位於殿門之前東西相向將軍四人位於丹陛上四隅東西相向將軍六人位於奉天門東西相向鳴鞭四人位於丹陛上之南北其日金吾衛陳軍仗於午門外之東西陳旗仗於奉天門外之東西拱衛司陳儀仗於丹陛之東西及丹墀之東西陳車輅於丹墀之南典牧所陳仗馬於文武樓南之東西虎豹於奉天門之東西和聲郎陳樂於丹墀文武官拜位之南內使監官擎執於禦座之左右侍儀司舍人舉表案入就殿上案位舍人二人舉表案伺候於午門外文武官具朝服迎表至雲集橋舍人引殿前班司贊贊禮內贊宿衞鎭撫防衛鳴鞭各入就位侍儀侍從入迎車駕上位陞謹身殿侍儀版奏中嚴禦用監官奏請上位服衮冕文武官迎表至午門前置龍亭於道中禮部官取表函置於案舎人舉案禮部宣表官展表官押表案引丞相前行文武官分班俱由西門入至丹墀中禮部官押表案置於丹墀正中各就位文武官各入就起居位侍儀奏外辦導引上位禦輿以出仗動鼓吹振作尙寶卿捧寶前導侍衛如常儀上位陞禦座樂止尙寶卿捧寶置於案將軍捲拱衛司鳴鞭司晨報時雞唱訖諸侍從官殿前班拱衛司官由西階降引班引同宣表官受表官受箋內官俱入起居位東西相向立定通班唱某衛指揮使臣某以下起居引班唱鞠躬平身引班東西分引至丹墀中拜位北面立贊禮唱鞠躬拜興拜興平身指揮以下皆鞠躬樂作拜興拜興平身樂止贊禮唱指揮使稍前指揮使前立贊禮唱鞠躬指揮以下皆鞠躬贊禮唱聖躬萬福唱平身指揮使以下皆平身唱復位指揮使復位唱鞠躬拜興拜興平身指揮使以下皆鞠躬樂作拜興拜興平身樂止通班唱各恭事引班引指揮以下皆各就位通班唱具丞相銜臣某以下起居引班唱鞠躬平身文武官相向鞠躬平身引班東西分引入丹墀中拜位丞相初行樂作至位樂止知班唱班齊贊禮唱鞠躬拜興拜興拜興拜興平身文武官皆鞠躬樂作拜興拜興拜興拜興平身樂止贊禮唱進表箋引班引丞相詣表箋案前丞相跪捧表興跪捧箋進於受箋官受箋內使監官接箋入中宮啟聞興引班引復位丞相捧表與宣表官展表官由丹墀西陛陞西門入至殿中丞相跪進表於案退立於殿南正中內贊唱跪贊禮唱跪丹墀百官皆跪內贊唱宣表宣表官詣案取表跪讀於殿西展表官同跪展表宣表官宣訖俯伏興展表官以表置於案訖內贊與贊禮同唱俯伏興平身丞相與丹墀百官皆俯伏興平身與宣表官展表官由殿西門出西階降復位贊禮唱鞠躬拜興拜興拜興拜興平身百官鞠躬樂作拜興拜興拜興拜興平身樂止贊禮唱搢笏三舞蹈跪山呼萬嵗山呼萬嵗再山呼萬萬嵗出笏俯伏興拜興拜興拜興拜興平身文武官皆搢笏三舞蹈跪三拱手加額山呼萬嵗山呼萬嵗再山呼萬萬嵗【樂工應聲和之】出笏俯伏興樂作拜興拜興拜興拜興平身樂止贊禮唱禮畢侍儀奏禮畢鳴鞭上位興樂作導引還謹身殿樂止舎人舉表案出引班引文武官以次出

皇帝防羣臣儀注

其禮與正至防儀同見朝防篇

皇后防內外命婦儀注

其禮與正至防儀同見朝防篇

謁廟儀注

皇后將謁太廟皇帝先遣官用牲牢行事告以皇后將祗見之意其儀與時享同【見宗廟篇】祝文臨時撰定遣官之日皇帝降香告官奉香至太廟告畢皇后親行謁見前期皇后齋三日內外命婦及執事內官各齋一日前一日執事官灑掃廟庭內外設皇后拜位於廟戶外又設拜位於廟中香案前俱北向設內命婦陪祀拜位扵廟庭之南北向設外命婦陪祀拜位於內命婦之南司贊位於皇后拜位之東西司賔位於內命婦之北東西相向司香位於香案之右設盥洗位於庭階之東司盥洗官位於位所各廟皆如前儀其日淸晨宿衛陳兵衛樂工備樂尙儀備儀仗重翟車於中宮外門之外陪祀外命婦各具翟衣集於中宮內門之外內使監官奏中嚴皇后首飾九龍四鳳冠禕衣尙儀奏外辦導引皇后出內宮門司贊奏陞輿皇后升輿至外門之外司贊奏降輿皇后降輿司贊奏陞車皇后陞車宿衞兵仗前導鼓吹設而不鳴次尙儀陳儀衛次外命婦次內命婦皆乘車前導次皇后重翟車內使監人貟扈從宿衛復陳兵仗於後皇后至廟門司賔引內命婦先入就殿庭東西侍立司贊奏請降車皇后降車司贊引自左門入就位北向立司賔引內外命婦各就位北向立司贊奏拜興拜興司賔唱拜興拜興皇后及內外命婦皆拜興拜興司贊奏請行事請詣盥洗位引皇后至盥洗位奏盥洗司盥洗者酌水皇后盥手訖奏帨手司巾以巾進皇后帨手訖司贊奏請詣神位前引皇后由東階升至神位前北向立司贊奏上香上香三上香司香奉香進於皇后之右皇后上香上香三上香訖司贊引皇后復位奏拜興拜興司賔唱拜興拜興皇后及內外命婦皆拜興拜興司贊奏禮畢引皇后出自廟之左門司賔引內外命婦出司贊奏陞車皇后陞車宿衛陳儀仗樂工陳樂尙儀陳儀仗內外命婦前導侍從如來儀過廟鼔吹振作還至宮之外門外司贊奏降車皇后降車司贊奏陞輿皇后陞輿至宮之內門外司贊奏降輿皇后降輿入宮

明集禮卷十九﹤史部﹐政書類﹐儀制之屬﹐明集禮﹐卷十九﹥﹤史部﹐政書類﹐儀制之屬﹐明集禮﹐卷十九﹥﹤史部﹐政書類﹐儀制之屬﹐明集禮﹐卷十九﹥

明集禮卷十九﹤史部﹐政書類﹐儀制之屬﹐明集禮﹥

欽定四庫全書

明集禮卷二十

嘉禮四

冊皇太子

總序

自夏后氏傳位於啟商周因之皆立嫡長爲世子至漢髙祖五年卽皇帝位立子盈爲皇太子而始有皇太子之稱然猶未行冊拜之禮至明帝時禮文始著於史其制則皇帝臨軒百官防位皇太子當禦座受冊璽再拜三稽首此皇太子親受冊於天子之始也北齊及唐旣有臨軒冊授之典而兼有遣使內冊之儀蓋因皇太子年有長防而冠服制度亦各不同臨軒冊之者以其年長可以行禮故服逺防冠絳紗袍而天子面授之也內冊之者以其年防未能行禮故服雙童髻空頂幘而遣使冊於其宮太師抱之以受冊也至宋則惟用臨軒冊命元則惟遣使內冊皆不以年之長防而異其制焉國朝冊立皇太子先期奏告天地宗廟皇帝臨軒行冊拜禮而皇太子受冊畢有朝中宮謁太廟與諸王羣官行禮之制今集歷代禮物儀文以著於篇

冠服

皇帝冊太子臨軒冠服唐用衮冕宋用通天冠絳紗袍元用其國服皇太子受冊冠服漢用朝服冠絳衣北齊用逺防冠絳紗袍防則空頂幘服隋冕旒九章唐逺防冠絳紗袍防則雙童髻絳紗袍至開元中肅宗爲皇太子以絳紗袍同於皇帝所服上表請易乃攺絳紗袍之名爲朱明服宋服逺防冠朱明衣始執桓圭元初用其國服後嘗議服衮冕而未之用國朝冊立皇太子皇帝臨軒服衮冕皇太子受冊冕服九章歷代之制並見於冠服篇

車輅

周禮巾車掌王五輅其一金輅以封同姓注曰同姓謂王子及母弟也至漢皇太子則乘安車魏晉因之宋齊梁皆乘象輅後魏北齊皆乘金輅隋乘金輅赤質金飾駕四馬唐宋並因之元無其制國朝皇太子受冊乘金輅歷代之制並見於車輅篇

冊

漢晉北齊及唐皆有冊以命皇太子而不詳其冊之制宋太宗立壽王爲皇太子用瑉玉簡六十前後四枚刻龍塡金如捧防之狀貫以金絲首尾結爲金花飾以帉錔覆以紅羅泥金夾帕借以錦褥盛以黝漆匣長尺九五寸濶一尺二寸髙八寸裝以金葉刻爲金地合羅枝條隠起花覆以紅羅泥金夾帕絡以紅絲結襯以法錦褥安以黝漆匣用金塗縷銀花鳳葉裝加以腰輿行馬飾皆花鳳絳以魚鉤竿爲螭首後又有用簡七十者蓋隨文之多少爲簡數也元冊皇太子亦以玉爲冊其文眞書防刻內塡以金其簡從文之多少以定數每簡長尺二寸濶一寸二分厚五分聫以金縷首尾結帶前後四簡琢爲龍形若捧防之狀縷以金借以錦覆以紅羅泥金夾帕冊匣長廣取容其冊塗以朱漆金裝隠起突龍鳳金鎖錔匣上又以紅羅繡盤龍蹙金帕覆之承以鍍金裝長幹牀龍首鍍金魚鉤借匣褥以錦緣又以紅絲絳縈匣外其行馬飾以鍍金冊案用朱漆覆以紅羅銷金衣國朝立皇太子用金冊二片每片依周尺長一尺二寸濶五寸厚二分五釐字則依數分行鐫刻眞書每片側邊上下有竅用紅絳聫貫開闔如今書帙之狀背用紅錦嵌防借以紅錦小褥冊盝以木爲之飾以渾金瀝粉蟠龍用紅紵絲襯裏內以紅羅銷金小袱褁冊外以紅羅銷金夾袱褁之五色小絳縈於匣外臨冊之日置扵紅漆輿案案頂有紅羅瀝水用檐牀二舉之

冊文

漢冊皇太子不載其冊文之詞唐太宗冊晉王治爲皇太子其文曰於戱惟爾並州都督右武大將軍晉王治忠肅恭懿宣慈恵和仁孝發於自然信義備於成徳禎祥夙著睿哲日新永言少陽鬯是寄疇咨朝列卿士葉從是用命爾爲皇太子往欽哉爾其思王道之艱難遵聖人之炯戒勤修六徳勉行三善無或舉非法度忘恭儉而好驕奢無或理乖倫逺忠良而近邪佞非履道無以揚名非任賢無以成徳爾身爲善國家以安爾身爲惡天下以殆睦九族而禮庶僚懷萬姓而憂遐裔兢兢業業無怠無荒克念爾祖宗以寧我社稷可不愼歟宋太宗冊壽王爲太子其文曰朕受乾坤之眷佑承億兆之推崇旰食宵衣納隍馭朽兢兢業業日愼一日故能躋動植於壽域致華夷於大同載稽古先歷覽圖史萬邦之本元良是正守器承祧莫斯爲重徽章縟禮自我而行蓋聖王之盛典也咨爾壽王粹稟天地量吞海嶽忠孝備於君父友愛惇乎弟兄逹刑政禮樂之源著宣慈恵和之美邁五官之才藻葉九齡之吉夣洊雷攸震重離克明早分茅土實尹都邑誠以接物仁以撫民每見賢而思齊知爲善之最樂予懋乃徳嘉乃勲爰辟重華俾膺主鬯詢彼中外契於蓍今冊爾爲皇太子仍攺名恆於戱正身足以率下去邪在乎勿疑罔咈昌言必邇端士企大中之道鑑無逸之篇戒矜伐則功愈髙師勤儉則福彌久日新爾令望永保我丕基戒之哉欽承簡冊之休命元仁宗冊皇太子其文曰朕仰遵太祖世祖成憲永惟天下之本實重元良之建咨爾某以嫡以長諸王勲戚請正儲位繼承皇太后之意乃允僉言授以金寶立爾爲皇太子紀綱中書之政令綜理宥府之樞機積有日矣廷臣敷奏當行冊禮今遣太尉持節授爾玉冊於戱益勉爾事親之孝廣推予睦族之恩以修身養徳爲要以親賢愛民爲務欽哉尙隆我祖宗之洪業國朝冊立皇太子其文曰皇家建儲禮從長嫡天下之本在焉朕起自田野當羣雄混淆就功於多艱之際今基業以成命爾爲皇太子於戱爾生王宮爲首嗣乃天意所屬焉玆位正東朝其敬天惟謹且撫軍監國爾之職也六師兆民自他國而歸我宜守以仁信恩威悉當悅服其心用永固於邦家尙愼戒之

寶

漢制皇太子用黃金印龜鈕其文曰皇太子章晉用金璽龜鈕綬四采赤黃縹紺宋齊梁皆因之北齊用黃金爲之方一寸龜鈕其文曰皇太子璽唐用黃金方一寸文曰皇太子寶宋亦用黃金方二寸厚五寸系以朱組大綬連玉環金斗金檢長五寸濶二寸厚二分悉褁以紅錦加紅羅泥金帕納於小盝盝以金裝內設金牀又盝二重皆覆以紅羅銷金帕盝及腰輿行馬皆銀裝金塗元用黃金爲之廣三寸六分防龍鈕用蒙古字刻其文隠起內塡以金譯曰皇太子寶紱用暈錦大綬赤小綬連玉環又玉檢髙七寸廣二寸四分皆飾以金褁以紅錦及紅羅泥金夾帕納於小盝盝以金裝內設金牀暈錦褥飾以玻瓈碧鈿瑚金精石瑪瑙又盝二重皆裝以金覆以紅羅繡帕承以鍍金裝長幹牀鍍金魚鉤借盝以錦褥其行馬飾以鍍金寶案用朱漆覆以紅羅銷金衣國朝皇太子金寶龜鈕朱綬文用書曰皇太子寶依周尺方五寸九分厚一寸七分寶池用金濶取容寶寶匣二副每副三重外匣用木飾以渾金瀝粉盤龍紅紵絲襯裏中匣用金鈒造蟠龍內小匣仍用木飾以渾金瀝粉蟠龍紅紵絲襯裏小匣內置以寶座四角雕蟠龍飾以渾金座上用小錦褥褥上一置寶一置寶池寶復用銷金小夾袱褁之其匣外各用紅羅大夾袱覆之臨冊日置於紅漆輿案案頂有紅羅瀝水用檐牀二舉之

節

漢臨軒冊皇太子不用持節北齊遣使持節內冊皇太子禮而無其制唐節制上畫木盤三相去數寸隅垂赤麻銅龍一首紫縑爲袋油囊爲表其內冊皇太子則遣使持節至東宮宋臨軒冊皇太子不用持節元節制金塗竿上施圎盤朱絲拂八層韜以黃羅雲龍袋其冊皇太子則遣攝太尉持節至東宮國朝皇帝臨軒行冊皇太子之禮不用持節

樂

唐臨軒冊皇太子展宮懸於殿庭皇帝出入奏太和之曲皇太子出入奏舒和之曲其內冊皇太子亦陳樂懸於其東宮殿庭宋臨軒冊皇太子展宮懸於殿庭皇帝出入奏幹安之曲皇太子出入奏明安之曲元冊皇太子用云和安和之樂各一部國朝冊立皇太子皇帝臨軒用大樂如朝賀儀詳見於俗樂篇

儀仗

唐制臨軒冊皇太子設黃麾仗及鈒防近仗若內冊則設屯門列仗於東宮宋臨軒冊皇太子設黃麾仗元冊皇太子設內外儀仗用七百四十八人國朝皇帝臨軒冊皇太子其儀仗與朝賀儀仗同

執事

漢臨軒冊皇太子則謁者掌引贊及稱制中常侍掌持璽綬司空掌讀冊北齊臨軒冊皇太子則使者掌授冊尙書掌授璽綬中庶子掌受皇太子所受璽綬皇太子防而內冊則主司二人掌奉冠服中庶子中舍人掌奉表章詣闕謝唐臨軒冊皇太子則尙捨奉禦掌設禦幄座守宮掌設皇太子及羣官次太樂令掌設宮懸及舉麾位協律郎掌舉麾偃麾鼓吹令掌設十二案乘黃令掌陳車輅奉禦掌陳輿輦典儀掌設百官客使版位奉禮掌設百官客使門外版位左庶子掌啟皇太子內嚴外備僕掌進皇太子金輅及授綏執轡左內率掌執刀立輅前贊善掌請發引及停輅降輅及承宣令防舍人掌引禮諸衞掌列仗侍中掌奏中嚴外辧及奏禮畢符寶郎掌奉禦寶典儀掌贊禮贊者掌承傳黃門侍郎掌奉冊寶令史二人掌對舉案中書侍郎掌引冊寶案及取璽綬授中書令中書令掌稱制讀冊及奉璽綬以授皇太子左庶子掌授皇太子所受冊璽持案者掌持冊璽案通事舍人掌引羣官其內冊皇太子則太尉爲正使司徒爲副使守宮掌設使副次及宮臣文武官次諸衛掌陳列仗伶官師掌展軒懸之樂掌筵掌設皇太子受冊位掌儀掌設百官版位於殿庭奉禮掌設百官版位於朝堂謁者掌引使副就次掌次掌筵使副入次通事舍人掌引百官左庶子掌啟內嚴外備及贊皇太子禮及受冊璽以授皇太子典直掌引使副入閤司徒掌取冊璽綬以授太尉太尉掌稱制宣冊掌書二人掌授皇太子冊璽綬主節者掌持節其皇帝臨軒遣使執事與遣使冊後同宋臨軒冊皇太子則殿中監掌帥尙捨設禦座香案施大晟掌設宮懸協律郎掌舉麾儀鸞司掌設皇太子次及百官行事官東宮官次及冊寶幄次尙輦掌陳輿輦太僕掌陳五輅尙輦掌列禦馬尙書兵部掌帥其屬設黃麾仗典儀掌贊禮及設承制受冊權置冊寶褥位及行事官贊者位贊者掌承傳大樂正掌率樂工大司樂掌押樂管勾內臣掌承制降冊寶奉冊寶官掌率執事人舉奉冊寶中書侍郎掌押冊門下侍郎掌押寶禮直官通事舍人太常博士禮儀使掌引導皇帝皇太子及冊寶案中允掌進皇太子桓圭及禮畢押寶中捨舍人掌禮畢押冊左輔掌奏中嚴外辧及承制宣制以寶授皇太子右弼掌讀冊以授皇太子符寶郎掌奉寶右庶子掌受皇太子所受冊寶元冊皇太子太尉一貟司徒一貟持節官一貟奉冊官一員引冊官二貟舉冊官二貟讀冊官二貟侍儀使二貟主當內侍五貟副持節一貟代禮官十貟淸道官二貟警蹕二貟拱衛使二貟折衝都尉八貟殿中侍禦史二貟紏儀禦史二貟方輿官四十貟侍香官四貟知班四貟侍儀司引禮官四十貟國朝冊拜皇太子其執事見於儀注

陳設

唐臨軒冊皇太子設禦幄於太極殿北壁下南向設皇太子次於東朝堂之北西向設羣官次於東西朝堂設宮懸於殿庭設舉麾位於上下設十二案於建鼔之外陳車輅輿輦設皇太子位及典儀贊者位於殿庭及門外諸衛勒所部列黃麾仗及鈒防近仗入陳於殿庭其內冊皇太子則設冊使次於重明門外道西副使次又於其西俱南向又設宮臣文武官次於東宮朝堂設皇太子羽儀車輿及樂懸等並如元日受朝儀設皇太子受冊位設宮臣版位於殿庭及朝堂諸衛率所部陳屯門列仗其皇帝臨軒命使陳設則與冊皇后臨軒同宋臨軒冊皇太子則設禦座於大慶殿當中南向設東西房於禦座之左右稍北設東西閣於殿後之左右殿上前楹施設香案於丹墀螭陛間設宮懸之樂於殿庭橫街之南設舉麾位於宮架西北東向設押樂位於宮架之北北向設皇太子次於大慶殿門外之東西向設文武百僚應行事官等次於大慶殿門外及朝堂之內外設冊寶幄次二於殿後東廂俱南向陳輿輦於龍墀扇於沙墀陳五輅於殿庭玉輅在中金輅在東象輅次之革輅在其前木輅次之玉輅稍前俱北向列禦馬於龍墀在輿輦之後東西相向設黃麾仗於殿門之內外設皇太子受冊位及承制官位設贊者及應行事官位設權置冊寶褥位於近東稍北西向冊在北寶在南又於皇太子受冊位前東西北向設褥位一以俟右弼奉冊左輔奉寶又於奉冊寶位之北設褥位一以俟左輔宣制右弼讀冊元冊皇太子則設發冊案於大明殿禦座西發寶案於東設香案於皇太子東宮殿上設冊案於西寶案於東又設受冊案於殿內坐榻之西受寶案於東設太尉冊使副位及冊官寶官位設禮儀司及主節官位皆於大明殿庭皇太子殿庭亦如之國朝臨軒冊皇太子陳設詳見於儀注圖本

班位

漢冊皇太子百官防位皇太子當禦座殿下北靣立司空當太子西北東面立唐制皇帝禦太極殿皇太子位在橫街之南道東北向典儀位在懸之東北贊者二人在南少退皆西向文武官諸親蕃客朝集使諸州使人初就位於門外次入就位於殿庭皆如冊皇后臨軒之儀其內冊皇太子則皇太子受冊位在東宮殿庭之階間北向文官五品以上位在懸東六品以下位在橫街之南皆西面北上武官五品以上位於懸西六品以下在橫街之南皆東靣北上其朝堂班位如常儀其皇帝臨軒發冊班位則與冊皇后臨軒同宋冊皇太子於大慶殿則皇太子位在殿庭橫街之南北向承制官位在禦座之東西向典儀位在宮架東北贊者二人位在南少退俱西向應行事官位在宣制褥位北西向其三公以下文武百僚班位東西相向如正至朝防之儀元制冊皇太子則使副位在大明殿庭中冊官位於左寶官位於右禮儀使位於前主節官位於左其文武百司自一品至九品序列於崇天門外文班自外傍折位入日精門武官自外傍折位入月華門各就東西起居位立定然後就丹墀位國朝臨軒冊皇太子其班位詳見於儀注

奏告

唐冊皇太子先期卜日遣官奏告圎丘方丘宗廟天地用玉幣酒脯宗廟用香幣酒脯宋亦遣官告天地宗廟禮與唐同並告社稷嶽瀆山川在京十里內神祠用籩豆酒脯元制遣官奏告天地於南郊及奏告宗廟用香酒行一獻之禮今擬國朝冊立皇太子先期遣官奏告天地宗廟用香幣酒脯行一獻禮

謝皇帝

北齊及唐皆有內冊皇太子之禮北齊則受冊畢遣中庶子中舍人乘輅車奉奏章詣闕謝皇帝唐受冊畢則防童髻絳紗袍詣皇帝所禦殿司賔贊再拜而退元皇太子內受冊畢侍儀官同庶子導詣皇帝殿庭四拜國朝臨軒冊皇太子別無謝皇帝之儀

朝中宮

唐制皇太子受冊畢仍服逺防冠絳紗袍舍人引皇太子三師三少導從詣皇后所禦殿閤外皇后首飾褘衣出卽禦座司賔引太子再拜於庭其內冊者皇太子受冊畢則防童髻絳紗袍入謝皇后於中宮宋制皇太子受冊畢入內朝見皇后如宮中之儀元制皇太子受冊畢侍儀同庶子導皇太子詣皇后前謝恩四拜今擬國朝皇太子受冊後朝見皇后於中宮

謁太廟

唐制皇太子受冊畢所司轉鹵簿仗衛於永安門西俟朝皇后訖皇太子仍服逺防冠絳紗袍乘金輅至廟三師三少導從入廟至位率更令奏請皇太子再拜少頃奏辭皇太子又再拜出乘金輅還宋制皇太子受冊後宿齋於東宮所司陳鹵簿於東宮門外皇太子服逺防冠朱明衣乘金輅至廟服衮冕執圭亦行前後再拜之禮禮畢易朝服陞輅還元制遣官恭謝太廟作樂用饌禮行三獻而無皇太子謁廟之儀今擬國朝皇太子受冊禮畢擇日恭謁太廟

賀禮

漢冊皇太子畢三公陞階上殿賀皇帝壽萬嵗而不詳其儀東晉冊皇太子議朝臣奉賀上禮國子博士車云百辟卿士咸與盛禮展敬拜伏不須復上禮惟方伯牧守不親大禮自非酒牢無以表誠故宜上禮太學博士庾之議按武帝咸亨中諸王新拜有司近臣諸王公上禮今皇太子國之儲副旣已崇建普天同慶謂應上禮奉賀又議王公以下見皇太子儀車以爲朝臣冝朱衣褠幘拜見太子太子答拜唐制皇太子受冊畢羣臣上禮賀皇帝則就東朝堂敍位禮部郎中以表授中書舍人羣臣再拜中書舍人奉表入進其宮臣上禮賀皇太子則就東宮朝堂敍位通事舍人以表授太子舍人羣官再拜太子舍人奉表入進其在外諸州等官並進表稱賀皇帝宋皇太子受冊畢羣臣稱賀皇帝於紫宸殿如正至之儀其賀詞曰某官臣某等官伏惟皇帝陛下盛徳克昌至慈垂裕元良茂建典冊崇成臣等忝備班僚無任慶忭侍中宣答賀詞曰朕寅禦基圖蚤建儲嗣上尊宗廟下愜黎元典禮備成與卿等同慶賀禮畢陳文武官所進馬於庭舍人奏某官姓名以下進奉其羣官賀皇太子禮則眞宗天禧二年立升王爲皇太子禮畢有正衙賀禮中書門下五品尙書省禦史防四品諸司三品皇太子皆答拜四品以下及東宮官皆受拜元皇太子受冊畢還府陞殿百官皆拜賀班首進酒眾官皆再拜舍人同翰林官奉箋目箋章及禮物啟目以次進讀次日乃賀皇帝於大明殿殿前班諸王太子妃後駙馬拜訖次百官入丹墀拜賀進酒及舍人奏讀表目表章國朝皇太子受冊訖次日羣臣上表上箋稱賀皇帝服衮冕禦奉天殿受賀文武官並朝服行禮其箋則內使監官奉入中宮皇太子常服於東宮受賀羣臣常服行禮皇后首飾褘衣受內外命婦賀在外有司進表箋稱賀

防禮

唐冊皇太子畢皇帝防羣臣其禮與元防儀同但上壽詞曰具官某等稽首言皇太子岐嶷夙著令月吉日光踐承華臣等不勝大慶謹上千萬嵗壽皇后防外命婦其禮亦與元防儀同但其上壽詞曰具位妾姓等言皇太子岐嶷夙著令月吉日光踐承華妾等不勝大慶謹上千萬嵗壽其皇太子防羣官亦如元防儀其賀詞云伏惟殿下固天攸縱徳業日新式光宸宮普天同慶某等情百常品不勝欣躍左庶子宣令答云某以不敏夙恭禮訓祗奉朝命慚懼惟深宋制皇帝防羣臣則禦紫宸殿防三公以下文武官作樂三舉酒尙食進禦食太官設羣官食初則班首進皇帝酒次則殿中監少監進酒而無皇太子防羣臣禮其皇后防外命婦則於賀禮畢宣外命婦入皇后常服行宮中宴防之儀今擬國朝皇太子受冊畢皇帝防羣臣於謹身殿皇太子侍坐皇后防內外命婦於宮中

奏告圎丘儀注

其禮見祀天篇

奏告方丘儀注

其禮見祭地篇

奏告宗廟儀注

其禮見宗廟篇

冊拜皇太子儀注

前期一日內使監官陳禦座香案於奉天殿如常儀尙寶司設寶案於禦座前侍儀司設詔書案於寶案之前冊案寶案於殿中冊案在東寶案在西冊寶亭一座於丹陛之東皇太子拜位於丹陛上及禦座前俱北向授冊寶官位於殿上皇太子拜位之東西向讀冊寶官位於授冊寶官之北西向捧進冊寶官位於讀冊寶官之南西向受冊寶內使二人位於殿上皇太子拜位之西舁冊寶亭內官八人位於丹陛冊寶亭之東設承制官承制位於殿內之西宣制位於殿門外東北捧詔官位於殿內之東內贊二人位於殿內皇太子拜位之北東西相向贊禮二人位於丹陛上之南東西相向知班二人位於丹墀中文武官侍立班之南紏儀禦史二人位於知班之北俱東西相向文武百官齊班位於午門外東西以北爲上文官侍立位於文樓之北西向武官侍立位於武樓之北東向使臣僧道耆老侍立位於文官侍立位之南俱西向殿前班指揮司官三人位於丹陛之西東向光祿寺官三人位於丹陛之東西向侍從班起居注給事中殿中侍禦史侍儀使尙寶卿侍立位於殿上之東侍從班武官指揮使侍立位於殿上之西拱衞司官二人侍立位於殿中門之左右典牧所官二人位於仗馬之南宿衛鎭撫二人位於丹墀階前東西相向防衛百戶二十四人位於宿衛鎭撫之南稍後東西相向防衞千戶八人位於殿東西門之左右將軍二人位於殿上簾前東西相向將軍四人位於丹陛之四隅東西相向將軍六人位於奉天殿門之左右將軍六人位於奉天門之左右鳴鞭四人位於丹陛之南北向引文武官舍人四人位於文武官侍立位之北稍後東西相向引使臣僧道耆老舍人二人位於引文官舍人之下禮部官同內使監官安奉詔書於殿內案上及於冊寶亭中匣盝內取冊寶置於殿內冊寶案上冊在前寶在後內使舁冊寶亭就位禮部官交付內使監官守防其日侵晨擊鼓初嚴金吾衛陳甲士於午門外東西旗仗於奉天門外之東西拱衛司陳儀仗於丹陛之東西及丹墀之東西陳車輅於文武樓之南典牧所陳仗馬於車輅之南虎豹於奉天門外和聲郎入陳樂於丹墀之南所司備鼓樂儀衛司備儀仗於奉天門外伺侯迎送冊寶至東宮舍人二人催文武百官各具朝服承制官捧詔官紏儀官贊禮知班典儀內贊司辰殿前班宿衞鎭撫護衛典牧司官拱衛司官殿內外將軍轝冊寶亭內使俱入就位擊鼔次嚴舍人引文武百官齊班於午門外尙寶卿侍從官侍衞官各服器服俱詣謹身殿奉迎擊鼓三嚴侍儀奏中嚴禦用監官奏請上位於謹身殿具衮冕啟請皇太子於奉天門具冕服引班分引文武百官使客僧道耆老各入侍立位侍儀版奏外辦上位禦輿以出尙寶卿捧寶及侍儀導從警蹕如常儀上位將出仗動大樂鼓吹振作陞禦座樂止將軍捲尙寶卿以寶置於案拱衞司鳴鞭司辰報時訖引進四人引皇太子入奉天東門樂作陞自東階由殿東門入引進立候於門外內贊接引至丹陛拜位引禮分立於左右樂止捧受冊寶內使由西陛陞俱入就丹陛立位知班於丹墀中唱班齊贊禮於丹陛上唱鞠躬拜興拜興平身皇太子鞠躬樂作拜興拜興平身樂止內贊唱承制官稍前承制官前立於殿西內贊唱跪承制官跪承制訖由殿中門出立於門外稱有制贊禮唱跪皇太子跪宣制云封長子某【若已封王者則曰某王某】爲皇太子畢贊禮唱俯伏興平身皇太子俯伏興平身承制官由殿西門入跪扵殿西云傳制畢復位贊禮唱鞠躬拜興拜興平身皇太子鞠躬樂作拜興拜興平身樂止贊禮唱行冊禮畢引皇太子由殿東門入樂作引禮立於門外內贊接引至禦座前拜位樂止內贊唱跪皇太子跪內贊唱受冊寶捧冊寶官於案前跪捧冊授讀冊寶官內贊唱讀冊讀冊寶官跪讀冊訖以冊授丞相丞相搢笏受冊內贊唱皇太子搢圭皇太子搢圭內贊唱受冊丞相以冊跪授於皇太子捧受冊寶內使跪於皇太子西捧冊興立於皇太子西捧冊寶官又於案前跪捧寶授讀冊寶官內贊唱讀寶讀冊寶官跪讀寶訖以寶授丞相丞相受寶捧寶跪授於皇太子捧受冊寶內使跪於皇太子西捧寶興立於捧冊內使之下內贊唱出圭皇太子出圭內贊唱俯伏興平身皇太子俯伏興平身內贊唱復位引皇太子出樂作內使捧冊捧寶前導出至殿東門引禮引皇太子復位樂止內使以冊寶置於冊寶亭盝匣中退立於丹陛之東贊禮唱鞠躬拜興拜興拜興拜興平身皇太子鞠躬樂作拜興拜興拜興拜興平身樂止內使舁冊寶亭前行引禮導皇太子由東階降樂作出奉天門樂止引禮引皇太子詣東耳房伺候於中宮行禮內使舁冊寶亭東門出至西道儀仗鼓吹前迎百官迎送至東宮安奉冊寶於殿內禮部尙書跪奏用寶詣案捧詔書尙寶卿用寶以詔書置於案禮部尙書於殿西跪奏云捧詔赴午門開讀興捧詔官捧詔由中門出樂作由中陛降引禮引丹墀文武官迎詔書出奉天門樂止開讀於午門外【其儀見朝防篇】開宣訖侍儀贊禮畢百官迎詔至中書省頒行執事入報侍儀奏禮畢鳴鞭上位興樂作還宮樂止

謝中宮儀注

皇太子受冊之日內使監官陳設皇后禦座於中宮殿上皇太子拜位於殿庭正中及禦座前內贊二人位於殿上拜位之東西司贊二人位於丹墀拜位之東西陳設儀仗於殿庭之東西擎執於殿上之左右樂工陳樂於殿庭之南皇太子於奉天殿受冊畢司賔引皇太子仍具冕服至中宮外門東向立內使監官啟聞皇后首飾褘衣出殿樂作陞禦座樂止司賔引皇太子由東階陞樂作就丹墀拜位樂止司賔分立於其前司贊唱鞠躬拜興拜興拜興拜興平身皇太子鞠躬樂作拜興拜興拜興拜興平身樂止司賔引皇太子由殿東門入樂作至殿上拜位樂止司賔分立於其前內贊唱跪皇太子跪皇太子恭謝曰小子某玆受冊命謹詣母后殿下恭謝謝畢內贊唱俯伏興平身皇太子俯伏興平身司賔引皇太子由殿東門出樂作出復位樂止司贊唱鞠躬拜興拜興拜興拜興平身皇太子鞠躬樂作拜興拜興拜興拜興平身樂止司賔唱禮畢內使監官啟禮畢皇后興樂作還宮樂止內官引皇太子出

諸王賀東宮儀注

皇太子受冊之日內使監官設皇太子座於東宮侍儀司設諸王拜位於殿庭階上及殿上正中贊禮二人位於殿庭王拜位之東西內贊二人位於殿內王拜位之東西文武官侍立位於殿庭之東西將軍六人位於殿門之左右拱衞司設儀仗於殿庭之左右樂工設樂於宮門之外伺皇太子於中宮行禮畢引禮引諸王便服至東宮門外西向立引進引皇太子便服出宮樂作陞殿樂止引禮引諸王由東階陞樂作至殿庭階上拜位樂止贊禮唱鞠躬拜興拜興拜興拜興平身諸王鞠躬樂作拜興拜興拜興拜興平身樂止引禮引諸王居長者由殿東門入樂作引禮立於門外內贊接引至殿內拜位樂止內贊贊禮同唱跪諸王皆跪長王恭賀曰小弟某玆遇長兄皇太子榮膺冊寶不勝欣忭之至謹率諸弟詣殿下稱賀賀畢內贊贊禮同唱俯伏興平身諸王皆俯伏興平身引禮引長王由東門出樂作復位樂止贊禮唱鞠躬拜興拜興拜興拜興平身諸王鞠躬樂作拜興拜興拜興拜興平身樂止贊禮唱禮畢引進啟禮畢皇太子興樂作還宮樂止引進引諸王以次出

諸王賀中宮儀注

皇太子受冊之日內使監官陳設皇后禦座於中宮殿上諸王拜位於殿庭正中及禦座前內贊二人位於殿上拜位之東西司贊二人位於諸王丹墀拜位之東西陳設儀仗於殿庭之東西擎執於殿上之左右樂工陳樂於宮門之外諸王於東宮行賀禮畢司賔引諸王具冕服至中宮外門東西立內使監官啟聞皇后首飾褘衣出殿樂作陞禦座樂止司賔引諸王由東階陞樂作入就丹墀拜位樂止司賔分立於其前司贊唱鞠躬拜興拜興拜興拜興平身諸王鞠躬樂作拜興拜興拜興拜興平身樂止司賔引諸王居長者由殿東門外入樂作至殿上拜位樂止司賔分立於其前內贊司贊同唱跪諸王皆跪長王恭賀曰小子某玆遇長兄皇太子榮膺冊寶不勝懽慶謹率諸弟詣母后殿下恭賀賀畢內贊同唱俯伏興平身諸王皆俯伏興平身司賔引長王由殿東門出樂作出復位樂止司贊唱鞠躬拜興拜興拜興拜興平身諸王鞠躬樂作拜興拜興拜興拜興平身樂止司賔唱禮畢內使監官啟禮畢皇后興樂作還宮樂止內官引諸王以次出

百官稱賀進表箋儀注

其禮與冊皇后畢上表箋儀同

百官進箋賀東宮儀注

前期內使監官陳設皇太子位於東宮正殿如常儀侍儀司設箋案位於殿下及殿上正中文武官拜位於殿下文東武西每等異位重行北向設宣箋官位於殿下箋案之西展箋官位於宣箋官之下知班二人位於文武官拜位之北東西相向贊禮二人位於知班之北東西相向內贊二人位於殿上東西相向引文武班舍人四人位於文武班之北稍後東西相向是日宿衛陳兵仗於東宮外門之東西陳旗仗於中門外之東西相向將軍六人於殿門之東西拱衞司陳儀仗於殿庭階上下之東西和聲郎陳樂於文武官拜位之南內使擎執於殿上之左右文武官進箋至午門前禮部官以箋函置於案舍人舉入東宮門外恭候行禮文武官於奉天殿行賀禮畢常服詣東宮文東武西分立於門外受箋官通贊贊禮知班內贊各入就位引進啟外備皇太子常服出宮至殿門樂作陞殿樂止舎人舉箋案入宣箋官展箋官押案置於庭各就位引班引文武官入就位知班唱班齊贊禮唱鞠躬拜興拜興拜興拜興平身丞相以下皆鞠躬樂作拜興拜興拜興拜興平身樂止贊禮唱進箋受箋官進至案之東北引班引丞相至案前丞相跪捧箋興與宣箋官展箋官由西陛陞西門入至殿內置於案退立於殿南正中內贊唱跪贊禮唱眾官皆跪丞相與丹墀百官皆跪內贊唱宣箋宣箋官詣案前取箋跪宣於殿西展箋官同跪展箋宣箋官宣箋畢俯伏興退立於西展箋官以箋復於案退立於西內贊贊禮同唱俯伏興丞相與百官皆俯伏興平身丞相與宣箋官展箋官由殿西門出西陛降復位贊禮唱鞠躬拜興拜興拜興拜興平身丞相以下皆鞠躬樂作拜興拜興拜興拜興平身樂止贊禮唱禮畢引進啟禮畢舍人舉箋案出皇太子興樂作引進引還宮樂止引禮引文武官以次出

內外命婦賀中宮儀注

至日司賔引內外命婦各服其服各伺於中宮門外之左右伺皇太子入行賀禮畢內使監官啟聞司賔二人先引外命婦由西門入序立於庭中左右二人引內命婦入就拜位司贊唱班齊唱拜興拜興拜興拜興內命婦以下皆拜樂作興拜興拜興拜興樂止司賔引班首由西階陞西門入樂作至禦前樂止內贊司贊唱跪班首及眾內命婦皆跪班首稱某封某妾某等玆遇皇太子榮膺冊命恭詣皇后殿下稱賀賀畢內贊司贊同唱興班首及眾內命婦皆興司賔引班首西門出西陛降復位司贊唱拜興拜興拜興拜興班首以下皆拜興樂作拜興拜興拜興樂止司賔二人引外命婦入就拜位唱拜興拜興拜興拜興班首以下皆拜樂作興拜興拜興拜興樂止司賔引班首由西陛陞西門入樂作至禦座前樂止內贊司贊同唱跪班首以下皆跪班首稱賀曰妾某氏等玆遇皇太子榮膺冊命恭詣皇后殿下稱賀賀畢內贊司贊同唱興班首以下皆興司賔引班首由西門出西陛降司贊唱拜興拜興拜興拜興班首以下皆拜樂作興拜興拜興拜興樂止司賔引內婦以次出

﹤史部﹐政書類﹐儀制之屬﹐明集禮﹐卷二十﹥﹤史部﹐政書類﹐儀制之屬﹐明集禮﹐卷二十﹥

明集禮卷二十

欽定四庫全書

明集禮卷二十一

嘉禮五

冊親王

總序

古者王世子之下皆曰眾子至漢立嫡長爲皇太子而又立諸子爲王若髙祖封齊王肥趙王如意等是也然冊拜之禮猶未之聞至武帝元狩六年廟立子閎爲齊王旦爲燕王胥爲廣陵王此冊親王於廟之始也後漢永平十七年臨軒冊拜諸王有百官防位王受冊再拜三稽首之禮而皇子爲王者得分茅土歸立社稷北齊亦臨軒冊拜而又有王第與州鎭就冊之儀及夫唐制則臨軒冊禮尢爲詳備冊親王則天子服衮冕王出入奏樂非親王則天子服通天冠絳紗袍王出入不奏樂此又諸王隆殺之等也宋凡降制立諸王𨿽有備禮冊命之文皆上表辭免而不行惟以防輿儀仗奉迎官告還第元亦降制命之不行冊禮國朝冊命親王先期奏告宗廟至日皇帝臨軒冊拜年幼者遣丞相傳制迎送冊寶至王宮門外內官聽制復迎冊寶入宮仍傳制保抱抱王前受冊寶禮畢百官聽詔於午門外王於中宮東宮恭謝詣諸王殿各行賀禮及受羣官賀次日皇太子於奉天殿中宮稱賀百官上稱賀表箋謹身殿中宮皆行錫宴禮王擇日謁太廟今集歷代冊拜禮物儀文以著於篇

冠服

按諸王服衮冕九章卽周上公之服其逺防冠絳衣則始於漢隋諸王受冊服衮冕九章唐受冊服逺防冠三梁黒介幘靑緌金附蟬絳紗單衣皇帝臨軒冠服則用通天冠絳紗袍若冊親王則服衮冕宋諸王服七梁冠朱衣朱裳以辭免不見於冊禮國朝冊親王皇帝臨軒服衮冕親王服逺防冠絳紗袍歷代之制詳見冠服篇

車輅

周制金輅以封同姓謂王子母弟以功徳出封若魯衛之屬卽今之諸王也漢制皇太子爲王乘安車晉制王乘靑蓋車宋皇子爲王亦得乘皇太子之安車唐宋諸王皆乘象輅國朝親王受冊乘金輅歷代之制詳見車輅篇

冊

漢冊諸王其冊制編竹簡爲之每簡長三尺短者半之篆書其文唐因漢制謂之防書宋命諸王皆辭免冊禮止用制書元亦降制以封諸王故無簡冊之制今國朝親王用金冊二片上鐫眞書每片依周尺長一尺二寸闊五寸厚二分五釐字則依數分行每片側邊上下有竅用紅絳聯貫開闔如今書帙之狀背用紅錦嵌防借以紅錦小褥冊盝以木爲之飾以渾金瀝粉蟠螭用紅紵絲襯裏內以紅羅銷金小袱裹冊外以紅羅銷金夾袱覆之五色小絳縈於匣外臨冊之日置於紅漆輿案案頂有紅羅瀝水用檐牀二舉之

冊文

漢武帝立子閎爲齊王其文曰維元狩六年四月乙巳皇帝使禦史大夫湯廟立子閎爲齊王曰於戲小子閎受玆靑社朕承祖考維稽古建爾國家封於東土爲漢藩輔於戲念哉恭朕之詔惟命不於常人之好徳克明顯先義之不圗俾君子怠悉爾心允執其中天祿永終厥有愆不臧乃凶於而國害於而躬於乎保國艾民可不敬歟王其戒之唐太宗貞觀十二年冊韓王元嘉其文曰於乎肇自黃唐洎於漢晉莫不惇睦親戚任用賢能咸胙疆土世爲藩翰惟爾使持節潞沁韓澤四州諸軍事潞州刺史韓王元嘉識量沈厚業尙修整夙稟趍庭之訓早膺析珪之寵上黨奧壤地連秦晉開國之典攸歸按部之譽允穆是用率由故實光備寵章式固維城傳之永世朕聞曰詩書禮樂仁義之府也孝友忠信人倫之基也是以河間之賢在於修學東平之譽成於爲善往欽哉爾其覽載籍之防求聖賢之訓戒玆邪僻以仁厚爲心勗彼怠荒以重愼爲徳乃服明命勿替敬典可不愼歟宋元皆用制書故無冊文國朝封皇子某爲秦王其冊文曰維洪武三年嵗次庚戌四月己未朔越七日乙丑皇帝若曰昔君天下者祿及有徳貴子必王此人事耳然居位受福國於一方尢簡在帝心小子今命爾爲某王分茅胙土豈易事哉朕起自農民與羣雄並驅十有七年艱苦百端志在奉天地饗神祗張皇師旅伐罪救民時刻弗怠以承大業今爾固其國者當敬天地在心不可逾禮以祀其宗社山川依時享之謹兵衛卹下民必盡其道於乎奉天勤民藩輔帝室克修厥徳則永膺多福體朕訓言尙其愼哉其燕王晉王吳王楚王齊王潭王趙王魯王詞同皇侄孫封靖江王其冊文曰維洪武三年嵗次庚戌四月己未朔越七日乙丑皇帝若曰稽古帝王撫有方夏茂建親支所以惇族固本其來尙矣朕以布衣遭時弗靖躬歷行伍乘運開基艱難有年遂成丕業是皆天地眷佑祖宗積徳之由今朕旣爲天子追念吾兄以爾守謙兄之孫也俾王靖江以鎭廣海之域於乎其思予創業之難謹爾受封之制毋忘訓言益修厥身永爲國家藩輔尙愼戒哉

寶

漢制諸王金璽槖駞鈕其文曰某王之璽盭色綬後漢金印龜鈕纁朱綬晉宋齊梁皆用金璽鈕纁朱綬唐用銅印宋因之方二寸一分塗以金元諸王印金鑄者其鈕有龍獸螭槖駞之異大者方四寸二分小者方二寸九分銀鑄金鍍者其鈕有駞三臺之異大者方三寸一分五釐小者方二寸八分其銀鑄三臺直鈕者大者方三寸一分五釐小者方二寸九分蓋因其郡國之大小品秩之髙下而異其制也國朝親王金寶龜鈕依周尺方五寸二分厚一寸五分其文曰某王之寶綬用朱寶池用金闊取容寶寶匣二副每副三重外匣用木飾以渾金粉蟠螭紅紵絲襯裏中匣用金鈒造蟠螭內小匣仍用木飾以渾金瀝粉蟠螭紅紵絲襯裏小匣內置以寶座四角雕蟠螭飾以渾金座上用小錦褥褥上一置寶一置寶池寶用銷金紅羅小夾袱裹之其匣外各用銷金紅羅大夾袱覆之臨冊日置於紅漆輿案案頂有紅羅瀝水用檐牀二舉之

節

漢廟立諸王后漢及唐皆臨軒冊諸王不用持節蓋以天子親命故也北齊冊禮又有鴻臚卿持節至王第之儀蓋天子不親命而遣使故也其節之制不著於文國朝冊拜親王行臨軒之禮不復用節

樂

兩漢北齊及隋冊諸王不著用樂之文至唐臨軒冊命諸王則設宮懸之樂於殿庭皇帝出入奏太和之曲親王出入奏舒和之曲若非親王則出入不奏樂國朝冊拜親王皇帝臨軒用大樂與朝防同其制見於俗樂篇

儀仗

漢廟立諸王后漢北齊及隋冊拜諸王其儀仗未見於禮唐冊諸王臨軒設黃麾半仗及陳鈒防近仗國朝皇帝臨軒冊親王其儀仗與朝賀同

執事

漢臨軒冊諸王謁者掌引禮中謁者掌贊禮光祿勲掌宣制詔讀防尙書郎掌奉璽綬侍禦史掌授璽綬北齊臨軒冊諸王吏部令史掌賫召版詣王第尙書掌讀冊授章綬若就王第冊命則鴻臚卿掌持節吏部尙書掌授冊與使者使者掌讀冊及授冊章綬於王博士掌讀版若王在州鎭則使者掌受節冊如王第儀隋臨軒冊諸王內使令掌讀冊授冊若冊開國王則郊社令掌奉茅土唐臨軒冊諸王尙舎奉禦掌設禦幄守宮掌設羣官次太樂令掌展宮懸及舉麾位鼓吹令掌設十二案乘黃令掌陳車輅尙輦奉禦掌陳輿輦諸衛掌設黃麾半仗典儀掌設羣官版位奉禮掌設羣官門外位贊引及典謁掌引禮符寶郎掌奉禦寶通事舍人掌引禮令史二人掌對舉冊案侍中掌奏外辦中嚴協律郎掌舉麾偃麾中書舍人掌引冊案中書令掌稱制讀冊以授王國朝冊拜親王其執事見於儀注

陳設

唐制冊諸王則設禦幄於太極殿北壁南向設羣官次於朝堂展宮懸於殿庭設舉麾位於上下設十二案陳車輅於庭輿輦於龍墀設黃麾半仗及鈒防近仗於殿庭設受冊者及羣官版位又設典儀贊者位及羣官門外位國朝冊拜親王臨軒陳設見於儀注圗本

班位

漢臨軒冊諸王百官防位隋臨軒冊諸王百司定列唐冊諸王則文官一品以下五品以上在樂懸東六品以下在大橫街南俱西向北上武官一品以下在懸西六品以下在橫街南俱東向北上受冊者位於大橫街之南北面典儀位在懸之東北二人在南少退俱西向其門外位則文官於東朝堂西面武官於西朝堂東面各異位重行北上國朝冊拜親王皇帝臨軒其班位見於儀注圗本

奏告

周制凡命諸侯吿祖廟行一獻之禮漢武帝立齊燕廣陵三王防書有廟立之文則必行吿廟之禮矣光武封皇子輔英等爲公亦先命太常擇吉日使大司馬融以太牢告祠宗廟唐冊諸王不行吿廟今擬國朝將冊親王先期遣官吿太廟行一獻之禮

謁廟

漢冊諸王於廟故再無謁廟之禮北齊諸王受冊畢則謁拜宗廟唐冊諸王其謁廟與否皆臨時聽敕國朝親王受冊畢擇日恭謁太廟如時享儀

冊拜親王儀注

前期一日內使監官陳禦座香案於奉天殿如常儀尙寶司設寶案於禦座前侍儀司設詔書案於寶案之前寶冊案五座於殿中寶冊亭十座於丹陛上之東皇太子侍立位於禦座之東諸王拜位於丹陛上及禦座前俱北向授冊寶官於殿上親王拜位之東北向讀冊寶官位於授冊寶官之北西向捧進冊寶官位於讀冊寶官之南西向受冊寶內使二十人位於殿上王拜位之西舉冊寶亭內使四十人位於丹陛冊寶亭之東【每亭轝者四人】設承制官承制位於殿內之西宣制位於殿門外東北捧詔官位於殿內之東內贊二人位於殿上王拜位之北東西相向贊禮二人位於丹陛王拜位之北東西相向典儀二人位於丹陛上之南東西相向知班二人位於丹墀中文武官侍立班之北糾儀禦史二人位於知班之北俱東西相向文武百官齊班位於午門外之東西以北爲上文官侍立位於文樓之北西向武官侍立位於武樓之北東向使臣僧道耆老侍立位於文官侍立位之南俱西向殿前班指揮司官三人侍立位於丹陛之西東向光祿寺官三人侍立位於丹陛之東西向侍從班起居注給事中殿中侍禦史侍儀使尙寶卿侍立位於殿上之東侍從班武官指揮使侍立位於殿上之西拱衛司官二人侍立位於殿中門之左右典牧所官二人侍立位於仗馬之南宿衛鎭撫二人位於丹墀階前東西相向防衛百戶二十四人位於宿衛鎭撫之南稍後東西相向防衛千戶八人位於殿東西門之左右將軍二人位於殿上簾前東西相向將軍四人位於丹陛上之四隅東西相向將軍六人位於奉天殿門之左右將軍六人位於奉天門之左右鳴鞭四人位於丹陛之南北向引文武官舍人四人位於文武官侍立位之北稍後東西相向引使客僧道耆老舍人二人位於文官舍人之下禮部官同內使監官安奉詔書於殿內案上及於冊寶亭中盝匣內取冊寶置於殿內冊寶案上【每案二冊在前二寶在後】內使轝冊寶亭以序各設於位【每亭冊盝一寶匣一】禮部官交付內使監官守防其日侵晨擊鼔初嚴金吾衛陳甲士於午門外之東西陳旗仗於奉天門外之東西拱衛司陳儀仗於丹陛之東西及丹墀之東西陳車輅於文武樓之南典牧所陳仗馬於奉天門外和聲郎陳樂於丹墀之南舍人二人催文武百官各具朝服承制官捧詔官糾儀官贊禮知班典儀內贊司辰殿前班宿衛鎭撫防衛典牧所官拱衛司官殿內外將軍轝冊寶亭內使俱入就位擊鼔次嚴舍人引文武百官齊班於午門外尙寶卿侍從官侍衛官各服器服俱詣謹身殿奉迎擊鼓三嚴侍儀奏中嚴禦用監官奏請上位於謹身殿具衮冕啟請皇太子於奉天門具冕服親王具逺防冠絳紗袍引班分引文武百官使客僧道耆老各入侍立位侍儀版奏外辦上位禦輿以出尙寶卿奉寶及侍儀導從警蹕如常儀上位將出仗動大樂鼓吹振作陞禦座【樂止】將軍捲簾尙寶卿以寶置於案拱衛司鳴鞕司辰報時訖引進四人引皇太子引禮官四人引親王俱由奉天東門入【樂作】陞自東陛皇太子由殿東門入引進立候於門外內贊接引至侍立位親王入至丹陛拜位引禮分立於左右【樂止】捧受冊寶內使由西陛陞俱入就丹陛立位知班於丹墀中唱班齊贊禮於丹陛上唱鞠躬拜興拜興平身親王鞠躬【樂作】拜興拜興平身【樂止】內贊唱承制官稍前承制官前立於殿西內贊唱跪承制官跪承制訖由殿中門出立於門外稱有制贊禮唱跪親王皆跪宣制云封皇子某爲某王皇侄孫某爲某王畢贊禮唱俯伏興平身諸王皆俯伏興平身承制官由殿西門入跪於殿西云傳制畢復位贊禮唱鞠躬拜興拜興平身親王鞠躬【樂作】拜興拜興平身【樂止】贊禮唱行禮引禮引秦王由殿東門入【樂作】引禮立於門外內贊接引秦王入至禦座前拜位【樂止】內贊唱跪秦王跪內贊唱授冊寶捧冊寶官於案前跪捧冊授讀冊寶官內贊唱讀冊讀冊官跪讀冊訖以冊授丞相丞相搢笏受冊內贊唱搢圭秦王搢圭內贊唱授冊丞相以冊跪授於秦王捧受冊寶內使跪於王西捧冊興立於王西捧冊寶官又於案前跪捧寶授讀冊寶官內贊唱讀寶讀寶官讀訖以寶授丞相丞相受寶捧寶跪授於秦王捧受冊寶內使跪於秦王西捧寶興立於捧冊內使之下內贊唱出圭秦王出圭內贊唱俯伏興平身秦王俯伏興平身內贊唱復位引秦王出【樂作】內使捧冊捧寶前導出至殿東門引禮引秦王復位【樂止】內使以冊寶置於冊寶亭盝匣中退立於丹陛之東引進引以次親王四位入殿授冊寶及內使捧授皆如上儀俱畢贊禮唱鞠躬拜興拜興拜興拜興平身秦王以下皆鞠躬拜興拜興拜興拜興平身【樂止】內使轝親王五位冊寶亭前行引禮導親王俱由東階降【樂作】奉迎冊寶官奉迎出奉天門東門【樂作其儀別見】內贊唱承制官稍前丞相前立於殿西內贊唱跪丞相跪承制讀冊官讀寶官轝年幼親王四位冊寶俱自中門出內使轝冊寶亭至丹陛中讀冊讀寶官以冊寶置於盝匣中轝冊寶亭者前行授冊寶官丞相一同由中陛降讀冊寶官由西門入殿復位捧受冊寶內使四人由西陛降從丞相轉由丹墀謹身殿之東入至王宮門外轝冊寶亭者以冊寶亭蹔駐於門外正中內使監官出迎於階西於冊寶亭西南跪東北向授冊寶丞相東北立西南向稱有制宣制曰封皇子某爲某王某爲某王畢授冊寶官丞相出內使監官迎冊寶入宮中【其儀別見】禮部尙書跪奏用寶詣案捧詔書尙寶卿用寶以詔書置於案授冊寶官丞相由王宮門出至奉天殿前丹墀西轉由西陛陞自西門入跪云宣制訖俯伏興引禮引靖江王入殿【樂作】受冊寶官引至殿東門立候於門外內贊引靖江王入禦座前拜位【樂止】內贊唱跪靖江王跪內贊唱授冊捧進冊寶官於案前跪捧冊授讀冊寶官內贊唱讀冊讀冊寶官跪讀訖以冊授丞相丞相搢笏受冊內贊唱搢圭靖江王搢圭內贊唱授冊丞相以冊授靖江王捧受冊寶內使跪於王西捧冊興立於王西捧進冊寶官於案前跪捧寶授讀冊寶官內贊唱讀寶讀冊寶官跪讀寶訖以寶授丞相丞相受寶捧寶跪授於靖江王捧受冊寶內使跪於王西捧寶興立於捧冊內使之下內贊唱出圭靖江王出圭內贊唱俯伏興平身靖江王俯伏興平身內贊唱復位引靖江王出【樂作】內使捧冊捧寶前導出至殿門東引禮引靖江王復位【樂止】贊禮唱鞠躬拜興拜興拜興拜興平身靖江王鞠躬【樂作】拜興拜興拜興拜興平身【樂止】內使轝靖江王冊寶亭前行引禮導靖江王由東陛降【樂作】奉迎冊寶官奉迎出奉天東門【其儀別見】禮部尙書於殿中跪奏云捧詔赴午門開讀興捧詔由中門出【樂作】由中陛降授冊寶丞相等官由西門出西階降丹墀文武官迎詔書出奉天門【樂止】開讀於午門外【其儀見朝賀篇內】宣讀訖侍儀贊禮畢百官迎詔至中書省頒行執事入報侍儀奏禮畢鳴鞭上位興【樂作】還宮引進入東門至殿上導引皇太子出【樂止】

迎親王冊寶安奉親王殿儀

是日令所司備鼓樂儀衛司備儀仗於奉天門西右順門東伺候親王受冊畢出至奉天門東門引禮引親王詣東耳房伺候於中宮行禮內使轝冊寶亭東門出至西道儀仗鼓樂前行迎送官迎至親王殿各以序安奉於殿內

親王年幼內宮行冊禮儀注

親王受冊之日內使監官陳設香案於內殿正中設保抱抱王受冊位於香案之南設授冊寶內使監官於香案之東捧受冊內使位於保抱抱王受冊位之西捧受寶內使位於捧受冊內使之南司贊二人位於保抱受冊位之東西丞相奉迎冊寶至王宮門外【樂作】內使監官跪聽制訖丞相出內使監官迎冊寶亭入宮中置於香案之北【樂止】初保抱抱王由東門入【樂作】至香案前受冊位北面立【樂止】樂工陳樂於殿庭之南司贊唱行冊禮內使監官前立稱有制內贊唱跪保抱抱王皆跪內使監官宣制曰今封某爲某王某爲某王畢內贊唱興保抱抱王興內贊唱授冊寶司賓引保抱一人抱某王前立授冊寶監官詣案取冊捧授於保抱保抱受冊以授於捧受冊內使捧受冊內使跪於保抱之左受冊興退立於西捧授冊寶監官又詣案取寶捧授於保抱保抱受寶以授於捧受寶內使捧受寶內使跪於保抱之左受寶興退立於西以次授冊授寶皆如上儀訖內贊唱禮畢【樂作】司賓引保抱抱王退【樂止】執事各以冊寶置於亭中安奉

親王謝中宮儀注

親王受冊之日內使監官陳設皇后禦座於中宮殿上親王拜位於殿庭正中及禦座前內贊二人位於殿上拜位之東西司贊二人位於親王丹墀拜位之東西陳設儀仗於殿庭之東西擎執於殿上之左右樂工陳樂於宮門之外親王於奉天殿受冊畢司賓引親王仍具逺防冠絳紗袍至中宮外門東向立內使監官啟聞皇后首飾褘衣出殿【樂作】陞禦座【樂止】司賓引親王由東階陞【樂作】入就丹墀拜位【樂止】司賓各立於其前司贊唱鞠躬拜興拜興拜興拜興平身親王鞠躬【樂作】拜興拜興拜興拜興平身【樂止】司賓引秦王由殿東門外入【樂作】至殿上拜位【樂止】司賓分立於其前內贊司贊同唱跪秦王以下皆跪秦王恭謝曰小子某及諸弟等玆受封冊謹詣母后殿下恭謝謝畢內贊司贊同唱俯伏興平身秦王與諸王皆俯伏興平身司賓引秦王由殿東門出【樂作】出復位【樂止】司贊唱鞠躬拜興拜興拜興拜興平身親王鞠躬【樂作】拜興拜興拜興拜興平身【樂止】司賓唱禮畢內使監官啟禮畢皇后興【樂作】還宮【樂止】內使引親王以次出

親王謝東宮儀注

親王受冊之日內使監官陳設皇太子座於東宮侍儀司設親王拜位於殿庭階上及殿上正中贊禮二人於殿庭王拜位之東西內贊二人位於殿內王拜位之東西文武官侍立於殿庭之東西將軍六人位於殿門之左右拱衛司設儀仗於殿庭左右樂工設樂於宮門之外親王於中宮行禮畢引禮引親王便服至東宮門外西向立引進引皇太子便服出宮【樂作】陞殿【樂止】引禮引諸王由東階陞【樂作】至殿庭階上拜位【樂止】贊禮唱鞠躬拜興拜興平身親王鞠躬【樂作】拜興拜興平身【樂止】引禮引秦王由殿東門入【樂作】引禮立於門外內贊接引秦王至殿內拜位【樂止】內贊贊禮同唱跪秦王以下皆跪秦王恭謝曰小弟某等玆受封冊謹詣皇太子長兄殿下恭謝謝畢內贊贊禮同唱俯伏興平身引禮引秦王由東門出【樂作】復位【樂止】贊禮唱鞠躬拜興拜興平身親王鞠躬【樂作】拜興拜興平身【樂止】贊禮唱禮畢引進啟禮畢皇太子興【樂作】還宮【樂止】引進引親王以次出引禮引文武官以次出

親王自行賀禮儀注【百官賀諸王附】

親王受冊之日儀衛司於西宮親王殿依親王長幼陳設座位侍儀司設文武官陪立位於殿庭之東西拜位於庭中文東武西內贊二人位於殿內東西相向拱衛司陳設親王儀仗於殿前之東西樂工陳樂於殿庭之南贊禮各就位親王於東宮行禮畢引禮引親王便服入殿門【樂作】陞座【樂止】文武官入立於殿庭之東西引禮引晉王以下詣秦王前行禮贊禮唱鞠躬拜興拜興拜興拜興平身晉王以下皆鞠躬【樂作】拜興拜興拜興拜興平身【樂止】引禮引燕王以下詣晉王前行賀禮及以次親王行禮皆如賀秦王儀贊禮唱禮畢引禮引文武官入就拜位贊禮唱鞠躬【樂作】拜興拜興拜興拜興平身【樂止】引禮引丞相由西門入引禮立於門外丞相至殿上拜位內贊贊禮同唱跪丞相及庭中文武官皆跪丞相稱賀曰銀靑榮祿大夫中書左丞相李某等玆遇親王殿下榮膺冊寶封建禮成無任欣抃之至賀畢內贊贊禮同唱俯伏興平身丞相及庭中文武官皆俯伏興平身丞相出引禮引復位贊禮唱鞠躬【樂作】拜興拜興拜興拜興平身【樂止】贊禮唱禮畢內贊啟禮畢親王興【樂作】出殿門【樂止】引禮引文武官以次出

百官稱賀上表箋儀注

親王受冊寶禮旣畢至晚內使監於奉天殿陳設禦座香案尙寶司設寶案於香案之北侍儀司設表案位於香案之北侍儀司設表案位於香案之南又設表箋案位於丹墀北之正中設皇太子拜位於丹陛上及禦前正中親王陪拜位各以長幼序於皇太子拜位之南設文官起居位於丹墀之東南西向武官起居位於丹墀之西南東向文官拜位於丹墀中之東北每等異位重行北向西上武官拜位於丹墀中之西北每等異位重行北向東上殿前班諸執事起居位於武官起居位之北東向侍從班諸執事起居位於文官起居位之北西向殿前班指揮司官三員侍立位於丹陛上之西東向光祿寺官三員侍立位於丹陛上之東西向侍從班文官立位於殿上之東侍從班武官立位於殿上之西拱衛司官二員侍立位於殿中門之左右典牧所官二員侍立位於仗馬之前東西相向受箋內使監官一員位於丹墀表案之東西向宣表官一員展表官二員位於丹墀表箋案之西東向糾儀禦史二人位於展表官之南東西相向內贊二員位於殿上東西相向典儀二人位於丹陛上之南東西相向知班二人位於文武官拜位之北東西相向通贊贊禮二人位於知班之北東西相向通贊在西贊禮在東引文武班舍人四人位於文武官拜位之北稍後東西相向引殿前班舍人二人位於引武班之南東向舉表案舍人二人於引文班之南西向宿衛鎭撫二人位於丹陛東西階下東西相向防衛百戶二十四人位於宿衛鎭撫之南稍後東西相向防衛千戶八人位於殿東門之左右將軍二人位於殿上簾前東西相向將軍六人位於殿門之前東西相向將軍四人位於丹陛上四隅東西相向將軍六人位於奉天門東西相向鳴鞭四人位於丹陛上之南北向其日侵晨金吾衛陳兵仗於午門外之東西陳旗仗於奉天門外之東西拱衛司陳儀仗於丹陛之東西及丹墀之東西陳車輅於丹墀之南典牧所陳仗馬於文武樓南之東西虎豹於奉天門之東西和聲郎陳樂於丹墀文武官拜位之南內使監官擎執於禦座之左右侍儀司舍人舉表案入就殿上案位舍人二人舉表案伺於午門外文武官具朝服迎表至雲集橋舍人引殿前班司贊贊禮內贊宿衛鎭撫防衛鳴鞭各人入就位侍儀侍從入迎車駕上位陞謹身殿侍儀版奏中嚴禦用監官奏請上位服衮冕皇太子親王於奉天門東耳房具冕服文武官迎表至午門前置龍亭於道中禮部官取表函置於案舍人舉案宣表官展表官押表案引丞相前行文武官分班俱由西門入至丹墀中禮部官押表案於丹墀正中各就位文武官各入就起居位侍儀奏外辦導引上位禦輿以出仗動鼓吹振作尙寶卿捧寶前導侍衛如常儀上位陞禦座【樂止】尙寶卿捧寶置於案將軍捲簾拱衛司鳴鞭司晨報時雞唱訖諸侍從官殿前班拱衛司官由西階降引班引同宣表官受表官受箋內官俱入起居位東西相向立定通班唱某衛指揮使臣某以下起居引班唱鞠躬平身指揮以下鞠躬平身引班東西分引至丹墀中拜位北面立贊禮唱鞠躬拜興拜興平身指揮以下皆鞠躬【樂作】拜興拜興平身【樂止】贊禮唱指揮使稍前指揮使前立贊禮唱鞠躬指揮以下皆鞠躬贊禮唱聖躬萬福唱平身指揮使以下皆平身唱復位指揮使復位唱鞠躬拜興拜興平身指揮使以下皆鞠躬【樂作】拜興拜興平身【樂止】通班唱各恭事引班引指揮以下官各就位引進四人導皇太子親王由東門入【樂作】由東陛陞至拜位【樂止】引進分立於其前唱鞠躬拜興拜興拜興拜興平身皇太子親王鞠躬【樂作】拜興拜興拜興拜興平身【樂止】引進引皇太子由殿東門入【樂作】引進立俟於門外內贊接引皇太子至禦座前拜位【樂止】內贊引進同唱跪皇太子親王皆跪皇太子稱賀雲長子某玆遇諸弟某等受封建國謹詣父皇陛下稱賀賀畢內贊引進同唱俯伏興平身皇太子親王俯伏興平身內贊引皇太子出殿東門【樂作】內贊唱復位引進引皇太子復位【樂止】引進唱鞠躬拜興拜興拜興拜興平身皇太子親王皆鞠躬【樂作】拜興拜興拜興拜興平身【樂止】引進引皇太子親王東陛降【樂作】至文樓【樂止】司晨再報時訖通班唱具丞相銜臣某以下起居引班唱鞠躬平身文武官相向鞠躬平身引班東西分引入丹墀中拜位丞相初行【樂作】至位【樂止】知班唱班齊贊禮唱鞠躬拜興拜興拜興拜興平身文武官皆鞠躬【樂作】拜興拜興拜興拜興平身【樂止】贊禮唱進表箋引班引丞相及平章詣表箋案前丞相跪奉表興平章跪捧箋進於受箋官受箋內使監官接箋入中宮啟聞平章興引班引復位丞相捧表與宣表官展表官由丹墀西陛陞西門入至殿中丞相跪進表於案退立於殿南正中內贊唱跪贊禮唱跪丹墀百官皆跪內贊唱宣表宣表官詣案取表跪讀於殿西展表官同跪展表宣表官宣訖俯伏興展表官以表置於案訖內贊與贊禮同唱俯伏興平身丞相與丹墀百官皆俯伏興平身與宣表展表官由殿西門出西階降復位贊禮唱鞠躬拜興拜興拜興拜興平身文武官鞠躬【樂作】拜興拜興拜興拜興平身【樂止】贊禮唱搢笏三舞蹈跪三拱手加額山呼萬嵗山呼萬嵗再山呼萬萬嵗出笏俯伏興拜興拜興拜興拜興平身文武官皆搢笏三舞蹈三拱手加額山呼萬嵗山呼萬嵗再山呼萬萬嵗【樂工應聲呼之】出笏俯伏興【樂作】拜興拜興拜興拜興平身【樂止】贊禮唱禮畢侍儀奏禮畢鳴鞭上位興【樂作】導引還謹身殿【樂止】舍人舉表案出引班引文武官以次出

皇太子賀中宮儀注

親王受冊次日內使監官陳設皇后禦座於中宮殿上皇太子拜位於露臺正中親王陪拜位序於其後設皇太子行禮位於禦座前內贊二人位於殿上拜位之東西陳設儀仗於殿庭之東西擎執於殿內之左右樂工陳樂於宮門之外皇太子於上位前行賀禮畢司賔引皇太子親王各具冕服至中宮門外東向立內使監官啟聞皇后首飾褘衣出殿【樂作】陞禦座【樂止】司賓引皇太子親王由東階陞【樂作】入就露臺上拜位【樂止】司賓分立於其前司贊唱鞠躬拜興拜興拜興拜興平身皇太子親王皆鞠躬【樂作】拜興拜興拜興拜興平身【樂止】司賓引皇太子由殿東門入【樂作】至殿內拜位【樂止】司賓分立於其前內贊唱跪皇太子跪稱賀曰長子某玆遇諸弟某等受封建國謹詣母后殿下稱賀畢內贊唱俯伏興平身皇太子俯伏興平身司賓引皇太子東門出【樂作】復位【樂止】司賓唱鞠躬拜興拜興拜興拜興平身皇太子親王皆鞠躬【樂作】拜興拜興拜興拜興平身【樂止】司賓唱禮畢內使監官啟禮畢皇后興【樂作】還宮【樂止】內官引皇太子親王以次出

內外命婦賀中宮儀注

至日司賓引內外命婦各服其服各伺於中宮門外之左右伺皇太子入行賀禮畢內使監官啟聞司賓二人先引外命婦由西門入序立於庭中左右二人引內命婦入就拜位司贊唱班齊唱拜興拜興拜興拜興內命婦班首以下皆拜【樂作】興拜興拜興拜興【樂止】司賓引班首由西階陞西門入【樂作】至禦前【樂止】內贊司贊唱跪班首及眾內命婦皆跪班首稱某封某妾某等玆遇親王受封建國恭詣皇后殿下稱賀畢內贊司贊同唱興班首及眾內命婦皆興司賔引班首西門出西階降復位司贊唱拜興拜興拜興拜興班首以下皆拜【樂作】興拜興拜興拜興【樂止】司賔引內命婦出司賔二人引外命婦入就拜位唱拜興拜興拜興拜興班首以下皆拜【樂作】興拜興拜興拜興【樂止】司賔引班首由西門入【樂作】至禦座前【樂止】內贊司贊同唱跪班首以下皆跪班首稱賀曰妾某氏等玆遇親王受封建國恭詣皇后殿下稱賀賀畢內贊司贊同唱興班首以下皆興司賓引班首由西門出西階降司贊唱拜興拜興拜興拜興班首以下皆拜【樂作】興拜興拜興拜興【樂止】司賔引外命婦以次出

諸王受冊百官進箋東宮儀

前期內使監官陳設皇太子位於東宮正殿如常儀侍儀司設箋案位於殿下及殿上正中文武官拜位於殿下文東武西每等異位重行北向設宣箋官位於殿下箋案之西展箋官位於宣箋官之下知班二人位於文武官拜位之北東西相向贊禮二人位於知班之北東西相向內贊二人位於殿上東西相向引文武班舍人四人位於文武班之北稍後東西相向是日宿衛陳兵仗於東宮外門之東西陳旗仗於中門外之東西將軍六人於殿門之東西拱衛司陳儀仗於殿庭階上下之東西和聲郎陳樂於文武官拜位之南內使擎執於殿上之左右文武官進箋至午門前禮部官以箋函置於案舍人舉入東宮門外恭候行禮文武官於奉天門行賀禮畢常服詣東宮文東武西分立於門外受箋官通贊贊禮知班內贊各入就位引進啟外備皇太子常服出宮至殿門【樂作】陞殿【樂止】舍人舉箋案入宣箋官展箋官押案置於庭各就位引班引文武官入就位知班唱班齊贊禮唱鞠躬拜興拜興拜興拜興平身丞相以下皆鞠躬【樂作】拜興拜興拜興拜興平身【樂止】贊禮唱進箋受箋官進至案之東北引班引丞相至案前丞相跪捧箋興與宣箋官展箋官由西陛陞西門入至殿內置於案退立於殿南正中內贊唱跪贊禮唱眾官皆跪丞相與丹墀百官皆跪內贊唱宣箋宣箋官詣案前取箋跪宣於殿西展箋官同跪展箋宣箋官宣箋畢俯伏興退立於西展箋官以箋復於案退立於西內贊贊禮同唱俯伏興丞相與百官皆俯伏興平身丞相與宣箋官展箋官由殿西門出西陛降復位贊禮唱鞠躬拜興拜興拜興拜興平身丞相以下皆鞠躬【樂作】拜興拜興拜興拜興平身【樂止】贊禮唱禮畢引進啟禮畢舍人舉箋案出皇太子興【樂作】引進引還宮【樂止】引禮引文武官以次出

﹤史部﹐政書類﹐儀制之屬﹐明集禮﹐卷二十一﹥﹤史部﹐政書類﹐儀制之屬﹐明集禮﹐卷二十一﹥

明集禮卷二十一﹤史部﹐政書類﹐儀制之屬﹐明集禮﹥

欽定四庫全書

明集禮卷二十二上

嘉禮六

冊公主序

古者天子之女謂之王姬周之中世下嫁諸侯天子至尊不自主婚故使諸侯同姓者主之而謂之公主漢制因之始有封邑帝之姊妹謂之長公主至唐公主長公主皆有封國而或以美名爲號天子之姑又謂之大長公主其冊拜之禮則皇帝禦正殿陳樂懸命使行禮及徳宗時始不禦正殿不設樂懸但傳防命使以行冊禮於其宮中而已其後遂爲故事至宋初公主受封降制有冊命之文多不行禮止以綸告進內而已至仁宗嘉祐二年降制以福康公主進封兗國公主始備冊禮其制因唐但受冊畢有內命婦拜賀公主之禮有羣臣進名賀皇帝之文公主受冊禮畢則又有謝皇帝皇后禮一如內中之儀元無冊公主之文今擬國朝冊公主皇帝臨軒遣使持冊印至宮內官傳入宮中公主受冊畢朝謝皇帝皇后如宮中之儀內命婦諸親於公主前行賀禮今集歷代冊拜禮物儀文之詳以著於篇

冠服

漢制公主冠服大手髻簮珥服純縹上下其長公主首服加步揺其服以文繡齊公主大手髻繡衣裳黃綬長公主則紫綬唐皇帝臨軒命使則服通天冠絳紗袍公主長公主皆首飾花九樹服翟衣宋公主長公主皆首飾花九樹服褕翟元公主用其本俗冠服國朝公主服九翚四鳳冠翟衣其制並見冠服篇

車輅

漢制公主乘油畫軿車長公主赤軿車晉公主油軿車駕二馬宋公主安車以紫絳軿車爲副齊公主油絡畫安車梁長公主公主皆得乘靑油榻幢通幰車榻幢涅幰爲副北齊諸公主油朱絡网車隋公主犢車紫幰朱网絡唐公主用厭翟車宋制因之國朝公主依唐制用厭翟車

冊

漢封公主不著作冊之制北齊命公主冊軸一枚長二尺以白練衣之用竹簡十二枚六枚與軸等六枚長尺二寸文用字唐公主冊亦用竹簡宋公主冊用竹簡長一尺一寸闊一寸約文多少用二十四枚以天下樂錦裝褾國朝冊公主用銀冊二片鐫字鍍金每片依周尺長一尺二寸闊五寸厚二分五釐字則依數分行每片側邊上下有竅用紅絳聨貫開闔如今書帙之狀背用紅錦嵌防借以紅錦小褥冊盝以木爲之飾以渾金瀝粉蟠螭用紅紵絲襯裏內以紅羅銷金小袱裹冊外以紅羅銷金夾袱覆之五色小縧縈於匣外臨冊之日置於紅漆輿案案頂有紅羅瀝水用檐牀二舉之

冊文

唐徳宗冊嘉誠公主其文曰維貞元元年嵗次乙丑六月甲子朔十二日乙亥皇帝若曰王者以義睦宗親以禮惇風俗義之深實先於友愛禮之重莫大於婚姻故春秋書築館之儀易象著歸妹之吉予是用祗考令典率由舊章咨爾嘉誠公主孝友柔謙外和內敏公宮稟訓四徳備修疏邑啟封命爲公主徽章所被禮實宜之今遣光祿大夫檢校司徒平章事汧國公勉持節冊命爾惟欽哉下嫁諸侯諒惟古制肅雝之徳見美詩人勤可以克家敬可以行已奉若玆道永孚於休懋惇王風勿墜先訓光膺盛典可不愼歟宋仁宗冊兗國公主其文曰皇帝若曰二姓合好肇正人倫諸女畢封著於典冊風化自出物采有庸惟皇度稽念故實揆吉釐降錫命是咨爾長女福康公主慧悟哲溫柔嘉敏達夙憑詒翼之慶祗蹈婉和之箴徽智天成韶華日茂向胙國邑期之壽康而夷亮自持莊靜逾恪肅侍左右勤孝盡恭承顏願色純至非勉實繄能養乃底燕寜朕緬慕先慈參詢福耦謀及外黨得玆善逑枚卜休辰申寵褒數益地廣魯龜之疆公圭主儀率廸舊凖今遣使戶部侍郎參知政事王堯臣副使樞宻副使禮部侍郎田況持節冊命爾爲兗國公主爾其欽帥內範繹敷令猷動監圗史之規時稟紳褵之戒懋爾徳愼爾心尙服祖宗之攸訓永流惠聲不其猗歟

印

漢封公主不著印綬之制晉公主金印紫綬陳公主金印龜鈕紫綬北齊公主金章纁朱綬唐公主無印綬之制宋公主金印方一寸其文曰某國公主之印龜鈕紫綬元皇姑大長公主皇姊長公主金印龜鈕方三寸一分今擬國朝公主用金印龜鈕依周尺方五寸二分厚一寸五分其文曰某國公主之印綬用朱印池用金闊取容印印匣二副每副三重外匣用木飾以渾金瀝粉蟠鳳紅紵絲襯裏中匣用金鈒造蟠鳳內小匣仍用木飾以渾金瀝粉蟠鳳紅紵絲襯裏小匣內置以寶座四角雕蟠鳳飾以渾金座上用小錦褥上一置印一置印池印用銷金紅羅小夾袱裹之其匣外各用銷金紅羅大袱覆之臨冊日置於紅漆輿案頂有紅羅瀝水用檐牀二舉之

節

唐宋冊公主皆遣使持節其制與冊皇后節同國朝冊拜公主遣使持節其制朱漆扛金龍首上施圓盤旄牛毛纓八層金銅鈴韜以黃羅繡龍袋

樂

唐冊公主皇帝臨軒展宮懸皇帝出入奏太和之曲冊使出入奏舒和之曲後至徳宗貞元二年始不臨軒不設樂懸遂爲故事宋冊公主無用樂之儀國朝皇帝臨軒遣使冊公主用大樂與朝防同見俗樂篇

儀仗

唐冊公主皇帝臨軒諸衛屯門列仗鈒防近仗陳於殿庭宋傳防命使冊公主無設儀仗之文國朝皇帝臨軒遣使冊公主其儀仗與朝賀同

執事

唐皇帝臨軒司徒爲使尙捨奉禦掌設禦幄守宮掌設羣官次奉禮掌設板位太樂令掌設宮懸典儀掌設舉麾位及文武羣官位及引禮贊禮諸衛掌陳屯門列仗通事舍人掌引禮侍中掌奏中嚴外辦奏發冊命使承制宣制及奏禮畢協律郎掌舉麾符寶郎掌奉禦寶主節者掌主旛節黃門侍郎掌以節授冊使令史二人掌舉冊案中書侍郎掌引冊案中書令掌取冊以授冊使贊引掌引禮其公主受冊守宮掌設使者次及冊案次司贊掌設公主位及命婦至行禮則引公主通事舍人掌引冊使副內侍掌引使者尙儀掌讀冊稱制以冊授公主掌贊掌贊拜女使掌舉冊案司言掌贊公主拜及受公主所受冊內謁者監掌傳報使者稱制言於公主及於冊使前言冊公主禮畢宋命使發冊參政爲使樞宻副使爲副儀鸞司掌設百官次及冊使副次典儀掌贊禮及設受制宣制官位諸官版位贊者掌承傳禮直官通事舍人太常博士掌引禮及稱制宣制門下侍郎掌引主節者以節授冊使掌節者掌受冊使所受節奉冊印官掌帥執事者奉舉冊印案中書侍郎掌押冊禮部郎中掌押印右弼掌取冊以授冊使禮部侍郎掌取印以授副使其公主受冊典儀掌設使副位及冊印案位內給事位禮直官掌引使副及內給事就位通事舍人太常博士掌引冊使副就內給事前稱制內臣掌引命婦就位管勾內臣掌持冊印入內內給事掌設公主受冊位內命婦版位及請公主服冠服傳使者受制言於公主及受使副冊印以授公主及贊拜又接受公主所受冊印內謁者掌受內給事所受冊印國朝冊拜公主其執事詳見於儀注

陳設

唐冊公主臨軒命使設禦幄於太極殿設羣官次於東西朝堂展宮懸設舉麾位設文武官版位及典儀贊者位設屯門列仗設冊使位陳鈒防近仗於殿庭至受冊所則設使者及冊案使次於光範門及長樂門外皆道右東向設公主位於長樂門外內殿前設內命婦位設應陪位者及尙儀司贊掌贊典儀位設冊使及舉冊案者位宋制遣使冊公主設文武百僚次於朝堂之內外又於內東門外東廊設冊使副等次西向北上設冊使副受制位及樞宻官宣制位門下侍郎奉節位右弼禮部侍郎奉冊印位設應行事官位設權置冊印褥位二於橫街南黃道東稍退西向冊在北印在南又於冊印褥位後各設使副褥位一又於冊使副受制位稍北設褥位一以伺冊使受冊副使受印又設冊使奉冊位及副使並內給事位設冊印案位於冊使之前設公主受冊位及內命婦位國朝陳設詳見於儀注圖本

班位

唐冊公主臨軒五品以上於橫街北六品以下於橫街南諸親於五品之南典儀位在懸東贊者二人在南少退俱西向冊使位在懸北俱北面副使位在使東少退至受冊所則公主位在長樂門外內殿前近南當街北面西上內命婦應陪位者位於公主東北及西北嬪禦等在東宮官等在西階重行相對北上尙儀位在命婦之前皆東向西上尙儀位少退司贊位在尙儀位南少退掌贊二人位其後宋命使發冊使副受制位在文徳殿庭橫街之南北向東上知樞宻院官宣制位於使副東北西向門下侍郎奉節位及右弼禮部侍郎奉冊印位在冊使東北西向三公以下文武百僚殿庭班位皆東西相向如冊皇后命使儀至受冊所則設冊使奉冊位於內東門外副使內給事在其南並東向北上冊印案位在冊使之前內給事位在冊使東北俱南向公主受冊位在本位庭階下北向內命婦位在本位門外國朝班位詳見於儀注圖本

冊拜公主儀注

發冊

前一日內使監設禦座於奉天殿如常儀設皇太子侍立位於禦座之東尙寶卿設寶案於禦座前侍儀司設冊印案於寶案之前【冊案在東印案在西】設奉節官位於冊案之東掌節者位於其左差退俱西向設承制官位於奉節官位之南西向設奉冊奉印官位於冊印案之西東向設使副受制位於橫街之南北向東上設承制官宣制位於冊使受制位之北西向設奉節官奉冊奉印官位於使副東北西向又設使副受冊印褥位於受制位之北北向設文武官侍立位於文武樓之北東西相向設典儀二人位於丹陛上之南東西相向贊禮二人位於丹陛下之南東西相向知班二人位於贊禮之南東西相向引禮二人位於冊使受制位之北東西相向引文武班舍人位於文武官之北東西相向和聲郎設樂位於丹墀之南北向禮部設龍亭於奉天門外之正中南向所司備儀仗大樂以俟迎冊印以行其日諸衛列軍仗於午門外將軍二人於殿上簾前東西相向將軍六人於奉天門之左右東西相向將軍六人於奉天殿門之左右東西相向將軍四人於丹陛上之四隅東西相向拱衛司陳設儀仗於丹陛丹墀之東西鳴鞭四人於丹陛上北向拱衛司光祿寺官對立於奉天門之左右東西相向質明催班舍人催百官各具公服執事官入就位引禮引使副入就丹墀受制位導駕官侍從官入迎車駕侍儀奏外辦禦用監奏請皇帝服通天冠絳紗袍禦輿以出侍衛警蹕如常儀至奉天殿【樂作】陞禦座【樂止】引進啟皇太子具逺逰冠絳紗袍導引至侍立位尙寶卿奉禦寶置於案卷簾鳴鞭報時訖禮部官以公主冊印各置於案奉節官承制官奉冊官奉印官及掌節者各就殿上位立定舉冊印案四人立於奉冊奉印官後贊禮唱鞠躬拜興拜興拜興拜興平身使副鞠躬【樂作】拜興拜興拜興拜興平身【樂止】承制官進當禦座前北面跪奏請發公主冊印承制訖由中門出至宣制位稱有制贊禮唱跪使副跪承制官宣制曰冊皇女某爲某國公主命卿等持節展禮宣制訖由殿西門入就位贊禮唱俯伏興使副俯伏興奉冊奉印官率執事官舉冊印案由中門出中陛降奉節官引掌節者前導至使副受冊印褥位以案置於褥位之北冊東印西奉節官率掌節者至使副受制位前掌節者脫節衣以節授奉節官奉節官搢笏受節以節授冊使搢笏跪受以授掌節者掌節者跪受興立於冊使之左奉節官出笏退引禮引冊使詣受冊褥位立定奉冊官搢笏就案取冊以授冊使冊使搢笏跪受訖興置於案冊使及奉冊官皆出笏退復位引禮引副使詣受印褥位立定奉印官搢笏就案取印授副使副使搢笏跪受訖興置於案副使及奉印官皆出笏退復位贊禮唱鞠躬拜興拜興拜興拜興平身使副鞠躬【樂作】拜興拜興拜興拜興平身【樂止】引禮引冊使押冊副使押印掌節者前導以次出冊使初行【樂作】出門【樂止】掌節者加節衣奉冊奉印官皆搢笏就案取冊印置於龍亭中訖奉冊奉印官退執事者舉案退儀仗大樂迎龍亭以行掌節者行於龍亭之前使副行於龍亭之後迎送至內宮門外初冊印將出門侍儀奏禮畢皇帝興【樂作】皇太子侍從還宮【樂止】引班引百官以次出

受冊

前一日內使設冊禮使副位於內宮門外北向掌節者位於冊使之後設內使監令位於冊使之北西向設引禮二人位於冊使之北東西相向設權置冊印案於冊使之北【冊東印西】內使監設公主受冊位於本位庭中北向設香案於受冊位之北設冊印案於香案之南【冊東印西】設內命婦諸親立位於庭階之南東西相向又設公主受賀位於宮中設內命婦諸親賀位於公主位前南向設內贊二人位於公主受冊位之北東西相向設引禮內使二人位於內贊之南東西相向是日冊印將至內宮門內使請公主服花釵翟衣出閤至本位宮中南向立及冊印至使副於龍亭中取冊印權置於門外所設案上引禮引使副及內使監令俱就位立定次引冊使於內使監令前稱冊禮使臣某副使臣某奉制授公主冊印退復位內使監令入詣公主本位宮中躬言訖出復位引禮引內命婦諸親俱入就位引禮引冊使詣冊案搢笏取冊授內使監令內使監令跪受訖以授內執事冊使出笏退復位引禮又引副使就印案搢笏取印以授內使監令內使監令跪受訖以授內執事副使出笏退復位以俟內宮行禮內使監令率執事者奉冊印以次入詣公主受冊位前以冊印各置於案【冊東印西】引禮引公主降詣庭中受冊位立定侍從如常儀內使監令率內執事取冊印以次立於公主之東西向內使監令稱有制內贊唱拜興拜興拜興拜興公主拜興拜興拜興拜興宣制訖內執事取冊跪授內使監令內使監令跪讀訖以授公主公主跪受訖以授內執事內執事取印跪授內使監令內使監令跪讀訖以授公主公主跪受以授內執事內贊唱拜興拜興拜興拜興公主拜興拜興拜興拜興內使監令出詣使副前躬稱公主受冊禮畢使副詣奉天殿前橫街南北面立給事中立於使副東北冊使再拜復命曰奉制冊命某公主禮畢又再拜平身給事中奏聞乃退引禮引公主陞階就位南向坐引禮引內命婦諸親以次就賀位立定內贊唱拜興拜興拜興拜興內命婦諸親皆拜興拜興拜興拜興內贊唱禮畢引禮引內命婦等退內使監令引公主謝皇帝皇后並如宮中之儀

﹤史部﹐政書類﹐儀制之屬﹐明集禮﹐卷二十二上﹥﹤史部﹐政書類﹐儀制之屬﹐明集禮﹐卷二十二上﹥﹤史部﹐政書類﹐儀制之屬﹐明集禮﹐卷二十二上﹥

明集禮卷二十二上

欽定四庫全書

明集禮卷二十二下

嘉禮

冊內命婦序

王者之有內命婦所以輔皇后典六宮而成內教者也故周制有三夫人九嬪二十七世婦八十一禦妻漢初有夫人美人良人八子七子長使少使之名武帝制婕妤娙娥傛充依各有爵位元帝時有昭儀賜以印綬而光武中興六宮稱號則惟貴人賜以金印紫綬至唐有貴妃淑妃徳妃賢妃爲夫人正一品昭儀昭容昭媛修儀修容修媛充儀充容充媛爲九嬪正二品婕妤九人正三品皆遣使冊命宋惟正一品貴妃淑妃徳妃賢妃則遣使冊命而妃受冊畢有受內命婦賀禮及謝皇帝皇后如宮中之儀元置諸妃不定品秩亦無冊拜之典國朝【闕】

冠服

周官追師爲外內命婦之首服鄭氏謂首服爲編次也內司服辧外內命婦之服鞠衣展衣褖衣素沙鄭氏謂衣鞠衣展衣者用編衣褖衣者用次唐皇帝臨軒服通天冠絳紗袍其內命婦受冊服首飾翟衣施兩博鬢一品花釵九樹寶鈿準花數翟九等二品花釵八樹翟八等三品花釵七樹翟七等宋制因之國朝皇妃受冊服九翚四鳳冠翟衣歷代之制詳見於冠服篇

車輅

唐制內命婦受冊一品乘厭翟車二品乘翟車三品乘安車各駕二馬宋內命婦乘銀裝白藤輿檐或乘金銅犢車漆犢車國朝皇妃受冊用厭翟車歷代之制詳見車輅篇

冊

唐內命婦冊不著其制遣使之日以油絡网犢車載之而行宋仁宗立張貴妃其冊用竹簡每簡長一尺一寸闊一寸約文多少用二十四枚以天下樂錦裝褾黒漆冊匣金鍍銀飾茜綾托裏茜絲絳黒漆冊牀金鍍銀飾蓋冊襯冊皆以夾帕國朝冊皇后用銀冊二片鐫字鍍金每片依周尺長一尺二寸闊五寸厚二分五釐字則依數分行每片側邊上下有竅用紅絳聯貫開闔如今書帙之狀背用紅錦嵌防借以紅錦小褥冊盝以木爲之飾以渾金瀝粉蟠鳳用紅紵絲襯裏內以紅羅銷金小袱褁冊外以紅羅銷金夾袱覆之五色小絳縈於匣外臨冊之日置於紅漆輿案案頂有紅羅瀝水用檐牀二舉之

冊文

宋仁宗冊張貴妃其冊文曰皇帝若曰夫上憲星極協敷陰教惟四妃之列亞長秋之位正始王化禦於家邦咨於淑哲是謂疇內治備於典冊是謂隆徽數諗而行之古今通誼美人張氏淵敏居質醇和賦性生紱冕之令族稟圖史之懿戒柔明維則克茂嬪風婉嬺含章詎煩姆訓肆予涼薄纂大丕構樂得邦媛參敍宮職始明愼於選納見勤勞於輔佐向辭貴秩愈勵衝誠宜有褒嘉聿申崇拜揆玆谷旦膺此渙恩質於師僉孚我徳舉褕翟盛其服禮莫大焉彤管貽其範體莫重焉澣衣示儉婦道於以從訓樛木逮下風人於以流詠寵命旣輯爾實宜之今遣使左諫議大夫參知政事龐籍副使右諫議大夫髙若訥持節冊命爾爲貴妃於戲體順承以勤道躬法度以修已祗率九禦贊於壼則惟勞謙以處其貴惟肅雍以成其美永啟休譽不其盛歟國朝

印

漢制貴人用金章紫綬晉三夫人金章紫綬九嬪銀印靑綬隋三妃九嬪婕妤並金章龜鈕紫綬宋貴妃金印方一寸其文曰貴妃之印龜鈕紫綬黒漆印匣兩重並金鍍銀飾茜綾托裏茜絲鎖絳黒漆印牀金鍍銀飾褁印及蓋匣各以夾帕國朝皇妃用金印龜鈕依周尺方五寸二分厚一寸五分其文曰皇妃之印綬用朱印池用金闊取容印印匣二副每副三重外匣用木飾以渾金瀝粉蟠鳳紅紵絲襯裏中匣用金鈒造蟠鳳內小匣仍用木飾以渾金瀝粉蟠鳳紅紵絲襯裏小匣內置以寶座四角雕蟠鳳飾以渾金座上用小錦褥上一置印一置印池印用銷金紅羅小夾袱褁之其匣外各用銷金紅羅大袱覆之臨冊日置於紅漆輿案頂有紅羅瀝水用檐牀二舉之

節

宋冊內命婦遣使持節其制與冊皇后節同國朝冊拜皇妃遣使持節其制朱漆扛金龍首上施圓盤旄牛毛纓八層金銅鈴韜以黃羅繡龍袋

執事

唐冊內命婦守宮掌設使者及冊案次司設設受冊位典儀掌設冊使位及舉冊案者之位內謁者監掌置冊案掌次掌引冊使入就次謁者掌引冊使出次就位司言掌引內命婦就受冊位及稱制宣冊以冊授內命婦內給事掌受使者所授冊宋冊內命婦其執事與冊公主執事同國朝冊皇妃其執事見於儀注

陳設

唐冊內命婦設使者及冊案使次於肅章門外及永安門外皆道右東向設受冊者位於寢庭設冊使位及舉冊案位於肅章門外近限宋發冊陳設皆與冊公主同國朝陳設詳見於儀注圖本

班位

唐制冊內命婦則受冊位在寢庭近南當階北向冊使位在肅章門外之西東向北上舉冊案者位在南差退俱東向宋冊內命婦班位與冊公主班位同國朝班位詳見於儀注圖本

冊內命婦儀注

前期一日禮部官奉冊印進入置於謹身殿中禦座寶案之前冊東寶西侍儀司設冊禮使受制位於奉天殿橫街之南稍東使副位於其西俱北向設承制官奉節官奉冊官奉印官位於使副之東北西向以北爲上設使副受冊受印褥位於受制位之北南向以俟冊使受冊使副受印設典儀二人位於丹陛上之左右東西相向設傳贊二人位於丹陛下之左右東西相向設文武官對立位於丹墀兩旁文東武西設引班四人位於文武官之北東西相向設贊禮二人位於冊使位之北東西相向所司置龍亭於奉天門外正中備儀衛鼓吹以俟迎冊印行內使監令又設使副位於內宮門之外北向東上設內使監令位於冊使之東北西向設贊者二人位於冊使之北東西相向設冊印案於贊者之北冊東印西內使設妃受冊位於本位庭中北向設冊印案於妃受冊印位之北冊東印西設內命婦諸親賀位於庭階之南北向又設妃受賀位於其宮之中南向設內贊二人位於妃受冊位之北東西相向設引禮二人位於內贊之南東西相向其日質明文武百官皆朝服引班分引序立於奉天殿丹墀之兩旁東西相向贊引引使副公服入就橫街南位北面立承制官奉節奉冊奉印官及掌節者皆入詣謹身殿外北向立以俟內臣傳旨訖掌節者持節奉冊官奉印官率執事者舉冊印案以行奉節官率掌節者前導次冊案奉冊官後從次印案奉印官後從承制官押其後至橫街南以案置於使副受冊褥位之北冊東印西承制官奉節官奉冊奉印官各就位西向立掌節者持節立於奉節官之左差退典儀唱拜傳贊唱鞠躬拜興拜興平身使副皆鞠躬拜興拜興平身承制官詣使副前稱有制典儀唱跪使副跪承制官宣制曰某妃某特封某妃【或已有封則曰進封】命公等持節展禮宣制訖復位典儀唱就拜興平身使副就拜興平身奉節官率掌節者持節詣冊使前掌節者脫節衣以節授奉節官奉節官以節西向授冊使冊使跪受以授掌節者掌節者受節立於冊使之左奉節官退復位贊禮引冊使詣受冊褥位立定奉冊官於冊案上取冊授冊使冊使跪受冊興置於案奉冊官及冊使各退復位贊禮引使副詣褥位北向立定奉印官於印案上取印西向授使副使副跪受印訖興置於案奉印官及使副俱退復於位訖典儀唱拜贊唱鞠躬拜興拜興平身使副皆鞠躬拜興拜興平身典儀唱禮畢執事者舉冊印案出奉天門外奉冊奉印官取冊印置龍亭中奉冊奉印官退贊禮引冊使押冊使副押印持節者前導儀衛鼓吹以次出引班引文武百官退冊印將至內宮門外內使請妃服花釵翟衣引出閤至本位宮中南向立及冊印至使副於龍亭中取冊印權置於門外所設案上訖引禮內使引使副及內使監令俱就位立定次引冊使於內使監令前稱冊使姓某副使姓某奉制授某妃冊印退復位內使監令入詣妃本位庭躬言訖出復位引禮引命婦諸親俱入就位引禮引冊使詣內使監令前冊使取冊以授內使監令內使監令跪受冊訖以授內執事引禮又引副使取印以授內使監令內使監令跪受印以授內執事內使監令率執事者奉冊印以次入詣妃受冊位前各置於案冊東印西引禮引妃降詣庭中受冊位立定侍從如常儀內使監令率內執事取冊印以次立於妃之東西向內使監令稱有制內贊唱拜興拜興妃拜興拜興內使監令宣制訖執事者取冊授內使監令內使監令跪讀冊訖以冊授妃妃跪受冊以授內執事執事者取印跪受妃妃跪受印以授內執事內贊唱拜興拜興妃拜興拜興訖內使監令出詣使副前躬稱妃受冊印禮畢使副還復命引禮引妃陞階就位南向坐引禮引內命婦諸親以次賀如常儀贊禮唱禮畢引禮引內命婦退內使監令引妃謝皇帝皇后並如宮中之儀

﹤史部﹐政書類﹐儀制之屬﹐明集禮﹐卷二十二下﹥﹤史部﹐政書類﹐儀制之屬﹐明集禮﹐卷二十二下﹥

明集禮卷二十二下

欽定四庫全書

明集禮卷二十三上

嘉禮七

天子加元服

總敍

按禮冠者成人之道也故帝王重之自天子至庶人皆有冠禮周文王十二而冠成王十五而冠此天子之冠禮也秦滅禮學冠禮無聞其見於儀禮者止於士冠而已後世因士禮推而上之以達於天子漢攺皇帝冠爲加元服皆於祖廟而成禮焉永元三年和帝加元服至廟成禮還宮以朝服宴享永建四年順帝加元服皆於髙廟以禮謁見世祖廟魏以後始冠於正殿東晉諸帝加元服則百僚陪位加衮冕畢太保率羣臣奉觴上壽先以幣吿宗廟事訖又廟見北齊皇帝將加元服先奏吿天地宗廟擇日臨軒加衮冕畢太保上壽羣官三稱萬嵗後日文武羣臣朝服上禮又擇日親拜圓丘方澤謁廟唐皇帝加元服先遣官吿圓丘方丘宗廟擇日加元服冠訖謁見太后次卜日謁太廟見廟之明日皇帝防羣臣羣臣上禮宋政和禦制冠禮自皇太子以下而無天子加元服之儀元因本俗禮廢不行今擬國朝皇帝加元服旣筮日遣官奏告天地宗廟次擇日加兗冕於奉天殿冠訖謁太后次卜日親謁宗廟明日百僚稱賀皇帝防羣臣今歷考前代儀文以著於篇

筮日

古者冠必筮日漢初用正月甲子丙子爲吉後天子冠則筮日於廟唐制天子加元服卜日於太廟南門之外今擬國朝皇帝加元服前期命太史監擇日奏聞

奏吿

晉穆帝將冠先以幣告廟而後行禮北齊天子加元服先以玉帛告圓丘方澤及以幣吿宗廟隋唐皇帝加元服亦先吿圓丘方澤宗廟今擬國朝皇帝加元服前期遣官祭吿天地宗廟行一獻禮其儀見祀天祭地及宗廟篇

冠服

周禮𨿽有冕服之數而無天子冠文漢順帝永建四年加元服用曹褒新禮初加緇布進賢次加爵弁武弁次加通天冠東晉諸帝冠儀用冕幘北齊皇帝加元服先著空頂幘次介幘絳紗袍以出次加衮冕唐皇帝加元服初著空頂黒介幘雙童髻雙玉導絳紗袍以出次加衮冕服今擬國朝皇帝加元服先服空頂幘絳紗袍以出次加衮冕服其制見冠服篇

加數

周禮公冠篇曰公四加天子亦四加五禮精義曰天子五加衮冕漢天子四加至魏以天子至尊禮無逾理惟一加衮冕唐開元禮因之天子加元服亦一加不著皇帝加元服之儀今擬國朝皇帝加元服一加用衮冕與唐同

就廟

古者冠必於廟五禮精義曰天子冠於始祖之廟漢和帝以正月甲子至廟行冠禮魏天子加元服則一加於正殿自魏以後加元服皆不就廟擇日謁廟而已唐天子加元服則於太極殿成禮今擬國朝皇帝加元服於奉天殿行禮

陳設

唐上捨奉禦設禦冠席於太極殿守宮設羣臣次於朝堂大樂令設宮縣於殿庭鼓吹令設十二案於建鼓之外乘黃令陳車輅尙輦奉禦陳輿輦典儀設版位奉禮郎設罍洗於阼階尙捨奉禦設席於東房殿中監陳衮冕服於東房內席上尙食奉禦設醴饌諸衛勒所部陳設黃麾仗如常儀今擬國朝陳設詳見儀注

執事

晉諸帝將冠禦府令掌奉冕幘太保掌加幘太師掌加冕太尉掌讀祝侍中掌系紞常侍掌脫帝絳紗服加衮服唐皇帝加元服則尙捨奉禦掌設冠席守宮掌設次大樂令掌設樂鼓吹令掌設十二案樂典儀掌設百官版位奉禮掌設門外位侍中掌奏中嚴外辦奉禮郎掌設罍洗殿中監掌陳冕服尙食奉禦掌設醴位太常博士太常卿掌導駕通事舍人掌引太師太尉太常掌受冕太尉掌加帝冕服太師掌祝辭殿中監掌徹櫛纚箱侍中掌進帨巾今擬國朝皇帝加元服執事詳見儀注

賓贊

漢獻帝加冠以司徒淳於加爲賓東晉諸帝冠皆以侍中常侍太尉加幘太保加冕唐天子加元服則以太尉設纚太師受冕今擬國朝天子加元服設太尉設纚太師受冕如唐儀

用樂

古者君冠必以金石之樂節之漢和帝加元服撞太簇之鐘東晉天子冠設金石之樂唐天子加元服將出撞黃鐘之宮奏太和之樂太師入門奏舒和之樂皇帝受觶奏休和之樂禮畢撞蕤賔之鐘奏太和之樂今擬國朝皇帝加元服和聲郎奏樂詳見樂書

醴醮

唐皇帝將加元服尙捨設莞筵尙食設醴及饌於東序皇帝加冕服訖大師進醴於禦座前祝曰甘醴惟厚嘉薦令芳承天之休壽考不忘祝訖以饌進皇帝訖太師取肺以進皇帝祭肺及祭醴啐醴訖奠於薦東今擬國朝皇帝加元服行醴醮禮詳見儀注

祝辭

周成王冠祝雍作頌曰令月吉日王始加元服去王幼志思衮職欽若昊天六合是式率爾祖考永永無極漢昭加元服辭曰陛下摛著先帝之光輝以承皇天之嘉祐欽奉仲春之吉辰普率大道之郊域秉率萬福之丕靈始加昭明之元服推逺衝孺之幼志蘊積文武之就徳肅勤髙祖之淸廟六合之內靡不防福承天無極唐大師祝曰令月吉日始加元服壽考維祺以介景福今擬國朝祝辭或用古辭或臨時修撰

見太后

唐皇帝加元服訖服通天冠絳紗袍詣太后所禦殿如常朝見之儀尙宮引就殿前北面再拜訖尙宮引出還宮今擬國朝皇帝加元服訖攺服通天冠絳紗袍入宮拜謁太后如正旦儀

謁廟

周成王冠而朝於祖後漢天子冠訖皆於髙祖廟行謁見禮魏天子加元服訖別卜日謁廟唐因歷代之制冠訖有司卜日躬謁太廟今擬國朝皇帝旣加元服擇日謁太廟其儀與時祭同

防羣臣

周制成王冠而後見諸臣漢和帝加元服訖還宮朝服以享宴魏天子冠訖出防羣臣唐開元禮天子冠而謁廟之明日防羣臣如元防之儀今擬國朝皇帝加元服見廟之明日百官具朝服稱賀畢錫宴於謹身殿並如正至朝防儀

天子加元服儀注

前期太史院奉制筮日工部制冕服翰林院撰祝文祝辭禮部備儀注中書省承制命某官攝太師某官攝太尉旣筮日遣某官奏吿天地宗廟訖告示文武百官於皇城守宿至日侵晨具朝服行禮前一日內使監令陳禦冠席於奉天殿正中設冕服案於禦冠席之南香案又於冕服案南尙寶卿設寶案於香案之南侍儀司設太師太尉起居位於文樓之南西向設文官起居位於太師太尉起居位之後設武官起居位於武樓之南設太師太尉拜位於丹墀內道稍西北向東上設太師太尉侍立位於殿上禦席之西東向設盥洗位於丹陛西階之下東向內贊二人位於殿上南楹之左右東西相向設文官拜位於丹墀內道之東每等異位重行北面西上設武官拜位於丹墀內道之西每等異位重行北面東上設使客位於文官拜位之東北面西上殿前班諸執事起居位於武官起居位之北東向設侍從班諸執事起居位於文官起居位之北西向設宿衛鎭撫二人位於東西陛下東西相向護衛百戶二十四人位於宿衛鎭撫之南稍後東西相向典牧所官二人位於乘馬之前東西相向知班二人位於文武官拜位之北東西相向通贊典禮二人位於知班之北東西相向通贊在西贊禮在東引太師太尉二人位於太師之北西立東向引文武班四人位於文武官拜位之北稍後東西相向引殿前班二人位於引武班之南引使者二人位於引文班之南設殿前班指揮司官三員侍立位於丹陛上之西東向光祿官三員位於丹陛上之東西向拱衛司官位於殿門之左右東西相向文官侍從班起居注給事中殿中侍禦史尙寶卿位於殿上之東西向武官侍從班懸刀指揮位於殿上之西東向防衛千戶八人位於殿東西門之左右東西相向典儀二人位於丹陛上之南東西相向鳴鞭四人位於丹陛上北向將軍二人位於殿上簾前之左右將軍六人位於殿門之左右將軍四人位於丹陛上之四隅將軍六人位於奉天門之左右東西相向是日侵晨金吾衛陳設甲士於午門外之東西陳五輅於丹墀之南北向典牧所陳仗馬於文武樓之南東西相向陳虎豹於奉天門外東西相向協律郎陳樂於丹墀文武官之南擊鼓初嚴催班舍人催文武百官具朝服擊鼓次嚴引班引文武官各依品從齊班於午門外以北爲上東西相向通班贊禮知班典儀內贊宿衛鎭撫鳴鞭殿內將軍殿外將軍俱入就位引班引殿前班指揮光祿卿各依品從序立於起居位東西相向諸侍衛官俱具服其器服及尙寶卿侍從官入詣謹身殿迎擊鼓三嚴引班引文武官以序入就起居位引使客立於文班之後侍儀版奏外辦禦用監令奏請皇帝服空頂幘雙童髻雙玉導絳紗袍禦輿以出侍衛導從警蹕如常儀皇帝將出仗動和聲郎作樂太常博士引太常導至奉天殿卽禦位【樂止】捲簾鳴鞭雞唱報時訖拱衛司官由殿西門出降西階引班引入起居位通班唱各恭事殿前班侍從班及諸執事各就本位引禮引太師太尉先入就拜位引班引文武官俱入就丹墀拜位知班唱班齊典儀唱拜贊禮唱鞠躬【樂作】拜興拜興拜興拜興平身太師太尉及文武官皆鞠躬拜興拜興拜興拜興平身【樂止】引禮引太師先詣盥洗位西向立引禮唱搢笏盥手太師搢笏盥手引禮唱帨手司巾以巾進太師帨手訖引禮唱出笏太師出笏引禮引太師由西陛升引禮退就本位太師至殿西門內贊接引至禦席西東向立引禮復引太尉詣盥洗位西向立引禮贊搢笏盥手太尉搢笏盥手引禮贊帨手司巾者以巾進太尉帨手引禮贊出笏太尉出笏引禮引太尉由西陛升引禮退復位太尉至殿西門內贊接引入立於太師之南侍儀跪奏請加元服退復位太尉進就皇帝席前少右跪搢笏脫空頂幘以授內使內使跪受幘興置於櫛箱櫛畢設纚出笏興退立於西太師進至禦前北向立內使監令就案取冕立於太師之左太師祝曰令月吉日始加元服壽考維祺以介景福內使監令奉冕跪授太師太師搢笏跪受冕加冠加簮纓訖出笏興退立於西內使監令徹櫛纚箱禦用監令跪奏請皇帝著衮服皇帝興著衮服訖侍儀跪奏請就禦坐內贊贊進醴【樂作】太師進就禦座前北面立光祿卿奉酒進授太師太師搢笏受酒至禦前北面祝曰甘醴惟厚嘉薦令芳承天之休壽考不忘祝訖跪授內使內使跪受酒捧進皇帝皇帝受酒祭少許啐酒訖以虛盞授內使【樂止】內使受盞降授太師太師受盞興以授光祿卿光祿卿受盞退太師出笏退復位內贊引太師太尉出殿西門【樂作】降自西階引禮接引就丹墀拜位立定【樂止】引禮退復位典儀唱拜贊禮唱鞠躬拜興拜興拜興拜興平身太師太尉及文武官皆鞠躬【樂作】拜興拜興拜興拜興平身【樂止】贊禮唱搢笏鞠躬三舞蹈跪【三拱手加額】山呼山呼再山呼太師太尉文武百官皆鞠躬拜興拜興拜興拜興平身再山呼出笏就拜興平身典儀唱鞠躬【樂作】贊禮唱拜興拜興拜興拜興平身【樂止】典儀唱禮畢侍儀奏禮畢皇帝興【樂作】警蹕侍從導引入宮【樂止】引禮引太師太尉及文武百官以次出

皇帝見太后

其儀見朝防篇

謁廟

其儀見宗廟篇

防羣臣

其儀見朝防篇

明集禮卷二十三上

欽定四庫全書

明集禮卷二十三下

嘉禮

皇太子加元服

總序

孔子曰世子冠於阼以著代也醮於客位加有成也三加彌尊諭其志也冠而字之敬其名也𨿽天子之元子猶士也其禮無變天下無生而貴者故也唐開元禮皇太子冠臨軒以命賓贊黃門侍郎執節授賓賓拜受節中書侍郎取制書授賓賓拜受制詣東宮宗正卿入見皇太子而後迎賓賓詣殿稱制行禮宋皇太子冠天子禦文徳殿賓贊承制太子卽席三加禮畢醴而字之左輔復宣勅以戒此不命有司天子自爲主而制命賓贊行事也今擬國朝皇太子加元服參用周文王成王冠禮之年近則十二逺則十五天子自爲主設禦座於殿庭設冠席於殿之東壁擇三公太常爲賓贊三加冠一祝醴祝辭醮辭字辭悉放周制爰舉歷代之制悉著於篇

筮日

儀禮筮日於太廟漢宣帝冠太子擇正月甲子丙子行事唐太子加元服卜日於太廟南門外太常卿太卜令等官各具公服布筮席開櫝出防而筮宋皇太子將冠前期大史筮日今擬國朝皇太子加元服命太史監筮日

奏吿

古者太子冠必先吿廟北齊皇太子加元服則太尉以制幣告七廟隋皇太子將冠其日質明有司告廟唐皇太子將冠先告太廟如常告之儀今擬國朝皇太子加元服遣官具特牲告廟行一獻禮其儀見宗廟篇

冠服

北齊皇太子加冠服空頂幘公服加進賢三梁冠再加逺防冠隋皇太子加元服皇帝衮冕有禦坐皇太子服空頂幘逺防冠加緇布冠再加逺防冠三加衮冕唐皇太子加元服初服空頂黒介幘雙童髻玉導寶飾防衣加緇布冠再加逺防冠三加衮冕宋皇太子冠初加折上巾再加逺防冠十八梁三加衮冕今擬國朝皇太子加元服一加折上巾再加逺防冠三加衮冕其制見冠服篇

加數

家語天子之元子冠擬諸侯之冠四加魏太子冠再加宋冠皇太子以一加北齊皇太子冠再加隋復用三加之禮唐宋因隋制皇太子冠皆三加今擬國朝皇太子冠用三加之禮詳見儀注

賓贊

儀禮冠必有賓晉恵帝爲太子將冠命司徒髙陽王珪爲賔屯騎校尉華廙爲贊冠唐皇太子加冠命司徒爲賓宋皇太子冠以禮部尙書爲掌冠鴻臚卿爲贊冠今擬國朝皇太子加元服命三公一人爲賔掌冠太常卿爲贊冠

陳設

唐皇太子冠前一日尙捨奉禦設禦幄於太極殿衛尉設羣官及朝集使次於左右朝堂大樂令設宮懸於殿庭鼓吹令設十二案乘黃令陳車輅尙輦奉禦陳轝輦衛尉設賓贊次奉禮設文武羣官及宮臣位典儀設皇太子受制位有司設皇太子羽儀車輿於殿上東壁下三師三少席於冠席之左右設賔席於西階內直郎陳服於帷內良醖令太官令奉醴饌諸衛勒所部陳設麾仗宋政和四年皇長子冠設禦坐於文徳殿殿上前楹施設香案於殿下大晟展宮架之樂於殿庭街南設掌冠贊冠應行禮官東宮官次於朝堂之內陳大輦於殿西階下列禦馬於殿門外列黃麾細仗於殿庭設皇太子朝見位設掌冠贊冠受制位設左輔承制宣制位設皇太子冠席褥位陳服於席南設罍洗於阼階東設醴席於西階上實側尊於席南饌設於席今擬國朝陳設詳見儀注

執事

晉司徒加冠光祿大夫校尉贊冠唐司徒爲賓卿爲贊典謁掌引羣官通事舍人掌引宗正卿賓贊三師三少左庶子掌版奏中嚴外辦洗馬掌迎導少傅掌受制書贊冠者掌脫幘櫛纚今擬國朝皇太子加元服諸執事者詳見儀注

樂

唐皇太子冠皇帝出大樂令撞黃鐘之鐘入撞防賓之鐘協律郎俱奏太和之樂皇太子冠自始至終樂作凡五宋皇太子冠皇帝出仗至降殿大樂正令撞黃鐘之鐘及防賓之鐘協律郎奏幹安肅安等樂皇太子就冠席及加冠奏欽安順安等樂今擬國朝皇太子加元服和聲郎奏樂詳見樂書

醴醮

儀禮加冠畢乃筵於戶西而受醴若不醴則醮用酒唐皇太子冠訖贊冠者洗觶典饍郎酌醴贊冠者受醴以授賓賓進於皇太子祝訖皇太子受觶祭醴啐酒畢奠觶於薦宋皇太子冠訖卽醴席贊冠者取爵內侍以酒注爵掌冠者跪進皇太子祝畢太子受爵啐酒如唐儀今擬國朝皇太子加元服訖行醴醮禮詳見儀注

祝辭

加冠而祝之周制也齊南郡王昭業冠祝辭曰筮日戒賓肇加元服棄而幼志從厥成徳親賢使能克崇景福唐皇太子加元服祝辭曰令月吉日始加元服棄厥幼志順其成徳壽考惟祺以介景福再加曰吉月令辰乃申嘉服克敬威儀式昭厥徳眉壽萬年永受祺福三加曰以嵗之正以月之令咸加爾服以成厥徳萬壽無疆承天之慶宋祝辭曰咨爾元子肇冠於阼筮日擇賓徳成禮具於萬斯年承天之祐再加祝曰爰卽令辰申加元服崇學以齒三善皆得副餘一人受天百福三加辭曰三加彌尊國本以正無疆惟休有室大競懋昭厥徳保玆永命今擬國朝祝辭或用古辭或臨時撰述

醮辭

禮醮而祝之以成徳也齊武帝命太常武安侯蕭惠本加南郡王冠醮酒辭曰防酒旣淸嘉肴旣盈兄弟具在淑愼儀形永永眉壽於穆斯寧唐冠皇太子祝醴辭曰甘醴惟厚嘉薦令芳拜受祭之以受厥祥承天之休壽考不忘宋祝辭曰防酒嘉薦有飶其香拜受祭之以定爾祥令徳壽考日進無疆今擬國朝醴醮皇太子祝辭或用古辭或臨時撰述

字辭

儀禮冠者立於西階東南面賓字之唐太子冠醮訖降自西階至於西階之東立定賓少進字之曰禮儀旣備令月吉日昭告厥字君子攸宜宜之於嘏永受保之宋皇太子冠訖醴醮醴醮訖易朝服立禦殿前丹墀拜位賓贊詣皇太子位前稍東西向賓少進字之曰始生爲名爲實之賓旣冠而字以益厥身永受保之承天之慶奉勅字某今擬國朝皇太子字辭臨時撰述

會賓贊

儀禮冠畢醴賓以一獻之禮酬賓以束帛儷皮唐制冠訖賔贊及宗正出就防所行酒設防訖執事者奉束帛之篋授宗正卿宗正卿以授賓又執事者奉束帛進授贊冠者賔贊降出門外俱揖而退今擬國朝皇太子冠訖防賔贊詳見儀注

朝謁

禮冠訖見母隋皇太子冠訖皇帝出更衣還宮皇太子從至闕因入見皇后再拜而退唐皇太子冠訖詣皇帝所禦殿北向立再拜侍中宣勅戒曰事親以孝接下以仁使人以義養人以惠訖皇太子再拜少進稱臣𨿽不敏敢不祗奉又再拜拜訖詣皇后所禦殿再拜尙儀稱令防皇太子再拜宣令戒之辭如前太子進稱曰臣夙夜祗奉不敢失墜又再拜退宋皇太子冠訖左輔宣勅戒曰事親以孝接下以仁逺佞近義祿賢使能古訓是式大猷是經曁訖皇太子俛伏跪奏稱臣𨿽不敏敢不祗奉奏訖禮畢皇太子入內朝見皇后如宮中之儀今擬國朝皇太子於奉天殿禦前冠訖朝謁皇后其禮詳見儀注

謁廟

晉惠帝以正月丙午冠太子訖乃廟見北齊冠皇太子禮畢擇日謁廟唐冠皇太子禮成別日齋宿設儀衛謁廟宋皇太子冠禮畢擇日謁太廟別廟今擬國朝皇太子加元服訖擇日謁廟

羣臣稱賀

齊南郡王冠其日百官詣公車門集賀並詣東宮南門通牋唐皇太子冠訖文武百官班位於東朝堂稱賀賀錄上禮宋皇太子冠訖羣臣朝賀上禮今擬國朝皇太子冠訖百官具朝服詣奉天殿稱賀禮畢易公服詣東宮稱賀

防羣臣

唐皇太子冠見廟之明日皇帝防羣臣如元防之儀羣臣上壽今擬國朝皇太子冠訖見廟之明日百官稱賀訖錫宴其儀見朝防篇

防宮臣

北齊皇太子冠訖擇日防宮臣唐開元禮皇太子冠見廟之明日防宮臣如常防之儀宮臣上壽今擬國朝皇太子冠訖宮臣詣東宮稱賀畢錫宴其禮見朝防篇

宮臣朝賀

齊武帝孫南郡王昭業冠宮臣亦詣門稱慶如上臺之儀唐皇太子冠訖詹事以下官集東宮南門之左稱賀上禮今擬國朝皇太子冠訖宮臣稱賀如常儀詳見朝防篇

皇太子加元服儀注

前期太史監承制筮日工部制衮冕逺防冠折上巾服翰林院撰祝文祝辭禮部備儀注中書省承制命某官爲賔某官爲贊旣筮日遣官奏告天地宗廟禮部告示文武百官於皇城守宿至日侵晨具朝服行禮前一日內使監令陳禦座香案於奉天殿中侍儀設皇太子次於奉天殿之東房設賓贊次於午門外設皇太子拜位於丹陛上正中又設賓贊受制位於皇太子位之稍西北東向設承制官位於禦座之東西向又設承制官宣制位於皇太子位之東北西向設賓贊拜位於內道之東北面西上設文官拜位於丹墀內道之東每等異位重行北面西上設武官拜位於丹墀內道之西每等異位重行北面東上設使客位於文官拜位之東北面西上設殿前班諸執事起居位於武官起居位之北東向設侍從班諸執事起居位於文官起居位之北西向設宿衛鎭撫二人位於東西陛下東西相向防衛百戶二十四人位於宿衛鎭撫之南稍後東西相向典牧所官二人位於乘馬之前東西相向知班二人位於文武官拜位之北東西相向通贊典禮二人位於知班之北東西相向通贊在西贊禮在東引太師太尉二人位於太師之北西立東向引文武班四人位於文武官拜位之北稍後東西相向引殿前班二人位於引武班之南引使者二人位於引文班之南設殿前班指揮司官三員侍立位於丹陛上之西東向光祿寺官三員位於丹陛上之東西向拱衛司官位於殿門之左右東西相向文官侍從班起居注給事中殿中侍禦史尙寶卿位於殿上之東西向武官侍從班懸刀指揮位於殿上之西東向防衛千戶八人位於殿東西門之左右東西相向典儀二人位於丹陛上之南東西相向鳴鞭四人位列於丹陛上北向將軍二人位於殿上簾前之左右將軍六人位於殿門之左右將軍四人位於丹陛上之四隅將軍六人位於奉天門之左右東西相向是日侵晨金吾衛陳設甲士於午門外之東西擊鼓於門外之中道列旗仗於奉天門外之東西陳五輅於丹墀之南北向典牧所陳仗馬於文武樓之南東西相向陳虎豹於奉天門外東西相向協律郎陳樂於丹墀文武官拜位之南執事官設罍洗於東階東南罍在洗東篚在洗西內使監設皇太子冠席於殿上東南西向設醴席於西階上南向張帷幄於東序內設褥席於帷中又張帷於序外禦用監陳服於帷內東領北上衮服九章逺防冠絳紗袍折上巾絳紗袍緇纚犀簪二物同箱在服南櫛實於箱又在南司尊實醴於側尊加勺羃設於醴席之南設坫於尊東置二爵於坫進饌者實饌設於尊北諸執事者皆立於其所冕九旒逺防冠十八梁折上巾冠冕各一箱盛執事官各執立於階之西東面北上擊鼓初嚴催班舍人各催文武官具朝服擊鼓次嚴引班引文武官依品從齊班於午門外以北爲上東西相向通班贊禮知班典儀內贊宿衛鎭撫防衛鳴鞭殿內外將軍俱入就位引禮引賔贊入立於奉天門外道東西相向東宮官以下導從皇太子至殿門外贊禮同太常博士引皇太子詣奉天殿東房訖引班引殿前班指揮光祿卿諸侍衛官各服其器服及尙寶卿侍從官入詣謹身殿奉迎擊鼓三嚴引班引文武官以序入就起居位侍儀版奏外辦禦用監奏請皇帝服通天冠絳紗袍禦輿以出侍衛導從警蹕如常儀皇帝將出仗動陞禦座將軍捲簾鳴鞭司晨雞唱訖引禮引賔贊入就位立定贊禮唱鞠躬【樂作】拜興拜興拜興拜興平身賔贊及文武百官皆鞠躬拜興拜興拜興拜興平身【樂止】侍儀詣禦座前承制降自東階詣賔前稍東西向稱有勅贊禮唱跪承傳通唱在位官皆跪侍儀宣制曰皇太子冠命卿等行禮宣制訖贊禮唱俯伏興拜興拜興拜興拜興平身文武侍從班起居注給事中殿中侍禦史尙寶卿陞殿立於殿上之東西向武官侍從班懸刀指揮陞殿立於殿上之西東向引禮引賔贊及應行禮官詣東階下位立定東宮官入詣皇太子東房次太常博士亦詣東房引皇太子入就冠席內侍二人夾侍東宮官後從皇太子初行【樂作】卽席西南向【樂止】引禮引賔贊以次詣罍洗【樂作】搢笏盥手帨手訖出笏【樂止】升自西階執折上巾者升賓降一等受之右執項左執前進皇太子席前北面祝畢乃跪冠【樂作】賓興席南北面立贊冠者進席前北面跪正冠興立於賓之後內侍跪進服服訖【樂止】賔揖皇太子復坐引禮引賔贊降詣罍洗如上儀贊冠者進席前北向跪脫折上巾置於箱興授內侍內侍跪置於席執逺防冠者升賔降二等受之右執項左執前進皇太子席前北向立祝畢乃跪冠【樂作】賔興席南北面立贊冠者進席前北面跪簪結紘興立於賓後皇太子興內侍跪進服服訖【樂止】賓揖皇太子復坐引禮引賔贊降詣罍洗如上儀贊冠進席前北向跪脫逺防冠置於箱興授內侍內侍受置於席執衮冕者升賔降三等受之右執項左執前進皇太子席前北向立祝畢乃跪冠【樂作】賔興席南北面立贊冠者進席前北面跪簪結紘興立於賔後皇太子興內侍跪進服服訖【樂止】太常博士引皇太子降自東階【樂作】由西階升卽醴席南向坐【樂止】引禮引賓詣罍洗【樂作】搢笏盥手帨手訖出笏升西階【樂止】贊冠者取爵盥爵帨爵詣司尊所酌醴授賔賔受爵跪進於皇太子席前北向祝畢皇太子搢圭跪受爵【樂作】飲訖奠爵執圭進饌者奉饌設於皇太子席前皇太子搢圭食訖執圭興執事官徹爵與饌太常博士引皇太子降自西階詣殿門東房易朝服訖詣丹墀拜位北向東宮官屬各復拜位皇太子初行【樂作】至位【樂止】引禮引賔贊詣皇太子位稍東西向賓少進字之辭畢奉勅字某太常博士啟皇太子再拜典儀唱鞠躬拜興拜興跪聽宣勅畢就拜興拜興平身太常博士引皇太子進禦座前俛伏跪奏稱臣不敏敢不祗奉奏畢復位侍立官並降殿復拜位典儀唱鞠躬拜興拜興拜興拜興承傳唱在位官以下皆拜鞠躬拜興拜興拜興拜興平身侍儀奏禮畢贊禮承傳唱禮畢皇帝興【樂作】警蹕侍從導引如來儀至謹身殿【樂止】內給事導皇太子入內朝見皇后如朝正之儀引禮引賔贊引班引東宮官及文武百官以次出

明日謁廟

其日陪祭官先赴廟庭東西位北向立皇太子服衮冕執圭太常博士導皇太子由南門入就廟庭前褥位北向立太常博士啟皇太子再拜典儀唱鞠躬拜興拜興平身承傳唱陪位官皆拜鞠躬拜興拜興太常博士啟請皇太子升殿東階詣神位香案前褥位北向立太常啟皇太子上香上香三上香訖復位又啟皇太子鞠躬拜興拜興平身贊禮承傳陪位官皆拜鞠躬拜興拜興平身典儀啟禮畢承唱禮畢儀仗導皇太子還宮如來儀

明集禮卷二十三下

欽定四庫全書

明集禮卷二十四

嘉禮八

親王冠禮

總敍

親王卽周之同姓諸侯漢之諸侯王也漢室冠諸侯遣使行事魏氏冠諸王用三加禮晉議冠南宮王不復加使命冠汝南王復用漢遣使之儀劉宋冠蕃王齊冠南郡王止一加唐制親王冠於防事主人行禮天子不自爲主止稱賓贊無臨軒遣命之文三加三醮並同於士宋皇子楷冠於文徳殿天子自爲主不命有司陳設儀如皇太子但皇太子冠席西向而皇子席南向皇太子醮於客位而皇子醮於冠席爲異耳其加冠醴醮皆約士禮而爲之也今擬國朝親王之冠皆天子自爲主其陳設儀同皇太子

筮日

儀禮筮日筮賓士冠禮也唐開元禮諸王冠並筮日於太廟南門外又本司帥其屬筮日於防事太卜令正占者各服公服布筮席開櫝出筞致祭宋制前期太史局擇日今擬國朝前期太常寺闗太史監擇日

告廟

五禮精義皇帝加元服告天地宗廟皇子冠獨告廟示親也亦尊先祖之意宋皇子楷冠前期擇日差官奏告景靈東西宮文徳殿陳設如冠皇太子儀今擬國朝親王冠遣官告廟行一獻禮

冠服

魏氏冠親王初加皮弁次長冠次進賢冠唐親王冠初服雙童髻出加緇布冠再加逺防冠三加衮冕宋皇子冠初加折上巾再加七梁冠緋羅大防衫三加九旒冕靑衣朱裳九章今擬國朝親王冠一加折上巾再加七梁冠三加九旒冕

加數

魏冠諸王用三加禮劉宋冠蕃王其儀止一加唐三加三醮並同於士宋政和五年皇子楷冠三加今擬國朝親王冠同唐宋用三加禮

賓贊

儀禮有筮賓宿贊冠之儀唐制前三日本司帥其屬筮日筮賓於防事訖主人至賓第告賓遣使戒贊冠者宋冠皇子太常爲掌冠閤門爲贊冠乃行事今擬國朝冠親王前期選禮部太常司官有徳望者奏聞爲賓贊行事

樂

唐親王冠如士禮無樂宋皇子冠以開元開寶太子加元服有樂親王無樂乃增用大晟樂今擬國朝親王冠天子自爲主必當用樂同皇太子冠用樂

醴醮

古者冠嫡子於東序冠庶子於序之外醴適子於戶西醴庶子於冠之所所以明醴醮之位不同也唐制每一加冠訖進立於席後南面賓詣酒尊所取爵酌酒進冠筵前北面祝之宋皇子冠訖贊冠者跪取爵內侍以酒注於爵掌冠受爵跪進皇子席前北面立祝之今擬國朝親王三加冠賓三進爵於冠席前北向祝仿唐宋制

祝辭

唐親王加冠祝辭曰防酒旣淸嘉薦亶時始加元服兄弟具來孝友時格永乃保之再加祝曰防酒旣湑嘉薦伊脯乃申其服禮儀有序祭此嘉爵承天之祜三加祝曰防酒令芳籩豆有楚咸加其服肴升折俎承天之慶壽福無疆宋皇子冠初加曰酒醴和防籩豆靜嘉受爾元服兄弟具來永言保之降福孔皆再加曰賓贊旣戒殽核惟旅申加厥服禮儀有序永觀爾成承天之祐三加曰防酒嘉栗甘薦令芳三加爾服眉壽無疆永承天休俾熾而昌今擬國朝祝辭同

醴辭

唐醴辭同祝辭開元禮太子冠而後醴醴而不醮親王冠每一加一醮宋冠皇子同唐制今擬國朝醴辭同

字辭

唐親王冠字之辭曰禮儀旣備令月吉日昭告爾字爰字孔嘉君子攸宜宜之於嘏永受保之曰伯某甫宋字皇子之辭曰嵗日云吉威儀孔時昭告厥字君子攸宜順爾成徳永受保之奉字某今擬國朝字辭行禮臨時奏聞取防陳設執事並同皇太子加元服儀

防賓贊

唐親王冠訖賓出主送於內門外請禮賓賔辭不獲乃就次攺設席防訖主授幣賔受之掌事又以幣授贊冠者賔主再拜賔退主入今擬國朝親王冠訖禮防賔贊見儀注

朝謁

唐親王冠訖詣闕至次著朝服通事舎人引詣皇帝所禦殿近臣奉卽禦座引皇子立於階間北面再拜近臣引皇子至皇后殿閤外附奏皇后卽禦座司言至閤引皇子立於階間北面再拜司言引出閤宋皇子冠帝自爲主冠訖已躬受帝訓戒惟入內朝見皇后如宮中儀國朝親王冠禮畢內給事引入於禦座前禮畢內給事引入內朝見皇后如宮中儀

謁東宮

冠禮成人之道也責成人之禮也將責爲人子爲人臣爲人弟爲人少者之行也今擬國朝親王冠訖朝服謁東宮詳見儀注

謁廟

古者冠於廟所以尊重事所以自卑而尊先祖也禮成之明日朝服謁廟示有尊也今擬國朝親王冠畢擇日謁廟羣臣稱賀防羣臣其禮同皇太子加元服王府官賀防王府官其禮同正旦賀錫宴

﹤史部﹐政書類﹐儀制之屬﹐明集禮﹐卷二十四﹥

品官冠禮

總敍

後世所謂品官蓋卽古之大夫也古之大夫無冠禮大夫五十而後爵何冠禮之有其冠也則服士服行士禮而已自唐至宋品官冠禮悉仿士禮而增益之至於冠制則一品至五品三加俱用冕六品而下三加用爵弁焉今著品官之儀始加緇布冠再加進賢冠三加爵弁以爲國朝品官通行之制

筮日

唐開元禮五品以上嫡子筮於廟門外無廟筮於正寢之堂宋制三品以上之子將冠筮於廟門之外無廟者筮於正寢之堂主人公服立於門東西面無廟者於堂上兩楹間近東西向掌事者各服其服布筮席筮者開櫝出筞執之受命於主曰爲某子某日加冠庶幾従之筮者諾釋櫝坐筮訖降席稱占曰従筮者退若不吉則筮逺日如初儀

陳服器

唐開元禮陳衣一品衮冕服九章五章在衣龍山華虫火宗彞四章在裳藻粉米黼黻二品鷩冕服七章三章在衣華虫火宗彞四章在裳藻粉米黼黻三品毳冕服五章三章在衣宗彜藻粉米二章在裳黼黻四品絺冕服三章一章在衣粉米二章在裳黼黻五品元冕衣無章裳刺黼一章六品以下爵弁服靑衣纁裳七品以下進賢冠緇布冠三品以上莞筵四加藻席四品五品蒲筵四加萑席六品以下蒲筵四不加萑席一品以下側尊甒醴在服北加勺羃設坫在尊北實角觶角柶各一加羃饌陳於坫北四品以下無坫同設醴庶子尊於房戶外之西兩甒酒在西加勺羃設坫於尊東置二爵於坫加羃饌陳於服北一品俎三籩十豆十三品八四品五五品六六品以下用特牲宋制一品至六品以下冠冕之制同開元

加冠

唐開元禮一品至五品行冠禮初加緇布冠再加進賢冠三品以上進賢冠三梁纓靑緌導四品五品以兩梁【六品以下一梁】三加冕【一品衮冕二品鷩冕三品毳冕四品絺冕五品元冕】爵弁【六品以下用之】宋制如開元

賓贊

唐開元禮前三日筮賓如筮日之儀賓謂可使冠子者故筮之宋制三品以上嫡庶冠筮賓其儀同筮日又戒賓宿賓皆主冠者自行禮有故聴以函書戒宿戒宿贊冠者亦如之

樂

五禮精義云戴禮云冠無樂春秋傳云必以金石之樂節之許愼云人君飯舉樂而冠無樂非禮意也故今用正樂爲節今擬品官子冠皆用時俗樂

醴醮

唐開元禮三加畢冠者著服出房戶西南面立賓主俱興主者贊冠者盥手洗觶於房酌醴加柶覆之面葉出房南面立賓揖冠者冠者就筵西南面立賓進受醴於室戶東西柶面柄進冠者筵前北面立祝之冠者筵西拜受觶宋因其制

祝辭

唐開元禮三加祝辭百官自一品至九品祝辭同始加祝曰令月吉日始加元服棄爾幼志順爾成徳壽考維祺介爾景福再加曰吉月令辰乃申爾服敬爾威儀淑愼爾徳眉壽萬年永受嘏福三加曰以嵗之正以月之令咸加爾服兄弟具在以成厥徳黃耉無疆受天之慶宋因其制

醮辭

唐開元禮一品以下嫡子三加冠後酌醴以禮之其祝辭云甘醴惟厚嘉薦令芳拜受祭之以定爾祥承天之休壽考不忘其庶子則醮而不醴三加三醮皆用士禮之醮辭宋通禮因之

字辭

唐制一品以下字辭云禮儀旣備令月吉日昭告爾字爰字孔嘉髦士攸宜宜之於嘏永受保之曰伯某甫宋三品以下悉因其制

冠者見母

唐開元禮自一品以下冠者升筵跪觶奠於薦東興進北面跪取脯降自西階入見母進奠脯於薦前退再拜以出冠者母不在則使人受脯於西階下宋通禮三品以下因其制

謁廟

唐開元禮明日冠者朝服見廟無廟者見祖禰於寢質明贊禮者引入廟南門中庭道西北面賔贊再拜訖引出六品以下見祖襧於正寢冠者公服陳幾筵於正寢贊禮引至庭北面再拜宋制如開元

冠儀

前期擇日主者告於家廟無廟則告於祠堂北面再拜告云某之子某年漸長成將以某月某日加冠於其首謹以告乃筮賔主者北面再拜告云卜以某甲子吉冠某速某賔加冠庶幾臨之謹告前二日主者戒賓及贊冠者主者至賔大門外掌次者引之次儐者受主者之命入告賓曰某之子某將加冠願吾子教之賓曰某不敏恐不能事以辱吾子敢辭主者曰某猶願吾子教之賓曰吾子重有命某敢不従主者再拜賔答拜主者還賔拜送主者戒贊冠者亦如之【亦通使子弟戒之】前一日掌事者設次於大門外之右南向其日夙興掌事者設洗於堂阼階東南東西當東霤【六品以下當東榮】南北以堂深罍水在洗東加勺羃篚在洗西南肆實巾一於篚加羃席於東房內西牖下【無房者張帷爲之】陳服於席東領北上莞筵四加藻席四在南側尊甒醴在服北加勺羃設坫【四品以下設篚無坫】在尊北饌陳於坫北設洗於東房近北罍水在洗西篚在洗東北肆實以巾質明賔贊至於主者大門外掌次者引之次賔贊公服諸行事者各服其服【六品以下無公服者服常服】執尊罍篚者皆就位某冠各一廂各一人執之待於西階之西東面北上設主者之席於阼階上西面賔席於西階東面冠者席於主者東北西面主者公服立於阼階下當東序西面諸親公服非公服者常服立於罍洗東南西面北上【尊者在別室】儐者公服立於門內道東北面將冠者【雙童髻空項幘雙玉導金寶飾防袴褶錦紳烏皮履六品以下導不以玉此唐宋之制也】立於房內南面主者贊冠者公服立於房內戶東西面賔及贊冠出次立於門西贊冠者少退俱東面北上儐者進於主者之左北面受命出立門東西面曰敢請事賔曰某子有嘉禮命其執事儐者入吿主者迎賔於大門外之東西面再拜賔答拜【凡主賔拜揖皆贊禮者相導】主者揖贊冠者贊冠者報揖主者又揖賔賔報揖主者入賔及贊冠者次入及門內行至階【主者立於階東西面賔贊立於階西東面】主者請升賔曰某備將事敢辭主者固請賔固辭主者終請賔三辭主者升自阼階立於席東西向賔升自西階立於席西東向贊冠者及庭盥於洗升自西階入於東房立於主者贊冠者之南俱西面主者贊冠者引將冠者立於房外之西南面賔之贊冠者取纚櫛簮跪奠於冠者筵南端席北少東西面立賔揖將冠者賔主俱卽席坐將冠者進升席西南坐賔之贊冠者進筵前東面跪脫雙童髻置於箱櫛畢設纚興復位立賔主俱興賔降至罍洗盥手訖詣西階主者立於席後西面賔立於西階上東面執緇布冠者升授賔賔降一等受之右執項左執前進將冠者筵前東向立祝曰令月吉日始加元服棄爾幼志愼爾成徳壽考維祺介爾景福乃跪冠興復西階上席後東面立賓之贊冠者進筵前東面跪結纓興復位冠者興賓揖冠者冠者適房賓主俱坐冠者【著靑衣素裳之服】出房戶西南面立賓主俱興賓揖冠者冠者進升席西向坐賔之贊冠者跪脫緇布冠置於箱櫛畢設纚興復位執進賢冠者升賔降二等受之右執項左執前進冠者筵前東向立祝曰吉月令辰乃申爾服恭爾威儀淑愼爾徳眉壽萬年永受嘏福乃跪冠興復位賓之贊冠者跪設簮結纓興復位冠者興賓揖冠者冠者適房賓主俱坐冠者【著絳紗服】出自房戶西南面立賔主俱興賔揖冠者冠者進升席西向坐賔之贊冠者跪脫進賢冠置於箱櫛畢設纚興復位執爵弁者升賔降三等受之右執項左執前進冠者筵前東向立祝曰以嵗之正以月之令咸加爾服兄弟具在以成厥徳黃耉無疆受天之慶乃跪冠興復位賔之贊冠者跪設簪結纓興復位冠者興賔揖冠者適房賔主俱坐主者贊冠者撤纚櫛簮箱及筵入於房又設筵於室戶西南向冠者著爵弁之服出房戶西南面立賔主俱興主者贊冠者盥手洗觶於房酌醴出房南面立賔揖冠者冠者就筵西南面立賔進受醴進冠者筵前北面立祝曰甘醴維厚嘉薦令芳拜受祭之以定爾祥承天之休壽考不忘冠者筵西拜受觶賔復西階上東面答拜執饌者奉饌薦於冠者筵前冠者左執觶右取脯祭於籩豆之間贊冠者取胏一以授冠者冠者奠觶於薦西以祭冠者坐取觶祭醴奠觶再拜執觶興賔答拜賓主俱坐冠者升筵跪奠觶於薦東興進北面跪取脯降自西階入見母進奠脯於席前退再拜以出冠者母不在則使人受脯於西階下初冠者入見母賔主俱興賔降當西序東面立主者降當東序西面立冠者旣見母出立於西階東南面賓少進字之曰禮儀旣備令月吉日昭告爾字爰字孔嘉髦士攸宜宜之於嘏永受保之曰伯某甫冠者曰某𨿽不敏夙夜祗奉賔出主者送於內門外主者西向請賓曰吾子辱執事請禮従者賔曰某得將事敢辭主者固請賔曰某旣不得命敢不従賔就次主者入初賔出冠者東面見諸親諸親拜之冠者答拜冠者西面拜賓之贊冠者賓之贊冠者答拜訖見諸尊於別室賓主旣釋服攺席訖賓與眾賓俱出次立於門西東面主者出門東西面主者揖賓賓報揖主者先入賓及眾賓従之至階賓立於西階上贊冠者在北少退俱東面主者立於東階上西面眾賓降立於西階下東面掌事者以幣篚升授主者主者授幣篚於賔賔受之又以幣篚授贊冠者贊冠受之俱復位主者還阼階上北面拜送賔贊降自西階主者送賔於大門外之東西面再拜賔出主者入孤子則諸父諸兄戒賔冠之日主者紒而迎賔拜揖讓如冠主冠於阼階之下禮賔拜送皆如上儀明日見廟冠者朝服質明贊禮者引入廟南門中庭道西北面贊再拜訖引出

﹤史部﹐政書類﹐儀制之屬﹐明集禮﹐卷二十四﹥

士庶冠禮

總敍

古者冠禮惟士獨存後世之所謂冠儀皆推士禮爲之也漢晉以來士禮廢而不講至於唐宋乃有士庶通禮𨿽采士冠儀文然失之太繁今以文公家禮爲凖而定士庶冠禮有官者公服帶靴笏無官者襴衫帶靴通用皂衫深衣大帶履櫛掠其筮日戒賔醴祝之儀一遵儀禮具著於後以爲今日通行之制

筮日

凡男子年十五至二十皆可冠將冠主人盛服親臨筮日於祠堂之內西向具祝版云某之子某年漸長成將以某月某日加冠於其首得卜則従之若不吉則更筮他日

筮賓戒賔

前期三日筮賔如筮日之儀主人北面再拜乃告曰某子某年若干矣卜以某甲子冠吉乃速賔某以始卒冠事庶幾臨之謹告乃遣人戒賔曰某有子某某日將加冠於其首願吾子之教之也賔對曰某不敏恐不能供事敢辭主人不許賓乃諾

陳服器

其日夙興張帷爲房於防事之東賔主人執事者皆盛服執事者設盥盆於防事阼階下東南陳服於房中西牖下東向北上【公服帶靴笏襴衫帶靴深衣大帶櫛篦總】席二在南酒壷在服北次盞注亦置卓子上襆頭帽巾各承以盤防以巾帕執事者三人執之立於堂下西階之西南向東上主人立於阼階下子弟親戚立於盥盆東儐者立於門外以俟賓將冠者雙紒袍勒帛素履待於房中賔至主人出迎揖而入坐定冠者出自房執事者白請行事

加冠襆頭祝辭

賔之贊者取櫛總篦襆頭置於席南端賓揖將冠者將冠者卽席西向坐爲之櫛合紒施總加襆頭賔降主人亦降立於阼階下賓盥手訖主人揖讓升自西階皆復位賔降西階一等執巾者升一等授賓賔執巾詣將冠者席前東向祝曰令月吉日始加元服棄爾幼志順爾成徳壽考維祺介爾景福乃跪爲之著巾興復位賔揖冠者適房易服【服深衣大帶】出房卽冠席賓盥如初降二等受帽進祝曰吉月令辰乃申爾服敬爾威儀淑愼爾徳眉壽永年享受嘏福乃跪冠興復位如初冠者興賔揖之適房易服服旋襴衫腰帶出房南向賔揖之卽席賔盥如初降三等受襆頭進祝曰以嵗之正以月之令咸加爾服兄弟具在以成厥徳黃耉無疆受天之慶贊者撤帽賔加襆頭復位如初冠者興賔揖之冠者適房攺服公服執事者撤冠箱冠席入於帷中

醴

祝辭

執事者設醴席於西階南向贊者取盞斟酒於房中出房立於冠者之南西向賔揖冠者卽醴席西向立賓受盞於贊者詣席前北向立祝曰爾酒旣淸嘉薦令芳拜受祭之以定爾祥承天之休壽考不忘冠者席西拜受賔答拜執事者薦饌於席前冠者卽席坐飲食訖再拜賔答拜

字辭

冠者興離席立於西階之東南向賓少進字之曰禮儀旣備令月吉日昭告爾字爰字孔嘉髦士攸宜宜之於嘏永受保之曰伯某甫仲叔季惟其所當冠者拜賓答拜

冠者見拜

拜父父爲之起拜母母爲之起拜諸父羣従之尊者遂出見於鄕先生及父之執友冠者拜先生執友皆答拜

醴賓

賓請退主人請醴賔賔辭固請許諾乃入設酒饌延賔及擯贊酒罷賓退主人酬賔及贊者以幣多少隨宜乃拜謝之

謁廟

冠禮畢主人以冠者見於祠堂告辭曰某之子某今日冠畢敢見冠者北向焚香俛伏興再拜而出

明集禮卷二十四﹤史部﹐政書類﹐儀制之屬﹐明集禮﹥

欽定四庫全書

明集禮卷二十五

嘉禮九

天子納後

總序

天子納後所以母儀乎天下也三代以上不著其禮至周而六禮之儀始備一曰納采二曰問名三曰納吉四曰納徵五曰請期六曰親迎五禮皆用鴈惟納徵用元纁束帛加以谷珪至周靈王求昏於齊遣使稱制拜後魯桓公八年祭公來遂逆王后於紀左氏謂王者至尊無敵無親迎之禮故遣魯主昏而使祭公來迎漢納皇后遣使納采以太牢告宗廟遣大司徒奉乘輿法駕迎皇后於第皇后立三月以禮見髙廟晉納皇后六禮制文用版升平六年復命王彪之考定六禮北齊皇帝納後納采問名告於圓丘方澤宗廟遣太尉奉冊寶璽綬迎皇后於第至宮之明日皇后表謝又明日見皇太后於昭陽殿又擇日謁見太廟唐皇帝納後卜日告天地宗廟遣太尉爲使宗正卿爲副持節行六禮皇后至宮之明日奉表稱謝又明日朝皇太后擇日廟見及有受內外命婦賀及羣臣稱賀之禮又有百寮上禮及皇帝防羣臣之儀宋皇帝納後之禮皆與唐同而無受命婦賀及羣臣朝賀之禮亦無百寮上禮及皇帝防羣臣之儀元納後従其國俗而儀文不著今擬國朝皇帝納後先期遣官祭告天地宗廟皇帝臨軒命使行六禮皇后至宮之明日上表稱謝復受內外命婦朝賀擇日謁見太廟今集歷代禮物儀文以著於篇

冠服

周禮天子納後冕而親迎後服首飾禕衣兩漢納後不著所服晉迎皇后皇帝服衮冕北齊皇帝服繡衣帶綬佩隋納後天子具衮冕服皇后首飾禕衣唐皇帝納後其臨軒遣使皆服衮冕合巹服通天冠絳紗袍皇后服首飾褘衣表謝皇后服展衣廟見還攺服鈿釵禮衣宋納後臨軒遣使合巹皆服通天冠絳紗袍皇后服花釵十二樹九龍四鳳冠褘衣元納後用國俗衣冠今擬國朝皇帝納皇后其臨軒遣使皆服衮冕同牢服通天冠絳紗袍皇后首飾以九龍四鳳冠大小花各十二樹並兩博鬢寶鈿十二服用褘衣皇后表謝服展衣其受命婦朝賀朝皇太后皆首飾褘衣其制見冠服篇其皇后車輅冊寶制度並見冊皇后篇此不復載

制

凡天子納後六禮必用制皆以版書其制唐版長尺二寸以應十二月博四寸以像四時厚八分以像八節皆眞書盛以匣宋制文版制同今擬國朝皇帝納後六禮用制書

制文

唐納采制皇帝曰咨具官封姓渾元資始肇經人倫爰及夫婦以奉天地宗廟社稷謀於公卿咸以爲宜率由舊典今使持節太尉封某宗正卿封某以禮納采答文曰皇帝嘉命訪昏陋族備數采擇臣之女未閒教訓衣履若如人欽承舊章肅奉典制某官封臣姓名稽首頓首再拜承制詔問名制皇帝曰咨某官封姓兩儀配合承天統物正位於內必俟令族重章舊典今使使持節太尉封某宗正卿某以禮問名答文曰皇帝嘉命使者某重宣中制問臣名族臣女夫婦所生先臣故某官之遺元孫先臣故某官之遺曾孫先臣故某官之遺孫先臣故某官之外孫女年若干欽承舊章謹奉典制臣某稽首頓首再拜承制詔納吉制皇帝曰咨某官姓人謀従僉曰貞吉敬順典禮今使使持節太尉封某宗正卿某以禮納吉答文曰皇帝嘉命使者某重宣中制太卜元臣陋族卑鄙憂懼不堪欽承舊章肅奉典制某官臣姓某稽首頓首再拜承制詔納徵制皇帝曰咨某官姓之女有母儀之徳窈窕之姿如山如河宜奉宗廟永承天祚以元纁珪馬以章典禮今使使持節太尉封某宗正卿封某以禮納徵答文曰皇帝嘉命使者某重宣中制降昏卑陋崇以上公寵以丰禮備物典冊欽承舊章肅奉典制某官臣姓名稽首頓首再拜承制詔告期制皇帝曰咨某官姓某謀於公卿大筮元罔有不臧率遵典禮今使使持節太尉封某宗正卿封某以禮告期答文曰皇帝嘉命使者某重宣中制告曰惟某月某日可迎臣欽承舊章肅奉典制某官臣姓某稽首頓首再拜承制詔奉迎制皇帝曰咨某官姓嵗吉月令吉日惟某率由典禮今遣使持節太尉封某宗正卿封某以禮迎答文曰皇帝嘉命使者某重宣中詔令月吉辰備禮以迎螻蟻之族猥承大禮憂懼戰悸欽承舊章肅奉典制某官臣姓某稽首頓首再拜承制詔宋制納采制文皇帝曰咨某官姓名肇經天人爰始夫婦正位基化惇敍大倫敷求賢明是惟令族率由盛典式舉徽章今遣使持節上公封某宗正卿某以禮采擇答文曰皇帝嘉命舉大昏之禮下逮微陋備數采擇臣之女方祗保傅式嚴諄誨恭承令典肅荷徽章某官臣姓名稽首頓首再拜承制詔問名制文皇帝曰咨某官姓名自昔受命之君必擇建厥配以奉天地以承宗廟以禦於家邦徳至茂也肆朕稽古永惟大猷謀於公卿咸以祗若率由舊典式舉徽章今遣使持節上公封某宗正卿封某以禮問名答文皇帝嘉命使者某重宣中制問臣名族臣先臣某官之遺元孫先臣某官之遺曾孫臣某官姓某之遺孫女年若干恭承令典肅荷徽章某官姓名稽首頓首再拜承制詔告吉制文皇帝曰咨某官姓名稽謀所自燕及神民濬發祥占従以元吉六合之慶是爲大同今遣使持節上公封某宗正卿封某以禮告吉答文皇帝嘉命使者某重宣中制太卜元吉微陋之族懼不克堪恭承徽章肅奉典制某官臣姓名稽首頓首再拜承制詔告成制文皇帝曰咨某官姓名之女毓秀中閨膺華髙冑詠葛覃之章尊嚴師傅崇捲耳之志夙念恭勤將延登於太微永迓承於介福以元纁谷珪式彰典禮今遣使持節上公封某宗正卿封某以禮告成答文皇帝嘉命使者某重宣中制降昏卑陋崇以上公寵以盛禮備物典冊恭成天奨肅荷徽章某官臣姓名稽首頓首再拜承制詔告期制文皇帝曰咨某官姓名令月吉日備序來嬪爰定厥祥率遵典禮今遣使持節上公封某宗正卿封某以禮告期答文皇帝嘉命使者某重宣中制告曰某月某日可迎臣恭承令典肅荷徽章某官臣姓名稽首頓首再拜承制詔親迎制文皇帝曰咨某官嘉月恵時吉日惟某率由典禮今遣使持節上公封某宗正卿封某備禮以迎答文皇帝嘉命使者某重宣中詔吉日惟某備禮以迎臣卑陋之族叨塵大恩以榮爲懼臣恭承令典肅荷徽章某官臣姓名稽首頓首再拜承制詔

禮物

伏犧氏始嫁娶以儷皮爲禮周制天子聘女納徵加谷珪漢恵帝納後納采鴈璧乘馬束帛聘黃金二萬斤馬十二匹平帝納後有司奏故事黃金二萬斤錢一萬萬晉納後用元纁束帛加谷珪馬二駟羊鴈酒米如故穆帝納後王彪之定六禮納采用鴈一頭白羊一口酒十二斛米十二斛問名納吉用鴈羊如前納徵用白羊一口元纁帛二匹絳二匹絹二百匹獸皮二枚錢二百萬玉璧一枚酒十二斛白米十二斛馬六匹請期奉迎用鴈酒米如前唐納采問名納吉請期奉迎皆用鴈惟納徴用元纁米帛六馬谷珪其他禮物如常儀宋禮物與唐同今擬國朝納采問名納吉請期奉迎皆用鴈納徵用元纁束帛六馬谷珪其他禮物則隨常儀

樂

漢冊皇后黃門鼓吹三通唐臨軒遣使大樂令展宮懸鼔吹令設十二案迎皇后則備鼓吹備而不作宋冊後行六禮皆大晟府展宮懸之樂於殿庭橫街之南其迎皇后亦備鼔吹皆備而不作今擬國朝皇帝納後六禮遣使皆和聲郎陳樂於丹墀設而不作奉迎皇后則備大樂鼔吹亦備而不作皇后車輅將至午門則大鳴鐘鼓

節

漢靈帝納後命太尉驤持節行六禮晉成帝臨軒遣使持節迎後北齊納後凡納采問名納吉納徴請期奉迎皆臨軒命太尉爲使宗正卿爲副持節行六禮唐制天子納後六禮皆以上公持節宗正卿爲副使

祭告

漢平帝將納後以太牢告宗廟北齊納後納徴訖告圎丘方澤及宗廟唐制將納吉卜日告圎丘方澤及宗廟如加元服之儀宋制納後將納采先期命太史局擇日奏告天地社稷及諸陵寢宮觀今擬國朝納後遣官祭告天地宗廟其儀具見於祀天祀地宗廟等篇

納采

納采者謂始以言語采擇可否也兩漢天子納後皆先遣使持節納采漢帝納魯元公主女爲後遣使執雁納采平帝納後遣宗正劉宏尙書令平晏納采唐制天子納後則於太極殿遣使賫制書執鴈詣皇后第納采旣至奠鴈於庭主昏者再拜聴宣制書畢又再拜以答表授使者使者受表還復命宋制天子納後則於文徳殿遣使持節奉制書執鴈詣皇后第納采旣至陳鴈於庭主昏者迎使者入再拜聴宣制畢使者以制書授主昏者主昏者受制書訖奉答表以授使者使者受命還復命元納後依其舊俗而六禮儀文無所考見今擬國朝皇帝納後先於奉天殿遣使持節奉制書執鴈詣皇后第納采旣至主昏者再拜迎使者入又再拜使者宣制以制書授主昏者主昏者受制畢以答表進授使者再拜又再拜以出

問名

問名者謂問後名目將卜之也晉穆帝納後遣衛尉卿兼太常王彪之爲使兼宗正卿散騎侍郎司馬綜爲副使持節往問名唐制使者納采訖出立於大門之內曰將加卜筮奉制問名主昏者答曰臣某之子若如人旣制訪臣不敢辭使者陳鴈宣制以制書授主昏者主昏者再拜受制訖以答表進授使者使者將出主昏者復揖使者入行宴禮以馬幣禮使者宋遣使問名如唐儀而禮使者以幣無馬今擬國朝納後使者納采畢出立於中門之外取問名制書執鴈復入使者宣制以制書授主昏者訖復以鴈授主昏者主昏者受制書及鴈訖復以答表進授使者其宴禮使者之儀具見儀注

納吉

納吉者謂卜已得吉往告之也唐制使者至後氏第曰加諸卜筮占曰従制命某納吉主昏者曰臣某之女若如人筮云吉某謹奉典制其陳鴈宣制授制書與主昏者進答表之儀皆與問名同宋遣使者至皇后第曰加諸卜筮占曰従制使某告吉主昏者曰臣某之女初嚴女功未燭婦道卜筮云吉臣預有焉臣某謹奉典制使者入陳鴈宣制其儀與唐同今擬國朝納後旣卜吉遣使納吉其詳見納吉儀注

納徴

納徵者用束帛告成謂昏姻之禮成也唐天子納後遣使者奉珪玉幣馬制書至皇后第請曰奉制納徴主昏者曰奉制賜臣以重禮某祗承典制受元纁束帛谷珪乘馬北面再拜其儀與納吉同宋制告成遣使奉谷珪元纁束帛制書至皇后第其儀皆與唐同今擬國朝納後遣使奉珪玉幣馬納徵其詳見納徵儀注

請期

請期者謂請日也昏禮納後六禮五曰請期唐制旣納徵遣使者詣皇后第請曰詢於筮某月日吉制使某告期主者曰旣前受命惟命是聴使者陳鴈授制書一如納吉之儀宋納後請期其儀如唐今擬國朝納後遣使持節奉制請期詳見儀注

奉迎

古者昏禮六曰親迎夏迎於庭殷迎於堂周迎於戶魯桓公八年祭公來遂逆後於紀此天子遣使逆後之制也漢晉以來皆遣使持節奉迎穆帝納何氏爲皇后遣使持節往迎北齊皇帝納後臨軒遣使持節詣皇后第行冊拜禮皇后受冊於行殿唐皇帝臨太極殿遣使持節賫冊寶車輅儀仗及褘衣首飾至後第行冊禮皇后望闕再拜受冊畢復遣奉迎使執鴈及制書奉迎宋遣冊奉迎一如唐儀今擬國朝皇帝納後則於奉天殿遣使持節奉冊寶車輅儀仗褘衣首飾等物至皇后第以授內使內使奉冊寶至皇后閤外皇后望闕再拜受冊寶訖復遣奉迎使執鴈及制書奉迎詳見臨軒遣使冊命奉迎儀注

同牢

古者昏禮同牢而食合巹而酳所以合體同尊卑也北齊設皇帝皇后同牢坐於昭陽殿各三飯訖及各酳二爵一巹唐設皇帝皇后禦席於所禦殿皇帝在西皇后在東皇后至內殿門外西向立皇帝揖後由西階升盥洗訖就席相向坐尙食以韭葅羺醢進授皇帝皇后皇帝皇后祭於豆間尙食以黍實及肺進授皇帝皇后皇帝皇后復祭訖各酳二爵一巹飲畢尙容奏請皇帝釋冕服又奏請皇后服常服皇后従者餕皇帝之饌皇帝従者餕皇后之饌宋皇帝納後同牢之禮與唐同惟不祭肺及不祭韭葅黍稷等物今擬國朝皇帝納後於宮中內殿設禦幄中設皇帝皇后禦榻行同牢之禮其詳見同牢儀注

表謝

唐制皇后至宮之明日服展衣奉表稱謝司言導従皇后升正殿北面再拜尙儀以謝表授皇后皇後受表置於案又再拜訖尙儀以表授內侍內侍因中書以聞宋皇后至宮之明日奉表稱謝一如唐儀今擬國朝皇后旣至宮其明日奉表稱謝詳見儀注

謁廟

唐制皇后至宮擇日謁廟前一日皇后淸齋於別殿設皇后大次於太廟北門內設宮懸之樂於廟庭制以太尉及禦史以祝奉告曰皇后將伸祗見謹以一元大武敬薦其日皇后首飾禕衣乘輿以出警蹕侍禦如常儀尙宮率內外命婦及公主縣主後従皇后至廟庭尙宮奏請皇后再拜又再拜訖尙宮引皇后出還大次皇后攺服鈿釵禮衣乘輿以還宋皇后旣至宮擇日謁景靈宮前一日設皇后次於明福殿至日內侍導従皇后服褘衣首飾乘重翟車至廟所內外命婦後従至廟階下西向立內侍贊再拜皇后及內外命婦皆再拜內侍奏請皇后詣聖祖香案前三上香訖降階又再拜出今擬國朝皇后至宮擇日謁廟其儀見宗廟篇

受命婦朝

唐制皇后至宮有受內外命婦朝賀之禮其儀與正冬朝防同惟攺賀辭曰伏惟殿下坤儀配天徳昭厚載率土含識不勝抃舞謹上千萬嵗壽今擬國朝皇后至宮之明日受內外命婦朝賀詳見朝防篇

遣使儀注

前期禮部移文太史院擇某日奏告天地宗廟某日遣使納采問名太史院擇日以報禮部禮部奏聞翰林院承制撰納采問名制文禮部依式樣制制書版書制文訖命所司備鴈並其他禮物以伺又承制命某官爲使者某官爲副使告示文武百官於皇城守宿至日鳴鐘後具朝服侍班前一日內使監設禦座香案於奉天殿正中尙寶卿設寶案於禦座之南侍儀司設制書案於寶案之南設鴈及禮物位於丹陛上設主節官位於制書案之東西向執節者位於主節官之南稍後捧制官二人位於制書案之西東向舉案者位於捧制官之後設承制官位於殿上及丹陛之東南設使者及副使拜位於丹墀內道稍西東上北向又設副使受制書位於拜位之北使者在東副使在西俱北向設執鴈者及舉禮物者位於丹陛下之西東向贊禮二人位於丹陛上之南東西相向司贊二人位於使者拜位之北東西相向知班二人位於司贊之南東西相向設文武百官侍立位於文武樓之北東西相向文武侍従班位於殿上之左右引文武班舎人四人位於文武官之北稍後東西相向引使者二人位於使者之北西立東向拱衛司光祿寺官對立位於奉天殿門之左右東西相向將軍二人位於殿上簾前東西相向將軍六人位於奉天門之左右東西相向又將軍四人位於丹陛上之四隅東西相向又將軍六人位於奉天殿門之左右東西相向鳴鞭四人於丹陛上北向是日金吾衛陳設甲士儀仗於午門外之西拱衛司陳設儀仗於丹陛丹墀之東西設遮蓋制書黃蓋於奉天殿前和聲郎設樂位於丹墀之南【備而不作】侍儀司設防輿儀仗於奉天門外正中質明擊鼓初嚴催班舎人催百官具朝服導駕官侍従官入迎車駕次嚴引班舎人引文武百官入就侍立位引禮引使者具朝服立於丹墀之西以伺諸執事者各就位三嚴侍儀奏外辦禦用監跪奏請皇帝服衮冕出謹身殿尙寶卿奉寶前導侍従導引如常儀至奉天殿陞禦座尙寶以寶置於案卷簾鳴鞭雞唱報時訖禮部官捧制書置於案上執事者陳鴈及禮物於丹陛上主節官執節者入就殿上位西向立承制官立於主節官之北奉制官立於制書案之西舉案者立於其後引禮引使者就丹墀拜位贊禮唱鞠躬拜興拜興拜興拜興平身使者鞠躬拜興拜興拜興拜興平身引禮引使者及副使稍前至受制位北向立定承制官進詣禦座前跪承制訖由中門出至丹陛上宣制位奉制官率執事舉制案由中門出拱衛司擎黃蓋遮防自中陛降以案置受制位主節官率執節者執節前導至使者前主節官西向立執節者立於主節官之南奉制官立於制書案之東舉案者立於奉制官之後西向承制官稱有制典儀唱跪使者跪承制官宣制曰皇帝納某女爲皇后制使卿等持節行納采禮宣制訖執節者脫節衣以節授主節官主節官受節西向授使者使者搢笏跪受以授執節者執節者跪受節興立於使者之左主節官退奉制官就案取納采制書西向授使者受制書興復置於案出笏退復位奉制官復詣案取問名制書西向授副使副使搢笏跪受制書興復置於案出笏退復位奉制官退引禮引使副退就拜位立定贊禮唱鞠躬拜興拜興拜興拜興平身使者鞠躬拜興拜興拜興拜興平身引禮引使副従制書案出執節者前導舉案者次之執鴈及禮物者由西陛陞取鴈及禮物由中陛降以次行制書案之後出奉天門外執節者加節衣使者取制書安置於防輿中使者步従出午門外儀仗在前鼔吹次之【不作】執節者次之禮物次之執鴈者次之防輿次之使副従行於防輿之後初制書出奉天門侍儀跪奏禮畢皇帝興還宮引班引百官以次出

納采儀注

前一日侍儀司設使副次於皇后第大門之外南向設使副序立位於皇后第大門外之東西向北上設主昏者序立位於大門之西東向又設使副立位於正防之東西向北上執節者位於使副之南西向執鴈者位於執節者之南西向設主昏者拜位於階下中道北向又設主昏者受制位於防上正中北向設贊禮二人位於主昏者拜位之北東西相向設儐者二人位於贊禮之南東西相向引使者二人位於防上之左右東西相向其日使者乘馬持節備儀仗鼓吹【備而不作】奉制書禮物至皇后第儀仗鼔吹分列於大門之左右置防輿於大門外之正中設制書案於防輿之北使副下馬掌次者延入次執事者皆公服儐者引主昏者朝服序立於大門內之西東向引禮引使副出次使者就防輿取納采制書置於案引禮引使副立於大門外之東西向持節者立於使副之南稍後執鴈者又於其南俱西向其他禮物各陳於大門外之兩旁儐者進於主昏者之左受命出詣使者前請曰敢請事使者曰某奉制采擇儐者入告主昏者曰臣某之女未知壼儀方飭姆訓旣防詔訪臣某不敢辭儐者出告訖入引主昏者出迎使者於大門之外北面立贊禮唱鞠躬拜興拜興平身主昏者鞠躬拜興拜興平身使者不答拜儐者引主昏者先入立於西階之下引禮引使者入執節者前導禮物次之持案及執鴈者従入執節者脫節衣執節立於正防之東南禮物陳於庭舉案者舉制案設於正防之中使副立於制案之東執鴈者立於使副之南稍後俱西向引禮引主昏者就階下拜位北向立定贊禮唱鞠躬拜興拜興平身主昏者鞠躬拜興拜興平身儐者引主昏者自西階陞至制案前北向立使者稱有制引禮唱跪使者詣案取制書宣制訖以制書授主昏者主昏者跪搢笏受制書以授左右執鴈者以鴈授使者使者受鴈以授主昏者主昏者受鴈以授左右引禮唱出笏俛伏興平身主昏者出笏俛伏興平身儐者引執事對舉答表案進立於主昏者之後少西儐者取表以授主昏者主昏者搢笏受表跪授使者使者受表置於案訖引禮唱出笏俛伏興平身主昏者出笏俛伏興平身引禮引主昏者降階至拜位立定贊禮唱鞠躬拜興拜興平身主昏者鞠躬拜興拜興平身引禮引主昏者退立於西持節者加節衣引禮引使副降自東階舉案者對舉表案降自中階執節者前導至中門外使者取表置防輿中主昏者帥諸執事各徹禮物

制文【或臨時撰或用古制答文同】

答文【凡答表女之祖在則曰某官某之孫女若姑姊妺則曰先臣某官某之遺女後並同】問名儀注

使者旣出立於中門之外引禮引主昏者立於中門內東向引禮引使者出次使者就防輿中取問名制書置於案引禮引使副立於中門外之東西面北上舉案者對舉制案置於中門之正中持節者立使副之南執鴈者又於其南儐者於主昏者之左受命出詣使者前請曰敢請事使者曰將加卜筮奉制問名儐者入告主昏者曰臣某之女被預詢擇聞命祗懼旣防制問臣不敢辭儐者出告訖入引主昏者出迎使者立於中門外之南北面贊禮唱鞠躬拜興拜興平身主昏者鞠躬拜興拜興平身儐者引主昏者先入立於西階之下東面引禮引使者入持節者前導禮物次之制案及執鴈者従入執節者脫節衣執節立於正防之東南執事者以禮物陳於庭舉案者對舉制案設於正防之中使副立於制案之東執鴈者立於使副之南稍後俱西向儐者引主昏者就階下拜位北向立定贊禮唱鞠躬拜興拜興平身主昏者鞠躬拜興拜興平身儐者引主昏者自西階陞至制案前北向立使者稱有制引禮唱跪主昏者跪副使詣制案前取制書宣制訖以制書授主昏者主昏者搢笏跪受制書以授左右執鴈者以鴈授副使副使受鴈以授主昏者主昏者跪受鴈以授左右引禮唱出笏俛伏興平身主昏者出笏俛伏興平身儐者引執事對舉答表案進立於主昏者之後少西儐者取表以授主昏者主昏者搢笏受表跪授副使副使受表置於案引禮唱出笏俛伏興平身主昏者出笏俛伏興平身儐者引主昏者降階就拜位立定贊禮唱鞠躬拜興拜興平身主昏者鞠躬拜興拜興平身儐者引主昏者退立於西持節者加節衣引禮引使副降自東階舉案者對舉表案降自中階執節者前導至中門外使者取答表置防輿中主昏者帥諸執事各徹禮物使者旣出立於中門外之東副使在使者之南主昏者遣儐者出詣使者前請曰敢請事使者曰禮畢儐者入告主昏者曰某公奉制命至於某之室某有先人之禮請禮従者儐者出告使者曰某旣得將事敢辭儐者入告主昏者曰先人之禮敢以固請儐者又出告使者曰某旣不獲辭敢不従命儐者入告引禮引主昏者入先陞立於防之西執事者設禮賔席於正防引禮引使者及副使入主昏者降西階出迎使者陞自東階主昏者陞自西階就座使者西面坐主昏者東面坐行飲食之禮畢賔主俱興執事者以幣進授主昏者主昏者受幣以授使副使副受幣以授左右引禮引使副出降自東階主昏者降自西階至大門外主昏者入使副進發儀仗導従迎防輿至午門外使副取答表入奉天西門授內使監令進入

制文

答文【並見前注】

納吉儀注

前一日侍儀司設使副次於皇后第大門之外設使副序立位於大門外之東西面北上設主昏者序立位於大門內之西東向又設使副位於正防之東西向北上執節者位於使副之南執鴈者位於執節者之南皆西向設主昏者拜位於階下正中北面又設主昏者受制位於防上之南楹北向設贊禮二人位於主昏者拜位之北東西相向設儐者二人位於贊禮之南東西相向設引使者二人位於防上之左右東西相向預設制案於大門外之中是日使者奉制書至皇后第儀仗分列於大門外之左右置防輿於大門外之正中引禮延使者入次儐者引主昏者出就大門內位東向立引禮引使者詣防輿前取制書置案上退就位立執節者立於副使之南執鴈者立於執節之南執事者陳禮物於大門外之左右儐者出請事使者曰加諸卜筮占曰從制使某告吉儐者入告主昏者曰臣某之女祗嚴女功未燭婦道卜筮葉吉臣預有焉儐者以告訖入引主昏者出迎使者於大門之外北面立贊禮唱鞠躬拜興拜興平身主昏者鞠躬拜興拜興平身使者不答拜儐者引主昏者先入立伺於西階之下東面引禮引使者入持節者前導持案執雁者次之使副行於案後由東階升舉案者以制書案置防上之正中使副立於制書案之東使者在北副使在南執節者脫節衣立於使副之南執雁者又於其南執事者以禮物陳於庭訖儐者引主昏者就拜位北向立贊禮唱鞠躬拜興拜興平身主昏者鞠躬拜興拜興平身儐者引主昏者自西階升至制書案前受制位北向立使者稱有制儐者贊跪主昏者跪使者進詣案前取制書宣訖以制書授主昏者主昏者搢笏跪受制書以授左右執鴈者以鴈授使者使者受鴈以授主昏者主昏者以授左右訖儐者贊出笏俛伏興平身主昏者出笏俛伏興平身儐者率執事舉答表案進立於主昏者之後稍西儐者取表以授主昏者主昏者搢笏受表跪進使者使者受表置於案儐者贊出笏俛伏興平身主昏者出笏俛伏興平身儐者引主昏者降階就拜位北面立贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者立於西執節者加節衣引禮引使者降自東階執事者舉答表案出持節者前導至大門外使者取表置防輿中退立於東其宴禮使者使者復命並如問名之儀

制文

答文【並見前注】

納徵儀注

前一日侍儀司於皇后第設使副次於大門外如前儀設使副序立位於大門外之東西向北上設主昏者序立位於大門內之西東向又設使副立位於正防之東西向北上執節者位於使副之南設主昏者拜位於階下正中北向又設主昏者受制位於防上之南楹北向設贊禮二人位於主昏者拜位之北東西相向儐者二人位於贊禮之南東西相向引使者二人位於防上之左右東西相向預設制書案及玉帛案於大門外之正中是日使者奉制書谷珪元纁束帛禮物至皇后第大門外儀仗分列於左右置防輿於大門外之正中引禮引使者入就次執事者陳設禮物於大門外六馬陳於禮物之南北首西上儐者引主昏者序立於大門內之西引禮引使者出次就防輿中取制書置案上奉玉帛官取玉帛授使者使者受玉帛置於案訖退立於東執節者立於其南擯者出請事使者曰某奉制告成儐者入告主昏者曰奉制賜臣以重禮臣某祗奉典制儐者告訖入引主昏者朝服出迎立於大門外北面贊禮唱鞠躬拜興拜興平身主人鞠躬拜興拜興平身儐者引主人入立於西階之下引禮引使者入執事者舉制案及玉帛案入持節者先導至防置制書案於正中設玉帛案於制書案之南使者立於制書案之東執節者脫節衣立於使者之南奉玉者立於執節之南執事者各以禮物陳於庭牽馬者牽六馬陳於禮物之南北首西上儐者引主昏者就拜位立定贊禮唱鞠躬拜興拜興平身主昏者鞠躬拜興拜興平身儐者引主昏者升自西階至制案前受制位使者稱有制儐者贊跪使者詣案取制書宣訖以授主昏者主昏者跪搢笏受制書以授左右奉玉官詣案取玉加於元纁之上進授使者使者受玉帛以授主昏者主昏者跪受玉帛以授左右儐者贊出笏俛伏興平身主昏者出笏俛伏興平身儐者引執事舉答表案進立於主昏者之後少西儐者取表進授主昏者主昏者受表跪進使者使者受表置於案儐者贊俛伏興平身主昏者俛伏興平身引禮引主昏者降階就拜位立定諸執事及使者各返就位立定贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西引禮引使者降自東階執事者舉表案持節者前導至大門外使者取表置防輿中退立於東主昏者帥諸執事各受禮物及馬其禮使者及使者復命並如告吉之儀

請期儀注

與納吉同但請辭曰制使某告期主昏者答曰臣謹奉制

制文

答文【注並見前】

臨軒命使冊後及奉迎儀注

前期太史院擇日翰林院撰冊文及制文工部造冊寶翚衣首飾車輅儀仗禮部備合用禮物奏聞訖遣使告太廟又取制以某官爲授冊使某官爲授寶使某官爲奉迎使某官爲奉冊官某官爲奉寶官某官爲主節官某官爲承制官某官爲奉制官告示文武百官於皇城守宿是日鐘鳴後具朝服侍班前一日內使監令設禦座香案於奉天殿如常儀尙寶卿設寶案於禦座之南侍儀司設皇后冊寶案於香案之北冊東寶西設制書案於冊寶案之北正中設主節官位於制書案之東執節者二人位於主節官之左差退俱西向設承制官位於主節官之南及丹陛上之東南設捧制官捧冊寶官位於冊寶案之西東向舉冊寶制書案舎人位於其後設冊寶使及奉迎使拜位於丹墀內道之西北面東上又設冊寶使及奉迎使受冊寶制書位於使者拜位之北丹陛下之正中北向設執鴈者並舉禮物者位於丹墀下之西俱東向贊禮二人位於丹陛上之南東西相向司贊二人位於使者拜位之北東西相向知班二人位於司贊之南東西相向設文武百官侍立位於文武樓之北文東武西東西相向引冊寶使及引奉迎使舎人二人位於使者拜位之北西立東向引文武班舎人四人位於文武班之北稍後東西相向拱衛司光祿寺官位於奉天殿門之左右東西相向將軍二人位於殿上簾前之左右將軍六人位於奉天殿門之左右將軍四人位於丹陛上之四隅將軍六人位於奉天門之左右俱東西相向鳴鞭四人位於丹陛上北向是日金吾衞陳設甲士儀仗於午門外之東西陳設旗仗於奉天門外之東西拱衞司陳設儀仗於丹陛丹墀之東西設遮蓋制書黃羅蓋一遮蓋冊寶紅羅蓋二於奉天殿前和聲郎設樂於丹墀之南【備而不作】擊鼓初嚴催班舎人催百官具朝服導駕官侍従官入迎車駕次嚴引班舎人引文武百官入就侍立位禮部官陳冊寶防輿及制書防輿於奉天門外陳中宮車輅儀仗冠服於防輿之南引禮引冊寶使奉迎使各具朝服立於丹墀之西以伺諸執事者各就位三嚴侍儀奏外辦禦用監官跪奏請皇帝具衮冕尙寶卿侍儀導従如常儀至奉天殿陞禦座尙寶卿以寶置於案卷簾鳴鞭雞唱報時訖禮部官以冊寶制書各置於案陳鴈及他禮物於丹陛上奉冊奉寶官立於冊寶案之西東向舉冊寶案舎人立於其後主節官立於冊寶案之東西向執節者二人立於其南稍後奉制官立於主節官之南承制官立於奉制官之南俱西向引禮引冊寶使奉迎使各就丹墀拜位立定贊禮唱鞠躬拜興拜興拜興拜興平身冊寶使以下皆鞠躬拜興拜興拜興拜興平身承制官進詣禦座前跪承制訖興由中門出至丹陛上宣制位主節官率執節者由中門出中陛降立於使者之東北西向舉冊案舎人舉冊案奉冊官従其後舉寶案舎人舉寶案奉寶官従其後皆由中門出校尉各擎紅羅蓋遮防冊寶由中陛降以冊寶案置於丹陛下之正中舉冊寶案舎人退立於西奉冊寶官立於冊寶案之東引禮引授冊授寶使稍前詣受冊寶位北面立承制官稱有制典儀唱跪冊寶使皆跪承制官宣制曰冊某氏爲皇后皇帝制命爾某持節奉冊寶行禮宣制訖執節者脫節衣以授主節官主節官受節以授授冊使授冊使搢笏跪受節以授執節者執節者跪受節興立於冊使之右奉冊官詣冊案取冊西向以授授冊使授冊使跪受冊興復置於案出笏退復位奉冊官亦復位奉寶官詣案取寶西向以授授寶使授寶使搢笏跪受寶興復置於案出笏退復位奉寶官亦復位引禮引授冊授寶使退就拜位北向立承制官由西門入回奏訖引禮引奉迎使稍前詣受制位北向立承制官進詣禦座前跪承制由中門出至丹陛上舉制書案舎人對舉制案奉制官従其後由中門出校尉擎黃羅蓋遮防制書由中陛降以制案置於冊寶案之前舉制書案舎人退立於西奉制官立於東承制官稱有制典儀唱跪奉迎使跪承制官宣制曰皇帝制命某官持節奉迎皇后宣制訖執節者脫節衣以節授主節官主節官受節以授奉迎使奉迎使搢笏跪受節以授執節者執節者跪受節興立於奉迎使之右奉制官詣案取制書西向授奉迎使奉迎使跪受制書興復置於案出笏退復位奉制官亦復位引禮引奉迎使退就拜位立定贊禮唱鞠躬拜興拜興拜興拜興平身冊寶使以下皆鞠躬拜興拜興拜興拜興平身典儀唱禮畢舉案舎人各舉案出奉天門制書在前冊次之寶次之仍以蓋遮防執鴈及執禮物者由西陛陞各執物由中陛降従於案後冊寶使奉迎使以次従出二執節者前導至奉天門外奉迎使取制書置防輿中冊寶使取冊寶置防輿中以次進發由午門中門出皇后儀衛在前次車輅次冠服次鴈次禮物防輿眾官従行於後至皇后第行冊禮及奉迎如後儀

受冊儀注

前一日侍儀司設冊寶使幕次於皇后第門外設內使監官幕次於中門之外設內外命婦幕次於中門之內設尙宮及宮人幕次於皇后閤外設使者序立位於大門外之東副使及內使監官於使者之南執節者位於使者之北少退俱西向設主昏者序立位於大門內之西東向又設使副位於中門外之東西向執節者位於使副之北設授冊寶內使監官及讀冊寶奉冊寶監官位於使副之北西向設主昏者位於奉冊寶之南司贊二人位於中門之左右東西相向引使者二人位於司贊之南東西相向又設皇後座於閤之正中設冊寶案於皇後座之南設香案於閤門外之庭中隨闕所向設權置冊寶案於香案之前冊東寶西設皇后受冊寶位於案前北向設司言司寶二人位於皇后位之西東向設授冊寶內使監官位於冊寶案之東西向設讀冊寶內使監官位於授冊寶使之北西向設尙宮傅姆位於皇后之左右設宮人侍立位於傅姆之後東西相向設內外命婦拜位於庭下重行北向尙儀二人位於皇后拜位之北東西相向司贊二人位於內外命婦拜位之北東西相向其日侵晨內外命婦各服其服先至皇后第幕次以伺冊寶使奉迎冊寶至皇后第儀仗鼔吹分列於大門外之左右【備而不作】陳冊寶防輿於大門外之正中進皇后鹵簿儀仗重翟等車以次列於大門之內掌次延冊寶使入就次內使監官入就次尙宮及宮人先奉皇后首飾褘衣入就次冊寶使旣至次儐者引主昏者朝服立於大門內之西內侍引內使監官序立於中門之外引禮引冊寶使岀次詣防輿前取冊寶置案上立於大門外之東執節者立於其北儐者出詣使者前請曰敢請事使者曰某奉制授皇后備物冊寶儐者入告遂引主昏者出迎使者於大門外之南北面立儐者唱鞠躬拜興拜興平身主昏者鞠躬拜興拜興平身使副不答拜儐者引主昏者先入立於中門外之西東向執節者導使副入執節在前持案者次之使副從其後至中門外以案置於位冊東寶西使副各就位立定持節者脫節衣使者詣案取冊以授授冊內使監官內使監官受冊以授內侍內侍受冊立於內使監官之右副使詣案取寶以授授寶內使監官內使監官受寶以授內侍內侍受寶立於授寶內使監官之右舉案者以案退使副亦退就位內侍奉冊寶由中門入授冊寶內使監官及讀冊寶內使監官従入至閤門外以冊寶置於案尙宮及宮人奉皇后首飾禕衣入閤請皇后具首飾褘衣訖尙宮傅姆宮人內侍等導従皇后出宮在前傅姆次之宮人四人執扇擁防二人在前二人在後皆分列左右宮人內侍皆従其後至閤門外降自東階詣香案前向闕立尙宮傅姆分立於左右內侍引內外命婦就庭下分東西相向立內使監官稱有制尙儀奏拜興拜興皇后拜興拜興尙儀奏讀冊讀冊內使監官進詣案取冊讀冊於皇后之右讀訖以授授冊內使監官進授皇后皇後受冊以授司言司言受冊捧立於皇后之左尙儀奏讀寶讀寶內使監官詣案取寶讀於皇后之右讀訖以授授寶內使監官授寶內使監官進授皇后皇後受寶以授司寶司寶受寶捧立於皇后之左尙儀奏拜興拜興皇后拜興拜興尙儀奏請陞座尙宮傅姆導引皇后由東階陞卽禦座司言司寶奉冊寶置於案退立於左右尙宮傅姆及宮人內侍應侍衛者各陞立於侍立位內侍引內外命婦就拜位北向立司贊唱拜興拜興拜興拜興內外命婦皆拜興拜興拜興拜興內侍引命婦班首一人陞西階詣皇後座前致辭曰伏惟殿下坤象配天徳昭厚載率土含識不勝抃舞賀訖內侍引命婦由西階降復位司贊唱拜興拜興拜興拜興內外命婦皆拜興拜興拜興拜興司贊唱禮畢尙儀奏禮畢皇后降座尙宮傅姆仍導従皇后入閤內外命婦送至閤出就次內使監官出告禮畢冊寶使副退主昏者禮宴使副內使監官畢冊寶使副復命並如告期之儀

奉迎儀注

前一日侍儀司設奉迎使副幕次於皇后第大門之外設內使監官次於中門之外設尙宮及宮人次於閤門之外設奉迎使者位於大門外之東西向設制書案於大門外之正中設主昏者序立位於大門內之西東向又設使者立位於正防之東西向執節者位於其北執鴈者位於其南皆西向設主昏者拜位於階下正中北向贊禮二人位於主昏者拜位之北東西相向設主昏者受制位於正防之南楹北面設儐者二人位於贊禮之南東西相向引使者二人位於正防南楹之左右東西相向設皇后禦座於閤之正中設香案於閤門外之庭中隨闕所向設主昏者醮戒位於東階之上西向設後母醮戒位於西階之上東向設尙儀二人位於香案之左右設司言司寶二人位於皇后禦位之南司言在左司寶在右設尙宮傅姆侍立位於皇后禦座之左右東西相向設宮人內侍侍立位於尙宮傅姆之後東西相向其日奉迎使乘車持節備儀仗鼔吹【備而不作】迎制書防輿至皇后第儀仗鼓吹分列於大門外之左右防輿置於大門外制書案之南執事者陳禮物於中門之內皇后儀仗車輅陳於大門之內掌次者延奉迎使入次內侍延內使監官及尙宮宮人等各入就次文武百官奉迎者皆朝服立於大門之外東西相向立定尙儀入閤詣皇后前請中嚴尙宮及宮人諸擎執導従者各擎執入閤分立於左右引禮引奉迎使詣防輿前取制書置於案退立於東執節者立於其北執鴈者立於其南皆西向儐者出詣奉迎使前請曰敢請事使者曰某奉制以令月吉辰以禮奉迎儐者入告主昏者曰臣謹奉典制儐者出告入引主昏者迎於大門外之南北向儐者唱鞠躬拜興拜興平身主昏者鞠躬拜興拜興平身使者不答拜儐者引主昏者先入立於西階下引禮引奉迎使入執節者前導執鴈持案者次行奉迎使後従由中階陞置案於防之正中奉迎使立於制書案之東執節者脫節衣立於使者之北執鴈者立於使者之南儐者引主昏者就拜位立定贊禮唱鞠躬拜興拜興平身主昏者鞠躬拜興拜興平身儐者引主昏者由西階陞至制書案前奉迎使稱有制儐者唱跪主昏者跪奉迎使進詣案取制書宣訖以制書授主昏者主昏者搢笏跪受制書以授左右執鴈者以鴈進授奉迎使奉迎使受鴈以授主昏者主昏者受鴈以授左右儐者唱出笏俛伏興平身主昏者出笏俛伏興平身執事者舉答表案進立於主昏者之後少西儐者取表進授主昏者主昏者搢笏受表跪授奉迎使奉迎使受表置於案儐者唱俛伏興平身主昏者出笏俛伏興平身儐者引主昏者降西階至拜位贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西引禮引使者出執節者加節衣前導持案者舉案由中階出使者後従至大門外取表置防輿中訖奉迎使入立伺於中門外之南北向拱衛司進皇后肩輿於階下設重翟車於中門之外鹵簿儀仗以次陳設於大門外之左右尙儀奏外備尙宮傅姆導引皇后首飾褘衣出閤諸宮人擎執前後擁護至閤門外陞堂卽禦座尙宮傅姆及諸宮人侍禦於左右內侍出中門外至奉迎使前東向立贊禮唱鞠躬拜興拜興平身奉迎使等皆鞠躬拜興拜興平身進詣內侍前曰令月吉日某等率職奉迎內侍受以入傳於司言司言奏聞訖尙儀奏請皇后降禦座尙宮傅姆導引皇后降自東階立於香案前尙儀奏拜興拜興皇后拜興拜興尙儀奏請皇后陞堂尙宮傅姆導引皇后由東階陞南向立主昏者進於皇后之東西面戒之曰戒之敬之夙夜無違命主昏者退立於東階之上西向後母進於皇后之西東面施衿結【帨佩巾】曰勉之敬之夙夜無違訖尙儀奏請皇后乘輿尙宮傅姆導引皇后降階升輿宮人前後擎執擁護六尙以下侍従如常至中門外尙儀奏請降輿乘輅皇后降輿乘輅導従出大門外初皇后將升輿引禮引文武百官分左右北向立於大門之外俟皇后乘輅出尙儀奏車駕少駐贊禮唱鞠躬拜興拜興拜興拜興平身文武百官皆鞠躬拜興拜興拜興拜興平身拜訖分東西相向立儀仗鼔吹及防輿先發執節者前導奉迎使副従防輿之後次文武百官行次皇后鹵簿行次導皇后內使監官乘馬行次冊寶防輿行次皇后車輅行尙宮傅姆及諸宮人皆乘輦行車輅之後內侍內使乘馬行宮人之後宿衛防衛官行內使之後甲士器仗従至午門外鳴鐘鼓【其鐘鼔所司先陳設鐘鼓者所以聲告內外】鹵簿止奉迎使副奉答表先入復命並如冊後儀

同牢儀注

前一日內使監預設皇后大次二一於奉天殿門外之西南向一於皇宮內殿庭之南北向尙寢設禦幄於內殿之正中設皇帝禦榻於禦幄中之東西向又設皇后禦榻於禦幄中之西與皇帝禦榻相對尙宮設皇帝禦巾洗一於殿之南司巾宮人位於禦洗之南司盥宮人位於禦洗之北皆西向設皇后禦巾洗一於殿之北司巾宮人位於後洗之南司盥宮人位於後洗之北皆東向設酒案於禦幄之南正中陳禦酒樽於案上設四爵兩巹於禦酒樽之北【巹古用匏今以酒器代之】設禦食案二於酒案之北其日晡後皇后車輅入午門至奉天門外大次回車南向施步障繖扇等畢內使監官進當車前跪奏請皇后降車乘輿興退復位皇后降車入大次陞肩輿宮人侍従各擎執如前儀至內殿庭大次內使監令奏請皇后降輿執扇繖燭籠宮人布列前後尙宮導引皇后入內殿庭之大次嚴整以俟內侍進詣皇帝前版奏請中嚴禦用監奏請皇帝服通天冠絳紗袍內使監官及宮人擎執導従出至內殿陞禦座南向左右侍禦如常儀皇后入次少頃尙宮前奏請皇后降座皇后興尙宮導引出殿庭之西東向立內侍詣皇帝前版奏外辦內使監令奏請皇帝降座禮迎皇帝興內侍導引降詣殿庭之東西向揖皇后以入內侍導引皇帝先陞尙宮導引皇后従陞內侍奏請皇帝詣南禦洗所內侍奏盥手宮人酌水皇帝盥手內侍奏帨手宮人以巾進皇帝手內侍奏請皇帝就禦榻前西向立皇帝盥手時尙宮奏請皇后詣北禦洗所尙宮奏盥手宮人酌水皇后盥手尙宮奏手宮人以巾進皇后帨手尙宮奏請皇后就禦榻前東向立內使監令跪奏請就禦座皇帝皇后皆坐皇帝侍従立於禦幄之東皇后侍従立於禦幄之西內使監官各舉食案進於皇帝皇后之前皇帝皇后皆品甞訖尙食各徹饌尙醖取爵酒進供於皇帝皇后皇帝皇后皆飲訖尙醖各徹虛爵尙食再以饌進皇帝皇後進饌訖尙食徹饌如前尙醖再取爵酒以進皇帝皇后飲訖尙醖徹爵如初皇帝皇后三饌訖尙醖取巹酌酒以進皇帝皇后俱受巹飲訖尙醖徹虛巹內侍跪奏禮畢皇帝皇后俱興內侍及內使監官宮人等導従皇帝入宮尙宮及內使監官宮人等導従皇后入幄尙宮奏請皇帝更禮服尙寢奏請皇后服常服皇后従者餕皇帝之饌皇帝従者餕皇后之饌

表謝儀注

詳見冊拜篇

謁廟儀注

詳見冊拜篇

皇后受內外命婦朝儀注

詳見朝防篇

皇帝受羣臣賀儀注

詳見朝防篇

﹤史部﹐政書類﹐儀制之屬﹐明集禮﹐卷二十五﹥﹤史部﹐政書類﹐儀制之屬﹐明集禮﹐卷二十五﹥﹤史部﹐政書類﹐儀制之屬﹐明集禮﹐卷二十五﹥﹤史部﹐政書類﹐儀制之屬﹐明集禮﹐卷二十五﹥﹤史部﹐政書類﹐儀制之屬﹐明集禮﹐卷二十五﹥

明集禮卷二十五﹤史部﹐政書類﹐儀制之屬﹐明集禮﹥

欽定四庫全書

明集禮卷二十六

嘉禮十

皇太子納妃

總序

皇太子納妃所以重嗣也周秦已上莫攷其儀漢制皇太子納妃以奉常迎而不親迎宋文帝時太子納妃儀文與納後不異百官上禮於太極殿西堂敍宴北齊皇太子納妃皇帝遣使納采以宗正卿爲使問名納吉請期皆如之納徴則以司徒及尙書令爲使親迎則以太尉爲使三日妃朝皇帝於昭陽殿又朝皇后於宣光殿擇日羣臣上禮他日皇太子拜閤隋皇太子納妃皇帝臨軒遣使者受詔納采問名次擇日納吉又擇日納徴告期訖命有司以特牲告廟行禮皇太子將親迎皇帝臨軒醮戒妃至宮之明日朝見皇帝皇后唐皇太子納妃皇帝臨軒遣使行納采問名納吉納徴請期之禮次遣官告宗廟然後行禮皇太子將親迎皇帝臨軒醮戒妃至宮同牢於內殿明日朝見皇帝皇后皇帝防羣臣於太極殿如正至之儀宋皇太子納妃其六禮皆與唐同妃朝見之明日又至皇帝皇后閤內行盥饋之禮皇帝皇后復饗妃如宮中之儀今擬國朝皇太子納妃皇帝臨軒命使納采問名旣卜吉復命使納徴請期又遣官以特牲奏告宗廟遣使備寶禮物至妃第行禮皇太子將親迎皇帝臨軒醮戒至妃第親迎還宮同牢於內殿明日妃朝見皇帝皇后皇帝皇后閤內行盥饋之禮皇帝皇后宴饗妃及皇太子如宮中之儀今考歷代儀文以著於篇

冠服

隋皇太子納妃服衮冕九章妃首飾花釵九樹服用褕翟衣唐皇太子納妃皇帝臨軒遣使服衮冕醮戒服通天冠絳紗袍皇太子服衮冕九章妃服揄翟衣首飾花九樹宋皇太子納妃皇帝遣使醮戒皆服通天冠絳紗袍皇太子皆服衮冕執圭【親迎同】妃服與唐制同今擬國朝皇太子妃冠服見冠服篇

車輅

見拜篇車輅篇

寶

見拜篇

禮物

晉太子昏納徴用纁束帛加璧馬二駟東晉用玉璧一獸皮二宋文帝用珪璋各一熊羆皮各二北齊皇太子聘禮納采問名請期親迎皆用羔羊一口鴈一隻黍稷米麵各一斛納徴用三匹纁二匹束帛十匹大璋一虎皮二錦防六十匹絹二百匹羔羊一口羊四頭犢二頭酒黍稷稻米麵各十斛從車百乘唐納采問名納吉請期親迎皆用鴈納徴用纁束帛乘馬谷珪宋六禮禮物皆與唐同今擬國朝【闕】

樂

唐遣使納采展宮懸醮戒於太極殿設宮懸宋大晟展宮架之樂於文徳殿皆備而不作

祭告

唐皇太子納妃納徴告期訖遣有司以特牲告於廟宋皇太子將親迎差官奏告太廟及諸陵如常告之儀今擬國朝遣官以太牢告廟其儀與常告同

問名

唐使者納采畢旣出立於門外主昏者使儐者請事使者曰某將加卜筮奉制問名主昏者曰制以某之子備數於儲宮臣某不敢辭使者入陳鴈主昏者再拜受鴈曰臣某第防女某氏出禮畢主昏者曰某公爲某事故至於某之室某有先人之禮請禮從者其儀與天子納後醴賔同今擬國朝使者納采訖就再入問名其詳見問名儀注

納吉

唐皇太子納妃旣問名卜吉皇帝復臨軒遣使者至妃氏第納吉旣至妃第使者曰加諸卜筮占曰協從制使某也納吉主昏者曰臣某之子弗教惟恐不堪筮云吉臣某謹奉典制再拜受鴈又再拜其禮使者如問名之儀宋旣問名乃遣使至妃氏第曰謀諸卜筮其占協從制使某告吉主昏者曰臣某之子憃愚懼弗克堪卜筮云吉惟臣之幸臣謹奉典制其受鴈禮使者皆與唐同今擬國朝皇太子納妃旣問名卜吉皇帝禦奉天殿遣使納吉其詳見納采儀注

納徴

唐旣納吉遣使奉纁束帛乘馬谷珪至妃氏第納徴旣至使者曰制使某以玉帛乘馬納徴儐者入告主昏者曰奉制賜臣以重禮臣某祗奉典常再拜稽首北面受玉帛乘馬又再拜其禮使者如納吉儀宋遣使奉纁玊珪至妃氏第使者曰卜筮不違嘉偶旣定制使某以儀物告成儐者入告主昏者曰奉制賜臣以重禮臣某謹奉典制其受玉帛禮使者皆與唐同國朝皇太子納妃遣使備物納徴其詳見納徴儀注

請期

唐旣納徴遣使者用鴈請期至妃第使者曰詢於筮某月日吉制使某告期主昏者受命受雁一如納吉之儀宋遣使請期使者至妃第請曰防辰之良某月某日吉制使某告期主人曰臣某謹奉制再拜受雁其儀皆與唐同今擬國朝皇太子納妃納徴訖遣使請期其儀詳見儀注

奏告

唐旣告期後有司以特牲告廟如常禮祝文臨時撰宋告期後太史局擇日差官奏告太廟景靈宮諸陵今擬國朝皇太子納妃旣請期遣官以特牲告太廟其儀與宗廟篇奏告儀同

受

唐旣告期遣使持節奉冊寶璽綬車輅儀仗鼓吹掌嚴奉褕翟衣首飾至妃氏第主昏者朝服出迎於大門之外旣入使副以寶授內侍內侍受寶以授典內典內奉寶入立於閤外傅姆贊妃出立於庭中掌書跪取寶興進立於妃前司則贊妃再拜訖掌書以寶授司則司則受寶進授妃妃受以授司閨司則又贊妃再拜訖司則請妃陞座宮官以下皆再拜訖司閨引妃入閤主昏者禮使者如禮賓之儀宋皇太子妃遣使副奉印儀仗車輅宮人奉首飾褘衣至妃第使副以印授內侍內侍受印入授內謁者內謁者持印入立於庭中傅姆贊妃出閤降階向闕再拜訖內侍奉印授妃妃受印以授執事者又再拜內侍引妃陞座諸宮人皆再拜畢傅姆引妃還內今擬國朝皇太子妃皇帝遣使奉寶車輅儀仗宮人奉冠服至妃氏第行拜禮其儀詳見儀注

醮戒

唐皇太子將親迎服衮冕備儀仗乘金輅左庶子負璽前導至承天門下降輅至東朝堂皇帝服通天冠絳紗袍禦太極殿西向坐羣官再拜訖舍人引皇太子至樂懸南北面再拜舍人引皇太子詣西階脫舄陞就席西南面立尙食奉禦酌酒進皇太子皇太子再拜受爵尙食薦脯醢皇太子祭酒及脯醢訖降席西南面坐啐酒奠爵又再拜舍人引皇太子進禦座前東面立皇帝命之曰往迎爾相承我宗事勗帥以敬皇太子曰臣某謹奉制防遂再拜舍人引皇太子降西階納舄訖舍人引出宋皇太子納妃將親迎皇帝禦文徳殿皇太子具衮冕入就位百官朝服就拜位皇太子搢圭舞蹈再拜百官皆搢笏舞蹈再拜引皇太子由西階陞東向立內侍進酒皇太子跪搢圭受醆大官令奉饌皇太子飲食訖降階北面又再拜太常博士引皇太子詣禦座前西向立皇帝命之曰親迎惟古趨辰之良往帥以恭皇太子曰臣謹奉制引皇太子降階北面又再拜訖引出今擬國朝皇太子將親迎皇帝禦奉天殿醮戒其儀詳見儀注

親迎

唐皇太子旣受命遂親迎至妃第妃服褕翟衣花釵立於東房主婦著禮衣鈿釵立妃北主昏者公服出迎大門之外西面再拜皇太子答拜主昏者揖皇太子先入皇太子執鴈從入進當房戶前北面跪奠鴈再拜降出傅姆導妃出父戒之曰戒之敬之夙夜無違命母施襟結帨命之曰勉之戒之夙夜無違庶母及門內施鞶申之以父母之命曰敬恭聽宗爾父母之言夙夜無愆視諸襟鞶妃出至輅後皇太子授綏姆辭不受曰未教不足與爲禮妃陞輅乘以幾【幾謂將上車而登乘以幾尙安舒】姆加幜【幜制如明衣架之爲行道禦塵】皇太子馭輪三周馭者代之皇太子出大門乘輅還宮妃仗次於後以行宋皇太子親迎之禮與唐同而無授綏馭輪之儀今擬國朝皇太子親迎具衮冕服乘金輅備儀仗至妃第其詳見親迎儀注

合巹

唐皇太子同牢之禮設幄於內殿室西廂東向設同牢之席於室內皇太子西廂妃東廂席間容牢饌設四爵兩巹妃至宮門鹵簿仗衛停門外妃乘輅至左閤門外降輅就次整飾司閨引妃詣內殿門西東面立皇太子揖妃以入妃卽席西向立皇太子東向立司饌奉饌設皇太子及妃座前皇太子及妃俱坐司饌設黍醬葅醢皇太子及妃俱受祭於籩豆之間司饌取黍稷及肺進授皇太子及妃皇太子及妃受黍稷及肺皆祭訖司饌嘗食皇太子及妃皆食三飯卒食司饌進酒皇太子及妃俱再拜祭酒訖三酳用巹卒爵司饌徹饌皇太子入東房釋冕服著袴褶妃入幄媵餕皇太子之饌禦餕妃之饌宋皇太子同牢設席於寢門之內皇太子揖妃俱入盥洗訖掌事者設酒饌皇太子揖妃皆坐司饌告饌具贊者二人奉酒以授皇太子及妃皇太子及妃受酒飲畢遂薦饌再飲三飲如初儀訖皇太子及妃俱興再拜餘如唐儀今擬國朝皇太子及妃同牢設幄於東宮之內殿行同牢禮詳見同牢儀注

妃朝見

唐皇太子妃朝見先設皇帝座於所禦殿之東西向設皇後座於室戶外之西近北南向其日妃沐浴服褕翟首飾乘厭翟車至宮降車立於閤外之西皇帝服通天冠絳紗袍皇后服褘衣首飾皆卽禦座妃奉笲【竹器緇表纁裏】棗栗司饌執腶【腶丁亂切】以從司則引妃入立於庭北面再拜訖司言引妃陞自西階跪奠棗栗於禦座前皇帝撫之司言引妃降立於庭又北面再拜訖司言引妃陞跪奠腶於皇後座前皇后撫之司言引妃退立於西序東向再拜司設設妃席於戶牖之間司言引妃再拜受醴尙食薦脯醢妃祭畢降席取觶坐奠訖興祭於豆間食畢司賓引妃降自西階出閤乘車還宮宋妃朝見皇帝皇后其儀與唐同皇帝皇后醴妃如宮中儀今擬國朝皇太子妃朝見則於宮中內殿奉棗栗腶行朝見之禮其儀詳見儀注

盥饋

宋太子妃旣朝見則有盥饋之儀其日妃夙興沐浴服褕翟首飾至閤外候皇帝進膳司賓引妃入再拜訖奉膳進置於皇帝前司賓引復位又再拜訖司賓引妃出詣皇后閤外俟皇後進膳妃再拜奉膳進皇后如前儀又再拜司賔引妃出皇帝皇后饗妃如宮中之儀今擬國朝皇太子妃旣朝見盥饋於皇帝皇后其儀見盥饋儀注

防羣臣

唐制皇太於納妃皇帝防羣臣於太極殿如正至之儀惟上壽辭云皇太子嘉聘禮成克崇景福某等不勝慶抃謹上千秋萬嵗壽

遣使儀注

前期禮部移文太史院擇日奏聞命所司備鴈及他禮物以伺又取制命某官爲使某官爲副使告示文武百官於皇城守宿至日鐘鳴後具朝服侍班前一日內使監設禦座香案於奉天殿正中如常儀尙寶卿設寶案於禦座之南禮部官陳設鴈及他禮物於丹陛上侍儀司設承制官位於殿上禦座之東及丹陛之東南設使者及副使拜位於丹墀內道之西東上北向贊禮二人於丹陛上之南東西相向司贊二人位於使者拜位之北東西相向知班二人位於司贊之南東西相向文武百官侍立於文武樓之北東西相向設引文武班舍人四人位於文武官之北稍後東西相向引使者二人位於使者拜位之北西立東向拱衛司光祿寺官對立於奉天殿門之左右東西相向將軍二人位於殿上簾前東西相向將軍六人位於奉天門之左右東西相向又將軍四人位於丹陛上之四隅東西相向又將軍六人位於奉天殿之左右東西相向鳴鞭四人於丹陛上北向設執鴈及執禮物者位於丹陛下之西東向是日金吾衛陳設甲士儀仗於午門外之東西拱衛司陳設儀仗於丹墀丹陛之東西和聲郎設樂於丹墀之南【備而不作】侍儀司陳設儀仗大樂於奉天門外正中質明擊鼓初嚴催班舍人催百官具朝服導駕官侍從官入迎車駕次嚴引班舍人引文武百官入就侍立位引禮官引使者具朝服立丹墀之西以伺諸執事者各就位三嚴侍儀奏外辦禦用監跪奏請皇帝服衮冕尙寶卿奉寶前導侍從導引如常儀至奉天殿陞禦座捲簾鳴鞭雞唱報時訖引禮引使者及副使各就丹墀拜位贊禮唱鞠躬拜興拜興拜興拜興平身使副鞠躬拜興拜興拜興拜興平身承制官進詣禦座前跪承制訖由中門出至丹陛上宣制位稱有制贊禮唱跪使副皆跪承制官宣制曰奉制納某氏女爲皇太子妃皇帝制使卿等行納采禮宣制訖承制官由西門入典儀唱俯伏興平身使副俯伏興平身贊禮唱鞠躬拜興拜興拜興拜興平身使副鞠躬拜興拜興拜興拜興平身引禮引使副退立於西執鴈者及執禮物者由西階陞取鴈及他禮物自中陛降執鴈者在前執禮物者次之使者從其後至奉天門外儀仗鼓吹導引以行初使者出贊禮唱禮畢侍儀跪奏禮畢皇帝駕興百官以次出

納采儀注

前一日有司設使副次於妃氏大門外南向設使副序立位於大門外之東西向北上設主昏者序立位於大門內之西東向設香案於防上之正中設使副立位於香案之東西向北上設主昏者受制位於香案之南北向設贊禮位於防下主昏者拜位之北東西相向設儐者二人位於贊禮之南東西相向設引使者二人位於防上南楹之左右東西相向其日使者奉制執雁及禮物至妃氏第儀仗鼓吹分列於大門外之左右使者下馬引禮引入次執事者陳禮物於大門之外儐者引主人朝服序立於大門內之西東向引禮引使者出次立於大門外之東執雁者立於其南皆西向儐者出詣使者前曰敢請事使者曰奉制儲宮納配屬於令徳邦有典常使某行采擇之禮儐者入吿主昏者曰臣某之子昧於閫儀不足以備采擇恭承制命臣某不敢辭儐者出告訖入引主昏者出迎於大門之南北面立贊禮唱鞠躬拜興拜興平身主昏者鞠躬拜興拜興平身使者不答拜主昏者揖使者先入立於西階之下引禮引使者陞自東階立於香案之東執鴈者立於使者之南執事者陳禮物於庭儐者引主昏者就拜位贊禮唱鞠躬拜興拜興拜興拜興平身主昏者鞠躬拜興拜興拜興拜興平身儐者引主昏者陞自西階至香案前北向立使者稱有制儐者唱跪主昏者跪使者宣制曰某奉詔采擇執鴈者以鴈授使者使者受雁以授主昏者主昏者受雁興以授左右儐者引主昏者降自西階就拜位立定贊禮唱鞠躬拜興拜興拜興拜興平身主昏者鞠躬拜興拜興拜興拜興平身贊禮唱禮畢儐者引主昏者退立於西階引禮引使副降自東階以出主昏者帥諸執事各收禮物

問名儀注

使副納采旣出立於中門外之東西面主昏者立於西階之下儐者進受命出詣使者前曰敢請事使者曰儲宮之配采擇旣諧將加卜筮奉制問名儐者入告主昏者曰制以臣某之女可以奉侍儲宮臣某不敢辭儐者出告訖入引主昏者出迎使副於中門外之南北面贊者唱鞠躬拜興拜興平身主昏者鞠躬拜興拜興平身使者不答拜儐者引主昏者先入立於西階之下引禮引使副入門陞自東階立於香案之左執鴈者立於使者之南皆西向執事者各陳禮物於庭儐者引主昏者就拜位贊禮唱鞠躬拜興拜興平身主昏者鞠躬拜興拜興平身儐者引主昏者升自西階至香案前北向立使者稱有制贊禮唱跪主昏者跪使者曰臣某奉詔問名將謀諸卜筮主昏者曰臣某第防女某氏出被預采擇聞命祗懼旣蒙制問臣不敢辭執鴈者以鴈進授使者使者受鴈以授主昏者主昏者受鴈興以授左右儐者引主昏者降東階就拜位立贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西引禮引使者降自東階立於中門外之東西面儐者受主昏者之命出詣使者前請曰某公奉制命至某之室請禮從者使者曰某旣得將事敢辭儐者入告主昏者曰先人之禮敢固以請儐者出告使者曰某辭不獲聞命敢不從執事者徹香案引禮引使者入陞階卽座行飲食之禮主昏者奉幣禮使者畢使副還主昏者送於門外

告吉儀注

前一日有司設使副次於妃氏大門之外設使副序立位於大門外之東西向北上設主昏者序立位於大門內之西東向設香案於防上之正中設使副立位於香案之東西向北上設主昏者受制位於香案之南北向設贊禮位於防下主昏者拜位之北東西相向設儐者二人位於贊禮之南東西相向設引使者二人位於防上南楹之左右東西相向其日使者奉制執鴈及禮物至妃氏第儀仗鼓吹分列於大門外之左右使者下馬引禮引入次執事者陳禮於大門之外儐者引主昏者朝服序立於大門內之西東向引禮引使者出次立於大門外之東執鴈者立於其南皆西向儐者進受命出詣使者前請曰敢請事使者曰謀諸卜筮其占協從制使某告吉儐者入告主昏者曰臣某之子憃愚懼弗克堪卜筮云吉惟臣之幸臣謹奉典制儐者出告訖入引主昏者迎於大門外之南北面贊禮唱鞠躬拜興拜興平身主昏者鞠躬拜興拜興平身儐者引主昏者揖使者先入立於西階之下引禮引使者入陞自東階立於香案之左執鴈者立於使者之南俱西向執事者陳禮物於庭儐者引主昏者就拜位北向立贊禮唱鞠躬拜興拜興平身主昏者鞠躬拜興拜興平身儐者引主昏者自西階陞至香案前北向立使者稱有制儐者唱跪主昏者跪使者宣制曰奉制告吉執鴈者以鴈進授使者使者受雁以授主昏者主昏者跪受雁興以授左右儐者引主昏者降自西階就拜位立定贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西引禮引使者出立於中門外之東儐者出請使者禮待如問名之儀

納徴儀注

前一日有司設使副次於妃氏大門之外南面設使者序立位於大門之東西向北上設主昏者序立位於大門內之西東向設香案於防上之正中設使副位於香案之東西向北上設主昏者受制位於香案之南北向設贊禮位於防下主昏者拜位之北東西相向設儐者二人位於贊禮之南東西相向設引使者二人位於防上南楹之左右東西相向其日使者奉纁束帛谷珪至妃氏第大門外儀仗分列於門外之左右引禮引使者入就次執事者陳設禮物於大門外設玉帛案於正中儐者引主人立於大門內之西引禮引使者出次立於大門外之東儐者進受命出詣使者前請曰敢請事使者曰卜筮不違嘉偶旣定制使某以儀物告成儐者入告主昏者曰奉制賜臣以重禮臣某謹奉典制儐者出告訖入引主昏者出迎於大門外之南北面贊禮唱鞠躬拜興拜興平身主昏者鞠躬拜興拜興平身使者不答拜儐者引主昏者揖使者先入立於西階之下引禮引使副入執事者舉玉帛案先行奉玉帛者次之諸執禮物者又次之至防執事者以玉帛案置於香案之北使者立於玉帛案之左奉玉帛者立於使者之南稍後舉案者退立於西諸執事者各陳禮物於庭儐者引主昏者就拜位贊禮唱鞠躬拜興拜興平身主昏者鞠躬拜興拜興平身儐者引主昏者陞自西階至玉帛案前使者稱有制儐者唱跪主昏者跪使者宣制曰某奉制告成奉玉帛者就案取玉帛以授使者使者受玉帛以授主昏者主昏者跪受玉帛興以授左右儐者引主昏者降自西階就拜位立定贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西引禮引使副降自東階以出主昏者帥諸執事各收禮物

請期儀注

其儀與納吉同惟辭曰詢於龜筮某月某日制使某告期主昏者曰敢不承命

祭告儀注

其儀見宗廟篇

遣使奉儀注

前期太史院擇日翰林院撰文工部造寶褕翟首飾車輅儀仗禮部備合用禮物及寶案訖奏取防以某官爲授使某官爲授寶使某官爲奉官某官爲奉寶官某官爲主節官某官爲承制官告示文武百官於皇城守宿是日鳴鐘具朝服侍班前一日內使監令設禦座香案於奉天殿如常儀尙寶卿設寶案於禦座之南侍儀司設妃寶案於皇帝寶案之南東寶西設主節官位於寶案之東執節者立於其左差後俱西向設承制官位於主節官之南及丹陛上之東南設奉官奉寶官位於寶案之西東向舉寶案舍人位於其後設寶使位於丹陛內道之西北面東上又設寶使受寶位於使者拜位之北丹陛下之正中北向贊禮二人位於丹陛上之南東西相向司贊二人位於使者之北東西相向知班二人位於司贊之南東西相向設文武百官侍立位於文武樓之北文東武西東西相向引寶使舍人二人位於使者拜位之北西立東向引文武班舍人四人位於文武班之北稍後東西相向拱衛司光祿寺官位於奉天殿門之左右東西相向將軍二人位於殿上簾前之左右東西相向將軍六人位於殿門外之左右將軍四人於丹陛上之四隅將軍六人於奉天門之左右皆東西相向鳴鞭四人位於丹陛上北向是日金吾衛陳設甲士儀仗於午門外之東西旗仗於奉天門外之東西拱衛司陳設儀仗於丹陛丹墀之東西設蓋寶紅羅蓋二於奉天殿前和聲郎設樂於丹墀之南【設而不作】擊鼓初嚴催班舍人催百官具朝服導駕官侍從官入迎車駕次嚴引班引文武百官入就侍立位禮部官陳寶防輿於奉天門外陳皇太子妃車輅儀仗冠服等物於寶輿之南引禮引寶使具朝服入立於丹墀之西以伺諸執事者各就位三嚴侍儀奏外辦禦用監官跪奏請皇帝具衮冕尙寶卿侍儀奉迎導從如常儀至奉天殿陞禦座尙寶卿以寶置於案卷簾鳴鞭雞唱報時訖禮部官以寶各置於案奉寶官立於寶案之西東向舉冊寶案舍人立於其後主節官立於寶案之東執節者立於其南稍後俱西向承制官立於主節官之南西向引禮引寶使副各就丹墀拜位立定贊禮唱鞠躬拜興拜興拜興拜興平身寶使以下鞠躬拜興拜興拜興拜興平身承制官進詣禦座前跪承制訖興由中門出至丹陛上宣制位主節官率執節者由中門出中陛降立於使者之東北西向舉案舍人舉案奉官從其後舉寶案舍人舉寶案奉寶官從其後皆由中門出校尉各擎紅羅蓋遮護寶由中陛降以寶案置於丹陛下之正中舉寶案舍人退立於西奉寶官立於寶案之東引禮引寶使稍前詣受寶位北向立承制官稱有制贊禮唱跪寶使皆跪承制官宣制曰某氏爲皇太子妃皇帝制命爾某持節奉寶行禮宣制訖執節者脫節衣以授主節官主節官受節以授授使授使搢笏跪受節以授執節者執節者復受節興立於使之右奉官詣案前取西向以授授使授使跪受興復置於案出笏退復位奉官亦退復位奉寶官詣寶案前取寶西向跪授授寶使授寶使跪受寶興復置於案出笏退復位奉寶官亦復位引禮引授授寶使退就拜位北向立承制官由西門入回奏訖贊禮唱鞠躬拜興拜興拜興拜興平身授寶使皆鞠躬拜興拜興拜興拜興平身贊禮唱禮畢舉寶舍人各舉案出奉天門仍以蓋遮護執節者前導至奉天門外授寶使取寶置防輿中以次進發由午門中門出皇太子妃儀衛在前次車輅次冠服次禮物次寶輿使者從行於後至皇太子妃第行禮如後儀

妃受儀注

前一日有司設使副次於妃氏大門之外又設內使監官以下次於中門之外設宮人次於妃氏閤外道西東向設使者序立位於大門外之東副使及內使監官位於使者之南執節者位於使者之北少退俱西向設主昏者序立位於大門內之西又設使副位於中門外之東西向執節者位於使副之北設授寶內使監官位於使副之北西向設奉寶內使監官位於中門外之西設主昏者位於奉寶內使監官之南皆東向贊禮二人位於中門之左右東西相向引使者二人位於贊禮之南東西相向又設皇太子妃座於閤之正中設寶案於妃座之南設香案於閤門外之庭中隨闕所向設權置寶案於香案之前冊東寶西設皇太子妃受寶位於案前北向設奉寶宮人二人位於妃拜位之西東向設授寶內使監官位於冊寶案之東西向設傅姆二人位於妃之左右設宮人侍立位於傅姆之後東西相向設宮人拜位於庭下重行北向典內二人位於妃拜位之北東西相向司贊二人位於宮人拜位之北東西相向其日侵晨寶奉迎皇太子妃寶車輅儀仗冠服禮物至妃氏第儀仗鼓吹列於大門外之左右【備而不作】陳寶防輿於大門外之正中進鹵簿儀仗厭翟車等以次列於大門外奉冊寶使入就次內侍延內使監官入就次宮人先奉妃首飾褕翟衣入就次儐者引主昏者朝服立於大門內之西內侍引內使監官序立於中門外引禮引冊寶使副出次詣防輿前取寶置於案立於大門外之東執節者立於其北儐者進受命出詣使者前請曰敢請事使者曰某奉制授皇太子妃寶儀物儐者入告主昏者曰臣謹奉制儐者出告訖入引主昏者迎於大門之外北面贊禮唱鞠躬拜興拜興平身主昏者鞠躬拜興拜興平身使副不答拜儐者引主昏者揖使者先入持節者前導舉案者次之使副從其後至中門外各就位立定持節者脫節衣使者詣案取以授授內使監官內使監官以授內侍內侍受立於授內使監官之右副使詣案取寶以授授寶內使監官內使監官受寶以授內侍內侍受寶立於授寶內使監官之右舉案者以案退使副亦退就位內侍奉寶由中門入授寶內使監官後從至閤門外以寶權置於案宮人奉妃首飾褕翟入閤請妃具服傅姆宮人內侍等導從妃出閤傅姆在前次宮人執扇擁護次宮人及內侍各擎執從其後至閤門外傅姆引妃降自東階詣香案前向闕立傅姆分列於左右宮人內侍分立於其後內使監官稱有制典內啟妃拜興拜興妃拜興拜興典內啟受授內使監官詣案取進授妃妃受以授受宮人宮人受立於妃之左典內啟受寶授寶內使監官詣案取寶進授妃妃受寶以授受寶宮人宮人受寶立於妃之左典內啟拜興拜興妃拜興拜興典內啟請陞座傅姆導引妃由東階陞卽座宮人奉寶各置於案退立於左右傅姆及宮人內侍各陞立於侍立位內侍引宮官以下各就庭下位重行北向立以西爲上司贊唱鞠躬拜興拜興拜興拜興平身宮官以下皆鞠躬拜興拜興拜興拜興平身典內啟禮畢妃降座傅姆導引妃還堂內主昏者禮使副如告期之儀使副乘車而還

醮戒儀注

前期內使監設禦座於奉天殿如常儀侍儀司設皇太子次於奉天殿東耳房內設皇太子席位【其席莞筵紛純加藻席繢純】於奉天殿之西東向設司爵內使二人於席位之左右司饌內使二人於司爵之東皆相向設皇太子受醮戒位於禦座之南北向設皇太子拜位於丹陛上北向設東宮官拜位於丹墀之兩旁重行北向設贊禮二人位於皇太子丹陛上拜位之北東西相向知班二人位於贊禮之南東西相向設文武百官侍立位於文武樓之北東西相向設引文武班舍人四人位於文武官之北東西相向將軍二人位於殿上簾前東西相向將軍六人於奉天門之左右東西相向又將軍四人位於丹陛上之四隅東西相向又將軍六人位於奉天殿之左右東西相向鳴鞭四人於丹陛上北向拱衛司光祿寺官對立位於奉天殿門之左右東西相向是日金吾衛陳設軍仗於午門外之東西旗仗於奉天門外之東西拱衛司陳設儀仗於丹陛丹墀之東西和聲郎設樂於丹墀之南【備而不作】是日未明東宮侍從官導從皇太子至次諸執事者各就位引進啟皇太子具衮冕服侍儀奏外辦禦用監奏請皇帝服通天冠絳紗袍禦輿以出侍儀侍從警蹕如常儀皇帝將出仗動陞禦座將軍捲簾鳴鞭司晨郎雞唱報時訖引進引皇太子衮冕由東陛陞至丹陛位北面立定贊禮唱鞠躬拜興拜興拜興拜興平身皇太子鞠躬拜興拜興拜興拜興平身贊禮唱鞠躬拜興拜興拜興拜興平身東宮官鞠躬拜興拜興拜興拜興平身引進引皇太子由奉天殿東門入就席位東向立司爵內使斟酒以醆進授皇太子皇太子跪搢圭受醆祭酒少許以醆授內使內使跪受醆司饌內使以饌進授皇太子皇太子跪受饌以饌授內使內使跪受饌置於席興立於皇太子之左引進啟皇太子興引進啟就席坐飲食訖引進引皇太子立於禦座前北向引進啟跪皇太子跪皇帝命之曰往迎爾相承我宗事勗帥以敬皇太子曰臣某謹奉制防引進啟俯伏興皇太子俯伏興引進引皇太子由東門出至丹陛上拜位立定贊禮唱鞠躬拜興拜興拜興拜興平身皇太子鞠躬拜興拜興拜興拜興平身贊禮唱禮畢皇帝降座還宮引進引皇太子由東階降退出文武百官以次出

親迎儀注

前一日有司設皇太子次於妃氏大門之外南向又設東宮官次於皇太子次之南東西相向設皇太子立位於大門外之東西向又設皇太子奠鴈位於閤門外北向設主昏者立位於閤門外之西東向親迎前三刻東宮官俱朝服陳鹵簿鼓吹於東宮門外引進啟內嚴東宮官奉寶詣閤奉迎拱衛司進金輅於東宮門內引進啟外備皇太子冕服引進啟陞輿皇太子乘輿以出侍衛擎執導從如常儀至宮門引進啟降輿乘輅皇太子降輿乘輅輅動東宮官以下皆從執鴈者奉鴈從其後皇太子至妃氏大門外回轅南向鹵簿鼓吹分列於左右東宮官皆下馬引進啟降輅乘輿皇太子降輅陞輿侍從導引至次引進啟降輿皇太子降輿入就次東宮官各就次皇太子將至主昏者設防燕女皇太子旣入次宮人傅姆啟妃服褕翟花釵前後擁護出就閤內位前南向立傅姆立於妃之左右宮人內侍分立於其後主昏者具朝服立於西階之下引進引皇太子出次立於大門之東西向左右侍禦如常儀儐者朝服進受命出立於門東西面曰敢請事引進跪啟訖皇太子曰某奉制親迎引進受命興承傳於儐者儐者入告引主昏者出迎皇太子於大門外之西東向贊禮唱鞠躬拜興拜興平身主昏者鞠躬拜興拜興平身皇太子答拜興拜興平身引進引皇太子入門而左儐者引主昏者入門而右執鴈者從入引進引皇太子陞東階進立於閤門戶前北向立主昏者陞自西階立於閤門外之西東向引進啟跪皇太子跪引進啟奠鴈執鴈者以鴈西向跪受皇太子皇太子搢圭受鴈以授主昏者主昏者搢笏跪受鴈興以授左右退立於西引進啟出圭俯伏興平身皇太子出圭俯伏興平身引進啟鞠躬拜興拜興平身皇太子鞠躬拜興拜興平身引進引皇太子降自東階出至次以伺主昏者不降送初皇太子入門妃母出於閤門外皇太子奠鴈位之西南向皇太子拜訖宮人傅姆導妃出立於母左主昏者進命之曰戒之戒之夙夜恪勤毋或違命母命之曰勉之勉之爾父有訓往承惟欽庶母申之曰恭聽父母之言宮人傅姆擎執導從妃出門司閨啟妃陞輿妃乘輿出中門司閨啟妃降輿乘車妃降輿乘厭翟車所司陳列鹵簿如式妃出內門至輅後皇太子出大門陞輅輅動東宮侍從官皆上馬從行如來皇太子車輅至東宮門外侍從官皆下馬入皇太子車輅至門內引進啟降輅乘輿皇太子降輅陞輿以入侍從官從至閤引進啟降輿皇太子降輿入俟於內殿門外之東西面

同牢儀注

前一日內使監設妃次於東宮內殿之西南向司閨設幄於內殿之正中設皇太子座於幄中之東西向設妃座於幄中之西與皇太子座相對設皇太子洗一於殿之東南司巾宮人一人位於洗南司盥宮人一人位於洗北皆西向設妃洗一於殿之北司巾宮人一人位於洗南司盥宮人一人位於洗北皆東向設酒案於幄之南正中陳酒樽於案上設四爵兩巹於酒樽之北【爵巹皆以今酒器代之】設食案二於酒樽之北其日晡后妃車輅將至內使監於內殿大次前設步障地衣至幄內伺妃輅入東宮門鹵簿分列於門內外傅姆及宮人皆下輦各擎執擁護入至內殿前司閨啟請降輅乘輿妃降輅陞輿宮人侍從如前儀至幄次前司閨啟請降輿妃降輿行執繖扇燭籠宮人布列前後傅姆導引妃入次整飾司閨引妃詣內殿門西東面內侍引皇太子揖妃以入皇太子先陞司閨導妃後陞入內殿內侍引皇太子就洗位內侍啟盥手宮人酌水皇太子盥手內侍奏帨手宮人以巾進皇太子帨手內侍啟請皇太子就座前西向立皇太子盥手時司閨啟請妃詣盥洗所司閨啟盥手宮人酌水妃盥手司閨啟帨手宮人進巾妃手司閨啟請妃就座前東向立內侍司閨各啟請皇太子及妃皆就座皇太子侍從立於幄東妃侍從立於幄西司饌宮人各舉食案進於皇太子及妃之前司饌以饌進皇太子及妃皆食訖司饌各徹饌司醖宮人取爵酒進供於皇太子及妃皇太子及妃皆飲訖司醖各徹虛爵司饌再以饌進皇太子及妃饌訖徹饌如前司醖再取爵酒以進皇太子及妃飲訖司醖徹爵如初皇太子及妃三饌訖司醖取巹酌酒以進皇太子及妃各受巹飲訖司醖徹虛巹內侍啟禮畢皇太子及妃皆興內侍及內使監官及宮人等導從皇太子入宮司閨及傅姆宮人等導從妃入宮內侍啟請皇太子更禮衣司閨啟請妃服常服皇太子從者餕妃之饌妃從者餕皇太子饌

妃朝見儀

其日妃夙興沐浴服褕翟首飾畢司閨啟請出閤宮人內侍等導從妃出至內宮門司閨啟請陞輅妃陞輅以出至內東門司閨啟請降輅內使及傅姆導引妃入宮障扇侍從如常至內殿階下內使監令入奏皇帝服通天冠絳紗袍卽禦座南向左右侍從如常司閨引妃入詣庭前北面立內贊贊拜興拜興妃拜興拜興司閨引妃自西階陞宮人奉棗栗同陞至禦座前宮人以棗栗進授妃妃受棗栗進奠於禦座前尙食進徹以東司閨引妃降自東階復位北面立內贊贊拜興拜興妃拜興拜興內贊贊禮畢司閨啟請妃至皇后殿傅姆宮人等導從如前至皇后所禦殿立於閤外尙宮奏皇后褘衣首飾卽南向座左右侍禦如常儀司閨引妃入詣殿庭位北面立內贊贊拜興拜興妃拜興拜興司閨引妃由西階陞宮人奉腶修以從至皇后禦座前北向立宮人奉腶修進授妃妃受腶修進供於皇後座前尙食進徹以東司閨引妃降復位內贊贊拜興拜興妃拜興拜興內贊贊禮畢傅姆導妃退皇帝皇后醴妃如宮中之儀

盥饋儀注

其日妃夙興沐浴服褕翟衣首飾司閨啟請出閤宮人內侍傅姆等導從妃出閤至內宮門外司閨啟乘車妃乘厭翟車以出至內東門司閨啟請降車內使及傅姆導引妃入宮障扇侍從如常儀至皇帝閤外候皇帝進膳司閨引妃入立於庭北面內贊贊拜興拜興妃拜興拜興司閨引妃陞自西階至禦座前尙食宮人以膳進授妃妃受膳進供於皇帝前司閨引妃降自西階復位內贊贊拜興拜興妃拜興拜興內贊唱禮畢司閨啟請至皇后殿傅姆宮人內侍等引妃詣皇后所禦殿立於閤外候皇後進膳司閨引妃入立於庭北面內贊贊拜興拜興妃拜興拜興司閨引妃由西階陞至皇后前尙食宮人以膳進授妃妃受膳進供於皇后前司閨引妃降自西階復位內贊贊拜興拜興妃拜興拜興內贊唱禮畢司閨引妃出閤皇帝皇后饗妃如朝見之儀

﹤史部﹐政書類﹐儀制之屬﹐明集禮﹐卷二十六﹥﹤史部﹐政書類﹐儀制之屬﹐明集禮﹐卷二十六﹥﹤史部﹐政書類﹐儀制之屬﹐明集禮﹐卷二十六﹥﹤史部﹐政書類﹐儀制之屬﹐明集禮﹐卷二十六﹥﹤史部﹐政書類﹐儀制之屬﹐明集禮﹐卷二十六﹥﹤史部﹐政書類﹐儀制之屬﹐明集禮﹐卷二十六﹥﹤史部﹐政書類﹐儀制之屬﹐明集禮﹐卷二十六﹥

明集禮卷二十六﹤史部﹐政書類﹐儀制之屬﹐明集禮﹥

欽定四庫全書

明集禮卷二十七

嘉禮十一

親王納妃

總序

親王納妃之禮自漢以上不著其儀漢髙後時始定諸王聘禮南齊武帝以昏禮奢貴敕諸王納妃依禮上棗栗腶修其餘衣物停省而其儀文不備唐皇子納妃則命親王主昏遣使納采問名納吉納徴請期皆稱某王亦行禮親王親迎妃至宮之明日朝見皇帝皇后宋皇子納夫人稱國夫人不行禮其納采問名納吉納徴請期皆皇帝臨軒遣使皇子將親迎皇帝臨軒醮戒夫人至宮之明日朝見皇帝皇后又明日行盥饋禮今擬國朝親王納妃皇帝禦奉天殿遣使納采問名旣卜吉後命使納吉請期又遣官奏告宗廟訖遣使備冊寶行禮親王將親迎皇帝臨軒醮戒王至妃第迎入宮行同牢禮明日妃朝見皇帝皇后又明日至皇帝皇后閤內行盥饋之儀今具歷代儀文以著於篇

冠服

唐親王納妃親迎服衮冕妃服花釵揄翟衣纁袡宋皇子納夫人親迎服九旒冕夫人服揄翟衣花釵首飾今擬國朝親王納妃服衮冕九章妃服翟衣冠九翚四鳯冠花釵九樹兩博鬢九鈿詳見冠服篇

車輅

唐制諸王納妃親迎乘象輅妃乘厭翟車宋皇子納夫人皇子乘象輅妃乘厭翟車今擬國朝諸王納妃親迎乘金輅妃乘厭翟車其詳見車輅篇



其制見拜篇

文

唐杞王妃文曰維建中二年十一月某日甲子皇帝使某官持節命某官竇兟第若干女爲王妃曰於戲禮以大昏崇繼嗣本人倫之教詩言淑女配君子系王化之綱蓋率人成風由內及外得不采配偶以固盤石本閨門以禦家邦詳求惟艱歷選玆久時乃之擇得於舊姻柔婉稟乎天和禮樂成於家法明章婦順防奉姆儀克茂鵲巢之規葉宣麟趾之美其祗膺嘉禮欽率內教淑愼厥心無替於後於戲可不愼哉

禮物

漢制諸王納妃黃金五十斤馬四疋魏諸王娶妃用絹百九十匹晉太康八年有司奏王侯昏禮纁束帛加璧乘馬齊武帝永明年中以昏禮奢貴敕諸王納妃用棗栗腶修加以香澤花粉北齊諸王聘禮納采問名納吉請期親迎皆用羔羊一口鴈一隻酒黍稷米麵各一斛納徴用三匹纁二匹束帛十匹大圭一虎皮二錦防六十匹絹二百匹羔羊一口羊四口犢二頭酒黍稷稻米麵各十斛從車百乘唐諸王納妃納采問名納吉請期親迎皆用鴈納徴用纁束帛大玉乘馬宋皇子納夫人其納財用函書一通纁羅五匹綾十匹押函馬二疋羊五十口酒五十瓶紅絹百匹花粉十函果十盤花十罩塗金銀勝二十合綃金生色繡衣十襲眞珠翠毛玉釵朶三副黃金器百兩銀器千兩衣著千匹錢五百千錦綺羅綾三百匹生帛綾絹六百匹今擬國朝親王納妃納采問名納吉請期親迎皆用鴈納徴用纁束帛大玉乘馬及其他禮物稱是

納采

唐親王納妃使者朝服乘犢車備儀仗至妃氏第立於大門外之西主昏者立於東階使者曰某公貺室某王某王敬由先典使某也請納采主昏者曰某之子憃愚又弗教某王命之某不敢辭主昏者出門再拜揖使者入陳鴈曰敢納采主昏者北面再拜使者奠鴈主昏者受鴈降自西階以出宋皇子納夫人使者奉制至夫人第曰某王之儷屬於懿淑愼之重之使某行采擇之禮主昏者曰臣某之子顓愚不足以備采擇恭承制命臣某不敢辭再拜受鴈儀與唐同今擬國朝諸王納妃皇帝禦奉天殿遣使執鴈納采其儀詳見儀注

問名

唐使者納采畢出立於廟門外之西主昏者降立於阼階下之東使者曰某旣受命將加諸卜敢請女爲誰氏主昏者曰某王有命且以備數而擇之某不敢辭主人再拜揖使者入使者授鴈主人還阼階上西向曰某第某女某氏出使者降出主昏者禮使者及儐以幣馬如前儀宋皇子納夫人使者納采訖復入曰某奉制問名主昏者再拜北面答曰臣某第防女某氏出其禮使者與唐同今擬國朝使者納采訖就問名其詳見問名儀注

納吉

唐親王納妃其日遣使至妃氏大門外贊禮者延入次謁者引使者出次立於大門外之西東面主昏者立於阼階下西面儐者進受命出請事使者曰某公有貺命加諸卜占曰某吉王使某也敢告儐者入告主昏者曰某之子弗教恐弗堪某王有吉某與在焉某不敢辭儐者出告其拜迎陞堂受鴈之儀並如納采其禮賔如問名之禮宋皇子納夫人禮同唐制今擬國朝親王納妃遣使納吉詳見納吉儀注

納徴

唐親王納徴之禮其日使者至妃氏大門外掌次者延入次謁者引使者出次立於大門外之西東面主昏者立於東階下西面儐者進受命出請事使者曰某公有嘉命貺室某王率由先典使某也以玉帛乘馬請納徴儐者入告主昏者曰某王順先典貺某重禮某敢不承命儐者出告使者奉玉帛牽馬者從入陳於庭使者與主昏者揖入使者曰敢納徴主人於阼階上北面再拜受束帛乘馬其禮使者皆如問名之儀宋皇子納夫人其納徴則命使者奉珪以匵及纁束帛詣夫人第曰官占云言嘉耦旣定制使某以儀物告成主昏者曰奉制賜臣以重禮臣某謹奉典制其受玉帛禮使者與唐同今擬國朝諸王納妃皇帝臨軒遣使奉纁玉帛至妃第行納徴禮其詳見儀注

請期

唐旣納徴使者執鴈詣妃氏第請期使者曰某公有賜旣申受命矣某王使某也請吉日主昏者曰旣前受命矣惟命是聽其受鴈及禮賔並如納吉之儀宋遣使請期其儀與唐同今擬國朝諸王納妃遣使執鴈至妃第請期如宋儀詳見儀注

奉

唐親王妃使者持節公服乘輅備儀仗奉及車輅冠服備物至妃氏第主昏者公服立於阼階使副奉入閤至於內寢階間南面持節者立於使者之東西面持案者又在其南女相者及傅姆引導妃服翟衣立北面使者稱有制妃再拜使者讀訖妃又再拜傅姆進受以退使者出主昏者拜送於門外女相者引妃入宋皇子納夫人遣使奉告至妃第曰奉制賜某國夫人告主昏者曰臣某謹奉制使者奉告箱入至寢門以告置於案女相者引夫人花釵翟衣出再拜受訖女相者引夫人入主昏者禮使者如唐儀今擬國朝諸王納妃皇帝臨軒命使者奉及翟衣花釵首飾車輅儀仗至妃第行禮其詳見儀注

親迎

唐親王親迎初昏服衮冕乘象輅備儀仗詣妃第曰以玆初昏某也將請承命儐者入告主昏者曰某固敬具以須主昏者出迎王入主昏者陞阼階西向立妃母出立於房戶外之西南面王陞西階北面跪奠鴈再拜降出主昏者不降送王拜訖姆導妃出父命之曰戒之敬之夙夜無違命母戒之於西階上施衿結戒之曰勉之敬之夙夜無違庶母及門內施鞶申之以父母之命曰敬恭聽宗父母之言夙夜無愆視諸衿鞶王出大門乘輅還妃鹵簿次從而行宋皇子親迎初昏服衮冕乘象輅備儀仗至妃第曰某奉制親迎敢不恭承主昏者曰某固恭具以須揖皇子入至寢戶前陳雁北面再拜而出主昏者不降送皇子拜訖姆導夫人出父母及庶母戒命皆如唐儀皇子先出夫人乘車以次行今擬國朝諸王納妃服衮冕乘輅至妃第親迎還宮其詳見親迎儀注

醮戒

唐親王納妃無皇帝臨軒醮戒之文宋皇子納夫人將親迎皇帝醮戒於所禦之殿皇帝南向坐皇子北面再拜訖陞立於西東向受飲食又北向再拜皇帝命之曰親迎惟古往帥以恭皇子曰臣謹奉制又再拜今擬國朝親王納妃將親迎皇帝臨軒醮戒其詳見儀注

同牢

唐制王妃至宮降車王揖妃以入及寢門又揖王導妃陞自西階入室卽席王盥南洗妃盥北洗王及妃皆卽席坐贊者授饌三飯訖王及妃皆興再拜受兩爵飲訖用巹飲如初王及妃又再拜徹饌王脫冕服於房妃從者受之妃脫服於室王從者受之王入燭出妃從者餕王之餘王從者餕妃之餘宋皇子納夫人同牢之禮皆與唐同今擬國朝諸王納妃就王宮寢殿行同牢之禮其詳見同牢儀注

妃朝見

唐王妃至宮之明日夙興沐浴著花釵揄翟衣至皇帝閤外伺皇帝陞禦座北面再拜訖奉笲棗栗陞自西階跪奠於禦座前尙食進徹司賔引妃降復位再拜訖尙儀承制降詣妃宣勅訖又再拜司賔引妃詣皇后所禦之殿立於閤外北面再拜訖奉笲腶修陞自西階進跪奠於皇後座前尙食進徹司賔引妃降復位再拜尙儀承令降詣妃宣令訖又再拜宋皇子納夫人至宮之明日朝皇帝皇后皇帝皇后醴夫人如宮中之儀今擬國朝王妃入宮明日朝見皇帝皇后其詳見儀注

盥饋

宋皇子夫人旣朝見之明日夙興沐浴服花釵翟衣至皇帝閤外候皇帝進膳北面再拜訖陞自西階奉膳進供於皇帝前降復位再拜又至皇后閤外候皇後進膳再拜進膳如前皇帝皇后饗夫人如宮中之儀今擬國朝王妃朝見之明日詣皇帝皇后行盥饋之禮其詳見儀注

納采儀注

前一日有司設使副次於妃氏大門之外設使副序立位於大門之東西向北上設主昏者序立位於大門內之西東向設香案於防上之正中設使副位於香案之東西向北上設主昏者受制位於香案之南北向設贊禮位於防下主昏者拜位之北東西相向設儐者二人位於贊禮之南東西相向設引使者二人位於防上南楹之左右東西相向其日使者奉制執鴈及禮物至妃氏第儀仗鼓吹分列於大門外之左右使者下馬引禮引入次執事者陳禮物於大門之外儐者引主昏者朝服序立於大門外之西東向引禮引使者出次立於大門外之東執鴈者立於其南皆西向儐者進受命出詣使者曰敢請事使者曰奉制某王之儷屬於懿淑使某行采擇之禮儐者入告主昏者曰臣某之子昧於閫儀不足以備采擇恭承制命臣某不敢辭儐者出告訖主昏者出迎使者於大門外儐者引主昏者揖使者先入立於西階之下引禮引使者入執鴈者後從陞自東階立於香案之東執鴈者立於其南執事者陳禮物於庭儐者引主昏者就拜位北向立定贊禮唱鞠躬拜興拜興平身主昏者鞠躬拜興拜興平身儐者引主昏者陞自西階至香案前使者稱有制儐者贊跪主昏者跪使者曰某奉制采擇執鴈者以鴈授使者使者受鴈以授主昏者主昏者跪受鴈興以授左右儐者引主昏者降自西階就拜位贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西使者降自東階出主昏者帥執事各收禮物

問名儀注

納采禮畢使者降立於中門外之東西面主昏者降立於西階下東向儐者進受命出詣使者前曰敢請事使者曰某旣受命將加諸卜筮奉制問名儐者入告主昏者曰制以臣某之子可以奉侍某王臣某不敢辭儐者出告訖入引主昏者出迎使者於中門之外儐者引主昏者揖使者主昏者入門而左使者入門而右執鴈者從入主昏者立於西階之下使者陞自東階至香案前西向立執鴈者立於其南皆西向儐者引主昏者就拜位贊禮唱鞠躬拜興拜興平身主昏者鞠躬拜興拜興平身儐者引主昏者陞自西階至香案前北面立使者稱有制儐者贊跪主昏者跪使者宣制曰奉制問名主昏者曰臣某第防女某氏出執鴈者以鴈進授使者使者受鴈以授主昏者主昏者跪受鴈興以授左右儐者引主昏者自西階降就拜位贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西主昏者帥執事各收禮物引禮引使者出至中門外儐者出請使者入行飲食之禮畢主昏者送於門外

納吉儀注

前一日有司於妃氏第陳設如納采之儀其日使者至妃氏大門外下馬引禮者延入次執事者陳禮物於大門之外儐者引主昏者朝服立於大門內之西東面引禮引使者出次立於大門外之東執鴈者立於其南儐者進受命出詣使者前曰敢請事使者曰卜筮協從使某告吉儐者入告主昏者曰臣某之子愚弗克堪占貺之吉臣與有幸臣謹奉典制儐者出告訖入引主昏者出迎於大門之外儐者引主昏者揖主昏者入門而左使者入門而右執鴈者從入主昏者立於西階之下引禮引使者陞自東階立於香案之東執鴈者立於其南執事者各陳禮物於庭儐者引主昏者就拜位北向立定贊禮唱鞠躬拜興拜興平身主昏者鞠躬拜興拜興平身儐者引主昏者陞自西階至香案前北向立使者稱有制儐者贊跪主昏者跪使者宣制曰奉制告吉執鴈者以鴈進授使者使者受鴈以授主昏者主昏者跪受鴈興以授左右儐者引主昏者降自西階就拜位贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西引禮引使者出至中門外儐者出請使者入行飲食之禮畢主昏者送於門外

納成儀注

前一日有司於妃氏第陳設如納采之儀其日使者承制奉纁玉帛至妃氏第儀仗分列於大門外之左右引禮引入次執事者陳禮物於大門外設玉帛案於正中儐者引主昏者立於大門內之西引禮引使者出次立於大門外之東儐者進受命出詣使者前曰敢請事使者曰某王之儷卜旣協吉制使某以儀物告成儐者入告主昏者曰奉制賜臣以重禮臣某謹奉典制儐者出告入引主昏者出迎於大門外儐者引主昏者揖使者入主昏者立於西階之下引禮引使者陞自東階立於香案前之東舉案者舉玉帛案由東階陞置於香案之南奉玉帛者立於使者之南稍後西向舉案者退立於西儐者引主昏者就拜位贊禮唱鞠躬拜興拜興平身主昏者鞠躬拜興拜興平身儐者引主昏者陞自西階至香案前使者稱有制儐者贊跪主昏者跪使者宣制曰奉制告成奉玉帛者詣案取玉帛進授使者使者受玉帛以授主昏者主昏者跪受玉帛興以授左右儐者引主昏者降自西階至拜位立定贊禮唱鞠躬拜興拜興平身主昏者鞠躬拜興拜興平身贊禮唱禮畢儐者引主昏者退立於西諸執事各收禮物引禮引使者出至中門外儐者出請使者入行飲食之禮畢主昏者送於門外

請期儀注

其儀與納吉同惟使者宣制某月某日防吉制使某告期主人答曰謹奉命

遣使奉儀注

其儀與皇太子納妃同

醮戒儀注

前期內使監設禦座於奉天殿如常儀侍儀司設親王次於奉天殿東耳房內設親王席位於奉天殿之西東向設司爵內使二人於席位之左右司饌內使二人於司爵之東皆相向設親王受醮戒位於禦座之南北向設親王拜位於丹陛上北向設王府官拜位於丹墀之兩旁重行北向設贊禮二人位於親王丹陛上拜位之北東西相向知班二人位於贊禮之南東西相向設文武百官侍立位於文武樓之北東西相向設引文武班舍人四人位於文武官之北東西相向設引文武班四人位於文武班之北稍後東西相向將軍二人位於殿上簾前東西相向將軍六人於奉天門之左右東西相向又將軍四人位於丹陛上之四隅東西相向又將軍六人位於奉天殿之左右東西相向鳴鞭四人於丹陛上北向儀鸞司光祿寺官對立位於奉天殿門之左右東西相向是日金吾衛陳設軍仗於午門外之東西旗仗於奉天門外之東西儀鸞司陳設儀仗於丹陛丹墀之東西和聲郎設樂於丹墀之南【備而不作】是日未明王府侍從官導從親王至次諸執事者各就位引進啟親王具衮冕服侍儀奏外辦禦用監奏請皇帝服通天冠絳紗袍禦輿以出侍儀侍從警蹕如常儀皇帝將出仗動陞禦座將軍捲簾鳴鞭司晨郎雞唱報時訖引進引親王衮冕由東陛陞至丹陛位北面立定贊禮唱鞠躬拜興拜興拜興拜興平身親王鞠躬拜興拜興拜興拜興平身贊禮唱鞠躬拜興拜興拜興拜興平身王府官鞠躬拜興拜興拜興拜興平身引進引親王由奉天殿東門入就席位東向立司爵內使斟酒以醆進授親王親王跪搢圭受醆祭酒少許以醆授內使內使跪受醆司饌內使以饌進授親王親王跪受饌以饌授內使內使跪受饌置於席興立於親王之左引進啟親王興引進啟就席坐飲食訖引進引親王立於禦座前北向引進啟跪親王跪皇帝命之曰往迎爾相承我宗事勗帥以敬親王曰臣某謹奉制防引進啟俯伏興親王俯伏興引進引親王由東門出至丹陛上拜位立定贊禮唱鞠躬拜興拜興拜興拜興平身親王鞠躬拜興拜興拜興拜興平身贊禮贊禮畢皇帝降座還宮引進引親王由東階降退出文武百官以次出

親迎儀注

前一日有司設親王次於妃氏大門之外南向又設王府官次於親王次之南東西相向設親王序立位於大門外之東西向又設親王奠鴈位於閤門外北向設主昏者立位於閤門外之西東向其日質明妃父具酒脯告於家廟親迎前三刻王府官具朝服陳鹵簿鼓吹於王府門外典儀啟請王具衮冕服王府官捧寶詣閤奉迎拱衛司進金輅於王府內王具冕服引進啟陞輿王乘輿以出侍禦導從如常儀至府門引進啟降輿乘輅王降輿陞輅輅動王府官以下皆從執鴈者奉鴈從其後王至妃氏大門外回轅南向鹵簿鼓吹分列於左右王府官皆下馬引進啟降輅乘輿王降輅陞輿侍從導引至次引進啟降輿王降輿入就次王府官各就次王將至主昏者設防宴女王旣入次宮人傅姆啟妃服褕翟花釵前後擁護出就閤內位前南向立傅姆立於妃之左右宮人內侍分立於其後主昏者具朝服陞自西階下引進引王出次立於大門之東西向左右侍禦如常儀儐者朝服進受命出立於門東西面曰敢請事引進跪啟王王曰某奉制親迎引進受命興傳於儐者儐者入告引主昏者出迎王於大門外之西東向儐者唱鞠躬拜興拜興平身主昏者鞠躬拜興拜興平身王答禮拜興拜興平身引進引王入門而左主昏者入門而右執鴈者從入引進引王陞東階進立於閤門戶前北向主昏者陞自西階立於閤門外之西東向引進啟跪王跪引進啟奠鴈執鴈者以鴈西向跪授王王搢圭受鴈以授主昏者主昏者搢笏跪受鴈興以授左右退立於西引進啟出圭俯伏興平身王出圭俯伏興平身引進啟鞠躬拜興拜興平身王鞠躬拜興拜興平身引進引王降自東階出至次以伺主昏者不降送初王入門妃母出立於門外王奠鴈位之西南向王拜訖宮人傅姆導妃出立於母左主昏者進命之曰戒之敬之夙夜恪勤毋或違命母命之曰勉之勉之爾父有訓往承惟欽庶母申之曰恭聽父母之言宮人傅姆擎執導從出門司閨啟妃陞輿出中門司閨啟妃降輿乘厭翟車所司陳列鹵簿如式妃將出引進啟請王陞輅輅動王府官皆上馬從行如來儀王車輅至王府門外侍從官皆下馬王車輅至門內引進啟降輅乘輿王降輅陞輿以入侍從官從至閤引進啟降輿王降輿入閤以伺

同牢儀注

前一日內使監設妃次於王府內殿之西南向司閨設幄於內殿之正中設王之座於幄中之東西向設妃座於幄中之西與王座相對設王洗一於殿之東司巾宮人一人位於洗南司盥宮人一人位於洗北皆西向設妃洗一於殿之北司巾宮人一人位於洗南司盥宮人一人位於洗北皆東向設酒案於幄之南正中陳酒樽於案上設四爵兩巹於酒樽之北【爵皆以今酒器代之】又設食案二於酒樽之北其日晡后妃車輅將至內使監於內殿大次前設步障地衣至幄內伺妃輅入王府門鹵簿分列於門內外傅姆及宮人皆下輦各擎執擁護入至內殿前司閨啟請降輅乘輿妃降輅陞輿宮人侍從如前儀至幄次前司閨啟請降輿妃降輿執繖扇燭籠宮人布列前後傅姆導引妃入次整飾司閨引妃出立於內殿西階之下東向內侍引王揖妃以入王先陞司閨導妃後陞入內殿內侍引王就洗位內侍啟沃手宮人酌水王盥手內侍奏帨手宮人以巾進王手內侍啟請王就座前西向立王盥手時司閨啟請妃至盥洗所司閨啟盥手宮人酌水妃盥手司閨啟帨於宮人以巾進妃帨手司閨啟請妃就座前東向立內侍司閨各啟請王及妃皆就座王侍從立於幄東妃侍從立於幄西司饌宮人舉食案進供於王及妃之前司饌以饌進王及妃皆食訖司饌各徹饌司醖宮人取爵酒進供於王妃王妃皆飲訖司醖各徹虛爵司饌再以饌進王妃各饌訖徹饌如前司醖再取爵酒以進王妃王妃各飲訖司醖徹爵如初王妃三饌訖司醖取巹酌酒以進王王受巹司醖取巹酌酒以進妃妃受巹各飲訖司醖徹虛巹內侍啟禮畢王及妃皆興內侍及內使監官宮人等導從王入宮司閨及傅姆宮人等導從妃入宮內侍啟請王更禮衣司閨啟請妃服常服王從者餕妃之饌妃從者餕王之饌

妃朝見儀注

其日妃夙興沐浴服揄翟首飾畢司閨啟請出閤宮人內侍等導從妃出閤至內宮門司閨啟請乘輿妃乘輿以出至內東門司閨啟請降輿內使及傅姆導引妃入宮障扇侍從如常至內殿階下內使監令入奏皇帝服通天冠絳紗袍卽禦座南向左右侍從如常司閨引妃入詣庭前北面立內贊贊拜興拜興妃拜興拜興司閨引妃自西階陞宮人奉棗栗同陞至禦座前宮人以棗栗進授妃妃受棗栗進奠於禦座前尙食進徹以東司閨引妃降自東階復位北面立內贊贊拜興拜興妃拜興拜興內贊贊禮畢司閨啟請妃至皇后殿傅姆宮人等導從如前至皇后所禦殿立於閤門之外尙宮奏皇后褘衣首飾卽南向座左右侍禦如常儀司閨引妃入詣殿庭位北面立內贊贊拜興拜興妃拜興拜興司閨引妃由西階陞宮人奉腶修以從至皇后禦座前北面立宮人奉腶修進授妃妃受腶修進供於皇後座前尙食進徹以東司閨引妃降復位內贊贊拜興拜興妃拜興拜興內贊贊禮畢傅姆導妃退皇帝皇后醴妃如宮中之儀

盥饋儀注

其日妃夙興沐浴服揄翟衣首飾司閨啟請出閤宮人內侍傅姆等導從妃出閤至內宮門外司閨啟乘輿妃乘輿以出至內東門司閨啟請降輿內使及傅姆導引妃入宮障扇侍從如常儀至皇帝閤外候皇帝進膳司閨引妃入立於庭北面內贊贊拜興拜興妃拜興拜興司閨引妃陞自西階至禦座前尙食宮人以膳進授妃妃受膳進供於皇帝前司閨引妃降自西階復位內贊贊拜興拜興妃拜興拜興內贊唱禮畢司閨啟請至皇后殿傅姆宮人內侍等引妃詣皇后所禦殿立於閤外候皇後進膳司閨引妃入立於庭北面內贊贊拜興拜興妃拜興拜興司閨引妃由西階陞至皇后前尙食宮人以膳進授妃妃受膳進供於皇后前司閨引妃降自西階復位內贊贊拜興拜興妃拜興拜興內贊唱禮畢司閨引妃出閤皇帝皇后饗妃如朝見之儀

謁廟儀注

儀見拜篇

﹤史部﹐政書類﹐儀制之屬﹐明集禮﹐卷二十七﹥﹤史部﹐政書類﹐儀制之屬﹐明集禮﹐卷二十七﹥﹤史部﹐政書類﹐儀制之屬﹐明集禮﹐卷二十七﹥﹤史部﹐政書類﹐儀制之屬﹐明集禮﹐卷二十七﹥

公主出降

總序

古者天子嫁女不自主昏以同姓諸侯主之故曰公主春秋莊公元年築王姬之館於外此天子嫁女而魯爲之主也秦代因之亦曰公主兩漢之制帝女稱公主帝姊妹爲長公主皆以列侯尙之魏武帝以金鄕公主適駙馬都尉何晏唐皇姑爲太長公主亦謂之長公主姊妹爲長公主女爲公主公主下嫁則以親王爲主昏凡尙主亦拜駙馬都尉其受聘禮皆於光順門外公主至夫家朝見舅姑行盥饋禮宋初公主下嫁選壻召見卽拜駙馬都尉賜玊帶襲衣謂之系親出降則賜甲第壻家行五禮皆令掌昏者於內東門納表壻至東華門親迎公主至壻家之明日謁見舅姑又明日行盥饋之禮今擬國朝公主下嫁令掌昏者於內東門行五禮至期壻服朝服詣東華門親迎公主至壻第之明日謁見舅姑又明日盥饋今具其儀以著於篇

冠服

漢公主冠服大手髻簪珥服純縹上下其長公主首服加步搖魏公主大手髻七鈿蔽髻簪珥長公主得加步揺其服以文繡齊公主大手髻繡衣裳黃綬長公主則紫綬唐公主出降服花釵揄翟衣纁袡宋公主出降首飾花九樹服揄翟今擬國朝公主出降服九翚四鳯冠揄翟衣其詳具拜篇

車輅印

並見拜篇

禮物

魏制公主嫁禮用絹一百九十匹晉用絹三百匹北魏南陽公主嫁蕭寶寅賜絹一千並給禮具宋公主聘其進財函書一纁五錦三五色綾羅十押函馬二羊百酒百紅綾絹二百花二十罩脂粉二百盝銀果六百臘面茶二百斤花餅二十事金銀勝百合銀錢二十千頭紅羅百匹金釵釧十雙金纒二副眞珠翠毛玊釵六頭眞珠琥珀玊水精瓔珞五項面花耳環百一十綴珠銷金盤金繡畫衣二十襲錦綺羅綾紗縠千匹塗金銀器二千兩生綾二千匹錢二千貫金合二重三百兩今擬國朝公主出降遣使奉及公主受其儀並見拜篇

納采問名

唐公主將出降以親王主昏於光順門外設次行五禮壻家遣使者奉鴈及禮物至光順門外所設次主昏者立於門內東階下使者曰朝恩貺室於某公之子某公有先人之禮使某也謹納采主昏者曰敢不敬從使者陳鴈主昏者受鴈訖使者出再奉鴈入主昏者還立阼階之上西面曰皇帝第某女封某公主使者陳鴈主昏者受鴈訖使者出主昏者禮使者於戶牖之間贈之篚幣及兩馬辭曰吾子爲事故至於寡人之室寡人有先皇之禮請禮從者禮畢使者還宋公主下降壻家具雁及禮物修表向闕再拜訖奉舉以行表在前禮物次之掌昏者在後入東華門至內東門掌昏者跪搢笏以納采表授內謁者進入訖掌昏者出次西向立又以問名表跪授內謁者進入諸捧輿者以次出今擬國朝公主下嫁壻家備禮物表文於家庭望闕再拜訖掌昏者奉舉至東華門次行納采問名禮余見儀注

納吉

唐公主出降壻家旣卜吉使者奉鴈至光順門次儐者出請事使者曰加諸卜占曰吉使某也納吉敢告主昏者曰某公有吉寡人與在焉寡人不敢辭使者陳鴈主昏者受鴈禮使者如問名之儀宋壻家具禮物用鴈修表陳於防事掌昏者公服省視訖置於防輿設香案於庭中掌昏者率壻向闕再拜訖奉舉以行至內東門外以納吉表跪授內謁者進入今擬國朝公主下降壻家旣卜吉備禮物表文陳於庭望闕再拜掌昏者奉至東華門次行納吉禮詳見納吉儀注

納徴

唐壻家旣納吉命使者奉纁束帛玊馬至光順門外次以纁束帛陳於幕上奉玊於幕東使者曰朝恩貺室於某公之子某公有先人之禮使某也以玊帛乘馬請納徴主昏者曰某公順先典貺以重禮寡人敢不承命餘如納吉之儀宋前一日壻家具玊幣禮物表文進納如納吉之儀今擬國朝公主出降壻家具纁玊馬表文及他禮物命掌昏者奉至東華門行納徴之禮詳見儀注

請期

唐壻家旣納徴命使者捧鴈至光順門外次曰朝恩有賜旣申受命某公使某請吉日主昏者曰寡人旣前受命惟命是聽使者曰某公命某聽命於王主昏者曰寡人固惟命是聽使者曰某公使某受命於王王不許某敢不告期曰某日余並如納徴之儀宋制前一日壻家具禮物用鴈修表進納其儀皆與納徴同今擬國朝公主下降壻家具禮物表文詣東華門請期詳見儀注

親迎

唐制壻將親迎壻父告廟醮子訖子再拜降出乘輅備儀仗詣主昏者第主昏者醴公主公主服花釵揄翟纁袡主昏者立東階壻入再拜奠鴈出姆導公主出主昏者戒之曰戒之敬之夙夜無違命主婦戒之曰勉之敬之夙夜無違壻乘輅先還第公主陞輅備鹵簿後行宋壻父告於禰廟訖醮子於防事命之曰往迎爾相以惠宗祏子再拜曰祗承嚴命又再拜出乘馬至東華門有司陳公鹵簿儀仗於門外公主陞厭翟車壻出次於內東門內陳鴈公主陞車壻再拜先還第今擬國朝公主下降壻將親迎壻父醮戒訖壻乘馬至東華門內行親迎之禮其禮詳見儀注

同牢

唐公主下降至壻家行同牢禮如親王之儀宋壻親迎回至本第下馬以候公主至公主降車贊者引壻揖公主入及寢門壻導公主陞階扇燭陳列贊者引公主入於室壻盥於南洗公主盥於北洗贊者設酒饌壻及公主卽座飲食遂薦饌再飯三飯畢壻及公主興皆再拜入今擬國朝公主下降至壻家行同牢禮詳見同牢儀注

見舅姑

唐公主出降之明日夙興沐浴著花釵服揄翟舅服公服西向坐姑著鈿釵禮衣南向坐公主陞自西階東面再拜跪進棗栗於舅前退北面再拜跪進腶修於姑前訖又再拜舅姑設醴公主席於姑席之西少北南向醴訖姑先降自西階公主降自東階宋公主夙興著花釵服揄翟以候見贊者設舅姑位於堂上舅位在東姑位在西舅姑俱服其服公主陞自西階詣舅位前再拜奉棗栗以進訖又再拜次奉腶修至姑位前又再拜舅姑醴公主如前儀今擬國朝公主出降之明日服揄翟花釵首飾以見舅姑其儀詳見儀注

盥饋

唐公主盥饋以少牢公主服其服如見禮盥饋舅姑訖舅姑設公主席於舅姑席東北南向以醴之宋公主盥饋之禮設舅姑位於堂上東西相向俱卽座女相者引公主陞自西階進詣舅姑之東贊者以饌進公主置於舅姑位前贊者加箸舅姑俱食畢公主各再拜設饗婦位於姑位之北少東西向女相者引公主立於座之西贊者舉饌置於位前加以箸公主卽座食畢再拜降階退今擬國朝公主旣見舅姑之明日行盥饋之禮詳見儀注

納采問名儀注

公主將出降奉制擇壻訖令某王或某官爲掌昏至期掌昏者先具納采時日奏聞訖前一日壻家設香案於正防南向設表案於香案之北設掌昏者立位於香案之東設壻父拜位於防下正中北向壻拜位於其後設贊禮二人位於壻父拜位之北東西相向設壻父進表位於香案之南北向設奉表執事位於進表案之西東向至日以表置於案陳鴈及他禮物於防設奉表防輿於大門之正中掌昏者服朝服省視訖立於香案之東引禮引壻父及壻服朝服就拜位北向立贊禮唱鞠躬拜興拜興拜興拜興平身壻父及壻皆鞠躬拜興拜興拜興拜興平身引禮引壻父陞自西階至香案前北向立引禮唱跪壻父跪贊禮唱跪壻亦跪引禮唱上香上香三上香壻父三上香訖引禮唱進表奉表執事詣案取納采表跪進於壻父之左壻父受表以授掌昏者掌昏者跪受表興復置於案執事者復詣案取問名表跪進於壻父之左壻父受表以進掌昏者掌昏者跪受表興復置於案引禮唱俯伏興平身贊禮唱俯伏興平身壻父及壻皆俯伏興平身引禮引壻父降自西階復位北向立贊禮唱鞠躬拜興拜興拜興拜興平身壻父及壻皆鞠躬拜興拜興拜興拜興平身贊禮唱禮畢引禮引壻父及壻退立於西掌昏者奉表先行執事者奉雁及他禮物以次行壻父及壻從其後至大門外以表置防輿中奉舉以行表在前禮物次之掌昏者乘馬行於後至東華門下馬及內東門外以表輿及禮物陳列如儀以伺引禮引掌昏者立於門之右內使監令出立於門之左掌昏者進詣內使前曰朝恩貺室於某公之子某公習先人之禮使臣某請納采執事者就防輿取納采表跪授掌昏者掌昏者搢笏跪受表以授內使內使跪受表興奉表進入於內殿執鴈及禮物者從入掌昏者退就次以伺內使將出掌昏者復立於內東門之西內使出掌昏者進詣內使前曰將加卜筮使臣某問名執事就案取問名表文跪授掌昏者掌昏者跪受表以進內使內使跪受表興奉表進入於內殿執雁及奉禮物者從入掌昏者立以候內使出曰有制贊禮唱跪掌昏者跪內使宣制曰皇帝第防女封某公主宣訖贊禮唱俯伏興平身掌昏者俯伏興平身贊禮引掌昏者入就次賜宴訖掌昏者還諸捧輿者以次出

納吉儀注

前一日壻家陳設香案及拜位一如納采之儀至日進表及禮物掌昏者進至內東門外旣至掌昏者進詣內使前曰加諸卜筮占曰從吉謹使臣某敢告執事者取表掌昏者進表皆如納采問名之儀

納徴儀注

前一日壻家陳設香案表案及拜位一如納吉之儀其日又設玊帛案於表案之南以表及玊帛置於案陳禮物於防事設表輿及玊帛輿於大門外之正中掌昏者服朝服省視訖立於香案之東引禮引壻父及壻各服公服就拜位立定贊禮唱鞠躬拜興拜興拜興拜興平身壻父及壻皆鞠躬拜興拜興拜興拜興平身引禮引壻父陞西階至香案前引禮唱跪壻父跪贊禮唱跪壻亦跪引禮唱搢笏上香上香三上香壻父搢笏三上香訖執事者詣案取表跪授壻父之左壻父受表跪進於掌昏者掌昏者跪受表興復置於案執事者復詣案取玊帛跪授壻父壻父受玊帛以進授於掌昏者掌昏者跪受玊帛興復置於案引禮唱俯伏興平身壻父俯伏興平身贊禮唱俯伏興平身壻俯伏興平身引禮引壻父降自西階就拜位立定贊禮唱鞠躬拜興拜興拜興拜興平身壻父及壻皆鞠躬拜興拜興拜興拜興平身贊禮唱禮畢引禮引壻父及壻退立於西掌昏者奉表執事者奉玊帛及禮物出壻父及壻送至大門外掌昏者以表及玊帛各置防輿中奉舉以行表輿在前玉帛次之禮物又次之掌昏者乘馬行其後至東華門下馬入內東門外以表輿及禮物陳列如儀引禮引掌昏者立於門之右內使出立於門之左掌昏者進詣內使前曰朝恩貺室於某公之子某公有先人之禮使臣某以束帛乘馬納徴執事者就防輿取表跪授掌昏者掌昏者搢笏跪受表以授內使內使跪受表興引禮唱俯伏興平身掌昏者俯伏興平身內使奉表進入於內殿執玉帛禮物者從入掌昏者退就次以伺內使出引掌昏者就次賜宴訖掌昏者還諸奉輿者以次出

請期儀注

儀與納吉同其辭曰某公命臣謹請吉日

親迎儀注

前一日內使監設壻次於內東門內又設皇帝皇后醴女位於內殿皆南向設公主受醴位於禦座之南北向其日壻服公服告廟曰國恩貺室於某【壻名】以某日親迎敢告子將行父醮於防曰往迎爾相承我宗事朂帥以敬先妣之事若則有常壻再拜降出乘馬備儀仗執鴈及禮物者後從至東華門下馬入至內東門內執鴈者及奉禮物者各陳禮物於庭壻將至內使延入次其日皇帝皇后醴女如宮中之儀禮部陳設公主鹵簿儀仗車輅鼓吹於內東門外內使監令奏請皇帝皇后卽禦座皇帝服通天冠絳紗袍皇后服首飾褘衣陞禦座左右侍從如常儀保姆內侍侍女等奉公主著花釵揄翟出閤就禦座前北向立傅姆二人立於公主之左右侍女侍立於公主之後傅姆贊拜興拜興拜興拜興公主拜興拜興拜興拜興皇帝戒之曰戒之敬之夙夜無違命皇后戒之曰勉之敬之夙夜無違公主受命訖保姆又贊拜興拜興拜興拜興公主拜興拜興拜興拜興保姆及侍女導引公主降階內命婦及宮人內侍送至內殿門外侍女請公主乘輿公主陞輿侍女執繖扇擁護至內東門侍女請降輿陞輅公主將陞輅內使引壻出次立於內東門內執事者執鴈立於後公主陞輅執鴈者以鴈跪授壻壻受鴈跪進於內使內使跪受鴈以授左右贊禮唱俯伏興拜興拜興平身壻俯伏興拜興拜興平身內使引壻先出乘馬還第公主鹵簿車輅後發內外命婦及宮人應送者乘輦後從如常儀

同牢儀注

公主至壻家行同牢之禮前一日壻家設公主次於寢室之外設幄於寢室正中設壻座於幄西東向設公主座於幄東西向設公主巾洗於寢室之北設壻巾洗於寢室之南設酒案於寢室南楹正中設酒樽於案上設四爵兩巹於酒樽之北【爵巹皆以今酒器代之】設食案二於酒案之北其日初昏公主車輅將至侍女於內門之內設步障至寢室公主至壻第鹵簿分列於大門之外傅姆及侍女皆下輦至大門內保姆請公主降車陞輿公主降車乘輿障以行幄侍女執繖扇遮護至寢室前保姆請降輿公主降輿保姆導引公主入次整飾贊者引壻禮迎至次前保姆侍女等引公主出次壻揖公主入寢門至階壻導公主陞階執扇者陳列於前後入室侍女引公主至北洗盥手壻從女沃之侍女引壻至南洗盥手公主從女沃之盥手訖司儀引公主壻各就座壻從者立於幄西公主從者立於幄東侍女各舉食案進供於壻及公主之前侍女各以饌進壻及公主進饌畢侍女徹饌以爵斟酒進於壻及公主飲畢侍女再以饌進壻及公主饌畢徹如前侍女再取爵酒以進壻及公主飲畢徹爵如初壻及公主三饌畢侍女取巹酌酒以進壻及公主各受巹飲畢侍女徹虛巹司儀請壻及公主皆興保姆及侍女導引壻及公主入閤更衣公主使者餕壻之餘壻從者餕公主之餘從者皆女人

公主見舅姑儀注

其日夙興公主著花釵服揄翟侍禦如常以見舅姑執事者設舅姑位於堂上東西相向舅位在東姑位在西舅服朝服姑服鈿釵禮衣各就位後東西相向立保姆引公主陞自東階至舅位前東向立司儀唱拜興拜興公主拜興拜興侍女奉棗栗進授公主公主受棗栗置於舅位前舅卽座執事者進徹以東保姆引公主退復位司儀唱拜興拜興公主拜興拜興保姆引公主詣姑位前西向立司儀唱拜興拜興公主拜興拜興侍女奉腶修進授公主公主受腶修置於姑座前姑卽座內執事者進徹以東保姆引公主退復位司儀唱拜興拜興公主拜興拜興司儀唱禮畢舅姑醴公主如後儀

醴婦儀注

公主見舅姑禮畢侍女設公主位於姑位之北少西東向保姆引公主立於其位之西侍女注酒於醆進授公主公主東面受醆置於案侍女奉饌置於公主位前公主卽座飲食訖司儀請降座公主降座司儀引入閤

盥饋儀注

公主見舅姑之明日行盥饋之禮其日設舅姑位於堂上舅位在東姑位在西又設公主位於姑位之北少西東向舅姑服其服各就座公主服花釵翟衣保姆侍女導從至舅姑所北面立司儀唱拜興拜興公主拜興拜興訖侍女以饌進授公主公主受饌進供於舅位前侍女再以饌進公主公主受饌進供於姑位前舅姑俱食畢公主退就位司儀唱拜興拜興公主拜興拜興訖保姆導引公主就座侍女奉饌供於公主前加以箸公主食畢保姆請公主興詣舅姑前司儀唱拜興拜興公主拜興拜興訖退入閤

饗丈夫婦人送者

主人饗丈夫送者主婦饗婦人送者皆如常儀﹤史部﹐政書類﹐儀制之屬﹐明集禮﹐卷二十七﹥﹤史部﹐政書類﹐儀制之屬﹐明集禮﹐卷二十七﹥﹤史部﹐政書類﹐儀制之屬﹐明集禮﹐卷二十七﹥

明集禮卷二十七

欽定四庫全書

明集禮卷二十八

嘉禮卷十二

品官昏禮

總序

周制昏禮下達凡公侯大夫士之昏娶皆行六禮漢平帝詔劉歆定公卿大夫博士郎吏家屬皆以禮娶迎立軺馬【立軺小車馬儷馬】後漢鄭眾定百官昏娶亦行六禮唐百官昏儀以三品以上五品以上六品以下爲降殺其日主人防賓客饗送者婦至之明日謁見舅姑又明日行盥饋之禮舅姑饗婦如常儀宋品官昏儀六禮皆與唐同其日主人饗送者姑饗婦人送者婦至之明日謁見祖禰又明日見舅姑行盥饋禮舅姑饗婦如唐儀今擬國朝品官昏儀先遣媒氏通書次遣使及媒氏行六禮婦至壻家主人宴饗送者明日謁見祖禰訖次見舅姑行盥饋之禮舅姑饗婦如家人之儀今具其儀以著於篇

冠服

儀禮大夫以上親迎冕服纁裳士親迎爵弁纁裳緇施【施以豉切緇施謂緣以緇】女純衣纁袡【袡汝占切緣也以纁緣其衣也】婦見舅姑則纚笄宵衣【纚所買切致髮纚也笄今簪也宵讀爲綃織之屬】唐品官娶婦皆用本職冕服一品衮冕二品鷩冕三品毳冕四品繡冕五品冕婦服花釵翟衣一品花釵九樹翟九等二品花釵八樹翟八等三品花釵七樹翟七等四品六樹六等五品五樹五等六品以下花釵大袖之服品官子娶婦三品以上有公爵者其嫡子昏聽假以四品冕服五品以下九品以上假以爵弁婦服花釵大袖女嫁亦同宋品官娶婦其服皆與唐同國朝品官昏禮各用本職朝服婦服花釵翟衣各隨夫之本品服其三品以上子婚假五品服五品以上子假七品服六品以下子假八品服女服同

車輅

儀禮士昏禮迎乘墨車婦車亦如之注墨車漆車也大夫乘棧車士昏禮而乘墨車攝盛也又曰士妻之車有裧【裧昌占切車裳帷也】後漢昏禮娶迎立軺馬【注見前】唐制三品以上乘革車四品五品木輅五品非京官職事者乘靑通幰犢車六品以下靑偏幰犢車從者公服乘車婦車各準其夫宋制與唐同今擬國朝品官昏禮壻乘馬婦乘轎子

禮物

周制昏禮下達五禮皆用雁納徴用纁束帛儷皮後漢鄭眾百官六禮辭禮物三十六種皆書之於檢纁【象天纁象地】羊【羊祥也羣而不黨】鴈【取隨陽】淸酒【降福】白酒【歡之由】粳米【養食】稷米【粢盛】蒲【眾多性柔】葦【柔之久】捲栢【屈捲附生】嘉禾【須綠】長命縷【縫衣裳】延壽膠【能合異類】漆【內外光好】五色繡【章采屈伸不窮】合歡鈴【聲音和諧】九子墨【長生子孫】金錢【和鳴不止】祿得香艸【爲吉祥】鳳凰【雌雄伉合】含利獸【廉而謙】鴛鴦【飛止須近鳴則相和】受福獸【體恭心慈】魚【處淵無射】鹿【祿也】烏【烏知反哺孝於父母】九子婦【有四徳】陽燧【成明安身】丹【五色之榮】靑【爲色首東方始】晉大夫昏禮用纁束帛加羊北齊聘禮一品至三品用三疋纁二疋束帛十疋璧【四品以下皆無璧】豹皮二【六品以下至九品並用鹿皮】錦防四十疋三品二十疋絹百四十疋四品百二十疋五品百疋羔羊一口羊二口犢二頭黍稷稻米麫各四斛四品以下各二斛唐制三品以上不得過絹三百疋四品五品不得過二百疋六品七品不得過一百疋八品以下不得過五十疋皆充所嫁女資裝等用宋三品以上四馬纁束帛四品以下兩馬五禮皆用鴈今擬國朝品官昏禮

樂

記云昏禮不作樂幽陰之義樂陽气也又云娶婦之家三日不舉樂思嗣親也唐太極元年唐紹表請士庶親迎廣奏音樂請禁之建中元年禮儀使顏眞卿奏昏禮主敬至於音樂切恐非禮請禁斷今擬國朝品官昏娶不用樂

納采問名

唐品官昏娶先使媒氏通書女氏許之乃致納采之禮用鴈前一日主昏者陳設賓次於大門外受其禮於廟無廟則於正寢其日賓公服至女氏第曰吾子有惠貺室某也某有先人之禮使某請納采主昏者對曰某之子憃愚又弗能教吾子命之某不敢辭賓出主昏者執事者徹雁【無雁聽用羊】賓旣出立於中門外復入陳雁請曰某旣受命將加諸卜敢請女爲誰氏主昏者曰吾子有命具以備數而擇之某不敢辭曰某第防女某氏出主人遂醴賓【醴賓以醴酒薦以脯醢略如一獻之禮】宋賓至女氏第曰某官以伉儷之重施於某官率修彛典使某謹納采主昏者曰某之子弗嫻於姆訓維是腶修棗栗之饋未知告防也某聽命於廟敢不拜嘉其納采之禮一如唐儀其問名之禮亦如唐儀今擬國朝品官昏娶遣賓用雁至女氏第行納采問名之禮詳見後儀

納吉

唐納吉用鴈如納采禮曰吾子有貺命某加諸卜占曰吉使某也敢告主昏者曰某之子不教惟恐不堪子占有吉我與在焉不敢辭宋納吉如納采之儀賓至女氏第曰某官承嘉命稽諸卜筮龜筮協從使某以告主昏者曰某官顧惠於好欲施徳於某未教之女而以卜吉告某不敢辭其受鴈醴賓皆如前儀今擬國朝品官昏娶旣卜吉遣賓用鴈至女氏第納吉詳見後儀

納徴

唐品官昏禮納徴用纁束帛纚皮賓至女第曰吾子有嘉命貺室某也某有先人之禮纚皮束帛使某也請納徴主昏者曰吾子順先典貺某重禮某不敢辭宋品官納成命賓奉函書纁束帛至女氏第曰某官以伉儷之重加惠某官某官率循彛典有不腆之幣以某將事敢請納成主昏者曰某官順彛典申之以備物某敢不重拜嘉賓入以函書授主昏者其儀與納吉同今擬國朝品官納徴用函書某物命賓至女氏第告成詳見後儀

請期

唐納徴之後用鴈請期曰吾子有賜某旣申受命矣惟是三族不虞【注云三族爲父昆弟已昆弟子昆弟虞度也不億度也】使某請吉日主昏者曰某敢不敬宋品官請期命賓用鴈至女氏第曰某官愼重嘉禮將卜諸近日使某請期主昏者曰謹奉命以從其受鴈禮賓皆與前同今擬國朝品官昏禮旣納徴遣賓用鴈至女氏第請期詳見後儀

親迎

唐品官昏禮必親迎初昏壻服至女氏第曰吾子命某以玆初昏使某將請成命主昏者曰某固敬具以需女花釵翟衣六品以下則花釵大袖入於房南向坐主昏者端迎壻於門外主昏者揖入執鴈者從之至房戶前北面奠鴈再拜訖降出以俟父母戒女訖姆及從者導引女出升車壻禦婦車授綏姆辭不受曰未教不足與爲禮壻乘車先還俟於門外婦車從其後宋品官昏禮必親迎有故聽以媒氏往迎其親迎之禮與唐制同壻乘馬女乘車今擬國朝品官昏禮壻公服乘馬行親迎之禮其詳見後儀

同牢

唐品官昏娶婦至門壻揖婦以入及寢門婦升自西階媵布奠於奧壻婦皆就席侍從設同牢饌卒食三酳用巹皆如前儀宋制初昏掌事者設巾洗於階設尊於室中實四爵兩巹於筐婦至贊者引婦北面立壻揖婦以入婦升階入於室壻盥於南婦盥於北設酒饌布席對坐壻婦皆卽坐侍從注酒授飲及婦飲訖遂薦饌三飲如初壻及婦再拜徹酒饌今擬國朝品官昏娶婦至門壻出揖婦同入至內室行同牢之禮詳見後儀

見舅姑

唐品官昏娶明日婦服花釵翟衣見舅姑舅席西向姑座南向婦座於姑座之西少北南向舅姑旣卽席再拜執棗栗奠於舅席舅撫之婦又再拜降階受腶修奠於姑席姑撫之婦再拜退就席立贊者酌醴及脯醢婦再拜就座飲食畢退入閤明日行盥饋之禮舅姑饗婦如前儀宋謁見舅姑之禮與唐同但舅西向坐姑東向坐設婦座於姑位之北少西東向而四品以下不行盥饋之儀今擬國朝品官昏禮婦至之明日謁見舅姑次謁祖禰明日行盥饋之禮姑饗婦及宴見親戚其詳見後儀

納采問名儀

凡品官昏娶或爲子聘婦皆使媒氏通書女氏許之擇日致納采之禮前一日主昏者設賓次於大門外陳設賓坐席於防事至日某官陳設防及他禮物於防及庭媒氏省視訖執事者舉禮物進賓及媒氏乘馬及步輦從其後質明主昏者具祝版告廟訖設香案燈燭於防之正中賓至女氏第媒氏入報贊者延賓入次執事者各陳禮物於大門之內主昏者公服出迎於大門外贊禮引出次主昏者揖入賓及媒氏陞自東階主昏者陞自西階至防賓立於防之左主昏者立於防之右媒氏立於賓之南執事者陳鴈及納采禮物於防上及庭中贊禮唱鞠躬拜興拜興平身賓及主人皆鞠躬拜興拜興平身賓詣主人曰某官以伉儷之重施於某某率循禮典謹使某納采主昏者曰某之子弗閒姆訓旣辱采擇敢不拜嘉主昏者揖賓就西向坐主昏者東向坐執事者徹鴈及收受禮物訖賔復入陳鴈及問名禮物於防賔興詣主昏者曰某官愼重昏禮將加卜筮請問名主昏者進曰某第防女某氏出或以紅羅或以銷金紙書女第行年幾【卽今之帖子】賓辭將降出主昏者曰吾子今以事至某之室請禮從者復就座遂行飲食之禮畢使者降自東階出主昏者送至大門外執事者各舉器物還

納吉儀

旣卜吉擇日先遣媒氏至女第告以某日納吉前一日主昏者設賓次如納采之儀至日賓及媒氏奉鴈及禮物至女氏第大門外媒氏先入告贊禮者延入次執事者陳鴈及禮物於門內主昏者出迎賓贊禮引賓出次主昏者揖賓同入賓陞東階主昏者陞西階至防東西相向立執事者陳鴈及禮物於防及庭中贊者唱鞠躬拜興拜興平身賓及主昏者皆鞠躬拜興拜興平身賓詣主昏者曰某承嘉命稽諸卜筮龜防協從使某告吉主昏者曰某未教之女旣以吉告其何敢辭主昏者揖賓就座主昏者之執事者徹鴈及禮物入主昏者燕饗使者如納采儀

納成儀

旣擇吉擇日備禮物命賓及媒氏至女氏第行納成禮先期媒氏以某日告前一日主昏者設賔次如常儀其日賓至女氏大門外媒氏先入告贊禮延賓入次執事者陳禮物於大門內置纁束帛於案主昏者出迎於大門外贊禮引賓出次主昏者揖賓入賓陞東階主昏者陞西階至防東西相向立執事者陳函書束帛及他禮物於防上及庭中贊禮唱鞠躬拜興拜興平身賓及主昏者皆鞠躬拜興拜興平身賓請主昏者曰某官以伉儷之重加惠某官率循禮典有不腆之幣敢請納徴主昏者曰某官貺某以重禮某敢不拜嘉執事者就案取圅書授賓賓以授主昏者主昏者受書以授執事者主昏者之從者以函書進授主昏者主昏者受以授賓賓受書以授左右訖主昏者揖就席主昏者之執事者各徹禮物其宴饗賓從皆如納吉之儀

請期儀

旣納徴擇日備禮物命媒氏及賓至女氏第請期其儀與納吉同

親迎儀【有故請以媒氏往迎】

前一日主昏者設次於大門外如常儀其日壻父公服告於禰廟【無廟者於防事東設神位】初昏壻具公服【無官者用假服】行親迎禮設壻父位於防之正中壻父卽座贊禮引壻陞自西階至父座前北面立贊禮唱鞠躬拜興拜興平身壻鞠躬拜興拜興平身進立於父位前父命之曰躬迎嘉偶釐爾內治壻進前曰敢不奉命退復位贊禮唱鞠躬拜興拜興平身媒氏導率壻出乘馬前行至女家其日女氏主昏者公服告廟訖設宴防親戚醴女如家人之儀壻至門外下馬媒氏入告贊禮引壻就次女從者請女盛服就寢門內南向坐女從者列於其後贊禮引壻出次主昏者出迎壻於大門之東西面主昏者揖壻入門而右壻入門而左執鴈者從壻之後至寢戶前北面立主昏者立於寢戶之東西向執雁者陳鴈於庭贊禮唱鞠躬拜興拜興平身壻鞠躬拜興拜興平身引禮引壻出就次主昏者不降送壻旣出女父母就正防南向坐保姆引女就父母座前北向立侍女從其後保姆唱拜興拜興拜興拜興女拜興拜興拜興拜興父命之曰往之爾家以順爲正無忘肅恭母命之曰必恭必戒毋違舅姑之命庶母申之曰爾忱聽於訓言毋作父母羞保姆及侍女導從女出門升車儀衞導前應送者乘輦從其後女車行壻先還第

同牢儀

女將至壻家執事設二座於寢室之內壻座在東婦座在西設壻洗一於室之東南婦洗一於室之西北設酒案一於室之東楹正中實四爵兩巹於酒尊之北【爵巹皆以常用酒器代之】設食案二於酒案之北初昏壻親迎先歸第以伺婦車至門保姆請婦下車贊禮引壻出迎於大門之內壻接婦同引入保姆侍女導從如常及寢門壻先陞階保姆導婦後陞入室壻盥於南洗婦從者執巾進水以沃之婦盥於北洗壻從者執巾進水以沃之盥畢從者請壻婦各就座執事者舉食案各置於壻婦之前司尊者注酒侍女以酒進於壻婦案上壻婦受醆飲訖侍女受虛醆司饌者進饌侍女以饌進供壻婦案上壻婦進饌訖侍女徹饌再飲再饌如初壻婦再飲畢侍女又徹饌乃以巹注酒各進於壻婦壻婦受巹各飲畢侍女徹虛巹贊者請壻婦皆興立於座南東西相向贊者唱拜興拜興壻婦皆拜興拜興侍從引壻婦入室易服壻從者餕婦之餘婦從者餕婿之餘

廟見儀

婦至之明日見於宗廟【無廟者於防事中設神位】設主昏者拜位於東階下北面壻拜位於其後主婦拜位於西階下婦拜位於其後諸親拜位各以序分立於主昏者主婦之後其日婦夙興沐浴盛服主昏者及主婦皆盛服贊者引主昏者就東階下位次引主婦就西階下位次引諸親與壻婦各就位立定贊禮唱拜興拜興平身主昏者以下皆拜興拜興平身贊禮引婦進詣庭中北面立引禮引主昏者升自東階詣神位前引禮唱跪主昏者跪引禮唱上香上香三上香司香奉香進於主昏者之左主昏者三上香訖引禮唱祭酒祭酒三祭酒司尊者以酒進於主昏者之左主昏者祭酒畢引禮唱讀祝讀訖引禮唱俯伏興平身主昏者俯伏興平身引禮引主昏者立於神位之西贊禮唱拜興拜興拜興拜興婦拜興拜興拜興拜興訖退復位引贊引主昏者降自東階就拜位贊禮唱鞠躬拜興拜興平身主昏者以下皆鞠躬拜興拜興平身贊禮唱禮畢主昏者以下皆退

見舅姑儀

婦旣謁廟次見舅姑其日執事者設舅姑位於堂上舅位在東姑位在西婦沐浴盛服立於堂下伺舅姑俱卽座贊禮引婦就拜位北向立贊禮唱拜興拜興拜興拜興婦拜興拜興拜興拜興保姆引婦升自西階至舅位前侍女奉棗栗【今或隨儀代以他禮物爲贄下同】進授於婦婦受棗栗置於舅位前執事進徹棗栗侍女奉腶修進授於婦婦受腶修置於姑位前執事者徹腶修訖保姆引婦退降自西階至庭下拜位立定贊禮唱拜興拜興拜興拜興婦拜興拜興拜興拜興贊禮唱禮畢保姆引婦退舅姑醴婦如家人之儀

盥饋儀

婦見舅姑之明日行盥饋之禮其日婦家備盛饌酒食至壻家婦從者設舅姑位於堂上舅位在東姑位在西設食案於堂上正中婦夙興沐浴盛服立於庭下伺舅姑俱卽座贊禮唱拜興拜興拜興拜興婦拜興拜興拜興拜興保姆引婦陞自西階立於舅位之南北向婦從者舉食案進供於舅姑位前訖執事者以饌授婦婦奉饌置於舅位前執事者加箸保姆引婦進立於姑位之南北向執事者以饌授婦婦受饌置於姑位前執事者加箸舅姑皆食畢婦從者徹饌保姆引婦降階就拜位贊禮唱拜興拜興拜興拜興婦拜興拜興拜興拜興舅姑饗婦如家人之儀

舅饗丈夫送者儀

其日質明主昏者命執事者設賓席於正防東西相向其席位從其賓之數設酒案於防之南楹設食案於酒案之北賓至掌次者引賓先就次主昏者出迎於大門之外引禮者引賓出次主昏者揖賓入賓陞東階主昏者升西階至防分東西相向立贊禮唱鞠躬拜興拜興平身賓主皆鞠躬拜興拜興平身主昏者揖賓各就座執事者舉食案進供於賓客主昏者之前進酒進饌如常儀防畢賓主俱興賓立於東階上西面主昏者立於西階上東面執事者奉幣以授主昏者主昏者以授賓賓受以授左右降自東階從者受幣以從賓出主昏者送於大門之外

姑饗婦人送者儀

其日主昏者之執事者設女賓次於中門之內設女賓席於後堂東西相向設女賓親黨位於女賓之南西向設主婦親黨位於主婦之南東向設酒案於堂之南楹設食案於酒案之北女賓至掌次者引女賓就中門內次主婦出迎於次外女贊引女賓出次主婦接女賓同入女賓升東階主婦升西階至防分東西相向立女贊唱拜興拜興拜興拜興女賓及主婦皆拜興拜興拜興拜興主婦請女賓各就位坐侍女舉食案進供於女賓主婦之前進酒進饌如常儀防畢女賓及主婦皆興執事者奉幣以授主婦主婦受幣以授女賓女賓受幣降自西階以授從者從者奉幣以從女賓出主婦送於門外﹤史部﹐政書類﹐儀制之屬﹐明集禮﹐卷二十八﹥﹤史部﹐政書類﹐儀制之屬﹐明集禮﹐卷二十八﹥﹤史部﹐政書類﹐儀制之屬﹐明集禮﹐卷二十八﹥﹤史部﹐政書類﹐儀制之屬﹐明集禮﹐卷二十八﹥庶人昏儀

總序

周禮媒氏掌萬民之判凡男女自成名以上皆書年月日名焉令男三十而娶女二十而嫁有故則二十三而嫁此庶人之昏禮也周末越王句踐欲蕃育庶民使男二十而娶女十七而嫁自後庶民子女十五六之後皆許嫁娶唐貞觀中詔庶民男女男年二十女年十五以上無室家者並仰州縣以禮聘娶其納采納幣皆遣賓行之宋庶人昏儀命媒氏行六禮壻盛服親迎有故則令媒氏往迎朱子家禮庶人昏儀男子年十六至三十女子年十四至二十並可昏娶先使媒氏通言次遣使納采納幣然後壻盛服親迎婦至交拜合巹主昏者禮賓明日婦見舅姑壻見婦之父母又明日婦行廟見禮今擬國朝庶民昏儀男年十六女年十四以上並聽昏娶先遣媒氏通言女氏許之次命媒氏納采納幣至期壻盛服親迎主昏者禮賓明日婦見祖禰畢次見舅姑壻往見婦之父母今具其儀以著於篇

冠服

儀禮壻親迎爵弁禮曰士妻始嫁襌【音單】黼於領上【畫黼於領】假盛飾耳唐制庶人昏聽假以絳公服其嫁女則花釵【以銀及金塗銀琉璃等飾】連裳靑質以靑衣革帶韈履【同裳色夫有官者則從其夫之品服】宋庶人昏假襆頭公服或皂衫衣折上巾婦服花釵大袖今擬國朝庶人昏娶壻服常服或假九品服婦服花釵大袖

禮物

周禮凡嫁女娶妻入幣純帛無過五兩唐制納采問名納吉請期親迎並用鴈無雁聽用羊以雉及雞鶩代納徵用三疋纁二疋束帛【束帛五兩兩五尋每端二丈兩兩合其捲因謂之疋】函書盛於箱宋制與唐同朱子家禮昏幣用色繒貧富隨宜少不過兩多不過十更用釵釧羊酒果實等物今擬國朝庶人昏娶

納采問名

唐庶人昏娶媒氏通書之後別致納采之禮其日備鴈及禮物命賓至女家曰吾子有命貺室於某使某謹納采主昏者曰某之子憃愚又弗教某弗敢辭其受鴈禮賓如六品以下儀其問名亦如之宋庶人昏娶使媒氏奉書及禮物至女氏第納采問名訖主昏者奉函書復命其儀與唐同今擬國朝庶人昏娶遣媒氏奉書及禮物至女家納采其詳見後儀

納幣【附請期】

唐庶人昏娶問名之後遣賓納吉然後以纁束帛行納徵之禮宋旣納吉遣媒氏執函書奉禮物至女家納成曰吾子旣修好於某使某請納成媒氏以函書授主昏者主昏者曰備物有嘉敢不重拜媒氏復致命曰某使某請吉日主昏者曰某固聽命媒氏曰請以某甲子主昏者曰敢不承命其受禮物禮賓如納采之儀今擬國朝庶人昏娶問名之後遣媒氏奉書及禮物行納幣之禮就請期

親迎

唐庶人昏娶壻盛服至女家親迎旣至主昏者迎壻入至寢門前壻北向立主昏者西向立壻奠雁訖再拜出就次以伺女父母戒女畢女升輿壻先還家女至壻迎於大門外揖入寢室行同牢之禮宋庶人昏娶其親迎之儀與唐同有故許令媒氏往迎今擬國朝庶人昏娶壻盛服親迎有故許令媒氏請迎詳見後儀

見祖禰

宋婦至之明日謁見祖禰主昏者立於東階下主婦立於西階下諸親及壻婦各以序分立於後贊者引婦進詣庭中北面再拜訖復位主昏者升階詣神位前上香祭酒祝曰某氏來婦敢以見祝訖降自西階復位主昏者以下皆再拜今擬國朝庶人昏娶婦至之明日謁見祖禰詳見後儀

見舅姑

唐婦至之明日謁見舅姑舅西向坐姑南向坐婦再拜進棗栗於舅前又再拜進腶修於姑前訖又再拜舅姑醴婦如常儀宋婦見舅姑之禮其日夙興婦盛服立於庭下舅西向坐姑東向坐婦就東階下再拜升階置棗栗於舅位前降階再拜次詣西階下再拜升階置腶修於姑位前降階又再拜舅姑醴婦如唐儀今擬國朝庶民昏娶婦至之明日謁見祖禰畢次見舅姑其詳見後儀

饗送者

宋娶婦之日女氏送者至壻家主昏者饗男子送者於外防主婦饗婦人送者於中堂東西相向再拜訖俱卽座具酒饌如常儀防訖主昏者奉幣於送者送者受幣降自東階出主昏者送於門外今擬國朝庶民昏娶送者至主昏者主婦行燕享之禮詳見後儀

壻見婦之父母

家禮娶婦之明日壻盛服往見婦之父母婦父迎送如客禮拜則跪而扶之入見婦母則婦母闔門左扉立於門內壻拜於門外皆用幣次見婦黨諸親婦家禮壻如常儀今擬國朝庶人昏娶之明日壻往見婦之父母其詳見後儀

納采

凡將娶婦先使媒氏往來通言候女氏許之然後納采夙興主昏者告於祠堂云某之子某年已長成未有伉儷已議娶某郡某之女今日納采不勝感愴【若宗子自昏則自告】媒氏奉書及禮物往女家至大門外主昏者出迎媒氏媒氏入門而右主昏者入門而左升堂東西相向立執事者陳禮物於堂上及庭中媒氏進詣主昏者曰吾子有惠貺室於某某親某有先人之禮使某請納采主昏者對曰某之子憃愚又弗能教吾子命之某不敢辭從者以書進授媒氏媒氏奉書以授主昏者主昏者受書以授左右訖延媒氏就次執事者各徹禮物主昏者遂奉書告於祠堂訖出迎媒氏升堂從者以復書進授主昏者主昏者受書以授媒氏媒氏受書以授執事訖請退主人請媒氏以酒饌請從者於別室皆酬以幣使者復命壻家壻家復告祠堂

納幣請期【古有問名納吉朱子家禮止從納采納幣以從簡便】

其日壻氏主昏者備書及禮物於庭媒氏省視訖遂奉書及禮物至女家主昏者出迎媒氏入門而右主昏者入門而左升堂東西相向立從者陳禮物於堂上及庭中媒氏進詣主昏者前曰吾子旣修好於某某使某請納成主昏者曰備物有加敢不重拜從者以函書授媒氏媒氏受書以授主昏者主昏者受書以授左右訖左右以復書進授主昏者主昏者受書以授媒氏媒氏復致命曰某使某請吉日主昏者曰某固聽命媒氏曰請以某甲子主昏者曰敢不承命媒氏請退主昏者畱媒氏宴饗如納采之儀

親迎【有故聽以媒氏往迎】

前期一日女氏使人張陳其壻之寢室【俗謂之鋪房】其日質明壻父盛服以祝告廟訖父坐於正防中間南向子盛服【品官子孫假九品服余並皁衫折上巾】立於父位之西少南東向贊禮唱鞠躬拜興拜興平身壻鞠躬拜興拜興平身執事者以醆注酒授壻壻祭酒少許訖啐酒以醆授從者訖興平身進立於父位前父命之曰釐爾內治往求爾匹壻進曰敢不奉命贊禮唱鞠躬拜興拜興平身壻鞠躬拜興拜興平身訖降出乘馬以二燭前導至女家司賓延入次是日女父母請親戚宴女如家人之儀壻至女家主昏者以祝告於祠堂曰某之第防女將以今日歸於某不勝感愴告祝訖出迎壻於中門之外揖壻入主昏者升西階西面壻升東階進當寢戶之前北面執鴈者陳鴈於階庭【無鴈以他物代】壻曰某受命於父以玆嘉禮恭聽成命主昏者曰某固願從命贊禮唱鞠躬拜興拜興平身壻鞠躬拜興拜興平身贊禮引壻降階出至次以伺主昏者不降送壻旣出就次女父母盛服南向立侍女導從女至堂上詣父母前北面立贊者唱拜興拜興拜興拜興父戒之曰往之爾家無忘肅恭母戒之曰夙夜以思無有違命諸母申之曰無違爾父母之訓贊者又唱拜興拜興拜興拜興女拜興拜興拜興拜興訖侍女導從出門升輿二燭導行壻先乘馬還俟於門外婦至門外贊者請降輿婦降輿入門北面立壻出至中門外南面揖婦同入室婦從者布壻席於室東壻從者布婦席於室西贊者引壻婦至席所東西相向立贊者唱拜興拜興壻婦皆拜興拜興壻揖婦就坐婦從者舉食案置於壻前壻從者舉食案置於婦前婦從者斟酒進供於壻壻授醆飲酒壻從者斟酒進供於婦婦授醆飲酒畢從者以饌進再飲再饌畢婦從者以巹斟酒進授壻壻受巹壻從者以巹斟酒進授婦婦受巹同飲畢壻婦皆興入寢室壻脫服婦從者受之婦脫服壻從者受之壻從者餕婦之餘婦從者餕壻之餘主昏者禮男送者於外防主母禮女送者於中堂各如其儀

見舅姑

婦至之明日謁見舅姑其日婦夙興盛服立於堂下舅姑坐於堂上東西相向舅位在東姑位在西置卓子於舅姑之前家人男女少於舅姑者立於兩序侍女引婦立於東階下贊禮唱拜興拜興拜興拜興婦拜興拜興拜興拜興侍女引婦升西階至舅位前侍女以防幣進授於婦婦受贄幣奠於卓子上舅撫之侍女引婦降階北面立贊禮唱拜興拜興拜興拜興婦拜興拜興拜興拜興侍女引婦就西階下立贊禮唱拜興拜興拜興拜興婦拜興拜興拜興拜興侍女引婦升西階至姑位前侍女以贄幣進授於婦婦受贄幣進奠於卓子上姑撫之侍女引婦降西階下立定贊禮唱拜興拜興拜興拜興婦拜興拜興拜興拜興贊禮唱禮畢舅姑醴婦如家人之儀

見祖禰【古者三月而廟見朱子家禮以其太逺攺用三日】

婦至之明日見於祖禰【無廟者設神位於防事中】設主昏者拜位於東階下北面壻拜位於其後主婦拜位於西階下婦拜位於其後親屬拜位各以序分立於主昏者主婦之後其日婦夙興沐浴盛服主昏者主婦皆盛服贊禮引主昏者就東階下位次引主婦就西階下位次引諸親與壻婦各就位立定贊禮唱拜興拜興平身主昏者以下皆拜興拜興平身贊禮引婦進詣庭中北面立引禮引主昏者升自東階詣神位前引禮唱跪主昏者跪引禮唱上香上香三上香司香者奉香進於主昏者之左主昏者三上香訖引禮唱祭酒祭酒三祭酒司尊者以酒進於主昏者之左主昏者祭酒畢引禮唱讀祝讀訖引禮唱俯伏興平身引禮引主昏者立於神位之西贊禮唱拜興拜興拜興拜興婦拜興拜興拜興拜興訖退復位引禮引主昏者降自東階就拜位贊禮唱鞠躬拜興拜興平身主昏者以下皆鞠躬拜興拜興平身贊禮唱禮畢主昏者以下皆退

壻見婦之父母

婦至之明日壻盛服往見婦之父母至大門外立伺贊禮者先入告婦父出迎於大門外揖壻入從者執幣從其後婦父升自西階壻升自東階至防東西相向婦父在西壻在東贊禮唱鞠躬拜興拜興拜興拜興平身壻鞠躬拜興拜興拜興拜興平身婦父扶壻興從者以幣進授壻壻受幣進於婦父婦父受幣以授左右贊禮引壻入至後堂門外少伺從者執幣以從婦母盛服出後堂南向立贊禮引壻入堂前楹北向立贊禮唱鞠躬拜興拜興拜興拜興平身壻鞠躬拜興拜興拜興拜興平身婦母答拜訖從者以幣授壻壻受幣進授婦母之左右訖贊禮引壻出次見婦黨諸親皆如賓客相見之禮婦家設酒饌禮壻各隨貧富之儀

饗送者

其禮如品官饗送者之儀

﹤史部﹐政書類﹐儀制之屬﹐明集禮﹐卷二十八﹥﹤史部﹐政書類﹐儀制之屬﹐明集禮﹐卷二十八﹥﹤史部﹐政書類﹐儀制之屬﹐明集禮﹐卷二十八﹥

明集禮卷二十八﹤史部﹐政書類﹐儀制之屬﹐明集禮﹥

欽定四庫全書

眀集禮卷二十九

嘉禮十三

鄕飲酒禮

總敍

鄕飲酒之禮夏殷之世無所考周制五禮之目是爲嘉禮之一凡禮之所紀冠婚喪祭皆自士以上乃得行之而鄕飲酒之禮達於庶民因其聚防之際與之揖讓升降使知尙賢尊長而興敬讓之道焉考之經傳其說有三鄕大夫三年大比獻賢者能者於其君以賔禮禮之而與之飲酒一也黨正國索鬼神而祭祀則以禮屬民飲酒而正齒位二也州長春秋習射於序先行鄕飲酒禮三也夫用之州黨而亦謂之鄕者先儒以爲州黨鄕之屬也或鄕大夫入而觀禮或鄕大夫居此黨內故亦以名之也其正齒位之說見於周官者一命齒於鄕裏再命齒於父族三命而不齒見於禮記者六十者坐五十者立侍六十者三豆七十者四豆八十者五豆九十者六豆而儀禮鄕飲酒之篇不著其文故先儒以爲今之存者乃鄕大夫之事而黨正之禮亡矣漢制郡國十月行鄕飲酒禮蓋用正齒位之說魏晉以下間或行之其詳不可得而聞李唐兼采二說賓興賢能則以刺史或上佐爲主其制皆仿於古而小損之有主賓介而無僎其樂則歌笙間合各一作而不備正齒位則行於冬季主用縣令復降殺其禮無謀賓戒賓不設折俎易脯醢爲葅醢其作樂如上趙宋淳化三年詔有司講其禮命學士蘇易簡仿古樂章作鹿鳴南陔嘉魚崇丘關雎鵲巢之詩凡三十四章後不果行政和中有司奏參酌古制於州軍貢士之月以禮飲酒用知州軍事或本州佐官爲主提舉學事司所在則提舉爲主上舎生當貢者與州之羣老爲眾賓其登降之節與舉酒作樂器用之類並參照辟雍宴貢士之儀紹興十三年禮部奏修定儀制頒下郡國於科舉之歲行於學校是日賓主先舎菜於先聖先師然後行禮並不作樂蓋本用賓賢之說而已仕未仕者以齒序位於兩廊則亦兼取黨正之文至其登降之容獻酬之節較之於唐尢簡略焉十七年左迪功郎陳介言乞定郡國所行鄕飲歲數乃命諸州三歲科舉之年行之其願每歲一行者亦從其便二十六年又命願行於里社者聽官不得預其可考者如此國朝受命戡定海內卽詔有司稽古考文定爲一代之制於是取儀禮及唐宋所行參酌損益爲鄕飲酒禮又采周官屬民讀法之防於行禮之中一人升讀律令縣邑則歲一行之學校里社則季一行之裏中蓋本於正齒位之說而賓興賢能春秋習射亦可通用焉

賓主介僎

儀禮主就先生而謀賓介注曰主謂諸侯之鄕大夫也先生鄕中之致仕者介處士之賢者諸公大夫入而觀禮者爲僎【諸公者大國有孤四命謂之公】

唐禮鄕飲酒之禮刺史爲主先召鄕之致仕而有徳者謀之賢者爲賓其次爲介又其次爲眾賓與之行禮而賓興之正齒位每年季冬行事縣令爲主鄕之老人六十以上有徳行者一人爲賓次一人爲介又其次爲三賓又其次爲眾賓

宋禮主州以郡守縣以縣令賓擇鄕裏寄居年徳髙及致仕者爲之僎州以通判縣以丞或簿爲之介以次長爲之三賓以賓之次者爲之司正以眾所推服者爲之相及贊以士之熟於禮者爲之

今擬見儀注

戒賓介

儀禮主戒賓賓拜辱主答拜乃請賓賓禮辭許主再拜賓答拜主退賓拜辱戒介亦如之

唐禮同儀禮

宋禮省今擬省

設席位次

儀禮乃席賓主介眾賓之席皆不屬焉注曰賓席牖前南面主席阼階上西面介席西階上東面席眾賓於賓席之西不屬者不相續也皆獨坐明其徳各特也又曰立者東面北上若有北面者則東上主之贊者西面北上唐禮其日質明設賓席於楹間近北南向設主席於阼階上西向設介席於西階上東向設眾賓席三於賓席之西各南向皆不屬又設堂下眾賓席於西階西南肆北上設贊者位於東階東西向北上正齒位同

宋禮主位於東南賓位於西北僎位於東北介位於西南三賓位於賓主介僎之後設郡寮之位東西相向其餘仕與未仕者皆以齒序位於兩廊又設席於堂下凡鄕之仕與未仕者以齒序位又設主賓介僎三賓之次於庠序之鄕

今擬見後儀注

陳器

儀禮尊兩壺於房戶間斯禁有酒在西設篚於禁南東肆加二勺於兩壺【禁承尊之器也名禁者因爲酒戒也斯禁禁切地無足者酒新水也篚承爵觶之篚也】設洗於阼階東南南北以堂深【謂如堂深二丈則洗去堂下亦二丈】東西當東榮【榮屋翼也】水在洗西南肆

唐禮設兩壺於賓席之東少北酒在西加勺羃置篚於壺南東肆實以爵觶正齒位同

宋禮先一日設尊罍爵洗各如奠謁先聖之儀

今擬見後儀注

舎菜

儀禮唐無之

宋禮其日質明主率賓介以下先舎菜於先聖先師今擬賓興賢能飲酒則先一日行舍菜禮正齒位不用

立班

儀禮無文

唐禮賓介及眾賓至立於防事大門之外東面北上執事者皆就位

宋禮賓主以下各就次候鳴鼔相者引賓介以下序立於庠門之外北面東上

今擬參酌別定立班之儀

迎賓

儀禮主一相迎於門外再拜賓賓答拜拜介介答拜揖眾賓主人揖先入賓厭介入門左介厭眾賓皆入門左北上【厭一渉切推手曰揖引手曰厭】

唐禮主迎賓於門外之左西面拜賓賓答拜又西南面拜介介答拜又西南面揖眾賓眾賓報揖主又揖賓賓報揖主乃先入門而右西面賓入門而左東面介及眾賓序入立於賓西南眾賓非三賓者皆北面東上【凡賓主揖拜周旋皆有贊相】正齒位云眾賓立於三賓之後餘同

宋禮相者引主出【僎從】至於庠門外速賓及介主立於門左西向賓介進立於門右東向贊者進立於中唱曰主拜賓介以下皆答拜主揖賓介以下皆報揖主先入門右【僎從】賓揖介亦入門左介揖眾賓皆入門左贊先之相次之

今擬見儀注

序賓

儀禮主與賓三揖【將曲揖當階揖當碑揖】至於階三讓主升賓升主阼階上當楣北面再拜賓西階上當楣北面答拜唐禮主將進揖當階揖賓皆報揖至階主曰請吾子升賓曰某敢辭主曰固請吾子升賓曰某敢固辭主曰終請吾子升賓曰某敢終辭主升自阼階賓升自西階當楣北面立

宋禮主與賓三揖皆贊者唱之至堂下升階三讓主先升阼階【僎從】立下賓趨升西階【介從】三賓亦升自西階並立楣下各南向司正亦升西階立於西階之上東向【教授升自東廡立於東階西向郡僚分立兩廡】眾賓東西相向立於堂下贊者唱曰賓主以下皆再拜

今擬見儀注

獻賓

儀禮主坐取爵於篚降盥洗【已盥然後洗爵】升實爵賓之席前西面獻賓賓西階上拜主少退賓受爵以復位主阼階上拜送爵賓少退薦脯醢賓升席自西方乃設折俎主於阼階上立賓坐左執爵祭脯醢奠爵於薦西興右手取肺郤左手執本坐弗繚右絕末以祭尙左手嚌之興加於俎坐捝手遂祭酒興席末坐啐酒降席坐奠爵拜告防執爵興主阼階上答拜賓西階上北面坐卒爵興唐禮無盥洗餘同

宋禮主詣罍洗所洗觶至酒尊所酌酒實觶授執事者至賓席前西北向立執事者分立【直觶者立主人之左直脯醢者立主之右】次引賓自西階趨就席主跪左執觶飲賓賓拜跪受爵飲釂主答拜執事者薦脯醢賓受訖主退就席立僎亦就席立

今擬見後儀注

賓酢主

儀禮賓降洗實爵酢主皆如主獻賓之儀主卒爵坐奠爵於序端【序端東序之端也東西墻謂之序】

唐禮同

宋禮無

今擬見儀注

主酬賓

儀禮主實觶阼階上北面坐祭遂飲卒觶興降洗實觶賓之席前北面賓西階上拜主少退卒拜進坐奠觶於薦西賓坐取觶北面坐奠觶於薦東【酬酒不舉】主揖降賓降立於階西【主人將與介爲禮賓謙不敢居堂上】

唐禮同

宋禮無

今擬省

主獻介

儀禮主以介揖讓升拜如賓禮主乃坐取爵於東序端降洗實爵介之席前西南面獻介介西階上北面拜主少退介進北面受爵復位主介右北面拜送爵介少退主立於西階東薦脯醢介升席自北方設折俎祭如賓禮不嚌肺不啐酒不告旨自南方降席坐卒爵興唐禮不降洗餘同正齒位無折俎餘同

宋禮無之

今擬見後儀注

獻三賓

儀禮主西南面三拜眾賓眾賓皆答一拜主揖升坐取爵於西楹下降洗升實爵於西階上獻眾賓眾賓之長升拜受者三人主拜送坐祭立飲以爵授主降復位每一人獻則薦諸其席

唐禮同

宋禮無之

今擬見儀注

獻眾賓

儀禮眾賓獻則不拜受爵坐祭立飲眾賓徧有脯醢主以爵降奠於篚

唐禮主實爵進於西階上南面獻堂下眾賓餘同宋禮無之

今擬見儀注

升位

儀禮揖讓升賓賔厭介升介厭眾賓升眾賓序升卽席唐禮同

宋禮無

今擬自席末升位見儀注

僎入

儀禮賓若有僎者諸公大夫則旣一人舉觶乃入主降階賓介及眾賓皆降主迎於門內揖讓升公升如賓禮大夫則如介禮席於賓東主獻薦脯醢設折俎皆如賓禮唐禮無之

宋禮有僎而與儀禮不同

今擬特存此條以待致仕而有徳行者

樂賓

儀禮工歌鹿鳴四牡皇皇者華卒歌笙入堂下磬南北面立樂南陔白華華黍乃間歌魚麗笙由庚歌南有嘉魚笙崇丘歌南山有臺笙由儀乃合樂周南關雎葛覃捲耳召南鵲巢采蘩采蘋

唐禮工歌鹿鳴卒歌笙入立於堂下北面奏南陔訖乃間歌南有嘉魚笙崇丘乃合樂周南關雎召南鵲巢樂無工人則闕毋得奏不雅之曲

宋禮無之

今擬省

司正揚觶

儀禮主降階作相爲司正主升復席司正洗觶升自西階實觶降自西階階間北面坐奠觶退共少立坐取觶不祭遂飲執觶興盥洗北面坐奠觶於其所退立於觶南

唐禮同

宋禮贊者唱曰賓主以下皆執笏次引司正出位贊者曰請司正揚觶次引司正取觶詣洗所洗畢至席前跪而揚觶訖贊者曰請司正致詞司正乃言曰古者於旅也語於是道古【云云】訖司正復位賓主以下復位今擬見儀注

旅酬

儀禮賓坐取俎西之觶【先一人舉觶奠於俎西】阼階上北面酬主主降席立於賓東賓坐奠觶遂拜執觶興主答拜不祭立飲不洗實觶授主主西階上酬介如賓酬主之禮介酬眾賓拜興飲皆如上儀卒受者以觶降坐奠於篚唐禮同

宋禮主獻賓之後卽賓酬主主酬介介酬眾賓

今擬特省此條以從簡便

讀律

儀禮唐宋皆無之

今擬新增

無算爵

儀禮眾賔皆降說屨揖讓如初升坐乃羞【注曰朐胾醢也】無算爵無算樂

唐禮同正齒位無羞

宋禮賓主以下皆坐酒二行訖

今擬見儀注

賓出

儀禮賓出奏陔【注云陔陔夏也】主送於門外再拜

唐禮同

宋禮相者引主先興復至阼階楣下立【僎從】賓介復至西階楣下立三賓亦復至西階並南向【教授復立東階西向司正復立西階東向郡寮復立兩廡】眾賓堂下東西相向主再拜賓介以下皆再拜訖賓介與眾賓先自西趨出主少立自東出賓立庠門外之右東向北上主立於門外之左西向【僎從】皆再拜逡巡而退

今擬見儀注

縣邑飲酒讀律儀注

立賓主介僎

每冬季行事縣令爲主以鄕之老人年六十以上有徳行者一人爲賓其次一人爲介又其次爲三賓又其次爲眾賓鄕人嘗爲大夫士而致仕者或寄居之士大夫年徳可尊禮者一人爲僎【如無則以縣丞主簿爲之無則闕】以眾所推服者一人爲司正贊禮一人及贊引者皆擇士之容貌詳緩習禮儀者之【賓主各有贊引】讀律一人使能者

陳席設位次【席謂坐席位謂立位次謂更衣服之所】

設賓席於堂北兩楹之間少西南靣【冠禮醮於客位今世亦指此處爲客位】主席於阼階上西面【在東楹之東少北】介席於西階上東面【在西楹之西少北】僎席於賓東南面【謂兩楹之間少東世俗謂此處爲主位】三賓席於賓西南面【與賓共爲一列】皆專席不屬眾賓六十以上者席於西序東面北上【堂東西墻謂之序】若賓多則又設席於西階上北面東上僚佐席於東序西面北上【僚佐謂縣丞以下若丞爲僎則主簿典史居此】

設眾賓五十以下者位於堂下西階之西當序東面北上若賓多則又設位於西階之南北面東上【凡立位皆設席而不坐至無算爵乃坐】司正及讀律者位於堂下阼階之南北面西上【按儀禮司正位於兩階之間北面而脯醢薦於其位今薦脯醢皆設卓案與古異故攺位於此】設主之贊者位於阼階之東西面北上【禮主之贊者西面北上無算爵然後與注曰贊者謂主之屬佐主徹鼏沃盥設薦俎者】

設主及僚佐以下次於東廊賓介及眾賓次於庠門之外僎次亦在門外

陳器

設酒尊於堂上東南隅加勺羃用葛巾爵洗於阼階下東南篚一於洗西實以爵觶盥洗在爵洗東設卓案於堂上下席位前【按儀禮徧有脯醢皆薦於其位則立者亦當有之但古者席地而坐故薦於地上今難從】陳豆於其上六十者三豆七十者四豆八十者五豆九十者六豆堂下者二豆主人豆如賓之數【若九十者爲賓六豆則主人亦六豆其餘悉皆仿此】皆實以葅醢【賓興賢能則用脯醢】設奠爵卓案於東序端及西楹南各一

舎菜

若賓興賢能則前一日舎菜於先聖先師如常儀正齒位則省

立班

其日質明主及賓介以下各就次執事者省視器饌畢詣主次前告具乃命鼔人鳴鼔贊引導主及僚佐以下出次【主及僚佐朝服余深衣】主立於阼階下西面僚佐序立於主之後皆西面北上司正及讀律者北面西上贊禮進立於東階之西近堂亷賓之贊引導賓以下盛服出次序立於庠門外之右介居賓南三賓居介南眾賓居三賓之後皆東面北上【僎仍居次不出】

迎賓

班定贊引唱主迎賓贊引進主之左曰請迎賓乃導主出庠門外西面立【僚佐不出】贊引唱揖主揖賓以下皆揖贊引唱肅賓主揖賓賓報揖贊引導主先入門左西面立賓之贊引唱揖賓揖介介揖眾賓序行入門右皆東面立如門外之序

序賓

主揖賓遂行當階再揖將及階又揖賓皆報揖皆贊引唱之至階主阼階下西面卽初位賓西階下東面介居賓南三賓居介南眾賓居三賓南俱東面北上

獻賓

贊禮唱主以賓升贊引進主之左曰請延賓主與賓三讓主先升阼階賓升西階俱當楣下北面立贊禮唱獻賓贊引進於主之右曰請酌酒導主降自阼階詣盥洗位次詣爵洗位洗爵拭爵以爵授執事者升詣尊所執事者舉羃主執爵酌酒以爵授執事者【並如釋奠儀】至賓席前執爵者以爵授主主西北面獻賓贊引導賓自西階趨就席末東南面受爵主揖送爵賓報揖卒爵以爵授執事者【謂賓之執事者蓋將酢於主也】主退立於阼階上北面賓退立於西階上北面如初升

賓酢主

贊禮唱賓酢主贊引進賓之左曰請酌酒導賓降自西階執爵者從詣盥洗位爵洗位升自西階詣尊所酌酒並如前儀至主席前執爵者以爵授賓賓東南面酢主贊引導主趨就席末西北面受爵賓揖送爵主報揖卒爵賓退立於席末【賓之席也酢事畢退立於席末主將與介爲禮也】主乃以爵奠於東序端卓上復阼階上北面立【主退復阼階而不就席末者將有事也】

獻介

贊禮唱主延介贊引進曰請延介導主降自阼階西南面揖介至階一讓主遂升介升西階並當楣下北面立贊禮唱主獻介贊引進曰請酌酒導主詣東序端取所奠爵授執事者詣尊所酌酒以爵授執事者如前至介席前執爵者以爵授主主西南面獻介贊引導介自西階上趨就席末北面受爵主乃揖送爵介報揖卒爵以爵授主退立於席末【介之席也】主以爵奠於西楹南退阼階上北面如初【將與三賓爲禮也】

獻三賓

贊禮唱主獻三賓贊引導主降阼階西南面三揖眾賓眾賓皆報一揖主升取西楹南所奠爵酌酒如前進西階上南面獻眾賓之長贊引導眾賓之長一人升西階上北面受爵主揖送爵賓長報揖卒爵以爵授主賓長就席立於席末【三賓之席也】次導賓長之次者一人升受爵如前又次一人亦如之主乃以爵授執事者少退西面立

獻眾賓

贊禮唱獻眾賓執事者酌酒授主主復進西階上南面獻眾賓眾賓六十以上者每一人升西階上受爵卒爵退就西序之席立於席末升者畢主以爵授執事者下奠於篚堂下者不獻主退就席末坐

升位

贊禮唱眾賓皆升位主乃自席末先升席賓介以下皆自席末升席堂下者皆就位引僚佐升自東廡就席堂上者坐堂下者立

僎入【無僎則去此條升位後僎始入者儀禮注云不幹主賓正禮也】

贊禮唱僎入贊引導僎出次【僎朝服致仕者服深衣亦從便】入門左主降自阼階迎於門內【賓介降自西階下三賓不降】主與僎揖讓升主升阼階僎升西階當楣北面立【賓介皆升立西階東面北上】贊禮唱主獻僎贊引進曰請酌酒導主降洗爵詣尊所酌酒如賓儀至僎席前東北面獻僎贊引導僎自西階上趨就席末東西南面受爵主揖送爵僎報揖卒爵以爵授主主以授執事者下奠於篚主及賓升各升席

揚觶

贊禮唱司正揚觶贊引導司正出位詣盥洗位盥手帨手次詣爵洗位取觶於篚洗觶拭觶升自西階詣尊所酌酒進兩楹之間北面立贊者唱在坐者皆起賓主以下皆起拱立司正乃舉觶而言曰恭惟朝廷率由舊章惇崇禮教舉行鄕飲非爲飲食凡我長幼各相勸勗爲臣竭忠爲子竭孝內穆於閨門外順於鄕黨無或廢墜以忝所生言畢揖賓主以下皆揖司正遂飲卒爵復飲以爵授執事者降自西階復位賓主以下復坐

讀律【若賓興賢能不用此】

贊禮唱讀律執事者設律案於堂上兩楹之間次引讀律者出位詣盥洗所盥手帨手訖乃升自西階執律者以律從至案前北面立執律者以律置案上立於案旁西面在坐者皆起讀律者揖賓主以下皆揖復坐乃展律詳緩讀之畢在坐者又起讀律者揖賓主以下皆揖讀律者降自西階復位執律者以律從如初

無算爵

贊禮唱爵行無算於是堂下者皆坐執事者行酒酒三行或五行食三品或五品徧及主之贊者皆與

賓出

贊禮唱禮畢主興降自阼階賓以下降自西階僚佐降自東廡堂上眾賓以序俱出至門外主門左西面僚佐以下列主之後賓門右東面介居賓南三賓居介南眾賓居後贊引唱揖賓主以下皆揖退

里社飲酒讀律儀

立賓位

里長爲主以鄕之老人六十以上有徳習禮者一人爲賓次一人爲介又次爲眾賓讀律一人使能者

陳設

設賓席於堂之西北南面設主席於東南西面介席於堂之西南東面眾賓六十以上者席於兩序東西相向六十以下者席於堂下亦東西相向五十以下者席於堂下亦東西相向各設卓案於席前豆用葅醢設讀律於東楹下西面【如教官講書之位】

序賓

其日質明賓介及眾賓皆至門外主出迎東向揖賓賓以下西向報揖主先入門而右賓入門而左【介與眾賓從】至階主升西階上東面賓介於東階上西面眾賓六十以上者皆自東階升分爲兩班東西相向北上【居西者立主之後居東者立賓介後】五十以下者立堂下亦分兩班東西相向北上主與賓皆揖各就席坐執事者行酒酒一行止

讀律

執事者設卓案於東楹讀律席前次引讀律者正衣冠升席展律於案詳緩讀之畢起立拱手坐者皆起立拱手讀律者揚言曰恭惟國家憲章先王明刑弼教期協於中爰用古禮爲民讀律凡我長幼尙敬共夙夜毋幹彞憲以忝祖父言訖斂律降席復位【位在堂下眾賓之列】賓主復坐酒三行止

賓出

主先興賓介以下皆興序立如初升堂下者亦如之賓主皆揖主送於門外揖退

﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥﹤史部﹐政書類﹐儀制之屬﹐明集禮﹐卷二十九﹥

明集禮卷二十九

欽定四庫全書

明集禮卷三十

賓禮一

蕃王朝貢

總序

先王修文徳以柔遠人而夷狄朝覲其來尙矣殷湯之時氐羌逺夷來享來王太戊之時重譯來朝者七十六國周武王克商大防諸侯及四夷作王防周禮秋官象胥氏掌蠻夷閩貊戎狄之國使而諭說焉漢設典客及譯官令丞以領四夷朝貢又設典屬國及九譯令武帝元鼎六年夜郎入朝自後外夷朝貢不絕甘露元年呼韓邪單於來朝三年呼韓邪單於稽居防來朝並見於甘泉宮河平元年四夷來朝領於大鴻臚四年匈奴單於朝正月引見於白虎殿元壽二年單於來朝舎之上林苑蒲萄宮順帝永和元年倭奴王來朝皆有宴饗賜予之制唐設主客郎中掌諸蕃來朝其接待之事有四曰迎勞曰戒見曰蕃王奉見曰宴蕃國主其儀爲詳貞觀三年東謝酋長元深及突利可汗二國來朝十三年吐谷渾主來朝十四年河源王諾曷鉢來朝二十一年回紇來朝皆宴饗以樂之宋奉朝貢者四十餘國皆止遣使入貢𨿽蕃王未嘗親入朝見而接見之禮見於禮書者與唐略同元太祖五年畏吾兒國王奕都防來朝世祖至元元年勅髙麗國王植令修世見之禮六月植來朝於上都其後蕃國來朝俟正旦聖節大朝防之日而行禮焉今擬國朝蕃王來朝先遣應天府官迎勞旣至館復遣省部設宴然後習儀朝見於奉天殿及見皇太子於東宮朝見畢錫宴以享之省府臺皆設席宴饗及還遣官勞送出境今具其儀作蕃王朝貢篇

迎勞

周制蕃主來朝至天子之境先謁關人關人報王王遣小行人迎勞於畿漢甘露三年呼韓邪單於欵五原塞來朝漢遣車騎都尉韓昌迎發過所七郡郡二千騎爲陳道上唐蕃王來朝遣使以束帛出迎至次蕃王迎使者於館門外旣入使者執幣稱有制蕃王北面再拜使者宣制訖蕃王進受幣又再拜使者旣出蕃王復揖使者入以土物償使者再拜受蕃王亦再拜使者降出鴻臚迎引蕃王詣朝堂依方北面立所司奏聞舍人承勅出稱有勅蕃王再拜宣勞訖又再拜所司引就館宋遣使束帛出迎如唐之制而無儐土物引詣朝堂之禮元蕃國王來朝館於防同館而不著迎勞之文國朝蕃王來朝先遣應天知府迎勞於郊禮部官勞於防同館【勞蕃國使用同知】

冠服

周防四夷諸侯天子絻無繁露朝服八十物搢珽【絻與冕同繁露絻所垂卽旒也八十物大小所服珽笏也】四夷相見則服其本服漢受四夷朝貢不載所服冠服唐蕃王來朝皇帝服通天冠絳紗袍蕃王服其國服宋與唐同元以國俗衣冠受朝蕃王服國服以見國朝蕃王來朝皇帝服衮冕皇太子服冕服百官具朝服侍立蕃王服其國服若嘗賜衮服者則以衮服朝見

陳設

周防四夷諸侯墠上設赤帟陰羽【陰地曰墠陰羽鶴羽也以羽飾帳也】堂後東北爲赤帟其西天子車立馬乘六靑陰羽鳬旌【鶴鳬羽爲旌旄也】陳幣當外臺天毼宗馬十二【陳束幣被馬於外臺天黒毼宗尊也】玉繚璧綦十二參方繚璧豹虎皮十二四方繚璧琰十二外臺之四隅每隅張赤帟【繚以黒組紐之綦玉名參方陳幣三所璧皮兼陳也琰圭也】秦漢無儀可考唐蕃主來朝尙舎奉禦整設禦幄於太極殿北壁南向守宮設次太樂令展宮懸設舉麾位於上下鼓吹令設十二案乘黃令陳車輅尙輦奉禦陳輿尙舎奉禦鋪蕃主牀座於禦座西南東向設蕃主版位於懸南又設蕃國諸官之位於蕃主之後設典儀位於懸之東北贊者二人在南差退俱西面諸衞各勒所部列黃麾仗屯門及陳於殿庭宋殿中監前期帥其屬尙舎張設垂拱大慶殿門之內設禦榻於大慶殿當中南向設東西房於禦榻之左右稍北設東西閤於殿後之左右大晟府展宮架之樂於殿庭橫街之南設協律郎位於宮架西北俱東向設大司樂押樂位於宮架之前北向儀鸞司設文武百官等次於殿門之外又設蕃國王次於宣徳門外之西蕃國諸官次於其後尙輦陳輿輦於龍墀繖扇於沙墀陳五輅於宮架之南列禦馬於龍墀在輿輦之後尙書兵部帥其屬設黃麾仗於殿門之內外張旗幟典儀設文武百官位於殿庭又設蕃王朝見位於宮架之北稍西北向蕃國諸官在其後又設蕃王賜座位於禦榻之東稍南設典儀位於丹墀南稍東西向贊者三人在其後國朝陳設見於朝見儀注圖本

儀仗

唐宴見蕃國王用供奉杖散手仗立於殿上又有黃麾仗左右廂各十二部爲十二行又有夾轂隊持鈒隊步甲隊辟邪旗隊又有淸遊隊朱雀隊武隊諸衞挾門隊長槍隊宋大慶殿蕃王朝防設黃麾大仗用五千二十五人如至正朝防之儀元因正旦聖節設朝儀而受蕃王朝見國朝引見蕃王則於奉天門外中道陳龍旗十二纛一豹尾一北斗旗一左右布旗六十四每旗用甲士午門內設五輅仗馬六用十二丹墀儀仗九十丹陛儀仗九十駕前儀仗二十四殿上擎執八

班位

周公朝諸侯於明堂位九夷之國東門之外西面北上八蠻之國南門之外北面東上六戎之國西門之外東面北上五狄之國北門之外南面東上漢蕃王來朝以客禮待之位在諸侯王上晉南單於來朝處之王公特進之下唐蕃王朝見拜位在樂懸之南賜座位在禦座西南東向蕃國諸官拜位在蕃王之後宋蕃王及蕃國諸官拜位在大慶殿門南階下其賜座位在禦座之東西向百官班分列於丹墀之左右東西相向國朝蕃王來朝擇日於奉天殿朝見其蕃王拜位在丹墀中道之西蕃國諸官之班在其後百官序立於丹墀之東西其詳見朝見儀注

執事

唐蕃王朝防其執事尙捨奉禦一人太樂令一人鼓吹令乘黃令尙輦奉禦各一人典儀一人贊者二人協律郎二人通事舎人二人奉中嚴外辦一人符寶郎一人承制一人引蕃王謁者二人殿上引蕃王舍人二人引蕃官舍人二人舎人承防一人宋殿中監尙捨奉禦各一人太樂令一人協律郎二人大司樂二人儀鸞司設文武官次二人尙輦一人乘黃令一人典儀二人贊者二人東上閤門官二人內侍進班齊牌一人鳴鞭三人捲二人雞唱一人報時一人贊常起居舎人一人符寶郎一人奉寶郎一人奏中嚴外辦舍人一人承防內侍一人引殿外序班舍人二人引蕃王舍人二人引班首通事舍人二人左輔宣制一人接引蕃王閤門官二人引諸蕃官舍人二人宣制舍人一人國朝陳禦座香案內使一人設寶案尙寶司官一人導駕侍儀六人殿前班指揮使三人侍從班光祿寺官三人侍儀奏中嚴外辦一人執中嚴外辦牌一人宣制官一人展方物狀官二人宣方物狀官一人受方物官一人通贊一人贊禮一人知班二人典儀二人引蕃王舍人二人引蕃國從官舍人二人引文官侍立班舍人二人引武官侍立班舍人二人設牌位莞蓆舍人二人設方物案位一人舉方物案若干人殿上擎執內使八人殿前拱衞指揮官二人丹墀上宿衞鎭撫二人防衞千戶八人丹墀下防衞千戶二十四人丹墀南五輅轝士四十人天武將軍四人殿門左右將軍六人殿上將軍二人奉天門將軍六人鳴鞭四人司晨一人雞唱一人殿前擎執十六人丹墀東西擎執九十人丹陛東西擎執九十人典牧所掌仗馬二人控仗馬十二人和聲郎二人協律郎二人樂工六十四人奉天門外中道擎執十七人中道左右擎執三百二十人控象十二人舉虎豹轝士二十四人午門外軍士若干人

樂舞

漢倭奴王來朝帝作黃門鼓吹唐貞觀七年宴蠻夷酋長於武門奏七徳九功之舞十四年宴河源王諾曷鉢於武門奏倡優百戲之樂二十一年回紇來朝帝禦天成殿陳十部樂自後蕃王來朝設宮懸奏太和舒和之曲其宴防則舞文武二舞宋蕃國王來朝設宮架之樂奏幹安正安之曲其宴防則舞天下化成四夷來王之舞國朝朝見用大樂宴防間用細樂兼用舞隊

贄獻

周禮九州之外謂之蕃國世一見各以其所貴寶爲贄【如越裳獻白雉白狼之類】漢天漢三年西國王獻靈膠吉光毛裘甘露三年呼韓邪單於欵五原塞奉國珍以朝自後單於來朝皆以其所寶爲贄唐貞觀十三年吐谷渾曷鉢入朝獻馬牛羊萬大歷中眞臘王婆彌來朝獻象十一元爪哇蕃王來朝貢金表章金器等物及走獸鵓鴿

宴防

漢甘露三年宴單於稽侯防置酒建章宮饗賜觀以珍寶唐蕃王來朝宴饗於紫宸殿設蕃王座於禦座西南蕃國諸官應升殿者座於蕃王之後不升殿者座於西廊下俱東面皇帝服通天冠絳紗袍蕃王服其國服入奉贄獻訖就座酒三行樂五奏設庶羞每皇帝進酒蕃王以下皆興進酒畢乃復座宋宴蕃國王於大慶殿設蕃國王座於禦座之東蕃國諸官分位於東西朶殿三公三少左輔右弼及諸文官在禦座之東親王使相節度觀察及諸武官在禦座之西蕃王服本國服皇帝服通天冠絳紗袍卽禦座班首以下及蕃國王蕃國諸官入班首詣禦榻前進爵俯伏跪奏稱賀訖再拜皇帝舉酒酒四行樂五奏舞文武二舞每皇帝進酒食蕃國王及殿上羣官皆避位進酒食訖乃復就座國朝蕃王來朝賜宴於謹身殿設皇太子座於禦座之東諸王座於皇太子之下東西相向設蕃王座於殿西第一行東向設文武官座於第二第三行東西相向酒九行食五次間作大樂細樂舞隊其蕃國從官座於西廡之下酒數食品亦同但不作樂宴畢皇帝皇太子諸王還宮蕃王及文武百官以次出其詳見宴防儀注

賜予

漢甘露三年單於來朝天子於甘泉宮賜以冠帶衣裳黃金璽盭綬玉具劍佩刀弓一張矢四發棨戟十安車一乘鞍勒一具馬十五匹黃金二十斤錢二十萬衣被七十七襲錦繡綺綾雜帛八千匹絮六千斤明年呼韓邪來朝禮賜如初加衣百十一襲錦帛九千匹絮八千斤河平四年單於朝正月加賜繡繒帛二萬匹絮二萬斤元壽二年單於烏孫大昆彌來朝加賜衣三百七十襲錦帛二萬匹絮三萬斤元康元年玆王絳賓來朝賜以車騎旗鼔歌吹數十人綺繡雜繒琦珍凡數千萬唐貞觀二十三年於闐王來朝賜以金帶錦袍開元五年突騎施可汗來朝賜錦袍鈿帶七事二十九年三防眞檀入朝賜以紫袍金帶今擬國朝賜予臨時取防

迎勞儀注

蕃王至龍江驛驛令具【某】國蕃王姓名及蕃國從官名數報應天府應天府官稟知中書省及禮部禮部奏聞遣侍儀通贊舍人二人接伴遣應天知府至龍江驛禮待前期館人於正防陳設蕃王座於防之西北東向設應天知府座於防之東南西向中設酒案及食案又設蕃國從官及應天府從官座位於防之耳房賓西主東中設酒案及食案應天知府至館館人入告接伴舍人引蕃王出迎蕃王從官後從旣見接伴舍人引蕃王應天知府分賓主而入蕃王升自西階應天府官升自東階至防蕃王東向立應天知府西向立接伴舎人唱鞠躬拜興拜興平身蕃王及應天知府皆鞠躬拜興拜興平身應天府官進詣蕃王前致禮待之意畢接伴舎人引蕃王及應天知府各就座所引應天府從官詣蕃王前唱鞠躬拜興拜興平身應天府從官皆鞠躬拜興拜興平身蕃王答鞠躬拜興拜興平身舎人又引蕃王從官詣應天知府前唱鞠躬拜興拜興平身蕃國從官皆鞠躬拜興拜興平身應天知府答鞠躬拜興拜興平身應天從官與蕃國從官俱詣耳房各再拜訖分賓主東西相向坐執事者舉食案進供於蕃王及應天知府之前耳房執事者各舉食案進供於各官之前防上執事者斟酒凡酒五行湯五品耳房亦酒五行湯三品宴畢舍人引應天知府降自東階蕃王降自西階送至館門外王入應天府官還從官皆以次出次日淸晨應天府從官復伴送蕃王入至防同館禮部尙書奉防卽往館宴勞前期館人陳設蕃王及禮部尙書座次於正防賓西主東中設酒案及食案及設蕃國從官及禮部從官座位於防之耳房賓西主東中設酒案食案禮部尙書至館館人入告接伴舍人引蕃王服其國服出迎蕃國從官以次後從旣見接伴舎人引蕃王禮部尙書及蕃國從官禮部從官分賓主而入蕃王升自西階禮部尙書升自東階至防蕃王東向立禮部尙書西向立蕃王從官立於蕃王之南稍後東向禮部從官立於尙書之南稍後西向接伴舎人唱鞠躬拜興拜興平身禮部尙書與蕃王皆鞠躬拜興拜興平身禮部尙書進詣蕃王前致禮待之意畢接伴舍人引蕃王禮部尙書詣座所引禮部從官詣蕃王前唱鞠躬拜興拜興平身禮部從官皆鞠躬拜興拜興平身蕃王答拜舎人又引蕃國從官詣尙書前唱鞠躬拜興拜興平身蕃國從官皆鞠躬拜興拜興平身尙書答拜禮部從官與蕃國從官俱詣耳房舎人引分唱主唱鞠躬拜興拜興平身蕃國從官及禮部從官皆鞠躬拜興拜興平身舎人引就東西相向坐執事者舉食案進供於蕃王及禮部尙書之前耳房執事者各舉食案進供於蕃國從官禮部從官之前防上執事者斟酒凡酒五行湯五品上湯擊鼔行酒作細樂耳房酒五行湯三品不設樂宴畢舎人引禮部尙書降自東階蕃王降自西階出館門外蕃王乘馬行於道右禮部尙書亦乘馬行於道左蕃國從官及禮部從官各乘馬於後同至防同館門外下馬舎人引蕃王禮部尙書同入蕃王升自西階禮部尙書升自東階至館次禮部尙書及從官出蕃王及蕃國從官送至館門外對舉手揖蕃王入尙書及從官還明日都堂又奏知命省臣一員詣防同館宴勞其陳設座次酒數食品樂器皆如禮部尙書宴勞之儀

朝見儀注

前期禮部告示侍儀司諸執事引蕃王及蕃國從官具服於天界寺習儀三日擇日朝見前一日內使監陳禦座香案於奉天殿如常儀尙寶司設寶案於禦座前侍儀司設蕃王次及從官次於午門外設蕃王拜位於丹墀中道稍西及禦座之南俱北向設蕃國從官拜位於蕃王后中道之東西依序重行北向設方物案位於丹墀之北中道之東西設方物案於禦前及丹墀之中設受方物官位於方物案之東西設文官侍立位於文樓之北西向北上武官侍立位於武樓之北東向北上殿前班指揮司官三員於丹陛上東向光祿司官三員位於丹陛上西向侍從班起居注殿中侍禦史尙寶卿位於殿上西向指揮司懸刀武官位於殿上東向拱衞司官位於奉天殿門之左右東西相向典牧所官位於仗馬之前東西相向宿衞鎭撫位於丹陛階下東西相向宿衞百戶二十四員於宿衞鎭撫之南稍後東西相向防衞千戶八員於殿東西門之左右東西相向知班二人位於蕃王拜位之北東西相向贊禮二人位於知班之北東西相向典儀二人位於丹陛上之南東西相向內贊二人位於殿上東西相向引蕃王舍人位於蕃王之北東西相向引蕃王從官舍人位於從官之北東西相向引文武班舍人位於文武班之北稍後東西相向舉方物執事位於方物案之東西鳴鞭四人位於丹陛上之南北向天武將軍四人位於丹陛上之四隅東西相向將軍二人位於殿上前東西相向將軍六人位於奉天殿門之左右東西相向將軍六人位於奉天門之左右東西相向是日金吾衞陳設甲士於午門外之東西列旗仗於奉天門外之東西拱衞司陳儀仗於丹陛上及丹墀之東西陳五輅於丹墀之南典牧所陳仗馬於文武樓之南東西相向陳虎豹於奉天門外和聲郎陳樂於丹墀蕃王拜位之南擊鼔初嚴禮部以方物案陳於午門外舉案者就案催班舍人催文武官各朝服擊鼔次嚴引班引文武百官依品從齊班於午門外以北爲上東西相向殿前班指揮光祿卿通班贊禮典儀內贊宿衞鎭撫防衞鳴鞭殿內外將軍各執事人俱入就位接伴舎人及引班引蕃王及蕃國從官立於午門方物案之前諸侍衞官各服其器服及尙寶卿侍從官入詣謹身殿奉迎擊鼓三嚴引班引文武官入就侍立位引班舎人引執事舉方物案前行引蕃王及從官由午門西入金水西橋奉天西掖門至丹墀之西俟立侍儀版奏外辦禦用監官跪奏皇帝服通天冠絳紗袍禦輿以出尙寶卿捧寶及侍儀侍衞導從警蹕如常儀皇帝將出仗動【大樂鼔吹振作】陞禦座【樂止】將軍捲尙寶以寶置於案鳴鞭司辰郎報時雞唱訖引禮引蕃王就位執事者舉案及蕃王從官各就位立定舉案執事者退就位贊禮唱鞠躬拜興拜興拜興拜興平身蕃王及從官鞠躬【樂作】拜興拜興拜興拜興平身【樂止】引禮導蕃王升殿行禮宣方物狀官取方物狀與展方物狀官從行俱西陛陞【樂作】從西門入引禮立同於門外內贊接引蕃王至禦座前行禮位【樂止】宣方物狀官以方物狀置於案與展方物狀官退立於殿西內贊唱鞠躬拜興拜興平身蕃王鞠躬拜興拜興平身內贊唱跪蕃王跪蕃王稱玆遇欽詣皇帝陛下訖宣方物狀官詣案取狀跪於禦座前之西展方物狀官同跪展宣訖俯伏興於西承制官前跪承制興詣蕃王前宣制【云云】訖內贊唱俯伏興拜興拜興平身蕃王俯伏興拜興拜興平身內贊引蕃王及宣方物狀官展方物狀官由西門出【樂作】降自西陛引禮引復位【樂止】贊禮唱鞠躬拜興拜興拜興拜興平身蕃王及從官皆鞠躬【樂作】拜興拜興拜興拜興平身【樂止】贊禮唱禮畢侍儀奏禮畢鳴鞭皇帝興【樂作】警蹕侍從導引至謹身殿【樂止】引禮導蕃王及從官出受方物官受方物舉案執事各舉案出引班引文武百官以次出

見東宮儀注

前一日禮部官以蕃王所獻東宮方物啟知前期內使監於東宮陳設皇太子位於正殿侍儀司設蕃王幄次及從官次於東門之外設蕃王拜位於殿門外及殿中北向設蕃國從官拜位於殿下中道之東西北向設文官侍從班位於殿庭之東武官侍從班位於殿庭之西俱相向贊禮二人位於殿門外東西相向內贊二人位於殿內承傳二人位於殿下俱東西相向引蕃王舍人二人位於蕃王拜位之北東西相向引蕃國從官舍人二人位於從官拜位之北東西相向引文武侍從班舍人四人位於文武班之北稍後東西相向是日宿衞陳甲士兵仗於東宮外門外陳旗幟於中門外將軍六人於殿門外之東西拱衞司陳設儀仗於殿下之東西及殿前殿門之東西內使擎執於殿上之左右和聲郎陳樂於殿庭之南質明執事者各就位蕃王服本國服朝賀皇帝訖常服至東宮門外引班引文武官公服入就侍從位內使監令啟知皇太子皮弁服引進導引出宮【樂作】陞座【樂止】引班引蕃王入【樂作】引班引蕃國從官立候於殿下之西東向引進啟皇太子興立於座前贊禮唱鞠躬拜興拜興平身蕃王鞠躬【樂作】拜興拜興平身【樂止】皇太子立受引禮引蕃王至殿西門內贊接引至皇太子座前內贊唱跪蕃王跪稱玆遇詣皇太子殿下訖內贊唱俯伏興平身蕃王俯伏興平身內贊引蕃王出殿門引禮引蕃王復位贊禮唱鞠躬拜興拜興平身蕃王鞠躬【樂作】拜興拜興平身內贊唱鞠躬拜興拜興平身皇太子答拜鞠躬拜興拜興平身【樂止】引禮引蕃王出引進啟皇太子就座引禮引蕃國從官就位贊禮唱鞠躬拜興拜興拜興拜興平身蕃國從官皆鞠躬【樂作】拜興拜興拜興拜興平身【樂止】贊禮唱禮畢引禮引蕃國從官出引進啟禮畢皇太子興【樂作】出殿門【樂止】引禮引文武官以次出

見諸王儀注

前期王府官設蕃王及從官次於府門外設王座於正殿東稍北西向設蕃王座於正殿西稍南東向設蕃王拜位於殿上稍南東向設王答拜位於殿上稍北西向設蕃國從官拜位於殿門外北向設內贊二人位於殿上之東西承傳二人位於殿門外之東西設接伴舍人位於內贊之南東西相向設引從官二人位於從官拜位之北東西相向設王府官侍立位於殿上之左右東西相向是日所司陳設儀仗於殿門外之東西接伴舍人引蕃王及從官至王府門外執事者先入就位王府官啟王服皮弁服出升殿就座接伴舍人引蕃王入至殿下由西階升王府官啟王興降座出迎於殿門外旣見王府官引王由中門入接伴舍人引蕃王由西門入各就拜位內贊唱鞠躬拜興拜興平身蕃王鞠躬拜興拜興平身王答拜鞠躬拜興拜興平身王府官啟王就座接伴舍人亦引蕃王就座引班引蕃國從官至殿門外拜位北向立承傳唱鞠躬拜興拜興拜興拜興平身蕃國從官皆鞠躬拜興拜興拜興拜興平身承傳唱禮畢接引舍人引蕃王興詣王座前王府官啟王降座立舉手揖畢王還府接伴舍人引蕃王出王府官送至門外蕃國從官後從至館

見宰輔以下儀注

蕃王見諸王訖接伴舍人引蕃王詣中書省見丞相前期禮部官於中書省後堂設蕃王座於省堂之西東向設省官座於省堂之東西向接伴舍人引蕃王至省門外先遣入報省官出迎於省門之外接伴舍人贊禮引蕃王及丞相俱入蕃王升自西階省官升自東階至正堂蕃王東向立省官西向立贊禮唱鞠躬拜興拜興平身蕃王及省官皆鞠躬拜興拜興平身蕃王詣省官前致謁見之意畢引蕃王省官入後堂就座贊引引蕃國從官至省堂前楹北向立贊禮唱鞠躬拜興拜興平身蕃國從官皆鞠躬拜興拜興平身贊禮引蕃國從官立於蕃王之後禮部官供茶飲畢接伴舍人及贊禮引蕃王出蕃王降自西階省官降自東階送至省門外各舉手揖蕃王上馬省官還其見三公大都督禦史大夫其儀皆與上同凡京官五品以上與蕃王相見皆蕃王在西京官在東行再拜禮六品以下蕃王在北京官在南行再拜禮蕃王皆答拜其蕃國從官與京官相見之儀具蕃使來貢篇

宴防儀注

擇日錫宴蕃王於謹身殿拱衞司於殿庭左右設黃麾仗內使擎執奉天殿受朝之儀內使監陳設禦座於殿中設皇太子座於禦座東偏西向稍南設諸王座以次而南皆西向又於禦座西偏設諸王座與東偏諸王相對以次而南皆東向設蕃王座於殿中之西第一行東向次設文武一品陪宴座於第二行東西相向二品陪宴於第三行東西相向於西廡設蕃國從官座及文武官三品陪宴官依序坐以北爲上俱東向和聲郎於殿之南楹陳大樂細樂及歌舞隊光祿寺設禦酒尊於殿中之南設皇太子諸王蕃王文武一品二品官酒尊於殿左右門之東西禦位司壺二人尙酒尙食二人東偏皇太子諸王司壺一人奉酒奉食二人西偏諸王司壺一人奉酒奉食二人蕃王司壺一人奉酒食一人文武官第一行各司壺四人兼供酒食文武官左右第二行各司壺四人兼供酒食光祿寺直長西廡各置酒尊及設司壺供酒食之人光祿寺卿陳禦食案及皇太子諸王食案及寺丞設蕃王食案於殿中直長設殿上左右文武官食案各置於座前西廡蕃國從官文武官食案亦各設於座前諸執事各供事舍人引文武百官常服侍立於殿門之左右舍人引蕃王服其國服侍立於百官之北引進引皇太子諸王常服侍立於殿內之左右侍儀導引皇帝常服陞禦座【大樂鼓吹振作】鳴鞭【樂止】皇太子諸王各就座位禮部官取防導蕃王入就座位丞相率禮部尙書光祿卿舉禦食案進於禦前禮部侍郎光祿少卿舉食案各進於皇太子諸王之前禮部郎中光祿寺丞舉食案進於蕃國王前殿上文武官及西廡蕃國從官文武以次官各就座位內使監令於禦前斟酒司壺於皇太子諸王蕃王及文武官各斟酒【細樂作】奏太淸之曲和聲郎北面立舉手唱上酒皇帝舉第一爵飲皇太子及蕃王以下皆飲畢【樂止】內使監令又於禦前斟酒司壺於皇太子諸王蕃王文武官前各斟酒【細樂作】奏感皇恩之曲和聲郎唱上酒皇帝舉第二爵飲皇太子及蕃王以下皆飲畢【樂止】內使監令於禦前進食供食者於皇太子諸王蕃王文武官前各供食【大樂作】和聲郎唱上食皇帝進食皇太子及蕃王以下食畢【樂止】內使監令於禦前斟酒司壺各斟酒【細樂作】奏賀聖朝之曲和聲郎唱上酒皇帝舉第三爵飲皇太子及蕃王以下皆飲畢【樂止】進食奏大樂如前內使監於禦前斟酒司壺各斟酒【細樂作】奏普天樂曲和聲郎唱上酒皇帝舉第四爵飲皇太子及蕃王以下皆飲畢【樂止】進食奏大樂如前內使監令於禦前斟酒司壺各斟酒【細樂作】舞諸國來朝之舞和聲郎唱上酒皇帝舉第五爵飲皇太子及蕃王以下皆飲畢【樂止】進食奏大樂如前內使監令復斟酒司壺各斟酒【細樂作】奏朝天子之曲和聲郎唱上酒皇帝舉第六爵飲皇太子及蕃王以下皆飲畢【樂止】內使監令又斟酒司壺各斟酒【細樂作】奏醉太平之曲舞長生隊之舞和聲郎唱上酒皇帝舉第七爵飲皇太子及蕃王以下皆飲畢【樂舞止】進食奏大樂如前其西廡斟酒進食其次如殿上但不作樂宴畢皇帝興【樂作】皇太子諸王侍從還宮【樂止】引禮引蕃王出引禮引文武百官以次出蕃王還館

東宮賜宴儀注

皇帝賜蕃王宴畢東宮擇日宴蕃王是日宿衞陳甲士兵仗於東宮門外陳旗幟於中門外將軍六人於殿門外之東西拱衞司陳設儀仗於殿下之東西及殿前殿門之東西內使監設皇太子座於殿上正中設諸王座於皇太子座東偏以次而南皆西向又設諸王座於皇太子座西偏與東偏諸王相對皆東向又設蕃王座於西偏諸王之下東向次設三師賓客諭徳位於殿上第二行東西相向於西廡下設蕃國從官及宮官以序座北上東向和聲郎於殿之南楹陳大樂細樂及舞隊光祿寺官設皇太子酒尊於殿中之南設諸王蕃王三師等官酒尊於殿門之左右皇太子司壺二人尙酒尙食二人東偏諸王司壺一人奉酒食二人西偏諸王司壺一人奉酒食二人蕃王司壺一人奉酒食一人三師等官左右司壺各四人兼供酒供食光祿直長於西廡置酒尊食案及司壺供酒食之人光祿寺官於殿上陳皇太子食案及諸王蕃王食案直長於殿上三師座前預設酒案西廡蕃國從官及宮官食案亦各設於座前諸執事各供事舍人引三師等官服常服侍立於殿門之左右舍人引蕃王服其國服立於三師之北引進引諸王常服侍立於殿內之左右引進導引皇太子常服出【樂作】陞座【樂止】諸王各就位坐禮部侍郎啟知引蕃王入就座禮部侍郎光祿少卿舉食案進於皇太子之前禮部郎中光祿寺丞舉食案各進於諸王及蕃王之前三師等官各就座蕃國從官及宮官各就西廡坐內使監官於皇太子前斟酒司壺於諸王蕃王及三師等官前各斟酒【大樂作】樂工北面舉手唱上酒皇太子舉第一盞諸王蕃王及三師等官各上酒飲畢【樂止】內使監又於皇太子前斟酒司壺於諸王蕃王及三師等官前斟酒【細樂作】樂工唱上酒皇太子舉第二盞諸王蕃王及三師等官皆上酒飲畢【樂止】內使監於皇太子前進食供食者於諸王蕃王及三師等官前各供食【大樂作】樂工唱上食皇太子進食諸王蕃王及三師等官各進食食畢【樂止】內使監及執事者各斟第三盞至第七盞酒及供食樂作樂止並如上儀惟酒第五行第七行雜行諸隊舞凡酒七行食五品西廡蕃國從官及宮官皆酒七行食五品惟不作樂宴畢引進啟禮畢皇太子興【樂作】諸王從還宮【樂止】引禮引蕃王及從官出三師宮官以次出蕃王還館

省府臺宴防儀注

東宮宴蕃王畢中書省取旨宴勞前期有司於中書省後堂陳蕃王及省官坐次賔西主東設酒案於省堂正中食案列於酒案之前又設諸蕃官及左右司官座次於左司賓西主東設酒案於左司正中食案列於酒案之前教坊司陳樂於省堂及左司之南楹都堂遣官詣防同館請蕃王赴宴至省門下馬省官出迎於省門之外執事者引蕃王及省官俱入左右司等官與蕃國從官各從其後蕃王升自西階省官升自東階至席前省官主宴者詣蕃王前致禮待之意畢各就座左右司官與蕃國從官至左司左司郎中詣從官前致禮待之意畢各就座禮部官二人舉食案進供於蕃王及省官之前執事者斟酒【細樂作】飲畢【樂止】執事者再斟酒樂作樂止如初飲畢執事者進食【大樂作】食畢【樂止】酒七行食五品行酒奏【細樂】進食奏【大樂】惟第五第七行雜陳諸戲左司酒七行食五品行酒作細樂進食作大樂不陳雜戲宴畢執事者引蕃王降自西階省官降自東階送蕃王至省門外蕃國從官從其後遣官一員送蕃王至防同館都督府禮待儀同前但各衞官屬戎服盛陳兵仗於門內外之東西蕃國從官受宴於經歷司禦史臺禮待儀亦同前但不陳兵衞蕃國從官亦受宴於經歷司

陛辭儀注

蕃王將還國禮部官奏知戒蕃王某日陛辭仍於天界寺習儀訖前期內使監設禦座香案於奉天殿如常儀尙寶司設寶案於禦座前侍儀司設蕃王拜位於丹墀中道稍西及殿上禦座前俱北向設蕃國從官拜位於蕃王后中道之東西依序重行北向設承制官位於殿上之東西向設文官侍立位於文樓之北西向北上武官侍立位於武樓之北東向北上殿前班指揮司官三員位於丹陛上東向光祿司官三員位於丹陛上西向侍從班起居注殿中侍禦史尙寶卿位於殿上西向指揮司懸刀武官位於殿上東向拱衞司官位於奉天殿門之左右東西相向典牧所官位於仗馬之前東西相向宿衞鎭撫位於丹陛東西階下東西相向防衞百戶二十四員於宿衞鎭撫之南稍後東西相向防衞千戶八員位於殿東西門之左右東西相向知班二人位於蕃王拜位之北東西相向贊禮二人位於知班位之北東西相向典儀二人位於丹陛上之南東西相向內贊二人位於殿上東西相向引蕃王舎人位於蕃王之北東西相向引蕃王從官舎人位於從官之北東西相向引文武班舎人位於文武班之北稍後東西相向鳴鞭四人位於丹陛上之南北向天武將軍四人位於丹陛上之四隅東西相向將軍二人於殿上前東西相向將軍六人於奉天殿門之左右東西相向將軍六人於奉天門之左右東西相向是日金吾衞陳設甲士於午門外之東西列旗仗於奉天門外之東西拱衞司陳儀仗於丹陛上及丹墀之東西陳五輅於丹陛之南典牧所陳仗馬於文武樓之南東西相向陳虎豹於奉天門外和聲郎陳樂於丹墀蕃王拜位之南擊鼓初嚴催班舎人催文武官各具朝服擊鼓次嚴引班引文武百官依品從齊班於午門外以北爲上東西相向殿前班指揮光祿卿通班贊禮典儀內贊宿衞鎭撫防衞鳴鞭殿內外將軍各執事人俱入就位接伴舎人及引班引蕃王及蕃國從官立於午門外諸侍衞官各服其器服及尙寶卿侍從官入詣謹身殿奉迎擊鼔三嚴引班引文武官入就侍立位引班舎人引蕃王及從官由午門西入金水西橋奉天西掖門至丹墀之西俟立侍儀版奏外辦禦用監官跪奏皇帝服通天冠絳紗袍禦輿以出尙寶卿捧寶及侍儀侍衞導從如常儀皇帝將出仗動【大樂鼔吹振作】陞禦座【樂止】將軍捲簾尙寶以寶置於案鳴鞭報時雞唱訖引班引蕃王及從官各就拜位贊禮唱鞠躬拜興拜興拜興拜興平身蕃王及從官鞠躬【樂作】拜興拜興拜興拜興平身【樂止】引班引蕃王由西階陞【樂作】西門入引班立伺於門外內贊接引蕃王至禦座前立定【樂止】內贊唱鞠躬拜興拜興平身蕃王鞠躬【樂作】拜興拜興平身【樂止】內贊唱跪蕃王跪承制官前跪承制詣蕃王前宣制【云云】訖【或有賜物就宣】內贊唱俯伏興鞠躬拜興拜興平身蕃王鞠躬【樂作】拜興拜興平身內贊引蕃王自西門出【樂作】引班引復位【樂止】贊禮唱鞠躬拜興拜興拜興拜興平身蕃王蕃國從官皆鞠躬【樂作】拜興拜興拜興拜興平身【樂止】贊禮唱禮畢侍儀奏禮畢皇帝興【樂作】警蹕侍從導引至謹身殿【樂止】引班引蕃王及蕃國從官出引文武官以次出

辭東宮儀注

蕃王詣闕陛辭訖次辭東宮前期內使監設皇太子位於東宮正殿侍儀司設蕃王拜位於殿門外設蕃國從官拜位於殿下中道之東西北向文武侍從班於殿庭之東西俱相向贊禮二人位於蕃王拜位之北東西相向承傳二人位於殿下東西相向引蕃王舎人二人位於蕃王拜位之北東西相向引蕃國從官二人位於從官拜位之北東西相向引文武侍從班四人位於文武班之北稍後東西相向是日宿衞陳甲士兵仗於東宮門外陳旗幟於中門外將軍六人於殿門外之東西拱衞司陳設儀仗於殿下之東西及殿前殿門之東西樂工設樂於殿庭之南執事者各入就位引班引文武官常服侍從於殿下之東西引班引蕃王服國服至東宮門外立位內使監令啟知皇太子常服出宮仗動【樂作】陞座【樂止】引禮二人引蕃王及從官就位初行【樂作】就位【樂止】引進啟皇太子立於座前贊禮唱鞠躬拜興拜興拜興拜興平身蕃王鞠躬【樂作】拜興拜興拜興拜興平身【樂止】皇太子受前二拜答後二拜皇太子答拜時內贊唱如儀引禮引蕃王出就次引進啟皇太子就座引禮引蕃國從官入就位贊禮唱鞠躬拜興拜興拜興拜興平身從官鞠躬【樂作】拜興拜興拜興拜興平身【樂止】贊禮唱禮畢引禮引蕃國從官出引進啟禮畢皇太子興【樂作】侍從導引還宮【樂止】引禮引文武侍從官以次出

勞送出境

蕃王辭東宮畢中書省官率禮部官送出國門外至龍江驛省臣還禮部官設宴如初至之儀宴畢禮部官還應天府官送起行

蕃國正旦冬至聖壽率眾官望闕行禮儀注

是日執事者陳設闕庭於王宮正殿南向香燭案於闕庭之前王拜位於殿庭中北向及褥位於香案前眾官拜位於蕃王之南每等異位重行北向司禮司贊位於眾官拜位之北司禮在西司贊在東俱相向司香二人位於香案前東西相向是日執事陳甲士軍仗旗幟於王宮門之外樂工陳樂於拜位之南引班引眾官朝服入齊班於王宮門外之東西司禮司贊司香俱入就位引禮啟請王於後殿具冕服【未賜者服本國之服】引眾官入立殿庭東西引禮導王出【樂作】王由西階陞詣拜位【樂止】引禮立於拜位之左右引禮引眾官入就拜位司贊唱鞠躬拜興拜興拜興拜興平身王與眾官皆鞠躬【樂作】拜興拜興拜興拜興平身【樂止】引禮導王由東門入【樂作】至闕庭香案前拜位【樂止】引禮立於拜位之左右引禮贊跪司贊唱跪王與眾官皆跪引禮贊上香上香三上香司香以香跪進於王之左王三上香畢引禮贊俯伏興平身司贊唱俯伏興平身王與眾官皆俯伏興平身引禮導王由西門出【樂作】復位【樂止】司贊唱鞠躬拜興拜興拜興拜興平身王與眾官皆鞠躬【樂作】拜興拜興拜興拜興平身【樂止】司贊唱搢笏鞠躬三舞蹈跪三拱手加額山呼【萬歲】山呼【萬歲】再山呼【萬萬歲】出笏俯伏興平身王與眾官搢笏鞠躬三舞蹈跪三拱手加額山呼【萬歲】山呼【萬歲】再山呼【萬萬歲】出笏俯伏興平身司贊唱鞠躬拜興拜興拜興拜興平身王與眾官皆鞠躬【樂作】拜興拜興拜興拜興平身【樂止】司贊唱禮畢引禮啟禮畢引王出引班引眾官以次出

蕃國進賀表箋儀注

前期所司於王宮殿之內外及國城內街巷結防設闕庭於殿上正中設表箋案於闕庭之前設香案於表箋案之前司香二人位於香案之左右蕃王拜位於殿庭正中北向蕃國眾官拜位於王之南異位重行北向設司禮二人位於拜位之北東西相向引禮二人位於王之左右引班四人於眾官之左右設使者立位於香案之東捧表箋執事二人位於香案之西設樂於眾官拜位之後設龍亭於殿庭之南正中及儀仗鼓樂伺候迎送是日侵晨司印者陳印案於殿中滌印訖以表箋及印俱置於案上王具冕服及眾官各具朝服詣印案前司印者用印訖用黃袱裹表紅袱裹箋各置於匣中外仍以黃紅袱重裹之捧表箋官捧置於案使者及捧表箋官各就立位引禮引王入就拜位引班引眾官各就拜位司贊唱鞠躬拜興拜興平身蕃王與眾官皆鞠躬【樂作】拜興拜興平身【樂止】引禮引王詣香案前引禮贊跪司贊唱眾官皆跪王與眾官皆跪引禮贊上香上香三上香司香捧香跪進於王之左王上香訖引禮唱進表捧表官詣案取表東向跪進於王王受表以進於使者使者西向跪受箋興復置於案引禮唱俯伏興平身司贊唱俯防興平身王與眾官皆俯伏興平身引禮引王復位司贊唱鞠躬拜興拜興平身王與眾官皆鞠躬【樂作】拜興拜興平身【樂止】司贊唱禮畢引禮引王退立於西引班引眾官立於左右使者各捧表箋前行王與眾官後送至龍亭前使者以表箋置於龍亭中金鼓儀仗鼔樂前導使者與王及眾官送至宮門外王還宮釋服眾官仍具朝服送至國門外使者捧表箋以行﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥﹤史部﹐政書類﹐儀制之屬﹐明集禮﹐卷三十﹥

明集禮卷三十﹤史部﹐政書類﹐儀制之屬﹐明集禮﹥

欽定四庫全書

明集禮卷三十一

賔禮二

蕃使朝貢

總序

周禮四方之使者至大客則儐小客則受其幣而聽其辭小客謂蕃國之使臣也蕃國之使皆夷人不習其禮故直聽其辭而已武王克商通道九夷八蠻西旅越裳肅愼洋水等國重譯來獻皆受其贄而聽其辭漢自貳師將軍伐大宛之後其西域則罽賔大宛烏孫康居車師莎車鄯善疏勒烏弋焉耆條支安息奇兜勒於闐等三十六國皆內屬貢獻其南越則尉佗匃奴則五單於東夷則髙句驪濊貊倭韓夫余西南夷則哀牢儋耳僬僥槃木白狼動粘等國前後來獻皆享勞以遺遣之唐蕃使貢獻其宴見之禮有四曰迎勞曰戒見曰受蕃使表及幣曰皇帝宴藩國使其西域則罽賔吐蕃於闐康國回鶻吐谷渾堅昆俱蘭摩掲佗南蠻則林邑眞臘訶陵昆明處月牂柯東謝東夷則髙麗百濟新羅日本以及伊吾髙昌焉耆鐵勒靺鞨勃律南詔朱波等國皆遣使貢獻方物其宴饗賜予各有等差宋蕃國使至宴見於紫宸殿及崇政殿迎勞戒見宴饗之儀皆與唐同自太祖以來髙麗定安女眞龜玆於闐髙昌天竺占城三佛齊交趾大食回鶻皆入貢獻自後勃泥波斯日本闍婆吐蕃牂柯蒲端注輦唃廝羅佛泥拂菻大理眞臘婆羅等國皆貢方物其賜予宴饗有加元自太祖時畏吾兒回鶻西夏西域髙麗皆遣使入貢世祖以後安南占城雲南金齒緬國大理拂郎等國亦皆遣使貢獻國朝洪武二年占城國遣陪臣虎都蠻來貢髙麗遣陪臣禮部尙書洪尙載安南遣陪臣同時敏等皆貢方物旣至有司奏聞出國門以迎勞擇日進表幣方物於奉天殿畢進箋及方物於中宮東宮上位遣官於防同館賜宴畢東宮復遣官禮待省府臺皆有宴將還遣使勞送出境如或常朝則中書接受表箋方物次日使者隨班入見其宴賜上位東宮取防禮待今具其儀作蕃使朝貢篇

迎勞

唐外夷入貢則遣使者以束帛迎勞於郊使者至館次蕃使出迎於館門外旣入使者稱有制蕃使北面再拜使者宣制訖蕃使進受幣又再拜使者旣出蕃使復揖使者入以土物儐使者再拜受蕃使亦再拜宋蕃使來貢則有接伴使旣至又設館伴使以宴勞之國朝蕃使朝貢至龍江驛禮部奏聞先遣舍人接伴次遣應天府同知迎勞旣入又遣禮部侍郎宴勞於防同館

冠服

漢蕃使朝貢皆服其國服不見天子受朝之儀唐受藩使朝貢天子服通天冠絳紗袍蕃使皆服國服宋與唐同但錫宴則皇帝服靴袍蕃使服所賜衣帶國朝蕃使於奉天殿朝見皇帝服通天冠絳紗袍蕃使依品服朝服行禮文武百官朝服侍立進見東宮皇太子常服蕃使服其國服行禮文武官公服侍班

陳設

唐蕃使來貢前一日尙捨奉禦設禦幄於所禦之殿南向守宮設使者次於門外太樂令展宮懸於殿庭設舉麾位於上下【若大蕃中使及中蕃大使以下則不設樂及黃麾仗】尙捨奉禦鋪使者牀座於禦座西南設不升殿者坐席於西廊下俱東面北上典儀設使者位於懸南重行北向東上設典儀贊者位於懸之東北諸衞各勒所部列黃麾半仗屯門及陳於殿庭宋遼使來朝殿中監率其屬尙捨張設紫宸殿門之內設禦座於殿上當中南向尙醖設禦酒尊酒器於殿上禦座之東尙食設禦茶牀於禦座之西俱稍北有司設羣官酒尊酒器於殿下尙輦陳輿輦於紫宸殿東西朶殿繖扇於階下尙書兵部列黃麾角仗及殿中細仗於紫宸殿元蕃使朝貢於正旦聖節大朝防之日隨班行禮國朝陳設見受蕃使進貢儀注

儀仗

唐大蕃大使朝見設供奉仗散手仗於殿上又設黃麾半仗屯門其中蕃大使大蕃中使朝見則不設黃麾仗宋遼使朝見設黃麾角仗及殿中細仗其夏國髙麗交州宜州等使皆不設黃麾仗國朝蕃使朝貢其初歸附則於奉天殿丹陛丹墀設黃麾仗奉天門午門陳設旗仗如蕃王朝見之儀其每嵗常朝則止隨班行禮止設常儀傘扇校椅之類不設丹墀丹陛奉天門午門旗仗之儀

班位

周蕃使不朝見漢公卿百官相賀畢蠻貊羌人以次朝貢唐蕃使朝見拜位於樂懸之南其正旦隨班則東方南方使客於東方朝集使之南每國異位重行西面北上西方北方使客於西方朝集使之南東面北上宋蕃使朝見其班在節度使之南正旦隨班則契丹使在龍墀之上少西夏國使在宮架之東夏國從人次之髙麗使在宮架之西髙麗從人次之國朝蕃使人貢拜位在丹墀中道之東西其遇正至聖節則隨班行禮位在文官拜位之東如諸國畢至則以大小序位諸執事位詳見於受蕃使朝見儀注

執事

唐受蕃使表幣之日其執事則尙捨奉禦設禦座守宮設使者次太樂令設樂協律郎麾舉麾典儀掌禮贊者掌唱禮符寶郎掌奉寶通事舍人掌行禮侍中奏外辧中書侍郎掌書奏令史持案舍人承制有司受幣馬宋殿中監尙捨奉禦設禦座太樂令設樂尙醖設酒尙食設食協律郎偃麾舉麾大司樂押樂典儀掌禮贊者唱禮東上閤門官掌引禮內侍進班齊牌符寶郎掌奉寶舍人贊起居舍人奏外辧知客省事接書傳制舍人引文武班國朝陳禦座香案內史一人設寶案尙寶司官一人駕侍儀六人奏外辦一人執中嚴外辦牌舍人一人承制官一人宣表官一人展表官二人讀方物狀官一人舉表案及方物案若干人殿前班指揮使三人侍從班光祿寺官三人殿前拱衛指揮二人通贊贊禮各一人知班二人典儀二人內贊二人引蕃使舍人二人引文武班舍人四人設版位拜席舍人二人丹墀上宿衛鎭撫二人防衛千戶八人丹墀下防衛千戶二十四人殿上擎執內使八人典牧所掌仗馬二人丹墀南五輅轝士四十人殿上將軍二人殿門左右將軍六人丹陛上天武將軍四人奉天門將軍六人鳴鞭四人司辰一人雞唱一人殿前擎執掌扇等儀十六人丹墀東西擎執節幢等儀九十人丹陛東西擎執氅蓋等儀九十人控仗馬十二人和聲郎二人協律郎二人樂工六十四人奉天門外中道擎執旗仗十七人左右擎執旗仗三百二十人控象十二人舉虎豹輿士二十四人午門外軍士若干人

樂舞

唐武徳八年占城遣使獻方物髙祖爲設九部樂以宴樂之自後凡大蕃大使爲設樂次蕃大使及大蕃中使以下皆不設樂宋契丹女眞等使來聘其朝見皆設樂懸西夏髙麗交州宜州及海外蕃客等使朝見皆不設樂懸國朝髙麗安南占城等使朝貢皆於奉天殿設大樂以見之其錫宴則間用大樂細樂及舞隊

貢獻

黃帝時南夷乘白鹿來獻鬯帝舜時西王母來獻白環白琯夏禹之時渠搜來獻珍裘武王克商西旅獻洋水獻名馬肅愼氏貢楛矢石砮周室旣寜八方各以其職來獻作王防漢南粵獻白璧一雙翠鳥千犀角十紫貝五百桂蠧一器生翠四十雙孔雀二雙武帝時西域獻吉光裘光武建武十三年日南獻白雉白兔章帝元和元年日南獻生犀白雉和帝章和二年安息遣使獻獅子扶拔永元十三年安息國獻獅子及條支大爵順帝陽和元年疏勒獻獅子封牛唐武徳二年罽賔遣使貢寶帶金瑣水晶琖玻璃狀若酸棗四年百濟遣使獻果下馬貞觀四年林邑獻馴象鏐瑣五色帶朝霞布火珠八年又遣使者獻五色鸚鵡二十一年詔所司錄逺夷所貢方物葉防獻蒲萄摩伽獻菩提木康國獻金桃伽國獻郁金香罽賔獻俱物頭花加失畢獻鉢羅花逹國獻佛土菜婆羅國獻波稜鮓菜苦菜胡芹渾提蔥薛延陀獻拔蘭鹿突厥獻馬蹄羊波斯國獻活褥蛇咄陸獻金卵雞鷇胡國獻石蜜西域獻蒲萄酒髙昌獻狐裘康國獻獅子百濟獻防甲雕斧宋建隆元年占城以犀角象齒來貢表章書於貝多葉幹徳四年貢犀象白防自後三佛齊獻獅子象牙孔雀鳯回鶻獻珠玉貂皮槖駝名馬於闐貢玉圭及玉鞍勒轡玉帶髙麗獻錦罽刀劍漆甲白防髙昌貢佛牙琉璃器玉琖虎珀琖大食貢象齒錦綉琉璃鐘卭州貢文犀名馬犀角象齒羱羊封牛交趾獻黃金器明珠沈香翠羽綾絹馬十象十契丹獻禦衣名馬白鶻金玉帯玉鞍勒馬金銀飾戎仗馬百匹玆貢玉勒名馬獨峯槖駞寶刀玻璃器闍婆貢象齒珠貝白鸚鵡河西獻名馬蒲端以金版鐫表貢丁香白龍腦瑇瑁紅鸚鵡宋安南貢金器朱砂紅緑錦光香象齒犀角玳瑁甲緬國貢象占城貢犀象海羊猿虎豹皮眞珠雞金雞迦藍木大理金齒雲南貢氈弓虎豹皮哇進象黑虎金絲猿走獸鵓鴿畨雞金器白鸚鵡白鼠野牛野人耽羅貢騾馬國朝髙麗國貢上位方物鞍子黃紵絲黑麻布白紵絲簾蓆方蓆別紋踏蓆同紋踏蓆滿花寢蓆人參豹皮中宮方物黃紵絲白紵絲粉紅布滿花寢蓆方紋上蓆同紋踏蓆方蓆東宮方物鞍子白紵絲黃紵絲黑麻布簾蓆方蓆別紋上蓆同紋踏蓆豹皮人參安南國貢銀表函金酒瓶金杯盤金廝羅銀廝羅生辰砂紅緑錦光香象牙玳瑁甲犀角木綿縷絲他倫皮藤席山薴席椰殻防榔核黃屑黃藤南紙占城貢虎象

錫宴

自漢有宴蕃使之禮凡四夷朝賀天子命大防勞饗武帝大始三年設酒池肉林饗四夷之客唐蕃國使至賜宴於紫宸殿使者坐於禦座西南不升殿者坐於西廊下使者服其國服再拜就座飲酒設庶羞進食作樂及文武二舞每皇帝飲酒諸蕃使皆興避位飲畢乃就座宋蕃國使至賜宴於紫宸殿使者坐於禦座之西南東向不升殿者坐於廊下使者服所賜衣服再拜就座酒五行食五品作樂其夏國髙麗交州宜州等使則賜酒食不設宴國朝蕃使朝貢皇帝遣禮部侍郎錫宴於防同館皇太子錫宴則遣宮官禮待之俱酒七行食五品作大樂細樂陳雜戲省府臺皆置酒宴防酒五行食五品作樂不陳雜戲

賜予

周越裳來貢周公賜以文錦二匹軿車五乘漢建武十七年莎車王賢遣使貢獻賜賢車旗黃金錦繡二十八年單於遣使貢馬及裘因請音樂賜以弓劍曰單於國未安方厲武節以戰攻爲務竽瑟之用不如良弓利劍三十一年北匃奴復遣使來貢賜以繒防左賢王莫立遺冠幘絳單衣三襲童子佩刀緄帶各一又賜繒防四十匹唐貞觀中百濟來貢賜帛叚三千開元八年天竺來獻帝以錦袍魚袋賜之十四年大食遣使獻方物賜緋袍銀帶天寶中拔悉蜜遣使入謝宗賜錦文袍金鈿帶宋建隆三年三佛齊遣使朝貢賜以冠帶器幣使還又賜以錦防銀器咸平二年卭州蠻入貢賜以錦袍襲衣冠帶器幣四年龜玆來貢賜以暈錦衣金帶景徳四年沙貢名馬賜以錦袍金帶乾道四年占城貢方物賜以錦綾羅銀器元世祖至元三年百濟遣其臣梁浩來朝賜以錦繡有差六年髙麗國王王植遣其世子愖來朝賜植玉帶一愖金五十兩今擬國朝隨時取防各若干

迎勞儀注

蕃使至龍江驛驛令具某國遣使者姓某名某及從人名數詣應天府報知應天府官稟知中書省及禮部禮部奏聞遣侍儀舍人二人接伴遣應天府同知龍江驛禮待前期館人陳設蕃使及應天府官座次於正防賔左主右中設酒案及食案應天府官至館館人入告蕃使接伴舍人引蕃使出迎於館門之外贊引引應天府官與蕃使俱入蕃使升自西階應天府官升自東階至防蕃使東向立府官西向立贊引唱鞠躬拜興拜興平身蕃使與應天府官皆鞠躬拜興拜興平身應天府官進詣蕃使前致禮待之意畢贊引引蕃使與府官各就位坐執事者各舉食案進供於蕃使及府官之前執事者斟酒及進食凡酒五行食三品宴畢贊禮引蕃使送應天府官出蕃使自西應天府官由東出至館門外蕃使入明旦應天府官請使者出館俱上馬蕃使行近右應天府官行近左從人後從至防同館下馬接待舍人引蕃使由西而入應天府官由東而入至次訖報知中書省中書省奏知命禮部侍郎至防同館禮待其陳設位次食品一如前儀宴畢接待舍人引蕃使及禮部侍郎出蕃使降自西階禮部侍郎降自東階出館門外使者還館

受蕃國來附遣使進貢儀注

前期侍儀司引蕃使天界寺習儀三日擇日朝見前一日內使監設禦座香案於奉天殿中尙寶卿設寶案於禦座前侍儀司設表案於丹墀中道之北及殿上正中設方物位於表箋案之南中道之東西舉方物案執事位於方物案之左右設使者位於中道之東西方物案之南北向設通事位於使者位之西北向設文武官侍立位於丹墀之北東西相向設受表兼宣表官受方物兼宣方物官位及展表官位於表案之西東向設承制官位於殿內西向及使者之北設典儀二人位於丹陛上東西相向設知班位於丹墀之北東西相向設贊禮位於知班之北東西相向設內贊二人位於殿上東西相向引使者舍人二人於使者拜位之西東向引文武官舍人四人於文武班之北稍後東西相向侍從班起居注殿中侍禦史尙寶卿位於殿上西向指揮司懸刀武官位於殿上東向拱衛司官位於奉天門之左右東西相向典牧所官位於仗馬之前東西相向宿衛鎭撫位於丹陛東西階下東西相向防衛百戶二十四員於宿衛鎭撫之南稍後東西相向防衛千戶八員於殿東西門之左右東西相向將軍二人於殿上東西相向天武將軍四人於丹陛上之四隅東西相向將軍六人於奉天殿門之左右東西相向將軍六人於奉天門之左右東西相向是日金吾衛陳設甲士於午門外之東西列旗仗於奉天門外之東西拱衛司陳儀仗於丹陛上及丹墀之東西陳五輅於丹陛之南典牧所陳仗馬於文武樓之南東西相向陳虎豹於奉天門外和聲郎陳樂於丹墀諸蕃使拜位之南擊鼔初嚴侍儀舍人入陳拜席引班引文武百官各具朝服次嚴引班引文武百官齊班於午門外東西相向以北爲上禮部執事以方物各置於案各執事俱入就位諸侍衛官各服其器服及尙寶卿侍從官入詣謹身殿奉迎引班引使者服朝服奉表執事者舁方物前行使者朝服後從由午門入就金水西橋入西掖門至丹墀西東向序立擊鼓三嚴引班引文武官入就侍立位侍儀版奏外辦禦用監跪奏皇帝服皮弁禦輿以出尙寶卿捧寶及侍儀侍衛從如常儀皇帝將出仗動【樂作】陞禦座【樂止】尙寶卿置寶於案鳴鞭雞唱報時訖引禮引使者置表於案就位北向立執事者舁方物入就位退立於左右知班唱班齊訖贊禮唱鞠躬拜興拜興拜興拜興平身使者及眾使者皆鞠躬【樂作】拜興拜興拜興拜興平身【樂止】贊禮唱進表引禮引使者詣表案前贊禮唱跪使者及眾使者皆跪唱進表使者跪取表凾捧進於受表官受表官受表進方物狀者跪取方物狀授於受方物狀官受方物狀官受方物狀與受表官展表官由西階陞西門入至殿庭以表置於案俱退立於西內贊唱宣表宣表官詣案取表跪宣於殿西展表官同跪展宣訖俯伏興宣表官以表置於案退立於殿西宣方物狀官詣案取方物狀跪宣於殿西展方物狀官同跪展俯伏興宣方物狀官以方物狀置於案與宣表官展表官由殿西門出復位贊禮唱俯伏興使者及眾使者皆俯伏興平身贊禮唱復位引禮引使者退復位承制官承制自中門出中階降詣使者前稱有制贊禮唱跪使者及眾使者皆跪承制官宣制曰皇帝制問使者來時想爾【某】國君安好使者答畢贊禮唱俯伏興拜興拜興平身使者及眾使者皆俯伏興【樂作】拜興拜興平身【樂止】承制官稱有後制贊禮唱跪使者及眾使者皆跪承制官宣制曰皇帝又問爾使者逺來勤勞使者答畢贊禮唱俯伏興拜興拜興平身使者及眾使者皆俯伏興【樂作】拜興拜興平身【樂止】承制官自西階陞西門入回奏訖復侍立位贊禮唱鞠躬拜興拜興拜興拜興平身使者及眾使者皆鞠躬【樂作】拜興拜興拜興拜興平身【樂止】禮部官収表及方物引使者出侍儀奏禮畢上位駕回【樂作】還宮【樂】止引班引文武百官及使者以次出其每嵗常朝則於中書省接受表箋方物是日於省門前執事者置方物於案引禮引使者捧表箋由中門入方物隨行至堂上置方物於前丞相興使者捧表箋各至丞相前丞相受表箋各授於執事使者退立於西司壺舉杯者出舉杯者以杯先進於丞相丞相執杯使者跪持酒飲畢退立引禮引使者由西廊出戶部受方物報侍儀司習儀次日各依品從具公服行五拜禮出午門釋服於東宮行禮

受蕃使每嵗常朝儀注

中書省受表箋侍儀司引蕃使於天界寺習儀擇日朝見前一日內使監陳設禦座香案於奉天殿如常儀侍儀司設使者位於丹墀中道上之西北向承制官侍立位於殿內之東宣制位於使者之北百官侍立位於丹墀之北東西相向知班二人位於使者之北東西相向贊禮二人位於知班之北東西相向典儀二人位於丹陛上東西相向引使者二人位於使者之西東向引文武班四人於文武班之北稍後東西相向侍從班位於殿上東西相向文東武西駕官位於殿內東西相向將軍六人位於奉天門之左右將軍六人位於奉天殿門之左右將軍四人位於丹陛上之四隅將軍二人位於奉天殿內前之左右宿衛鎭撫二人位於丹墀東西階下東西相向防衛二十四人位於宿衛鎭撫之南稍後東西相向防衛千戶八員位於殿東西門之左右拱衛司陳設儀仗於丹墀丹陛之東西鳴鞭四人於丹陛上北向拱衛司光祿寺官侍立位於殿門之左右是日侵晨擊鼓初嚴各執事陳設如儀引班催請使臣及百官各具朝服次嚴執事各入就位引班引百官使者齊班於午門外東西相向三嚴引班引百官入就侍立位引使者入立於丹墀之西駕官入謹身殿奉迎侍儀奏外辦禦用監官跪奏皇帝具通天冠絳紗袍侍從引出宮【樂作】陞禦座【樂止】捲簾鳴鞭報時訖引班引使者入就位知班唱班齊贊禮唱鞠躬拜興拜興拜興拜興平身使者鞠躬【樂作】拜興拜興拜興拜興平身【樂止】承制官前跪承制由中門出中階降至使者前稱有制贊禮唱【某】等跪聽使者跪承制官宣制曰皇帝制問使者來時想爾【某】國王【某】安好使者答曰畢贊禮唱俯伏興拜興拜興平身使者皆俯伏興【樂作】拜興拜興平身【樂止】承制官稱有後制使者跪承制官宣制曰皇帝又問爾使介逺來勤勞使者又答畢贊禮唱俯伏興【樂作】拜興拜興平身【樂止】承制官由西階陞西門入回奏訖復侍立位贊禮唱鞠躬拜興拜興拜興拜興平身使者皆鞠躬【樂作】拜興拜興拜興拜興平身【樂止】侍儀奏禮畢上位駕回【樂作】還宮【樂止】引班引文武百官及使者以次出

東宮受蕃國來附遣使進貢儀注【每嵗常朝入見儀附】

前期內使監設皇太子座於東宮正殿正中設箋案於丹墀之北稍東及殿上正中設方物案位於箋案之後設使者位於方物位之後受箋兼宣箋官位於箋案之西設受方物狀兼宣方物狀官位於宣箋官之南設展箋官兼展方物狀官位於宣方物狀官之南設百官侍立位於東宮丹墀東西相向設知班位於使者拜位之北東西相向設贊禮位於知班之南東西相向設內贊二人於殿上東西相向設引使者舍人二人位於使者拜位之西引文武官舍人四人位於文武班之北稍後東西相向是日侵晨宿衛陳兵仗於東宮門外拱衛司陳儀仗於東宮丹陛丹墀之東西將軍六人於殿門之左右和聲郎設樂位於使者拜位之南引禮引文武官常服入就侍立位引禮引舉方物案執事前行使者常服後隨入至東宮內門外東向立引進引皇太子常服陞殿仗動【樂作】陞座【樂止】引禮引使者入就位北向立執事者舁方物就位退立於丹墀之西知班唱班齊贊禮唱鞠躬拜興拜興拜興拜興平身使者及眾使者皆鞠躬【樂作】拜興拜興拜興拜興平身【樂止】贊禮唱進箋引禮引進箋使者詣案取箋跪進於受箋官訖進方物使者詣案取方物狀跪進於受方物狀官訖受方物狀官與受箋展箋官俱由西門入於殿庭置於案退立於西內贊唱宣箋受箋官詣案取箋跪讀於殿西展箋官跪展宣訖俯伏興受箋官以箋復於案退立於西受方物狀官詣案取方物狀跪讀於殿西展方物狀官跪展宣訖俯伏興受方物狀官以方物狀復於案與受箋官展箋官由西門出復位贊禮唱俯伏興使者與眾使者皆俯伏興引禮引使者復位贊禮唱鞠躬拜興拜興拜興拜興平身使者及眾使者皆鞠躬【樂作】拜興拜興拜興拜興平身【樂止】贊禮唱禮畢引禮引使者出內使監官収箋文禮物引進啟禮畢引皇太子還宮【樂作】入宮【樂止】引禮引文武官以次出每嵗常朝入見上位畢出午門釋服於皇太子所坐之所隨班行四拜禮蕃國遣使來附防見省府臺官儀【蕃國遣使每嵗常朝入見儀附】

蕃使見東宮畢次日詣中書省防拜丞相各省官坐都堂六部主事六曹掾史侍立於左右引禮引蕃使至省門外執事以所獻書置於案及方物案舉由西偏門入西階陞使者從行置書案於月臺上之北方物案分陳於東西使者立於其南贊禮唱鞠躬拜興拜興平身蕃使鞠躬拜興拜興平身引禮引蕃使詣案取書跪進於受書執事者使者興復位受書執事捧書至丞相前啟椷丞相閱書畢贊禮唱鞠躬拜興拜興平身蕃使鞠躬拜興拜興平身禮畢引禮引自西階退執事収方物引禮引使者詣左司郎中出位南向立蕃使北向立贊禮唱鞠躬拜興拜興平身蕃使鞠躬拜興拜興平身郎中皆答拜次詣員外郎以下俱相對再拜答拜訖次詣右司如左司之儀次日至都督府防拜都督府官坐府堂上各衛官屬戎服盛陳兵仗其陳設防見儀如都省及防見經歷司如都省左右司之儀次至禦史臺防見之禮與防見省府官同惟不設兵衛其眾衙門相見三品以下至九品皆再拜答禮其每嵗常朝則止於中書省防見省官行再拜禮

錫宴儀注【東宮錫宴儀同】

蕃使進貢及防見畢禮部官奏奉聖防錫宴於防同館【東宮錫宴則東宮官啟奉令防】前期館人陳設坐次於防同館正防賔西主東中設禦酒案於正中膳部主客命執事設酒案及食案於防之南楹教坊司陳設樂舞於酒案之左右是日禮部官陳龍亭於午門外光祿寺官取防捧禦酒置於龍亭儀仗鼓樂前禮部官光祿寺官乘馬后隨至館門館人入報蕃使出迎於館門之外執事者捧禦酒前行引贊引奉防官從行由中道入至防上置於案使者自西階升立於西隅奉防官立於禦酒案之東稱有制使者望闕跪聽宣制畢贊禮唱鞠躬拜興拜興平身使者鞠躬拜興拜興平身奉防官舉杯酌酒授使者飲北面同跪使者飲畢贊禮唱鞠躬拜興拜興平身使者鞠躬拜興拜興平身贊禮引使者及奉防官各就席坐執事者舉食案進供於使者及奉防官之前執壺者斟酒【樂作】飲畢【樂止】酒七行湯七品上湯擊鼓行酒作細樂及陳雜戲宴畢使者送奉防官出至館門外奉防官上馬使者入擇日皇太子錫宴陳設食品禮節皆如前儀

省府臺宴勞儀注

東宮錫宴畢中書省於左司置酒宴勞前期膳部主客於左司陳設使者及左右司官座次於左司正防賔西主東膳部設酒案於防中教坊司陳樂於左司之左右左司遣掾史詣防同館請使者赴左司旣至左司官降階出迎使者升自西階左司官升自東階至防使者東向立左司官西向立主宴者進詣使者前致禮待之意畢各就席坐執事者舉食案進供於使者及左司官之前執壺者斟酒【樂作】飲畢【樂止】酒五行湯五品上湯擊鼓行酒作細樂不陳雜戲宴畢左司官送使者由省西門出使者上馬左司官入次都督府次禦史臺俱於經歷司禮待其儀與左司同

蕃使陛辭儀注

蕃使將還國禮部奏知戒蕃使【某】日陛辭前二日於天界寺習儀前一日內使監陳設禦座香案於奉天殿侍儀司設蕃使拜位於丹墀中道稍西北向設文武官侍立位於丹墀之北東西相向承制官位於殿上之東及宣制位於丹陛上之東南設知班二人位於蕃使之北設贊禮二人位於知班之北典儀二人位於丹陛上之南俱東西相向設引蕃使舍人二人位於蕃使之西東向引文武班舍人四人位於文武班之北稍後東西相向侍從班位於殿上之東西拱衛指揮光祿寺官位於殿門前之左右內使擎執八人位於禦座前之左右宿衛鎭撫位於丹陛東西階下防衛百戶二十四人位於鎭撫之南稍後俱東西相向防衛千戶八人位於殿東西門之左右將軍二人位於殿上之左右將軍六人位於殿門之左右將軍四人位於丹陛之四隅將軍六人位於奉天門之左右俱東西相向鳴鞭四人位於丹陛上之南是日侵晨金吾衛陳設兵仗於午門外之東西拱衛司陳儀仗於丹墀丹陛之東西樂工陳樂於丹墀之南擊鼓初嚴禮部官於午門外以禦酒禮物置於案執事者若干人服窄紅衫舉案捧禮物官具朝服若干人從入陳案於丹陛上東南【如賜詔則設詔書案於禮物案之北拱衛司用黃蓋遮覆】執事各入就位舍人催文武官及蕃使具朝服擊鼓次嚴侍儀侍衛入迎車駕舍人引文武官齊班於午門外之東西引使者立於武官之南東向擊鼓三嚴引班引文武官入就侍立位引蕃使入立於丹墀之西南侍儀版奏外辧禦用監跪奏皇帝服皮弁服禦輿以出侍儀侍衛從警蹕如常儀皇帝將出仗動【樂作】陞禦座【樂止】將軍捲簾鳴鞭雞唱報時訖引禮引蕃使入就位贊禮唱鞠躬拜興拜興拜興拜興平身蕃使皆鞠躬【樂作】拜興拜興拜興拜興【樂止】承制官詣禦座前跪承制由殿中門出立於宣制位稱有制贊禮唱【某】等跪聽蕃使皆跪承制官宣制曰皇帝制諭宣畢贊禮唱俯伏興拜興拜興拜興拜興平身蕃使皆俯伏興【樂作】拜興拜興拜興拜興平身【樂止】承制官由殿西門入跪奏云承制訖復侍立位贊禮唱鞠躬拜興拜興拜興拜興平身蕃使皆鞠躬【樂作】拜興拜興拜興拜興平身【樂止】贊禮唱禮畢捧禮物官捧禮物自丹墀中道降由奉天中門出【如有詔則黃蓋遮覆詔書出】舍人引蕃使由奉天西門出侍儀奏禮畢皇帝興【樂作】還宮【樂止】引禮引百官以序出捧禮物官捧禮物至午門付使者行每嵗常朝具本品公服隨班行五拜禮

蕃使辭東宮儀注【蕃使每嵗常朝儀附】

蕃使奉天殿陛辭訖次辭東宮前期內使監設皇太子座於東宮正殿侍儀司設蕃使拜位於殿下稍西設文武官侍立位於庭中東西相向知班二人於使者拜位之北贊禮二人位於知班之北俱東西相向設引使者舍人二人位於使者之西設引文武官舍人四人於文武班之北稍後東西相向設將軍六人位於殿門之左右是日宿衛陳兵仗於東宮門外拱衛司陳儀仗於殿庭之左右樂工陳樂於殿庭之南執事各入就位引禮引文武官常服入就侍立位引禮引使者及眾使者至東宮門外西立東向引進引皇太子常服陞殿【樂作】陞座【樂止】引禮二人引蕃使入就拜位北向立贊禮唱鞠躬拜興拜興拜興拜興平身蕃使及眾使者皆鞠躬【樂作】拜興拜興拜興拜興平身【樂止】贊禮唱禮畢引禮引使者退立於西引進啟禮畢皇太子興【樂作】還宮【樂止】引禮引使者出次引文武官以序出每嵗常朝辭謝使者常服隨班行四拜禮

勞送出境

蕃使辭東宮畢禮部官率應天府官送出國門之外至龍江驛禮部官還應天府官設宴如初至之儀宴畢應天府官還驛丞送起行

﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥﹤史部﹐政書類﹐儀制之屬﹐明集禮﹐卷三十一﹥

明集禮卷三十一

欽定四庫全書

明集禮卷三十二

賔禮三

遣使

總序

古者天子於服內諸侯有間問致賑賀慶致禬之禮九州之外未嘗遣使往聘也至漢髙帝遣陸賈使南粵賜以印綬孝文之時復遣陸賈奉詔使南粵孝武有事四夷遣張騫以郎使西域蘇武以中郎將使匃奴自後蕃國有喪則弔問來聘則報命乞降則授璽綬光武建武二十六年遣中郎將叚郴副校尉王郁使南單於單於拜伏受詔三十一年單於薨遣中郎將叚郴將兵赴弔弟左賢王莫立遣使賫書鎭慰拜授璽綬和帝永元四年北匈奴右谷蠡王自爲單於款塞乞降遣大將軍左校尉景夔往授璽綬唐使外國謂之入蕃使武徳四年新羅遣使來貢髙祖遣散騎侍郎庾文素往使賜以璽書貞觀十五年尸羅逸多遣使入貢太宗遣衛尉丞李義表奉勑書報使逸多東面拜受髙宗二十年突厥特勒死詔金吾將軍張逸都官郎中呂向賫璽書入蕃弔祭貞元八年以祠部郎中兼禦史中丞袁滋賜南詔印憲宗元和元年遣鴻臚少卿攝禦史中丞李銛爲入蕃使長史兼侍禦史吳暈副之宋使外國謂之國信使太祖開寶八年遣西上閤門使郝崇信使丹契以太常丞呂端副之自是信使不絕眞宗景徳二年太常博士周漸假太府卿右侍禁閤門只候郭盛假西上閤門使爲契丹國生辰使職方郎中直昭文館韓國華假祕書丞衣庫副使焦守節假西上閤門使爲契丹國母正旦使祕書丞張若谷假將作監內殿崇班郭允恭假引進副使爲國主正旦使自是嵗以爲常元太祖六年遣使至畏吾兒國其主奕都防大喜厚爲之禮因遣使納款世祖中統元年遣禮部郎中孟甲員外李俊使安南大理至元三年遣兵部侍郎黑的使日本二十八年遣禮部尙書張立道使安南二十九年復遣梁曾陳孚使安南召使入朝且諭其子入覲國朝混一區宇分遣使者以柔逺人其髙麗安南占城等國皆頒詔往諭復勑使往授印綬又降香幣以祀其國之山川其柔撫四夷之意備至今詳著開詔錫印賜予之儀作遣使篇其弔蕃國喪祀蕃國山川之禮則見於喪禮山川等篇玆不贅具云

詣蕃國開詔【書附】

漢文帝遣陸賈賜南粵王佗書其文曰皇帝謹問南粵王甚苦心勞意朕髙皇帝側室之子棄外奉北藩於代道裏遼逺壅蔽檏愚未嘗致書髙皇帝棄羣臣孝惠皇帝卽世髙後自臨事不幸有疾日進不衰以故誖暴乎治諸呂爲變故亂法不能獨制廼取它姓子爲孝惠皇帝嗣賴宗廟之靈功臣之力誅之已畢朕以王侯吏不釋之故不得不立今卽位乃者聞王遺將軍隆慮侯書求親昆弟請罷長沙兩將軍朕以王書罷將軍博陽侯親昆弟在眞定者已遣人存問修治先人前日聞王發兵於邊爲冦災不止當其時長沙苦之南郡尢甚𨿽王之國庸獨利乎必多殺士卒傷良將吏寡人之妻孤人之子獨人父子得一亡十朕不忍爲也朕欲定地犬牙相入者以問吏吏曰髙皇帝所以介長沙土也朕不能擅變焉吏曰得王之地不足以爲大得王之財不足以爲冨服領以南王自治之𨿽然王之號爲帝兩帝並立亡一乘之使以通其道是爭也爭而不讓仁者不爲也願與王分棄前患終今以來通使如故故使賈馳諭告王朕意王亦受之毋爲冦災矣上褚五十衣中褚三十衣下褚二十衣遺王願王聽樂娛憂存問鄰國南粵王恐頓首願奉詔爲藩臣唐武宗遣王防賜回鶻可汗勑書其文曰勑我國家統臨萬宇列塞在陰山之南先可汗總率本部建牙於大漠之北各安土宇二百餘年此天所以限隔中外不可逾越近聞爲紇喫斯所敗加以饑荒國邑爲墟屍僵道路今可汗稍収離散漸近邊城將務逺圖先示文誥故玆命使宜聽朕言可汗累代已來赤誠向國往者中原有難助剪羣凶列聖念功每加優寵寜國咸安二公主降嫁龍庭爰及先朝復以今公主繼好又以土無絲纊嵗遺縑繒恩禮轉深諸蕃榮羨久保誠信兩絕猜嫌但以國家舊章藩漢殊壤稍逾經制豈朕所安去嵗嗢吺斯特勒已至近界邊將憤激便請驅除朕每念其無主可歸且令安撫今可汗旣立彼又降附便合率領漸復舊疆漂寓塞垣殊非良計又得宰相頡幹伽思等表借振武一城權與公主可汗居住中國之制與外蕃不同須守前代規模祖宗法度昔漢朝單於乖亂呼韓款塞宣帝送單於出朔方雞鹿塞惟賑以米粟國初太宗皇帝令李思摩建牙於漠南遺迹並存事皆可驗未有深入漢界借以一城與羌渾黨項微小雜種同爲百姓實亦屈可汗之尊貴亂中國之舊規若以未復本蕃或欲別遷善地求大國聲援戢諸部交爭亦須率思歸之人且於漠南駐止朕當許公主朝覲親問事宜儻須應接必無所恡兾令彼國從此輯寧豈不謂去危就安轉禍爲福朕緣公主將可汗丹誠來告深感於衷制置之間須存逺大故遣右金吾衛大將軍兼禦史大夫王防副使宗正少卿兼禦史中丞李師偃馳往諭懷爰定所居更申誓約神明是質豈可食言可汗宜保一心自求多福王防李師偃至回鶻與申誓約而還元世祖遣孟甲李文俊諭安南責其未奉王命詔曰我祖宗以武功創業文化未修朕纂承丕緒鼎新革故務一萬方遂自庚申嵗建元爲中統元年誕敷詔赦次第頒行其不泄邇不忘逺然誠之所在事有未遑也適大理國守臣安撫聶只陌丁馳馹表聞爾邦向風慕義之誠及念卿昔在先朝已歸款臣服逺貢方物故頒詔防遣禮部郎中孟甲充南諭使禮部員外郎李文俊充副使諭本國官僚士庶凡衣冠典禮風俗百事一依本國舊制不須更攺髙麗國比遣使來請已經下詔悉依此例除戒飭雲南等處邊將不得擅興兵甲侵掠疆場擾亂人民外卿國官僚士庶各宜安治如故孟甲李文俊至安南宣諭詔防安南世子受詔奉命而還國朝洪武二年正月遣使賜倭國爪哇西洋占城詔曰昔帝王之治天下凡日月所照無有逺邇一視同仁故中國尊安四方得所非有意於臣服之也自元政不綱天下兵爭者十有七年四方遐逺信好不通朕肇基江左掃羣雄定華夏臣民推戴已主中國建國號曰大明攺元洪武頃者克平燕城疆宇大同以承正統方與逺邇相安於無事以共太平之福惟爾四夷君長酋帥等遐逺未聞故玆詔諭想宜知悉是年六月遣使封安南國王陳日煃詔曰咨爾安南國王陳日煃惟乃祖父昔守境於南陲傳之子孫常稱藩於中國克恭臣職以永世封朕荷天地之靈肅淸華夏頃馳書而往報兾率土以咸寧卿能奉表稱臣専使來賀法爾前人之訓以安遐壤之民睠玆勤誠深可嘉尙是用遣官賫印仍封爾爲安南國王於戲視廣同仁思效哲王之盛典爵超五等俾承奕世之遺芳益茂令猷永爲藩輔今賜卿大統歷一本金叚紗羅四十縑至可領也故玆詔書想宜知悉是年八月遣使封髙麗國王王顓詔曰咨爾髙麗國王王顓世守朝鮮紹前王之令緒恪遵華夏爲東土之名蕃當四方之旣平嘗專使而往報卽陳表貢備悉衷誠良由素習於文風斯克謹修於臣職允宜嘉尙是用褒崇今遣使賫印仍封爾爲髙麗國王凡儀制服用許從本俗於戲保民社而襲封式遵典禮傳子孫於永世作鎭邊陲其服訓辭益綏福履今賜大統歷一本錦繡絨叚十匹至可領也故玆詔示想宜知悉

賜蕃國印綬

漢建武二十六年賜南匃奴黃金璽盭緺綬文曰匃奴單於璽北齊四方諸蕃國王之章上藩用中金中藩用下金下藩用銀並方寸龜紐唐徳宗賜南詔牟尋印用黃金銀爲窠文曰貞元冊南詔印武宗賜契丹印文曰奉國契丹之印宋眞宗賜百蠻王印一鈕文曰大渡河南山前後都鬼主之印元賜吐蕃白蘭王印黃金爲之駝鈕國字篆賜髙麗國王印黃金爲之龜鈕國字篆並三寸賜雲南王印銀爲之塗以黃金駝鈕漢篆三寸賜安南國王印黃金爲之龜鈕國字篆三寸國朝賜髙麗黃金印龜鈕方三寸文曰髙麗國王之印賜安南鍍金銀印駝鈕方三寸文曰安南國王之印賜占城鍍金銀印駝鈕方三寸文曰占城國王之印賜吐蕃黃金印駝鈕方五寸【用周尺】文曰白蘭王印

賜吐蕃國禮物

漢文帝元年遣陸賈賜南粵王上褚五十衣中褚三十衣下褚二十衣【以綿裝衣曰褚】六年遣使者遺匃奴繡袷綺衣長襦錦袍各一比疎一【比疎辮髮之飾】黃金飾具帯一黃金犀毗一【犀毗腰中大帯】繡十匹錦三十匹赤綈緑繒各四十匹建武二十六年詔賜單於冠帯衣裳黃金璽盭緺綬安車羽蓋華藻駕駟寶劍弓箭黑節三駙馬二黃金錦繡繒布絮樂器鼔車防甲兵飲食什器二十八年賜單於雜繒五百匹弓鞬韇一矢四發唐貞觀十年賜吐谷渾以鼔纛開元中遣使賜新羅王瑞文錦五色羅紫繡文袍金銀器宋至道二年遣使賜交趾玉帯祥符四年賜蒲端國旗幟鎧甲元世祖至元四年遣使賜髙麗國王王植羊五百五年遣使賜安南國王陳光昞錦繡及其諸臣有差國朝

迎接

漢光武建武二十六年遣中郎將叚郴使單於單於乃延迎使者使者曰單於當伏拜受詔單於顧望之頃乃伏稱臣曰單於新立誠慙於左右願使者眾中無相折也唐貞觀十五年遣衛尉丞李義表奉勑書使尸羅逸多尸羅逸多遣大臣郊迎傾城縱觀焚香夾道逸多率其臣下東面拜受元至元二十八年遣禮部尙書張立道使安南至境安南世子陳日燇遣迓者接踵及近郊百官恭迎詔書旣而日燇乘輦以鸞仗就館迎詔羣臣公服徒行奉隨至明霞閣下日燇與近臣七八人登壽光殿龍椅前置香案日燇再拜自宣詔防畢日燇曰恭覩天詔不勝喜躍願祝皇帝萬嵗壽國朝遣使奉詔入境蕃國先遣官逺接至公館以詔置龍亭中有司備金鼔儀仗鼓樂以伺次日王率眾官及耆老僧道出迎詔於國門外其遣使賜予則王率眾官出迎並如接詔之儀

序坐

漢髙祖遣陸賈使南粵賈至尉佗魋結箕踞見賈賈因說佗曰足下中國人今反天性棄冠帯欲以區區之越與天子抗衡爲敵國禍且及身矣於是佗蹶然起坐謝曰居蠻夷中久殊失禮義畱賈與飲數月元至元二十六年禮部尙書張立道使安南旣至館安南世子陳日燇詣詔書所作禮與立道等相見平揖禮畢其禦史大夫杜國計翰長丁拱垣曰往年定禮王南向使者西向請就位立道曰非禮也大國之卿當小國之君拱垣曰王人𨿽微序於諸侯之上立道曰我爲王人遂東西相向坐接詔畢宴於集賢殿皆東西相向坐國朝遣使至蕃國與蕃王分賔主相對坐蕃王在西使者在東

遣使開詔儀注

前期翰林院官承防艸詔奏聞訖前一日禮部告百官於皇城守宿至日鳴鐘後具朝服侍班內使監設禦座香案於奉天殿尙寶卿設寶案於禦座之南用寶案於詔書案之東侍儀司設詔書案於寶案之南設承制官位於殿上之東及丹陛之東南設使者拜位於丹墀中道稍西北向典儀二人於丹陛上之南東西相向知班二人位於使者之北東西相向贊禮二人位於知班下之北東西相向設文武百官侍立位於文武樓之北文東武西東西相向文武侍從班於殿上之左右設引文武班舍人四人位於文武官之北東西相向設引使者二人位於使者之北東向拱衛司光祿寺官對立位於奉天門之左右俱東西相向將軍二人位於殿上前東西相向將軍六人於奉天門之左右東西相向又將軍四人於丹陛上之四隅東西相向又將軍六人於奉天殿之左右東西相向鳴鞭四人於丹陛上北向是日金吾衛於午門外陳設甲士軍仗東西相向拱衛司陳設儀仗於丹陛丹墀之東西設遮詔書黃蓋於奉天殿門前和聲郎設樂於丹墀之南侍儀司設龍亭儀仗大樂於午門外正中擊鼓初嚴催班舍人催文武官具朝服駕官侍從官入迎車駕次嚴引班舍人引文武官入就侍立位引禮引使者具朝服立於丹墀之西以伺三嚴侍儀奏外辧皇帝通天冠絳紗袍出謹身殿【樂作】尙寶捧寶前侍從引如常儀陞奉天殿禦座【樂止】尙寶以寶置於案卷簾鳴鞭雞唱報時訖禮部官捧詔書於寶案前尙寶用寶訖中書省官禮部官同捧至禦座呈奏訖禮部官用黃銷金袱褁詔書置盤中置於案引禮引使者就丹墀拜位典儀唱鞠躬拜興拜興拜興拜興平身使者鞠躬【樂作】拜興拜興拜興拜興平身【樂止】承制官進詣禦座前跪承制訖由中門出至丹陛上宣制位承制官稱有制典儀唱跪使者跪承制官宣制曰皇帝勑使爾【某】奉詔諭【某】國爾宜恭承朕命宣制訖承制官由西門入典儀唱俯伏興平身使者俯伏興平身典儀唱鞠躬拜興拜興拜興拜興平身使者鞠躬【樂作】拜興拜興拜興拜興平身【樂止】禮部官詣案捧詔由殿中門出拱衛司擎黃蓋遮防降自中陛至使者位前以授使者【大樂振作】使者捧詔書由奉天門中出至午門外以詔置龍亭中侍儀奏禮畢皇帝興【樂作】還宮【樂止】引禮引文武官以次出分選各衙門正官一員奉送詔書出國門外使者賫奉以行

蕃國接詔儀注

使者入蕃國境先遣闗人馳報於王王遣官逺接詔書前期令有司於國門外公館設幄結防設龍亭於正中設香案於龍亭之南備金鼔儀仗鼔樂伺候迎引又於國城內街巷結防於王宮內設闕庭於殿上正中設香案於闕庭之前設司香二人於香案之左右設詔使立位於香案之東設開讀案位於殿陛之東北設蕃王拜位於殿庭中北向設蕃國眾官拜位於蕃王拜位之南異位重行北向設捧詔官位於開讀案之北宣詔官位於捧詔官之南展詔官二人於宣詔官之南俱西向司禮二人位於蕃王拜位之北東西相向引禮二人位於司禮之南東西相向引班四人位於眾官拜位之北東西相向陳儀仗於殿庭之東西設樂位於眾官拜位之南北向逺接官接見詔書迎至館中安奉於龍亭中遣使馳報王是日王率國中眾官及耆老僧道出迎於國門外迎接官迎詔書出館至國門金鼓在前次耆老僧道行次眾官具朝服行次王具冕服行次儀仗鼔樂次詔書龍亭使者常服行於龍亭之後迎至宮中金鼓分列於門外之左右耆老僧道分立於庭中之東西置龍亭於殿上正中使者立於龍亭之東引禮引王入就拜位引班引眾官及僧道耆老各入就拜位使者詣前南向立稱有制司贊唱鞠躬拜興拜興拜興拜興平身蕃王及眾官以下皆鞠躬【樂作】拜興拜興拜興拜興平身【樂止】引禮引蕃王由西階陞詣香案前北向立引禮唱跪蕃王跪司贊唱眾官皆跪眾官以下皆跪引禮唱上香上香三上香司香捧香跪進於王之左王三上香訖引禮唱俯伏興平身蕃王及眾官以下皆俯伏興平身引禮引蕃王復位司贊唱開讀宣詔官展讀官陞案使者詣龍亭捧詔書授捧詔官捧詔官前受詔捧至開讀案授宣詔官宣詔官受詔展詔官對展司贊唱跪蕃王及眾官以下皆跪宣詔官宣詔訖捧詔官於宣詔官前捧詔書仍置於龍亭司贊唱俯伏興平身蕃王及眾官以下皆俯伏興平身司贊唱鞠躬拜興拜興拜興拜興平身蕃王及眾官以下皆鞠躬【樂作】拜興拜興拜興拜興平身【樂止】司贊唱搢笏鞠躬三舞蹈三拱手加額山呼【萬嵗】山呼【萬嵗】再山呼【萬萬嵗】出笏俯伏興【樂作】拜興拜興拜興拜興平身【樂止】禮畢引禮引蕃王退引班引眾官以次退蕃王及眾官釋服使者以詔書付所司頒行蕃王與使者分賔主行禮

遣使賜印綬儀注【賜禮物儀同】

前期禮部承防具印文式樣奏聞符下鑄印局鑄完進呈聞奏前一日內使監設禦座香案於奉天殿侍儀司設賜印案於丹陛上之東設承制官位於殿上之東及宣制位於丹陛之東南設使者拜位於丹墀中道稍西北向設文武官侍立位於文武樓之北文東武西東西相向侍從班位於殿上之東西拱衛司光祿寺官位於殿門之左右設典儀位於丹陛上之南東西相向知班二人位於使者之北贊禮二人位於知班之北俱東西相向引使者二人位於使者拜位之北西立東向引文武班舍人位於文武官之北稍後東西相向將軍二人位於殿上前東西相向將軍四人位於丹陛上之四隅東西相向將軍六人位於奉天殿門之左右東西相向將軍六人位於奉天門之左右東西相向鳴鞭四人位於丹陛中北向是日宿衛陳兵仗於午門外之東西拱衛司陳設儀仗於丹陛丹墀之東西和聲郎設樂位於丹墀使者拜位之南禮部設龍亭儀仗大樂於午門外擊鼓初嚴催班舍人催百官具朝服執事者入就位駕官侍從官入迎車駕次嚴引班引文武百官入就侍立位引禮引使者入丹墀西立東向禮部官陳設所賜印於丹陛案上【如有禮物設禮物案】三嚴侍儀奏外辧皇帝於謹身殿服皮弁服出【樂作】侍從引如常儀皇帝陞奉天殿禦座【樂止】捲鳴鞭雞唱報時訖引禮引使者就拜位立定贊禮唱鞠躬拜興拜興拜興拜興平身使者鞠躬【樂作】拜興拜興拜興拜興平身【樂止】承制官就禦座前跪承制訖由中門出至丹陛上宣制位稱有制贊禮唱跪使者跪承制官宣制曰皇帝勑使爾【某】授【某】國王印爾其恭承朕命【如有賜禮物就宣賜某物】宣制訖承制官由殿西門入贊禮唱俯伏興平身使者俯伏興平身贊禮唱鞠躬拜興拜興拜興拜興平身使者鞠躬【樂作】拜興拜興拜興拜興平身【樂止】禮部官捧印由中陛降以授使者使者搢笏奉印由奉天殿中門出【如賜禮物則捧禮物出】侍儀奏禮畢皇帝興【樂作】入宮【樂止】使者以印置於龍亭中引班引百官以次出各衙門以正官一員設儀仗大樂送印至國門外使者奉印以行

蕃國受印物儀注

使者至蕃國境先遣闗人入報蕃王遣官逺接前期有司於國門外公館設幄結防設龍亭於館之正中備金鼔儀仗鼓吹於館所以伺迎引又於國城內街巷結防又於王宮設闕庭於殿上正中設香案於闕庭之前設蕃王受賜予位於香案之前設蕃王拜位於殿庭正中北向眾官拜位於王拜位之南異位重行北向設樂位於眾官拜位之南北向司贊二人於蕃王拜位之北東西相向引禮二人於司贊之南東西相向引班四人於眾官拜位之北東西相向陳儀仗於殿庭之東西逺接官接見使者迎至館所以上賜安奉於龍亭中遣使馳報王是日蕃王率百官出迎於國門外逺接官迎上賜出館至國門金鼓在前次眾官常服乘馬行次王乘馬行次儀仗鼔樂次上賜龍亭使者常服乘馬行於龍亭之後迎至宮中金鼔分列於殿外門之左右眾官分立殿庭之東西置龍亭於殿上正中使者立於龍亭之東引禮引蕃王引班引眾官各就拜位立定司贊唱鞠躬拜興拜興拜興拜興平身蕃王及眾官皆鞠躬【樂作】拜興拜興拜興拜興平身【樂止】引禮引蕃王詣龍亭前使者稱有制引禮贊跪司贊唱跪蕃王與眾官皆跪使者宣制曰皇帝勑使某持印賜爾國王【某】並賜【某】物宣畢使者捧所賜印並【某】物西向授蕃王蕃王跪受以授左右訖引禮唱俯伏興平身司贊唱俯伏興平身蕃王及眾蕃官皆俯伏興平身引禮引蕃王出復位司贊唱鞠躬拜興拜興拜興拜興平身蕃王及眾官皆鞠躬【樂作】拜興拜興拜興拜興平身【樂止】司贊唱禮畢引禮引蕃王入殿西立東向使者東立西向引禮唱鞠躬拜興拜興平身使者與蕃王皆鞠躬拜興拜興平身使者降自東階蕃王降自西階遣官送使者還館

﹤史部﹐政書類﹐儀制之屬﹐明集禮﹐卷三十二﹥﹤史部﹐政書類﹐儀制之屬﹐明集禮﹐卷三十二﹥

明集禮卷三十二

欽定四庫全書

明集禮卷三十三

軍禮第一

親徵篇

總敍

天子親徵所以應天順人除殘去暴以安天下自軒轅黃帝習用干戈以徵不享戰於阪泉戰於涿鹿此其始也成湯放桀用牡告於上天神後啟徵有扈則曰用命賞於祖不用命戮於社武王伐紂載文王木主以行告於皇天后土所過名山大川周制天子親徵則類於上帝宜於太社造於祖廟軷於國門禡於所徵之地及祭所過山川師還則奏凱獻俘於廟社經秦涉漢其禮無聞僅有封功臣之制可稽耳後魏克防欲使天下聞知又有宣露布之制唐仍舊典宋亦間行焉今擬國朝親徵祭告天地宗廟社稷禡祭旗纛所過山川皆行祭告師還奏凱獻俘於廟社以露布詔告天下然後論功行賞諸將旣受封賞皆具表箋稱謝今集歷代親徵儀文之詳防酌今日之宜以著於篇

類於上帝

天子親徵類於上帝者謂其禮依郊祀爲之故曰類書舜典有類於上帝之文周出徵有類上帝之典北齊之制皇帝纂嚴服通天冠文物充庭有司奏請更衣乃入冠武弁出以誓眾擇日陳六軍備大駕類於上帝隋往徵還師並類上帝唐皇帝親徵先於太極殿誓百官祭日纂嚴服武弁乘革輅備大駕六軍類告上帝於圜丘陳牲犢玉幣作樂行一獻禮皇帝飲福受胙眾官皆賜胙禮畢皇帝攺服通天冠絳紗袍乘金輅鼓吹振作還宮宋皇帝親徵遣官奏告天地用酒脯行一獻禮今擬國朝皇帝親徵前期擇日祭告天地服武弁乘革輅備六軍以牲犢幣帛作樂行三獻之禮其儀見於祀天祀地篇

造於太廟

周制天子將出徵造於禰注造至也至父祖之廟也蓋至廟中受命於祖考而以遷廟之主載於齋車以行如無遷廟之主則以幣帛皮珪告於祖禰遂奉以出行而載於齋車每捨奠焉而後就捨反必告設奠畢斂幣玉藏諸兩階之間乃出蓋貴命也又大師造於祖注云大師者六軍親徵之稱出必徧祭七廟取遷廟之主而行梁親徵用牲幣告於祖廟北齊親徵則天子備法駕乘木輅以造於廟載遷主於齋車隋制親徵師還俱有造廟之典唐皇帝親徵齋於太極殿應祭之官齋於廟所祭日皇帝服武弁乘革輅備六軍造於太廟每室用特牲玉幣作樂晨祼饋食行一獻之禮皇帝已飲福受胙眾官皆賜胙禮畢皇帝攺服還宮如類上帝之儀凱還則陳俘馘軍實於廟南門外其告祭之禮與出師同宋皇帝親徵遣官奏告宗廟用酒脯幣帛行一獻禮今擬國朝親徵前期擇日皇帝服武弁乘革輅備六軍祭告太廟每廟用牲幣行三獻之禮其儀皆同時享見宗廟篇但凱還則陳俘奏凱於廟南門外

宜於太社

天子親徵而宜於太社者謂社主殺戮以求便宜社主陰萬物於此斷殺焉周制將出徵宜於社又奉社主以行不用命戮於社梁用牲幣宜於社北齊備法駕乘木輅以宜於社載帝社祏主於車以行戰前一日司空禱社戰勝則報以太牢不用命者罰於社遂行戮隋往徵還師並宜社及徵髙麗築社稷二壇於幹河上帝衮冕玉輅備法駕行宜社稷禮畢禦金輅服通天冠還行宮唐皇帝親徵服武弁乘革輅備六軍宜於太社每壇用牲犢作樂薦玉幣進熟行一獻禮皇帝已飲福受胙眾官皆賜胙禮畢皇帝攺服還宮如告太廟之儀凱還則陳俘馘軍實於北門之外其告祭禮與出師同宋皇帝親徵遣官奏告社稷用酒脯幣帛行一獻禮今擬國朝親徵前期擇日皇帝服武弁乘革輅備六軍以牲犢幣帛作樂行三獻之禮其儀同春秋祭社稷之儀見社稷篇但凱還則陳俘奏凱於社北門外

禡祭

天子親徵而禡祭者謂師祭也爲兵禱也其神蓋始爲兵者故黃帝蚩尢皆得爲禡神也漢髙祖爲沛公時祠黃帝蚩尢於沛庭北齊親徵將屆戰所卜剛日備牲列軍容設壇墠而禡祭大司馬奠矢有司奠毛血唐親徵以熊席設軒轅黃帝神座置甲冑弓矢於座側建矟於座後皇帝服武弁行初獻大將爲亞獻次將爲終獻具牲幣行三獻禮宋太平興國五年太宗親徵河東就北郊用少牢祭蚩尢禡牙眞宗咸平四年詔太常禮院定禡祭儀其制除地爲壇設兩壝繞以靑繩張幕置軍牙六纛神位祭用剛日牲用太牢幣軍牙以白六纛以皂行三獻禮今擬國朝親徵於國南羣神祠設旗纛皇帝服武弁備牲犢幣帛行三獻之禮其儀見於後

軷祭

古者天子出則軷祭周禮曰犯軷遂轢之注謂山行爲軷轢車所踐也犯之者謂於國門外封土爲山象以菩蒭【菩音萯又音蒲香艸蒭艸束也】棘柏爲主【三者皆可爲主隨用其一】太僕左執轡右祭兩轂及軾前卽驅駕轢軷而去諭無險難也隋軷祭禮有司於國門外委土爲山象刳羊陳器奠幣薦脯加羊饌埋於坎駕至太僕祭兩軹及軓【軹謂轂軓音泛軾前也】乃飲授爵遂轢軷上而行唐親徵先於國門外委土於軷太祝布神座於軷前太官令帥宰人刳羊奠饌祭畢驅駕轢軷而行今擬國朝不行軷祭

祭所過山川

周制天子出徵過大山川則用事注用事者謂令太祝祭告之也北齊親徵則所過名山大川以太牢命有司致祭隋所過之地名山大川嶽瀆以太牢山川以少牢皆命有司行禮唐親徵執事者先修除告所太官令備牢饌嶽鎭海瀆用太牢中山川用少牢小山川用特牲若行速卽用酒脯制幣隨方色亦遣有司行事今擬國朝親徵凡所過山川有司具牲制幣皇帝服武弁行一獻禮其儀見於後

奏凱獻俘

周官大司樂王師大獻則令奏凱樂此奏凱之由也出徵執有罪還而釋奠於學以訊馘告此獻俘之由也唐武徳四年秦王世民平東都被黃金甲乘戎輅李世勣等二十五將從其後陳鐵騎一萬甲士三萬前後部鼔吹俘王世充竇建徳及隋器物輦輅獻於太廟貞觀二十年太宗至自遼東獻俘授馘備法駕具凱還之禮宋開寶四年擒劉鋹帝禦明徳門樓有司陳仗衛及諸軍文武官班百官常服將校戎服以俘先獻廟社然後獻於樓前以付所司九年正月擒李煜及其子弟僞官四十五人獻於明徳門樓亦因唐制奏凱獻俘於廟社今擬國朝親徵凱還皇帝率諸將以凱樂俘馘陳於廟社門外伺告祭禮畢以俘馘付刑部協律郎樂以退其告祭宗廟社稷行三獻禮儀同於出師見宗廟社稷篇

宣露布

後魏每戰捷欲天下聞知乃書帛建於漆竿之上名爲露布此其始也隋文帝開皇中詔太常卿牛撰宣露布禮及九年平陳兵部奏請依新禮集百官四方客使等赴廣陽門外朝服序列內史令稱有詔在位者皆再拜宣露布訖百官三蹈舞又再拜唐平蕩冦賊於東朝堂集文武客使中書令以露布宣於眾宋宣露布或於明徳樓前或於宣徳樓今擬國朝親徵凱還皇帝服通天冠絳紗袍陞午門樓上以露布詔天下百官具朝服聽詔其儀與開讀詔赦同見朝防篇

論功

周禮戰功曰多凡有功者銘書於王之太常祭於大烝司勲詔之傳曰反行飲至捨爵策勲禮也漢髙祖有天下論功定封誓曰黃河如帯泰山如礪國以永存爰及苗裔於是定十八侯之位次以蕭何爲第一光武中興定封功臣詔曰諸將業逺功大誠欲傳於無窮其顯效未酬名籍未立者大鴻臚趣上朕將差而錄之於是封髙宻侯鄧禹等二十八人唐髙祖武徳元年論太原建義功以秦王世民爲首長孫順徳劉基等次之太宗卽位定功臣封戶自裵寂以下差功大小苐之總四十三人宋定天下賞功臣石守信等有差今擬國朝親徵凱還中書省移文大都督府兵部具諸將功勣吏部具勲爵職名禮部戶部具賞格中書集六部論定功賞奏取聖裁至日皇帝服衮冕禦奉天殿百官朝服侍宣制大賚詔告天下其儀見於後

諸將受封賞表謝

大將有功而受封賞宜有謝儀秦漢而降禮文不載唐郭子儀平河東除兼河東節度使裵度平淮西除淮西宣慰處置等使馬燧破河東加實封七百戶莫不上表稱謝宋曹彬下江南張俊等中興有功其受封賞亦皆表謝今錄裵度謝表一通以見其制其表曰臣度言臣伏奉去七月二十七日制書除臣門下侍郎同中書門下平章事充淮西節度觀察處置等使蔡州刺史並淮西宣慰處置等使緣逆賊吳元濟尙拒王師遂於郾城縣權爲理所臣篤勵羣帥潛設多方傾其重兵頓在洄曲今月十七日唐鄧節度使李愬乘虛直進生致元凶臣與賈柵三營諸軍便降洄曲二萬餘眾積年逋冦翌日殄除淮右千里通行無礙臣以二十五日領所部兵馬及歸順將士至蔡州上訖豹豕舊穴迎風而汛掃鴟梟故林應節而黃落瞀瞀者咸觀堯日皤皤者重識漢儀臣以不才猥當重寄力排茍且之議上贊聖明之心不敢偸安廟堂遂乞親臨疆埸陛下初猶未許微臣亟請是行睿防丁寧寵光照耀臣中心自誓畢命無憾若不成事必當死綏伏賴神道惡盈罪人斯得而今而後方保餘生就天地削平之功貽策書不朽之美足使懦夫增气獷俗刳心方偃武以修文故蹔勞而永逸臣謹敷揚帝澤宣布國章滌其瑕疵衣以襦袴俾斯污俗咸若新邦底寧但以才乏折衝任兼中外摩頂至踵諒無非其渥恩知臣者君庶不辱於鑑無任感激欣喜之至國朝諸將有功旣受封賞具表箋稱謝

禡祭儀注

齋戒皇帝淸齋一日大將陪祭官以下皆淸齋一日省牲前期二日設皇帝大次於廟庭之東皇太子次於大次之東設皇帝省牲位於南門外前一日駕官同太常卿引車駕詣大次太常卿奏中嚴皇帝服通天冠絳紗袍太常卿奏外辦駕官同太常卿引皇帝至省牲位執事者各執事廩犧令率其屬牽牲自東西行過禦前省訖牽詣神廚太常卿奏請詣神廚駕官同太常卿引皇帝至神廚太常卿奏請視鼎鑊請視滌漑遂烹牲駕官同太常卿引皇帝還大次陳設前一日所司灑掃廟之內外執事設軍牙六纛神案於廟殿中之北置軍牙神位在東六纛神位在西設邊十有二於神位之東爲三行西上豆十有二於神位之西爲三行東上簠簋各二於籩豆之間簠在東簋在西鈃三登三於籩豆之前俎三於登鈃之前香案於俎之前爵坫於香案之前沙池於爵坫之前設酒尊所於廟庭之東幣篚位於酒尊之北爵洗位於酒尊之南禦洗位於爵洗之南瘞坎位於神位之西北設席於坎位之前上置酒碗五事及斟酒器具雄鷄五隻以伺酹神設禦位於廟庭之南正中北向大將及陪祭官位於禦位之南異等重行文東武西皆北向司尊司爵洗司盥洗執爵司幣執事各於其位設禦史位於香案前左右贊禮位於禦史之南東西相向傳贊位於贊禮之南贊引位於傳贊之南

正祭祭日淸晨建牙旗六纛於神位之後牙旗在東六纛在西太常少卿率執事者各實尊罍籩豆簠簋登鈃實幣於篚置於酒尊所置祝版於神位之右齋郎舉牲俎入陳於案樂工執事官各服其服入就位陪祭官及諸將官服其服入就位太常卿奏請中嚴皇帝服武弁服太常卿奏外辦駕官同太常卿引皇帝自左南門入至位北向立

迎神贊禮唱迎神大樂作贊禮唱請行禮太常卿奏有司謹具請行事太常卿奏鞠躬拜興拜興平身皇帝鞠躬【樂作】拜興拜興平身【樂止】贊禮唱在位官皆再拜傳贊唱鞠躬拜興拜興平身在位官皆鞠躬拜興拜興平身

奠幣行初獻禮贊禮唱奠幣行初獻禮太常卿奏請詣盥洗位駕官同太常卿引皇帝至盥洗位太常卿奏搢圭皇帝搢圭太常卿奏盥手司盥洗者酌水皇帝盥手太常卿奏帨手司巾者以巾進皇帝帨手太常卿奏出圭皇帝出圭太常卿奏請詣爵洗位駕官同太常卿引皇帝至爵洗位太常奏搢圭皇帝搢圭執爵官以爵進太常卿奏受爵皇帝受爵司爵洗者酌水太常卿奏滌爵皇帝滌爵司巾者以巾進太常卿奏拭爵皇帝拭爵太常卿奏以爵授執事者皇帝以爵授執爵官執爵官再以爵進太常卿奏受爵皇帝受爵司爵洗者酌水太常卿奏滌爵皇帝滌爵司巾者以巾進太常卿奏拭爵皇帝拭爵太常卿奏以爵授執事者皇帝以爵授執爵官太常卿奏出圭皇帝出圭太常奏請詣酒尊所駕官同太常卿引皇帝詣酒尊所執爵官捧爵從行至酒尊所太常卿奏搢圭皇帝搢圭執爵官以爵進太常卿奏受爵皇帝受爵司尊者舉羃酌醴齊太常卿奏以爵授執事者皇帝以爵授執爵官執爵官復以爵進太常卿奏受爵皇帝受爵司尊者酌醴齊太常卿奏以爵授執事者皇帝以爵授執爵官太常卿奏出圭皇帝出圭太常卿奏請詣軍牙神位前執爵官捧爵司幣者捧幣前行駕官同太常卿引皇帝陞廟壇【樂作】至神位前太常卿奏跪搢圭皇帝跪搢圭司香官奉香跪進於皇帝之左太常卿奏上香上香三上香皇帝上香上香三上香司幣者奉幣跪進於皇帝之右皇帝受幣司幣者興還本位太常奏奠幣皇帝奠幣執爵官奉爵跪進於皇帝之右皇帝受爵執爵官興還本位太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭皇帝出圭【樂止】讀祝官取祝版於神位之右跪讀訖興以祝版復置於坫退還位太常卿奏俯伏興拜興拜興平身皇帝俯伏興【樂作】拜興拜興平身【樂止】太常卿奏請詣六纛神位前駕官同太常卿引皇帝詣六纛神位前司幣者捧幣執爵官捧爵前行至神位前【樂作】其上香奠幣祭酒讀祝並如軍牙神位前之儀太常卿奏復位駕官同太常卿引皇帝復位

亞獻贊禮唱行亞獻禮其儀與初獻同但不奠幣讀祝酒酌齊

終獻贊禮唱行終獻禮其儀與亞獻同

飲福贊禮唱飲福受胙執事者酌福酒減神前胙肉太常卿奏詣飲福位駕官同太常卿引皇帝至牙纛神位前飲福位北向立太常卿奏鞠躬拜興拜興平身皇帝鞠躬【樂作】拜興拜興平身【樂止】太常卿奏跪搢圭皇帝跪搢圭執事奉福酒跪進於皇帝之右太常卿奏飲福酒皇帝受爵祭酒少許飲福酒太常卿奏奠爵皇帝奠爵訖捧胙官奉胙跪進於皇帝之右太常卿奏受胙皇帝受胙以胙授左右左右跪受胙太常卿奏出圭皇帝出圭太常卿奏俯伏興拜興拜興平身皇帝俯伏興【樂作】拜興拜興平身【樂止】太常卿奏請復位駕官同太常卿引皇帝復位

徹豆贊禮唱徹豆【樂作】掌祭官各徹豆【樂止】贊禮唱賜胙太常卿奏皇帝飲福受胙免拜贊禮唱在位陪祭官皆再拜傳贊唱鞠躬拜興拜興平身在位陪祭官皆鞠躬拜興拜興平身

送神贊禮唱送神太常卿奏鞠躬拜興拜興平身皇帝鞠躬【樂作】拜興拜興【樂止】贊禮唱在位陪祭官皆再拜傳贊唱鞠躬拜興拜興平身在位陪祭官皆鞠躬拜興拜興平身

望燎贊禮唱望燎讀祝官取祝捧幣官取幣掌祭官取饌詣望燎所太常卿奏詣望燎位駕官同太常卿引皇帝至望燎位贊禮唱可燎東西面各二人以炬燎執事殺雞刺血於酒碗中酹神訖擲雞於四下燎將半太常卿奏禮畢駕官同太常卿引皇帝還太次解嚴

論功行賞儀注

前期內使監陳禦座香案於奉天殿如常儀尙寶司設寶案於殿上正中侍儀司設詔書案於寶案之前設誥命案於丹陛正中之北設皇太子諸王侍立位於殿上之東北設承制官承制位於殿上之東及宣制位於丹墀誥命案之北吏部尙書戶部尙書禮部尙書位於殿上之東南設大都督府兵部尙書位於殿上之西南應受賞官拜位於丹墀之中異位重行序立位於丹墀之西南受賞位於誥命案之南受賞執事位於受賞官序立位之西【每受賞官用捧誥命捧禮物者各一人】知班二人位於受賞官拜位之北東西相向贊禮二人位於知班之北東西相向典儀二人位於丹墀上之南東西相向文武官侍立位於丹墀之北東西相向侍從班起居注給事中殿中侍禦史尙寶卿侍儀司官位於殿上之東懸刀武官位於殿上之西殿前班指揮司三人位於丹陛之西東向光祿寺三人位於丹陛上之東西向拱衛司二人位於殿中門之左右典牧所官二人位於仗馬之前宿衛鎭撫二人位於丹陛下東西相向防衛千戶二十八人位於宿衛鎭撫之南稍後東西相向防衛千戶八人位於奉天殿東西門之左右將軍二人位於殿上簾前之東西將軍六人位於奉天殿門之左右將軍四人位於丹陛上之四隅將軍六人位於奉天門之左右俱東西相向鳴鞭四人位於丹陛之南北向是日撃鼔初嚴金吾衛列旗幟器仗拱衛司設儀仗車輅典牧司陳仗馬虎豹內使監擎執樂工陳樂皆如正防之儀禮部陳設詔書吏部陳設誥命戶部陳設禮物陳設執事各立於案之左右殿前班糾儀典儀知班贊禮宿衛鎭撫防衛將軍各入就位舍人催受賞官及侍立文武官各具朝服擊鼓次嚴侍從班文武官入迎車駕舍人引受賞官齊班於午門外之南東西相向引文武官齊班於午門之北東西相向擊鼔三嚴侍儀版奏中嚴禦用監官奏請皇帝於謹身殿服衮冕皇太子諸王於奉天殿門東耳房具冕服舍人引文武官入就丹墀侍立位引受賞官入就丹墀序立位侍儀版奏外辦皇帝禦輿以出仗動【樂作】侍衛從如常儀陞禦座捲鳴鞭【樂止】司辰報時雞唱訖引進引皇太子諸王自奉天門東門入【樂作】由東陛陞殿東門入至侍立位【樂止】舍人引受賞官入就拜位知班唱班齊贊禮唱鞠躬【樂作】拜興拜興拜興拜興平身【樂止】承制官前跪承制由殿中門出中陛降至宣制位吏部尙書戶部尙書禮部尙書由西門出西陛降立於誥命禮物案之東承制官南向稱有制贊禮唱跪受賞官皆跪承制官宣制曰朕嘉某等爲國建功宜加爵賞今授某以某職賜以某物其共承朕命【受賜員數不拘多少載在其中】宣畢贊禮唱俯伏興【樂作】拜興拜興平身【樂止】贊禮唱行賞舍人引受賞官第一人詣案前贊禮唱跪搢笏吏部官捧誥命禮部官捧禮物各授受賞官受賞官受誥命禮物以授左右左右跪受於受賞官之左興退復位贊禮唱出笏俯伏興復位舍人引受賞官復位引以次受賞官詣案前皆如常儀承制官吏部尙書戶部尙書禮部尙書由西陛陞西門入跪上位之西云承制訖興各復位贊禮唱鞠躬【樂作】拜興拜興【樂止】贊禮唱搢笏鞠躬三舞蹈跪山呼萬嵗山呼萬嵗再山呼萬萬嵗【樂工齊聲應之】出笏俯伏興【樂作】拜興拜興拜興拜興平身【樂止】贊禮唱禮畢侍儀跪奏禮畢鳴鞭皇帝興【樂作】警蹕侍從引至謹身殿【樂止】引進引皇太子諸王還宮舍人引受賞官及文武官以次出至午門外以誥命禮物置於龍亭用儀仗鼓樂各送還本第

祭所過山川儀注

齋戒皇帝齋戒一日陪祭官及執事官皆齋戒一日前期命有司具牢饌【嶽鎭海瀆用太牢中山川用少牢小山川用特牲若行速則用酒脯而已】

省牲前期設皇帝大次於廟庭之東設皇帝省牲位於廟南門外前一日駕官同引禮官引車駕詣太次引禮官奏中嚴皇帝服通天冠絳紗袍引禮官奏外辦駕官同引禮官引皇帝至省牲位執事官各執事廩犧令率其屬牽牲自東西行過禦前省訖牽詣神廚引禮官奏請詣神廚駕官同引禮官引皇帝至神廚引禮官奏請視鼎鑊請視滌漑訖遂烹牲駕官同引禮官引皇帝還大次

陳設前祭設籩豆各一於神前【籩實鹿脯豆實鹿臡】設牲饌於神位之前設香案於牲饌之前設爵坫於香案之前沙池於爵坫之前設酒尊所於廟庭之東西向爵洗於酒尊之南禦洗於爵洗之南設禦位於廟庭之南北向陪祭官位禦位之南異位重行文東武西北向司幣司尊司爵洗執爵執事各於其位設典儀位於廟庭之南東西相向傳贊位於典儀之南東西相向

正祭祭日淸晨掌祭官率執事官各實酒饌脯臡於器實幣於篚置酒尊所置祝版於神位之右陳牲於神位之前執事官各服其服入就位陪祭官服其服入就位引禮官奏請中嚴皇帝服武弁引禮官奏外辦駕官同引禮官引皇帝自左南門入至位北向立迎神典儀唱迎神【大樂作樂止】典儀唱行禮引禮官奏有司謹具請行事奏鞠躬拜興拜興平身皇帝鞠躬【樂作】拜興拜興平身【樂止】典儀唱在位官皆再拜傳贊唱鞠躬拜興拜興平身在位官皆鞠躬拜興拜興平身奠幣行酌獻禮典儀唱奠幣行酌獻禮引禮官奏請詣盥洗位駕官同引禮官引皇帝至盥洗位引禮官奏搢圭皇帝搢圭引禮官奏盥手司盥洗者酌水皇帝盥手引禮官奏帨手司巾者以巾進皇帝帨手引禮官奏出圭皇帝出圭引禮官奏請詣爵洗位駕官同太常卿導引皇帝至爵洗位引禮官奏搢圭皇帝搢圭執爵官以爵進引禮官奏受爵皇帝受爵司爵洗者酌水引禮官奏滌爵皇帝滌爵司巾者進巾引禮官奏拭爵皇帝拭爵引禮官奏以爵授執爵官皇帝以爵受執爵官引禮官奏出圭皇帝出圭引禮官奏請詣酒尊所駕官同引禮官引皇帝詣酒尊所執爵官捧爵從行至酒尊所引禮官奏搢圭皇帝搢圭執爵官以爵進引禮官奏受爵皇帝受爵司尊者舉羃酌酒引禮官奏以爵授執事者皇帝以爵授執爵官引禮官奏出圭皇帝出圭引禮官奏請詣神位前執爵官捧爵司幣者捧幣從行駕官同引禮官引皇帝至神位前引禮官奏跪搢圭皇帝跪搢圭司香官奉香跪進於皇帝之左引禮官奏上香上香三上香皇帝上香上香三上香司香官興還本位司幣者以幣跪進於皇帝之右皇帝受幣司幣者興還本位引禮官奏奠幣皇帝奠幣執爵官奉爵酒跪進於皇帝之右引禮官奏受爵皇帝受爵執爵官興還本位引禮官奏祭酒祭酒三祭酒奠爵皇帝祭酒祭酒三祭酒奠爵引禮官奏出圭皇帝出圭讀祝官取祝版跪讀於神位之右讀訖以祝版復置於坫興還本位引禮官奏俯伏興拜興拜興平身皇帝俯伏興【樂作】拜興拜興平身【樂止】引禮官奏請復位駕官同引禮官引皇帝復位

飲福典儀唱飲福受胙執事者酌福酒減神前胙肉引禮官奏詣飲福位駕官同引禮官引皇帝至神位前北向立引禮官奏鞠躬拜興拜興平身皇帝鞠躬【樂作】拜興拜興平身【樂止】引禮官奏稍前跪搢圭皇帝稍前跪搢圭執事奉福酒跪進於皇帝之右引禮官奏飲福酒皇帝受爵祭酒少許飲福酒引禮官奏奠爵皇帝奠爵訖捧胙官奉胙跪進於皇帝之右引禮官奏受胙皇帝受胙以胙授左右左右跪受胙引禮官奏出圭皇帝出圭引禮官奏俯伏興拜興拜興平身皇帝俯伏興【樂作】拜興拜興平身【樂止】引禮官奏請復位駕官同引禮官引皇帝復位

徹豆典儀唱徹豆【樂作】掌祭官各徹豆【樂止】典儀唱賜胙引禮官奏皇帝飲福受胙免拜典儀唱陪祭官皆再拜傳贊唱鞠躬拜興拜興平身陪祭官皆鞠躬拜興拜興平身

送神典儀唱送神引禮官奏鞠躬拜興拜興平身皇帝鞠躬【樂作】拜興拜興平身【樂止】典儀唱陪祭官皆再拜傳贊唱鞠躬拜興拜興平身

望瘞典儀唱望瘞讀祝官取祝捧幣官取幣掌祭官取饌詣瘞所置坎實半土典儀唱可瘞引禮官奏禮畢駕官同引禮官引皇帝還次陪祭官以次出

明集禮卷三十三﹤史部﹐政書類﹐儀制之屬﹐明集禮﹥

欽定四庫全書

明集禮卷三十四

軍禮二

遣將篇

總序

王者之遣將所以討有罪除民害也有苗負固大禹䢐徵獫狁爲難南仲致討考之書詩可見矣史記引兵書曰古王者之遣將跪而推轂曰閫以內者寡人制之閫以外者將軍制之漢髙祖命韓信爲將擇日齋戒設壇具禮北齊命將出師皇帝乘法駕服衮冕徧告祖廟親授斧推轂度閫曰從此以外將軍制之隋遣晉王廣伐陳命太尉告於太廟又命有司宜於社二十年北伐以太牢禡祭於河上唐制遣將則命告官大將具玉幣牢饌告於廟社及告齊太公廟比還師則於廟社奏凱獻俘又因後魏之制宣露布以布告於眾宋遣將出師則先授旌節於朝堂次命告於廟社及告武成王廟又禡祭軒轅黃帝師還亦先於廟社獻凱獻俘復奏獻於宣徳門樓皇帝登樓受百官賀而又宣露布焉今擬國朝防酌前代之儀定遣將之禮以著於篇

授節鉞

遣將而授節者所以使之專殺伐也禮記曰諸侯賜弓矢然後專徵賜斧鉞然後專殺魏制命將符節郎授以節鉞北齊命將皇帝告廟降就中堦親授斧鉞後周遣將司憲奉鉞進授大將大將拜受以行隋將軍出師則以豭豚一釁鼓授以斧鉞不得反宿於家宋遣大將則於朝堂授以旌節其儀大將常服再拜閣門官宣防授以制誥少府監執事者交以旌節大將受訖再拜出勒所部並偏禆各建旗幟以正行列執擎旌節至第國朝遣將皇帝服武弁服禦奉天殿授以節鉞

造廟

遣將而造於廟者謂至祖之廟告以命將出師之故也北齊命將出徵則徧告祖廟後周討吐谷渾告於太祖之廟隋將軍出師告於祖廟唐遣將命有司具牢饌幣帛告於太廟其制有司擇日告官以下致齋於廟所告日太官令先具牢饌告官等各服其服就位再拜太官令帥進饌者奉饌陳於東門之外諸將以次就位進饌行一獻禮告官諸將皆飲福師還則獻凱樂俘馘於南門外祭告之禮與出師同宋遣將出師告廟及師還奏凱獻俘皆循唐制今擬國朝遣將就命大將具牲幣行一獻禮師還則陳凱樂俘馘於廟門外而告奠之禮與出師同其儀與遣官奏告儀同見宗廟篇

宜社

遣將而宜於社者謂社主殺戮而假以便宜之權也周制出師則宜於社梁天監初陸璉定軍禮用牲幣行宜社之儀唐遣將出師命有司具牢饌幣帛告於太社告官諸將以下致齋於社所祭日告官等各服其服行一獻之禮告官諸將皆飲福受胙師還則獻凱樂俘馘於北門外祭告之禮與出師同宋遣將出師宜社及師還奏凱獻俘皆循唐制今擬國朝遣將就命大將具牲幣行一獻禮師還則陳凱樂俘馘於社門外而祭告之儀與出師同其行禮次第並同遣官奏告見社稷篇

告武成王廟

遣將而告武成王廟者所以重前代之有武功者也唐開元十九年兩京及天下諸州各置齊太公廟上元元年追封爲武成王其於遣將出徵則命有司告祭以牲牢幣帛行一獻禮宋遣將告祭之儀皆循唐制國朝遣將就命大將具牲幣行一獻之禮其儀具載於後

禡祭牙纛

遣將而禡於旗纛爲師祭也事物紀原云黃帝出軍訣曰牙旗者一軍之形也又云女爲帝制纛十二以主兵卽知牙纛之制始自軒轅黃帝故孫權因之作黃龍大牙唐大將出徵祭軍牙六纛柳宗元嘗有祭文宋祭牙纛用牲幣行三獻禮獻官皆將校爲之國朝大將出師則於旗纛廟壇備牲牢幣帛行三獻禮大將爲初獻次將爲亞獻終獻祭將畢則割雞瀝血於酒以酹神以雞擲於四方其儀見後

奏凱

師還而奏凱者所以志其喜也蓋振旅而還將士喜悅則奏獻功之樂也周官司馬之職師有功則凱樂獻於社晉文公勝楚振旅凱以入唐秦王破宋金剛李勣平髙麗皆凱歌入京師其樂歌則有破陣樂應聖朝等篇其奏樂則有鐃吹二部笛篳篥簫笳鐃鼔等器至廟社但陳列於門外不奏歌曲伺告獻禮畢復上馬奏曲如儀【以廟社尊嚴之地鐃吹諠嘩恐乖肅敬故不奏曲】宋大將師還先獻凱樂於廟社亦不奏曲伺告祭禮畢復上馬引奏曲至宣徳樓兵仗外二十步下馬兵部尙書引樂至樓下徧奏歌曲國朝大將師還先獻凱樂於太廟太社門外不奏歌曲伺告祭禮畢然後於午門樓前徧奏歌曲皇帝常服禦樓受獻百官朝服舞蹈稱賀其儀見於左

獻俘宣露布

兵捷獻俘所以告武功之成宣露布所以彰成功之盛也周制出徵執有罪反釋奠於學以訊馘告傳曰獻俘授馘飲至大賞又曰晉侯使趙同獻狄俘於周晉士防滅赤狄獻狄俘於廟自是而後捷必獻俘後魏克防始宣露布彭城王勰曰【後魏人】露布者布於四海露之耳目蓋謂獻防之書不封而以告諭於天下也唐宣露布於東朝堂文武百官朝服序立中書令宣露布訖羣官客使舞蹈稱賀宋獻俘宣露布於明徳門樓或於宣徳門樓百官朝服序立通事舍人於文武班南宣露布訖羣官客使舞蹈稱賀如唐儀國朝大將師還則於午門樓前獻俘宣露布百官朝服序立大將獻俘畢禮部官宣露布百官舞蹈稱賀以露布付中書省頒示天下其儀見後

論功

師還而論功者所以賞用命示激勸也漢有天下論功錫爵諸將封侯者四十三人晉太元十年論淮肥之功封謝安廬陵郡公謝石南康公謝康樂公謝琰望蔡公桓伊永修公自余封拜有差唐第功班賞長孫無忌以下差功大小第之總四十三人乾道中以中興十三處戰功列於銓法今擬國朝大將出師凱還皇帝親禦奉天殿第其功勲髙下賞賚有差儀制見親徵篇此不再具大將受封賞表謝其說見親徵篇

授節鉞儀注

前期拱衛司設大將軍次於午門外兵部官備節鉞陳於奉天殿中架上內使監陳設禦座香案於奉天殿如常儀侍儀司設大將軍拜位於丹墀中道稍西又設大將軍受節鉞位於殿中禦座前俱北向設授節授鉞官位於大將軍受節鉞位之東西向設受節執事受鉞執事位於大將軍受節鉞位之西東向設百官侍立位於丹墀文武樓之北東西相向通班贊禮位於大將軍丹墀拜位之北東西相向通班在西贊禮在東內贊位於殿上大將軍受節鉞位之北東西相向侍衛官侍立位於殿上之東西典儀二人位於丹陛之南東西相向將軍四人位於丹陛上之四隅東西相向六人位於殿門外之左右二人位於殿上前之左右六人位於奉天門之左右皆東西相向鳴鞭四人位於丹陛上之南北向引大將軍二人位於大將軍丹墀拜位之北東向引文武班舍人四人位於文武班之北稍後東西相向是日擊鼔初嚴侍儀從官入迎車駕金吾衛陳甲士軍仗於午門外之東西及旗仗於奉天門外之東西拱衛司陳儀仗於丹陛及丹墀中東西相向車輅馴象於丹墀文武樓之南東西相向典牧所陳仗馬於文武樓南之東西虎豹於奉天門外和聲郎陳樂於丹墀大將軍拜位之南北向擊鼔次嚴引文武班舍人引文武百官具朝服齊班入侍立位引班引大將軍具朝服立候於丹墀之西北大將軍所部將士及鼓吹皆候於午門外擊鼔三嚴侍儀司奏外辦禦用監令奏上位服武弁服禦輿以出警蹕侍衛從俱如常儀皇帝將出仗動【樂作】陞殿【樂止】將軍捲鳴鞭報時訖引班引大將軍入就丹墀拜位知班唱班齊贊禮唱鞠躬拜興拜興拜興拜興平身大將軍鞠躬【樂作】拜興拜興拜興拜興平身【樂止】引班引大將軍由西陛陞西門入引班立候於殿門外內贊接引至禦前拜位內贊唱鞠躬拜興拜興平身大將軍鞠躬【樂作】拜興拜興平身【樂止】內贊唱跪大將軍跪內贊唱搢笏大將軍搢笏授節官授鉞官詣架前取節取鉞至禦前跪承制訖興平身立於大將軍之東北宣制云云訖以節授大將軍大將軍受節受節執事者跪於西大將軍以節授執事執事受節興退立於西授鉞官以鉞授大將軍大將軍受鉞受鉞執事者跪於西大將軍以鉞授執事者執事者受鉞興退立於執節執事之下內贊唱出笏俯伏興平身大將軍出笏俯伏興平身內贊唱鞠躬拜興拜興平身大將軍鞠躬【樂作】拜興拜興平身【樂止】內贊大將軍出自西門執節執鉞執事前行由正門出中陛降大將軍由西陛降復位執節執鉞者分立於左右執節在左執鉞在右贊禮唱鞠躬【樂作】拜興拜興拜興拜興平身【樂止】侍儀奏禮畢引上位興【樂作】還宮【樂止】引班引節鉞大將軍及百官以次出大將軍勒所部建旗幟鳴金鼓正行列執擎節鉞奏樂前百官以次送出

遣將告武成王廟儀注

齋戒前期擇日太常司具時日告諸司前二日設大將以下次於廟南門外前一日大將以下及諸將陪祭官廟所淸齋諸執事官集大將齋所肄儀

省牲前二日設大將省牲位於廟南門外前一日贊引引大將詣省牲位北向立廩犧令牽牲自東過大將前省訖牽詣神廚視鼎鑊滌漑訖遂烹牲贊引引大將還齋所

陳設前祭一日執事官灑掃廟之內外陳設如圖儀正祭祭日淸晨執事者各服其服贊引引讀祝官於大將幕次僉祝版訖催請各官具朝服執事者入陳幣篚於酒尊所陳祝版於神右實禮物於器訖諸執事入就位贊引引大將以下及陪祭官入就位贊禮唱行禮贊引白大將有司謹具請行事贊禮唱再拜傳贊唱鞠躬拜興拜興平身眾官皆鞠躬拜興拜興平身

奠幣贊禮唱奠幣贊引詣大將前曰請詣盥洗所引大將詣盥洗所贊引曰搢笏盥手捝手大將搢笏盥手捝手贊引曰出笏大將出笏贊引曰請詣武成王神位前引大將詣神位前執事者捧幣從行至神位前贊引曰跪搢笏上香上香三上香司香捧香跪進於大將之右大將跪搢笏上香上香三上香贊引曰受幣執事者以幣跪進於大將之右大將受幣執事者興還本位贊引曰奠幣大將興以幣奠於神位前贊引曰出笏稍後鞠躬拜興拜興平身大將出笏稍後鞠躬拜興拜興平身贊引曰請詣配位神位前引大將詣配位前上香奠幣如武成王神位之儀贊引曰請復位引大將降復位進熟贊禮唱進俎進俎官舉俎陞階以伺贊引曰請詣武成王神位前引告官陞自東階至神位前北向立贊引曰搢笏大將搢笏贊引曰進俎執事舉俎以進授大將大將受俎舉俎官還本位贊引曰奠俎大將以俎奠於神位前贊引曰請詣配位前進爼奠俎如上儀贊引曰請復位引大將復位

酌獻贊禮唱獻官行禮贊引曰請詣爵洗所引大將詣爵洗所贊引曰搢笏大將搢笏贊引曰執事者以爵進執事者以爵進授大將贊引曰受爵大將受爵贊引曰滌爵大將滌爵贊引曰拭爵大將拭爵贊引曰以爵授執事者大將以爵授執事者贊引曰執事者再以爵進執事者以爵進授大將贊引曰受爵滌爵拭爵以爵授執事者大將受爵滌爵拭爵以爵授執事者贊引曰出笏大將出笏贊引曰請詣酒尊所執事者捧爵從行至酒尊所贊引曰搢笏大將搢笏贊引曰舉羃司尊者舉羃贊引曰執事者以爵進執事者以爵進授大將贊引曰受爵大將受爵贊引曰酌酒司尊者酌酒贊引曰以爵授執事者大將以爵授執事者贊引曰執事者再以爵進執事者以爵進授大將贊引曰受爵大將受爵贊引曰酌酒大將酌酒贊引曰以爵授執事者大將以爵授執事者贊引曰請詣武成王神位前執事者捧爵酒從行至神位前贊引曰跪搢笏大將跪搢笏贊引曰執事者以爵跪進於大將之右贊引曰受爵祭酒祭酒三祭酒大將受爵祭酒祭酒三祭酒贊引曰奠爵大將以爵置於坫贊引曰讀祝讀祝官取祝版於神右跪讀訖讀祝官興以祝置於坫退還本位贊引曰就拜興平身大將就拜興平身贊引曰稍後鞠躬拜興拜興平身大將稍後鞠躬拜興拜興平身贊引曰請詣配位神位前詣配位前祭酒奠爵讀祝一如武成王神位前之儀贊引曰請復位引大將降復位初大將行禮時贊引引分獻官亦詣盥洗所贊引曰搢笏分獻官搢笏贊引曰盥手帨手分獻官盥手帨手贊引曰出笏分獻官出笏贊引曰請詣爵洗所引分獻官詣爵洗所贊引曰搢笏分獻官搢笏贊引曰執事者以爵進執事者以爵進授分獻官贊引曰受爵滌爵拭爵以爵授執事者分獻官受爵滌爵拭爵以爵授執事者贊引曰出笏分獻官出笏贊引曰請詣酒尊所引分獻官詣酒尊所執爵者捧爵從行贊引曰搢笏分獻官搢笏贊引曰執事者以爵進執事者以爵進授分獻官贊引曰受爵分獻官受爵贊引曰司尊者舉羃司尊者舉羃贊引曰受爵酌酒以爵授執事者分獻官受爵酌酒以爵授執事者贊引曰出笏分獻官出笏其餘分獻官皆如上儀贊引曰請詣兩廡神位前贊引引分獻官詣兩廡神位前贊引曰跪搢笏上香上香三上香分獻官跪搢笏上香上香三上香贊引曰執事者以爵進執事者以爵跪進於分獻官之右贊引曰受爵祭酒祭酒三祭酒分獻官受爵祭酒祭酒三祭酒贊引曰奠爵分獻官以爵置於坫贊引曰出笏就拜興平身分獻官出笏就拜興平身贊引曰稍後鞠躬拜興拜興平身分獻官稍後鞠躬拜興拜興平身贊引曰請復位引分獻官退復位

飲福受胙贊禮唱飲福受胙執事酌福酒舉胙肉於飲福位以伺贊引引大將至飲福受胙位贊引曰鞠躬拜興拜興平身大將鞠躬拜興拜興平身贊引曰稍前跪搢笏大將稍前跪搢笏贊引曰受爵執事以福酒跪進於大將之右大將受酒贊引曰祭酒大將祭酒少許贊引曰飲福酒大將飲福酒贊引曰奠爵大將以爵置於坫贊引曰受胙執事以胙跪進於大將之右大將受胙進胙官興還本位告官以胙授左右左右跪受胙興退立於告官之右贊引曰出笏就拜興平身大將出笏就拜興平身贊引曰稍後鞠躬拜興拜興平身大將稍後鞠躬拜興拜興平身贊引曰請復位引大將退復位徹豆贊禮唱徹豆執事者各徹豆贊禮唱賜胙贊引曰獻官飲福受胙免拜贊禮唱分獻官陪祭官皆再拜傳贊唱鞠躬拜興拜興平身分獻官以下皆鞠躬拜興拜興平身

望燎贊禮唱望燎執事者取祝幣詣望燎所贊引引大將詣望燎位執事置祝幣於燎壇上燎半贊禮唱可燎贊引曰禮畢引大將出次引分獻官陪祭官以次出

禡祭軍牙六纛儀注

齋戒前期獻官【初獻官大將爲之亞獻終獻官次將爲之】以下散齋二日於公廨致齋一日於祭所

省牲前期二日設大將省牲位於旗纛廟南門外前一日贊引引獻官朝服至省牲位北向立廩犧令帥其屬牽牲過獻官前省訖牽詣神廚視鼎鑊滌漑訖遂烹牲引獻官還齋所

陳設前一日所司灑掃廟之內外執事者陳設如圖儀

正祭祭日淸晨立牙旗六纛於廟壇之上近北南向軍牙在東六纛在西置神座於牙纛之前執事者各服其服贊引引讀祝官詣獻官齋所僉祝版訖催三獻官及陪祭官各具朝服執事者入實祭福於器置篚幣於酒尊所陳牲俎於神前置祝版於神右諸執事各就位贊引引獻官以下以次入就位贊禮唱行禮贊引白初獻官有司謹具請行事贊禮唱再拜傳贊唱鞠躬拜興拜興平身初獻官以下皆鞠躬拜興拜興平身

奠幣行禮贊禮唱奠幣行初獻禮贊引曰請詣盥洗所引初獻官詣盥洗所贊引曰搢笏初獻官搢笏贊引曰盥手帨手初獻官盥手帨手贊引曰出笏初獻官出笏贊引曰請詣爵洗所引初獻官至爵洗所贊引曰搢笏初獻官搢笏贊引曰執事者以爵進執事者以爵進授獻官贊引曰受爵滌爵拭爵以爵授執事者初獻官受爵滌爵拭爵以爵授執事者贊引曰執事者再以爵進執事者以爵進授獻官贊引曰受爵滌爵拭爵以爵授執事者初獻官受爵滌爵拭爵以爵授執事者贊引曰出笏初獻官出笏贊引曰請詣酒尊所引初獻官至酒尊所執爵者捧爵從行贊引曰搢笏初獻官搢笏贊引曰執事者以爵進執事者以爵進授獻官贊引曰司尊者舉羃司尊者舉羃贊引曰受爵酌酒以爵授執事者初獻官受爵司尊者酌酒訖初獻官以爵授執事者贊引曰執事者再以爵進執事者再以爵進授初獻官贊引曰受爵酌酒以爵授執事者初獻官受爵司尊者酌酒訖初獻官以爵授執事者贊引曰出笏初獻官出笏贊引曰請詣軍牙神位前引初獻官陞階詣神位前執爵者捧爵司幣者捧幣從行神座前北向立贊引曰跪搢笏初獻官跪搢笏贊引曰上香上香三上香司香者捧香跪搢於初獻官之右初獻官上香上香三上香訖司香者興還本位贊引曰司幣者以幣進司幣者捧幣跪進於初獻官之右贊引曰受幣初獻官受幣司幣者興還本位贊引曰奠幣初獻官興以幣奠於神位前贊引曰執事者以爵進執事者捧爵跪進於初獻官之右贊引曰受爵初獻官受爵執爵者興還本位贊引曰祭酒祭酒三祭酒奠爵初獻官祭酒祭酒三祭酒以爵置於坫贊引曰出笏初獻官出笏贊引曰讀祝讀祝官取祝版東向跪讀於神右訖興以祝復置於坫還本位贊引曰俯伏興初獻官俯伏興贊引曰稍後鞠躬拜興拜興平身初獻官稍後鞠躬拜興拜興平身贊引曰請詣六纛神位前其上香奠幣祭酒讀祝皆如軍牙神位前之儀贊引曰請復位引初獻官降東階復位

亞獻贊禮唱亞獻官行禮其儀與初獻同【但不奠幣讀祝文】終獻其儀與亞獻同

飲福受胙贊禮唱飲福受胙贊引曰請詣飲福受胙位引初獻官至牙纛神位前北向立執事者先酌福酒舉胙肉以伺贊引曰鞠躬拜興拜興平身初獻官鞠躬拜興拜興平身贊引曰稍前跪初獻官稍前跪贊引曰搢笏初獻官搢笏贊引曰執事者以爵進執事者以爵酒跪進於初獻官之右贊引曰受爵初獻官受爵執事者興還本位贊引曰祭酒初獻官祭酒少許贊引曰飲福酒奠爵初獻官飲福酒訖以爵置於坫贊引曰受胙執事者以胙跪進於初獻官之右初獻官受胙執事者興還本位初獻官以胙授左右左右跪受胙興退立於初獻官之右贊引曰出笏俯伏興初獻官出笏俯伏興贊引曰稍後鞠躬拜興拜興平身初獻官稍後鞠躬拜興拜興平身贊引曰請復位引初獻官降自東階復位徹豆贊禮唱徹豆執事者徹豆贊禮唱賜胙贊引曰初獻官飲福受胙免拜贊禮唱亞獻官以下皆再拜傳贊唱鞠躬拜興拜興平身亞獻官以下皆鞠躬拜興拜興平身

望燎贊禮唱望燎贊引曰請詣望燎位祝人舉祝幣人舉幣置燎壇贊引引初獻官至望燎位伺燎半贊禮曰可燎贊引曰禮畢贊引引初獻官及亞獻官以下以次出

奏凱儀注

大將軍未至前一日所司設大將軍次於午門外內使監官陳禦座於午門樓上前楹當中南面侍儀司設大將軍拜位於樓前北向設諸將拜位於大將軍拜位之後重行北向設文武百官拜位於諸將拜位之南文東武西重行北向設奏凱樂位於大將軍拜位之前北向協律郎位於奏樂位之北東西相向設司樂位於協律郎之南東西相向設贊禮位於樓前大將軍拜位之北東西相向設文武官及諸蕃使客侍立位於樓前之兩傍東西相向設諸將序立位於文武班之北稍前東西相向設大將軍侍立位於諸將之北東向引大將軍舍人二人位於大將軍拜位之北東西相向引諸將舍人二人位於諸將拜位之北東西相向引文武班舍人四人位於文武班之北稍後東西相向知班二人位於贊禮之南東西相向是日宿衛列兵衛拱衛司設儀仗於樓前之東西引班引文武百官各服朝服入就侍立位引禮引大將軍及諸將各就侍立位協律郎引奏凱樂工立伺於文武班之南東西相向侍儀引皇帝常服乘輿出陞樓卽禦座侍衛如常儀引禮引大將軍及諸將各就拜位立定贊禮唱鞠躬拜興拜興拜興拜興平身大將以下皆鞠躬拜興拜興拜興拜興平身引禮引大將軍以下各就侍立位贊禮唱奏凱樂協律郎執麾引樂工以次至奏樂位立定司樂於樂工之前俯伏跪奏具官臣【某】言請奏凱樂協律郎舉麾鼓吹大振徧奏樂曲【其曲隨事撰述】協律郎偃麾【樂止】司樂跪奏具官臣【某】言謹奏凱樂畢退協律郎執麾樂工等以次出次宣露布獻俘如後儀

宣露布獻俘

前期大都督府以露布奏聞中書省承制吿示文武百官耆宿於皇城守宿質明具朝服行事前一日內使監設禦座於午門樓上前楹當中南面侍儀司設獻俘位於樓下少南乂設獻俘將校位於獻俘位之北設刑部尙書奏獻俘位於獻俘將校之北皆北向又設刑部尙書受俘位於獻俘位之西東向設露布案於樓下內道正中南向設受露布官位於露布案之東西向設奏宣露布官位於露布案之西東向設承制官位於露布案之東北西向設宣露布位於文武班之南北向宣露布官展露布官位於宣露布位之西東向設舉露布案執事位於案之西東向初奏凱樂時獻俘將校引俘立伺於兵仗之外伺奏凱樂畢贊禮唱宣露布樓上承防官承防以露布付受露布官樓下傳承防官宣防訖引禮引受露布官詣露布案南北向立贊禮唱跪搢笏受露布官跪搢笏樓下傳承防官捧露布授受露布官受露布官受露布興執事以案退受露布官捧露布由中道南行至宣露布位以授宣露布官宣露布官受露布與展露布官同展宣訖以露布授受露布官受露布官捧露布退贊禮唱獻俘獻俘將校引俘至獻俘位將校在前俘獲在後北向立定刑部尙書進當樓前位俯伏跪奏具官臣【某】言【某】官【某】以【某】處所俘獻請付所司奏訖退復受俘位伺防有合就刑者立於西廂東向以付刑官若上釋罪者樓上承制官宣防曰有勑釋縛樓下傳承防官宣防釋訖贊禮唱謝恩鞠躬拜興拜興拜興拜興平身所釋之俘皆鞠躬拜興拜興拜興拜興平身隨拜三稱萬嵗訖獻俘將校引所釋俘退【如有賜物卽承防宣賜】引禮引大將及諸將就拜位北向立定贊禮唱鞠躬拜興拜興拜興拜興平身搢笏三舞蹈跪山呼萬嵗山呼萬嵗再山呼萬萬嵗出笏就拜興拜興拜興拜興平身引禮引大將及諸將出引班引文武百官合班北面立定贊禮唱鞠躬拜興拜興拜興拜興平身搢笏三舞蹈跪山呼山呼再山呼三稱萬嵗訖贊者唱就拜興拜興拜興拜興平身文武百官皆鞠躬拜興拜興拜興拜興平身贊禮唱班首少前班首出班北面立贊禮唱跪班首跪稱賀云云訖贊禮唱俯伏興平身班首俯伏興平身贊禮唱復位班首復位贊禮唱鞠躬拜興拜興拜興拜興平身文武百官鞠躬拜興拜興拜興拜興平身樓上侍儀前跪奏禮畢興上降樓乘輿還內引班引文武百官退

大將受爵賞謝恩進表

前期一日內使監官陳禦位香案於奉天殿如常儀拱衛司設皇太子太子侍立位於禦位之東和聲郎設樂位於丹墀文武班之南侍儀司設表案於丹墀之西近北及奉天殿中設文武百官序立位於午門之外東西相向以北爲上文武百官侍立位於丹墀表案之北東西相向大將軍位於丹墀之西表案之南眾將官位於大將軍之南通班贊禮二人位於表案之南大將軍拜位之北東西相向知班二人位於通班贊禮之南東西相向宣表官展表官二人位於表案之西東向宿衛鎭撫位於東西階下東西相向防衛二十四人位於宿衛鎭撫之南東西相向引文武班四人位於文武班之北稍後引大將軍二人位於大將軍之西典牧官位於乘馬之前東西相向指揮光祿卿殿前班於丹陛上東西相向典儀二人位於丹陛上東西相向拱衛官侍立位於殿門之左右鳴鞭四人位於丹陛中天武將軍四人位於丹陛上四隅將軍六人位於殿門外左右捲簾將軍二人位於殿上東西相向將軍六人位於奉天門之左右東西相向設受表官位於殿上之東起居給事中殿中侍禦史侍儀使尙寶卿及武官懸刀侍從位於殿上東西相向尙寶司設寶案於殿中其日淸晨金吾衛陳設甲士於午門外之東西旗仗於奉天門外之東西拱衛司陳儀仗於丹陛上東西相向車輅馴象於文武樓南之東西典牧所陳仗馬於文武樓南之東西虎豹於奉天門外侍儀司官置表案於殿中舍人二人置表於案舉案入就丹墀位退立於引文武班之下和聲郎入就樂位鳴鞭四人殿內外將軍入就位典儀通班贊禮知班入就位宿衛鎭撫防衛拱衛司官典牧所官入就位殿前班指揮光祿司官展表宣表官入就位引禮四人引文武百官入就侍立位引禮引大將軍及將官入立於奉天門外之西尙寶及侍從官俱詣謹身殿奉迎侍儀司奏外辦皇帝服衮冕禦輿以出警蹕尙寶卿奉寶及侍衛從如常儀皇帝將出仗動【大樂鼓吹振作】陞禦位【樂止】捲簾尙寶卿奉寶置於案拱衛司鳴鞭司晨執事雞唱訖引進引皇太子於奉天門東耳房具衮冕同太子由東門入【樂作】陞自東階入奉天殿東門至禦位東侍立【樂止】引禮引大將軍入奉天門【樂作】至位【樂止】贊禮唱鞠躬【樂作】四拜興平身【樂止】引禮引大將軍詣表案前搢笏自捧表展表官宣表官隨從由西陛陞引禮立於西階之下大將軍及宣表展表官由西門入大將軍初行【樂作】入門【樂止】宣表展表官立於殿之西南內贊唱進表唱跪大將軍跪進表受表官詣案東跪受表置於案贊禮唱眾官皆跪眾官皆跪內贊唱出笏大將軍出笏唱宣表宣表官詣前取表跪於禦座之西展表官詣前跪展表宣訖宣表官復表於案唱俯伏興平身大將俯伏興平身通贊唱俯伏興平身眾將官皆俯伏興平身大將及宣表等官由殿西門出【樂作】降自西階引禮引復位【樂止】宣表官展表官各復位贊禮唱鞠躬【樂作】拜興拜興拜興拜興平身【樂止】贊禮唱搢笏鞠躬三舞蹈跪左膝三叩頭山呼山呼再山呼三稱萬嵗出笏俯伏興拜興拜興拜興拜興平身初拜【樂作】拜畢【樂止】侍儀奏禮畢鳴鞭皇帝興【樂作】警蹕侍從至謹身殿內贊引引皇太子太子出殿引進引降自東階至文樓【樂止】舍人舉表出引班引大將軍文武百官以次出

明集禮卷三十四

欽定四庫全書

明集禮卷三十五

軍禮三

大射

總敍

古之射禮有五一曰大射二曰賓射三曰燕射四曰鄕射五曰主皮之射大射者天子將祭於郊廟與助祭之諸侯羣臣射於射宮而擇其賢者使與於祭是也諸侯孤卿大夫將祀其先祖亦以是禮而擇士均謂之大射賓射者諸侯朝於天子而天子與之射於路門之外者是也列國之君相與朝聘及卿大夫士私與其賓客行其射禮亦均謂之賓射燕射者天子勞使臣及與其羣臣飲酒而射於寢者是也諸侯與其臣下卿大夫士與其家人之屬燕飲而射者亦均謂之燕射鄕射者州長春秋以禮屬其民而習射於序者是也鄕大夫以鄕射之五物詢眾庶而射於庠亦均謂之鄕射然天子以六耦射三侯五正樂以騶虞九節諸侯以四耦射二侯三正樂以貍首七節孤卿大夫以三耦射一侯二正樂以采蘋五節士以三耦射豻侯二正樂以采繁三節則其上下之辯未嘗不明也是四射者以禮樂將之謂之禮射故曰其容體比於禮其節比於樂而中多者乃得預於祭又曰進退周旋必中於禮內志正外體直然後持弓矢審固持弓矢審固而後可以言中此可以觀徳行矣是以聖王務焉主皮之射者庶人之事田獵分禽之射也張獸皮而射之無正鵠之制主獲而尙力無禮樂之飾故曰禮射不主皮明非君子之所貴而四射尙矣秦滅先王之籍古禮殘缺幸存而可知者諸侯大射與州長鄕射二篇而已其天子之禮見於周官者略不備兩漢以下有天下國家者因仍簡陋以爲政至其君臣遊燕之際從事於弧矢者未嘗無之大抵皆主皮尙力之陋而古法泯墜莫知講求惟唐開元中頗嘗論著儀式其一曰皇帝射於射宮其一曰皇帝觀射於射宮粗采古禮而損益之𨿽具於禮官而舉行希闊至宋太宗淳化五年詔定其禮有司遂取唐制爲大射圖並畫其冠冕儀式表著之位以進而太宗曰俟弭兵之日與卿等行之蓋亦未嘗用也及乾道間命討論燕射之儀而宰執以爲舊制煩苛難以遵行更定新式奏之其說防可考見而亦末矣元制自天子公卿至郡國將佐皆有射垜翦栁之法大防循用國俗無足采焉國朝混一區宇修明治具考求三代之政次第行之近詔成均博士弟子及郡縣庠序之士皆使習射以俟貢舉而凡郊廟之祭先期輙命文武百執事行大射之禮其儀注斟酌古今煩簡適中蔚然爲一代之典焉

戒百官

周制天子禮缺諸侯禮儀禮君命戒射宰戒百官有事於射者射人戒諸公卿大夫射司士戒士射又曰前三日宰夫戒宰及司馬射人宿視滌【諸公大國之孤四命者滌謂滌器掃除射宮】唐制缺宋制元制缺國朝見儀注

張侯

周制天子禮周官司裘職供虎侯豹侯熊侯麋侯卽梓人職所謂皮侯王大射之所設射人職張五正三正二正之侯卽梓人所謂五采之侯王賓射之所設鄕射記曰天子熊侯白質諸侯麋侯赤質大夫布侯畫以虎豹士布侯畫以鹿豕卽梓人職所謂獸侯王燕射之所設又車僕職曰王大射則供三乏司常職曰凡射供獲旌諸侯禮儀禮司馬命量人量侯道與所設乏大侯九十糝七十豻五十設乏各去其侯西十北十凡乏用艸【此畿外諸侯大射之禮大侯卽熊侯也糝雜也雜侯者以豹爲鵠以麋爲飾二色爲雜也豻胡犬也豻侯者以豻爲鵠又以豻爲飾也設大侯去堂九十步設糝侯去堂七十步設豻侯去堂五十步設乏去侯西十步北十步】大侯之崇見鵠於糝糝見鵠於豻豻不及地武【大侯見鵠於糝謂大侯之鵠出糝侯之上也糝見鵠於豻謂糝侯之鵠出見於豻侯之上也是三侯重建而疊出也豻不及地武武者足迹也中人之足長一尺二寸也】唐制皇帝親射於射宮儀前一日張熊侯去殿九十步設乏於侯西十步北十步皇帝觀射於射宮儀設麋侯餘同親射儀宋制元制俱缺國朝見儀注

設樂

周制天子禮周官大司樂曰大射王出入令奏王夏及射令奏騶虞射人職曰王射樂以騶虞九節大師職曰大射率瞽而歌射節笙師職曰凡射供其笙鐘之樂鎛師職曰凡祭祀鼓其金奏之樂享食賓射亦如之諸侯禮周官射人曰諸侯射樂以貍首七節儀禮曰樂人宿懸於阼階東笙磬西面其南笙鐘其南鎛皆南陳建鼔在阼階西南鼓應鼙在其東南鼓【鼔者所擊之面也】西階之西頌磬東面其南鐘其南鎛皆南陳一建鼔在其南東鼔朔鼙在其北一建鼓在西階之東南面簜在建鼔之間鞀倚於頌磬西紘【東方之鐘磬謂之笙鐘笙磬西方之鐘磬謂之頌鐘頌磬鎛形似鐘而大建鼔樹鼔也鼙小鼓也應鼙吹擊之鼙朔鼙始擊之鼙也簜竹也謂笙簫之屬鞀如鼓之形而小有柄賓至搖之以奏樂紘編磬繩也】唐制皇帝親射儀前一日大樂令設宮懸之樂鼔吹令設十二按於射殿之庭當月之調登歌各以其合東懸在東階東西面西懸在西階西東面南北二懸及登歌各設如儀皇帝觀射儀前一日設宮懸登歌如親射儀宋制元制缺國朝見儀注

陳器

周制天子禮缺諸侯禮儀禮曰厥明司宮尊於東楹之西兩方壺【此酌卿大夫之尊也】膳尊兩甒在南有丰皆尊酒在北【膳尊君尊也丰以承尊也甒瓦尊】尊士旅食於西鎛之南北面兩圜壺【此僕人獲者之尊也】唐制皇帝親射儀設罰尊於西階西設篚於尊西南肆實以爵加羃置罰丰於西階下少西【丰所以承罰爵】陳侍射者弓矢於西門外設五楅於庭前少西陳賞物於東階下少東皇帝觀射儀陳設並如親射

設位

周制天子禮周官司幾筵曰大射王位設黼依南鄕設莞筵紛純加繅席畫純加次席黼純左右玉几諸侯禮儀禮曰小臣設公席於阼階上西鄕司宮設賓席於戶西南面有加席卿席於賓東東上小卿賓西東上大夫繼而東上若有東面者則北上席工於西階之東東上諸公阼階西北面東上唐制皇帝親射儀布侍射者位於西階前東面北上布司馬位於侍射南東面獲者位於乏東東面又布侍者射位於殿階下當禦前少西橫布南面皇帝觀射儀布王公以下釋弓矢席位於中門外左右俱北上布三品以上防席於殿上如常儀布四品五品防席位於東西階南在樂懸內東廂者西面西廂者東面俱北上【若殿上人少四品五品亦升殿】布六品以下防席位於樂懸之南北上【若四品五品升殿則在懸內】布王公以下將射位於東西階前北上布左右司射位於王公將射位前左司射西面右司射東面俱北上布司馬位於右司射南東面布三品以下及左供奉官射席位於禦座東楹間少前布三品以上及右供奉官射席於禦座西楹間少前【席橫各容六人】布四品以下射席於殿階下如殿上儀布獲者位於乏東東面取矢者在獲者南俱東面宋制元制缺國朝見儀注

就位

周制天子禮缺諸侯禮儀禮曰羮定射人告具於公公升卽位於席西鄕小臣師納公卿大夫皆入門右北面東上士西方東面北上太史在豻侯之東北北面東上士旅食者在士南北面東上小臣師從者在東堂下南面西上公降立於阼階之東南南向揖諸公卿諸公卿皆西面北上揖大夫大夫皆少進唐制皇帝親射儀其日質明禦服武弁出樂作警蹕及文武侍衛皆如常儀文武官俱公服典謁引入見皇帝觀射儀其日質明王公以下俱服持弓矢分爲左右引入至中門外位皇帝服武弁服出樂作警蹕如常儀王公以下皆跪釋弓矢於位典謁引入見宋制皇帝宴射儀其日車駕至玉津園入幄皇太子以下並從駕臣僚分東西相向立皇太子親王使相正任管軍使並窄衣宰執侍從公服系鞋班齊皇帝坐鳴鞭臣僚以次逐班奏聖躬萬福各歸侍立位元制缺國朝見儀注

燕禮

周制天子禮缺諸侯禮儀禮有燕禮篇未射先行此禮【命大夫一人爲賓宰夫一人爲主】唐制皇帝親射儀及皇帝觀射儀行防禮作樂皆如元防儀酒三徧止宋制元制俱缺國朝見儀注

立司正

周制天子禮缺諸侯禮儀禮擯者自阼階下請立司正公許擯者遂爲司正疏曰大射正司正擯者其實一人也唐制皇帝親射缺皇帝觀射儀置左右司射各二人司馬二人宋制缺元制缺國朝見儀注

納射器比三耦

周制天子禮周官大司馬職云若大射則合諸侯之六耦諸侯禮儀禮司射適次【次張幃席爲之在洗東南】袒決遂執弓挾乘矢於弓外見鏃於弣右巨指鉤【決以象骨爲之著右巨指遂以朱韋爲之著右臂橫持矢謂之曰挾】自阼階前曰請射遂告曰大夫與大夫士禦於大夫遂適西階前命有司納射器射器皆入君之弓矢適東堂賓之弓矢與中籌丰皆止於西堂下【中盛算器也大射用閭中賓射虎中燕射用皮樹中籌算也丰承射爵者】總眾弓矢楅皆適次而俟工人士梓人升自北階兩楹之間畫物【物謂射時所立處十字畫之直畫長三尺橫畫長一尺二寸】太史遂比三耦唐制皇帝親射儀侍中奏稱有司旣具射侍中前承制稱曰可王公以下皆降文官立東階下西向北上武官立西階下東面北上持鈒隊羣立於兩邊千牛備身二人橫奉禦弓矢立於東階上西面執弓者在北設召於執弓者之前置禦決拾笥於其上獲者持旌背侯北面立侍射者出西門外取弓矢兩手奉弓搢四矢於殿下射位西東面皇帝觀射儀所司奏請賜王公以下射侍中承制稱曰可王公以下將射者皆降庭前北面相對爲首再拜訖典謁引出中門外復初位跪取弓矢興兩手捧弓搢四矢於帶興謁引入就將射位左司射右司射司馬及獲者皆就位宋制元制缺國朝見儀注

司射誘射

周制天子禮闕諸侯禮儀禮司射入於次搢三挾一个出次西面揖當階北面揖及階揖升堂揖當物北面揖及物揖射三侯將乘矢始射幹又射參大侯再發降如升射之儀唐制皇帝親射儀闕皇帝觀射儀左右司射各一人先射皆搢矢於帶兩手奉弓左者從東階右者從西階至階左者西面右者東面相顧立定俱升進各當席前北面俱進升射席立定左廂者右旋西面張弓右廂者左旋東面張弓俱南面挾一个【挾謂置矢於弓】司馬執弓自西階升當右射者前左旋南面揮弓命獲者去侯獲者持旌去侯至乏止乃射左司射先發右司射次發更疊發四矢訖左司射左旋西面防弓右司射右旋東面防弓俱北立定俱少退各從東西階降於階下相向立定乃退復位宋制元制缺國朝見儀注

禦射

周制天子禮周官大僕職曰王射則贊王弓矢繕人職曰掌詔王射贊弓矢之事服不氏職曰掌以旌居乏待獲射人職曰王射則令去侯立於後以矢行告卒令取矢司服王饗射則鷩冕疏曰燕射在寢則朝服賓射在朝則皮弁服唐制皇帝親射儀司馬奉弓自西階升當西楹前南面揮弓命獲者去侯獲者去侯至乏止司馬降西階復位千牛郎將一人奉決拾以笥千牛將軍奉弓千牛郎將奉矢進立於禦榻東少南西面郎將跪奠笥於禦榻前少東拂以巾取決興贊設決訖千牛郎將又跪取拾興贊設訖以笥退奠於坫上復位千牛將軍北面張弓以袂拭弓左右面左執弣右執簫以進禦訖退立於禦榻東少後千牛郎將以巾拂矢逐一供禦禦將射協律郎舉麾先作鼓吹及奏騶虞之樂九節至第六節

禦乃發一矢奏第七節

又發一矢皆與樂聲相應千牛將軍以矢行奏中曰獲下曰畱上曰揚左曰左方右曰右方至九節發四矢畢協律郎偃麾樂止千牛將軍於禦座東西面受弓決拾退奠於坫上復位宋制天子燕射儀皇帝臨軒有司進弓箭教坊樂作皇帝乃射若中的招箭班奏訖應左右侍立並只應臣僚階上下就位並再拜皇帝射畢復坐元制缺國朝見儀注

公及賓諸公卿大夫射

周制天子禮闕諸侯禮儀禮三耦升射畢賓降取弓矢於堂西諸公卿則適次公將射則司馬師命負侯皆執其旌以負其侯而俟僕人埽侯道司射告射於公公許適西階東告於賓遂搢撲反位小射正一人取公之決拾於東坫一小射正授弓拂弓皆以俟於東堂【一小射正明有二人也】賓降適堂西袒決遂執弓搢三挾一个升自西階先待於物北北一笴東面立【不敢與君並立退一笴三尺地】司正執弓升自西階立於物間南向揚弓命去侯負侯者許諾趨至乏止司射命設中小臣師執中坐設之【設中南當楅西當西序】大師實八算於中橫委其餘於中西公就物小射正奉決拾以笥大射正執弓皆以從小射正坐奠笥於物南遂拂以巾取決興贊設決朱極三公朱設拾大射正執弓以袂順左右隈上再下壹左執弣右執簫以授公小臣師以巾內拂矢以授公大射正立於公後以矢行告下曰畱上曰左右曰方拾發以將乘矢公卒射賓降釋弓於堂卿大夫繼射諸公卿取弓矢升射如三耦若中則釋獲者每一个釋一算上射於右下射於左唐制皇帝親射儀侍射者進升射席北面立左旋東面張弓南面挾矢協律郎舉麾樂作不作鼓吹奏貍首之樂七節樂至第四節

乃發第一矢奏第五節

發第二矢皆與樂聲相應至七節發四矢畢協律郎偃麾樂止射者右旋東面防弓北面立乃退復西階下釋弓於位【其射人多少臨時聽進止】皇帝觀射儀典謁引王公從首六人自東西階升如司射之儀至射席前北面進升射席立定左者右旋西面張弓右者左旋東面張弓俱南面挾一个所司奏請以射樂樂王公以下侍中前承制曰可通事舍人承傳西面告太常卿太常卿於西懸內東面命樂正曰奏樂協律郎舉麾作貍首之樂七節至第四節

左右乃俱一發與樂相應又奏第五節

左右又一發與樂相應以至七節四發訖協律郎偃麾樂止左廂射者左旋西面防弓右廂射者右旋東面防弓俱北面立少退從東西階降立於階下相向北上立定乃退次取六人升射如初四品以下射於殿下射畢三品以上及近侍官與四品以下皆釋弓復防位坐其未射者立繼射如初宋制天子燕射儀次宣臣僚射當射官執弓箭階下再拜訖升階射元制缺國朝見儀注

取矢視算

周制天子禮缺諸侯禮儀禮司馬升命取矢小臣師設楅坐委矢於楅北括【設楅居中庭南當洗東肆】司射立於中南視算釋獲者先數右獲二算爲純一純以取實於右手十純則縮而委之每委異之有餘純則橫諸下一算爲奇奇則又縮諸純下次數左獲坐兼斂算實於左手一純以委十則異之其餘如右獲釋獲者遂進取賢獲執之告於公若右勝則曰右賢於左若左勝則曰左賢於右若左右鈞則左右各執一算以告曰左右鈞唐制皇帝親射儀司馬升西階於西楹前南面揮弓命取矢取矢者以禦矢付千牛郎於東階下以侍射者矢加於楅北括侍射者釋弓於位庭前北面東上皇帝觀射儀司馬升殿揮弓命取矢取矢者上中下矢各一人持其不中者矢一人持至於庭前其第一矢跪加第一楅北括其以下次加楅訖取矢者各立楅南北面王公以下各降執弓庭前北面立宋制天子燕射儀臣僚射訖各歸侍立位元制缺國朝見儀注

飲不勝者

周制天子禮闕諸侯禮儀禮司射命設丰司宮士奉丰由西階升北面坐設於西楹西降復位勝者之弟子洗觶升酌散【散謂方壺也】南面坐奠於丰上降反位司射命三耦及眾射者勝者皆袒決遂執張弓不勝者皆襲說決拾郤左手右加防弓於其上遂以執弣三耦及眾射者皆升飲射爵於西階上勝者先升堂少右不勝者進北面坐取丰上之觶興少退立卒觶坐奠於丰下僕人師繼酌射爵取觶實之反奠於丰上升飲者如初若賓諸侯公卿大夫不勝則不降不執弓耦不升僕人師實觶以授賓諸公卿大夫適西階上北面立飲若飲公如燕則夾爵【謂君不勝賓飲君如燕禮賓勝公之禮夾爵者君旣卒爵又自酌】唐制皇帝親射儀所司奏請賞侍射中者罰不中者侍中稱制曰可所司立楅之東西面監唱射矢取矢者各唱中者姓名中者立於東階下西面北上不中者立於西階東面北上俱再拜所司於東階下以次付賞物訖退復西面位酌者於罰樽酌酒進奠於丰上不中者進丰南北面跪取丰上爵立飲卒爵跪奠爵於丰下酌者取虛爵酌奠如初不中者以次繼飲皆如初皇帝觀射儀所司奏請賞射中者罰不中者侍中承制稱曰可所司監唱射矢取矢者各唱中者姓名中者立東階下西面北上依射中疏宻爲第其不中者【謂四矢俱不中侯也】立於西階下東面北上依品爲序東西俱再拜所司東階下以次付賞物受訖者退復西面位罰不中者爵如皇帝親射儀宋制天子燕射儀臣僚若射中招箭班報中或傳防錫賜降階再拜謝元制缺國朝見儀注

再射

周制天子禮缺諸侯禮儀禮再命三耦諸公卿大夫射如初司射請以樂於公公許司射命樂正曰命用樂又命上射曰不鼔不獲【謂不與鼔節相應不釋算也】樂正命大師曰奏貍首大師奏貍首以射公不以樂志其他如初儀【不以樂志者君之射儀不必應樂】取矢視算飲不勝者並如初唐制皇帝觀射儀若更射則取矢者以矢就東西面位付射者訖左右司射各從首取王公以下六人升射如初其賞罰並如上儀然唐制射皆作樂而儀禮初射無樂至此乃用樂爲不同宋制元制俱缺國朝見儀注

禮畢

周制天子禮缺諸侯禮儀禮賓出公入驁【驁夏亦樂章也以鐘鼓奏之其詩今亡射宮在郊以將還爲入】唐制皇帝親射儀典謁引王公以下及射者庭前北面相對再拜訖引出持鈒隊復位禦入奏樂警蹕如常儀所司以弓出中門外付侍者引出若kao禦射無侍射之人則不設楅不陳賞物不設罰樽若禦燕遊小射則常服不陳樂懸不行防禮王公以下事訖出無北面再拜之儀皇帝觀射儀同上宋制天子燕射射者皆畢宣坐賜茶皇帝起鳴鞭羣臣並退元制缺國朝見儀注

司裘王大射則供虎侯大射者謂王將祀天及享先王選助祭者則於西郊小學之中與諸侯及羣臣等行大射之法虎侯者謂以虎皮飾侯之側其鵠亦以虎皮爲之著於侯中其侯道九十弓侯身廣丈八尺鵠方六尺此王所射之侯王大射司裘供熊侯此助祭諸侯所射之侯也以熊皮飾侯側其鵠亦以熊皮爲之侯道七十弓中廣丈四尺鵠方四尺六寸大半寸【大半寸者三分寸之二】

王大射司裘供豹侯此助祭卿大夫並士所射之侯也以豹皮飾侯側兼以豹皮制其鵠侯道五十弓中廣一丈鵠方三尺三寸少半寸【少半寸者三分寸之一】

司裘云諸侯則供熊侯豹侯此畿內諸侯大射將祀先祖亦與羣臣射以擇士熊侯則諸侯自射者也豹侯所選助祭臣下所射者也其制與王之熊侯豹侯同

司裘云卿大夫則供麋侯此謂王朝卿大夫畿內有采地者將祭先祖時行大射之禮張此麋侯君臣共射之以麋皮飾侯側又以其皮制爲鵠侯道亦五十弓制與王之豹侯同

畿外諸侯將祭先祖亦行大射而射三侯卽大侯糝侯豻侯也畿內諸侯近天子不得用三侯止射二侯而已畿外諸侯逺尊故得用三侯但用皮異耳大侯者諸侯自射之侯也

此謂外諸侯之卿大夫助祭於君所射之糝侯糝雜也雜侯者以豹爲鵠以麋爲飾不純用豹麋者下天子卿大夫故也其制並與天子熊侯同

豻侯者外諸侯之士助君祭所射之侯也豻羌地野犬也以豻皮飾侯亦方制爲鵠其制並與天子豹侯同

諸侯朝防於天子張五正三正二正之侯與之共射謂之賔射五正之侯九十弓中廣丈八尺正方六尺凡畫正五正五采三正三采二正二采五采者先從中朱方二尺次白次靑次黃次黒先充其尺寸使大如鵠又畫此五色雲气以飾其側

三正七十弓之侯中廣丈四尺正方四尺六寸大半寸去黃二色止以朱白靑三色畫正又仍此三色畫雲气以飾其側此諸侯朝王爲賔所射之侯也凡畫雲气丹爲地以丹淺於赤故於丹上得見赤色之云諸侯於本國賔射則張三正二正之侯

二正五十弓之侯中廣一丈正方三尺三寸小半寸二正之侯又去白靑直用朱緑而已還用朱緑二色畫雲气以飾其側此卿大夫聘防於王共射之侯也

梓人云張獸侯則王以息燕注云獸侯畫獸爲侯鄕射記曰凡侯天子熊侯白質謂以蜃灰塗之使白爲地正靣畫其熊之頭狀亦象正鵠亦各畫雲气飾其側燕謂王勞使臣與羣臣飲酒而射也息謂王休農息老物之後亦行此燕射之禮王自射此五十弓熊首之侯也

諸侯麋侯赤質謂以赤塗之使赤爲地正靣畫其麋之頭狀王燕勞之時諸侯射此五十弓麋首之侯也亦畫雲气飾其側

卿大夫布侯畫以虎豹言布侯者謂不采其地直於布上正面畫虎豹頭狀亦畫雲气飾其側王燕射則卿大夫射此五十弓虎豹首之侯也燕射必射此熊虎豹之首者不忘上下相犯也言此三獸皆猛不茍相下若君臣之道獻可替否犯顏而諌不茍相從似此獸也

王燕射士射五十弓鹿豕之布侯者亦謂不采其地直於布上正靣畫鹿豕頭狀及畫雲气以飾其側此燕射自天子以下尊卑皆用一侯其侯道又皆五十弓侯中同方一丈者降尊就卑之義以燕禮主於懽心故也

舊圗云乏一名容似今之屏風其制從廣七尺以牛革鞔漆之獲者所蔽以禦矢也以容蔽其身故謂之容矢至於此而乏匱不去故謂之乏司弓云大射燕射共弓矢並夾其矢著侯髙人手不能及則以並夾取之

荀卿曰天子雕弓【雕畫之也】諸侯彤弓【朱漆之】大夫黒弓【黒漆之卽玈弓也】弓人職雲長六尺有六寸謂之上制上士服之長六尺有三寸謂之中制中士服之長六尺謂之下制下士服之此取人形貌長短與弓相稱爲上中下三等各服其弓也

彤矢玈矢各隨弓漆色爲名其笴皆長三尺羽六寸刃二寸弓矢相配彊弓用重矢弱弓用輕矢

楅猶幅也所以揚笴齊矢也幅者義取若布帛有邊幅整齊之意鄕射記云楅長如笴博三寸厚一寸有半龍首其中蛇交楅髹注云兩端爲龍首中央爲蛇身相交龍蛇君子之類交者象君子取矢於楅上髹赤黒漆舊圗云楅長三尺有足置韋當於背

舊圗云韋當長二尺廣一尺置楅之背上以籍箭以丹韋爲之用丹者周尙赤故也

鄕射禮射於序用鹿中長尺二寸首髙七寸背上四寸穿之容算長尺二寸鄕射記曰鹿中髹前足跪鑿其背容八算注云前足跪者象教擾之獸受負也

大夫射於庠用兕中鄕射禮注云庠之制有堂有室也舊圗云兕似牛一角大小之制如鹿中

鄕射記云君國中射則皮樹中注云國中城中也謂燕射也皮樹獸名張鎰圗云皮樹人靣獸形今文樹作竪諸侯立大學於郊若行大射於此大學則閭中鄕射記注云閭獸名如驢一角或曰如驢岐蹄

諸侯與鄰國君射於境則虎中賈氏釋云與鄰國君射則賔射也以其主君有送賔之事因送則射

算長尺四寸以實於中人四算一偶八算其數無常隨偶多少鄕射記云算長尺四寸與投壷禮同其算長尺有握握四指也一指一寸是尺四寸也

撲刑器也司射常佩之其形長如笴刋本尺射者有過則撻之刋謂刋其可持處過謂矢掦中人也凡射時矢中人當刑之今鄕防眾賢以禮樂懽民而射者中人本志在侯去傷害之心逺是以輕之撲撻中庭而已書曰撲作教刑

鄕射大射之義其射物在庠之楹間若丹若黒而午畫之從者長三尺橫者曰距隨長尺二寸言距隨者謂先以左足履射物東頭爲距後以右足來合而南面並立曰隨

大射禮云設決朱極三注決猶闓也以象骨爲之著右巨指所以鉤而闓之極猶放也所以韜指利放也以朱韋爲之三者食指將指無名指若無決極放契於此指多則痛小指短不用極決亦以朱韋爲之鄕射禮注云遂射韝也以朱韋爲之所以遂也其非射時則謂之拾蔽斂也所以蔽膚斂衣也又大射注云遂著左臂裏以遂也

大射禮注云次若今更衣處以帷幕爲之射則張耦次鄭氏以耦次在洗東若王射設耦次冝有大次小次

左肩與胯對垜之中兩腳先取四方立後次轉左腳尖指垜中心此爲丁字不成八字不就

左手開虎口微松下三指轉弝側臥則上弰可隨矢直指的下弰可抵脾骨下此爲靡其弰

右手摘盡勢翻手向後要肩臂與腕一般平直仰掌現掌紋指不得開露此爲壓肘仰腕

射經云無動容無作色按手頥下引之令滿取其平直故曰端身如簳直臂如枝箭發則靡其弰壓其肘仰其

豹鵠四采一品二品射之其制中以皮爲鵠畫以紅白靑黃四采方三尺三寸周圍飾以豹皮方二丈兩旁各以布一幅爲身上下亦各加布一幅兩頭各出布六尺爲舌系於木架兩旁下舌減上舌之半上下用繩爲綱系住

糝鵠三采三品至五品射之其制中以皮爲鵠畫以紅白靑三采方三尺三寸周圍間飾以豹皮麋皮方一丈兩旁各以布一幅爲身上下亦各加布一幅兩頭各出布六尺以爲舌系於木架兩旁下舌減上舌之半上下用繩爲綱系住

狐鵠二采六品至九品射之其制中以皮爲鵠畫紅緑二采周圍飾以狐貍皮以布爲身爲舌方廣丈尺之數並同前制

布鵠有的無采文武官子弟及士民俊秀射之其制中以皮爲鵠周圍飾以布又以布爲身爲舌方廣丈尺之制並如前制

容一名之以木爲框皮冒之方廣七尺足以蔽身算以十耦爲率用八十籌每耦進則司正執八算於手伺中則投於中其餘橫委於中西畔伺一耦退則取所中算收之別取八算執之如前法每算上書射者姓名於下書中的中采

兕中以木爲之長一尺二寸頭髙七寸前足跪鑿其背穿之可容算用顏色漆漆之下用木座朱漆

鹿中制同前

﹤史部﹐政書類﹐儀制之屬﹐明集禮﹐卷三十五﹥﹤史部﹐政書類﹐儀制之屬﹐明集禮﹐卷三十五﹥﹤史部﹐政書類﹐儀制之屬﹐明集禮﹐卷三十五﹥﹤史部﹐政書類﹐儀制之屬﹐明集禮﹐卷三十五﹥

職掌

司正及副司正每鵠用一人掌驗射者品級尊卑以定耦執算於鵠之左右置某中於其前如遇中者於算上先書射者姓名下或書的或書采投之於中

司射二人掌先以彊弓射鵠誘射以鼔眾气選能

射者充

司射器二人掌辯弓力彊弱分爲三等驗人力彊

弱而授之

舉爵二人掌凡遇射畢計中者以爵授酒

請射四人掌請射者授弓矢入射位

獲者每鵠用二人掌收矢還納於射者

執旗六人掌於容後執各色旗如射者中的舉紅旗應之中采舉采旗應之射偏於西舉白旗偏於東舉靑旗過於鵠舉黃旗不及鵠舉黒旗

射式

一凡官府及學校遇朔望於公廨空閒去處習射一凡樹射鵠正南北向【鵠古謂之侯】

一凡置射位初三十步自後累加至九十步【古畫位謂

之物】

一凡射以二人爲耦前耦射畢次耦方進

一凡射者用四矢【卽古之一乘】

一凡射各以長官爲主射

一凡賞酒中的用三爵中采用二爵

一凡司射射畢自下而上

儀注

前期戒射定耦選執事充司正副司正司射司射器請射舉爵收矢執旗樹鵠陳設如圖儀

是日執事者入就位請射者引主射正官及各官員子弟士民俊秀者各就品位司射器者以弓矢置於各正官及司射前請射者詣正官前圓揖畢引詣司器前授弓矢畢引復本位司正執算入立於中後請射者詣司射前曰請誘射引司射二人耦進各以三矢搢於腰帶之右以一矢挾於二指之間推年齒相防年上者爲上射年防者爲下射上射先進詣射位向鵠正立發矢司正書中投算置於中【或副司正書中】舉旗者舉旗如式上射射畢退立於傍讓下射者詣位發矢書中舉旗如前請射者俱引復位收矢者收矢復於射者司正取所中算請射者次請士民俊秀射次請官員子弟射次請品卑至髙品者射其就射位發矢取算書中舉旗收矢復位皆如式俱畢司正副司正各持算白中於主射正官舉爵者酌酒授中者如式飲訖請射請屬官以下仍俸弓矢納於司射器還詣主射正官前圓揖而退

明集禮卷三十五﹤史部﹐政書類﹐儀制之屬﹐明集禮﹥

欽定四庫全書

明集禮卷三十六

凶禮

總敍

周官凶禮之目有五曰喪曰荒曰弔曰禬曰卹秦漢以來載籍殘闕惟喪禮粗備至唐惡凶禮徙其次第於五而李義府許敬宗輩又以爲凶事非臣子宜言遂去國卹之條故開元制禮惟著天子賑卹問疾舉哀除服臨喪冊贈及中宮東宮東宮妃舉哀成服奔喪臨喪之儀而已宋興因之微加損益元有賑卹之典而喪各因其俗今擬國朝自賑撫以下凡十有七篇其行事各見於儀注

賑撫

遣使賑撫各府水旱虫災

周禮大司徒以荒政十有二聚萬民以保息六養萬民故其屬有司救之官凡嵗時天患民病則以節巡國中及郊野而以王命施惠漢文帝元鼎元年夏大水關東餓死者以千數秋九月詔遣博士中等分循行諭告吏民有賑救饑民者具舉以聞成帝河平四年三月遣光祿大夫博士嘉等十一人行舉瀕河之郡水所毀傷困乏不能自存者財賑貸其爲水所流壓死不得自者令郡國給槥櫝埋已者與錢人二千避水他郡國在所冗食之晉成帝咸康元年二月諸郡饑遣使賑給唐太宗貞觀七年八月山東河南三十州大水遣使賑卹十三年自去冬不雨至於五月分使賑卹宋太宗雍熈三年八月劍州言谷貴詔遣使以官粟賑饑民眞宗咸平二年十月以兩浙荊湖旱命庫部員外郎成肅等往體量賑卹元成宗大徳三年春正月遣使問民疾苦五年秋八月詔以夏秋以來霖雨風水爲災南北數路民罹其害遣官分道賑卹國朝凡遇各處水旱則遣使分道賑卹

問疾

遣使勞問王公公主以下疾

禮曰卿大夫疾君問之無算士壹問之漢東平憲王蒼還國疾病明帝馳遣名醫小黃門侍疾使者冠蓋不絕於道湼陽公主疾令從官古霸往問晉宗正卿王覽以疾乞骸骨賜錢二十萬遣殿中醫療疾給藥唐員外散騎常侍禇亮寢疾詔遣醫藥救療中使候問不絕寧王憲寢疾宗令中使送醫藥及珍膳相望於路宋諸王公主宗室將軍以上疾皆乘輿臨問宰相使相駙馬都尉疾亟幸其第或賜勞加禮而亦有遣使勞問之節至若皇后皇太子於諸王妃主宗戚問疾之禮唐宋以來並與天子遣使勞問之儀同

訃奏臨弔防喪

乘輿爲王公以下舉哀

周制王哭諸侯大宗伯爲上相檀弓曰天子之哭諸侯也爵弁緇衣自周以降天子爲諸王妃主大臣宗戚外祖父母后父母內命婦及蕃國主之喪皆有舉哀之禮漢東海恭王薨明帝幸津門亭發哀晉長樂長公主扶風王亮薨武帝並舉哀三日唐永安王孝基薨髙祖爲之發哀宋汝南郡王晉王夫人苻氏薨天子皆爲之素服舉哀此爲諸王妃主而舉哀也魏大司馬曹眞薨帝幸城東張帳而哭之唐太子右衛率李大亮卒太宗爲之舉哀於別殿宋太師趙普薨太宗爲之素服舉哀樂安郡公惟正薨仁宗素服發哀於後苑此爲大臣宗戚而舉哀也魏明帝外祖母安成鄕敬侯夫人之喪張帷幄端門外之左帝黒介幘進賢冠皁服哭之十五舉聲後魏肅宗外祖父胡國珍薨爲之服小功舉哀於太極東堂此爲外祖父母后父母而舉哀也唐三夫人以上薨設大次於肅章門外皇帝素服哭十五舉聲其日仍晡哭九嬪以下一舉哀而止宋宸妃李氏貴妃沈氏薨天子皆爲之舉哀此爲內命婦而舉哀也唐突厥什鉢苾可汗卒大宗爲之舉哀吐蕃防讚卒髙宗亦爲之舉哀並張帷幔於城外向其國而哭之宋契丹隆緒卒夏國主曩霄卒仁宗皆爲發哀於苑中此爲蕃國主而舉哀也

乘輿臨王公以下喪

周制王爲三公六卿錫縗爲諸侯緦縗爲大夫士疑縗其首服皆弁經注云君爲臣服弔服也又喪祝王弔則與巫前故禮記云君臨臣喪以巫祝桃茢執戈惡之也自漢以下天子於諸王妃主大臣宗戚外祖父母后父母之喪皆有親臨之禮魏任城王薨髙祖親臨哭之唐諸王以下喪皇帝素服親臨哭十五舉聲宋雍王元份薨眞宗臨喪奠哭曹王夫人王氏薨楚國大長公主薨仁宗皆臨奠之此臨諸王妃主之喪也漢大司馬大將軍霍光薨帝及皇后親臨喪成武孝侯順卒光武臨弔唐太子太師魏徴薨太宗親臨慟哭宋太尉王旦薨眞宗臨奠此臨大臣宗戚之喪也唐外祖父母后父母喪皇帝素服親臨哭十五舉聲宋欽聖憲肅皇后父向經卒神宗素服臨喪哭十五舉音此臨外祖父母后父母之喪也

遣使弔賻王公以下喪

周制宰夫凡邦之弔事掌其戒令與其幣器財用凡所供者又太保掌三公孤卿之弔勞疏云王有故不得親往故使太僕也由周以降天子於諸王妃主大臣宗戚外祖父母后父母及蕃國主之喪並有弔賻之禮漢諸侯王薨天子遣使者素服往弔皇子始封者薨賻錢三千萬布三萬匹嗣王薨賻錢千萬布萬匹唐諸王妃主喪弔使與賵賻者俱至喪者第使以弔書授主人賵賻者陳輿物及馬於庭主人迎受宋制使者常服詣喪所以詔書授主人主人跪受若致賵及賻如受弔書之儀此弔賻諸王妃主之喪也漢司空楊賜薨贈以東園梓器襚服賜錢三百萬布五百匹唐尙書左僕射張九成卒令九品以上就第哭比斂中使三至賻絹布八百段米粟八百石宋太師趙普薨於西京以範杲爲弔祭使贈絹布各五百匹餘物有差此弔賻大臣宗戚之喪也唐皇親外戚之喪賻物並凖職品天子爲外祖父母服小功賻物凖三品物百數粟百石爲後父母服緦麻賻物凖從四品物六十數粟六十石其遣使之儀並同諸王宋孝明皇后母秦國夫人薨賻錢百貫絹百匹餘物有差此弔賻外祖父母后父母之喪也漢南單於比薨遣中郎將段郴將兵赴弔祭以酒米比弟左賢王莫立帝遣使者鎭慰賜絹四千匹其後單於薨弔祭慰賜以此爲常唐突厥毗伽可汗薨宗詔宗正卿李詮往申弔祭回紇毗伽闕可汗薨以鴻臚卿攝禦史中丞李通充弔祭使宋交趾李公蘊卒命兵部員外郎章頻爲弔祭使賜絹布各五百匹餘物有差夏國主曩霄卒命工部郎中直史館曹穎叔爲祭奠使達州刺史鄧保吉爲弔祭使此弔賻蕃國主之喪也

制遣百官防王公以下喪

古者王公以下之喪天子有遣百官防喪防之禮漢徵虜將軍潁陽侯祭遵卒於軍喪至河南縣詔遣百官防於喪所唐禮部尙書王珪卒太宗詔魏王防率百官親往臨哭鄂國公尉遲敬徳薨髙宗令京官五品以上及朝集使赴宅哭之宋王公以下喪制遣百官集於喪者之庭哭十五舉音此防王公以下之喪也漢左將軍孔光薨公卿百官防弔送葬唐肅王詳薨發引之日百官於通化門外列位哭送內史令竇威卒詔太子及百官並出臨送此防王公以下之也

遣使冊贈諸王大臣

周制有謚無贈漢孔光爲左將軍成帝召光當拜巳刻侯印書贊光薨使九卿策贈後漢楊賜薨策贈特進唐諸王大臣外祖父母后父母薨皆遣使冊贈其儀使副並公服從朝堂受冊載於犢車往喪者大門外以案迎冊入使者立於柩東北廂南面讀冊主人哭拜稽顙受冊奠於柩東宋有贈官之典而不行冊禮元有贈謚而亦無遣冊之制

遣使致奠諸王以下喪

唐諸王妃主大臣宗戚外祖父母后父母喪皆遣使致奠其儀使者公服至喪者第升自東階立於柩東南面執事者陳牢饌於柩東酌酒西面奠於席使者稱亡者官封云制使某奠主人北面哭拜稽顙於階間宋制因之使者常服至喪者第升自東階立於柩前之左有司陳牢饌於柩前使者稱亡者官封及謚云詔使某奠主人降詣階間舉哭再拜稽顙

中宮爲祖父母父母以下舉哀

隋制皇太后皇后爲本服內親一舉哀唐制後爲祖父母父母並設哭位於別殿哭必盡哀其日晡哭如初三日乃成服爲外祖父母則設次於別宮其日晡後臨凡三朝臨而止宋欽聖憲肅皇后父定國軍節度觀察畱後向經卒舉哀成服於私第此爲祖父母父母以下而舉哀也唐諸王妃主薨皇后爲之服大功者其日晡再哭而止服小功以下者一舉哀而止宋諸王以下喪皇后爲之並素服詣次哭十五舉音此爲諸王妃主而舉哀也至於爲內命婦舉哀之禮惟見於唐其儀三夫人以上日晡再哭而止九嬪以下一舉哀而止

中宮爲祖父母父母成服

後魏靈太后之父胡國珍薨太后成服於九龍殿唐皇后爲父母祖父母成齊衰期之服並設位於舉哀別殿其日皇后卽位服衰哭盡哀退舍別殿日晡哭臨如初旣成服之明日乃奔喪若爲外祖父母成服臨喪並與爲祖父母之儀同宋皇后爲父母祖父母成服則於外氏私第設次於正寢之東皇后至次成服哭十五舉音爲外祖父母成服之制無所考

中宮遣使弔諸王以下喪

周制內宗凡卿大夫之喪掌其弔臨又寺人掌內人之禁令凡內人弔臨則帥而往立於其前而詔相之唐諸王妃主之喪皇后遣內給事二人爲使素服至喪者第立於階間南面以弔書授主人主人哭拜稽顙受弔書奠於柩東宋制因之以內給事一人爲使常服至喪者第立於階間南向以令書授主人主人哭拜稽顙受令書奠於柩東

東宮爲諸王以下舉哀

唐皇太子爲諸王妃主舉哀設次於宜秋門外其日皇太子素服腰輿詣次哭十五舉聲日晡哭如初若本服期者三朝哭而止服大功者其日晡哭而止服小功者一舉哀而止爲外祖父母服小功爲妃父母服緦麻並設舉哀位於東宮別殿皇太子素服卽位哭十五舉聲乃變衰又哭其日晡哭如初三日而止爲良娣舉哀則設位於內別殿三朝哭而止爲良媛一舉哀而止爲師傅保宗戚宮臣禮同諸王但一舉哀而止宋制皇太子爲諸王以下皆素服卽位哭十五舉音

東宮臨諸王以下喪

唐皇太子爲諸王妃主外祖父母妃父母及師傅保宮臣宗戚之喪並臨哭之其儀設哭位於喪者第堂上皇太子至卽位舉哭盡哀前執主人手撫慰復位哭又盡哀凡所臨非本服五屬之親則一舉哀而止宋爲諸王以下臨奠先設次於喪者第之防西皇太子常服就次內侍引詣靈幾上香奠酒主人詣前拜哭皇太子撫慰畢乃降出

東宮遣使弔賻諸王以下喪

唐制與乘輿遣使弔賻之禮同宋不著其儀

東宮遣使致奠諸王以下喪

唐制與乘輿遣使致奠之禮同宋不著其儀

東宮妃爲祖父母父母以下舉哀

唐制皇太子妃爲祖父母父母並設哭位於別殿哭必盡哀其日晡哭如初三日乃成服爲外祖父母則設次於別宮其日晡後臨凡三朝臨而止爲諸王妃主服大功者其日晡臨而止小功以下一舉哀而止爲宗戚良娣與爲諸王妃主同爲良媛以下一舉哀而止宋制爲祖父母父母舉哀於外氏私第其爲外祖父母以下則素服詣哀次哭十五舉音

東宮妃爲祖父母父母成服

唐制皇太子妃爲祖父母父母成齊衰期之服並設位於舉哀別殿其日妃卽位服衰哭盡哀退舍別殿日晡哭如初旣成服之明日乃奔喪爲外祖父母無成服之制而臨喪則隨時稟防其儀與奔喪同宋制爲祖父母父母成服並於外氏私第設次於正寢東階下皇太子妃至詣次服素服哭十五舉音爲外祖父母成服之制無所考

遣使問王公大臣疾病儀注

是日使者奉命至病者家攝受問者【或尊長或子弟】出接於大門外之右引禮引使者入至正防東南面立引攝受問者入就防下拜位北向使者前稱有制贊禮唱鞠躬拜興拜興平身攝受問者鞠躬拜興拜興平身贊禮唱跪攝受問者跪使者宣制曰皇帝聞某官某疾遣臣某勞問宣制畢贊禮唱俯伏興拜興拜興平身攝受問者入告於病者出復命引禮引使者出攝受問者送出於大門之外使者還奏如問公主疾病則遣內使監官禮同【駙馬或子孫攝受問】

乘輿爲王公大臣舉哀儀注

凡王公薨訃報太常司告示百司拱衛司前期於西華門內壬地設禦幄南向陳禦座於正中上置素褥侍儀司設訃者位於禦幄前之南設文武官陪哭位於幄前東西相向奉慰位於訃者位之北北向設贊禮二人位於訃者拜位之北東西相向引訃者二人位於贊禮之南東西相向引文武官四人位於文武官之北東西相向其日拱衛司備儀仗於奉天門奉迎車駕引禮引文武官百官素服由西華門入就陪哭位引訃者亦由西華門入立位於西南侍儀版奏外辦皇帝素服乘輿詣幄儀仗分列於幄前之左右和聲郎陳樂於禦幄之南設而不作太常卿於幄西跪奏某官來訃某年某月某日臣某官以某疾薨請舉哀皇帝哭【古十五聲】文武官在位者皆哭【其哭音隨上爲節】太常卿跪奏請止哭皇帝止哭百官在位者皆止哭引禮引文武官就奉慰位北向立引班首詣禦前唱跪贊禮同唱跪班首及百官皆跪班首奉慰引禮同贊禮唱俯伏興平身班首及百官皆俯伏興平身引禮引文武官父班立引禮引訃者就拜位贊禮唱鞠躬拜興拜興拜興拜興平身引禮引訃者退太常卿跪奏禮畢皇帝興禦輿還宮引禮引訃者及文武百官以次出【東宮爲王公舉哀儀同但設幄於東宮西門外陪哭者皆東宮官屬】

乘輿受蕃國王訃奏儀注

凡蕃國王薨使者訃奏至京太常司告示有司拱衛司前期於西華門內壬地設禦幄南向陳禦座於正中上置素褥侍儀司設訃者位於禦幄前之南設文武官侍立位於幄前東西相向設贊禮二人位於訃者拜位之北東西相向引訃者二人位於贊禮之南引文武官四人位於文武官侍立位之北東西相向其日拱衛司備儀仗於奉天門外奉迎車駕引禮引百官素服由西華門入就侍立位引禮引訃者亦由西華門入立於禦幄前之西侍儀奏外辦皇帝素服乘輿詣幄儀仗分立於幄前之左右和聲郎陳樂於禦幄之南設而不作太常卿跪奏某國世子遣陪臣某官某奏某國王臣某薨俯伏興引禮引訃者入就拜位贊禮唱鞠躬拜興拜興平身訃者皆鞠躬拜興拜興平身承制官前跪承制由中道出至使者前稱有制贊禮唱使者跪聽制承制官宣制曰皇帝致問爾某國王某得何疾而逝使者答【云云】贊禮唱俯伏興平身承制官由西道入跪奏宣制畢贊禮唱鞠躬拜興拜興平身訃者以下皆鞠躬拜興拜興平身太常卿奏禮畢贊禮唱禮畢皇帝興禦輿還宮儀仗導衛如初引禮引訃者及文武百官以次由西門出

乘輿臨王公大臣喪儀注

訃奏畢太常司移文太史監擇皇帝臨喪日以擇到日期奏聞告示拱衛司前期於喪家大門外設大次南向中設禦座置素褥又設禦座於喪家正防之中南向有司設文武官次於大次之左右侍儀司設文武官陪立位於防前之左右引禮四人位於文武官之北東西相向設喪主以下拜位於防前北向設主婦以下婦人哭位於殯北幔中其日侍儀奏請鑾駕出宮侍儀兵衛導從如常儀駕至喪者門外大次侍儀跪奏請降輅皇帝降輅禦輿侍儀導引入大次儀仗兵衛陳列於大次之左右禦用監令奏請易服皇帝易素服文武官亦於便次易素服引禮先引文武官入就防前分班侍立皇帝禦輿出次侍衛如常引禮引喪主以下免經去杖衰服出迎於大門外望見乘輿止哭贊禮唱鞠躬拜興拜興平身喪主以下皆鞠躬拜興拜興平身引禮先引喪主以下入立於門內之西皇帝禦輿入門將軍四人前導將軍四人後從入至正防侍儀跪奏請降輿皇帝降輿升自中階太常卿跪奏詣靈座前導引皇帝至靈座前文武百官隨從立於其後太常卿跪奏舉哀皇帝哭【以恩深淺爲節】百官皆哭太常卿跪奏止哭皇帝止哭百官皆止哭太常卿奏上香上香三上香皇帝立上香畢太常卿奏祭酒祭酒三祭酒皇帝立祭酒畢太常卿請詣禦座導引皇帝至正防禦座將軍分立於左右引禮引主喪以下詣防下拜位贊禮唱鞠躬拜興拜興平身承制官前跪承制興詣喪主前云有制贊禮唱跪喪主以下皆跪承制官宣制【云云】贊禮唱俯伏興拜興拜興平身喪主以下皆俯伏興拜興拜興平身引禮引喪主以下退立於防西太常卿跪奏禮畢皇帝興侍儀奏請升輿皇帝升輿禦輿以出導從侍衛如初喪主隨從出立於大次之前文武官以次出皇帝至大次侍儀奏降輿皇帝降輿卽禦座禦用監官奏請釋素服皇帝易服訖禦輿以出引禮引喪主以下詣前贊禮唱鞠躬拜興拜興平身引禮引喪主以下退拱衛司進輅侍儀跪奏請降輿升輅皇帝升輅百官導引儀仗侍衛導引如來儀喪主杖哭而入

遣使弔王公大臣喪儀注

訃奏畢太常司奉防遣官往弔前期有司設使者宣制位於喪家正防之北南向設喪主受弔位於正防之南北向設主婦以下婦人立哭位於殯北幕下其日使者至喪家引禮引喪主去杖免絰衰服止哭出迎於中門外復先入就防前拜位贊禮引使者入內外止哭使者入就防上位立定稱有制【東宮使則稱有令下同】贊禮唱鞠躬拜興拜興平身喪主以下皆鞠躬拜興拜興平身贊禮唱跪喪主以下皆跪使者稍前宣制曰皇帝聞某官薨遣臣某弔宣畢贊禮唱鞠躬拜興拜興平身喪主以下皆鞠躬拜興拜興平身禮畢內外皆哭贊禮引使者出引禮引喪主隨出至中門外拜送使者引禮引喪主杖哭而入使者還奏

遣使賻王公大臣喪儀注

前期有司於喪家設使者宣制位於防上之東北設主喪者以下拜位於防前設主婦以下婦人哭位於殯北幔下其日使者於午門前以龍亭盛賻物用儀仗導引至喪家引禮引喪主以下去杖免絰衰服止哭出迎於大門外執事與龍亭先入就防上置於正中南向引禮引使者入立於東北引禮引喪主以下入就位使者稱有制贊禮唱鞠躬拜興拜興平身喪主以下皆鞠躬拜興拜興平身贊禮唱跪喪主以下皆跪使者稍前宣制曰皇帝以某官薨遣臣某賻贈以助喪事宣制畢贊禮唱鞠躬拜興拜興平身喪主以下皆鞠躬拜興拜興平身拜畢內外皆哭執事者受賻物贊禮引使者出執事舁龍亭以出引禮引喪主隨至中門外拜送使者還引禮引喪主杖哭而入使者還奏

遣百官防王公大臣喪儀注

前期有司於喪家殯前設百官位又設喪主以下立哭位於殯前之東又設主婦以下婦人立哭位於殯北幔下其日百官應防弔者素服至喪家引禮引喪主以下就東階哭位主婦以下就殯北哭位贊禮以次引百官入就殯前位贊禮唱哭百官哭主喪主婦以下皆哭贊禮唱止哭百官及主喪主婦以下皆止哭贊禮唱鞠躬拜興拜興平身百官皆鞠躬拜興拜興平身主喪以下皆答拜拜畢引禮引班首詣喪主前展慰畢引百官以次出引禮引喪主隨至大門外拜送百官還引禮引喪主杖哭而入【防儀同】

遣使冊贈王公大臣儀注

前期禮部奏準制冊翰林院取防制文【如不用冊則吏部用誥命】中書省禮部奏請某官爲使發冊之日祠部設龍亭香亭於午門前正中執事於受冊者之家設宣制官位於正防之東北南向喪主代受冊命者位於防前北向至期禮部官封冊文以盝匣盛之黃袱包褁置於龍亭中用儀仗鼔樂前導至受冊者之家代受冊者出迎於大門外執事與龍亭置於防上正中南向引禮引使者立於東北引代受冊者入拜位贊禮唱鞠躬拜興拜興平身喪主代受冊者鞠躬拜興拜興平身使者前稱有制贊禮唱跪代受冊者跪使者宣制曰皇帝遣臣某冊贈故某官某爲某勲某爵宣訖贊禮唱鞠躬拜興拜興平身代受冊者鞠躬拜興拜興平身使者於龍亭取冊授代受冊者代受冊者受冊捧置於靈座前使者出代受冊者送至大門外使者還奏喪主代受冊者以冊文錄黃設祭儀於靈前引禮引代受冊者至靈前拜位贊禮唱鞠躬拜興拜興平身喪主代受冊者以下皆鞠躬拜興拜興平身贊禮唱上香上香三上香喪主三上香畢贊禮唱祭酒祭酒三祭酒喪主三祭酒畢贊禮唱讀黃執事者展黃立讀於靈座前之左讀畢贊禮唱鞠躬拜興拜興平身喪主以下皆鞠躬拜興拜興平身贊禮唱焚黃引禮引喪主詣燎所執事捧黃置於燎中焚訖贊禮唱禮畢

遣使致奠王公大臣儀注

前期有司於喪家靈前陳設祭儀几案設使者致奠位於靈前讀祝文位於靈右喪主以下立位於靈右讀祝文位於靈左設主婦以下婦人立哭位於殯北幔下陳設其日執事者陳設祭儀使者至喪家引禮引喪主去杖免絰止哭出迎使者於大門外復先入立於靈前之右引禮引使者入就致奠位讀祝文者入就位引禮引使者進詣香案前司香捧香進於使者之左贊禮唱上香上香三上香使者立上香司酒者以爵酒進於使者之右贊禮唱祭酒祭酒三祭酒使者立祭酒訖引禮引使者退復位立定贊禮唱讀祝讀祝者取祝文立讀訖贊禮唱焚祝讀祝者捧祝文詣燎所燎盡引禮引使者出喪主以下拜送於大門外引禮引喪主杖哭而入使者回奏

中宮爲父母祖父母舉哀

凡中宮父母薨訃報太常司太常司報內使監官訃奏訖內使監官前期於別殿東壁下設薦位皇后舉哀設內命婦以下哭位於皇后別殿內使監官導引皇后出詣別殿哭位內使監令跪奏考某官以某月某日薨【母則云妣某夫人祖則云祖考某官祖母則云祖妣某夫人】皇后哭內命婦以下皆從哭盡哀皇后問故又哭盡哀乃變素服內命婦皆易素服內使監令跪奏請止哭皇后止哭內命婦以下皆止哭內使監官導引皇后還宮內命婦隨從如常儀如本日未卽奔喪則臨晡復於別殿哭位【如爲諸王外戚舉哀仍於別殿南向不設薦位】

中宮爲父母祖父母奔喪儀注

舉哀畢內使監令奏聞奉防皇后奔喪前期於喪主之家設薦席爲皇后哭位於喪寢之東設從臨內命婦哭位於皇后哭位之下設主喪以下哭位於喪寢之西主婦以下婦人哭位於喪寢之北幔下是日內使監進堊車備儀仗如常導引皇后素服出宮升輿三面周以白布行帷至閤外降輿升堊車導從如常內命婦皆乘車從行皇后至喪家大門內降車哭入仍以行帷圍防從臨命婦皆哭入儀仗列於大門之外喪主以下降詣西階下立哭侍女扶引皇后升自東階進至屍東憑屍而哭從臨命婦皆哭於左右喪主升自西階俱哭於屍西皇后哭盡哀侍女扶引至薦席哭位從臨命婦亦退於位內使監令跪請止哭皇后止哭諸命婦皆止哭應奉慰者詣皇后前奉慰如常禮如皇后候成服而還則依時臨屍哭儀仗及從臨命婦應還者先還其應從者畱

中宮爲父母祖父母成服儀注

前期內使監令尙服制皇后齊衰及應從臨命婦孝服俟喪家成服之日尙服奉齊衰進於皇后服訖侍女扶引皇后哭詣靈前從臨命婦亦服孝服立哭於其後贊禮唱拜興拜興皇后與命婦皆拜興拜興皇后詣靈前司香以香進於皇后之左贊禮唱上香上香三上香皇后上香訖復位贊禮唱拜興拜興皇后與命婦皆拜興拜興侍女扶引皇后復哭位如還宮則內使監告示儀仗堊車禦輿行帷導引如來儀

明集禮卷三十六

欽定四庫全書

明集禮卷三十七【上】

凶禮二

品官防儀

總敍

防禮者聖人之所以愼終飾哀者也蓋人子送親之終不可以徑情而直行故爲之儀節以文之周衰典籍散失重遭秦皇焚書舊制遂皆堙滅漢興諸儒𨿽有所記錄而載在正經者士防士虞旣夕二三篇而已漢魏而降儒者乃推士禮制當時之儀唐宋以來公卿大夫防塟之禮今皆可考三品以上六品以下其間損益隆殺有不同者故今本之周經稽諸唐典而又參以朱子家禮之編列其名物之防次其儀文之節斟酌之以著於篇俾有所法

復衣

復者用死者之衣服以招復其防也周制上公以衮侯伯以鷩子男以毳大夫衣赤裳士以爵弁唐制用亡者之上服三品以上復者三人四品五品二人上服者公服也宋制六品以下復者二人婦人視其夫凡復衣不以斂

盤盆巾櫛

禮將沐浴新盆盤瓶鬲皆濯之鬲者瓦嬰與盆皆以盛水盤以盛濡濯瓶以汲水沐巾一浴巾二用絺若綌櫛實於箱浴衣實於篋唐宋品官同

襲衣

周制襲衣上公九稱諸侯七稱大夫五稱士三稱唐制陳襲事於房中明衣裳用舄帛巾一充耳用白纊靣衣用纁裏方尺握手用纁里長尺二寸三品以上襲三稱六品以下襲一稱用履宋制同靣衣用緇防裏握手用緇纁裏

含

含用飯與玉蓋所以實亡者之口而不忍虛之也周制諸侯以璧大夫以珠士以貝諸侯用粱大夫用稷士以粱唐制三品以上用粱及璧四品五品用稷與璧六品以下用粱與貝宋制六品以上飯與稷含用璧六品以下用粱與貝

銘旌

銘旌神明之旌也男子稱名婦人書姓周制大夫士之所建各以其物蓋以死者爲不可別故以其旌識之不命之士無旌則以緇長半幅頳末長終幅書其末曰某人某之柩唐制銘以絳帛廣充幅三品以上長九尺四品五品長八尺六品以下七尺書曰某官封之柩以竹爲杠如其長婦人夫有官封則云某官封夫人姓氏之柩子有官封者云太夫人之柩郡縣君隨其稱宋制四品以上長九尺六品以上長八尺九品以上長七尺

小斂衣

周制諸侯大夫士將小斂皆陳衣衣皆十有九稱袍必有表不單衣必有裳謂之一稱諸侯以簟席布絞紟衾大夫蒲席縞衾士簟席緇衾衾皆五幅布於絞上絞以布爲之橫者三縱者一所以收束衣服欲其堅也唐制三品以上官小斂衣十有九稱朝服一稱自餘皆常服無者各隨所辦六品以下服一稱婦人夫有官亦以其服斂凡斂非正色不入絺綌不入宋制品官斂衣九稱

大斂衣

周制大斂陳衣諸侯百稱大夫五十稱士三十稱布絞縮者三橫者五布紟二衾一以覆一以薦唐制三品以上衣三十稱各具上服一稱自餘皆常服無者各隨所辦內喪具花釵衾一以黃爲表素爲裏六品以下朝服公服常服各爲一稱制用隨所有宋制品官大斂衣十稱

靈座

周制旣斂祝取銘旌置於殯唐制旣殯設靈座於下室【謂燕寢】無下室則設於殯東六品以下止設於殯東施牀几案屏障服飾以時上膳羞及湯沐皆如平生宋制同朱子家禮於襲之後卽設靈座結白絹以依神謂之魂帛

棺槨

古者瓦棺殷人棺槨以木爲之其材尙梓周制上公三重諸侯再重大夫一重士不重諸侯松槨大夫柏槨士雜木槨槨所以周乎棺也上公四重諸侯三重大夫再重士一重唐制諸葬不得以石爲棺槨及石室其棺槨皆不得雕鏤彩畫施戶牖欄楹棺內又不得有金寶珠玉宋制同

廬次

禮曰父母之喪居倚廬寢苫枕塊齊衰之喪居堊室廬之制設於東廊下無廊則於墻下先以一木橫於墻下臥於地爲楣卽立五椽於上斜倚東墉下以艸苫蓋之其南北面亦以艸屏之向北門諸子各一廬設苫塊於其內其廬南爲堊室以墼累其三面施薦與木枕南爲大功幕次施蒲席次南又爲小功緦麻次施牀婦人次於西廊下唐制五品以上營廬六品以下爲廬於牖下

明器

古者之葬束艸茅爲人馬以爲從衛謂之塗車芻靈明器之作實原於此蓋孝子不忍死其親謂之明者神明之也周制士喪明器有苞二以裹奠羊豕筲三以盛黍稷麥甕三以盛醯醢及姜桂之屑瓦甒二以盛醴酒用器則弓矢耒耜惇杅盤匜役器則甲冑幹笮燕器則杖笠翣無祭器有燕器唐制三品以上九十事五品以上七十事九品以上四十事人馬各髙一尺以木刻之威儀服翫各視其生之秩其後以王公百官競爲厚塟九十事者減至七十七十事者減至四十四十事者減至二十皆以瓦爲之宋制四品以上五十事六品以上三十事九品以上二十事國朝開平忠武王之葬墓中所用器玩九十件本色造者金二鼔二紅旗二拂子二紅羅蓋一鞍籠一弓二箭三竈一釜一火鑪一錫造金裹者水灌一甲一頭盔一臺盞一杓一壺瓶一酒甕一唾壺一水盆一香鑪一燭臺二香合一香匙一香筯二香匙筯瓶一茶鐘一茶盞一筯二匙一匙筯瓶一椀二楪十二槖二木造者班劍一牙仗一金裹立二金裹骨朶二金裹防二金裹響節二交椅一腳踏一馬杌一防馬六鎗一劍一斧一弩一食卓一牀一屏風一拄杖一箱一交牀一櫈二香卓一僕從使令人數木造者樂工十六人執儀仗二十四人控士六人女使十人四神四人【朱雀武靑龍白虎】門神二人武士十人並髙一尺雜物翣六璧一篋笥椸楎衿鞶各一苞二筲三糧漿瓶二油瓶一紗廚一暖帳一束帛靑三段纁二段每段長一丈八尺

下帳

牀帳茵席之類唐制五品以上用素繒六品以下用練婦人用防

墻翣

禮曰周人墻置翣周禮縫人掌縫棺飾蓋孝子見棺猶見親之身故必飾之而後以行恐眾惡其親且以華道路及壙中也墻卽栁衣栁之言聚眾飾之所聚卽帷荒是也在旁曰帷在上曰荒士布帷布荒諸侯大夫則加以文章黼黻云火之象翣之制以木爲筐如扇而方兩角髙廣三尺髙二尺四寸衣以白布柄長五尺黼翣畫斧形黻翣畫兩已相背畫翣畫雲气其四緣皆爲雲气柩行則使人持以障之旣窆樹於壙中諸侯黼翣二黻翣二畫翣二大夫黼翣二畫翣二士畫翣二唐一品黼翣黻翣畫翣各二二品三品黼翣畫翣各二五品黻翣畫翣各二六品以下畫翣二宋制四品以上翣六六品以上翣四九品以上翣二

引披鐸

引者引車之紼也披者以纁爲之系於輀車四植在旁執之以備傾覆者也鐸者以銅爲之所以節挽歌者也唐制一品引四披六鐸左右各八三品引二披四鐸左右各六四品五品引二披二鐸左右各四六品以下引二披二鐸左右各二凡執引披鐸翣旌纛者皆布深衣布幘宋制四品以上紼四披四鐸六六品以上紼二披二鐸四九品以上鐸二

纛

纛翳也卽羽葆蓋也周制諸侯之喪匠人執羽葆禦柩蓋禦者執之以指麾爲節度也唐制諸纛五品以上其竿長九尺六品以下無宋制七品以下無

功布

周制士葬禦棺用功布謂以大功之布長三尺居柩前若道有低昂傾虧則以布爲抑揚左右之節使執引披者知之

方相

周禮方相氏狂夫爲之掌防熊皮黃金四目衣朱裳執戈揚盾柩行先使之爲道及至壙以戈擊四隅去凶邪唐制四品以上方相四目六品以下兩目爲魌頭宋制九品無

鹵簿鼓吹

唐制一品二品喪備本品鹵簿五品以上靈車動鼓吹振作而行六品以下無鼓吹宋制二品以上設鹵簿鼓吹儀三品止陳鹵簿無鼓吹

大轝

古者柩車制度甚詳後世不能然家禮大轝之制惟取其牢固平穏法用兩長杠杠上施伏附杠處爲圎鑿別作小方牀以載柩足髙二寸旁立兩柱柱外施圎枘令入鑿中長出其外枘鑿之間須極圎滑以膏塗之使其上下之際柩常適平兩杠近上更爲方鑿加橫扄扄兩頭出柱外者更加小扄杠兩頭施橫杠橫杠上施短杠或更加小杠仍多作新麻大索以備札縛

志石

碑樹於外而志石則納之壙中蓋慮異時陵谷變遷或誤爲人所動而此石先見則人有知其姓名者庶能爲掩之也唐制品官皆用宋制九品以下無家禮用石二片其一爲蓋刻云某官某公之墓其一爲底刻云某官某公諱某字某某州某縣人考諱某某官母某氏某封某年月日生歷官遷次某年月日終某年月日葬於某鄕某里某處娶某氏某人之女子男某某官女適某官某人婦人夫在則蓋刻云某官姓名某封某氏之墓夫亡則云某官某公某封某氏其底敍年若干適某氏因夫與子致封號葬之日以二石字面相向鐵束而埋之

碑碣

古者葬之用碑蓋以大木爲之木上有孔樹於壙之前後以紼繞之以下棺者也故禮諸侯用桓楹若乃後世之碑則用以刋刻頌述之文唐制五品以上立碑螭首龜趺上髙不得過九尺七品以下立碣圭首方趺上髙四尺宋制六品以上則立碑八品以上則立碣國朝五品以上許用碑【龜趺螭首】六品以下許用碣【方趺圎首】

墓壙

唐制墓塋之式一品方七十步墳髙丈六尺二品方六十步墳髙丈四尺三品方五十步墳髙丈二尺四品方四十步墳髙一丈一尺五品方四十步墳髙九尺六品以下方十五步墳髙七尺宋制一品墓田九十步墳髙一丈八尺二品八十步墳髙一丈六尺三品七十步墳髙一丈四尺四品六十步墳髙一丈二尺五品五十步墳髙一丈六品四十步墳髙八尺七品以下二十步墳髙六尺其石獸唐制三品以上六事五品以上四事宋制四品以上六事六品以上四事三品以上增石人望柱各二國朝職官一品塋地九十步墳髙一丈八尺二品塋地八十步墳髙一丈四尺三品塋地七十步墳髙一丈二尺以上石獸並六四品塋地六十步五品塋地五十步墳髙八尺以上石獸並四六品塋地四十步七品以下二十步墳髙六尺步皆從塋地各數至邊

賻賵

周禮諸侯大夫士之喪有賻賵之儀賻通以貨財所以補助生者之不足賵用車馬則施於死者焉又玩好曰贈衣服曰襚皆施於亡者也士喪將襲君使人襚親者襚庶兄弟襚朋友襚旣祖奠公賵纁兩馬兄弟所知皆賵又曰凡贈幣無常唐制品官成服之後親故遣使致賻使者隨執其物不限以幣及遣車行次親賔復致賻焉又諸執事官卒葬文武一品賻物二百段粟二百石二品物一百五十段粟一百五十石三品物百段粟百石正四品物七十段粟七十石從四品物六十段粟六十石正五品物五十段粟五十石從五品物四十段粟四十石正六品物三十段從六品物二十六段正七品物二十二段從七品物十八段正八品物十六段從八品物十四段正九品物十二段從九品物十段若身沒王事並依執事品給其別勅賜者不在折限諸賻物應兩合給者從多給諸賻物及粟皆出所在倉庫服終則不給贈襚衣服則出當時恩制不著於令宋制百官賻禮多者至絹八百匹布二百匹米麫各五十石羊酒各五十少者至絹五匹三匹錢三十貫羊酒各三特恩賜與者不在此例國朝開平忠武王之薨其喪葬之具凡百皆出於官不煩其家蓋所以優待勲臣非常之盛禮也

神主

古者始死未作主以重主其神重之制刋鑿木爲之諸侯卿大夫士其長短有差周人旣虞乃作主而埋之虞主用桑將練而後易之以栗家禮治塟而作主卽用栗以從簡便主式髙一尺二寸闊三寸厚一寸二分頭上五分爲圓頭下一寸鋸深四分爲頟頟下分爲二片四分在前八分在後後一片防中鑿深四分長六寸闊一寸於七寸二分之上爲小竅於兩邊圓直二分以通其中與前一片相合置於座中座四方皆四寸厚一寸二分中間比神主下面尺寸鑿開嵌立神主前一片以粉塗之每一位寫一神主題云考某官封謚府君神主母則云妣某封某氏神主防中考則曰故某官某公諱某字某第幾神主妣則曰故某封某氏諱某字某第幾神主粉面左旁題曰孝子某奉祀加贈易世則筆滌而更之外攺中不攺櫝施黒漆借以紅褥韜以紅羅

奠祭器饌

始死奠

周制士喪饌以脯醢醴酒用吉器唐宋品官同

小斂奠

周制諸侯大夫士喪將小斂陳饌於東堂諸侯少牢上大夫特牲下大夫特豚皆有脯醢醴酒唐制三品以上喪瓦甒二實醴及酒觶二角柶一少牢及臘籩豆各八籩以實鹽脯棗栗豆以實醯醤虀葅四品五品則籩豆各六器皆用素六品以下籩豆各二瓦甒一觶一無角柶用特牲宋制品官隨宜設饌

大斂奠

周制士喪兩甒角觶四木柶二素杓二兩豆兩籩三鼎牲牢如小斂之奠唐制品官奠於堂東堦下兩甒實醴酒【六品以下甒酒置於席】醴在南各加勺【六品以下無】篚在東南肆角觶二木柶一豆在甒北籩次之【六品以下一籩一豆】牢饌並同小斂

朝夕奠

周制士喪奠用醴酒脯醢唐制品官瓦甒二實以酒醴角觶一木柶一籩一豆一實以脯醢六品以下瓦甒一籩一豆一宋制隨宜

朔望奠

周制士喪朔日奠用特豚魚臘陳三鼎大夫以上月半又奠士月半不奠唐制品官每朔望具盛奠饌於東堂瓦甒二角觶二木柶二少牢及臘三爼二簋二簠二鉶六籩六豆若有五穀及時物新出者薦之如朔奠六品以下無文宋制五品以上朔望具盛奠比朝夕奠品物差眾六品以下則否

祖奠遣奠

周制士喪將葬而祖奠明日又遣奠陳五鼎羊豕魚臘鮮獸四籩四豆盛葬禮加於常一等唐制祖奠如大斂之儀遣奠如祖奠之禮宋制祖奠如盛奠之饌遣奠同

虞祭

周制旣葬而反日中而虞蓋孝子以父母之骨肉歸於土而防气則將彷徨而無依故祭以安之士虞用特豕饋食豆籩始有飾祝饗曰敢用潔牲剛鬛薌合嘉薦【葅醢】普淖【黍稷】明齊溲酒哀薦祫事唐制虞祭器用烏漆牢饌如殷奠三品以上柔毛剛鬛四品以下用剛鬛宋制三品以上七虞五品以上五虞九品以上三虞

卒哭祭

卒哭之祭以吉祭易喪祭唐制三品以上用潔牲柔毛剛鬛明粢薌合薌萁嘉蔬嘉薦醴齊四品以下潔牲柔毛剛鬛嘉薦普淖明齊溲酒餘同六品以下無柔毛餘如四品五品宋制同

祔祭

祔者以亡者之神祔祀於其祖也禮曰卒哭之明日祔於祖父周制士用脯及葅醢黍稷鉶羮溲酒唐制三品以上具少牢之饌二座各爼三簋二簠二酒樽二一實酒一實淸酒六品以下具特牲之饌二座各爼一簋二其籩豆一品者各十二二品三品各八四品五品各六六品以下各四宋制四品五品以上並同唐三品以上復多設二鉶其六品以下具特牲二座各爼二簋二簠二鉶二酒樽二四籩四豆

小祥大祥禫祭

唐制牢饌並同卒哭宋制同

祥禫冠服

期而小祥祥者吉也喪至此稍稍自飾故除首絰及負版辟領衰練冠素纓中衣黃裏縓爲領緣縓者紅色之多黃者也再期大祥受以祥服素縞麻衣去要絰及杖麻屨無絇間一月而禫禫而纎纎者以黑經白緯爲冠也防纓吉屨紛帨之屬皆得佩矣家禮大祥後卽陳禫服丈夫垂腳黲紗襆頭黲布衫布裹革韋婦人冠梳假髻以鵞黃靑碧皁白爲衣履其金珠紅繡皆不可用

弔服

語曰羔裘冠不以弔蓋弔者所以哀死必當變服者吉服故不以弔也禮自天子達於士臨殯斂之事去冠以素弁君子臨喪必有哀素之心是以去而代之以素也周人代以素弁漢代以布巾後世以白帢深衣當古弔服家禮凡弔皆素服襆頭衫帶皆以白生絹爲之

初終

有疾遷於正寢養者皆齋徹樂飲藥疾困去故衣加新衣淸掃內外分禱所祀侍者坐持手足遺言則書之屬纊以俟絕气男子不絕於婦人之手婦人不絕於男子之手乃廢牀寢於地孝子啼餘皆哭男子白布衣被髮徒跣婦人靑縑衣被髮不徒跣女子亦然【父爲長子爲人後者爲其本生父母皆不徒跣女子嫁者髽】齊衰以下丈夫素冠婦人去首飾孝子坐於牀東余在其後啼踴無算兄弟之子以下又在其後俱西面南上妻坐於牀西妾及女子子在其後哭踴無算兄弟之女以下又在其後俱東面南上借槁坐哭內外之際隔以行幃祖父以下於帷東北壁下南面西上祖母以下於帷西北壁下南面東上外姻丈夫於戶外之東北面西上婦人於主婦西南北面東上皆舒席坐哭若舎窄則宗親丈夫在戶外之東北面西上外姻丈夫在戶外之西北面東上若內喪則尊行丈夫外親丈夫席位於前堂在戶外之左右俱南面宗親戶東西上外親於西東上乃復於正寢復者以死者之上服左荷之陞自前東榮當屋履棟北面西上左執領右執腰招以左每招曰某人復三呼而止【男子稱字及伯仲婦人稱姓】以衣投於前承之以篋陞自東階入以覆屍復者降自後西榮乃立喪主【謂長子無則長孫】主婦【亡者之妻無則主喪者之妻】護喪【子孫知禮能幹者爲之】司書司貨【子弟或吏僕爲之】執事者設牀於室戶內之西去腳舒簟設枕施幄遷屍於牀南首覆用斂衾去死衣卽牀而奠奠者以酒饌陞自東階設於屍東當隅【內喪皆內贊者行事受於戶外入而設之】旣奠贊者降出帷堂掌事者掘坎於屏處盆盤之屬陳於西階下沐巾浴巾浴衣皆具於西序南上陳襲事於房中掌事者爲湯以俟浴以盆及沐盤陞自西階以授沐者【以侍者四人爲之六品以下三人】沐者入喪主以下皆出戶外北面西上俱立哭乃沐櫛束髮用組抗衾而浴拭以巾餘水棄於坎設牀於屍東袵下莞上簟浴者舉屍易牀設枕剪須斷爪盛於小囊大斂納於棺著明衣裳以方巾覆面仍以大斂之衾覆之喪主以下入就位哭乃含贊者奉盤水及笲陞堂含者【六品以下喪主自爲之】盥手於戶外贊者沃盥含者洗飯玉實於笲執以入贊者從入北面徹枕奠笲於屍東含者坐於牀東西面發巾實飯含於屍口訖喪主復位襲者以牀陞入設於屍東布枕席如初執服者陳襲衣於席遷屍於席上而衣之去巾加面衣設充耳著握手納履若舄覆以大斂之衾內外皆就位哭乃置虛座結白絹爲魂帛立銘旌倚於虛座之右諸子三日不食期九月之喪三不食五月三月之喪再不食

小斂

小斂之禮以喪之明日厥明陳其殮衣於東序【四品五品以下於東房】饌於堂東堦下設牀施薦席褥於西階鋪絞衾衣舉之陞自西階置於屍南先布絞之橫者三於下以備周身相結乃布縱者一於上以備掩首乃足也侍者盥手舉屍男女共扶助之遷於牀上先去枕而舒絹疊衣以借其首仍捲兩端以備兩肩空處又捲衣夾其兩脛取其正方然後以余衣掩屍左袵不紐裹之以衾而未結以絞未掩其面蓋孝子猶欲俟其復生欲時見其面也斂畢覆以衾喪主西向憑屍哭擗主婦東向憑屍哭擗斬衰者袒以麻繩括髮齊衰以下裂布廣寸自項向前交於額上郤繞髻如著掠頭婦人以麻撮髻而髽斂者舉屍男女從奉之遷於堂中哭位如室內執事者盥手舉饌升自東階至靈座前祝焚香洗盞斟酒奠之喪主以下哭盡哀乃代哭不絕聲宵爲燎於庭厥明滅燎乃大斂

大斂

大斂之禮以小斂之明日夙興陳衣於東序饌於堂東階下如小斂之儀舉棺以入置於堂中少西侍者先置衾於棺中垂其裔於四外侍者與子孫婦女俱盥手掩首結絞共舉屍納於棺中實生時所落髮齒及所剪爪於棺角又揣其空缺處捲衣塞之務令充實不可揺動以衾先掩足次掩首次掩左次掩右令棺中平滿喪主主婦憑哭盡哀乃召匠加蓋下釘徹牀覆柩以衣設靈牀於柩東贊者以饌升入室西向奠於席前內外皆就位哭如初喪主以下各歸喪次

成服

大斂之明日厥明五服之人各服其服然後朝哭相弔諸子孫就祖父及諸父前跪哭皆盡哀就祖父及諸母前哭亦如之女子子就祖母及諸母前哭遂就祖父諸父前哭如男子之儀主婦以下就伯叔母哭亦如之訖乃復位諸尊者降出還次喪主以下降立於東階下外姻在南俱西面北上哭盡哀各還次旣成服喪主及兄弟始食粥妻妾及期九月者防食水飲不食菜果大功以下異門者各歸其家自是每日晨起喪主以下皆服其服入就位尊者坐哭卑者立哭侍者設盥櫛之具於靈牀側奉魂帛出就靈座然後朝奠執事者設饌祝盥手焚香斟酒喪主以下再拜哭盡哀食時上食至夕進夕奠如朝奠儀喪主以下奉魂帛入就靈牀哭盡哀朝夕之間哀至則哭自此以至於虞朝夕如之若遇朔望則具殷奠比之常奠其饌爲盛禮如朝奠行之至夕徹去進夕奠如常禮有時物則薦之百日而卒哭

弔奠賻

始死訃告於親戚僚友弔者至執友親厚之人則入哭臨屍盡哀出拜靈座上香再拜遂弔喪主相持哭盡哀喪主以下哭對無辭凡弔者奠賻皆有狀先具刺通名喪主炷火燃燭布席皆哭以俟護喪者出迎賔賔入至防事進揖曰竊聞某人傾背不勝驚怛敢請入酹倂伸慰禮護喪者引賔入至靈座前哭盡哀再拜焚香跪酹祭酒俛伏興護喪止哭者祝跪讀祭文奠賻狀於賔之右畢興賔主皆哭盡哀賔再拜喪主哭出西向稽顙再拜賔亦哭東向答拜進曰不意凶變某親某官奄忽傾背伏惟哀慕何以堪處喪主對曰某罪逆深重禍延某親伏防奠酹並賜臨慰不勝哀感又再拜賔答拜又相向哭盡哀賔寛譬喪主曰修短有數痛毒柰何願抑孝思俯從禮制乃揖而出喪主哭而入護喪者送至防事茶湯而退喪主以下止哭【亡者官尊卽云薨逝稍尊卽云捐館生者官尊則云奄棄榮養】

擇地告祭后土

三月而葬前期擇地之可葬者蓋地有美惡地之美者則其神靈必安其子孫必盛地之惡者則反是所謂美者土色之光潤艸木之茂盛他日不爲道路不爲城郭不爲溝池不爲貴勢所奪不爲耕犂所及卽所謂美地也古人所謂卜其宅兆者正此意而非若後世陰陽家禍福之說也旣得地喪主帥執事者於所得地掘兆四隅外其壤掘中南其壤各立一標當南門立兩標擇逺親或賔客一人告后土氏祝帥執事者設位於中標之左南向設盞陳饌於其前又設盥盆帨巾二於其東南其東有臺架告者所盥其西無者執事者所盥也告者吉服入立於神位之前北面執事者在其後東上皆再拜告者與執事者皆盥執事者一人取酒注西向跪一人取盞東向跪告者斟酒反注取盞酹於神位前俛伏興少退立祝執版立於告者之左東向跪讀之曰維某年嵗月朔日辰某官姓名敢告於后土氏之神今爲某官姓名營建宅兆神其保佑俾無後艱謹以淸酌脯醢祗薦於神尙享訖復位告者再拜祝及執事者皆再拜徹出遂穿壙乃刻志石造明器備大轝作神主以俟發引

葬

啟之日掌事者納柩車於大門之內當門南向進靈車於柩車之右先於墓所張吉凶帷凶帷西吉帷東俱南向設靈座於吉帷下如常儀啟之夕發引前五刻擊鼓爲節陳布吉凶儀仗方相志石及明器等物於柩車前紼披鐸翣挽歌者皆具二刻再擊鼓爲節內外俱興立哭於位執紼者皆入掌事者徹帷持翣者俱陞以翣障柩執紼者乃陞執鐸者入夾西階立執纛者入當西階南北面立執旌者立於執纛者南北向陳布訖三擊鼓爲節乃引靈車於內門外南向祝詣靈座前西向跪昭告曰孤子某【母則云哀子】謹用吉辰奉歸幽宅靈車就引神道紆廻惟以荒寥無任哽絕興立少頃執鐸者俱振鐸引柩詣階間南向持翣者常以翣障柩柩降階執纛者卻行而引止則廻北向立執旌者繼纛而行止則北向立【無纛者則執旌者引】喪主以下以次從柩哭而降主婦以下又次之柩至庭喪主及諸子以下於柩東西面南上祖父以下於東北南面西上異姓丈夫於喪主東南西面北上妻妾女子子以下於柩西東面南上祖母以下於西北南面東上異姓婦人於主婦西南東面北上皆立哭內外之際障以行帷祝帥執饌者設祖奠於柩東祝以酒奠訖詣饌南北面跪曰永遷之禮靈辰不畱謹奉旋車式遵祖道尙享少頃徹之柩動旌次之纛次之喪主以下從哭於柩後婦人次之遂陞柩就轝內外哭位如初在庭之儀乃設遣奠於柩車前如祖奠之儀祝奠酒訖少頃徹饌祝奉魂帛置靈車上別以廂盛主置帛後靈車動從者如常靈車後方相車次志石車次明器輿次下帳輿次米輿次酒脯輿次食輿次銘旌次纛次鐸次挽歌次柩車喪主及諸子俱絰杖衰服徒跣哭從餘各依服精麄爲序從哭出門內外尊行者皆乘車馬哭不絕聲出郭門親賔還者權停柩車乘者皆下哭贊者引親賔以次俱向柩立哭盡哀卑者再拜而退婦人亦如之親賔旣還乘車馬如初若墓逺及病不堪步者出郭喪主及諸子亦乘去塋三百步乃下靈車至帷門外廻南向遂薦食於靈座前少頃徹之柩車至入凶帷南向祝設幾席於柩車之東初至宿次內外皆就柩車所分東西如常立哭遂設酒脯之奠柩車至壙前廻南向哭位如在庭之儀掌事者陳明器於壙東南西向北上乃下柩於席丈夫柩東婦人柩西以次憑哭盡哀各退復位內外卑者哭再拜辭訣贊者引喪主以下哭於羨道東西面北上妻及女子子以下哭於羨道西東面北上踴無算婦人皆障以行帷掌事者設席於壙內遂下柩於壙內席上北首覆以夷衾持翣者入倚翣於壙內兩廂遂以下帳張於柩東南向米酒脯陳於帳東北食器設於帳前醯醢於食器南借以版明器設於壙內之左右掌事者以纁授喪主喪主授祝祝奉以置柩旁喪主拜稽顙施銘旌志石於壙內乃掩壙復土喪主以下稽顙哭盡哀乃祠后土於墓左【如卜宅儀祝云某官封謚窆玆幽宅神其保佑俾無後艱】取木主而題之執事者設卓子於靈座東南西向置硯筆墨對卓置盥盆巾喪主立於其前北面祝盥手出主臥置卓子上使善書者盥手西向立先題防中後題粉面題畢祝奉置靈座而藏魂帛於箱中炷香斟酒執版出於喪主之右讀云孤子某敢昭告於先考某官封謚府君形歸窀穸神返室堂神主旣成伏惟尊靈舎舊從新是憑是依畢喪主再拜哭盡哀止祝奉神主置靈車上執事者徹靈座遂行內外從哭如來儀出墓門尊者乘車馬去墓百步許卑者乃乘靈車至宅內外乘者皆下靈車入至西階前廻南向少頃靈車退祝奉神主置於靈座喪主以下陞立哭於靈座東西向東上內外以次陞祖父以下哭於帷東南面西上妻及女子子以下哭於靈西東面南上祖母以下哭於帷西南面東上外姻丈夫帷東北面西上婦人帷西北面東上親賔弔如初哭盡哀相者引喪主以下降各還次沐浴以俟虞

虞

柩旣入壙掌事者先歸修虞事或墓逺則但不出是日可也喪主以下旣沐浴執事者陳器具饌設盥盆巾各二於西階西南上酒瓶並架一於靈座東南置卓子於其東設注子及盤盞於其上火罏湯瓶於靈座西南置卓子於其西設祝版於其上設蔬果盤盞於靈座前卓上匕筯居內當中酒盞在其西醋楪居其東果居外蔬居果內實酒於瓶設香案於堂中炷火於香罏束茅聚沙於香案前具饌如朝奠陳於堂門之東祝出神主於座喪主及兄弟倚杖於室外及與祭者皆入哭於靈座前其位皆北面以服爲列重者居前輕者居後尊者坐卑者立丈夫處東西上婦人處西東上逐行各以長幼爲序侍者在後乃降神祝止哭者喪主降自西階盥手捝手詣靈座前焚香再拜執事者皆盥捝一人酒實於注西面跪以注授喪主喪主跪受一人奉卓上盤盞東面跪於喪主之左喪主斟酒於盞以注授執事者左手取盤右手執盞酹之茅上以盤盞授執事者俛伏興少退再拜復位旣降神祝進饌執事者佐之喪主乃初獻進詣注子卓前執注北面立執事者一人取靈座前盤盞立於喪主之左喪主斟酒反注於卓上與執事者俱詣靈座前北面立喪主跪執事者亦跪進盤盞三祭於茅束上俛伏興執事者受盞奉詣靈座前奠於故處祝執版出於喪主之右西向跪讀之云日月不居奄及初虞夙興夜處哀慕不寧謹以潔牲庶羞粢盛醴齊哀薦祫事祝興喪主哭再拜復位哭止主婦爲亞獻禮如初【不讀祝】親賔一人爲終獻禮如亞獻乃侑食執事者執注添盞中酒喪主以下皆出祝闔門喪主立於門東西向卑幼丈夫在其後重行北上主婦立於門西東向卑幼婦女亦如之尊長休於他所祝進當門北面噫歆告啟門三乃啟門喪主以下入就位祝立於喪主之右斂主匣之置故處喪主以下哭辭神再拜盡哀止出就次執事者徹祝取魂帛埋之屏處潔地罷朝夕奠遇柔日再虞【乙丁巳辛癸】禮如初虞【惟前期一日陳器具饌厥明夙興設蔬果酒醴質明行事祝出神主於座祝辭攺初虞爲再虞祫事爲虞事】遇剛日三虞禮如再虞【祝辭攺再虞爲三虞虞事爲成事若去家經宿以上則初虞於所館行之墓逺塗中遇柔日亦所館行之若三虞則必須至家始可行禮】

卒哭

三虞後遇剛日卒哭前期一日陳器具饌【並同虞祭惟更設酒瓶一於酒瓶之西】厥明夙興設蔬果酒饌【並同虞祭】質明祝出主喪主以下皆入哭降神喪主奉魚肉主婦盥捝奉麫米食喪主奉羮主婦奉飯以進乃初獻【並同虞祭惟祝執版出於喪主之左東向跪讀爲異祝辭攺三虞爲卒哭哀薦成事下云來日隮附於祖考某官府君尙享】亞獻終獻侑食闔門啟門辭神其儀並與虞祭同自是朝夕之間哀至不哭其朝夕哭猶故喪主兄弟疏食水飲不食菜果寢席枕木

祔

卒哭明日而祔卒哭之祭旣徹卽陳器具饌陳於祠堂堂狹卽於防事隨便設亡者祖考妣位於中南向西上設亡者位於東南西向母喪則不設祖考位置酒瓶酒瓶於阼階上火罏湯瓶於西階上具饌如卒哭而三分母喪則兩分祖妣二人以上則以親者厥明設蔬果酒饌質明喪主兄弟皆倚杖於階下入詣靈座前哭盡哀止乃詣祠堂祝軸啟櫝奉所祔祖考之主置於座內執事者奉祖妣之主置於座西上喪主以下還詣靈座所哭祝奉主櫝詣祠堂西階上卓子上喪主以下哭從如從柩之次至門止哭祝啟櫝出主乃參神在位者皆再拜乃降神祝進饌酌獻先詣祖考妣前祝版云孝子某謹以潔牲庶羞粢盛醴齊適於某考某官府君隮祔孫某官尙享【皆不哭】內喪則云某妣某封某氏隮祔孫婦某封某氏次詣亡者位前祝版云薦祔事於先考某官府君適於某考某官府君尙享三獻侑食闔門啟門辭神並同卒哭儀禮畢祝奉主各還故處先納祖考妣神主於龕中匣之次納亡者神主西階卓子上匣之奉而反於靈座出門喪主以下哭從如來儀

小祥

期而小祥喪至此凡十三月【不計閏】古者卜日而祭今止用初忌以從簡易前期一日喪主以下皆沐浴喪主帥眾丈夫灑掃滌濯主婦帥眾婦女滌釜鼎具祭饌【如卒哭】設次陳練服厥明夙興設蔬果酒饌質明祝出主喪主倚杖於門外與期親各服其服而入皆哭盡哀止乃出就次易服復入哭祝止哭乃降神初獻亞獻終獻侑食闔門啟門辭神並同卒哭之儀祝版云日月不居奄及小祥夙興夜處小心畏忌不惰其身哀慕不寧敢用潔牲庶羞粢盛醴齊薦此常事尙享自是止朝夕哭始食菜果

大祥

再期而大祥喪至此凡二十五月亦止用第二忌日祭前期一日沐浴陳器具饌【如小祥】設次陳禫服以酒果告遷於祠堂告畢攺題神主如加贈之儀遷而西虛東一龕以俟新者厥明行事皆如小祥之儀【祝版攺小祥曰大祥常事曰祥事】祝畢奉神主入於祠堂喪主以下哭從如祔之敍至祠堂前止哭執事者徹靈座斷杖棄之屏處奉遷主埋於墓側始飲酒食肉而復寢

禫

大祥之後間一月而禫禫者澹澹然平安之意蓋喪至此計二十有七月前一月下旬卜來月三旬中各一日或丁或亥設卓子於祠堂門外置香鑪香合環珓於其上喪主禫服西向眾兄弟次之子孫在其後重行北上執事者北向東上喪主炷香燻珓命以上旬之日曰某將以來月某日祗薦禫事於先考某官府君卽以珓擲於盤以一俯一仰爲吉不吉更命中旬之日又不吉則直用下旬之日喪主乃入祠堂本龕前再拜在位者皆再拜喪主焚香祝執版立於喪主之左跪告曰孝子某將以來月某日祗薦禫事於先考某官府君卜旣得吉敢告喪主再拜降與在位者皆再拜祝闔門退乃前期一日沐浴設神位於靈座故處陳器具饌厥明行事皆如大祥之儀喪主以下詣祠堂祝奉主櫝置於西階卓子上出主置於座喪主以下皆哭盡哀乃降神三獻侑食闔門啟門禮畢辭神乃哭盡哀送神主至祠堂

聞喪奔喪

始聞親死以哭答從者盡哀問故又哭盡哀乃易服遂日行百里不以夜行見星而行見星而舎道中哀至則哭哭避市朝望其州境縣境其城其家皆哭至於家內外哭待於堂上入門而左陞自西階殯東西面憑殯哭盡哀少退再拜退於序東被髮復殯東西面坐哭又盡哀尊卑撫哭如常訖內外各還次厥明坐哭於殯東如初四日成服與家人相弔賔至拜之如初若未得行則設位四日而變服在道至家皆如上儀若旣葬則先之墓望墓哭至墓哭拜歸詣靈座前哭拜四日成服如儀齊衰以下聞喪爲位而哭若奔喪則至家成服若不奔喪則四日成服凡奔喪齊衰望鄕而哭大功望門而哭小功至門而哭緦麻卽位而哭不奔喪者齊衰三日中朝夕爲位防哭四日之朝成服亦如之大功以下始聞喪爲位防哭四日成服亦如之皆每月朔爲位防哭月數旣滿次月之朔乃爲位防哭而除之其間哀至則哭可也

攺葬

凡有攺葬者皆具事因聞於官勘驗得實始聴之將攺葬先於墓所隨地之宜張白布帷幕開戶向南其日內外諸親皆至墓所各就便次孝子以下及妻妾女子子俱緦麻服周親之下素服丈夫於墓東西向婦人於墓西東向皆北上婦人障以行帷俱立哭盡哀卑者再拜祝立於羨道南北向內外哭止祝三聲噫嘻啟以攺葬之故內外又哭盡哀權就別所掌事者墳訖內外又就位哭如初掌事者設席於幕下舉棺出置於席上內外俱從哭於幕所分東西位如常儀祝以功布拭棺掌饌者設饌於柩南孝子盥手以醆跪奠酒再拜訖少頃徹奠進柩車於帷門外南向陞柩於車遂詣幕所內外俱哭掌事者先設牀於幕下有枕席周設帷柩車至帷門外丈夫柩東婦人柩西俱立哭掌事者舉柩入設牀柩東舉屍出置於牀南首遂斂如大斂之儀【如不易棺則不設牀】乃設靈座於吉帷內幕下西廂東向乃葬將引柩告曰以今吉辰用卽宅兆不設祖奠無反哭無方相魌頭餘如常葬之儀旣葬就吉帷靈座前一虞虞如常儀其祝辭云維年月朔日辰孝子某敢告於考某官攺玆幽宅禮畢終虞夙夜匪寧啼號罔極謹以淸酌庶羞祗薦虞事尙享孝子以下出就別所釋緦服素服而還掌饌者徹饌掌事者徹靈座

明集禮卷三十七【上】

欽定四庫全書

明集禮卷三十七【下】

凶禮三

庶人喪儀

總敍

孔子曰三年之喪天下之通喪也又曰父母之喪無貴賤一也蓋生乎天地之間者有貴賤之異而父母兄弟夫婦長幼之親則無以異也故五服之制無間乎上下禮經所載公卿士庶之禮多可通行而唐宋之所定家禮之所載庶人與品官亦不甚懸絕所不同者衣衾棺槨儀物器饌之厚薄而已今酌之於古準之於今務爲可行以著於篇

復衣

唐宋制復者一人用死者之上服家禮男子襴衫皁衫婦人大袖背子

盤盆巾櫛

家禮將沐浴新盤盆瓶皆濯於西階下巾二皆用布櫛及浴衣各實於廂

襲衣

唐宋制襲衣一稱家禮幅巾一充耳二用白纊幎目帛以覆面方尺五寸握手帛長尺二寸廣五寸深衣一大帶一履一汗衫袴襪之類隨所用之多少

含

唐宋制含用貝飯用粱家禮用錢三實於小廂米二升以新水淅令精實於盌先以匙抄米實於屍口之右並實一錢又於左於中皆如之

靈座

家禮設椸於屍南覆以帕置椅卓其前結白絹爲魂帛置椅上設香鑪香合等物於卓子上侍者朝夕設櫛颒奉養之具皆如平生蓋古者未作主之時設重以主其神今士人之家目未甞識重用帛依神亦古之遺意也

銘旌

家禮銘以絳廣終幅書曰某人之柩隨其生時所稱以竹爲杠如其長

小斂衣

宋制斂衣一稱家禮據死者所有之衣隨宜用之衾用復者絞橫者三縱者一皆以細布或防一幅而析其兩端爲三橫者取足以周身相結縱者取足以掩首至足而結於身中

大斂衣

唐宋制陳衣三稱家禮衣無常數衾用有綿者

棺

庶人之棺四寸家禮擇木爲棺油杉爲上柏次之土杉爲下

服次

家禮中門之外擇朴陋之室爲丈夫喪次斬衰寢苫枕塊齊衰寢席婦人於中門之內別室或居殯側

明器

唐制庶人明器十五事宋制十事下帳笣筲甖之類皆具

功布

庶人旣無羽纛之導則用功布以禦柩

大轝

其制見品官篇庶人無引披墻翣之飾則以衣覆棺而已家禮許用竹爲格以防結之上如撮蕉亭施帷幔四角垂流蘇

志石

宋制九品以下無志石宋禮貴賤通用以石二片其一爲蓋書曰某君某甫之墓其一爲底書其名諱生卒葬嵗月及父母妻女子孫名字婦人其蓋書夫之姓名某君某甫妻某氏其底敍年若干適某氏以石字面相向鐵束而埋之

灰隔

庶人無槨則用灰隔其法穿壙旣畢先布炭末於壙底築實厚二三寸然後布石灰細沙黃土拌勻者於其上灰三分二者各一可也築實厚二三尺別用薄板爲灰隔如槨之狀內以瀝靑塗之厚三寸許中取容棺墻髙於棺四寸許置於灰上乃於四旁旋下四物亦以薄版隔之炭末居外三物居內如底之厚築之旣實則旋抽其版近上復下炭灰等而築之及墻之平而止炭禦木根辟水蟻石灰得沙而實得土而黏嵗久結爲全石矣

墓壙

唐制庶人墓地方七步墳髙四尺宋制方一十八步墳髙六尺國朝庶人塋地九步穿心一十八步

賻贈

家禮初喪親友之分厚者有賻或錢或帛及至遣奠其賻如初喪

木主

制見前防中題某公諱某字某第幾神主粉面隨其生時稱號書之如處士秀才幾郎幾公

奠祭饌具

宋制始死而奠脯酒醢用吉器小斂奠器以素醴饌隨宜自是以至葬其儀皆然虞祔卒哭祥禫則淸酌庶羞家禮諸奠饌不過酒果脯醢朔月之奠則魚肉麫米食羮飯虞祭至禫其饌具大槪同用羊則曰柔毛用豕則曰剛鬛不用牲則曰庶羞蓋力能辦者必當如儀不然則稱家隨宜

祥禫冠服

制見前

初終

疾病遷居正寢淸掃內外分禱所祀使人坐持手足遺言則書之屬纊以俟絕气气絕乃哭廢牀寢於地乃易服男子扱上袵被髮徒跣婦人去冠被髮不徒跣諸有服者皆去華飾乃復侍者一人以死者之上服嘗絰衣者左執領右執腰陞屋中霤北面招之三呼曰某人復畢捲衣降覆屍上男女哭擗無數乃立喪主主婦護喪司書司貨防喪命匠擇木爲棺【或已有棺則不再治】訃告於親戚朋友執事者設幃及牀遷屍其上南首覆以衾卽牀而奠奠訖掌事者掘坎於屛處潔地乃陳襲衣於堂東壁下及飯沐浴之具侍者以湯入喪主以下皆出帷外北面侍者沐髮櫛之晞以巾撮爲髻抗衾而浴拭以巾剪爪並沐浴餘水巾櫛棄於坎而埋之侍者設襲牀於幃外施薦席褥枕先置深衣大帶袴襪汗衫之類於其上遂舉以入置浴牀之西遷屍其上悉去病時衣及復衣易以新衣徙屍牀置堂中間喪主以下就位而哭喪主坐於牀東眾男子應服三年者坐其下皆借以藳同姓期功以下各以服次坐於其後皆西向南上尊行以長幼坐於牀東北壁下南向西上借以席薦主婦眾婦女坐於牀西借以槁同姓婦女以服爲次坐於其後皆東向南上尊行以長幼坐於牀西北壁下南面東上借以席薦妾婢立於婦女之後別設幃以障內外異姓之親丈夫坐於帷外之東北面西上婦人坐於帷外之西北面東上皆借以席以服爲行無服者在後若內喪則同姓丈夫尊卑坐於帷外之東北面西上異姓丈夫坐於帷外之西北面東上乃含喪主哭盡哀左袒自前扱於腰之右盥手執錢箱以入侍者一人插匙於米盌執以從置於屍西以幎巾徹枕覆面喪主就屍東由足而西牀上坐東面舉巾以匙抄米實於屍口倂實以錢侍者加幅巾充耳設幎目納履乃襲深衣結大帶設握手覆以衾置靈座設魂帛立銘旌諸子三日不食期九月之喪三不食五月三月之喪再不食

小斂

死之明日厥明執事者陳小斂衣衾於堂東北壁下設卓子於阼階東南置奠饌及杯注於其上巾之設盥盆帨巾各二於饌東設小斂牀施薦席褥於西階之西鋪絞衾衣舉之陞自西階置於屍南先布絞之橫者三於下乃布縱者一於上侍者盥手舉屍男女共扶助之遷於牀上先去枕而舒絹疊衣以借其首仍捲兩端以補兩肩空處又捲衣夾其兩脛取其正方然後以余衣掩屍左袵不紐裹之以衾而未結其絞未掩其面蓋孝子猶欲見其面也斂畢覆以衾喪主主婦憑屍哭擗男子袒而括髮齊衰以下袒而裂布以免婦人亦用麻繩髽髻乃遷屍牀於堂中執事者舉饌陞自阼階至靈座前祝焚香洗盞斟酒奠之喪主以下哭盡哀乃代哭不絕聲

大斂

小斂之明日執事者陳大斂衣衾奠具如小斂之儀舉棺入置於堂中少西侍者置衾於棺中垂其裔於四外侍者與子孫婦女俱盥手掩首結絞共舉屍納於棺中實生時所落髮齒及所剪爪於棺角又揣其空缺處捲衣塞之務令充實先掩足次掩首次掩左次掩右令棺中平滿喪主主婦憑哭盡哀乃加蓋下釘覆柩以衣設靈牀於柩東乃奠喪主以下各歸喪次

成服

大斂之明日厥明五服之人各服其服入就位然後朝哭相弔如儀成服之日喪主及兄弟始食粥妻妾及期九月者疏食水飲不食菜果大功以下異門者各歸其家自是每日晨起喪主以下各服其服入就位尊長坐哭卑幼立哭侍者設盥櫛之具於靈牀側奉魂帛出就靈座然後朝奠執事者執饌祝盥手焚香斟酒喪主以下再拜哭盡哀食前上奠至夕進夕奠喪主以下奉魂帛入就靈牀哭盡哀朝夕之間哀至則哭朔日之奠如朝奠之儀時物之薦如上食之儀

弔奠賻

凡來弔者必素服奠用香茶燭酒果賻用錢帛先具刺通名乃入喪主哭以俟護喪出迎賔賔入至防事進揖曰竊聞某人傾背不勝驚怛敢請入酹倂伸慰禮護喪引客入至靈座前哭盡哀再拜焚香跪酹茶酒俛伏興護喪止哭者祝跪讀祭文奠賻狀於賔之右畢興賔主皆哭盡哀賔再拜喪主哭出西向稽顙再拜賔亦哭東向答拜進曰不意凶變某親奄棄色養伏惟哀慕何以堪處喪主對曰某罪逆深重禍延某親伏防奠酹並賜臨慰不勝哀感又再拜賔答拜又相向哭盡哀賔寛譬喪主曰修短有數痛毒柰何願抑孝思俯從禮制乃揖而出喪主哭而入護喪者送至防事茶湯而退喪主以下止哭

擇地祭后土

三月而葬擇地之可葬者土色光潤艸木茂盛之處卽爲美地又須愼五患使他日不爲道路不爲城郭不爲溝池不爲貴勢所奪不爲耕犂所及乃可世人多徇俗師陰陽之說旣擇年月日時又擇山水形勢以爲子孫貧賤富貴壽夭賢愚盡系於此至有終身不葬或累世不葬棄捐不葬者悖禮傷義無過於此旣得地乃擇日塋域祠后土南向設神位設盞注酒饌於其前又設盥盆帨巾於其東南告者吉服入立於神位之前北向執事者在其後東上皆再拜告者與執事者皆盥帨執事者一人取酒注西向跪一人取盞東向跪告者斟酒反注取盞酹於神位前俛伏興少退立祝執版立於告者之左東向跪讀曰維某年嵗月朔日辰某敢告於后土氏之神今爲某親營建宅兆神其保佑俾無後艱謹以淸酌脯醢祗薦於神尙享訖復位告者再拜祝及執事者皆再拜乃徹遂穿壙作灰隔造明器刻志石備大轝作神主以俟發引

葬

發引前一日執事者設饌如朝奠祝斟酒訖北面跪告曰今以吉辰遷柩敢告俛伏興喪主以下哭盡哀再拜乃遷柩役者入婦人退避喪主及眾兄弟斂杖立視祝以箱奉防帛導柩前行喪主以下從哭男子由右婦人由左重服在前輕服在後服各爲敍侍者在末無服之親男居男左女居女右皆次喪主主婦之後遂遷於防事執事者布席役者置柩於席上祝設靈座及奠於柩前南向喪主以下就位坐哭借以薦席乃代哭如小斂之前親賔致奠賻者其儀並如初喪時日晡時設祖奠祝斟酒訖北面跪告曰永遷之禮靈辰不畱今奉柩車式遵祖道俛伏興厥明轝夫納大轝於中庭執事者徹祖奠祝北面跪告曰今遷柩就轝敢告遂遷靈座置旁側召役夫遷柩就轝喪主從柩哭視載婦人哭於帷中載畢祝帥執事者遷靈座於柩前南向乃設遣奠奠畢執事者徹奠祝奉魂帛置靈車別以廂盛主置帛後婦人蓋頭出帷降階立哭守舎者哭辭盡哀再拜柩行明器銘旌等前導喪主以下男女哭步從尊長次之無服之親又次之賔客又次之塗中遇哀則哭未至墓執事者先設靈幄在墓道西南向親賔次在靈幄前十數步婦人幄在靈幄後壙西明器等至靈車至祝奉魂帛就幄座遂設奠而退執事者先布席於壙內柩至脫載至席上北首執事者取銘旌去杠置其上喪主男女各就位哭賔客拜辭而歸乃窆喪主兄弟輟哭臨視喪主奉纁置柩旁再拜稽顙在位者皆哭盡哀加灰隔內外蓋實以灰乃實土而漸築之祠后土於墓左如前儀藏明器下志石復實以土而堅築之乃題主以生時爲稱爲號題畢祝奉置靈座而藏魂帛於箱中炷香斟酒執版出於喪主之右跪讀之云孤子某【母云哀子】敢昭告於某親府君曰形歸窀穸神返室堂神主旣成伏惟尊靈舎舊從新是憑是依畢復位喪主再拜哭盡哀止祝奉神主陞車執事者徹靈座遂行喪主以下哭從如來儀畱子弟一人監視實土以至成墳喪主以下奉靈車在塗徐行哭至家哭奉神主入置於靈座喪主以下哭於防事遂詣靈座前哭盡哀有弔者拜之如初期九月之喪者可以飲酒食肉惟不與宴樂小功以下大功異居者可以歸

虞

葬之日日中而虞或墓逺則但不出是日可也柩旣入壙掌事者先歸修虞事具饌於堂東旣沐浴喪主以下內外俱詣靈座所喪主及諸子倚杖於室戶外內外俱哭掌饌者以饌入設於靈座前降出贊者請喪主止哭盥手詣靈座前以盞跪奠酒俛伏興西向立內外哭止祝進立於靈座右跪讀祝文曰維年月朔日辰孤子某敢昭告於考某人之靈日月遄返奄及反虞叩地號天五情麋潰謹以淸酌庶羞哀薦虞事尙享祝興喪主哭再拜退復位內外哭盡哀喪主以下出杖降自西階就次妻妾女子子還別室少頃徹饌祝取魂帛帥執事者埋於屏處潔地罷朝夕奠遇柔日再虞遇剛日三虞

卒哭

三月而卒哭其日夙興掌事者具饌於堂東內外各衰服贊者引喪主以下俱杖陞立哭於靈座東西向南上婦人陞詣靈座西東面南上內外俱就位哭贊者陞自東階入徹夕奠出執饌者以饌陞設於靈座前贊者引喪主降盥手訖進詣靈座前以盞跪奠酒俛伏興少退西面祝入立於靈座南北面內外哭止跪讀祝文曰維某年某月某朔日辰孤子某敢昭告於考某人【母曰哀子妣曰姓某氏】日月不居奄及卒哭叩地號天五情麋潰謹以淸酌庶羞哀薦成事尙享祝興喪主再拜哭應拜者皆再拜哭盡哀喪主以下各還次自卒哭後朝一哭夕一哭乃諱名喪主疏食水飲不食菜果寢席枕木

祔

卒哭之明日乃祔其日夙興執事者具器陳饌喪主以下入哭於靈座前乃詣祠堂奉所祔祖考之主置於座內執事者奉祖妣之主置於座還詣靈座所哭祝奉新主以行喪主以下哭從如從柩之次至祠堂門止哭祝出主置於座喪主以下各就位贊者曰再拜在位者皆再拜掌饌者以饌陞各陳於座前設訖降出贊者引喪主盥手酌酒先詣祖考妣位前祝辭云孝孫某謹以淸酌庶品適於某祖之靈隮祔孫某人之靈內喪則云適於某祖妣某氏隮祔孫婦某人某氏次詣亡者位前祝辭云薦祔事於先考之靈適於某考之靈尙享喪主再拜興降出贊者引喪主詣諸座前各再拜乃復位贊者曰再拜在位者皆再拜祝先納祖考妣神主於龕中匣之次納亡者神主匣之奉之反於靈座喪主以下哭從如來儀

小祥

前期一日喪主及諸子俱沐浴具饌陳器設次陳練服於所其日夙興祝入整拂幾筵以出內外衰服喪主以下倚杖於階東俱陞就位哭盡哀贊者引喪主杖就次主婦以下各就次乃陳練服贊者引喪主倚杖如初乃陞內外俱陞就位哭贊者引喪主盥手奠酒祝進立於靈座右內外止哭祝讀祝文曰維年月朔日辰孤子某敢告於考某人之靈嵗月驚廹奄及小祥攀慕永逺重增屠裂謹以淸酌庶羞祗薦祥事尙享祝興喪主哭再拜退復位內外哭盡哀喪主以下出杖降自西階就次妻妾女子子還別室自小祥之後止朝夕哭

大祥

前期一日喪主及諸子俱沐浴具饌陳器陳禫服於次乃告遷於祠堂告畢攺題神主而遞遷之虛東一龕以俟厥明祝先入拂幾筵降出內外於次哭盡哀掌事者設饌於靈座前內外俱就位哭贊者引喪主盥手奠酒祝立於靈座右跪讀祝文曰維年月朔日辰孤子某敢告於考某人之靈日月逾邁奄及大祥攀慕永逺無任荒踣謹以淸酌庶羞祗薦祥事尙享祝興喪主哭再拜退復位內外哭盡哀祝奉神主入於祠堂喪主以下哭送掌事者徹靈座斷杖棄之屏處始飲酒食肉而復寢

禫

大祥之後間一月而禫旣卜日前期一日喪主及諸子俱沐浴設神位於靈座故處乃陳器具饌其日夙興祝入拂拭幾筵詣祠堂出奉神主置於座喪主及諸子妻妾女子子內外俱陞就位哭贊者引喪主盥手奠酒祝立於神座右止哭跪讀祝文曰維年月朔日辰孤子某敢告於考某人之靈禫制有期追逺無及謹以淸酌庶羞祗薦禫事尙享祝興喪主哭再拜退復位內外俱哭盡哀送神主還於祠堂

奔喪攺葬

並同品官

明集禮卷三十七﹤史部﹐政書類﹐儀制之屬﹐明集禮﹥

欽定四庫全書

明集禮卷三十八

凶禮三

斬衰三年圖

正服

子爲父

女在室爲父【已許嫁同】

女嫁反在父室爲父【謂父喪期年內被出者】

加服

嫡孫爲祖後者爲祖【爲曽髙後者亦同】

父爲嫡子

義服

婦爲舅

爲人後者爲所後父

妻爲夫

妾爲主

齊衰三年圖

正服

子爲母

女在室爲母【已許嫁同】

女嫁反在室爲母【謂母防期年內被出者】

加服

母爲長子

爲祖後者祖卒爲祖母【爲曽髙後者亦同】

義服

婦爲姑

爲繼母

爲慈母【謂庶子無母而父命他妾之無子者慈已】

繼母爲長子

妾爲主之長子

爲人後者爲所後母

齊衰杖期圖

正服

爲祖後者祖在爲祖母【爲曽髙後者亦同】

降服

爲嫁母出母【報服亦同】

義服

父卒嫡繼養慈母歸宗爲之服若攺嫁從者爲之服【報服亦同】

夫爲妻

齊衰不杖期圖

正服

爲祖父母【父所生庶母亦同】

爲伯叔父

爲兄弟

爲眾子男女

爲兄弟之子【女在室同】

爲姑姊妺女在室及適人而無夫與子者女在室者爲兄弟侄【侄女在室同】

婦人無夫與子者爲其弟兄侄【侄女及姊妹在室同】女爲祖父母

妾爲其子

加服

爲嫡孫若曽孫當爲後者

女適人者爲兄弟之爲父後者

降服

爲人後者爲其父母【報服亦同】

女適人者爲其父母

妾爲其父母

庶子爲其母

義服

爲伯叔母

爲夫兄弟之子【男女同】

爲繼父同居

妾爲嫡妻

妾爲主之眾子

舅姑爲嫡婦

齊衰五月圖

正服

爲曽祖父母

女爲曽祖父母【出嫁同】

齊衰三月圖

正服

爲髙祖父母

女爲髙祖父母

義服

爲繼父不同居【謂先同今異】

大功九月圖

殤【中殤七月】

正服

爲子之長殤中殤【男女同】

爲叔父之長殤中殤

爲姑姊妹之長殤中殤

爲兄弟之長殤中殤

爲嫡孫之長殤中殤【嫡曽孫同】

爲兄弟之子長殤中殤

義服

爲夫之兄弟之子長殤中殤【男女同】

成人

正服

爲同堂兄弟【姊妹在室同】

爲眾孫【女在室同】

降服

爲女適人者

爲姑姊妹適人者

女適人爲兄弟侄【姑姊妹及侄女在室同】

出母爲女

爲人後者爲其兄弟【報服同】

女適人者爲伯叔父【報服同】

爲人後者爲其姑姊妹在堂者【報服同】義服

爲夫之祖父母

爲夫之伯叔父母

爲兄弟子之婦

爲夫兄弟子之婦

夫爲人後者其妻爲本生舅姑

爲眾子婦

女適人者爲伯叔母

小功五月圖

殤

正服

爲男女之下殤

爲叔父姑姊妹兄弟之下殤

爲嫡孫之下殤

爲眾孫之長殤【男女同】

爲兄弟之子下殤【男女同】

爲同堂兄弟姊妹之長殤

降服

爲人後者爲其姑姊妹兄弟之長殤

出嫁姑爲侄之長殤【男女同】

義服

爲夫兄弟子之下殤【男女同】

爲夫之叔父之長殤

成人

正服

爲伯叔祖父母

爲兄弟之孫

爲兄弟之孫女在室者

爲同堂伯叔父母

爲同堂兄弟之子

爲同室兄弟之女在室者

爲從祖姑姊妹之在室者【報服亦同】

爲從祖祖姑在室者【報服同】

爲再從兄弟

爲外祖父母

爲母之兄弟姊妹【報服同】

爲同母異父之兄弟姊妹

降服

爲同堂姊妹適人者【報服同】

爲人後者爲其姑姊妹適人者【報服同】爲孫女適人者

義服

爲夫同堂兄弟之子

爲夫兄弟之孫

妯娌相爲服

爲夫之姑姊妹在室者【適人同報服如之】

爲嫡母之父母兄弟姊妹

爲庶母慈已者

爲嫡孫之婦

母出爲繼母之父母兄弟姊妹

爲兄弟妻【報服亦同】

緦麻三月圖

殤

正服

爲從父兄弟姊妹之中殤下殤

爲眾孫之中殤下殤【男女同】

爲從祖叔父之長殤

爲舅姨之長殤

爲從祖兄弟之長殤

爲從父兄弟之子長殤

爲兄弟之孫長殤

爲從祖姑姊妹之長殤

降服

爲人後者爲其兄弟之中殤下殤

出嫁姑爲侄之中殤下殤【男女同】

爲人後者爲其姑姊妹之中殤下殤

爲人後者爲從父兄弟之長殤

義服

爲夫之叔父之中殤下殤

爲夫之姑姊妹之長殤

成人

正服

爲族兄弟

爲族曽祖父母

爲兄弟之曽孫

爲族祖父母

爲兄弟之曽孫女在室者

爲外孫【男女同】

爲同堂兄弟之孫【同堂兄弟之孫女在室同出嫁則無服】爲再從兄弟之子【再從兄弟之女在室同出嫁則無服】

爲曽孫孫

爲從母兄弟姊妹

爲姑之子

爲舅之子

爲族曽祖姑在室者【報服同】

爲族祖姑在室者【報服同】

爲族姑在室者【報服同】

降服

爲從祖姑姊妹適人者【報服同】

女適人者爲同堂伯叔父母【報服同】

庶子爲父後者爲其母

爲從祖祖姑適人者

爲人後者爲外祖父母

爲兄弟之孫女適人者【報服同】

子爲父母妻妾爲夫攺葬旣葬除之

義服

爲夫兄弟之曽孫

爲夫同堂兄弟之孫

爲夫再從兄弟之子【男女同】

爲眾孫之婦

爲庶母【謂父妾之有子者】

爲乳母

爲妻之父母【報服同】

爲夫之曽祖父母

爲夫之從祖祖父母

爲兄弟孫之婦

爲夫兄弟孫之婦

爲夫之從祖父母

爲同堂兄弟子之婦

爲娚之婦

爲夫之外祖父母

爲外孫婦

爲同堂兄弟之妻【報服同】

爲夫之舅姨

爲夫同堂兄弟子之婦

爲夫之從父兄弟之妻

爲夫之從姊妹在室及適人者

爲姊妹之子之婦

﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥

喪服圖

斬衰斬不緝也衣裳皆用極麤生布旁及下際皆不緝也裳前三幅後四幅縫內向前後不連每幅作三謂屈其兩邊相著而空其中也衣長過腰足以掩裳上際縫外向背有負板用布方尺八寸綴於領下垂之前當心有衰用布長六寸廣四寸綴於左衿之前左右有辟領各用布方八寸屈其兩端相著爲廣四寸綴於領下在負板兩旁各攙負板一寸兩腋下有衽各用布三尺五寸上下各畱一尺正方一尺之外上於左旁裁入六寸下於右旁裁入六寸便於盡處相望斜裁卻以兩方左右相沓綴於衣兩旁垂之向下狀如燕尾以掩裳旁際

齊衰之制並如斬衰但用次等麤生布緝其旁及下際杖期服制同齊衰又用次等生布不杖期又用次等生布大功用稍麤熟布無負板辟領小功用稍熟細布緦麻用極細熟布

婦人斬衰服用極麤生布爲大袖長裙蓋頭皆不緝布頭竹釵麻屨齊衰服同但用次等布爲異

﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥

斬衰首絰以有子麻爲之其圍九寸麻本在左從額前向右圍之從頂過後以其末加於本上又以繩爲纓以固之如冠之制腰絰大七寸有餘兩股相交兩頭結之各存麻本散垂三尺其交結處兩旁各綴細繩系之

絞帶用有子麻繩一條大半腰絰中屈之爲兩股各一尺餘乃合之其大如絰圍腰從本過後至前乃以其右端穿兩股間而反插於右在絰之下

齊衰首絰以無子麻爲之大七寸餘本在右末系在下布纓腰絰大五寸餘帶以布爲之而屈其右端尺餘

大功首絰五寸餘腰絰四寸餘小功首絰四寸餘腰絰三寸餘緦麻首絰三寸腰絰二寸用熟麻

﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥﹤史部﹐政書類﹐儀制之屬﹐明集禮﹐卷三十八﹥

明集禮卷三十八

欽定四庫全書

明集禮卷三十九

冠服

總敍

傳曰冠首服也首服旣加然後人道備故君子重之戰國以來人自爲禮家自爲俗豈知古之司服有制哉天子之服章十有二日月星辰在天成像者也山龍華虫宗彛藻火粉米黼黻在地成形者也十二章備者則天數也公之服自衮冕而下如王之服侯伯之服自鷩冕而下如公之服子男侯伯孤大夫士其降各有差王侯公卿衮衣祭服後之六服三夫人九嬪世婦女禦侯伯子男夫人諸侯大夫之妻見於三禮圖而行於古今者不可廢也庶民冠服其變也則隨時王之制於是著冠服篇

乘輿冠服

黃帝始作冕垂旒充纊衣而裳黃有虞氏乃有十二章之服故尙書云予欲觀古人之象日月星辰山龍華虫宗彛作繪藻火粉米黼黻絺繡【六章畫於衣六章繡於裳】周制弁師掌王之五冕司服掌王之六服【冕亦有六而曰五者以大裘冕與衮冕同一冕制但無旒耳】祭昊天上帝則服大裘冕祭五帝亦如之【大裘用黒羊皮象天色也冕無旒朱裏延紐】饗先王則服衮冕【冕十二旒每旒十二玉繅玉皆五采衣纁裳龍山華虫火宗彛畫於衣藻粉米黼黻繡於裳凡九章衮捲也以畫卷龍爲首故曰衮冕】饗先公則服鷩冕【冕九旒旒十二玉繅玉皆五采衣纁裳華虫以下七章三章在衣四章在裳以畫鷩雉爲首故曰鷩冕】祀四望則服毳冕【冕七旒旒十二玉繅玉皆五采衣纁裳宗彞以下五章三章在衣二章在裳以畫虎蜼爲首故曰毳冕】祭社稷五祀則絺冕【冕五旒旒十二玉繅玉皆五采衣纁裳粉米以下三章一章在衣二章在裳皆繡而無畫故曰絺冕】祭羣小祀則冕【冕三旒旒十二玉繅玉皆五采衣纁裳繡黻一章在裳以衣無章故曰冕】凡兵事則韋弁服【以韎韋爲弁又以爲衣】眂內外朝則皮弁服【弁防五采玉象邸玉筓以十二升布爲衣積素以爲裳】田獵則冠弁【弁委貌也其服緇布衣亦積素爲裳】凶事則服弁服【喪冠也其服斬衰齊衰】弔事則服弁絰服【如爵弁而素加環絰】燕居則服端【衣朱裳】秦滅禮學郊社服用皆以袀冕旒前後邃延漢髙祖制長冠以入宗廟至光武始祀天地明堂皆冠旒冕衣纁裳明帝永平中始備文十二章刺繡文其常服則用通天冠【髙九寸犀簮導】魏氏多因漢法其所損益之制無聞晉制祀天宗明堂以大冕【衣黃裳】祀太廟正旦大朝防諸侯以法冕【衣絳裳】小防宴享送諸侯臨軒防王公以飾冕【紫衣紅裳】徵伐講武校獵以繡冕【朱衣朱裳】耕稼饗國子以紘冕【靑衣靑裳】聽政以通天冠【朱紗袍】齊因其制郊廟則用平天冠服【舊衮服用織成明帝以織太重乃防畫爲之加金飾銀薄】臨朝則用通天冠絳紗袍皂緣中衣拜陵則服黒介幘舉哀臨喪則服白帢單衣梁因制平天冠【衣畫裳繡十二章素帶朱裏以朱緣裨飾其側更名赤皮韍爲韠餘同舊制】其朝服則通天冠服【絳紗袍皂緣中衣黒舄】其釋奠先聖則皂紗袍【絳緣中衣絳袴襪黒舄】拜陵則菚布單衣陳因梁制務從節儉應用織成及繡者並用采畫後周設司服之官掌皇帝十二服祀昊天上帝則用蒼衣五方上帝則各隨方色朝日則用靑衣祭皇地只則用黃衣夕月則用素衣神州社稷則用衣享先皇加元服納後朝諸侯則用十二章享諸先帝食三老五更耕籍田則用自龍以下九章祀星辰視朝大饗羣臣則用八章羣祀臨太學入道法門燕射養庶老適諸侯家則用七章巡兵卽兵則以韎韋爲衣裳田獵則皮弁白布衣素裳隋制衮冕服祭祀天地及感生帝明堂五郊雩防封禪朝日夕月宗廟社稷籍田廟遣上將徵還飲至加元服納後正旦受朝及臨軒拜王公則服之【冕垂白珠十二旒以組爲纓色如其綬黈纊充耳玉筓服衣纁裳山龍華虫宗彛火五章在衣藻粉米黼黻四章在裳衣重宗彛裳重黼黻爲十二等衣褾領織成升龍白紗內單黼領靑褾襈裾革帶玉鉤防大帶素帶朱裏紕其外上以朱下以緑韍隨裳色龍火山三章鹿盧玉具劍火珠鏢首白玉防佩組防大綬六采黃赤白縹緑純質長二丈四尺五百首廣一尺小防綬長二尺六寸色同大綬而首半之間施三玉環朱襪赤舄舄加金飾】通天冠朔日受羣臣朝及凡正旦大防冬至大防諸祭祀還則服之【冠加金博山附蟬十二首施珠翠黒介幘玉簪導絳紗深衣制白紗內單皂領褾襈裾絳紗蔽膝白假帶方心曲領其革帶劍佩綬舄與上同若未加元服則防童髻空頂黒介幘防玉導加寶飾】武弁服凡講武出徵搜狩大射禡類宜社賞祖罸社纂嚴則服之【金附蟬平巾幘】黒介幘服凡拜陵則服之【白紗單衣烏皮履】白紗防服凡視朝聽訟及宴見賔客則服之【白練裙襦烏皮履】白帢服凡舉哀則服之【白紗單衣烏皮履】其宴私則著白髙防其朔日受朝則服皮弁【用漆烏紗前後兩傍如蓮葉四面空處又安拳花頂上當縫安金梁梁上加眞珠十二犀簪導】其常聽朝則服赭黃袍【文綾爲之烏紗折上巾六合靴】唐制十有四等大裘冕者祀天地之服也【廣八寸長一尺二寸以板爲之黒表纁裏無旒金飾玉簪導組帶爲纓色如其綬黈纊充耳大裘繒表黒羔表爲緣纁裏黒領褾襟緣朱裳白紗中單皂領靑褾襈裾朱襪赤舄鹿盧玉具劍火珠鏢首白玉防佩黒組大防綬黒質黒黃赤白縹緑爲純以備天地四方之色廣一尺長二丈四尺五百首紛廣二寸四分長六尺四寸色如綬又有小防綬長二尺六寸色如大綬而首半之間施三玉環革帶以白皮爲之以屬佩綬印章鞶囊亦曰革帶博三寸半如金鐀玉鉤防大帶以素爲之以朱爲裏在腰及垂皆有裨上以朱錦貴正色也下以緑錦賤間色也博四寸鈕約貴賤皆用靑組愽三寸黼以繒爲之隨裳也上廣一尺以象天數下廣二尺以象地數長三尺朱質畫龍火山三章以象三才其頸五寸兩角有肩廣二寸以屬革帶】衮冕者踐祚享廟徵還遣將飲至加元服納後元日受朝賀臨軒冊拜王公之服也【廣一尺二寸長二尺四寸金飾玉簪導垂白珠十二旒朱絲組帶爲纓色如綬深靑衣纁裳十二章日月星辰山龍華虫火宗彛八章在衣藻粉米黼黻四章在裳衣畫裳繡以象天地之色也自山龍以下每章一行爲等每行十二衣褾領畫以升龍白紗中單黻領靑褾襈裾韍繡龍山火三章舄加金飾】鷩冕者有事逺主之服也【八旒七章華虫火宗彛四章在衣藻粉米黼黻在裳】毳冕者祭海嶽之服也【七旒五章宗彛藻粉米在衣黼黻在裳】絺冕者祭社稷饗先農之服也【六旒三章絺粉米在衣黼黻在裳】冕者蠟祭百神朝日夕月之服也【五旒裳刺黼一章自衮冕以下其制一也簪導劍佩綬皆同】通天冠者冬至受朝賀祭還燕羣臣養老之服也【二十四梁附蟬十二首施朱翠金愽山黒介幘組纓翠玉犀簪導絳紗袍朱裏紅羅裳白紗中單朱領褾襈裾白裙襦絳紗蔽膝白羅方心曲領白襪黒舄白假帶其制垂二絳帛以變祭服之大帶天子未加元服以空頂黒介幘防童髻雙玉導加寶飾】緇布冠者始冠之服也【五梁】武弁者講武出徵搜狩大射禡類宜社賞祖罸社纂嚴之服也【有金附蟬平巾幘】弁服者日受朝之服也【以鹿皮爲之有襻以持發十有二琪玉簪導絳紗衣素裳白玉雙佩革帶之後有鞶囊以盛小雙綬白襪烏皮履】黒介幘者拜陵之服也【無飾白紗單衣白裙襦革帶素襪烏皮履】白紗帽者視朝聽訟宴見賔客之服也【以烏紗爲之白裙襦白襪烏皮履】平巾幘者乘馬之服也【金飾玉簪導冠支以玉紫褶白袴玉具裝珠寶鈿帶有鞾】白帢者臨喪之服也【白紗單衣烏皮履】宋天子之服有七大裘冕者祀天之服也【太祖開寶初服大裘祀天以黒羔皮爲之其冕無旒神宗元丰中用陸佃議冬祭則用裘而加衮冕十二旒夏祭則去裘而服衮冕哲宗時用何洵直議以黒繒制裘領袖用羔皮而以衮爲齋服中興以後亦用黒繒制裘而以衮襲之冕亦十有二旒】衮冕者祭天地宗廟受冊尊號元日受朝冊拜之服也【冕廣一尺二寸長二尺四寸前後垂白珠十有二旒以組爲纓色如其綬黈廣充耳玉簪導衣纁裳十二章八章在衣日月星辰山龍華虫火宗彛四章在裳藻粉米黼黻衣褾領爲升龍皆織就爲之山龍以下每章一行重以爲等每行十二白紗中單黼領靑褾襈裾蔽膝加龍山火三章革帶玉鉤防大帶素帶朱裏紕其外上朱下緑紐約用組鹿盧玉具劍大珠縹首白玉雙佩組雙大綬六采黃赤白縹緑純質長二丈四尺五寸首廣一尺小雙綬長二尺六寸色同大綬而首半之間施三玉環朱襪赤舄加金飾】通天冠者正旦宴防冬至朝賀五月朔視朝大祭祀致齋親耕籍田之服也【冠二十四梁犀簪導紅絲組帶金鈒花鈿以珠寶施愽山附蟬絳紗袍以紅金絳紗織成龍文紅裏皂褾襈裾白羅中單紅羅蔽膝紅羅裏織文與袍同紅羅裙紅紗裏白羅方心曲領餘同冕服之制】履袍者四孟朝獻景靈宮郊祀明堂詣宮宿廟進胙上壽兩宮及端門肆赦之服也【袍以絳羅爲之折上巾通犀金玉帶系履則曰履服靴則曰靴袍皆用黒革】衫袍者大宴及常朝之服也【大宴服赭黃袍衫玉裝紅束帶皂紋靴常朝服赭黃淡黃防袍紅衫袍皆皂紗折上巾通犀金玉環帶】窄袍者便坐視事之服也【巾帶如衫袍或禦烏紗帽】禦閱服者大閱之服也【以金裝甲乘馬】其後殿早講則服帽子紅袍玉束帶晚講則服頭巾背子【此嘉定講筵之制】其圭笏之制則宋初大祭祀大朝防皆執玉至元丰禮官議云周禮王執鎭圭釋者謂祭天地宗廟及朝日夕月則執之若朝覲諸侯授玉於王王受玉撫玉而已考工記天子執冒四寸以朝諸侯蓋天子以冒圭斜刻之處冒諸侯之圭以齊瑞信也未有臨臣子而執鎭圭者唐六典殿中監掌服禦之事凡大祭祀則搢大圭執鎭圭大朝防不言執圭請自今親祠郊廟搢大圭執鎭圭奉祀之時旣接神再拜則奠鎭圭爲贄執大圭爲笏從之【元祐制鎭圭大圭皆長一尺二寸愽三寸】中興仍舊制大祭祀執大圭以爲笏上太上皇皇太后冊寶亦如之元制祀天則服大裘而加衮【其冕無旒】正旦聖節朝賀以常服不被衮冕惟祀宗廟則服之【其制冕以漆紗上覆曰綖靑表朱裏綖之四周匝以雲龍冠之口圍以眞珠綖之前後旒各十二以眞珠爲之綖之左右系黈纊二系以紞承以玉瑱纊色黃絡以珠冠之周圍珠雲龍网結通翠柳調珠綖上橫天河帶一左右至地珠鈿窠网結翠柳朱絲組二屬諸筓爲纓絡以翠柳調珠簪以玉爲之橫貫於冠服以靑羅飾以生色銷金帝星日月山龍華虫火虎蜼裳以緋羅飾以文繡藻粉米黼黻白紗中單緋羅蔽膝白玉雙佩緋白羅大帶納石失綬上有三小玉環下有靑絲网紅羅髙靿鞾紅綾襪納石失履】內庭大宴則服質孫【質孫者漢言一色服也】冬之服凡十有一等【服納石失怯綿裏納石失者金錦也怯綿裏者剪茸也則冠金錦暖帽服大紅桃紅紫藍緑寶裏則冠七寶重頂冠寶裏者服之有襴者也服紅黃粉皮則冠紅金答子暖帽服白粉皮則冠白金答子暖帽服銀防則冠銀鼠暖帽其上並加銀鼠比肩比肩者俗稱曰襻子答防】夏之服凡十有五等【服答納都納石失則冠寶頂金鳳鈸笠都納石失者綴大珠於金錦服速不都納石失則冠珠子捲云冠都納石失者綴小珠於金飾服納石失則防亦如之服大紅珠寶裏紅氁子答納則冠珠緣邊鈸笠白毛子金絲寶裏則冠白藤寶貝帽服駞褐毛子則帽亦如之服大紅緑藍銀褐棗褐金繡龍五色羅則冠金鳳頂笠各隨其服之色服金龍靑羅則冠金鳳頂漆紗冠服珠子褐七寶珠龍答子則冠黃牙忽寶貝珠子帶後檐帽服靑速夫金絲闌子則冠七寶漆紗帶後檐帽速夫者回回毛布之精者也】其常服則服本俗衣冠國朝祀天不用大裘但服衮冕其祭天地宗廟社稷先農及正旦冬至聖節朝防冊拜皆服衮冕衣纁裳其制冕板廣一尺二寸長二尺四寸冠上有覆表朱裏前後各十有二旒每旒五采玉珠十二玉簪導朱纓衣六章畫日月星辰山龍華虫裳六章繡宗彛藻火粉米黼黻中單以素紗爲之紅羅蔽膝上廣一尺下廣二尺長三尺繡龍火山三章革帶佩玉長三尺三寸大帶素表朱裏兩邊用緣上以朱錦下以綠錦大綬六采黃白赤縹緑純質五百首小綬三色同大綬間施三玉環朱襪赤舄其朔望視朝降詔降香進表四夷朝貢朝覲則服皮弁其制用烏紗冒之前後各十二縫每縫中綴五采玉十二以爲飾玉簪紅組纓其服絳紗衣及蔽膝隨衣色白玉佩革帶玉鉤防緋白大帶白襪黒舄其常服則烏紗折角向上巾盤領窄袖袍束帶間用金玉琥珀透犀

皇太子冠服

周禮有王世子之服而不載其制漢皇太子服冠絳衣魏服五時朝服晉服逺防冠介幘翠緌綴以白珠佩瑜玉垂組朱衣絳紗襮皂緣白紗中單白曲領帶劍火珠素首革帶玉鉤防獸頭鞶囊至明帝泰始六年始服衮冕九章朝賀【儀曹郎邱仲起議按周禮上公尙得服衮冕況皇太子以儲副之尊宜服衮冕九章正冬朝賀】梁助祭則服衮冕九章朝防則朱衣絳紗袍隋皇太子從皇帝祭祀謁廟加元服納妃則服衮服【衣纁裳衣山龍華虫火宗彛五章裳藻粉米黼黻四章織成爲之白紗內單黼領靑褾襈裾革帶金鉤防大帶素表朱裏赤紕以朱緣韍隨裳色火山二章玉具劍火珠鏢首瑜玉雙佩朱組纓大綬四防赤白縹紺純朱質長丈八尺三百二十首廣九寸小雙組長二尺六寸色同大綬而首半之間施二玉環朱襪赤舄以金飾】謁廟還宮元日朔日入廟釋奠則服逺防冠絳紗袍【白紗內單皂領褾襈裾白假帶方心曲領絳紗蔽膝襪舄革帶劍佩綬與上同】五日常朝則服常服逺防冠【絳紗單衣革帶金鉤防假帶方心組長六尺四寸廣二寸四分色同其綬金縷鞶囊襪履】唐皇太子之服有六衮冕者從祀謁廟加元服納妃之服也【白珠九旒紅絲組爲纓犀簪導靑纊充耳黒衣纁裳凡九章龍山華虫火宗彛在衣藻粉米黼黻在裳白紗中單黼領靑褾裾革帶金鉤防大帶瑜玉雙佩朱組雙大綬朱質赤白縹紺爲純長一丈八尺廣九寸三百二十首黻隨裳色有火山二章白襪赤舄朱履加金塗銀扣飾鹿盧玉具劍如天子】逺防冠者謁廟還宮元日朔日入朝釋奠五日常服元日冬至受朝之服也【其制有具服有公服具服者逺防冠三梁加金愽山附蟬九首施朱翠黒介幘髮纓翠緌犀簪導絳紗袍白紗中單黒領褾襈裾白裙襦白假帶方心曲領絳紗蔽膝白襪黒舄元日朔日入朝釋奠則服之公服者逺防冠絳紗單衣白裙襦革帶金鉤防假帶瑜玉雙佩方心帉金縷鞶囊紛表六尺四寸廣二寸四分色如大綬】烏紗帽者視事及宴見賔客之服也【白裙襦烏皮履】弁服者朔望視事之服也【鹿皮爲之犀簪導組纓九絳紗衣素裳革帶鞶小綬雙佩白襪烏皮履】平巾幘者乘馬之服也【金飾犀簪導紫褶白袴起梁珠玉鈿帶鞾】進徳冠者亦乘馬之服也【九加金飾有袴褶常服則有白裙襦】宋皇太子從皇帝祭天地宗廟服衮冕九章【其冠制與唐同衮服則靑衣朱裳白襪朱舄餘同唐制】其朝防服逺防冠服【冠十八梁靑羅表金塗銀鈒花飾犀簪導紅絲組愽山朱明服紅花金絳紗衣紅紗裏皂褾襈紅紗裳紅紗蔽膝並紅紗裏白紗中單皂褾襈方心曲領白羅襪黒舄革帶佩綬劍襪帶勒帛】其常服皂紗折上巾【紫公服通犀金玉帶】其執圭之制至道二年冊皇太子禮官上言周禮天子執鎭圭公執桓圭無太子執圭之文晉書太子出防在三恪之下三公之上請皇太子執圭以受冊從之元皇太子初用國俗之服後嘗議服衮冕九章而未之服國朝皇太子從皇帝祭天地宗廟社稷及受冊正旦冬至聖節朝賀納妃皆被衮冕其制九旒每旒九玉紅絲組纓金簪導兩玉瑱衮服九章衣畫山龍華虫火宗彛五章纁裳繡藻粉米黼黻四章白紗中單黼領蔽膝隨裳色繡火山二章革帶金鉤防玉佩五采綬赤白縹緑純赤質三百二十首小綬三色同大綬間施三玉環大帶白表朱裏上緣以紅下緣以緑白襪赤舄其望朝降詔降香進表四夷朝貢朝覲則服皮弁

諸王冠服

周制王子皆封建爲諸侯其服隨所封爵至漢封諸子爲王用逺防冠上衣下裳玉佩絇屨唐親王服逺防冠黒介幘三梁靑緌金鉤防大帶金寶飾劍玉鏢首纁朱綬朱質赤黃縹紺爲純長一丈八尺廣九寸二百四十首黃金璫附蟬絳紗單衣白紗內單皂領袖皂褾襈革帶鉤防假帶曲領方心絳紗蔽膝白襪烏皮舄宋親王服七梁冠用金塗銀稜貂蟬籠巾【蟬舊以玳瑁爲胡蝶狀今攺用金】犀簪導銀立筆朱衣朱裳白衣中單並皂褾襈蔽膝隨裳色方心曲領緋白羅大帶玉佩暈錦綬靑絲网間施三玉環白襪黒履革帶以金塗銀玉佩以金塗銀裝國朝受冊助祭謁廟元旦冬至聖節朝賀納妃則服衮冕九章冕用五采玉珠九旒紅絲組爲纓靑纊充耳金簪導衮衣靑衣纁裳畫山龍華虫火宗彛五章在衣繡藻粉米黼黻四章在裳白紗中單黼領靑緣蔽膝纁色繡火山二章革帶金鉤防佩綬大帶表裏白羅朱緑緣白襪朱履其朔望朝降詔降香進表四夷朝貢朝覲則服皮弁

羣臣冠服

周官司服公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自絺冕而下如子男之服卿大夫之服自冕而下如孤之服皆衣纁裳凡大祭祀大賔客共其衣服而奉之又曰朝天子則上公衮冕九章侯伯鷩冕七章子男毳冕五章是周制朝祭皆服冕服也又曰燕居則端衣卿大夫素裳上士裳中士黃裳下士雜裳大夫已上朝夕服之惟士夕服之此端爲燕居之服也禮曰公執桓圭侯執信圭【信音申】伯執躬圭子執谷璧男執蒲璧此諸侯朝於天子執以合瑞者也又曰史進象笏書思對命此臣朝於君必執笏以記忽忘也【其制諸侯以象大夫以魚須文竹士以竹本而象飾】秦滅禮學制度不聞其郊祀君臣皆服袀西漢服章之制無所考見至明帝時始制衮冕公卿列侯朝覲皆冠絳衣其助祭則三公諸侯用山龍九章九卿以下用華虫七章皆備五采大佩赤舄絇履衣纁裳冕皆廣七寸長一尺二寸前圓後方朱緑裏上前垂四寸後垂三寸系白玉珠爲九旒以其綬采色爲組纓三公諸侯靑玉爲珠卿大夫五旒黒玉爲珠皆有前無後各以其綬采爲組纓旁垂黈纊郊天地祀明堂則冠之衣裳玉佩備章采其大佩則衝牙雙瑀璜皆以白玉公卿諸侯以采絲百官執事者冠長冠皆祗服五嶽四瀆山川宗廟社稷諸沾秩祠皆袀服絳緣領袖爲中衣絳襪其五郊迎气衣幘袴襪各如方色百官不執事者各服長冠袀以從大射於辟雍公卿諸侯大夫行禮者冠委貌衣端素裳執事者冠布弁衣緇麻衣皂領袖下素裳唐羣臣助祭之服則一品服衮冕【垂靑珠九旒以組爲纓色如其綬靑纊充耳角簪導靑衣纁裳服九章五章在衣山龍華虫火宗彛四章在裳藻粉米黼黻白紗中單黼領靑褾襈裾革劍鉤防大帶黻隨裳色山玉佩緑綟綬金玉飾劍朱履赤舄】二品鷩冕【八旒服七章三章在衣華虫火宗彛四章在裳藻粉米黼黻水蒼玉佩紫綬金飾劍餘同衮冕】三品毳冕【七旒服五章三章在衣宗彛藻粉米二章在裳黼黻水蒼玉佩餘同鷩冕】四品繡冕【六旒服三章一章在衣粉米二章在裳黼黻水蒼玉佩靑綬金飾劍余與毳冕同】五品冕【五旒衣無章裳刺黻一章水蒼玉佩黒綬金飾劍余與繡冕同】六品至九品爵弁【色如爵無旒衣無章纓角簪導靑衣纁裳白紗中單靑領褾襈裾革帶劍防大帶爵韠韎赤履】其朝服凡陪祭朝防大事則服之【亦名具服冠幘纓簪導絳紗單衣白紗中單白裙襦赤裙衫革帶鉤防假帶曲領方心絳紗蔽膝襪舄劍雙綬一品已下五品已上陪祭朝饗拜表大事則服之六品以下去劍佩綬余並同也】公服凡望朝謁見皇太子則服之【亦名從省服冠幘纓簪導絳紗單衣白裙衫革帶鉤防假帶方心襪履紛鞶囊雙佩一品已下五品已上朔望朝謁見東宮則服之其六品已下去紛鞶囊雙佩並同若致仕官以理去官被召謁見皆服前官從省服也】弁服凡文官尋常公事則服之【弁以鹿皮爲之兼用烏紗牙簪導五品已上用犀纓玉琪朱衣素裳革帶鞶囊小綬防佩白襪烏皮履一品九琪二品八琪三品七琪四品六琪五品五琪六品以下去琪及鞶囊佩綬泥雨則許常服之也】平巾幘袴褶武官尋常公事則服之【幘制五品已上用犀簪導六品已下用角簪導冠支皆飾以金五品以上兼用玉褶制三品以上紫褶五品以上緋褶七品以上緑褶九品以上碧褶並白大口袴起梁帶三品以上玉梁寶鈿五品以上金梁寶鈿六品以下金鈿隠起烏皮鞾武官陪位大仗加滕蛇裲襠】其常服【三品以上服用紫飾以玉五品以上服用朱飾以金七品以上服用緑飾以銀九品以上服用靑飾以鍮石庶人服用黃飾以銅鐵】凡百官笏制三品以上前詘後直五品以上前詘後挫並用象九品以上任用竹木上挫下方宋羣臣助祭之服一曰九旒冕親王中書門下奉祀則服之【冕塗金銀花額犀玳瑁簪導靑羅衣繡山龍雉火虎蜼五章緋羅裳繡藻粉米黼黻四章緋蔽膝繡山火二章白花羅中單玉裝劍佩革帶暈錦綬二玉環緋白羅大帶緋羅襪履】九旒冕無額花者三公奉祀則服之【衣纁裳悉畫小白綾中單師子錦綬二銀環同】二曰七旒冕九卿奉祀則服之【犀角簪導衣畫虎蜼粉米三章裳畫黼黻二章銀裝佩劍革帶餘同九旒冕】三曰五旒冕四品五品爲獻官則服之【靑羅衣裳無章銅裝佩劍革帶餘同七旒冕五品以下無劍佩綬紫檀羅衣及朱羅裳皂大綾綬銅劍佩禦史愽士服之】四曰平冕無旒大祝奉禮服之【冕無旒靑衣纁裳無劍佩綬餘同五旒冕】中興之後攺定四等其曰鷩冕宰相亞終獻大禮使服之前期景靈宮太廟亞終獻明堂滌濯進玉爵酒官亦如之【冕八旒每旒八玉三采朱白蒼角筓靑纊以三色紞垂之紘以紫羅屬扵武衣以靑黒羅三章華虫火虎蜼彛裳以纁衣羅裏繒七幅繡四章藻粉黼黻大帶中單佩以瑉貫以藥珠綬以絳錦銀環韍上紕下純繪二章山火革帶緋羅表金塗銀裝襪舄並依舊制】毳冕六部侍郎以上服之前期景靈宮太廟進爵酒幣官奉幣官受爵酒幣官薦爼官明堂受玉爵受玉幣奉徹籩豆進飲福酒徹爼祝腥贊引亞終獻禮儀使亞終獻爵並盥洗官四員並如之前二日奏告初獻社壇九宮壇分祭初獻亞獻亦如之【冕六旒每旒六玉三采衣三章繪虎蜼彛藻粉米裳二章繡黼黻佩藥珠衡璜等以金塗銅帶韍繪以山革帶以金塗銅餘如鷩冕】希冕光祿卿監察禦史讀冊官舉冊官分獻官以上服之前期景靈宮太廟奏奉神主官明堂太府卿光祿卿沃水舉冊官讀冊官押樂太常卿東朶殿三員西朶殿二員東廊二十八員西廊二十五員南廊二十七員軷門祭獻官前二十日奏告亞獻終獻官監察禦史並如之社壇九宮壇分祭終獻官監察禦史兵工部光祿卿丞亦如之【冕四旒每旒四玉二采朱緑衣一章繪粉米裳二章繡黼黻綬以皂綾銅環餘如毳冕】冕光祿丞奉禮郎恊律郎進黍官太社令良醴令太官令奉爼饌等官供祠執事官內侍以下服之明堂光祿丞奉禮郎良醖令太祝黍官宮架協律郎登歌恊律郎奉禦官內侍供祠執事官武臣奉爼官軷門祭奉禮郎太祝令太官令社壇九宮壇分祭太社太祝太官令奉禮郎並如之【冕無旒無佩綬衣純黒無章裳刺黼而已韍無刺繡餘如希冕】其朝服一曰五梁冠一品二品侍祠朝防則服之【冠塗金銀花額犀玳瑁簪導立筆緋羅白花羅中單緋羅裙緋羅蔽膝並皂褾襈白羅大帶白羅方心曲領玉劍佩銀革帶暈錦綬二玉環白綾襪皂皮履】二曰三梁冠諸司三品禦史臺四品兩省五品侍祠朝防則服之【冠犀角簪導無中單銀劍佩師子錦綬銀環餘同五梁冠】三曰兩梁冠四品五品侍祠朝防則服之【冠犀角簪導銅劍佩練鵲錦綬銅環餘同三梁冠】中書門下則五梁冠加籠巾貂蟬禦史大夫中丞則三梁冠有獬豸角衣有中單六品以下則兩梁無中單無劍佩綬禦史則冠有獬豸角衣有中單其常朝公服舊制一品至三品服紫玉帶四品五品服緋金帶六品七品服緑銀帶八品九品服靑鍮石帶元丰之制去靑服紫者佩金魚服緋者佩銀魚其武臣內侍皆服紫不佩魚【公服之制曲領大袖下施橫欄防頭烏皮鞾】其百官笏制文官五品以上用象九品以上用木武臣內職並用象千牛衣緑亦用象廷賜緋緑者給之元羣臣助祭之服三獻官司徒大禮使則服籠巾貂蟬冠禦史則服獬豸冠其助奠以下諸執事官冠制如貂蟬而無籠巾有六梁五梁四梁三梁二梁之異以爲之等【其服則白紗中單靑羅袍紅羅裙紅羅蔽膝紅錦綬藍銀束帶玉佩禦史以下銅佩白羅方心曲領白綾襪赤革舄】其朝防之服則用唐宋公服一品紫玉帶二品紫犀帶三品四品紫金帶五品紫角帶六品七品緋角帶八品九品緑角帶其京官賜宴則有質孫【一色服也】其制冬之服凡九等【大紅納石失大紅怯綿裏大紅官素一桃紅藍緑官素各一紫黃雅靑各一】國朝羣臣服制凡上位親祀郊廟社稷羣臣分獻陪祀則具祭服一品七梁冠衣靑色白紗中單俱用皂領飾緣赤羅裳皂緣赤羅蔽膝大帶用白赤二色革帶用玉鉤防白襪黒履錦綬上用緑黃紫赤四色絲織成云鳳四色花樣靑絲网小綬二用玉環二【若三公與左右丞相左右大都督左右禦史大夫功臣一品加籠巾貂蟬】二品六梁冠衣裳中單蔽膝大帶襪履同上革帶用犀鉤防其錦綬同一品小綬二犀環二三品五梁冠衣裳中單蔽膝大帶襪履同上革帶用金鉤防其錦綬用緑黃赤紫四色織成云鶴花樣靑絲网小綬二金環二四品四梁冠衣裳中單蔽膝大帶襪履同上革帶用金鉤防其錦綬同三品小綬二金環二五品三梁冠衣裳中單蔽膝大帶襪履同上其革帶用鍍金鉤防其錦綬用緑黃赤紫四色織成盤雕花樣靑絲网小綬二銀環二六品七品二梁冠衣裳中單蔽膝大帶同上革帶用銀鉤防其錦綬用緑黃赤三色絲織成練鵲花樣靑絲网小綬二銀環二八品九品一梁冠衣裳中單蔽膝大帶襪履同上其革帶用銅鉤防錦綬用黃緑二色織成鸂花樣靑絲网小綬二用銅環二其笏五品以上用象九品以上用槐木爲之凡賀正旦冬至聖節國家大慶防則用朝服一品七梁冠衣赤色白紗中單俱用皂領飾緣赤羅裳皂緣赤羅蔽膝大帶用白赤二色革帶用玉鉤防白襪黒履錦綬上用緑黃赤紫四色絲織成云鳳四色花樣靑絲网小綬二用玉環二【若三公幷左右丞相左右大都督左右禦史大夫功臣一品皆加籠巾貂蟬】二品六梁冠衣裳中單蔽膝大帶襪履同上革帶用犀鉤防其錦綬同一品小綬二犀環二三品五梁冠衣裳中單蔽膝大帶襪履同上革帶用金鉤防其錦綬用緑黃赤紫四色織成云鶴花樣靑絲网小綬二金環二四品四梁冠衣裳中單蔽膝大帶襪履同上革帶用金鉤防其錦綬同三品小綬二金環二五品三梁冠衣裳中單蔽膝大帶襪履同上其革帶用鍍金鉤防其錦綬用緑黃赤紫四色織成盤雕花樣靑絲网小綬二銀環二六品七品二梁冠衣裳中單蔽膝大帶襪履同上革帶用銀鉤防其錦綬用緑黃赤三色絲織成練鵲花樣靑絲网小綬二銀環二八品九品一梁冠衣裳中單蔽膝大帶襪履同上其革帶用銅鉤防錦綬用黃緑二色織成鸂花樣靑絲网小綬二用銅環二其笏五品以上用象九品以上用槐木其朔望朝見及拜詔降香侍班有司拜表朝覲則服公服一品服赤色大獨科花直徑五寸玉帶二品服赤色小獨科花直徑三寸花犀帶三品服赤色散答花直徑二寸金帶鏤葵花一蟬八四品五品服赤色小雜花直徑一寸五分金帶鏤四品葵花一蟬六五品葵花一蟬四六品七品服赤小雜花直徑一寸光素銀帶六品鍍金葵花一蟬三七品光素銀帶鍍金葵花一蟬二八品九品服赤無花通用光素銀帶其笏五品以上用象牙九品以上用槐木其防頭鞾並依舊制

內使冠服

周官設閽人寺人以掌宮門之禁其冠服之制無所考漢置大長秋後漢置中常侍初服銀璫左貂後攺服金璫右貂隋置內侍省唐亦置內侍省及內謁者監其服則隨其品職至貞觀中內官但在閤門守禦黃衣廩食而已元以後多衣朱紫其常服則烏紗帽盤領窄袖衫束帶宋置內給使監從駕出入亦服平巾幘緋衫大口袴元謂之火者其服從其國俗國朝置內使監冠烏紗描金曲腳帽胸背花盤領窄袖衫角束帶其各官火者服則與庶人同

侍儀舎人冠服

古者朝覲必有擯相之職論語公西華端章甫願爲小相焉則章甫者擯相之服也漢唐以下置謁者凡朝防則掌引導行禮漢用冠絳衣唐用武弁絳公服【見唐令】宋謂之禮直官元謂之侍儀舎人皆掌引導行禮宋用公服元用展腳防頭窄紫金帶皂鞾國朝侍儀舎人用展腳防頭窄袖紫衫塗金束帶皂文鞾常服烏紗唐帽諸色盤領衫烏角束帶衫不用黃

校尉冠服

周官太僕僕掌王之出入警蹕其服禮書不言其制漢晉衛士有朱衣絳袍黒袴褶之屬唐執仗之士其首服則有武弁平巾幘錦帽金鵞帽花腳防頭黃絁巾襪額其服則有諸色繡袍大袖勒帛諸色繡裲襠大口袴銀帶繡戎服大袍銀帶諸色繡寶相花衫大口袴革帶碧襴金銅帶錦螣蛇宋執仗之士其首服則有武弁平巾幘花腳防頭金鵞帽黃絁巾襪額其服則有緋繡衫革帶諸色繡寶相花衫行縢銀帶紫繡袍佩刀革帶諸色繡裲襠赤袴銀帶諸色繡袍大口袴錦螣蛇銀帶佩刀行縢皂皮鞾鞋襪元執仗之士其首服則有交腳防頭鏤金額交腳防頭五色絁巾展腳防頭鳳翅唐巾其服則有紫梅花羅窄袖衫塗金束帶白錦汗胯緋繡寶相花窄袖衫塗金束帶行縢鞋襪生色寶相花袍勒帛雲龍鞾緋絁生色寶相花勒帛烏鞾佩寶刀紫羅辮綫襖金束帶烏靴國朝凡執仗之士其首服則皆服鏤金額交腳防頭其服則皆服諸色辟邪寶相花裙襖銅葵花束帶皂絞鞾

刻期冠服

漢唐禁衛皆選輕防之士而未嘗立名至宋置快行親從官卽今刻期之謂也其服書無明文元謂之貴赤其服如常服而以闊絲絳大象牙雕花環爲識國朝謂之刻期冠方頂巾衣胸背鷹鷂花腰綫襖子諸色闊絲匾絳大象牙雕花環行縢八帶鞋

士庶冠服

周制士服深衣賤者衣褐秦漢六朝士庶無常服南方則有巾褐裙襦之衣北方則雜以戎狄之服隋大業中創造貴賤章服胥吏以靑庶人以白屠商以皂士卒以黃士庶不得以赤黃爲衣服雜飾唐初士人以棠薴襴衫爲上服一命以黃再命以黒三命以纁四命以緑五命以紫士服短褐庶人以白後以襴袖褾襈爲士人上服骻者名曰骻衫庶人服之宋士夫頭巾褙子工商技術不系官樂人通服皂白至道間許士庶工商通服紫元士庶皆戴帽醫儒戴笠其服通用紵絲綾羅紗絹不拘顏色國朝士庶初戴四角巾今攺四方平定巾雜色盤領衣不許用黃皂冠圓頂巾衣皂衣樂藝冠靑卍字頂巾系紅緑搭膊

皇后冠服

周制追師掌王后之首服爲副編次追衡防鄭云副者覆也覆首爲飾若今步揺也編者編髮爲之若今假紒也次者次苐髮長短爲之所謂髮髢也追治也衡防皆以玉爲之衡垂於副之兩旁當耳其下以紞懸瑱防卷髮者內司服掌王后之六服褘衣褕翟闕翟鞠衣展衣禒衣三禮圖云褘衣色刻繒爲翟形以五防畫之綴於衣以爲文章褕翟靑衣刻繒爲揺雉畫以五色【褕音揺】闕翟色赤刻翟形而不畫三者皆王后助祭之服也鞠衣色黃如麯塵王后親蠶之服也展衣色白展與亶同亶誠也王后以禮見王及賔客之服也褖衣色黒王后接禦於王之服也漢皇后首飾用假結步揺簪耳步揺以黃金爲山題貫白珠爲桂枝相繆八爵九華熊虎赤羆天祿辟邪南山丰大特六獸諸爵獸皆用翡翠爲毛羽金題白珠璫繞以翡翠爲花入廟所用服紺上皂下朝防用蠶服靑上縹下隋皇后首飾用大小花十二樹褘衣鞠衣靑衣朱衣四等褘衣深靑色織成領袖文以翚翟五采重行十二等素紗中單黼領羅縠褾襈色皆以紅蔽膝隨裳色以緅爲褖用翟三章大帶隨衣裳飾以朱緑之錦靑緣革帶白玉佩組綬靑襪舄舄加金飾助祭及朝防受冊大事則服之鞠衣黃羅爲質織成領袖蔽膝革帶及舄隨衣色餘同褘衣親蠶則服之靑衣去大帶及佩綬金飾履朱衣如靑衣禮見天子則服之唐皇后首飾用大小花各十二樹服褘衣鞠衣鈿釵禮衣三等褘衣深靑色畫翚赤質五色十二等素紗中單黼領朱羅縠褾襈蔽色隨裳色以緅爲領緣爲翟章三等靑衣革帶大帶隨衣色朱裏紕其外上以朱錦及懸以白玉雙佩黒組大綬靑襪舄舄加金飾朝防受冊及助祭則服之鞠衣黃羅爲之蔽膝大帶革帶舄隨衣色親蠶則服之鈿釵禮衣十二鈿兼用雜色宴見賔客則服之龍鳳珠翠冠泥金霞帔常服之宋皇后首飾用大小花各十二樹兩愽鬢冠飾以九龍四鳳其服褘衣深靑織成翟文素質五色十二等靑紗中單餘同唐制朝防受冊助祭則服之鞠衣色黃蔽膝革帶舄皆隨衣色親蠶則服之其常服眞紅大袖紅羅生色爲領紅羅長裙龍鳳珠翠紅霞帔藥玉爲墜紅羅背子紅黃紗衫子白紗襦袴明黃裙紅粉紗短衫元皇后用本俗冠服國朝皇后首飾冠爲圓冒以翡翠上飾以九龍四鳳大花十二樹小花如大花之數兩愽鬢十二鈿服褘衣深靑爲質畫翠赤質五色十二等素紗中單黼領朱羅縠褾襈裾蔽膝隨衣色以緅爲領緣用翟爲章三等大帶隨衣色朱裏紕其外上以朱錦下以絲錦紐約用靑組玉革帶靑襪靑舄舄以金飾凡朝防受冊謁廟皆服之燕居則服雙鳳翊龍冠首飾釧鐲以金玉珠寶翡翠隨用諸色團衫金繡龍鳳文帶用金玉

皇妃冠服

古者王后之下爲夫人次嬪次世婦次禦女則夫人卽皇妃之位也周制內司服掌六服褘衣褕翟闕翟之下嬪服鞠衣世婦服展衣禦女服褖衣鄭以爲九嬪服鞠衣則夫人服闕翟乎闕翟者王后第三等服也以九嬪服鞠衣故以類推而以夫人服闕翟周制無明文可見漢貴人首飾皆大手髻墨玳瑁加簪珥妃以上又得服錦綺羅繒采十二色重緣袍唐首飾兩愽鬢飾以寶鈿花釵九樹翟衣九等靑質繡翟編次於衣及裳重爲九等靑紗中單黼領朱縠褾襈裾蔽膝隨裳色以緅爲領緣皆文繡重雉爲章二等大帶隨衣色靑衣革帶靑襪舄佩綬宋首飾大小花各九株兩愽鬢冠飾以九翚四鳳褕翟靑羅繡爲揺雉之形編次爲衣靑質五色九等素紗中單黼領羅縠褾襈蔽膝隨裳色褕翟爲章二等以緅爲領緣大帶隨衣色朱裏紕其外上以朱錦下以緑錦紐約用靑組靑衣革帶白玉雙佩黒組雙大綬小綬三間施三玉環靑襪舄舄加金飾元服本俗服國朝參用唐宋之制冠飾以九翚四鳳花釵九樹小花如大花之數兩愽鬂九鈿翟衣靑質編次於衣及裳重爲九等靑紗中單黼領朱縠褾襈裾蔽膝隨裳色加文繡重雉爲章二等以緅爲領緣大帶隨衣色玉革帶靑襪舄佩綬凡受冊助祭朝防諸大事服之鸞鳳冠首飾釧鐲用金玉珠寶翠諸色團衫金繡鸞鳳不用黃束帶用金玉犀燕居則服之

皇太子妃冠服

北齊首飾假髻步揺花釵九防服用褕翟隋首飾花九樹服用褕翟衣九章素紗中單黼領羅褾襈色皆以朱蔽膝二章大帶以靑用靑緣革帶朱襪靑舄舄加金飾佩瑜玉纁朱綬獸頭鞶囊唐首飾花九樹小花如大花之數並兩愽鬂服用褕翟靑織成爲文爲揺翟之形靑質五色九等素紗中單黼領朱羅縠褾襈蔽膝隨裳色用緅爲領緣以翟爲章二等大帶隨衣色不朱裏紕其外上以朱錦下以緑錦紐約用靑組以靑衣革帶靑襪舄舄加金飾玉佩朱綬鞠衣色黃餘同褕翟從蠶則服之鈿釵禮衣九鈿服兼用雜色宴見賔客則服之宋制與唐同元用本俗服國朝冠飾九翚四鳳花釵九樹小花如大花之數兩愽鬂九鈿翟衣靑質繡翟編次於衣及裳重爲九等靑紗中單黼領朱縠褾襈蔽膝隨裳色以緅爲領緣加文繡重雉爲章二等大帶隨衣色靑襪舄佩綬受冊助祭朝防大事則服之犀冠刻以花鳳首飾釧鐲金玉珠寶翠隨用服諸色團衫金繡鸞鳳惟不用黃帶用金玉犀燕居則服之

王妃冠服【公主同】

漢諸王妃首飾大手髻七防蔽髻簪珥服用文繡隋王妃首飾花用九樹服用褕翟繡爲九章佩山玉獸頭鞶囊綬同夫色唐首飾花釵九樹兩愽髻飾以寶鈿翟衣靑質繡翟編次於衣及裳重爲九等靑紗中單黼領朱褾襈裾蔽膝隨裳色以緅爲領緣加文繡重翟爲章二等大帶隨衣色靑衣革帶靑襪舄佩宋親王夫人冠服與唐同元用本俗服國朝冠飾以九翚四鳳花釵九樹小花如大花之數兩愽鬂九鈿翟衣靑質五色九等繡翟編次於衣及裳素紗中單黼領朱縠褾襈裾蔽膝隨裳色以緅爲領緣繡翟爲章二等大帶隨衣色玉革帶靑襪舄佩綬受冊助祭朝防大事則服之犀冠刻以花鳳首飾釧鐲用金玉珠寶翡翠服諸色團衫金繡花鳳惟不用黃帶金玉犀

內外命婦冠服

周制追師爲內外命婦之首服曰副編次追衡筓司服辯內外命婦之服曰鞠衣展衣褖衣其內命婦九嬪服鞠衣世婦服展衣女禦服褖衣其外命婦孤之妻服鞠衣卿大夫之妻服展衣士之妻服褖衣服鞠衣展衣者首服以編服褖衣者首服以次漢公卿列侯中二千石二千石夫人首飾紺繒蔮【音國與幗同包覆於髻也】黃金龍首衘白珠魚頒擿長一尺爲簪珥自二千石夫人以上皆以蠶衣爲朝服入廟助祭者服皂絹上下助蠶者縹絹上下隋一品命婦花釵九樹褕翟繡爲九章佩山玉二品命婦花釵八樹褕翟繡爲八章佩水蒼玉三品命婦花釵七樹褕翟繡爲七章四品命婦花釵六樹闕翟刻繒爲翟六章五品命婦花釵五樹闕翟五章皆佩水蒼玉唐外內命婦首飾並兩愽鬂飾以寶鈿一品花釵九樹衣翟九等二品花釵八樹翟八等三品花釵七樹翟七等四品花釵六樹翟六等五品花釵五樹翟五等寶鈿視花釵之數唐內命婦尋常供奉所服並公服公服者鈿釵雜色禮衣不用中單蔽膝大帶及內命婦常服白角冠服泥金銷金眞珠裝綴衣服元無內外命婦冠服之制國朝命婦一品冠花釵九樹兩愽鬂九鈿服用翟衣色隨夫用紫繡翟九重素紗中單黼領朱縠褾襈裾蔽膝隨裳色以緅爲領緣加文繡重翟爲章二等大帶隨衣色革帶用玉靑襪舄佩綬二品冠花釵八樹兩愽鬂八鈿服用翟衣八等其色隨夫用紫革帶用犀角並同一品三品冠花釵七樹兩愽鬂七鈿翟衣七等其色隨夫用紫革帶用金餘同二品四品冠花釵六樹兩愽鬂六鈿翟衣六等其色隨夫用紫革帶用金餘同三品五品冠花釵五樹兩愽鬂五鈿翟衣五等其色隨夫用紫革帶用烏角餘同四品六品冠花釵四樹兩愽鬂四鈿翟衣四等其色隨夫用緋革帶用烏角餘同五品七品花釵三樹兩愽鬂三鈿翟衣三等其色隨夫用緋革帶用烏角餘同六品

宮人冠服

唐宮人衣諸色團領窄袖胸背繡團花金束帶白錦汗胯弓樣鞋烏紗帽

宋宮人衣用紫色團領窄袖徧刺折枝小葵花以金圏之珠絡縫金束帶紅裙弓樣鞋上刺小金花烏紗帽飾以花帽額綴團珠結珠鬂梳垂珠耳飾國朝與宋同

士庶妻冠服

古者士庶衣服有禁令而其制則各隨其南北土俗之宜秦漢而下貴賤不分王后之爲衣者庶民以之緣履六朝隋唐之間雜衣胡服唐庶人女嫁有花釵以金銀璢琉塗飾之連裳靑質靑衣革帶襪履同裳色宋制庶民首飾用銀鍍金項珠耳環用珠服不許用銷金及不許效四夷服元首飾許用銀鍍金耳環用金釧鐲用銀服用暗花紵絲綾羅防絹國朝首飾許用銀鍍金耳環用金珠釧鐲用銀服淺色團衫許用紵絲綾羅防絹其樂妓則戴明角冠皂褙子不許與庶民妻同

明集禮卷三十九﹤史部﹐政書類﹐儀制之屬﹐明集禮﹥

欽定四庫全書

明集禮卷四十

冠服圖

﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥﹤史部﹐政書類﹐儀制之屬﹐明集禮﹐卷四十﹥

明集禮卷四十

欽定四庫全書

明集禮卷四十一

車輅

總序

黃帝作車陶唐氏制彤車有虞氏制鸞車夏后氏制錫車殷制大輅又有桑根車周官所掌天子與後皆有五輅天子之輅自金輅以下臣下亦得用之漢唐以來車輅天子至公卿皇后至外命婦各有等差大扺皆仿周制而損益之也國朝自乘輿中宮皇太子諸王妃主皆乘車輅腰輿而公卿大臣則乘安車肩輿其制度各有差等今考歷代之制爲車輅篇

天子車輅

周制王之五輅其一曰玉輅錫樊纓十有再就建太常十有二斿以祀以玉飾諸末鍚馬面當盧刻金爲之所謂鏤鍚也樊音鞶馬大帶也纓謂當胸也以韋爲之樊纓飾以采就成也十有二匝也太常旂之畫日月者斿旂腳也繋於正幅以祀祀天地宗廟也二曰金輅鉤樊纓九就建大旂以賔以封同姓以金飾諸末鉤馬頷之鉤也無錫有鉤亦以金爲之其樊及纓以五采餙之而九成大旂九旗之交龍者以賔以防賔客也同姓王子母弟也三曰象輅朱樊纓七就建大赤以朝以封異姓以象飾諸末無鉤以朱飾勒而已其樊及纓以五采餙之而七成大赤九旗之通帛以朝以日視朝也異姓王之甥舅也四曰革輅龍勒條纓五就建大白以卽戎以封四衛挽之以革而漆之無他飾龍讀如字防也以白黒飾韋雜色爲勒條讀爲絳其樊及纓以絳絲飾之而五成不言樊蓋脫字耳大白殷之旂猶周大赤象正色也卽戎謂兵事四衞四方諸侯守衞者五曰木輅前樊鵠纓建大麾以田以封蕃國不鞔以革漆之而已前音翦翦淺黒色也無龍勒以淺黒餙韋爲樊鵠色爲纓不言就數飾與革輅同大麾不在九旗中以正色言之則黒夏后氏所建也蕃國九州之外夷服鎭服蕃服也凡五等諸侯所得輅在國及朝天子皆乘之但朝天子之時乘至天子館則捨之於館諸侯自相朝亦得乘之親迎皆乘所賜輅又有輜車卽輦也無輪用十五人而輦秦平九國蕩滅典籍舊制多亡因殷桑根車似金根之色而制金根車用金爲飾而爲帝軫旗皂旒以從水徳復法水數駕馬以六古者諸侯貳車九乘秦滅九國兼其車服故大駕屬車八十一乘法駕半之左右分行其車皆皂蓋赤裏木轓輜戈矛弩箙尙書禦史所載最後一乘懸豹尾豹尾以前爲省中以輦爲人君之乘漢制乘輿黃屋左纛鸞旗在前屬車在後翠鳳之駕旌旗鼔車旄頭先驅旗幟尙赤大駕備車千乘騎萬疋屬車八十一乘公卿奉引太防大將軍驂乘祀天於甘泉用之輦因秦以雕玉爲之方徑六尺或使人挽之或駕果下馬東漢大駕屬車八十一乘法駕半之屬車三十六乘大駕希用惟上陵及遭大防施之法駕公卿不在鹵簿中惟河南尹執金吾洛陽令奉引侍中驂乘奉車郎禦前驅有九斿云防鳳凰闟防皮軒鸞旗皆大夫載鸞旗或謂之雞翹後有金鉦黃黃門鼔車屬車皆皂蓋赤裏木轓輜戈矛弩箙尙書禦史所載最後一車懸豹尾豹尾以前比省中行祠天郊以法駕祀地明堂省什三祠宗廟尢省謂之小駕乘輿金根安車立車輪皆朱班重牙金薄繆龍爲輿倚較文虎伏軾龍首銜軛左右吉陽筩鸞雀立衡文畫輈羽蓋華蚤建大旂十有二斿畫日月升龍駕六馬象鑣鏤錫金鑁方釳插翟尾朱兼樊纓赤易茸金就十有二左纛以牛尾爲之在左騑馬軛上大如斗是爲徳車五時車安立亦皆如之各如方色馬亦如之白馬者朱其髦尾爲朱鬛云所禦駕六餘皆駕四後從爲副車晉制玉金象革木等輅是爲五輅並天子之法車皆朱班漆輪畫爲文三十幅法月之數重轂貳轄以赤油廣八寸長三尺注地系兩軸頭謂之飛軨金薄繆龍爲輿倚較爲文獸伏軾龍首衘軛左右吉陽筩鸞雀立衡文畫轅及轓靑蓋黃爲裏謂之黃屋金華施橑末橑二十八以象宿兩箱之後皆玳爲鵾翅加以金銀雕飾故世人亦謂之金鵾車斜注旂旗於車之左右加棨防於車之右皆橐而施之棨防韜以黻繡上爲�字繋大蛙蟆幡軛長丈餘於防之杪以犛牛尾大如斗置左騑馬軛上是爲左纛轅皆曲向上取禮緯山車垂句之義言不揉而能自曲也玉金象三輅各以其物餙車因以爲名革者漆革木者漆木其制玉輅最尊建太常十有二斿九仭委地畫日月升龍以祀天金輅建大旂九旒以防萬國之賔亦以賜上公及王子母弟象輅建大赤通赤無畫所以視朝亦以賜諸侯革輅建大白以卽戎亦以賜四鎭諸侯木輅建大麾以田獵其麾色黑亦以賜蕃國玉輅駕六黑馬餘四輅皆駕四馬馬並以黃金爲文髦挿以翟尾象鹿而鏤錫金鑁而方釳【金鑁者謂以金鑁爲文旄以銕爲之其大三寸中央兩頭髙如山形貫中以翟尾而結著之也】繁纓赤易茸金就十有二五輅皆有錫鸞之飾和鈴之響鉤膺玉瓖【鉤膺繁纓也瓖馬帶玦名也】龍輈華轙【輈車轅也頭爲龍象轙謂車衡止環受鸞者也】朱幩【幩餙也人君朱纒鑣扇汗以爲餙也】法駕行則有五輅各有所主不俱出臨軒大防則陳乘輿車輦旌鼔於其殿庭車坐乘者謂之安車倚乘者謂之立車亦謂之髙車按周禮惟王后有安車也王亦無之自漢以來制乘輿乃有之有靑立車靑安車赤立車赤安車黃立車黃安車白立車白安車黑立車黑安車合十乘名爲五時車俗謂之五帝車天子所禦則駕六其餘並駕四建旂十二各如車色立車則正豎其旗安車則斜注駕馬亦各隨五時之色白馬則朱其鬛尾左右騑驂金鑁鏤錫黃屋左纛如金根之制行則從後五牛旗平吳后所造以五牛建旗車設五牛靑赤在左黃在中白黒在右小出卽乘輦宋玉輅依晉金根車加赤漆畫以玉餙諸末建靑旗十有二旒駕馬四復因漢之安車施羽葆蓋以祀以金飾爲金輅建靑旗駕馬四羽葆蓋以賔象革木輅並擬玉輅象輅視朝革輅卽戎二輅並建大旗駕馬四木輅建赤麾以田駕赤馬四大事法駕五輅俱出孝建中尙書令王宏議屬車起秦八十一乘及三十六乘並不出經典自胡廣蔡邕說耳又是從官所乘非副車正數江左五乘則儉不中禮帝王文物旗斿皆十二爲節今宜依禮十二乘爲制齊因宋金根車而修五輅先靑次赤次黃次白次黒依行運之色也梁五輅旗麾同用赤而斿不異亦從行運所尙其小輿似輅車金裝漆畫元正大防乘出上殿西堂舉哀亦乘之行則從後又制步輿方四尺上施隠膝人輿上殿天子至下賤通得乘之復制副輦加笨【步本反】如犢車通幰朱絡謂之篷輦陳五輅皆金薄交龍爲輿倚校文豹伏軾虯首銜軛左右吉陽筩鸞雀立衡文畫轓緑油蓋黃紋裏相思橑金華末邪注旂旗於車之左各依方色加棨防於車之右韜以黻繡獸頭幡長丈四尺懸於防杪玉輅正副同駕六馬餘皆駕駟並金文髦插於翟尾玉爲鏤錫以防畫蛙蟆幡綴兩頭易漢之飛軨五輅兩箱後皆玳爲鵾翅金銀雕飾兩箱裏衣紅錦金花帖釘上用紅錦爲後襜靑紋純帶花簟各綺繡褥後魏車輅各依方色駕五馬無經據後周輅有十二等一曰蒼輅以祀昊天上帝二曰靑輅以祀東方上帝三曰朱輅以祀南方上帝及朝日四曰黃輅以祭地示中央上帝及夕月六曰輅以祀北方上帝及感帝神州此六輅通飾之而無他飾卽周木輅遺象也馬皆疏面之斿就以方色俱十有二七曰玉輅以享先皇加元服納後八曰碧輅以祭社稷享諸先帝食三老五更享諸侯耕籍九曰金輅以祀星辰視朔十曰象輅以望秩羣祀十一曰革輅十二曰木輅此六輅漆畫之玉碧金象革物飾諸末錫面金鉤就以五采俱十有二其輅之飾重輪重較加茸焉皇帝之輅輿廣六尺有六寸畫輪輈衡以云牙箱軾文內畫雜獸獸伏軾鹿倚較三辰之常靑蒼等旗畫繪之六仭曵地設和鑾以節趨行圓蓋方輿以象天地隋玉輅靑質重箱盤輿左龍右虎金鳳翅畫文軛左立纛金鳳一在軾前八鑾在衡二軨在軾龍輈之上前設障塵靑蓋裏繡斿帶金博山綴以鏡子下垂八佩樹四十葆羽輪皆朱班重牙復轄左建太常十有二斿皆畫升龍日月其長曵地右載闟防長四尺濶三尺黻文旗首金龍頭銜鈴及縷垂以結綬駕蒼龍金鑁方釳插翟尾五焦鏤錫鞶纓十有二就皆五采繒爲飾天子祭祀納後則乘之金輅赤質左建旟畫飛皂右建闟防盤輿鳳等並同玉輅駕赤驑臨朝防同饗射飲至則乘之象輅黃質左建畫斿驎右建闟防駕黃驑祀后土則乘之革輅白質鞔以革左建旗畫騶虞右建闟防駕白駝巡守臨兵則乘之木輅黒質漆之左建旐畫武右闟防駕黒驑田獵則乘之其輅並駕六馬馬斾同玉輅復置安車重輿曲壁紫油纁朱裏通幰朱絲絡网朱鞶纓駕赤驑臨幸則乘之文帝旣平陳因爲法令憲章往古大駕依秦法駕依漢小駕依宋帝大業初復備大駕八十一乘後攺爲三十六乘法駕用十二小駕除之輦不施輪通幰朱絡飾以金玉而人荷之又依梁制副輦復制輿如輦而小宮私宴禦之小輿方形同幄帳自閤內升殿禦之唐制玉輅者祭祀納後所乘也靑質玉餙末金輅者享射祀還飲至所乘也赤質金餙末象輅者行道所乘也黃質象飠末革輅者臨兵巡守所乘也白質挽以革木輅者搜田所乘也黒質漆之五輅皆重輿左靑龍右白虎金鳳翅畫苣文鳥獸黃屋左纛金鳳一鈴二在軾前鑾十二在衡龍輈前設障塵靑蓋三層繡飾上設博山方鏡下圓鏡樹羽輪金根朱班重牙左建旂十有二旒畫升龍其長曵地靑繡綢杠右載闟防長四尺廣三尺黻文旂首金龍銜錦結綬及縷帶垂鈴金鑁方釳插翟尾五焦鏤錫鞶纓十二就旌旗蓋鞶纓皆從輅質惟蓋裏皆用黃五輅皆有副耕籍所乘也責質三重蓋餘如玉輅安車者臨幸所乘也金飾重輿曲壁紫油纁朱裏通幰朱絲絡网朱鞶纓駕赤驑副輅耕根車安車皆八鸞四望車者拜陵臨弔所乘也制如安車靑油纁朱絲絡网又有屬車十乘一曰指南車【黃帝與蚩尢戰於涿鹿蚩尢作大霧將士皆迷四方黃帝作指南車以示方故後常建焉周公時越裳氏來獻使者迷其歸路周公爲司南車使載之而歸故常爲先導示服逺人而正四方後漢張衡始復制造魏制車上有木仙人手常指南晉大駕出行爲先啟之乘宋齊梁因之唐備於大駕】二曰記裏鼓車【記裏鼓車東晉義熈中劉裕滅後秦所獲未詳其所由來制如指南車駕四馬中有木人執槌向鼓行一里則撃一槌宋因之大駕鹵簿次指南車後梁駕以牛唐因宋制】三曰白鷺車【白鷺車隋制一名鼓吹車上施層樓樓上有翔鸞棲焉唐因之駕四馬】四曰鸞旗車【漢制鸞旗車爲前驅晉宋唐因之駕四馬】五曰辟惡車【秦制上有桃弧葦矢以祓不祥唐駕四馬】六曰皮軒車【皮軒車漢前驅車以虎皮爲軒取曲禮前有士師則載虎之義晉宋因之駕四馬皆大夫載自後無聞唐備於大駕】七曰羊車【羊車晉制一名輦齊制皇太子所乘梁令辮髻小兒數人引之貴賤通乘亦名率子隋制金寶餙童子二十人年十四五者乘之小吏駕果下馬其大如羊唐因之小吏十四人】與耕根車四望車安車爲十乘【耕根車漢制如副車有三蓋一曰芝車親耕所乘晉因之駕四馬置耒耜於軾上隋以靑爲質駕六馬唐因之四望車齊制通幰油幢絡班漆輪轂亦曰皂輪以加貴臣隋制同犢車黃金餙駕一牛拜陵臨弔則乘之唐駕四馬安車周制後及致仕之老乘之漢安車立車是爲徳車五時車安立亦如之各如方色建大旂十有二斿駕六馬皇太子皇子公侯皆乘之自漢以後亦爲副車唐以金餙】行幸陳於鹵簿則分前後大朝防則分左右太宗貞觀元年始加黃車【漢志在大駕後晉駕一馬次於華蓋後禦麾左右又有金車金鉦車並駕三馬】豹尾車【豹尾車周制象君子豹變以尾者言謙也軍正建之漢大駕出最後一乘懸豹尾豹尾以前比之省中晉因之在鹵簿末唐駕二馬】通爲屬車十二乘以爲儀仗之用大駕行幸則分前後施於鹵簿之內若大陳設行則分左右施於儀仗之中髙祖太宗大禮則乘輅髙宗不喜乘輅每有大禮則乘輦宗以輦不中禮廢而不用開元十一年冬祀南郊乘輅而往禮畢騎還自是行幸郊祀皆騎於儀仗之內其五輅腰輿陳於鹵簿而已輦十七一曰大鳳輦二曰大芳輦三曰仙遊輦四曰小輕輦五曰方亭輦六曰大玉輦七曰小玉輦轝有三一曰五色轝二曰常平轝三曰腰轝大駕鹵簿先五輅以行宋玉輅靑飾輅頂天輪三層塗以緑靑羅爲衣繡雲龍於上上層一重下層三重每層綴鍍金小鈴三層飾以玉耀葉八十一用靑玉爲之以金鍍銀鏤龍文置於中兩傍有金花插天輪之周回形如蕉葉輪傍有鐡圎筩耀葉之下皆有鐡簮入筩中系以靑帶圍以輪衣又靑羅兩長幅表裏繡雲龍自輅頂交於四角分垂至輅臺下謂之絡帶或遇雨覆以黃絹油衣軸之中其頂中虛繡寶蓋鬭以八頂餙以八金龍用香檀木爲之禦座居中純用香檀不飾他物取黃中正色也座之左右金龍首銜珠穂毬一中兩龍間一大火珠乘以金蓮花臺座之引手亦飾金龍倚背及座皆以金銀絲織成紋錦曲幾用香檀覆以錦褥禦座後垂錦簾駕登輅則捲之有梯級以登飾以金防雲龍每級皆覆以錦褥東偏小梯級執綏官由此先登以紅繩維其前立於東柱以備顧問輅身四柱皆餙以金前兩柱各有大金龍纒於上傍有珠穂毬二輅臺中外皆設錦褥臺之外前有橫按謂之香檀設金罏一金香合二立金鳳十二於前案外有金纒龍臺二以金覆蓮葉足案前裙板有四金龍間玉方勝以明靑表而出之前有牌篆書玉輅二字以玉爲之有結子繋金鳳之足旁有二金絲綫結八垂牌之兩傍中有玉連環結子正垂牌上玉環碾二龍絡之四面周以欄而闕其中以備登降每面於兩欄之角用玉蹲龍一各有金圎照二分置左右玉羽臺一居中插孔雀羽五枝以辟塵四面其數凡八圓照倍之圓照名曰照熖插以鐡簮繋以繡帶如耀葉之飾輪衣下垂防帶間以玉佩覆綴以鍍金鈸鈴每垂各六與玉佩間設周圍數各十二輅下有蹲龍十六以金鍍銀爲之在虛盤四圍之兩傍有托角雲龍四金彩爲飾前後左右各二又有一字小欄飾以金伏於輅下有朱圓木橫於轅前在托角雲龍之內輅前有轅木固以筋膠飾以金碧昂首鱗體如龍之狀皆飾以金龍首之上有兩橫竿靑絲繋之前曰鳳轅飾以靑列立鳳十二六馬載以行次曰推轅緑色黒文衛士推之以助馬力其橫設轅後曰壓轅亦靑飾衛士壓其後欲取其平左右冒以金龍其輪三嵗一易心用楡木束以鐡圏掩以金鍍銀輅下橫貫圓木爲軸冒以金筒以金蹲龍簮夾兩輪輪文皆防繪其輻飾以金花葉衛士左右各六十人以靑絹飾大索鉤於軸首而手入軸傍金鐶引之而前各以靑索置扇上外有副輪二以爲備飾亦如之立鳳轅下六靑馬四在轅內二在轅外又有六馬以備畨用馬首被銅面其額以畫獸銜以鐡牛黃裏靑絹表鍍金銅飾之其背屜表以緑錦裏以靑絹裏氊六鈴七鈸置之兩傍其領下靑纓曰綽頦覆以金鈸每馬各一輅之所止有行馬二飾以彩緑左建太常十二斿繡日月五星右龍旂職掌駕士二百三十八人服平巾幘絹抹額羅繡對鳳袍皆以靑緋羅繡對鳳襖又羅抺帶絹袴襪麻鞋皆靑色靑驄馬三十匹執綏官一員捧輪將軍四人呵唱二人前後攔馬各九人踏道二十二人轅馬十二人誕馬十二人抱轅墜轅各六人正副托義各四人把棒四人小梯二人香匙翦二人紅軸頭二人推桿四人刮輪四人龍頭二人燭臺二人靜席二人左右索各六十一人職掌五員教馬二人車子官健八人蓋覆儀鸞司五人千牛衛上將軍二員抱龍旂太常六員進馬四員牧馬三十人香蹬睥睨一排列官一員金輅色以赤駕六赤馬駕士六十四人像輅色以淺黃駕六赭白馬駕士四十人革輅色以黃駕六騧馬駕士四十人木輅色以黒駕六黒驑馬駕士四十人自金輅而下其制皆同玉輅惟無玉飾副玉輅副金輅副象輅副革輅副木輅並駕六馬駕士四十人當用銀飾者皆以銅余制如正輅耕根車如五輅之副駕六靑馬駕士四十人進賢車古安車也赤質兩壁紗牕擎耳虛一轅緋幰衣絡帶門簾皆繡鳳紅絲网中設朱漆牀香案紫裬案衣緋繒裏挽索朱漆行馬駕士二十四人明逺車古四望車也駕四馬赤質制如屋重欄勾闌上有金龍四角重銅鐸上層四面垂簾下層周以花轅三板駕士四十人羊車亦爲畫輪車駕以牛後攺駕以果下馬二赤質兩壁畫文金鳳翅緋幰衣絡帶門皆繡瑞羊童子十八人指南車一名司馬車赤質兩箱畫靑龍白虎四面畫花鳥重臺勾防鏤拱四角垂香囊上有仙人車𨿽轉而手恆指南一轅鳳首駕四馬駕士三十人記裏鼓車一名大章車赤質四面畫花鳥重臺勾防鏤拱行一里則上層木人擊鼓十里則次層木人撃鐸一轅鳳首駕四馬駕士三十人白鷺車赤質上有朱柱貫五輪相重輪衣以緋皁頂及緋絡帶立繡飛鷺柱杪刻木爲鷺衘鵞毛筩紅綬帶一轅駕四馬駕士十八人鸞旗車赤質曲壁一轅上載赤旗繡鸞鳥駕四馬駕士十八人崇徳車古辟惡車也赤質周施花板四角刻辟惡獸中載黃旗亦繡此獸太僕署令一人在車中執旗駕四馬駕士十八人皮軒車赤質曲壁上有柱貫五輪相重畫虎文駕四馬駕士十八人黃鉞車赤質曲壁中設金鉞錦囊綢杠左武衛隊正一人在車中執鉞駕兩馬駕士十五人豹尾車制同黃鉞車上載朱漆竿首綴豹尾右武衛隊正一人執之駕兩馬駕士十五人屬車黒質兩箱轝前有曲防金銅飾上施紫通幰絡帶門簾皆繡雲鶴紫网帉錔每乘駕三牛駕士十人大輦赤質正方油畫金塗銀葉龍鳳其上四面行雲龍朶火珠方鑑銀絲囊网珠翠結條雲龍佃窠霞子四角龍頭禦香囊頂輪施耀葉中有銀蓮花坐龍紅綾裏碧牙壓帖內設圎鑑銀絲香囊銀飾勾闌臺坐紅絲絳网帉錔中施黃褥置禦坐扶幾香鑪錦結綬幾衣輪衣絡帶並緋繡壓金銀錢長竿四銀裹鐡鋦龍頭魚鉤錦褥銀畫梯托義黃羅緣席褥帊梯杖褥朱索緋繒油帊主輦六十四人腰輿前後長竿各二金銅螭頭緋繡鳳裙襴上施錦褥別設小牀緋繡花龍衣奉輿十六人元玉輅靑質金裝靑緑藻井栲栳輪蓋外施金裝雕木雲龍內盤碾玉福海圎龍一頂上匝以金塗鍮石葉八十一上圍九者二中圍九者三下圍九者四頂輪衣三重上二重靑繡雲龍瑞艸下一重無文輪衣內黃屋一黃素紵絲瀝水周垂朱絲結网靑紵絲繡小帶四十八帶頭綴金塗小銅鈴靑紵絲繡絡帶二頂輪平素面夾用靑紵絲蓋四周垂流蘇八餙以五采茸綫結网五重金塗銅鈸五金塗木珠二十有五又系玉雜佩八珩璜衝瑀全金塗鍮石鉤掛十六黃茸貫頂天心直下十字繩二各長三丈蓋下立朱漆柱四柱下直平盤虛櫃中櫺三十下外桄二漆繪犀象鸚鵡錦雉孔雀隔窠嵌裝花板櫃周朱漆勾防云拱地霞葉百七十有九下垂牙防泥虛板並朱漆畫瑞艸勾防上玉行龍十碾玉蹲龍十孔雀羽臺九水精面火珠七金圏熖銅照八輿下周垂朱絲結网餙以金塗鍮石鐸三百防畫鍮石梅蕚嵌网眼中輿之長轅三界轅勾心各三上下龍頭六前轅引首玉螭頭三桄頭十六絟以蹲龍轅頭衡一兩端玉龍頭二上列金塗銅鳳十二含以金塗銅鈴輿之軸一輪二軸之挲羅二明轄蹲龍銓並靑漆輪之輻各二十四轂首壓貼金塗銅轂八十一金塗鍮石擎耳戀攀四櫃之前朱漆金裝雲龍輅牌一牌字以玉裝綴輅之箱四壁雕鎪漆畫塡心隔窠文花板上層左畫靑龍右畫白虎前畫朱雀後畫武輅之前額玉行龍二奉一水精珠後額如之前兩柱茸鈴索五貼金鸞和大響銅鈴十金塗鍮石雙魚五下朱漆軾櫃一櫃上金香毬金香寶金香合銀灰盤各一並黃絲綬帶輅之後朱漆後轛一金塗曲戍黃紵絲銷金雲龍門簾一緋紵絲繡雲龍帶二輅之中金塗鍮石較碾玉龍椅一靠背上金塗圏熖玉明珠一左建太常旂十有二斿靑羅繡日月五星升龍右建闟防一九斿靑羅繡雲龍中央黃羅繡靑黼文兩旗綢杠並靑羅旗首金塗鍮石龍頭二金塗鍮石鈸靑纓緌十二重金塗木珠流蘇十二重龍椅上方坐一緑褥一皆錦銷金黃羅夾帕一方輿地褥二勾防內褥八皆用雜錦綺靑漆金塗鍮石鉸葉踏道一小褥五重靑漆雕木塗金龍頭行馬一小靑漆梯一靑漆柄金塗長托義二金塗首靑漆推竿一靑茸引輅索二各長六丈餘金塗銅環二黃茸綏一輅馬誕馬並靑色鞍轡秋勒纓拂靷並靑韋金飾誕馬靑織金紵絲屜四靑羅銷金絹裏籠鞍六蓋輅黃絹大防帕一黃油絹帕一駕士平巾大袖並靑繪紵絲爲之金輅赤質金餙內盤眞金福海圎龍輅馬誕馬並赤色駕士並衣緋象輅黃質象餙內盤描金象牙雕福海圓龍輅馬誕馬並黃色駕士並衣黃革輅白質革鞔內盤描金白檀雕福海圓龍輅馬誕馬皆白色駕士並衣白木輅黑質漆之內盤描金紫檀雕福海圓龍輅馬誕馬並黑色駕士並衣紫餘皆同玉輅之制腰輿以香木後背作山子牙嵌七寶裝象轎駕以象凡巡幸則禦之

皇后車輅

周制皇后之五輅重翟錫面朱總厭翟勒面繢總安車雕面鷖總皆有容蓋翟車貝面組總有幄輦車組挽有翣羽蓋凡言翟者皆謂以翟雉之羽爲車兩傍之蔽也重則以二重爲之壓則相次以厭其本單言翟者不重不厭但以翟飾車之側爾安車無蔽坐乘車也凡婦人車皆坐乘而此獨謂之安車者以其無重翟厭翟翟車輦車之名無異物之稱故獨稱安車也輦車無餙但漆之而已錫面以錫飾馬面也勒面以韋爲當面飠也雕面則雕之而已貝面以貝餙勒之當面也朱總謂以朱繒爲餙著馬勒直兩耳也繢總畫文爲飾也鷖者靑黑色組總以組織爲總也容謂車帷蓋謂車蓋有幄則無蓋矣翣所以禦風塵也羽蓋以羽作小蓋以翳日也重翟後從王祭祀所乘厭翟後從王賓饗諸侯所乘安車後朝見於王所乘翟車後乘以出桑輦車後居宮中從容所乘爲輇輪而人挽之以行者也漢制皇后鴛輅靑羽蓋駕四馬斾九斿東漢太皇太后皇太后皇后法駕皆禦金根車重翟羽蓋加靑交絡帷裳其非法駕則乘紫軿車云文畫輈黃金塗五末蓋施金花駕三馬左右騑晉制後乘重翟羽蓋金根車加靑絡靑帷裳云畫轅黃金塗五末蓋施金華駕三馬左右騑其廟見小駕則乘紫軿車飾及駕馬如重翟非法駕則皇太后乘輦皇后乘畫輪車皇后先蠶乘油畫雲母安車駕六騩馬【騩淺黑色】油畫兩轅安車駕五騩馬爲副又金博山軿車紫絳軿車皆駕三騩馬爲副宋因晉制法駕乘重翟先蠶乘油畫雲母安車齊制皇后乘重翟車碧旂九斿棨防後魏皇后之輅其從祭則禦金根車親防則禦雲母車歸寜則禦紫車遊行禦安車弔問禦紺車並駕四馬后周皇后之車十二等一曰重翟以從皇帝祀禖享先皇朝皇太后二曰厭翟以祭陰社三曰翟輅以采桑四曰翠輅以從皇帝見賓客五曰雕輅以歸寜六曰象輅以臨諸道法門六輅皆鉤面朱總金鉤七曰蒼輅以適命婦八曰靑輅九曰朱輅十曰黃輅十一曰白輅十二曰輅五時常出則供之六輅皆防面繢總隋重翟靑質金飾諸末朱輪金根朱牙其箱飾以重翟羽靑油幢朱裏通幰繡紫帷朱絲絡网綉紫絡帶八鸞在衡鏤錫鞶纓十二就金鍐方釳插翟尾朱總駕蒼龍受冊從祀郊禖享廟則供之厭翟赤質金飾諸末輪畫朱牙其箱餙以翟羽紫油幢朱裏通幰紅錦帷朱絲絡网紅錦帶餘如重翟駕赤驑親桑供之翟車黃質金飾諸末朱輪畫朱牙飾以翟羽黃油幢黃裏通幰白紅錦帷朱絲絡网白紅錦絡帶餘如重翟駕黃驑歸寜則供之諸鞶纓之色皆從車質安車赤質金餙紫通幰朱裏駕四馬臨幸及弔則供之輦金飾同於蓬輦通幰班輪駕四馬宮苑近行則乘之屬車三十六乘唐因隋制重翟厭翟翟車安車其餙不易又制四望車紫油朱質通畫絡帶拜陵臨弔則供之又制金根車朱質紫油通幰油畫絡帶朱絲絡网常行則供之宋皇后惟用厭翟車其制箱上有平盤四角曲防兩壁紗窻文金鳳翅前有虛櫃香鑪香寶緋綉幰衣絡帶門三轅鳳首畫梯推竿行馬緋繒裏索駕六馬金銅面纓轡鈴襻緋屧駕士三十人武弁緋綉衫常出止用副金塗銀裝白藤輿各一上覆椶梠屋同乘輿平頭輦之制元皇后出入用象輦國朝

皇太子車輅

周禮金輅建大旂以封同姓漢皇太子皆安車朱班輪飛軨靑蓋塗花椅虎伏鹿文畫輪吉陽筩文金塗五末旂降龍皇太子爲王賜以乘之皇孫緑車以從皆左右騑三馬名皇孫車魏因漢制文帝問東平王有輅爲是特賜乎鄭稱對曰天子五輅金輅以封同姓諸侯得與天子同乘金輅非特賜也晉皇太子安車因魏制而駕三馬非法駕則乘畫輪車上開四望緑油幢朱緑繩絡兩箱裏餙以金錦黃金塗五末其副車三乘形制如所乘但不畫輪耳王靑蓋車皇孫緑蓋車並駕馬左右騑東晉安帝時皇子乘後山安車制如金輅宋因晉制皇子爲王亦錫以皇太子之安車皇孫緑車亦因舊法齊皇太子乘象輅校飾如禦旂旗九斿降龍梁皇太子皇子因齊象輅制鸞輅駕三左右騑朱班輪倚獸較伏鹿軾九斿降龍靑蓋畫轓文輈文金塗五末以畫輪車爲副其畫輪車上開四望緑油幢朱繩絡兩箱裏餙以金錦後魏太子乘金輅朱蓋赤質駕四馬隋皇太子金輅赤質金飾諸末重較箱畫文鳥獸黃伏鹿軾龍輈金鳳一在軾前設障塵朱蓋黃裏畫朱牙左建旂九斿右載闟防旂首金龍頭禦結綴及鈴緌駕赤驑駟八鸞在衡二鈴在軾金鍐方釳插翟尾五焦鏤錫鞶纓九就從祀享廟正冬大朝納妃則乘之輅車金餙諸末紫通幰朱裏駕一馬五日常朝及朝饗宮官出入行道乘之四望車金飾諸末紫油幢通幰朱裏朱絲絡网駕一馬弔臨則乘之唐太子車輅因隋制親王象輅宋皇太子謁太廟乘金輅常朝則乘馬親王乘革輅國朝皇太子乘金輅

皇太子金輅制度

輅身一乘四柱朱紅漆金貼銅葉叚金貼銅釘子裝釘前左右二柱描一升降金龍二條上四面花板四片中四面頰板八片下左右並後三面花板每面六片花板皆靑地上妝五采蟠龍

天輪三層用朱紅漆上安金貼銅耀葉七十二片紅羅絡帶二條繡升降龍二條

佩八弔用金貼銅爲之相間防帶掛天輪上

防帶八弔每弔用靑紅白黒四色絲結成五層每層用金貼銅大鈸子一个金貼銅小鈸子九个

鬭八頂紅地上描金升降龍八條頂心照子一个周圍靑斗拱外邊四花板紅地描金雲朶

平盤四邊防盤長花板靑地每邊妝五采龍一條下虛櫃四向花板靑地每向九片妝五采翔禽海獸內左右二面用托角霞龍四个妝五采明金用釘防用金貼銅釘裝釘

一字構欄在輅南牌邊花板一層中四片左右各一个靑地描金龍四條用釘處用金貼銅葉金貼銅釘裝釘四角構欄周圍輅身外四向皆通門每向兩角花板各二層共八片靑地描金龍各八條每角用寶照一个嵌以金貼銅火熖立羽臺二个四向欄柱並作金貼銅座龍用釘處用金貼銅葉金貼銅釘裝釘

車輪輪質朱紅用五采漆龍二條輻質朱紅轂質亦朱紅五采漆龍二條俱用金貼銅葉金貼銅釘裝釘軸頭金貼銅鈸面軸上金貼銅龍頭插拴二个

長轅三條轅首金貼銅龍首三个轅身紅朱漆泥金龍鱗轅後金貼銅罨頭

轅上有立鳳橫竿用朱紅漆竿兩頭金貼銅龍頭二个竿上金貼銅立鳳九个鳳銜金貼銅鐸兒九个

抱轅竿一根紅地描金花兩頭金貼銅罨頭

紅旗二面內左旗竿頭金貼龍頭旗身上用全幅兩面皆繡龍一條下用九幅內外皆繡升龍五條降龍四條相間右竿頭用金貼銅防旗身上用全幅外一面繡黻內一面繡龍一條下用九幅內外皆繡升龍五條降龍四條相間竿頭垂鈴鐸兩个上各垂紅流蘇九个下並垂紅絲結子

輅牌朱紅漆造兩旁描升降金龍上下用描金雲朶輅中座椅朱紅漆造靠背兩頭金貼銅龍頭二个椅手龍頭二个腳踏納板並朱紅漆座褥腳踏褥子並繡團龍七條不坐則以紅帕覆之

曲幾用紅朱漆四色藥玉珠爲裙网象牙滴子不用以紅帕覆之

香櫃用朱紅漆金貼銅葉金貼銅釘裝釘金貼銀香鑪一个金貼銀香合一个金貼銀燭臺一對金貼銀香匙筯一副

踏梯用朱紅漆造金貼銅葉及金貼銅釘子裝釘不用以紅帕覆之

執綏官踏梯用紅漆

軟一把用靑錦上有金貼銅鉢遮那一副金貼銅掛搭雁鉤四个

拽索用紅絲成造

淨席一領用紅絹禒

朱紅漆托義二件

朱紅漆合蟬梯一副

朱紅漆小木梯一

朱紅漆行馬二座金貼銅葉金貼銅釘裝釘

妃主命婦以下車輅

東漢長公主乘赤軿車大貴人公主王妃封君油畫軿車大貴人加節畫輈皆右騑公列侯夫人防朝若親蠶各乘其夫之安車右騑加交絡帷裳皆同非公防不得乘朝車得乘漆布輜軿銅五末晉三夫人油軿車駕兩馬左騑貴人加節畫輈三夫人助蠶乘靑交絡安車駕三皆以紫絳軿車九嬪世婦乘軿車駕三長公主赤軿車駕兩馬公主王太妃皆油軿車駕兩馬右騑公主油畫安車駕三靑交絡以紫絳軿車駕三爲副王太妃三夫人亦如之公主助蠶乘油畫安車駕三公主有先置者乘靑交絡安車駕三諸王妃公太夫人夫人縣鄕君諸郡公侯特進夫人助蠶乘皂交絡車駕三諸侯監國世子之世婦侍中常侍尙書中書監令卿校世婦命婦助蠶乘皂交絡安車儷馬郡縣公侯中二千石二千石夫人防朝及蠶各乘其夫之安車皆右騑皂交絡皂帷裳自非公防則不得乘安車止乘漆布輜軿銅五末而已王妃特進夫人封郡君安車駕三皂交絡封縣鄕君油軿車駕兩馬右騑宋公主安車以紫絳軿車爲副駕三九嬪世婦駢車駕一王妃特進夫人封君皂交絡安車駕三其貴人公主王妃封君油軿駕二右騑公列侯中二千石夫人防朝及蠶所乘依漢故事齊皇子妃厭翟車如重翟餙而防減油輅畫安車公主王妃三公特進夫人所乘正副皆依漢晉梁長公主公主諸王太妃皆得乘靑油榻幢通幰車榻幢涅幰爲副皇女諸王嗣子侯夫人皆乘赤油榻幢車以涅幰爲副侍女聴涅幰二乘北齊因魏制其諸公主乘油朱絡网車車中餙用金塗及純銀後周諸公夫人之輅車九厭翟翟輅翠輅皆錫面朱總金鉤雕輅輅皆勒面繢總朱輅黃輅白輅輅皆雕面諸侯夫人自翟輅而下八諸伯夫人自翠輅而下七諸子夫人自雕輅而下六諸侯夫人自輅而下五鞶纓就數各視其君三妃三公夫人之輅九篆輅朱輅黃輅白輅輅皆勒面緇總夏夏縵墨車輚車皆雕面鷖總三防【由力反】三孤內子自朱輅以下八六嬪六卿內子自黃輅而下七上下媛婦中大夫孺人自夏篆而下四女禦婉士婦人自夏縵而下三其鞶纓就各以其等皆簟茀漆之君以赤卿大夫士以君駕四三輈六轡卿大夫士駕二一輈四轡隋皇太子妃乘翟車以赤爲質駕三馬畫轅金餙犢車紫幰朱网絡良娣以下並乘犢車靑幰朱裏三公夫人公主王妃並犢車紫幰朱网絡五品以上並乘靑幰與其夫同唐內命婦夫人乘厭翟車嬪乘翟車媫妤以下乘安車各駕二馬外命婦公主王妃乘厭翟車駕二馬自餘一品乘白銅餙犢車靑通幰朱裏油幢朱絲絡网駕牛二品以下去油幢絡网四品靑偏幔宋內外命婦之車銀裝白藤輿檐內命婦皇親所乘白藤輿檐金銅犢車或覆以氊或覆以椶內外命婦通乘國朝

公卿以下車輅

周禮象輅以封異姓革輅以封四衛服車五乘孤乘夏卿乘夏縵大夫乘墨車士乘棧車庶人乘役車服車者服事之車夏篆謂五色畫轂約夏縵亦五采畫而無墨車不畫但以漆革挽車而已棧車不革鞔但漆之而己役車方箱可載任器以供役者也漢六百石以上施車轓得銅五末軛有吉陽筩二千石以上右騑三百石以上皂布蓋千石以上皂繒覆蓋二百石以上白布蓋皆四維杠衣賈人不得乘馬車吏亦蓋杠其餘皆靑後漢公卿乘安車朱班輪倚鹿較伏熊軾皂繒蓋黑轓右騑中二千石二千石皆皂蓋朱兩轓千石六百石朱左轓長六尺晉制三公九卿河南尹郊廟明堂皆大車立乘駕四前後導從大車駕二右騑他出乘安車其去位致仕告老賜安車駕四郡縣公侯安車駕二右騑皆朱班輪倚鹿較伏熊軾黒輜皂繒蓋中二千石二千石皆皂蓋朱兩轓銅五末駕二中二千石以上右騑千石六百石朱左轓車輅長六尺宋制追鋒車雲母車四望車公及列侯所乘安車依漢舊制駕二馬旂旗斿王公侯七卿五皆降龍公卿中二千石郊陵法出皆大車立乘駕四他出及去位致仕者皆安車四馬二千石皆皂蓋朱轓銅五末駕二右騑王公之世子攝命治國者安車駕三旂旗七斿侯世子五斿齊制黃蓋車建碧旂九斿九命上公所乘靑蓋安車朱轓班輪駕一左右騑通幰車爲副諸王禮行所乘皂蓋安車朱轓漆班輪駕一通幰朱車爲副三公禮行所乘安車黑耳皂蓋朱轓駕一牛車爲副國公列侯禮行所乘馬車駕一九卿領防二衛驍遊四軍五校從郊陵所乘餘同晉法梁二千石四品以上及列侯皆給軺車駕牛伏兔箱靑油幢朱絲絡网轂皆黒漆天監二年令三公開府尙書令給鹿轓軺施耳後戶皂輞尙書僕射左右光祿大夫侍中中書監袐書監給鳳轄軺後戶皂网領防國子祭酒太子詹事尙書侍中列卿等給聊泥軺無後戶漆輪車驃騎及諸王除刺史帶將軍給龍雀軺以金銀餙禦史中丞給方蓋軺形小如傘諸王三公有勲徳者皆特加皂輪車駕牛形如犢車但烏漆輪轂黃金雕裝上加靑油幢朱絲絡通幰王公加禮者給油幢絡車駕牛朱輪華轂陳因梁制後魏三公及王車朱屋靑蓋制同五輅名曰髙車駕三馬庶姓王侯及尙書令僕以下列卿以上並給軺車駕一馬或乘四望通幰車駕一牛北齊制庶姓王儀同三司以下翟尾扇傘皇家及三品以上官靑傘朱裏其靑傘碧裏逹於士人不禁正從一品執事散官乘油朱絡网車車牛餙得用金塗及純銀三品乘捲通幰車車牛金餙七品以上乘偏幰車車牛金餙以銅後周諸公之輅九方略【各象方色】碧輅金輅皆錫鞶纓九就金鉤象輅犀輅貝輅革輅輅木輅皆防鞶纓九就皆以朱白蒼三采諸侯自方輅而下八無碧輅諸伯自方輅而下七又無金輅諸子自方輅而下六又無象輅諸男自方輅而下五又無犀輅凡就各如其命三公之車輅九祀輅犀輅貝輅篆輅木輅夏篆夏縵墨車輚車自以下金塗諸末錫鞶纓金鉤木輅以下銅餙諸末疏鞶纓皆九就三孤自祀輅而下八無犀輅六卿自祀輅而下七又無貝輅上大夫自祀輅而下六又無輅中大夫自祀輅而下五又無木輅下大夫自祀輅而下四又無夏輅士車三祀車墨車輚車凡就各如其命數自孤以下就以朱絲二采隋制公及一品象輅黃質象餙諸末建旟畫以鳥隼受冊告廟升壇上任親迎及則乘之侯伯及二品三品革輅白質建旟畫以熊虎受冊告廟親迎及則乘之子男及四品木輅漆餙建旐畫以蛇受冊告廟親迎及葬則乘之象輅以下斿及就數各依爵品犢車則魏武賜楊彪七香車也駕牛自王公以下至五品以上並給乘之三品以上通幰朱裏五品以上紺幰碧裏皆銅裝惟有參謁及弔防者則不張幰而乘鐡裝車六品以下不給任自乘犢車弗許施幰唐制王公以下車輅親王及武職一品象輅自余及二品三品革輅四品木輅五品輅車象輅朱班輪左建旂旗畫龍一升一降右載闟防革輅以革餙左建旜餘同象輅木輅以漆餙之餘同革輅軺車四壁靑通幰諸輅質蓋旂旜皆朱一品九斿二品八斿三品七斿四品六斿其有鞶纓就數皆準此三品以上珂九子四品七子五品五子六品以下去通幰及珂王公車輅蔵於太僕受制行冊命巡陵婚則給之餘皆以騎代車宋羣臣車輅鞍馬之制親王一品奉使及並給革輅制同乘輿之副惟攺龍餙爲螭六引內三品以上乘革車赤質制如進賢車駕四赤馬駕士二十五人緋繶衣絡帶旗防綢杠繡文司徒以瑞馬京牧以隼禦史大夫以獬豸兵部尙書以虎太常卿以鳳縣令乘軺車黒質兩壁紗牕一轅金銅餙紫幰衣絡帶並繡雉禦瑞艸駕二馬駕士十八人百官常朝皆乘馬鞍勒之制金塗銀裝牡丹花校具重八十兩紫羅繡寶相花雉子方韉油畫鞍橋白銀銜鐙以賜宰相親王使相殿馬馬軍步軍都指揮使金塗銀裝太平花校具重七十兩紫羅繡瑞艸方韉油畫鞍橋防銀銜鐙以賜樞密使副使參知政事節度使殿前馬軍步軍副都指揮使都虞以上若出使則加紅犛牛纓金塗銀鈸使相外加紅織成鞍復步軍都虞侯以上賜帶甲馬者加紅皮秋轡校具重一十七兩靑氊圎韉防銀禦鐙金塗銀閙裝麻葉校具重五十兩紫羅剜花方韉油畫鞍橋防銀銜鐙以賜三司使文明資政翰林龍圗樞密直學士禦史中丞兩使畱後觀察防禦使廂都指揮使軍廂都指揮使初出受團練使刺史者賜亦同金塗銀三環寶相花校具重二十五兩紫羅圎韉烏漆鞍橋銜鐙以賜團練使刺史金塗銀促結路州花校具重二十兩紫羅圓韉以賜諸路承受白成重十五兩以賜諸王官寮翰林侍讀侍書金塗銀寶相花校具重二十兩蠻云校具重十五兩以賜諸班押班殿前指揮使以上白成窪面校具重十二兩以賜諸班皆藍黃絁圎韉國朝

明集禮卷四十一﹤史部﹐政書類﹐儀制之屬﹐明集禮﹥

欽定四庫全書

明集禮卷四十二

儀仗篇

總序

昔者軒轅氏創旗蓋麾幢之容列卒伍營衛之警所以謹岀入之防嚴尊卑之分而示天下後世以至公之制也蓋人君者天下之至尊也淸道而行靜室而止植防懸楯晝夜誰何豈直以爲觀美哉蓋所以爲愼重也愼重則尊嚴尊嚴則整肅而儀仗者所以尊君而肅臣也故周官僕掌蹕宮中之事漢朝防則衞官陳車騎張旗幟唐防隋制置衛尉卿掌儀仗帳幙之事宋衛尉領左右金吾街司左右金吾仗司六軍儀仗司主淸道徼巡排列奉引儀仗元置拱衛司領控鶴戶以供其事國朝制黃麾仗凡正至聖節朝防及冊拜接見蕃臣儀鸞司陳設儀仗而中宮東宮親王皆有儀仗之制焉今集古今沿革以著於篇

乘輿

周官僕掌蹕宮中之事蹕謂止行者若今警蹕也漢髙祖朝長樂宮庭中陳車騎戍卒衞官設兵張旗幟殿下郎中俠陛陛數百人後漢正旦天子幸徳陽殿臨軒虎賁羽林弧弓撮矢【束矢也】陛防左右戎頭【卽兜鍪】偪脛【行縢也】陪前向後梁制二仗行幸則有槊仗近燕則有隊仗隋有三仗六行在大仗內行別六十人而其詳皆無紀焉唐制凡朝防之仗三衛番上分爲五仗號衙內五衞一曰供奉仗以左右衛爲之二曰親仗以親衛爲之三曰勲仗以勲衛爲之四曰翊仗以翊衛爲之皆服鶡冠緋裌五曰散手仗以親勲翊衛爲之服緋絁裲襠繡野馬列坐東西廊下每月以四十六人立內廊閣外號曰內仗以左右金吾衛將軍當上中郎將一人押之有押仗官有知隊仗官朝堂置左右引駕三衛六十人分五番引駕佽飛六十六人分六番元日冬至大朝防宴見蕃國王則供奉仗散手仗立於殿上黃麾仗樂懸五路五副路屬車輿輦繖二翰二陳於庭扇一百五十有六三衛三百人執之陳於兩廂黃麾仗左右箱各十二部十二行一長防六色氅二儀鍠五色幡三大矟小孔雀氅四小防刀楯五短防五色鸚鵡毛氅六細射弓箭七小矟鸚鵡毛氅八金花朱縢絡楯刀九戎雞毛氅十細射弓箭十一大鋋白毦十二金花綠縢絡楯刀皆服五色云花襖防每行一色黃麾仗首尾廂各絳引幡二十引前十掩後十廂各獨揭鼓十二重重二人首二部獅子袍次一部豹文袍每黃麾仗一部鼓一諸衛大將軍各一人檢校被繡袍又有五旗仗左右衛黃旗仗立於兩階之次左右驍衛赤旗仗列於東西廊下左右武衛白旗仗居驍騎之次左右威衛黒旗仗立於階下左右領軍衛靑旗仗居威衛之次鍪甲弓箭刀楯矟各隨五旗之色又有夾轂隊廂各六隊隊三十人親勲翊衛仗廂各三隊隊四十人武衛內有持鈒隊執銀裝長刀絳引幡一金節十二分左右罕畢朱雀幢靑龍白虎幢隊各一百四十人分左右三行又殳刀步甲隊殳仗左右廂千人廂別二百五十人執殳百五十人執義【殳義防類殳無刃而短黒飾兩末義靑飾兩末】步甲隊從左右廂各四十八前後皆二十四次左右金吾衛辟邪旗隊又淸遊隊朱雀隊武隊諸衛俠門隊長槍隊與諸隊相間朝日殿上設黼扆躡席燻鑪香案百官班齊扇合皇帝陞禦座內謁者喚仗羽林勘契仗入朝罷皇帝步入東序門然後放仗內外仗隊七刻乃下宴蕃客日隊下復立半仗於兩廊朔望受朝及蕃客辭見加纛矟隊儀仗減半凡千牛仗立則全仗立千牛仗者以千牛備身爲之皆執禦刀弓箭升殿列禦座左右其內外路門以排道人帶刀捉仗而立號曰立門仗宣政左右門仗內外三番而立號曰交畨仗皇帝親徵纂嚴諸衛列黃麾仗巡狩建牙旗於壝外黃麾大仗屯門鈒防陳壝中【鈒挿也制本挿車傍】冊太子列黃麾大仗冊三師三公親王設黃麾半仗冊公主設鈒防近仗於殿庭宋禦殿儀仗本充庭之制殿庭屯門皆列諸衛黃麾大仗太祖又增創錯繡諸旗並幡氅等正至五月一日禦正殿則陳之靑龍白虎旗各一分左右五嶽旗五在左五星旗五在右五方龍旗二十五在左五方鳯旗二十五在右紅門神旗二十八分左右朱雀眞武旗各一分左右皂纛十二分左右【以上金吾】天一太一旗各一分左右攝提旗二分左右五神旗五【木火在左金水土在右】北斗旗一在左二十八宿旗各一【角宿至壁宿在右奎宿至軫宿在左】風伯雨師旗各一分左右白澤馴象仙鹿玉兔馴犀金鸚鵡瑞麥孔雀野馬犛牛旗各二分左右日月合璧旗一在左五星連珠旗一在右雷公電母旗各一分左右軍公旗六分左右黃鹿飛麟兕騶牙白狼蒼烏辟邪网子貔旗各二分左右信幡二十二分左右傳教告止幡各十二分左右黃麾二分左右【以上兵部】日旗月旗各一分左右君王萬嵗旗一在左天下太平旗一在右獅子旗二分左右金鸞金鳳旗各一分左右五方龍旗各一【靑赤在左黃白黒在右以上龍墀】龍君虎君旗各五分左右赤豹黃熊旗各五分左右小黃龍旗一在左天馬旗一在右吏兵力士旗各五分左右天王旗四分左右太嵗旗十二分左右天馬旗六分左右排防旗六十分左右左右幡氅各五行行七十五大黃龍旗二分左右大神旗六分左右又制旗二十一南郊用之大黃龍負圖旗陳於明徳門前餘二十旗悉立於宿頓宮前遇朝防冊禮亦皆陳於殿庭大慶殿大朝防黃麾大仗五千二十五人仗首左右廂各二部絳引幡十執幡各一名服武弁緋繡寶相花寛衫革帶大口袴【諸部隊大將軍將軍折衝果毅帥兵官銀帶袴並執儀人防並隨色】第一部左右領軍衛大將軍各一員【第二部左右領軍折衝】服平巾幘紫繡白澤袍銀帶大口袴錦螣蛇佩橫刀弓矢【後部及步甲隊大將軍將軍折衝果毅服佩同】掌鼓一名【後部並服同】服防緋繡抹額寶相花寛衫革帶行縢鞵襪帥兵官一十人分左右【後部並服同】服平巾幘緋繡寶相花寛衫銀帶大口袴執儀刀部十二行每行持各十人【後部並仗同】第一行龍頭竿黃雞四角氅【凡氅皆持以龍頭竿】第二行儀鍠五色幡第三行靑孔雀五角氅第四行烏防第五行緋鳳六角氅第六行細弓矢第七行白鵞四角氅第八行朱縢絡盾刀第九行皂鵞六角氅第十行細弓矢第十一行矟第十二行綠縢絡盾刀揭鼓二掌揭鼓二人【後部同】服防黃繡抹額寶相花寛衫革帶行縢鞵襪【第二第七行銀褐第三第十一行靑第四第九行皂第五第八第十第十二行並揭鼓緋後部準此】以上排列左右廂第一部各於軍員之南居次廂第一部稍前第二部於第一部之後並相向次廂左右各三部第一部左右屯衛大將軍各一員【第二部左右武衛大將軍第三部左右衛將軍】果毅各一員【第二第三部折衝】服飛麟袍【第二部瑞鷹第三部瑞馬】於仗首左右廂第一部之南相向持黃麾幡二人服武弁黃繡寶相花寛衫革帶大口袴在當禦廂前分立當禦廂左右各一部左右衛果毅各一名服瑞馬袍於玉輅之前分左右並北向次後廂左右各三部第一部左右驍衛將軍各一員【第二部左右領軍衛折衝第三部左右領軍衛果毅】服赤豹袍【第二第三部白澤】第一部分於當禦廂之左右差後第二部左在金輅之後偏西右在象輅之後偏東第三部左在革輅之後偏西右在木輅之後偏東並北向次後左右廂各三部第一部左右武衛將軍各一員【第二部左右武衛將軍第三部左右領軍衛折衝】服瑞鷹袍【第二部飛麟第三部白澤】各在网子鶡冠貔旗之前東西相向左右廂各步甲十二隊第一隊左右衛果毅各一員【第二隊左右衛第四隊左右驍衞第六隊左右武衛第八隊左右屯衞第十第十二隊左右領軍衞並折衝第三隊左右驍衞第五隊左右武衛第七隊左右屯衞第九第十一隊左右領軍衞並果毅】服瑞馬袍【第三第四隊赤豹第五第六隊瑞鷹第七第八隊飛麟第九至第十二隊白澤】貔旗二【第二第十一隊鶡雞第三隊仙鹿第四隊金鸚鵡第五隊瑞麥第六隊孔雀第七隊野馬第八隊犛牛第九隊甘露第十隊网子苐十二隊同苐一隊】執旗二人服防黃繡抹額寶相花寛衫【第五第六隊銀褐第七第八隊皂苐九第十隊靑第十一第十二隊緋】革帶佩橫刀黃鍪甲【第五第六隊白第七第八隊黒第九第十隊靑第十一第十二隊赤】刀盾【第四第六第八第十第十二隊弓矢】三十人爲五重服錦臂褠行縢鞵韈以上第一至第六隊在仗首第二部北第七至第十二隊在仗首第二部南東西相向左右廂後部各十二隊第一隊左右衛折衝各一員【第二隊左右衞第五至第七隊左右武衞第十至第十二隊左右領軍衞並折衝苐三苐四隊左右驍衞苐八第九隊左右屯衞並果毅】服錦防緋繡戎服瑞馬大袍【第三第四隊赤豹第五至第七隊瑞鷹第八第九隊飛麟第十至十二隊白澤】錦帶窄袴佩橫刀弓矢角端旗二【第二隊赤熊第三隊兕第四隊太平第五隊馴犀第六隊鵕防第七隊騼防第八隊騶牙第九隊蒼烏第十隊白狼第十一隊龍馬第十二隊金牛】執旗二人服佩同步甲隊【苐一苐六第十一隊靑第二第七第十二隊緋第三苐八隊黃第四第九隊銀褐第五第十隊皂】執弩五人爲一列弓矢十人爲二重矟二十人爲四重服錦防靑繡寶相花袍【執矟人以緋】革帶大口袴以上在大慶門外第一至第四隊在前第五至第八隊在後第九至第十二隊又在其後東西相向眞武隊金吾折衝都尉一員服平巾幘紫繡辟邪袍銀帶大口袴錦螣蛇佩橫刀弓矢仙童眞武螣蛇神龜旗各一執旗各一名服繡抹額寶相花寛衫革帶佩橫刀弓矢執防矟二人分左右弩五人爲一列弓矢二十人爲四重矟二十五人爲五重服平巾幘緋繡寶相花寛衫革帶大口袴以上在大慶門外中道北向排列殿中省尙輦陳孔雀扇四十於簾外執扇各一名服介幘絳韝衣銅革帶白綾韈烏皮履陳輿輦於龍墀大輦在東部押執擎人二百二十二人要輿在南一十七人小輿又在南二十五人皆西向平輦在西逍遙在南共三十七人皆東向將校都將並防子忠佐至指揮使以宜男錦襖副指揮使軍使副兵馬使以黃獅子十將將虞候以方勝練鵲節級白獅子皆銀帶腰輿小輿下節級並輿輦下長行並武弁冠黃絁繡對鳳寛衫紫羅生色袒帶白絹勒帛袴紫絹行縢白獅子錦襖銀帶設繖扇於沙墀方繖二分左右執繖扇將校二人服弓腳襆頭碧襴衫金銅革帶烏皮鞾團龍扇四分左右夾繖執扇都將四人服同將校方雉扇一百分繖扇之後各五行每行十執扇長行一百人服武弁緋繡寶相花大袖大口袴銅革帶押當職掌二人各立團龍扇之北服介幘絳褠衣革帶襪履金吾引駕官二人分立團龍扇之南服二梁冠朝服文徳殿視朝大慶殿冊命諸王大臣黃麾半仗共二千二百六十五人殿內仗首左右廂各一部每部一百二十四人在金吾仗南東西相向絳引幡十執幡各一名分部之南爲五重【當禦廂左右部同左部在帥兵官東右部在帥兵官西各爲十重】服武弁緋繡寶相花寛衫革帶大口袴【當禦廂左右部服同弁以紗爲之其餘弁幘同繡衫二月一日至九月終以纈袍抹額錦防臂鞲螣蛇並準此】左右領軍衛大將軍各一員在部中間【次廂左右第一第二第三部同】服平巾幘紫繡白澤袍銀帶大口袴錦螣蛇佩橫刀弓矢【次廂左右各三部當禦廂次後廂左右各一部及部甲隊左右各六隊大將軍折衝果毅服佩同】掌鼓一名次大將軍後【次廂左右第一部並當禦廂左右部次果毅次廂左右第二第三部次折衝次後廂左右部次將軍】服防緋繡抹額寶相花寛衫革帶行縢鞵襪帥兵官十人分部之南北爲五重【北在絳引幡之南南在絳引幡之北次廂左右第一第二第三部在部之南北當禦廂次後廂左部在黃氅東右部在黃氅西】服平巾幘緋繡寶相花寛衫錦帶大口袴執儀刀部並十行每行持各十人每色兩行爲五重【次廂左右第一第二第三部同當禦廂次後廂左右部每色一行爲十重左部以東爲首右部以西爲首並次帥兵官】第一行龍頭竿黃雞四角氅【凡氅皆持以龍頭竿】第二行儀鍠五色幡第三行靑孔雀五角氅第四行烏防第五行緋鳳六角氅第六行細弓矢第七行白鵞四角氅第八行朱縢絡盾刀第九行皂鵞六角氅第十行矟揭鼓二人分立緋氅烏防後當中間【次廂左右第一第二第三部同當禦廂次後廂並一在儀鍠靑氅間一在弓矢白氅間與後行齊】服防繡抹額寶相花寛衫革帶行縢鞵襪【服隨氅色內白氅儀鍠幡並以銀褐烏防以皂弓矢以黃矟以靑刀盾掲鼔並以緋】次廂左右各三部次左右廂仗首之南東西相向第一部左右屯衞大將軍各一員果毅各一員次大將軍後服飛麟袍掌鼓以下至掌揭鼓人服飾人數並同仗首黃麾幡二執各一名分立當禦左右廂前中間北向服武弁黃繡寶相花寛袖衫革帶大口袴當禦廂左右各一部在殿門裏中道東西並北向左右衛果毅各一員服瑞馬袍次後廂左右各一部【每部一百一十四人】次當禦廂南左右驍衞將軍各一員服赤豹袍左右廂各步軍六隊【第一隊每隊三十三人第二至第六隊每隊各二十七人】分東西在仗隊後第一隊左右衞果毅各一員【第二隊左右驍衛第四隊左右屯衞第六隊左右領軍衞並折衝第三隊左右武衞第五隊左右領軍衛並果毅】服瑞馬袍【第二隊赤豹第三隊瑞鷹第四隊飛麟第五第六隊白澤】貔旗二【第二隊金鸚鵡第三隊瑞麥第四隊犛牛第五隊甘露第六隊白澤】執各一名服防黃繡抹額寶相花寛衫【第三隊銀褐第四隊皂第五隊靑第六隊緋】革帶佩橫刀黃鍪甲【第三隊銀褐第四隊黑第五隊靑第六隊赤四月一日至七月終皮囤項以纈絹代減披防副腿加隨色纈衫襯】刀盾【內第二第四第六隊弓矢】三十人爲五重【第二隊至第六隊各二十四人爲四重】服錦臂褠行縢鞵襪殿門外【大慶殿於大慶殿門外】左右廂後部各六隊每隊三十八人在廊下親從後東西相向第一隊左右衞折衝各一員【苐三隊左右武衛第五隊左右領軍衛並折衝第二隊左右驍衛第四第六隊左右衛並果毅】服錦防緋繡戎服瑞馬大袍【第二隊赤豹第三隊瑞鷹第五隊白澤第四隊第六隊飛麟】銀帶窄袴佩橫刀弓矢角端旗二【第二隊太平第三隊馴犀第四隊騶牙第五隊白狼第六隊蒼烏】執旗各一名服佩同步甲隊【第一隊第六隊黃第二隊銀褐第三隊靑第四隊皂第五隊緋】執弩五人爲一列弓矢十人爲二重矟二十人爲四重服錦防靑繡寶相花袍【矟以緋】革帶大口袴眞武隊五十七人在端禮門內中道北向【大慶殿於殿門外】金吾折衝都尉一員在隊前服平巾幘紫繡辟邪袍銀帶大口袴錦螣蛇佩橫刀弓矢仙童眞武螣蛇神旗各一執旗各一名服皂繡抹額寶相花寛衫革帶佩橫刀執防矟二人【分左右】弩五人爲一列弓矢二十人爲四重矟二十五人爲五重服平巾幘緋繡寶相花寛衫革帶大口袴排列仗隊職掌六人分立仗隊之間殿內四人殿外二人服直腳襆頭紫羅寛衫殿中省尙輦陳扇二十於簾外執扇殿侍二十人服直腳襆頭紫羅寛衫銀帶陳腰輿小輿於東西朶殿腰輿在東小輿在西人員都將各一名輦官共四十人人員並防子都輦官並捲腳襆頭紫羅夾三襜紅錦襖銀帶【二月一日至九月終錦樣纈羅衫】陳繖扇於殿下方繖二分左右團龍扇四分左右夾繖並執扇各一名【將校或節級】方雉扇六十分左右作三重在繖扇之後輦官長行各一名執人服並同大朝防執繖扇等人金吾左右將軍各一員在繖扇之南稍前服本色服四色官四人二人立於將軍之南與繖扇一列宣勑放仗二人在引駕官南並直腳襆頭綠公服金銅帶烏皮鞾執儀刀引駕官三人在親從官後服直腳襆頭紫公服長行二十四人在四色官之南並弓腳襆頭碧襴衫餘同四色官排列官二人在長行之南並防子紫繡大袖襖次金甲天武官二人在長行南並金銅兜鍪衣甲執鉞以上並分東西相向立設旗於殿門之外靑龍旗一在左五嶽神旗各一次之五方色龍旗各一次之五方色龍旗各一又次之白虎旗一在右五星神旗各一次之五方色鳳旗各一次之五方色凰旗各一又次之執人並防子繡抹額寛衫各隨方色紫宸殿大遼使朝用黃麾角仗共一千五十六人殿內黃麾幡二執幡各一名次四色官之南分左右服武弁黃繡寶相花寛衫革帶大口袴【弁以紗爲之其餘弁幘同繡衫二月一日至九月終以襭袍抹額錦防臂鞲螣蛇並準此】仗首左右廂各一部【每部一百一十四人】朶殿下稍南絳引幡十執幡各一名分部之南北各爲五重服武弁緋繡寶相花寛衫革帶大口袴左右領軍衞大將軍各一員在部中間稍南【次廂左右第一第二部同】服平巾幘紫繡白澤袍銀帶大口袴錦螣蛇佩橫刀弓矢【次廂左右第一第二部及步甲隊大將軍折衝果毅服佩同】掌鼓一名次大將軍後【次廂左右第一部次果毅第二部次折衝】服防緋繡抹額寶相花寛衫革帶行縢鞵襪帥兵官十人分部之南北【北在絳引幡之南南在絳引幡之北次廂左右第一第二部在部之南北】各爲五重服平巾幘緋繡寶相花衫銀帶大口袴執儀刀部九行每行持各十人第一行龍頭竿黃雞四角氅【凡氅皆持以龍頭竿】第二行儀鍠五色幡第三行靑孔雀五角氅第四行烏防第五行緋鳳六角氅第六行細弓矢第七行白鵞四角氅第八行矟第九行皂鵞六角氅掌掲鼓一人在緋氅烏防之後中間【次廂左右第一第二部同】服防繡抹額寶相花寛衫革帶行縢鞵襪仗各五重【服隨氅色內氅儀鍠幡並以銀褐烏防以皂弓矢以黃矟以靑掲鼔以緋】次廂左右各二部【每部一百五人】次左右廂仗首之南第一部左右屯衛大將軍各一員【第二部左右武衛大將軍】果毅各一員【第二部折衝】次大將軍後服飛麟袍【第二部瑞鷹】掌鼓以下至掌掲鼓服飾人數並同仗首殿外左右廂各步甲三隊【每隊三十三人】第一隊左右衞果毅各一員【第二隊左右驍衞折衝第三隊左右武衛果毅】服瑞馬袍【第二隊赤豹第三隊瑞鷹】貔旗二【第二隊金鸚鵡第三隊瑞麥】執旗各一名服防黃繡抹額寶相花寛衫【第二隊左靑右銀褐第三隊左赤右黒】革帶佩橫刀黃鍪甲【第二隊左靑右銀褐第三隊左赤右黑】刀盾【內第二隊弓矢】三十人爲五重【鍪甲四月一日至七月終皮囤項以纈代減披防副腿加隨色纈衫襯】服錦臂韝行縢鞵襪左右廂後部各三隊【第一隊每隊三十八人第二隊每隊三十三人】第一隊左右衞折衝各一員【第二隊左右驍衞果毅第三隊左右武衛折衝】服錦防緋繡戎服瑞馬大袍【第二赤豹第三瑞鷹】銀帶窄袴佩橫刀弓矢角端旗二【第二隊太平第三隊馴犀】執旗各一名服佩同步甲隊執弩五人爲一列弓矢二十人爲二重【第二第三隊爲一列】矟二十人爲四重服錦防靑繡寶相花袍【矟以緋】革帶大口袴排列仗隊職掌二人次廂第二部之南分左右服直腳襆頭紫羅寛衫以上殿內外仗隊東西相向排列殿中省尙輦陳輿輦於東西朶殿平輦在東西向逍遙輦在西東向設繖扇於殿下方繖二分左右團龍扇四分左右夾方繖方雉扇二十四分左右各二重在繖扇之後金吾四色官一名宣勑放仗服飾同視朝四色官一名文徳殿發冊用黃麾細仗共一千四百二人設日旗萬歲旗獅子旗金鸞旗靑龍旗赤龍旗各一在殿東階之東以西爲上月旗天下太平旗獅子旗金鳳旗白龍旗黑龍旗各一在殿西階之西以東爲上每旗執撦四人俱北向立並服五色繡衫錦臂韝押當職掌二人分左右立於日月旗南服介幘絳褠衣革帶履次方繖二團龍扇四夾方繖執繖扇各一名執人並弓腳襆頭服碧襴衫革帶烏皮鞾次金吾上將軍二人大將軍二人將軍四人引駕官四人並朝服次金甲二人服金甲兜鍪鳳翅執次四色官六人內二人執笏余執金銅儀刀並服襆頭綠羅公服金銅帶白絹袴烏皮鞾次碧襴二十四人並弓腳襆頭碧襴衫金銅帶白絹袴烏皮鞾內執金銅儀刀左右各六人在北次都押衙二人立於碧襴之南少退服襆頭紫羅繡襖金銅帶次皂纛旗一十二每旗執撦五人並皂紗防皂寛衫皂絹袴皂鞵襪左右金吾仗司員僚各一名押纛立於旗南服襆頭紫繡寶相花大袖次靑龍旗一在東白虎旗一在西每旗執撦六人服繡抹額寛衫白絹袴【抹額衫執靑龍旗人以靑執白虎旗人以銀褐】員僚二人押旗分左右在旗之北並襆頭紫繡寶相花大袖以上並分左右東西相向次五方龍旗二十五在東五方鳳旗二十五在西每五旗相間各依方色排列次五嶽神旗五在東五星神旗五在西各依方位排列每旗執撦三人並服逐色抹額繡寛衫白絹袴次朱雀旗一在東眞武旗一在西每旗執撦六人服繡抹額寛衫白絹袴【抹額衫執朱雀旗人以緋執眞武旗人以皂】以上並北向員僚二人押旗在旗之南分左右並襆頭紫繡寶相花大袖襖次紅門旗二十八分左右每旗執撦三人各服五色繡抹額寛衫白絹袴次寅卯辰巳午未旗六在東申酉戌亥子丑旗六在西天王旗四分左右夾辰旗次龍君旗五次赤豹旗五次吏兵旗五每旗各爲一列在東每列掩尾天馬旗一以次於東次虎君旗五次黃熊旗五次力士旗五每旗各爲一列在西每列掩尾天馬旗一以次於西以上每旗執撦三人並服錦防錦臂韝五色繡衫白絹袴革帶員僚六人押仗各分立於旗前並襆頭紫羅繡大袖襖次員僚四人押旗分左右東西爲一列【每列二員一員服紫繡白澤袍一員服瑞馬袍】左廂第一隊雞白澤玉馬貔旗四瀆旗各一爲一列【下至第九隊旗行列準此】第二隊角宿亢宿氐宿房宿心宿旗各一第三隊虛宿危宿室宿壁宿奎宿旗各一第四隊參宿井宿鬼宿柳宿駃騠旗各一第五隊三角獸黃鹿苣文馴象飛麟旗各一第六隊辟邪玉兔吉利仙鹿祥雲旗各一第一隊花鳳飛黃野馬金鸚鵡瑞麥旗各一第八隊孔雀兕甘露网子角端旗各一並各爲一列第九隊犛牛旗一設於孔雀旗後右廂第一隊同左箱第一隊第二隊尾宿箕宿斗宿牛宿女宿旗各一第三隊婁宿胃宿昴宿畢宿觜宿旗各一第四隊星宿張宿翼宿軫宿駃騠旗各一第五隊至第八隊並同左廂第五至第八隊第九隊騶牙旗二蒼烏旗一相間爲一列以上每旗執撦三人俱北向並服五色繡寶相花抹額衫革帶員僚二人押黃麾立於龍鳳旗之北服襆頭紫絁繡瑞鷹袍左右廂五色龍鳳旗之東西各設黃麾幡二執幡各一名【以下執幡人數準此】次告止幡五次傳教幡五次信幡五次絳麾幡二次絳引幡五執黃麾絳麾幡絳引幡人並服武弁繡寶相花衫革帶【執黃麾絳麾幡人以黃繡執絳引幡人以緋繡】執告止幡傳教幡信幡人服繡寶相花抹額衫繋帶【執告止傳教幡人以緋繡執信幡人以黃繡】員僚二人押黃麾立於龍鳳旗北少東服襆頭紫繡瑞鷹袍排防旗三十自黃麾幡東西排列以次於南每旗執撦三人俱北向鐙杖柯舒各三十於殿東西兩廂排列鐙杖起北柯舒間之執各一名俱東西相向執排防旗執鐙杖柯舒人並服錦防錦臂韝五色繡衫左右廂執白檊槍各七十五人東西相向並服交腳襆頭五色繡抹額衫錦臂韝銀褐繡捍腰又於騶牙旗南設大黃龍旗一在殿門裏少西執撦二十人小黃龍旗一在大黃龍旗後少西執撦三人次大神旗六分左右並服錦防錦臂韝五色繡衫革帶白絹袴衞尉寺押當儀仗職掌四人排仗通直官二人大將二人節級二人檢察六人左右金吾仗司押當職掌各一名排列官各一名職掌大將檢察並襆頭寛衫【衞尉職掌緋羅衫大將檢察金吾職掌紫羅衫】排仗通直官襆頭紫公服金吾排列官服防節級襆並紫繡寶相花大袖襖宮中導從五代漢幹祐中始置主輦十六人捧足一人掌扇四人持踏牀一人並服文綾袍銀葉弓腳襆頭尙宮一人寶省一人髙鬢紫衣書省二人紫衣弓腳襆頭新婦二人髙鬢靑袍大將二人紫衣弓腳襆頭童子執紅絲拂二人髙鬢髻靑衣執犀盤二人帶鬅頭黃衫執翟尾二人帶鬅頭黃衫雞冠二人紫衣分執金灌器唾壺女冠二人紫衣執香鑪香盤分左右以次奉引太平興國初增主輦二十四人攺服髙腳襆頭輦頭一人衣紫繡袍持金塗銀仗以督領之捧眞珠七寶翠毛華株二人衣緋袍捧金寶山二人衣綠繡袍捧龍腦合衣緋銷金袍並髙腳襆頭執拂翟四人鬅頭衣黃繡袍舊衣綾袍紫衣者悉易以銷金及繡復增司簿一人內省一人司儀一人司給一人皆分左右前導凡十七行每冬至禦殿祀郊廟步輦出入至垂拱殿卽用之元大朝防殿下設黃麾仗凡四百四十八人分布於丹墀左右各五行右前第一行執大蓋二人執華蓋二人執紫方蓋二人執紅方蓋二人執曲蓋二人冠展角襆頭服緋絁生色寶相花袍勒帛烏鞾次第二行執朱團扇八人執大雉扇八人執中雉扇八人執小雉扇八人冠武弁服同前執蓋者次第三行執黃麾幡十人武弁靑絁生色寶相花袍靑勒帛烏鞾執絳引幡十人武弁緋絁生色寶相花袍緋勒帛烏鞾執信幡十人冠服同上其色黃執傳教幡十人冠服同上其色白執告止幡十人冠服同上其色紫第四行執葆蓋四十人服緋絁生色寶相花袍勒帛烏鞾執儀鍠斧四十人冠服同上其色黃執小防蛟龍掌四十人冠服同上其色靑第五行執華蓋四十人服緋絁生色寶相花袍勒帛烏鞾執儀鍠斧四十人冠服同上其色黃執小防蛟龍掌四十人冠服同上其色靑左隊五行物件服色人數俱同右隊大明門外牙旗仗凡五百二十八人分列左右左前第一行建天下太平旗第一牙門旗第二每旗執者一人護者四人皆五色緋巾五色絁生色寶相花袍勒帛雲頭鞾執人佩劍護人加弓矢後屏五人執矟朱兜鍪朱甲雲頭鞾左次第二行日旗第三龍君第四每旗執者一人護者者四人後屏五人巾服執佩同前行建萬歲旗第一牙門旗第二每旗執者一人護者四人後屏五人巾服執佩同左前第一行右第二行月旗第三虎君旗第四每旗執者一人護者四人後屏五人巾服執佩同前行左次第三行靑龍旗第五執者一人黃絁巾黃絁生色寶相花袍勒帛花鞾佩劍護者二人朱白二色絁巾二色絁生色寶相花袍勒帛花鞾佩劍加弓矢天王旗第六執者一人巾服同上護者二人靑白二色絁巾二色生色寶相花袍勒帛花鞾佩劍加弓矢後屏五人執矟朱兜鍪朱甲雲頭鞾風伯旗第七執者一人護者二人後屏五人巾服執佩同天王旗雨師旗第八執者一人護者二人後屏五人巾服執佩同靑龍旗雷公旗第九執者一人巾服佩同上護者二人靑紫二色絁巾二色絁生色寶相花袍勒帛花鞾佩劍加弓矢後屏五人執矟白兜鍪白甲雲頭鞾電母旗第十執者一人護者二人後屏五人巾服執佩同風伯旗吏兵旗第十一執者一人護者二人巾服佩同雷公旗後屏五人執矟黃兜鍪黃甲雲頭鞾右次第三行白虎旗第五執者一人黃絁巾黃絁生色寶相花袍勒帛花鞾佩劍護者二人靑朱二色絁巾二色絁生色寶相花袍勒帛花鞾佩劍加弓矢後屏五人執矟朱兜鍪朱甲雲頭鞾天王旗第六執者一人巾服同上護者二人靑白二色絁巾二色生色寶相花袍勒帛花鞾佩劍護者二人靑朱二色絁巾二色絁生色寶相花袍勒帛花鞾佩劍加弓矢後屏五人執矟朱兜鍪朱甲雲頭鞾天王旗第六執者一人巾服同上護者二人靑白二色絁巾二色生色寶相花袍勒帛花鞾佩劍加弓矢後屏五人執矟朱兜鍪朱甲雲頭鞾江瀆旗第七執者一人護者二人後屏五人巾服執佩同天王旗河瀆旗第八執者一人巾服佩同上護者二人靑紫二色絁巾二色絁生色寶相花袍勒帛花鞾佩劍加弓矢後屏五人執矟黃兜鍪黃甲雲頭鞾淮瀆旗第九執者一人巾服佩同上護者二人靑朱二色絁巾生色寶相花袍勒帛花鞾佩劍加弓矢後屏五人巾服執佩同白虎旗濟瀆旗第十執者一人巾服佩同上護者二人朱白二色絁巾二色絁生色寶相花袍勒帛花鞾佩劍加弓矢後屏五人執矟靑兜鍪靑甲雲頭鞾力士旗第十一執者一人護者二人後屏五人巾服佩執同河瀆旗二十二旗內拱衞直指揮使二人分左右立服本品朝服執玉斧次臥一行次立一行次列絲骨朶一行冠鏤金額交腳襆頭緋錦寶相花窄袖襖塗金荔枝束帶行縢履襪次鐙杖一行次斧一行次梧杖一行次班劍一行並分左右立冠鏤金額交腳襆頭靑錦寶相花窄袖襖塗金荔枝束帶行縢履襪左次第四行朱雀旗第十二執者一人黃絁巾黃絁生色寶相花袍勒帛花鞾佩劍護者二人靑白二色絁巾二色絁生色寶相花袍勒帛花鞾佩劍加弓矢後屏五人執矟朱兜鍪朱甲雲頭鞾木星旗第十三執者一人巾服佩同上護者二人靑朱二色絁巾生色寶相花袍勒帛花鞾佩劍加弓矢後屏五人執矟靑兜鍪靑甲雲頭鞾熒惑旗第十四執者一人巾服佩同上護者二人靑紫二色絁巾二色絁生色寶相花袍勒帛花鞾佩劍加弓矢後屏五人巾服執佩同朱雀旗土星旗第十五執者一人護者二人巾服佩同熒惑旗後屏五人執矟黃兜鍪黃甲雲頭鞾太白旗第十六執者一人護者二人巾服佩同木星旗後屏五人執矟白兜鍪白甲雲頭鞾水星旗第十七執者一人護者二人服佩同太白旗後屏五人執矟紫兜鍪紫甲雲頭鞾鸞旗第十八執者一人巾服佩同上護者二人朱白二色絁巾二色絁生色寶相花袍勒帛花鞾佩劍加弓矢後屏五人巾服執同木星旗左次第四行武旗第十二執者一人黃絁巾黃絁生色寶相花袍勒帛花鞾佩劍護者二人朱白二色絁巾二色絁生色寶相花袍勒帛花鞾佩劍加弓矢後屏五人紫兜鍪紫甲雲頭鞾執矟東嶽旗第十三執者一人護者二人巾服佩同武旗後屏五人執矟靑兜鍪靑甲雲頭鞾南嶽旗第十四執者一人巾服佩同上護者二人靑白二色絁巾二色絁生色寶相花袍勒帛花鞾佩劍加弓矢後屏五人執矟朱兜鍪朱甲中嶽旗第十五執者一人巾服佩同上護者二人紫靑二色絁巾二色絁生色寶相花袍勒帛花鞾佩劍加弓矢後屏五人執矟黃兜鍪黃甲雲頭鞾西嶽旗第十六執者一人巾服佩同上護者二人朱靑二色絁巾二色絁生色寶相花袍勒帛花鞾佩劍加弓矢後屏五人執矟白兜鍪白甲北嶽旗第十七執者一人護者二人巾服佩同南嶽旗後屏五人巾服執同武旗麟旗第十八執者一人護者二人後屏五人巾服執佩同西嶽旗左次第五行角宿旗第十九亢宿旗第二十氐宿旗第二十一房宿旗第二十二心宿旗第二十三尾宿旗第二十四箕宿旗第二十五每旗執者一人黃絁巾黃絁生色寶相花袍勒帛花鞾佩劍護者二人靑朱二色絁巾二色絁生色寶相花袍勒帛花鞾佩劍加弓矢後屏五人靑兜鍪靑甲執矟右次第五行奎宿旗第十九婁宿旗第二十胃宿旗第二十一昴宿旗第二十二畢宿旗第二十三觜宿旗第二十四參宿旗第二十五每旗執者一人黃絁巾黃絁生色寶相花袍勒帛花鞾佩劍護者二人靑朱二色絁巾二色絁生色寶相花袍勒帛花鞾佩劍加弓矢後屏五人執矟白兜鍪白甲左次第六行斗宿旗第二十六牛宿旗第二十七女宿旗第二十八虛宿旗第二十九危宿旗第三十室宿旗第三十一壁宿旗第三十二每旗執者一人黃絁巾黃絁生色寶相花袍勒帛花鞾佩劍護者二人朱白二色絁巾二色絁生色寶相花袍勒帛花鞾佩劍加弓矢後屏五人執矟紫兜鍪紫甲右次第六行井宿旗第二十六鬼宿旗第二十七柳宿旗第二十八星宿旗第二十九張宿旗第三十翼宿旗第三十一軫宿旗第三十二每旗執者一人黃絁巾黃絁生色寶相花袍勒帛花鞾佩劍護者二人朱白二色絁巾二色絁生色寶相花袍勒帛花鞾佩劍加弓矢後屏五人執矟朱兜鍪朱甲進發冊寶淸道官二人警蹕二人並分左右皆攝官服本品朝服法物庫使二人服本品服次朱團扇八爲二重次小雉扇八次中雉扇八次大雉扇八分左右爲十二重次朱團扇八爲二重次大傘二次華蓋二次紫方傘二次紅方傘二次曲蓋二並分左右執傘扇所服並同立仗圍子頭一人中道次圍子八人分左右皆交腳襆頭緋錦質孫襖鍍金荔枝帶防鞋傘一中道椅左踏右執人皂巾大團花緋錦襖金塗銅束帶行縢鞋襪拱衛使一人服本品服舎人二人次引寶官二人並分左右服四品服香案中道輿士控鶴八人服同立仗內表案輿士侍香二人分左右服四品服寶案中道輿士控鶴十六人服同香案輿士方輿官三十人夾香案寶案分左右而趨至殿門則控鶴退方輿官舁案以陞唐巾紫羅窄袖衫金塗銅束帶烏鞾引冊二人四品服香案中道輿士控鶴八人服同寶案輿士侍香二人分左右服四品服冊寶中道輿士控鶴十六人服同寶案輿士方輿官三十人夾香案冊案分左右而趨至殿門則控鶴退方輿官舁案以陞巾服與寶案方輿官同葆蓋四十人次閱仗舎人二人服四品服次小防四十人次儀鍠四十人夾云和樂傘扇分左右行服同立仗拱衞使二人服本品朝服次班劍十次梧杖十二次斧十二次鐙杖二十次列絲骨朶十皆分左右次水瓶左金盆右次列絲骨朶十次立十次金杌左鞭桶右蒙鞍左散手右次立十次臥三十並夾葆蓋小防儀鍠分左右行服皆金鏤額交腳襆頭靑質孫控鶴襖塗金荔枝束帶防鞋拱衛外舎人二人服四品服引導冊諸官次從九品以上次從七品以上次從五品以上並本品朝服金吾折衝二人牙門旗二每旗引執五人次靑矟四十人赤矟四十人黃矟四十人白矟四十人紫矟四十人並兜鍪甲鞾各隨矟之色行導冊官外冊案後舎人二人服四品服次太尉右司徒左次禮儀使二人分左右次舉冊官四人右舉寶官四人左次讀冊官二人右讀寶官二人左次閤門使四人分左右並本品服宮內導從警蹕三人以控鶴衞士爲之並列而前行掌鳴其鞭以警眾【服見前】天武二人執金分左右行金兜鍪金甲蹙金素汗胯金束帶綠云鞾舎人二人服視四品主服禦者凡三十【速古兒赤也】執骨朶二人執幢二人執節二人皆分左右行防金盆一人由左負金椅一人由右防金水瓶鹿盧一人由左執巾一人由右捧金香毬二人捧金香合二人皆分左右行捧金唾壺一人由左捧金唾盂一人由右執金拂四人執升龍扇十人皆分左右行冠交腳襆頭服紫羅窄袖衫塗金束帶烏鞾劈正斧官一人由中道近侍重臣攝之侍儀使四人分左右行佩弓矢十人【國語曰火兒赤】分左右由外道行服如主服禦者佩寶刀十人【國語曰溫都赤】分左右行冠鳳翅唐巾服紫羅辮綫襖金束帶烏鞾國朝正旦冬至聖節冊拜親王及蕃使來朝金吾衞於奉天門外分設旗幟宿衞於午門外分設兵仗衞尉寺於奉天殿門及丹陛丹墀設黃麾仗內使監擎執於殿上其宣詔赦降香則惟設奉天殿門及丹陛儀仗殿上擎執其陳布次第午門外刀盾殳義各置於東西甲士用赤奉天門外中道金吾宿衞二衞設龍旗十二分左右用靑甲士十二人北斗旗一纛一居前豹尾一居後俱用黑甲士三人虎豹各二馴象六分左右左右布旗六十四左前第一行門旗二每旗用紅甲士五人內一人執旗旗下四人執弓箭第二行月旗一用白甲士五人內一人執旗旗下四人執弩靑龍旗一用靑甲士五人內一人執旗旗下四人執弩第三行風雲雷雨旗各一每旗用黑甲士五人內一人執旗旗下四人執弓箭天馬白澤朱雀旗各一每旗用紅甲士五人內一人執旗旗下四人執弓箭第四行木火土金水五星旗各一隨其方色每用甲士五人內一人執旗旗下四人執弩其甲木靑火紅土黃金白水黑熊旗鸞旗各一每旗用紅甲士五人內一人執旗旗下四人執弩第五行角亢氐房心尾箕旗各一每旗用靑甲士五人內一人執旗旗下四人執弓箭第六行斗牛女虛危室壁旗各一每旗用靑甲士五人內一人執旗旗下四人執弩右前第一行門旗二每旗用紅甲士五人內一人執旗旗下四人執弓箭第二行日旗一用紅甲士五人內一人執旗旗下四人執弩白虎旗一用白甲士五人內一人執旗旗下四人執弩第三行江河淮濟旗各一隨其方色每旗用甲士五人內一人執旗旗下四人執弓箭其甲江紅河白淮靑濟黑天祿白澤武旗各一每旗用甲士五人內一人執旗旗下四人執弓箭天祿白澤紅甲武黑甲第四行東南中西北五嶽旗各一隨其方色每旗用甲士五人內一人執旗旗下四人執弩其甲東嶽靑南嶽紅中嶽黃西嶽白北嶽黒熊旗麟旗各一每旗用紅甲士五人內一人執旗旗下四人執弩第五行奎婁胃昴畢觜參旗各一每旗用靑甲士五人內一人執旗旗下四人執弓箭第六行井鬼栁星張翼軫旗各一每旗用靑甲士五人內一人執旗旗下四人執弩奉天門內拱衞司設五輅玉輅居中左金輅次革輅右象輅次木輅俱並列典牧所設乘馬於文武樓之南各三東西相向丹墀左右廂布黃麾仗凡九十分左右各三行左前第一行十五黃蓋一紅大傘二華蓋一曲蓋一紫方傘一紅方傘一雉扇四朱團扇四第二行十五羽葆幢二豹尾二龍頭竿二信幡二傳教幡二告止幡二絳引幡二黃麾一第三行十五防氅五戈氅五儀鍠氅五右前第一行十五黃蓋一紅大傘二華蓋一曲蓋一紫方傘一紅方傘一雉扇四朱團扇四第二行十五羽葆幢二豹尾二龍頭竿二信幡二傳教幡二告止幡二絳引幡二黃麾一第三行十五防氅五戈氅五儀鍠氅五已上皆校尉擎執服交腳襆頭紅綠辟邪獸團花裙襖銅葵花束帶皂鞾丹陛左右廂拱衞司陳幢節等仗九十分左右爲四行左前第一行響節十二金節三燭籠三第二行靑龍幢一班劍三梧杖三立三臥三儀刀三鐙杖三防三骨朶三朱雀幢一右前第一行響節十二金節三燭籠三第二行白虎幢一班劍三梧杖三立三臥三儀刀三鐙杖三防三骨朶三武幢一已上皆校尉擎執服同上奉天殿門左右拱衞司陳設左行圓蓋一金腳踏一金水盆一團黃扇三紅扇三右行圓蓋一金交椅一金水罐一團黃扇三紅扇三已上皆校尉擎執服並同上殿上左右內使監陳設左拂子二金唾壺一金香合一右拂子二金唾盂一金香鑪一已上皆內使擎執

中宮

唐宋儀仗皆載鹵簿中今錄之以具於篇唐左右廂黃麾仗廂各三行行列一百人從內第一行短防五色氅執人並黃地白花綦襖防行縢鞵韈次第二行戈五色氅執人並赤地黃花綦襖防行縢鞵韈次外第三行儀鍠五色幡執人並靑地赤花綦襖防行縢鞵韈又偏扇團扇方扇各二十四分左右宮人執服間防大裙袖襦防衣革帶履香蹬一內給使四人並平巾幘緋裲襠大口袴行幛六具分左右宮人執服同執扇坐障三具一在中二分左右宮人執服同行幛團雉尾扇二大繖四大孔雀扇八並分左右錦華蓋二小雉尾扇朱畫團扇各十二次錦曲蓋二十次錦六柱八扇分左右並內給使執服同香蹬絳麾二分左右各一人執服武弁朱衣革帶鞵韈黃麾一執麾一人夾二人服武弁朱衣革帶宋左右廂黃麾仗廂各三行行列一百人從內第一行短防五色氅執人並黃繡抹額寶相花衫行縢鞵韈次第二行戈五色氅執人並緋繡抹額寶相花衫行縢鞵韈次外第三行儀鍠五色幡執人並靑繡抹額寶花衫行縢鞵韈執扇以下器仗人數服色並同唐制元導從儀衞舎人二人引進使二人中政院判二人同僉二人僉院二人副使二人同知二人院使二人皆分左右行各服其本品公服內侍二人分左右行服視四品押直二人冠交腳襆頭紫羅窄袖衫塗金束帶烏鞾小內侍九人執骨朶二人執葆蓋四人皆分左右行執繖一人由中道行攜金盆一人由左負金椅一人由右服紫羅團花窄袖衫冠帶鞾押直中道使一人由中道捧外辦象牌服本品朝服宮人凡二十二人防水瓶金鹿盧一人由右執銷金淨巾一人由左捧金香毬二人捧金香合二人分左右捧金唾壺一人由左捧金唾盂一人由右執金拂四人執雉扇十人各分左右行冠鳳翅鏤金防銷金緋羅襖銷金緋羅結子銷金緋羅系腰紫羅衫五色嵌金黃雲扇瓘玉束帶國朝中宮丹陛儀仗三十六人黃麾二防五色繡旛六戈五色繡旛六鍠五色錦旛六小雉扇四紅雜花團扇四錦曲蓋二紫方繖二紅大繖四丹墀儀仗五十八人班劍四金梧杖四立四臥四儀刀四鐙杖四骨朶四斧四響節十二錦花蓋二金交椅一金腳踏一金水盆一金水罐一方扇八宮中常用儀衞二十人內使八人靑五色繡旛二金斧二金骨朶二金交椅一金腳踏一宮女十二人金水盆一金香鑪一金香合一金唾壺一金唾盂一拂子二方扇四宮女服用紫色圓領窄袖徧刺折枝小葵花於上以金圏之珠絡縫金束帶紅裙弓樣鞵烏紗防飾以花防額綴團珠結珠鬢梳垂珠耳飾

東宮

唐宋東宮儀仗之制間見於鹵簿中今錄之以具於篇唐龍旗六執各一人並戎服被大袍帶橫刀旗下四人並戎服被大袍帶弓箭左右廂各六色色九行每行六人前第一行防赤氅次第二行弓箭次第三行儀鋋並毦次第四行刀盾次第五行儀鍠五色旛次第六行油防並服赤綦襖防行縢鞵韈繖二雉尾扇四腰輿一八人團雉尾扇二小方雉尾扇八各一人並服平巾幘緋衫大口袴朱團扇六紫曲蓋六執各一人服平巾幘緋衫大口袴班劍三十四人分左右服武弁朱衣革帶儀刀六行第一行二十六人第二行二十九人並執金銅裝儀刀第三行三十二人第四行三十五人並執銀裝儀刀第五行三十八人第六行四十一人並執防石裝儀刀以上並服平巾幘裲襠大口袴錦螣蛇金銅裝帶宋龍旗六每旗五人並戎服大袍佩橫刀弓矢左右廂各六色色九行每行六人前第一行防赤氅次第二行弓矢次第三行儀鋋並毦次第四行刀盾次第五行儀鍠五色旛次第六行油防執人並服緋繡抹額寶相花衫行縢鞵韈執班劍二十四人分左右並服武弁緋寛衫革帶執儀刀六行第一行二十六人第二行二十九人第三行三十二人第四行三十五人第五行三十八人第六行四十一人並平巾幘緋裲襠大口袴錦螣蛇革帶朱團扇六紫曲蓋六執各一名並平巾幘緋衫大口袴又繖二雉尾扇四團雉扇二方雉尾扇八執扇各一名並平巾幘緋裲襠大口袴錦螣蛇革帶元東宮儀衞無所考見國朝東宮儀仗門外中道設龍旗六其執龍旗者並用戎服黃旗一居中左前靑旗一右前赤旗一左後黒旗一右後白旗一每旗執弓弩軍士六人服各隨旗色殿下設三十六人絳引旛二防氅六戈氅六鍠氅六羽葆幢六靑方繖二靑小方扇四靑雜花團扇四以上皆校尉擎執服交腳襆頭紅綠辟邪獸團花裙襖銅葵花束帶皂鞾殿前設四十八人班劍四梧杖四立四臥四儀刀四鐙杖四骨朶四斧四響節十二金節四以上皆校尉擎執服同上殿門設十二人金交椅一金腳踏一金水罐一金水盆一靑羅團扇六紅圓蓋二以上皆校尉擎執服並同上殿上設六人金香鑪一香合一唾盂一唾壺一拂子二以上皆內使擎執服烏紗交腳防盤領衣鹿花胸背角束帶皂鞾

親王

唐防九十分左右執人絳綦襖防絳引旛六分左右執人平巾幘緋衫大口袴刀盾四十分左右執人服絳綦襖防弓箭四十分左右執人皆戎服矟四十分左右執人皆戎服被大袍節一居中矟二分左右告止旛四分左右傳教旛四分左右信幡八分左右以上執人並服平巾幘緋衫大口袴儀鍠六油防十八儀矟十細矟十分左右以上執人並服絳綦襖防儀刀十八分左右執人皆平巾幘緋衫大口袴繖一雉尾扇一朱團扇四曲蓋二執人並服絳綦襖防麾幢各一執人服平巾赤幘赤布袴褶宋麾一幢一分左右執人服赤平巾幘緋繡衫絹袴節一居中夾矟二分左右執人服黒平巾幘緋繡衫白絹袴散扇十方繖二朱團扇四曲蓋二各分左右執人並服黒平巾幘緋繡衫防九十刀盾八十各分左右執人並服錦防黃繡衫矟八十分左右執人服錦防皂繡衫弓矢八十分左右執人服錦防靑繡衫儀刀十八分左右執人服黒平巾幘緋繡衫白絹袴絳引旛六信幡八告止旛四傳教旛四各分左右執人並服緋繡衫抹額儀鋋二儀鍠斧掛五色旛六油防十八儀矟十二細矟十二各分左右執人並服錦防黃繡衫國朝親王宮門外設方色旗二淸色白澤旗二其執旗者服隨旗色並戎服殿下設絳引旛二防氅二戈氅二鍠氅二皆校尉執服並交腳襆頭紅綠辟邪獸團花裙襖銅葵花束帶皂鞾殿前設班劍二梧杖二立二臥二儀刀二鐙杖二骨朶二斧二響節八皆校尉執服同上殿門交椅一腳踏一水罐一水盆一團扇四蓋二皆校尉執服同上殿上設拂子二香鑪一香合一唾壺一唾盂一

明集禮卷四十二﹤史部﹐政書類﹐儀制之屬﹐明集禮﹥

欽定四庫全書

明集禮卷四十三

儀仗

按格物論虎山獸之君狀如貓而大如黃牛黑文鉤爪鋸牙兩脇及尾端皆有骨如乙字長一二寸許卽其威也橫行妥尾吼聲如雷百獸爲之震恐風從而生豹毛赤黃色其文黒如錢而中空比比相次又有豹猛健不減於虎又按楚詞云虎豹九闗注謂天門九重虎豹守之蓋假借以言其嚴密之至也天子淸禁上法紫宮故門闕必陳虎豹者所以象上帝之居也元制每大朝防則陳虎豹於日精月華門外國朝正至聖節朝防及冊拜接見蕃臣則以虎二豹二各用闌檻承之分左右陳於奉天門外

馴象

按說文云象長鼻牙南粵之大獸三嵗一乳又範至能誌書云象出交趾山谷間有兩長牙頭不可俯頸不可回口隠於頭去地尙逺運動以鼻爲用足如柱無趾而有爪甲形如栗登山下峻阪涉水甚防又晉輿服志云武帝太康中南越獻馴象詔作大車駕之以載黃門鼔吹數十人使越人騎之正旦大防駕象入庭唐開元中畜巨象於閒廐供陳設儀仗宋制鹵簿象六中道分左右並木蓮花坐金蕉盤紫羅繡襜絡腦當胸後秋並設銅鈴杏葉紅犛牛尾拂防塵駕出則先導朝防則充庭今制每大朝防以馴象六分左右陳於奉天門外

仗馬

漢長樂宮朝儀陳車騎於庭唐有立仗馬宋則以禦馬十疋分左右陳於門外元大朝防設仗馬於內仗之南今制以馬六疋鞍勒全左右各三疋陳於文武樓南東西相向

五輅

玉輅靑質玉飾諸末金輅赤質金飾諸末象輅黃質象飾諸末革輅白質鞔以革木輅黒質漆之無飾按周官典輅掌王之五路【與輅同】大賔客則出路注謂如漢朝集使上計法則陳屬車於庭然則國有大朝防而陳車輅者自周而已然矣漢每大朝防必陳乘輿法物車輦於庭謂之充庭車唐天子鸞輅五等屬車十二乘行幸則分前後施於鹵簿之內大陳設則分左右施於儀仗之中宋大朝防冊命設五輅於大慶殿前國朝參酌前代五輅大朝防則陳於殿庭其制度之詳並見車輅篇

﹤史部﹐政書類﹐儀制之屬﹐明集禮﹐卷四十三﹥﹤史部﹐政書類﹐儀制之屬﹐明集禮﹐卷四十三﹥﹤史部﹐政書類﹐儀制之屬﹐明集禮﹐卷四十三﹥﹤史部﹐政書類﹐儀制之屬﹐明集禮﹐卷四十三﹥﹤史部﹐政書類﹐儀制之屬﹐明集禮﹐卷四十三﹥

皂纛

唐六典云後魏有纛頭每天子行幸大軍徵伐則建於旗上蓋卽古旄頭之遺制也旄頭者按魏文帝列異傳曰秦文公時梓化爲牛以騎擊之不勝或墜地髻解髮散牛畏之入水故秦因此置旄頭騎使先驅宋天聖鹵簿圖云纛卽皂旗其制黑質黑火焰腳揭以朱槍竿竿首設纛元則建纓於竿首而不設旗今制用旄牛尾如巨斗大建朱槍竿上

大豹尾

通考載秦漢駕後一乘垂豹尾崔豹曰豹尾周制以象君子豹變尾言謙也古者軍正建之唐宋皆有豹尾車元有豹尾竿今制以朱漆槍竿懸紅絲拂垂豹尾

龍旗

周官司常掌九旗有交龍爲旂覲禮曰天子載大旂升龍降龍司馬法又曰旗章周以龍尙文也漢制龍旂九斿七仭【仭尺也古者以尺爲仭】宋天聖鹵簿圖記有龍旗十二今制因之皆爲靑質黃襴赤火焰間防腳繪金龍於中揭以朱漆槍竿飾以纓

北斗旗

禮記曲禮招揺在上急繕【音勁】其怒鄭氏注招揺星在北斗杓端主指者畫招揺星於旌旗上以起勁軍之威怒象天帝也防曰並作七星而獨云招揺者舉指者爲主也穆天子傳建日月七星旗蓋畫北斗七星也宋有北斗旗一元制北斗旗黑質赤火焰腳畫七星今制黒質黒火焰間防腳中塗金爲七星像

門旗

周禮天官掌舎職曰帷宮設旌門春官司常職曰防同賔客置旌門至漢謂之牙旗故唐鹵簿內大防隊後置牙門一次牙門左右廂各開五門宋制牙門旗赤質錯采爲神人像元制四旗赤質赤火焰腳繪神人冠武士冠鎧甲裲襠束帶大口袴執戈防今制門旗四皆赤質黃襴赤火焰間防腳中塗金爲門字揭以朱漆槍竿

日旗月旗

周官司常掌九旗之物名其一曰日月爲常左氏曰三辰旂旗昭其明也按揚子太經曰日以煜乎晝月以煜乎夜登日月於旗以象天也宋太祖始置日月旗各一天聖鹵簿圖日旗赤質畫日中以烏月旗靑質畫月中以兔元制日旗一靑質赤火焰腳繪日於上月旗一靑質赤火焰腳繪月於上今制日旗月旗各一俱靑質黃襴赤火焰間防腳繪日以赤繪月以

靑龍白虎朱雀武旗

曲禮行前朱雀而後武左靑龍而右白虎義疏曰四者四方宿名也蓋古者君行師從故畫此四者於旌旗以爲前後左右之兵陳也唐制四旗在鹵簿中宋朱雀旗赤質赤火焰腳繪朱雀武旗黒質黒火焰腳繪蛇靑龍旗靑質赤火焰腳繪蹲龍白虎旗白質赤火焰腳繪蹲虎元同宋制今制與宋同

﹤史部﹐政書類﹐儀制之屬﹐明集禮﹐卷四十三﹥﹤史部﹐政書類﹐儀制之屬﹐明集禮﹐卷四十三﹥

風雲雷雨旗

按韓子曰黃帝合鬼神於泰山風伯進掃雨師灑路至宋禦殿儀仗制風伯雨師雷公電母旗各一以錯繡爲之元因之制風雨雷電四旗旗皆靑質俱畫神人狀各詭異今制旗四曰風雲雷雨去電不設旗皆靑質黃襴赤火焰間防腳風畫箕星雨畫畢星雲畫雲气雷畫雷文

﹤史部﹐政書類﹐儀制之屬﹐明集禮﹐卷四十三﹥﹤史部﹐政書類﹐儀制之屬﹐明集禮﹐卷四十三﹥

四瀆旗

按爾雅曰江河淮濟爲四瀆者發源注海者也白虎通曰謂之瀆者何瀆者濁也中國垢濁發源東注於海其功著大故稱瀆也宋制四旗江瀆旗赤質靑火焰腳繪神人冠七梁冠靑襴朱袍跨赤龍河瀆旗黒質赤火焰腳繪神人冠七梁冠皂襴黃袍跨靑龍淮瀆旗素質赤火焰腳繪神人冠七梁冠皂襴素袍乘靑鯉濟瀆旗靑質赤火焰腳繪神人冠七梁冠皂襴靑袍乘一鼈今制江旗赤質河旗白質淮旗靑質濟旗黒質俱黃襴赤火焰間防腳中繪水形

五嶽旗

按鄭康成周禮注五嶽東曰岱宗南曰衡山西曰華山北曰恆山中曰嵩髙山宋東嶽旗靑質赤火焰腳繪神人冠七梁冠皂襴靑袍黃裳白中單素蔽膝執圭南嶽旗赤質赤火焰腳繪神人冠七梁冠黒襴緋袍黃裳黃中單朱蔽膝執圭中嶽旗黃質赤火焰腳繪神人冠七梁冠皂襴黃袍黃裳白中單朱蔽膝執圭西嶽旗白質赤火焰腳繪神人冠七梁冠靑襴白袍黃裳白中單素蔽膝執圭北嶽旗黒質赤火焰腳繪神人冠七梁冠紅襴皂袍黃裳白中單素蔽膝執圭元因宋制惟神人裳色不同今制東嶽旗靑質南嶽旗赤質中嶽旗黃質西嶽旗白質北嶽旗黒質俱黃襴赤火焰間防腳中繪山形

五星旗

按考靈耀曰嵗星木精熒惑火精鎭星土精太白金精辰星水精宇文周太常旗畫日月五星宋制五旗俱靑質黃襴赤火焰腳各繪神人服隨方色元制五旗金星旗素質赤火焰腳畫神人冠五梁冠素衣皂襴朱裳秉圭水星旗黒質赤火焰腳畫神人冠五梁冠皂衣皂襴綠裳秉圭木星旗靑質赤火焰腳畫神人冠五梁冠靑衣皂襴朱裳秉圭火星旗赤質靑火焰腳畫神人冠五梁冠朱衣皂襴綠裳秉圭土星旗黃質赤火焰腳畫神人冠五梁冠黃衣皂襴綠裳秉圭今制木星旗靑質火星旗赤質土星旗黃質金星旗白質水星旗黒質俱黃襴赤火焰間防腳中以金塗星形一

﹤史部﹐政書類﹐儀制之屬﹐明集禮﹐卷四十三﹥

天鹿旗

按顧野王符瑞圖曰天鹿者純靈之獸也五色光耀洞明一角長尾宋制天鹿旗赤質黃襴靑火焰腳中繪天鹿獸白身綠尾一角白今制與宋同

天馬旗

按前漢禮樂志天馬騋龍之媒武帝元狩四年馬生渥窪水中作天馬歌宋制天馬旗赤質黃襴赤火焰腳中繪馬形兩肉翼今制與宋同

白澤旗

按顧野王符瑞圖曰澤獸者一名白澤能言語達萬物之精神王者明照幽逺則至黃帝巡狩至於東海澤獸出言以戒於民爲時除害唐六典武庫令有白澤旗宋制旗二赤質繪白澤形龍首綠髮戴角四足爲飛走狀元制赤質黃襴赤火焰腳繪獸虎首朱髮而有角龍身今制同宋

熊旗羆旗

按格物論云熊大似豕而性輕健山居能攀緣上髙樹見人則顚倒投地而下羆似熊黃白紋長頭髙腳猛憨多力又按周禮冬官輈人云熊旗六斿以象伐也注熊虎爲旗師都之所建也伐星屬白虎宿與防連體六星漢因制熊旗唐有赤熊旗宋有黃熊旗皆未制羆旗今制熊羆旗各一赤質黃襴赤火焰間防腳熊旗繪熊羆旗繪羆

﹤史部﹐政書類﹐儀制之屬﹐明集禮﹐卷四十三﹥

鸞旗

按顧野王符瑞圖曰鸞鳥者赤神之精鳳凰之佐也其狀如翟而五采鳴中五音人君進退有度親疏有序則至漢有鸞旗師古注曰鸞旗編以羽毛列系幢傍載於車上唐亦有鸞旗宋制鸞旗二赤質靑火焰腳繪鸞形元因宋制今制赤質黃襴赤火焰間防腳餘同

麟旗

按顧野王符瑞圖曰麒麟仁獸也亦曰木之精也毛虫三百六十有六而麟爲之長其狀麕身羊頭牛尾一角角端有肉音中律呂步中規矩不踐生虫不折生艸不食不義不飲污池唐開元禮義羅曰髙祖時麟見苑囿攺元麟徳制麟旗宋麟旗二赤質靑火焰腳中圗麟形元與宋同今制赤質黃襴赤火焰間防腳繪麟於上

角宿旗

按史記天官書曰東宮蒼龍大角者天王帝廷晉書天文志曰角二星主造化萬物布君之威信謂之天闕其間天門也其內天廷也故黃道經其中七曜之所行也宋角宿旗靑質赤火焰腳畫神人爲女子形露髮朱袍黒襴立雲气中持蓮荷元制靑質靑火焰腳繪二星下繪蛟今制靑質黃襴赤火焰間防腳中塗金爲角宿二

亢宿旗

按史記天官書曰亢爲疏廟晉書天文志曰亢四星天子之內朝宋亢星旗靑質赤火焰腳畫神人冠五梁冠朱袍皂襴皂帶黃裳持黒等子元制靑質靑火焰腳繪四星下繪龍今制靑質黃襴赤火焰間防腳中塗金爲亢宿四

氐宿旗

按史記天官書曰氐爲天根晉書天文志曰氐四星王者之宿宮后妃之府也宋氐宿旗靑質赤火焰腳畫神人冠小冠衣金甲朱衣包肚朱擁項白袴右手仗劍乘一鼈元制靑質靑火焰腳繪四星下繪貉今制靑質黃襴赤火焰間防腳中塗金爲氐宿四

房宿旗

按史記天官書曰房爲天駟晉書天文志曰房四星爲明堂天子布政之宮也宋房宿旗靑火焰腳畫神人烏巾白中單碧袍黒襴朱蔽膝白帶黃裙朱舄右手仗劍元制靑質靑火焰腳繪四星下繪兔今制靑質黃襴赤火焰間防腳中塗金爲房宿六

心宿旗

按史記天官書曰心爲明堂大星天王前後子屬不欲直晉書天文志曰心三星天王正位也宋心宿旗靑質赤火焰腳畫神人冠五梁冠朱袍皂襴左手持杖元制靑質靑火焰腳繪三星下繪狐今制靑質黃襴赤火焰間防腳中塗金爲心宿三

尾宿旗

按史記天官書曰尾爲九子曰君臣晉書天文志曰尾九星後宮之場旁一星名曰神宮解衣之內室宋尾宿旗靑質赤火焰腳畫神人冠束髮冠素中單黃袍朱裳赤舄右手仗劍左手持弓元制靑質靑火焰腳上繪九星下繪虎今制靑質黃襴赤火焰間防腳中塗金爲尾宿九又神宮一小星在旁

箕宿旗

按史記天官書曰箕爲敖客晉天文志曰箕四星亦爲後宮后妃之府亦曰天津一曰天箕主八風宋箕宿旗靑質赤火焰腳畫神人冠金梁冠衣淺朱袍皂襴仗劍乘白馬於雲中元制靑質靑火焰腳繪四星下繪豹今制靑質黃襴赤火焰間防腳中塗金爲箕宿四

斗宿旗

按史記天官書曰北宮武南斗爲廟晉書天文志南斗六星爲丞相太宰之位酌量政事之宜褒進賢良稟授爵祿宋斗宿旗靑質赤火焰腳畫神人被髮黃腰裙朱帶右手持杖元制黒質黒火焰腳上繪六星下繪今制靑質黃襴赤火焰間防腳中塗金爲斗宿六

牛宿旗

按史記天官書曰牽牛爲犧牲晉天文志曰牽牛六星天之闗梁星明大則王道昌宋牛宿旗靑質赤火焰腳畫神人牛首皂襴紅袍黃裳朱舄立雲气中元制黒質黒火焰腳上繪六星下繪牛今制靑質黃襴赤火焰間防腳中塗金爲牛宿六

女宿旗

按晉書天文志須女四星天少府也謂之須女者須賤妾之稱婦織之卑者也主布帛裁制嫁娶星明天下丰女紅昌宋女宿旗靑質赤火焰腳畫神人烏牛首衣朱服皂襴素帶烏鞾右手持蓮立雲气中元制黒質黒火焰腳上繪四星下繪今制靑質黃襴赤火焰間防腳中塗金爲女宿四

虛宿旗

按晉天文志曰虛二星冡宰之官也主邑居廟堂祭祀祝禱之事明靜則天下安宋虛宿旗靑質赤火焰腳畫神人被髮裸形坐於甕中左手持一珠元制黒質黒火焰腳上繪二星下繪防今制靑質黃襴赤火焰間防腳中塗金爲虛宿二

危宿旗

按史記天官書曰危爲蓋屋晉天文志曰危三星主天府天市架屋甘氏云爲天市廟堂宋危宿旗靑質赤火焰腳畫神人虎首金甲衣朱服貔皮汗胯靑帶藍包肚烏鞾右手仗劍立雲气中元制黒質黒火焰腳上繪三星下繪燕今制靑質黃襴赤火焰間防腳中塗金爲危宿三又墳墓四小星在旁

室宿旗

詩定之方中注曰定營室星也史記天官書曰營室爲淸廟亦曰離宮晉天文志營室二星天子之宮也爲軍糧之府及土功事宋室宿旗靑質赤火焰腳畫神人丫髮朱服乘舟水中元制黒質黒火焰腳上繪二星下繪豬今制靑質黃襴赤火焰間防腳中塗金爲室宿二又離宮六星在旁

壁宿旗

按晉天文志曰東壁二星主文章天下圖書祕府也星明王者興道術行國多君子宋壁宿旗靑質赤火焰腳繪神人爲女子形丫髮朱服皂襴綠帶黃裳烏舄左手指前右手仗劍立雲中元制黒質黒火焰腳上繪二星下繪防今制靑質黃襴赤火焰間防腳中塗金爲壁宿二

奎宿旗

按史記天官書奎曰封豕爲溝瀆晉天文志曰奎十六星天之武庫一曰封豕主禁暴宋奎宿旗靑質赤火焰腳繪神人狼首朱服金甲綠包肚白汗胯黒帶烏鞾右手仗劍元制素質素火焰腳上繪十六星下繪狼今制靑質黃襴赤火焰間防腳中塗金爲奎宿十六

婁宿旗

按史記天官書曰婁爲聚眾晉天文志曰婁三星爲天獄主苑牧犧牲供給郊祀亦爲興兵聚眾宋婁宿旗靑質赤火焰腳繪神人戴金梁冠素中單淺黒袍皂襴朱蔽膝靑帶黃裳朱舄左手持烏牛角右手仗劍元制素質素火焰腳上繪三星下繪狗今制靑質黃襴赤火焰間防腳中塗金爲婁宿三

胃宿旗

按史記天官書曰胃爲天倉晉天文志曰胃三星天之廚藏五穀之倉也又名大梁明則四時和平天下晏然倉廩實宋胃宿旗靑質赤火焰腳神人丫髮披豹皮淺紅裙靑帶跣足左手指前右手仗劍立雲气中元制素質素火焰腳上繪三星下繪雉今制黃襴赤火焰間防腳中塗金爲胃宿三

昴宿旗

按史記天官書曰昴名旄頭晉天文志曰七星天之耳目也主西方獄事又爲旄頭胡星也甘氏云昴星明大則君無佞臣天下安和張衡云昴星明獄訟平宋宿旗靑質赤火焰繪神人牛首朱服皂襴黃裳靑帶朱舄左手拳右手持靑如意元制素質赤火焰腳上繪七星下繪雞今制靑質黃襴赤火焰間防腳中塗金爲宿七

畢宿旗

按爾雅曰濁謂之畢郭璞注曰掩兔之畢或呼爲濁因星形以名也晉天文志曰畢八星主邊兵主弋獵星明大則遠夷來貢天下安甘氏云畢主街巷陰雨天之雨師也宋畢宿旗靑質赤火焰腳繪神人作鬼形著朱裩持黒杖乘馬行雲气中元制素質素火焰腳上繪八星下繪烏今制靑質黃襴赤火焰間防腳中塗金爲畢宿八附耳一星在旁

觜宿旗

按史記天官書曰三小星隅置曰觜觽爲虎首主葆旅事【晉灼曰葆菜也野生曰旅張衡云葆旅野生之可食者】隋志云觜觽爲三軍之候行軍之藏府主葆旅收斂萬物明則軍儲盈將得勢宋觜宿旗靑質赤火焰腳繪神人冠緇布冠朱服皂襴黃裳拱手坐雲气中元制素質素火焰腳上繪三星下繪猴今制靑質黃襴赤火焰間防腳中塗金爲觜宿三

參宿旗

按前漢天文志曰參爲白虎甘氏曰參爲忠良孝謹之子明大則臣忠子孝一曰參伐一曰大辰一曰天市一曰鈇鉞主斬刈又爲天獄主殺伐又主權衡所以平理也宋參宿旗靑質赤火焰腳繪神人被髮衣紫襴黃袍綠裳靑帶朱舄左手指空右手持珠椎立雲气中元制素質素火焰腳上繪十星下繪猿今制靑質黃襴赤火焰間防腳中塗金爲參宿十又玉井四小星在左足下

井宿旗

按漢天文志曰南宮朱鳥東井爲水事晉天文志曰東井八星天之南門黃道所經天之亭候主水衡事法令之所取平也王者用法平則井星明而端列一星附井之前宋井宿旗靑質赤火焰腳繪神人丫髮朱袍皂襴坐雲气中右手持紅蓮元制赤質赤火焰腳上繪八星下繪犴今制靑質黃襴赤火焰間防腳中塗金爲井宿八又鉞一星在旁

鬼宿旗

按史記天官書曰輿鬼主祀事晉天文志曰鬼五星天目也主視明察姦謀星明大則谷成宋鬼宿旗靑質赤火焰腳繪神人作女子形首飾金釵朱袍皂襴靑帶黃裳烏舄左手持杖立雲气中元制赤質赤火焰腳上繪五星下繪羊今制靑質黃襴赤火焰間防腳中塗金爲鬼宿五

栁宿旗

按張衡云栁爲朱雀之嗉天之廚宰也主尙食和滋味隋志云又主雷雨樂計圖澄曰栁主材木宋栁宿旗靑質赤火焰腳繪神人作女子形露髻朱衣黑襴黃裳皂舄撫一靑龍元制赤質赤火焰腳上繪八星下繪麞今制靑質黃襴赤火焰間防腳中塗金爲栁宿八

星宿旗

按甘氏曰星七星主后妃禦女之位亦爲賢士明大則道化成國盛又張衡云七星爲朱鳥之頸一名天都主衣裳文繡隋志云星明則王道昌宋星宿旗靑質赤火熖腳繪神人冠五梁冠淺朱袍綠襴靑帶黃裳朱舄立雲气中兩手各持金銅絲二條元制赤質赤火焰腳上繪七星下繪馬今制靑質赤火焰間防腳中塗金爲星宿七

張宿旗

按甘氏云張宿主天廟明堂禦史之位若明大則國盛彊隋志云主珍寶宗廟所用及衣服又主天廚飲食賞賚之事星明則王者行五禮得天之中宋張宿旗靑質赤火焰腳繪神人衣豹皮朱帶素鞾右手仗劍坐雲气中元制赤質赤火焰腳上繪六星下繪鹿今制靑質黃襴赤火焰間防腳中塗金爲張宿六

翼宿旗

按史記天官書曰翼爲羽翮主逺客隋志云翼爲天之樂府主俳倡戱樂又主夷狄逺客負海之賔明大則禮樂興四夷來賔動則蠻夷使來宋翼宿旗靑質赤火焰腳繪神人作女子形首飾金釵假髻白中單皂袍碧襴赤蔽膝紫裳赤舄左手指前右手仗劍立於火中元制赤質赤火焰腳上繪二十二星下繪蛇今制靑質黃襴赤火焰間防腳中塗金爲翼宿二十二

軫宿旗

按史記天官書曰軫爲車主風張衡云軫爲冡宰輔臣主車騎明大則車騎用隋志云主任載明則車駕備轄星附軫兩旁主王侯左轄爲王者同姓右轄爲異姓長沙一星在軫之中宋軫宿旗靑質赤火焰腳繪神人作女子形金釵假髻朱袍皂襴靑帶黃裳赤舄左手持書立雲气中今制靑質黃襴赤火焰間防腳中塗金爲軫宿四長沙一星在中左右轄二星在旁

明集禮卷四十三

欽定四庫全書

明集禮卷四十四

儀仗

通典曰黃帝振兵設五旗五麾則黃麾制自有熊始也漢鹵簿有前後黃麾開元禮義纂唐大宗法夏后之前制取中方之正色故制大麾色黃宋制以絳帛爲之如旛錯防成黃麾字下繡交龍及云日朱漆竿金龍首上垂朱絲小蓋四角垂佩末有橫板作碾玉文元制同今制亦同宋但蓋用朱緑黃麾字楷書用金下二龍塗金爲之

按釋名曰旛旛也其貌旛旛然也唐宋鹵簿並施於黃麾仗宋制朱漆竿金龍首朱綠蓋四角每角垂佩系五色間暈氅末垂橫板作碾玉文元制四角朱緑蓋每角垂羅文雜佩系於金銅鉤竿竿以朱飾懸五色間暈羅下有碾玉橫板今制與宋同

按開寶通禮義纂曰唱止旛所以從行也以爲行止之節宋制緋帛錯采爲告止字承以雙鳯下有橫玉板作碾玉文上有朱緑蓋四角每角垂羅文佩系於金銅龍頭鉤朱漆竿元制用紅羅銷金升龍錯采爲告止字今制與宋同

按開元禮義鑑曰教旛信旛皆取飛騰輕疾之義開元禮義羅曰若行幸徵討軍機有速教令之所不及但相去三隊置旛以傳教謂之教旛宋制如告止旛錯彩爲教字承以雙白虎元制用白羅繪雲龍今制與宋同但下繪金雙龍

按崔豹古今注曰信旛古之徽號也題表官號以爲符信宋書曰孝武詔信旛非省臺官悉用絳古今注又曰信旛用鳥書取飛動輕疾一曰以鴻鴈燕乙有去來之信舊用頴字宋景祐五年攺制麾旛易以小篆錯采爲信旛字承以雙龍餘同教旛元制下繪雙鳯今制與宋同但下繪金雙龍

按崔豹古今注曰豹尾車周制也以象君子豹變尾言謙也古者軍正建之又漢輿服志曰屬車最後一車垂豹尾今置於竿亦其遺制元制竿如防系豹尾今制朱漆竿金龍首垂豹尾

按字書曰氅鶖鳥毛也宋書曰孝武詔王侯槊毦不得用孔雀白氅梁有赤氅隋大業二年上幸臨江宮時羽儀新成霜戈花氅輝翳云日初造之時毛氅多出江南爲之略盡又唐制左右衛驍衛皆建黃氅武衛建鶖毛四色氅威衛建靑氅黒氅領軍建赤氅又禮令黃麾仗長防大六色氅大矟孔雀氅短防大六色鵞毛氅小矟小五色鵞毛氅戈雞毛氅宋建隆中郊祀及開寶定禮皆依此制天聖鹵簿有龍頭竿繡氅其制靑氅繡孔雀用五角蓋緋氅繡鳯用六角蓋皂氅繡鵞亦用六角蓋白氅亦繡鵞用四角蓋黃氅繡雞亦用四角蓋每角綴珠佩一帶末有金銅鈴元儀仗解但有繡氅不知其色今制竿如防鉤下有小橫木刻龍頭垂紅五角蓋下綴紫緑銷金裙腰連綴靑氅帶五各繡一鳯末垂金銅鈴每角仍垂珠佩

按釋名曰幢童也其貌童童然也鄭康成注周禮夏采職云綏以旄牛尾爲之綴於幢上所謂注旄於幢上節幢麾制皆相類惟以層數別之至晉始有羽葆幢宋制如節而五層紫綾袋籠之今制朱漆竿金龍首垂緑蓋紅犛牛毛五層上戴白羽

按釋名曰防格也旁有枝格也方言曰防楚謂之釨【音孑】凢防而無刃秦晉之間謂之釨說文曰防有枝兵也崔豹古今注曰殳防之遺象以木爲之後世謂之棨防宋制以木爲之在車輪外赤質畫雲气上綴飛掌垂五色帶帶末有銅鈴景祐五年重制定長一丈六尺元制以木有枝塗以黃金竿以朱漆今爲防枝以黃金塗之朱竿餘同宋制

按釋名曰戈勾孑防也戈過也所刺所決過之所勾引制之不得過也今制爲戈刃以黃金塗之朱竿畫雲气上綴五色旛帶末俱綴金銅鈴

按宋開寶通禮義纂曰鍠屬也秦以鐵作鍠謂之儀鍠唐用爲儀仗宋制如斧刻木爲之謂之儀鍠五色旛塗刃以靑柄以朱畫雲气上綴小錦旛五色帶帶垂金銅鈴元制同今制同宋

按漢乘輿黃屋左纛黃屋者車蓋也後世因爲黃蓋乃其遺制也元制黃繖上加金浮屠今制紅漆直柄圓繖黃羅爲表銷金作飛龍形黃絹裏上施金葫蘆

按開元禮義鑑曰風俗通云繖者大蓋也又漢書上官桀爲羽林郎從武帝上甘泉宮防天大風車不得行因解蓋以授之宋制大繖赤質紫表平頂而圓上繡金飛龍瑞艸朱裏紅漆藤纒直柄今制與宋同但加金浮屠

按崔豹古今注曰華蓋黃帝所作黃帝與蚩尢戰於涿鹿常有五色雲气金枝玉葉止於帝上成花蘤之象因作華蓋又晉天文志曰大帝上九星曰華蓋所以覆蔽大帝之座蓋下九星曰杠蓋其柄也世有華蓋義亦取此宋制赤質圓頂隆起上繡花龍藤纒朱漆直柄元制與宋同但上施金浮屠今制亦與宋同上加雲气花蘤金浮屠

按崔豹古今注曰曲蓋太公所作武王伐商大風折蓋太公因折蓋之形而制曲蓋漢乘輿用四宋制赤質紅裏平頂而圓如華蓋差小而曲柄上繡瑞艸元制與宋同但上加金浮屠今制同宋

按通俗文曰張帛避雨謂之繖宋制赤質正方四角有銅螭頭紫羅表紅絹裏黒漆藤纒直柄平頂元制如大繖而表用紫羅今制同宋上加金浮屠

宋制如紫方繖而赤質朱漆藤纒直柄平頂四方紅羅表紅絹裏無飾元制如大繖而表用緋羅今制同宋上加金浮屠

按崔豹古今注曰雉尾扇起於商世髙宗有雊雉之祥服章多用雉羽用制以爲王后夫人之服輦車有翣飾卽緝羽爲扇翣所以遮翳風塵也唐六典曰舊翟尾扇開元初攺爲繡孔雀以從省宋有大雉扇中雉扇小雉扇三等其制下方上橢圓直柄緋羅心外周繡以雉尾排列爲飾中爲雙孔雀間施雜花下橫黒漆木連柄用金銅花裝釘元因之今制與宋同

按揚雄方言曰扇自闗而東謂之扇自闗而西謂之箑世本曰武王作箑西京雜記曰天子夏則設羽扇冬則繒扇舊禮令乘輿有紅畫團扇後以繡文故去畫字宋制赤質繡五色雜花朱漆柄元同宋制今制與宋同

﹤史部﹐政書類﹐儀制之屬﹐明集禮﹐卷四十四﹥﹤史部﹐政書類﹐儀制之屬﹐明集禮﹐卷四十四﹥

按開寶通禮義纂曰魏信幢以五方獸爲之唐朱雀幢居前靑龍幢居左白虎幢居右武幢居後承魏制也宋制幢如節用犛牛毛而五層韜以袋繡四神隨方色朱雀幢用緋羅袋籠之上繡朱雀武幢用皂羅袋籠之上繡龜蛇靑龍幢用靑羅袋籠之上繡靑龍白虎幢用白羅袋籠之上繡白虎朱漆柄取曲禮行前朱雀而後武左靑龍而右白虎之義元制四幢各隨方色繡雀武龍虎狀於上今制與宋同

按事物紀原崔豹古今注曰舜廣開視聴求賢人以自輔作五明扇黃帝內傳亦有五明扇扇之起以五明而制也陸機扇賦曰昔武王覽造扇於前然則今以招涼者用武王所作云故有武王扇暍之事宋制團扇黃質上繡盤龍朱柄今制與宋同

按開元禮義羅曰漢制朝服帶劍晉代之以木謂之斑劍東齊謂之象劍言象於劍也宋防要云斑劍取裝飾斑斕之義劍鞘黃質紫斑文金銅裝紫絲帉錔元制同今制鞘飾以金龍靶用金花裝釘餘同宋

按宋防要云儀刀制同禦刀晉宋以來有之黒鞘金塗花龍飾鞘紫絲縚帉錔元制同今制與宋同但緑鞘紅絲帉錔

按宋天聖鹵簿圖云昔有人因戰鬭弩弮折但持弩臂擊之獲勝後遂置於禁軍以旌其勇淩凖邠志曰唐李光弼騎將以鐙棒斃防固瑒卒七人故制此新圖云鐙杖開寶通禮新增又宋朝防要云鐙棒黒漆弩柄也金銅爲鐙狀飾其末紫絲絳系之

元制朱漆竿上以金塗馬鐙今制爲金龍首銜馬鐙貫於朱漆棒首仍以金飾棒末

按崔豹古今注曰漢朝執金吾吾棒也以銅爲之黃金塗兩末謂金吾也禦史大夫司校尉亦得執焉以其形如車輪輻故又曰車輻棒宋制朱漆八稜元制朱漆棒金飾兩末今制同

﹤史部﹐政書類﹐儀制之屬﹐明集禮﹐卷四十四﹥

按武經云骨朶有二色曰蒺防曰蒜頭蓋因物制形以爲仗衛之用臥立蓋亦骨朶之流取象於物者也元制臥立皆制如形塗以黃金臥則臥置立則立置皆朱漆棒首金制同

按宋防要曰天武一百五十人充圍子入內院子五十人充圍子金集禮曰司圍四十人皆不注其義今按圍子卽響節也元制以金塗攢竹杖首貫銅錢而以紫絹冒之今制同冒以黃銷金袋

按周禮地官掌職曰凡邦國之使節山國用虎節土國用人節澤國用龍節皆金也又按釋名曰節爲號令賞罸之節釋名節毛上下相重取象竹節漢節以竹爲之柄長八尺以旄牛尾爲其毦三重宋防要云黒漆竿上施圓盤周綴紅絲拂八層黃繡龍袋籠之元制如麾八層韜以黃羅雲龍袋今制與宋同

按宋祁筆記曰國朝有骨朶子直衛士親近者予嘗修日曆曾究其義闗中人謂腹之大者爲胍俗因謂杖頭大者亦爲胍後訛爲骨朶【從平聲】胍音孤突武經曰骨朶二色曰蒺防曰蒜頭以鐵若木爲大首元制以朱漆棒首貫以金塗銅錘又有列絲骨朶制如骨朶加紐絲文今制朱漆竿爲柄下用金飾上貫骨朶

按交椅漢靈帝時景師所造元以木爲椅銀飾之塗以黃金今制木胎渾金飾之中倚爲鈒花雲龍餘皆金釘裝釘上陳緋緑織金褥四角各垂紅絲結帉錔踏制四方中爲鈒花盤龍余用金釘裝釘

按周禮條狼氏掌執鞭以趨辟王出入則夾道又朝士掌帥其屬以鞭呼趨且辟禁期錯立族談者晉中朝大駕有執鳴鞭之制歷代因之宋以紅絲爲鞭元制鞭以緑爲柄梅紅絲爲之梢用黃茸而漬以蠟今制以黃絲爲鞭梢漬以蠟

按晉王衍執玉麈尾與手同色拂子者麈尾之類也王導麈尾銘所謂拂穢靜暑蓋其用也又張敞晉東宮舊事曰太子有白毦拂二宋宮中導從有執紅絲拂二人而不言其制元以紅犛牛尾爲之金塗木柄今制以紅絲拂爲心上以素犛牛尾籠之銜以金龍首以木爲柄畫以金龍紋柄末紫絲結帉錔

﹤史部﹐政書類﹐儀制之屬﹐明集禮﹐卷四十四﹥

按漢武之世孔安國爲侍中以其儒者特聴掌禦唾壺朝士榮之魏武上雜物疏曰禦雜物用有純金唾壺一枚漆圓油唾壺四枚交州雜記事曰太康四年臨邑王範熊獻紫水精唾壺一口靑白水精唾壺各二口宋宮中導從有紫衣執金唾壺一人而不言其制元唾壺唾盂皆以銀爲之有蓋塗以金今制皆以黃金爲之壺小口巨腹蓋大如腹盂圓形如缶蓋僅掩口下有盤俱爲龍紋

水盆古之洗也儀禮曰設洗於阼階東南三禮圖曰洗髙三尺口徑尺五寸天子黃金飾元以黃金塗銀爲之今制純用黃金寛緣平底列瓣俗謂芙蓉樣者緣底俱鈒花爲飾

按張敞晉東宮舊事曰太子初拜有塗金銀澡罐一並靑絲三合繩長二尺五寸宋宮中導從有紫衣執金罐器一人而不言其制元有水瓶而無水罐今制以黃金爲之有蓋有提小口巨腹通用鈒花爲飾

按韻防曰合子盛物器名漢劉向有合賦宋元嘉起居注曰阜朗有金縷合二枚銀縷合二枚宋宮中導從有捧龍腦合二人元制以銀爲合徑七寸塗黃金鈒雲龍於上今制以黃金爲圓合蓋鈒以龍紋底周圍鈒花爲蓮瓣

按西京雜記曰長安巧工丁緩者作臥褥香鑪本出防風其法後絕至緩更爲之爲機環轉運而鑪體常平事物紀原云卽今香毬是也宋宮中導從有女冠二人執香鑪香盤元制以銀爲座上挿蓮花鑪鑪上罩以圓毬鏤絪緼旋轉文於上黃金塗之今制以黃金爲圓鑪大口細頸巨腹三足飾以鈒花有蓋爲蹲龍形二飛鳯爲耳附兩旁

明集禮卷四十四﹤史部﹐政書類﹐儀制之屬﹐明集禮﹥

欽定四庫全書

明集禮卷四十五

鹵簿

總敍

鹵簿之制兆於秦而其名則始於漢或曰鹵者大盾也以大盾領一部之人故曰鹵部或曰凡兵衛以甲盾居外爲導從捍蔽其先後皆著之簿籍故曰鹵簿按三輔黃圖天子出車駕次第謂之鹵簿而唐制四品以上皆給鹵簿則鹵簿者君臣皆得通稱也五代之亂圖典失墜宋王欽若爲鹵簿記宋綬蔡攸等因之而其制始詳元曾巽申復爲鹵簿圖𨿽間有增損而俱無大異國朝嘗詔禮官鹵簿彌文務從省節蓋尙質去奢之意也今考秦漢以來制度爲鹵簿篇國朝儀物則備著於圖云

秦

古者諸侯貳車九乘秦滅九國兼其車服故大駕屬車八十一乘法駕半之左右分行其車皆皂蓋赤裏木轓輜戈矛弩箙尙書禦史所載最後一乘懸豹尾豹尾以前爲省中

漢

天子出車駕次第謂之鹵簿有大駕法駕小駕大駕公卿奉引大將軍乘太僕禦屬車八十一乘作三行備千乘萬騎祀天則備之法駕京兆尹奉引侍中乘奉車郎禦屬車三十六乘小駕比法駕減半

東漢

大駕公卿奉引屬車八十一乘希用法駕河南尹執金吾洛陽令奉引侍中乘奉車郎禦屬車三十六乘前驅九斿云防鳯凰闟防皮軒鸞旗後有金鉦黃黃門鼓車祠天用之小駕比法駕減半祠宗廟用之凡每出並太僕奉駕上鹵簿中常侍小黃門副尙書主者郎令史副侍禦史蘭臺令史副皆執注以督整車騎謂之防駕

後魏

大駕設五輅建太常屬車八十一乘平城令代尹司隸校尉丞相奉引太尉陪乘太僕卿從輕車介士千乘萬騎魚麗鴈行前驅皮軒闟防芝蓋云防指南後殿豹尾鳴笳唱止不作鼓吹軍戎大祠則設之法駕車三十六乘平城令代尹太尉奉引侍中陪乘奉車都尉禦巡狩小祠則設之小駕屬車十二乘平城令太尉奉引常侍陪乘奉車禦遊宴離宮則設之後又攺大駕魚麗鴈行更爲方陳鹵簿列步騎內外爲四重列標建旌更門四達五色車旌各處其方諸王導從在鉀騎內公在幢內侯在步矟內子在刀盾內五品朝臣在乘輿前兩箱官卑者先列王公侯子車斾麾蓋信幡及散官褠服一皆純黑

唐

大駕鹵簿導駕六引先萬年縣令次京兆牧次太常卿次司徒次禦史大夫次兵部尙書並正道威儀各乘輅其鹵簿各依本品給之次淸遊隊白澤旗二分左右各一人執二人引二人夾金吾折衝二人各領四十騎戎服分左右次金吾大將軍二人分左右各二人執防矟騎從檢校龍旗以前次金吾果毅二人領虞候佽飛四十八騎夾道單行分左右引導黃麾仗次外鐡甲佽飛二十四騎並行分左右廂各六重導引步甲隊次朱雀旗一騎執二騎引二騎夾金吾折衝都尉一人領四十人執橫刀矟弩弓箭騎從次龍旗十二各一騎執並戎服被大袍橫行正道每一旗前二人騎爲二重引前每旗後亦二人防後副竿二分左右又金吾果毅二人騎領次指南車次記裏鼓車次白鷺旗車次辟惡車次皮軒車並駕四馬駕士各十四人匠一人次引駕十二重重二人並行正道騎帶橫刀自皮軒車後均布至細仗前弓箭相間金吾果毅一人檢校次鼓吹令二人次防鼓十二面金鉦十二面次大鼓百二十面次長鳴百二十具次鐃鼓十二面歌簫笳各二十四次橫吹百二十具節鼓二面笛簫篳篥笳桃皮篳篥各二十四次防鼓十二面金鉦十二面次小鼓百二十面次中鳴百二十具次羽葆鼓十二面歌簫笳各二十四自前防鼓以下工人皆有副並騎分左右橫行每鼓皆二人夾每隊皆有主帥五人以統領次殿中侍禦史二人次黃麾一人執二人騎夾次太史令一人次相風士八人次防鼓金鉦各一司辰一人典事一人刻漏生四人分左右次行漏輿行正道匠一人士四十人次鈒防前隊左右武衞果毅各一人騎騎分左右次天色繡幡一次金節十二次防罼各一左防右罼次朱雀幢一次左靑龍幢右白虎幢各一次導蓋一又次稱長一次鈒防各百四十四人分左右次左右衞將軍各一次禦馬二十四疋分左右次尙乘奉禦二人分左右次左靑龍旗右白虎旗各一左右衞果毅各一人各領三十五人騎分左右次通事舍人八人騎分左右次侍禦史二人次禦史二人次禦史中丞二人次禦史二人次拾遺二人次補闕二人並騎分左右次起居一人在左次起居舍人一人在右次諫議大夫二人在右次給事二人在左次黃門侍郎二人在左次中書侍郎二人在右次左散騎常侍二人在左次右散騎常侍二人在右次侍中二人在左次中書令二人在右自通事舍人以下皆一人步從次香蹬一次左右衞將軍各一人分左右次班劍儀刀左右廂各十二行次左右衞郎將各一人領散手翊衞三十人橫刀騎在副仗矟翊衞內次左右驍衞郎將各一人各領翊衞二十八人甲騎具裝執副仗矟在散手外均布曲折至後門次左右衞供奉中郎將四人領親勲翊衞四十八人帶橫刀騎分左右在三衞仗內次玉輅靑質玉飾駕靑駠六祭祀納後則乘之大僕卿禦駕士四十一人千牛將軍一人陪乘次左右衞大將軍各一人夾玉輅次千牛將軍一人中郎將二人分左右次千牛備身分左右騎在玉輅後次禦馬二疋次左右監門校尉各一人在後門內檢校次牙門旗二人執四人夾次左右監門校尉各十二人騎監當後門十二行仗頭各一人次左右驍衞翊衞各三隊每隊三十五人並帶矟弩箭橫刀相間前第一隊各大將軍領執鳯旗第二隊各將軍一人領執飛黃旗第三隊各郎將一人領執吉利旗次左右衞夾轂廂各六隊隊三十人每隊各折衝一人果毅一人檢校次大繖二在牙門後次孔雀扇各四分左右次腰一次小團扇四次方扇十二次花蓋次大輦一尙輦奉禦二人殿中少監一人騎從次諸司侍奉官二人分左右次禦馬二十四疋分左右次尙乘直長二人分左右次大繖二孔雀扇八夾繖次小扇十二次朱畫團扇十二次花蓋次睥睨十二次武幢一次絳麾二次細矟十二次後黃麾一次殿中侍禦史二人騎分左右次大角百二十具以金吾果毅一人領橫行十重次後部鼓吹羽葆鼓十二面工人十二歌簫笳各工人二十四次鐃皷十二面工人各十二歌簫笳各工人二十四次小橫吹百二十具工人百二十笛簫篳篥笳桃皮篳篥各工人二十四次芳亭輦一主輦二百人次小輦一主輦六十人次小一奉十二人次尙直長二人分左右次左右武衛五牛旗五黃牛旗處內赤靑在右白黑在左各八人執左右威衞隊正各一人檢校次乘黃令一人丞二人騎分左右檢校玉輅等次金輅赤質以金飾駕赤駵六鄕射凱還飲至則乘之次象輅黃質以象飾駕黃駵六行道則供之次革輅白質鞔以革巡狩臨兵事則乘之次木輅黑質各駕士三十二人次五副輅各駕四馬駕士各二十八人次耕根車靑質蓋三重駕六馬耕籍則乘之駕士三十二人次安車金飾駕四馬臨幸則乘之次四望車金飾駕四馬拜陵臨幸則乘之駕士各二十四人次羊車駕果下馬二小吏十四人次屬車十二駕牛駕士各八人次門下中書省祕書省殿中等局官各一人並騎分左右次黃車駕二馬駕士十二人次左右威衞折衝都尉各一人領掩後二百人各執大防刀楯弓箭及弩各五十人爲一行並橫行次左右領軍將軍各一人各二人執防矟步從次前後左右廂步甲隊四十八隊前後各二十四隊並鍪鎧弓刀楯五色相間隊引各三十八人次左右廂黃麾仗廂各十二部部各十二行並執弓刀防楯及孔雀氅鵝毛氅雞毛氅等行列十人左右領軍黃麾仗廂各五色綉幡二十口十口引前十口掩後廂各獨揭鼓十二重每重二人在黃麾仗外次左右衞將軍各一人驍騎武衛威衛領軍衛大將軍各一人同檢校黃麾仗次殳仗左右廂各十八人廂別二百五十人執殳二百五十人執義每殳一義一相間次諸衛馬隊左右廂各二十四隊從十二旗隊每隊皆折衝果毅一人檢校前第一隊辟邪旗第二隊應龍旗第三隊玉馬旗第四隊三角獸旗第五隊黃龍負圖旗第六隊黃鹿旗第七隊飛麟旗第八隊駃騠旗第九隊鸞旗第十隊鳯旗第十一隊飛黃旗第十二隊麒麟旗第十三隊角端旗第十四隊赤熊旗次後第十五隊兕旗第十六隊太平旗第十七隊犀牛旗第十八隊鵕防旗第十九隊騼防旗第二十隊騶牙旗第二十一隊蒼烏旗第二十二隊白狼旗第二十三隊龍馬旗第二十四隊金牛旗次武隊武旗一人執二人引二人夾金吾折衝一人領五十騎分執矟弩次武隊前大防隊後當正道執殳仗行內置牙門旗一二人執四人夾騎分左右次牙門旗左右廂各開五門門二人執四人夾並騎分左右第一門在左右威衛黑質步甲隊後白質步甲隊前第二門在左右步甲隊後左右領軍黃麾仗前第三門在左右領軍黃麾仗後左右驍衛黃麾仗前第四門在左領軍衛黃麾仗後左右步甲隊前第五門在左右武衛白質步甲隊後黑質步甲隊前自淸遊以下諸衛將軍並平巾幘紫裲襠大口袴錦螣蛇金隠起帶弓箭橫刀中郎將折衝果毅皆平巾幘緋裲襠大口袴錦螣蛇銀梁金隠起橫刀弓箭佽飛執旗人引駕三行並武弁緋裲襠大口袴供奉並武弁朱衣各一人步從余文武官及導駕官並朱衣冠履依品服其工人駕官並絳衣平巾幘余並戎服法駕減大駕太常卿司徒兵部尙書白鷺車辟惡車大輦五副輅安車四望車屬車減四其淸遊隊持鈒隊武隊皆四分減一諸隊鼓吹三分減一餘同大駕縣令以後禦史大夫以前威儀亦三分減一小駕又減法駕禦史大夫指南車記裏鼓車鸞旗車皮軒車象輅革輅木輅耕根車羊車黃車豹尾車屬車小輦小諸隊仗及鼓吹各減大駕之半餘同法駕縣令州牧威儀減半其新制則有苣文旗云旗刀旗四神幢長壽幢及左右千牛將軍衣瑞牛文左右衛瑞馬文左右驍衛大虫文左右武衛瑞鷹文左右威衛豹文左右領軍白澤文左右金吾辟邪文左右監門獅子文將軍中郎將皆同

宋

大駕鹵簿象六分左右次六引開封令開封牧大司樂少傅禦史大夫兵部尙書各用本部鹵簿次金吾纛矟左右皂纛各六執托各一人紤四人押衙四人並騎防矟八執各一人本衛上將軍各四人本衛大將軍二人並騎防矟四夾大將軍執各一人夾二人並騎【法駕防矟減二本衛上將軍各減二人】次朱雀旗隊並騎金吾衛折衝都尉一人引隊防矟二夾都尉執旗一人引夾各二人【凡仗內引執人數皆準此】弩四弓矢十六矟二十左右金吾衛果毅都尉二人押隊【法駕弩減二弓矢減六矟減八】次龍旗隊大將軍一員檢校引旗十二人並騎風伯雨師雷公電母旗各一五星旗五左右攝提旗二北斗旗一防旗十二人副竿二執人並騎【法駕引旗防旗人各減四】次指南記裏鼓車各一駕馬各四駕士各三十人白鷺鸞旗崇徳皮軒車各一駕士各十八人【法駕無白鷺崇徳車】次金吾引駕騎本衛果毅都尉二人儀刀弩弓矢矟各八【法駕儀刀弩弓矢矟各減二】次大晟府前部鼓吹令二人府吏二人管押指揮使二人防鼓金鉦各十二帥兵官八人領大鼓一百二十帥兵官二十人領長鳴一百二十帥兵官六人領鐃鼓十二帥兵官四人領歌工拱辰管簫笳各二十四大橫吹一百二十帥兵官十人領節鼓二笛簫各二十四防鼓金鉦各十二帥兵官四人領小鼓中鳴各一百二十帥兵官八人領羽葆鼓十二帥兵官四人領歌工拱辰管簫笳各二十四【法駕前後防鼓金鉦各減四大鼓減四十長鳴減四十鐃鼓減四拱辰管後簫笳各減八大橫吹減四十節鼓後笛簫篳篥笳桃皮蓽篥各減八小鼓中鳴各減四十羽葆鼓減四最後簫笳各減八帥兵共減十八人】次太史相風行漏等輿太史令及令史各一人並騎相風烏輿一輿士四人交龍鉦鼓各一輿士各六人司辰典士各一人並騎漏刻生四人鼓樓鐘樓行漏輿各一輿士各一百人太史正一人淸道二人十二神輿一輿士十四人【法駕行漏輿一輿士減四十人神輿一輿士多大駕二人】次持級前隊左右武衛果毅都尉二人引隊左右武衛校尉二人絳引幡一紤二人左右有金節十二執人並騎防罼各一朱雀幢及導蓋靑龍白虎幢各一義三執人並騎稱長一人鈒防二百八十人左右武衛將軍二人檢校左右武衛校尉四人押隊【法駕金節減四鈒防減七十二】次黃麾幡一執一人騎紤二人【法駕前有殿中侍禦史二員】次六軍儀仗左右神武軍左右羽林軍左右龍武軍各有統軍二員都頭二員羽林又有節級二人押仗本軍旗各一排闌旗各二十吏兵力士旗各五掩尾天馬旗二羽林有赤豹黃熊旗龍武有龍武龍君虎君旗各一白槍五十哥舒棒十蹬杖八【法駕神武軍減排闌旗十羽林龍武軍各減四吏兵力士旗減一】次引駕旗一天王旗二排仗通直官二人押旗十二辰旗各一【法駕同】次龍墀旗天下太平旗一排仗大將二人夾騎五方龍旗各一金鸞金鳯旗各一獅子旗二君王萬嵗旗一日月旗各一【法駕減鸞鳯獅子旗】次禦馬二十四控馬每疋天武二人禦馬直二人爲十二重【法駕減八爲第八重】次中道隊大將軍一員檢校【法駕同】次日月合壁旗一苣文旗二五星連珠旗一祥雲旗二長壽幢一次金吾細仗靑龍白虎旗各一五嶽神旗五方神旗五方龍旗五方鳯旗各五以上執各一人紤各三人【法駕五方龍旗鳯旗各減二】次八寶鎭國神寶皇帝之寶皇帝行寶皇帝信寶在左受命寶天子之寶天子行寶天子信寶在右爲四重香案八各以二列於寶輿之前碧襴三十四人符寶郎行於碧襴之間【法駕減碧襴八人】次方繖二大雉尾扇四夾【執繖扇各一人以下準此】次金吾四色官六人押仗二人【法駕減押仗】次金甲二人次太僕寺進馬四人並騎次引駕千牛衛上將軍一員千牛一人中郎將二人並騎珂馬千牛二人並騎次長史二人並騎次金吾引駕官四人並騎次導駕官執政以上從六人待制諫議防禦使以上五人監察禦史諸衛將軍以上四人次繖扇輿輦大繖二中雉尾扇四夾腰輿一小雉尾扇四夾應奉人員一名十將或將虞節級二人長行十六人排列官二人中雉尾扇十二華蓋二執各二人香鐙一執擎八人小輿一應奉人二十四人逍遙子一應奉人十將將虞候節級共九人長行二十六人平輦一應奉人員七人【法駕排列官後中雉尾扇減四】次駕前東第五班開道旗一皂纛十二引駕六十二人鈞容直三百人【引駕回作樂】五方色龍旗五門旗四十禦龍四直步執門旗六十天武駕頭下一十二人茶酒班執從物一十一人禦龍仗劍六人天武把行門八人麋旗一殿前班撃鞭一十人簇輦龍旗八日月麟鳯旗四赤靑白黑龍旗各一禦龍直四十人踏路馬二夾輅大將軍二人進輅職掌二員部押二人教馬官二員【法駕同】皇帝乘玉輅駕靑馬駕士一百二十八人扶鸞八人骨朶直一百三十四人行門三十五人分左右陪乘將軍二員【法駕同】次奉宸隊禦龍直左廂骨朶直右廂弓箭直弩直禦龍四直並以逐班直所管人數列爲五重天武骨朶大劍三百一十人次駕後東第五班大黃旗一鈞容直三十一人扇筤下天武二十人茶酒班簇輦三十一人拈箭班三十三人【法駕同】次副玉輅一駕靑馬六駕士四十人【法駕無】次大輦一掌輦四人應奉人員十二人十將將虞節級共一十人長行三百五十五人尙輦奉禦二人殿中少監供奉職官二員令史四人書令史四人【法駕同】次太僕卿禦馬二十四爲十二重【法駕減八爲八重】次持級後隊左右武衛旅師二人【法駕同】次重輪旗二大繖二大雉尾扇四小雉尾扇朱團扇各十二華蓋二義二睥睨十二禦刀六眞武幢一絳麾二義一細矟十二【法駕小雉尾扇朱團睥睨矟各減四華蓋一禦刀減二】次左右金吾衛果毅都尉二人並騎總領大角一百二十【法駕減四十】次大晟府後部鼓吹丞二人典事四人管轄指揮使一人羽葆鼓十二帥兵官四人領歌工拱辰管簫笳各二十四帥兵官二人領鐃鼓十二帥兵官四人領歌工簫笳各二十四橫吹一百二十帥兵官八人領笛簫篳篥笳桃皮篳篥各二十四【法駕羽葆鼓減四簫笳笛篥桃皮篳篥各減八鐃鼓減四小橫吹減四十帥兵官並減二人】次黃麾一執紤人數同前部【法駕亦同有殿中侍禦史二員在黃麾前】次芳亭輦一奉輦六十人鳯輦一奉輦五十人次金象革木四輅各有副輅金輅踏路赤馬二正副各駕赤馬六駕士六十人余輅正副駕馬數同而色異象輅以赭白革路以騧木路以黑駕士各四十人【法駕前副路】耕根車一駕靑馬六駕士四十人【法駕同】進賢車一駕士二十四人明逺車一駕士四人【法駕同】次屬車十二乘每乘駕牛三駕士十人【法駕減四乘】次門下中書祕書殿中四省局官員各二員【法駕同】次黃車豹尾車各一各駕赤馬二駕士十五人【法駕除進賢明逺車外並同】次掩後隊左右威衛折衝都尉二人領隊大防刀盾弓矢矟各五十【法駕各減十六】次金武隊金吾衛折衝都尉一名防矟二僊童旗一螣蛇神旗各一矟二十五弓矢二十弩五【法駕矟減六弓矢減一】大駕外仗淸遊隊次第六引外仗白澤旗二左右金吾衛折衝都尉二人弩八弓矢三十二矟四十【法駕次第三引外弩減二弓矢減八矟減一】次左右金吾各十六騎帥兵官二人弩八弓矢矟各十二【法駕金吾騎及弓矢矟各減四】次佽飛隊左右金吾衛果毅都尉二人分領並騎虞候佽飛四十八人並騎鐵甲佽飛二十四人並甲騎【法駕前減十八人其後亦減八人】次前隊殳仗左右領軍衛將軍二人檢校並騎防矟四殳義分五隊第一一百六十人第二八十人第三一百人第四第五各八十人逐隊有帥兵官左右領軍衛左右威衛左右武衛左右驍衛左右衛各四人【法駕殳義第一隊減六十第二第三各減三十第四第五各減二十】次後隊殳仗殳義分五隊第一第二八十人第三一百人第四八十人第五一百六十人帥兵官左右衛左右驍衛左右武衛左右威衛左右領軍各四人凡前後隊殳仗前接中道北斗旗後盡鹵簿後隊【法駕殳義第一第二隊各減二十四第三第四各減三十第五減六十】次前部馬隊凡十二皆以都尉二人分領第一前左右金吾衛折衝領角亢牛宿旗四弩十弓矢二十矟四十第二氐房女虛宿旗四第三心危宿旗第四尾室宿旗各二以上四隊各以左右領軍衛果毅領第五箕壁宿旗第六奎井宿旗各二各以左右威衛折衝領第七婁鬼宿旗第八胃栁宿旗第九星宿旗各二各以左右武衛果毅領第十畢張宿旗第十一觜翼宿旗第十二參軫宿旗各二各以左右驍衛折衝領弩弓矢矟人數同第一隊【法駕分二十八宿旗爲十隊逐隊弩減四弓矢減六矟減二十】次步甲前隊凡十二左右領軍衛將軍二人檢校並騎防矟四逐隊皆有都尉二人分領第一第三各以左右領軍衛第五以左右威衛第七以左右武衛第九以左右驍衛第十二以左右衛並折衝第二第四各以左右領軍衛第六以左右威衛第八以左右武衛第十以左右驍衛第十二以左右衛並果毅內有鵾貔玉馬三角獸黃麾飛麟駃騠鸞麟馴象玉兔辟邪等旗各二以序居都尉之後逐隊有弓矢刀楯相間各六十人居旗之後【法駕止十隊每隊弓矢各減二十】次前部黃麾仗絳引幡二十下分六部第一第二左右領軍衛第三左右威衛第四左右武衛第五左右驍衛第六左右衛諸部各有殿中侍禦史兩員本衛大將軍一人檢校本衛折衝都尉二人分領又各有帥兵官二十人龍頭竿六重重各二十揭鼓三重重各二儀鍠五色幡小防矟各一重重各二十弓矢二重重各二十弓矢二重重各二十朱緑縢絡盾並刀二重重二十【法駕三五部絳引幡帥兵官龍頭竿幡防弓矢盾刀矟並減六】次靑龍白虎旗各一左右衛果毅都尉二人分押旗及七十騎弩八矢二十二矟四十【法駕減後騎三十弩減二弓矢減八矟減二十】次班劍儀刀隊並騎左右衛將軍二人分領次郎將二十四人次左右親衛勲衛各四人每衛班劍二百二十人諸翊衛左右衛六人領儀刀四百八人左右驍騎六人領儀刀一百三十六人左右武衛六左右威衛六左右領軍衛六左右金吾衛六各居隊外【法駕親勲衛班劍減八十四人翊衛儀刀減一百三十二人增左右驍衛四人劍儀刀九十二人】次親勲散手驍衛翊衛隊並騎左右衛供奉中郎將四人分領親勲翊衛四十八人左右衛郎將二人分領散手翊衛六十人左右驍衛郎將二人分領驍衛翊衛五十六人【法駕親勲減十六散手驍衛各減二十人】次左右驍衛翊衛三隊並騎各有二人分領第一本衛大將軍第二本衛將軍第三本衞郎將花鳳飛黃吉利旗各二分爲三隊逐隊弩十弓矢三十矟四十【法駕減四弓矢矟俱各減半】次夾轂隊凡六逐隊都尉二人檢校第一第四左右衛折衝第二第三第五第六並左右衛果毅逐隊刀盾各六十人內第一第四有寶符旗【法駕各減刀楯二十】次捧日隊逐隊引一人押二人長行侍殿二十八人旗頭三人槍手五人弓箭手二十人左右廂天武約欄各一百五十五人【法駕同】次後部黃麾仗分六部左右衛左右驍衛左右武衛左右威衛左右領軍衛部內殿中侍禦史大將軍都尉帥兵官絳引幡龍頭竿等並同前部【法駕減第六部絳引幡減六】次步甲後隊凡十二皆都尉二人分領第一以左右衛第三以左右驍衛第五以左右武衛第七以左右威衛第九第十一各以左右領軍衛以上並果毅其第二則以左右衛其第四則以左右驍衛其第六則以左右武衛第八以左右威衛第十第十二各以左右領軍衛以上並折衝內有貔鶡仙鹿金鸚鵡瑞麥孔雀野馬犛牛甘露网子祥光翔鶴等旗各二序居都尉之後逐隊有弓矢刀楯相間各六十人居旗之後止十隊次後部馬隊凡十二皆以都尉二人分領第一第二各左右衛第五第六第七各以左右領軍衛並折衝第三第四各以左右驍衛第八第九各以左右威衛並果毅內有角端赤熊兕天下太平馴犀鵕防騶牙蒼烏白狼龍馬金牛等旗各二序居都尉之後每隊弩十弓矢二十矟四十【法駕止二十隊弩減四弓矢減六矟減十二】以上鹵簿凡門有六中道之門二第一門居日月合璧旗之後【法駕居龍墀旗之後】第二門居掩後隊之後【法駕同】各有金吾牙門旗四監門校尉六人左右道之門四第一居步甲前隊第六隊之後第二居第十二隊之後第三居夾轂隊之後第四居步甲後隊第六隊之後【法駕同】各有監門校尉四人小駕減大駕六引及象木革輅五副輅小輿小輦又減指南記裏白鷺鸞旗崇徳皮軒耕根進賢明逺黃豹尾屬車等十一車余並減大駕之半其六引服飾防矟左右金吾將軍則金銅甲冑披防解結錐左右金吾衛仗司則花腳襆頭碧羅襖紫緑羅袍金銅帶儀刀烏皮履執儀仗者則或襆頭或武弁或平巾幘或錦防並鸞鳯抹額錦螣蛇銅革帶或紫緋羅繡袍或紫防寛衫或緋防袍或靑羅黃防銀褐緋皂寸防寶相花衫駕前殿前指揮使則細甲方勝練鵲衫緑羅甲弓箭銀劍蒜瓣朶紅紫羅帶殿前左右班則粉靑緋紫三色大搭纈羅衫長入祗候則合色頭鍍金防環靑紅二色羅衫殿侍則紫羅印皂鈄搭衫執紅拂扇及禦龍直執從物等人則珠巾方勝鵲衫行門則金銀甲方勝鵲衫金束帶珠防銀骨朶內押行門則纒枝花袍禦龍直則黃獅子白獅子衫長門則方勝鵲衫內殿直以下亦如之殿前指揮使編排禁衛等人則紫羅皂花衫駕頭筤扇下天武等人則白獅子衫東西班樂人則紫防束帶弓箭班則襆頭束帶親從圍子手及行宮殿門中道左右則防子鍍金束帶其衫皆以白獅子余並方勝練鵲指揮使則以禦仙花都虞候則以簇四金雕控馬親從則以靑蓮錦執燭籠親從則以寶相花從駕親從則並以白獅子花控禦馬人則執七寶百節鞭錦衫皂紗防金鍍銀獅帶禁衛班直人等則以緋緑羅紅盤雕背子每大祀命大禮禮儀儀仗鹵簿橋道頓遞五使鹵簿使專掌定字圖排列儀仗使紏督之大禮及余使同案閱致齊日巡仗又命殿前大校管勾捧日奉宸隊及執仗人諸司使副三員同押儀仗別三員編排導駕凡車輅太僕寺主之輦繖扇禦馬殿中省主之纛矟十六乘引駕細仗牙門金吾主之槍杖六軍主之寶案門下省主之編漏司天臺主之鼓吹太常鼓吹署主之旗器名物衣冠幰蓋錦繡等飾朝服法物庫出焉甲弩弓箭軍器庫出焉戎裝器仗內弓箭庫出焉惟六引導駕太僕卿千牛將軍殿中侍禦史司天監少監府佐僚佐局官乘黃令大將軍金吾上將軍將軍六統軍並京朝官諸司使副已下攝事其仗內悉以禁軍諸班直捧日天武拱聖神勇宣武驍騎驍勝寧朔虎翼充大將軍將軍以軍主都虞候攝事中郎將郎將都尉以指揮使副指揮使攝事摠二萬六十一人法駕減太常卿司徒兵部尙書白鷺車崇徳車大輦五副輅進賢車明逺車又減屬車四餘並三分減一鑾駕又減縣令州牧禦史大夫指南車記裏車鸞旗車皮軒車象輅小輅木輅耕根車羊車黃鉞車豹尾車屬車小輦小輿余並減半本名小駕大中祥符元年六月攺今名車駕省方還京用兵部黃麾仗太常鼓吹太僕寺金玉輅殿中省大輦自余或用或否其制無定然減於鸞駕

元

崇天鹵簿中道頓逓隊象六飾以金裝蓮座香寶鞍韂秋轡罽勒犛牛尾拂防塵鉸具導者六人馭者南越軍六人皆弓花角唐防緋紽銷金防衫鍍束帶烏鞾橫列而前行次駝鼓九飾以鍍金鉸具轡飾罽籠旗鼓纓槍馭者九人服同馭象者中道相次而行次舍人二人四品服騎分左右夾駝而行次靑衣二人武弁靑絁衫靑勒帛靑鞾執靑杖次淸道官四人本品服騎次信幡二執香者二人引防者四人武弁黃絁生色寶相花袍黃勒帛黃鞾次騾鼓六飾騾以鍍金鉸具轡罽籠旗鼓纓槍馭者六人服同馭駝者次告止旛二執者二人引防者四人武弁緋紽生色寶相花袍紅勒帛紅鞾次傳教幡二執者二人引防者四人武弁黃紽生色寶相花袍黃勒帛黃鞾並分左右次橋道頓逓使一人本品服騎中道舍人淸道官橋道頓逓使從者凡七人錦防紫防衫小銀束帶行縢鞋襪【後凡從者之服一皆同此】次纛矟金吾將軍二人交角襆頭緋羅繡抹額紫羅繡辟邪裲襠紅錦襯袍錦螣蛇金帶烏靴橫刀佩符騎分左右次弩而騎者五人錦防靑絁生色寶相花袍銅帶緑云鞾次矟而騎者五人錦防緋絁生色寶相花袍銅帶朱云鞾次纛一執者一人夾者四人防者二人皆錦防紫生色寶相花袍鍍金帶紫雲靴押導官二人皆騎本品服次馬鼓四飾如騾鼓馭者四人服同馭騾次佩弓矢而騎者五人服同執弩者押衙四人騎而佩劍錦防紫絁生色寶相花袍鍍金帶雲頭鞾防矟四人騎錦防緋紽生色寶相花袍銅帶朱鞾控馬八人錦防紫衫銀帶烏鞾次矟而騎者五人服佩同執弩者金吾上將軍押纛官從者四人服同前隊次朱雀隊舍人一人四品服騎而前次朱雀旗一執者一人引防者四人錦防緋絁生色鳯花袍銅帶朱云鞾皆佩劍而騎防者加弓矢次金吾折衝一人交角襆頭緋絁繡抹額紫羅繡辟邪裲襠紅錦襯袍金帶錦螣蛇烏靴橫刀佩弓矢而騎帥甲騎凡二十有五弩五人次弓五人次矟五人次弓五人次矟五人皆冠甲騎冠朱畫甲靑勒甲絳鍍金環白繡汗胯束帶紅鞾帶弓箭器仗馬皆朱甲具裝珂飾全舍人金吾折衝從者凡二人服同前隊次十二旗隊舍人一人四品服騎而前金吾果毅二人交角襆頭緋羅繡抹額紫羅繡辟邪裲襠紅錦襯袍金帶錦螣蛇烏鞾橫刀佩弓矢騎分左右帥引旗騎士五皆錦防黃生色寶相花袍銀帶烏鞾次風伯旗左雨師旗右雷公旗左電母旗右執者四人騎靑甲騎冠緑甲靑勒甲絳鍍金環白繡汗胯束帶靑雲鞾馬皆靑甲珂飾次五星旗五執者五人甲騎冠五色畫甲靑勒甲絳鍍金環白繡汗胯束帶五色鞾馬甲如其甲之色珂飾次北斗旗一執者一人甲騎冠紫畫甲靑勒甲絳鍍金環白繡汗胯束帶紫雲鞾馬甲隨其甲之色珂飾左右攝提旗二執者二人甲騎冠朱畫甲靑勒甲絳鍍金環白繡胯束帶紅雲鞾馬朱甲珂飾執副竿者二人騎錦防黃生色寶相花袍銀帶烏靴執矟而防者五人騎服同執副竿者舍人金吾果毅從者凡三人服同前隊次門旗隊舍人二人四品服監門將軍二人皆交角襆頭緋絁繡抹額紫羅繡獅子裲襠紅錦襯袍金帶烏靴橫刀佩弓矢騎馬甲珂飾全次門旗二執者二人錦防緋絁生色獅子文袍銅革帶紅雲鞾劍而騎引防者四人服佩同執人而加弓矢騎次監門校尉二人騎服佩同監門將軍分左右行次鸞旗一執者一人引防者四人錦防五色絁生色瑞鸞花袍束帶五色云鞾佩劍防人加弓矢皆騎舍人監門將軍監門校尉從者凡六人服同前隊次云和樂云和署令二人朝服騎分左右引前行凡十有六人戲竹二排簫四簫管二龍笛二板二歌工四皆展角花襆頭紫絁生色云花袍鍍金帶紫鞾琵琶二十箏十有六箜篌十有六十有六方響八頭管二十有八龍笛二十有八以上工百三十有二人皆花襆頭緋絁生色云花袍鍍金帶朱鞾次杖鼓三十工人花襆頭黃生色花襖紅生色花襖紅生色花袍錦臂鞲鍍金帶烏鞾次板八工人服色同琵琶工人大鼓二工十人服色同杖鼓工人云和署令從者二人服同前隊次殿中黃麾隊舍人二人四品服殿中侍禦史二人本品服皆騎次黃麾一執者一人夾者二人騎武弁緋絁生色寶相花袍紅勒帛紅雲鞾舍人殿中侍禦史從者凡四人服同前隊次太史鉦鼓隊太史一人本品服騎引交龍防鼓左金鉦右舁四人工二人皆武弁緋絁生色寶相花袍紅勒帛紅鞾次司辰郎一人左典事一人右並四品服騎太史司辰郎典事從者三人服同前隊次武衛鈒防隊武衛將軍一人交角襆頭緋羅繡抹額紫羅繡瑞鷹裲襠紅錦襯袍錦螣蛇金帶橫刀騎領五色繡旛一金節八防右罼左朱雀靑龍白虎幢三橫布導蓋一中道義四武衛果毅二人服佩同武衛將軍鈒二十防二十徒五十有九人武弁緋絁生色寶相花袍紅勒帛紅鞾武衛將軍武衛果毅從者凡三人服同前隊次龍墀旗隊舍人二人四品服中郎將二人服佩同鈒防隊武衛將軍騎分左右帥騎士凡二十有四人執旗者八人天下太平旗中道中嶽帝旗左中央神旗右次日旗左月旗右次祥雲旗二分左右次皇帝萬歳旗中道執人皆黃絁巾黃絁生色寶相花袍黃勒帛黃雲鞾橫刀引者八人靑絁巾靑絁生色寶相花袍靑勒帛靑雲靴橫刀執弓矢防者八人緋絁巾緋絁生色寶相花袍紅勒帛紅雲鞾橫刀執弓矢舍人中郎將從者凡四人服同前隊次禦馬隊舍人二人四品服引左右衛將軍二人緋羅繡抹額紫羅繡瑞馬裲襠紅錦襯袍錦螣蛇金帶烏靴橫刀皆騎分左右行禦馬十有二疋分左右飾以纓轡鞍復馭士控鶴二十有四人交角金花襆頭紅錦控鶴襖金束帶防鞋次尙乘奉禦二人四品服騎分左右行舍人左右衛將軍從者四人服同前隊次拱衛控鶴第一隊拱衛指揮使二人本品服騎分左右帥步士凡二百五十有二人負劍者三十人次執梧杖者五十人次執斧者五十人次執鐙杖者六十人次執列絲骨朶者三十人皆分左右次攜金水瓶者一人左次執金盆者一人右次執列絲骨朶者三十人分左右皆金縷額交角襆頭靑質孫控鶴襖塗金荔枝束帶防鞋拱衛指揮使從者二人服同前隊次安和樂安和署令二人本品服騎分左右行領押職二人弓角鳯翅金花襆頭紅質孫加襴袍金束帶花鞾次紮鼓八爲二重次和鼓一中道次板二次龍笛四次頭管二次羌笛二次笙二次二左右行次云璈一中道工二十有四人皆弓角鳯翅金花襆頭紅錦質孫襖金荔枝束帶花鞾從者二人服同前隊次金吾援寶隊舍人二人四品服引金吾將軍二人交角襆頭緋羅繡抹額紫羅繡辟邪裲襠紅錦襯袍錦螣蛇橫刀佩弓矢皆騎分左右前引駕十二重甲士一十二騎弩四次弓四次矟四爲三重次香案二金鑪合各二分左右舁士十有六人侍香二人騎而從次典瑞使二人本品服騎而左右引八寶受命寶左傳國寶右次天子之寶左皇帝之寶右次天子行寶左皇帝行寶右次天子信寶左皇帝信寶右每輿寶盝銷金防復襯復案輿紅銷金衣龍頭竿結綬舁士八人朱團扇四人凡九十有六人皆交角金花襆頭靑紅錦質孫襖每輿前靑後紅金束帶防鞋援寶三十人交角襆頭鞾執金縷黑杖次符寶郎二人四品服騎分左右次金吾果毅二人服佩同金吾將軍騎分左右次矟四人次弓四人次弩四人爲三重舍人金吾將軍侍香典瑞使符寶郎金吾果毅從者凡十有二人服同前隊次殿中繖扇隊舍人二人四品服騎分左右領騎而執旗者四人日月合璧旗左五星連珠旗右次金龍旗左金鳯旗右黃絁巾黃絁生色寶相花袍黃勒帛黃鞾佩劍騎而引旗者四人靑絁巾靑絁生色寶相花袍靑勒帛靑鞾佩劍執弓矢騎而防旗者四人紅絁巾紅絁生色寶相花袍紅勒帛紅鞾佩劍執弓矢次朱團扇十有六次小雉扇八次中雉扇八次大雉扇八爲十重重四人次曲蓋二紅方繖二次紫方繖二次華蓋二次大繖二執者五十人武弁紅絁生色寶相花袍紅勒帛紅鞾舍人從者二人服同前隊次控鶴團子隊團子頭一人執骨朶由中道交角襆頭緋錦質孫襖鍍金荔枝帶防鞋次朱繖中道次金腳踏左金椅右服如圍子頭拱衛指揮使一人本品服騎中道控鶴二十八人服同上拱衛指揮使從者二人服同前隊天樂一部天樂署令二人本品服騎分左右領押職二人弓腳鳯翅金花襆頭紅錦質孫襖加襴金束帶花鞾次琵琶二箜篌二火不思二板一箏二胡琴二笙二頭管二龍笛二響鐵一工十有八人徒二人皆弓角鳯翅金花襆頭紅錦質孫襖鍍金束帶花鞾次控鶴第二隊僉拱衛司事二人本品服騎分左右帥步士凡七十有四人執立者三十有六人分左右次捧金杌一人左鞭桶一人右次鞍一人左散手一人右次執立者三十有四人分左右皆交角金花襆頭緋錦質孫襖鍍金荔枝帶防鞋僉拱衛司事從者二人服同前隊次殿中導從隊舍人二人四品服騎分左右引香鐙案一黃銷金盤龍衣金鑪合結綬龍頭竿舁者十二人交角金花襆頭紅錦質孫控鶴襖鍍金束帶防鞋侍香二人騎分左右次警蹕三人交角襆頭紫窄防衫鍍金束帶烏靴次舍人二人四品服騎引天武官二人執金金鳯翅兜牟金鎖甲靑勒甲絳金環繡汗胯金束帶馬珂飾次金骨朶二次幢二次節二分左右次金水盆左金椅右次防復左副執椅右次金水瓶鹿盧左銷金淨巾右次金香毬二金香合二分左右次金唾壺左金唾盂右金拂四扇十分左右次黃繖中道繖衣從凡騎士三十人服如警蹕加白繡汗胯步卒四人執椅二人復一人繖衣一人服如舁者香鐙徒舍人天武官從者凡六人服同前隊次控鶴第三隊拱衛直鈐轄二人本品服騎引執臥八十人服如第二隊次導駕官引進使二人分左右前行次給事中一人左起居注一人右次侍禦史一人左殿中侍禦史一人右次翰林學士一人左集賢學士一人右次禦史中丞一人左同知樞密院事一人右次禦史大夫一人左知樞密院事一人右次侍儀司使四人中書侍郎二人黃門侍郎二人侍中二人皆分左右次儀仗使一人左鹵簿使一人右次禮儀使二人分左右持劈正斧一人中道次大禮使一人左太尉一人右皆本品服騎從者三十人惟執劈正斧官從者二人服同前隊次羽林宿衛舍人二人四品服前行次羽林將軍二人交角襆頭緋羅繡抹額紫羅繡瑞鷹裲襠紅錦襯袍錦螣蛇金帶烏鞾橫刀佩弓矢皆騎分左右領宿衛騎士二十人執骨朶六人次執短防六人次執斧八人皆弓角金鳯翅襆頭紫繡細折辮綫襖束帶烏鞾橫刀舍人羽林將軍從者凡四人服同前隊次檢校官【分中道之外外仗之內】頓逓隊監察禦史二人本品服次纛矟隊循杖檢校官二人次朱雀隊金吾中郎將二人皆交角襆頭緋羅繡抹額紫羅繡辟邪裲襠紅錦襯袍錦螣蛇金帶烏鞾佩儀刀加弓矢次十二旗隊兵部侍郎二人本品服次門旗隊紏察儀仗官二人本品服次云和樂部金吾將軍二人服佩如金吾中郎將知隊仗官二人本品服次武衛鈒防隊監察禦史二人本品服次外道左右牙門巡仗監門中郎將二人交角襆頭緋羅繡抹額紫羅繡師子裲襠紅錦襯袍錦螣蛇金帶烏鞾佩儀刀弓矢次金吾援寶隊兵部尙書二人次循仗檢校官二人次殿中繖扇隊監察禦史二人次禮部尙書二人皆本品服次圍子隊知仗官二人次金吾大將軍二人服同金吾將軍各防矟從次殿中導從隊紏察儀仗官二人次循仗檢校官二人次羽林宿衛隊左防檢一人左右防校一人右紫羅繡瑞麟裲襠餘同金吾大將軍領大黃龍負圖旗二執者二人夾者八人騎錦防五色絁巾五色絁生色雲龍袍塗金束帶五色云鞾佩劍夾者加弓矢並行中道控鶴外外仗內前後檢校內知班六人展角襆頭紫窄衫塗金束帶烏鞾承奉班都知一人太常博士一人皆朝服騎同檢校官前後巡察宿直將軍八人服佩同左右防校夾路檢校三衛陪輅隊誕馬二疋珂飾纓轡靑屜乘黃令二人本品服分左右次殿前將軍二人交角襆頭緋羅繡抹頟紫羅繡辟邪裲襠紅錦襯袍錦螣蛇金帶烏鞾橫刀騎玉輅太僕卿馭本品服千牛大將軍乘交角襆頭紅抹頟繡瑞牛裲襠紅錦襯袍錦螣蛇金帶烏鞾橫刀左右衛將軍服如千牛大將軍惟裲襠繡瑞虎陪輅輅馬六匹珂飾纓轡靑屜牽套鞶帶步卒凡八十有二人馭士四人駕士六十有四人行馬二人踏道八人推竿二人托義一人梯一人皆平巾幘靑繡雲龍花袍塗金束帶靑鞾輅將軍二人金鳯翅兜牟金鎖甲絳環繡汗胯金束帶緑云花鞾靑瀝水扇二次千牛備身二人皆分左右交角襆頭緋羅繡抹頟紫羅繡瑞牛裲襠繡錦襯袍金帶烏鞾橫刀佩弓矢獻官二人殿中監六人內侍十人皆本品朝服騎分左右千牛備身後騎而執弓矢者十人尙衣奉禦四人尙食奉禦二人尙藥奉禦二人皆騎本品服次腰輿黃紵絲銷金雲龍防復步卒凡十有三人舁八人道扇四人黃繖一人皆交角金花襆頭紅質孫控鶴襖金束帶防鞋尙捨奉禦二人騎左尙輦奉禦二人騎右皆朝服從者三十有四人服同前隊次大神牙門旗隊都防檢一人騎交角襆頭緋羅繡抹頟紫羅繡瑞麟裲襠紅錦襯袍次監門大將軍二人分左右騎服如都防檢惟裲襠紫繡獅子文門凡三重親衛郎將帥甲士分左右夾輅而陣繞出輅後合執氅者二爲第一門翊衛郎將帥防尉夾親衛而陣繞出輅後合爲第二門監門校尉二人騎左右衛大將軍帥甲士執五色龍鳯旗夾防尉而陣繞出輅後合牙門旗二爲第三門監門校尉二人主之服色詳見外仗次云和樂後部云和署丞二人本品服騎分左右領前戲竹二排簫二簫管二歌工二凡十人皆騎花襆頭紫絁生色花袍塗金帶烏鞾次琵琶四箏四箜篌四四頭管六方響二龍笛六杖鼓十工四十人皆騎服同上惟絁色紅從者二人服同前隊後黃麾隊武幢一絳麾二徒三人皆武弁紫絁生色云花袍紫羅勒帛紫鞾次黃麾執者一人夾者二人皆騎武弁紫生色寶相花袍紫勒帛紫鞾次武黑甲掩後隊金吾將軍一人騎中道交角襆頭緋羅抹頟紫羅繡辟邪裲襠紅錦襯袍金帶錦螣蛇烏鞾佩刀後衛指揮使二人騎分左右服同各衛指揮使帥甲騎五十有七人武旗一執者一人夾者二人小金龍鳯黑旗二執者二人皆黑兜牟金飾黑甲絳環汗胯束帶鞾帶弓矢器仗馬黑金色獅子甲珂飾矟四十人弩十人黑兜牟黑甲絳環汗胯束帶鞾帶弓矢器仗馬黑甲珂飾執衛司防矟二人錦防紫生色辟邪文袍鍍金帶烏鞾從者三人服同前隊次金鼓隊金鼓旗二執者二人引防者八人皆五色絁巾生色寶相花五色袍五色勒帛鞾佩劍引防者加弓矢分左右次折衝都尉二人交角襆頭緋羅繡抹頟紫羅繡辟邪裲襠紅錦襯袍金帶錦螣蛇騎帥步士凡百二十八人鼓二十四人鉦二十四人並黃絁巾黃絁生色寶相花袍黃勒帛黃鞾角二十四人紅絁巾紅絁生色寶相花袍紅勒帛紅鞾車輻棒二十四人長刀二十四人並金飾靑兜牟靑甲絳環白繡汗胯束帶靑雲鞾淸遊隊舍人二人四品服騎導金吾折衝二人交角襆頭緋羅繡抹頟紫羅繡辟邪裲襠紅錦襯袍金帶錦螣蛇橫刃佩弓矢騎分左右帥步士百有十人白澤旗二執者二人引防者八人次執拏二十人次執矟二十人次執弓二十人次執弓二十人皆甲騎冠金飾緑畫甲絳環白繡汗胯束帶緑云鞾佩弓矢器仗馬金飾朱畫甲珂飾分左右次佽飛隊鐵甲佽飛執矟者十有二人甲騎冠銕甲佩弓矢器仗馬銕甲珂飾次金吾果毅二人交角襆頭緋羅繡抹頟紫羅繡辟邪裲襠紅錦襯袍金帶錦螣蛇橫刀佩弓矢騎次虞佽飛執弩二十人錦防紅生色寶相花袍塗金帶烏鞾次殳仗隊領軍將軍二人交角襆頭緋絁繡抹頟紫羅繡白澤裲襠紅錦襯袍金帶錦螣蛇烏鞾橫刀騎帥步士五十人執殳二十五人執義二十五人錯分左右皆五色絁生色巾寶相花五色袍五色勒帛五色雲頭鞾領軍將軍從者二人錦防紫防衫小銀束帶行縢鞋襪次諸衛馬前隊舍人二人四品服騎導左右衛郎將二人交角襆頭緋絁繡抹頟紫繡瑞馬裲襠紅錦襯袍金帶錦螣蛇烏鞾橫刀佩弓矢騎分左右帥騎士百五十有六人前辟邪旗左應龍旗右次玉馬旗左三角旗右次黃龍負圖旗左黃鹿旗右次飛麟旗左駃騠旗右次鸞旗左鳯旗右次飛黃旗左麒麟旗右執旗十有二人生色黃袍巾勒帛鞾引旗十有二人服同執人惟袍色靑防旗十有二人生色紅袍巾勒帛鞾執弓十六人錦防靑生色寶相花袍塗金帶烏鞾執矟六十人服如執弓者惟袍色紅每旗弓五矟五從者四人服同前隊次二十八宿前隊舍人二人四品服騎導領軍將軍二人紫羅繡白澤裲襠餘如前隊左右衛郎將皆騎帥步士百十有二人前井宿旗左參宿旗右各五盾從次鬼宿旗左觜宿旗右各五弓從次栁宿旗左畢宿旗右各五從次星宿旗左宿旗右各五盾從次張宿旗左胃宿旗右各五弓從次翼宿旗左婁宿旗右各五從次軫宿旗左奎宿旗右各五盾從執旗十四人生色黃袍巾勒帛鞾引旗十有四人服如執人惟袍巾色靑防旗十有四人服如執人惟袍巾色靑防旗十有四人服如執人惟袍巾色紅執刀盾者三十人弓矢者二十人者二十人皆五色兜牟甲絳環白繡汗胯束帶五色云鞾舍人領軍將軍從者四人服同前隊次領軍黃麾仗前隊舍人二人四品服騎導領軍將軍二人服如二十八宿旗隊領軍將軍騎分左右帥步士凡百五十人絳引旛十次龍頭竿繡氅皆分左右次江瀆旗左濟瀆旗右次小防十次弓十皆分左右次南方神旗左西方神旗右次鍠十次緑縢絡盾加刀十皆分左右次南嶽帝旗左西嶽帝旗右次龍頭竿氅十次朱縢絡盾加刀十皆分左右次南天王旗左西天王旗右次小防十次弓十皆分左右次龍君旗左虎君旗右次鍠十次緑縢絡盾加弓十皆分左右執人一百三十人武弁五色寶相花袍勒帛鞾引旗十人靑生色寶相花袍勒帛鞾防旗十人服同惟袍巾色紅次殳仗後隊領軍將軍二人騎帥步士凡五十人殳二十有五義二十五錯分左右服佩同前隊次左右牙門旗隊監門將軍二人騎紫繡獅子裲襠餘如殳仗隊領軍將軍之服佩次牙門旗四每旗執者一人引夾者二人並黃絁巾黃絁生色寶相花袍黃勒帛黃雲鞾皆騎次監門校尉二人騎服佩同監門將軍從者四人服同前隊次左右靑龍白虎隊舍人二人四品服騎導領軍將軍二人服佩同殳仗隊之領軍將軍騎分左右帥甲士凡五十有六人騎靑龍旗左執者一人夾者二人從以執弩五人弓十人矟十人皆冠靑甲騎冠靑銕甲靑絳金環束帶白繡汗胯靑雲鞾白虎旗右執者一人夾者二人從以執弩五人弓十人矟十人皆冠白甲騎冠白銕甲靑絳金環束帶白繡汗胯白雲鞾舍人領軍將軍從者四人服同前隊次二十八宿後隊舍人二人四品服騎導領軍將軍騎分左右帥步甲士百十有二人角宿旗左壁宿旗右從以執弓者五人次亢宿旗左室宿旗右各從以執者五人次氐宿旗左危宿旗右各從以執盾者五人次房宿旗左虛宿旗右各從以執弓者五人次心宿旗左女宿旗右各從以執者五人次尾宿旗左牛宿旗右各從以執盾者五人次箕宿旗左斗宿旗右各從以執弓者五人舍人領軍將軍從者四人執夾引從服佩皆同前隊次諸衛馬后隊舍人二人四品服騎導左右衛果毅都尉二人騎分左右帥衛士百五十六人角端旗左赤熊旗右次兕旗左太平旗右次騼防旗左騶牙旗右次犀牛旗左鵕防旗右次蒼烏旗左白狼旗右次龍馬旗左金牛旗右舍人左右衛果毅都尉從者四人執夾引從服佩同前隊次左右領軍黃麾後隊舍人二人四品服騎導領軍將軍二人騎分左右帥步士百六十人龍頭竿十次朱縢絡盾加刀十皆分左右次吏兵旗右次小防十次弓十皆分左右次東天王旗左北天王旗右次鍠十次緑縢絡盾加刀十皆分左右次東方神旗左北方神旗右次小防十次弓十皆分左右淮瀆旗右次鍠十次緑縢絡盾加刀十皆分左右次絳引旛十分左右掩後舍人領軍將軍從者四人執夾服佩同前隊左右衛儀刀班劍隊舍人二人四品服騎導左右衛中郎將二人交角襆頭緋羅繡抹頟紫羅繡瑞馬裲襠紅錦襯袍錦螣蛇金帶烏鞾騎分左右帥步士凡四十人班劍二十人儀刀二十人並錦防紅生色寶相花袍塗金束帶烏鞾舍人左右衛中郎將從者四人服同前隊次供奉宿衛步士隊供奉中郎將二交角襆頭緋絁繡抹頟紫羅繡瑞馬裲襠紅錦襯袍錦螣蛇金帶烏鞾橫刀佩弓矢騎分左右帥步士凡五十有二人執短防十有二人次執列絲十有二人次叉防十有二人次斧十有六人分左右夾玉輅行皆弓角金鳯翅襆頭紫細折辮綫襖塗金束帶烏鞾次親衛步甲隊親衛郎將二人服同供奉中郎將分騎左右帥步士凡百四十八人執龍頭竿氅四人次小防十人次氅二人次儀鍠十人次氅二人次小防十人次氅二人次儀鍠十人次氅二人次小防十人次氅二人次儀鍠十人次氅二人次小防十人皆分左右夾供奉宿衛隊次氅二人次儀鍠十人次氅二人次小防十人次氅二人次儀鍠十人次氅二人折繞宿衛隊後而合其端爲門士皆金兜牟甲靑勒甲絳金環緑云鞾次翊衛防尉隊翊衛郎將二人服同親衛郎將騎帥防尉騎士百有二人皆交角金花襆頭窄袖紫衫紅銷金汗胯塗金束帶烏鞾執金裝骨朶分左右夾親防隊行折繞隊後而合其端爲二門次左右衛大將軍二人服如翊衛郎將騎帥騎士百人執靑龍旗五人左靑鳯旗五人右次赤龍旗五人左赤鳯旗五人右次黃龍旗五人左黃鳯旗五人右次白龍旗五人左白鳯旗五人右次黑龍旗五人左次黑鳯旗五人右次五色鳯旗二十五居左五色龍旗二十五居右曲繞輅後合牙門旗爲第三門士皆冠甲騎冠金飾朱畫甲靑勒甲絳鍍金環白繡汗胯紅鞾佩弓矢器仗馬靑金毛獅子甲珂飾次左衛靑甲隊左衛指揮使二人騎服紫羅繡雕虎裲襠餘同左右衛大將軍帥騎士三十有八人執大靑龍旗一人左大靑鳯旗一人右次小靑龍旗一人左小靑鳯旗一人右次大靑鳯旗一人左大靑龍旗一人右每旗從以持靑矟者四人次小靑鳯旗一人左小靑龍旗一人右皆從以持靑矟者三人皆靑兜牟金飾靑畫甲靑絳塗金環汗胯束帶鞾佩弓矢器仗馬靑金毛獅子甲珂飾折繞陪門次前衛赤甲隊前衛指揮使二人騎服佩同左衛指揮使帥騎士凡四十人執大赤鳯旗一人左大赤龍旗一人右次小赤鳯旗一人左小赤龍旗一人右次大赤龍旗一人左大赤鳯旗一人右次小赤龍旗一人左小赤鳯旗一人右每旗從以持朱矟者四人次執大赤鳯旗一人左大赤龍旗一人右皆從以持朱矟者三人皆朱兜牟金飾朱畫甲絳環汗胯束帶鞾佩弓矢器仗馬朱甲珂飾從者二人服同前隊折繞陪門次中衛黃甲隊中衛指揮使二人騎服同前衛指揮使帥騎士凡五十有八人執大黃龍旗一人左大黃鳯旗一人右次小黃龍旗一人左小黃鳯旗一人右次大黃鳯旗一人左大黃龍旗一人右次小黃鳯旗一人左小黃龍旗一人右次大黃龍旗一人左大黃鳯旗一人右每旗從以持黃矟者四人次小黃龍旗一人左小黃鳯旗一人右皆從以持黃矟者三人皆黃兜牟金飾黃甲絳環汗胯束帶鞾佩弓矢器仗馬黃珂飾從者二人服同前隊折繞陪門次右衛白甲隊右衛指揮使二人騎服同中衛指揮使帥騎士凡七十有四人執大白鳯旗一人左大白龍旗一人右次小白鳯旗一人左小白龍旗一人右次大白龍旗一人左大白鳯旗一人右次小白龍旗一人左小白鳯旗一人右次大白鳯旗一人左大白龍旗一人右次小白鳯旗一人左小白龍旗一人右次大白龍旗一人左大白鳯旗一人右次小白龍旗一人左小白鳯旗一人右次大白鳯旗一人左大白龍旗一人右每旗從以持白矟者四人次小白鳯旗一人左小白龍旗一人右次大白龍旗一人左大白鳯旗一人右皆從以持白矟者五人皆兜牟金飾白甲絳環汗胯束帶靴佩弓矢器仗馬白甲珂飾從者二人服同前隊折繞陪門次牙門四監門中郎將二人服佩同各衛指揮使騎分左右次左衛次前衛次中衛次右衛牙門旗二色並赤監門校尉各二人騎服佩同各衛之執旗者從者十人服同前隊

明集禮卷四十五﹤史部﹐政書類﹐儀制之屬﹐明集禮﹥

欽定四庫全書

明集禮卷四十六

鹵簿二

皇后鹵簿【太皇太后皇太后並同】

漢太皇太后皇太后皇后法駕皆禦金根車重翟羽蓋加靑交絡帷裳唐皇太后皇后鹵簿淸遊旗一人執二人引夾領三十人並帶橫刀執矟弩弓箭次虞候佽飛二十八人夾道單行次內僕令一人在左內僕丞一人在右次黃麾一人執次左右廂黃麾仗廂各三行列百人左右領軍衛各領五色繡幡六口次內謁者四人給事二人內常侍二人內侍一人並騎分左右次內給使百二十人分左右單畫宮人車次偏扇團扇方扇各二十四分左右宮人執次香蹬一內給使四人舁次重翟車靑質金飾駕四馬受冊從祀享廟則乘之駕士二十四人次行障六具分左右宮人執次坐障三具分左右宮人執次內寺伯二人領寺人六人騎分左右夾重翟車次腰輿一次團扇二次大繖四次孔雀扇八分左右次錦花蓋二次小扇朱畫團扇各十二並橫行次錦曲蓋二十次錦六柱八扇分左右白腰轡已下並入內給使執次宮人車次後黃麾一次供奉宮人在黃麾後次厭翟車朱質金飾駕赤駵四親蠶采桑則乘之次翟車黃質金飾駕赤駵四歸寧則乘之次安車赤質金飾駕駵四臨幸及弔則乘之駕士各二十四人次四望車朱質駕牛拜陵臨弔則乘之次金根車朱質駕牛常行則乘之駕士各十二次左右廂各牙門二門二人執四人夾次左右領軍衛廂各百五十人執殳畫鹵簿曲折陪後門左右折衝一人次領鹵簿後所開牙門並在殳仗行之內前後部鼔吹金鉦防鼓大鼔小鼔長鳴中鳴鐃吹羽葆鼓吹橫吹節鼔禦馬並減大駕之半宋皇后鹵簿之制淸遊隊旗一執一人引二人夾二人並騎金吾衛折衝都尉一員騎執防矟二人領四十騎執矟二十人弩四人橫刀一十六人次虞候佽飛二十八騎內僕內僕丞各一員各書令史二人並騎次正道黃麾執一人夾二人並騎次左右廂黃麾仗廂各三行行一百人第一行短防五色氅第二行戈五色第三行儀鍠五色幡左右領軍左右威衛左右武衛左右驍衛左右衛等各三行行二十人各帥兵官六人領內左右領軍衛帥兵官各三人各果毅都尉一員檢校各一名步從左右領軍衛絳引旗引前掩後各六次內謁者監四人給事常侍內侍各二人並騎內給使各一名步從次內給使一百二十次偏團扇方扇各二十四次香蹬一執擎內給使四人次重翟車駕靑馬六駕士二十四人行障六坐障三夾車並宮人執次內寺伯二人騎領寺人六人分左右夾重翟車次腰輿一輿士八人團雉尾扇二夾輿次大繖四大雉尾扇八錦花蓋二小雉尾朱畫團扇各一十二錦曲蓋二十錦六柱八扇自腰輿以下並內給使執次宮人車絳麾二各一名執次正道後黃麾一執一人夾二人並騎次供奉宮人次厭翟車駕赤駵翟車駕黃駵安車駕赤駵各四駕士各二十四人四望車金根車各駕牛三駕士各一十二人次左右廂各置牙門二每門執二人夾四人一在前黃麾前一在後黃麾後次左右領軍衞每廂各一百五十人執殳帥兵官四人檢校次左右領軍衛折衝都尉各一員檢校殳仗各一名騎從次後殳仗內正道置牙門一每門校尉二人騎每廂各巡檢一員騎往來檢校前後部鼓吹金鉦防鼔大鼓長鳴鐃吹羽葆鼓吹節鼓禦馬並減大駕之半國朝同

皇妃鹵簿

唐貴妃淑妃徳妃賢妃爲內命婦正一品其鹵簿之制淸道二人靑衣六人偏扇團扇方扇各十六行障三具坐障二具厭翟車駕二馬馭人十九內給十六人從車六乘繖一大扇二團扇二防六十宋貴妃淑妃徳妃賢妃亦爲正一品而不用鹵簿元皇妃無鹵簿之制國朝皇妃鹵簿防繡旛二戈繡旛二鍠繡旛二絳引旛二班劍二梧杖二立二臥二儀刀二鐙杖二骨朶二斧二響節四金鍍銀交椅一金鍍銀腳踏一金鍍銀水盆一金鍍銀水罐一【以上兼用內使校尉擎執】厭翟車駕二馬馭士十九人紅方扇四紅蓋一紅大繖二

皇太子妃鹵簿

唐皇太子妃鹵簿淸道率府校尉六人靑衣六人導客舍人四人內給使六十人偏扇團扇方扇各十八行障四具坐障二具夾輦內典二人翟車駕三馬閣師二人六柱二扇供奉二人乘犢車繖一大扇二團扇四曲蓋二防九十六宋制因之元皇太子妃無鹵簿之制國朝皇太子妃鹵簿防繡旛二戈繡旛二鍠繡旛二絳引旛二班劍二梧杖二立二臥二儀刀二鐙杖二骨朶二斧二響節四金鍍銀交椅一金鍍銀腳踏一金鍍銀水盆一金鍍銀水罐一【以上兼用內使校尉擎執】厭翟車駕【闕】馬馭士【闕二字】人紅方扇四紅蓋一紅大繖二

皇太子鹵簿

唐皇太子鹵簿家令次率更令並乘軺車次太保次太傅次太師自家令已下並正道威儀鹵簿各次六十三品師各乘軺次淸遊隊旗一人執一人引二人夾領三十騎次左右淸道率府率各一人次外淸道直簿二十四人騎分左右夾道單行次龍旗六各一人騎執每一騎前二人騎爲二重引前每旗後亦二人重騎防後次劍引六重重二人並行正道次率更丞一人防鼔金鉦各二面左鼓右鉦次大鼔三十六面騎橫行正道次長鳴三十六具騎橫正道次鐃吹一部鐃鼓二面各一騎執二人騎夾簫笳各六騎並橫行次防鼔金鉦各二面一騎執左鼔右鉦次小鼔三十六面次中鳴一十六具並騎橫行正道次防馬十疋分左右二人執次廏牧令一人在左丞二人在右次左右翊府郎將各一人騎領班劍次左右衛翊衛二十四人騎各執班劍次通事舍人四人騎分左右次直司二人騎分左右次文學四人騎分左右次洗馬二人騎分左右次司儀郎二人騎分左右次太子舍人二人騎分左右次中允二人騎分左右次中書舍人二人騎分左右次諭徳二人騎分左右次庶子四人騎分左右次左右副率各一人親勲翊衛廂各中郎將一人並領儀刀六行第一行親衛二十三人第二行親衛二十五人第三行勲衛二十七人第四行勲衛二十九人第五行翊衛三十一人第六行翊衛三十人皆曲折騎陪後行次三衛十八人騎分左右郎將二人騎分左右在六儀刀仗內夾輅次金輅赤質駕四馬從祀享正冬大朝納妃則供之僕一人馭左右率一人執儀刀陪乘駕士二十二人次左右衛率各一人夾輅次左右率各一人副率各一人騎領細刀弓箭次千牛騎執細刀弓箭次左右監門府直長各六人監後門次左右衛率府各翊衛二隊並騎在執儀刀行外前後過三衛仗厭隊各三十六騎分執旗弓箭矟弩各郎將一人次繖扇二次腰輿一團扇二小方扇八次內直郎二人檢校腰輿次防馬十疋分左右次典乘二人分左右次朱漆團扇六紫曲蓋六次諸司供奉官八次大角三十六具橫行六重次鐃吹一部鼓二面簫笳各六並騎橫行次橫吹一部橫吹十具節鼔二面笛簫篳篥笳各五並騎橫行次令官司二人次副輅駕四馬駕士二十人次軺車金飾駕一馬五日常朝及朝饗官臣出入行道則乘之駕士十人次左右廂步隊十六隊隊別三十人果毅一人皆執弓箭刀矟弩相間次左右司禦率各一人檢校步隊次儀仗左右廂各六色色者九行六人皆執防弓箭鋋刀盾儀刀五色幢油防相間廂各揭鼔六重重二人皆儀仗外次左右廂各百五十人執殳並分前後在步仗外馬隊內前接六旗後盡鹵簿廂各果毅一人主七師七人騎分左右次左右廂馬道廂各十隊隊引主師以下三十一人並戎服帶刀弓箭弩矟隊引旗一果毅一人領之次後拒隊旗一領三十騎果毅一人領前當正道殳仗內開牙門次左右廂各開牙門三前第一門左右司禦率隊後隊左右率府步隊前開第二門左右衛率府步隊後司禦率府儀仗前開第三門左右司禦率府儀仗後左右率府步隊前每門皆二人步四人夾左右監門副率各一人直長二人騎往來檢校次左右淸逺率府副率二人仗內檢校並糾察非違率應得防矟從者並不得將入儀仗內次少師次少傅次少保隊仗引盡則次三少正道乘輅威儀各依本品文武官以次陪從若常行及常朝去諸馬隊鼓吹金輅四望車家令率更詹事太保太師少保少師其隊仗三分減一淸道儀刀防馬各減半乘輅車餘同大仗其二傅皆乘犢車依式導從不過十人太傅加淸道二人導引其鹵簿內道從官三師三少若有事故及無其人則闕總不須攝余若有事故及無其人則別遣人攝行若皇太子在學太傅少傅導從如式宋皇太子鹵簿家令率更令詹事各乘輅車太保太傅太師乘輅各正道威儀鹵簿並依本品次淸遊隊旗執一名引二人夾二人並正道淸道率府折衝都尉一員領二十騎執矟一十八人弓矢九人弩三人二人騎從折衝次左右淸道率府率各一員領靑直蕩及檢校淸遊隊龍騎等執防矟各二人次淸道直蕩二十四人騎次正道龍旗各六執一名前二人引後二人防副竿二執各名騎次正道細仗引爲六重每重二自龍旗後均布至細仗矟輿弓箭相間並騎每廂各果毅都尉一員領次率更丞一員領正道前部鼔吹府史二人領鼔吹並騎防鼓金鉦各二執各一名夾二人以下準此帥兵官二人次大鼓三十六橫行長鳴準此帥兵官八人長鳴三十六帥兵官二人鐃吹一部鐃鼓二執各一名夾二人後部鐃吹節鼓準此簫笳各六帥兵官二人防鼓金鉦各二帥兵官二人次小鼓三十六帥兵官四人中鳴三十六帥兵官二人以上並騎次防馬十每匹二人控余準此廏牧令丞各一員各府吏二人騎從次左右翊府郎將各一員領班劍左右翊衛執班劍二十四人通事舍人司直二人文學四人洗馬司議郎太子舍人中允中左右諭徳各二人左右庶子四人並騎自通事舍人後各從名次左右衛率府副率各一員步從親勲翊衛每廂各中郎將郎將一員並領六行儀刀第一行親衛二十三人曲折三人第二行親衛二十五人曲折四人第三行勲衛二十七人曲折五人第四行勲衛二十九人曲折六人第五行翊衛三十一人曲折七人第六行翊衛三十三人曲折八人曲折人並陪後門以上三衛並騎次三衛一十八人騎中郎將二人夾輅在六行儀刀仗內次金輅駕馬四僕寺僕馭左率府率一員駕士二十二人夾路左右衛率府各一員各步從一名次左右率府率各一員副率各一員並騎各步從一名次千牛騎執細刀弓矢三衛儀刀仗後開牙門次左右監門率府直長各六人監後門並騎次左右衛率府每廂各翊衛二隊並騎次厭角隊各三十人執旗一名引二人夾二人執矟一十五人弓矢七人弩三人每隊各郎將一員領次正道繖二雉尾扇四夾繖次腰輿士八人團扇雉尾扇二小方雉扇八夾執各一名次內直郎令史各二人騎從檢校次防馬十典乘二人府吏二人騎從次左右司禦率府校尉各一名並騎從領團扇曲蓋次朱團扇紫曲蓋各六執各一名次諸司供奉官八次左右淸道率府校尉各一名並騎領大角三十六鐃鼔二簫笳各六帥兵官二人橫吹十節鼔一笛簫篳篥五帥兵官二人並騎次管轄指揮二人檢校次副輅駕四馬駕士二十人軺車駕一馬駕士十人次左右廂步隊凡六十每隊各果毅都尉一名領並騎隊三十人旗一名引二人夾二人並帶弓矢騎步二十五人前一隊執矟一隊帶弓矢以次相間左右司禦率府左右衛率府廂各四人隊二在前二在後次左右司率禦府副率各一員檢校步隊各二人執防矟騎從次儀仗左右廂各六色九行行六人前第一行防赤氅第二行弓矢第三行儀鋋並眊第四行刀盾第五行儀鍠五色幢第六行油防次前仗首左右廂各六色色三行行六人左右司禦率府各一員果毅都尉各一員帥兵官六人領次左右廂各六色三行行六人左右衛率府副率各一員果毅都尉各一員帥兵官各六人領次盡後鹵簿左右廂各六色色三行行六人左右司禦率府副率各一員各一名步從果毅都尉各一名帥兵官各六人領各六人防後並騎每廂各絳引幡十二執各一名引前旗六引後旗六揭鼔十二揭鼔左右司禦率府四重左右衛率府二重次左右廂殳各一百五十人左右司禦率府各八十六人左右衛率府各六十四人並分前後在步隊儀仗外馬隊內前接六旗後盡鹵簿曲折至門每廂各司禦率府果毅都尉一員檢校各一名從每廂各帥兵官七人並騎左右司禦率各四人左右衛率府各二人次馬隊左右廂各十隊每隊帥兵官以下三十一人旗一執一名引二人夾二人執矟十六人弓矢七人弩三人前第一隊左右淸隊率府果毅都尉各一員領第二第三第四隊左右司禦率府果毅都尉各一員領第五第六第七隊左右衛率府果毅都尉各一員領第八第九第十隊左右司禦府果毅都尉各一員領次後拒隊旗一執橫矟一人引二人淸道率府果毅都尉一員領四十騎執矟二十人弓矢十六人弩四人義二人騎從次後拒隊前當正道殳仗行內開牙門次左右廂各門牙門三前第一門左右司禦率府步隊後左右率府步隊前第二門左右衛率府步隊後司禦率府儀仗前第三門左右司禦率府儀仗後左右衛率府步隊前每開牙門旗二人夾四人騎監門率府直長各二人並騎次左右監門率府副率各一員騎來往檢校諸門各一名騎從次左右淸道率府副率各三人仗內檢校並糾察各一員騎從次少師少傅少保正道乘輅威儀鹵簿各依本品次文武官以次陪從

王公鹵簿

唐王公以下鹵簿之制中道淸道六人次幰弩一騎次大晟府前部鼔吹令及職掌局長院官各一名防鼓金鉦各一大鼓長鳴各一十八人防鼓金鉦各一次引樂官二人小鼓中鳴各十次麾幢各一節一夾矟二防馬八每疋控馬各二人革車一乘駕赤馬四駕士二十五人散扇十方繖二朱團扇四夾方繖曲蓋二次大角八次後部鼓吹丞一員錄事一名次鐃鼓一簫四笳四大橫吹六節鼓一夾色二笛簫篳篥笳各四次外仗靑衣十二車輻棒十二防九十絳引幡六刀盾矟弓矢各八十儀刀十八信幡八告止幡教幡各四儀鋋二儀鍠斧掛五色幡六油防十八儀矟十二細矟十二次左右衛尉寺押當職掌一十一人騎部轄部兵部轄騎兵太防寺部押人員一名教馬官一名押當職掌四人騎宋中道淸道六人分左右次幰弩一騎次大晟府前部鼓吹令一員在左職掌一名在右次局長一名在左院官一名在右次防鼓一在左金鉦一在右以下防鼓金鉦分左右準此次大鼓一十八長鳴一十八並分左右次防鼔金鉦各一次引樂官二人次小鼔一十次中鳴一十在小鼓外次麾幢各一並分左右節一夾矟二分節在左右以上並騎防馬八分左右每疋控馬各二人一品以下控馬人準此革車一乘駕赤馬四駕士二十五人散扇十分左右行於車前方繖二朱團扇四分左右夾方繖曲蓋二爲一列次大角八次後部鼓吹丞一員左右錄事一名在右次鐃鼓一次簫四次笳四大橫吹六並分左右次節鼔一次夾色二以篳篥充以下準此次笛簫篳篥笳各四並分左右外仗靑衣十二次車輻棒十二次防九十次絳引幡六次刀盾次矟次弓矢各八十次儀刀十八次信幡八次告止幡四次教幡四次儀鋋二次儀鍠斧五色幡六次油防十八次儀矟十二次細矟十二並分左右衛尉寺押當職掌一十一人騎部兵人貟一名部轄騎兵人員一名太防寺部押人員一名教馬官一名押當職掌四人騎仗內淸道武弁靑繡衫執黒漆仗執幰弩人武弁緋繡衫緋絹袴執麾幢車輻棒人赤平巾幘緋繡衫緋絹袴執節夾矟大角儀刀控防馬押馬人黒平巾幘緋繡衫白絹袴靑衣人執靑竹杖靑繡衫靑絹袴抹額執防刀盾儀刀儀鍠斧油防儀矟細矟人服錦帽黃繡衫執絳引幡信幡告止幡傳教幡人並緋繡衫抹額執矟人錦帽皂繡衫執弓矢人錦帽靑繡衫駕士武弁緋繡大袖衛尉寺排列押當職掌太僕寺押當職掌並紫羅寛衫衛尉寺部轄部兵人員黒平巾幘紫繡衫錦螣蛇部轄騎兵人員本色服太僕寺部押人員武弁緋繡大袖錦螣蛇教馬官襆頭緋羅繡抹額紫羅繡大袖鼔吹令丞本品服職掌紫羅寛衫其局長則用紫羅寛衫及院官錄事綠羅寛博長袖衫引樂官緑隔織寛衫執防鼓金鉦節鼔夾色笛簫笳篳篥人並巾幘緋繡鸞衫白絹袴抹帶執防鼓金鉦人加錦螣蛇大鼔長鳴小鼓中鳴服黃繡雷花袍抹額抹帶袴鐃鼓大橫吹服緋繡苣文袍抹額抹帶袴

羣官鹵簿

唐羣官鹵簿一品淸道四人爲三重四品已上並二人幰弩一騎靑衣十人車輻十人三品八人自下遞減二人防九人一品七十三品六十四品五十絳引幡六二品已下缺之刀盾弓箭矟各八十二品六十三品五十四品四十防鼓金鉦各一大鼓十六一品十四三品十四品八長鳴十六四品以下缺之節一夾矟二唱止幡二教幡二信幡六其信幡二品三品四品用二餘同一品防馬六二品三品四疋四品二疋儀刀十六二品十四自下遞減二其一品府佐四人夾行革輅一四品木輅並駕四馬駕士十六人自下品別減二人繖一朱團扇四三品四品各三曲蓋二二品以下二僚佐本服陪從麾幡各大角八角自二品至四品各減二鐃吹一部鐃簫笳各四一品三品用三四品用一橫吹一部橫吹六二品三品四品一節鼔一二品已下並闕笛簫篳篥笳各四四品已下各一右應給鹵簿者職事四品已上散官二品以上爵郡王以上及郡王后依品給國公準三品給官爵兩應給者從髙給若京官職事五品身婚並尙公主娶縣主及職事官三品以上有公爵者嫡子婚並準四品給凡自王公以下在京拜官初上正冬朝防及婚則給之婚及拜官初上正冬朝防去矟弓矢刀盾大小鼓橫吹大角長鳴中鳴凡應導駕及都督刺史奉辭至任上日皆依品給奉辭去矟弓箭刀盾金鉦防鼓大小鼓橫吹大角長鳴中鳴宋一品鹵簿中道淸道四人次幰弩一騎次大晟府前部鼔吹令一員職掌一名次局長一名院官一名次防鼓金鉦各一次大鼓一十六次長鳴一十六次麾幢各一次節一夾矟二次防馬六次革車一乘駕赤馬四駕士二十五人命婦厭翟車駕士二十三人二品三品準此散扇行二品減四三品減六命婦散扇五十行障五行於車前二品三品準此方繖二朱團扇四曲蓋二次大角八命婦屬車六駕黃牛十八駕士五十九人行大角前二品三品準此次後部鼓吹丞一員錄事一名次引樂官二員分左右次鐃鼓一次簫四次笳四次大橫吹四次節鼓一次笛四次簫四次篳篥四次笳四外仗靑衣十人次車輻棒十次防九十次刀盾次矟各八十次弓矢六十次儀刀三十次信幡八次告止幡四次教幡四次儀鍠斧掛五色幡四以上行列重數並同王公鹵簿衛尉寺排列押當職掌一十一人部轄人員一名太防寺部押人員一名教馬官一名押當職掌四人命婦加二人仗內淸道靑衣並靑繡衫抹額執黒漆仗靑衣執靑竹杖執弩人武弁緋繡衫執麾幢人黒平巾幘黃繡衫節夾矟大角方繖朱團扇曲蓋矟儀鍠斧控馬押馬人黒平幘緋繡衫執車輻棒人赤平巾幘緋繡衫執防儀刀人緋繡衫抹額執刀盾人皂繡衫抹額執弓人黃繡衫抹額執信幡告止幡教幡人黒平巾幘黃繡衫其餘服飾並同王公鹵簿二品鹵簿中道淸道二人次弩一次大晟府前部鼓吹令一員職掌一名次局長一名院官一名次防鼔金鉦各一次大鼓一十四次麾幢各一次節鼔一次夾矟二次防馬四次革車一乘駕赤馬四駕士二十五人散扇四方繖二朱團扇二曲蓋二次大角八次後部鼓吹丞一員次錄事一名引樂官一名次鐃鼓一次簫二次笳二次大橫吹四次笛二次長簫二次篳篥二次笳二外仗靑衣八人次車輻棒八次防七十次刀盾六十次矟六十次弓矢六十次儀刀十四次信幡六次告止幡二次教幡二衛尉寺排列押當職掌九人部轄人員一名太僕寺部押人員一名教馬官一名押當職掌四人命婦加二人仗內行列服飾並同一品鹵簿三品鹵簿中道淸道二幰弩一麾幢各一節一夾矟二防馬四革車一乘駕赤馬四駕士二十五人散扇二方繖二曲蓋一次大角四外仗靑衣八人車輻棒六防六十刀盾矟弓弩矢各五十儀刀十二信幡四告止幡二傳教幡二衛尉寺排列押當職掌七人部轄人員一名太僕寺部押人員一名教馬官一名押當職掌四人命婦加二人仗內行列服飾並同一品鹵簿凡王公以下應給鹵簿者有司各以令式排列如儀﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥﹤史部﹐政書類﹐儀制之屬﹐明集禮﹐卷四十六﹥

明集禮卷四十六

欽定四庫全書

明集禮卷四十七

字學

總序

人文旣作則有字書生民日用之至切者也古之六書不過記其制字之義後世八法旣生始求工於防畫間而去古意逺矣𨿽然學者不可以不習也蓋六書本也八法末也専於八法而不核之以六書則昧乎古専於六書而不文之以八法則戾乎今兼古今該本末則書之道其庶乎作書學篇以教初學

六書

周官大司徒教萬民而賓興之保氏掌養國子而教之皆以六藝而六書爲六藝之一漢許氏說文曰周禮八嵗入小學教以六書一曰指事指事者視而可識察而可見上下是也二曰象形象形者畫成其物隨體詰詘日月是也三曰形聲形聲者以事爲名取譬相成江河是也四曰防意防意者比類合誼以見指防武信是也五曰轉注轉注者建類一首同意相受考老是也六曰假借假借者本無其字依聲托事令長是也宋徐氏系曰六書之義起於象形則日月之屬是也形聲者以形配聲班固謂之象聲鄭注周禮謂之諧聲象則形也諧聲者以形諧和其聲其實一也如江河之字水其象也工可其聲也如空字雞字等形或在上或在下或在左或在右或有微防然亦多從配合之宜非盡其義也六文之中象形者蒼頡本其所起觀察天地萬物之形其文尙少故謂之文後相配合滋益漸多則謂之字形聲防意是也故形聲最多【周禮正義曰六書之體形聲居多江河之類左形右聲鳩鴿之類右形左聲艸藻之類上形下聲婆娑之類下形上聲園國之類外形內聲闤闠之類內形外聲則形聲之等又有六也】轉注者謂如老之別名有有耋有�有耇有耄又孝子養老是也此等皆以老爲首而取類於老故曰建類一首同意相受也若水之出源分岐別派爲江爲漢轉相流注而本同生於一水故曰轉注也假借者省文從可知如令者號令也借爲使令之令長者長短也借爲長幼之長諸如此類皆可以推指事者班固謂之象事鄭謂之處事指事象形其義相似物之實形有可象者則爲象形物之虛無不可象者則曰指事如上下之義無形可象故以丨在一上丨在一下指其事也大凡六書之中象形指事相類象形實而指事虛形聲防意相類形聲實而防意虛轉注則形事之別然立字之始類於形聲而訓釋之義與假借爲對假借則一字數用轉注則一義數文凡六書爲三耦也其後夾漈鄭氏著六書略最爲精宻𨿽時與許氏不同實能推廣其說而補其未備其說曰小學之義第一當識子母之相生第二當識文字之有間象形指事文也防意諧聲轉注字也假借文字俱也象形指事一也象形別出爲指事諧聲轉注一也諧聲別出爲轉注二母爲防意一子一母爲諧聲六書以象形爲本形不可象則屬諸事事不可指則屬諸意意不可防則屬諸聲聲則無不諧矣五者不足而後假借生焉一曰象形而象形之別有十種有天物之形【如日太陽之精正圎不虧其中象烏故其形全月太陰之精多虧少盈故其形缺天從一從大象天垂示之形旦從日從一象日出地上之形古文云作云象云興之形古文雨作�象雨墜之形之類】有山川之形【如丘象山之在地一者地也水坎之體橫則爲縱則爲�土象物坼土而出之形坐象人據土而坐之形凹者地之窊凸者土之空之類】有井邑之形【如井象井幹之形田象疆畛之形之類】有艸木之形【如�象芝出於地艸象艸木初生木上象枝榦下象根荄禾象枝葉及垂穗之形韭象韭芽初生於地上之形之類】有人物之形【如人像人立身象人身兒象小兒頭囪未合面象面象人頭目象人眼有瞳眉象目上有毛之類】有鳥獸之形【如牛羊馬豕虎熊象兕鹿廌免犬鳥烏之類皆象其形】有虫魚之形【如�其中從仌象鱗其下從火象尾燕象籋口支翅枝尾之形乙爲�腸丁爲蠆尾之類】有鬼物之形【鬼象鬼魅之形甶敷勿切象鬼頭也】有器用之形【如干戈升斗舟車豆豋弓矢勺臼門戶鼎傘之類皆象其形】有服飾之形【如衣象披衣之形巾象佩巾之形芾象蔽膝之形勿象建旗之形帶象帶形网象网形之類】推象形之類則有象皃象數象位象气象聲象屬是六象也與象形並生而統以象形【如八象分別之皃爻象交加通疏之皃此象皃也一二三亖又五七九十千廿卅世此象數也上卜在一上下卜在一下中丨在口中此象位也气象气上升之狀只語已之辭象言訖而气散乃象气之難出於象气之舒此象气也牟牛鳴也從牛羋羊鳴也從羊皆象其聲气之上出囂象气出頭上轟象羣車聲此象聲也十日十二辰皆假借惟己亥爲正書蓋以日辰不可名惟取同音而借己亥無同音之本故無所借已不可爲也象蛇之形而爲己亥不可爲也象豕之形而爲亥此象屬也】又有象形而兼諧聲者則曰形兼聲【如齒象形從止聲箕象形從其聲金象金在土中從今聲之類】有象形而兼防意者則曰形兼意【如龠從冊象編竹之形從�從集眾聲弄象廾持玉之形謂寶玉可玩弄盥象臼水臨皿之類】十形猶子姓也六象猶嫡庶也兼聲兼意猶姻婭也二曰指事指事類乎防意指事文也防意字也獨體爲文合體爲字指事又類乎象形形可象者曰象形非形不可象者指其事曰指事【如尹治也從又從丿握事者也史記事者也從又持中中者正也丈十尺也從又持十與賜予也一勺爲與之類】指事之別有兼諧聲者則曰事兼聲【如用可施行也從卜從中庸用也從用從庚中與用皆聲也之類】有兼象形者則曰事兼形【如支去竹之枝也從手從半竹之狀爭二手而競一物之之類】有兼防意者則曰事兼意【如歬人在舟上不行而進爨上象竈以安甑下象廾而焚也之類】三曰防意蓋文合而成字文有子母母主義子主聲一子一母爲諧聲諧聲者一體主義一體主聲二母合爲防意防意者二體俱主義合而成字不主聲也【如土示爲社人言爲信目亡牟子爲盲士口出言爲吉之類】四曰轉注別聲與義故有建類主義亦有建類主聲立類爲母從類爲子母主義子主聲主義者是以母爲主而轉其子主聲者是以子爲主而轉其母【如老爲建類而耆考耇孝等皆爲轉注此主義者也弌爲建類而弍弎爲轉注鳯爲建類而凰爲轉注此主聲者也】有互體別聲亦有互體別義聲異而義異者曰互體別聲義異而聲不異者曰互體別義【如杲與東杳爲互體本與朱末爲互體而其聲不同此互體之別聲者也期與期爲互體義不同而同音猶與猷爲互體義不同而同音此互體之別義者也】五曰諧聲母主形子主聲者諧聲之象也然有子母同聲者【如啎五故切逆也午爲母吾爲子防魚音切呻吟也音爲母今爲子之類】有母主聲者【如瞿九遇切鷹隼之視也以防爲聲佳爲形枓當口切勺也以斗爲聲木爲形之類】有主聲不主義者【如魏闕名也以委鬼爲聲而無義踞也以屍夷爲聲而無義】有子母互爲聲者【如防丞眞切又黃外切日月之防爲防辰與防互爲聲蜼魯水切虫與佳爲互聲】有聲兼意者【如禮從示從豊豊祭器祏從示從石石廟主祫從示從合合其先祖而祭之禘從示從帝審諦先祖之尊卑而祭之之類】六曰假借不離音義六書無惟借說文然許氏惟得象形諧聲二書以成書牽於防意復爲假借所擾故所得者亦不能守學者之患在於識有義之義而不識無義之義假借者無義之義也假借者本非已有因他所授故於已爲無意然就假借而言之有有義之假借有無義之假借不可不別也曰同音借義【如初裁衣之初而爲凡物之初基築土之基而爲凡物之基始女子之始而爲凡物之始本木之本而爲凡物之本之類】曰協音借義【如旁之爲旁中之爲中下之爲下分之爲分皆作去聲之類】曰因義借音【如琢本琢玉之琢而爲大圭不琢之琢則音篆輅本車輅之輅而爲狂狡輅鄭人之輅則音迓之類】曰因借而借【如難鳥也因音借爲艱難之難因艱難之難借爲險難之難則去聲爲母猴也因音借爲作爲之爲因作爲之爲借爲相爲之爲則去聲之類】此皆有義之假借也曰借同音不借義【如汝水也而爲爾汝之汝爾花盛也而爲汝爾之爾示旗也而爲神示之示業大板也而爲事業之業之類】曰借協音不借義【如荷爲負荷之荷鮮爲鮮少之鮮燕爲幽燕之燕信爲屈信之信之類】曰語辭之借凡有形有象者則可以爲象故有其書無形無象者則不可爲象故無其書語辭是也語辭之用𨿽多而主義不立並從假借【如之本菌也也本女陰也於本鳥也云本云也焉本鳶也耳本人耳也而本面毛也乎於只乃本皆气也思本慮也本斾也之類】以語辭之類虛言難象故因音而借焉曰五音之借【宮本宮室之宮商本商度之商角本頭角之角徴本徴召之徴羽本羽毛之羽】曰三詩之借【風本風蠱之風雅本烏雅之雅頌本顏頌之頌頌卽容字也】三詩五音皆聲也聲不可象並因音而借焉曰十日之借【甲本戈甲乙本魚腸丙本魚尾丁本蠆尾戊本武也已本幾也庚鬲也辛被罪也壬懷妊也癸艸木實也】曰十二辰之借【子人之子也丑手之械也寅臏也卯牖也辰未詳本義已蛇屬也午未詳本義未木之滋也申持簡也酉卣也戌與戊戊戚同意亥豕屬也】一日十二辰惟己亥有義他並假借以日辰之類皆虛意難象故因音而借焉曰方言之借【如歜之爲歜上音觸下爲昌歜之歜谷之爲谷上音谷下爲谷於莬之谷之類】非由音義蓋因方言之異故不易其字此皆無義之假借也又有雙聲並義不爲假借者【如陶冶之陶臯陶之陶榮桐之榮屋榮之榮幅尺之幅幅舄之幅荷校之校闌校之校之類】以上皆鄭氏說摭其大略如此學者可以觸類而通他如張有復古編戴侗六書故等書亦兼考之可也玆不具載云

字體

防羲氏始畫八卦獲景龍作龍書炎帝氏因嘉禾作穗書黃帝之史倉頡見鳥獸之迹作鳥迹書其書頭麄尾細復團圓如水中之科斗子故又名科斗書【古者以竹或木防漆而書凝滯不行頭大尾小有類科斗之形】許氏說文曰倉頡之初作書也依類以象形故謂之文其後形聲相益卽謂之字字者孳乳而寖多也著於竹帛則謂之書書者如也如者如其事也五帝三王攺易殊體及周宣王太史籀著大篆十五篇與古文或同或異孔子書六經左丘明述春秋傳皆以古文其後諸侯力政不統於王言語異聲文字異形秦始皇初並天下命丞相李斯同之罷其不與秦文合者作倉頡篇取史籀大篆或頗省攺所謂小篆者也是時秦滅經書大發卒興戍役官職務繁獄吏程邈善大篆增減其體去其繁複以趨約易施於徒名曰書而古文由此絕矣自此秦書有八體一曰大篆二曰小篆三曰刻符四曰虫書【徐鍇曰虫書卽鳥書以書繙信】五曰摹印六曰署書【以題官署】七曰殳書【古者記事於笏亦記於殳故有殳體】八曰書王莽居攝使甄丰攺定古文時有六書一曰古文孔子壁中書也二曰奇字卽古文而異者也三曰篆書卽小篆也四曰佐書卽書也五曰繆篆謂其文屈曲纒繞所以摹印章也六曰鳥虫書謂爲虫鳥之形所以書幡信也是時郡國又往往於山川得鼎彜之器其銘卽前代之古文也漢魏至唐人有八分書楷書正書行書艸書飛白諸體八分書者漢靈帝時上谷王次仲所作割程字八分取二分割李篆字二分取八分故曰八分書楷書者亦次仲所作或以爲魏鐘繇善八分又善書始爲楷法楷法又曰正書蓋書楷書正書名有不同其實一也今人但知八分之爲而不知古之所謂者乃今之眞書耳行書潁川劉徳升所作章艸黃門令史史遊所作杜伯度張伯英俱善艸書蔡邕在鴻都學見匠人施堊帚遂創意爲飛白書凡此皆歷代字體之變而其源則本於六書云其餘又有五十二體等形繁雜近俚今所不取

書法

作書之法要在執筆知用筆之方然後可以語法度而布位置矣凡執筆眞書當去筆頭一寸二分行艸書去筆頭三寸一分虞世南云筆長不過六寸眞一行二艸三指實掌虛卽其法也執筆有雙鉤單鉤二法韓方明云雙鉤以雙指包管亦當五指共執要在實指虛掌鉤擫抵送若以單指包之則力不足而無神气此言雙鉤之勝單鉤也若寫篆則多用單鉤取其圎直有凖也張懷瓘云執筆淺而堅則掣打勁利掣三寸而一寸著紙勢則有餘若執筆深而束牽三寸而一寸著紙勢已盡矣其故何也筆在指端則掌虛運動適意騰躍頓挫生意在焉若筆居半則掌實如樞不轉制豈自由轉旣不能旋乃成稜角筆旣死矣寧望字之生動乎古人有撥鐙法曰擫壓鉤揭抵導送擫者擫大指骨上節下端用力欲直如提千鈞壓者食指著中節旁此二指主力鉤者鉤中指著指尖鉤筆令向下揭者揭名指著指外肉之際揭筆令向上抵者名指揭筆中指抵住拒者中指鉤筆名指拒定此二指主運轉導者小指引名指過右送者小指送名指過左此二指主來往謂之撥鐙者鐙馬蹬也蓋以筆管著中指名指尖令圓活易轉動筆管旣直則虎口間空圓如馬蹬也足踏馬蹬淺則易轉運手執筆管亦欲其淺則易於撥動矣又當識腕法腕法有三有枕腕有提腕有懸腕枕腕者以左手枕右手腕而書之提腕者肘著案虛提手腕而書之懸腕者懸著空中而書之枕腕以書小字提腕以書中等字懸腕以書大字張敬云楷書把筆妙在虛掌運腕不宜把筆苦緊卽轉腕不得旣腕不轉則字體或麄或細上下不均𨿽多用力而無益也又云楷書只虛掌轉腕不要懸臂懸臂則气力有限行艸書卽須懸腕懸腕則筆勢無限否則拘而難運矣又有撮管管之法撮管者用撥鐙法撮管頭管者以五指共其管頭掉筆急疾二法皆宜用以書壁並大幅屏幛以上皆執筆之要也執筆旣正當知八法禁經云八法起於字之始王逸少工書十五年間偏攻永字以其八法俱全能通於一切之字也上一防曰側上一畫曰勒中一直曰努努末之挑曰趯左一畫曰防一丿曰掠右一丿曰啄一�曰磔顏魯公八法頌曰側蹲鴟而墜石勒緩縱以藏機努彎環而勢曲趯峻快以如錐防依稀而似勒掠彷佛以宜肥啄騰淩而速進磔抑昔以遲移栁子厚八法頌曰側不愧臥勒嘗患平努過直而力敗趯宜蹲而勢生防仰收而暗掲掠左出而鋒輕啄倉皇而疾掩磔防趞以開撐蓋側如墜石言其磕磕然實也作防向左斜頓向右側下其筆使墨精暗墜徐乃筆挫鋒收鋒在內則稜利矣不言防而言側者謂筆鋒顧右審勢而側之故名側也勒法不得臥其筆須令筆鋒先行中髙兩頭下以筆心壓之不言畫而言勒者取其勁澁而遲也努筆欲其左偃而下則爲有力不謂之豎畫而曰努者勢不欲直也直則無力矣趯自努畫蹲鋒豎筆而來潛勁借勢而出之出則暗收法須挫衂轉筆佇思消息則善矣不曰挑而曰趯者橫曰挑直曰趯也防須仰筆潛鋒輕擡而進兩頭微髙以筆心舉之故謂之策掠者借勢於策須迅其鋒左出而利法在澁而勁意欲暢而婉疾徐有凖拂掠得宜故謂之掠啄者立筆下掩疾罨向左收鋒迅擲如禽之啄物故謂之啄磔者始入筆緊築而微仰便下徐行勢足而後磔之筆從腹起抑而後拽將放更畱遒勁而遲澁故謂之磔若便拋之必流滑凡淺矣磔又謂之波微直曰磔橫過曰波皆是三折筆而爲之也旣知八法則字之偏旁向背位置可由此而推廣之矣如立人之法欲如烏之在柱背挑之法欲如壯士之屈臂戈法欲如百鈞之努發如長松之倚溪嗚呼等字口在左者欲近上和扣等字口在右者欲近下大抵位置之法太停則有唐人及經生之獘不停則又失其情理右軍云凝神靜慮預想字形大小偃仰筋骨相連意在筆前然後作字分間布白上下齊平大字促之令小小字寛之令大又不宜平直相似狀如算子則不成書但得其防畫耳凡字腹不宜促腳不宜賒單不宜小復不宜大不得上寛下窄不宜傷宻宻則似屙瘵纒身不宜傷疎疎則似溺水之禽不宜傷長長則似死蛇掛樹不宜傷短短則似壓死蝦蟇勿以字小易而忙行筆勢勿以字大難而慢展豪頭梁武帝云運筆斜則無芒角執筆寛則書軟弱防掣短則擁腫長則離凘畫促則字勢橫疎則字形慢拘則乏勢放又少則純骨無媚純肉無力少墨浮澁多墨莽鈍此乃自然之理若抑揚得所趣捨無違值筆廉斷觸勢峯郁揚波折節中規合矩分間下注濃纎有方肥瘦相和骨力相稱婉婉曖曖視之不足稜稜凜凜常有生气適眼合心便爲甲科此皆言位置之法也或問張旭云書之妙何得齊古人旭曰妙在執筆令其圓暢勿使拘攣其次在識法口傳手授勿使無度所謂筆法也其次在布置合宜其次在通變適懷其次在紙筆精佳五者備矣然後能齊古人虞永興雲太緩無筋太急無肉側管則鈍慢而多肉直鋒則漧枯而露骨蔡希綜云一防失所如美女之眇一目一畫失所如壯士之折一臂須气骨雄壯奕奕有飛動之勢屈折之狀如鋼鐵爲鉤牽掣之蹤若勁鋒直下舉措合則起發相承輕濃似雲霧往來舒捲如林間花吐或有重字亦須字字意殊右軍蘭亭每字皆搆別體蓋其理也張懷瓘云夫馬筋多肉少爲上肉多筋少爲下書亦如之皆欲骨肉相稱若筋骨不任其脂肉在馬爲駑駘在書爲墨豬惟題署及八分則肥宻可也自此之外皆宜蕭散恣其運動然能之至難鑑之不易精察之者若庖丁解牛目無全形其有一防一畫意態縱橫偃亞中間綽有餘裕結字峻秀類於生動幽若深逺煥若神明以不測爲量者書之妙也其有方濶齊平支體肥腯布置逼仄神貌昏懵气候蔑然以濃爲華者書之困也孫過庭云初學之際但求平正旣知平正務追險絕旣能險絕復歸平正初謂未及中則過之後乃通防通防之際人書俱老大抵一時而書有乖有合合則流媚乖則疏凋略言其由各有五事神怡務閒一合也感惠徇知二合也時和气順三合也紙墨相發四合也偶然欲書五合也心遽體畱一乖也意違體屈二乖也風燥日炎三乖也紙墨不佳四乖也情怠手防五乖也得時不如得器得器不如得志五乖同萃思遏手防五合交臻神融筆暢盧雋曰眞如立行如行艸如走姜堯章云眞行艸書之法其源出於虫篆八分飛白章艸等圎勁古淡則出於虫防畫波發則出於八分轉換向背則出於飛白便痛快則出於章艸眞艸與行各有體制古人有專工正書者有專工艸書者有專工行書者信乎不能兼美也凡用筆之法如折釵股如屋漏痕如錐畫沙如壁拆折股者欲其屈折圓而有力屋漏痕者欲其無起止之迹錐畫沙者欲其勻而藏鋒壁拆者欲其無布置之巧筆正則藏鋒筆偃則鋒出常欲筆鋒在畫中則左右皆無病矣故一防一畫皆有三轉一波一拂又有三折一丿又有數樣一防者欲與畫相應兩防者欲自相應三防者必一防起一防帶一防應四防者一起兩帶一應如�當行艸時尢當泯其稜角以寛閒圓美爲佳心正則筆正意在筆前字居心後皆名言也極須淘洗俗姿則妙處自見大要執之欲緊運之欲活不可以指運筆當以腕運筆執之在手手不主運運之在腕腕不知執又作字者須識篆文知防畫來歷如左右之不同刺刺之相異壬之與王之與衣以至秦奉泰春形同理殊得其源本斯不浮矣眞書用筆自有八法今略言其指防者字之眉目全借顧眄精神橫直畫者字之骨體欲其堅正勻淨丿�者字之手足伸縮異度變化多端要如魚翼鳥翅有翩翩自得之狀挑剔者字之步履欲其沈實轉折者方圓之法眞多用折艸多用轉折欲少駐駐則有力轉欲不滯滯則不遒然而眞以轉而後通艸以折而後勁不可不知懸鍼者筆欲極正自上而下端若引繩垂露者垂而復縮米芾曰無垂不縮無往不收此之謂也翰林禁經九生法云一用生筆久置復用則軟而又健二用生紙新入篋笥則受墨而易書三用生硯洗滌幹而後用不可浸潤四用生水新汲不可久停五用生墨逐旋研磨六用生手適遇攜執有勞則腕力無凖七用生神凝神靜思不可煩燥八用生目寢息適悟光朗分明九用生景天淸气朗人心舒悅乃可言書張敬云法成之後字體各有管束一字管兩字兩字管三字如此管一行一行管兩行兩行管三行如此管一紙凡此皆學者所當知也故撮其要以著於此他如右軍筆陳圖蔡邕九勢梁武帝觀鐘繇十二意隋僧智果心成頌歐陽率更書訣其說𨿽多大防不出乎此玆不能備錄也

書品

學書當以古人爲法篆書若史籀大篆其僅存者石鼔之殘刻而已三代鐘鼎欵識及先秦篆書巫咸久湫亞駞之文皆所當考李斯小篆則如嶧山碑泰山碑稽山頌徳碑二世詔文皆篆之祖許愼說文解字五百四十部九千三百五十三文篆之正體也唐初有碧落碑其篆與古不同頗爲怪異李陽冰善小篆自言斯翁之後直至小生其見於世者如處州文宣王廟記黃帝祠宇城隍廟記李氏三墳記庶子泉銘之類甚多南唐徐鉉篆書亦工多存於世皆學篆者所當法也八分書漢之存於世者如蔡邕石經老子銘之類魏則如梁喆受禪表鐘繇上尊號表梁鵠受禪壇記之類又如堂邑令費君銘淳於長夏承碑西嶽華山廟碑不詳書者姓名唐則如張庭珪梁升卿史惟則蔡有鄰韓擇木之類皆學八分者所當法也眞書則鐘繇克捷宣示帖羲之樂毅論東方朔畫像贊黃庭經誓墓文霜寒帖獻之洛神賦他如曹蛾碑遺教經六朝時人書不知名氏瘞鶴銘或以爲王羲之或以爲陶景隋僧智永千文唐虞世南孔子廟歐陽詢九成宮化度寺虞恭公等碑褚遂良哀冊聖教顏眞卿麻姑壇放生池中興頌幹祿字書等碑栁公權陀羅尼金剛經於敬宗王先生碑宋蔡襄及近代趙孟頫書皆學眞書者所當法也行書則鐘繇丙捨吳人羸頓雪寒長風帖羲之蘭亭敍聖教序極寒毒熱官奴快雪來禽奉橘等帖獻之地黃嵗終衛軍授衣阿姨鵝羣嵗盡夏日奉對思戀天寶吳興黃門山陰月內尊體等帖謝安八月五日帖李邕嶽麓寺娑羅樹法華寺云麾將軍等碑張從申靜先生碑宋米芾及近代趙孟頫等書皆學行書者所當法也艸書則張芝羲之父子張旭懷素歷代帝王名賢及宋黃庭堅等帖皆學艸書者所當法也宋太宗淳化中命王著模刻歷代以來法書深得古意世稱閣帖蓋諸帖之祖他如絳帖則師旦模刻潭帖則寶月大師模刻大觀帖則蔡京模刻太淸樓帖則劉燾模刻戲魚堂帖則劉次莊模刻星鳯樓帖則曹士冕模刻玉麟堂帖則吳琚模刻寶晉齋帖則曹之格模刻百一帖則王萬慶模刻𨿽模刻之工拙不同皆本於淳化者也大抵諸家書品皆所當參而要以上品爲至以近代爲師不若以唐人爲師以唐人爲師不若以魏晉以上爲師略序書品源流使學者知所取法

正訛

六書自變以後流俗浸失本眞惟許愼說文爲文字之宗當依其義而以楷法書之不可從俗凡從俗者皆字之訛也今略舉若干字用平上去入四聲分之初學可以觸類而求如虫豸之虫作虫非怱遽之怱作匆非丰盛之丰作豊非作舡非雙作雙非微作微非歸作帰非偏裨之裨初始之初皆從衣不從示趨走之趨從芻作趍非趍音馳須髮之須從彡作湏非湏火外切冔從曰從吁從日非吳從口從�從天非圖畫之圖作啚非鳧鶩之鳧作鳬非三鹿爲麤作麄非束艸爲芻作蒭非盧作盧非雛作雛非隄防之隄不從土堤的米切東西之西不作西西音亞臺作防非栽作防非唇作唇非彬作斌非眞作眞非珍作珎非因作囙非羣作羣非筋作防非文作攵非看從手下目作防非丹象丹井形作丹非歡作非關作関非淵作淵非蕭作蕭非閒音閒與防閒之閒不同本音叨與根本之本不同號作號非髙作髙非宮商之商作啇非齋莊之莊作莊非寧作寕非冰作冰非繩作防非興作防非句句曲之句也作勾非沈浮沈之沈也作沈非蠶作蠶非嚴作非此平聲字之當正者也宂作冗非恥作恥非舉作防非呂作呂非筍作筍非館作館非鮮作尠狝作狝非鳥作鳥非卯作夘非丈無一防作�非兩從二入作兩非斗作防非缶作非此上聲字之當正者也鼻上從自作非致右從攵作致非蒞作涖非備作偹非歲從步戍聲作嵗非獻從大鬳聲作獻非蓋作蓋非晉作晉非泰作泰非旆作斾非奮作非亂作亂非變作変非面作靣非霸作覇非羕作羕非壯從士從土非敬從茍從苟非慶作慶非競作非舊作舊非宿作宿非此去聲字之當正者也竺從二作笁非倏從犬作倐非屬作屬非覺作斍非學作斈非駮作駁非吉從士口出言從土字者非出象艸木上達作兩山者非切從刀七聲從土非舌從幹在口象形從千非略作略非麥作麥非策作防非覓作覓非國作囯非葉作葉非耴音轍書取作耴者非協從十書十作心者非此入聲字之當正者也余不能盡舉

明集禮卷四十七﹤史部﹐政書類﹐儀制之屬﹐明集禮﹥

欽定四庫全書

明集禮卷四十八

樂

鐘律篇

總敍

象數與天地而生鐘律出於象數皆天造地設之自然也故黃鐘爲聲气之元萬物之本覓聲於气起於伶倫取嶰谷之竹制十二管吹以準鳯鳴用生六律六呂之制以候气之應而立宮商之聲以應五聲之調鳯有雄雌其鳴不同陽律候於鳯陰律擬於凰然後協和中聲候气不爽古者以律管起尺度由母生子也後世以尺度定律管以子證母也差之毫釐失之千里如五季王朴聲與器而俱失其系豈小小哉太史公言黃鐘始於聲气之元班固謂至治之世天地之气合以生風風气正而十二之律定後世求律乃欲求於黍於尺於斛於錢於鬴其可乎甚至於時君之指節則謬又甚矣故聲气之元非鳯鳥之靈不能協非阮咸氏之神不能解祖衝氏之宻率不能算代之和峴胡瑗阮逸李照範鎭司馬光劉幾楊傑諸賢之彼此紛議終不能以相一周惇頤程頤張載氏之餘論皆未究其要崇寧黥涅魏漢津亦敢妄談鼎樂之法不知量矣南渡後建陽蔡元定者作神解不減於阮咸妙算不減於祖衝積有年所而鐘律書成子朱子以其所論多近代之未講而皆不離於古人之成法先求聲气之元而必因律以生尺蓋其卓然獨得而爲朱子之所深取也後之講鐘律者幸生建陽之後推廣其所述以爲時君世主制樂之資不必彊生穿鑿歸之談河畫餅而已也大明當天天地之气正而鐘律亦隨而正蔡氏之不得典樂受詔使簫韶之治復見於後世者吾黨豈無望於今焉於是著鐘律篇而存古書之當存辧古書之當辧擬今法之可用者列諸左方而雜說之泛濫旁論之紛挐𨿽範鎭樂律房庶樂書陳樂書吳忠律志依朱子成說不盡載也

律原

班固漢前志曰黃帝使伶倫自大夏之西昆侖之陰取竹之嶰谷生其竅厚均者斷兩節間而吹之以爲黃鐘之宮制十二筩以聴鳳之鳴其雄鳴爲六雌鳴亦六此黃鐘之宮而皆可以生之是爲律本至治之世天地之气合以生風天地之風气正十二律定劉昭漢後志曰伏羲作易紀陽气之初以爲律法建日冬至之聲以黃鐘爲宮太蔟爲商姑洗爲角林鐘爲徵南呂爲羽應鐘爲變宮蕤賔爲變徴此聲气之元五音之正也又曰截管爲律吹以攷聲列以气道之本也

律數

後漢鄭康成月令注曰凡律空圍九分蔡邕銅龠銘曰龠黃鐘之宮長九寸空圍九分容秬黍一千二百粒稱重十二銖兩之爲一合三分損益轉生十一律韋昭周語注曰黃鐘之變也管長九寸徑三分圍九分因而九之九九八十一故黃鐘之數立焉按周徑之說開端於漢律曆志而蔡氏遂創爲徑三分之說晉孟康韋昭又續爲徑三分圍九分之說以九章少廣內祖氏宻率乘除之止得空圍內面羃七分七釐奇乃少一分九十二釐奇空圍內積實止得六百三十六分奇乃少一百七十三分奇如此則黃鐘之管無乃太狹乎黃鐘空積忽防若徑內差一忽卽面羃及積所差忽數至多矣毫釐之差千里之失豈不誤乎胡氏律呂議曰按歷代律呂之制黃鐘之管長九十黍之廣積九寸度之所由起也容千二百黍積八百一十分量之所由起也重十有二銖權衡之所由起也旣度量權衡皆出於黃鐘之龠則黃鐘之龠容受可取四者之法交相酬驗庶不失其實也後世儒者不能貫知權量之法但制尺求律便爲堅證因謂圍九分者取空圍圎長九分爾以是圍九分之誤遂有徑三分之說若從徑三圍九之法則黃鐘之管止容九百黍積止六百七分半如此則黃鐘之聲無從而正權量之法無從而生周之嘉量漢之銅斛皆不合其數矣

律管

先王通於倫理以气之管爲樂聲之均吹建子之律以子爲黃鐘丑爲大呂寅爲太蔟卯爲夾鐘辰爲姑洗已爲中呂午爲蕤賔未爲林鐘申爲夷則酉爲南呂戌爲無射亥爲應鐘陽管有六爲律者謂黃鐘太蔟姑洗防賔夷則無射此六者爲陽月之管謂之律律者法也言陽气施生各有其法又律者帥也所以帥導陽气使之通達陰管有六爲呂者謂大呂應鐘南呂林鐘中呂夾鐘此六者陰月之管謂之爲呂變陰陽之聲故爲十二調調各文之以五聲播之以八音乃成爲樂故有十二懸之樂焉周禮春官太師掌六律六同以合陰陽之聲陽聲黃鐘太蔟姑洗蕤賔夷則無射陰聲大呂應鐘南呂函鐘小呂夾鐘皆文以五聲宮商角徵羽凡爲樂器以十有二律爲之數度以十有二聲爲之齊量凡和樂亦如之

鐘均

通典曰古之神瞽攷律均聲必先立黃鐘之均黃鐘之管以九寸爲法故用九自乘爲管絲之數其增減之法又以三爲度以上生者皆三分益一下生者皆三分去一宮生徵徴生商商生羽羽生角此五聲小大之次也是黃鐘爲均用五聲之法以下十一辰辰各有五聲其爲宮商之法亦如之辰各有五聲合爲六十聲是十二律之正聲也按宮聲之數八十一商聲之數七十二角聲之數六十四徵聲之數五十四羽聲之數四十八是黃鐘一均之數而十一律於此取法焉通典所謂以下十一辰辰各五聲其爲宮爲商之法亦如之者是也夫以十二律之宮長短不同而其臣民事物尊卑莫不有序而不相陵犯良以是耳

中聲

昔伊耆氏實始作樂以謂土位中央而於陰陽爲沖气籥生黃鐘而於律呂爲中聲始乎土鼓中聲出焉中乎蕢桴中气發焉卒乎葦籥中聲通焉樂之所本如此所以爲天地之和人道之正論三才之道者參和爲沖气論五六之數者一貫爲中合故參兩合而五聲形焉參伍合而八音生焉二六合而十二律成焉其取數𨿽多要之防歸於中而已是樂以太虛爲本而聲音律呂又以中聲爲本中聲正則鄭衛哇淫之聲自然可黜雅部之樂自然可復談律者不可以不知中聲之爲要

子聲

鳬氏爲鐘以律計自倍半半者準半正聲之半以爲十二子律制爲十二子聲此正聲爲倍則以正聲於子聲爲倍以正聲比子聲則子聲爲半但先儒釋用倍聲自有二義一義云半以十二正律爲十子聲之鐘二義雲從於中宮之管寸數以三分益一上生黃鐘以所得管之寸數然半之以爲子聲之鐘其爲半正聲之法者以黃鐘之管正聲九寸爲均子聲則四寸半黃鐘下生林鐘之子聲林鐘上生太蔟之子聲太蔟下生南呂之子聲南呂上生姑洗之子聲姑洗下生應鐘之子聲應鐘上生蕤賔之子聲蕤賔上生大呂之子聲大呂下生夷則之子聲夷則上生夾鐘之子聲夾鐘下生無射之子聲無射上生中呂之子聲此半正聲法其半相生之法者以正中呂之管長六寸中呂上生黃鐘黃鐘六生林鐘三分去一還以六生所得林鐘之管寸數半之以爲林鐘子聲之管以次而爲上下相生終於中呂皆以相生所得之律寸數半之各以爲子聲之律故有正聲十二子聲十二分大小有二十以爲二十四鐘通於二神疊爲五聲合有六十聲卽爲六十律其正管長者爲均之時則通自用正聲五音正管短者爲均之時則通用子聲爲五音亦皆三分益一減一之次還以宮商角徵羽之聲得調也

和聲

漢前志曰黃鐘爲宮則太蔟姑洗林鐘南呂皆以正聲應無有忽防不復與他律爲役者同心一統之義也非黃鐘而他律𨿽當其月自宮者則其和應之律有空積忽防不得其正此黃鐘至尊亡與並也按黃鐘爲十二律之首他律無大於黃鐘故其正聲不爲他律役其半聲當爲四寸五分而前乃云無者以十七萬七千一百四十七之數不可分又三分損益上下相生之所不及故亦無所用也至於大呂之變宮夾鐘之羽仲呂之徵蕤賔之變徵夷則之角無射之商自用變律半聲非復黃鐘矣此其所以最尊而爲君之象然亦非人之所能爲乃數之自然他律𨿽欲役之而不可得也此一節最爲律呂旋宮用聲之綱領古人言之已詳惟杜佑再生黃鐘之法爲得之而他人不及也

气

候气之法爲室三重戶閉塗釁必周宻布緹縵室中以木爲按每律各一按內庳外髙從其方位加律其上以葭灰實其端覆以緹素按歷而之气至則吹灰動素小動爲气和大動爲君弱臣彊専政之應不動爲君嚴猛之應其升降之數在冬至則黃鐘九寸大寒則大呂八寸三分七釐六毫雨水則太蔟八寸春分則夾鐘七寸四分三釐七毫三絲谷雨則姑洗七寸一分小滿則仲呂六寸五分八釐三毫四絲六忽夏至則蕤賔六寸二分八釐大暑則林鐘六寸防暑則夷則五寸五分五釐五毫秋分則南呂五寸三分霜降則無射四寸八分八釐四毫八絲小雪則應鐘四寸六分六釐按陽生於復陰生於姤如環無端今律呂之數三分損益終不復始何也曰陽之升始於子午𨿽陰生而陽之升於上者未巳至亥而後窮上反下陰之升始於午子𨿽陽生而陰升於上者亦未巳至已而後窮上反下律於陰則不書故終不復始也是以升陽之數自子至已差彊在律爲尢彊在呂爲少弱自午至亥漸弱在律爲尢弱在呂爲差彊分𨿽多寡𨿽若不齊然其絲分毫別各有條理此气之所以飛灰聲之所以中律也或曰易以道陰陽而律不書陰何也曰易者盡天下之變善與惡無不備也律者致中和之用止於至善者也以聲言之大而至於雷霆細而至於蠛蠓無非聲也易則無不備也律則寫其所謂黃鐘一聲而已矣𨿽有十二律六十調然實一黃鐘也是理也在聲爲中聲在气爲中气在人則喜怒哀樂未發與發而中節也此聖人所以一天人贊化育之道也

黃鐘生十二律

按黃鐘生十二律子寅辰午申戌六陽辰皆下生丑卯巳未酉亥六陰辰皆上生其上以三歷十二辰者皆黃鐘之全數其下陰數以倍者三分本律而損其一也陽數以四者三分本律而增其一也六陽辰當位自得六陰辰則居其衝其林鐘南呂應鐘三呂在陰無所增損其大呂夾鐘仲呂三呂在陽則用倍數方與十二月之气相應蓋陰之從陽自然之理也

隔八相生

後漢鄭康成曰陽管爲律陰管爲呂布十二辰子爲黃鐘管圎九分而長九寸同位娶妻隔八生子下生者三分去一上生者三分益一黃鐘幹之初九也隔八而下生林鐘坤之初六林鐘又隔八而上生太蔟之九二太蔟又下生南呂之六二南呂又上生姑洗之九三姑洗又下生應鐘之六三應鐘又上生蕤賔之九四蕤賔又上生大呂之六四大呂又下生夷則之九五夷則又上生夾鐘之六五夾鐘又下生無射之上九無射又上生中呂之上六五下六上乃一終矣前漢司馬遷生鐘術曰以下生者倍其實三其法以上生者肆其實三其法上九商八羽七角六宮五徵九置一而九三之以爲法如法得長一寸凡得九寸命曰黃鐘之宮故曰音始於宮窮於角數始於一終於十成於三气始於冬至周而復生

旋相爲宮

伏羲氏作易紀陽气之初以爲律法建冬日至之聲以黃鐘爲宮太蔟爲商姑洗爲角林鐘爲徵南呂爲羽應鐘爲變宮蕤賔爲變徵此聲气之元五聲之正也故各統一日其餘以運行當日者各自爲宮而商徵以類從焉五聲六律旋相爲宮其用之法先以本管爲均八音相生或上或下取五聲令足然後爲十二律旋相爲宮若黃鐘之均大呂之均太蔟之均夾鐘之均姑洗之均中呂之均蕤賔之均林鐘之均夷則之均南呂之均無射之均應鐘之均此謂疊爲宮商角徵羽也若黃鐘之律自爲其宮大呂之律自爲其宮太蔟之律自爲其宮夾鐘之律自爲其宮姑洗之律自爲其宮中呂之律自爲其宮蕤賔之律自爲其宮林鐘之律自爲其宮夷則之律自爲其宮南呂之律自爲其宮無射之律自爲其宮應鐘之律自爲其宮所謂五聲六律十二管旋相爲宮者也

三分損益上下相生

呂氏春秋曰黃鐘生林鐘林鐘生太蔟太蔟生南呂南呂生姑洗姑洗生應鐘應鐘生蕤賔蕤賔生大呂大呂生夷則夷則生夾鐘夾鐘生無射無射生仲呂三分所生益之一分以上生三分所生去其一分以下生黃鐘大呂太蔟夾鐘姑洗仲呂蕤賔爲上林鐘夷則南呂無射應鐘爲下淮南子曰黃鐘位子其數八十一主十一月下生林鐘林鐘之數五十四主六月上生太蔟太蔟之數七十二主正月下生南呂南呂之數四十八主八月上生姑洗姑洗之數六十四主三月下生應鐘應鐘之數四十二主十月上生蕤賔蕤賔之數五十六主五月上生大呂大呂之數七十六主十二月下生夷則夷則之數五十一主七月上生夾鐘夾鐘之數六十八主二月下生無射無射之數四十五主九月上生仲呂仲呂之數六十主四月極不生按呂氏淮南子上下相生與司馬氏律書漢前志不同𨿽大呂夾鐘仲呂用倍數則一然呂氏淮南不過以數之多寡爲生之上下律呂陰陽皆錯亂而無倫非其本法也

八十四聲圖

【正律墨書

半聲朱書變律朱書

半聲墨書】

十一月黃鐘宮

六月林鐘宮黃鐘徵

正月太蔟宮林鐘徵黃鐘商

八月南呂宮太蔟徵林鐘商黃鐘羽

三月姑洗宮南呂徵太蔟商林鐘羽黃鐘角

十月應鐘宮姑洗徵南呂商太蔟羽林鐘角【黃鐘變宮】五月蕤賓宮應鐘徵姑洗商南呂羽太蔟角【林鐘黃鐘變宮變徵】十二月大呂宮蕤賔徵應鐘商姑洗羽南呂角【太蔟材鐘變宮變徵】七月夷則宮大呂徵蕤賔商應鐘羽姑洗角【南呂太蔟變宮變徵】二月夾鐘宮夷則徵大呂商蕤賔羽應鐘角【姑洗南呂變宮變徵】九月無射宮夾鐘徵夷則商大呂羽蕤賔角【應鐘姑洗變宮變徵】四月仲呂宮無射徵夾鐘商夷則羽大呂角【蕤賔應鐘變宮變徵】黃鐘變仲呂徵無射商夾鐘羽夷則角【大呂蕤賔變宮變徵】林鐘變

仲呂商無射羽夾鐘角【夷則大呂變宮變徵】

太蔟變

仲呂羽無射角【夾鐘夷則變宮變徵】

南呂變

仲呂角【無射夾鐘變宮變徵】

姑洗變

【仲呂無射變宮變徵】

應鐘變

【仲呂變徵】

按律呂之數往而不返故黃鐘不復爲他律役所用七聲皆正律無空積忽微自林鐘而下則有半聲【大呂太蔟一半聲夾鐘姑洗二半聲蕤賔林鐘四半聲夷則南呂五半聲無射應鐘六半聲仲呂爲十二律之窮三半聲】自蕤賔而下則有變律【蕤賔一變律大呂二變律夷則三變律夾鐘四變律無射五變律中呂六變律】皆有空積忽微不得其正故黃鐘獨爲聲气之元𨿽十二律八十四聲皆黃鐘所生然黃鐘一均所謂純粹中之純粹者也八十四聲正律六十三變律二十一六十三者九七之數也二十一者三七之數也

六十調圖

【以周禮淮南子禮記鄭氏注孔氏正義定】

宮商

角變徵徵

羽變宮

黃鐘宮黃【正】大【正】姑【正】蕤【正】林【正】南【正】應【正】無射商無【正】黃【變半】大【變半】姑【變半】仲【半】林【變半】南【變半】夷則角夷【正】無【正】黃【變半】太【變半】夾【半】仲【半】林【變半】仲呂徵仲【正】林【變】南【變】應【變】黃【變半】太【變半】姑【變半】夾鐘羽夾【正】仲【正】林【變】南【變】無【正】黃【變半】太【變半】大呂宮大【正】夾【正】仲【正】林【變】夷【正】無【正】黃【變半】應鐘商應【正】大【半】夾【半】仲【半】蕤【半】夷【半】無【半】南呂角南【正】應【正】大【半】夾【半】姑【半】蕤【半】夷【半】蕤賔徵蕤【正】夷【正】無【正】黃【變半】大【半】夾【半】仲【半】姑洗羽姑【正】蕤【正】夷【正】無【正】應【正】大【半】夾【半】太蔟宮太【正】姑【正】蕤【正】夷【正】南【正】應【正】大【半】黃鐘商黃【正】太【正】姑【正】蕤【正】林【正】南【正】應【正】無射角無【正】黃【變半】太【變半】姑【變半】仲【半】林【變半】南【變半】林鐘徵林【正】南【正】應【正】大【半】太【半】姑【半】蕤【半】仲呂羽仲【正】林【變】南【變】應【變】黃【變半】太【變半】姑【變半】夾鐘宮夾【正】仲【正】林【變】南【變】無【正】黃【變半】太【變半】大呂商大【正】夾【正】仲【正】林【變】夷【正】無【正】黃【變半】應鐘角應【正】大【半】夾【半】仲【半】蕤【半】夷【半】無【半】夷則徵夷【正】無【正】黃【變半】太【變半】夾【半】仲【半】林【變半】蕤賔羽蕤【正】夷【正】無【正】黃【變半】大【半】夾【半】仲【半】姑洗宮姑【正】蕤【正】夷【正】無【正】應【正】大【半】夾【半】太蔟商太【正】姑【正】蕤【正】夷【正】南【正】應【正】大【半】黃鐘角黃【正】太【正】姑【正】蕤【正】林【正】南【正】應【正】南呂徵南【正】應【正】大【半】夾【半】姑【半】蕤【半】夷【半】林鐘羽林【正】南【正】應【正】大【半】太【半】姑【半】蕤【半】仲呂宮仲【正】林【變】南【變】應【變】黃【變半】太【變半】姑【變半】夾鐘商夾【正】仲【正】林【變】南【變】無【正】黃【變半】太【變半】大呂角大【正】夾【正】仲【正】林【變】夷【正】無【正】黃【變半】無射徵無【正】黃【變半】太【變半】姑【變半】仲【半】林【變半】南【變半】夷則羽夷【正】無【正】黃【變半】太【變半】夾【半】仲【半】林【變半】蕤賔宮蕤【正】夷【正】無【正】黃【變半】大【半】夾【半】仲【半】姑洗商姑【正】蕤【正】夷【正】無【正】應【正】大【半】夾【半】太蔟角太【正】姑【正】蕤【正】夷【正】南【正】應【正】大【半】應鐘徵應【正】大【半】夾【半】仲【半】蕤【半】夷【半】無【半】南呂羽南【正】應【正】大【半】夾【半】姑【半】蕤【半】夷【半】林鐘宮林【正】南【正】應【正】大【半】太【半】姑【半】蕤【半】仲呂商仲【正】林【變】南【變】應【變】黃【變半】太【變半】姑【變半】夾鐘角夾【正】仲【正】林【變】南【變】無【正】黃【變半】太【變半】黃鐘徵黃【正】太【正】姑【正】蕤【正】林【正】南【正】應【正】無射羽無【正】黃【變半】太【變半】姑【變半】仲【半】林【變半】南【變半】夷則宮夷【正】無【正】黃【變半】太【變半】夾【半】仲【半】林【變半】蕤賔商蕤【正】夷【正】無【正】黃【變半】大【半】夾【半】仲【半】姑洗角姑【正】蕤【正】夷【正】無【正】應【正】太【半】夾【半】大呂徵大【正】夾【正】仲【正】林【變】夷【正】無【正】黃【變半】應鐘羽應【正】大【半】夾【半】仲【半】蕤【半】夷【半】無【半】南呂宮南【正】應【正】大【半】夾【半】姑【半】蕤【半】夷【半】林鐘商林【正】南【正】應【正】大【半】太【半】姑【半】蕤【半】仲呂角仲【正】林【變】南【變】應【變】黃【變半】太【變半】姑【變半】太蔟徵太【正】姑【正】蕤【正】夷【正】南【正】應【正】大【半】黃鐘羽黃【正】太【正】姑【正】蕤【正】林【正】南【正】應【正】無射宮無【正】黃【變半】太【變半】姑【變半】仲【半】林【變半】南【變半】夷則商夷【正】無【正】黃【變半】太【變半】夾【半】仲【半】林【變半】蕤賔角蕤【正】夷【正】無【正】黃【變半】太【半】夾【半】仲【半】夾鐘徵夾【正】仲【正】林【變】南【變】無【正】黃【變半】太【變半】大呂羽大【正】夾【正】仲【正】林【變】夷【正】無【正】黃【變半】應鐘宮應【正】大【半】夾【半】仲【半】蕤【半】夷【半】無【半】南呂商南【正】應【正】大【半】夾【半】姑【半】蕤【半】夷【半】林鐘角林【正】南【正】應【正】大【半】太【半】姑【半】蕤【半】姑洗徵姑【正】蕤【正】夷【正】無【正】應【正】大【半】夾【半】太蔟羽太【正】姑【正】蕤【正】夷【正】南【正】應【正】大【半】按十二律旋相爲宮各有七聲合八十四聲宮聲十二商聲十二角聲十二徵聲十二羽聲十二凡六十聲爲六十調其變宮十二在羽聲之後宮聲之前變徵十二在角聲之後徵聲之前宮不成宮徵不成徵凡二十四聲不可爲調黃鐘宮至夾鐘羽並用黃鐘起調黃鐘畢曲大呂宮至姑洗羽並用大呂起調大呂畢曲太蔟宮至仲呂羽並用太蔟起調太蔟畢曲夾鐘宮至蕤賔羽並用夾鐘起調夾鐘畢曲姑洗宮至林鐘羽並用姑洗起調姑洗畢曲仲呂宮至夷則羽並用仲呂起調仲呂畢曲蕤賔宮至南呂羽並用蕤賔起調蕤賔畢曲林鐘宮至無射羽並用林鐘起調林鐘畢曲夷則宮至應鐘羽並用夷則起調夷則畢曲南呂宮至黃鐘羽並用南呂起調南呂畢曲無射宮至大呂羽並用無射起調無射畢曲應鐘宮至太蔟羽並用應鐘起調應鐘畢曲是爲六十調六十調卽十二律也十二律卽一黃鐘也黃鐘生十二律十二律生五聲二變五聲各爲綱紀以成六十調六十調皆黃鐘損益之變也宮商角三十六調老陽也其徵羽二十四調老陰也調成而陰陽備也曰日辰之數由天五地六錯綜而生律呂之數由黃鐘九寸損益而生二者不同至數之成則日有六甲辰有五子爲六十日律呂有六律五聲爲六十調若合符節何也曰卽上文之所謂調成而陰陽備也夫理必有對待數之自然也以天地五六合陰與陽言之則六甲五子究於六十其三十六爲陽二十四爲陰以黃鐘九寸紀陽不紀陰言之則六律五聲究於六十亦三十六爲陽二十四爲陰蓋一陽之中又自有陰陽也非知天地之化育者不能與於此

辧古書之當辧

律呂相生辧

甚哉諸儒之論律呂何其紛紛邪謂陰陽相生自黃鐘始而左旋八八爲伍管以九寸爲法者班固之說也下生倍實上生四實皆三其法而管又不專以九寸爲法者司馬遷之說也持隔九相生之說以中呂上生黃鐘不滿九寸謂之執始下生去滅上下相生終於南事十二律之外更增六八爲六十律者京房之說也本呂覽淮南王安蔡邕之說建蕤賔重上生之議至於大呂夾鐘仲呂之律所生分等又皆倍焉者鄭康成之說也隔七爲上生隔八爲下生至於仲呂則孤而不偶蕤賔則逾次無凖者劉向之說也演京房南事之餘而伸之爲三百六十律日當一管各以次從者宋錢樂之之說也斥京房之說而以新舊法分度參錄之者何承天沈約之說也校定黃鐘每律減三分而以七寸爲法者隋劉焯之論也析毫釐之彊弱爲算者梁武帝之法也由此觀之諸儒之論角立蠭起要之最爲精宻者班固之志而已今夫陰陽之聲上生者三分之外益一下生者三分之內損一蓋古人簡易之法猶古歷周天三百六十五度四分度之一也若夫律同之聲適多寡之數長短之度小大之量淸濁之音一要宿乎中聲而止則動黃鐘而林鐘應動無射而仲呂應和樂未有不興者矣

變律不爲宮辧

十二律各自爲宮以生五聲二變其黃鐘林鐘太蔟南呂姑洗應鐘六律則能具足至蕤賔大呂夷則夾鐘無射仲呂六律則取黃鐘林鐘太蔟南呂姑洗應鐘六律之聲少下不和故有變律變律者其聲近正律而少髙於正律也然仲呂之實一十三萬一千口口七十二以三分之不盡二算旣不可行當有以通之律當變者有六故置一而六三之得七百二十九以七百二十九因仲呂之實十三萬一千口口七十二爲九千五百五十五萬一千四百八十八三分益一再生黃鐘林鐘太蔟南呂姑洗應鐘六律又以七百二十九歸之以從十二律之數紀其餘分以爲忽秒然後洪纎髙下不相奪倫至應鐘之實六千七百一十口萬八千八百六十四以三分之又不盡一算數又不可行此變律之所以止於六也變律非正律故不爲宮也

十二律周徑辧

按十二律圍徑自先漢以前傳記並無明文惟班志云黃鐘八百一十分繇此之義起十二律之周徑然其說乃是以律之長自乘而因之以十蓋配合爲說耳未可以爲據也惟審度章云一黍之廣度之九十分黃鐘之長一爲一分嘉量章則以千二百黍實其龠謹衡權章則以千二百黍爲十二銖則是累九十黍以爲長積千二百黍以爲廣可見也夫長九十黍容千二百黍則空圍當有九方分乃是圍十分三釐八毫徑三分四釐六毫也每一分容十三黍又三分黍之一以九十因之則一千二百也又漢斛銘文云律嘉量方尺圎其外庣旁九釐五毫羃百六十二寸深尺積一千六百二十寸容十斗嘉量之法合龠爲合十合爲升十升爲斗十斗爲石一石積一千六百二十寸爲分者一百六十二萬一斗積一百六十二寸爲分者十六萬二千一升積十六寸二分爲分者一萬六千二百一合積一寸六分二釐爲分者一千六百二十則黃鐘之龠爲八百一十分明矣空圍八百一十分則長累九十黍廣容一千二百黍矣蓋十其廣之分以爲長十一其長之分以爲廣自然之數也自孟康以律之長十之一爲圍之繆其後韋昭之徒遂皆有徑三分之說而隋志始著以爲定論然累九十黍徑三黍止容黍八百有奇終與一千二百黍之法兩不相通而律竟不成唐因聲制樂𨿽近於古而律亦非是宋朝承襲皆不能覺獨胡安定以爲九分者方分也以破徑三分之法然所定之律不本於聲气之元一取之秬黍故其度量權衡皆與古不合又不知變律之法但見仲呂反生不及黃鐘之數乃遷就林鐘已下諸律圍徑以就黃鐘淸聲以夷則南呂爲徑三分圍九分無射爲徑二分八釐圍八分四釐應鐘爲徑二分六釐五毫圍七分九釐五毫夫律以空圍之同故其長短之異可以定聲之髙下而其所以爲廣狹長短者又莫不自然之數非人之所能爲也今其律之空圍不同如此則亦不成律矣遂使十二律之聲皆不當位反不如和峴舊樂之爲條理亦可惜也房庶以徑三分周圍九分累黍容受不能相通遂廢一黍爲一分之法而增益班志八字以就其說範蜀公乃從而信之過矣

黍辧

淮南子曰秋分蔈定蔈定而禾熟律之數十二故十二蔈而當一粟十二粟而當一寸律以當辰音以當日日之數十故十寸而爲尺十尺而爲丈說苑曰度量權衡以粟生之一粟爲一分十分爲一寸十寸爲一尺十尺爲一丈易緯通卦驗以十馬尾爲一分孫子算術曰蠶所吐絲爲忽十忽爲一絲十絲爲一毫十毫爲一丈漢前志曰度者分寸尺丈引也所以度長短也本起黃鐘之長以子穀秬黍中者一黍之廣度之九十分黃鐘之長一爲一分十分爲寸十寸爲尺十尺爲丈十丈爲引而五度審矣按一黍之廣爲分故累九十黍爲黃鐘之長積千二百黍爲黃鐘之廣古人蓋參伍以存法也自晉宋以來儒者論律圍徑始有同異至隋因定爲徑三分之說茍徑三分則九十黍之長止容黍八百有奇與千二百黍之廣兩不相通矣又按上黨羊頭山黍依漢書歷志度之以大者稠累依數滿尺實於黃鐘之律須撼乃容以中者累尺𨿽復小稀實於黃鐘之律不動而滿計此二事之殊良由消息未善且上黨之黍有異他鄕其色至烏其形圓重用之爲量定不徒然正以時有水旱之差地有肥瘠之異取黍大小未必得中按許愼解秬黍體大本異於常今之大者正是其中累百滿尺防古實龠之外才剰十餘此恐圍徑或差造律未妙就如撼動取滿論理亦通李照胡瑗房庶之流皆以黍求律範蜀公但力主房庶之說以爲照以縱黍累尺管空徑三分容黍千七百三十則太長瑗以橫黍累尺管容一千二百而空徑三分四釐六毫則太短是皆以尺生律不合古法今庶所言實千二百黍於管以爲黃鐘之長就三分則爲空徑無容受不合之差校前二說爲是夫古人制律管自有分寸如十二律管皆徑三分圍九分黃鐘之管長九寸自大呂以下以次降殺是也制律者必先定分寸而古今之分寸不可攷矣隋書因漢制之說以一黍爲一分則是十黍爲一寸分寸旣定然後管之徑圍可定管之徑圍可定然後律之長短可定瑗與照用黍𨿽有縱橫之異然以黍定分以黍之分定管之徑圍則一也庶辟縱橫之說而以千二百黍亂實管中隨其短長斷之以爲黃鐘九寸之管取三分以度空徑於漢書中增益八字以附防千二百黍之數不知庶之所謂空徑三分之管旣非縱黍橫黍之分則又何恃以爲分乎庶之所謂分旣非縱黍橫黍則必別有一物爲度以起分直須以三分爲徑以九十分爲長爲黃鐘之管是管不因於黍矣乃妄於漢書中增益八字以求合千二百黍之數可乎宜見誚於司馬公也且律以竹爲管竹不無大小其大者用千二百黍不能以寸其小者不及千二百黍而卽盈尺矣蜀公執黍之論者大要以其黍爲分度以三分三分爲徑然後實以千二百黍則九十分其長可定黃鐘之管耳非謂黍能生律也然旣莫適爲凖則莫若截竹以擬黃鐘之管權爲九寸而度其圍徑更疊以吹則中聲可得而淺深以列中聲可協中气可驗聲和气應則黃鐘之爲黃鐘者信矣黃鐘者信則十一律與度量衡權者皆可得矣後世不知出此惟尺之求不亦泥乎

十五等尺辧

據隋志十五等尺一爲周尺晉武帝泰始九年中書監荀勗校太樂八音不和始知爲後漢至魏尺長於古尺四分有餘勗乃部著作郎劉恭依周禮制尺所謂古尺也依古尺更鑄銅律以調聲韻以尺量古器與本銘尺寸無差又汲郡盜發魏襄王冢得古周時玉律及鐘磬與新律聲韻闇同於時梁武鐘律緯云祖衝之所傳銅尺其銘曰晉泰始十年中書考古器揆校今尺長四分半所校古法有七品一曰姑洗玉律二曰小呂玉律三曰西京銅望臬四曰金錯望臬五曰銅斛六曰古錢七曰建武銅尺姑洗微彊西京望臬微弱其餘與此尺同【銘八十二字】此尺者勗新尺也今尺者杜夔尺也按此尺出於汲冢之律與劉歆之斛最爲近古蓋漢去古未逺古之律度量衡猶在也故班氏所志無諸家異同之論王莽之制作𨿽不足據然律度量衡當不敢變於古也後周以玉斗生律玉斗之容受則近古矣然當時以斗制律圍徑不及三分其尺遂長於此尺一寸五分八釐意者後世尺度之差皆由律圍徑之誤也今司馬公所傳此尺者出於王莽之法錢蓋丁度所奏髙若訥所定者也𨿽其年代久逺輪郭不無消毀然其大約當尙近之後之君子有能驗聲气之元以求之古之律呂者於此當有考而不可忽也二爲晉田父玉尺【梁法尺】實比晉前尺一尺七釐世說稱有田父於野地中得周時玉尺便是天下正尺荀勗試以校已所造金石絲竹皆短校一米梁武帝鐘律緯稱從上相傳有周時銅尺一枚古玉律八枚檢周尺東昏用爲章信尺不復存玉律一口簫余定七枚夾鐘有昔題刻乃制爲尺以相參驗取細毫中黍積次詶定最爲詳宻以新尺制爲四器名曰通又依新尺爲笛以命古鐘按此兩尺長短近同三爲梁表尺實比晉前尺一尺二分二釐一毫有奇蕭吉云出於司馬法梁朝刻其度於影表以測影按此卽祖暅初算造銅圭影表者也四爲漢官尺【晉時始平掘地得古銅尺】實比晉前尺一尺三分七毫蕭吉云漢章帝時零陵文學史奚景於泠道縣舜廟下得玉律度爲此尺傳暢晉諸公讚云荀勗新造鐘律時人並稱其精宻惟陳畱阮咸譏其聲髙後始平掘地得古銅尺嵗久欲腐以校荀勗今尺短校四分時人以咸爲神解此兩尺長短近同五爲魏尺杜夔所用調律實比晉前尺一尺四分七釐按劉徽九章注云此尺長於王莽斛尺四分五釐然卽其斛分以二千龠約之知其律止容七百二十分六釐六毫六絲有奇則其徑爲三分三釐弱爾然則其斛分數與王莽斛分𨿽不同而其容受多寡相去未懸逺也六爲晉後尺實比晉前尺一尺六分二釐蕭吉云晉氏江東所用七爲後魏前尺實比晉前尺一尺二寸七釐八爲中尺實比晉前尺一尺二寸一分一釐九爲後尺實比晉前尺一尺二寸八分一釐【後周市尺開皇官尺卽鐵尺一尺二寸】此後魏初及東西分國後周未用玉尺之前雜用此等尺十爲東後魏尺實比晉前尺一尺五寸八毫魏史律曆志云公孫崇永平中更造新尺以一黍之長累爲寸法尋太常卿劉芳受詔修樂以秬黍中者一黍之廣卽爲一分而中尉元匡以一黍之廣度黍二縱以取一分三家紛競久不能決太和十九年髙祖詔以一黍之廣用成分體九十之黍黃鐘之長以定銅尺有司奏從前詔而芳尺同髙祖所制故遂典修金石迄武定未有論律者十一爲蔡邕銅龠尺【後周玉尺】實比晉前尺一尺一寸五分八釐從上相承有銅龠一以銀錯題其銘曰籥黃鐘之宮長九寸空圍九分容秬黍一千二百粒秤重十二銖兩之以爲一合三分損益轉生十二律祖孝孫云相承傳是蔡邕銅龠後周武帝保定中詔遣盧景宣長孫紹逺斛斯徵等累黍造尺縱橫不定後因修倉掘地得古玉斗以爲正器據斗造律度量衡其律與蔡邕古龠同按銅龠玉斗二者當是古之嘉量當時據斗造尺但以容受乘除求之然自魏而下論律者多惑於三分之徑今以隋志所載玉斗容受析之爲一十一萬八百分有奇一斗計二百龠以二百約之得五百五十四分有奇爲一龠之分以算法考之其徑不及三分故其尺律遂長然權量與聲尙相依近也唐之度量衡與玉鬥相符卽此尺爾十二爲宋氏尺【錢樂之渾天儀尺後周鐵尺】實比晉前尺一尺六分四釐開皇初調鐘律尺及平陳后調鐘律水尺此宋代人間所用尺傳入齊梁陳以制樂制與晉後尺及梁時俗尺劉曜渾天儀尺略相依近周建徳六年平齊後卽以此同律度量頒於天下其後宣帝時達奚震及牛等議曰竊惟權衡度量經邦懋軌誠須詳求故實考校得衷謹尋今之鐵尺是太祖遣尙書故蘇綽所造當時檢勘用爲前周之尺驗其長短與宋尺符同卽以調鐘律並用均田度地祖孝孫云平陳后廢周玉尺律便用此鐵尺律以一尺二寸卽爲市尺按此卽宋朝和峴所用影表尺也十三爲開皇十年萬寶常所造律呂水尺實比晉前尺一寸八分六釐今大樂庫及內出銅律一部是萬寶常所造名水尺律說稱其黃鐘律當鐵尺南呂倍聲南呂黃鐘羽也故謂之水尺律按萬寶常之律與祖孝孫相近然亦皆徑三分之法也十四爲雜尺【劉暉渾天儀土圭尺】實比晉前尺一尺七分一釐十五爲梁朝俗間尺實比晉前尺一尺五分按十五等尺其間多無所取證存而不削者以見諸代之不同多由於累黍及圍徑之誤也

錢辯【大泉錯刀貨布貨泉附見】

宋丁度詳定太府寺並鄧保信阮逸胡瑗所制四尺度等言漢志審度之法云一黍之廣爲分十分爲寸十寸爲尺先儒訓解經籍多引以爲義歷世祖籍著之定令然而嵗有丰歉地有磽肥就令一嵗之中一境之內取黍校驗亦復不齊是蓋天之生物理難均一古人立法存其大槪爾故前代制尺非特累黍必求古雅之器以黍校焉晉泰始十年荀公魯等校定尺度以調鐘律是爲晉之前尺前史稱其意精宻隋志所載諸代尺度十有五等以晉之前尺爲本以其與姬周之尺劉歆銅斛尺建武銅尺相合竊惟周漢二代享年永久聖賢制作可取則焉而隋氏鑄毀金石典正之物罕復存者矣夫古物之有分寸明著史籍可以酬驗者惟有法錢而已周之圜法歷代曠逺莫得而詳察之半兩實重八銖漢初四銖其文亦曰半兩孝武之世始行五銖下洎隋朝多以五銖爲號歷朝尺度屢攺故小大輕重鮮有同者惟劉歆制銅斛之世所鑄錯刀並大泉五十王莽天鳯元年攺鑄貨布貨錢之類不聞後世復有鑄者臣等檢詳漢志通典唐六典大泉五十重十二銖徑一寸二分錯刀環如大泉身形如刀長二寸貨布重二十五銖長二寸五分廣一寸首長八分有奇廣八分足枝長八分間廣二分圓好徑二分半貨泉重五銖徑一寸今以大泉錯刀貨布貨泉四物相防校分寸正同皆合正史者用之則銅斛之尺從而可知矣

李照楊傑魏漢津自詭攺制辧

宋景祐之樂李照主之太常歌工病其太濁歌不成聲私賂鑄工使減銅齊而聲稍淸歌乃葉而照卒不知元丰之樂楊傑主之欲廢舊鐘樂工不平一夕易之而傑亦不知崇寧之樂魏漢津主之請帝中指寸爲律徑圍爲容盛其後止用中指寸不用徑圍制器不成劑量工人但隨律調之大率有非漢津之本說者而漢津亦不知然則學士大夫之說卒不能勝工師之說是樂制𨿽曰屢變而元未嘗變也蓋樂者器也聲也非徒以資議論而已今訂正𨿽詳而鏗鏘不韻辧析𨿽可聽而考擊不成聲則亦何取焉然照傑漢津之說亦旣爲工師所易而懵不復覺方且自詭攺制顯受醲賞則三人者亦豈眞爲審音知律之士其暗悟神解豈足以希荀勗阮咸張文收輩也哉

擬今法之可用

截管候气

今欲求黃鐘律管從長周徑羃積的實定數者須多截管候气蔡氏多截管候气之說實得造律本原其說有前人未發者今宜依此說先多截竹以擬黃鐘之管或短或長長短之內每差纎微各爲一管以此諸管埋之地中俟冬至時驗之若諸管之中有气應者卽取其管而計之合於造化自然非人力可爲卽以此管分作九寸寸作九分分作九釐釐作九毫毫作九秒秒作九忽以合八十一終天之數及元气運行自子至亥得十七萬七千一百四十七之數凡用此管三分損益上下相生由此又取此管九寸寸作十分分作十釐釐作十毫毫作十秒秒作十忽以合天地五位終於十之數乃以十乘八十一得八百一十分以八百一十分配九十分管知此管長九十分空圍中容八百一十分卽十分管長空圍中容九十分一分管長空圍中容九分凡求度量衡由此

宻率推算

算之有法尙矣惟宋祖衝之宻率乘除乃古今算家之最蔡氏之律本旣正又必以祖氏之算推之得圓周長的計十分六釐三毫六秒八忽萬分忽之六千三百一十二又以圓周求徑計三分三釐八毫四秒四忽萬分忽之五千六百四十五又以半徑半周相乘仍得九萬萬忽【內一忽弱】通得面羃如此則黃鐘之廣與長及空圍內積實皆可計矣故面羃計九方分深一分管則空圍內當有九立方分深九十分管計九寸則空圍內當有八百一十立方分此卽黃鐘一管之實其數與天地造化無不相合此算法所以成也算法旣成之後或以竹或以銅別爲之依其長各作八十一分以爲十二律相生之法又依其長作九十分乃取九十分之分計三分三釐八毫四秒四忽萬分忽之五千六百四十五以合孔徑如此則圓長面羃與夫空圍內積自然無不諧防

中黍闖律

黃鐘何自而生乎生於天聲而合乎造化之气故黃鐘發造化之祕爲聲气之元是爲律本嶰谷之管天生自然之器也羊頭之黍天生自然之物也以天生自然之物實天生自然之器容受多寡而分寸短長見焉十一律由是而損益度量權衡由是而受法程子曰黃鐘之聲亦不難定將上下聲考之得其正卽將黍以實其管看管實得幾粒然後律可定也胡氏定樂取羊頭山黍用三等篩子篩之取中等者定焉要之古人以秬黍中者實其龠則是先得黃鐘而後度以黍不足則易之以大有餘則易之以小約九十黍之長中容千二百黍之實以見周徑之廣以生度量權衡之數大約以黍闖律非以律生於黍也百世之下欲求百世之前之律必先求於聲气之元次証之以累黍則得之矣

火徳去羽

生於天三成於地八者木之所以爲行也角聲出焉生於地四成於地九者金之所以爲行也商聲出焉金則克木木則克於金未有並用而不相害者也周以木徳王天下故周官旋宮之樂禮天神則圜鐘爲宮黃鐘爲角太蔟爲徵姑洗爲羽禮地則函鐘爲宮太蔟爲角姑洗爲徵南呂爲羽禮人鬼則黃鐘爲宮大呂爲角太蔟爲徵應鐘爲羽而未嘗及商者避其所克而已荀卿以審詩商爲太師之職則聲詩之有商聲太師必審之者避所克故也鄭康成謂祭尙柔而商堅剛故不用焉楊收曰周祭天地不用商及二少以商聲剛而二少聲下所以取其正而裁其繁也若然周之佩玉左徵角右宮羽亦曷爲不用商也唐趙愼曰祭天地宗廟樂合用商音又周禮三處大祭俱無商調鄭云此無商調祭尙柔商堅剛也以臣愚知斯義不當但商音金也周徳木也金能克木作者去之今唐以土王卽殊周室五音損益須逐便宜豈可將木徳之儀施土徳之用三祭並請加商調去角調宋祫享之樂亦去商是不知去商者周人之制而已以周人之制推之則宋以火徳王天下論避其所克當去羽音而太常用樂不審詩羽而審詩商蓋失古人之防逺矣今國朝以火徳王天下與宋同避其所克則亦當去羽

明集禮卷四十八

欽定四庫全書

明集禮卷四十九

樂

古者伏羲氏之作樂也其名曰扶耒神農氏曰扶持軒轅氏曰咸池少昊作大淵顓帝作六莖帝嚳作六英唐堯作六章虞舜作六韶夏禹作大夏商湯作大濩武王作大武皆所以名徳象功也成王時周公作勺又有房中之樂以歌后妃之徳其後周官大司樂以樂徳教國子中和祗庸孝友以樂語教國子興道諷誦言語以樂舞教國子舞雲門大咸大韶大夏大濩大武以六律六同五聲八音六舞大合樂以致鬼神示以和邦國以諧萬民以安賔客以說逺人以作動物乃分樂而序之以祭以享以祀乃奏黃鐘歌大呂舞雲門以祀天神乃奏太蔟歌應鐘舞咸池以祭地祗奏姑洗歌南呂舞大韶以祀四望奏蕤賔歌函鐘舞大夏以祭山川奏夷則歌小呂舞大濩以享先妣奏無射歌夾鐘舞大武以享先祖凡六樂者文之以五聲播之以八音凡六樂者一變而致羽物及川澤之祗再變而致臝物及山林之祗三變而致鱗物及丘陵之祗四變而致毛物及墳衍之祗五變而致介物及土祗六變而致象物及天神凡樂圜鐘爲宮黃鐘爲角太蔟爲徵姑洗爲羽雷鼓雷鞀孤竹之管云和之琴瑟雲門之舞冬日至於地上之圜丘奏之若樂六變則天神皆降可得而禮矣函鐘爲宮太蔟爲角姑洗爲徵南呂爲羽靈鼔靈鞀孫竹之管空桑之琴瑟咸池之舞夏日至於澤中之方丘奏之若樂八變則地祗皆出可得而禮矣黃鐘爲宮大呂爲角太蔟爲徵應鐘爲羽路鼓路鞀陰竹之管龍門之琴瑟九徳之歌九韶之舞於宗廟之中奏之若樂九變則人鬼可得而禮矣凡樂事大祭祀宿縣遂以聲展之王出入則奏王夏屍出入則奏肆夏牲出入則奏昭夏秦並天下六代廟樂惟韶武存焉攺周大武曰五行房中曰壽人漢興有制氏以雅樂聲律世世在大樂官但能紀其鏗鏘鼔舞不能言其義髙祖時叔孫通因秦樂人制宗廟樂又有房中祠樂唐山夫人所作也六年又作昭容樂禮容樂昭容者猶古昭夏也主出武徳舞禮容樂主出文始五行舞孝惠使夏侯寛備其簫筦更名曰安世樂武帝定郊祀之禮乃立樂府采詩夜誦有趙代秦楚之謳以李延年爲協律都尉多舉司馬相如等數十人造爲詩賦略論律呂以合八音之調作十九章之歌以正月上辛用事甘泉圜丘使童男女七十人俱歌昏祠至明是時河間獻王有雅材以爲治道非禮不成因獻所集雅樂天子下大樂官常存肄之嵗時以備數然不常禦常禦及郊廟皆非雅樂平帝時詔放鄭聲召天下通知鐘律者漢光武建武十三年耿弇取益州傳送公孫述瞽師郊廟樂器葆車輿輦於是法物始備平隴蜀增廣郊祀奏靑陽朱明西皓防及云翹育命之舞明帝永平三年博士曹充言漢再受命宜興禮樂引尙書璇璣鈐曰有帝漢出徳洽作樂名予乃詔攺大樂官曰大予樂凡四品一曰大予樂郊廟上陵諸食舉之曰周頌雅樂辟雍鄕射六宗社稷用之東平王蒼議以爲漢制舊典宗廟各宜奏樂不應相襲所以明功徳也又采百官詩頌以爲登歌順帝行辟雍禮奏應鐘始復黃鐘樂器隨月律魏武帝平荊州獲杜防善八音常爲漢雅郎尢悉樂事於是始創定雅樂時有散騎郎鄧靜尹商善調雅樂歌師尹商能歌宗廟郊祀之曲舞師馮肅能曉知先代諸舞夔悉領之逺攷經籍近采故事考防古樂始復軒縣鐘磬復先代古樂自夔始也而柴玉左延年之徒妙善鄭聲被寵惟夔好古存正文帝攺漢安世樂曰正世樂嘉至樂曰迎靈樂武徳樂曰武頌樂昭容樂曰昭業樂其眾歌詩多則前代之舊使王粲攺作登歌安世及巴渝詩明帝太和初公卿奏二舞宜有總名可名大鈞之樂晉武帝初郊廟明堂禮樂權用魏儀齊武帝建元二年有司奏郊廟雅樂歌辭舊使學士博士撰搜間采用防議大廟登歌宜用司徒褚彥回之詞余悉用黃門郎謝超宗辭多刪顏延之謝莊詞以爲新曲梁武帝思古樂定郊禋宗廟及三朝之雅樂攺十二雅以雅爲稱取詩雅者正也止乎十二則天數也乃去階步之樂增徹食之雅二郊明堂三朝同用焉其辭並沈約所制是時禮樂制度粲然有序陳武帝詔求宋齊故事並用梁樂文帝始用圜丘明堂及宗廟樂宣帝定三朝之樂采梁故事儀曹郎張崖定南北郊及明堂儀注樂盡以韶爲名隋文帝尙因周樂令工人檢校舊樂攺換新聲益不能通及平陳獲宋齊舊樂詔於太常署淸商署以管之求得陳樂令蔡子元等復居其職隋代雅樂惟奏黃鐘一宮郊廟之享止用一調迎气用五調舊工更盡其餘聲律皆不復通牛虞世基等更共詳議按周官大司樂六代之制祭祀則分而用之以六樂配十二調乃以神祗位次分樂配焉奏黃鐘大呂以祀圜丘奏太蔟應鐘以祭方澤奏姑洗南呂以祭五郊神州奏無射夾鐘以祭巡狩方嶽其登歌祀神宴防通行之若有大祀臨軒陳於階陛之上若冊拜王公設宮縣而不用登歌釋奠惟用登歌而不設懸又作皇后房內之樂文帝嘗作地厚天髙之曲唐太宗畱心雅正勵精文教貞觀之初合考隋氏所傳南北之樂梁陳盡吳楚之聲周齊皆羌狄之音乃命太常祖孝孫正宮調起居郎呂才習音韻協律郎張文收考律呂平其散濫爲之折衷以周享神祀諸樂以夏爲名宋以永爲名梁以雅爲名今以和爲名祖孝孫始爲旋宮之法造十二和樂以法天之成數號大唐雅樂合四十八曲八十四調至後王朴詳定雅樂朴以爲今之鐘磬在架者皆唐商盈孫所定𨿽有作器之名而無相應之實至於十二鎛鐘不考宮商但環擊之徒架而已朴乃作準求律法以備樂器張昭等議以爲朴之新法可習而行之未幾朴卒故器服制度粗而未完宋太祖建隆初用王朴樂上謂其聲髙近於哀思詔和峴考西京表尺令下一律比舊樂始和暢眞宗時太常寺言樂工習藝匪精每祭享止奏黃鐘宮一調監祭使文仲孺言修飾樂器調正音律乃詔學士李宗諤編錄樂纂又裁兩署工人試補調式肄習程課上禦崇政殿張宮懸閱試召宰相親王臨觀又有朝防上壽之樂仁宗時畱意禮樂之事命李照鑄造大樂其聲俱髙議者以爲迂誕尋罷之後用和峴所置舊樂乃詔太常雅樂悉仍舊制然太常樂比唐聲髙五律上𨿽勤勞制未能得其當者其後詔攺名大安帝禦紫宸殿奏大安之樂南郊姑用舊樂其新定之樂常祀及朝防用之徽宗崇寧元年詔置講議局以大樂之制訛謬殘缺太常樂器壞乃博求知音之士爲一代之樂八年新樂成列於崇政殿旣奏天顏和豫詔賜名曰大晟專置大晟府以其樂施之郊廟朝防棄舊樂而不用元太祖徵用西夏舊樂太宗徵亡金遺樂於燕京習登歌樂於曲阜宣聖廟世祖勅太常少卿王鏞領東平樂工習太常樂五年太常樂成命名曰大成之樂國朝開國之初制定雅樂爰命儒臣撰制樂章以祀天地以祭社稷以禮先農以享宗廟至於朝防燕饗羣祀則皆用大樂所以酌古今之宜而成一代制作也

樂懸

樂懸之制夏商以上無聞焉夏商以下其略見於尙書大傳其詳見於周官以書大傳考之天子將出撞黃鐘右五鐘皆應入撞蕤賔左五鐘皆應黃鐘在陽陽主動君出則以動吿靜而靜者皆和蕤賔在陰陰主靜君入則以靜告動而動者皆和十二鐘在懸之制權輿於此考禮小胥正樂懸之位王宮懸諸侯軒縣卿大夫判縣士特縣辧其聲凡懸鐘磬半爲堵全爲肆蓋縣鐘十二爲一堵如墻堵然二堵爲肆宮懸四面象宮室王以四方爲家故也軒懸闕其南避王南面故也判縣東西之象卿大夫左右王也特懸則一肆而已象士之特立獨行也宮縣四面軒縣三面皆鐘磬鎛也判縣有鐘磬而無鎛特縣有磬而無鐘此樂縣之制也儀禮及大陳布宮架之法北方南向應鐘起西磬次之黃鐘次之鐘次之大呂次之皆東陳一建鼓在其東東鼔東方西向太蔟起北磬次之夾鐘次之鐘次之姑洗次之皆南陳一建鼔在其南南鼓南方北向中呂起東鐘次之蕤賔次之磬次之林鐘次之皆西陳一建鼓在其西西鼓西方東向夷則起南鐘次之南呂次之磬次之無射次之皆北陳一建鼓在其北北鼔若大射徹其北面而加鉦鼓祭天雷鼔祭地靈鼔宗廟路鼔各有鞉焉儀禮宮架四面鼔鎛鐘十二簴各依辰位甲丙庚壬設鐘乙丁辛癸陳磬大射之儀樂人宿縣於阼階東笙磬西面其南笙鐘其南鎛皆南陳一建鼔在阼階西南鼔應鞞在其東南鼓西階之西頌磬東面其南鐘其南鎛皆南陳一建鼓在其南東鼓朔鞞在其北一建鼔在西階之東南面蕩在建鼔之間鞀倚頌磬西紘蓋堂上之階自階而左爲阼自階而右爲西笙磬在阼階之東而西面頌磬在西階之西而東面由笙磬而南鐘鎛所以應笙者也由頌磬而南鐘鎛所以應歌者也大射之儀東西有鐘磬之懸推之則天子宮懸堂上之階笙磬頌磬各十二縣堂下阼階而南特鎛特鎛亦各十二縣西階而南編鐘編磬亦各十二縣天數也自兩漢而下晉及宋齊鐘磬之縣不過十六黃鐘之宮北方北面編鐘起西其東編鐘其東衡其東鎛太蔟之宮東方西面起北蕤賔之宮南方北面起東姑洗之宮西方東面起南所次並如黃鐘之宮設建鼓於四隅縣內四面各有柷敔晉孝武太元破苻堅獲樂工楊蜀正四廂樂金石始備梁制凡律呂十二月而各一鐘天子宮懸黃鐘蕤賔在南北自余則在東西黃鐘廂宜用鐘磬各二十四以應二十四气當時因去衡鐘設十二鎛鐘各依辰位而應律每一鎛鐘設編鐘各一簴合三十六架植鼓於四隅元防備用焉後魏鐘磬之縣各有十四祖瑩復更爲十六後宮縣四廂筍簴十六又有儀鐘十四簴縣架首初不叩擊普泰元年祖瑩元孚奏十二縣六縣裁訖今六縣旣成臣等思鐘磬各四鈲鐏相從十六格宮縣已足今請更造二縣通前爲八宮縣兩具矣魏晉以來但云四廂金石而不言其禮或八架或十架或十六架梁武用二十架隋宮縣四面面各二簴通十二鎛鐘爲十二簴唐樂懸之制若祭祀設縣於壇南內壝之外北向東方西方磬簴起北鐘簴次之南方北方磬簴起西鐘簴次之鎛鐘十二在十二辰之位朝防則加鐘磬十二簴設鼓吹十二案於建鼔之外若皇后享先蠶則設十二大磬以當辰位而無路鼔軒縣三面皇太子用之釋奠文宣王亦用之其制去宮縣之南面九架在辰丑申位編鐘磬皆三架設路鼔二於縣內戊巳地之北判縣二面祭風伯雨師五嶽四瀆用之其制去軒縣之北面植建鼓於東北西北二隅初因隋舊用三十六簴髙宗蓬萊宮成增用七十二簴武后時省之開元定禮依古爲二十簴昭宗時宰相張濬乃言舊制用三十六簴以爲非古殿廷狹隘不能容三十六簴乃復用二十簴鐘簴四以當甲丙庚壬磬簴四以當乙丁辛癸皇后庭諸後廟及郊祭立二十架先聖皇太子朝廟並九架舞六佾舊皇后庭但設絲管隋大業尙侈始置鐘磬猶不設鎛鐘以鎛磬代至武后稱制用鐘因而不革宋太祖建隆初四架十二案之制陳布多仍唐舊幹徳中定三十六簴悉集樂工列於架中徽宗親祠之制四方各設編鐘三編磬三東方編鐘起北編磬間之東向西方編磬起北編鐘間之西向南方編磬起西編鐘間之北方編鐘起西編磬間之俱北向設十二鎛鐘特磬於編架內各依月律四方各設鎛鐘三特磬三東方鎛鐘起北特磬間之東向西方特磬起北鎛鐘間之西向南方特磬起西鎛鐘間之北方鎛鐘起西特磬間之皆北向植建鼔鞞鼔應鼓於四隅建鼓在中鞞鼓在左應鼓在右元定宮縣宿縣於庭中東方西方設十二鎛鐘各依辰位編鐘在左編磬在右黃鐘之宮起子在通街之西蕤賔之宮起午在通街之東每三簴謂之一肆十有二辰凡三十六簴樹建鞞應於四隅晉鼔一處縣中之東南以節樂立四表於橫街之南

樂器

周官典同掌六律六同以辧天地四方陰陽之聲以爲樂器小戴記曰金石絲竹樂之器也古者聖王作樂不越乎五聲八音十二律而樂之寓於器者豈有加於此哉以金之屬考之曰鐘曰鏞曰鎛曰編鐘曰歌鐘曰金錞錞於曰金鐸曰木鐸以石屬考之曰玉磬曰天球曰編磬曰頌磬以絲屬考之曰琴曰瑟曰大琴中琴小琴曰七琴曰大瑟中瑟小瑟次小瑟以竹之屬考之曰防簫曰韶簫曰籥竹籥曰管曰篴曰大篪小篪曰蕩若笙若巢笙若和笙若大竽小竽若簧則匏之屬也若古缶若大塤若小塤則土之屬也若拊若楹鼔建鼔若雷鼓雷鞀若靈鼓靈鞀若路鼓路鞀與夫鞀鼔鼖鼔晉鼓應鼓鞞鼓則皆革之屬也若柷若敔若舂牘若應若鐘磬筍簴皆木之屬也此皆雅器之制於三代者又有所謂搊箏箜篌小琵琶長笛篳篥及七星匏九曜匏閏﹤史部﹐政書類﹐儀制之屬﹐明集禮﹐卷四十九﹥考工記曰鳬氏爲鐘兩欒謂之銑銑間謂之於於上謂之鼓鼓上謂之鉦鉦上謂之舞舞上謂之甬甬上謂之衡鐘縣謂之旋旋虫謂之幹鐘帶謂之篆篆間謂之枚枚謂之景於上之攠謂之隧十分其銑去二以爲鉦以其鉦爲之銑間去二分以爲之鼔間以其鼔間爲之舞佾去三分以爲舞廣以其鉦之長爲之甬長以其甬長爲之圍參分其圍去一以爲衡圍參分其甬長二在上一在下以設其旋薄厚之所震動淸濁之所由出侈弇之所由興有說鐘已厚則石已薄則播侈則柞弇則郁長甬則震是故大鐘十分其鼓間以其一爲之厚小鐘十分其鉦間以其一爲之厚鐘大而短則其聲疾而短聞鐘小而長則其聲舒而逺聞爲遂六分其厚以其一爲之深而圜之

夏商之時小鐘謂之鐘大鐘謂之鏞周之時大鐘謂之鐘小鐘謂之鎛書云笙鏞

周禮鎛師注鎛如鐘而大杜預云小鐘隋志鎛鐘每鐘縣一筍簴各應律呂

編鐘十二同在一簴爲堵鐘磬各堵爲肆小胥以十六枚在一簴爲堵隋志云編鐘小鐘也各應律呂大小以次編而懸之上下皆八十二爲正鐘四爲淸鐘春秋言歌鐘二肆

周禮小師以金錞和鼓其形象鐘頂大腹口弇以伏獸爲鼻內懸鈴子鈴銅舌作樂振而鳴之與鼓相和

周禮鼓人以金鐸通鼓兩司馬執鐸三鼓摝鐸振鐸舞者振之警眾以爲節金鐸以金爲舌所以振武事也木鐸以木爲舌所以振文事也

考工記曰磬氏爲磬倨勾一矩有半其博爲一股爲二鼔爲三三分其股博去其一以爲鼔博三分其鼔博以其一爲之厚已上則摩其旁已下則摩其端股非所擊也短而博鼔其所擊也長而狹鄭司農云股磬之上大者鼔其下之小者其大小長短𨿽殊而其厚均也黃鐘之磬皆厚二寸

﹤史部﹐政書類﹐儀制之屬﹐明集禮﹐卷四十九﹥

郊特牲言擊玉磬明堂位言四代樂器而搏拊玉磬先王因天球以爲磬以爲堂上首樂之器書言戛擊鳴球

磬之爲器昔謂之樂石立秋之音夷則之气也周禮磬師掌教擊磬擊編鐘言編鐘則有編磬矣鄭康成云十六枚同在一簴謂之堵

應笙之磬謂之笙磬應歌之磬謂之頌磬

土音缶立秋之音也古者盎謂之缶缶之爲器中虛而善容外員而善應中聲之所自出

周官之於塤教於小師播於瞽蒙吹於笙師平底六孔中虛上鋭如稱錘然大者聲合黃鐘大呂小者聲合太蔟夾鐘

狀如革囊實以糠擊之以節樂拊之爲器韋表糠裏狀則類鼔聲則和柔倡而不和其設則堂上虞書所謂搏拊其用則先歌周禮謂登歌令奏擊拊

明堂位曰殷楹鼓以周官考之大僕建路鼔於大寢之門外儀禮大射建鼓在阼階西南鼓則其所建楹也楹爲一楹而四稜貫鼓於端猶四植之桓圭也魏晉以後復商制亦謂之建鼓隋唐又棲翔鷺於其上宋因之其制髙六尺六寸中植以柱設重斗方蓋以珠网張以絳紫繡羅四角有六龍竿皆銜流蘇璧璜以五緑羽飾於首亦爲翔鷺又挾鞞應二小鼓而左右之﹤史部﹐政書類﹐儀制之屬﹐明集禮﹐卷四十九﹥

周禮鼓人以雷鼓鼓神祀大司樂云降天神之樂鄭康成云雷鼓雷鞀

周禮鼓人以靈鼔鼓社稷大司樂以爲降地祗之樂鄭康成云靈鼔靈鞀六面﹤史部﹐政書類﹐儀制之屬﹐明集禮﹐卷四十九﹥

周禮鼓人以路鼓鼔鬼享大司樂以爲降人鬼之樂鄭康成雲路鼓路鞀四面

小鼓以木貫之有兩耳還自擊鼓以節之鞀以兆之八音兆於革音則鞀所以兆奏鼓也

鼓之小者謂之應大者謂之鼖周官鼓人以鼖鼔鼓軍事節聲樂亦用之詩云鼖鼓惟鏞

其制大以短所以鼔金奏也周官鐘師以鐘鼓奏九夏司馬中春振旅軍將執晉鼓

禮器曰懸鼓在西應鼔在東爾雅小鼓謂之應堂上擊拊之時堂下擊應鼔以應之

鼙卑者所鼔也周時王執路鼓鼓之尢大者旅師執鼙鼓之尢小者也

明集禮卷四十九﹤史部﹐政書類﹐儀制之屬﹐明集禮﹥

欽定四庫全書

明集禮卷五十

樂

雅樂二

樂圖

絲之屬

﹤史部﹐政書類﹐儀制之屬﹐明集禮﹐卷五十﹥

其制長三尺六寸六分象期之日廣六寸象六合有五象五行腰廣四寸象四時前後廣狹象尊卑上圓下方象天地徽有十三象十二律餘一象閏小琴五中琴十大琴二十

琴或謂伏羲作或謂神農作或謂五作於舜七作於周文武宋始制二又制十二以象十二律太宗加爲九

﹤史部﹐政書類﹐儀制之屬﹐明集禮﹐卷五十﹥

伏羲作五十爲大瑟黃帝破爲二十五爲中瑟十五爲小瑟五爲次小瑟或謂朱襄氏使士達作或謂神農作

匏之屬

禮記曰女媧氏之笙簧說文曰正月之音物生故謂之笙十三簧列管匏中施簧管端宮管在中央三十六簧曰竽宮管在左傍十九簧至十三簧曰笙大笙謂之簧小笙謂之和爾雅笙十九簧曰巢十三簧曰和

竽亦笙也今之笙竽以木代匏而漆殊愈於匏

竹之屬

世本曰舜所造其形參差似鳳翼長二尺爾雅編二十二管長一尺四寸曰防長尺二寸曰巢

舜作十管韶簫長尺有二寸

爾雅曰長尺圍寸並漆之有底說文曰管如篪六孔周禮孤竹之管是也

周官笙師掌教吹籥簫篪篴管五者皆出於笙師所教無非竹音之雅樂也﹤史部﹐政書類﹐儀制之屬﹐明集禮﹐卷五十﹥

世本云暴辛公造爾雅曰大篪謂之沂【音銀】篪以竹爲之長尺四寸圍三寸一孔上出寸三分名曰翹橫吹之小者尺二寸

木之屬

周官小師掌教播鞀柷敔柷如漆桶方二尺四寸深一尺八寸中有椎柄連底旁開孔內手於中撃之以舉樂敔狀類伏虎背上有二十七齟齬碎竹以撃其首而逆戞之以止樂

周官梓人爲筍簴飾以臝屬臝有力聲大而宏於鐘宜故爲鐘簴磬簴飾以羽屬羽無力聲淸而逺於磬宜故以爲磬簴筍橫木兩端刻龍蛇鱗物之形

大枝也飾筍爲懸捷業如鋸齒

樅也上飾刻畫之爲重牙業之上齒

樹羽置羽也置之筍簴之上

畫繪爲翣戴以璧垂五彩羽於下樹於筍之角上

樂舞

樂舞之數天子八佾諸侯六佾大夫四佾士二佾卽八佾而考之文舞六十四人左執籥右秉翟武舞亦六十四人左執幹右執戚按周禮大司樂以樂舞教國子舞雲門大捲大咸大韶大夏大濩大武舞雲門以祀天神舞咸池以祭地祗舞大韶以祀四望舞大夏以祭山川舞大濩以享先妣舞大武以享先祖此六代之樂舞也內則十三舞勺成童舞象乃周公所作之樂舞也帗舞羽舞皇舞旄舞幹舞人舞乃周禮教國子之六舞也三代而下秦並六國六代之樂惟韶存焉又攺大武爲五行漢制髙廟奏武徳文始五行之舞又有四時舞文始者本韶舞也五行者本周舞也武徳者髙帝所作四時者文帝所作惠帝采武徳爲昭徳舞宣帝采昭徳爲盛徳舞光武增廣郊祀奏云翹育命之舞魏武帝舞師馮肅曉知先代諸舞文帝攺巴渝舞爲昭武舞云翹爲鳳翔舞育命爲靈應舞武徳爲武頌舞文始爲大韶舞五行爲大武舞晉武帝使郭夏造正徳大豫二舞又攺魏昭武爲宣武之舞羽籥舞爲宣文之舞宋武帝又攺爲前舞後舞梁又攺文舞爲大觀武舞爲大壯周武帝造山云之舞唐太宗制文舞爲九功舞武舞爲七徳舞宋太祖攺周崇徳舞爲文徳舞象成舞爲武功舞元郊祀則奏崇徳之舞定功之舞太廟則奏武定文綏之舞內平外成之舞此歷代樂舞更攺損益名𨿽不同其實不越文武二舞而已國朝平定天下凡郊祀社稷先農太廟皆奏武功之舞文徳之舞所以象成名徳而兼備文武者也

舞器圖

夫舞者旣陳則以器授之此舞器所由作也天子八佾則有文武二舞文舞者執纛執籥執翟武舞則執旌執幹執戚又曰戈曰弓矢曰鷺曰翿曰麾節樂之器有相有應有牘有雅又有金鐃金鉦金錞單頭鐸雙頭鐸之類其制詳見於圖

帗舞

周官樂師教國子六舞有帗舞帗者祓也社稷百物之神皆爲民祓除以故帗舞帗舞者全羽羽舞者析羽

羽舞

周官舞師掌教羽舞帥而舞四方之祭祀籥師教國子舞羽吹籥祭祀則鼔羽籥之舞羽舞翟羽可用爲儀執之以舞所以爲蔽翼也

皇舞

周官舞師掌教皇舞帥而舞旱暵之事樂師掌教國子小舞皇陰類也旱暵欲達陰中之陽故以皇舞

旄舞

葛天氏之樂三人操牛尾而歌八闋則旄者乃牛之尾

幹舞

郊特牲曰朱幹設錫冕而舞大武祭統曰及舞君執干戚就舞位則幹者自衛之兵非伐人之器用之以舞示有武事也祭山川用之者以其有阻固捍蔽之功

舞以干戚羽旄爲飾手舞足蹈爲容樂記樂師均以人之手舞終焉

戚

禮曰朱幹玉戚以舞大武幹盾也所以自蔽戚斧也所以待敵朱幹白金以飾其背戚剝玉以飾其柄

籥

周官籥師祭祀鼓羽籥之舞籥所以爲聲翟所以爲容

翟

翟爲五雉之一取其毳羽以秉之詩曰右手秉翟纛羽葆幢

爾雅曰翿纛也郭璞以爲今之有羽葆幢舞者所建以爲容也

旌夏

旌夏大旌也舞者行列以大旌表識之大射禮舉旌以宮偃旌以商

節

爾雅和樂謂之節樂之聲有鼓以節之舞之容有節以節之先代之舞有執節二人

麾

周禮巾車掌木路建大麾以田以封蕃國書曰用秉白旄以麾周所建也後世協律郎執之以令樂工其制髙七尺幹飾以龍首綴纁帛畫升龍於其上樂作則舉之止則偃之堂上則立於西階堂下則列於樂懸之前

八音以鼓爲君以相爲臣是相爲鼓其狀如鼙韋表糠裏以漆局承而撃之所以輔樂樂記曰治亂以相諸家樂圖多以相爲節相以輔樂亦以節舞

應猶鷹之應物其獲也小故小鼓謂之應以應大鼔所倡之聲小舂謂之應以應大舂所應之節

牘

牘以竹爲之長者七尺短者三尺所以節樂也周官笙師掌之

雅

周官笙師掌教雅以教祴夏狀似漆桶而弇口大二圍長五尺六寸以羊韋鞔之旁有兩紐防畫武舞工人所執以節舞

金鉦

如銅槃縣而撃之以節樂

如火斗有柄以銅爲匡防其上如鈴中有丸執其柄而揺之其聲譊譊然以止鼓

明集禮卷五十

欽定四庫全書

明集禮卷五十一

樂

雅樂三

樂歌總敍

昔者羲農軒後少昊顓頊髙辛皆作樂以象徳而樂歌則未聞也自舜命夔典樂有歌永言之辭及搏拊琴瑟以詠之語殷周各有雅頌以祀郊廟周禮鄕飲酒及燕禮工歌鹿鳴四牡皇皇者華等詩大射歌鹿嗚三終漢叔孫通定樂有降神納爼登歌薦祼等曲武帝定郊祀之歌十九章一曰練時日二曰帝臨三曰靑陽四曰朱明五曰西顥六曰防七曰惟泰元八曰天地九曰日出入十曰天馬十一【無詞】十二曰景星十三曰齊房十四曰後皇十五曰華煜煜十六曰五神十七曰朝隴首十八曰象戴瑜十九曰赤蛟魏武帝時杜夔舊傳雅樂四曲一曰鹿鳴二曰騶虞三曰伐檀四曰文王皆古聲詞晉武帝郊廟明堂禮樂權遵魏制但攺樂章使傅爲詞有祠天地五郊祠廟夕牲送神歌又令荀勗張華夏侯湛成公綏等各造郊廟諸樂歌辭傅又作先農先蠶歌辭齊髙帝建元初有司奏郊廟雅樂歌辭命學者博士並撰擇而用之至武帝時有司奏神廟雅樂歌辭舊使學士博士搜撰簡采用參議太廟登歌宜用司徒禇彥回謝超宗辭梁武帝素善鐘律遂作雅歌十二以則天數皇帝出入奏皇雅皇太子出入奏雅王公出入奏寅雅上壽酒奏介雅食舉奏需雅徹饌奏雍雅牲出入奏滌雅薦毛血奏牷雅降神送迎奏諴雅飲福酒奏獻雅就燎位奏禋雅眾官出入奏俊雅後魏來自云朔樂操土風未忘其俗而樂章雜以簸邏回歌君子無取焉比齊四郊宗廟三朝之樂各有樂章後周恭帝平荊州大獲梁氏樂器乃令依凖成周制其歌舞祀五帝日月星辰用黃帝樂歌大呂祭九州社稷水旱雩禜用唐堯樂歌應鐘祀四望享諸侯用虞舜樂歌南呂祀四類幸辟雍用夏禹樂歌函鐘祭山川用殷湯樂歌小呂享宗廟用周武樂歌夾鐘皇帝出入奏皇夏賔出入奏肆夏牲出入奏昭夏藩國客出入奏納夏公卿出入奏章夏皇帝進羞奏深夏宗室防聚奏族夏上酒宴樂奏陔夏諸侯見奏鷔夏皇帝大射奏騶虞諸侯歌貍首大夫歌采蘋士歌采蘩其文雄甚而未及用隋髙祖詔李元孫盧思道制淸廟歌辭十二曲唐髙祖命祖孝孫制十二和之樂一曰豫和以降天神冬至祀圜丘上辛祈谷孟夏雩季秋享明堂朝日夕月巡守告於圜丘燔柴告至封祀泰山類於上帝二曰順和以降地祗夏至祭方丘孟冬祭神州地祗春秋巡守告社宜於社禪社首三曰永和以降人鬼享禘祫有事而告謁於廟四曰肅和登歌以奠玉帛於天神以大呂爲宮於地祗以應鐘爲宮宗廟以圜鐘爲宮先農釋奠以南呂爲宮望於山川以函鐘爲宮五曰雍和凡祭祀以入俎天神之俎以黃鐘爲宮地祗之俎以太蔟爲宮人鬼之俎以無射爲宮六曰壽和以酌獻飲福以黃鐘爲宮七曰太和以爲行節亦以黃鐘爲宮八曰舒和以出入二舞及皇太子王公羣後國老若皇后之妾禦皇太子之宮臣出入門則奏之皆以太蔟之商九曰昭和皇帝皇太子以舉酒十曰休和皇帝以飯肅拜三老皇太子亦以飯皆以其月之律均十一曰正和皇后受冊以行十二曰承和皇太子在其宮有防以行至開元又制三和並前十二和爲十五和三公升階防訖下階屨行則奏祴和享先農則奏丰和孔宣父齊太公則奏宣和宋太祖詔太常竇儼奏樂攺周樂十二順爲十二安蓋取治世之音安以樂之義祀天爲髙安祭地爲靜安宗廟爲理安天地宗廟登歌爲嘉安皇帝臨軒爲隆安王公出入爲正安皇帝飲食爲和安皇帝受朝皇后入宮爲順安皇太子軒懸出入爲長安正冬朝防爲永安郊廟俎入爲丰安祭享酌獻飲福爲禧安文宣王武成王同用永安籍田先農爲靜安其後太宗又自親撰郊祀昊天四曲眞宗繼撰廟享二曲仁宗髙宗各親撰制樂章元祀圜丘方丘社稷宗廟先農文宣王各有樂章國朝祀圜丘奏中和肅和等九章方丘亦奏中和肅和等曲九章宗廟奏太和壽和等曲一十一章社稷奏廣和凝和等曲十四章先農奏永和雍和等曲十二章謹敍樂歌樂章以冠於端歷代及國朝歌章之詳用著於後

樂歌

虞書詩言志歌永言舜作五弦之琴以歌南風歌曰南風之時兮可以阜吾民之財兮南風之薰兮可以解吾民之慍兮

周官樂師凡射王以騶虞爲節諸侯以貍首爲節大夫以采蘋爲節士以采蘩爲節及徹率學士而歌徹

儀禮鄕飲酒工歌鹿嗚四牡皇皇者華笙南陔白華華黍乃間歌魚麗笙由庚歌南有嘉

魚笙崇丘歌南山有臺笙由儀乃合樂周南闗雎葛覃捲耳召南鵲巢采蘋采蘩燕禮工歌鹿鳴四牡皇皇者華笙奏南陔白華華黍乃間歌魚麗笙由庚歌南有嘉魚笙崇丘歌南山有臺笙由儀遂歌鄕樂周南

闗睢葛覃捲耳召南鵲巢采蘩采蘋大射禮歌鹿鳴三終乃管新宮三終奏貍首以射漢廟樂大祝迎神於廟門奏嘉至猶古降神之樂皇帝入廟門奏永安以爲行步之節猶古采齊肆夏也幹豆上奏登歌登歌再終下奏休成之樂就酒

東廂奏永安之樂

齊祀南郊羣臣出入奏肅咸之樂牲出入奏引牲之樂薦毛血奏佳薦之樂迎送神奏昭夏之樂皇帝入壇奏永至之樂升壇奏登歌初獻奏文徳宣烈之樂配享奏髙徳宣烈之樂飲福奏嘉胙之樂燎位奏昭逺之樂還殿奏休和之樂

北郊初獻奏地徳凱容之樂次奏昭徳凱容之樂埋奏幽之樂【余並同南郊】

明堂初獻奏凱容宣徳之樂賔出入及余樂並同南郊

祠廟皇帝入廟奏永至之樂太祝祼地奏登歌諸皇祖各奏凱容之樂飲福奏永胙送神奏肆夏之樂羣臣出入牲出入薦毛血迎神詣便殿並與南郊明堂同太祖室奏髙徳昭烈之樂穆後神室奏穆徳凱容之樂髙宗奏明和凱容之樂

籍田詔驍騎將軍江淹造籍田歌二章

樂章

唐祀圜丘樂章八首禇亮魏徵虞世南等作

降神用豫和

上靈眷命膺防昌盛徳殷薦葉辰良景福降兮聖徳逺化穆兮天歷長

皇帝行用太和

穆穆我後道膺千齡登三處大得一居貞禮惟崇徳樂以和聲百神仰止天下文明

登歌奠玉幣用肅和

闓陽播气甄曜垂明有赫圓宰深仁曲成日麗蒼璧煙開紫營聿遵防享式降鴻禎

迎俎入用雍和

欽惟大帝載仰皇穹始命由燭爰啟郊宮雩門駭聽雷鼓鳴空神其介祀景祚斯融

酌獻飲福用壽和

八音斯奏三獻畢陳寶祚惟永暉光日新

送文舞出迎武舞入用舒和

疊璧凝影皇壇路編珠流采帝郊前已奏黃鐘歌大呂還符寶歷祚昌年

武舞用凱安

昔在炎運終中華亂無象酆郊赤烏見邙山黒云上大賚下周車禁暴開殷网幽明同葉贊鼎祚齊天壤送神用豫和

歌奏畢兮禮獻終六龍禦兮神將升明徳感兮非黍稷降福簡兮祚休徵

祀方丘樂章八首禇亮作

迎神用順和

萬物資以化文泰屬升平易從業惟簡得一道斯寧具儀光玉帛送舞變咸英黍稷良非貴明徳信惟馨皇帝行用太和詞同圜丘

登歌奠玉幣用肅和

至哉坤徳皇哉帝祗元統紐合大承規九宮肅列六典相儀永言配命長保無虧

迎俎用雍和

柔而能方直而能敬厚載以徳大享以正有滌斯牷布馨斯盛介玆景福祚我休慶

酌獻飲福用壽和詞同圜丘

送文舞出迎武舞入用舒和

玉幣牲牷分薦享羽毛干戚遞成容一徳惟寧兩儀泰三光保合四時邕

武舞用凱安詞同圜丘

送神用順和

陰只葉贊厚徳方貞牲幣具舉簫鼓備成其丰惟肅其徳惟明神之聽矣式鑑防誠

享太廟樂章魏徵禇亮作

迎神用永和

扵穆烈祖此丕基永言配命子孫保之百神旣洽萬國在玆是用孝享神其格思

皇帝行用太和詞同圜丘

登歌酌鬯用肅和

大哉至徳允玆明聖格於上下聿遵誠敬喜樂斯登鳴球以詠神其降止式隆景命

迎俎用雍和

崇玆享祀誠敬兼至樂以感靈禮以昭事粢盛咸潔牲牷孔備永言孝思庶幾不匱

髙祖大武皇帝酌獻用大明

五祀更運三正遞升勛華旣沒禹湯勃興神武命代靈是膺望云彰徳宻緯告徵上紐天維下安地軸徵師涿野萬國咸服偃伯靈臺九官允穆殊域委賮懷生介福大禮旣飾大樂已和黒章擾囿赤字浮河功宣載籍徳被詠歌克昌厥後百祿是荷

太宗文皇帝酌獻用崇徳

五運攺卜千齡啟聖彤雲曉聚黃星夜映葉闡珠囊圗開玉鏡下臨萬宇上齊七政霧開三象塵淸九服海【闕】星輝逺安邇肅天地交泰華夷輯睦翔泳歸仁中外禔福績逾黜夏勲髙翦商式陳七徳刑設三章祥禽巢閣仁獸遊梁千年惟永景福無疆

飲福用壽和

八音斯奏三獻畢陳寶祚惟永輝光日新

退文迎武用舒和

聖敬通神光七廟靈心薦祚和萬方嚴禋克配鴻基逺明徳惟馨鳳歷昌

武舞用凱安

昔在炎運終中華亂無象酆郊赤烏見邙山黒云上大賚下周車禁暴開殷网幽明同葉贊鼎祚齊天壤徹豆用雍和

扵穆淸廟聿修嚴祀四縣再陳三獻斯止籩豆徹薦人只界祉神惟格思錫祚不已

送神用永和

肅肅淸祀烝烝孝思薦享昭備防恭在玆雍歌徹俎祝嘏陳辭田光武至永固鴻基

社稷樂章

迎神用順和

萬物資以化文奏屬升平易從業惟簡得一道斯寧具儀光玉帛送舞變咸英

皇帝行用太和

穆穆我後道膺千齡登三處大得一居貞禮惟崇徳樂以和聲百神仰止天下文明

登歌奠玉帛用肅和

后土凝徳神功協九底平兩儀交際戊期應序陰墉展幣靈車少畱俯歆尊桂

迎俎用雍和

美報崇本嚴恭展事受露防壇承風啟地潔粢登俎醇犧入饋介福逺流羣生畢遂

皇帝酌獻飲福用壽和

八音斯奏三獻畢陳寶祚惟永輝光日新

退文迎武用舒和

神道降祥和庶品靈心載徳厚羣生水土旣調三極泰文武畢備九區平

武舞用凱安

昔在炎運終中華亂無象酆郊赤烏見邙山黒云上大賚下周車禁暴開殷网幽明同葉贊鼎祚齊天壤送神用豫和

歌奏畢兮禮獻終六龍禦兮神將升明徳感兮非黍稷降福簡兮祚休徵

祭先農樂章

迎神用誠和

粒食伊始農之所先古今攸賴是曰人天耕斯帝籍播厥公田式崇明祀神其福焉

皇帝行用太和

穆穆我後道膺千齡登三處大得一居貞禮惟崇徳樂以和聲百神仰止天下文明

登歌奠玉帛用肅和

罇彛旣列瑚簋方薦歌工載登幣禮斯奠肅肅享祀顒顒纓弁神之聽之福流環縣

迎俎用雍和

前夕視牲質明奉俎沐芳整弁其儀式序盛禮畢陳嘉樂備舉歆我懿徳非馨稷黍

酌獻飲福用壽和

八音斯奏三獻畢陳寶祚惟永暉光日新

送文迎武用舒和

羽籥低昻文綴已干戚蹈厲武行初望歲祈農神所聽延祥介福豈云虛

武舞亞終獻用凱安

昔在炎運終中華亂無象酆郊赤烏見邙山黒云上大賚下周車禁暴開殷网幽明同葉贊鼎祚齊天壤送神用誠和

三推禮就萬庾祈凝夤賔志逺薦衮惟興降歆肅薦垂祐祖膺送神有樂神其土升

百神樂章

降神用豫和

上靈命膺防昌盛徳殷薦葉辰良景福降兮聖徳逺化穆兮天歷長

皇帝行用太和

穆穆我後道應千齡登三處大得一居貞禮惟崇徳樂以和聲百神仰止天下文明

登歌奠玉帛用肅和

序迫歲陰日纒星紀爰稽茂典聿崇淸祀綺幣霞舒瑞珪虹起百禮垂裕萬靈薦祉

迎俎用雍和

緹籥效序英晚候蠟開儀歌入奏蕙馥雕俎蘭芬玉酎大享明祗永綏多祐

酌獻飲福用壽和

八音斯奏三獻畢陳寶祚惟永暉光日新

送文舞迎武舞用舒和

經緯兩儀文化洽削平萬域武功成瑤自樂乾坤泰玉鏚長歡區縣寧

武舞用凱安

昔在炎運終中華亂無象酆郊赤烏見邙山黒云上大賚下周車禁暴開殷网幽明同葉贊鼎祚齊天壤送神用豫和

歌奏畢兮禮獻終六龍禦兮神將升明徳感兮非黍稷降福簡兮祚休徵

皇太子親釋奠文宣王樂章

迎神用誠和

聖道日用神幾不測金石以陳歌載陟爰釋其菜匪馨黍稷來顧來享是宗是極

皇太子行用承和

萬國以貞光上嗣三善茂徳表重輪視膳寢門遵要道髙辟崇賢列正人

登歌奠幣用肅和

粵惟上聖有縱自天旁周萬物俯應千年舊章允著嘉贄孔防王化玆首儒風是宣

迎俎用雍和

堂獻瑤篚庭敷璆懸禮備其容樂和其變肅肅觀享雍雍執奠明徳惟馨蘋蘩可薦

送文舞迎武舞用舒和

隼集龜昭聖列龍蹲鳳跱肅神儀尊儒敬業宏圖闡緯武經文盛徳敷

武舞用凱安詞同圜丘

送神用誠和

醴溢犧象羞陳俎豆魯壁疑聞泗川如覯裏效覃福冑延神佑雅樂淸音送神其奏

祭武成王樂章

迎神奏宣和之舞三成

卜畋不從兆發非熊乃傾荒政爰佐一戎盛烈載垂命祀惟宗日陳上戊宿嚴閟宮迎奏嘉至感而遂通奠幣登歌奏肅和

管磬升羶薌集上公進嘉幣執信以通僾如及恢帝功錫後邑四維張百度立綿億載邈難揖

迎俎酌獻

五齊潔元牢碩梡修罍斚滌進具物揚鴻績和奏發髙靈寂防告終繁祉錫昭秋祀永無斁

亞終獻

貳觴以獻三變其終顧此非馨尙達斯衷茅縮何致神歆載融始神載融拯溺除凶時維降祐永絕興戎送神

明祀方終備樂斯闋纁就瘞籩豆告徹享尙餘光景滅返歸虛極神心則恱

宋祀圜丘樂章八曲建隆元年竇儼撰

降神用髙安

在國南方時維就陽以祈帝祉式致民康豆籩鼎俎金石絲篁禮行樂奏皇祚無疆

皇帝行用隆安

步武舒遲升壇肅祗其容允若於禮攸宜

奠玉帛用嘉安

嘉玉制幣以通神明神不享物享於克誠

奉俎用丰安

笙鏞備樂繭栗陳牲乃送芳俎以薦髙明

酌獻用禧安

丹云之爵金龍之勺挹於尊罍是曰淸酌

飲福用禮安

潔玆五齊酌彼六尊致誠斯至率禮彌惇以介景福永隆後昆重熈累洽帝道攸尊

亞終獻用正安

謂天蓋髙其聴孔卑聞樂歆徳介以福禧

送神用髙安

倐兮而來忽兮而回云馭杳邈天門洞開

祭方丘樂章景祐三年諸臣撰

降神用靜安

至哉厚徳陟配天長沈潛剛克廣大無疆資生萬物神化含章同和八變神靈效祥

升殿用正安

景風應時聿嚴毖祀用事方丘鏘鏘濟濟登降有節三獻成禮神其格思錫我繁祉

奠玉帛用嘉安

坤元博厚對越天明展事方澤亶惟顧歆嘉玉量幣祗薦精純錫我繁祉燕及函生

奉俎用丰安

丕答靈貺蕆祀方丘豆登在列鼎俎斯儔牲牷告具寅畏彌周柔祗昭格飈至云流

酌獻用光安

祗事坤元飭躬敢憚爰潔粢盛載嚴圭瓉淸明內融嘉防外粲介我繁禧時億時萬

退文舞進武舞用正安

於穆媼神嫓徳彼天我修毖祀以莫不防肆陳時夏干羽相宣靈其來遊降福綿綿

亞終獻用文安

禮有祈報國惟典常籩豆丰潔降升齊莊備物致志式薦累觴來格來享自天降康

送神用寧安

至厚至深其動也剛精誠黙通出其蔵神之言歸化斯有光相我炎圖萬世無疆

朝日樂章

降神用髙安

陽徳之母羲馭寅賔得天久照首玆三辰正辭備物肅肅振振淪精降鑑克享明禋

奠玉帛酌獻用嘉安

醴齊良潔有牲斯純大采黝冕乃昭其文王宮定位粢盛苾芬民事以敍盛徳升聞

送神用髙安

懸象著明照臨下土降福穰穰徳施用普

夕月樂章

降神用髙安

凝陰秉粹照臨八紘麗天垂象繼日代明一气資始四時運行靈祗昭格備物薦誠

奠玉幣酌獻用嘉安

夕耀乘秋功存宇縣金奏在懸以時致薦祀事孔明明靈降眷潔粢丰盛倉箱流衍

送神用髙安

夙陳籩豆潔誠致祈垂休保佑景祚巍巍

祭風師樂章

迎神用欣安

天物絪緼神气撓之誰歟其師維南之箕俶哉明庶我祀惟時我心孔勞神其下來

酌獻用雍安

我求於神無臭無聲神之燕享惟時専精大馨在列槱燎在庭侑我桂酒娭其以聽

送神曲名同迎神

荃以止乎禗禗其容奄橫四海蹇莫之窮時不驟得禮與有終荃其行乎余心

祭雷師樂章

迎神用欣安

眾萬之托動之潤之昭格孔時維神之依泠然後先肆我肯顧是耶非耶紛其來下

酌獻用雍安

瞻彼南山有虺其出維蟄之奮維癘之息眷焉顧享在夏之日觴豆靡報皇忍忘徳

送神曲名同迎神

陰旄載旋鼓車其鞭問神安歸防然而天皇有正命祀事孔蠲其臨其歸億萬斯年

太廟樂章

盥洗用幹安

維皇齊精鬷假於廟觀盥之初惟以潔告衍承祖宗卹祀昭孝誠心有孚介福斯報

迎神用興安

秬鬯旣將黃鐘具奏肅我祖考祗栗以竢於皇列聖在帝左右監觀於玆云車來下

奉俎用丰安

有碩其牲登於大房肅展以享庶幾迪嘗匪腯是告我民其康保艾爾後垂休無疆

詣太祖室酌獻用大定

爲民請命皇祖赫臨天地並貺億萬同心造邦以徳介福宜深挹彼惟防眞遊居歆

詣太宗室酌獻用大定

皇矣太宗嗣服平成益奮神旅再徵不庭文武秉徳仁孝克明以聖傳聖對越紫淸

眞宗室用熈文

思文眞宗體道之崇憺威赫靈遵制揚功珎符鼎來告成登封盛徳百世於昭無窮

仁宗室用美成

仁徳如天徧覆無偏功濟九有恩涵八埏齊民受康朝野晏然撃壤歌謡四十二年

降殿出小次用幹安

於皇我後祗戒專精躬制聲詩文思聰明雍容戾止玉立端誠神聽如在福祿來寧

文舞退武舞進用正安

八音諧律綴兆充庭進旅退旅肅恭和平盛薦祖宗靈鑑昭升象功崇徳遹觀厥成

亞終獻用正安

防羃三舉誠心一純孰陪予祀公族振振神其醉止燕竢杳防於斯萬年綏我斯成

飲福用禧安

赫赫明明維祖維宗監於文孫維徳之同日靖四方亦同其功億萬斯年以承家邦

送神用興安

神之來遊風馬云車奄畱放【闕】顧瞻欷歔神之還歸鈞天帝居監觀於下何福不除

祭社稷樂章

降神用寧安

五祀之本社稷有嚴芟作伊始夫敢不防吉日維戊式薦豆籩其神來格用介有年

升壇用正安

坤地之道粒食有先嵗謹祈報禮嚴豆籩降登祼薦罔或不防以似以續宜屢丰年

奠幣用嘉安

土發而祭農祥是期籩豆加篚典禮有彛惟玆珪幣用告肅祗神靈降鑑錫我繁釐

奉俎用丰安

嘉承天和黍稷翼翼黙相農功伊神之徳俎實犧牲舊章是式嗣有丰年我庾惟億

酌獻用嘉安

封土崇祀有烈在民千載不昧福此人羣洗爵奠斚有酒其馨神具醉止豈樂忻忻

亞終獻用文安

風雨時若自天降康稼穡滋殖自神發祥糓我婦子丰年穰穰報本嚴祀齊明允臧

送神用寧安

乃粒烝民功昭萬古國有常祀薦獻式敍肅肅雍雍舊章咸舉神保聿歸介我稷黍

望瘞用正安

地載萬物民資乃功報本稱祀大稷攸同禮樂旣備訖埋愈恭神其降嘏時和歲丰

先農樂章

迎神用靜安

先農播種九谷務滋靈壇致享黛耜陳儀日惟吉亥運屬純熈樂之作矣神其格思

奠玉帛用嘉安

親耕展祀明靈來格九有駿奔百司庀職獻奠肅肅登降翼翼祈彼丰穰福流萬國

奉俎用丰安

肅陳韶武祗應犧牲乃迎黃俎以率躬耕

亞終獻用正安

祀惟古典食乃民天歆玆潔祀以應祈年【亞獻】

式陳芳薦爰致防誠神其降鑑永福黎甿【終獻】

送神用靜安

明禋紺壇靈風肅然登歌已闋神馭將旋道光帝籍禮衛公田鑑玆躬稼永錫丰年

望祭山川

迎神用凝安

升壇用同安

奠幣用明安

酌獻用成安

送神用寧安【以上並十章八句其辭亡】

防祭百神樂章

降神用同安

百物蕃阜四方順成通其八防合乃嘉平旨酒斯醇大庖孔盈萬靈來格威儀以成

奠幣酌獻用嘉安

肅肅靈壇昭昭上天潔粢丰盛以享以防百神咸萃六樂斯懸介玆景福期於有年

送神用髙安

來顧來享禮成樂備靈馭翩翩雲行雨施

文宣王釋奠樂章

迎神用凝安黃鐘宮大呂角太蔟徵應鐘羽大哉宣聖道尊徳崇維持王化斯民是宗典祀有常精純並隆神其來格於昭盛容

生而知之有教無私成均之祀威儀孔時維玆初丁潔我盛粢永適其道萬世之師

巍巍堂堂其道如天淸明之象應物而然時維上丁備物薦誠維新禮典樂詣中聲

聖王生知闡乃儒規詩書文教萬世昭垂良日維丁靈承不爽掲此精防神其來享

盥洗用同安

右文興化憲古師經明祀有典吉日維丁丰犧在俎雅奏在庭周旋陟降福祉是膺

升奠用同安

誕興斯文經天緯地功加於民實千萬世笙鏞和鳴粢盛丰備肅肅降登歆玆秩祀

奠幣用明安

自生民來孰底其盛惟王神明度越前聖粢幣具成禮容斯稱黍稷非馨惟神之聽

奉俎用丰安

道同乎天人倫之至有享無窮其興萬世旣潔斯牲粢明醑防不懈以忱神之來曁

文宣王位酌獻用成安

大哉聖王實天生徳作樂以崇時祀無斁淸酤惟馨嘉牲孔碩薦羞神明庶幾昭格

兗國公位酌獻用成安

庶幾屢空淵源深矣亞聖宣猷百世宜祀吉蠲斯辰昭陳尊簋防酒欣欣神其來止

鄒國公位酌獻

道之由興於皇宣聖惟公之傳人知趨正與享在堂情文實稱萬年承休假哉天命

亞終獻用文安

百王宗師生民物軌瞻之洋洋神其寧止酌彼金罍惟淸且防登獻惟三於嘻成禮

徹豆用娛安

犧象在前豆籩在列以享以薦旣芳旣潔禮成樂備人神和悅祭則受福率遵無越

送神用凝安望瘞盥洗同

有嚴學宮四方來宗恪恭祀事威儀雍雍歆玆惟馨飈禦旋復明禋斯畢咸膺百福

釋奠武成王樂章

迎神用凝安

扵赫烈武光昭古今載嚴祀事致備惟欽旣潔其牲旣諧其音神之格思來顧來歆

升殿用同安

肅肅廟中有嚴階墄匪棘匪徐進退可則冕服是儀環佩有節神之鑑觀率履不越

奠幣用明安

祀率舊典禮崇駿功齊明中正肹蠁丰融量幣宿冊周旋鞠躬神其昭受幽贊無窮

武成王酌獻用成安

赫赫尙父時惟鷹揚神潛韜略襟抱帝王談笑致主竹帛流芳國有嚴祀載稽典常

畱侯位酌獻用成安

眷彼畱侯奇籌贊漢依乘風雲勒功盛旦克配明禋儀刑有煥英气如生來格來衎

亞終獻用正安配位同

道助文徳言爲世師功名不泯祀事無遺防酒惟馨具醉在玆有嘉累獻神其燕娭

送神用凝安

日惟上戊神顧精純禮備三獻樂成七均奄流洋洋流福無垠言旋恍惚空想如存

元圜丘樂章大徳定擬

皇帝入中壝奏黃鐘宮

赫赫有臨洋洋在上克配皇祖扵穆來饗肇此大禋幹文朗被衮丘巍巍圓象

皇帝盥洗奏黃鐘宮

翼翼孝思明徳洽禮功格穹有光帝始著我精誠潔玆薦洗幣玉攸奠永集嘉祉

升壇奏大呂宮

天行惟健盛徳禦天日月龍章筍簴宮縣槁鞂尙明禮璧蒼神之格思香升燔煙

降神奏天成之曲圜鐘宮

烝哉皇元丕承帝眷報本貴誠於郊殷薦槁鞂載陳雲門六變神之格思來處來燕

盥洗奏隆成之曲黃鐘宮

肇禋南郊百神受職齊潔惟先匪馨惟稷廼沃廼盥祠壇是陟上帝監觀其儀不忒

升壇奏隆成之曲大呂宮

扵穆圜壇陽郊奠位孔惠孔時吉蠲惟饎降登祗若百禮旣至願言居歆允集熈事

奠玉幣奏欽成之曲黃鐘宮正配位同

謂天蓋髙至誠則格克祀克禋駿奔百辟制幣斯陳植以蒼璧神其降康俾我多益

司徒奉俎奏寧成之曲黃鐘宮

我牲旣潔我俎斯實笙鏞克諧籩豆有飶神來宴娭歆玆明徳永錫繁禧如幾如式

昊天上帝位酌獻奏明成之曲黃鐘宮

扵昭昊天臨下有赫陶匏薦誠馨聞在徳酌言獻之上靈是格降福孔皆時萬時億

皇地祗位酌獻大呂宮

至哉坤元與天同徳函育羣生功莫測合享圜壇舊典時式申錫無疆聿寧皇國

太祖皇帝酌獻黃鐘宮

禮大報本郊定天位皇皇神祖反始克配至徳難名功濟帝典式敷率育攸曁

飲福奏大呂宮

特牲享誠備物循質上帝居歆百神受職皇武昭宣孝祀芬苾萬福攸同下民陰隲

皇帝出入小次奏黃鐘宮

惟天爲大惟帝享帝以配祖考肅贊靈祉定極崇功永我昭事升中於天象地畢至

文舞退武舞進奏和成之曲黃鐘宮

羽籥旣竣載揚玉戚一弛一張匪舒匪棘八音克諧萬舞有奕永觀厥成純嘏是錫

亞終獻奏和成之曲黃鐘宮

有嚴郊禋恭陳玉幣大禧是承載祗載肅上帝居防馨香旣飫惠我無疆介以景福

徹豆奏寧成之曲大呂宮

三獻攸終六樂斯徧旣右享之徹其有踐洋洋在上黙黙靈眷明禋告成於皇錫羨

送神奏天成之曲圜鐘宮

神之來歆如在左右神保聿歸靈斿先後恢恢上圓無聲無臭日監孔昭思皇多祐

望燎位奏黃鐘宮

熈事備成禮文鬱鬱紫煙聿升靈光下燭神人樂康永膺戩谷祚我丕平景命有僕

皇帝出中壝奏黃鐘宮

泰壇承光寥廓曖暢我揚明享儀惟大九服敬宣聲教無外皇拜天祐照臨斯屆

宗廟樂章

皇帝入門奏順成之曲無射宮

熈熈雍雍六合大同維皇有造典禮防通金奏玉戞祗欵神宗感格如響嘉气來叢

盥洗奏順成之曲無射宮

天徳維何如水之淸維水內曜配彼天明以滌以濯犧象光晶孝思惟則式薦忱誠

升堂登歌奏順成之曲夾鐘宮

皇明燭幽防時制作宗廟降登【闕二字】時若趨以采齊聲容有恪曰藝曰文監玆衎樂

出入小次奏昌寧之曲無射宮

於皇神宮象天淸明肅肅來止相維公卿威儀孔彰君子攸寧神之休之綏我思成

迎神奏思成之曲黃鐘宮三成

齊明盛服翼翼靈眷禮備多儀樂成九變烝烝孝心若聞且見蠁端臨來寧來燕

升殿奏肅寧之曲夾鐘宮

祀事有嚴太宮有侐陟降靡違孔容翼翼籩豆旅陳鐘磬翕繹扵昭吉蠲神保是格

司徒奉俎奏嘉成之曲無射宮

色純體全三犧五牲鸞刀屢奏毛炰胾羮神具饜飫聽我磬聲居歆有永胡考之寧

太祖室奏開成之曲無射宮

天扶昌運混一中華爰有眞人奮起龍沙際天開宇亙海爲家肇修禋祀萬世無涯

睿宗室奏昭成之曲無射宮

天啟深仁須世而昌追惟顯考敢後光揚徽儀肇舉禮備音鏘皇靈監止降釐無疆

飲福奏釐成之曲夾鐘宮

穆穆天子禋祀太宮禮成樂備敬徹誠通神胥樂止錫之醇醲天子萬世福祿無窮

文舞退武舞進奏肅成之曲無射宮

幽通神明所重精禋淸宮肅肅百禮具陳九韶克諧八佾兟兟靈光昭答天休日申

徹豆奏丰寧之曲夾鐘宮

豆籩芬苾金石鏘鏗禮終三獻樂奏九成有嚴執事進徹無聲神保聿歸萬福來寧

送神奏保成之曲黃鐘宮

神主在室神靈在天禮成樂閟神返幽降福防防百順無愆扵皇孝思於斯萬年

社稷樂章

降神奏鎭寧之曲林鐘宮

以社以方國有彛典大哉元徳基祚綿逺農功萬世於焉報本顯相黙佑降監壇墠

盥洗奏肅寧之曲太蔟宮

禮備樂陳辰良日吉挹彼尊罍馨哉黍稷濯漑掲防維巾及羃萬年嚴祀蹌蹌受職

升壇奏肅寧之曲應鐘宮

春祈秋報古今彛章民天是資神靈用彰功崇禋嚴人阜時康雍雍爲儀燔芬苾香

正配位奠玉幣奏億寧之曲太蔟宮

地示向徳稽古美報幣帛斯陳圭璋貳繅載烈載燔肴羞致告雨暘時若丕圖永保

奉俎奏丰寧之曲太蔟宮

我稼旣同羣黎徧徳我祀如何牲牷孔碩有翼有嚴隨方布色報功求福其儀不忒

酌獻奉保寧之曲太蔟宮

異世同徳於皇聖造降玆嘉祥衛我大寶生乃烝民侔徳覆燾厥作祼將有相之道

配位酌獻奏保寧之曲太蔟宮

以禦田祖皇家秩祀有民人焉盍究本始惟敍惟修誰實介止酒防且多盛徳宜配

亞終獻奏咸寧之曲太蔟宮

以引以翼來處來燕豆籩牲牢有楚有踐庸答神休神亦錫羨土谷是依成此酬獻

徹豆奏丰寧之曲應鐘宮

文治修明相成田功功爲特殊儀爲特隆終如其始誠則能通明神毋忘時和歲丰

送神奏鎭寧之曲林鐘宮

不屋受陽國所崇敬以興來歲苞秀堅穎云軿莫駐神其諦聽景命有僕與國同永

望位奏肅寧之曲太蔟宮

雅望肅寧繁釐降格篚厥黃丹誠烜赫肇祀以歸瞻言咫尺萬年攸介丕承帝徳

先農樂章

降神奏鎭寧之曲林鐘宮

民生斯世食爲之天恭惟大聖盡心扵田仲春劭農明祀吉蠲馨香感神用祈丰年

盥洗奏肅寧之曲太蔟宮

洞酌行潦眞足爲薦奉玆潔淸神在乎【闕】分作甘霖沾漑芳甸愼於其初誠意攸見

升壇奏肅寧之曲應鐘宮

有椒其馨維多且防式愼爾儀登降庭止黍稷稻粱民無渇饑神嗜飲食永綏嘉祉

正配位奠玉帛奏億寧之曲太蔟宮

奉幣維恭前陳嘉玉聿昭威儀肅雝純【闕】南郊深耕麻麥禾菽用祈三登膺受多福

奉俎奏丰寧之曲太蔟宮

奉牲孔嘉登俎丰備地官駿奔趨進【闕二字】肥碩蕃孳歆此誠意有年斯今均被神賜

酌獻奏保寧之曲太蔟宮

寶壇巍煌神應如響備腯咸有牲體苾芬洋洋如在降格來享秉誠防怠羣生瞻仰

配位奏保寧之曲太蔟宮

酒淸斯香牲碩斯大具列觴俎精意斯防民命維食稗莠無害我倉萬億神明攸介

亞終獻奏咸寧之曲

至誠攸感蠁潛通百谷嘉種爰降時丰祈年孔肅稼穡惟重俯歆醴齊載揚歌頌

徹豆奏丰寧之曲應鐘宮

有來雍雍存誠敢匱廢徹不違靈神攸嗜孔惠孔時三農是宜眉壽萬歲谷神丕乂

送神奏鎭寧之曲林鐘宮

焄蒿淒愴萬靈來娭靈神具醉聿言旋歸歲丰時和風雨應期皇圖萬年永膺洪禧

望瘞奏肅寧之曲

禮成文備歆受淸祀加牲兼幣陳玉如儀靈禦言旋面陰昭瘞集玆嘉祥常致丰歲

文宣王釋奠樂章

迎神至望瘞並與宋同

郕國公酌獻奏成安南呂宮

心傳忠恕一以貫之爰述大學萬世訓彛惠我光明尊聞行知繼聖迪後是享是宜

沂國公酌獻奏成安南呂宮

公傳自曾孟傳自公有嫡緒承允得其宗提綱開蘊乃作中庸侑於元聖億載是崇

明集禮卷五十一﹤史部﹐政書類﹐儀制之屬﹐明集禮﹥

欽定四庫全書

明集禮卷五十二

樂

雅樂四

國朝圓丘樂章

迎神協律郎奏中和之曲

昊天蒼兮穹窿廣覆燾兮龎洪建圓丘兮扵國之陽合黃太夾太南林黃南夾林太黃黃大夾黃黃林南林黃眾神兮來臨之同念螻螘兮微衷莫自期兮感通思神林南林林夾太黃黃太南黃夾太黃南林太南黃黃黃來兮金玉其容馭龍鸞兮乘雲駕風顧南郊兮昭格望太夾黃黃林南林夾林南林夾太南黃夾林南林夾太至尊兮崇崇

夾林南林黃

奠幣協律郎奏肅和之曲

聖靈皇皇敬瞻威光玉帛以登承筐是將穆穆崇嚴神黃林南林太林夾黃太林黃太黃南太林太林南林林妙難量謹玆禮祭功徵是皇

夾太黃林南太林夾太南黃

奉牲協律郎奏凝和之曲

祀儀祗陳物不於大敢用純犢告於覆載惟玆菲薦恐林太南林太林夾黃大林南林黃太南林太南黃太黃未周完神其容之以享以觀

林南林太南夾太南黃夾林

初獻協律郎奏壽和之曲武功之舞

眇眇防躬何敢請於九重以煩帝聰帝心矜憐有感而林南夾太太南中林南太林南夾林南太夾太夾林南通旣俯臨於幾筵神繽紛而景從臣𨿽愚防鼓舞懽容林南太夾太林南夾太南林夾林南林夾太南太夾太乃子孫之親祖宗酌淸酒兮在鐘仰至徳兮功林南太南林太林南林太夾林南無太夾太南林亞獻協律郎奏豫和之曲文徳之舞

荷天之寵睠駐紫壇中情彌喜臣庶均懽趨將奉承我仲黃夷仲仲太夷黃太黃夷仲林太林仲仲大夷黃太心則寛再獻禦前式燕且安

仲太黃太黃仲林黃林太黃

終獻協律郎奏熈和之曲文徳之舞

小子於玆惟父天之恩惟恃天之慈內外慇懃何以將仲太林仲夷仲林夷仲仲夷黃太黃夷黃太黃夷仲林之奠有芳齊設有明粢喜極而抃奉神燕娭禮𨿽止於仲夷黃太夷夷仲黃黃太仲太夷仲林太仲夷黃仲林三獻情悠長兮逺而

仲六仲太黃林太仲

徹俎奏雍和之曲

烹飪已陳薦獻斯就神之在位旣防旣右羣臣駿奔徹大姑太南太姑太南姑太應南林南林太林太姑南姑玆俎豆物倘未充尙幸神宥

太應南姑太南太林南林太

送神奏安和之曲

神之去兮難延想遐袂兮翩翩萬靈從兮後先衛神駕黃太姑林姑黃黃南姑林南林姑林姑太南黃南黃姑兮回旋稽首兮瞻天云之衢兮眇然

林姑黃林姑林南林黃南林太南黃

望燎奏時和之曲

焚燎於壇燦爛精熒幣帛牲黍冀徹帝京奉神於陽昭南黃姑黃姑林南林南黃南姑姑林姑黃姑林黃林姑祀有成肅然望之玉宇光明

太南黃姑太黃太黃南太黃

方丘樂章

迎神奏中和之曲

坤徳博厚物資以生承天時行光大且寧穆穆皇祗功林南姑黃黃南姑林南林姑太林太南黃黃南太黃太化順成來禦方丘嚴恭奉迎

黃南黃林姑南林太黃姑林

奠玉幣奏肅和之曲

地有四維大琮以方土有正色制幣以黃敬存於中是黃林南黃林太南黃黃南姑林太黃太姑林姑南林黃薦是將奠之幾筵臨鑑洋洋

南林太黃林南林黃太南林

奉牲奏凝和之曲

奉時辰牡其牡童犢烹鼎旣嚴豋俎於肅升壇昭薦神林黃姑黃黃林南林林姑黃太林黃太黃黃林南姑黃光下燭眷佑邦家報效惟篤

南姑林太黃姑太姑林太黃

初獻奏壽和之曲武功之舞

午爲盛陽陰徳初萌天地相遇品物光榮吉日令辰明林南黃太林南林太黃南林太黃太南林太林南太黃祀攸行進以醇醴展其潔淸

南林太太林南林黃太南林

亞獻奏豫和之曲文徳之舞

至廣無邊道全持載山嶽所憑海瀆咸賴民資水土旣林黃姑太林南林太黃南太林黃太黃林太林南太林安且泰酌酒掲防功徳惟大

南林太林太南林姑太南林

終獻奏熈和之曲文徳之舞

庸眇之資有此疆宇匪臣攸能仰承佑助恩承父母臣林太南林太黃太黃太林南林黃太南林太林黃太黃懽鼔舞八音宣揚疊侑明醑

南林太黃林南林黃太南林

徹豆奏雍和之曲

牲牷在俎籩豆有實臨之肹蠁匪惟飲食登髙乃徹薦黃林大黃黃南姑林南林黃太林太南黃太黃大姑林獻爰畢執事奉承一其嚴栗

姑黃林林姑黃太姑林太黃

送神奏安和之曲

神化無方妙用難量其功顯融其祀悠長飈輪云旋龍黃南太黃林姑黃林林姑黃太林黃太黃黃南林姑黃控鸞翔拜送稽首瞻禮餘光

林南林林姑黃太林黃太黃

望瘞奏時和之曲

牲體制幣餕饌惟馨瘞之於坎以達坤靈奉神於陰典黃南姑黃姑林南林南黃南姑姑林姑黃姑林黃林姑禮是程企而望之厚壤寛平

太南黃姑林黃太黃南太黃

先農樂章

迎神奏永和之樂三成

東風啟蟄地脈奮然蒼龍掛角煜煜天田民命惟食創黃南黃太林太南黃黃南姑林姑林太黃黃林南林林物有先圜鐘旣奏有降斯筵

太南黃林姑黃太姑林太黃

奠幣奏永和之曲

帝出乎震天發農祥神降於筵藹藹洋洋禮神有幣其黃林姑黃黃林南林林姑黃太姑林太黃黃南林姑黃色惟蒼豈伊具物誠敬之將

林南林姑林姑太林黃姑黃

奉俎奏雍和之曲

制幣旣陳禮嚴奉牲載之於俎祀事孔明簠簋攸列黍林姑黃太林南太林南黃南姑林太南黃南黃林姑姑稷惟馨民力普存先嗇之靈

林南林林姑黃太林姑南林

初獻奏壽和之曲武功之舞

九谷未分庶艸攸同表爲嘉種實在先農黍稌斯丰酒林南黃太林南林太黃南林太黃太南林太林南太黃醖是供獻奠之初以祈感通

南林太太林南林黃太姑林

亞獻奏壽和之曲文徳之舞

倬彼甫田其隰有原耒耜云載驂禦之間報本斯享亞黃南黃太林姑南林南林姑太林姑太黃南黃林姑姑獻惟防神其歆之自古有年

林南林南林姑太林太南黃

終獻奏壽和之曲文徳之舞

帝籍之典享祀是資潔丰嘉栗咸仰於斯時惟親耕享黃林姑黃黃南姑林南林姑太林黃姑黃黃林南林姑我農師禮成於三以訖陳詞

林黃林黃太姑太姑林太南

徹饌奏承和之曲

扵赫先農歆此潔修於篚於爵於饌於羞禮成告徹神林黃南太林南林太黃南林太黃太南林太林南太黃惠敢畱餕及終畝丰年是求

南林太太林南林黃太南林

送神奏永和之曲

神無不在扵昭於天曰迎曰送於享之筵冕衣在列金林南姑黃黃林南林南林姑太林黃太黃南黃姑林姑石在懸往無不知其佩翩翩

太南黃姑林姑太姑林南林

望瘞奏泰和之曲

幣祝牲醴先農旣歆不畱不防瘞之厚深有幽其瘞有黃林姑黃黃南姑林南林姑太林太南黃南黃南姑姑赫其臨曰禮之常匪今斯今

林南林林黃姑太姑林姑黃

配享初獻

厥初生民粒食其天開物惟智邃古其傳思文后稷農林南黃太林南林太黃南林太黃太南林太林南太黃官之先侑神作主初獻惟蠲

南林太太林南林黃太南林

亞獻

后稷配天興於有邰誕降嘉種有防其培俶載南畝祗黃林南黃林太南黃南黃林姑姑林姑黃林姑南林太事三推侑神再獻歆我尊罍

黃南林姑林黃太林黃姑黃

終獻

嘉徳之薦民和歲丰帝命率育報本之供陳時常夏其黃林姑黃黃南姑林林姑黃太姑林太黃黃南林姑黃徳其功齊明有肅惟獻之終

林南林林姑黃太林黃姑黃

宗廟樂章

迎神奏太和之曲

慶源發祥世徳惟崇致我眇躬開基建功京都之內親黃太姑林南黃南林林姑黃太林太南黃黃南林姑黃廟在東維我子孫永懷祖宗气體則同呼吸相通來格南姑林林姑黃太黃太南黃太南黃姑黃林南林林姑來崇皇靈顯融

黃林姑太南黃

奉冊寶【時享不用】

維水有源維木有根先世積善福垂後昆冊寶鏤玉徳黃林南黃林太南黃黃南林姑林太南黃太南黃姑姑顯名尊祗奉禮文仰答洪恩

林黃林林姑黃太姑林姑黃

進俎奏【時享不用】

明明祖考妥神淸廟薦以牲牷匪云盡孝願通神明願林南黃太林南林太黃林南林黃太黃林黃太姑太林成治效此帝王之道亦祖考之教

南林太林太林南林太姑太黃林

徳祖廟初獻奏壽和之曲武功之舞

思皇髙祖穆然深其逺歷年其神在天尊臨太室余黃林姑黃姑林南林林姑黃太林太南黃黃南姑林南慶綿綿歆於幾筵有永其傳

林黃林林姑黃太姑林姑黃

懿祖廟初獻

思皇曾祖淸勤純古田裏韜光天篤其祜佑我曽孫林太南林黃南林太林太南林黃太黃林黃林黃太黃開土宇追逺掲防勉遵前矩

南林太林太南林黃太黃林

熈祖廟初獻

維我皇祖淑後貽謀盛徳靈長與泗同流發於孫枝明黃林姑黃姑林黃林黃太姑太姑林姑黃姑林南林姑禋載修嘉潤如海恩何以酬

太南黃黃南姑黃姑太南黃

仁祖廟初獻

維我皇考旣淳且仁弗耀其身克嗣人子有天下尊黃林姑黃黃太林黃姑林南林姑太南黃姑林南姑黃歸於親景運維新則有其因

林南林黃太姑太黃南黃姑

亞獻奏豫和之曲文徳之舞

對越至親儼然如生其气昭明感格在庭如見其形如黃太夾林夾林黃林南林夾太黃太南黃林夾黃林太聞其聲愛而敬之發乎中情

黃南林夾林黃太夾林夾黃

終獻奏熈和之曲文徳之舞

承前人之徳化家爲國母曰予小子基命成績欲報其林南林姑黃姑林黃林南林姑黃太姑黃太黃姑林黃徳昊天罔極慇懃三獻我心恱懌

林黃太南黃林南姑太南黃姑林

徹豆奏雍和之曲

樂奏其肅神其燕嬉告成於祖亦右皇妣敬徹不遲以黃林姑黃林太南黃南黃南姑姑林姑黃太黃南姑林終祀禮祥光煥揚錫以嘉祉

太南黃黃南林姑姑林太黃

送神奏安和之曲

顯兮幽兮神運無迹鸞馭逍遙安其所適其靈在天其林南姑黃太南黃林林姑南林林太南黃黃南姑林林主在室子子孫孫孝思無斁

黃太姑姑林姑黃姑林黃林

社稷樂章

迎神奏廣和之曲

五土之靈百谷之英國依土而寧民以食而生基圖肇黃林姑黃姑林南林林太黃姑太姑黃林太黃黃南林建祀禮修明神其來臨肅恭而迎

姑姑林南林南林姑太姑林姑黃

奠幣奏肅和之曲

有國有人社稷爲重昭事云初玉帛防奉維物匪奇敬林南黃太林南林太黃林南林黃太黃林太南黃太林實將之以斯爲禮兾達明祗

南林太林南南林黃太黃林

奉俎奏凝和之曲

崇壇北向明禋方闡有潔犧牲禮因物顯大房載設中黃林姑黃林太南黃南黃南姑姑林姑黃太南黃姑林情以展景運旣承神貺斯衍

太南黃黃南姑林姑林姑黃

社神初獻奏壽和之曲武功之舞

髙爲山林深爲川澤崇丘廣衍亦有原隰惟神所司百黃林南林林南姑黃黃南黃姑姑林南林林姑黃太林靈效職淸醴初陳顒然昭格

太南黃姑黃南林南林姑黃

后土勾龍氏初獻奏同前

平治水土萬世神功民安物遂造化攸同嘉惠無窮報南黃夾黃夾林黃林林姑黃太夾林夾黃林夾林南太祀宜丰配食尊嚴國家所崇

黃南林夾林夾太林太南黃

稷神初獻奏壽和之曲武功之舞

黍稷稻粱來牟降祥爲民之天丰年穰穰其功甚大其黃林南黃林太南黃黃林南林姑林姑黃黃南林姑黃恩深長乃登芳齊以享以將

林南林姑林姑黃林太南黃

后稷氏初獻奏同前

皇皇后稷克配於天誕降嘉種樹藝大田生民粒食功黃林南林姑林黃林姑林姑黃黃林南林太南黃姑林垂萬年建壇於京歆玆吉蠲

太南黃姑林黃林姑太南黃

社神亞終獻奏豫和之曲文徳之舞

廣厚無偏其體兮徳侔坤順萬物生兮錫民地利神黃林姑黃黃林南林南林姑太姑林姑黃南黃南姑黃化行兮恭祀告防國之禎兮

林南林林姑黃太姑林姑黃

后土勾龍氏亞終獻

周覽四方偉烈昭彰九州旣平五行有常壇位以妥牲林太南黃夾林南林夾林黃太黃太南黃黃南林姑林醴之將是嚴是崇煥然典章

夾南姑姑林黃太南黃姑林

稷神亞終獻奏熈和之曲文徳之舞

億兆林林所資者谷雨暘應時家給人足倉庾坁京神林南姑黃林太南黃南黃姑林太黃姑黃太南黃姑黃介多福祗薦其儀昭事惟肅

林南林南林姑黃姑林黃林

后稷氏亞終獻

躬勤稼穡有相之道不稂不莠實堅實好農事開國王林南黃太林南林太黃南林太黃太南林太林南太黃基永保有年自今常奉蘋藻

南林太太林南林黃太南林

徹豆奏雍和之曲

禮展其勤樂奏其節庻品苾芬神明是達有嚴執事俎黃林姑黃姑林黃林南林姑太林太南黃南黃南姑姑籩乃徹穆穆雍雍均其欣說

林南黃姑林南林姑林姑黃

送神奏安和之曲

維壇潔淸維主堅貞神之所歸依玆以寧土宇靖安年黃林南林姑林南林林姑黃太林太南黃黃林南黃林谷順成祀典昭明永致升平

太南黃姑林南林姑林姑黃

望瘞奏時和之曲

晨光將發旣侑旣歆瘞玆牲幣達於幽陰神人和悅實林南姑黃黃南姑林南黃南姑姑林姑黃姑黃黃林林獲我心永久禋祀其始於今

太南黃姑林姑黃姑林黃林

郊祀圓丘之樂

周禮春官大司樂奏黃鐘歌大呂舞雲門以祀天神凡樂圜鐘爲宮黃鐘爲角大蔟爲徵姑洗爲羽雷鼓雷鞀孤竹之管云和之琴瑟雲門之舞冬日至於地上之圜丘奏之若樂六變則天神皆降可得而禮矣漢武帝以正月上辛用事甘泉圜丘作十九章之歌光武增廣郊祀樂奏靑陽朱明西皓及云翹育命之舞宋武帝祠南郊迎送神則並奏四夏皇帝入廟門奏永至初登壇詣東壁奏登歌初獻奏凱容宣烈之舞終獻奏永安之樂齊武帝祠南郊羣臣出入奏肅咸牲出入奏引牲薦籩豆呈毛血奏嘉薦迎送神奏昭夏皇帝入壇奏永至升壇奏登歌酌獻奏文徳宣烈之舞配享奏髙徳飲福奏嘉胙燎位奏昭逺梁武帝皇帝出入奏皇雅牲出入奏牷雅降神及迎送奏諴雅飲福奏獻雅就燎位奏禋雅陳文帝南郊眾官出入奏肅咸牲出入奏相和五引牲薦毛血奏嘉薦迎送神奏昭夏皇帝入壇奏永至升陛奏登歌皇帝初獻太尉亞獻光祿勲終獻並奏宣烈皇帝飲福奏嘉胙視燎位奏昭逺隋文帝奏黃鐘歌大呂以祀圜丘用文武二舞降神奏昭夏升壇奏皇夏奠玉幣登歌奏昭夏初獻奏諴夏飲福酒奏需夏就燎位復次奏皇夏唐制十二和冬至祀圓丘降神奏豫和以圜鐘爲宮三奏黃鐘爲角大蔟爲徵姑洗爲羽各一奏文舞六成奠玉幣用肅和以大呂爲宮入俎奏雍和以黃鐘爲宮酌獻飲福奏壽和以黃鐘爲宮行節奏泰和以黃鐘爲宮宋太祖受命以竇儼兼太常攺周樂十二順爲十二安南郊降神用髙安皇帝行節用隆安奠玉帛用嘉安奉俎用丰安酌獻用靖安亞終獻用正安飲福酒用禮安送神用髙安元憲宗始用登歌樂祀天於日月山成宗始置郊祀曲舞降神奏天成之曲以圜鐘爲宮盥洗奏隆成以黃鐘爲宮升壇奏隆成以大呂爲宮奠玉幣奏欽成以黃鐘爲宮奉俎奏寧成以黃鐘宮上帝位酌獻奏明成以黃鐘爲宮太祖位酌獻奏黃鐘宮飲福奏大呂宮文舞退武舞進奏和成以黃鐘爲宮亞終獻奏和成以黃鐘爲宮徹豆奏寧成以大呂宮送神奏天成以圜鐘宮國朝南郊用雅樂迎神奏中和之曲奠幣奏肅和進熟奏凝和初獻奏壽和之曲武功之舞亞獻奏豫和之曲文徳之舞終獻奏熈和之曲文徳之舞徹豆奏雍和送神奏安和望燎奏時和樂用協律郎一人樂生六十二人舞用舞士一人舞生一百二十八人文舞六十四人引舞二人舞生六十二人武舞六十四人引舞二人舞生六十二人樂器編鐘一架編磬一架琴十瑟四搏拊四敔一祝一塤四篪四橫笛笙八應鼓一其樂章則具於樂章本篇

祭方丘之樂

周官大司樂奏太蔟歌應鐘舞咸池以祭地祗凡樂函鐘爲宮太蔟爲角姑洗爲徵南呂爲羽靈鼓靈鞀孫竹之管空桑之琴瑟咸池之舞夏日至於澤中之方丘奏之若樂八變則地祗皆出可得而禮矣漢光武祀北郊奏樂如南郊之禮齊武帝北郊羣臣出入奏肅咸牲出入奏引牲薦籩豆呈毛血奏嘉薦迎送神奏昭夏皇帝入壇奏永至升壇奏登歌酌獻奏地徳凱容之樂配享奏髙徳飲福奏嘉胙瘞位奏隸幽之樂梁武帝北郊皇帝出入奏皇雅牲出入奏牷雅降神及迎送奏諴雅飲福奏獻雅埋瘞奏禋雅陳武帝北郊頗有增益皇帝入壝門奏永至飲福奏嘉胙太尉亞獻奏凱容埋牲奏幽隸帝還便殿奏休成眾官出入並奏肅咸惟送神之樂宋奏四夏齊攺奏昭夏陳遂依之是時並用梁樂惟攺七室舞耳隋方丘之祭奏太蔟歌應鐘迎神奏昭夏奠玉幣登歌奏皇地祗奏咸夏送神奏昭夏其餘並同圜丘唐方丘之祭降神奏順和皆以黃鐘爲宮太蔟爲角姑洗爲徵南呂爲羽各三奏文舞六成奠玉幣奏肅和之曲以應鐘爲宮入俎奉雍和之曲以太蔟爲宮酌獻飲福奏壽和之曲以黃鐘爲宮徹豆奏雍和之曲行節奏泰和之曲皆以黃鐘爲宮後周制十二安之曲方丘之祭用雅歌靜安之曲宋祭方丘降神用靜安之曲升殿奏正安奠幣用嘉安奉俎用丰安酌獻用光安退文進武用正安亞終獻用文安送神用寧安元南北郊合祭用雅樂皇地祗酌獻奏【闕二字】之曲以大呂爲宮餘同南郊國朝祀方丘用雅樂迎神奏中和之曲奠玉幣奏肅和奉牲奏寧和初獻奏壽和之曲舞武功之舞亞獻奏豫和之曲終獻奏熈和之曲並舞文徳之舞徹豆奏雍和送神奏安和望瘞奏時和其樂章則見於樂章本篇

祭宗廟之樂

周禮大司樂奏夷則歌小呂舞大濩以享先妣奏無射歌夾鐘舞大武以享先祖漢髙帝制宗廟太祝迎神於廟門奏嘉至皇帝入廟門奏永安以爲行步之節幹豆上奏登歌再終下奏休成之樂皇帝就酒東廂奏永安之樂景帝詔髙祖廟奏武徳文始五行之舞孝惠廟文始五行之舞孝文廟昭徳文始五行之舞晉武帝廟樂同用正徳大悅之舞孝武時迎神奏肆夏皇帝入廟門奏永至詣東壁奏登歌初獻奏凱容宣烈之舞亞終獻奏永安之樂齊武帝祠廟皇帝入廟奏永至之樂迎送神奏昭夏之樂牲出入奏引牲之樂薦籩豆毛血奏嘉薦之樂大祝祼地奏登歌諸皇祖室各奏凱容帝還東壁飲福酒奏永祚送神奏肆夏梁武帝定宗廟雅樂皇帝出入奏皇雅牲出入奏牷雅迎送神奏諴雅飲福奏獻雅就燎位奏禋雅隋文帝宗廟禘祫降神用昭夏九變皇帝出入奏皇夏羣官出入奏肆夏迎送神奏昭夏唐太宗以永和降人鬼時享禘祫有事而告謁於廟皆以黃鐘爲宮三奏大呂爲角大蔟爲徵應鐘爲羽各二奏文舞九成奠玉帛以肅和以圜鐘爲宮入俎以雍和無射爲宮酌獻飲福以壽和黃鐘爲宮徹豆亦以雍和送神以豫和泰和以爲行節開元禮前享二日大樂令設宮懸之樂於廟庭如圓丘儀晨祼之時大樂令率工人二舞入就位皇帝復版位協律郎舉麾鼓柷奏永和之樂以黃鐘爲宮大呂爲角太蔟爲徵應鐘爲羽作文舞之舞樂舞九成皇帝詣罍洗作太和之樂皇帝詣獻祖尊彛所登歌奏肅和之樂以圜鐘之均余廟同入俎奏雍和之樂以無射之均皇帝再詣尊彛所奏光大之舞詣太祖尊彛所作大政之舞代祖尊彛所作文成之舞髙祖尊彛所作大明之舞詣太宗尊彛所作崇徳之舞髙宗尊彛所作鈞天之舞中宗尊彛所作文和之舞睿宗尊彛所作景云之舞皇帝降阼階文舞出鼓柷作舒和之樂武舞入作舒和之樂亞終獻復位樂止登歌作雍和之樂賜胙作永和之樂禮畢皇帝還大次樂作出門樂止宋太祖攺樂章爲十二安宗廟爲理安登歌用嘉安俎入用丰安酌獻飲福用禧安紹興中祀享太廟前設宮架於殿庭皇帝入廟門協律郎舉麾鼓柷宮架奏幹安之樂升自阼階登歌樂作詣祖室登歌樂作復板位宮架作興安之樂文徳之舞九成奉俎奏丰安之樂詣僖祖室宮架奏基命之樂以次詣各祖室奏大順天立皇武大定熈大美成治隆大明重光承文之樂文舞作皇帝詣板位登歌樂作還小次登歌樂作入小次文舞退武舞進宮架奏正安之樂亞終獻宮架奏正安之樂武功之舞飲福登歌奏熈安之樂徹俎登歌奏丰安之樂送神宮架奏熈安之樂一成元祀宗廟樂皇帝入門奏順成之曲無射宮盥洗奏順成之曲無射宮升堂登歌奏順成之曲夾鐘宮出入小次奏昌寧之曲無射宮迎神奏思成之曲黃鐘宮三成升殿奏肅寧之曲夾鐘宮司徒奉俎奏嘉成之曲無射宮太祖室奏開成之曲無射宮睿宗室奏昭成之曲無射宮飲福奏釐成之曲夾鐘宮文舞退武舞進奏肅成之曲無射宮徹豆奏丰寧之曲夾鐘宮送神奏保成之曲黃鐘宮國朝宗廟用雅樂迎神奏泰和之曲奠幣初獻用壽和亞獻奏豫和終獻奏熈和徹豆奏雍和送神奏安和樂舞樂器與郊丘同樂章則見於樂章本篇

社稷之樂

周禮大司樂乃奏太蔟歌應鐘舞咸池鼓人以靈鼓鼓社稷祭舞師教帗舞帥而舞社稷之祭祀周頌載芟春借田而祈社稷秋良耜而報社稷漢髙祖初起禱於丰枌楡社後又命縣爲公社立靈星祠以後稷配光武作周頌雅樂社稷用之魏晉以後皆兩社一稷用樂兩凖雩壇後周拜社以大濩降神以大武獻熟作正徳之舞隋祭社稷設宮架奏夷則歌小呂降神用樂一變唐祭社稷用宮懸之樂皇帝復板位協律郎舉麾鼓柷奏順和之樂以函鐘爲均文舞八成大祝取玉幣太常卿引皇帝作太和之樂皇帝授玉幣登歌作肅和之樂乃以應鐘之均俎入作雍和之樂以太蔟之均皇帝酌醴齊作壽和之樂文舞出作舒和之樂武舞入作舒和之樂飲福作壽和之樂宋春秋有事社稷用宮懸登歌之樂降神奏寧安升壇奏正安奠幣奏嘉安奉俎用丰安酌獻奏嘉安亞終獻用文安送神用寧安望瘞用正安元祭社降神奏鎭寧盥洗升壇奏肅寧正配位奠玉幣奏億寧奉俎奏丰寧酌獻奏保寧配位酌獻奏保寧亞終獻奏咸寧徹豆奏丰寧送神奏鎭寧望瘞位奏肅寧國朝親祀大社稷迎神奏廣和之曲奠幣用肅和進俎奏凝和初獻奏壽和之曲武功之舞亞獻奏豫和之曲文徳之舞終獻奏熈和之曲文徳之舞徹豆奏雍和送神奏安和望瘞奏時和樂舞樂器同郊丘其樂章則具於樂章本篇

祀先農之樂

周官籥章凡祈年於田祖吹雅擊土鼓以樂田畯甫田詩曰琴瑟撃鼔以迓田祖則田祖先嗇也神農也田畯司嗇也后稷也皆本始農事其祭以禮樂亦報本反始之義由漢而下其詳不可得而知齊武帝建元四年籍田江淹造籍田歌三章梁東畊樂略凖南郊周武帝始用六舞畊籍降神以正徳之舞獻熟以大濩之舞北齊祀先農神農於壇上列宮架唐制天子親祠先農宮架同圓丘以角音奏永和之樂以姑洗爲均三成若有司攝事樂亦如之迎神奏誠和皇帝行奏太和奠玉幣奏肅和迎俎奏雍和酌獻飲福奏壽和退文進武奏舒和亞終獻奏凱安宋行籍田禮樂用宮架二舞如唐制鹵部作鼓吹如南郊迎神用靜安奠玉幣用嘉安奉俎用丰安亞終獻用正安送神用靜安元降神奏鎭寧之曲盥洗升壇奏肅寧之曲正配位奠玉幣奏僖寧之曲奉俎奏丰寧之曲酌獻奏保寧之曲亞終獻奏咸寧之曲徹豆奏丰寧之曲送神奏鎭寧之曲望奏肅寧之曲國朝祭先農用雅樂迎神奏永和之曲奠幣奏永和之曲進熟奏雍和之曲酌獻奏壽和之曲武功之舞亞終獻奏壽和之曲文徳之舞徹豆奏永和之曲送神奏永和之曲望瘞奏太和之曲其樂舞樂器並同圓丘樂章則具於樂章篇

嶽瀆山川之樂

山莫大於五嶽川莫大於四瀆聖王之制祭祀有功於民祀典所不廢也故五嶽之祭視三公之秩四瀆之祭視諸侯之秩其器服幣玉一視之以爲節祭法曰山林川谷丘陵能出云爲風雨見怪物者皆曰神有天下者祭百神周禮大司樂奏防賔歌函鐘舞大夏以祭山川奏姑洗歌南呂舞大韶以祀四望凡六樂一變而致川澤之祗再變而致山林之祗三變而致丘陵之祗四變而致墳衍之祗漢魏以下皆附於地祗方丘隋文帝時祕書監牛等詳議奏無射夾鐘以祭巡狩方嶽同用文武二舞皇帝出入奏皇夏羣官出入奏肆夏迎送神奏昭夏唐降神奏順和防賔爲宮三奏登歌奠玉幣奏肅和函鐘爲宮入俎奏雍和酌獻飲福奏壽和黃鐘爲宮送神奏豫和泰和以爲行節宋祥符中遣使加五嶽帝號令有司撰樂章紹興中望祭上設登歌通作宮架之樂元用大樂國朝祀山川羣祀俱用大樂詳見俗樂篇

朝日夕月之樂

周官大宗伯以實柴祀日月星辰大司樂奏黃鐘歌大呂舞雲門以祀天神【鄭康成注天神五帝及日月星辰】漢武帝郊太一畤質明出行竹宮東向揖日西向揖月後周春分朝日於東門外秋分夕月分之日朝日夕月於國城之東西用樂舊以黃鐘之均三成後攺用圜鐘之均六成唐祖孝孫爲旋宮之法造十二和樂朝日夕月降神奏豫和登歌奠玉帛奏肅和以大呂爲宮入俎奏雍和以黃鐘爲宮酌獻飲福奏壽和以黃鐘爲宮徹豆奏雍和送神奏豫和太和以爲行節開元禮皇帝復版位奏元和之樂圜鐘之均文徳之舞樂舞六成太常卿引皇帝作太和之樂皇帝授玉帛登歌奏肅和之樂以大呂之均進熟奏雍和以黃鐘之均酌齊奏壽和之樂皇帝還版位奏舒和之樂徹豆賜胙奏元和之樂宋制朝日夕月降神奏髙安奠玉幣酌獻奏嘉安送神奏髙安據陳氏樂書朝日夕月設宮懸用雷鼔歌大呂舞雲門元朝日夕月無所考國朝附祭日月之位於圓丘

祭星之樂

靈星

壽星

司中

司命

司民

司祿

周禮大司樂奏黃鐘歌大呂舞雲門以祀天神【鄭氏注天神五帝及日月星辰】陳氏樂書曰祀日月星辰古人謂之四類祀日月奏黃鐘歌大呂舞雲門則祀星辰司中司命司民司祿之樂槪可知矣漢髙祖八年令郡國都邑立靈星祠歲再祭縣邑令長侍祠舞者童男十六人舞象教曰東漢祀老人星於國都南郊老人廟晉以仲春月祀老人星東晉靈星老人星配享南郊不復特祀隋於國城西北十里亥地建司中司命司祿三壇祠以立冬後亥唐制立秋後辰日祀靈星於國城東南立冬後亥日祀司中司命司民司祿於國城西北舊不用樂宋立秋後辰日祀靈星秋分享壽星立冬後亥日祀司命司中司民司祿爲小祀後又升爲中祀有司攝事不設登歌陳氏樂書曰祭是司中司命司民司祿設軒架用雷鼓奏黃鐘歌大呂舞雲門祭靈星壽星設判架用土鼓歌絲衣

風師雨師雷師之樂

周禮大司樂奏姑洗歌南呂以祀四望【鄭康成注曰風師雨師亦或用此樂】東漢祀風師於戌地祀雨師於丑地隋立風師壇祠以立春後丑日立雨師壇祠以立夏後申日唐立春後丑日祀風師於國城東北立夏後申日祀雨師於國城南天寶四年始增置雷師壇與雨師同壇據陳氏樂書曰開元前禮風師雨師爲小祀宗以其功大升爲中祀至徳宗親展拜樂用軒架奏姑洗之均三成其儀設軒架用雷鼓奏黃鐘歌大呂舞雲門宋每歲立春後祭風伯立夏後祭雨師雷師並附社稷儀注詳見樂章篇國朝以二月驚蟄日祭風雲雨雷師八月雷収聲日祭風雲雨雷師樂用大樂

朝防之樂

朝防燕享之制漢髙帝長樂宮成諸侯羣臣朝而樂未有聞也武帝朝賀司空奉羮司農奉飯奏食舉之樂百官受賜燕享大作樂後漢歲首正月大朝賀與前漢同魏文帝受禪設樂享防依漢制晉武帝正月日朝儀用大樂鼓吹又設四廂樂皇帝出鐘鼓作蕃王上壽四廂樂作侍中中書令上壽登歌樂升行百官酒奏登歌三終司徒司農持飯大樂令奏食舉之樂百官飯畢奏進儛樂以次作鼓吹燕樂畢鐘鼓作梁武帝作十二雅皇帝出入奏皇雅王公出入奏寅雅上壽酒奏介雅食舉奏需雅徹饌奏雍雅三朝同用焉陳宣帝元防儀注先防一日大樂令展宮懸髙絙五案於殿庭奏相和五引帝出奏康韶之樂王公防登歌奏變韶奉珪璧奏亦如之帝興入便殿奏穆韶更衣又出奏亦如之帝舉酒奏綏韶進膳奏侑韶禦茶果進舞七徳繼之九序鼓吹雜魏道武正月上日饗羣臣宣布徳政備列宮懸正樂兼奏燕趙秦吳之音五方殊俗之曲四時享防亦用焉隋朝防用當月之律舉酒上壽奏需夏宴享奏登歌並文武舞唐用宮懸及參用十部樂太宗又增七徳慶善樂開元禮前一日大樂令展宮懸於殿庭鼓吹令分置十二案於建鼓之外皇帝出撞黃鐘右五鐘皆應協律郎舉麾奏太和之樂鼓吹振作以姑洗之均公入門奏舒和之樂至位樂止禮畢皇帝興大樂令撞防賔之鐘右五鐘皆應奏太和之曲鼓吹振作朝訖行防禮大樂令設登歌於壇上引二舞入立於縣南面皇帝將出大樂令撞黃鐘右五鐘皆應奏太和之樂鼓吹振作皇帝出自西房樂止王公以下以次入入門樂作至位樂止皇帝舉酒奏休和之樂舉酒訖樂止大樂令引歌者及琴瑟至階皇帝初舉酒登歌奏韶和之樂三終尙食奉禦進食皇帝飯作休和之樂仍行酒設庶羞大樂令引二舞以次入作酒行十二徧防畢羣官納舄復位樂止羣官以次出公初行樂作出門樂止皇帝興大樂令撞防賔之鐘右五鐘皆應奏泰和之樂鼓吹振作皇帝入自西房警蹕如來儀至閤樂止後晉髙祖詔定朝防樂章二舞鼓吹十二案太常禮院奏正至王公上壽皇帝舉酒奏同之樂羣臣再拜受酒皇帝三飯皆奏文同之樂上舉食文舞奏昭徳之舞武舞奏成功之舞禮畢羣臣再拜奏大同防賔之鐘皇帝降坐百僚旅退太祖建隆二年正月朔受朝賀設宮懸禦廣徳殿羣臣上壽用教坊樂四年冬至受朝畢羣臣上壽始用雅樂登歌二舞太宗淳化三年正月朔禦朝元殿受朝賀禮畢禦大明殿上壽後命有司約開元禮上壽儀以法服行禮設宮縣萬舞元丰中制元正冬至大朝防儀前期大樂令展宮架之樂鼓吹令分置十二案於宮架外殿上鳴蹕大樂令撞黃鐘之鐘右五鐘皆應皇帝出協律郎舉麾奏幹安之樂鼓吹振作皇帝出自西房協律郎偃麾戞敔樂作符寶郎奉寶尙書左右丞等以次入奏正安之樂就位樂止禮畢殿下嗚蹕大樂令撞防賔之鐘右五鐘皆應奏幹安之樂鼔吹振作皇帝入自東房戞敔樂止有司設食案大樂設登歌於殿上二舞入架南殿上鳴蹕大樂令撞黃鐘之鐘右五鐘皆應奏幹安之樂鼔吹振作皇帝出自東房殿下鳴蹕協律郎偃麾戞敔樂止羣臣上壽皇帝舉一爵作和安之樂飲訖樂止第二爵奏正安之樂文舞入觴行一周樂止尙食奉禦進食奏盛徳升聞之舞曲舞作三成止第三爵登歌作嘉禾之曲飲訖樂止大官令行酒作正安之樂武舞進觴又行一周樂止奉禦進食又設羣官食作天下大定之舞曲舞作三成第四爵登歌作靈芝之曲其禮如第三爵大官令行酒如第二爵又一周樂止禮畢殿下鳴蹕大樂令撞蕤賔之鐘右五鐘皆應奏幹安之樂鼓吹振作皇帝降坐入自東房還閣戞敔樂止元朝防用大樂鼓吹諸隊國朝用大樂詳見俗樂篇

冠【太子並親王附】

古者聖王重冠禮二十而冠士禮也十九而冠天子諸侯禮也儀禮士冠無祼享之禮金石之樂周制君冠必以祼享之禮行之金石之樂節之東晉禮將冠金石宿設唐天子將冠大樂令撞黃鐘之鐘鼓吹奏泰和之樂宋制因於唐國朝協律郎陳樂太子冠唐制皇太子冠皇帝臨軒行禮大樂令展宮簴於殿庭上仗動大樂令撞黃鐘之鐘右五鐘皆應鼓柷奏太和之樂臨軒禮畢又設軒簴之樂於殿庭舉麾位於殿上一位於東簴下皇太子行禮自始至終樂止凡五宋大晟之樂於殿庭大樂令撞黃鐘之鐘右五鐘皆應掌冠者入門奏肅安之樂皇太子就冠席奏欽安之樂初加奏順安再加奏懿安三加奏成安祝醴奏正安親王冠唐制如士禮無樂宋承唐制亦無樂國朝親王冠天子爲主宜用樂同皇太子唐以有司爲主故親王無樂

冊中宮

記曰昬禮不用樂幽陰之義也漢制冊後黃門鼓吹三通唐制納後之禮將行納采皇帝臨軒命太尉爲使宗正卿爲副大樂令設宮架於殿庭如元日儀鼓吹備而不作皇后受冊臨軒命使如納采命使之儀皇后重翟入大門鳴鐘鼔受羣臣賀帝防羣臣並同元日之儀惟樂備而不作宋大觀中按開元開寶禮皇后受冊及內命婦班賀皆扵受冊之殿陳宮架用女工升降行止並以樂紹興中太常少師王師心言皇后受冊合用樂自受冊至入閤各有樂章不用女工止令太常寺於殿中外設樂元用大樂奏云和安和之曲國朝皆用大樂如朝賀儀

冊東宮

唐制臨軒冊命皇太子之禮大樂令展宮架於殿庭帝衮冕禦輿以出鼓吹振作奏太和之樂帝卽禦座樂止舍人引皇太子入門就位奏舒和之樂至位樂止中書令讀冊畢皇太子再拜受命以退初行樂作出門樂止宋用唐故事皇太子出入宮架作正安之樂仁宗初卽儲邸眞宗詔別造明安之曲以行禮元冊太子用云和安和之樂各一部國朝冊皇太子皇帝臨軒用大樂如朝賀儀

冊王公

兩漢北齊及隋冊諸王不見用樂之文惟梁制諸臨軒日大樂令宿架於殿庭奏樂王公以下殿前位北向西上重行立定帝服衮冕如常儀奏皇雅黃鐘格鐘磬作大呂太蔟夾鐘姑洗仲呂動者皆應鼓吹振作帝升座鼓鐘止謁者引防王乃著空頂黒介幘黃紗單衣執召版入奏俊雅夷則格鐘作夾鐘參作鼔吹振作王公畢樂止王公以下皆再拜謁者引出奏俊雅林鐘格鐘磬作太蔟參作鼓吹振作王公以下出畢樂止帝興奏皇雅蕤賔格鐘磬作林鐘夷則南呂無射應鐘靜者皆應鼓吹振作侍臣以下至閤樂止唐制因之亦展宮架受冊者服朝服帝服絳紗袍通天冠出入奏泰和之樂若冊三師三公親王帝服衮冕鼓吹令設十二案受冊者入門奏舒和之樂非親王則出入不奏國朝冊親王用大樂如朝防儀冊三公漢制無用樂之文晉始用金石之樂唐臨軒冊三公設宮懸之樂皇帝出入奏太和三公出入奏舒和

宴蕃王

唐開元禮蕃王見服其國服立於闕外西廡蕃官各立其後帝出自西房卽禦位奏太和之樂以姑洗之均蕃王入門奏舒和之樂侍中承制降勞蕃王升座樂作又勞還館典謁承引降階樂作帝還東房奏樂如初其受表幣使者出入及還館並作樂焉

奏凱

周官樂師凡軍大獻凱歌司馬法曰得意則凱樂所以示喜也求之載籍魏晉以來鼓吹曲章多述當時戰功是歷代獻捷未嘗無凱歌矣唐太宗平東都破宋金剛李勣平髙麗皆備軍容凱歌入都亦樂師凱歌之實也今參酌古今備其陳設及奏歌曲之儀凡命將徵討有大功獻俘馘首者其日備神防兵衛於東門外如獻俘常儀其凱歌用鐃吹二部樂工等乘馬執樂器次第陳列如鹵簿之式鼔吹令丞前導分行於兵馬俘馘之前將入都門鼓吹振作疊奏破陣樂應聖期賀朝歡君臣同慶樂等四曲俟行至大社及太廟工人下馬陳列於門外俟告獻禮畢復導引奏曲如儀至皇帝所禦樓前兵仗於旌門外二十步樂工皆下馬徐行前進兵部尙書介冑執於旌門內中路前導次協律郎二人公服執麾亦於門外分導鼓吹令丞引樂工等至位立定太常於樂工之前跪具官某奏事請奏凱樂協律郎舉麾鼓吹大振作徧奏破陣樂等四曲闋協律郎偃麾太常卿又跪奏樂畢兵部尙書太常卿退樂工等並旌門外立訖然後引俘馘入獻及稱賀如別儀

樂工員數

唐登歌工三十一人鐘簴一人磬簴一人節鼓一人歌四人九琴二人七琴二人阮二人箏二人瑟二人築二人篪二人塤二人笛二人簫二人巢笙二人和笙二人

宮懸樂工二百八十二人鎛鐘十二簴十二人編鐘十二簴十二人編磬十二簴十二人建鼓四人柷二人敔二人鐘磬二簴二人歌工三十人九琴十六人七弦琴十六人阮咸十六人箏十六人瑟十六人築十六人篪十六人塤十六人巢笙十六人和笙十六人笛十六人簫十六人竽十六人共三百二十三人

鼔吹按十二案每案羽葆鼓一人龍鳳鼓二人金錞一人歌者二人笳二人簫二人

宋登歌四人塤二人篪二人巢笙二人和笙二人笛二人箏二人簫二人阮二人編鐘一人編磬一人九琴二人七琴二人築二人瑟二人節鼓一人大樂令一員節奏應奉協律郎一員押麾挾仗色一人主麾舉偃宮懸樂工二百七十二人鎛鐘十二人編鐘十二人編磬十二人箏十六人阮咸十六人歌三十人篪十六人塤十六人巢笙十六人笛十六人九弦琴十六人七弦琴十六人築十六人瑟十六人簫十六人竽笙十四人建鼔四人柷一人敔一人雷鼔二人大樂令一員丞一員押樂樂正二員協律郎一員押麾挾仗色一人引樂官二人通三百令四人

元登歌工員五十三人編鐘一簴一人編磬一簴一人一琴二人三琴二人五琴二人七琴二人九琴二人瑟四人簫二人笛二人籥二人篪二人塤二人巢笙四人和笙四人七星匏一人九曜匏一人閏餘匏一人搏拊二人柷二人敔二人大樂正二員副樂正二員樂師二員照燭二員運譜二員

宮懸樂工一百六十一人鎛鐘十二簴編鐘十二簴編磬十二簴共三十六人琴二十七人瑟十二人簫十人籥十人篪十人巢笙十人竽十人塤八人笛十人七星九曜閏餘匏各一人共三人晉鼓一人雷鼔一人柷敔二人麾二人照燭二人通三百十四人

國朝登歌宮懸樂工員六十二人【實六十人】協律郎一人歌工十二人編鐘一簴一人編磬一簴一人琴十人瑟四人搏拊四人柷一人敔一人塤四人篪四人簫八人笙八人笛四人應鼓一人

舞人員數

唐二舞一百五十人文舞郎六十四人二人掌纛在前武舞郎六十四人二人執旌居前引舞二人執鞀執鐸四人執金錞四人奏金錞四人奏金鐃二人執鐃二人執相二人執雅二人

宋二舞一百五十四人文舞郎六十四人二人掌纛居前武舞郎六十四人引舞二人並執旌部轄二舞一人教二人舞師一人引戈舞樂二十八人鞀鼓雙頭鐸單頭鐸各二人持金錞四人奏一人鐃二人雅二人相二人

元二舞一百五十二人文舞郎六十四人引舞二人執纛武舞郎六十四人引舞二人執旌金錞二人金鉦二人金鐃二人單鐸二人雙鐸二人雅二人相鼓二人鞀鼓二人表四人

國朝二舞一百三十人舞士二人執節文舞引舞二人舞生六十二人武舞引舞二人舞生六十二人

樂工服色

唐諸登歌宮懸工人服介幘緋繡鸞袍白縑袴白縑帶緋縑裙鼓吹案工人服熊羆衫抹額平巾幘白縑袴繡抹帶金銅革帶烏皮履

宋樂正紫公服襆頭大朝防絳公服方心曲領飛白大帶金銅革帶烏皮履樂工介幘執麾人平巾幘並繡鸞衫白絹夾袴抹帶登歌宮懸樂工同副樂正服紫公服樂師緋公服運譜緑公服大朝防介幘絳韝衣白抹帶元樂正副四人斜腳襆頭紫羅公服烏角帶木笏皂靴照燭服同無笏樂師服緋運譜服緑【冠服同上】執麾平巾幘【服同樂工】樂工介幘冠緋羅生色鸞袍黃綾帶皂靴

國朝協律郎襆頭紫羅袍荔支帶皂靴手執麾樂生服緋袍展角襆頭革帶皂靴

舞工服色

唐武舞服武弁朱鞲繡衣白袴白抹帶緋繡抹額臂鞲起梁帶文舞服平冕皂繡袍黃縑裙白縑抹帶烏皮履掌纛者服色同

宋文舞服舞人進賢冠黃紗袍白紗中單皂領褾白布大口袴緑襠革帶烏皮履白布襪執纛者同武舞服舞人武弁平口幘金支緋絲布大袖白布豹文大口袴紫襠緋絲布兩襠甲金飾錦騰蛇起梁帶烏皮靴引舞人武弁朱韝衣白絹袴革帶烏皮履紅抹額黃臂韝元舞師二人舒腳襆頭加黃羅繡抹額紫服荔支帶皂靴執仗舞人平冕冠靑羅生色義花鸞袍緣以皂綾【冠前後有旒靑白硝石珠相間】執旌者平冕九旒五就靑生色鸞袍黃綾帶黃絹袴白絹襪赤革履執纛者靑羅巾【服同執旌者執器者服同樂工】緑油牟追冠紅抹額

國朝舞士襆頭紫羅袍荔支帶皂靴執節文舞生服紫袍展腳襆頭革帶皂靴執羽籥引舞二人同武舞生服緋袍展腳襆頭革帶皂靴執干戚引舞二人同

明集禮卷五十二

欽定四庫全書

明集禮卷五十三上

樂

俗樂

縂序

俗樂之名古未嘗有至齊宣王始有今樂古樂之辧漢髙祖定天下與故人父老相樂醉酒作大風之歌令沛中童兒百二十人習而歌之至武帝立樂府采詩夜誦有趙代秦楚之謳以李延年爲協律郎多舉司馬相如等數十人造爲詩賦略論律呂以合八音之調作十九章之歌以正月上辛用事甘泉圜丘使童男女七十人俱歌昏祠至明哀帝時詔罷樂府官凡郊祭樂及古兵法樂非鄭衛之樂者條奏別屬他官世祖平隴蜀乃增廣郊祀諸樂曰黃門樂天子宴羣臣用之曰短簫鐃歌軍中用之其後章帝親制歌詩四章列在食舉又制雲臺十二門詩各以其月祀而奏之魏文帝受禪攺漢鐃歌十二曲使繆襲爲詞言代漢之意並制鞞歌五曲鞞歌未詳其始相傳以爲髙帝用巴渝伐楚其人好歌舞有曲四篇一曰矛渝二曰弩渝三曰安臺四曰行辭其辭旣古莫能曉其句讀至魏初乃攺作焉晉武帝受禪命傅荀勗等攺漢鐃歌代魏鼓角橫吹曲及正旦大會王公上壽等曲梁武帝命沈約制雅歌外又攺漢鼓吹舊曲更造新歌以述功徳後魏道武設宮懸正樂兼奏燕趙秦吳之音五方殊俗之曲又有掖庭中歌眞人代歌凡百五十章北齊武成攺漢鼓吹朱鷺等曲惟黃雀釣竿二曲略而不用諸州鎭戍各給鼓吹樂人多少以等級爲差唐太宗制破陣樂以象武功唐宗分樂爲二部堂上立奏謂之立部伎堂下坐奏謂之坐部伎立部伎有八一曰永安樂二曰太平樂三曰破陣樂四曰慶善樂五曰大定樂六曰上元樂髙宗所造七曰聖壽樂武后所作八曰光聖樂髙宗所造坐部伎有六一曰宴樂張文収所作二曰長壽樂三曰天授樂四曰鳥歌萬嵗樂皆武后作五曰龍池樂六曰小破陣樂宗所作生扵立部伎也又選坐部弟子三百教扵梨園號梨園弟子宮女數百亦爲梨園弟子又作霓裳羽衣曲及隋法曲號曰淸樂法曲之始卽淸商三調並漢氏以來舊曲晉朝播遷其音分散隋文帝平陳得之領扵淸商署唐武后時惟存四十四曲唐又分淸樂防樂與髙麗天竺髙昌疏勒等諸蕃樂總爲十部伎代宗復兩京制寶應長寧樂及廣平太乙樂文宗制云韶法曲宣宗制新曲教女伶數十百人衣珠繡歌之其歌有播皇猷及蔥嶺等曲宋有教坊樂分爲四部凡聖節三大宴爲十九次陳奏間以雜戲繼以致詞稱述徳美舞用女弟子隊小兒隊各十又有云韶部黃門樂也鈞容部軍中樂也元燕樂分爲三隊樂音王隊元且用之壽星隊聖節用之禮樂隊朝賀用之各分爲十次更疊上奏器服歌舞俱有節序

樂器

作樂之制在乎八音八音克諧然後成樂然自宮懸雅樂外八音備見者少惟唐淸商樂其制鐘一架磬一架琴一瑟一獨琴一秦琵琶一臥箜篌一築一箏一節鼔一笙二笛二簫二箎二歌二張文收防樂用玉磬一架大方響一架箏一築一臥箜篌一大箜篌一小箜篌一大琵琶一小琵琶一大五琵琶一小五弦琵琶一大笙一大觱篥一小觱篥一大簫一小簫一正銅鈸一和銅鈸一長笛一尺八一短笛一揩鼔一鞉鼔二桴鼔二歌二髙麗樂用彈箏一搊箏一臥箜篌一竪箜篌一琵琶一五琵琶一義觜笛一笙一橫笛一簫一小篳篥一大篳篥一桃皮篳篥一腰鼔一齊鼓一檐鼔一貝一髙昌樂用答臈鼓一腰鼔一雞婁鼔一羯鼓一簫一橫笛二篳篥二五琵琶二琵琶二銅角一竪箜篌一笙一疎勒樂用竪箜篌一琵琶一五琵琶一橫笛一簫一篳篥一答臈鼓一腰鼓一羯鼓一雞婁鼓一康國樂用笛二正鼔一和鼔一銅鈸二安國樂用琵琶一五琵琶一竪箜篌一簫一橫笛一大篳篥一雙篳篥一正鼔一銅鈸二箜篌一天竺樂用羯鼓一毛員鼓一都曇鼔一篳篥一橫笛一鳳首箜篌一琵琶一五琵琶一銅鈸一貝一西涼樂用鐘一架磬一架彈箏一搊箏一臥箜篌一竪箜篌一琵琶一五琵琶一笙一簫一大篳篥一小篳篥一長笛一橫笛一腰鼔一齊鼓一檐鼓一貝一銅鈸二玆樂用竪箜篌一琵琶一五琵琶一笙一橫笛一簫一篳篥一答臈鼓一腰鼓一羯鼔一毛員鼔一雞婁鼔一銅鈸二貝一宋教坊樂用版十琵琶二十一箜篌二笙十一箏十八篳篥十二笛十二方響十一羯鼓三杖鼓二十九大鼓七五弦琵琶四云韶樂用琵琶四笙四箏四版四方響三觱篥八笛七杖鼓七羯鼓二大鼓二傀儡八鈞容樂用版十琵琶七笙九箏九觱篥四十五笛三十五方響十一杖鼓三十四大鼔八羯鼔三元樂用興隆笙琵琶箏火不思胡琴方響龍笛頭管箜篌云璈簫戲竹大鼓杖鼔札鼔和鼔拍板水盞

樂舞

古者舞以象功漢髙祖歌大風用童男子舞之武帝祀甘泉圜丘舞用女童後漢有黃門鼔吹舞宴樂用之有短簫鐃歌舞軍中用之其始因髙祖用賨人定三秦其俗喜舞使樂人習之有巴渝舞用牟弩舞之劍舞巾舞者沛公在鴻門範增令項莊劍舞項伯以袖隔之使不得害沛公今之劍舞巾舞此其原也漢順帝時祀靈星用童男女十六人像教田初爲芟除次耕種蕓耨驅雀及獲刈舂簸之形又漢天子臨軒設樂繩繋兩柱相去數丈二倡女對舞繩上比肩而不傾盤舞者晉大康中天下爲晉世寧之舞其舞仰手執杯盤而反覆之反覆至危也杯盤酒食器也而名晉世寧者言時人茍且飲食忘其危也白紵舞宋齊間有白紵歌及舞白紵吳地所出疑白紵吳舞也傾杯舞唐明皇嘗令教舞馬百駟分爲左右部時塞外亦獻善馬上俾之教習無不曲盡其妙因命衣以文繡絡以金鈴飾其鬛間雜以珠玉奮首鼔尾縱橫應節其曲謂之傾杯樂凡數十疊竿舞者明皇時坊有王大娘善戴百尺竿上施木山狀瀛洲方丈仍令小兒持絳節出入其間而舞不輟柘枝舞用二童鮮衣帽施金鈴抃轉有聲始爲二蓮花童蔵其中花拆而後見對舞相占實舞中之雅妙也坐立二部伎樂舞永安樂後周武平齊所作謂之城舞行列方正象城郭也太平樂舞亦謂五方獅子舞綴毛爲衣象其俛仰馴狎之容二人持繩爲習防之狀五方獅子各依其方色破陣樂舞唐所造也太宗爲秦王制破陣樂左員右方先偏後伍魚麗鵞鸛箕張翼舒交錯屈伸首尾回互以象戰陣之形慶善樂舞太宗生於武功慶善宮旣貴宴宮巾賦詩被以管舞蹈安徐以象文教大定樂舞髙宗所造出自破陣樂歌云八紘同軌以象平遼東而邊隅大定也上元樂舞髙宗所造舞者畫雲水備五色以象元气故曰上元聖壽樂舞武后所作舞之行列必成字十六變而畢有聖超千古道泰百王皇帝萬年寶祚彌昌光聖樂舞宗所造宴樂舞張文收所造分爲四部曰景云舞慶善舞破陣舞承天舞長壽樂舞天授樂舞並武后作鳥歌萬嵗樂舞武后時宮中養鳥能稱萬嵗作樂以象之龍池樂舞宗龍潛舊居變爲池瞻气者以爲異作樂以歌其祥小破陣樂舞宗所造生於立部伎宋教坊樂舞小兒隊其名有十一曰女伎隊二曰劍器隊三曰婆羅門隊四曰醉胡騰隊五曰諢臣萬嵗樂隊六曰兒童感聖樂隊七曰玉兔渾脫隊八曰異域朝天隊九曰兒童解紅隊十曰射雕回鶻隊女伎隊其名有十一曰菩薩蠻隊二曰感化樂隊三曰拋毬樂隊四曰佳人剪牡丹隊五曰拂霓裳隊六曰采蓮隊七曰鳳迎樂隊八曰菩薩獻香花隊九曰彩雲仙隊十曰打毬樂隊元樂舞用樂音王隊男子三人戴靑面具舞蹈次爲飛天夜義隊舞蹈而進又以婦女二十人執牡丹花舞唱次以婦女搖日月金腔稍子鼔舞唱相和次男子五人作五方菩薩相一人作樂音王相歌舞其壽星隊用男子執金字牌或執梅竹松椿石或作飛鴉之象俱各歌舞而進又有執寶蓋日月棕毛扇或魚鼔簡子龍竹藜杖齊唱舞而前禮樂隊用童子五人執香花婦女二十人分爲四行鞠躬拜興舞蹈防執孔雀幢舞唱男子八人披金甲執金防一人冠平天冠執圭齊舞唱而前

樂工舞人員數

漢髙祖大風歌舞童百二十人武帝祀甘泉圜丘舞男女七十人巾舞白紵巴渝等舞梁以前並用十二人至武帝省之咸用八人而已後周安樂舞八十人唐太宗破陣樂舞百二十人慶善樂舞舞童十六人大定樂舞者四十人上元樂舞者八十人聖壽樂舞者十二人天授樂舞者四人鳥歌萬嵗樂舞者三人龍池樂舞者七十二人小破陣樂舞者四人玆樂舞者四人宋教坊樂工二百令七人復增二百三十二人小兒舞隊七十二人女弟子隊百五十三人云韶部八十四人鈞容部二百六十五人元樂音王隊樂工二十人舞者九十三人壽星隊樂工十五人舞者一百零四人禮樂隊樂工十二人舞者一百零三人

樂工舞人服色

唐淸樂工人平巾幘舞人碧輕紗衣裙襦大袖畫云鳳之狀防鬟髻飾以金銅雜花狀如雀釵錦履永安樂舞人刻木爲面狗喙獸耳以金飾之垂絲爲發畫襖皮帽太平樂舞人綴毛爲衣服飾皆作昆侖像慶善樂舞童皆進徳冠紫大袖裙襦漆髻皮履大定樂舞人被五彩文甲持槊上元樂舞者畫雲水備五彩聖壽樂舞者金銅冠五彩畫衣光聖樂舞者鳥冠五彩畫衣景云舞花錦袍五色綾袴彩雲冠烏皮靴慶善樂舞者紫綾大袖絲布袴假髻破陣樂緋綾袍緋綾袴承天樂舞人紫袍進徳冠並金銅帶長壽樂舞人畫衣冠天授樂舞人畫衣五彩鳳冠鳥歌萬嵗樂舞人緋衣大袖並畫鸜鵒冠作鳥象龍池樂舞人冠飾以芙蓉小破陣樂舞人被金甲冑髙麗樂工紫羅帽飾以鳥羽黃大袖紫羅帶大口袴赤皮靴五色縚繩舞者四人椎髻於後以絳抹額飾以金璫二人黃裙襦赤黃袴二人赤黃裙襦袴極長其袖烏皮靴雙雙並立而舞天竺樂工皂絲布襆頭巾白練襦紫綾袴緋帔舞二人辮髮朝霞袈裟若今之僧衣行纒碧麻鞋髙昌樂工人白襖錦袖赤皮靴赤帶紅抹頟玆樂工皂絲布頭巾緋絲布袍錦袖緋布袴舞四人紅抹頟緋白袴帑烏皮靴疎勒樂工人皂絲布頭巾白絲布袍錦袊褾白絲布袴舞二人白襖錦袖赤皮靴赤皮帶康國樂工人皂絲布頭巾緋絲布袍錦衿舞二人緋襖錦袖緑綾渾襠袴赤皮靴白袴雙舞急轉如風俗謂之胡旋樂安國樂工人皂絲布頭巾錦褾衿紫防袴舞二人紫襖白袴帑赤皮靴西涼樂工平上幘緋褶白舞一人方舞四人白舞今闕方舞四人假髻鬢支釵紫絲布褶白大口袴五防接袖烏皮靴宋教坊樂小兒隊一曰女伎隊衣五色繡羅寛袍戴羌帽系銀帶二曰劍器隊衣五色繡羅襦裹交腳襆頭紅羅繡抹頟帶器仗三曰婆羅門隊衣紫羅僧衣緋掛手執錫環拄杖四曰醉羌騰隊衣紅羅襦系銀防鞢戴氈帽五曰諢臣萬嵗樂隊衣緋紫緑羅寛衫裹簇花襆頭六曰兒童感聖樂隊衣靑羅生色衫系勒帛總兩角七曰玉兔渾脫隊衣四色繡羅襦系銀帶冠玉兔冠八曰異域朝天隊錦襦系銀束帶冠畨冠執寶盤九曰兒童解紅隊衣紫緋緑繡襦系銀帶冠花砌鳳冠十曰射雕回鶻隊衣盤雕錦襦系銀防鞢執射雕盤女弟子隊凡百五十三人一曰菩薩蠻隊衣緋生色窄砌衣冠捲云冠二曰感化樂隊衣靑羅生色通衣背梳髻系綬帶三曰拋毬樂隊衣四色繡羅寛衫銀帶捧繡毬四曰佳人剪牡丹隊衣紅生色砌衣戴金鳳冠剪牡丹花五曰拂霓裳隊衣紅仙砌衣碧霞帔戴仙冠紅繡抹頟六曰采蓮隊衣紅羅生色綽子系暈裙戴雲鬟髻乘彩船執蓮花七曰鳳迎樂隊衣仙砌衣戴云環鳳髻八曰菩薩獻香花隊衣生色窄砌衣戴寶冠執香花盤九曰彩雲仙隊衣黃色道衣紫霞帔冠仙冠執幢節鶴扇十曰打毬樂隊衣四色窄繡羅襦系銀帶裹順風腳簇花襆頭執毬杖元樂音王隊大樂禮官二員冠展角襆頭紫袍塗金帶執笏次執戲竹二人服同前樂工八人冠花襆頭紫窄衫銅束帶次二隊婦女十人冠展角襆頭紫袍次婦女一人冠唐帽黃袍次三隊男子三人戴紅束髮靑面具雜彩衣次一人冠唐帽緑襴袍角帶次四隊男子一人戴孔雀明王面具披金甲從者二人戴毗沙神像面具紅袍次五隊男子五人冠五梁冠戴龍王面具繡氅次六隊男子五人爲飛天夜義象次七隊樂工八人冠霸王冠靑面具錦繡衣次八隊婦女二十人冠廣翠冠銷金緑衣次九隊婦女二十人冠金梳翠花鈿繡衣次十隊婦女八人花髻服銷金桃紅衣次男子五人作五方菩薩梵相次一人作樂音王梵相壽星隊冠服同前次二隊婦女十人冠唐巾銷金紫衣銅束帶次婦女一人冠平天冠服繡鶴氅方心曲領次三隊男子三人冠服同前樂音王隊次四隊男子一人冠金漆弁冠服緋袍塗金帶執笏從者二人錦繡衣次五隊男子一人冠捲云冠靑面具緑袍塗金帶次六隊男子五人爲烏鴉之象次七隊樂工十一人冠雲頭冠銷金袍白裙次八隊婦女二十人冠鳳翹冠翠花鈿服寛袖衣加云肩霞綬玉佩次九隊婦女二十人冠玉女冠翠花鈿服黃銷金寛袖衣加云肩霞綬玉佩次十隊婦女八人冠雜彩帽衣被檞葉次男子八人冠束髮冠掩心金甲銷金緋袍次男子五人冠黑紗帽服繡鶴氅朱履禮樂隊引隊禮官樂工冠服同前樂音王隊次二隊婦女十人冠黑漆弁冠服靑素袍方心曲領白裙束帶次婦女一人冠九龍冠服繡紅袍玉帶次三隊男子三人冠服同樂音王隊次四隊男子三人皆冠捲云冠服黃袍塗金帶次五隊男子五人皆冠三龍冠服紅袍次六隊童子五人三髻素衣次七隊樂工八人皆冠束髮冠服錦衣白袍次八隊婦女二十人冠籠巾服紫袍金帶次九隊婦女二十人冠束髻冠服銷金藍衣云肩佩綬次十隊婦女八人冠翠花唐巾服錦繡衣次男子八人冠鳳翅兜牟披金甲次男子一人冠平天冠服繡鶴氅

樂歌

漢髙祖大風歌

大風起兮雲飛揚威加海內兮歸故鄕安得猛士兮守四方

漢短簫鐃歌亦曰鼔吹曲多敍戰陣之事凡二十二曲【無詞】

朱鷺【鷺惟白色漢有朱鷺之祥因而爲詩】思悲翁艾如張【溫子升曰辭云誰在閒門外羅家諸少年張機蓬艾側結网槿籬邊若能飛自勉豈爲矰所纒黃雀倘爲戒朱絲猶可延此艾如張之事也觀李賀詩有艾葉緑花誰剪刻中藏禍機不可測以剪艾葉爲蔽張之具也】上之回【漢武帝元封中因至雍遂通回中道後數逰幸焉其歌稱帝逰石闗望諸國月支臣匈奴服蓋誇時事也】擁離戰城南【古詞云戰城南死郭北野死而不鳥可食此言野死不得爲鳥鳥所食願爲忠臣義士朝出戰而暮不得歸後來作者皆體此意】巫山髙【古詞巫山髙髙以大淮水深深以逰大略言江淮深無梁以渡臨水逺望思歸而已後之作者皆涉陽臺雲雨之事非矣】上陵【漢章帝元和二年作詩四篇一曰思齊姚皇二曰六麒麟三曰竭肅雍四曰涉屺與鹿鳴承元气二曲爲宗廟食舉又以重來上陵二曲合八曲爲上陵食舉如此所言自是八曲之一曲或作於武帝之前亦不可知蓋因上陵而爲之也】將進酒有所思亦曰嗟佳人【漢大樂食舉十三曲第七曰有所思亦以此樂侑食】芳樹上邪君馬黃【古詞云君馬黃臣馬蒼二馬同逐臣馬良終言美人歸以南以北駕馬馳車令我心傷但取第一句以命題主意不在此】雉子斑聖人出臨髙臺逺如期亦曰逺期【漢大樂食舉十三曲一曰鹿鳴二曰重來三曰初造四曰俠安五曰來歸六曰逺期七曰有所思八曰明星九曰淸涼十曰涉大海十一曰大置十二曰承元气十三曰海淡淡魏時以逺期承元气海淡淡三曲爲不通利故省之】石畱務成云黃雀行釣竿篇【伯常子避仇河濱爲漁父其妻思之而爲釣竿歌毎至河側輒歌之後司馬相如作釣竿詩遂傳爲樂曲】

鞞歌五曲

闗中有賢女章和二年中【漢章帝造】樂久長四方皇殿前生桂樹

魏短簫鐃歌十二曲

楚之平【言魏代漢朱鷺】戰滎陽【言曹公代漢思悲翁】獲呂布【言曹公圍臨淮擒呂布代漢艾如張】克官渡【言曹公破袁紹代漢上之回】舊邦【言曹公勝袁紹還譙牧苑上代漢擁離】定武功【言曹公初破鄴代漢戰城南】屠柳城【言曹公破三郡烏桓於栁城代漢巫山髙】平荊南【言曹公徵馬超定闗中代漢將進酒】應定期【言文帝受命應期代漢有所思】邕熈【言君臣雍穆庶績熈代漢芳樹】大和【言明帝繼統得大和平代漢上邪】

魏鞞歌五曲

明明魏皇帝【代漢闗中有賢女】大和有聖帝【代漢章和二年中】魏歷長【代漢樂久長】天生烝民【代漢四方皇】爲君旣不易【代漢殿前生桂樹】

晉武帝令傅作鐃歌二十二篇以述功徳

靈之祥【代朱鷺三十句】宣受命【代思悲翁二十句】徵遼【代艾如張十句】宣輔政【代上之回十九句】時運多艱【代擁離十二句】景龍飛【代戰城南二十一句】平玉衡【代巫山髙十三句】文皇總百揆【代上陵二十一句】因時運【代將進酒十句】惟庸蜀【代有所思二十六句】天序【代芳樹二十一句】大晉承運【代上邪十四句】金靈運【代君馬黃三十六句】於穆我皇【代雉子斑三十五句】仲春振旅【代聖人出二十句】夏苗田【代臨髙臺二十二句】仲秋狝田【代逺如期二十二句】順天道【代石畱二十九句】唐堯【代務成二十句】云【仍漢舊名三十八句】伯益【代黃雀行二十八句】釣竿【仍漢舊名三十八句】

晉鞞歌五篇

洪業篇【代魏明明魏皇帝六十句】天命篇【代魏大和有聖帝三十四句】景皇篇【代魏魏歷長五十一句】天晉篇【代魏天生烝民】明君篇【代魏爲君旣不易五十二句】

魏晉鼔角橫吹十四曲

黃鵠吟隴頭吟望行人折楊栁洛陽道長安道豪俠行梅花落紫驑馬驄馬雨雪

劉生

古劍行洛陽公子行

吳歌雜曲

鳳將雛碧玉歌懊憹歌子夜歌長史變阿子歌歡聞歌桃葉歌前漢歌團扇歌公莫舞白紵歌

晉宋間雜歌

督防歌讀曲歌烏夜啼石城樂莫愁樂襄陽樂壽陽樂

唐樂章

傾杯曲樂社樂曲英雄樂曲黃驄疊曲【右唐太宗內宴詔無忌作之皆宮調也】景云河淸歌承天樂夷美賓樂【右髙宗朝所作】

立部伎八曲

一安樂舞二太平樂三破陣樂四慶善樂五大定樂六上元樂七聖壽樂八光聖樂

坐部伎六曲

一防樂二長壽樂三天授樂四鳥歌萬嵗樂五龍池樂六小破陣樂夜半樂還京樂

文樂樂霓裳羽衣曲小長壽順天樂君臣相遇樂荔枝香棃園法曲涼州伊州甘州【皆天寶樂曲】

淸樂曲【大唐武后時猶存六十三曲】

白雪公莫巴渝明君明之君鐸舞白鳩白紵子夜吳聲四時歌前溪阿子歡聞團扇懊憹長史變督防讀曲烏夜啼古城莫愁襄陽棲夜烏飛估客楊叛雅樂驍壺常林歡三洲采葉春江花月夜玉樹後庭花堂堂泛龍舟【已上三十三曲又四曲有聲無詞】上林鳳雛平調淸調瑟調平折命嘯【通前惟四十四曲存焉】

宋樂曲

正宮十曲

一陽生玉窓寒念邊功玉如意瓊樹枝鷫鸘裘塞鴻飛漏丁丁息鼔鼓勸流霞

南呂十一曲

仙盤露冰盤果芙蓉園林下風風雨調開月幌鳳來賓落梁塵望陽臺慶年丰靑驄馬

中呂十三曲

上林春春波緑百花林壽無疆萬年春擊珊瑚栁垂緑醉紅樓折紅杏一園花花下逰逰春歸千株柳

仙呂九曲

折紅蕖鵲塡河紫蘭香喜堯時猗蘭殿步瑤階千秋樂百合香佩珊瑚

黃鐘十二曲

菊花杯翠幙新四塞淸滿霜畫屏風折茱萸望秋云苑中鶴賜徵袍望回戈秋稼成泛金英

髙宮九曲

喜順成安逺塞獵騎逰防兔園錦步幛博山鑪暖寒杯雪紛紛待春來

道調九曲

會夔龍泛仙杯披云襟孔雀扇百尺樓金樽酒奏明庭拾落花聲聲好

越調九曲

翡翠帷玉照臺香旖旎紅樓夜朱頂鶴得賢臣蘭堂燭金滴流

雙調十六曲

宴瓊林泛龍舟汀洲緑登髙樓麥隴雉栁如煙楊花飛王澤新玳瑁簮玉階曉喜淸和人歡樂徵戍回一院香一片雲千萬年

小石調七曲

滿庭香七寶冠玉瑤杯辟塵犀喜新晴慶雲飛太平時

林鐘十曲

秋采蘭紫防囊畱徵騎塞鴻度回紇朝汀洲鴈風入松蓼花紅曳珠佩遵渚鴻

歇指調九曲

楡塞情聽秋風紫玉簫碧池魚鶴盤旋湛恩新聽秋蟬月中歸千家月

大石調九曲

花下宴甘雨足畫秋千夾竹桃攀露桃燕初來踏靑回拋繡毬澄火雨

大石調八曲

賀元正待花開采紅蓮出谷鶯防月宮望回車塞云平秉燭逰

小石角九曲

月中春折仙枝春日遲綺筵春登春臺紫桃花一株紅喜春雨泛春池

雙角九曲

鳳樓登九門開落梅香春冰拆萬年宴催花發降眞香迎新春望蓬島

髙角九曲

日南郊帝道昌文風盛琥珀杯雪花飛皂貂裘徵馬嘶射飛鴈雪飄颻

大石角九曲

紅鑪火翠云裘慶成功冬夜長金鸚鵡玉樓寒鳳戲雛一鑪香雲中鴈

歇指角九曲

玉壺冰捲珠箔隨風樹靑蔥紫桂藂五色云玉樓宴蘭堂燕千千嵗

越角九曲

望明河華池鷺贈香囊秋气淸照秋池曉風度靖邊塵聞新鴈吟風蟬

林鐘角九曲

慶時康上林果畫垂水晶簟夏木繁暑气淸風中琴轉輕裾淸風來

仙呂十五曲

喜淸和芰荷新淸世歡玉鉤欄金步搖金錯落燕引雛艸芊芊步玉砌整華裾海山靑旋絮綿風中帆靑絲騎喜聞聲

南呂宮七曲

春景麗牡丹開展芳茵紅桃露囀林鶯滿林花風飛花

中呂調九曲

宴佳賓會羣仙集百祥憑朱欄香煙細仙洞開上馬杯拂長袖羽觴飛

般涉調九曲

喜秋成戲馬臺泛秋菊三殿樂鸂杯玉芙蓉偃干戈聽秋砧秋雲飛

又般涉調十曲

玉樹花望星斗金錢花玉窓深萬民康瑤林風隨陽鴈倒金罍鴈來賓看秋月

黃鐘羽七曲

宴鄒枚雲中樹燎金鑪澗底松嶺頭梅玉鑪香瑞雲飛

平調十曲

萬國朝獻春盤魚上水紅梅花洞中春春雪飛翻羅袖落梅花夜遊樂鬭春雞【已上並出陳氏樂書曲調中】

元樂曲

長春栁吉利牙新水令沽美酒太平令水仙子靑山口萬年歡山荊子帶祅神急祅神急

也可唐兀

姑南姑黃黃太姑

姑南姑黃姑太姑

【一工一合合四一

一工一合一四一】

姑南姑黃黃太姑

姑南姑黃姑太姑

【一工一合合四一

一工一合一四一】

姑南姑黃黃太姑

姑南姑黃姑太姑

【一工一合合四一

一工一合一四一】

姑南姑黃黃太姑

仲姑黃太仲太姑

【一工一合合四一

上一合四上四一】

姑南姑黃黃太姑

仲姑黃太仲太姑

【一工一合合四一

上一合四上四一】

姑南姑黃黃太姑

仲姑黃太仲太姑

【一工一合合四一

上一合四上四一】

南太太黃太仲太姑

太太黃太仲太姑

【工四四合四上四一

四四合四上四一】

太太黃太仲太姑

林蕤林南林南林姑【四四合四上四一

尺勾尺工尺工尺一】林蕤林南林南林姑

林蕤林南林南林姑【尺勾尺工尺工尺一

尺勾尺工尺工尺一】林南林姑林南林姑

林南林姑林南林姑【尺工尺一尺工尺一

尺工尺一尺工尺一】林南林姑林南林姑

仲姑仲南林

【尺工尺一尺工尺一

上一上工尺】

林林林南林蕤林

林林林南林蕤林

【尺尺尺工尺勾尺

尺尺尺工尺勾尺】

林林林南林蕤林

林蕤林南林防林

【尺尺尺工尺勾尺

尺勾尺工尺勾尺】

林蕤林南林蕤林

林蕤林南林蕤林

【尺勾尺工尺勾尺

尺勾尺工尺勾尺】

南林林南南林南

南林林南南林南

【工尺尺工工尺工

工尺尺工工尺工】

南林林南南林南

仲南仲姑

【工尺尺工工尺工

上工上一】

黃南黃黃黃南黃南

黃南黃黃黃南黃南【合工合合合工合工

合工合合合工合工】黃南黃黃黃南黃南

【合工合合合工合工】

畏兀兒

太太蕤林南南防姑

太太蕤南林蕤林應【四四勾尺工工勾一

四四勾工尺勾尺凡】南應林南林蕤姑太

林蕤林應南南

【工凡尺工尺勾一四

尺勾尺凡工工】

黃應南應林南

林蕤姑太應大黃應

【合凡工凡尺工

尺勾一四凡四合凡】太太

【四四】

畏兀兒過篇

太太蕤林南南蕤姑

太太蕤南林蕤林應【四四勾尺工工勾一

四四勾工尺勾尺凡】

南應林南應應

姑太姑姑

【工凡尺工凡凡

一四一一】

太姑防蕤

姑蕤南南

【四一勾勾

一勾工工】

南南蕤林南南蕤姑

太太蕤南林蕤林應【工工勾尺工工勾一

四四勾工尺勾尺凡】南應林南林蕤姑太

林蕤林應南南

【工凡尺工尺勾一四

尺勾尺凡工工】

黃應南應林南

林蕤姑大

【合凡工凡尺工

尺勾一四】

應太黃應太太

【凡四合凡四四】

四季萬年歡

黃鐘宮【俗呼正宮】

夷林蕤太

黃淸夷林姑

【工尺勾一

六工尺一】

蕤林黃太黃

林夷黃淸夷太黃太姑林姑

【勾尺合四合

尺工六工四合四一尺一】黃姑夷林姑林

夷黃姑太黃淸夷

【合一工尺一尺

工合一四六工】

蕤林黃淸夷林蕤姑太姑林黃黃淸

【勾尺六工尺勾一四一尺合六】

太淸黃淸

【五

六】

尾

太淸黃淸夷黃太姑

【五六

工合四一】

萬嵗樂

黃鐘宮【俗呼正宮】

林南黃南姑大黃

姑林應南林姑林

【尺工六工一四合

一尺凡工尺一尺】

姑南黃蕤南林姑

應南林南姑大黃

【一工六勾工尺一

凡工尺工一四合】

黃應黃南姑大黃

姑林應南林姑林

【六凡六工一四合

一尺凡工尺一尺】

姑南黃蕤南林姑

應南林南姑大黃

【一工六勾工尺一

凡工尺工一四合】

大呂宮【俗呼髙宮】

夷無大無仲夾大

仲夷黃無夷仲夷

【工凡四凡上一四

上工合凡工上工】

仲無大林無夷仲

黃無夷無仲夾大

【上凡四尺凡工上

合凡工凡上一四】

大黃大無仲夾大

仲夷黃無夷仲夷

【四合四凡上一四

上工合凡工上工】

仲無大林無夷仲

黃無夷無仲夾大

【上凡四尺凡工上

合凡上凡上一四】

大蔟宮【俗呼中管髙宮】

南應太應蕤姑大

蕤南太應南蕤南

【工凡四凡勾一四

勾工四凡工勾工】

蕤應太夷應南蕤

大應南應蕤姑大

【勾凡四工凡勾工

四凡工凡勾一四】

太太太應蕤姑大

蕤南大應南蕤南

【四四四凡勾一四

勾工四凡工勾工】

蕤應太夷無南蕤

大應南應蕤姑太

【勾凡四工凡工勾

四凡工凡勾一四】

夾鐘宮【俗呼中呂宮】

無黃夾黃林中夾

林無太黃無林無

【凡合一合尺上一

尺凡四合凡尺凡】

林黃夾南黃無林

太黃無黃林仲夾

【凡合一工合凡尺

四合凡合尺上一】

夾大夾黃林仲夾

林無大黃無林無

【一四一合尺上一

尺凡四合凡尺凡】

林黃夾南黃無林

大黃無黃林仲夾

【尺合一工合凡尺

四合凡合尺上一】

姑洗宮【俗呼中管中呂宮】

應大姑大夷蕤姑

夷無夾大應夷應

【凡四一四工勾一

工凡一四凡工凡】

夷大姑無大應夷

夾大應大蕤夷姑

【工四一凡四凡工

一四凡四勾工一】

姑夾姑大夷蕤姑

夷應夾大應夷應

【一一一四工勾一

工凡一四凡工凡】

夷大姑無大應夷

夾大應大夷蕤姑

【工四一凡四凡工

一四凡四工勾一】

仲呂宮【俗呼道宮】

黃太仲大南林仲

南黃姑大黃南黃

【合四上四工尺上

工合一四合工合】

南大仲應大黃南

姑大黃大南林仲

【工四上凡四合工

一四合四工尺上】

仲姑仲大南林仲

南黃姑大黃南黃

【上一上四工尺上

工合一四合工合】

南大仲應大黃南

姑大黃大南林仲

【工四上凡四合工

一四合四工尺上】

蕤賓宮【俗呼中管道宮】

大夾蕤夾無夷蕤

無大仲夾大無大

【四一勾一凡工勾

凡四上一四凡四】

無夾蕤黃夾大無

仲夾大夾無夷蕤

【凡一勾合一四凡

上一四一凡工勾】

蕤仲防夾無夷蕤

無大仲夾大無大

【勾上勾一凡工勾

凡四上一四凡四】

無夾蕤黃夾大無

仲夾大夾無夷蕤

【凡一勾合一四凡

上一四一凡工勾】

林鐘宮【俗呼南呂宮】

大姑林姑應南林

應大蕤姑大應大

【四一尺一凡工尺

凡四勾一四凡四】

應姑林大姑大應

蕤姑大姑應南林

【凡一尺四一四凡

勾一四一凡工尺】

林蕤林姑應南林

應大蕤姑大應大

【尺勾尺一凡工尺

凡四勾一四凡四】

應姑林大姑大應

蕤姑大姑應南林

【凡一尺四一四凡

勾一四一凡工尺】

夷則宮【俗呼仙呂宮】

夾仲夷仲黃無夷

黃夾林仲夾黃夾

【一上工上合凡工

合一尺上一合一】

黃仲夷大仲夾黃

林仲夾仲黃無夷

【合上工四上一合

尺上一上合凡工】

夷林夷仲黃無夷

黃夾林仲夾黃夾

【工尺工上合凡工

合一尺上一合一】

黃仲夷大仲夾黃

林仲夾仲黃無夷

【合上工四上一合

尺上一上合凡工】

南呂宮【俗呼中管仙呂宮】

姑蕤南蕤大應南

大姑夷蕤姑大姑

【一勾工勾四凡工

四一工勾一四一】

大蕤南夾蕤姑大

夷蕤姑蕤大應南

【四勾工一勾一四

工勾一勾四凡工】

南夷南蕤大應南

大姑夷蕤姑大姑

【工工工勾四凡工

四一工勾一四一】

大蕤南夾蕤姑大

夷蕤姑蕤大應南

【四勾工一勾一四

工勾一勾四凡工】

無射宮【俗呼黃鐘宮】

仲林無林大黃無

大仲南林仲大仲

【上尺凡尺五六凡

四上工尺上四上】

大林無姑林仲大

南林仲林大黃無

【四尺凡一尺上四

工尺上尺五六凡】

無南無林大黃無

太仲南林仲大仲

【凡工凡尺五六凡

四上上尺上四上】

大林無姑林仲大

南林仲林大黃無

【四尺凡一尺上四

工尺上尺五六凡】

應鐘宮【俗呼中管黃鐘宮】

蕤夷應夷夾大應

夾蕤無夷蕤夾蕤

【勾工凡工一四凡

一勾凡工勾一勾】

夾夷應仲夷蕤夾

無夷蕤夷夾大應

【一工凡上工勾一

凡工勾工一四凡】

應無應夷夾大應

夾蕤無夷蕤夾蕤

【凡凡凡工一四凡

一勾凡工勾一勾】

夾夷應仲夷防夾

無夷蕤夷夾大應

【一工凡上工勾一

凡工勾工一四凡】

百戲

劍戲戰國時有蘭子者以技幹宋元君以雙技長倍其身屬其踵並趨並馳弄七劍疊而躍之五劍常在空中元君大驚立賜金帛角觝戲本六國所造秦因而廣之漢武帝開上林穿昆明池千門萬戶設酒池肉林以饗四夷之客作諸戲以觀示之角觝者角其技也兩兩相當角及伎藝射禦也魚龍漫衍戲漢天子正旦臨軒設九賓樂舍利獸從西方來戲於殿庭激水成比目魚跳躍水作霧翳日化成黃龍長七尺聳躍而出燿熀日光樂畢作魚龍漫衍黃門鼓吹三通亦百戲之一也蹋鞠之戲蓋古兵勢漢兵家有蹵鞠二十五篇霍去病在塞外穿域蹋鞠亦其事也蹴毬蓋始於唐植兩修竹髙數丈絡网於上爲門以度毬毬工分左右朋以角勝否豈亦蹵鞠之變歟弄參軍戲始於漢館陶令石耽有和帝惜其才每宴樂令衣白夾衫令優伶戲弄辱之大中以來弄假婦人又弄婆羅門戲有代面者始自齊神武之弟善鬭戰其以顏雌無威於敵毎入陣卽著面具百戲起於秦漢有魚龍蔓延髙絙鳳凰安息五案都盧尋撞走丸跳劍戲車山車興雲動雷跟掛腹旋吞刀履索吐火激水轉石霧扛鼎象人怪獸舍利之戲【纂要】梁有髙絙伎蓋今之戲繩也又有舞輪技蓋今之戲車輪也透三峽伎蓋今之透飛梯也【類要】吞刀吐火植種樹之類術皆從西域來

明集禮卷五十三上

欽定四庫全書

明集禮卷五十三下

朝會樂

九奏

第一奏起臨濠

稱述王師起義之由舉第一爵則奏之

第二奏開太平

稱述王師渡江收取太平以有江東舉第二爵則奏之

第三奏安建業

稱述王師撫安建業爲王業之基舉第三爵則奏之

第四奏削羣雄

稱述王師掃除羣雄平定禍亂以有天下舉第四爵則奏之

第五奏平幽都

稱述王師平定幽燕以正大統舉第五爵則奏之

第六奏撫四夷

稱述威徳及逺四夷來朝舉第六爵則奏之

第七奏定封賞

稱述治功告成大封功臣以定爵賞舉第七爵則奏之

第八奏大一統

稱述王業廣大四海一家萬方同軌舉第八爵則奏之

第九奏守承平

稱述奉天法古以守承平舉第九爵則奏之

毎宴會舉九爵一舉爵則奏一曲其曲皆按月律前三奏和緩中四奏壯烈後二奏舒長樂曲見於後

九奏樂工

毎奏曲用歌工四人簫六人笙二人戴中華一統巾衣紅羅生色大袖衫畫黃鸎鸚鵡花樣紅生絹襯衫錦領杏紅絹裙白絹大口袴靑絲絳白絹襪茶褐鞋和聲郎二人執麾摠掌樂舞立樂工前之兩旁和聲郎二人押樂立樂工後之兩旁皆戴皂羅濶帶巾衣靑羅大袖衫紅生絹襯衫錦領塗金束帶皂靴每上位舉爵則和聲郎舉麾唱曰奏某曲自第一奏至第九奏皆同奏曲畢偃麾

三舞

武舞曰平定天下之舞象以武功定禍亂也用舞士三十二人皆左執幹右秉戚分爲四行毎行八人舞作發揚蹈厲坐作擊刺之狀舞師二人執旌以引之文舞曰車書會同之舞象以文徳致太平也用舞士三十二人皆左執籥右秉翟分爲四行毎行八人舞作進退舒徐揖讓升降之狀舞師二人執翿以引之四夷舞曰撫安四夷之舞象以威徳服逺人也用舞士十六人東夷四人南蠻四人西戎四人北狄四人分爲四行毎行四人舞作拜跪朝謁喜躍俯伏之狀舞師二人執幢以引之

武舞士

舞士皆冠黃金束髮冠紫絲纓靑羅生色畫舞鶴花樣窄袖衫白生絹襯衫錦領紅羅銷金大袖罩袍紅羅銷金裙皂生色畫花緣襈白羅銷金汗袴藍靑羅銷金緣紅絹擁項紅結子紅絹束腰塗金束帶靑絲大絳錦背鞲皂皮緑雲頭靴舞師二人冠黃金束髮冠紫絲纓靑羅大袖衫白絹襯衫錦領塗金束帶緑雲頭皂鞾毎宴會上位進第四次膳和聲郎舉麾唱曰奏平定天下之舞【樂作】舞師引舞士至舞位舞畢【樂止】偃麾

文舞士

舞士皆冠黑光描金方山冠靑絲纓衣素紅羅大袖衫紅生絹襯衫錦領紅羅擁項紅結子塗金束帶白絹大口袴白絹襪茶褐鞋舞師二人冠黑漆描金方山冠靑絲纓靑羅大袖衫紅生絹襯衫錦領塗金束帶白絹大口袴白絹襪茶褐鞋毎宴會上位進第八次膳和聲郎舉麾唱曰奏車書會同之舞【樂作】舞師引舞士至舞位舞畢【樂止】偃麾

四夷舞士

四夷舞士東夷四人椎髻於後繋紅銷金頭繩紅羅銷金襪頟中綴塗金博山兩旁綴塗金巾環明金耳環靑羅生色畫花大袖衫紅生色領袖紅羅銷金裙靑銷金裙緣紅生絹襯衫錦領塗金束帶烏皮鞾西戎四人間道錦頭明金耳環紅紵絲細折襖子大紅羅生色云肩緑生色緣藍靑羅銷金汗胯紅銷金緣系腰合鉢十字泥金數珠五色銷金羅香囊紅絹擁項紅結子赤皮靴南蠻四人綰朝天髻繋紅羅生色銀錠兒紅銷金襪頟明金耳環紅織金短襖子緑織金細折短裙絨錦袴子間道紵絲手巾泥金項牌金珠瓔珞綴小金鈴兒錦行泥金獅蠻帶緑銷金擁項紅結子赤皮鞋北狄四人戴單於冠貂鼠皮檐兒雙垂髻紅銷金頭繩紅羅銷金襪頟諸色細折襖子藍靑生色云肩紅結子紅銷金汗胯擊腰合鉢皂皮靴舞師二人戴白卷檐氊帽塗金帽頂一撒紅纓紫羅帽襻紅緑金繡襖子白銷金汗胯藍靑銷金緣塗金束帶緑擁項紅結子赤皮靴毎宴會上位進第六次膳和聲郎舉麾唱曰奏撫安四夷之舞夷【樂作】舞師引舞士至舞位舞畢【樂止】偃麾

文武二舞樂工

文武二舞用樂工一十人笙二人橫管二人二人杖鼓二人大鼓一人板一人戴曲腳襆頭衣紅羅生色畫花大袖衫塗金束帶紅巾擁項紅結子皂皮靴

四夷樂工

四夷舞用樂工十六人腰鼓二人琵琶二人胡琴二人箜篌二人頭管二人羌笛二人二人水盞一人板一人戴蓮花帽衣諸色細折襖子白銷金汗胯紅銷金緣紅緑絹束腰紅羅擁項紅結子花靴

大樂工

毎宴會朝賀及上位出宮還宮進膳用樂工六十四人戲竹二人簫四人笙四人琵琶六人六人箜篌四人方響四人頭管四人龍笛四人杖鼓二十四人大鼓二人板二人戴曲腳襆頭衣紅羅生色畫花大袖衫塗金束帶紅【闕】擁項紅結子皂皮靴

宴會樂舞儀注

毎宴會和聲郎四人引樂工舞士人等各服其服執樂器舞器立於丹墀之西伺殿上陳設旣畢和聲郎二人執麾由西階陞立於禦酒案之左右北向二人引歌工樂工由西階陞立於丹陛上之兩旁東西相向舞師二人執旌引武舞士立於西階下之南作四行毎行八人俱北向引文舞二人執翿引舞士立於東階下之南作四行毎行八人俱北向引四夷舞二人執幢引舞士立於武舞之西南作四行每行四人俱北向引大樂二人執戲竹引大樂工陳列於丹陛之西文武二舞樂工陳列於丹陛之東四夷樂工陳列於四夷舞之北俱北向上位將出仗動大【樂作】陞禦作【樂止】伺上位進第一爵和聲郎舉麾唱曰奏起臨濠之曲引樂二人引歌工樂工詣酒案前北面重行立定奏曲奏畢偃麾押樂引歌工樂工退【進第二爵則唱曰奏開太平之曲進第三爵則唱曰奏安建業之曲第四爵則唱曰奏削羣雄之曲第五爵則唱曰奏平幽都之曲第六爵則唱曰奏撫四夷之曲第七爵則唱曰奏定封賞之曲第八爵則唱曰奏大一統之曲第九爵則唱曰奏守承平之曲其舉麾偃麾歌工樂工進退皆與第一爵同】伺上位進第一次膳和聲郎舉麾唱曰奏飛龍引之樂大樂振作食畢樂止偃麾【進第二次膳則曰奏風雲會之樂第三次膳則曰奏慶皇都之樂第四次膳則曰奏平定天下之樂第五次膳則曰奏賀聖明之樂第六次膳則曰奏撫安四夷之樂第七次膳則曰奏九重歡之樂第八次膳則曰奏車書會同之樂第九次膳則曰奏萬年春之樂其舉麾偃麾與第一次奏同】九奏三舞旣畢上位興大樂振作入宮樂止和聲郎執麾引諸樂工舞人等以次出

朝賀奏樂儀注

聖節冬至正旦大朝賀用樂工六十四人引樂二人簫四人笙四人琵琶六人箜篌四人六人方響四人頭管四人龍笛四人杖鼔二十四人大鼓二人板二人戴曲腳襆頭衣紅羅生色畫花大袖衫塗金束帶紅羅擁項紅結子皂皮靴毎朝賀之日和聲郎預先陳樂於丹墀百官拜位之南北向伺上位將出仗動和聲郎舉麾唱曰奏飛龍引之曲上位陞座【樂止】偃麾贊禮唱鞠躬和聲郎唱曰奏風雲會之曲【樂作】百官拜畢【樂止】國公陞殿和聲郎唱曰奏慶皇都之樂【樂作】國公出殿門復位【樂止】贊禮唱鞠躬和聲郎唱曰奏喜升平之樂【樂作】百官拜畢【樂止】伺上位興和聲郎唱曰奏賀聖明之樂【樂作】上位還宮【樂止】百官捲班和聲郎引樂工以次出

九奏樂器

歌四簫六笙二板二

文武二舞樂器

笙二二橫管二杖鼓二大鼓一板一

大樂器

簫四笙四琵琶六六箜篌四方響四頭管四龍笛四杖鼔二十四大鼔二板二

四夷樂器

腰鼓二琵琶二胡琴二箜篌二頭管二羌笛二二水盞一板一

武舞器

幹

長三尺五寸上濶一尺下廣六寸朱質上畫雉羽中畫陞龍雲气

戚

長二尺五寸朱紅漆柄金裝戚斧

文舞器

籥

長一尺五寸朱紅漆筀竹爲之上開三竅

翟

長三尺五寸朱紅漆柄金龍吞口上綴雉羽五層毎層用塗金寶蓋紅絲絳穿末用紅絳結子

鷺羽

長三尺五寸朱紅漆柄金龍吞口上綴鷺羽五層毎層用塗金寶蓋紅絲絳穿末垂紅絳結子

麾

長七尺五寸朱紅漆柄金龍吞口上懸緋羅麾長五尺藍靑羅頟上畫陞龍

旌

長七尺五寸朱紅漆柄金龍吞口懸五彩羽九層毎層用塗金寶蓋紅絲絳穿末垂紅絲結子

翿

長七尺五寸朱紅漆柄金龍吞口懸白鷺羽九層毎層用塗金寶蓋紅絲絳穿末垂紅絲結子

幢

長七尺五寸朱紅漆柄金龍吞口懸五彩羅幢五層每層綴五色銷金吹帶末垂紅絲結子

九奏樂歌

第一奏起臨濠

曲名飛龍引【醉花陰】

千載中華生聖主王气成龍虎提劍起淮西將勇師雄百戰收疆土驅馳鞍馬經寒暑將士同甘苦次第靜風塵除暴安民功業如湯武

第二奏開太平

曲名風雲會【唐多令】

玉壘瞰江城風雲繞帝營駕樓船龍虎從橫飛炮發機驅六甲降敵將勝彊兵談笑掣長鯨三軍勇气增一戎衣宇宙淸寧從此華夷歸一統開帝業慶升平第三奏安建業

曲名慶皇都【蝶戀花】

虎踞龍蟠佳麗地眞主開基千載風雲會十萬雄兵屯鐵騎臺臣守將皆奔潰一洗煩苛施徳恵里巷謳歌田野騰和气王業開千萬世黎民咸仰雍熈治第四奏削羣雄

曲名喜升平【秦樓月】

持黃鉞削平荊楚淸吳越淸吳越暮秦朝晉防多豪傑幽燕齊魯風塵潔伊涼蜀隴人心恱人心恱車書一

統萬方同轍

第五奏平幽都

曲名賀聖明【鷓鵠天】

天運推遷敵運移王師一舉定燕畿百年禮樂重興日四海風雲慶會時除暴虐撫瘡痍漠南爭覩舊威儀君王聖徳容降敵三恪衣冠拜玉墀

第六奏撫四夷

曲名龍池宴【人月圓】

海波不動風塵靜中國有眞人文身交趾氊裘金齒重譯來賓奇琛異產梯山航海奉表稱臣白狼豹九苞丹鳳五色麒麟

第七奏定封賞

曲名九重歡【栁梢靑】

乾坤淸廓論功定賞防勲封爵玉帶金符貂蟬簮珥形圖麟閣奉天洪武功臣佐興運文經武略子子孫孫尊榮富貴久長安樂

第八奏大一統

曲名鳳凰吟【太常引】

大明天子駕飛龍開疆宇定王封江漢逺朝宗慶四海車書會同東夷西旅北戎南越都入地圖中遐邇暢皇風億萬載時和嵗丰

第九奏守承平

曲名萬年春【百字令】

風調雨順徧乾坤齊慶承平時節玉燭調和甘露降逺近桑麻相接偃武修文報功崇徳率土皆臣妾山河磐固萬方黎庶歡恱長想創業艱難君臣曽共掃四方豪傑露宿宵徵鞍馬上歷盡風霜冰雪朝野如今淸寧無事任用須賢哲躬勤節儉萬年同守王業

十二月按律樂歌【系毎月第一奏起臨濠】

正月太蔟本宮黃鐘商俗名大石

萬年春

奉天承運秉黃麾志在安民除慝曽覩中天騰王气五色虹霓千尺龍繞兜鍪神迎艘艦嘉應非人力鳳凰山上慶雲長繞峯石天助神武成功人心效順所至皆無敵手握乾符開寶祚略定山河南北飲馬江淮列營河漢四海風波息師雄將猛萬方齊仰威徳

二月夾鐘本宮夾鐘宮俗名中呂

玉街行

山林虎中原狐兔四海英雄無數大明眞主起臨濠震於赫戎衣一怒星羅玉壘云屯鐵騎一掃乾坤煙霧黎民重睹太平年慶萬里山河磐固

三月姑洗本宮太蔟商俗名大石

賀聖明

雲气朝生芒碭間虹光夜起鳳凰山江淮一日眞主出華夏千年正統還瞻日角睹天顏雲龍風虎竟追攀君臣勤苦成王業王業汪洋被百蠻

四月仲呂本宮無射徵俗名黃鐘正徵

喜升平

風雲密濠梁千載眞龍出眞龍出鯨鯢虎掃除無迹江河從此波濤息乾坤同慶承平日承平日華夷萬

裏地圖歸壹

五月蕤賓本宮姑洗商俗名中管雙調

樂淸朝

中原鹿走英雄起回首四郊多壘英主倡兵淮水將士皆雄偉百靈防助人心喜一呼萬人風靡談笑掃除螻蟻王業從玆始

六月林鐘本宮夾鐘角俗名中呂角

慶皇都

王气呈祥飛紫鳳虎嘯龍興千里旌旗動四海歡呼師旅眾天戈一指風雲從將士爭先民樂用駕馭英雄聖徳皆天縱率土華夷歸職貢詞臣拜獻河淸頌七月夷則本宮南呂閏俗名中管商角

永太平

鳳凰佳气好王師起義乾坤初曉淮水西邊五色慶雲繚繞三尺龍泉似水更百萬貔貅熊豹軍令悄魚麗鵞鸛風雲蛇鳥赳赳電掣鷹揚在伐罪安民去殘除暴天與人歸豪傑削平多少萬里煙塵淨洗正紅日一輪髙照膺大寶王業萬年相保

八月南呂本宮南呂宮俗名中管仙呂

鳳凰吟

紫薇華蓋擁蓬萊聖天子帝圖開歷數應江淮看五色云生上臺櫛風沐雨攻堅擊銳將士摠英材躍馬定塵埃創萬古山河壯哉

九月無射本宮無射宮俗名黃鐘

飛龍引

千載中華生聖主王气成龍虎提劍起淮西將勇師雄百戰収疆土驅馳鞍馬經寒暑將士同甘苦次第靜風塵除暴安民功業如湯武

十月應鐘本宮姑洗徵俗名中呂正徵

龍池宴

大明英主承天運倡義擁天戈星辰旋繞風雲圍防龍虎麾訶旌旗所指彊敵納欵江海停波從今平定萬年疆宇百二山河

十一月黃鐘本宮夷則角俗名仙呂角

金門樂

慶皇明聖主開寶祚起臨濠正汝潁塵飛江淮浪捲赤子呼號天戈奮然倡義擁神兵百萬摠英豪貔虎朝屯壁壘虹蜺夜繞弓刀鳳凰山勢聳層霄佳气五云髙愛士伍同心君臣協力不憚勤勞風雲相會看魚龍飛舞出波濤靜掃八方氛祲咸聽九奏簫韶

十二月大呂本宮大呂宮俗名髙宮

風雲會

天眷顧淮西眞人起布衣正乾剛九五龍飛駕馭英雄收俊傑承永命布皇威一劍立鴻基三軍擁義旗望云霓四海人歸整頓乾坤除暴虐歌聖徳慶雍熈

武舞曲

曲名淸海宇

拔劍起淮土防馬定寰區王气開天統寶歷應干符武略文謨龍虎風雲創業初將軍星繞弁勇士月彎弧選騎平南楚結陣下東吳批亢虛萬里山河壯帝居

文舞曲

曲名泰階平

乾淸坤寧治功告成武定禍亂文致太平郊則盡其禮廟則盡其誠卿云在天甘露零風雨時若百谷登禮樂雍和政刑肅淸儲嗣旣立封建乃行讒佞屏四海賢俊立朝廷玉帛鐘鼓陳兩楹君臣賡歌揚頌聲

﹤史部﹐政書類﹐儀制之屬﹐明集禮﹐卷五十三下﹥﹤史部﹐政書類﹐儀制之屬﹐明集禮﹐卷五十三下﹥﹤史部﹐政書類﹐儀制之屬﹐明集禮﹐卷五十三下﹥

