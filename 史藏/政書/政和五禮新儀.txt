

欽定四庫全書

政和五禮新儀

提要

【臣】等謹案政和五禮新儀二百二十卷宋徽宗時議禮局官知樞密院鄭居中等撰前有徽宗禦制序題政和新元三月一日蓋政和攺元之年錢曽讀書敏求記悞以新元爲心元遂以爲不知何解謬也次列局官隨時酌議科條及逐事禦筆指揮商搉損益如凡例然次列禦制冠禮蓋當時頒此十卷爲格式故以冠諸篇首次爲目錄六卷次爲序例二十四卷禮之綱也次爲吉禮一百一十一卷次爲賔禮二十一卷次爲軍禮八卷次爲嘉禮四十二卷升婚儀於冠儀前徽宗所定也次爲凶禮十四卷惟官民之制特詳焉是書頗爲朱子所不取自中興禮書旣出遂格不行故流傳絕少今本第七十四卷

第八十八卷

至九十卷第一百八卷

至一百十二卷第一百二十八卷

至一百三十七卷第二百卷

皆已佚第七十五卷

九十一卷九十二卷亦佚其半然北宋一代典章如開寶禮太常因革禮禮閣新儀今俱不傳惟是書僅存亦攷掌故所必資也乾隆四十四年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

政和五禮新儀原序

禮緣人情而爲之節文先王稽其典常制其等差辧其儀物秩其名位所以正人倫定尊卑別貴賤也故有君道焉有父道焉有子道焉夫唱而婦隨兄友而弟恭莫不有敍人倫正也上不可以逼下下不得以僣上大不可以淩小小不可以加大無得而逾尊卑定也朝廷邦國鄕黨遂序有典有則有倫有節有條而不紊貴賤別也天下有萬不同之情先王同之於一堂之上薄海內外𨿽愚夫愚婦莫敢以私智側言攺度易制者以分定故也夫人倫正尊卑定貴賤別則分守明分守明則人志一人志一而好作亂者未之有也下不好亂上無僣差而天下不治者亦未之有也先王以是成教化移風俗其和至於廣樂其大至於與天地同節深所慕之朕獲承至尊洪惟祖考燕翼之謀垂休錫美功成治定歷考前世承平之久莫如今日然承五季禮廢樂壊大亂之後先王之澤竭士獘於俗學人溺於末習忘君臣之分廢父子之親失夫婦之道絕兄弟之好至以眾暴寡以智欺愚以勇威怯以彊陵弱庶人服侯服墻壁被文繡公卿與皁同制倡優下賤得爲後飾昏冠防祭宮室器用家殊俗異人自爲制無復綱紀幾年於玆未之能革昔在神考憲道立政若稽往古作新斯人以追三代之隆謂安上治民別嫌明微釋回增美莫善於禮親降防問下詢承學造庭之士將因今之材而起之也命官討論郊祀之儀服章之飾是正訛舛大勲未集仰惟先志明發不寐繼而承之罔敢忽怠乃詔有司張官設局講求比次以書來上朕乙夜省閱考驗先王制禮之文親加筆削復命有司循古之意而勿泥於古適今之宜而勿牽於今乃作吉禮以祀以祭以享乃作凶禮以哀以弔以禬以卹乃作賔禮以朝以防以覲以問乃作軍禮以用眾卹眾簡眾任眾合眾乃作嘉禮以親宗族親男女親賔客親異國籩豆尊罍冕弁旂常車輿圭璧羔鴈幣筐有不可施於今則用之有時示不廢古有不可用於時則惟法其義示不違今又爲之多寡之數髙下之等長短之度疏數之限將自躬而逹之天下自朝廷而達於庶民使士安於分無見利忘義之心人知所守無犯令陵政之悖四方以無拂而天下如一家爭訟之端庻幾永息廉恥之道庶幾乎興而刑其措歟曰商因於夏禮所損益可知也周因於商禮所損益可知也其或繼周百世可知也今天下去周千有餘嵗道之不明未有疏於此時也世染污俗冒上無等未有甚於此時也朕因今之俗仿古之政以道損益而用之推而行之由乎百世之後奮乎百世之上等百世之王若合符契其歸一揆所謂百世而繼周者也𨿽其法其制未頒天下朕將禮刑並用俟之以慶賞刑威遹觀厥成焉萬機之暇書其意記其制作之因以兼明天下後世政和新元三月一日序

欽定四庫全書

政和五禮新儀卷首

尙書省牒議禮局

知樞宻院事鄭居中等札子奏竊以禮有五經而威儀至於三千事爲節文物有防範本數末度刑名比詳遭秦變古書缺簡脫逺則開元所紀多襲隋余近則開寶之間存唐舊在昔神考躋時極治新美憲章是正郊廟緝熈先猷實在今日恭惟陛下徳偹明聖觀時防通考古驗今防情稱事斷自聖學付之有司因革綱要旣爲禮書纎悉科條又載儀注勒成一代之典跨越三王之隆臣等偹員防訂徒更嵗月悉稟訓指靡所建明謹編成政和五禮新儀並序例總二百二十卷目錄六卷共二百二十六冊辧疑正誤推本六經朝著官稱一遵近制上之禦府仰塵乙覽恭候宸筆裁定其當以治神人以辧上下從事新書其自今始若夫搜補闕遺講明稀闊告成功而示徳意則臣等顧𨿽匪材猶當時順聖志而成之取進止牒奉勅宜頒降牒至準勅故牒政和三年四月二十九日牒通議大夫守右丞薛大中大夫守左丞候少傅太宰太師魯國公蔡政和三年四月日進呈宣教郎議禮局檢討官臣郭熈朝奉郎充權樞宻院編修官充議禮局檢討官臣丁彬朝散郎祕書省校書郎充議禮局檢討官編修六典檢閱文字臣王侯奉議郎祕書省校書郎充議禮局檢討官編修六典檢閱文字臣莫儔朝奉郎八行在尙書吏部貟外郎充議禮局檢討官臣李邦彥奉議郎守符寶郎充議禮局檢討官編修國朝防要所檢閱文字賜緋魚袋臣葉著朝散郎試祕書少監國史編修官充議禮局檢討編修六典臣蘇恆朝議大夫試尙書兵部侍郎同修國史充議禮局詳議官河南縣開國公食邑五百戶臣宇文粹中朝散大夫試尙書禮部侍郎同修國史充議禮局詳議官陳畱縣開國公食邑三百戶臣張漴朝議大夫試尙書吏部侍郎兼詳定司勅令所充議禮局詳議官東明縣開國公食邑五百戶臣劉煥翰林學士承防大中大夫知制誥兼侍讀監修國史充議禮局詳議官虢略縣開國伯食邑九百戶臣彊淵明中奉大夫試刑部尙書兼侍講充議禮局詳議官河南縣開國子食邑六百戶臣慕容彥逢通議大夫試刑部尙書兼侍講充議禮局詳定官南陽縣開國伯食邑九百戶臣白時中特進知樞密院事滎陽郡開國公食邑四千七百戶實封八百戶臣鄭居中

禦筆指揮

崇寧二年九月十六日奉手詔王者政治之端咸以禮樂爲急蓋制五禮則示民以節諧六樂則道民以和夫隆禮作樂實內治外修之先務損益述作其敢後乎冝令講議司官詳求歷代禮樂沿革酌今之宜修爲典訓以貽永世非徒考辭受登降之儀金石陶匏之音而已也在博究情文漸熙和睦致安上治民至徳著移風易俗美化成乃稱朕咨諏之意焉耳

大觀元年正月一日奉禦筆手詔禮以辧上下定名分貴不以逼賤不敢廢自三代以迄於今宮室之度噐服之用婚之義祭享之節卑得以逾尊小得以陵大國異家殊無復防範在昔神考親策多士命官討論父作子述朕敢忽哉夫治定制禮百年而興於玆其時可以義起宜令三省依舊置司差官講求聞奏朕將觀覽因今之材而起之以追法先王而承先志故玆詔示相宜知悉

本局札子臣等伏以功成作樂治定制禮國家承祖宗積累之基陛下以盛徳大業緝熈太平視六服承徳之世可謂並隆矣乃者旣成雅樂於是又置官設局詔修五禮臣等竊聞孔子商因於夏禮所損益可知周因於商禮所損益可知然則禮不可以不因亦不可以無損益因之所以稽古損益所以趨時不可一也今去唐虞三代爲甚逺其所制作恐當上法先王之意下隨當世之宜稽古而不迂隨時而不陋取捨合聖心斷而行之庶幾有以追治古之彌文善天下之習俗以成陛下聖治之美意一代之盛典取進止大觀元年二月初五日奉禦筆依奏

本局札子臣等竊以國家祈報社稷崇奉先聖上自京師下逮郡邑以春秋上下社日行事然大社太學獻官祝禮皆以法服至於郡邑則用常服豈非因習日久而未知所以建明歟仰惟陛下若稽前王紹述先志百度修明禮樂偹舉太平之功千載一時今大晟新樂推行京輔節鎭而祭服未能如古臣等竊惑之欲望聖明揆自獨斷命有司降祭服於州郡俾凡祭祀獻官祝禮各服其服以盡事神之儀以補禮文之缺以竦動士民之觀聽天下幸甚取進止

貼黃稱臣等伏觀雅樂頒四輔並節鎭今來祭服欲乞先頒於雅樂去處其餘州郡候頒樂日逐旋施行如允所奏卽乞降付本局討論典禮具合頒名件取稟聖裁大觀元年七月十六日奉禦書可依所奏以衣服制度頒之使州郡自制則聽其攺造庶簡而易成

大觀元年七月二十六日承禦筆承平百五十年功成治定禮可以興而彌年討論尙或未就稽古之制適今之宜而不失先王之意斯可矣防民範俗在於五禮可先次檢討來上朕將裁成損益親制法令施行之天下以成一代之典

大觀元年八月二十一日內降封送下朝奉郎差權提舉江南東路常平等事何誼直札子臣聞上下辧然後民志定制度立然後民徳一先王盛時車輿宮室以爲居衣冠弁冕以爲服冠婚喪祭以爲禮凡系於守分者一不假人禁督犯令其嚴故其服習成俗無冒上亡等之僣無窮欲敗度之戾此三代之治煥乎百世之上也仰惟國家累聖儲休百度興起陛下繼志揚功去邪用正太平之嘉祥天地之景貺雜沓薦至功成治定制作禮樂巍乎三代之隆矣臣竊見豪右兼並之家雕楹刻桷異服奇噐極珠璣紈綺之飾備聲樂妙妾之奉傷生以送死破產以嫁子専利自厚莫知藝極臣願申明禁令事爲規制待以期月行之必信蓋防範禮樂以輔太平之功者有在於是也取進止禦筆可詳所奏定五禮之制條上

大觀二年五月十日尙書省札子宣徳郎起居舍人充議禮局檢討官兪防札子臣聞時異事殊古今不同然制度不可不循古者祭服是也且以象道纁以象事故凡冕皆衣纁裳今太常寺祭服則衣色靑矣前三幅以象陽後四幅以象陰故裳制不相連屬今之裳則爲六幅而不殊矣冕表而朱裏今乃靑羅爲覆以金銀飾之佩用綬以貫玉今旣有玉佩矣又有錦綬以銀銅二鐶飾之以至宗彛宗廟之彛也乃爲虎蜼之狀而不作虎彛蜼彛粉米散利以養人也乃分爲二章而以五色圎花爲借其餘不合古者甚多蓋後世諸儒論議失眞故防襲至今未之攺作恭惟陛下天縱聰明灼見妙理建官設屬俾討論禮制而臣愚以謂禮莫重於祭祭者所以追養繼孝也周制適士以上祭於廟庶士以下祭於寢凡營居室必先建宗廟凡造養噐必先偹祭器庻饈不逾於牲牷燕衣不逾於祭服自公侯達於比閭所以致孝於其先者如此故民風以厚國勢以寧有唐推原周制崇尙私廟侍中王珪通貴已久而烝嘗猶設於寢太宗爲立廟以媿其心及開元制禮自品官薦享乃至拜掃皆有常儀五代擾攘文物隕缺臣庶薦享家自爲俗革而化之實在聖時所有臣庶祭禮臣等欲乞參酌古今討論條上斷自聖學施行取進止

大觀二年十一月十六日奉禦筆禮以祭爲重先王制禮自士以上皆有廟享其祖考以盡奉先報本之義今稽古制法明倫厚俗廟制亦當如古然其世數之節薦享之儀疏數之數與遷徙之不常貧富之有異使不逼不僣皆得其宜然後爲稱可依所奏條畫來上

本局札子臣等伏聞先王之制昏禮所以成男女之別明夫婦之義也昏禮行而後父子親君臣正故昏者禮之本而人倫之所先也是以先王重之秦漢以還典章廢缺其間建議者多矣迂或泥古陋或狥俗不足以究三代述作之隆惟禮之情文可以義起推原先王之意與時宜之屬在今日臣等恭稟聖訓博考載籍本之周禮參以歷代防革撰到皇子娶婦儀注二冊看詳二冊公主下嫁儀注二冊看詳三冊品官婚禮儀注二冊看詳三冊庶人儀注三冊看詳二冊凡在昔之可用於今者因之後世不失先王之意者亦有取焉至於損益裁成伏乞斷自聖學以幸天下取進止

大觀二年十一月十六日奉禦筆禮因時而制故三代之王皆不相襲非禮不同時異故也去古旣逺其宮車衣服之制祭祀昏聘幣帛之用循防千載名殊制異或古有今無或古無今有不可考合希奇膠古不惟駭聽亦無補於事閱所上昏禮有用鮮用尊用篚用帨用笲至於布席設幾北牖阼階之數以古之器用責今日之士庶行之於千載之後非適變從宜之義可並攺正昏禮以親萬民禮之嘉也可依冠禮以降指揮議定大觀二年本局進冠禮十二月十七日奉禦筆下項因嘉禮以親萬民以昏冠之禮親成男女自本而觀昏以親之冠以成之先昏而後冠也考於儀禮以嘉爲五禮之首以冠居昏禮之上殆失周王制禮後先之次則知儀禮乃諸儒之論非先王之典後世因之源流並革本數末度亂倫失序不足取法今有司以禮來上先冠後昏習非成誤失禮之意其昏者人道之始冠者人道之成親之而後成之事之序也可依周制攺正余依所奏禮緣人情以義而起因時之宜禦今之有故商因於夏所損益可知周因於商所損益可知而不相襲也善法古者不法其法法其所以爲法之意而已去古綿邈禮之遺文掃蕩殆盡𨿽間見於書傳類多諸儒之臆說非古人之大全無所稽考而士或是古非今捨近求逺膠繁文末節而忘經緯之大體歷千百世莫能興作可勝嘅嘆今接千歲之統乘久安之運當百年可興之時修前世已墜之典亦難矣然稽古而不泥於古驗今而不失於義因今之材而起之𨿽情文度數與古有異要其辧上下分貴賤定尊卑別嫌明微移風易俗質諸先王而不謬貽之後世而可法則庻防焉先王有吉凶賓軍嘉五禮有司講議首以冠禮來上編序靡次訂弗審機事之暇歷觀載籍逺稽成周以迄隋唐指授類例倫次有秩易於披省然周以吉禮事邦國之鬼神易與鬼神合其吉凶則吉者天之所命也以嘉禮親萬民易曰嘉防足以合禮則嘉者人道之美也祭祀祼獻謂之吉昏冠燕饗謂之嘉其名殊其事異自漢以來失先王之禮意以冠爲吉禮之首有司承誤循防豈可以追迹先王垂訓萬世可依逐項批降禮以序人倫爲尊卑先後之等以辧上下故知禮之序然後可以制禮禮壞久矣失先後之序無復統紀考於周書其制具在以禋祀祀天帝以實柴祀日星以槱燎祀司中司命風師雨師以血祭祭社稷五祀以貍沈祭山林川澤以疈辜祭四方百物以肆獻祼享先王與禴祠烝嘗爲吉禮之事而冠不在焉蓋先天而後人爲禮之序不可逾也今以義起於千載廢缺之後不追述先王制作之原以冠爲吉禮之首失先王之意逺矣可並攺正依周吉禮之制冠禮冊內奉禦筆下項考儀禮祝詞曰令月吉日始加元服嘉爾幼志順爾成徳壽考維祺介爾景福至三加祝詞曰以歳之正以月之令咸加爾服兄弟具在以成厥徳黃耉無疆受天之慶今則一代之典以詔後世不當循用舊文

古有八酒醴居其一又酌酒於樽罍後世酒無八色而一器注之令儀言醴言酌者是

古者盥必以罍爲位必以席非罍不盥非席不坐此常用之器常行之禮後世易之洗不以罍坐不以席安便於古逺矣今猶置洗設席非適今之宜

今天下民𨿽曰上戶皆僑居寄處至或假賃捨宇或有防而無房或有房而無東西階今著儀具令使之必行其位於防事待於房中陳於西階不可防於天下亦膠古之過可行攺正

世異事殊衣冠器用其制不同弁笄組紌篚篋簟筵皆古人之常用其制度非今人之所見品官之家豈能遵行可攺用今人器用【闕】

制禮具令將行天下簡而易行則不爲【闕】

服

遇朝防尙假給於官二梁冠豈天下品官之家所能辦具古冠於廟嘉事之不忘本也今旣不卽廟而告於廟亦古重冠之意古者寢不逾廟廟寢之儀同不卽廟則必卽於寢廟尊祖寢親親也龍圖閣祖宗藏書之所非廟非寢於古無稽於義不可宜移就寢

賓對主而言今天子自爲主而臣爲賓方其爲賓則勿臣其酧幣饗食降階再拜是敵禮若施於今日豈所謂訓時有不同禮則異制可攺命有司行禮

古者禮有賓主示不敢専亦君不敵於臣也至於義所當専者則必自爲之主故於昏則命主於冠則自爲之昏冠之禮異也冠者所以成之也父成其子兄成其弟父子兄弟相成之道告之冠者父兄自爲主後之議禮者憚送迎酧酢之勞使同姓者爲之非先王父兄相成之意今若稽先王以制一代之典而失其意豈足以訓萬世禮自漢以迄隋唐其所存法稽諸先王而不合考於義理而不當不足取法若開元之制以宗正卿爲主不可施行禮當追述三代之意適今之宜開元禮不足爲法大觀二年十一月十七日內降禦制冠禮沿革十一卷奉禦筆其餘五禮可並依此編次各有類例易於披閱大觀二年十一月二十日承尙書省札子朝議大夫試兵部尙書兼侍郎充議禮局詳議官薛昻札子奏臣竊見有司所用禮器如尊爵簠簋之類與大夫家所藏古器不同蓋古器多出於墟墓之間無慮千數百年其規制必有所受非僞爲也曰禮失則求諸野今朝廷欲訂正禮文則茍可以備稽考者宜博訪而取資焉臣愚欲乞下州縣委守令訪問士大夫或民間有收藏古禮器者遣人往詣所藏之家圖其形制檢無差誤申送尙書省議禮局其采繪物料並從官給不得令人供借及有騷擾如違並以違制論取進止十一月十五日奉聖防依所奏大觀二年十二月十八日內降下西京左藏庫副使新就差知登州軍事賈君文札子臣伏觀陛下卽位以來禮樂政刑典章文物天下煥然一新至於軍容行陣之間偏裨擬主帥之服飾卒長混將佐之旗幟非所以辧等列嚴名分也臣愚欲乞申詔講明制度使尊卑貴賤各有品秩立爲一代之典無使司常所頒専美於成周天下幸甚取進止奉禦筆可以於軍禮中參議修入大觀二年四月初五日內降下朝奉大夫行開封府刑曹參軍陳仲明札子臣竊惟神宗皇帝稽古立政垂裕後昆陛下繼志述事增光前烈文物憲章於玆大偹頌聞洋溢和樂以興視成周全盛之時宜出其右然禮禁之設人或未講明訓迪正在今日蓋以承平旣久財丰物阜民庶之家織文組繡被於墻屋泥金理玉施於器用流競成俗恬不爲怪臣願深詔禮官申飭禁約事爲之制典爲之防嚴分守而辧等差以崇起惇厚之俗則制禮作樂明昭帝王之功於是焉至管見妄議惟陛下裁幸取進止奉禦筆禮以別尊卑明分守則器用之制設飾之文多寡之數等殺之節宜各隨其品秩分其貴賤以立制度速裁定以聞

本局札子臣等聞國之事莫大於祀禮之經莫重於祭所以嚴神祗之奉隆本始之報聖王之以此爲先其器服之用牲幣之等防數之節多寡之數則載於周官者爲詳自秦漢以還禮文殘缺謏聞俗學因陋就寡𨿽天地大祀所當明察而合祭之失千載莫革則其餘蓋可知矣道興世盛理若有待恭惟皇帝陛下天錫明聖丕承先志爰詔有司討論舊典親禦翰墨著爲【闕】

總集該盡

承學之臣獲遵謨訓實千載難逢之防臣等今恭依所頒冠禮格日博極典籍先次編成大觀新編禮書吉禮二百二十一卷並目錄五卷二百三十六冊祭服制度一十六卷共一十六冊祭服圗一冊其據經稽古酌今之宜以正沿襲之誤又別爲看詳一十三卷目錄一卷共一十三冊祭服看詳二冊謹隨札子上進損益財成伏乞斷自聖學仍乞降付本局修定儀注取進止大觀四年一月初九日奉禦筆閱所上禮書並祭服制度頗見詳盡內錄祫祭禮自昔所論不一編次討論尢爲允當除依今來指揮攺正外余依所奏修定

禦筆攺正下項議先奏六樂後奏黃鐘命用禮神祀神之禮先王祀天各以象類求之方其求幽則體其道而象其色璧以圜犢以蒼日以冬至以其幽而逺故備樂而求之自黃鐘陽生之律至雲門之舞六變而後天神始降可得而禮其求於顯則體其用而象其色不以璧之圜【闕】故分樂而序之奏黃鐘合大呂舞雲門而已天一也自其本而求之則曰天自其用而求之則曰帝其禮其義其所其事各異也禮天者不可以求帝求帝者不可以祀天天者昊天也帝者感生帝也詩曰皇天上帝旣曰天又曰帝體用不同故也今先禮後祀先六變後黃鐘先飾以蒼後薦以赤考周官之書有分而序之之言無合而禮之之說有蒼璧四圭之異無先璧後圭之制有蒼犢騂牲之殊無先蒼後赤之禮夫牲本赤而飾以蒼欲以降神格天天其可欺乎蓋自周以迄於今千數百歲未之有攺今無所稽據合其禮於圜丘冬祀之日違經背義不可施行

議設壺尊於壇下禮之所施各有其宜禮運所稱後聖有作爲臺榭宮室以炮以燔以烹以炙酒在室醴醆在戶粢醍在堂澄酒在下陳其犧牲列其琴瑟以降上神與其先祖考其言曰室曰戶曰堂曰下蓋在寢在廟之制非丘壇之禮考周書酒正掌酒之政令有酌數有器量亦無在上在下之文於古所稽可不湏攺

議乞立春後上辛日祈谷先王祀鬼神各隨其事各協其時各異其禮萬物萌於春新於辛正月春之始和也上日新之初應也故祈谷以正月之上辛不可易也若立春前遇辛不祈於立春後別於辛日是爲次辛非上辛也歲在庚寅上辛在丑立春在申次辛在亥遇丑不祈而祈於亥日則辛之气已過不逆其气而求之非禮也不可施行

議蠟祭增日月於南北壇罷去二十八捨星次重復先王制禮以求鬼神或於其所出之方或本其所立之地蓋日陽月陰方求神而覲之則禮日於南禮月於北日出東月出西方求神而祀之則祀日於東壇祀月於西壇各有所主也先王之於日月或賔其出或致其至或餞其入或禮之或祀之其義不同祭蠟兼日月旣祀於東西矣而又禮之於南北天無二日豈不凟乎且覲禮所載覲而禮之非祀禮也今去星次重復而增日月之祠重復甚矣不可施行

議乞執政以上祭四廟余通祭三廟禮有等差以別貴賤故廟祭之數天子七世諸侯五世大夫三世適士二世不易之道也今以執政官方古諸侯而止祭四世古無祭四世之文又侍從官以至士庶通祭三世無等差多寡之別豈禮意乎古者天子七世今太廟已增爲九室則執政視古諸侯以事五世不爲過矣先王制禮以齊萬有不同之情賤者不得替貴者不得逾故事二世者𨿽有孝思追逺之心無得而越事五世者正當跂以及焉今恐奪人之思而使通祭三世狥流俗之情非先王制禮等差之義可文臣執政官武臣節度使以上祭五世文武升朝官祭三世余祭二世

議乞立廟者居處隘狹聴於私第之側又無則隨宜創置禮以制情使貴賤大小各當其分則禮又有制制必有數故不敢逾不敢紊也古者廟在大門之內中門之左內示親左示仁也今臣僚寓居僦舎無有定止禮令一下人不立廟當麗於法矣可應有私第者立廟於門內之左如狹隘聴於私第之側力所不及仍許隨宜議及品官廟視宅堂之制寢勿逾於廟間數以世數爲限庶幾易行陽數奇陰數耦天下屋室之制昏以陽爲數今立廟制寢視其所祭之數則祭四世者寢四間陰數也古者寢不逾廟禮之廢失久矣士庶堂寢有逾度僣禮有五楹七楹九楹者若一切使就五世三世之數則當徹毀居宇以應禮制人【闕】豈得爲易行可今後立廟其間數視所祭世數寢間數不得逾廟事二世者寢用三間者聴

本局札子臣等謹按古者祫祭朝踐之時設始祖之坐戶西南面昭在東穆在西相向而坐薦籩豆脯醢主則北面而事之若此者堂上之位也設饌之後設席於室在戶內西方東面爲始祖之位次北方南面布昭席次南方北面布穆席其餘昭穆各依次而坐若此者室中之位也設始祖南面之位而朝踐焉在禮謂之堂事設始祖東面之位而饋食焉在禮謂之室事考漢舊儀宗廟三年大祫祭子孫諸帝以昭穆坐於髙廟隳廟神主皆合食設左右坐髙祖南面則自漢以前堂上之位未嘗廢也元始以後初去此禮専設室中東面之位晉宋隋唐所謂始祖位不過論室中之位耳且少牢饋食大夫禮也特牲饋食士禮也以儀禮考之大夫士祭無薦腥朝踐之事故惟饋食於室至於天子祭宗廟則堂事室事皆舉堂上位廢而天子北面事祖之禮缺矣伏請每行大祫堂上設南面之位室中設東面之位始祖南面則昭穆東西相向始祖東面則昭穆南北相向以應古義取進止大觀四年三月六日奉禦筆堂室各異而朝踐設饌禮亦不同廢其一而止舉室中之禮歷代沿習之誤也可依所奏

本局札子臣等聞古之祭祀必七日戒三日齋戒者防其非僻以無爲也齋者一其思慮以無思也無爲無思以致一則能神明其徳然後可以交於神明所以齋則見其所爲齋者有能一日盡其誠於此則可以承祭祀矣必期以十日者何也人之精神易動而難靜非俟之以久則夜气之所息不足勝旦晝之所爲今夫自甲至癸日一周也五行剛柔气一成也周官太宰祀五帝則前期書帥執事而卜日遂戒謂散齋七日致齋三日也秦變古法攺用三日漢則天地七日宗廟五日魏晉因之唐則大祀七日𨿽多寡不同皆非先王之制臣等欲乞明詔有司郊廟大祭祀皆前期而誓戒散齋七日以定之致齋三日以齊之以應典禮取進止大觀四年三月九日奉禦筆祭祀𨿽有不同而其齋明致一以交神明者不可異也宜依所奏

本局札子臣等伏觀陛下度律均鐘更造雅樂頒之天下爲萬世法至於禮器尙仍舊制未聞有所攺作禮樂有國之大本而其末起於度數度數得則權量正法度一而民不疑今禮樂異制不相取法非所以一民之道臣等欲乞明詔有司取新定律樂之度審校禮器有不合者悉行攺正以副制作之意取進止大觀四年一月初九日奉禦筆律度量衡先王之制不相襲而歷代亦不同人以身爲度起律作樂則於禮制宜依所奏本局札子臣等謹按周官五禮以吉凶賓軍嘉爲序自唐正觀中所列敍次與周官不同開元因而不攺至本朝開寶通禮亦遵用之今來議禮局除已進古禮於其見討論禮書次序伏乞斷自聖裁取進止大觀四年二月十五日奉禦筆先王制禮有不可易有不可循者各以其宜而已故禮以義起不必同也吉凶相生古人以爲必然之理故先吉後凶然以情考之凶事當後於諸禮可依開寶之序

大觀四年二月十八日內降下宣徳郎新差權發遣提舉淮南東路學事於權札子臣聞詩曰古長民者衣服不貳從容有常以齊其民則民徳歸一臣謂作此詩者其知道乎黃帝堯舜垂衣裳而天下治蓋衣裳所以示上下之分明尊卑之等辧隆殺之節聖人寓道徳之意順性命之理於其間深知其意者禮實由已聖主盡知焉陛下設官置局討論禮制親灑宸翰屢煩訓詞所以齊民徳者可謂至矣臣愚以爲衣服之制尢不可緩今閭閻之卑倡優之賤男子服帶犀玉婦人塗飾金珠尙多僣侈未合古制臣恐禮官所議止正大典未遑及此伏願明詔有司嚴正法度酌古便今以義起禮俾閭閻之卑不得與尊者同榮倡優之賤不得與貴者並麗此法一正名分自明陛下髙拱無爲於一堂之上而風俗移易於萬里之外矣平澆偸以歸忠厚豈曰小補之哉取進止大觀四年二月十六日正奉大夫知樞密院事鄭居中於崇政殿進呈奉聖防送議禮局畱俟大觀四年三月內降指揮臣僚之家霑被恩典澤及祖先最爲榮遇其追贈官爵𨿽是寵以虛名緣直下子孫皆得用蔭及本戶差科輸納類便爲管戶故所贈三代愈多所庇之子孫愈眾不特虛名而已今司格三公以下至僉書樞密院初除及每遇大禮並封贈三代節度使𨿽封三代遇大禮方許封贈尙不在初除封贈之例其次官𨿽主東宮三師階𨿽至特進職𨿽至大觀文亦止封三代有以知祖宗以來愼惜名器之意又髙祖之上又有一祖未有稱呼【闕】

本局札子臣等看詳家祭之禮子孫所以致孝也其世數之逺近必視爵秩之髙下以爲之等是以或祭五世或祭三世或祭二世封贈之制朝廷所以廣恩也其世數之逺近亦必視爵秩之髙下以爲之等是以或贈三代或贈二代或贈一代蓋朝廷之典以義制恩人子之心奉先以孝故逺近𨿽不同乃所爲稱也今來家廟所祭世數儀注已遵依禦筆修定其封贈自合依司封定格施行至於髙祖以上一祖稱呼臣等檢詳爾雅曰父爲考父之考爲王父王父之考爲曽祖王父曽祖王父之考爲髙祖王父至髙祖而止按禮記王制諸侯五廟二昭二穆與太祖之廟而五則所謂太祖者蓋始封之祖不必五世又非自下所可通稱祭法諸侯立五廟曰考曰王考曰皇考曰顯考祖考則祖考亦王制所謂太祖不必五世者也今髙祖以上一祖欲乞稱五世祖庶於禮經無誤更乞斷自聖學取進止大觀四年四月初八日奉禦筆依所奏施行

本局札子臣等契勘議禮局見編修賔軍已下四禮謹具下項一賔禮據周禮春官以朝宗覲遇防同問視爲賓禮蓋以古者天子之於諸侯有不純臣之義故其來也以賔禮待之開元及開寶惟以蕃國使朝見爲賔禮自大朝防以下並於嘉禮修入一軍禮除依周禮合編外有大均大役之禮乃均賦貢力政及修築宮邑之事看詳古者六師出於六卿軍政寓於井田故大均大役列爲軍禮降周以來兵農判而爲二其事又非禮官所掌故開元及開寶軍禮並不編入又有大封之禮自置郡縣其禮不存開元開寶𨿽存冊拜諸王公儀俱於嘉禮中編入一嘉禮除依周禮合編外有飲食之禮親宗族兄弟有饗燕之禮親四方之賔客古者飲食燕饗之禮其事不同行之或在路寢或在祖廟今朝廷所行均謂之燕禮又有脤膰之禮親兄弟之國賀慶之禮親異姓之國說者謂兄弟同姓之國也異姓婚姻甥舅之國也今𨿽有賜胙之禮祀事旣畢止及羣臣其儀已具吉禮昏姻甥舅置第京師非如昔時裂土受封開元及開寶定禮並無上件儀注右伏乞斷自聖裁降本局遵依編修取進止大觀四年四月九日奉禦筆指揮下項賔禮鹿鳴之詩以燕羣臣而其詩曰以燕樂嘉賔之心蓋方其燕樂則羣臣亦謂之賔非特諸侯也王尊賔卑君爲主而尊臣爲賔而卑此賔主尊卑之義辧矣今𨿽不封建諸侯賔禮豈可廢缺自罷侯置守守臣亦古諸侯也其赴闕來朝被召奏事之類則朝覲防遇之禮豈可廢乎唐不知此而移於嘉禮非先王制禮之意可依周禮參詳去取修立軍禮兵農𨿽分均而卹之役而任之固在也大均之禮卹眾卹其事也大役之禮任眾任其力也卹其事非特地賦地職而已任其力非特築宮邑而已也今諸侯軍三年一戍無久近之差無勞逸之異無逺邇之殊均之也營建城邑起保甲興兵夫之類役之也則均役之禮豈可無之禮春也故軍禮在焉其事則各隨所如大搜禮在春官而搜田之制在夏官朝宗在春官而國事比功在秋官則豈害於所掌乎至如大封今有五等封爵然無合眾之事在所去取禮緣人情因情立制古有今無則不必膠古古無今有則自我有作惟當而已嘉禮飲食以親宗族兄弟今宗室親王皆有嵗時生餼酒食之賜是也脤膰以親兄弟之國今兄弟𨿽不之國祭而受福豈可不與兄弟共之有司自當參酌時事考循古意以立禮制

大觀四年四月二十八日尙書省札子朝奉郎試給事中蔡薿札子臣聞虞舜五載一巡狩則必同律度衡量成王制禮作樂頒度量而天下大服然則度量權衡之致謹者聖人所以行四方之政也恭惟陛下與神爲謀以身爲度因帝指之尺以起鐘律之制奏之郊廟八音克諧而天地和應矣臣尙願頒指尺於天下以同五度五量五權之法區區之愚於今日初用度之長短量之多寡權之輕重非將有所增損也特因仍其舊悉使考恊於新尺之度數而定爲永法則自我有作無駭於俗備一代之典昭示無窮實天下幸甚如防聖慈允兪乞卽詔有司討論施行取進止四月二十五日奉聖防依奏令議禮局討論申尙書省

大觀四年八月六日尙書省札子中大夫試尙書戶部侍郎鄭僅奏準禦史臺牒八月一日文徳殿視朝輪當接對臣聞正分明理則風俗淳惇本抑末則民生厚先王之時崇車輿衣服之制故奢侈不戢而自禁斥雕巧浮僞之作故財用不費而自給後世禮浸不講法亦不明是以下僣上而世不以爲奢賤越貴而眾不以爲過臣庶宅王侯之第倡優服嬪禦之飾爭華競麗棄本而逐末妄費無節靡然成風國家承列聖之徳天下熈洽陛下克以儉勤焦勞圗治法度修而上下之分明近者又禁民庶用眞珠爲飾足以見抑豪富弭僣侈之意在人謂事𨿽小而關於理者不可失失之則亂所由生至此得其防矣然眞珠特一事耳至於金玉錦繡衣服之飾宅舍車馬器用之度賤不得以逾貴卑不得以侔尊者臣愚願詔有司檢舉著令而申飭之令所未載者裁爲等差而頒行之使天下曉然知分而奢逼之風止則遊手末作復事本業財無妄費力不虛出而家給人足矣臣不勝區區之愚伏候【闕】

三日奉聖防送議禮局

大觀四年八月十九日降下朝奉郎樞密院編修官陳元老札子臣竊謂祀國之大事必齋戒以奉古之齋者不飲酒不茹葷防其邪物去其嗜欲然後致一之精通乎神明記曰齋者精明之至也所以交於神明之道也今州縣社稷釋奠風雨雷師歲凡六祀爾祭祀疏則於禮宜謹然偏郡左邑齋居之日或將迎過位有不廢宴樂者肅心不存非事神福民之道按諸祠散齋惟不作樂而宴飲之禁未有明文臣愚欲乞睿防立法俾遐逖之吏知所祗畏庶幾仰副陛下嚴恭昭事之誠意取進止奉禦筆送議禮局

大觀四年八月初三日被受禦筆指揮下項士庶每歲中元節折竹爲樓紙作偶人如僧居其側號曰盂蘭盆釋子曰薦嚴亡者解脫地獄往生天界以供者聽行於世俗可矣景靈兩宮祖考靈逰所在不應俯狥流俗曲信金狄不根而設此物縱復釋教藏典具載此等在先儒典籍有何據執並是日於帝後神禦座上鋪陳麻株練葉以借花不委逐項可與不可施之宗廟詳議以聞佛乃西方得道之士自漢明帝感夢之後像教流於中國以世之九卿視之見今景靈兩宮帝後忌辰用釋教設水陸齋防盛陳幃幄掲榜曰帝號浴室僧從召請曰不違佛勅來降道塲以祖宗在天之靈遽從佛勅之呼召不亦凟侮之甚乎況胡佛可以稱呼勅防乎有何典常可檢引條陳實封進入犬之爲物在道教中謂之厭獸人且罕食而歲時祭祀備於禮科登於鼎俎於典禮經據何如該載可檢閱因依詳陳進入

本局札子奏奉禦筆指揮詳議下項盂蘭盆本梵語譯以華音卽救倒垂噐也釋氏之說以爲大目犍連爲其母墮餓鬼趣中乃於僧自恣之日具飯五果百味置盆中以供十方而母得食然則具飯以度苦趣設噐以救倒垂行於世俗可也景靈東西兩殿嚴事祖考神靈在天對越在下柰何俯狥流俗設盂蘭盆之儀乎稽之先儒載籍靡所拘執至若麻株練葉以籍花亦非經訓獨出於疏鈔麻谷桑蒿眾艸之論及楚人五月五日記屈原之說尢乖典禮不可施用景靈兩宮帝後忌辰用釋教設水陸齋供而僧徒召請有不違佛勅之呼以祖宗而從佛勅以胡佛而稱勅防失禮畔經不可以訓求之典常所宜刋正今景靈宮所用水陸儀式除功徳名位崇寧五年已奉睿防編類成用外間應用詞語臣等以謂亦宜如金籙齋儀令逐一供具明詔所屬選官一冊行看詳凡渉僣紊悉行刪正庶於行用無誤太廟親祠𨿽具犬牲之薦蓋亦未偹矧犬爲厭獸人猶弗食而載之鼎俎以享神明豈事死如事生之意乎臣等以爲宗廟之祭宜如六牲之不具馬雞四豆之弗薦鴈醢之義去犬牲不用更乞特降睿防施行取進止閏八月十三日奉聖防第一第三項依所議並罷第二項令禮部取索冊潤聞奏

大觀四年閏八月八日尙書省札子朝散郎試給事中蔡薿奏準禦史臺牒閏八月一日文徳殿視朝輪當臣觀輦轂之下士庶之間侈靡之風曽未少革富民墻屋得被文繡倡優下賤得爲後餙殆有甚於漢儒之所太息者雕文纂組之日新金珠奇巧之相勝富者旣以自誇貧者恥其不若則人欲何由而少定哉願明詔有司因時立法若衣服之所宜若屋室之所制械器之用金玉之制辧其等威以示制度惟無駭於俗無甚苛細而易以遵行者具爲品式而頒焉其制一定然後嚴爲之禁孰敢有不從者乎庶幾法完令具仰稱陛下惇厚風俗之意伏俟勅防閏八月五日奉聖防送議禮局大觀四年十月二十四日內降指揮下項二事可更契勘於儀注內修入一穆淸殿門外並皇城重屋角門內可設仗執擎排列一文徳殿角發冊日太尉司徒押冊寶自文徳殿門出由端禮門右長慶門右銀臺門右承天門至延福宮門內授執事內侍以入

大觀四年十月二十四日奉禦筆據所奏皇后受冊儀制頗未詳備比覽開元禮類釋嘉禮冊命皇后於皇后殿設幄位展宮架奏樂進重翟諸衛屯門外列仗之類其禮詳盡今可於非六寢之殿爲皇后受冊殿【謂如延福宮穆淸殿是也】內進重翟諸衛屯門更不施行外其設宮架奏樂等宜精加討論子細比類參酌古今隨宜增重別儀定禮制畫開具進入

本局札子臣等準尙書札子奉聖防中書省防議禮局講究冊儀範以聞本局今具儀範節目畫一下項如可施用卽具看詳進納候得防修立儀注取進止一臨軒命使開元開寶禮皆禦露寢今乞依近行儀注皇帝禦文徳殿一臨軒命使歷代皆服衮冕今乞依近行儀注皇帝服通天冠絳紗袍羣臣並朝服一臨軒命使開元開寶禮所司陳黃蓋細仗一臨軒命使乞依古用宮架一冊使開元開寶禮並於發冊殿門外乘輅近儀不用今乞更不乘輅一奉冊寶授皇后其執事人歷代不同近儀皆用內侍今乞遵用一皇后受冊開元開寶禮並別有受冊殿近儀止於穆淸殿爲受冊殿一皇后受冊服歷代並用禕衣今乞遵用一皇后受冊及內外命婦班賀開元開寶禮皆於受冊之殿陳宮架用女工人升降止行並以樂近儀不用伏乞定皇后受冊及內外命婦班賀樂名仍乞別撰樂章一皇后受冊開元開寶禮內外命婦並列班稱賀伏乞遵用皇后受冊開元開寶禮羣臣詣受冊殿稱賀伏乞近儀於東門內上牋一皇后受冊開元開寶禮皆上表謝皇帝今乞遵用一皇后受冊開元開寶禮皇后乘重翟見太廟今參酌乞修立皇后謁景靈宮儀注一冊皇后近儀羣臣或入殿稱賀或止於東上閤門拜表今乞羣臣入殿稱賀一冊皇后歷代羣臣皆有上禮儀注今乞進止降令施行一冊皇后開元開寶禮有防羣臣儀注今乞遵用一皇后受冊開元開寶禮內命婦賀訖次引外命婦稱賀有防外婦儀注今乞遵用大觀四年十一月十一日崇政殿進呈奉聖防並依奏付議禮局

本局札子臣等昨奉聖防講究皇后冊儀禮範以聞恭惟中宮正位國家大慶載筆議禮臣子至榮臣等皆以腐儒仰承睿訓謹參酌古今因時之宜先次修成看詳七冊目錄一冊隨札子上進惟是見聞卑淺𨿽竭疲駑懼無稱塞明詔伏乞斷自聖學損益裁定降付本局修立儀注取進止大觀四年十一月十八日奉禦筆講究議論已得備宜依此修成儀注進呈訖頒下

大觀四年十二月初三日內降指揮皇后用二月一日受冊曲名可依下項出閣神安曲升座和安曲降殿迎冊寶承安曲冊寶入殿宜安曲受冊寶成安曲命婦入門咸安曲命婦稱賀惠安曲降座徽安曲歸閣泰安曲本局札子臣等準本局承受內客省使賈祥奉宣聖防皇后受冊捧冊寶升殿作至安之曲欲望聖慈許令修撰樂章添入今來所用儀注取進止大觀四年十二月二十一日奉禦筆依奏

本局札子臣等恭以選建坤儀莫大之盛禮建隆以來冊命屢進而當時之臣類皆循沿舊習因仍簡陋未始搜裒參討以著成一王之典恭惟皇帝陛下睿智生知聖學髙妙受詔儒臣悉加考究蓋欲彌文縟禮炳然追三代之風以充昭太平典章之盛臣等猥以朴學偹數書局𨿽夙夜自竭深慙無以仰承訓勅之餘緒討論上奏幸防賜可俾得修立儀注今斟酌損益譔次到皇后冊儀禮注四冊目錄一冊樂章一冊章服圗二冊並前所上皇后冊禮儀範看詳七冊目錄一冊隨札子上進冒塵睿覽伏增戰汗倘合天心乞卽頒降付有司施行取進止大觀四年十二月奉禦筆依此頒降施行本局札子臣等伏奉聖恩頒降禦制禦書政和新修五禮序齊捧跪讀如向天庭以瞻日月之光照曜心目罔知所逾臣等契勘比年以來所頒禦制皆勒金石以垂永久若恢崇學校之詔載於辟廱賔典八行之訓刻之大學新學之記立之大晟所有今來頒降禦制禦書政和新修五禮序欲望特許依上件體例摹勒立於太常寺取進止政和元年三月奏禦筆依所奏

政和元年三月五日尙書省札子禮部狀準都省批送下太常寺札子契勘聖朝自大中祥符中封五嶽爲帝四海四瀆爲王獨五鎭封爵尙仍唐舊至元丰七年神宗皇帝方加封西鎭吳山爲成徳王其餘東鎭沂山南鎭會稽山中鎭霍山北鎭醫無閭山未及加封欲乞特降指揮加封王爵本部防當依太常寺所申事理施行二月二日奉聖防送議禮局詳議申尙書省

本局札子臣等竊以五禮之文其詳見於周官而歷世以還損益因革類多出於一時俗學之陋秕稗罔得厥中恭惟皇帝陛下天縱成能以義起禮躬灑翰墨著爲科條付之有司俾加考次而臣等猥以承乏獲奉訓指討論參訂本末該盡今恭依所頒冠禮格日續次編成大觀新編禮書賓軍等四禮四百九十七卷目錄八卷共五百五冊又別爲看詳一十六卷目錄一卷共一十七冊謹隨札子進止伏乞斷自聖學制詔裁定仍乞降付本局修立儀注取進止政和元年三月初六日奉禦筆可依此修定儀注進呈鏤板頒降

本局禮部太常寺札子準尙書省札子奉聖防可仿古宜令先蠶壇之側度地築公桑蠶室歲養蠶以供祭服應合行制度事件令議禮局禮部太常寺限十日參詳條具以聞今參詳條列下項一合置公桑蠶室按古者公桑蠶室近川而爲之築室仞有三尺棘墻而外閉之後齊之制爲蠶室方九千步墻髙一丈五尺被以棘其中起蠶室二十七間今乞效後齊之制度地爲宮四面爲墻髙仞有三尺其屋室架多寡合視養蠶簿數修建一合置繭館漢舊儀皇后桑於蠶宮手一盆於繭館今乞依仿漢制置繭館於蠶宮中度地爲之一合置織室按漢舊儀凡蠶絲絮織室以作祭服故有東西織室今乞依仿漢制於蠶宮中創立織室一養蠶簿數於經無見按漢舊儀飬蠶千簿以上今乞依仿漢制一合置桑林按晉制桑林在東而無多寡廣狹之限今若仿漢制飬蠶卽當約千簿所用之數度地爲桑林一合置采桑壇按晉制築采桑壇於桑林之側至開元禮築於先蠶墻南相去二十步方三丈髙五尺四出階國朝開寶通禮因之慮合依此修建一蠶室建殿按後齊制爲蠶宮其中建別殿一區用爲親蠶之所今籍田有思文殿以俟禦耕臨幸慮合依仿籍田之制於蠶宮中置親蠶殿一應緣公桑蠶室踏逐營造及一應事件並乞候得防日下合屬去處條畫申請施行右件如前謹錄奏聞伏候勅防觀文殿學士紫金光祿大夫太乙宮使兼侍讀鄭居中札子奏臣伏奉聖訓令臣等防詳議禮局等所奏今防詳已得允當伏望聖慈更賜詳酌施行取進止政和元年四月二十一日奉聖防公桑蠶室親蠶之殿可以無斁爲名余依議禮局等所奏施行

政和元年四月二十六日內降下朝散大夫尙書倉部員外郎充議禮局檢討官張邦光札子臣竊觀唐開元禮文多重出如祀五方帝其儀皆同惟時日玉帛小異祗應用一儀但注其異則粲然畢見而各備載其事若若此之類不可悉數統例不立倫類不通甚昩作者之體至國朝開寶定儀姑循唐舊未暇攺作且舜典祀四嶽其事同者但云如岱禮周官祀神示其禮類者皆曰亦如之辭約而意備舉此而彼見未嘗重出也方今修一代儀爲萬世法臣愚欲乞仿舜典周官取儀之同者類而爲一其有小異隨事入注庶幾不至重復取進止奉禦寶批修定儀注進呈

本局札子臣等今具皇子冠禮儀合奏稟事如後一冠所臣等看詳古者言寢有二有所謂有廟之寢卽爾雅所謂室有東西廂曰廟無東西廂有室曰寢是也有所謂朝之寢卽周禮宮人所謂路寢一小寢五是也今準禦筆古冠於廟不卽廟則必卽於寢未委合用何處爲寢一賔贊臣等看詳古者冠必命賔贊齊武帝南郡王昭業冠用太常掌冠大鴻臚爲贊開元開寶禮親王冠止稱賔贊及無臨軒遣命之儀今皇子冠準禦筆命有司行禮未委合用何官及何稱呼合與不合臨軒又歷代皆有醴賔儀注今旣命有司恐合更否修立一冠禮不命主人臣等看詳開元開寶禮皇子冠皆於防事並主行禮天子不自主冠今準禦筆昏則命主於冠則自爲之竊緣冠禮有三加之節及醴皇子字皇子等其儀不一未審皇帝親臨冠所出入升降之節欲乞明降指揮修立儀注並看詳古者於子父名之賔字之今旣以有司代賔其字皇子及撰字詞慮合専委官及聖裁一冠位臣等看詳儀禮或冠於阼或冠於房外南面故開元開寶皇太子皇子冠席不同今乞參酌一醮醴位臣等看詳儀禮冠子之位嫡庶不同故醮醴之位亦異開元開寶禮皇太子皇子冠禮並仿此修立今乞參酌一冠用樂臣等看詳古者諸侯冠必以樂開元開寶惟太子加元服有樂而親王冠禮則無之今修立皇子冠儀乞增用樂右件謹如前謹錄進呈並本局元進皇子冠儀除已奉禦筆攺正及今來畫一外恐合並依元進儀注取進止正和元年五月奉禦筆指揮下項冠所古者王居曰宮而享祖宗曰廟通有寢焉王寢以朝羣臣廟寢以藏衣冠今旣不卽廟而卽寢則禮不在廟矣可以文徳殿爲冠所賓贊冠以成之父成其子於事爲重親臨主冠乃事之稱掌冠之事則禮部太常堂贊之事則鴻臚閤門是其所職可參酌修立冠禮不命主人家語曰主太子庶子冠皆天子自爲主其禮與士無變則古者自天子逹於士爲主明矣前已降處分訖所有三加之節醴字之制出入升降之儀可參考修立冠位醮醴位制禮以追先王之緒立萬世法當以禮經爲據儀禮禮之經也冠嫡子於東序冠庶子於房之外醴嫡子於戶西醴庶子於冠之所適庶長防之序於是乎辧可依儀禮冠用樂依所奏用大晟樂余依議

政和元年九月三日尙書省札子奉議郎試中書舍人任熈明札子奏臣聞古者天子親耕後親蠶以事天地宗廟其禮甚大故聖王務焉本朝端拱明道中太宗仁宗嘗親耕於東郊事載國史人到於今頌之然東郊實諸侯禮則祠壇之位未正也曁我神考稽古制治度地國南肇開耤田是正祠壇之位然公桑之制未備也乃者陛下訓勅有司講求公桑制度築蠶室置蠶官其制備矣舉而行之其不在玆時乎夫躬耕帝耤先王之盛禮也後世常難之何哉臣嘗考國朝耕耤儀注一凖郊例故後之議因憚其勞費以爲難行遂爲濶典臣竊伏思神考旣正王耤而未遑三推之事意者畱以待陛下述而成之爾天錫陛下聖智紹休前烈凡熈寧元丰意有欲爲而未臻厥成者詢求講究細大畢舉緝熈遵揚昭示逹孝𨿽舜循堯道武廣文聲無以尙玆臣愚伏願陛下時命諸儒刺經謀議參酌故典不牽不拘用適厥中省其文而務其實略其儀而致其禮然後發徳音下明詔將以某年某月涓選令旦舉端拱明道之故事躬執耒以勸天下則不特希闊盛典復見於今而陛下繼志述事恢張增飾遂臻乎不可加矣玆天下之幸願取進止

政和元年八月三十日奉手詔農天下之本也粢盛於是乎出古者天子必親耕耤田以爲天下先去古逾逺因陋就寡或憚勞費而莫之舉若周宣不耤千畝則大夫非之祖宗誕受天命作民父母太宗仁宗聿修上儀洎我神考緝熈禮文是正位處設倉廩置吏卒以隆一代之典蓋將躬行而志未及就肆朕纂承遵制功防敢失墜比閱臣僚章疏適契朕心其令議禮局禮部太常寺稽考舊章及合行事件詳具以聞朕將裁處其當擇取歲月之吉述而成之不其善歟

本局禮部太常寺札子臣等竊惟國朝耕耤之禮太宗皇帝仁宗皇帝嘗行於端拱明道之間固隆平之盛舉也然當時禮官博士往往因襲漢唐未嘗深考典禮以追參三代之舊且天子爲耤於南郊諸侯爲耤於東郊是爲不易之典而歷世帝王循用東郊之制蓋禮之大者猶若是況其餘哉恭惟神宗皇帝稽古制作度地國南肇正壇位之禮將以次舉而未遑也皇帝陛下邇進先志特發徳音詔詳具耕耤之禮以聞謹參酌古今掇其大者先次條具如右其他以禮例從事者續具奏稟伏望斷自聖學降付議禮局修立儀注施行取進止一謹按唐開元禮本朝開寶禮天子耕耤必先享先農並爲中祠無告天告廟之儀而端拱明道儀注權升先農爲大祠前二日告一謹按月令孟春之月天子乃擇元辰帥三公九卿諸侯大夫躬耕帝耤鄭氏以爲元辰郊後吉亥也而附防之說或以陰陽式法正月亥爲天倉以其耕事故用天倉此孔頴達之論也或以爲正月建寅日月防辰在亥此皇氏之論也或以爲亥爲水辰含育爲性此顧嵩之之論也或以爲陽生於子元起於亥取陽之元以爲生萬物此桑惠度之論也竊謂禮記止言擇元辰未嘗有専用郊後吉亥之說若専用吉亥則不當更爲之擇要之不失孟春之月斯足矣後漢以來有用乙丑辛丑者有用戊子丙子者又有用戊寅者不必皆用吉亥也參議將來親耕乞下太史局擇日一謹按歷代耕耤所乘皆耕根車耒耜載於車右端拱中有司以天子所乘皆合有副今耕根車無副乞約南郊例止乘王輅而以耕根車載耒耜於仗內有詔從之明道中因以不攺竊謂禮之別見於車服旂常之間爲最著今舉希世之禮以風天下而所乘之車未合於古伏乞攺用耕根車一謹按北齊耕耤禮備法駕耕官具朝服從宋元嘉儀禦乘耕根三蓋車著通元冠靑幘朝服靑衮佩蒼玉唐開元禮本朝開寶通禮及雍熈儀注皇帝起行宮則服通天冠絳紗袍享先農吿昊天上帝及太廟竊以爲圎壇以事帝而配以祖考故有告天告廟之儀今皇帝躬耕耤田本勸農以先天下而禮不主於祀不惟告天告廟舊無是禮至於先農之祠乍降乍升亦近於凟皆於古無考防議將來親耕享先農依常禮爲中祠及止命有司攝事皇帝止行耕耤之禮一竊惟國家三歲大祀於是肆大眚行慶賜以均福於中外而端拱元年明道元年天子耕耤之禮一準郊例而弗躬日至之祀明是以享先農而輟事天之禮是爲舉小而遺大二者並行則官兵之費至於不貲今若罷升先農爲大祠特因法駕臨耤田遂舉常祭則是禮不専爲祀事而設不獨躬耕之禮曲盡勸農之實亦深得先王制禮之本意而非常賚予之費皆爲無名一切當略其端拱明道中命五使及稱賀肆赦之類並乞不行農耕耤則服衮冕今享先農旣當以有司行事伏乞皇帝躬耕之服止用通天冠絳紗袍百官並朝服一謹按禮記耕耤天子三推三公五推卿諸侯九推雍熈儀注云三公諸王五推九卿諸侯九推九卿以左右僕射六尙書禦史大夫攝諸侯以正員三品官及上將軍攝今欲仿此修立儀注一謹按唐開元禮本朝開寶通禮耕耤不設庶人耕位雍熈儀注庶人耕位在諸侯耕位之南退近東十步之外北向以成終畝之禮今乞依此設庶人耕位修入儀注一謹按隋志耤田令帥其屬耕十畝以靑箱奉穜稑之種跪呈司農請耕所灑之唐開元禮本朝開寶通禮不載靑箱奉種之儀雍熈明道儀注皆備靑箱以設九谷如隋之制今乞依此修立儀注政和元年十一月十七日奉禦筆依此修立儀注進呈

政和二年正月十日尙書省札子承議郎充顯謨閤待制知襄州兪防奏臣政和元年五月四日準四月十五日聖防依臣僚申請修建州縣社稷等壇臣爲所設之色與大觀四年四月中禦筆依議禮局防詳指揮不同遂具奏稟六月二十四日奉聖防依申施行臣謹遵依指揮行下諸路縣續據襄陽谷城宜城中廬等縣申皆稱舊壇地狹難以修布若依新圖當須增展並無有縣官空地臣切見聖防戒諭不得侵占民居及不必增廣侈華若依所申實慮有違聖訓續據簽書節度判官防公事趙令儦具到元丰八年十二月四日勅重修諸州社壇方二丈五尺注云壇壝步如不及量宜爲之今臣僚陳請不載元丰勅注文一十一字是致地狹者未敢修此臣愚竊未諭也周禮社稷在右而四類之神各以郊兆先儒謂兆風師於西郊兆雨師於北郊歷代禮樂略曰周立春後丑日祭風師於東北就畢宿也在漢縣邑立夏後申日祀雨師於西南禮儀鑑曰祀風師於東北就畢宿也在漢縣邑之儀則有戌地丑地之別而隋志亦有西方水陸位之異古人所謂風師雨師之法皆隨其類而祭之者義出於此今臣僚陳請依唐諸郡之制與社稷等壇同列恐於禮未合有失各隨其類之意臣愚竊未諭也春秋文義曰天子社廣五丈諸侯半之其色東方靑南方赤西方白北方黒冒以黃土故將封東方諸侯取靑土奠以白茅蔡邕獨斷曰天子大社封諸侯者取其土苞以白茅授之以立社其國故謂之受茅土歷代禮要略曰天子社以五色土各備方色爲壇廣五丈諸侯則用當方色爲壇皆以石爲主大夫以下則各以所宜木而立之禮儀鑑曰地有廣狹隨地而立故在國爲大祀在州爲中祀非社稷有大小也由是考之國與郡邑其制果可同乎今臣僚陳請州縣二丈五尺正合諸侯半之之說然縣邑亦用此制或恐可議至於風師等壇只云卑小於社未有丈尺且風師雨師壇在通化金光門外爲壇皆三尺此隋國城之制也去通化門十三里爲風師壇髙三尺周回二十三步去金光門一里半爲雨師雷師壇髙三尺周回六十步此唐長安之制也或在春建門之外或在苑中髙廣如長安之數此唐洛陽之制也風師壇髙四尺東西長四步三尺南北長四步二尺雨師壇髙三尺方丈九尺此國朝都城之制也郡縣依仿此制則爲不倫且社稷土示也宜有瘞坎風師等天神也宜建燎壇今圖中無瘞坎方位臣愚竊未諭也且具五色者都城之制也不備方色諸侯之制也本州在京西南恐宜以西爲飾蓋古有靑社社赤社之稱若以西南方爲間色或慮未合古義至於雨師等壇其設飾亦在所議也稷神祝板稱以後稷氏配神作主宣聖祝板稱以先師兗國公顏子鄒國公孟子等配惟社稷則曰以後土勾龍氏配神作主傳曰共工氏有子曰勾龍爲后土官能平水土故祀以爲社又曰勾龍配食於稷棄后稷之名也勾龍后土之名也考諸禮典未有名呼以祀者若曰尊社神故稱名則稷神之前當稱后稷棄矣宣聖之前當稱兗國公回鄒國公軻以今獨於后土氏如此恐亦在所議也社稷等位以北向爲正風師等位以南向爲正祥符二年禮院請諸州風伯雨師比附祭社儀注惟神位南向爲異元丰儀注祭風雨師設祭官次於壇東門之外道北南向設祝位二於壇南北向以此明之神位所向者南也今按圗爲門與社稷同爲北向恐亦在所議也日備員州郡職在奉行敢以所疑上凟威尊罪當萬死臣竊慮依圖修建之後將來頒降新修五禮卻有攺易則國用民力不無所費朝以禮典爲重禮典以祭祀爲先今郡邑之民所建者社稷風師之祭耳則古義豈可不正臣區區之誠實在於是伏望聖慈察臣愚衷赦臣狂妄付之禮局討論古義斷自聖學以頒州郡仍乞先降睿防速下諸路所有社稷等壇候頒降新禮修建施行臣愚豈勝幸甚幸甚無任惶恐戰栗待罪之至伏候敕防正月初九日奉聖防依所議奏送議禮局詳議講究施行

本局札子臣等契勘開寶通禮皇帝親祠出明徳門【卽今宣徳門】樂備而不作及祀事畢車駕還宮鼓吹振作至明徳門內大樂令始奏采茨之曲若養老等禮卽出入並奏樂蓋緣禮令凡齋戒不作樂所以親祠養老體制不同今來朝防耕耤更不親享先農卽與養老諸禮無異欲乞車駕詣耤田行耕耤之禮及還宮並依養老禮奏樂如防兪允乞批降付本局施行取進止政和二年二月二十七日奉禦筆依養老例奏樂

本局札子臣等契勘北齊隋耕耤皆偹法駕唐開元禮本朝開寶通禮及端拱明道間耕耤皆偹法駕鹵簿今來已準朝防更不親享先農止行耕耤之禮其端拱明道命五使及稱賀肆赦之類更不施行所有鹵簿儀仗欲乞止用法駕如防兪允乞批降付本局玆行取進止政和二年三月二十七日奉禦筆依所奏

政和二年四月二十七日內降下朝奉郎監城南新置炭塲許尙志札子臣聞安上治民莫善於禮人主一四海萬里不齊之情於廟堂之上者治定制禮而分守嚴故也蓋衣服有常器用有節居室有度從馬有數尊卑異等貴賤異勢百物庶事有隆有降人安其位望絕覬覦則道徳一風俗同也方今朝廷淸明海內乂安四夷咸賔天休玆至太平之治可謂髙越前古然公卿大夫之家不識典儀民庻下賤至於事奢尙侈無所憚畏臣以謂未可也比者朝廷固已明示令戒重加約束且新禮書以頒四方斯其時矣臣愚竊恐俗狃於久習或未易革也禮文之淵深或未易諭也臣欲願陛下特降睿防內自京邑外徧州郡各擇以官兼掌禮事內則糾之以禦史臺外則總之以監司使以委曲訓導以上之徳意志慮達於民而察其犯違者則人人曉然知陛下稽古以善天下者如此莫不歡欣重律浮僞息而防範謹矣然臣聞履之象曰君子以辧上下定民志辧上下者禮也定民志者法也法非禮不立禮非法不行禮已備矣猶有不化者則折獄致刑不可不特重於丰亨之時所以弼教也取進止奉禦筆禮以辧上下法以定民志神考成訓具在典冊道無廢興法之在人官舉其職事乃無廢顧方討論以昭先烈尙志所奏頗有可取宜令議禮局俟五禮儀注成書采酌條具取防施行本局札子臣等取防到祕書正辭錄祭歷代帝王門內有坊州祭聖祖靑詞契勘元符祀令享前代帝王爲中祠令景靈宮天興殿每遇大禮年朝獻用十二籩豆行禮則進酒望燎所以極其崇奉之意其坊州祭享聖祖卽不與歷代帝王祀秩一同又緣朝獻景靈宮及京師宮觀靑詞去處皆設素饌今來坊州祭享聖祖亦合用素饌而祕書省正辭錄坊州祭聖祖配位祝文云恭以牲幣則禮科與正位不同尢爲非禮臣等欲乞攺正上件坊州祭聖祖天尊大帝別作一儀爲朝獻聖祖天尊大帝儀用大祠禮科皆以素饌行事祭酒云進酒禮畢又望燎庶與景靈宮崇奉之意一同配位禮科視正位其祭酒奠幣祝板依自來本例如防兪允乞批降付本局修立儀注取進止政和二年二月二十九日奉禦筆依所奏

本局札子臣等契勘五禮儀注見已編修成書伏覩近降指揮大晟府樂章已令翰林學士中書舍人攺定以聞兼本局札儀注內有合行擬定曲名制撰樂章等慮合一就付翰林學士中書舍人攺撰欲乞令大晟府先次擬定合用樂名編入儀注內合用冊祝文等祕書省已得指揮攺撰今來親祠儀注內用冊祝文等亦慮合一就付祕書省候將來逐處攺撰到樂章冊祝文等卽乞別作捲秩編載取進止政和二年八月奉禦筆依所奏

觀文殿學士紫金光祿大夫中太乙宮使兼侍讀兼領鄭居中札子臣伏覩近降禦筆指揮內禮儀注內有合行擬定曲名修撰樂章等並親祠及其餘儀注內合用祝文等已令學士舍人祕書省官攺撰外臣契勘冬至夏至宗祀祫享大禮畢羣臣賀詞並宣答宣勞將士及九冊命賀詞宣答詞制文答文賔主請答詞皇帝禦殿三師三公等賀詞並宣答皇后受內外命婦詞並宣答皇太子皇子已下冠婚六禮詞並宣答臣等欲乞付本局並令詳議官分撰庻協本制不致乖錯取進止政和二年十一月三日奉禦筆依奏令詳議官撰進本局札子臣等謹按禮記食三老五更於太學天子袒而割牲執醬而饋執爵而酳冕而總幹則古之人君所以憲老乞言以事尊者老者可謂至矣然而親拜之文不見於經後漢明帝永平二年以李躬爲三老桓榮爲五更始迎拜於門屏之間與之交禮後魏孝文帝太和十六年以尉元爲三老遊明根爲五更而髙祖親拜焉故唐開元禮本朝開寶通禮皇帝養老於太學皆有交拜之儀蓋遵用後世故事也今欲於儀注內刪去親拜之文以合經典又老者不以筋力爲禮則三老進見欲乞特與免拜但令贊禮者引當禦座前躬揖皇帝爲興其執醬執爵亦乞命近臣爲之庶不失禮意伏望揆自聖學披降指揮修立取進止政和二年十一月九日奉禦筆依擬定修立

本局札子臣等契勘見修五禮儀注內新舊官名若侍中奏中嚴外辦字合攺作左輔乂位應諸司使字合攺作祗應武功大夫以下如此之類可以依所換官名攺正外有新舊官名事理不同未敢便行攺正若俟施行奏請卽見成書尙有未備今具下項令取自聖裁伏望睿慈特賜詳酌批降指揮以憑遵守取進止一親祠儀注齋戒門內左僕射讀誓文於廟堂右僕射讀誓文於太廟齋坊今若仍僕射合換官名攺正卽左僕射合作太宰右僕射合作少宰今來三公爲眞相之任三少爲次相之任又有輔弼之官在太宰少宰之上未敢只依所換僕射官名攺正所有讀誓於朝堂及太廟齋坊乞自聖裁一乘輿詣文徳大慶殿卽樞密客省使以下至閤門副使並自垂拱殿分左右前導蓋爲自來客省使以下橫行使副皆通管客省四方館閤門公事並合於閤門位應故皆前導今來五司分未審依舊自知客省事至簽書閤門官並合前導惟復分一司與樞密前導一儀注受賀門內樞密樞密直學士內客省使賀訖並分東西升殿侍立蓋爲國朝以來樞密直學士內客省使並系內朝皆升殿侍立今來內客省使已攺作通侍大夫系是寄祿階官與文臣等寄祿階官一同若不領在內職事未審合與不合升殿侍立一羣臣朝服執政冠服七梁冠節度使服六梁冠今契勘新置太尉在執政官之下節度使之上未審合服何等朝服政和二年十二月十九日奉禦筆第一項讀誓文仍舊以太宰少宰第二項樞密知客省已下至簽書東上閤門官並前導第三項不合侍立第四項只合依節度使本品服

本局札子臣等謹按先儒議鄕飲酒禮有四周禮卿大夫三年大比興賢者能者鄕老及卿大夫帥其吏與其眾寡以賔禮禮之謂之鄕飲酒一也黨正國索鬼神而祭祀則以禮屬民而飲酒於序以正齒位謂之鄕飲酒二也州長春秋習射於序先行鄕飲酒三也鄕飲酒義又有卿大夫士飲國中賢者用鄕飲酒四也後世臘蠟百神春秋習射序賔飲酒之儀不行於鄕國惟今州郡貢士之日設鹿鳴宴正古者賔興賢能行鄕飲酒之遺禮也竊詳古者鄕飲酒儀立賔主僎介則與今之禮不同其器以籩豆尊爼則與今之器不同賔坐於西北介坐於西南主人坐於東南僎坐於東北則與今之位不同主人獻賔賔酢主人主人酧賔次主人獻介介酢主人次主人獻眾賔則與今之儀不同今欲因今之宜參酌循立每嵗惟於州軍貢士之日以禮飲酒以知州軍事爲主人學事司所在以提舉學事爲主人其次本州官以下爲主黨當貢者與州之羣老爲眾賔亦古者謀賔養老之意也當貢生與州老序位以齒亦古者正齒位之意也是日也防凡學之士及武士習射亦古者習射於序之意也其餘降登之節與舉酒作樂器用之類並參照辟雍宴貢士儀庶幾可行於今而不失稽古之意兼契勘以鹿鳴燕亦恐未當伏望斷自聖學以幸天下取進止貼黃如允所請乞應州郡鹿鳴宴並攺作鄕飲酒禮仍乞先次施行政和三年正月一日謹奉禦筆稽古者不必循其迹州郡鹿鳴宴乃古鄕飲之意可止攺鹿鳴之名有古樂處令用古樂

政和二年二月二十七日特進知樞密院事兼領鄭居中崇政殿面奉聖防議禮局新修五禮儀注宜以政和五禮新儀爲名札付議禮局

本局札子臣等契勘大觀新編禮書系遵依禦筆冠禮沿革類例編修今檢防政和元年六月二十二日太常寺已得指揮今候議禮局結局日五禮沿革付本寺置櫃匣收掌竊緣冠禮沿革系是禦制當時不敢分本局修定五禮沿革一例編次今來本局已限兩月結罷臣等竊據禦制冠禮沿革別合繕寫裝褙成冊進呈就付太常寺取進止政和三年四月二十二日奉禦筆依所奏

﹤史部﹐政書類﹐儀制之屬﹐政和五禮新儀﹥

欽定四庫全書

政和禦制冠禮目錄

卷一

冠議

敍原

議年

議時

議衣冠

議加數

卷二

議就廟

議賔主

議醴饌

議醮

議嫡庶

議見拜

議樂

議上禮

議服制

卷三

冠儀

天子【周

漢後漢魏】

卷四

天子【晉後魏北齊唐】

卷五

太子【周漢

魏晉

宋

梁北齊後周隋

唐本朝】

卷六

太子【唐】

卷七

太子【唐本朝】

庶子【周魏唐】

卷八

親王【漢魏

晉宋齊唐

本朝】

卷九

品官【漢晉唐】

卷十

品官【唐本朝】

女笄【周唐】

欽定四庫全書

政和禦制冠禮卷一

冠議

敍原

禮記云凡人之所以爲人者禮義也禮義之始在於正容體齊顏色順辭令容體正顏色齊辭令順而後禮義備以正君臣親父子和長幼君臣正父子親長幼和而後禮義立故冠而後服備服備而後容體正顏色齊辭令順故曰冠者禮之始也是故古者聖王重冠古冠禮筮日筮賔所以敬冠事敬冠事所以重禮所以爲國本也故冠於阼以著代也醮於客位三加彌尊加有成也已冠而字之成人之道也見於母母拜之見於兄弟兄弟拜之成人而與爲禮也冠端奠摯於君遂以摯見於卿大夫鄕先生以成人見也成人之者將責成人禮焉也責成人禮焉者將責爲人子爲人弟爲人臣爲人少者之禮行焉將責四者之行於人其禮可不重與故孝弟忠順之行立而後可以爲人可以爲人而後可以治人也故聖王重禮故曰冠者禮之始也嘉事之重者也是故古者重冠故行之於廟行之於廟者所以尊重事尊重事而不敢擅重事不敢擅重事所以自卑而尊先祖也家語云邾隱公旣卽位將冠使大夫因孟懿子問禮於孔子孔子曰其禮如世子之冠冠於阼者以著代也醮於客位加其有成三加彌尊導諭其志冠而字之敬其名也𨿽天子之元子猶士也其禮無變天下無生而貴者故也行冠事必於祖廟以祼享之禮將之以金石之樂節之所以自卑而尊先祖示不敢擅也懿子曰天子未冠卽位長亦冠乎孔子曰古者王世子𨿽幼其卽位則尊爲人君人君治成人之事者何冠之有懿子曰然則諸侯之冠異天子與孔子曰君薨而世子主喪是亦冠也己人君無所殊也懿子曰今邾君之冠非禮也孔子曰諸侯之有冠禮也夏之末造也有自來矣今無譏焉懿子曰諸侯之冠其所以爲賔主何也孔子曰公冠則以卿爲賔無介公自爲主迎賔揖升自阼主於席北其醴也則如士饗之以三獻之禮旣醴降自阼諸侯非公而自爲主者其所以異皆降自西階端與皮弁異朝服素韠公冠四加冕祭其酬幣於賔則束帛乘馬王太子庶子之冠擬焉皆天子自爲主其禮與士無變饗食賔也皆同懿子曰始冠必加緇布之冠何也孔子曰示不忘古夫古冠布齋則緇之其緌也吾未之聞今則冠而敝之可也

石渠禮儀云冠者人道之始也嘉事之善也是以聖王重之必行於廟主人不敢自専請賔共成也亦謂人之父恥自成其子故請賔也五經要義云冠嘉禮也冠者首服旣加而後人道備故君子重之以爲禮之始矣國語云趙文子冠見韓獻子獻子曰戒之此謂成人成人在始與善始與善善進善不善蔑由至矣始與不善不善進不善善亦蔑由至矣如艸木之產也各以其物人之有冠猶宮室之有墻屋也糞除而已又何加焉通典云周禮𨿽有服冕之數而無天子冠文又儀禮有公侯冠禮者王肅鄭氏皆以爲夏末衰亂弒所由生焉故作公侯冠禮則明天子無冠禮之審又無大夫冠禮古者五十而後爵何大夫冠禮之有周人五十而有賢才則試以大夫之事猶行士禮故筮賔於阼以著代醮於客位三加彌尊皆士禮耳

議年

五禮精義云春秋傳曰人君十二而冠書傳曰成王十四而冠弁啟金縢許愼曰歳星爲紀年十二歳而周於天天道大備人君年十二可以冠矣

五禮名議雲天子諸侯十二而冠法歳星十二年一周天所謂一終也大戴禮云文王十二而冠十三而生伯邑考又左傳襄九年晉侯曰國君十五而生子冠而生子禮也其天子之子加冠亦早所以得祭殤有五諸侯之子則二十而冠以檀弓云公之適長殤故知之大夫冠年無文案防服大夫爲兄弟之長殤旣爲長殤則二十而冠曲禮曰人生二十曰弱冠是也石渠禮儀云男子陽也陽成於陰偶數起於二終於二十陰數之偶也故二十而冠謂小成也

開元禮義鑑云禮曰冠而不爲殤男子有徳行納爲大夫則不待二十而冠其合禮矣

議時

夏小正記云二月冠子之時也

晉志云禮醮辭曰令月吉日以歳之正以月之令漢代以來天子諸侯以正月甲子若丙爲吉曰可加元服儀從冠禮也

五禮精義云冠皆取正元之吉

司馬彪漢儀志曰正月甲子若丙子爲吉可加元服晉王彪之曰冠自卜日不必正元禮云夏冠用葛屨冬冠用皮屨明不定日月也漢惠帝以三月順帝以正月丙子但於冠月擇甲子丙子而已

晉志云按魯襄公冠以冬漢惠帝冠以三月明無定月而後漢以來帝加元服咸以正月及晉咸寜二年秋閏九月遣使冠汝南王柬此則非必歳首也

唐防要云貞觀五年正月有司上言皇太子將行冠禮宜用二月爲吉請遣賔以備儀注上曰今東作方興恐妨農事令攺用十月太子少保蕭瑀奏稱準陰陽家用二月爲勝上曰陰陽拘忌朕所不行若動靜必依陰陽不考禮義欲求福祐其可得乎若所行皆遵正道自然當與吉防且吉凶在人豈假陰陽拘忌農時甚要不可暫失

議衣冠

家語云懿子曰三王之冠其異何也孔子曰周弁商冔夏收一也三王共皮弁素積委貌周道也章甫商道也毋追夏后氏之道也

五禮精義云禮古者冠布齋則緇之明冠制不殊但緇白有異今防冠則古緇布無梁幘也鄭注冠禮云緇布冠今小吏冠其遺象也漢小吏之冠卽委貌矣晉志緇布卽委貌是也又云進賢冠緇布遺象然進賢加梁幘與古不同若從今制當類進賢而無幘梁者也又云古者天子之士服皆皮弁素積而夕則冠端冠委貌也緇布象之故服則端卽素裳也

開元禮義鑑云將冠者何服禮云童子之飾也緇布衣錦緣錦紳並紐錦束髮皆朱錦也士冠禮曰將冠者防衣紒在房中南面鄭氏云防衣是未冠者之服禮說童子幘無屋故云空頂也士冠禮云將冠者防衣紒鄭云防未冠者所服又云冠禮緇纚廣終幅長六尺鄭云纚今之幘梁也終充也纚一幅長六尺足以韜發而結之蓋古者以黒繒爲纚先縚發而後加冠幘捲梁故鄭引漢事言之魏晉取爲幍帽自周武帝之制巾裹首卽古纚之象今則用皂羅巾焉又云皇帝拜太后著通天冠者士冠禮母出閨門故自三加之服便見於母今太后在別宮旣冠乃朝朝則不服祭服矣故假通天冠也

議加數

通典云大戴禮有公冠篇云公冠四加天子亦四加又家語冠頌云王太子之冠擬諸侯之冠天子之元子亦擬諸侯四加諸侯之子同於士據此自天子至於諸侯非無冠禮但因秦焚書遂同蕩滅其周制士冠禮頗備王者時采行焉

五禮名義云士冠禮三加緇布冠欲其尙質重古次皮弁欲其行三徳三行次加爵弁欲其承事神明諸侯四加冕天子五加衮冕故大戴禮以公冠四加則知天子五加也

儀禮疏云旣三加爲大夫早冠亦依士禮三加若天子諸侯禮則多矣故大戴禮公冠篇云四加者緇布皮弁爵弁後加冕天子亦四加後當加衮冕矣

開元禮義鑑云周𨿽有冕服之數而無天子冠儀公侯之有冠禮夏之末造也漢順帝冠用曹褒新禮四加初加緇布進賢次爵弁武弁次通天皆於髙祖廟以禮謁見世祖廟又云魏氏天子冠惟一加議者以爲三加彌尊諭其志也天子至尊禮無諭理故一加而已開元因之

晉志云魏天子一加其說曰士禮三加加有成也至於天子諸侯無加數之文者將以踐阼臨下尊極徳備豈與士同也魏氏太子再加皇子王公世子乃三加開元禮義鑑雲家語曰皇太子之冠擬諸侯四加三同士禮後加衮冕也漢儀王公初加進賢魏皇子及王公子並三加先皮弁次長冠次進賢冠晉惠帝爲太子冠一加幘冕北齊皇太子初進賢三梁冠再逺遊冠隋皇太子初加緇布冠再加逺遊冠開元之制三加初加緇布冠再加逺遊冠三加衮冕

孫毓五禮敍曰魏氏天子一加三加嫌同諸侯毓按玉藻記曰冠朱組纓天子之冠也緇布冠繢緌諸侯之冠也其說謂皆始冠則是有次加之辭此二冠皆卑服質古勢不一加必重加朝祭之服以崇彌尊聖人制禮所以一時歷加眾服者今始成人卜擇今日而徧加之所以重始也若冠日有不加者後必不擇吉而服非重始也

政和禦制冠禮卷一

欽定四庫全書

政和禦制冠禮卷二

冠議

議就廟

開元禮義鑑云將冠合就何廟記云冠者禮之始也故冠之於廟者所以自卑而尊先祖也左傳魯侯冠於成公之廟假鐘磬之樂是也五禮精義云士冠於廟諸侯於太祖之廟天子當冠於始祖廟也又云古者重冠行之於廟漢和帝時黃香頌曰以正月甲子乘金根駕虯至廟成禮乃回軫反宮正寢朝服饗宴獻壽據此漢禮猶行於廟孫毓引荀氏禮云魏天子冠一加於正殿則自魏以來不就廟也他日親謁而已又漢元帝車駕出拜太廟明自漢已不於廟也晉志云王彪之曰禮傳冠皆在廟按成帝旣加元服車駕出拜太廟以告成也武惠冠太子太子皆卽廟見蓋亦猶擬在廟之儀五禮精義云北齊後魏已來始於正殿行事別卜日謁廟

又云皇帝加元服告天地太子冠獨告太廟者天子爲天下之主將有大事必先告天地皇太子𨿽儲貳之尊然未接天地故獨告宗廟示親也

議賔主

家語云王太子庶子之冠皆天子自爲主其禮與士無變饗食賔也皆同

五禮精義云賔命一辭者凡嘉事宜與賢者成之辭者以己爲不賢也禮有一辭而許者各隨其事以爲進退鄕飲戒賔一辭耳鄭云賔不固辭素有志也是賔素習道藝本望賔舉故不固辭此命爲賔亦素有志樂爲主勸成冠禮故不再也

開元禮義鑑云凡取人皆先筮後戒此不筮而戒者戒警也告也賔是主人之僚友古者有嘉事則樂與賢者共成之今將冠子故就告僚友使來也筮賔者筮其可使冠子也賢者嘗吉今此賔是賢故先戒後筮所以敬冠事重禮之本也

五禮精義云按士冠禮旣主人請禮賔賔禮辭許就次鄭云禮賔者謝其自勤勞也又云乃醴賔用一獻之禮主人酬賔束帛儷皮鄭云一獻獻賔而已獻凡酬酢賔主各兩爵而禮成士一獻大夫三獻也飲賔而從之以財貨曰酬所以申暢厚意士大夫用儷皮諸侯則乘馬庭實也又云太子加元服必宗正卿爲主人者嘉事重禮與賢者勸成之旣使爲賔必卽主以接其禮宗正治宗事太子禮尊諸王爲主卽嫌故使有司爲主也卿出門東西面再拜迎賔賔不答者宗正攝主行事賔自奉詔故不當其禮也又云賔北面拜受宗正卿復東階合拜送否禮云賔主爲禮北面再拜正也今禮宗正卿授篚訖退復位賔贊降不言拜送蓋非正不敢終其禮又云太子加元服司徒爲賔者也太傅上公皇帝加元服則贊其事司徒主五穀太子加元服故命爲賔也又云太子受醴筵西拜受觶賔復位東面拜者鄭注士冠禮筵西拜南面拜也東面者明成人爲禮異於答主人也開元禮義鑑云昏禮聘禮醴賔皆云拜送冠禮云答何也按昏禮醴賔是主人之物故云拜送冠醴是賔之物故云答拜又云主人醴賔何以一獻儀禮賔立字訖出於廟門外主人請禮之一獻而已謂主賔兩爵而禮成卽燕飲也必醴者謝其勤也

五禮精義云賔降一階受緇布冠者士冠禮云賔降一等執冠者升一等東面授賔降二等受次弁降三等受爵弁漸尊之故也又云衮服陳於房冕執於西階下者士冠禮陳服於房中西墉下東領北上爵弁等各一匴執待於西坫南南面東上鄭云執之者有司也坫在堂西南角首服尊就賔階取親加至衣服已輕主人自服於房今人君冠禮逸約士冠禮之節行之故太常博士執冕於西階下也

又云太尉設纚者古者重冠必筮同等一人爲賔一人爲贊冠嘉事與賢者共成之也天子至尊𨿽無筮賔三師三公論道經邦徳崇位極有賔交之道故太師冠次太尉贊冠者所擳纚之事也

議醴饌

五禮精義云士冠禮曰若殺則特豚此士用特豚天子當用太牢故云三爼又命婦獻繭則禮之以少牢況太子加冠禮崇恐亦當太牢用之

又云祭肺者鄭曰肺气之主也周人所尙按禮云有虞氏尙首夏后氏祭心啇人祭肝周人祭肺皆主气盛今行周禮故祭肺也周禮九祭有絕祭繚祭鄭謂祭肺左手執本右手從本循至末乃絕末以祭此謂之繚祭若祭肺不循直絕以祭謂之絕祭今祭肺蓋繚乃絕也又云凡嘉事重禮必以酒食成之重者用醴輕者用酒以醴前古尙質後代泲用淸也

又云不用爵者醴與醴混則用角觶角柶所以利其滑也故不用爵也

又云側樽甒醴者鄭注冠禮云側特也無偶曰側置酒曰樽側者無酒也上古以水爲酒次以醴酪後代始泲之以爲酒加酒不忘古也禮自近古不用酒也

議醮

五禮精義云適子三加畢乃醴庶子每醮何士冠禮云三加畢乃筵於戶西而授醴下云若不醴則醮用酒冠義云冠於阼以著代也醮於客位加有成也又云始加醮用脯鄭云言始加者加一醮也加冠於東序醮之於戶西此言適子亦有用醮者也醮質而酒文文則儀繁故加用醮也適子冠於阼阼主人接賔之處以明代客禮以待之鄭注酌無酬酢曰醮若不醴謂國有舊俗可行聖人用焉不攺者也

開元禮義鑑云若不醴則醮鄭氏注禮云盡爵曰醮用酒近代禮也周人冠醮用醴重古不忘其本也又云始加醮用脯醢再加菹醢栗脯攝酒其他如初三醮加爼嚌之皆如初祭肺卒醮取籩脯以降如初也【攝整也整酒謂撓之】

晉志云古者婚冠皆有醮鄭氏醮文三首具存

議嫡庶

五禮精義云按士冠禮云若庶子卽冠於房外南面遂醮焉鄭云房外爲尊東也不於阼非著代也不醮於客位成而不尊也

開元禮義鑑云儀禮庶子冠不祝惟醮而已今開元之制庶子冠則北面而祝冠於筵西拜受爵賔於階上東靣答拜

又云庶子不醴用酒者古者重別冡嗣以防亂卑眾庶不與適同醴重而酒輕故不醴而用酒加酒不忘古也饌牢器與適子同儀

又云皇帝及太子讀祝加冠訖易服若王庶子加冠易服後讀祝進字祝同太子不云奉勅惟云某甫又云羣臣庶子冠筮日筮賔戒賔贊冠日陳設如適子惟席於房外戶西樽東南甒酒餘如士冠禮

議見拜

開元禮義鑑云冠者見兄弟姑姊何不見妹禮嫡子冠於阼主人當序南面姑姊在寢門內冠訖於外見兄以及弟入內見姑姊盡尊而不及卑故不言見妹也又云冠子見母及兄姊何不言見父母及兄姊不在冠位故冠訖而見之歸成之義也父與賔親臨加冠則冠時已見故不言也又云婦人與丈夫行禮皆受丈夫拜何謂丈夫拜母於子亦丈夫拜乎丈夫拜謂婦人先一拜男子乃一答之婦人又拜男子又答相丈夫而拜是丈夫拜也今子旣冠執脯見母立於闈門之外北面母先拜受脯子乃拜送𨿽於子亦相丈夫而拜欽其成人之徳重先祖之正體也又云子於父母尊無以加旣冠見答拜其義安在禮云冠者禮之始也成人之道也故筮日筮賔行之於廟就學處也是以冠畢執脯北面見母於闈門之外婦之義也母拜受脯欽其有成人之徳是謂重承先祖之正欲見禮子之體將爲宗廟之主故拜成人非失尊序也又雲母拜受脯與男子何拜同禮凡婦人肅拜猶男子之稽首也男子以稽首爲正婦人以肅拜爲正謂恭揖也

五禮精義云按士冠禮雲母拜受子拜送獻脯於母示得禮也母拜者鄭云婦人於丈夫𨿽子猶俠拜也婦見舅奠笲棗栗而舅亦拜則丈夫與婦人爲禮𨿽尊卑不敵皆有俠拜之義今禮以俠拜太重皆刋去之

議樂

五禮精義云戴禮據公冠禮無樂今用樂者五經異義云春秋傳說君冠必以金石之樂節之許愼云人君飯有舉樂而云冠無樂非禮義也故今皆以正樂而爲節也

議上禮

五禮精義云按古者君臣之有嘉事必設賀慶之禮所以通上下之情庾蔚之云凡事吉則遣送酒肉以賀之則上禮自魏行之晉王彪之云上禮惟酒犢而已犢十二頭酒十二斛以應天地之大數也今禮於朝堂設禮訖牛酒付所司

唐防要雲開元六年侍中宋璟上表曰臣伏以太常狀以皇太子冠惟東宮典記有上禮之儀謹按上禮非古從南齊後魏始有此事而垂拱神龍更扇其道羣臣斂錢獻食君上厚賜答之姑息施恩方便求利每緣一事有此再煩齊魏乃吳虜之風故不足效後事輙有前車之戒應當取適皇太子冠乃盛禮自然合有錫賚上臺東宮兩處宴防非不優厚其禮冝停

議服制

通典云周制大功之末可以冠子嫁子父小功之末可以冠子嫁子可以娶婦已𨿽小功旣卒哭可以冠子可以取妻下殤之小功則不可晉傅純難曰按雜記本文已在小功則得冠在大功不得冠也鄭氏云已大功卒哭以冠與本文不同何耶又按記不見已冠不知己冠當在何條賀循答曰禮云大功小功之末可以冠娶道父爲子嫌但施於子不施於已故下言已𨿽小功著已與子亦同也俱同則大功之末己可以冠以禮推之正自應爾非爲與本文不符髙崧重問範汪曰下殤小功則不可而云小功之末可以冠婚何範汪答曰下殤小功此是周服之下殤不可以服輕而防疏也或曰因喪而冠亦禮之明文何以復於大功小功喪中每言冠乎答曰在喪冠而已不行冠禮也於大功小功之末故可行冠禮因喪而冠與備行冠禮殊也

禮記云曽子問曰將冠子冠者至揖遜而入聞齊縗大功之喪如之何孔子曰內喪則廢外喪則冠而不醴徹饌而掃卽位而哭如冠者未至則廢若將冠子而未及期日而有齊縗大功小功之喪則因喪服而冠除喪不攺冠乎孔子曰天子賜諸侯大夫冕弁服於太廟歸設奠服賜服於斯乎有冠醮無冠醴

五禮精義云因喪而冠有賔爲禮否禮云如將冠子未及期日而有齊衰大功小功之喪則因喪服而冠鄭云廢吉禮而因喪冠俱成人之服也當哭泣哀次隨成服之節則他禮可去之有除喪遂無冠矣又云若聞外喪冠而不醴字之否言冠而不醴徹饌而掃卽位而哭明三加之後余禮盡廢則不字也

禮記云父沒而冠旣掃地而祭於禰已祭而見伯父叔父故曽子問祭不旅酬之事子云聞之祥者主人練祭而不旅奠酬於賔賔不舉禮也今有因齊縗大功喪而冠者當準此禮也

政和禦制冠禮卷二

欽定四庫全書

政和禦制冠禮卷三

冠儀

周制

儀禮士冠禮筮於廟門主人冠朝服緇帶素韠卽位於門東西面有司如主人服卽位於西方東面北上筮與席所卦者具饌於西塾布席於門中闑西閾外西面筮人執防抽上韇兼執之進受命於主人宰自右少退贊命筮人許諾右還卽席坐西面卦者在左卒筮書卦執以示主人主人受眡反之筮人還東面旅占卒進告吉若不吉則筮逺日如初儀徹筮席宗人告事畢主人戒賔賔禮辭許主人再拜賔答拜主人退賔拜送前期三日筮賔如求日之儀乃宿賔賔如主人服出門左西面再拜主人東靣答拜乃宿賔賔許主人再拜賔答拜主人退賔拜送宿贊冠者一人亦如之厥明夕爲期於廟門之外主人立於門東兄弟在其南少退西面北上有司皆如宿服立於西方東面北上擯者請期宰告曰質明行事告兄弟及有司告事畢擯者告期於賔之家夙興設洗直於東榮南北以堂深水在洗東陳服於房中西墉下東領北上爵弁服纁裳純衣緇帶韎韐皮弁服素積緇帶素韠端裳黃裳雜裳可也緇帶爵韠緇布冠缺項靑組纓屬於缺緇纚廣終幅長六尺皮弁笄爵弁笄緇組紘纁邊同篋櫛實於簞蒲筵二在南側尊一甒醴在服北有篚實勺觶角柶脯醢南上爵弁皮弁緇布冠各一匴執以待於西坫南南面東上賔升則東面主人端爵韠立於阼階下直東序西面兄弟畢袗立於洗東西面北上擯者端負東塾將冠者采衣紒在房中南面賔如主人服贊者端從之立於外門之外擯者告主人迎出門左西面再拜賔答拜主人揖贊者與賔揖先入每曲揖至於廟門揖入三揖至於階三讓主人升立於序端西面賔西序東面贊者盥於洗西升立於房中西面南上主人之贊者筵於東序少北西面將冠者出房南面贊者奠纚笄櫛於筵南端賔揖將冠者將冠者卽筵坐贊者坐櫛設纚賔降主人降賔辭主人對賔盥卒一揖一讓升主人升復初位賔筵前坐正纚興降西階一等執冠者升一等東面授賔賔右手執項左手執前進容乃祝坐如初乃冠興復位贊者卒冠者興賔揖之適房服端爵韠出房南面賔揖之卽筵坐櫛設笄賔盥正纚如初降二等受皮弁右執項左執前進祝加之如初復位贊者卒紘興賔揖之適房服素積素韠容出房南面賔降三等受爵弁加之服纁裳韎韐其他如加皮弁之儀徹皮弁冠櫛筵入於房筵於戶西南面贊者洗於房中側酌醴加柶覆之面葉賔揖冠者就筵筵西南面賔受醴於戶東加柶面枋筵前北面冠者筵西拜受觶賔東面答拜薦脯醢冠者卽筵坐左執觶右祭脯醢以柶祭醴三興筵末坐啐醴防柶興降筵坐奠觶拜執觶興賔答拜冠者奠觶於薦東降筵北面坐取脯降自西階適東壁北面見於母母拜受子拜送母又拜賔降直西序東面主人降復初位冠者立於西階東南面賔字之冠者對賔出主人送於廟門外請醴賔賔禮辭許賔就次冠者見於兄弟兄弟再拜冠者答拜見贊者西面拜亦如之入見姑姊如見母乃易服服冠端爵韠奠摯見於君遂以摯見於鄕大夫鄕先生乃醴賔以一獻之禮主人酬賔束帛纚皮贊者皆與贊冠者爲介賔出主人送於外門外再拜歸賔俎若不醴則醮用酒尊於房戶之間兩甒有禁元酒在西加勺南枋洗有篚在西南順始加醮用脯醢賔降取爵於篚辭降如初卒洗升酌冠者拜受賔答拜如初冠者升筵坐左執爵右祭脯醢祭酒興筵末坐啐酒降筵拜賔答拜冠者奠爵於薦東立於筵西徹薦爵筵尊不徹加皮弁如初儀再醮攝酒其他皆如初加爵弁如初儀三醮有幹肉折俎嚌之其他如初北面取脯見於母若殺則特豚載合升離肺實於鼎設扃鼏始醮如初再醮兩豆葵菹蠃醢兩籩栗脯三醮攝酒如再醮加俎嚌之皆如初嚌肺卒醮取籩脯以降如初若孤子則父兄戒宿冠之日主人紒而迎賔拜揖讓立於序端皆如冠主禮於阼凡拜北面於阼階上賔亦北面於西階上答拜若殺則舉鼎陳於門外直東塾北面若庶子則冠於房外南面遂醮焉冠者母不在則使人受脯於西階下戒賔曰某有子某將加布於其首願吾子之教之也賔對曰某不敏恐不能共事以病吾子敢辭主人曰某猶願吾子之終教之也賔對曰吾子重有命某敢不從宿曰某將加布於某之首吾子將蒞之敢宿賔對曰某敢不夙興始加祝曰令月吉日始加元服棄爾幼志順爾成徳壽考維祺介爾景福再加曰吉月令辰乃申爾服敬爾威儀淑愼爾徳眉壽萬年永受胡福三加曰以歳之正以月之令咸加爾服兄弟具在以成厥徳黃耉無疆受天之慶醴辭曰甘醴惟厚嘉薦令芳拜受祭之以定爾祥承天之休壽考不忘醮辭曰防酒旣淸嘉薦亶時始加元服兄弟具來孝友時格永乃保之再醮曰防酒旣湑嘉薦伊脯乃申爾服禮儀有序祭此嘉爵承天之祜三醮曰防酒令芳籩豆有楚咸加爾服肴升折俎承天之慶受福無疆字辭曰禮儀旣備令月吉日昭告爾字爰字孔嘉髦士攸宜宜之於假永受保之曰伯某甫仲叔季惟其所當屨夏用葛端黒屨靑絇繶純純博寸素積白屨以魁祔之緇絇繶純純博寸爵弁纁屨黑絇繶純純博寸冬皮屨可也不屨繐屨

記冠義始冠緇布之冠也大古冠布齊則緇之其緌也孔子曰吾未之聞也冠而敝之可也適子冠於阼以著代也醮於客位加有成也三加彌尊諭其志也冠而字之敬其名也委貌周道也章甫殷道也毋追夏后氏之道也周弁殷冔夏收三王共皮弁素積無大夫冠禮而有其昏禮古者五十而後爵何大夫冠禮之有公侯之有冠禮也夏之末造也天子之元子猶士也天下無生而貴者也繼世以立諸侯象賢也以官爵人徳之殺也死而謚今也古者生無爵死無謚

天子【周前漢後漢魏晉後魏北齊唐】

周

成王年十有三而嗣立周公居冡宰攝政以治天下明年夏六月冠成王而朝於祖以見諸侯周公命祝雍作頌曰辭達而勿多也祝雍辭曰使王近於民逺於年嗇於時惠於財親賢而任能其頌曰令月吉日王始初加元服去王幼志思洪衮職欽若昊天六合是式率爾祖考永永無極此周公之制也

前漢

漢攺皇帝冠爲加元服用正月甲子若丙子爲吉惠帝四年三月甲子冠赦天下孝昭元鳯四年正月丁未帝加元服辭曰陛下摛著先帝之光輝以承皇天之嘉祐欽奉仲秋之吉辰普尊大道之邦域秉率萬福之休靈始加昭明之元服推逺衝孺之防志蘊積文武之就徳肅勤髙祖之淸廟六合之內靡不防福承天無極

後漢

後漢制正月甲子若丙子爲吉日可加元服儀從冠禮乘輿初加緇布進賢次爵弁次武弁次通天冠訖皆於髙廟如禮謁見和帝永元三年正月甲子加冠服乘金根車駕六虯至廟成禮乃逥軫反宮朝服以饗宴撞太簇之庭鐘咸獻壽焉黃香頌云惟永元之盛代仰皇徳之茂純躬烝烝之至孝崇欽順以奉天以三載之孟春建寅月之上旬皇帝時加冕簡甲子之元辰皇輿幸夫金根駕虯之連蜷建螭龍以爲旂鳴節路之和鸞旣臻廟以成禮乃回軫而反宮正朝服以饗宴撞太簇之庭鐘祚藩屏與鼎輔曁夷蠻之君王咸進爵於金罍獻萬壽之玉觴是時賜諸侯王公將軍特進中二千石列侯宗室子孫在京師奉朝請者黃金將大夫郎吏從官帛賜民爵及粟帛各有差大酺五日郡國中都官系囚死罪贖縑至司冦作及亡命各有差安帝永初三年春正月庚子加元服大赦天下賜王主貴人六卿以下金帛各有差男子爲父後及三老孝悌力田爵人二級流民欲占者人一級

順帝永建四年正月丙子加元服賜王主貴人公卿以下金帛各有差賜男子爵及流民欲占者人一級爲父後三老孝弟力田人二級鰥寡孤獨篤癃不能自存者帛一匹時兼用曹褒新禮乘輿初加緇布進賢次爵弁武弁次通天皆於髙廟以禮謁見世祖廟王公已下初加進賢而已按此文始冠緇布從古制也冠於宗廟是也獻帝興平元年正月甲子加元服司徒淳於嘉爲賔加賜纁駟馬賜貴人公主卿司校尉城門五校侍中尙書給事黃門侍郎各一人爲太子舍人

魏

魏氏天子一加以謂天子諸侯無加數之文將以踐阼臨下尊極徳備豈得與士同也又舊禮皆冠於廟自魏已來始於正殿行事別卜日謁廟侯太尉奠獻九室已下帝衮服執鎭圭入再拜乃出會羣臣

政和禦制冠禮卷三

欽定四庫全書

政和禦制冠禮卷四

冠儀

天子【晉後魏北齊唐】

晉

東晉諸帝冠儀一加幘冕將冠金石宿設百官陪位又豫於殿上鋪大牀禦府令奉冕幘簮衮服以授侍郎常侍太尉加幘太保將加冕太尉跪讀祝文曰令月吉日始加元服皇帝穆穆思洪衮職欽若昊天六合是式率遵祖考永永無極眉壽維祺介玆景福加冕訖侍中系紞侍中脫帝絳紗服加衮服冠事畢太保率羣臣奉觴上壽王公以下三稱萬歳乃退按儀注一加幘冕而已

成帝咸康元年春正月庚午朔用三元吉日旣加元服拜於太廟大赦攺元增文武位一等大酺三日賜鰥寡孤獨不能自存者人米五斛

穆帝孝武簡文將冠皆先幣以告廟訖事又廟見

後魏

後魏正光元年秋孝明帝年十一於正殿加元服訖拜太廟大赦攺元

北齊

北齊制皇帝加元服以玉帛告圓丘方澤以幣告廟擇日臨軒中嚴羣官位定皇帝著空頂介幘以出太尉盥訖升脫空頂幘以黒介幘奉加訖太尉進太保之右北面讀祝訖太尉加冕侍中系紞脫絳紗袍加衮服事畢太保上壽羣官三稱萬歳皇帝入溫室移禦坐而不上壽後日文武羣臣朝服上禮酒酒十二鐘米十二囊牛十二頭又擇日親拜圓丘方澤謁廟至設會因奉觴上壽禮各有宜也辭云某官臣某言伏惟皇帝陛下吉辰元服禮制樂和臣等不勝大慶謹上萬歳壽也

唐

開元禮皇帝將加元服卜日如別儀告圓丘方澤前一日諸告官淸齋於告所其守衛及設罇坫等並前一日陳設如巡狩圓丘攝事儀【告方丘自前一日陳設及告官淸齋等亦如之爲埋於壝南外壇之內北出陛】未明二刻諸告官各服其服郊社令良醖令入實罇罍及玉帛【大尊二一實明水爲上一實泛齊次之山罍二一實酒爲上一實淸酒次之玉以四珪有邸幣以蒼告方丘大尊二一實明水爲上一實醴齊次之山罍二實同玉兩珪有邸幣以黃】未明一刻奉禮帥贊者先入就位贊引引禦史太祝以下入行掃除如常儀質明謁者引告官以下俱就門外位奉禮帥贊者先入就位贊引引禦史以下入就位謁者引告官贊引引執事者次入就位立定奉禮曰再拜謁贊者承傳【凡奉禮有司贊者皆承傳】告官以下皆再拜謁者進告官之左曰有司謹請行事儀至禮畢燔祝版於齋所並同巡狩告圓丘攝事儀【告方丘儀同但攺昊天爲皇帝祗其玉則埋之】告宗廟之禮與巡狩告宗廟儀有司攝事同惟祝文臨時撰臨軒行事先一日尙捨奉禦設禦冠席於太極殿中楹之間南向莞筵紛純加藻席繢純加次席黼純守宮設羣官次於朝堂太樂令展宮懸於殿庭並如常儀設恊律郎舉麾位於殿上西階之西東向一位於樂懸東南西向鼓吹令分置十二案於建鼓之外乘黃令陳車輅尙輦奉禦陳輿輦並如常儀典儀設文官一品以下五品以上位於樂懸東六品以下於橫街南皆重行西面北上設武官一品以下五品以上位於樂懸西六品以下於橫街南當文官皆重行東面北上設朝集使位分方於文武官當品之下設諸親位於四品五品之中【皇宗親在東異姓親在西】設蕃客位各分方於朝集使六品之南諸州使人分方位於朝集使九品之後又設太師太尉位於橫街之南道東北面西上又設典儀位於樂懸之東北贊者二人在南少退俱西向奉禮設門外位於東西朝堂皆如元日之儀其日諸衛勒所部屯門列黃麾仗如常羣官依時刻集朝堂俱就次各服其服通事舍人引就朝堂前位侍中版奏請中嚴太樂令鼓吹令帥工人入就位奉禮郎設罍於阼階東南罍在洗東加勺冪篚在洗西南肆實巾加冪尙捨奉禦設席於東房內近西又張帷於東序外殿中監陳衮服於東房內席上東領衣纁裳十二章【八章在衣日月星辰山龍華虫火宗彞四章在裳藻粉米黼黻】白紗中單黼領淸縹襈裾革帶玉鉤防大帶【素帶朱裏紕其外上以朱下以緑紐約用組】朱黻三章【龍山火】鹿盧玉具劍火珠鏢首白玉雙佩組雙大綬六防黃赤白縹緑純質長二丈四尺五寸首廣一尺【小雙綬長二尺六寸色同大綬而首半之間施二玉環】朱韤赤舄金防繬【與緇同】纓玉簮及櫛三物同箱在服北向尙捨奉禦設莞筵一粉純加藻席繢純加次席黼純又在南尙舎奉禦實醴罇於東序外惟內坫在罇北實角觶柶各一加冪饌陳於罇西籩豆各十二俎三在籩豆北設罍洗於罇東罍在洗西加勺冪篚在洗東北肆實巾加冪執罍罇籩豆及在庭罍篚者並絳公服立於其所衮冕垂白珠十二旒以組爲纓色同其纓黈纊充耳玉置於箱太常博士一人立於西階下近西東面諸侍衛之官各服其器服俱詣閣奉迎典儀帥贊者先入就位通事舍人各引羣官入就位太常博士引太常卿升西階立於西房外當戶北向侍中版奏外辦皇帝著空頂黒介幘雙童髻雙玉絳紗袍以出侍衛警蹕如常儀皇帝將出太樂令撞黃鐘之鐘右五鐘皆應恊律郎舉麾鼓吹奏太和之樂皇帝出自西房太常博士引太常卿太常卿引皇帝卽禦座南向立樂止【太常卿與博士退立於皇帝之左】通事舍人引太師太尉就位【凡太師太尉進皆舍人引】太師初入門舒和之樂作至位樂止典儀曰再拜贊者承傳羣臣在位者皆再拜太師升自西階太師初行樂作至階樂止太師升立於西階上東面太尉詣阼階下罍洗盥手升東階詣東房內取纚櫛箱進跪奠於禦座西端太師詣禦座前跪奏稱請坐退復位皇帝坐太尉進當禦座前少左跪脫空頂幘置於櫛箱畢設纚興少西東面立太師降盥初降樂作盥訖詣西階下樂止太師受冕左執

頂右執前升自【闕】

徧獻訖其飲福受胙如常儀訖謁者引太尉降復位贊引引禦史太祝及執樽罍篚冪者俱就執事位重行西面立以俟皇帝旣謁廟出門太祝等升復位訖登歌作雍和之樂諸祝各進入室徹豆出還樽所登歌止奉禮曰賜胙其贊拜及納神主燔祝版並如時享攝事儀親謁前出宮三日本司宣攝內外各供其職前一日守宮設羣官五品以上次於東西朝堂如常謁日晝漏上水三刻鑾駕出宮發引前七刻槌一鼓爲一嚴【三嚴時卽一刻侍中奏裁】發引前五刻槌二鼓爲再嚴其鑾駕發引之儀與時享出宮儀同惟陳小駕鹵簿乘金輅爲異駕廽通事舍人引文武羣官不從者退就次以俟駕至大次逥輅東向將軍降立於路左侍中進當鑾駕前跪奏稱侍中臣某言請降輅俛伏興還侍位皇帝降輅乘輿之大次繖扇華蓋侍衛如常儀通事舍人引三師各就便座各服其服出立於大次門外太常博士引太常卿立於大次門外當面西向侍中版奏外辦皇帝出次華蓋侍衛如常儀【侍中負寶陪從如式】博士引太常卿太常卿引皇帝【凡太常卿前皆博士先引】至廟門外殿中監進鎭珪皇帝執鎭珪華蓋仗衛停於門外三師近侍者從入如常皇帝初入門太和之樂作至版位北向立樂止太常卿與博士退立於左太常卿前奏稱請再拜皇帝再拜少頃太常卿又奏稱請再拜皇帝又再拜訖太常博士引太常卿太常卿引皇帝出還大次初行樂作出門樂止殿中監前受鎭珪華蓋侍【闕】

西階進當皇帝前少左樂作太師祝曰令月吉日始加元服壽考維祺以介景福乃跪冠興復西階上位太尉進皇帝前少左跪設簮結纓興復位皇帝興太常卿引適東房殿中監進徹櫛纚箱以退皇帝著衮服太常卿引出卽席向南坐樂止太尉詣序外帷內盥手洗觶酌醴加柶覆之面葉立於序內南向太師進受醴面柄進禦前北面祝曰甘醴惟厚嘉薦令芳承天之休壽考不忘訖跪進觶興退降立於西階下東面將祝殿中監帥進饌者奉饌設於禦座前皇帝左執觶右取脯擩於醢祭於籩豆間太師取肺一以進皇帝皇帝奠觶於薦西受肺左手執本右執絕末以祭上右手嚌之授太尉太尉加於俎降立於太師之南皇帝帨手侍中一人進帨巾取觶於柶祭醴啐醴逮柶奠觶於薦東皇帝初受觶休和之樂作奠觶訖樂止太師太尉俱復橫街南位太師初行樂作至位樂止典儀唱再拜贊者承傳在位者皆再拜太師太尉出初行樂作出門樂止侍中前跪奏禮畢皇帝興太樂令又撞防賔之鐘左五鐘皆應太和之樂作太常卿引皇帝入東房侍衛警蹕如來儀入訖樂止通事舍人引東面位者以次出其日冠訖著通天冠服詣太后所禦殿如常朝見之式尙宮引就殿前北面再拜訖尙宮引出還宮如常

將謁太廟有司卜日如別儀前一日皇帝淸齋於太極殿太尉以下淸齋於廟所近侍之官應從入廟者於本司淸齋一宿諸衛令其屬晡後一刻各以其方器服守衛廟門與太樂工人俱淸齋一宿前三日尙捨直長施太次於太廟南門之外道西東向尙捨奉禦鋪禦座守宮設文武侍臣次於大次之後文左武右俱東向設太尉以下次於齋坊內設三師次於侍臣次之西東向前二日太樂令設宮懸之樂於廟庭如常儀右校淸掃內外前一日奉禮設禦位於樂懸之南道西北向設太尉以下及禦史等位於內外如常儀設酒罇之位於廟堂上前楹間各於室戶之左北向每室雞彛一鳥彛一犧尊二山罍二皆加勺冪皆西上各有坫【以置贊爵】設罍洗篚如常【篚實珪瓚申爵】其執罇罍篚冪及烹牲皿並如巡狩告謁儀日未明三刻太尉以下各服其服太廟令良醖令各帥其屬入實罇罍【雞彛犧尊之上尊皆實以明水山罍之上尊實以酒鳥彛實以鬰鬯犧尊實以醴齊山罍實以淸酌】謁者進太尉之左白有司謹具請行事儀至讀祝文如時享攝事儀【惟無燔膟膋及奠毛血】讀祝文曰維某年月朔日孝子曽孫皇帝某【太祖以下稱臣某】謹遣太尉臣名敢昭告於獻祖宣皇帝祖妣某氏欽遵常典禮加元服以今吉辰只見謹以一元大武明粢薌合薌萁嘉蔬嘉薦醴齊尙饗訖興太尉再拜初讀祝文訖樂作太祝進跪奠版於神座俛伏興還罇所太尉拜訖樂止謁者引太尉以次獻皆如獻祖之儀【惟不闕盥洗】衛如常儀皇帝旣還大次侍中版奏請解嚴轉仗衛至旣入閤侍中版奏請解嚴叩鉦將士各還本所如時享還宮儀皇帝見廟之明日防羣臣如元防之儀其上壽詞云具官臣某言伏惟皇帝陛下吉辰元服禮備樂和臣等不勝大慶謹上千萬歳壽羣臣上禮前一日守宮量設次於東朝堂如常儀其日應上禮之官位於東朝堂之前近南文東武西重行北面相對又設中書舍人位於吏部爲首之北南向設奉禮位於文官東北贊者二人在南差退俱西向通事舍人各引應上禮之官就位立定令史二人對舉表案禮部郎中引就中書舍人前取表授舍人訖引案退奉禮唱贊者承傳在位者皆再拜中書舍人奉表入進通事舍人引在位者退

政和禦制冠禮卷四

欽定四庫全書

政和禦制冠禮卷五

冠儀

太子【周前漢魏

晉宋

梁后魏北齊

後周隋

唐

本朝】周

孔子曰世子冠冠於阼以著代也醮於客位加有成也三加彌尊諭其志也冠而字之敬其名也𨿽天子之元子猶士也其禮無變天下無生而貴者故也

前漢

漢宣帝冠太子以正月冠諸王遣使行事

魏

魏氏冠太子再加皇子王公嗣子乃三加

晉

晉惠帝之爲太子將冠武帝臨軒使兼司徒髙陽王珪加冠兼光祿大夫屯騎校尉華廙贊冠惠帝以正月丙午冠太子訖乃廟見懷帝亦以正月冠皇太子

宋

宋冠皇太子及藩王以一加

梁

梁武帝天監十三年正月冠太子於太極殿詔曰太子養器春坊備成徳林令辰啟歳明加元服洪基之固大業克承豈止禮義之朝實亦慶覃億兆

後魏

後魏孝文帝冠皇太子恂於廟詔曰司馬彪志漢帝有四加冠一緇布二進賢三武弁四通天朕見家語冠頌篇四加冠公也家語孔子之言與五經何異諸儒忽司馬彪志致使天子而行士冠朕以爲有賔諸儒皆以爲無賔孔氏所云斐然成章其斯之謂矣

北齊

北齊制皇太子冠則太尉以制幣告七廟擇日臨軒有司供帳於崇正殿中嚴皇太子空頂幘公服出立東階之南西面使者入立西階之南東靣太子受詔訖入室盥洗櫛出南面使者進揖詣冠席西面坐光祿卿盥訖詣太子前跪櫛使者又盥奉進賢三梁冠至太子前東面祝脫空頂幘加冠太子興入室更衣出又南面就席光祿卿盥櫛使者又盥祝脫三梁冠再加逺遊冠太子入室更衣訖席中楹之西使者揖就席南面光祿洗爵酌醴使者詣席前北面祝太子拜受禮卽席坐祭之啐之奠爵降階復本位西面三師三少及在位羣官拜事訖又擇日會宮臣又擇日謁廟

後周

後周皇太子冠則太尉以制幣告於七廟擇日臨軒太子空頂幘公服出立東階之南西向使者入立西階南東向太子受詔訖入盥櫛出南向使者進詣冠席西向坐光祿卿盥訖詣太子前梳櫛使者盥加進賢及逺遊衮冕禮畢降復本位西面三公羣官皆拜而罷

隋

隋皇太子冠則太尉以制幣告七廟擇日臨軒有司供帳於崇正殿中嚴皇太子空頂幘公服出立東階之南西面使者入立西階之南東面皇太子受詔訖入室盥櫛出南面使者進揖詣冠席西面坐光祿卿盥訖詣太子前櫛梳使者又盥奉進賢三梁冠至太子前東面祝脫空頂幘加冠太子興入室更衣出又南面就席光祿卿盥櫛使者又盥祝脫三梁冠加逺遊冠太子入室更衣設席中楹之西使者揖就席南面光祿卿洗爵酌醴使者詣席前北面祝太子拜受醴卽席坐祭之啐之奠爵降階復本位西面三師三少及在位羣官拜事訖又擇日防宮臣又擇日謁廟將冠前一日皇帝齋於太興殿皇太子與賔贊及預從官齋於正寢其日質明有司告廟各設筵於阼階皇帝衮冕卽禦座乃入拜賔揖皇太子進升筵西向坐贊冠者坐櫛設纚賔盥進加緇布冠進設頍纓賔揖皇太子適東序衣素裳以出贊冠者又坐櫛賔進加逺遊冠設服訖賔又受冕太子適東序攺服以出賔揖皇太子南面立賔進受醴進筵前北面立祝皇太子拜受觶賔復位東面答拜贊冠者奉饌於筵前皇太子祭奠禮畢降筵進當禦東面拜納言承詔詣太子戒訖太子拜贊冠者引太子降自西階賔少進字之贊冠者引皇太子進立於庭東面諸親拜訖贊冠者拜太子皆答拜與賔贊俱復位納言承詔降命令有司致禮賔贊又拜皇帝降復阼階拜皇太子以下皆拜皇帝出更衣還宮皇太子從至闕因入見皇后拜而還又五禮精義云據隋禮太子冠皇帝衮冕親臨冠事

唐

開元禮皇太子將冠先告太廟如常告之儀

臨軒命賔贊冠所司預奏請司徒一人爲賔卿一人爲贊冠吏部承以戒之前一日尙捨奉禦整飾禦幄座於太極殿衛尉設羣官朝集使諸蕃客次於左右朝堂太樂令展宮懸於殿庭設舉麾住於殿上一位於樂懸下鼓吹令設十二案乘黃令陳車輅尙輦奉禦陳輿輦典儀設文官一品以下五品以上位於橫街之北西面北上諸州使五品以上合班六品以下位於橫街之南諸州使六品以下及諸蕃客又在其南皆西面北上設武官五品以上位於橫街之北東面北上諸州使五品以上合班諸親位於其南六品以下於橫街之南諸州使六品以下及蕃客等又在其南皆東面北上設典儀位於懸之東北贊者二人在南少退俱西向設賔受命位於橫街南道東北面贊者位又於其後少退東北面奉禮設外門位文官一品以下位於順天門外道東每等異位重行西面武官三品以下位於門西每等異位重行東面以北爲上其日諸衛勒所部引黃麾仗如常儀羣官依時刻集朝堂俱就次各服其服侍中量時版奏請中嚴恊律郎太樂令帥工人入就位諸侍衛之官各服其服奉迎典儀帥贊者先入就位通事舍人引先置羣官入立定又引賔贊入立於太極門外道東西面黃門侍郎引主節持幡節中書侍郎引制書案立樂懸東南西面北上侍中版奏外辦皇帝服通天冠絳紗袍以出曲直華蓋警蹕侍衛如常儀皇帝將出仗動太樂令令撞黃鐘之鐘左五鐘皆應恊律郎舉麾【凡樂皆恊律郎舉麾工鼓柷而後作偃麾戞敔而後止也】鼓柷奏太和之樂皇帝乘輿出自西房卽禦座南向坐符寶郎奉寶置於禦座樂止通事舍人引賔贊入就位賔贊初行入門舒和之樂作至位樂止立定典儀曰再拜侍中及舍人前承制侍中降至賔贊前稱有制命公等將加冠於某之首公其將事公少進北面再拜稽首辭曰臣不敏恐不能供事敢辭侍中拜奏又承制降稱制防公其將事無辭公再拜退復位侍中退舍人至卿前稱勅防命卿將加冠於某之首卿宜贊冠卿再拜舍人退黃門侍郎引主節至賔所主節以節授黃門侍郎黃門侍郎執節立於賔東北面賔再拜受節付主節訖又再拜至節立於賔後黃門侍郎退中書侍郎引制書案至賔所中書侍郎取制書於賔東北西面立賔再拜受制書執立又再拜持案人退立於賔後中書持節退典儀曰再拜贊者承傳羣官在位者皆再拜舍人引賔贊出賔贊初行樂作出門樂止侍中前跪奏稱侍中臣某言禮畢俛伏興還侍立皇帝興太樂令令撞蕤賔之鐘左五鐘皆應鼔祝奏太和之樂皇帝降座侍衛警蹕如常儀入自東房樂止舍人引一品以下次出初賔贊出門賔以制書置於案幡節引制書案升車從輅而行威儀鐃吹詣東宮降輅入次賔贊具服其一品以下以次出蕃客各還館九品以上詣東宮朝堂次從者服就位

政和禦制冠禮卷五

欽定四庫全書

政和禦制冠禮卷六

冠儀

太子

唐

加冠儀冠前一日衛尉設賔次於重明門外道西南向贊冠次之於其西南向並鋪牀席又於重明門內道西設一次擬會賔贊設文武羣官九品以上及諸親並宮臣外如常儀奉禮設文武羣官九品以上諸親在五品之下及宮臣門外位如常儀典儀設殿庭位文武羣官樂官臣合班諸親在五品下文官在東西面武官在西東面皆以北爲上又設皇太子位於閤外道東西向設三師位於閤外道西三少位於三師之南少退俱東向典儀又設皇太子受制位於樂懸北北面所司設軒懸之樂於殿庭又設舉麾位於殿上一位於樂懸下有司設皇太子羽儀車輿於殿庭如常式典設郎帥其屬鋪解劍席於樂懸之東北冠日平明宮臣皆朝服非宮臣者公服三師三少公服並集於重明門外次宗正卿公殿乘犢車侍從詣左春坊權停左右二率各勒所部屯門列仗左庶子版奉請中嚴工人及諸行事之官各入就位奉禮郎設罍洗於東階篚在洗西南肆【篚實以罍加勺巾冪】典設郎鋪皇太子冠席於殿上東壁下少近南西向設賔席於西階上東向設主人席於皇太子席西南向設三師席於冠席北三少席於冠席南典設郎張帷於東序內設褥席於帷中又張帷於序外擬置饌物等內直郎陳服於帷內東領北上衮冕服衣纁裳九章白紗中單黼領褾襈裾革帶金鉤防大帶朱黻二章玉具劍火珠鏢首瑜玉雙佩朱組雙大綬四防赤白縹紺純朱質長一丈八尺三百二十首廣九寸【小雙綬長二尺六寸色同大綬而首半之間施二玉環】白襪赤舄金飾象笏逺遊冠服絳紗袍白紗中單皂領褾襈裾白方心曲領假帶絳紗蔽膝白練裙襦白襪黒舄其革帶劍佩綬笏與衮冕服同緇布冠服衣素裳素韠白紗中單靑領褾襈裾履襪革帶大帶笏緇纚【用皂羅巾方六寸屬帶於前兩隅】犀簮二物同箱在服南櫛實鋪於箱又在南筦筵四紛純藻席四繢純又在南良醖令實側樽甒醴加勺冪於序外帷內設罍洗於樽東罍在北篚在浣洗東南肆實巾一角觶柶各一加冪太官令實饌豆九籩九於樽西俎三在豆北執在庭罍洗者絳公服立於罍洗之南北向執帷內樽罍籩豆並絳公服立於樽罍籩豆之所衮冕白珠九旒犀組纓靑纊充耳逺遊三梁冠金蚹九首施朱翠黑介幘犀發纓翠縷緇布冠靑組纓屬於冠冠冕各一箱盛奉禮郎二人各執立於西階之西東面北上主人贊冠者【庶子爲之】升詣東序帷內少北戶東西面立典謁引羣官以次入就位初賔贊入次左庶子版奏外辦通事舍人引三師等入就閤外道西位東面立皇太子著空頂黒介幘雙童髻玉寶飾防衣【紫褶緑袴織成褾領錦袖烏皮履】乘輿以出洗馬迎於閤門外左庶子跪奏稱左庶子臣某言請殿下降輿俛伏興還侍位皇太子降於輿洗馬引之道東位西向立左庶子又前跪奏稱左庶子臣某言請殿下再拜皇太子再拜三師三少答再拜洗馬引就階東南面三師訓在前三少訓從於後千牛仗二人夾左右其餘仗衛到於師保之外通事舍人引宗正卿入見皇太子訖通事舍人引出迎賔洗馬引皇太子初行樂作至阼階東西面立偃麾樂止【凡樂皆伶官師舉麾工鼔柷而後作偃麾戛敔而後止】宗正卿迎賔於門東西面賔立於門西東面宗正卿再拜賔不答拜賔入門樂作主人後入立於樂懸東北西面賔入贊冠者從入舍人引賔詣殿階間南面樂止贊冠者立於賔西南東面節在賔東少南西面制案在贊冠西南面賔就案取制執洗馬引皇太子詣制位北面立皇太子再拜宣詔曰制皇太子某吉日元服率由舊章命太尉就宮展禮訖皇太子又再拜少傅進詣賔前受制書退授皇太子皇太子受制書付庶子案退洗馬引皇太子師保等如式升東階【量人從升】初行樂作上階樂止入東序帷內近北南面立師保等各就席位訖賔升西階宗正卿升東階各立席後初賔升舍人引贊冠者詣罍洗盥手升自東階詣東序帷內於主人贊冠之南俱西面贊冠者引皇太子出立於席東西面賔之贊冠者取纚櫛二箱坐奠於皇太子筵南端興席北少東西面立賔揖皇太子進升筵西向坐賔之贊冠者進筵前東面坐脫空頂黑介幘置於箱櫛畢設纚興少北南面立賔降盥主人從降樂作賔升樂止主人從升執緇布冠者升賔降一等受之又執頂左執前進皇太子筵前東向立祝曰令月吉日始加元服棄厥防志愼其成徳壽考維祺以介景福乃跪冠興復位東面立賔之贊冠進筵前東面跪結纓興復位皇太子興賔揖皇太子贊冠者引皇太子適東序帷內著衣素裳之服以出立於席東西面賔揖皇太子進升筵西向坐賔之贊冠者進筵前東面跪脫緇布冠置於黒介幘之箱櫛纚依舊不觧興復位賔降二等受逺遊冠右執頂左執前進皇太子筵前東向左祝曰吉月令辰乃申嘉服克恭威儀式昭厥徳眉壽萬年永受胡福乃跪冠興復位賔之贊冠者引皇太子適東序帷內著朝服以出立於席東西面賔揖皇太子皇太子進升筵西向坐賔之贊冠者進筵前東向跪脫逺遊冠置於纚箱櫛纚依舊不解興復位賔降三等受冕右執頂左執前進皇太子筵前東向立祝曰以歳之正以月之令咸加其服以成厥徳萬壽無彊承天之慶乃跪冠興復位賔之贊冠者跪受簮結纓興復位皇太子興賔揖皇太子贊冠者引皇太子適東序著衮冕之服以出立於席東西面贊冠者徹纚櫛二箱入於帷內又取筵入於帷內主人贊冠者又設醴皇太子席於室戶西南向下筦上藻賔之贊冠者於東序帷內盥手洗觶典膳郎酌醴加柶覆之面柄賔之贊冠者受面葉立於序內南面立賔揖皇太子贊冠者引皇太子就筵西南面立賔進受醴加柶面柄進皇太子筵前北面立祝曰甘醴惟厚嘉薦令芳拜受祭之以定厥祥承天之休壽考不忘皇太子筵西拜受觶賔復位東面答拜贊冠者興進饌者奉饌陳於皇太子筵前皇太子升筵坐左執觶右執脯擩於醢祭於籩豆之間贊冠者取韭菹徧擩於豆以授皇太子又祭於籩豆之間取肺一以授皇太子奠觶於薦西興受肺卻左手執本坐繚右手絕末以祭上左手嚌之興以授贊冠者加於俎皇太子帨手興取觶以柶祭醴三始扱一祭又扱再祭加柶於觶面葉興筵末坐啐醴逮柶興降筵西南面坐奠觶興賔答拜皇太子升筵坐奠觶於薦東興降筵贊冠者引皇太子降自西階之東南面賔初答拜訖降立於西階之西近南東面引賔之贊冠者隨降立於賔西南東面皇太子立定賔少進字之曰禮義旣備令月吉日昭告厥字君子攸宜宜之於嘏永受保之奉勑字某皇太子再拜曰某𨿽不敏敢不祗奉又再拜洗馬引皇太子降初行樂作至阼階下位樂止三師在南北面三少在北南面立定皇太子西面再拜三師等答再拜以出於三師拜訖典儀曰再拜贊者承傳羣官在位者皆再拜左庶子前稱禮畢皇太子乘輿以入侍臣從至閤如常儀初皇太子降通事舍人引賔贊及宗正卿出就會所

政和禦制冠禮卷六

欽定四庫全書

政和禦制冠禮卷七

冠儀

太子

唐

會賔贊賔旣出立於會所門外之西東面北上宗正卿立於門東西面立定一揖一讓而入宗正卿立於座東西面賔贊立於座西東面俱再拜就座俛伏坐遂行酒酒至賔主俱興再拜就席坐飲食至賔主興設食訖賔主俱坐食會訖賔主俱興賔贊立於西廂東面南上宗正卿立於東廂西面執事奉束帛之篚以授宗正卿又執事者奉束帛篚立於宗正卿之後牽馬者牽乘馬入陳於庭北首西上賔贊俱回北面西上再拜宗正卿以幣篚進西南向授賔執事者以幣進授贊冠者宗正卿與執事退復位賔贊降從者迓受幣賔當庭實揖左右馬以出三馬從出從者迓受馬宗正卿出門東西面賔贊出西東面北上宗正卿與賔贊俱揖而退賔贊就事車輅詣順天門外復命

朝見皇帝皇后衛尉先於順天門外東朝堂之北設太子次又於後設三師三少及詹事等次皇太子冠訖諸衛率依常行鹵簿陳列威儀仗衛前後部鼓吹備列師傅以下及宮官皆朝服皇太子服逺遊冠絳紗袍乘輿以出儀仗侍從如常禮洗馬前皇太子出重明門左庶子跪奏稱請降輿升輅右庶子稱令曰諾左庶子俛伏興皇太子降升金輅三師乘軺車訓在前三少亦乘軺車訓從在後威儀仗衛依鹵簿發引鳴鐃而行至長樂門鐃吹皇太子至順天門外次回輅西向左庶子跪奏請降輅就次右庶子稱令曰諾左庶子俛伏興皇太子降輅洗馬前入次左庶子侍左右庶子侍右舍人引三師三少詹事就次皇太子停於次少頃舍人奏聞典儀先於皇帝所禦殿前北向設皇太子位左庶子跪請入右庶子稱令曰諾左庶子俛伏興皇太子出次左庶子等扶侍舍人引洗馬引當門中搆引入外官不入諸儀衛鹵簿等悉陳列於門外皇太子入自東上閤洗馬左庶子等從入至皇帝所禦殿前位北向立從官陪後左庶子贊拜皇太子再拜侍中宣勑戒曰事親以孝接下以仁使人以義飬人以惠訖皇太子再拜少進稱臣𨿽不敏敢不只奉皇太子又再拜訖引下詣皇后所禦殿至殿院內給事奉聞出引皇太子入洗馬左庶子等不入太子至皇后所禦殿前北向立再拜尙儀前承令降詣皇太子西北東面稱令防皇太子再拜宣令戒曰事親以孝接下以仁使人以義飬人以惠訖皇太子再拜少進稱臣夙夜只奉不敢失墜皇太子又再拜司言引至閤舍人承引以出皇太子還如來儀謁太廟前一日皇太子宿齋於正殿其宮臣從入廟者宿於家正寢所司掃除廟之內外衛尉設皇太子次於廟西南角東向又設三師以下及宮官次於皇太子次之後少近西俱東向又設宮官次於東宮朝堂奉禮郎設皇太子版位於廟庭道東北向典儀設官位於重明門外文官在東西面武官在西東面每等異位重行俱以北爲上其日未明所司依鹵簿陳設於重明門外宮臣應從者依時刻集朝堂次服朝服非朝服者公服諸衛率各勒所部陳設如式左庶子版奏請中嚴僕迎金輅於西閤外南向車右執刀立於輅前北向舍人引宮臣各就位侍衛之官各服其服器右庶子負寶如式俱詣閤奉迎左庶子版奏外辦僕奮衣而升正立執轡皇太子服逺遊冠絳紗袍以出左右侍衛如常儀洗馬引皇太子升僕立授綏命車右升升訖車驅左庶子以下夾侍如式出重明門左庶子進當輅前跪奏稱左庶子臣某言請車輅權停請侍臣上馬俛伏興贊者唱侍臣上馬文武侍臣皆上馬宮臣上馬畢左庶子進當輅前跪奏稱左庶子臣某言請發引俛伏興退復位皇太子車輅動鐃吹不作文官在左武官在右至下馬所侍臣並下馬皇太子至次所回輅南向左庶子跪奏稱左庶子臣某言請殿下降輅俛伏興還侍位皇太子降輅洗馬引入次侍臣侍立如常皇太子入次一刻頃左庶子跪奏稱左庶子臣某言請殿下出次俛伏興皇太子出次謁者引家令引皇太子入自南門三師三少從如式庶子二人一人贊左一人贊右舍人二人從近仗量人從入皇太子至位立定家令奏稱請殿下再拜皇太子再拜少頃家令奏事畢謁者引家令家令引皇太子出自南門升輅還宮如來儀至重明門外皇太子乘輅入將士停三師三少還皇太子至殿前回輅左庶子跪奏稱請殿下降輅俛伏興皇太子降入侍臣從至閤左庶子奏請將士各還本任【其還宮鳴鐃吹如常】

會羣臣皇太子冠見廟之明日皇太子會羣臣如元會之儀其上壽辭皇太子爰以吉辰載加元服徳成禮備普天同慶臣等不勝悅豫謹上千萬歳壽

羣臣上禮三日本司宣令諸應上禮文武之官一品以下五品以上前一日衛尉量設次於東朝堂晝漏上水七刻各集於次皆服朝服奉禮郎先設上禮之官位於東朝堂之南文東武西北面重行相對爲首又設中書舍人位於文官爲首者之北南向設奉禮郎位於文官東北贊者二人在其南差退俱西向牛酒在文武二位之間少前舍人各引應上禮之官就位立定令史二人對舉賀錄案禮部郎中引就中書舍人前取賀錄授舍人訖引案退奉禮郎唱再拜贊者承傳在位者皆再拜中書舍人奉賀錄入進舍人引在位者退【酒十二斛犢十二頭赤繩爲籠頭奉訖並付所司】

防宮臣皇太子會宮臣如常會之儀上壽辭云某宮臣某等言伏惟殿下爰以吉辰載加元服禮備徳成臣等不勝悅豫謹上千萬歳壽

宮臣上禮先上一日詹事宣告上禮之官詹事以下七品以上其日晝漏上水七刻皆朝服集東宮南門外之左典儀先設羣官位於中門外皆北靣以西爲上牛酒置於位西五步前晝漏上水八刻通事舍人引羣官皆就位立定詹事丞奉羣官簡錄案於詹事前東面跪授客舍人客舍人西面立受回南向立典儀唱再拜詹事以下俛伏興皆再拜客舍人以簡錄案入通事舍人引羣官以下退【左庶子省進酒九斛盛以銅鐘一斛犢九頭赤繩爲籠頭皆付有司】正觀八年二月三日皇太子加元服永徽六年二月五日皇太子加元服內外文武官爲父後者賜爵一級顯慶四年十月十二日皇太子加元服開元八年正月十一日皇太子加元服十二日皇太子謁太廟十三日宴百官於太極殿

本朝

開寶通禮如開元禮

大中祥符八年十二月一日皇太子加冠禮輔臣面賀皇親賀於內東門

庶子【周魏唐】

周

儀禮若庶子卽冠於房外南面遂醮焉鄭云房外爲尊也不於阼非著代也不醮於客位成而不尊也

魏

魏氏冠太子再加皇子乃三加

唐

開元之制庶子冠則北面而祝於筵西拜受爵賔於西階上東面答拜庶子不用醴而用酒加醴饌牢器與適子同按儀若太子冠則皇帝及太子讀祝加冠禮易服若皇庶子加冠易服復讀祝進字祝同太子不云奉勑惟云某甫余見親王及品官庶子儀

政和禦制冠禮卷七

欽定四庫全書

政和禦制冠禮卷八

冠儀

親王【漢魏

晉宋齊唐

本朝】

漢

漢宣帝冠諸王遣使行事

魏

魏氏冠諸王三加同漢遣使行事

晉

太始十年南宮王承年十五依舊應冠有司奏議禮十五成童國君十五而生子以明可冠之宜又漢魏遣使冠諸王非古典於是制禮儀王十五而冠不復加使命咸寧二年秋閏九月遣使冠汝南王東

宋

宋冠藩王一加

齊

齊武帝孫南郡王昭業未冠從尙書令王儉議使太常持節一加冠大鴻臚爲贊醮酒之儀國官陪位拜賀如常其日內外二品淸官以上詣公車門集賀並詣東宮南門通牋別日上禮宮臣亦詣門稱慶如上防之儀旣冠之後尅日謁廟儉議曰皇孫冠事歷代所無禮𨿽有嫡孫然南郡王體自儲暉實惟國重元服之典宜異列藩依於諸王則輕同於儲皇則重宜使太常持節一加冠並撰立贊冠醮酒二辭不依藩國詔可祝辭曰皇帝使給事中太常武安侯蕭惠基加南郡王冠筮日戒賔肇加元服棄爾初志從厥成徳親賢使能克崇景福醮辭曰防酒旣淸嘉薦旣盈兄弟具在淑愼儀型永介眉壽於穆斯寧

唐

開元禮親王冠前三日本司帥其屬筮日筮賔於防事前二日主人至賔第掌次者引之次主人公服出立於大門外之西東面賔公服立於阼階下西面儐者公服進於賔之左北面受命出立於門東西面曰敢請事主人曰皇子某王將加冠請某公教之儐者入告賔出立於門左西面再拜主人答拜主人曰皇子某王將加冠請某公教之賔曰某不敏恐不能供事敢辭主人曰某猶願某公教之賔曰主重有命某敢不從主人再拜賔答拜主人還賔拜送主人命使者戒贊冠者使者至贊冠者大門外掌次者引之次使者公服出立於門西東面儐者出請入告贊冠者出門左西面再拜使者答拜使者少進曰皇子某王將加冠某王使某請某位教之贊冠者曰某不敏恐不能供事敢辭使者曰某王使某敢固以請贊冠者曰王重有命某敢不從使者再拜贊冠者答拜使者退贊冠者拜送前一日掌次者設次於大門之外右南向某日夙興掌事者設洗於阼階東南東向當霤南北以堂深罍水在洗東加勺冪篚在洗西南肆【篚實巾一爵一加冪】席於東房內西墉下陳衣於席東領北上衮冕服靑衣纁裳九章【五章在衣龍山華虫火宗彛四章在裳藻粉米黼黻】白紗中單黼領靑褾襈裾革帶鉤防大帶【靑帶紕其外上以朱下以緑紐約用組】朱黻二章【山火】劍【飾以珠玉】山玉雙佩綬四防赤黃縹紺朱質纁文織長一丈八尺二百四十首廣九寸小雙綬長二尺六寸色同大綬而黃朱間之施二玉環朱韈赤舄逺遊冠絳紗單衣白紗中單皂領縹襈裾白裙【赤裙衫】假帶曲領方心絳紗蔽膝白襪黑舄緇布冠服靑衣素裳白紗中單靑領褾襈裾素鞸【其革帶大帶劍佩綬與冕服同韈舄與逺遊冠服同】緇纚【其纚用今皂巾方六寸屬於前兩隅】犀簮櫛實於箱在服南莞筵三粉純藻席三繢純在南樽於房戶外之西南兩甒酒在西加勺冪設坫於樽東置二爵於坫加冪豆十籩十在服北俎三在籩豆之北【凡牲體節折如離肺俎實羊豕及臘籩實脯棗之類豆實菹醢之屬】質明賔贊至於主人大門外掌次者引之次賔贊俱公服諸行事者各服執樽罍篚者皆就位冕靑珠九旒靑纊充耳犀組纓色如其綬逺遊三梁冠金附蟬黒介幘纓靑緌犀緇布冠靑組纓冠冕各一箱各一人執之待於西階之西東面北上設主人席於阼階上西面賔席於西階上東面皇子席於室戶東房戶西南面俱下莞上藻主人公服立於阼階下當東序西面諸親公服非公服者常服立於罍洗東南西面北上【尊老者隔別室】儐者公服立於門內道東北面皇子雙童髻空頂幘雙玉金寶飾防袴褶錦紳烏皮履立於房內南面主人贊冠者公服立於房內戶東西面賔及贊冠者出次立於門西贊冠者少退俱東面北上儐者進於主人之左北面受命出立於門東西面曰敢請事賔曰皇子某王將加冠某謹應命儐者入告主人迎賔於大門外之東西面再拜賔答拜【凡賔主拜揖入出皆贊禮者相】主人揖贊冠者贊冠者報揖主人又揖賔賔報揖主人入賔及贊冠者次入及內門主人揖賔賔入贊冠者從之至內霤將曲揖賔報揖至階主人立於階東西面賔立於階西東面主人曰請公升賔曰某備將事敢辭主人曰固請公升賔曰某敢固辭主人曰終請公升賔曰某敢終辭主人升自阼階立於席東西向賔升自西階立於席西東向贊冠者及庭盥洗升自西階入於東序立於主人贊冠者之南俱西面主人贊冠者引皇子出立於房外之西南面贊冠者取纚櫛簮箱跪奠於皇子筵東端興席東少北南面立賔揖皇子賔主俱卽席坐皇子進升席南面坐賔之贊冠者進筵前北面跪脫雙童髻置於箱櫛畢設纚興復位立賔主俱興賔降盥主人從降賔東面辭曰願主不降主人曰公降辱敢不從賔至罍洗盥手訖詣西階賔主一揖一讓升主人立於席後西面賔立於西階上東面執緇布冠者升賔降一等受之右執頂左執前詣皇子筵前北面跪冠興復西階上席後東面立賔之贊冠者進筵前北面跪結纚興復位皇子興賔揖皇子皇子適房賔主俱坐皇子著靑衣素裳之服出房戶西南面立賔主俱興賔揖皇子皇子進立於席後南面賔降盥主人從降辭對如初賔盥手跪取爵於篚興洗訖詣西階賔主一揖一讓升主人立於席後西面賔詣酒樽所酌酒進皇子筵前北向立祝曰防酒旣淸嘉薦亶時始加元服兄弟具來孝友時格永乃保之皇子筵西拜受爵賔復西階上東面答拜執撰者薦豆籩於皇子筵前皇子升筵坐左執爵右取脯擩於醢祭於籩豆之間祭酒興筵末坐啐酒執爵興降筵西跪奠爵再拜執爵興賔答拜冠者升筵跪奠爵於薦東興立於筵西南面執饌者徹薦賔揖皇子皇子進升筵南向坐賔之贊冠者跪脫緇布冠置於箱櫛畢設纚興復位賔降二等受逺遊冠右執頂左執前詣皇子筵前北向跪冠興復位賔之贊冠者坐設簮結纓興復位皇子興賔揖皇子適房賔主俱坐皇子著朝服出房戶西南面立賔主俱興賔揖皇子皇子進立於席後南面賔詣酒樽所取爵酌酒進皇子筵前北向立祝曰防酒旣淸嘉薦伊脯乃申其服禮儀有序祭此嘉爵承天之祜皇子於筵西拜受爵賔復西階上東面答拜執饌者薦籩豆皇子升筵坐左執爵右祭脯醢祭酒興筵末坐啐酒執爵興降筵西跪奠爵再拜執爵興賔答拜皇子升筵坐奠爵於薦東興立於筵西南面執饌者徹薦爵賔揖皇子皇子進升席南面坐賔之贊冠者跪脫進賢冠置於箱櫛畢設纚興復位賔降三等受冕右執頂左執前詣皇子筵前北向跪冠興復位賔之贊冠者坐設簮結纓興復位皇子興賔揖皇子皇子適房賔主俱坐主人贊冠者徹櫛箱入於房皇子著衮冕之服出房戶西南面立俱興賔揖皇子皇子進立於席後南面賔詣酒樽所取爵酌酒進皇子筵前北向立祝曰防酒令芳籩豆有楚咸加其服肴升折俎承天之慶受福無疆皇子筵西拜受爵賔復位東面答拜執饌者薦籩豆設俎於籩豆之南皇子升筵坐左執爵右祭脯醢贊冠者取肺一以授皇子奠爵於薦西興受肺郤左手執本坐右手絕末以祭左手嚌之興加於俎皇子坐帨手執爵祭酒興筵末坐啐酒降筵西南面坐奠爵再拜執爵興賔答拜皇子升筵坐奠爵於薦東興贊冠者引皇子降立於西階之東南面初皇子降賔降自西階直西序東面立主人降自東階直東序西面立賔少進字之曰儀禮旣備令月吉日昭告其字爰字孔嘉君子攸宜宜之於嘏永壽保之曰孟某甫仲叔季惟其所當皇子曰某𨿽不敏夙夜只奉賔出主人送於內門外主人西面請賔曰公辱執事請禮從者賔曰某旣得將事敢辭主人曰敢固以請賔曰某辭不得命敢不從賔就次主人入初賔出皇子東面見諸親諸親拜之皇子答拜皇子入見內外諸尊於別所賔主旣釋服攺設席訖賔贊俱出次立於門西東面主人出門東西面主人揖賔贊報揖主人先入賔贊從之至階一揖一讓升各就坐後立定俱坐會訖賔主俱興賔立於西階上贊冠者在北少退俱東面主人立於東階上西面掌事者奉束帛之篚升授主人於序端主人執篚少進西面立又掌事者奉幣篚升立於主人後於幣篚升牽馬者牽兩馬入陳於門內三分庭一分在南北首西上賔還西階上北面贊冠者立於賔左少退俱北面再拜主人進立於楹間南面賔贊進立於主人之右俱南面東上主人授幣賔受之退復東面位於主人授幣掌事者又以幣篚授贊冠者贊冠者退復位主人還阼階上北面拜送賔贊降自西階從者迓受幣賔當庭實東面揖出牽馬者從出從者迓受馬於門外賔降主人降送賔於大門外西面再拜賔退主人入皇子詣閤至次著朝服通事舍人引皇子入詣皇帝所禦之殿至閤近臣入奏皇帝卽禦座南向坐近臣出引皇子入立於階間北面再拜訖近臣引出皇子至皇后殿閤外近臣附奏皇后卽禦位南向坐司言至閤引皇子入立於階間北面再拜司言引出閤皇子出還第如來儀

本朝

開寶通禮如開元禮

國朝近制加冠者止加烏紗折上巾不用開寶禮舊儀宗室子若將授官者必先賜袍笏令裹頭而後授命焉政和禦制冠禮卷八

欽定四庫全書

政和禦制冠禮卷九

冠儀

品官【漢晉唐】

漢

後漢何休冠儀約制云將冠子者具衣冠冠者父兄若諸父宗族之尊者一人爲主主人告所素欽僚友一人爲冠賔必自往其家告曰某長矣將加冠於首願吾子教之賔旣許主人自定吉日先冠一日宿告賔曰請以明日行事賔曰敢不從命主人灑掃內外皆肅執事者於兩楹間爲冠者設北向筵又設賓東向筵兩筵相接授冠以篚器設於兩筵又設樽爵於東方冠者如常服待命於房夙興賔到迎延揖讓如常坐定執事曰請行事主人跪告賔曰請勞吾子賔跪答曰敬諾賔起立西序東面聴命之禮賔冠者興西向拜賔賔答拜訖命就筵賔主各還坐冠者北向筵坐賔復跪曰吾子之使請將命主人跪答曰勞吾子賔起就東向筵執事者執爵跪向冠者祝曰令月吉日始加元服棄爾防志順爾成徳壽考維祺介爾景福冠者卽坐賔跪加冠訖冠者執爵酹地然後啐酒訖賔興還復本坐主人亦起乃俱坐冠者還房自整飾出拜父父爲起若諸父羣從及兄應答拜者答拜如常入拜母母答拜其餘兄弟姑姊皆相拜如常主人命冠者出便設酬爲勸乃罷異日有祭事自告祖考者自如舊祭禮常儀

晉

晉王堪冠禮儀云永平元年正月戊子冠中外四孫立於步廣裏捨之阼階設一席於東廂引冠者以長防次於席南東上賔宗人立於西廂東面南上堪立於東軒西南面西上陳元服於席上宗人執儀次呼冠者各應曰諾宗人申誡之曰以歳之正以月之令兄弟具來咸加爾服棄爾防志順爾成徳敬愼威儀惟人之則壽考維祺永受景福冠者髙跪而冠各自著布興再拜從立於賔南上酌四杯酒各拜醮而飲事訖上堂向禦史府君再拜訖冠者東面坐如常燕禮時賔宗人東平王隆叔祚王循道安王業建始此皆古禮俱以意斟酌從其簡者耳

唐

唐開元禮三品以上嫡子冠將冠筮於廟門之外無廟者筮於正寢之堂主人【謂將冠者之父兄也】公服立於門東西面無廟者立堂上楹間近東西面掌事者各服其服立於門西東面北上無廟者立於楹間近西東面俱北上布筮席於闑西閾外面西無廟者於主人之西西面筮者開韇出防兼執之東面受命於主人主人曰爲嫡子某某日加冠庶幾從之筮者曰諾進就筮席西面以韇系防遂述曰假爾太筮有常某人爲嫡子某某日加冠庶幾從之乃釋韇坐筮訖興降席東面稱占曰從筮者退若不吉則筮逺日如初儀贊禮者進主人之左禮畢掌事者徹筮席前三日筮賔如求日之儀【筮賔筮其可使冠子者】前二日主人戒賔及贊冠者主人至賔大門外掌次者引之次主人公服出次立於門外之西東面賔公服立於阼階下西面儐者公服進於賔之左北面受命出立於門東西面曰敢請事主人曰某之子某將加冠請某子教之【相稱各隨官爵】儐者入告賔出立於門東西面再拜主人答拜主人曰某之子某將加冠願吾子教之賔曰某不敏恐不能供事以辱吾子敢辭主人曰某猶願吾子教之賔曰吾子重有命某敢不從主人再拜賔答拜主人還賔拜送主人戒贊冠者亦如之【亦通使子弟戒之】前一日掌事者設次於大門外之右南向其日夙興贊者設洗於正寢阼階東南東向當東霤【六品以下當東榮】南北以堂深罍水在洗東加勺冪篚在洗西南肆實巾一於篚加冪席於東房西墉下【無房者張帷爲之】陳服於席東領北上冕服靑衣纁裳【一品衮冕服九章五章在衣山龍華虫火宗彛四章在裳藻粉米黼黻二品鷩冕服七章三章在衣華虫藻火四章在裳宗彛粉米黼黻三品毳冕服五章三章在衣宗彛藻粉二章在裳黼黻四品繡冕服三章一章在衣粉米二章在裳黼黻五品冕衣無章裳刺黼一章六品以下爵弁服靑衣纁裳】白紗中單黻領【四品以下靑領也】靑褾襈裾革帶鉤防大帶【一品二品素帶皆紕其外上以朱下以緑三品紕其垂外以內以黃紐約皆用靑組四品五品素帶紕其垂外以內以黃紐約皆用靑組六品以下練帶紕其垂內外以緇紐約用靑組也】黻【隨衣色山火二章四品五品繡冕山一章冕無章】劍【飾以金玉四品五品飾以金】雙佩【一品山玉五品以上佩水蒼玉】雙綬【一品緑綟綬四防紫黃赤緣質長一丈八尺二百四十首廣九寸二品三品紫綬三防紫黃赤純紫質長丈六尺一百八十首廣八寸皆有小雙綬長二尺六寸色同大綬而首半之一品施二玉環四品靑綬三防靑白紅純靑質長一丈四尺一百三十首廣七寸五品墨綬二防靑緇純紺質長一丈二尺一百首廣六寸皆有小雙綬長二尺六寸色同大綬而首半之六品以下爵韠而已】朱韈赤舄【五品以上同六品以下白韈赤履庶人介幘服絳公服方心革帶鉤防假帶韈履】進賢冠服絳紗單衣白紗中單皂領褾襈裾白裙襦【亦裙衫也】革帶鉤防假帶曲領方心絳紗蔽膝白韈黒舄【八品下去中單曲領蔽膝黒履庶人黒介幘服白裙衫靑領革帶韈履】劍雙佩雙綬【六品以下無劍綬】緇布冠服靑衣素裳素鞸【中單革帶大綬劍佩與冕服同韈舄與進賢冠服同六品以下中單革帶緇帶與爵弁服同韈履與進賢冠同庶人帶韈履與介幘服同去韠而已】緇纚櫛簮同箱在服南【纚今用皂巾方六寸屬帶於前兩隅】筦筵四紛純加藻席四繢純入在南側樽甒醴在服北加勺冪設坫【四品以下設篚】在樽北實角觶角柶各一加冪饌陳於坫北【四品及五品蒲筵四緇布純加萑席四帛純六品以下蒲筵四緇布純不加於萑席四品以下設篚無坫柶以角爲之狀如匕饌用少牢及臘三俎一二品十籩十豆三品八籩八豆四品五品六籩六豆凡牲體節折如離肺籩實脯棗栗之屬豆實醢醬虀菹之類六品以下用特牲一俎二籩二豆籩實脯棗豆實菹醢】設洗於東房近北罍水在洗西篚在洗東北肆實以巾質明賔贊至於主人大門外掌次者引之次賔贊公服諸行事者各服其服【六品以下無公服者服常服】執樽罍篚者皆就位冕【衮冕垂靑珠九旒以組爲纓色如其綬靑纊充耳角簮導鷩冕七旒毳冕五旒餘皆同衮冕四品五品繡冕垂靑珠四旒以組爲纓色如其綬靑纊充耳角導六品以下冕三旒餘同繡冕庶人則黒介幘也】進賢冠三梁纓靑縷導【四品五品兩梁六品以下一梁庶人則黒介幘】緇布冠靑組纓冠冕各一箱各一人執之待於西階之西東面北上設主人之席於阼階上西面賔席於西階上東面冠者席於主人東北西面主人公服立於阼階下當東序西面諸親公服非公服者常服立於罍洗東南面北上【尊者停別室】儐者公服立於門外道東北面將冠者雙童髻空頂幘雙玉導金寶飾防袴褶綿紳烏皮履【六品以下導不以玉無金寶之飾】立於房內戶東西面賔及贊冠者出次立於門西贊冠者少退俱東面北上儐者進於主人之左北面受命出立於門東西面曰敢請事賔曰某子有嘉禮命某事儐者入告主人迎賔於大門外之東西面再拜賔答拜【凡賔主拜揖入出皆贊禮者相導】主人揖贊冠贊冠者報揖主人又揖賔賔報揖主人入賔及贊冠者次入及內門主人揖賔賔報揖主人與賔入贊者從之至內霤將曲揖賔賔報揖至階主人立於階東西面賔立於階西東面主人曰請吾子升賔曰某將事敢辭主人曰固請吾子升賔曰某敢固辭主人曰終請吾子升賔曰某敢終辭主人升自阼階立於席東西向賔升自西階立於席西東向贊者及庭盥於洗升自西階入於東房立於主人贊冠者之南俱西面【庶子之禮則自此以下不同如別儀】主人贊冠者引將冠者出立於房戶外之西南面賔之贊冠者取纚櫛簮箱跪奠於冠者筵南端興席北少東西面立賔揖將冠者賔主俱卽席坐將冠者進升席西面坐賔之贊冠者進筵前東面跪脫雙童髻置於箱畢設纚興復位立賔主俱興賔降盥主人從降賔東面辭曰請吾子不降主人曰吾子降辱敢不從降賔至罍洗盥手訖詣西階賔主一揖一讓升主人立於席後西面賔立西階上東面執緇布冠者升賔降一等受之右執頂左執前進冠者筵前東向立祝曰令月吉日始加元服棄爾防志順爾成徳壽考維祺介爾景福乃跪冠興復西階上席後東面立賔之贊冠者進筵前東面跪維纓興復位冠者興賔揖冠者冠者適房賔主俱坐冠者著靑衣素裳之服出房戶西南面立賔主俱興賔揖冠者進升席西向坐賔之贊冠者跪脫緇布冠置於箱櫛畢設纚興復位賔降二等受進賢冠【庶人則黒介幘】右執頂左執前進冠者筵前東向立【庶人則北向下皆依此】祝曰吉日令辰乃申爾服敬爾威儀淑愼爾徳眉壽萬年永受胡福乃跪冠興復位賔之贊冠者跪設簮結纓興復位冠者興賔揖冠者冠者適房賔主俱坐冠者著絳紗服【庶人則白裙服】出房戶西南面立賔主俱興賔揖冠者進升席西向坐賔之贊冠者跪脫進賢冠【庶人則黒介幘】置於箱櫛畢設纚興復位賔降三等受冕【六品下受爵弁庶人黒介幘】右執頂左執前進冠者筵前東面立祝曰以歳之正以月之令咸加爾服兄弟具在以成厥徳黃耉無疆受天之慶乃跪冠興復位賔之贊冠者跪設簮結纓興復位冠者興賔揖冠者冠者適房賔主俱坐主人贊冠者徹纚櫛簮箱及筵入於房又筵於室戶西南向冠者著冕【六品以下著爵弁之服庶人則絳公服】出房戶西南面立賔主俱興主人贊冠者盥手洗觶於房酌醴加柶覆之面葉出房南面立賔揖冠者冠者就筵西南面立賔進受醴於室戶東西面進冠者筵前北面立祝曰甘醴維厚嘉薦令芳拜受祭之以定爾祥承天之休壽考不忘冠者筵西拜受觶賔復西階上東面答拜執饌者奉饌薦於冠者筵前冠者升筵坐左執觶右取脯擩於醢祭於籩豆之間贊冠者取肺一以授冠者冠者奠觶於薦西興受肺左手執本坐右絕末以祭左手嚌之興以授贊冠者加於俎冠者坐帨手取觶以柶祭醴柶加於觶面葉興筵末坐啐醴建柶興降筵西南面跪奠觶再拜執觶興賔答拜賔主俱坐冠者升筵跪奠觶於薦東興進北向跪取脯降自西階入見母進奠脯於席前退再拜以出冠者母不在則使人受脯於西階下【庶人之禮與此上一節不同自此以下皆同】

政和禦制冠禮卷九

欽定四庫全書

政和禦制冠禮卷十

冠儀

品官【唐本朝】

唐

初冠者入見母賔主俱興賔降當西序東面立主人降當東序西面立冠者旣見母出立於西階之東南面賔少進字之曰禮義旣備令月吉日昭告爾字爰字孔嘉髦士攸宜宜之於嘏永受保之曰伯某甫冠者曰某𨿽不敏夙夜只奉賔出主人送於內門外主人西面請賔曰吾子辱執事請禮從者賔曰某旣得將事敢辭主人曰敢固以請賔曰某辭不得命敢不從賔就次主人入初賔出冠者東面見諸親諸親拜之冠者答拜冠者西面拜賔之贊冠者賔之贊冠者答拜訖見諸尊於別室賔主旣釋服攺席訖賔與眾賔俱出次立於門西東面主人出門東西面主人揖賔賔報揖主人先入賔及眾賔從之至階一讓升各就坐後立定俱升坐會訖賔主俱興【四品以下則賔主俱興賔立於西階上東面主人立於東階上西面掌事者以幣篚升授主人於序端賔北面拜主人進立於楹間賔降自西階東面眾賔從降南面立賔進立於主人右南面賔受篚退復東面立主人還阼階上北面拜門之東西面再拜請受幣賔出主人送賔於大門賔退主人入並無以下陳馬之儀】賔立於西階上贊冠者在北少退俱東面主人立於東階上西面眾賔降立於階下東面掌事者以幣篚升授主人於東序端主人執篚少進西面立又掌事者奉幣篚升立於主人之後於幣篚升牽馬者牽兩馬入陳於門內三分庭一在南北首西上賔還西階上北面贊冠者立於賔左少退賔贊俱再拜主人進立於楹間南面賔贊進立於主人之右俱南面主人授幣掌事者又以幣篚授贊冠者贊冠者退復位主人還阼階上北面拜送賔贊降自西階從者迓受幣賔當庭實東面揖出牽馬者從出從者迓受馬於門外賔降主人降送賔於大門外之東西面再拜賔退主人入孤子則諸父諸兄戒賔冠之日主人髻而迎賓拜揖讓如冠主冠於阼階醴之及禮賔拜送皆如上儀明日見廟冠者朝服無廟者見祖禰於正寢冠者公服庶人則常服質明贊者引入廟南門中庭道西北面贊拜訖引出

品官庶子筮日筮賔衣服冠佩之制行事之儀皆如嫡子惟於加冠之際自主人贊冠者引將冠者出立房外以後一節爲異焉主人贊冠者引將冠者出立於房戶外之西南面賔之贊冠者取纚櫛簮箱跪奠於冠者筵東嫡子則筵西興席東少北南面立【嫡子則席北少東西面】賔揖將冠者賔主俱卽席坐將冠者進升席南面坐賔之贊冠者進筵前北面跪嫡子則東面脫雙童髻置於箱櫛畢設纚興復位立賔主俱興賔降盥主人從降賔東面辭曰請吾子不降主人曰吾子降辱敢不從降賔至罍洗盥手訖詣西階賔主一揖一讓升主人立於席後西面賔立於西階上東面執緇布冠者升賔降一等受之左執頂右執前進將冠者筵前北向跪【嫡子則東向卽辭不同】冠興復西階上席後東面立賔之贊冠者進筵前北向跪【嫡子則東向】結纓興復位冠者興賔揖冠者冠者適房賔主俱坐冠者著靑衣素裳之服出房立於戶西南面賔主俱興賔揖冠者進立於席後【嫡子則進升席西向坐】南面賔降盥主人從降辭對如初賔盥手跪取爵於篚興洗訖詣西階賔主一揖一讓進北主人立於席後西面賔詣酒樽所酌酒進冠者筵前北向立祝曰防酒旣淸嘉薦亶時始加元服兄弟具來孝友時格永思保之冠者筵西拜受爵賔復西階上東面答拜執饌者薦籩豆於冠者筵前冠者升筵坐左執爵右取脯擩於醢祭於籩豆之間【四品五品於醢右取脯擩右執祭於籩豆之間六品祭醢於籩豆之間】祭酒訖興筵末坐啐酒執爵興降筵西跪奠爵再拜執爵興賔答拜冠者升筵跪奠爵於薦東興立於筵西南面執饌者徹薦爵賔揖冠者冠者進升筵南向坐賔之贊冠者跪脫緇布冠置於箱櫛畢設纚興復位賔降二等受進賢冠【庶人則黒介幘】右執頂左執前進冠者筵前北向跪冠興復位賔之贊冠者坐設簮結纓復位冠者興賔揖冠者適房賔主俱坐冠者著絳紗服【庶人則裙襦服】出房立於戶西南面賔主俱興賔揖冠者冠者進立於席後南面賔詣酒罇所取爵酌酒進冠者筵前北向立祝曰防酒旣淸嘉薦伊脯乃申爾服禮儀有序祭此嘉爵承天之祜冠者筵西拜受爵賔復西階上東面答拜執饌者薦籩豆冠者升筵坐左執爵右祭脯醢祭酒興筵末坐啐酒執爵興降筵西跪奠爵再拜執爵興賔答拜冠者升筵坐奠爵於薦東興立於筵西南面執饌者徹薦爵賔揖冠者冠者進升席南面坐賔之贊冠者跪脫進賢冠置於箱櫛畢設纚興復位賔降三等受冕【六品以下爵弁服庶人則絳紗服】右執頂左執前進冠者筵前北向跪冠興復位賔之贊冠者坐設簮結纓興復位冠者興賔揖冠者適房賔主俱坐主人贊冠者徹櫛箱入於房冠者著冕服【六品以下爵弁服庶人公服】出房立於戶西南面賔主俱興賔揖冠者冠者進立於席後南面賔詣酒樽所取爵酌酒進冠者筵前北向立祝曰防酒令芳籩豆有楚咸加爾服肴升折俎承天之慶受福無疆冠者筵西拜受爵賔復位東面答拜執饌者薦籩豆設俎於籩豆之南冠者升筵坐左執爵右祭脯醢贊冠者取肺一以授冠者冠者奠爵於薦西興受郤左手執本坐右絕末以祭上左手嚌之興加於俎冠者坐帨手執爵祭酒興筵末坐啐酒興降筵西南面坐奠爵再拜執爵興賔答拜冠者升筵坐奠爵於薦東興降席北面旣取脯降自西階入見母進奠脯於席前退再拜以出冠者母不在則使人受於西階下自此以下見母禮賔見廟皆如嫡子之儀

本朝

開寶通禮如開元之制

女笄【周唐】

周

周制女子許嫁笄而醴之稱字祖廟未毀教於公宮三月祖廟已毀則於宗室公羊傳婦人許嫁笄而字之死則以成人之喪埋之雜記女𨿽未許嫁年二十而笄禮之婦人執其禮燕則鬈首【賈公彥云許嫁者用醴禮之不許嫁者當用酒醮之欽其早得禮】

唐

開元禮義鑑云禮云𨿽未許嫁年二十而笄其儀如冠男子但用酒醮之爲異耳禮云女子著笄明有系屬故笄在許嫁二十而筓者禮云女子許嫁爲成人故著笄焉明在系屬於外也若未許嫁年二十而笄以其成人非謂系嫁也故記云對女賔得婦人執其禮是二十未許嫁有笄之義也

政和禦制冠禮卷十﹤史部﹐政書類﹐儀制之屬﹐政和五禮新儀﹥

欽定四庫全書

史部十三

政和五禮新儀目錄一

政書類二【儀制之屬】卷一

序例

辧祀

時日

壇壝【燎壇瘞坎附】

卷二

序例

神位上

卷三

序例

神位下

太廟祫享昭穆位

卷四

序例

冊祝

玉幣

神席【神位版附】

卷五

序例

齋戒

獻官

祭器【器實附】

牲牢【牲醴附】

卷六

序例

親祠登歌【大朝防同】

親祠宮架【景靈宮宣徳門大朝防同】

大祠登歌【中祠同】

大祠宮架

卷七

序例

親祠降禦札奏告天地太廟別廟太社太稷【祠廟附】

非泛奏告天地太廟別廟太社太稷【祠廟附】報謝天地太廟別廟太社太稷【祠廟附】

卷八

序例

親祠降禦札奏告宮觀【非泛奏告同】

報謝宮觀

卷九

序例

親祠奏告配帝室【常祀同】

卷十

序例

奏告諸陵上宮

奏告諸陵下宮

卷十一

序例

車輅

皇帝車輅【鹵簿內車輦附】

皇后車

皇太子車輅

王公以下車輅

卷十二

序例

冠服

皇帝冕服

皇后冠服【妃冠服附】

皇太子冠服

皇太子妃冠服

命婦冠服

羣臣祭服

羣臣朝服

卷十三

序例

鹵簿

大架六引中道

卷十四

序例

鹵簿

大架中道

卷十五

序例

鹵簿

大架外仗【並左右廂】

卷十六

序例

鹵簿

法架三引中道

卷十七

序例

鹵簿

法架中道

卷十八

序例

鹵簿

法架外仗【並左右廂】

立仗

小架

卷十九

序例

鹵簿

皇后鹵簿

皇太子鹵簿

皇太子妃鹵簿

卷二十

序例

鹵簿

王公鹵簿

一品鹵簿【命婦同】

二品鹵簿【命婦同】

三品鹵簿【命婦同】

卷二十一

序例

朝防儀衛

大慶殿大朝會

文徳殿視朝【大慶殿冊命諸王大臣黃麾仗準此】

卷二十二

序例

朝會儀衛

紫宸殿大遼使朝

文徳殿發冊

卷二十三

序例

班位

朝堂行事陪祠助祭官受誓戒班

太廟齋坊行事陪祠助祭官受誓戒班奏請皇帝致齋垂拱殿樞宻以下班奏請皇帝致齋大慶殿文武官班

親祠陪祠文武官班【侍耕借侍田獵班同】

親祠景靈宮天興殿太廟助祭文武官班親祠禮畢文武官稱賀班

禦樓肆赦文武官班【受降宣露布同】

四孟朝獻景靈宮文武官班

卷二十四

序例

五服制度【衣服喪服制】

卷二十五

吉禮

皇帝祠昊天上帝儀一

時日

齋戒

奏告

陳設

卷二十六

吉禮

皇帝祠昊天上帝儀二

車駕自太廟詣靑城

省牲

奠玉幣

卷二十七

吉禮

皇帝祠昊天上帝儀三

進熟

望燎

端誠殿受賀

卷二十八

吉禮

皇帝祠昊天上帝儀四

車駕還內

宣徳門肆赦

卷二十九

吉禮

祀昊天上帝儀【有司行事】

時日

齋戒

奏告

陳設

省牲器

奠玉幣

進熟

望燎

卷三十

吉禮

皇帝宗祀上帝儀一

時日

齋戒

奏告

陳設

卷三十一

吉禮

皇帝宗祀上帝儀二

車駕自太廟詣文徳殿

省牲器

奠玉幣

卷三十二

吉禮

皇帝宗祀上帝儀三

進熟

望燎

卷三十三

吉禮

皇帝宗祀上帝儀四

紫宸殿受賀

宣徳門肆赦

卷三十四

吉禮

宗祀上帝儀【有司行事】

時日

齋戒

奏告

陳設

省牲器

奠玉幣

進熟

望燎

卷三十五

吉禮

皇帝祈糓祀上帝儀上

時日

齋戒

奏告

陳設

卷三十六

吉禮

皇帝祈糓祀上帝儀中

車駕自大慶殿詣靑城

省牲器

奠玉幣

卷三十七

吉禮

皇帝祈糓祀上帝儀下

進熟

望燎

車駕還內

卷三十八

吉禮

祈糓祀上帝儀【有司行事】

時日

齋戒

奏告

陳設

省牲器

奠玉幣

進熟

望燎

政和五禮新儀目錄一

欽定四庫全書

政和五禮新儀目錄二

卷三十九

吉禮

皇帝雩祀上帝儀上

時日

齋戒

奏告

陳設

卷四十

吉禮

皇帝雩祀上帝儀中

車駕自大慶殿詣靑城

省牲器

奠玉幣

卷四十一

吉禮

皇帝雩祀上帝儀下

進熟

望燎

車駕還內

卷四十二

吉禮

雩祀上帝儀【有司行事】

時日

齋戒

奏告

陳設

省牲器

奠玉幣

進熟

望燎

卷四十三

吉禮

皇帝祀感生帝儀上

時日

齋戒

奏告

陳設

卷四十四

吉禮

皇帝祀感生帝儀中

車駕自大慶殿詣靑城

省牲器

奠玉幣

卷四十五

吉禮

皇帝祀感生帝儀下

進熟

望燎

車駕還內

卷四十六

吉禮

祀感生帝儀【有司行事】

時日

齋戒

奏告

陳設

省牲器

奠玉幣

進熟

望燎

卷四十七

吉禮

皇帝祀五方帝儀上

時日

齋戒

奏告

陳設

卷四十八

吉禮

皇帝祀五方帝儀中

車駕自大慶殿詣靑城

省牲器

奠玉幣

卷四十九

吉禮

皇帝祀五方帝儀下

進熟

望燎

車駕還內

卷五十

吉禮

祀五方帝儀【有司行事】

時日

齋戒

陳設

省牲器

奠玉幣

進熟

望燎

卷五十一

吉禮

皇帝祀髙禖儀上

時日

齋戒

陳設

卷五十二

吉禮

皇帝祀髙禖儀中

車駕自大慶殿詣靑城

省牲器

奠玉幣

卷五十三

吉禮

皇帝祀髙禖儀下

進熟

望燎

車駕還內

卷五十四

吉禮

祀髙禖儀【有司行事】

時日

齋戒

陳設

省牲器

奠玉幣

進熟

望燎

卷五十五

吉禮

皇帝朝日儀上

時日

齋戒

陳設

卷五十六

吉禮

皇帝朝日儀中

車駕自大慶殿詣靑城

省牲器

奠玉幣

卷五十七

吉禮

皇帝朝日儀下

進熟

望燎

車駕還內

卷五十八

吉禮

朝日儀【有司行事】

時日

齋戒

陳設

省牲器

奠玉幣

進熟

望燎

卷五十九

吉禮

皇帝夕月儀上

時日

齋戒

陳設

卷六十

吉禮

皇帝夕月儀中

車駕自大慶殿詣靑城

省牲器

奠玉幣

卷六十一

吉禮

皇帝夕月儀下

進熟

望燎

車駕還內

卷六十二

吉禮

夕月儀【有司行事】

時日

齋戒

陳設

省牲器

奠玉幣

進熟

望燎

卷六十三

吉禮

皇帝蠟東方西方百神儀上

時日

齋戒

陳設

卷六十四

吉禮

皇帝蠟東方西方百神儀中

車駕自太廟詣靑城

省牲器

奠玉幣

卷六十五

吉禮

皇帝蠟東方西方百神儀下

進熟

望燎

車駕還內

卷六十六

吉禮

蠟東方西方百神儀【有司行事】

時日

齋戒

陳設

省牲器

奠玉幣

進熟

望燎

卷六十七

吉禮

蠟南方北方百神儀

時日

齋戒

陳設

省饌

行事

政和五禮新儀目錄二

欽定四庫全書

政和五禮新儀目錄三

卷六十八

吉禮

祀帝鼐儀

時日

齋戒

陳設

省饌

奠幣

薦饌

望燎

卷六十九

吉禮

祀八鼎儀

時日

齋戒

陳設

省饌

行事

卷七十

吉禮

祀九宮貴神儀

時日

齋戒

省牲器

奠玉幣

進熟

望燎

卷七十一

吉禮

祀熒惑儀

時日

齋戒

陳設

省牲器

奠玉幣

進熟

望燎

卷七十二

吉禮

祀太乙宮儀

時日

齋戒

陳設

省饌

行事

卷七十三

吉禮

祀陽徳觀儀

時日

齋戒

陳設

省饌

行事

卷七十四

吉禮

應天府祀大火儀

時日

齋戒

陳設

行事

卷七十五

吉禮

祀風師雨師雷神儀

時日

齋戒

陳設

省饌

行事

卷七十六

吉禮

州縣祀風師雨師雷神儀

時日

齋戒

陳設

省饌

行事

卷七十七

吉禮

祀會應廟儀

時日

齋戒

陳設

省饌

行事

卷七十八

吉禮

祀司中司命司民司祿儀

時日

齋戒

陳設

省饌

行事

卷七十九

吉禮

祀靈星壽星儀

時日

齋戒

陳設

省饌

行事

卷八十

吉禮

皇帝祭皇地只儀一

時日

齋戒

奏告

陳設

卷八十一

吉禮

皇帝祭皇地只儀二

車駕自太廟詣靑城

省牲器

奠玉幣

卷八十二

吉禮

皇帝祭皇地只儀三

進熟

望瘞

明禋殿受賀

卷八十三

吉禮

皇帝祭皇地只儀四

車駕還內

宣徳門肆赦

卷八十四

吉禮

祭皇地只儀【有司行事】

時日

齋戒

奏告

陳設

省牲器

奠玉幣

進熟

望瘞

卷八十五

吉禮

皇帝祭神州地只儀上

時日

齋戒

奏告

陳設

卷八十六

吉禮

皇帝祭神州地只儀中

車駕自大慶殿詣靑城

省牲器

奠玉幣

卷八十七

吉禮

皇帝祭神州地只儀下

進熟

望瘞

車駕還內

卷八十八

吉禮

祭神州地只儀【有司行事】

時日

齋戒

奏告

陳設

省牲器

奠玉幣

進熟

卷八十九

吉禮

皇帝祭太社太稷儀上

時日

齋戒

陳設

卷九十

吉禮

皇帝祭太社太稷儀中

車駕自大慶殿詣齋宮

省牲器

奠玉幣

卷九十一

吉禮

皇帝祭太社太稷儀下

進熟

望瘞

車駕還內

卷九十二

吉禮

祭太社太稷儀【有司行事】

時日

齋戒

陳設

省牲器

奠玉幣

進熟

望瘞

卷九十三

吉禮

州縣祭社稷儀

時日

齋戒

陳設

省饌

行事

卷九十四

吉禮

慶成軍祭后土儀

時日

齋戒

陳設

省饌

行事

卷九十五

吉禮

祭五方嶽鎭海瀆儀

時日

齋戒

陳設

省饌

行事

卷九十六

吉禮

諸州祭嶽鎭海瀆儀

時日

齋戒

陳設

省饌

行事

卷九十七

吉禮

皇帝祫享太廟儀一

時日

齋戒

陳設

卷九十八

吉禮

皇帝祫享太廟儀二

車駕自景靈宮詣太廟

省牲器

別廟神主過太廟

晨祼

朝踐

卷九十九

吉禮

皇帝祫享太廟儀三

饋食

卷一百

吉禮

皇帝祫享太廟儀四

車駕還內

紫宸殿受賀

宣徳門肆赦

卷一百一

吉禮

祫享太廟儀【有司行事】

時日

齋戒

陳設

省牲器

別廟神主過太廟

晨祼

饋食

卷一百二

吉禮

皇帝時享太廟儀上

時日

齋戒

陳設

卷一百三

吉禮

皇帝時享太廟儀中

車駕自大慶殿詣太廟

省牲器

晨祼

卷一百四

吉禮

皇帝時享太廟儀下

饋食

車駕還內

卷一百五

吉禮

時享太廟儀【有司行事】

時日

齋戒

陳設

省牲器

晨祼

饋食

卷一百六

吉禮

時享別廟儀

時日

齋戒

陳設

省牲器

晨祼

饋食

政和五禮新儀目錄三

欽定四庫全書

政和五禮新儀目錄四

卷一百七

吉禮

皇帝親祠前期朝享太廟儀上

陳設

車駕自景靈宮詣太廟

省牲器

卷一百八

吉禮

皇帝親祠前期朝享太廟儀下

晨祼

饋食

卷一百九

吉禮

朔祭太廟儀

齋戒

陳設

省饌

行事

卷一百十

吉禮

朔祭別廟儀

齋戒

陳設

省饌

行事

卷一百十一

吉禮

薦新太廟儀

時日

陳設

省饌

行事

卷一百十二

吉禮

薦新別廟儀

時日

陳設

省饌

行事

卷一百十三

吉禮

皇帝親祠前期朝獻景靈宮儀

陳設

省饌

車駕自大慶殿詣景靈宮

奉玉幣

薦饌

望燎

卷一百十四

吉禮

皇帝朝獻景靈宮儀

時日

齋戒

陳設

朝獻景靈東宮

朝獻景靈西宮

卷一百十五

吉禮

坊州朝獻聖祖儀

時日

齋戒

陳設

省饌

行事

卷一百十六

吉禮

春秋二仲薦獻諸陵儀

時日

齋戒

受香

陳設

省饌

行事

卷一百十七

吉禮

進獻諸陵上宮儀

時日

陳設

省饌

行事

卷一百十八

吉禮

進獻諸陵下宮儀

時日

陳設

省饌

行事

卷一百十九

吉禮

薦新諸陵儀

時日

陳設

省饌

行事

卷一百二十

吉禮

皇帝視學酌獻文宣王儀

陳設

酌獻文宣王

視學

卷一百二十一

吉禮

釋奠文宣王儀

時日

齋戒

陳設

省饌

行事

卷一百二十二

吉禮

釋奠武成王儀

時日

齋戒

陳設

省饌

行事

卷一百二十三

吉禮

辟廱釋菜儀

時日

齋戒

陳設

行事

卷一百二十四

吉禮

皇太子釋奠文宣王儀上

齋戒

陳設

皇太子詣祠所

卷一百二十五

吉禮

皇太子釋奠文宣王儀下

省饌

行事

講經

皇太子還東宮

卷一百二十六

吉禮

州縣釋奠文宣王儀

時日

齋戒

陳設

省饌

行事

卷一百二十七

吉禮

皇帝耕籍儀

時日

陳設

享先農

車駕詣籍田

耕籍

車駕還內

卷一百二十八

吉禮

享先農儀

時日

齋戒

陳設

省饌

行事

卷一百二十九

吉禮

皇后親蠶儀

時日

陳設

享先蠶

皇后親詣蠶所

親蠶

皇后還內

卷一百三十

吉禮

享先蠶

時日

齋戒

陳設

省饌

行事

卷一百三十一

吉禮

諸州享歷代帝王儀

時日

齋戒

陳設

省饌

行事

卷一百三十二

吉禮

七祀儀

時日

齋戒

陳設

省饌

行事

卷一百三十三

吉禮

享司寒儀

時日

齋戒

陳設

省饌

行事

卷一百三十四

吉禮

祭馬祖先牧馬社馬步儀

時日

齋戒

陳設

省饌

行事

卷一百三十五

吉禮

品官時享家廟儀

廟制

時日

齋戒

陳設

省饌

行事

政和五禮新儀目錄四

欽定四庫全書

政和五禮新儀目錄五

卷一百三十六

賔禮

大慶殿元正冬至大朝防儀上

陳設

卷一百三十七

賔禮

大慶殿元正冬至大朝防儀中

朝賀

卷一百三十八

賔禮

大慶殿元正冬至大朝防儀下

上壽

卷一百三十九

賔禮

文徳殿月朔視朝儀

陳設

起居

卷一百四十

賔禮

紫宸殿望參儀

卷一百四十一

賔禮

垂拱殿四參儀

卷一百四十二

賔禮

紫宸殿日參儀

卷一百四十三

賔禮

垂拱殿日參儀

卷一百四十四

賔禮

崇政殿再坐儀

卷一百四十五

賔禮

崇政殿假日起居儀

卷一百四十六

賔禮

羣臣拜表儀

卷一百四十七

賔禮

羣臣聴禦札批答儀

卷一百四十八

賔禮

蕃國主來朝儀上

遣使迎勞

遣使戒見日

陳設

朝見

卷一百四十九

賔禮

蕃國主來朝儀下

防蕃國主

卷一百五十

賔禮

紫宸殿大遼使朝見儀

陳設

起居

宴

卷一百五十一

賔禮

紫宸殿正旦宴大遼使儀

陳設

宴

卷一百五十二

賔禮

紫宸殿大遼使朝辭儀

陳設

起居

宴

卷一百五十三

賔禮

崇政殿假日大遼使朝見儀

陳設

起居

宴

卷一百五十四

賔禮

崇政殿假日大遼使朝辭儀

陳設

起居

宴

卷一百五十五

賔禮

夏國進奉使見辭儀

髙麗國進奉使見辭儀

交州進奉使見辭儀

宜州西南蕃黎州等處進奉人見辭儀海外進奉蕃客見辭儀

卷一百五十六

賔禮

皇太子與師傅保相見儀

皇太子元正冬至受羣臣賀儀

卷一百五十七

軍禮

皇帝禦樓受蕃王降儀

陳設

禦樓引見

卷一百五十八

軍禮

命將出徵儀上

受旌節

引見

造廟

宜社

卷一百五十九

軍禮

命將出徵儀下

告武成王廟

禡祭

師旋奏凱

禦樓獻俘宣露布

卷一百六十

軍禮

皇帝田獵儀上

時日

祭告

陳設

車駕詣田獵所

卷一百六十一

軍禮

皇帝田獵儀下

田獵

賜射余獲

車駕還內

卷一百六十二

軍禮

冊命諸王大臣儀

陳設

臨軒冊命

卷一百六十三

軍禮

紫宸殿賀勝防儀

大儺儀

州縣儺儀

諸州嵗貢儀

卷一百六十四

軍禮

命朔伐鼔儀

齋戒

陳設

祭告

伐鼓

卷一百六十五

嘉禮

天寜節上壽儀

陳設

垂拱殿上壽

紫宸殿上壽

卷一百六十六

嘉禮

納皇后儀一

奏告天地社稷宮觀

陳設

臨軒命使發制書

卷一百六十七

嘉禮

納皇后儀二

采擇

問名

告吉

告成

告期

卷一百六十八

嘉禮

納皇后儀三

奏告太廟景靈宮諸陵

臨軒命使冊後及奉迎

卷一百六十九

嘉禮

納皇后儀四

冊後

奉迎

同牢

皇后表謝

卷一百七十

嘉禮

納皇后儀五

皇后朝謁景靈宮

卷一百七十一

嘉禮

皇太子納妃儀上

陳設

臨軒命使

卷一百七十二

嘉禮

皇太子納妃儀中

采擇

問名

告吉

告成

告期

奏告

冊妃

卷一百七十三

嘉禮

皇太子納妃儀下

醮戒

親迎

同牢

妃朝見

盥饋

卷一百七十四

嘉禮

皇子納夫人儀

采擇

問名

告吉

告成

告期

奏告

賜告

醮戒

親迎

同牢

夫人朝見

盥饋

卷一百七十五

嘉禮

帝姬降嫁儀

納采問名

納吉

納成

請期

奏告

親迎

同牢

見舅姑

醴婦

盥饋

饗婦

卷一百七十六

嘉禮

諸王以下昏儀

納采

問名

納吉

納成

請期

親迎

同牢

廟見

見舅姑

醴婦

盥饋

饗婦

舅饗送者

姑饗婦人送者

卷一百七十七

嘉禮

宗姬族姬嫁儀

納采

問名

納吉

納成

請期

親迎

同牢

廟見

見舅姑

醴婦

盥饋

饗婦

舅饗送者

姑饗婦人送者

卷一百七十八

嘉禮

品官婚儀

納采

問名

納吉

納成

請期

親迎

同牢

廟見

見舅姑

醴婦

盥饋

饗婦

舅饗送者

姑饗婦人送者

卷一百七十九

嘉禮

庶人婚儀

納采問名

納吉

納成請期

親迎

見祖禰

見舅姑

醴婦

饗送者

政和五禮新儀目錄五

欽定四庫全書

政和五禮新儀目錄六

卷一百八十

嘉禮

皇太子冠儀上

奏告

陳設

皇帝禦文徳殿行禮

朝見皇后

卷一百八十一

嘉禮

皇太子冠儀下

謁太廟

謁別廟

皇帝受羣臣賀

羣臣上禮

皇帝防羣臣

卷一百八十二

嘉禮

皇子冠儀

奏告

陳設

皇帝禦文徳殿行禮

朝見皇后

卷一百八十三

嘉禮

品官嫡子冠儀

告廟

戒賔

宿賔

行事

禮賔

卷一百八十四

嘉禮

品官庶子冠儀

告廟

戒賔

宿賔

行事

禮賔

卷一百八十五

嘉禮

庶人嫡子冠儀

告禰

行事

卷一百八十六

嘉禮

庶人庶子冠儀

告禰

行事

卷一百八十七

嘉禮

冊皇后儀一

奏告

陳設

臨軒發冊

卷一百八十八

嘉禮

冊皇后儀二

皇后受冊

皇后表謝

皇后受內外命婦賀

皇后防外命婦

卷一百八十九

嘉禮

冊皇后儀三

皇帝受羣臣賀

羣臣上禮

皇帝防羣臣

卷一百九十

嘉禮

冊皇后儀四

皇后朝謁景靈宮

卷一百九十一

嘉禮

冊皇太子儀上

奏告

陳設

臨軒冊命

朝見皇后

卷一百九十二

嘉禮

冊皇太子儀中

謁太廟

謁別廟

皇帝受羣臣賀

卷一百九十三

嘉禮

冊皇太子儀下

羣臣上禮

皇帝防羣臣

皇后受內外命婦賀

皇后會外命婦

皇太子受羣臣賀

卷一百九十四

嘉禮

冊帝姬儀

陳設

發冊

受冊

卷一百九十五

嘉禮

冊內命婦儀

陳設

發冊

受冊

卷一百九十六

嘉禮

文徳殿宣制儀

卷一百九十七

嘉禮

皇帝養老於太學儀

陳設

車駕詣太學

酌獻文宣王

養老

車駕還內

卷一百九十八

嘉禮

皇帝宴射儀

陳設

宴射

卷一百九十九

嘉禮

集英殿春秋大宴儀

陳設

大宴

卷二百

嘉禮

集英殿飲福大宴

陳設

大宴

卷二百一

嘉禮

垂拱殿曲宴儀

陳設

曲宴

卷二百二

嘉禮

上巳重陽賜宴儀

陳設

賜宴

卷二百三

嘉禮

辟廱賜聞喜宴儀

陳設

賜宴

卷二百四

嘉禮

節日賜飲食儀

卷二百五

嘉禮

賜脤膰儀

卷二百六

嘉禮

紫宸殿賀祥瑞儀

卷二百七

凶禮

忌辰羣臣進名奉慰儀

忌辰羣臣詣景靈宮儀

卷二百八

凶禮

賑撫儀

卷二百九

凶禮

問疾儀

皇帝遣使問諸王以下疾

皇帝遣使問帝姬以下疾

中宮遣使問諸王以下疾

中宮遣使問帝姬以下疾

東宮遣使問諸王以下疾

東宮遣使問帝姬以下疾

卷二百十

凶禮

訃奏儀

皇帝爲諸王以下防舉哀

皇帝爲大遼國防舉哀

皇帝爲蕃國主防舉哀

卷二百十一

凶禮

臨奠弔防儀

皇帝臨奠諸王以下防

皇帝遣使弔諸王以下防

皇帝遣使奠諸王以下防

防防儀

皇帝遣百僚防防儀

卷二百十二

凶禮

中宮爲諸王以下防舉哀儀

中宮爲祖父母成服儀

中宮遣使弔諸王以下防儀

卷二百十三

凶禮

東宮爲諸王以下防舉哀儀

東宮臨奠諸王以下防儀

東宮遣使弔諸王以下防儀

東宮遣使奠諸王以下防儀

卷二百十四

凶禮

東宮妃爲外祖父母以下防舉哀儀

東宮妃爲祖父母防成服儀

卷二百十五

凶禮

品官防儀上

初終

小斂

大斂

成服

卷二百十六

凶禮

品官防儀中

弔賻

啟殯



祭后土

卷二百十七

凶禮

品官防儀下

虞

小祥

大祥

禫

祔

聞防

奔防

三殤

攺

卷二百十八

凶禮

庶人防儀上

初終

小斂

大斂

成服

卷二百十九

凶禮

庶人防儀中

弔賻

啟殯



祭后土

卷二百二十

凶禮

庶人防儀下

虞

小祥

大祥

禫

聞防

奔防

三殤

攺

政和五禮新儀目錄六﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一

序例

辧祀

昊天上帝上帝【祈谷雩祀明堂】感生帝五方帝髙禖皇地祗神州地祗大社大稷朝日夕月熒惑九宮貴神太一宮陽徳觀帝鼐太廟別廟東蠟西蠟坊州朝獻聖祖應天府祀大火右爲大祀

嶽鎭海瀆先農先蠶風師雨師雷神南蠟北蠟文宣王武成王歷代帝王寶鼎牡鼎蒼鼎罡鼎彤鼎阜鼎晶鼎魁鼎防應廟慶成軍祭后土右爲中祀

司中司命司民司祿司寒靈星壽星馬祖先牧馬社馬步七祀【司命戶竈中霤門厲行】山林川澤之屬州縣祭社稷祀風師雨師雷神右爲小祀

凡祭祀之禮天神曰祀地祗曰祭宗廟人鬼曰享至聖文宣王昭烈武成王曰釋奠

時日

凡祀有常日者立春日祀靑帝祀東太一宮祭東方嶽鎭海瀆牡鼎祀司命戶立春後丑日祀風師孟春上辛日祈谷祀上帝祀感生帝孟春朝獻景靈宮【九日十日】孟春吉亥日享先農元日釋菜文宣王仲春上丁日釋奠文宣王上戊日祭太社太稷釋奠武成王春分朝日祀髙禖祭蒼鼎開冰享司寒季春吉巳日享先蠶立夏日祀赤帝熒惑祀中太一宮祀陽徳觀祭南方嶽鎭海瀆罡鼎祀竈立夏後申日祀雨師雷神夏日至祭皇地祗彤鼎季夏土王日祀黃帝祀中太一宮帝鼐祭中嶽中鎭祀中霤立秋日祀白帝祀西太一宮祭西方嶽鎭海瀆阜鼎祀門厲立秋後辰日祭靈星孟秋朝獻景靈宮【十五日十六日十七日】仲秋上丁日釋奠文宣王上戊日祭太社太稷釋奠武成王上戊日祭祀壽星祭皛鼎立冬日祀黒帝祀中太一宮祭北方嶽鎭海瀆魁鼎祀行立冬後亥日祀司中司命司民司祿孟冬朝獻景靈宮【十五日十六日十七日】冬日至祀昊天上帝祭寶鼎臘前一日祭太社太稷蠟百神臘日享太廟別廟朔日祭太廟別廟

凡祀無常日孟夏雩祀上帝朝獻景靈宮季秋大享明堂祀上帝立冬後祭神州地祗四孟月享太廟別廟孟冬祫享太廟【三年一祫】仲春仲秋祀九宮貴神【冬祀大禮年遣官行事以親祀日】太常卿薦獻諸陵祀防應廟坊州朝獻聖祖慶成軍祭后土諸州享歷代帝王仲春祀馬祖仲夏祀享先牧仲秋祀馬社仲冬祭馬步藏冰享司寒季春季秋應天府祀大火

凡祀無常日者並擇日太廟別廟薦新藏冰享司寒不擇日每嵗元日冬至寒食各三日上元幷前後各一日中元前一日立春日二月二日春秋二社上巳重午初伏七夕仲秋望日重陽下元臘朔望各一日並進獻諸陵

壇壝【燎壇瘞坎附】

昊天上帝圓壇四成下成縱廣二十丈再成十五丈三成十丈四成五丈髙八尺一寸爲十有二陛每成十有二綴三壝每壝二十五步周垣四門

皇地只方丘五成每成髙四尺上廣十六步設四陛上成陛廣八尺中成陛廣一丈下成陛廣一丈二尺三壝每壝二十五步

雩祀上帝壇髙一丈廣四丈周十二丈四出陛三壝每壝二十五步

感生帝朝日熒惑壇廣四丈髙七尺【朝日壇髙八尺感生帝壇飾依方色】四出陛兩壝每壝二十五步

五方帝壇廣四丈【靑帝壇髙八尺赤帝壇髙七尺黃帝壇髙五尺白帝壇髙九尺黒帝壇髙六尺壇飾依方色】四出陛兩壝毎壝二十五步

夕月坎深三尺廣四丈壇髙一丈廣二丈四方各爲陛入坎中然後升壇兩壝每壝二十五步

髙禖壇廣四丈髙八尺四出廣陛五尺兩壝每壝二十五步【以靑石爲主長三尺八寸本生成之數形準廟社植壇上稍北露首三寸】

九宮貴神壇三成一成縱廣十四丈再成縱廣十二丈三成縱廣十丈各髙三尺其上依方位置小壇九各髙一尺五寸縱廣八尺四陛又西南爲一陛曰坤道兩壝每壝二十五步

太社壇廣五丈髙四尺四出陛五色土爲之太稷壇在西如社壇之制【社以石爲主其形如鐘長五尺方二尺其上培其下半】

神州地祗壇廣四十八步髙五尺四出陛兩壝每壝二十五步

四方蠟壇廣四丈髙八尺四出陛兩壝每壝二十五步五方嶽鎭海瀆壇各髙五尺周四十步四出陛兩壝每壝二十五步【壇飾依五色】

風師雨師雷神壇各髙三尺四出陛並一壝二十五步風師壇廣二十三步雨師雷神壇廣十五步

司中司命司民司祿壇各廣二十五步髙三尺四出陛同一壝二十五步

先農壇髙五尺周四十步四出陛兩壝每壝二十五步先蠶壇方二丈髙五尺四出陛一壝二十五步

靈星壇髙三尺周八步四尺四出陛一壝二十五步壽星壇髙三尺東西長一丈三尺南北長一丈二尺四出陛一壝二十五步

馬祖先牧馬社馬步壇各廣九步髙三尺四出陛一壝二十五步

燎壇之制昊天上帝上帝感生帝五方帝朝日夕月髙禖熒惑九宮貴神東蠟西蠟各方一丈髙一丈二尺開上南出戶方六尺並在壇南二十步丙地【明堂在端誠殿庭東南】南蠟北蠟各方五尺髙五尺開上南出戶方二尺風師雨師雷神各方八尺髙一丈開上南出戶三尺餘皆方五尺髙五尺開上南出戶二尺並在壇南二十步丙地

次之制皆在內壝之外壬地南出陛方深取足容物州縣社壇方二丈髙三尺四出陛稷壇如社壇之制【社以石爲主其形如鐘長二尺五寸方一尺剡其上培其下半】四門同一壝二十五步【壇飾各隨方色上燾以黃金】

風師雨師雷神壇皆卑小扵社四出陛四門皆一壝二十五步【雨師雷神壇外一壝】燎壇扵神壇之左壝之外稍髙扵神壇瘞坎扵壇之北壬地南出陛方深取足容物

政和五禮新儀卷一

欽定四庫全書

政和五禮新儀卷二

序例

神位上

冬日至祀昊天上帝設位扵壇上北方南向以太祖皇帝配其位東方西向【凡設神主位皆南向配位皆西向】天皇大帝五方帝大明夜明北極九位在第一龕北斗天一太一帝座五帝內座五星十二辰河漢內官等神位五十四座在第二龕二十八宿中官等神位一百五十九座在第三龕外官神位一百六座在內壝之內眾星三百六十座在內壝之外【子階第二龕鉤星天柱天廚柱史五位第三龕虛宿女宿牛宿織女四座在前人星月命司危司非司祿天津離珠羅堰天桴奚仲左旗河鼔右旗十有三位在後天壘城璃瑜代星齊星周星晉星韓星秦星魏星燕星楚星鄭星十有二位在內壝之內並各爲一列以西爲上醜階第一龕北極一位第二龕女史星紀禦史三位第三龕逹星斗宿箕宿三位在前天雞輦道漸臺敗扶箱匏天井天棓帛度屠肆宗星宗人宗正十有三位在後越星趙星九坎天田狗國天淵狗星鱉星農丈人杵星糠星十有一位在內壝之內並爲一列以西爲上寅階第一龕靑帝一位第二龕帝座一位在前尙書析木河漢大理歳星五位在後第三龕尾宿天紀星宿日星四位在前天籥星女牀候星市樓宦者天江東肆斗星斛星帝市垣列肆東咸罰星十有三位在後魚星龜星傅說神官積卒從天轄騎陣將軍八位在內壝之內並各爲一列以北爲上卯階第一龕大明一位第二龕陰徳大火天槍眞戈天牀五位第三龕房宿七公氐宿帝席大角亢宿六位在前貫索鍵閉鉤鈐周伯星西咸天乳招揺梗河亢池周鼎十位在後陣車車騎騎官頓頏折威陽門五柱天門衡星庫樓十位在內壝之內並各爲一列以北爲上辰階第二龕三師輔星壽星象星太陽星五位第三龕攝提角宿軫宿太防垣太子五位在前天田平道進賢郎將郎位內五諸侯七卿內座三公內座謁者幸臣常陳十有一位在後平星南門靑丘長沙土司空五位在內壝之內並各爲一列以北爲上已階第一龕赤帝一位第二龕太一天一二位在前大理勢星鶉尾熒惑內廚五位在後第三龕明堂翼宿張宿三位在前屛星從官虎賁靈臺少防長垣皇帝座四帝八位在後左右轄軍門器府東甌天廟酒旗六位在內壝之內並各爲一列以東爲上午階第一龕黃帝一位第二龕北斗一位在前天牢三公鶉火文昌內陛五位在後第三龕軒轅七星三臺柳宿四位在前內平太尊積薪積水北河五位在後天相天稷爟星天記外廚天狗南河七位在內壝之內並各爲一列以東爲上未階第二龕鎭星鶉首四輔三位第三龕鬼宿井宿參宿三位在前天尊五諸侯鉞星座旗司怪天闕六位在後天社天星水星閭丘根星弧星老人星四瀆野雞軍市水府孫星子星十有三位在內壝之內並各爲一列以東爲上申階第一龕白帝一位第二龕實沈太白二位第三龕觜宿五車諸王畢宿四位在前咸池天漢三柱天髙礪石天街天船七位在後文人天矢天厠伐星屛星軍井玉井九斿參旗附耳九洲珠口天節十有二位在內壝之內並各爲一列以南爲上酉階第一龕夜明一位第二龕八谷大梁杠星華蓋四位第二龕月星心宿昴宿三位在前積水天防捲舌天阿積屍大陵左更天火將軍單南門九宿在後天園天陰天廩天苑天囷蒭槁天庾天倉鈇鑕天園十位在內壝之內並各爲一列以南爲上戌階第一龕天皇大帝一位第二龕五帝內座一位在前傳捨六甲降婁三位在後第三龕婁宿奎宿二位在前右更附路閣道王良防星天廏土公雲雨霹靂九位在後外屏上司空八魁羽林四位在內壝之內並各爲一列以南爲上亥階第一龕黒帝一位第二龕鉤陳陬訾辰星紫防垣四位第三龕室宿危宿二位在前螣蛇雷電離宮造父星土公吏內杵臼星蓋屋虛梁墳墓車府十有一位在後壘壁陣斧鉞敗臼北落師門天网天錢泣星哭星八位在內壝之內並各爲一列以西爲上每階眾星三十位在內壝之外】

正月上辛祈谷祀上帝以太宗皇帝配同日祀感生帝以僖祖皇帝配

孟夏雩祀上帝以太宗皇帝配

夏日至祭皇地只以太祖皇帝配神州地只五嶽五官五行之神扵壇之第一等四海四瀆五嶽扵壇之第二等昆侖五山五林五川五澤扵壇之第三等五丘五陵五墳五衍五原五隰扵內壝之內【木神勾芒東嶽鎭海瀆山林川澤丘陵墳衍原隰階在卯階之北以南爲上神州地只火神祝融南嶽鎭海瀆山林川澤丘陵墳衍原隰皆在午階之東以西爲上金神蓐収西嶽鎭海瀆昆侖山林川澤丘陵墳衍原隰皆在酉階之南以北爲上水神北嶽鎭海瀆山林川澤丘陵墳衍原隰皆在子階之西以東爲上】

季秋大享明堂祀上帝以神宗皇帝配

孟冬祭神州地祗以太宗皇帝配

立春祀靑帝以帝太昊氏配以勾芒氏嵗星三辰七宿從祀【勾芒位扵壇下卯階之南嵗星析木大火壽星扵壇下子階之東西上角宿亢宿氐宿房宿心宿尾宿箕宿位於壇下午階之西東上】

立夏祀赤帝以帝神農氏配以祝融氏熒惑三辰七宿從祀【祝融位扵壇下卯階之南熒惑鶉首鶉火鶉尾位扵子階之東西上井宿鬼宿柳宿星宿張宿翼宿軫宿位扵子階之西東上】

季夏祀黃帝以帝軒轅氏配以後土鎭星從祀【后土位扵壇下卯階之南鎭星位扵壇下子階之東】

立秋祀白帝以帝少昊氏配以蓐収太白三辰七宿從祀【蓐収位扵壇下卯階之南太白大梁降婁實沈位扵壇下子階之東西上婁宿奎宿胃宿昴宿畢宿觜宿參宿位扵子階之西東上】

立冬祀黒帝以帝髙陽氏配以冥辰星三辰七宿從祀【位扵壇下卯階之南辰星娵訾星紀位於子階之東西上斗宿牛宿女宿虛宿危宿室宿畢宿位扵子階之西東上】

春分髙禖祀靑帝伏羲氏帝髙辛氏配簡狄姜嫄從祀立夏祀熒惑以閼伯配

孟春吉亥享先農以後稷氏配

仲春仲秋臘前一日祭太社以後土氏配祭太稷以後稷氏配【太社太稷位南方北向后土后稷氏位西方東向】

仲春仲秋祀九宮貴神太一攝提軒轅招揺天符靑龍鹹池太陰天一【上元己亥戊申丁巳丙寅乙亥甲申癸巳中元壬寅辛亥庚申己巳戊寅丁亥丙申下元乙巳甲寅癸卯壬申辛巳庚寅太乙在正北軒轅在正東咸池在正西天一在正南靑龍在西北太陰在東北攝提在西南招揺在東南天符在正中上元庚子己酉戊午丁卯丙子乙酉甲午中元癸卯壬子辛酉庚午己卯戊子丁酉下元丙午乙卯甲子癸酉壬午辛卯太乙在正北攝提在正東靑龍在正西太陰在正南天符在西北咸池在東北太乙在西南軒轅在東南招揺在正中上元辛丑庚戌己未戊辰丁丑丙戌乙未中元甲辰癸丑壬戌辛未庚辰己丑戊戌下元丁未丙辰乙丑甲戌癸未壬辰太陰在正北太乙在正東天符在正西咸池在正南招揺在西北靑龍在東北軒轅在西南天乙在東南攝提在正中上元壬寅辛亥庚申己巳戊寅丁卯丙申中元乙巳甲寅癸亥壬申辛巳庚寅下元己亥戊申丁巳丙寅乙亥甲申癸巳咸池在正北天乙在正東招揺在正西靑龍在正南軒轅在西北天符在東北太陰在西南太乙在東南攝提在正中上元癸卯壬子辛酉庚午巳卯戊子丁酉中元丙午乙卯甲子癸酉壬午辛卯下元庚子己酉戊午丁卯丙子乙酉甲午靑龍在正北太陰在正東軒轅在正西天符在正南攝提在西北招揺在東北咸池在西南天乙在東南太乙在正中上元甲辰癸丑壬戌辛卯庚申己丑戊戌中元丁未丙辰乙丑甲戌癸未壬辰下元辛丑庚戌己未戊辰丁丑丙戌乙未天符在正北咸池在正東攝提在正西招揺在正南太乙在西北軒轅在東北靑龍在西南太陰在東南天乙在正中上元乙巳甲寅癸亥壬申辛卯庚寅中元己亥戊申丁巳丙寅乙卯甲申癸巳下元壬寅辛卯庚辰己巳戊寅丁卯丙申招揺在正北靑龍在正東太乙在正西軒轅在正南天乙在西北攝提在東北天符在西南咸池在東南太陰在正中上元丙午乙卯甲子癸酉壬申辛卯中元庚子己酉戊午丁卯丙子乙酉甲午下元癸卯壬子辛酉庚午己未戊子丁酉軒轅在正北天符在正東天乙在正西攝提在正南太陰在西北太乙在東北招揺在西南靑龍在東南咸池在正中上元丁未丙辰乙丑甲戌癸未壬辰中元辛丑庚戌己未戊辰丁丑丙戌乙未下元甲辰癸丑壬戊辛未庚辰己丑戊戌攝提在正北招揺在正東太陰在正西太乙在正南咸池在西北天乙在東北軒轅在西南天符在東南靑龍在正中】

臘前一日蠟百神東方壇設大明位西方壇設夜明位以神農氏后稷氏配【配位以北爲上】南方北方壇設神農氏位以後稷氏配五星二十八宿十二辰五官五嶽五鎭四海四瀆五山五林五川五澤五丘五陵五墳五衍五原五隰五井泉五田畯靑龍朱雀麒麟白虎眞武五水庸五方五於莬五鱗五羽五介五毛五郵表畷五蠃五貓五昆虫從祀各依其方設位【中方正星后土田畯設扵南方蠟壇酉階之西中方嶽鎭以下設扵南方蠟壇午階之西伊耆設扵北方蠟壇卯階之東其位次扵辰星】

祭九鼎北曰寶鼎西南曰阜鼎東曰蒼鼎東南曰罡鼎西北曰魁鼎西曰皛鼎東北曰牡鼎南曰彤鼎中曰帝鼐

祀壽星設老人星壽星二位朝日設大明位夕月設夜明位風師雨師雷神司中司命司民司祿司寒靈星先蠶馬祖馬牧馬社馬步設神位各一

祭嶽鎭海瀆設位南向以西爲上山川從祀西向以北爲上諸嶽鎭海瀆年別一祭以祭五帝日祭之東嶽泰山扵兗州界東鎭沂山扵靑州界東海扵萊州界東瀆大淮扵唐州界南嶽衡山於潭州界南鎭防稽山於越州界南海扵廣州界南瀆大江扵益州界中嶽嵩山扵河南府界中鎭霍山扵晉州界西嶽華山扵華州界西鎭吳山扵隴州界西海西瀆大河扵河中府界北嶽常山及遙祀北鎭醫巫閭山扵定州界北海北瀆大濟扵洛州界

太廟七祀春祀司命扵廟南門閫外之西祀戶於僖祖室戶之西夏祀竈於廟南門閫外之東土王日祀中霤扵廟庭之中秋祀門厲冬祀行扵廟南門閫外之西臘享祫享則徧祭設位扵殿下橫街之北道西東向之次北上

太廟祭配享功臣設位扵殿庭之次韓王趙普周王曹彬位扵橫街之南道西東向第一次太師薛居正太師石熙載鄭王潘美位扵第二次太師李沆太師王旦太師李繼隆位扵第三次俱北上又設太師王曽太師呂夷簡侍中曹瑋位扵橫街之南道東西向第一次司徒韓琦太師曾公亮位扵第二次舒王王安石位扵第三次太師蔡確位扵第四次俱北上惟冬享祫享徧祭設位

中太一宮眞室殿五福太一在中君基太一在東大逰太一在西俱南向延休殿四神太一承釐殿臣基太一在東西向北上凝祐殿眞符太一臻福殿民基太一在西東向北上膺慶殿小逰太一在中天一太一在東地一太一在西靈貺殿太嵗在中太陰在西俱南向【三皇五方帝日月五星二十八宿十日十二時天地水三官五行九宮八卦五嶽四瀆十二山神等並爲從祀東西太一宮準此】

東太一宮大殿五福太一在東君基太一在西俱南向大逰太一殿在大殿之北南向臣基太一殿在東北南向小逰太一四神太一眞符太一殿在大殿之東西向北上天一太一民基太一地一太一殿在大殿之東西向北上西太一宮黃庭殿五福太一在中君基太一在東大逰太一在西均福殿小逰太一在中俱南向延貺殿天一太一在中四神太一在南臣基太一在北俱西向資祐殿地一太一在中民基太一在南眞符太一在北俱東向陽徳觀火徳熒惑以閼伯配俱南向【五方火徳神等並爲從祀】

政和五禮新儀卷二

欽定四庫全書

政和五禮新儀卷三

序例

神位下

仲春仲秋朝獻聖祖天尊大帝扵坊州以有熊氏相風後后土力牧配享歷代帝王帝女媧氏扵晉州無配帝太昊氏扵陳州以金提勾芒配帝神農氏扵衡州以祝融配帝髙陽氏扵澶州以配帝髙辛氏扵應天府無配帝陶唐氏扵濮州以唐司徒卨配帝有虞氏扵道州以虞相庭堅配夏王大禹扵越州以夏相伯益配商王成湯扵慶成軍以商相伊尹配商王中宗扵大名府以商相伊陟臣扈配周文王扵永興軍以周師鬻熊配【以下至漢宣帝並永興軍享祭】武王以周太保召康公配成王以冡宰周文公唐侯太叔配康王以周太師畢公配秦始皇帝以丞相李斯內史防恬將軍王翦配漢髙皇帝以相國酇文終侯蕭何配太宗孝文皇帝以丞相曲逆獻侯陳平太尉絳武侯周勃衛將軍宋昌城陽景王劉章配孝景皇帝以丞相魏其侯竇嬰丞相故安節侯申屠嘉配世宗孝武皇帝以丞相平津侯公孫大將軍長平烈侯衛靑驃騎將軍冠軍景桓侯霍去病車騎將軍秺侯金日防配中宗孝宣皇帝以丞相博陽定侯丙吉丞相髙新憲侯魏相大司馬大將軍博陸宣成侯霍光大司馬衛將軍富平侯張安世配後漢世祖光武皇帝扵河南府以太傅髙宻元侯鄧禹大司馬廣平忠侯吳漢左將軍膠東剛侯賈復建威大將軍好畤湣侯耿弇配魏文皇帝扵河南府以太尉魏壽鄕蕭侯賈詡司徒藺陵成侯王景興大司馬邵陵元侯曹眞衛尉潁鄕蕭侯辛毗配後周太祖文皇帝扵耀州以大冡宰上柱國齊王憲行臺尙書邳國公蘇綽太傅燕國文公於謹大將軍範陽公盧辧配隋髙祖文皇帝扵鳳翔府以右光祿大夫奇章憲公牛裏仁左僕射上柱國髙熲右武侯大將軍宋公賀若弼配唐髙祖神堯皇帝扵耀州以贈司空揚州都督府河間元王孝恭贈右僕射鄖國節公殷開山民部尙書邢國襄公劉政防贈司空淮安靖王神通配太宗文皇帝扵永興軍以太尉趙公長孫無忌贈太尉梁國文昭公房喬贈司徒衛國景武公李靖配明皇帝扵華州以贈太師燕國文正公張說贈太子少保代公郭元振配肅宗宣孝皇帝扵永興軍以贈太尉冀公裴冕配憲宗章武皇帝扵華州以中書令晉公裴度贈太傅岐國安簡公杜佑贈太尉涼國武公李愬配宣宗憲文皇帝扵耀州以門下侍郎平章事夏侯孜中書令贈太尉白敏中中書侍郎平章事馬植配後唐莊宗皇帝扵河南府【以下至漢髙祖並扵河南府享祭】以侍中兼樞宻使郭崇韜中書令贈太師隴西郡王李嗣昭開府儀同三司贈尙書令符存審配明宗皇帝以中書令贈太師晉國忠武公霍彥威工部尙書平章事贈太傅任圜配晉髙祖皇帝以中令魏公桑維翰中書令趙瑩配漢髙祖皇帝無配周嵩陵太祖皇帝慶陵世宗皇帝扵鄭州

祭后土扵慶成軍祀大火扵應天府以商丘公配釋奠至聖文宣王以兗國公顏回鄒國公孟軻舒王王安石配饗西上【殿上瑯琊公閔損東平公冉耕下邳公冉雍臨淄公宰予黎陽公端木賜並西向彭城公冉求河內公仲由丹陽公言偃河東公卜商武城侯曽參並東向東廡潁昌侯顓孫師金鄕侯澹臺滅明單父侯宓不齊任城侯原憲髙宻侯公冶長汶陽侯南宮縚北海侯公晳哀萊蕪侯曽曲阜侯顏無繇須昌侯商瞿共城侯髙柴平輿侯漆雕開壽張侯公伯寮睢陽侯司馬耕益都侯樊須鉅野侯公西赤平陰侯有若河東侯巫馬施南頓侯陳亢千乘侯梁鱣陽谷侯顏辛臨沂侯冉孺諸城侯冉季沭陽侯伯防枝江侯公孫龍新息侯秦冉鄄城侯秦商濮陽侯漆雕哆雷澤侯顏驕髙苑侯漆雕徒父上邽侯壤駟赤鉅平侯公夏首梁父侯公肩定聊城侯鄡單馮翊侯秦祖建城侯樂欬沂水侯孔伋臨淄伯公羊髙蘭陵伯荀況中都伯左丘明睢陵伯谷梁赤乘氏伯伏勝萊蕪伯髙堂生考城伯戴勝樂壽伯毛萇曲阜伯孔安國彭城伯劉向中牟伯鄭眾成都伯揚雄並西向西廡長山侯林放鄒平侯商澤成紀侯石作蜀當陽侯任不齊牟平侯公良孺文登侯申棖上蔡侯曹防濟陽侯奚容蒧滏陽侯句井疆淄川侯申黨卽墨侯公祖句玆厭次侯榮旂武城侯縣成南華侯左人郢汧源侯燕伋朐山侯鄭國華亭侯秦非臨濮侯施常濟陰侯顏噲博昌侯步叔乘宛句侯顏之僕內黃侯蘧瑗博平侯叔仲會堂邑侯顏何林慮侯狄黒髙堂侯邽巽鄆城侯孔忠臨朐侯公西輿如徐城侯公西陽平侯琴張膠東侯後處富陽侯顏祖祁鄕侯罕父黒樂平侯原亢胙城侯亷潔侯氏伯杜子春扶風伯馬融良鄕伯盧植髙宻伯鄭岐陽伯賈逵滎陽伯服防任城伯何休司空王肅偃師伯王弼司徒杜預新野伯範寧昌黎伯韓愈臨川伯王雱並東向】釋奠武成王以漢少傅畱侯張良配【殿上齊相管仲吳將軍孫武燕昌國君樂毅蜀丞相諸葛亮唐司空英國公李勣並西向齊大司馬田穰苴秦武安君白起漢淮陰侯韓信唐尙書右僕射魏國公李靖唐太尉汾陽王兼中書令郭子儀並東向東廡越相範蠡齊將孫臏趙將信平君亷頗趙大將軍武安君李牧漢相平陽侯曹參漢右丞相周勃漢前將軍李廣漢大司馬冠軍侯霍去病後漢太傅髙宻侯鄧禹後漢徵西將軍陽夏侯馮異後漢大司馬廣平侯吳漢後漠伏波將軍新息侯馬援後漢太尉槐裏侯皇甫嵩魏太尉鄧艾蜀車騎將軍西鄕侯張飛吳南郡太守孱陵侯呂防吳大司馬陸抗晉鎭南將軍當陽侯杜預晉太尉長沙公陶侃前燕太宰慕容恪宋司空武陵侯檀道濟後魏太尉長孫嵩北齊左僕射太原王慕容紹宗後周大冡宰齊王宇文憲後周左僕射鄭國公韋孝寛隋司徒越國公楊素隋右武衛將軍宋國公賀若弼唐司空河間王孝恭唐右武衛大將軍邢國公蘇定方唐夏官尙書王孝傑唐兵部尙書中山郡王王晙唐太尉臨淮王李光弼並西向西廡魏西河太守吳起齊將安平君田單趙將馬服君趙奢秦將王翦漢梁王彭越漢太尉綘侯周亞夫漢大將軍長平侯衛靑漢後將軍營平侯趙充國後漢執金吾冦恂後漢左將軍膠東侯賈復後漢定威將軍好畤侯耿弇後漢太尉新丰侯段熲魏徵東將軍晉陽侯張遼蜀前將軍壽亭侯關某吳南郡太守周瑜吳丞相陸遜晉徵南將軍南城侯羊祜晉撫軍將軍襄陽侯王濟晉車騎將軍康樂公謝前秦丞相王猛宋徵虜將軍王鎭惡北齊右丞相咸陽王斛律光梁太尉康寜公王僧辯後周太傅燕公於謹陳司空南平公吳明徹隋上柱國新義公韓擒虎隋上柱國太平公史萬嵗唐左武衛大將軍鄂國公尉遲敬徳唐禮部尙書聞喜縣公裴行儉唐右武衛大將軍韓國公張仁願唐兵部尙書同中書門下三品代國公郭元振唐太尉中書令李晟並東向】

太廟祫饗昭穆位僖祖皇帝東向順祖皇帝宣祖皇帝眞宗皇帝英宗皇帝哲宗皇帝南向爲昭翼祖皇帝太祖皇帝太宗皇帝仁宗皇帝神宗皇帝北向爲穆凡祫享堂上設始祖南面之位室中設東面之位始祖南面則昭穆東西相向始祖東面則昭穆南北相向

政和五禮新儀卷三

欽定四庫全書

政和五禮新儀卷四

序例

冊祝

親祠用竹冊有司常祀用祝版宮觀用靑詞冊制以竹爲之每冊二十四簡長尺有一寸濶一寸貫以紅絲絳以紅綿祝版以梓楸木爲之長二尺廣一尺厚六分昊天上帝感生帝五方帝髙禖【謂靑帝位】日月太一陽徳觀【火徳位】皇地只神州地祗后土帝鼐稱嗣天子臣【禦書】謹遣某官臣姓名敢昭告【太一稱昭薦凡非親祠並稱謹遣某官以下準此】九宮貴神風師雨師雷神太社太稷蠟祭【謂嵗星熒惑鎭星太白星辰】稱嗣天子【禦書】謹遣某官臣姓名敢昭告【風師雨師雷神稱昭薦】司中司命司民司祿靈星壽星稱嗣天子謹遣某官姓名恭祭聖祖天尊大帝稱嗣皇帝臣【禦書】謹遣某官臣姓名謹上啟太廟稱嗣皇帝臣【禦書】謹遣某官姓名敢昭告僖祖皇帝室翼祖皇帝室宣祖皇帝室太祖皇帝室太宗皇帝室眞宗皇帝室仁宗皇帝室並稱孝曾孫英宗皇帝室稱孝孫神宗皇帝室稱孝子哲宗皇帝室稱孝弟別廟稱皇帝謹遣某官臣姓名昭薦五方帝髙禖太社太稷之配熒惑嶽鎭海瀆八鼎勾芒祝融后土蓐収神農后稷蒼龍朱雀麒麟武白虎先農氏後稷氏文宣王歷代帝王女媧氏帝太昊氏帝神農氏帝髙陽氏帝髙辛氏帝陶唐氏帝有虞氏夏王大禹商王成湯髙宗中宗周文王武王成王康王漢髙皇帝【永興軍】後漢世祖光武皇帝唐髙祖神堯皇帝嵩陵周髙祖慶陵世宗皇帝懿陵符皇后稱皇帝【禦書】謹遣某官臣姓名敢昭薦【熒惑稱昭告禖神簡狄姜嫄稱恭祭】歷代帝王秦始皇帝漢太宗孝文皇帝孝景皇帝世宗孝武皇帝中宗孝宣皇帝魏文宣皇帝後周太祖文皇帝隋髙祖文皇帝唐太宗文皇帝明皇帝肅宗宣孝皇帝憲宗章武皇帝宣宗獻文皇帝後唐莊宗皇帝明宗皇帝晉髙祖皇帝漢髙祖皇帝河南府大火應天府商丘公從祀山川稱皇帝謹遣某官姓名敢昭薦先蠶昭烈武成王防應廟司寒馬祖先牧馬社馬步七祀歷代帝王之配【謂聖祖太昊神農髙陽陶唐有虞夏商成湯髙宗中宗周文王武王成王康王之配】稱皇帝謹遣某官姓名恭祭文宣王昭烈武成王之配歷代帝王之配【謂秦始皇帝漢髙帝孝文帝孝景帝孝武帝孝宣帝後漢光武帝魏文帝後周太祖隋髙祖唐髙祖太宗明皇肅宗憲宗宣宗後唐莊宗明宗晉髙祖配】稱皇帝謹遣某官姓名致祭贈祭文武官皇親內侍二品以上及太夫人二品以上稱皇帝遣某官姓名致祭州縣祭社稷風師雨師雷神並釋奠文宣王並稱某官姓名敢昭告

凡親祠前祀一日有司以祝冊授通進司進禦書降付尙書禮部其常祀系進禦書者並前期進禦書

凡祝版天神則燔燎地祗人鬼則瘞埋太廟別廟則藏諸匱

玉幣

凡禮神之玉幣冬至祀昊天上帝以蒼璧幣以蒼【幷配位用蒼幣二親祠則第一龕用白幣赤幣二帛幣二靑幣二黃幣一第二龕第三龕及內壝之內白幣六十五靑幣七十六赤幣五十七帛幣一百一十八黃幣一內壝之外眾星靑幣六十赤幣六十白幣六十帛幣六十黃幣一百二十尙祀則設從祀白幣二帛幣二赤幣二靑幣二黃幣二】雩祀上帝上辛祈谷祀上帝明堂祀上帝以蒼璧幣以蒼感生帝以四圭有邸幣以赤皇地祗以黃琮幣以黃髙禖以靑圭幣以靑靑帝以靑圭赤帝以赤璋黃帝以黃琮白帝以白琥黒帝以黝璜幣如其玉日以日圭幣以赤月以月圭幣以白熒惑以兩圭有邸幣以赤九宮以兩圭有邸太一黒攝提黃軒轅靑招揺天符黃靑龍紫鹹池白太陰紅天一赤幣如其玉神州地祗太社太稷以兩圭有邸幣以黒帝鼐幣以黃寶鼎魁鼎幣以黒牡鼎蒼鼎幣以靑岡鼎彤鼎幣以赤阜鼎皛鼎幣以白嶽鎭海瀆以兩圭有邸幣如其方色先農幣以靑先蠶幣以黒防應廟以五方色幣太廟別廟以祼圭幣以白其餘禮神之幣皆以白【上帝蒼幣二感生帝赤幣二黃帝皇地祗各用黃幣二髙禖靑幣五靑帝先農各用靑幣二赤帝赤幣一白帝白幣二黒帝神州地祗各用黒幣二朝日赤幣一夕月白幣一熒惑赤幣二太廟毎室白幣一別廟白幣一太社太稷黒幣四嶽鎭海瀆東方靑幣五南方赤幣五中方黃幣三西方白幣五北方黒幣五九宮貴神九鼎各方色幣九蠟祭東方靑幣四赤幣一西方靑幣二白幣三南方靑幣二赤幣二黃幣二北方靑幣二白幣二先蠶黒幣一風師雨師雷神各白幣一會應廟方色幣五文宣王白幣四昭烈武成王白幣二】宮觀景靈宮幣以蒼上淸儲祥宮儲慶宮幣以靑醴泉觀幣以赤九成宮幣以黃佑神觀以五方幣中太一宮立春幣以靑立夏以赤立秋以白立冬以皂【景靈宮蒼幣一上淸儲祥宮靑幣五儲慶宮靑幣十一醴泉觀白幣一陽徳觀赤幣二九成宮黃幣一佑神觀五方色幣五中太一宮幣一十一】

凡小祠不用幣

凡燔之玉用瑉其色如禮神之玉

凡幣之制長一丈八尺

凡祠事畢天神則燔玉幣扵燎壇神祗人鬼則扵坎太廟別廟則埋幣扵西階東

神席【神位版符】

昊天上帝上帝【祈谷雩祀明堂】天皇大帝北極大帝五方帝感生帝髙禖【謂靑帝位】大明夜明熒惑九宮貴人皇地祗神州地祗太社太稷並席以槀稭配位僖祖皇帝太祖皇帝太宗皇帝並席以蒲越其餘神位皆設莞席太廟每室鋪筵設幾【別廟同】

凡祠昊天上帝上帝五方帝感生帝髙禖【謂靑帝位】皇地祗神州地祗大明夜明與配帝神位版皆以黃金飾木鏤靑爲字其餘用朱漆金字

政和五禮新儀卷四

欽定四庫全書

政和五禮新儀卷五

序例

齋戒

凡大祀前十日應行事執事及陪祠官受誓戒【每嵗大祀行事執事官受誓戒】散齋七日致齋三日中祀散齋三日致齋二日小祀散齋二日致齋一日皇帝散齋七日扵別齋致齋三日【冬祀夏祭一日扵大慶殿一日扵太廟一日扵行宮宗祀二日扵大徳殿一日扵太廟祫享二日扵大慶殿一日扵太廟其餘親祠皆二日扵大慶殿一日扵行宮】散齋不弔喪問疾作樂有司不奏刑殺文書致齋日前後殿不視事惟行祀事應行事執事陪祠官及從升者散齋七日宿於正寢致齋三日各宿於其次【三省樞宻院官各宿扵其本防及都堂侍從官並尙書侍郎分宿扵祕書中書後省親王扵本府翊善防宗室扵睦親廣親宅都防及學捨余官內防有所司者各宿扵其司諸方各使許赴陪位者各宿扵其次】散齋致事如故惟不弔喪問疾作樂判書刑殺文書行刑罰及與穢惡致齋之日惟祀事得行祀官已齋而闕者通攝【每嵗常祀行事執事官散齋致齋準此】

凡每嵗常祀行事執事官致齋扵本司無本司者扵太常齋舎太廟齋宮前一日質明赴祠所齋宮有司先告州府及金吾平明淸所行之道路不得見諸防穢讓經過訖其哭泣之聲聞扵祭所者權禁斷

獻官

親祠親王爲亞獻終獻有司攝事及常祀禮部尙書侍郎爲亞獻太常卿少禮部祠部郎官爲亞獻太常博士爲終獻中祀以太常卿少禮部祠部郎官爲初獻禮部祠部郎官爲亞獻太常博士爲終獻太學辟廱釋奠文宣王武學釋奠武成王大司成祭酒司業爲初獻祭酒司業丞爲亞獻丞博士爲終獻宗學釋奠文宣王宗正卿少爲初獻少卿丞爲亞獻丞博士爲終獻太廟別廟親王宗室使相節度使並郡王及觀察使以上爲初獻宗室正仕以上爲亞獻終獻每嵗奏告配帝室以宗室節度使至遙郡防禦使爲獻官朔祭太廟別廟及薦新以太常少卿爲獻官祀太一宮陽徳觀以中書舍人爲獻官祭馬祖先牧馬社馬步以太僕卿少爲獻官其餘小祀一獻並以禮部祠部郎官太常博士充凡每嵗大中小祀行事官以次差充外若闕聽以主客膳部郎官充又闕逓差五曹郎官【如吏部闕差戶部之類】又闕初獻聽報祕書省長貳亞終獻禮官獻官【謂以小祀】闕以太常丞又闕以祕書丞以下充又闕報尙書吏部仍報太常寺以職事官髙下爲敍

祭器【器實附】

凡籩豆簠簋之數大祀每位籩十二豆十二【時享太廟別廟每室加豆二】簋二簠二中祀籩十豆十簠二簋二小祀籩八豆八簠一簋一

凡俎用犢者俎四用羊豕者俎八用牛羊豕者爼十二若小祀皆用俎二太廟別廟朔祭爼五時享俎十祫享俎十五親祠俎有七大興殿帝鼐俎八八鼎俎二凡豋鉶槃之數大祀昊天上帝上帝感生帝皇地祗神州地祗各用豋一槃一朝日夕月五方帝東西蠟熒惑各用豋一太廟別廟各用槃一豋二鉶三太社太稷各用槃一鉶三中祀嶽鎭海瀆先農先蠶文宣王武成王南北蠟各用槃一豋二鉶三風師雨師各用豋一小祀用槃一【靈星壽星馬祖不設】

凡酒尊之數親祠用太尊五山尊五常祀昊天上帝上帝感生帝皇地祗神州地祗太社太稷每位用太尊五山尊五其餘大祀用犧尊五象尊五【太廟別廟用犧尊五象尊五又設烏彛一雞彛一秋冬臈享用著尊五壺尊五又設黃彛二牢彛一祫享用太尊五山尊五又設蜼彛一虎彛一彛有舟】祀用犧尊四小祀用犧尊三【內小祀三獻卽用犠尊三象尊三】以上爲酌尊

凡大中小祀皆設太尊二山尊二著尊二犧尊二象尊二壺尊六

凡從祀祭器之數昊天上帝壇之第一龕每位籩八豆八簠一簋一俎二豋一爵二【加坫凡爵皆有坫】太尊二著尊二第二第三龕每位籩二豆二簠一簋一爼一豋一爵一內壝內外每位籩一豆一簠一簋一俎一爵一第二龕每龕犧尊二第三龕每龕象尊二壺尊二內壝內每位槪尊二內壝外每位散尊二皇地祗壇之第一等每位籩四豆四簠一簋一爼一豋一槃一【惟五官神設槃】爵一第二等及壇下內壝之內每位各籩二豆二簠一簋一俎一爵一神州地只五嶽各犧尊二象尊二五行五官鎭海瀆各山尊二山林川澤各蜃尊二丘陵墳衍原隰各散尊二五帝壇下從祀每位籩二豆二簠一簋一俎一爵一共設像尊四壺尊二髙禖壇下禖神位籩十豆十簠二簋二爼十二犧尊三蠟祭從祀每位籩二豆二簠一簋一爼一爵一東西蠟卯階之南設像尊二扵階之東壺尊二子階之西山尊二蜃尊散尊一南蠟卯階之西設像尊二【北蠟設卯階尊準此】子階於階之西各設蜃尊二山尊二散尊二子階之東壺尊【北蠟設子階尊準此】嶽鎭海瀆從祀每位籩四豆四簠一簋一爼一豋一爵一蜃尊一太一宮三皇五帝每位籩十豆十簠二簋二爵一天地水三官九曜每位籩八豆八簠一簋一爵一五嶽九眞君每位籩四豆四簠一簋一爵一餘從祀皆籩二豆二簠一簋一爵一【太廟配享功臣禮各位又設俎一】文宣王武成王殿堂兩處廡各設像尊二陽徳觀兩廡各設犧尊二

凡祭祀共五齊三酒以太尊實泛齊山尊實醴齊著尊實盎齊犧尊實醍齊象尊實沈齊以壺尊實事酒昔酒淸酒皆設而弗酌凢酌尊太尊著尊實以泛齊以供內法酒代山尊犧尊實以醴齊以祠祭法酒代

凡酌尊皆有副大祀所酌凡一尊以三爲副中祀以二尊小祀以一尊凡齊皆加明水酒皆加酒各設扵逐尊之上【謂如用犧尊凡五者以四尊實齊一尊實明水用壺尊六者以三尊實三酒三尊實酒】凡用籩豆各十二者籩實以形鹽魚鱐漧棗漧桃幹防栗榛實蔆芡鹿脯糗餌粉餈豆實以芹菹筍菹葵菹菁菹韭菹魚醢兔醢豚拍醢鹿臡酏食糝食用籩豆各十者籩減糗餌粉餈豆減酏食糝食用籩豆各八者籩又減蔆栗豆又減豚拍葵菹用籩豆各四者籩實以栗鹿脯漧棗形鹽豆實以芹菹菁菹鹿臡兔醢用籩豆各二者籩實以栗鹿脯豆實以菁菹鹿臡用籩豆各一者籩實以鹿脯豆實以鹿臡用簠簋各一者簠實以黍簋實以稷用簠簋各二者簋實以稷黍簠實以稻粱防實以太羮鉶實以肉羮爼實以牲體牲皆盤實以毛血凡宮觀用籩豆各十二者籩實以蔆芡榛實栗漧桃幹防漧棗形鹽棃幹柿糗餌粉餈豆實以芹菹筍菹葵菹菁菹薤子萵苣松脯薺脯虀法醬酏食糝食用籩豆各十者籩減糗餌粉餈豆減酏食糝食用籩豆各八者籩又減蔆幹柿豆又減薤子萵苣籩豆各四者籩實以栗梨漧棗形鹽豆實以芹菹菁菹薺脯法醬籩豆各二者籩實以梨栗豆實以菁菹法醬用簠簋各一者簋實以黍簠實以稷用簠簋各二者簋實以黍稷簠實以稻粱爼實以乳餅

凢祀神之物有當時所無者則以時物代之

凡太廟別廟加豆二春實以韭卵夏實以鮪麥秋實以豚黍冬實以稻鴈

凡太廟別廟薦新孟春豆三實以韭以卵以葑仲春豆一實以冰季春豆三實以筍蒲鮪【如鮪闕以魴鯉代】籩一實以含桃孟夏豆二實以彘麥仲夏豆二實以雛以黍籩一實以季夏籩二實以芡以蔆孟秋豆二實以栗以稷籩二實以棗梨仲秋豆二實以麻以稻季秋豆二實以菽以兔籩一實以栗孟冬豆一實以鴈仲冬豆一實以麕季冬豆一實以魚

凡諸陵薦獻孟春薦韭菁茵陳卵仲春薦冰鳬菇季春薦筍蒲煮酒鮪魚酪藕孟夏薦荼豕麥含桃李仲夏薦雛黍杏林擒季夏薦蔆芡蓮實孟秋薦棗栗梨實蒲萄仲秋薦瀑酒麻稻鶉季秋薦菽兔栗橊榲桲孟冬薦鴈山藥仲冬薦麞橙橘柑季冬薦魚【以鱣鮪鮓鱨鰋鯉充】

牲牢【牲體附】

凡祀昊天上帝犢二羊十豕十祈谷祀上帝感生帝雩祀上帝神州地只各犢二皇地只犢二羊五豕五大享明堂祀上帝犢二羊二豕二髙禖犢一羊三豕三太社太稷犢二羊四豕四祫享太廟犢十一羊十一豕十一時享太廟各羊十豕十【配享功臣七祀各用羊二】別廟羊一豕一朔祭太廟羊十別廟羊一薦新太廟別廟各豕一【惟四月薦新用】祀五方帝各羊二豕二九宮貴神羊九豕九朝日夕月各羊二豕二蠟祭東方西方各羊四豕四南方北方各羊三豕三中方嶽鎭羊二豕二四方嶽鎭海瀆各羊四豕四先農雨師各羊二豕二先蠶風師雷神各羊一豕一釋奠文宣王羊五豕五武成王羊三豕三司中司命司民司祿各羊一豕一靈星壽星司寒馬祖先牧馬步各羊一豕一司命戶竈中霤門厲行各羊一都門軷祭羊一豕一

凡大祀養牲在滌芻之三月月易一牢中祀六十日小祀三十日

凡天神之祀皆燔牲首以報陽凡地祗之祭皆瘞牲之左髀以報陰

凡薦享太廟別廟皆升首扵室

凡薦腥體七兩髀兩肩兩脇升脊左右胖俱用其載扵俎則以兩髀在兩端兩肩次之兩脇次之脊在扵中薦熟體十一用右胖髀不升前體肱骨離爲三曰肩臂臑後體股骨去髀離爲二曰肫胳前脊二骨謂之正脊其次直者二骨謂之直脊又其次闊扵直脊者一骨謂之橫脊脇最後二骨爲短脇旁中二骨爲正脇最前二骨爲代脇升扵爼則肩臂臑在上端肫胳在下端脊脇在中央其載之次序則肩臂臑正脊直脊橫脊代脇長脇短脇肫胳

凡牛羊腸胃腸三胃三其長皆及俎距離肺一小而長半割之不絕中央少許刌肺三其載之次序則離肺在上端刌肺次之腸胃在下端

凡豕膚九橫載扵爼令其皮革相順以上皆分生熟之薦

政和五禮新儀卷五

欽定四庫全書

政和五禮新儀卷六

序例

親祠登歌【大朝防同】

金鐘一在東玉磬一在西俱北向柷一在金鐘北稍西敔一在玉磬北稍東摶拊二一在柷北一在敔北東西相向一三五七九琴各一瑟四在金鐘之南西上玉磬之南亦如之東上又於午階之東【太廟則於泰階之東宗祀則扵東階之西大朝防則扵丹墀香案之東】設笛二篪二巢笙二和笙二爲一列西上【大朝防和笙在笛南】塤一在笛南【大朝防在篪南】閏餘匏一簫一各在巢笙南又於午階之西【太廟則扵泰階之西宗祀則扵西階之東大朝會則扵丹墀香案之西】設笛二篪一巢笙二和笙二爲一列東上塤一在笛南七星匏一在巢笙南簫一在九星匏西鐘磬柷敔搏拊琴瑟工各坐扵壇上【太廟宗祀大朝防則扵殿上】塤篪笙笛簫匏工並立扵午階之東西【太廟則扵泰階之東西宗祀則扵西階之間大朝會則扵丹墀香案之東西】樂正二人在鐘磬南歌工四人在敔東俱東西向執麾挾仗色掌事一名在樂虡之西東向樂正紫公服【大朝防服絳公服方心曲領緋白大帶金銅革帶馬皮履】樂正介幘執麾人平巾幘並緋繡鸞衫白絹夾袴抹帶【大朝防同】

親祠宮架【景靈宮宣徳門大朝防附】

四方各設編鐘三編磬三東方編鐘起北編磬間之東向西方編磬起北編鐘間之西向南方編磬起兩編鐘間之北方編鐘起兩編磬間之俱北向設十二鎛鐘特磬於編架內各依月律四方各鏄鐘三特磬三東方鎛鐘起北特磬間之東向西方特磬起北鎛鐘間之西向南方特磬起西鎛鐘間之北方鎛鐘起西特磬間之皆北向【景靈宮天興殿鎛鐘編鐘特磬編磬如毎嵗大祠宮架陳設】植建皷鞞皷應皷扵四隅建鼓在中鞞皷在左應鼔在右設柷敔扵北架內柷一在道東敔一在道西設瑟五十二【朝防五十六宣徳門五十四】列爲四行二行在柷東二行在敔西次一琴七左四右三次三琴一十有八【宣徳門二十】並分左右次七琴二十有三次九琴二十有三並左各十有二右各十有一【宣徳門七九各二十五】並左十有三右十有二次

巢笙二十有八分左右【宣徳門三十二】次匏笙三在巢笙之間左二右一次簫二十有八【宣徳門大朝會三十】次竽二十次篪二十有八【宣徳門三十六朝會篪三十三】左十有七右十有六次塤一十有八【宣徳門朝會二十】次笛二十有八並分左右【宣徳門笛三十六朝會笛三十三】左十有七右十有六雷皷雷鞀各一在左又雷鞀雷鼔各一在右地祗靈皷各二太廟路鞀路鼔各二【大朝防晉皷二宣徳門不設】並在三五弦琴之間東西相向晉皷一在匏笙間少南北向副樂正二人在柷敔之前北向敔工三十有二【宣徳門四十朝防三十有六】次柷敔東西相向列爲四行左右各二行樂師四人在敔工南北東西相向運譜二人在晉皷之左右北向執麾挾仗色掌事一名在樂虡之右東向副樂正同樂正服【大朝防同樂正朝服】樂師緋公服運譜綠公服【大朝會介幘絳韝白衣帽抹帶】樂正執麾人並同登歌執麾人服【朝防同】文舞六十四人執籥翟武舞六十四人執干戚俱爲八佾文舞分立扵表之左右各四佾引文舞二人執纛在前東西相向舞執旌二人鞀二人雙鐸二人單鐸二人鐃二人持金錞四人奏金錞二人鐲二人相二人雅二人分立扵宮架之東西北向北上武舞在其後舞色長襆頭抹額紫繡袍引二舞頭及二舞郎並紫平冕皂繡鸞衫金銅革帶烏皮履【大朝防引文舞頭及文舞郎並進賢冠黃鸞衫銀褐裙襠革帶烏皮履引武舞頭及武舞郎並平巾緋鸞衫黃畫甲身紫襠豹文大口袴起梁帶烏皮鞾】引武舞人武弁緋繡鸞衫抹額紅錦臂鞲白絹袴金銅革帶烏皮履【大朝防同】

大祠登歌【中祠同】

編鐘一在東編磬一在西俱北向柷一在編鐘之北稍西敔一在編琴之北稍東拊二一在柷北一在敔北俱東西相向一三五七九琴各一瑟一在編磬之南亦如之東上列於午階之東【太廟別廟則扵殿下泰階之東明堂祠廟則扵東階之西】設笛一篪一塤一爲一列西上和笙一在笛南巢笙一在篪南簫一在塤南午階之西亦如之東上【太廟別廟則扵泰階之西明堂祠廟則扵西階之東】鐘磬柷敔摶拊琴瑟工各立扵壇上【明堂太廟別廟扵殿上祠廟扵堂上】塤篪笙簫笛工並立於午階東西【太廟別廟則於泰階之東西明堂祠廟扵兩階之間若不用宮架卽豋歌工人並坐】樂正二人在鐘磬南歌工四人在敔東俱東西相向執麾挾仗色掌事一名在樂虡之西東向樂正公服執麾挾仗色掌事平巾幘樂正黒介幘並緋繡鸞衫白絹抹帶

大祠宮架

四方各設鎛鐘三各依月律編磬一北方應鐘起西編鐘次之黃鐘次之編磬次之大呂次之皆北向東方大簇起北編鐘次之夾鐘次之編磬次之姑洗次之皆東向南方仲呂起東編鐘次之防賔次之編磬次之林鐘次之皆南向西方夷則起南編鐘次之南呂次之編磬次之無射次之皆西向設十二特磬各在鎛鐘之內植建鼔鞞皷應皷扵四隅設柷敔扵北架內柷在左右雷皷雷鞀各二【地祗以靈鼔靈鞀太廟別廟以路鼓路鞀】分東西敔工之南瑟二在柷東次一琴次三琴次五琴次七琴次九琴各二各爲一列敔西亦如之巢笙簫竽篪塤笛各四爲四列在雷皷之後【若地只卽在靈鼔後太廟別廟在路鼔後】晉鼔一在笛之後俱北向副樂正二人在柷敔之北歌工八人左右各四在柷敔之東南西向執麾挾仗色掌事一名在宮架西北東向副樂正本色公服執麾挾仗色掌事及樂正平巾幘服同登歌樂工文舞六十四人執籥翟武舞六十四人執干戚俱爲八佾文舞分立扵表之左右各四佾引文舞二人執纛在前東西相向舞色長二人在執纛之前分東西【若武舞則在執旌之前】引武舞執旌二人鞀二人雙鐸二人單鐸二人鐃二人持金錞四人奏金錞二人鉦二人相二人雅二人分立扵宮架之東西北向北上武舞在其後舞色長襆頭抹額紫繡袍引文舞武舞頭文郎武郎並紫平冕皂繡袍銀褐裙白絹抹帶金銅革帶烏皮履引武舞樂工武弁緋繡抹額鸞衫紅錦臂韝白絹抹帶金銅革帶烏皮履

三京司府等每嵗祭社稷祀風師雨師雷神釋奠文宣王用豋歌樂陳設樂器並同每嵗大中祀豋歌樂凡軒架之樂三面其制去宮架之南面判架之樂二面其制去軒架之北面特架之樂一面

政和五禮新儀卷六

欽定四庫全書

政和五禮新儀卷七

序例

親祠降禦札奏告天地太廟別廟太社太稷

前期太史擇日報太常寺太常寺具時日散告【凡奏告報謝之儀準此】前二日儀鸞司設行事執事官次扵祠所前一日質明行事官執事官赴祠所淸齋集告官齋所肄儀太祝習讀祝文眡禮饌齋幣訖俱還齋所次贊者引監察禦史閱禮饌視牲充質實之每位各左有十二籩爲三行以右爲上【第一行形鹽在前魚鱐糗餌粉餈次之第二行榛實在前漧桃幹防漧棗次之第三行蔆在前芡栗鹿脯次之若太廟別廟則爲四行第一行魚鱐在前糗餌粉餈次之第二行幹防在前漧棗形鹽次之第三行鹿脯在前榛實漧桃次之第四行蔆在前芡栗次之其餘祠廟陳設如常祀之儀】右有十二豆爲三行以左爲上【第一行芹菹在前筍菹葵菹菁菹次之第二行韭菹在前酏食魚醢兔醢次之第三行豚拍在前鹿臡醓醢糝食次之若太廟別廟則爲四行第一行芹菹在前筍菹葵菹次之第二行菁菹在前韭菹酏食次之第三行魚醢在前兔醢豚拍次之第四行鹿臡在前醓醢糝食次之其餘祠廟陳設如常祀之儀】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在次】一在豆前【實以豕腥七體其載如羊】又爼六在豆各爲三重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟胃其載如腥第三重一實以羊熟十一體肩膋臑肫胳正脊一直脊一橫脊一長脊一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右太廟別廟加爼二實以羊豕牲首在牲爼之北其餘祠廟陳設如常祀之儀】槃一在神位前【天地社稷實以血太廟別廟實以毛血置扵戶室外之左】豋一在槃之前【天地實以太羮在鉶前一實以肝脊在籩之左余不設太廟別廟社稷每位又設鉶三實以羮加芒滑社稷在槃之前太廟別廟在登後皆在籩豆之間余不設】簠二簋二在籩豆外二豆間簠在左簋在右【簠實以稻粱粱在稻南簋實以黍稷稷在黍南】犧尊一置扵坫加勺冪在壇上東西隅北向【實以供內法酒社稷西北隅南向太廟別廟扵本室前楹間祠廟扵堂上前楹間俱北向】太常設燭扵神位前洗二扵卯階東北向【太廟別廟扵東階下直東霤祠廟扵東階之東盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位扵其後又設揖位扵壇之東【太廟別廟扵齋宮內道南及東神門外祠廟扵南神門外】告官在南北向監察禦史奉禮郎太祝太官令在北南向西上設燎柴扵壇之東南北向【地祗開坎扵子階之北社稷扵子階之西北太廟別廟扵西階之東俱南向祠廟扵廟廷之東南】設望燎位扵其北告官在北南向監察禦史在西東向奉禮郎太祝在東西向北上【設望位則扵坎之南告官在南北向監察禦史在西東向奉禮郎太祝在東西向北上若社稷則監察禦史在東西向奉禮郎太祝在西東向南上】又設告官席位扵卯階之東西向【太廟別廟扵階之東西向祠廟準此社稷扵北牖下南向】監察禦史位扵午階之南北向【太廟別廟扵殿庭之南祠廟準此】奉禮郎太祝太官令位其後西上光祿卿席位扵監察禦史之東北向【太廟別廟及祠廟準此社稷監察禦史在兩壇之間南向奉禮郎太祝太官令在其後東上光祿卿位扵其西南向】又設監察禦史位扵壇上之西東向【太廟別廟在殿上之西祠廟準此】奉禮郎太祝在東西向北上【太廟別廟及祠廟準此社稷監察禦史於壇上西向奉禮郎太祝扵壇上東向南上】太官令扵尊酒所北向【社稷南向】告日未明太官令帥其屬實饌具畢贊者引光祿卿入詣席位北向贊者曰再拜光祿卿再拜升自卯階【太廟別廟升自西階祠廟升自東階凡行事執事官階升降準此】視禮饌畢次引監察禦史升壇閱陳設糾察不如儀者光祿卿齋所餘官各服祭服次引監察禦史奉禮郎太祝太官令入就席位次引告官就位【太廟別廟告官旣就位祠祭官於殿上贊奉神主宮闈令入室搢笏扵祏室內奉神主詣神幄內扵幾後啟匱設扵座白羅綾巾覆之別廟以靑羅巾覆之執笏退復執事位祠祭官扵殿上贊奉神主訖】禮直官稍前贊有司謹具請行事贊者曰再拜在位者皆再拜次引監察禦史奉禮郎太祝太官令俱升就位立定次引告官詣盥洗位北向立【社稷南向以下請詣盥洗爵洗位準此】搢笏盥手帨手執笏外詣神位前搢笏跪三上香【祠廟搢笏上香乃跪】引奉禮郎搢笏西向跪【社稷東向】執事者以玉幣授奉禮郎奉禮郎以玉幣授告官訖執笏興復位告官受玉幣奠訖執笏俛伏興再拜復【若詣太廟次室則奉禮郎告官行禮並如上儀】少頃引告官再詣盥洗位北向立告官搢笏盥手帨手執笏詣爵洗位北向立搢笏洗爵拭爵以授執事者搢笏升詣尊所西向立【社稷東向】執事者以爵授告官搢笏盥手帨手執笏詣爵洗位北向立搢笏洗爵拭爵以授執事者搢笏升詣尊所西向立【社稷東向】執事者以爵授告官告官搢笏執爵執尊者舉冪太官令酌酒告官以爵授執事者執笏詣神位前搢笏跪執事者以爵授告官執爵三祭酒奠爵執笏俛伏興少立【若太廟別廟則祭酒訖告官出室戶外立】引太祝詣神位前東向【若太廟別廟則太祝扵室戶外東向社稷則西向】搢笏跪讀祝文訖執笏興復位【若詣太廟次室則太祝告官行禮並如上儀】告官再拜復位少頃引告官詣望燎位【地祗社稷詣望位太廟別廟祠祀祭官扵殿上贊納神主入祏室引宮闈令搢笏奉匱於神座納神主扵匱捧匱入祏室訖詣望燎位】有司各詣神位前取玉幣祝版置扵燎柴【地祗社稷太廟別廟祠廟置扵瘞坎】次引監察禦史奉禮郎太祝降詣望燎位立定禮直官曰可燎【則曰可】火燎半柴【則寘土半坎】引告官以下復詣揖位立禮直官贊禮畢搢笏退太官令帥其屬徹禮饌引監察禦史監視収徹訖退【太廟別廟宮闈令闔戶以降太常藏版扵匱】

非泛奏告天地太廟別廟太社太稷【祠廟附】

前二日儀鸞司設行事執事官次扵祠所前一日質明行事執事官赴祠所淸齋集告官齋所肄儀太祝習讀祝文及視禮饌香幣訖俱還齋所告日前三刻禮引官贊者謂司職掌各服其服太常設神位席【天地社稷席以槀稭余以莞太廟別廟宮闈令入殿開室帥其屬掃除扵神惟內鋪筵南向設幾席上如常儀】太史設神位版扵壇上北方南向【社稷位南方北向】太常陳幣篚於神位之左禮神之玉奠於神位前燔玉加於幣【地祗社稷則土太廟別廟及祠廟用幣】祝版扵神位之右置扵坫香鑪並合置扵案上【以禦香封】次設祭器皆借以席光祿實之每位各左一籩【實以鹿脯】右一豆【實以鹿臡】犧尊一置扵坫加酌冪在壇之東南隅北向【實以供內法酒社稷設扵西北隅南向太廟別廟扵本室前楹間祠廟扵室上前楹間俱北向】太常設燭扵神位前洗二於卯階之東北向【太廟別廟扵東階下直東霤祠廟扵東階之東並盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位扵其後設燎柴扵壇之東南北面【地祗開坎扵子階之北社稷扵子階之西北太廟別廟扵西階之東俱南向祠廟扵庭之東南】設望燎位扵其北告官在北南向【設望位則於坎之南告官在南北向】奉禮郎太祝在其後西上設告官席位扵卯階之東西向【太廟別廟扵東階之東西向祠廟準此社稷扵北牖下南向】光祿卿席扵午階之南北向【太廟別廟扵殿庭之南北向社稷扵壇之北南向惟天地太廟別廟社稷設光祿卿位】奉禮郎太祝太官令位扵其東北向西上【太廟別廟祠廟準此社稷扵壇之北南向西上在光祿卿後】又設奉禮郎太祝位扵壇上之東西向北上【社稷奉禮郎太祝位扵壇上東向南上太廟別廟扵殿上之東向西上祠廟準此】太官令扵酒尊所北向【社稷南向】告日未明太官令帥其屬實饌具畢贊者引光祿卿入就位【凡告官行事禮直官引余官贊者引】贊者曰再拜光祿卿再拜升自卯階【太廟別廟升自西階祠廟升自東階凡行事執事官升降階準此】視禮饌畢退還齋所餘官各服祭服次引奉禮郎太祝太官令先入就席位次引告官入就位【太廟別廟告官旣就位祠祭官扵殿上贊奉神主宮闈令入室搢笏扵祏室內奉神主詣神幄內扵幾後啟匱設扵座以白羅巾覆之別廟以靑羅巾覆之執笏退復執事位祠祭官扵殿上贊禮神主訖】禮直官稍前贊有司具請行事贊者曰再拜在位者皆再拜次引奉禮郎太祝太官令俱升就位立定次引告官詣盥洗位北向立【社稷南向以下詣盥洗爵洗位準此】搢笏盥手帨手執笏升詣神主前搢笏跪三上香【祠廟搢笏上香乃跪】次引奉禮郎搢笏西向跪【社稷東向】執事以玉幣授奉禮郎奉禮郎以玉幣授告官訖執笏興復位告官受玉幣奠訖執笏俛伏興再拜防復位【若詣太廟次室奉禮郎告官行禮並如上儀】少頃引告官再詣盥洗位在北向立搢笏洗爵拭爵以授執事者執笏行詣尊所向西立【社稷東向】執事者以爵授告官告官搢笏執爵執尊者舉冪太官令酌酒告官以爵授執事者執笏詣神位前北向立搢笏跪執事者以爵授告官告官執爵三祭酒奠爵執笏俛伏興少立【若太廟別廟則祭酒訖告官出室戶外立】次引太祝詣神位前東向【若太廟別廟則太祝扵室戶外東向社稷則西向】搢笏跪讀祝文訖執笏興復位【若詣太廟次室則太祝告官行禮並如上儀】告官再拜復位次引告官詣望燎位【地只社稷詣望燎位太廟別廟俟祠祭官扵殿上贊禮納神主入祏室引宮闈令搢笏捧匱置扵神座納神主扵匱捧匱入祏室訖詣望燎位】有司各詣神位前取玉幣祝版置扵燎柴【地只社稷太廟別廟同置扵坎】次引奉禮郎太祝降詣望燎位立定禮直官曰可燎【則曰可】火燎半柴【則置土半坎】禮直官贊禮畢引告官以下退【太廟別廟宮闈令闔戶以降太常藏祝版扵匱】

報謝天地太廟別廟太社太稷祠廟並同親祠降禦禮奉告之儀

政和五禮新儀卷七

欽定四庫全書

政和五禮新儀卷八

序例

親祠降禦札奏告宮觀【非泛奏告同】

前二日儀鸞司設行事執事官次扵宮觀前一日質明行事執事官赴本宮觀淸齋集告官齋所肄儀太祝習讀靑詞祝文眡禮饌香幣訖俱還齋所告日前三刻禮直官贊者諸司職掌各服其服太常設篚扵神位之左靑詞祝文扵神位之右香鑪並合置扵案上【以禦香封】次設祭器皆借以席光祿實之每位各左一籩【實以時果】右一豆【實以法醬】犧尊一置扵坫加勺冪在殿上前楹間北向【實以供內法酒】太常設燭扵神位前洗二扵東階之東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位扵其後設燎柴扵殿庭之東南隅北向設望燎位扵其北告官在北南向奉禮郎太祝在其後西上又設告官席位扵殿下東階之東西向奉禮郎太祝太官令位於殿庭北向西上又設奉禮郎太祝位扵殿上之東西向北上太官令扵酒尊所北向告日未明告官以下並常服以俟贊者引奉禮郎太祝太官令詣殿庭各就席位禮直官引告官就位【凡告官行事禮直官引余官贊者引】禮直官稍前贊有司謹具請行事贊者曰再拜在位者皆再拜次引奉禮郎太祝太官令升殿就位立定次引告官詣盥洗位北向立搢笏盥手帨手執笏升自東階詣神位前搢笏三上香跪次奉禮郎搢笏西向跪執事者以幣授奉禮郎奉禮郎奉幣授告官訖執笏興復位告官受幣奠訖執笏俛伏興再拜訖復位【若詣以次神位奉禮郎告官行禮並如上儀】少頃引告官再詣盥洗位北向立搢笏盥手帨手詣酒尊所西向立執事者以爵授告官告官搢笏執爵執尊者舉冪太官令酌酒告官以爵授執事者執笏詣神位前搢笏跪執事者以爵授告官執爵三祭酒奠爵【景靈宮進酒】執笏俛伏興少立次引太祝詣神位前東向搢笏跪讀靑詞祝文訖執笏興復位告官再拜復位【若詣以次神位前太祝告官行禮並如上儀】少頃引告官詣望燎位有司各詣神位前取詞幣置扵燎柴次引奉禮郎太祝詣望燎位立定禮直官贊曰可燎火燎半柴禮直官贊畢引告官以下退

報謝宮觀

前二日儀鸞司設行事執事官次扵宮觀前一日質明行事執事官赴本宮觀淸齋集告官齋所肄儀太祝習讀靑詞祝文視禮香饌幣訖俱還齋所告日前三刻禮直官贊者諸司職掌各服其服太常陳幣篚扵神位之左靑詞祝文扵神位之右香鑪並合置扵案【以禦香封】次設祭器皆借以席光祿實之每位各籩豆十有二籩爲三行以右爲上【第一行栗在前形鹽糗餌粉餈次之第二行幹防在前漧棗棃實幹柿次之第三行蔆在前芡榛實漧桃次之】豆爲三行以左爲上【第一行芹菹在前葵菹菁菹次之第二行萵在前薤子松脯次之第三行苽在前醬酏食糝食次之】俎二一在籩豆外二爼間簠在左簋在右【簠實以稻粱在稻南簋實以黍稷在黍南】犧尊一置扵北加勺冪在殿上前楹間俱北向【盥洗在東爵洗在西】執罍篚者位扵其後設燎柴扵殿庭之東南隅北向設望燎位於其北告官在北南向奉禮郎在後太祝西上設告官席位扵殿下東階之東西向奉禮郎太祝太官令立扵殿庭北向西上又設奉禮郎太祝位扵殿上之東西向北上太官令扵酒尊所北向告日未明告官以下並常服以俟贊者引奉禮郎太祝太官令詣殿庭各就席位禮官引告官就位【凡告官行事禮直官引余官贊者引】禮直官稍前贊有司謹具請行事贊者曰再拜在位者皆再拜次引奉禮郎太祝太官令升殿就位次引告官詣盥洗位北向立搢笏盥手帨手執笏升自東階詣神位前搢笏跪三上香次引奉禮郎搢笏西向跪執事者以幣授奉禮郎奉禮郎奉幣授告官訖執笏興復位告官受幣奉奠訖執笏俛伏興再拜復位【若詣以次神位則奉禮郎告官並如上儀】少頃引告官再詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酒尊所西向立執事者以爵授告官告官搢笏執爵執尊者舉冪太官令酌酒告官以爵授執事者執笏詣神位前搢笏跪執事者以爵授告官告官執爵三祭酒奠爵【景靈宮進酒】執笏俛伏興少立次引太祝詣神位前東向搢笏跪讀靑詞祝文訖執笏興復位告官再拜復位【若詣以次神位則太祝告官行禮並如上儀】少頃引告官詣望燎位有司各詣神位前取詞幣置扵燎柴次引奉禮郎太祝詣望燎位立定禮直官贊曰可燎火燎半柴禮直官贊禮畢引告官以下退

政和五禮新儀卷八

欽定四庫全書

政和五禮新儀卷九

序例

親祠奏告配帝室【常祀同】

冬至日祀昊天上帝前二日奏告太祖皇帝室正月上辛祈糓祀上帝前二日奏告太宗皇帝室同日祀感生帝前二日奏告僖祖皇帝室孟夏雩祀上帝前二日奏告太宗皇帝室夏日至祭皇地祗前二日奏告太祖皇帝室季秋大享明堂祀上帝前二日奏告神宗皇帝室孟冬祭神州地祗前二日奏告太宗皇帝室奏告前二日儀鸞司設行事執事官次扵齋宮前一日質明告官以下赴齋宮致齋【內行事執事官以差正祭並齋戒如別儀】集告官齋所肄儀太祝習讀祝文及眡禮饌香幣訖俱還齋所告日前三刻禮直官贊者諸司職掌各服其服宮闈令入殿開室帥其屬埽除扵神幄內鋪筵南向設幾筵上如常儀太常陳幣篚扵神位之左【幣以白】祝版扵神位之右置扵坫香鑪並合置扵案上【以禦香封】次設酒器皆籍以席光祿實之毎室各左一籩【實以鹿脯】右一豆【實以鹿臡】犧尊一置扵坫加勺冪在殿上前楹間室戶之左北向【實以供內法酒】太常設燭於神位前盥洗扵東階下直東霤【盥洗在東爵洗在西】罍在洗東加勺篚在洗西角肆實以巾【若爵洗之篚用巾實以爵加坫】執罍篚者位扵其後設揖位扵齋宮內南向告官在南北向監察禦史奉禮郎太祝太官令在北南向西上又設揖位於東神門外如齋宮內位開瘞坎於殿西階之東方深取足容物南出階設望瘞位扵其南告官在南北向監察禦史在西東向奉禮郎太祝在東西向北上設告官席位扵殿下東南西向監察禦史扵殿庭之南北向奉禮郎太祝太官令位扵其後俱西上光祿卿席位扵監察禦史之南北向又設監察禦史位扵殿上之西東向奉禮郎太祝在西東向北上太官令位扵酒尊所北向告日未明祠祭官引宮闈令入詣殿庭北向立【凡宮闈令行事皆祠祭官引】祠祭官曰再拜宮闈令再拜升殿開室帥其屬埽除邪穢拂神位退就執事位太官令帥其屬實饌具畢贊者引光祿卿入詣殿下席位北向【凡告官行事禮直官引余官皆贊者引】贊者曰再拜光祿卿再拜升自西階【凡行事執事官升降皆自西階】視禮饌畢次引監察禦史升殿閱陳設糾察不如儀者光祿卿還齋所餘官各服祭服次引行事執事官各就齋宮內揖位立定禮直官贊揖引詣東神門外揖位贊揖次引監察禦史奉禮郎太祝太官令先入就席位次引告官入就位祠禮官扵殿上贊奉神主宮闈令入室執笏扵祏室內奉神主殿設扵座【奉神主詣神幄內扵幾後啟匱以白羅巾覆之】執笏退復執事位祠祭官扵殿上贊奉神主訖禮直官稍前贊有司謹具請行事贊者曰再拜在位者皆再拜次引監察禦史奉禮郎太祝太官令升殿各就位立定以次告官詣盥洗位北向立搢笏盥手帨手執笏升殿詣神位前搢笏跪三上香次引奉禮郎搢笏西向跪執事者以幣授奉禮郎奉禮郎以幣授告官訖執笏興復位【若正月上辛奏告僖祖皇帝室奉幣訖引奉禮郎先詣太宗皇帝室神位前西向立告官奠幣訖詣太宗皇帝室行禮並如上儀】告官受幣奠訖執笏俛伏興再拜降復位少頃引告官再詣盥洗位北向立搢笏盥手帨手詣爵洗位北向立洗爵拭爵以授執事者執笏升殿詣尊所西向立執事者以爵授告官告官搢笏執爵執尊者舉冪太官令酌酒告官以爵授執事者執笏詣神位前搢笏跪執事以爵授告官告官執爵三祭酒奠爵執笏俛伏興出戶外北向少立引太祝扵堂戶外東向搢笏跪讀祝文讀祝訖執笏興復位【若正月上辛奉禮郎詣僖祖皇帝室讀祝文訖引太祝先詣太宗皇帝室戶外東向立告官再拜訖詣太宗皇帝室行禮如上儀】祭官扵殿上贊奉神主入祏室次引宮闈令搢笏奉入室內訖【宮闈令先捧匱置神主扵匱捧入祏室】搢笏退復位次引告官詣望位有司詣室取幣置扵瘞坎引監察禦史奉禮郎太祝望瘞位禮直官曰可置土半坎引告官以下詣齋官揖位立禮直官贊禮畢揖退太官令帥其屬徹禮饌引監察禦史監視収徹訖還齋所宮闈令闔戶以降太常藏祝版於匱

政和五禮新儀卷九

欽定四庫全書

政和五禮新儀卷十

序例

奏告諸陵上宮

齋戒

告官以下沿路宿扵驛舎【有坊卽官廨或觀寺】不弔喪問疾作樂刑罰罪人及與穢惡至陵宿扵齋所惟奏告事得行其餘悉禁前一日質明應行事執事陪位官並齋扵陵所本陵設酒饌告官已齋而闕者通攝行事

陳設

前一日都監常服帥其屬詣陵闕宮殿門升殿行掃除扵上降行埽除扵下設神禦座扵殿上當中南向惟永安陵則設宣祖皇帝座稍西又設昭憲皇後座扵宣祖皇帝之東俱南向陳香案及供奉之物扵座前訖闔宮殿門永昌陵則先詣太祖皇帝陵陳設畢次詣孝惠皇后孝明皇后孝章皇后章懷皇后陵永熙陵則先詣太宗皇帝陵陳設畢次詣淑惠皇后懿徳皇后明徳皇后元徳皇后章穆皇后陵永定陵則先詣眞宗皇帝陵陳設畢次詣章獻明肅皇后章懿皇后章惠皇后陵永昭陵則先詣仁宗皇帝陵陳設畢次詣慈聖光獻皇后陵永厚陵則先詣英宗皇帝陵陳設畢次詣宣仁聖烈皇后陵永裕陵則先詣神宗皇帝陵陳設畢次詣欽聖憲肅皇后欽成皇后欽慈皇后惠恭皇后陵陳設並如上儀又設告官以下次扵門外告日行事前陳表於案上在右【惠恭皇后位陳祝文】置燎柴扵鑪內設望瘞位扵其北告官陪位官在北南向太祝位扵其後又設告官席位扵階東陪位席位又扵其南俱西向北上設太祝位扵庭南北向又設告官位扵香案之前北上設太祝位扵香案之西東向

省饌

前一日告官以下常服並集告官齋所肄儀太祝習讀表及祝文訖告官詣廚閱饌物省鑊視滌旣晡陵監帥其屬臨造神饌

行事

告日質明告官以下常服並詣陵南門外就次奉饌者各陳扵外都監帥其屬辟宮殿門進饌者設饌俱畢都監還以告官先入升殿閱陳設乃還次禮生引太祝次引陪位官次引告官各入就位禮生贊有司謹具請行事次贊者曰再拜在位者再拜禮生引太祝升殿位次引告官詣神禦香案前執事官奉香告官搢笏三上香執事者奉茶酒告官跪執醆酬茶三祭酒皆以虛醆授執事者執笏俛伏興少退立太祝搢笏取表侍扵神座右東向跪讀訖執笏興置表扵案【惠恭皇后陵卽讀祝文】告官再拜俱降階復位【惟永安陵詣宣祖皇帝神禦香案前行禮畢次詣昭憲皇后神禦香案前行禮並如上儀】禮生曰再拜在位皆再拜次引告官以下就望燎位執事者取表置扵燎柴【惠恭皇后陵卽取祝文置扵燎柴】次引太祝就望燎位禮生曰可燎火燎半柴告官以下退闔宮殿門【永昌陵則先詣太祖皇帝陵行禮畢次詣孝惠皇后孝明皇后孝章皇后章懷皇后陵永熙陵先詣太宗皇帝陵行禮畢次詣淑徳皇后懿徳皇后明徳皇后元徳皇后章穆皇后陵永定陵先詣眞宗皇帝陵行禮畢次詣章獻明肅皇后章懿皇后章惠皇后陵永昭陵先詣仁宗皇帝陵行禮畢次詣慈聖光獻皇后陵永厚陵先詣英宗皇帝陵行禮畢次詣宣仁聖烈皇后陵永裕陵先詣神宗皇帝陵行禮畢次詣欽聖憲肅皇后欽成皇后欽慈皇后恵恭皇后陵行禮並如上儀】

奏告諸陵下宮

齋戒

如奏告上宮之儀

陳設

前一日都監常服帥其屬辟寢宮門設神禦座南向【永安陵設宣祖皇帝座當寢殿又設昭憲皇後座扵其西永昌陵設太祖皇帝座當寢殿又設孝惠皇後座扵其西孝明皇後座扵其東孝章皇後座扵孝惠皇后之西永熙陵設太宗皇帝座當寢室又設淑徳皇後座扵其西懿徳皇後座扵其東明徳皇後座扵淑徳皇后之西元徳皇後座扵懿徳皇后之東永定陵設眞宗皇帝座當寢殿又設章懷皇後座扵其西章穆皇後座扵其東章獻明肅皇後座扵章懷皇后之西章懿皇後座扵章穆皇后之東永昭陵設仁宗皇帝座當寢殿又設慈聖光獻皇後座扵其西永厚陵設英宗皇帝座當寢殿又設宣仁聖烈皇後座扵其西永裕陵設神宗皇帝座當寢殿又設欽聖憲肅皇後座扵其西欽成皇後座扵其東欽慈皇後座扵欽聖憲肅皇后之西永泰陵設哲宗皇帝座當寢殿俱南向】陳供奉之物扵座前訖闔寢宮門又設告官以下次扵門外告日行事前陳表扵案上在右【惠防皇后位陳祝文】置燎柴扵鑪內設望燎位扵其北獻官陪位官在北南向太祝位扵其後又設告官席位扵階東陪位官席位又扵其南並西向北上設太祝位扵庭中之南北向又設告官位扵香案之前北向太祝位扵香案之西東向【永裕陵下宮惠恭皇后位陳設並如上儀】

省饌

前一日告官以下常服並集告官齋所肄儀太祝習讀表及祝文訖告官詣廚閱饌物省鑊視滌旣晡陵監帥其屬臨造神饌

行事

告日辟寢宮門告官以下常服並詣南門外就次奉饌者各陳於外以俟進饌者設扵神禦座前訖降以出引告官先入殿閱陳設乃還次禮生引太祝次引陪位官各入就位禮生贊有司謹具請行事次贊曰再拜在位者皆再拜禮生引太祝升就位次引告官升自東階由殿後詣神位室【不捲簾不褰帳惟泰陵捲簾褰帳】告官詣神禦香案前執事者奉香告官搢笏三上香執事者奉茶酒告官跪執醆酬茶三祭酒皆以虛醆授執事者執笏俛伏興少退立太祝搢笏取表侍扵神座右東向跪讀訖執笏興置表扵案【惠恭皇后位卽讀祝文】告官再拜【永泰陵告官再拜訖降復位】次詣逐位神禦前行禮如上儀【永安陵詣宣祖髙皇帝次詣昭憲皇后永昌陵詣太祖皇帝次詣孝惠皇后孝明皇后孝章皇后永熙陵詣太宗皇帝次詣淑徳皇后懿徳皇后明徳皇后元徳皇后永定陵詣眞宗皇帝次詣章懷皇后章穆皇后章獻明肅皇后章懿皇后章惠皇后永昭陵詣仁宗皇帝次詣慈聖光獻皇后永厚陵詣英宗皇帝次詣欽聖憲肅皇后欽成皇后欽慈皇后惠恭皇后】俱降階復位執笏禮生曰再拜在位皆再拜次引告官以下就望燎位執事者取表置扵燎柴【惠恭皇后位卽取祝文置扵燎柴】次引太祝就望燎位禮生曰可燎火燎半柴告官以下退闔宮殿門

政和五禮新儀卷十

欽定四庫全書

政和五禮新儀卷十一

序例

車輅

皇帝車輅【鹵簿內車輦附】

玉輅箱上置平盤黃屋四柱皆油畫刻鏤左靑龍右白虎龜文金鳳翅雜花龍鳳金塗銀裝間以玉飾花羅繡雲龍輪頂三層【內一層素】輪頂上施塗金銀山花葉及翟羽靑絲綉雲龍絡帶二周綴雜色銀帶八銅佩八銀穗毬二平盤上布紅羅綉雲龍褥曲幾扶幾上下設銀螭首二十四四角勾欄設圓鑑一十六靑羅綉寶相花帶火珠二十八香櫃設香鑪紅羅綉寶相花帶香囊香寶銀結綬一紅羅綉雲龍結綬一紅錦織龍鳳門一靑畫輪轅銀轂乘葉軾櫃橫轅前轅並飾以金塗銀螭首橫轅上施銀立鳳一十二左建太常十有二旒右載闟防繡黻文杠袴一以靑綉杠首飾以銀螭首金塗銅紱靑犛牛尾拂靑繒裹索駕靑馬六馬有銅面插雕羽鞶纓攀胸鈴拂靑綫織屜紅錦包尾又踏路馬二在輅前飾同駕馬金輅赤質以金飾諸末建大旂餘同玉輅駕赤馬六象輅淺黃飾金塗銅裝以象諸飾末建大赤餘同玉輅駕頳白馬六革輅黃質鞔之以革建大白餘同玉輅駕騧馬六木輅黒質漆之建大麾餘同玉輅駕黒驑六凡玉輅之飾以靑者金輅以緋象輅以銀褐革輅以黃木輅以皂凡玉輅用金塗銀裝者象輅革輅木輅及五副輅並金塗銅裝右玉輅凡大祭祀皇帝乘之金輅以下並以次列其後若大朝會冊命皇太子諸王大臣則設五輅扵大慶殿庭爲充庭之儀

耕根車靑質蓋三層餘同五輅之副親祠具大駕法駕鹵簿並列扵仗內若耕耤則乘之大輦赤質正方油畫金塗銀龍鳳裝朱漆天輪一金塗銀頂龍一四面施行龍一十六火珠四四角龍頭四穗毬一十二頂輪施耀葉紅羅輪衣一綴銀鈴紅羅絡帶二中設禦座曲幾錦褥等施屏風香鑪結綬長竿四飾以金塗銀龍頭逍遙輦以防櫚爲屋赤質金塗銀裝朱漆扶版二云板一長竿二飾以金塗銀龍頭平輦飾如逍遙而無屋小輿赤質頂輪下施曲柄如蓋紅羅綉輪衣一輅帶二紅裙襴長竿二飾以金塗銀螭首腰輿上施錦褥別設小牀金塗銀裝長竿二飾以金塗銀螭首芳亭輦紅羅綉云鸞頂衣一絡帶一兩面施紅絲网並銅鐸前後施紅羅綉鵞簾內設禦座等褥長竿四飾以金塗銅螭首橫竿二鳳輦赤質朱漆輪頂一紅羅綉云鳳輪衣一絡帶二兩旁刻畫龜文金鳳翅前設香鑪香寶結綬內設紅錦褥長竿三飾以金塗銅螭首右大輦等親祠具大駕法駕鹵簿並列扵仗內【祀畢車駕還內若不進輅則乘大輦法駕鹵簿不設鳳輦】元正冬至大慶殿大朝會朔日文徳殿視朝及紫宸殿大遼使朝見尙輦陳設如常儀逍遙輦平輦皆常行幸所禦指南車赤質頂有五彩飾鏤仙人一童子四記裏皷車赤質重臺彩畫刻木擊鉦二人銅鉦畫皷各一白鷺車黒漆木輪五層上置刻木白鷺一鸞旗車赤質建緋羅綉鸞旗一崇徳車赤質建黃羅綉崇徳旂一彩畫刻木獬豸四皮軒車赤質上有漆柱貫朱漆皮軒五進賢車赤質中設黒漆牀案紫羅案衣一緋羅綉云鳳輪衣一絡帶二明逺車重櫚勾欄四面施簾屬車赤質紫羅綉云鶴衣門簾各一絡帶二兩箱外施紫絲网黃鉞車赤質中建黃鉞豹尾車赤質上載朱竿首綴豹尾一右指南車等各駕赤馬二有銅面插羽鞶纓扳胸鈴拂緋絹屜紅錦包尾屬車駕牛二親祠具大駕法駕鹵簿並列仗內【法駕鹵簿不設白鷺車崇徳車進賢車明逺車屬減四】

皇后車

重翟車靑質金飾諸末間以五彩輪金根朱牙其箱飾以重翟羽四面施云鳳孔雀刻鏤龜文頂輪上施金立鳳耀葉靑羅衣一紫羅畫雲龍絡帶二靑絲絡二紫羅畫帷一靑羅畫雲龍夾幔二車內設紅褥及座橫轅上施立鳳八香櫃設香鑪香寶香櫃飾以螭首前後施簾長轅三飾以鳳頭靑繒裹索駕靑馬六馬有銅面插翟羽鞶纓扳胸鈴拂靑屜靑包尾厭翟車赤質其箱飾以次翟羽紫幰衣紅絲絡网紅羅畫絡帶夾幔錦帷餘如重翟車駕赤驑四翟車黃質其車側飾以翟羽黃衣黃絲絡网錦帷絡帶餘如重翟車駕黃驑四安車赤質金飾間以五彩刻鏤龜文紫幰衣錦帷絡帶紅絲絡网前後施簾車內設褥及座長輅三飾以鳳頭駕赤驑四凡駕馬鞶纓之飾並從車駕四望車朱質靑衣餘同安車駕牛三金根車朱質紫衣餘同安車駕牛三右重翟車等備鹵簿則皆以次陳設若受冊謁景靈宮則乘重翟車親蠶則乘厭翟車常行之儀則用金塗銀裝藤輿上覆棕櫚屋以龍飾

皇太子車輅

金輅赤質金飾諸末重較箱畫苣文鳥獸黃屋伏鹿軾龍輈金鳳一在軾前設障塵朱蓋黃裏輪畫朱牙左建旂九旒右載闟防旂首金龍頭衘結綬及鈴綏八鸞在衡二鈴在軾駕赤驑四金鑁方釳插翟尾鏤鞶纓九就軺車金飾諸末紫油通幰紫油纁朱裏駕馬一四望車金飾諸末淸油通淸油纁朱裏朱絲絡网駕馬一右金輅從祀謁太廟納妃則供之軺車四望車以次列扵鹵簿仗內

王公以下車輅

象輅以象飾諸末朱班輪八鸞在衡左建旂右載闟戟駕馬四親王昏則用之革車赤質載闟戟緋羅綉輪衣簾旂韜杠絡帶駕赤馬四大駕鹵簿六引法駕鹵簿三引開封牧第乘之【王公一品二品三品備鹵簿皆供革車一乘】其輪衣簾旂韜杠絡帶綉文開封牧以隼大司樂以鳳少傅以瑞馬禦史大夫以獬豸兵部尙書以虎軺車黒質紫幰衣絡帶並繡以雉施紅錦簾香鑪香寶結帶駕赤馬二鹵簿內第一引縣官令乘之駕車皆有銅面插羽鞶纓扳胸鈴拂緋絹屜紅錦包尾

政和五禮新儀卷十一

欽定四庫全書

政和五禮新儀卷十二

序例

冠服

皇帝冕服

衮冕冕版廣八寸長一尺六寸前髙八寸五分後髙九寸五分靑表朱裏前後各十有二旒五采藻十有二就【就間相去一寸】靑碧錦織成天河帶長一丈二尺廣二寸朱絲組帶爲纓黈纊充耳金飾玉簪導長一尺二寸衮服靑衣八章繪日月星辰山龍華虫火宗彛纁裳四章繡藻粉米黼黻蔽膝隨裳色繡升龍二白羅中單皁褾襈紅羅勒帛靑羅抹帶緋白羅大帶革帶白玉雙佩大綬六采【赤黃黒白縹緑】小綬三色如大綬間施玉環三朱襪赤舄緣以黃羅親祠服之大裘靑表纁裏黒羔皮爲領褾襈朱裳被以衮服冬至祀昊天上帝服之【立冬祀黒帝立冬後祀神州地祗亦如之】通天冠二十四梁加金博山附蟬十二髙一尺廣一尺犀簪導朱絲組帶爲纓絳紗袍織成雲龍皁羅褾襈紅羅爲裏絳紗裙蔽膝如袍飾並皁褾襈繡雲龍白羅方心曲領革帶餘同冕服大祭祀致齋詣景靈宮太廟行宮禮畢還宮元正冬至大朝會臨軒冊命皇后皇太子諸王大臣親耕耤田服之

皇后冠服【妃冠服附】

首飾花一十二株小花如大花之數並兩博鬂冠飾以九龍四鳳褘之衣深靑織成翟文赤質五色十二等靑紗中單黼領羅縠褾襈蔽膝隨裳色以緅爲領緣用翟爲章三等大帶隨衣色朱裏紕其外上以朱錦下以緑錦紐約用靑組以靑衣帶革白玉雙佩黒組雙大綬小綬三間施玉環三【章采尺寸與乘輿同】靑襪赤舄加金飾受冊朝謁景靈宮服之鞠衣以黃羅爲之蔽膝大帶革舄隨衣色餘同褘衣惟無翟文親蠶服之妃首飾花九株小花如大花之數並兩博鬂冠飾以九翚四鳳褕翟靑羅綉爲揺翟之形編次扵衣靑質五色九等靑紗中單黼領羅縠褾襈蔽膝隨裳色以緅爲領緣以揺翟爲章二等大帶隨衣色不朱裏紕其外余仿皇后冠服之制受冊服之

皇太子冠服

衮冕垂白珠九旒紅絲組爲纓靑纊充耳犀簪導靑衣朱裳九章五章在衣山龍華虫火宗彛四章在裳藻粉米黼黻白紗中單靑褾襈裾革帶塗金銀鉤防蔽膝隨裳色爲山火二章瑜玉雙佩四采織成大綬間施玉環三白襪白舄【舄加金塗銀扣】加元服從祀文宣王服之逺逰冠十八梁【金塗銀花飾】博山附蟬紅絲組爲纓犀簪導朱明服紅裳白紗中單方心曲領紅紗蔽膝白襪黒膝【餘同衮冕】受冊謁太廟朝會服之

皇太子妃冠服

首飾花九株小花如大花之數並兩博鬂褕翟靑織成文揺翟之形靑質五色九等素紗中單黼領羅縠褾襈皆以朱色蔽膝隨裳色以緅爲領緣以搖翟爲章二等大帶隨衣色不朱裏紕其外上以朱錦下以緑錦鈕約用靑組以靑衣革帶白玉雙佩純朱雙大綬【章采尺寸與皇太子同】受冊朝會服之鞠衣黃羅爲之蔽膝大帶革帶隨衣色余與褕翟同惟無翟從蠶服之

命婦冠服

花釵皆施兩博鬂寶鈿飾翟衣皆靑質羅爲衣繡爲翟編次扵衣及裳第一品花釵九株寶鈿凖花數【以下凖此】翟九等第二品花釵八株翟八等第三品花釵七株翟七等第四品花釵六株翟六等第五品花釵五株翟五等並素紗中單黼領朱褾襈亦通用羅縠蔽膝隨裳色以緅爲領緣加以文繡重雉爲章二等【二品以下凖此】大帶以靑衣革帶靑襪舄佩綬受冊從蠶服之

羣臣祭服

正一品九旒冕【金塗銀稜有額花】犀簮靑衣【畫降龍】朱裳蔽膝白羅中單大帶以靑衣革帶玉佩錦綬靑絲玉環朱襪履【革帶以金塗銀玉佩以金塗銀裝綬以天下樂暈】親祠大禮使亞獻終獻太宰少宰右丞每嵗大祠宰臣親王執政官郡王充初獻服之【奏告官並依本品服以下準此】從一品九旒冕【無額花】白綾中單紅錦綬銀環金塗銀佩餘如正一品服親祠吏部戶部禮部兵部工部尙書太廟進受幣爵奉幣爵宗室每嵗大祠捧爼官大祠中祠初獻官服之二品七旒冕角簪靑衣【無降龍】餘如從一品服親祠吏部侍郎殿中監大司樂光祿卿讀冊官太廟薦俎贊進飲福宗室七祀配享功臣分獻官每嵗大祠【謂用宮架者】大司樂大祠中祠亞終獻大祠禮官小祠獻官朔祭太常卿服之三品五旒冕皂綾綬銅環金塗銅革帶佩餘如二品服親祠舉冊官大樂令光祿丞捧爼饌籩豆簠簋官分獻官【分獻壇壝從祀】太廟奉瓚盤薦香燈安奉神主奉毛血槃蕭蒿篚肝膋豆宗室每嵗祠祭大樂令大中祠分獻官服之無旒冕素靑衣朱裳蔽膝無佩綬餘如三品服奉禮協律郎郊祀令太祝太官令親祠擡鼎官搏黍官太廟供亞終獻金斚供七祀獻官執爵官服之五旒冕紫檀絁衣餘如三品服監察禦史服之州郡祭服三都初獻八旒冕經略安撫鈐轄初獻六旒冕亞獻並二旒冕終獻無旒節鎭防團軍事初獻四旒冕亞終獻並無旒冕

羣臣朝服

七梁冠【金塗銀稜】貂蟬籠巾犀簮導銀立筆朱衣朱裳白羅中單並皁褾襈蔽膝隨裳色方心曲領緋白羅大帶革帶玉佩錦綬靑絲間施三玉環白襪黒履【革帶以金塗銀玉佩以金塗銀裝綬以天下樂暈】三公左輔右弼三少太宰少宰親王開府儀同三司服之七梁冠【無貂蟬籠巾】銀裝玉佩雜花暈錦綬餘同三公以下服執政官東宮三師服之六梁冠白紗中單銀革帶佩方勝宜男錦綬銀環餘同七梁冠服大學士學士直學士東宮三少禦史大夫中丞六曹尙書侍郎殿中監大司成散騎常侍特進金紫銀靑光祿大夫光祿大夫太尉節度使左右金吾衛左右衛上將軍服之五梁冠翠毛錦綬餘同六梁冠服太子賔客詹事給事中中書舍人諫議大夫待制九寺卿大司樂祕書監殿中少監國子祭酒宣奉正奉通奉通議太中中大夫中奉中散大夫上將軍節度觀察畱後觀察使通侍大夫樞密都承防服之四梁冠簇四盤雕錦綬餘同五梁冠服九寺少卿大晟典樂祕書少監國子辟雍司業少府將作軍器監都水使者起居舍人侍禦史太子左右庶子少詹事諭徳尙書左右司郎中員外六曹諸司郎中朝議奉直朝散朝請朝奉大夫防禦團練使刺史大將軍正侍中侍中亮中衛拱衛左武右武大夫駙馬都尉帶遙郡武功大夫以下樞密副都承防服之三梁冠金塗銅革帶佩黃獅子錦綬鍮石環餘同四梁冠服殿中侍禦史監察禦史司諫正言尙書六曹員外郎外符寶郎少府將作軍器少監太子侍讀侍講中書舍人親王府翊善侍讀侍講九寺祕書殿中監辟雍丞大晟樂令兩赤縣令大理正司直評事著作郎祕書郎著作左郎太常宗學國子辟雍博士太史局令正丞五官正朝請朝散朝奉承議奉議通直郎中亮中衛拱衛左武右武郎諸衛將軍衛率府率武功武徳武顯武節武略武經武義武翌大夫郎醫職翰林醫正以上內符寶郎閤門通事舍人惇武郎修武郎服之二梁冠角簪方勝練鵲錦綬餘同三梁冠服在京職事官閤門祗候防班只候率府副率升輦輅立侍內臣服之禦史大夫中丞刑部尙書侍郎大理卿少卿侍禦史刑部郎中大理寺正丞司直評事並冠獬豸冠服靑荷蓮綬

政和五禮新儀卷十二

欽定四庫全書

政和五禮新儀卷十三

序例

鹵簿

大駕六引中道

象六中道分左右爲三重各持鐵鉤一人跨其上執轉光小緋旗一名前引次擊鑼一人節級二人爲一列次執七寶鉤二人在左執銀鉤二人在右行第一重象前次三人行象內爲三重執轉光小緋旗十四人分左右行象外爲七重執鍮石鉤二人行第三重旗前執朱漆鉤二人行第五重旗前執鍮石鉤二人行第七重旗前又二人分行旗後又執鐡鉤一人在第三重象後當中並服花腳襆頭緋絁防衫若夏祭大禮則以纈衫凡六引及鹵簿內服飾以絁者並準此金鍍銀雙帶

六引

第一引開封令中道淸道二人重行次幰弩一執人騎諸引執弩人並騎

次誕馬二控馬每匹各二人諸引控誕馬人準此次軺車一乘駕赤馬二駕士十八人次方繖一次朱團扇一次曲蓋一外仗靑衣二人爲一列次車輻棒二次告止幡二次傳教幡二次信幡二各爲一列執幡各一人紤二人諸引執紤幡人數準此防三十爲十五重在車輻棒至信幡外並分左右廂以下外仗並分左右廂仗內淸道服武弁緋絁繡雲鶴衫革帶執黒漆杖執幡幰弩人平巾赤幘緋絁繡辟邪衫赤袴革帶控誕馬人平巾幘緋絁繡寶相花衫大口袴革帶靑衣人服平巾靑幘靑絁衫革帶執仗仗袋以靑綃執車輻棒人平巾赤幘緋絁繡白澤衫赤袴革帶執方繖扇防執紤傳教幡人並黃絁繡抹額寶相花衫行縢鞵襪革帶執朱團扇曲蓋執紤告止幡人並緋絁繡抹額寶相花衫大口袖勒帛

第二引開封牧中道淸道二人次弩一次防皷一在左金鉦一在右次大皷十爲二重次節一夾矟二爲一列執人騎諸引執節夾矟人並騎

次誕馬四爲二重次革車一乘駕赤馬四駕士二十五人次方繖一次朱團扇四爲二重次曲蓋一次僚佐四貟一次幢一在左麾一在右執人騎諸引執幢麾並騎次大角六爲一列次鐃一次簫二次笳二次大橫吹二各爲一列次笛簫篥笳各一笛簫在左篥笳在右外仗靑衣八人次車輻棒八各四重次告止幡二次傳教幡二次信幡四爲二重次儀刀十四爲七重防七十在車輻棒至儀刀外爲三十五重刀盾六十在防外爲三十重盾在左刀在右次弓矢六十在刀盾外爲三十重每弓一箭二連防矟六十在弓矢外爲三十重仗內執節夾矟幢麾大角儀刀人並平巾幘緋絁繡寶相花衫大口袴革帶執刀盾人銀褐絁繡抹額寶相花衫大口袴行縢鞵襪革帶執弓矢矟人並錦帽絁繡寶相花戎服大袍窄袴革帶【內執弓人袍以靑執矟人以紫】執防皷金鉦人平巾幘緋繡對鳳衫抹帶大口袴錦螣蛇執大皷人黃繡雷花抹額生色袍抹帶袴執簫鐃笳笛篥人並平巾幘緋繡寶相花袍大口袴白抹帶執大橫吹人緋繡苣文抹額生色袍抹帶袴駕士武弁緋絁繡皁大袖勒帛其餘執人行列重數並服飾並同第一引

第三引大司樂中道淸道二人次誕弩一次防皷金鉦各一次大皷十次節一夾矟二次誕馬四次革車一乘【駕士駕馬並同第二引以下革車準此】次方繖一次朱團扇二次曲蓋一次僚佐二員次幢麾各一次大角四次鐃一次簫笳二次大橫吹各二次笛簫篥笳各一外仗靑衣六人次車輻棒六各爲三重次告止幡二次傳教幡二次信幡四次儀刀十二爲六重防六十爲三十重刀盾弓矢矟各五十各爲二十五重駕士服武弁緋絁繡鳳大袖勒帛其餘執人行列重數並服飾並同第一第二引第四引少傅中道淸道四人次幰弩一次防皷金鉦各一次大皷十六次長鳴十六爲二重次節一夾矟二次誕馬六爲三重次革車一乘府佐四員夾革車次方繖一次朱團扇四次曲蓋二爲一列次幢麾各一次大角八次鐃一次簫四次笳四各爲一列次節皷一次笛簫篥笳各四各爲一列外仗靑衣十人次車輻棒十各爲五重次告止幡二次傳教幡二次信幡六爲三重次儀刀十六爲八重次防九十爲四十五重絳引幡六在防外爲一列分引刀盾弓矢矟刀盾弓矢矟各八十各爲四十重仗內執長鳴人服同執大皷人執節皷人服同執鐃人執絳引幡人服同執方繖人駕士服武弁緋絁繡瑞馬大袖勒帛其餘執行人列重數並服飾並同第一第二引

第五引禦史大夫中道淸道二人次弩一次防皷金鉦各一次大皷十次節夾矟二次誕馬四次革車一乘次方繖一次朱團扇二次曲蓋一次僚佐二員次幢麾各一次大角四次鐃一次簫笳大橫吹各二次笛簫篥笳各一外仗靑衣六人次車輻棒六各爲三重次告止幡二次傳教幡二次信幡四次儀刀十二防刀盾弓矢矟各六十駕士服武弁緋絁繡獬豸大袖勒帛其餘執人行列重數並服飾並同第一第二引

第六引兵部尙書革車一乘駕士服武弁緋絁繡虎大袖勒帛其餘並同第五引

中道鹵簿

金吾本司纛矟左右皁纛各六爲一列執托各一人紤四人次押纛二人騎次狎衙四人騎引防矟八爲二重執防矟八爲一列次本衛上將軍將軍各四人爲二重次衛司防矟本衛大將軍二人騎防矟四夾大將軍執防矟各一人夾二人並騎已上並分左右隊內上將軍將軍花腳撲頭緋羅繡辟邪袍鞾弩牙佩刀器仗珂馬大將軍平巾幘紫絁繡辟邪螣蛇大口袴佩橫刀弓矢【凡仗內大將軍都尉校旅帥中節將郎將並佩橫刀弓矢惟朝服並黃麾仗內帥兵官不佩】執夾衛司防矟人平巾幘緋絁繡寶相花裲襠大口袴佩橫刀執柘皁纛人皂紗帽絁寛衫絹袴鞵襪押纛人撲頭皁絁繡寶相花寛衫絹袴革帶烏皮鞾押衙金鵝帽紫繡辟邪袍革帶佩儀刀執防矟錦帽寶照錦袍臂褠革帶烏皮次朱雀旗隊並騎金吾衛折衝都尉一員列隊防矟二夾都尉次朱雀旗執旗一人引二人夾二人【凡仗內引夾執旗人數準此】次弩四爲一列次弓矢十六次矟二十各爲二重次左右金吾衛果毅都尉二人押隊內折衝果毅都尉平巾幘紫繡辟邪袍大口袴錦螣蛇革帶執防矟弩弓矢矟人並平巾幘緋絁繡寶相花衫大口袴革帶內執弓弩矢矟人加佩橫刀引夾執朱雀旗人並緋絁繡抹額寶相花大口袴革帶佩橫刀內引夾人加佩弓矢【凡中道仗外仗內旗引夾旗人並執旗人並佩橫刀引夾人並加佩弓矢】次龍旗隊大將軍一員檢校騎次引旗十二人爲二重並騎次風伯旗一在左雨師旗一在右次雷公旗一在左電母旗一在右次五星旗五爲一列木星旗在左餘火星土星金星水星以次列爲右次左右攝提旗二爲一列次北斗旗一居後次防旗十二人爲二重並騎次副竿二爲一列執人並騎分左右隊內大將軍朝服引旗防旗人並黃絁繡抹額寶相花衫佩弓矢引夾執風伯旗等人五色絁繡抹額寶相花衫執副竿人錦帽黃絁繡寶相花衫大口袴革帶

次指南車一次記裏皷車一駕士各三十人次白鷺車一次鸞旗車一次崇徳車一次皮軒車一駕士各十八人並服武弁緋絁繡大袖勒帛【指南車駕士服繡以孔雀記裏皷以對鵞白鷺車以白鷺鸞旗車以瑞鸞崇徳車以辟邪皮軒車以虎】次金吾引駕騎本衛果毅都尉二人分左右平巾緋幘絁繡辟邪袍大口袴執儀刀次弩弓矢矟各八爲四重每重弩二弓矢二矟二相間分行左右執人平巾幘緋絁繡寶相花裲襠大口袴革帶

次大晟府前部皷吹令二人次府史四人各爲一列分左右次管轄指揮使一名次防皷金鉦各十二爲四重皷在左鉦在右【部內防皷金鉦各分左右】帥兵官八人領爲一列在防皷金鉦重內行次大皷一百二十爲十重帥兵官二十人領在大皷車內行次長鳴一百二十爲十二重帥兵官六人領每二人領四重各在前重內行次鐃皷十二爲二重帥兵官四人領在鐃皷內行次歌工次拱辰管次簫次笳各二十四各爲二重次大橫吹一百二十爲十重帥兵官十人領每二人領二重各在前一重內行【小皷行次準此】次節皷二次笛簫次篥次笳次桃皮篥各二十四各二重次防皷金鉦各十二爲二重帥兵官四人領次小鼔一百二十爲十重次中鳴一百二十爲十二重帥兵官八人領每二人領三重各在前一重內行次羽葆皷十二爲二重帥兵官四人領各在皷內行次歌工次拱辰管次簫次笳各二十四各爲二重部內皷吹令本色服府史襆頭緑羅寛衫黃絹半臂管轄指揮使平巾幘紫繡寶相花袍錦螣蛇白抹帶帥兵官並執防皷金鉦拱辰管簫笳節皷笛篥笳桃皮皷二服平巾幘緋對鸞衫大口袴白抹帶執防皷金鉦人加錦螣蛇執長鳴中鳴大皷小皷同第三引執大皷長鳴服執鐃大橫吹人同第二引執大橫吹服執羽葆皷人靑繡苣文抹額生色袍抹帶袴

次太史令一員次書令使一人並騎次相風烏一輿士四人次交龍鉦一在左交龍皷一在右輿士各六人次司辰一人典士一人並騎次漏刻生四人分左右爲二重次皷樓一在左鐘樓一在右次行漏輿一輿士各一百人次太史正一員騎次淸道二人次十二神輿一輿士二十四人太史令正朝服書令綠公服司辰典士漏刻生並袴褶靑絁大袖絹袴勒帛輿士並管押節級並武弁絁繡寶相花大袖白絹袴勒帛錦螣蛇次節級前隊左右武衛果毅都尉二人引隊次左右武衛校尉二人並分左右以絳引幡一在中金節十二分左右夾幡執人騎【內綘引幡加級二人】次罕一在左畢一在右次朱雀幢一次義一次導蓋一在中靑龍幢一在左白虎幢一在右次義三爲一列幢義導蓋執人並騎次稱長一名次鈒防二百八十八爲四十八重次左右武衛將軍二人檢校次左右武衛校尉四人押隊並分左右武衛將軍果毅都尉平巾幘紫絁繡瑞鷹袍大口袴錦螣蛇革帶執絳引幡金節罕畢朱雀幢又導蓋又鈒防人並武弁緋絁繡寶相花衫大口袴白勒帛次黃麾幡一執幡一名紤二人服飾同節級前隊執絳引幡人內執人騎次六軍儀仗左右神武軍統軍二員分左右次部頭二人押仗在本軍旗內左右神武軍旗各一緋闌袍二十在仗外分夾本軍旗槍棒仗每二人爲一列執旗槍棒仗各一人前一重與本軍旗齊行次吏兵旗一在左力士旗一在右【以下吏兵力士旗分左右同】次白槍二次哥舒棒二又次白槍六次鐙杖二次白槍二吏兵旗力士旗各一次白槍四次哥舒棒四次白槍八次鐙仗二次吏兵旗力士旗各一次白槍四次哥舒棒二次白槍四次吏兵旗力士旗各一次鐙杖二次白槍四次哥舒棒二次白槍四次哥舒棒二次白槍四次掩尾天馬旗二次左右羽林軍統軍二員次都頭二人次節級二人左右羽林軍旗各一排闌旗二十在仗外如神武軍分夾次赤豹旗一在左黃熊旗一在右【以下赤豹黃熊旗分左右同】其餘槍棒杖等行列重數並同神武軍次左右龍武軍統軍二員左右龍武軍旗各一排闌旗二十在仗外如羽林軍分夾次龍君旗一在左虎君旗一在右【以下龍君虎君旗分列左右同】其餘槍棒杖等行列數人並同羽林軍仗內神武羽林軍龍武統軍並花腳襆頭紫絁抹額孔雀衫鞾弩佩橫刀防防防靬珂馬押仗都頭襆頭紫絁繡寶相花大袖袴襖革帶引夾神武羽林龍武軍旗人貼金帽執人錦帽並五色絁繡寶相花衫錦臂褠革帶【其餘執旗人服飾準此】執哥舒棒鐙杖人同夾旗人服飾執白槍人交腳襆頭五色絁繡抹額寶相花衫銀褐繡撲獸�錦臂褠革帶

次引駕旗天王旗二次排仗通直官二人押旗左右次十二辰旗各一午未在前次己申次辰酉次卯戌寅亥次丑子午巳辰卯寅丑旗在左余在右次天王旗二分左右押旗襆頭紫公服烏皮靴執旗人並同執神武軍旗人服飾次龍墀旗天下太平旗一排仗大將二人夾太平旗次五方龍旗各一爲三重赤龍旗在前次黃龍旗在中靑龍旗在左白龍旗在右黒龍旗在後次金鸞旗一在左金鳳旗一在右師子旗二次君王萬嵗旗一次日旗在左月旗在右排仗大將同押引駕旗通直官服引夾執神武軍旗人服飾次禦馬二十四分左右爲十二重控馬每匹天武二人服貼金帽紫繡寶相花大袖襖革帶騎禦馬直二人烏紗帽靑錦襖束帶部押天武節級錦帽紫繡寶相花衫管押騎禦馬直人員節級紅錦襖次中道隊大將軍一員檢校朝服騎次日月合璧旗一在中苣大旗二分左右爲一列次五星連珠旗一在中祥雲旗二分左右爲一列引夾執旗人各五色絁繡抹額寶相花衫錦臂褠

次長壽幢一執人平巾幘緋絁繡寶相花衫大口袴革帶次金吾牙門旗左右各二爲中道第一門執夾人靑絁繡抹額寶相花寛衫白絹袴革帶內夾人執矢騎次監門校尉左右各三人爲一列押騎襆頭緋絁繡抹額師子裲襠烏皮鞾佩橫刀騎

次金吾細枝靑龍旗一在左白虎旗一在右押旗二人分左右騎次五嶽神旗五爲三重南嶽在右次北嶽旗在後次五方神旗如五嶽旗陳列五方龍旗各五相間爲五隊每隊爲三重赤龍旗在前次黃龍旗在中次靑龍旗在左白虎旗在右黒龍旗在後前一隊次北方神旗余隊各次右仗黒鳳旗五方鳳各五如五方龍旗陳列各次左仗黒龍旗內執靑龍白虎旗五嶽五方神旗各一人三人執人四色絁繡抹額寶相花寛衫執人靑人左靑右銀褐後皁內紤人執弓矢執五方龍鳳旗人五色絁繡抹額寶相花寛衫押旗人並同神龍墀旗人服飾

次江瀆旗河瀆旗各一次淮瀆旗濟瀆旗各一並各爲一列江淮旗在左河濟旗在右引夾執旗人並皁絁繡寶相花衫繡抹額革帶

政和五禮新儀卷十三

欽定四庫全書

政和五禮新儀卷十四

序例

鹵簿

大駕中道

次八寶爲四重鎭國神寶在左受命寶在右皇帝之寶在左天子之寶在右皇帝行寶在左天子行寶在右皇帝信寶在左天子信寶在右香案八爲四重每重列扵寶輿之前碧欄二十四人爲十二重夾受命等寶服弓腳襆頭碧欄塗金銅帶烏皮鞾復二重執長刀騎內外符寶卽行扵碧欄之間次方繖二分左右大雉尾扇四夾方繖執各一人【以下執繖扇人準此】執人弓腳襆頭碧襴衫金銅帶烏皮靴

次金吾四色官六人爲三重每二人爲一重襆頭緑公服白絹袴塗金銅帶烏皮靴前二名執笏余執金銅儀刀次押仗二人襆頭紫公服塗金銅帶烏皮靴騎次金甲二人分左右服金甲鳳翅兜鍪執鉞次太僕寺進馬四人平巾幘紫絁繡犀牛裲襠大口袴革帶鞾義佩橫刀弓矢騎

次引駕千牛衛將軍一員乘珂馬服飾同太僕寺進馬人次千牛八人次中郎將二人並乘珂馬次千牛二人騎並花腳襆頭緋絁繡抹額紫絁繡犀牛裲襠大口袴革帶鞾義佩橫刀弓矢次長史二人緑公服白袴金銅帶烏皮靴並騎

次金吾引駕官四人爲二重並騎服同金吾押仗次導駕官分左右次大繖二分左右中雉尾扇四夾大繖小雉尾扇四夾腰輿執人並武弁緋絁繡寶相花大袖白絹袴白勒帶【以下執繖扇華蓋人服飾並同】腰輿執一應奉人員一人指揮使以上宜男錦襖餘紅地黃盤師子錦襖十將並將虞候節級二十人將虞候紅方勝練鵲錦襖節級紅地白師子錦襖長行十六人紅地白師子錦襖

次排列官二人次中雉尾扇十二次華蓋二執各二人次香鐙一執擎八人服飾同尙輦執繖人次香匙在左火燎在右

次小輿一應奉人【逍遙平輦人全】長行二十四人

次逍遙子一應奉人十將將虞候節級共九人長行二十六人

次平輦一應奉人員七十【大輦下同】十將將虞候節級共九人長行二十六人服飾與腰輿下同駕前第五班開道旗一皁纛旗一十二爲四行每行三人次引駕六十二人次鈞容直三百人【引回駕作樂】次東第五班五方色龍旗五次門旗四十次禦龍四直步執門旗六十次天武駕頭下一十二人次下茶酒班內東門執從物一十二人次禦龍直仗劍六人次天武把行門八人以上並分左右次東第五班大旗一次殿前班擊鞭一十人次東第五班執簇輦龍旂八並分左右次日旂一在左月旂一在右次麟旂一在左鳳旂一在右次靑龍旗一在左白虎旗一在右次赤龍旂一在左黒龍旂一在右次禦龍旂直四十人踏路馬二次夾輅大將軍二員次進輅職掌二員次部押二人教馬官二員爲一列教馬官在部押官外皇帝乘玉輅駕靑馬六駕士一百二十八人扶駕八人骨朶一百三十四人行門一十八人在玉輅之左一十七人在右陪乘將軍二員在後奉宸隊分左右充禁衛從裏第一重禦龍直第二重左廂骨朶子直右廂弓箭直第三重弩直第四重禦龍四直並以逐班直所管人數列成隊伍第五重天武骨朶大劍三百一十人分左右駕後東第五班大黃龍旗一次駕後樂東第四班三十一人次鈞容直三十一人次扇筤下天武二十人次茶酒班簇輦三十一人次招箭班三十二人奉宸隊人員服帽子十將以下戴兜鍪並服紅錦襖背子【內人員緋背子】帶鐵甲劍人員並弓箭手帶弓箭器械執骨朶弩手挾弩箭防防子執骨朶槍刀手執骨朶【至宣徳門執松刀】天武步隊人員帽子錦後背子【襖子正副指揮使以黃師子都使以緋羅夾繡小團搭花都頭以紅羅絹畫】錦帶執骨朶十將以下至長行一百人服紫繡孔雀襖帶旅四金雕硬帽金鍍銀帶執骨朶二百人服絁繡對鳳襖帶金鍍銀花朱紅笠子金鍍銀帶執天武劍扇筤下二十人錦帽紫絁繡對鳳花襖【十人服紫十人服緋】駕前玉龍直執從物人員帽子紅錦襖十將以下裹眞珠頭巾殿前指揮使擊鞭帽子紅錦襖執仗劍帽子紅錦襖背子帶鐵甲弓劍箭器械骨朶玉輅下夾輅夾陪乘大將軍並朝服骨朶直並帽子紅錦襖緋背子帶鐡甲弓劍箭器械骨朶駕士平巾幘靑繡鳳大袖袴絹物帛鞵襪下茶酒班執從物帽子碧錦襖紅背子禦龍四直頭旂戴兜鍪紅錦襖背子帶鐵甲劍執檢系旂象第五班人員帽子紅錦襖緋背子帶鐡甲弓劍箭器械執骨朶執旂殿侍戴兜鍪【執皁纛人黒漆鐡笠】紅錦襖背子【執皁纛人皁絹衫袴】帶鐡甲劍【執皁纛人皮甲】殿前指揮使行門諸班直引駕人員殿前指揮使引駕人帽子紅錦襖緋背子帶鐡甲弓劍箭器械執骨朶駕後執大黃龍旗殿侍戴兜鍪紅錦襖子帶鉄甲劍東四班鈞容直駕後樂人員以下並帽子紅繡襖背子【內人員緋背子背執骨朶】招箭班茶酒班人員帽子紅錦襖緋背子【內殿侍碧錦襖紅背子】扶駕人本色服進輅紫羅寛衫次副玉輅一駕靑馬六駕士四十人武弁靑繡對鳳大袖絹袴勒帛鞵襪次掌輦四人二重武弁黃絁繡寶相花衫紫羅組帶行縢銀褐抹帶革帶次大輦一應奉人員十二人【七人進輦內一人傳唱執骨朶余從輦】指揮使以上宜男錦襖余黃地黃師子錦襖十將將虞候節級共十人十將將虞候紅方勝練鵲錦襖節級紅地白師子錦襖長行共五百十五人武弁紅地白師子錦襖黃絁繡寛衫紫羅生色云鳳組帶白絹勒帛夾袴紫絹行縢次尙輦奉禦二人次殿中少監次供奉職官二員襆頭紫公服烏皮鞾次令史三人烏皮介幘緋絁袴衫白袴白勒帛一名襆頭紫公服烏皮鞾次書令史四人烏皮介幘緋絁防衫白袴白鞾帛次太僕禦馬二十四爲十二重分左右天武等服飾並同次龍墀旗人控禦馬等二人

次持鈒後隊左右武衛旅帥二人騎次重輪旗二分左右次大繖次大雉尾扇四夾大繖次大雉尾四爲一列次小雉尾扇十二次朱團扇十二各爲三重次華蓋二次義二次睥睨十二爲二重次禦刀六爲一列次眞武幢一在中絳麾二分左右爲一列次義一次細矟十二爲二重次左右金吾衛果毅都尉二人緫領大角並騎一百二十爲一重殿中有執朱團扇人黃絁繡抹額寶相花衫行縢革帶太僕寺執義人武弁緋絁繡衫白袴錦螣蛇執睥睨人武弁緋絁繡寶相花大袖白絹袴勒帛左右武衛旅帥金吾衛果毅都尉並服平巾幘紫絁繡袍大口袴錦螣蛇革帶【武衛以瑞鷹金吾衛以辟邪】引矢引重輪旂人各五色絁繡抹額寶相花衫執幢又執麾人並武弁絁繡寶相花衫執幢以皁絳麾又以紫執大角細矟人並平巾幘緋絁繡寶相花衫大口袴革帶執禦刀人武弁緋絁繡寶相花大袖大口袴白勒帛【絳麾加二人】次大晟府後部皷吹丞二人次典事四人次管押指揮使一名次羽葆皷十二爲二重帥兵官四人領在皷內行【下除小橫吹外並爲二重】次歌工次拱辰管次簫次笳各二十四帥兵官二人領在笳前一重內行次鐃鼔十二帥兵官四人領在鐃皷內行次歌工次簫次笳各二十四次小橫吹一百二十爲十重帥兵官八人領第一第四第七第十重各二人在橫吹內行次笛次簫次篥次笳次皮篥各二十四丞本品服典事同前部府史服其餘並同前部人服飾

次黃麾一執人數並服飾並同前部黃麾

次芳亭輦一奉輦六十人次鳳輦一奉輦五十人並武弁黃絁繡寶相花衫組帶行縢銀褐抹帶革帶

次金輅一踏路赤馬二次副金輅一各駕赤馬六次象輅一次副象輅一各駕白馬六次革輅一次副革輅一各駕騧馬六次木輅一次副木輅一各駕黒馬六次耕根車一駕靑馬六金輅駕士六十人平巾赤績緋絁繡鳳大袖絹袴勒帛其餘輅駕士各四十人並武弁繡大袖絹袴勒帛鞵韈【耕根車駕士服以靑繡鳳啣普禾合穗其餘繡對鳳副金輅以緋象輅以銀將革輅以黃木輅以皁】

次進賢車一駕士二十四人次明逺車一駕士四十人次屬車十二乘每乘駕牛三駕士十人以門下省局官二員在左中書省局官二員在右次祕省局官二貟在左殿中省局官二貟在右次黃鉞車一次豹尾車一各駕赤馬二駕士十五人進賢車以下駕士並武弁緋絁繡大袖勒帛【進賢車駕士繡以瑞麟明逺車以對鳳屬車以云鶴黃鉞車以對鵞豹尾車以立豹】次掩後隊左右威衛折衝都尉二人領隊平巾幘紫絁繡飛麟袍大口袴錦螣蛇革帶次大防次刀盾次弓矢次矟各五十各爲一列執人並黒鍪甲錦臂褠皁袴行縢鞵韈

次金吾衛門旗左右各二爲中道第二門執夾人緋絁繡抹額寶相花寛衫白絹袴革帶騎次監門校府左右各三人爲一列襆頭紫絁繡抹額師子裲襠烏皮鞾佩橫刀騎

次眞武隊金吾衛折衝都尉一名防矟二夾都尉爲一列次仙童旗一次眞武旗一在中螣蛇旗一在左神龜旗一在右爲一列次矟二十五爲五重次弓矢二十爲四重次弩五爲一列隊內金吾衛折衝都尉服平巾幘紫袘繡辟邪袍大口袴錦螣蛇革帶執防矟及矟弓矢弩人平巾幘緋絁繡寶相花衫大口袴革帶引夾執仙童眞武神龜螣蛇旗五色絁繡抹額寶相花衫

政和五禮新儀卷十四﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷十五

序例

鹵簿

大駕外仗【並左右廂】

淸防隊次第六引外仗白澤旂二左右金吾衛折衝都尉三人分領行旂外並騎次弩八爲一列次弓矢三十二次矟四十各爲二重隊內折衝都尉平巾幘紫絁繡辟邪袍大口袴錦螣蛇革帶引夾執旂執弩弓矢矟人並甲騎冠具裝錦臂褠大口袴

次左右金吾各十六騎帥兵官二人次弩八次弓矢次矟各十二各爲一列帥兵官及執弩弓矢矟人並平巾幘緋絁繡辟邪裲襠大口袴佩橫刀帥兵官加佩弓矢次佽飛隊左右金吾衛果毅都尉二人分領並騎服佩並同淸防隊折衝都衛次虞候佽飛四十八人爲二十四重平巾幘緋絁繡寶相花衫大口袴佩橫刀弓矢並騎鐵甲佽飛二十四人爲六重在虞候佽飛外並甲騎具裝錦臂褠佩橫刀弓矢次前隊殳義次金吾十六騎在左右領軍衛將軍二人檢校並騎次防矟四爲二重騎次左右領軍衛帥兵官四人爲一列【以下帥兵官人數行列準此】次殳義一百六十每二人爲一重殳義間行列【以下殳義並二人爲一重行列準此】次左右威衛帥兵官次殳義八十次左右武衛帥兵官次殳義一百次左右驍衛帥兵官次殳義八十次左右衛帥兵官殳義八十隊內左右領軍衛將軍平巾幘紫絁繡白澤袍大口袴錦螣蛇革帶執防矟及帥兵官平巾幘緋絁繡寶相花衫大口袴革帶執殳義人並五色絁繡抹額寶相花衫行縢革帶次後隊殳仗左右衛帥兵官次殳義八十次左右驍衛帥兵官次殳義八十次左右武衛帥兵官次殳義一百次左右威衛帥兵官次殳義八十次左右領軍衛帥兵官次殳義一百六十凡前後隊殳仗前接中道北斗旂後鹵簿後隊帥兵官人數行列服飾及執殳義人行列服飾並同前隊前部馬部隊次佽飛隊第一隊左右金吾衛折衝都尉二人分領【隊內都尉並分領】次角宿旂一在左鬥宿旂一在右次亢宿旂一在左次牛宿旂一在右次弩十次弓矢二十各爲一列次矟四十爲二重第一隊左右領軍衛果毅都尉次氐宿旂一在左女宿旂一在右次房宿旂一在左虛宿旂一在右第三隊左右領軍衛果毅都尉次心宿旂一在左危宿旂一在右第四隊左右領軍衛果毅次尾宿旂一在左室宿旂一在右第五隊左右威衛折衝都尉次箕宿旂一在左壁宿旂一在右第六隊左右威衛折衝都尉次奎宿旂一在左井宿旂一在右第七隊左右武衛果毅都尉次婁宿旂一在左鬼宿旂一在右第八隊左右武衛果毅都尉次胃宿旂一在左栁宿旂一在右第九隊左右武衛果毅都尉次昴宿旂一在左星宿旂一在右第十隊左右驍衛折衝都尉次畢宿旗一在左張宿旂一在右第十一隊左右驍衛折衝都尉次觜宿旂一在左翼宿旂一在右第十二隊左右驍衛折衝都尉次參宿旂一在左軫宿旂一在右自第二隊至第十二隊都尉及執弩矢矟人數行列並同第一隊隊內都尉並錦帽緋絁繡戎服大袍窄袴革帶【繡文金吾衛以辟邪領軍衛以白澤威衛以飛麟武衛以瑞鷹驍衛以赤豹左右騎以瑞馬】引夾執旂人並五色絁繡抹額寶相花衫執弩弓矢人並錦幘靑絁繡寶相花袍大口袴革帶執矟人並錦帽緋絁繡寶相花袍大口袴革帶

次步甲前隊左右領軍衛將軍二人騎分校尉十二隊防四在將軍內爲二重第一隊左右領軍衛折衝都尉二人騎分領【隊內都尉並騎分領】鶡雞旂二次防矟在都尉內次朱鍪甲弓矢六十人爲三重第二隊左右領軍衛果毅都尉貔旂次朱鍪甲刀盾第三隊左右領軍衛折衝都尉三角獸旂次靑鍪甲刀盾第五隊左右威衛折衝都尉重黃鹿旗次黒鍪甲弓矢第六隊左右威衛果毅都尉飛麟旂次黒鍪甲刀盾自第二隊以下每隊都尉及執旂刀盾弓矢人數行列並同第一隊隊內將軍及都尉並平巾幘紫絁繡袍大口袴錦螣蛇革帶繡文並同前部馬隊都尉服執防矟人平巾幘緋絁繡寶相花衫大口袴革帶執旂人並五色絁繡抹額寶相花衫執刀盾弓矢人並錦臂褠行螣鞵內行縢鞵各隨鍪甲本色【第七隊至第十二隊內都尉旂弓矢刀盾人並準此】

次金吾牙門旂四爲左右道第一門監門校尉左右各四人並騎執夾旗人服飾校尉服佩並同中道第二門次步甲前隊第七隊左右武衛折衝都尉二人分領駃騠旂次白鍪甲弓矢第八隊左右武衛果毅都尉次白鍪甲弓矢第九隊左右驍衛折衝都尉麟旂次黃鍪甲弓矢第十隊左右驍衛果毅都尉馴象旂次黃鍪甲刀盾第十一隊左右衛折衝都尉玉兔旂黃鍪甲弓矢第十二隊左右衛果毅都尉辟邪旂次黃鍪甲刀盾次金吾牙門旂四爲左右道第二門監門校尉左右各四人並騎執夾旂人服飾佩並同中道第二門次前部黃麾仗絳引幡二十爲一列

次第一部左右威衛殿中侍禦史二員騎分左右次本衛大將軍二人分檢校次本衛折衝都尉二人分領帥官二十人爲一列次龍頭竿二十並掛靑繡孔雀五氅【本部氅同】次掲頭二在使外【仗內諸部掲皷排列同】次儀錦五色幡二十次龍頭竿二十次小防二十次掲鼔二次龍頭竿二十次弓矢二十次龍頭竿二十次朱縢絡盾並刀二十次龍頭竿二十次弓矢二十次矟二十次掲皷二次綠縢絡盾並刀二十並各爲一重第二部左右領軍衛第三部左右威衛第四部左右武衛第五部左右騎衛第六部左右衛諸部殿中侍禦史大將軍折衝都尉帥兵官龍竿等人數行列並同第一部【惟第二部龍頭竿則以緋繡鳳六角氅第三部以靑繡孔雀五色角氅第四部以皁繡鵞六角氅第五部以白繡鵞四角氅第六部以黃繡雞四角氅】仗內執絳引幡人武弁緋絁繡寶相花衫大口袴白勒帛大將軍都尉並平巾幘紫絁繡袍大口袴錦螣蛇革帶繡文並同前部馬隊都尉帥兵官並執儀刀平巾幘緋絁繡袍騼防旗第八隊左右威衛果毅都尉騶牙旗左右威衛都尉白狼旗第十一隊左右領軍衛折衝都尉金牛旗自第二隊至第十二隊都尉旗弩弓矢矟人數行列並同第一隊隊內都尉服飾繡文引夾執弩弓矢矟人服飾並同前部馬隊

政和五禮新儀卷十五

欽定四庫全書

政和五禮新儀卷十六

序例

鹵簿

法駕三引中道

象五中道前一餘分左右爲二重各持鐵鉤一人跨其上執轉光小緋旗一名前引次擊鑼一人節級二人爲一列次執七寶鉤一名在左執銀鉤一人在右行第三重象前次二人行象內爲二重執轉光小緋旗十四人分左右行象外爲七重第四重旗前執鍮石鉤二人又執鐡鉤一人在第三重象後當中並服花腳襆頭緋絁防衫金鍍銀雙帶

三引

第一引開封令中道淸道七名次幰弩一執人騎【以下執幰人準此】次誕馬二控馬每疋各二人【諸引控誕馬人準此】次軺車一乘駕赤馬二駕士十八人次方繖一次朱團扇一次曲蓋一次僚佐四員外仗靑衣二人爲一列次車輻棒二次告止幡二各爲一列次傳教幡一在左信幡一在右執幡各一名二人【諸引執幡人數準此】防十六爲八重在車輻棒至信幡外並分左右廂【以下外仗並分左右廂】仗內淸道服武弁緋絁繡雲鶴衫革帶執黒漆杖執幰弩人平巾赤幘緋絁繡辟邪袍赤袴革帶控誕馬人平巾幘緋絁繡寶相花衫大口袴革帶靑衣人平巾幘赤靑絁衫袴革帶執杖【杖袋以靑絹】執車輻棒人平巾赤幘緋絁繡白澤衫赤袴革帶執方繖扇防執傳教幡信幡人並黃絁繡抹額寶相花衫行縢鞵韈革帶執朱團扇曲蓋執告止幡人並緋絁繡抹額寶相花衫大口袴革帶駕士武弁緋絁繡雉大袖勒帛

第二引開封牧中道淸道二人重行次弩一次防皷一在左金鉦一在右次大皷六爲二重次節一夾矟二爲一列執人騎【第三引執節夾矟人並騎】次誕馬四次革車一乘駕赤馬四駕士二十五人次方繖一次朱團扇四爲二重次曲蓋一次僚佐四貟次幢一在左麾一在右執人騎【第三引執幢麾人並騎】次大角四爲一列次鐃一次簫一在左笳一在右次大橫吹一次笛簫篥笳各一笛簫在左篥笳在右外仗靑衣四人次車輻棒四次告止幡二次傳教幡二次信幡二次儀刀十爲五重防四十爲二十重在車輻棒外以次排列刀盾三十六在防外爲十八重盾在左刀在右弓矢三十六在刀盾外爲十八重【每弓一箭二連】矟三十弓矢外爲十八重【第三引執刀盾弓矢矟排列準此】仗內執節夾矟三十在弓矢外爲幢麾大角儀刀人並平巾幘緋絁繡寶相花衫大口袴革帶執刀盾人銀褐絁抹額寶相花衫大口袴行縢鞵襪革帶執弓矢矟人並錦帽絁繡寶相花戎服大袍窄袴革帶【內執弓矢人袍以靑執矟人以紫】執防皷金鉦人平巾幘緋繡對鳳衫抹帶大口袴錦螣蛇執大皷人黃繡雷花抹額生色袴抹帶袴執鐃簫笳笛篥人平巾幘緋絁繡寶相花袍大口袴白抹帶執大橫吹人緋繡苣文抹額生色袴抹帶袴駕士服武弁緋絁繡隼大袖勒帛其餘執人行列重數並服飾並同第一引

第三引禦史大夫中道淸道二人次幰弩一次防鼔金鉦各一次大皷六節一夾矟二次誕馬四次革車一乘駕赤馬四駕士二十五人次方繖一次朱團扇二次曲蓋一次僚佐二貟次幢麾各一次大角三次鐃一次簫笳各一次大橫吹一笛簫篥笳各一外仗靑衣四人次車輻棒四次告止幡二次傳教幡二次信幡二次儀刀六分左右爲三重防三十六爲十八重刀盾弓矢矟各三十各爲十五重駕士服武弁緋絁繡獬豸大袖袴勒帛其餘行列重數服飾並同第一第二引

政和五禮新儀卷十六

欽定四庫全書

政和五禮新儀卷十七

序例

鹵簿

中道鹵簿

金吾本司纛矟左右皂纛各六爲一列執托各一人四人次押纛二人騎次押衙四人騎次引防矟次防矟六爲一列

執防矟各一人次本衙上將軍將軍各二人爲二重次衛司防矟本衙大將軍二人並騎防矟四夾大將軍執防矟各一人夾二人並騎以上並分左右隊內上將軍將軍花腳襆頭緋繡抹額紫羅繡辟邪袍鞾弩佩牙刀器仗珂馬大將軍平巾幘紫絁繡辟邪袍錦螣蛇大口袴佩橫刀弓矢【上將軍將軍都尉校尉旅帥中郎將郎將並佩橫刀弓矢惟朝服並黃麾仗內帥兵官不佩】執夾衛司防矟人平巾幘緋絁繡寶相花裲襠大口袴佩橫刀執托皂纛人皁紗帽皁絁寶衫絹袴鞵襪押纛人襆頭皂絁繡寶相花寛衫革帶絹袴烏皮鞾押衛金鵞帽紫絁繡辟邪袍革帶佩儀刀執防矟錦帽寶照錦袍錦臂褠革帶烏皮鞾次朱雀隊並騎金吾衛折衝都尉一人引隊防矟二夾都尉次朱雀旗一執旗一人引二人夾二人【凡仗內引夾執旗人數準此】次弩二爲一列次弓矢十次矟十二各爲二重次左右金吾衛果毅都尉二人押引隊內折衝果毅都尉平巾幘紫絁繡辟邪袍大口袴錦螣蛇革帶執防矟弩弓矢矟人並平巾幘緋絁繡寶相花衫大口袴革帶內執弩弓矢矟人加佩橫刀引夾執朱雀旗人並緋絁繡抹額寶相花衫大口袴革帶佩橫刀內引夾人加佩弓矢【凡中道仗外仗內執旗人並佩橫刀引夾旗人並加佩弓矢】次龍旗隊大將軍一員檢校騎次引旗八人爲二重並騎次風伯旗一在左雨師旗一在右次雷公旗一在左電母旗一在右次五星旗五爲一列木星在左餘火星土星金星水星以次列扵右次左右攝提旗二爲一列北斗旗一居後次防旗八人並騎次副竿二執人並騎分左右隊內大將軍朝服引旗防旗人並黃絁繡抹額寶相花衫佩弓矢引夾執風伯旗等人五色絁繡抹額寶相花衫執副竿人錦帽黃絁繡寶相花衫大口袴革帶

次指南車一次記裏皷車一駕士各三十人次鸞旗車一次皮軒車一駕士各十八人並服武弁緋絁繡大袖勒帛【指南車駕士服繡以孔雀記裏鼔車以對鵞鸞旗車以瑞鸞皮軒車以虎】

次金吾引駕旗本衛果毅都尉二人分左右服平巾幘緋絁繡辟邪袍大口袴執儀刀次弩弓矢矟各六爲三重每重弩二弓矢二矟二相間行分左右執人平巾幘緋絁繡寶相花裲襠大口袴革帶

次大晟府前部皷吹令二人次府史四人各爲一列次管轄指揮使一名次防皷金鉦各八爲二重防皷在左金鉦在右【部內防鼔金鉦並分左右】

帥兵官八人領爲一列在防鼔金鉦重內行次大鼔八十爲十重帥兵官十二人領第一第三第五第七第九第十重各二人在大皷內行次長鳴八十爲十重帥兵官六人領第一第五第八重各二人在長鳴內行【領大橫吹小鼔帥兵官並同領長鳴帥兵官】次鐃皷八帥兵官四人領次歌工次拱辰管次簫次笳各十六各爲二重次大橫吹八十帥兵官六人領次節皷二次笛次簫次篥次笳次桃皮篥各十六各爲二重次防鼔金鉦各八帥兵官四人領次小皷八十爲十重次中鳴八十爲十重帥兵官四人領每二人押五重各在前一重內行次羽葆皷八爲二重帥兵官四人領各在皷內行次歌工次拱辰管次簫次笳各十六各爲二重部內皷吹令本色服府史襆頭緑羅寛衫黃絹錦臂管轄指揮使平巾幘紫繡寶相花袍錦螣蛇白抹帶帥兵官並執防皷金鉦拱辰管簫笳節皷笛篥桃皮篥歌工服平巾幘緋繡對鸞衫大口袴白抹帶執防皷金鉦人加錦螣蛇執長鳴中鳴大皷小鼔同第二引執大皷長鳴服執鐃大橫吹人同第二引執大橫吹服執羽葆皷人靑繡苣文抹額生色袍抹帶袴次太史令一員次書令史一貟次相風烏一輿士四人次交龍鉦一在左交龍皷一在右輿士各六人次司辰一人次典士一人並騎次漏刻生四人分左右爲二重次皷樓一在左鐘樓一在右次行漏輿一輿士各六十人次太史正一員騎次靑道二人次神輿一輿士十六人太史令太史正朝服書令史緑公服司辰典士漏刻生並袴褶靑絁大袖絹袴勒帛輿士並管轄節級並武弁緋絁繡寶相花大袖白絹袴勒帛淸道平巾幘靑絁大袖白絹袴勒帛執黒漆杖管押相風烏等輿人員平巾幘紫絁繡寶相花大袖白絹袴勒帛錦螣蛇

次持鈒前隊左右武衛果毅都尉二人引隊次左右武衛校尉二人並分左右次絳引幡一在中金節八分左右夾幡執人騎【內絳引幡加二人】

次罕一在左畢一在右次朱雀幢一次義一次導蓋一在中前龍幢一在左白虎幢一在右次義三爲一列幢義導蓋執人並騎次稱長一人次鈒防二百一十六爲三十六重次左右武衛將軍二人檢校次左右武衛校尉四人壓隊並分左右隊內左右武衛將軍果毅都尉校尉並平巾幘紫絁繡瑞鷹袍大口袴錦螣蛇革帶執絳引幡金節罕畢朱雀幢義導蓋義鈒防人並武弁緋絁繡寶相花衫大口袴白勒帛次殿中侍禦史二貟分左右次黃幡幢一執幡一人二人服飾同持鈒前隊執絳引幡人內執人騎

次大軍儀仗左右神武軍統軍二貟分左右次都頭二人押仗在本軍旗內左右神武軍旗各一排闌旗一十六在仗外分夾本軍旗槍棒杖每二人爲一列執旗槍棒杖各一人前一重與本軍齊行次吏兵旗一在左力士旗一在右【以下吏兵力士旗分左右同】次白柯槍二次哥舒棒二次白柯槍四次哥舒棒二次白柯槍四次鐙杖二次吏兵旗力士旗各一次柯槍四次哥舒棒二次白柯槍四次吏兵旗力士旗各一次鐙杖二次白柯槍四次哥舒棒二次白柯槍二次掩尾天馬旗二次左右羽林軍統軍二貟都頭二人左右羽林軍旗各一排防旗十六在仗外如神武軍分夾次赤豹旗一在左黃熊旗一在右【以下赤豹黃熊旗分左右同】其餘槍棒杖等行列重數並同神武軍次左右龍武軍統軍一貟都頭二人左右龍武軍旗各一排防旗十六在仗外如羽林軍分夾次龍君旗一在左虎君旗一在右【以下龍君虎君旗分左右同】其餘槍棒杖等行列重數並同羽林軍仗內神武羽林龍武統軍並花腳襆頭紫絁繡抹額孔雀衫鞾袴佩橫刀防防防靬珂馬押仗都頭襆頭紫絁繡寶相花大袖襖革帶引夾神武羽林龍武軍旗人貼金帽執人錦帽並五色絁繡寶相花衫錦帽並五色絁繡寶相花衫錦臂褠革帶【其餘執旗人服準此】執哥舒棒鐙杖人同夾旗人服飾執白柯槍人花腳襆頭五色絁繡抹額寶相花衫銀褐繡襆獸桿腰錦臂褠革帶

次引駕旗天王旗二次排杖道直官二人夾旗各分左右次十二辰旗各一午未在前次己申次辰酉次卯戌次寅亥次丑子午巳辰卯寅丑旗在左余在右次天王旗二分左右神旗襆頭紫公服烏皮鞾執旗人並同執神武軍旗人服飾

次龍墀旗一排仗大將二人夾太平旗次五方旗各一爲三重赤龍旗在前次黃龍旗在中靑龍旗在左白龍旗在右黒龍旗在後次君王萬歳旗一次日旗一在左月旗一在右排仗大將同押引駕旗道直官服飾引夾旗人同引夾執神武軍旗人服飾

次金吾牙門旗左右各二爲中道第一門執夾人靑絁繡抹額寶相花寛衫白絹袴革帶內夾人執弓矢騎次監門校尉左右各三人爲一列押旗襆頭緋絁繡抹額師子裲襠烏皮鞾佩刀騎

次禦馬十六分左右爲八重控馬每匹天武二人服貼金襆頭紫絁繡寶相花大袖襖革帶騎禦馬直二人皁紗帽靑錦襖束帶部押天武節級紅錦帽紫絁繡寶相花寛衫管押騎禦馬直人員節級紅錦襖次中道隊大將軍一貟檢校朝服騎次日月合璧旗一在中苣文旗二分左右爲一列次五星連珠旗一在中祥雲旗二分左右爲一列引夾執騎人各五色絁繡抹額寶相花衫錦臂褠次長壽幢一執人平巾幘緋絁繡寶相花衫大口袴革帶

次金吾押仗靑龍旗一在左白虎旗一在右押旗二人分左右騎次五嶽神旗五爲三重南嶽旗在前次中嶽旗在中東嶽旗在左西嶽旗在右次北嶽旗在後次五方神旗五如五嶽旗陳列四方龍旗各三相間爲二隊每隊三重赤龍旗在前次黃龍旗在中靑龍旗在右白龍旗在右黒龍旗在後前一隊次方旗余隊各次右仗黒鳳旗五方鳳旗各三如五方龍旗陳列各次左仗黒龍旗內執靑龍白虎旗五嶽五方神旗各一人三人執人四色絁繡抹額寶相花寛衫執人黃衍人左靑右銀褐後皁內衍人執弓矢執五方龍鳳旗人五色絁繡抹額寶相花寛衫押旗人並同押龍旗人服飾次江瀆旗河瀆旗各一次淮瀆旗濟瀆旗各一並各爲一列江淮在左河濟在右引夾執旗人並皁絁繡寶相花衫繡抹額革帶

政和五禮新儀卷十七

欽定四庫全書

政和五禮新儀卷十八

序例

鹵簿

皇后鹵簿

淸防隊旗一執旗一人引二人夾二人服平巾幘緋裲襠大口袴佩橫刀引夾人加佩弓矢並騎金吾衛折衝都尉一貟騎平巾幘紫繡裲襠大口袴錦螣蛇革帶佩橫刀弓矢【余折衝果毅服並準此】領四十騎執矟二十人弩四人服佩同執旗人帶弓矢橫刀一十六人平巾幘緋裲襠大口袴執防矟二人平巾幘緋寛衫大口袴騎夾折衝次虞候佽飛二十八騎夾道單行分左右均布至黃麾仗並平巾幘緋裲襠大口袴次內僕令一貟在左內僕丞一員在右本品服【余文官服並準此】各書令史二人騎從平巾幘緋衫大口袴【余從人服並準此】次正道黃麾一執麾一人夾二人並騎武弁緋寛衫革帶次左右廂黃麾仗廂各三行行別一百從內第一行短防五色氅執人並黃繡抹額寶緋繡抹額寶相花衫行縢鞵襪次外第三行鍠五色幡執人並靑繡抹額寶相花衫行縢鞵襪左右領軍衛左右威衛左右武衛左右驍衛左右衛等衛各三行行二十人【前十八後十八】衛各帥兵官六人領並平巾幘緋繡寶相花衫大口袴執鍮石裝長刀並騎各分前後【繡文左右衛以瑞馬驍衛以赤豹武衛以瑞鷹威衛以飛麟領衛以白澤】左右領軍衛帥兵官各三人服仗同前護後衛各果毅都尉一員檢校平巾幘紫繡袍大口袴錦螣蛇革帶各一各步扵左右領軍衛各絳引旗六【引前旗六掩後旗六】執人平巾幘緋衫大口袴次內謁者監四人給事二人內常侍二人內侍二人並騎分左右自內謁者監以下各內給事一人步從次內給使一百二十人分左右單行後盡宮人車並革巾幘緋衫大口袴次偏扇團扇方扇各二十分四左右宮人執間防大袖襦防衣革帶【以下宮人服準此】次香鐙一執擎內給使四人在重翟車前並平巾幘緋裲繡大口袴重翟車駕靑馬六駕士二十四人並平巾幘靑衫大口袴鞵襪次行障六俱分左右夾車四坐障三一在中二分左右夾車並宮人執次內寺伯二人騎領寺人六人分左右夾重翟車並平巾幘緋裲襠大口袴執刀次輿一輿士八人團雉尾扇三夾輿次大繖四次大雉尾四扇八並分左右橫行爲二重次錦花蓋二單行次小雉尾扇朱畫團扇各十二並橫行次錦曲蓋二十橫行爲二重次錦六柱扇八分左右自輿以下並內給使執次宮人車次絳麾二分左右各一人執武弁繡寛衫革帶鞵襪次正道後黃麾一執麾一人夾二人並騎武弁緋寛衫革帶次供奉宮人在黃麾後次厭翟車駕赤驑四次翟車駕黃驑四次安車駕赤驑四駕士各二十四人次四望車次金根車各駕牛三駕士各一十二人駕士並平巾幘大口袴鞵襪衫隨車色次左右廂各置牙門二每門執二人夾四人並黃繡抹額寶相花革帶騎【第一門在前黃麾前第二門在後黃麾前】次左右領軍衛每廂各一貟五十人執殳並黃繡抹額寶相花衫行縢鞵襪前與黃麾仗齊後盡鹵簿曲折倍後門廂各帥兵官四人並平巾幘繡緋寶相花大口袴執鍮石裝長刀騎檢校次左右領軍衛折衝都尉各一貟檢校殳仗各一人騎從次盡鹵簿後殳仗內正道置牙門一所門牙門並在殳仗內行每牙門皆閒門校尉二人騎並平巾幘緋裲襠大口袴執長刀每廂各巡檢校尉一貟騎服仗同前佩橫刀來往檢校前後部鼓吹金鉦防鼔大皷長鳴中鳴鐃吹羽葆鼓吹節鼔禦馬並減大駕之半【皷吹二人等服飾並同大駕部內鼔吹二人皇子鹵簿準此】

政和五禮新儀卷十八

欽定四庫全書

政和五禮新儀卷十九

序例

鹵簿

皇太子鹵簿

家令次率更令次詹事乘軺車次太保次太傅次太師乘軺車各正道威儀鹵簿依本品次淸防隊旗執旗一名引二人夾二人並平巾幘緋裲襠大口袴佩橫刀引夾人加佩弓矢正淸道率府折衝都尉一貟平巾幘紫裲襠大口袴錦螣蛇革帶佩橫刀弓矢【余折衝果毅中郎將郎將服佩準此】領三十人騎執矟十八人弓矢九人弩三人並平巾幘緋裲襠大口袴佩橫刀二人騎從折衝平巾幘緋衫大口袴【余從人及令史府史服飾準此】次左右淸道率府率各一貟平巾幘紫裲襠大口袴錦螣蛇革帶佩橫刀弓矢【余率府率服佩準此】領淸道直蕩及檢校淸防隊龍旗等執防矟各二人平巾幘緋衫大口袴騎從【余執防矟人服飾準此】次外淸道直蕩二十四人騎分左右平巾幘緋裲襠大口袴佩橫刀弓矢夾道單行引至儀仗次正道龍旗六各執旗一人前二人引後二人防並戎服大袍佩橫刀弓矢副竿二分左右執各一人騎並服同執旗人次正道細仗引爲六重每重二人自龍旗後均布至細仗矟一重弓箭一重以次相間並平巾幘緋裲襠大口袴佩橫刀騎每廂各果毅都尉一貟領次率更丞一貟本品服【余文官貟準此】次正道前部鼔吹府史二人領鼔吹並騎次防鼔二在左金鉦二在右【以下防鼓金鉦並分左右】執防皷金鉦各一人【以下鼔吹準此】夾二人【以下防鼔金鉦夾人準此】帥兵官人二次大皷三十六橫行【長鳴以下準此】帥兵官八人次長鳴三十六帥兵官二人次鐃吹一部鐃皷二執各一人夾二人【後部鐃節皷準此】簫笳各六帥兵官二人次金防鼔金鉦各二帥兵官二人次小皷三十六帥兵官四人次中鳴三十六帥兵官二人以上並騎次誕馬十分左右控誕馬人平巾幘緋衫大口袴【每疋二人拉余控馬人服準此】次廐牧令一貟在左丞一貟在右各府史二人騎從次左右翊府郎將各一員領班劍次左右翊衛執班劍二十四人分左右並武弁緋寛衫革帶次通事舎人四人次司直二人次文學四人次洗馬二人並分左右次司議郎二人在左次太子舍人四人在右次中允二人在左次中捨二人在右次左右諭徳二人次左右庶子四人並分左右並騎自通事舎人以後各步從一人次左右衛率府副率各一貟步從親勲翊衛每廂各中郎將郎將一貟並領六行儀刀第一行親衛二十三人曲折三十陪後門第二行親衛二十五人曲折四人陪後門第三行勲衛二十七人曲折五人陪後門第四行勲衛二十九人曲折六人陪後門第五行翊衛三十人曲折七人陪後門第六行翊衛三十三人曲折八人陪後門並執儀刀以上三衛並平巾幘緋裲襠大口袴錦螣蛇革帶騎次三衛一十八人分左右騎服同前佩鍮石橫刀中郎將二人分左右夾輅在六行儀刀仗內金輅駕馬四太僕寺僕馭左右率府率一員執儀刀陪乘駕士二十二人並平巾幘緋衫大口袴次夾輅左右衛率府率各一貟各步從一人在供奉官人役次左右內率各一貟副率各一員領細刀弓矢並騎各步從一人在供奉官人後次千牛騎執細刀弓矢服同三衛次三衛儀刀仗後開牙門次左右監軍率府直長各六人監後門服同三衛執儀刀並騎次左右衛率府每廂各翊衛二隊並騎在執儀刀行外前後過三衛仗厭角隊各三十人執旗一名引二人夾二人執矟一十五人弓矢七人弩三人並平巾幘緋裲襠大口袴佩橫刀引夾旗人加佩弓矢每隊各郎將一員領次正道繖二雉尾扇四夾繖次腰輿一輿士八人團雉尾扇二小方雉尾扇八夾腰輿執扇各一人服並親衛次內直郎二人各令史二人騎從檢校腰輿次誕馬十分左右次輿乘二人分左右府史二人騎從次左右司禦率府校尉各一人騎從平巾幘緋裲襠大口袴執鍮石裝長刀領團扇曲蓋【余率兵官監門率府直長服佩準此】次朱團扇六紫曲蓋六執各一人橫行並平巾幘緋衫大口袴次諸司供奉官人次左右淸道率府校尉各一名佩鍮石裝橫刀騎領大角次大角三十六爲六重橫行執人平巾幘緋裲襠大口袴次鐃吹一部鐃鼓二簫笳各六帥兵官六人次橫吹一部橫吹十節鼔一笛簫篥五帥兵官二人並騎次管轄指揮使二人檢校鐃吹等次副輅駕四馬駕士二十人平巾幘緋衫大口袴次軺車駕一馬駕士十四人次四望車駕一馬駕士一十人並同副輅駕士服次左右扇步隊十六隊每隊各果毅都尉一人領並戎服大袍佩橫刀騎每隊三十人執旗一人引二人夾二人並帶弓矢騎步二十五人府前一隊執矟一隊帶弓矢以次相間【左右司禦率府左右衛率府廂各四隊二隊在前二隊在後】次左右司禦率府副率各一員檢校步隊各二人執防矟騎從次儀仗左右廂各六色色九行行六人前第一行防赤次第二行弓矢次第三行儀鋋靑次第四行刀盾次第五行儀鍠五色幡次第六行油防以前仗首左右廂各六色色三行行六人左右司府率府各一貟果毅都尉各一貟帥兵官各六人領次左右廂各六色色三行行六人次左右衛率府副率各一貟果毅都尉各一員帥兵官各六人領次盡後鹵簿左右廂各六色色三行行六人次左右副禦率府副率各一貟果毅都尉各一員帥兵官各六人領左右司禦率府率兵官各六人後並騎率及副率各一人步從每廂各絳引幡一十二執幡各一人【引前旗六引後旗六】掲皷十二爲六重在儀仗外及仗內執儀仗揭皷人並緋繡抹額寶相花衫行縢鞵襪執絳引幡人平巾幘緋衫大口袴【揭皷左右司禦率府四重左右衛率府二重】次左右廂各殳一百五十人並緋繡抹額寶相花衫行縢鞵襪【左右司禦率府各六十六人左右衛率府各六十四人】並分前後在步隊儀仗外馬隊內前接六旗後盡鹵簿曲折至門每廂各司禦率府果毅都尉一貟檢校各一人從每廂各帥兵官七人分前後並騎【左右司禦率府各四人左右衛率府各三人】次馬隊左右廂各十隊每隊帥兵官以下三十一人旗一執旗一人引二人夾二人執矟十六人弓矢七人弩三人並戎服大袍佩橫刀執旗並引夾人加佩弓矢前第一隊左右淸道率府果毅都尉各一貟領第二隊第三隊第四隊左右司禦府果毅都尉各一貟領第五隊第六隊第七隊左右淸道率府各一貟領第八隊第九隊第十隊左右司禦率府果毅都尉各一貟領並戎服大袍佩橫刀弓矢次後拒隊旗一人引二人夾二人淸道率府果毅都尉一貟領四十騎執矟二十人弓矢一十六人弩四人右二人騎從果毅並平巾幘緋裲襠大口袴帶橫刀引夾旗人加佩弓矢次後拒隊前當正道殳仗行內開牙門次左右廂各開牙門三前第一門左右司禦率府步隊後左右率府步隊前開第二門左右衛率府步隊後司禦率府儀仗前開第三門左右司禦率府儀仗後左右衛率府步隊前開每開牙門執旗二人夾四人並騎黃繡抹額寶相花衫革帶各監門率府直長二人並騎次左右監門率府副率各一貟騎來往檢校諸門各一人騎從次左右淸道率府副率各三人仗內檢校並糾察各一人騎從率及副率應得防矟從者並不得將入儀仗內次少師次少傅次少保皇太子隊仗引盡卽三少正道乘輅威儀鹵簿各依本次文武官以次陪從

皇太子妃鹵簿

淸道率府校尉六人騎分左右爲三重引前並平巾幘緋裲襠大口袴帶橫刀弓矢次靑衣十人次導客舍人四人【本品服以下文官準此】引導次內給使六十人並分左右並平巾幘緋衫大口袴單行後盡內人車【以下給使服並準此】次偏團扇各十八各分左右宮人執並間防衣革帶【以下宮人服準此】次行障四次坐障行並分左右夾車宮人執次典內二人騎分左右厭翟車駕三馬駕士十四人並平巾幘緋衫大口袴鞵襪次閣率二人領內給使十八人分左右夾車次六柱扇二內給使執次供奉內人乘犢車次繖一正道雉尾扇二團扇四曲蓋二並分左右執繖扇各內給使一人次戟九十分左右在內給使外單行前與靑衣齊從盡內人執人並緋繡抹額寶相花衫革帶行縢鞵襪

政和五禮新儀卷十九

欽定四庫全書

政和五禮新儀卷二十

序例

鹵簿

王公鹵簿

中道淸道二人分左右次幰弩一騎次大晟府前部皷吹令一貟在左職掌一人在右次局長一人在左院官一人在右次防鼔一在左金鉦一在右【以下防鼔金鉦分左右準此】次大皷一十八次長鳴一十八並分左右次防皷金鉦各一次引樂官二人次小皷一十次中鳴一十在小皷外次麾幢各一並分左右次節一夾矟二分節左右【以上並騎】誕馬三分左右【毎疋控馬各二人一品以下控馬人準此】革車一乘駕赤馬四駕士二十五人繖扇十分左右行扵車前方繖二朱團扇四分左右夾方繖曲蓋二爲一列次大角八次後部皷吹丞一貟在左錄事一人在右次鐃皷一次簫四次笳四次大橫吹六並分左右次節皷一次夾色二【以篥充以下準此】次笛次簫次篥次笳各四並分左右外仗靑衣十二次車輻棒十二次防九十次絳引幡六次刀盾次矟次弓矢各八十次儀刀十八次信幡八次告止幡四次教四次儀鋋二次儀鍠斧柱五色幡六次油防十八次儀矟十二次細矟十二並分左右衛尉寺押當職掌一十一人騎轄部兵人員一人部轄騎兵人員一人太僕寺部押人員一人教馬官一人押當職掌四人騎仗內淸道武弁靑繡衫執黒漆杖執弩人武弁緋繡衫緋繡袴執麾幢車輻棒人赤平巾幘緋繡衫緋繡袴執節夾矟大角儀刀控誕馬押馬人黒平巾幘緋繡衫白絹袴靑衣人執靑竹杖靑繡衫靑絹袴抹額執防刀盾儀鋋鍠斧油防儀矟細矟人服錦帽黃繡衫執絳引幡信幡告止幡傳教幡人服並緋幘衫抹額執矟人錦帽皂繡衫執弓矢人錦帽靑繡衫駕士武弁緋繡大袖衛尉寺排列押當職掌太僕寺押當職掌並紫羅寛衫衛尉寺部轄部兵人貟黒平巾幘紫繡衫錦螣蛇部轄騎兵人貟本色服太僕寺部押人貟武弁緋繡大袖錦螣蛇教馬官襆頭緋羅繡抹額紫羅繡大袖皷吹令丞本品服職掌紫羅寛衫局長緋羅寛衫院官錄事緑羅寛衫引樂官緑隔職寛衫執防皷金鉦節皷夾色笛簫笳篥人並平巾幘緋繡鸞衫白絹袴抹額【執防皷金鉦人加錦螣蛇】大鼔長鳴小鼓中鳴服黃繡雷花袍抹額帶袴鐃鼔大橫吹服繡緋繡苣文袍抹額抹帶袴

一品鹵簿【命婦同】

中道淸道四人次弩一次大晟府前部皷吹令一貟職掌一人次局長一人院官一人次防皷金鉦各一次大鼓一十六次長鳴一十六次麾幢各一次節一夾矟二次誕馬六次革車一乘駕赤馬駕士二十五人【命婦厭翟車駕士二十三人二品三品準此】散扇八【二品減四三品減六命婦散扇五十行障五行扵車前二品三品準此】方繖二朱扇四曲蓋二次大角八【命婦屬車六駕黃牛十八駕士五十九人行大角前二品三品準此】次後部貟分左右次鐃鼔一次簫四次笳四次大橫吹四次節鼔一次笛四次簫四次篥四次笳四外仗靑衣十八次車輻棒十次戟九十次刀盾次矟各八十四弓矢六十次儀刀三十次信幡八次告止幡四次傳教幡四次儀鍠斧柱五色幡四以上行列重數並同王公鹵簿衛尉寺排列押當職掌一十八人部押人貟一名太僕寺部押人貟一名教馬官一貟押當職掌四人【命婦加二人】仗內淸道靑衣並靑繡衫抹額執黒漆杖【靑衣執靑竹杖】執弩人武弁緋繡衫麾幢人黒平巾幘黃繡衫執節夾矟大角方繖朱團扇曲蓋矟儀鍠斧控誕馬人黒平巾幘緋繡衫執車輻棒人平巾幘緋繡衫執戟儀刀人緋繡衫抹額執刀盾人皁繡衫抹額執弓矢人黃繡衫抹額執信幡告止幡傳教幡人黒平巾幘黃繡衫其餘服飾並同王公鹵簿

二品鹵簿【命婦同】

中道淸道二人次幰弩一次大晟府前部鼔吹令一員職掌一人次局長一人院官一人次防鼔金鉦各一次大鼔一十四次麾幢各一次節一夾矟二次誕馬四次革車一乘駕赤馬四駕士二十五人散扇四方繖二朱團扇二曲蓋二次大角八次後部鼔吹丞一貟次錄事一人引樂官一人次鐃皷一次簫二次笳二次大橫吹四次笛二次簫二次篥二次笳二外仗靑衣八人次車輻棒八次戟七十次刀盾六十次矟六十次弓矢六十次儀刀十四次信幡四次告止幡二次傳教幡二衛尉寺排列押當職掌九人部押人貟一人太僕寺部押人貟一人教馬官一人押當職掌四人【命婦加二人】仗內行列服飾並同一品鹵簿

三品鹵簿【命婦同】

中道淸道二弩一麾幢各一節一夾矟二誕馬四革車一乘駕赤馬四駕士二十五人散扇二方繖二曲蓋一次大角四外仗靑衣八人車輻棒六防六十刀盾矟弓矢各五十儀刀十二信幡四告止幡二教幡二衛尉寺排列押當職掌七人部轄人貟一人太僕寺部押人貟一人教馬官一貟押當職掌四人【命婦加二人】仗內行列服飾並同一品鹵簿凡王公以下應給鹵簿者有司各以令式排列如儀

政和五禮新儀卷二十

欽定四庫全書

政和五禮新儀卷二十一

序例

朝會儀衛

大慶殿大朝會

黃麾大仗五千二十五人仗首左右廂各二部絳引幡十執幡各一人【當禦廂左右部並設內仗首第二部不設】服武弁緋繡寶相花寛衫革帶大口袴【諸部隊大將軍折衝果毅帥兵官錦帶袴並執儀人防並隨色】第一部左右領軍衛大將軍各一貟【第二部左右領軍折衝】服平巾幘紫繡白澤袍銀帶大口袴錦螣蛇佩橫刀弓矢【後部及部甲隊大將軍折衝果毅服佩同】掌皷四人【後部並服同】服帽緋繡抹額寶相花寛衫革帶行縢鞵襪帥兵官一十人分左右【後部並服同】服平巾幘緋繡寶相花寛衫銀帶大口袴執儀刀部十二行每行持各十人【後部並仗同】第一行龍頭竿黃雞四角氅【凢氅皆以龍頭】第二行儀鍠五色幡第三行靑孔雀五角氅第四行烏戟第五行排鳳六角氅第六行細弓矢第七行白鵞四角氅第八行朱縢絡盾刀第九行皂鵞六角氅第十行細弓矢第十一行矟第十二行緑縢絡盾刀掲鼔二掌揭鼔二人【後部同】服帽黃繡抹額寶相花寛衫革帶行縢鞵襪【第二第七行銀褐第三第十一行靑第四第九行皂第五第八第十第十二行並掲鼔緋後部準此】以上排列左右廂第一部各扵軍貟之南居次廂第一部矟前第二部扵第一部之後並相向次廂左右各三部第一部左右此衛大將軍各一貟【後二部左右武衛大將軍第三部左右衛將軍】果毅各一員【第二第三部折衝】服飛麟袍【第二部瑞鷹第三部瑞馬】列仗首左右廂第一部之南相向持黃麾幡二人服武弁黃繡寶相花寛衫革帶大口袴在禦廂廂前分立當禦前左右各一部左右衛果毅各一人服瑞馬袍扵玉輅之前分左右並北向次禦廂左右各三部第一部左右騎衛將軍各一貟【第二部左右領軍衛第三部左右領軍衛果毅】服赤豹袍【第二第三部白澤】第一部分扵當禦廂之左右差後第二部左在金輅之後偏西右在象輅之後偏東第三部左在革輅之後偏西右在木輅之後偏東並北向次後左右廂各三部第一部左右武衛將軍各一貟【第二部左右屯衛將軍第三部左右領軍衛折衝】服瑞鷹袍【第二部飛麟第三部白澤】各在綱子鵲雞貔旗之前東西相向左右廂各部甲十二隊第一隊左右衛果毅各一貟【第二隊左右衛第四隊左右驍將第六隊左右武衛第八隊左右屯衛第十第十二隊左右領軍衛並折衝第三隊左右驍衛第五隊左右武衛第七隊左右屯衛第九第十一隊左右衛】服瑞馬袍【第三第四隊赤豹第五第六隊瑞鷹第七第八隊飛麟第九至第十二隊白澤】貔旗二【第二第十一隊瑞雞第三隊仙鹿第四隊金鴨鵞第五隊瑞麥第六隊孔雀第七隊野馬第八隊牛第九隊甘露第十隊綱子第十二隊同第一隊】執旗二人服帽黃繡抹額寶相花寛衫【第五隊第六隊銀褐第七隊第八隊皀第五第十隊靑第十一十二隊緋】革帶佩橫刀黃鍪甲【第五第六隊白第七第八隊黃第九第十隊靑第十一十二隊緋】刀盾【第四第六第九第十第十二隊弓矢】三十人爲五重服錦臂韝行縢鞵襪以上第一至第六隊在仗首第三部北第七至第十二隊在仗首第二部南東西相向左右廂後部各十二隊第一隊左右衛折衝各一員【第二隊左右衛第五至第七隊左右武衛第十至第十二隊左右領軍衛並折衝第三第四隊左右驍衛第八第九隊左右屯衛並果毅】服錦帽緋繡戎服瑞馬大袍【第三隊第四隊赤豹第五至第七隊瑞鷹第八第九隊飛麟第十至第十二隊白澤】銀帶窄袴佩橫刀弓矢角旗二【第二隊赤熊第三隊兕第四隊太平第五隊馴犀第六隊雞鵞第七隊騼防第八隊騶牙第九隊蒼馬第十隊白狼第十一隊童馬第十二隊金牛】執旗二人服佩同步甲隊【第一第六第十一隊靑第二第七第十二隊緋第三第八隊黃第四第九隊銀褐第五第十隊皂】執弩五人爲一列弓矢十人爲二重矟二十人爲四重服錦帽靑繡寶相花袍【執矟以緋】革帶大口袴以上在大慶門外第一至第四隊在前第五至八隊在後第九至第十二隊又在其後東西向眞武隊金吾折衝都衛一貟服平巾幘紫繡辟邪袍銀帶大口袴錦螣蛇佩橫刀弓矢仙童眞武螣蛇神龜旗各一執旗各一人服皂繡抹額寶相花寛衫革帶佩橫刀弓矢執防矟二人【分左右】弩五人爲一列弓矢二十人爲四重矟二十五人爲五重服平巾幘緋繡寶相花寛衫革帶大口袴以上在大慶門外中道北向排列

殿中省尙輦陳孔雀扇四十扵簾外執扇各一人服介幘絳韝衣錦革帶白綾襪烏皮履陳輦輿扵龍墀大輦在東部押執擎人二百二十有二人腰輿在其南一十有七人小輿又在其南二十有五人皆西向平輦在西逍遙在其南共三十七人皆東向將校尉都將並帽子忠佐至指揮使以宜男錦襖副指揮使軍使副兵馬使黃獅子十將將虞候以方勝練鵲節級白獅子皆銀帶腰輿小輿下節級並與輦下長行並武弁冠黃絁繡對鳳寛衫紫羅生色袒帶白絹勒白袴紫絹行縢白獅子錦襖銀帶設繖扇扵沙墀方繖二分左右執繖扇將校二人服弓腳襆頭碧欄衫金銅革帶烏皮鞾團龍扇四分左右夾繖扇都將四人服同將校方雉扇一百分繖扇之後各五行每行十執扇長行一百人服武弁緋繡寶相花大袖大口袴銅革帶押當職掌二人各立團龍扇之北服介幘絳鞲衣革帶襪履金吾引駕官二人分立團扇之南服二梁冠朝服

文徳殿視朝【大慶殿冊命一品大臣黃麾仗準此】

黃麾半仗共二千二百六十五人殿內仗首左右廂各一部【每部一百二十四人】在金吾仗南東西相向絳引幡十執幡各一人分部之南北爲五重【當禦廂左右部同左部在帥兵官東右部在帥兵官西各爲十重】服武弁緋繡寶相花寛衫革帶大口袴【當禦廂左右部服同弁以紗爲之其餘弁幘同絹衫二月一日至九月終以纈袍抹額錦帽臂鞲螣蛇並準此】左右領軍幘紫繡白澤袍銀帶大口袴錦螣蛇佩橫刀弓矢【次廂左右各三部當禦廂次後廂左右一部及部甲隊左右各六隊大將軍折衝果毅服佩同】掌皷一人次大將軍後【次廂左右第一部並當禦扇左右廂部次廂果毅次廂左右第二部三部次折衝次後廂左右部次將軍】服帽緋繡抹額寶相花寛衫革帶行縢鞵襪帥兵官十人分部之南北爲五重【北在絳引幡之南南在絳引幡之北次廂左右第一第二第三部之南北當禦廂次後廂左部在黃氅東右部在黃氅西】服平巾幘緋繡寶相花寛衫銀帶大口袴執儀刀部十行每行持各十人每色兩行爲五重【次廂左右第一第二第三部同當禦廂次後廂左右部每色一行爲十重左部以東爲首右部以西爲首並次帥兵官】第一行龍頭竿黃雞四角氅【凡氅皆持以龍頭竿】第二行儀鍠五色幡第三行靑孔雀五角氅第四行烏防第五行緋鳳六角氅第六行細弓矢第七行白鵞四角氅第八行朱縢絡盾刀第九行皂鵞六角氅第十行矟揭皷二掌揭鼔二人分立緋氅烏戟後當中間【次廂左右第一第二第三部同當禦廂次後廂並一在儀鍠靑氅間一在弓矢白氅間與後行齊】服帽繡抹額寶相花寛衫革帶行縢鞵襪【服隨氅色內白氅儀鍠幡並以銀褐烏防以皂弓矢以黃矟以靑刀盾揭皷並以緋】次廂左右各三部【每部一百一十五人】次左右廂仗首之南東西相向第一部左右屯衛大將軍各一貟【第二部左右武衛大將軍第三部左右衛將軍】果毅各一貟【第二第三部折衝】次大將軍後【第三部次將軍後】服飛麟袍【第四部瑞鷹第五部瑞馬】掌皷以下至掌揭皷人服飾人數並同仗首【當禦廂次後廂準此】黃麾幡二執各一人分立當禦左右廂前中間北向服武弁黃繡寶相花寛衫革帶大口袴當禦廂左右各一部【每部一百二十四人】在殿門裏中道分東西並北向【次後廂左右部同大慶殿列扵樂架之南】左右衛果毅各一員【左在部西右在部東次後左右廂將軍準此】服瑞馬袍次後廂左右各一部【每部一百一十四人】次當禦廂南左右驍衛將軍各一貟赤豹袍左右廂各步軍六隊【第一隊每隊三十三人第二至第六隊每隊二十七人】分東西在仗隊後第一隊左右衛果毅各一貟【第二隊左右驍衛第四隊左右屯衛第六隊左右領軍衛並折衝第三隊左右武衛第五隊左右領軍衛並果毅】服瑞馬袍【第二隊赤豹第三隊瑞鷹第四隊飛麟第五第六隊白澤】貔旂二【第二隊金鸚鵡第三隊瑞麥第四隊牛第五隊甘露第六隊鶡雞】執各一人服帽黃繡抹額寶相花寛衫【第三隊銀褐第四隊皂第五隊靑第六隊緋】革帶佩橫刀黃鍪甲【第三隊銀褐第四隊黒第五隊靑第六隊赤四月一日至七月終皮囤頊以纈絹代減披副腿加隨色頷衫襯】刀盾【內第二第四第九隊弓矢】三十人爲五重第二隊至第六隊各服錦臂褠行縢鞵襪殿門外【大慶殿扵大慶門外】左右廂後部各六隊每隊三十八人在都下親從後東西相向第一隊左右衛折衝各一貟【第三隊左右武衛第五隊左右領軍衛並折衝第二隊左右驍衛第四隊六隊左右衛並果毅】服錦帽緋繡戎服瑞馬大袍【第二隊赤豹第三隊瑞鷹第五隊白澤第四第六隊飛麟】銀帶窄袴佩橫刀弓矢角旗二【第二隊太平第三隊馴犀第四隊騶牙第五隊白狼第六隊蒼馬】執旗各一人服佩同步隊【第一第六隊黃第二隊銀褐第三隊靑第四隊皂第五隊緋】執弩五人爲一列弓矢十八爲二重矟二十人爲四重並服錦帽靑繡寶相花袍【矟以緋】革帶大口袴眞武隊五十七人在端禮門內中道北【大慶殿扵殿門外】金吾折衝都尉一貟在隊前服平巾幘紫繡辟邪袍銀帶大口袴錦螣蛇佩橫刀弓矢仙童眞武螣蛇神龜旗各一執旗各一人服皂繡抹額寶相花寛衫革帶佩橫刀執防矟二人【分左右】弩五人爲一列弓矢二十人爲四重矟二十五人爲五重服平巾幘緋繡寶相花寛衫革帶大口袴排列仗隊職掌六人分立仗隊之間殿內四人殿外二人服直腳襆頭紫羅寛衫

殿中省尙輦陳扇二十扵簾外執扇殿侍二十人服直腳襆頭紫羅寛衫銀帶陳腰輿小輿扵東西朶殿腰輿在東小輿在西人貟都將各一貟輦官共四十人人員並帽子都將各官並直腳襆頭紫羅夾三襜紅錦襖銀帶【二月一日至九月終錦帽纈羅衫】陳繖扇扵殿下方繖二分左右團龍扇四分左右夾方繖並執扇各一人【將校或節級】方雉扇六十分左右作三重在繖扇之後輦官長行各一人執人服並同大朝會執繖扇等人金吾左右將軍各一員在繖扇之南矟前服本色服四色官四人二人立扵將軍之南與繖扇一列宣勅放仗二人在引駕官南並直腳襆頭緑公服金銅帶烏皮鞾執儀刀引駕官二人在親從官後服直腳襆頭紫公服長行二十四人在四色官之南並弓腳襆頭碧襴衫餘同四色官排列官二人在長行之西並帽子紫繡大袖袴次金甲天武官二人在長行南並金銅兜鍪衣甲執鉞以上並分東西廂向立設旗扵殿門之外靑龍旗一在左五嶽神旗各一次之五方色龍旗各一次之五方色龍旗各一又次之白虎旗一在右五星神旗各一次之五方色鳯旗各一次之五方色鳳旗各一又次之執人並帽子繡抹額寛衫隨方色

政和五禮新儀卷二十一

欽定四庫全書

政和五禮新儀卷二十二

序例

朝會儀衛

紫宸殿大遼使朝

黃麾角仗等共一千五十六人殿內黃麾幡二執各一人次四色官之南分左右服武弁黃繡寶相花寛衫革帶大口袴【並以紗爲之其餘巾幘同繡衫二月一日至九月終以纈袍抹額錦帽臂韝螣蛇並準此】仗首左右廂各一部【每部一百一十四人】在朶殿下矟南絳引幡十執幡各一人分部之南北各爲五重服武弁繡寶相花寛衫革帶大口袴左右領軍衛大將軍各一貟在部中間稍南【次廂左右第一第二部同】服平巾幘紫繡白澤袍銀帶大口袴錦螣蛇佩橫刀弓矢【次廂左右第一第二部次步甲隊大將軍折衝果毅服佩同】掌鼔一人次大將軍後【次廂左右第一部次果毅第二部次折衝】服帽緋繡抹額寶相花寛衫革帶行縢鞵襪帥兵官十人分部之南北【北在絳引幡之南南在絳引幡之北次廂左右第一部在南第二部在北】各爲五重服平巾幘緋繡寶相花衫銀帶大口袴執儀刀部九行每行持各十人第一行龍頭竿黃鸛四角氅【凡氅皆持以龍頭竿】第二行儀鍠五色幡第三行靑孔雀五角氅第四行烏防第五行緋鳳六角氅第六行細弓矢第七行白鵞四角氅第八行矟第九行皂鵞六角氅掌掲鼔一人在緋氅烏防之後中間【次廂左右第一第二部同】服帽繡抹額寶相花寛衫革帶行縢鞵襪仗各五重【服隨氅色內氅儀鍠幡並以銀褐烏防以皂弓矢以黃矟以靑掲鼔以繡】次廂左右各二部【每部一百五人】次左右廂仗首之南第一部左右屯衛大將軍各一貟【第二部左右武衛大將軍】果毅各一貟【第二部折衝】次大將軍後服飛麟袍【第二部瑞鷹】掌鼓吹以下至掌掲皷服飾人數並同仗首殿外左右廂各部甲三隊【毎隊三十三人】第一隊左右衛果毅各一貟【第二隊左右驍將折衝第三隊左右武衛果毅】服瑞馬袍【第二隊赤豹第三隊瑞鷹】貔旗二【第二隊金鸚鵡第三隊瑞麥】執旗各一人服帽黃繡抹額寶相花寛衫【第二隊左靑右銀褐第二隊左赤右黒】褐革帶佩橫刀黃鍪甲【第二隊左靑右銀褐第三隊左赤右黒】刀盾【內第二隊弓矢】三十人爲五重【鍪甲四月一日至七月終皮囤項以纈代減披副腿加隨色頷衫襯】服錦臂鞲行縢鞵襪左右廂後部各三隊【第一隊每隊三十八人第二隊每隊三十三人】第一隊左右衛折衝各一貟【第二隊左右驍衛果毅第三隊左右武衛折衝】服錦帽緋繡戎服瑞馬大袍【第二隊赤豹第三隊瑞鷹】銀帶窄袴佩橫刀弓矢角旗二【第二隊太平第三隊馴犀】執旗各一各服佩同步甲隊執弩五人爲一列弓矢十人爲二重【第一第三隊一列】矟二十人爲四重服錦帽靑繡寶相花袍【矟以緋】革帶大口袴排列仗隊職掌二人次廂第二部之南分左右服直腳襆頭紫羅寛衫以上殿內外仗隊東西相向排列

殿中省尙輦陳輿輦於東西朶殿平輦在東西向逍遙輦在西東向設繖扇扵殿下方繖一分左右團龍扇四分左右夾方繖方雉扇二十四分左右各二重在繖扇之後金吾四色官一名宣勅放仗服飾同視朝四色官

文徳殿發冊

黃麾細仗共一千四百二人設日旗君王萬歳旗獅子旗金鸞旗靑龍旗各一在殿東階之東以西爲上月旗天下太平旗獅子旗金鳳旗白龍旗黒龍旗各一在殿西階之西以東爲上每旗執撦四人俱北向立並服五色繡衫錦臂鞲押當職掌一人分左右立扵日月旗南服介幘絳褠衣革帶履襪次方繖二團龍扇四夾方繖執繖扇各一人執人並弓腳襆頭服碧襴衫革帶烏皮鞾次金甲二人服金甲兜鍪鳳翅執次四色官六人內二人執笏余執金銅儀刀並服襆頭緑羅公服金銅帶白絹袴烏皮鞾次碧襴二十四人並弓腳襆頭碧襴衫金銅帶白絹袴烏皮鞾內執金銅儀刀左右各六人在北次都押衙二人立扵碧襴之南少退服襆頭紫羅繡襖金銅帶次皁纛旗一十二每旗執撦五人並皂紗帽皁寛衫皁絹袴皁鞵襪左右金吾仗司貟僚各一人押纛立扵旗南服襆頭紫繡寶相花大袖次靑龍旗一在東白虎旗一在西每旗執撦六人服繡抹額寛衫白絹袴【執靑龍旗人以靑執白虎旗人以銀褐】貟僚二人押旗分左右在旗之北並襆頭紫繡寶相花大袖以上並分左右東西相向次五方龍旗二十五在東五方鳳旗二十五在西每五旗相間各依方色排列五嶽神旗五在東五星神旗五在西各依方位排列每旗執撦三人並服逐色抹額繡寛衫白絹袴次朱雀旗一在東眞武旗一在西每旗執撦六人服繡抹額寛衫白絹袴【抹額衫執朱雀旗人以緋武旗人以皁以上並北向】員僚二人押旗在旗之南分左右並襆頭紫繡寶相花大袖襖以紅門旗二十八分左右每旗執撦五人各服五色繡抹額寛衫白絹袴次寅夘辰巳午未旗六在東申酉戌亥子丑旗六在西天黃旗四分左右夾衣旗次龍君旗五次赤豹旗五次吏兵旗五每旗各爲一列在東次虎君旗五次黃熊旗五次力士旗五每旗各爲一列在西每列押尾天黃旗一以次扵西以上每旗執撦三人並服錦帽臂褠五色繡衫白絹袴次貟僚六人押仗各分於旗前並襆頭紫羅繡大袖袴次貟僚四人押旗分左右東西爲一列【下至第九隊旗行列準此】第二隊角宿亢宿氐宿旗各一第三隊虛宿危宿室宿壁宿奎宿旗各一第四隊參宿井宿鬼宿栁宿駃騠旗各一第五隊角三獸黃鹿苣文馴象飛麟旗各一第六隊辟邪玉兔吉利仙鹿祥雲旗各一第七隊花鳯飛黃野馬金鸚鵡瑞麥旗各一第八隊孔雀兕甘露綱子角旗各一並各爲一列第九隊牛旗一設扵孔雀旗後右廂第一隊同左廂第二隊第二隊尾宿箕宿斗宿牛宿女宿旗各一第三隊婁宿胃宿昴宿畢宿觜宿旗各一第四隊星宿張宿翼宿軫宿駃騠旂各一第五隊至第六隊並同左廂第五至第八隊第九隊騶牙旂二蒼烏旂二旂間爲一列次上每旗執撦三人俱北向並服五色繡寶相花抹額衫革帶貟僚二人押黃麾立扵龍鳳旂之北服襆頭紫絁繡瑞鷹袍左右廂五色龍鳳旂之東西各設黃麾幡二執幡各一人【以下執幡人數準此】次告止幡五次教幡五次信幡五次絳麾幡二次絳引幡五執黃麾絳麾幡絳引幡人並服武弁繡寶相花衫革帶【執黃麾絳麾人以黃繡絳引幡人以緋繡】執告止教幡信幡人服繡寶相花抹額衫革帶【執告止教幡人緋繡信幡人以黃繡】貟僚二人押黃麾立扵龍鳳旗北少東服襆頭紫繡瑞鷹排欄旗三十自黃麾幡東西排列以次扵南每旂執撦三人俱北向鐙杖哥舒各三十扵殿東西兩廂排鐙杖起北哥舒間之執各一人俱東西向執撦排欄旂執鐙杖哥舒人並服錦帽錦臂褠五色繡衫左右廂執白檊槍各七十五人東西相向並服交腳襆頭五色繡抹額衫錦臂褠銀帶腰桿又扵騶牙旗南設大黃龍旗一在殿門裏少西執撦二十人小黃龍旂一在大黃龍旂後少西執撦三人次火神旗六分左右並服錦帽錦臂褠五色繡衫革帶白絹袴衛尉寺押當儀仗職掌四人排仗通直官二人大將軍二人節級二人檢察六人左右金吾仗司押當職掌各一名排列官一名職掌大將檢察並襆頭寛衫【衛尉職掌緋羅衫大將檢察金吾職掌羅衫】排仗通直官襆頭紫公服金吾排列官服帽節級襆頭並紫繡寶相花大袖襖

凡大朝會等儀衛有司皆依令式陳設如常儀

政和五禮新儀卷二十二

欽定四庫全書

政和五禮新儀卷二十三

序例

班位

朝堂行事陪祠助祭官受誓戒班

三公左輔在東西向太宰少宰在其東門下中書侍郎尙書左右丞又在其東左散騎常侍在右丞之南稍東給事中左諫議大夫在其東起居郎左司諫符寶郎左正言又在其東觀文殿大學士學士資政殿大學士翰林學士承防翰林學士資政端明殿學士在右散騎常侍之南【觀文殿學士資政殿大學士稍前觀文殿大學士又稍前】特進在端明殿學士之南【稍前】六曹尙書在其東【與端明殿學士班齊】次六曹侍郎開封尹至司成【開封尹以下稍空】次太常卿至祕書監次殿中少監至祕書少監次七寺少卿至都水使者次尙書左右司貟外郎至六曹諸司郎中次六曹諸司員外郎至少府將作軍器少監又在其東禦史大夫在工部尙書之南中丞在其東侍禦史殿中侍禦史監察禦史又在其東太子三師在禦史大夫之南【與執政官班齊】三少在其東【與禦史大夫班齊】次賔客詹事次左庶子以下又在其東每等各重行異位俱西向北上【仗內官各綴本班】三少右弼在西東向【與三公班相對】使相在其西次知樞密院同知僉書樞密院又在其西右散騎常侍在僉書樞密院事之南稍西【與左散騎常侍班相對】中書舍人右諫議大夫在其西閣學士在右散騎常侍之南【與觀文殿大學士班相對】直學士在其西待制又在其西太尉在閣學士之南【與特進班相對】節度使在其西【與閣學士班齊】次節度觀察畱後觀察使次防禦使次團練使次以刺史以執事武功大夫以下又在其西次左右金吾衛左右衛諸衛上將軍在節度使之南【諸衛上將軍稍卻】知客省使至知東上閣門事在大將軍之南僉書客省事至僉書西上閣門事在其西以閣門通事舍人次閣門祗候次省班袛候又在其西執事通侍大夫以下在知東上閣門事之南每等各重行異位俱東向北上

太廟齋坊行事陪祠助祭受誓戒班

親王宗室使相在東稍北【宗室使相稍卻】節度使在東稍南觀察畱後觀察使在節度使之東【觀察使稍卻】次防禦使次團練使次刺史次遙郡大將軍及準備行事宗室大將軍以下又在其東每等各重行異位俱西向北上

奉請皇帝致齋垂拱殿樞密以下班

知樞密院同知僉書樞密院事並當殿北上東上知同知入內內侍省事在樞密東南次知客省事至知西上閣門事在其南次僉書客省事至僉書西上閣門事次閣門通事舎人次閣門祗侯次閣門省班袛侯又在其南管勾六尙書在同知人內內侍省事之東典禦在其南奉禦又在其南祗應武功大夫以下在僉書客省事之西武功郎在其南次惇武郎次從義忠訓成忠郎又在其南每等各重行異位內符寶郎在武功大夫之東並北向西上祗應武徳大夫至武翼大夫在武功大夫之西【畱班心】武徳郎至武翼郎在其南次修武郎次秉義忠翊保義郎又在其南每等各重行異位俱北向東上知內侍省同知僉書內侍省事帶禦器械官大內畱守扵樞密班東南別爲一班【帶禦器械官如不系正任卽各歸本班】宣贊閣門內人二貟一員在知樞密院事之前一貟在大內畱守前並稍東西向

奏請皇帝致齋大慶殿文武官班【明堂卽扵宣徳殿】

三公三少左輔右弼在丹墀上香案之南稍東【明堂卽扵橫街之南黃道之東】太宰少宰在其南尙書左右丞又在其南俱北向西上門下侍郎在右弼之北稍東左散騎常侍在其東次給事中左諌議大夫觀文殿大學士資政殿大學士翰林學士承防翰林學士資政端明殿學士在左散騎常侍之南【觀文殿學士資政殿大學士稍前觀文殿大學士又稍前】俱西向北上親王在丹墀香案之稍西南【與三公相對】使相在其南俱北向東上中書侍郎在使相之北稍西【與門下侍郎班相對】右散騎常侍在其西次中書舍人右諫議大夫次起居舍人右司諫右正言又在其西閣學士在右散騎常侍之南【與觀文班相對】直學士在其西待制又在其西俱東向北上左金吾衛左衛左諸衛上將軍在黃道之東【諸衛上將軍稍卻】諸大將軍在其東率府率又在其東俱西向北上右金吾衛右衛右諸衛上將軍在黃道之西【諸衛大將軍稍卻】諸將軍在其西率府副率又在其西俱東向北上特進在橫街之內稍東六曹尙書在其南次六曹侍郎開封尹至大司成【開封尹以下稍卻】次太常卿至祕書監右司貟外郎至六曹諸司郎中次六曹諸司貟外郎至軍器少監又在其南【行事執事官仗內官各綴本班】禦史大夫在工部尙書之東丞在其南次侍禦史殿中侍禦史監察禦史又在其南太子三師在禦史大夫之東【與特進班齊】三少在其內【與禦史大夫班齊】次賔客詹事次左右庶子以下又在其南每等各重行異位俱北向西上大尉在橫街之南稍西【與特進班齊】節度使在其南次節度觀察畱後觀察使次防禦使次團練使次刺史次執事武功大夫以下又在其南執事通侍大夫以下在防禦使之西每等各重行異位俱北向東上

親祠陪祀文武官班【侍耕籍侍田獵班同】

三公三少左輔右弼在壇午階之南稍東【大社大稷在午階之北稍西以下逐班仿此】太宰少宰在其東門下中書侍郎尙書左右丞又在其東特進在尙書右丞之南稍東六曹尙書在其東次六曹侍郎及開封尹至大司成在其南【開封府尹以下稍空】次太常卿至祕書監次殿中少監至祕書少監次七寺少卿至都水使者次左右司貟外郎至軍器少監又在其東六曹諸司員外郎至軍器少監又在其東【仗內官各綴本班】觀文殿大學士學士資政殿大學士翰林學士承防翰林學士資政端明殿學士閣學士在六曹尙書之南【觀文殿學士資政殿大學士稍前觀文殿大學士又稍前】直學士在其東待制又在其東禦史大夫在閣學士之南禦史中丞在其東侍禦史殿中侍禦史監察禦史又在其東右散騎常侍在禦史大夫之南給事中中書舎人左右諫議大夫在其東次起居郎舍人左右司諫左右正言又在其東太子三師在散騎常侍之南【與執政官班齊】三少在其東次賔客詹事左右庶子以下又在其東每等各重行異位並西向北上親王在西【與三公班相對】使相在其西大尉在使相之南稍西節度使在其西次節度觀察畱後觀察使次防禦使次團練使次判使次宗室遙郡大將軍次行事執事武功大夫以下又在其西左右金吾衛左右衛諸衛上將軍在節度使之南【諸衛上將軍稍卻】執事通侍大夫以下在防禦使之南每等各重行異位東向北上諸軍都指揮使以上在上將軍之南稍西東向諸方客使在文官之南隨其方國西向並北上

親祠景靈官天興殿太廟助祭文武官班

親王在終獻之南宗室使相在其西宗室節度使扵橫街之南道東【與行事官班齊】節度觀察畱後觀察使在其東次防禦使次團練使次刺史次遙郡大將軍及準備行事官又在其東每等各重行異位並西向北上三公三少左輔右弼位在大禮使之南【與親王班相對】太宰少宰使相在其西執政官又在其西文武羣官扵橫街之南【景靈宮扵天興殿庭之南】特進位扵執政官之南稍西六曹尙書在其西次侍郎開封尹至大司成【開封尹以下稍空】次太常卿至祕書監次殿中少監至祕書少監次七寺少卿至都水使者次左右司貟外郎至六曹諸司郎中次六曹諸司貟外郎至軍器少監又在其西【仗內官各綴本班】觀文殿大學士學士資政殿大學士翰林學士承防翰林學士資政端明殿學士閣學士在工部尙書之南【觀文殿學士以下稍前觀文殿大學士又稍前】直學士在其西待制又在其西左右金吾衛左右衛左右諸衛上將軍在禦史大夫之南【諸衛上將軍稍卻】左右散騎常侍在上將軍之南給事中中書舍人左右諌議大夫在其西起居郎舍人左右司諫左右正言又在其西太子三師在左騎常侍之南【與執政官班齊】三少在其西【與尙書班齊】賔客詹事次左右庶子以下又在其西每等各重行異位西向北上諸軍都指揮使以上分立扵文武官之南北上

親祠禮畢文武官稱賀班

管軍臣僚並行門當殿北向立太史局奏祥瑞官面西側立次知樞密院事同知僉書樞密院事當殿北向立知同知入內內侍省事在知樞密院事之南稍東知客省事至知西上閣門事在其南次僉書客省事至僉書西上閣門事次閣門通事舎人次閣門只候次省班只又在其南內符寶郎在僉書西上閣門事之東六尙局管勾官在同知入內內侍省事之東典禦在其南奉禦又在其南只應通侍中侍中衛左武大夫在知樞宻院事之南稍東武功大夫在其南次武功郎以下又在其南中亮拱衛左武郎在左武大夫之東稍卻每等重行異位北向西上樞密直學士在知樞密院事之南稍西【視入內內侍省官班稍前】樞密都承防在樞密直學士之西【與入內內侍省事班齊】承防在其南次副都承防次副承防諸房諸房副承防又在其南祗應正侍中亮拱衛右武大夫在僉書樞密院事之南稍西武徳大夫以下在其南武徳郎以下又在其南中衛右武郎在右武大夫之南稍卻並北向東上次三公親王文武百僚分東西相向三公三少左輔右弼在東太宰少宰在其東尙書左右丞又在其東門下侍郎在尙書左丞之北稍東左散騎常侍在其東次給事中左諫議大夫次起居郎左右司諫符寶郎左正言又在其東觀文殿大學士學士資政殿大學士翰林學士承防翰林學士資政端明殿學士在左右丞之南稍東【觀文殿學士以下稍卻資政端明殿學士又稍卻】俱西向北上親王在西【與三公班相對】使相在其西中書侍郎在使相之北稍西【與門下侍郎班相對】右散騎常侍在其西次中書舍人右諫議大夫次起居舍人右司諫右正言又在其西閣學士在使相之南稍西【與觀文殿大學士班相對與右散騎常侍班齊】直學士在其西待制又在其西俱東向北上左金吾衛左衛左諸衛上將軍在端明殿學士之南【諸衛上將軍稍卻】諸大將軍在其東率府率又在其東俱西向北上右金吾衛右衛右諸衛上將軍在閣學士之南【諸衛上將軍稍卻】諸將軍在其西率府副率又在其西俱東向北上特進在左諸衛將軍之南【與觀文殿大學士班齊】六曹尙書在其東次六曹侍郎開封尹至大司成【開封尹以下稍空】次太常卿至祕書監次殿中少監至祕書少監次七寺少卿至都水使者至尙書左右司貟外郎至六曹諸司郎中次六曹諸司貟外郎至軍器少監又在其東【仗內官各綴本班】禦史大夫在六部尙書之南中丞在其東侍禦史殿中侍禦史監察禦史又在其東太子三師在禦史大夫之南【與執政官班齊】三少在其東【與尙書班齊】次賔客詹事次左右庶子以下又在其東每等各重行異位西向北上大尉在右諸衛上將軍之南稍卻【與特進班相對】節度使在其西節度觀察畱後觀察使次刺史又在其西每等各重行異位東向北上諸軍都指揮使以上分立扵文武官之南北向【班如賀祥瑞儀】

禦樓肆赦文武官班【受降宣露布同】

三公三少左輔右弼在東西向太宰少宰在其東尙書左右丞又在其東門下侍郎在左丞之北稍東左散騎常侍在其東次給事中左諫議大夫次起居郎左司諫符寶郎左正言又在其東觀文殿大學士資政殿大學士翰林學士承防翰林學士資政端明殿學士在右丞之南稍東【觀文殿學士以下稍卻翰林學士承防以下又稍卻】俱西向北上親王在西東向【與三公班相對】使相在其西中書侍郎在使相之北稍西【與門下侍郎班相對】右散騎常侍在其西次中書舍人右諫議大夫次起居舍人右司諫右正言又在其西閣學士在使相之南【與觀文殿大學士班相對與右散騎常侍班齊】直學士在其西待制又在其西俱東向北上左金吾衛左衛左諸衛上將軍在端明殿學士之南【諸衛上將軍稍卻】諸大將軍在其東率府率又在其東俱西向北上右金吾衛右衛右諸衛上將軍在閣學士之南【諸衛上將軍稍卻】諸將軍在其西率府副率又在其西俱東向北上特進在左諸衛上將軍之南六曹尙書至光祿大夫在其東次開封尹至大司成次太常卿至中大夫次殿中少監至中散大夫次七寺少卿至朝議大夫次左右司貟外郎至朝奉大夫次六曹諸司貟外郎至朝奉郎次太常丞至承議郎次開封祥符知縣至奉議郎次太史局正至通直郎次宣徳郎以下又在其東禦史大夫在光祿大夫之南中丞在其東侍禦史殿中侍禦史監察禦史又在其東太子三師在禦史大夫之南【與執政官班齊】三少在其東【與六曹尙書班齊】次太子賔客詹事次左右庶子以下又在其東每等各重行異位西向北上太尉在右諸衛上將軍之南【稍前】節度使在其西次節度觀察畱後觀察使防禦使次團練使次刺史次武功大夫至武翼大夫次武功郎至武翼郎次惇武郎至備武郎次從義郎以下又在其西和安大夫至翰林良醫在武翼大夫之南【少空】和安郎至翰林醫正在其西知客省事至知西上閣門事在防禦使之南僉書客省事至僉書西上閣門事在其西次閣門通事舍人次閣門只候次省班只侯又在其西通事大夫至右武大夫在知西上閣門事之南中亮郎至右武郎在其西每等各重行異位東向北上諸軍將校在百官後北向【班如視朝儀】

四孟朝獻景靈宮文武官班

三公三少左輔右弼在東太宰少宰在其南次門下中書侍郎尙書左右丞次特進次六曹尙書次六曹侍郎開封尹至大司成【開封尹以下稍空】次太常卿至祕書監次殿中少監至太府卿又在其南觀文殿大學士學士資政殿大學士翰林學士承防翰林學士資政端明殿學士閣學士在工部尙書之東【觀文殿學士資政殿學士稍前觀文殿大學士又稍前】直學士在其南待制又在其南禦史大夫在閣學士之東丞在其南左右散騎常侍左禦史大夫之東給事中中書舍人左右諫議大夫在其南當直起居郎舍人又在其南太子三師在左散騎常侍之東【與執政班齊】三少在南【與左散騎常侍班齊】賔客詹事又在其南每等各重行異位北向西上親王在西【與三公班齊】使相在其南次知同知僉書樞密院事次太尉節度使次節度觀察畱後觀察使次防禦使次團練使次刺史次宗室遙郡以上又在其南左右金吾衛左右衛左右諸衛上將軍在節度使之西【諸衛上將軍稍卻】每等各重行異位北向東上

政和五禮新儀卷二十三

欽定四庫全書

政和五禮新儀卷二十四

序例

五服制度【衣服防制附】

斬衰三年正服子爲父加服嫡孫爲祖【謂承重者】父爲長子【重其當先祖之正體將代已爲宗廟主者】義服婦爲舅【夫爲祖曽髙祖後者其妻從服亦如之】爲人後者爲所後父【爲父所後者祖亦如之】妻爲夫妾爲君【妾謂夫爲君】

齊衰三年正服子爲母加服嫡孫爲祖母母爲長子【謂父爲斬衰者】義服婦爲姑【嫡孫爲祖曽髙祖後者其妻從服亦如之】爲繼母爲慈母【謂妾無子妾子無母而父命爲母子者】繼母爲長子妾爲君之長子齊衰杖期降服父卒母嫁及出妻之子爲母【爲生已者若爲父後則不服母猶服之】正服嫡孫祖在爲祖母義服父卒爲繼母嫁已從之【謂繼母嫁而子從之寄育者若不從或繼母出則不從】夫爲妻

齊衰不杖期正服爲祖父母【女適人同孫子父所生庶母服亦同惟爲祖後者不服】爲伯叔父爲兄弟爲眾子【謂長子之弟及妾子若女子凡父母子扵舅姑於婦不傳至扵嫡孫所傳至非嫡及飬子爲後者服之皆如眾子眾婦】爲兄弟之子爲姑姊妹及適人無祭主者【謂無夫與子爲祭主者】婦人無夫與子者爲其兄弟妹及兄弟之子妾爲其子加服爲嫡孫【有嫡子則無嫡孫凡爲後承嫡者𨿽曽孫孫與孫同】女適人者爲兄弟之爲人後者降服嫁母出母爲其子妾爲其父母【凡妾爲私親如眾人】爲人後者爲其父母父母爲其子之爲人後者女適人者爲父母【所降之服未滿被出者不降服已除被出而本服未除者不服凡女適人應降之服未除已除被出者皆準此】義服繼母嫁爲前夫之子從已者爲伯叔母爲母爲繼父同居者【謂子無大功之親從母適人所適者亦無大功之親】妾爲嫡妻妾爲君之眾子爲夫之兄弟之子舅姑爲嫡婦

齊衰五月正服爲曽祖父母【女適人同】

齊衰三月正服爲髙祖父母【女適人同】義服爲繼父不同居【謂先同今異者卽同居而繼父有子或已有大功上親亦爲異居原不同居者不服】大功九月殤【中殤七月】正服爲子之長殤中殤爲嫡孫之長殤中殤【嫡曽孫孫亦同】爲叔父之長殤中殤爲姑姊妹之長殤中殤爲兄弟之子長殤中殤義服爲父之兄弟之子長殤中殤成人正服爲從父兄弟姊妹【謂同堂兄弟姊妹】爲眾孫【男女同食稱孫者準此】降服爲姑姊妹人者爲女人者女適人者爲姑姊妹兄弟及兄弟之子出母爲女適人者女適人者爲出母爲兄弟女適人者爲出母爲兄弟女人者女人者爲伯叔父爲人後者爲出母其姑姊妹兄弟爲兄弟侄爲人後者義服爲夫祖父母爲夫伯叔父母爲兄弟子之婦爲夫兄弟子之婦爲夫兄弟女適人者女人者爲伯叔母夫爲人後者其妻爲本生舅姑爲眾子婦

小功五月殤正服爲子之下殤爲嫡孫之下殤爲叔父之下殤爲姑姊妹之下殤爲兄弟之下殤爲兄弟子之下殤爲從父兄弟姊妹之長殤爲眾孫之長殤降服爲人後者爲其姑姊妹兄弟之長殤女適人者爲兄弟之子長殤義服爲夫兄弟之子下殤爲夫叔父長殤成人正服爲從祖祖父【謂祖之兄弟】爲兄弟之孫爲從祖父【謂父之同堂兄弟】爲從祖姑【謂父之同堂姊妹】爲同堂兄弟之子爲從祖兄弟【謂再從兄弟】爲從祖姊妹【謂再從姊妹】爲從祖祖姑【謂祖之姊妹】爲外父母爲舅爲從母【謂母之姊妹】爲甥【謂姊妹之子】女爲姊妹之子爲同母異父兄弟姊妹降服爲從父姊妹適人者女適人者爲從父兄弟爲孫女適人者爲人後者爲其姑姊妹適人者爲人後者爲其從父兄弟女適人者爲其兄弟侄之爲人後者義服爲從祖祖母爲夫兄弟之孫爲從祖母爲夫同堂兄弟之子爲夫之姑姊妹【適人同】女在室及適人者爲兄弟侄之妻爲娣如婦【凡弟之妻相名也長婦謂穉婦爲娣婦眾謂長婦爲姒婦或云妯娌】爲嫡母之父母兄弟從母母出爲繼母之父母兄弟從母爲庶母慈已者【謂庶母乳飬之者】爲嫡孫之婦【有嫡婦則無嫡孫婦曽孫孫爲後者服其婦如嫡孫之婦】爲兄弟妻爲夫之兄弟

緦麻三月殤正服爲從父兄弟姊妹之中殤下殤爲眾孫之中殤下殤爲從祖叔父之長殤爲從祖兄弟之長殤爲舅及從母之長殤爲從祖姑姊妹之長殤爲從父兄弟之子長殤爲兄弟之孫長殤降服女適人者爲兄弟之子中殤下殤爲人後者爲其姑兄弟姊妹之中殤下殤爲人後者爲其從父兄弟之長殤義服爲夫之叔父中殤下殤爲夫之姑姊妹之長殤成人正服爲族兄弟姊妹【謂三從兄弟姊妹】爲族曾祖父【謂曽祖之兄弟】爲族曽祖姑【謂曽祖之姊妹】爲兄弟之曽孫爲族祖父【謂祖之同堂兄弟】爲族祖姑【謂祖同堂姊妹】爲同堂兄弟之孫爲族父族姑【謂父之再從兄弟姊妹】爲再從兄弟之子【女出嫁則不服族姊妹以下姑及姊妹孫女出嫁並準此】爲曽孫元孫爲外孫【謂女子之子】爲從母兄弟姊妹【謂兩姨兄弟姊妹】爲姑之子【謂外兄弟姊妹】爲舅之子【謂內兄弟姊妹】降服爲從祖姑姊妹適人者女適人者爲從祖姑女適人者爲從祖祖姑女適人者爲從祖兄弟女適人者爲從祖姊妹女適人者爲從祖父【謂父之同堂兄弟】女適人者爲同堂兄弟之子爲同堂兄弟之女適人者庶子爲父後者爲其母【若無嫡母及嫡母卒則爲所生母服其外祖父母舅從母並不服】爲從祖祖姑適人者女適人者爲兄弟之孫爲人後者爲本生外祖父母爲兄弟之孫女適人者女適人者爲從祖祖父義服女適人者爲從祖祖母爲族曾祖母爲夫兄弟之曽孫爲族父母爲夫同堂兄弟之孫爲族母爲夫再從兄弟之子【女適人則不服】爲眾孫之婦女適人者爲從祖母爲庶母【父之妾有子孫】爲乳母爲壻【謂女之夫】爲妻之父母【妾生再娶卽同生妻身之母𨿽攺嫁被出亦如之】爲夫之曽祖髙祖父母爲夫之從祖祖父母【謂夫之祖兄弟及其妻】爲兄弟孫之婦爲夫兄弟孫之婦爲夫之從祖父母【謂夫之父同堂兄弟及其妻】爲同堂兄弟子之婦爲夫同堂兄弟子之婦爲夫從父兄弟之妻爲夫之兄弟之孫女適人爲夫之從父兄弟之女適人爲夫之從父姊妹【適人同】爲夫之外祖父母爲夫之舅及從母爲外孫婦女爲姊妹子之婦爲甥之婦

防冠之制斬衰同屈繩爲武齊衰以降以布爲武緦麻澡治其布爲武皆垂其下爲纓其冠以布爲三辟攝前後屈而出扵武其外厭而縫之爲外縪其內厭而縫之爲內縪大功以上辟攝向右小功以下辟攝向左衰裳之制凡衰外削幅【縫之邊幅向外】裳內削幅【縫之邊幅向內】裳前三幅後四幅皆三辟攝之斬衰衰與裳皆不緶緝齊衰而下衰則外緶裳則內緶又以方一尺八寸之布置背上縫著領下垂之出扵辟領外一寸又以博四寸之布爲領出扵衰之兩旁又以長六寸博四寸之布綴扵衣之外襟廣袤當心衣帶下尺衽二尺有五寸以掩裳之兩際袂屬其幅衣自領至腰長二尺有五寸袪尺二寸凡斬衰之裳以繩爲帶齊衰之裳以布爲帶

首絰之制冕以布廣一寸長三尺自項而前交扵額上卻繞髻如幧頭斬衰苴麻爲首絰【苴者麻之有蕡也】大九寸左本在下【本者麻根】齊衰牡麻爲首絰【牡者枲麻】大九寸二分右本在上大功以牡麻爲絰加皆以防爲纓中殤無纓其大五寸七分小功成人服以牡麻爲絰小功殤服以澡麻爲絰皆大四寸六分緦麻以澡麻爲絰皆大四寸六分緦麻以澡麻爲首絰其大三寸七分大功以上麻皆有本小功以下麻絰皆繼本

絰帶絞帶之制五分首絰殺一以爲腰絰五分腰絰殺一以爲絞帶斬衰以麻齊衰以下絰帶以麻絞帶以布麻有苴有牡有澡有不澡有有本有繼本者皆如首絰之等

喪屨之制斬衰以菅屨外納其餘齊衰三年及杖周以蔍屨內納其餘【菅與蔍艸名蔍屨又號爲防屨】不杖周麻屨五月三月及大功繩屨小功以下吉屨無絇【絇在屨頭喪屨去之】

杖爲父杖竹而苴【色之黯者爲苴】爲母杖桐而削【去其色之苴】其大皆如腰絰其長皆齊心

凡五服衰裳以布之稍細爲之等

喪制之制

凡品官以下喪之制重柱鬲一品六六品以上四九品以上二銘旌書官封姓名之柩四品以上長九尺六品以上長八尺九品以上長七尺四品以上紼四披四鐸六翣六六品以上紼二披二鐸四翣四九品以上鐸二翣二挽歌四品以上六行行六人六品以上四行行四人八品以上【陞朝官準六品】六人九品四人轝一品一百十二人五品以上七十二人七品以上三十二人八品二十六人九品二十人庶人一十六人車四品以上八十二人九品以上六十二人轜車四品以上油朱絲絡网施襈兩廂畫龍竿諸末垂旒蘇六八品以上油施襈兩廂畫雲气垂旒蘇四持紼披者布幘布深衣挽歌者白練幘白練褠衣執紼鐸方相其頭深靑衣朱裳執戈盾載以車五品以上方相四目八品以上魌頭兩目明器四品以上五十六品以上三十九品以上【陞朝官準六品】二十庶人一十墓一品方九十步二品方八十步三品方七十步四品方六十步五品方五十步六品方四十步七品以下方二十步庻人方十八步墳一品髙一丈八尺二品髙一丈六尺三品髙一丈四尺四品髙一丈二尺五品髙一丈六品以下髙八尺庶人髙六尺墓域門及四隅四品以上築闕六品以上立侯七品以下【庶人同】封塋碑螭首趺上髙九尺碣主首方趺上髙四尺獸四品以上六品以上四九虞祭三品以上七虞五品以上五虞九品以上再虞庶人一虞凡虞祭祔祭用柔日卒哭祭不擇日

政和五禮新儀卷二十四

欽定四庫全書

政和五禮新儀卷二十五

吉禮

皇帝祀昊天上帝儀一

時日

齋戒

奏告

陳設

車駕自太廟詣靑城

省牲器

奠玉幣

進熟

望燎

端誠殿受賀

車駕還內

宣徳門賜赦

時日

前期降禦禮以今年冬日至祀天於圓壇太常寺具時日散告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎太司樂光祿卿太樂令光祿丞功臣獻官在其南【凡設太樂令以下位皆稍卻】次分獻官次執事官又於其南俱北向西上監察禦史位二在西東向北上讀冊舉冊官奉禮恊律郎大祀郊社太官令在東西向北上【奉禮郎以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史防太常寺自下分引羣官各就位【凡將引行事執事陪祠文武官立班卽禦史防引殿中侍禦史一員先入就位】太宰請誓於朝堂刑部尙書涖之少宰請誓於太廟齋坊刑部侍郎涖之誓文曰今年十一月某日冬日至皇帝祀天於圓壇前二日朝獻景靈宮前一日朝享太廟各其職其或不恭國有常刑讀訖【內朝堂執事官奉禮郎以下文官宣徳郎以下武官從義以下先退】余官並對拜拜訖退皇帝散齋七日於別殿致齋三日【一日於大慶殿一日於太廟一日於靑城】凡散齋不弔防問疾作樂有司不奏行殺文書致齋日前後殿不視事惟行祀事前後齋一日殿中監帥其屬尙捨鋪禦座於大慶殿當中南向設東西房於禦座之左右稍北又設西閤及齋室於殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝末後詣齋室通事舍人等自下分引知樞宻院事以下詣垂拱殿庭立班東上閤門附內侍進班齋牌垂拱殿降皇帝乘輦出自殿上少駐輦官迎駕自贊常起居宣輦官上殿捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞宻以下通班常起居贊祗候引駕樞宻知客省事以下至僉書東上閤門官分左右立六尙局應奉官祗應通事大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通事大夫以下知客省事以下武功大夫以下知內侍兩省帯禦器械官充行宮使禦營巡檢各歸本班】至大慶殿後閤降輦入西閤大慶殿簾降前導官並就次易朝服詣禦榻前左右侍立【知樞宻院事僉書樞宻院事在東西向北上同知樞宻院事在西東向左輔一員在知樞宻院事之北贊拜東上閤門官一員又在其北並西向知客省事以下在僉書樞宻院之南稍東西向比上僉書知客省事以下又在其南稍卻】通事舍人等分引行事執事陪祠文武官各綪結佩入詣大慶殿庭立班舍人引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閤乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於禦榻前贊樞宻以下拜殿之上下應在位官皆再拜【東上閤門官贊拜訖轉身北向隨拜訖面西贊各祗候】次禮直官引左輔詣禦座前俛伏跪奏稱左輔具官臣某言請皇帝降座就齋室奏訖俛伏興還侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舍人分引行事執事陪祠文武官以次出【三省親王樞宻宗室起居問聖體並如儀】應行事執事陪祠官及從升者並散齋七日宿於正寢致齋三日各宿於其次【三省樞宻院官各宿於其所及都堂侍從官並尙書侍郎分宿於祕書省中書後省余官內庭有所司者各宿於其司諸方客使許赴陪位官各宿於其次】凡散齋治事如故惟不弔防問疾作樂判書決罰罪人及穢惡致齋之日官給酒饌惟祀事得行其餘悉禁典祀之官已齋而闕者通攝行事

奏告

前祀二日奏告太祖皇帝室如常告之儀

陳設

前祀三日殿中監帥其屬尙捨設大次於外壝東門之內道北南向小次於午階之東西向儀鸞司設文武侍臣於此大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門西門之外道北南向北門之外道東西向【壇上及東方南方午階之東饌陳於東門外西方南方午階之西饌陳於西門外北方之饌陳於北門外】前祀二日郊社令帥其屬掃除壇之上下積柴於燎壇光祿牽牲詣祠所大晟陳登歌之樂於壇上稍南北向設宮架於壇南內壝之外立舞衣於鄼綴之間前祀一日太常設神位席太史設神位版昊天上帝位於壇上北方南向席以槀稭太祖皇帝位於壇上東方西向席以蒲越天皇大帝五方帝大明夜光北極九位於第一龕北斗天一太一帝座五帝內座五星十二辰河漢等內官神位五十有四於第二龕二十八宿等守官神位五百十有九於第三龕外神位一百有六於內壝之內眾星神位三百有六十於內壝之外第一龕席以槀稭余以莞而席皆內向【子階之東第二龕鉤星天柱枵天廚柱史五位第三龕虛宿女宿牛宿織女四位在前人星司命司危司非司祿天津離珠羅堰天桴奚仲左旗河鼔右旗十有三位在後天壘城璃瑜代星齊星周星晉星韓星秦星魏星燕星楚星鄭星十有二位在內壝之內眾星三十位在內壝之外皆各爲一列以西爲上醜階之東第一龕北極一位第二龕女史星紀禦女三位第三龕建星斗宿箕宿三位在前天雞輦道漸防敗扶箱匏天井天棒帛度署四宗星宗人宗正十有三位在後越星趙星九次天田狗國天淵狗星鱉星農丈人杵星糠星十有一位在內壝之內眾星三十位在內壝之外皆各爲一列以西爲上寅階之南第一龕靑帝一位第二龕帝座一位在前尙書析木河漢大理嵗星五位在後第三龕尾宿天紀心宿日星四位在前天籥女牀侯星市樓宦者天江車四斗星觧星天市垣列四東咸罰星十有三位在後魚星龜星傅說神宮積卒從官天輻騎陳將軍八位在內壝之內眾星三十位在內壝之外皆各爲一列以北爲上卯階之南第一龕大明一位第二龕陰徳大火天槍眞戈天牀五位第二龕房宿七公氐宿帝座大角亢宿六位在前貫索天閒鉤鈐周伯星四咸天乳招揺梗河亢池周鼎十位在後陣車車騎騎官頓頏折威陽門五柱天門衡星庫樓十位在內壝之內眾星三十位在內壝之外皆各爲一列以北爲上辰階之南第二龕三師輔星壽星相星太陽守五位第三龕挕提角宿軫宿太防垣太子五位在前天田平道進賢郎將郎位內五諸侯九卿內座三公內座謁者幸臣常陳十有一位在後平星南門靑丘長沙土司空五位在內壝之內眾星三十位在內壝之外皆各爲一列以北爲上已階之西第一龕赤帝一位第二龕太一天一二位在前天理勢星鶉尾熒惑內廚五位在後第三龕明堂翼宿張宿三位在前屏星從官虎賁靈防少防長垣黃帝座四帝八位在後左右轄軍門器府東甌天廟酒旗六位在內壝之內眾星三十位在內壝之外皆各爲一列以東爲上午階之西第一龕黃帝一位第二龕北斗一位在前天牢三公鶉火文昌內階五位在後第三龕軒轅七星三臺柳宿四位在前內平太尊積薪積水北河五位在後天相天稷權星天紀外廚天狗南河七位在內壝之內眾星三十位在內壝之外皆各爲一列以東爲上未階之西第二龕鎭星鶉首四輔三位第三龕鬼宿井宿參宿三位在前天尊五諸侯越星座旗司怪天闕六位在後天社天星水位闕丘狼星狐星老人星四瀆野雞軍市水府孫星子星十有三位在內壝之內眾星三十位在內壝之外皆各爲一列以東爲上申階之北第一龕白帝一位第二龕實沈太伯二位第三龕觜宿五車諸王畢宿四位在前咸池天潢三柱天髙礪石天街天舡七位在後丈人天矢天厠天伐星屏星軍井玉井九斿參旗附耳九州珠口天節十有二位在內壝之內眾星三十位在內壝之外皆各爲一列以南爲上酉階之北第一龕夜明一位第二龕八糓大梁杠星華蓋四位第三龕月星昴宿胃宿三位在前積水天防捲舌天河積屍大陵左更天火將軍單南門九位在後天園天陰天廩天苑天囷芻槁天庾天倉鈇鑕天混十位在內壝之內眾星三十位在內壝之外皆各爲一列以南爲上戌階之北第一龕天皇大帝一位第二龕五帝內座一位在前傳捨六甲降婁三位在後第三龕婁宿奎宿壁宿三位在前右更附路閣道王良防星天廏土公雲雨霹九位在後屏土司空八魁羽林四位在內壝之內眾星三十位在內壝之外皆各爲一列以南爲上亥階之東第一龕黒帝一位第二龕勾陳娵訾辰星紫防垣四位第三龕室宿危宿二位在前螣蛇雷電離宮造父土公吏內杵臼星蓋屋虛梁墳墓車府十有一位在後壁壘陣斧敗臼北落師門天网天錢泣星哭星八位在內壝之內眾星三十位在內壝之外皆各爲一列以西爲上昊天上帝配帝天皇大帝五方帝大明夜明北極之座及禮神之玉俟告潔訖權徹其內官中官外官眾星等位皆設定】奉禮郎禮眞官設皇帝位版於壇下小次前西向飲福位於壇下午階之西北向望燎位於柴壇之北南向設爟火望燎位之東南向【東西各六人】贊者設亞終獻位於小次之南稍東西向大禮使太宰左丞位於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】奉禮郎搏黍太祝郊社太官令位於小次之東北俱西向北上監察禦史位二一於壇下午階之西南一於子階西北恊律郎二一於壇上樂虡西北一於宮架西北俱東向大樂令於樂虡北大司樂於宮架北良醖令於酌尊所俱北向又設陪祠文武官位於執事官之南諸方客使在文官之南隨其方國光祿陳牲於東壝門外西向祝史各位於牲後太常設省牲位於牲西大禮使太常左丞在南北向西上分獻官位於其後行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律部摶黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位於禮饌之南大禮使太宰左丞在南北向西上分獻官位於其後監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律郎黍太祝郊禮太官令在東西向北上禮部帥其屬設祝冊案於神位之右司尊彛帥其屬設玉幣筐於酌尊所以設籩豆簠簋之位正配位皆左十有一籩右十有一豆俱爲三行爼三一在籩前二在豆前爲二重登一在籩豆間簠一簋一在籩豆外簠在左簋在右又設尊坫之位正配位皆太尊五山尊五爲二重在壇上東南隅北向西上【配位設於正位酒尊之東】太尊在前皆有坫加勺冪爲酌尊之設太尊二山尊二在神位前著尊二犠尊二在午階之西第一龕【配位設於酉階之北第一龕】象尊二壺尊六在壇下午階之西俱北向西上【配位卽設於壇下酉堦之北俱東向北上】皆加冪設而不酌又設從祀諸神籩豆簠簋之位第一龕每位皆左十籩右十豆俱爲三行爼二在籩豆前登一在籩豆間簠一簋一在籩豆外簠在左簋在右爵一在爼前加坫其餘神位每位皆左二籩右二豆爼一在神位前爵一次之簠一簋一在爵之前簠在左簋在右登一在籩豆間【內壝外眾星位皆不設登】又設從祀尊坫之位第一龕每龕太尊二著尊二太尊在上第二龕每龕犠尊二第三龕每龕象尊二壺尊二象尊在上內壝之內每階槪尊二內壝之外每階散尊二皆加勺冪在神位之左又設正配位籩豆簠簋盤爼各一於饌幔內設禦洗二於壇下午階東南北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於洗爵之西東向又設爵洗之西東向又設亞終獻盥洗爵洗於本位之南分獻官盥洗各於其方陛道之左罍篚各設於左右皆內向罍篚者位其後祀日丑前五刻郊社令與太史官屬皆服其服升壇設昊天上帝太祖皇帝神位版於壇上又設天皇大帝五方帝大明夜明北極九位於第一龕太府卿少府監帥其屬陳玉幣於篚【昊天上帝以蒼璧靑璋黃帝以黃琮白帝以白琥黒帝以黝璜日月以珪璧皆盛於匣昊天上帝配帝幣皆以蒼日月內官以下各從其各色】禮神之玉各置於神位前燔玉加於幣光祿卿帥其屬入實正配位籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹漧棗次之第三行菱在前芡栗鹿脯次之三行左爲上第一行芹菹在前筍菹菁菹葵菹次之第二行韮菹在前配食魚醢次之第三行豚拍在前鹿臡醢醢次之簠實以稻簋實以黍登實以太羮】大官令帥其屬入實爼【籩前之爼一實以十牛腥七體兩髀兩脇兩肩並脊兩髀在兩端兩肩兩脇次之脊在中豆右之爼二爲二重以北爲上第一重實以牛腥膓胃肺離肺一在上端刌肺三次之腸三胃三又次之第二重實以牛熟腸胃肺具載如腥若配位卽以東爲上】良醖令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】又實從祀神位之饌【第一龕每龕籩三行以右爲上第一行幹在前漧棗形鹽魚鱐次之第二行鹿脯在前防實幹次之第三行菱在前芡栗次之豆三行以右爲上第一行芹菹在前筍菹葵菹菁菹次之第二行韮菹在前魚醢免醢次之第三行豚拍在前鹿臡醓醢次之簠實以稻粱粱在稻前簋實以黍稷稷在黍前籩前之爼實以羊腥髀一豆前之爼實以豕腥髀一登實以太羮爵實以泛齊其餘諸神位每位左二籩栗在前鹿脯次之右二豆菁菹在前鹿臡次之簠實以稷簋實以黍爼實以羊豕腥肉登實以大羮爵實以齊酒】又實從祀神位之尊【太尊實以泛齊犧尊實以醴齊壺尊實以沈齊各以一尊實明水槪尊實以淸酒散尊實以昔酒各一尊實酒著尊象尊實以明水上帝配帝之饌升卯階靑帝升寅階赤帝升已階黃帝升未階白帝升酉階黒帝升子階大明升辰階夜明升戍階天皇大帝升戍階北極升醜階其餘神位各由其升階】太常設燭於神位前又設大禮使以下行事執事官設位於卯階之東內壝外如省牲位所司陳異寶嘉瑞及大國之寶於宮架之南東西相向

政和五禮新儀卷二十五

欽定四庫全書

政和五禮新儀卷二十六

吉禮

皇帝祀昊天上帝儀二

車駕自太廟詣靑城

前祀一日皇帝於太廟朝享畢旣還大次禮部郎中奏解嚴皇帝常服乘輿還齋殿所司轉仗衛鹵簿陪文武官先赴圓壇齋宮導駕官以下就次各服其服尙輦奉禦進輿於齋殿乘黃令進玉輅於廟南門外少西南向設千牛將軍一員位於輅前北向門下侍郎一員位於左輔之前贊者二人位又於其前質明知客省事以下知內侍省事以下帶禦器械官祗應通事大夫以下武功大夫以下並六尙局應奉官於齋戒門前班立定東上閤門禦史防太常寺分引管軍臣僚及左輔門下侍郎太僕卿乘黃令詣齋殿門外立班並北向東上【乘黃令位其後】次引導駕官以下俱於大次門外分東西向立以俟奉迎前導次行宮使禦營巡檢各就位立定禮直官通事舍人引禮部侍郎奉請中嚴【凡左輔門下侍郎禮部侍郎奏請皆直官通事舍人引】少頃又奏外辦皇帝服通天冠絳紗袍乘輿以出稱警蹕如常儀行門禁衛諸班親從迎駕奏聖躬萬福知客省事以下知內侍省事以下帶禦器械官祗應通事大夫以下武功大夫以下六尙局應奉官序班迎駕奏聖躬萬福次管軍臣僚奏聖躬萬福次左輔以下常起居次導駕官北向常起居【內有已起居者止奏聖躬萬福】分東西立次行宮使禦營巡檢常起居【該宣名者並宣名】太僕卿出詣玉輅所攝衣而升正立執轡駕官前導皇帝至廟南門內少東左輔進當興前俯伏跪奏左輔具臣某言請皇帝降輿奏訖俯伏興退復位【凡左輔奏請準此】皇帝降輿步出門外至玉輅所千牛軍前跪執轡左輔奏請升輅乘黃令稍前東向進玉輅皇帝升輅太僕卿立授綏導駕官分左右步導門下侍郎進當輅前俯伏跪奏門下侍郎具官臣某言請車駕進發奏訖俯伏興退復位【凡門下侍郎奏請準此】車駕動稱警蹕左輔先詣廟西門內以俟門下侍郎及贊者夾侍以出千牛將軍夾輅而趨車駕將及廟西門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎退制稱侍臣上馬贊者承傳勅侍臣上馬諸侍衞之官各督其屬左右翼駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢門下侍郎奏請車駕進發車駕動稱警蹕不鳴鼔吹大駕鹵簿前導詣靑城車駕將至靑城東上閤門禦史防分引陪祠文武官宗室客使禮直官贊者引行事執事官俱詣奉禋門外立班再拜奉迎訖退【內有已起居者止奏聖躬萬福】車駕及門外駐文武侍臣皆下馬導駕官步導入門車駕動千牛軍夾輅而趨至端誠殿前廽輅南向千牛軍立於輅右左輔奏請皇帝降輅乘輿入齋殿侍衞如常儀導駕官步導至殿前皇帝降輿歸殿後閤降通事舍人承防勅羣官各還次學士院以祝冊授通進司進禦書訖付尙書禮部

省牲器

省牲之日午後七刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳幣於篚【告潔畢權徹】未後三刻禮直官贊者分引大禮使以下詣東壝門外省牲位立定光祿卿丞與執事者牽牲就位禮直官贊者揖贊者引大司樂入行樂架【凡亞終獻行事皆禮直官太常博士引大禮使太常左丞行事皆禮直官引余贊者引】次引禮部尙書升自邜堦視滌濯【凡行事執事官升降皆自邜階】次引太宰申眡滌濯執事者皆舉冪曰防俱復位禮直官稍前曰告潔畢請省牲次引禮部尙書侍郎稍前省牲訖退位次引光祿卿出班循牲一匝西向躬曰充曰偹次引光祿丞出班循牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官贊省饌畢揖訖俱還齋所光祿卿丞及執事者以次牽牲詣廚授太官令次引禮部尙書詣廚省鼎鑊視濯漑協律郎展視樂噐乃還齋所晡後一刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事用丑時七刻】諸祀官及陪祠之官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實爼良醖令入實尊樂正帥工人二舞以次入與執尊罍篚冪者各就位次引分獻執事官各位於龕陛上下並外向次通事舍人分引陪祠文武官及宗室客使各入就位次禮直官贊者分引大禮使以下行事執事官就邜階內壝門外揖位定立禮直官贊揖次引監察禦史次引大禮使以下入就次次引監禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官前導至大次門外皇帝降輿入次簾降禮儀使樞宻院官太常卿東上閤門官太常博士禮直官分引於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俯伏跪奏禮儀使臣具官某言請皇帝行事奏訖俯伏興還侍衛【禮儀使奏禮畢準此】捲皇帝服裘被衮以出侍衛如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】協律郎俯伏舉麾興【凡行禮執事者取物奠物皆跪俯伏興】工鼓柷宮架幹安之樂作【皇帝升降行止皆作幹安之樂】至午階版位西向立偃麾戞敔樂止【凡樂皆協律郎跪俛伏舉麾興工鼓柷而後作偃麾而後止】禮儀使以下分左右侍立【凡行禮儀使樞宻院官太常卿東上閤門官太常博士禮直官前導至位則分立於左右】禮儀使前奏有司謹具請行事宮架作景安之樂文徳之舞六成太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣於篚立於尊所【應龕陛上下及壝內諸位太祝取玉幣亦各立於尊所】次引太宰吏部尙書侍郎升詣昊天上帝神位前立太宰吏部尙書俱西向北上侍郎東向禮儀使前導皇帝盥洗位宮架樂作至洗位北向立樂止內侍酌水以進禮儀奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衛量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣昊天上帝神位前北向立內侍先設繅借於地禮儀使奏請跪奠鎭圭於繅借執大圭俯伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於昊天上帝神位前太宰吏部尙書侍郎俱詣太祖皇帝神位前以俟禮儀使奏請執大圭俯伏興內侍取鎭圭繅借詣太祖皇帝神位前先設繅借於地禮儀使奏請拜皇帝再拜訖樂止禮儀使前導皇帝詣太祖皇帝神位前東向奠幣並如上儀【惟登歌作廣安之樂】太宰以下俱復位禮儀使導皇帝還版位登歌樂作內侍舉鎭圭繅借以鎭圭授殿中監還次有司皇帝降階樂止宮架樂作至版位西向立樂止初皇帝將奠配位之幣贊者引分獻官俱詣盥洗位搢笏盥手帨手執笏由其階升詣諸從祀神位前各搢笏跪奠幣執笏俯伏興再拜祝史執事官各助奠訖退復位祝史奉毛架立於壝門外由其階升太祝迎於壇上俱進奠於神位前大祝與執事者退立於奠所

政和五禮新儀卷二十六

欽定四庫全書

政和五禮新儀卷二十七

吉禮

皇帝祀昊天上帝儀三

進熟

祀日有司陳鼎四於神廚各在鑊右太官令帥進饌者詣廚以匕升牛於鑊實於一鼎【肩臂臑肫胳正脊一橫一長脇一短脇一代脇一皆二骨以並正配位各以鼎】皆設扃冪祝史對舉陳於饌幔內重行西向以南爲上光祿實籩豆簠簋於饌幔內【籩實以粉餈豆實以食簠實以粱簋實以黍】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉爼以入太官令引入正門宮架丰安之樂作設卯階之下北向西上奉牲者在東祝史抽扃委於鼎右除冪初鼎序入有司執匕及爼以從至邜堦下各設於鼎西匕加於鼎太官令以匕升牛載於一爼【肩臂臑在上端肫胳在下端脊脇在中端正配位合一爼】鼎先退俟祝史進徹毛血槃以次出次引禮部尙書搢笏執籩豆簠簋戶部尙書搢笏奉爼以升執事者各迎於壇上禮部尙書奉籩豆簠簋詣昊天上帝神位前北向跪奠蓋訖於下執笏俯伏興有司設籩糗餌前豆於醯醢前簠於稻前簋於黍前次引戶部尙書奉爼詣昊天上帝神位前北向跪奠執笏俯伏興有司設於豆前次詣太祖皇帝神位前東向跪奠如上儀樂止俱降復位太祝取菹擩於醢登於豆間三又取黍稷肺祭如初皆借用茅各還尊所次引太宰左丞詣昊天上帝神位前西向立以北爲上次引吏部侍郎於爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭手內侍跪取巾於篚興以進皇帝手內侍受巾跪奠於篚禮儀使奏請執大圭前導皇帝詣爵洗位宮架樂作立洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌僖安之樂作吏部侍郎奉爵詣正位酌尊所西向立執尊者舉冪良醖令酌太尊之泛齊訖先詣配位酌尊所北向立禮儀使前導皇帝詣昊天上帝神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒【三祭於茅苴】奠爵執大圭俯伏興又請少立樂止太宰左丞俱詣太祖皇帝神位前北向立以俟舉冊官舉祝冊進於昊天上帝神位之右讀冊官搢笏東向跪讀冊文讀訖執笏興先詣太祖皇帝神位前南向立禮儀使奏請再拜皇帝再拜有司奠冊於昊天上帝神位前禮儀使前導皇帝詣太祖皇帝神位前酌南獻並如上儀【將登歌作彰安之樂】太宰以下俱復位禮儀使前導皇帝還版位登歌作降階樂止宮架樂作至版位西向立樂止禮儀使奏請還小次宮架樂作將至小次樂止禮儀使奏請釋大圭殿中監跪受大圭皇帝入小次簾降樂止文舞退武舞進宮架正安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立宮架作正安之樂武功之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事者執笏詣昊天上帝神位前北向搢笏執事者以爵授亞獻亞獻執爵祭酒三祭於茅苴奠爵執笏俯伏興少退北向再拜次詣太祖皇帝神位前酌獻並如上儀樂降止復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初亞獻將升次分引分獻官詣盥洗位搢笏盥手帨手執笏各由其階升詣從祀諸神位前俱搢笏跪執爵三祭酒奠爵執笏俯伏興再拜降復位初皇帝旣奠玉幣光祿以牛左臂一骨及長脇短脇俱二骨以並載於胙爼設於壇下飲福位之西俟終獻旣升獻引戶部尙書摶黍太祝太官令詣飲福位東面立奉爼豆爵酒者各位於其後禮儀使奏請詣飲福位捲簾出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架禧安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪授爵祭酒【三祭於地】啐酒奠爵殿中監跪受爵以興諸大祝帥執事者持胙爼進減神位前正脊二骨橫脊二骨加於爼以授戶部尙書戶部尙書西向跪以進皇帝受爼奠之戶部尙書受爼以興退復位太官令取黍於簋摶以授太祝太祝受以豆東向跪進皇帝受訖奠之太祝受豆以興退復位次殿中監再跪以爵酒進禮儀使奏請受爵飲福酒奠爵殿中監受虛爵興以授典禦奏執事者俱退復位禮儀使奏請執大圭俯伏興又奏請再拜皇帝再拜樂止禮儀使前導皇帝還版位宮架樂作至版位西南立樂止次引禮部尙書升壇徹籩豆戶部尙書升壇徹爼【籩豆爼各一俱少移故處】登歌熈安之樂作卒徹樂止禮部戶部尙書降復位禮直官曰賜胙行事陪祀官拜贊者承傳曰賜胙再拜在位官皆再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥大祝執篚進詣神位前取玉幣祝冊借以茅大明夜明以上並以爼載牲體黍稷飲爵酒各由其階降壇南行詣柴壇自南階升以玉幣祝冊饌物置於燎柴諸太祝又以諸位幣帛從燎禮直官曰可燎舉爟火東西各以炬燎半柴禮儀使奏畢前導皇帝還大次宮架樂作出壝門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏解嚴次引大禮使以下詣邜階之東內壝外揖位立禮直官贊禮儀揖訖退通事舍人等引陪祀文武官及宗室客使以下出將士不得輙離部伍

端誠殿受賀

皇帝旣還大次奏觧嚴訖皇帝常服乘輿還靑城侍衛如常儀鼓吹振作至殿前降輦還齋殿東上閤門禦史防分引文武官宗室並常服詣殿前立班稱賀東上閤門附內侍進班齋牌皇帝常服出升禦座鳴鞭禁衛奏聖躬萬福次舍人揖管軍臣僚等並行門躬贊再拜管軍臣僚以下皆再拜班首奏聖躬萬福舍人引班首出班俯伏跪致詞訖俯興退復位舍人揖躬贊再拜管軍臣僚以下皆再拜三稱萬歲內侍詣禦座前承防退降階西向宣答訖舍人贊再拜管軍臣僚以下皆再拜三稱萬歲舍人贊各只候管軍臣僚詣殿下侍立行門分左右立次太史局官詣當殿北向立舍人揖躬贊再拜太史局官再奏聖躬萬福出班躬身奏祥瑞訖退復位舍人揖躬贊再拜太史局官再拜贊袛候太史局官東出次舍人揖樞宻以下躬舍人當殿通某官姓名以下起居稱賀轉身於班前西向立舍人贊再拜搢笏舞蹈三稱萬歲又再拜班首不離位奏聖躬萬福又再拜舍人引班首出班俯伏跪致詞訖俯伏興退復位舍人揖躬贊再拜樞宻以下皆再拜搢笏舞蹈三稱萬嵗又再拜東上閤門官當殿北向承防退西向稱有制樞宻以下皆再拜宣答訖復位舍人曰再拜樞宻以下皆再拜搢笏舞蹈三稱萬歲又再拜樞宻樞宻直學士升殿侍立【並升西階】知客省事以下殿廷東侍立余官分班出舍人禮直官揖宰臣以下躬舍人當殿道文武百僚宰臣姓名以下起居稱賀【三公通某官】舍人揖班首以下橫行北向立【學士西省官將軍仍舊西向立】稱賀如上儀【惟典儀贊拜樞宻詣禦座前承防退詣折檻東稱有制防宣答】賀訖宰臣執政官升殿東西相向立【宰臣執政官升東階中書侍郎升西階】樞宻直學士下殿余官以次退皇帝降座鳴鞭上侍立官以次退

政和五禮新儀卷二十七﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷二十八

吉禮

皇帝祀昊天上帝儀四

車駕還內

前期殿中監帥其屬尙捨設禦幄於大慶殿門外之東南向大晟設宮架於宣徳門外稍南其日端誠殿受賀禮畢所司轉防衛鹵簿於還如來儀文武百官宗室客使先詣宣徳門外就次俟至班奉迎乘黃令進金輅於行宮殿門外南向千牛軍一員執長刀立於輅前尙輦奉禦進輿於齋殿導駕官俱詣齋殿奉迎禮部侍郎奏請中嚴少頃又奏外辦簾捲皇帝服通天冠絳紗袍乘輿以出應導駕官等並迎駕奏聖躬萬福【內祗應官贊謝花再拜】太僕禦出詣金輅所攝衣而升正立執轡皇帝乘輿降自西階至金輅所左輔奏請皇帝降輿乘輅【有司仍具大輦若乘輦仍奏云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衛如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕吹及諸軍樂振作車駕將至宣徳門外文武百官宗室客使並立班再拜奉迎次大內畱守至再拜訖退車駕自宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦卽奏云降輦乘輿】皇帝降輅乘輿以入禮部郎中奏解嚴通事舍人承防勅羣官各還次將士各還其所

宣徳門肆赦

前期殿中監帥其屬尙捨張設宣徳門之外又設禦座於前楹當中南向又設禦幄於後東上閤門設捧赦書儀物於禦座之東稍南儀鸞司設文武百僚次於樓前隨地之宜八作司設雞竿於禦階之東稍北大晟府設鼔一於宮架之西北稍東上其日刑部大理寺開封府以囚徒集於仗後東上閤門禦史防太常寺設文武百官位於樓下皇帝旣歸幄次少頃乘輦升宣徳門至禦閤門東降輦禦閤降內侍遣呈赦書東上閤門官於樓下侍立【三員於樓上祗應】禮直官通事舍人分引三公親王以下詣樓前分班立定左輔樞宻升詣禦座之東翰林學士承防一員升詣禦座之西俱南向立【翰林學士承防闕卽翰林學士】次引禮部侍郎奏請中嚴少頃又奏外辦降復本班簾捲大樂正令撞黃鐘之鐘右五鐘皆應干安之樂作內侍索扇扇合皇帝出禦閤臨軒卽禦座樓下鳴鞭簾捲內侍贊扇開扇退樂止侍衛如常儀禮直官通事舍人分引三公親王以下橫行北向立定【學士侍制兩省官將軍仍舊相向立】典儀曰再拜在位皆再拜分班東西相向樓下舍人詣樓前北向立左輔詣禦座前承防退稍前西向宣曰奉勅立金雞退復位樓下舍人應喏趨詣文武班南北向揖訖東向宣曰奉勅立金雞宣付所司退復位金雞初立大晟府擊鼓每擊鼓投一杖囚集鼔聲止【初宣立金雞卽擊鼔立金雞訖卽止更不投杖】樓上降赦書閤門受以置於案承受二人舉案於東偏門之西南舍人二貟對捧東上閤門官捧引至班心北向揖稱宣付門下省退詣案西東向立引門下侍郎詣案南北向搢笏跪閤門捧赦書以授門下侍郎受訖執笏俯伏興舍人捧案退置於樓下近北訖歸本班東上閤門官還侍立位次門下侍郎捧赦書詣班前北向俯伏跪奏制書請付外誕行【制書權付禮職官】奏訖俯伏興躬身北向次引左輔詣禦座前承防退西向宣曰制可退復位門下侍郎稱宣付班首稍西東向立次引班首相向各俯伏跪門下侍郎搢笏捧制書以授班首受訖執笏俯伏興捧歸位以付舍人捨人跪付受提承受啟封訖復以授舍人捨人捧制書折方行至班心近南西向又折方北向立東上閤門官一員並捧制書舍人於左省班後詣宣制位【起居郎舍人一員指摘句讀】舍人宣曰有制典儀曰再拜在位官皆再拜舍人宣制至咸赦除之獄吏詣南班北向躬稱脫枷訖奏聖躬萬福三稱萬歲以罪人過宣制訖樓上舎人贊樞宻院官左輔翰林學士承防並賀再拜【樓上閤門宮不拜】東上閤門官歸侍立位舍人捧制書詣班前東向立搢笏跪以制書授班首受訖舍人執笏退復侍立位禮直官次引西部尙書詣班首前東向搢笏跪班首搢笏以制書加於笏上以授所司歸本班禮直官通事舍人引三公親王以下及應橫行官就北向住立定典儀曰再拜在位官皆再拜禮直官通事舍人引班首少前俯伏跪致詞訖俯伏興典儀曰再拜在位官皆再拜搢笏舞蹈三稱萬歲又再拜東上閤門官詣樓前北向承防退於班首前西向宣制典儀曰再拜在位者皆再拜東上閤門官宣答訖歸侍立位典儀曰再拜在位者皆再拜舞蹈三稱萬歲又再拜禮直官通事舍人引三公親王以下分東西班敍立禮直官引左輔詣禦座前奏禮畢退復位內侍索扇扇合大樂正令撞賔之鐘左五鐘皆應干安之樂作簾降皇帝降座還禦幄樂止樓下鳴鞭舍人詣樓前北向承防四色官應喏舍人北向稱奉勅放仗四色官趨至班南宣曰奉勅放仗百僚再拜退宣詞令舍人於樓下宣勞訖將士始退【賜酒拽馬隊茶並如儀】

政和五禮新儀卷二十八

欽定四庫全書

政和五禮新儀卷二十九

吉禮

祀昊天上帝儀【有司行事】

時日

齋戒

奏告

陳設

省牲噐

奠玉幣

進熟

望燎

時日

太常寺預於隔季以冬日至祀昊天上帝於圓壇關太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五鼓贊者設位版於公相防下初獻官在左刑部尙書在右並南向亞終獻禮官位於其南稍東北向西上分獻官位其後監察禦史位於其西稍北東向戶部尙書大司樂光祿卿大樂令光祿丞位於其南稍北西向東上【大樂令光祿丞位稍卻若夏祭大禮年上公攝事增讀冊舉冊官位在光祿卿下其揖位省牲省饌位並準此】奉禮協律郎太祝郊社太官令位於其東西向北上質明贊者引行事執事就位立定禮直官引初獻降階就位禮直官贊揖在位者對揖初獻搢笏讀誓文云某月某日冬至祀昊天上帝各其職不共其事國有常刑讀訖執笏禮直官贊奉禮協律郎太祝郊社太官令先退余官對拜乃退散齋七日治事如故宿於正寢不弔喪問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【無本司者於太常齋捨質明至齋所】惟祀事得行其餘悉禁前祀一日質明俱赴祠齋宮官給酒饌祀官已齋而闕者通攝行事【若夏祭大禮年上公攝事未受誓戒前贊者引亞獻官以下俱立階下亞獻禮部尙書終獻太常卿讀冊舉冊官太樂令分獻官協律郎太官令西向北上戶部尙書刑部尙書光祿卿監察禦史禮官光祿丞奉禮郎太祝郊社令東向北上立定禮直官引初獻入就南向位贊揖訖歸次以俟受誓】

奏告

前祀二日奏告太祖皇帝如常告之儀

陳設

前祀三日儀鸞司設行事執事官次於壇東壝門之外及齋宮之內隨地之宜設饌幔於內壝東門外道北南向前二日光祿牽牲詣祠所前一日郊社令帥其屬掃除壇之上下太常設正配神位席太史設正配神位版於壇上【凡設神位版皆郊社令監視】太常設祭噐【凡設祭噐皆借以席籩豆又加巾蓋】以俟告防【旣畢權徹】光祿陳牲於邜階之東南內壝之外西向祝史各位於牲後太常設省牲位於牲西三獻官禮官在南北向分獻官在其後戶部尙書大司樂光祿卿大樂令光祿丞奉禮協律郎太祝郊社郊社太官令在北南向俱西上【凡設大樂令光祿丞以下位皆稍卻】監察禦史於戶部尙書之西少絕光祿陳禮饌於壇之東南內壝之外南向太常設齋饌位版於禮饌之南三獻官禮官在南北向西上分獻官在其後監察禦史在西東向戶部尙書大司樂光祿卿大樂令光祿丞奉禮協律郎太祝郊社太官令在東西向北上大晟設登歌之樂於壇稍南北向設宮架於壇南內壝之外立舞表於鄼綴之間祀日丑前五刻禮直官贊者諸司職掌各服其服太常設神位版於壇之上下昊天上帝位於壇上北方南向席以槀稭太祖皇帝位於壇上東西向席以蒲越天皇太帝五方大明夜明北極九位於第一龕北斗天一太一帝位五星十二辰河漢等內官神位五十有四於第二龕二十八宿等中官神位百五十有九於第三龕外官神位百有六於內壝之內眾星神位三百有六十於內壝之外第一龕皆席以槀稭余以莞而席皆內向【子階之東第二龕鉤星天柱眞天廚柱史五位第三龕虛宿女宿牛宿織女四位在前人星司命司危司非司祿天津離珠羅天桴奚仲左旗河鼓右旗十有三位在後天壘城璃瑜代星齊星周星晉星韓星秦星魏星燕星楚星鄭星十有二位在內壝之內眾星三十位在內壝之外皆各爲一列以西爲上醜階之東第一龕北極一位第二龕女史星紀禦女三位第三龕建星斗宿箕宿三位在前天�輦道漸防敗扶箱匏天井天棒帛度屠肆宗人宗星宗正十有三位在後越星趙星九次天田狗國天淵狗星龞星農丈人杵星糠星十有一位在內壝之內眾星三十位在內壝之外皆各爲一列以西爲上寅階之南第一龕靑帝一位第二龕帝座一位在前尙書析木河漢大理歲星五位在後第三龕尾星天紀心宿日星四位在前天籥女牀候星市樓宦者天江車肆斗星斛星天市垣列肆東咸罰星十有三位在後魚星星傅說神宮積卒從官天輻騎陣將軍八位在內壝之內眾星三十位在內壝之外皆各爲一列以北爲上邜階之南第一龕大明一位第二龕陰徳大火天槍眞戈天牀五位第三龕房宿七公氐宿帝席大角亢宿六位在前貫索天�鉤鈐周伯星西咸天乳招揺梗河亢池周鼎十位在後陣車車騎官騎頓頁折威陽門五柱天門衡星庫樓十位在內壝之內眾星三十位在內壝之外皆各爲一列以北爲上辰階之南第二龕三師輔星壽星相星太陽守五位第三龕攝提角宿軫宿太防垣太子五位在前天田平道進賢郎郎位內五諸侯九卿內座三公內座謁者幸臣常陳十有一位在後平星南門靑丘長沙上司空五位在內壝之內眾星三十位在內壝之外皆各爲一列以北爲上已階之西第一龕赤帝一位第二龕太一天一二位在前天理勢星鶉尾熒惑內廚五位在後第三龕明堂翼宿張宿三位在前屏星從官虎�靈防少防長垣黃帝座四帝八位在後左右轄軍門噐府東甌天廟酒旂六位在內壝之內眾星三十位在內壝之外皆各爲一列以東爲上午階之西第一龕黃帝一位第二龕北斗一位在前天牢三公鶉火文昌內階五位在後第三龕軒轅七星三臺桞宿四位在前內平太尊積薪積水北河五位在後天相天稷權星天紀外廚天狗南河七位在內壝之內眾星三十位在內壝之外皆各爲一列以東爲上未階之西第二龕鎭星鶉首四輔三位第三龕鬼宿井宿參宿三位在前天尊五諸侯星座旂司怪天闗六位在後天社天星水位闕丘狼星狐星老人星四瀆野雞軍市水府孫星子星十有三位在內壝之內眾星三十位在內壝之外皆各爲一列以東爲上申階之北第一龕白帝一位第二龕實沈太伯二位第三龕觜宿五車諸王畢宿四位在前咸池天潢三柱天髙礪石天街天舡七位在後丈人天矢天厠伐星屏星軍井玉井九斿參旂附耳九州殊口天節十有二位在內壝之內眾星三十位在內壝之外皆各爲一列以南爲上酉階之北第一龕夜明一位第二龕八谷大梁杠星華蓋四位第三龕月星昴宿胃宿三位在前積水天防捲舌天河積屍大陵左更天大軍軍南門九位在後天圓天陰天廩天苑天囷芻槁天庾天倉鈇鑕天混十位在內壝之內眾星三十位在內壝之外皆各爲一列以南爲上戌階之北第一龕天皇大帝一位第二龕五帝內座一位在前傳捨六甲降婁三位在後第三龕婁宿奎宿壁宿三位在前右更附路閣道王良防星天廏土公雲雨霹九位在後屏土司空八魁羽林四位在內壝之內眾星三十位在內壝之外皆各爲一列以南爲上亥階之東第一龕黒帝一位第二龕鉤陳娵訾辰星紫防垣四位第三龕室宿危宿二位在前騰蛇雷電離宮造父土公吏內杵臼星蓋屋虛梁墳墓軍府十有一位在後壁壘陳斧鉞敗臼北落師門天网天錢泣星哭星八位在內壝之內眾星三十位在內壝之外皆各爲一列以西爲上】太常陳玉於神位之左【玉以蒼璧盛以匣燔玉用瑉】禮神之玉奠於神前燔玉加於幣【配位不用玉】陳篚各於神位之左【幣以蒼五方帝日月與內官各隨方色】祝版各於神位之右置於坫【若夏祭大禮年上公攝事用竹冊置於案】太常設祭噐光祿實之正配位各左十有二籩爲三行以右爲上【第一行形防在前魚鱐糗餌粉餈次之第二行榛實在前漧桃幹漧棗次之第三行菱在前芡防鹿脯次之】右十有二豆爲三行以左爲上【第一行芹菹在前筍菹葵菹菁菹次之第二行韮菹在前食魚醢次之第三行肫拍在前鹿臡醯醢糝食次之】爼三一在籩前【實以牛腥七體兩髀兩肩兩脇並脊兩髀在兩端兩肩兩脇次之脊在中】二在豆右爲二重以北爲上【第一重實以牛腥腸胃肺離肺一在上又刌肺三次之腸三胃三又次之第二重實以牛熟腸胃肺其載如腥若配位卽以東爲上】登一在籩間【實以太羮】槃一在登前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設太尊五山尊五爲二重在壇上東南隅北向西上【配位卽設於正位酒尊之東】太尊在前皆有坫加勺冪爲酌尊【太尊實以明水爲上尊余實以泛齊代以供內法酒初獻酌之山尊實以明水爲上尊余實以醴齊代以祭祠法酒亞終獻酌之】又設太尊二山尊二在神位前【太尊實以泛齊山尊實以醴齊各以一尊實明水】著尊二犧尊二在午階之西第一龕【著尊實以盎齊犧尊實以醍齊各以一尊實明水若配位卽設於酉階之北第一龕】象尊二壺尊六在壇下午階之西【象尊一實明水一實沈齊壺尊三實酒三實三酒明水酒皆在上若配位卽設於壇下酉階之北】俱北向西上【若配位卽東向北上】皆加冪五齊三酒設而不酌第一龕每龕左八籩爲一行以右爲上【第一行形鹽在前魚鱐次之第二行漧桃在前幹漧棗次之第三行芡在前鹿脯糝食次之】右八豆爲三行以左爲上【第一行芹菹在前筍菹次之第二行菁菹在前韭菹魚醢次之第三行兔醢在前鹿臡醓醢次之】爼二在籩豆外【左實羊腥一髀右實豕腥一髀】簠一簋一在爼前簠在左簋在右【簠實稷簋實黍】登一在籩豆之間【實以大羮】爵一在爼前加坫【實以祠祭法酒】第二三龕每位各左一籩【防在前鹿脯次之】右二豆【菁菹在前鹿臡次之】爼一在籩豆之外【實以羊豕腥肉】爵一次之【實以祠祭法酒】簠一簋一在爵之前簠在左簋在右【簠實以稷簋實以黍】登一在籩豆之間【實以太羮】爵一在俎前加坫【實以祠祭法酒】內壝內外每位左一籩【實以鹿脯】右一豆【實以鹿臡】俎一在籩豆之外【實以羊豕腥肉】爵一次之【實以祠祭法酒】簠一簋二在俎之前簠在左簋在右【簠實稷簋實黍】第一龕每龕設太尊二著尊二太尊在右【太尊一實以祠祭法酒餘皆實明水】第二龕每龕設犧尊二第三龕每龕設像尊二壺尊二內壝之內每階設槪尊二內壝之外每階設散尊二皆加勺冪【皆一實明水一實以祠祭法酒】在神位之左太常設燭於神位前又設俎二於饌幔內洗二於邜階之東北向【盥洗在東以爵加坫】禮官分獻官盥洗各於階道之左俱內向執罍篚者位其後又設揖位於邜階之東內壝之外如省牲位【惟不設光祿卿丞位】積柴於燎壇設望燎位於邜階之東南內壝之內三獻官禮官在北南向西上分獻官在其後監察禦史在西東向戶部尙書大司樂大樂令奉禮協律郎太祝郊社令在東西向北上又設三獻官禮官席位於邜階之東北西向南上分獻官位其後戶部尙書席位於邜階之東南西向設監察禦史席位於午階之南北向【夏祭大禮年上公攝事增讀冊舉冊官位於監察禦史之西】奉禮郎太祝郊社太官令位於其後光祿卿席位於大司樂之東俱北向西上又設監察禦史位於壇上樂虡之北在西東向奉禮郎太祝郊社令在東西向北上【夏祭大禮年上公攝事增讀冊舉冊官位在奉禮郎後】大樂令於樂虡之北太官令於酌尊所俱北向協律郎位二一於壇上樂虡之北一於宮架之西北俱東向大司樂位於宮架之北北向

省牲噐

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲【凡初獻行事禮直官引余官皆贊者引】立定禮直官贊揖次引大司樂入行樂架次引監察禦史升自邜階【凡行事執事官升降皆自邜階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭噐滌漑協律郎展視樂噐仍還齋所未後一刻太官令帥宰人以鸞刀割牲祝史以槃取毛血各置於饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時七刻】初獻以下並赴壇所就次郊社令先入視設神位版訖退樂正帥工二舞入就位【登歌工人俟監察禦史閱訖升邜階各就位】次太常令帥其屬實饌具畢次引光祿卿入詣午階之南席位北向立贊者曰再拜光祿卿再拜升壇視禮饌畢次引監察禦史升壇閱陳設糾察不如儀者【凡防視防閱皆先詣正位】光祿卿還齋所餘官各服祭服次引行事執事官各就邜階東內壝外揖位立定禮直官贊揖次引大司樂大樂令協律郎先入就午階南席位北向立贊者曰再拜各就位次引監察禦史奉禮郎太祝郊社太官令入就午階南席位北向立【若夏祭大禮年上公攝事則又引讀冊舉冊官】次引初獻戶部尙書亞獻終獻禮官分獻官各入就邜階東席位西向北立禮直官稍前贊有司謹具請行事協律郎跪俛伏舉麾興工鼓柷宮架作景安之樂帝臨嘉至之舞六成偃麾戞敔樂止【凡樂皆協律郎跪俛伏舉麾興工鼔柷而後作偃麾戞敔而後止】太常升煙燔牲首贊者皆曰再拜在位者皆再拜次引監察禦史奉禮郎太祝郊社太官令升壇各就位立定【大官令就正位酌尊所】次引初獻詣盥洗位宮架正安之樂作【凡初獻升降行止皆作正安之樂】至洗位北向立搢笏盥手帨手執笏升壇樂止登歌樂作詣昊天上帝神位前北向立樂止登歌嘉安之樂作搢笏跪次引奉禮郎搢笏西向跪執笏者以玉幣授奉禮郎奉禮郎捧玉幣授初獻訖執笏興先詣太祖皇帝神位前北向立初獻受玉幣奠訖執笏俯伏興再拜訖樂止次引初獻詣太祖皇帝神位前東向立【酌獻詣配位準此】奠幣如上儀【惟登歌作定安之樂】樂止奉禮郎復位初獻將降壇登歌樂作降階樂止宮架樂作復位樂止

進熟

祀日有司設鼎二於神廚各在鑊右光祿帥進饌者詣廚以升牛於鑊實於一鼎【肩臂臑肫胳正脊一橫脊一直脊一長脇一短脇一代脇一皆二骨以並正配位各實一鼎】皆設扃冪祝史對舉入設於饌幔內俟初獻旣升奠玉幣入陳於邜階下西向南上祝史抽扃委於鼎內除幔初鼎序入有司執匕及俎以從至邜階下俎各設於鼎西加於鼎光祿以升牛各載於一俎【肩臂臑在上端肫胳在下端脊脇在中正配位各設一俎】鼎先退次引戶部尙書詣邜階下搢笏捧俎升壇宮架丰安之樂作詣昊天上帝神位前北向跪奠執笏俯伏興有司設於豆前次詣太祖皇帝神位前東向奉俎如上儀訖樂止降復位初獻俎訖引太祝取菹擩於醢登於豆間三又取黍稷胏祭如初俱借以茅退復位次引初獻再詣盥洗位宮架樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇樂止登歌樂作詣正位酌尊所西向立樂止登歌嘉安之樂作執事者以爵授初獻搢笏執爵執尊者舉冪太官令酌太尊之泛齊訖先詣配位酌尊所北向立初獻以爵授執事者執笏詣昊天上帝神位前北向立搢笏跪執事者以爵初獻執爵祭酒三祭於茅苴奠爵執笏俯伏興少立樂正次引太祝於神位前東向搢笏跪讀祝文讀訖執笏興先詣太祖皇帝神位前南向立【若夏祭大禮年上公攝事則次引讀冊舉冊官詣神位之右舉冊官搢笏對捧冊跪讀冊官東向搢笏跪讀冊文讀訖各執笏興先詣配帝神位前南向立】初獻再拜次詣太祖皇帝神位前酌獻並如上儀【惟登歌作來安之樂】太官令復詣正位酌尊所太祝復位初獻將降壇登歌樂作降階樂止宮架樂作復位樂止文舞退武舞進宮架正安之樂作舞者立定樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇詣正位酌尊所西向立宮架作文安之樂神保錫羨之舞執事者以爵授亞獻官亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事者執笏詣昊天上帝神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興再拜次詣太祖皇帝神位前行禮並如上儀訖樂止降復位次引終獻詣洗及升壇行禮並如亞獻之儀降復位初亞獻將升獻分引禮官及分獻官各詣盥洗位搢笏盥手帨手執笏詣從祀神前搢笏跪奠幣執爵三祭酒奠爵【神位無幣者俱祭酒】執笏俛伏興再拜復位次引太祝詣正配神位前徹籩豆登歌肅安之樂作卒徹樂止次引郊社令束茅訖俱復位禮直官曰賜胙贊者承曰賜胙再拜在位者皆再拜送神宮架景安之樂作一成止

望燎

初景安之樂畢引三獻官戶部尙書禮官分獻官詣望燎位宮架樂作至位樂止有司各詣神位前取玉幣祝版饌物及牲之左髀求茅置主燎壇【至夏祭大禮年上公攝事則又取祝冊置於燎壇】次引監察禦史大司樂大樂令奉禮協律郎太祝郊社令詣望燎位立定禮直官曰可燎火燎半柴次引初獻以下詣東壝門外揖位立定禮直官贊禮畢揖訖退太官令帥其屬徹禮饌次引監察禦史詣壇監視收徹訖還齋所光祿以胙奉進監察禦史就位展視光祿卿望闕再拜乃退

政和五禮新儀卷二十九

欽定四庫全書

政和五禮新儀卷三十

吉禮

皇帝宗祀上帝儀一

時日

齋戒

奏告

陳設

車駕自太廟詣文徳殿

省牲器

奠玉幣

進熟

望燎

紫宸殿受賀

宣徳門肆赦

時日

前期降禦札以今年季秋宗祀於明堂太常寺帖太史局擇日報太常寺參酌訖申奏具時日散告

齋戒

前祀十日質明有司設行事及陪祠文武官位於朝堂太宰刑部尙書在北南向太常在左刑部尙書在右【刑部尙書稍卻】行事太宰左丞在東南吏部尙書戶部禮部兵部工部尙書吏部禮部侍郎大司樂光祿卿大樂令光祿丞功臣獻官在其南【凡設大樂令下位皆稍卻】執事官又在其南俱北向西上監察禦史位二在東西向北上讀冊舉冊官奉禮恊律郎太祝郊社太官令在東西向北上【奉禮以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺自下分引羣官各就位【凡將引行事執事文武陪祠官立班卽禦史臺司殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年九月某日皇帝宗祀於明堂前二日朝獻景靈宮前一日朝享太廟各其職其或不恭國有常刑讀訖【內朝堂執事官奉禮以下文官宣徳郎以下武官從義郎以下先退】余官並對拜訖退皇帝散齋七日於別殿致齋三日【一日於文徳殿一日於太廟一日再拜赴文徳殿】凡散齋不弔防問疾作樂有司不判刑殺文書致齋日前後殿不視事惟行祀事前致齋一日殿中監帥其屬捨鋪禦座於文徳殿當中南向設東西房於禦座之左右稍北又設西閤及齋室於殿後之左右殿上前楹施簾致齋之日質明有司陳法駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞宻院事以下詣垂拱殿庭立班東上閤門附內侍進班齋牌垂拱殿簾降皇帝乘輦出至殿上少駐輦官迎駕自贊常起居宣輦官上殿簾捲鳴鞭行門禁衛諸班親從迎駕自贊常起居次舍人先贊內侍省官以下常起居次樞宻下通班起居贊祗候引駕樞宻知客省事以下至僉書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊只候引駕並分左右前輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內事兩省帶禦營器械官充營宮使禦營巡檢各歸本班】至文徳殿後閤降輦入西閤文徳殿降前導官並就次易朝服詣禦榻前分左右侍立【知樞宻院事僉書樞宻院事在東西向北上同知樞宻院事在東西向左輔一員在樞宻事院之北贊拜東上閤門官一員又在北並西向知客省事以下在僉書樞宻院之南稍東西向北上僉書知客省事以下又在其南稍卻】通事舍人等分引行事執事陪祠文武官各綪結佩入詣文徳殿庭次引立班禮部侍郎奏請中嚴侍臣詣幄奉迎內外符寶卽奉寶先出陳詣禦榻之左右少頃引禮部侍郎奏外辦皇帝服通天冠絳紗袍綪結佩出西閤乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞宻以下拜殿之上下應在官皆再拜【東上閤門官贊拜訖轉身北向隨拜畢面西贊各只候】次禮直官引左輔詣禦座前俛伏跪奏稱左輔具官臣某言請皇帝降座就齋室奏訖俛伏興還侍立【凡左輔奏請準此】皇帝降座乘輿由東房入齋室侍各還所司直衛如常儀通事舍人分引行事執事陪祠文武官以次出【都堂侍從官並尙書侍郎分宿於祕書省中書後省余官內庭有所司者各宿於其司諸方客使許赴陪位者各宿於其次】凡散齋治事如故惟不弔防問疾作樂判書刑殺文書決罰罪人及與穢惡致齋之日官給酒饌惟視祀事得行其餘悉禁與祀之官已齋而闕者通攝行事

奏告

前祀二日奏告神宗皇帝室如常告之儀

陳設

前祀三日殿中監帥其屬尙捨設大次於明堂東門之外西向儀鸞司設文武侍臣次於行事明堂門之外文官在左武官在右隨地之儀行事陪祠宗室及有司次各如其式設東方南方客使次於文官之後西方北方客使次於武官之後設饌於明堂門外東西相向前祀二日郊社令帥其屬掃除明堂內外置燎壇於明堂庭之東南隅郊社令積柴於燎壇光祿牽牲於祠所大禮使太宰左丞在南北向西上監察禦史位二俱在西東向北上行事吏部戶部禮部兵部工部尙書吏部禮部侍郎大司樂光祿卿讀冊舉冊官太樂令光祿丞奉禮恊律郎摶黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位每位皆左十有一籩右十有一豆俱爲三行爼三二在籩前一在豆前又爼六在豆右爲二重登一在籩豆間鉶三右登之前簠一簋一在籩豆外二爼間簠在左簋在右又設尊坫之位毎位皆太尊五山尊五爲二重在堂上東南隅北向西上【配位設於正位酒尊之東】太尊在前皆有坫加酌冪爲酌尊又設太尊二山尊二在神位前著尊二犧尊二象尊二壺尊六在堂下俱北向西上【配位卽設於正位之東】皆加冪設而不酌又設正配位籩豆簠簋槃各一爼各三於饌幔內太常設禦洗二於丹墀上直東霤北向【盥洗在東爵洗在西】罍在洗東加酌篚在洗西南洗實以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵之西東向又設亞終獻盥洗爵洗於本位之南罍篚各設於左右皆內向執罍篚者位其後祀日丑前五刻郊社令與太史官屬各服其服升堂設上帝神宗皇帝神位版於堂上太府卿少府監帥其屬陳玉幣於篚【玉上帝以蒼璧盛以匣幣皆以蒼配位不以玉】禮神之玉置於神位前燔玉加於幣光祿帥其屬入實籩豆簠簋【籩三行以右爲上第一行鹽在前魚鱐糗餌次之第二行榛在前漧桃幹防漧棗次之第三行菱在前芡防鹿脯次之豆三行以左爲上第一行芹菹在前筍菹葵菹菁菹次之第二行韮菹在前酏食魚醢兔醢次之第三行肫拍在前鹿臡醓醢次之簠實以稻簋實以黍登實以大羮】大官令帥其屬入實爼【籩前之爼爲二重以北爲上第一重實以牛腥七體兩骨兩肩兩脇並脊兩髀在兩端兩脇兩肩次之脊在中第二重實以羊腥七體其載如牛豆前之爼實以豕腥七體其載如羊豆右之爼爲二重以北爲上第一重一實以牛腥腸胃肺離肺一在上端刌肺三次之腸三胃三又次一實以羊腥腸胃肺其載如牛一實以豕腥膚九橫左第二重一實以牛熟腸胃肺一實以羊熟腸胃肺一實以豕膚九其載如腥牛在左羊在中豕在右若配位卽以東爲上】良醖令帥其屬入實尊【太尊實以泛齊山尊實以醴齊著尊實以盎齊犠尊實以醍齊象尊實以沈齊各一尊實明水壺尊三實酒三實三酒明水酒皆在上】大常設燭於神位前又設大禮使以下行事執事官揖位於明堂東偏門之外如省牲位所司陳異寶嘉瑞及伐國之寶於宮架之南東西相向

政和五禮新儀卷三十

欽定四庫全書

政和五禮新儀卷三十一

吉禮

皇帝宗祀上帝儀二

車駕自太廟詣文徳殿

前祀一日皇帝於太廟朝饗畢旣還大次禮部郎中奏解嚴皇帝常服乘輿還齋殿所司轉仗衛鹵簿陪祠文武官先赴宣徳門外導駕官以下就次各服其服尙輦奉禦進輿於齋殿乘黃令進玉輅於廟南門外稍西南向設千牛將軍一員位於輅前北向門下侍郎一員位於左輔之前贊者二人位又於其前少頃知客省事以下知內侍省事以下帶禦器械官祗應通侍大夫以下武功大夫已下並六尙局應奉官於齋殿前鬭班立定東上閤門禦史臺太常寺分引管軍臣僚及左輔門下侍郎太僕卿乘黃令詣齋殿門外立班並北向東上【乘黃令位其後】次引導駕官以下俱詣大次門外分東西相向立以俟奉迎前導次引行宮使禦營巡檢等在其後禮直官通事舎人引禮部侍郎奏請中嚴【凡左輔門下侍郎禮部侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出稱警蹕如常儀行門禁衛諸班親迎駕奏聖躬萬福次知客省事以下知內侍省事以下帶禦器械官只應通侍大夫以下武功大夫以下六尙局應奉官鬭班迎大晟陳登歌之樂於堂上前楹間稍前南北向設宮架於庭中立舞表於節綴之間前祀一日太常設神位席太史設神位版上帝位於堂上北方南向神宗皇帝位於堂上東方西向俱席以筦奉禮部禮直官設皇帝位版於阼階之上西向飲福位於上帝位之西南北向望燎壇於柴壇之北南向贊者設亞中獻位於堂下東階之東少南西向大禮使太宰左丞在於其南行事吏部戶部禮部兵部工部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】奉禮郎摶黍太祝郊祉大官令位於亞獻之北少東俱西向北上監察禦史位二並於堂下西階之西東向北上恊律郎位二一於堂下前楹間少西一於宮架之西北俱東向大樂令位於登歌樂簴之北大司樂位於宮架之北良醖令位於酌尊所俱北向又設陪祀文武官位於橫街之南諸方客使在文官之南隨其方國光祿陳牲於明堂東偏門之外北向祝史各位於牲後太常設省牲位於牲北大禮使太宰左丞在西東向北上吏部戶部禮部兵部工部尙書吏部禮部侍郎大司樂光祿讀冊舉冊官太樂令光祿丞奉禮恊律郎黍太祝郊社太官令在東西向北上【凡設大樂令以下位皆稍卻】監察禦史在吏部尙書之北異位稍卻光祿陳禮饌於明堂東偏門外稍東南向太常設省饌位版於禮饌之南導駕官奏聖躬萬福次引管軍臣僚奏聖躬萬福次左輔以下常起居次導駕官北向常起居【內有已起居者止奏聖躬萬福】分東西立次行宮使禦營巡檢常起居【該宣名者並宣名】太僕卿出詣玉輅所攝衣而升正立執轡導駕前導皇帝至廟南門內少東左輔進當輿前俛伏跪奏左輔具官臣某言請皇帝降輿奏訖俛伏興退復位【凡左輔奏請凖此】皇帝降輿步出門外至玉輅所千牛將軍前跪執轡左輔奏請升輅乘黃令稍前東向進玉輅皇帝升輅太僕卿立授綏導駕分左右步導門外侍郎進當輅前俛伏跪奏稱門下侍郎具官臣某言請車駕進發奏訖俛伏興退復位【凡門下侍郎奏請凖此】車駕動稱警蹕左輔先詣廟西門內以俟門下侍郎及贊者夾侍以出千牛將軍夾輅而趨車駕將及廟西門至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎制稱侍臣上馬贊者承勑侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢門下侍郎奏請車駕進發車駕動稱警蹕不鳴鼓吹駕鹵簿前導車駕將至宣徳殿門東上閤門禦史分引陪祠文武官宗室客使禮直官贊者引行事執事者序班再拜奉迎訖退【內有已起居者止奏聖躬萬福】大內畱守見再拜訖退車駕及門少駐文武侍臣皆下馬導駕官步導入門車駕動千牛將軍夾輅而趨至右升龍門廻輅東向千牛將軍立於輅右左輔奏請皇帝降輅乘輿尙輦奉禦進輿於輅後皇帝乘輿歸文徳殿侍衛如常儀導駕步導至殿門皇帝降輿歸殿後閤簾降通事舍人承防勑羣臣各還次學士院以祝冊授通進司進禦書訖付尙書禮部有司轉鹵簿仗衛自宣徳門陳列南至天漢橋以至祀畢不得輙離其所

省牲器

省牲之日未後三刻郊社令帥其屬掃除內外司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監入陳玉幣於篚【告潔畢權徹】贊者分引大禮使以下詣東偏門外省牲位立定光祿卿丞與執事者牽牲就位定禮直官贊者引太司樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書入升自西階視滌濯【凡行事執事官升降皆自西階】次又引太宰申視滌濯執事者皆舉冪曰防俱復位禮直官稍前曰防畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官贊省饌具畢揖訖俱還各所光祿卿丞及執事者以次牽牲詣廚授太官令次引禮部尙書詣廚省鼎鑊視滌漑恊律郎展禮樂器乃還齋所晡後一刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除內外

奠玉幣

祀日丑前五刻【行事用丑時七刻】諸與祀及陪祠之官各服其服郊社令與太史官入設神位版太府卿少府監入陳玉幣光祿卿入實籩豆簠簋太官令入實爼良醖令入實尊樂工帥工人二舞以次入與執事罍篚冪者各就位次通事舍人等分引陪祠文武官及宗室客使各人就位次禮直官贊者分引大禮使以下行事執事官詣明堂東偏門外揖位立定禮直官贊揖次引監察禦史次引大禮使以下入就位次引監察禦史按視堂之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次降禮儀使樞宻院官太常卿東上閤門官太常博士禮直官分立於大次外之左右引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏興跪奏禮儀使具官臣某言請皇帝行事奏訖俛伏興還侍位【禮儀使奏禮畢準此】捲皇帝服衮冕以出侍衛如常儀禮儀使以下前導至明堂東門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】恊律郎跪俛伏舉麾興【凡行禮直事者取物奠物皆跪俛伏興】工鼓柷宮架儀安之樂作【皇帝升降行止皆奏儀安之樂】至階下偃麾戞敔樂止【凡樂皆恊律郎跪俛伏舉麾興工鼓柷而後作偃麾戞敔而後止】升自阼階登歌樂作【左右侍衛之官量人數從升】至版西向立樂止禮儀使以下分左右侍位【凡行禮皆禮儀使樞宻院官太常卿東上閤門官太常愽士禮直官前導至位則分立於左右】禮儀使前奏有司謹具請行事宮架作誠安之樂右文化俗之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜太宰吏部尙書侍郎由西階升堂詣上帝神位前立定太宰吏部尙書俱西向北上侍郎東向禮儀使以下前導皇帝詣盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請搢大圭盥手內侍跪取巾以篚興以進皇帝帨手內侍受巾跪奠於篚禮儀使奏請執大圭前導皇帝升堂大禮使從【皇帝升降大禮使皆從】宮架樂作至阼階下樂止升自阼階登歌樂作至堂上樂止登歌鎭安之樂作殿中監視進鎭圭禮儀使奏請搢大圭執鎭圭前導皇帝詣上帝神位前北向立內侍先設繅借於地禮儀使奏請跪奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於上帝神位前太宰吏部尙書侍郎俱詣神宗皇帝神位前以俟禮儀使奏請執大圭俛伏興內侍取鎭圭繅借詣神宗皇帝神位前先設繅借於地禮儀使奏請再拜樂作皇帝再拜訖樂止禮儀使前導皇帝詣神宗皇帝神位前先設東向奠幣並如上儀【惟登歌作信安之樂】太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝至版位西向立樂止祝史奉毛血槃立於橫街之南升自西階太祝迎於堂上俱進奠於神位前太祝祝史退位於奠所

政和五禮新儀卷三十一﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷三十二

吉禮

皇帝宗祀上帝儀三

進熟

祀日有司陳鼎六於神廚各在鑊右太官令帥進饌者詣廚以匕升牛於鑊實於一鼎【肩臂臑肫胳正眷一直脊一橫一長眷一短脇一代脇一皆二脇以並】次升羊如牛實於一鼎次升豕如羊實於一鼎【毎位牛羊豕各一鼎】皆設扃冪祝史對舉入陳於饌幔內重行以北爲上光祿實籩豆簠簋於饌幔內【籩實以粉食豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部兵部工部尙書詣饌所奉爼以入【戶部奉牛兵部奉羊工部奉豕】太官令引入正門宮架僖安之樂作陳於西階下北向北上奉牲者在南祝史抽扃委於鼎右陳冪初鼎序入有司執及爼以從至西階下各設於鼎北加於鼎太官令以升牛載於一爼【肩臂臑在上端肫胳在下端脊脇在中】次升羊及豕各於一爼其載如牛【毎位牛羊豕各一爼】鼎先退祝史進徹毛血槃以次出引禮部尙書搢笏執籩豆簠簋戶部兵部工部尙書奉爼以升執事者各迎於堂上禮部尙書奉籩豆簠簋詣上帝神位前北向跪奠啟蓋於下執笏俛伏興有司設於豆右腸胃膚之前【皆牛在左羊在中豕在右】次詣神宗皇帝神位前東向跪奠並如上儀樂止俱降復位太祝取菹擩於醢祭於豆間三又取黍稷肺祭如初皆借用茅各還退尊所次引太宰左丞詣上帝神位前西向立以北爲上次引吏部侍郎詣爵洗位東向立禮儀使前導皇帝升堂宮架樂作至阼階下樂止升自阼階登歌樂作至堂上樂止登歌慶安之樂作吏部侍郎奉爵詣正位酌尊所西向立執尊者舉冪良醖令酌大尊之泛齊訖先詣配位酌尊所北向立禮儀使前導皇帝詣上帝神位前北向立禮儀使奏請搢大圭跪吏部侍郎以爵授左丞左丞授太宰西向跪以進禮儀使奏請執爵祭酒【三祭於茅苴】奠爵執大圭俛伏興又奏請皇帝少立樂止太宰左丞俱詣神宗皇帝神位前北向立以俟舉冊官舉祝冊進於上帝神位之右讀冊官搢笏東向跪讀祝文讀訖執笏興先詣神宗皇帝神位前南向立禮儀使奏請再拜皇帝再拜有司奠冊於上帝神位前禮儀使前導皇帝詣神宗皇帝神位前酌獻並如上儀【惟登歌作孝安之樂】太宰以下俱復位禮儀使前導皇帝還版位登歌樂作至版位西向立樂止文舞退武舞進宮架穆安之樂作舞者立定樂止禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升堂詣正位酌尊所西向立宮架作穆安之樂成功盛徳之舞執事者以爵授亞獻亞獻搢笏執爵執尊者舉冪太官令酌山尊之醴齊酌訖先詣配位酌尊所北向立亞獻以爵授執事者執笏詣上帝神位前北向搢笏跪執事以爵授亞獻亞獻執爵祭酒三祭於茅苴奠爵執笏俛伏興少退北向再拜次詣神宗皇帝神位前酌獻並如上儀樂止降復位初亞獻行禮將畢次禮直官太常寺博士引終獻詣洗及升堂酌獻並如亞獻之儀降復位初皇帝旣奠玉幣光祿以牛左臂一骨及長脇短脇俱二骨以並載於胙爼升設於堂上俟終獻旣升獻次引戶部尙書搏黍太祝太官令升詣飲福位東向立奉爼豆爵酒者各位於其後禮儀使奏請詣飲福位前導皇帝詣飲福位登歌樂作將至位樂止登歌胙安之樂作皇帝至飲福位北向立尙醖典禦執尊詣酌尊所良醖令酌上尊福酒合置一尊典禦奉尊詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭酒三祭於地啐酒奠爵殿中監跪受爵以興諸太祝帥執事者持胙進減神位前正脊二骨橫脊二骨加於爼上內侍受爼以授戶部尙書戶部尙書西向跪以進皇帝受爼奠之戶部尙書仍受以興降復位太官令取黍於簋摶以授太祝太祝受以豆東向跪以進皇帝受訖奠之太祝受豆以興降復位次殿中監再跪以爵酒進禮儀使奏請受爵飲福酒奠爵殿中監受虛爵興以授典禦奉禦執事者俱降復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位登歌樂作至位西向立樂止次引禮部尙書升堂徹籩豆戶部兵部工部尙書升堂徹爼【籩豆及牛羊豕各一俱少移故處】登歌歆安之樂作卒徹樂止禮部戶部兵部工部尙書降復位禮直官曰賜胙行事陪祠官拜贊者承曰賜胙再拜在位者皆再拜送神宮架誠安之樂作一成止

望燎

誠安之樂畢禮儀使奏請詣望燎位前導皇帝降阼階登歌樂作至堂下樂止宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位取玉幣祝冊借以茅又以爼載牲體黍稷飯爵酒俱降自西階南行詣柴壇自南陛升以玉幣祝冊牲體饌物置於燎柴禮直官曰可燎東向各以炬燎半柴禮儀使奏禮畢前導皇帝還大次宮架憇安之樂作出明堂東門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏解嚴引大禮使以下詣東偏門外揖位立禮直官贊禮畢揖訖退通事舍人引陪祠文武官及宗室客使以次出將士不得輙離部伍

政和五禮新儀卷三十二

欽定四庫全書

政和五禮新儀卷三十三

吉禮

皇帝宗祀上帝儀四

紫宸殿受賀

前期殿中監帥其屬尙舎設禦座於紫宸殿當中南向又於殿後設禦門如儀儀鸞司設文武百僚次於殿閣之外隨地之宜其日祀事禮畢管軍臣僚東上閤門官引駕詣紫宸殿後閣文武百僚並常服入就次少頃東上閤門禦史臺分引詣殿廷立班東上閤門附內侍進班齊牌皇帝常服出升禦座鳴鞭禁衛奏聖躬萬福次舎人揖管軍臣僚等並行門躬贊再拜管軍臣僚以下皆再拜班首奏聖躬萬福舎人引班首出班俛伏興跪致詞訖俛伏興退復位舎人揖躬贊再拜管軍臣僚以下皆再拜三稱萬嵗內侍詣禦座前承防退降階西向宣答訖舎人贊再拜管軍臣僚以下皆再拜三稱萬嵗舎人贊各祗候管軍臣僚詣殿下侍立行門分左右立次太史局官詣當殿北向立舎人揖躬贊再拜太史局官再拜奏聖躬萬福出班躬身奏祥瑞訖退復位舎人揖躬贊再拜太史局官再拜訖贊祗候太史局官東出次舎人揖樞宻以下躬舎人當殿通某官姓名以下起居稱賀訖轉身於班前西向立舎人贊再拜樞宻以下皆再拜搢笏舞蹈三稱萬歲又再拜班首不離位奏聖躬萬福又再拜舎人引班首出班俛伏跪致詞訖俛伏興退復位舎人揖躬贊再拜樞宻以下皆再拜搢笏舞蹈三稱萬歲又再拜東上閤門官當殿北向承防退西向稱有制樞宻以下皆再拜宣答訖復位舎人曰再拜樞宻以下皆再拜搢笏舞蹈三稱萬歲又再拜樞宻直學士升殿侍立【並皆西升】知客省事以下殿廷東侍立余官分班出舎人禮直官揖宰臣以下躬舎人當殿通文武百僚宰臣姓名以下起居稱賀【三公通某官】舎人揖班首以下橫行北向立【學士侍制兩省官將軍仍舊向立】稱賀如上儀【惟典儀贊者退詣折檻樞宻詣禦座前承檻東西向稱有制宣答】賀訖宰相執政官升殿東西相向立【宰臣執政官升東中書侍郎升西階】樞宻直學士下殿余官以次退皇帝降座鳴鞭上侍立官以次退

宣徳門肆赦

前期殿中監帥其屬尙捨張設宣徳門之內外又設禦座於前楹當中南向又設禦幄於後東上閤門設捧赦書儀物於禦座之東稍南儀鸞司設文武百僚次於樓前隨地之宜八作司設雞竿於禦街之東稍北大晟府設鉦皷一於宮架之西稍北東向其日刑部大理寺開封府以囚徒集於仗後東上閤門禦史臺太常寺設文武百官位於樓下皇帝禦紫宸殿受賀畢少頃乘輦升宣徳門至禦閣東降輦歸禦閣簾降內侍進呈赦書東上閤門官於樓下侍立【二員於樓上祗應】禮直官通事舎人分引三公親王以下詣樓前分班立定左輔樞宻升詣禦座之東翰林學士承旨一員升詣禦座之西俱南向立【翰林學士承防闕卽翰林學士】次引禮部侍郎奏請中嚴少頃又奏外辦降復本班捲大樂正令撞黃鐘之鐘右五鐘皆應干安之樂作內侍索扇扇合皇帝出禦閣臨軒卽禦座樓下鳴鞭捲內侍贊扇退樂止侍衞如常儀禮直官通事舎人分引王公親王以下橫行北向立定【學士侍制兩省官將畢仍舊相向立】典儀曰再拜在位官皆再拜分班東西相向立定樓下舎人詣樓前北向立左輔詣禦座前承防退稍前西向曰奉勅立金雞退復位樓下舎人應諾趨詣文武班南北向揖訖東向宣曰奉勅立金雞宣付所司退復位金雞初立大晟府擊鼓投一杖囚集鼓聲止【初宣立金雞卽擊鼓立金雞訖卽止更不投杖】樓上降赦書閤門受以置於案承受二人舉案於東偏門之西南舎人二員對捧東上閤門官揖引至班心北向揖稱宣付門下省退詣案西東向立引門下侍郎詣案南北向搢笏跪閤門捧赦書以授門下侍郎門下侍郎受訖執笏俛伏興舎人捧案退置於樓下近於北訖歸本班東上閤門官還侍立位次引門下侍郎捧赦書詣班前北向俛伏跪奉制書請付施行【制書權付禮直官】奏訖俛伏興躬身北向次引左輔詣禦座前承防退西向宣曰制可退復位門下侍郎稱宣付班首稍西東向立次班首相向各俛伏跪門下侍郎搢笏捧制書以授班首受訖執笏俛伏興捧歸位以付舎人舎人跪受付提防承受啟封訖復授舎人舎人捧制書折方行至班心近南西向又折方北向東上閤門官一員並捧制書舎人於左省班復詣宣制位【起居郎舎人一員防句】舎人宣曰有制典儀曰再拜在位官皆再拜舎人宣制至咸赦除之獄吏詣班南北向躬稱脫枷訖奏聖躬萬福三稱萬嵗以罪人過宣制訖樓上舎人贊樞宻院官左輔翰林學士承防興賀再拜【樓上閤門官不拜】東上閤門官歸侍立舎人捧制書詣前東向立搢笏跪以制書授班首班首受訖舎人執笏退復侍立位禮直官次引刑部尙書詣班首前東向搢笏跪班首搢笏以制書授刑部尙書刑部尙書受訖執笏以制書加於笏上以授所司歸本班禮直官通事舎人引三公親王以下及應橫行官就北向位立定典儀曰再拜在位官皆再拜禮直官通事舎人引班首稍前俛伏跪致詞訖俛伏興典儀曰再拜在位者皆再拜搢笏舞蹈三稱萬嵗又再拜東上閤門官詣樓前承防退於班首前西向稱有制典儀曰再拜在位者皆再拜東上閤門官宣答訖歸侍立位典儀曰再拜在位者皆再拜舞蹈三稱萬嵗又再拜禮直官通事舎人引三公親王以下分東西班序立禮直官引左輔詣禦座前奏禮畢退復位內侍索扇扇合大樂正令撞防賔之鐘左五鐘皆應干安之樂作簾降皇帝降座還禦幄樂止樓下鳴鞭舎人詣樓前北向承防四色官應喏舎人北向稱奉勅放仗四色官趨至班南宣曰奉勅放仗百僚再拜退宣詞令舎人於樓下宣勞將士訖退【賜茶酒按馬隊如儀】

政和五禮新儀卷三十三

欽定四庫全書

政和五禮新儀卷三十四

吉禮

宗祀上帝儀【有司行事】

時日

齋戒

奏告

陳設

省牲器

奠玉幣

進熟

望燎

時日

太常寺預於隔季以季秋擇日祀上帝於端誠殿關太史局太史局擇日報太常寺參酌訖具時日散告

齋戒

前祀十日受誓戒於尙書省其日五鼓贊者設位版於公相防下初獻在左刑部尙書在右並南向亞終獻位於其南稍東北向西上監察禦史位於其西稍北東向戶部兵部工部尙書大司樂光祿卿大樂令光祿丞位於其南稍西北向東上【大樂令光祿丞位皆稍卻】奉禮恊律郎太祝郊社太官令位於其東西上北向質明贊者引行事執事者就位立定禮直官引初獻降階就位禮直官贊揖在位者對揖訖初獻搢笏讀誓文云某月某日季秋大享明堂祀上帝各其職不共其事國有常刑讀訖執笏禮直官贊奉禮恊律郎太祝郊社太官令先退余官對拜乃退散齋七日治事如故宿於正寢不弔喪問疾作樂判書刑殺文書決罰罪人及與穢惡致齋三日【光祿卿丞太官令齋三日】二日於本司【無本司者於太常齋舎質明至齋所】準祀事得行其餘悉禁前祀一日質明俱赴祠所齋宮官給酒饌與祀之官已齋而闕者通攝行事

奏告

前祀二日奏告神宗皇帝室如常告之儀

陳設

前祀三日儀鸞司設行執事官次於端誠殿之東偏門外隨地之宜設饌幔於端誠殿門外前二日光祿牽牲詣祠所前一日郊社令帥其屬掃除殿之內外太常設神位席太史設神位版於殿上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於東偏門外之北西向祝史各位於牲後太常設省牲位於牲北三獻官在西東向戶部兵部工部尙書大司樂光祿卿大樂令光祿丞奉禮恊律郎太祝郊社太官令在東西向俱北上【凡設大樂令以下位皆稍卻】監察禦史於戶部尙書之北少絕光祿陳禮饌於東偏門外南向太常設省饌位版於禮饌之南三獻官在南北向西上監察禦史在西東向戶部兵部工部尙書大司樂光祿卿大樂令光祿丞奉禮恊律郎太祝郊社太官令在東西向北上大晟設登歌之樂於殿上稍南北向又設官架於殿廷內立舞表於鄼綴之間祀日丑前三刻禮直官贊者諸司職掌各服其服太常設神位席太史設神位版上帝位於端誠殿上北方南向神宗皇帝位於端誠殿上東方西向俱席以莞太常陳玉於神位之右【玉以蒼璧盛以匣燔玉用瑉】禮神之玉奠於神前燔玉加於幣【配位不用玉】陳幣篚各於神位之左【幣以蒼】祝版各於神位之右置於坫次設祭器光祿實之每位各左十有二籩爲三行以右爲上【第一行形鹽在前魚鱐糗餌粉餈次之第二行榛寔在前漧棗漧桃幹防次之第三行菱在前芡栗鹿脯次之】右十有二豆爲三行以左爲上【第一行芹菹在前筍菹葵菹菁菹次之第二行韮菹在前酏食魚醢醯醢次之第三行豚拍兔醢在前鹿臡酏食次之】俎三二於籩前爲二重以北爲上【第一重實以牛腥七體兩髀兩肩兩脇並脊兩髀在兩端兩肩兩脇次之脊在中第二重實以羊腥七體其載如牛若配位卽以東爲上】一在豆前【實以豕腥七體其載如羊】又爼六在豆右爲二重以北爲上【第一重一實以牛腥腸胃肺離肺一在上端刌肺三次之腸三胃三又次之一實以羊腥腸胃肺其載如牛一實以豚腥膚九皆橫載第二重一實以牛熟腸胃肺一實以豕熟膚其載如腥皆牛在左羊在中豕在右若配位卽以東爲上】豋一在籩豆間【實以大羮】槃一在豋前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設太尊五山尊五爲二重在殿上東南隅北向西上【配位設於正位酒尊之東】太尊在前皆有坫加勺冪爲酌尊【太尊一實明水爲上尊一實以泛齊代以供內法酒初獻官酌之山尊一實明水爲上尊余實以醴齊代以祠祭法酒亞獻酌之】又設太尊二山尊二於神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌太常設燭於神位前又設俎六於饌幔內洗二於殿庭東堦之東南北向南直東霤【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加玷】執罍篚者各位於其後又設揖位於東偏門之外如省牲位【惟不設光祿卿丞位】積柴於燎壇設望燎位於殿庭東階下三獻官在北南向西上監察禦史在西東向戶部兵部工部尙書大司樂奉禮協律郎太祝郊社令在東西向北上又設三獻官席位於殿下東階之稍南西向南上戶部兵部工部尙書又於其南少絕西向北上監察禦史席位於殿庭之南奉禮郎太祝郊社太官令位於其後大司樂大樂令席位於監察禦史之東恊律郎位於其後光祿卿席位於大司樂之東俱北向西上又設監察禦史位於殿上前楹之西東向奉禮郎太祝郊社令在東西向北上大樂令在樂虡北太官令於酌尊所俱北向恊律郎位二一於殿上前楹間稍西一於宮架之西北俱東向大司樂位於宮架北北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴端誠殿東偏門外次禮直官贊者分引行事執事官詣偏門外省牲器位【凡初獻行事禮直官引余官皆贊者引】立定禮直官贊揖次引大司樂入行樂架次引監察禦史升自西階【凡行事執事官升降皆自西階】視滌濯執事官舉冪曰防降復位禮直官稍前曰告防畢請省牲太祝出班巡牲一匝詣初獻前北向躬曰充退復位光祿丞出班巡牲一匝詣初獻前北向躬曰腯退復位禮直官贊者省牲畢請詣省饌位揖訖引行事執事官各就位立定禮直官贊揖所司省饌畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑恊律郎展視樂器乃還齋所未後一刻太官令帥宰人以鸞刀割牲祝史以槃取毛血各置於饌所遂烹牲晡後郊社令帥其屬掃除壇之內外訖還齋所

奠玉幣

祀日丑前五刻【行事用丑時七刻】初獻以下並赴端誠殿東偏門外各就次郊社令先入視設神位版訖退樂正帥工人二舞入就位【登歌工人俟監察禦史防閱訖升西階各就位】次太官令帥其屬實饌具畢次引光祿卿入詣殿庭南席位北向立贊者曰再拜光祿卿再拜升殿防視饌畢次引監察禦史升殿防閱陳設糾察不如儀者【凡防視防閱皆先詣正位】光祿卿退還齋所餘官各服祭服次引行事執事官各就東偏門外揖位立定禮直官贊揖次引太司樂大樂令恊律郎先入就殿庭席位北向立贊者曰再拜大司樂以下皆再拜各就位次引監察禦史奉禮郎太祝郊社太官令入就殿庭席位北向立次引初獻官戶部兵部工部尙書亞終獻俱入就殿庭席位西向立定禮直官稍前贊有司謹請行事恊律郎跪俛伏舉麾興工皷柷宮架作景安之樂帝臨嘉至之舞六成麾戞敔樂止【凡樂皆恊律郎跪俛伏舉麾興工皷柷而後作麾戞敔而止】太常升煙燔牲首贊者曰再拜在位者皆再拜次引監察禦史奉禮郎太祝郊社太官令升殿各就位立定【太官令就正位酌尊所】次引初獻詣盥洗位官架正安之樂作【初獻升降行止皆作正安之樂】至洗位北向立搢笏盥手帨手執笏升殿樂止登歌樂作詣上帝神位前北向立樂止登歌嘉安之樂作搢笏跪次引奉禮郎搢笏西向跪執事者以玉幣授奉禮郎奉禮郎奉玉幣授初獻訖執笏興先詣神宗皇帝神位前北向立初獻受玉幣奠訖執笏俛伏興再拜訖樂止次引初獻詣神宗皇帝神位前東向立【酌獻詣酌位準此】奠幣如上儀【惟登歌作就安之樂】樂止奉禮郎引復位初獻將降階登歌樂作降階樂止宮架樂作復位樂止

進熟

祀日有司設鼎六於神廚各在鑊右光祿卿帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升羊如牛實於一鼎次升豕如羊實於一鼎【正配位各實牛羊豕鼎一】皆設扃冪祝史對舉入設於饌幔內俟初獻旣升奠玉幣入陳於殿庭西階下北向東上祝史抽扃委於鼎右除冪初鼎序入有司執匕及俎以從至西階下各設於鼎西南肆匕加於鼎光祿以匕升牛載於一俎【肩臂臑在上端肫胳在下端脊脇在中】次升羊如牛載於一俎次升豕如羊載於一俎【正配位各設牛羊豕俎一】鼎先退次引戶部兵部工部尙書詣西階之下搢笏奉俎【戶部奉牛兵部奉羊工部奉豕】升殿宮架豊安之樂作詣上帝神位前北向跪奠先薦牛次薦羊又薦豕各執笏俛伏興有司設於豆右腸胃膚之前【牛在左羊在中豕在右】次詣神宗皇帝神位前東向奉俎如上儀訖樂止俱降復位初奠爼訖引太祝取菹擩於醢祭於豆間三又黍稷肺祭如初俱借以茅退復位次引初獻再詣盥洗位宮架樂作至洗位北向立搢笏盥手帨手執笏詣爵洗位搢笏洗爵拭爵以授執事者執笏升殿樂止登歌樂作詣正位酌尊所西向立樂止登歌嘉安之樂作執事者以尊授初獻搢笏執爵執尊者舉冪太官令酌太尊之泛齊訖先詣配位酌尊所北向立初獻以爵授執事者執笏詣上帝神位前北向立搢笏跪執事者以爵授初獻執爵祭酒三祭於茅苴奠爵執笏俛伏興少立樂止次引太祝於神位前東向搢笏跪讀祝文讀訖執笏興先詣神宗皇帝神位前南向立初獻再拜次詣神宗皇帝神位前酌獻並如上儀【惟登歌作徳安之樂】樂止太官令復詣正位酌尊所太祝復位初獻將降階登歌樂作降階樂止宮架樂作復位樂止文舞退武舞進宮架正安之樂作舞者立定樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升殿詣正位酌尊所西向立宮架作文安之樂神娯錫羨之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事者執笏詣上帝神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興再拜次詣神宗皇帝神位前行禮並如上儀訖樂止降復位次引終獻詣洗及升殿行禮並如亞獻之儀降復位次引太祝徹籩豆【籩豆各一少移故處】登歌肅安之樂作卒徹樂止次引郊社令束茅訖俱復位禮直官曰賜胙贊者承傳曰賜胙再拜在位者皆再拜送神宮架景安之樂作一成止

望燎

初景安之樂畢引三獻官戶部兵部工部尙書詣望燎位宮架樂作至位樂止有司各詣神位前取玉幣祝版饌物及牲之左髀束茅置於燎壇次引監察禦史大司樂太樂令奉禮郎恊律郎太祝郊社令詣望燎位立定禮直官曰可燎火燎半柴次引初獻以下詣東偏門外揖位禮直官贊禮畢揖訖退太官令帥其屬徹禮饌次引監察禦史升殿監視收徹訖還齋所光祿卿以胙奉進監察禦史就位展視光祿卿望闕再拜乃退

政和五禮新儀卷三十四

欽定四庫全書

政和五禮新儀卷三十五

吉禮

皇帝祈谷祀上帝儀上

時日

齋戒

奏告

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦紮以來年正月上辛祈谷祀上帝具時日散告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設大樂令光祿丞皆稍卻如朝獻朝享卽功臣獻官在光祿丞下】執事官又在其南俱北向西上監察禦史位二在西東向北上讀冊舉冊官奉禮恊律郎太祝郊社太官令在東西向北上【奉禮郎以下位皆稍卻】又設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡引行事執事陪祠文武官立班卽禦史臺引殿中待禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰來年正月某日上辛皇帝祈谷祀上帝【如朝獻朝享卽云前二日景靈宮前一日朝享太廟】各其職其或不恭國有常刑讀訖【內朝常職事官奉禮以下文官宣徳以下武官從義以下先退】余官並對拜訖退皇帝散齋七日於別殿致齋三日【二日於大慶殿一日於靑城如朝獻朝享卽一日於大慶殿一日於太廟一日於靑城】凡散齋不弔喪問疾作樂有司不奏刑殺文書致齋日前後殿不視事惟行祀事前致齋一日殿中監帥其屬尙捨鋪禦座於大慶殿當中南向設禦座之左右稍北又設西閣及齋室於殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦於垂拱殿廷文武百官俱就次各服其服東上閤門奏請皇帝未後詣齋室通事舍人等自下分引知樞宻院事以下詣垂拱殿庭立班東上閤門附內侍進班齊牌垂拱殿簾降皇帝乘輦出殿上少駐輦官迎駕自贊常起居次宣輦官上殿捲鳴鞭行門禁衞諸班親從迎駕自贊常起居次舎人先贊知內侍省官以下常起居次樞宻以下通班常起居贊祗候引駕樞宻知客省事以下至簽書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衞諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍兩省帶禦器械官充行宮使禦營巡檢各歸本班】至大慶殿後閣降輦入西閣大慶殿簾降前導官並就次易朝服詣禦榻前分左右侍立【知樞宻院事簽書樞宻院事在東西向北上同知樞宻院事在西東向左輔在知樞宻院事之北贊拜東上閤門官一員又在其北並西向知客省事以下在簽書樞宻院事之南稍東西向北上簽書客省事以下又在其南稍卻】通事舍人等分引行事執事陪祠文武官各綪結佩入詣大慶殿庭立班舎人引禮部侍郎奏請中嚴侍臣詣幄奉迎內外符寶郎奉寶先陳於禦榻之左右少頃引禮部侍郎奏外辦皇帝服通天冠絳紗袍綪結佩出西閣乘輿稱警蹕侍衞如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞宻以下拜殿之上下應在官皆再拜【東上閤門官贊拜訖轉身北向隨拜訖面西贊各祗候】次禮直官引左輔詣禦座前俛伏跪奏稱左輔具官臣某言請皇帝降座就齋室奏訖俛伏興還侍位【凡左輔奏請準此】皇帝降座乘輿由東房入齋室侍臣各還所司直衞者如常儀通事舎人分引行事執事陪祠文武官以次出【三省親王樞宻宗室起居問聖體並如上儀】應行事執事陪祠官及從升官並散齋七日宿於正寢致齋三日各宿於其次【三省樞宻院官各宿於本防及都從官並尙書侍郎分宿於祕書省堂侍後省余官內庭有所司者各宿於中書司諸方客使許赴陪位者各宿於其次】凡散齋治事如故惟不弔喪問疾作樂判書刑殺文書決罰罪人及與穢惡致齋之日官給酒饌惟祀事得行其餘悉禁與祀之官已齋而闕者通攝行事

奏告

前祀二日奏告太宗皇帝室如常告之儀

陳設

前祀三日殿中監帥其屬設大次於外壝東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門之外道北南向前祀二日郊社令帥其屬掃除壇之上下積柴於燎壇光祿牽牲詣祠所大晟陳登歌之樂於壇上稍南北向設宮架於壇南內壝之外立舞表於鄼綴之間前祀一日太常設神位席太史設神位版上帝位於壇上北方南向席以槀稭太宗皇帝位於壇上東方西向席以蒲越【告潔畢權徹】奉祀郎禮直官設皇帝位版於壇下小次前西向飲福位於壇下午階之西北向望燎位於柴壇之北南向設爟火於望燎位之東南向【東西各六人】贊者設亞終獻位於小次之南稍東西向大禮使太宰左丞在於其南行事吏部禮部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】奉禮郎摶黍太祝郊社太官令位於小次之東北俱西向北上監察禦史位二一於壇下午階之西南一於子階之西北俱東向恊律郎位二一於壇上樂虡之西北一於宮架之西北俱東向大樂令位於登歌樂虡之北大司樂位於宮架之北良醖令位於酌尊所俱北向又設陪祠文武官位於執事者之南諸方客使在文官之南隨其方國光祿陳牲於東壝門外西向祝史各位於牲後太常設省牲位於牲西大禮使太宰左丞在南北向西上行事吏部戶部禮部尙書吏部禮部侍郎大司樂光祿卿讀冊舉冊官太樂令光祿丞奉禮恊律郎摶黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮郎恊律郎摶黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位每位皆左十有二籩右十有二豆俱爲三行爼三一在籩前二在豆後爲二重登一在籩豆間簠一簋一在籩豆外簠在左簋在右又設尊坫之位每位皆太尊五山尊五爲二重在壇上東南隅北向西上【配位設於正位酒尊之東】太尊在山尊前皆有坫加勺冪爲酌尊又太尊二山尊二在神位前著尊二在壇下午階之西【配位設於壇下西階之北】象尊二壺尊六在壇下午階之東【配位設於壇下南階之南】俱北向西上【配位卽東向北上】皆加冪設而不酌又設每位籩豆簠簋俎各一於饌幔內設禦洗二於壇下午階東南北向【盥洗在東爵洗在西】罍在洗東加勺篚在洗西南肆寔以巾【若爵洗之篚卽又寔以爵加坫】設皇帝位於壇南北向內侍酌水位於洗東執巾位於酌水內侍之北俱西向吏部侍郎位於爵洗之西東向又設亞終獻盥洗爵洗於本位之南罍篚各設於左右皆西向執罍篚者位其後祀日丑前五刻郊社令與太史官屬各服其服升壇設上帝太上皇帝神位版於壇上太府卿少府監帥其屬陳玉幣於篚【上帝以蒼璧盛於匣幣皆以蒼配位不用玉】禮神之玉置於神位前燔玉加於幣光祿卿帥其屬入實籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹防漧棗次之第三行菱在前芡栗鹿脯次之豆三行以左爲上第一行芹菹在前筍菹葵菹菁菹次之第二行韭菹在前酏食魚醢兔醢次之第三行豚拍在前鹿臡醯醢次之簠實以稲簋實以黍登實以太羮】太官令帥其屬入實俎【籩前一俎實以牛腥七體兩髀兩肩兩脇並脊兩髀在兩端兩肩兩脇次之脊在中豆右之俎爲二重以北爲上第一重實以牛腥腸胃肺離肺一在上端刌肺三次之腸三胃三又次之第二重實以牛熟腸胃肺其載如腥若配位卽以東爲上】良醢令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】太常設燭於神位前又設大禮使以下行事執事官揖位於卯階之東內壝外如省牲位所司陳異寶嘉瑞及伐國之寶於宮架之南東西相向

政和五禮新儀卷三十五

欽定四庫全書

政和五禮新儀卷三十六

吉禮

皇帝祈谷祀上帝儀中

車駕自大慶殿詣靑城

前祀一日陪祠文武官先詣祈谷壇齋宮其日導駕官以下就次各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上【乘黃令位其後】次引導駕官在其後東西相向立以俟奉迎前導次管軍臣僚次行宮使禦營巡檢等又在其後禮直官通事舎人引禮部侍郎奏請中嚴【凡左輔門下侍郎禮部侍郎奏請皆禮直官通事舎人引】少頃又奏外辦皇帝服通天冠絳紗乘輿以出降自西階稱警蹕如常儀宣贊舎人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輦所攝衣而升正立執轡導駕官導皇帝出大慶殿門外至玉輅所千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿升輅太僕卿立授綏導駕官分左右步導門下侍郎進當輅前俛伏奏門下侍郎具官臣某言請車駕進發奏訖俛伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎制稱侍臣上馬贊者承勅侍臣上馬諸侍禦衞之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奏辭門下侍郎奏請車駕進發車駕動稱警蹕不鳴皷吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣泰禋門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至端誠殿前廻路南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衞如常儀導駕官步導至殿前皇帝降輿歸殿後閣降通事舎人承防勅羣官各還次學士院以祝冊授通進司進禦書訖付尙書禮部【如朝獻朝享卽並如冬祀大禮車駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳幣於篚【告潔畢權徹】未後三刻禮直官贊者引大禮使以下詣東壝門外省牲位立定光祿卿丞與執事者牽牲就位禮直官贊者引大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自卯堦視滌濯【凡行事執事者升降皆自卯階】次又引太宰申視滌濯執事者皆舉冪曰防俱復位禮直官稍前曰告防畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿卿出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官省饌畢贊揖訖俱還齋所光祿卿丞及執事者以次牽牲詣廚授太官令次禮部尙書詣廚省鼎鑊視滌漑恊律郎展視樂器乃還齋所晡後一刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事日丑時七刻】諸祠官及陪祠之官各服其服郊社令與太史官屬入設神位版太府卿少府監入陳玉幣光祿卿入陳籩豆簠簋太官令入實爼良醖令入實尊樂正帥工人二舞以次入與執尊罍篚冪者各就位次通事舎人等分引陪祠文武官及宗室客使各入就位次禮直官贊者分引大禮使以下行事執事官就卯堦內壝門外揖位立定禮直官贊揖次引監察禦史次引大禮使以下入就位次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次簾降禮儀使樞宻院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶郎陳於宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍位【禮儀使奏禮畢準此】捲皇帝服衮冕以出侍衛如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】協律郎跪俛伏舉麾興【凡行禮執事者取物奠物皆跪俛伏興】工皷柷宮架儀安之樂作【皇帝升降行止皆作此樂】至午階版位西向立偃麾戞敔樂止【凡樂皆協律郎跪俛伏舉麾興工皷柷而後作偃麾戞敔而後止】禮儀使以下分左右侍立【凡行禮皆禮儀使樞宻院官太常卿東上閤門官太常博士禮直官前導至位則分立於左右】禮儀使前奏有司謹具請行事宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣於篚立於尊所次引太宰吏部尙書侍郎升詣上帝神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衛量人數升】宮架樂作至壇下樂止升自午階登歌樂作至壇下樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣上帝神位前北向立內侍先設繅借於地禮儀使請跪奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於上帝神位前太宰吏部尙書侍郎俱詣太宗皇帝神位前以俟禮儀使奏請執大圭俛伏興內侍取鎭圭繅借詣太宗皇帝神位前先設繅借於地禮儀使奏請再拜皇帝再拜訖樂止禮儀司前導皇帝詣太宗皇帝神位前東向奠幣並如上儀【惟登歌作仁安之樂】太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血槃立於壝門外由其階升太祝迎於壇上俱進奠於神位前太祝與執事者退立於尊所

政和五禮新儀卷三十六﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷三十七

吉禮

皇帝祈谷祀上帝儀下

進熟

祀日有司陳鼎二於神廚各在鑊右太官令帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎一鑊】皆設扃冪祝史對舉陳於饌幔內重行西向以南爲上光祿實籩豆簠簋於饌幔內【籩實以粉餈豆實以糝食簠實以粱簋實以稷】次引禮部侍郎詣饌所視腥熟之莭俟皇帝升奠玉幣訖還位樂止禮部尙書詣饌所執籩豆簋簠以入戶部尙書詣饌所奉爼以入太官令引入正門宮架丰安之樂作設於邜階之下北向西上奉牲者在東祝史抽扃委於鼎右除冪初鼎序入有司執匕及俎以從至卯階下各設於鼎西匕加於鼎太官令以匕升牛載於一俎【肩臂臑在上端肫胳下端脊脇在中正配位各一爼】鼎先退俟祝史進徹毛血槃以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋詣上帝神位前北向跪奠啟蓋於下執笏俛伏興有司設籩於糗餌前豆於醯醢前簠於稻前簋於黍前次引戶部尙書奉俎詣上帝神位前北向跪奠執笏俛伏興有司設於豆前次詣太宗皇帝神位前東向跪奠並如上儀樂止俱降復位太祝取菹擩於醢祭於豆間三又取黍稷肺祭如初皆籍用茅各還尊所次引太宰左丞詣上帝神位前西向立以北爲上吏部侍郎詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌歆安之樂作吏部侍郎奉爵詣正位酌尊所西向立執尊者舉冪良醖令酌太尊之泛齊訖次詣配位酌尊所北向立禮儀使前導皇帝詣上帝神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒【三祭於茅苴】奠爵執大圭俛伏興又奏請少立樂止太宰左丞俱詣太宗皇帝神位前北向立以俟舉冊官舉祝冊進於上帝神位之右讀冊官搢笏東向跪讀冊文讀訖執笏興先詣太宗皇帝神位前南向立禮儀使奏請再拜皇帝再拜有司奠冊於上帝神位前禮儀使前導皇帝詣太宗皇帝神位前酌獻並如上儀【惟登歌作紹安之樂】太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架容安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立宮架作隆安之樂神保鍚羨之舞執事者以爵授亞獻搢笏執爵執尊者舉冪太官令酌山尊之醴齊訖次詣配位酌尊所北向搢笏跪執事者以爵授執事者執笏詣上帝神位前北向搢笏跪執事者以爵授亞獻亞獻執爵祭酒三祭於茅苴奠爵執笏俛伏興少退北向再拜次詣太宗皇帝神位前酌獻並如上儀樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初皇帝旣奠玉幣光祿以牛左臂一脇及長脇短脇俱二骨以並載於胙俎設於壇下飲福位之西俟終獻旣升獻引戶部尙書摶黍太祝太官令詣飲福位東向立奉俎豆爵酒者各位於其後禮儀使奏請詣飲福位簾捲出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架禧安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦於爵授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興太祝帥執事者持胙俎進減神位前正脊二骨加於俎上內侍受俎以授戶部尙書戶部尙書西向跪以進皇帝受俎奠戶部尙書受俎以興退復位太官令取黍於簋摶以授太祝太祝受以豆東向跪進皇帝受訖奠之太祝受豆以興退復位次殿中監再跪以爵酒進禮儀使奏請受爵飲福酒奠爵殿中監受虛爵興以授典禦奉禦執事者俱退復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆俎各一俱少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷胏祭借以白茅束之吏部侍郎帥太祝執篚進詣神位前取玉幣祝冊籍以茅以俎載牲醴黍稷飯爵酒各由其階降壇南行詣樂壇自南陛升以玉幣祝冊饌物置於燎柴禮直官曰可燎舉爟火東西各以炬燎半柴禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏觧嚴引大禮使以下詣卯階之東內壝外揖位立禮直官贊禮畢揖訖退通事舎人引陪祠文武官及宗室客使以次出將士不得輙離部位【端誠殿受賀並如冬祀大禮儀】

車駕還內

前期殿中監帥其屬尙舎設禦幄於大慶殿門外之東南向大晟設宮架於宣徳門外稍南其日祀事禮畢所司轉仗衛鹵簿於還途如來儀文武百官宗室客使先詣宣徳門外就次以俟立班奉迎乘黃令進金輅於行宮殿門外南向千牛將軍一員執長刀立於輅前尙輦奉迎禦輿於齋殿導駕官俱詣齋殿門外奉迎禮部侍郎奏請中嚴少頃又奏外辦簾捲皇帝服通天冠絳紗袍乘輿以出應導駕官等並迎駕奏聖躬萬福【內祗應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衛如常儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳車駕進發車駕動稱警蹕鼓吹及諸軍樂振作車駕將至宣徳門外文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦卽奏云降輦乘輿】皇帝降輅乘輿以入禮部侍郎奏觧嚴通事承防羣官各還次將士各還其所【若肆赦並如冬祀大禮宣徳門肆赦之儀】

政和五禮新儀卷三十七

欽定四庫全書

政和五禮新儀卷三十八

吉禮

祈谷祀上帝儀【有司行事】

時日

齋戒

奏告

陳設

省牲器

奠玉幣

進熟

望燎

時日

太常寺預於隔嵗以來年正月上辛祈谷祀上帝關太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五皷贊者設位版於公相防下初獻官在左刑部尙書在右並南向亞終獻位於其南稍東北向西上監察禦史位於其西稍北東向戶部尙書大司樂光祿卿大樂令光祿丞位於其南稍西北向東上【大樂令光祿丞位稍卻】奉禮協律郎太祝郊社太官令位於其東西向北上質明贊者引行事執事官就位立定禮直官引初獻降就位禮直官贊揖在位者對揖初獻搢笏讀誓文云某月某日上辛祈谷祀上帝各其識不共其事國有常刑讀訖執笏禮直官贊奉禮協律郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【無本司者於太常齋舎貭明至齋所】惟執事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

奏告

前祀二日奏告太宗皇帝室如常告之儀

陳設

前祀二日儀鸞司設行事執事次於壇東壝門之外及齋宮之內隨地之宜設饌幄於內壝東門外道北南向前三日光祿牽牲詣祠所前一日郊社令帥其屬掃除壇之上下太常設神位席太史設神位版於壇上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於卯堦之東南內壝之外西向祝史各位於牲後太常設省牲位於牲西三獻官在南北向戶部尙書大司樂光祿卿太樂令光祿丞奉禮協律郎太祝郊社太官令在北南向俱西上【凡設大樂令光祿丞以下位皆稍卻】監察禦史於戶部尙書之西少絕光祿陳禮饌於壇之東南內壝之外南向太常設省饌位版於禮饌之南三獻官在南北向西上監察禦史在西東向戶部尙書大司樂光祿卿大樂令光祿丞奉禮協律郎太祝郊社太官令在東西向北上大晟設登歌之樂於壇上稍南北向設宮架於壇南內壝之外立舞表於鄼綴之間祀日丑前五刻禮直官贊者諸司職掌各服其服太常設神位席太史設神位版上帝位於壇上北方南向席以槀稭太宗皇帝位於壇上東方西向席以蒲越太常陳玉於神位之左【玉以蒼璧盛以匣燔玉用瑉】禮神之玉奠於神前燔玉加於幣【配位不用玉】陳幣篚各於神位之左【幣以蒼】祝版各於神位之右置於坫太常設祭器光祿實之每位各左十有二籩爲三行以右爲上【第一行形鹽在前魚鱐糗餌粉餈次之第二行榛實在前漧桃幹防漧棗次之第三行菱在前芡栗鹿脯次之】右十有二豆爲三行以左爲上【第一行芥菹在前筍菹葵菹菁菹次之第二行韭菹在前酏食魚醢兔醢次之第三行肫胉在前鹿臡醯醢糝食次之】俎三一於籩前【實以牛腥七體兩髀兩肩兩脇並脊兩髀在兩端兩肩兩脇次之脊在中】二在豆右爲二重以北爲上【第一重實以牛腥腸胃肺離肺一在上端刌肺三次之腸三胃三又次之第二重實以牛熟腸胃肺其載如腥若配位卽以東爲上】豋一在籩豆間【實以大羮】槃一在登前【實以毛血】簠二簋二在籩豆外簠在左簋在右【簠實以稻粱粱在稲前簋實以黍稷稷在黍前】設太尊五山尊五爲二重在壇上東南隅北向西上【配位卽設於正位酒尊之東】太尊在前皆有坫加勺冪爲酌尊【太尊一實明水爲上尊余實泛齊代以供內法酒初獻酌之山尊一實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在午階之西第一龕【著尊一實盎齊犧尊一實醴齊各一尊實明水若配位卽設於西階之北第一龕】象尊二壺尊六在壇下午階之西【象尊一實明水一實沈齊壺尊三實酒三實三酒明水酒皆在上若配位卽設壇下西階之北】俱北向西上【若配位卽東向北上】皆加冪五齊三酒設而不酌太常設燭於神位前又設俎二於饌幔內洗二於卯階東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位其後又設揖位於卯階之東內壝之外如省牲位【惟不設光祿卿丞位】積柴於燎壇設望燎位於卯階之東南內壝之內三獻官在北南向西上監察禦史在西東向戶部尙書大司樂大樂令奉禮協律郎太祝郊社令在東西向北上又設三獻官席位於卯階之東北西向南上戶部尙書席位於卯階之東南西向設監察禦史席位於午階之南北向奉禮郎太祝郊社太官令位於其後大司樂大樂令席位於監察禦史之東協律郎位於其後光祿卿席位於大司樂之東俱北向西上又設監察禦史位於壇上樂虡之北在西東向奉禮郎太祝郊社令在東西向北上大樂令於樂虡之北太官令在酌尊所俱北向協律郎位二一於壇上樂虡之西一於宮架之西北俱東向大司樂位於宮架之北北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官余官皆贊者引】立定禮直官贊揖次引大司樂入行樂架次引監察禦史升自卯階【凡行事執事者升降皆自西階】視滌濯執事者舉冪曰防降復位禮直官稍前曰告防畢請省牲太祝出班巡牲一匝詣初獻前西向躬曰腯退復位禮直官贊省牲畢請詣省饌所禮直官贊者省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑協律郎展視樂器乃還齋所未後一刻太官令帥宰人以鸞刀割牲祝史以槃取毛血各置於饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時七刻】初獻以下並赴壇所就次郊社令先入視設神位版訖退樂正帥工人二舞入就位【登歌工人候監察禦史防閱訖升階各就位】次太官令帥其屬實饌具畢次引光祿卿入詣午階之南席位北向贊者曰再拜光祿卿再拜升壇視禮饌畢次引監察禦史升壇防閱陳設糾察不如儀者【凡防視防閱皆先詣正位】光祿卿還齋所餘官各服祭服次引行事執事官各就卯階東內壝外揖位立定禮直官贊揖次引大司樂大樂令協律郎先入就午階南席位北向立贊者曰再拜大司樂以下皆再拜各就位次監察禦史奉禮郎太祝郊社太官令入就午階南席位北向立次引初獻戶部尙書亞終獻入就卯階東席位西向立禮直官稍前贊有司謹具請行事協律郎跪俛伏舉麾興工皷柷宮架作景安之樂帝臨嘉至之舞六成偃麾戞敔樂止【凢樂皆協律跪俛伏舉麾興工皷柷而後作偃麾戞敔而後止】太常升煙燔牲首贊者曰再拜在位者皆再拜次引監察禦史奉禮郎太祝郊社太官令升壇各就位立定【太官令就正位酌尊所】吹引初獻詣盥洗位宮架正安之樂作【幾初獻升降行止皆作正安之樂】北向立搢笏盥手帨手執笏升壇樂止登歌樂作詣上帝神位前北向立樂止登歌嘉安之樂作搢笏跪次引奉禮郎搢笏西向立跪執事者以玉幣授奉禮郎奉禮郎奉玉幣授初獻訖執笏先詣太宗皇帝神位前北向立初獻受玉幣奠訖執笏俛伏興再拜訖樂止次引初獻詣太宗皇帝神位前東向立【酌獻詣配位準此】奠幣如上儀【惟豋歌作仁安之樂】樂止奉禮郎復位初獻將降壇登歌樂作降階樂止宮架樂作復位樂止

進熟

祀日有司設鼎二於神廚各在鑊右光祿帥進饌者詣廚以匕升牛於鑊實於一鼎【肩背臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉入設於饌幔內候初獻旣升奠玉幣入陳於卯階下西向南上祝史抽扄委於鼎右除冪初鼎序入匕加於鼎光祿以匕升牛各載於一俎【肩臂臑在上端肫胳在下端脊脇在中正配位各一俎】鼎先退次引戶部尙書詣卯階下搢笏奉俎升壇宮架丰安之樂作詣上帝神位前北向跪奠執笏俛伏興有司設於豆前次詣太宗皇帝神位前東向奉俎如上儀訖樂止降復位初奠俎訖引太祝取菹擩於醢祭於豆間三又取黍稷肺祭如初俱借以茅退復位次引初獻再詣盥洗位宮架樂作至洗位北向立搢笏盥手帨手執笏詣爵洗位搢笏洗爵拭爵以授執事者執笏升壇樂止登歌樂作詣正位酌尊所西向立樂止登歌嘉安之樂作執事者以授爵初獻初獻搢笏執爵執尊者舉冪太官令酌太尊之泛齊訖光詣配位酌尊所北向立初獻以爵授執事者執笏詣上帝神位前北向立搢笏跪執事者以爵授初獻初獻執爵祭酒三祭於茅苴奠爵執笏俛伏興少立樂止次引太祝於神位前東向搢笏跪讀祝文讀訖執笏興先詣太宗皇帝神位前南向立初獻再拜次詣太宗皇帝神位前酌獻並如上儀【惟登歌作紹安之樂】樂止太官令復詣正位酌尊所太祝復位初獻將降壇登歌樂作降階樂止宮架樂作舞者立定樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵以授執事者執笏升壇詣正位酌尊所西向立宮架作乂安之樂神娯鍚羨之舞執事者以爵授亞獻亞獻搢笏執爵執事者舉冪太官令酌山尊之醴齊訖先詣配位酌尊所北向立亞獻以爵授執事者執笏詣上帝神位前北向立搢笏跪執事者爵授亞獻亞獻執爵祭酒三祭於茅苴奠爵執笏俛伏興再拜次詣太宗皇帝神位前行禮並如上儀訖樂止降復位次引終獻詣洗及升壇行禮並如亞獻之儀降復位引太祝徹籩豆【籩豆各一少移故處】登歌肅安之樂作卒徹樂止次引郊社令束茅訖俱復位禮直官曰賜胙贊者承傳曰賜胙再拜在位者再拜送神宮架景安之樂作一成止

望燎

初景安之樂畢引三獻官戶部尙書詣望燎位宮架樂作至位樂止有司各詣神位前取玉幣祝版饌物及牲之左髀束茅置於燎壇次引監察禦史大司樂大樂令奉禮協律郎太祝郊社令詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌次引監察禦史詣壇監視收徹訖還齋所光祿卿以胙奉進監察禦史就位展視光祿卿望闕再拜乃退

政和五禮新儀卷三十八

欽定四庫全書

政和五禮新儀卷三十九

吉禮

皇帝雩祀上帝儀上

時日

齋戒

奏告

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以來年四月擇日雩祀上帝太常寺帖太史局擇日報太常寺太常寺參酌申奏具時日散告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設光防丞大樂令位皆稍卻如朝獻朝享卽功臣獻官在光祿丞下】執事官又在其南俱北向西上監察禦史位二在西東向北上讀冊舉冊官奉禮恊律郎太祝郊社太官令在東西向北上【奉禮以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年四月某日皇帝雩祀上帝【如朝獻朝享卽以前三日朝獻景靈宮前一日朝享大廟】各其職其或不恭國有常刑讀訖【內朝堂執事官奉禮以下文官宣徳以下武官從義以下先退】余並對拜訖退皇帝散齋七日於別殿致齋三日【二日於大慶殿一日於靑城如朝獻朝享卽一日於大慶殿一日於太廟一日於靑城】凡散齋不弔防問疾作樂有司不奏刑殺文書致齋日前後殿不視事惟行祀事前致齋一日殿中監帥其屬尙捨鋪禦座於大慶殿當中南向設東西房於禦座之左右稍北又設西閣及齋室於殿後之左右殿上前楹施致齋之日質明有司陳大駕鹵簿於宣徳門外尙輦陳平輦於垂拱殿廷文武百官俱就次各服其服東上閤門奏請皇帝未後詣齋室通事舍人等自下分引知樞宻使以下詣垂拱殿廷立班東上閤門所內侍進班齊牌垂拱殿降皇帝乘輦出至殿上少駐輦官迎駕自贊常起居宣輦官上殿簾捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞宻以下通班常起居贊袛候引駕樞宻知客省事以下至簽書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內事兩省帶禦器械官行宮使禦營巡檢各歸本班】至大慶殿後閣降輦入西閣大慶殿簾降前導官並就次易朝服詣禦榻前分左右侍立【知樞宻院事簽書樞宻院事在東西向北上同知樞宻院事在東西向左輔一員在知樞宻院事之北贊拜東上閤門官一員又在其北並西向知客省事以下在簽書樞宻院事之南稍東西向北上簽書客省事以下又在其南稍卻】通事舍人等分引行事執事陪祠文武官各綪結佩入詣大慶殿廷立班引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃禮部侍郎奏外辦皇帝服通天冠絳紗袍綪結佩出西閣乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞宻以下拜殿之上下應在位官皆再拜【東上閤門官贊禮訖轉身北向隨拜訖面西贊各祗候】次禮直官引左輔詣禦座前俛伏跪奏稱左輔具官臣某官請皇帝降座就齋室奏訖俛伏興退侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舍人分引行事執事陪祠文武官以次出【三省親王樞宻宗室起居問聖體並如儀】應行事執事陪祠官及從升者並散齋七日宿於正寢致齋三日各宿於其次【三省樞宻院官各宿於本防及都堂侍從官並尙書侍郎分宿於祕書後省余官內廷有所司者各宿於其司諸方客使許赴陪位者各宿於其次】凡散齋治事如故惟不弔防問疾作樂判書刑殺文書決罰罪人及與穢惡致齋之日官給酒饌惟祠事得行其餘悉禁與祠之官已齋而闕者通攝行事

奏告

前祀二日奏告太宗皇帝室如常告之儀

陳設

前祀三日殿中監帥其屬尙捨設大次於外壝東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門之外道北南向前祀二日郊社令帥其屬掃除壇之上下積柴於燎壇光祿牽牲詣祠所大晟陳登歌之樂於壇上稍南北向設宮架於壇南內壝之外立舞表於鄼綴之間前祀一日太常設神位席太史設神位版上帝位於壇上北方南向席以槀稭太宗皇帝位於壇上東方西向席以蒲越【告防畢權徹】奉禮郎禮直官設皇帝位版於壇上小次前西向飲福位於壇下午階之西北向望燎位於柴壇之北南向設爟火於望燎位之東西向【東西各六人】贊者設亞終獻位於小次之南稍東西向大禮使太宰左丞在於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】奉禮郎摶黍太祝郊社太官令位於小次之東北俱西向北上監察禦使位二一於壇下午階之西南一於子階之西北俱東向恊律郎位二一於壇下樂虡之西北一於宮架之西北俱東向大樂令位於登歌樂虡之北大司樂位於宮架之北良醖令位於酌尊所俱北向又設陪祠文武官位於執事者之南諸方客使在文官之南隨其方國光祿陳牲於東壝門外西向祝史各位於牲後太常設省牲位於牲西大禮使太宰左丞在南北向西上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律郎摶黍太祝郊社太官令在北南向西上【凡該太樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊官大樂令光祿丞奉禮恊律郎摶黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位每位皆左十有一籩右十有一豆俱爲三行俎三一在籩前二在豆右爲二重登一在籩豆間簠一簋一在籩豆外簠在左簋在右又設尊坫之位每位皆太尊五山尊五爲二重在壇上東南隅北向西上【配位設於正位酒尊之東】太尊在前皆有坫加勺冪爲酌尊又太尊二山尊二在神位前著尊二犧尊二在壇下午階之西【配位設於壇下酉階之北】象尊二壺尊六在壇下午階之東【配位設於壇下酉階之南】俱北向西上【配位卽東向北上】皆加冪設而不酌又設每位籩豆簠簋盤俎各一於饌幔內設禦洗二於壇下午階東南北向【盥洗在東爵洗在西】罍洗在東加勺篚在洗西南肆實以巾【若洗爵七篚卽又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵洗之東西向又設亞終獻盥洗爵洗於本位之南罍篚各設於左右皆西向執罍篚者位其後祀日丑前五刻郊社令與太史官屬各服其服升壇設上帝太宗皇帝神位版於壇上太府卿少府監帥其屬陳玉禮神之玉置於神位前燔玉【口力】於幣光祿卿帥其屬入實籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹橑漧棗次之第三行蔆在前芡栗鹿脯次之豆三行以左爲上第一行芹菹在前荀菹葵菹菁菹次之第二行韮菹在前酏食魚醢兔醢次之第三行豚胉在前鹿臡醓醢次之簠實以稲簋實以黍登實以大羮】太官令帥其屬入實俎【籩前之爼一實以牛腥七體両髀両肩兩脇並脊兩髀在兩端兩脇兩肩次之脊在中豆右之爼二重第一重實以牛腥膓胃肺離肺一在上端刌肺三次之膓三胃三又次之第二重實以牛熟膓胃肺其載如腥若配位卽以東爲上】良醖令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】太常設燭於神位前又設大禮使以下行事執事官揖位於夘階之東內壝之外如省牲位所司陳異寶嘉瑞及伐國之實於宮架之南東西相向

政和五禮新儀卷三十九

欽定四庫全書

政和五禮新儀卷四十

吉禮

皇帝雩祀上帝儀中

車駕自大慶殿詣靑城

前祀一日文武陪祠官先詣雩祀壇齋宮其日導駕官以下就次各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員於左輔之前贊者二人位於其前少頃東上閤門禦史防太常寺分引左輔門下侍郎太僕卿乘黃令詣大慶殿西階下立北向東上【乘黃令位於其後】次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舍人引禮部侍郎奏請中嚴【凡左輔門下侍郎禮部侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶殿門外至玉輅所千牛將軍前跪執轡左輔進當輿前俛伏跪奏左輔具官臣某言請皇帝降輿陞輅奏訖俛伏興退復位【凡左輔奏請準此】乘黃令稍前東向進玉輅皇帝陞輅太僕卿立授綏導駕官分左右步導門下侍郎進當輅前俛伏跪奏稱門下侍郎具官臣某言請車駕進發奏訖俛伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴皷吹大駕鹵簿前導詣靑城車駕將至靑城東上閤門禦史臺分引文武陪祠官宗室客使禮直官贊者引行事執事官俱詣泰禋門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至端誠殿前回輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衛如常儀導駕官步導至殿閣皇帝降輿歸殿後閣簾降通事舍人承防勅羣官各還次學士院以祝冊授通進司進禦書訖付尙書禮部【如朝獻朝享卽並如冬祀大禮車駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳玉幣於篚【告防畢權徹】未後二刻禮直官贊者分引大禮使以下詣東壝門外省牲位立定光祿卿與執事者牽牲就位禮直官贊揖贊者引大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書陞自夘階視滌濯【凡行事執事者升降皆自夘堦】次引太宰申視滌濯執事者舉冪曰潔俱復位禮直官稍前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰偹次引光祿丞出班循牲一匝西向躬曰腯俱復位禮直官稍前曰省牲畢請就省饌位贊者揖訖引大禮使以下各就位立定禮直官贊揖所司省饌具畢禮直官贊省饌畢贊揖訖俱還齋所光祿卿及執事者以次牽牲詣廚省鼎鑊視滌漑協律郎展視樂器乃還齋所晡後一刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事用丑時七刻】諸祀官及陪祠之官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實尊樂正帥工人二舞以次入與執尊罍篚冪者各就位次通事舍人等分引文武陪祠官及宗室客使各人就位次禮直官贊者分引大禮使以下行事執事官就夘堦內壝門外揖位立定禮直官贊揖次引監察禦史次引大禮使以下入就位次引監察禦史按視壇之上下糾察不如儀者退伏位尙輦奉禦進輿於齋殿皇帝服通天冠絳紗袍乘輿以出迎侍及扈從之官導從至大次門外皇帝降輿入次降禮儀使樞宻院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳玉於宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍位【禮儀使奏禮畢準此】捲皇帝服衮冕以出侍衛如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前皇帝入自正門【侍衛不應入者止於門外】協律郎跪俛伏舉麾興【凡行禮執事者取物奠物皆跪俛伏興】工皷柷宮架儀安之樂作【皇帝升降行止皆作儀安之樂】至午階版位西向立偃麾戞敔樂止【凡樂皆恊律郎跪俛伏舉麾興工皷柷而後作偃麾戞敔而後止】禮儀使以下分左右侍立【凡行九皆禮儀使樞宻院官太常卿東上閭門官太常博士禮直官前至位則分立於左右】禮儀使前奏有司謹具請行事宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣於篚立於尊所次引太宰吏部尙書侍郎升詣上帝神位前立太宰吏部尙書俱西向北上侍郎東向禮儀使以下前皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前皇帝升壇大禮使從【皇帝升降大禮使皆從左右侍衛量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣上帝神位前北向立內侍先設繅借於地禮儀使奏請跪奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以進興奠於上帝神位前太宰吏部尙書侍郎俱詣太宗皇帝神位前以俟禮儀使奏請執大圭俛伏興內侍取鎭圭繅借詣太宗皇帝神位前先設繅借於地禮儀使奏請再拜皇帝再拜訖樂止禮儀使前導皇帝詣太宗皇帝神位前東向奠幣並如上儀【惟登歌作獻安之樂】太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血槃立扵壝門外由其階陞大祝迎扵壇上俱進奠於神位前太祝與執事者退立於尊所

政和五禮新儀卷四十

欽定四庫全書

政和五禮新儀卷四十一

吉禮

皇帝雩祀上帝儀下

進熟

祀日有司陳鼎二於神廚各在鑊右太官令帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】設扃冪祝史對舉陳扵饌幔內重行西向以南爲上光祿丞實籩豆簠簋於饌幔前【籩實以粉餈豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令引入正門宮架丰安之樂作設扵外堦之下北向西上奉牲者在東祝史抽扄委扵鼎右除冪初鼎序入有司執匕及俎以從至夘堦下各設於鼎西匕加扵鼎太官令以匕陞牛各載一俎【肩臂臑在上端肫胳在下端脊脇在中正配位各一俎】鼎先退祝史進徹毛血槃以次出次引禮部尙書搢笏執籩豆簠簋戶部尙書搢笏奉俎以陞執事者各迎扵壇上禮部尙書奉籩豆簠簋詣上帝神位前北向跪奠啟蓋扵下執笏俛伏興有司設籩於糗餌前豆於醯醢前簠於稻前簋於黍前次引戶部尙書奉俎詣上帝神位前北向跪奠執笏俛伏興有司設於豆前次詣太宗皇帝神位前東向跪奠並如上儀樂止俱降復位太祝取菹擩於醢祭扵豆間三又取黍稷肺祭如初皆借用茅各還尊所引太宰左丞詣上帝神位前西向立以北爲上次引吏部侍郎詣爵洗位東向立禮儀使導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾扵篚興以進皇帝帨手內侍受巾跪奠扵篚內禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵扵篚興以進禮儀使奏請搢大圭受爵內侍酌水以進禮儀使奏請洗爵內侍跪取巾扵篚興以進皇帝拭爵內侍受巾跪奠扵篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌歆安之樂作吏部侍郎奉爵詣正位酌尊所西向立執尊者舉冪良醖令酌大尊之泛齊訖先詣配位酌尊所北向立禮儀使前導皇帝詣上帝神位前北向立禮儀使奏請搢大圭跪吏部侍郎以爵授左丞左丞授太宰西向跪以進禮儀使奏請執爵祭酒【三祭於茅苴】奠爵執大圭俛伏興奏請少立樂止太宰左丞俱詣太宗皇帝神位前北向立以俟舉冊官舉祝冊進於上帝神位之右讀冊官搢笏東向跪讀冊文讀訖執笏興先詣太宗皇帝神位前南向立禮儀使奏請再拜皇帝再拜有司奠冊扵上帝神位前禮儀使前導皇帝詣太宗皇帝神位前酌獻並如上儀【惟登歌作咸安之樂】太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次降樂止文舞退武舞進宮架容安之樂作舞者立定樂止初皇帝將詣小次禮直宮太常博士引亞獻詣洗位北向立搢笏盥手帨手執笏詣爵洗位北向立搢笏洗爵拭爵以爵授執事者執笏升詣正位酌尊所西向立宮架作隆安之樂神保鍚羨之舞執事者以爵授亞獻亞獻搢笏執爵執事者舉冪太官令酌山尊之醴齊訖先詣配位酌尊所北向立亞獻以爵授執事者執笏詣上帝神位前北向搢笏跪執事者以爵授亞獻亞獻執爵祭酒三祭於茅苴奠爵執笏俛伏興少退北向再拜次詣太宗皇帝神位前酌獻並如上儀樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初皇帝旣奠玉幣光祿以牛左臂一骨及長脇短脇俱二骨以並載於胙爼設於壇下飲福位之西俟終獻旣升獻引戶部尙書搏黍太祝太官令詣飲福位東向立奉爼豆爵酒者各位扵其後禮儀使奏請詣飲福位簾捲出次宮架樂作殿中監跪進大圭禮儀使奏請執大圭導皇帝詣飲福位將至位樂止宮架禧安之樂作皇帝至飲福位北向立良醖令典禦執尊升詣酌尊所良醖令酌上尊福酒合置一尊典禦奉尊降詣飲位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興太祝帥執事者持胙俎進減神位前正脊二骨橫脊二骨加扵俎上內侍受俎以授戶部尙書戶部尙書西向跪以進皇帝受俎奠之戶部尙書受俎以興退復位太官令取黍扵簋搏以授太祝太祝受以豆東向跪進皇帝受訖奠之太祝受豆以興退復位次殿中監再跪以爵酒進禮儀使奏請受爵飲福酒奠爵殿中監受虛爵興以授典禦奉禦執事者俱退復位禮儀使奏請執大圭俛伏興又奏請再拜皇帝再拜止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆各一皆少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官皆再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊借以茅以俎載牲體黍稷飯爵酒降壇南行詣柴壇自南陛升以玉幣祝冊饌物置扵燎柴禮直官曰可燎舉爟火東西各以炬燎半柴禮儀使奏請禮畢前導皇帝還大次宮架樂作出自中壝門外禮儀使奏請釋大圭殿中監跪受大圭以還有司侍衞如常儀皇帝至大次樂止禮部侍郎奏解嚴次引大禮使以下詣階之東內壝外揖位立禮直官贊禮畢揖訖退通事舎人等引陪祠文武官及宗室客使以次出將士不得輒離部位【端成殿受賀並如冬祀大禮儀】

車駕還內

前期殿中監帥其屬尙舎設禦幄扵大慶殿門外之東南向大晟設宮架扵宣徳門外稍南其日祀事禮畢所司轉仗衞鹵簿扵還途如來儀文武百官宗室客使先詣宣徳門外就次以俟立班奉迎乘黃令進金輅扵行宮殿門外南向千牛將軍一員執長刀立扵輅右尙輦奉禦進輿扵齋殿導駕官俱詣齋殿門外奉迎禮部侍郎奏請中嚴少頃又奏外辦捲皇帝服通天冠絳紗袍乘輿以出應導駕官並迎駕奏聖躬萬福【內秪應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿陞輦】太僕卿立受綏千牛將軍馭駕如來儀門下侍郎奏請車駕進發車駕動稱警蹕侍衛如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕鼓吹及諸軍樂振作車駕將至宣徳門外文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍夾輅而趨大樂令奏采茨之樂入門樂止車駕至禦幄前左輔奏請皇帝降輅乘輿【若輦卽奏云降輦乘輿】皇帝降輅乘輿以入禮部郎中奏解嚴通事舎人承防勅羣官各還次將士各還其所【若肆赦並如冬祀大禮宣徳門肆赦儀】

政和五禮新儀卷四十一﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷四十二

吉禮

雩祀上帝儀【有司行事】

時日

齋戒

奏告

陳設

省牲器

奠玉幣

進熟

望燎

時日

太常寺預於隔季以來年孟夏擇日雩祀上帝關太史局太史局擇日報太常寺參酌訖具時日散告

齋戒

前祀十日受誓戒於尙書省其日五皷贊者設位服於公相防下初獻官在左刑部尙書在右並南向亞終獻位於其南稍東北向西上監察禦史位於其西稍北東向戶部尙書大司樂光祿卿太樂令光祿丞位於其南稍西北向東上【太樂令光祿丞位稍卻】奉禮恊律郎太祝郊社太官令位於其東西向北上質明贊者引行事執事官就位立定禮直官引初獻降階就位禮直官贊揖在位者對揖初獻搢笏讀誓文某月某日孟夏雩祀上帝各其職不共其事國有常刑讀訖執笏禮直官贊奉禮恊律太祝郊社太官令先退余官對拜乃退散齋七日治事如故宿扵正寢不弔喪問疾作樂判書刑殺文書決罰罪人及與穢惡齋戒三日【光祿卿丞太官令齋一日】二日於本司【無本司者於太常齋捨質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

奏告

前祀二日奏告太宗皇帝室如常告之儀

陳設

前祀三日儀鸞司設行事執事官次於壇東壝門之外及齋宮之內隨地之宜設饌幔於內壝東門外道北南向前二日光祿牽牲詣祠所前一日郊社令帥其屬掃除壇之上下太常設神位席太史設神位版於壇上【凢設神位版皆郊社令監視】太常設祭器【凢設祭器皆借以席籩又加巾蓋】俟告潔【旣畢權徹】光祿陳牲於夘階之東南內壝之外西向祝史各位於牲後太常設省牲位於牲西三獻官南北向戶部尙書大司樂光祿卿大樂令光祿丞奉禮恊律郎太祝郊社太官令牲北南向俱西上【此設太樂令以下位皆稍卻】監察禦史於戶部尙書之西少絕光祿陳禮饌於壇之東南內壝之外南向太常設省饌位於禮饌之南正獻官牲南北向西上監察禦史牲西東向戶部尙書大司樂光祿卿大樂令光祿丞奉禮恊律郎太祝郊社太官令牲東西向北上大晟設登歌之樂扵壇上稍南北向設宮架於壇南內壝之外立舞表於鄼綴之間祀日丑前五刻禮直官贊者職掌各服其服太常設神位席太史設神位版上帝位於壇上北方南向席以槀稭太宗皇帝位於壇上東方西向席以蒲越太常陳玉於神位之左【玉以蒼璧盛以匣燔玉用瑉】禮神之玉奠於神前璠玉加於幣【配位不用玉】陳幣篚各於神位之左祝版各於神位之右置於坫太常設祭器光祿實之每位左十有二籩爲三行右爲上【第一行形鹽在前魚鱐糗餌粉餈次之第二行榛實在前漧桃幹防漧棗次之第三行菱在前芡栗鹿脯次之】右十有二豆爲三行以左爲上【第一行芹菹在前筍菹葵菹次之第二行韮菹在前酏食魚醢兔醢次之第三行豚胉在前鹿臡醓醢糝食次之】俎三一在籩前【實以牛腥七體兩髀兩肩兩脇並脊兩髀在前兩端兩肩兩脇次之脊在中】二在豆右爲二重以北爲上【第一重實以牛腥腸胃肺離肺一在上端刌肺三次之腸三胃三又次之第三重實以牛熟膚其載如腥若配位卽以東爲上】登一在籩豆前【實以太羮】槃一在登前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設太尊五山尊五爲二重在壇上東南隅北向西上【配位卽設於正位尊之東】太尊在前皆有坫加勺冪爲酌尊【太尊一實明水爲上尊余實以泛齊代以供內法酒初獻酌之山尊一實明水上尊余實以醴齊代以祠祭法酒亞終獻酌之】又設太尊二山尊二在神位前【太尊一實以泛齊山尊一實以醴齊各以一尊實明水】著尊二犧尊二在壇下午階之西【著尊一實盎齊犧尊一實醴齊以一尊實明水若配位卽設於西階之北】象尊二壺尊六在壇下午階之東【一實明水一實沈齊壺尊三實酒三實三酒明水酒皆在上若配位卽設於壇下西階之南】俱北向西上【若配位卽東向北上】皆加冪五齊三酒設而不酌太常設燭於神位前又設俎於饌幔內洗二於卯階之東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加站】執罍篚者位其後又設揖位於卯階之東內壝之外如省牲位【惟不設光祿卿丞位】積柴於燎壇設望燎位於夘階之東南內壝之內三獻官在北南向西上監察禦史在西東向戶部尙書大司樂大樂令奉禮恊律郎太祝郊社令在西東向北上又設三獻官席位於邜階之東北西向南上戶部尙書席位於夘階之東南西向設監察禦史席位於午階之南北向奉禮郎太祝郊社太官令位於其後大司樂大樂令席位於監察禦史之東恊律郎位於其後光祿卿席位於大司樂之東俱北向西上又設監察禦史位於壇上樂虡之北在西東向奉禮郎太祝郊社令在東西向北上太樂令於樂虡之北太官令於酌尊所俱北向協律郎位二一於壇上樂虡之西一於宮架之西北俱東向大司樂位於宮架之北北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲【凡初獻行禮直官引余官皆贊者引】立定禮直官贊揖次引大司樂入行樂架次引監察禦史升自邜階【凢行事執事官升降皆自邜階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑恊律郎展視樂器乃還齋所未後一刻太官令帥宰人以鸞刀割牲祝史以槃取毛血各置於饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時七刻】初獻以下並赴壇所就次郊社令先入視設神位版訖退樂正帥工人二舞入就位【登歌工人従監察禦史防閱訖升夘階各就位】次太官令帥其屬實饌具畢次引光祿卿入詣午階之南席位北向立贊者曰再拜光祿卿再拜升壇視防禮饌畢次引監察禦史升壇防閱陳設糾察不如儀者【凡防視防閱皆先詣正位】光祿卿還齋所餘官各服祭服次引行事執事官各就卯階東內壝外揖位立定禮直官贊揖次引大司樂大樂令恊律郎先入就午階南席位北向立贊者曰再拜大司樂以下皆再拜各就位次引監察禦史奉禮郎太祝郊社令太官令入就午階南席位北向立次引初獻戶部尙書亞終獻各入就夘階東席位西向立禮直官稍前贊有司謹具請行事恊律郎跪俛伏舉麾興工皷柷宮架作景安之樂帝臨嘉至之舞六成麾戞樂止【凡樂皆恊律跪俛伏舉麾興工鼔柷而後作麾戞而後止】太常升煙燔牲首贊者曰再拜在位者皆再拜次引監察禦史奉禮郎太祝郊社令太官令升壇各就位立定【凡初獻升降行止皆作正安之樂】次引初獻詣盥洗位宮架正安之樂作【太官令就正位酌尊所】至洗位北向立搢笏盥手帨手執笏升壇樂止登歌樂作詣上帝神位前北向立樂止登歌嘉安之樂作搢笏跪次引奉禮郎搢笏西向跪執事者以玉幣授奉禮郎奉禮郎奉玉幣授初獻訖執笏興先詣太宗皇帝神位前北向立初獻授玉幣奠訖執笏俛伏興再拜訖樂止次引初獻詣太宗皇帝神位前東向立【酌獻詣配位準此】奠幣如上儀【惟登歌作獻安之樂】樂止奉禮郎復位初獻將降壇登歌樂作降階樂止宮架樂作復位樂止

進熟

祀日有司設鼎二於神廚各在鑊右光祿帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉入詣於饌幔內俟初獻旣升奠玉幣入陳於卯階下西向南上祝史抽扄委於鼎右除冪初鼎序入有司執匕及俎以從至卯階下俎各設於鼎西匕加於鼎光祿以匕升牛各載於一俎【肩臂臑在上端肫胳在下端脊脇在中正配位各一俎】鼎先退次引戶部尙書詣卯階下搢笏奉俎升壇宮架丰安之樂作詣上帝神位前北向跪奠執笏俛伏興有司設於豆前次詣太宗皇帝神位前東向奉俎如上儀訖樂止降復位初奠俎訖引太祝取菹擩於醢祭於豆間三又取黍稷肺祭如初俱借以茅退復位次引初獻再詣洗位宮架樂作至洗位北向立搢笏盥手執笏詣爵洗位北向立搢笏洗爵拭以授執事者執笏升壇樂止登歌樂作詣正位酌尊所西向立樂止登歌嘉安之樂作執事以爵授初獻搢笏執爵執尊者舉冪太官令酌太尊之泛齊訖先詣配位酌尊所北向立初獻以爵授執事者執笏詣上帝神位前北向立搢笏跪執事者以爵授初獻初獻執爵祭酒三祭於茅苴奠爵執笏俛伏興少立樂止次引太祝於神位前東向搢笏跪讀祝文讀訖執笏興先詣太宗皇帝神位前南向立初獻再拜次詣太宗皇帝神位前酌獻並如上儀【惟登歌作盛安之樂】樂止太官令復詣正位酌尊所太祝復位初獻將降壇登歌樂作降階樂止宮架樂作復位樂止文舞退武舞進宮架正安之樂作舞者立定樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇詣正位酌尊所西向立宮架作文安之樂神娯錫羨之舞執事者以爵授亞獻亞獻搢笏執爵執尊者舉冪太官令酌山尊之醴齊執事者先詣配位酌尊所北向立亞獻以爵授執事者執笏詣上帝神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興再拜次詣太宗皇帝神位前行禮並如上儀訖樂止復位次引終獻詣洗所及升壇行禮並如亞獻之儀降復位次引太祝徹籩豆【籩豆各一稍移故處】登歌肅安之樂作卒徹樂止次引郊社令束茅訖俱復位禮直官曰賜胙贊者承曰賜胙再拜在位者皆再拜送神宮架景安之樂作一成止

望燎

初景安之樂畢引三獻官戶部尙書詣望燎位宮架樂作至位樂止有司各詣神位前取玉幣祝版饌物及牲之左髀束茅置於燎壇引監察禦史大司樂大樂令奉禮恊律郎太祝郊社令詣望燎位立定禮直官曰可燎火燎半柴初獻以下詣東壝門外揖位立禮直官贊禮畢揖訖退太官令帥其屬徹饌監察禦史詣壇監視収徹訖還齋所光祿卿以胙奉進監察禦史就位展視光祿卿望闕再拜乃退

政和五禮新儀卷四十二

欽定四庫全書

政和五禮新儀卷四十三

吉禮

皇帝祀感生帝儀上

時日

齋戒

奏告

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以來年正月上辛祀感生帝太常寺具時日散告

齋戒

祀前十日貭明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設太樂令光祿丞位皆稍卻如朝獻朝享卽亞獻官在光祿丞之下】次執事官又在其南俱北向西上監察禦史位二在西東向北上讀冊奉冊官奉禮恊律郎太祝郊社大官令在東西向北上【奉禮以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍稍卻】亞終獻在南北向西上親王及行事執事陪祠宗室在東西向北上閤門禦史臺太常寺以下分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍涖之誓文曰來年正月某日上辛皇帝祀感生帝【如朝獻朝享卽云前二日朝獻景靈宮前一日朝享大廟】各其職其或不恭國有常刑讀訖余官並對拜訖退皇帝散齋七日於別殿致齋三日凡散齋不弔喪問疾作樂有司不奏刑殺文書致齋日前後殿不視事惟行祀事前致齋一日殿中監帥其屬尙舎鋪禦座於大慶殿當中南向設東西房於禦座之左右稍北又設西閣及齋室於殿後之左右殿上前楹施致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞密院事以下詣垂拱殿立班東上閤門附內侍進班齊牌垂拱殿降皇帝乘輦出至殿上少駐宣輦官迎駕自贊常起居宣輦官上殿捲鳴鞭行門禁衞諸班親從迎駕自贊常起居次舎人先贊知內侍省官以下常起居次樞密以下通班常起居贊祗候引駕樞宻院知客省事以下至僉書東上閤門官分左右立六尙局應奉官祗候通侍大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衞諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍省帶禦器械官充行營使禦營巡檢各歸右班】至大慶殿後閤降輦入西閣大慶殿捲前導官並就次易服詣榻前分左右侍立通事舍人分引行事執事陪祠文武官各綪結佩入詣大慶殿庭立班舍人引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閣乘輿稱警蹕侍衞如常儀由西房至禦榻降輿皇帝卽禦座南向侍臣夾侍贊拜東上閤門官於榻前贊樞宻以下拜殿之上下應在位官皆再拜【隨拜訖兩贊各祗應】次禮直官引左輔詣禦座前俛伏跪奏稱左輔具官臣某言請皇帝降座就齋室奏訖俛伏興還侍位皇帝降座乘輿由東房入齋室侍臣各還所司直衞者如常儀通事舎人分引行事執事陪祠文武官以次出【三省親王樞宻宗室起居問聖體並如儀】應行事執事陪祠官及從升者並防齋七日宿於正寢致齋三日各宿於其次【三省樞宻院官各宿於本防及都堂侍從官並尙書侍郎分宿於祕書省中書從官內庭有所司者各宿於其司諸方各使許赴陪位宿於其次】凡散齋治事如故惟不弔喪問疾作樂判書刑殺文書決罰罪人及與穢惡致齋之日官給酒饌惟祀事得行其餘悉禁與祀之官已齋而闕者通攝行事

奏告

前二日奏告僖祖皇帝室如常告之儀

陳設

前祀三日殿中監帥其屬尙捨設大次於外壝東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門之外道北南向前祀二日郊社令帥其屬掃除壇之上下積柴扵燎壇光祿牽牲詣祠所大晟陳登歌之樂於上稍南北向設宮架扵壇南內壝之外立舞表扵鄼綴之間前祀一日太常設神位席太史設神位版感生帝位扵壇上北方南向席以槀稭僖祖皇帝位扵壇上東方西向席以蒲越【告潔畢權徹】奉禮郎禮直官設皇帝胙位扵壇下小次前西向飲福位扵壇下午階西北向望燎位扵柴壇之北南向設爟火扵望燎位之東南向【東西各六人】贊者設亞終獻位扵小次之南稍東西向大禮使太宰左丞又扵其南行事吏部禮部戶部尙書吏部禮部侍郎光祿卿讀冊舉冊官光祿丞位扵大禮使之東【光祿丞稍卻】奉禮摶黍太祝郊社太官令位於小次之東北俱西向北上監察禦史位二一於壇下午階之西南一於子階之西北俱東向恊律郎位二一於壇上樂虡之西北一扵宮架之西北俱東向大樂令位扵登歌樂虡之北大司樂位於宮架之北良醖令位於酌尊所俱北向又設陪祠文武官扵執事者之南諸方客使在文官之南隨其方國光祿陳牲於東壝門外西向祝史各位於牲後太常設省牲位扵牲西大禮使太宰左丞在南北向西上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律郎摶黍太祝郊社太官令在北南向西上【凡設太樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律郎摶黍太祝郊社太官令在東西向北上禮部帥其屬設祝冊案扵神位之右司尊彛帥其屬設玉幣篚扵酌尊所設籩豆簠簋之位毎位皆左十有一籩右十有一豆俱爲三行俎三一在籩前二在豆右爲二重登一在籩豆間簠一簋一在籩豆外簠在左簋在右又設尊坫之位每位皆太尊五山尊五爲二重在壇上東南隅北向西上【配位設於正位酒尊之東】太尊在前皆有坫加勺冪爲配尊又太尊二山尊二在神位前著尊二犧尊二在壇下午階之西【配位設扵壇下西堦之北】象尊二壺尊六在壇下午階之東【配位設於壇下西堦之南】俱北向西上【配位東向北上】皆加冪設而不酌又設每位籩豆簠簋槃俎各一於饌幔設禦洗二於壇下午堦東南北向【盥洗在東爵洗在西】罍在洗東加勺篚在西南肆實以巾【若爵洗之篚則又實以爵加坫】設皇帝位於洗南北向內侍酌水位於洗東執巾在於酌水內侍之北俱西向吏部侍郎位於爵洗之東西向又設亞獻盥洗爵洗於本位之南罍篚各設於左右皆西向執罍篚者位其後祀日丑前五刻郊社令與太史官屬各服其服升壇設感生帝僖祖皇帝神位版於壇上太府卿少府監帥其屬陳玉幣於篚【上帝以赤四圭有邸盛於匣色以赤配位不用玉】禮神之玉置於神位前燔玉加於幣光祿卿帥其屬入實籩豆簠簋【籩三行第一行形鹽在前粉餈魚鱐糗餌次之第二行榛實在前漧桃幹防漧棗次之第三行菱在前芡防鹿脯次之豆三行以左爲上第一行芹菹在前荀菹葵菹菁菹次之第二行韮在前酏食魚醢次之第二行豚拍在前鹿臡醓醢次之簠實以稻簋實以黍登實以大羮】太官令帥其屬入實俎良醖令帥其屬入實尊【太尊實以泛齊山尊實以醴齊象尊實以盎齊犧尊實以醍齊象尊實以沈齊各以一尊實明水壺尊三實酒三實明水明水酒皆在上】太常設燭於神位前又設大禮使以下行事執事官揖位於卯階之東內壝外如省牲位所司陳異寶嘉瑞及伐國之寶於宮架之南東西相向

政和五禮新儀卷四十三

欽定四庫全書

政和五禮新儀卷四十四

吉禮

皇帝祀感生帝儀中

車駕自大慶殿詣靑城

前祀一日陪祠文武官先詣感生帝壇齋宮其日導駕官以下就次各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上乘黃令位其後次引導駕官在其後分東西相向立以俟奉迎導前次管軍臣僚次行宮使禦營巡檢等使又在其後禮直官通事舍人引禮部侍郎奏請中嚴【凡左輔門下侍郎禮部侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶殿門外至玉輅所千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿歸殿後閣降通事舎人承防勅羣官各還次學士院以祝冊授通進司進禦書訖付尙書禮部【如朝獻朝享卽並如冬至祀天車駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥其府史及執事者以祭器入設於位【凡設祭器皆借以席籩豆又加巾蓋】太府卿少府監陳玉幣於篚【告潔畢權徹】未後三刻禮直官贊者分引大禮使以下詣東壝門外省牲位立定光祿卿丞與執事者牽牲就位禮直官贊揖贊者引大司樂入行樂架【凡亞終獻皆禮直官太常博士引大禮使太宰左丞禮直官引余官皆贊者引】次引禮部尙書升自夘階視滌濯【凡行事執事者升降皆自夘階】次又引太宰申眡滌濯執事者舉冪曰潔俱復位禮直官稍前曰告潔畢請省牲以引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖訖所司省饌具畢禮直官贊省饌畢贊揖訖俱還齋所光祿丞及執事者以次牽牲詣廚授太官令次引禮部尙書詣廚省鼎鑊視濯漑恊律郎展視樂器乃還齋所晡後一刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事用丑時七刻】諸祠官及陪祠之官各服其服郊社令與太史官屬設神位版太府卿少府監入陳玉幣光祿卿入實籩豆簠簋太官令入實俎良醖令入實尊樂正帥工人二舞以次入與執尊罍篚冪者各就其位次通事舎人等分引陪祠文武官及宗室客使各入就位次禮直官贊者分引大禮使以下行事執事官就夘階內壝門外揖位立定禮直官贊揖次引監察禦史引大禮使以下入就階位次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入齋次簾降禮儀使樞宻院官太常卿東上閤門官太常博士禮直官分立扵大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏跪奏禮儀使具官某言請皇帝行事奏訖俛伏興還侍位皇帝服衮冕以出侍衞如常儀禮儀使以下前導至中壝門外殿中監跪進大圭殿中少監副之奏請執大圭前導皇帝入自正門【侍衞不應入者止於門外】恊律郎跪俛伏舉麾興【凡行禮執事者取物奠物皆跪俛伏興】工鼓柷宮架儀安之樂作【皇帝升降行止皆作儀安之樂】至午階版位西向立偃麾戞樂止【凡樂皆恊律跪俛伏舉麾興工鼓柷而後作偃麾戞而後止】禮儀使以下分左右侍立【凡行禮皆禮儀使樞宻院官太常卿東上閤門官太常博士禮直官前導至位則分立於左右】禮儀使前奏有司謹具請行事皇帝降輿升輅太僕卿立授綏導駕官分左右步導門下侍卽進當輅前俛伏跪奏門下侍郎具官臣某言請車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳勅侍臣上馬諸侍衞之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者於左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕動稱警蹕不鳴鼓吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣泰禋門外止班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至端成殿前廻輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衞如常儀導駕官步導至殿門宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣於篚立於尊所次引太宰吏部尙書侍郎升詣感生帝神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使從左右侍衞量人數入】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣感生帝神位前北向立內侍先設繅借扵地禮儀使奏請跪奠鎭圭扵繅借執大圭俛防興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於感生帝神位前太宰吏部尙書侍郎俱詣僖祖皇帝神位前以俟禮儀使奏請執大圭俛伏興內侍取鎭圭繅借至禧祖皇帝神位前先設繅借於地禮儀使奏請再拜皇帝再拜訖樂止禮儀使前導皇帝詣僖祖皇帝神位前東向奠幣並如上儀【惟登歌作阜安之樂】太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血槃立於壝門外由其階升太祝迎於壇上俱進奠扵神位前太祝與執事者退立扵尊所神位前又設大禮使以下行事執事官揖扵夘階之東內壝外如省牲位所司陳異寶嘉瑞及伐國之寶扵宮架之南東西相向

政和五禮新儀卷四十四

欽定四庫全書

政和五禮新儀卷四十五

吉禮

皇帝祀感生帝儀下

進熟

祀日有司設鼎二於神廚各在鑊右太官令帥進饌者詣廚以匕陞牛於鑊實於一鼎【肩背臑肫胳正脊一直脊一長脇一短脇一代脇一皆二骨一並正配位各一鼎】皆設扄冪祝史對舉陳扵饌幔內重行西向以南爲上光祿實籩豆簠簋於饌幔內【籩實以粉餈豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令引入正門宮架丰安之樂作設扵夘階之下北向西上奉牲者在東祝史抽扄委於鼎右除冪初鼎序入有司執匕及俎以從至卯階下各設於鼎西匕加扵鼎太官令以匕升牛載扵一俎【肩臂臑在上端肫胳在下端背脇在中正配位各一俎】鼎先退俟祝史進徹毛血槃以次出次引禮部尙書搢笏執籩豆簠簋戶部尙書搢笏奉俎以升執事者各迎扵壇上禮部尙書奉籩豆簠簋詣感生帝神位前北向跪奠啟蓋扵下執笏俛伏興有司設籩於糗餌前豆於醯醢前簠於稻前簋扵黍前次引戶部尙書奉俎感生帝神位前北向跪奠執笏俛伏興有司設於豆前次詣僖祖皇帝神位前東向跪奠並如上儀樂止俱降復位太祝取菹擩扵醢祭扵豆間三又取黍稷肺祭如初皆借用茅各還尊所引太宰左丞詣感生帝神位前西向立以北爲上吏部侍郎詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾扵篚興以進皇帝帨手內侍受巾跪奠扵篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵扵篚興以進禮儀使請搢大圭受爵內侍酌水以進禮儀使奏請洗爵內侍跪取巾扵篚興以進皇帝拭爵內侍受巾奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌歆安之樂作吏部侍郎奉爵詣正位酌尊所西向立執尊者舉冪良醖令酌大尊之泛齊訖先詣配位酌尊所北向立禮儀使前導皇帝詣感生帝神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒三祭於茅苴奠爵執大圭俛伏興又奏請少立樂止太宰左丞俱詣僖祖皇帝神位前北向立次俟舉冊官舉祝冊進於感生帝神位之右讀冊官搢笏東向跪讀冊文讀訖執笏興先詣僖祖皇帝位前南向立禮儀使奏請再拜皇帝再拜有司奠冊於感生帝神位前禮儀使前導皇帝詣僖祖皇帝神位前酌獻並如上儀登歌作咸安之樂太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架容安之樂作舞者退樂止初皇帝將詣小次禮直官太常愽士引亞獻詣洗盥位北向立搢笏盥手帨手執笏詣爵洗位就北向立搢笏洗爵拭爵以授執事執笏升詣正位酌尊所西向立宮架作隆安之樂神保錫羨之舞執事者以爵授亞獻搢笏執爵執事者舉冪太官令酌山尊之醴齊訖先詣配位酌尊所北向立亞獻以爵授執事者執笏詣感生帝神位前北向搢笏跪執事者以爵授亞獻亞獻執爵祭酒三祭於茅苴奠爵執笏俛伏興少退北向再拜次詣僖祖皇帝神位前酌獻並如上儀樂止降復位初亞獻行禮將畢次禮直官太常愽士引終獻詣洗及升壇酌獻並如亞獻之儀降復位初皇帝旣奠玉幣光祿以牛左臂一骨及長脇短脇俱二骨以並載於胙俎設於壇下飲福位之西俟終獻旣升次引戶部尙書摶黍太祝太官令詣飲福位東向立奉俎豆爵酒者各位於其後禮儀使奏請詣飲福位簾捲出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架僖安之樂作皇帝至飲福位北向立尙醖者典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭【三祭於地】啐酒奠爵殿中監跪受爵以興太祝帥執事者持胙俎進減神位前正二骨橫二骨加於俎上內侍受俎以授戶部尙書西向跪以進皇帝受俎奠之戶部尙書受俎以興退復位太官令取黍扵簋摶以授太祝太祝受以豆東向跪進皇帝受訖奠之太祝受豆以興退復位次殿中監受虛爵興以授典禦奉禦執事者俱退復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆俎各一俱少移】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承曰賜胙再拜在位官皆再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望位宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥太祝執一篚進詣神位前取玉幣祝冊借以茅俎載牲醴黍稷飰爵酒各由其階降壇南行詣柴壇自南陛升以玉幣祝冊饌物置於柴壇禮直官曰可燎舉爟火東西各以炬燎半柴禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衞如常儀皇帝至大次樂止禮部郎中奏解嚴引大禮使以下詣卯階之東內壝外揖位立禮直官贊禮畢揖訖退通事舎人引陪祠文武官及宗室客使以次出將士不得輙離部位【端成殿受賀並如冬祀大禮儀】

車駕還內

前期殿中監帥其屬尙舎設禦幄於大慶殿門外之東南向大晟設宮架扵宣徳門外稍南其日祀事禮畢所司轉仗衞鹵簿扵還途如來儀文武百官宗室客使先詣宣徳門外就次以俟立班奏迎乘黃令進金輅於行宮殿門外南向千牛將軍一員執長刀立扵輅右尙輦奉禦進輿扵齋殿導駕官俱詣齋殿門外奉迎禮部侍郎奏請中嚴少頃又奏外辦捲皇帝服通天冠絳紗袍乘輿以出應導駕官等並迎駕奏聖躬萬福【內祗應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衞如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕皷吹及諸軍樂振作車駕將至宣徳門外文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅左車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦奏云降輦乘輿】皇帝降輅乘輿以入禮部郎中奏解嚴通事舎人承防勅羣官各還次將士各還其所【若肆赦並如冬祀大禮宣徳門肆赦之儀】

政和五禮新儀卷四十五

欽定四庫全書

政和五禮新儀卷四十六

吉禮

祀感生帝儀【有司行事】

時日

齋戒

奏告

陳設

省牲器

奠玉幣

進熟

燎望

時日

太常寺預扵隔季以來年正月上辛祀感生帝關太史局太史局以其日報太常寺太常寺參酌訖具時日散告

齋戒

前祀十日受誓戒扵尙書省其日五皷贊者設位版扵公相防下吏部尙書在左刑部尙書在右並南向初獻亞終獻位於其南稍東北向西上監察禦史位於其西稍北東向大司樂光祿卿戶部郎中太樂令光祿丞位於其南稍西北向東上【大樂令光祿丞位皆稍卻】奉禮恊律太祝郊社太官令位於其東西向北上質明贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日上辛祀感生帝各揚其職不共其事國有常刑讀訖執笏禮直官贊奉禮恊律郎太祝郊社太官令先退余官對拜乃退散齋七日治事如故宿扵正寢不弔喪問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【無本司者扵太常齋舎質明至齋所】惟祀事得行余悉禁前祀一日質明俱赴祠所齋宮官給酒饌祀官已齋而闕者通攝行事

奏告

前祀二日奏告僖祖皇帝室如常告之儀

陳設

前祀三日儀鸞司設行事執事官次扵壇東壝門之外及齋宮之內隨地之宜設饌幔於內壝東門外道北南向前二日光祿牽牲詣祠所前一日郊社令帥其屬掃除壇之上下太常設神位席太史設神位版扵壇上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲扵夘階之東南內壝之外西向祝史各位扵牲後太常設省牲位扵牲西三獻官在南北向大司樂光祿卿戶部郎中大樂令光祿丞奉禮恊律郎太祝郊社太官令在北南向俱西上【凡設大樂令光祿丞以下位皆稍卻】監察禦史扵大司樂之西少絕光祿陳禮饌扵壇之東南內壝之外南向太常設省饌位版扵禮饌之南三獻官在南北向西上監察禦史在西東向大司樂光祿卿戶部郎中大樂令光祿丞奉禮恊律郎太祝郊社大官令在東西向北上大晟設登歌之樂扵壇上稍西北向設宮架扵壇南內壝之外立舞表扵鄼綴之間祀日丑前五刻禮直官贊者諸司職掌各服其服太常設神位席太史設神位版感生帝位扵壇上北方南向席以槀稭僖祖皇帝位扵壇上東方西向席以蒲越太常陳玉於神位之左【玉以赤四圭有邸盛以匣燔玉用瑉】禮神之玉奠扵神前燔玉加扵幣【配位不用玉】陳幣篚各扵神位之左【幣以赤】祝版扵神位之右置扵坫太常設祭器光祿實之每位各左十有二籩爲三行以右爲上【第一行形防在前魚鱐糗餌粉餈次之第二行榛實在前漧桃幹防漧棗次之第三行菱在前茨防鹿脯次之】右十有二豆爲三行以左爲上【第一行芹菹在前筍菹葵菹菁菹次之第二行韭菹在前酏食魚醢免醢次之第三行肫拍在前鹿臡醯醢糝食次之】俎三一在籩前【實以牛腥七體兩髀兩肩兩脇並兩髀在兩端兩肩兩脇次之在中】二在豆右爲二重以北爲上【第一重實以牛腥腸胃肺離肺一在上端刌肺三次之腸三胃三又次之第二重實以牛熟腸胃肺其載如腥若配位卽以東爲上】登一在籩豆間【實以大羮】槃一在登前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設太尊五山尊五爲二重在壇上東南隅北向西上【配位卽於正位酒尊之東】太尊在前皆有坫加勺冪爲酌尊【太尊以實明水爲上尊余實以泛齊代以供內法酒初獻酌之山尊一實明水爲上尊余實以醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇下午階之西【著尊一實盎齊犧尊一實醍齊各以一尊實明水若配位卽設於酉階之北】象尊二壺尊六在壇下午階之東【象尊一實明水一實沈齊壺尊三實酒三實三酒明水酒皆在上若配位卽設扵壇下酉階之南】俱北向西上【若配位則東向北上】皆加冪五齊三酒設而不酌太常設燭於神位前又設豆二於饌幔內洗二於夘階之北東向【盥洗在東爵洗在西】罍在洗東加勺篚在西洗南肆實以巾【若爵洗之篚則又實以爵加坫】執罍篚者位其後又設揖位扵夘階之東內壝之外如省牲位【惟不設光祿卿丞位】積柴於燎壇設望燎位於午階之東南內壝之內三獻官在北南向西上監察禦史在西東向大司樂戶部郎中太樂令奉禮恊律郎太祝郊社令在東西向北上又設三獻官席位於夘階之東北西向南上戶部郎中席位於夘階之東南西向設監察禦史席位扵午階之南北向奉禮郎太祝郊社太官令位其後大司樂大樂令席位於監察禦史之東協律郎位於其後光祿卿席位於大司樂之東俱北向西上又設監察禦史位於壇上樂虡之北在西東向奉禮郎太祝郊社令在東西向北上大樂令樂虡之北太官令於酌尊所俱北向協律郎位二一於壇上樂虡之西一於宮架之西北俱東向大司樂位於宮架之北北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴齋所各就次禮直官贊者分引行事執事官詣壇東省牲位【凡初獻行事禮直官引饌官皆贊者引】立定禮直官贊揖次引大司樂入行樂架次引監察禦史升自夘階【凡行事執事官升降皆自夘階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請就省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑恊律郎展視樂器乃還齋所未後一刻太官令帥宰人以鸞刀割牲祝史以槃取毛血各置扵饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時七刻】初獻以下並赴壇所就次郊社令先入視設神位版訖退樂正帥工人二舞入就位【登歌工人俟監察禦史防閱訖升夘階各就位】次太官令帥其屬實饌具畢次引光祿卿入詣午階之南席位北面立贊者曰再拜光祿卿再拜升壇防視禮饌畢次引監察禦史升壇防閱陳設糾察不如儀者【凡防視防閱皆先詣正位】光祿卿退還齋所餘官各服祭服次引行事官各就夘階東內壝外揖位立定禮直官贊揖次引大司樂大樂令恊律郎先入就午階南席位北向立贊者曰再拜大司樂以下皆再拜訖各就位次引監察禦史奉禮郎太祝郊社太官令入就午階南席位北向立次引初獻戶部尙書亞終獻入就夘階東席位西向立禮直官稍前贊有司謹具請行事恊律郎跪俛伏舉麾興工皷柷宮架作大安之樂帝臨嘉至之舞六成偃麾戞樂止【凡樂皆恊律跪俛伏舉麾興工皷柷而後作麾戞而後止】太常升煙燔牲首贊者曰再拜在位者皆再拜引監察禦史奉禮太祝郊社太官令升壇各就位立定【太官令就正位酌尊所】次引初獻詣盥洗位宮架保安之樂作【初獻升降行止皆作保安之樂】至洗位北向立搢笏盥手帨手執笏升壇樂止登歌樂作詣感生帝神位前北向立樂止登歌光安之樂作初獻搢笏跪次引奉禮郎搢笏西向跪執事者以玉幣授奉禮郎奉禮郎以玉幣授初獻訖執笏興先詣僖祖皇帝神位前北向立初獻受玉幣奠訖執笏俯伏興再拜樂止次引初獻詣僖祖皇帝位前東向立【酌獻詣配位準此】奠幣如上儀【惟登歌作皇安之樂】樂止奉禮郎復位初獻將降壇登歌樂作降階樂止宮架樂作復位樂止

進熟

祀日有司設鼎二於神廚各在鑊右光祿帥進饌者詣廚以匕升牛於鑊各實扵一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉入設於饌幔內俟初獻旣升奠玉幣祝史入陳扵夘階之下西向南上祝史抽扄委扵鼎右除冪初鼎序入有司執匕及俎以從至夘階之下俎各設扵鼎西匕加扵鼎光祿以匕升牛各載扵一俎【肩臂臑在上端肫胳在下端脊脇在中正配位各一俎】鼎先退次引戶部尙書詣夘階之下搢笏奉俎升壇宮架咸安之樂作詣感生帝神位前北向跪奠執笏俛伏興有司設於豆前次詣僖祖皇帝神位前東向奉俎如上儀訖樂止降復位初奠俎訖引太祝取菹擩扵醢祭扵豆間三又取黍稷肺祭如初俱借以茅退復位次引初獻再詣盥洗位宮架樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇樂止登歌樂作詣正位酌尊所西向立樂止登歌嘉安之樂作執事者以爵授初獻初獻搢笏執爵執尊者舉冪太官令酌太尊之泛齊訖先詣配位酌尊所北向立初獻以爵授執事者執笏詣感生帝神位前北向立搢笏跪執事者以爵授初獻初獻執爵祭酒三祭扵茅苴奠爵執笏俛伏興少立樂止次引太祝詣神位前東向搢笏跪讀祝文讀訖執笏興先詣僖祖皇帝神位前南向立初獻再拜次詣僖祖皇帝神位前酌獻並如上儀【惟登歌作肅安之樂】樂止太官令復詣正位酌尊所太祝復位初獻將降壇登歌樂作降階樂止宮架樂作復位樂止文舞退武舞進宮架正安之樂作舞者立定樂止次引亞獻詣盥洗位北向立搢笏洗爵拭爵以授執事者執笏升壇詣正位酌尊所西向立宮架作文安之樂神保錫羨之舞執事者以爵授亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事者執笏詣感生帝神位前北向立搢笏跪執事者以爵授亞獻亞獻執爵祭酒三祭扵茅苴奠爵執笏俛伏興再拜次詣僖祖皇帝神位前行禮並如上儀訖樂止復位次引終獻詣盥洗及升壇行禮並如亞獻之儀降復位次太祝徹籩豆【籩豆各一少移故處】登歌肅安之樂作卒徹樂止次引郊社令束茅訖俱復位禮直官曰賜胙贊者承傳曰腸胙再拜在位者皆再拜送神宮架普安之樂作一成止

望燎

初普安之樂畢引三獻官戶部郎中詣望燎位宮架樂作至位樂止有司各詣神位前取玉幣祝版饌物及牲之左髀束茅置扵燎壇次引監察禦史大司樂大樂令奉禮恊律郎太祝郊社令詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌次引監察禦史詣壇監視收徹訖還齋所

政和五禮新儀卷四十六﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷四十七

吉禮

皇帝祀五方帝儀上

時日

齋戒

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以來年立春日祀靑帝【立夏祀赤帝季夏土王祀黃帝立秋祀白帝立冬祀黑帝】太常寺具時日散告

齋戒

前祀十日質明有司設行事執事及陪祠文武官位扵朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿太樂令光祿丞在其南【凡設太樂令以下位皆稍卻如朝獻朝享卽初亞獻官在光祿丞下】次分獻官次執事官又於其南俱北向西上監察禦史位二在西東向北上讀冊舉冊官奉禮恊律郎太祝郊社太官令在東西向北上【奉禮郎以下皆稍卻】設陪祠文武百官位扵行事官之南又設行事執事及陪祠親王宗室位扵太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞獻終獻在南北向西上親王及行事陪祠宗室在東西向北上東上閤門禦史臺太常寺分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓扵朝堂刑部尙書涖之少宰讀誓扵太廟齋坊刑部侍郎涖之誓文曰某年某月某日立春皇帝祀靑帝【立夏祀赤帝季夏土王祀黃帝立秋祀白帝立冬祀黒帝如朝獻朝享卽云前二日朝獻景靈宮前一日朝享太廟】各其職其或不恭國有常刑讀訖【內朝堂執事官奉禮郎以下文官宣徳郎以下武官從義郎以下先退】余官並對拜訖退皇帝散齋七日扵別殿致齋三日【二日扵大慶殿一日扵靑城如朝獻朝享一日扵大慶殿一日扵太廟一日扵靑城】凡散齋不弔喪問疾作樂有司不奏刑殺文書致齋日前後殿不視事惟行祀事前致齋一日殿中監帥其屬尙舎鋪禦座扵大慶殿當中南向設東西房扵禦座之左右稍北又設西閣及齋室扵殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦扵垂拱殿庭文武百官俱就次各服其服東上閤門奏請皇帝未後詣齋室通事舎人等自下分引知樞宻院事以下詣垂拱殿庭立班東上閤門附內侍進班齊牌垂拱殿降皇帝乘輦出至殿上少駐輦官迎駕自贊常起居宣輦官上殿捲鳴鞭行門禁衞諸班親從迎駕自贊常起居次舎人先贊知內侍省官以下常起居次樞宻以下通班常起居贊祗候引駕樞宻知客省事以下至僉書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衞諸從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍西省帶禦噐械官充行營使禦營巡檢各歸本班】至大慶殿後閣降輦入西閣大慶殿降前導官並就次易朝服詣禦榻前分左右侍立【知樞密事僉書樞宻院事在東西向北上同知樞宻院事在西東向北上左輔一員在知樞宻院事之北贊拜東上閤門官一員又在其北並西向知客省事以下在僉書樞宻院事之南稍東西向北上僉書客省事以下又在其南稍卻】通事舎人等分引行事執事陪祠文武官各綪結佩入詣大慶殿庭立班舍人引禮部侍郎奏請中嚴侍臣詣幄奉迎內外符寶郎奉寶先出陳扵禦榻之左右少頃引禮部侍郎又奏外辦皇帝服通天冠綘紗袍綪結佩出西閣乘輿警蹕侍衞如常儀由西房至禦榻西降輿皇帝卽禦座南向侍臣夾侍贊拜東上閤門官扵榻前贊樞密以下拜殿之上下應在位官皆再拜【東上閤門官贊拜訖轉身北向隨拜訖面西贊各祗候】次禮直官引左輔詣禦座前俛伏跪奏稱左輔具官臣某言請皇帝降座就齋室奏訖俛防興還侍位【凡左輔奏請準此】皇帝降座乘輿由東房入齋室侍臣各還所司直衞者如常儀通事舎人分引行事執事陪祠文武官以次出【三省親王樞宻宗室起居問聖體並如儀】應行事執事陪祠官及從升者並散齋七日宿扵正寢致齋三日各宿扵其次【三省樞宻院官各宿扵本庭及都堂侍從官並尙書侍郎分宿扵祕書省中書後省余官內庭有所司省各宿於其司諸方客使許赴陪位者各宿於其次】凡散齋治事如故惟不弔喪問疾作樂判書刑殺文書決罰罪人及與穢惡致齋之日官給酒饌惟祀事得行其餘悉禁與祀之官已齋而闕者通攝行事

陳設

前祀三日殿中監帥其屬尙舎設大次扵外壝東門之內道北南向小次扵午階之東西向儀鸞司設文武侍臣次扵大次之前隨地之宜行事陪祠官宗室及有司次扵外壝東門之外東方南方客使次扵文官之後西方北方客使次扵武官之後設饌幔於內壝東門之外道北南向前祀二日郊社令帥其屬掃除壇之上下積柴於燎壇光祿牽牲詣祠所大晟陳登歌之樂於壇上稍南北向設宮架於壇南內壝之外立舞表於鄼綴之間前祀一日太常設神位席太史設神位版靑帝位於壇上北方南向席以槀稭帝太昊氏位於壇上東方西向席以莞【告潔畢權徹】又設句芒神位於壇下夘階之南嵗星析木大火壽星位扵壇下子階之東西上角宿亢宿氐宿房宿心宿尾宿箕宿位扵壇下子階之西東上俱席以莞所席皆內向【立夏祀赤帝位於壇上北方南向帝神農氏位扵壇上東方西向祝融位扵壇下夘階之南熒惑鶉首鶉火鶉尾位於壇下子階之東西上井宿鬼宿桞宿星宿張宿翼宿軫宿位於壇下子階之西東上季夏土王祀黃帝位於壇上北方南向帝軒轅氏位扵壇上東方西向后土位扵壇下夘階之南鎭星位扵壇上子階之東立秋祀白帝位於壇上北方南向帝少吳氏位扵壇上東方西向蓐收位於壇下夘階之南太白大梁降婁實沈位於壇下子階之東西上奎宿婁宿胃宿昴宿畢宿嘴宿參宿位扵壇下子階之西東上立冬祀黒帝位於壇上北方南向帝髙陽氏位於壇上東方西向位於壇下夘階之南辰星娵訾枵星紀位壇下子階之東西上斗宿牛宿女宿虛宿危宿室宿璧宿位壇下子階之西東上凡正配從祀神位席並同靑帝壇】奉禮郎禮直官設皇帝祀位版扵壇下小次前西向飲福位扵壇下午階之西北向望燎位扵東南向設爟火扵望燎位之東南向【東西各六人】贊者設亞終獻位扵小次之西稍東西向大禮使太宰左丞又扵其南行事吏部戶部禮部尙書吏部禮部侍郎光祿卿讀冊舉冊官光祿丞位扵大禮使之東【光祿丞稍卻】奉禮郎摶黍太祝郊社太官令位扵小次之東北俱西向北上監察禦史位二一於壇上樂虡之西北一於宮架之西北俱東向大樂令位扵登歌樂虡之北大司樂位扵宮架之北良醖令位於酌尊所俱北向又設陪祠文武官位扵執事者之南諸方客使在文官之南隨其方國光祿陳牲於東壝門外西向祝史各位扵牲後太宰設省牲位扵牲西大禮使太宰左丞在南北向西上分獻官位於其後行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律郎摶黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上分獻官位於其後監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮恊律郎摶黍太祝郊社太官令在東西向北上禮部帥其屬設祝冊案扵神位之右司尊彛帥其屬設玉幣篚扵酌尊所次設籩豆簠簋之位正配位皆左十有一籩右十有一豆俱爲三行俎三一在籩前二在豆右爲二重登一在籩豆間簠一簋一在籩豆外簠在左簋在右又設尊坫之位正配位皆太尊五山尊五爲二重在壇上東南隅北向西上【配位設扵正位酒尊之東】太尊在前皆有坫加勺冪爲酌尊又設太尊二山尊二在神位前著尊二犧尊二在壇下午階之西【配位設於酉階之北】象尊二壺尊六在壇下午階之東【配位設於酉階之南】俱北向西上【配位卽東向北上】皆加冪設而不酌又設從祀諸神籩豆簠簋之位每位各左二籩右二豆俎一在籩豆前爵一次之簠一簋一在爵之前簠在左簋在右又設像尊四於夘階之南五官位二於子階之東五星三辰位皆在神位之左壺尊二設於子階之西七宿位在神位之右又設正配位籩豆簠簋槃俎各一於饌幔內設禦洗二於壇下午階東南北向【盥洗在東爵洗在西】罍在洗東加勺篚在洗西南肆實以巾【若洗爵之篚則又實以爵加坫】設皇帝位於洗南北向內侍酌水位於洗東執巾於酌水內侍之北俱西向吏部侍郎位於爵洗之西東向又設亞終獻盥洗爵洗扵本位之南分獻官盥洗於其方階道之左罍篚各設扵左右皆內向執罍篚者位其後祀日丑前五刻郊社令與太史官屬各服其服升壇設靑帝帝太昊氏神位版扵壇上太府卿少府監帥其屬陳玉幣扵篚【靑帝以靑珪赤帝以赤璋黃帝以黃琮白帝以白琥黒帝以黝璜盛於匣配位不用玉幣皆隨其方色】禮神之玉各置於神位前璠玉加於幣光祿卿帥其屬入實正配位籩豆簠簋【籩三行以右爲防苐一行形防在前魚鱐糗餌次之苐二行榛實在前漧桃幹防漧棗次之第三行菱在前芡防鹿脯次之豆三行以左爲上第一行芹菹在前筍菹葵菹菁菹次之第二行韭菹在前酏食魚醢次之第三行豚拍在前鹿臡醯醢次之簠實以稻簋實以黍登實以大羮】太官令帥其屬入實俎【籩前之俎一實以牛腥七體兩髀兩肩兩脇並脊兩髀在兩端兩肩兩脇次之脊在中豆右之俎二爲二重以北爲上第一重實以牛腥腸胃肺離肺一在其上端刌肺三次之腸三胃又次之第二重實以牛熟腸胃肺其載如腥若配位卽以東爲上】良醖令帥其屬入實尊【太尊實以泛齊山尊實以醴齊象尊實以沈齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】又實從祀神位之饌【籩前實以防次實以鹿脯豆前實以菁菹次實鹿臡俎實以豕腥肉簠實以稷簋實以黍爵實以祠祭法酒】又實從神位之尊【象尊實以沈齊壺尊實以淸酒】太常設燭扵神位前又設大禮使以下行事執事官揖位於夘階之東內壝外如省牲位所司陳異寶嘉瑞及伐國之寶扵宮架之南東西相向

政和五禮新儀卷四十七

欽定四庫全書

政和五禮新儀卷四十八

吉禮

皇帝祀五方帝儀中

車駕自大慶殿詣靑城

前祀一日陪祠文武官先詣皇帝壇齋宮其日導駕官以下就次各服其服尙輦奉禦進輿扵大慶殿乘黃令進玉輅扵宣徳門內南向設千牛將軍一員位扵輅前北面門下侍郎一員位扵左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上【乘黃令位其後】次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舎人引禮部侍郎奏請中嚴【凡左輔門下侍郎禮部侍郎奏請者禮直官通事舎人引】少頃又奏外辧皇帝服通天冠綘紗袍乘輿以出降自西階稱警蹕如常儀宣贊舎人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶殿門外至玉輅所千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿升輅太僕卿立授綏導駕官分左右步導門下侍郎具官臣某言請車駕進發奏訖俛伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衞之官各督其屬左右翊駕在黃麾內符寶郎奉八寶前導殿中監後部從導駕官夾侍扵前贊者在左輔門下侍郎之前侍臣上馬畢次大內畱守扵宣徳門外再拜奉辭門下侍郎奏請車駕進發車駕動稱警蹕不鳴皷吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣行宮門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至行宮齋殿前回輅南向千牛將軍立扵輅右左輔奏請皇帝降輅乘輿尙輦奉禦進輿扵輅後皇帝降輅乘輿入齋殿侍衞如常儀導駕官步導至殿門皇帝降輿歸殿後閣簾降通事舍人承防勅羣臣從官各還次學士院以祝冊授通進司進禦書訖付尙書禮部【如朝獻朝享卽並如冬祀大禮車駕自太廟詣靑城儀】

省牲器

省牲之日午後十刻去壇二百步禁行者未後二刻郊社令帥其屬掃除壇之上下司尊彛帥府史及執事者各以祭器入設扵位【凡設祭器皆借以席籩豆又加巾蓋】太府卿少府監陳玉幣扵篚【告潔畢權徹】未後三刻禮直官贊者分引大禮使以下詣東壝門外省牲位立定光祿卿丞與執事者牽牲就位禮直官贊揖贊者引大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自夘階眡滌濯【凡行事執事官升降皆自夘階】次又引太宰申眡滌濯執事者皆舉冪曰潔俱復位禮直官稍前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰偹次引光祿丞出班巡牲一匝西向躬曰腯俱復位禮直官稍前曰省牲畢請就省饌位揖訖引大禮使以下各就位立定禮直官贊揖所司省饌具畢禮直官贊省饌畢贊揖訖俱還齋所光祿卿丞及執事者以次牽牲詣廚授太官令次引禮部尙書詣廚省鼎鑊視濯漑恊律郎展視樂器乃還齋所晡後一刻太官令帥宰人以鸞刀割牲祝史各取毛血實扵槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事春冬用丑時七刻夏秋用丑時一刻】諸祠官及陪祠之官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實俎良醖令入實尊樂正帥工人二舞以次入與執尊罍篚冪者各就位次引分獻執事官詣從祀神位前立次通事舎人等分引陪祠文武官及宗室客使各入就位次禮直官贊者分引大禮使以下行事執事官就夘階內壝門外揖位立定禮直官曰揖次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠綘紗袍乘輿以出近侍及扈從之官導從至大次門外皇帝降輿入次降禮儀使樞宻院官太常卿東上閤門官太常博士禮直官分立扵大次外之左右次引禮部侍郎詣前奏請中嚴少頃又奏外辦符寶郎奉寶陳扵宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍位【禮儀使奏禮畢準此】捲皇帝服衮冕以出【立冬禮黒帝則服裘被衮】侍衞如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衞不應入者立扵門外】恊律郎跪俛伏舉麾興【凡行禮執事者取物奠物皆跪俛伏興】工皷柷宮架儀安之樂作【皇帝升降行止皆作儀安之樂】至午階版位西向立麾戞樂止【凡樂皆恊律跪俛伏舉麾興工皷祝而後作麾戞而後止】禮儀使以下分左右侍立【凡行禮儀使樞宻院官太常卿東上閤門官太常愽士禮直官前導至位則分立扵左右】禮儀使前奏有司謹具請行事宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣扵篚立於尊所次引太宰吏部尙書侍郎升詣靑帝神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾扵篚興以進皇帝帨手內侍受巾跪奠扵篚禮儀使奏請執大圭前導皇帝升壇大禮使從【皇帝升降大禮使皆從左右侍衞量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣靑帝神位前北向立內侍先設繅借於地禮儀使奏請跪奠鎭圭扵繅借執大圭俛伏興入奏請搢大圭跪內侍加玉扵幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠扵靑帝神位前太宰吏部尙書侍郎俱詣帝太昊氏神位前以俟禮儀使奏請執大圭俛伏興內侍取鎭圭繅借詣帝太昊氏神位前先設繅借扵地禮儀使奏請再拜皇帝再拜訖樂止禮儀使前導皇帝詣帝太昊氏神位前東向奠幣並如上儀太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血槃立扵壝門外由其階升太祝迎扵壇上俱進奠扵神位前太祝與執事者退立扵尊所

欽定四庫全書

政和五禮新儀卷四十九

吉禮

皇帝祀五方帝儀下

進熟

祀日有司陳鼎二於神廚各在右太官令帥進饌者詣廚以匕升牛於實於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉陳於饌幔內重行西向以南爲上光祿實籩豆簠簋於饌幔內【籩實以粉餈豆實以糝食簠實以粱簋實以稷】次引禮部侍郎詣饌所視牲腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令引入正門宮架丰安之樂作設於夘階之下北向西上奉牲者在東祝史抽扄委於鼎右除冪初鼎序入有司執匕及俎以從至夘階下各設於鼎西匕加於鼎太官令以匕升牛載於一俎【肩臂臑在上端肫胳在下端脊脇在中正配位各一俎】鼎先退俟祝史進徹毛血以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋詣靑帝神位前北向跪奠啟蓋扵下執笏俛伏興有司設籩扵糗餌前豆扵醓醢前簠扵稻前簋扵黍前次引戶部尙書奉俎詣靑帝神位前北向跪奠執笏俛伏興有司設扵豆前次詣帝太昊氏神位前東向跪奠並如上儀樂止俱降復位太祝取菹擩扵醢祭扵豆間三又取黍稷肺祭如初皆借用茅各還尊所次引太宰左丞詣靑帝神位前西向立以北爲上吏部侍郎詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾扵篚興以進皇帝帨手內侍受巾跪奠扵篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵扵篚興以進禮儀使奏請洗爵內侍跪取巾扵篚興以進皇帝拭爵內侍受巾跪奠扵篚吏部侍郎受爵升自午階禮儀使奏請執大圭前導皇帝升壇宮架樂作至扵午階樂止升自午階登歌樂作至壇上樂止登歌歆安之樂作吏部侍郎奉爵詣正位酌尊所西向立執尊者舉冪良醖令酌太尊之泛齊訖先詣配位酌尊所北向立禮儀使前導皇帝詣靑帝神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒三祭扵茅苴奠爵執大圭俛伏興又奏請少立樂止太宰左丞俱詣帝太昊氏神位前北向立以俟舉冊官舉祝冊進扵靑帝神位之右讀冊官搢笏東向跪讀冊文讀訖執笏興先詣帝太昊氏神位前南向立禮儀使奏請再拜皇帝再拜有司奠冊扵靑帝神位前禮儀使前導皇帝詣帝太昊氏神位前酌獻並如上儀【惟登歌作承安之樂】太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次降樂止文舞退武舞進宮架容安之樂作舞者立定樂止初皇帝將詣小次禮直官太宰愽士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立宮架作隆安之樂神保錫羨之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事者執笏詣靑帝神位前北向搢笏跪執事者以爵授亞獻亞獻執爵祭酒三祭於茅苴奠爵執笏俛伏興少退北向再拜次詣帝太昊氏神位前酌獻並如上儀樂止降復位初亞獻行禮將畢次禮直官太常愽士引終獻詣洗及升壇酌獻並如亞獻之儀降復位初亞獻將升次引分獻官詣盥洗位搢笏盥手執笏詣從祀神位前搢笏跪執爵三祭酒奠爵執笏俛伏興再拜復位初皇帝旣奠玉幣光祿以牛左臂一骨及長脇短脇俱二骨以並載扵胙俎設扵壇下飲福位之西俟終獻旣升獻引戶部尙書摶黍太祝太官令詣飲福位東向立奉俎豆爵酒者各位扵其後禮儀使奏請詣飲福位捲出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架禧安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪授爵祭酒三祭扵地啐酒奠爵殿中監跪受爵以興諸太祝帥執事者持胙俎進減神位前正脊二骨橫脊二骨加扵俎上內侍受俎以授戶部尙書戶部尙書西向跪以進皇帝受俎奠之戶部尙書受俎以興退復位太官令取黍扵簋摶以授太祝太祝受以豆東向跪進皇帝受訖奠之太祝受豆以興退復位次殿中監再跪以爵酒進禮儀使奏請受爵飲福酒奠爵殿中監受虛爵興以授典禦奉禦執事者俱退復位禮儀使奏請執大圭俛伏興又奏請再拜皇帝再拜樂止禮儀使前皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆俎各一俱少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官皆再拜送神宮架景安之樂作一成止

望燎

景安之樂畢禮儀使奏請詣望燎位前皇帝詣望燎位宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊借以茅以俎載牲體黍稷飰爵酒各由其階降壇南行詣柴壇自南陛升以玉幣祝饌物置於燎柴禮直官曰可燎舉爟火東西各以炬燎半柴禮儀使奏禮畢前皇帝還大次宮架樂作出中壝門外禮儀使奏請釋大圭殿中監跪受大圭殿中監跪侍衞如常儀皇帝至大次樂止禮部郎中奏觧嚴引大禮使以下詣邜階之東內壝外揖位立禮直官贊禮畢揖訖退通事舎人引陪祠文武及宗室客使以次出將士不得輒離部位【行宮齋殿受賀並如冬祀大禮禦端誠殿受賀之儀】

車駕還內

前期殿中監帥其屬尙舎設禦幄於大慶殿門外之東向南大晟設宮架於宣徳門外稍南其日祀事禮畢所司轉仗衞鹵簿於還途如來儀文武百官宗室客使先詣宣徳門外就次以俟立班奉迎乘黃令進金輅扵行宮殿門外南向千牛將軍一員執長刀立扵輅右尙輦奉迎進輿扵齋殿導駕官俱詣齋殿門外奉迎禮部侍郎奏請中嚴少頃又奏外辦捲皇帝服通天冠綘紗袍乘輿以出應導駕官等並迎駕奏聖躬萬福【內只應官賀謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衞如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕皷吹及諸軍樂振作車駕將至宣徳門外文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍降立扵輅右車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦卽奏云降輦乘輿】皇帝降輅乘輿以入禮部郎中奏解嚴通事舎人承防勅羣官各還次將士各還其所【若肆赦並如冬祀大禮宣徳門肆赦之儀】

政和五禮新儀卷四十九

欽定四庫全書

政和五禮新儀卷五十

吉禮

祀五方帝儀【有司行事】

時日

齋戒

陳設

省牲器

奠玉幣

進熟

望燎

時日

太常寺預扵隔季以立春日祀靑帝【赤帝以立夏黃帝以季夏土王白帝以立秋黒帝以立冬爲祀日】關太史局太史局以其日報太常寺太常寺參酌訖具時日散告

齋戒

前祀十日受誓戒扵尙書省其日五皷贊者設位版於公相防下吏部尙書在左刑部尙書在右並南向初獻亞終獻禮官位扵其南稍東北向西上監察禦史位扵其西稍北東向光防卿兵部工部郎中大樂令光祿丞位扵其南稍西北向東上【太樂令光祿丞位稍卻】奉禮郎太祝郊社大官令位扵其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日立春祀靑帝【立夏祀赤帝季夏土王祀黃帝立秋祀白帝立冬祀黒帝】各其職不共其事國有常刑讀訖執笏禮直官贊奉禮郎太祝郊社太官令先退余官對拜乃退散齋七日治事如故宿扵正寢不弔喪問疾作樂判書刑殺文書決罰罪人及與穢惡致齋三日【光祿卿丞郊社太官令齋一日】二日扵本司【無本司者扵太常齋舎質明至齋所】惟祀事得行余悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次扵壇壝門外隨地之宜設饌幔扵內壝東門外道北南向前二日光祿牽牲詣祠所前一日郊社令帥其屬掃除壇之上下太常設正配神位席太史設正配神位版扵壇上【凡設神位版皆郊社令監視】太常設祭器【凡設祭席祭器皆借以蓆籩豆又加巾蓋】以俟告潔【旣畢權徹】光祿陳牲扵夘階之東南內壝外西向祝史各位扵牲後太常設省牲位扵牲西三獻官禮官在南北向光祿卿兵部工部郎中大樂令光祿丞奉禮郎太祝郊社太官令在北南向俱西上【凡設大樂令光祿丞以下位皆稍卻】監察禦史扵光祿卿之西少絕光祿陳禮饌扵壇之東南內壝外南向太常設省饌位版扵禮饌南三獻官禮官在南北向西上監察禦史在西東向光祿卿兵部工部郎中大樂令光祿丞奉禮郎太祝郊社太官令在東西向北上大晟設登歌之樂扵壇上稍南北向祀日丑前五刻禮直官贊者諸司職掌各服其服太常設神位席太史設神位版扵壇之上下靑帝位扵壇上北方南向席以槀稭帝太昊氏位扵壇上東方西向席以莞又設句芒位扵壇下夘階之南嵗星析木大火壽星位扵壇下子階之東西上角宿亢宿氐宿房宿心宿尾宿箕宿位扵壇下子階之西東上俱席以莞兩席皆內向【立夏祀赤帝位扵壇上北方南向帝神農氏位扵壇上東方西向祝融位於壇下夘階之南熒惑鶉首鶉火鶉尾位於壇下子階之東西上井宿鬼宿栁宿星宿張宿翼宿軫宿位扵壇下子階之西東上季夏土王祀黃帝位扵壇上北方南向帝軒轅氏位扵壇上東方西向后土位扵壇下夘階之南鎭星位扵壇下子階之東立秋祀白帝位扵壇上北方南向帝少昊氏位扵壇上東方西上蓐收位於壇下夘階之南太白大梁降婁實沈位扵壇下午堦之東西上奎宿婁宿胃宿昴宿畢宿觜宿參宿位扵壇下子階之西東上立冬祀黒帝位於壇上北方南向帝髙陽氏位扵壇上東方西向冥位扵壇下夘階之南辰星娵訾枵星紀位扵壇下子階之東西上斗宿牛宿女宿虛星危宿室宿璧宿位扵壇下子階之西東上凡正配從祀神位席並同靑帝壇】太常陳玉扵神位之左【靑帝玉以靑珪赤帝以赤璋黃帝以黃琮白帝以白琥黒帝以黝璜盛於匣幣皆隨其方色】禮神之玉奠扵神前燔玉加扵幣【配位不用玉】陳幣篚各於神位之左【正配位幣各隨方也】祝版各扵神位之右置之坫次設祭器光祿實之正配位各左十有二籩爲三行以右爲上【第一行形鹽在前魚鱐糗餌粉餈次之第二行榛實在前漧桃幹防漧棗次之第三行菱在前芡防鹿脯次之】右十有二豆爲三行以左爲上【第一行芹菹在前筍菹葵菹菁菹次之第二行韭菹在前酏食魚醢醢次之第三行豚拍在前鹿臡醯醢糝食次之】俎二一在籩前【實以羊腥七體兩髀酉肩兩脇並脊兩髀在兩端兩肩兩脇次之脊在中】又俎四在豆右爲二重以北爲上【第一重實以羊腥腸胃肺離肺一在上端刌肺三次之腸三胃三又次之一實以豕腥膚其載如羊皆羊在左豕在右若配位卽以東爲上】登一在籩豆間【實以大羮】槃一在登前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設犧尊五象尊五爲二重在壇上東南隅北向西上【配位卽設扵正位酒尊之東】犧尊在前皆有坫加勺冪爲酌尊【犧尊一實明水爲上尊餘皆實泛齊代以供內法酒初獻酌之象尊一實明水爲土尊餘皆實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇下午階之西【著尊一實以盎齊犧尊一實醍齊各以一尊實明水若配位卽設扵壇下西階之北】象尊二壼尊六在壇下午階之東【象尊一實明水一實沈齊壺尊三實酒三實三酒明水酒皆在上若配位卽設扵壇下酉階之南】俱北向西上【若配位卽東向北上】皆加冪五齊三酒設而不酌又設從祀諸神每位各左二籩【防在前鹿脯次之】右二豆【菁菹在前鹿臡次之】俎一在籩豆前【實以羊豕腥肉】爵一次之【實以祠祭法酒】簠一簋一在爵之前簠在左簋在右【簠實稷簋實黍】又設像尊四二扵夘階之南五官位二扵子階之東五星三辰位皆在神位之左壺尊二設於子階之西七宿位在神位之右【皆實以祠祭法酒】太常設燭扵神位前設俎四扵饌幔內洗二扵夘階東北向【盥洗在東爵洗在西】罍在洗東加勺篚在洗西南肆實以巾【若洗爵之篚則實以爵加坫】又設禮官盥洗位扵陛道之左俱內向執罍篚者位扵其後又設揖位扵夘階之東內壝之外如省牲位【惟不設光祿卿丞郊社令位】積柴扵燎壇設望燎位於其北三獻官禮官在北南向西上監察禦史在西東向兵部工部郎中大樂令奉禮郎太祝在東西向北上又設三獻官禮官席位扵夘階之東北西向南上兵部工部郎中席位於夘階之東南西向北上設監察禦史大樂令席位於午階之南北向奉禮郎太祝太官令於其後俱西向光祿卿席位扵監察禦史之東北向又設監察禦史位於壇下樂虡之北在西東向奉禮郎太祝在東西向北上大樂令在樂虡之北太官令在酌尊所俱北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引監察禦史升自夘階【凡行事執事官升降皆自夘階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑乃還齋所未後一刻太官令帥宰人以鸞刀割牲祝史以槃取毛血置扵饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事春冬用丑時七刻秋夏用丑時一刻】初獻以下並赴壇所就次郊社令先入視設神位版訖退次太官令帥其屬實饌具畢次引光祿卿入詣午階南席位北向立贊者曰再拜光祿卿再拜升壇防視禮饌畢次引監察禦史升壇防閱陳設糾察不如儀者【凡防視防閱皆先詣正位】樂正帥登歌工人升自夘階各就位光祿卿還齋所餘官各服祭服次引行事執事官各就夘階東內壝外揖位立定禮直官贊揖次引大樂令先入就午階南席位北向立贊者曰再拜大樂令再拜升壇就位次引監察禦史奉禮郎太祝太官令入就午階南席位北向立次引三獻官禮部兵部工部郎中入就夘階東席位西向立禮直官稍前贊有司謹具請行事髙安之樂作六成止太常升煙燔牲首贊者曰再拜在位者皆再拜次引監察禦史奉禮郎太祝太官令俱陞壇各就位立定【太官令就位酌尊所】次引初獻詣盥洗位正安之樂作【初獻升降行止皆作正安之樂】至洗位北向立搢笏盥手帨手執笏升壇詣靑帝神位前北向立樂止嘉安之樂作搢笏跪次引奉禮郎搢笏西向跪執事者以玉幣授初獻執笏興先詣太昊氏神位前北向立初獻授玉幣奠訖執笏俛伏興再拜次詣太昊氏神位前東向立【酌獻詣配位準此】奠幣如上儀樂止奉禮郎復位初獻將降壇樂作復位樂止

進熟

祀日有司設鼎四扵神廚各在鑊右光防帥進饌者詣廚以匕升羊扵鑊實扵一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升豕如羊實於一鼎【正配位羊豕各一鼎】皆設扄冪祝史對舉入設扵饌幔內俟初獻旣升奠玉幣入陳扵夘階下西向南上祝史抽扄委扵鼎右除冪初鼎序入有司執匕及俎以從至夘階下俎各設於鼎西匕加於鼎光祿以匕加於鼎光防以匕升羊載於一俎【肩臂臑在上端肫胳在下端脊脇在中】次升豕如羊載於一俎【正配位羊豕各一鼎】鼎先退次引兵部工部郎中詣夘階下搢笏奉俎【兵部奉羊工部奉豕】升壇丰安之樂作詣靑帝神位前北向跪奠先薦羊次薦豕各執笏俛伏興有司設扵豆右腸胃膚之前【羊在左豕在右】次詣太昊氏神位前東向奉俎如上儀樂止俱降復位次引初獻再詣盥洗位樂作至洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣正位酌尊所西向立樂止僖安之樂作執事者以爵授初獻初獻搢笏執爵執尊者奉冪太官令酌犧尊之泛齊訖先詣配位酌尊所北向立初獻以爵授執事者執笏詣靑帝神位前北向立搢笏跪執事者以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興先詣帝太昊氏神位前南向立初獻再拜次詣帝太昊氏神位前酌獻並如上儀樂止太官令復詣正位酌尊所太祝復位初獻將降壇樂作復位樂止次引亞獻詣盥洗位北向立搢笏盥手帨手訖執笏詣爵洗位北向立搢笏洗爵拭爵以授執事者執笏升壇詣正位酌尊所西向立文安之樂作執事者以爵授亞獻亞獻搢笏執爵執尊者舉冪太官令酌象尊之醴齊訖洗詣配位酌尊所北向立亞獻以爵授執事者執笏詣靑帝神位前北向立搢笏跪執事者以爵授亞獻亞獻執爵三祭酒奠爵執笏俛伏興再拜次詣帝太昊氏神位前酌獻並如上儀樂止降復位次引終獻詣洗及升壇行禮並如亞獻之儀降復位初亞獻將升獻引禮官詣盥洗位搢笏盥手帨手執笏詣五官神位前搢笏跪執爵三祭酒奠爵執笏俛伏興再拜訖詣五星三辰七宿位祭奠行禮如上儀畢復位禮直官曰賜胙贊者承傳曰賜胙再拜在位者皆再拜訖送神髙安之樂作一成止

望燎

初髙安之樂畢引三獻官禮部兵部工部郎中詣望燎位有司各詣神位前取玉幣祝版置扵燎壇次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌監察禦史詣壇監視收徹訖還齋所光防以胙奉進監察禦史就位展視訖光祿卿望闕再拜訖乃退

政和五禮新儀卷五十

欽定四庫全書

政和五禮新儀卷五十一

吉禮

皇帝祀髙禖儀上

時日

齋戒

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以來年春分日祀髙禖太常寺具時日防告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部兵部工部尙書吏部禮部侍郎大司樂光祿卿大樂令光祿丞在其南【凡設大樂令光祿丞位皆稍卻如朝獻朝享卽功臣獻官在光祿丞下】次分獻官次執事官又在其南俱北向西上監察禦史位二在西東向北上讀冊舉冊官奉禮協律郎太祝郊社太官令在東西向北上【奉禮郎以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡帥引行事執事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年某月某日春分皇帝祀髙禖【如朝獻朝享卽云前二日朝獻景靈宮前一日朝享太廟】各其職其或不恭國有常刑讀訖【內朝堂執事官奉禮郎以下文官宣徳郎以下武官從義郎以下先退】余並對拜訖退皇帝散齋七日於別殿致齋三日【二日於大慶殿一日於靑城如朝獻朝享卽一日於大慶殿一日於太廟一日於靑城】凡防齋不弔防問病作樂有司不奏刑殺文書致齋日前後殿不視事惟行祀事前致齋一日殿中監帥其屬尙捨鋪禦座於大慶殿當中南向設東西房於禦座之左右稍北又設西閣及齋室於殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞密院事以下詣垂拱殿庭立班東上閤門附內侍進班齊牌垂拱殿防皇帝乘輦出至殿上少駐輦官迎駕自贊常起居宣輦官上殿簾捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞密以下通班常起居贊祗候引駕樞密知客省事以下至簽書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊只候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍兩省帶禦器械官充行宮使禦營巡檢各歸本班】至大慶殿後閣降輦入西門大慶殿簾降前導官並就次易朝服詣禦榻前分左右侍立【知樞密院事簽書樞密院事在東西向北上同知樞密院事在東西向左輔一員在知樞密院事之北贊拜東上閤門官一員又在其北並西向知客省事以下在簽書樞密院事之南稍東西向北上簽書客省事以下又在其南稍卻】通事舍人等分引行事執事陪祠文武官各綪結佩入詣大慶殿庭立班引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閤乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞密使以下拜殿之上下應在位官皆再拜【東上閤門官贊拜訖轉身北向隨拜訖面西贊各祗候】次禮直官引左輔詣禦座前俯伏跪奏稱左輔具官臣某言請皇帝降座就齋室奏訖俯伏興還侍位【凡左輔奏請準此】皇帝降座乘輿由東方入齋室侍臣各還所司直衛者如常儀通事舍人分引行事執事陪祠文武官以次出【三省親王樞密宗室起居問聖體並如儀】應行事執事陪祠官及從升者並防齋七日宿於正寢致齋三日各宿於其次【三省樞密院官各宿於本所及都堂侍從三省尙書侍郎分宿於祕書省中書後省余官內庭有所司者各宿於其司諸方客使許陪位者各宿於其次】凡防齋治事如故惟不弔防問疾作樂判書刑殺文書決罰罪人及與穢惡致齋之日官給酒饌惟祀事得行其餘悉禁與祀之官已齋而闕者通攝行事

陳設

前祀三日殿中監帥其屬尙捨設大次於外壝東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門之外道北南向前祀二日郊社令帥其屬掃除壇之上下積柴於燎壇光祿宰牲詣祠所大晟陳登歌之樂於壇上稍南北向設宮架於壇南內壝之外立舞表於酇綴之間前祀一日太常設神位席太史設神位版靑帝位於壇上北方南向席以稾稭帝伏犧氏帝髙辛氏位於壇上東方西向北上又設簡狄姜嫄位於壇下卯階之南西向北上皆席以莞【告潔畢權徹】奉禮郎禮直官設皇帝位版於壇下小次前西向飲福位於壇下午階之西北向望燎位於柴壇之北南向設爟火於望燎位之東南向【東西各六人】贊者設亞終獻位於小次之南稍東西向大禮使太宰左丞又於其南行事吏部戶部兵部工部尙書吏部禮部侍郎光祿卿讀冊官光祿丞位於大禮使之東【光祿丞稍卻】分獻官又於其東奉禮郎摶黍太祝郊社大官令位於小次之東北俱西向北上監察禦史位二一於壇下午階之西南一於子階之西北俱東向協律郎位二一於壇下樂虡之西北一於宮架之西北俱東向大樂令位於登歌樂虡之北大司樂位於宮架之北良醖令位於酌尊所俱北向又設陪祠文武官位於執事者之南諸方客使在文武官之南隨其方國光祿陳牲於東壝門外西向祝史各位於牲後太常設省牲位於牲西太禮使太宰左丞在南北向西上分獻官位於其後行事吏部戶部禮部兵部工部尙書吏部禮部侍郎大司樂光祿卿讀冊舉冊官大樂令光祿丞奉禮協律郎摶黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上分獻官位於其後監察禦史位二俱在西東向北上行事吏部戶部禮部兵部工部尙書吏部禮部侍郎大司樂光祿卿讀冊舉冊官大樂令光祿丞奉禮協律郎摶黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位正配位皆左十有一籩右十有一豆俱爲三行爼三二在籩前一在豆前又爼六在豆右爲二重登一在籩豆前簠一簋一在籩豆外簠在左簋在右又設尊坫之位在正配位北太尊五山尊五爲二重在壇上東南隅北向西上【配位以次設於正位酒尊之東】太尊在前皆有坫加勺冪爲酌尊又太尊二山尊二在神位前著尊二犧尊二在壇下午階之西【配位設於壇下酉階之北】象尊二壺尊六在壇下午階之西【配位設於壇下酉階之南】俱北向西上【配位卽東向北上】皆加冪設而不酌又設從祀神位左十籩右十豆俱爲三行爼三二於籩前一於豆前又爼六在豆右爲二重簠二簋二在籩豆外簠在左簋在右爵一在神位前加坫犧尊三有坫內在神位之左設禦弓矢弓韣致於禖神之前又設爼十有五及籩豆簠簋各三於饌幔內太常設禦洗二於壇下午階東南北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵洗之西東向又設亞終獻盥洗位於本位之南分獻官盥洗於從祀神位之前罍篚各設於左右皆內向執罍篚者各位其後祀日丑前五刻郊社令與太史官屬各服其服升壇設靑帝帝伏犧氏帝髙辛氏神位版於壇上簡狄姜嫄氏神位版於壇下太府卿少府監帥其屬陳玉幣於篚【玉靑帝以靑圭盛於匣配位及從祀神位皆不用玉幣皆以靑】禮神之玉置於神位前燔玉加於幣光祿卿帥其屬入實籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹防漧棗次之第三行蔆在前芡防鹿脯次之豆三行以左爲上第一行芹菹在前筍菹菁菹次之第二行韭菹在前酏食魚醢兔醢次之第三行豚拍在前鹿臡醓醢次之簠實以稻簋實以黍豋實以大羮】太官令帥其屬入實俎【籩前之俎第一重實以牛腥七體兩脾兩肩兩脇並脊兩脾在兩端兩肩兩脇次之脊在中第二重實以羊腥七體其載如牛豆前之俎實以豕腥七體其載如羊豆右之俎爲三重以北爲上第一重一實以牛腥腸胃肺離肺一在上端刌肺三次之腸三胃三又次之一實以羊腥腸胃肺其次如牛一實以豕腥膚九橫載第一重一實以牛熟腸胃肺一實以羊熟腸胃肺一實以豕熟膚其次如腥皆牛在左羊在中豕在右若配位則皆以東爲上】良醖令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】又實從祀神位之饌【籩三行以右爲上第一行形鹽在前魚鱐糗餌次之第二行漧棗在前漧桃幹防次之第三行蔆在前芡防鹿脯次之豆三行以左爲上第一行芹菹在前筍菹葵菹次之第二行菁菹在前韭菹魚醢次之第三行兔醢在前豚拍醯醢鹿臡次之簠實以稻粱粱在稻前簋實以黍稷稷在黍前羮實與正配位並同】又實從祀神位之尊【一實明水爲上尊一實醍齊分獻官酌之】太常設燭於神位前又設大禮使以下行事執事官揖位於邜階之東內壝外如省牲位所司陳異寶嘉瑞及伐國之寶於宮架之南東西相向

政和五禮新儀卷五十一

欽定四庫全書

政和五禮新儀卷五十二

吉禮

皇帝祀髙禖儀中

車駕自大慶殿詣靑城

前祀一日陪祠文武官先詣髙禖壇齊宮其日導駕官以下就次各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史臺大常寺分引左輔門下侍郎太僕卿乘黃令詣大慶殿西階下立北向東上乘黃令位其後次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舍人引禮部侍郎奏請中嚴【幾左輔門下侍郎禮部侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶殿門外至玉輅所千牛將軍前跪執轡左輔進當輿前俯伏跪奏左輔具官臣某言請皇帝降輿升輅奏訖俯伏興退復位【凡左輔奏請準此】乘黃令稍前東向進玉輅皇帝降輿升輅太僕卿立授綏導駕官分左右步導門下侍郎進當輅前俯伏跪奏門下侍郎具官臣某言請車駕進發奏訖俯伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍以前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴皷吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣泰禋門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至端誠殿前廻輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衛如常儀導駕官步導至殿門皇帝降輿歸殿後閤降通事舍人承防勅羣官各還次學士院以祝冊授通進司進禦書訖付尙書禮部【如朝獻朝享卽並如冬祀大禮駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳玉幣於篚【告潔畢權徹】未後三刻禮直官贊者分引大禮使以下詣東壝門外省牲位立定光祿卿丞與執事者牽牲就位禮直官贊揖訖贊者引大司樂入行樂架【幾亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自邜階視滌濯【幾行事執事者升降皆自夘階】次又引太宰申眂滌濯執事者皆舉冪曰潔俱復位禮直官稍前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌畢贊揖訖俱還齋所光祿卿丞及執事者以次牽牲詣廚授大官令次引禮部尙書詣廚省鼎鑊視滌漑協律郎展視樂器及還齋所晡後一刻大官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事用丑時七刻】諸祀官及陪祠之官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實爼良醖令入實尊樂正帥工人二舞以次入與執尊罍篚冪者各就位引分獻官執事官詣從祀神位前立次通事舍人等分引陪祠文武官及宗室客使各入就位次禮直官贊者分引大禮使以下行事執事官就邜階內壝門外揖位立定禮直官贊揖次引監察禦史次引大禮使以下入就位次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次降禮儀使樞密院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俯伏跪奏禮儀使具官臣某言請皇帝行事奏訖俯伏興還侍位【禮儀使奏禮宰準此】簾捲皇帝服衮冕以出侍衛如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】協律郎跪俯伏舉麾【凡行事執事取物奠物皆跪俯伏興】工皷柷宮架儀安之樂作【皇帝升降行止皆作儀安之樂】至午階版位西向立偃麾戞敔樂止【凡樂皆協律郎跪俯伏舉麾興工皷柷而後作偃麾戞敔而後止】禮儀使於下分左右侍立【幾行禮皆禮儀使樞密院官太常卿東上閤門官太常博士禮直官前導至位前分立於左右】禮儀使前奏有司謹具請行事宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣於篚立於尊所次引太宰吏部尙書侍郎升詣靑帝神位前北向立內侍先設繅借於地禮儀使奏請跪奠鎭圭於繅借執大圭俯伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於靑帝神位前太宰吏部尙書侍郎俱詣帝伏犧氏神位前以俟【次詣帝髙辛氏神位前準此】禮儀使奏請執大圭俯伏興內侍取鎭圭繅借詣帝伏犧氏神位前先設繅借於地【次詣帝髙辛氏神位前準此】禮儀使奏請再拜皇帝再拜樂止禮儀使前導皇帝詣帝伏犧氏次詣帝髙辛氏神位前東向奠幣並如上儀太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止初皇帝將奠配位之幣引分獻官詣盥洗位搢笏盥手帨手執笏詣簡狄氏神位前搢笏跪次引奉禮郎北向跪執事者以幣授奉禮郎奉禮郎奉幣授分獻官執笏俯伏興先詣簡狄氏神位前北向立分獻官授幣奠訖俯伏興再拜次詣姜嫄氏神位前奠幣如上儀退復位祝史奉毛血槃立於壝門外由其陛升大祝迎於壇上俱進奠於神位前太祝興執事者退立於尊所

政和五禮新儀卷五十二

欽定四庫全書

政和五禮新儀卷五十三

吉禮

皇帝祀髙禖儀下

進熟

祀日有司陳九鼎於神防各在鑊右太官令帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一背二骨以並】次升羊如牛實於一鼎次升豕如羊實於一鼎【正配毎位牛羊豕各一鼎】皆設扄冪祝史對舉陳於饌幔內重行西向以南爲上光祿實籩豆簠簋於饌幔內【籩實以粉餈豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部兵部工部尙書詣饌所奉爼以入太官令引入正門宮架丰安之樂作設於邜階之下北向西上奉牲者在東祝史抽扄委於鼎右除冪初鼎序入有司執匕及爼以從至邜階下各設於鼎西匕加於鼎太官令以匕升牛載於一爼【肩臂臑在上端肫胳在下端脊脇在中】次升羊及豕如牛各載於一爼【正配每位牛羊豖各一爼】鼎先退俟祝史進徹毛血槃以次出次引禮部尙書搢笏執籩豆簠簋戶部兵部工部搢笏奉爼以升執事者各迎於壇上禮部尙書奉籩豆簠簋詣靑帝神位前北向跪奠啟蓋於下執笏俯伏興有司設籩於糗餌前豆於醓醢前簠於稻前簋於黍前次引戶部兵部工部尙書奉爼【戶部奉牛兵部奉羊工部奉豖】詣靑帝神位前北向跪奠先薦牛次薦羊又薦豕各執笏俯伏興有司設於豆右腸胃膚之前【牛在左羊在中豕在右】次詣帝伏犧氏次詣帝髙辛氏神位前東向跪奠並如上儀樂止次引執事者詣壇下從祀神位前俱奉爼跪奠訖退復位【爼皆牛羊豕各一其載與正配位爼並同皆先設於本位之南】太祝取菹擩於醢祭於豆間三又取黍稷肺祭如初皆借用茅各還尊所引太宰左丞詣靑帝神位前西向立以北爲上吏部侍郎詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌歆安之樂作吏部侍郎奉爵詣正位酌尊所西向立執尊者舉冪良醖令酌太尊之泛齊訖先詣帝伏犧氏酌尊所北向立禮儀使前導皇帝詣靑帝神位前北向立禮儀使奏請搢大圭吏部侍郎以爵授左丞左丞授太宰太宰西向跪以進禮儀使奏請執爵祭酒三祭於茅苴奠爵執大圭俯伏興又奏請少立樂止太宰左丞俱詣帝伏犧氏神位前北向立以俟舉冊官舉祝冊進於靑帝神位之右讀冊官搢笏東向跪讀冊文讀訖執笏興先詣帝伏犧氏神位前南向立禮儀使請再拜皇帝再拜有司奠冊於靑帝神位前禮儀使前導皇帝詣帝伏犧氏次詣帝髙辛氏神位前酌獻並如上儀【惟登歌作承安之樂】太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次降樂止文舞退武舞進宮架容安之樂作舞者立定樂止初皇帝將詣小次禮直官太常博士引亞獻官詣盥洗位北向立搢笏盥手執笏詣爵洗位北向立搢笏洗爵拭爵以授執事者執笏升詣靑帝酌尊所西向立宮架作隆安之樂神保錫羨之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣帝伏犧氏酌尊所北向立亞獻以爵授執事者執笏詣靑帝神位前北向搢笏跪執事者以爵授亞獻執爵祭酒三祭於茅苴奠爵執笏俯伏興少退北向再拜次詣帝伏犧氏次詣帝髙辛氏神位前酌獻並如上儀樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初亞獻將升贊者引分獻官詣盥洗位搢笏盥手帨手執笏詣簡狄氏神位前搢笏跪執爵三祭酒奠爵執笏俯伏興少立次引太祝搢笏跪讀祝文讀訖執笏興太祝復位分獻官再拜詣姜嫄神位前酌獻如上儀【不讀祝文】退復位初皇帝旣奠玉幣光祿以牛左臂一骨及長脇短脇俱二骨以並載於胙爼設於壇下飲福位之西俟終獻旣升引戶部尙書摶黍太祝太官令詣飲福位東向立奉爼豆爵酒者各位於其後禮儀使奉請詣飲福位簾捲出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架僖安之樂作皇帝至飲福位北向立尙醖典禦執尊升詣酌所良醖令酌上尊福酒合置一尊典禦奉尊降詣飲福位以授殿中奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興諸太祝帥執事者持胙爼進減神位前正脊二骨橫脊二骨加於爼上內侍受爼以授戶部尙書戶部尙書西向跪以進皇帝受爼奠之戶部尙書受爼以興退復位太官令取黍於簋摶以授太祝太祝受以豆東向跪進皇帝受訖奠之太祝受豆以興退復位次殿中監再跪以爵酒進禮儀使奏請受爵飲福酒奠爵殿中監受虛爵興以授典禦奉禦執事者俱退復位禮儀使奏請執大圭俯伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部工部尙書升壇徹爼【籩豆牛羊豕爼各一俱少移故處】登歌成安之樂作卒徹樂止禮部尙書以下降復位禮直官曰賜胙行事陪祠官再拜贊者承傳曰賜胙再拜在位官再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷肺祭借以白茅東之吏部侍郎帥太祝執篚進詣神位前取玉幣祝冊借以茅以爼載牲體黍稷飲爵酒各由其階降壇南行詣柴壇自南階升以玉幣祝冊饌物置於燎柴執事者又以從祀神位之幣及祝冊饌物從燎禮直官曰可燎舉爟火東西各以炬燎半柴禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏觧嚴引大禮使以下詣邜階之東內壝外揖位立禮直官贊禮畢揖訖退通事舍人引陪祠文武官及宗室客使以次出將士不得輙離部伍【端誠殿受賀並如冬祀大禮儀】

車駕還內

前期殿中監帥其屬尙捨設禦幄於大慶殿門外之東南向大晟設宮架於宣徳門外稍南其日祀事禮畢所司轉仗衛鹵簿於還途如來儀文武百僚宗室客使先詣宣徳門外就次以俟立班奉迎乘黃令進金輅於行宮殿門外南向千牛將軍一員執長刀立於輅右尙輦奉禦進輿於齋殿導駕官俱詣齋殿門外奉迎禮部侍郎奏請中嚴少頃又奏外辦簾捲皇帝服通天冠絳紗袍乘輿以出應導駕官等並迎駕奏聖躬萬福【內祗應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿乘輦】太僕卿授綏千牛將軍馭駕如來儀門下侍郎奏請車駕進發車駕動稱警蹕侍衛如來儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕皷吹及諸軍樂振作車駕將至宣徳門外文武百僚宗室客使立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍立於輅右車駕動千牛將軍夾輅而趨大樂正奏采茨之樂入門樂止車駕至禦幄前左輔奏請皇帝降輅乘輿【若乘輦卽云降輦乘輿】皇帝降輅乘輿以入禮部郎中奏觧嚴通事舍人承防勅羣官各還次將士各還其所【若肆赦並如冬祀大禮宣徳門肆赦之儀】

政和五禮新儀卷五十三

欽定四庫全書

政和五禮新儀卷五十四

吉禮

祀髙禖儀【有司行事】

時日

齋戒

陳設

省牲器

奠玉幣

進熟

望燎

時日

太常寺預於隔季以春分日祀髙禖闗太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五皷贊者設位版於公相防下吏部尙書在左刑部尙書在右並南向初獻亞終獻禮官位於其南稍東北向西上監察禦史位於其西稍北東向光祿卿戶部兵部工部郎中大樂令光祿丞位於其南稍西北向東上【大樂令光祿丞位稍卻】奉禮郎太祝郊社令太官令位於其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日春分祀髙禖各揚其職不共其事國有常刑讀訖執笏禮直官贊奉禮郎太祝郊社太官令先退余官對拜乃退防齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞郊社太官令齋一日】二日於本司【無本司者於太常齋捨質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次於壇壝門外隨地之宜設饌幔於內壝西門外道南北向前二日光祿牽牲詣祠所前一日郊社令帥其屬掃除壇之上下太常設正配神位席太史設正配神位版於壇上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於邜階之東南內壝外西向祝史各位於牲後太常設省牲位於牲西三獻官禮官在南北向光祿卿戶部兵部工部郎中大樂令光祿丞奉禮郎太祝郊社太官令在北南向俱西上【凡設大樂令光祿丞以下位皆稍卻】監察禦史於光祿卿之西少絕光祿陳禮饌於壇之東南內壝外南向太常設省饌位版於禮饌之南三獻官禮官在南北向西上監察禦史在西東向光祿卿戶部兵部工部郎中大樂令光祿丞奉禮郎大祝郊社令在東西向北上大晟設登歌之樂於壇上稍南北向祀日丑前五刻禮直官贊者諸司職掌各服其服太常設神位席太史設神位版於壇之上下靑帝位於壇上北方南向席以稾稭帝伏犧氏帝髙辛氏位於壇上東方西向北上又設簡狄姜嫄位於卯階之南西向北上並席以莞太常陳玉於神位之左【玉以靑珪盛以匣燔玉用瑉】禮神之玉奠於神前燔玉加於幣【配位及簡狄姜嫄位不用玉】陳幣篚各於神位之左【幣以靑】祝版各於神位之右置於坫次設祭器光祿實之正配位各左十有二籩爲三行以右爲上【第一行形鹽在前魚鱐糗餌粉餈次之第二行榛實在前漧桃幹防漧棗次之第三行蔆在前芡防鹿脯次之】右十有二豆爲三行以左爲上【第一行芹菹在前葵菹菁菹筍菹次之第二行韭菹在前酏食魚醢兔醢次之第三行豚拍在前鹿臡醯醢糝食次之】俎三二在籩前爲二重以北爲上【第一重實以牛腥七體兩脾兩肩兩脇並脊兩脾在兩端兩肩兩脇次之脊在中第二重實以羊腥七體其載如牛若配位則以東爲上】一在豆前【實以豕腥七體其載如羊】又俎六在豆右爲二重以北爲上【第一重一實以牛腥腸胃肺離肺一在上端刌肺三次之腸三胃三又次之一實以羊腥腸胃肺其次如牛一實以豕腥膚九橫載第二重一實以牛熟腸胃肺一實以羊熟腸胃肺一實以豕熟膚其次如腥皆牛在左羊在中豕在右若配位則以東爲上】登一在籩豆間【實以大羮】槃一在登前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設犧尊五象尊五爲二重在壇上東南隅北向西上【配位卽設於正位酒尊之東】犧尊在前皆有坫加勺冪爲酌尊【犠尊一實明水爲上尊餘皆實泛齊代以供內法酒初獻酌之象尊實以明水爲上尊餘皆實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇下午階之西【著尊一實盎齊犠尊一實醍齊各以一尊實明水若配位卽於壇下西階之北】象尊二壺尊六在壇下午階之東【象尊以實明水一實沈齊壺尊三實酒三實三酒明水酒皆在上若正配位卽設於酉階之南】俱北向西上【若配位卽東向北上】皆加冪五齊三酒設而不酌又設從祀神位每位左十籩爲三行以右爲上【第一行幹防在前形鹽魚鱐次之第二行榛實在前漧桃漧棗次之第三行蔆在前芡防鹿脯次之】右十豆爲三行以左爲上【第一行芹菹在前筍菹葵菹次之第二行菁菹在前韭菹魚醢次之第三行兔醢在前豚拍醓醢鹿臡次之】俎三二在籩前一在豆前又俎六在豆右爲二重俱以東爲上簠二簋二在籩豆外簠在左簋在右【俎及簠簋之實與正配位並同】爵一在神位前加坫犧尊二並坫勺在神位之左【一實明水爲上尊一實供內法酒初獻酌之】又設禦弓矢韣致於禖神之前設燭於神位前設俎十有五於饌幔內設洗二於卯階之東北向【盥洗在東爵洗在西】罍洗在東加勺篚在洗西南肆實以巾【若爵洗之篚則又實以爵加坫】又設禮官盥洗於從祀神位之前執罍篚者位其後又設揖位於卯階之東內壝之外如省牲位【惟不設光祿丞郊社令位】積柴於燎壇設望燎位於卯階東南內壝之外三獻官禮官在北南向西上監察禦史在西東向戶部兵部工部郎中大樂令奉禮郎太祝在東西向北上又設三獻官禮官席位於卯階之東北西向南上戶部兵部工部郎中席位於卯階之東南西向北上設監察禦史大樂令席位於午階之南北向奉禮郎太祝太官令位於其後俱西上光祿卿席位於監察禦史之東俱北向又設監察禦史位於壇上樂虡之北在西東向奉禮郎太祝在東西向北上大樂令在樂虡北太官令在酌尊所俱北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引監察禦史升自卯階【凡行事執事官升降皆自卯階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次監察禦史詣廚省鼎鑊視祭器滌漑乃還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時七刻】初獻以下並赴壇所就次郊社令先入視設神位版訖退次太官令帥其屬實饌俱畢次引光祿卿入詣午階南席位北向立贊者曰再拜光祿卿再拜升壇閱陳設糾察不如儀者【凡視防閱皆先詣正位】樂正帥登歌工人升自卯階各就位光祿卿還齋所餘官各服祭服次引行事執事官各就卯階東內壝外揖位立定禮直官贊揖次引大樂令先入就午階南席位北向立贊者曰再拜大樂令再拜升壇就位次引監察禦史奉禮郎太祝太官令入就午階南席位北向立次引三獻官禮官戶部兵部工部郎中入就卯階東席位西向立禮直官稍前贊有司謹具請行事髙安之樂作六成止大常升煙燔牲首贊者曰再拜在位皆再拜次引監察禦史奉禮郎太祝太官令俱升壇各就位立定【太官令就正位酌尊所】次引初獻詣盥洗位正安之樂作【初獻升降行止皆作正安之樂】至洗位北向立搢笏盥手帨手執笏外壇詣靑帝神位前北向立樂止嘉安之樂作搢笏跪次引奉禮郎搢笏西向立跪執事者以玉幣授奉禮郎奉禮郎奉玉幣授初獻執笏興先詣帝伏犧氏神位前北向立初獻受玉幣奠訖執笏俯伏興再拜詣帝伏犧氏次詣帝髙辛氏神位前東向立【酌獻詣配位準此】奠幣如上儀樂止奉禮郎先詣簡狄神位前北向立初獻將降壇樂作復位樂止初獻旣升獻訖次引禮官詣洗及詣簡狄氏次詣姜嫄氏神位前東向奠幣並如上儀俱退復位

進熟

祀日有司陳九鼎於神防各在鑊右光祿帥進饌者詣防以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升羊豕如牛各實於一鼎【正配位牛羊豕各一鼎】皆設扄冪祝史對舉入設於饌幔內俟初獻旣升奠玉幣入陳於卯階下西向南上祝史抽扄委於鼎右除冪初鼎序入有司執匕及俎以從至卯階下俎各設於鼎西匕加於鼎光祿以匕升牛載於一俎【肩臂臑在上端肫胳在下端脊脇在中】次羊及豕如牛各載於一俎【正配位牛羊豕各一爼】鼎先退次引戶部兵部工部郎中詣卯階下搢笏奉俎【戶部奉牛兵部奉羊工部奉豕】升壇丰安之樂作詣靑帝神位前北向跪奠先薦牛次薦羊又薦豕各執笏俯伏興有司設於豆右腸膚胃之前【牛在左羊在中豕在右】次詣帝伏犧氏帝髙辛氏神位前東向奉俎如上儀樂止戶部兵部工部郎中降奉俎詣簡狄氏姜嫄氏神位前東向奉奠並如上儀俱退復位次引初獻再詣盥洗位樂作至位北向搢笏盥手帨手執笏次詣爵洗位北向立搢笏洗爵拭爵以授執事者執笏升詣正位酌奠所西向立樂止祐安之樂作執事者以爵授初獻初獻搢笏執爵執尊者舉冪大官令酌犧尊之泛齊訖先詣帝伏犧氏位酌尊所北向立初獻以爵授執事者執笏詣靑帝神位前北向立搢笏跪執爵者以爵授初獻初獻執爵三祭酒奠爵執笏俯伏興少立樂止次引太祝詣神位前東向搢笏跪讀祝文讀訖執笏興先詣帝伏犧氏神位前南向立初獻再拜次詣帝伏犧氏帝髙辛氏神位前酌獻並如上儀樂止太官令復詣正位酌尊所太祝復位初獻將降壇樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇詣正位酌尊所西向立久安之樂作執事者以爵授亞獻搢笏執爵執尊者舉冪太官令酌象尊之醴齊訖先詣帝伏犧氏位酌尊所北向立亞獻以爵授執事者執笏詣靑帝神位前北向立搢笏訖執事者以爵授亞獻亞獻執爵三祭酒奠爵執笏俯伏興再拜次詣帝伏犧氏帝髙辛氏神位前酌獻並如上儀樂止降復位次引終獻詣洗及升壇行禮並如亞獻之儀降復位初亞獻將升獻引禮官詣盥洗位搢笏盥手帨手執笏詣簡狄神位前東向立搢笏跪執爵三祭酒奠爵執笏俯伏興少立次引太祝搢笏跪讀祝文讀訖執笏興太祝復位禮官再拜詣姜嫄神位前酌獻如上儀【惟不讀祝文】退復位次禮直官曰賜胙贊者承傳曰賜胙再拜在位者皆再拜訖送神理安之樂作一成止

望燎

初理安之樂畢引三獻官禮官戶部兵部工部郎中詣望燎位有司各詣神位前取玉幣祝版置於燎柴次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌監察禦史詣壇監視收徹訖退內侍奉酒饌及弓韣入內如儀

政和五禮新儀卷五十四

欽定四庫全書

政和五禮新儀卷五十五

吉禮

皇帝朝日儀上

時日

齋戒

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以來年春分朝日太常寺具時日防告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設大樂令光祿丞位皆稍卻如朝獻朝享卽功臣獻官在光祿丞下】次執事官又在其南俱北向西上監察禦史位二在西東向北上讀冊舉冊官奉禮協律郎太祝郊社太官令在東西向北上【奉禮郎以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年某月某日春分皇帝朝日【如朝獻朝享卽云前二日朝獻景靈宮前一日朝享太廟】各其職其或不恭國有常刑讀訖【內朝堂職事官奉禮郎以下文官宣徳郎以下武官從義郎以下先退】余官並對拜訖退皇帝防齋七日於別殿致齋三日【二日於大慶殿一日於靑城如朝獻朝享卽一日於大慶殿一日於太廟一日於靑城】凡防齋不弔防問疾作樂有司不奏刑殺文書致齋日前後殿不視事惟行祀事前致齋一日殿中監帥其屬尙捨鋪禦座於大慶殿當中南向設東西房於禦座之左右稍北又設西閣及齋室於殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞密院事以下詣垂拱殿庭立班東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居宣輦官上殿簾捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞密以下通班常起居贊祗候引駕樞密知客省事以下至簽書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍兩省帶禦器械官充行宮使禦營巡檢各歸本班】至大慶殿後閤降輦入西閤大慶殿簾降前導官並就次易朝服詣禦榻前分左右侍立【知樞密院事簽書樞密院事在東西向北上同知樞密院事在西東向左輔一員在知樞密院事之北贊拜東上閤門官一員又在其北並西向知客省事以下在簽書樞密院事之南稍東西向北上簽書客省事以下又在其南稍卻】通事舍人等分引行事執事陪祠文武官各綪結佩入詣大慶殿庭立班引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閤乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞密以下拜殿之上下應在官位皆再拜【東上閤門官贊拜訖轉身候】次禮直官引左輔詣禦座前俯伏跪奏稱左輔具官臣某言請皇帝降座就齋室奏訖俯伏興還侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舍人分引行事執事陪祠文武官以次出【三省親王樞密宗室起居問聖體並如儀】應行事執事陪祠官及從升者並防齋七日宿於正寢致齋三日各宿於其次【三省樞密院官各宿於本防及都堂侍從官並尙書侍郎分宿於祕書省中書後省余官內庭有所司者各宿於其司諸方客使許赴陪位者各宿於其次】凡防官治事如故惟不弔防問疾作樂判書刑殺文書決罰罪人及與穢惡致齋之日官給酒饌惟祀事得行其餘悉禁與祀之官已齋而闕者通攝行事

陳設

前祀三日殿中監帥其屬尙捨設大次於外壝東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門之外道北南向前祀二日郊社令帥其屬掃除壇之上下積柴於燎壇光祿牽牲詣祠所大晟陳登歌之樂於壇上稍南北向設宮架於壇南內壝之外立舞表於酇綴之間前祀一日太常設神位席太史設神位版大明位於壇上北方南向席以稾稭【告潔畢權徹】奉禮郎禮直官設皇帝位版於壇下小次前西向飲福位於壇下午階之西北向望燎位於柴壇之北南向設爟火於望燎位之東南向【東西各六人】贊者設亞終獻位於小次之南稍東西向大禮使太宰左丞又於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】奉禮郎黍大祝郊社太官令位於小次之東北俱西向北上監察禦史位二一於壇下午階之西南一於子階之西北俱東向協律郎位二一於壇上樂虡之西北一於宮架之西北俱東向大樂令位於登歌樂虡之北大司樂位於宮架之北良醖令位於酌尊所俱北向又設陪祠文武官位於執事者之南諸方客使在文武官之南隨其方國光祿陳牲於東壝門外西向祝史各位於牲後太常設省牲位於牲西大禮使大宰左丞在南北向西上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎搏黍太祝郊社太官令在北南向西上【凡設太樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎搏黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位左十有二籩右十有二豆俱爲三行爼三一在籩前二在豆右爲二重登一在籩豆間簠一簋一在籩豆外簠在左簋在右又設尊坫之位太尊五山尊五爲二重在壇上東南隅北向西上太尊在前皆有坫加勺冪爲酌尊又太尊二山尊二在神位前著尊二犧尊二在壇下午階之西象尊二壺尊六在壇下午階之東俱北向西上皆加冪設而不酌又設籩豆簠簋槃爼各一於饌幔內設禦洗二於壇下午階東南北向【盥洗在東爵洗在西】罍在洗東加勺篚在洗西南肆實以巾【若爵之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵洗之西東向又設亞終獻盥洗爵洗於本位之南罍篚各設於左右皆內向執罍篚者位其後祀日丑前五刻郊社令與太史官屬各服其服升壇設神位版於壇上太府卿少府監帥其屬陳玉幣於篚【玉以圭璧盛於匣幣以赤】禮神之玉置於神位前燔玉加於幣光祿卿帥其屬入實籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹防漧棗次之第三行蔆在前芡防鹿脯次之豆三行以左爲上第一行芹菹在前筍菹葵菹菁菹次之第二行韭菹在前酏食魚醢兔醢次之第三行豚拍在前鹿臡醓醢次之簠實以稻簋實以黍登實以大羮】太官令帥其屬入實爼【籩前之爼一實以牛腥七體兩脾兩肩兩脇次之脊在中豆右之爼二爲二重以北爲上第一重實以牛腥腸胃肺離肺一在上端刌肺三次之腸三胃三又次之第二重實以牛熟腸胃肺其載如腥】良醖令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實三酒三實酒明水酒皆在上】太常設燭於神位前又設大禮使以下行事執事官揖位於卯階之東內壝外如省牲位所司陳異寶嘉瑞及伐國之寶於宮架之南東西相向

政和五禮新儀卷五十五

欽定四庫全書

政和五禮新儀卷五十六

吉禮

皇帝朝日儀中

車駕自大慶殿詣靑城

前祀一日陪祠文武官先詣朝日壇齋宮其日導駕官以下就次各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上乘黃令位其後次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舍人引禮部侍郎奏請中嚴【凡左輔門下侍郎禮部侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶門外至玉輅所千牛將軍前跪執轡左輔進當輿前俯伏跪奏左輔具官臣某言請皇帝降輿升輅奏訖俯伏興退復位【凡左輔奏請準此】乘黃令稍前東向進玉輅皇帝降輿升輅太僕卿立授綏導駕官分左右步導門下侍郎進當輅前俯伏跪奏門下侍郎具官臣某言請車駕進發奏訖俯伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴鼓吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣行宮門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至行宮齋殿前廻輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衛如常儀導駕官步導至殿門皇帝降輿歸殿後閣門簾降通事舍人承防勅羣官各還次學士院以祝冊授通進司進禦書訖付尙書禮部【如朝獻朝享卽並如冬祀大禮車駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳玉幣於篚【告潔畢權徹】未後三刻禮直官贊者分引大禮使以下俱常服詣東壝門外省牲位立定光祿卿丞與執事者牽牲就位禮直官贊揖訖贊者引大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自卯階視滌濯【凡行事執事者升降皆自卯階】次又引太常申眡滌濯執事皆舉冪曰潔俱復位禮直官稍前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官贊省饌畢贊揖訖俱還齋所光祿卿丞及執事者以次牽牲詣廚授大官令次引禮部尙書詣廚省鼎鑊視濯漑協律郎展視樂器乃還齋所晡後一刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事用丑時七刻】諸祀官及陪祠官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實俎良醖令入實尊樂正帥工人二舞以次入與執尊罍篚冪者各就位次通事舍人等分引陪祠文武官及宗室客使各入就位次禮直官贊者分引大禮使以下行事執事官就卯階內壝門外揖位立定禮直官贊揖次引監察禦史次引大禮使以下入就位次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次簾降禮儀使樞宻院官太常卿東上閣門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏跪奉禮儀使具官臣某言請皇帝行事奏訖俛伏興還侍位【禮儀使奏禮畢準此】捲皇帝服衮冕以出侍衞如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】協律郎跪俯伏舉麾興【凡行事執事者取物奠物皆跪俯伏興】工鼓柷宮架儀安之樂作【皇帝升降行止皆作儀安之樂】至午階版位西向立偃麾戞敔樂止【凡樂皆協律郎跪俯伏舉麾興工鼓柷而後作偃麾戞敔而後止】禮儀使以下分左右侍立【凡行禮皆禮儀使樞密院官太常卿東上閤門官太常博士禮直官前導至位則分立於左右】禮儀使前奏有司謹具請行事宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉帶於篚立於尊所次引太常吏部尙書侍郎升詣大明神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衛量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣大明神位前北向立內侍先設繅籍於地禮儀使奏請跪奠鎭圭於繅籍執大圭俯伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於大明神位前禮儀使奏請執大圭俯伏興又奏請再拜皇帝再拜訖樂止太常以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血槃出立於壝門外由其陛升大祝迎於壇上進奠於神位前大祝與執事者退立於尊所

政和五禮新儀卷五十六﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷五十七

吉禮

皇帝朝日儀下

進熟

祀日有司陳鼎一於神廚在鑊之右太官令帥進饌者詣廚以匕升牛於鑊實於鼎【肩臂臑肫胳正脊一直脊一橫脊一長脇一短脇一代脇一皆二骨以並】乃設扄冪祝史對舉陳於饌幔內光祿實籩豆簠簋於饌幔【籩實以粉餈豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令引入正門宮架丰安之樂作設於卯階之下北向奉牲者在東祝史抽扄委於鼎右除冪初鼎將入有司執匕及俎以從至卯階下設於鼎西匕加於鼎太官令以匕升牛於俎【肩臂臑上端肫胳在下端脊脇在中】鼎先退俟祝史進徹毛血槃以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋詣大明神位前北向跪奠啟蓋於下執笏俯伏興有司設籩於糗餌前豆於醓醢前簠於稻前簋於黍前次引戶部尙書奉俎詣大明神位前北向跪奠執笏俯伏興有司設於豆前樂止俱降復位太祝取菹擩於醢祭於豆間三又取黍稷肺祭如初皆借用茅各還尊所引太宰左丞詣大明神位前西向立以北爲上吏部尙書詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌熈安之樂作吏部侍郎奉爵詣酌尊所西向立執尊者舉冪良醖令酌太尊之泛齊訖禮儀使前導皇帝詣大明神位前北向立禮儀奏請搢大圭跪吏部侍郎以爵授左丞左丞授太宰太宰西向跪以進禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架容安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所西向立宮架作隆安之樂神保錫羨之舞執事者以爵授亞獻亞獻搢笏執爵執尊者舉冪大官令酌山尊之醴齊訖亞獻以爵授執事者執笏詣大明神位前北向搢笏跪執事者以爵授亞獻亞獻執爵祭酒三祭於茅苴奠爵執笏俯伏興少退北向再拜樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初皇帝旣奠玉幣光祿以牛左臂一骨及長脇短脇俱二骨以並載於胙俎設於壇下飲福位之西俟終獻旣升獻引戶部尙書搏黍太祝大官令詣飲福位東向立奉俎豆爵酒者各位於其後禮儀使奏請詣飲福位簾捲出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架僖安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興諸太祝帥執事者持胙俎進減神位前正脊二骨橫脊二骨加於俎上內侍受俎以授戶部尙書戶部尙書西向跪以進皇帝受俎奠之戶部尙書受俎以興退復位太官令取黍於簋搏以授太祝太祝受以豆東向跪進皇帝受訖奠之太祝受豆以興退復位次殿中監再跪以爵酒進禮儀使奏請受爵飲福酒奠爵殿中丞受虛爵興以授典禦奉禦執事者俱進復位禮儀使奏請執大圭俯伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆俱各一俱少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官皆再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊籍以茅以俎載牲體黍稷飯爵酒降壇南行詣柴壇自南階升以玉幣祝冊饌物置於燎柴禮直官曰可燎舉爟火東西各以炬燎半柴禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏觧嚴引大禮使以下詣卯階之東內壝外揖位立禮直官贊禮畢揖訖退通事舍人引陪祠文武官及宗室客使以次出將士不得輙離部位【行宮齋殿受賀並如冬祀大禮禦端誠殿受賀之儀】

車駕還內

前期殿中丞監帥其屬尙捨設禦幄於大慶殿門外之東南向大晟設宮架於宣徳門外稍南其日祀事禮畢所司轉仗衛鹵簿於還途如來儀文武百官宗室客使先詣宣徳門外就次以俟立班奉迎乘黃令進金輅於行宮殿門外南向千牛將軍一員執長刀立於輅右尙輦奉禦進輿於齋殿導駕官俱詣齋殿門外奉迎禮部侍郎奏請中嚴少頃又奏外辦捲皇帝服通天冠絳紗袍乘輿以出應導駕官等並迎駕奏聖躬萬福【內祗應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿乘輦】大僕卿立授綏千牛將軍馭駕如來儀門下侍郎奏請車駕進發車駕動稱警蹕侍衞如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕鼓吹及諸軍樂振作車駕將至宣徳門外文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦卽奏云降輦乘輿】皇帝降輅乘輿以入禮部郎中奏觧嚴通事舍人承防勅羣官各還次將士各還其所【若肆赦並如冬祀大禮宣徳門肆赦儀】

政和五禮新儀卷五十七

欽定四庫全書

政和五禮新儀卷五十八

吉禮

朝日儀【有司行事】

時日

齋戒

陳設

省牲器

奠玉幣

進熟

望燎

時日

太常寺預於隔季以春分朝日闗太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五鼓贊者設位版於公相防下吏部尙書在左刑部尙書在右並南向初獻亞終獻位於其南稍東北向西上監察禦史位於其西稍北東向光祿卿兵部工部郎中大樂令光祿丞位於其南稍西北向東上【大樂令光祿丞位稍卻】奉禮郎太祝郊社太官令位於其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日春分朝日各其職不共其事國有常刑讀訖執笏禮直官贊奉禮郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿寺丞郊社太官令齋一日】二日於本司【無本司者於太常齋捨質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次於壇壝門外隨地之宜設饌幔於內壝西門外道南北向前二日光祿牽牲詣祠所前一日郊社令帥其屬掃除壇之上下太常設神位席太史設神位版於壇上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於卯階之東南內壝外西向祝史各位於牲後太常設省牲位於牲西三獻官在南北向光祿卿兵部工部郎中大樂令光祿丞奉禮郎太祝郊社太官令在北南向俱西上【凡設大樂令以下位皆稍卻】監察禦史位於光祿卿之西少絕光祿陳禮饌於壇之東南內壝外南向太常設省饌位版於禮饌南三獻官在南北向西上監察禦史在西東向光祿卿兵部工部郎中大樂令光祿丞奉禮郎太祝郊社太官令在東西向北上大晟設登歌之樂於壇上稍南北向祀日丑前五刻禮直官贊者諸司職掌各服其服太常設神位席【以稾稭】太史設神位版於壇上北方南向太常陳玉於神位之左【玉以圭璧盛以匣燔用�】禮神之玉奠於神前燔玉加於幣陳幣篚於神位之左【幣以赤】祝版於神位之右置於坫次設祭器光祿實之左十有二籩爲四行以右爲上【第一行魚鱐在前糗餌粉餈次之第二行幹防在前漧棗形鹽次之第三行鹿脯在前榛實漧桃次之第四行蔆在前芡防次之】右十有二豆爲四行以左爲上【第一行芹菹在前筍菹葵菹次之第二行菁菹在前韭菹酏食次之第三行魚醢在前兔醢豚拍次之第四行鹿臡在前醓醢糝食次之】俎二一在籩前【實以羊腥七體兩脾兩肩兩脇並脊兩脾在兩端兩肩兩脇次之脊在中】一在豆前【實以豕腥七體其載如羊】又俎四在豆右爲二重以北爲上【第一重一實以羊腥腸胃肺一離肺一在上端離肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥皆羊在左豕在右】登一在籩豆間【實以大羮】槃一在登前【實以毛血】簠二簋二在籩豆外二俎間簠在左簋在右【簠實以稻粱粱在稻前簋實以黍稷稷在黍前】設犧尊五象尊五爲二重在壇上東南隅北向西上犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇下午階之西【著尊一實盎齊犧尊一實醴齊各以一尊實明水】象尊二壺尊六在壇下午階之東【象尊一實明水一實沈齊壺尊三實酒三實三酒明水酒皆在上】俱北向西上皆加冪五齊三酒設而不酌太常設燭於神位前設俎二於饌幔內洗二於卯階東北向【盥洗在東爵洗在西】罍在洗東加勺篚在洗西南肆實以巾【若爵洗之篚則實以爵加坫】執罍篚者位其後又設揖位於卯階之東內壝之外如省牲位【惟不設光祿卿丞郊社令位】積柴於燎壇設望燎位於卯階之東南內壝之內三獻官在北南向西上監察禦史在西東向兵部工部郎中大樂令奉禮郎太祝在東西向北上又設三獻官席位於卯階之東南西向北上兵部工部郎中席位於卯階之東南西向北上設監察禦史大樂令席位於午階之南北向奉禮郎太官令位於其後俱西上光祿卿席位於監察禦史之東北向又設監察禦史位於壇上樂虡之北東向奉禮郎太祝在東西向北上大樂令在樂虡之北太官令於酌尊所俱北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引監察禦史升自卯階【凡行事執事官升降皆自卯階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑乃還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時七刻】初獻以下並赴壇所就次郊社令先入視設神位版訖退次太官令帥其屬實饌具畢次引光祿卿入詣午階南席位北向立贊者再拜光祿卿再拜升壇視禮饌畢次引監察禦史升壇閱陳設糾察不如儀者樂正帥登歌工人引卯階各就位光祿卿還齋所餘官各服祭服次引行事執事官各就卯階東向壝外揖位立定禮直官贊揖次引大樂令先入就午階南席位北向立贊者曰再拜大樂令再拜升壇就位次引監察禦史奉禮郎太祝太官令入就午階向席位北向立次引三獻官兵部工部郎中入就卯階東席位西向立禮直官稍前贊有司謹具請行事髙安之樂作六成止太常升煙燔牲首贊者曰再拜在位者皆再拜次引監察禦史奉禮郎太祝太官令俱升壇各就位立定次引初獻官詣盥洗位正安之樂作【凡初獻升降行止皆作正安之樂】至洗位北向立搢笏盥手執笏升壇詣大明神位前北面立樂止嘉安之樂作搢笏跪次引奉禮郎搢笏西向跪執事者以玉幣授奉禮郎奉禮郎受玉幣授初獻執笏興退復位初獻受玉幣奠訖執笏俯伏興再拜樂止初獻將降壇樂作復位樂止

進熟

祀日有司設鼎二於神廚各在鑊右光祿帥進饌者詣廚以匕升羊於鑊實於一鼎【肩臂肺肫胳正脊一直脊一橫脊一長脇一短脇一代脇一皆二骨以並】次升豕如羊實於一鼎皆設扃冪祝史對舉入設於饌幔內俟初獻旣升奠玉幣入陳於卯階下西向南上祝史抽局委於鼎右除冪初鼎序入有司執匕及俎以從至卯階下俎各設於鼎西匕加於鼎光祿以匕升羊載於一俎【肩臂臑在上端肫胳在下端脊脇在中】次升豕如羊載於一俎鼎先退次引兵部工部郎中詣卯階下搢笏奉俎【兵部奉羊工部奉豕】升壇丰安之樂作詣大明神位前北向跪奠先薦羊次薦豕各執笏俯伏興有司設於豆右腸胃膚之前【羊在左豕在右】樂止俱降復位次引初獻再詣盥洗位樂作至洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣爵尊所西向立樂止嘉安之樂作執事者以爵授初獻初獻搢笏執爵執尊者舉冪太官令酌犧尊之泛齊初獻以爵授執事者執笏詣大明神位前北向立搢笏跪執事者以爵授初獻初獻執爵三祭酒奠爵執笏俯伏興少立樂止次引大祝詣神位前東向搢笏跪讀祝文讀訖執笏興退復位初獻再拜訖將降壇樂作復位樂止次引亞獻詣盥洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣酌尊所西向立文安之樂作執事者以爵授亞獻亞獻搢笏執爵執尊者舉冪太官令酌象尊之醴齊亞獻以爵授執事者執笏詣大明神位前北向立搢笏跪執事者以爵授亞獻亞獻執爵三祭酒奠爵執笏俯伏興再拜樂止降復位次引終獻詣洗及升壇行禮並如亞獻之儀降復位禮直官曰賜胙贊者承傳曰賜胙再拜在位者皆再拜訖送神理安之樂作一成止

望燎

初理安之樂畢引三獻官兵部工部郎中詣望燎位有司詣神位前取玉幣祝版置於燎柴次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖還太官令帥其屬徹禮饌監察禦史詣壇監視收徹訖還齋所光祿以胙奉進監察禦史就位展視訖光祿卿望闕再拜訖乃退

政和五禮新儀卷五十八

欽定四庫全書

政和五禮新儀卷五十九

吉禮

皇帝夕月儀上

時日

齋戒

陳設

省牲器

車駕自大慶殿詣靑城

奠玉幣

進熟

望燎

車駕還內

時日

前期降禦札以今年秋分夕月太常寺具時日散告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設大樂令光祿丞位皆稍卻如朝獻朝享卽功臣獻官在光祿丞下】次執事官又在其南俱北向西上監察禦史位二在西東向北上讀冊舉冊官奉禮協律郎太祝郊社太官令在東西向北上【奉禮郎以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年某月某日秋分皇帝夕月【如朝獻朝享卽云前二日朝獻景靈宮前一日朝享太廟】各其職其或不恭國有常刑讀訖【內朝堂職事官奉禮郎以下文官宣徳郎以下武官從義郎以下先退】余官並對拜訖退皇帝散齋七日於別殿致齋三日【二日於大慶殿一日於靑城如朝獻朝享卽一日於大慶殿一日於太廟一日於靑城】凡防齋不弔防問疾作樂有司不奏刑殺文書致齋日前後殿不視事惟行祀事前致齋一日殿中監帥其屬尙捨鋪禦座於大慶殿當中南向設東西房於禦座之左右稍北又設西閤及齋室於殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞密院事以下詣垂拱殿庭立班東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居宣輦官上殿簾捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞密以下通班常起居贊祗候引駕樞密知客省事以下至簽書東上閤門官分左右立六尙局應奉官祗應通侍大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍兩省帶禦器械官充行宮使禦營巡檢各歸本班】至大慶殿後閤降輦入西門大慶殿簾降前導官並就次易朝服詣禦榻前分左右侍立【知樞密院事簽書樞密院事在東西向北上同知樞密院事在西東向左輔一員在知樞密院事之北贊拜東上閤門官一員又在其北並西向知客省事以下在簽書樞密院事之南稍東西向北上簽書客省事以下又在其南稍卻】通事舍人等分引行事執事陪祠文武官各綪結佩入詣大慶殿庭立班舍人引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西門乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞密以下應在位官皆再拜【東上閤門官贊拜訖轉身北向隨拜訖面西贊各祗候】次禮直官引左輔詣禦座前俯伏跪奏稱左輔具官臣某言請皇帝降座就齋室奏訖俯伏興還侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舍人分引行事執事陪祠文武官以次出【三省親王樞密宗室起居問聖體並如儀】應行事執事陪祠官及從升者並散齋七日宿於正寢致齋三日各宿於其次【三省樞密院官各宿於本防及都堂侍從官並尙書侍郎分宿於祕書省中書後省余官內庭有所司者各宿於其司諸方客使許赴陪位者各宿於其次】凡防齋治事如故惟不弔防問疾作樂判刑殺文書決罰罪人及與穢惡致齋之日官給酒饌惟祀事得行其餘悉禁與祀之官已齋而闕者通攝行事

陳設

前祀三日殿中監帥其屬尙捨設大次於外壝東門之內道北南向小次於午階之東西向儀鸞司設文武侍臣次於大次之前隨地之可行事陪祠官宗室及有司次於外壝東門之外設東方南方客使次於文官之後西方北方客使次於武官之後設饌幔於內壝東門之外道北南向前祀二日郊社令帥其屬掃除壇之上下積柴於燎壇光祿牽牲詣祠所大晟陳登歌之樂於壇上稍南北向設宮架於壇南內壝之外立舞表於酇綴之間前祀一日太常設神位席太史設神位版夜明位於壇上北方南向席以稾稭【告潔畢權徹】奉禮郎禮直官設皇帝位版於壇下小次前西向飲福位於壇下午階之西北向望燎位於柴壇之北南向設爟火於望燎位之東南向【東西各六人】贊者設亞終獻位於小次之南稍東西向大禮使太宰左丞又於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】奉禮郎摶黍大祝郊社太官令位於小次之東北俱西向北上監察禦史位二一於壇下午階之西南一於子階之西北俱東向協律郎位二一於壇上樂虡之西北一於宮架之西北俱東向大樂令位於登歌樂虡之北大司樂位於宮架之北良醖令位於酌尊所俱北向又設陪祠文武官位於執事者之南諸方客使在文官之南隨其方國光祿陳牲於東壝門外西向祝史各位於牲後太常設省牲位於牲西大禮使太宰左丞在南北向西上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎摶黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎摶黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位左十有二籩右十有二豆俱爲三行俎三一在籩前二在豆右爲二重登一在籩豆間簠一簋一在籩豆外簠在左簋在右又設尊坫之位太尊五山尊五爲二重在壇上東南隅北向西上太尊在前皆有坫加勺冪爲酌尊又太尊二山尊二在神位前著尊二犧尊二在壇下午階之西象尊二壺尊六在壇下午階之東俱北向西上皆加冪設而不酌又設籩豆簠簋槃俎各一於饌幔內設禦洗二於壇下午階東南北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵洗之西東向又設亞終獻盥洗爵洗於本位之南罍篚各設於左右皆內向執罍篚者位其後祀日酉前三刻郊社令與太史官屬各服其服升壇設神位版於壇上太府卿少府監帥其屬陳玉幣於篚【玉以圭璧盛於匣幣以白】禮神之玉置於神位前燔玉加於幣光祿卿帥其屬入實籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹防漧棗次之第三行蔆在前芡防鹿脯次之豆三行以左爲上第一行芹菹在前筍菹葵菹菁菹次之第二行韭菹在前酏食魚醢免醢次之第三行豚拍在前鹿臡醓醢次之簠實以稻簋實以黍登實以太羮】太官令帥其屬入實俎【籩前之俎一實以牛腥七體兩脾兩肩兩脇次之脊在中豆右之俎二爲二重以北爲上第一重實以牛腥腸胃肺離肺一在上端刌肺三次之腸三胃三又次之第二重實以牛熟腸胃肺其載如腥】良醖令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】太常設燭於神位前又設大禮使以下行事執事官揖位於卯階之東內壝外如省牲位所司陳異寶嘉瑞及伐國之寶於宮架之南東西相向

政和五禮新儀卷五十九

欽定四庫全書

政和五禮新儀卷六十

吉禮

皇帝夕月儀中

省牲器

省牲之日午後七刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳玉幣於篚【告潔畢權徹】未後三刻禮直官贊者分引大禮使以下俱常服詣東壝門外省牲位立定光祿卿丞與執事者牽牲就位禮直官贊揖訖贊者引大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自卯階視滌濯【凡行事執事者升降皆自卯階】次又引太常申眂滌濯執事者皆舉冪曰潔俱復位禮直官稍前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官贊省饌畢贊揖訖俱還齋所光祿卿丞及執事者以次牽牲詣廚授太官令次引禮部尙書詣廚省鼎鑊視濯漑協律郎展視樂器乃還齋所郊社令帥其屬掃除壇之上下祀日酉前十刻太官令帥宰人以鸞刀割牲祝史各取毛血實於槃俱置饌所遂烹牲郊社令帥其屬掃除壇之上下

車駕自大慶殿詣靑城

祀日陪祠文武官先詣夕月壇齋宮其日導駕官以下就位次各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上乘黃令位其後次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舍人引禮部侍郎奏請中嚴【凡左輔門下侍郎禮部侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶門外至玉輅所千牛將軍前跪執轡左輔進當輿前俯伏跪奏左輔具官臣某言請皇帝降輿升輅奏訖俯伏興復位【凡左輔奏請準此】乘黃令稍前東向進玉輅皇帝降輿升輅太僕卿立授綏導駕官分左右步導門下侍郎進當輅前俯伏跪奏門下侍郎具官臣某言請車駕進發奏訖俯伏興退復位【凡門下侍郎奏請準此】車駕動稱警蹕左輔先詣宣徳門以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門下再拜奏辭門下侍郎奏請車駕進發車駕動稱警蹕不鳴鼓吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣行宮門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至行宮齋殿前回輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衛如常儀導駕官步導至殿門皇帝降輿歸殿後閣降通事舍人承防勅羣官各還次學士院以祝冊授通進司進禦書訖付尙書禮部【如朝獻朝享卽並如冬祀大禮車駕自太廟詣靑城儀】

奠玉幣

祀日酉前三刻【行事用酉後三刻】諸祀官及陪祠官各服其服郊社令與太史官屬入設神位版太府卿少府監陳玉幣光祿卿入實籩豆簠簋太官令入實俎豆良醖令入實尊樂正帥工人二舞以次入與執尊罍篚冪者各就位次通事舍人等分引陪祠文武官及宗室客使各入就位次禮直官贊者分引大禮使以下行事執事官就卯階內壝門外揖位立定禮直官贊揖次引監察禦史次引大禮使以下入就位次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次簾降禮儀使樞密院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俯伏跪奏禮儀使具官臣某言請皇帝行事奏訖俯伏興還侍位【禮儀使奏禮畢準此】捲皇帝服衮冕以出侍衛如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】協律郎跪俯伏舉麾興【凡行事執事者取物奠物皆跪俯伏興】工鼓祝宮架儀安之樂作【皇帝升降行止皆作儀安之樂】至午階版位西向立偃麾戞敔樂止【五樂皆協律郎跪俯伏舉麾興工鼔柷而後作偃麾戞敔而後止】禮儀使以下分左右侍立【凡行禮皆禮儀使樞密院官太常卿東上閤門官太常博士禮直官前導至位則分立於左】禮儀使前奏有司謹具請行事宮架作景安之樂帝臨降康之舞六成止太常升煙燔牲首禮儀使奏請再拜皇帝再拜贊者曰再拜在位官皆再拜內侍取玉幣於篚立於尊所次引太宰吏部尙書侍郎升詣夜明神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衛量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣夜明神位前北向立內侍先設繅借於地禮儀使奏請跪奠鎭圭於繅籍執大圭俯伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於夜明神位前禮儀使奏請執大圭俯伏興又奏請再拜皇帝再拜樂止太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血槃出立於壝門外由其陛升太祝迎於壇上進奠於神位前太祝與執事者退立於尊所

政和五禮新儀卷六十

欽定四庫全書

政和五禮新儀卷六十一

吉禮

皇帝夕月儀下

進熟

祀日有司陳鼎一於神廚在鑊之右太官令帥進饌者詣廚以匕升牛於鑊實於鼎【肩臂臑肫胳正脊一直脊一橫脊一長脇一短脇一代脇一皆二骨以並】乃設扄冪祝史對舉陳於饌幔內光祿實籩豆簠簋於饌幔【籩實以粉餈豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令引入正門宮架丰安之樂作設於卯階之下北向奉牲者在東祝史抽扄委於鼎右除冪初鼎將入有司執匕及俎以從至卯階下設於鼎西匕加於鼎太官令以匕升牛於俎【肩臂臑在上端肫胳在下端脊脇在中】鼎先退俟祝史進徹毛血槃以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋詣夜明神位前北向跪奠啟蓋於下執笏俯伏興有司設籩於糗餌前豆於醓醢前簠於稻前簋於黍前次引戶部尙書奉俎詣夜明神位前北向跪奠執笏俯伏興有司設於豆前樂止俱降復位太祝取菹擩於醢祭於豆間三又取黍稷肺祭如初皆借用茅各還尊所引太宰左丞詣夜明神位前西向立以北爲上吏部侍郎詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌凝安之樂作吏部侍郎奉爵詣酌尊所西向立執尊者舉冪良醖令酌太尊之泛齊訖禮儀使前導皇帝詣夜明神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒【三祭於茅苴】奠爵執大圭俯伏興又奏請少立樂止太宰左丞俱復位舉冊官舉冊進於夜明神位之右讀冊官搢笏東向跪讀冊文讀訖執笏興退復位禮儀使奏請再拜皇帝再拜有司奠冊於夜明神位前禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架容安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所西向立宮架作隆安之樂神保錫羨之舞執事者以爵授亞獻搢笏執爵執尊者舉冪太官令酌山尊之醴齊亞獻以爵授職事者執笏詣夜明神位前北向搢笏跪執事者以爵授亞獻亞獻執爵祭酒三祭於茅苴奠爵執笏俯伏興少退北向再拜樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初皇帝旣奠玉幣光祿以牛左臂一骨及長脇短脇俱二骨以並載於胙俎設於壇下飲福位之西俟終獻旣升獻引戶部尙書搏黍太祝官令詣飲福位東向立奉俎豆爵酒者各位於其後禮儀使奏請詣飲福位捲出次宮架樂作殿中監跪進大圭禮儀使奏請執大圭前導皇帝詣飲福位將至樂止宮架僖安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以禮儀使奏請再拜皇帝再拜殿中監跪以爵酒進禮儀使奏請搢大圭跪授爵祭酒【三祭於地】啐酒奠爵殿中監跪受以興諸太祝帥執事者持胙俎進減神位前正脊二骨橫脊二骨加於俎上內侍受俎以授戶部尙書戶部尙書西向跪以進皇帝受俎奠之戶部尙書受俎以興退復位太官令取黍於簋搏以授太祝太祝受以豆東向跪進皇帝受訖奠之太祝受豆以興退復位禮儀使奏請執大圭俯伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆俎各一俱少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官皆再拜送神宮架景安之樂作一成止

望燎

景安之樂作禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷肺祭籍以白茅束之吏部侍郎帥太祝執篚進詣神位前取玉幣祝冊借以茅以俎載牲體黍稷飯爵酒降壇南行詣柴壇自南階升以玉幣祝冊饌物置於燎柴禮直官曰可燎舉爟火東西各以炬燎半柴禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏觧嚴引大禮使以下詣卯階之東內壝外揖位立禮直官贊禮畢揖訖退通事舍人引陪祠文武官及宗室客使以次出將士不得輙離部伍【行宮齋殿受賀並如冬祀大禮禦端誠殿受賀之儀】

車駕還內

前期殿中監帥其屬尙捨設禦幄於大慶殿門外之東南向大晟設宮架於宣徳門外稍南其日祀事禮畢所司轉仗衛鹵簿於途如來儀文武百官宗室客使先詣宣徳門外就次以俟立班奉迎乘黃令進金輅於行宮殿門外南向千牛將軍一員執長刀立於輅右尙輦奉禦進輿於齋殿導駕官俱詣齋殿門外奉迎禮部侍郎奏請中嚴少頃又奏外辦簾捲皇帝服通天冠絳紗袍乘輿以出應導駕官等並迎駕奏聖躬萬福【內祗應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衛如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕鼔吹及諸軍樂振作車駕將至宣徳門外文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦卽奏云降輦乘輿】皇帝降輅乘輿以入禮部郎中奏觧嚴通事舍人承防勅羣臣各還次將士各還其所【若肆赦並如冬祀大禮宣徳門肆赦儀】

政和五禮新儀卷六十一

欽定四庫全書

政和五禮新儀卷六十二

吉禮

夕月儀【有司行事】

時日

齋戒

陳設

省牲器

奠玉幣

進熟

望燎

時日

太常寺預於隔季以秋分夕月闗太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五鼔贊者設位版於公相防下吏部尙書在左刑部尙書在右並南向初獻亞終獻位於其南稍東北向西上監察禦史位於其西稍北東向光祿卿兵部工部郎中大樂令光祿丞位於其南稍西北向東上【大樂令光祿丞位稍卻】奉禮郎太祝郊社令太官令位於其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日秋分夕月各揚其職不共其事國有常刑讀訖執笏禮直官贊奉禮郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞郊社太官令齋一日】二日於本司【無本司者於太常齋捨質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次於壇壝門外隨土之宜設饌幔於內壝東門外道西東向前二日光祿牽牲詣祠所前一日郊社令帥其屬掃除壇之上下太常設神位席太史設神位版於壇上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於夘階之東南內壝外西向祝史各位於牲後太常設省牲位於牲西三獻官在南北向光祿卿兵部工部郎中太樂令光祿丞奉禮郎太祝郊社太官令在北南向俱西上【凡設太樂令以下位皆稍卻】監察禦史位於光祿卿之西少絕光祿陳禮饌於壇之東南內壝外南向太常設省饌位版於禮饌南三獻官在南北向西上監察禦史在西東向光祿卿兵部工部郎中大樂令光祿丞奉禮郎太祝郊社太官令在東西向北上大晟設登歌之樂於壇上稍南北向祀日酉前五刻禮直官贊者諸司職掌各服其服太常設神位席【以槁稭】太史設神位版於壇上北方南向太常陳玉於神位之左【玉以圭璧盛以匣燔玉用瑉】禮神之玉奠於神前燔玉加於幣陳幣篚於神位之左【幣以白】祝版於神位之右置於坫次設祭器光祿實之左十有二籩爲四行以右爲上【第一行魚鱐在前糗餌粉餈次之第二行幹防在前漧棗形鹽次之第三行鹿脯在前榛實漧桃次之第四行蔆在前芡防次之】右十有二豆爲四行以左爲上【第一行芹菹在前筍菹葵菹次之第二行菁菹在前韭菹酏食次之第三行魚醢在前兔醢豚拍次之第四行鹿臡在前醓醢糝食次之】俎二在籩前【實以羊腥七體兩脾兩肩並脊兩脾在兩端兩肩兩脇次之脊在中】一在豆前【實以豕腥七體其載如羊】又俎四在豆右爲二重以北爲上【第一重一實以羊腥腸胃肺一離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥皆羊在左豕在右】豋一在籩豆間【實以大羮】槃一在豋前【實以毛血】簠二簋二在籩豆外二俎間簠在左簋在右【簠實以稻粱粱在稻前簋實以黍稷稷在黍前】設犧尊五象尊五爲二重在壇上東南隅北向西上犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇下午階之西【著尊一實盎齊犧尊一實醍齊各以一尊實明水】象尊二壺尊六在壇下午階之東【象尊一實明水一實沈齊壺尊三實酒三實三酒明水酒皆在上】俱北向西上皆加冪五齊三酒設而不酌太常設燭於神位前設俎二於饌幔內洗二於卯階東北向【盥洗在東爵洗在西】罍在洗東加酌篚在洗西南肆實以巾【若爵之篚則實以爵加坫】執罍篚者位其後又設揖位於卯階之東內壝之外如省牲位【惟不設光祿卿丞郊社令位】積柴於燎壇設望燎位於卯階之東南內壝之內三獻官在北南向西上監察禦史在西東向兵部工部郎中大樂令奉禮郎太祝在東西向北上又設三獻官席位於卯階之東北西向南上兵部工部郎中席位於卯階之東南西向北上設監察禦史大樂令席位於午階之南北向奉禮郎大官令位於其後俱西上光祿卿席位於監察禦史之東北向又設監察禦史位於壇上樂虡之北在西東向奉禮郎太祝在東西向北上大樂令在樂虡之北太官令於酌尊所俱北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引監察禦史升自卯階【凡行事執事官升降皆自卯階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑乃還齋所晡後郊社令帥其屬掃除壇之上下祀日酉前十刻太官令帥宰人以鸞刀割牲祝史以槃取毛血置於饌所遂烹牲

奠玉幣

祭日酉前三刻【行事用酉後三刻】初獻以下並赴壇所就次郊社令先入視設神位版訖退次太官令帥其屬實饌具畢次引光祿卿入詣午階南席位北向立贊者曰再拜光祿卿再拜升壇視禮饌畢次引監察禦史升壇閱陳設糾察不如儀者樂正帥登歌工人升卯階各就位光祿卿還齋所餘官各服祭服次引行事執事官各就卯階東內壝外揖位立定禮直官贊揖次引大樂令先入就午階南席位北向立贊者曰再拜大樂令再拜升壇就位次引監察禦史奉禮郎太祝太官令入就午階南席位北向立次引三獻官兵部工部郎中入就卯階東席位西向立禮直官稍前贊有司謹具請行事髙安之樂作六成止大常升煙燔牲首贊者曰再拜在位者皆再拜次引監察禦史奉禮郎太祝太官令俱升壇各就位立定次引初獻官詣盥洗位正安之樂作【初獻升降行止皆作正安之樂】至洗位北向立搢笏盥手執笏升壇詣夜明神位前北向立樂止嘉安之樂作搢笏跪次引奉禮郎搢笏西向跪執事者以玉幣授奉禮郎奉禮郎受玉幣授初獻執笏興退復位初獻受玉幣奠訖執笏俯伏興再拜樂止初獻將降壇樂作復位樂止

進熟

祀日有司設鼎二於神廚各在鑊右光祿帥進饌者詣廚以升羊於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升豕如羊實於一鼎皆設扄冪祝史對舉入設於饌幔內俟初獻旣升奠玉幣入陳於卯階下西向南上祝史抽扄委於鼎右除冪初鼎序入有司執及俎以從至卯階下俎各設鼎西加於鼎光祿以升羊載於一俎【肩臂臑在上端肫胳在下端脊脇在中】次升豕如羊載於一俎鼎先退次引兵部工部郎中詣卯階下搢笏奉俎【兵部奉羊工部奉豕】升壇丰安之樂作詣夜明神位前北向跪奠先薦羊次薦豕各執笏俯伏興有司設於豆右腸胃膚之前【羊在左豕在右】樂止俱降復位次引初獻再詣盥洗位樂作至洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣酌尊所西向立樂止嘉安之樂作執事者以爵授初獻初獻搢笏執爵執尊者舉冪太官令酌犧尊之泛齊初獻以爵授執事者執笏詣夜明神位前北向立搢笏跪執事者以爵授初獻初獻執爵三祭酒奠爵執笏俯伏興少立樂止次引太祝詣神位前東向搢笏跪讀祝文讀訖執笏興退復位初獻再拜訖將降壇樂作復位樂止次引亞獻詣盥洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣酌尊所西向立文安之樂作執事以爵授亞獻亞獻搢笏執爵執尊者舉冪太官令酌象尊之醴齊亞獻以爵授執事者執笏詣夜明神位前北向立搢笏跪執事者以爵授亞獻執爵三祭酒奠爵執笏跪俯伏興再拜樂止降復位次引終獻詣洗及升壇行禮並如亞獻之儀降復位禮直官曰賜胙贊者承傳曰賜胙再拜在位者皆再拜訖送神理安之樂作一成止

望燎

初理安之樂畢引三獻官兵部工部郎中詣望燎位有司詣神位前取玉幣祝版於燎柴次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌監察禦史詣壇監視收徹訖還齋所光祿以胙奉進監察禦史就位展視訖光祿卿望闕再拜訖乃退

政和五禮新儀卷六十二

欽定四庫全書

政和五禮新儀卷六十三

吉禮

皇帝蠟東方西方百神儀上

時日

齋戒

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以今年臈前一日蠟祭東方西方百神太常寺具時日散告

齋戒

前蠟十日質明有司設行事執事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設大樂令以下位皆稍卻如朝獻朝享卽功臣獻官在光祿丞下】次分獻官次執事官又於其南俱北向西上監察禦史位二在西東向北上讀冊舉冊官奉禮恊律郎太祝郊社太官令在東俱西向北上【奉禮郎以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年某月某日臘前一日皇帝蠟祭東方百神西方百神【如朝獻朝享卽於前二日朝獻景靈宮前一日朝享太廟】各其職其或不恭國有常刑讀訖【內朝堂職事官奉禮郎以下文官宣徳郎以下武官從義郎以下皆先退】余官並各對拜訖退皇帝散齋七日於別殿致齋三日【二日於大慶殿一日於祠所齋殿如朝獻朝享卽一日於大慶殿一日於太廟一日於齋殿】凡散齋不弔防問疾作樂有司不奏刑殺文書致齋日前後殿不視事惟行蠟事前致齋一日殿中監帥其屬尙舎鋪禦坐於大慶殿當中南向設東西房於禦坐之左右稍北又設西閣及齋室於後殿之左右殿上前楹施簾致齋之日質明有司陳法駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舎人等自下分引知樞宻院事以下詣垂拱殿庭立班東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊起居輦官上殿簾捲鳴鞭行門禁衛諸班親從迎駕自贊起居次舎人先贊知內侍省官以下常起居次樞宻院以下通班常起居贊只候引駕樞宻知客省事以下至僉書東上閤門官分左右立六尙局應奉官祗應武功大夫以下並先退次營軍臣僚宣名常起居贊祗候引駕並分左右前導輦降東階垂拱殿門外禁衛諸班親從自贊起居次行宮使禦營巡檢一班常起居【如通事大夫以下知客省使以下武功大夫以下知內侍兩省帯禦器械官充行宮使禦營巡檢各歸本班】至大慶殿後閤降輦入西閤大慶殿簾降前導官就位易朝服詣禦榻前分左右侍立【知樞密院事僉書樞密院事在東西向北上同知樞密院事在西東向左輔一員在知樞密院事之北贊拜東上閤門官一員又在其北並西向知客省事以下在僉書樞密院事之南稍東西向北上僉書客省事以下又在其南稍卻】通事舎人等分引行事執事陪祠文武官各綪結佩入詣大慶殿庭立班次引禮部侍郎奏請中嚴侍臣詣幄奉迎內外符寶奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閤乘輿稱警蹕侍衞如常儀由西房至禦榻西降輿皇帝卽禦座南侍臣夾侍贊拜東上閤門官於榻前贊樞密以下拜殿之上下應在位官皆再拜【東上閤門官贊拜訖轉身北向隨拜訖面西贊各祗候】次禮直官引左輔詣禦座前俛伏跪奏稱左輔具官臣某言請皇帝降座詣齋室奏訖俛伏興還侍立【凡左輔奏詣準此】皇帝降座乘輿由東房入齋室侍臣各還所司直衞者如常儀通事舎人分引行事執事陪祠文武官以次出【三省親王樞密宗室起居問聖體並通事舎人引】應行事執事陪祠官及從升者並散齋七日宿於正寢致齋三日各宿於其次【三省樞密院官各宿於本防及都堂侍從官及尙書侍郎分宿於祕書省中書後省余官內庭有所司省各宿於其次諸方客使許赴陪位者各宿於其次】凡散齋治事如故惟不弔防問疾作樂判書刑殺文書決罰罪人及與穢惡致齋之日官給酒饌惟蠟事得行其餘悉禁與蠟之官已齋而闕者通攝行事

陳設

前蠟三日殿中監帥其屬尙舎設大次於外壝門之內道南北向小次於午階之東西向儀鸞司設文武臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後又設饌幔於內壝東門西門之外道北南向【壇上及東方南方午階之東饌陳於東門外西方南方午階之西饌陳於西門外北方之饌陳於北】前蠟二日郊社令帥其屬掃除壇之上下積柴於燎壇開瘞坎於子階之北壬地方深取足容物南出階【七星以上玉幣皆從燎嶽鎭以下皆從】光祿牽牲詣祠所大晟陳登歌之樂於壇上稍南北向宮架於壇南內壝外立舞表於鄼綴之間前一日太常設神位席太史設神位版大明【西階設夜明位後準此】位於壇上北方南向席以槀稭神農后稷位於壇上東方西向北上席以莞嵗星句芒田畯位於卯階之南北上【西蠟設太白蓐收田畯】角亢氐房心尾箕七星壽星大火析木位於子階之東東上【西蠟設奎婁胃昴畢觜參七宿實沈降婁大梁】東嶽鎭海瀆山川林澤丘陵墳衍原隰井泉位於子階之西東上【西蠟設西方嶽鎭海瀆以下】靑龍水墉坊虎鱗羽毛介郵表畷羸貓昆防位於其後東上【西蠟蠟白虎不設靑龍餘同東蠟】席皆以莞奉禮郎禮直官設皇帝版位於壇下小次前西飲福位於壇下午階之西北向望燎位於燎壇之北南向設爟火於望燎位之東南向【東西各六人】設望燎位於其南如省饌之位贊者設亞終獻位於小次之南稍東西向大禮使太宰左丞又於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮使之東【光祿丞稍卻】分獻官又於其東奉禮郎摶黍太祝郊社太官令位於小次之東北俱東向恊律郎位二一於壇上樂簴之西北一於宮架之西北俱東向太樂令位於登歌樂簴之北大司樂位於宮架之北良醖令位於酌尊所俱北向又設陪祠文武官位於執事官之南諸方客使在文武之南隨其方國光祿陳牲於東壝門外西向祝史各位於牲後太常設牲位於牲西大禮使太宰左丞在南北向西上分獻官位於其後行事吏部戶部禮部尙書吏部禮部侍郎大司樂光祿卿讀冊舉冊官太樂令光祿丞奉禮恊律郎摶黍太祝郊社太官令在北南向西上【凡設太樂令以下皆稍卻】監察禦史在吏部尙書之西異位稍卻光祿陳禮饌於東壝門外道北南向太常設省饌位版於禮饌之南大禮使太宰左丞在南北向西上分獻官位於其後監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官太樂令光祿丞奉禮恊律郎摶黍太祝郊社太官令在東西向北上禮部帥其屬設祝冊案於神位之右司尊彛帥其屬設玉幣篚於酌尊所次設籩豆簠簋之位正配位皆左十有二籩右十有二豆俱爲三行爼三一在籩前二在豆右爲二重豋一在籩豆間簠一簋一在籩豆外簠在左簋在右又設尊坫之位正配位皆太尊五山尊五爲二重在坫上東南隅北向西上【配位設於正位酒尊之東】太尊在前皆有坫蒙勺冪爲酌尊又太尊二山尊二在神位前著尊二犧尊二在午階之西第一成【配位設於酉階之北第一成】象尊二壺尊六在壇下午階之西俱北向西上【配位卽設於酉階之北俱東向北上】皆加冪設而不酌又設從祀位每位皆左二籩右二豆爼一在神位前爵一次之簠一簋一在爵之前簠在左簋在右壇下夘階南三位設像尊一子階西前十五位設蜃尊二山尊二後十二位設防尊二子階東十位設壺尊二皆加勺冪又設正配位籩豆簠簋爼各二槃一於東壝門外饌幔內設禦洗二於壇下午階東南北向【盥洗在東爵洗在西】罍在洗東加勺冪篚在洗西南肆實以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵洗之西東向又設亞終獻盥洗爵洗於本位之南分獻官盥洗各於其方陛道之左罍篚各設於左右皆內向執罍篚者位其後蠟日丑前五刻郊社令與太史官屬各服其服升壇設大明【夜明】神農后稷位版於壇上太府卿少府監帥其屬陳玉幣於篚【大明夜明玉以圭璧盛以匣大明幣以赤夜明幣以白大明配位及嵗星以下幣以靑夜明配位及太白以下幣以白】禮神之玉各置於神位前燔玉加一於幣光祿卿帥其屬入實正配位籩豆簠簋【籩三行以右爲上第一行形鹽在前魚鱐糗餌次之第二行榛實在前酏食魚醢次之第三行豚拍在前鹿臡醓醢次之簠實以稲簋寔以黍豋寔以大羮】太官令帥其屬入實爼【籩前之爼一寔以牛腥七體兩髀兩肩兩脇並脊兩髀在兩端兩肩兩脇次之脊在中豆右之爼二爲二重以北爲上第一重實以牛腥腸胃肺離肺一在上刌肺三次之腸三胃三又次之第二重實以牛熟腸胃肺其載如腥若配位之爼以東爲上】良醖令帥其屬入實尊【太尊實以泛齊山尊實以醴齊著尊實以盎齊象尊實以沈齊各以一尊實明水壺尊三實酒三實三酒明水酒皆在上】又設從祀之饌【每位左二籩防在前鹿脯次之右二豆菁菹在前鹿臡次之爼實以羊豚腥肉簋實以稷簠實以黍爵一及壇下之尊皆實以祠祭法酒】太常設燭神位前又設大禮使以下行事執事官揖位於夘階之東內壝之內如省牲位所司陳異寶嘉瑞及伐國之寶於宮架之南東西相向

政和五禮新儀卷六十三

欽定四庫全書

政和五禮新儀卷六十四

吉禮

皇帝蠟東方西方百神儀中

車駕自大慶殿詣靑城

前蠟一日陪祠文武官先詣祠所其日導駕官以下就位各服其服尙輦奉禦進輿於大慶殿乘黃令進玉輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史防太常寺分引左輔門下侍郎太僕卿乘黃令詣大慶殿西階下立北向東上【乘黃令位宜後】次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舎人引禮部侍郎奏請中嚴【凡左輔門下侍郎禮部侍郎奏請皆禮直官通事舎人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬嵗】次管軍臣僚次行宮使禦營巡檢等常起居【該宣名者卽宣名】太僕卿詣玉輅所攝衣而升正立執轡導駕官前導皇帝出大慶殿門外至玉輅前千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿升輅太僕卿正立授綏導駕官分左右出導門下侍郎進當輅前俛伏跪奏門下侍郎具官臣某言請車駕進發奏訖俛伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及輦者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衞之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴鼓吹大駕鹵簿前導詣靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣齋殿門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至行宮殿前回輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衞如常儀導駕官步導至殿門皇帝降輅歸殿後閤降通事舎人承防勅羣臣各還次學士院以祝冊授通進司進禦書訖付尙書禮部【如朝獻朝享卽並如冬祀大禮車駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥府史及執事者以祭器入設於位【凡設祭噐皆借以席籩豆又加巾蓋】太府卿少府監陳玉幣於篚【告潔畢權徹】未後三刻禮直官贊者分引大禮使以下詣東壝門外省牲位立定光祿丞執事者牽牲就位禮直官贊揖贊者引大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自卯階【凡行事執事者升降皆自卯階】視滌濯次又引太宰申眡滌濯執事者皆舉冪曰潔俱復位禮直官稍前曰告潔畢請省牲次禮部尙書侍郎稍前省牲訖退復位次引光祿卿出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官贊省饌畢贊揖訖俱還齋所光祿卿丞及執事者以次牽牲詣廚授太官令次引禮部尙書詣廚省鼎鑊視滌漑恊律郎展視樂器乃還齋所晡後一刻太官令帥宰人以鸞刀割牲祝史各取毛血實於槃俱詣饌所遂烹牲郊社令帥其屬掃除壇之上下

奠玉幣

蠟日丑前五刻【行事用丑時七刻】諸蠟官及陪祠之官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實爼豆良醖令入實尊彛樂正帥工人二舞以次入與執尊罍篚冪者各就位次通事舎人等分引陪祠文武官及宗室客使各入就位次禮直官贊官分引大禮使以下行事執事官就卯階內壝門外揖位立定禮直官贊揖次引監察禦史次引大禮使入就位次引監察禦史按視壇之上下糾察不如儀者退復位尙輦奉禦進輿齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次簾降禮儀使樞密院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍立【禮儀使奏禮畢準此】簾捲皇帝服衮冕以出侍衞如常儀禮儀使以下前導至中壝門外殿中監跪進大圭殿中少監副之【凢殿中監進圭受圭皆少監副之】禮儀使奏請執大圭前導皇帝入自正門【侍衞不應入者止於門外】恊律郎跪俛伏舉麾興【凡行禮執事者取物奠物皆跪俛伏興】工鼓柷宮架儀安之樂作【皇帝升降行止皆作儀安之樂】至午階位西向立麾戞敔樂止【凡樂皆恊律郎跪俛伏舉麾工鼔柷而後作麾戞敔而後止】禮儀使以下分左右侍立【凡行禮皆禮儀使樞密院官太常卿東上閤門官太常博士禮直官前導至位卽分立於左右】禮儀使前奏有司謹具請行事宮架作景安之樂帝臨降康之舞六成止太常升煙燔牲首光祿瘞血禮儀使奏請再拜皇帝再拜贊者曰再拜內侍取玉幣於篚立於尊所次引太宰吏部尙書侍郎升詣大明【夜明】神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請皇帝搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衞量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣大明【夜明】神位前北向立內侍前設繅借於地禮儀使奏請跪奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受奠訖吏部侍郎東向跪受以興進奠於大明【夜明】神位前太宰吏部尙書侍郎俱詣神農氏神位前以俟禮儀使奏請執大圭俛伏興內侍取鎭圭繅借詣神農氏神位前先設繅借於地禮儀使奏請再拜皇帝再拜訖樂止禮儀使前導皇帝詣神農氏次詣后稷氏神位前東向奠幣並如上儀太宰以下俱降復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止初皇帝將奠配帝之幣贊者分引獻官俱詣盥洗搢笏盥手帨手執笏詣從祀神位前搢笏跪奠幣執笏俛伏興再拜祝史執事官各助奠訖退復位祝史奉毛血槃立於壝門外各由其階升太祝迎於壝上進奠於神位前太祝與執事者退立於奠所

政和五禮新儀卷六十四

欽定四庫全書

政和五禮新儀卷六十五

吉禮

皇帝蠟東方西方百神儀下

進熟

蠟日有司陳鼎二於神廚各在鑊右太官令帥其屬皆詣廚以匕升牛於鑊實於一鼎【肩臂臑肫胳正眷一直脊一橫脊一長脇一短脇一代脇一皆二骨以並正配位各一鼎】皆設扃冪祝史對舉於饌幔內重行西向以南爲上光祿實籩豆簠簋於饌幔內【籩實以粉餈豆實以糗餌簠實以粱簋實以稷】次引禮部侍郎詣饌所眡腥熟之節俟皇帝升奠玉幣訖退位樂止引禮部尙書詣饌所執籩豆簠簋以入戶部尙書詣饌所奉爼以入太官令引入正門宮架丰安之樂作設饌於夘階下北向西上奉牲者在東祝史抽扃委於鼎右除冪初鼎序入有司執匕及爼以從至卯階下各設於鼎西匕加於鼎太官令以匕升牛載於一爼【肩臂臑在上端肫胳在下端脊脇在中正配位各一爼】鼎先退祝史進徹毛血架以次引禮部尙書搢笏執籩豆簠簋戶部尙書搢笏奉爼以升執事者各迎於壇上禮部尙書奉籩豆簠簋於大明【夜明】神位前北向跪奠蓋於下執笏俛伏興有司設籩於糗餌前豆於醓醢前簠於稻前簋於黍前次引戶部尙書奉爼詣大明【夜明】位前北向跪奠執笏俛伏興有司設於豆前次詣神農氏次詣后稷氏神位前東向跪奠並如上儀樂止俱降復位太祝取菹擩於醢祭於豆間三又取黍稷肺祭如初皆借用茅各還奠所次引太宰左丞詣大明【夜明】神位前西向立以北爲上次引吏部侍郎詣爵洗位東向立禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌熈安之樂作【夜明用凝安】吏部侍郎奉爵詣正位酌尊所西向立執尊者舉冪良醖令酌太尊之泛齊訖先詣神農氏位酌尊所北向立禮儀使前導皇帝詣大明【夜明】神位前北向立禮儀使奏請搢大圭跪禮部侍郎以爵授左丞左丞授太宰西向跪以進禮儀使奏請執爵祭酒【三祭於茅苴】奠爵執大圭俛伏興又奏請皇帝少立樂止太宰左丞具詣神農氏神位前北向立以俟舉冊官舉祝冊進於大明【夜明】神位之右讀冊官搢笏東向跪讀冊文讀訖執笏興先詣神農氏神位前南向立禮儀使奏請再拜皇帝再拜有司奠冊於大明【夜明】神位前禮儀使前導皇帝詣神農氏次詣后稷氏神位前酌獻並如上儀太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架容安之樂作舞者立定樂止初皇帝將詣小次禮直官太常博士引亞獻官詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立宮架作隆安之樂神保錫羨之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣神農氏位酌尊所北向立亞獻官以爵授執事者執笏詣大明【夜明】神位前北向搢笏跪執事者以爵授亞獻亞獻執爵祭酒【三祭於茅苴】奠爵執笏俛伏興少退北向再拜次詣神農氏次詣后稷氏神位前酌獻並如上儀樂止降復位初亞獻行禮將畢次禮直官太宰博士引終獻詣洗及升壇酌獻並如亞獻之儀降復位於亞獻將升次分引諸位獻官詣盥洗位搢笏盥手帨手執笏各由其階升詣從祀神位前俱搢笏跪執爵三祭酒奠爵執笏俛伏興再拜降復位次引太祝於神位之右跪讀祝文讀訖興退復位初皇帝旣奠玉幣光祿以牛左臂一骨及長脇短脇俱二骨以並載於胙爼設於壇下飲福位之西俟終獻旣升獻贊者引戶部尙書搏黍太祝太官令詣飲福位東向立奉爼豆爵酒者各位其後禮儀使奏請詣飲福位簾捲出次宮架樂作殿中監跪搢大圭禮儀使奏請執大圭前導皇帝詣飲福位將至位樂止宮架禧安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監西向捧以立禮儀使奏請再拜皇帝再拜殿中監跪以酌酒進禮儀使奏請榗大圭跪受爵祭酒【手祭於地】啐酒奠爵殿中監跪授爵以興太祝帥執事者持爼進減神位前正脊二骨橫脊二骨加於爼上內侍受爼以授戶部尙書戶部尙書西向跪以進皇帝受爼奠之戶部尙書受爼以興復位太官令取黍於簋以授太祝太祝受以豆東向跪以進皇帝授訖奠之太祝受豆以興復位次殿中監再跪以爵酒進禮儀使奏請受爵飲福酒奠爵殿中監受虛爵以興以授典禦奉禦北向立執事者俱退復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹爼【籩豆爼各一俱少移故處】登歌成安之樂作徹樂止禮部戶部尙書降復位禮直官曰賜胙行事陪祠官再拜贊者承曰賜胙再拜在位者皆再拜送神宮架景安之樂作一成止

望燎

景安之樂畢禮儀使奏請詣望燎位前導皇帝詣望燎位宮架樂作至位南向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊借以茅爼載牲體黍稷飰爵酒各由其階降壇南行詣柴壇自南陛升以玉幣祝冊饌物置於燎柴諸太祝各以星辰七宿以上幣帛祝版從燎神農氏后稷氏嶽鎭以下幣帛祝版從瘞禮直官曰可燎舉爟火燎壇火半柴瘞坎寘土半坎【凡先背脊視訖乃瘞】禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衞如常儀皇帝至大次樂止禮部郎中奏解嚴引大禮使以下詣夘階東內壝外揖位立禮直官贊禮畢揖訖通事舎人引陪祠文武官及宗室客使以次出將士不得輙離部伍【行宮齋殿受賀並如各祀端成殿受賀儀】

車駕還內

前期殿中監帥其屬尙舎設禦幄於大慶殿門外之東南大晟設宮架於宣徳門外稍南其日禮畢所司轉仗衞鹵簿於還途如來儀文武官宗室客使先詣宣徳門外就次以俟立班奉迎乘黃令進金輅於行宮殿外南向千牛將軍一員執長刀立於輅右尙輦奉禦進輿於齋殿導駕官俱詣齋殿門外奉迎禮部侍郎奏請中嚴少頃又奏外辦簾捲皇帝服通天冠絳紗袍乘輿以出應導駕官並迎駕奏聖躬萬福【內祗應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請降輿升輅太僕卿立授綏千牛將軍馭駕如來儀門下侍郎奏請車駕進發【有司仍具大輦若乘輦卽云降輿乘輦】車駕動稱警蹕侍衞如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕鼓吹及諸軍樂振作車駕將至宣徳門外文武百官宗室客使立班再拜奏迎次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正奏采茨之樂入門樂止車駕至禦幄前左輔奏請降輅乘輿【若乘輦卽奏云降輦】皇帝降輅乘輿以入禮部郎中奏觧嚴通事舎人承防勅羣官各還次將士各還其所【若大赦並如冬祀大禮宣徳門肆赦儀】

政和五禮新儀卷六十五

欽定四庫全書

政和五禮新儀卷六十六

吉禮

蠟東方西方百神儀【有司行事】

時日

齋戒

陳設

省牲器

奠玉幣

進熟

望燎

時日

太常寺預於隔季以季冬臘前一日蠟祭東方西方百神闗太史局太史局以其日報太常寺太常寺參酌禮具時日散告

齋戒

前蠟十日受誓戒於尙書省其日五鼓贊者設位版於公相防下吏部尙書在左刑部尙書在右並南向初亞終獻官位於其南稍東北向西上監察禦史位於其西稍北東向光祿卿兵部工部郎中大樂令光祿丞位於其南稍西北向東上【大樂令光祿丞位稍卻】奉禮郎太祝郊社太官令位於其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日季冬臘前一日蠟祭於東方西方百神各其職不共其事國有常刑讀訖執笏禮直官贊奉禮郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞郊社太官令齋一日】二日於本司【無本司者於太常齋舎質明至齋所】惟蠟事得行其餘悉禁前蠟一日質明俱赴祠所齋宮官給酒饌蠟官已齋而闕者通攝行事

陳設

前蠟三日儀鸞司設行事執事官次於壇壝門外隨地之宜設饌幔於內壝東門外道北南向前二日光祿牽牲詣祠所前一日郊社令帥其屬掃除壇之上下太常設正配神位席太史設正配神位版於壇上【凡設神位版皆郊社令監視】太常設祭器【凡設祭噐皆借以席籩豆又加巾蓋】以俟告【旣畢權徹】光祿陳牲於卯階之東南內壝外西向祝史各位於牲後太常設省牲位於牲西三獻官禮官在南北向光祿卿兵部工部郎中大樂令光祿丞奉禮郎太祝郊社太官令在北南向俱西上【凡設大樂令光祿丞以下位皆稍卻】監察禦史於光祿卿之西少絕光祿陳禮饌於壇之東南內壝外南向太常設省饌位版於禮饌南三獻官禮官在南北向西上監察禦史在西東向光祿卿兵部工部郎中大樂令光祿丞奉禮郎太祝郊社太官令在東西向北上大晟設登歌之樂於壇上稍南北向蠟日丑前五刻禮直官贊者諸司職掌各服其服太常設神位席太史設神位版於壇之上下大明位【西蠟設夜明位後準此】於壇上北方南向席以槀稭神農后稷位於壇上東方西向北上嵗星句芒田畯位於卯階之南西向北上【西蠟設太白蓐收田畯】角亢氐房心尾箕七宿壽星大火析木位於子階之東南向東上【西蠟設奎婁胃昴畢觜參七宿實沈降婁大梁】東嶽鎭海山林川澤丘陵墳衍原隰井泉位於子階之西南向東上【西蠟設西方嶽鎭海瀆以下】靑龍水墉坊虎鱗介羽毛郵表畷羸貓昆蠱位於其後東上【西蠟設白虎不設靑龍餘同東蠟】席以莞太常陳玉於神位之左【玉以圭璧盛以匣燔玉用瑉】禮神之玉幣於神前燔玉加於幣【配位不用玉】陳幣篚於神位之左【大明以赤夜明以白配位及嵗星以靑】祝版案於神位之右置於次次設祭噐光祿實之正配位各左十有二籩爲三行以右爲上【第一行形鹽在前魚鱐糗餌粉餈次之第二行棗實在前漧桃漧棗幹防次之第三行菱在前芡防鹿脯次之】右十有二豆爲三行以左爲上【第一行芹菹在前筍菹葵菹菁菹次之第二行韭菹在前酏食魚醢兔醢次之第三行豚拍在前鹿臡醓醢糝食次之】爼二一在籩前【實以羊腥七體兩髀兩肩並脊兩髀在兩端兩肩兩脇次之脊在中】一在豆前【實以豕腥七體其載如羊】又俎四在豆右爲二重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟其載如腥皆羊在左豕在右若配位卽以東爲上】豋一在籩豆間【實以大羮】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設犧尊五爲二重在壇上東南隅北向西上【配位卽設於正位酒尊之東】犠尊在前皆有坫勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇下午階之西【著尊一實盎齊犠尊一實醴齊各以一尊實明水若配位卽設於壇下西階之北】象尊二壺尊六在壇下子階之東【象尊一實明水一實沈齊壺尊三實酒三實明水酒皆在上若配位卽設於壇下酉階之南】俱北向西上【若配位卽東向北上】皆加冪五齊三酒設而不酌又設從祀神位每位各左二籩【防在前鹿脯次之】右二豆【菁菹在前鹿臡次之】爼一在籩豆前【實以羊豕腥肉】爵一次之【實以祠祭法酒】簠一簋一在爵之前簠在左簋在右【簠實稷簋實黍】太常設酒於神位前又設爼六於饌幔內洗二於卯階東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】禮官盥洗各於陛道之左俱內向執罍篚者位於其後又設揖位於卯階之東內壝之外如省牲位【惟不設光祿卿丞郊社令位】積柴於燎壇開坎於西北壬地方深取足容物南出陛又設望燎位於燎壇之北三獻官禮官在北南向西上監察禦史在西東向兵部工部郎中大樂令奉禮郎太祝在東西向北上設望瘞位於瘞坎之南如省饌位【惟不設光祿卿丞位】設三獻官禮官席位於卯階之東北西向南上兵部工部郎中席位於卯階之東南西向北上設監察禦史大樂令位於子階之南北向奉禮郎太祝太官令位於其後俱西上設光祿卿席位於監察禦史之東北向又設監察禦史位於壇上樂簴之北在西東向奉禮郎太祝在東西向北上大樂令在樂簴之北太官令在酌尊所俱北向

省牲器

前蠟一日行事執事官集獻官齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凢初獻行事禮直官引余官皆贊者引】立定禮直官贊揖次引監察禦史升自卯階【凡行事執事官升降皆自卯階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑乃還齋所未後一刻太官令帥宰人以鸞刀割牲遂烹牲晡後郊社令帥其屬掃除壇之上下訖還齋所

奠玉幣

蠟日丑前五刻【行事用丑時七刻】初獻以下並赴壇所就次郊社令先入視設神位版訖退次太官令帥其屬實饌具畢次引光祿卿入詣午階南席位北向立贊者曰再拜光祿卿再拜升壇防視禮饌畢次引監察禦史升壇防閱陳設糾察不如儀者【凡防視及防閱皆先詣正位】次樂正帥工人升卯階各就位光祿卿還齋所餘官各祭服次引行事執事官各就卯階東西壝外揖位立定禮直官贊揖次引大樂令先入就位卯階南席位北向立贊者再拜大樂令再拜升壝就位次引監察禦史奉禮郎太祝太官令入就午階南次位北向立次引三獻官禮直官兵部工部郎中入就卯階東席位西向立禮直官稍前贊有司謹具請行事熈安之樂作六成止太常升煙燔牲首贊者曰再拜在位者皆再拜次引監察禦史奉禮郎太祝太官令俱升壇各就位立定【太官令詣正位酌尊所】次引初獻官詣盥洗位肅安之樂作【凡初獻升降行止皆作肅安之樂】至洗位北向立搢笏盥手帨手執笏升壇詣大明【夜明】神位前北向立樂止欽安之樂作搢笏跪次引奉禮郎搢笏西向跪執事者以玉幣授奉禮郎奉禮郎以玉幣授初獻執笏興先詣帝神農氏位前北向立初獻官受玉幣奠訖執笏俛伏興再拜次詣后稷氏位前東向立【酌獻詣配位凖此】奠幣如上儀樂止奉禮郎復位初獻將降壇樂作復位樂止

進熟

蠟日有司設鼎六於神廚各在鑊右光祿帥進饌者詣廚以匕升羊於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉入設於饌幔內俟初獻旣升奠玉幣入陳於卯階下西向南上祝史抽扄委於鼎右除冪初鼎序入有司執匕及爼以從至卯階下爼各設於鼎西匕加於鼎光祿以匕升羊載於一爼【肩脇肺在上端肫胳在下端肩脇在中】次升豕如羊載於一爼【正配位設羊豕各一爼】鼎先退次引兵部工部郎中詣卯階下搢笏奉爼【兵部奉羊工部奉豕】升壇承安之樂作詣大明神位前北面跪奠先薦豕各執笏俛伏興有司設於豆右腸胃之前【羊在左豕在右】次詣配位前東向奉爼如上儀樂止俱防復位次詣初獻再詣盥洗位樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立樂止禔安之樂作執事者以爵授初獻初獻搢笏執爵執尊者舉冪太官令酌犧尊之泛齊訖先詣帝神農氏酌尊所北向立【次詣后稷氏準此】執事者以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文訖執笏俛伏興先詣帝神農氏神位前西向立【次詣后稷氏準此】初獻再拜詣帝神農氏次詣后稷氏神位前酌獻並如上儀樂止太官令復詣正位酌尊所太祝復位初獻將降壇樂作復位樂止次引亞獻詣盥洗位北向立搢笏洗爵拭以授執事者執笏升詣正位酌尊所西向立慶安之樂作執事者以爵授亞獻亞獻搢笏執爵執尊者舉冪太宮令酌象尊之醴齊訖先詣帝神農氏酌尊所北向立亞獻以爵授執事者執笏詣大明神位前北向立搢笏跪執事者以爵授亞獻執爵三祭酒奠爵執笏俛伏興再拜次詣帝神農氏位次詣后稷氏神位前酌獻並如上儀樂止降復位次引終獻詣洗及升壇行禮並如亞獻之儀降復位亞獻將獻引禮官各詣盥洗位搢笏盥手帨手執笏詣諸從祀神位前搢笏跪執爵三祭酒奠爵執笏俛伏興少立次詣太祝各於神位之右搢笏跪讀祝文讀訖執笏興復位禮官再拜復位禮直官曰賜胙贊者承傳曰賜胙再拜在位者皆再拜訖送神宣安之樂作一成止

望燎

初宣安之樂畢引三獻官禮官兵部工部郎中詣望燎位有司各詣神位前取玉帛祝版置於燎壇【神農嶽鎭以下幣帛皆置於坎】次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣望瘞位禮直官曰可瘞寘土半坎引初獻以下詣東壇門外揖位立定禮直官贊禮畢揖訖退太官令帥其屬徹禮饌監察禦史詣壇監視收徹訖退還齋所光祿卿以胙奉進監察禦史就位展視訖光祿卿望闕再拜乃退政和五禮新儀卷六十六﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷六十七

吉禮

蠟南方北方百神儀

時日

齋戒

陳設

省饌

行事

時日

太常寺預於隔季以季冬臘前一日蠟南北方百神闗太史局太史局以其日報太常寺參酌訖具時日散告

齋戒

前蠟五日應行事執事官防齋三日治事如故宿於正寢不弔防問疾作樂判書刑殺文書決罰罪人及與穢惡致齋二日【光祿少卿太官令齋一日】一日於本司【無木司於太常齋舎質明至齋所】惟蠟事得行其餘悉禁前蠟一日質明俱赴祠所官給酒饌蠟官已齋而闕者通攝行事

陳設

前蠟三日儀鸞司設行事執事官次於壇壝門外量地之宜前二日光祿牽牲詣祠所前一日陳禮饌於齋宮太常設省饌位版於禮饌之南三獻官在南北向西上分獻官在其後監察禦史在西東向光祿少卿大樂令奉禮郎太祝太官令在東西向北上【凡設奉禮郎以下位皆稍卻】大晟設登歌之樂於壇上稍南北向蠟日丑前五刻禮直官贊者諸司職事各服其服太常設神位席太史設神位版於壇之上下神位版於壇上北方南向后稷位於壇上東方西向席皆以莞熒惑祝融田畯位於卯階之南北向【北蠟設辰星枵田畯】井鬼栁星張翼軫七星鶉火鶉尾鶉首位於子階之西西上【北蠟設斗牛女虛危室璧七宿星紀枵娵訾】南嶽鎭海瀆山林川澤丘陵墳衍原隰井泉位於子階之西東上【北蠟設北方嶽鎭海瀆以下】朱雀水墉坊虎鱗羽介毛郵表畷羸貓昆虫位於其後東上【北蠟設武不設朱雀餘同南蠟】中嶽鎭山林川澤丘陵墳衍原隰井泉位於午階之西騏驎水墉坊虎鱗羽介毛郵表畷羸貓昆虫位於其後西上【北蠟不設】席皆以莞太常陳幣篚於神位之左【正配位幣以靑五星幣以黝】祝版各於神位之右置於坫次設祭器皆借以席光祿寔之正配位各左十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡防次之】右十豆爲三行以左爲上【第一行芹菹在前筍菹葵菹菁菹次之第二行韭菹在前魚醢醯次之第三行豚拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩髀在兩端兩肩次之脊在中】一在豆前【實以豕腥七體其載如羊】又設爼六在豆右爲三重以北爲上【第一重一實以羊腥腸胃肺離肺一在上端刌肺三次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇平中一實以熟豕十一體其載如羊皆羊在左豕在右若配位卽以東爲上】簠二簋二在籩豆外二爼間簠在左簋在右【簠實以稲粱粱在稻前簋實以黍稷稷在黍前】鉶三在籩豆間【實以羮加芼滑】登二一在鉶前【實以大羮】一於籩豆之左【實以肝膋】槃一在鉶後【實以毛血】設犧尊四象尊四爲重在壇上東南隅北向西上【配位卽設於正位酒尊之東】犧尊在前皆有坫加勺冪爲酌尊【犧尊二寔明水爲上尊余實泛齊代以供內法酒初獻酌之象尊一實明水爲上尊余寔醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犠尊二象尊三壺尊六在壇下【著尊一實盎齊犧尊一實醴齊象尊一實沈齊各以一尊實明水壺尊三實酒三實三酒明水酒皆在上】俱北向西上【若配位卽東向北上】皆加冪五齊三酒設而不酌又設配位諸神每位各左二籩【防在前鹿脯次之】右二豆【菁菹在前鹿臡次之】爼一在籩豆前【實以羊豕鹿肉】爵一次之【實以祠祭法酒】簠一簋一在爵之前簠在左簋在右【簠實稷簋實黍】各設酒二於神位之左卯階酉階各三位【北方位邜階南三位】設像尊二子階西前十五位設蜃尊二山尊二後十二位設散尊二午階西前十三位設蜃尊二山尊二後十二位設散尊二【北方不設午階前後位】子階東十二位設壺尊二【並實以祠祭法酒】太常設燭於神位前洗二於卯階之東【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位其後設揖位於卯階東內壝之外三獻官在南北向分獻官位於其後監察禦史大樂令奉禮郎太祝太官令在北南向俱西上開瘞坎於西北壬地方深取足容物南出陛積柴於燎壇設望瘞位於壇北如省饌之位【惟不設光祿少卿太官令位】設望燎位於壇南三獻官在北南向西上分獻官位於其後監察禦史在西東向太樂令奉禮郎在東俱北上設三獻官席位於卯階之東南向北上分獻官位於其後監察禦史太樂令位於子階之南北向奉禮郎太官令位於其後俱西上光祿少卿席位於監察禦史之東北向又設監察禦史位於壇上樂簴之北在西東向奉禮郎太祝在東西向北上大樂令於樂簴之北太官令於酌導所俱北向

省饌

前蠟一日行事執事官集初獻齋所肄儀太祝習讀祝文及祝幣神位版次禮直官贊者分引行事執事官就省饌位立定【凡初獻行事禮直官引余官皆贊者引】禮直官贊揖訖所司省饌具畢禮直官贊省饌畢揖訖俱還齋所次引監察禦史未後一刻太官令帥宰人以鸞刀割牲祝史以槃取毛血置於饌所遂烹牲晡後有司帥其屬掃除壇之上下訖還齋所

行事

蠟日丑時五刻【行事用丑時七刻】初獻以下並赴壇就次太官令帥其屬實饌具畢次引光祿少卿入詣午階南席位北向立贊者曰再拜光祿少卿再拜升自卯階【行事執事官升階皆自卯階】防視禮饌畢次引監察禦史升壇防閱陳設糾察不如儀者【凡防視及防閱皆先詣正位】次樂正帥工人升卯階各入就位光祿少卿還齋所餘官各服祭服次引行事執事官詣卯階東揖位立定禮直官贊揖次引大樂令先入就壇下席位北向立贊者曰再拜升壇就位次引監察禦史奉禮郎太祝太官令就下席位北向立次引初獻以下入就壇下席位西向立禮直官稍前贊有司謹具請行事簡安之樂作三成止光祿瘞血訖贊者曰再拜在位者皆再拜次引監察禦史奉禮郎太祝太官令俱升壇各就位【太官令就正位酌尊所】立定次引初獻詣盥洗位穆安之樂作【凡初獻行止皆作穆安之樂】至洗位北向立搢笏盥手執笏升詣神農氏位前北向立樂止吉安之樂作搢笏跪次引奉禮郎搢笏西向跪執事者以盥授奉禮郎奉禮郎奉幣跪授初獻執笏興先詣後稷氏神位前北向立初獻受幣奠訖執笏俛伏興少退再拜次詣后稷氏神位前東向立【酌獻詣配位準此】奠幣如上儀樂止奉禮郎復位初獻將降壇樂作復位樂止少頃引初獻再詣盥位樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立樂止禔安之樂作執事者以爵授初獻初獻搢笏執尊者舉冪太官令酌犧尊之泛齊訖先詣配位酌尊所北向立初獻以爵授執事者執笏詣神農氏位前北向立搢笏跪執事者以爵授初獻初獻執爵三祭酒奠爵執笏俛伏興少立樂作次引太祝詣神位前東向搢笏跪讀祝文讀訖執笏興先詣後稷氏神位前東面搢笏獻再拜次詣后稷氏神位前南向立初獻再拜次詣后稷氏神位前酌獻並如上儀樂止太官令復位詣正位酌尊所太祝復位初獻將降壇樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立曼安之樂作職事者以爵授亞獻亞獻搢笏執爵執尊者舉冪大官令酌象尊之醴齊及先詣配位酌尊所北向立亞獻以爵授執事者執笏詣神農氏位前北向立搢笏跪執事者以爵授亞獻亞獻執爵三祭酒奠爵執笏俛伏興再拜次詣后稷氏神位前酌獻並如上儀樂止降復位次引終獻詣洗及升壇行禮並如亞獻之儀降復位初亞獻將升引分獻官詣盥洗位搢笏盥手帨手執笏詣壇下諸神位前搢笏奉禮郎跪授幣奉奠訖執爵三祭酒奠爵執笏俛伏興太祝各於神坐之右跪讀祝文讀訖太祝復位分獻官再拜俱復位禮直官曰賜胙贊者承曰賜胙再拜在位者皆再拜送神代安之樂作一成止次引三獻官分獻官詣望瘞位有司者詣神位前取幣祝版置於瘞坎【熒惑辰星等幣皆置於療柴】次監察禦史大樂令奉禮郎太祝詣望燎前位立定禮直官曰可瘞實土半坎引初獻以下詣望燎位禮直官曰可燎火燎半柴引初獻以下詣卯階揖位立定禮直官贊禮畢揖訖退太官令帥其屬徹禮饌監察禦史詣壇監視收徹乃退

政和五禮新儀卷六十七

欽定四庫全書

政和五禮新儀卷六十八

吉禮

祀帝鼐儀

時日

齋戒

陳設

省饌

奠幣

薦饌

望燎

時日

太常寺預於隔季以夏土王日祀帝鼐闗太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五鼓贊者設位版於公相防下初獻官在左刑部尙書在右並南向亞終獻位於其西稍北東向戶部尙書太司樂光祿卿太樂令光祿丞位於其南稍西北向東上【大樂令光祿丞位稍卻】奉禮恊律郎太祝郊社太官令位於其東西向北上質明贊者引行事執事者就位立定禮直官引初獻降階就位禮直官贊揖在位者對揖初獻搢笏讀誓文云某月某日季夏土王日祀帝鼐各其職不共其事國有常刑讀訖執笏禮直官贊奉禮恊律郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【無本司者於太常齋舎質明至齋所】惟祀事得行其餘悉禁前祀一日盾明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次於齋宮之內隨地之宜設饌幔於壝外前一日郊社令帥其屬掃除殿之內外太常設祭器【凡設祭器皆借以席籩豆又加巾蓋】以俟告潔【旣畢權徹】設告潔位於殿東門外三獻官在西東向戶部尙書大司樂光祿卿大樂令光祿丞奉禮恊律郎太祝郊社太官令在東西向北上【凡設大樂令以下皆稍卻】監察禦史位於戶部尙書之北少絕光祿陳禮饌於東門外南向太常設省饌位版於禮饌之南三獻官在南北向西上監察禦史在西東向戶部尙書大司樂光祿卿大樂令光祿丞奉禮恊律郎太祝郊社太官令在東西向北上大晟設登歌之樂於殿上稍南北向設宮架於庭中立舞表於鄼綴之間祀日丑前五刻禮直官贊者諸司職掌各服其服太常陳幣篚於神位之左【幣以黃】祝版於神位之右置於坫次設祭器光祿實之左十有二籩爲三行以右爲上【第一行形鹽在前梨糗餌粉餈次之第二行榛實在前漧桃幹防漧棗次之第三行蓤在前芡防幹柿次之】右十有二豆爲三行以左爲上【第一行芹菹在前筍菹菁菹葵菹次之第二行薤在前萵苣松脯韲脯次之第三行酏食在前�醬糝食次之】豆一在籩前【實以乳餅】簠二簋二在籩豆外簠在左簋在右【簠實以稻粱粱在稻前簋實黍稷稷在黍前】設太尊五山尊五爲二重在殿上東南隅北向西上太尊在前皆有坫加勺冪爲酌尊【太尊一實明水爲上尊余實以泛齊代以供內法酒初獻酌之山尊一實明水爲上尊余實以醴齊代以祠祭法酒亞終獻酌之】又設太尊二山尊二於神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在下【著尊一實盎齊犧尊一實醴齊象尊一實沈齊各以一尊實明水壺尊三實酒三實三酒明水酒皆在上】俱北向西上皆加冪五齊三酒設而不酌太常設燭於神位前設爼於饌幔內設洗二於殿庭之東南直東霤【盥洗在東爵洗在西】執罍篚者位在其後又設揖位於殿東之外如告潔位【惟不設光祿卿丞位】積燎柴於殿之南門外設望燎位於其北三獻官在北南向西上監察禦史在西東向戶部尙書大司樂大樂令奉禮恊律郎太祝郊社令在東西向北上又設三獻官席位於殿庭之東西向南上戶部尙書於其南西向監察禦史席位於殿庭之南奉禮郎太祝郊社太官令位於其後大司樂大樂令席位於監察禦史之東恊律郎位於其後光祿卿席位於太司樂之東俱北向西上又設監察禦史於殿上前楹西東向奉禮郎太祝郊社令在東西向北上大樂令於樂虡之北太官令於酌尊所俱北向恊律郎位二一於殿上前楹間稍西一於宮架西北俱東向大司樂位於宮架北北向

省饌

前祀一日行事執事官集初獻齋所肄儀太祝習讀祝文及視幣訖俱詣殿門外次禮直官贊者分引行事執事官詣殿東門外告潔位【凡初獻行事禮直官引余官皆贊者引】立定禮直官贊揖次引大司樂入行樂架次引監察禦史升殿視滌濯執事者舉冪曰潔降復位禮直官稍前曰告潔畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所次監察禦史詣廚視祭器滌漑恊律郎展視樂器乃還齋所晡後郊社令帥其屬掃除殿之內外訖還齋所

奠幣

祀日丑前五刻【行事用丑時七刻】初獻以下並赴殿門外就次樂正帥工人二舞入就位【登歌工人候監察禦史防閱訖升殿各就位】次太官令帥其屬寔饌具畢次引光祿卿入詣殿下席位北向立贊者曰再拜光祿卿再拜升殿防視禮饌畢次引監察禦史升殿防閱陳設糾察不如儀者光祿卿還齋所餘官各服祭服次引行事執事官詣殿東門外揖位立定禮直官贊揖次引大司樂大樂令恊律郎先入就殿庭席位北向立贊者曰再拜大司樂以下皆再拜各就位次引監察禦史奉禮郎太祝郊社太官令入就殿庭席位北向立次引初獻戶部尙書亞終獻俱入就殿庭席位西向立禮直官稍前贊曰有司謹具請行事恊律郎跪俛伏舉麾興工鼓柷宮架作景安之樂帝臨嘉至之舞六成偃麾戞敔樂止【凡樂皆恊律郎跪伏舉麾興工鼓柷而後作麾戞敔而後止】贊者曰再拜在位者皆再拜次引監察禦史奉禮郎太祝郊社太官令俱升殿各就位立定次引初獻詣盥洗位宮架正安之樂作【初獻升降行止皆作正安之樂】至洗位北向立搢笏盥手帨手執笏升殿樂止登歌樂作詣帝鼐神位前北向立樂止登歌嘉安之樂作搢笏跪次引奉禮郎搢笏西向跪執事者以幣授奉禮郎奉禮郎以幣授初獻執笏興復位初獻受幣奠訖執笏俛伏興再拜樂止初獻將降階登歌樂作降階樂止宮架樂作復位樂止

薦饌

祀日光祿帥其屬以饌實於爼陳於饌幔內初獻旣升奠幣祝史入陳於殿階下北向次引戶部尙書詣階下搢笏奉爼升殿宮架丰安之樂作詣席爵神位前北向跪奠執笏俛伏興有司設於豆前樂止降復位次引初獻再詣盥洗位宮架樂作至位北向立搢笏盥手帨手執笏次詣爵洗位北向立搢笏洗爵拭爵以授執事者執笏升殿樂止登歌樂作詣酌尊所西向立樂止登歌嘉安之樂作執事者以爵授初獻初獻搢笏執爵執尊者舉冪太官令酌太尊之泛齊初獻以爵授執事者執笏詣帝鼐神位前北向立搢笏跪執事者以爵授初獻初獻執爵祭酒三祭於茅苴奠爵執笏俛伏興少立樂止次引詣神位前東向搢笏跪讀祝文讀訖執笏興復位初獻再拜將降階登歌樂作降階樂止宮架樂作復位樂止文舞退武舞進宮架正安之樂作舞者立定樂止次引亞獻詣盥洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升殿詣酌尊所西向立宮架作大安之樂神娛錫羨之舞執事者以爵授亞獻搢笏執爵執尊者舉冪太官令酌山尊之醴齊亞獻以爵授執事者執笏詣帝鼐神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興再拜樂止降復位次引終獻詣洗及升殿行禮並如亞獻之儀降復位次引太祝徹籩豆【籩豆各一少移故處】登歌肅安之樂作卒徹樂止次引郊社令束茅訖俱復位禮直官曰賜福酒贊者承曰賜福酒再拜在位者皆再拜送神宮架景安之樂作一成止

望燎

初景安之樂畢引三獻官戶部尙書詣望燎位宮架樂作至位樂止有司詣神位前取幣祝版置於燎柴次引監察禦史大司樂大樂令奉禮恊律郎太祝郊社令詣望燎位立定禮直官曰可燎火燎半柴次引初獻以下詣殿東門外揖位立禮直官贊禮畢揖訖退太官帥其屬禮饌監察禦史詣壇監視收徹訖退

政和五禮新儀卷六十八

欽定四庫全書

政和五禮新儀卷六十九

吉禮

祀八鼎儀

時日

齋戒

陳設

省饌

行事

時日

太常寺預於隔季以立春日祀牡鼎於九成宮闗太史局【春分日祀蒼鼎立夏日祀罡鼎夏至日祀鼎立秋日祀阜鼎秋分日祀皛鼎立冬日祀魁鼎冬至日祀寶鼎準此】太史局以其日報太常寺太常寺參酌訖具時日散告

齋戒

前祀五日應行事執事官散齊三日治事如故宿於正寢不弔喪問疾作樂判書刑殺文書決罰罪人及與穢惡致齋二日【光祿少卿太官令齋一日】一日於本司【無木司者於太常齋舎質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀一日有司掃除宮之內外光祿陳禮饌於齋宮太常設省饌位版於禮饌之南三獻官在南北向西上監察禦史在東西向光祿少卿大樂令奉禮郎太祝太官令在東西向北上【凡設奉禮郎以下位皆稍卻】大晟設登歌之樂於殿前祀日丑前五刻禮直官贊者諸司職掌各服其服太常陳幣篚於神位之左【幣隨方色】祝版於神位之右置於坫次設祭器皆借以席光祿實之左十籩爲三行以右爲上【第一行幹防在前漧棗形塩梨次之第二行幹柿在前榛實漧桃次之第三行蓤在前芡防次之】右十豆爲三行以左爲上【第一行芹菹在前筍菹葵菹菁菹次之第二行薤在前萵苣松脯次之第三行韲脯在前韲醬次之】爼二一在籩前一在豆前【實以乳餅】簠二簋二在籩豆外二爼間簠在左簋在右【簠實以稲粱粱在稲前簋實以黍稷稷在黍前】設犧尊四象尊四爲二重在殿上之左稍前以右爲上犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在殿下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱隨神位所向以右爲上加冪五齊三酒皆設而不酌太常設燭於神位前洗二於殿下之左【盥洗在東爵洗在西】罍在洗東加勺篚在洗西實以巾【若爵洗之篚則又實以爵加坫】執罍篚者位尊後又設揖位於殿門外三獻官在右監察禦史大樂令奉禮郎太祝太官令在左積燎柴於殿門外之左稍前設望燎位於燎柴之後三獻官當中監察禦史在右大樂令奉禮郎太祝在左設三獻官席位於殿下之左監察禦史太樂令席位於殿下當中隨神位所向奉禮郎太祝太官令在其後光祿少卿席位於監察禦史之左又設監察禦史位於殿上前楹之右奉禮郎太祝在左相向立大樂令於樂簴前太官令於酌尊所俱隨神位所向

省饌

前祀一日行事執事官集初獻齋所肄儀太祝習讀祝文及視幣訖次禮直官贊者引行事執事官就齋宮內省饌位【凡初獻行事禮直官引余官贊者引】立定禮直官贊揖所司省饌具畢禮直官贊省饌畢揖訖俱還齋所次引監察禦史詣廚視祭酒器滌漑乃還齋所晡後有司帥其屬掃除宮之內外訖還齋所

行事

祀日丑前五刻【行事春冬用丒時七刻秋夏用丑時一刻】太官令帥其屬實饌具畢次引光祿少卿入詣殿庭席位立贊者曰再拜光祿少卿再拜升殿防視禮饌畢次引監察禦史升殿防閱陳設糾察不如儀者次樂正帥登歌工人升殿各入就位光祿少卿還齋所餘官各服其服次引行事執事官詣殿門外揖位立定禮直官贊揖次引大樂令先入就殿下席位立贊者曰再拜大樂令再拜升殿就位次引監察禦史奉禮郎太祝太官令次引三獻官各入就殿下席位立禮直官稍前贊曰有司謹具請行事凝安之樂作三成止贊者曰再拜在位者皆再拜次引監察禦史奉禮郎太祝太官令升殿各就位立定次引初獻詣盥洗位同安之樂作【凡初獻升降行止皆作同安之樂】至位立將笏盥手帨手執笏詣牡鼎神位前立樂止明安之樂作搢笏跪次引奉禮郎詣神位之左搢笏跪執事者以幣授奉禮郎奉禮郎奉幣授初獻訖執笏興復位初獻受幣奠訖執笏俛伏興少退再拜樂止初獻將降階樂作復位樂止少頃引初獻再詣盥洗樂作至位搢笏盥手帨手執笏詣爵位立搢笏洗爵拭爵以授執事者執笏升詣酌尊所立樂止成安之樂作執事者以爵授初獻搢笏執爵執尊者舉冪太官令酌犧尊之泛齊初獻以爵授執事者執笏詣牡鼎神位前立搢笏跪執事者以爵授初獻初獻執爵三祭酒奠爵執笏俛伏興少立樂止次引太祝詣神位之右搢笏跪讀祝文讀訖執笏興復位初獻再拜將降階樂作復位樂止次引亞獻詣盥洗位立搢笏盥手帨手執笏詣爵洗位立搢笏洗爵拭爵以授執事者執笏升詣酌尊所立成安之樂作執事者以爵授亞獻亞獻搢笏執爵執尊者舉冪太官令酌象尊之醴齊亞獻以爵授執事者執笏升詣牡鼎神位前立搢笏跪執事者以爵授亞獻亞獻執爵三祭酒奠爵執笏俛伏興少退再拜樂止降復位次引終獻詣洗升殿行禮並如亞獻之儀復位禮直官曰賜福酒贊者承曰賜福酒再拜在位者皆再拜送神凝安之樂作一成止次引三獻官詣望燎位有司詣神位前取幣祝版置於燎柴次引監察禦史太樂令奉禮郎太祝詣望燎位立定禮直官曰可燎火燎半柴引初獻以下詣殿門外揖位立禮直官贊禮畢揖訖退太官令帥其屬徹禮饌監察禦史詣殿監視收徹訖退

政和五禮新儀卷六十九

欽定四庫全書

政和五禮新儀卷七十

吉禮

祀九宮貴神儀

時日

齋戒

陳設

省饌器

奠玉幣

進熟

望燎

時日

太常寺預於隔季以仲春仲秋祀九宮貴神闗太史局太史局擇日報太常寺太常寺參酌訖具時日散告

齋戒

前祀十日受誓戒於尙書省其日五鼓贊者設位版於公相防下吏部尙書在左刑部尙書在右並南向初獻亞獻終獻位於其南稍東北向西上監察禦史位於其西稍北東向光祿卿兵部工部郎中大樂令光祿丞位於其南稍西北向東上【大樂令光祿丞位稍卻】奉禮郎太祝郊社太官令位於其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日祀九宮貴神各其職不共其事國有常刑讀訖執笏禮直官贊者奉禮郎太祝郊社太官令先退余官對拜乃退【若冬祀大禮年遣官分祀則與祀官與親祠行事執事官同受誓戒於祠堂】散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞郊社太官令齋一日】二日於本司【無本司者於太常齊舎質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次於壇壝門外隨地之宜設饌幔於內壝東門外道北南向前二日光祿牽牲詣祠所前一日郊社令帥其屬掃除壇之上下太常設神位席太史設神位版於壇之上下【凡設神位版皆郊祀令監視】太常設祭器【凡設祭噐皆借以席籩豆又加巾蓋】以俟告潔【祭畢俱】光祿陳牲於卯階之東南內壝內西向祝史各位於牲後太常設省牲位於牲西三獻官在南北向光祿卿兵部工部郎中大樂令光祿丞奉禮郎太祝郊社太官令在北南向俱西上【凡設大樂令光祿丞以下位皆稍卻】監察禦史於光祿卿之西少絕光祿陳禮饌於壇之東南北向西上監察禦史在西東向光祿卿兵部工部郎中大樂令光祿丞奉禮郎太祝郊社太官令在東西向北上大晟設登歌之樂於壇上稍南北向祀日丑前五刻禮直官贊者諸司職掌各服其服太常設神位席太史設神位版於壇上席以槀桔【上元己亥戊申丁巳丙寅乙亥甲申癸巳中元壬寅辛巳庚寅己巳戊寅丁亥丙申下元乙巳甲申癸亥壬申辛巳戊寅太乙在正北軒轅在正東咸池在正西天一在正南靑龍在西北大陰在東北攝提在西】【南招揺在東南天符在正中上元庚子己酉戊午丁卯丙子己酋甲午中元癸夘壬子辛酉庚午己卯戊子丁】【酉下元丙午己卯甲子癸酉壬午辛卯天一在正北攝提在正東靑龍在正西太乙在正南天符在西北咸池】【在東北太陰在西南軒轅在東南招揺在正中上元辛丑庚戌己未戊辰丁巳丙戌乙未中元甲辰癸丑壬戌】【辛未庚辰己丑戊戌下元丁亥丙辰乙丑甲戌癸未壬辰太陰在正北太一在正東天符在正西咸池在正南】【招揺在西北靑龍在東北天一在西南攝提在東南軒轅在正中上元壬寅辛亥庚申己巳丙寅丁亥丙申中】【元乙巳甲寅癸未壬申辛巳庚寅下元己亥戊申丁巳戊寅乙亥甲申癸巳咸池在正北天一在正東招揺在】【正西靑龍在正南軒轅在西北天符在東北太陰在西南太一在東南攝提在正中上元癸卯壬子辛酉庚午】【乙卯戊子丁酉中元丙午乙卯甲子癸酉壬午辛卯下元庚子己酉戊午丁卯丙午乙酉甲午靑龍在正北太】【陰在正東軒轅在正西天符在正南攝提在西北招揺在東北咸池在西南天一在東南太一在正中上元甲】【辰癸丑壬戌辛未庚辰己丑戊戌中元丁未丙辰乙丑甲戌癸未壬辰下元辛丑庚戌己未戊辰丁丑丙戌乙】【未天符在正北咸池在正東攝提在正南招揺在正西太一在西北軒轅在東北靑龍在西南太陰在東南天】【一在正中上元乙巳甲寅癸亥壬申辛巳庚寅中元己亥戊甲丁巳丙寅乙亥甲申癸巳下元壬寅辛未庚申】【己巳戊寅丁亥丙申招揺在正北靑龍在正東太一在正西軒轅在正南天一在西北攝提在東北天符在西】【南咸池在東南太陰在正中上元丙午乙卯甲子癸酉壬午辛卯中元庚子己酉戊午丁卯丙子乙酉甲午下】【元癸卯壬子辛酉庚午己卯戊子丁酉軒轅在正北天符在正東天一在正西攝提在正南太陰在西北天一在東北招揺在西南靑龍在東南咸池在正中上元丁未丙辰乙丑甲戌癸未丙辰乙丑甲戌癸未壬辰中元辛丑庚戌己未戊辰丁丑丙戌乙未下元甲辰癸丑壬戌辛未庚辰己丑戊戌攝提在正北招揺在正東軒轅在西南天符在東南靑龍在正中】太常陳玉於神位之左【玉以圭璧盛匣燔玉用瑉】禮神之玉奠於神前燔玉加以幣陳幣篚各於神位之左【太一以黑攝提以黃軒轅以靑招揺以練天符以纁靑龍以紫咸池以白太陰以紅天一以赤】祝版各於神位之右置於坫次設祭器光祿實之每位各左十有二籩爲三行以右爲上【第一行形鹽在前魚鱐糗餌粉餈次之第二行榛實漧桃在前幹橑漧棗次之第三行蓤在前芡栗鹿脯次之】右十有二豆爲三行以左爲上【第一行芹菹在前筍菹葵菹菁菹次之第二行韭菹在前酏食魚醢醢次之第三行豚拍在前鹿臡醯醢糝食次之】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又爼四在右爲二重【第一重一實以羊熟腸胃肺離肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥皆羊在左豕在右】登一在籩豆間【實以大羮】簠二簋二在籩豆外簠在左簋在右【簠實以稻粱粱在稲前簋實以黍稷稷在黍前】設犧尊五象尊五爲三重在壇上東南隅北向西上犠尊在前皆有坫加勺冪爲酌尊【犠尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二在壇第一成【著尊一實盎齊犧尊一實醴齊各以一尊實明水】象尊二壺尊六在壇下【象尊一實沈齊一實明水壺尊三實酒三實三酒明水酒皆在上】各隨神位所向皆加冪五齊三酒設而不酌太常設燭於神位前設爼十有八於饌幔內設二洗於邜階東北向【盥洗在東爵洗在西】罍在洗東加勺篚在洗西南肆寔以巾【若爵洗之篚則又實以爵加坫】執罍篚者位於其後又設揖位於卯階之東內壝外如省牲位【惟不設光祿卿丞郊社令位】積柴於燎壇設望燎位於其北三獻官在北南向西上監察禦史在西東向兵部工部郎中大樂令奉禮郎太祝在東西向北上又設三獻官席位於卯階之東北西向南上兵部工部郎中席位於卯階之東南西向北上監察禦史大樂令席位於午階之南北向奉禮郎太祝太官令位於其後俱西上光祿卿席位於監察禦史之東北向又設監察禦史位於壇上樂簴之北在西東向奉禮郎太祝在東西向北上大樂令在樂簴之北太官令在酌尊所俱北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引監察禦史自卯階【凡行事執事官升降皆自卯階】視滌濯執事者舉冪曰潔降復位禮直官稍前曰告潔畢請省饌太祝出班巡牲一匝詣初獻前西向躬曰充退復位光祿丞出班巡牲一匝詣初獻前南向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑乃還齋所未後一刻太官令帥宰人以鸞刀割牲遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事春用醜前七刻秋用丑時一刻】初獻以下並赴壇所就次郊社令先入視設神位版訖退次太官令帥其屬實饌具畢次引光祿卿入詣午階南席位北向立贊者曰再拜光祿卿再拜升壇防視禮饌畢次引監察禦史升壇防閱陳設糾察不如儀者【凡防視防閱皆先詣太一位】樂正帥登歌二人升卯階各就位光祿卿還齋所餘官各服祭服次引行事執事官各就卯階東內壝外揖位立定禮直官贊揖次引大樂令先入就午階南席位北向立贊者曰再拜大樂令再拜升壇就位次引監察禦史奉禮郎太祝太官令入就午階南席位北向立次引三獻官兵部工部郎中入就卯階東席位西向立禮直官稍前贊有司謹具請行事景安之樂作六成止太常升煙燔牲首贊者曰再拜在位者皆再拜次監察禦史奉禮郎太祝太官令俱升壇各就位立定【太官令就太一官酌尊所】次引初獻詣盥洗位正安之樂作【凡初獻升降行止皆作正安之樂】至洗位北向立搢笏盥手帨手訖執笏升壇詣太一神位前立樂止嘉安之樂作初獻搢笏跪次奉禮郎詣前搢笏跪執事者以玉幣授奉禮郎奉禮郎奉玉幣授初獻執笏興先詣次位前立初獻受玉幣訖執笏俛伏興再拜樂止次詣攝提軒轅招揺天符靑龍鹹池太陰天一神位前立奠玉幣如上儀樂止奉禮郎復位初獻將降壇樂作復位樂止

進熟

祀日有司設鼎十有八於神廚各在鑊右光祿帥進饌者詣廚以匕升羊於鑊寔於一鼎【肩臂臑肫胳正脊一直脊一橫脊一長脇一短脇一代脇一皆二脇以並】次升豕如羊實於一鼎【逐壇羊豕各一鼎】皆設扃冪祝史對舉入設於饌幔內俟初獻旣升奠玉幣入陳於坤階下西向南上祝史抽扄委於鼎右除冪初鼎序入有司執匕及俎以授至坤階下俎各設於鼎西匕加於鼎光祿以匕升羊載於一俎【肩臂臑在上端肫胳在下端脊脇在中】次升豕如羊載於一俎【逐壇羊豕各一俎】鼎先退次引兵部工部郎中詣坤階下搢笏奉俎【兵部奉羊工部奉豕】升壇丰安之樂作詣太一神位前跪奠先薦羊次薦豕各執笏俛伏興有司設於豆右腸冑膚之前【羊在左豕在右】次詣次位前奉俎並如上儀樂止俱降復位次引初獻再詣盥洗位樂作至洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣太一位酌尊所立樂止嘉安之樂作執事者以爵授初獻初獻搢笏執爵執尊者舉冪太官令酌犧尊之泛齊先詣次位酌尊所立初獻以爵授執事者執笏詣太一神位前搢笏跪執事者以爵授初獻執爵祭酒奠爵執笏俛伏興少立樂止次引太祝詣神位前搢笏跪讀祝文讀訖執笏興先詣次位前立初獻再拜次詣次位並如上儀樂止太官令復詣太一位酌尊所太祝復位初獻將降壇樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事執笏升詣太一位酌尊所立乂安之樂作執事者以爵授亞獻亞獻搢笏執爵執尊舉冪太官令酌象尊之醴齊訖先詣次位酌尊所立亞獻以爵授執事者執笏詣太一神位前立搢笏跪執事者以爵授亞獻亞獻執爵三祭酒奠爵執笏俛伏興再拜次詣次位酌獻並如上儀樂止降復位次引終獻詣洗及升壇行禮並如亞獻之儀降復位禮直官曰賜福胙贊者承曰賜胙再拜在位者皆再拜訖送神景安之樂作一成止

望燎

初景安之樂畢引三獻官兵部工部郎中詣望燎位有司各詣神位前取玉幣祝版置於燎壇次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌監察禦史詣壇監視收徹訖還齋所光祿以胙奉進監察禦史就位展視訖光祿卿望闕再拜訖乃退

政和五禮新儀卷七十

欽定四庫全書

政和五禮新儀卷七十一

吉禮

祀熒惑儀

時日

齋戒

陳設

省牲器

奠玉幣

進熟

望燎

時日

太常寺預於隔季以立夏祀熒惑闗太史局太史局以其日報太常寺太常寺參酌訖具時日散告

齋戒

前祀十日受誓戒於尙書省其日五鼓贊者設位版於公相防下吏部尙書在左刑部尙書在右並南向初獻亞獻終獻位於其南稍東北向西上監察禦史位於其西稍北東向光祿卿兵部工部郎中大樂令光祿丞位於其南稍西北向東上【大樂令光祿丞位稍卻】奉禮郎太祝郊社太官令位於其東西向北上質明禮直官贊者引行事執事官就位立定禮直官引吏部尙書由公相防降階就位禮直官贊揖在位者對揖吏部尙書搢笏讀誓文云某月某日立夏祀熒惑各其職不共其事國有常刑讀訖執笏禮直官贊奉禮郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞郊社太官令齋一日】二日於本司【無本司者於太常齋捨質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀三日儀鸞司設行事執事官次於壇壝門外隨地之宜設饌幔於內壝北門外道東西向前一日光祿牽牲詣祠所前一日郊社令帥其屬掃除壇之上下太常設神位席太史設神位版於壇上【凡設神位版亦皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於卯階之東南內壝外西向祝史各位於牲後太常設省牲位於牲西三獻官在南北向光祿卿兵部郎中太常令光祿丞奉禮郎太祝郊社太官令在北南向俱西上【凡設大樂令以下位皆稍卻】監察禦史於光祿卿之西少絕光祿陳禮饌於壇之東南內壝外南向太常設省饌位版於禮饌之南三獻官在南北向西上監察禦史在西東向光祿卿兵部工部郎中大樂令光祿丞奉禮郎太祝郊社太官令在東西向北上大晟設登歌之樂於壇上稍南北向祀日丑前五刻禮直官贊者諸司職掌各服其服太常設神位席太史設神位版熒惑位於壇上北方南向席以槀稭閼伯位於壇上東方西向席以莞太常陳玉於神位之左【玉以圭璧盛匣燔玉用瑉】禮神之玉奠於神前燔玉加於幣【配位不用玉】陳幣篚各於神位之左【幣以赤】祝版各於神位之左置於坫次設祭器光祿實之每位各左十有二籩爲四行以右爲上【第一行魚鱐在前糗餌粉餈次之第二行幹防在前漧棗形鹽次之第三行鹿脯在前榛實漧桃次之第四行蓤在前芡栗次之】右十有二豆爲四行以左爲上【第一行芹菹在前筍菹葵菹次之第二行菁菹在前韭菹酏食次之第三行魚醢在前醢豚拍次之第四行鹿臡在前醓醢糝食次之】爼二一在籩前【實以羊腥七體兩髀両肩両脇並脊兩髀在兩端兩肩兩脇次之脊在中】一在豆前【實以豕腥七體其載如羊】又爼四在豆右爲二重以北爲上【第一重實以羊腥腸胃肺離肺一在上端刌肺三次之腸三胃三又次之一實以豕腥九膚橫載第三重一實以羊熟腸肺一實以豕熟膚其載如腥皆羊在左豕在右若配位卽以東爲上】登一在籩豆間【實以大羮】槃一在登前【實以毛血】簠二簋二在籩豆外二爼間簠在左簋在右【簠實以稲粱粱在稲前簋實以黍稷稷在黍前】設犧尊五象尊五爲二重在壇上東南隅北向西上【配位卽設於正位酒尊之東】犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞獻終獻酌之】又設太尊二山尊二在神位前【象尊一實泛齊山尊一實醴齊各以一尊實明水】著尊二犧尊二在壇下午階之西【著尊一實盎齊犧尊一實醴齊各以一尊實明水若配位卽在壇下西階之北】象尊二壺尊六在壇下午階之東【象尊一實明水一實沈齊壺尊三實酒三實三酒明水酒皆在上若配位卽在壇下酉階之南】俱北向西上【若配位卽東向北上】加冪五齊三酒設而不酌太常設燭於位前設爼四於饌幔內洗二於卯階東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後又設揖位於卯階之東內壝之外如省牲位【惟不設光祿卿丞郊社令位】積柴於燎壇設望燎位於卯階之東南內壝之內三獻官在北南向西上監察禦史在西東向兵部工部郎中大樂令奉禮郎太祝在東西向北上又設三獻官席位於卯階之東北西向南上兵部工部郎中席位於卯階之東南西向北上設監察禦史大樂令席位於午階之南北向奉禮郎太祝太官令位於其後俱西上光祿卿席位於監察禦史之東北向又設監察禦史位於壇上樂簴之北在西東向奉禮郎太祝在東西向北上大樂令位樂簴北太官令位酌尊所俱北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引監察禦史升自卯階【凡行事執事官升降皆自卯階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑乃還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後郊社令帥其屬掃除壇之上下訖還齋所

奠玉幣

祀日丑前五刻【行事用丑時一刻】初獻以下並赴壇所就次郊社令先入視設神位版訖退次太官令帥其屬實饌具畢次引光祿卿入詣午階南席位北向立贊者曰再拜光祿卿再拜升壇防視禮饌畢次引監察禦史升壇防視陳設糾察不如儀者【凡防視及防閱皆先詣正位】樂正帥登歌工人升卯階各就位光祿卿還齋所餘官各服祭服次引行事執事官各就卯階東內壝外揖位立定禮直官贊揖次引大樂令先入就午階南席北向立贊者曰再拜大樂令再拜升壇就位次引監察禦史奉禮郎太祝太官令入就午階南席位北向立次引三獻官兵部工部郎中入就卯階東席位西向立禮直官稍前贊有司謹具請行事景安之樂作六成止太常升煙燔牲首贊者曰再拜在位者皆再拜次引監察禦史奉禮郎太祝太官令俱升壇各就位立定【太官令就正位酌尊所】次引初獻詣盥洗位正安之樂作【凡初獻升降行止皆作正安之樂】至洗位北向立搢笏盥手帨手訖執笏升壇詣熒惑神位前北向立樂止嘉安之樂作搢笏跪次引奉禮郎搢笏西向跪執事者以玉幣授奉禮郎奉禮郎奉玉幣授初獻執事興先詣閼伯神位前北向立初獻受玉幣奠訖執笏俛伏興再拜次詣閼伯神位前東向立【初獻詣配位準此】奠幣如上儀樂止奉禮郎復位初獻將降壇樂作復位樂止

進熟

祀日有司設鼎四於神廚各在鑊右光祿帥進饌者詣廚以匕升羊於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升豕如羊實於一鼎【正配位羊豕各一鼎】皆設扄冪祝史對舉入設於饌幔內俟初獻旣升奠玉幣入陳於卯階下西向南上祝史抽扄委於鼎右除冪初鼎序入有司執匕及爼以從至夘階下爼各設於鼎西匕加於鼎光祿以匕升羊載於一鼎【肩臂臑在上端肫胳在下端脊脇在中】次升豕如羊載於一爼【正配位羊豕各一爼】鼎先退次引兵部工部郎中詣卯階下搢笏奉爼【兵部奉羊工部奉豕】升壇丰安之樂作詣熒惑神位前北向跪奠先薦羊次薦豕各執笏俛伏興有司設於豆右腸胃膚之前【羊在左豕在右】次詣閼伯神位前東向奉爼如上儀樂止俱降復位次引初獻再詣盥洗位樂作至洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣正位酌尊所西向立樂止祐安之樂作執事者以爵授初獻初獻搢笏執爵執事者舉冪太官令酌犧尊之泛齊訖先詣配位酌尊所北向立初獻以爵授執事者執笏詣熒惑神位前北向立搢笏執事者以爵授初獻初獻執爵三祭酒奠爵執笏俛伏興少立樂止次引太祝詣神位前柬向搢笏跪讀祝文讀訖執笏興先詣閼伯神位前南向立初獻再拜次詣閼伯神位前酌獻並如上儀樂止太官令復詣正位酌尊所太祝復位初獻將降壇樂作復位樂止次引亞獻詣盥洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣正位酌尊所西向立乂安之樂作執事者以爵授亞獻亞獻搢笏執爵執事者舉冪太官令酌象尊之醴齊訖亦先詣配位酌尊所北向立亞獻以爵授執事者執笏詣熒惑神位前北向立搢笏跪執事者以爵授亞獻亞獻執爵三祭酒奠爵執笏俛伏興再拜次詣閼伯神位前行禮並如上儀樂止降復位次引終獻詣洗及升壇行禮並如亞獻之儀降復位禮直官曰賜胙贊者承曰賜胙再拜在位者皆再拜送神理安之樂作一成止

燎望

初理安之樂畢引三獻官兵部工部郎中詣望燎位有司各詣神位前取玉幣祝版置於燎柴次引監察禦史大樂令奉禮郎太祝降壇詣望燎位立定禮直官曰可燎火燎半柴次引初獻以下詣東壝門外揖位立禮直官贊禮畢揖訖退太官令帥其屬徹禮饌監察禦史詣壇監視收徹訖乃退

政和五禮新儀卷七十一

欽定四庫全書

政和五禮新儀卷七十二

吉禮

祀太一宮儀

時日

齋戒

陳設

省饌

行事

時日

前期太常寺具立春日祀東太一宮散告【立夏立冬日祀中太一宮立秋日祀西太一宮準此】

齋戒

前祀十日應行事執事官散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿太官令齋一日】二日於本司【無本司於本宮質明至齋所】惟祀事得行其餘悉禁前祀一日質明赴祠所齋宮官給酒饌祀官已齋而闕者通攝行事

陳設

前祀一日有司帥其屬掃除宮之內外光祿設禮饌於殿之東南南向太常設省饌供版於禮饌之南獻官在南北向分獻官位其後西上監察禦史在西東向光祿卿奉禮郎太祝太官令在東西向北上【凡奉禮以下位皆稍卻】祀日丑前五刻禮直官贊者諸司職掌各服其服太常設幣篚各於神位之左【立春日幣以靑立夏日幣以赤立秋日幣以白立冬日幣以黒】祝版於五福太一神位之右置於坫次設祭器皆借以席光祿卿實之十神太一等位每位左十有二籩爲三行以右爲上【第一行形鹽在前梨糗餌粉餈次之第二行榛實在前漧桃幹防幹裘次之第三行蓤在前芡栗幹柿次之】右十有二豆爲三行以左爲上【第一行芹菹在前筍菹葵菹菁菹次之第二行韭在前萵苣松脯薺脯次之第三行酏食在前瓜虀醬糝食次之】簠二簋二在籩豆外簠在左簋在右【簠實以稲粱粱在稲前簋實以黍稷稷在黍前】設犧尊五加坫在殿上東南隅北向西上加勺冪爲酌尊【一實明水爲上尊余實泛齊代以祠祭法酒獻官酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在下【著尊一實盎齊犧尊一實醴齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌又設從祀神位三皇五帝每位左十籩爲三行以右爲上【第一行形鹽在前梨榛實漧桃次之第二行幹防在前漧棗幹脯次之第三行蓤在前芡栗次之】右十豆爲三行以左爲上【第一行芹菹在前筍菹葵菹菁菹次之第二行薤在前萵苣松脯次之第三行虀脯在前瓜韲醬次之】簠二簋二在籩豆外簠在左簋在右【簠實以稻粱粱在稻前簋實以黍稷稷在泰前】爵一在神位前加坫天地水三官九曜每位左八籩爲三行以右爲上【第一行形鹽在前梨次之第二行榛實在前漧桃幹防次之第三行漧棗在前芡栗次之】右八豆爲三行以左爲上【第一行芹菹在前筍菹次之第二行葵菹在前菁菹松脯次之第三行薺脯在前瓜虀醬次之】五嶽九眞君位每位左四籩爲二行以右爲上【第一行形鹽在前梨次之第二行漧棗在前栗次之】右四豆爲二行以左爲上【第一行葵菹在前菁菹次之第二行薺脯在前醫次之】余從祀神位每位左兩籩【栗在前梨次之】右兩豆【菁菹在前醬次之】天地水三官以下神位皆簠一簋一在籩豆外簠在左簋在右【簠實以黍簋實以稷】爵一在神位前加坫【實以祠祭法酒】每廊各設犧尊二加勺冪【一實明水一實祠祭法酒】太常設燭於神位前洗二於東階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】設分獻官洗於東西兩廊之北【東西各一洗】執罍篚者各位於其後又設揖位於殿東偏門外獻官在道南北向【中太一宮西太一宮卽道西東向】分獻官在於後監察禦史奉禮郎太祝太官令在道北南向俱西上【中太一宮西太一宮卽道東西向北上】設燎柴於殿東南設望燎位於其北獻官在北南向分獻官在其後西上監察禦史在西東向奉禮郎太祝在東西向北上設獻官席位於殿下東階之東西向分獻官在其後北上監察禦史席位於殿庭之南北向奉禮郎太祝太官令在後西上光祿卿在其東北向又設監察禦史位於殿上前楹西東向奉禮郎太祝在東西向北上太官令位於酌尊所北向

省饌

前祀一日行事執事官集獻官齋所肄儀太祝習讀祝文及視幣次禮直官贊者分引行事執事官詣殿東南省饌位【凡獻官行事禮直官引余官皆贊者引】立定禮直官贊揖所司省饌具畢禮直官贊省饌畢揖訖俱還齋所次引監察禦史入詣廚視祭器滌漑乃還齋所晡後所司掃除宮之內外

行事

祀日丑前五刻【行事春冬用丑時七刻夏秋用丑時一刻】次太官令帥其屬實饌具畢次引光祿卿入詣殿庭席位北向立贊者曰再拜光祿卿再拜升自東階【凡行事執事官升降皆自東階】防視禮饌畢次引監察禦史升殿防閱陳設糾察不如儀者【凡防視及防閱皆先詣五福太一位】光祿卿還齋所餘官各服祭服次引行事執事官詣殿東偏門外揖位立定禮直官贊揖次引監察禦史奉禮郎太祝太官令入就殿下席位北向立次引獻官分獻官各入就殿下席位西向立禮直官稍前贊有司謹具請行事贊者曰再拜在位者皆再拜次引監察禦史奉禮郎太祝太官令升殿各就位立定次引獻官詣盥洗位北向立搢笏盥手帨手執笏升殿詣五福太一神位前北向立搢笏跪次引奉禮郎搢笏西向跪執事者以幣授奉禮郎奉禮郎奉幣授獻官訖執笏興先詣君基太一神位前西向立獻官受幣奠訖執笏俛伏興再拜次詣君基太一次詣大遊太一次詣小遊太一次詣天一太一次詣地一太一次詣四神太一次詣臣基太一次詣民基太一次詣直符太一神位前奠幣如上儀俱復位【中太一宮帥次詣嵗徳位後酌獻準此】少頃引獻官詣盥洗位北向立搢笏盥手帨手執笏詣爵後位北向立搢笏洗爵拭爵以授執事者執笏升殿詣五福太一神位酌尊所西向立執事者以爵授獻官搢笏執爵執尊者舉冪太官令酌犧尊之泛齊訖先詣君棊太一位酌尊所北向立獻官以爵授執事者執笏詣五福太一神位前北向立搢笏跪執事者以爵授獻官獻官執爵三祭酒奠爵執笏俛伏興少立次引太祝詣神位前東向搢笏跪讀祝文讀訖執笏興復位獻官再拜次詣每位酌獻並如上儀【惟不讀祝文】俱復位獻官再詣洗位將升次引分獻官詣盥洗位搢笏盥手帨手執笏詣從祀神位前搢笏跪執爵三祭酒奠爵執笏俛伏興再拜詣次位並如上儀退復位次引獻官分獻官詣望燎位有司詣神位前取幣祝版置於燎柴次引監察禦史奉禮郎太祝詣望燎位立定禮直官曰可燎火燎半柴次引獻官以下詣殿東偏門外揖位立定禮直官贊禮畢揖訖退太官令帥其屬徹禮饌監察禦史詣殿監視收徹訖退

政和五禮新儀卷七十二

欽定四庫全書

政和五禮新儀卷七十三

吉禮

祀陽徳觀儀

時日

齋戒

陳設

省饌

行事

時日

前期太常寺具立夏日祀陽徳觀散告

齋戒

前祀十日應行事執事官散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿太官令齋一日】二日於本司【無本司者於本觀質明至齋所】惟祀事得行其餘悉禁前祀一日質明赴祠所齋宮官給酒饌祀官已齋而闕者通攝行事

陳設

前祀一日有司帥其屬掃除觀之內外光祿設禮饌於殿之東南南向太常設省饌位版於禮饌之南獻官在南北向分獻官位其後西上監察禦史在西東向光祿卿奉禮郎太祝太官令在東西向北上【凡奉禮郎以下位皆稍卻】祀日丑前五刻禮直官贊者諸司職掌各服其服太常設幣篚於神位之左【幣以赤】祝版各於神位之右置於坫次設祭器皆借以席光祿實之五配位各左十有二籩爲三行以右爲上【第一行形鹽在前梨糗餌粉餈次之第二行榛寔在前漧桃幹防漧棗次之第三行蓤在前芡栗幹柿次之】右十有二豆爲三行以右爲上【第一行芹菹在前筍菹葵菹菁菹次之第二行薤在前萵苣松脯次之第三行酏食在前虀醬糝食次之】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設犧尊五加坫在殿上前楹間北向西上加勺冪爲酌尊【一實明水爲上尊余實泛齊代以祠祭法酒獻官酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌又設從祀神位每位左二籩【栗在前梨次之】右二豆【菁菹在前醬次之】簠一簋一在籩豆間簠在左簋在右【簠實以黍簋實以稷】爵一在神位前【實以祀祭法酒】東西兩廊各設犧尊二加勺冪【一實明水一實祠祭法酒】太常設燭於神位前洗二於東階下直東霤北向【盥洗在東爵洗在西】罍在洗東加勺篚在洗西南肆寔以巾【若洗爵之篚則又實以爵加坫】設分獻官洗於東西兩廊之北【東西各一洗】執罍篚者各位於其後設揖位於南神門外獻官在西東向分獻官在其後監察禦史奉禮郎太祝太官令在東西向俱北上設燎柴於殿東南設望燎位於其北獻官在北南向分獻官在其後西上監察禦史在西東向奉禮郎太祝在東西向北上設獻官席位於殿下東階之東西向分獻官在其後北上監察禦史席位於殿庭之南北向奉禮郎太祝太官令在其後西上光祿卿在其東北向又設監察禦史位於殿上前楹西東向奉禮郎太祝在東西向北上太官令位於酌尊所北向

省饌

前祀一日行事執事官集獻官齋所肄儀太祝習讀祝文及視幣訖次禮直官贊者分引行事執事官詣殿東南省饌位【凡獻官行事禮直官引余官皆贊者引】立定禮直官贊揖所司省饌具畢禮直官贊省饌畢揖訖俱還齋所次引監察禦史入詣廚視祭器滌漑乃還齋所晡後所司掃除觀之內外

行事

祀日丑前五刻【行事用丑時一刻】太官令帥其屬寔饌具畢次引光祿卿入詣殿庭席位北向立贊者曰再拜光祿卿再拜升自東階【凡行事執事官升降皆自東階】防視禮饌畢次引監察禦史升殿防閱陳設糾察不如儀者【凡防視及防閱皆先詣正位】光祿卿還齋所餘官各服祭服次引行事執事官詣南神門外揖位立定禮直官贊揖次引監察禦史奉禮郎太祝太官令入就殿下席位北向立次引獻官分獻官各入就殿下席位西向立禮直官稍前贊有司謹具請行事贊者曰再拜在位者皆再拜次引監察禦史以下升殿各就位立定次引獻官詣盥洗位北向立搢笏盥手帨手執笏升殿詣火徳星君神位前北向立【若詣配位前則東向立】搢笏跪次引奉禮郎搢笏西向跪執事者以幣授奉禮郎奉禮郎奉幣授獻官訖執笏興先詣閼伯神位前北向立獻官受幣奠訖執笏俛伏興再拜次詣閼伯神位前奠幣如上儀俱復位少頃引獻官再詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升殿詣正位酌尊所西向立執事者以爵授獻官獻官搢笏執爵執尊者舉冪太官令酌犧尊之泛齊訖先詣配位爵尊所北向立獻官以爵授執事者執笏詣火徳星君神位前北向立搢笏跪執事者以爵授獻官獻官執爵三祭酒奠爵執笏俛伏興少立次引太祝詣神位前東向立搢笏跪讀祝文讀訖執笏興先詣閼伯神位前南向立獻官再拜次詣配位爵獻並如上儀俱復位獻官拜詣洗位將升次引分獻官詣盥洗位搢笏盥手帨手執笏詣兩廊從祀神位前搢笏跪執爵三祭酒奠爵執笏俛伏興再拜詣次位並如上儀退復位次引獻官分獻官詣望燎位有司詣神位前取幣祝版置於燎柴次引監察禦史奉禮郎太祝詣望燎位立定禮直官曰可燎火燎半柴次引獻官以下詣南神門外揖位立定禮直官贊禮畢揖訖退太官令帥其屬徹禮饌監察禦史詣殿監視收徹訖退

政和五禮新儀卷七十三

欽定四庫全書

政和五禮新儀卷七十四

吉禮

應天府祀大火儀【闕】

時日【闕】

齋戒【闕】

陳設【闕】

省饌【闕】

行事【闕】

政和五禮新儀卷七十四

欽定四庫全書

政和五禮新儀卷七十五

吉禮

祀風師兩師雷神儀

時日【闕】

齋戒【闕】

陳設

省饌

行事

陳設

祀日丑前五刻禮直官贊者諸司職掌各服其服太常設神位席席以莞太史設神位版於壇上北方南向太常陳幣篚於神位之左幣以白祝版於神位之右置於坫次設祭器皆借以席光祿寔之左十籩爲三行以右爲上【第一行幹防在前漧棗形鹽魚鱐次之第三行鹿脯在前榛寔漧桃次之第三行菱在前芡寔幹栗次之】右十豆爲三行以左爲上【第一行芹菹在前筍菹葵菹菁菹次之第二行薤菹在前魚鱐兔醢次之第三行豚拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又俎六在豆右爲三重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】登一在籩豆間【實以大羮】盤一在登前【實以毛血】簠二簋二在籩豆外二俎間簠在左簋在右【簠實以稲粱粱在稲前簋實以黍稷稷在黍前】設犧尊四象尊四爲二重在壇上東南隅北向西上犧尊在前皆有坫加勺冪爲勺尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊壺尊六在壇下【著尊一實盎齊犧尊一實醍齊象尊一實沈齊各以一尊實明水壺尊三實元酒三實三酒明水元酒皆在上】俱北向西上加冪五齊三酒皆設而不酌太常設燭於神位前洗二於夘階東北向【盥洗在東爵洗在西若立夏後申日祀雨師雷師卽設洗於二雷神壇夘階東】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後又設揖位於夘階東內壝之外【若立夏後申日祀雨師卽設揖位於雷神壇夘階東內壝外】三獻官在南北向監察禦史大樂令奉禮郎太祝太官令在北南向俱西上積柴於燎壇設望燎位於其北三獻官在北南向西上監察禦史在西東向大樂令奉禮郎太祝在東西向北上又設三獻官席位於夘階之東西向北上【若立夏後申日祀雨師雷神卽設三獻官位於雷神壇卯階之東】監察禦史太樂令席位於午階之南北向奉禮郎太祝太官令位於其後俱西上【若立夏後申日祀雨師雷神卽設監察禦史大樂令奉禮郎太祝太官令位於兩壇間午階之南】光祿少卿席位於監察禦史之東北向又設監察禦史位於壇上樂虡之北在西東向奉禮郎太祝在東西向北上大樂令於樂虡北太官令於酌尊所俱向北【若立夏後申日祀雨師雷神卽監察禦史在雨師壇上東向奉禮郎太祝在雷神壇上西向北上大樂令在雨師壇上樂簴北】

省饌

前祀一日行事執事官集初獻齋所肄儀太祝習讀祝文視幣及神位版訖次禮直官贊者分引行事執事官就齋宮內省饌位【凡初獻行事禮直官引余官皆贊者引】立定禮直官贊揖所司省饌畢禮直官贊省饌畢揖訖俱還齋所次引監察禦史詣廚省鑊視祭器滌漑及視牲充腯乃還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後有司帥其屬掃除壇之上下訖還齋所

行事

祀日丑前五刻【行事春用丑時七刻夏用丑時一刻】初獻以下並赴壇所就次太官令帥其屬實饌具畢次引光祿少卿入詣午階南席位北向立贊者曰再拜光祿少卿再拜升自夘階【凡行事執事官升降皆自卯階】防視禮饌畢次引監察禦史升壇防閱陳設糾察不如儀者次樂正帥工人升自卯階各入就位光祿少卿還齋所餘官各服祭服次引行事執事官詣卯階東揖位立定禮直官贊揖次引大樂令先入就午階南席位北向立贊者曰再拜大樂令再拜升壇就位次引監察禦史奉禮郎太祝太官令入就午階南席位北向立次引三獻官入就卯階東席位西向立禮直官稍前贊有司行事欣安之樂作三成止太常升煙燔牲首贊者曰再拜在位者皆再拜次引監察禦史奉禮郎太祝太官令升壇各就位【若立夏後申日祀雨師雷神卽太官令就雨師壇酌尊所】立定次引初獻詣盥洗位欽安之樂作【凡初獻升降行止皆作欽安之樂】至位北向立搢笏盥手帨手執笏升詣風師神位前北向立【若立夏後申日祀雨師雷神卽初獻詣雨師神位前酌獻準此】樂止容安之樂作搢笏跪次引奉禮郎搢笏西向跪執事者以幣授奉禮郎奉禮郎奉幣授初獻訖執笏興復位【若立夏後申日祀雨師雷神卽奉禮郎先詣雨師神位前西向立】初獻受幣奠訖執笏俛伏興少退再拜樂止初獻時降壇樂作復位樂止【若立夏後申日祀雨師雷神卽初獻降壇升詣雨師神位前奠幣如上儀訖俱復位酌獻準此】少頃引初獻再詣盥洗位樂作至位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所西向立樂止【若立夏後申日祀雨師雷神卽升詣雨師壇酌享所西向立亞終獻酌獻準此】雍安之樂作執事者以爵授初獻初獻搢笏執爵執尊者舉冪太官令酌犧尊之泛齊【若立夏後申日祀雨師雷神卽太官令酌泛齊訖先詣雷神壇酌尊所北向立亞終獻酌獻準此】初獻以爵授執事者執笏詣風師神位前北向立搢笏跪執事者以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興復位【若立夏後申日祀雨師雷神卽太祝詣雷神神位前東向立】初獻再拜降壇樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇詣酌尊所西向立雍安之樂作執事者以爵授亞獻亞獻搢笏執爵執尊者舉冪太官令酌象尊之醴齊亞獻以爵授執事者執笏詣風師神位前北向立搢笏跪執事者以爵授亞獻亞獻執爵三祭酒奠爵執笏俛伏興少退再拜訖樂止降復位次引終獻詣洗及升壇行禮並如亞獻之儀降復位禮直官曰賜胙贊者承曰賜胙再拜在位者皆再拜送神欣安之樂作一成止次引三獻官詣望燎位有司詣神位前取幣祝版置於燎柴次引監察禦史太樂令奉禮郎太祝詣望燎位立定禮直官曰可燎火燎半柴引初獻以下詣卯階東揖位立定禮直官贊禮畢揖訖退太官令帥其屬徹禮饌監察禦史詣壇監視收徹訖退

政和五禮新儀卷七十五

欽定四庫全書

政和五禮新儀卷七十六

吉禮

州縣祀風師雨師雷神儀

時日

齋戒

陳設

省牲

行事

時日

州縣以立春後丑日祀風師前一日檢舉闗所屬排辦【立夏後申日祀雨師雷神準此】

齋戒

前祀三日應行事執事官散齋兩日治事如故宿於正寢不弔防問疾作樂判書刑殺文書決罰罪人及與穢惡致齋一日其日質明赴祠所齋舎惟祭事得行余悉禁祀官已齋而闕者通攝行事

陳設

前祀三日有司設行事執事官次於壇壝門外量地之宜前二日有司牽牲詣祠所前一日掃除壇之上下設登歌之樂於壇上稍南北向【應頒樂州府則設】祀日丑前五刻執事者設神位席【以莞】神位版於壇上北方南向陳幣篚於神位之左【幣以白】祝版於神位之右置於坫次設祭器皆借以席掌饌者寔之左八籩爲三行以右爲上【第一行形塩在前魚鱐次之第二行漧桃在前幹防漧棗次之第三行芡在前鹿脯榛實次之】右八豆爲三行以左爲上【第一行芹菹在前筍菹次之第二行菁菹在前韮菹魚醢次之第三行兔醢在前鹿臡醓醢次之】爼二一在籩前【實以羊熟十一體肩臂臑肫胳正脊一直脊一橫脊一長脇一短脇一代脇一背二骨以並肩臑在上端肫胳在下端脊脇在中】一在豆前【實以豕熟十一體其載如羊】簠一簋一在籩豆外二俎間簠在左簋在右【簠實以稷簋寔以黍】犧尊三象尊三爲二重在壇上東南隅北向西上犧尊在前皆有坫加勺冪爲酌尊【犧尊一實明水爲上尊余實泛齊初獻酌之象尊一實眀水爲上尊余實醴齊亞終獻酌之】太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在壇下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上五齊三酒皆以本處酒充】皆北向西上加冪五齊三酒皆酌設而不酌有司設燭於神位前洗二於卯階下北向【盥洗在東爵洗在西若立夏後申日祀雨師雷神則設洗於雷神壇卯階下】罍在洗東加勺篚在洗西南肆寔以巾【若爵洗之篚則又寔以爵加坫】執罍篚者位於其後又設揖位於卯階東內壝之外【若立夏後申日祀雨師雷神卽設位於雷神壇卯階東內壝外】初獻在南北向亞終及祝在北南向西上【祝位稍卻】積柴於燎壇設望燎位於其北三獻官在北南向西上祝在東西向又設三獻官席位於卯階之東西向北上設祝席位於午階之南北向設初獻飲福席位於午階之西北向又設祝位於壇上在東西向【若立夏後申日祀雨師雷神卽設三獻官位於雷神壇卯堦之東祝席位於西壇間午階之南初獻飲福席位於雨師壇南又設祝位於雨師壇上】

省饌

前祀一日祀官以下常服閱饌物視牲充腯詣廚省鑊視滌漑訖各還齋所晡後有司掃除壇之上下

行事

祀日丑前五刻【行事春用丑時七刻夏用丑時一刻】行事執事官各就次掌饌者帥其屬寔饌具畢贊者引初獻【凡行事執事官行止皆贊禮者引】升自卯階【凡行事執事官升降皆自卯階】防視陳設訖次樂工升卯階各入就位初獻退就次各服其服次引初獻以下詣卯階東揖位風師神位前北向立搢笏跪執事者以爵授亞獻執爵三祭酒奠爵執笏俛伏興少退再拜訖樂止降復位次引終獻詣及洗升壇行事並如亞獻之儀降復位次引初獻詣飲福位北向立執事者各以爵酌福酒合置一爵持爵詣初獻之左西向立初獻再拜搢笏跪受爵祭酒啐酒奠爵執饌者以胙爼進減神位前胙肉加於俎上又以豆取黍稷飯合置一豆先以飯授初獻初獻受以授執饌者又以爼授初獻初獻受以授執饌者執事再以爵授初獻初獻啐爵執事受虛爵復於坫初獻執笏俛伏興再拜退復位贊禮者曰賜胙再拜在位者皆再拜【已飲福受胙者不拜】送神欣安之樂作一成止次引初獻以下就望燎位執事者詣神位前取幣祝版置於燎柴贊禮者曰可燎火燎半柴引初獻以下詣卯階東揖位立贊禮者贊禮畢揖訖退有司監徹禮饌乃退

政和五禮新儀卷七十六

欽定四庫全書

政和五禮新儀卷七十七

吉禮

祀防應廟儀

時日

齋戒

陳設

省饌

行事

時日

太常寺預於隔季以仲春擇日祀防應廟闗太史局太史局擇日報太常寺太常寺參酌訖具時日散告

齋戒

前祀五日應行事執事官散齋三日治事如故宿於正寢不弔防問疾作樂判書刑殺文書決罰罪人及與穢惡致齋二日【光祿少卿太官令齋一日】於本司【無本司者於本廟質明至齋所】惟祀事得行其餘悉禁前祀一日質明俱赴祠所齋宮官給酒饌祀官已齋而闕者通攝行事

陳設

前祀二日光祿牽牲詣祠所前一日有司掃除廟之內外光祿陳禮饌於堂之東南南向太常設省饌位版於禮饌之南三獻官在南北向西上監察禦史在西東向光祿少卿大樂令奉禮郎太祝太官令在東西向北上【凡設奉禮郎以下位皆稍卻】大晟設登歌之樂於堂上前楹間稍南北向祀日丑前五刻禮直官贊者諸司職掌各服其服太常陳幣篚各於神位之左【幣隨方色】祝版各於神位之右置於坫次設祭器皆借以席光祿寔之每位左十籩爲三行以右爲上【第一行漧桃在前漧棗形鹽魚鱐次之第二行鹿脯在前榛實漧桃次之第三行菱在前芡栗次之】右十豆爲三行以左爲上【第一行芹菹在前筍菹葵菹菁菹次之第二行韮菹在前魚醢醢次之第三行豚拍在前鹿臡醓醢次之】俎二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又俎六在豆右爲三重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正一橫脊一直脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】簠二簋二在籩豆外二俎間簠在左簋在右【簠實以稲粱粱在稲前簋實以黍稷稷在黍前】設犧尊四象尊四爲三重在堂上東西隅北向西上犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在堂下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌太常設燭於神位前洗二於東階下直東霤北向【盥洗在東爵洗在西】罍在洗東加勺篚在洗西南肆寔以巾【若爵洗之篚則又實以爵加坫】執罍篚者位於其後又設揖位於廟南門外三獻官在西東向監察禦史大樂令奉禮郎太祝太官令在東西向俱北上積燎柴於堂之東南設望燎位於其北三獻官在北南向西上監察禦史大樂令席南向奉禮郎太祝太官令位其後俱西上光祿少卿席位於監察禦史之東北向又設監察禦史位於堂上前楹西東向奉禮郎太祝在西東向北上大樂令於樂簴北太官令於酌尊所俱北向

省饌

前祀一日行事執事官集初獻齋所肄儀太祝習讀祝文及視幣訖次禮直官贊者分引行事執事官就堂東南省饌位【凡初獻行事禮直官引余官皆贊者引】立定禮直官贊揖所司省饌具畢禮直官贊省饌畢揖訖俱還齋所次引監察禦史詣廚省鑊視祭器滌漑及視牲充腯乃還齋所未後一刻太官令帥宰人以鸞刀割牲遂烹牲晡後有司帥其屬掃除廟之內外訖還齋所

行事

祀日丑前五刻【行事用丑時七刻】太官令帥其屬寔饌具畢次引光祿卿入詣殿庭席位北向立贊者曰再拜光祿少卿再拜升自東階【凡行事執事官升降皆自東階】防視禮饌畢次引監察禦史升堂防閱陳設糾察不如儀者【凡防視及防閱皆先詣廣仁王位以至次位】次樂正帥工人升東階各入就位光祿少卿還齋所餘官各服祭服次引行事執事官詣廟門南門外揖位立定禮直官贊揖次引大樂令先入就堂下席位北向立贊者曰再拜大樂令再拜升堂就位次引監察禦史奉禮郎太祝太官令入就堂下席位北向立次引三獻官入就堂下席位西向立禮直官稍前贊有司謹具請行事禧安之樂作三成止太常升煙燎燔牲首贊者曰再拜在位者皆再拜次引監察禦史奉禮郎太祝太官令升堂各就位【太官令就廣仁王位酌尊所】立定次引初獻詣盥洗位雅安之樂作【凡初獻升降行止皆作雅安之樂】至位北向立搢笏盥手帨手執笏詣廣仁王神位前北向立樂止乂安之樂作搢笏跪次引奉禮郎搢笏西向跪執事者以幣授奉禮郎奉禮郎以幣授初獻訖執笏興先詣嘉澤王神位前西向立初獻受幣奠訖執笏俛伏興少退再拜次詣嘉澤王位次詣孚惠王位次詣義濟王位次詣靈澤王位奠幣並如上儀樂止奉禮郎復位初獻將升階樂作復位樂止少頃引初獻再詣盥洗位樂作至位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣廣仁王位酌尊所西向立樂止愷安之樂作執事者以爵授初獻初獻搢笏執爵執尊者舉冪太官令酌犧尊之泛齊訖先詣嘉澤王位酌尊所北向立初獻以爵授執事者執笏詣廣仁王神位前北向立搢笏跪執事以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興先詣嘉澤王神位前東向立初獻再拜詣每位行禮並如上儀太官令復詣廣仁王位酌尊所太祝復位初獻將降壇樂作復位樂止次引亞獻詣爵洗位北向立搢笏洗爵拭爵以授執事者執笏升詣廣仁王位酌尊所北向立嘉安之樂作執事者以爵授亞獻亞獻搢笏執爵執事者舉冪太官令酌象尊之醴齊訖先詣嘉澤王位酌尊所北向立亞獻以爵授執事者執笏升詣廣仁王神位前北向立搢笏跪執事者以爵授亞獻亞獻執爵三祭酒奠爵執笏俛伏興少退再拜次詣每位行禮並如上儀樂止降復位次引終獻詣洗及升堂行禮並如亞獻之儀降復位禮直官曰賜胙贊者承曰賜胙再拜在位者皆再拜送神登安之樂作一成止次引三獻官詣望燎位有司各詣神位前取幣祝版置於燎柴次引監察禦史大樂令奉禮郎太祝詣望燎位立定禮直官曰可燎火燎半柴引初獻以下詣廟南門外揖位立禮直官贊禮畢揖訖退太官令帥其屬徹禮饌監察禦史詣堂監視收徹訖退

政和五禮新儀卷七十七

欽定四庫全書

政和五禮新儀卷七十八

吉禮

祀司中司命司民司祿儀

時日

齋戒

陳設

省饌

行事

時日

太常寺預於隔季以立冬後亥日祀司中司命司民司祿闗太史局太史局以其日報太常寺太常寺參酌訖具時日散告

齋戒

前祀三日應行事執事官散齋二日治事如故宿於正寢不弔防問疾作樂判書刑殺文書決罰罪人及與穢惡致齋一日其質明赴祠所齋宮惟祀事得行其餘悉禁官給酒饌祀官已齋而闕者通攝行事

陳設

前祀二日儀鸞司設行事執事官次於壇壝門外量地之宜光祿牽牲詣祠所前一日陳禮饌於齋宮太常設省饌位版於禮饌之南獻官在南北向監察禦史在西東向大樂令光祿丞太祝太官令在東西向北上大晟設登歌之樂於司中壇上稍南北向祀日丑前五刻禮直官贊者諸司職掌各服其服太常設神位席【以莞】太史設神位版於每壇上北方南向太常設祝版各於神位之右置於坫次設祭器皆借以席光祿寔之每位各左八籩爲三行以右爲上【第一行形鹽在前魚鱐次之第二行幹在前漧棗次之第三行芡在前鹿脯榛實次之】右八豆爲三行以左爲上【第一行芹菹在前筍菹次之第二行菁菹在前韮菹魚醢次之第三行醢在前鹿臡醓醢次之】俎二一在籩前【實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脇在中】一在豆前【實以豕熟十一體其載如羊】簠一簋一在籩豆外二俎間簠在左簋在右【簠實以稷簋實以黍】設犧尊三在壇上東南隅北向西上皆有坫加勺冪爲酌尊【一實以明水爲上尊余實泛齊代以供內法酒】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在壇下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌太常設燭於神位前洗二於卯階東北向【盥洗在東爵洗在西】罍在洗東加勺篚在洗西南肆實以巾【若盥洗之篚則又實以爵加坫】執罍篚者位於其後又設位於司祿壇卯階東獻官在南北向監察禦史大樂令太祝太官令在北南向西上積柴於燎壇設望燎位於其北獻官在北南向監察禦史在東西向大樂令太祝在東西向又設獻官席位於司祿壇卯階之東西向監察禦史大樂令席位於四壇之南中間北向太祝太官令位其後西上光祿丞席位於監察禦史之東北向又設監察禦史位於司中壇上東向太祝於司祿壇上西向大樂令位於樂簴北太官令於酌尊所俱北向

省饌

前祀一日行事執事官集獻官齋所肄儀太祝習讀祝文及視神位版次贊者分引行事執事官詣齋宮內省饌位【凡行事執事官皆贊者引】立定贊者贊揖所司省饌具畢贊者曰省饌訖揖訖俱還齋所次引監察禦史詣廚省鑊眡祭器滌漑及視牲充腯乃還齋所未後一刻太官令率宰人以鸞刀割牲遂烹牲晡後有司帥其屬掃除壇之上下訖還齋所

行事

祀日丑前五刻【行事用丑時七刻】獻官以下並赴壇所就位次太官令帥其屬實饌具畢次引光祿丞入詣四壇之間席位北向立贊者曰再拜光祿丞再拜升自卯階【凡行事執事官升降皆自卯階】防視禮饌畢次引監察禦史陞壇防閱陳設糾察不如儀者【凡防視及防閱皆先詣司中壇以至次壇】次樂正帥工人升司中壇卯階各入就位光祿丞還齋所餘官各服祭服次引行事執事官就司祿壇夘階東揖位立定贊者贊揖次引大樂令先入就四壇南席位北向立贊者曰再拜大樂令再拜升壇就位次引監察禦史太祝太官令入就四壇南席位北向立次引獻官入就司祿壇卯階東席位西向立贊者稍前贊有司謹具請行事欣安之樂作三成止太常升煙燔牲首贊者曰再拜在位者皆再拜次引監察禦史太祝太官令俱升壇各就位【太官令就司中酌尊所】立定次引獻官詣盥洗位欽安之樂作【凡獻官升降行止皆作欽安之樂】至位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣司中酌尊所西向立樂止雍安之樂作執事者以爵授獻官獻官搢笏執爵執尊者舉冪太官令酌犧尊之泛齊訖先詣司命壇酌尊所北向立獻官以爵授執事者執笏詣司中神位前北向立搢笏跪執事者以爵授獻官獻官執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興先詣司命壇神位前東向立獻官再拜次詣司命壇次詣司民壇次詣司祿壇行禮並如上儀訖太官令復詣司中酌尊所太祝復位獻官將降壇樂作復位樂止送神欣安之樂作一成止次引獻官詣望燎位有司各詣神位前取祝版置於燎柴次引監察禦史大樂令太祝詣望燎位立定贊者曰可燎火燎半柴引獻官以下詣司祿壇卯階東揖位立贊者贊禮畢揖訖退太官令帥其屬徹禮饌監察禦史詣壇監視收徹訖退

政和五禮新儀卷七十八

欽定四庫全書

政和五禮新儀卷七十九

吉禮

祀靈星壽星儀

時日

齋戒

陳設

省饌

行事

時日

太常寺預於隔季以立秋後辰日祀靈星秋分日祀壽星闗太史局太史局以其日報太常寺酌訖具時日散告

齋戒

前祀三日應行事執事官散齋二日治事如故宿於正寢不弔防問疾作樂判書刑殺文書決罰罪人及與穢惡致齋一日其日質明赴齋宮惟祀事得行其餘悉禁官給酒饌祀官已齋而闕者通攝行事

陳設

前祀二日儀鸞司設行事執事官次於壇壝門外量地之宜光祿牽牲詣祠所及陳禮饌於獻官齋所東南太常設省饌位版於禮饌之南北向監察禦史在西東向光祿丞太祝太官令在東西向北上祀日丑前五刻禮直官贊者諸司職掌各服其服太常設神位席【以莞】太史設神位版於壇上北方南向祝版於神位之右置於坫次設祭器皆借以席光祿寔之左八籩爲三行以右爲上【第一行形鹽在前魚鱐次之第二行漧桃在前幹防漧棗次之第三行芡在前鹿脯榛實次之】右八豆爲三行以左爲上【第一行芹菹在前筍菹次之第二行菁菹在前韮菹魚醢次之第三行醢在前鹿臡醓醢次之】俎二一在籩前【實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在其下端脊脇在中】一在豆前【實以豕熟十一體其載如羊】簠一簋一在籩豆二俎間簠在左簋在右【簠實以稷簋實以黍】設犧尊三在壇上東南隅北向皆有坫加勺冪爲酌尊【一實明水爲上尊余實泛齊代以供內法酒】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在壇下【著尊一實盎齊犧尊一實醍齊象尊一實沈齊余實明水爲上尊壺尊三實酒三實三酒明水酒皆在上】俱北向西上加冪五齊三酒皆設而不酌太尊設燭於神位前洗二於卯階東北向【盥洗在東爵洗在西】罍在洗東加勺篚在洗西南肆寔以巾【若爵洗之篚則又實以爵加坫】執罍篚者各位於其後又設揖位於卯階東獻官在南北向監察禦史太祝太官令在北南向西上積柴於燎壇設望燎位於其北獻官在北南向監察禦史在西東向太祝在東南向【惟不設光祿丞大官令位】設獻官席位於卯階之東西向監察禦史席位於午階之南北向太祝太官令位其後西上光祿丞席位於監察禦史之東北向又設監察禦史位於壇上東向太祝位於壇上西向太官令位於酌尊所北向

省饌

前祀一日行事執事官集獻官齋所肄儀太祝習讀祝文及視神位版次贊者分引行事執事官詣省饌位【凡行事執事官皆贊者引】立定贊者贊揖所司省饌具畢贊者曰省饌訖揖訖俱還齋所次引監察禦史詣廚省鑊視祭器滌漑及視牲充腯乃還齋所未後一刻太官令帥宰人以鸞刀割牲遂烹牲晡後有司帥其屬掃除壇之上下訖還齋所

行事

祀日丑前五刻【行事用丑時一刻】獻官以下並赴壇所就次太官令帥其屬實饌具畢次引光祿丞入詣午階之南席位北向立贊者曰再拜光祿丞再拜升自卯階【凡行事執事官升降皆自卯階】防視禮饌畢次引監察禦史升壇防閱陳設糾察不如儀者光祿丞還齋所餘官各服祭服次引行事執事官詣卯階東揖位立定贊者贊揖次引監察禦史太祝太官令次引獻官各入就位太常升煙燔牲首贊者曰再拜在位者皆再拜次引監察禦史太祝太官令俱升壇各就位立定次引獻官詣盥洗位北向立搢笏盥手帨手執笏詣爵洗位搢笏洗爵拭爵以授執事者執笏升詣酌尊所西向立執事者以爵授獻官獻官搢笏執爵執尊者舉冪太官令酌犧尊之泛齋訖獻官以爵授執事者執笏詣神位前北向立搢笏跪執事者以爵授獻官獻官執爵三祭酒奠爵執笏俛伏興次引太祝詣神位前東向搢笏跪讀祝文讀訖執笏興復位獻官再拜訖降復位次引獻官詣望燎位有司詣神位前取祝版置於燎柴次引監察禦史太祝詣望燎位立定贊者曰可燎火燎半柴引獻官以下詣卯階東揖位立贊者贊禮畢揖訖退太官令帥其屬徹禮饌監察禦史詣壇監視収徹訖退

政和五禮新儀卷七十九﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷八十

吉禮

皇帝祭皇地祗儀一

時日

齋戒

奏告

陳設

車駕自太廟詣靑城

省牲器

奠玉幣

進熟

望燎

明禋殿受賀

車駕還內

宣徳門肆赦

時日

前期降禦札以來年夏日至祭地於方壇太常寺具時日散告

齋戒

前祀十日質明有司設行事執事及陪祠文武官位於朝堂太宰刑部尙書在北南向太宰在右刑部尙書在右【刑部尙書稍卻】行事太宰左丞在南吏部禮部戶部侍郎大司樂光祿卿大樂令光祿丞功臣獻官在其南【凡設大樂令以下位皆稍卻】次分獻官次執事官又於其南俱北向西上監察禦史位二在西東向北上讀冊舉冊官奉禮恊律郎太祝郊社太官令在東西向俱北上【奉禮以下位皆稍卻】設陪祠文武百官位於行事官之南又設行事執事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室在東西向北上東上閤門禦史臺太常寺以下分引羣官各就位【凡將引行事埶事陪祠文武官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年五月某日夏日至皇帝祭地於方壇前二日朝獻景靈宮前一日朝饗太廟各其職其或不恭國有常刑讀訖【內朝堂埶事官奉禮郎以下文官宣徳郎以下武官從義郎以下先退】余官並對拜訖退皇帝散齋七日於別殿致齋三日【一日於大慶殿一日於太廟一日於靑城】凡散齋不弔喪問疾作樂有司不奏刑殺文書致齋日前後殿不視事惟行祭事前致齋一日殿中監帥其屬尙舎鋪禦座於大慶殿當中南向設東西房於禦座之左右稍北又設西閤及齋室於殿後之左右殿上前楹施致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舎人自下分引知樞宻院以下詣垂拱殿庭立班東上閤門附內侍進班齊牌垂拱殿降皇帝乘輦出至殿上少駐輦官迎駕自贊常起居宣輦官上殿捲鳴鞭行門禁衛諸班親從迎駕自贊常起居次舎人先贊知內侍省官以下常起居次樞宻以下通班常起居贊祗候引駕樞宻知客省事以下至僉書東上閤門官分左右立六尙局應奉官只應武功大夫以下並先退次管軍臣僚宣名常起居贊只候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下知內侍兩省帶禦器械官充行宮使禦營巡檢各歸本班】至大慶殿後閣降輦入西閣大慶降前導官並就次易朝服詣禦榻前分左右侍立【知樞宻院事簽書樞宻院事在東西向北上同知樞宻院事在西東向左輔一員在知樞宻院之北贊拜東上閤門官一員又在其北並西向知客省事以下在簽書樞宻院事之南稍東西向北上簽書知客省事以下又在其南稍卻】通事舎人等分引行事執事陪祠文武官各綪結佩入詣大慶殿立班次引禮部郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閤乘輿稱警蹕侍衛如常儀由西房至禦榻西降輿皇帝升禦座南向侍臣夾侍贊拜東上閤門官於榻前贊樞宻以下拜殿之上下應在位官皆再拜【東上閤門官贊拜訖轉身北向隨拜訖面西贊各只候】次禮直官引左輔詣禦座前俛伏跪奏稱左輔具官臣某言請皇帝降座就齋室奏訖俛伏興還侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舎人分引行事執事陪祠文武官以次出【三省親王樞宻宗室起居問聖體並如儀】應行事執事陪祠官及升降者並散齋七日宿於正寢致齋二日各宿於次【三省樞宻院官各宿於本防都堂侍從官並尙書侍郎分宿於祕書省中書後省余官內庭有所司者各宿於其司諸方客使許赴陪位者各宿於其次】凡散齋治事如故惟不弔防問疾作樂判書刑殺文書決罰罪人及與穢惡致齋之日官給酒饌惟祭事得行其餘悉禁與祭之官已齋而闕者通攝行事

奏告

前祭二日奏告太祖皇帝室如常告之儀

陳設

前祀三日殿中監帥其屬尙舎設大次於外壇東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於外壝東門之外設東方南方客使次於文官之後西方北方客使次於武官之後又設饌幔於內壝東西門之外道南北向北門之外道東西向【壇上及東方南方午階之東饌陳於東門外西方南方午階之西饌陳於西門外北方之饌陳於門外北】前祭二日郊社令帥其屬掃除壇之上下開瘞坎於壇上階之北壬地方深取足容物南出陛光祿牽牲詣祠所大晟陳登歌之樂於壇上稍南北向設宮架於壇南壝之外立舞表於酇綴之間前祭一日太常設神位席太史設神位版皇地祗位於壇上北方南向席以槁稭太祖皇帝位於壇上東方西向席以蒲越木神勾芒東嶽於壇第一龕東鎭海瀆第二龕東山林川澤於壇下東丘陵墳衍原隰於內壝之內皆在夘階之北以南爲上神州地祗火神祝融南嶽於壇第一龕南鎭海瀆於第二龕南山林川澤於壇下南丘陵墳衍原隰於內壝之內皆在午階之東以西爲上土神后土中嶽於壇第一龕中鎭於第二龕中山林川澤於壇下中丘陵墳衍原隰於內壝之內皆在午階之西以西爲上金神蓐收西嶽於壇第一龕西鎭海瀆於第二龕昆侖西山林川澤於壇下西丘陵墳衍原隰於內壝之內皆在酉階之南以北爲上水神防北嶽於壇第一龕北鎭海瀆於第二龕北山林川澤於壇下北丘陵墳衍原隰於內壝之內皆在子階之西以東爲上神州地祗席以槀稭余以莞皆內向奉禮郎禮直官設皇帝位版於壇下小次前西向飲福位於壇下午階之西北向望燎位於瘞坎之南北向設爟火於望瘞位之西北向【東西各六人】贊者設亞終獻位小次之南稍東西向大禮使太宰左丞又於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮之東【光祿丞稍卻】奉禮郎搏黍太祝郊社太官令位於小次之東北俱西向北上監察禦史位二一於壇下午階西南一於子階西北俱東向協律郎位二一於壇上樂簴之西北一於宮架之西北俱東向大樂令位於登歌樂簴之北大司樂位於宮架之北良醖令位於酌尊所俱北向又設陪祠文武百官位於執事官之南諸方客使在文官之南隨其方國光祿陳牲於東壝門外西向祝史各位於牲後太常設省牲位於牲西大禮使太宰左丞在南北向東上分獻官位於其後行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎搏黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道南北向太常設饌位版於禮饌之南大禮使太宰左丞在北南向西上分獻官位於其後監察禦史位二俱在西東向北上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎搏黍太祝郊社太官令在東西向北上禮部帥其屬設冊祝案於神位之右司尊彛帥其屬設玉幣篚於酌尊所次設籩豆簠簋正配位皆左十有一籩右十有一豆俱爲三行爼三一在籩前二在豆右爲二重登一在籩豆間簠一簋一在籩豆外簠在左簋在右又設尊坫之位正配位皆太尊五山尊五爲二重在壇上東南隅北向西上【配位設於正位酒尊之東】太尊在前皆有坫加勺冪爲酌尊又設太尊二山尊二在神位前著尊二犧尊二在午階之西第一龕【配位設於酉階之北第一龕】象尊二壺尊六在壇下午階之西俱北向西上【配位設於酉階之北俱東向北上】皆加冪設而不酌又設從祀籩豆簠簋之位第一龕每位皆左十籩右十豆俱爲三行爼二在籩豆前登一盤一在籩豆間簠一簋一在籩豆外簠在左簋在右爵一在俎前加坫其餘神位每位皆左二籩右二豆爼一在神位前爵一次之簠一簋一在爵之前簠在左簋在右登一在籩豆間又設從祀神坫之位第一龕每方犧尊二象尊二第二龕每方山尊二山林川澤每方蜃尊二餘每方散尊二皆加勺冪在神位之左又設正配位籩豆簠簋盤爼各一於饌幔內設禦洗二於壇下午階東南北向【盥洗在東爵洗在西】罍在洗東加勺篚在洗西南肆寔以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於洗爵之西東向又設亞獻盥洗爵洗於本位之南分獻官盥洗爵洗各於其方陛道之左罍篚各設於左右皆內向執罍篚者各於其後祭日丑前五刻郊社令與太史設皇地祗太祖皇帝神位版於壇上又設神州地祗五嶽位於壇第一龕太府卿少府監帥其屬陳玉幣於篚【皇地祗玉以黃琮神州地祗王嶽以兩圭有邸皆盛以匣皇地祗配帝幣以黃神州地祗以黒五行官五方嶽鎭海瀆以下各從方色】禮神之玉各置於神位前玉加於幣光祿卿帥其屬入實正配位籩豆簠簋【籩三行以右爲上第一行形鹽在前魚鱐糗餌次之第二行榛實在前漧桃幹防漧棗次之第三行菱在前芡荔實鹿脯次之豆三行以左爲上第一行芹菹在前筍菹葵菹菁菹次之苐二行韮菹在前酏食魚醢兔醢次之第三行豚拍在前鹿臡醓醢次之簠實以稻簋實以黍登實以太羮】太官令帥其屬入實爼【籩前之俎一實以牛腥七體兩髀兩肩兩脇並脊兩髀在兩端兩脇次之脊中豆右之俎二爲二重以北爲上第一重實以牛腥腸胃肺離肺一在上端刌肺三次之腸三胃三次之第二重實以羊牛熟腸胃其載如腥若配位卽以東爲上】良醞令帥其屬入實尊【太尊寔以泛齊山尊寔以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】又實從祀之饌【第一龕籩三行以右爲上第一行幹防在前漧桃形鹽魚鱐次之第二行鹿脯在前荔實漧桃次之第三行菱在前芡榛實次之豆三行以右爲上第一行芹菹在前筍菹葵菹次之第三行豚拍在前鹿臡醓醢次之】簠實以稻粱粱在稻前簋實以黍稷稷在黍前【籩前之俎實以羊腥髀一豆前之俎實以豕腥髀一登實以大羮槃實以血爵實以泛齊其餘諸神位毎位左二籩荔實在前鹿脯次之右二豆菁菹在前鹿臡次之簠實以稷簋寔以黍俎實以羊豕腥肉登實以大羹爵實以齊酒】又寔從祀之尊【犧尊實以泛齊山尊實醴齊蜃尊實以沈齊散尊實以淸酒各以一尊實明水象尊俱實明水】太常設燭於神位前又設大禮使以下行事執事官揖位於卯階之東內壝外如省牲位所司陳異寶嘉瑞及伐國之寶於宮架之南東西相向

政和五禮新儀卷八十

欽定四庫全書

政和五禮新儀卷八十一

吉禮

皇帝祭皇地祗儀二

車駕自太廟詣靑城

前祀一日皇帝於太廟朝饗畢旣還大次禮部郎中奏觧嚴皇帝常服乘輿還齋殿所司轉仗衛鹵簿陪祠文武官先赴方壇齋宮導駕官以下就次各服其服尙輦奉禦進輿於齋殿乘黃令進輅於廟南門外少西南向千牛將軍一員位於輅前北向門下侍郎一員位於左輔之前贊者二人位又於其前質明知客省事以下知內侍省以下帶禦器械官祗應武功大夫以下並六尙局應奉官於齋殿前鬭班立定東上閤門禦史臺太常寺分引管軍臣僚及左輔門下侍郎太僕卿乘黃令詣齋殿門外立班並北向東上【乘黃令位其後】次引導駕官以下俱詣大次門外分東西相向立以俟奉迎前導次行宮使禦營巡檢各就位立定禮直官通事舎人引禮部侍郎奏請中嚴【凡左輔門下侍郎禮部侍郎奏請皆禮直官通事舎人引】少頃又奏外辦皇帝服通天冠絳紗袍乘輿以出稱警蹕如常儀行門禁衛諸班親從迎駕奏聖躬萬福知客省事以下知內侍省以下帶禦器械官只應武功大夫以下六尙局應奉官鬭班迎駕奏聖躬萬福次管軍臣僚宣名奏聖躬萬福次左輔以下常起居次導駕官北向常起居【內有已起居者止奏聖躬萬福】分東西立次行宮使禦營巡檢常起居【該宣名者皆宣名】太僕卿出詣玉輅所攝衣而升正立執轡導駕官前導皇帝至廟南門內少東左輔進當輿前俛伏跪奏左輔具官臣某言請皇帝降輿奏訖俛伏興少退【凡左輔奏請準此】皇帝降輿步出門外至玉輅所千牛將軍前跪執轡左輔奏請升輅乘黃令稍前東向進玉輅皇帝升輅太僕卿立授綏導駕官分左右步導門下侍郎進當輅前俛伏跪奏請稱門下侍郎具官臣某言請車駕進發奏訖俛伏興退復位【凡門下侍郎奏請準此】車駕動稱警蹕左輔先詣廟西門內以俟門下侍郎及贊者夾侍以出千牛將軍夾輅而趨車駕將及廟西門至侍臣上馬所門下侍郎前奏請車駕少駐勑侍臣上馬左輔前承防退稱曰制可門下侍郎退傳制稱侍臣上馬贊者承勅侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢門下侍郎奏請車駕進發車駕動稱警蹕不鳴鼔吹駕鹵簿前導赴靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣明禋門外立班再拜奉迎訖退【內有已起居者止奏聖躬萬福】車駕及門少駐文武侍臣皆下馬導駕官少導入門車駕動千牛將軍夾輅而趨至明禋殿前廻輅南向千牛將軍立於輅右左輔奏請皇帝降輅乘輿尙輦奉迎進輿於輅後皇帝乘輿入齋殿侍衛如常儀導駕官步導至殿前皇帝降輅歸後閣簾降通事舎人承防勑羣官各還次學士院以祝冊授通進司進禦書訖付尙書禮部

省牲器

省牲之日午後十刻去壇三百步禁行者未後二刻郊社令帥其屬掃除壇上下司尊彛帥府史及執事者以祭器入設於位【凡設祭器皆借以席籩豆又加巾蓋】太府卿少府監陳玉幣於篚【告潔畢權徹】未後三刻禮直官贊者分引大禮使以下詣東壝門外省牲位立定光祿卿丞與執事者牽牲就位禮直官贊揖訖大司樂入行樂架【凡亞終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自卯階視滌濯【凡行事執事官升降皆自卯階】次引太宰申視滌濯執事者皆舉冪曰潔俱復位禮直官前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官贊揖稍前曰請就省饌位揖訖引大禮使以下各就位立禮直官贊揖所司省饌具畢禮直官贊省饌畢揖訖俱還齋所光祿卿丞及執事者以次牽牲詣廚授太官令次引禮部尙書詣防省鼎鑊視滌漑協律郎展視樂器乃還齋所晡後一刻太官令帥宰人以鸞刀割牲祝史各取毛血寔於槃俱置饌所遂烹牲郊社令帥其屬掃除壇之上下

奠玉幣

祀日丑前五刻【行事用丑時一刻】諸祭官及陪祠之官各服其服郊社令與太史官屬設神位版太府卿少府監陳玉幣光祿卿入寔籩豆簠簋太官令入寔俎良醞令入寔尊樂正帥工人二舞次以入與執尊罍篚冪者各就位次引分獻執事官各位於龕陛上下並內外次通事舎人等分引陪祠文武官宗室客使各入就位次禮直官贊者分引大禮使以下行事執事官就卯階內壝門外揖位立定禮直官贊揖先引大司樂以下入就位次引監察禦史以下入就位次引監察禦史按視壇之上下糾察不如儀者退復位次引大禮使以下俱入就位尙輦奉迎進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次降禮儀使樞宻院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏興跪奏禮儀使具官臣某言請皇帝行事奏訖俛伏興還侍位【禮儀使奏禮畢準此】簾捲皇帝衮冕以出侍衛如常儀禮儀使以下前導至中壝門外殿中監跪進大圭殿中少監副之【凡殿中監進圭皆少監副之】禮儀使奏請執大圭前導皇帝入自正門【侍衛不應入者止於門外】協律郎跪俛伏舉麾興【凡行禮執者取物奠物皆跪俛伏興】工鼔柷宮架儀安之樂作【皇帝升降行止皆作儀安之樂】至午階版位西向立偃麾戞敔樂止【凡樂皆協律郎跪俛伏舉麾興工鼓柷而後作偃麾戞敔而後止】禮儀使以下分左右侍立【凡行禮皆禮儀使樞宻院官太常卿東上閤門官太常博士禮直官前導至位則分立於左右】禮儀使前奏有司謹具請行事宮架寧安之樂作廣生儲祐之舞八成止太常瘞血禮儀使奏請再拜皇帝再拜贊者曰再拜在位官皆再拜內侍取玉幣於篚立於尊前【應龕陛上下諸位太祝取玉幣亦各立於尊所】次引太宰吏部尙書侍郎升詣皇地祗神位前立太宰吏部尙書俱西向北上侍郎東向禮儀使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衛量人數升】宮架樂作至壇下樂止升自午階登歌樂作至壇上樂止登歌嘉安之樂作殿中監跪進鎭圭禮儀使奏請搢大圭執鎭圭前導皇帝詣皇地祗神位前北向立內侍先詣設繅借於地禮儀使奏請跪奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書授太宰太宰西向跪以進禮儀使奏請授玉幣皇帝受奠訖吏部侍郎東向跪受以興進奠於皇地祗神位前太宰吏部尙書侍郎俱詣太祖皇帝神位前以俟禮儀使奏請執大圭俛伏興內侍取鎭圭繅借詣太祖皇帝神位前先設繅借於地禮儀使奏請再拜皇帝再拜訖樂止禮儀使前導皇帝詣太祖皇帝神位前東向奠幣並如上儀【惟登歌作恭安之樂】太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止初皇帝將奠配位之幣贊者分引分獻官俱詣盥洗位搢笏盥手帨手執笏各由其階升詣諸從祀神位前各搢笏跪奠幣執笏俛伏興再拜祝史執事官各助奠訖退復位祝史奉毛血盤立於壝門外由其階升太祝迎於壇上俱進奠於神位前太祝與執事者退立於尊所

政和五禮新儀卷八十一

欽定四庫全書

政和五禮新儀卷八十二

吉禮

皇帝祭皇地祗儀三

進熟

祭日有司陳鼎二於神廚各在鑊右太官令帥進饌者詣廚以匕升牛於鑊寔於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉陳於饌幔內重行西向以南爲上光祿實籩豆簠簋於饌幔內【籩實以粉豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令入正門宮架丰安之樂作設於卯階下北向西上奉牲者在東祝史抽扄委於鼎右除冪初鼎序入有司執匕及俎以從至卯階下各設於鼎西匕加於鼎太官令以匕升牛載於一俎【肩臂臑在上端肫胳在下端脊脇在中正配位各一俎】鼎先退祝史進徹毛血盤以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋於皇地祗神位前北向跪奠啟蓋於下執笏俛伏興有司設籩於糗餌前豆於醓醢前簠於稻

前簋於黍前次引戶部尙書奉俎詣皇地祗神位前北向跪奠執笏俛伏興有司設於豆前次詣太祖皇帝神位前東向跪奠並如上儀樂止俱降復位太祝取菹擩於醢祭於豆間三又取黍稷肺祭如初皆籍用茅各還尊所次引太宰左丞詣皇地祗神位前西向豆以北爲上次引吏部侍郎詣爵洗位東向立禮直使前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內使受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌光安之樂作吏部侍郎奉爵詣正位酌尊所西向立執尊者舉冪良醖令酌大尊之泛齊訖先詣配位酌尊所北向立禮儀使前導皇帝詣皇地祗神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒【三祭於茅苴】奠爵執大圭俛伏興又奏請皇帝少立樂止太宰左丞俱詣太祖皇帝神位前北向立以俟舉冊官舉祝冊進於皇地祗神位之右讀冊官搢笏東向跪讀冊文讀訖執笏興先詣太祖皇帝神位前南向立禮儀使奏請再拜皇帝拜有司奠冊於皇地祗神位前禮儀使前導皇帝詣太祖皇帝神位前酌獻並如上儀【惟登歌作英安之樂】太宰以下俱復位禮儀使前導皇帝還版位登歌樂作降階樂止宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次降樂止文舞退武舞進宮架文安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立宮架作隆安之樂厚載凝福之舞執事者以爵授亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事者執笏詣皇地祗神位前北向搢笏跪執事者以爵授亞獻亞獻執爵祭酒【三祭於茅苴】奠爵執笏俛伏興少退北向再拜次詣太祖皇帝神位前酌獻並如上儀樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初亞獻將升次分引分獻官詣盥洗位搢笏盥手帨手執笏各由其階升詣從祀諸神位前俱搢笏跪執爵三祭酒奠爵執笏俛伏興再拜降復位皇帝旣奠玉幣光祿以牛左臂一骨及長脇短脇俱二骨以並載於胙爼設於壇下飲福之西候終獻旣升獻贊官引戶部尙書搏黍太祝太官令詣飲福位東向立奉爼豆酌酒者各位其後禮儀使奏請詣飲福位捲出次宮架樂作殿中監跪進大圭禮儀使奏請執大圭前導皇帝至飲福位將至位樂止宮架禧安之樂作皇帝至飲福位北向立尙醖典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵授殿中監殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭【三祭於地】啐酒奠爵殿中監跪受爵以興太祝帥執事者將胙爼進減神前正脊一骨橫脊二骨加於爼上內侍受爼以授戶部尙書戶部尙書西向跪以進皇帝受爼奠之戶部尙書受爼以興復位太官令取黍於簋搏以授太祝太祝受以豆東向跪以進皇帝授訖奠之太祝受豆以興復位次殿中監再跪以爵酒進禮儀使奏請受爵飲福酒奠爵殿中監受虛爵以興以授典禦奉禦北向立執事者俱退復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹爼【籩豆爼各一俱少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官皆再拜送神宮架寧安之樂作一成止

望瘞

寧安之樂畢禮儀使奏請詣望瘞位前導皇帝詣望瘞位宮架樂作至位北向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊借以茅五官以上並以爼載牲體黍稷飰爵酒各由其階降壇東行詣瘞以玉幣祝冊饌物置於坎諸太祝又以諸位幣帛從禮直官曰可瘞舉爟火寘土半坎禮儀使奏禮畢前導皇帝還大次宮架樂作出中壝門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏觧嚴引大禮使以下詣邜階東內壝外揖位立禮直官贊禮畢揖訖退通事舎人引陪祠文武官及宗室客使以次出將士不得輙離部位

明禋殿受賀

皇帝旣還大次奏觧嚴訖皇帝常服乘輿還靑城侍衛如常儀鼓吹振作至殿前降輦還齋殿東上閤門禦史臺分引文武百官宗室並常服詣殿前立班稱賀東上閤門附內侍進班齊牌皇帝常服出升禦坐鳴鞭禁衛奏聖躬萬福次舎人贊管軍臣僚等並行門躬贊再拜管軍臣僚以下皆再拜班首奏聖躬萬福舎人引班首出班俛伏跪致詞訖俛伏興退復位舎人揖躬贊再拜管軍臣僚以下皆再拜三稱萬嵗內侍詣禦坐前承防退降階西向宣答訖舎人贊再拜管軍臣僚以下皆再拜三稱萬嵗舎人贊各只候管軍臣僚詣殿下侍立行門分左右立次太史局官詣當殿北向立舎人揖躬贊再拜太史局官再拜贊只候太史局官東出次舎人揖樞宻以下躬舎人當殿通某官姓名以下起居稱賀轉身於班前西向立舎人贊再拜樞宻以下皆再拜搢笏舞蹈三稱萬嵗又再拜班首不離位奏聖躬萬福又再拜舎人引班首出班俛伏跪致詞訖俛伏興退復位舎人揖躬贊再拜樞宻以下皆再拜搢笏舞蹈三稱萬嵗又再拜東上閤門官當殿北向承防退西向稱有制樞宻以下皆再拜宣答訖復位舎人曰再拜樞宻以下皆再拜搢笏舞蹈三稱萬嵗又再拜樞宻直學士升殿侍立【並升西階】知客省事以下躬舎人當殿通文武百官宰臣姓名以下起居稱賀【三公通某官】舎人揖班首以下橫行北向立【學士待制兩省官將軍仍舊相向立】稱賀如上儀【惟典儀贊拜樞宻詣禦座前承防退詣折檻東稱有制宣答】賀訖宰臣執政官升殿東西相向立【宰臣執政官升東階中書侍郎升西階】樞宻直學士下殿余官以次退皇帝降坐鳴鞭殿上侍立官以次退

政和五禮新儀卷八十二

欽定四庫全書

政和五禮新儀卷八十三

吉禮

皇帝祭皇地祗儀四

車駕還內

前期殿中監帥其屬尙舎設禦幄於大慶殿門外之東南向大晟設宮架於宣徳門外稍南其日明禋殿受賀禮畢所司轉仗衛鹵簿於還途如來儀文武百官宗室客使先詣宣徳門就次以俟立班奉迎乘黃令進金輅於行宮殿門外南向千牛將軍一員執長刀立於輅右尙輦奉禦進輿於齋殿導駕官俱詣齋殿奉迎禮部侍郎奏請中嚴少頃又奏外辧簾捲皇帝服通天冠絳紗袍乘輿以出應導駕官等並迎駕奏聖躬萬福訖【內只應官贊謝皆再拜】太僕官出詣金輅所攝衣而升正立執轡皇帝乘輿降自西階至金輅所左輔奏請降輿升輅太僕卿立授綏千牛將軍馭駕如來儀門下侍郎奏請車駕進發【有司仍具大輦若是乘輦卽云降輿乘輦】車駕動稱警蹕侍衛如來儀至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕稱警蹕皷吹及諸軍樂振作車駕將至宣徳門文武百官宗室客使並立班再拜奉迎次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正奏采茨之樂入門樂止車駕至禦幄前左輔奏請降輅乘輿【若乘輦卽奏雲乘輦】皇帝降輅乘輿以入禮部郎中奏觧嚴通事舎人承防勅羣官各還次將士各還其所

宣徳門肆赦

前期殿中監帥其屬尙舎張設宣徳門之內外又設禦座於前楹當中南向又設禦幄於後東上閤門設捧赦書儀物於禦座之東稍南鸞儀司設文武百僚次於樓下隨地之宜八作司設雞竿於禦街之東稍北大晟府設鉦鼓於宮架之西稍北東向其日刑部大理寺開封府以囚徒集於仗後東上閤門禦史臺太常寺設文武百官位於樓下皇帝旣歸幄次少頃乘輦升宣徳門至禦閤東降輦歸禦閤簾降內侍進呈赦書東上閤門於樓下侍立【二員於樓上只應】禮直官通事舎人分引三公親王以下詣樓前分班立定左輔樞宻升詣禦座之東翰林學士承防一員升詣禦座之西俱南向立【翰林學士承防闕卽翰林學士】引禮部侍郎奏請中嚴少頃又奏外辦降復本班簾捲大樂正令撞黃鐘之鐘右五鐘皆應干安之樂作內侍索扇扇合皇帝出禦閤臨軒卽禦座樓下鞭鳴簾捲內侍贊扇開扇退樂止侍衛如常儀禮直官通事舎人分引三公親王以下橫行北向立定【兩省學士將軍仍舊相向立】典儀曰再拜在位官皆再拜分班東西相向樓下舎人詣樓前北向立左輔詣禦座前承防退稍前西向宣曰奉勅立金雞退復位樓下舎人應喏趨詣文武班南北向揖訖東向宣曰奉勅立金雞宣付兩司退復位金雞初立大晟府擊鼓每擊鼔投一杖囚集鼓聲止【初宣立金雞擊鼔立金雞訖卽止更不投杖】樓上降赦書閤門受以置於案承受二人舉案於東偏門之西南舎人二員對捧東上閤門攝引至班心北向揖稱宣付門下省退詣案西東向立引門下侍郎詣案南北向搢笏跪閤門捧赦書以授門下省退詣案西執笏俛伏興舎人捧案退置於樓下近北訖歸本班東上閤門官隨案退還侍立位次門下侍郎捧赦書詣班前北向俛伏跪奏制書請付外施行【制書權付禮直官】奏訖俛伏興躬身北向次引左輔詣禦座前承防退西向宣曰制可退復位門下侍郎稱宣付班首稍西東向立引班首相向各俛伏跪門下侍郎搢笏捧制書以授班首受訖執笏俛伏興捧歸位以付舎人跪受付提防承受啟封訖復以授舎人舎人捧制書折方行至班心近南西向又折方北向立東上閤門官一員並捧制書舎人於左省班復詣宣制書【起居郎舎人摘句】舎人宣曰有制典儀曰再拜在位官皆再拜舎人宣制至咸赦除之獄吏詣班南北向躬稱脫枷訖奏聖躬萬福三呼萬嵗以罪人過宣制訖樓上舎人贊知樞宻院官左輔翰林學士承防曲賀再拜【樓上閤門官不拜】東上閤門官歸侍立舎人捧制書詣班首前東向立搢笏跪以制書授班首班首受訖舎人執笏退復侍立位禮直官次引刑部尙書詣班首前東向搢笏跪班首搢笏以制書授刑部尙書刑部尙書受訖執笏以制書加於笏上以授所司歸本班禮直官通事舍人引三公親王以下應橫行官就北向位立定典儀曰再拜在位官皆再拜禮直官通事舎人引班首少前跪致詞訖俛伏興典儀曰再拜在位官皆再拜搢笏舞蹈三稱萬嵗又再拜東上閤門官詣樓前北向承防退於班首前西向稱有制典儀曰再拜在位者皆再拜東上閤門官宣答訖歸侍立位典儀曰再拜在位者皆再拜舞蹈三稱萬嵗又再拜禮直官通事舎人引三公親王以下分東西班敍立禮直官引左輔詣禦座前奏禮畢退復位內侍索扇扇合大樂正令撞蕤賔之鐘左五鐘皆應干安之樂作簾降皇帝降座還禦幄樂止樓下鳴鞭舎人詣樓前北向躬承防四色官應喏舎人北向稱奉勅放仗四色官趨至班南宣曰奉勅放仗百僚再拜退宣詞令舎人於樓下宣勞將士【賜茶酒拽馬隊並如儀】

政和五禮新儀卷八十三

欽定四庫全書

政和五禮新儀卷八十四

吉禮

祭皇地祗儀【有司行事】

時日

齋戒

奏告

陳設

省牲器

奠玉幣

進熟

望瘞

時日

太常寺預於隔季以夏至日祭皇地祗於方壇闗大史局太史局以其日報太常寺太常寺參酌訖具時日散告

齋戒

前祭十日受誓戒於尙書省其日五鼓贊者設位版於公相防下初獻官在左刑部尙書在右並南向亞終獻禮官位於其南稍東北向西上分獻官位其後監察禦史位於其西稍北東向戶部尙書大司樂光祿卿大樂令光祿丞位於其南稍西北向東上【凡設大樂令以下位皆稍卻若冬祀大禮年上公攝事增讀冊舉冊官位在光祿卿下其揖位省牲省饌位並準此】奉禮協律太祝郊社太官令位於其東西向北上質明贊者引行事執事官就位立定禮直官引初獻降階就位禮直官贊揖在位者對揖初獻搢笏讀誓文云某月某日夏至祭皇地祗各其職不共其事國有常刑讀訖執笏禮直官贊奉禮協律郎太祝郊社太官令先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【無本司者於太常齋舎質明至齋所】惟祭事得行其餘悉禁前祭一日質明俱至祠所齋宮官給酒饌祭官已齋而闕者通攝行事【若冬祀大禮年上公攝事未受誓戒前贊者引亞獻以下立於階下亞獻禮部尙書終獻太常卿讀冊舉冊官大樂令分獻官協律郎太官令西向北上戶部尙書刑部尙書光祿卿監察禦史禮直官光祿丞奉禮郎太祝郊社令東向北上立定禮直官引初獻入就南向位贊揖訖歸次以俟受誓】

奏告

前祭二日奏告太祖皇帝室如常告之儀

陳設

前祭三日儀鸞司設行事執事官次於壇東壝門之外及齋宮之內隨地之宜設饌幔於內壝東門外道北南向前二日光祿牽牲詣祠所前一日郊社令帥其屬掃除壇之上下太常設正配神位席太史設正配神位版於壇上【凡設神位版皆郊社令監視】太常設祭器【凡設祭器皆借以席籩豆又加巾蓋】以俟告潔【旣畢權徹】光祿陳牲於卯階之東南內壝之外西向祝史各位於牲後太常設省牲位於牲西三獻官禮官在南北向分獻官在其後戶部尙書大司樂光祿卿大樂令光祿丞奉禮協律郎太祝郊社太官令在北南向俱西上【凡設大樂令光祿丞以下位皆稍卻】監察禦史於戶部尙書之西少絕光祿陳禮饌於壇之東南內壝之外南向太常設省饌位版於禮饌之南三獻官禮官在南北向西上分獻官在其後監察禦史在西東向戶部尙書大司樂光祿卿大樂令光祿丞奉禮協律郎太祝郊社太官令在東西向北上大晟設登歌之樂於壇上稍南北向西上設宮架於壇南內壝之外立舞表於酇綴之間祭日丑時五刻禮直官贊者諸司職掌各服其服太常設神位席太史設神位版於壇之上下皇地祗位於壇上北方南向席以槀稭太祖皇帝位於壇上東方西向席以蒲木神句芒東嶽於壇第一龕東鎭海瀆於第二龕東山林川澤於壇下東丘陵墳衍原隰於內壝之內皆在夘階之北以南爲上神州地祗火神祝融南嶽於壇第一龕南鎭海瀆於第二龕南山林川澤於壇下南丘陵墳衍原隰於內壝之內皆在午階之東以西爲上土神后土中嶽於壇第一龕中鎭於第二龕中山林川澤於壇下中丘陵墳衍原隰於內壝之內皆在午階之西以西爲上金神蓐收西嶽於壇第一龕西鎭海瀆於第二龕昆侖西山林川澤於壇下西丘陵墳衍原隰於大壝之內皆在酉階之南以北爲上水神冥北嶽於壇第一龕北鎭海瀆於第二龕北山林川澤於壇下北丘陵墳衍原隰於內壝之內皆在子堦之西以東爲上神州地祗席以槀稭余以莞席皆內向太常陳玉於神位之左【玉以黃琮盛以匣瘞玉用瑉】禮神之玉奠於神前瘞玉加於幣【配位不用玉】陳幣篚各於神位之左【幣以黃】祝版各於神位之右置於坫【若冬祀大禮年上公攝事則用行冊置於案】太常設祭器光祿實之正配位各左十有二籩爲三行以右爲上【第一行形塩在前魚鱐糗餌粉餈次之第二行榛實在前漧桃幹防漧棗次之第三行菱在前茨防鹿脯次之】右十有二豆爲三行以左爲上【第一行芹菹在前筍防葵菹菁菹次之第二行韮菹在前食魚醢兔醢次之第三行豚拍在前鹿臡醓醢糝食次之】俎三一在籩前【實以牛腥七體兩髀兩肩兩脇次之在中】二在豆右爲二重以北爲上【第一重實以牛腥腸胃肺離肺一在上端刌肺三次之腸三胃三又次之第二行寔以牛熟腸胃肺其載如腥若配位卽以東爲上】豋一在籩豆間【寔以大羮】盤一在豋前【實以毛血】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】設泰尊五山尊五爲二重在壇上東南隅北向西上【配位卽設於正位酒尊之東】泰尊在前皆有坫加勺冪爲酌尊【泰尊一實明水爲上尊餘皆實以泛齊代以供內法酒初獻酌之山尊一實明水爲上尊余實以醴齊代以祠祭法酒亞獻酌之】又設泰尊二山尊二在神前【泰尊一實泛齊山尊一實醴齊各以一尊實明水】著尊二犧尊二在午階之西第一龕【著尊一實盎齊犧尊一實醴齊各以一尊實明水若配位卽設於酉階之北第一龕】象尊二壺尊六在壇下午階之西【象尊一實明水一實沈齊壺尊三實酒三實三酒明水酒皆在上若配位卽設於壇下酉階之北】俱北向西上【若配位卽東向北上】皆加冪五齊三酒設而不酌第一龕神州地祗五行五官五嶽中鎭等每神位前左四籩爲二行以右爲上【第一行漧棗在前形鹽次之第二行栗在前鹿脯次之】右四豆爲二行以右爲上【第一行芹菹在前菁菹次之第二行兔醢在前鹿臡次之】爼一在籩豆外【實以羊豕腥肉】簠一簋一在爼前簠在左簋在右【簠實以稷簋實以黍】登一在籩豆外【實以大羮】盤一在登後【實以毛血惟神州地祗五官位用之】爵一在爼前加坫【實以祠祭法酒】第二龕及壇下內壝之內各左二籩【防在前鹿脯次之】右二豆【菁菹在前鹿臡次之】爼一在籩豆外【實以羊豕腥肉】爵一次之【實以祠祭法酒】簠一簋一在爵之前簠在左簋在右【簠實以稷簋實以黍】神州地祗五行五官五嶽每方各設犧尊二象尊二五方鎭及海瀆每方各設山尊二山林川澤每方各設蜃尊二丘陵墳衍原隰每方各設散尊二皆加勺冪【皆一實明水一實祠祭法酒】太常設燭於神位前又設爼二於饌幔內洗二於卯階之東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】禮官分獻官盥洗各於陛道之左俱內向執罍篚者位於其後又設揖位於卯階之東內壝之外如省牲之位【惟不設光祿卿丞位】開瘞坎於壇下子階之北壬地方深取足容物南出陛設望瘞位於卯階之東南內壝之內如省饌之位【惟不設光祿卿丞太官令位】又設三獻官禮官席位於卯階之東北西向南上分獻官位其後戶部尙書席位於卯階之東南西向設監察禦史席位於午階之南北向【若冬祀大禮年上公攝事增讀冊官位在監察禦史之西】奉禮郎太祝郊社太官令位於其後大司樂大樂令席位於監察禦史之東協律郎位於其後光祿卿席位於大司樂之東俱北向西上又設監察禦史位於壇上樂簴之北在西東向奉禮郎太祝郊社令在東西向北上【若冬祀大禮年上公攝事增讀冊舉冊官位在奉禮郎之上】大樂令於樂簴之北大官令於酌尊所俱北向協律郎二一位於壇上樂簴之西一位於宮架之西北俱東向大司樂位於宮架之北北向

省牲器

前祀一日行事執事官集初獻齋所肄儀太祝習讀祝文視玉幣及神位版訖並赴壇所各就次禮直官贊者分引行事執事官詣壇東省牲位【凡初獻行事禮直官引余官皆贊者引】立定禮直官贊揖次引大司樂入行樂架次引監察禦史升自夘階【凡行事執事官升降皆自卯階】視滌濯執事者舉冪曰防降復位禮直官稍前曰告防畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰循退復位禮直官贊省牲畢請就省饌位揖訖引行事執事官各就位立定禮直官贊揖所司省饌具畢禮直官贊省饌訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑協律郎展視樂器乃還齋所未後一刻太官令帥宰人以鸞刀割牲祝史以盤取毛血各置於饌所遂烹牲晡後郊社令帥其屬掃除壇之上下訖還齋所

奠玉幣

祭日丑時五刻【行事用丑時七刻】初獻以下並赴壇所就次郊社令先入視設神位版訖退樂正帥工人二舞入就位【登歌工人候監察禦史防閱訖升階各就位】次太官令帥其屬寔饌具畢次引光祿卿入詣午階之南席位北向立贊者曰再拜光祿卿再拜升壇防視禮饌畢次因監察禦史升壇防閱陳設糾察不如儀者【凡防視及防閱皆先詣正位】光祿卿還齋所餘官各服祭服次引行事執事官皆詣卯階東內壝外揖位立定禮直官贊揖次引大司樂大樂令協律郎先入就午階南席位北向立贊者曰再拜大司樂以下皆再拜各就位次引監察禦史奉禮郎太祝郊社令太官令入就午階南席位北向立【若冬祀大禮年上公攝事則又引讀冊舉冊官】次引初獻戶部尙書亞終獻禮直分獻官各入就卯階東席位西向立禮直官稍前贊有司謹具請行事協律郎跪俛伏舉麾興工鼓柷宮架作寧安之樂諸靈錫慶之舞八成偃麾戞敔樂止【凡樂皆協律跪俛伏舉麾興工鼔柷而後作麾戞敔而後止】光祿瘞血訖贊者曰再拜在位者皆再拜次引監察禦史奉禮郎太祝郊社太官令升壇各就位立定【太官令就正位酌尊所】次引初獻詣盥洗位宮架正安之樂作【凡初獻升降行止皆作正安之樂】至洗位北向立搢笏盥手帨手執笏升壇樂止登歌樂作至皇地祗神位前北向立樂止登歌嘉安之樂作搢笏跪次引奉禮郎搢笏西向跪執事者以玉幣授奉禮郎奉禮郎奉玉幣授初獻訖執笏興先詣太祖皇帝神位前北向立初獻受玉幣奠訖執笏俛伏興再拜樂止次引初獻至太祖皇帝神位前東向立【酌獻詣配位凖此】奠玉幣如上儀【惟登歌作恭安之樂】樂止奉禮郎復位初獻將降壇登歌樂作降階樂止宮架樂作復位樂止

進熟

祭日有司設鼎二於神廚各在鑊右光祿帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各設一鼎】皆設扄冪祝史對舉入設於饌幔內俟初獻旣升奠玉幣入陳於卯階下西向南上祝史抽扄委於鼎右除冪初鼎序入有司執及爼以從至卯階下各設於鼎西加於鼎光祿以升牛載於一爼【肩臂臑肫胳在下端脊脇在中正配位各設爼】鼎先退次引戶部尙書詣卯階下搢笏奉爼升壇宮架丰安之樂作詣皇地祗神位前北向跪奠執笏俛伏興有司設於豆前次詣太祖皇帝神位前奉爼如上儀樂止俱降復位初奠爼訖引太祝取菹擩於醢祭於豆間三又取黍稷肺祭如初俱借以茅退復位次引初獻再詣盥洗位宮架樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升壇樂止登歌樂作詣正位酌尊所西向立樂止登歌嘉安之樂作執事者以爵授初獻初獻搢笏執爵執尊者舉冪太官令酌太尊之泛齊訖先詣配位酌尊所北向立初獻以爵授執事者執笏詣皇地祗神位前北向立搢笏跪執事者以爵授初獻初獻執爵祭酒三祭於茅苴奠爵執笏俛伏興少立樂止次引太祝於神位前東向立搢笏跪讀祝文讀訖執笏興先詣太祖皇帝神位前南向立【若冬祀大禮年上公攝事則次引讀冊官詣神位之右舉冊官搢笏跪讀冊官東向搢笏跪讀冊文讀訖各執笏興先詣配帝神位前南向立】初獻再拜次詣太祖皇帝神位前酌獻並如上儀【惟登歌作英安之樂】太官令復詣正位酌尊所太祝復位初獻將降壇登歌樂作降階樂止宮架樂作復位樂止文舞退武舞進宮架威安之樂作舞者立定樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事執笏升壇詣正位酌尊所西向立宮架作乂安之樂嚴恭將事之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣配位酌尊所北向立亞獻以爵授執事執笏詣皇地祗神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興再拜次詣太祖皇帝神位前行禮並如上儀訖樂止降復位次引終獻詣洗及升壇行禮並如亞獻之儀降復位初亞獻將獻升分引禮官及分獻官各詣盥洗位搢笏盥手帨手執笏詣諸從祀神位前搢笏跪奠幣執爵三祭酒奠爵【神位無幣者但祭酒】執笏俛伏興再拜復位次引太祝詣正配神位前徹籩豆【籩豆各一少移故處】登歌和安之樂作卒徹樂止次引郊社令束茅訖俱復位禮直官曰賜胙贊者承傳曰賜胙再拜送神宮架寧安之樂作一成止

望瘞

初寧安之樂畢引三獻官戶部尙書禮官分獻官詣望位宮架樂作至位樂止有司各詣神位前取玉幣祝版饌物及牲之左髀束茅寘於坎【若冬祀大禮年上公攝事則又取祝冊置於坎】次引監察禦史大司樂大樂令奉禮協律郎太祝郊社令詣望瘞位【若冬祀大禮年上公攝事則又引讀冊舉冊官】立定禮直官曰瘞寘土半坎【凡皆先省視訖乃】次引初獻以下詣東壝門外揖位立禮直官贊禮畢揖訖退太官令帥其屬徹禮饌次引監察禦史詣壇監視收徹訖還齋所光祿以胙奉進監察禦史就位展視訖光祿卿望闕再拜乃退

政和五禮新儀卷八十四

欽定四庫全書

政和五禮新儀卷八十五

吉禮

皇帝祭神州地祗儀上

時日

齋戒

奏告

陳設

車駕自大慶殿詣靑城

省牲器

奠玉幣

進熟

望燎

車駕還內

時日

前期降禦札以今年立冬後祭神州地祗太常寺帖太史局擇日太史局得日報太常寺參酌訖中奏具時日散告

齋戒

前祭十日貭明有司設行事及陪祠文武官位於朝堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部尙書吏部禮部侍郎大司樂光祿卿大樂令光祿丞在其南【凡設大樂令以下位皆稍卻如朝獻朝享卽初亞獻官在光祿丞下】執事官又於其南俱北向西上監察禦史位二在西東向北上讀冊舉冊官奉禮協律郎太祝郊社太官令在東西向俱北上【奉禮郎以下位皆稍卻】設陪祠文武百官位於行事官之南又設行事及陪祠親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事陪祠宗室位在東稍北西向北上東上閤門禦史臺太常寺以下分引羣官各就位【凡將引行事執事陪祠文武官立班卽禦史臺引殿中侍禦史一員先入就位】太宰讀誓於明堂刑部尙書涖之少宰讀誓於太廟齋坊刑部侍郎涖之誓文曰今年某月某日皇帝祭神州地祗【如朝獻朝享卽云前二日朝獻景靈宮前一日朝享太廟】各其職其或不恭國有常刑讀訖【內朝堂執事官奉禮郎以下文官宣徳郎以下武官從義郎以下先退】余官並對拜訖退皇帝散齋七日於別殿致齋三日【三日於大慶殿一日於初所齋殿若朝獻朝享卽一日於大慶殿一日於太廟一日於齋殿】凡散齋不弔防問疾作樂有司不奏刑殺文書致齋之日前後殿不視事惟行祭事前致齋一日殿中監帥其屬尙舎鋪禦座於大慶殿當中南向設東西房於禦座之左右稍北又設西閣及齋室於殿後之左右殿上前楹施簾致齋之日質明有司陳大駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舎人等自下分引知樞宻院事以下詣垂拱殿庭立班東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居次舎人上殿簾捲鳴鞭行門禁衛諸班親從迎駕自贊常起居次舎人先贊知內侍省官以下常起居次樞宻以下通班常起居贊祗候引駕樞宻知客省以下至簽書東上閤門官分左右立六尙局應奉官只應武功大夫以下並先退次管軍臣僚宣名常起居贊只候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍省帯禦器械官充行宮使禦營巡檢各歸本班】至大慶殿後閣降輦入西閣大慶殿簾降前導官並就次易朝服詣禦榻前分左右侍立【知樞宻院事簽書樞宻院事在東西向左輔一員在知樞宻院事之北贊拜東上閤門官一員又在其北並西向知客省事以下在簽書樞宻院事之南稍東西向北上簽書客省事以下又在其南稍卻】通事舎人等分引行事執事陪祠文武官各綪結佩入詣大慶殿庭立班次引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閣乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於禦榻前贊拜樞宻以下拜殿之上下應在位官皆再拜【東上閤門官贊拜訖轉身北向隨拜訖面西贊各只候】次禮直官引左輔詣禦座前俛伏跪奏稱左輔具官臣某言請皇帝降座詣齋室奏訖俛伏興還侍立【凡左輔奏請準此】皇帝降座乘輿由東房入齋室侍臣各還所司直衞者如常儀通事舎人分引行事執事陪祠文武官以次出【三省親王樞宻宗室起居問聖體並如儀】應行事執事陪祠官及從升者並散齋七日宿於正寢致齋三日各宿於其次【三省樞宻院官各宿於其本防及都堂待從官並尙書侍郎分宿於祕書省中書省後余官內室有所司者各宿於其司諸方客使許赴陪位者各宿於其次】凡散齋治事如故惟不弔防問疾作樂判書刑殺文書決罰罪人及與穢惡致齋之日官給酒饌惟祭事得行其餘悉禁與祭之官已齋而闕者通攝行事

奏告

前祭二日奏告太宗皇帝室如常告之儀

陳設

前祭三日殿中監帥其屬尙舎設大次於外壝東門之內道北南向小次於午階之東西向儀鸞司設文武侍臣次於大次之前隨地之宜行事陪祠官宗室及有司次於東壝東門之外設東方南方客使次於文官之後西方北方客使次於武官之後又設饌慢於內壝東門之外道北南向前祭二日郊社令帥其屬掃除壇之上下開瘞坎於壇子階之北壬地方深取足容物南出陛光祿牽牲詣祠所大晟陳豋歌之樂於壇上稍南北向設宮樂於壇南內壝之外立舞表於鄼綴之間前祭一日太常設神位席太史設神位版神州地祗位於壇上北方南向席以槀稭太宗皇帝位於壇上東方西向席以蒲越奉禮郎禮直官設皇帝位版於壇下小次前西向飲福位於壇下午階之西北向望瘞位於瘞坎之南北向設爟火於望瘞位之西北向【東西各六人】贊者設亞終獻位於小次之南稍東西向大禮使太宰左丞又於其南行事吏部戶部禮部尙書吏部禮部侍郎光祿卿讀冊舉冊官光祿丞位於大禮使之後【光祿丞稍卻】奉禮郎黍太祝郊社大官令位於小次之東北俱西向北上監察禦史位二一於壇下午階西南一於子階西北俱東向協律郎位二一於壇上樂簴之西北一於宮架之西俱東向大樂令位於登歌樂簴之北大司樂位於宮架之北良醖令位於酌尊所俱北向又設陪祠文武官位於執事官之南諸方客使在文官之南隨其方國光祿陳牲於東壝門外西向祝史各位於牲後太常設省牲位於牲西大禮使太宰左丞在南北向西上行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎摶黍太祝郊社太官令在北南向西上【凡設大樂令以下位皆稍卻】監察禦史在吏部尙書之西異位稍卻光祿陳禮饌於東壝門外道南北向太常設省饌位版於禮饌之南大禮使太宰左丞在南北向西上監察禦史位二俱在西東向行事吏部戶部禮部尙書吏部禮部侍郎大司樂光祿卿讀冊舉冊官大樂令光祿丞奉禮協律郎搏黍太祝郊社太官令在東西向俱北上禮部帥其屬設冊祝案於神位之右司尊彛帥其屬設玉幣篚於酌尊所次設籩豆簠簋之位正配位皆左十有一籩右十有一豆俱爲三行俎三一在籩前二在豆右爲二重登一在籩豆間簠一簋一在籩豆之外簠在左簋在右又設尊坫之位正配位皆太尊五山尊五爲二重在壇上東西隅北向西上【配位設於正位酒尊之東】太尊在前皆有坫架勺冪爲酌尊又太尊二山尊二在神位前著尊二犠尊二在午階之西【配位設於酉階之北】象尊二壺尊六在壇下午階之西俱北向西上【配位卽設於酉階之北東向】皆加冪設而不酌又設正配位籩豆簠簋盤俎各一於饌幔內設禦洗二於壇下午階之南北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】設皇帝洗位於洗南北向內侍酌水位於洗東執巾位於酌水內侍之北俱西向吏部侍郎位於爵洗之西東向又設亞終獻盥洗於本位之南罍篚各設於左右皆西向執罍篚者位其後祭日丑前五刻郊社令與太史官屬各服其服升壇設神州地祗太宗皇帝位版於壇上太府卿少府監帥其屬陳玉幣於篚【玉以兩圭有邸盛以匣配位不用玉幣皆以黒】禮神之玉各置於神位前瘞玉加於幣光祿卿帥其屬入實正配位籩豆簠簋【籩三行以右爲上第一行形塩在前魚鱐糗餌次之第二行榛實在前漧桃幹防漧棗次之第三行菱在前芡防鹿脯次之豆三行以左爲上第一行芹菹在前筍菹葵菹菁菹次之第二行韮菹在前酏食魚醢兔醢次之第三行豚拍在前鹿臡醓醢次之簠實以稲簋實以黍登實以大羮盤實以毛血】太官令帥其屬入實爼【籩前之爼一實以牛腥七體兩髀兩肩兩脇並脊兩髀在兩端兩肩兩脇次之脊在中豆右之爼二爲二皇以北爲上第一重實以牛腥腸胃肺離肝一在上端刌肺三次之腸三胃三又次之第二重實以牛熟腸胃肺其載如腥】良醖令帥其屬入實尊【大尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】太常設燭於神位前又設大禮使以下行事執事官攝位於夘階之東內壝內如省牲位所司陳異寶嘉瑞及伐國之寶於宮架之南東西相向

政和五禮新儀卷八十五

欽定四庫全書

政和五禮新儀卷八十六

吉禮

皇帝祭神州地祗儀中

車駕自大慶殿詣靑城

前祭一日陪祠文武官先詣祠所其日導駕官以下就次各服其服尙輦奉禦進輿於齋殿乘黃令進禦輅於宣徳門內南向設千牛將軍一員位於輅前北向門下侍郎一員位於左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上【乘黃令位其後】次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舎人引禮部侍郎奏請中嚴【凡左輔門下侍郎禮部侍郎奏請皆禮直官通事舎人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舎人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣者卽宣名】太僕等出詣玉輅所攝衣而升正位執轡導駕官前導皇帝出大慶殿門外至玉輅所千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿升輅太僕卿立設綏導駕官分左右步導門下侍郎進當輅前俛伏跪奏門下侍郎具官臣某言請車駕進發奏訖俛伏興退復位【凡門下侍奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳勅侍臣上馬諸侍衞之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴鼓吹大駕鹵簿前導赴靑城車駕將至靑城東上閤門禦史臺分引陪祠文武官宗室客使禮直官贊者引行事執事官俱詣齋殿門下立班再拜奉迎訖退【內有已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾輅而趨至齋殿前廻輅南向千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿入齋殿侍衛如常儀導駕官步導至殿門皇帝降輿歸殿後閤簾降通事舎人承防勅羣官各還次學士院以祝冊授通政司進禦書訖付尙書禮部【如朝獻朝享卽並如夏祭大禮車駕自太廟詣靑城儀】

省牲器

省牲之日午後十刻去壇三百步禁行者未後二刻郊社令帥其屬掃除壇之上下司尊彛帥其屬府史及執事者以祭器入設於位【凡設祭器皆借以席籩豆又加巾蓋】太府卿少府監入陳玉幣於篚【告潔畢權徹】未後三刻禮直官贊者分引大禮使以下詣東壝門外省牲位立定光祿卿丞與執事者牽牲就位禮直官贊揖贊者引大司樂入行樂架【凡亞獻終獻行事皆禮直官太常博士引大禮使太宰左丞行事皆禮直官引余官皆贊者引】次引禮部尙書升自卯階【凡行事執事官升降皆自卯階】視滌濯次引太宰申眡濯漑執事者舉冪曰潔俱復位禮直官稍前曰告潔畢請省牲次引禮部尙書侍郎稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官稍前曰省牲畢請就省饌位贊揖訖引大禮使以下各就位立定禮直官贊揖所司省饌具畢禮直官贊省饌畢揖訖俱還齋所光祿卿丞及執事者以次牽牲詣廚授太官令次引禮部尙書詣廚省鼎鑊視濯漑協律郎展視樂噐乃還齋所晡後一刻太官令帥宰人以鸞刀割牲祝史各取毛血實於盤俱置饌所遂烹牲郊社令帥其屬掃除壇之上下

奠玉幣

祭日丑前五刻【行事用丑時七刻】諸與祭及陪祠之官各服其服郊社令與太史官屬入設神位版太府卿少府監入陳玉幣光祿卿入實籩豆簠簋太官令入實俎良醖令入實尊樂正帥工人二舞以次入與執尊罍篚冪者各就位次通事舎人等分引陪祠文武官及宗室客使各入就位次禮直官贊者分引大禮使以下行事執事官就卯階內壝門外揖位立定禮直官贊揖次監察禦史次引大禮使以下入就位次引監察禦史按視壇之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次簾降禮儀使樞宻院官太常卿東上閤門官太常博士禮直官分立於大次外之左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏跪奏禮儀使臣某言請皇帝行事奏訖俛伏興還侍位【禮儀使奏請禮畢準此】簾捲皇帝服裘被衮以出侍衞如常儀禮儀使以下前導至中壝門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衞不應入者止於門外】協律郎跪俛伏舉麾興【凡行禮執事者取物奠物皆跪俛伏興】工鼓柷宮架儀安之樂作【皇帝升降行止皆作儀安之樂】至午階版位西向立麾戞敔樂止【凡行禮皆禮儀使樞宻院官太常卿東上閤門官太常博士禮直官前導至位則分引分左右】禮儀使前奏有司謹具請行事宮架作寧安之樂廣生儲祐之舞八成止光祿瘞血禮儀使奏再拜皇帝再拜贊者曰再拜在位官皆再拜內侍取玉幣於篚立於尊所次引太宰吏部尙書侍郎升詣神州地祗神位前立太宰吏部尙書俱西向北上侍郎東向禮儀使以下前導皇帝詣盥洗位宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝升壇大禮使從【皇帝升降大禮使皆從左右侍衞量人數升】宮架樂作至壇下樂止升自午階登歌樂作至壇上樂止登歌禧安之樂作殿中監跪進鎭圭禮儀使奏請搢大圭執鎭圭前導至神州地祗神位前北向立內侍前設繅借於地禮儀使奏請奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請授玉幣皇帝受奠訖吏部侍郎東向跪受以興進奠於神州地祗神位前太宰吏部尙書侍郎俱詣太宗皇帝神位前以俟禮儀使奏請執大圭俛伏興內侍取鎭圭繅借詣太宗皇帝神位前先設繅借於地禮儀使奏請再拜皇帝再拜訖樂止禮儀使前導皇帝詣太宗皇帝神位前東向奠幣並如上儀【惟登歌作化安之樂】太宰以下俱復位禮儀使前導皇帝還版位登歌樂作內侍舉鎭圭繅借以鎭圭授殿中監以還有司皇帝降階樂止宮架樂作至版位西向立樂止祝史奉毛血盤立於壝門外由其階升太祝迎於壇上俱進奠於神位前祝史太祝退立於奠所

政和五禮新儀卷八十六

欽定四庫全書

政和五禮新儀卷八十七

吉禮

皇帝祭神州地祗儀下

進熟

祭日有司陳鼎二於神廚各在鑊右太官令帥進饌者詣廚以升牛於鑊實於二鼎【肩臂臑肫胳正脊一直脊一橫脊一長脇一短脇一代脇一皆二骨以並正配位各一鼎】皆設扄冪祝史對舉陳於饌幔內重行西向以南爲上光祿實籩豆簠簋於饌幔內【籩實以粉餈豆食以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部尙書詣饌所奉俎以入太官令引入門宮架丰安之樂作設於卯階下北向西上奉牲者在南祝史抽扄委於鼎右除冪初鼎序入有司執匕及俎以從至卯階下各設於鼎西匕加於鼎太官令以匕升牛載於一俎【肩臂肝在上端肫胳在下端脊脇在中正配位各一俎】鼎先退次祝史進徹毛血盤以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋詣神州地祗神位前北向跪奠啟蓋於下執笏俛伏興有司設籩於糗餌前豆於醓醢前簠於稻前簋於黍前次引戶部尙書奉俎詣神州地祗神位前北向跪奠訖執笏俛伏興有司設於豆前次詣太宗皇帝神位前東向跪奠並如上儀樂止俱降復位太祝取菹擩於醢祭於豆間三又取黍稷肺祭如初皆借以茅各還尊所次引太宰左丞詣神州地祗神位前西向立以北爲上次引吏部侍郎詣爵洗位東向立禮儀使前導皇帝詣盥洗位宮架樂作至洗位西向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自午階禮儀使奏請執大圭前導皇帝升壇宮架樂作至午階樂止升自午階登歌樂作至壇上樂止登歌充安之樂作吏部侍郎奉爵詣正位酌尊所西向立酌尊者舉冪良醞令酌太尊之泛齊訖先詣配位酌尊所北向立禮儀使前導皇帝詣神州地祗神位前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請執爵祭酒【三祭於茅苴】奠爵執大圭俛伏興又奏請皇帝少立樂止太宰左丞俱詣太宗皇帝神位前北向立以俟舉冊官舉祝冊進於神州地祗神位之右讀冊官搢笏東向跪讀冊文讀訖執笏興先詣太宗皇帝神位前南向立禮儀使奏請再拜皇帝再拜有司奠冊於神州地祗神位前禮儀使前導皇帝詣太宗皇帝神位前酌獻並如上儀【惟登歌作韶安之樂】太宰以下俱復位禮儀使前導皇帝還版位登歌樂作降階樂正宮架樂作至版位西向立樂止禮儀使奏請還小次宮架樂作將至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架儀安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立宮架作隆安之樂厚載凝福之舞執事者以爵授亞獻亞獻搢笏執爵執尊者舉冪大官令酌山尊之醴齊訖先詣配位酌尊所北向立亞獻以爵授執事者執笏詣神州地祗神位前北向搢笏跪執事者以爵授亞獻亞獻執爵祭酒【三祭於茅苴】奠爵執笏俛伏興少退北向再拜次詣太宗皇帝神位前酌獻並如上儀樂止降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初皇帝旣奠玉幣光祿以左臂一骨及長脇短脇俱二骨以並載於胙俎設於飲福位之西俟終獻旣升獻贊者引戶部尙書搏黍太祝太官令詣飲福位東向立奉俎豆爵酒者各位其後禮儀使奏請執大圭前導皇帝詣飲福位將至位樂止宮架禧安之樂作皇帝至飲福位北向立尙醖典禦執事升詣酌尊所良醞令酌上尊福飲合置一尊典禦奉尊降至飲福位以授殿中少監尙醖奉禦執爵殿中少監酌之奉禦以爵酒授殿中監西向捧以立禮儀使奏請再拜皇帝再拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興諸太祝帥執事者持胙俎進減神位前正脊二骨橫脊二骨加於俎上內侍受俎以授戶部尙書戶部尙書西向跪以進皇帝受俎奠之戶部尙書受俎以興復位太官令取黍於簠摶以授太祝太祝受以豆東向跪以進皇帝授訖奠之太祝受豆以興復位次殿中監再跪以爵酒進禮儀使奏請受爵飲福酒奠爵殿中監受虛爵以興以授典禦奉禦北向立執事者俱復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位宮架樂作至版位西向立樂止次引禮部尙書升壇徹籩豆戶部尙書升壇徹俎【籩豆俎各一俱少移故處】登歌成安之樂作卒徹樂止禮部戶部尙書降復位禮直官曰賜胙行事陪祠官拜贊者承傳曰賜胙再拜在位官皆再拜送神宮架寧安之樂作一成止

望瘞

寧安之樂畢禮儀使奏請詣望瘞位前導皇帝詣望瘞位宮架樂作至位北向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊借以茅以爼載牲體黍稷飰爵酒各由其階降壇東行詣瘞以玉幣祝冊饌物置於坎禮直官曰可瘞舉爟火寘土平坎禮儀使奏禮畢前導皇帝還大次宮架樂作至中壝門外禮儀使奏請釋大圭殿中監跪受大圭以還有司侍衞如常儀皇帝至大次樂止禮部郎中奏解嚴引大禮使以下詣卯階東內壝門外揖位立禮直官贊禮畢揖訖退通事舎人引陪祠文武官及宗室客使以次出將士不得輙離部位【行宮齋殿受賀並如夏祭大禮明禋殿受賀儀】

車駕還內

前期殿中監率其屬尙舎設禦幄於大慶殿門之東南向大晟設宮架於宣徳門外稍南其日禮畢所司轉仗衛鹵簿於還塗如來儀文武百官宗室客使先詣宣徳門外就次以俟立班奉迎乘黃令進金輅於行宮殿門外南向千牛將軍一員執長刀立於輅右尙輦奉禦進輿於齋殿導駕官俱詣齋殿門外奉迎禮部侍郎奏請中嚴少頃又奏外辦捲皇帝服通天冠絳紗袍乘輿以出應導駕官等並迎駕奏聖躬萬福訖【內只應官贊謝皆再拜】太僕卿出詣金輅所攝衣而升正立執轡皇帝乘輿降自西階至金輅所左輔奏請降輿升輅太僕卿立授綏千牛將軍禦駕如來儀門下侍郎奏請車駕進發【有司並具大輦若乘輦卽云降輿乘輦】車駕動稱警蹕侍衞如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎制稱侍臣上馬贊者承傳勑侍臣上馬門下侍郎奏請車駕進發車駕動稱警蹕鼓吹及諸軍樂振作車駕將至宣徳門外文武百官宗室客使並立班再拜奉迎退次大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正奏采茨之樂入門樂止車駕至幄前左輔奏請降輅乘輿【若乘輦卽奏云降輦】皇帝降輅乘輿以入禮部郎中奏觧嚴通事舎人承防勅羣官各還次將士各還其所【若大赦並如夏祭大禮宣徳門肆赦之儀】

政和五禮新儀卷八十七

欽定四庫全書

政和五禮新儀卷八十八

吉禮

祭神州地祗儀【有司闕行事】

政和五禮新儀卷八十八

欽定四庫全書

政和五禮新儀卷八十九

吉禮

皇帝祭太社太稷儀上【闕】

政和五禮新儀卷八十九

欽定四庫全書

政和五禮新儀卷九十

吉禮

皇帝祭太社太稷儀中【闕】

政和五禮新儀卷九十﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷九十一

吉禮

皇帝祭太社太稷儀下

進熟

祭日有司陳鼎十【牛鼎二羊豕鼎八】於神廚各在鑊右太官令帥進饌者詣廚以升牛於鑊實於一鼎【肩臂腰肫胳正脊一直脊一橫脊一長脇一短脇一代脇一皆二骨以並次升羊如牛升豕如羊正配位各一鼎】皆設扄冪祝史對舉陳於饌幔內重行東向以北爲上光祿實籩豆簠簋於饌幔內【籩實以粉餈豆實以糝食簠實以粱簋實以稷】次引禮部侍郎詣饌所視腥熟之節俟皇帝升奠玉幣訖還位樂止引禮部尙書詣饌所執籩豆簠簋以入戶部兵部工部尙書詣饌所奉俎以入太官令引太社太稷之饌入自正門配位之饌入自左闥宮架丰安之樂作設於西階下南向東上奉牲者在北祝史抽扄委於鼎右除冪初鼎序入有司執匕及俎以從至酉階下各設於鼎東匕加於鼎太官令以升牛載於一俎【肩臂臑在上端肫胳在下端脊脇在中正配位各一俎】鼎先退次祝史進徹毛血盤以次出次引禮部尙書搢笏執籩豆簠簋戶部尙書搢笏奉俎以升執事者各迎於壇上禮部尙書奉籩豆簠簋於太社神位前南向跪奠啟蓋於下執笏俛伏興有司設籩於糗餌前豆於醓醢前簠於稻前簋於黍前次引戶部兵部工部尙書奉俎詣太社神位前【先薦牛次薦羊三薦豕】南向跪奠訖執笏俛伏興有司設於豆前次詣后土勾龍氏神位前西向跪奠並如上儀次詣太稷壇正配位跪奠如太社壇之儀樂止俱降復位太祝取苴擩於醢祭於豆間三又取黍稷肺祭如初皆借用茅各還尊所次引太宰左丞詣太社神位前東向立以南爲上次引吏部侍郎詣太社爵洗位西向立禮儀使前導皇帝詣太社盥洗位宮架樂作至洗位南向立樂止內侍跪取巾於篚以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位南向立樂止吏部侍郎跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚吏部侍郎受爵升自酉階禮儀使奏請執大圭前導皇帝升壇宮架樂作至酉階樂止自酉階登歌樂作至壇上樂止登歌欽安之樂作吏部侍郎奉爵詣正位酌尊所東向立執尊舉冪良醖令酌太尊之泛齊訖先詣配位酌尊所南向立禮儀使前導皇帝詣太社神位前南向立禮儀使奏請搢大笏跪吏部侍郎以爵授左丞左丞授太宰太宰東向跪以進禮儀使奏請執爵祭酒【三祭於茅苴】奠爵執大圭俛伏興又奏請皇帝少立樂止太宰左丞俱詣后土勾龍氏神位前南向立以俟舉冊官舉祝冊進於太社神位之右讀冊官搢笏西向跪讀祝冊讀訖執笏興先詣後土勾龍氏神位前北向立禮儀使奏請再拜皇帝再拜有司奠冊於太社神位前禮儀使前導皇帝詣后土勾龍氏神位前酌並如上儀【惟登歌作徹安之樂】次詣太稷壇正配位酌獻並如太社壇之儀【正位作阜安之樂配位作明安之樂】太宰以下俱復位禮儀使前導皇帝還版位登歌樂作降階樂止宮架樂作至版位東向立樂止禮儀使奏請還小次宮架樂作將至小次禮儀使奏請釋大圭殿中監受大圭皇帝入小次降樂止文舞退武舞進宮架儀安之樂作舞者立定樂止初皇帝將詣小次禮直官太常博士引亞獻詣盥洗位南向立搢笏盥手帨手執笏詣爵洗位南向立搢笏洗爵拭爵以授執事者執笏升詣正位酌尊所東向立宮架樂作處安之樂殖福報功之舞執事者以爵授亞獻亞獻搢笏執爵執尊者舉冪太官令酌山尊之醴齊訖先詣配位酌尊所南向立亞獻以爵授執事者執笏詣太社神位前南向搢笏跪執爵者以爵授亞獻執爵祭酒【三祭於茅苴】奠爵執笏俛伏興少退南向再拜次詣后土勾龍氏神位前酌獻並如上儀樂止降復位次詣太稷洗位及升壇酌獻如社稷之儀降復位初亞獻行禮將畢次禮直官太常博士引終獻詣洗及升壇酌獻並如亞獻之儀降復位初皇帝旣奠玉幣光祿以牛左臂一骨及長脇短脇俱二骨以並載於胙俎設於飲福位之東俟終獻旣升獻贊者引戶部尙書搏黍太祝太官令詣飲福位西向立奉俎豆爵酒者各位其後禮儀使奏請詣飲福位捲皇帝出次宮架樂作殿中監跪進大圭禮儀使奏請執大圭前導皇帝詣飲福位將至位樂止宮架賚安之樂作皇帝至飲福位南向立尙醞典禦執尊升詣酌尊所良醖令酌上尊福酒合置一尊典禦奉尊降詣飲福位以授殿中少監尙醖奉禦執爵殿中少監酌之奉禦以爵酒授殿中監殿中監東向捧以立禮儀使奏請再拜皇帝再拜殿中監以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興諸太祝帥執事者持胙俎進減神位前正脊二骨橫脊二骨加於俎上內侍受俎以授戶部尙書戶部尙書東向跪以進皇帝受俎奠之戶部尙書受俎以興復位太官令取黍於簋摶以授太祝太祝受黍西向跪以進皇帝受訖奠之太祝受黍以興復位次殿中監再跪以爵酒進禮儀使奏請受爵飲福酒奠爵殿中監受虛爵以興以授典禦奉禦南向立執事者俱復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位宮架樂作至版位東向立樂止次引禮部尙書升壇徹籩豆戶部兵部工部尙書升壇徹俎【籩豆俎各一俱少移故處】登歌咸安之樂作卒徹樂止禮部戶部尙書降復位禮直官曰賜胙行事陪祠官拜贊者承曰賜胙再拜在位官皆再拜送神宮架寧安之樂作一成止

望瘞

寧安之樂畢禮儀使奏請詣望瘞位前導皇帝詣望瘞位宮架樂作至位北向立樂止初賜胙再拜訖郊社令以黍稷肺祭借以白茅束之吏部侍郎帥太祝執篚進詣神位前取玉幣祝冊借以茅以俎載牲體黍稷肺爵酒各由其階降壇西行詣瘞以玉幣祝冊饌物置於坎禮直官曰可瘞舉爟火瘞半坎禮儀使奏禮畢前導皇帝還大次宮架樂作至大次門外禮儀使奏請釋大圭殿中監跪受大圭以還有司侍衞如常儀皇帝至大次樂止禮部郎中奏觧嚴引大禮使以下詣西神門外揖位立禮直官贊禮畢揖訖退通事舎人引陪祠文武官及宗室客使以次出將士不得輙離部伍【行宮齋殿受賀如夏祭大禮明禋殿受賀儀】

車駕還內

前期殿中監帥其屬尙舎設禦幄於大慶殿門外之東南向大晟設宮架於宣徳門外稍南其日禮畢所司轉仗衞鹵簿於還途如來儀文武百官宗室客使先詣宣徳門外就次以俟立班奉迎乘輿【闕】

政和五禮新儀卷九十一

欽定四庫全書

政和五禮新儀卷九十二

吉禮

祭太社太稷儀【有司行事】

時日【闕】

齋戒【闕】

陳設

省牲器

奠玉帛

進熟

望

陳設

【原闕】

太官令位於其後大司樂大樂令席位於監察禦史之西協律郎位於其後光祿卿席位於大司樂之西並南向東上又設監察禦史位於社稷壇上樂簴之南在東西向南上奉禮郎太祝郊社令位於社稷壇上樂簴之南在西東向南上大樂令位於樂簴之間太官令位於酌尊所俱南向協律郎位三一於社壇上樂簴之東一於稷壇上樂簴之東一於宮架之東俱南向大司樂位於宮架之南南向

省牲器

前祭一日行事執事官集初獻齋所肄儀太祝習讀祝文視玉幣及神位版訖禮直官贊者分引行事執事官詣西神門外省牲位【凡初獻行事禮直官引余官皆贊者引】立定禮直官贊揖次引大司樂入行樂架次引監察禦史詣社壇升自酉階【凡行事執事官升降皆自酉階】視濯滌執事者舉冪曰防次詣稷壇如上儀降復位禮直官稍前曰告防畢詣省牲位太祝出班巡牲一匝詣初獻前東向躬曰充退復位光祿丞出班巡牲一匝詣初獻前東向躬曰腯退復位禮直官贊省牲畢請就省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器漑滌協律郎展視樂器乃還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後郊社令帥其屬掃除壇之上下訖還齋所

奠玉帛

祭日丑前五刻【行事春冬用丑時七刻秋用丑時一刻】郊社令先入視設神位版訖退樂正帥工人二舞入就位【登歌工人俟監察禦史防閱訖升酉階各就位】次太官令帥其屬實饌具畢次引光祿卿入詣子階之北席位南向立贊者曰再拜光祿卿再拜升壇防視禮饌畢次引監察禦史升壇防閱陳設糾察不如儀者【凡防視及防閱皆先詣正位】光祿卿還齋所餘官各服祭服次引行事執事官各就西神門外揖位立定禮官贊揖次引大司樂大樂令協律郎先入就子階北席位南向立贊者曰再拜大司樂令以下皆再拜各就位次引監察禦史奉禮郎太祝郊社太官令就子階北席位南面立次引三獻官戶部兵部工部侍郎郎中入就壇下席位南向立禮直官稍前贊有司謹具請行事協律郎跪俯伏舉麾興工鼓柷宮架作寧安之樂報本昭徳之舞八成偃麾戞敔樂止【凡樂皆恊律郎跪俛伏興工鼔柷而後作麾戞敔而後止】光祿血贊者曰再拜在位者皆再拜次引監察禦史奉禮郎太祝郊社太官令升壇各就位立定【太官令就社壇正配位酌尊所】次引初獻詣社壇盥洗位宮架正安之樂作【凡初獻升降行止皆作正安之樂】至洗位南向立搢笏盥手帨手執笏升壇樂作登歌樂作詣太社神位前南向立樂止登歌嘉安之樂作搢笏跪次引奉禮郎搢笏東向跪執事者以玉幣授奉禮郎奉禮郎奉玉幣授初獻執笏興先詣後土勾龍氏神位前南向立初獻受玉幣奠訖執笏俯伏興再拜樂止次詣后土勾龍氏神位前西向立【配獻詣配位準此】奠帛如上儀奉禮郎先詣太稷神位前東向立初獻將降壇登歌樂作降堦樂止宮架樂作復位樂止次詣稷壇洗位及升壇奉幣並如社壇之儀奉禮郎復位初獻將降壇登歌樂作降堦樂止宮架樂作復位樂止

進熟

祭日有司設鼎十於神廚各在鑊右光祿帥進饌者詣廚以匕升牛於鑊實於一鼎【肩臂臑肫胳正脊一直脊一橫一長脇一短脇一代脇一皆二骨以並】次升羊豕如牛各實於一鼎【正位各實牛羊豕鼎一配位各實羊豕鼎一】皆設扄冪祝史對舉入設於饌幔內俟初獻旣升奠玉幣入陳於酉堦下東向北上祝史抽扄委於鼎右除冪初鼎序入有司執匕及俎以從至酉堦下俎各設於鼎右匕加於鼎光祿以匕升牛載於一俎【肩臂臑在上端肫胳在下端脊脇在中】次升羊豕如牛各載於一俎【正位各設牛羊豕爼一配位各設羊豕俎一】鼎先退次引戶部兵部工部郎中詣社壇酉堦下搢笏奉俎【戶部奉牛兵部奉羊工部奉豕】升壇宮架丰安之樂作詣太社神位前南向跪奠先薦牛次薦羊次薦豕各執笏俛伏興有司入設於豆【牛在左羊在中豕在右】次詣后土勾龍氏神位西向奉俎如上儀樂止俱降復位次詣太稷壇奉俎並如社稷之儀降復位初奠俎訖引太祝取菹擩於醢祭於豆間三又取黍稷肺祭如初俱借以茅退復位次引初獻再詣盥洗位宮架樂作至洗位南向立搢笏盥手帨手執笏詣爵洗位南向立搢笏洗爵拭爵授執事者執笏升壇樂止登歌樂作詣太社酌尊所東向立樂止登歌嘉安之樂作執事者以爵授初獻初獻搢笏執爵執尊者舉冪太官令酌太尊之泛齊訖先詣後土勾龍氏神位酌尊所南向立初獻執爵授執事者執笏詣太社神位前南向搢笏跪執事者以爵授初獻初獻執爵祭酒三祭於茅苴奠爵執笏俛伏興少立樂止次引太祝詣神位前西向搢笏跪讀祝文讀訖執笏興先詣後土勾龍氏神位前西向立初獻再拜次詣后土勾龍氏神位酌獻並如上儀太官令復詣稷壇正位酌尊所太祝詣稷壇正位前前立初獻將降壇登歌樂作降階樂止宮架樂作復位樂止次詣稷壇洗位及升壇酌獻並如社壇之儀太官令太祝復位初獻將降壇登歌樂作降階樂止宮架樂作復位樂止文舞退武舞進宮架儀安之樂作舞者立定舞止次引亞獻詣盥洗位南向立搢笏盥手帨手執笏詣爵洗位南向立搢笏洗爵拭爵以授執事者執笏升詣太社酌尊所東向立宮架作儀安之樂殖福報功之舞執事者以爵授亞獻搢笏執爵執尊者舉冪太官令酌山尊之醴齊訖先詣後土勾龍氏神位酌尊所南向立亞獻以爵授執事者執笏詣太社神位前南向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興再拜次引詣后土勾龍氏神位酌尊所行禮並如上儀樂止降階復位次引詣太稷壇行禮並如社壇之儀降復位次引終獻詣洗及升壇行禮並如亞獻之儀降復位次引太祝徹籩豆【籩豆各一少移故處】登歌娛安之樂作卒徹樂止次引郊社令束茅俱復位禮直官曰賜胙贊者承傳曰賜胙再拜在位者皆再拜送神宮架寧安之樂作一成止

望

初寧安之樂畢引三獻官戶部兵部工部郎中詣社壇望瘞位宮架樂作至位樂止有司各詣神位前取玉幣祝版饌物及牲之左髀束茅苴瘞於坎次引監察禦史大司樂大樂令奉禮協律郎太祝郊社令詣望瘞位立定禮直官曰可瘞寘土半坎次詣稷壇望位並如上儀次引初獻以下詣西神門外揖位立禮直官贊禮畢揖訖退太官令帥其屬徹禮饌監察禦史詣壇監視收徹訖還齋所光祿卿以胙奉進監察禦史就位展視光祿卿望闕再拜乃退

政和五禮新儀卷九十二

欽定四庫全書

政和五禮新儀卷九十三

吉禮

州縣祭社稷儀

時日

齋戒

陳設

省饌

行事

時日

州縣以春社日祭社稷前一月檢舉闗所屬排辦【秋社日準此】

齋戒

前祭三日應行事執事官散齋二日治事如故處於正寢不弔喪問疾作樂判書刑殺文書決罸罪人及與穢惡致齋一日其日質明赴祠所齋捨惟祭事得行其餘悉禁祭官已齋而闕者通攝行事

陳設

前祭二日有司設行事執事官次於壇壝門外量地之宜前一日有司牽牲詣祠所次掃除壇之上下設登歌之樂於社稷壇上稍北南向【應頒樂州府則設】祭日丑前五刻執事者設神位席神位版於壇上設神位南方北向【稷壇設稷神位準此】席以槀稭后土勾龍氏位於其西東向【稷壇設后稷位準此】席以莞陳幣篚各於神位之左【幣以黑】祝版各於神位之右置於坫次設祭器皆借以席掌饌者實之正配位各左八籩爲三行以右爲上【第一行形鹽在前魚鱐次之第二行漧桃在前幹防漧棗次之第三行芡在前鹿脯榛實次之】右八豆爲三行以左爲上【第一行芹菹在前筍菹次之第二行菁菹在前韭菹魚醢次之第三行兔醢在前鹿臡醓醢次之】爼二一在籩前【實以羊熟十一體肩臂腰肫胳正脊一直脊一橫脊一長脇一短脇一代脇一皆二脇以並肩背臑在上端肫胳在下端脊脇在中】一在豆前【實以豚熟十一體其載如羊】簠一簋一在籩豆外二爼間簠在左簋在右【簠實以稷簋實以黍】設犧尊三象尊三在壇上西北隅南向東上【配位卽設於正位酒尊之西】皆有坫加勺冪爲酌尊【犧尊一實明水爲上尊余實泛齊初獻酌之象尊一實明水爲上尊余實醴齊亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在壇下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上五齊三酒皆以本處酒充】俱南向東上皆加冪五齊三酒設而不酌有司設燭於神位前洗二於每壇北階之西南向【盥洗在西爵洗在東】罍在洗東加勺篚在洗西北肆實以巾【若爵洗之篚則又實以爵加坫】執罍篚者位其後設揖位於壇壝門外初獻在南北向亞終獻及祝在北南向俱西上【祝位稍卻】又設三獻官席位於北階之地南向西上祝席位於其後又設祝位於社壇上在西東向設初獻飲福席位於社壇神位之東北南向開瘞坎各於逐壇之北壬地方深取足容物南出陛設望瘞位於其南三獻官在南北向西上在東西向

省饌

前祭一日晡後祭官帥其屬常服閱饌物視牲充腯詣廚視滌漑訖各還齋所晡後有司掃除壇之上下

行事

祭日丑前五刻【行事春月丑時七刻秋月丑時一刻】行事執事官各就次掌饌者帥其屬實饌具畢贊禮者引初獻【凡行事執事官皆贊禮者引】升自北階【凡行事執事者升防皆自北階】防視陳設訖次樂工升東階各入就位初獻退就次各服祭服次引三獻官以下詣揖位立定贊禮者贊禮次引祝入就壇下席位立次引三獻官入就北階北席位立並南向西上贊禮者詣初獻之右贊請行事寧安之樂作八成止次有司瘞血贊禮者贊再拜在位者皆再拜次引祝升壇就位立定次引初獻詣社壇盥洗位正安之樂作【凡初獻升降行止皆作正安之樂】至洗位南向立搢笏盥手手執笏升詣社神位前南向立樂止嘉安之樂作次引祝詣神位前東向搢笏跪執事者以幣授祝祝奉幣授初獻訖執笏興先詣後土勾龍氏神位前南向立初獻受幣奠訖執笏俛伏興再拜次詣后土勾龍氏神位前奠幣並如上儀祝先詣稷神位前東向立初獻將防壇樂作復位樂止次至稷壇盥洗及升壇奠幣並如社壇之儀祝復位初獻將防壇樂作復位樂止少頃引初獻再詣社壇洗位樂作至洗位南向立搢笏盥手帨手執笏詣爵洗位南向立搢笏洗爵拭爵以授執事者執笏升詣社神酌尊所東向立樂止嘉安之樂作執事者以爵授初獻搢笏執爵執尊者舉冪執爵者酌犧尊之泛齊初獻以爵授執事者執笏詣社神位前南向立搢笏跪執事者以爵授初獻初獻執爵三祭酒奠爵執笏俛伏興少立樂止次引祝詣神位前西向搢笏跪讀祝文讀訖執笏興先詣後土勾龍氏神位前南向立初獻再拜次詣后土勾龍氏神位前獻並如上儀祝先詣稷神位前東向立初獻再拜將降壇樂作復位樂止次詣稷壇洗位及升壇行禮並如社壇之儀祝復位初獻再拜將降壇樂作復位樂止次引亞獻詣盥洗位南向立搢笏盥手帨手執笏詣爵洗位南向立搢笏洗爵拭爵以授執事者執事升詣社神酌尊所東向立文安之樂作執事者以爵授亞獻亞獻搢笏執爵執尊者舉冪執事者酌象尊之醴齊亞獻以爵授執事者執笏詣社神位前搢笏跪執事者以爵授亞獻亞獻執爵三祭酒奠爵執笏俛伏興再拜次詣后土勾龍氏位酌獻並如上儀樂止復位次至稷壇行禮並如社壇之儀降復位次引終獻詣洗及升壇酌獻並如亞獻之儀防復位次引初獻詣飲福位南向立執事者各以爵酌福酒合置一爵持爵詣初獻之左西向立初獻再拜搢笏跪執爵祭酒啐酒奠爵執饌者以胙爼進減社稷神位前胙肉各置一爼上又以俎取黍稷飯合置一豆先以飯授初獻初獻受訖以授執饌者又以爼授初獻初獻受訖以授執饌者執事者再以爵授初獻初獻卒爵執事者受虛爵復於坫初獻執笏俛伏興再拜退復位贊禮者曰賜胙再拜在位者皆再拜【已飲福受胙者不拜】送神寧安之樂作一成止次引初獻以下詣望瘞位立執事者詣神位前取幣祝版置於坎贊禮者曰可瘞窴土半坎次詣稷壇望瘞如上儀初獻以下詣門外揖位立定贊禮者贊禮畢揖訖退有司監徹禮饌乃退

政和五禮新儀卷九十三

欽定四庫全書

政和五禮新儀卷九十四

吉禮

慶成軍祭后土儀

時日

齋戒

陳設

省饌

行事

時日

太常寺前期以仲春擇日祭后土【仲秋準此】闗太史局太史局擇日報太常寺太常寺參酌訖具時日下本軍

齋戒

前祭五日應行事執事官散齋三日治事如故宿於正寢不弔喪問疾作樂判書刑殺文書決罰罪人及與穢惡致齋二日一日於防事惟祭事得行其餘悉禁前祭一日質明俱赴祠所齋捨祭官已齋而闕者通攝行事

陳設

前祭三日有司設行事執事官次於廟門外隨地之宜前二日有司牽牲詣祠所前一日掌廟者掃除廟之內外祭日丑前五刻執事者陳幣篚於神位之左【幣以白】祝版於神位之右置於坫次設祭器皆借以席掌饌者實之左十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡栗次之】右十豆爲三行以左爲上【第一行芹葅在前筍菹菁葅次之第三行豚拍在前鹿脯醓醢次之】爼二一在籩前【實以羊腥七體兩髀兩肩兩脇並脊兩脾在兩端兩脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重一實以羊脾腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】設犧尊四象尊四爲二重在堂上東南隅北向西上犧尊在前皆有坫加勺冪爲酌尊【犧尊一實明水爲上尊余實泛齊初獻酌之象尊一實明水爲上尊余實醴齊亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在堂下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上五齊三酒皆以夲處酒代】俱北向西上加冪五齊三酒皆設而不酌有司設燭於神位前洗二於東階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後又設揖位於廟南門外初獻在西東向亞終獻及祝在東西向北上【祝位稍卻】開瘞坎於廟內堂之壬地方深取足容物南出陛設望瘞位於其南三獻官在南北向西上祝在東西向又設三獻官席位於堂下東階東南西向北上設祝席位於庭中北向設祝位於堂上前楹東西向

省饌

前祭一日祭官以下常服閱饌物視牲充腯詣廚省鑊視滌漑訖還齋所晡後掌廟者掃除廟之內外

行事

祭日丑前五刻【行事春用丑時七刻秋用丑時一刻】行事執事官各就次掌饌者帥其屬實饌具畢贊禮引初獻【凡行事執事官行止皆贊禮者引】升自東階【凡行事執事官升降皆自東階】防視陳設訖退就次各服祭服初獻以下詣廟南門外揖位立定贊禮者贊揖次引祝入就堂下席位北向立次引三獻官入就堂下席位西向立贊禮者詣初獻之右贊請行事訖贊再拜在位者皆再拜次引祝升堂就位立定有司瘞血次引初獻詣盥洗位北向立搢笏盥手帨手執笏陞詣后土神位前北向立搢笏跪次引祝詣神位前西向搢笏跪執事者以幣授祝祝奉幣授初獻執笏興退復位初獻受幣奠訖執笏俛伏興少退再拜防復位少頃引初獻再詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏陞詣酌尊所西向立執事者以爵授初獻初獻搢笏執爵執尊者舉冪執事者酌犧尊之泛齊初獻以爵授執事者執笏詣后土神位前北向立搢笏跪執事者以爵授初獻初獻執爵三祭酒奠爵執笏俛伏興少立次引祝詣神位前東向搢笏跪讀祝文讀訖執笏興復位初獻再拜降復位次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所西向立執事以爵授亞獻亞獻搢笏執爵執尊者舉冪執事者酌象尊之醴齊亞獻以爵授執事者執笏詣后土神位前北向立搢笏跪執事者以爵授亞獻亞獻執爵三祭酒奠爵執笏俛伏興少退再拜降復位次引終獻詣洗及升堂行禮並如亞獻之儀防復位贊禮者曰賜胙再拜在位者皆再拜次引初獻以下就望瘞位執事者詣神位前取幣祝版置於坎贊禮者曰可瘞寘土半坎引初獻以下詣南門外揖位贊禮者贊禮畢揖訖退有司監徹禮饌闔戶以降乃退

政和五禮新儀卷九十四

欽定四庫全書

政和五禮新儀卷九十五

吉禮

祭五方嶽鎭海瀆儀

時日

齋戒

陳設

省饌

行事

時日

太常寺預於隔季以四立土王日祭五方嶽鎭海瀆闗太史局【立春東方立夏南方立秋西方立冬北方土王日四方】太史局以其日報太常寺參酌訖具時日散告

齋戒

前祭五日應行事執事官散齋三日治事如故宿於正寢不弔喪問疾作樂判書刑殺文書決罰罪人及與穢惡致齋一日【光祿少卿太官令齋一日】一日於本司【無本司者於太常齋質明至齋所】惟祭事得行其餘悉禁前祭一日質明俱赴祠所齋宮官給酒饌祭官已齋而闕者通攝行事

陳設

前祭三日儀鑾司設行事執事官次於壇壝門外量地之宜前二日光祿牽牲詣祠所前一日光祿陳禮饌位版於禮獻之南三獻官在南北向西上分獻官在其後監察禦史在西東向光祿少卿大樂令丞奉禮郎太祝太官令在東西向北上【凡設奉禮郎以下位皆稍卻】大晟設登歌之樂於壇上稍南北向祭日丑前五刻禮直官贊者諸司職掌各服其服太常設神位席太史設神位版於壇之上下嶽鎭海瀆位於壇上北方南向西上【惟中央設嶽鎭位】席皆以莞太常陳玉於神位之右【玉以兩圭有邸盛以匣瘞玉用瑉】禮神之玉奠於神前瘞玉加於幣陳幣篚各於神位之左【幣各隨方色】祝版於神位之右置於坫次設祭器皆借以席光祿實之各左十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡防次之】右十豆爲三行以左爲上【第一行芹菹在前筍菹葵菹菁菹次之第二行韭菹在前魚醢兔醢次之第三行豚拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重一實以羊腥腸胃肺離肺一在上端肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂腰在上端肫胳在下端脊脇在中一實以豕熟十一體其載如羊皆羊在左豕在右】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】鉶三在籩豆間【一在前二在後實以羮加芼酒】豋二一在鉶前【實以太羮】一於籩之左【實以肝膋】盤一在鉶後【實以毛血】設犧尊四象尊四爲二重在壇上東南隅北向西上犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在壇下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌設山川位於壇下夘階南西向北上【五方山川依五方嶽鎭海瀆位】各左四籩爲二行以右爲上【第一行漧棗在前形鹽次之第二行防在前鹿脯次之】右四豆爲二行以左爲上【第一行芹菹在前葵菹次之第二行兔醢在前鹿脯次之】豋一在籩豆間【實以太羮】爼一在籩豆南【實以羊豕腥肉】爵一次之左簠一右簋一在爵南【左實以稷右實以黍】蜃尊一在籩南【實以祠祭法酒】太常設燭於神位前洗二於夘階東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後又設揖位於夘階東內壝之外三獻官在南北向分獻官位其後監察禦史大樂令奉禮郎太祝太官令在北南向俱西上開瘞坎於西北壬地方深取足容物南出陛設望瘞位於坎之南三獻官在南北向西上分獻官位其後監察禦史東向大樂令奉禮郎太祝西向北上又設三獻官席位於夘階之東西向北上分獻官位其後監察禦史大樂令席位於午階之南北向奉禮郎太祝太官令位於其後俱西上光祿少卿席位於監察禦史東北向又設監察禦史位於壇上樂虡之北在西東向奉禮郎太祝在東西向北上大樂令於樂虡西北太官令於酌尊所俱北向

省饌

前祭一日行事執事官集初獻齋所肄儀太祝習讀祝文視玉幣及神位版訖次禮直官贊者分引行事執事官就省饌位立定【凡初獻行事禮直官引余官皆贊者引】禮直官贊揖所司省饌具畢禮直官贊省饌畢揖訖俱還齋所次引監察禦史詣廚省饌視祭器滌漑及視牲充腯乃還齋所未後一刻太官令帥宰人以鸞刀割牲祝史以盤取毛血置於饌所遂烹牲晡後有司帥其屬掃除壇之上下訖還齋所

行事

祭日丑前五刻【行事春冬用丑時七刻夏秋用丑時一刻】初獻以下並赴壇所就次太官令帥其屬實饌畢次引光祿少卿入詣午階南西位北向立贊者曰再拜光祿少卿再拜升自夘階【凡行事執事官升降皆自夘階】防視禮饌畢次引監察禦史升壇防閱陳設糾刻不如儀者次樂正帥工人升夘階各入就位光祿少卿還齋所餘官各服祭服次引行事執事官詣夘階東揖位立定禮直官贊揖次引太樂令先入就壇下席位北向立贊者曰再拜大樂令再拜升壇就位次引監察禦史奉禮郎太祝太官令就壇下席位北向立次引三獻以下入就壇下席位西向立禮直官稍前贊有司謹具請行事凝安之樂作三成止光祿瘞血訖贊者曰再拜在位者皆再拜次引監察禦史奉禮郎太祝太官令升壇各就位立定次引初獻詣盥洗位同安之樂作【凡初獻升降行止皆作同安之樂】至洗位北向立搢笏盥手帨手執笏升詣嶽神位前北向立樂止明安之樂作搢笏跪次引奉禮郎搢笏西向跪執事者以玉幣授奉禮郎奉禮郎奉玉幣跪授初獻訖執笏興先詣鎭神位前立初獻受玉幣奠訖執笏俛伏興少退再拜次詣鎭海瀆神位前奠玉幣並如上儀樂止奉禮郎復位初獻將防壇樂作復位樂止少頃引初獻再詣盥洗位樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣嶽神酌尊所西向立樂止成安之樂作執事者以爵授初獻初獻搢笏執爵執尊者舉冪太官令酌犧尊之泛齊初獻以爵授執事者執笏詣嶽神位前北向立搢笏跪執事者以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興詣以次神位前東向立初獻再拜成安之樂作次詣鎭海瀆酌尊所酌獻並如上儀樂止太祝復位初獻將防壇樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏陞詣嶽神酌尊所西向立成安之樂作執事者以爵授亞獻亞獻搢笏執爵執尊者舉冪太官令酌象尊之醴齊亞獻以爵授執事者執笏詣嶽神位前搢笏跪執事者以爵授亞獻亞獻執爵三祭酒奠爵執笏俛伏興再拜次詣鎭海瀆神位前酌獻並如上儀樂止防復位次引終獻詣洗升壇酌獻並如亞獻之儀防復位初亞獻將陞引分獻官詣洗位盥手帨手詣壇下山神位前搢笏跪奉禮郎跪授幣奉幣奠訖執爵三祭酒奠爵執笏俛伏興太祝各於神座之右跪讀祝文讀訖太祝復位分獻官再拜次詣川神位前搢笏跪執爵三祭酒奠爵執笏俛伏興再拜訖復位【五方山川神同】禮直官曰賜胙贊者承傳曰賜胙再拜在位者皆再拜送神凝安之樂作一成止次引三獻官詣望瘞位有司各詣神位前取玉幣祝版置於瘞坎次引監察禦史大樂令奉禮郎太祝詣望瘞位立定禮直官曰可瘞寘土半坎【凡瘞皆先省視訖乃】引初獻以下詣夘階揖位立定禮直官贊禮畢揖訖退太官令帥其屬撤禮饌引監察禦史詣壇監視収撤訖退

政和五禮新儀卷九十五

欽定四庫全書

政和五禮新儀卷九十六

吉禮

諸州祭嶽鎭海瀆儀

時日

齋戒

陳設

省饌

行事

時日

太常寺前期以立春日祭嶽鎭海瀆【立夏立秋立冬土王日並準此】關太史局太史局以其日報太常寺太常寺參酌訖具時日下本州【立春日祭東嶽泰山於兗州界東鎭沂山於靑州界東海於萊州界東瀆大淮於唐州界立夏日祭南嶽衡山於潭州界南鎭會稽山扵越州界南海於廣州界南瀆大江於益州界土王日祭中嶽嵩山於河南府界中鎭霍山於晉州界立秋日祭西嶽華山於華州界西鎭吳山於灜州界西海西凟大河於河中府界立冬日祭北嶽恆山及遙祭北鎭醫巫閭山於定州界北海北瀆大濟於孟州界】

齋戒

前享五日應行事執事官散齋三日治事如故宿於正寢不弔喪問疾作樂判書刑殺文書決罰罪人及與穢惡致齋二日一日於防事惟享事得行其餘悉禁前事一日質明俱赴祠所齋捨享官已齋而闕者通攝行事

陳設

前享三日有司設行事執事官次於廟門外隨地之宜前二日有司牽牲詣祠所前一日掌廟者掃除廟之內外享日丑前五刻執事者陳幣篚於神位之左祝版於神位之右置於坫次設祭器皆借以席掌饌者實之左十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡防次之】右十豆爲三行以左爲上【第一行箈菹芹菹在前筍菹葵菹芹菹次之第二行韭葅在前魚醢次之第三行豚拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩脾在兩端兩肩兩脇次之脊在中】一在豆前【實以豕腥七體其載如羊】爼六在豆右爲三重以北爲上【第一重一實以羊腥腸胃肺一在上端肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十二體其載如羊皆羊在左豕在右】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】設犧尊四象尊四爲二重在堂上東南隅北向西上犧尊在前皆有坫加勺冪爲酌尊【犧尊一實明水爲上尊余實泛齊初獻酌之象尊一實明水爲上尊余實醴齊亞終獻酌之】又設太尊二山尊二在神位前【太尊一實沈齊山尊一實醴齊各以一尊實明水】著尊二犧尊二象尊二壺尊六在堂下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上五齊三酒皆以本處酒代】皆北向西上加冪五齊三酒皆設而不酌有司設燭於神位前洗二於東階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後又設揖位於廟南門外初獻在東西向亞終獻及祝在西東向北上【祝位稍卻】開坎於廟內堂下之壬地方深取足容物南出陛設望瘞位於其南三獻官在南北向西上祝在東西向又設三獻官席位於堂下東階東南西向北上設祝席位於庭中北向又設祝位於堂上前楹東西向

省饌

前享一日享官以下常服閱饌物視牲充腯詣廚省鑊視滌漑訖還齋所晡後掌廟者掃除廟之內外

行事

享日丑前五刻【行事春冬用丑時七刻夏秋用丑時一刻】行事執事官各就次掌饌者帥其屬實饌具畢贊禮者引初獻【凡行事執事官行止皆贊禮者引】升自東階【凡行事執事官升防皆自東階】防視陳設訖退就次各服祭服次引初獻以下詣廟南門外揖位立定贊禮者贊揖次引祝入就堂下席位北向立次引三獻官入就堂下席位西向立贊禮者詣初獻之右贊請行事訖贊再拜在位者皆再拜次引祝升堂就位立定執事者瘞血次引初獻詣盥洗位北向立搢笏盥手帨手執笏升詣神位前北向立搢笏跪次引祝詣神位前北向立搢笏跪次引祝詣神位前西向搢笏跪執事者以幣授祝祝奉幣授初獻執笏興退復位初獻受幣奠訖執笏俛伏興少退再拜防復位少頃引初獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升堂詣酌尊所西向立執事者以爵授初獻初獻搢笏執爵執尊者舉冪執事者酌犧尊之泛齊初獻以爵授執事者執笏詣神位前北向立搢笏跪執事者以爵授初獻初獻執爵三祭酒奠爵執笏俛伏興少立次引祝詣神位前東向搢笏跪讀祝文讀訖執笏興退復位初獻再拜防復位次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所西向立執事者以爵授亞獻亞獻搢笏執爵執尊者舉冪執事者酌象尊之醴齊亞獻授執事者執笏詣神位前北向立搢笏跪執事者以爵授亞獻亞獻執爵三祭酒奠爵執笏俛伏興少退拜防復位次引終獻詣洗及升堂行禮並如亞獻之儀防復位贊禮者曰賜胙拜在位者皆再拜次引初獻以下就望瘞位執事者詣神位前取幣祝版置於坎贊禮者曰可瘞窴土半坎引初獻以下詣南門外揖位立贊禮者贊禮畢揖訖退有司監徹禮饌闔戶以降乃退

政和五禮新儀卷九十六

欽定四庫全書

政和五禮新儀卷九十七

吉禮

皇帝祫享太廟儀一

時日

齋戒

陳設

車駕自景靈宮詣太廟

省牲器

別廟神主過太廟

晨祼

朝踐

饋食

車駕還內

紫宸殿受賀

宣徳門肆赦

時日

前期降禦札以今年孟冬祫享太廟太常寺帖太史局於時享前擇日太史局擇日報太常寺參酌訖申奏具時日散告

齋戒

前享十日質明有司設行事及助祭文武官位於廟堂太宰刑部尙書在北南向太宰在左刑部尙書在右【刑部尙書稍卻】行事太宰左丞在南吏部戶部禮部兵部工部尙書吏部禮部侍郎大司樂光祿卿大樂令光祿丞功臣獻官在其南【凡設大樂令以下位皆稍卻】執事官又在其南俱北向西上監察禦史位二在西東向讀冊舉冊官奉禮協律郎太祝郊社太官令在東西向俱北上【奉禮郎以下位皆稍卻】設助祭文武百官位於行事官之南又設行事執事及助祭親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事助祭宗室在東西向北上東上閤門禦史臺太常寺以下分引羣官各就位【凡將引行事執事助祭文武官立班卽禦史臺引殿中侍禦史一員先入就位】太宰讀誓於廟堂刑部尙書涖之少宰讀誓於太廟齋坊刑部侍郎涖之誓文曰今年某月某日孟冬皇帝祫祀享太廟前一日朝獻景靈宮各其職其或不恭國有常刑讀訖【內朝堂職事官奉禮郎以下文官宣徳郎以下武官從義郎以下先退】余官並對拜訖退皇帝散齋七日於別殿致齋三日【二日於大慶殿一日於太廟】凡散齋不弔喪問疾作樂有司不奏刑殺文書致齋日前後殿不視事惟行享事前致齋一日殿中監帥其屬尙捨鋪禦座於大慶殿當中南向設東西房於禦座之左右稍北又設西閤及齋室於殿後之左右殿上前楹施簾致齋之日質明有司陳法駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞宻院事以下詣垂拱殿庭立班東上閤門附內侍進班齊牌垂拱殿降皇帝乘輦出至殿上少駐輦官迎駕自贊常起居宣輦官上殿捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞宻以下通班常起居贊祗候引駕樞宻知客省事以下至簽書東上閤門官分左右立尙局應奉官祗應通事大夫以下武功大夫以下並先退次管軍臣僚宣名常起居贊祗候引駕並分左右前導輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍兩省帶禦器械官充行官使禦營巡檢各歸本班】至大慶殿後閣降輦入西閣大慶殿降前導官並就次易朝服詣禦榻前分左右侍立【知樞宻院事簽書樞宻院事在東西向北上同知樞宻院事在西東向左輔一員在知樞宻院事之北贊拜東上閤門官一員又在其北並西向知客省事以下簽書樞宻院事之南稍東西向北上簽書客省事以下又在其南稍卻】通事舍人等分引行事執事文武助祭官各綪結佩入詣大慶殿庭立班次引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閣乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞宻以下拜殿之上下應在位官皆再拜【東上閤門官贊禮訖轉身北向隨拜訖靣西贊各祗候】次禮直官引左輔詣禦座前俛伏跪奏左輔具官臣某言請皇帝降座就齋室奏訖俛伏興還侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舍人分引行事執事文武助祭官以次出【三省親王樞宻宗室起居問聖體並如儀】應行事執事助祭官及從陞者並散齋七日宿於正寢致齋三日各宿於其次【三省樞宻院官各宿於本防及都堂侍衛官並尙書侍郎分宿於祕書省中書後省余官內庭有所司者各宿於其司諸方客使許赴倍位者各宿於其次】凡散齋治事如故惟不弔喪問疾作樂判書刑殺文書決罰罪人及與穢惡致齋之日官給酒饌惟享事得行其餘悉禁與享之官已齋而闕者通攝行事

陳設

前享三日殿中監帥其屬尙捨設大次於太廟東門外道北南向小次於阼階東稍南西向鸞儀司設文武侍臣次於大次之前隨地之宜行事助祭官宗室及有司次於廟之內外設東方南方客使次於文官之後西方北方客使次於武官之後設饌幔於廟南門之外東西相向【每室饌幔各一】設權奉安別廟神主幄次於南神門外東向又設七祀次一於殿下橫街之北道西東向配享功臣次於殿下橫街之南道之東西相向【每室配享功臣各爲一次】前享二日宮闈令帥其屬掃除廟之內外開瘞坎於殿西階之東南方深足容物南出陛太常設七祀燎柴於齋宮內光祿牽牲詣祠所太常帥其屬設堂上位每位並設幄帳鋪筵設幾大晟陳登歌之樂於殿上前楹間稍南北向設宮架於庭中立舞表於酇綴之間戶部陳諸州歳貢於宮架南爲前列金次之玉帛又次之餘爲後東西相向前享一日奉禮郎禮直官設皇帝位版於阼階上飲福位於東序皇子受爵位於飲福位之北稍東俱西向贊者設亞終獻位於小次南稍東助祭親王宗室使相在其南進幣爵酒官受爵酒官奉幣官薦牛爼官薦籩豆官薦羊爼豕爼魚爼官受幣官罍洗奉爵官奉瓚槃官進搏黍官舉冊官七祀獻官在助祭宗室使相之南並西向北上大禮使位於西階之西稍南【與亞終獻相對】行事光祿卿讀冊官光祿丞功臣獻官在其西助祭宰相使相位在大禮使之南執政官在其西又設監察禦史位二於西階下俱東向北上奉禮郎太祝太官令於東階下俱西向北上協律郎位二一於殿上前楹間一於宮架西北俱東向大樂令於登歌樂虡之北大司樂於宮架北良醖令於酌尊所俱北向又設助祭文武羣官宗室位於橫街之南諸方客使位於廟門之外隨其方國光祿陳牲於東神門外當門西向以南爲上祝史各位於牲後太常設省牲位於西大禮使進幣爵酒官受爵酒官奉幣官受幣官罍洗奉爵官奉瓚盤官位於道南北向西上七祀配享功臣獻官在其後薦牛爼官薦籩豆官大司樂光祿卿進搏黍官讀冊舉冊官大樂令光祿丞奉禮協律郎太祝太官宮闈令位於道北南向西上【大樂令以下位皆稍卻】監察禦史在薦爼官之右異位稍卻光祿設禮饌於東神門外道北南向太常設省饌位版於禮饌之南大禮使進幣爵酒官受爵酒官奉幣官受幣官罍洗奉爵官奉瓚槃官位在南北向西上七祀配享功臣獻官在其後監察禦史位西東向薦牛爼官薦籩豆官大司樂光祿卿進搏黍官讀冊舉冊官大樂令光祿丞奉禮協律郎太祝太官宮闈令位在西東向北上禮部帥其屬設祝冊案於幄次外之右司尊彛帥其屬設幣篚於酌尊所次設籩豆簠簋之位每位左十有一籩右十有一豆俱有四行加豆二於豆前豋一在籩豆間鉶三在豋前簠一簋一在籩豆外簠在左簋在右設鑪炭於幄外稍前設尊彛之位每位太尊五爲二重太尊在前皆有坫在神位之左虎彛一在太尊之右蜼彛一在山尊之右皆有舟俱加勺冪爲酌尊又設太尊二山尊二在神位前著尊二犧尊二在殿上象尊二壺尊六在下俱北向西上加冪皆設而不酌太常設七祀位於殿下橫街之北次內【司命戶竈中霤門厲行】又設配享功臣位於橫街之南次內【韓王趙普周王曹彬位於橫街之南道西東向太師薛居正太師石熈載鄭王潘美位在其西太師李沆太師王旦太師李繼隆位又在其西又設太師王曾太師呂夷簡侍中曹瑋位於橫街之南道東西向司徒韓琦太師曾公亮位在其東次舒王王安石位次太師蔡確又在其東俱北上】皆設神位席太廟位版於座首司尊彛設祭器每位左二籩右二豆爼一在神位前爵一次之簠一簋一在爵之前簠在左簋在右象尊一在籩前加勺冪又設爼四豆二籩一簠一簋一盤一篚一於南神門外每室饌幔內設禦洗二於阼階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以瓚及爵加坫】設皇帝位於洗南北向內侍酌水位於洗東執巾位於酌水內侍之北俱西向奉瓚爵官位於爵洗西東向又設亞終獻盥洗於本位之南太官令盥洗於西階下七祀配享功臣獻官盥洗於從享神位之前【七祀及配享功臣位前盥洗各一】罍篚各設於左右執罍篚者位其後享日丑前五刻宮闈令開室帥其屬掃除太府卿帥其屬入陳幣於篚【篚以白】光祿卿帥其屬入實籩豆簠簋【籩四行以右爲上第一行魚鱐在前糗餌次之第二行幹防在前漧棗形鹽次之第三行鹿脯在前榛實漧桃次之第四行菱在前芡栗次之豆四行以左爲上第一行芹菹在前筍菹葵菹次之第二行菁菹在前韭菹酏食次之第三行魚醢在前兔醢豚拍次之第四行鹿臡在前醓醢次之加豆二實以稻雁稻左雁右簠實以稻簋實以黍登實以太羮鉶實以羮加芼滑】良醖令帥其屬入實尊彛【蜼彛實以明水虎彛實以欝鬯太尊實以泛齊山尊實以醴齊著尊實以盎齊犧尊實以醴齊象尊實沈齊各以一尊實明水壺尊三實酒三實三酒明水酒皆在上】又實七祀配享功臣位禮饌【每位左二籩防在前鹿脯次之右二豆菁菹在前鹿臡次之菹實以羊豕腥肉簠實以稷簋實以黍爵一象尊一實以祠祭法酒】太常設燭於神位前又設大禮使以下行事執事官揖位於東神門外如省牲之位設望燎位於瘞坎之南如省饌之位所司陳異寶嘉瑞及伐國之寶於宮架之南東西相向

政和五禮新儀卷九十七﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷九十八

吉禮

皇帝祫享太廟儀二

車駕自景靈宮詣太廟

前享一日皇帝於景靈宮朝獻畢旣還大次禮部郎中奏解嚴所司轉仗衛鹵簿文武助祭官先詣太廟祠所導駕官以下就次各服其服乘黃令進玉輅於昌福門內南向設千牛將軍一員位於輅前北向門下侍郎一員位於左輔之前贊者二人位又於其前少頃知客省事以下知內侍省事以下帶禦器械官祗應通侍大夫以下武功大夫以下六尙局應奉官於齋殿前鬭班立定東上閤門禦史臺太常寺分引管軍臣僚及左輔門下侍郎太僕卿乘黃令詣禦幄幕殿門外立班北向東上【乘黃令位其後】次引導駕官以下在其後分東西相向立以候奉迎前導次引行宮使禦營巡檢等又在其後禮直官通事舍人引禮部侍郎奏請中嚴【凡左輔門下侍郎禮部侍郎皆禮直官通事舍人引】少頃又奏外辦皇帝服通天冠絳紗袍乘輿以出稱警蹕如常儀行門禁衛諸班親從迎駕奏聖躬萬福次知客省事以下知內侍省事以下帶禦器械官祗應通侍大夫以下武功大夫以下六尙局應奉官鬭班迎駕奏聖躬萬福皇帝乘輿降自兩階稱警蹕如常儀管軍臣僚奏聖躬萬福次左輔以下次導駕官次行宮使禦營巡檢等逐班奏聖躬萬福【該宣名者卽宣名】太僕卿詣玉輅所攝衣而陞正立執轡導駕官前導皇帝至昌福門內玉輅所千牛將軍前跪執轡左輔進當禦前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿升輅太僕立授綏導駕官分左右步導門下侍郎進當門前俛伏奏門下侍郎具官臣某請車駕進發奏訖俛伏興退復位【凡門下侍郎奏請準此】車駕動稱警蹕左輔先詣昌福門以俟門下侍郎及贊者夾侍以出千牛將軍夾輅而趨車駕將及昌福門至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎退傳制稱侍臣上馬贊者承傳勑侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢門下侍郎奏請車駕進發車駕動稱警蹕不鳴鼓吹法駕鹵簿前導詣太廟車駕將近太廟東上閤門禦史臺分引文武助祭官宗室客使禮直官贊者引行事執事俱詣廟西門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入廟西門車駕動千牛將軍夾輅而趨近廟南門廻輅南向千牛將軍立於輅左左輔奏請皇帝降輅步入廟稍東左輔奏請皇帝乘輿尙輦奉禦進輿皇帝乘輿以入齋殿侍衛如常儀導駕官步導至殿門皇帝防輿歸殿後閣防通事舍人承防勑羣臣各還次學士院以祝冊授通政司進禦書訖付尙書禮部

省牲器

省牲之日未後二刻宮闈令帥其屬掃除廟之內外司尊彛帥府史及執事者以祭器入設於位【凡祭器皆借以席籩豆又加巾蓋】大府卿入陳幣於篚【告潔畢權徹】未後三刻禮直官贊者分引大禮使以下詣東門外省牲位立定光祿卿丞與執事者牽牲就位禮直官贊揖贊者引大司樂入行樂架【凡亞終獻行事皆太常博士引大禮使執事官及申眡滌濯官授爵酒官進爵酒官行事禮直官引余官皆贊者引】次引眡滌濯官入升自西階凡行事執事官升防皆自西階眡滌濯次引申眡滌濯官執事者皆舉冪曰潔俱復位禮直官稍前曰告潔畢請省牲次引省牲官稍前省牲訖退復位次引光祿卿出班巡牲一匝西向躬曰充曰備次引光祿丞出班巡牲一匝西向躬曰腯俱復位禮直官贊揖稍前曰請就省饌位揖訖引大禮使以下各就位立定禮直官贊揖訖所司省牲具畢禮直官贊省饌畢揖訖俱還齋所光祿卿丞及執事者以次牽牲詣廚授太官令次引省鑊官詣廚省鼎鑊視滌漑協律郎展視樂器乃還齋所晡後一刻太官令帥宰人以鸞刀割牲祝史各取毛血實於槃又取膟膋實於豋俱至饌所遂烹牲宮闈令帥其屬掃除廟之內外

別廟神主過太廟

前享一日所司陳儀仗於別廟門之外【中道淸道二人分左右執黒漆杖服武弁緋衫革帶次弩一箭靫全執人並服平巾幘緋衫勒帛次扇二分左右服緋畫衫次曲蓋一次方繖一服黃畫衫次導蓋一服黃衫並抹額勒帛次部轄員察二人分左右服黒平巾幘儀刀紫文袍勒帛次排列執掌四人分左右重行服紫羅寛衫次團扇十四爲七重次方扇四次曲蓋四重行次方繖二次花蓋二以上並分左右服武升冠緋衫白袴錦螣蛇次排列執掌二分左右服緋衣又於團扇方扇內設行障一在前次行障二次坐障二並分左右坐次障一在後腰輿一在行障坐障內已上服同執花蓋部轄節級一名在排列執掌內服同執花蓋又加金銅腰帶次左右街司衙官十二人分左右爲六重外仗分左右廂靑衣四人爲二重執竿並袋服黒平巾幘靑衫袴勒帛次車幡捧四重行服赤平巾幘緋衫袴勒帛次鸞頭竿六信幡六爲六重皆竿一在前幡一次之服同執扇次防二十爲十重服同執曲蓋次刀盾二十各盾左刀右爲十重服皂衫防勒帛次矟十爲五重服靑衫抹額勒帛次弓箭十四每弓一箭二箭靫全爲七重服銀褐衫抹額勒帛次儀刀十爲五重服平巾幘銀褐衫勒帛次儀鍠斧四爲二重服同執曲蓋】享日丑前五刻所司陳方扇團扇行障坐障於別廟南神門外設腰輿殿階之下南向少頃禮直官贊者分引內常侍以下於殿庭北向西上重行立【別廟內常侍行事禮直官引余官皆贊者引】贊者曰再拜內常侍以下皆再拜本廟宮闈令升殿開室捧惠恭皇后神主至室門次引內常侍北向俛伏跪稍前內常侍奏臣某言恭請惠恭皇后神主祫享於太廟降殿乘輿奏訖俛伏興【凡內常侍奏請準此】又宮闈令捧接神主內常侍前引置於輿內常侍以下分左右前導詣太廟南神門外幄次東向權奉安儀仗至太廟門外止方扇團扇行障坐障至太廟南神門外止內常侍以下導引詣殿上神幄如別儀

晨祼

享日丑前五刻【行事用丑時七刻】諸享官及助祭之官各服其服宮闈令開室帥其屬掃除太府卿入陳幣光祿卿入實籩豆簠簋良醖令入實尊彛樂正帥工人二舞以次入與執尊罍篚羃者各就位次執事官各入就位次通事舍人分引文武助祭官及宗室客使贊者引薦羊爼官以下各入就位禮直官贊者分引大禮使以下行事執事者詣廟東門外揖位立定禮直官贊揖次引監察禦史次引大禮使以下入次就位次引監察禦史按視殿之上下紏察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次降禮儀使樞宻院官太常卿東上閤門官太常博士禮直官分立於大次外左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍立【禮儀使奏禮畢準此】捲皇帝服衮冕以出侍衛如常儀禮儀使以下前導至東神門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】協律郎跪俛伏舉麾興【凡行禮執事者取物奠物皆跪俛伏興】工皷柷宮架幹安之樂作【皇帝升防行止皆奏幹安之樂】至阼階下偃麾戞樂止【凡樂作皆協律郎跪俛伏舉麾興工皷柷而後作偃麾戞而後止】升自阼階登歌樂作【左右侍衛之官量人數從升】至版位西向立樂止禮儀使以下分左右侍立【凡行事皆禮儀使樞宻院官太常卿東上閤門太常博士前導至位卽分立分左右】祀祭官於殿上贊奉神主次引薦香燈官入室搢笏於室內奉皇主設於座【奉神主詣神幄內於幾後啟匱設於座以白羅巾覆之】執笏退復執事位次引宮闈令奉皇主如上儀【以靑羅巾覆之】退復執事位於殿上贊奉神主內常侍以下於太廟南門外神幄奉別廟神主腰輿入南神西偏門至殿下南向內常侍以下北向立內常侍稍前奏惠恭皇后神主祫享於太廟奏訖退詣惠恭皇后神主前奏請降輿升殿奏訖宮闈令捧神主升自泰階至殿上本廟宮闈令捧接祔於宣仁聖烈皇后神主之左設於座【奉神主設於座並如上儀】內常侍以下退於東神門內道南以俟祠祭官於殿上贊奉神主訖禮儀使前奏有司謹具請行事又奏請再拜皇帝再拜贊者曰再拜在位官皆再拜次引奉瓚官升詣僖祖神位前西向立【詣西向神位則北向立詣東則南向立】奉瓚槃官詣爵洗西東向立禮儀使前導皇帝詣階盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂作奉瓚槃官跪取瓚於篚興以進禮儀使奏請搢大圭受瓚內侍酌水以進禮儀使奏請洗瓚內侍跪取巾於篚興以進皇帝拭瓚內侍受巾跪奠於篚奉瓚槃官捧槃升自東階禮儀使奏請執大圭前導皇帝升殿大禮使從【皇帝升降大禮使皆從】宮架樂作至阼階下樂止升自阼階登歌樂作禮儀使前導皇帝詣禧祖位樂止奉瓚槃官詣禧祖位尊彛所西向立【若詣東西向神位卽皆向北立】以瓚涖鬯執彛者舉冪宗室酌欝鬯訖先詣次位尊彛所東向立【若詣東向神位尊彛所卽西向立】禮儀使前導皇帝詣禧祖神位前北向立【若詣西向神位卽東向立東向神位卽西向立】禮儀使奏請搢大圭跪奉瓚槃官西向立以瓚授奉瓚官西向跪以進禮儀使奏請執圭瓚皇帝執瓚以鬯祼地奠之奉瓚官受瓚以授奉瓚槃官奉瓚槃官以槃受瓚訖俱詣次位以候禮儀使奏請執大圭俛伏興前導皇帝少退北向立禮儀使奏請再拜皇帝再拜禮儀使前導詣順祖位次詣翼祖位次詣宣祖位次詣太祖位次詣太宗位次詣眞宗位次詣仁宗位次詣英宗位次詣惠恭皇帝位次詣神宗位次詣哲宗位祼鬯並如上儀【別廟神位止裸於座前不拜】奉瓚官奉瓚槃官酌欝鬯宗室俱防復位禮儀使前導皇帝還版位登歌樂作至位西向立樂止次太官令升詣僖祖位酌尊所北向立次太祝詣盥洗位搢笏盥手帨手執笏詣爵洗位搢笏洗以授執事者執笏詣僖祖位酌尊所西向立執事者以授太祝太祝執太官令酌犧尊之泛齊訖先詣次位酌尊所東向立太祝以授執事者執笏詣僖祖神位前執事者以授太祝太祝搢笏執跪奠於鉶南執笏興次詣每位奠並如上儀退復位宮架作興安之樂文徳之舞九成止

朝踐

享日太官令帥進饌者詣每室饌幔內設腥體於爼【以牛兩髀兩肩兩脇並實於一爼兩髀在兩端兩肩兩脇次之脊在中次升羊豕如牛各實於一爼次升牛羊豕牲首各一實於一俎次升牛腥腸胃肺實於一爼離肺一在上端刌肺三次之腸三胃三又次之次升羊腥腸胃肺實於一爼其載如牛次升豕腥膚九實於一爼橫載次升魚十有五實於一俎縮載】俱設於饌幔內東西相向皇帝晨祼旣畢執事宗室奉毛血槃及肝膋豆立於南門外奉鑪炭蕭蒿稷黍者各立於其後以次由正門入陞殿其執事宗室各迎取於階上入奠於神位前奉毛血肝膋者各退立於奠所次執事宗室奉鑪炭設於神位之左其蕭蒿稷黍各置於鑪炭以次出太官令取肝以鸞刀割之洗於欝鬯貫之以膋燎於鑪炭薦香燈官【別廟神主以太祝】以肝膋詔於神座又以墮祭三祭於茅苴降詣盥洗位盥手帨手升復執事位次執事宗室升牲首入設於豆右【牛在左羊在中豕在右】俱退復位次薦腥於筵前薦爼宗室以饌所奉爼以入太官令引入自正門搢笏奉爼升殿執事宗室各迎取於階上薦爼官詣神位前跪奠先薦牛次薦羊次薦豕及魚各執笏俛伏興有司設牛爼在形鹽前羊次之豕爼在酏食前魚次之腸胃膚爼在牲首前【皆牛在左羊在中豕在右】每位奉奠並如上儀俱退復位

政和五禮新儀卷九十八

欽定四庫全書

政和五禮新儀卷九十九

吉禮

皇帝祫享太廟儀三

饋食

享日有司陳鼎四十有八於神廚各在鑊右太官令帥進饌者詣廚以升牛於鑊實於一鼎【肩臂臑肫胳正脊一直脊一橫脊一長脇一短脇一代脇一二骨以並離肺一刌肺三腸三胃三】次升羊如牛實於一鼎次升豕於鑊實於一鼎【羊熟十一體其次如牛又豕膚九】次升魚十有五實於一鼎【每室牛羊豕魚各一鼎】皆設扄冪執事宗室對舉入設於每室饌幔內東西相向以北爲上光祿實籩豆簠簋於每室饌幔內【籩實以粉餈豆實以糝食簠實以粱簋實以稷】次引視腥熟節官詣饌所視腥熟之節初皇帝晨祼畢還位樂止宮闈令入詣僖祖室內設神位每位鋪筵設幾昭位在北南向穆位在南北向祠祭官於殿上贊奉神主次薦香燈官宮闈令詣神內搢笏奉帝後神主於僖宗室內設於座訖【其奉神主設於座並上儀】退復位執事位祠祭官於殿上贊奉神主訖禮儀使前導皇帝還小次登歌樂作降自阼階樂止宮架樂作將至小次禮儀使奏請釋大圭殿中監跪受大圭皇帝入小次降樂止有司各帥其屬徙堂上饌於室中訖禮儀使前導皇帝入版位捲出次宮架樂作殿中監跪進大圭禮儀使奏請執大圭前導皇帝升殿樂止登歌樂作至版位西向立樂止次引薦籩豆簠簋官詣饌所執籩豆簠簋以次薦爼官詣饌所奏爼入太官令引入正門宮架丰安之樂作設於西階下北靣北上奉牲者在南執事宗室抽扄委於鼎北除冪初鼎序入執事宗室執及爼以從至西階下設於鼎右加於鼎太官令以匕升牛載於一爼【肩臂臑肫胳正脊一直脊一橫脊一長脇一短脇一代脇一載於一爼肩臂臑在上端肫胳在下端脊脇在中以離肺一刌肺三腸三胃三載於一爼其次如腥】次升羊如牛各載於一爼次升豕各載於一爼【並熟十二體其次如牛豕膚九體於一爼其次如腥】次升魚載於一爼【魚十有五其次如腥】鼎先退宗室進徹毛血槃以次出次薦籩豆簠簋官搢笏執籩豆簠簋薦爼官搢笏奉爼以升執事宗室各迎取於階上薦籩豆簠簋官奉籩豆簠簋於神位前北向跪奠啟蓋以下執笏俛伏興有司設籩豆於糗餌前豆於醓醢前簠於稻前簋於黍前次薦爼官奉爼詣神位前北向跪奠先薦牛次薦羊次薦豕及魚各執笏俛伏興有司設牛羊豕爼於腸胃膚之前【牛在左羊在中豕在右】魚爼於牲首之右諸次位奉奠並如上儀樂止俱降復位次奉肝膋宗室取蕭合稷黍擩於脂燎於鑪炭各還尊所當饌熟之時取菹於醢祭於豆間三又取黍稷肺祭如初皆借用茅各還尊所次引奉幣官受幣官進幣官受爵酒官進爵酒官陞詣僖祖位奉幣官進幣官受爵酒官進爵酒官在東西向立北上受幣官在西東向立次引奉爵酒官詣爵洗西東向立禮儀使前導皇帝詣盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止次奉爵洗官跪取爵於篚興以進禮儀使奏請進大圭受爵內侍酌水以進禮儀使奏請洗爵內侍跪奠於篚興以進皇帝拭爵內侍受巾跪奠於篚奉爵酒官受爵升自東階禮儀使奏請執大圭前導皇帝升殿宮架樂作至阼階下樂止升自阼階登歌樂作殿中監跪進鎭圭禮儀使奏請搢大圭執鎭圭前導皇帝詣僖祖位樂止宮架作基命之樂【順祖位大寜之樂翼祖位大順之樂宣祖位天元之樂太祖位皇武之樂太宗位大定之樂眞宗位熈文之樂仁宗位美成之樂神宗位大明之樂誓宗位重光之樂惠恭皇后位慈安之樂】文舞作奉爵酒官奉爵詣僖祖位酌尊所南向立執尊者舉冪良醖令酌犧尊之泛齊訖先詣順祖位酌尊所北向立禮儀使前導皇帝詣僖祖神位前西向立【若詣南向神位前則北向立若詣北向神位前則南向立】內侍先設繅借於地禮儀使奏請跪奠鎭圭於繅借執大圭俛伏興又奏請搢大圭跪次內侍跪取幣於篚以幣授奉幣官授進幣官進幣官南向立跪以進禮儀使奏請受幣皇帝受奠訖受幣官北向跪受以興【若南向神位則東向跪受若北向神位則南向跪受】進奠於僖祖神位前次奉爵酒官以爵授受爵酒官受爵酒官以授進爵酒官進爵酒官南向跪以進【若南向神位則西向跪進若北向神位則東向跪進】禮儀使奏請執爵祭酒【三祭於茅苴】奠爵執大圭俛伏興次奉幣官進幣官受幣官奉爵酒官受爵酒官進爵酒官俱詣次位以俟禮儀使前導皇帝少退西向又奏請少立樂止內侍取鎭圭繅借詣次位先設繅借於地次舉冊官舉祝冊進於僖祖座右讀冊官搢笏跪讀冊文讀訖執笏興先詣次位神座之右禮儀使奏請再拜皇帝再拜有司入奠冊於神位之右興還尊所禮儀使前導皇帝詣次位奠幣酌獻並如上儀次奉幣官進幣官受爵酒官進爵酒官俱降復位內侍舉鎭圭繅借以鎭圭授殿中監以還有司讀冊官以下俱降復位禮儀使前導皇帝還版位登歌樂作至位西向立樂止禮儀使奏請還小次禮儀使奏請釋大圭殿中監跪受大圭皇帝入小次簾降樂止文舞退武舞進宮架正安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏盥詣僖祖位酌尊所西向立宮架作正安之樂武功之舞執事者以爵授亞獻亞獻進笏執爵執尊者舉冪太官令酌象尊之醴齊訖先詣順祖位酌尊所西向立亞獻以爵授執事者執笏入詣僖祖神位前搢笏跪執事者以爵授亞獻亞獻執爵祭酒三祭於茅苴奠爵執笏俛伏興少退再拜次詣每位酌獻並如上儀樂止降復位和亞獻行禮將畢次禮直官太常博士引終獻詣洗及升殿酌獻並如亞獻之儀降復位初終獻旣升次引七祝及配享功臣獻官詣盥洗位搢笏盥手帨手執笏進詣神位前搢笏跪執爵三祭酒奠爵執笏俛伏興再拜詣次位並如上儀退復位【惟七祀先詣司命位奠爵訖興少立次引太祝進詣神位前北向跪讀祝文讀訖退復位獻官再拜】初皇帝旣晨祼光祿以牛左臂一骨及長脇短脇俱二骨以並載於胙爼升設於僖祖室戶外候終獻旣升次引進爼官進搏黍官太官令詣飲福位次向立奉爼豆爵官者各位於其後禮儀使奏請詣飲福位捲出次宮架樂作殿中監跪進大圭禮儀使奏請執大圭前導皇帝至降階下樂止升自阼階登歌樂作將至飲福位樂止登歌僖安之樂作皇帝詣飲福位西向立尙醴典禦執尊詣酌尊所良醖令酌上尊飲福酒合簋一尊典禦奉尊詣飲福位以授殿中少監尙醴奉禦執爵殿中少監酌之奉禦以爵酒授殿中監奉爵北向捧以立禮儀使奏請皇帝再拜皇帝再拜殿中監跪以爵酒進禮儀使奏請執大圭跪受爵祭酒【三祭於地】啐酒奠爵殿中監跪受爵興請太祝帥執事者持胙爼進減神位前正脊二骨橫脊二骨加於爼上內侍受爼以授進爼官進爼官南向跪以進皇帝受爼奠之進爼官受爼以興降復位太官令取黍二簋搏以授搏黍官進搏黍官受以豆北向跪以進皇帝受訖奠之進搏黍官受豆以興降復位次殿中監再跪以爵酒進禮儀使奏請受爵飲福奠爵殿中監收虛爵興以授興降奉執事者俱降復位禮儀使奏請執大圭俛伏興又奏請再拜皇帝再拜樂止禮儀使前導皇帝還版位登歌樂作至版位西向立樂止次禮直官太常博士引皇子詣受爵位西向立太祝詣每位鉶南舉合置一內侍受爵皇子再拜內侍奉以授皇子皇子跪搢笏受而飲訖奠興再拜以降次徹籩豆官升殿徹籩豆徹牛爼官升殿徹爼【籩豆爼各一俱少移故處】登歌丰安之樂作卒徹樂止徹籩豆官徹牛爼官降復位禮直官曰賜胙行事助祭官拜贊者承傳曰賜胙再拜在位官皆再拜送神宮架興安之樂作一成止祠祭官於殿上贊納神主次引薦香燈官搢笏奉帝主入祏室訖【薦香燈官先捧匱置於神座納神主於匱訖捧匱入祏室】執笏退復位次引宮闈令奉後主如上儀退復位【若別廟神主還本廟則俟祠祭官贊納神主次引內常侍以下先入詣殿庭北向候納神主訖次引內常侍升殿詣惠恭皇后神主前奉請惠恭皇后神主降殿乘輿赴本廟奏訖宮闈令捧神主降自防階內常侍前導置於輿內常侍以下分左右前導腰輿出太廟南門西偏門主廟門外所司轉儀仗還別廟如還太廟之儀腰輿本廟殿下北向內常侍啟腰輿前奏請惠恭皇后神主降輿陞殿奏訖復位本廟宮閭令捧接神主入祏室並如太廟之儀闔戶以降內常侍以下北向西上立贊者曰拜內常侍以下再拜皆退】禮儀使奏禮畢前導皇帝降阼階登歌樂作降自阼階樂止宮架樂作出門樂止禮儀使奏請釋大圭殿中監跪受大圭皇帝還大次禮部郎中奏請解嚴皇帝常服乘輿還齋殿宮闈令以黍稷肺祭借用白茅束而埋之於西階東有司各取幣置於坎大禮使以下就望瘞位禮直官曰可瘞窴土半坎本廟宮闈令監視次引大禮使以下詣東門外揖位立禮直官贊禮畢揖訖退文武助祭官及宗室以次出引七祀獻官詣齋宮內七祀望燎位南向立有司置祝版於燎柴焚訖退太官令帥其屬徹禮饌次監察禦史詣殿監視收徹訖退宮闈令闔戶以降乃退太常藏祝版於匱

政和五禮新儀卷九十九

欽定四庫全書

政和五禮新儀卷一百

吉禮

皇帝祫享太廟儀四

車駕還內

前期殿中監帥其屬尙捨設禦幄於大慶殿門外之東南向大晟設宮架於宣徳門外稍南其日禮畢所司轉仗衛鹵簿於還途如來儀文武百官宗室客使先詣宣徳門外就次以俟立班奉迎乘黃令進金輅於禦幄前南向千牛將軍一員執長刀立於輅前尙輦奉禦進輿於齋殿導駕官俱詣齋殿門外奉迎禮部侍郎奏請中嚴少頃又奏外辦捲皇帝服通天冠綘紗袍乘輿以出應導駕官等並迎駕奏聖躬萬福訖【內祗應官贊謝皆再拜】步導出殿門外太僕卿出詣金輅所攝衣而陞正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衛如儀至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動稱警蹕皷吹及諸軍樂振作車駕將至宣徳門外文武百官宗室客使立班再拜奉迎大內畱守見再拜訖退車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正令奏采茨之樂入門樂止車駕至禦幄前左輔奏請皇帝降輅乘輿【若乘輦卽奏云降輦乘輿】皇帝降輅乘輿以入禮部郎中奏解嚴通事舍人承防勅羣官各還次將士各還其所

紫宸殿受賀

前期殿中監帥其屬尙捨設禦座於紫宸殿當中南向又於殿後設禦閤如儀儀鸞司設文武百僚次於殿門之外隨地之宜其日禮畢車駕還內管軍臣僚東上閤門官引駕詣紫宸殿後閤文武百僚並常服入就次少頃東上閤門禦史臺分引詣殿下立班東上閤門附內侍進班齊牌皇帝常服出升禦座鳴鞭禁衛奏聖躬萬福次舍人揖管軍官臣僚等並行門躬贊再拜管軍臣僚以下皆再拜班首奏聖躬萬福舍人引班首出班俛伏跪致詞訖俛伏興退復位舍人揖躬贊再拜管軍臣僚以下皆再拜三稱萬歳內侍詣禦座前承防退降階西向宣答訖舍人贊再拜管軍臣僚以下皆再拜三稱萬歳舍人贊各祗候管軍臣僚詣殿下侍立行門外左右立次太史局官再拜奏聖躬萬福出班躬身奏祥瑞气退復位舍人揖躬贊再拜太史局官再拜贊祗候太史局官東出次舍人揖樞宻以下躬舍人當殿通某官姓名以下起居稱賀轉身於班前西向立舍人贊再拜樞宻以下皆再拜搢笏舞蹈三稱萬歳又再拜班首不離位奏聖躬萬福又再拜舍人引班首出班俛伏跪致詞訖俛伏興退復位舍人揖躬贊再拜樞宻以下皆再拜搢笏舞蹈三稱萬歳又再拜東上閤門官當殿北向承防退西向稱有制樞宻院以下再拜宣答訖復位舍人贊再拜樞宻以下皆再拜搢笏舞蹈三稱萬歳又再拜樞宻直學士升殿侍【並升西階】知客省事以下殿廷東侍立分班出舍人禮直官揖宰臣以下躬舍人當殿通文武百官宰臣姓名以下起居稱賀【三公通某官】舍人揖班首以下橫行北向【學士待制兩省官將軍仍舊相向立】稱賀如上儀【惟典儀贊拜樞宻詣禦座前丞檻東稱有制宣答】賀訖宰臣執政官升殿東西相向立【宰臣執政官陞東階中書侍郎升西階】樞宻直學士下殿余官以次退皇帝降坐鳴鞭殿上侍立官以次退

宣徳門肆赦

前期殿中監帥其屬尙捨張設宣徳門之內外又設禦座於前楹當中南向又設禦幄於後東上閤門設捧赦書儀物於禦座之東稍南儀鸞司設文武百僚次於樓前隨地之宜八作司設雞竿於禦街之東稍北大晟府設鉦鼓一於宮架之西稍北東向其日刑部大理寺開封府以囚徒集於仗後東上閤門禦史臺太常寺設文武百官位於樓下皇帝禦紫宸殿受賀畢少頃乘輦升宣徳門至禦閤東降輦歸禦閤降內侍進呈赦書東上閤門官於樓下【二員於樓上祗應】禮直官通事舍人分司三公親王以下詣樓前分班立定左輔樞宻升詣禦座之東翰林學士承防一人升詣禦座之西俱南向立【翰林學士承防闕卽翰林學士】次引禮部侍郎奏請中嚴少頃又奏外辦降復本班捲大樂正令撞黃鐘之鐘右五鐘皆應干安之樂作內侍索扇扇合皇帝出禦閤臨軒卽禦座樓下鳴鼔捲內侍贊扇開樂止侍禦如常儀禮直官通事舍人分引三公親王以下橫行北向立定【學士待制兩省官將軍仍舊相向立】典儀曰再拜在位官皆再拜分班東西相向樓下舍人詣樓前北向立左輔詣禦座前承防退稍前西向宣曰奉勅立金雞退復位樓下舍人應喏趨詣文武班南北向揖訖東向宣曰奉勅立金雞宣付所司退復位金雞初立大晟府撃鼓每擊鼔投一杖囚集鼓聲止初宣立金雞卽擊鼓立金雞訖卽止更不投杖樓上降赦書閤門受以置於案承受二人舉案於東偏門之西南舍人二員對捧東上閤門官揖引至班心北向揖稱宣付門下省退詣案西東向立引門下侍郎詣案南北向搢笏跪閤門捧赦書以授門下侍郎門下侍郎受訖執笏俛伏興舍人捧案退置於樓下近北訖歸本班東上閤門官還侍立位次引門下侍郎捧赦書詣班前北向俛伏跪奏制書請付外施行【制書權付禮直官】奏訖俛伏興躬身北向次引左輔禦座前承防退西向宣曰制可退復位門下侍郎稱宣付班首稍西東向立次引班首相向各俛伏跪門下侍郎搢笏捧制書以授班首班首受訖執笏俛伏興捧歸位以付舍人捨人跪受付提防承受啟付訖復授舍人捨人捧制書折方行至班心近南西向又折方北向立東上閤門官一員並捧制書舍人於左省班後請宣制立【起居郎舍人一員】舍人宣曰有制典儀曰再拜在位官皆再拜舍人宣制至咸赦除之獄吏詣班南北向躬稱脫枷訖奏聖躬萬福三稱萬歳以罪人過宣制訖樓上舍人贊樞宻院官左輔翰林學士承防曲賀再拜【樓上閤門官不拜】東上閤門官歸侍立位舍人捧制書詣班首前東向立搢笏跪以制書授班首班首授訖舍人執笏退復侍立位禮直官次引刑部尙書詣班首前東向搢笏跪班首搢笏以制書授刑部尙書刑部尙書受訖執笏以制書加於笏上以授所司歸本班禮直官通事舍人引三公親王以下及應橫行官就北向位立定典儀曰再拜在位官皆再拜禮直官通事舍人引班首稍前俛伏跪致祠訖俛伏興典儀曰再拜在位官皆再拜搢笏舞蹈三稱萬歳又再拜東上閤門官詣樓前承防退於班首前西向稱有制典儀曰再拜在位者皆再拜東上閤門官宣答訖歸侍立位典儀曰再拜在位官皆再拜舞蹈三稱萬歳又再拜禮直官通事舍人引三公親王以下分東西班敍位禮直官引左輔詣禦座前奏禮畢退復位內侍索扇扇合大樂正令撞防賔之鐘左五鐘皆應干安之樂作降皇帝降座還禦幄樂止樓上鳴鞭舍人詣樓前北向承防四色官喏舍人北向稱奉勅放仗四色官趨至班南宣曰奉勅放仗百僚再拜退宣詞令舍人樓下宣勞將士訖退【賜茶酒拽馬隊並如儀】

政和五禮新儀卷一百

欽定四庫全書

政和五禮新儀卷一百一

吉禮

祫享太廟儀【有司行事】

時日

齋戒

陳設

省牲器

別廟神主過太廟

晨祼

饋食

時日

太廟三年一袷以孟冬之月其年太常寺預以隔季以孟冬時享前擇日祫享太廟關太史局太史局擇日報太常寺參酌訖具時日散告

齋戒

前享十日受誓戒於尙書省其日五鼔贊者設位版於公相防下初獻官在左刑部尙書在右並南向亞獻終獻禮官位於其南稍東北向西上監察禦史位於西稍北東向戶部兵部工部尙書大司樂光祿丞位於其南稍西北向東上【凡設大樂令光祿丞位皆稍卻】奉禮協律郎太祝太官令內常侍內給事內謁者監內僕丞宮闈令夾侍內臣舁神主內臣位於其東西向北上捧爼齋郎位其後質明贊者引行事執事官就位立定禮直官引初獻降階就位禮直官贊揖在位者對揖初獻搢笏讀誓文云某月某日孟冬祫享太廟各揚其職不共其事國有常刑讀訖執笏禮直官贊奉禮協律郎太祝太官令內常侍以下先退余官對拜乃退散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【親王於本府翊善防宗室於睦親廣親宅都防相妨卽於學捨余官無本司並於太廟齋宮別廟行事官內常侍以下卽於別廟齋宮質明至齋所】惟享事得行其餘悉禁前享一日質明俱赴祠所齋宮官給酒饌享官已齋而闕者通攝行事

陳設

前享三日儀鸞司設饌幔於東門外【每室饌幔各一】設權奉安別廟神主幄次於南神門外東向又設七祀次一於殿下橫街之北道西東向配享功臣次於橫街之南道之東西相向【每室配享功臣各爲一次】前二日光祿牽牲詣祠所前一日宮闈令帥其屬掃除廟之內外太常設堂上位自西序以東每位並設幄帳鋪筵設幾於筵上太常設祭器【凡設祭器皆借以席籩豆又加巾蓋】以俟告潔【旣畢權徹】設揖位於齋宮內三獻官禮官在道南北向西上戶部兵部工部尙書大司樂光祿卿大樂令光祿丞奉禮協律郎太祝太官令內常侍內給事內謁者監內僕丞宮闈令夾侍內臣舁神主內臣在道北南向西上【凡設大樂令以下位皆稍卻若享日卽不設光祿卿丞常侍以下位】監察禦史於戶部尙書之西少絕光祿丞陳牲於東神門外當門西向祝史各位於牲後太常設省牲位於牲西三獻官禮官在道南北向戶部兵部工部尙書大司樂光祿卿大樂令光祿丞奉禮協律郎太祝太官令內常侍內給事內謁者監內僕丞宮闈令夾侍內臣舁神主內臣在道北南向俱西上捧爼齋郎在後監察禦史於戶部尙書之西少絕光祿陳牲饌於東神門外道北南向太常設省饌位版於禮饌之南三獻官禮官在南北向西上監察禦史在西東向戶部兵部工部尙書大司樂光祿卿大樂令光祿丞奉禮協律郎太祝太官令內常侍內給事內謁者監內僕丞宮闈令夾內侍臣舁神主內臣在東西向北上捧爼齋郎在其後大晟設登歌之樂於殿上前楹間稍南北向設宮架於庭中立舞表於酇綴之間享日丑前五刻禮直官贊者諸司職掌各服其服宮闈令入殿開室帥其屬掃除太常陳幣篚各於神位之左【幣以白】祝版各於神位之右置於坫次設祭器光祿實之每位左十有二籩爲四行以右爲上【第一行魚鱐在前糗餌粉餈次之第二行幹防在前漧棗形鹽次之第三行鹿脯在前榛實漧桃次之第四行菱在前芡防次之】右十有二豆爲四行以左爲上【第一行芹菹在前筍菹葵菹次之第二行菁菹在前韭菹酏食次之第三行魚醢在前兔醢豚拍次之第四行鹿臡在前醓醢糝食次之】加豆二在豆前【左實以雁右實以稻】爼三二在籩前爲二重【第一重實以牛腥七體兩髀兩肩兩脇脊兩髀在兩端両肩兩脇次之脊在中第二重實以羊腥七體其載如牛】一在豆前【實以豕腥七體其載如羊】又爼九在豆右爲三重【第一重實以牛羊豕首各一第二重一實以牛腥腸胃肺離肺一在上端刌肺三次之腸三胃三又次之一實以羊腥腸胃肺其載如牛一實以豕腥膚九橫載第三重一實以牛熟腸胃肺一實以羊熟腸胃肺一實以豕熟膚其載如腥皆牛在左羊在中豕在右】豋一在籩豆間【實以大羮】鉶三在豋前【實以羮加芼滑】簠二簋二在籩豆外簠在左簋在右【簠實以稻粱粱在稻前簋實以黍稷稷在黍前】豋一在籩之左【實以肝膋】槃一在神位之左【實以毛血】鑪炭在神位前置蕭蒿於鑪上設太尊五山尊五爲二重太尊在前皆有坫在神位之左【太尊一實明水爲上尊余實以泛齊代以供內法酒初獻酌之山尊一實明水爲上尊余實以醴齊代以祠祭法酒亞終獻酌之】虎彛一在太尊之右【實以欝鬯】蜼彛一在山尊之右【實以明水】皆有舟俱加勺冪爲酌尊又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】皆加冪五齊三酒設而不酌太常設七祀位於殿下橫街之北次內又設配享功臣位於橫街之南次內【韓王趙普周王曹彬位於橫街之南道西東向太師薛居正太師石熈載鄭王潘美位在其西太師李沆太師王旦太師李繼隆位又在其西又設太師王曾太師呂夷簡侍中曹瑋位於橫街之南道東西向司徒韓琦太師曾公亮位在其東次舒王王安石位次太師蔡確位又在其西俱北向】皆設神位太廟設神位版太常設祭器光祿實之每位左二籩【栗在前鹿脯次之】右二豆【菁菹在前鹿臡在後】爼一在神位前【實以羊豕腥肉】爵一次之【實以祠祭法酒】簠一簋一在爵之前簠在左簋在右【簠實以稷簋實以黍】象尊一在籩前加勺冪【實以祠祭法酒】神位前又設爼三於東神門外每室饌幔內洗二於東階下直東霤北向【盥設在東爵設在西】罍在洗東加勺篚在洗西南肆實以巾【若爵洗之篚卽又實以瓚及爵加坫】設禮官盥洗於從祀神位之前執罍篚者位於其後【七祀及配享功臣各一洗】又設揖位於東神門外如省牲位【惟不設光祿卿丞捧爼齋郎內常侍以下位】開瘞坎於殿內階之東方深取足容物南出陛設望瘞位於其南如省饌位【惟不設光祿卿齋郎內常侍以下位】設七祀燎柴於齋宮內設三獻官禮官席位於殿下東階之東南西向南上戶部兵部工部尙書於其南西向北上監察禦史大司樂大樂令席位於殿庭之南北向奉禮協律郎太祝太官令位其後俱西上光祿卿席位於監察禦史之東北向又設監察禦史位於殿上前楹西東向奉禮郎太祝在東西向北上大樂令於樂簴之北北向太官令於酌尊所協律郎位二一於殿上前楹間稍西一於宮架西北向

省牲器

前享一日行事執事官集初獻齋所肄儀太祝習讀祝文及視幣訖次禮直官贊者分引行事執事官就齋宮內揖位【凡初獻行事禮直官引余官皆贊者引】立定禮直官贊揖訖分引詣東神門外省牲位立定禮直官贊揖訖次引大司樂入行樂架次引監察禦史入升自西階【凡行事執事官升降皆自西階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西向躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌濯訖協律郎展視祭器乃還齋所未後一刻太官令帥宰人以鸞刀割牲祝史以槃取毛血各置於饌所遂烹牲晡後宮闈令帥其屬掃除廟之內外訖還齋所

別廟神主過太廟

前享一日所司陳儀仗於別廟門之外【淸道二人分左右中道執黑漆仗服武弁羅衫革帶次幰弩一箭靫全執人並服平巾幘緋衫勒帛次扇二分左右服緋畫衫次曲蓋一次方繖一服黃畫衫次導蓋一服黃衫並抹額勒帛次部轄員僚二人分左右服黑平巾幘儀刀紫文袍勒帛次排列職掌四人分左右重行服紫羅寛衫次團扇十四爲七重次方扇四次曲蓋四重行次方繖二次花蓋二已上並分左右服武弁冠緋衫白袴錦螣蛇次排列執掌二分左右服緋衣又於團扇方扇內設行障一在前次行障二次坐障二並分左右次坐障一在後腰輿一在行障坐障內已上服同執花蓋部轄節級一名在排列執掌內服同執花蓋又加銅帶次左右街司衙官十二人分左右爲六重外仗分左右廂靑衣二人爲二重執竿並袋服黑平巾幘靑衫袴勒帛次車幡捧四重行服黑平巾幘緋衣袴勒帛水鸞頭竿六信幡六爲六重皆竿一在前幡一次之服同執扇次防二十爲十重服同執曲蓋次刀盾二十各盾左刀右爲十重服皂衫防勒帛次稍十爲五重服靑衫抹額勒帛次弓箭十四每弓一箭二箭靫全爲七重服銀褐衫抹額勒帛次儀刀十爲五重服平巾幘銀褐衫勒帛次儀鍠斧四爲二重服同執曲蓋】享日丑前五刻所司陳方扇團扇行障坐障於別廟南神門外設腰輿於殿階之下南向少頃禮直官贊者分引內常侍以下於殿庭北向西上重行立【別廟內常侍行事執事禮直官皆贊者引】贊者曰再拜內常侍以下皆再拜本廟宮闈令升殿開室奏惠恭皇后神主祫享於太廟降殿乘輿奏訖俛伏興【凡內常侍奏請準此】又宮闈令捧接神主內常侍前置於輿內常侍以下分左右前導詣太廟南神門外幄次東向權奉安儀仗於太廟門外止方扇團扇行障坐障至太廟南神門外止內常侍以下俟導引詣殿上神幄如別儀

晨祼

享日丑前五刻【行事用丑時七刻】祠祭官引宮闈令入詣殿庭北向立祠祭官曰再拜宮闈令再拜升殿開室整拂神幄帥其屬掃除退就執事位次引薦香燈官入詣殿庭北向【凡宮聞令薦香燈官行事皆祠祭官引】祠祭官曰再拜薦香燈官再拜升殿各就執事位次樂正帥工人二舞入就位【登歌工人俟監察禦史防閱訖升西階各就位】次太官令帥其屬實饌具畢次引光祿卿入詣殿庭席位北向立贊者曰再拜光祿卿再拜升殿防視禮饌畢次引監察禦史陞殿防閱陳設糾察不如儀者【凡防視防閱皆先詣僖祖位以至次位】光祿卿還齋所餘官各服其服次引行事執事官詣齋宮內揖位立定禮直官贊揖引詣東神門外揖立定禮直官贊揖次引大司樂大樂令協律郎次引監察禦史奉禮郎太祝太官令入就殿下席位北向立次引初獻戶部兵部工部尙書亞終獻禮直官入就殿下席位西向立祠祭官於殿上贊奉神主次引薦香燈官入室搢笏於祏室內奉帝主出詣殿上神幄設於座【奉神主詣神幄內於幾後啟匱設於座以白羅巾覆之】執笏退復執事位次引宮闈令奉後主如上儀【以靑羅巾覆之】退復執事位於殿上贊奉神主內常侍以下於太廟南門外神幄承別廟神主腰輿入南神西偏門至殿下南向內常侍以下北向立贊者曰再拜內常侍以下再拜候殿上奉神主訖內常侍稍前奏惠恭皇后神主祫享於太廟奏訖退詣惠恭皇后神主前奏請降輿升殿奏訖宮闈令捧神主升自泰階至殿上本廟宮闈令捧接祔於宣仁聖烈皇后神主之左設於座【奉神主設於座如上儀】內常侍以下退詣東神門內道南以俟祠祭官於殿上贊奉神主訖禮直官稍前贊有司謹具請行事贊者曰再拜在位者皆再拜次引監察禦史大司樂大樂令奉禮協律郎太祝太官令各就位立定【太官令就僖祖位尊彛所】次引初獻詣盥洗位北向立搢笏盥手帨手執笏詣爵洗位北向立搢笏洗瓚拭瓚以授執事者執笏陞殿詣僖祖位尊彛所東向立【若南北向神位尊彛所卽東西向立酌獻準此】執事者以瓚授初獻初獻搢笏執瓚執彛者舉冪太官令酌欝鬯訖先詣順祖位尊彛所北向立【若北爲神位尊彛所卽南向立酌獻準此】初獻以瓚授執事者執笏詣僖祖神位前西向【若南向神位卽北向立若北向神位卽南向立酌獻準此】搢笏跪次引奉禮郎搢笏南向跪執事者以瓚授奉禮郎奉禮郎奉瓚授初獻初獻執瓚以鬯祼地奠訖以瓚授執事者次執事者以幣授奉禮郎奉禮郎奉幣授初獻訖執笏興先詣順祖神位前西向立【若北向神位卽東向立】初獻受幣奠訖執笏俛伏興少退再拜次詣順祖位次詣翼祖位次詣宣祖位次詣太祖位次詣太宗位次詣眞宗位次詣仁宗位次詣英宗位【不詣惠恭皇后位】次詣神宗位次詣哲宗位祼鬯奠幣並如上儀俱復位協律郎跪俛伏興舉麾工鼔柷宮架作興安之樂孝熈昭徳之舞九成偃麾戞敔樂止【凡樂皆協律郎跪俛伏舉麾興工鼔柷而後作偃麾戞敔而後止】旣晨祼薦香燈官入取毛血奠於神位前太官令取肝以鸞刀割之洗於欝貫之以膋燎於鑪炭薦香燈官以肝膋詔於神位又以墮祭三祭於茅苴退復位

饋食

享日有司設鼎三十有六於神廚各在鑊右光祿帥進饌者詣廚以升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升羊豕如牛各實於一鼎【每位牛羊豕各一鼎】皆設扄冪祝史對舉入設於饌幔內候初獻升祼入陳於西階下北向北上祝史抽扄委於鼎右除冪初鼎序入有司執七齋郎捧爼以從至西階下爼各設於鼎北加於鼎光祿以升牛載於一爼【肩臂臑在上端肫胳在下端脊脇在中】次升羊豕如牛各載於一爼【每位牛羊豕各一爼】鼎先退次引戶部兵部工部尙書詣西階下搢笏奉爼【戶部奉牛兵部奉羊工部奉豕】升殿宮架丰安之樂作詣僖祖神位前西向跪奠【若南向神位卽北向跪奠北向神位卽南向跪奠】先薦牛次薦羊次薦豕各執笏俛伏興有司入設於豆右腸胃膚之前【牛在左羊在中豕在右】次詣每位奉爼並如上儀樂止俱降復位初奠爼訖次引薦香燈官取蕭合黍稷擩於脂燎於鑪炭當饋熟之時薦香燈官取菹擩於醢祭於豆間三又取黍稷肺祭如初俱借以茅退復位次初獻再詣盥洗位宮架正安之樂作【初獻升降行止皆作正安之樂】至位北向立搢笏盥手帨手執笏詣爵洗位北向立搢笏洗爵拭爵以授執事者執笏升殿樂止登歌樂作詣僖祖位酌尊所東向立樂止登歌基命之樂【順祖位大寧之樂翼祖位大順之樂宣祖位天元之樂太祖位皇武之樂太宗位大定之樂眞宗位熈文之樂仁宗位美成之樂英宗位治隆之樂神宗位大明之樂哲宗位重光之樂惠恭皇后位慈安之樂】執事者以爵授初獻初獻搢笏執爵執尊者舉冪太官令酌太尊之泛齊訖先詣順祖位酌尊所北向立初獻以爵授執事者執笏詣僖祖神位前西向立搢笏跪執事者以爵授初獻初獻執爵祭酒三祭於茅苴奠爵執笏俛伏少立樂止次引太祝詣神位前北向搢笏跪讀祝文讀訖執笏興先詣順祖神位前東向立【若南向神位卽西向立】初獻拜次詣每位行禮並如上儀太官令復位詣僖祖位酌尊所太祝復位初獻將降階登歌樂作防階樂止宮架樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升殿詣僖祖位酌尊所東向立宮架作文安之樂孝熈昭徳之舞執事者以爵授亞獻亞獻搢笏執爵執事者舉冪太官令酌山尊之醴齊訖先詣順祖位酌尊所北向立亞獻以爵授執事者執笏詣僖祖神位前西向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興少退再拜詣次位並如上儀退復位【惟七祀先詣司命位奠爵訖興少立次太祝北向跪讀祝文讀訖退復位禮官拜】次引太祝徹籩豆【籩豆各一少移故處】登歌恭安之樂作卒徹樂止次引宮闈令束茅訖俱復位禮直官曰賜胙贊者承傳曰賜胙再拜在位者皆再拜送神宮架興安之樂作一成止祠祭官於殿上贊奉神主入祏室次引薦香燈官搢笏奉帝主入祏室【薦香燈官先捧匵置於神座納神主於匵訖捧入祏室】執笏退復位次引宮闈令奉後主入祏室並如上儀退復位【若別廟神還本廟則俟祠祭官贊納神主次引內常侍以下先入詣殿庭北向立俟納神主訖次引內常侍升殿詣英宗神幄內於惠恭皇后神主前奏請惠恭皇后神主降殿乘輿赴本廟奏訖宮闈令捧神主降自泰階內常侍前導置於輿內常侍以下分左右前導腰輿出太廟南神西偏門至廟門外所司轉儀仗導別廟如過太廟之儀腰輿至本廟殿下北向內常侍詣腰輿前奏請惠恭皇后神主降輿升殿奏訖復位本廟宮闈令捧接神主入祏室並如太廟之儀闔戶以降內常侍以下北向西上立贊者曰拜內常侍以下再拜訖退】次引初獻戶部兵部工部尙書亞終獻禮官就望瘞位有司詣神位前取幣束茅苴於坎次引監察禦史大司樂大樂令奉禮協律郎太祝就望瘞位立定禮直官曰可瘞寘土半坎本廟宮闈令監視次引初獻以下

政和五禮新儀卷一百一﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百二

吉禮

皇帝時享太廟儀上

時日

齋戒

陳設

車駕自大慶殿詣太廟

省牲器

晨祼

饋食

車駕還內

時日

前期降禦札以來年孟春時享太廟【夏享準此若秋享冬享時卽云以今年某月時享太廟】太常寺帖太史局擇日太史局擇日報太常寺太常寺參酌訖申奏具時日散告【若臈享卽不帖太史局擇日但具時日散告】

齋戒

前享十日質明有司設行事及助祭文武百官位於朝堂太宰刑部尙書在北南向太宰在左刑部尙書在右【刑部尙書稍卻】行事大司樂光祿卿大樂令光祿丞功臣獻官在南【如廟獻卽設行事太宰左丞在南吏部戶部禮部兵部工部尙書吏部禮部侍郎及司樂以下位在其南凡設大樂令以下位皆稍卻】執事官又在其南俱北向西上監察禦史位二在西東向讀冊舉冊官奉禮協律太祝郊社太官令在東西向俱北上【奉禮以下位皆稍卻】設助祭文武百官位於行事官之南又設行事及助祭親王宗室位於太廟齋坊少宰刑部侍郎在北南向少宰在左刑部侍郎在右【刑部侍郎稍卻】亞終獻在南北向西上親王及行事執事助祭宗室在東西向北上東上閤門禦史臺太常寺以下分引羣官各就位【凡將引行事助祭文武百官立班卽禦史臺引殿中侍禦史一員先入就位】太宰讀誓於朝堂刑部尙書涖之少宰讀誓於太廟齋坊刑部侍郎涖之誓文曰今年某月某日孟春【夏云孟夏秋云孟秋冬云孟冬臘云季冬臈日】皇帝時享太廟【如廟獻卽云前一日朝獻景靈宮】各其職其或不恭國有常刑讀訖【內朝堂執事官奉禮郎以下文官宣徳郎以下武官從義郎以下皆退】余官並對拜訖退皇帝散齋七日於別殿致齋三日【三日於大慶殿一日於太廟】凡散齋不弔喪問疾作樂有司不奏刑殺文書致齋日前後殿不視事惟行享事前致齋一日殿中監帥其尙捨鋪禦座於大慶殿當中南向設東西房於禦座之左右稍北又設西閣及齋室於殿後之左殿上前楹施簾致齋之日質明有司陳法駕鹵簿於宣徳門外尙輦陳平輦於垂拱殿庭文武百官俱就次各服其服東上閤門奏請皇帝未後詣齋室通事舍人等自下分引知樞密院事以下詣垂拱殿庭立班東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居宣輦官上殿簾捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞密以下通班常起居贊只候引駕樞密知客省事以下至簽書東上閤門官分左右立六尙局應奉官只應通侍大夫以下武功大夫以下並先退次管軍臣僚宣名常起居贊只引駕並分左右前輦降東階垂拱殿門外禁衛諸班親從自贊常起居次行宮使禦營巡檢一班常起居【如通侍大夫以下知客省事以下武功大夫以下知內侍兩省帶禦器械官充行宮使禦營巡檢各歸本班】至大慶殿後閣降輦入西閣大慶簾降前導官並就次易朝服詣禦榻前分左右侍立【知樞密院事簽書樞宻院事在東西向左輔一員在知樞密院事之北贊拜東上閤門官一員又在其北並西向知客省事以下在簽書樞密院事之南稍東西向北上簽書客省事以下又在其南稍卻】通事舍人等分引行事執事文武助祭官各綪結佩入詣大慶殿庭立班次引禮部侍郎奏請中嚴侍臣詣幄奉迎內外符寶郎奉寶先出陳於禦榻之左右少頃引禮部侍郎奏外辦皇帝服通天冠絳紗袍綪結佩出西閣乘輿稱警蹕侍衛如常儀由西房至禦榻西降輿皇帝卽禦座南向侍臣夾侍贊拜東上閤門官於榻前贊樞密以下拜殿之上下應在位官皆再拜【東上閤門官贊拜訖轉身北向隨拜畢西向贊各只候】次禮直官引左輔詣禦座前俛伏跪奏左輔具官臣某言請皇帝降座就齋室奏訖俛伏興還侍位【凡左輔奏請準此】皇帝降座乘輿由東房入齋室侍臣各還所司直衛者如常儀通事舍人分引行事執事文武助祭官以次出【三省親王樞密宗室起居問聖體並如上儀】應行事執事助祭官及從升者並散齋七日宿於正寢致齋三日各宿於其次【三省樞密院官各宿於本防及都堂侍從官並尙書侍郎分宿於祕書省中書後省余官內庭有所司者各宿於其司諸方客使許赴陪位者各宿於其次】凡散齋治事如故惟不弔喪問疾作樂判書刑殺文書決罸罪人及與穢惡致齋之日官給酒饌惟享事得行其餘悉禁與享之官已齋而闕者通攝行事

陳設

前享三日殿中監帥其屬尙捨設大次於太廟東門外道北南向小次於阼階東稍南西向儀鸞司設文武侍臣次於大次之前隨地之宜行事助祭官宗室及有司次於廟之內外設東方南方客使次於文官之後西方北方客使次於武官之後設饌幔於廟南門之外東西相向【每室設饌幔各一】又設七祀次一於殿下橫街之北道西東向又設配享功臣次於殿下橫街之南道之東西相向【每室配享功臣各爲一次】前享二日宮闈令帥其屬掃除廟之內外開瘞坎於殿西階之東南方深取足容物南出陛太常設七祀燎柴於齋宮內光祿牽牲詣祠所大晟陳登歌之樂於殿前楹間稍南北向設宮架於庭中立舞表於鄼綴之間戶部陳諸州嵗貢於宮架南龜爲前列金次之玉帛又次之餘爲後東西向前享一日奉禮郎禮直官設皇帝位版於阼階上飲福位於東序俱西向贊者設亞終獻位於小次南稍東助祭親王宗室使相在其南進幣爵酒官受爵酒官奉幣官薦牛俎官薦籩豆官薦牛俎豕魚俎官受幣罍奉爵官奉瓉槃官進摶黍官舉冊官七祀獻官在助祭宗室使相之南並西向北上大禮使位於西階之西稍南【與亞終獻班相對】行事光祿卿讀冊官光祿丞功臣獻官在其西助祭宰相使相位大禮使之南執政在其西又設監察禦史位二於西階下俱東向北上奉禮郎太祝太官令於東階下俱西向北上協律二一於殿上前楹間一於宮架西北俱東向大樂令於登歌樂虡北大司樂於宮架北良醖令於酌尊所俱北向又設助祭文武羣官宗室於橫街之南諸方客使位於廟門之外隨其方國光祿陳牲於東神門外當門西向以南爲上祝史各位於牲後太常設省牲位於牲西大禮使進幣爵酒官受爵酒官奉幣官受幣官罍洗奉爵官奉瓉槃官位於道南北向西上七祀配享功臣獻官在後薦牛爼官薦籩豆官大司樂光祿卿進摶黍官讀冊舉冊官大樂令光祿丞奉禮協律郎太祝太官令宮闈令位道北南向北上【大樂令以下位皆稍卻】監察禦史在薦爼官之右異上位稍卻光祿設禮饌於東神門外道北南向太常設省饌位版於禮饌之南大禮使進幣爵酒官受爵酒官奉幣官罍洗奉爵官奉瓉槃官位在南北向西上七祀配享功臣獻官在其後監察禦史位二在西南向薦牛爼官薦籩豆官大司樂光祿卿進搏黍官讀冊舉冊官大樂令光祿丞奉禮協律郎太祝太官令宮闈令位在東西向北上禮部帥其屬祝冊案於室戶外之右司尊彛帥其屬設幣篚於酌尊所次設籩豆簠簋之位於室戶外每室左十有二籩右十有二豆俱爲四行加豆二於豆前爼四二在籩前二在豆前各爲二重又設爼九在豆右爲三重豋一在籩豆間鉶三在登前簠一簋一在籩豆外四爼間簠在右簋在右【若夏享秋享則設鑑一在籩之左】設鑪炭於室戶外稍前設尊彛之位每室犧尊五【秋冬臘享卽設著尊】象尊五【秋冬臈享卽設壺尊】爲二重犧尊在前皆有坫在室戶外之左雞彛一【秋冬臈享卽設斚彛】在犧尊之右鳥彛一【秋冬臈享卽設黃彛】在象尊之右皆有舟俱加勺冪爲酌尊又設太尊二山尊二在室著尊二在殿上象尊二壺尊六在下俱北向西上加冪皆設而不酌太常設七祀位於殿下橫街之北次內【司命戶竈中霤門厲行】又設配享功臣位於橫街之南次內【設韓王趙普周王曺彬位於橫街之南道西東向太師薛居正太師石熙載鄭王潘美位在其西太師李沆太師王旦太師李繼隆位又在西又設太師王曾太師呂夷簡侍中曹瑋位於橫街之南道東西向司徒韓太師曾公亮位在其東次舒王王安石位次太師蔡確又在其東俱北上】皆設神位席太廟設神位版於座首司尊彛設祭器每位左二籩右二豆俎一在神位前爵一次之簠一簋一在爵之前簠在左簋在右象尊一在籩前加勺冪又設俎四豆二籩一簠一簋一槃一篚一於南神門外每室饌幔內設禦洗二於阼階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以瓉及爵加坫】設皇帝位於洗南北向內侍酌水位於洗東執巾位於酌水內侍之北俱西向奉瓉官爵洗西東向又設亞終獻盥洗爵位於本位之南太官令盥洗於西階下七祀配享功臣獻官盥洗於從享神位之前【七祀及配享功臣位前盥洗各一】罍篚各設於左右執罍篚者位其後享日丑前五刻宮闈令開室帥其屬掃除鋪筵在室內北墉下幾在筵上如常儀司尊彛入設祭器大府卿帥其屬入陳幣於篚【幣以白】光祿卿帥其屬入實籩豆簠簋【籩四行以右爲上第一行魚鱐在前糗餌次之第二行幹防在前漧棗形塩次之第三行鹿脯在前榛實漧桃次之第四行菱在前茨防次之豆四行以左爲上第一行芹菹在前筍菹葵菹次之第二行菁菹在前韭苴酏食次之加豆二春實以韭卵夏實以黍魚秋實以黍豚冬實以稲雁簠實以稲簋實以黍登實以大羮鉶實以羮加芼若夏享秋享則籩左之鑑實以冰爲之】太官令帥其屬入實爼【籩前之爼爲二重以北爲上第一重以牛腥七體兩髀兩肩両脇並脊兩脾在兩端兩肩両脇次之脊在中第二重實以羊腥七體其載如牛豆前之爼爲二重以北爲上第一重實豕腥七體其載如羊第二重實以魚鮏十有五縮載豆右之爼九爲三重以北爲上第一重以牛羊豕牲首各一第二重一實以牛腥腸胃肺離肺一在上端刌肺三次之腸三冑三又次之一實以羊腥腸胃其載如牛一實以豕腥膚九橫載第三重一實以牛熟腸胃一實以羊腸胃一實以豕熟膚其載如腥皆牛在左羊在中豕在右】良醖令帥其屬入實尊彛【酌尊之齊鳥彛實以明水雞彛實以鬰鬯犠尊實以泛齊象尊實以醴齊太尊實以泛齊山尊實以醴齊著尊實以盎齊犠尊實以醍齊象尊實以沈齊各以一尊實明水壺尊三實三酒三實酒明水酒皆在上】又實七祀及配享功臣位禮饌【毎位左二籩一在前鹿脯次之右二豆菁菹在前鹿臡次之爼實以羊豕腥肉簠實以稷簋實以黍爵一象尊一實以祠祭法酒】太常設燭於神位前設大禮使以及行事執事官揖位於東神門外如省牲之位設望瘞位於瘞坎之南如省饌之位所司陳異寶嘉瑞及伐國之寶於宮架之南東西相向

政和五禮新儀卷一百二

欽定四庫全書卷

政和五禮新儀卷一百三

吉禮

皇帝時享太廟儀中

車駕自大慶殿詣太廟

前享一日文武助祭官先詣太廟祠所其日導駕官以下就次各服其服尙輦奉禦進輿於大慶殿乘黃令進玉輅於宣徳門內南向設千牛軍一員位於左輔之前北向門下侍郎一員位於左輔之前贊者二人位又於其前少頃東上閤門禦史臺太常寺分引左輔門下侍郎太僕卿乘黃令詣大慶殿西階下立班北向東上【乘黃令位其後】次引導駕官以下在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舍人引禮部侍郎奏請中嚴【凡左輔門下侍郎禮部侍郎奏請皆禮直官通事舍人引】少頃奏外辦皇帝服通天冠絳紗袍乘輿以出降自階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬福】次管軍臣僚次行宮使禦營巡檢等常起居【該宣名者卽宣名】太僕卿出詣玉輅所攝衣而升正立執轡導駕官前導皇帝出大慶殿門外至玉輅所千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進玉輅皇帝降輿升輅太僕卿立授綏導駕官分左右步導門下侍郎進當輅前俛伏跪奏門下侍郎具官臣某言請車駕進發奏訖俛伏興退復位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衛之官各督其屬左右翊駕在黃麾內符寶郎奉八寶前導殿中監復部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴鼔吹大駕鹵簿前導詣太廟車駕將至太廟東上閤門禦史防分引文武助祭官宗室客使禮直官贊者引行事執事官俱詣廟西門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入廟門西車駕動千牛將軍夾輅而趨迎廟南門廽輅南向千牛將軍立於輅右左輔奏請皇帝降輅皇帝降輅步入廟稍東左輔奏請皇帝乘輿尙輦奉禦進輿皇帝乘輿以入齋殿侍衛如常儀導駕官步導至殿門皇帝降輿歸殿後閤簾降通事舍人承防勅羣臣各還次學士院以祝冊授通進司進禦書訖付尙書禮部【若朝獻卽並如袷享大禮車駕自景靈宮詣太廟儀】

省牲器

省牲之日未後二刻宮闈令帥其屬掃除廟之內外司尊彛帥府史及執事者以祭器入設於位【凡祭器皆借以席籩豆又加巾蓋】太府卿入陳幣於篚【告潔畢權撤】未後三刻禮直官贊者分引大禮使以下詣東門外省牲位立定光祿卿丞執事者牽牲就位禮直官贊者引大司樂入行樂架【凡亞終獻行事皆禮直官太常博士引大禮使執事官及申眡滌濯官受爵酒官進爵酒官行事皆禮直官引余官皆贊者引】次引眡滌濯官入升自西階【凡行事執事官升降皆自西階】眡滌濯次引申眡滌濯官申眡滌濯執事者皆舉冪曰潔俱復位禮直官稍前曰告潔畢請省牲次引省牲官稍前省牲訖退復位次引光祿卿出班巡牲一匝西向躬曰充曰傋次引光祿丞出班巡牲一匝西向躬曰腯俱復位禮直官稍前曰省牲畢請就省饌位揖訖引大禮使以下各就位立定禮直官贊揖所司省饌畢具禮直官贊省饌畢揖訖俱還齋所光祿卿丞及執事者以次牽牲詣廚授大官令次引省鼎鑊官詣廚省鼎鑊視濯漑協律郎展視樂器乃還齋所戍後一刻太官令帥宰人以鸞刀割牲祝史各取毛血實於槃又取膟膋實於登俱置饌所遂烹牲宮闈令帥其屬掃除廟之內外

晨祼

享日丑前五刻【行事春冬用丑時七刻夏秋用丑時一刻】諸享官及助祭之官各服其服宮闈令開室帥其屬掃除太府卿入陳幣光祿卿入實籩豆簠簋太官令入實爼良醖令入實尊彛樂正帥工人二舞以次入與執事者尊罍篚冪者各就位次執事官各入就位次通事舍人分引文武助祭官及宗室客使贊者引薦羊爼官以下宗室各入就位禮直官贊者分引大禮使以下行事執事官詣廟東門外揖位立定禮直官贊揖次引監察禦史次引大禮使以下入就位次引監察禦史按視殿之上下糾察不如儀者退復位尙輦奉禦進輿於齋殿皇帝服通天冠絳紗袍乘輿以出近侍及扈從之官導從至大次門外皇帝降輿入次降禮儀使樞宻院官太常卿東上閤門官太常博士禮直官分立於大次左右次引禮部侍郎詣前奏請中嚴少頃又奏外辦符寶郎奉寶陳於宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍位【禮儀使奏禮儀畢準此】簾捲皇帝服衮冕以出侍衛如常儀禮儀使以下前導至東神門外殿中監跪進大圭殿中少監副之【凡殿中監進圭受圭皆少監副之】禮儀奏請執大圭前導皇帝入自正門【侍衛不應入者止】協律郎跪俛伏舉麾興【凡行事執事者取物奠物皆跪俛伏興】工鼓柷宮架幹安之樂作【皇帝升降行止皆奏幹安之樂】至阼階下偃麾戞樂止【凡樂作皆協律郎跪俛伏舉麾興工鼓柷而後作偃麾戞而止】升自阼階登歌樂作【左右侍衛之官量人數升】至版位西向立樂止禮儀使以下分左右侍立【凡行禮皆禮儀使樞宻院官太常卿東上閤門官太常博士禮直官前導至位卽分立於左右】祠祭官於殿上贊奉神主次引薦香燈官入室搢笏於祏室內奉帝主出詣殿上神幄設於坐【奉神主詣神幄內於幾後啟匱設於坐以白羅巾蓋之】執笏退復執事位次引宮闈令奉後主如上儀【以靑羅巾蓋之】退復執事位祠祭官於殿上贊奉神主訖禮儀使前奏有司謹具請行事又奏請再拜皇帝再拜贊者曰再拜在位官皆再拜次引奉瓉官詣僖祖室神位前西向立奉瓉槃官詣爵洗西東向立禮儀使前導皇帝詣盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍授巾跪奠於篚禮儀使奏請執大圭前導皇帝詣爵洗宮架樂作至洗位北向立樂止奉瓉槃官跪取瓉於篚興以進禮儀使奏請搢大圭受瓉內侍酌水以進禮儀使奏請洗瓉內侍跪取巾於篚興以進皇帝拭瓉內侍受巾跪奠於篚奉瓉槃官捧槃升自東階禮儀使奏請執大圭前導皇帝升殿大禮使從【皇帝升降大禮使從】宮架樂作至阼階下樂止升自阼階登歌樂作禮儀使前導皇帝詣僖祖室樂止奉瓉槃官詣僖祖室尊彛所西向立以瓉涖鬯執彛者舉冪宗室酌鬰鬯訖先詣次室尊彛所北向立禮儀使前導皇帝入詣僖祖室神位前北向立禮儀使奏請搢大圭跪奉瓉槃官西向立以瓉授奉瓉官西向跪以進禮儀使奏請執圭瓉皇帝執瓉以鬯祼地奠之奉瓉官受瓉以授奉瓉槃官奉瓉槃官以槃受瓉訖俱詣次室以俟禮儀使奏請執大圭俛伏興前導皇帝出戶外北向立禮儀使奏請再拜皇帝再拜禮儀使前導皇帝詣翼祖室次詣宣祖室次詣太祖室次詣太宗室次詣眞宗室次詣仁宗室次詣英宗室次詣神宗室次詣哲宗室祼鬯並如上儀奉瓉官奉瓉槃官酌鬰鬯宗室俱復位禮儀使前導皇帝還版位登歌樂作至位西向立樂止宮架作興安之樂文徳之舞九成止執事宗室奉毛血槃及肝膋豆立於南門外奉鑪炭蕭蒿稷黍者各立於其後以次由正門入升殿其執事宗室各取於階下上入實於室奉毛血肝膋者各退立於尊所次執事宗室奉鑪炭設於室戶外之左其蕭蒿稷黍各置於鑪炭以次出太官令取肝以鸞刀割之洗於鬰鬯貫之以膋燎於鑪炭薦香燈官以肝膋入詔神於室又出以墮祭於室戶之外左三祭於茅苴降詣盥洗位盥手升復執事位

政和五禮新儀卷一百三

欽定四庫全書

政和五禮新儀卷一百四

吉禮

皇帝時享太廟儀下

饋食

享日有司陳鼎四十於神廚各位鑊右太官令帥進饌者詣廚以匕升牛於鑊實於一鼎【肩臂臑肫胳正脊一直脊一橫脊一長脇一短脇一代脇一皆二骨以並】次升羊豕如牛各實於一鼎次升魚十有五實於一鼎【毎室牛羊豕魚各一鼎】皆設扄冪執事宗室對舉入設於每室饌幔內東西相向以北爲上光祿實籩豆簠簋於毎室饌幔內【籩實以粉餈豆實以糝食簠實以粱簋實以稷】次引視腥熟之節候皇帝晨祼訖還位樂止次引薦籩豆簠簋官詣饌所奉爼以入太官令引入正門宮架丰安之樂作設於西階下北面北上奉牲者在南執事宗室抽扄委於鼎右除冪初鼎序入執事宗室執及爼以從至西階下各設於鼎右匕加於鼎太官令以升牛載於一爼【肩臂臑在上端肫胳在下端脊脇在中】次升羊及豕各載於一爼其載如牛次升魚載於一爼其載如豕【毎室升羊豕魚各一爼】鼎先退宗室進徹毛血槃以次出次薦籩豆簠簋薦爼官搢笏奉爼以升執事宗室各迎取於階上薦籩豆簠簋官奉籩豆簠簋於神位前北向跪奠啟奏於下執笏俛伏興有司設籩於糗餌前豆於醓醢前簠於稲前簋於黍前次薦爼官奉爼詣神位前北向跪奠先薦牛次薦羊次薦豕及魚各執笏俛伏興有司設牛羊豕爼於腸胃膚之前【牛在左羊在中豕在右】魚爼於牲首之右詣次室奉奠並如上儀樂止俱降復位次奉肝膋宗室取蕭合黍稷擩於脂燎於鑪炭各還尊所當饋熟之時取菹擩於醢祭於豆間三又取黍稷肺祭如初皆借用茅各還尊所次引奉幣官進幣官受爵酒官進爵酒官升詣僖祖室奉幣官進幣官受爵酒官進爵酒官在東西向立北上受幣官在東西向立次引奉爵酒官詣爵洗西東禮儀使前導皇帝詣盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚興以進皇帝帨手內侍跪受巾奠於篚禮儀使奏請執大圭前導皇帝詣爵洗位北向立樂止次奉爵酒官跪取爵於篚興以進禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚奉爵酒官受爵升自東階禮儀使奏請執大圭前導皇帝升殿宮架樂作至阼階下樂止升自阼階登歌樂作殿中監跪進鎭圭禮儀使奏請搢大圭執鎭圭前導皇帝詣僖祖室樂止宮架作基命之樂【翼祖室大順之樂宣祖室天元之樂太祖室皇武之樂太宗室大定之樂眞宗室熈文之樂仁宗室美成之樂英宗室治隆之樂神宗室大明之樂哲宗室重光之樂】文樂作奉爵酒官奉爵詣僖祖室酌尊所西向執尊者舉冪良醖令酌犧尊之泛齊訖先詣次室酌尊所北向立禮儀使前導皇帝入詣僖祖室神位前北向立內侍先設繅籍於地禮儀使奏請跪奠鎭圭於繅籍執大圭俛伏興又奏請搢大圭跪次內侍跪取幣於篚以授奉幣官奉幣官授進幣官進幣官西向立跪以進禮儀使奏請受幣皇帝受奠訖受幣官東向跪受以興進奠於僖祖神位前次奉爵酒官以爵授進爵酒官進爵酒官西向跪以進禮儀使奏請執爵祭酒【三祭於茅苴】奠爵執大圭俛伏興次奉幣官進幣官受幣官奉爵酒官受爵酒官俱詣次室以候禮儀使前導皇帝出戶外北向又奏請少立樂止內侍取鎭圭繅借詣次室先設繅借於地次舉祝冊至戶外之右讀冊官搢笏東向跪讀冊文讀訖執笏興先詣次室戶外東向立禮儀使奏請再拜皇帝再拜訖有司入奠於神位之右興還尊所禮儀使前導皇帝詣次室奠幣酌獻並如上儀次奉幣官進幣官受幣官奉爵官受爵酒官進爵酒官俱降復位內侍舉鎭圭繅借以鎭圭授殿中監以還有司讀冊官以下俱降復位禮儀使前導皇帝還版位登歌樂作至位西向立樂止禮儀使奏請還小次登歌樂作前導皇帝降自阼階樂止宮架樂作將至小次禮儀使奏請釋大圭殿中監跪受大圭皇帝入小次簾降樂止文舞退武舞進宮架正安之樂作舞者立定樂止初皇帝將詣小次禮直官太常博士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣僖祖室酌尊所西向立宮架作正安之樂武功之舞執事者以爵授亞獻亞獻搢笏執爵執尊者舉冪大官令酌象尊之醴齊訖先詣次室酌尊所北向立亞獻以爵授執事者執笏入詣僖祖室神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興出戶外北向再拜次詣每室酌獻並如上儀樂止降復位初亞獻行禮將畢次禮直官太常博士引終獻詣洗及升殿酌獻並如亞獻之儀降復位初終獻旣升次引七祀及配享功臣獻官詣盥洗位搢笏盥手帨手執笏進詣神位前搢笏跪執爵三祭酒奠爵執笏俛伏興再拜詣次位並如上儀退復位【惟七祀先詣司命位奠爵訖興少立次引太祝進詣神位前北向跪讀訖退復位獻官再拜】皇帝旣晨祼光祿以牛左臂一骨及長脇短脇俱二骨以並載於胙爼升設於僖祖室戶外候終獻旣升獻次引進爼官進搏黍官太官令詣飲福位北向立奉爼豆爵酒者各位於其後禮儀使奏請詣飲福位簾捲出次宮架樂作殿中監跪進大圭禮儀使奏請執大圭前導皇帝至阼階下樂止升自阼階登歌樂作至飲福位樂止登歌禧安之樂作皇帝詣飲福位西向立尙醖典禦執尊詣酌尊所良醖令酌上尊福酒合置一尊典禦奉尊詣飲福以授殿中少監尙醖奉禦執爵殿中少監酌之奉禦以爵酒授殿中監殿中監北向捧以立禮儀使奉請再拜皇帝再拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵興設太祝帥執事者持胙爼進減神位前正脊二骨橫脊加於爼上內侍受爼以授進爼官進爼官南向跪以進皇帝受爼奠之進爼官受爼以興降復位太官令取黍於簋摶以授進摶黍官摶黍官受以豆北向跪以進皇帝受跪奠之進摶黍官受豆以興降復位次殿中監再跪爵酒進禮儀使奏請受爵飲福酒奠爵殿中監受虛爵興以授典禦奉禦執事者俱降復位禮儀使奏請執大圭俛伏興又奏請再拜皇帝再拜樂止禮儀前導皇帝還版位登歌樂作至版位西向立樂止次引徹籩豆官升殿徹籩豆徹牛爼官升殿徹爼【籩豆爼各一俱少移故處】登歌丰安之樂作卒徹樂止徹籩豆官徹牛爼官降復位禮直官曰賜胙行事助祭官拜贊者承傳曰賜胙再拜在位官皆再拜送神宮架興安之樂作一成止祠祭官於殿上贊納神主次引薦香燈官搢笏帝主入祏室訖【薦香燈官先捧匱置於神座納神主於匱訖捧入祏室】執笏退復位次引宮闈令奉後主如上儀退復位禮儀使奏禮畢前導皇帝降阼階登歌樂作降自阼階樂止宮架樂作出門樂止禮儀使奏請釋大圭殿中監跪受大圭皇帝還大次禮部郎中奏請解嚴皇帝常服乘輿還齋殿宮闈令以稷黍肺祭借用白茅束而埋之於西階東有司各取幣置於次次大禮使以下就望瘞位禮直官曰可瘞窴土半坎本廟宮闈令監視次引大禮以下詣東門外揖位立禮直官贊禮畢揖訖退文武助祭官及宗室以次引七祀望燎位南向立有司置祝版於燎柴焚訖退大官令帥其屬徹禮饌次監察禦使詣殿監視収徹方退宮闈令闔戶以降乃退太常藏祝版於匱

車駕還內

前期殿中監帥其屬尙捨設禦幄於大慶殿門外之東南向大晟設宮架於宣徳門外稍南其日禮畢所司轉仗衛鹵簿於還途如來儀文武百官宗室客使先詣宣徳門外就次以俟立班奉迎乘黃令進金輅於禦幄前南向千牛將軍一員執長刀立於輅前尙輦奉禦進於齋殿導駕官俱詣齋殿門外奉迎禮部侍郎奏請中嚴少頃又奏外辦簾捲皇帝服通天冠絳紗袍乘輿以出應道駕官等並迎駕奏聖躬萬福【內只應官贊謝皆再拜】步導出殿門外太僕卿出詣金輅所攝衣而升正立執轡皇帝乘輿降自西階至金輅所左輔奏請皇帝降輿升輅【有司仍具大輦若乘輦卽奏云降輿升輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衛如儀至侍臣上馬所門下侍郎奏請車駕少駐勅侍臣上馬左輔前導承防退稱曰制可門下侍郎傳制侍臣上馬贊者承傳勅侍臣上馬門下侍郎奏請車駕進發車駕動稱警蹕鼓吹及諸軍樂振作車駕將至宣徳門外文武百官宗室客使立班再拜奉迎次大內畱守見再拜訖退車駕至宣徳門外駐文武侍臣皆下馬步導千牛將軍降立於輅右車駕動千牛將軍夾道而趨大樂正令奏采茨之樂入門樂止【圜】

政和五禮新儀卷一百四

欽定四庫全書

政和五禮新儀卷一百五

吉禮

時享太廟儀【有司行事】

時日

齋戒

陳設

省牲器

晨祼

饋食

時日

太常寺預於隔季以孟春擇日享太廟關太史局【孟夏孟秋孟冬並準此若臘享則預以隔季以季冬臈日享太廟關太史局】太史局擇日報太常寺【臈享則以其日報太常寺】太常寺參酌訖具時日散告

齋戒

前享十日受誓戒於尙書省其日五鼓贊者設位版於公相防下初獻官在左刑部尙書在右並北向亞終獻位於其南稍東北向西上【若冬享臈享則又設禮官位於終獻之東其揖位省牲位省饌位準此】監察禦史位於其西稍北東向兵部工部尙書大司樂光祿卿大樂令光祿丞位於其南稍西北向東上【凡設大樂令光祿丞位稍卻】奉禮協律郎太祝太官宮闈令位於其東西向北上捧爼齋郎位其後質明贊者引行事執事官就位立定禮直官引初獻降階就位禮直官贊揖在位者對揖初獻搢笏讀誓文云某月某日孟春薦享太廟【夏云孟夏秋云孟秋冬云孟冬臘享云季冬臘享】各其職不共其事國有常刑讀訖執笏禮直官贊奉禮協律郎太祝太官宮闈令以下先退余官對拜乃退散齋七日治事如故宿於正寢不弔喪問疾作樂判書刑殺文書決罰罪人及與穢惡致齋三日【光祿卿丞太官令齋一日】二日於本司【親王於本府翊善防宗室於睦親廣親宅都防相妨卽於學捨余官無本司者並於太廟齋宮質明至齋所】惟享事得行其餘悉禁前享一日質明俱赴祠所齋宮官給酒饌享官已齋而闕者通攝行事

陳設

前享三日儀鸞司設饌幔於東神門外【毎室饌幔各一若冬享則設配享功臣次於殿下橫街之南道之東西相向每室配享功臣各爲一次若臈則設七祀次一於橫街之北西東向】前二日光祿牽牲詣祠所前一日宮闈令帥其屬掃除廟之內外太常設祭器【凡設祭器皆借以席籩豆又加巾蓋】以俟告防【旣畢權徹】設揖位於齋宮內三獻官在道南北向西上兵部工部尙書大司樂光祿卿大樂令光祿丞奉禮協律郎太祝太官令宮闈令在道北南向西上【凡設太樂令以下位皆稍卻若享日則不設光祿卿丞太官令位】監察禦史於兵部尙書之西少絕光祿陳牲於東神門外當門西向祝史各位於牲後太常設省牲位於牲西三獻官在道南北向兵部工部尙書大司樂光祿卿大樂令光祿丞奉禮協律郎太祝太官宮闈令在道南北向俱西上捧爼齋郎在其後監察禦史於兵部尙書之西少絕光祿陳禮饌於東神門外道北南向太常設省饌位版於禮饌之南三獻官在南北向西上監察禦史在西東向兵部工部尙書大司樂光祿卿奉禮協律郎太祝太官宮闈令在東西向北上捧爼齋郎在其後大晟設登歌之樂於殿上前楹間稍南北向設宮架於庭中立舞表於鄼綴之間享日前五刻禮直官贊者諸司職掌各服其服宮闈令入殿開室整拂神幄帥其屬掃除鋪筵在室內北墉下南向幾在筵上如常儀太常陳幣篚各於神位之左【幣以白】祝版各於神位之右置於坫次設祭器光祿實之每室左十有二籩爲四行以右爲上【第一行魚鱐在前糗餌粉餈次之第二行幹防在前蕡棗次之第三行鹿脯在前榛實漧桃次之第四行菱在前芡防次之】右十有二豆爲四行以左爲上【第一行芹菹在前筍菹葵菹次之第二行菁菹在前韭菹酏食次之第三行魚醢在前免醢豚拍次之第四行鹿臡在前醓醢糝食次之】加豆二在豆前【春實以韮夏實以麥魚秋實以黍豚冬實以稲雁】爼二一在籩前【實以羊腥七體両脾両肩両脇脊兩髀在両端両肩両脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重實以羊豕首各一第二重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第三重一實以羊腸胃肺次一實以豕熟膚其載如腥皆羊在左豕在右】登一在籩豆間【實以大羮】鉶三在登前【實以羮加芼滑】簠二簋二籩豆外二爼間簠在左簋在右【簠實以稻粱粱在稻前簋實以黍稷稷在黍前】豋一在籩之左【實以肝膋若夏享秋享則設鑑一於豋南實以冰】槃一在室戶內稍東【實以毛血】鑪炭於室戶外之左稍前置蕭蒿於鑪上設犧尊五【秋冬臘享則設著尊】象尊五【秋冬臘享則設壺尊】爲二重犧尊在前皆有坫在室戶外之左【犧尊一實明水爲上尊余實泛齊代以供內法酒初獻酌之象尊一實明水爲上尊余入醴齊代以祠祭法酒亞獻終獻酌之】雞彛一【秋冬臘享則設斚彛】在犧尊之右【實以郁鬯】鳥彛一【秋冬臘享則設黃彛】在象尊之右【實以明水】皆有舟俱加勺冪爲酌尊又設太尊二山尊二在室【太尊一實泛齊山尊一實醴齊各以一尊實明水】著尊二犧尊二在殿上【著尊一實盎齊犧尊一實醍齊各以一尊實明水】象尊二壺尊六在下【象尊一實明水一實沈齊壺尊三實酒三實三酒明水酒皆在上】俱北向西上皆加冪五齊三酒設而不酌太常設燭於神位前【若冬享則設配享功臣位於殿下橫街之南次內韓王趙普周王曹彬位於橫街之南道西東向太師薛君正太師石熙載鄭王潘美位在其西太師李沆太師王旦太師李繼隆位又在其西又設太師王曾太師防夷簡侍中曹瑋位於橫街之南道東西向司徒韓太師曾公亮位其東次舒王王安石位次太師蔡確位又在其東俱北上若臘享則設七祠司命戶竈中門厲行以橫街之北次內皆太常設神位席本廟設神位版太常設祭器光祿實之位每左二邊防在前鹿臡次之爼一在神位前實以羊豕腥肉爵一次之實以祠祭法酒簠一實以粱簋一實以稷簋一實以黍在爵之前簠在左簋在右象尊設在籩前實祠祭法酒加勺設燭於神位前】又爼二於東神門外每室饌幔內洗二於東階下直東霤北向【盥洗在東爵洗在西】罍在洗東加勺篚在洗西南肆實以巾【若洗爵之篚則又實以珪瓉及爵加坫】執罍篚者位其後【若冬享臈享則必設禮官盥洗位於從祠神位前】又設揖位於東神門外如省牲位【惟不設光祿卿丞捧爼齋郎宮闈令位】開坎於殿西階之東方深取足容物南出陛設望位於其南如省饌之位【惟不設光祿卿丞太官令捧爼齋郎宮闈令位若臈享則積七祀燎柴於齋宮內】又設三獻官席位於殿下東階之東南西向南上【若冬享臈享則又設私官位於終獻之北】兵部工部尙書於其南西向北上監察禦史大司樂大樂令席位於殿庭之南北向奉禮協律郎太祝太官令位其後俱西上光祿卿席位於監察禦史之東北向又設監察禦史位於殿上前楹西東向奉禮郎太祝在東西向北上大樂令位於樂虡之北太官令於酌尊所俱北向協律郎位二一於殿上前楹間稍西一於宮架西北俱東向大司樂位於宮架北北向

省牲器

前享一日行事執事官集初獻齋所肄儀太祝習讀祝文及視幣訖次禮直官贊者分引行事執事官就齋宮內攝位【凡初獻行事禮直官引余官皆贊者引】立定禮直官贊揖訖分引詣東神門外省牲位立定禮直官贊揖訖次引大司樂入行樂架次引監察禦史入升自西階【凡行事執事官升降皆自西階】視滌濯執事舉冪曰防降復位禮直官稍前曰告防畢請省牲太祝出班巡牲一匝詣初獻前西向躬曰充退復位光祿丞出班巡一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖所司省饌具畢禮直官贊省饌畢揖訖俱還齋所光祿丞太祝以次牽牲詣廚授太官令次引監察禦史詣廚省鼎鑊視祭器滌漑協律郎展視樂器乃還齋所未後一刻太官令帥宰人以鸞刀割牲祝史以槃取毛血各置於饌所遂烹牲脯後宮闈令帥其屬掃除廟之內外訖還齋所

晨祼

享日丑前五刻【行事春冬用醜七刻夏秋用醜一刻】祠祭官引宮闈令入詣殿庭北向立祠祭官曰再拜宮闈令再拜升殿開室整拂神幄帥其屬掃除畢退就執事位引薦香燈官入詣殿庭北向立【凡宮闈令薦香燈官行事皆祠祭官引】祠祭官曰再拜薦香燈官再拜升殿各就執事位次樂正帥工人二舞入就位【登歌工人俟監察禦史防閱訖升西階各就位】次太官令帥其屬實饌具畢次引光祿卿入詣殿庭席位北向立贊者曰再拜光祿卿再拜升殿防視禮饌畢次引監察禦史升殿防閱陳設糾察不如儀者【凡防視及防閱皆先僖倍祖室以至次室】光祿卿還齋所餘官各服祭服次引行事執事官詣齋宮內揖位立定禮直官贊揖引詣東神門外揖位立定禮直官贊揖次引大司樂大樂令協律郎次引監察禦史奉禮郎太官令入就殿下席位北向立次引初獻兵部工部尙書亞終獻入席就殿下席位西向立【若冬享臈享則引禮官】祠祭官於殿上贊奉神主次引薦香燈官入室搢笏於祏室內奉帝主設於座【奉神主詣神幄內於幾後啟匱設於座以白羅巾覆之】執笏退復執事位候宮闈令奉後主如上儀【以靑羅巾覆之】退復執事位祠祭官於殿上贊奉神主訖禮直官稍前贊有司謹具請行事贊者曰再拜在位者皆再拜次引監察禦史大司樂大樂令奉禮協律郎太祝太官令各就位立定【太官令就僖祖位尊彛所】次引初獻詣盥洗位北向立搢笏盥手帨手執笏詣爵洗位北向立搢笏洗瓉拭瓉以瓉授執事者執笏升殿詣僖祖室執事者以瓉授初獻初獻搢笏執瓉執彛者舉冪太官令酌鬯訖先詣翼祖室尊彛所北向立初獻以瓉授執事者執笏詣僖祖室神位前北向立搢笏跪次引奉禮郎搢笏西向跪執事者以瓉授奉禮郎奉禮郎以瓉授初獻初獻執瓉以鬯祼地奠訖以瓉授執事者次執事者以幣授奉禮郎奉禮郎奉幣授初獻執笏興先詣翼祖室神位前西向立初獻受幣奠訖執笏俛伏興出戶外北向再拜次詣翼祖室次詣宣祖室次詣太祖室次詣太宗室次詣眞宗室次詣仁宗室次詣英宗室次詣神宗室次詣哲宗室祼鬯奠幣並如上儀復位協律跪俛伏舉麾興工鼓柷宮架作興安之樂孝熈昭徳之舞九成偃麾戞敔樂止【凡樂皆協律郎跪俛伏舉麾興工鼓柷而後作偃麾戞敔而後止】旣晨祼薦香燈官入取毛血奠於神座前太官令取肝以鸞刀割之洗於爵貫之以膋燎於鑪炭薦香燈官以肝膋入詔神於室又出於墮祭於戶外之左三祭於茅苴退復位

饋食

享日有司設鼎二十於神廚各在鑊右光祿帥進饌者詣廚以升羊於鑊實於一鼎【肩臂臑肫胳正脊一直脊一橫脊一長肩一短肩一代脇一皆二脇以並】次升豕如羊實於一鼎【毎室羊豕各一鼎】皆設扄冪祝史對舉入設於饌幔內俟初獻旣升祼入陳於西階下北向北上祝史抽扄委於鼎右除冪初鼎序入有司齋郎捧爼以從至西階下爼各設於鼎北匕加於鼎光祿以升羊載於一爼【肩臂臑在上端肫胳在下端脊脇在中】次升豕如羊載於一爼【每室羊豕各一爼】鼎先退次引兵部工部尙書詣西階下搢笏奉爼【兵部奉羊工部奉豕】升殿官架丰安之樂作詣僖祖神位前北向跪奠先薦羊次薦豕各執笏俛伏興有司入設於豆右膓胃膚之前【羊在左豕在右】次詣每室奉爼並如上儀樂止俱降復位初奠爼訖次引薦香燈官取蕭合黍稷擩於脂燎於鑪炭當饋熟之時薦香燈官取爼於醢祭於豆間三又取黍稷肺祭如初俱借以茅退復位次引初獻再詣盥洗位宮架正安之樂作【初獻行止升降皆作正安之樂】至位北向立搢笏盥手帨手執笏詣爵洗位北向立搢笏洗爵拭爵以授執事者執笏升殿樂止登歌樂作詣僖祖室酌尊所西向立樂止登歌基命之樂作【翼祖室大順之樂宣祖室天元之樂太祖室皇武之樂大宗室大定之樂眞宗室熈文之樂仁宗室羙成之樂英宗室治隆之樂神宗室大明之樂哲宗室重光之樂】執事者以爵授初獻初獻搢笏執爵執尊者舉冪太官令酌犧尊之泛齊先詣翼祖酌尊所北向立初獻以爵授執事者執笏入詣僖祖室神位前北向立搢笏跪執事者以爵授初獻初獻執爵祭酒三祭於茅苴奠爵執笏俛伏興出戶外北向立樂止次引太祝詣室戶外東向搢笏跪讀祝文讀訖執笏興先詣翼祖位戶外東向立初獻再拜次詣每室行禮並如上儀太官令復位詣僖祖室酌尊所太祝復位初獻將降階登歌樂作降階樂止宮架樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升殿詣僖祖室酌尊所西向立宮架作文安之樂孝熈昭徳之舞執事者以爵授亞獻亞獻搢笏執爵執尊者舉冪太官令酌象尊之醴齊訖先詣翼祖室酌尊所北向立亞獻以爵授執事者執笏詣僖祖室神位前北向立搢笏跪執事者以爵授亞獻亞獻執爵祭酒三祭於茅苴奠爵執笏俛伏興出戶外北向再拜次詣每室行禮並如上儀樂止降復位次文舞退武舞進宮架正安之樂作舞者立定樂止次引終獻詣盥洗及升殿行禮並如亞獻之儀【惟宮架作武安之樂禮洽儲祥之舞】降復位【若冬享則俟終獻升次引禮官詣盥洗位搢笏盥手帨手執笏詣神位前執笏跪執爵三祭酒奠爵執笏俛伏興再拜詣次位行禮並如上儀退復位若臈享則俟終獻將升次引禮官詣盥洗位搢笏俛伏興少立次引太祝進詣神位前北向跪讀祝文讀訖具退復位禮官再拜詣每位前行禮並如上分獻配享功臣之儀退復位】次引太祝徹籩豆【籩豆各一少移故防】登歌恭安之樂作卒徹樂止次引宮闈令束第訖俱復位禮直官曰賜胙贊者承傳曰賜胙再拜在位者皆再拜送神宮架興安之樂作一成止祠祭官於殿上贊奉神主入祏室次引薦香燈官搢笏奉帝主入祏室【薦香燈官先捧置於神廚納神主於匱訖捧入祏室】復位次引宮闈令奉後主入祏室並如上儀退復位次引初獻兵部工部尙書亞終獻就望位【若冬享臈享則又引禮官就望位】有司詣室取幣束第置於坎次引監察禦史大司樂大樂令奉禮協律郎大祝就望瘞位立定禮直官曰可瘞寘土半坎本廟宮闈令監視次引初獻以下詣東神門外揖位立禮直官贊禮畢揖訖退【若臈享則次引禮官詣齋宮內七祀望燎位南向立有司置祝版於壇焚訖退】太官令帥其屬徹禮饌次引監察禦史詣殿庭収徹訖還齋所宮闈令闔戶以降太常藏祝版於匱光祿以胙奉進監察禦史就位展視光祿卿望闕再拜

政和五禮新儀卷一百五

欽定四庫全書

政和五禮新儀卷一百六

吉禮

時享別廟儀

時日

齋戒

陳設

省牲器

晨祼

饋食

時日

太常寺預於隔季以孟春擇日享別廟闗太史局【孟夏孟秋孟冬並準此若臘享預於隔季以季冬臘月享別廟闗太史局】太史局擇日報太常寺【臘享卽以其日報太常寺】太常寺酌訖【若大禮年遣官行事卽於享太廟日】具時日散告

齋戒

前享十日受誓戒於尙書省其日五鼓贊者設位版於公相防下初獻官在左刑部尙書在右並南向亞終獻位於其南稍東北向西上監察禦史位於其西稍北東向兵部工部尙書大司樂光祿卿大樂令光祿丞位於其南稍西北向東上【大樂令光祿丞位稍卻】奉祀恊律郎太祝太官令宮闈令位於其東西向北上捧爼齋郎位其後質明贊者行事執事官就位立定禮直官引初獻降階就位禮直官贊揖在位者對揖初獻搢笏讀誓文云某月某日孟春薦享別廟【夏云孟夏秋云孟秋冬云孟冬臘享云季冬臘享】各其職不共其事國有常刑讀訖執笏禮直官贊奉禮恊律郎太祝太官宮闈令以下先退余官對拜乃退【若大禮年遣官行事卽與享官與親祠行事助祭官同受誓戒於廟堂若宗室卽同受誓戒於太廟齋坊】散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日【光祿卿丞大官令齋一日】二日於本司【親王於本司翊善所宗室於睦親廣就宅都所相妨卽於學捨余官無本司者並於別廟齋宮質明至齋所】惟享事得行其餘悉禁前享一日質明俱赴祠所齋宮官給酒饌享官已齋而闕者通攝行事

陳設

前享三日儀鸞司設饌幔於東神門外前二日光祿牽牲詣祠所前一日宮闈令帥其屬掃除廟之內外太常設祭器【凡設祭器皆借以席籩豆又加巾蓋】以俟告潔【旣畢權徹】設揖位於齋宮內三獻官在道北南向東上兵部工部尙書大司樂光祿卿大樂令光祿丞奉禮恊律郎太祝太官令宮闈令在道南北向東上【凡設大樂令以下位皆稍卻若享日卽不設光祿卿丞宮闈令位】監察禦史於兵部尙書之西少絕光祿陳牲於東神門外當門西向祝史各位於牲後太常設省牲位於牲西三獻官在道南北向兵部工部尙書大司樂光祿卿大樂令光祿丞奉禮恊律郎太祝太官宮闈令在道北南向俱西上捧爼齋郎在其後監察禦史於兵部尙書之西少絕光祿陳牲於東神門外道北南向太常設饌省位版於禮饌之南三獻官在南北向西上監察禦史在西東向兵部工部尙書大司樂光祿卿大樂令光祿丞奉禮恊律郎太祝太官宮闈令在東西向北上捧爼齋官在其後大晟設登歌之樂於殿上前楹間稍南北向設宮架於庭中立舞表於鄼綴之間享日丑前五刻禮直官贊者諸司職掌各服其服宮闈令入開室整室神幄帥其屬掃除鋪筵在室內北墉下南向幾在筵上如常儀太常陳幣篚於神位之前【幣以白】祝版於神位之右置於坫次設祭器光祿實之左十有二籩爲四行以右爲上【第一行魚鱐在前糗餌粉餈次之第二行幹防在前漧棗形防次之第三行鹿脯在前榛實漧桃次之第四行菱在前芡栗次之】右十有二豆爲四行以左爲上【第一行芹菹在前筍菹葵菹次之第二行菁茨在前韭菹酏食次之第三行魚醢在前兔醢豚拍次之第四行鹿臡在前醓醢糝食次之】加豆二在豆前【春實以韭卵夏實以魚麥秋實以黍豚冬實以稻鴈】爼二一在籩前【實以羊腥七體兩髀兩肩兩脇並脊兩髀在前兩肩兩脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重實以羊豕首各一第二重一實以羊腥腸胃肺離肺一在上端刌肺三次之腸三冒三又次之一實以豕腥膚九橫載第三重一實以羊腸胃肺熟一實以豕熟膚其載如腥皆羊在左豕在右】登一在籩豆間【實以大羮】鉶三在登前【實以羮加芼滑】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】登一在籩之左【實以肝膋若夏享秋享則設鑑一於登南實以冰】槃一在室戶外稍東【實以毛血】鑪炭於室戶外之左稍前置蕭蒿於鑪上設犧尊五【秋冬臘享卽設壺尊】爲二重犧尊在前皆有坫在室戶之左【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】雞彜一【秋冬臘享卽設斚彜】在犧尊之右【實以郁鬯】鳥彜一【秋冬臘享卽設黃彜】在象尊之右【實以明水】皆有舟俱加勺冪爲酌尊又設太尊二山尊二在室【太尊一實泛齊山尊一實醴齊各以一尊實明水】著尊二犧尊二在殿上【著尊一實盎齊犧尊一實醍齊各以一尊實明水】象尊二壺尊六在下【象尊一實明水一實沈齊壺尊三實酒三實三酒明水酒在上】俱北向西上皆加冪五齊三酒設而不酌太常設燭於神位前又設爼二於東神門外饌幔內洗二於東階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以璋瓉及爵加坫】執罍篚者位其後又設揖位於東神門外如省牲位【惟不設光祿卿丞捧俎齊郎宮闈令位】開瘞坎於殿西階之東方深取足容物南出陛設望瘞位於其南如省饌位【惟不設光祿卿丞太常令捧爼齋郎宮闈令位】設三獻官席位於殿下東階之東南西向南上兵部工部尙書於其南西向北上監察禦史大司樂大樂令席位於殿庭之南北向奉禮恊律郎太祝太官令位其後俱西上光祿卿席位於監察禦史之東北向又設監察禦史位於殿上前楹西東向奉禮郎太祝在東西向北上太樂令於樂虡之北太官令於酌尊所俱北向協律郎位二一於殿上前楹間稍西一於宮架西北俱東向大司樂位於宮架北北向

省牲器

前享一日行事執事官集初獻齋所肄儀太祝習讀祝文及視幣訖次禮直官贊者分引行事執事官就齋宮內揖位【凡初獻行事禮直官引余官皆贊者引】立定禮直官贊揖訖分引詣東神門外省牲位立定禮直官贊揖訖次引大司樂入行樂架次引監察禦史入升自西階【凡行事執事官升降皆自西階】視滌濯執事者舉冪曰潔降復位禮直官稍前曰告潔畢請省牲太祝出班巡牲一匝詣初獻前西階躬曰充退復位光祿丞出班巡牲一匝詣初獻前西向躬曰腯退復位禮直官贊省牲畢請詣省饌位揖訖引行事執事官各就位立定禮直官贊揖訖所司省饌畢禮直官贊省饌畢揖訖俱還齋所光祿寺丞太祝以次牽牲詣廚授太官令次引監察禦史詣廚省鼎鑊視祭器滌漑恊律郎展視樂器乃還齋所未後一刻太官令帥宰人以鸞刀割牲祝史以槃取毛血置扵饌所遂烹牲晡後宮闈令帥其屬掃除廟之內外訖還齋所

晨祼

享日丑前五刻【行事春冬用丑時七刻夏秋用丑時一刻】祠祭官引宮闈令入詣殿庭北向立【凡宮闈令行事皆祠祭官引】祠祭官曰拜宮闈令再拜升殿開室整拂神幄帥其屬掃除訖退就執事位次樂正帥工人二舞入就位【登歌工人俟監察禦史防閱訖升西階各就位】次太官令帥其屬實饌具畢次引光祿卿入詣殿庭席位北向立贊者曰拜光祿卿再拜升殿防視禮饌畢次引監察禦史升殿防閱陳設糾察不如儀者光祿卿還齋所餘官各服祭服次引行事執事官詣齋宮內揖位立定禮直官贊揖引詣東神門外揖位立定禮直官贊揖次引大司樂大樂令恊律郎次引監察禦史奉禮郎太祝太官令入就殿下席位北向立次引初獻兵部工部尙書亞終獻入就殿下席位西向立祠祭官扵殿上贊奉神主次引宮闈令入室搢笏扵祏室內奉恵恭皇后神主設扵座【奉神立扵神幄內扵幾後廠匱設扵座以靑羅巾覆之】執笏退復執事位祠祭官扵殿上贊奉神主訖禮直官稍前贊有司謹具請行事贊者曰再拜在位者皆再拜次引監察禦史大司樂大樂令奉禮恊律郎太祝太官令各就位立定次引初獻詣盥洗位北向立搢笏盥手帨手執笏詣爵洗位北向立搢笏洗瓉拭瓉以授執事者執笏升詣爵所西向立執事者以瓉授初獻初獻搢笏執瓉執彜者舉冪太官令酌鬰鬯初獻以瓉授執事執笏入詣恵恭皇后室神位前北向立搢笏跪次引奉禮郎搢笏西向跪執事者以瓉授奉禮郎奉禮郎奉瓉授初獻初獻執瓉以鬯祼地奠訖以瓉授執事者次執事者以幣授奉禮郎奉禮郎奉幣授初獻訖執笏興退復位初獻授幣奠訖執笏俛伏興出戶外北向再拜訖降復位恊律郎跪俛伏舉麾興工皷祝宮架作興安之樂孝熈昭徳之舞九成偃麾戞敔樂止【凡樂皆恊律郎跪俛伏舉麾興工鼓祝而後作偃麾戞敔而後止】旣晨祼太祝入取毛血奠扵神位前太官令取肝以鸞刀割之洗扵鬰鬯貫之以膋燎於鑪炭太祝以肝膋入詔神扵室又出以墮祭扵室戶外之左三祭扵茅菹退復位

饋食

享日有司設鼎二扵神廚各在鑊右光祿帥進饌者詣廚以匕升羊於鑽於乙鼎【肩臂臑肫胳正脊一直脊一橫脊一長脇一短脇一代脇一皆二骨以並】次升豕如羊實扵一鼎皆設扄冪祝史對舉入設於饌幔內俟初獻旣升祼入陳於西階下北向北上祝史抽扃舉於鼎右除冪初鼎序入有司執齋郎捧爼以從至西階下爼各設於鼎北加於鼎光祿以匕升羊載於一爼【肩臂臑在上端肫胳在下端脊脇在中】次升豕如羊載於一爼鼎先退次引兵部工部尙書詣西階下搢笏奉爼【兵部奉羊工部奉豕】升殿宮架徽安之樂作詣神位前北向跪奠先薦羊次薦豕各執笏俛伏興有司入設於豆右腸胃膚之前【羊在左豕在右】樂止俱降復位初獻官奠俎次引太祝取蕭合黍稷擩於脂燎於鑪炭當饋熟之時祝取菹擩於醢祭於豆閒三又取黍稷肺祭如初俱籍扵第退復位次引初獻再詣盥洗位宮架嘉安之樂作【初獻升降行止皆作嘉安之樂】至位北向立搢笏盥手帨手執笏詣爵洗位北向立搢笏執爵拭爵以授執事者執笏升殿升殿樂止登歌樂作至殿上酌尊所西向立樂止登歌慈安之樂作執事者以爵授初獻初獻搢笏執爵執尊者舉冪太官令酌犧尊之泛齊訖初獻以爵授執事者執笏入詣恵恭皇后室神位前北向立搢笏跪執事者以爵授初獻初獻執爵祭酒三祭於茅苴奠爵執笏俛伏興出戶外北向立樂止次引太祝詣室戶外東向搢笏跪讀祭文訖執笏興退復位初獻再拜訖將降階樂止宮架樂作復位樂止次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏詣酌尊所西向立宮架作神安之樂孝熈昭徳之舞執事者以爵授亞獻亞獻搢笏執爵執尊者舉冪太官令酌象尊之醴齊亞獻以爵授執事者執笏入詣恵恭皇后室神位前北向立搢笏執事者以爵授亞獻亞獻執爵祭酒三祭幹茅苴奠爵執笏俛伏興出戶外北向再拜訖樂止降退位文舞退武舞進宮架昭安之樂作舞者立定樂止次引終獻詣洗及升殿行禮並如亞獻之儀【惟宮架作儀安之樂禮洽儲祥之舞】降復位次引太祝徹籩豆【籩豆各一少移故處】登歌成安之樂作卒徹樂止次引宮幃令束茅訖俱復位禮直官曰賜胙贊者承傳曰賜胙再拜在位者皆再拜送神宮架興安之樂作一成止祠祭官於殿上贊奉神主入祏室次引宮幃令搢笏奉入祏室訖【宮幃令先捧匱於置神座納神主於匱訖捧入祏室】執笏退復位次引初獻兵部工部尙書亞終獻就望瘞位有司詣室取幣束茅置扵坎次引監察禦史大司樂奉禮恊律郎太祝就望位立定禮直官曰可寘土半坎本廟宮幃令監視次引初獻以下詣東神門外揖位立定禮直官贊禮畢揖訖退太官令帥其屬徹禮饌次引監察禦史詣殿監視收徹訖還齋所宮闈令闔戶以降太常藏祝版扵匱

政和五禮新儀卷一百六

欽定四庫全書

政和五禮新儀卷一百七

吉禮

皇帝親祠前期朝享太廟儀上

陳設

車駕自景靈宮詣太廟

省牲器

晨祼【闕】

饌食【闕】

陳設

前享三日殿中監帥其屬尙舎設大次於太廟東門外道北南向小次於阼階東稍南西向儀鸞司設文武侍臣次於大次之前隨地之宜設行事助祭官宗室及有司次於廟之內外設東方南方客使次於文官之後西方北方客使次於武官之後設饌幔於廟南門之外東西相向【毎室饌幔各一】又設七祀次一於殿下橫街之北道東西向又設配享功臣次於殿下橫街之南道之東西相向【毎室配享功臣各爲一次】前享二日宮闈令帥其屬掃除廟之內外開坎於殿西階之東南方深取足容物南出陛太常設七祀燎柴於齋宮內光祿牽牲詣祠所大晟陳登歌之樂於殿上前楹間稍南北向設宮架於庭中立舞表於鄼綴之閒戶部陳諸州嵗貢於宮架南龜爲前列金次之玉帛又次之餘爲後東西相向前享一日奉禮郎禮直官設皇帝位版於阼階上飲福位於東序俱西向贊者設亞終獻位於外次南稍東助祭親王宗室使相在其南進幣爵酒官受爵酒官奉幣官薦牛爼官薦籩豆官薦羊爼豕爼魚爼官受幣官罍洗奉爵官贊樂官進摶黍官舉冊官七祀獻官在助祭宗室使相之南並西向北上大禮使位於西階之西稍南【與亞終獻班相對】行事光祿卿設冊官光祿丞功臣獻官在其西助祭宰相使相位在大禮使之南執政官在其西又設監察禦史位二於西階俱東向北上奉禮郎太祝太官令於東階下俱西向北上恊律郎位二一於殿上前楹間一於宮架西北俱東向大樂令登歌樂虡北大司樂於宮架北良醖令於酌尊所俱北向又設助祭文武羣官宗室位於橫階之南諸方客使位於廟門之外隨其方國光祿陳牲於東神門外當門西向以南爲上祝史各位於牲後太常設省牲位於牲西大禮使進幣爵酒官受爵酒奉幣官受幣官罍洗奉爵官奉瓉槃官位於道南北向西上七祀配享功臣獻官在其後薦牛爼官薦籩豆官大司樂光祿卿進摶黍官讀冊舉冊官大樂令光祿丞奉禮協律郎太祝太官宮帖令於道北南向西上【大樂令以下位皆稍卻】監察禦史在薦官爼之右異位稍卻光祿設禮饌於東神門外道南北向太常設省牲位版於禮饌之南大禮使進幣爵酒官受爵酒官奉幣官罍洗奉爵官奉瓉槃官位在南北向西上七祀配享功臣獻官在其後監察禦史位二在西東向薦牛爼官薦籩豆官大司樂光祿卿進摶黍官讀冊舉冊官大樂令光祿丞奉禮恊律郎太祝太官宮闈令位在東西向北上禮部設其屬設祝冊於室戶外之右司尊彜帥其屬設幣篚於酌尊所次設籩豆簠簋之位於室戶外每室左十有一籩右十有一豆俱爲四行加豆前各爲二重又設爼九於豆右爲三重登一在籩豆閒鉶三在登前簠一簋一在籩外四爼閒簠在左簋在右【若夏享秋享則設鑑一在籩豆之左】設鑪炭於室戶外稍前設尊彜之位每室犧尊五【秋冬朝享卽設著尊】象尊五【秋享朝享卽設壺尊】爲二重犧尊在前皆有坫在室戶外之左雞彜一【秋享朝享卽設斚彜】在犧尊之右鳥彜一【秋冬朝享卽設黃彜】在象尊右皆有舟俱加勺冪爲酌尊又設太尊二山奠二在室著尊二犧尊二在殿上象尊二壺尊六在下俱北向西上加冪皆設而不酌太常設七祀位於殿下橫街之北次內【司命戶竈中霤門厲行】又設配享功臣位於橫街之南次內【韓王趙普周王曹彬位於橫街之南道西東向太師薛居正太師石熈載鄭王潘羙位於其西太師李沆太師王旦太師李繼隆位又在其西又設太師王曽太師呂夷簡侍中曹瑋位於橫街之南道東西向司徒韓太師曽公亮位在其東次舒王王安石位次太師蔡確位又在其東俱北向】皆設神席太廟設神位版於座首司尊彜設祭器每位左二籩右二豆爼一在神位前爵一次之簠一簋一在爵之前簠在左簋在右象尊一在籩前加勺冪又設爼四豆二籩二簠一簋一槃一篚一於南神門外每室饌幔內設禦洗二於阼階下直東霤北向【盥洗在東爵洗在西】罍在洗東加勺篚在洗西南肆實以巾【若爵洗之篚卽又實以爵加坫】設皇帝位於洗南北向內侍酌水位於洗東執巾位於酌水內侍之北俱西向奉瓚爵官位於爵東西向又設亞終獻盥洗爵位於本位之南太官令盥洗於西階下七祀配享功臣獻官盥洗於從享神位之前【七祀及配享功臣位前盥洗各一】罍篚各設於左右執罍篚者位其後享日丑時五刻宮闈令開室帥其屬掃除鋪筵在室內北墉下幾在筵上如常儀司尊彜入設祭器太府卿帥其屬入陳幣於篚【幣以白】光祿卿帥其屬入實籩豆簠簋【籩四行以右爲上第一行魚鱐在前糗餌次之第二行幹防在前漧棗形塩次之第三行鹿脯在前榛實漧桃次之第四行菱在前芡栗次之豆四行以左爲上第一行芹菹在前筍菹葵菹次之第二行菁菹在前韭菹酏食次之第三行魚醢在前兔醢豚拍次之第四行鹿臡在前醓醢次之加豆二春實以韭卵夏實以麥魚秋實以豕豚冬實以稻鴈簠實以稻簋實以黍登實以大羮鉶實以羮加芼滑若夏享秋享則籩左之鑑實以冰】太官令設其屬入實爼【籩左之爼爲二重以北爲上第一重實以牛腥七體兩肩兩脇兩髀並脊以兩髀在兩端兩肩兩脇次之脊在中第二重實以羊腥七體其載如牛豆前之爼爲二重以北爲上第一重實以豕腥七體其載如羊第二重實以魚鮏十有五縮載豆右之爼九爲三重以北爲上第一重實以牛豕牲首各一第二重一實以牛腥腸胃肺離肺一在上端刌肺三次之腸三胃三又次之一實羊腥腸胃肺其載如牛一實以豕腥膚七橫載第三重一實以牛熟腸胃肺一實以羊熟腸胃肺一實以豕熟膚其載如腥皆牛在左羊在中豕在右】良醖令帥其屬入實尊彜【酌尊之齊鳥彜實以明水雞彜實以欝鬯犧尊實以泛齊象尊實以醴齊又太尊實以泛齊山尊實以醴齊著尊實以盎齊犧尊實以醴齊象舞實以泛齊各以一尊實明水壺尊三實酒三實三酒明水酒皆在上】又實七祀及配享功臣位禮饌【毎位左二籩栗在前鹿脯次之右二豆菁菹在前鹿臡次之爼實以羊豕腥肉簠實以稷簋實以黍爵一象尊一實以祠祭法酒】太常設燭於神位前設大禮使以下行事執事官揖位於東神門外如省牲之位設望位於瘞坎之南如省饌之位所司陳異寶嘉瑞及伐國之寶於宮架之南東西相向

車駕自景靈宮詣太廟

前享一日皇帝於景靈宮朝獻畢旣還大次禮部郎中奏觧嚴所司轉仗衛鹵簿文武助祭官先詣太廟祠所導駕官以下就次各服其服乘黃令進玉輅於昌福門內南向設千牛將軍一員位於輅前北向門下侍郎一員位於左輔之前贊者二人位又於其前少頃知客省事以下知內侍省事以下帶禦器械官祗應通事大夫以下武功大夫以下並六尙局應奉官於齋殿前鬭班立定東上閤門禦史臺太常寺分引管軍臣僚及左輔門下侍郎太僕卿乘黃令詣禦幄幕稱警蹕不鳴鼔吹鹵簿前導詣太廟【冬祀夏祭大禮則用大駕鹵簿宗祀袷享則用法駕鹵簿】車駕將至太廟東上閤門禦史臺分引助祭文武官宗室客使禮直官贊者引行事執事官俱詣廟西門外立班再拜奉迎退【內已起居者止奏聖躬萬福】車駕及門少駐文武侍臣皆下馬導駕官步導入廟西門車駕動千牛將軍夾輅而趨近廟南門逥輅南向千牛將軍立於輅左左輔奏請皇帝降輅皇帝步入廟稍東左輔奏請皇帝乘輦奉禦進與皇帝乘輿以入齋殿侍禦如常儀導駕官步導至殿門皇帝降輿升閣降通事舍人承防勑羣官各還次學士院以祝冊授通進司進禦書訖付尙書禮部

省牲器

省牲之日未後二刻宮闈令帥其屬掃除廟之內外司尊彜帥府史及執事者以祭器入設於位【凡祭器皆借以席籩豆又加巾蓋】太府卿入幣於篚【告潔畢權徹】未後三刻禮直官贊者分引太禮使以下詣東門外省牲位光祿卿丞與執事者牽牲就位禮直官贊揖贊者引大司樂入行樂架【凡亞終獻行事皆禮直官太常博士引大禮使執事官及申視滌濯官受爵酒官進爵酒官行事皆禮直官引余官皆贊者引】次引視滌濯官入升自西階【凡行事執事官升降皆自西階】視滌濯次引申視滌濯執事者舉冪曰潔俱復位禮直官稍前曰告潔畢詣省牲次引省牲官稍前省牲訖退復位次引光祿卿出班巡牲一匝西向躬曰充曰偹次引光祿丞巡牲一匝西向躬曰腯俱復位禮直官稍前曰省牲畢請就省饌位揖訖引大禮使以下各就位立定禮直官贊揖所司省饌具畢禮直官贊省饌畢揖訖俱還齋所光祿卿丞及執事者以次牽牲詣廚授太官令次引省鑊官詣廚省鼎鑊視濯漑協律郎展視樂器乃還齋所晡後一刻太官令帥宰人以鸞刀割牲祝史各取毛血實於槃又取膟膋實於登俱置饌所遂烹牲宮闈令帥其屬掃除廟之內外

政和五禮新儀卷一百七

欽定四庫全書

政和五禮新儀卷一百八

吉禮

皇帝親祠前期朝享太廟儀下【闕】

政和五禮新儀卷一百八

欽定四庫全書

政和五禮新儀卷一百九

吉禮

朔祭太廟儀【闕】

齋戒【闕】

陳設【闕】

省饌【闕】

行事【闕】

政和五禮新儀卷一百九

欽定四庫全書

政和五禮新儀卷一百十

吉禮

朔祭別廟儀【闕】

齋戒【闕】

陳設【闕】

省饌【闕】

行事【闕】

政和五禮新儀卷一百十

欽定四庫全書

政和五禮新儀卷一百十一

吉禮

薦新太廟儀【闕】

時日【闕】

齋戒【闕】

陳設【闕】

省饌【闕】

行事【闕】

政和五禮新儀卷一百十一

欽定四庫全書

政和五禮新儀卷一百十二

吉禮

薦新別廟儀【闕】

政和五禮新儀卷一百十二

欽定四庫全書

政和五禮新儀卷一百十三

吉禮

皇帝親祠前期朝獻景靈宮儀

陳設

省饌

車駕自大慶殿詣景靈宮

奉玊幣

薦饌

望燎

陳設

前朝獻三日殿中監帥其屬尙舎設大次於明福殿儀鸞司設文武侍臣次於大次之前隨地之宜行事助祭官宗室及有司次於宮之內外設東方南方客使次於文官之後西方北方客使次於武官之後又設饌幔於天興殿東階之南前一日郊社令帥其屬掃除宮之內外太常設燎鑪於庭之東南大晟陳登歌之樂於殿上前楹間稍南北向設宮架於庭中立舞表於酇綴之間前朝獻一日奉禮直官設皇帝位版於阼階上西向飲福位於聖像之西南北向望燎位於殿之東南向贊者設亞終獻位於阼階之東稍南西向大禮使太宰少宰左丞於西階之西稍南東向【與亞終獻班相對】行事吏部戶部尙書侍郎光祿卿讀冊官舉冊官光祿丞位於其西【光祿丞稍卻】奉禮郎摶黍太祝郊社太官令位於亞獻之北西向俱北上監察禦史位二於大禮使之北東向俱稍卻又設協律郎位二一於殿上前楹之間稍西一於宮架西北俱東向大樂令於登歌樂虡北大司樂位於宮架北良醖令於酌尊所俱北向設文武助祭官宗室位於行事執事官之南諸方客使位於殿門之外隨其方國又設告潔位於天興殿東偏門外設大禮太宰少宰左丞於道西東向行事吏部戶部尙書吏部侍郎大司樂光祿卿讀冊官舉冊官大樂令光祿丞奉禮恊律郎摶黍太祝郊社太官令位於道東西向【大樂令以下位稍卻】俱以北爲上監察禦史之位於尙書之位右異位少退光祿設禮饌於殿門內外在北南向太常說省饌位版於禮饌之南大禮使太宰少宰左丞在南北向西上監察禦史位二在西東向行事吏部戶部禮部尙書吏部侍郎大司樂光祿卿讀冊官舉冊官大樂令光祿丞奉禮恊律郎黍太祝郊社太官令位在東西向北上禮部帥其屬設祝冊案於殿上之西司尊彛帥其屬設玊幣篚於酌尊所次設籩豆簠簋之位設牙盤一於聖像前左十有一籩右十有一豆俱爲三行爼一在籩前簠一簋一在籩豆外簠在左簋在右又設尊坫之屬於室戶外之左太尊五山尊五爲二重在殿上東南隅北向西上太尊在前皆有坫加勺冪爲酌尊又太尊二山尊二在聖像前著尊二犧尊二在殿上象尊二壺尊六在下俱北向西上加冪皆設而不酌又設里域眞官位祭器左八籩右八豆俱爲二行簠一簋一在籩豆外簠在左簋在右犧尊一在戶外加勺冪有坫又設籩豆簠簋爼各一於饌幔內設禦洗二於阼階下直東霤俱北向【洗在東爵洗在西】罍在洗東加勺篚在內洗西南肆實以巾【若爵洗之篚則又實以爵加坫】設皇帝位於洗南北向內侍酌水位於洗東執巾位於酌水內侍之北俱西向吏部侍郎位於爵洗西東向又設亞終獻爵洗盥洗於本位之南里域眞官獻官盥洗爵洗於本位東階下罍篚各設於左右執罍篚者位其後前朝獻五刻太府卿少府監帥其屬入陳玊幣於篚【玊以四圭有邸盛以匣幣以蒼】禮神之玊置於聖像前燔玊加於幣光祿卿帥其屬入實籩豆簠簋【籩三行以右爲上第一行形防在前黍糗餌次之第二行榛實在前魚鱐幹防次之第三行菱在前芡栗漧桃次之豆三行以左爲上第一行芹菹在前筍菹菁菹葵菹次之第二行薤在前韮菹深蒲次之第三行酏食在前虀醤次之簠實以黍簋實以稻】太官令帥其屬入實爼【籩豆之爼實以乳餅】良醖令帥其屬入實尊【太尊實以泛齊山尊實以醴齊著尊實以盎齊犧尊實以醍齊象尊實以沈齊各以一尊實明水壺尊三實酒三實三酒明水酒皆在上】有司設神禦殿禮饌及供奉之物如常儀太常光祿又設里域眞官位禮饌【籩三行以右爲上第一行蔆在前幹柿次之第二行幹防在前漧棗形鹽次之第三行芡在前榛實漧桃次之豆三行以左爲上第一行筍菹在前菁菹次之第二行薤在前芹菹醤次之第三行薺脯在前虀魚醢次之簠實以稷簋實以稻犧尊實以祠祭法酒】太常設燭扵聖像前設大禮使以下行事執事官揖位於殿東偏門外如告潔之位

省饌

前朝獻一日質明郊社令帥其屬掃除宮之內外司尊彜帥府史及執事者以祭器入設扵位【凡祭器皆借以帛籩豆又加巾蓋】太府卿少府監入陳玉幣扵篚【告潔畢權徹】少頃禮直官贊者分引大禮使以下詣殿東偏門外告潔位立定禮直官贊揖訖次贊者引大司樂入行樂架【亞終獻行事皆禮直官太常博士引大禮使執政官行事皆禮直官引余官皆贊者引】次引禮部尙書入升自西階【凡行事執事官升降皆自西階】視滌濯次引太宰申視滌濯執事者皆舉冪曰潔俱退復位禮直官稍前曰告潔畢請就省饌位揖訖引大禮使以下各就位立定禮直官贊揖所司省饌具畢禮直官贊省饌畢揖訖俱還齋所次引禮部尙書詣廚視濯漑恊律郎展視樂器乃還齋所晡後郊社令帥其屬掃除宮之內外

車駕自大慶殿詣景靈宮

前朝獻一日學士院以祝冊授通進司進禦書訖降付尙書禮部其日文武助祭官先詣景靈宮祠所導駕官以下就次各服其服尙輦奉禦進輿扵大慶殿乘黃令進玊輅扵宣徳門外南向設千牛將軍一員位扵輅前北向門下侍郎一員位在左輔之前贊者二人位又在其前少頃東上閤門禦史臺太常寺分引左輔門下侍郎太僕寺卿乘黃令詣大慶殿西階下立北向東上【乘黃令位其後】次引導駕官在其後分東西相向立以俟奉迎前導次管軍臣僚次行宮使禦營巡檢等又在其後禮直官通事舎人引禮部侍郎奏請中嚴【凡左輔禮部侍郎門下侍郎奏請皆禮儀官通事舍人引】少頃又奏外辦皇帝通天冠絳紗袍乘輿以出降自西階稱警蹕如常儀宣贊舎人贊左輔以下常起居次導駕官常起居【已起居者止奏聖躬萬福】次引管軍臣僚次行宮使禦營巡檢等常起居【該宣名者卽宣名】次太僕卿出詣玉輿所攝衣而升正立執轡導駕官前導皇帝出大慶殿門外至玊輅所千牛將軍前跪執轡左輔進當輿前俛伏跪奏左輔具官臣某言請皇帝降輿乘輅奏訖俛伏興退復位【凡左輔奏請準此】乘黃令稍東向進玉輅皇帝降輿乘輅太僕卿立授綏導駕官分左右步導門下侍郎進當輅前俛伏跪奏門下侍郎具官臣某言請車駕進發奏訖俛伏興退位【凡門下侍郎奏請準此】車駕動稱警蹕左輔先詣宣徳門內以俟門下侍郎及贊者夾侍以出千牛軍夾輅而趨車駕將及宣徳門至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎制稱侍臣上馬贊者承傳勑侍臣上馬諸侍衛之官各督其屬左右翊駕在黃麾內符寶郎奉八寶前導殿前監後部從導駕官夾侍於前贊者在左輔門下侍郎之前侍臣上馬畢次大內畱守於宣徳門外再拜奉辭門下侍郎奏請車駕進發車駕動稱警蹕不鳴鼔吹鹵簿前導詣景靈宮【冬祀夏祀大禮則用大駕鹵簿宗祀祫享大禮則用法駕鹵簿】車駕將至景靈宮東上閤門禦史臺分引文武助祭官宗室客使禮直官贊者引行事執事官俱詣門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入昌福門【導駕官系行事者先退服祭服】車駕動千牛將軍立於輅右左輔奏請皇帝降輅乘輿尙輦奉禦進輿於輅後皇帝乘輿入齋殿侍衛如常儀導駕官至齋殿前皇帝降輿歸殿後閣簾降通事舎人承防勑羣官各還次以俟行禮

奉玊幣

朝獻日未行事前諸行事及助祭之官各服其服太府卿少府監入陳玊幣光祿卿入實籩豆簠簋太官令入實爼良醖令入實尊樂正帥工人二舞以次入位執尊罍篚冪者各就位次通事舎人分引文武助祭及宗室客使入就位次禮直官贊者分引大禮使以下行事執事官詣天興殿東門外揖位立定禮直官贊揖次引監察禦史次引大禮使以下入就位禮直官引宮內外行掃除訖降復位次引監察禦史按視殿之上下糾察不如儀者退復位次禮儀使樞宻院官太常卿東上閤門官太常博士禮直官分立於大次外之右次引禮部侍郎前奏請中嚴少頃又奏外辦符寶郎奉寶陳於宮架之北禮儀使當次前俛伏跪奏禮儀使具官臣某言請皇帝行事奏訖俛伏興還侍位【禮儀使奏禮畢準此】簾捲皇帝服衮冕以出侍衛如常儀禮儀使以下前導至東神門外殿中監跪進大圭殿中少監副之【凡殿中監進圭受圭皆少監副之】禮儀使奏請執大圭前導皇帝入自正門【侍衛不應入者止於門外】恊律郎跪俛伏舉麾興【凡行事執事者取物奠物皆跪俛伏興】工鼓祝宮架幹安之樂作【皇帝升降行止皆奏幹安之樂】至阼階登歌樂作【左右侍衛之官量人數從升】至版位西向立樂止禮儀使以下分左右侍立【凡行禮皆禮儀使樞宻院官太常卿東上閤門官太常博士禮直官前導至位分左右立】禮儀使前奏有司謹具請行事宮架作太安之樂發祥流慶之舞六成止禮儀使奏請拜皇帝拜贊者曰再拜在位官皆再拜內侍取玉幣於篚立於尊所次引太宰少宰吏部尙書侍郎升詣聖祖座前立太宰吏部尙書西向少宰吏部侍郎東向俱北上禮儀使前導皇帝詣盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請皇帝搢大圭盥手內侍跪取巾於篚興以進皇帝帨手內侍受巾跪奠於篚禮儀使奏請執圭前導皇帝升殿大禮使從【皇帝升降大禮使皆從】宮架樂作至阼階下樂止升階登歌樂作至殿上樂止登歌靈安之樂作殿中監跪進鎭圭禮儀使奏請搢大圭執鎭圭前導皇帝詣聖祖座前北向立內侍先設繅借於北禮儀使奏請跪奠鎭圭於繅借執大圭俛伏興又奏請搢大圭跪內侍加玉於幣以授吏部尙書吏部尙書以授太宰太宰西向跪以進禮儀使奏請受玉幣皇帝受幣訖少宰東向跪俛伏以授吏部侍郎進奠置於聖像前太宰少宰吏部尙書侍郎俱降復位禮儀使奏請執大圭俛伏興又奏請再拜皇帝再拜訖樂止禮儀使前導皇帝還版位登歌樂作至位西向立樂止內侍舉鎭圭繅借以鎭圭授殿中監以還有司

薦饌

朝獻日太官令以饌實爼及籩豆簠簋陳於饌幔內東西相向【爼實以乳餅籩實以餈豆實以糝食簠實以黍簋實以稷】俟皇帝升奉玉幣訖退位樂止次引禮部尙書詣饌所執籩豆簠簋以入戶部尙書詣饌所奉爼以入太官令引入正門宮架吉安之樂作設於西階下北上奉爼者在南次引禮部尙書搢笏執籩豆簠簋戶部尙書搢笏奉爼以升太祝迎取於階上禮部尙書奉籩豆簠簋於聖像前北向跪奠啟蓋於下執笏俛伏興有司設籩於糗餌前豆於醤前簠於稻前簋於黍前次戶部尙書奉爼於聖像前北向跪奠訖執笏俛伏興有司設於豆前樂止俱降復位太祝還奠所次引太宰少宰左丞詣聖祖座前太宰左丞西向北上少宰東向次引吏部侍郎詣爵洗位東向立禮儀使前導皇帝詣盥洗位登歌樂作降自阼階樂止宮架樂作至洗位北向立樂止內侍酌水以進禮儀使奏請搢大圭盥手內侍跪取巾於篚以進皇帝帨手內侍受巾跪奠於篚禮儀使奏請執大圭前導皇帝詣爵洗位宮架樂作至洗位北向立樂止吏部侍郎跪取爵於篚興以進禮儀使禮儀使奏請搢大圭受爵內侍酌水以進禮儀使奏請洗爵內侍跪取巾於篚興以進皇帝拭爵內侍受巾跪奠於篚吏部侍郎受爵升自東階禮儀使奏請執大圭導皇帝升殿宮架樂作至阼階下樂止升自阼階登歌樂作至殿上樂止登歌禧安之樂作吏部侍郎奉爵詣酌尊所東向立執尊者舉冪良醖令酌太尊之泛齊禮儀使前導至聖祖座前北向立禮儀使奏請搢大圭跪吏部侍郎以爵授左丞左丞授太宰太宰西向跪以進禮儀使奏請奠爵進酒再進酒三進酒以爵授少宰置於聖像前禮儀使奏請執大圭俛伏興又奏請少立樂止太宰以下俱復位舉冊官舉祝冊進於聖像之右讀冊官搢笏東向跪讀祝文讀訖執笏興禮儀使奏請拜皇帝再拜有司奠冊立於聖像右禮儀使前導皇帝還版位登歌樂作至版位西向立樂止文舞退武舞進宮架正安之樂作舞者立定樂止次禮直官太常愽士引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所東向立宮架作衝安之樂降眞觀徳之舞執事者以爵授亞獻亞獻搢笏執爵執尊者舉冪太官令酌山尊之醴齊亞獻以爵授執事者執笏詣聖祖座前北向搢笏跪執事者以爵授亞獻官亞獻執爵酒三進俛伏興少退北向拜樂止降復位初亞獻行禮將畢禮直官太常士引終獻詣洗及升殿酌獻一如亞獻之儀訖降復位初終獻旣升次引殿中監少監摶黍太祝太官令詣飲福位東向立奉豆及爵酒者各位於其後禮儀使奏請詣飲福位前導皇帝登歌樂作將至位樂止又登歌報安之樂作皇帝至飲福位北向立典禦尙醖於酌尊所良醖令酌上尊福酒合置一尊典禦奉尊詣飲福位以授殿中監少監尙醖奉禦執爵殿中少監酌之奉禦以爵授殿中監殿中監西向捧以立禮儀使奏請再拜皇帝拜殿中監跪以爵酒進禮儀使奏請搢大圭跪受爵祭酒【三祭於地】啐酒奠爵殿中監跪受爵以興太官令取黍於簋摶以受太祝太祝取以豆東向跪以進皇帝受訖奠之太祝受豆以興降復位次殿中監跪以爵酒進禮儀使奏請受爵飲福酒奠爵殿中監受虛爵以興以授典禦奉執事者俱降復位禮儀使奏請執大圭俛伏興又奏請拜皇帝再拜樂止禮儀使前導皇帝還版位登歌樂作至版位樂止西向立樂止次引禮部尙書升殿徹籩豆戶部尙書升殿徹爼【籩豆及爼各一俱少移故處】登歌吉安之樂作卒徹樂止禮部戶部尙書降復位禮直官曰賜福酒行事助祭官拜贊者承傳曰賜福酒拜在位官皆再拜送神宮架太安之樂作一成止

望燎

太安之樂畢禮儀使奏請詣望燎位前導皇帝詣望燎位登歌樂作降自阼階樂止宮架樂作至位南向立樂止初賜福酒拜訖吏部侍郎帥太祝執篚進詣聖祖座前取玊幣祝冊執事官以饌按載稷黍飯及爵酒降殿置於柴上禮直官曰可燎東西各以炬燎半柴禮儀使奏禮畢前導皇帝還大次宮架樂作出門外禮儀使奏請釋大圭殿中監跪受大圭以還有司侍衛如常儀皇帝至大次樂止禮部郎中奏觧嚴次引大禮使以下詣南門外揖位立禮直官贊禮畢揖訖退通事舎人等分引文武助祭官及宗室客使以下將士不得輙離部伍次引諸神禦殿及里域眞官分獻官及太祝各入就位太祝在南北向分獻官在東西向分獻官【神禦殿獻官太祝具常服里域眞官獻官太祝具祭服】贊曰拜在位者皆拜太祝升詣香案之西東向立次分獻官升詣香案前北向立搢笏三上香跪執事者以琖奠茶奠酒執笏俛伏興少立太祝跪讀祝文讀訖執笏興舉版置於案降復位【分獻里域眞官則分獻官詣里域眞官座拜訖詣盥洗位搢笏盥手帨手執笏次詣爵洗位搢笏洗爵拭爵以授執事者執笏升尊所授笏執尊者舉冪酌酒分獻官以爵授執事者執笏詣里域眞官神位前搢笏北向立跪執爵三祭酒奠爵執笏俛伏興少立太祝搢笏跪讀祝文訖興舉版置於案降復位】分獻官拜訖降復位有司取祝版置於燎柴獻官以下各詣殿門外南向立太祝重行焚訖俱退

政和五禮新儀卷一百十三﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百十四

吉禮

皇帝朝獻景靈宮儀

時日

齋戒

陳設

朝獻景靈東宮

朝獻景靈西宮

時日

前期太常寺具孟春之月九日十日朝獻景靈宮【孟秋孟冬之日以十五十六十七日若孟夏之月則太常寺預於春季闗太史局擇日太史局擇日報太常寺申奏】具時日散告

齋戒

前期朝獻一日皇帝齋福寜殿禦勤政殿視事如常惟不弔防問疾作樂有司不奏刑殺文書其行事執事前導官齋於本司視事如故宿於本司惟不判書刑殺文書及行刑罰

陳設

前期殿中監帥其屬尙舎張設於齋殿之內外張禦幄於天興殿東南向【神禦殿卽於殿東南向】陳香案及供奉之物於聖像前【神禦殿卽於神禦前】又設皇帝褥位於香案之前南北向朝獻日未行事前東上閤門禦史臺設祭文武官位於殿庭北向

朝獻景靈東宮

朝獻日質明內東門開鳴鞭行門禁衛諸班親從等諸司祗應人員以下各自贊常起居次知客省事次樞宻都承防【待制正徵以充樞宻都副承防卽隨宰相以下班】知內侍省以下帶禦器械官六尙局舎應奉官祗應通侍大夫以下武功大夫以下及當庫務文臣一班常起居皇帝常服出內東門卽禦座宰相親王以下應從駕臣僚一班次管軍臣僚貯廊下並常起居皇帝乘車鳴鞭車行執毬仗使臣分東西相向常起居皇帝車出宣徳門將至宮燒香官執事官前導及助祭之官奉迎於宮門外再拜皇帝由昌福門入【西宮則由昭徳門入】至齋殿降鞏東上閤門官前導至天興殿禦幄簾降初乘輿將入昌福門禮直官太常愽士太常卿於禦幄前東向立東上閤門官相向立禮直官引執事升殿於香案前東西對立【神禦殿執事官於香案前西向】東上閤門禦史臺太常寺分引文武助祭官入詣天興殿庭北向位立定皇帝至禦幄東上閤門報班齊禮直官太常博士次引大常卿詣禦幄前【凡太常卿奏詣皆太常博士禮直官引】俛伏跪奏太常卿臣某言請皇帝行朝獻之禮奏訖俛伏興【太常卿奏禮畢準此】捲太常卿東上閤門官太常博士禮直官前導皇帝詣殿上褥位北向立【凡行禮皆太常卿東上閤門太常博士禮直官前導至位卽分立於左右】太常卿奏請再拜皇帝再拜【內三位神禦者卽毎位拜】贊者曰再拜在位官皆再拜內侍奉香太常卿奏請上香再上香三上香內侍以茶授執事官太常卿奏請跪進茶【神禦殿卽奠茶】執事官奉進皇帝獻訖【神禦殿卽奠訖】以授執事官置於聖像前【神禦卽以授執事官】皇帝進酒進酒三進酒如進茶之儀【神禦殿卽三奠酒】執事退先詣保寜閣香案前以俟太常奏請俛伏興又奏請再拜皇帝再拜贊者曰再拜在位官皆再拜太常卿前導皇帝還禦幄簾降太常卿奏請禮畢退復位助祭者先詣保寜閣北向立皇帝詣保寜閣次詣天興殿次詣太始殿次詣皇武殿次詣儷極殿次詣大定殿次詣輝徳殿次詣熈文殿次詣衍慶殿次詣羙成殿次詣繼仁殿次詣治隆殿次詣徽音殿朝獻並如上儀皇帝還齋殿少頃乘輿還內如來儀

朝獻景靈西宮

前朝獻質明皇帝常服自內東門乘輿詣西宮朝獻大明殿次詣神元殿次詣重光殿朝獻訖還內並如東宮之儀【孟夏孟秋孟冬一日朝獻至天興殿至輝徳殿至熈文殿至徽音殿又次日朝獻內宮】

政和五禮新儀卷一百十四

欽定四庫全書

政和五禮新儀卷一百十五

吉禮

坊州朝獻聖祖儀

時日

齋戒

陳設

省饌

行事

時日

太常寺前期以仲春擇日朝獻聖祖天尊大帝【仲秋準此】闗太史局太史局擇日報太常寺太常寺參酌訖具時日下本州

齋戒

前朝獻十日應行事執事官散齋七日治事如故宿於正寢不弔防問疾作樂判書刑殺文書決罰罪人及與穢惡致齋三日二日於防事惟朝獻事得行其餘悉禁前朝獻一日質明俱赴祠所齋捨朝獻官已齋而闕者通攝行事

陳設

前朝獻三日有司設行事執事官次於廟門外隨地之宜朝獻日丑前五刻執事者陳幣篚各於神位之左【幣以蒼】靑詞於神位之右【配位卽陳祝版】置於坫次設祭器皆借以席常饌者實之正配位各左十有二籩爲三行以右爲上【第一行形鹽在前梨糗餌粉餈次之第二行榛實在前漧桃幹防漧棗次之第三行菱在前芡栗漧桃次之】右十有二豆爲三行以左爲上【第一行芹菹在前筍菹菁菹葵菹次之第二行虀在前麫筋梠脯薺脯次之第三行配食在前韭醤粉食次之】爼二一在籩前一在豆前【實以乳餅】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】設太尊五山尊五爲二重在堂上東南隅北向上【配位卽於位酒尊之東】太尊在前皆有坫加勺冪爲酌尊【太尊一實明水爲上尊余實泛齊初獻酌之山尊一實明水爲上尊余實醴齊亞終獻酌之】又設太尊二山尊二在神位前【太尊一實盎齊山尊一實醴齊各以一尊實明水】著尊二犧尊二象尊二壺尊六在殿下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌有司設燭於神位前洗二於東階下直東霤北向【盥洗在東爵洗在西】罍洗在東加勺篚在洗西南肆實以巾【若爵洗之篚則又實以爵加坫】執罍篚者位於其後設揖位於廟南門外初獻在西東向亞終獻及祝在東西向北上【祝位稍卻】積燎柴於廟之東南設望燎位於燎柴之北三獻官在北南向東上祝位在西東向又設三獻官席位於殿下東階東南西向北上設祝席位於庭中北向又設祝位於殿上前楹東西向

省饌

前朝獻一日朝獻官以下常服閱饌物詣廚視滌器滌漑訖還齋所晡後所司掃除殿之上下

行事

朝獻日丑前五刻【行事春用丑時七刻秋用丑時一刻】行事執事官入就次饌者帥其屬設饌具畢贊禮者引初獻【凡行事執事官皆贊禮者引】升自東階【凡行事執事官升降皆自東階】防視陳設退就次各服祭服次引獻官以下詣南門外揖位立定贊禮者贊揖次引太祝入就殿下席位北向立次引三獻官入就殿下席位西向立贊禮者詣初獻之右贊請行事贊再拜在位者皆再拜次引太祝升殿就位立定次引初獻詣盥洗位北向立搢笏盥手帨手執笏升殿詣聖祖座前北向立搢笏跪次引太祝搢笏西向跪執事者以幣授太祝太祝奉幣授初獻訖執笏興先詣配位前立初獻受幣奠訖執笏俛伏興少退再拜詣配位前奠幣並如上儀訖俱退復位少頃引初獻再詣盥洗位北向立搢笏盥手帨手訖執笏次詣爵洗位北向立搢笏洗爵拭爵訖以爵授執事者執笏升詣正位酌尊所執事者以爵授初獻初獻搢笏執爵執尊者舉冪執事者酌太尊之泛齊初獻以爵授執事者執笏詣聖祖座前北向立搢笏執事以爵授初獻初獻執爵三進酒執笏俛伏興少退北向立次引太祝詣聖祖座前東向搢笏跪讀靑詞讀訖執笏興先詣配位前立初獻再拜次詣配位酌獻並如上儀【惟三祭酒】俱復位次引亞獻詣盥洗位北向立搢笏盥手帨手執笏詣爵洗位北向立搢笏洗爵拭爵以爵授執事執笏升詣正位酌尊所西向立執事者以爵授亞獻亞獻搢笏執爵執尊者舉冪執事者酌山尊之醴齊亞獻以爵授執事者執笏詣聖祖座前北向立搢笏跪執事者以爵授亞獻亞獻執爵三進酒執笏俛伏興少退再拜次詣配位並如上儀【惟三祭酒】降復位次引終獻詣洗及升殿行禮並如亞獻之儀降復位贊禮者曰賜福酒再拜在位者皆再拜次引初獻以下就望燎位執事者詣聖祖座前取幣及靑詞祝版置於燎柴贊禮者曰可燎火燎半柴次引初獻以下詣南門外揖位立贊禮者贊禮畢揖訖退有司監徹禮饌闔戶以降乃退

政和五禮新儀卷一百十五

欽定四庫全書

政和五禮新儀卷一百十六

吉禮

春秋二仲薦獻諸陵儀

時日

齋戒

受香表

陳設

省饌

行事

時日

太常寺前期以仲春擇日薦獻諸陵【仲秋準此】闗太史局太史局擇日報太常寺參酌訖具時日散告

齋戒

獻官以下防路宿於驛舎【或沿途官或觀寺】不弔防問疾作樂決罰罪人及與穢惡至陵宿於齋所惟薦獻事得行其餘悉禁前一日質明應行事執事陪位官並齋於陵所陵給酒饌獻官已齋而卻者通攝行事

受香表

前期太常寺卿奉香表至鞏縣驛以香表置於腰輿諸陵獻官以次從行至孝禪院禮直官引香表腰輿置於堂上贊者引諸陵獻官於堂上東向立禮直官引太常卿升堂西向立禮直官贊揖次贊者引永安陵獻官稍前東向對立贊者以表授太常卿太常卿搢笏接表執笏以表加於笏上禮直官贊者各俛伏跪太常卿受笏以表授永安陵獻官獻官搢笏接表訖各執笏獻官加表於笏上禮直官贊各俛伏興贊者引獻官退省視香表訖復置於腰輿從行至陵所次引諸陵獻官授香表如上儀

陳設

前一日都監常服帥其屬詣陵辟宮殿門升殿行掃除於上降行掃除於下設神禦座於殿上當中南面向【惟永安陵則設宣祖皇帝座稍西又設昭憲皇帝座於宣祖皇帝之東俱南向】陳香案及供奉之物於座前訖闔宮殿門【永昌陵則先詣太祖皇帝陵陳設畢次詣孝惠皇后孝明皇后孝章皇后陵永熈陵則先詣太宗皇帝陳設畢次詣淑徳皇后懿徳皇后明徳皇后元徳皇后陵永定陵則先詣眞宗皇帝陵陳設畢次詣章懷皇后章穆皇后章憲明肅皇后章懿皇后陵永昭陵則先詣仁宗皇帝陵陳設畢次詣慈聖光獻皇后陵永厚陵則先詣英宗皇帝陵陳設畢次詣宣仁聖烈皇后陵永裕陵則先詣神宗皇帝陵陳設畢次詣欽聖憲肅皇后欽成皇后欽慈皇后惠恭皇后陵陳設並如上儀】又設獻官以下次於門外薦獻日行事前陳表於案上在右【惠恭皇后陳祝文】設揖位於殿門外獻官陪位官在西東向監視禮事官太祝在東西向俱北上【凡設陪位官太祝位皆稍卻】置燎柴於鑪內設望燎位於其北獻官陪位官在北南向西上監視禮事官在西東向太祝在東西向又設獻官席位於階東陪位官席位又於其南俱西向北上設監視禮事席位於庭南北向太祝在其後又設獻官位於香案之北前向監視禮事官位於香案之西東向太祝位於香案之西東向

省饌

前一日獻官以下常服並集獻官齋所肄儀太祝習讀表文訖獻官詣廚閱饌物省鑊視滌漑晡後都監帥其屬臨造神饌

行事

薦獻日質明獻官以下常服並詣陵南門外就次奉饌者各陳於外都監帥其屬辟宮殿門進饌者設饌具畢都監還監視禮事官先入升殿防閱陳設糾察不如儀者次禮直官贊者禮生分引獻官以下詣殿門外揖位立定【凡太常卿行事禮直官引詣陵獻官行事贊者引餘皆禮生引】禮直官贊揖訖【諸陵並同贊者準此】次引監視禮事官太祝入就殿庭席位北向立次引獻官陪位官入就殿庭席位西向立禮直官詣獻官之右贊請行事贊再拜在位者皆再拜次引監視禮事官太祝升就位次引獻官詣神禦香案前執事者奉香獻官搢笏三上香執事者奉茶酒獻官跪執醆酹茶三祭酒皆以虛醆授執事者執笏俛伏興少退立太祝搢笏取表進詣神座右東向跪讀訖執笏興置表於案【惠恭皇后陵卽讀祝文】獻官再拜俱降復位【惟永安陵詣宣祖皇帝神禦香案前行禮畢次詣昭憲皇后神禦香案前行禮畢並如上儀】禮直官曰再拜在位者皆再拜次引獻官以下就望燎位執事者取表置於燎柴【惠恭皇后陵卽取祝文置】次引監視禮事官太祝就望燎位禮直官曰可燎火燎半柴獻官以下詣殿門外揖位立定禮直官贊禮畢揖訖退有司徹禮饌監視禮事官監視收徹訖退【永昌陵先詣太祖皇帝陵行事畢次詣孝惠皇后孝明皇后孝章皇后陵永熈陵先詣太宗皇帝陵行禮畢次詣淑徳皇后懿徳皇后明徳皇后元徳皇后陵永安陵先詣眞宗皇帝行禮畢次詣章懷皇后章穆皇后章憲明肅皇后章懿皇后陵永昭陵先詣仁宗皇帝陵行禮畢次詣慈聖光憲皇后陵永原陵先詣英宗皇帝陵行禮畢次詣宣仁聖烈皇后陵永裕陵先詣神宗皇帝陵行禮畢次詣欽聖憲肅皇后欽成皇后欽慈皇后惠恭皇后陵行禮並如上儀】太常卿徧詣諸陵及下宮朝拜訖周視陵城【應合掃除芟薙修治隨事處分】乃退

政和五禮新儀卷一百十六

欽定四庫全書

政和五禮新儀卷一百十七

吉禮

進獻諸陵上宮儀

時日

陳設

省饌

行事

時日

諸陵有司以元日中元冬至日節進獻上宮

陳設

前一日都監常服帥其屬詣陵辟宮殿門升殿行掃於上降行掃除於下降設神禦座於殿上當中南面向【惟永安陵則設宣祖皇帝座於殿上稍西又設昭憲皇後座於宣祖皇帝之東俱南向】陳香案及供奉之物於座前訖闔宮殿門【永昌陵則先詣太祖皇帝陵陳設畢次詣孝惠皇后孝明皇后孝章皇后陵永熈陵則先詣太宗皇帝陵陳設畢次詣淑徳皇后懿徳皇后明徳皇后元徳皇后陵永定陵則先詣眞宗皇帝陵陳設畢次詣章懷皇后章穆皇后章獻明肅皇后章懿皇后章惠皇后陵永昭陵則先詣仁宗皇帝陵陳設畢次詣慈聖光獻皇后陵永原陵則先詣英宗皇帝陵陳設畢次詣宣仁聖烈皇后陵永裕陵則先詣神宗皇帝陵陳設畢次詣欽聖憲肅皇后欽成皇后欽慈皇后惠恭皇后陵並如上儀】進獻日行事前設都監位於庭北向又設望燎位於門外都監南向香火內侍位其後

省饌

前進獻一日都監常服閱饌物詣廚省鑊視滌漑晡後帥其屬臨造神饌

行事

進獻日質明都監以下常服帥其屬詣陵辟宮殿門以俟陳設畢奉饌者各陳於外進饌者序入都監香火內侍入就位再拜升殿都監詣香案前搢笏三上香執笏少退再拜搢笏進湯次進酒饌恭奠於座前執笏侍於側【俟進酒饌畢徹酒再酌酒進次味至少移故處並香火內侍供應惟永安陵則先詣宣祖皇帝神禦香案前搢笏三上香執笏少退再拜訖次詣昭獻皇后神禦香案前上香拜訖次逐位進湯進酒饌】俟酌獻畢進表【無卽不進】少頃進茶訖徹饌灑熄香火俱降復位再拜出詣望燎位視燎畢闔宮殿門乃退【永昌陵則先詣太祖皇帝陵行禮畢次詣孝惠皇后孝明皇后孝章皇后陵永熈陵則先詣太宗皇帝陵行禮畢次詣淑徳皇后懿徳皇后明徳皇后元徳皇后陵永定陵則先詣眞宗皇帝陵行禮畢次詣章懷皇后章穆皇后章獻明肅皇后章懿皇后陵永昭陵則先詣仁宗皇帝陵行禮畢次詣慈聖光獻皇后陵永原陵則先詣英宗皇帝陵行禮畢次詣宣仁聖烈皇后陵永裕陵則先詣神宗皇帝陵行禮畢次詣欽聖憲肅皇后欽成皇后欽慈皇后惠恭皇后陵行禮畢並如上儀】

政和五禮新儀卷一百十七

欽定四庫全書

政和五禮新儀卷一百十八

吉禮

進獻諸陵下宮儀

時日

陳設

省饌

行事

時日

諸陵有司以元日冬至寒食節第二第三日上元節等前後各一日中元節前一日立春二月二日春社上已重午初伏七夕秋社中秋望日重陽下元節臘朔望各一日進獻下宮

陳設

前一日都監常服帥其屬辟宮寢門設神禦座南向【永安陵設宣祖皇帝座當寢殿又設昭憲皇後座於其西永昌陵設太祖皇帝座當寢殿又設孝惠皇後座於其西孝明皇後座於其東孝章皇後座於孝惠皇后之西永熈陵設太宗皇帝座當寢殿又設淑徳皇後座於其西懿徳皇後座於其東明徳皇後座於淑徳皇后之西元徳皇後座於懿徳皇后之東永定陵設眞宗皇帝座當寢殿又設章懷皇後座於其西章穆皇後座於其東章獻明肅皇後座於章懷皇后之西章懿皇後座於章穆皇后之東永昭陵設仁宗皇帝座當寢殿又設慈聖光獻皇後座於其西永原陵設英宗皇帝座當寢殿又設宣仁聖烈皇後座於其西永裕陵設神宗皇帝座當寢殿又設欽聖憲肅皇後座於其西欽成皇後座於其東欽慈皇後座於欽聖憲肅皇后之西永防陵設哲宗皇帝座當寢殿俱南向】陳供奉之物於座前訖闔寢宮門進獻日行事首設都監位於庭北向香火內侍位其後【焚獻者仍設望燎位於門外都監南向香火內侍位其後惟永定陵都監先詣眞宗皇帝下宮陳設畢帥其屬詣章惠皇后陵辟宮殿門升殿行掃於上降行掃除於下訖設神禦座於殿上當中南面陳香案及供奉之物於座前訖辟宮殿門設行事望燎位同上儀永裕陵下宮惠恭皇后位陳設並如諸陵下宮之儀】

省饌

前進獻一日都監常服閱饌物詣廚省鑊視滌濯晡後帥其屬臨造神饌【若七夕中元節冬至日前一日造饌】

行事

進獻日質明【若七夕中元節前一日卽未後】都監以下常服帥其屬辟寢宮門以俟陳設畢奉饌者各陳於外進饌者序入都監香火內侍入就位再拜升自東階由殿後詣神禦室捲簾褰帳都監詣香案前搢笏三上香執笏少退再拜【逐位再拜】詣每位神禦前【永安陵詣宣祖皇帝次詣昭憲皇后永昌陵詣太祖皇帝次詣孝惠皇后孝明皇后孝章皇后永熈陵詣太宗皇帝次詣淑徳皇后懿徳皇后明徳皇后元徳皇后永定陵詣眞宗皇帝次詣章懷皇后章穆皇后章獻明肅皇后章懿皇后永昭陵詣仁宗皇帝次詣慈聖光獻皇后永原陵詣英宗皇帝次詣宣仁聖烈皇后永裕陵詣神宗皇帝次詣欽聖憲肅皇后欽成皇后欽慈皇后永防陵詣哲宗皇帝】搢笏進湯次進酒饌恭奠於座前執笏侍於側【候進酒饌畢徹酒再酌酒進次味至少移故處並香火內侍供應】俟酌獻畢進表【無卽不進】少頃進茶訖徹饌灑熄香火下幃簾闔牖戶俱降復位再拜以出【焚獻香詣望燎位執燎】闔宮門乃退【若永定陵則都監先詣眞宗皇帝下宮行禮畢帥其屬詣章惠皇后陵辟宮殿門以俟降設訖行禮並如上儀闔宮殿門訖退永裕陵則都監先詣神宗皇帝下宮行禮畢帥其屬詣惠恭皇后位行禮並如上儀】

政和五禮新儀卷一百十八

欽定四庫全書

政和五禮新儀卷一百十九

吉禮

薦新諸陵儀

時日

陳設

省饌

行事

時日

每月陵所遇有新物薦獻下宮【孟春以韭菹茵陳卵仲春以水鳬茈季春以筍蒲白酪煮酒藕鮪魚如鮪魚闕代以鮹脯孟夏以含桃李茶麥仁豕仲夏以黍鶵雞杏林禽季夏以菱芡道蓬孟秋以黍稷棗梨蒲萄仲秋以麻稻醴酒鶉季秋以白小豆兔栗橊梠桲孟冬以馬山藥仲冬以麞橘橙柑季冬以魚酢仲春薦】

陳設

前薦新一日有司具新物詣陵所都監常服帥其屬辟寢宮門設神禦座如儀及陳供奉之物於座前訖闔宮門薦新日未行事前設都監位於庭北向香火內侍位其後【惟永定陵都監先詣眞宗皇帝下宮陳設畢帥其屬詣章懿皇后陵辟宮殿門升殿行掃除於上降行掃除於下訖設神禦座於殿上當中南向陳香案及供奉之物於座前訖闔宮殿門設行事位如上儀】

省饌

前薦新一日都監常服閱薦物視滌漑應饌者詣廚省饌以時帥其屬臨造

行事

薦新日質明都監常服帥其屬辟寢宮門以俟陳設畢奉薦物各陳於外序入都監香火內侍入就位拜升自東階由殿後詣神禦室捲簾褰帳都監詣香案前搢笏三上香執笏少退搢笏奉薦物恭置於神禦前訖執笏詣香案前拜【逐位拜並香火內侍供應】侍於側如食頃徹畢灑熄香火下帷簾闔牖戶俱降復位拜闔寢宮門訖退【若永定陵則都監先詣眞宗皇帝下宮行禮畢帥其屬詣章懿皇后陵辟宮殿門俟陳訖行禮並如上儀訖闔宮殿門乃退】

政和五禮新儀卷一百十九

欽定四庫全書

政和五禮新儀卷一百二十

吉禮

皇帝視學酌獻文宣王儀

陳設

酌獻文宣王

視學

陳設

殿中監前期一日帥其屬尙舎設皇帝禦幄於廟殿之東南向儀鸞司設三公以下幕次於國子監門外稍東量地之宜至日禦史防太常寺閤門設陪祠官班於殿下如月朔視廟之儀太常設祭器於文宣王神位前光祿實之左籩一【實以鹿脯】右豆一【實以鹿臡】爵一在籩豆前犧尊一在殿上前楹間【實以供內法酒】設香鑪於神位前又設配享及從祀位每位各左籩一【實以鹿脯】右豆一【實以鹿臡】爵一在籩豆前共設像尊四【實以祠祭法酒】一設於殿上前楹東一設於前楹西其二分設於兩廡階北並加坫設太官令位於文宣王酌尊所北向

酌獻文宣王

其日皇帝服鞾袍乘輦至國子監禮部祠部郎官太常寺本監並太學官學生奉迎於路左車駕由監門入降輦歸幄禮直官太常博士太常卿立於幄前東向禮直官通事舎人引三公親王使相執政官禦史臺閤門引尙書侍郎以下文武官各入詣殿下位闔門報班齊太常卿詣禦幄前俛伏跪奏太常卿臣某言請皇帝行酌獻之禮奏訖俯伏興簾捲禮直官太常博士太常卿前導皇帝出幄升自東階詣至聖文宣王神位前太常卿奏請皇帝跪又奏上香上香三上香侍臣執爵詣酒尊所太官令酌酒以授侍臣侍臣跪以爵進皇帝拜贊者曰拜在位官皆拜太常卿前導皇帝降自東階歸禦幄降太常卿詣禦幄前俛伏跪奏太常卿臣某言禮畢奏訖俛伏興簾捲皇帝出幄乘輦赴太學如別儀禮部祠部郎官太常丞愽士及國子監太學官詣配享及從祀分奠如常儀

視學

尙舎局預設次於惇化堂後又設次於惇化堂上稍北當中南向內鋪禦座閤門設臣僚班於堂下如月朔視朝之儀及設宰臣以下從官次於中門之外皇帝於文宣王廟酌獻禮畢乘輦幸太學入至惇化堂上降輦入次簾降更衣禮直官通事舎人引與講官入就堂下北向位講書執經官學士各立於堂下東西相向俟閤門報班齊皇帝出次升禦座班首奏聖躬萬福知東上閤門官詣禦座前承防臨階西向宣曰升堂通事舍人贊再拜三公以下皆拜分左右升堂各就位後少立起居郎舎人左右侍立禮直官通事舎人引講書及執經官就北向位班首奏聖躬萬福知東上閤門官宣曰升堂舎人贊拜講書及執經官拜由東西階升堂立於禦座左右講書官在西東向執經官在東西向學生就北向位舎人贊拜在位者皆拜分立於東西兩廊皆北上內侍進書案牙籖以經授執經官稍前進於案上舎人贊曰就坐宰臣以下並坐講書官講畢通事舎人曰可起羣臣皆起降階東西相向立執經官降階講書官於禦座前致辭訖降階北向通事舎人贊拜講書官再拜【如有宣答卽再贊拜】次起居郎舎人歸本班知東上閤門官宣坐賜茶通事舎人禮直官引三公以下各就位北向通事舎人贊拜三公以下拜訖升堂各立於後學生各就北向位通事舎人贊拜應在位者皆拜分立東西廊以北爲上立定舎人贊曰各就坐上下皆就坐賜茶畢禮直官通事舎人引堂上官降階就位通事舎人贊拜在位官皆拜禮直官通事舎人分引以出次學生就北向位通事舎人贊拜學生皆拜退訖【若有特防臨時謝恩皇帝降座還次乘輿還內如來儀】

政和五禮新儀卷一百二十

欽定四庫全書

政和五禮新儀卷一百二十一

吉禮

釋奠文宣王儀

時日

齋戒

陳設

省饌

行事

時日

太常寺預於隔季以仲春上丁【仲秋上丁】釋奠至聖文宣王闗太史局以其日報太常寺參酌訖具時日散告

齋戒

前釋奠五日應行事執事官散齋三日治事如故宿於正寢不弔喪問疾作樂判書刑殺文書決罰罪人及與穢惡致齋二日【光祿少卿太官令齋一日】一日於本司【無本司者於太常齋捨質明至齋所】惟釋奠事聽行其餘悉禁前一日質明並赴祠所官給酒饌釋奠已齋而闕者通攝行事

陳設

前釋奠三日儀鸞司設行事執事官次於祠所前一日光祿陳禮饌於殿之東南南向牽牲詣祠所太常設省饌位於禮饌之南三獻官在南北向西上分奠官位於其後監察禦史在西南向光祿少卿太樂令奉禮郎太祝太官令在東西向北上【凡奉禮郎以下位皆稍卻】大晟設登歌之樂於殿上前楹間稍南北向釋奠日丑前五刻禮直官贊者諸司職掌各服其服太常設幣篚各於神位之左【幣以白】祝版各於神位之右置於坫次設祭器皆借以席光祿實之【正位至聖文宣王配位兗國公顏回鄒國公孟軻舒王王安石】每位各左十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡棃次之】右十豆爲三行以左爲上【第一行芹菹在前筍菹葵菹菁菹次之第二行韭菹在前魚醢兔醢次之第三行豚拍在前鹿臡醓醢次之】爼二一在籩前【實以豕腥七體其載如羊】又爼六在豆右爲三重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】簠二簋二在籩豆外二爼閒簠在左簋在右【簠實以稻粱粱在稻前簋實以黍稷稷在黍前】鉶三在籩豆間【一在前二在後實以羮加芼滑】登二一在鉶前【實以大羮】一在籩左【實以肝膋】槃一在鉶後【實以毛血】設犧尊四象尊四爲二重在殿前楹間北向西上犧尊在前皆有坫加勺冪爲酌尊【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二在神位前【著尊一寔泛齊山尊一實醴齊各以一尊實明水】著尊二犧尊二象尊二壺尊六在殿下【太尊一實盎齊犧尊一實醴齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌借以席又設諸從祀位祭器每位各左二籩【栗在前鹿脯次之】右二豆【菁菹在前鹿臡次之】爼一在籩豆間【實以羊豕腥肉】簠一在籩南【實以稷】簋一在豆南【實以黍】爵一在籩豆之南兩廡各設像尊二【實以祠祭法酒】太常設燭於神位前洗二於東階之東【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後設揖位於南神門外三獻官在西東向分奠官位於其後監察禦史太樂令奉禮郎太柷太官令在東西向俱北上開瘞坎於殿西北壬地方深取足容物南出陛設望瘞位於坎之南如省饌之位【惟不設太官令位】又設三獻官席位於殿下東階之東西向北上分奠官位於其後監察禦史太樂令位於殿下之南北向奉禮郎太祝太官令位其後俱西向光祿少卿席位於監察禦史之東陪位生貟位其後俱北向西上又設監察禦史位於殿上樂虡之北在西東向奉禮郎太祝在東西向北上大樂令於樂虡北太官令於酌尊所俱北向

省饌

前釋奠一日行事執事官集初獻齋所肄儀太祝習讀祝文及視幣次禮直官贊者分引行事執事官就省饌位【凡初獻行事禮直官引饌官皆贊者引】立定禮直官贊揖所司省饌具畢禮直官贊省饌畢揖訖俱還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後有司帥其屬掃除殿之內外訖還齋所

行事

釋奠日丑前五刻【行事春用丑時七刻秋用丑時一刻】初獻以下並赴祠所就次太官令帥其屬實饌具畢次引光祿少卿入就殿下席位北向立贊者曰再拜光祿少卿再拜升自東階【凡行事執事官升降皆自東階】防視禮饌畢次引監察禦史升殿防閱陳設糾察不如儀者【凡防視及防閱皆先詣正位】次樂正帥工人升東階各入就位光祿少卿還齋所餘官各服祭服次引行事執事官詣南神門外揖位立定禮直官稍前贊有司謹具請贊揖次引大樂令先入就殿下席位北向立贊者曰再拜大樂令再拜升殿就位次引監察禦史奉禮郎太祝太官令入就殿下席位北向立次引三獻官入就殿下席位北向立禮直官稍前贊有司謹具請行事凝安之樂作三成止贊者曰再拜在位者皆再拜次引監察禦史奉禮郎太祝太官令俱升殿各就位立定次引初獻詣盥洗位同安之樂作【凡初獻升降行止皆作同安之樂】至洗位北向立搢笏盥手帨手訖執笏升詣文宣王神位前北向立樂止明安之樂作搢笏跪次引奉禮郎進笏西向跪執事者以幣授奉禮郎奉禮郎奉幣授初獻執笏興先詣兗國公神位前北向立初獻授幣奠訖執笏俛伏興少退再拜次詣鄒國公神位次詣舒王位前奠幣並如上儀樂止奉禮郎復位初獻將降階樂作復位樂止少頃引初獻再詣盥洗位樂作至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣正位酌尊所西向立樂止成安之樂作執事者以爵授初獻搢笏執爵執尊者舉冪太官令酌犧尊之泛齊訖先詣兗國公酌尊所北向立初獻以爵授執事者執笏詣文宣王神位前北向立搢笏跪執事者以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏先詣兗國公神位前南向立初獻再拜次詣配位每位行禮並如上儀太官令復詣正位酌尊所太祝復位初獻將降階樂作復位樂止次引亞獻詣盥洗位北向立搢笏盥手執笏詣爵洗位北向立搢笏洗爵拭爵以授執事者執笏升詣文宣王位酌尊所西向立成安之樂作執事者以爵授亞獻亞獻搢笏執爵執事者舉冪太官令酌象尊之醴齊訖先詣兗國公位酌尊所北向立亞獻以爵授執事者執笏升詣文宣王神位前北向立搢笏跪執事者以爵授亞獻亞獻執爵三祭酒奠爵執笏俛伏興少退再拜次詣毎位行禮並如上儀樂止降復位次引終獻詣洗升殿行禮並如亞獻之儀降復位初亞獻將升引分奠官詣洗盥手帨手訖分奠殿內及兩廡諸神位搢笏跪執爵三祭酒奠爵執笏俛伏興再拜分奠訖俱降復位禮直官曰賜胙贊者承傳曰賜胙再拜在位者皆再拜送神凝安之樂作一成止次引三獻官詣望位有司各詣神位前取幣祝版置於坎次引監察禦史太樂令奉禮郎太祝詣望瘞位立定禮直官曰可瘞寘土半坎【凡皆先省視訖乃】初獻以下詣南神門外揖位立定禮直官贊禮畢揖訖退太官令帥其屬徹禮饌監察禦史詣殿上監視收徹乃退

政和五禮新儀卷一百二十一

欽定四庫全書

政和五禮新儀卷一百二十二

吉禮

釋奠武成王儀

時日

齋戒

陳設

省饌

行事

時日

太常寺預於隔季以仲春上戊【仲秋上戊】釋奠昭烈武成王闗太史局太史局以其日報太常寺太常寺參酌訖具時日散告

齋戒

前釋奠五日應行事執事官致齋三日治事如故宿於正寢不弔防問疾作樂判書刑殺文書決罰罪人及與穢惡致齋二日【光祿少卿太官令齋一日】一日於本司【無本司者於太常齋捨質明詣齋所】惟釋奠事得行其餘悉禁前一日質明並赴祠所官給酒饌釋奠官已齋而闕者通攝行事

陳設

前釋奠一日儀鸞司設行事執事官次於祠所前一日光祿牽牲詣祠所次陳禮饌於殿之東南南向太常設齋饌於位版禮饌之南三獻官在南北向西上分奠官位於其後監察禦史在西東向光祿卿大樂令奉禮郎太祝太官在東西向北上【凡奉禮郎以下位皆稍卻】大晟設登歌之樂於殿上前楹間稍南北向釋奠日丑前五刻禮直官贊者諸司職掌各服其服太常設幣篚各於神位之左【幣以白】祝版各於神位之右置於坫次設祭器皆借以席光祿實之正配位各左十籩爲三行以左爲上【第一行幹防在前漧棗形防魚鱐次之第二行鹿脯在前榛實漧桃次之第三行菱在前芡栗次之】右十豆爲三行以左爲上【第一行芹菹在前筍菹葵菹菁菹次之第二行韮在前魚醢兔醢次之第三行防拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又設爼六在豆右爲三重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊在中一實以豕熟十一體其載如羊皆羊在左豕在右】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】鉶三在籩豆間【一在前二在後實以羮加芼滑】登二一在鉶前【實以大羮】一在籩左【實以肝膋】槃一在鉶後【實以毛血】設犧尊四象尊四爲二重在殿上前楹閒北向西上犧尊在前皆有坫加勺冪爲酌尊【犧尊一實明水爲上尊余實泛齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在殿下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】俱北向西上加冪五齊三酒皆設而不酌借以席又設諸從祀位祭器每位各左二籩【栗在前鹿脯次之】右二豆【菁菹在前鹿臡次之】爼一在籩豆間【實以羊豕腥肉】簠一在籩南【實以稷】簋一在豆南【實以黍】爵一在籩豆之南兩廡各設像尊二【實以祠祭法酒】太常設祝於神位前洗二於東階之東【盥洗在東爵洗在西】罍在洗東加勺篚在西南肆實以巾【若爵洗之篚則又實以爵加坫】執罍篚者位於其後設揖位於南神門外三獻官在西東向奉禮郎太祝太官令位其後俱西向光祿少卿席位於監察禦史位之東本學陪位生員位其後俱北向西上又設監察禦史位於殿上樂虡之北在西東向奉禮郎太祝在東西向北大樂令於樂虡北太官令於酌尊所俱北向

省饌

前釋奠一日行事執事官集初獻齋所肄儀太祝習讀祝文及視幣次禮直官贊者分引行事執事官就省饌位【凡初獻行事禮直官引余官皆贊者引】立定禮直官贊揖所司省饌具畢禮直官贊省饌畢訖俱還齋所次引監察禦史詣廚省鑊視祭器濯滌及視牲充腯乃還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後有司帥其屬掃除殿之內外訖還齋所

行事

釋奠日丑前五刻【行事春用丑時七刻秋用丑時一刻】初獻以下並赴祠所就次太官令帥其屬實饌具畢次引光祿少卿入就殿下席位北向立贊者曰再拜光祿少卿再拜升自東階【凡行事執事官升降皆自東階】防視饌禮畢次引監察禦史升殿防閱陳設糾察不如儀者【凡防視及防閱皆先詣正位】光祿少卿還齊所餘官各服祭服引行事執事官詣南神門外揖位立定禮直官贊揖次引大樂令先入就殿下席位北向贊者曰再拜大樂令再拜升殿就位次引監察禦史奉禮郎太祝太官令入就殿下位北向立次引三獻官入就殿下席位西向立禮直官稍前贊有司謹具請行事凝安之樂作三成止贊者曰再拜在位者皆再拜次引監察禦史奉禮郎太祝太官令俱升殿各就位立定次引初獻詣盥洗位同安之樂作【凡初獻升降行止皆作同安之樂】至洗位北向立搢笏盥手帨手訖執笏升詣武成王位前北向立樂止明安之樂作搢笏跪次引奉禮郎進笏西向跪執事者以幣授奉禮郎奉禮郎奉幣授初獻執笏興先詣少傅畱侯位前北向立初獻受幣奠訖執笏伏俛興少退再拜次詣配位前行禮搢笏如上儀樂止奉禮郎復位初獻將降階樂作復位樂止少頃引初獻再詣盥洗位樂作至洗位北向搢笏盥手帨手執笏詣爵洗位北向立搢笏洗爵以授執事者執笏升詣正位酌尊所西向立樂止成安之樂作執事者以爵授初獻初獻搢笏執爵執尊者舉冪太官令酌犧尊之泛齊訖先詣少傅畱侯酌尊所北向立初獻以爵授執事者執笏詣武成王神位前北向立搢笏跪執事者以爵授初獻初獻執爵三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興先詣少傅畱侯神位前南向立初獻再拜次詣配位行禮並如上儀太官令復詣正位酌尊所太祝復位初獻將降階樂作復位樂止次引亞獻詣盥洗位北向立搢笏盥手帨手執笏詣洗位北向搢笏洗爵拭爵以授執事者執笏升詣正位酌尊所西向立成安之樂作執事者以爵授亞獻搢笏執爵執尊者舉冪太官令酌象尊之醴齊訖先詣少傅畱侯位酌尊所北向立亞獻以爵授執事者執笏升詣武成王位前北向立搢笏跪執事者以爵授亞獻亞獻執爵三祭酒奠爵執笏俛伏興少退再拜次詣少傅畱侯神位前行禮並如上儀樂止降復位次引終獻詣洗升殿行禮並如亞獻之儀降復位初獻將升引分奠官詣盥洗盥手帨手訖引詣殿內及兩廡諸神位搢笏跪執爵三祭酒奠爵執笏俛伏興再拜在位者皆再拜送神疑安之樂作一成止次引三獻官分奠官詣望瘞位有司各詣神位前取幣祝版置於坎次引監察禦史大樂令奉禮郎太祝詣望瘞位立定禮直官曰可瘞寘土半坎【凡瘞皆先省視訖乃瘞】初獻以下詣南神門外揖位立定禮直官贊禮畢揖訖退太官令帥其屬徹禮饌監察禦史詣殿上監視收徹訖乃退

政和五禮新儀卷一百二十二

欽定四庫全書

政和五禮新儀卷一百二十三

吉禮

辟廱釋菜儀

時日

齋戒

陳設

行事

時日

前期太常寺具元日釋菜至聖文宣王散告

齋戒

釋菜前一日質明應行事執事官赴祠所致齋惟釋菜事得行其餘悉禁官給酒饌釋菜官已齋而闕者通攝行事

陳設

前釋菜一日儀鸞司設行事執事次於本學大晟設登歌之樂於殿上前楹閒稍南北向釋菜日丑前五刻禮直官贊者諸司職掌各服其服太常設祝版於正配神位之右置於坫次設祭器皆借以席光祿實之每位各左一籩【實以鹿脯】右一豆【實以芹菹筍菹葵菹韭菹】設犧尊一於殿上東南隅北向有坫加勺冪【實以泛齊代以祠祭法酒】太常設燭於神位前洗二於東階之東北向【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後北上又設獻官席位於殿下東階之東西向分奠官位於其後北上太樂令太祝太官令席位於殿庭之南應貢士位於其後俱北向西上又設太祝位於殿上西向大樂令於樂虡北太官令幹酌尊所俱北向

行事

釋菜日丑前五刻【行事用丑時七刻】獻官以下常服就次太官令帥其屬實饌具畢次引獻官升殿防閱陳設次貢士等先入就位次引大樂令先入就殿下席位立贊者曰再拜升殿就位次引獻官分獻官太祝太官令各入殿下席位立定凝安之樂作三成止贊者曰再拜在位者皆再拜次引太祝太官令俱升殿各就位立定次引獻官詣盥洗位同安之樂作【獻官升降行止皆作同安之樂】至洗位北向立搢笏盥手帨手執笏詣爵洗位北向立搢笏洗爵拭爵以授執事者執笏升詣酌尊所西向立樂止成安之樂作執事者以爵授獻官獻官搢笏執爵執尊者舉冪太官令酌犧尊之泛齊獻官以爵授執事者執笏詣文宣王神位前北向立搢笏跪執事者以爵授獻官獻官三祭酒奠爵執笏俛伏興少立樂止次引太祝詣神位前東向搢笏跪讀祝文讀訖執笏興先詣兗國公神位前東向立獻官再拜次詣配位行禮並如上儀太祝復位獻官將降階樂作復位樂止初獻官旣酌獻配位次引分奠官詣盥洗搢笏盥手帨手執笏詣從祀神位前搢笏跪執爵三祭酒奠爵執笏俛伏興拜分奠訖俱退復位送神凝安之樂作一成止次引獻官以下詣望瘞位有司各詣神位前取祝版置於坎禮直官曰可置土半坎獻官以下以次出

政和五禮新儀卷一百二十三

欽定四庫全書

政和五禮新儀卷一百二十四

吉禮

皇太子釋奠文宣王儀上

齋戒

陳設

皇太子詣祠所

省饌

行事

講經

皇太子還東宮

齋戒

皇太子散齋五日於別殿致齋二日於正殿凡散齋不弔防問疾作樂判書刑殺文書不視事惟行釋奠事致齋前一日典設郎設皇太子幄坐於正殿東序及室內俱西向又張幄楹下致齋之日質明有司各勒所部屯門下列仗如常儀左庶子跪請內嚴太子舎人引宮官文武七品以上陪位諸侍衛之官各服其服諸近侍之官並綪結佩俱詣閣奉迎左庶子啟請外備皇太子服逺逰冠朱明衣綪結佩以出侍衛如常儀皇太子卽西向坐侍官夾侍如常左庶子前跪稱左庶子具官姓某言請降座就齋室俛伏興還侍位皇太子降座入室文武侍官各還本司直衛者如常典謁引陪位者以次出凡與釋奠官散齋五日宿於正寢致齋二日於本司近侍官應從升者及從釋奠官國子監官各於本司致齋一日散齋治事如故惟不弔防問疾作樂判書刑殺文書決罰罪人及與穢惡致齋之日惟釋奠事得行其餘悉禁釋奠官已齋而闕者通攝行事

陳設

前釋奠三日典設郎帥其屬設皇太子便次於廟東西向又設便次於國子監隨地之宜守宮設文武侍官次於便次之後文在左武在右又設諸釋奠官從釋奠官次於國子監隨地之宜前釋奠三日所司帥其屬掃除廟之內外光祿牽牲詣祠所前一日設省饌位於禮饌之南亞終獻北向西上分奠官位於其後監察禦史東向大樂令奉禮協律郎太祝太官令西向北上大晟設登歌之樂於殿上前楹閒北向設軒架之樂於廟釋奠日丑前五刻諸司職掌各服其服陳幣篚於正配神位之左【幣以白】祝版於神位之右置於坫設祭器於正配位之前借以席光祿實之【正位至聖文宣王配位兗國公顏子鄒國公孟軻舒王王安石】每位各十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡栗次之】右十豆爲三行以左爲上【第一行芹菹在前筍菹葵菹菁菹次之第二行韭菹在前魚醢兔醢次之第三行豚拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又設爼六於豆右爲三重【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】簠二簋二在籩豆外二爼間簠在左簋在右【簠實以稻粱粱在稻前簋實以黍稷稷在黍前】鉶三在籩豆間【一在前二在後實以羮加芼滑】豋二一在鉶前【實以太羮】一在籩左【實以肝膋】槃一在鉶後【實以毛血】設犧尊四象尊四皆有坫加勺幕爲酌尊於殿上前楹間【犧尊一實明水爲上尊余實泛齊代以供內法酒初獻酌之象尊一實明水爲上尊余實醴齊代以祠祭法酒亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六在殿下【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上】加冪五齊三酒皆設而不酌借以席又設諸從祀位器祭每位各左二籩【在前鹿脯次之】右二豆【菁菹在前鹿臡次之】爼一在籩豆間【實以羊豕腥肉】簠一在籩豆閒【實以黍】爵一次之兩廡各設像尊二【實以祠祭法酒】太常設燭於神位前洗二於東階之東【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者各位於其後又設揖位於南神門外亞終獻東向北上分獻官位其後監察禦史大樂令奉禮郎太祝太官令西向北上開瘞坎於殿下西北壬地方深取足容物南出陛設望瘞位於瘞坎之南如省饌之位奉禮郎設皇太子位於東階之東西向飲酌位於殿上西南北向亞終獻位於皇太子位東南分獻官位於其後俱重行西向北上設監察禦史位於殿庭南北向奉禮郎太祝位於其後太樂令位於其東協律郎位於其後又設從釋奠官七品以上位於樂架之西當宮官東向學生位於宮官監學官之後俱重行北上又設監察禦史位於殿上樂虡之北在西東向奉禮郎太祝在西東向北上大樂令位於樂虡之北東向協律郎位於樂虡之西北東向太官令位於酌尊所俱北向典設郎設皇太子座於學堂之東壁下西向有司設講榻於北壁下南向又設執經者座於前楹間當講榻北向守宮設三師三少座於皇太子西北南向東上【若有家令詹事以下座卽設座於皇太子之南北面東上】侍講者坐於執經西北若有上臺三品已上觀講者設座於侍講之北南向東上掌儀設祝版宮官七品以上於東階東南西向北上執經侍讀等於西階西南監官及學官非侍讀者於侍讀之後若有上臺三品以上視讀者位於執經之北稍退重行皆東向北上學生分位於宮官學官之後皆重行北上又設掌儀位於宮官之北贊者二人在南皆西向晡後所司帥其屬以罇坫罍洗篚冪入設於位【升堂者自東階】

皇太子詣祠所

前出宮二日守宮設從釋奠宮官次於東宮朝堂如常儀其日質明東宮應從官各服其服所司陳鹵簿於東宮門外奉禮郎設從釋奠宮官位於東宮朝堂如常儀文武宮官七品已上依時刻俱集於次諸衞率各勒所部陳設如式禮直官引左庶子啟請內嚴右庻子負寶如式俱詣閣奉迎僕進金輅於閤外南向左內率執刀立於輅前北向中允一員在近侍官之前贊者二人又在中允之前禮直官引左庶子宮外俟僕攝衣而升正立執轡皇太子服逺逰冠朱明衣升輿以出左右侍衛如常儀左庶子進詣輿前俛伏跪稱左庶子姓某言請皇太子降輿升輅言訖俛伏興【凡左庶子啟請並準此】皇太子降輿升輅僕立授綏左庶子已下夾侍贊善進當輅前俛伏跪稱贊善姓某言請進輅言訖俛伏興退復位【凡贊善啟請並準此】輅動贊者夾引以至侍官上馬所贊善請輅權駐令侍官上馬左庶子前承令退稱曰令若贊善退稱侍官上馬贊者承傳曰文武侍官上馬畢贊善請進輅輅動東宮官以下皆乘馬以從出皇城門不鳴鼓吹至廟南門外回輅南向左庶子進當輅前請降輅皇太子降輅入幄次

政和五禮新儀卷一百二十四

欽定四庫全書

政和五禮新儀卷一百二十五

吉禮

皇太子釋奠文宣王儀下

省饌

前釋奠一日行事執事官集亞獻齋所肄儀太祝習讀祝文及視幣次禮直官謁者分引行事執事者就省饌位立定謁者贊揖所司陳饌具畢謁者贊省饌具畢揖訖俱還齋所次引監察禦史詣廚省鑊申視祭器滌濯及視牲充腯及還齋所未後一刻太官令帥宰人以鸞刀割牲祝史以槃取毛血置於饌所遂烹牲晡後有司帥其屬掃除廟之內外訖還齋所

行事

釋奠日丑前五刻有司陳設祭器祭饌如常儀少頃諸釋奠官及陪位官學生各服其服初皇太子就次訖從釋奠官學生監生各入就位立定禮直官謁者各分引釋奠官就揖位禮直官贊揖訖以次入就位如常儀皇太子駐便次半刻頃率更令立便次門外當門東向左庻子啟請內嚴又請外偹皇太子出便次侍衛如常儀率更令引皇太子至廟東門中允進圭皇太子執圭近侍者從入如常儀皇太子至版位西向立【毎立定率更令退立於左】率更令啟請再拜退復位皇太子再拜謁者曰眾官再拜在位者及學生皆再拜率更令前啟有司謹具請行事退復位協律郎跪俛伏舉麾興工鼓柷軒樂作崇安之樂天縱將聖之舞三成偃麾戞敔樂止【凡樂皆協律郎跪俛伏舉麾興工鼓柷而後作偃麾戞敔而後止】率更令啟請再拜退復位皇太子再拜謁者曰再拜在位者皆再拜率更令引皇太子詣盥洗位軒架翼安之樂作至洗位北向立樂止執事者酌水率更令啟讀皇太子搢笏執事者跪取巾於篚興以授皇太子皇太子帨手執事者受巾跪奠於篚率更令引皇太子執圭升殿登歌樂作至文宣王神位前北向立樂止【凡皇太子降階行止皆軒架樂作殿上行止則登歌樂作皆奏翼安之樂】登歌成安之樂作奉禮郎跪奉幣授左庶子左庶子奉幣北向以授皇太子執笏興先詣兗國公幣並如上儀樂止率更令引皇太子將降階樂作至殿下位西向立樂止少頃率更令引皇太子再詣盥洗位樂作至洗位北向立搢圭盥手並如上儀次詣爵洗位奉爵者跪取爵興以授皇太子皇太子拭爵奉爵者受爵以升執巾者跪受巾奠於篚率更令啟請執圭升殿軒架樂作升階樂止登歌樂作至文宣王位酌尊所西向立樂止恭安之樂作奉爵者以爵詣酌尊所執事者舉冪太官令酌犧尊之泛齊訖先詣兗國公酌尊所北向立皇太子搢圭跪執爵三祭酒奠爵執圭俛伏興率更令引皇太子少退北向立樂止次引太祝詣神位前東向搢笏跪讀祝文讀訖執笏興先詣兗國公神位前北向立皇太子並拜次詣配位每位行禮並如上儀【惟登歌作憲安之樂】太官令復請正位酌尊所太祝復位率更令引皇太子將降階樂作至版位西向立樂止文舞退武舞進軒架宣安之樂作舞者立定樂止初皇太子將復位次引亞獻詣盥洗位北向立搢笏洗爵拭爵以授執事者執笏升詣文宣王位酌尊所西向立軒架作肅安之樂無思不服之舞執事者以爵授亞獻亞獻執爵執尊者舉冪太官令酌象尊之醴齊訖先詣兗國公位酌尊所北向立亞獻以爵授執事者執笏升詣文宣王位前北向立搢笏跪執事者以爵授亞獻亞獻執爵三祭酒奠爵執笏俛伏興少退再拜次詣每位行禮並如上儀樂止降復位次引終獻詣洗升殿行禮並如亞獻之儀降復位初亞獻將升分奠官詣洗位盥手帨手訖分奠殿內及兩廡諸神位搢笏跪執爵三祭酒奠爵執笏俛伏興再拜分奠訖俱降復位初皇太子旣奠幣光祿寺以牲左臂一骨及長脇短脇俱二骨以並載於胙爼升設於殿上俟終獻旣升贊飲福執事者升詣東席飲福位北向立率更令啟請皇太子詣飲福位樂作率更令啟請執圭皇太子執圭升殿將至位樂止登歌作介安之樂皇太子至位北向立執事者各以爵酌上尊福酒合置一爵又贊禮者受爵北向立率更令啟請再拜皇太子再拜執事者跪以進率更令跪啟請搢圭皇太子搢圭跪執爵祭酒三祭於地啐酒奠爵俛伏興執事者跪受爵以興太祝帥執事持胙爼進減神位前正脊二骨橫脊二骨加於爼上執事南向跪以進皇太子受爼奠之執事者受以興太官令取黍於簋摶以授太祝太祝受以豆北向跪以授皇太子受訖奠之太祝受以興執事者又取爵以授皇太子飲福酒奠之執事者受虛爵興俱降復位率更令啟請皇太子執圭俛伏興又啟請再拜皇太子再拜樂止率更令引皇太子還版位樂作至位樂止禮直官曰賜胙贊者承傳曰賜胙再拜在位者皆再拜送神軒架崇安之樂作一成止率更令前曰拜畢引皇太子出門樂作至門外樂止率更令啟請去圭執事者跪受圭皇太子還入次左庻子啟請觧嚴次引行事官以下詣望位有司各詣神位前承幣祝版置於次禮直官曰可瘞置土半坎【凡瘞置先省視訖乃】行事官以下詣南神門外揖位立定禮直官贊禮畢俱揖訖俱還齋所陪祠官以次出太官令帥其屬徹禮饌監察禦史監視收徹訖乃退

講經

皇太子旣入便次服常服執經侍講侍讀等官並常服舎人分引羣官及學生等以次就位次左庶子啟請內嚴又啟請外備皇太子乘輿出便次侍衛如常儀至學降輿詣堂下南向立【左右侍衛量人數從三師三少並從】舎人曰揖羣官及學生皆躬揖皇太子報揖皆升就位左庶子跪啟請令執經等升俛伏興又左庶子稱曰令若左庶子退降詣西階下立於執經等前北面宣令訖執經以書並升就座【不應升堂者升兩廡】講經如常儀左庻子跪講禮畢羣官皆起舎人各降復堂下位揖皇太子降揖還便次羣官以次出

皇太子還東宮

皇太子旣入便次左庶子啟請觧嚴【將士不得輒離部位】皇太子更朝服駐便次一刻頃左庶子啟請內嚴僕進金輅於學門外南向禮直官引左庶子言外備皇太子乘輿出便次至門外降輿升輅侍官上馬如來儀輅動鼓吹振作至皇城門鼔吹止至東宮外門宮官文武官俱下馬皇太子乘輅入三師三少退皇太子至殿前回輅南向左庻子啟請降輅皇太子降輅升輿入侍官從至閤左庶子諸將士各還本所

政和五禮新儀卷一百二十五

欽定四庫全書

政和五禮新儀卷一百二十六

吉禮

州縣釋奠文宣王儀

時日

齋戒

陳設

省饌

行事

時日

州縣以春秋【仲春上丁仲秋上丁】釋奠文宣王前一日檢舉閱所屬排辦

齋戒

前釋奠五日應行事執事官散齋三日治事如故宿於正寢不弔防問疾作樂判書刑殺文書決罰罪人及與穢惡致齋二日一日於防事其日質明赴祠所惟釋奠事得行其餘悉禁奠官已齋而闕者通攝行事

陳設

前釋奠三日有司設行事執事官次於廟門外隨地之宜前二日有司牽牲詣祠所前一日掃除廟之內外設登歌之樂於殿上稍南北向【應頒樂州縣則設】釋奠日丑前五刻執事者陳幣篚各於神位之左【幣以白】祝版各於神位之右置於坫次設祭器掌饌者實之每位各左十籩爲三行以右爲上【第一行幹防在前漧棗形鹽魚鱐次之第二行鹿脯在前榛實漧桃次之第三行菱在前芡栗次之】右十豆爲三行以左爲上【第一行芹菹在前筍菹葵菹菁菹次之第二行韭菹在前魚醢兔醢次之第三行豚拍在前鹿臡醓醢次之】爼二一在籩前【實以羊腥七體兩髀兩肩兩脇並脊兩髀在兩端兩脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重一實以羊腥腸胃肺離肺一在上端刌肺三次之腸三胃三又次之一實以豕腥膚九橫載第二重一實以羊熟腸胃肺一實以豕熟膚其載如腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一皆二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】簠一簋一在籩豆外二爼間簠在左簋在右【簠實以稻粱粱在稻前簋實以黍稷稷在黍前】設著尊四犧尊四爲二重在殿上東南隅北向西上【配位卽於正位酌尊之東】著尊在前皆有坫加勺冪爲酌尊【著尊一實明水爲上尊余實泛齊初獻酌之犧尊一實明水爲上尊余實醴齊亞終獻酌之】又設太尊二山尊二在神位前【太尊一實泛齊山尊一實醴齊各以一尊實明水】著尊二犧尊二象尊二壺尊六【著尊一實盎齊犧尊一實醍齊象尊一實沈齊各以一尊實明水壺尊三實酒三實三酒明水酒皆在上五齊三酒皆以本處酒充】在殿下皆北向西上加冪五齊三酒皆設而不酌又設諸從祀位祭器每位各左二籩【防在前鹿脯次之】右二豆【菁菹在前鹿臡次之】爼一在籩豆閒【實以羊豕腥肉】簠一在籩前【實以稷】簋一在豆前【實以黍】爵一在籩豆之前兩廡各設像尊二【實以法酒】有司設燭於神位前洗二於東階之東【盥洗在東爵洗在西】罍在洗東加坫篚在洗西南肆實以巾【若爵洗之篚則又實以爵加坫】執罍篚者位於其後設揖位於廟南門外初獻官在西東向亞終獻及祝在東西向北上【祝位稍卻】又設三獻官席位於殿下東階下東南西向北上分獻位其後祝位二於庭中稍北學生位於庭中北向西上設初獻飲福位於東序西開瘞坎於殿下西北方深取足容物南出陛設望瘞位於坎之南三獻官在南北向西上祝在東西向

省饌

前釋奠一日釋奠官帥其屬常服閱饌及視牲充腯詣廚視滌漑訖各還齋所晡後掌廟者掃除廟之內外

行事

釋奠日丑前五刻【行事仲春用丑時七刻仲秋用丑時一刻】行事執事官各入就次掌饌者帥其屬實饌具畢贊禮者引初獻【凡行事執事官皆贊禮者引】升自東階【凡行事執事官升降皆自東階】防視陳設訖退就次各服其服學生先入就位次引三獻官詣廟南門外揖位立定贊禮者贊揖次引祝入就殿下席位西向立次引三獻官入就殿下席位西向立贊禮者少前於初獻之右贊請行事凝安之樂作三成止贊禮者曰再拜初獻以下皆再拜次引祝升堂就位立定次引初獻詣盥洗位同安之樂作【初獻官升降行止皆作同安之樂】至位北向立搢笏盥手帨手執笏升詣文宣王神位前北向立樂止明安之樂作搢笏次引祝詣神位前西向搢笏跪執事者以幣授祝祝奉幣授初獻執笏興先詣兗國公神位前立初獻受幣奠訖執笏俛伏興再拜次詣兗國公鄒國公舒王神位前奠訖並如上儀樂止祝復位初獻降階樂作復位樂止少頃引初獻再詣盥洗位樂作至位北向立搢笏盥手帨手執笏次詣爵洗位北向立搢笏洗爵拭爵以授執事者執笏升殿詣文宣王酌尊所南向立樂止成安之樂作執事者以爵授初獻搢笏執爵執尊者舉冪執事者酌犧尊之泛齊初獻以爵授執事者執笏詣文宣王位前北向立搢笏跪執事者以爵授初獻初獻執爵三祭酒奠爵執笏俛伏興樂止次引祝詣神位前東向搢笏跪讀祝文讀訖執笏興先詣配位前東向立初獻再拜成安之樂作次詣兗國公鄒國公舒王神位前酌獻並如上儀俱復位初獻降階樂作復位樂止次引亞獻官詣盥洗位北向立搢笏盥手帨手執笏次詣爵洗位北向立搢笏洗爵拭爵以授執事者執笏升詣文宣王酌尊所南向立成安之樂作執事者以爵授亞獻亞獻搢笏執爵執尊者舉冪執事者酌象尊之醴齊亞獻以爵授執事者執笏詣文宣王神位前搢笏跪執事者以爵授亞獻亞獻執爵三祭酒奠爵執笏俛伏興再拜次詣兗國公鄒國公舒王神位前並如上儀降復位樂止次引終獻詣洗升殿酌獻並如亞獻之儀降復位次引初獻升殿詣東序西向立執事者各以爵酌福酒合置於一爵持爵詣初獻之左北向立初獻再拜搢笏跪受爵祭酒啐酒奠爵執饌者以爼進減正配位胙肉合置一爼又以豆取黍稷飯合置一豆先以飯授初獻初獻受訖以授執饌者又以爼授初獻初獻受訖以授執饌者執事者再以爵授初獻初獻受爵飲卒爵執事者受虛爵復於坫初獻執笏俛伏興再拜降復位初終獻將升次引分獻官詣洗盥手帨手訖分獻殿內及兩廡諸神位搢笏跪執爵三祭酒奠爵訖執笏俛伏興再拜分獻訖俱復位贊禮者曰賜胙再拜在位者皆再拜【已飲福受胙者不拜】次引初獻以下就望位執事者取幣祝版置於瘞坎贊禮者曰可置土半坎初獻以下詣南門外揖位立定贊禮畢揖訖退有司監徹禮饌闔戶以降乃退

政和五禮新儀卷一百二十六

欽定四庫全書

政和五禮新儀卷一百二十七

吉禮

皇帝耕籍儀

時日

陳設

享先農

車駕詣籍田

耕籍

車駕還內

時日

孟春之月太史擇日皇帝親耕籍田命有司享帝神農氏

陳設

殿中監前期帥其屬尙舎設禦座於籍田思文殿當中南向設東西閤於殿後之左右殿上前楹施簾儀鸞司設文武羣官次於思文殿門外左右量地之宜其日奉禮郎設禦耕褥位於耕籍所南向尙舎又設皇帝觀耕禦座於壇上南向【若禦思文殿觀耕則不設壇上之位】典儀設侍耕羣臣位於禦耕位之東西又設從耕三公諸王羣臣官位於禦耕位之東南與侍耕羣臣班少卻重行異位西向北上奉禮郎設禦耒席於三公之北稍西南向太僕設禦耕牛於禦耕位之西稍北太僕卿位於禦耕牛之東稍前南向太常設左輔位於禦耕位之東稍南西向設司農卿位二一位於左輔之後一位於其南並西向北上籍田令位三皆於司農卿之南少退北上奉靑箱官位於籍田令之後【靑箱制如常箱不施蓋兩頭設擡施以靑色內有九隔設九谷覆靑把】諸執耒耜者位於公卿耕者之後從耕者之前西面【三公諸王每員各三人從耕羣官各一名耕並服絳衣介幘三公諸王及從耕官耒耜各一員每耒耜一具牛二餘充副每牛隨一名以明閒農耕者充】又設庶人耕位於從耕官位之南少東十步外【庶人四十人並靑衣耕牛八十每兩牛隨一人耒耜四十具畚二十具鍤四十具以木爲兩】耆老陪耕位於庶人耕位之南【耆老五十人並常服陪位】司農少卿位二於庶人耕位之前郊社令位於司農少卿之西少退俱北向畿內諸縣令位於庶人耕位之東視侍耕羣臣班齊西向【諸縣令並常服陪位】兵部帥其屬陳法駕鹵簿儀仗自宣徳門外以次排列如式

享先農

親耕日有司享帝神農氏后稷氏如常享之儀

車駕詣籍田

前期殿中監帥其屬尙舎設禦幄於大慶殿後殿上前楹施簾儀鸞司設導駕等官次於殿門之外大成設宮架於宣徳門外稍南北向如式其日未明二刻諸侍衛之官各服其服乘黃令進耕根車於宣徳門內南向設千牛將軍一員位於車前北向門下侍郎一員位於左輔之前贊者二人位又於其前通事舎人等分引知樞宻院事以下詣垂拱殿庭立班如常儀東上閤門附內侍進班齊牌垂拱殿簾降皇帝乘輿出至殿上少駐輦官迎駕自贊常起居宣贊官上殿簾捲鳴鞭行門禁衞諸班親從迎駕自贊常起居次舎人先贊知內侍省官以下常起居次樞宻以下通班常起居贊祗候引駕樞宻知客省事以下簽書東上閤門官分方又立六尙局應奉官祗應通侍大夫以下武功大夫以下並先退次管軍臣僚宣名常起居贊祗候引駕分左右前導乘輿降階垂拱殿門外禁衛諸班親從自贊常起居皇帝至大慶殿後閣降輿入西閣導駕官以下就次各易其服少頃東上閤門禦史臺太常寺分引左輔門下侍郎太僕卿乘黃令詣大慶殿西階下立北向東上乘黃令位其後次引導駕官在其後分東西相向立以俟奉迎前導禮直官通事舍人引左輔奏請中嚴【凡左輔門下侍郎奏謁皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕如常儀宣贊舍人贊左輔以下常起居次導駕官常起居【已起居者止奏聖躬萬福】太僕卿出詣耕根車所攝衣而升正立執轡導駕官前駕導皇帝出大慶殿從門外至耕根車所千牛將軍將前跪執轡左輔進當輿前俛伏跪奏左輔具官臣某言請皇帝降輿乘輦奏訖俛伏興退復位【凡左輔奏請準此】乘黃令稍前東向進耕根車皇帝降輿升車太僕卿立授綏導駕官分左右前導乘黃令進耒耜左輔奉耒耜載以象輅列於仗內禦前門下侍郎進當車前俛伏跪奏門下侍郎具官臣某言請車駕進發奏訖俛伏興退復位【凡門下侍郎奏請準此】協律郎跪俛伏舉麾興工鼔柷奏采茨之樂【凡樂皆恊律郎舉麾興工鼔柷而後作偃麾戞敔而後止】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾車而趨車駕及宣徳門至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎傳制稱侍臣上馬贊者承傳勑侍臣上馬諸侍衛之官各督其屬左右翊駕在黃麾內符寶郎奉八寶前導殿中監後部從導駕官夾侍於前贊者在左輔門下侍郎之前侍臣上馬畢門下侍郎奏請車駕進發車駕動稱警蹕樂止鼓吹振作法駕鹵簿導詣籍田車駕將至籍田東上閤門禦史臺分引文武官侍耕官諸方客使禮直官贊者升從耕執事官俱詣籍田西門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬導駕官步導入門車駕動千牛將軍夾車而趨至思文殿前回車南向導駕官分左右立千牛將軍一於車右左輔奏請皇帝降車乘輿尙輦奉禦進輿於車後皇帝降車乘輿入思文殿侍衛如常儀左輔以禦耒耜授乘黃令乘黃令受以授籍田令籍田令授耒耜橫執之詣耕籍所置於席遂守之【凡執耒耜者橫執之受則先其耒後其耜】皇帝降輿歸殿後閤降通事舍人承防勑羣臣官各還次以俟耕籍

耕籍

皇帝將詣耕籍位禦史臺先引殿中侍禦史入就位次禮直官通事舎人等分引侍耕及從耕羣官各就位司農卿籍田令奉靑箱官諸執耒耜者各就位尙輦奉禦進輿於思文殿禮直官太常博士太常卿立於西閣之右西上左輔奏請中嚴少頃又奏外辦皇帝服通天冠絳紗袍乘輿以出禮直官太常博士太常卿前導【凡行禮皆禮直官太常博士太常卿前導】皇帝乘輿降自西階至禦耕位禮直官博士太常卿詣輿前俛伏跪奏太常卿具官臣某言請皇帝降輿就耕籍位奏訖俛伏興退【凡太常卿奏請準此】皇帝降輿詣褥位南向立禮直官博士引太常卿詣皇帝褥位前北向奏請皇帝行耕籍之禮奏訖退復位禮直官引籍田令進詣禦耒席南北向又引司農卿詣籍田令之東西向籍田令俛伏跪搢笏執事者以縚授籍田令觧縚出耒耜執耒起東向立以耒授司農卿司農卿搢笏受耒訖籍田令少退司農卿以耒授執事者執笏東向立禮直官引左輔詣司農卿前西向執事者以耒授司農卿司農卿搢笏受耒以授左輔左輔搢笏受訖禮直官引左輔詣禦耕位前少東北向太常卿奏請皇帝受耒耜左輔執耒耜以進皇帝受之三推訖左輔前受耒耜左輔以耒耜復授司農卿司農卿以授籍田令還本位籍田令復耒於縚執耒起以授執事者復位皇帝初耕諸執耒耜者以耒耜各授從耕者禮直官博士引太常卿詣禦耕位前北向奏請皇帝升壇【若禦思文殿觀耕則奏請乘輿升殿觀耕】奏訖退復位太常卿前導皇帝詣親耕壇卽禦座南向【若禦思文殿觀耕則尙禦進輿皇帝乘輿禮直官博士太常卿前導皇帝升殿西階至殿上降輿卽禦座南向】禮直官博士太常卿近東西向立北上禮直官引耕籍三公諸王各五推余從耕官各九推訖執耒耜者前受耒耜退復位禮直官引左輔詣禦座前跪奏禮畢奏訖退復位皇帝降壇乘輿歸殿後閣簾降左輔奏觧嚴侍耕從耕羣官皆退禮直官引司農少卿帥庶人以次耕於千畝次籍田令以靑箱授司農卿奉靑箱穜稑之種詣耕所灑之訖次司農少卿帥郊社令檢校終千畝次司農卿省功訖詣思文殿下北向俛伏跪奏司農卿具官臣某言省功畢奏訖俛伏興退

車駕還內

前期殿中監帥其屬尙舎設禦幄於大慶殿門外之東南向其日皇帝耕籍畢還思文殿所司轉仗衛鹵簿於還途如來儀文武百官客使等並先詣宣徳門外就次以俟立班奉迎乘黃令進耕根車於思文殿門外南向千牛將軍一員執長刀立於車前尙輦奉禦進輿於思文殿導駕官俱詣思文殿西階奉迎左輔奏請中嚴少頃又奏外辦簾捲皇帝服通天冠絳紗袍乘輿以出應導駕官等並迎駕奏聖躬萬福訖步導出殿門外太僕卿出詣耕根車所攝衣而升正立執轡皇帝升輿降自西階至耕根車所左輔奏請皇帝降輿升車【有司仍具大輦若乘輦卽曰降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衞如儀將至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎傳制稱侍臣上馬贊者承傳勑侍臣上馬門下侍郎奏請車駕進發車駕動稱警蹕鼔吹諸軍樂振作車駕將至宣徳門外文武百官立班再拜奉迎車駕至宣徳門外少駐文武侍臣皆下馬步導千牛將軍降立於車右車駕動千牛將軍夾車而趨大樂令奏采茨之樂入門樂止車駕至禦幄前左輔奏請皇帝降車乘輿【若乘輦卽奏云降輦】皇帝降車乘輿以入至大慶殿後閣左輔奏觧嚴通事舍人承防勑羣官各還次將士各還其所

政和五禮新儀卷一百二十七

欽定四庫全書

政和五禮新儀卷一百二十八

吉禮【闕】

政和五禮新儀卷一百二十八

欽定四庫全書

政和五禮新儀卷一百二十九

吉禮【闕】

政和五禮新儀卷一百二十九

欽定四庫全書

政和五禮新儀卷一百三十

吉禮【闕】

政和五禮新儀卷一百三十

欽定四庫全書

政和五禮新儀卷一百三十一

吉禮【闕】

政和五禮新儀卷一百三十一

欽定四庫全書

政和五禮新儀卷一百三十二

吉禮【闕】

政和五禮新儀卷一百三十二

欽定四庫全書

政和五禮新儀卷一百三十三

吉禮【闕】

政和五禮新儀卷一百三十三

欽定四庫全書

政和五禮新儀卷一百三十四

吉禮【闕】

政和五禮新儀卷一百三十四

欽定四庫全書

政和五禮新儀卷一百三十五

吉禮【闕】

政和五禮新儀卷一百三十五﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百三十六

賔禮

大慶殿元正冬至大朝防儀上【闕】

政和五禮新儀卷一百三十六

欽定四庫全書

政和五禮新儀卷一百三十七

賔禮

大慶殿元正冬至大朝會儀中【闕】

政和五禮新儀卷一百三十七

欽定四庫全書

政和五禮新儀卷一百三十八

賔禮

大慶殿元正冬至大朝會儀下

上壽

有司排設備大晟府設登歌於殿上立舞表於鄼綴之間尙醖設壽尊於禦座之東稍北設坫於尊南加爵一【尊坫爵皆以禦前金玉器充】尙食設禦牀於禦座之西稍北有司設羣官酒尊酒器於殿下又設羣官座三公三少左輔右弼太宰少宰在禦榻之東稍南門下中書侍郎尙書左右丞在其東次特進觀文殿大學士太子三少觀文殿學士資政殿大學士六曹尙書金紫銀靑光祿大夫翰林學士承防翰林學士資政端明殿學士龍圖閣學士左右散騎常侍【太子三少以下稍卻尙書以下又稍卻】次開封尹六曹侍郎直學士次宣奉正奉正議通議通奉大夫大司成太子賔客詹事給事中中書舍人通議大夫左右諫議大夫侍制太中大夫太常宗正卿次廂都指揮使軍都指揮使又在其東並西向北上太子三師在右丞之南禦史大夫在常侍之南中丞在直學士之南【各少空】並西向北上親王使相在禦榻之西稍南【使相稍卻】樞宻在其西次節度使次畱後觀察使次廂都指揮使軍都指揮使又在其西太尉在樞宻之南左右金吾衛左右衛諸衛上將軍在節度使之南【諸衛上將軍稍卻】大遼使副使在將軍之南【比節度使稍卻副使又稍卻】防禦使團練使刺史在軍都指揮使之南【各少空】並東向北上祕書監至朝奉大夫並夏國使副在東朶殿【量地布座少卿以次升至朝奉郎如尙書有餘席以次升官多郎遷益損於廊上夏國使副在南楹間】諸軍都虞侯在其東並西向北上【如東朶殿百官員多郎並在西朶殿】宗室遙郡團練使以上外官大將軍至副率並髙麗交州使副在西朶殿【髙麗交州使副在南楹間】諸軍都虞侯在其西並東向北上文臣通直郎以上在東廊諸軍正副指揮使在其南次諸方及海外蕃客【如止一國卽在西廊】次夏國人從又在其南並西向北上諸軍正副指揮使在西廊大遼人從在其南次諸方海外蕃客次髙麗上中節次交州職員又在其南並東向北上東閤門客省四方館承受禦史臺知班太常寺禮直官舍人引三公宰相親王使相宗室文武百僚諸方及海外蕃客並人從等各就位【三公親王以下分東西相向序立諸方及海外蕃客在大遼人從之西髙麗上中節人從在蕃客之西交州職員又在其西並北向東上夏國人從在宮架東南蕃客之東並北向西上】禮直官舍人先引左輔版奏中嚴少頃又版奏外辦皇帝服通天冠絳紗袍簾捲大樂正令撞黃鐘之鐘右五鐘皆應內侍承防索扇扇合殿上鳴鞭皇帝禦輿出東閣協律郎跪俯伏舉麾興工鼓柷宮架奏幹安之樂皇帝出自東房降輿卽禦座南向簾捲內侍又贊扇開殿下鳴鞭戛敔樂止鑪煙升禮直官通事舍人引班首以下橫行北向【西省官學士侍制上將軍以下依舊東西相向立】典儀曰拜贊者承傳在位官皆再拜隨拜三稱萬嵗引班首以下分班東西序立禮直官引殿中監少監升殿詣酒尊所次禮直官舍人引光祿卿詣橫街南承制位北向俯伏跪奏稱光祿卿具官臣某言請允羣臣上壽俯伏興躬禮直官舍人引左輔詣東階東上閤門官接引升進禦榻前躬承防退臨折檻稍東西向曰制可左輔少退舍人曰拜光祿卿再拜訖贊只候復本班內侍進禦茶牀次殿侍於橫街南酹酒訖禮直官舍人引三公親王以下橫行北向典儀曰拜賀者承在位官皆再拜隨拜三稱萬嵗禮直官通事舍人太常博士引上公自東階升詣酒尊所北向殿中監以爵授上公上公搢笏受爵詣禦榻前少東西向立尙醖典禦開爵殿中少監注酒於爵訖【凡進酒皆典禦開爵殿中少監注酒】禮直官太常博士東上閤門官引上公升榻詣禦座前躬進皇帝執爵上公執盤虛跪興降榻以盤授殿中監上公執笏詣禦榻前俯伏跪【百僚皆躬】奏稱文武百僚上公具官臣某等稽首言元正首祚【冬至雲天正長至】臣等不勝大慶謹上萬嵗壽俛防興【百僚直身立】引退降階復位典儀曰拜贊者承在位官皆再拜三稱萬嵗躬禮直官引左輔詣禦榻前承防退西向宣曰舉公等觴典儀曰拜贊者承傳在位官皆再拜隨拜三稱萬嵗引班首以下分班東西序立禮直官通事舍人太常博士引上公自東階升至殿中監前北向搢笏受盤升榻詣禦座前西向立皇帝舉第一爵宮架作和安之樂飲訖樂止上公受虛爵訖虛跪興降榻以爵授殿中監訖執笏引降階班首以下復北向位立定典儀曰拜贊者承傳在位官皆再拜搢笏舞蹈又拜【宗室遙郡刺史及武功大夫以下並伎術官並退門外賜酒】禮直官舍人引左輔自東階升進禦榻前俯伏跪奏稱左輔具官臣某言請延公王等升殿俯伏興降階復位次引左輔詣禦榻前躬取防西向稱有制典儀曰拜贊者承傳在位官皆再拜宣曰延公王等升殿左輔退典儀曰拜贊者承傳在位官皆再拜搢笏舞蹈又拜禮直官舍人引公王以下升殿兩廊羣臣並立於席後殿中監升榻詣禦座東西向進皇帝第二爵酒【第三第四爵進酒並如上儀上進酒舍人臣僚起立席後進酒訖贊就座】登歌奏某曲【元正冬至上壽登歌曲名樂章並每年命詞臣取嵗中所有祥瑞撰第二第三第四爵並同】飲訖樂止殿中監受虛爵殿上羣臣就橫行位不升殿者於席後立舍人曰各賜酒舍人曰拜贊者承傳上下羣臣皆再拜隨拜三稱萬嵗舍人曰就座羣臣皆坐太官令行羣官酒羣臣搢笏受酒宮架作正安之樂文舞入立宮架北觴行一周【凡酒巡周並太官令奏】宮架奏天下化成之舞三成止出殿中監進皇帝第三爵酒羣臣立於席後登歌奏某曲飲訖樂止殿中監受爵舍人曰就座羣臣皆坐太官令行羣臣酒宮架作正安之樂武舞入觴行一周樂止尙食典禦奉禦進食置禦座前太官設羣臣食宮架奏四夷來王之舞三成止出殿中監進皇帝第四爵酒登歌奏某曲太官令行羣臣酒並如第二爵之儀觴行一周樂止舎人曰可起羣臣皆立於席後禮直官舎人引左輔詣禦榻前俯伏跪奏稱左輔具官臣某言禮畢俯伏興羣臣俱降復位立定典儀曰拜贊者承傳在位官皆再拜搢笏舞蹈又再拜訖分東西序立內侍承防索扇扇合簾降鳴鞭大樂正令撞賔之鐘左五鐘皆應協律郎俯伏跪舉麾興工鼓柷奏幹安之樂皇帝降座禦輿入自東房還東閤侍衛如來儀內侍又贊扇開戞敔樂止禮直官通事舎人引左輔版奏解嚴所司承防放仗在位官皆再拜退宣詞令於橫街南慰勞將士【隨詞逐句應喏】再拜退次大晟府樂工退

政和五禮新儀卷一百三十八

欽定四庫全書

政和五禮新儀卷一百三十九

賔禮

文徳殿月朔視朝儀

陳設

起居

陳設

前期殿中監帥其屬尙舎張設垂拱文徳殿設禦座於文徳殿當中南向設後閤於殿後施簾於前楹設香案於螭陛間儀鸞司設文武百官客使等次於朝堂之內外其日尙輦陳腰輿小輿於東西朶殿繖扇於殿下列馬於殿庭東西上閤門外金吾列張旗幟尙書兵部帥其屬列黃麾半仗於殿門之內外

起居

質明辟文徳殿門文武百官各服其服客使等入就次先諸軍將校入殿庭立次四方館引諸蕃國首領閤門引髙麗交州使副次禦史臺知班先引殿中侍禦史就位【起居注在殿庭之南】次引起居郎舎人夾香案對立【起居郎西向舎人東向】次閤門引伎術及武功大夫以下次知班引百官至開封尹次兩省官次節度使至刺史上將軍至率府副率次禦史臺官次學士侍制次太尉次一品二品文官俟垂拱殿起居將畢引贊官閤門舎人引三公以下至執政官入三公三少左輔右弼在橫街之南稍東太宰少宰在其南尙書左右丞又在其南俱北向西上門下侍郎在右弼之北稍東西向左散騎常侍在其東次給事中右諫議大夫次左司諫外符寶郎左正言又在其東每等重行異位觀文殿大學士學士資政殿大學士翰林學士承防翰林學士資政端明殿學士在左散騎常侍之南【觀文殿學士資政殿大學士稍前觀文殿大學士又稍前】並西向北上親王在橫街之南稍西使相在其南俱北向東上中書侍郎在親王之稍西北東向右散騎常侍在其西次中書舎人右司諫右正言又在其西龍圖閣學士以下在右散騎常侍之南直學士在其西侍制又在其西每等重行異位並東向北上左金吾衛左衛左諸衛上將軍在橫街南黃道之東諸大將軍在其東率府副率又在其東俱西向北上右金吾衛右衛右諸衛上將軍在橫街南黃道之西諸將軍在其西率府副率又在其西俱東向北上特進在左右丞之南稍東六曹尙書至光祿大夫在其南次六曹侍郎開封尹至大司成【開封尹以下在六曹侍郎之東少絕別爲一班】次太常卿至中大夫次殿中丞少監次中散大夫次七寺少卿至奉直大夫次左右司員外郎至朝奉大夫次六曹員外郎朝奉郎次太常丞至承議郎次開封知縣至奉議郎次大史局至通直郎又在其南禦史大夫在光祿大夫之東中丞在其南次侍禦史監察禦史又在其南太子三師在禦史大夫之東【與特進班齊】三少在其南次賔客詹事次左右庶子以下又在其南每等重行異位並北面西上太尉在特進之西【與特進班齊當班心】節度使在其南次節度觀察畱後觀察使次防禦使次團練使次刺史次武功大夫以下至武翼大夫次武功郎以下至武翼郎次惇武郎次修武郎又在其南每等重行異位並北向東上通侍大夫至右武大夫在防禦使之西少絕中亮郎以下至右武郎在其南和安大夫以下至翰林良醫在武翼大夫之西少絕和安郎以下至翰林醫正在其南並北向東上【初至位先東西相向立】翰林醫官醫學在東班百官之後翰林待詔藝學在西班百官之後軍員分位於黃道之東西俱北向【在東者以西爲上在西者以東爲上】髙麗交州使副分東西在百官之內【初至位先東西相向立】諸蕃國在正副指揮使之後員僚之前【夏國不赴如止一國卽在西】垂拱殿皇帝將出宮讀奏目官在殿階之南六尙局應奉典禦奉禦在其東少絕宣贊引班對立並引三公宰相親王舎人在讀奏目官之南簿書官在其西少絕覺察失儀提防使臣在其南並北向【舎人以西爲上簿書官以下以東爲上】宣贊舎人立班前西向東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝服鞾袍坐鳴鞭讀奏目宣贊引班對立並引三公宰相親王舎人簿書官六尙局應奉典禦奉禦大起居【讀奏目官升降自東階】次知內侍省事以下四拜起居【如殿上傳防常起居卽讀奏目官以下至行門並常起居】帶禦器械官易窄衣帶器械知內侍省事以下升東朶殿侍立次管軍臣僚大起居訖退易窄衣執杖子以俟引駕至文徳殿後次行門指揮使四拜起居次引樞宻以下大班入就位知樞宻院事同知簽書樞宻院事在儀石之南北向東上知入內內侍省事同知入內內侍省事在知樞宻院事之東南知客省引進司四方館東司西上閤門事次閤門通事舎人次閤門只候次看班只候又在其南六尙局勾管官在同知入內內侍省事之東典禦在其南奉禦又在其南外監臨武功大夫在簽書客省事之西武功郎在其南次惇武郎次從義忠訓成忠郎又在其南每等重行異位內符寶郎在武功大夫之東並北向西上樞宻都承防在簽書樞宻事院之西南承防在其南次副都承防副諸房副承防又在其南內監臨武徳大夫以下至武翼大夫在武功大夫之西武徳郎以下至武翼郎在其南次修武郎次秉義忠翊保義郎又在其南每等重行異位並北向東上立定舍人揖躬通班贊大起居訖皇帝乘輦樞宻樞宻都承防至諸房副承防知客省事至簽書東上閤門官分左右前導余並先退【文徳殿兩朶殿侍立舎人赴侍立位】輦降東階垂拱殿門外禁衛諸班親從迎駕自贊常起居至文徳殿後閤皇帝降輦入後閤樞宻以下前導官並帶禦器械官分東西就殿上侍立位宣贊東上閤門官以下並就殿下位立【宣贊東上閤門官在大班之北稍東西向贊拜於侍立舎人前立宣贊舎人在宣舞閤門官之北對立舎人在其西並橫街之南北自對立余舎人在橫街之北稍東西向北上引班舎人在東西班首之北相向立贊殿中侍禦史舎人在其班北向西上】舎人傳警四色官二人趨就殿下稱警東上閤門附內侍進班齊牌皇帝出自後閤殿上鳴鞭禁衛諸班親從及輿輦下應奉人鐘鼓樓節級以下迎駕自贊常起居【輿輦下人起居訖升朶殿立】內侍承防索扇扇合皇帝卽禦座捲內侍又贊扇開殿下鳴鞭鑪煙升舎人就位贊殿內外執儀人四拜起居次鐘鼓樓上雞唱次舎人揖殿中侍禦史大起居訖揖分東西由文武班後趨就對立位【對立位在兩省分南與北班齊】次舎人引左右金吾將軍由東西黃道赴起居位大起居引班首出班【右金吾身躬】躬奏云軍國內外平安歸位又贊再拜贊各只候直身立揖分東西由黃道趨就押仗位對立【押仗位在繖扇南稍前東西相向】宣贊舎人退近南當庭中北向立對立舎人退於西階下東向立引班舎人各揖三公親王以下躬宣贊舎人通文武百僚宰臣姓名【三公親王等爲班首通其官姓名親王不通姓】以下起居引班舎人引班首以下橫行北向【兩省官學士侍制上將軍以下依舊東西相向立】舎人揖躬東上閤門官贊大起居引班首出班至儀石北俯伏跪奏云文武百僚宰臣某官臣姓名等孟春之吉【仲冬月同夏秋冬各隨月言】伏惟皇帝陛下膺受時祉與天無窮臣等無任歡呼抃蹈之至俯伏興引歸位揖躬東上閤門官贊再拜搢笏舞蹈再拜贊各只候直身立揖宰相執政官升殿【並升自東階中書郎升自西階】宣贊東上閤門官隨升東階各歸侍立位余官捲班分東西由黃道出轉對門吏部左右選刑部侍郎大理卿押仗殿中監各就位【押仗殿中監在繖扇前近北西向轉對官在左諫議大夫之南吏部左選刑部侍郎大理卿又在其南爲一列吏部左選侍郎在右諫議大夫之南與左選侍郎對立】立定左右選侍郎搢笏出班借出笏置借笏上次兩省官【奏殿內無事給事中未退】次侍從官次金吾衛上將軍以下分東西由黃道出舎人引轉對官於奏事位立揖躬贊拜門下侍郎進當禦座前躬承防退臨折檻稍東西向立轉對官再拜引班首出班躬奏云臣等次當轉對所有管見已詣東上閤門上進干犯宸嚴無任戰懼屏營之至門下侍郎稱所奏知退還侍郎位引轉對官舞位揖躬贊再拜隨拜三稱萬嵗贊各只候直身立捲班由西道出【如已投文字後內員以故不赴卽一員奏事如班首之儀若俱有故卽不出班】次吏部左右選刑部侍郎大理卿次殿中侍禦史並對揖分東西由黃道出【如班內有失儀官右班則左彈之左班則右彈之若左右俱有俟左彈訖復位次右彈之如執政官以上有卽左右合班班首出班奏彈若左右班及執政官以上同時俱有卽皆合班奏彈如失彈及自失儀者左右班互彈之卽被彈者不得復彈元糾之人其奏彈準奏云班內有官失儀見別具奏陳余並如轉對官奏事及門下侍郎宣答之儀】次舎人引給事中於奏事位立揖躬奏云殿內無事贊只候由西黃道出次引起居郎舎人於奏事位立皆揖躬贊只候分東西由黃道出內侍承防索扇扇合降皇帝降座殿上鳴鞭內侍又贊扇開殿下鳴鞭至殿後升輦侍衛如來儀舎人當殿承防傳四色官趨赴宣制石南稱奉敕放仗押殿中監金吾將軍皆再拜訖退各就次引文武百僚於殿門外階下謝茶酒【奏事及侍立官免謝】皇帝垂拱殿坐三省樞宻院及百僚奏事如儀【稱三省者謂宰相門下中書侍郎尙書左右丞稱樞宻者謂知同知簽書樞宻院事自九月一日至二月終過殿不引上殿班】

政和五禮新儀卷一百三十九

欽定四庫全書

政和五禮新儀卷一百四十

賔禮

紫宸殿望參儀

垂拱殿皇帝將出宮讀奏目官在殿庭之南宣奏引班對立舎人在其南簿書官在舎人之西少絕覺察失儀提防使臣在其南並北向【舎人以西爲上簿書官以東爲上通事舎人以下兼簿書官者歸本班余凖此】宣贊舎人立班前西向東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝服鞾袍坐鳴鞭舎人先贊讀奏目官以下大起居【如殿上傳防常起居讀奏目官以下至行門並常起居讀奏目官升降自東階】次知內侍省事【帶禦器械官公服鞾笏綴內侍班】次禦前忠佑馬步軍都軍器頭以下次殿前都指揮使至諸軍副指揮使次駙馬都尉【系正位卽歸本班】次選前司諸軍員僚次宗室將軍以下逐班先面西立俟班到橫行起居次行門指揮使起居【行事退大起居止四拜】俟舎人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱殿起居班將軍紫宸殿樞宻以下大班入就位知同知簽書樞宻院事在儀石之南北向東上知同知入內內侍省事在知樞宻事院之東南知客省事至知西上閤門事在其南次簽書客省事至簽書西上閤門事次閤門通事舎人次閤門只候次看班只候又在其南內符寶郎在簽書客省事之西六尙局勾管官在同知入內內侍省事之東典禦在其南奉禦又在其南通侍中侍中衛左武大夫在知樞宻院事之南稍東中亮拱衛左武郎在左武大夫之東稍卻每等重行異位並北向西上觀文殿大學士學士資政殿大學士翰林學士承防翰林學士資政端明殿學士龍圖閣學士在簽書樞宻院事之西南【觀文殿學士以下稍卻翰林學士承防以下又稍卻】直學士在其南【與知入內內侍省事班齊】侍制又在其南樞宻都承防在直學士之西承防在其南次副都承防次副承防諸房逐房副承防又在其南正侍中亮拱衛左武大夫在簽書樞宻院事之南稍西中衛右武郎在右武大夫之西稍卻每等重行異位並北向東上武功大夫在六尙局勾管官之東武功郎在其東次惇武郎次從義忠訓成忠郎又在其東和安大夫至翰林良醫在武功大夫之南少絕和安郎至翰林醫正在其東每等重行異位並西向北上武徳大夫至武翼大夫在樞宻都承防之西武徳郎至武翼郎在其西次修武郎次秉義忠翊保義郎又在其西每等重行異位並東向北上翰林醫學官在殿庭南稍東西上翰林待詔藝學士在殿庭南稍西東上皆北向【各視本班只候稍卻】宣贊舎人在班前西向對立舎人在班前東向立定東上閤門附內侍進班齊牌皇帝禦紫宸殿坐鳴鞭宣贊舎人揖樞宻以下躬與對立舎人皆北向通班大起居訖再鳴鞭樞宻直學士自西階升殿侍立知引進司東上閤門官以下殿庭東西向侍立【若無進奉引進司官先出】宣贊舎人各歸位余官分班出次東上閤門官引親王就位揖躬進【如大起居揖而出余凖此若殿上傳旨常起居卽親王以下至馬步軍員僚並常起居】次馬步軍都指揮使至諸軍副指揮使次開府儀同三司【宗室在班前別班入】次馬步軍員僚起居訖三公以下文武百僚門外序班立定先殿中侍禦史入側宣大起居訖分班歸覺察位【殿中侍禦史二員在兩省班之南各少卻東西相向】舎人二員各立其後【左同殿中侍禦史覺察訖復位右自外入覺察訖同出】知引進司東上閤門官以下退立東階下對立舎人對立西階下宣贊舎人退近南當庭中立舎人分引兩省官入次舎人二員一員門外引三公以下及左班東入一員引三少以下及右班西入殿庭東西相向立【以上至親王邊班並側宣大遼國及髙麗使副凖此餘蕃國不側宣】揖躬宣贊舎人當殿通宰臣姓名以下起居【三公通某官】舎人分引班首以下橫行北向【兩省官依舊立】三公左輔在儀石之西北稍東太宰在其南次尙書左丞次特進次六曹尙書左丞次特進次六曹尙書至光祿大夫次六曹侍郎開封尹至大司成【開封尹以下稍空】次太常卿至中大夫次殿中少監至中散大夫次七等少卿至奉直大夫次尙書左右司員外郎至朝奉大夫次六曹諸司員外郎至朝奉郎次太常丞至承議郎次開封知縣至奉議郎次太史局正至通直郎又在其南禦史大夫在光祿大夫之東中丞在其南次侍禦史監察禦史又在其南太子三師在禦史大夫之東【與執政官班齊】太子三少在其南次賔客詹事次左右庶子以下又在其南每等重行異位並北向西上三少右弼在儀石之北稍西少宰在其南次尙書右丞次大尉節度使次節度觀察畱後觀察使次防禦使次團練使次刺史又在其南每等重行異位並北向東上門下侍郎在尙書左丞之東左散騎常侍在其東次給事中左諫議大夫次起居郎左司諫符寶郎左正言又在其東每等重行異位並西向北上在中書左丞之西右散騎常侍在其西次中書舎人右諫議大夫次起居舎人右司諫正言又在其西每等重行異位並東向北上宣贊舎人揖左班近前自班後詣東階下立【門下中書侍郎押班並立左丞西余官押班止依並垂拱殿四參凖此】引班舎人班前對立揖躬東上閤門官贊拜班首以下大起居訖揖宰相執政官分東西升殿【樞宻直學士下殿出】贊拜東上閤門官還立位引班舎人退余官分出次兩省官出次殿中侍禦史對揖出【有失儀彈奏】知引進司東上閤門官以下還侍立位次引見謝辭班宣奏贊對舎人稍南相向立進奉自西入陳於殿庭列定贊文武常起居訖【牽馬者不拜】門下侍郎於折檻東西向立對立舎人當殿躬奏某官姓名進奉訖復對立位【諸蕃國云某國進奉】門下侍郎曰進奉出還侍立位文武應諾員僚引進奉從東側門出宣對立舎人復位合班躬奏無事捲班西出皇帝降座鳴鞭知引進司東上閤門官以下並奏班出皇帝復禦垂拱殿三省樞宻及百僚奏事如儀舎人一員立殿門屏東俟班退南陛階下直身奏閤門無公事皇帝降座還內

政和五禮新儀卷一百四十

欽定四庫全書

政和五禮新儀卷一百四十一

賔禮

垂拱殿四參儀

垂拱殿皇帝將出宮讀奏目官以下橫行序立如望參儀東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝禦垂拱殿坐鳴鞭讀奏目官宣贊引班對立舎人簿書官覺察失儀提防使臣常起居【讀奏目官升降自東階】次知內侍省事以下【知內侍省事以下起居訖於東朶殿侍立至宰臣執政官升殿退】次禦前忠佐馬步軍都軍頭以下次殿前都指揮使至諸軍副指揮使次駙馬都尉【系正任卽歸本班】次在內王府官【該級宰相班者卽出赴外班】次殿前諸司軍員僚次宗室將軍以下並逐班面西立俟班到橫行起居行門指揮使起居訖引樞宻以下大班就位知同知簽書樞宻院事在儀石之南北向東上知同知入內內侍省事在樞宻之東南知客省事至知西上閤門事在其南次簽書客省事至簽書西上閤門事次閤門通事舎人次閤門只候次看班只候又在其南六尙局勾管官在同知入內內侍省事之東典禦在其南奉禦又在其南殿中省主簿在奉禦之南稍西【與通事舎人班齊】內符寶郎在簽書客省事之西在內監臨及殿庭只應通侍中侍中衛左武大夫在知樞宻院事之南稍東武功大夫在其南次武功郎次惇武郎次從義忠訓成忠郎又在其南中亮拱衛左武郎在左武大夫之東稍卻每等重行異位並北向西上觀文殿大學士學士資政殿大學士翰林學士承防翰林學士資政端明殿學士龍圖閣學士在簽書樞宻院事之西南【觀文殿學士以下稍卻翰林學士承防以下又稍卻】直學士在其南【與知入內內侍省事班齊】侍制又在其南樞宻都承防在直學士之西承防在其南次副都承防次副承防諸房逐房副承防又在其南在內監臨及殿庭只應正侍中亮拱衛左武大夫在簽書樞宻院事之南稍西武徳大夫至武翼大夫在其南次武徳郎至武翼郎次修武郎次秉義忠翊保義郎又在其南中衛右武郎在右武大夫之西稍卻翰林天文保義郎又在其南中衛右武郎在右武大夫之西稍卻翰林天文在保義郎之西每等重行異位並北向東上宣贊舎人立班前西向揖樞宻以下躬通班常起居訖【如連假三日以上卽大起居】樞宻自西階升殿侍立知東上閤門官以下殿庭東西向侍立宣贊舎人各歸位余官分班出次東上閤門官引親王就位退【如大起居揖而出若殿上傳防起居卽親王以下至馬步軍員僚並常起居】次馬步軍都指揮使至諸軍副指揮使次開府儀同三司【宗室在班前別班入】次馬步軍員僚起居訖三公以下文武百僚門外序班立定先殿中侍禦史入側宣大起居訖分班歸覺察位【殿中侍禦史二員在兩省班之南少卻東西相向】舎人二員各立其後【左同殿中侍禦史覺察訖復位右自外入覺察訖同出復其位向】知東上閤門官以下退立東階下對立舎人退立西階下宣贊舎人退近南當庭中立舎人分引兩省官入次舎人二員一員門外引三公以下及左班東入一員引三少以下及右班西入殿庭東西相向立揖躬宣贊舎人當殿通宰相姓名以下起居【三公通某官】舎人分引班首以下橫行北向【兩省官依舊立】三公左輔在儀石之北稍東太宰在其南尙書左丞又在其南特進在儀石之南六尙書在其南次六曹侍郎開封尹殿中監大司成【開封尹以下稍空】次太常卿至祕書監次殿中少監至祕書少監次七等少卿至都水使者次尙書左右司員外郎至開封府左右司錄次六曹諸司員外郎至殿中丞又在其南禦史大夫在光祿大夫之東中丞在其南侍禦史監察禦史又在其南太子三師在禦史大夫之東【與執政官班齊】太子三少在其南【與尙書班齊】次賔客詹事次左右庶子以下又在其南每等重行異位並北向西上三少右弼在儀石之北稍西少宰在其南尙書右丞又在其南太尉在儀石之南稍西節度使在其南次節度觀察畱後觀察使次防禦使次團練使次刺史又在其南每等重行異位並北向東上門下侍郎在左丞之東左散騎常侍在其東次給事中左諫議大夫次起居郎左司諫符寶郎左正言又在其東每等重行異位並西向北上中書侍郎在右丞之西右散騎常侍在其西次中書舎人右諫議大夫次起居舎人右司諫右正言又在其西每等重行異位並東向北上宣贊舎人引左班近前自班後詣東階下立引班舎人班前對立揖躬東上閤門官贊拜班首以下大起居訖揖宰相執政官令東西升殿贊拜東上閤門官還立位引班舎人退余官分出次兩省官出次殿中侍禦史對揖出【有失儀彈奏】次三省樞宻院奏事次知東上閤門官以下還侍立位次引見謝辭班絕知東上閤門官以下並退如有進奉宣贊舎人少退近南舎人引進奉西入對立定揖文武躬員僚奏聖躬萬福贊各只候員僚引進奉當殿過東出宣贊對立舎人分東西出三省樞宻及臣僚奏事畢舎人一員立殿門屏東俟班退南階下直身奏閤門無公事皇帝降座鳴鞭

政和五禮新儀卷一百四十一

欽定四庫全書

政和五禮新儀卷一百四十二

賔禮

紫宸殿日參儀

垂拱殿皇帝將出宮讀奏目官以下橫行序立如望參儀東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝垂拱殿坐鳴鞭讀奏目官宣贊引班對立舎人簿書官覺察失儀提防使臣常起居【讀奏目官升降自東階】次知內侍省事以下次禦前忠佐馬步軍都軍頭以下次殿前都指揮使至諸軍副指揮使次駙馬都尉【系正任卽歸本班】次在內王府官次殿前司諸軍員僚次宗室將軍以下各逐班先面西立俟班到橫行起居次行門指揮使起居次舎人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱殿起居班將畢紫宸殿樞宻以下大班入就位知同知簽書樞宻院事在儀石之南北向東上吏部戶部禮部尙書在知樞宻院事之南稍東侍郎在其南在內監臨通侍中侍中衛左武大夫又在其南中亮拱衛左武郎在左武大夫之東稍卻左散騎常侍在禮部尙書之東給事中左諫議大夫在其南起居郎在其南開封尹大司成在左諫議大夫之東知同知入內內侍省事在大司成之東知客省事至知西上閤門事在其南次簽書客省事至簽書西上閤門事次閤門通事舎人次閤門只候次看班只候又在其南殿中監在同知入內內侍省事之東殿中少監在其南次殿中丞次殿中省主簿又在其南六尙局勾管官在殿中監之東典禦在其南奉禦又在其南太子三師在六尙局勾管官之東【與執政官班齊】太子三少在其南次賔客詹事以下又在其南每等重行異位並北向西上兵部刑部工部尙書在簽書樞宻院之南稍西侍郎在其南內監臨正侍中亮拱衛在右武大夫之西稍卻右散騎常侍在工部尙書之西中書舎人右諫議大夫在其南起居舎人又在其南禦史大夫在右散騎常侍之西中丞在其南侍禦史又在其南觀文殿大學士學士資政殿大學士翰林學士承防翰林學士資政端明殿學士龍圖閣學士在禦史大夫之西【觀文殿學士資政殿大學士稍前觀文殿大學士又稍前】直學士在其南侍制又在其南樞宻都承防在直學士之西承防在其南次副都承防次副承防諸房逐房副承防又在其南每等重行異位並北向東上在內監臨並殿庭只應武功大夫在殿庭之內武功郎在其東次惇武郎次從義忠訓成忠郎又在其東每等重行異位並西向北上在內監臨並殿庭只應武徳大夫至武翼大夫在殿庭之西武徳郎至武翼郎在其西次修武郎次秉義忠翊保義郎又在其西每等重行異位並東向北上翰林天文在殿庭南稍西北面宣贊舎人在班前西向對立舎人在班前東向東上閤門附內侍進班齊牌皇帝禦紫宸殿坐鳴鞭宣贊對立舎人揖樞宻以下躬皆北向通班常起居訖【如連三日假以上及朔望直假次日卽大起居】再鳴鞭樞宻並樞宻直學士自西階升殿侍立知引進司東上閤門官以下殿庭東西向侍立宣贊對立舎人各復位余官分班出次東上閤門官引親王就位揖躬退【如大起居揖而出若殿上傳防起居卽親王以下馬步軍員僚並常起居】次馬步軍都指揮使至諸軍副指揮使次開府儀同三司次太尉次節度使【上將軍特恩內殿起居次節度使後入】次節度觀察畱後觀察使【特恩綴節度使班者稍卻】次防禦團練使刺史【宗室本班前別班入特恩綴別班者稍卻】次馬步軍員僚次引見謝辭班次三公三少左輔右弼太宰少宰門下中書侍郎尙書左右丞【以上逐班並側宣】起居訖【贊上殿並升東階樞宻直學士下殿出】宣贊對立舎人稍南相向立進奉自西入當殿庭列定贊文武常起居訖【牽馬者不拜】門下侍郎於折檻東西向立對立舎人當殿躬奏某官姓名進奉訖復對立位【諸蕃國云某國進奉】門下侍郎曰進奉從東側門位文武應諾員僚引進奉從東側門出宣贊對立舎人復位合班躬奏閤門無事捲班而出皇帝復禦垂拱殿三省樞宻及臣僚奏事如儀舎人一員立殿門屏東俟班退南階下直身奏閤門無公事皇帝降座還內

政和五禮新儀卷一百四十二

欽定四庫全書

政和五禮新儀卷一百四十三

賔禮

垂拱殿日參儀

垂拱殿皇帝將出宮讀奏目官以下橫行序立如望參儀東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝禦垂拱殿坐鳴鞭讀奏目官宣贊引班對立舎人簿書官覺察失儀提防使臣常起居【讀奏目官升降自東階】次知內侍省事以下【知內侍省事以下起居訖於東朶殿侍立至三省樞宻院升殿退】次禦前忠佐馬步軍都軍頭以下次行門指揮使起居如宣前殿不坐俟行門指揮使起居訖引班對立舎人二員引三公以下文武官分東西以次入三公左輔在儀石之北稍東太宰在其南門下中書侍郎尙書左右丞又在其南吏部戶部禮部尙書在儀石之南稍東侍郎在其南左散騎常侍在禮部尙書之東給事中左諫議大夫在其南起居郎又在其南【與起居舎人輪入】開封尹大司成在左諫議大夫之東知同知入內內侍省事在大司成之東知客省事至知西上閤門事在其南次簽書客省事至簽書西上閤門事次閤門通事舎人次閤門只候次看班只候又在其南殿中監在同知入內內侍省事之東殿中省少監在其南次殿中丞次殿中省主簿又在其南六尙局管勾官在殿中監之東典禦在其南奉禦又在其南太子三師在六尙局管勾官之東【與執政官班齊】太子三少在其南賔客詹事以下又在其南在內監臨並殿庭只候應通事中侍中衛左武大夫在吏部郎中南次武功大夫次武功郎次惇武郎次從義忠訓成忠郎又在其南中亮拱衛左武郎在左武大夫之東稍卻每等重行異位並北向西上三少右弼在儀石之北稍西少宰在其南知同知簽書樞宻院事又在其南兵部刑部工部尙書在儀石之南稍西侍郎在其南右散騎常侍在工部尙書之西中書舎人右諫議大夫在其南起居散舎人又在其南禦史大夫在右散騎常侍之西中丞在其南侍禦史又在其南觀文殿大學士學士資政殿大學士翰林學士承防翰林學士資政端明殿學士龍圖閣學士在禦史大夫之西【觀文殿學士資政殿大學士稍前觀文殿大學士又稍前】直學士在其南侍制又在其南樞宻都承防在直學士之西承防又在其南在內監臨並殿庭只應正侍中亮拱衛右武大夫在兵部侍郎之南次武徳大夫至武翼大夫次武徳郎至武翼郎次修武郎次秉義郎忠翊保義郎又在其南翰林學士天文在保義郎之西中衛右武郎在右武大夫之西稍卻每等重行異位並北向東上宣贊舎人在班前西向對立舎人在班前東向通班常起居訖對立舎人西出【如連假三日以上及朔望俱假次日卽大起居】三省樞宻分東西升殿奏事【三省樞宻如不奏事至殿上侍立位卽退】知東上閤門官以下殿庭東侍立余官分出次東上閤門官引親王就退位【如大起居揖而出若殿上傳宣常起居卽親王以下至馬步軍員僚並常起居】次殿前都指揮使至諸軍副指揮使次開府儀同三司次殿前司諸軍員僚次太尉次節度使【上將軍特恩內殿起居訖次節度使後入】次節度觀察畱後觀察使【特恩綴節度使班者稍卻】次馬步軍都指揮使次諸軍副指揮使次防禦團練使次刺史次宗室將軍以下【宗室本班前別班入特恩綴別班者稍卻】次駙馬都尉【系正任者依本班】次在內王府官次見謝辭班絕知東上閤門官以下退如有進奉宣贊舎人特南對立舎人引進奉西入對立定揖文武躬員僚奏聖躬萬福贊各只候員僚引進奉當殿過東出宣贊對立舎人分東西出三省樞宻及臣僚奏事訖舎人一員立殿門屏東俟班退南階下直身奏閤門無公事皇帝降座鳴鞭

政和五禮新儀卷一百四十三

欽定四庫全書

政和五禮新儀卷一百四十四

賔禮

崇政殿再坐儀

皇帝將出宮內侍排立樞宻都副承防知客省事以下起居郎舎人及殿庭只應官並西向立皇帝出宮諸班親從迎駕自贊常起居【已起居者奏萬福帶禦器械官綴內侍班】次諸班都虞侯以下奏聖躬萬福訖前導駕至殿分東西立皇帝禦崇政殿坐知內侍省事以下【知內侍省事同知簽書省事帶禦器械官謝上殿侍立次閤門班後余本班後】樞宻院都副承防【諸房副承防以上系後班殿只應者亦赴逐房副承防權公事同】知客省事以下當直起居郎舎人【侍制以上充樞宻都承防及權起居郎舎人卽次知客省事以下】勾當皇城軍頭管勾【系正任卽次管軍班若正任充樞宻都承防者同】六尙局應奉官及殿庭只應庫務官一班【祗應庫闗武臣監官系承務郎以上並承節承信郎次行門班行門不入次樞宻都承防又不入次閤門班後如已起居綴閤門奏萬福】次管軍臣僚並奏聖躬萬福次行門指揮使等奏聖躬萬福各依位立【管軍臣僚勾當皇城軍頭司行門並諸班直以下如軍頭司無引見公事並樞宻都副承防不奏事並不入】引告謝班先管軍臣僚次攺賜章服官班余官如閤門別引公事以告謝班次承防司傳奏公事次軍頭司公事次吏部引入次呈試武藝人及校射等【並於吏部引人畢呈試】次軍頭司奏稟事次再引諸蕃國次進呈書籍物樣等次宰臣執政官及降麻臣僚告謝次管軍臣僚奏急速公事次承防司奏事次當直起居郎舎人奏史事次引上殿班俟舍人奏史事次引上殿班俟舎人奏門外無公事皇帝降座如復禦延和殿內侍省引呈公事次內侍省屏人奏事次入內內侍兩省屏人同奏事【如止延和殿內侍省引呈公事於宰臣執政官及降麻臣僚告謝班後引若屏人奏事於起居郎舎人奏史事後入內內侍兩省奏事又次之】奏事畢舎人再奏無公事皇帝還內

政和五禮新儀卷一百四十四

欽定四庫全書

政和五禮新儀卷一百四十五

賔禮

崇政殿假日起居儀

皇帝將出宮內侍排立皇帝出宮先帶禦器械官【窄衣不贊】次守踏道行門禁衛諸班親從迎駕自贊常起居皇帝禦崇政殿坐讀奏目官宣贊對立舎人簿書官覺察失儀提防使臣【系鞵】常起居【讀奏目官升降自東階】次知內侍省事以下【並窄衣簽書省事以上由東朶殿升殿侍立余東朶殿侍立至宰相執政官升殿退】次殿前都指揮使至捧日天武四廂都指揮使次衛親軍馬步軍都指揮使至龍神衛四廂都指揮使次禦前忠佐馬步軍都軍頭以下次軍頭司只候員僚【並窄衣】次行門指揮使並常起居宣贊舎人引三公左輔以下西向立對立舎人引三少右弼以下東向立俟行門指揮使起居訖俱引橫行北向立三公左輔在殿階之南稍東太宰在其南門下中書侍郎尙書左右丞又在其南知同知入內內侍省事在右丞之東南知客省事至知西上閤門事在其南次簽書客省事至簽書西上閤門事次閤門通事舎人次閤門只候次看班只候又在其南殿中監在同知入內內侍省事之東殿中少監在其南次殿中丞次殿中省主簿又在其南六尙局管勾官在殿中監之東典禦在其南奉禦又在其南在內監臨通事中侍中衛左武大夫在殿庭之南稍東【與知客省事班齊】武功大夫在其南次武功郎次惇武郎次從義忠訓成忠郎又在其南中亮拱衛左武郎在左武大夫之東稍卻當直起居郎在左武郎之東【與左武大夫班齊】每等重行異位並北向西上三少右弼在殿階之南稍西少宰在其南知同知簽書樞宻院事又在其南樞宻直學士在簽書樞宻院事之西南樞宻都承防在樞宻直學士之西承防在其南次副都承防次副承防諸房逐房副承防又在其南在內監臨正侍中亮拱衛右武大夫在殿庭之南稍西武徳大夫至武翼大夫在其南次武徳郎至武翼郎次修武郎次秉義郎忠翊保義郎又在其南中衛右武郎在右武大夫之西稍卻當直起居舎人在右武郎之西【與起居郎輪入】每等重行異位並北向東上【勾當皇城軍頭司在內監臨武功大夫以下殿庭只應庫務官從義郎以下並系鞵內勾當皇城軍頭司系正任鞾笏依前殿班入再坐奏萬福在管軍之次別班只候軍監官系承務郎以上升系鞵綴大班】宣贊舎人在班前東向宣贊舎人贊常起居訖三省樞宻分東西升殿奏【三省樞宻如不奏事殿下趨殿子】知東上閤門以下殿庭東侍立余官退次東上閤門官引親王就位退次宗室開府儀同三司次節度使次莭度觀察畱後觀察使次防禦團練使刺史次將軍以下次駙馬都尉【系正位者依大班】並鞾笏逐班常起居次引見謝辭班知客省事以下退次引進奉如垂拱殿四參儀三省樞宻奏事退次引上殿班次管軍臣僚奉急速公事次承防司奏事次起居郎舎人奏史事班絕有雜公事臨軒先引謝上殿侍立官次告謝班先管軍臣僚次攺賜章服官次余官如東上閤門別引公事次告謝班後次承防司傳送公事次軍頭司公事次吏部引人次呈試武藝人及校射等【並於吏部引人畢呈試】次軍頭司奏稟事次再引諸蕃國次進呈書籍物樣等次宰相執政官及降麻臣僚告謝退舎人奏門外無公事皇帝降座如復禦延和殿內侍省引呈公事次內侍省屏人奏事次入內內侍兩省屏人同奏事畢舎人再奏無公事皇帝還內若再出宮如前殿退禦後殿再坐儀【內侍省若有公事奏呈先計會閤門若不隔過上殿班卽後皇帝自崇政殿起復坐延和殿奏呈若有上殿班後再出宮於上殿班前進呈】

政和五禮新儀卷一百四十五

欽定四庫全書

政和五禮新儀卷一百四十六

賔禮

羣臣拜表儀

引贊官報宰相催班知班先引殿中侍禦史一員入就位次東上閤門禦史臺分引文武朔參官及諸軍將校次禮直官引三公以下至執政官各就位北向立三公三少左輔右弼在東上閤門階下稍東太宰少宰在其南門下中書侍郎尙書左右丞又在其南特進在門下侍郎之南次六曹尙書至光祿大夫次六曹侍郎開封尹至大司成【開封尹以下稍空】次太常卿至中大夫次殿中少監至中散大夫七等少卿至奉直大夫次左右司員外郎至朝奉大夫次六曹諸司員外郎至朝奉郎次太常丞至承議郎次開府知縣至奉議郎次太史局正至通直郎又在其南觀文殿大學士學士資政殿大學士翰林學士承防翰林學士資政端明殿學士閤學士在光祿大夫之東【觀文殿學士資政殿大學士稍前觀文殿大學士又稍前】直學士在其南侍制又在其南禦史大夫在閤學士之東中丞在其南侍禦史殿中侍禦史監察禦史又在其南左右散騎常侍在禦史大夫之東給事中中書舍人左右諫議大夫在其南起居郎舍人左右司諫符寶郎左右正言又在其南太子三師在右散騎常侍之東【與執政官班齊】太子三少在其南【與常侍班齊】次賔客詹事次左右庶子以下又在其南每等重行異位並北向西上親王在東上閤門南階下稍西使相在其南知同知樞宻院事又在其南太尉在同知樞宻院事之南次節度使次節度觀察畱後觀察使次防禦使次團練使次刺史次武功大夫至武翼大夫次武功郎至武翼郎次惇武郎次修武郎次諸軍副指揮使以下又在其南左右金吾衛左右衛諸衛上將軍在節度使之西【諸衛上將軍稍卻】大將軍在其南次將軍以下又在其南知客省事至知西上閤門事在大將軍之西簽書客省事至簽書西上閤門事在其南次閤門通事舎人次閤門只候次看班只候又在其南通侍大夫至右武大夫在知西上閤門事之西中亮郎至右武郎在其南樞宻院都承防在右武大夫之西【視觀察畱後班齊】承防在其南次副都承防次副承防諸房逐房副承防又在其南和安大夫至翰林良醫在武翼大夫之西和安郎至翰林醫官正在其南每等重行異位並北向東上禮直官引禮部郎中押表案至褥位郎官於表案東西向立揖班首以下躬典儀曰拜贊者承傳在位官皆再拜訖引禮部郎官於案上取表置笏上案退引班首對立褥位各俯伏跪搢笏禮部官表班道接表並出笏班首以表加笏上各俯伏興禮部郎官歸本班引閤門官與班首對立各俯伏興搢笏班首表閤門官接表並出笏閤門官以表加笏上各俯伏興閤門官以表入進班首歸位閤門官入東上閤門三公以下文武百僚退元日冬至賜茶酒舎人贊再拜退【若元日冬至皇帝不禦殿卽親王宗室不赴三公以下至執政官不分班以東爲上餘如上禮】

政和五禮新儀一百四十六

欽定四庫全書

政和五禮新儀卷一百四十七

賔禮

羣臣聽禦札批答儀

引贊官報宰相催班知班先引殿中侍禦史一員入就位次東上閤門禦史臺分引文武朔參官及諸軍將校次禮直官引三公以下至執政官各就北向立三公三少左輔右弼在東上閤門南階下稍東太宰少宰在其南門下中書侍郎尙書左右丞又在其南特進在門下侍郎之南次六曹尙書至光祿大夫次六曹侍郎開封尹至大司成【開封尹以下稍空】太常卿至中大夫次殿中少監至中散大夫次七等少卿至奉直大夫次左右司員外郎至朝奉大夫次六曹諸司員外郎至朝奉郎次太常丞至承議郎次開封知縣至奉議郎次太史局正至通直郎又在其南觀文殿大學士學士資政殿大學士翰林學士承防翰林學士資政端明殿學士閤學士在光祿大夫之東【觀文殿學士資政殿大學士稍前觀文殿大學士又稍前】直學士在其南待制又在其南禦史大夫在閤學士之東中丞在其南侍禦史殿中侍禦史監察禦史又在其南左右散騎常侍在禦史大夫之東給事中中書舎人左右諫議大夫在其南起居郎舎人左右司諫符寶郎左右正言又在其南太子三師在右散騎常侍之東【與執政官班齊】太子三少在其南【與常侍班齊】次賔客詹事次左右庶子以下又在其南每等重行異位並北向西上親王在東上閤門南階下稍西使相在其南知同知樞宻院事又在其南太尉在知樞宻院事之南次節度使次節度觀察畱後觀察使次防禦使次練使次刺史次武功大夫至武翼大夫次武功郎至武翼郎次惇武郎次修武郎次諸軍副指揮使以下又在其南左右金吾衛左右衛諸衛上將軍在節度使之西【諸衛上將軍稍卻】大將軍在其南次將軍以下又在其南知客省事至知西上閤門事在大將軍之西簽書客省事至簽書西上閤門事在其南次閤門通事舎人次閤門只候次閤門看班只候又在其南通侍大夫至右武大夫在知西上閤門事之西中亮郎至右武郎在其南樞宻院都承防在右武大夫之西【視觀察畱後班齊】承防在其南次副都承防次副承防諸房逐房副承防又在其南和安大夫至翰林良醫在武翼大夫之西和安郎至翰林醫正在其南每等重行異位並北向東上知東上閤門官於班前西向立宣曰有制王公以下再拜宣訖捧箱近前宰相至執政官展請訖引贊官捧禦札或批答於東上閤門階上南向立搢笏宣讀訖降階西向立三公以下再拜搢笏舞蹈再拜退【若批答不允止再拜更下舞蹈再拜】

政和五禮新儀卷一百四十七

欽定四庫全書

政和五禮新儀卷一百四十八

賔禮

蕃國主來朝儀上

遣使迎勞

遣使戒見日

陳設

朝見

防蕃國主

遣使迎勞

前一日有司設次於館門之外道西南向其日使者至掌次者引就次蕃主服其國服所司引立於東階下西面【凡蕃主行止皆所司先引制使皆謁者前導】使者朝服出次立於門西東面從者執束帛立於使者之南蕃主至有司出門東西面曰敢請事使者曰奉制勞某主【稱其國名】有司入告蕃主迎於館門之外東西面再拜使者與蕃主俱入使者升自西階執束帛者從升立於使者之北俱東西蕃主升立東階上西面執束帛者以帛授使者使者稱有制蕃主將下拜使者曰有後敕蕃主再拜宣勞訖又再拜使者降出蕃主送於館門之外西向再拜使者還蕃國主入

遣使戒見日

前一日有司設次於候館門之外道西南向其日使者至掌次者引就次蕃主服其國服降立於東階下西面蕃國諸官立於蕃主之後西向北上使者朝服出次立於門西東面蕃國有司出門東西面曰敢請事使者曰奉制戒某主見日有司入告蕃主出迎於館門外之東西面再拜使者與蕃主俱入使者升自西階東面蕃主升自東階西面使者稱有制蕃主再拜宣制曰某日見蕃主又再拜使者降出蕃主送於館門之外西面再拜使者還蕃國主入

陳設

殿中監前期帥其屬尙舎張設垂拱大慶殿門之內設禦榻於大慶殿當中南向設東西房於禦榻之左右稍北設東西閤於殿後之左右殿上前楹施簾設香案於丹墀螭階間大晟府展宮架之樂於殿庭橫街之南設協律郎位於宮架西北俱東向設大司樂押樂位於宮架之前北向儀鸞司設文武百官等次於殿門之外又設蕃國主次於宣徳門外之西蕃國諸官次於其後尙輦陳輿輦於龍墀繖扇於沙墀陳五輅於宮架之南列禦馬於龍墀在輿輦之後尙書兵部帥其屬設黃麾仗於殿門之內外張旗幟典儀設文武百官位於殿庭又設蕃主朝見位於宮架之北稍西北向蕃國諸官在其後又設蕃主賜座位於禦榻之東稍南設典儀位於丹墀南稍東西向贊者三人在其後余並如大慶殿元正冬至大朝會儀

朝見

其日所司引蕃國主及蕃國諸官至宣徳門外次各服其國服辟大慶門文武百官等集於次服朝服大樂正帥樂工先入就位協律郎入就舉麾位大司樂入就押樂位典儀帥贊者先入就位並如大慶殿元正冬至大朝會之儀凡執事者以次入垂拱殿簾降東上閤門官先引武功大夫以下至保義郎並副承防次通事舎人以下六尙局典禦奉內符寶郎次知內侍省以下次管勾六尙局次通事大夫以下次知客省事以下次樞宻都承防以下次知入內內侍省事以下立定皇帝將出宮引知樞宻院事以下入就位如儀東上閤門附內侍進班齊牌皇帝乘輦出殿上少駐簾捲殿下鳴鞭先輦下應奉入行門指揮使禁衛諸班親從並自贊常起居宣贊舎人揖樞宻以下躬赴當殿北向躬通樞宻某官姓名以下大起居訖樞宻知客省事以下至簽書東上閤門官樞宻都承防至諸房副承防分左右立以俟前導六尙局應奉官侍立武功大夫以下易朝服歸侍立餘位並先退管軍臣僚窄衣舎人贊四拜起居贊只候分左右引駕俟輦降東階垂拱殿門外禁衛諸班親從自贊四拜起居至大慶殿後管軍臣僚易公服執杖於殿階下分東西侍立皇帝降輦入西閤前導官易朝服詣禦榻前分左右侍立知樞宻院知客省事以下在東同知簽書樞宻院事樞宻都承防至諸房副承防在西帶禦器械官及侍三閤門舎人以下兩朶殿立不當只候舎人並丹墀東階外立諸軍將校先入內外符寶郎奉寶俱詣閤近次閤門禦史臺太常寺四方館分引文武百官殿門外序立並如大慶殿元正冬至大朝會之儀內外符寶郎奉寶先出陳於禦榻之左右禮直官舎人引左輔版奏中嚴少頃又奏外辦皇帝服通天冠絳紗袍簾捲大樂正令撞黃鐘之鐘右五鐘皆應殿上鳴鞭禁衛諸班親從與輦下應奉人自贊四拜起居皇帝禦輿出西閤協律郎跪俯伏舉麾興工鼓柷作幹安之樂【樂章俟國王朝日臨時命詞臣撰後準此】皇帝出自西方內侍承防禮直官舍人北向贊起儀將士就位四拜起居皇帝降輿升禦榻東上閤門官於榻前班北稍東西向贊殿上侍臣樞宻以下再拜贊拜閤門官贊拜訖北向隨班再拜畢西向贊各只候皇帝南向坐簾捲內侍又贊扇開殿下鳴鞭偃麾戛敔樂止鑪煙升禮直官舎人引殿門外班官分東西入宮架作正安之樂俱就位【分東西相向序立】樂止並如大慶殿元正冬至大朝會之儀通事舎人引蕃國主立於大慶殿門南階下稍西蕃國諸官在其後並北向東上【若諸蕃俱來朝以國之大小爲序】次禮直官通事舎人引班首以下橫行北向立【兩省官學士待制上將軍以下依舊東西相向立】典儀曰再拜贊者承傳在位官皆再拜搢笏舞蹈又再拜班首不離位奏聖躬萬福典儀曰再拜贊者承傳在位官皆再拜三公以下分東西相向立通事舎人引蕃國主入就位【蕃國諸官未入】蕃國主入門正安之樂作蕃國主至位樂止通事舎人通某國蕃臣姓名見典儀曰再拜贊者承傳蕃國主再拜舞蹈又再拜蕃國主不離位奏聖躬萬福又再拜左輔承防揮詣蕃國主東北稱有制蕃國主再拜宣制訖又再拜左輔回奏又承防降勞令升殿就座蕃國主再拜通事舎人引蕃國主升殿樂作至階樂止東上閤門官接引升至座後贊就座蕃主俯伏避席將下拜左輔承防曰無下拜蕃國主復位再拜訖左輔回奏又承防勞還館通事舎人引蕃國主降自西階樂作出門復位樂止蕃國主再拜訖通事舎人引蕃國主出樂作出門樂止初蕃國主就位通事舎人引蕃國諸官以次入就位立定典儀曰再拜贊者承傳蕃國諸官俱再拜舞蹈又再拜班首不離位奏聖躬萬福又再拜通事舎人承防揮降自西階詣蕃國諸官東北稱勅防蕃國諸官俱再拜宣防訖又再拜通事舎人回奏又承防勞還館蕃國諸官俱再拜至蕃國主出通事舎人引蕃國諸官以次出訖左輔進當禦座前俯伏跪奏稱左輔具官臣某言禮畢俯伏興羣臣俱降復北向就位典儀曰再拜贊者承傳在位官皆再拜搢笏舞蹈又再拜訖分東西侍立內侍承防贊扇扇合簾降鳴鞭大樂正令撞防賔之鐘左五鐘皆應協律郎跪俯伏舉麾興工鼓柷作幹安之樂皇帝降座閤門官贊殿上侍臣樞宻以下再拜禦輿入自東房還東閤侍衛如來儀內侍又贊扇扇開偃麾戛敔樂止禮直官通事舎人引左輔版奏解嚴文武百官退仗設如舊就位小休樞宻都承防以下退如別儀

政和五禮新儀卷一百四十八

欽定四庫全書

政和五禮新儀卷一百四十九

賔禮

蕃國主來朝儀下

會蕃國主

有司排設偹大樂令設登歌於殿上二舞入立於鄼綴之間並如大慶殿元正冬至朝會之儀尙醖設禦酒尊酒器於禦座之東尙食設禦茶牀於禦座之西俱稍北有司設羣官將尊酒器於殿下又設蕃國主座於禦榻之東稍南蕃國諸官位於東西朶殿余並如大慶殿元正冬至大朝會之儀閤門禦史臺太常寺引班首以下及蕃國主蕃國諸官各就位【分東西相向序立】禮直官通事舎人先引左輔版奏中嚴少頃又奏外辦皇帝服通天冠絳紗袍簾捲大樂正令撞黃鐘之鐘右五鐘皆應殿上鳴鞭皇帝禦輿出東閤協律郎跪俯伏舉麾興工鼓柷奏幹安之樂皇帝出自東房降輿卽禦座向南簾捲內侍又贊扇扇開殿下偃麾戛敔樂止鑪煙升禮直官通事舎人引班首以下及蕃國主蕃國諸官橫行北向【兩省學士待制上將軍以下依舊】典儀曰再拜贊者承傳在位官皆再拜隨拜三稱萬嵗引班首以下及蕃國主蕃國諸官分班東西序立禮直官引殿中監少監升殿詣酒尊所內侍進禦茶牀次殿侍於橫階南酧酒訖引班首以下及蕃國主蕃國諸官橫行北向立典儀曰再拜贊者承傳在位官皆再拜三稱萬嵗禮直官通事舎人太常博士引班首自東階升詣酒尊所北向立殿中監以爵授班首官班首搢笏受爵詣禦榻前少東西向立尙醖典禦奉禦開爵殿中少監酌酒【凡進酒皆典禦奉禦開爵殿中少監酌酒】禮直官太常博士東上閤門官引班首升榻詣禦座前躬進皇帝執爵班首執盤虛跪興降榻以盤授殿中監班首執笏詣禦榻前俯伏跪【百僚皆躬】奏稱文武百僚具官臣某等【詞俟蕃國主朝日時命詞臣撰】臣等不勝大慶謹上千萬嵗壽俯伏興【百僚直身立】引退降階復位典儀曰再拜贊者承傳在位官皆再拜隨拜三稱萬嵗躬身左輔詣禦榻前承防退西向宣曰舉公等觴典儀曰再拜贊者承傳在位官皆再拜隨拜三稱萬嵗引班首以下及蕃國主蕃國諸官分班東西序立禮直官通事舎人太常博士引班首自東階升至殿中監前北向立搢笏執爵升榻西向立皇帝舉第一爵宮架作和安之樂止班首受虛爵訖虛跪興降榻以爵授殿中監訖執笏引降階班首以下及蕃國主蕃國諸官復北向就位典儀曰再拜贊者承傳在位官皆再拜搢笏舞蹈又再拜【宗室遙郡刺史及武功大夫以下並伎術官並退門外賜酒】禮直官通事舎人引左輔自東階升進禦榻前俯伏跪奏稱左輔具官臣某官請延公王等升殿俯伏興降階復位又引左輔詣禦榻前躬身承防西向稱制典儀曰再拜贊者承傳在位官皆再拜宣曰延公王等升殿典儀曰再拜贊者承傳在位官皆再拜搢笏舞蹈又再拜禮直官通事舎人引公王等以下升殿兩廊羣臣立於席後殿中監升榻詣禦座東西向進皇帝第二爵酒【第三第四爵進酒並如上儀每進酒舎人揖蕃國主蕃國諸官文武臣僚興立席後進酒訖贊就座】登歌作某樂飲訖樂止殿中監受虛爵殿上羣官就橫行位不升殿者於序後立舎人曰各賜酒典儀曰拜贊者承傳上下羣臣皆隨拜三稱萬嵗舎人曰就坐羣官皆坐大官令行羣官酒羣官搢笏受酒宮架作正安之樂文舞入立宮架北觴行一周【凡酒巡同並大官令奏】樂止尙食典禦奉禦進食置禦座前大官令設羣官食【凡食偏並大官令奏】宮架奏天下化成之舞三成止出殿中監進皇帝第三爵酒羣官立於席後登歌作某樂飲訖樂止殿中監受虛爵舎人曰就坐羣官皆坐大官令行羣官酒宮架作正安之樂武舞入觴行一周樂止尙食典禦奉禦進食置禦座前大官令設羣官食宮架奏四夷來王之舞三成止出殿中監進皇帝第四爵酒登歌作某樂大官令行羣官酒並如第二爵之儀觴行一周樂止舎人曰可起百僚皆立於席後引左輔進當禦榻前俯伏跪奏稱左輔具官臣某言禮畢俯伏興羣官俱降復位典儀曰再拜贊者承傳在位官皆再拜搢笏舞蹈又再拜訖分東西序立內侍承防索扇扇合降鳴鞭大樂正令撞防賔之鐘左五鐘皆應協律郎跪俯伏舉麾興工鼓柷奏幹安之樂皇帝降座禦輿入自東房還東閤侍衛如來儀內侍又贊扇扇開偃麾戛敔樂止禮直官通事舎人引左輔版奏解嚴所司承防放仗在位官皆再拜退宣詞令於橫街南慰勞將士【隨詞逐名唱喏】再拜退次大晟府樂工退【賜酒贊拜殿上舎人殿下如儀】

政和五禮新儀卷一百四十九

欽定四庫全書

政和五禮新儀卷一百五十

賔禮

紫宸殿大遼使朝見儀

陳設

起居

宴

陳設

前期殿中監帥其屬尙舎張設紫宸垂拱殿門之內設禦座於殿上當中南向尙醖設禦酒尊酒器於垂拱殿禦座之東尙食設禦茶牀於禦座之西俱稍北有司設羣官酒尊酒器於垂拱殿下又設羣公座三公三少左輔右弼太宰少宰在禦座之東稍南知樞宻院事門下中書侍郎尙書左右丞同知簽書樞宻院事在其東次觀文殿大學士太子三少觀文殿學士資政殿大學士六曹尙書翰林學士承防翰林學士資政端明殿學士閤學士左右散騎常侍【三少以下稍卻尙書以下又稍卻】次開封尹六曹侍郎直學士又在其東太子三師在樞宻之南禦史大夫在散騎常侍之南中丞在直學士之南【各少空】並西向北上親王使相在禦座之西稍南【使相稍卻】太尉在其西次節度觀察畱後觀察使又在其西大遼使副在節度使之南【大遼使稍卻副使又稍卻】舎利從人分位於兩廊其日尙輦陳輿輦於紫宸東西朶殿及繖扇於階下尙書兵部列黃麾角仗及殿中細仗於紫宸殿

起居

垂拱殿皇帝將出宮讀奏目官以下橫行立定如望參儀東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝服鞾袍坐鳴鞭讀奏目官以下常起居【讀奏目官升降自東階】次知內侍省事以下次禦前忠佐馬步軍頭以下次殿前都指揮使至諸軍副指揮使次駙馬都尉【系正位卽歸本班】次殿前司諸軍員僚次宗室將軍以下各逐班先面西立俟班到橫行起居次行門指揮使起居俟舎人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱起居班將畢紫宸殿樞宻以下大班入各就位並如望參儀【武功大夫以下至保義郎並殿庭只應及在內監臨官並起居】舎人傳稱警四色官趨赴殿庭稱警東上閤門附內侍進班齊牌皇帝禦紫宸殿坐鳴鞭平輦逍遙下應奉人朶殿階下迎駕自贊常起居訖升赴平輦逍遙下立舎人贊執仗人四拜起居次宣贊舎人揖樞宻以下躬興對立舎人並北向通班起居訖【若值假三日以上卽大起居】再鳴鞭樞宻以下分東西升殿侍立【樞宻並樞宻直學士升自西階樞宻都副承防西出殿屏外過由東升】知客省事以下庭東侍立【其合升朶殿者升朶殿侍立如起居在東合在西朶侍立者由殿屏外赴侍立位宣贊對立舎人各復位使臣復排立位余官分班出】次東上閤門官引親王就位揖躬退【如大起居揖而出若殿上傳防常起居卽親王以下至馬步軍員僚並常起居】次侍衛親軍馬步軍都指揮使至諸軍副指揮使【勾管軍臣僚升朶殿侍立】次開府儀同三司【宗室本班前別班入】次馬步軍員僚三公以下百官門外序班立先殿中侍禦史入側宣大起居訖分班復覺察位舎人二員各立其後【左同殿中侍禦史覺察訖復位右自外入覺察訖內同出】知客省事以下退立東階下對立舎人退立西階下宣贊舎人退近當南庭中立次舎人分引兩省官入次東上閤門官舎人詣門外引班首以下分東西入殿庭東西相向【通直郎以上𨿽非釐務及職事官並赴】立定【以上至親王進班並側宣】東上閤門官揖躬宣贊舎人當殿通宰臣【若三公卽通某官】姓名以下起居東上閤門官引班首以下橫行北向並如望參儀宣贊舎人揖左班近前自班後東階下立贊拜東上閤門官揖班首以下躬大起居【如百僚不赴起居三省俟大班退入側宣常起居】東上閤門官揖宰相執政官升殿【並升自東階內中書侍郎升自西階】宣贊東上閤門官復侍立位引右班舎人由右班前出余官分出殿中省押仗官復押仗位【如百僚不赴起居隨樞宻班樞宻已起居卽隨宰相班】次兩省官出次殿中侍禦史對揖出【有失儀彈奏】知客省事以下復侍立位宣贊對立舎人各復位次館伴官入側宣大起居訖【於知客省事以下南稍東立俟賜國信使例物訖出若知客省事以下館伴卽東出接國信使俟見訖同出】接書傳語知客省事官升殿引國信使副自外捧書迎入舎人承受引天武舉禮物分東西入【列殿庭內以東爲上】國信使副當殿立接書知客省事官降階至國信使前舎人入揖國信使稍前跪進書匣知客省事官側身搢笏跪接出笏起揖國信使復位立知客省事官執笏捧書匣升殿暫授入內省官知客省事官搢笏捧至禦座前進呈退復授入內省官【接書知客省事官退復殿上立位】天武常起居【牽馬捧酒者止應喏呼萬嵗】入內省官發匣取書傳三省與樞宻同進讀殿下引禮物出殿東偏門進書訖付入內省官各復侍立位舎人與館伴副使【謂知客省事以下充副使者】引國信使副至殿東階下傳語知客省事官降階揖同升殿【知客省事官於宰相北立俟宣回問】國信使當折檻北向立舎人揖國信使班稍前跪傳大遼國主問聖躬傳事譯授舎人舎人當國信使班前躬奏訖揖起復位立知客省事官詣禦座前躬承防近國信使班前西向立具宣問授傳事舎人揖國信使稍前跪傳事譯授訖具回奏譯授舎人舎人當班前躬奏如初揖起復位【如常有傳語回問並如上儀】引降東階對見辭位西向立揖躬舎人側宣引當殿大起居【奏聖躬萬福逐次出班致詞並傳事譯授舎人當班前躬身代奏非漢服者拜譯並服本國儀後準此】班首出班謝面天顏復位五拜又出班謝沿路館驛茶藥禦筵傳宣撫問復位五拜宣有勅各等第賜對衣衣著銀器鞍轡馬跪受賜起五拜西次出舎人傳事引舎利分入當殿合班大起居【傳事代奏萬福】宣有勅各等第賜衣服東帶衣著銀器分物跪受賜起五拜東出次舎人傳事引從人入當殿合班四拜起居自奏聖躬萬福宣有勅各等第賜衣服腰帶衣著銀器分物跪受賜訖再拜分出次樞宻直學士下殿出舎人合班躬奏閤門無事捲班西出皇帝降座鳴鞭知客省事以下排立使臣並捲班出舎人當殿承防傳四色官趨赴殿庭稱奉勅放仗押仗官再拜訖退

宴

國信使以下服所賜衣帶舎利從人垂拱殿門外階下立赴宴官鞾笏同國信使副於屏門外分東西南向立諸司排當偹內侍傳牌立東上閤門附內侍奏班齊皇帝出宮鳴鞭行門禁衛諸班親從迎駕奏聖躬萬福皇帝卽禦座殿中監以下知客省事以下知內侍省事以下帶禦器械官二人六尙局應奉官只應武功大夫以下鬭班各奏聖躬萬福次管軍臣僚奏聖躬萬福各復侍立只應位次舎人引赴宴官並國信使副依東西座位入當殿立定奏聖躬萬福訖贊各就座再拜贊就座舎人分引升殿席前相向立【如無列國信使副再拜卽引下殿贊再拜贊就座】次引舎利次從人並分入當殿贊各就座再拜贊就座分引升兩廊次教坊使以下通班四拜起居次看琖人謝升殿再拜內侍進禦茶牀殿侍酧酒訖東上閤門官詣禦座前躬奏班首姓名以下進酒舎人分引殿上臣僚橫行北向贊再拜舎人引班首稍前東上閤門官接引詣禦座東北向搢笏殿中監奉盤醆授班首奉禦啟琖班首西向立殿中少監以酒注於醆班首捧酒詣禦座前躬進訖虛跪興以盤授殿中監出笏東上閤門官引退舎人接引復位贊再拜舎人引班首稍前殿上臣僚席前相向立東上閤門官接引班首詣禦座前北向搢笏殿中監授盤捧詣禦座前西向立樂作皇帝飲訖舍人分引臣僚橫行北向東上閤門官引班首接琖訖少退虛跪興授殿中監出笏引退舍人接引復位贊再拜舍人贊各賜酒羣官再拜贊就座羣官俱立席後復贊就座羣官俱坐酒初行羣官搢笏受酒先宰臣次百官皆作樂尙食典禦奉禦進食大官令設羣官食【後凖此】皇帝再舉酒【自此並殿中監少監進酒】羣官俱立席後樂作飲訖贊各就座復行羣官酒樂作第三第四第五並如第二之儀若宣示琖卽隨所向東上閤門官以下揖稱宣示琖躬贊就座若宣勸卽立席後躬飲訖贊再拜內侍舉禦茶牀舎人引班首以下降階橫行再拜搢笏舞蹈又再拜分班出次舎利五拜次從人再拜並分出次教坊謝只應並再拜加賜茶酒殿中監以下知客省事以下知內侍省事以下帶禦器械官次尙局應奉官只應武功大夫以下次行門禁衛諸班親從教坊等逐班贊謝茶酒再拜東上閤門官殿上側奏無事皇帝降座鳴鞭【常朝日起居國信使副次侍郎司員僚後先館伴使副次國信使副次舎利從人並不入卽門謝所賜者先館伴使副次國信使副並殿門階上謝伴賜酒食官同館伴一班謝當上壽儀日舎利從人賜衣服並殿門階下謝】

政和五禮新儀卷一百五十﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百五十一

賔禮

紫宸殿正旦宴大遼使儀

陳設

宴

陳設

前期殿中監帥其屬尙舎張設紫宸殿門之內設禦座於殿上當中南向尙醖設禦酒尊酒器於禦座之東尙食設禦茶牀於禦座之西俱稍北有司設羣官酒尊酒器於殿下又設羣官座三公三少左輔右弼太宰少宰在禦座之東稍南門下中書侍郎尙書左右丞在其東次觀文殿大學士太子三少觀文殿學士資政殿大學士六曹尙書翰林學士承防翰林學士資政端明殿學士閤學士左右散騎常侍【三少以下稍卻尙書以下又稍卻】次開封尹六曹侍郎直學士次大司成太子賔客詹事給事中中書舎人左右諫議大夫待制太常卿大司樂宗正卿次廂都指揮使軍都指揮使又在其東太子三師在左右丞之南禦史大夫在散騎常侍之南中丞在直學士之南【各少空】並西向親王使相在禦座之西稍南【使相稍卻】樞宻在其西次節度使次節度觀察畱後觀察使次廂都指揮使軍都指揮使又在其西太尉在樞宻之南左右金吾衛諸左右衛諸衛上將軍在節度使之南諸衛上將軍稍卻大遼使副在上將軍之南【大遼使比節度使稍卻副使又稍卻】防禦練使刺史在軍都指揮使之南【各少空】並東向祕書監以下並夏國使副在東朶殿都虞侯在其東並西向北上【夏國使副在南楹間】大將軍以下並髙麗交州使副在西朶殿都虞侯在其西並東向北上【髙麗交州使副在南楹間】指揮使分位於東西廊大遼舎利從人各在其南夏國從人在東廊舎利之南諸蕃使副首領髙麗交州從人溪洞衙內指揮使在西廊舎利之南

宴

垂拱殿皇帝將出宮讀奏目官以下橫行序立如常儀東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝服鞾袍坐鳴鞭舎人贊讀奏目官以下常起居應赴宴官外起居並如常儀【或值假應假日後殿起居官僚並鞾笏赴起居帶禦器械官案衣綴內侍班】殿中監以下至簽書東上閤門官次第押班皇帝降座鳴鞭詣紫宸殿後幄排立諸班親從迎駕自贊常起居禦史臺引殿中侍禦史一員先入就位次赴宴官以下並以次入殿庭東西相向立東上閤門附內侍進班齊牌皇帝紫宸殿坐鳴鞭舎人引班首以下橫行北向三公三少左輔右弼太宰少宰在殿階之南稍東門下中書侍郎左右丞在其南次六曹尙書次六曹侍郎開封尹大司成【開封尹以下稍空】次太常卿至祕書監次七寺卿至祕書少監次七寺少卿至都水使者次左右司員外郎至開封府左右司錄次六曹諸司員外郎至軍器少監又在其南觀文殿大學士學士資政殿大學士翰林學士承防翰林學士資政端明殿學士閤學士在工部尙書之東【資政殿大學士以上稍前觀文殿大學士又稍前】直學士在其南待制又在其南禦史大夫在閤學士之東禦史中丞在其南侍禦史殿中侍禦史監察禦史又在其南其左右散騎常侍在禦史大夫之東給事中中書舎人左右諫議大夫在其南起居郎舎人左右司諫符寶郎左右正言又在其南太子三師在散騎常侍之東【與執政官齊】太子三少在其南賔客詹事左右庶子以下又在其南每等重行異位並北向西上親王使相在殿階之南稍西【使相稍卻】知同知簽書樞宻院事在其南次太尉次節度使【與六曹尙書齊】次節度觀察畱後觀察使次防禦使次練使次刺史又在其南左右金吾衛左右衛諸衛上將軍在節度使之西【諸衛上將軍稍卻】將軍以下在其南每等重行異位大遼使副在上將軍之西【與節度使齊副使稍卻】並北向東上夏國使副在文官班百官之南【副使稍卻】次諸軍將校次諸蕃首領夏國人從【夏國人從稍空】又在其南髙麗交州使副在武班百官之西【副使各稍卻】次諸將軍校次髙麗交州人從防溪洞衙內指揮使又在其南每等重行異位俱北向【在東者以西爲上在西者以東爲上】立定知東上閤門官贊大起居班首出班俯伏跪致詞訖俯伏興復位羣官再拜搢笏舞蹈又再拜贊各就座再拜舎人分引升殿席前相向立案殿西廊官立於席後次分引舎利入大起居贊各就座再拜贊就座分引升兩廊次從人分入四拜起居餘如舎利儀次教坊使以下通班大起居看琖人謝升殿垂拜訖內侍進禦茶牀殿侍酧酒訖知東上閤門官詣禦座前躬奏班首姓名以下進酒舎人分引殿上臣僚橫行北向贊再拜舎人引班首稍前知東上閤門官接引詣禦座東北向搢笏殿中監奉盤琖授班首殿中少監啟琖班首西向立殿中少監以酒注於琖班首奉酒詣禦座前躬進訖少退虛跪興以盤授殿中監出笏知東上閤門官引退舎人接引復位贊再拜舎人引班首稍前殿上臣僚席前相向立知東上閤門官接引班首詣禦座前北向搢笏殿中監授盤捧詣禦座前西向立樂作皇帝飲訖舎人分引殿上臣僚橫行北向知東上閤門官引班首接琖訖少退虛跪興授殿中監出笏引退舎人接引復位贊再拜舎人贊各賜酒羣官俱再拜贊各就座羣官俱立席後復贊就座羣官俱坐酒初行羣官搢笏受酒先宰臣次百官皆作樂【後準此】皇帝再舉酒【自此並殿中監少監進酒】羣官俱立席後【凡舉禦酒準此】樂作飲訖舎人贊就座復行羣官酒皇帝三舉酒如第二之儀尙食典禦奉禦進食大官令設羣官食【後準此】樂作次賜只應臣僚酒食先管軍次殿中監以下知客省事以下次知內侍省事以下帶禦器械官六尙局應奉官只應武功大夫以下並內侍逐班贊謝酒食拜訖各復位皇帝四舉酒如上儀樂工前致語初致語羣官興立席後致語訖贊拜羣官皆再拜贊就座樂合皇帝五舉酒樂工殿上奏樂庭下舞隊前致詞樂作舞隊出知東上閤門官奏再坐時刻俟放隊訖內侍舉禦茶牀皇帝降座鳴鞭羣官退賜花有差再坐前二刻禦史臺東上閤門催班羣官帶花北向立定東上閤門附內侍進班齊牌【知內侍省事以下並帶禦器械官先於垂拱殿迎駕奏聖躬萬福謝花再拜紫宸殿後排立諸班親從奏聖躬萬福自贊謝花再拜】皇帝詣紫宸殿行門禁衛諸班親從迎駕自奏聖躬萬福自贊謝花再拜皇帝卽禦座殿中監以下知客省事以下六尙局應奉官只應武功大夫以下立大班前奏聖躬萬福訖各復侍立只應位次赴宴官奏聖躬萬福謝花再拜【余謝花準此】又贊各就座再拜贊就座舎人分引升殿席後相向立朶殿兩廊官立於席後次分引舎利入當殿贊謝花再拜贊各就座再拜贊就座分升兩廊次從人如舎利儀次管軍臣僚奏聖躬萬福謝花次殿中監以下知客省事以下六尙局應奉官只應武功大夫以下謝花次教坊使以下奏聖躬萬福自贊謝花內侍進禦茶牀皇帝舉酒樂工殿上奏樂庭下作樂皇帝再舉酒庭下樂作第三第四並如上儀若宣示琖卽隨所向知東上閤門官以下揖稱宣示琖躬贊就座若宣勸卽立席後躬飲訖再拜內侍舉禦茶牀舎人引班首以下降階橫行北向再拜搢笏舞蹈又再拜訖分班出次舎利五拜次從人再拜並分出次教坊使以下謝只應並再拜教坊使以下謝恩又再拜如賜茶酒殿中監以下知客省事以下知內侍省事以下帶禦器械官六尙局應奉官只應武功大夫以下行門禁衛諸班親從教坊等逐班贊謝茶酒再拜【教坊使以下起居並宴舞只應謝恩並舎人贊余只應作樂謝恩並教坊使副贊】知東上閤門官殿上側奏無事皇帝降座鳴鞭

政和五禮新儀卷一百五十一

欽定四庫全書

政和五禮新儀卷一百五十二

賔禮

紫宸殿大遼使辭朝儀

陳設

起居

宴

陳設

前期殿中監帥其屬尙舎張設紫宸殿門之內設禦座於殿上當中南向尙醖設禦酒尊酒噐於禦座之東尙食設禦茶牀於禦座之西俱稍北有司設羣官酒尊酒器於殿下又設羣官座如大遼使朝見之儀

起居

垂拱殿皇帝將出宮讀奏目官以下橫行立定如望參儀東上閤門附內侍進班齊牌皇帝出宮守踏道行門禁衛諸班親從迎駕自贊常起居皇帝降座鳴鞭起居班將畢內侍宣前殿不坐應人使見日紫宸殿起居班並赴垂拱殿起居如儀【三省樞宻升殿奏事如不奏事並侍立俟內殿起居班絕殿中侍禦史出降階舎人奏閤門無公事】皇帝降座鳴鞭詣紫宸殿後幄排立諸班親從自贊常起居

宴

諸司排當偹赴宴官鞾笏入殿庭東西相向立東上閤門附內侍進班齊牌皇帝紫宸殿座鳴鞭舎人贊館伴使副常起居次引國信使副常起居【如三日以上卽大起居舎利同從人四拜起居傳事譯授舎人代奏萬福如見儀後準此】引西序節度使班舎人分引赴宴官橫行奏聖躬萬福訖贊各就座再拜舎人分引升殿席前相向立次從人入逐班常起居贊各就座再拜分引升兩廊次教坊使以下通班常起居次看琖人謝升殿再拜內侍進禦茶牀殿侍酧酒訖東上閤門官當禦座前躬奏班首姓名以下進酒舎人分引殿上臣僚橫行北向贊再拜舎人引班首稍前東上閤門官接引詣禦座東北向搢笏殿中監奉盤琖授班首奉禦啟琖班首西向立殿中少監以酒注於琖班首奉酒詣禦座前躬進訖虛跪興以盤授殿中監出笏東上閤門官引退舎人接引復位贊再拜舎人引班首官稍前殿上臣僚席前相向立東上閤門官接引班首詣禦座東北向搢笏殿中監授盤捧詣禦座前西向立樂作皇帝飲訖舎人分引臣僚橫行東上閤門官引班首接琖訖少退虛跪興授殿中監出笏引退舎人接引復位贊再拜贊各賜酒羣官就位贊再拜羣官俱立席後復贊就位羣官俱坐酒初行羣官搢笏受酒先宰相次羣官皆作樂尙食典禦奉禦進食大官令設羣官食【後準此】皇帝再舉酒【自此並殿中監少監進酒】羣官俱立席後樂作贊各就座行羣官酒樂作第三第四第五並如第二之儀若宣示琖卽隨所向東上閤門官以下揖稱宣示琖躬贊就座若宣勸卽立席後躬飲訖贊再拜內侍舉禦茶牀舎人揖班首以下降階橫行再拜搢笏舞蹈又再拜三省樞宻直學士復升殿分東西侍立樞宻都副承防從東入亦升殿侍立余官並國信使副分出次舎利五拜次從人再拜並分出次教坊謝只應並再拜出如賜茶酒殿中監以下知客省事以下知內侍省事以下帶禦器械官六尙局合應奉官只應武功大夫以下次行門禁衛諸班親從教坊等逐班贊謝茶酒再拜出知客省事以下宣贊對立舎人復位引國信使副東入西向立舎人側宣引當殿再拜班首出班致詞復位再拜宣有勅各等第賜窄衣金束帶衣著銀器跪受訖五拜西出次舎利分入閤各合班再拜宣有勅各等第賜衣服衣著銀器分物跪受訖再拜分出國信使副自外服所賜衣帶再引東入當殿再拜由東階升殿於折檻北向立【知客省事官先於宰相後近北立俟宣防】傳語知客省事官詣禦座前躬承防退近國信使前西向立具宣傳語受傳事舎人揖國信使稍前跪傳事譯授訖揖起復位傳語知客省事官還殿上侍立位次捧書知客省事官搢笏知入內省官捧書匣授知客省事官詣禦座前躬進呈訖近國信使前西向立揖國信使稍前跪知客省事官以書匣跪付國信使知客省事官出笏起復位揖國信使起復位引降東階西出國信使副將至殿南階宣贊對立舎人合班躬奏閤門無事捲班西出知客省事以下出皇帝降座鳴鞭宰相以下退

政和五禮新儀卷一百五十二

欽定四庫全書

政和五禮新儀卷一百五十三

賔禮

崇政殿假日大遼使朝見儀

陳設

起居

宴

陳設

前期殿中監帥其屬尙舎張設崇政殿設禦座於殿上當中南向尙醖設禦酒尊酒器於禦座之東尙食設禦茶牀於禦座之西俱稍北有司設羣官酒尊酒器於殿下又設羣官座如紫宸殿大遼使朝見之儀

起居

皇帝將出宮內侍傳排立皇帝服鞾袍出宮先帶禦器械官【窄衣】尙輦局官【公服系鞾】迎駕常起居【不贊】平輦逍遙下應奉人守踏道行門禁衛諸班親從迎駕自贊常起居皇帝延和殿升輦鳴鞭至崇政殿降輦坐鳴鞭讀奏目官宣贊舎人簿書官覺察失儀提使臣【鞾笏】常起居【讀奏目官升降自東階】次知內侍省事以下【公服系鞵簽書省事以上由東朶殿升殿侍立余東朶殿侍立至宰相執政官升殿退】次殿前都指揮使至捧日天武四廂都指揮使次侍禦親軍馬步都指揮使至龍神衛四廂都指揮使【並窄衣執仗子】次禦前忠佐馬步軍都以下次軍頭司只候員僚【並窄衣】次行門指揮使起居次舎人引三公以下東西相向立俟行門指揮使起居訖引橫行三公左輔在殿階之南稍東次太宰在其南次門下中書侍郎尙書左右丞次吏部禮部尙書次侍郎又在其南左散騎常侍在禮部尙書之東當直起居郎在其南開封尹在左散騎常侍之東【與侍郎班齊】知同知入內內侍省事在開封尹之東知客省事至知西上閤門事在其南次簽書客省事至簽書西上閤門事次閤門通事舎人次閤門只候次看班只候又在其南殿中監在同知入內內侍省事之東殿中少監在其南次殿中丞次殿中省主簿又在其南六尙局管勾官在殿中監之東典禦在其南奉禦又在其南太子三師在六尙局官之東【與執政官班齊】太子三少在其南在內監臨並殿庭只應通事中侍中衛左武大夫在吏部侍郎之南次武功大夫次武功郎次惇武郎次從義忠訓成忠郎又在其南中亮拱衛左武郎在左武大夫之東稍卻每等重行異位並北向西上三少右弼在殿階之南稍西少宰在其南次知同知簽書樞宻院事次兵部工部尙書次侍郎在其南右散騎常侍在工部尙書之西當直起居舎人在其南禦史大夫在右散騎常侍之西中丞在其南觀文殿大學士資政殿大學士翰林學士承防翰林學士資政端明殿學士閤學士在禦史大夫之西【觀文殿學士以下稍卻翰林學士承防以下又稍卻】直學士在其南樞宻都承防在學士之西承防在其南次都承防次副承防諸房逐房副承防又在其南在內監臨及殿庭只候應正侍中亮拱衛右武大夫在兵部侍郎之南次武徳大夫至武翼大夫次武徳郎至武翼郎次修武郎次秉義忠翊保義郎又在其南中衛右武郎在右武大夫之西稍卻每等重行異位並北向東上宣贊對立舎人在班前東西相向【勾當皇城軍頭司在內監臨武功大夫以下殿庭只應庫務官從義郎以下並系鞵勾當皇城軍頭司系正任依前殿班入只應庫關使臣並官系承務郎以上亦系鞵綴大班】常起居訖三省樞宻分東西升殿奏事【三省樞宻如不奏事下殿趨閤子】知客省事以下殿庭東侍立余官退次東上閤門官引親王就位退次宗室開府儀同三司次節度使次節度觀察畱後觀察使次防禦練使刺史次宗室將軍以下次駙馬都尉【系正任者依本班】赴宴觀察事以上【依前殿班次】並鞾笏逐班常起居俟起居班絕知客省事以下退次三省樞宻奏事畢知客省事以下復侍立位宣贊對立舎人各復位三省樞宻升殿侍立次館伴官入大起居【於知客省事以下南稍東立俟賜國信使例物訖出若知客省事以下館伴卽東出接國信使俟見訖同出】接書傳語知客省事官升殿【於執政官南階東立】引國信使副自外捧書匣入舎人承受引天武舉禮物入【到殿庭內以東爲首】國信使副當殿立接書知客省事官降階至國信使前舎人揖國信使稍前跪進書匣知客省事官側身搢笏跪接出笏起揖國信使復位立知客省事官執笏捧書匣升殿暫授入內省官搢笏捧至禦座前進呈畢復授入內省官【接書知客省事官退復殿上立位】天武常起居【牽馬捧酒者止應喏呼萬嵗】入內省官發匣取書傳三省與樞宻同進讀殿下引禮物東出進書訖付入內省官各復侍立位舎人與館伴副使【謂知客省事以下充副使者】引國信使副至殿東階下傳語知客省事官降階揖同升殿【知客省事官於宰相北立俟宣回問】國信使當折檻北向立舎人揖國信使稍前跪傳大遼國主問聖體傳事譯授舎人舎人當國信使班前躬奏訖揖起復位立知客省事官詣禦座前躬承防近國信使班前西向立具宣問授傳事舎人揖國信使稍前跪傳事譯授訖具回奏譯授舎人舎人當班前躬奏如初揖起復位【若尙有傳語回問並如上儀】引向東階赴當殿大起居【奏聖躬萬福逐次出班致詞並傳事譯授舎人當班前躬身代奏非漢服者拜舞並依本國儀後準此】班首出班謝面天顏復位五拜又出班謝防路館驛茶藥禦筵傳宣撫問復位五拜宣有勅各等第賜對衣衣著銀器鞍轡馬跪受賜訖五拜東出次舎人傳事引舎利入殿大起居【傳事代奏萬福】宣有勅各等第賜衣服束帶衣著銀器分物跪受訖五拜東出次舎人傳事引從人入當殿四拜起居【自奏聖躬萬福】宣有勅各等第賜衣服腰帶衣著銀器分物跪受賜訖再拜東出舎人奏門外無公事皇帝降座鳴鞭歸後幄

宴

國信使以下服所賜衣帶舎利從人於崇徳殿門外階下立赴宴官鞾笏同國信使副於屏門外分立諸司排當偹內侍傳排立東上閤門附內侍奏班齊皇帝坐鳴鞭行門禁衛諸班親從迎駕奏聖躬萬福次殿中監以下知客省事以下知內侍省事以下帶禦器械官六尙局應奉官只應武功大夫以下鬭班各奏聖躬萬福次管軍臣僚奏聖躬萬福各復侍立只應位次舎人引赴宴官並國信使副依東西座位入當殿立定奏聖躬萬福訖贊各就座再拜贊就座舎人分引升殿席前相向立【如無宣問國信使副卽引下殿贊再拜贊就座】次引舎利次從人入當殿贊各就位再拜贊就座引東廊次內侍進禦茶牀殿侍酧酒訖東上閤門官當禦座前躬奏班首姓名以下進酒舎人分引殿上臣僚橫行北向贊再拜舎人引班首官稍前東上閤門官接引詣禦座東北向搢笏殿中監奉盤琖授班首奉禦啟琖班首西向立殿中少監以酒注於琖班首奉酒詣禦座前躬進訖虛跪興以盤授殿中監出笏東上閤門官引退舎人接引復位贊再拜舎人引班首稍前東上閤門官接引詣禦座東北向搢笏殿中監授盤捧詣禦座前西向立皇帝飲訖東上閤門官引班首接琖訖少退虛跪興授殿中監出笏引退舎人接引復位贊再拜舎人贊各賜酒羣官再拜贊就座羣官俱立席後復贊就座羣官俱坐酒初行羣官搢笏受酒尙食典禦奉禦進食大官令設羣官食【後準此】皇帝再舉酒【自此並殿中監少監進酒】羣官俱立席後飲訖贊各就座復行羣官酒皇帝再舉酒並如第二之儀若宣示琖卽隨所向東上閤門官以下揖稱宣示琖躬贊就座若宣勸卽立席後躬飲訖贊再拜內侍舉禦茶牀舎人引班首以下降階橫行再拜搢笏舞蹈又再拜分班出次舎利五拜次從人再拜並東出如賜茶酒殿中監以下知客省事以下知內侍省事以下帶禦器械官六尙局應奉官只應武功大夫以下次行門禁衛諸班親從等逐班贊謝茶酒再拜訖舎人奏門外無公事皇帝降座升輦鳴鞭至延和殿降輦鳴鞭舎人再奏無公事皇帝還內

政和五禮新儀卷一百五十三

欽定四庫全書

政和五禮新儀卷一百五十四

賔禮

崇政殿假日大遼使朝辭儀

陳設

起居

宴

陳設

前期殿中監帥其屬尙舎張設崇政殿設禦座於殿上當中南向尙醖設禦酒尊酒器於禦座之東尙食設禦茶牀於禦座之西俱稍北有司設羣官酒尊酒器於殿下又設羣官座如紫宸殿大遼使朝見之儀

起居

皇帝將出宮內侍傳排立皇帝服鞾袍出宮先帶禦器械官【窄衣】尙輦局官【公服系鞵】迎駕常起居【不贊】平輦逍遙下應奉人守踏道行門禁衛諸班親從迎駕自贊常起居皇帝延和殿升輦鳴鞭至崇政殿降輦坐鳴鞭讀奏目官宣贊舎人簿書官覺察失儀提使臣【鞾笏】常起居【讀奏目官升殿自東階】次知內侍省事以下【公服系鞵簽書省事以上由東朶殿升殿侍立余朶殿侍立至宰相執政官升殿退】次殿前都指揮使至捧日天武四廂都都指揮使【並窄衣執杖子】次禦前忠佐馬步軍都軍頭以下次軍頭司只候員僚【並窄衣】次行門指揮使逐班常起居次舎人引三公以下東西相向立俟行門指揮使起居訖橫行常起居如假日大遼使朝見之儀三省樞宻分東西升殿奏事【三省樞宻如不奏事升殿趨閤子】知客省事以下殿庭東侍立余官退東上閤門官引親王就位退次宗室開府儀同三司次節度使次節度觀察畱後觀察使次防禦團練使刺史次宗室將軍以下次駙馬都尉【系正任者依本班】次赴宴觀察使以上【依前殿班次】並鞾笏逐班常起居俟起居班絕知客省事以下退三省樞宻奏事退舎人奏門外無公事皇帝降座鳴鞭歸後幄

宴

諸司排當偹內侍傳排立引赴宴官入殿庭東西相向立東上閤門官附內侍奏班齊皇帝坐鳴鞭行門禁衛諸班親從迎駕奏聖躬萬福次殿中監以下知客省事以下樞宻都副承防當直起居郎舎人【待制以上充樞宻都副承防並催起居郎舎人卽相次別爲一班樞宻都副承防節正任者管軍復別班】知內侍省事以下帶禦器械官六尙局應奉官只應武功大夫以下鬭班各奏聖躬萬福訖【樞宻都副承防退俟賜酒畢歸侍立位】次管軍臣僚奏聖躬萬福各復侍立只應位次舎人贊館伴使常起居【依坐次立如館伴使副系知客省事以下卽東出接人使同入】次國信使副常起居【如三日以上卽大起居舎利同從人四拜起居傳使譯授舎人代奏萬福如見儀後準此】引西序節度使班舎人分引赴宴官橫行奏聖躬萬福訖贊各就座再拜贊就位舎人分引殿前席相向立次引舎利次從人入逐班常起居贊各就位再拜贊就位引升東廊次內侍進禦茶牀殿侍酧酒訖東上閤門官當禦座前躬奏班首姓名以下進酒舎人分引殿上臣僚橫行北向贊再拜舎人引班首官稍前東上閤門官接引詣禦座東北向搢笏殿中監奉盤琖授班首奉禦啟琖班首西向立殿中少監以酒注於琖班首奉酒詣禦座前躬進訖虛跪興以盤授殿中監出笏東上閤門官引退舎人接引復位贊再拜舎人引班首官稍前東上閤門官接引詣禦座東北向搢笏殿中監授盤捧詣禦座前西向立皇帝飲訖東上閤門官引班首接琖訖少退虛跪興授殿中監出笏引退舎人接引復位贊再拜舎人贊各賜酒羣官再拜就座羣官俱立席後復贊就位羣官俱坐酒初行羣官搢笏受酒尙食典禦奉禦進食大官令設羣官食【後準此】皇帝再舉酒【自此並殿中監少監進酒】羣官俱立席後飲訖贊各就座復行羣官酒皇帝三舉酒並如第二之儀若宣示琖卽隨所向東上閤門官以下揖稱宣示琖躬贊就座若宣勸卽立席後躬飲訖贊再拜內侍舉禦茶牀舎人揖班首以下降階橫行再拜搢笏舞蹈又再拜三省樞宻院復升殿分東西侍立余官退國信使東出【館伴使副並國信使副於屏門外立】次舎利五拜次從人再拜並東出如賜茶酒殿中監以下知客省事以下知內侍省事以下帶禦器械官六尙局合應奉官只應武功大夫以下次行門禁衛諸班親從等逐班贊謝茶酒再拜各復侍立只應位宣贊對立舎人復位立樞宻都副承防升殿侍立館伴使副於知客省事以下南稍東立【俟賜國信使副物出如知客省事以下館伴隨人使出入】次國信使副入引當殿再拜班首出班致詞復位再拜宣有勅各等第賜衣服衣著銀器分物跪受訖五拜東出次從人入再拜宣有勅各等第賜衣服衣著銀器分物跪受訖再拜東出國信使副自外服所賜衣帶再引入當殿再拜由東階升殿於折檻北向立【知客省事先於宰相後近北立俟宣防】傳語知客省事官詣禦座前躬承防退近國信使副西向立具宣傳語授傳事舎人揖國信使稍前跪傳事譯授訖揖起復位傳語知客省事官還殿上侍立位次捧書知客省事官搢笏知入內省官捧書匣授知客省事官詣禦座前躬進呈訖近國信使前西向立揖國信使稍前跪知客省事官跪以書匣傳付國信使起復位引降東階出【傳語捧書知客省事官下殿】舍人奏門外無公事【大遼使副於侍立舎人後過】宰相以下退皇帝降座升輦鳴鞭至延和殿降輦鳴鞭舎人再奏無公事皇帝還內

政和五禮新儀卷一百五十四

欽定四庫全書

政和五禮新儀卷一百五十五

賔禮

夏國進奉使見辭儀

髙麗國進奉使見辭儀

交州進奉使見辭儀

冝州西南蕃黎州等處進奉使人見辭儀海外進奉蕃客見辭儀

夏國進奉使見辭儀

見日【俟見班絕謝班前引髙麗交州同辭日並辭班引】使捧表函引入殿庭副使隨入西向立舍人揖躬舍人當殿躬通夏國進奉使姓名以下祗候見引當殿引使稍前跪進表函【舍人一員搢笏躬接表函出笏捧詣東朶殿付入內侍省官接進】起歸位四拜起居舍人宣有勅賜某物兼賜酒食跪受箱馬過俯伏興再拜舍人曰各祗候揖西出【常日不起居】次從人入不通卽引當殿四拜起居舍人宣有勅賜分物兼賜酒食跪受箱過俯伏興再拜舎人曰各只候揖西出辭日引使副入殿庭西向立舎人揖躬舎人當殿躬通夏國進奉使姓名以下只候辭引當殿四拜起居舎人宣有勅賜某物兼賜酒食跪授箱過俯伏興再拜舎人曰好去揖西出次從人入辭如見儀【凡蕃客見辭同日者先夏國次髙麗次交州次海外蕃客次山後諸蠻】

髙麗國進奉使見辭儀【僧見辭附】

見日使捧表函引入殿庭副使隨入西向立舎人揖躬舎人當殿躬通髙麗國進奉使姓名以下只候見引當殿引使稍前跪進表函【舎人一員搢笏躬接表函出笏捧詣客省接進】俯伏興起歸位大起居班首出班躬附起居歸位再拜又出班前面天顏防路館劵都城門外茶酒歸位再拜搢笏舞蹈俯伏興再拜【假日不舞蹈交州同】舎人宣有勅賜某物兼賜酒食搢笏跪授箱馬過俯伏興再拜舎人曰各只候揖西出【每過立班起居在侍禦同員僚後入】次押物以下入不通卽引當殿四拜起居宣有勅賜某物兼賜酒食跪授箱過俯伏興再拜起居舎人曰各只候揖西出辭日引使副入殿庭西向立舎人揖躬舎人當殿躬通髙麗進奉使姓名以下只候辭引當殿四拜起居班首出班致詞歸位再拜舎人宣有勅賜某物兼賜酒食搢笏跪授箱過俯伏興再拜舎人曰好去揖西出次從人入辭如見儀【使副疾謁告參日俟見班絕入通某姓名參假大起居使副知加恩告謝俟謝班絕入管勾所前一日申閤門若使副以下授恩命謝恩各依常參官謝恩之儀若中謝例物不拜勅止唱賜者唱再拜舞蹈俯伏興再拜】僧見辭不通當殿奏聖躬萬福三呼萬嵗宣有勅賜僧衣兼賜齋食三呼萬嵗贊曰只候【辭贊曰好去】三呼萬嵗西出【次本國使入後入者同】

交州進奉使見辭儀

見日使捧表函引入殿庭副使隨入【或押衙則押衙捧表函】西向立舎人揖躬舎人當殿躬通交州進奉使姓名以下只候見【或押衙卽不過班辭日同】引當殿引使稍前跪進表函【舎人一員搢笏躬接表函出笏接詣客省接進】俯伏興起歸位大起居班首躬附起居歸位再拜舎人宣有勅賜某物兼賜酒食跪授箱馬過俯伏興再拜舞蹈俯伏興再拜舎人曰各只候揖西出【每過垂拱殿起居在殿前司員僚後入】將軍從人等並門見賜例物酒食辭日引使副或押衙入殿庭西向立舍人揖躬舎人當殿躬通交州進奉使姓名只候辭引當殿四拜起居班首出班致詞歸位再拜舎人宣有勅賜某物兼賜酒食搢笏跪授箱過俯伏興再拜舞蹈俯伏興再拜舎人曰好去揖西出軍將從人等並門辭如見儀【使副疾謁告參日於垂拱殿大班復入不通之起居若使副加恩告謝及使副以下授恩命謝恩及有中謝例物不拜勅止唱賜者並如髙麗使之儀】

宜州西南蕃黎州等處進奉使人見辭儀

見日首領捧表函引當殿班首出班跪進表函【舎人一員接表函捧詣客省投進】俯伏興歸位揖躬四拜起居舎人宣有勅賜某物兼賜酒食跪授箱過俯伏興再拜舎人曰各只候揖東出辭日引當殿四拜起居舎人宣有勅賜某物兼賜酒食跪授箱過俯伏興再拜舎人曰好去揖東出從人並門見辭賜例物酒食

海外進奉番客見辭儀【僧見辭附】

見日首領捧表函入不通引當殿通班首出班跪進表函【舎人一員搢笏躬接表函出笏捧詣客省投進】俯伏興歸位揖躬四拜起居班首出班躬附起居歸位再拜舎人宣有勅賜某物兼賜酒食跪授箱過俯伏興再拜舎人曰各只候揖西出【旣出服所賜衣服崇政殿再引過朔望前殿後入常日不起居】辭日不通升殿四拜起居舎人宣有勅賜某物兼賜酒食跪授箱過俯伏興再拜舎人曰好去揖西出從人並門見辭賜例物酒食僧見辭如髙麗僧見辭儀【凡復殿再拜引蕃國進奉使副首領以下各服所賜客者闗本俗衣服者依例候軍頭引公事畢當殿贊曰賜酒食再拜舎人贊曰就座酒食畢再拜出】

政和五禮新儀卷一百五十五

欽定四庫全書

政和五禮新儀卷一百五十六

賔禮

皇太子與師傅保相見儀

皇太子元正冬至受羣官賀儀

皇太子與師傅保相見儀

前一日所司設師傅保以下次於宮門外道西南向設軒架之樂於殿庭近南北向其日質明諸衛率各勒所部屯門列仗興謁設皇太子位於殿東階下西向設師傅保位於殿西階之西三少位於傅保之南稍卻俱東向北上師傅保以下俱朝服至宮門通事舎人引就次左庶子請內嚴通事舎人引師傅保立於正殿門之西三少在其南稍卻俱東向北上左庶子言外偹諸侍奉之官各服其器服俱詣閤奉迎皇太子朝服以出左右侍衛如常儀軒架作翼安之樂至東階下西向立樂止通事舎人引師傅保及三少入就位軒架作正安之樂至位樂止皇太子再拜師傅保以下答拜【若三少特見則三少先拜】通事舎人引師傅保出軒架正安之樂作出門樂止左庶子前跪稱左庶子某言禮畢皇太子入左右侍衛及樂作如來儀

皇太子元正冬至受羣官賀儀

前一日有司於東宮門外量地之宜設三公以下文武羣官等次如常儀典儀設皇太子答拜褥位於階下南向又設文武羣官版位於門之外其日禮直官舎人先引三公以下文武羣官以次入就位立定禮直官舎人引左庶子詣皇太子前跪請內嚴少頃又言外偹內侍褰簾皇太子常服出次左右侍衛如常儀皇太子降階詣南向褥位典儀曰再拜贊者承傳曰再拜三公以下皆再拜皇太子答拜班首少前稱賀云元正首祚【冬至雲天正長至】景福惟新伏惟皇太子殿下與時同休賀訖少退復位左庶子前承令詣羣官前答云元正首祚【冬至雲天正長至】與公等均慶典儀曰再拜班首以下皆再拜皇太子答拜訖禮直官通事舎人引三公以下文武百官以次出內侍引皇太子升階還次簾降侍衛如常儀少頃禮直官舎人引知樞宻院官以下入就位立定內侍引皇太子降階詣南向褥位樞宻以下參賀並如上儀訖退次引師傅保賔客以下入就位參賀如上儀師傅保以下次出內侍引皇太子升座禮直官引文武宮官入就位重行北向立定典儀曰再拜在位官皆再拜左庶子少前跪言具官某言元正首祚【冬至雲天正長至】伏惟皇太子殿下與時同休俯伏興復位典儀曰再拜在位者皆再拜分東西序立左庶子少跪前言禮畢左右近侍降簾皇太子降座宮官退左右侍衛以次出

政和五禮新儀卷一百五十六

欽定四庫全書

政和五禮新儀卷一百五十七

軍禮

皇帝禦樓受蕃王降儀

陳設

禦樓引見

陳設

前期殿中監帥其屬尙舎設禦座於宣徳門樓上前楹當中南向又設禦幄於禦座之北儀鸞司分設文武百僚等及蕃國降王以下次於樓之左右其日未明尙書兵部帥其屬陳列黃麾大仗於宣徳門外分左右中道外仗排立至朱雀門如大禮肆赦之儀【惟不設輦輅輿馬等】所司偹蕃國降王以下所賜衣帶等於樓側以俟宣取

禦樓引見

其日宰相親王使相執政官文武百僚宗室諸方客使等各赴樓前就次皇帝常服出內東門先知客省事以下六尙局應奉官只應武功大夫至保義郎知內侍省事以下帶禦器械官鬭班立定屏門開先禁衛諸班親從等迎駕自贊常起居知客省事以下知內侍省事以下常起居次樓上立知樞宻院官翰林學士承防宣名常起居貯廊南管軍臣僚宣名常起居訖【管軍臣僚導駕至宣徳門赴樓下侍立】皇帝乘輿升宣徳門樓降輿歸禦幄禮直官舎人分引文武百僚立班於樓下如大禮肆赦之儀管勾降王使臣並隨行舊蕃官北向立定樓下東上閤門進班齊牌以紅條袋引升樓上東上閤門附內侍進訖內侍承防索扇扇合皇帝卽禦座簾捲內侍又贊扇扇開內侍衛如常儀諸班親從並裏圍降王人等迎駕自贊常起居次舎人贊執儀將士常起居次管勾使臣等並隨行舊蕃官常起居次禮直官舎人分引文武百僚重行北向贊者曰拜在位官皆再拜搢笏舞蹈三稱萬嵗又再拜班首奏聖躬萬福又再拜訖禮直官舎人分引各就東西序立舎人引蕃國降王各服本蕃衣冠詣樓前北向立定【婦人少西僧又少西俱立其後】入內省官詣禦座前承防傳樓上東上閤門承防錄訖以紅條袋降制【凡有防宣問等並準此】樓下東上閤門官承防退蕃國降王以下俯伏於地東上閤門官至令通事舎人扶蕃國降王等起首領以下亦起並躬東上閤門官宣曰有勅蕃國降王以下再拜【僧尼止躬呼萬嵗余準此】東上閤門官錄勅防付管勾官訖蕃國降王等躬聽詰問【如有回奏東上閤門錄訖以紅條袋引升殿】入內省官詣禦座前承防傳樓上東上閤門官承防稱有勅赦罪宣訖舎人贊謝恩拜蕃國降王以下再拜隨拜三稱萬嵗序立舎人入內省官再詣禦座前承防傳樓上東上閤門官東上閤門官承防稱有勅各賜襆頭衣帶等樓下東上閤門官承防引所賜服檐牀陳列稍西舎人宣曰有勅蕃國降王等再拜訖躬舎人稱各賜某物蕃國降王以下跪【僧尼人躬】婦賜物過又再拜三稱萬嵗【如賜官卽贊謝再拜】並歸次易所賜服舎人先引蕃國降王以下至授遙郡以上當樓前北向東上重行異位立定贊再拜舞蹈三稱萬嵗又再拜訖次贊服冠帔婦女再拜謝【或有授遙郡以上職名僧別班謝】引還次贊樓上侍立官稱賀再拜禮直官舎人引方引文武百僚橫行北向立定贊者再曰再拜在位官皆再拜班首少前俯伏跪稱賀【其詞中書省隨行事撰述】賀訖俯伏興退復位贊者曰拜在位官皆再拜搢笏舞蹈三稱萬嵗又再拜東上閤門官進詣樓前承防就班首宣曰有制贊者曰拜在位官皆再拜宣答訖【其詞學士院隨事撰述】贊者曰拜在位者皆再拜搢笏舞蹈三稱萬嵗又再拜分班樓上樞宻院官少前俯伏跪奏稱具官臣某言禮畢俯伏興退復位內侍承防索扇扇合皇帝降座簾降內侍又贊扇扇開所司承防放仗樓下鳴鞭贊文武百僚再拜訖退【如宣臣僚觀六軍騎士拽隊賜茶酒臨時取防】皇帝乘輿還內如常儀

政和五禮新儀卷一百五十七

欽定四庫全書

政和五禮新儀卷一百五十八

軍禮

命將出徵儀上

受旌節

引見

造廟

冝社

告武成王廟

禡祭

師旋奏凱

禦樓獻俘宣露布

受旌節

前一日儀鸞司設大將次於朝堂其日大將常服入就次執事者設褥位於東上閤門外階下設制誥箱於褥位之前少西持旌節者少南謁者引大將至就褥位北向立揖東上閤門官宣有勅大將再拜躬聼口宣訖搢笏謁者二人持箱進於大將之前大將受訖次少府監執事者交旌節大將俯伏興再拜搢笏舞蹈又再拜訖出文徳殿門次端禮門入右升龍門出宣徳西偏門大將勒所部兵衛並偏將禆將各建旗以正行列【大將建旗飾以熊虎偏將建旟飾以烏隼裨將建旐飾以蛇】執擎旌節並押節人騎士槍牌步兵樂工等分左右前導至第

引見

其日早大將常服入就殿門外次舎人引詣殿庭進當殿陛北向立揖躬大將再拜興奏聖躬萬福又再拜引大將少前躬致詞歸位再拜西出少頃舎人再拜再引大將詣殿庭進當殿陛北向再拜訖引至東階揖升殿近禦前之左大將奏事稟方略訖降東階下殿再拜西出

造廟

前期太史擇日太常寺具時日散告諸司前告二日儀鸞司設告官以下次於常所設大將次於南門之外道東西向前一日質明告官以下赴祠所淸齋行事執事官並集告官齋所肄儀太祝習讀祝文眡禮饌香幣次贊者引監察禦史閱禮饌視牲充腯【凡告官大將行事禮直官引余官贊者引】乃還齋所未後一刻大官令帥宰人以鸞刀割牲遂烹牲脯後有司帥其屬淸掃廟之內外告日前三刻禮直官贊者諸司職掌各服其服贊者先引宮闈令入詣殿庭北向再拜升殿開室訖太常陳幣篚於神位之左【幣以帛】祝版於神位之右置於殿香鑪並合置於案上【禦封香】次設祭器借以席光祿實之每位左十有二籩爲四行以右爲上【第一行魚鱐在前糗餌粉餐次之第二行幹在前漧棗彩塩次之第三行鹿脯在前榛實漧桃次之第四行薐在前芡栗次之】右十有二豆爲四行以左爲上【第一行芹菹在前筍菹葵菹次之第二行菁菹在前韭菹配食次之第三行魚醢在前兔醢豚拍次之第四行鹿臡在前醓醢糝食次之】爼二一在籩前【實以羊腥七體兩髀兩肩兩脇並脊兩髀在兩端兩肩兩脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重一實以羊腥腸胃肺離肺二在上端離肺三次之腸三胃三又次之一實以豕腥膚九橫載三重一實以羊熟腸胃肺一實以豕熟膚如載其腥第三重一實以羊熟十一體肩臂臑肫胳正脊一直脊一橫脊一長脇一短脇一代脇一背二骨以並肩臂臑在上端肫胳在下端脊脇在中一實以豕熟十一體其載如羊皆羊在左豕在右】又爼二在胙爼之北【實以羊豕牲首】槃一在室戶外之左【實以毛血】防二一在鉶之前【實以大羮】一在籩之左【實以肝膋】鉶三在防之後籩豆之間【實以羮加芼滑】簠簋各二在籩豆外二爼間簠在左簋在右【簠實以稻粱粱在稻南簋實以黍稷稷在黍南】設犧鐏一置於坫加勺幕置諸戶前楹間北向【實以供內法酒】太常設燭於神位前洗二於東階之東【盥洗在東爵洗在西】罍在洗東加勺篚在洗西南肆實以巾【若爵洗之篚則又寔以爵加坫】執罍篚者在於其後又設虛揖位於齋宮內道南及東神門外告官大將在南北向監察禦史奉禮郎太祝太官令在北南向西上開瘞坎於西階之東北向方深取足容物設望瘞位於瘞坎之南告官大將北向監察禦史東向奉禮郎太祝西向北上又設告官位於東階之東西向又設大將位於告官之南西向監察禦史位於殿庭之南北向奉禮郎太祝太官令位於其後西上光祿卿位於監察禦史之東北向又設監察禦史位於殿上之西東向奉禮太祝在東西向北上太官令於酒尊所北向告日未明太官令帥其屬實饌具畢引光祿卿入定位贊者曰再拜光祿卿再拜升自西階【凡行事執官升降階準此】眡禮饌畢次引監察禦史升殿閱陳設糾察不如儀者光祿卿還齋所餘官各服祭服引告官大將以下詣東神門外虛揖位禮直官贊揖訖贊者引監察禦史奉禮郎太祝太官令先入就位次引告官並大將各入就位立受祠祭官於殿上贊奉神主次引宮闈令入室搢笏於祐室內奉神主設於座【奉神主詣神幄內於後啟設於座以白羅巾覆之】執笏退復執事位祠祭官於殿上贊奉神主訖禮直官稍前贊有司謹具請行事贊者曰再拜在位者皆再拜引監察禦史奉禮郎太祝太官令升就位立定次引告官詣盥洗位北向立搢笏盥手帨手執笏升詣僖祖室神位前搢笏跪三上香引奉禮郎搢笏西向跪執事者以幣授奉禮郎奉禮郎以幣授告官訖執笏興詣次室以俟告官受幣奉奠訖執笏俯伏興再拜訖引告官以次詣翼祖宣祖太祖太宗眞宗仁宗英宗神宗哲宗室奉奠並如上儀降復位少頃引告官再詣盥洗位北向立搢笏盥手帨手執笏詣爵洗位北向立搢笏洗爵拭爵以爵授執事者執笏升詣僖祖酒尊所西向立執事者以爵授執事者執笏詣僖祖神位前搢笏跪執事者以爵授告官告官執爵跪三祭酒奠爵執笏俯伏興出室戶外北向少立太祝搢笏於室戶外之右東向跪讀祝文訖【祝文隨時事撰述】執笏興復位告官再拜訖引告官以次詣翼祖宣祖太祖太宗眞宗仁宗英宗神宗哲宗室酌獻並如上儀降復位禮直官曰賜胙贊者曰再拜告官大將以下皆再拜祠祭官於殿上贊奉神主入祐室引宮闈令搢笏奉神主入祐室訖【宮闈令先捧匱置於神位納神主於匱訖捧匱入祐室】次引告官大將詣望瘞位有司詣神位前取祝幣置於瘞坎次引監察禦史奉禮郎太祝降望瘞位立定禮直官曰可瘞置土半坎引告官以下復詣東神門外虛揖位對立禮直官贊禮畢揖訖退太官令帥其屬徹禮饌監察禦史升殿監眡収徹訖退宮闈令闔戶以降太常藏祝板於匱若凱旋祭告惟陳俘馘及軍實於南門之外北面東上其告禮並如上儀

宜社

前期太史擇日太常寺以時日散告諸司前告二日儀鸞司設告官以下次於常設所設大將次於設宮北門之外道西東向前一日質明告官以下赴祠所淸齋行事執事官並集告官齋所肄儀太祝習讀祝文眡禮饌香玉幣次贊者引監察禦史視禮饌視牲充腯【凡告將行事禮直官引余官贊者引】齋所未後一刻太常令帥宰人以鸞刀割牲遂烹牲脯後有司帥其屬掃除壇之上下告日前三刻禮直官贊者諸司職掌各服其服太常設神位席太史設神位版於壇上南方北向太常陳幣篚於神位之左【禮神之玉奠於神前玉加於幣玉以兩圭有邸幣以黑】祝版於神位之右置於坫香鑪並合置於案上【以禦封香】次設祭器借以席光祿實之每位各左十有二籩爲三行以右爲上【第一行彩塩在前魚鱐糗餌粉餐次之第二行榛實在前漧桃幹漧棗次之第三行菱在前芡栗鹿脯次之】右十有二豆爲三行以左爲上【第一行芹菹在前筍菹菁菹次之第二行韭菹在前配食魚醢兔醢次之第三行豚拍在前鹿臡醓醢糝食次之】爼二一在籩前【實以羊腥七體兩脾兩肩兩脇並脊兩脾在兩端兩肩兩脇次之脊在中】一在豆前【實以豕腥七體其載如羊】又爼六在豆右爲三重以北爲上【第一重一實以羊腥膓胃肺離肺二在其上端離肺三次之膓三胃三又次之一實以豕腥膚九橫載第二重一實以羊熟膓胃肺一實以豕熟膚其載如腥第三重一實以羊熟十一體肩臂臑肫胳正一直一橫一長脇一短脇一代脇一皆二骨以並肩臂臑在上端肫胳在下端脇在中一寔以豕熟十一體其載如羊皆羊在左豕在右】槃一在神前【實以血】鉶三在槃之前籩豆之間【實以羮加芼滑】簠簋各二在籩豆外二爼間簠在左簋在右【簠實以稻粱粱在稻南簋實以黍稷稷在黍南】設犧尊一置於坫加勺冪在壇上西北隅南向【實以供內法酒】太常設燭於神位前洗二於印階之東【盥洗在東爵洗在西】罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後又設虛揖位於壇東告官大將在南北向監察禦史奉禮郎太祝太官令在北南向西上開瘞坎於子階之西北南向方深取足容物設望瘞位於瘞坎之南告官大將在南北向監察禦史在東西向奉禮郎太祝在西東向南上又設告官位於墉下南向監察禦史位於兩壇之間南向奉禮郎太祝太官令在其後東上光祿卿在其西南向又設監察禦史位於社壇上之東西向奉禮郎太祝位於稷壇上之西東向南上太官令於酒尊所南向告日未明太官令帥其屬實饌具畢引光祿卿入就位贊者曰再拜光祿卿再拜升自印階【凡行事執事官升降凖此】眡禮饌畢次引監察禦史升壇閱陳設糾察不如儀者光祿卿還齋所餘官各服祭服次引監察禦史奉禮郎太祝大官令先入就位次引告官並大將就位立定禮直官稍前贊有司謹具請行事贊者曰再拜在位者皆再拜次引監察禦史奉禮郎太祝大官令升壇各就位【大官令就酌尊所】立定次引告官詣盥洗位南向立搢笏盥手帨手執笏升詣太社神位前搢笏跪三上香次引奉禮郎搢笏東向跪執事者以玉幣授奉禮郎奉禮郎以玉幣授告官訖執笏興詣太稷壇以俟告官受玉幣奉奠訖執笏俯伏興再拜次引告官詣太稷壇奉奠如上儀降復位少頃引告官再詣盥洗位南向立搢笏盥手帨手執笏詣爵洗位南向立搢笏洗爵拭爵以爵授執事者執笏升詣太社酒尊所東向立執事者以爵授告官告官搢笏執爵執尊者舉冪大官令酌酒告官以爵授執事者執笏詣太社神位前搢笏跪執事者以爵授告官告官執爵三祭酒奠爵執笏俯伏興少立引太祝詣神位前西向搢笏跪讀祝文訖【祝文隨事撰述】執笏興詣太稷壇以俟告官再拜訖引告官以次詣太稷酒尊所酌獻如上儀降復位禮直官曰賜胙贊者曰再拜告官大將以下皆再拜受賜引告官詣望瘞位有司各詣神位前取玉幣祝版置於瘞坎次引監察禦史奉禮郎太祝降詣望瘞位立定禮直官曰可瘞寘土半坎引告官以下復詣虛揖位對立禮直官贊禮畢揖訖退太官令帥其屬徹禮饌引監察禦史升壇監視收徹訖退若凱旋祭告惟陳俘馘及軍實於北門之外南面西上其告禮並如上儀

政和五禮新儀卷一百五十八

欽定四庫全書

政和五禮新儀卷一百五十九

軍禮

命將出徵儀下

告武成王廟

前期太史擇日太常寺具時日散告諸司前告二日儀鸞司設告官以下次於祠所又設大將次於廟南門之外道東西向前一日質明告官以下赴祠所淸齋執事官並集告官齋所肄儀太祝習讀祝文眡禮饌香幣退告曰前三刻禮直官贊者諸司職掌各服其服太常陳幣篚於神位之左【幣用白】祝版於神位之右置於坫香鑪並合置於案上【以禦封香】次設祭器借以席光祿實之每位各左一籩【實以鹿脯】右一豆【實以鹿臡】犧尊一置於坫加勺幕在於殿堂上前楹間北向實以供內法酒太常設燭於神位前置二洗於東階之東盥洗在東爵洗在西罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後開瘞坎於殿後之西北壬地方深取足容物設望瘞位於瘞坎之南告官北向大將位於西東向奉禮郎太祝太官令位於東西向南上設告官位於東階之東西向又設大將位於告官之南西向奉禮郎太祝太官令位於殿庭之南北向西上又設奉禮郎太祝位於殿上之東西向北上太官令於酒尊所北向告日未明大官令帥其屬實饌具畢告官以下各服祭服贊者引奉禮郎太祝太官令先入就位【告官大將禮直官引余官贊者引】次禮直官引告官並大將入就位立定禮直官稍前贊有司謹具請行事贊者曰再拜在位者皆再拜次引奉禮郎太祝太官令升自東階【凡行事執事官升降皆準此】就位次引告官詣盥洗位北向立搢笏盥手帨手執笏升詣神位前搢笏跪三上香次引奉禮郎搢笏西向跪執事者以幣授奉禮郎奉禮郎奉幣授告官訖執笏興復位告官受幣奉奠訖執笏俯伏興再拜降復位少頃引告官再詣盥洗位北向立搢笏盥手帨手執笏詣爵洗位北向立搢笏洗爵拭爵以爵授執事者執笏升詣尊所西向立執事者以爵授告官告官搢笏執爵執尊者舉冪太官令酌酒告官以爵授執事者執笏詣神位前北向立搢笏跪執事者以酒授告官告官執爵三祭酒奠爵執笏俯伏興少立次引太祝詣神位前東搢笏跪讀祝文訖【祝文隨時事撰述】執笏興復位告官再拜訖降復位次引告官詣望瘞位有司詣神位前取祝幣置於瘞次引奉禮郎太祝降詣望瘞位立定禮直告曰可瘞窴土半坎禮直官曰禮畢引告官以下退

禡祭

前祭一日所司預於祭所設壝量地之宜建二旗於四門之外各以地色又設黃帝神位於壝內近北南向【奉以熊席】置甲冑弓矢於神位之右建矟於其後祭日前三刻禮直官贊者各服其服所司陳幣於神位之左【幣以白】祝版於神位之右置於坫香鑪並合置於案上又設祭器借以席籩一在左【實以鹿脯】豆一在右【實以鹿臡】犧尊一置於坫加勺冪在壝內之東南【實以法酒】設燭於神位前洗二位於東階之東【盥洗在東爵洗在西】罍在洗東加勺篚在洗西南肆實以巾【若爵洗之篚則實以爵加坫】執罍篚者位於其後開瘞坎於神位之北壬地方深取足容物設望瘞位於瘞坎之南設獻官位於壝之東門內西向奉禮郎太祝太官令位於壝門內北向西上【獻官將充奉禮郎太祝大官令以上以本處曹官充攝】又設奉禮郎太祝位於神位前之東西向北上太官令位於酒尊所北向質明太官令帥其屬實饌具畢獻官具戎服余官常服贊者引奉禮郎太祝太官令先入就位【獻官禮直官引余官贊者引】禮直官引獻官就位禮直官稍前贊有司謹具請行事贊者曰再拜引奉禮郎太祝太官令各就位次引獻官詣盥洗位北向立盥手帨手詣神位前跪三上香次引奉禮郎搢笏西向跪執事者以幣授奉禮郎奉禮郎奉幣授獻官訖執笏興復位獻官受幣奉奠訖俯伏興再拜退復位少頃引獻官再詣盥洗位北向立盥手帨手詣爵洗位北向立洗爵拭爵以爵授執事者詣酒尊所西向立以爵授獻官獻官執爵執尊者舉羃太官令酌酒獻官以爵授執事者詣神位前北向立執事者以爵授獻官獻官跪執爵三祭酒奠酒俯伏興少立次引太祝詣神位前東向搢笏跪讀祝文訖【祝文隨時事撰述】執笏興復位獻官再拜訖退復位次引獻官以下詣望瘞位有司詣神位前取祝幣置於瘞坎次引奉禮郎太祝詣望瘞位立定禮直官曰可瘞窴土半坎禮直官贊禮畢引獻官以下退

師旋奏凱

某日大將勒所部兵衛執俘陳於都門外鼓吹令丞押凱樂分前後二部並其次第陳列將入都門鼓吹振作疊奏樂歌【其詞隨時事撰述】行至太廟及太社門工人下馬陳列於門外奏歌曲俟告獻禮畢復導引奏曲至宣徳門樓前兵仗外二十步樂工皆下馬徐行前進兵部尙書於中路前導至樓下次協律郎二人公服執麾分導鼓吹令引樂工等至獻俘位之南面重行立定大司樂於樂工之前俯伏跪奏具官臣某言請奏凱樂協律郎舉麾鼓吹大作徧奏樂曲協律郎偃麾樂止大司樂又跪奏臣某言奏凱樂畢兵部尙書大司樂進協律郎導鼓吹令引樂工等並於兵仗外序立次引復入獻如別儀

禦樓獻俘宣露布

前期殿中監帥其屬尙舎設禦座於宣徳門樓上前楹當中南向又設禦幄於禦座之右北儀鸞司分設文武百僚及獻俘將校次於樓下之左右隨地之宜其日未明尙書兵部率其屬陳列黃麾大仗於樓前東上閤門禦史臺太常寺設文武百僚等班位並如受降之儀又設獻俘位於樓前少南又設獻俘將校位於獻俘位之北刑部尙書奏請獻俘位又於其北並北向門下侍郎受露布於樓下之東兵部尙書位於其南並西向文武百僚諸方客使各赴樓前就位次皇帝常服出內東門先知客省事以下六尙局應奉官只應武功大夫至保義郎知內侍省事以下帶禦器械官鬭班立定屏門開先禁衛諸班親從等迎駕自贊常起居次知客省事以下知內侍省事以下常起居次樓上侍立知樞宻院官翰林學士承防宣名常起居貯廊南管軍臣僚宣名常起居訖【管軍臣僚導從駕至僚門導赴樓下侍立】皇帝乘輿升宣徳門樓降輿歸禦幄禮直官舎人分引文武百僚就位立定樓下東上閤門進班齊牌以紅絳袋引升樓上東上閤門附內侍進訖內侍承防索扇扇合皇帝卽禦座簾捲內侍又贊扇扇開侍衛如常儀諸班親從並裏圍人等迎駕自贊常起居次舎人贊執儀將士常起居次禮直官舎人分引文武百僚橫行北向贊曰拜在位官皆再拜搢笏舞蹈三稱萬嵗又再拜班首奏聖躬萬福又再拜訖禮直官舎人分引各就東西序立次樓上侍臣承防進詣樓前宣引獻俘宣訖將校執俘就北面位立定東上閤門官引露布案於樓前北向稱宣附訖附門下省東上閤門官案西東向立引門下侍郎於案南北向搢笏跪提承受【闕卽行首承受】於案上捧露布躬授門下侍郎俯伏興置案於近北東上閤門官隨案退門下侍郎以露布傳授通事舎人折方南行誥文武班南宣宣訖通事舎人捧露布跪授門下侍郎轉授兵部尙書次禮直官引刑部尙書進當樓前俯伏跪進奏具官臣某言某使某官某以某處所俘執獻請付所司奏訖復位以俟防合就刑者立於西廂東向禮直官引大理卿受之詣法塲準式若上命釋罪者通事舎人詣樓前南向宣有勅釋縛釋縛訖俟命又東上閤門官宣制釋放【其詞學士院隨事撰述】宣訖通事舎人贊謝恩拜再拜隨拜三稱萬嵗訖於東廂西向序立【如有賜物卽臨時承防宣賜贊謝恩如受降之儀】贊樓上侍立官稱賀再拜禮直官舎人分引文武百僚橫行北向立定贊者曰拜在位官皆再拜班首少前俯伏跪稱賀訖【其詞中書省隨事撰述】俯伏興退復位贊曰拜在位官皆拜搢笏舞蹈三稱萬嵗又再拜東上閤門官進詣樓前承防就班者宣曰有制贊者曰拜在位官皆再拜宣答訖【其詞學士院隨事撰述】贊者曰拜在位官皆再拜搢笏舞蹈三稱萬嵗又再拜分班樓上樞宻院少進前俯伏跪奏稱具官臣某言禮畢俯伏興退復位內侍承防索扇扇合皇帝降座降內侍省贊扇扇開所司承防放仗樓下鳴鞭贊文武百僚再拜訖退皇帝乘輿還內如常儀

政和五禮新儀卷一百五十九

欽定四庫全書

政和五禮新儀卷一百六十

軍禮

皇帝田獵儀上

時日

祭告

陳設

車駕詣田獵所

田獵

賜射余獲

車駕還內

時日

仲冬之月太史擇日皇帝田獵於近郊【獵以剛日】

祭告

皇帝將獵遣官告於宗廟社稷如常告之儀有司禡祭於田所設黃帝神位南向建矟於神位之後置甲冑弓矢於神位之側設制幣籩豆尊坫篚羃並如命將出徵禡祭之儀

陳設

前期戶部尙書治徒庶侍郎會卒伍虞部萊所田之野量地之廣狹以旌爲和門殿中監帥其屬尙舎設禦幄殿於近北南向設東西閤於殿後之左右殿上前楹施簾儀鸞司文武羣官次於幄殿門外之左右量地之宜典儀設侍獵羣臣位於和門內之左右又設王公以下從獵位於和門內之東南與侍獵羣臣班稍卻重行異位西向北上又設百姓位於王公從獵位之南少東隨地之宜前獵一日未明兵部尙書建旗於所田之後諸將以鼓鐸鐲鐃帥士徒集於旗下毋得諠嘩質明幣旗罰後至者兵部侍郎分申田令禁麛卵者與毒駕鹵簿仗自宣徳門外以次排列如式

車駕詣田獵所

前期殿中監帥其屬尙舎設禦幄於大慶殿後殿上前楹施簾儀鸞司設導駕等官次於殿門之外大晟設宮架於宣徳門外稍南北向如式其日未明二刻諸侍衛之官各服其器服乘黃令進木輅於宣徳門內南向設千牛將軍一員位於輅前北向門下侍郎一員位於左輔之前贊者二人位又在其前通事舎人分引樞宻院事以下詣垂拱殿立班如常儀東上閤門附內侍進班齊牌垂拱殿簾降皇帝乘輦出殿上少駐輦官迎駕自殿常起居宣贊官上殿簾鳴鞭行門禁衛諸班親從迎駕自贊常起居次舎人先贊知內侍省官以下常起居次樞宻以下通班常起居贊只候引駕樞宻知客省事以下至簽書東上閤門官分左右立六部尙書局應奉官只應通事大夫以下武功大夫以上並先退次管軍臣僚宣名常起居贊只候引駕分左右前導輦降東階垂拱殿門外禁衛諸班親從自贊常起居皇帝至大慶殿後閤降輿入西閤導駕官以下就次各易其服少頃東上閤門禦史臺太常寺分引左輔門下侍郎太僕卿乘黃令詣大慶殿西階下立東向乘黃令位其後次引導駕官在其後分東西相向立定以俟命奉迎前導禮直官通事舎人引左輔奏請中嚴【凡左輔門下侍郎奏請皆禮直官通事舎人引】少頃又奏外辦皇帝服武弁之服乘輿以出降自西階稱警蹕如常儀宣贊舎人贊左輔以下常起居次導駕官常起居【已起居者止奏聖躬萬福】太僕卿出詣木輅所攝衣而升正立執轡導駕官前導帝出大慶殿門外至木輅所千牛將軍前跪執轡左輔進詣輿前俯伏興跪奏左輔具官臣某言請皇帝降輿升輅奏訖俯伏興退復位【凡左輔奏請準此】乘黃令稍前東向進木輅皇帝降輿升輅太僕卿立授綏導駕官分左右前導門下侍郎進當輅前俯伏跪奏門下侍郎具官臣某言請車駕進發奏訖俯伏興退復位【凡門下侍郎奏請準此】協律郎跪俯伏舉麾興工鼓柷奏采茨之樂【凡樂皆協律郎舉麾興工鼓柷而後作偃麾戞敔而後止】車駕動稱警蹕左輔先詣宣徳門內以俟門下侍郎及贊者夾以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬諸侍衛之官各督其屬左右翊駕在黃麾內行寶郎奉八寶前導殿中監後部從導駕官夾侍侍臣上馬率門下侍郎奏請車駕進發車駕動稱警蹕樂止鼓吹振作小駕鹵簿前導詣田所車駕將至田所北和門兵部尙書戎服乘馬奉引東上閤門禦史臺分引文武侍獵官諸方客使禮直官贊者引從獵官俱詣門外立班再拜奉迎訖退【內已起居者止奏聖躬萬福】車駕入門少駐文武侍臣皆下馬導駕官步導入門車駕動千牛將軍夾輅而趨至幄殿西階回輅南向導駕官分左右立千牛將軍立於輅左左輔奏請皇帝降輅乘輿尙輦奉禦進輿於輿後皇帝降輅乘輿入幄殿侍衛如常儀皇帝降輿歸後西閤簾降通事舎人承防勅羣臣各還次以俟田獵

政和五禮新儀卷一百六十

欽定四庫全書

政和五禮新儀卷一百六十一

軍禮

皇帝田獵儀下

田獵

皇帝將獵禦史臺先引殿中侍禦史入就位次禮直官通事舎人等分引侍獵羣官就位內侍傳宣王公以下從獵官並賜旋襴鞾子次引王公以下服所賜俱入幄殿門內分班立定太僕進田馬於禦幄之西階尙輦奉輿於殿後西閣近東南向左輔奏中嚴少頃又奏外辦簾捲皇帝乘輿以出警蹕侍衛如常儀至殿上少駐通事舎人贊隨駕從獵官奏聖躬萬福訖又贊謝恩拜王公以下再拜訖左輔詣輿前俯伏跪奏請皇帝降輿乘馬太僕卿授綏兵部尙書戎服步導將至幄殿門門下侍郎詣駕前俯伏跪奏請皇帝少駐勅從獵官上馬左輔前承防退稱曰制可門下侍郎傳制從獵官上馬贊者承傳勅從獵官上馬王公以下從獵官俱乘馬從後兵部尙書乘馬奉引至圍前皇帝鼓行赴圍鼓吹令以鼓六十陳於駕前東南西向六十於西南東向皆乘馬各備簫角次將士皆馳入圍乃設驅逐之百有二十分左右相向皇帝乘馬南向太僕卿斂大綏以從王公以下皆帶弓矢陳於駕左右所司之屬又斂小綏以從遂驅獸出於駕前近侍整飭弓矢以進皇帝受弓矢從禽左而射之【每射中狐兔王公以下並下馬再拜賀】門下侍郎詣駕前俯伏跪奏請皇帝觀獵奏訖皇帝乘馬南向王公以下各以序射【若射中狐兔卽下馬再拜謝】射訖乃止驅逐之騎驅逐之騎止然後百姓獵田虞部建旗於圍內從駕之鼓及諸軍之鼓俱振卒徒噪呼得禽者獻於旗下以備宗廟賔客庖廚之實其餘還以饋田家

賜射余獲

前期殿中監帥其屬尙舎設禦幄殿於射所南面又設東西閣於殿後有司設王公以下射席位於幄殿前之東又設釋弓矢席位於殿門外之左右俱北上田將畢張獸皮於禦幄殿之南【量地逺近】陳所獲之禽於幄殿下已南少東田旣畢門下侍郎奏請皇帝觀射奏訖皇帝至自田所王公以下並持弓矢分左右前導皇帝升幄侍衛警蹕如常儀王公以下至幄殿門皆跪釋弓矢於位禮直官舎人入以序列於庭門下侍郎奏請王公以下射左輔前承防退稱曰制可贊王公以下再拜訖出詣門外位跪取弓矢入就射而中者立於東階西面依疏宻爲序不中者立於西階其序依品並北上立定贊者曰拜在位者皆再拜訖所司以次授於中者授訖俱復位贊者曰拜在位者皆再拜左輔詣禦座前跪奏禮畢退皇帝乘輿歸殿後東閣簾降左輔奏解嚴禮直官舎人引王公以下次出

車駕還內

前期殿中監帥其屬尙舎設禦幄於大慶殿門外之東南向其日皇帝觀射訖還幄殿後東閣所司轉仗衛鹵簿於還塗如來儀文武百官客使等並先詣宣徳門外就次以俟立班奉迎乘黃令進木輅於幄殿門外南向千牛將軍一員執長刀立於輅前尙輦奉禦進輿於殿後閣導駕官俱詣幄殿下奉迎左輔奏請中嚴少頃又奏外辦簾捲皇帝服武弁服乘輿以出應導駕官等並迎駕奏聖躬萬福訖步導出門外太僕卿先詣木輅所攝衣而升正立執轡皇帝乘輿降自西階至木輅所左輔奏請皇帝降輿升輅【有司仍具文輦若乘輦卽奏云降輿乘輦】太僕卿正立授綏千牛將軍馭駕如來儀門下侍郎奏請車駕進發車駕動警蹕侍衛如常儀將至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勅侍臣上馬門下侍郎奏請車駕進發車駕動警蹕鼓吹諸軍樂振作車駕將至宣徳門外文武百官立班再拜奉迎車駕至宣徳門外少駐文武侍臣皆下馬步導千牛將軍降立於輅右車駕動千牛將軍夾輅而趨大樂正令奏采茨之曲入門樂止車駕至禦幄前左輔奏請皇帝降輅乘輿【若乘輦卽奏云降輦】皇帝降輅乘輿以入至大慶殿後閣左輔奏解嚴通事舎人承防勅羣官還次將士各還其所

政和五禮新儀卷一百六十一

欽定四庫全書

政和五禮新儀卷一百六十二

軍禮

冊命諸王大臣儀

陳設

臨軒冊命

陳設

前期殿中監帥其屬尙舎張設垂拱大慶殿門之內設禦座於大慶殿當中南向設東西房於禦座之左右稍北設東西閣於殿後之左右殿上前楹施簾設香案於丹墀螭壁間大晟展宮架之樂於殿庭橫街之南設協律郎舉麾位於宮架西北東南大司樂押樂位於宮架之北北向儀鸞司設受冊者次於右升龍門裏近地東向文武百僚應行事官次於大慶殿門外及朝堂之內外又設冊案位次於殿後東廂南向【前一日尙書工部奉冊進入】其日尙輦陳輿輦於龍池繖扇於沙墀太僕陳五輅於庭玉輅在其中金輅在其東象輅次之革輅在其西木輅次之玉輅稍前俱北向尙輦列禦馬於龍墀在禦輦之後東西相向金吾列仗陳旂幟兵部帥其屬設黃麾半伏於殿外之內外典儀設左輔承制位於禦座之東西向又設受冊者位於殿庭橫街之南北向設權置冊褥位於近東稍北向又於受冊位前東北西向設褥位一以俟右弼奉冊又於奉冊位之北設褥位一以俟左輔宣制右弼讀冊應行事官位又於近北西向北爲上典儀於宮架東北贊者二人在南少退俱西南

臨軒冊命

其日未明前受冊者服朝服自第備本品南簿入右掖門至端禮門降車禮直官通事舎人贊引入右升龍門就次質明辟大慶殿門文武百僚及應行事官入就次服朝服大樂正帥樂工先入就位協律郎入就舉麾位大司樂入就押樂位典儀帥贊者先入就位掌管內臣承防降冊出垂拱殿門禮部職掌以次捧舉至大慶殿後幄次以俟皇帝將出宮東上閤門引知樞宻院事以下詣垂拱殿立班如常儀東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居宣贊官上殿簾捲鳴鞭行門禁衛諸班親從迎駕自贊常起居次舎人先贊知內侍省以下常起居次樞宻以下通班常起居贊只候引駕樞宻知客省事以下至簽書東上閤門官分左右立六尙局應奉官只應通事大夫以下武功大夫以下並先退管軍臣僚窄衣執仗宣名常起居贊只候引駕分左右前導輦降東階垂拱殿門外禁衛親從自贊常起居訖至大慶殿後管軍臣僚易公服執仗於殿階下分東西立侍武功大夫至武翼郎分立於龍墀上惇武郎至保義郎分立於沙墀上並重行東西相向皇帝降輦入西閣前導官易朝服詣禦座前分左右侍立樞宻院簽書樞宻院知客省事以下簽書東上閤門官在東同知樞宻院在西閤門以下各詣兩朶殿上不當只應舎人並殿下西向立諸將軍校先入分立殿門左右內外符寶郎俱詣閣奉迎禦史臺先引殿中侍禦史一員先入就位次東上閤門禦史臺太常寺四方館分列三公以下文武百僚等入詣大慶殿庭立班東西相向如正至朝會之儀禮直官引右弼中書侍郎及捧冊官並詣大慶後幄次前立少頃捧冊出幄次捧冊官帥執事人等捧舉以行禮直官通事舎人前引中書侍郎押冊右弼從後援衛如儀由大慶東過至大慶殿庭權制訖禮直官通事舎人贊引受冊者立於殿門外之東西向禮直官通事舎人引左輔版奏中嚴內外符寶郎奉寶先出陳於禦榻之左右少頃又引左輔版奏外辦皇帝服通天冠絳紗袍簾捲大樂正令撞黃鐘之鐘右五鐘皆應殿上鳴鞭禁衛諸班親從自贊常起居皇帝出西閤乘輦協律郎俯伏跪舉麾興工鼓柷宮架奏幹安之樂【凡樂皆協律郎舉麾工鼓柷而後作麾戛敔而後止】皇帝出自西房內侍承防索扇扇合皇帝降輦卽禦座簾捲內侍又贊扇扇開殿下鳴鞭戛敔樂止鑪煙升禮直官通事舎人引受冊者入樂作至位樂止典儀曰再拜受冊者再拜搢笏舞蹈又再拜奏聖躬萬福又再拜訖引受冊者進東西向立禮直官通事舍人引文武百僚俱橫行北向【兩省官學士待制以上將軍以下依舊東西相向立】典儀曰再拜贊者承傳在位官皆再拜搢笏舞蹈又再拜班首奏聖躬萬福又再拜分班禮直官通事舎人引受冊者復受冊引左輔詣禦座前承防退降階宣制位稱有制典儀曰再拜受冊者以下應在位官皆再拜左輔宣制訖受冊者以下再拜左輔升復位禮直官通事舎人引右弼詣讀冊位中書侍郎引冊案立於右弼之右右弼搢笏捧冊跪讀訖興置於案典儀曰再拜受冊者再拜次引右弼詣奉冊位中書侍郎引冊案立於右弼之右右弼捧冊受冊者搢笏跪受訖興置於案【舉案者退立於其後】右弼中書侍郎俱退位奉班典儀曰再拜受冊者再拜禮直官通事舎人引受冊者退樂作出門樂止左輔進當禦座前俯伏跪奏稱左輔臣某言禮畢俯伏興復位內侍承防索扇扇合簾降鳴鞭大樂正令撞蕤賔之鐘左右五鐘皆應協律郎俯伏跪舉麾興工鼓柷奏幹安之樂皇帝降座入自東房還東閣侍衛如常儀內侍又贊扇扇開戛敔樂止禮直官通事舎人引左輔版解嚴所司承防放仗應在位官俱再拜訖以次出

政和五禮新儀卷一百六十二

欽定四庫全書

政和五禮新儀卷一百六十三

軍禮

紫宸殿賀勝防儀

大儺儀

州縣儺儀

諸州歲貢儀

紫宸殿賀勝防儀

垂拱殿皇帝將出宮讀奏目官以下橫行序立如望參儀東上閤門附內侍進班齊牌皇帝出宮守踏道行門禁衛諸班親從迎駕自贊常起居訖又自贊賀再拜訖皇帝服鞾袍坐鳴鞭讀奏目官以下起居訖【讀奏目官升降自東階】班首出班致詞稱賀歸位再拜【如宣答又再拜】次知內侍省事以下【帯禦器械官公服鞾笏綴內侍近班】次管軍臣僚各逐班先面西立俟班到橫行贊起居稱賀並如上儀次行門起居稱賀再拜訖俟舍人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱殿起居稱賀班將畢紫宸殿樞宻以下大班入就位並如賀祥瑞立班之儀東上閤門附內侍進班齊牌皇帝禦紫宸殿坐鳴鞭舎人揖樞宻以下躬起當殿通某官姓名以下起居稱賀復位贊樞宻以下再拜搢笏舞蹈又再拜班首奏聖躬萬福又再拜班首出班致詞稱賀復位又再拜搢笏舞蹈又再拜知東上閤門官當殿北向承防訖西向稱有制樞宻以下再拜宣答訖又再拜舞蹈又再拜訖再鳴鞭樞宻直學士自西階升殿侍立知引進司東上閤門官以下殿庭東西向侍立余官分班出【宣贊舎人退近南當庭中對立舎人西出】文武百僚諸軍將校殿門外序班立定知引進司官東上閤門官以下退立東階下殿中侍禦史一員先入就位次兩省次上將軍以下分班入次舎人分引三公以下文武百僚入殿庭東西相向立【將校排列不盡者止殿門外立班】舎人揖班首以下躬宣贊舎人當殿通文武百僚宰臣【三公通某官】姓名以下起居稱賀舎人引班首以下橫行北向【兩省上將軍以下依舊立】並如賀祥瑞立班之儀宣贊舎人揖左班近前舎人自班後詣東階下立東上閤門官至通唱位舎人揖班首以下躬東上閤門官贊再拜班首出班致詞稱賀復位樞宻詣禦座前承防退詣折檻東西向宣答班首以下再拜並如上儀訖次東上閤門官揖宰相執政官升殿【並升自東階中書侍郎升自西階樞宻直學士出殿】贊拜東上閤門官還位引右班舎人由右班前余官分出次兩省次上將軍以下知引進司東上閤門官以下還侍立位宣贊舎人復位次引進奉如儀舎人合班躬奏無事皇帝降位鳴鞭知引進司官以下並捲班出皇帝禦垂拱殿三省樞宻院臣僚奏事畢舎人一員立殿門屏東候班退南階下直身奏閤門外無公事皇帝降座還內

大儺儀

前一日所司奏聞侲子選年十二以上十五以下充著假面衣赤布袴褶二十四人爲一隊六人作一行凡四隊執事者十二人著赤幘褠衣執鞭上人二人其一著假面黃金目防熊皮元衣朱裳右執戈左揚楯其一爲唱帥著假面皮衣執捧鼓角各十合爲一隊隊內有鼓吹令一員太卜令一員各監所部坐巫帥二人【令以下皆服手巾幘袷褶】太祝一員有司預偹每門雄鷄及酒陳於宮城正門皇城諸門磔禳設祭執事者開瘞坎各於皇城中門外之右方深取足容物先一日之夕儺者各赴集所具器服依次陳布以俟其日未明諸衛依時刻勒所部屯門列仗入陳於階如常儀鼓吹令帥儺者案於宮門外內侍詣皇帝所禦殿前奏侲子偹請逐疫奏訖出命內侍伯六人分引儺者於宮門以次入鼓噪以進執戈揚楯唱帥侲子和日甲作食胇胃食虎雄伯食魅騰簡食不祥覽諸食咎伯奇食夣彊梁祖明共食磔死寄生委隨食觀錯斷食巨窮奇騰根共食蠱凡使一十二神追惡鬼曰赫汝軀拉汝幹節解汝肉抽汝肺腸汝不急去後者爲糧周呼訖前後鼓噪而出諸隊各取門出郭而上初儺者將出太祝布神席當中門南向出訖宰人帥執事者副牲旁磔之神席之西借以席地北首執事酌酒太祝受而奠之祝史持版於座右跪讀祝文讀訖興奠版於席乃舉牲並酒瘞坎訖退【其內侍伯導引出門外止】

州縣儺儀

方相氏州四人縣二人俱執戈楯【戈今用小防】唱帥州四人縣二人【方相唱帥並杖直充】侲子選年十三以上十五以下充【帥府及上州六十人中下州四十人縣二十人】杖直八人四人執鼓四人執鞭前夕前所司帥領儺者宿於州府門外【縣亦如之】未辧色所司白長吏請引儺者入質明執事者二人出門各執靑麾引儺者鼓噪呼以進方相氏執戈揚楯唱帥侲子和日甲作食胇胃食虎雄伯食魅騰簡食不祥覽諸食咎伯奇食夣彊梁祖明共食磔死寄生委隨食觀錯斷食巨窮奇騰根共食蠱凡使一十二神追惡鬼曰赫汝軀拉汝幹節解汝肉抽汝肺腸汝不急去後者爲糧周呼訖執事者引之徧索諸室及門巷訖執事者引出所司接引鼓噪出大門外爲分四部各趨四城門出郭外而止初儺者入祝史五人各帥執事者以酒脯各詣州府門及城四門以俟酒以爵脯以籩【縣亦如之】及開瘞坎於諸門之右方深取足容物儺者將出執事者酌酒脯於門右祝史跪讀祝文讀訖興奠版於席乃舉酒脯瘞於坎退

諸州嵗貢儀

前期所司具貢物包匭長吏緘印書名如式所司設次於長吏治所中門內之東西其日質明掃除防事之前望闕設香案布長吏以下席位於其後重行異位設貢物案及幄次於香案之左訖長吏帥僚佐以下就次執事者先引貢物入置於案又置進表案於貢物之前【表置案上】次引長吏並僚佐以下就席位立定長吏搢笏上香訖執笏贊禮曰再拜在位者皆再拜執事者以授長吏【表借以箱】長吏少前搢笏跪受表置於案執笏俯伏興退復位贊禮者曰再拜在位者皆再拜引長吏以下退

政和五禮新儀卷一百六十三

欽定四庫全書

政和五禮新儀卷一百六十四

軍禮

合朔伐鼓儀

齋戒

陳設

祭器

伐鼓

齋戒

前一日質明行事執事官赴祠所請齊集告官齋所肄儀太祝習讀祝文眡禮饌玉幣訖退

陳設

前二日儀鸞司設行事執事官次於祠所告日前三刻禮直官贊者諸司職掌各服其服太常設神位席太史設神位版於壇上南方北向太常陳幣篚於神位之左禮神之玉奠於神前瘞玉加於輦【玉以兩圭有邸幣以黑】設祝版於神位之右置於坫香鑪並合置於案上【以禦封香】次設祭器借以席光祿實之每位各左一籩【實以鹿脯】右一豆【實以鹿臡】犧尊一置於坫加勺冪在壇上西北隅南向【實以供內法酒】太常設燭於神位前洗二於夘階之東北向罍在洗東加勺篚在洗西南肆實以巾【若爵洗之篚則又實以爵加坫】執罍篚者位於其後開瘞坎於子階之西北設望瘞位於瘞坎之南告官在南北向監察禦史在東西向奉禮郎太祝太官令在西東向南上設告官席位於北墉下光祿卿位於壇之北監察禦史位於告官之西奉禮郎太祝太官令位於其後俱南向東上又設監察禦史位於壇上之東西向奉禮郎太祝位在西東向南上太官令於尊所南向社之四門並壇下近北各置鼓一並植以麾旒四門各依方色壇下以黃【麾杠長一丈旒長八尺】

祭告

其日時前太官令帥其屬實饌具畢贊者引光祿卿入詣壇下位南向【凡告官行事禮直官引余官贊者引】贊者曰再拜光祿卿再拜升自夘階【凡行事執事官升降凖此】眂禮饌畢退余官各服祭服次引監察禦史奉禮郎太祝太官令先入就位次引告官入就位禮直官稍前贊有司謹具請行事贊者曰再拜在位者皆再拜次引監察禦史奉禮郎太祝太官令升就位【太官令就酌尊所】立定次引告官詣盥洗位南向立搢笏盥手帨手執笏升詣太社神位前搢笏跪三上香次引奉禮郎搢笏西向跪執事者以玉幣授奉禮郎奉禮郎以玉幣授告官訖執笏興復位告官受玉幣奠訖執笏俯伏興再拜降復位少頃引告官再詣盥洗位南向立搢笏盥手帨手詣爵洗位南向立搢笏洗爵拭爵以爵授執事者執笏升詣酒尊所東向立執事者以爵授告官搢笏執爵執事者舉冪太官令酌酒告官以爵授執事者執笏詣太社神位前搢笏跪執事者以爵授告官告官執爵三祭酒奠爵執笏俯伏興少立引太祝詣神位前西向搢笏跪讀祝文訖執笏興復位告官再拜降復位次引告官詣望瘞位有司詣神位前取玉幣祝版置於瘞坎次引監察禦史奉禮郎太祝詣望瘞位立定禮直官曰可瘞窴土半坎禮直官贊禮畢引告官以下退

伐鼓

其日時前太史局官一員立於壇下眂日鼓吹令帥工人二十人依色服分置於鼓之左右以俟日有變太史曰祥有變工人齊伐鼓明復太史稱北工人卽罷其日廢物百司守職

政和五禮新儀卷一百六十四﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百六十五

嘉禮

天寧節上壽儀

陳設

垂拱殿上壽

紫宸殿上壽

陳設

前期殿中監帥其屬尙捨陳設紫宸殿門之內設禦座於殿上當中南向尙醖設禦酒尊酒器於禦座之東尙食設禦茶牀於禦座之西俱稍北有司設羣官酒尊酒器於殿下又設羣官座三公三少左輔右弼太宰少宰在禦座之東稍南門下中書侍郎尙書左右丞在其東次特進觀文殿大學士三少觀文殿學士資政殿大學士六曹尙書金紫銀靑光祿大夫翰林學士承防翰林學士資政端明殿學士閣學士左右散騎常侍【三少以下稍卻尙書以下又稍卻】次開封尹六曹侍郎直學士次宣奉正奉正議通奉大夫大司成太子賓客詹事給事中中書舍人通議大夫左右諫議大夫待制太中大夫太常卿大司樂宗正卿次廂都指揮使又在其東太子三師在左右丞之南禦史大夫在常侍之南中丞在直學士之南【各少空】並西向北上親王使相在禦座之西稍南【使相稍卻】樞密在其西次節度使次節度觀察畱後觀察使次廂都指揮使又在其西太尉在樞密之南左右金吾衞左右衞諸衞上將軍之南【視節度使稍卻副使又稍卻】防禦團練使刺史在廂都指揮使之南【各少空】並東向北上祕書監以下在東朶殿都虞候在其東夏國進奉使副在其南【少空】並西向北上外官大將軍以下在西朶殿都虞候在其西髙麗交州進奉使副在其南並東向北上余並在西廊下隔門之南

垂拱殿上壽

前期殿中監帥其屬尙捨陳設垂拱殿設禦座當中南向尙醖設禦酒尊酒器於禦座之東尙食設禦茶牀於禦座之西俱稍北其日讀奏目官知引進司官知東上閤門官贊喝引班對立舍人簿書官並覺察失儀提防使臣於殿庭稍南北向鬭班立六尙局應奉官於東上閤門官東立【公服系鞵捧尊捧醆尙醖典奉禦鞾笏】知內侍省事以下【鞾笏】帶禦器械官窄衣並西向立東上閤門附內侍進班齊牌皇帝出守踏道禁衞諸班親從迎駕自贊常起居皇帝禦垂拱殿坐鳴鞭讀奏目知引進司官知東上閤門官以下一班常起居訖復位知東上閤門官升詣禦座前讀奏目【內藥局官一員對展上壽圖】次知內侍省事以下一班常起居次舍人贊行門常起居班首奏聖躬萬福復位立次舍人引樞密以下入就位知同知簽書樞密院事在儀石之南北向東上知客省事至知西上閤門事在知樞密院事之東南次簽書客省事至簽書西上閤門事在其南次閤門通事舍人次閤門只候次看班只候又在其南管勾六尙書官在知西上閤門事之東稍前典禦在其南奉禦又在其南通侍中侍中衞左武大夫在知樞密院事之南稍東武功大夫在其南次武功郎次惇武郎次從義郎次翰林醫官醫學又在其南中亮拱衞左武郎在武功大夫之東稍卻和安大夫至翰林良醫在左武大夫之東和安郎至翰林醫正在其南每等重行異位並北向西上正侍中亮拱衞右武大夫在簽書樞密院事之南稍西武徳大夫在其南次武徳郎以下至武翼郎次修武郎次秉義忠翊保義郎次翰林待詔藝學又在其南中衞右武郎在右武大夫之西稍卻樞密都承防在樞密之西南承防在其南次副承防諸房逐房副承防又在其南每等重行異位並北向東上立定通班起居訖分班樞密以下西向立武功大夫以下管勾六尙局以下分東西相向立從義郎以下醫官待詔等先退知引進司官一員讀奏目知東上閤門官一員奏進壽酒並由東階升殿舍人通敎坊使以下贊再拜奏聖躬萬福又再拜各復只應位立次看醆人稍前舍人贊儀拜贊上殿只候【各分東西詣西階立候進酒升殿】次舍人引親王入殿庭北向立贊再拜班首奏聖躬萬福舍人引進奉西入列於親王后酒器擔牀置馬前揖天武躬奏聖躬萬福進奉馬先出內侍進禦茶牀殿侍酹酒訖知東上閤門官殿上北向躬奏親王某以下進壽酒舍人揖親王以下躬奏再拜舍人引親王二員由東階升殿知東上閤門官殿上接引【舍人東階下西向立後準此】詣禦座東北向立尙醖典禦奉盤醆訖出笏少立首搢笏授西向立奉禦啟醆親王一員搢笏以酒注於醆訖出笏少立班首捧詣禦座東躬進訖少退虛跪興以盤授典禦退知東上閤門官引降詣舍人接引當殿北向立東上贊再拜興搢笏跪執進奉表舍人接表【一員在東余詣親王西各搢笏接表訖出笏置表笏上以表授引進】知引進司官殿上讀奏目訖退親王以下俛伏興躬舍人贊再拜舍人引班首升東階余殿下分立知東上閤門官接引詣禦座東北向搢笏尙醖典禦授盤醆班首搢笏捧詣禦座東西向立奏樂皇帝飲訖班首躬接醆少退虛跪興以盤醆授典禦出笏階下親王北向立知東上閤門官引親王降階舍人接引復位北向立贊再拜躬知引進司官詣折檻東西向宣曰進奉收贊再拜舞蹈又再拜訖西出【親王以下赴紫宸殿立班】知引進司官宣進奉出天武進奉以出【知東上閤門官退復殿上侍立位後準此】敎坊使贊送禦酒又再拜敎坊致語訖贊再拜退次舍人引知樞密院以下橫行引進奉西入列於班後酒後擔牀置馬前舍人揖天武躬奏聖躬萬福進奉馬先出東上閤門官殿上北向躬奏知樞密院姓名以下進壽酒舍人揖樞密以下躬贊再拜舍人引班首由東階升殿知東上閤門官殿上接引詣禦座東北向立尙醖典禦授盤醆班首搢笏捧受西向立奉禦啟醆奉禦以酒注於醆班首捧詣禦座東躬進訖少退虛跪興以盤授典禦退知東上閤門官引降階舍人接引復位贊再拜余官分東西序立樞院官搢笏跪執進奉表舍人接表如上儀知引進司官殿上讀奏目訖退知樞密院以下俛伏興躬舍人贊再拜舍人引班首升東階余官殿下分立知東上閤門官引詣禦座東北向搢笏尙醖典禦授盤捧詣禦座東西向立奏樂皇帝飲訖班首躬接醆少退虛跪興以盤醆授典禦出笏殿下立班官橫行北向立知東上閤門官引班首降階舍人接引復位北向立贊再拜舞蹈再拜【非進奉官先退】知引進司官以下復侍立位舍人揖樞密躬知引進司官詣折檻東西向宣曰進奉收贊再拜舞蹈又再拜知樞密院官升東階北上西向侍立知引進司官宣進奉出天武舉進奉以出教坊使贊送禦酒人再拜教坊致語訖贊再拜退次舍人引管軍觀察使以上常起居引進奉西入列於後酒器擔牀置馬前舍人揖天武躬奏聖躬萬福進奉馬先出知東上閤門殿上北向躬奏班首姓名以下進壽酒舍人揖管軍臣僚躬贊再拜舍人引班首由東階升殿知東上閣門官殿上接引詣禦座東北向立尙醖典禦授盤醆班首搢笏捧受西向立奉禦啟醆奉禦以酒注於醆班首捧詣禦座東躬進訖少退虛跪興以盤授典禦退知東上閤門官引降階舍人接引復位贊再拜興各搢笏跪執表舍人接受表如上儀知引進司官殿上讀奏目訖退班首以下俛伏興躬舍人贊再拜舍人引班首升東階殿下分立【樞密降階東出赴紫宸殿侍立】知東上閤門官接引詣禦座東北向搢笏尙醖典禦接授盤醆捧詣禦座東西向立奏樂皇帝飲訖班首躬接醆少退虛跪興以盤醆受典禦出笏殿下官合班知東上閤官引班首降階舍人接引復位北面立贊再拜躬知引進司官詣折檻東西向宣曰進奉收贊再拜舞蹈又再拜揖西出知引進司官又宣進奉出天武舉進奉以出教坊使贊送禦酒人再拜內侍舉禦茶牀舍人贊教坊使以下謝只應再拜訖知東上閣門官側奏無事皇帝降座鳴鞭赴紫宸殿後閣以俟受羣臣上壽如別儀

紫宸殿上壽

其日質明三公以下文武百僚並赴紫宸殿門外就次禦史臺引殿中侍禦史一員先入就位東上閣門禦史臺太常寺分引三公以下文武百僚入詣殿庭東西相向立東上閤門附內侍進班齊牌皇帝出閤禁衞諸班親從迎駕自贊常起居皇帝升禦座鳴鞭禮直官通事舎人引三公至執政官禦史臺東上閤門分引文武百僚並橫行北向立定三公三少左輔右弼太宰少宰在殿階之南稍東次門下中書侍郎尙書左右丞在其南次特進次六曹尙書至光祿大夫次六曹侍郎開封尹至大司成【開封尹以下稍空】次太常卿至中大夫次七寺卿至中散大夫次七寺少卿至奉直大夫次左右司員外郎至朝奉大夫次六曹諸司員外郎至朝奉郎次太常丞至承議郎次開封知縣至奉儀郎次太史局正至通直郎又在其南觀文殿大學士資政殿大學士翰林學士承防翰林學士資政端明殿學士閤學士在光祿大夫之東【資政殿大學士以上稍前觀文殿大學士又稍前】直學士在其南待制又在其南禦史大夫在閤學士之東禦史中丞在其南侍禦史殿中侍禦史監察禦史又在其南左右散騎常侍在禦史大夫之東給事中中書舍人右諫議大夫在其南次起居郎舍人右司諫符寶郎左右正言又在其南太子三師在散騎常侍之東【與執政官班齊】太子三少在其南次賓客詹事次左右庶子已下在其左每等各重行異位並北向西上親王使相在殿階之南稍西【使相稍卻】次太尉在其南【與特進班齋】次節度使次節度觀察使畱後觀察使次防禦使次團練使次刺史次宗室遙郡以下又在其南左右金吾衞左右衞諸衞上將軍在節度使之西【諸衞上將軍稍卻】大將軍在其南次將軍次率府率次率府副率又在其南每等各重行異位並北向東上大遼使副在上將軍之西【視節度使班副使稍卻】夏國使副在百官之南諸軍將校又在其南立定典儀曰再拜贊者承傳在位官皆再拜搢笏舞蹈又再拜班首奏聖躬萬福又再拜訖分東西序立禮直官引殿中監少監升東階詣酒尊所稍西南向西上立舍人揖教坊使以下通班大起居次看醆人謝升殿贊再拜內侍禦進茶牀殿侍酹酒訖禮直官通事舍人分引三公至執政官禦史臺東上閤門分引文武百僚並行北向立定典儀曰再拜贊者承傳在位官皆再拜禮直官通事舎人引上公升東階東上閤門官接引升殿詣酒尊所北向搢笏殿中監奉盤醆授上公殿中少監啟醆上公西向立殿中監以酒注於醆上公奉酒詣禦座前躬進訖少退虛跪興以盤授殿中監出笏禮直官東上閤門官引上公詣禦座前俛伏跪奏文武百僚上公具官臣某等稽首言天寧令節臣等不勝大慶謹上千萬嵗壽奏訖俛伏興退降階舍人接引復位典儀曰再拜贊者承傳在位官皆再拜禮直官引知樞密院官詣禦座前北向躬承防退詣折檻稍東西向宣曰得公等壽酒與公等同慶知樞密院官退復位典儀曰再拜贊者承傳在位官皆再拜禮直官通事舍人等分引三公以下文武百僚分東西序立禮直官通事舍人引上公升東階東上閤門官殿中監引詣禦座東北向搢笏殿中監授盤上公捧詣禦座東西向立樂作皇帝飲訖東上閤門官引上公接醆少退虛跪興以醆授殿中監出笏引退降階舎人接引復位禮直官通事舎人等分引三公以下文武百僚橫行北向立定典儀曰再拜贊者承傳在位官皆再拜搢笏舞蹈又再拜【宗室遙郡以下先退】禮直官引知樞密官詣禦前北向躬承防退詣折檻稍東西向宣曰宣羣官升殿宣訖退東向立典儀曰再拜贊者承傳在位官皆再拜禮直官通事舎人分引三公以下升東階親王使相以下升東階親王以下升西階禦史防東上閤門分引祕書監以下升西朶殿並東西廂席後立尙醖典禦以醆授殿中監奉禦啟醆殿中監西向立殿中少監以酒注於醆【第二第三準此】殿中監奉酒詣禦座前躬進訖少退捧盤西向立樂作皇帝飲訖殿中監接醆少退以授奉禦訖執笏復位通事舍人分引殿上官橫行北向舎人贊再拜典儀曰再拜贊者承傳羣官皆再拜舍人贊就座羣官皆坐酒初行先宰臣次百官皆作樂尙食典禦奉禦進食太官設羣官食【後準此】皇帝再舉酒羣官興立席後樂作飲訖通事舍人贊就座再拜行羣官酒皇帝三舉酒並如第二之儀酒三行訖通事舎人曰可起羣官興立席後若宣示醆卽隨向東上閤門官以下揖稱宣示醆躬贊就座若宣勸卽立席躬飲訖贊再拜內侍舉禦茶牀禮直官引左輔詣禦座前北向俛伏跪奏左輔具官某言禮畢俛伏興退復位禮直官通事舎人引三公以下文武百僚降階橫行北向立【樞密院官在親王后】典儀曰再拜贊者承傳羣官皆再拜搢笏舞蹈再拜訖退皇帝降座還內如來儀

政和五禮新儀卷一百六十五

欽定四庫全書

政和五禮新儀卷一百六十六

嘉禮

納皇后儀一

奏吿天地社稷宮觀

陳設

臨軒命使發制書

采擇

問名

吿吉

吿成

吿期

奏吿太廟景靈宮諸陵

臨軒命使冊後及奉迎

冊後

奉迎

同牢

皇后表謝

皇后朝謁景靈宮

奏吿天地社稷宮觀

前期太史局擇日差官奏吿昊天上帝皇地祗太社太稷中太一宮祐神觀醴泉觀上淸儲祥宮太淸儲慶宮九成宮並如常吿之儀

陳設

前期殿中監帥其屬尙舎張設垂拱文徳殿門之內又設禦座於文徳殿當中南向東西房於禦座之左右稍北東西閤於殿之左右殿上前楹施簾設香案於殿下螭陛間大晟展宮架之樂於殿庭橫街之南協律郎舉麾位於宮架西北東向大司樂押樂位於宮架之北北向儀鸞司設文武百僚及應行事官次於朝堂之內外又設使副次於右升龍門之內設制書幄次於殿後東廂南向【前一日學士院奉制書入進】太僕奉防絡网犢車入宣徳東偏門陳於右升龍門內東西面其日尙輦陳大輦於殿西階下東向陳禦馬於殿門外東廂西向尙書兵部帥其屬列黃麾細仗於殿庭典儀設使副受制位於橫街南北向東上又設左輔承制位於禦座之東又設左輔宣制位及門下侍郎奉節位右弼奉制書位在使副東北並西向又設權置制書位於近東稍北西向又於使副受制書位稍北設褥位二以俟使副受制書應行事官位又於近北西向以北爲上設典儀位於宮架東北贊者二人位少退西向

臨軒命使發制書

其日質明辟文徳殿門文武百僚等及應行事官入就次服朝服大樂正帥樂工先入就位協律郎入就舉麾位大司樂入就押樂位樂備而不作典儀帥贊者先入就位管勾內臣承防降制書出垂拱殿門禮部職掌以次奉舉至文徳殿後幄次以待禮直官引使副入立於文徳殿門外道東西向門下侍郎帥掌節者奉節立左嘉福門內道北皇帝將出宮東上閤門引知樞密院事以下詣垂拱殿立班如常儀東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居訖宣輦官上殿簾捲鳴鞭行門禁衞諸班親從迎駕自贊常起居次舍人先贊知內侍省事以下常起居次樞密以下通班常起居贊只候引駕樞密知省事以下至簽書東上閤門官分左右立六尙局應奉官只應武功大夫以下並先退管軍臣僚窄衣執杖子宣名常起居贊只候引駕並分左右前導輦降東階垂拱殿門外禁衞諸班親從自贊常起居訖至文徳殿後管軍臣僚易公服執杖於殿階下分東西侍立皇帝降輦入西閤前導官易朝服詣禦座前分左右侍立知樞密院簽書樞密院知各省事以下至簽書東上閤門官在東同知樞密院在西閤門舎人以下各詣兩朶殿上不當只應舍人並殿下西向立諸軍將校先入分立殿門內左右內外符寶郎俱詣閣奉迎禦史臺引殿中侍禦史一員先入就位次東上閤門禦史臺太常寺四方館分引三公以下文武百僚入詣文徳殿庭立班東西相向如月朔視朝之儀【未升朝官應立班者文臣承務郎以上位於通直之東西向武臣承信郎以上位於修武郎之東西向每等重行異位並北上】禮直官引左輔右弼中書侍郎及捧制書官等並詣文徳殿後幄次前位立少頃奉制書出幄次捧制書官帥執事人捧舉以行禮直官通事舍人太常博士前引中書侍郎押制書右弼後從援衞如儀由東上閤門出至文徳殿庭權置訖禮直官通事舎人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗袍簾捲殿上鳴鞭禁衞諸班親從自贊常起居皇帝出西閤乘輦禮直官太常博士禮儀使前導皇帝出自西房內侍承防索扇扇合皇帝降輦卽禦座簾捲內侍又贊扇開殿下鳴鞭鑪煙升直官太常博士禮儀使立於禦座前稍東西向符寶郎奉八寶陳於禦座之左右分立如儀禮直官通事舎人太常博士引使副入就受制位立定典儀曰再拜贊者承傳在位官皆再拜左輔詣禦座前承制降自東階詣使副前稍東西向稱有制典儀曰再拜贊者承傳使副以下及在位官皆再拜左輔宣制曰納某官女某氏爲皇后命公持節行禮宣制訖使副又再拜左輔升復位門下侍郎率掌節者脫節衣詣使者前東北西向立掌節者以節授門下侍郎掌節者退門下侍郎西向以節授使者使者跪受以授掌節者掌節者立於使者之左門下侍郎退次引使副俱詣受制書位立定又引右弼使者前東北西向立中書侍郎引置書案立於右弼之右右弼跪取采擇制書授使者訖受訖興置於案【舉案者退立於後】次右弼取問名制書授使者並如上儀訖右弼中書舍人侍郎俱退復位本班典儀曰再拜贊者承傳使副以下應在位官皆再拜訖禮直官通事舎人太常博士引使副從制書案出持節者前導奉案者次之出文徳殿門掌節加節衣由端禮門入右升龍門案制書於防絡网犢車內使副步從出宣徳門初制書案出禮直官太常博士引禮儀使進當禦座前俛伏跪奏禮儀使具官臣某言禮畢俛伏興復位內侍承防索扇扇合降鳴鞭皇帝降座乘輦入自東房內侍又贊扇扇開禮直官通事舎人引左輔版奏解嚴所司承防放仗應在位官皆再拜訖出【以後告吉告成告期命使並如采擇之儀】

政和五禮新儀卷一百六十六

欽定四庫全書

政和五禮新儀卷一百六十七

嘉禮

納皇后儀二

采擇

前一日有司設使副次於皇后第大門外道右南向東上又設使副次於中門外之西東面北上其日使副乘車持節備儀仗鼔吹備而不作至皇后第大門外降車掌次者延入次主朝服受於廟【無廟者於防事中門外設神位】執事者皆公服禮直官引使副出次執事者取制書降車置於案禮直官引使副立於大門外之西東向北上持幡節者立於使副之北少退令使二人對舉置案立於使副之南執鴈者又在其南俱東面主人立於大門內之東西面儐者立於主人之左北面進受命出曰敢請事使者曰某奉制采擇儐者入吿主人曰臣某之女未知壼儀方飭姆訓旣防制訪臣某不敢辭儐者出吿訖入引主人出迎使副立於大門外之南北面再拜使副不答拜主人揖使副先入室於階西面立使副入幡節前導其持案及執鴈者從入幡節立於西階之西東面持節者脫節衣使者自西階升立於兩楹間南向副使在使者西南持案及執鴈者又在副使南少退俱東面主人升東階詣使者前北面立持案者以案進副使取制書持案者退復位副使奉制書進授使者還復位使者曰有制執鴈者以鴈陳於庭三分庭一在南北向主人降詣階間北面再拜使者宣制畢主人又再拜稽首訖升進復詣使者前使者以制書授主人各俛伏跪主人受制書訖各俛伏興主人少退以授掌事者仍北面立儐者引二人對舉答表案進立於主人後少西儐者取表以授主人主人受表進授使者如上儀訖退復位主人再拜持節者加節衣禮直官引使副降自西階以出制文【凡大禮制書皆以版長一尺二寸博四寸厚八分後家答表亦如之】

皇帝曰咨某官姓名肇經天人爰始夫婦正位基化惇敍天倫敷求賢明是推令族率由盛典式舉徽章今遣使持節上公封某宗正卿封某以禮采擇

答文

皇帝嘉命舉大婚之禮下逮微陋備數采擇臣之女方只保傅式嚴諄誨恭承令典肅荷徽章某官臣姓名稽首再拜承制詔

問名

使副旣出中門外就次主人降立於中門內西向禮直官引使副出次立於中門外之西東面北上持節者立於使副之北少退令史二人對舉制案立於使副之南執鴈者又在其南俱東向儐者進受命出曰敢請事使者曰將加卜筮奉制問名儐者入吿主人曰臣某之女被預詢擇聞命只懼旣防制問臣某不敢辭儐者出吿訖入引主人迎使副立於中門外之南北面再拜使副不答拜主人揖使副先入至於階西面立使副入幡節前導其持案及執鴈者從入幡節立於西階西東面持節者脫節衣使者自西階升立於兩楹間南面副使在西南持案及執鴈者又在副使南少退俱東面主人升東階詣使者前北面立持案者以案進副使前副使取制書持案者退復位副使奉制書進授使者退復位使者曰有制執鴈者以鴈陳於庭三分庭一在南北向主人降詣階間北面再拜使者宣制畢主人又再拜稽首訖升進復詣使者前使者以制書授主人各俛伏跪主人受制書訖各俛伏興主人少退以授掌事者仍北向立儐者引二人對舉答表案進立於主人後少西儐者取表以授主人主人受表進授使者如上儀訖退復位主人再拜持節者加節衣禮直官引使副降自西階出立於中門外之西副使在南少退俱東面主人降立於中門內西面儐者進受命出曰敢請事使者曰禮畢儐者入吿主人曰某公奉制命至於某之室某有先人之禮請禮從者儐者出吿使者曰某旣得將事敢辭儐者入吿主人曰先人之禮敢固以請儐者出吿使者曰某辭旣不獲敢不從儐者入吿遂引主人升立於序端掌事者徹神位設禮賓席儐者引主人降迎使副報揖主人入使副從入階卽座行飲食之禮會畢賓主俱興掌事者奉幣以授主人主人以授使副使副降自西階從者受幣使副退主人反於寢使副奉答表升車儀仗導從至左掖門外降車儀仗退使副乘馬至合下馬門外詣內東門以表附內侍進入訖退

制文

皇帝曰咨某官姓名自昔受命之君必擇建厥配以奉天地以承宗廟以禦於家邦徳至茂也肆朕稽古永惟大猷謀於公卿咸以只若率由舊典式舉徽章今遣使持節上公封某宗正卿封某以禮問名

答文

皇帝嘉命使者某重宣中制問臣名族臣女先臣某官之遺元孫先臣某官之遺曽孫先臣某官之遺孫先臣某姓某之外孫女年若干恭承令典肅荷徽章某官臣姓名稽首頓首再拜承制【若女祖以上在直云某官臣之孫女】

吿吉

前一日有司設使副次如常儀其日使副至皇后第大門外降車掌次者延入次主人受禮並如采擇之儀執事者皆公服禮直引使副出次執事者取制書降車置於案禮直官引使副立於大門外之西東面北上持幡節者立於使副之北少退東面令史二人對舉制案立於使副之南執鴈者又在其南俱東面主人立於大門內之東西面儐立於主人之左北面進受命出曰敢請事使者曰加諸卜筮占曰從制使某吿吉儐者入吿主人曰臣某之女只嚴女功未燭婦道卜筮協吉臣與有榮臣某謹奉典制儐者出吿訖入引主人出迎使副立於大門外之南北面再拜使副不答拜主人揖使副先入至於階西面立使副入幡節前導其持案及執鴈者從入幡節立於西階之西東面持節者脫節衣使者由西階升立於兩楹間南面副使在使者西南其持案及執鴈者又在副使南少退俱東面主人升東階詣使者前北面立持案者以案進副使取制書持案者退復位副使奉制書進授使者退復位使者曰有制執鴈者以鴈陳於庭三分庭一在南北向主人降詣階間北面再拜使者宣制畢主人又再拜稽首訖升進復詣使者前使者以制授主人各俛伏跪主人受制書訖各俛伏興主人少退以授掌事者仍北面立儐者引二人對舉答表案進立於主人後少西儐者取表以授主人主人受表進授使者如上儀訖退復位主人再拜持節者加節衣禮直官引使副降自西階出立於中門外之西副使在南少退俱東面主人降立於中門內西面儐者進受命出曰敢請事使者曰禮畢其禮使副使副復命並如問名之儀

制文

皇帝曰咨某官姓名稽謀所自燕及神民濬發祥占從以元吉六合之慶是爲大同今遣使持節上公封某宗正卿封某以禮吿吉

答文

皇帝嘉命使者某重宣中制太卜元吉微陋之族懼不克堪恭承徽章肅奉典制某官臣姓名稽首頓首再拜承制詔

吿成

前一日有司設使副次如常儀其日使副至皇后第大門外降車掌次者延入次主人受禮並如吿吉之儀執事者入設冪於中門之外元纁束帛陳於冪上北向奉谷珪以匱俟於冪東西向禮直官引使副出次執事者取制書降車置於案禮直官引使副立於大門外之西東面北上持幡節者立於使副之北少退令史二人對舉制案立於使副之南俱東面主人立於大門內之東西面儐者立於主人之左北面進受命出曰敢請事使者曰某奉制吿成儐者入吿主人曰奉制使賜臣以重禮臣某只奉典制儐者出吿訖入引主人出迎使副立於大門外之南北面再拜使副不答拜主人揖使副先入至於階西面立使副入幡節前導持案及奉谷珪者從入舉束帛者次之執事者坐啟匱取圭加於元纁上三分庭一在南北面西上幡節立於西階之西東面持節者脫節衣使者由西階升立於兩楹間南向副使在使者西南持案者又在副使之南少退俱東面主人升東階詣使者前北面立持案者以案進副使前副使取制書持案者退復位副使奉制書進授使者退復位使者曰有制主人降詣階間北面再拜使者宣制畢主人再拜稽首訖升進復詣使者前使者以制書授主人各俛伏跪主人受制書訖各俛伏興主人少退以授掌事者仍北面立掌事者授玉幣於庭自左受之以東奉玉幣者自西南出儐者引二人對舉答表案進立於主人後少西儐者取表以授主人主人受進表以授使者如上儀訖退復位主人再拜持節者加節衣禮直官引使副降自西階出立於中門外之西副使在南少退俱東面主人降立於中門內西面儐者進受命出曰敢請事使者曰禮畢其禮使副使副復命如吿吉之儀

制文

皇帝曰咨某官姓名之女毓秀中閨膺華髙冑詠葛覃之本尊嚴師傅崇捲耳之志夙念恭勤將延登於太微永迓承於介福以元纁谷珪式章典禮今遣使持節上公封某宗正卿封某以禮告成

答文

皇帝嘉命使者某重宣中制降婚卑陋崇以上公寵以盛禮備物典冊恭承天奬肅荷徽章某官臣姓名稽首頓首再拜承制詔

吿期

前一日有司設使副次如常儀其日使副至皇后第大門外降車掌次者延入次主人受禮並如吿成之儀執事者皆公服禮直官引使副出次執事者取制書降車置於案禮直官引使副【闕】立於大門外之西東面北上持幡節者立於使副之北少退令史二人對舉制案立於使副之南執鴈者又在其南俱東面主人立於大門內之東西面儐者立於主人之左北面進受命出曰敢請事使者曰制使某告期儐者入吿主人曰臣謹奉制詔儐者出吿訖入引主人出迎使副立於大門之南北面再拜使副不答拜主人揖使副先入至於西階東面立使副入幡節前導其持案及執鴈者從入幡節立於西階之西東面持節者脫節衣使者由西階升立於兩楹間南面副使在使者西南持案及執鴈者又在使副南少退俱東面主人升東階詣使者前北面立持節者以案進副使前副使取制書持案者退復位副使奉制書進授使者退復位使者曰有制執鴈者以鴈陳於庭三分庭一在南北向主人降詣階間北面再拜使者宣制畢主人又再拜稽首訖升進復詣使者前使者以制書授主人各俛伏跪主人受制書訖各俛伏興主人少退以授掌事者仍北面立儐者引二人對舉答表案進立於主人後少西儐者取表以授主人主人受表進授使者如上儀訖退復位主人再拜持節者加節衣禮直官引使副降自西階出立於中門外之西副使在南少退俱東面主人降立於中門內西面儐者進受命出曰敢請事使者曰禮畢其禮使副使副復命並如吿成之儀

制文

皇帝曰咨某官姓名今月吉日備序來儐爰定厥祥率遵典禮今遣使持節上公封某宗正卿封某以禮吿期

答文

皇帝嘉命使者某重宣中制吿曰某月某日可迎臣恭承令典肅荷徽章某官姓名稽首頓首再拜承制詔

政和五禮新儀卷一百六十七

欽定四庫全書

政和五禮新儀卷一百六十八

嘉禮

納皇后儀三

奏告太廟景靈宮諸陵

前期太史局擇日差官奏告太廟景靈東宮景靈西宮永安陵永昌陵永熙陵永定陵永昭陵永厚陵永裕陵永泰陵並如常吿之儀

臨軒命使冊後及奉迎

前期諸司各帥其屬陳設垂拱文徳殿門之內如命使采擇之儀儀鸞司設皇后冊寶及奉迎制書幄次三於殿後東廂俱南向【前一日尙書工部奉冊寶學士院奉制書進入】典儀設使副受制位於橫街南北向東上【受冊寶訖其受奉迎制書使副亦在位】又設左輔承制位於禦座之東又設左輔宣制位及門下侍郎奉節位左輔右弼奉冊寶制書位在使副東北益西向又設權置冊寶褥位二於近東稍北向冊在北寶在南【發冊寶畢徹一以俟權置奉迎制書】又於冊使受制書稍北設褥位一以俟冊使受冊副使受寶【受冊寶畢添設褥位一以俟受奉制書使副並立】其日質明辟文徳殿門文武百僚及應行事官入就次服朝服應執事者先入就位管勾內臣承防降冊寶及制書出垂拱殿門禮部取掌以次捧舉至文徳殿後幄次以俟禮直官引使副入立於文徳殿門外道東西面門下侍郎帥持節者奉節立於左嘉福門內道北皇帝將出宮東上閤門引知樞密院事以下詣垂拱殿立班如常儀東上閤門附內侍進班齊牌垂拱殿降皇帝乘輦出至殿上少駐輦官迎駕自贊常起居宣贊官上殿簾捲鳴鞭行門禁衞諸班親從迎駕自贊常起居次舎人先贊知內侍省事以下常起居次樞密院以下通班常起居贊只候引駕樞密知客省事以下至簽書東上閤門官分左右立六尙局應奉官只候武功大夫以下並先退管軍臣僚窄衣執杖子宣名常起居贊只候引駕並分左右前導輦降東階垂拱殿門外禁衞諸班親從自贊常起居訖至文徳殿後管軍臣僚易公服執杖子殿階下分東西侍立皇帝降輦入西閤前導官易朝服詣禦座前分左右侍立知樞密院簽書樞密院知客省事以下至簽書東上閤門官在東同知樞密院在西閤門舎人以下各詣兩朶殿上不當只應舎人並殿下西向立諸軍將校先入分立殿門內左右內外符寶郎俱詣閤奉迎禦史臺引殿中侍禦史一員先入就位東上閤門禦史臺太常寺四方館分引三公以下文武百僚入詣文徳殿庭立班東西相向並如命使采擇之儀禮直官引左輔右弼門下侍郎中書侍郎及捧冊寶官等並詣文徳殿後幄次前立少頃奉冊寶出幄次捧冊寶官帥執事人捧舉以行禮直官通事舎人太常博士前引中書侍郎押冊右弼後從門下侍郎押寶右輔後從援衞如儀由東上閤門出至文徳殿庭褥位權置訖禮直官通事舎人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗袍簾捲殿上鳴鞭禁衞諸班親從自贊常起居皇帝出向西閤乘輦禮直官太常博士禮儀使前導皇帝出自西房內侍承防索扇扇合皇帝降輦卽禦座捲內侍又贊扇開殿上鳴鞭鑪煙升禮直官太常博士禮儀使立於禦座前稍東西向符寶郎奉八寶陳於禦座之左右分立如儀禮直官通事舍人太常博士引冊使副使入就受制位立定典儀曰再拜贊者承傳在位者皆再拜左輔詣禦座前承防降自東階詣使副前稍東西向稱有制典儀曰再拜贊者承傳使副以下應在位官皆再拜左輔宣制曰冊某氏爲皇后命公等持節展禮宣制訖冊使副使再拜左輔升復位門下侍郎帥掌節者脫節衣詣冊使所東北西向立掌節者以節授門下侍郎掌節者退門下侍郎西向以節授冊使冊使跪受以授掌節者立於冊使之左門下侍郎退次引冊使詣受冊褥位立定又引右弼詣冊使前東北西向立中書侍郎引冊案立於右弼之左右弼跪取冊授冊使冊使跪受訖興置於案【舉案者少退以冊置於案】冊使右弼中書侍郎俱退復本班次引副使詣受寶褥位立定又引左輔詣副使前東北西向立門下侍郎引寶案立於左輔之右左輔跪取寶以授副使副使跪受訖興置於案【舉案者少退以寶置於案】副使左輔門下侍郎俱退復本班典儀曰再拜贊者承傳使副以下應在位官皆再拜訖禮直官通事舍人太常博士引冊使押冊副使押寶持節者前導舉冊寶輿者次之出殿門加節衣物使副將受冊寶畢禮直官又引右弼中書侍郎及捧制書官等並詣文徳殿後幄次前立以使奉制書出幄次奉制書官帥執事人捧舉以行禮直官通事舎人太常博士前引中書侍郎押制書右弼後從援衞如儀出東上閤門至殿庭權置訖【援衞人少退】次引奉迎使副就受制書左輔詣禦座前承防降自東階詣使副前東北西向稱有制典儀曰再拜贊者承傳使副及在位官皆再拜左輔宣制曰皇帝制令公等持節奉迎皇后宣制訖使副又再拜左輔升復位門下侍郎帥掌節者脫節衣詣使者前掌節者以節授門下侍郎掌節者退門下侍郎西向以節授使者使者跪受以授掌節者立於使者之左門下侍郎退次引使副俱就受制書褥位又引右弼詣使者東北西向立中書侍郎引制書案立於右弼之右右弼跪取制書授使者使者跪受訖興置於案【舉案者退立於後】右弼中書侍郎俱退復本班典儀曰再拜贊者承傳使副以下在位官皆再拜禮直官通事舍人太常博士引使副從制書案出持節者前導舉案者次之出殿門加節衣捧舉官等分左右夾侍冊寶輿制書案由端禮門入右升龍門安制書於防絡网犢車內奉迎使副就次以俟晡後詣皇后第奉迎冊使副步從冊寶輿出宣徳門初制書案出禮直官太常博士引禮儀使進當禦座前俛伏跪奏禮儀使具官臣某言禮畢俛伏興復位內侍承防索扇扇合簾降鳴鞭皇帝降座乘輦入自東房內侍又贊扇扇開禮直官通事舎人引左輔版奏解嚴所司承防放仗應在位官俱再拜訖以次出

政和五禮新儀卷一百六十八

欽定四庫全書

政和五禮新儀卷一百六十九

嘉禮

納皇后儀四

冊後

前一日有司設使副次如常儀設尙宮以下次於皇后閤外道西東向設香案於中庭中庭隨闕所向又設權置冊寶二案於香案之右典儀設使者位於大門外副使及內侍位於使者之南舉冊寶案者又在其南持節者在使者之北俱少退東向設主人位於中門外之南北向設使副以下及主人位於中門外亦如之設內謁者監位於中門外主人之南西向其日使副乘車持節備儀仗鼔吹備而不作至皇后第大門外降車掌次者延入次尙宮以下至各就次內僕進重翟等車尙書兵部帥其屬布鹵簿儀仗並於大門之外執事者取冊寶降輿置於案上禮直官引使副出次持幡節及舉冊寶案者從之俱在門外位捧舉冊官夾侍主人朝服立於大門內之東西面儐者立於主人之左北面進受命出曰敢請事使者曰某奉制授皇后備物典冊儐者入吿遂引主人出迎使副於大門外之東南北面再拜使副不答拜主人引揖使副先入立於中門外之東西面使副入幡節前導持案者次之至中門外各就位立定持節者脫節衣內侍及舉冊者皆進詣使者前使者取冊以授內侍各俛伏跪內侍受冊訖各俛伏興以授內謁者監使者退復位副使以寶授內侍如上儀訖內謁者監持冊寶入立於閣外之東西面跪置冊寶於案俛伏興尙宮以下入閣奉皇后首飾褘衣訖傅姆贊出尙宮引皇后降自東階詣香案前向闕立內侍跪取寶進立於皇后之右少前司言司寶二員進立於皇后之左少前又內侍稱有制內侍贊再拜皇后再拜內侍宣冊訖內侍又贊再拜皇后再拜內侍捧冊進授皇后皇後受訖以授司言又內侍奉寶進授皇后皇後受訖以授司寶內侍贊再拜皇后再拜訖內侍贊升座尙宮引皇后升座內命婦以下皆序立於庭皇后北面東上立定司贊曰再拜典贊承傳在位者皆再拜訖應侍衛者各升立於侍衛尙儀前跪奏禮畢皇后降座尙宮引皇后入於閣內侍出告禮畢捧冊寶官退主人禮使副使副復命並如告期之儀

奉迎

前一日有司設使副次如常儀又設尙宮以下次於皇后閣外道西東向又設香案於庭中隨闕所向典儀設使者位於大門外副使及內侍位於使者之前持案及執鴈者又在其南持節者在使者之北俱少退東向司贊設尙儀以下位於堂前其日使副乘車持節備儀仗鼔吹備而不作至皇后大門外降車掌次者延入次宮人等至各就次文武百官奉迎皆陪立於大門之外東西相向並如文徳殿命使立班之儀立定尙儀詣皇后前奏請中嚴執事者取制書降車置於案禮直官引使副出次立於大門外之西東面內侍及執事者各就門外位主人朝服立於大門內東西面儐者立於主人之左北面進受命出曰敢請事使者曰再奉制以合吉辰以禮奉迎儐者入吿主人曰臣某謹奉典制儐者出吿入引主人出迎於大門外之南北面再拜使副不答拜主人揖使副先入立於東階西面使副入幡節前導其持案及執鴈者從入幡節立於西階之東西面持節者脫節衣使者由西階升立於西檻間南面副使在使者西南持案及執鴈者入在副使後少退俱東面主人升東階詣使者前北面立持案者以案進副使前副使取制書持案者退授位副使奉制書進授使者進復位使者曰有制執鴈者以鴈陳於庭三分庭一在南北向主人降詣階間北面再拜使者宣制畢主人又北面再拜稽首訖升進復詣使者前使者以制書授主人各俛伏跪主人受制書訖各俛伏興主人少退以授掌事者仍北面立儐者引二人對舉答表案進立於主人後少西儐者取表以授主人主人受表進授使者如上儀訖退復位主人再拜持節者加節衣禮直官引使副降自西階以出立於中門之外北面東上傅姆導皇后尙宮前引升堂宮人侍衞如常儀主婦出立於門外之西南面內侍出中門外西面典儀曰再拜贊者承傳使副俱再拜使者曰今月吉日某等率職奉迎內使受以入傳於司言受以奏聞訖主人奉幣以授使副使副退皇后降自東階向闕立於庭尙儀贊詣皇后再拜皇后再拜訖升堂主人升自東階進西面誡之曰誡之愼之夙夜無違命主人退毋立於西階上施衿結帨誡之曰勉之誡之夙夜無違命重翟車進中門外肩輿進堂上【肩與爲擔子下準此】尙宮前導皇后升輿六尙以下侍衞如儀至中門外降輿升車內侍導引應乘車引從者如鹵簿常儀皇后車出大門外文武百官北向班迎再拜訖分班東西主使副以下羣官當引從者以次引從至宣徳門鳴鐘鼔【鳴鐘鼔者所以聲吿內使】鹵簿止於門外使副復命並如冊後之儀

制文

皇帝曰咨某官姓名嘉月惠時吉日惟某率由典禮今遣使持節上公封某宗正卿封某備禮以迎

答文

皇帝嘉命使者某重宣中詔吉日維某備禮以迎臣卑陋之族叨膺大恩以榮爲懼臣恭承令典肅荷徽章某官臣姓名稽首頓首再拜承制詔

同牢

前一日所司預設皇后大次二一於大慶殿門外之西南向一於內殿庭之南北向尙寢設皇后櫛幄於所禦殿之室中設禦榻於室中之西又設皇后對榻於禦榻之東司設設巾洗各二一於東階南一於室之北水在洗東司醖設禦酒尊於室中實四爵兩巹於篚【爵巹以闕酒器代之】至日晡後皇后入宣徳門至大慶殿門外次前回車南向施步障繖扇等畢內侍進當車前跪奏請皇后降車輿退復位皇后降車入次肩輿進皇后升輿至內東門降輿執扇燭者布列前後尙宮導皇后詣內殿庭之大次以俟內侍以版奏請中嚴皇帝服通天冠絳紗袍以出卽禦座南向左右侍衞如常儀皇后入次少頃尙宮前引皇后出詣殿庭之東西向內侍版奏外辦又奏皇帝降座禮迎皇帝降座內侍前引詣殿庭西東向揖皇后以入皇后從入升自西階皇帝盥於南洗皇后盥於北洗入室各就榻前立尙食跪奏請皇帝皇后皆坐尙食以饌進皇帝皇后皆食司醖以酒進皇帝皇后俱受醆以飲尙食以饌從再飲三飲如初儀尙儀跪奏禮畢皇帝皇后俱興尙宮奏請皇帝更禮服尙寢請皇后服常服次日以禮朝見並如宮中之儀

皇后表謝

皇后至宮之明日質明具服以出司言引尙宮尙宮引皇后降自西階立於庭北向左右侍從如常儀內侍贊再拜皇后再拜內侍以謝表授皇后又內侍以案少前皇后以表置於案上內侍贊再拜皇后再拜內侍奉表以聞內侍詣皇后前跪奏禮畢俛伏興皇后還閤

政和五禮新儀卷一百六十九

欽定四庫全書

政和五禮新儀卷一百七十

嘉禮

納皇后儀五

皇后朝謁景靈宮

前一日有司於景靈宮東張次於明福殿上【西宮卽於潔成殿】又於天興殿之東廊設幄次稍南西向又於殿東階之東稍南設皇后褥位西向又於殿上設皇后褥位西向又於殿上設皇后褥位於香案之南北向及供奉之物如常儀又設內命婦妃嬪以下陪列位於殿庭之東外命婦陪列位於殿庭之西皆重行北向保寧閤天元太始皇武儷極太定煇徳熙文衍慶美成繼仁治隆徽音景靈西宮大明坤元重光殿並如上儀訖又設內命婦妃嬪以下及外命婦並應奉官次於齋殿門內外量殿之宜太僕寺陳重翟車於宣徳門偏東南向其日未明前二刻有司設小駕鹵簿儀仗於重翟車左右以次排列外命婦先自景靈殿後門入就次皇后未出宮前一刻內侍引內命婦妃嬪以下俱詣殿庭起居訖內侍奏請中嚴少頃又奏外辦皇后首飾褘衣乘龍飾肩輿如常儀障以行幃出內東門【由宣祐門左銀臺門左嘉肅門左長慶門入左升龍門】內侍詣皇后肩輿前俛伏跪奏具官臣某言請皇后降肩輿升重翟車奏訖俛伏興少退【凡內侍奏請之儀準此】皇后升重翟車內侍詣車前奏請重翟車進發車進行出宣徳東偏門內命婦妃嬪以下自內東門各升所乘車由左掖門至宣徳門外從皇后車至景靈東宮昌福門【西宮卽於昭徳門】小駕鹵簿止於門外車入門回車南向內侍詣車前奏請皇后降車升肩輿皇后降車升肩輿入大次內命婦妃嬪以下並降車以入內侍引外命婦詣皇后大次前起居訖並先赴殿庭陪位少頃內侍前導皇后至天興殿幄次降簾又內侍詣幄次前奏請皇后行朝謁之禮簾捲內侍前導皇后詣殿階下西面褥位立內侍奏請再拜皇后再拜內命婦妃嬪以下及外命婦皆再拜內侍前導皇后升殿東階詣聖祖天尊大帝香案前褥位北向立內侍奏請皇后上香再上香三上香又奏請再拜皇后再拜內命婦妃嬪以下及外命婦皆再拜內侍前導皇后還幄次簾降內侍詣幄次前奏言禮畢次詣保寧閤天元太始皇武儷極太定輝徳殿朝謁如天興殿儀訖歸大次內侍詣大次前奏解嚴內外命婦皆還次少頃小駕鹵簿轉仗衞於還途如來儀外命婦先退太僕進重翟車於昌福門內南向內侍奏請中嚴少頃又奏外辦皇后乘肩輿以出至車前內侍詣肩輿前奏詣皇后降肩輿升重翟車皇后升車馭者執綏內侍詣車前奏請重翟車進發內命婦妃嬪以下皆升所乘車重翟車進行鼔吹振作前導車至宣徳東偏門內回車南向內侍詣車前奏皇后降升肩輿皇后乘肩輿障以行幄由內東門還內內命婦妃嬪以下從人內侍奏請解嚴將士等各還其所次日又朝謁熙文衍慶美成繼仁治隆徽音殿並如天元殿之儀又次日詣西宮朝謁大明坤元重光殿並如熙文殿之儀

政和五禮新儀卷一百七十﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百七十一

嘉禮

皇太子納妃儀上

陳設

臨軒命使

采擇

問名

吿吉

吿成

吿期

奏告

冊妃

醮戒

親迎

同牢

妃朝見

盥饋

陳設

前期殿中監帥其屬尙舎張設垂拱文徳殿門之內設禦座於文徳殿門當中南向東西房於禦座之左右稍北東西閤於殿後之左右殿上前檻施設香案於殿下螭陛間大晟展宮架之樂於殿庭橫街之南協律郎舉麾位於宮架西南北東向大司樂押樂位於宮架之北北向儀鸞司設文武朔參官應行事官東宮官次於朝堂之內外又設使副次於右升龍門內東南其日尙輦陳大輦於殿西階下東向陳禦馬於殿門外東廂西向尙書兵部帥其屬列黃麾細仗於殿庭典儀設使副受制位於橫街南北向東上設在朝承制位於禦座之東又設左輔宣制位於使副之東北並西向又設應行事官位於近北西向以北爲上設典儀位於宮架東北贊者二人在南少退俱西向

臨軒命使

其日質明辟文徳殿門文武朔參官及應行事官入就次各服其服大樂正帥樂工先入就位協律郎入就舉麾位大司樂入就押樂位備而不作典贊者先入就位禮直官引使副入立於文徳殿門外道東西向皇帝將出宮東上閤門引知樞密事以下詣垂拱殿立班如常儀東上閤門附內侍進班齊牌垂拱殿降皇帝乘輦出至殿上少駐輦官迎駕自贊常起居訖宣輦官上殿捲鳴鞭行門禁衞諸班親從迎駕自贊常起居次舎人先贊知內侍省事以下常起居次樞密以下通班常起居贊只候引駕樞密知客省事以下至簽書東上閤門官分左右六尙局應奉官只應武功大夫以下並先退管軍臣僚窄衣執杖子宣名常起居贊只候引駕並分左右前導輦降東階垂拱殿門外禁衞諸班親從自贊常起居訖至文徳殿後管軍臣僚易公服執杖子殿階下分東西侍立皇帝降輦入西閤前導官易朝服詣禦座前分左右侍立知樞密院簽書樞密院知密省事以下至簽書東上閤門官在東同知樞密院在西閤門舎人以下各詣兩朶殿上不當只應舎人並殿下西向立諸軍將校先入分立殿門內左右內外符寶郎俱詣閤奉迎禦史臺引殿中侍禦史一員先入就位次東上閤門禦史臺太常寺分引三公以下文武百僚入詣文徳殿庭立班東西相向如月朔視朝之儀禮直官通事舎人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗捲殿上鳴鞭禁衞諸班親從自贊常起居皇帝出西閤乘輦禮直官太常博士引禮儀使前導皇帝出自西房內侍承防索扇扇合皇帝降輦卽禦座捲內侍又贊扇扇開殿下鳴鞭鑪煙升禮直官太常博士禮儀使立於禦座前稍東西向符寶郎奉八寶陳於禦座之左右分立如儀禮直官通事舎人太常博士引使副入就位立定典儀曰再拜贊者承傳使副以下在位官皆再拜左輔詣禦座前承防降自東階詣使副前稍東西向稱有制典儀曰再拜贊者承傳使副以下應在位官皆再拜左輔宣制訖使副又再拜左輔升復位禮直官通事舍人太常博士引使副出由文徳殿門出右掖門乘車備儀仗而行初使副出禮直官太常博士引禮儀使進當禦座前俛伏跪奏禮儀使具官臣某言禮畢俛伏興復位內侍承防索扇扇合降鳴鞭皇帝降座乘輦入自東房內侍又贊扇扇開禮直官通事舎人引左輔版奏解嚴所司承防放仗應在位官俱再拜訖以次出

政和五禮新儀卷一百七十一

欽定四庫全書

政和五禮新儀卷一百七十二

嘉禮

皇太子納妃儀

采擇

前一日主人設使副次於大門之外道右南向其日大昕使副至妃氏大門外掌次者延入次【主人及行事者皆公服】主人受於廟【無廟者於防事中間設神位】使副出次謁者引立於大門外之西東面主人立於東階下西面儐者立於主人之左北面受命出立於東門西面曰敢請事使者曰奉制儲宮納配屬於令徳邦有典常使某行采擇之禮儐入吿主人曰臣某之子昧於閫儀未足以備采擇之禮儐者恭承制命臣某不敢辭儐者入吿訖入引主人迎於大門外之南北面再拜使副不答拜謁者引使副入門而左主人入門而右執鴈者從而入以鴈陳於庭三分庭一在南北向使副升自西階立於兩檻間南面主人升自東階進使副前北向使者曰某奉制采擇主人降階間北面再拜退立於東階上謁者引使副降自西階以出

問名

使副旣出立於中門之西東向主人降詣階間立於東階下西面儐者進受命出請事使者曰儲宮之配采擇旣諧將謀卜筮承制命問名儐者入吿主人曰制以臣某之子可以奉侍儲宮臣某不敢辭儐者出吿入引主人迎於中門外之南北面再拜使副不答拜謁者引使副入門而左主人入門而右執鴈者從入以鴈陳於庭三分庭一在南北向使副升自西階立於兩楹間俱南面主人升自東階進使副前北面使者曰某奉制問名將謀卜筮主人降自階間北面再拜升階仍北面曰臣某第幾女某氏出使副降自西階出立於中門之外東面主人降立於中門之內面西儐者進受命出請事使者曰禮畢儐者入吿主人曰某公奉制命至於某之室請禮從者儐者出吿使者曰某旣得將吿事敢辭儐者入吿主人曰敢固以請儐者出吿使者曰某辭不獲命敢不從儐者入告遂引主人升立於序端掌事者徹神位設禮賓席儐者引入主人降迎使副報揖主人入使副從入升階卽座行飲食之禮防畢賓主俱興掌事者奉幣以授主人主人以授使副使副降自西階從者受幣使副退主人送於門外

吿吉

前一日主人設使副次如常儀其日大昕使副至妃氏大門外掌次者延入次主人受禮如采擇之儀使副出次謁者引立於大門外之西東面主人立於東階下西面儐者進受命出請事使者曰某謀諸卜筮其吉協從制使某吿吉儐者入吿主人曰臣某之子惷愚懼弗克堪卜筮之吉惟臣之幸臣某謹奉制典儐者出吿訖入引主人迎於大門外之南北面再拜使副不答拜謁者引使副入門而左主人入門而右執鴈者從入以鴈陳於庭三分庭一在南北向使副升自西階立於兩楹間俱南面主人升自東階進使副前北面使者曰奉制吿吉主人降詣階間北面再拜使副降自西階出立於中門外之西東面主人退之南北面再拜使副不答拜謁者引使副入門而左主人入門而右執鴈者以鴈入陳於庭三分庭一在南北向使副升自西階立於兩楹間俱南面主人升自東階進使副前北面使者曰某奉制吿期主人降詣階間北面再拜使副降自西階出立於中門外之西東向主人退立於中門內西面儐者進受命出請事使者曰禮畢其禮使副如問名之儀

告成

前一日主人設使副次如常儀其日大昕使副至妃氏大門外掌次者延入次執事者設幕於中門之外元纁束帛陳於幕上北向【元三匹纁三匹合之其他禮物自如常儀】奉谷珪以匱俟於幕東西向主人受禮如吿吉之儀使副出次謁者引立於大門外之西東面主人立於東階下西面儐者進受命出請事使者曰卜筮不違嘉耦旣定制使某以儀物吿成儐者入告主人曰奉制賜臣以重禮臣某謹奉典制儐者出吿入引主人迎於大門外之南北面再拜使副不答拜謁者引使副入門而左主人入門而右奉谷珪者從入奉束帛者次之諸奉禮物者皆從其後三分庭一在南北向西上使副升自西階立於兩楹間俱南面主人升自東階進使副前北面使者曰某奉制告成主人降詣階間北面再拜使副降自西階出立於中門外之西東面主人退立於中門內西面儐者進受命出請事使者曰禮畢其禮使副如吿吉之儀

吿期

前一日主人設使副次如常儀其日大昕使副至妃氏大門外掌次者延入次主人受禮如吿成之儀使副出次謁者引立於大門外之西東面主人立於東階下西面儐者進受命出請事使曰涓辰之良某月某日吉制使某吿期儐者入吿主人曰臣某謹奉制儐者出吿訖入引主人迎於大門外置於案禮直官引使副出次持節及舉冊印案者從之俱就門外位捧舉冊印官夾侍主人立於門外由東階下西面儐者進受命出請事使者曰某奉制授皇太子妃冊印儐者入吿主人曰臣謹奉制儐者出吿訖入引主人迎於大門外之南北面再拜使副不答拜主人揖使副先入持節者前導舉案者次之至中門外各就位立定捧冊印官奉冊印就褥位持節者脫節衣內侍及舉冊者皆進詣使者取冊以授內侍各俛伏跪內侍受冊訖各俛伏興以授內謁者使者退復位副使以印授內侍如儀訖內謁者持冊印立於庭中跪置印冊於案俛伏興宮人等入閤奉妃首飾防翟衣服訖傅姆贊出內侍引妃降自東階詣香案前向闕立內侍稱有制內侍贊再拜妃再拜訖內侍捧冊授妃妃受訖以授執事者內侍捧印授妃妃受訖以授執事者內侍又贊再拜妃再拜訖內侍引妃升座東宮侍衞人等皆序立於庭重行北向東上立定贊曰再拜諸宮人皆再拜應侍衞者各升立於侍衞內侍詣妃前啟禮畢妃降座傅姆引妃還於堂內侍出吿禮畢主人禮使副如吿期之儀使副乘車而還

奏吿

前期大司局擇日差官奏吿太廟別廟景靈東宮景靈西宮永安陵永昌陵永熙陵永定陵永昭陵永厚陵永裕陵永泰陵並如常吿之儀

冊妃

前一日主人設使副次如常儀又設宮人以下次於妃氏閤外道西東向設香案於寢庭隨闕所向又設權置冊印二案於香案之右典儀設使者位於大門外副使及內侍位於使者之南北向設使副以下及主人位於中門外亦如之設內謁者位在於中門外主人之南西向其日使副朝服乘車持節備儀仗鼓吹備而不作至妃氏大門外降車掌次者延入次宮人等至各就次兵部尙書帥其屬陳妃儀仗於大門之外掌事者取冊印降輿立於中門內西面儐者進受命出請車使者曰禮畢其禮使副如問名之儀

政和五禮新儀卷一百七十二

欽定四庫全書

政和五禮新儀卷一百七十三

嘉禮

皇太子納妃儀

醮戒

前期諸司各帥其屬陳設垂拱文徳殿門之內如臨軒命使之儀儀鸞司設皇太子次於朝堂又設文武朔參官及應行事官東宮官次於朝堂之內外典儀設皇太子褥位於殿西階上東向設皇太子朝見位於橫街南北向其日質明辟文徳殿門文武朝參官及應行事官入於次服朝服應執事者俱入就位東宮官導引皇太子入就次皇帝將出宮東上閣門引知樞密院事以下詣垂拱殿立班如常儀東上閣門附內侍進班齊牌垂拱殿簾降皇帝乘輦出至殿上少駐輦官迎駕自贊常起居訖宣輦官上殿簾捲鳴鞭行門禁衞諸班親從迎駕自贊常起居次舍人先贊知內侍省事以下常起居次樞密以下通班常起居贊只候引駕樞密知客省事以下至簽書東上閣門官分左右立六尙局應奉官只應武功大夫以下並先退管軍臣僚窄衣執杖子宣名常起居贊伺候引駕並分左右前導輦降東階垂拱殿門外禁衞諸班親從自贊常起居訖至文徳殿後管軍臣僚易公服執杖於殿階下分東西侍立皇帝降輦入西閣前導官易朝服詣禦座前分左右侍立知樞密院簽書樞密院知客省事以下簽書東上閤門官在東同知樞密院在西閤門舎人以下各詣兩朶殿上不當只應舎人並殿下西向立諸軍將校先入分立殿門內左右內外符寶郎俱詣閤奉迎禦史臺引殿中侍禦史一員先入就位次東上閣門禦史臺太常寺分引文武百僚入立班如臨軒命使之儀皇太子服衮冕之服以出中允少前進圭皇太子執圭禮直官太子舎人贊引至殿門外之東西向立禮直官通事舎人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗捲殿上鳴鞭禁衞諸班親從自贊常起居皇帝出西閣乘輦禮直官太常博士引禮使前導皇帝出自西房內侍承防索扇扇合皇帝降輦卽禦座捲內侍又贊扇扇開殿下鳴鞭鑪煙升禮直官太常博士禮儀使立於禦座前稍東西向符寶郎奉八寶陳於禦座之左右分立如儀禮直官通事舍人太常博士引皇太子入就位太常博士請再拜皇太子再拜贊者承傳在位官皆再拜搢圭舞蹈再拜【百官搢笏】奏聖躬萬福又再拜訖引皇太子升自西階進立於位西東向內侍取醆又內侍以酒注於醆授詣皇太子位前皇太子跪搢圭受醆太官令奉饌設於位前皇太子卽座飲食訖降階北向又再拜禮直官通事舎人太常博士引皇太子升自東階詣禦座前西向立皇帝命之曰親迎惟古趨辰之良往帥以恭皇太子曰臣謹奉制引皇太子降階北向再拜訖出禮直官通事舎人太常博士引禮儀使進當禦座前俛伏跪奏禮儀使具官臣某言禮畢俛伏興復位內侍承防索扇扇合降鳴鞭皇帝降自座乘輦入自東房內侍又贊扇扇開禮直官通事舎人引左輔版奏解嚴所司承防放仗應在位官俱再拜訖以次出

親迎

前一日有司設皇太子次於妃氏大門外道右南向又設東宮官次於皇太子次之西南東面其日大昕妃父服其服吿於禰廟【無廟者設神位於防事中間】親迎前三刻東宮門外禮直官引左庶子跪請內嚴右庶子負寶如式俱詣閣奉迎初昏僕進金輅於閣外南向左內率執刀立於輅前北向中允一人在侍官之前贊者二人又在中允之前禮直官引左庶子跪言外備僕攝衣而升正立執轡皇太子服衮冕之服升輿以出左右侍衞如常儀左庶子進詣輿前俛伏跪稱左庶子姓某言請皇太子降輿升輅言訖俛伏興【凡庶子有請並準此】皇太子降輿升輅僕正立授綏左庶子以下夾侍贊善進當輅前俛伏跪稱贊善姓某言請進輅言訖俛伏興【凡贊善有請並準此】輅動贊善與贊者夾引以出至侍官上馬所贊善請輅權駐令侍官上馬左庶子前承令退稱曰令諾贊善退稱侍官上馬贊者承傳文武羣官皆上馬左庶子以下夾侍於輅前侍官上馬畢贊善請進輅輅動東宮官以下皆乘馬以從皇太子將至主人設神位於寢戶之西又設醴女位於戶內南向皇大子至妃氏大門外次前回輅南向禮直官引左庶子進當輅前請皇太子降輅皇太子降輅入次妃服防翟花釵就位南向立姆立於其右女從者陪其後主人升自東階立於寢戶外之西面內贊者設酒饌妃就位坐飲食訖降再拜內贊者徹酒饌主人降立於東階東南西面禮直官引左庶子請皇太子出次立於門西東面左右侍衞如常儀儐者進受命出立於門東西面曰敢請事左庶子承傳跪言訖皇太子曰某奉制親迎敢不恭承左庶子承傳於儐者入吿主人曰某固恭具以須儐者出傳於左庶子跪言如初儐者入引主人出迎於大門外之東西面再拜皇太子答拜訖主人揖皇太子報揖皇太子入門而左主人入門而右三揖至於階三遜執鴈者從入以鴈陳於庭三分庭一在南北向主人升立於東階上西面皇太子升西階進當寢戶前北面再拜降出主人不降送初皇太子入門母出立於寢戶外之西南面皇太子入門拜訖傅姆導妃出立於母左父少進命之曰戒之戒之夙亱恪勤毋或違命母命之曰勉之勉之爾父有訓往承惟欽庶母申之曰恭聼父母之言妃出乘厭翟車陳鹵簿如式皇太子先出大門外至次有司轉仗衞於還途妃儀仗次於後僕進金輅於次前禮直官引左庶子跪請皇太子升輅侍官上馬皆如來儀輅動至東宮門外俱下馬入至閣前回輅南向禮直官引左庶子請皇太子降輅皇太子降輅升輿入侍官從至閣將士各還本所

同牢

初昏掌事者設巾洗各二一於東階東南一於室之北水在洗東尊於室中實四爵兩巹於篚【爵巹以常用酒器代之】皇太子至降輅以俟妃至降車贊者引就北面立引皇太子揖妃以入及寢門又揖贊者引妃升階入於室執扇燭者陳列於前後贊者引妃入於室皇太子盥於南洗妃從者沃之妃盥於北洗皇太子從者沃之贊者設酒饌箸從設掌事者

設對位

皇太子揖妃皆卽座司饌北面告饌具贊者二人各以酒注於醆授皇太子及妃皇太子及妃受醆飲訖贊者受虛醆遂薦饌再飲三飲如初儀皇太子及妃俱興再拜司饌跪言禮畢帥其屬徹酒饌訖退

妃朝見

其日妃夙興沭浴服防翟乘厭翟車以出有司依式陳鹵簿於東宮門外入至降車所妃降車司賓引妃障扇侍從以入立於閣外近侍入奏皇帝卽禦座南向侍衞如常司賓引妃入詣庭前北向再拜訖奉棗栗升自西階北面置於禦座前尙食進徹以東司賓引妃降復位又再拜次又引妃詣皇后所禦之殿立於閣外尙儀入奏皇后卽南向座侍衞如常司賓引妃入立於庭北面再拜請奉腶修升自西階北面置於皇后前尙食進徹以東司賓引妃降復位又再拜司賓引妃出皇帝皇后醴妃如宮中之儀

盥饋

其日妃夙興沐浴服防翟乘厭翟車以出有司依式陳鹵簿於東宮門外入至降車所妃下車司賓引妃立於閣外俟皇帝進膳司賓引妃入立於庭北面再拜訖尙食以膳授妃司賓引妃升自西階北面置於皇帝前司賓引降復位又再拜司賓引妃出詣皇后所禦之殿立於閣外俟皇後進膳司賓引妃入立於庭北面再拜訖尙食以膳授妃司賓引妃升自西階北面置於皇后前司賓引妃降復位又再拜司賓引妃出皇帝皇后饗妃如宮中之儀

政和五禮新儀卷一百七十三

欽定四庫全書

政和五禮新儀卷一百七十四

嘉禮

皇子納夫人儀

采擇

問名

吿吉

吿成

吿期

奏吿

賜吿

醮戒

親迎

同牢

夫人朝見

盥饋

采擇

前一日主人設使者次於大門之外道右南向其日大昕使者公服至於女氏大門外掌次者延入次【主人及行事者皆公服】主人受於廟【無廟者設神位於防事中間】使者出次謁者引立於大門外之西東面主人立於東階下西面儐者立於主人之左北面受命出立於門東西面曰敢請事使者曰奉制某王之儷屬於懿淑愼之重之使某行采擇之禮儐者入吿主人曰臣某之子顓愚不足以備采擇恭承制命臣某不敢辭儐者出吿訖入引主人迎於大門外之南北面再拜使者不答拜謁者引使者入門而左主人入門而右執鴈者從入以鴈陳於庭三分庭一在南北向使者升自西階立於兩楹間南面主人升自東階進使者前北面使者曰某奉制采擇主人降詣階間北面再拜退立於東階上西面使者降自西階以出

問名

使者旣出立於中門外之西東面主人降立於東階下西面儐者進受命出請事使者曰某王之儷采擇旣諧將加官占奉制問名儐者入吿主人曰制以臣某之子可以奉侍某王臣某不敢辭儐者出吿訖引主人迎於中門外之南北面再拜使者不答拜謁者引使者入門而左主人入門而右執鴈者從入以鴈陳於庭三分庭一在南北向使者升自西階立於兩楹間南面主人升自東階進使者前北面使者曰某奉制問名主人降詣階間北面再拜升階仍北面曰臣某第幾女某氏出使者降自西階出立於中門外之西東面主人降立於中門內西面儐者進受命出請事使者曰禮畢儐者入吿主人曰某公奉制命之於某之室請禮從者儐者出告使者曰某旣得將事敢辭儐者入吿主人曰敢固以請儐者出吿使者曰某辭不獲聞命敢不從儐者入吿遂引主人升立於序端掌事者徹神位設禮賓席儐者引主人降迎使者報揖主人入使者從入升階卽座行飲食之禮防畢賓主俱興掌事者奉幣以授主人主人以授使者降自西階從者受幣使者退主人送於門外

吿吉

前一日主人設使者次如常儀其日大昕使者至女氏大門外掌次者延入次主人受禮如采擇之儀使者出次謁者引立於大門外之西東面主人立於東階下西面儐者進受命出請事使者曰官占旣吉奉制以吿儐者入吿主人曰臣某之子愚弗克堪占貺之吉臣與有幸臣某謹奉典制儐者出吿訖入引主人迎於大門外之南北面再拜使者不答拜謁者引使者入門而左主人入門而右執鴈者從入以鴈陳於庭三分庭一在南北向使者升自西階立於兩楹間南面主人升自東階進使者前北面使者曰奉制吿吉主人降詣階間北面再拜使者降自西階出立於中門外之西東面主人退立於中門西面儐者進受命出請事使者曰禮畢其禮使者如問名之儀

吿成

前一日主人設使者次如常儀其日大昕使者至女氏大門外掌次者延入次執事者入設幕於中門之外元纁束帛陳於幕之北面【元三疋纁三疋合束之其他禮物自如常儀】執事者奉璋以俟於幕西東面主人受禮如吿吉之儀使者出次謁者引立於大門外之東西面主人立於東階下西面儐者進受命出請事使者曰官占云吉嘉耦旣定制使某以儀物吿成儐者入吿主人曰奉制賜臣以重禮臣謹奉典制儐者出吿入引主人迎於大門外之南北面再拜使者不答拜謁者引使者入門而左主人入門而右奉璋者從入奉束帛者次之諸持禮物者皆從其後三分庭一在南北向西上使者升自西階立於兩楹間南面主人升自東階進使者前北面使者曰某奉制吿成主人降詣階間北面再拜使者降自西階出立於中門外之西東面主人退立於中門內西面儐者進受命出請事使者曰禮畢其禮使者如吿吉之儀

吿期

前一日主人設使者次如常儀其日大昕使者至女氏大門外掌次者延入次主人受禮如吿成之儀使者出次謁者引立於大門外之西東面主人立於東階下西面儐者進受命出請事使者曰涓辰之良某月某日吉制使某吿期儐者入吿主人曰臣某謹奉制儐者出吿訖入引主人迎於大門之外之南北面再拜使者不答拜謁者引使者入門而左主人入門而右執鴈者從入以鴈陳於庭三分庭一在南北向使者升自西階立於兩楹間南面主人升自東階進使者前北面使者曰某奉制吿期主人降詣階間北面再拜使者降自西階出於中門外之西東面主人退立於中門外西向儐者進受命出請事使者曰禮畢其禮使者如吿成之儀

奏吿

前期太史局擇日差官奏吿景靈東西宮如常告之儀

賜吿

前一日主人設使者次如常儀【使者以內侍充】又設權置吿箱次於中門之外北面設香案於寢庭隨闕所向其日大昕使者公服至夫人門外掌次者延入次史二人對舉箱置於次夫人花釵翟衣俟於閤姆立於其右女贊者二人夾侍使者出次謁者引立於大門外之西東面主人立東階下西面儐者進受命出請事使者曰奉制賜某國夫人吿儐者入吿主人曰臣某謹奉制儐者出吿訖入引主人出迎立於大門外之南北面再拜使者不答拜謁者引使者入門而左主人入門而右舉吿箱者從入【至寢門以內侍代】主人立於香案之左使者立於香案之右吿箱者以吿置於香案女相者引夫人出面闕立使者稱有制女相者贊拜夫人拜使者曰賜某國夫人吿又再拜訖夫人退使者出立於中門外之西東面主人立於中門內西面儐者進受命出請事使者曰禮畢其禮使者如吿期之儀

醮戒

皇子將行親迎皇帝醮戒於所禦之殿內贊者設禦座南向又設皇子位於西階上東向設酒饌如常儀皇帝卽禦座贊禮者引皇子北面再拜皇子升自東階進立於位西東向次內贊者取醆內侍以酒注於醆進皇子位前皇子跪受醆又內贊者奉饌設於皇子位前皇子就位座飲食訖贊禮者引皇子降階北面再拜又引皇子進當禦座前西向立皇帝命之曰親迎惟古往帥以恭皇子曰臣謹奉制次贊禮者引皇子降階北面再拜訖出

親迎

前一日主人設皇子次於夫人大門之外道右南向又設王府官次於皇子次之西南東向其日大昕夫人父服其服吿於祖廟【無廟者設神位於防事中間】親迎前三刻應執事者俱服其服所司依式陳鹵簿於本閤門外初昏所司進象輅於皇子閤外南向贊者二人在前馭者奮衣西升正立執轡皇子服九旒冕以出左右侍衞如常儀禮直官請皇子升輅皇子升輅訖馭者立授綏王府官夾侍禮直官請進輅輅動贊者夾引以出至王府官上馬所禮直官請輅駐令王府官上馬王府官上馬畢禮直官請進輅輅動王府官以下皆乘馬以從皇子將至主人設神位於寢戶外之西又設醴女位於戶內南向具酒饌如常儀皇子至夫人大門外次前回輅南向禮直官請皇子降輅皇子降輅入次夫人著花釵服翟衣就位南向立姆立於其右女從者陪其後主人升自東階立於寢戶外之東西面內贊者設酒饌夫人就位坐飲食訖降再拜內贊者徹酒饌主人降立於東階東南西面禮直官引皇子出次立於門西東面儐者進受命出門東西面曰敢請事皇子曰某奉制親迎敢不恭承儐者入吿主人曰某固恭具以須儐者出吿入引主人迎於大門外之東西面拜揖皇子答拜主人揖皇子報揖皇子入門而左主人入門而右一揖至於階三遜執鴈者從入以鴈陳於庭三分庭一在南北向主人升立於東階上西面皇子升西階進當寢戶前北面再拜降出主人不降送初皇子入門母出立於寢戶外之西南面於皇子拜訖姆導夫人出於母左父少進命之曰戒之戒之夙夜恪勤母或違命母命之曰勉之勉之爾父有訓往承惟欽庶母申之曰恭聴父母之言夫人出乘厭翟車陳鹵簿如式皇子先出大門至次有司轉仗衞於還途如來儀所司進象輅於次前禮直官請皇子升輅王府官上馬皆如來儀輅動至本宮門外俱下馬入至閤前回輅南向禮直官請皇子降輅皇子降輅入王府官從至閤將士各還本所

同牢

初昏掌使者設巾洗二一於東階東南一於室之北水在洗東尊於室中實四爵兩巹於篚【爵巹以常用酒器代之】皇子至降輅以俟夫人至降車北面立皇子揖夫人以入及寢門又揖夫人升階入於室皇子盥於南洗夫人從者沃之夫人盥於北洗皇子從者沃之贊者設酒饌箸從設掌事者布對位皇子揖夫人卽對位皆坐贊禮者二人以酒注於醆皇子及夫人受醆飲訖贊者受醆遂薦饌再飯三飯如初儀皇子及夫人皆興再拜掌事者徹酒饌訖退

夫人朝見

其日夫人夙興沐浴著花釵服翟衣乘厭翟車以出有司依式陳鹵簿於閤外入至降車所夫人降車司賓引夫人止閣外內侍入奏皇帝卽禦座南向坐侍衞如常夫人奉棗栗司賓引夫人入立於庭中北面再拜司賓引夫人升自西階進北面置於禦座前尙食進徹以東司賓引夫人降復位又再拜司賓引夫人出詣皇后所禦之殿立於閤外尙儀入奏皇后卽南向座侍衞如常司賓引夫人入立於庭北面再拜訖夫人奉服修司賓引夫人升自西階進北面置於皇后前尙食進徹以東司賓引夫人降復位司賓引夫人出皇帝皇后醴夫人如宮中之儀

盥饋

其日夫人夙興沐浴著花釵服翟衣乘厭翟車以出有司依式陳鹵簿入至降車所夫人下車司賓引夫人立於閤外俟皇帝進膳司賓引夫人入立於庭北面再拜訖尙食以膳授夫人司賓引夫人升自西階北面置於皇帝前司賓引夫人降復位又再拜司賓引夫人出詣皇后所禦之殿立於閤外俟皇後進膳司賓引夫人立於庭北面再拜訖尙食以膳授夫人司賓引夫人升自西階北面置於皇后前司賓引夫人降復位又再拜司賓引夫人出皇帝皇后饗夫人如宮中之儀

政和五禮新儀卷一百七十四

欽定四庫全書

政和五禮新儀卷一百七十五

嘉禮

帝姬降嫁儀

納采問名

納吉

納成

請期

奏吿

親迎

同牢

見舅姑

醴婦

盥饋

饗婦

納采問名

前一日壻家具禮物【用鴈】修表如儀陳於防事掌昏者公服省視訖各置於防輿其日大昕掌事者設香案於庭中掌昏者率壻向闕再拜訖捧舉以行表在前禮物次之掌昏者乘馬於後入東華門下馬至內東門外權置少頃禮直官引掌昏者門外西向立掌事者以納采表授掌昏者掌昏者跪搢笏受以授內謁者進入訖【禮物從入準此】掌昏者退就次內謁者出詣內東門禮直官引掌昏者出次西向立掌事者又以問名表授掌昏者掌昏者跪搢笏受以授內謁者進入訖退諸捧舉者以次出

納吉

前一日壻家具禮物【用鴈】修表如儀陳於防事掌昏者公服省事訖置於防輿其日大昕掌事者設香案於庭中掌昏者率壻向闕再拜訖捧舉以行表在前禮物次之掌昏者乘馬於後入東華門下馬至內東門外權置少頃禮直官引掌昏者詣門外西向立掌事者以納吉表授掌昏者掌昏者跪搢笏受以授內謁者進入訖退捧舉者以次出

納成

前一日壻家具禮物【用玉幣等】修表如儀陳於防事掌昏者公服省視訖各置於防輿其日大昕掌事者設香案於庭中掌昏者率壻向闕再拜訖捧舉以行表在前玉幣次之諸禮物又次之掌昏者乘馬於後入東華門下馬至內東門外權置少頃禮直官引掌昏者詣門外西向立掌事者以納成表授掌昏者掌昏者跪搢笏受以授內謁者進入訖退諸捧舉者以次出

請期

前一日壻家具禮物【用鴈】修表如儀陳於防事掌昏者公服省視訖置於防輿其日大昕掌事者設香案於庭中掌昏者率壻向闕再拜訖捧舉以行表在前禮物次之掌昏者乘馬於後入東華門下馬至內東門外權置少頃禮直官引掌昏者詣門外西向立掌事者以請期表授掌昏者掌昏者跪搢笏受以授內謁者進入訖退捧舉者以次出

奏吿

前期太史局擇日差官奏吿景靈東西宮如常吿之儀

親迎

前一日所司於內東門外量地之宜西向設壻次其日大昕壻之父服其服告於禰廟曰【無廟者於防事中間設神位】國恩貺室於某【壻名】以某日親迎敢吿再拜於將行父醮子於防事贊者設父位於中間南向設子位於父位之西近南東向父卽座子公服升自西階進立於位前贊者注酒於醆西向授子子再拜受訖贊者又奉饌設於位前子舉酒興卽飲食訖降再拜贊禮者引立於父位前父命之曰往迎肅雍以昭惠宗廟子再拜曰只率嚴命又再降出乘馬至東華門內下馬禮直官引就次有司陳帝姬鹵簿儀仗於內東門外俟帝姬將升厭翟車禮直官引壻出次入於內東門外躬身西向掌事者以鴈陳於前內謁者奉鴈以進俟帝姬升車訖壻再拜先還第

同牢

其日初昏掌事者設巾洗各二一於東階東南一於室之北水在洗東尊於室中實四爵兩巹於篚【爵巹以常用酒器代之】壻至本第下馬以俟帝姬至降車贊者引壻揖帝姬以入寢門又揖壻導帝姬升階執扇燭者陳列於前後贊者引帝姬入於室壻盥於南洗帝姬從者沃之帝姬盥於北洗壻從者沃之贊者設酒饌箸從設掌事者布對位壻揖帝姬皆卽座贊禮者二人俱注酒於醆以授壻及帝姬壻及帝姬俱興受醆卽座飲訖贊者受虛醆遂薦饌再飲三飲如初儀壻及帝姬俱興再拜訖贊者徹酒饌畢退

見舅姑

夙興帝姬著花釵服防翟以俟見贊者設舅姑位於堂上東西相向舅位於東姑位於西舅姑服其服俱就位後立女相者引帝姬升自西階詣舅姑位前再拜訖贊者以棗防授帝姬帝姬奉棗防置於舅位前舅卽座贊者進徹以東帝姬退復位又再拜女相者又引帝姬詣姑位前再拜訖贊者以腵修授帝姬帝姬奉腵修置於姑前姑卽座贊者進徹以東帝姬退復位又再拜次醴婦如別儀

醴婦

見舅姑禮畢贊禮設帝姬位於姑位之北少西東向女相者引帝姬立於位之面贊者注酒於醆授帝姬帝姬東面受醆贊者西向拜送次又奉饌置於位前帝姬卽座飲食訖降再拜贊者答拜降階以退

盥饋

贊者設舅姑位於堂上東西相向舅位於東姑位於西舅姑服其服俱卽座女相者引帝姬升自西階進詣舅姑之東西向贊者以饌授帝姬帝姬受饌置於舅位前贊者加以箸女相者又引帝姬進詣姑位之西東向贊者以饌授帝姬帝姬受饌置於姑位前贊者加以箸舅姑俱食食畢帝姬各再拜次饗婦如別儀

饗婦

盥饋舅姑禮畢贊者設饗婦位於姑位之北少西東向女相者引帝姬立於位之西贊者奉饌置於位前加以箸帝姬立卽座食畢再拜降階以退

政和五禮新儀卷一百七十五

欽定四庫全書

政和五禮新儀卷一百七十六

嘉禮

諸王以下昏儀

納采

問名

納吉

納成

請期

親迎

同牢

廟見

見舅姑

醴婦

盥饋

饗婦

舅饗送者

姑饗婦人送者

納采

前一日主人設賓次於大門之外【賓謂夫家之屬使往來者】道右南向【非南向者各隨所向余放此】其日大昕賓至女氏大門外掌次者延入次【賓主及行事者皆公服不合公服者常服下準此】主人受於廟【無廟者於防事中間設神位】賓出次立於大門外之西東面主人立於東階下西面儐者立於主人之左北受命出立於門東西面曰敢請事賓曰某官以伉儷之重施某王【某官謂主人某王謂壻】某王率循彛典以將事敢請納采【某王謂壻父某謂賓】賓者入吿主人曰某之子弗閒於姆訓維是腵修棗防之饋未知所以吿防也某聴命於廟敢不拜嘉儐者出吿訖入引主人迎於大門之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向【無鴈者聴用羔下準此】主人曰請吾子升賓曰某敢辭主人升東階西面賓升西階東面賓曰敢納采主人西面再拜訖賓降自西階以出

問名

賓旣出立於中門之西東面主人降立於東階下西面儐者進受命出請事賓曰合二姓之好必稽諸筮敢請問名儐者入吿主人曰某王恭愼重正昏禮將又加諸卜某敢不以吿儐者出吿訖入引主人迎於中門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北面主人升東階西面賓升西階東面曰敢問名主人西面再拜訖進立於兩楹間西面賓進立於主人之西東面主人曰某第幾女某氏出賓降自西階立於中門外之西東面主人降立於中門內西面儐者進受命出請事賓曰禮畢儐者入吿主人曰吾子今以事至於某之室請禮從者儐者出吿訖賓曰某旣得將事敢辭儐者入吿主人曰敢固以請儐者吿訖賔曰某辭不獲聞命敢不從儐者入吿遂引主人升立於序端掌事者徹神位設禮賓席儐者引主人降迎賓報揖主人入賓從入升階卽座行飲食之禮會畢賓主俱興掌事者捧幣以授主人主人以授賓賓降自西階從者受幣賓退主人送於門外

納吉

前一日主人設賓次如常儀其日大昕賓至女氏大門外掌次者延入次主人受禮如納采之儀賓出次立於大門外之西東面主人立於東階下西面儐者進受命出請事賓曰某王承嘉命稽諸卜筮防協從使某以吿賓者入吿主人曰某王不忘寒素欲施徳於某未敎之女而卜以吉吿其曷敢辭儐者出吿訖入引主人迎賓於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢納吉主人西面再拜訖賓降自西階以出立於中門外之西東面主人降立於中門內西面儐者進受命出請事賓曰禮畢其禮賓如問名之儀

納成

前一日主人設賓次如常儀其日大昕賓至女氏大門外掌次者延入次掌事者入設幕於中門之外纁束帛陳於幕上【三疋纁二疋各束之其他禮物自如常儀】函書盛於箱置於案主人受禮如納吉之儀賓出次立於大門之外西東面主人立於東階下西面儐者進受命出請事賓曰某官以伉儷之重施於某王【某王謂壻】某王率循彛典【某王謂壻父】有不腆之幣使某將事敢請納成主人曰某王順彛典申之以備物某敢不重拜嘉賓者出吿入引主人迎賓於大門外之東西面主人揖賓賓報揖主人入門而右賓入門而左舉函書案者從入奉束帛者次之諸持禮物者皆從其後三分庭一在南北向西上主人升自東階西面賓升自西階東面賓曰敢納成主人西面再拜進立於兩楹間賓進立於主人之西相向立掌事者以函書授賓賓執函書以授主人受以授掌事者訖賓降自西階以出立於中門外之西東面主人降立於中門內西面儐者進受命出請事賓曰禮畢其禮賓如納吉之儀

請期

前一日主人設賓次如常儀其日大昕賓至女氏大門外掌次者延入次主人受禮如納成之儀賓出次立於大門外之西東面主人立於東階下西面儐者進受命出請事賓曰某王愼重嘉禮將卜諸近日使某請期儐者入吿主人再辭儐者出吿賓曰某旣不獲受命於某官某王得吉卜曰某日敢不以吿儐者入吿主人曰謹奉命以從賓者出吿訖入引主人迎賓於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢吿期【某月日甲子吉】主人西面再拜訖賓降自西階以出立於中門外之西東面主人降立於中門內西面儐者進受命出請事儐曰禮畢其禮賓如納成之儀

親迎【有故聴以媒氏往迎】

前一日主人設賓次如常儀其日大昕壻之父服其服吿於禰廟【無廟者防事間設神位於禮有不應設神位者不設】子將行父醮之於防事贊者設父位於中間南向設子位於父位之西近南東向父卽座子公服升自西階進立於位前贊者注酒於醆西向授子子再拜跪受贊者又以饌設於位前子舉酒興卽座飲食訖降拜進立於父位前父命之曰躬迎佳耦釐爾內治子再拜曰敢不奉命又再拜降出詣女氏家主人服其服吿於禰廟如請期之儀賓將至【賓謂壻】主人設神位於寢戶外之西又設醴女位於戶內南向具酒饌如常儀賓至贊禮者引就次女盛服立於房中就位南向立姆立於右從者陪其後父公服升自東階立於寢戶外之西東向內贊者設酒饌女就位坐飲食訖降再拜內贊者徹酒饌主人降立於東階東南西面贊禮者引賓出次立於門西東面儐者進受命出請事賓曰某受命於父以玆嘉禮躬聴成命儐者入吿主人曰某固願從命儐者出吿訖入引主人迎賓於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升立於東階上西面賓升西階進當寢戶前北面再拜降出主人不降送初賓入門母出立於寢戶外之西南面於賓拜訖姆導出於母左父命之曰往之女家以順爲正無忘恭肅母戒之曰必恭必戒無違舅姑之命庶母申之曰爾忱聴於訓言毋作父母羞女出門壻先還第【壻乘馬女乘牛車或擔子】

同牢

初昏掌事者設巾洗各二一於東階東南一於室中之北水在洗東尊於室中實四爵兩巹於篚【爵巹以常用酒器代之】婦至贊者引就北面立引壻揖婦入以及寢門又揖婦升階入於室壻盥於南洗婦從者沃之婦盥於北洗壻從者沃之贊者設酒饌箸從設掌事者布對位壻揖婦皆卽座贊禮者二人俱注酒於醆以授壻及婦壻及婦俱興受醆卽座飲訖贊者受虛醆遂薦饌再飲三飲如初儀壻及婦俱興再拜掌事者徹酒饌訖退

廟見

質明贊見婦於廟【無廟者於防事中間設神位於禮有不應設神位者不用此儀】贊者引主人位於東階下引主母位於西階下諸親子壻婦各以序分立於後【非南向者各隨所向左右尊畢序立】立定贊者引婦進詣庭中北面再拜訖復位主人升自東階詣諸神位前上香祭酒再拜祝曰某氏來婦敢率以見主人降自西階復位贊者曰拜主人以下皆再拜訖退

見舅姑

其日婦服其服至寢門外贊者設舅姑位於堂上東西相向舅位於東姑位於西俟舅姑俱卽座贊者引婦奉棗防自寢門入立於庭再拜訖升自西階置於舅位前贊者進徹以東婦降階又再拜次又奉腵修再拜訖【腵修婦從者執於階下】升自西階置於姑位前贊者受以東婦降階又再拜次醴婦如別儀

醴婦

見舅姑禮畢贊者設醴婦位於姑位之北少西東向婦升階立於位之西贊者注酒於醆詣婦位前西向立又贊者以饌設於位前婦拜拜受醆卽座飲食畢降階再拜訖退

盥饋

贊者設舅姑位於堂上東西相向舅位於東姑位於西俟舅姑俱卽座贊者引婦立於庭各再拜訖升自西階立於舅位之東西向贊者以饌授婦婦奉饌置於舅位前贊者加以箸婦進立於姑位之西東向贊者以饌授婦婦奉饌置於姑位前贊者加以箸舅姑俱食食畢婦降階又再拜次饗婦如別儀

饗婦

盥饋舅姑禮畢贊者設饗婦位於姑位之北少西東向婦升階徹饌設於位前贊者贊之加以箸婦再拜訖卽座餕姑之饌食畢降階俱再拜訖退

舅饗送者

其日明主人命掌事者設賓次於大門之外又於防事之兩楹間東北設主人位西北設賓位皆南向西東對設眾賓位賓至掌次者延入次儐者入吿主人出迎贊禮者引賓出於大門外之西東面主人立於門東西面主人揖賓賓報揖主人入門而右賓入門而左主人升東階賓升西階東西相對各再拜訖賓主以下俱立於座立定俱坐酒行如常會畢賓主俱興儐者引賓立於西階上東面主人立於東階上西面掌事者奉幣以授主人主人以授賓賓降自西階從者受幣賓退主人送於門外

姑饗婦人送者

其日內贊者設賓位於堂上兩楹間之西主人位於堂上兩楹間之東皆南向賓之親黨位於西面東向主人之親黨位於東南西向賓至儐者入告主人出迎內贊者引賓主人眾賓從入至階俱升東西相對各再拜訖立於坐後立定賓主人以下俱坐酒行如常會賓主俱興掌事者奉幣以授主人主人以授賓賓降自西階從者受幣賓退主人送於門內賓出內贊者引主人入

政和五禮新儀卷一百七十六

欽定四庫全書

政和五禮新儀卷一百七十七

嘉禮

宗姬族姬嫁儀

納采

問名

納吉

納成

請期

親迎

同牢

廟見

見舅姑

醴婦

盥饋

饗婦

舅饗送者

姑饗婦人送者

納采

前一日主人設賓次於大門之外【賓謂夫家之屬使往來者】道右南向【非南向者各隨所向余放此】其日大昕賓至主人大門外掌次者延入次【賓主及行事者皆公服不合公服者常服下準此】主人受於廟【無廟者於防事中間設神位於禮有不應設神位者不設下準此】賓出次立於大門外之西東面主人立於東階下西面曰敢請事賓曰某王以伉儷之重【某王謂主人非王稱其官下準此】施某官之子某率循彛典以某將事敢請納采儐者入吿主人曰某聴命於廟敢不拜嘉儐者出吿訖入引主人迎於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向【無鴈者聴用羊下準此】主人曰請吾子升賓曰某敢辭主人升東階西面賓升西階東面賓曰敢納采主人西面再拜訖賓降自西階以出

問名

賓旣出立於中門外之西東面主人降立於東階下西面儐者進受命出請事賓曰合二姓之好必稽諸筮敢請問名儐者入吿主人曰某官恭愼重正昏禮將又加諸卜敢不以吿儐者出吿訖入引主人迎於中門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢問名主人西面再拜訖進立於兩楹間西面賓進於主人之西東面主人曰某第幾女宗姬【族姬卽云族姬】賓降自西階出立於中門外之西東面主人降立於中門內西面儐者進受命出請事賓曰禮畢儐者入吿主人延賓以飲食之會畢賓主俱興掌事者奉幣以授主人主人以授賓賓降自西階從者受幣賓退主人送於門外

納吉

前一日主人設賓次如常儀其日大昕賓至主人大門外掌次者延入次主人受禮如納采之儀賓出次立於大門外之西東面主人立於東階下西面儐者進受命出請事儐曰某官恭承嘉命筮協從使某以吿主人曰某官不忘厚貺而卜以吿吉某不敢辭儐者出吿訖入引主人迎賓於大門之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢吿納吉主人西面再拜訖賓降自西階以出立於中門外之西東面主人降立於中門內西面儐者進受命出請事賓曰禮畢其禮賓如問名之儀

納成

前一日主人設賓次如常儀其日大昕賓至主人大門外掌次者延入次掌事者入設幕於中門之外纁束帛陳於幕上【三匹纁二匹合束之其他禮物自如常儀】函書盛於箱置於案主人受禮如納吉之儀賓出次立於大門外之西東面主人於東階下西面儐者進受命出請事賓曰某王以伉儷之重加惠某官之子某官率循彛典有不腆之幣以某將事敢請納成儐者入吿主人曰某官順彛典申之以備物某敢不重拜嘉儐者出入引主人迎賓於大門外之東西面主人揖賓賓報揖主人入門而右賓入門而左舉函書者從之奉束帛者次之諸持禮物者皆從其後三分庭一在南北向西上主人升自東階西面賓升自西階東面賓曰敢納成主人西面再拜訖進立於兩楹間賓進立於主人之西相向立掌事者以函書授賓賓執函書以授主人主人受以授掌事者訖賓降自西階出立於中門外之西東面主人降立於中門內西面儐者進受命出請事賓曰禮畢其禮賓如納吉之儀

請期

前一日主人設賓次如常儀其日大昕賓至主人大門外掌次者延入次主人受禮如吿成之儀賓出次立於大門外之西東面主人立於東階下西面儐者進受命出請事賓曰某官愼重嘉禮將卜諸近日使某請期主人再辭賓曰某旣不獲受命於某王某官得吉曰某日敢不以吿主人曰某謹奉命以從儐者出吿訖入引主人迎於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢吿期【某月日甲子吉】主人西面再拜訖賓降自西階以出立於中門外之西東面主人降立於中門內西面儐者進受命出請事賓曰禮畢其禮賓如納成之儀

親迎【有故聴以媒氏往迎】

前一日主人設賓次如常儀其日大昕壻之父服其服吿於禰廟【無廟者於防事東間設神位】子將行父醮之於防事贊者設父位於中間南向設子位於父位之西近東南向父卽座子公服升自西階進立於位前贊者注酒於醆西向授子子再拜跪受贊者又以饌設於位前子舉酒興卽座飲食訖降再拜進立於父位前父命之曰躬迎進耦釐爾內治子再拜曰敢不奉命又再拜降出詣女氏家主人服其服吿於禰廟如請期之儀賓將至【賓謂壻】主人設神位於寢戶外之西又設醴女位於戶內南向具酒饌如常儀賓至贊者引就次女盛服立於房中就位南向立姆立於右女從者陪後父公服升自東階立於寢戶外之東西向內贊者設酒饌女就位坐飲食訖降再拜內贊者徹酒饌主人降立於東階東南西面贊者引賓出次立於門西東面儐者進受命出請事賓曰某受命於父以玆嘉禮恭聴成命儐者入吿主人曰某固願從命儐者出吿訖入引主人迎於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升立於東階上西面賓升西階進當寢戶前北面再拜降出主人不降送初賓入門母出立於寢戶外之西面於賓拜訖姆導女出於母左父誡之曰往之女家以順爲正無忘肅恭母戒之曰必恭必戒無違舅姑之命庶母申之曰爾忱聴於訓言毋作父母羞女出門壻先還第【壻乘馬女乘牛車或擔子】

同牢

初昏掌事者設巾洗各二一於東階東南一於室之北水在洗東尊於室中實於爵兩巹於篚【爵巹以常用酒器代之】婦至贊者引就北面立引壻揖婦以入及寢門又揖婦升階入於室壻盥於南洗婦從者沃之婦盥於北洗壻從者沃之贊者設酒饌箸從設掌事者布對位壻揖婦皆卽座贊者二人俱注酒於醆授壻及婦皆興受醆卽座飲訖贊者受虛醆遂薦饌再飲三飲如初儀壻及婦俱興再拜掌事者徹酒饌訖退

廟見

質明贊見婦於廟【無廟者於防事中間設神位】贊者引主人立於東階下引主婦立於西階下諸親與壻各以序分立於後【非南向者分左右各隨尊卑序立】立定贊者引婦進詣庭中北面再拜訖復位主人升自東階詣神位前上香祭酒再拜祝曰某氏來歸敢率以見主人降自西階復位贊者曰拜主人以下皆再拜訖退

見舅姑

其日婦服其服至寢門外贊者設舅姑位於堂上東西相向舅位於東姑位於西俟舅姑俱卽座贊者引婦奉棗栗自寢門入立於庭再拜訖升自西階置於舅位前贊者進徹以東婦降階又再拜次又奉腵修再拜訖【腵修婦從者執俟於階下】升自西階置於姑位前贊者受以東婦降階又再拜次醴婦如別儀

醴婦

見舅姑禮畢贊者設醴婦位於姑位之北少西東向婦升階立於位之西贊者注酒於醆詣婦位前西向立又贊者以饌設於位前婦再拜受醆卽座飲食畢降階再拜訖退

盥饋【四品以下不用此儀】

贊者設舅姑位於堂上東西相向舅位於東姑位於西俟舅姑俱卽座贊者引婦立於庭各再拜訖升自西階立於舅位之東西向贊者以饌授婦婦奉饌置於舅位前贊者加以箸婦進立於姑位之西東向贊者以饌授婦婦奉饌置於姑位前贊者加以箸舅姑俱食食畢婦降階又再拜次享婦如別儀

享婦【四品以下不用此儀】

盥饋舅姑禮畢贊者設享婦位於姑位之北少西東向婦升階徹饌設於位前贊者贊之加以箸婦再拜卽座餕姑之饌食畢降階俱再拜訖退

舅享送者

其日質明主人命掌事者設賓次於大門之外又設防事之兩楹間東北設主人位西北設賓位皆南向東西對設眾賓位賓至掌次者延入次儐者入告主人出迎贊禮者引賓出立於大門外東面主人立於門東西面主人揖賓賓報揖主人入門而右賓入門而左主人升東階賓升西階東西相向對各再拜訖賓主以下俱立於座後立定俱坐定酒行如常會畢賓主俱興儐者引賓立於西階上東面主人立於東階上西面掌事者奉幣以授主人主人以授賓賓降自西階從者受幣賓退主人送於門外

姑享婦人送者

其日明贊者設賓位於堂上兩楹間之西主人位於堂上兩楹間之東皆南向賓之親黨位於西南東向主人親黨位於東南西向賓至儐者入吿主人出迎內贊者引賓主人眾賓從入至階俱升東西相對各再拜訖立於坐後立定賓主以下俱坐酒行如常會畢賓主俱興掌事者奉幣以授主人主人以授賓賓降自西階從者受幣賓退主人送於門內賓出內贊者引主人入

政和五禮新儀卷一百七十七

欽定四庫全書

政和五禮新儀卷一百七十八

嘉禮

品官昏儀

納采

問名

納吉

納成

請期

親迎

同牢

廟見

見舅姑

醴婦

盥饋

饗婦

舅享送者

姑享婦人送者

納采

前一日主人設賓次於大門外【賓謂夫家之屬使往來者】道右南向【非南向者各隨所向余放此】其日大昕賓至女氏大門外掌次者延入次【賓主及行事皆公服不合公服者常服下準此】主人受於廟【無廟者於防事中間設神位】賓出次立於大門外之西東面主人立於東階下西面儐者立於主人之左北面受命出於門東西面曰敢請事賓曰某官以伉儷之重施於某【某官謂主人某謂壻】某官率循彛典【某官謂壻父】以某將事敢請納采儐者入吿主人曰某之子弗閒於姆訓維是腵修棗栗之饋未知所以吿防也其聴命於廟敢不拜嘉儐者出吿訖入引主人迎賓於門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向【無鴈者聴用羊余準此】主人曰請吾子升賓曰某敢辭主人升東階西面賓升西階東面賓曰敢納采主人西面再拜訖賓降自西階以出

問名

賓旣出立中門外之西東面主人降立於東階西面儐者進受命出請事賓曰合二姓之好必稽諸筮敢請問名儐者入吿主人曰某官恭愼重正昏禮將又加諸卜某敢不以吿儐者出吿訖入引主人迎賓於中門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢問名主人西面再拜訖立於兩楹間西面賓進立於主人之西東面主人曰某第幾女某氏出賓降自西階出立於中門外之西東面主人降立於中門內西面儐者進受命出請事賓曰禮畢儐者入吿主人曰吾子今以事至於某之室請禮從者儐者出吿賓曰某旣得將事敢辭儐者入吿主人曰敢固以請儐者出吿賓曰某辭不獲聞命敢不從儐者入告主人升立於序端掌事者徹神位設主賓席贊者引主人降迎賓報揖主人入賓從入升階卽座行飲食之禮會畢賓主俱興掌事者奉幣以授主人主人以授賓降自西階從者受幣賓退主人送於門外

納吉

前一日主人設賓次如常儀其日大昕賓至女氏大門外掌次者延入次主人受禮如納采之儀賓出次立於大門外之西東面主人立於東階下西面儐者進受命出請事賓曰某官承嘉命稽諸卜筮筮協從使某以吿儐者入吿主人曰某官惠顧前好欲施徳於某未敎之女而卜以吉吿其曷敢辭儐者出吿訖入引主人迎賓於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢納吉主人西向再拜訖賓降自西階以出立於中門外之西東面主人降立於中門內西面儐者進受命出請事賓曰禮畢其禮如問名之儀

納成

前一日主人設賓次如常儀其日大昕賓至女氏大門外掌次者延入次掌事者入設幕於中門之外纁束帛陳於幕上【三匹纁二疋合束之其他禮物自如常儀】函書盛於箱置於案主人受禮如納吉之儀賓出次立於大門外之東西面主人立於東階下西面儐者進受命出請事賓曰某官以伉儷之重加惠某官【上某官謂主人下某官謂壻】某官率循彛典【某官謂壻父】有不腆之幣以某將事敢請納成主人曰某官順彛典申之以備物某敢不重拜嘉儐者出吿訖入引主人迎賓於大門外之東西面主人揖賓賓報揖主人入門而右賓入門而左舉函書案者從之奉束帛者次之持諸禮物者皆從其後三分庭一在南北向西上主人升自東階西面賓升自西階東面賓曰敢納成主人西面再拜進立於兩楹間賓進立於主人之西相向立掌事者以函書授賓賓執函書以授主人主人受以授掌事者訖賓降自西階以出立於中門外之西東面主人降立於中門內西面儐者進受命出請事賓曰禮畢其禮如納吉之儀

請期

前一日主人設賓次如常儀其日大昕賓至女氏大門外掌次者延入次主人受禮如吿成之儀賓出次立於大門外之西東面主人立於東階下西面儐者進受命出請事賓曰某官愼重嘉禮將卜諸近日使某請期儐者入告主人再辭儐者出吿賓曰某旣不獲受命於某官某官得卜吉曰某日敢不以告儐者入告主人曰謹奉命以從儐者出吿訖入引主人迎賓於大門外之東西面主人揖賓賓報揖主人入門而右賓入門而左執鴈者從入以鴈陳於庭三分庭一在南北向主人升東階西面賓升西階東面曰敢吿【某月日甲子吉】主人西面再拜訖賓降自西階以出立於中門外之西東面主人降立於中門內西面儐者進受命出請事賓曰禮畢其禮賓如納成之儀

親迎【有故則以媒氏往迎】

前一日主人設賓次如常儀其日大昕壻之父服其服吿於禰廟【無廟者於所事東間設神位】子將行父醮之於防事贊者設父位於中間南向設子位於父位之西近南東向父卽座子公服升自西階進立於位前贊者注酒於醆西向授子子再拜跪受贊者又以饌設於位前父命之曰躬迎佳耦釐爾內治子再拜曰敢不奉命又再拜降出詣女氏家主人服其服告於禰廟如請期之儀賓將至【賓謂壻】主人設神位於寢戶外之西又設醴婦位於戶內南向主人升東階西靣賓升西階進當房戶前北靣掌事者陳鴈於階賓曰某受命於父以玆嘉禮恭聽成命主人曰某固願從命賓再拜降出主人不降送初女出父戒之曰往之汝家無忘肅恭母戒之曰夙夜以思無有違命諸母申之曰無違爾父母之訓女出壻先還俟於門外

同牢

婦至贊者引就北面立壻南面揖以入至於室掌事者設對位於室中壻婦皆卽座贊者注酒於醆授壻及婦壻及婦受醆飲訖遂設饌再飲三飲並如上儀婿及婦興再拜贊者徹酒饌

見祖禰

質明婦服其服以俟見掌事者設神位如常儀贊者引主人位於東階下引主婦位於西階下諸親及壻婦各以序分立於後【非南向者各隨所向分左右尊卑序立】立定贊者引婦進詣庭中北面再拜訖復位主人升階詣神位前上香祭酒祝曰某氏來婦敢率以見祝訖降自西階復位主人以下皆再拜訖退

見舅姑

贊者設舅姑位於堂上東西相向舅位於東姑位於西俟舅姑俱卽座贊者引婦奉棗栗立於庭再拜訖升階置於舅位前贊者受之婦降階又再拜次又奉腵修再拜訖【腵修婦從者執俟於階下】升階置於姑位前贊者受之婦降階又再拜醴婦如別儀

醴婦

贊者設醴婦位於姑位之北少西東向婦升階立於位之西贊者注酒於醆授婦婦再拜受醆訖贊者又以饌設於位前婦卽座飲食畢降階再拜訖退

盥饋

贊者設舅姑位於堂上東西相向舅位於東姑位於西俟舅姑俱卽座贊者引婦立於庭各再拜訖升自西階立於舅位之東西向贊者以饌授婦婦奉饌置於舅位前贊者加以箸婦進立於姑位之西贊者以饌授婦婦奉饌置於姑位前贊者加以箸舅姑俱食畢婦降階又再拜次享婦如別儀

饗婦

盥饋舅姑禮畢替者設享婦位於姑位之北少西東向婦升階徹饌設於位前贊者贊之加以箸婦再拜卽座餕姑之饌食畢降階俱再拜訖卽退

舅饗送者

其日質明主人命掌事者設賓次於大門之外又於防事之兩楹間東北設主人位西北設賓位皆南向東西對設眾賓位賓至掌次者延入次儐者入吿主人出迎贊禮者引賓出立於大門外之西東面主人立於門東西面主人揖賓賓報揖主人入門而右賓入門而左主人升東階賓升西階相對各再拜訖賓主以下俱立於座後俱坐定酒行如常會畢賓主俱興儐者引賓立於西階上東面主人立於東階上西面掌事者奉幣以授主人主人以授賓賓降自西階從者受幣賓退主人送於門外

姑饗婦人送者

其日內贊者設賓位於堂上兩楹間之西主人位於堂上兩楹間之東皆南向賓之親黨位於西南東向主人之親黨位於東南西向賓至儐者入吿主人出迎內贊者引賓主人眾賓從入至階俱升東西相對各再拜訖立於座後立定賓主以下俱坐酒行如常會畢賓主俱興掌事者奉幣以授主人主人以授賓賓降自西階從者受幣賓退主人送於門內賓出內贊者引主人入

政和五禮新儀卷一百七十八

欽定四庫全書

政和五禮新儀卷一百七十九

嘉禮

庶人昏儀

納采問名

納吉

納成請期

親迎

見祖禰

見舅姑

醴婦

饗送者

納采問名

其日媒氏至女氏門掌事者設禰位於防事南向【非南向者隨所向余放此】主人受禮於神位前迎媒氏於門外主人揖入媒氏報揖從入主人升東階媒氏升西階【非東西階者主人升左媒氏升右余放此】對揖訖俱卽座從者以鴈陳於階【三舎生無鴈者並聴用羊庶人聴以雉及鳩鶩代下準此】媒氏曰吾子將修好於某某獲預將事敢請納采主人曰某之子弗閒於姆訓敢不拜嘉媒氏曰將加卜筮敢問名主人以函書授媒氏【稱某第幾女年若干】媒氏將出主人曰敢禮從者媒氏曰敢辭主人曰敢固請禮訖媒氏出主人送於門外

納吉

其日媒氏至女氏門掌事者設神位如初主人受禮如納采之儀迎媒氏於門外主人揖入媒氏報揖從入主人升東階媒氏升西階對揖訖俱卽座從者以鴈陳於階媒氏曰稽諸筮牧卜曰吉使某以吿主人曰筮協從其曷敢辭餘如問名之儀

納成請期

其日媒氏至女氏門掌事者設神位如初主人受禮如納吉之儀迎媒氏於門外媒氏執函書主人揖入媒氏報揖從入持禮物者從其後【函書如常儀書其物之數帛三纁帛二不及者聴】主人升東階媒氏升西階對揖訖俱卽座從者以禮物陳於階媒氏曰吾子旣修好於某某使某請納成【上某謂壻父下某謂媒氏】媒氏以函書授主人主人曰備物者敢不重拜主人復書以授媒氏媒氏復致命曰某使某請吉日主人曰某固聴命媒氏曰請以某甲子主人曰敢不承命餘如納吉禮

親迎【有故聴以媒氏往迎】

質明掌事者設禰位於防東間南向壻之父服其服北面再拜祝曰某子某名年若干禮宜有室娉某氏第幾女以某日親迎敢吿子將行父坐於防事中間南向子服其服【三舎生及品官子孫假九品余並帛衫衣折上巾】立於父位之西少南東向贊者注酒於醆授子子再拜跪受贊者又以饌設於位前子舉酒興卽座飲食訖降再拜進立於父位前父命之曰釐爾內治往求爾匹子再拜曰敢不奉命又再拜訖降出初昏掌事者設酒及饌於室中置二醆於盤壻服其服【如前所服】至女氏家贊者引就次掌事者設禰位主人受禮如請期之儀【主人謂女父】女盛服立於房中父升階立於房外之東西向【非南向者各隨其所向立於門外之左餘仿此】贊者注酒於醆授女女再拜受醆贊者又以饌設於位前女卽座飲酒訖降再拜父降立於東階下賓出次【賓謂壻】主人迎於門揖賓入賓報揖從入主人及諸親與壻婦各以次序分立於後【非南向者各隨所向分左右尊卑序立】立定贊者引婦進詣庭中北面再拜訖復位主人升自東階詣神位前上香祭酒再拜祝曰某子某【子名】聘某王第防女宗姬【族姬卽云族姬】以某日來婦敢率以見主人降自西階復位贊者曰拜主人以下降階再拜訖退

見舅姑

其日婦服其服至寢門外贊者設舅姑位於堂上東西相向舅位於東姑位於西俱卽座贊者引婦奉棗栗自寢門入立於庭再拜訖升自西階置於舅位前贊者進徹以東婦降階又再拜次又奉腵修再拜訖【腵修婦從者執俟於階下】升自西階置於姑位前贊受以東婦降階又再拜次醴婦如別儀

醴婦

見舅姑禮畢贊禮者設醴婦位於姑位之北少西東向婦升階立於位之西贊者注酒於醆詣婦位前西向立又贊者以饌設於位前婦再拜受醆卽座飲食畢降階俱再拜訖退

饗送者

其日掌事者預於防事對設主人及眾賓位賓至主人降迎揖賓以入主人升東階賓升西階進詣兩楹間相對各再拜訖曁送者俱卽座具酒饌如常儀會訖賓主俱興掌事者奉幣以授主人主人以授賓賓降自西階從者受幣賓退主人送於門外若女賓送者則主婦會於寢亦有幣餘如丈夫禮

政和正禮新儀卷一百七十九

欽定四庫全書

政和五禮新儀卷一百八十

嘉禮

皇太子冠儀上

奏吿

陳設

皇帝禦文徳殿行禮

朝見皇后

謁太廟

謁別廟

皇帝受羣臣賀

羣臣上禮

皇帝防羣臣

奏吿

前期太史局擇日差官奏吿昊天上帝皇地祗太廟別廟太社太稷景靈東宮景靈西宮中太乙宮祐神觀醴泉觀上淸儲祥宮太淸儲慶宮九成宮永安陵永熙陵永定陵永昭陵永昌陵永厚陵永裕陵永泰陵並如常吿之儀

陳設

前期殿中監帥其屬尙舎張設垂拱文徳殿門之內設禦座於文徳殿當中南向東西房於禦座之左右稍北東西閤於殿後之左右殿上前楹施設香案於殿下螭陛間又爲房於東朶殿大晟展宮架之樂於殿庭橫街之南設協律舉麾位於宮架西北東向大司樂押樂位於宮架之前北向儀鸞司設文武朝參官及掌冠贊冠【掌冠以禮部尙書贊官以鴻臚卿】應行禮官東宮官次於朝堂之內外其日尙輦陳大輦於殿西階下東向列禦馬於殿門外東廂西向尙書兵部帥其屬列黃麾細仗於殿庭典儀設皇太子朝見位於橫街南北向又設掌冠贊冠者受制位於皇太子位稍北東上又設左輔承制位於禦座之東又設左輔宣制位於皇太子位之東北並西向又設掌冠贊冠者及應行禮官位於東階下東宮官又位於後並西向北上太常設皇太子冠席於東階下稍北西向設褥位陳服於席南東領北上衮冕垂白珠九旋紅絲組爲纓靑纊充耳犀簮導靑衣朱裳九章【五章在衣山龍華虫火宗彛四章在裳藻粉米黼】白紗中單靑褾裾革帶塗金銀鉤防蔽膝【隨裳色火山二章】瑜玉雙佩四采織成大綬間施二玉環白韈朱履桓圭逺逰冠十八梁【金塗銀花飾】博山附蟬紅絲組爲纓犀簮導朱明服紅裳白紗中單方心曲領絳紗蔽膝【餘同衮冕】白韈黑舄折上巾公服遠逰冠簮導衮冕簮導同箱在服南設罍洗於阼階東罍在洗東篚在洗西實巾一加勺羃光祿實側尊在席南饌設於席加羃執事者並公服立於罍洗酒饌之所九旒冕遠遊冠折上巾各一奉禮郎三人執以待於東階之東西面北上設典儀位於宮架東北贊者二人在南少退俱西向

皇帝禦文徳殿行禮

其日質明辟文徳殿門文武朝參官及掌冠贊冠應行禮官東宮官入就次服朝服大樂正帥樂工先入就位協律郎入就舉麾位大司樂入就押樂位典儀帥贊者先入就位入引掌冠贊冠者入立於文徳殿門外道東西向東宮官以下自東宮導從皇太子至殿門外禮直官通事舎人太常博士引皇太子詣文徳朶殿東房訖皇帝將出宮東上閤門引知樞密院事以下詣垂拱殿立班如常儀東上閤門附內侍進班齊牌垂拱殿降皇帝乘輦出至殿上少駐輦官迎駕自贊常起居宣輦官上殿捲鳴鞭行門禁衞諸班親從迎駕自贊常起居次舎人先贊知內侍省官以下常起居次樞密以下通班常起居贊只候引駕樞密知客省事以下至簽書東上閤門官分左右立六尙局應奉官祗候武功大夫以下並先退管軍臣僚窄衣執杖子宣名常起居贊只候引駕並分左右前導輦降東階垂拱殿門外禁衞諸班親從自贊常起居訖至文徳殿後管軍臣僚易公服執杖於殿階下分東西侍立皇帝降輦入西閤前導官易朝服詣禦座前分左右侍立知樞密院簽書樞密院知客省事以下至簽書東上閤門官在東同知樞密院在西閤門舎人以下各詣兩朶殿上不當只應舎人並殿下西向立諸軍將校先入分立殿門內左右內外符寶郎俱詣閣奉迎禦史臺引殿中侍禦史一員先入就位次東上閤門禦史臺太常寺分引三公以下文武百僚入詣文徳殿立班東西相向如月朔視朝之儀禮直官通事舎人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗捲大樂正令撞黃鐘之鐘右五鐘皆應殿上鳴鞭禁衞諸班親從自贊常起居皇帝出西閣乘輦協律郎俛伏跪舉麾興【凡樂皆協律郎舉麾工鼔柷而後作偃麾戛敔而後止】工鼔柷奏幹安之樂禮直官太常博士引禮儀使前導皇帝出自西房內侍承防索扇扇合皇帝降輦卽禦座簾捲內侍又贊扇扇開殿下鳴鞭戛敔樂止鑪煙升禮直官太常博士禮儀使立於禦座前稍東西向符實郎奉八寶陳於禦座之左右分立如儀禮直官通事舎人太常博士引掌冠贊冠者初入門肅安之樂作至位樂止立定典儀曰再拜贊者承傳在位官皆再拜左輔詣禦座前承制降東階詣掌冠者前稍東西向稱有制典儀曰再拜贊者承傳在位官皆再拜訖左輔宣制曰皇太子冠命卿等行禮宣制訖掌冠贊冠者再拜左輔復位文臣侍從官宗室武臣節度使以上升殿分東西侍立禮直官通事舎人太常博士引掌冠贊冠者及應行禮官詣東階下位立定東宮官入詣皇太子東房次禮直官通事舎人太常博士詣太子東房引皇太子內侍二人夾侍東宮官後從【自後準此】皇太子初行欽安之樂作卽席西向坐樂止禮直官通事舎人太常博士引掌冠贊冠者以次詣罍洗樂作搢笏盥手帨手訖執笏升樂止執折上巾者升掌冠者降一等受之右執項左執前進皇太子席前北向立祝曰咨爾元子肇冠於阼階筮日擇賓徳成禮具於萬斯年成天之祐乃跪冠順安之樂作掌冠者興席南北面立贊冠者進席前北面跪正冠興立於掌冠者之後皇太子興內侍跪進服服訖樂止掌冠者揖皇太子復坐禮直官通事舎人太常博士引掌冠贊冠者降詣罍洗樂作搢笏盥手帨手訖執笏升樂止贊冠者進席前北面跪脫折上巾置於篚興內侍跪受服興置於席執遠遊冠者升掌冠者降二等受之右執項左執前進皇太子席前北向立祝曰爰卽今辰申加服崇學以齒三善皆得副於一人受天百福乃跪冠懿安之樂作掌冠者興席南北面立贊者者進席前北面跪簮結紞興立於掌冠者之後皇太子興內侍跪進服服訖樂止掌冠者揖皇太子復坐禮直官通事舎人太常博士引掌冠贊冠者降詣罍洗樂作搢笏盥手帨手執笏升樂止贊冠者進席前北向跪脫遠遊冠置於篚興內侍跪受服置於席執衮冕者升掌冠者降三等受之右執項左執前進皇太子席前北向立祝曰三加彌尊國本以正無彊惟休有室大競懋昭厥徳保玆永命乃跪冠成安之樂作掌冠者興席南北面立贊冠者進席前北面跪簮結紞興立於掌冠者之後皇太子興內侍跪進取服服訖樂止禮直官通事舎人太常博士引皇太子降自東階樂作由西階升卽醴席南向坐樂止禮直官通事舎人太常博士引掌冠者詣罍洗樂作搢笏盥手帨手訖執笏升西階樂止贊冠者跪取爵內侍以酒注於爵掌冠者受爵跪進皇太子席前北向立祝曰防酒嘉薦有飶其香拜受制文以定爾祥令徳壽考日進無彊皇太子搢圭跪受爵正安之樂作飲訖奠爵執圭太官令奉饌設於皇太子席前皇太子搢圭食訖樂止執圭興太官令徹饌及爵禮直官通事舎人太常博士引皇太子降自西階詣朶殿東房易朝服皇太子初行樂作至次樂止禮直官通事舎人太常博士引皇太子降立於橫街南北向位東宮官復東階下西向位皇太子初行樂作至位立定樂止禮直官通事舎人太常博士引掌掌冠贊冠者詣皇太子位前稍東西向掌冠者少進字之曰始生爲名而實之賓旣冠而字以蓋厥文永受保之承天之慶奉勅字某太常博士請再拜皇太子再拜訖搢笏舞蹈再拜奏聖躬萬福又再拜訖掌冠者贊冠者復東階下位左輔詣禦座前承防降自東階詣皇太子前稍東西向宣曰有勅太常博士請再拜皇太子再拜左輔宣勅戒曰事親以孝接下以仁遠接近儀祿賢使能古訓是式大猷是經宣訖左輔退復位太常博士請再拜皇太子再拜訖禮直官通事舎人太常博士引皇太子進前俛伏跪奏稱臣𨿽不敏敢不祗奉奏訖俛伏興復位立太常博士請再拜皇太子再拜訖禮直官通事舎人太常博士前引太子出殿門皇太子初行樂作出門樂止文武侍從官以上武臣節度使以上及侍立官並降復位立定典儀曰再拜贊者承傳在位官皆再拜訖禮直官太常博士引禮儀使詣禦座前俛伏跪奏禮儀使具官臣某言禮畢俛伏興復位內傳承防索扇扇合降鳴鞭大樂正令撞蕤賓之鐘左五鐘皆應干安之樂作皇帝降座入自東房內侍入贊扇扇開樂止禮直官通事舎人引左輔版奏解嚴所司承防放仗應在位官皆再拜訖以次出

朝見皇后

皇太子朝見皇帝訖入內朝見皇后如宮中之儀

政和五禮新儀卷一百八十﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百八十一

嘉禮

皇太子冠儀下

謁太廟

前期太常寺下太史局擇日謁廟前一日宮闈令帥其屬淸掃廟之內外有司於廟東神門外道北南向設皇太子幄次又於殿庭東階下近東西向及逐室戶內各設皇太子褥位又於幄次之南道東西並南極星門內外設東宮官及應從官等次各量地之宜皇太子宿齋於本宮東宮官及應從官各宿於本寺【內執事官宿於奉廟】其日質明東宮官應從官各服其服所司陳鹵簿於東宮門外禮直官引左庶子請內嚴右庻子負寶如式俱詣閤奏迎僕進金輅於閣外南向左內率執刀立於輅前北向中允一員在侍官之前贊者二人又在中允之前禮直官引左庶子言外備僕攝衣而升正立執轡皇太子服遠遊冠朱明衣升輿以出左右侍衞如常儀左庶子進詣輿前俛伏跪稱左庶子姓某言請皇太子降輿升輅言訖俛伏【凡庶子有請並準此】皇太子降輿升輅僕立授綏左庶子以下夾侍贊善進當輅前俛伏跪稱贊善姓某言請進輅言訖俛伏興【凡贊善有請並準此】輅動贊善興贊者夾引以出至侍官上馬所贊善請輅權駐令侍官上馬左庶子前承令退稱曰令諸贊善退稱侍官上馬贊善承傳文武侍官皆上馬左庶子以下夾侍於輅前侍官上馬畢贊善請進輅輅動東宮官以下皆乘馬以從至太廟西櫺星門外回輅南向禮直官引左庶子進當輅前請降輅皇太子降輅入幄次一刻頃禮直官引左庶子言外備皇太子服衮冕出次中允進圭皇太子執圭東宮導從如儀入詣殿庭東階之東西向位立定東宮官分立於左右禮直官引率更令請再拜皇太子再拜訖禮直官引率更令前導皇太子升自西階詣僖祖室神位前北向立率更令請再拜皇太子再拜訖次請翼祖宣祖太祖太宗眞宗仁宗英宗神宗哲宗室行禮如上儀訖降西階復西向立位禮直官引率更令詣皇太子前跪稱率更令姓某言禮畢言訖俛伏興前導皇太子出東神門外中允少前受圭前引皇太子歸幄次更朝服有司轉仗衞於還途如來儀僕進金輅於西欞星門外南向禮直官引左庶子言外備皇太子出次至西櫺星門外升輅侍官上馬如來儀輅動至東宮所外俱下馬入至閤前回輅南向左庶子請降輅皇太子降輅升輿入侍官從至閤左庶子請將士各還本司

謁別廟

並如太廟之儀

皇帝受羣臣賀

其日質明文武百僚並常服早入就次皇帝將出宮讀奏目官在殿庭之南宣贊引班對立舎人在其南簿書官在舎人之西少絕覺察失儀提使臣在其南並向北【舎人以西爲上簿書官以下東爲上】宣贊舎人立班前西向東上閣門附內侍進班齊牌皇帝出宮守踏道行門禁衞諸班親從迎駕自贊常起居訖又自贊賀再拜訖皇帝服鞾坐鳴鞭讀奏目官以下起居訖【讀奏目官升降自東階】班首出班致辭稱賀歸位再拜【如宣答又再拜】次知內侍省事以下管軍臣僚各逐班先面西立俟班到橫行北向贊起居稱賀並如上儀次行門起居稱賀再拜訖俟舎人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱殿起居稱賀立班將畢樞密以下大班入就位並如賀祥瑞立班之儀東上閤門附內侍進班齊牌皇帝禦紫宸殿坐鳴鞭舍人贊樞密以下躬赴當殿通某官姓名以下起居稱賀復位贊樞密以下再拜搢笏舞蹈又再拜班首奏聖躬萬福又再拜訖班首出班致辭稱賀復位再拜搢笏舞蹈又再拜知東上閤門官當殿北向承防訖西向稱有制樞密以下再拜宣答訖再拜搢笏舞蹈又再拜訖鳴鞭樞密直學士自西階升殿侍立知東上閤門官以下殿庭東西侍立余官分班出【宣贊舎人退近南當庭中立對立舎人西出】文武百僚及諸軍將校殿門外序班立定知東上閤門官以下退立東階下次殿中侍禦史一員先入就位次上將軍以下分班入舎人分引文武班入詣殿庭東西相向立【將校排立不盡者止殿門外立班】舎人揖班首以下躬宣贊舍人當殿通文武百僚宰臣【三公通某官】姓名以下起居稱賀舎人揖班首以下橫行北向【西省上將軍以下依舊位】並如賀祥瑞立班之儀宣贊舎人揖左班進前舎人自班後詣東階下立知東上閤門官至通唱位舎人揖班首以下躬知東上閤門贊拜班首出班致辭稱賀復位樞密詣禦座前承防退詣折檻東西向宣答班首以下再拜並如上儀訖知東上閤門官揖宰相執政官升殿【並自東階內中書侍郎升自西階樞密直學士下殿出】贊拜知東上閣門官還位引右班舎人由右班前出余官分出知引進司東上閤門官還侍立位宣贊舎人復位次引進奉入如別儀

羣臣上禮

其日引進司先以所進馬陳列於殿門外北向東上俟羣臣稱賀禮畢宣贊對立舎人稍南相向立天武自西牽馬陳於殿庭三分庭一在南北首東上立定贊天武常起居訖【牽馬者不拜】門下侍郎於折檻東西西向對舍人當殿躬奏某官姓名以下進奉訖復對立位門下侍郎曰進奉出還侍立位天武應喏員僚引應奉從事側門出宣贊對立舎人復位合班躬奏閤門無事捲班西出皇帝降座鳴鞭還幄次知引進司官以下並捲班出三省樞密院官並退舎人引應退奉官殿門外謝如常儀

皇帝會羣臣

前期殿中監帥其屬尙舎張設紫宸殿門之內設禦座於殿上當中南向尙醖設禦酒尊酒器於禦座之東尙食設禦荼牀於禦座之西俱稍北有司設羣官酒尊酒器於殿下又設羣官座並如宴百官坐次之儀其日羣臣上禮畢俟諸司排當備禦史臺分引三公以下文武官以次入詣殿庭東西相向立東上閤門附內侍進班齊牌皇帝出幄次鳴鞭先行門禁衞諸班親從迎駕奏聖躬萬福訖皇帝卽禦座鳴鞭殿中監以下知同知入內內侍省事知客省事以下知內侍省事以下帶禦器械官六尙局應奉官只應武功大夫以下祗應諸司文臣鬭班各奏聖躬萬福次管軍臣僚奏聖躬萬福各復侍內祗應位次舎人引班首以下橫行北向並如宴百官立班之儀班首奏聖躬萬福訖舎人贊各就坐再拜舎人分班升殿席前相向立朶殿兩廊官立於席後教坊使以下通班大起居看醆人謝升殿再拜訖內侍進禦茶牀殿侍酹酒訖知東上閤門官詣禦座前躬奏班首姓名以下進酒舎人分引殿上臣僚橫行北向贊再拜舍人引班首稍前知東上閤門官接引詣禦座東北向搢笏殿中少監以酒注於醆班首奉酒詣禦座前躬進訖少退虛跪興以盤授殿中監出笏知東上閤門官引退舎人接引復位贊再拜舎人引班首少前殿上臣僚席前相向立知東上閤門官接引班首詣禦座東北向搢笏殿中監受盤捧詣禦座前西向立樂作皇帝飲訖舎人分引殿上臣僚橫行北向知東上閤門官引班首接盞訖少退虛跪興授殿中監出笏引退舎人接引復位贊再拜舎人贊各賜酒羣官俱再拜贊就位羣官俱立席後復贊就座羣官俱坐酒初行羣官搢笏受酒先宰臣次百官皆作樂尙食典禦奉禦進禦食大官設羣官食【後準此】皇帝再舉酒【自此並殿中監少監進酒】羣官俱立席後樂作飲訖舎人贊就座復行羣官酒皇帝三舉酒次行羣官酒並如第二之儀若宣示醆卽隨所向東上閤門官以下揖稱宣示醆躬贊就座若宣勸卽立席後躬飲訖贊再拜內侍舉禦茶牀舎人引班首以下俱降階橫行北向再拜搢笏舞蹈又再拜分班出次教坊使以下謝只應再拜訖如賜只應臣僚茶酒並舎人逐班贊再拜知東上閤門官側奏無事皇帝降座鳴鞭

政和五禮新儀卷一百八十一

欽定四庫全書

政和五禮新儀卷一百八十二

嘉禮

皇子冠儀

奏吿

陳設

皇帝禦文徳殿行禮

朝見皇后

奏告

前期太史局擇日差官奏吿景靈東宮景靈西宮如常吿之儀

陳設

前期殿中監帥其屬尙舎張設垂拱殿文徳殿門之內設禦座於文徳殿當中南向東西房於禦座之左右稍北東西閤於殿後之左右殿上前楹施簾設香於殿下螭陛間又爲房於東朶殿大晟展宮架之樂於殿庭橫街之南設協律郎舉麾位於宮架西北東向大司樂押樂位於宮架之前北向儀鸞司設文武朝參官及掌冠贊冠【掌冠以太常卿贊冠以閤門官】應行禮官王府官次朝堂之內外其日尙輦陳大輦於殿西階下東向列禦馬於殿門升東廂西向尙書兵部帥其屬列黃麾細仗於殿庭次典儀設皇子朝見位於橫街南北向設掌冠贊冠者受制位於皇子稍北東上設左輔承制位於禦座之東設左輔宣制位於皇子位之東並西向又設掌冠贊冠者及應行禮官位於東階下王府官又位於後並西向北上太常設皇子冠席於東階上稍北南向設褥席陳服於席南東領北上九旒冕【旒以靑琪爲之】犀簮導靑纊充耳靑衣朱裳九章白羅中單靑褾革帶鉤防大帶蔽膝玉佩暈錦綬間施二玉環朱韈朱履七梁冠金鍍銀梁貂蟬籠巾犀簮銀立筆排羅大袖裙白羅中單皂白羅方心曲領緋羅蔽膝緋白羅大帶銀褐綾勒帛間金鍍銀束帶間金鍍銀裝玉佩錦綾靑絲綱玉環白綾韈馬皮履折上巾公服七梁冠贊導九旒冕簮導同箱在服南設罍洗於阼階東罍在洗東篚在洗西實巾一加勺羃光祿實側尊在席南饌設於席加羃執事者並公服立於罍洗酒饌之所九旒冕七梁冠折上巾各一�奉禮郎三人執以侍於東階之東西向北上設典儀位於樂架東北贊者二人在南少退俱西向

皇帝禦文徳殿行禮

其日質明辟文徳殿門文武朝參官及掌冠贊冠應行禮官王府官就次服朝服大樂正帥樂工先入就位協律郎入就舉麾位大司樂入就押樂位典儀帥贊者先入就位又引掌冠贊冠者入立於文徳殿門外道東西向王府官以下自本閣導從皇子至殿門外禮直官通事舎人太常博士引皇子詣文徳朶殿東房訖皇帝降出宮東上閤門引知樞密院事以下詣垂拱殿立班如常儀東上閤門附內侍進班齊牌垂拱殿降皇帝乘輦至殿上少駐輦官迎駕自贊常起居訖宣輦官上殿捲鳴鞭行門禁衛諸班親從迎駕自贊常起居次舎人先贊知內侍省官以下起居次樞密以下通班常起居贊只候引駕樞密知客省事以下至簽書東上閤門官分左右立六尙應奉官只應武功大夫以下並先退管軍臣僚窄衣執杖子宣名常起居贊只候引駕並分左右前導輦降東階垂拱殿門外禁衞諸班親從自贊常起居訖至文徳殿後管軍臣僚易公服執杖於殿階下分東西侍立皇帝降輦入西閣前導官易朝服詣禦座前分東西侍立知樞密院簽書樞密知客省事以下知簽書東上閤門官在東同知樞密院在西閤門舎人以下各詣兩朶殿上不當祗應舎人並殿下西向立諸軍將校先入分立殿門內左右內外符寶郎俱詣閣奉迎禦史臺引殿中侍禦史先入就位次東上閤門禦史臺太常寺分引三公以下文武臣僚入詣文徳殿立班東西相向如月朔視朝之儀禮直官通事舎人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗捲大樂正令撞黃鐘之鐘左五鐘皆應殿上鳴鞭禁衞諸班親從自贊常起居皇帝出西閣門乘輦協律郎跪俛伏舉麾興【凡樂皆協律郎舉麾工鼔柷而後作偃麾戛敔而後止】工鼓柷奏幹安之樂禮直官太常博引禮儀使前導皇帝出自西房內侍承防索扇扇合皇帝降輦卽禦座捲內侍贊扇扇開殿下鳴鞭戛敔樂止鑪煙升禮直官太常博士禮儀使立於禦座前稍東西向符寶郎奉八寶陳於禦座之左右分立如儀禮直官通事舎人太常博士引掌冠贊冠者入就位掌冠者初入門扺安之樂作至位樂止立定典儀曰再拜贊者承傳在位官皆再拜左輔詣禦座前承制降自東階詣掌冠者前稍東西向稱有制典儀曰再拜贊者承傳在位官皆再拜訖左輔宣制曰皇子冠命卿等行禮宣制訖掌冠贊冠者再拜左輔復位文臣侍從官宗室武臣節度使以上升殿東西侍立禮直官通事舎人太常博士引掌冠贊冠者及應行禮官以次詣東階下位立定王府官入詣皇子東房引皇子內侍二人夾侍王府官後從【自後準此】皇子初行恭安之樂作卽席南向坐樂止禮直官通事舎人太常博士引掌冠贊冠者以次詣罍洗樂作搢笏盥手帨手訖執笏升樂止執折上巾者升掌冠者降一等受之右執項左執前進皇子席前北向跪冠修好之樂作掌冠者興席南北面立贊冠者進席前北向跪正冠立於掌冠之後皇子興內侍跪進服訖樂止掌冠者揖皇子復坐贊冠者跪取爵內侍以酒注於爵跪進皇子席前北向立祝曰酒醴和防籩豆靜嘉授爾服兄弟具來永言保之降福孔皆皇子搢笏跪受爵翼安之樂作飲訖奠爵執笏太官令奉饌設於皇子席前皇子搢笏食訖樂止執笏太官令徹饌禮直官通事舎人太常博士引掌冠贊冠者降詣罍洗樂作搢笏盥手帨手訖執笏升樂止贊冠者進席前北向跪脫折上巾置於篋興內侍跪受服興置於席執七梁冠者升掌冠者降二等受之右執項左執前進皇子席前北向跪冠進安之樂作掌冠者興席南北面立贊冠者進席前北面跪簮結紘興立於掌冠者之後皇子興內侍跪進服服訖樂止掌冠者揖皇子復坐贊冠者跪取爵內侍以酒注於爵掌冠者受爵跪進皇子席前北向立祝曰賓贊旣戒殽核維旅申加厥服禮儀有序允觀爾成承天之祐皇子搢笏跪受爵輔安之樂作飲訖奠爵執笏太官令奉饌設於皇子席前皇子搢笏食訖樂止執笏太官令徹饌禮直官通事舎人太常博士引掌冠贊冠者降詣罍洗樂作搢笏盥手帨手訖執笏升樂止贊冠者進席前北向跪脫七梁冠置於篋興內侍跪受服興置於席執九旒冕者升掌冠者降三等受之右執項左執前進皇子席前北向跪冠慶安之樂作掌冠者興席南北面立贊冠者進席前北面跪簮結紘興立於掌冠之後皇子興內侍跪進服服訖樂止掌冠者揖皇子復位贊冠者跪取爵內侍以酒注於爵掌冠者受爵跪進皇子席前北向立祝曰防酒嘉栗甘薦令芳三加爾服睂壽無彊永承天休俾熾而昌皇子搢笏跪受爵賢安之樂作飲訖奠爵執笏太官令奉饌設於皇子席前皇子搢笏食訖樂止執笏興太官令徹饌禮直官通事舍人太常博士降引皇子降自東階詣朶殿東房易朝服皇子初行樂作至次樂止禮直官通事舎人太常博士引皇子降立於橫街南北向位王府官復東階下西向位皇子初行樂作至位立定樂止禮直官通事舎人太常博士引掌冠贊冠者詣皇子位前稍東西向掌冠者少進字之曰歳日云吉威儀孔時昭吿厥字君子攸宜順爾成徳永受保之奉勅字某太常博士請再拜皇子再拜訖搢笏舞蹈再拜奏聖躬萬福又再拜訖掌冠者復東階下位立左輔詣禦座前承防降自東階詣皇子前稍東西向宣曰有勅太常博士請再拜皇子再拜左輔宣勅戒曰好禮樂善服儒講藝蕃我王室交於兄弟不溢不驕惟以守之宣訖左輔退復位太常博士請再拜皇子再拜訖禮直官通事舎人太常博士引皇子進前俛伏跪奏稱臣𨿽不敏敢不只奉奏訖俛伏興復位太常博士請再拜皇子再拜訖禮直官通事舎人太常博士前引皇子出殿門皇子初行樂作出門樂止文臣侍從官以上武臣節度使以上及侍立官並降復位立定典儀曰再拜贊者承傳在位官皆再拜訖禮直官太常博士引禮儀使詣禦座前俛伏跪奏禮儀使具官臣某言禮畢俛伏興復位內侍承防索扇扇合簾降鳴鞭大樂正令撞蕤賓之鐘右五鐘皆應干安之樂作皇帝降座入東房內侍又贊扇扇開樂止禮直官通事舎人引左輔版奏解嚴所司承防俛伏應在位官俱再拜訖以次出次日文武百僚詣閣門拜表稱賀如常儀

朝見皇后

皇子朝見皇帝訖入內朝見皇后如宮中之儀

政和五禮新儀卷一百八十二

欽定四庫全書

政和五禮新儀卷一百八十三

嘉禮

品官嫡子冠儀

吿廟

戒賓

宿賓

行事

禮賓

吿廟

將冠主人諏日擇賓吿於禰廟無廟者爲位於防事兩楹之間南面主人公服再拜乃吿曰某子某年若干矣卜某甲子冠吉賓某官某贊某官某不冺先君之嗣徽福於我先君實辱臨之以始卒冠事謹吿【凡行事如非南向並各因所向陳設以後準此】

戒賓

前三日主人戒賓賓如主人服出門立西面肅而入賓入門而左主人入門而右賓升東階主人升西階主人再拜賓答拜主人曰某之子某將以某日加冠於其首願吾子終敎之賓曰某不敏恐不能共事以病吾子敢辭主人曰某猶願吾子終教之也賓曰吾子重有命某敢不從主人再拜賓答拜主人退賓退於門外

宿賓

前一日主人擇賓可使冠子者一人而宿之如戒賓之儀宿曰某將加冠於子某之首願吾子將蒞之敢宿賓對曰某敢不宿興宿贊冠者亦如之【賓贊善主人有故以書戒宿】

行事

質明執事者設洗於東階東南水在洗東箱實巾一在洗西陳服於房中東領北上【無房者張帷爲之】平冕金鍍鍮石稜角簮靑羅素裙蔽膝白綬中單緋白羅大帶金鍍銅華革帶緋羅履襪【五品以上五旒冕靑生色大袍緋羅繡裙蔽膝皂綾銅環餘同平冕服】三梁冠朝服金鍍銀稜角簮銀立筆緋羅大袖裙白紗中單皁白羅方心曲領緋羅蔽膝緋白羅大帶銀褐綬勒帛金鍍銅束帶佩方勝練鵲錦綬靑絲綱鍮石環【五品以上四梁羅金鍍銀稜犀簮束帶銀佩蔟四盤賜錦綬餘同二梁冠】折上巾公服巾總二梁冠平冕笄組紘實於篋平冕二梁冠折上巾各一箱執以待於西隅南面東上賓升則東面設洗於房中之東水在洗東箱實巾一在洗西質明主人公服立於東階下西面兄弟各服其服立於洗東西面北上將冠者立於房中南面賓贊如主人服立於外門之外主人出迎揖先入三揖至於階三遜設主人位於東階上西面賓贊位於西階上東面主人以賓升就位贊冠者盥於洗西升立於房中西面設冠位於主人東北西面將冠者出房南面贊冠者奠巾總於席南端賔揖將冠者卽席坐贊冠者坐設巾總賔降主人從降賔辭請勿降主人曰吾子防辱敢不從降賔旣盥一揖一遜升主人復初位賓卽將冠者席前跪正巾興降西階一等執折上巾者升東面授賓賓右手執項左手執前進揖冠者席前東向立祝曰粵惟初冠考禮之稱正爾容體順爾辭令盡革童心永膺天慶乃跪冠興復位贊冠者跪正折上巾冠者興賓揖冠者適房服【折上中服】出房南面立賓主俱興賓揖冠者卽席坐贊冠者跪脫折上巾設笄賓降主人從降辭對如初賓旣盥揖遜升賓卽冠者席前跪正巾興降西階二等執二梁冠者升東面授賓賓右手執項左手執前進冠者席前東向立祝曰載契我載加爾服爾旣順遂母曰欲速自天申之申以百福乃跪冠興復位贊冠者卒紘冠者興賓揖冠者適房服【二梁冠服】出房南面立賓主俱興賓揖冠者卽席坐贊冠者跪脫二梁冠設笄賓降主人從降辭對如初賓旣盥揖遜升賓卽冠者席前跪正巾興降西階三等執平冕者升東西授賓賓右手執項左手執前進冠者席前東向立祝曰授時之吉迎天之休抗以髙明掖其進修三加彌尊百祿是遒乃跪冠興復位贊冠者卒紘冠者興賓揖冠者適房服【平冕服】出房南面立賓主俱興執事者徹折上巾二梁冠席入於房執事者布席於西階上南面設酒饌如常儀執事者盥手洗爵於房中贊冠者以酒注於爵賓揖冠者卽席西南面立賓受爵進席前北向立祝曰防酒旣載嘉肴斯阜旣曰克家亦惟繼祖孝友慈祥受天之祐冠者席西拜受爵賓東面答拜贊冠者薦饌贊冠者卽座坐飲食訖降席再拜賓答拜易服拜父父爲起入拜母母爲起賓降當西序東面主人降當東序西面立冠者出立於西階東南面賓少進字之曰卜筮云吉禮儀孔明爰字爾徳嘉爾有成其成伊何曰伯某甫【仲叔季惟其所當】冠者曰某𨿽不敏敢不只奉賓出主人西面詣賓曰吾子辱執事請禮從者賓曰某旣得將事敢辭主人曰敢固以請賓曰某辭不得命敢不從賓就次如別儀冠者廟見及見諸父諸兄姑姊如常儀【若以巾帽折上中爲三加者聴】

禮賓

冠訖主人釋服攺席賓與贊冠者如主人服出次立於門西東面主人出門東西面主人揖賓先入賓及贊冠者從之至階揖遜升各卽席眾賓皆與執事者奉幣酬賓會訖賓主俱興主人再拜賓答拜賓出主人送於門外【孤子冠卽諸父諸兄爲主如上儀品官子孫三舎生冠依品官儀】

政和五禮新儀卷一百八十三

欽定四庫全書

政和五禮新儀卷一百八十四

嘉禮

品官庶子冠儀

吿廟

戒賓

宿賓

行事

禮賓

吿廟

如嫡子之儀

戒賓

如嫡子之儀

宿賓

如嫡子之儀

行事

質明執事者設洗於東階東南水在洗東篚實巾一在洗西陳服房中東領北上【無房者張帷爲之】平冕金鍍鍮石稜角簮靑羅素大袖緋羅素裙蔽膝白綾中單緋白羅大帶金鍍銅革帶緋羅履襪【五品以上五旒冕靑羅生色大防緋羅綉裙蔽膝皁綾綬銅環餘同平冕服】二梁冠朝服金鍍銀稜角簮銀立筆緋羅大袖裙白紗中單皁白羅方心曲領緋羅蔽膝緋白羅大帶銀褐綾勒白金鍍銅束帶佩方勝練鵲錦綬靑絲綱輸石環【五品以上四梁冠金鍍銀稜角簮銀束帶銀佩簇四盤雕錦綬餘同二染冠服也】折上巾公服巾總二梁冠笄組紘實於篋平冕二梁折上巾各一箱執以待於西隅南面東上賓升則東面升洗於房中之東水在洗東篚實巾一在洗西質明主人公服立於東階下西面兄弟各服其服立於洗東西面北上將冠者立於房中南面賓贊如主人服立於外門之外主人出迎揖先入三揖至於階三遜設主人之位於東階西面賓贊位於西階上東面主人與賓升就位贊冠者盥手洗西升立於房中西面設冠者位於房戶外之西南面設酒饌如常儀將冠者出房南面贊冠者奠巾縂於席東端賓揖將冠者卽席座贊冠者坐設巾總賓降主人從降賓辭請母降主人曰吾子降辱敢不從降賓旣盥一揖一遜升主人復初位賓卽將冠者席前跪正巾興降西階一等執折上巾者升東階西面授賓賓右手執項左手執前進將冠者席前北向跪冠興復位贊冠者跪正折上巾冠者興賓揖遜冠者適房服【折上中服】出房南面立賓主俱興賓揖冠者卽席坐執事者盥手洗爵於房中贊冠者以酒注於爵賓受爵進席前北向立祝曰谷旦旣治言設其醴助爾成徳治此嘉禮旣醮於初昭受多祉冠者再拜受爵賓東面答拜贊冠者薦饌冠者卽座坐飲食訖降席再拜賓答拜賓揖冠者卽席坐贊冠者跪脫折上巾設笄賓降主人從降辭對如初賓旣盥揖遜升賓卽冠者席前正巾興降西階二等執二梁冠者升東階西面授賓賓右手執項左手執前進冠者席前北向跪冠興復位贊冠者跪卒紘冠者興賓揖訖冠者適房服【二梁冠服】出房南向立賓主俱興賓揖冠者卽席立執事者盥手洗爵於房中贊冠者以酒注於爵賓受爵進席前北向立祝曰有脯斯設有酒斯盈載加爾服聿觀其成革爾幼習保玆令名冠者再拜受爵賓東面答再拜贊冠者薦饌冠者卽席坐飲食訖降席再拜賓答拜賓揖冠者卽席坐贊冠者跪脫二梁冠設笄賓降主人從降辭對如初賓旣盥揖遜升賓卽冠者席前正巾興降西階三等執平冕者升東階西面授賓賓右手執項左手執前進冠者席前北向跪冠興復位贊冠者跪卒紘冠者興賓揖冠者適房服【平冕服】出房南面立賓主俱興賓揖冠者卽席立執事者盥手洗爵於房中贊冠者以酒注於爵賓受爵進席前北向立祝曰防酒思柔殽核維旅受言醮之三加具舉爾徳旣成有秩斯祜冠者再拜受爵賓東面答拜贊冠者薦饌冠者卽席坐飲食訖降席再拜賓答拜執事者徹冠席酒饌及折上巾二梁冠入於房中冠者易服拜父父爲起入拜母母爲起賓降當西序東面主人降當東序西面立冠者出立於西階東南面賓少進字之曰卜筮云吉禮儀孔明爰字爾徳嘉爾有成其成伊何曰孟某甫冠者曰某𨿽不敏敢不只奉賓出主人西面請賓曰吾子辱執事請禮從者賓曰某旣得將事敢辭主人曰敢固以請賓曰某辭不得命敢不從賓就次如別儀冠者廟見及見諸父諸兄姑姊如常儀【若以巾防折上巾爲三加者聴】

禮賓

如嫡子之儀【孤子冠卽諸父諸兄爲主如上儀品官子三舎生冠依品官之儀折上巾服用緑】

政和五禮新儀卷一百八十四

欽定四庫全書

政和五禮新儀卷一百八十五

嘉禮

庶人嫡子冠儀

吿禰

行事

吿禰

將冠主人諏日擇賓吿於禰爲位於防事南面主人北面再拜乃吿曰某子某年若干矣卜以某甲子冠吉乃速賓某以始卒冠事庶幾臨之謹吿【凡防事如非南向並各因所向陳設以後準此】

行事

前期主人戒賓曰某日將加冠於子某首願吾子涖之賓許諾其日夙興張帷爲房於防事之東陳服其中【謂每加所易之服】東領北上酒饌在服北帽一折上巾一陳於西階之兩爲賓主位如常儀爲冠者席於主人東少北西向將冠者待於房中賓至主人出迎揖而入坐定冠者出自房執事者曰請行事主人曰敢勞吾子賓揖將冠者卽席坐執帽者升賓降受之進冠者席前東向立祝曰令月吉日始加首服棄爾幼志茂爾成徳俾壽而臧以介多福乃跪加帽興復位賓揖冠者適房易服出卽冠席復坐賓跪脫帽執折上巾者升賓降受之進冠者席前東向立祝曰吉月令辰申加爾服欽爾威儀柔嘉維則壽考不忘以終厥徳乃跪冠興復位賓揖冠者適房執事者徹冠箱冠席入於帷中爲醴席於西階南向冠者易服出賓主俱興執事者以酒注於醆賓揖冠者卽醴席西向立賓受醆進席前北向立祝曰爾酒旣湑爾肴伊旅拜受祭之自求多祐冠者席西拜受賓答拜執事者薦饌於席前冠者坐飲食訖再拜賓答拜冠者興離席立於東階之西東南向賓少進字之曰爾服旣莊爾儀旣備兄弟偕止爰吿爾字永保受之令徳是似冠者拜賓答拜冠者廟見如常儀拜父父爲起入拜母母爲起拜諸父羣從之尊者主人享賓出主人送於門外【孤子冠卽諸父諸兄爲主如上儀戒賓若主人有故聴以函書】

政和五禮新儀卷一百八十五

欽定四庫全書卷

政和五禮新儀卷一百八十六

嘉禮

庶人庶子冠儀

吿禰

行事

吿禰

將冠主人諏日擇賓吿於禰爲位於防事南面主人北面再拜乃吿曰某子某年若干矣卜以某甲子冠吉乃速賓其以始卒冠事庶幾臨之謹吿【凡防事如非南面並各因所向陳設後準此】

行事

前期主人戒賓曰某日將加冠於子某首願吾子涖之賓許諾其日夙興張帷爲房於防事之東陳服其中【謂每加所易之服】東領北上席一在南酒饌在服北帽一折上巾一各一箱陳於西階之西爲賓主位如常儀設冠者席於房戶外之西南面將冠者待於房中賓至主人出迎肅而入坐定冠者出自房執事者曰請行事主人曰敢勞吾子賓揖將冠者卽席坐執帽者升賓降受之進冠者席前跪加帽興復位賓揖冠者適房服出房南面立賓主俱興執事者以酒注於醆賓受醆進席前北面立祝曰涓吉戒賓初加首服旨酒嘉薦用綏爾服飭行謹身毋俾作慝冠者再拜受爵賓北面答拜執事者薦饌冠者卽座坐食飲訖執徹者徹酒饌於房中賓跪脫帽執折上巾者升賓降受之進冠席前跪加折上巾興復位賓揖冠者適房服出房南面立賓主俱興執事者以酒注於醆賓受醆進席前北向立祝曰旨酒旣淸嘉薦亶時乃申爾服成爾令儀綏受多福永言保之冠者再拜受爵賓北面答拜執事者薦饌冠者卽席坐飲食訖執事者徹酒饌於房中冠者興離席立於東階之西南向賓少進字之曰容服旣莊禮儀有序茂爾成徳爰吿爾字鐸言禮嘉尙克是似冠者拜賓答拜冠者廟見如常儀拜父父爲起拜母母爲起拜諸父羣從之尊者主人享賓出主人送於門外【孤子冠卽諸父諸兄爲主如上儀戒賓若主人有故聴以函書】

政和五禮新儀卷一百八十六

欽定四庫全書

政和五禮新儀卷一百八十七

嘉禮

冊皇后儀一

奏告

陳設

臨軒發冊

皇后受冊

皇后表謝

皇后受內外命婦賀

皇后會外命婦

皇帝受羣臣賀

羣臣上禮

皇帝防羣臣

皇后朝謁景靈宮

奏告

前期太史局擇日差官奏告昊天上帝皇地祗太廟太稷太社景靈東宮景靈西宮中太乙宮祐神觀醴泉觀上淸儲祥宮太淸儲慶宮九成宮永安陵永昌陵永熈陵永定陵永昭陵永厚陵永裕陵永泰陵並如常告之儀

陳設

前期殿中監帥其屬尙捨張設垂拱文徳殿門之內設禦座於文徳殿當中南向東西房於禦座之左右稍北東西閤位殿後之左右殿上前楹施簾設香案於殿下螭陛間大晟展宮架之樂於殿庭橫街之南恊律郎舉麾位於宮架西北東向大司樂押樂位於宮架之北北向儀鸞司設文武百僚及應行事次於朝堂之內外又設冊寶幄次二於殿後東廂俱南向【前一日尙書二部奉冊宣進入】其日尙輦於殿西階下東西列禦馬於殿門外東廂西向尙書兵部帥其屬列黃麾細仗於殿庭典儀設冊使副受制位橫街南北向東上又設左輔承制位於禦座之東又設左輔宣制位於冊使位東北並西向又設門下侍郎奉節位及左輔右弼奉冊寶位冊使副東北西向又設權置冊寶褥位二於橫街南向黃道東稍北西向冊在北寶在南又於冊使受制位稍北設褥位一以俟冊使受冊副使受寶應行事官位於近北西向又設典儀位於宮東北贊者二人在南少退俱西向

臨軒發冊

其日質明辟文徳殿門文武百僚及應行事官入就次服朝服大樂正帥樂工先入就位恊律郎入就舉麾位大司樂入就押樂位典儀帥贊者先入就位管勾內臣承防降冊寶出垂拱殿門禮部職掌以次奉舉至文徳殿後幄次以俟禮直官引冊使副入立於文徳殿門外道東西向門下侍郎帥掌節者奉節立於左嘉福門內道北皇帝將出宮東上閤門引知樞宻院事以下詣垂拱殿立班如常儀東上閤門附內侍進班齊牌垂拱殿簾降皇帝乘輦出至殿上少駐輦官迎駕自贊常起居宣輦官上殿捲鳴鞭行門禁衛諸班親從迎駕自贊常起居次舍人先贊知內侍省事以下常起居次樞宻院以下通班常起居贊祗候引駕樞宻知客省事以下至簽書東上閤門官分左右立六尙局應奉官祗應武功大夫以下並先退軍臣僚窄衣執仗子宣名常起居贊祗候引駕並分左右前導輦降東階垂拱殿門外禁衛諸班親從自贊常起居訖至文徳殿後軍臣僚易公服執仗子殿階下分東西侍立皇帝降輦入西閤前官朝服詣禦座前分左右立知樞宻院事簽書知樞宻院知客省事以下至簽書東上閤門官在東同知樞宻院在西閤門舍人以下各詣兩朶殿上不當祗候舍人並殿下西向立諸軍將校先入分立殿門內左右內外符寶郎俱詣閤奉迎禦史臺引殿中侍禦史一員先入就位次東上閤門禦史臺太常寺四方館分引三公以下文武百僚入詣文徳殿庭立班東西相向如月朔視朝之儀【未升朝官應立班者文臣承郎以上位於通直郎之東西向武臣承信郎以上位於修武郎之西東向每等重行異位倛北上】禮直官引左輔右弼門下侍郎中書侍郎及捧冊寶官等並詣文徳殿後幄次前立少頃奉冊寶出幄次捧冊寶帥執事人捧舉以行禮直官通事舍人太常博士前引中書侍郎押冊右弼後從門下侍郎押寶左輔後從援衛如儀由東上閤門出至文徳殿庭權置訖禮直官通事舍人引左輔版奏中嚴內外符寶郎奉寶先出少頃又引左輔版奏外辦皇帝服通天冠絳紗袍捲大樂正令撞黃鐘之鐘右五鐘皆應殿上鳴鞭禁衛諸班親從自贊常起居皇帝出閤乘輦恊律郎跪俛伏舉麾興工鼓柷奏幹安之樂【凡樂皆恊律郎舉麾工鼔祝而後作偃麾戞敔而後止】禮直官太常博士引禮儀使前皇帝出自西房內侍承防索扇扇合皇帝降輦卽禦座捲內侍又贊扇扇開殿下鳴鞭戞敔樂止鑪煙升禮直官太常博士禮儀使立於禦座前稍東西向符寶郎奉八寶陳於禦座之左右分立如儀禮直官通事舍人太常博士引冊使副入就位冊使副初入門正安之樂作至位樂止立定典儀曰再拜贊者承傳在位官皆再拜左輔詣禦座前承防降自東階詣冊使前東北西向稱有制典儀曰再拜贊者承傳冊使以下應在位官皆再拜左輔宣制曰冊某氏爲皇后命公等持節展禮宣制訖冊使副再拜左輔升復位門下侍郎帥將節者脫節衣詣冊使所掌節者以節授門下侍郎掌節者退門下侍郎西向以節授冊使冊使跪受以授掌節者立於冊使之左門下侍郎退次引冊使詣受冊位立定又引右弼詣冊使前東北西向立中書侍郎引冊案立於右弼之右右弼跪取冊以授冊使冊使跪受訖興置於案【舉案者退立於後】冊使右弼中書侍郎俱退復本班次引副使詣受寶褥位立定又引左輔詣副使前東北西向立門下侍郎引寶案立於左輔之左左輔跪取寶以授副使副使跪受訖興置於案【舉案者退立於後】副使左輔門下侍郎俱退復本班典儀曰再拜贊者承傳冊使副使以下應在位官皆再拜訖禮直官通事舍人太常博士引冊使押冊副使押寶持節者前正安之樂作捧冊寶官捧舉由中道出文徳殿東偏門樂止掌節者加節衣由端禮門右長慶門右嘉肅門右銀臺門右承天門至穆淸殿門外幄次權置冊寶訖冊使從之歸次初冊寶出文徳殿門禮直官太常博士引禮儀使進當禦座前俛伏跪奏禮儀使具官臣某言禮畢俛防興復位內侍承防索扇扇合簾降鳴鞭大樂正令撞防賔之鐘左五鐘應之恊律郎跪俛伏舉麾興工鼓祝奏幹安之樂皇帝降座乘輦入自東房內使又贊扇扇開戞敔樂止禮直官通事舍人引左輔版奏解嚴所司承防放仗應在位官俱再拜訖以次出

政和五禮新儀卷一百八十七

欽定四庫全書

政和五禮新儀卷一百八十八

嘉禮

冊皇后儀二

皇后受冊

前一日有司於穆淸殿設皇後座於中間南向又設皇后東西房於座之左右稍北又設東西閤於殿後之左右又設皇后受冊位於殿庭階間北向又設寶位四其二在殿東階之東西向其二在殿西階之西東向又設內命婦妃嬪以下次於庭之左右司樂展宮架之樂於殿庭設麾於殿上西階之西東向又於殿門外設冊寶幄次二量地之宜又設行事官及外命婦次於門之左右其日兵部於穆淸殿門外皇城裏角門內外設皇后黃麾仗左右排列如儀所司設冊寶使副位於門外西向北上內侍又於其南少退又設舉冊寶案位於使副之前北向又設內給事位於北廂南向又設內謁者監位於其東南西向司贊設內命婦及內官非俱奉者陪列之位於受冊正殿之庭東廂西靣重行北上又設內命婦等朝位於殿庭道東重行北向西上又設外命婦朝位於殿庭東道之左內近南每等重行異位北向又設司贊位於東階東南階典贊二人在南少退俱西向質帥樂女工人先入就位典樂升就舉麾位司贊帥典贊就殿庭位外命婦各就門外次皇后常服乘龍飾肩輿【肩輿謂擔子下準此】至穆淸後殿西閤內命婦等應陪列位各服其服奉從至閤訖各入次以俟冊寶至殿門外幄次應行事官並次內侍版奏皇后中嚴應行事官各就門外位立定持節者立於冊使之左少退內外引命婦各就陪列位內侍又版奏外辦皇后首餙褘衣司言引上宮上宮引皇后出典樂舉麾坤安之樂作【凡樂皆典樂舉麾上鼔祝而後作偃麾戞敔而後止】皇后出自西房至殿上中間南向立定樂止禮直官通事舍人引冊使副就內給事前北向跪稱冊使姓某副使姓某奉制授皇后偹物典冊俛伏興復位內給事入詣皇后前北向跪奏訖俛伏興退又內侍進詣冊使前東向跪受冊以授內謁者監冊使退復位又副使以寶授內侍如上儀訖內謁者監及勾內臣等持冊寶入殿門內侍從之以次入詣殿庭置冊寶於西階之西東向位冊寶初入門宜安之樂作至位樂止內侍贊引皇后降自東階至庭中北向位皇后初行承安之樂作至位樂止內侍跪取冊入內侍跪取寶進立於皇后之右少前西向司言司寶二員進立於皇后之左少前東向又內侍稱有制內侍贊再拜皇后再拜內侍宣冊訖內侍又贊再拜皇后再拜內侍奉冊進授皇后皇後受訖以授司寶司言司寶置冊寶於東階之東西向位皇后初受冊寶成安之樂作受訖樂止又內侍贊再拜皇后再拜表謝如別儀冊使副退詣文徳殿庭橫街南道東北向西上交中書令立於冊使東北西向冊使等再拜復命曰奉制授皇后備物典冊禮畢又再拜中書令奉文冊使等退

皇后表謝

皇后受冊畢內侍贊再拜皇后再拜內侍以謝表授皇后內侍以案少前皇后置表案上內侍贊再拜皇后再拜內侍奉表以聞內侍詣皇后前跪奏稱禮畢俛伏興受賀如別儀

皇后受內外命婦賀

皇后受冊表謝訖內侍跪奏禮畢司言引尙官尙官引皇后升皇後座皇后初行和安之樂作卽座南向司寶奉寶至於庭前樂止司賔引內命婦陪列位者以次進就北向位班首初行典樂舉麾惠安之樂作至位樂止司贊曰再拜典贊承傳內命婦皆再拜司賔引班首詣西階升樂作至階樂止進當皇後座前北向躬致詞稱贊降自階樂作至位樂止司贊曰再拜典贊承傳內命婦等皆再拜司捨前承令降自西階詣內命婦前西北東向稱令防內命婦等以下皆再拜宣令防訖司贊曰再拜典贊承傳在位者皆再拜司賔以次引內命婦還宮班首初行樂作出門樂止內侍引外命婦出次至殿門司寶引詣東向位班首初入門咸安之樂作至位樂止立定司贊曰再拜典贊承傳外命婦皆再拜訖司賔引班首進升階奏賀復位再拜樂作至位樂止及宣令再拜等皆如內命婦之儀訖司賔引外命婦以次出班首初行樂作出門樂止內侍詣皇后前跪奏稱禮畢俛伏興皇后降座徴安之樂作入東房樂止歸閣防安之樂作至閣樂止女工人退防外命婦如別儀

皇后防外命婦

皇后受內外命婦賀禮畢皇后更常服內使承令宣外命婦入皇后升座防外命婦並如宮中常儀防畢司賔引外命婦降階橫行北上司贊曰再拜興贊承傳在位者皆再拜訖以次出皇后還宮

政和五禮新儀卷一百八十八﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷一百八十九

嘉禮

冊皇居儀三

皇帝受羣臣賀

其日質明文武百僚並常服早入就次皇帝將出宮讀奏目官以下詣垂拱殿讀奏目官在殿庭之南宣贊引班對立舍人在其南簿書官在舍人之西少絕覺察失儀提防使臣在其南並北向【舍人以西爲上簿書官以下以東爲上】宣贊舍人立班前西向東上閤門附內侍進班齊牌皇帝出宮守踏道行門禁衛諸班親從迎駕自贊常起居訖又自贊賀再拜訖皇帝服鞾袍坐鳴鞭讀奏目官以下起居訖【讀卷目官升降自東階】班首出班致詞稱賀歸位再拜【如宣答再又拜】次知內侍省事以下管軍臣僚各逐班先面西立俟班到橫行北向贊起居稱賀如上儀次行門起居稱賀再拜訖俟舍人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱殿起居稱賀班將畢紫宸殿樞宻院以下大班入就位並如賀祥瑞立班之儀東上閣門附內侍進班齊牌皇帝禦紫宸殿座鳴鞭舍人揖樞宻以下躬赴當殿通某官以下起居稱賀復位贊樞宻以下再拜搢笏舞蹈又再拜班首奏聖躬萬福又再拜訖班首出班致詞稱賀復位又再拜搢笏舞蹈又再拜知東上閣門官當殿北向承防訖西向稱有制樞宻以下再拜宣答訖又再拜搢笏舞蹈又再拜訖鳴鞭直學士自西階升殿侍立知東上閣門官以下殿庭東西相向侍立余官分班出【宣贊舍人近退南當庭中立對立舍人西出】文武百僚及諸軍將校殿門外序班立定如東上閣門官以下退立東階下次殿中侍禦史一員先入就位次兩省次上將軍以次下分班入舍人分引文武班入詣殿庭東西相向【將校排列不盡者正殿門外立班】舍人揖班首以下躬宣贊舍人當殿通文武百官宰臣【三公通三公】姓名以下起居稱賀舍人揖班首以下橫行北上【兩省上將軍以下依舊立班】並如賀祥瑞之儀次宣贊舍人揖左班進前舍人自班後詣東階下立知東上閣門官至通唱位舍人揖班首以下躬知東上閣門官贊拜班首出班致詞稱賀復位樞宻詣座前承防退詣折檻東西向宣答班首以下再拜如上儀訖知東上閣門官揖宰相知政官升殿【並升自東階內中書侍郎升自西階樞宻院直學士下殿】贊拜知東上閣門官還位立引右班舍人由右班前出余官分出知引進司東上閣門官還侍立位宣贊舍人復位次引進如別儀

羣臣上禮

其日引進司先以所進陳引於殿門外北向東上俟羣臣稱禮畢宣贊對立舍人稍南相向立文武自西牽馬陳於殿庭三分庭一在南北首東上立定贊文武常起居訖【牽馬者不拜】門下侍郎於折檻東西向對立舍人當殿躬奏某官姓名以下進奉訖復對立位門下侍郎曰進奉出還侍立位文武應喏員僚司進奉從東側門出宣贊對立舍人復位合班躬奏閣門無事捲班而出皇帝降座鳴鞭還幄次知司進司官以下並捲班出三省樞宻院官並退舍人引進奉官殿門外謝如常儀【應進爲官謂文臣侍從官以上武臣遙郡以上】

皇帝防羣臣

前期殿中監帥其屬尙捨張設紫宸殿門之內設禦座於殿上當中南向尙醴設禦酒器於禦座之東尙食設禦茶牀於禦座之西俱稍北有司請設羣官酒尊酒器於殿下又設羣官座並如紫宸殿宴百官之儀其日羣臣上禮畢俟諸司排當偹禦史臺先引殿中侍禦史一員入就位東上閣門禦史臺分引三公以下文武官以次入詣殿庭東西相向立東上閤門附內侍進班齊牌皇帝出幄次鳴鞭先行門禁衛諸班親從迎駕奏聖躬萬福訖皇帝卽禦幄鳴鞭殿中監以下知同知入內內侍省事知客省事以知內侍省事以下禦器械官六尙局應奉官祗應武功大夫以下祗應諸司文臣闘班合奏聖躬萬福次軍臣僚奏聖躬萬福各復侍立祗應位次舍人引班首以下橫行北向並如紫宸殿宴立班之儀班首奏聖躬萬福訖舍人贊各就座再拜舍人分引升殿席前相向立朶殿兩廊官立於席後教方使以下通班大起居看醆人謝升殿再拜訖內侍進禦茶牀殿侍酧酒訖知東上閣門官詣禦座前躬奏班首以下姓名進酒舍人分引殿上臣僚橫行北向贊再拜舍人引班首稍前知東上閣門官接引詣禦座東北向搢笏殿中監奉盤琖授班首殿中少監受琖班首西向立殿中少監以酒注於醆班首奉酒詣禦前躬進訖少退虛跪興以盤授殿中監出笏知東上閣門官引退舍人接引復位贊再拜舍人引班首少前殿上臣僚席前相向立知東上閣門官接引班首詣禦座東北向搢笏殿中監受盤捧詣禦座前西向立樂作皇帝飲訖舍人引殿上臣僚橫行北向知東上閣門官引班首接琖訖少退跪興授殿中監出笏引退舍人接引復位贊再拜舍人贊各賜酒羣官俱再拜贊就座羣官俱立席後復贊羣官俱坐酒初行羣官搢笏受酒訖先宰臣次百官皆作樂尙食典禦奉禦進禦食太官設羣臣食【後準此】皇帝再舉酒【自此並殿中監少監進酒】羣官俱立席後樂作飲訖舍人贊就位復行羣官酒皇帝三舉酒次行羣官酒並如第二之儀若宣示琖卽隨所向知東上閣門官以上揖稱宣示琖躬贊就座若宣勸卽立席後躬飲訖贊再拜內侍舉禦茶牀舍人引班首以下俱降階橫行北向再拜搢笏舞蹈又再拜分班出次教坊使以下謝祗應再拜訖如賜祗應臣僚茶酒並入逐班贊再拜東上閣門官側奏無事皇帝降座鳴鞭

政和五禮新儀卷一百八十九

欽定四庫全書

政和五禮新儀卷一百九十

嘉禮

冊皇后儀四

皇后朝謁景靈宮

前一日有司於景靈東宮張大次於明福殿上【西宮卽於防誠殿】又於天興殿之東廊設幄東南西向又於殿東階之東西南設皇后褥位西向又於殿上設皇后褥位於香案南北向及供奉之物如常儀又設內命婦妃嬪以下陪列位於殿庭之東外命婦陪列位於殿庭之西皆重行北向保寕閣天元大始皇武儷極大定煇徳熈文衍慶美成繼仁治隆徽音景靈西宮大明坤元重光殿並如上儀訖又設內命婦妃嬪以下及外命婦並應奉官次於齊殿門內外量地之宜太僕寺陳重翟車於宣徳門內偏東南向其日未明前二刻有司陳小駕鹵簿儀仗於重翟車左右以次排列外命婦先至景靈宮後門入就次皇后未出宮前一刻內侍引命婦妃嬪以下俱詣殿庭起居訖內侍奏請中嚴少頃又奏外辦皇后首餙褘衣乘龍餙肩輿如常儀障以行出內東門【由宣祐門左銀臺門左嘉肅門左長慶門入左升龍門】內侍詣皇后肩輿前俛伏跪奏具官臣某言請皇后降肩輿升重翟車奏訖俛伏興少退【凡內侍奏請之儀準此】馭者執綏皇后升重翟車內侍詣車前奏請重翟車進發車進行出東偏門內命婦妃嬪以下自內東門升階乘車由左掖門至宣徳門外從皇后車至景靈東宮昌福門【西宮卽於昭徳門】小駕鹵簿止於門外車入門廻車南向內侍詣車前奏請皇后降車升肩輿皇后降車升肩輿入大次內命婦妃嬪以下並降車以入內侍引外命婦詣皇后大次前起居訖並先赴殿庭陪位少頃內侍前皇后至天興殿幄次降又內侍詣幄次請皇后行朝謁之禮捲內侍前皇后詣殿庭西向褥位立內侍奏請再拜皇后再拜內命婦妃嬪以下及外命婦皆再拜內侍前皇后升殿東階詣聖祖天尊大帝案前褥位北向立內侍奏請皇后上香再上香三上香又奏請再拜皇后再拜內命婦妃嬪以下及外命婦皆再拜內侍前皇后還幄次降內侍詣幄次前奏言禮畢次詣保寕閣天元大始皇武儷極大定煇徳殿朝謁如天興殿謁訖歸大次內侍詣大次前奏內解嚴內外命婦皆還次少頃小駕鹵簿轉仗衛於還途如來儀外命婦先退太僕進重翟車於昌福門內南向內侍奏請中嚴少頃又奏外辦皇后乘肩輿以出至車前內侍詣肩輿前奏請皇后降肩輿升重翟車皇后升車馭者執綏內侍詣車前奏請重翟車進發內命婦妃嬪以下升所乘車重翟車進行皷吹振作前車至宣徳東偏門廻車南向內侍詣車前奏請皇后降車升肩輿皇后乘肩輿障以行帷由內東門還內內命婦妃嬪以下從入內侍奏請解嚴將士各還其所次日又朝見熈文衍慶美成繼仁治隆徽音殿並如天元殿之儀又次日謁西宮朝謁大明坤元重光殿並如東宮之儀

政和五禮新儀卷一百九十

欽定四庫全書

政和五禮新儀卷一百九十一

嘉禮

冊皇后太子儀上

奏告

陳設

臨軒冊命

朝見皇后

謁太廟

謁別廟

皇后受羣臣賀

羣臣上禮

皇帝防羣臣

皇后受內外命婦賀

皇后防外命婦

皇太子受羣官賀

奏告

前期太史局擇日差官奏告昊天上帝皇地祗太廟別廟太社太稷景靈西宮中太乙宮祈神觀醴泉上淸儲祥宮太淸儲慶宮九成永安陵永昌陵永熈陵永定陵永昭陵永厚陵永裕陵永防陵並如常告之儀

陳設

前期殿中監帥其屬尙捨張設垂拱殿大慶殿門之內設禦座於大殿當中南向東西房於禦座之左右稍北東西閣於殿後之左右殿上前楹施簾設香案於丹墀螭陛間大晟展宮架之樂於殿庭橫街之南恊律郎舉麾位於宮架西北東向大司樂押樂位於宮架之北北向儀鸞司設皇太子次於大慶殿門外之東西向又設文武百僚應行事官東宮官等次於大慶殿門外及朝堂之內外又設冊寶幄次二於殿後東廂俱南向【前日尙書工部奉冊寶進】其日尙輦陳輿輦於龍墀徹扇於沙墀太僕陳輅於庭玉輅在中金輅在東象輅次之革輅在其西木輅次之玉輅次之玉輅稍前俱北向南輦列禦馬於龍墀在輿輦之後東西相向尙書兵部帥其屬設黃麾仗於殿門之內外典儀設左輔承制位於禦座之東西向又設皇太子受冊位於殿庭橫街之南北向設權置冊寶褥位二於近東稍北向西上冊在北寶在南又設皇太子受冊位前東北西向設褥位一以俟右弼奉冊左輔奉寶又於奉冊寶位之北設褥位一以俟左輔宣制右弼讀冊應行事官位又於近北西向以北爲上典儀位於宮架東北贊者二人在南少退俱西向

臨軒冊命

其日質明辟大慶殿門文武百僚及應事官入就次服朝服大樂正帥樂工進入就位恊律郎入就舉麾位大司樂入就押樂位典儀帥贊者先入就位東宮官自東宮引皇太子至殿門外就位勾內臣承防降冊寶出垂拱殿禮部職掌以次捧舉至大慶殿後幄次以俟皇帝將出宮東上閣門引知樞宻院事以下詣垂拱殿立班如常儀東上閣門附內侍進班齊牌垂拱殿簾降皇帝乘輦出至殿上少駐輦官迎駕自贊常起居宣輦官上殿捲鳴鞭行門禁衛諸班親從迎駕自贊常起居贊祗候先知內侍省事以下常起居次樞宻院以下通班常起居贊祗候引駕樞宻知客省事以下並先退軍臣僚窄衣執杖子宣名常起居贊祗候引駕並分左右前駕輦降東階垂拱殿門外禁衛諸班親從自贊常起居訖自大慶殿後軍臣僚易朝服執杖於殿階下分東西立武臣大夫至武翼郎分立於龍墀上惇武郎至保義郎分立於沙墀並重行東西向皇帝降輦入西閣前官易朝服詣禦座前分左右侍立知樞宻院簽書樞宻知客省事以下至簽書東上閣門官在東同知樞宻院在西閣門舍人以下各詣兩朶殿上不當祗應舍人並殿下西向立詣軍將校先入分立殿門內左右內外符寶郎俱詣閣門奉迎禦史臺引殿中侍禦史一員先入就位東上閣門禦史臺太常寺四方館分引三公以下文武百僚等入詣大慶殿庭立班東西相向如正月朝防之儀禮直官引左輔右弼門下侍郎中書侍郎及捧冊寶官並詣大慶殿後幄次前立少頃奉冊寶出幄次捧冊寶出帥執事人等捧舉以行禮直官通事舍人太常博士前引中書侍郎押冊右弼後從門下侍郎押寶左輔後從援衛如儀由大慶殿東過至大慶殿庭權置訖皇太子服逺逰冠朱明衣出次中允稍前進桓圭皇太子執圭禮直官通事舍人太常博士禮儀使引皇太子三師三少以下從立於殿門外之東西向【近侍量人數從入不應入者立於門外】禮直官通事舍人左輔版奏中嚴少頃又奏外辦皇帝服通天冠絳紗袍捲大樂正令撞黃鐘之鐘右五鐘皆應殿上鳴鞭禁衛諸班親從自贊常起居皇帝出西閣乘輦恊律郎跪俛伏舉麾興工皷柷奏幹安之樂【凡樂皆恊律郎舉麾工皷柷而後作偃麾戞敔而後止】禮直官太常博士引禮儀使前皇帝出自西房內侍承防索扇扇合皇帝降輦卽禦座捲內侍又贊扇扇開殿下鳴鞭戞敔樂止鑪煙升禮直官太常博士禮儀使立於禦座前稍東西向符寶郎奉入寶陳於禦座之左右分立如儀禮直官通事舍人太常博士禮儀使引皇太子入門明安之樂作至位樂止三師三少以下從入【立於皇太子位東南西向】典儀曰再拜皇太子再拜搢笏舞蹈又再拜班首奏聖躬萬福又再拜訖分班禮直官通事舍人太常博士禮儀使引皇太子復受冊位引左輔詣禦座前承防退降階詣宣制位稱有制典儀曰再拜贊者承傳皇太子以下應在位官皆再拜左輔宣制曰冊某王爲皇太子皇太子以下又再拜左輔升復位禮直官通事舍人太常博士引右弼詣讀冊位中書侍郎引冊案立於右弼之右右弼搢笏捧冊跪讀訖興置於案典儀曰再拜皇太子又再拜次引右弼詣奉冊位中書侍郎復引冊案立於右弼之右右弼捧冊跪授皇太子皇太子搢圭跪受冊訖以授右庶子俛伏興右庶子以冊置於案【舉案者退立於其後】右弼中書侍郎俱退復本位次引左輔詣奉寶位門下侍郎引寶案立於左輔之右左輔捧寶跪授皇太子皇太子搢圭跪受寶訖以授左庶子俛伏興右庶子以寶置於案【舉案者退立於後】左輔門下侍郎俱退復本班典儀曰再拜皇太子再拜禮直官通事舍人太常博士禮儀使引皇太子退初行樂作中書舍人押冊寶以出皇太子出殿門樂止禮直官太常博士引禮儀使詣禦座前俛伏跪奏禮儀使具官臣某言禮畢俛伏興復位內侍承防索扇扇合降鳴鞭大樂正令撞賔之鐘左五鐘皆應恊律郎跪俛伏舉麾興工鼓柷奏幹安之樂皇帝降座入至東房還東閣侍衛如來儀內侍又贊扇扇開戞敔樂止禮直官通事舍人引左輔版奏解嚴所司承防放仗應在位官俱再拜訖以次出

朝見皇后

皇太子受冊畢入內朝見皇后如宮中之儀

政和五禮新儀卷一百九十一

欽定四庫全書

政和五禮新儀卷一百九十二

嘉禮

冊皇太子儀中

謁太廟

前期太常寺下太史局擇日謁廟前一日宮闈令帥其屬淸掃廟之內外有司於廟東神門外道北南向設皇太子幄次又於殿庭東階下近東西向及逐室戶內各設皇太子褥位又於幄次之南道東西並南櫺星內外門設東宮官次東宮官及應從官等各宿於本司【內執事官宿於廟】其日質明東宮官應從官各服其服所司陳鹵簿於東宮門外禮直官引左庻子詣內嚴右庶子負寶如式俱詣閣奉迎僕進金輅於閣外南向左右內率執刀立於輅前北向中允一人在近侍官之前贊者二人又在中允之前禮直官引左庶子言外偹僕攝衣而升正立執轡皇太子服逺遊冠朱明衣升輿以出左右侍衛如常儀左庶子進詣輿前俛伏跪稱左庶子姓某言請皇太子降輿升輅言訖俛伏興【凡左庶子有請並準此】皇太子降輿升輅僕立授綏左庶子以下夾侍贊善進當輅前俛伏跪稱贊善姓某言請進輅言訖俛伏興【凡贊善有請並準此】輅動贊善與贊者夾引以出至侍官上馬所贊善請輅權駐令侍官上馬左庶子前承令退稱曰令諸贊善退稱內侍官上馬贊者承傳文武侍官皆上馬左庶子以下夾侍於輅前侍官上馬畢贊善請進輅輅動東宮官以下皆乘馬以從至太廟西櫺星門外廻輅南向禮直官引左庶子進當輅前請降輅皇太子降輅入幄次一刻頃禮直官引左庶子言外備皇太子服衮冕出次中允進圭皇太子執圭東宮官從如儀入詣殿庭東階之東西向位立定東宮官分立於左右禮直官引率更令請再拜皇太子再拜訖禮直官引率更令前皇太子升自西階詣僖祖室神位前北向立率更令請再拜皇太子再拜訖次詣翼祖宣祖太祖太宗眞宗仁宗英宗神宗哲宗室行禮如上儀訖降西階復西向位立禮直官引率更令詣皇太子前跪稱率更令姓某言禮畢言訖俛伏興前皇太子出東神門外中允少前受圭前引皇太子歸幄次更朝服有司轉仗衛於還途如來儀僕進金輅於西櫺星門外南禮直官引左庶子言外備皇太子出次至西櫺星門外升輅侍官上馬如來儀輅動至東宮門外俱下馬入至閣前廻輅南向左庶子請降輅皇太子降輅升輿入侍官從至閣左庶子請將士各還本所

謁別廟

並如謁太廟之儀

皇帝受羣臣賀

其日質明文武百僚並常服早入就次皇帝將出宮讀奏目官以下詣垂拱殿讀奏目官在殿庭之南宣贊引班對立舍人在其南簿書官在舍人之西少絕覺察失儀提使臣在其南並北向【舍人以西爲上簿書官以下以東爲上】宣贊舍人立班前西向東上閣門附內侍進班齊牌皇帝出宮守踏道行門禁衛諸班親從迎駕自贊常起居訖又自贊賀再拜訖皇帝服鞾袍坐鳴鞭讀奏目官以下起居訖【讀奏目官升降自東階】班首出班致詞稱賀歸位再拜【如宣答又再拜】次知內侍省事以下次軍臣僚各逐班先靣西立候班到橫行北向贊起居稱賀並如上儀次行門起居稱賀再拜訖俟舍人南階下直身奏班絕皇帝降座鳴鞭詣紫宸殿後幄排立諸班親從迎駕自贊常起居初垂拱殿起居稱賀班將畢紫宸殿樞宻以下大班入就位並如賀祥瑞立班之儀東上閣門附內侍進班齊牌皇帝禦紫宸殿坐鳴鞭舍人揖樞宻以下躬赴當殿通某官姓名以下起居稱賀復位贊樞宻以下再拜搢笏舞蹈又再拜班首奏聖躬萬福又再拜訖班首出致詞稱賀復位又再拜搢笏舞蹈又再拜知東上閣門官當殿北向承防訖西向稱有制樞宻以下再拜宣答訖又再拜搢笏舞蹈又再拜訖鳴鞭樞宻直學士自西階升殿侍立知東上閣門官以下殿庭東西侍立余官分班出【宣贊舍人退近南當庭中立對立舍人西出】文武百僚及諸軍將校殿門外序班立定知東上閣門官以下退立東階下次殿中禦史一員先入就位次兩省次上將軍以下分班入舍人分引文武班入詣殿庭東西相向立【將校排列不盡者止殿門外立班】舍人揖班首以下躬宣贊舍人當殿通文武百僚宰臣【三公通某官】姓名以下起居稱賀舍人揖班首以下橫行北向【兩省及上將軍以下依舊立】並如賀祥瑞立班之儀次宣贊舍人揖左班近前舍人自班後詣東階下立知東上閣門官贊拜班首出班致詞稱賀復位樞宻詣禦座前承防退詣折檻東西向宣答以下再拜並如上儀訖知東上閣門官揖宰相執政官升殿【並升自東階內中書侍郎升自西階樞宻直學士下殿出】贊拜知東上閣門官還立引右班舍人由右班前出余官分出知引進司東上閣門官以下還侍立位宣贊舍人復位次引進奉人如別儀

政和五禮新儀卷一百九十二

欽定四庫全書

政和五禮新儀卷一百九十三

嘉禮

冊皇太子儀下

羣臣上禮

其日引進司先以所進馬陳列於殿門外北向東上俟羣臣稱賀禮畢宣贊對立舍人稍南相內立天武自西牽馬陳於殿庭三分庭一在南北首東上列定天武起居【牽馬者不拜】門下侍郎於折檻東西向立舍人當殿躬奏某官姓名以下進奉訖復對立位門下侍郎曰進奉出還侍立位天武應答員寮引進奉從東側門出宣贊對立舍人復位合班躬奏閣門無事捲班西出皇帝降座鳴鞭還幄次知引進司官以下並捲班出三省樞宻院官並退舍人引應進奉官殿門外謝如常儀

皇帝防羣臣

前期殿中並帥其屬尙捨張設紫宸殿門之內設禦座於殿上當下南向尙醴設禦酒尊酒器於禦座之東尙食設禦茶牀於禦座之西俱稍北有司設羣官酒尊酒器於殿下又設羣官座並如紫宸殿宴百官之儀其日羣臣上禮畢俟諸司排當備禦史臺先引殿中侍禦史一員入就位東上閣門禦史臺分引三公以下文武官以次入詣殿庭東西相向立東上閣門附內侍進班齊牌皇帝出幄次鳴鞭先行門禁衛詣班親從迎駕奏聖躬萬福訖皇帝卽禦座鳴鞭殿中監以下知同知入內省事知客省事以下知內侍省事以下帶禦器械官六尙應奉官祗應武功大夫以下祗應諸司文臣鬭班各奏聖躬萬福次軍臣僚奏聖躬萬福訖各復侍立祗應位次舍人引班首以下橫行北上並如紫宸殿宴立班之儀班首奏聖躬萬福訖舍人贊各就座再拜舍人分引升殿席前相向立朶殿兩廊官立於席後教坊使以下通班大起居次看醆人謝升殿再拜訖內侍進禦茶牀殿侍酧酒訖知東上閣門官詣禦座前躬奏班首姓名以下進酒舍人分引殿上臣僚橫行北向贊再拜舍人引班首稍前知東上閣門官引接詣禦座前東北向搢笏殿中監奉盤醆授班首殿中少監啟班首西向立殿中少監以酒注於醆班首奉酒詣禦座前躬進訖少退虛跪興以盤授殿中監知東上閣門官引退舍人接引復位贊再拜舍人引班首少前殿上臣僚席前相向立知東上閣門官接引班首詣禦座東北向搢笏殿中監授盤捧詣禦座前西向立樂作皇帝飲訖舍人分引殿上臣僚橫行北向知東上閣門官引班首接醆訖少退虛跪興殿中監出笏引退舍人接引復位贊再拜舍人贊各賜酒羣官俱再拜贊就座羣官俱立席後復贊就座羣官俱坐酒初行羣官搢笏受酒先宰臣次百官皆作樂尙食典禦奉禦進禦食太官設百官食【後準此】皇帝再舉酒【自此並殿中監少監進酒】羣官俱立席後樂止飲訖舍人贊就座復行羣官酒皇帝三舉酒次行羣官酒並如第二之儀若宣示醆卽隨所向知東上閣門官以下揖稱宣示醆躬贊就位若宣勸卽立席後躬飲訖贊再拜內侍舉禦茶牀舍人引班首以下俱降階橫行北向再拜搢笏舞蹈又再拜分班出次教坊使以下謝祗應再拜訖如賜祗應臣僚茶酒並舍人逐班贊再拜知東上閣門官側奏無事皇帝降座鳴鞭

皇后受內外命婦賀

前一日有司於皇后所禦之殿設皇後座於中間南向又設東西房於座之左右稍北設東西閣於殿後之左右設內命婦妃嬪以下次於殿之左右外命婦次於殿門之左右其日司贊設內命婦等稱賀位於殿庭道東重行北向西上又設外命婦稱賀位於殿庭之左右近南每等重行異位北向東上又設司贊位於東階東南典贊二人在南少退俱西向俟皇太子朝見禮畢司賔引內命婦以次進就北向立定司言引尙宮尙宮引皇后升南向座司贊曰再拜典贊承侍內命婦等皆再拜司賔引班首自西階升進當皇後座前北向跪致詞稱賀皆自西階復位司贊曰再拜典贊承傳內命婦等皆再拜司言前承令降自西階詣內命婦前西北東向稱令防內命婦等以下皆再拜宣令訖司贊曰再拜典贊承傳在位者皆再拜訖司賔以次司內命婦還宮內侍引外命婦出次至殿門司賔引詣北向立定司贊曰再拜典贊承傳外命婦皆再拜訖司賔引班首拜進稱賀復位宣令再拜皆如內命婦之儀內侍詣皇后前跪奏禮畢俛伏興皇后降座入自東房還東閣防外命婦如別儀

皇后防外命婦

皇后受內外命婦賀禮訖俟諸司排當備內侍承防宣外命婦入皇后常服出升南向座防外命婦並如宮中常儀防畢司賔引外命婦降自西階橫行北向立定司贊曰再拜典贊承傳在位者皆再拜訖以次出皇后降座還宮侍衞如來儀

皇太子受羣官賀

前一日有司於東宮門外量地之宜設三公以下文武羣官等次典儀設皇太子答拜褥位於階下南向又設文武羣官位於門之內外親王與宰相對立其餘宗室各隨本班其日禮直官舍人先引三公以下文武羣官皆以次就位羣官排列不盡者止於門外禮直官引左庶子詣皇太子前跪請內嚴少頃又跪言外備內侍褰簾皇太子常服出次左右侍衛如常儀內侍引皇太子降階詣南向褥位典儀曰再拜贊者承傳三公以下俱再拜皇太子答拜班首稍前致詞稱賀訖少退復位典儀曰再拜三公以下俱再拜訖皇太子答拜禮直官引三公以下以次出內侍引皇太子升階還次侍衛如常儀少頃禮直官舍人又引知樞宻院官以下入就位立定內侍引皇太子降階復詣南向褥位典儀曰再拜贊者承傳樞宻以下俱再拜皇太子答拜班首少前致詞稱賀畢少退復位典儀曰再拜樞宻以下俱再拜訖皇太子答拜禮直官引樞宻以下以次出次引帥保賔客等入就位立定典儀曰再拜贊者承傳師保賔客等俱再拜皇太子答拜班首少前致詞稱賀賀訖少退復位典儀曰再拜師保以下俱再拜訖皇太子答拜禮直官引師保以下以次出內侍引皇太子升座禮直官引東宮官左庶子以下入就位重行北向立定典儀曰再拜在位官俱再拜左庶子少前跪致詞稱賀賀訖俛伏興復位典儀曰再拜在位官皆再拜訖各就東西位立左右庶子少前跪言禮畢左右內侍降簾皇太子還宮左右侍衛以次出並如常儀

政和五禮新儀卷一百九十三

欽定四庫全書

政和五禮新儀卷一百九十四

嘉禮

冊帝姬儀

陳設

發冊

受冊

陳設

前期儀鸞司設文武百僚次於朝堂之內外又於內東門外東廊設冊使副等次西向北上其日典儀設冊使副受制位於文徳殿庭橫街之南北向東上又設知樞宻院官宣制位於使副東北西向又設門下侍郎奉節位及右弼禮部侍郎奉冊印位於冊使東北西向又設權置冊印褥位二於橫街南黃道東稍北西向冊在北印在南【前一日尙書工部奉冊印進入】又於冊印褥位後各設使副褥位乂於冊使副受制位稍北設褥位一以俟冊使受冊副使受印應行事官位又於近北西向北上又設冊使奉冊位於內東門外副使及內給事位於其南並東向北上設冊印案位於冊使之前又設內給事位於冊使位之東北俱南向所司設帝姬受冊位於本位庭階下北向又設內命婦位於本位門外並量地之宜

發冊

貭明辟文徳殿門文武百僚並常服早入就次禮直官通事舍人引冊使副入立於文徳殿門外道東西向門下侍郎引掌節者奉節立於左嘉福門內道北禮直官通事舍人太常博士分引右弼中書侍郎禮部侍郎禮部郎中及冊印官等並詣垂拱殿門外分左右立以俟內臣自內中承防降冊印出其捧冊印官俱搢笏帥執事人等捧舉以行禮直官通事舍人太常博士前引中書侍郎押冊右弼後從禮部郎中押印禮部侍郎後從援衛如儀由東上閣門出至文徳殿庭權置【援衛人少退】禦史臺先引殿中侍禦史一員入就位東上閣門禦史太常寺四方館分引三公以下文武百僚入詣殿庭立班東西相向如月朔視朝之儀【內起居郎舍人立本省班東升朝官文臣承務郎以上位於通直郎之東西向武臣保義郎以上位於修武郎之西東向知客省事以下位於防禦使之南每等重行異位東向俱北上】禮直官通事舍人太常博士引冊使副入就受制位立定禮直官又引知樞宻院官詣冊使前稍東西向稱有制典儀曰再拜贊者承傳冊使以下在位官皆再拜知樞宻院官宣制曰皇帝幾女封某號帝姬命公等持節展禮宣制訖冊使副再拜如樞宻院官退復位門下侍郎帥掌節者脫節衣詣冊使之右掌節者以節授門下侍郎掌節者退門下侍郎西向以節授冊使冊使跪受以授掌節者掌節者立於冊使之左門下侍退次引冊使詣受冊褥位立定又引右弼詣冊使東北西向立中書侍郎引冊案立於右弼之右右弼跪取冊以授冊使冊使跪受訖興収置於案【舉案者退立於後】冊使右弼中書侍郎俱退復本班次引副使詣受印褥位立定又引禮部侍郎詣副使東西北向立禮部郎中引印案立於禮部侍郎之右禮部侍郎跪取印以授副使副使跪受訖興収置於案【舉案者退立於後】副使禮部侍郎禮部郎中俱退復本班立定典儀曰再拜贊者承傳冊使副以下應在位官皆再拜訖禮直官通事舍人太常博士引冊使押冊副使押印持節者前援衛如儀出文徳殿門文武百僚班退掌節者加節衣以次出朝堂門由左升龍門入大慶殿門由殿西過至殿後門出由宣祐門至內東門權置冊印入內如別儀

受冊

其日自文徳殿奉冊印將至內東門內給事入詣帝姬本位庭前請帝姬服褕翟衣俟奉冊印至內東門外權置訖【奉冊印官少退】禮直官先引冊使副及內給事俱就東向位立定少頃又引內給事進就南向位通事舍人太常博士引冊使副就內給事前【副使稍卻】東向躬稱冊使姓某副使姓某奉制授帝姬冊印退復位內給事又詣帝姬本位庭前躬言訖內臣引內命婦等俱入就位內給事進詣冊使前西向立冊使以冊跪授內給事內給事跪受冊訖以授內謁者冊使退復位副使少前以印跪授內給事內給事跪受印訖以授內謁者副使退復位內謁者及勾內官持冊印入內東門內給事從之【冊使副並行事官並退】以次入詣帝姬請降庭中就受冊位立定內給事跪取冊印進立於帝姬之右少前西向又內給事一員進立於帝姬之左少前東向內給事稱有制贊帝姬再拜訖內給事捧冊授帝姬帝姬受以授內給事內給事捧印授帝姬帝姬受以授內給事如奉冊之儀內給事贊帝姬再拜帝姬再拜訖內給事前引帝姬升階內臣以次引內命婦賀如常儀內給事贊言禮畢內命婦退內給事引帝姬謝並如宮中之儀

政和五禮新儀卷一百九十四

欽定四庫全書

政和五禮新儀卷一百九十五

嘉禮

冊內命婦儀

陳設

發冊

受冊

陳設

前期儀鸞司設文武百僚次於朝堂之內外又於內東門外東廊設冊使副等次西向北上其日典儀設冊使副受制位於文徳殿庭橫街之南北向東上又設知樞宻院官宣制位於使副東北西向又設門下侍郎奉節位及右弼禮部侍郎奉冊印位在冊使東北西向又設權置冊印褥位二於橫街南黃道東稍北西靣冊在北印在南【前一月尙書主部奉冊印進入】又於冊印褥位後各設使副褥位又於冊使副受制位稍北設褥位一以俟冊使受冊副使受印應行事官位又於近北西向北上又設冊使奉冊位於內東門外副使及內給事位於其南並東向北上設冊印案位於冊使之前又設內給事位於冊使位之東北俱南向所司設妃受冊位於本位庭階下北向又設內命婦諸位次於本位門外並量地之宜

發冊

質明辟文徳殿門文武百僚並常服早入就次禮直官通事舍人引冊使副入立於文徳殿門外道東西向門下侍郎引掌節者奉節立於左嘉福門內道北禮直官通事舍人太常博士分引右弼中書侍郎禮部侍郎禮部郎中及捧冊印官等並詣垂拱殿門外分左右立以俟內臣自內中承防降冊印出其捧冊印官俱搢笏帥執事人等捧舉以行禮直官通事舍人太常博士前引中書侍郎押冊右弼後從禮部郎中押印禮部侍郎後從援衛如儀由東上閣門出至文徳殿庭權置【援衛人少退】禦史臺先引殿中禦史一員入就位東上閣門禦史臺太常寺四方館分引三公以下文武百僚入詣殿庭立班東西相向如月朔視朝之儀【凡起居郎舍人立本省班東升朝官文臣承務郎以上位於通直郎之東西向武臣保義郎以上位於修武郎之西東向如客省事以下位於防禦使之南每等重行異位東向俱北上】禮直官通事舍人太常博士引冊使副入就受制位立定禮直官又引知樞宻院官詣冊使前東西向稱有制典儀曰再拜贊者承傳冊使以下在位官皆再拜知樞宻院官宣制曰某氏將封某妃【已有封者卽云進封】令公等持節展禮宣制訖冊使副再拜知樞宻院官退位門下侍郎例掌節者脫節衣詣冊使之右掌節者以節授門下侍郎掌節者退門下侍郎西向以節授冊使冊使跪受以授掌節者掌節者立於冊使之左門下侍郎退次引冊使請受冊褥位立定又引右弼詣冊使東北西向立中書侍郎引冊案立於右弼之右右弼跪取冊授冊使冊使跪受訖興置於案【舉案者皆退立於後】冊使右弼中書侍郎俱退復本班次引副使詣受印褥位立定又引禮部侍郎詣副使東北西向立禮部郎中引印案立於禮部侍郎之右禮部侍郎跪取印以授副使副使跪受訖興置於案【舉案者退立於後】副使禮部侍郎禮部郎中俱退復本班立定典儀曰再拜贊者承傳冊使副以下應在位官皆再拜訖禮直官通事舍人太常博士引冊使押冊副使押印持節者前授衛如儀出文徳殿門文武百僚班退掌節者加節衣以次出朝堂門由右升龍門入大慶殿門由殿西過至殿後門由宣祐門至內東門權置冊印入內如別儀

受冊

其日自文徳殿奉冊印將至內東門內給事入詣妃本位庭前請妃服防翟衣俟奉冊印至內東門外權置訖【捧冊印官少退】禮直官先引冊使副及內給事俱就東向位立定少頃又引內給事就南向位通事舍人太常博士引冊使副就內給事前【副使稍卻】東向躬稱冊使姓某副使姓某奉制授某妃冊印退復位內給事入詣妃本位庭前躬言訖內臣引內命婦諸親俱入就位內給事進詣冊使前西向立冊使以冊跪授內給事內給事跪受冊訖以授內謁者冊使退復位副使少前以印跪授內給事內給事跪受訖以授內謁者副使退復位內謁者及勾內臣持冊印入內東門內給事從之冊使副並行事官並退以次入詣妃受冊印位前各置於案內給事引妃降詣庭中就受冊位立定內給事跪取冊印進立於妃之右少前西向又內給事中一員進立於妃之左少前東向內給事稱有制贊妃再拜妃再拜訖內給事捧冊授妃妃受以授內給事內給事捧印授妃妃受印以授內給事如奉冊之儀內給事贊妃再拜妃再拜訖內給事前引妃升階內臣以次引內命婦諸親賀如常儀內給事贊言禮畢內命婦退內給事引妃謝並如宮中之儀

政和五禮新儀卷一百九十五

欽定四庫全書

政和五禮新儀卷一百九十六

嘉禮

文徳殿宣制儀

其日俟東上閣門官押制書到東上閣門外置於案上引贊官報宰臣催班知班先引殿中侍禦史一員入殿庭就位次引望參官以次入左散騎常侍在橫街南東黃道之東給事中左諫議大夫在其東起居郎左司諫符寶郎左正又在其東禦史大夫在左散騎常侍之南中丞在東其侍禦史殿中侍禦史監察禦史又在其東特進在禦史大夫之南六曹尙書金紫銀靑光祿榮祿大夫在其東【與禦史大夫班齊】次六曹侍郎開封尹至大司成【開封尹以下稍空】次太常卿至中大夫次殿中監少至中散大夫次七寺少卿至奉直大夫次左右司員外郎至朝奉大夫次六曹員外部至朝奉郎次太常丞至議丞郎次開封知縣至奉議郎次太史局正至通直郎又在其東太子三師在特進之南三少在其東次賔客詹事次左右庶子以下又在其東毎等各重行異位並西向北上右散騎常侍在橫街南西黃道之西中書舍人右諌議大夫在其西起居舍人右司諫右正言又在其西每等各重行異位並東向北上引贊官引門下省宰臣立於本省班南稍前【如宰臣不赴卽門下侍郎入立於本省官之上】東上閣門官引制案當殿北向揖訖稍西東向立引贊官引宰臣於制案前北向立搢笏跪閣門承受行首捧制授宰臣俛伏興執笏捧制歸位搢笏轉授通事舍人【宰臣不赴卽門下侍郎受又不赴卽通事舍人受並如宰臣之儀】執笏捧制南向揖訖由東黃道赴宣制右衛西南揖訖就位北向立搢笏宣讀【若赦書徳音或后妃親王皇子帝姬制書俟舍人宣有制在位官各再拜宣訖再拜搢笏舞蹈再拜】舍人執笏捧制搢笏授宰臣宰臣付有司百官以次退如班內有官除授俟宣姓名引贊官引本位官北向立【東班官於宣制右東西班官於宣制右西】再拜聼宣訖再拜搢笏舞蹈再拜加息者引歸本班出鎭罷相者引赴朝堂

政和五禮新儀卷一百九十六

欽定四庫全書

政和五禮新儀卷一百九十七

嘉禮

皇帝養老於太學儀

陳設

車駕詣太學

酌獻文宣王

養老

車駕還內

陳設

前期三日殿中監率其屬尙捨設大次於太學惇化堂之後儀鸞司設三老五更次於學堂南門外之西羣老次於其南皆東向又設文武百僚次文官於門外之東西向武官於羣老之南東向皆北上又設三公親王使相執政官以下次於國子監門外前一日尙捨設禦幄於文宣王廟殿之東又設於惇化堂上當中間鋪禦座於幄中皆南向儀鸞司設三老座於西楹之東五更座於其南設國老三人座於三老五更之後設眾國老座於堂下西廡設庶老座於國老之後俱東向北上大晟陳登歌之樂於堂上前楹間稍南北向設宮架樂於庭中立舞表於鄼綴之間設典樂位於宮架之北大樂令位於登歌樂虡之北恊律郎位二一於堂上前楹間近西稍南一於宮架之西北俱東向尙醖設酒尊於前楹之北西向加元酒有坫以置爵尙食陳珍羞黍稷之屬尙輦奉輿輦徹扇於堂下翰林設眾國老庶官酒器於西廡

車駕詣太學

前期殿中監帥其屬尙捨設禦幄於大慶殿上前楹施儀鸞司設駕官次於殿門之外大晟陳宮架之樂於宣徳門外稍南北向所司陳法駕鹵簿於宣徳門外其日未明二刻諸侍衛之官各服其器服乘黃令進金輅於宣徳門內南向設千牛將軍一員位於輅前北向門下侍郎一員位於左輔位之前贊者二人位又於其前尙輦陳平輦於垂拱殿庭文武百官俱就次各服其服通事舍人等自下分引知樞宻院事以下詣垂拱殿庭立班東上閣門附內侍進班齊牌垂拱殿降皇帝乘輿出至殿上少駐輦官迎駕自贊常起居宣輦官上殿捲鳴鞭行門禁衛諸班親從迎駕自贊常起居次舍人先贊知內侍省官以下常起居次樞宻以下通班常起居贊祗候引駕樞宻知客省事以下至簽書東上閣門官分左右立六尙局應奉官祗應通事大夫以下武功大夫以下並先退次軍臣僚宣名常起居贊祗候引駕並分左右前輦降東階垂拱殿門外禁衛諸班親從自贊常起居皇帝至大慶殿後閣降輿入西閣駕官以下就次各易其服少頃東上閣門禦史臺太常寺分引左輔門下侍郎太僕卿乘黃令詣大慶殿西階下立北向東上【乘黃令位其後】次引駕官在其後分東西相向立定以俟奉迎前禮直官通事舍人引左輔奏請中嚴【凡左輔門下侍郎奏請皆禮直官通事舍人引】少頃又奏外辦皇帝服通天冠絳紗袍乘輿以出降自西階稱警蹕侍衛如常儀宣贊舍人贊左輔以下常起居次駕官常起居【已起居者止奏聖躬萬福】太僕卿出詣金輅所攝衣而升正立執轡駕官前皇帝出大慶殿門外至金輅所千牛將軍前跪執轡左輔進當輿前俛伏跪奏左輔具官臣某言請皇帝降輿升輅奏訖俛伏興退復位【凡左輔奏請準此】乘黃令稍前東向進金輅皇帝降輿升輅太僕卿立授綏駕官分左右前門下侍郎進當輅前俛伏跪奏門下侍郎具官臣某言請車駕進發奏訖俛伏興退復位【凡門下侍郎奏請準此】大樂正令撞黃鐘之鐘右五鐘皆應協律郎跪俛伏舉麾興工鼓柷宮架奏采茨之樂【凡樂皆協律郎舉麾興工鼔柷而後作偃麾戞敔而後止】車駕動稱警蹕左輔先詣宣徳門內以俟門下侍郎及贊者夾侍以出千牛將軍夾輅而趨車駕將及宣徳門至侍臣上馬所門下侍郎奏請車駕少駐勅侍臣上馬左輔前承防退稱曰制可門下侍郎傳制稱侍臣上馬贊者承傳勑侍臣上馬諸侍衛之官各督其屬左右翊駕在黃麾內符寶郎奉八寶前殿中監後部從駕官夾侍於前贊者在左輔門下侍郎之前侍臣上馬畢門下侍郎奏請車駕進發車駕動稱警蹕樂止鼓吹振作法駕鹵簿前詣太學車駕將至學東上閣門禦史臺太常寺客省四方館分引文武官宗室客使禮部祠部郎官太常寺國子監太學官並諸生俱詣門外立班再拜奉迎訖退【內已起居者止奏聖躬萬福】車駕及門少駐文武侍臣皆下馬駕官步入門車駕動千牛將軍夾輅而趨至廟門外回輅南向駕官分左右立千牛將軍立於輅右左輔奏請皇帝降輅乘輿尙輦奉禦進輿於輅後皇帝降輅乘輿以入侍衛如常儀通事舍人承防勑羣官各還次以俟

酌獻文宣王

前期太常寺設祭器於文宣王神像前光祿實之左一籩【實以鹿脯】右一豆【實以鹿臡】爵一在籩豆前犧尊一在殿上前楹間【實以供內法酒】香鑪一在神像前又設配享十哲及兩廡從祀位各左一籩【實以鹿脯】右一豆【實以鹿臡】爵一在籩豆前象尊四一於殿上前楹之東一於前楹之西二分於兩廡之北【俱實以祠祭法酒】皆有坫設良醖令位於文宣王酌尊所北向其日皇帝旣歸禦幄禮直官太常博士太常卿立於幄前東向禮直官通事舍人引三公宰臣親王使相執政官禦史臺東上閣門引尙書侍郎以下文武官各朝服入詣殿下位【如陪祠班】引左輔奏請中嚴少頃又奏外辦太常卿詣禦幄前俛伏跪奏太常卿臣某言請皇帝行酌獻之禮奏訖俛伏興捲禮直官太常博士太常卿前皇帝出幄升自東階詣文宣王神像前太常卿奏請皇帝跪又奏上香再上香三上香侍臣親爵詣酒尊所良醖令酌酒以授侍臣侍臣跪以爵酒進皇帝受爵三祭酒奠爵俛伏興太常卿奏請再拜皇帝再拜贊者承傳在位官皆再拜太常卿前皇帝降自東階歸禦幄降太常卿詣禦幄前跪奏禮畢捲皇帝出幄乘輦詣太學如別儀禮部祠部郎官太常丞博士及國子監太學官分詣殿上配享十哲及兩廡從祀位分奠如常儀

養老

其日車駕初出宮量時刻遣中使迎三老五更於其第三老五更朝服俱乘安車前後從至學門下車就次國老庶老有司預戒之各服朝服皆集於其次皇帝旣謁至聖文宣王畢大樂正帥工人二舞人立於庭東上閣門禦史臺太常寺客省四方館自下分別文武官僚宗室客使學生等以次入就位【如視學班】太常博士贊三老五更俱出次引立於學堂南門外之西東向北上奉禮郎先贊國老次庶老並出次引立於三老五更之後重行異位禮直舍人引左輔奏請中嚴少頃又奏外辦皇帝服通天冠絳紗袍出大次侍衛如常儀太常卿太常博士禮直官前皇帝將出太樂正令撞黃鐘之鐘右五鐘皆應協律郎跪俛伏舉麾興宮架幹安之樂作皇帝卽禦座南向樂止典儀曰再拜在位官皆再拜三老五更皆杖而入各左右二人夾扶太常博士前引叟執筆以從三老入門宮架和安之樂作至宮架北北向立以東爲上奉禮郎引羣老隨入位於其後立定樂止太常博士揖進三老在前五更在後仍杖夾扶如初宮架和安之樂作至西階下樂止太常博士揖三老五更升自西階國老眾國老庶老是於堂下三老五更至堂上當禦座前北向躬揖羣老揖於堂下皇帝爲興次奉禮郎揖國老升堂太常博士引三老五更奉禮郎引國老以下各於席後立典儀贊各就坐贊者承傳宮架尊安之樂作三老五更以下俱就坐三公授幾九卿正履殿中監尙食奉禦進珍羞及黍稷等先詣禦座前進呈遂設於三老之前樂止次尙食奉禦詣三老座前執醤而饋訖尙醖奉禦詣酒尊所取爵酌酒奉禦執爵奉於三老次太官良醖令以次進珍羞酒食於五更國老庶老之前國老庶老等皆食大樂正引工人升登歌奏惠安之樂三終史臣執筆錄三老所論善言善行事終宮架作申安之樂獻言成福之舞旣畢文舞退作受成告功之舞旣畢三老以下降筵太常博士引三老五更於堂上當禦座前奉禮郎引羣老復堂下位俱北向躬揖皇帝爲興三老五更降階至堂下宮架和安之樂作出門樂止引左輔前奉禮畢退復位典儀曰拜贊者承傳在位者皆再拜皇帝降座太常卿前皇帝還大次文武百僚客使學生等以次退三老五更升安車從而還明日詣闕表謝

車駕還內

前期殿中監帥其屬尙捨設禦幄於大慶門外之東南向其養老禮畢皇帝旣還大次所司轉仗衛鹵簿於還途如來儀文武百僚宗室客使並先詣宣徳門外就次以俟立班奉迎乘黃令進金輅於廟門外南向千牛將軍一員執長刀立於輅前尙輦奉禦進輿於學堂前駕官俱詣學堂西階下奉迎左輔奏請中嚴少頃又奏外辦捲皇帝服通天冠絳紗袍乘輿以出應駕官等並迎駕奏聖躬萬福訖步道出門太僕卿先詣金輅所攝衣而升正立執轡皇帝乘輿降自西階至金輅所左輔奏請皇帝降輿乘輅【有司仍其大輦若乘輦卽奏云降輿乘輦】太僕卿立授綏千牛將軍馭駕如來儀門下侍郎奏請車駕進發車駕動稱警蹕侍衛如儀行至侍臣上馬所門下侍郎奏請車駕少駐勑侍臣上馬左輔前承防退稱曰制可門下侍郎傳制稱侍臣上馬贊者承傳勑侍臣上馬門下侍郎奏請車駕進發車駕動稱警蹕鼔吹及諸軍樂振作車駕將至宣徳門文武百僚俱詣門外立班再拜奉迎車駕將至宣徳門外少駐文武侍臣皆下馬步道千牛將軍降立於輅右車駕動千牛將軍夾輅而趨大樂正令撞防賔之鐘右五鐘皆應宮架奏采茨之樂車駕至禦幄前樂止左輔奏請皇帝降輅乘輿【若乘輦卽奏云降輅乘輦】皇帝降輅乘輿以至大慶殿後閣左輔奏解嚴通事舍人承防勑羣官各還將士各還其所

政和五禮新儀卷一百九十七

欽定四庫全書

政和五禮新儀卷一百九十八

嘉禮

皇帝宴射儀

陳設

宴射

陳設

殿中監前期帥其屬尙捨陳設射殿設禦位於殿中間尙醖設禦酒尊酒器於禦座之左尙食設禦茶牀於禦座之右【俱稍卻】有司設羣官酒尊酒器於殿下又設羣官座三公三少左輔右弼太宰少宰在禦座之左稍前知樞宻院事門下中書侍郎尙書左右丞同知簽書樞宻院事在其後次特進觀文殿大學士太子三少觀文殿學士資政殿大學士六曹尙書金紫銀靑光祿大夫光祿大夫翰林學士承防翰林學士資政端明殿學士閣學士左右散騎常侍三少以下稍卻尙書防下又稍卻次開封尹六曹侍郎直學士次宣奉正奉正議通奉大夫殿中監大司成太子賔客詹事給事中中書舍人通議大夫左右諌議大夫侍制太中大夫太常卿大司樂宗正卿次祕書監起居郎舍人【常日卽富】侍禦史又在其後太子三師在簽書樞宻院事之左禦史大夫在散騎常侍之左中丞在直學士之左【各少空】親王使相在禦座之右稍前【使相稍】太尉在其後次節度使次節度觀察畱後觀察使次防禦團練使刺史駙馬都尉又在其後左右金吾衛左右衛諸衛上將軍在節度使之右【少空諸衛上將軍稍卻】

宴射

其日射殿諸司排當偹三公親王以下與燕射宣詣殿下相向立班次同知知內侍省事禦器械官殿中省官六尙局應奉官祗應武功大夫以下祗應諸司文臣闘班立【侍燕官公服繋射官衮衣】立定東上閣門附內侍奏班齊皇帝出閣門禁衛諸班親從迎駕奏聖躬萬福皇帝卽禦座鳴鞭知同知入內侍省事帶禦器械官殿中省官六尙局應奉官祗應武功大夫以下祗應諸司文臣奏聖躬萬福訖各侍立祗應位次舍人分引與宴射官橫行奏聖躬萬福【未起居者別班常起居】贊各就座再拜分引升殿各立席後次招箭班自贊常起居次教坊使以下通班常起居【已起居者止奏聖躬萬福以上如賜花逐班謝花再拜】次看醆人謝升殿次內侍進禦茶牀殿侍酹酒訖舍人贊就座羣官俱坐將進酒舍人揖稱進酒羣官各立席後尙醖典禦捧盤醆奉禦以酒注於醆班首奉酒詣禦座前躬進訖樂作皇帝飲訖典禦受醆退舍人贊就座羣官俱坐次行羣官酒先宰臣次百官樂作【後準此】飲訖尙食進食太官令設羣官食【後準此如賜祗應臣僚酒食並內侍贊如儀若別殿已賜更不賜】酒三行舉禦茶牀羣官興諸司收座物等次引射官降階執弓矢謝恩再拜【如階庭窄卽階上凡謝者準此】三公以下在右射官在左【不射者依坐次分立】皇帝初射中舍人贊拜凡左右祗應臣僚並階上下再拜【惟內侍免拜】行門禁衛諸班親從諸班祗應人並自贊再拜【下準此】招箭班殿上射奏訖跪進椀【射官先傳弓箭與殿侍且側立】內侍接椀訖拜起降階再拜有司進禦茶牀文武引進奉馬列射垜前員僚奏聖躬萬福東上閣門官詣禦座前躬奏班首姓名以下進酒班首以下橫行立定贊再拜舍人引班首稍前東上閣門官接引詣禦座前之左尙醖典禦奉盤醆授班首奉禦啟醆以酒注於醆班首奉酒詣禦座前躬進訖少退虛跪興以盤授典禦東上閣門官引退舍人接引復位贊再拜引進司官奏進奉揖班首以下躬贊再拜舍人引班首稍前殿上臣僚席前相向立東上閣門官接引班首詣禦座之左典禦授盤捧詣禦前西向立樂作皇帝飲訖舍人分引殿上臣僚橫行立定東上閣門官引班首接訖少退虛跪興以授典禦引退舍人接引復位【諸司復收座物等】贊再拜引進司宣進奉收贊再拜舍人贊各賜酒羣官俱再拜贊各就座羣官皆立席後引進司官臨階宣進奉出天武奉馬以出樂合復贊就座羣官俱坐飲訖揖興侍立諸司復收座物等【射官左側臨階取弓箭侍立】皇帝再射中中心或防中如上儀【進酒臨時取防如得防進酒更不進奉中偏椀及鮮中更不賀】不進酒臣僚射中引降階再拜訖殿下側立禦箭觧中招箭班進椀如上儀舍人再引射中官當殿揖躬奏有勑賜窄衣金帶【如合賜散馬卽同宣賜】跪受箱過再拜過殿側服所賜訖再引當殿再拜更不射【如宣再射又引當殿再捨射殿依次序射訖或更賜箭令射如未退卽就位再拜如再射中禦箭再解中賜鞍轡馬如上儀】臣僚射中禦箭不解引降階再拜且立招箭班殿上躬奏訖下殿舍人宣有勑賜銀椀跪受執椀並箭就拜起再拜【如合賜散馬卽同宣賜宣有勑賜銀椀兼賜散馬若干匹】射訖進禦茶牀諸司復陳座物等羣官各立席後贊就座羣官俱坐酒五行【宣示醆宣勸如儀】皆樂作宴畢內侍舉禦茶三公親王以下降階再拜退皇帝降座鳴鞭如宣別殿賜宴如常儀

政和五禮新儀卷一百九十八

欽定四庫全書

政和五禮新儀卷一百九十九

嘉禮

集英殿春秋大宴儀

陳設

大宴

陳設

前期殿中監帥其屬尙捨張設集英殿門之內設禦座於殿上當中南向尙醖設禦酒尊酒器於禦座之東尙食設禦茶牀於禦座之西俱稍北有司設羣官酒尊酒器於殿下三公三少左輔右弼太宰少宰在禦座之東稍南門下中書侍郎尙書左右丞在其東次特進觀文殿大學士太子三少觀文殿學士資政殿學士六曹尙書金紫銀靑光祿大夫光祿大夫翰林學士承防翰林學士資政端明殿學士左右散騎常侍【三少以下稍卻尙書以下又稍卻】次開封尹六曹侍郎直學士次宣奉正奉正議通奉大夫大司成太子賔客詹事給事中中書舍人通議大夫左右諌議大夫待禦太中大夫太常卿大司樂宗正卿次廂都指揮使軍都指揮使又在其東太子三師在右丞之南中丞在直學士之南【各少空】並西向北上親王使相在禦座之西稍南【使相稍卻】樞宻在西次節度使次節度觀察畱後觀察使次廂都指揮使軍都指揮使又在其西太尉在樞宻之南左右金吾衛左右衛諸衛上將軍在節度使之南【諸衛上將軍稍卻】防禦團練使刺使在軍都指揮使之南【各少空】並東向北上祕書監以下在東垜殿都虞候在其東並西向北上宗室遙郡團練使以上及外官大將軍以下在西朶殿都虞侯在其西並東向北上余與宴百官在東廊諸軍將校在西廊【在東廊者位於百官之南若大遼人使在闕郎諸軍副指揮使以上座】並東西相向北上【大遼夏國髙麗交州使副及諸畨國首領在闕卽大遼使副在上將軍之南大遼使位次節度使位稍卻副使又稍卻夏國副使位在東朶殿南楹間髙麗交州使副在西朶殿夏國人從在東廊將校之南舍利人從在西廊將校之南髙麗交州人從及諸畨首領又在其南各少空】

大宴

其日設中監以下知同知入內內侍省事知客省事以下六尙局官樞宻都承防以下在內監臨並祗應通事大夫以下武功大夫以下祗應諸司文臣鐘鼔院管勾官於殿庭北向立班次禦史臺先引殿中侍禦史一員先入就位次東上閣門禦史臺分引與宴文武百僚入詣殿庭東西相向立東上閣門附內侍進班齊牌皇帝出宮需云殿排立親從迎駕自贊常起居皇帝禦需云殿鳴鞭讀奏目東上閣門官贊喝引班舍人簿書官並當覺察失儀提防承受六尙局應奉官次知內侍省以下帶禦器械官內侍武功大夫以下寄班祗候【帶禦械器官窄衣余公服繋鞵】次軍臣僚新舊城巡檢軍都指揮使以上起居訖出次殿前前指揮使左班次貯廊西殿前指揮使右班並排立親從並常起居皇帝降座鳴鞭詣集英殿禁衛諸班並行門親從托食天武迎駕自贊常起居皇帝禦集英殿鳴鞭殿中監以下通班起居殿中監少監升殿侍立並通喚東上閣門官升殿知客省事以下殿下立【攝左在軍巡使鞵笏起居訖系鞵執杖子侍立余非應奉官分出】次鐘鼔樓節級就位四拜起居次舍人通喚訖分引羣官橫行北上三公三少左輔右弼太宰少宰在殿階之南稍東門下中書侍郎尙書左右丞在其南次特進次六曹尙書至光祿大夫次六曹侍郎開封尹至大司成【開封府尹以下少空】次太常卿至中大夫次七寺卿至中散大夫次七寺少卿至奉直大夫次左右司員外郎至朝奉大夫次六曹諸司員外郎至朝奉郎太常丞至承議郎次開封府知縣至奉議郎次太史局正至通直郎又在其南觀文殿大學士學士資政殿大學士翰林學士承防翰林學士資政端明殿學士閣學士在光祿大夫之東【資政殿大學士以上稍前觀文殿大學士又稍前】直學士在其南侍制又在其南禦史大夫在閣學士之東禦史中丞在其南侍禦史殿中侍禦史監察禦史又在其南左右散騎常侍在禦史大夫之東給事中中書舍人左右諫議大夫在其南起居郎舍人左右司諌符寶郎左右正言又在其南太子三師在散騎常侍之南【與執政官班齊】太子三少在其南次賔客詹事次左右庶子以下又在其南每等各重行異位並北向西上親王使相在殿階之南稍西【使相稍卻】知同知簽書樞宻院事在其南次太尉次節度使次節度觀察畱後觀察使次防禦使次團練使次刺史次宗遙郡防禦使次宗室遙郡團練使又在其南左右金吾衛左右衛諸上將軍在節度使之西【諸衛上將軍稍卻】大將軍在其南次將軍次率府次率府副率又在其南每等各重行異位並北向東上諸軍將校在百官後【大遼人使在闕卽諸軍副指揮使以上立班】分東西北向【大遼夏國髙麗交州使副及諸蕃首領在闕卽大遼使副位在上將軍之西副使稍卻夏國副使在文武官之南髙麗交州副使在武官之南夏國髙麗交州人從並諸畨首領在諸軍將校之南】東上閣門官贊大起居班首出班俛伏跪致詞訖俛伏興復位羣官再拜搢笏舞蹈又再拜贊各就位再拜舍人分引升殿席前相向立朶殿兩廊官立於席後【大遼人使在闕舍人傳事引大遼舍利俱入大起居贊各就座贊再拜贊就座引升西廊次舍人侍事引從人分入四拜起居謝座並同舍利使】教坊使以下通班大起居看醆入謝升殿再拜內侍進禦茶牀殿侍酧酒訖次贊天武門外祗候東上閣門官詣禦座前躬奏班首姓名以下進酒舍人分引殿上臣僚橫行北向贊再拜舍人引班首稍前東上閣門官接引詣禦座東北向搢笏殿中監奉盤琖授班首殿中少監啟琖班首西向立殿中少監以酒注於琖班首西向奉酒詣禦座前躬進訖少退虛跪興以盤授殿中監出笏東上閣門官引退舍人接引復位贊再拜舍人引班首稍前殿上臣僚席前相向立東上閣門官接引詣禦座東北向搢笏殿中監授盤捧詣禦座前西向立樂作皇帝飲訖舍人分引殿上臣僚橫行北向東上閣門官引班首接醆訖少退虛跪興殿中監出笏引退舍人接引復位贊再拜舍人贊各賜酒羣官俱再拜贊各就位羣官皆立席後復贊就座羣官俱坐酒初行羣官搢笏受酒先宰臣次百官皆作樂【後準此】皇帝再舉酒【自此並殿中監少監進酒】羣官俱立席後【凡舉禦酒準此】樂作飲訖舍人贊各就座復行羣官酒皇帝三舉酒如第二之儀尙食典禦奉禦進食大官令設羣官食【後準此】樂作賜祗應臣僚酒食先軍次殿中監以下知客省事以下知內侍省事以下帶禦器械官六尙局應奉官樞宻都承防以下祗應武功大夫以下祗應諸司文臣並內寺逐班贊謝酒食拜訖各復位皇帝四舉【自此並與禦進酒】樂工前致語初致語羣官俱立席後致語訖贊拜百官皆再拜贊就座樂合皇帝五舉酒樂工殿上奏樂庭下舞隊前致詞樂作舞隊出東上閣門官奏再座時刻俟放隊訖內侍舉禦茶牀皇帝降座鳴鞭羣官退賜花有差再座前二刻禦史臺東上閣門催班羣官戴花北向立定東上閣門附內侍進班齊牌【知內侍省事以下並帶禦器械官先於需云殿起駕奏聖躬萬福自贊謝花再拜復殿前指揮使親從迎駕奏聖躬萬福自贊謝花再拜】皇帝詣集英殿行門禁衛諸班親從迎駕奏聖躬萬福自贊謝花再拜皇帝卽禦座殿中監以下知客省事以下六尙局應奉官樞宻都承防以下祗應武功大夫以下祗應諸司文臣立大班前奏聖躬萬福訖各復侍立祗應位次赴宴官奏聖躬萬福贊謝花再拜【余謝花準此】又贊各就坐舍人分引升殿席後相向立朶殿兩廊官立於席後【大遼人使在闕次舍利次從人並靣向人贊謝花再拜贊各就位再拜贄就座升西廊】次軍臣僚奏聖躬萬福謝花次殿中監以下知客省事以下六尙局應奏官樞宻都承防以下祗應武功大夫以下祗應詣司文臣謝花次教坊使以下奏聖躬萬福自贊謝花內侍進禦茶牀皇帝舉酒樂工殿上奏樂庭下作樂皇帝再舉酒樂工殿上奏樂庭下舞隊前致詞樂作舞隊出皇帝三舉酒樂作皇帝四舉酒如上儀若宣示琖卽隨所向東上閣門官以下進稱宣示琖躬贊就座若宣勸卽立席後躬飲訖贊再拜內侍舉禦茶牀舍人引班首以下降階橫行北向再拜搢笏舞蹈又再拜訖分班出【大遼人使在闕次舍利次從人降階再拜並西出】次教坊使以下謝祗應並再拜教坊使以下謝恩又再拜如賜茶酒殿中監以下知客省事以下知內侍省事以下帶禦器械官六尙局應奉官樞宻都承防以下祗應武功大夫以下祗應諸司文臣行門禁衛諸班親從教坊等逐班贊謝茶酒再拜【教坊以下起居並宴畢謝祗應謝恩並舍人贊余祗應作樂謝恩並教坊使副贊】東上閣門官殿上側奏無事皇帝降座鳴鞭

政和五禮新儀卷一百九十九

欽定四庫全書

政和五禮新儀卷二百

嘉禮【闕】

政和五禮新儀卷二百

欽定四庫全書

政和五禮新儀卷二百一

嘉禮

垂拱殿曲宴儀

陳設

曲宴

陳設

前期殿中監帥其局尙捨張設垂拱殿門之內設禦座於殿上當中南向尙醖設禦酒尊酒器於禦座之東稍北尙食設禦茶牀於禦座之西稍北有司設羣官酒尊酒器於殿下又設羣官座三公三少左輔右弼太宰少宰在禦座之東稍南知樞宻院事門下中書侍郎尙書左右丞同知簽書樞宻院事在其東次觀文殿大學士太子三少觀文殿學士資政殿大學士六曹尙書翰林學士資政端明殿學士閣學士左右散騎常侍【三少以下稍卻尙書以下又稍卻】次開封尹六曹侍郎直學士又在東太子三師在右丞之南侍禦史大夫在散騎常侍之南中丞在直學士之南各少空並靣向北上親王使相在禦座之西稍南【使相稍卻】次太尉次節度使次節度觀察畱後觀察使又在其西並東向北上【宗室在令官之上軍觀察以上不坐者爲軍節度使開宴卽坐】

曲宴

皇帝視事畢東上閣門進呈坐圖訖舍人奏閣門無公事皇帝降座鳴鞭入殿後閣諸司排當偹東上閣門附內侍奏班齊皇帝出閣禁衛諸班親從迎駕奏聖躬萬福皇帝升禦座鳴鞭殿中監以下知同知入內內侍省事知客省事以下知內侍省事以下帶禦器械官六尙局應奉官祗應武功大夫以下祗應諸司文臣闘班各奏聖躬萬福訖各侍立祗應位次軍臣僚奏聖躬萬福訖殿下侍立次分引三公至直學士以上親王使相至觀察使以上分東西入詣殿庭橫行北向立定班首奏聖躬萬福舍人贊各就座再拜訖分引詣東西階升殿席前相向立次教坊使以下常起居次看琖人謝升殿次內侍進禦茶牀殿侍酹酒訖東上閣門官詣禦座前躬奏班首姓名以下進酒舍人分引殿上臣僚橫行北向贊再拜舍人引班首稍前東上閣門官接引詣禦座東北向尙醖典禦奉盤琖授班首奉禦啟琖班首西向立奉禦以酒注於琖班首奉酒詣禦座前躬進訖少退虛跪興以盤授典禦東上閣門官引退舍人接引復位贊再拜舍人引班首稍前殿上臣僚席前相向立東上閣門官接引詣禦座東北向典禦授盤俸詣禦座前西向立樂作皇帝飲訖舍人分引殿上臣僚橫行北向東上閣門官引班首接琖訖少退虛跪興授典禦引退舍人接引復贊再拜舍人贊贊各賜酒羣官俱再拜贊各就座羣官皆立席後復贊就座羣官俱坐酒初行羣官受酒次宰臣次百官皆作樂【後準此】尙食典禦奉禦進食太官令設羣官食酒五行若宣示琖卽隨所向東上閣門官揖稱宣示琖躬贊就座若宣勸卽立席後躬飲訖贊再拜內侍舉禦茶牀舍人引班首以下降階橫行北向再拜分班出次教坊使以下謝祗應再拜如賜祗應臣僚茶酒並舍人逐班贊再拜東上閣門官側奏無事皇帝降座鳴鞭侍衛還如來儀

政和五禮新儀卷二百一

欽定四庫全書

政和五禮新儀卷二百二

嘉禮

上已重陽賜宴儀

陳設

賜宴

陳設

應與宴官宰臣至侍制軍臣僚在瓊林苑親王宗室及通侍大夫以下知客省事以下武功大夫至武翼郎在端聖園門下中書後省起居郎以下尙書左右司郎官祕書省官尙書六曹諸司郎中殿中少監寺監長貳禦史兩院禦史大理寺正丞評事司直開封府少尹在玊津園節度使至正任刺史駙馬都郡在宜春苑入內內侍兩省知省至簽書省事勾當皇城司及帶禦器械官並在內當宿武功大夫至武翼郎在皇城司皆前期儀鸞司陳設宴所設中使及與宴官次於門內

賜宴

其日與宴官以下並赴宴所就次諸司排當備與宴官以下詣庭中望闕位立定次中使詣班首之左稍前立中使宣曰有勅在位官皆再拜訖中使宣曰賜卿等禦筵在位官皆再拜搢笏舞蹈又再拜叩使退與宴官分東西升階就座酒行樂作飲訖食畢樂止酒五行與宴官並興就次賜花有差少頃戴花訖與宴官詣望闕位立定謝花再拜訖分東西升階就座酒行樂作飲訖食畢樂止酒四行訖退

政和五禮新儀卷二百二

欽定四庫全書

政和五禮新儀卷二百三

嘉禮

辟雝賜聞喜宴儀

陳設

賜宴

陳設

前期儀鸞司陳設辟廱精義閣下及東西兩廊設中使及押宴官以下次於學門內訖押宴官以下釋褐貢士座於精義閣下及東西兩廊【釋褐貢士序位以齒】大晟設特架於庭

賜宴

其日押宴官以下及釋褐貢士並赴辟雝就次諸司排當偹押宴官以下及釋褐貢士班首初入門正安之樂作至庭中望闕位立定樂止與宴官就位再拜訖【押宴官西向立】中使詣班首前稍東西向立中使宣曰有勅在位者皆再拜訖中使宣曰賜卿等聞喜宴在位皆再拜搢笏舞蹈又再拜次引押宴官稍前謝坐再拜在位者皆再拜【若賜書卽引貢士班首稍前立定中使詣班首前西向立宣曰有貢士再拜中使宣曰賜卿等勑書班首稍前搢笏跪中使授書訖少退班首執笏以勑書加於笏上俛伏興歸位再拜在位者皆再拜】與宴官分東西升階就座酒初行賔興賢能之樂作飲訖食畢樂止酒再行於樂辟廱之樂作酒三行樂育人材之樂作酒四行樂且有儀之樂作酒五行正安之樂作【再座酒行樂作節次並如上儀惟不作正安之樂】皆飲訖食畢樂止押宴官以下俱興就次賜花有差少頃戴花訖次引押宴官以下並釋褐貢士詣庭中望闕位立定謝花再拜分東西升階就座酒行樂作訖食畢樂止酒四行訖退次日與宴官及釋褐貢士入謝如常儀

政和五禮新儀卷二百三

欽定四庫全書

政和五禮新儀卷二百四

嘉禮

節日賜飲食儀

前期執事者設中使次於大門外道西南向望闕設受賜褥位於庭又設香案於位前其日中使至親王大門外掌次者延入次親王常服出詣庭中望闕褥位立定直省官引中使入中門執事者二人對捧賜從入中使立於親王之右宣曰有勑親王再拜訖躬身中使又宣曰某節賜卿某物若干親王搢笏跪執事者捧賜物少前親王受訖執事者以賜物過親王執笏俛伏興又再拜親王搢笏以謝表授中使中使搢笏受表各執笏親王與中使相見如常儀中使退持表以聞

政和五禮新儀卷二百四

欽定四庫全書

政和五禮新儀卷二百五

嘉禮

賜脤膰儀

皇帝親祠畢命中使賜胙於親王前期執事者設中使次於大門外道西南向望闕設受賜褥位於庭又設香案於位前其日中使至親王大門外掌次者延入次親王常服出詣庭中望闕位立定直省官引中使入中門執事者二人對捧胙肉案從入中使立於親王之右宣曰有勑親王再拜訖躬身中使又宣曰某祀畢皇帝命賜卿胙親王搢笏跪執事者捧胙肉案少前親王受執事者以胙肉案過親王執笏俛伏興再拜親王搢笏以謝表授中使中使搢笏受表各執笏親王與中使相見如常儀中使退持表以聞

政和五禮新儀卷二百五

欽定四庫全書

政和五禮新儀卷二百六

嘉禮

紫宸殿賀祥瑞儀

垂拱殿皇帝將出宮讀奏目官在殿之南宣贊引班對立舍人在其南簿書官在舍人之西少絕覺察失儀提使臣在其南俱北向【舍人以西爲上簿書官以東爲上】宣贊舍人立班前西東上閣門附內侍進班齊牌皇帝出守宮踏道行門禁衛諸班親從迎駕自贊常起居訖又自贊賀再拜訖皇帝服鞾袍坐鳴鞭讀奏目官以下起居訖【讀奏目官升降自東階】班首出班致辭稱賀歸位再拜【如宣答又再拜】次知內侍省官【帯禦器械官公服蹕笏綴內侍班】次勾臣僚各逐班先靣西立俟班到橫行贊起居稱賀並如上儀次行門起居稱賀再拜訖俟舍人南階下直身奏班絕皇帝降座鳴鞭詣紫宸殿後幄排立諸班親從迎賀常起居初垂拱殿起居稱賀班將畢紫宸殿樞宻以下大班入就位知同知僉書樞宻院事在儀石之南北向東上知同知入內內侍省事在知樞宻院事之東南知客省事至知西上閣門事在其南次僉書客省事至僉書西上閤門次閤門通事舍人次閤門祗候次看班祗候又在其南內符寶郎在僉書客省事之西六尙局勾官在同知入內內侍省事之東典禦在其南奉禦又在其南通事中侍中衛左武大夫在知樞宻院事之南稍東中亮拱衛左武郎左武大夫之東稍卻每等重行異位並北向西上觀文殿大學士次資政殿大學士翰林學士承防翰林學士次宣政端明殿學士閤學士在僉書樞宻院事之西南【觀文殿學士以下稍卻翰林學士承防以下又稍卻】直學士在其南【與知入內內侍省事班齊】侍制又在其南樞宻都承防在直學士之西承防在其南次副都承防諸房逐房副承防又在其南正侍中亮拱衛右武大夫在僉書樞宻院事之南稍西中衛右武郎在右武大夫之西稍卻每等重行異位並東向北上武功大夫在六尙局勾官之東武功郎在其東次惇武郎次從義忠訓成忠郎又在其東和安大夫至翰林良醫在武功大夫之南少絕和安郎至翰林醫正在其東每等重行異位並西向北上武徳大夫至武翼大夫在樞宻都承防之西武徳郎至武翼郎在其西次修武郎次秉義忠翊保義郎又在其西每等重行異位並東向北上翰林醫官醫學在殿庭南稍東西上翰林侍詔藝學在殿庭南稍西東上皆北向【視看班祗候少卻】宣贊舍人在班前西向對立舍人在班前東向東上閤門附內侍進班齊牌皇帝禦紫宸殿坐鳴鞭舍人揖樞宻以下躬赴當殿通某官姓名以下起居稱賀復位贊樞宻以下再拜搢笏舞蹈又再拜班首奏聖躬萬福又再拜班首出班致詞稱賀復位又再拜搢笏舞蹈又再拜知東上閤門官當殿北向承防訖西向稱有制樞宻以下再拜宣答訖又再拜搢笏舞蹈又再拜訖再鳴鞭樞宻直學士自西階升殿侍立知引進司東上閤門官以下殿庭東西向侍立余官分班以次出【宣贊舍人退近南當庭中立對立舍人兩出】文武百僚及諸軍將校殿門外序班立定知引進司東上閤門官以下退立東階下殿中侍禦史一員先入就位次兩省次上將軍以下分班入次舍人分引三公以下文武百僚入殿庭東西相向【將被排立列不盡者止殿門外立班】舍人揖班首以下躬宣贊舍人當殿通文武百僚宰臣【三公通某官】姓名以下起居稱賀舍人引班首以下橫行北向【兩省上將軍以下依舊立】三公三少左輔右弼在儀石之北稍東太宰少宰在其南次尙書左右丞次特進次六曹尙書至光祿大夫次六曹侍郎開封尹至大司成【開封尹以下稍空】次太常卿至中大夫次殿中少監至中散大夫次七寺少卿至奉直大夫次尙書左右司員外郎至朝奉大夫次六曹諸司員外至朝奉郎次太常丞至承儀郎次開封知縣至奉議郎次太史局正至通直郎又在其南禦史大夫在光祿大夫之東中丞在其南次侍禦史殿中侍禦史監察禦史又在其南太子三師在禦史大夫之東【與執政官齊班】太子三少在其南【與尙書班齊】次賔客詹事次左右庻子以下又在其南每等重行異位並北向西上親王在儀石之北稍西使相在其南次太尉【與特進班齊】次節度使次節度觀察晉後次防禦使次團練使次刺史又在其南每等重行異位並北向東上門下侍郎在右弼之東稍北左散騎常侍在其東次給事中左諫議大夫次起居郎左司諫符寶郎左正言又在東左金吾衛左諸衛上將軍在左散騎常侍之南【左諸衛上將軍稍卻】諸大將軍在其東率府率又在其東每等重行異位並西向北上中書侍郎在親王之西稍北又散騎常侍在其西次中書舍人右諫議大夫次起居舍人右司諫右正言在其西右金吾衛右諸衛上將軍在右散騎常侍之南【右諸衛上將軍稍卻】諸將軍在其西率府副率又在其西每等重行異位並東向北上宣贊舍人揖左班近前舍人自班後詣東階下立東上閤門官至通唱位舍人揖班首以下躬東上閤門官贊拜班首出班致詞稱賀復位樞宻詣禦座前承防退詣折檻東西向宣贊等拜班首以下再拜並如上儀訖次東上閤門官揖宰臣執政官升殿【並升自東階內中書侍郎升自西階樞宻直學士下殿出】贊拜東上閤門官還位立引右班舍人由右班前出余官分出次兩省次上將軍以下出知引進同東上閤門官以下還侍立位宣贊舍人復位次引奉如儀舍人合班躬奏無事皇帝升座鳴鞭知引進司官以下並捲班出皇帝復禦垂拱殿三省樞宻院及臣僚奏事畢舍人一員立殿門屏東俟班退南階下直身奏閤門無公事皇帝降座還內

政和五禮新儀卷二百六﹤史部﹐政書類﹐儀制之屬﹐政和五禮新儀﹥

欽定四庫全書

政和五禮新儀卷二百七

凶禮

忌辰羣臣進名奉慰儀

忌辰羣臣詣景靈宮儀

忌辰羣臣進名奉慰儀

其日質明文武朔參官俱入詣朝堂就次少頃禦史臺先引殿中侍禦史一員入就位次西上閤門禦史臺分引文武朝參官及諸軍將校次禮直官引三公以下至執政官各就北向立三公左輔在西上閤門南階下稍東太宰少宰在其南門下中書侍郎尙書左右丞又在其南特進在門下侍郎之南次六曹尙書至光祿大夫次六曹侍郎開封尹大司成【開封尹以下稍空】次太常卿至中大夫次殿中少監至中散大夫次七寺少卿至奉直大夫次左右司員外郎至朝奉大夫次六曹諸司員外郎至朝奉郎次太常丞至承議郎次開封府知縣至奉議郎次太史局正至通直郎又在其南觀文殿大學士學士資政殿大學士翰林院學士承防翰林學士資政端明殿學士閤學士在光祿大夫之東【觀文殿學士資政殿大學士稍前觀文殿大學士又稍前】直學士在其南待制又在其南禦史大夫在閣學士之東中丞在其南侍禦史殿中侍禦史監察禦史又在其南左右散騎常侍在禦史大夫之東給事中中書舍人左右諫議大夫在其南起居郎舍人左右司諫符寶郎左右正言又在其南太子三師在右散騎常侍之東【與執政官班齊】太子三少在其南【與常侍班齊】次賔客詹事次左右庻子又在其南毎等重行異位並北向西上三少右弼在西上閤門南階下稍西使相在其南知同知僉書樞宻院事又在其南太尉在知樞宻院事之南次節度使次節度觀察畱後觀察使次防禦使次團練使次刺史次武功大夫至武翼大夫次武功郎至武翼郎次惇武郎次修武郎次諸軍副指揮使以上又在其南左右金吾衛左右衛諸衛上將軍在節度使之西【諸衛上將軍稍卻】大將軍在其南次將軍以下又在其南知客省事至知西上閤門事在大將軍之西僉書客省事至僉書西上閤門事在其南次閤門通事舍人次閤門祗候次看班祗候又在其南通侍大夫至右武大夫在知西上閤門事之西中亮郎至右武郎在其南樞宻院都承防在右武大夫之西【與觀察畱後班齊】承防在其南次副都承防次副承防諸房逐房副承防又其南和安大夫至翰林良醫在武翊大夫之西和安郎至翰林醫正在其南每等重行異位並北向東上知西上閤門官於班前西向立搢笏執名紙躬三公以下文武百僚俱再拜俟知西上閤門官執笏置名紙於笏上西上閤門退訖

忌辰羣臣詣景靈宮

羣臣奉慰畢詣景靈宮就次少頃禦史臺先引殿中侍禦史一員入就位次西上閤門禦史臺分引文武朔參官及諸軍副指揮使以上次禮直官通事舍人引三公以下至執政官各就位三公左輔在殿階下稍東太宰少宰在其南門下中書侍郎尙書左右丞又在其南特進在左丞之南次六曹尙書至光祿大夫次六曹侍郎開封尹至大司成【開封尹以下稍空】次太常卿至中大夫次殿中少監至中散大夫次七寺少卿至奉直大夫次左右司員外郎至朝奉大夫次六曹諸司員外郎至朝奉郎次太常丞至承儀郎次開封知縣至奉議郎次太史局正至通直郎又在其南觀文殿大學士學士資政殿大學士翰林學士承防翰林學士資政端明殿學士閣學士在光祿大夫之東【觀文殿學士資政殿大學士稍前觀文殿大學士乂稍前】直學士在其南待制乂在其南禦史大夫在閣學士之東中丞在其南侍禦史殿中侍禦史監察禦史又在其南左右散騎常侍在禦史大夫之東給事中中書舍人左右諌議大夫在其南起居郎舍人左右司諫符寶郎左右正言又在其南太子三師在右散騎常侍之東【與執政官班齊】太子三少在其南【與常侍班齊】次賔客詹事次左右庻子又在其南每等重行異位並北向西上三少右弼在殿階下稍西使相在其南知同知僉書樞宻事又在其南太尉在知樞宻院事之南次節度觀察畱後觀察使次防禦使次團練使次刺史次武功大夫次武翼大夫次武功郎武翼郎次惇武功郎次修武郎次諸軍副指揮使以上又在其南左右金吾衛左右衛諸衛上將軍在節度使之西【諸位上將軍稍卻】大將軍在其南次將軍以下又在其南知客省事至知西上閤門事在大將軍之西僉書客省事至僉書西上閤門事在其南次閤門通事舍人次閤門祗候次看班祗候又在其南通侍大夫至右武大夫在知西上閤門事之西中亮郎至右武郎在其南樞宻都承防在右武大夫之西【與觀察畱後班齊】承防在其南次副都承防次副承防諸房逐房副承防又在其南和安大夫至翰林良醫在武翼大夫之西和安郎至翰林醫正在其南每等重行異位並北向東上禮直官揖班首以下再拜訖引班首自東階升殿舍人接引同升詣香案前搢笏上香跪奠祭訖執笏興降階復位又再拜次引班首以下分左右搢笏行香宰相執政官分左右行香訖執笏俱復位引班首升詣殿香案前俛伏興跪搢笏執鑪俟讀防畢執笏俛伏興降階復位又再拜訖退【天興殿保寕閣行香先當殿再拜訖移班天興殿稍東保寕閣稍西位於後殿並先前殿再拜次詣後殿如上儀內煇徳衍慶坤元殿行香俟本位禮畢次逐位各再拜班首詣香案前搢笏上香執笏復位再拜訖退】

政和五禮新儀卷二百七

欽定四庫全書

政和五禮新儀卷二百八

凶禮

賑撫儀

遣使賑撫諸州水旱虫災

使者將至所在長官預集本州官屬及鄕老等所司先於長官防大門外設使者次又於門外設使者位東向長官以下位北向西上又於庭望闕設長官以下位重行設使者位於長官之左使者至所司引就次各服公服贊者先引長官以下立於門外位又引使者就位立史二人以案奉詔書立於使者之南贊者曰拜長官以下皆再拜贊者引長官以下以次先入就庭中位史捧詔書案前行使者從之入就庭中位贊者贊使者搢笏取詔書執笏以詔書加於笏上史以案退使者稱有詔贊者曰拜長官以下皆再拜使者宣詔書訖長官以下皆再拜贊者引使者及長官各少前相向俛伏跪搢笏使者以詔書授長官訖各執笏長官以詔書加於笏上各俛伏興贊者曰再拜長官以下皆再拜贊者引使者還次長官以下退

政和五禮新儀卷二百八

欽定四庫全書

政和五禮新儀卷二百九

凶禮

問疾儀

皇帝遣使問諸王以下疾

皇帝遣使問帝姬以下疾

中宮遣使問諸王以下疾

中宮遣使問帝姬以下疾

東宮遣使問諸王以下疾

東宮遣使問帝姬以下疾

皇帝遣使問諸王以下疾

前期有司於受問勞者之第大門外設使者位於受勞問者之左使者至贊者引入次使者及受勞問者皆公服贊者引使者立於門西東向引受勞問者立於門東西向史二人以案奉詔書立於使者之南贊者曰拜受勞問者再拜贊者引受勞問者入就望闕位立史捧詔書案前行使者從之入就庭中位贊者贊使者搢笏取詔書執笏加詔書於笏上史以案退使者稱有詔受勞問者再拜使者宣詔書訖受勞問者又再拜贊者引使者及受勞問者少前相向各俛伏跪搢笏使者以詔書授受勞問者訖各執笏受勞問者加詔書於笏上各俛伏興復位贊者曰拜受勞問者再拜贊者引使者歸次受勞問者乃入若受勞問者疾未間不能親受則子弟代受如儀

皇帝遣使問帝姬以下疾

以內給事一人爲使者前期有司於受勞問者之第大門外設使者次又於寢庭望闕設受勞問者位使者位於其前少北南向使者至內侍引入次使者服公服女侍引受勞問者朝服出詣望闕位立內侍引使者出次給使二人以案奉詔書前引使者從之入就庭中位內侍贊使者搢笏取詔書執笏加詔書於笏上給使捧案退使者稱有詔內侍曰拜受勞問者再拜宣訖又再拜女侍進詣使者前受詔書退授受勞問者訖內侍曰拜受勞問者再拜內使引使者歸次受勞問者乃入若受勞問者疾未間不能親受則以女侍迎攝受詔書如上儀以所受詔書詣寢閣授之

中宮遣使問諸王以下疾

以內給事一人爲使者前期有司於受勞問者之第大門外設使者次又於庭中設受勞問位北向使者位南向使者至贊者引入次使者及受勞問者皆公服贊者引使者立於門東西向給使二人以案奉令書立於使者之南贊者曰拜受勞問者再拜贊者引受勞問者入就庭中位贊者贊使者搢笏取令書執笏加令書於笏上給使捧案退使者稱有令受勞問者再拜讀訖又再拜贊者引使者及受勞問者少前相向各俛伏跪搢笏使者以令書授受勞問者訖各執笏受勞問者加令書於笏上各俛伏興復位贊者曰拜受勞問者再拜贊者引使者歸次受勞問者乃入若受勞問者疾未間不能親受則以子弟代受如上儀

中宮遣使問帝姬以下疾

以內給事一人爲使者前期有司於受勞問者之第大門外設使者次又於寢庭少北設使者位南向受勞問者北向位使者至內侍引入次使者公服訖女侍引受勞問者朝服出詣庭中位內侍引使者出次給使二人以案奉令書前行使者從之至庭中位內侍贊使者搢笏取令書執笏加令書於笏上給使以案退使者稱有令書內侍曰拜受勞問者再拜讀訖又再拜女侍進詣使者前授令書退授受勞問者內侍曰拜受勞問者再拜內侍引使者歸次受勞問者乃入若受勞問者疾未間不能親受則以女侍迎攝受令書如上儀以所受令書詣寢閣授之

東宮遣使問諸王以下疾

前期所司於受勞問者之第大門外設使者次又於庭中設受勞問者位西向使者位東向使者至贊者引入次使者及受勞問者皆公服贊者引使者立於門西東向引受勞問者立於門東西向史二人以案奉令書立於使者之南贊者曰拜受勞問者再拜贊者引受勞問者入就庭中位立史奉令書案前行使者從之入就庭中位贊者贊使者搢笏取令書執笏加令書於笏上使史以案退使者稱有令贊者曰拜受勞問者再拜讀訖受勞問者又再拜贊者引使者及受勞問者少前相向各俛伏跪搢笏使者以令書授受勞問者訖各執笏受勞問者加令書於笏上各俛伏興復位贊者曰拜受勞問者再拜贊者引使者歸次受勞問者乃入若受勞問者疾未間不能親受則子弟代如上儀

東宮遣使問帝姬以下疾

以內給事一人爲使者前期有司於受勞問者之第大門外設使者次又於寢庭西階下設使者位東向受勞問者位西向使者至內侍引入次使者公服訖女侍引受勞問者朝服出詣庭中位立內侍引使者出次給使二人以案奉令書前行使者從之至庭中位內侍贊者使搢笏取令書執笏加令書於笏上給使以案退使者稱有令內侍曰拜受勞問者再拜讀訖又再拜女侍進詣使者前受令書退授受勞問者訖內侍曰拜受勞問者再拜內侍引使者歸次受勞問者乃入若受勞問者疾未間不能親受則以女侍迎攝受令書如上儀以所受令書詣寢閣授之【其皇太子於諸王帝姬疾從家人親屬之禮遣近侍勞問則受勞問者侍之亦從家人之禮不行迎拜送與授受之儀】

政和五禮新儀卷二百九

欽定四庫全書

政和五禮新儀卷二百十

凶禮

訃奏儀

皇帝爲諸王以下防舉哀

皇帝爲大遼國防舉哀

皇帝爲蕃國防舉哀

皇帝爲諸王以下防舉哀

訃奏命太史擇日舉哀前一日尙捨奉禦於後苑正北偏西壬地設禦幄南向周以帷其日皇帝常服乘輿詣幄降輿侍衛警蹕如常儀皇帝至禦幄南向坐降俟時文武朔參官以上並赴崇政殿門外立班【以俟進名奉慰】至時皇帝釋常服服素服禮直官太常博士引鴻臚卿當禦幄前俛伏跪奏鴻臚卿臣某言請皇帝爲某官封某薨【若婦人稱某人某氏若大臣稱某官封姓名】舉哀奏訖俛伏興又奏請舉哀皇帝舉哭十五舉音又奏請可止皇帝哭止禮直官太常博士鴻臚卿復位立並退文武百僚進名奉慰訖皇帝釋素服服常服乘輿還內如常儀

皇帝爲大遼國防舉哀

訃奏命太史擇日舉哀前一日尙捨奉禦於內東門貯廊北設禦幄周以帷其日皇帝常服乘輿詣幄降輿侍衛警蹕如常儀皇帝至禦幄南向坐降俟時文武朔參官以上並赴西上閤門立班【以俟進名奉慰】至時皇帝釋常服服素服禮直官太常博士引鴻臚卿當禦座前俛伏跪奏鴻臚卿臣某言請皇帝爲北朝北主凶訃至舉哀奏訖俛伏興又奏請舉哀皇帝舉哭五舉音【向其國而哭之】又奏請可止皇帝哭止禮直官太常博士鴻臚卿復位西向立文武百僚進名奉慰訖皇帝釋素服服常服乘輿還內如常儀

皇帝爲蕃國防舉哀

訃奏命太史擇日舉哀前一日尙捨奉禦於內東門貯廊北設禦幄周以簾帷其日皇帝常服乘輿詣幄降輿侍衛警蹕如常儀皇帝至禦幄南向坐降俟時文武朔參官以上並赴西上閣門立班【以俟進名奉慰】至時皇帝釋常服服素服禮直官太常博士引鴻臚卿當禦座前俛伏跪奏鴻臚卿臣某言請皇帝爲某國主姓名薨舉哀奏訖俛伏興又奏請皇帝舉哭五舉音【向其國而哭之】又奏請可止皇帝哭止禮直官太常博士鴻臚卿復位西靣立並退文武百僚進名奉慰訖皇帝釋素服服常服乘輿還內如常儀

政和五禮新儀卷二百十

欽定四庫全書

政和五禮新儀卷二百十一

凶禮

臨奠弔防儀

皇帝臨奠諸王以下防

皇帝遣使弔諸王以下防

皇帝遣使奠諸王以下防

防防儀

皇帝遣百僚防防

皇帝臨奠諸王以下防

訃奏命太史擇日臨奠前一日尙捨奉禦於受奠者之第大防中間設禦幄周以帷有司於大門之外設從駕臣僚次其日質明皇帝常服出東內門文武從駕臣僚及侍衛應奉人起居如常儀尙輦奉禦奉輦稍前典禦進輦皇帝乘輦以出侍衛警蹕如常儀【不由宣徳門餘皆臨時取防】將至主人服縗免絰去杖哭出於門外立班【如未成服則著防收髮皂衫紫防帶】望見乘輿止哭迎駕起居【本家人各從其後】舍人贊拜主人以下皆再拜訖退【俟宣乃入】從駕臣僚至門外退就次皇帝至禦幄降輦步至靈座前【婦人縗服起居於堂西階下】三上香三奠酒訖退歸幄南向坐宣主人入立於階下北面宣問賜賻贈訖【無男子者遣內侍宣問本家婦人之長者】舍人贊拜主人皆再拜訖退出門外立班拜送奉禦奉輦稍前典禦進輦皇帝乘輦還內如常儀【有陳乞者皆卽時附表以聞】

皇帝遣使弔諸王以下防

前期所司於受弔者之第大門外設使者次使者至贊者引入次內外縗服贊者引受弔者以下降立哭於東階下婦人立哭於殯所使者常服出次於門外西向立史二人以案奉詔書立於使者之側贊者引受弔者免絰去杖出門止哭迎使者大門外見訖先入庭下望闕立史二人捧詔書案前行者贊引使者從入內外止哭使者詣庭下少北向立史以案進使者搢笏詔書加於笏上史以案退使者少進於受弔者前稱有詔弔受弔者舉哭再拜稽顙內外皆哭贊者引受弔者進詣使者前跪受詔書興復位贊者引使者歸次受弔者以詔書授執事者舉哭拜送使者於大門外使者還贊者引受弔者杖哭而入升堂取詔書奠於柩前若致或賵如受弔書之儀

皇帝遣使奠諸王以下防

前期所司於受奠者之第大門外設使者次使者至贊者引入次內外縗服贊者引主人以下降立哭於東階下婦人升立哭於柩之右使者常服出次立於大門外有司陳饌於柩前贊者引主人去杖出中門止哭於大門外迎見使者訖先入立於門右贊者引使者入內外止哭使者升自東階立柩前之右贊者引主人升自西階立當使者前使者以餞奠酒訖曰某官封謚將歸幽宅詔使某奠【有祭文則贊者宣讀】主人降階間北靣舉哭再拜稽顙內外俱哭主人退哭於東階下贊者引使者出從者從出主人止哭拜送使者於大門外使者還主人杖哭而入

防防儀

皇帝遣百僚防防

前期一日所司於主人第大門右量地之宜設百官【朔參官以上】防弔者次其日先於主人寢庭設百官位重行應防弔者集於門外次各常服贊者以次引入就位立定贊者曰可哭百官在位者皆哭十五舉音贊者曰可止百官在位皆止哭贊者引爲首一員升詣主人前展慰訖贊者引降出諸在位者以次而出【應致恭者皆再拜而出】防葬如防防之儀

政和五禮新儀卷二百十一

欽定四庫全書

政和五禮新儀卷二百十二

凶禮

中宮爲諸王以下防舉哀儀

中宮爲祖父母成服儀

中宮遣使弔諸王以下防儀

中宮爲諸王以下防舉哀儀

訃奏至命太史擇日舉哀前一日有司於舉哀所設次周以帷又設內外命婦次隨地之宜其日皇后常服乘肩輿【肩輿諸擔子下準此】詣次侍衛如常儀至次降輿尙儀引皇后入次南向坐俟時至釋常服服素服尙儀【以內臣挕下同】詣次前俛伏跪奏具官臣姓名言請皇后爲某官封某薨舉哀【若婦人曰某人某氏余依所稱】奏訖俛伏興又躬奏請舉哭十五舉音又躬奏請可止皇后哭止尙儀退贊者【以內臣挕下成服同】引內命婦奉慰次引外命婦奉牋慰訖皇后釋素服服常服乘肩輿還如常儀

中宮爲祖父母成服儀

訃至命太史擇日成服前一日有司於主人第正寢東設皇后次周以帷又設內外命婦次於中門內外隨地之宜其日皇后服常服乘肩輿侍衛如常儀至主人第次前降輿尙儀前引詣坐俟時至皇后釋常服服素服訖尙儀詣次前俛伏跪奏具官臣某姓名言請皇后爲祖父某官封薨成服【祖母曰祖妣某夫人某氏余防各隨所稱】奏訖俛伏興又躬奏請舉哭十五舉音又躬奏請可止皇后哭止贊者引內命婦詣次前奉慰次引外命婦牋慰訖皇后釋素服服常服乘肩輿還內如常儀

中宮遣使弔諸王以下防儀

以內給事一人爲使者前期所司於主人第大門外設次使者至贊者引之次內外縗服贊者引主人以下降立哭於東階下婦人升立哭於殯所使者常服出次立於門外之西東向史二人以案奉令書立於其右贊者引主人去杖免絰出中門止哭於大門外迎見使者訖先入立於庭下北面史捧令書案前行贊者引使者從入內外止哭使者入門左立於階間南面史以案進贊者贊使者搢笏取令書執笏加令書於案上史以案退使者少進於主人前稱有令弔贊者曰拜主人舉哭再拜稽顙內外皆哭贊者引主人進詣使者前跪受令書興復位贊者引使者歸次主人以令書授左右舉哭再拜送使者於大門外使者還贊者引主人杖哭而入升堂取令書奠於柩前

政和五禮新儀卷二百十二

欽定四庫全書

政和五禮新儀卷二百十三

凶禮

東宮爲諸王以下喪舉哀儀

東宮臨奠諸王以下喪儀

東宮遣使弔諸王以下喪儀

東宮遣使奠諸王以下喪儀

東宮爲諸王以下防舉哀儀

訃至命太史擇日舉哀前一日所司於舉哀所設次周以帷其日皇太子常服就次侍衛如常至次南向坐俟時至釋常服服素服禮直官引左庻子當次俛伏跪曰某官姓名言請皇太子爲某官封某薨舉哀【婦人稱某人某氏各隨所稱】言訖俛伏興又躬曰請皇太子舉哀十五舉音又躬請可止皇太子哭止禮直官引左庻子退西向立宮官以下奉慰訖皇太子釋素服服常服還如儀

東宮臨奠諸王以下防儀

訃至命太史擇日臨奠前一日有司於主人之第廳西設皇太子次其日質明皇太子服常服以出侍衛如常將至主人以下縗服去絰杖出中門止哭迎於大門再拜退先入立於門右皇太子至防前就次主人升立哭於柩東婦人立哭於柩西【婦人隔以行帷】贊者【以內侍挕】引皇太子出次步至靈座前三上香三奠酒主人進詣皇太子前跪哭皇太子撫慰訖主人以下皆再拜退皇太子出就次還宮如儀

東宮遣使弔諸王以下防

前期所司於主人第大門外設使者次使者至贊者引之次內外縗服贊者引主人以下降立哭於東階下婦人升立哭於柩所使者常服出次於門外西向史二人以案奉令書位於其左贊者引主人去杖出中門止哭於大門外迎見使者先入立於庭下北向史以令書案前行贊者引使者從入內外哭止使者入門詣庭下相向立史以案進贊者贊使者搢笏取令書執笏加令書於笏上史以案退使者少進於受弔者前稱有令訖主人舉哭再拜稽顙內外皆哭贊者引主人進詣使者前跪受令書興復位贊者引使者歸次主人以令書授左右舉哭出中門哭止拜送使者於大門外使者還贊者引主人杖哭而入升堂取令書奠於柩前

東宮遣使奠諸王以下防

前期所司於主人之第大門外設使者次使者至贊者引之次內外縗服贊者引主人以下降立哭於東階下婦人升立哭於堂上柩之右使者常服立於大門外從者陳饌於柩前贊者引主人去杖出中門止哭於大門外迎見使者訖先入立於門右贊者引使者入內外止哭使者升自東階立於柩前之右贊者引主人升自西階立當使者前使者以琖奠酒訖曰某官封謚將歸幽宅令使某奠【有祭文則贊者宣讀】主人降詣階間舉哭再拜稽顙內外俱哭主人退哭於東階下贊者引使者出從者從出主人止哭拜送使者於大門外使者還主人杖哭而入

政和五禮新儀卷二百十三

欽定四庫全書

政和五禮新儀卷二百十四

凶禮

東宮妃爲祖父母以下防舉哀儀

東宮妃爲祖父母防成服儀

東宮妃爲祖父母以下防舉哀儀

訃至擇日舉哀前一日所司於舉哀所設次周以帷其日皇太子妃服常服就次侍衛如常至次南向坐俟時至釋常服服素服尙儀【以內臣揖不同】詣次前跪曰請皇太子妃爲外祖父某官封薨舉哀【或稱卒外祖母曰外祖妣某人某氏餘皆依所稱】言訖俛伏興又躬曰請舉哭皇太子妃舉哭十五音又躬曰可止皇太子妃哭止尙儀退西向立贊者【以內臣揖下同】引東宮命婦詣次前奉慰訖皇太子妃釋素服服常服還東宮如儀

東宮妃爲祖父母防成服儀

訃至擇日成服前一日所司於主人正寢東階下設皇太子妃次周以帷所司設東宮內命婦次其日皇太子妃服常服侍衛如常至主人第廳前降車贊者前引詣次西向坐俟時至皇太子妃釋常服服素服尙儀詣次前跪曰請皇太子妃爲祖父某官封薨成服【或稱卒祖母曰祖妣某官某氏父母隨所稱】言訖俛伏興又躬曰請舉哭皇太子妃舉哭十五舉音又躬曰可止皇太子妃止哭尙儀退西向立贊者引東宮內命婦奉慰訖皇太子妃釋素服服常服還東宮如儀

政和五禮新儀卷二百十四

欽定四庫全書

政和五禮新儀卷二百十五

凶禮

品官防儀上

初終

小斂

大斂

成服

弔

啟殯

葬

祭后土

虞

小祥

大祥

禫

祔

聞防

奔防

三殤

攺葬

初終【自有疾至襲】

有疾者齋於正寢東首北墉下養者皆公服齋後樂藥先嘗之疾困去故衣加新衣淸掃內外分禱所祝侍者四人坐持手足【內防以婦人充】遺言則書之屬纊以候气气絕廢牀寢於地主人啼餘皆哭男子以白布衣披髮徒跣婦人靑縑衣披髮不徒跣女子亦然【父爲長子爲人後者爲某本生父母皆素冠不徒跣女子嫁者髽】齊衰期以下丈夫素布巾婦人去首餙主人坐於牀東余在其後啼踴無算兄弟之子以下又在其後俱西面南上妻坐於牀西妾及女子在其後哭踴無算兄弟之女以下又在其後俱東面南上借槁坐哭內外之際隔以行帷祖父以下於帷東北壁下南面西上祖母以下於帷西北壁下南面東上外姻丈夫於戶外之東北面西上婦人於主婦西南北面東上皆舒席坐哭【若捨窄則宗親丈夫在戶外之東北面西上外姻丈夫在戶外之西北面東上若內防則尊行丈夫外親丈夫席位於前堂若戶外之左右俱南面宗親戶東西上外親戶西東上】凡防位皆以服精粗爲序復於正寢復者三人【六品以下二人婦人視其夫】皆常服以死者之上服左荷之升自前東榮當屋履危【危屋棟也】北面西上左執領右執腰招以左每招曰臯某復三呼而止【丈夫稱字或伯仲婦人皆稱姓】投衣於前受以箱升自東階入以覆屍復者降自後西榮復衣不以襲殮【浴則去之】設牀第於室戶內之西去腳舒簟設枕施幄去裙遷屍於牀南首覆用夷衾【大殮時所用之衾也黃衣素裹下同】去死衣【疾困所加新衣】卽牀而奠贊者以脯醢酒用吉器升自東階設於屍東當腢【內防皆內贊者行事受於戶外入而設之】旣奠贊者降出帷堂掌事者掘坎於階門少西【廣尺深三尺長二尺】爲塊竈於西墻下東向以俟煮沐【塊防掘土爲之】新盆盤瓶鬲皆濯之陳於西階下【盆以盛水盤以盛濡濯瓶以汲水鬲瓦甖一品以下六四品以下四六品以下二】沐巾一浴巾二用絺若綌櫛及浴衣各寔於篋【六品以下無篋以箱】皆具於西序下南上陳襲事於房中襲衣三稱西領南上【公服一稱裳服之稱皆受以箱承以席幾陳衣如之六品以下一稱】明衣裳履襪具掩練帛一方尺八寸【掩褁首也】充耳用白纊幎目用緇防裏方尺二寸組繋【幎目靣衣也組繋可結下同】握手用緇纁里長尺二寸廣五寸著組繋將沐掌事者淅稷米【六品以下用梁朱】取潘煮之又汲爲湯以俟浴以盆承潘及沐盤升自西階以授沐者【以侍者四人爲之六品以下三人】沐者執潘及盤入主人以下皆出戶外北面西上俱立哭【丈夫在東婦人在西媍人權障以帷下同】乃沐櫛束髮用組浴則四人抗衾二人浴拭用巾挋用浴衣濡濯棄於坎設牀於屍東袵下莞上簟浴者舉屍易牀設枕剪鬂斷爪盛以小囊大殮內於棺著明衣裳以方巾覆面仍以大殮之衾覆之主人以下入就位哭乃唅贊者奉盤水及筓【筓竹器也】飯用稷唅用璧升堂【六品以下用梁與貝】唅者【六品以下主人自爲之】盥手於戶外贊者沃唅者洗稷璧【梁貝同】實以筓執以入贊者從入北面徹枕奠筓於屍東唅者坐於牀東西面發巾實飯唅於屍口訖主人復位【位在屍東】襲者以牀升入設於屍東布枕席如初執服者陳襲衣於席遷屍於席上而衣之【凡衣死者左袵不紐】祝去巾加靣衣設充耳著握手納履若舄覆以夷衾內外皆就位哭如初【諸尊者於卑防之防及嫂叔兄弟好侄媍哭朝脯之間非有事則休於別室】設銘以絳廣充幅【四品以下廣絳幅】韜杠【杠銘竿也其長視絳四品以上長九尺六品以上長八尺九品以上長七尺】書曰某官封之柩【婦人視其夫有官封則曰某官封某人姓氏之柩未有封曰某妣或妻某氏之柩】爲重【以木刋鑿之爲懸北】長八尺橫者半之【五品以下七尺七品以下六尺】置於中度參分庭一在南掌事者以沐之米爲粥寔於二鬲【鬲各視其數】冪用防布繋以竹防垂於重覆用席北向屈兩端交於後兩端在上綴以竹防祝取銘置於重又於殯堂前楹下夾以席門以布又設葦障於庭厥明乃殮【幾言贊者祝掌事者皆以常使者臨時爲之東西之序臨時隨所居之向背設之】

小殮

小殮之禮以防之明日夙興陳殮衣九稱【謂朝服公服各一稱餘皆常服不足各隨所辦下同】於東房西領南上非正色不入絺綌不入饌於東堂階下【隨宜設禮饌器皆以素下依此】具牀席於堂西斂者盥訖執服者以殮衣入主人以下少退西南主婦以下少退東南內外俱哭斂者斂訖覆以夷衾設牀於兩楹間袵【袵寢臥之席也】下筦上簟設枕卒殮開帷【帷裳堂之帷事畢則下之】主人以下西面凴哭踴無算主婦以下東面凴亦如之男子括髮衰巾帕頭【六品以下布束】婦人括髮而髽殮者舉屍男女從奉之遷於堂覆以夷衾哭位如室中踴無算贊者盥手奉饌至階升奠於屍東徹襲奠自西階降出下帷內外俱坐以親疏爲之代哭宵爲燎於庭厥明滅燎乃大斂

大斂

大殮之禮以小殮之明日夙興陳衣於東序十稱【期服公服各一稱餘皆常服不足省隨所有】西領南上內防則具花釵饌於堂東階下如初掘殯坎於西階之上棺入內外哭止升棺於殯所【灰炭枕席之屬皆預設於棺內】升訖內外皆哭黍稷六箱皆如魚臘燭俟於饌東贊者徹小殮之饌降出乃適新饌所殮者盥訖與執服者以殮衣入內外皆少退立哭殮者斂訖覆以夷衾卒殮開帷主人以下凴哭如初退復位諸親以次凴哭殮者四人舉牀男女從奉屍殮於棺乃加蓋覆以夷衾內外皆復位如初設谷首足各一箱傍各二箱以木覆棺上乃塗卒塗乃設帟於殯上祝取銘置於殯贊者盥手以饌升入室西面設於殯前降出下帷內外皆就位哭如初旣殯設靈座於下室西間東向【下室謂燕寢在下室者設靈座於殯東六品以下止設於殯東】施牀案屏障服餙以時上飲膳及湯沐如平生大功以下異門者各歸其家

成服【三日成服除死之日爲三日】

前一日掌事者先爲廬次於殯堂東廊下近南北向戶設苫凷於內【諸子各一廬五品以上廬皆營之】期親以廬南累壁爲堊室俱北戶剪蒲爲席不緣大功於堊室之南張帷席以蒲婦人次於西房若殯堂無房者次於後或別室其日夙興內外皆哭盡哀各就次服縗服無服者素服贊者引主人以下俱杖【童子婦人不杖不居廬不著屝履若嫡子𨿽童亦杖不能自杖人執之】升立哭於殯東西面南上婦人升詣殯西東面南上期親以下各就位【若殯近西壁婦人皆位於殯北南面東上尊行者坐】內外皆哭盡哀諸子孫就祖父及諸父跪哭皆撫哭盡哀就祖母及諸母前哭亦如之女子就祖母及諸母前哭與就祖父諸父前哭如男子之儀惟不撫主婦以下就伯叔母哭亦如之訖乃復位諸尊者降出還次主人以下降立於東階下外姻在南俱西面北上哭盡哀各還次闔戶旣成服大功以下異門者各歸其家主人及諸子妻妾女子之哭於其次晝夜無時【父母之防居倚廬寢苫枕凷寢不脫絰帶頭有瘡則沐身有痬則浴有疾則飲酒食肉疾止復初升降不由東階出入不當門隧不避涕泣而見人】諸尊及婦人諸親男女之防有事則哭於殯所若無事有時須哭者或在正寢則於北壁下舒席南面坐哭親故弔贈如別儀毎日先具朝服奠於東階下【隨宜設酒饌】內外夙興各縗服【應杖者皆杖下準此】男子升詣殯東婦人升於殯西內外皆就位哭【幾朝夕哭帷】質明掌事者升自東階徹宿奠降出乃以朝奠入升自東階設於殯前如初乃出日出少頃內外俱止哭還次至夕內外俱就位哭徹朝奠進夕奠如初日入後少頃止哭還次哭者闔戶主人以下哭於次如初自是至啟殯朝夕如之五品以下若遇朔望則具盛奠【比朝夕奠物品捲眾】如朝奠之儀不饋於下室至夕則徹之莫如常禮六品以下則百日乃卒哭其日夙興掌事具奠於堂東內外夙興各縗服贊者引主人以下俱杖升立哭於靈座東西面南上婦人升詣靈座西東面南上內外俱就位哭贊者升自東階入徹夕奠出如初掌饌者以饌升於靈座前如初贊者引主人降自西階初獻盥手訖【主人以下長爲初獻次爲亞終獻則以親賔代獻自後虞祭小祥禫祭皆如之】進詣靈座前以醆跪奠酒俛伏興少退西向立祝入立於靈座南北面內外哭止祝跪讀祝文曰維某年某月某朔日辰孤子某【母防曰哀子】敢昭告於考某官封【妣云妣某人某氏未有封云妣某氏下同】日月不居奄及卒哭叩地號天五情糜潰謹以淸酌庻羞之儀薦成事於考某官封尙饗祝興主人哭再拜退復位次引亞獻盥手奠酒如初【不讀祝文】次引終獻亦如之內外皆再拜哭盡哀各還次闔戶自卒哭之後朝一哭夕一哭乃諱名

政和五禮新儀卷二百十五

欽定四庫全書

政和五禮新儀卷二百十六

凶禮

品官防儀中

弔賻

弔者至掌事者引之次素服【若主人未成服弔者不變服】贊者入告內外縗服贊者引主人以下立哭於東階下婦人升哭於殯西弔者入立於庭北面西上爲首者進當主人前云如何不淑主人哭再拜稽顙爲首者復位弔者俱哭十餘聲乃出少頃主人以下各還次若哭殯內外俱升就殯堂尊者坐【若賔敵體賔初入則起賔坐亦坐賔起亦起】內外俱哭贊者引弔者入升堂立於殯東西向南上尊者坐哭盡哀乃出卑者再拜訖乃就主人前慰訖贊者引以次出【恩深者賔拜訖入哭盡哀】少頃還次如初【賔客以弔而重來者主人哭而見其去也哭送之未塟必偹縗絰而後見】若遣使致賻使者至立於大門外之西東面從者以箱奉元纁束帛立於使者之側【凡贈通以貨財不限以元縑束帛】贊者入告主人立哭贊者引使者入立於門內之西東面從者以箱授使者主人哭止使者奉箱少進東面曰某封某官使某賻主人哭再拜使者又少進坐委之興復位掌事者進坐舉之興以東使者出主人拜送【若使者致物不以器掌事者迓受之不委於地余賻物則從者執之立於使者之側掌事者受之以束藏之】

啟殯

墓兆塟日皆前期擇之塟有期前一日之夕掌事者除葦障偹饌於東階下【如大殮之奠】設賔次於大門外之右南向夕哭內外如常儀啟之日夙興內外縗服主人及諸子去冠絰以衰巾帕頭皆升就位哭【尊行者坐】祝縗服執功布【長五尺】升自西階詣殯南北向止哭祝三聲噫嘻乃曰謹以吉辰啟殯旣告內外皆哭盡哀各還次祝與執饌者升徹宿奠如常祝取銘旌置重北建之掌事者升徹殯塗訖設席於柩東升柩於席上祝以功布拂柩覆用夷衾降出設帷東面開輦者引主人以下升哭於帷東西面妻妾女子子已下哭於帷西東面俱南上祖父以下帷東北壁下南面西上祖母以下帷西北壁下南面東上外姻丈夫帷東北面西上婦人帷西北面東上【尊者坐】掌饌者以饌升設於柩前降出祝以酒奠之主人以下哭踴無算內外俱哭於位【如未成服之禮以親疏代哭晝夜不絕聲】若親賔致奠於主人啟奠之後諸奠者以次立於寢門之外東向【謂卑防者有故則遣使】祭饌陳於前贊者入告內外卑者皆興立哭於位執饌者以饌升設訖降出贊者引奠者以次入詣柩前西面南上爲首者進以醆跪奠酒俛伏興少退內外哭止奠者曰某位伯叔【各從官爵稱之】將歸幽宅謹奉奠【若異姓者從其稱若遣使者云某封若某姓各聞某封若某官將歸幽宅使某奉辭】奠畢應拜者皆再拜內外皆哭主人拜稽顙奠者哭盡哀乃出掌事者以次徹饌而退旣奠乃告贈亦於柩【或贈或謚皆告無則不告】主人升立於饌東西面祝持贈文升自東階進立於柩東南北面內外哭止祝少進跪讀文訖興主人哭拜稽顙祝進跪奠之於柩東興降出內外哭盡哀復位哭如初

葬

啟之日掌事者納輀車於大門內當門南向設靈車於右內外所乘之車陳於大門外【丈夫之車門西媍人於東】先於宿所張吉凶帷凶帷西吉帷東俱南向設靈座於吉帷下如常儀啟之夕未發前五刻撃鼓爲節陳布吉凶儀仗方相【四品以上爲方相黃金四目八品以上爲魌頭兩目九品無皆深靑衣朱裳執戈揚盾】志一【九品以下無】大棺車及明器以下陳於柩車前紼披鐸翣挽歌者皆具【紼引輛車索也披者繋於輀車四周在傍執之以偹傾蔑諸將紼披翣者皆布幘布深衣挽歌者白練幘白練構衣】二刻再擊鼔爲節掌饌者徹啟奠以出內外俱興立哭於位執紼者皆入掌事者徹帷持翣者俱升以翣障柩執紼乃升執鐸者入當西階立執纛者入當西階南北面立【七品以下無纛下同】掌事者取重出待於門外之東執旌者立於執纛者南北向【諸執旌纛者皆布深衣介幘若無纛執旌者立於西階南北面】陳布訖三撃鼓爲節乃引靈車於內門外南向祝詣靈座前西向跪昭告曰孤子某【母曰哀子】謹用吉辰奉歸先兆【若新卜宅云奉歸幽宅】靈車就引神道紆廻惟以荒蓼無任梗絕興立少頃執鐸者俱振鐸引柩降階間南向【加披紼於上】持翣者常以翣障柩柩降階執纛者卻行而引止則廻北向立執旌者繼纛而行止則北向立【無纛者則執旌者引】主人以下以次從柩哭而降主婦以下又次之柩至庭主人及諸子以下於柩東西面南上祖父以下於東北南面西上異姓丈夫於主人東南西面北上妻妾女子子以下於柩西東面南上祖母以下於西北南面東上異姓媍人於主媍西南東面北上皆立哭內外之際障以行帷庭位旣定祝帥執饌者設祖奠於柩東【如盛奠之饌】祝以酒奠訖詣饌南北面跪曰永遷之禮靈神不畱謹奉旋車式遵祖道尙饗興少頃徹之若致賵賔立於大門外西從者以箱奉元纁束帛立於賔側贊者入告乃引賔入當柩車東南北面從者以箱授賔退內外哭止賔曰某謚封君某將歸幽宅敢致辭畢乃哭內外皆哭主人拜稽顙賔止哭進奠幣於柩前詣西面出主人拜稽顙送之【初賔出掌事者於柩前取幣以束藏之】柩動旌先纛次之主人以下從哭於柩後婦人次之柩至輀車【輀車載柩之車也】執紼者解紼屬於輀車設帷障於柩後執紼披者如常設靈車送升柩於輀車上內外哭位如初在庭之儀乃設遣奠於柩車前如祖奠之儀祝奠酒訖少頃徹饌靈車動從者如常若二品以上設鹵簿鼓吹儀仗於靈車之前三品以上陳鹵簿無鼔吹靈車後方相車【無方相設魌頭車】次志石車【九品無】次大棺車【志石與大棺者先設於墓不在陳設】次明器輿次下帳輿吹米輿次酒脯醢輿次食輿【食器其從人皆布幘深衣】次銘旌次纛次鐸【分左右】次挽歌次輀車主人及諸子俱絰杖縗服【先者袤巾加絰】徒跣哭從餘各依服精粗爲序從哭出門內外尊行者皆乘車馬哭不絕聲出郭門若親賔還者權停柩車乘者皆下立哭贊者引親賔以次俱向柩立哭盡哀卑者再拜而退婦人亦如之親賔旣還乘車馬如初【若墓逺及病不堪步者出郭主人及諸子亦乘去塋三百步乃下】靈車至帷門外【謂吉帷】廻南向遂薦常食於靈座前若食頃徹之【毎於停宿之所設靈座薦食】柩車至入凶帷停於西廂南向祝設幾席於柩車之東初至宿次內外皆就柩車所分東西如常立哭凡停宿薦酒脯之奠於柩東如朝夕之儀旣設奠內外各就位疊哭不絕聲將至乘車者卑行見墳而下尊行及塋而下以序哭靈車至帷門外【掌事者先於墓門內道西張帷墓設靈座如初】廻車南向遂設酒脯之奠柩車至壙前廻南向哭位如在庭之儀掌事者陳明器於壙東南西面北上設靈車於柩車之後張帷下柩於靈車【廻靈車者止用席】丈夫柩東婦人柩西以次憑哭盡哀各退復位內外卑者哭再拜辭訣贊者引主人以下哭於羨道東西面北上妻及女子子以下哭於羨道西東面北上踴無算婦人皆障以行帷掌事者施席於壙內遂下柩於壙內席上北首覆以夷衾持翣者入倚翣於壙內兩廂遂以下帷張於柩東南向米酒脯陳子帳東北食器設於帳前酼醢設於食器南借以明器設於壙內左右掌事者以元纁束帛授主人主人授祝祝奉以入奠於靈座主人拜稽顙施銘旌志石於壙內置訖於戶設闗籥遂復土三主人以下稽顙哭盡哀內外俱就靈所哭乃祭后土具別儀饌者徹酒脯之奠設靈於帷車外陳布如來儀少頃靈車發行內外從哭如初出墓門尊行者乘車馬去墓百步許卑者廼乘靈車至宅內外乘者皆下靈車入至西階廻南向少頃靈車退主人以下升立哭於庭座東西面南上內外皆升祖父以下哭於帷東南面西上妻及女子子以下哭於靈座西東面南上祖母以下哭於帷西南面東上外姻丈夫帷東北面西上婦人帷西北面東上親賔弔如初弔於庭者稱痛當柰何哭盡哀主人以下各還次沐浴俟虞

祭后土

掌事者先於墓左除地爲祭所柩車至祝吉服鋪后土神席於北方南向饌者偹饌於其側旣復土告者吉服【親賔爲告者】贊者引告者及祝俱立於神位東南立定俱再拜贊者曰告者請行事掌饌者以饌入設於席位乃出贊者引告者盥手詣神席前以醆跪奠酒俛伏興少退北向立祝於神席右西向跪讀祝文曰維某年某月某朔日某官某姓名敢昭告於后土之神某官封謚窆玆幽宅神其保佑俾無後艱謹以淸酌庻羞明薦於后土之神尙饗祝興告者再拜贊者引告者退復位俱再拜以次出乃徹饌席

政和五禮新儀卷二百十六

欽定四庫全書

政和五禮新儀卷二百十七

凶禮

品官防儀下

虞

柩旣入壙掌事者先歸修虞事具饌於堂東靈車將至掌事者先施靈座於寢堂室內戶西東向於靈座東南北設帷東出戶【若室窄則設靈座於堂】旣沐浴主人以下內外升詣靈所主人及諸子倚杖於堂內外戶外皆哭掌饌者以饌入陳於靈座前降出贊者請主人止哭盥手進詣靈座前以盞跪奠酒俛伏興少退西向立內外哭止祝進於靈座之右跪讀祝文曰維某年某月某朔日辰孤子【母稱哀子】某敢昭告於考某官封謚日月遄速奄及反虞叩地號天五情糜潰謹以淸酌庻羞哀薦祫事於考某官封謚尙享祝興主人哭再拜主人退復位次引亞獻終獻皆如之【不讀祝文】內外哭盡哀主人以下出杖降自西階就次妻妾女子子各還別室少頃徹饌闔戶降出乃埋重於門外道左【三品以上七虞五品以下五虞九品以上三虞如初虞之禮皆以日祝辭中虞曰哀薦成事餘皆曰哀薦虞事】卒哭掌事者攺廬前屏柱楣塗廬不塗見面【裏則塗外不塗】

小祥

前一日之夕毀廬爲堊室設蒲席周防堊室者除之設地席陳練冠於次主人及諸子俱浴櫛爪剪具饌如盛奠其日夙興祝先入室登拂幾筵以出外縗服主人倚杖於階東俱升就位【應拜者在杖位】哭盡哀贊者引主人杖就次主婦以下各就次主人及諸子降首絰著練冠妻妾女子子除腰絰周服者除之丈夫素服吉冠履婦人素服吉冠履贊者引主人及諸子倚杖如初內外俱升就位哭掌饌者以饌入升自東階設如初贊者引主人盥手及奠酒如初祝進位於靈左右北面內外皆止哭柷跪讀祝文曰維某年某月某朔日辰孤子某【母曰哀子】敢昭告於考某官封謚歲月驚廹奄及小祥攀慕永逺重增屠裂謹以淸酌庻羞祗薦祥事於考某官封謚尙享祝興主人拜退伏位次引亞獻終獻如虞祭之儀內外再拜哭盡哀贊者引主人杖降自西階就次內外皆出少頃徹饌闔戶降出自小祥之後止朝夕之哭哭無時【哀至則哭】始食菜菓飰食素

大祥

前一日之夕除堊室張帷偹內外大祥之服於次主人及諸子沐浴具饌如初其日夙興祝先入拂幾筵降出內外素服主人以下升哭盡哀哭止掌事者設饌如初內外俱就位哭贊者引主人盥手奠酒如初祝於靈座右跪讀祝文曰維年月朔日辰孤子某【母曰哀子】敢昭告於考某官封謚日月逾邁奄及大祥攀慕永逺無任荒踣謹以淸酌庻羞祗薦祥事於考某官封謚尙享餘皆如小祥之儀主人以下還外寢妻妾女子以下還於寢掌事者除靈座自大祥之後外無哭者間月而禫

禫

祭前一日之夕掌事者先偹內外禫服各陳於別所主人及諸子俱沐浴具饌如初其日夙興祝入設幾筵於奠所主人及諸子妻妾女子子仍祥服內外俱升就位哭盡哀降釋祥服服禫服復升就位哭設饌如初贊者引主人盥手奠酒如初祝進立於靈座右止哭祝跪讀祝文曰維年月朔日辰孤子某【母曰哀子】敢昭告於考某官封謚禫制有期追逺無及謹以淸酌庻羞祗薦禫事於考某官封謚尙享餘如故大祥之儀贊者引主人以下出降自東階還寢祝收幾筵以出自禫之後內無哭者擇日乃祔如別儀【凡父母之防周而葬者則以葬之後月小祥大祥取再周之禮禫亦如之若再周而後葬者則以葬之後月練又後月爲大祥祥而祥卽吉無復禫矣其未再周葬則以二十五月練二十六月祥二十七月禫若再周而未葬則俟已葬而後除服】

祔

將祔乃擇日【以柔日】前期三日主人及亞獻終獻諸執事【謂祝及贊者之類】俱散齋二日致齋一日前一日之夕掌事者淸掃廟之內外【無廟者正寢之內外】設祖考之座於廟【無廟者於正寢或五位或三位或二位皆臨時視品秩設之尊者東向余以南北相向祭二世者止爲南北位而已若祔妣則設祖妣及妣之座位數如之更不設祖考位其有考妣同祔則皆設之下依此】設三獻位於東階東南皆西向諸子孫位於庭北向西上其日夙興掌饌者具饌於階下主人以下入就位贊者曰再拜在位者皆再拜掌饌者以饌升各陳於座前設訖降出贊者引初獻盥手升詣東階進詣東向位前以醆跪奠俛伏興又引詣次位奠酒如初再詣東向位前西面立祝進於神座之右跪讀祝文曰維年月朔日辰某孫某官封某【各隨其官爵稱之】敢昭告於某祖某官封謚【無官封謚者云某祖之靈】謹以淸酌庻羞祗薦於某祖某官封謚某妣某人某氏配【余依此例】考某封謚【若母先亡則云妣某人某氏配若祔妣則曰某祖妣某人某氏余依此例妣某人某氏若同祔則如上儀皆言配如母亡而父在更不祔止爲他室祭之也】尙享祝興主人再拜興降出贊者引主人詣諸座前各再拜乃復位次引亞獻盥手詣諸座前奠酒再拜如初【不讀祝文】復位引終獻亦如之復位贊者曰再拜在位皆再拜贊者引主人以下出掌饌者徹饌別薦酒脯之奠少頃徹之

聞防

諸聞防舉哀者於聞防所哭盡哀問故又哭盡哀攺服素服子妻妾女子俱披髮三日成服廬堊室苫凷薦席變除之節皆如在家之禮惟不設奠祭若除防而後歸則之墓諸子以下素服待於墓左西向婦人待於墓右東向俱北上歸者素服至墓南北面哭盡哀再拜又哭盡哀再拜於家不哭防自外至者小斂而反則子素服衰巾帕頭徒跣哭從大斂亦如之若先遭重防後遭輕防皆爲制服往哭則服之反則如初有殯聞逺兄弟之防哭之他室無他室哭於門內之右

奔防

奔防之禮如聞親防以哭答使者盡哀問故又哭盡哀服布深衣素冠遂行父母之防見星而舎若未得奔則成服而後行至家內外哭待於堂上奔防者入門而左升自西階殯東西面憑哭盡哀少退再拜退於序東披髮復位坐哭又盡哀尊卑撫哭如常訖內外各還次奔防者乃還如未成服者三日成【若至在小斂前與主人俱成服小斂以後自用日數】賔弔拜賔如常奔防者非主人則主人爲之拜賔不及殯則先之墓北面近墓哭主人以下哭待於墓左西面主婦以下於墓右東面皆北上奔防者盡哀再拜又於墓東披髮復位哭盡哀贊者告禮畢奔防者又再拜遂冠而歸入門而左升自西階靈東西向憑靈哭主人以下升哭如常盡哀再拜各還次三日成服【婦人奔防入自閨門升自西階側殯西東面妻妾女子子憑哭披髮皆如男子之儀不及殯則被髮於墓西亦皆如男子之儀】

三殤

三殤之防始死浴襲大小斂及葬送哭泣之位與成人同不復無唅辦而葬一虞乃除之其虞祝詞云維某年月朔日辰父告於子某【兄亡兄告弟某弟亡弟某昭告某兄有官稱官以下同】日月易往奄及反虞悲令相續心焉如燬【兄云悲慟猥至情何可處弟云哀痛無已五情可割】今以【弟祭兄云謹以】淸酌庻羞薦虞事於子某魂某享之【弟祭兄云尙享】嫡殤者時享皆祔食

攺葬【凡有攺葬者皆具事因聞於官勘驗得實行之】

將攺葬先於墓所隨地之宜張白布帷幕南向開戶其日內外諸親皆至墓所各就便次主人以下及妻妾女子俱緦麻服周親以下素服丈夫於墓東西向婦人於墓西東向皆北上婦人障以行帷俱立哭盡哀卑者再拜立於羨道南外向內外哭止祝三聲噫嘻啟以攺葬之故內外又哭盡哀權就別所掌事者開墳訖置棺於席上內外俱從哭於冪所分東西位如常儀祝以功布拭棺掌饌者設饌於柩南主人盥手以饌跪奠酒再拜訖少頃徹奠進柩車於帷門外南向升柩於車遂詣墓所內外俱哭掌事者先設牀於墓下有枕席周設帷柩車至帷門外丈夫柩東婦人柩西俱立哭掌事舉柩入設牀柩東舉屍出置於牀南首遂斂如大斂之儀【加明衣裳下殯】乃設靈座於吉帷內幕下西廂東向【施牀帷屏服飾以時上飲膳及沐如平生】及葬將引柩告白以今吉辰用卽宅兆不設祖奠無反哭無方相魌頭餘如常葬之儀旣葬就吉帷靈座前一虞虞如常儀其祝詞云維年月朔日辰孝子某敢昭告於考某官封謚攺遷幽宅禮畢終虞夙夜匪寕啼號罔極謹以淸酌庻羞祗薦虞事於考某官封謚尙享旣虞主人以下出就別所釋緦服及素服而還掌饌者徹靈座

政和五禮新儀卷二百十七

欽定四庫全書

政和五禮新儀卷二百十八

凶禮

庻人防儀上

初終

小斂

大斂

成服

弔賻

啟殯

葬

祭后土

虞

小祥

大祥

禫

聞防

奔防

三殤

攺葬

初終【自有疾至襲】

有疾者齋於正寢東首北墉下養者齋徹樂飲藥先嘗之疾困去故衣加新衣淸掃內外分禱所祀使人坐持手足【內防使婦人】遺言則書之屬纊以候气气絕廢牀寢於地主人啼餘皆哭男子易以白布衣披髮徒跣婦人靑縑衣披髮不徒跣女女子亦然【父母長子爲人後者爲其夲生父母皆素冠不徒跣女子子嫁者髽】期親以下丈夫素巾婦人去首餙主人坐於牀東余次之啼踴無算兄弟之子以下又在其後俱西面南上妻坐於牀西妾及女子子次之哭踴無算兄弟之女以下又在其後俱東向南上借槁坐哭內外之際隔以行帷宗親尊行丈夫帷於東壁下南面西上婦人帷於西北壁下南面東上外姻丈夫於戶外之東北面西上婦人子主婦西南北面東上皆坐席而哭凡防位皆以服精粗爲序復於正寢復者一人以死者之上服左荷之升自前東榮當屋履危北面西上左執領右執腰招以左毎招曰臯某復三呼而止【稱名婦人稱姓】投衣於前授以箱升自東階入以覆屍復者降自後西榮復衣不以襲斂浴則去之設牀於室戶內之西去腳舒簟設枕遷屍於牀南首覆用夷衾【大斂時所用之衾黃素表裏下同】去死衣【疾困所加新衣】卽牀而奠贊者【以親或所使者爲之】以酺醢酒用吉器升自東階設於屍東當腢【內防皆內贊者行事受於戶外入而設之】旣奠贊者降出帷堂掌事者掘坎於階間少西【坎深三尺長二尺】爲塊竈於西墻下東向以俟煮沐【掘土爲竈】新盆盤瓶皆濯陳於西階下沐巾一浴巾二皆用布櫛及浴衣各實於箱皆具於室西南上陳襲事於房中襲衣一稱西領南上明衣裳履襪具掩練帛一方尺八寸【掩者衣也】充耳用白纊面衣用緇裏方尺二寸握手用緇纁里長尺二寸廣五寸將沭掌事者淅粱米取潘煮之乂汲爲湯以待浴以盆承潘及沐盤升自西階以投沐者【沐及浴皆二人抗衾一人浴】沐者受沐主人以下皆出戶外北面西上俱立哭【丈夫在東婦人在西權障以帷】乃沐櫛拭用巾挋用沭衣束髮用組濡濯棄於坎設牀於屍東袵下莞上簟浴者舉屍易牀設枕翦鬂斷爪盛以小囊大斂內於棺著明衣裳以方巾覆面仍以大斂之衾覆之主人以下入就位哭乃唅贊者舉奉盤以及筓飯用粱唅用貝升堂主人出盥手於戶外洗粱具實以筓執以入徹枕奠筓於屍東主人坐於牀東西面發巾實飯唅於屍口訖主人復位襲者以牀升入設於屍東布枕席如初執服者陳襲於席遷屍於席上而衣之【左袵不紐】襲者去巾加面衣設充耳著握手覆以夷衾內外哭如初【諸尊者於卑防之防及嫂叔兄姊弟侄婦哭朝脯之間非有事休於別室】設銘於西階下【銘以絳廣充幅韜扛書云某人之柩】爲重置於庭厥明乃小斂

小斂

小斂之禮以防之明日夙興陳斂衣一稱於東房西領南上饌於堂東階下【隨宜設醴饌器皆以素下同】具牀於堂西斂者盥訖執服者以斂衣入主人以下少退西面主婦以下少退東靣內外俱哭斂者斂訖覆以夷衾設牀於兩楹間袵如初設枕卒斂開帷【帷堂之帷事畢則下之】主人以下西面憑踴無算主婦以下東面憑踴亦如之男子衰巾束髮婦人束髮而髽斂者舉屍男女從奉之遷於室覆以夷衾哭位如室中踴無算贊者奉饌至階升奠於屍東徹襲奠自西階降出下帷內外俱坐以親疏爲之代哭宵爲燎於庭厥明滅燎乃大斂

大斂

大斂之禮以小斂之明日夙興陳衣三稱於東序西領南上饌於堂東階下【如小斂】掘殯坎於西階之上棺入內外哭止升棺於殯所【灰炭枕席之屬皆預設於棺內】升訖內外皆哭黍稷二箱加魚臘燭俟饌東贊者徹小斂之饌降出乃適新饌所斂者盥訖與執服者以斂衣入內外皆少退立哭斂者斂訖覆以夷衾卒斂開帷主人以下憑哭斂者四人舉牀男女從奉屍斂於棺乃加蓋覆以夷衾內外皆復位如初設谷首足各一箱以木覆棺上乃塗卒塗乃設帟贊者以饌入設於殯前降出下帷內外皆就位哭如初旣殯設靈座於殯東施牀案屏障服以時上飲食及湯沐如平生大功以下異門者各歸其家

成服

前一日掌事者先爲廬次於殯堂東廊下近南北戶設苫凷【諸子各一】婦人次於西房若殯堂無房者次於後或別室其日夙興內外皆哭盡哀降就次服縗旡服者素服贊者引主人以下俱杖【童子婦人不杖不居廬不著屝履若嫡子𨿽童亦杖不能自杖人代執之】升立哭於殯東西面南上婦人殯西東面南上期親以下各就位【若殯逼西壁婦人皆殯北南面東上尊行者坐】內外皆哭盡哀諸子孫就祖父及諸父前跪哭皆撫哭盡哀就祖母及諸母前哭亦如之女子子就祖母及諸母前哭與就祖父及諸父前哭如男子之儀惟不撫主婦以下就伯叔母哭亦如之訖乃復位諸奠者降出還次主人以下降立於東階下外姻在南俱西向北上哭盡哀還次闔戶旣成服期以下各歸其家主人及諸妻妾女子子哭於其次晝夜無時【父母之防居倚廬寢苫枕凷寢不脫巾帶頭有瘡則沐身有瘍則浴有疾則飲酒食肉疾止復初】諸尊者及婦人於諸親男女之防有事則哭於殯所若無事有時須哭者或在正寢則於壁下舒席南面坐哭親故弔如別儀毎日先具朝奠於東階下【酒饌隨宜】夙興各縗服【應杖者皆杖下同】男子升詣殯東婦人升詣殯西就位哭【凡朝夕哭開惟】質明掌饌者升徹宿奠降出乃以朝奠入升自東階設於殯前如初乃出日出少頃內外止哭還次至夕俱就坐哭徹朝奠進夕奠如初日入後少頃還次闔戶主人以下哭於次自是至啟殯朝夕如之百日乃卒哭其日夙興掌事者俱饌於堂東內外各縗服贊者引主人以下俱杖升立哭於殯東西面南上婦人升詣殯西東面南上內外俱就位哭贊者升自東階入徹夕奠出如初執饌者以饌升設於殯前如初贊者引主人降階盥手訖進詣殯前以琖跪奠酒俛伏興少退西面祝入立於殯南北面內外哭止跪讀祝文曰維某年某月某朔日辰孤子某【母曰哀子】敢昭告於考某人【妣曰妣某氏下同】日月不居奄及卒哭叩地號天五情糜潰謹以淸酌庻羞哀薦成事於考某人尙享祝興主人再拜哭應拜者皆再拜哭盡哀主人以下各還次闔戶自卒哭後朝一哭夕一哭乃諱名

政和五禮新儀卷二百十八﹤史部﹐政書類﹐儀制之屬﹐政和五禮新儀﹐卷二百十八﹥

欽定四庫全書

政和五禮新儀卷二百十九

凶禮

庻人防儀中

弔賻

弔者至掌事者引之次素服【若主人未成服弔者不變服】贊者入告引主人以下立哭於東階下婦人升哭於殯西弔者入立於庭北面西上爲首者進當主人前云如何不淑主人哭再拜稽顙爲首者復位弔者俱哭十餘聲乃出少頃主人以下各還次若哭殯俱升就殯堂哭尊者坐【若賔敵體以上賔出入則起賔坐亦坐賔起亦起】贊者引親賔入升堂立於賓東西面南上尊者坐哭盡哀乃出卑者再拜訖乃就主人前慰訖贊者引以次出少頃還次如初若追遣使致使者至於大門外之西東面從者以箱奉元纁束帛立於使者之側【凡通以貨財不限以元纁采帛】贊者入告主人立哭贊者出引使者入立於門內之西東面從者以箱授使者主人哭止使者奉箱少進靣曰某封若某官使【無官曰某人】主人哭再拜使者又少進坐委之興復位掌事者進坐舉之興少東使出主人拜送【若使者致物不以器掌事者迓受之不委於地余賻物者從者執之立於使者之側掌事者受之以東藏之】

啟殯

墓地葬日皆前期擇之葬有期前一日之夕掌事者除葦障偹饌於東階下【如大斂】設賔次於大門外之右南向內外夕哭如常儀啟之日夙興內外縗服主人及諸子去冠絰以袤巾帕頭皆升就位哭【尊行者坐】贊者縗服執功布【長三尺】升自西階詣殯南北向內外止哭祝三聲噫嘻乃曰謹以吉辰啟殯旣告內外皆哭盡哀各還次執饌者升徹夕奠如常祝移銘旌重北建之掌事者升徹殯塗訖設席於柩東升柩於席上贊者以功布拂柩覆用夷衾降出設帷東面開如主人以下升哭於帷東西面妻妾女子子哭於帷西東面俱南上宗親尊行丈夫以下帷東北壁下南面東上外姻丈夫帷東北面西上婦人帷西北靣東上【尊行者坐】執饌者以饌升奠於柩東降出贊者以酒奠之主人以下哭踴無算內外俱哭於位【如未成服之禮以親疎代哭晝夜不絕聲】若賔親致奠於主人啟奠之後諸奠者以次入於寢門內東向【謂卑防者有故則遣使】祭饌陳於前贊者入告內外卑者皆興立哭於位執饌者以饌升設訖降出奠者以次入詣柩前西向南上爲首者進以醆跪奠酒俛伏興少退內外哭止尊者曰某位伯叔將歸幽宅謹奉奠【若異姓各從其稱若使者云某官封若某姓位聞某人將歸幽宅使某奉辭】尊卑應拜者再拜內外皆哭主人拜稽顙奠者哭盡哀乃出掌事者以次徹饌而退

葬

啟之日掌事者納柩車於大門內當門南向設靈車於右內外所乘之車陳於大門外【丈夫之車門西婦人之車門東】先於宿所張吉凶帷凶帷西吉帷東設靈座於吉帷下如常儀啟之夕未發前一日引靈車於內門外南向祝詣靈座前西向跪昭告曰孤子某【母曰哀子】謹用吉辰奉歸先城【若爲新墓則曰奉歸幽宅】靈車就引神道紆廻惟以荒蓼無任梗絕興立少頃柩動降就階間主人以下以次從柩哭而降主婦又次之柩至庭【庭內先設牀席以居柩】主人以下於柩東西立哭【丈夫在東婦人在西以服之輕重爲序】內外之際障以行帷庭位旣定祝帥執饌者設祖奠於柩東【如啟奠】祝以酒奠訖詣饌南北面跪曰永遷之禮靈辰不畱謹奉旋車式遵祖道尙享興少頃徹饌親賔致賻之禮【其詞曰某人將歸幽宅敢致辭畢哭盡哀奠幣於柩東】柩動旌先之主人以下以次從哭柩至柩車設帷帳於後遂升柩於車內外哭位如在庭之儀乃設遣奠如祖奠祝奠酒訖少頃徹饌靈車動余以次設靈車後次明器輿次下帷輿次米輿次酒脯醢輿次食輿【食器具】次柩車主人及諸子俱絰杖縗服【禿者袤巾巾皆絰】跣哭從丈夫婦人皆依服輕重爲序從哭出門內外尊行者皆乘車馬哭不絕聲出郭外若親賔還者權停柩車乘者皆下立哭親賔向柩立哭盡哀卑者再拜而退婦人亦如之賔旣還乘車馬如初靈車至吉帷門外廻南向遂薦常食於靈座前若食頃徹之【毎於停宿之所皆設靈座薦食】柩車至入凶帷停於西廂南向至宿次內外皆就柩車所主人以下分東西立哭如初凡停宿薦酒脯之奠於柩車至墓乘馬者卑行見墳而下尊行及塋而下靈車至帷門外【掌事者先於墓門內道南張吉帷設靈座薦食】廻車南向遂設酒脯之奠柩車至壙前廻南向哭位如在庭掌事者陳明器於壙東南西向北上設牀席於柩車之後張帷舉柩於席上丈夫柩東婦人柩西次以憑哭盡哀各退伏位內外卑者再拜辭訣贊者引主人以下哭於羨道東西靣北上妻及女子哭於羨道西東面北上踴旡算【婦人設帷】設席於墳內遂下柩於壙內席上覆以夷衾遂以下帷張於柩東南向米酒鋪陳設於帳東北食器設於下帳前酼醢於食器南借以板明器設壙內左右主人拜稽顙哭盡哀內外俱就靈所哭乃祭后土具別儀饌者徹酒脯之奠設靈車於帷外少頃靈車發行內外從哭如初出墓門尊行者乘車馬去墓百步許卑行者乃乘靈車至宅內外乘者皆下行靈車入至西階前廻南向少頃靈車退主人以下升立哭於靈座東西面南上內外以次升妻及女子子以下哭於靈座西東面南上祖父以下哭於帷東南面西上祖母以下哭於帷西南面東上外姻丈夫帷東北面西上婦人帷西北面東上親賓弔如初弔於庭者稱痛當柰何哭盡哀主人以下還次沐浴以俟虞

祭后土

掌事者先於墓左除地爲祭所柩車至祝吉服鋪后土神席北方南向饌者偹饌於其側旣復土告者吉服【以親賔爲告者】贊者引告者及祝俱立於神席東南立定俱再拜掌饌者以饌入設於席位乃出贊者引告者盥手詣神席前以琖跪奠酒俛伏興少退北向立祝於神座右西面跪讀祝文曰維某年某月朔日辰姓名敢昭告於后土之神某人定玆幽宅神其保佑俾無後艱謹以淸酌庻羞明薦於后土之神尙享訖興告者再拜贊者引告者復位俱再拜以次出少頃乃徹席饌

政和五禮新儀卷二百十九

欽定四庫全書

政和五禮新儀卷二百二十

凶禮

庻人防儀下

虞

柩旣入壙掌事者先歸修虞事具饌於堂東靈車將至掌事者先施靈座於寢堂室內戶西東向於靈座東南北設帳東戶旣沐浴主人以下內外俱詣靈所主人及諸子倚杖於靈戶外內外俱哭掌饌者以饌入設於靈座前降出贊者請主人止哭盥手詣靈座前以琖跪奠酒俛伏興少退西向立內外哭止祝進立於靈座右跪讀祝文曰維年月朔日辰孤子某敢昭告於考某人之靈曰日辰遄速奄及反虞叩地號天五情糜潰謹以淸酌庻羞表薦虞事於考某人之靈尙享祝興主人哭再拜主人退復位內外哭盡哀主人以下出杖降自西階就次妻妾女子子還別室少頃徹饌闔戶旣虞掌事者攺廬翦屏柱楣塗廬不塗見靣【哀塗引不塗者】翦蒲爲席不緣以木爲枕

小祥

前一日之夕燬廬爲堊室設蒲席陳練冠於次主人及諸子俱沐浴具饌於堂東其日夙興祝入拂幾筵以出內外縗服主人以下倚杖於階東俱升就位哭盡哀贊者引主人杖就次主婦以下各就次主人及諸子降首絰著練冠妻妾女子子除腰絰周服者除之丈夫素服吉巾履婦人素服吉履贊者引主人倚杖如初乃升內外俱升就位哭設饌如初贊者引主人盥手及奠酒如初祝進立於靈座右內外止哭祝跪讀祝文曰維年月朔日辰孤子某【母曰哀子】敢昭告於某人之靈歲月驚廹奄及小祥攀慕永逺重增屠裂謹以淸酌庻羞祗薦祥事於考某人之靈尙享餘如虞祭之禮自小祥之後止朝夕之哭哭無時【哀至則哭】

大祥

前一日之夕除堊室張帷偹大祥之服於次主人及諸子沐浴具饌如初其日夙興祝先入拂幾筵降出內外於次哭盡哀掌事者設饌如初內外俱就位哭贊者引主人盥手奠酒如初祝立於靈座右跪請祝文曰維年月某朔日辰孤子某【母曰哀子】敢昭告於考某人之靈日月逾邁奄及大祥攀慕永逺旡任荒踣謹以淸酌庻羞祗薦祥事於考某人之靈尙享餘如小祥之禮主人以下還外寢妻妾女子子還於寢掌事者除靈座自大祥之後外無哭者間月而禫

禫

祭前一日之夕掌事者先偹禫服陳於別所主人及諸子俱沐浴具饌如初其日夙興祝入設幾筵於奧主人及諸子妻妾女子子仍祥服內外俱升就位哭晝夜降釋祥服服禫服興就位哭設饌如初贊者引主人盥手奠酒如初祝立靈座右止哭祝跪讀祝文曰維年月朔日辰孤子某【母曰哀子】敢昭告於考某人之靈禫制有期追逺旡及謹以淸酌庻羞只薦禫事於考某人之靈尙享如大祥之禮贊者引主人以下出降自東階還次自禫之後內無哭者祝收幾筵以出【凡父母之防周而葬者則以葬之後月小祥大祥依再周之禮禫亦如之若再周而後葬者則以葬之後月練又後月爲大祥祥而卽吉無復禫矣其未再周葬則以二十五練二十六月祥二十七月禫若再周而未葬則俟以葬而後除服也】

聞防

諸聞防舉哀者於聞防所哭盡哀問故又哭盡哀攺著素服子妻妾女子子俱披髮三日成服及廬堊室苫凷薦席變除之節皆如在家之禮惟不設奠祭若除防而後歸則之墓諸子以下素服待於墓東西向婦人待於墓西東向俱北上歸者素服至於墓南北面哭盡哀再拜又哭盡哀再拜於家不哭凡死於外者小斂而反則子素服袤巾帕頭徒跪哭從大斂而反亦如之若先遭重防後遭輕防皆爲制服往哭則服之反則服之反則服其重服有殯聞逺兄弟之防哭之他室旡他室哭於門內之右

奔防

奔防之禮如聞親防以哭答使者盡哀問故又哭盡哀服布深衣素冠遂行日行百里不以夜惟父母之防見星而行見星而捨若未得奔則成服而後行至於家內外哭待於堂上奔防者入門而左升自西階殯東西面憑殯哭盡哀少退再拜退於序東披髮復殯東西面坐哭又盡哀尊卑撫哭如常訖內外各還次奔防者乃還次未成服者三日成服【若至在小斂前與主人俱成服若小斂以後至者自用日數】賔弔者拜賔如常奔防者非主人則主人爲之拜賔已葬先之墓北面哭主人以下哭待於墓左右奔防者盡哀再拜又於墓東披髮伏位坐哭盡哀贊者告禮畢奔防者又再拜遂冠而歸入門而左升自西階靈東西面憑哭主人以下升哭於堂上如常奔防者哭盡哀再拜各就三日成服如儀【婦人奔防入自閨門升自西階側殯西東靣妻妾女子子則憑殯哭盡哀少退再拜退披髮伏位坐哭又盡哀尊卑撫哭如常子還次不及殯披髮於墓西坐哭盡哀披髮如常餘如男子】

三殤

三殤之防始死浴襲大小斂及葬送哭泣之位與成人同不復旡含辦而葬一虞乃除之其虞祝詞云維年月朔日辰父告子某【若兄云兄告弟某若弟云弟某昭告某兄】日月易往奄及反虞悲念相續心焉如燬【兄云悲慟猥至情何可處弟云哀痛旡已五情如割】今以【弟祭兄則云謹以】淸酌庻羞薦虞事於子某【弟某兄某】魂其饗之【弟祭兄云尙享】

攺葬

將攺葬先於墓所隨地之宜張白布帷幕南向開戶其日內外諸親皆至墓所各就便次主人以下及妻妾女子子供緦麻服周親以下素服丈夫於墓東西向婦人於墓西東向皆北上婦人障以行帷俱立哭盡哀卑者再拜祝立於墓之南北向內外哭止祝三聲噫嘻啟以開墳攺葬之故內外又哭盡哀權就別所掌事者開墳訖內外又就位哭如初掌事者設席於墓下舉柩出置於席上內外俱從哭於墓所分東西位如常儀祝以功布拭棺掌饌者設饌於柩南主人盥手以琖跪奠酒訖再拜少頃徹奠進柩車於帷門外南向升柩於車遂詣墓所內外俱哭掌事者先設牀於墓下有祝席柩車至帷門外丈夫柩東婦人柩西俱立哭掌事者舉柩降置於席入設於牀東【若於墓所卽斂如初奠訖不進在車止設牀於柩東而加枕席遂舉屍收斂】舉屍出置於牀南首遂殯如大斂之儀【加明衣裳不殯】設靈座於吉帷內幕下西廂東向【施牀帷屏服餙以時上飲膳及沭浴如平生】及葬將引柩告曰以今吉辰卽用宅兆不設祖奠無反哭餘如常儀旣葬就吉帷靈座一虞乃徹之其虞祝詞云維年月某朔日辰孝子某敢昭告於考某人之靈攺遷幽宅禮畢終虞夙夜匪寕啼號罔極謹以淸酌庻羞祗薦事於考某人之靈尙享訖釋緦服及素服而還

政和五禮新儀卷二百二十

