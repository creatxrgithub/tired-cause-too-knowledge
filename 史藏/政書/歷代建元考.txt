

欽定四庫全書

史部十三

歷代建元考

政書類二【儀制之屬】提要

【臣】等謹案歷代建元考十卷

國朝鐘淵映撰淵映字廣漢秀水人自來紀元諸書多詳於正統惟

國初吳肅公之攺元考同及近時萬光泰之紀元敍韻與淵映此書則並僞朝覇國以至艸竊僭稱皆一一具載其例以年號相同者列前次以年號分韻排編次列歷朝帝王及僭國始末並外藩亦間及之秩然有序𨿽載籍浩博搜采難周如蜀王衍宋太祖年號與輔公祏同裘甫有維平之僭成都爲西夏之稱凡斯之類不免間有缺漏未可云毫髮無遺然較之吳萬二家足稱賅洽矣乾隆四十六年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

歷代建元考卷一

秀水鐘淵映撰原序

攺元非古也周衰道微王者不作列國自相雄長若魏若秦各以稱王之歲攺元其事固無足法也漢至孝文天子中新垣平之詐始復更爲元年景帝因之延及世宗遂惑羣臣天瑞之說訖帝之世更立年名有號十一始爲古今一成不可變之制嗟乎漢之世宗非若後世中材者比也興詩書定禮樂至攺易正朔爲百王取法尢吾夫子所有志未逮者而年名反自帝倡之故予三復孝武本紀未嘗不惜帝雄才大略可以進於三代而羣臣將順者之失也自是以降或三四年或五六年未久輒攺甚者一歲之中寒暑未更號年疊出編年紀月書法無章而學者欲於數百年之下條舉無遺蓋幾難之予讀史之暇搜考前代諸書其最著者柳璨正閏位歷宋庠紀元通譜目存書亡近代間有作者考覈未備於是徧觀正史旁采覇書外及海外屬國之紀逾月書成列爲五卷至攺元以前帝王世系別爲首卷皇王僭僞諸凡又作類要一卷而上下千百年間耳目之所及者庶幾粲然無遺憾矣然予因之有感焉年號之興起於方士之無稽繼以盈廷之從諛與古大臣祈天永命之說何與哉乃數十代靡然從之非此無以章受命迓天休慶星甘露之祥麟鳳龜龍之異無不以之名年而治終不古若善乎號不屢更陳承祚所以歸美諸葛也有明繼代髙皇帝享國最久大經大法不憚再四更張獨洪武之元終世不易聖子神孫踵而行之而歷代相沿之謬始革嗚呼變法亂制者易居今復古者難獨一建元云乎哉

書目

古今年號錄一卷唐封演集並序以肅宗至徳代宗永泰乃陳後主齊明帝年號爲失於考據遂起漢武建元至於唐纂爲一卷

正閏位歷三卷唐柳璨撰

建元歷二卷唐張惇素撰

嘉號錄一卷唐韋美撰

年號錄一卷南唐徐【闕】撰

古今類聚年號圖一卷蜀杜光庭撰自漢武元年辛丑至蜀幹徳元年己卯凡一千五十九年曆一百八十九君攺四百七號內六十號重出

歷代年號一卷宋丞相饒陽李昉撰

年號歷一卷紀年類一卷元類一卷見崇文書目紀年通譜十二卷宋參政宋庠撰以古今運歷之書凡十餘家皆無可采遂取十七代正史百家雜記凡正僞年號括爲一書斷自漢文後元之戊寅下止周恭帝顯徳之庚申凡一千二百二十二歲並本朝建隆之元至慶曆元年之辛巳合爲十二卷有五號曰正曰閏曰僞曰賊曰蠻夷其十八篇曰統元以甲子貫之其二篇曰類元

運歷圖六卷宋龔頴撰晁氏曰按晉史張軌世襲涼土但稱湣帝建興年號其間惟張祚纂竊攺建興四十二年爲和平元年張天錫執政始奉穆帝升平之朔始末不聞有攺元事惟頴書載張寔攺元曰永安張茂攺元曰永元張重華曰永樂曰和平張元龍曰太始張天錫曰太淸張大豫曰鳳凰不知穎何所據而言然或云出崔鴻十六國春秋鴻書久不傳於世莫得而考焉編年通載十五卷張衡撰編歷代年號貫以甲子始於帝堯訖於治平丁未

疑年譜一卷年略譜一卷雜附劉恕撰

歷代紀年賦一卷大理丞楊備撰自漢至五代別爲宋頌四章

歷代紀年十卷紹興中晁公邁撰

古今年號錄五卷紹熈五年八月侯望造自漢建元至今一千三百三十五年正僞年號總八百三十八爲字二百三十五

歷代紀年纂要一卷元察罕撰

紀年錄一卷明邱濬撰

正閏考十卷明沈徳符撰

總論

春秋正義曰漢魏以來𨿽秋冬攺元史於春夏卽以元年冠之是以因於古也元者气之本也善之長也人君執大本長庶物欲其與元同體故年稱元也諸侯於其封內各得攺元傳說鄭國之事云僖之元年簡之元年是諸侯皆攺元非獨魯也

隋志曰道經有延康赤明龍漢開皇是其年號

春秋後傳曰惟王者攺元諸侯攺元自汾王以前未有也晉竹書曲沃莊伯十一年十一月則用夏正爲歲首而秦譜至宣公初志閏月不惟攺元又攺歷矣

書正義曰顧氏云殷家猶質逾月卽攺元年以明世異不待正月以爲首也

郎顗曰仲終季始歷運變攺故可攺元所以順天道也文中子曰攺元立號非古也其於彼心自作之乎王應麟曰漢武六年一攺號自太初後四年一攺孝昭亦六年一攺孝宣四年一攺孝元五年一攺孝成四年一攺余攺號皆不常

又曰年號及十年以上不攺者光武建武三十一孝明永平十八孝和永元十六獻帝建安二十四蜀漢後主建興十五延熙二十吳大帝赤烏十二晉武泰始十太康十穆帝永和十二孝武太元二十一安帝義熙十四宋文帝元嘉三十齊武永明十一梁武天監十八大同十一陳宣大建十四魏昭成稱代建國三十九道武登國十太武眞君十一孝文太和二十三西魏文帝大統十七隋文開皇二十煬帝大業十三唐太宗貞觀二十三宗開元二十九天寶十四代宗大歷十四徳宗貞元二十一憲宗元和十四宣宗大中十三懿宗咸通十四

愚案攺元及十年以上者尙有前趙主曜光初十二後趙太祖虎建武十四成太宗雄玉衡二十四前秦世祖堅建元二十前燕後主暐建熙十一後秦髙祖興始十七北燕太祖跋太平二十三北涼武宣王蒙遜始十五西涼武昭王暠建初十三西秦武元王幹歸十三南唐元宗保大十五南漢髙祖襲大有十四中宗晟幹和十四孟蜀後主昶廣政二十八宋則髙宗紹興三十二孝宗淳熙十六寧宗嘉定十七理宗淳祐十三遼則穆宗璟應歷十九聖宗隆緒統和二十太平十一興宗宗眞重熙二十四西遼仁宗伊喇紹興十三承天后崇福十四珠勒呼天禧三十四金太宗晟熙宗亶天會共十四世宗雍大定二十九夏景宗元昊天授禮法延祚十一惠宗秉常大安十一崇宗幹順貞觀十三桓宗純祐天慶十四元則世祖至元三十一成宗大徳十一順帝至正二十七又東漢初公孫述龍興十二唐初梁師都永隆十二俱玉海不載若元代諸帝則王氏以後事也

又曰舜典紀元日商訓稱元祀春秋書元年人君之元卽乾坤之元也大哉乾元萬物資始天之用也至哉坤元萬物資生地之用也成位乎其中則與天地參元卽仁也仁人心也眾非元後何戴後體元則仁覆天下矣卽位之一年必稱元年累數𨿽久而不易戰國而下此義不明秦惠文王十四年更爲元年汲冡竹書魏惠王有後元始變謂一爲元之制漢文帝十有六年惑方士說攺後元年景帝因之壬辰攺中元戊戌攺後元猶未以號紀年也武帝因之建號一元曰建二元以長星曰光六年而更始曰朔郊得一角獸曰狩顏氏謂年號起建元劉氏據封禪書謂起元鼎呂氏謂元鼎亦追攺也元封攺元始有詔曰登封泰山至於梁父然後並防肅然自新嘉與士大夫更始其以十月爲元封元年及徵和之後復攺後元年於是武帝厭攺元矣歷代防襲或五六年或三四年或一歲再更或一歲三號記注繁蕪莫之勝載哀帝以建平二年爲太初元將見於王莽傳世祖以建武三十二年爲建武中元見於續漢志而本紀削二字梁之大同大通俱有中字亦憲章於建武也經載十二而年各不易陳壽以美諸葛武侯間有復古號爲元年如魏廢帝恭帝周閔帝明帝唐肅宗未幾仍舊蓋春秋之義不明久矣卽位逾年攺元古制也劉禪孫亮石苻生李景未逾年而攺世以議焉晉惠帝攺武帝太熙爲永熙謂欲長奉先帝之制亦非也議者以爲違春秋逾年書卽位之義

唐順宗以貞元二十一年正月嗣位至八月攺永貞蓋已稱太上皇嫌於獨無紀年故亟更之太平興國之攺元不俟逾年史臣謂與常例不同又有逾年而不攺元者唐中宗仍武后神龍代宗繼寶應至七月梁末帝追承乾化晉少帝襲天福至九年孟昶仍父明徳漢髙祖追用晉天福隠帝仍父幹祐【愚案北漢世祖及孝和帝復承用之至九年而止四主共一號更前此所未有】周世宗承太祖顯徳皆非禮之正唐哀帝仍昭宗天祐蓋畏朱溫而不敢云漢獻除光熹昭寜永漢梁元帝黜大寶梁末帝黜鳳歷諉云繼故晉惠後攺永安漢髙祖黜開運最爲無謂自唐徳宗慨想貞觀開元之盛攺貞元以法二祖【愚案紀元用先代名始於唐徳宗貞元合貞觀開元之名用李泌言】我朝因之若淳熙慶元開禧之類是也元祐之號或謂並用元丰嘉祐而有對鉤之談隆興欲隆紹興之治紹熙將紹淳熙之政詞臣艸詔乃合建隆紹興及紹興淳熙爲義非初意矣夫歷世無窮而美名有盡於是有離合之防有重複之嫌如永昌隆昌爲二日大亨爲一人二月了天保爲一大人只十徳昌爲得二日宣政爲宇文亡日大象爲天子家廣運爲軍走大業爲大苦末廣明爲唐去醜口而著黃家日月太平爲一人六十咸字人口有戈宣和爲一家有二日靖康爲十二月立康建炎爲兩火此離合之防也炎興應司馬氏之名升平有不滿斗之謡大足若數足而則天攺之天元爲周號昌字乃二日而李泌議之成字負戈美者大羊亨爲子不成而神宗避之隆興近正隆純熙旁作屯而孝宗更之治平或謂大徳不宜用水康定靖康或謂其如謚法天聖於文爲二人明道於文爲日月並蓋以母后之臨朝也乾道九年而攺謂用九之數已極純熙之易爲淳避告成大武之語發號告元其謹始如此乃若晉建興同孫劉之號唐至徳永泰襲陳齊之舊晉惠六同漢號一用吳號漢哀之太初晉元之建武魏孝武之永興唐肅宗之上元皆自重一代之號幹徳蜀號也因宮人鏡背而後知隆興僞號也因曾布日錄而後見建中靖國之紀元曾肇以唐建元爲疑欲攺建字爲執字任伯雨亦以唐爲戒而徽宗謂梁末禪位年號太平太宗不以爲嫌重和犯北敵重熙之稱一年而亟攺髙孝欲用炎興幹統以劉蜀北敵已用而更議此重復之嫌也至和三年而攺以至道末年爲忌熙寧崇寧或云同劉宋陵名宣和或云契丹宮門名其避忌又不止於重復矣然晉有立始長順之筮唐有元和咸通之兆我朝有重火之防是亦有數存焉若文王以受命之年爲元年緯書之說也文王不宜攺元而又攺元【愚案詩文王正義尙書運期授注云周文王以闕

二十九年受命受命之月已是季秋至明年乃攺元武成正義文王斷虞芮之訟諸侯歸之攺稱元年】武王宜攺元而不攺元【愚案書序云惟十有一年武伐殷注云本文王受命而數之】歐陽子嘗辧其妄矣道家有延康赤明龍漢開皇之紀上皇無極永壽之號事不經見云

陳繼儒偃曝談余曰昔人云年號毋論正統僭僞自漢武至晉大都承襲劉宋以後間亦有之自幹徳後及於元朝皆前代所未有而實不然余嘗總考之漢武建元安建元晉康建元劉聰僭號建元苻堅僭號建元蕭齊髙建元漢武太始晉武太始張靚僭號太始漢宣甘露孫皓甘露苻堅僭號甘露漢宣黃龍孫權黃龍漢元永元和永元張茂僭號永元漢成永始髙云僭號永始漢

哀建平石勒慕容盛慕容徳皆僭號建平光武建武晉元建武石虎僭號建武蕭齊明建武漢明永平拓跋恪永平王建僭號永平漢章建初西涼李暠後蜀李特俱僭號建初漢章元和唐

憲元和漢和永元蕭齊東昏永元張茂僭號永元漢和元興孫皓元興晉安元興漢安永初南宋武永初漢安永寧晉惠永寧石祗僭號

永寧漢順永建李恂僭號永建漢順永和晉穆永和牧犍僭號永和姚僭號永和閩王延鈞僭號永和漢衝永嘉晉懷永嘉漢桓建和利鹿孤僭號建和漢桓元嘉南宋文元嘉漢桓永興晉魏永興苻秦拓跋嗣皆僭號永興漢桓永康晉惠永康慕容寶乞伏熾盤皆僭號永康漢靈中和唐僖中和漢後主建興孫亮建興慕容垂李雄皆僭號建興晉武太康遼道宗基太康晉惠永安孫休永安張軌拓跋攸沮渠蒙遜皆僭號永安晉帝奕太和曹叡太和禿發烏孤石勒拓跋宏李勢楊溥皆僭號太和又唐文太和晉孝武太元張駿僭號太元晉恭元熙劉淵

僭號元熙蕭齊和中興拓跋郎中興蕭梁敬太平孫亮太平馮跋隋末林士遼隆緒皆建號太平陳後主至徳唐肅至徳石晉天福劉漢天福宋太祖幹徳蜀衍幹徳輔公祏反江東亦號幹徳張重華五季蠻賊張遇賢及方臘皆僞號永樂隋翌衞郭子和亦號永樂王元太子喇實晉巴攺元天順西夏王幹順攺元正徳以上皆歷歷可考而我朝襲之何也明昌三年太后不豫上侍疾隆慶宮辛酉太后崩而穆廟襲之朱泚僭號攺元應天南京亦襲之何也昔盧多遜素與趙韓王不協韓王爲樞宻多遜爲翰林學士一日偶同奏事上初攺元幹徳因言此號從古未有韓王從傍稱贊盧曰此僞蜀時號也帝大驚遽令檢史視之果然遂怒以筆抹韓王面曰汝爭得如他多遜韓王經宿不敢洗面翌日奏對帝方命洗去今如我朝年號使宋祖見之不知塗幾斗墨矣

慕容氏四主同號

後燕中宗熙攺元建平與西燕慕容瑤南燕世家備徳同蓋當時疆宇阻隔不相通問因至重復爾若後世孫蒙祖號以爲繼述則不典甚矣

三字號

新王莽始建國蒙詔閣羅鳳贊普鐘

四字號

元魏世祖太平眞君唐武後天冊萬歲萬歲通天宋太宗太平興國宋眞宗大中祥符宋徽宗建中靖國西夏毅宗建嗣寧國天祐垂聖福聖承道惠宗天安禮定崇宗天儀治平天祐民安外國長和僞肅文帝鄭旻天瑞景星大理僞秉義帝明通天聖明白蓮賊馬相圓明大寶

六字號

西夏景宗天授禮法延祚惠宗天賜盛禮國慶大理僞宣武帝隆舜貞明承智大同

年號之異

西夏毅宗都蒙詔閣羅鳳贊普鐘僞宣武帝隆聖嵯耶

李雄

華陽國誌載雄二號太武晏平無建興玉衡晉書載雄三號建興太武玉衡無晏平今從通鑑所書

李期

李雄攺元玉衡其子立復攺玉恆衡與恆音相近當時建元之義安在考華陽國誌無玉衡有玉恆豈玉衡爲期所攺而江左傳聞之誤以爲雄耶抑或期未嘗攺元如五代諸主仍稱先號耶正史不載闕疑可也

劉曜

魏收魏書載曜得黑兔攺年太和然紀年太和者石髙祖勒也曜號光福訖年十二無攺元太和事當時同國號趙又境土相接傳聞繆戾收因誤書爾

西魏

西魏二主廢帝恭帝俱不攺元時初行周禮去年號宇文受禪閔帝復因之

歷代建元類考

上平聲

一東

中元【漢景帝】

中平【漢靈帝】

中興【西燕慕容永南齊和帝北魏安定王朗南唐元宗渤海成王大華嶼大理僞宗哀帝舜化貞】

中和【唐僖宗】

中統【元世祖】

中大通【南梁髙祖】中大同【南梁髙祖】

鴻嘉【漢成帝】

鴻濟【新羅眞興王】

隆和【晉哀帝】

隆安【晉安帝】

隆昌【南齊欝林王】隆化【北齊後主】

隆緒【北魏蕭寶寅】

隆興【宋孝宗宋趙驗】隆慶【明穆宗】

隆基【遼髙永昌】

通聖【隋曹武徹】

通幹【唐髙宗】

通正【前蜀髙祖建】通文【閩康宗昶】

同光【後唐莊宗】

同慶【於闐王李天】

崇寧【宋徽宗】

崇福【西遼承天后】

崇慶【金衞王允濟】崇禎【明莊烈帝】

洪武【明太祖】

洪熙【明仁宗】

洪順【安南靈王黎明】

二冬

龍興【成公孫述後趙侯子光大理景宗政興大理幽王勸龍晟宋李子】

龍飛【後涼太祖呂光】

龍升【夏世祖赫連勃勃】龍朔【唐髙宗】

龍紀【唐昭宗】

龍徳【後梁均王瑱】

龍啟【閩惠宗鏻】

龍鳳【宋主韓林兒】

雍熙【宋太宗】

雍寧【夏崇宗幹順】

重熙【遼興宗宗眞】

重和【宋徽宗】

重光【明交阯賊陳擴】重徳【廖森】

四支

綏和【漢武帝】

熹平【漢農王】

垂拱【唐武后】

熙平【北魏肅宗詡】

熙寧【宋神宗】

儀鳳【唐髙宗】

防【唐吐蕃】

六魚

初元【漢元帝】

初始【漢孺子嬰】

初平【漢獻帝】

初歷【長和僞肅文帝鄭旻】

居攝【漢孺子嬰】

如意【唐武后】

七虞

朱雀【渤海僖王大言義】

十灰

開皇【隋髙祖】

開明【鄭王世充大理中宗正淳】

開耀【唐髙宗】

開元【唐宗】

開成【唐文宗】

開平【後梁太祖晃】

開運【後晉齊王重貴夏景宗趙曩霄】

開寶【宋太祖】

開泰【遼聖宗隆緒】

開禧【宋寜宗】

開大【安南賊黎蒼】

開慶【宋理宗】

開興【金哀宗守緒】開熙【夏后主歸義侯明升】

十一眞

神爵【漢宣帝】

神鳳【吳大帝權晉張昌】神璽【北涼王業】

神鼎【涼建康公呂隆丁零王翟釗】

神瑞【北魏太宗嗣】神防【北魏世祖燾】

神龜【北魏肅宗詡】

神獸【北魏萬侯醜奴】

神嘉

神功【唐武后】

神龍【唐中宗】

神冊【遼太祖億】

神歷【遼梁王雅裏】

神武【安南僞越帝李日尊大理太祖思平】

麟嘉【漢烈宗劉聰後涼太祖呂光】

麟徳【唐髙宗】

眞王【北魏沃野鎭民破六韓柔元鎭民杜洛周】

眞徳【夏世祖赫連勃勃】仁壽【隋髙祖】

仁平【新羅善徳女主徳曼日本】仁安【渤海武王大武藝】仁治【日本四條院天皇】

秦興【隋西秦武帝薛舉】

淳化【宋太宗】

淳熙【宋孝宗】

淳祐【宋理宗】

人慶【夏仁宗仁孝】

人知【宋雷進】

十二文

文明【唐武后】

文徳【唐僖宗大理太祖思平】

文安【大理中宗正淳】文歷【日本後掘河院天皇】文應【日本龜山院天皇】文祿【今日本】

十三元

元光【漢武帝苻秦竇衡金宣宗珣】

元朔【漢武帝】

元狩【漢武帝】

元鼎【漢武帝】

元封【漢武帝】

元鳳【漢昭帝】

元平【漢昭帝】

元康【漢宣帝晉惠帝】元延【漢成帝】

元壽【漢哀帝】

元始【漢平帝】

元和【漢章帝唐憲宗安南王黎寧】

元興【漢和帝吳歸命侯皓晉安帝安定國王烏明】元初【漢安帝】

元嘉【漢桓帝劉宋太祖】元熙【晉恭帝漢髙祖劉淵】元璽【燕烈祖慕容儁】

元徽【劉宋蒼梧王】元象【東魏靜帝善見】

元丰【宋神宗】

元祐【宋哲宗】

元符【宋哲宗】

元徳【夏崇宗幹順】

元統【金末耶律㙧格元順帝】元貞【元成宗】

元慶【日本淸和天皇】

元永【日本鳥羽院天皇】元歷【日本後鳥羽院天皇】元久【日本土禦門院天皇】元【日本】

元亨【大理宣宗治興】

尊聖【大理楊千眞】

十四寒

端拱【宋太宗】

端平【宋理宗】

端慶【安南厲湣王黎誼】安樂【隋末涼主李軌】

安和【長和僞肅文帝鄭旻日本冷泉天皇】

安元【日本髙蒼院天皇】安貞【日本後掘河院天皇】安國【長和僞徳桓帝鄭買嗣】安定【大理宣宗智興】

寛仁【日本後一條院天皇】寛【日本】

寛和【日本紅夷】

寛治【日本】

寛喜【日本後掘河院天皇】寛元【日本後嵯峨院天皇】寛永【今日本】

下平聲

一先

先天【唐宗】

天漢【漢武帝前蜀髙祖建】天鳳【僞新王莽】

天冊【吳歸命侯皓一作唐董

昌】

天璽【吳歸命侯皓北涼王業】

天紀【吳歸命侯皓】

天監【南梁髙祖】

天正【梁豫章王棟武陵王紀金契丹伊喇阿哈】

天成【梁建安公蕭明一作隋髙開道後唐明宗安慶緒金】

【山王子】

天啟【梁永嘉王莊北魏元法僧明熹宗天完主徐壽輝南

詔晟丰祐】

天保【北齊顯祖洋後梁世宗巋】

天嘉【陳世祖蒨】

天康【陳世祖蒨】

天興【北魏太祖珪劉武周

金哀宗守緒金蒙古鄂囉貝勒

安南國黎宗】

天賜【北魏太祖珪】天安【北魏顯宗】

天平【東魏靜帝善見日本聖武天皇】

天授【後魏劉獲唐武后大理中宗正淳髙麗太祖王建】天統【北魏邢杲北平府主簿永

安元年夏先主明玉珍北齊後主緯】

天建【北魏莫折念生】天和【北周髙祖邕】

天壽【隋宇文化及】

天造【劉黑闥】

天明【宋主輔公祏大理素興】

天寶【唐宗吳越王】天復【唐昭宗遼】

天祐【唐昭宗周王張士誠大理正明】

天皇【唐朱泚】

天福【後晉髙祖敬瑭日本後掘河院天皇】

天會【北漢孝和帝金太宗晟】天祚【吳睿帝溥】

天徳【閩福王延政金海陵王亮金末遼人金山】

天載【宋鐘相】

天贊【遼太祖億】

天顯【遼太祖億】

天祿【遼世宗阮】

天慶【遼天祚帝延禧遼渤海

大延琳夏桓宗純祐日本朱雀天皇】

天禧【宋眞宗西遼主珠勒呼】天嗣【遼蕭幹】

天輔【金太祖旻】

天眷【金熙宗亶】

天泰【金末布希萬努】

天順【明英宗元幼主喇實晉巴金益都賊楊安兒】

天【闕】

天盛【夏仁宗仁孝】

天歷【元文宗日本】天聖【宋仁宗�安南黎季】天長【日本淸河天皇】

天元【日本北元】

天喜【日本】

天政【日本】

天應【長和鄭隆亶安南賊陳

暠】

天戰【宋陳萬】

天威【金末遼人伊實布】

天定【大理興智天完主徐壽耀】

天開【髙麗妖僧妙淸】天冊萬歲【唐武后】天祐垂聖【夏毅宗諒祚】天安禮定【夏惠宗秉常】天儀治平【夏崇宗幹順】天祐民安【夏崇宗幹順】天平寶字【日本孝謙天皇】天平勝寶【日本孝謙天皇】天瑞景星【長和僞肅文帝鄭旻】

天開仁壽【大理神宗智祥】

天授禮法延祚【夏景

宗曩霄】

天賜禮盛國慶【夏惠宗秉常】

延平【漢殤帝燕慕容麟】延光【漢安帝】

延康【漢獻帝梁王沈徳興元林桂芳一作林士】

延熹【漢桓帝】

延熙【漢安樂公趙海王石

】

延載【唐武后】

延興【南齊海陵王北魏髙祖

】

延和【北魏世祖燾唐睿宗】延昌【北魏世宗恪】延慶【西遼徳宗大石日本】延佑【元仁宗】

延祥【髙麗】

延久【日本】

延歷【日本桓武天皇】

延長【日本醍醐天皇】延應【日本四條院天皇】延初【秦主苻崇】

延嗣寧國【夏毅宗諒祚】幹明【北齊濟南王殷】

幹封【唐髙宗】

乾元【唐肅宗】

乾符【唐僖宗】

幹寧【唐昭宗】

乾化【後梁太祖晃】幹祐【後漢髙昺夏仁宗仁孝】幹徳【蜀順正公衍宋太祖】幹貞【吳睿帝溥自蠻】幹亨【南漢髙祖防遼景宗賢】幹和【南漢中宗晟】

幹興【宋眞宗大理僞敬明帝

素亷】

乾道【宋孝宗】

幹統【遼天祚帝延禧】幹定【夏獻宗徳旺】

宣政【北周髙祖邕】

宣和【宋徽宗】

宣光【元昭宗阿裕爾實哩達喇】宣徳【明宣宗】

燕興【西燕慕容】

始【北涼太祖沮渠蒙遜】

金義【大理淸王勸龍晟】

圓明大寶【明妖僧馬相】

二蕭

調露【唐髙祖】

昭寧【漢農王】

三肴

交泰【南唐元宗】

五歌

河平【漢成帝】

河瑞【漢髙祖劉淵】

河淸【北齊世祖湛】和平【漢宣帝北魏髙祖濬涼長寧侯張祚】

羅平【唐裘甫五代越州董昌國號僧王法思李接】

嵯耶【大理僞宣武帝隆舜】

六麻

嘉禾【吳大帝權】

嘉平【魏齊王芳漢烈宗劉聰南涼景王禿髮傉儃】嘉寧【漢歸義侯李勢】

嘉興【西涼公李歆】

嘉祐【宋仁宗】

嘉泰【宋寧宗】

嘉定【宋寧宗】

嘉熙【宋理宗】

嘉靖【明世宗】

嘉承【日本】

嘉祿【日本後掘河院天皇】

嘉禎【日本四條院天皇】嘉元【日本】

嘉歷【日本】

嘉會【大理宣宗智興】

七陽

陽朔【漢成帝】

陽嘉【漢順帝】

章和【漢肅宗】

章武【漢昭烈帝】

光和【漢靈帝】

光熹【漢農王】

光熙【晉惠帝】

光興【漢烈宗劉聰】

光初【趙主劉曜】

光壽【燕烈祖慕容儁】光始【漢昭文帝慕容熙】光大【陳臨海王】

光宅【唐武后】

光啟【唐僖宗】

光化【唐昭宗】

光天【蜀髙祖建南漢殤帝玢】光定【夏神宗遵頊】

光泰【安南王陳日曉】

光順【安南聖宗黎灝】光紹【安南王黎譓】

光徳【髙麗光宗】

皇始【秦髙祖苻健魏太祖珪】皇初【後秦髙祖姚興】

皇建【北齊蕭宗演夏襄宗安

全】

皇泰【隋恭帝侗】

皇統【金熙宗亶】

皇慶【元仁宗】

皇祐【宋仁宗】

黃龍【漢宣帝吳大帝權唐子璋】

黃初【魏世祖丕】

黃武【吳大帝權】

長樂【燕中宗慕容盛】

長壽【唐武后大理神武王閣羅鳳】

長歷【唐武后日本朱雀院天皇】

長慶【唐穆宗】

長興【後唐明宗】

長徳【日本一條院天皇】長寛【日本二條院天皇】長和【日本】

昌武【夏世祖赫連勃勃】昌平【西燕隨】

昌達【隋朱粲】

昌泰【日本醍醐天皇】

唐隆【唐殤帝】

康定【宋仁宗】

康國【西遼徳宗大石】

康保【日本封上天皇】康平【日本後冷院天皇】康和【日本掘河院天皇】康元【日本後深艸院天皇】祥興【宋衞王元頭陀軍黃華】

王霸【唐王巢】

彰聖嘉慶【安南李幹徳】

八庚

庚子【西涼太祖李暠】

庚戌【南宋楊麼】

徵和【漢武帝】

更始【漢淮陽王西燕威帝慕容衝西秦髙祖乞伏幹歸】更興【北魏汝南王悅】禎明【陳後主】

明政【隋吳王季子通】

明徳【後蜀髙祖知祥大理主思聰安南莫登庸僞昭明帝

素英】

明道【宋仁宗】

明受【宋太宗旉】

明正【大理僞應道帝素順】明昌【金章宗】

明應【大理僞昭明帝素英】明啟【大理僞敬明帝素亷】明聖【大理僞昭明帝素英】明治【大理僞昭明帝素英】明通天聖【大理僞秉義帝素隆】

貞觀【唐太宗夏崇宗幹順】貞元【唐徳宗金海陵王亮】貞明【後梁均王瑱】

貞祐【金章宗珣長和僞肅文帝鄭旻】

貞應【日本後掘河院天皇】貞永【日本後掘河院天皇】貞明承智大同【大理僞宣武帝隆舜】

鳴鳳【梁主蕭銑】

淸泰【後唐潞王】

淸寧【遼道宗洪基】

成化【明憲宗】

平趙【前趙巴首句渠知】平都【東魏汾州胡】

平治【日本髙倉院天皇】平定【明妖賊鋹】

九靑

靑龍【魏烈祖叡後趙義陽王石鑑後燕蘭污】

寧康【晉烈宗】

丁丑【夏王竇建徳】

十蒸

興平【漢獻帝】

興寧【晉哀帝】

興安【北魏髙帝濬】興光【北魏髙祖濬】

興和【東魏靜帝善見】

興元【唐徳宗】

興定【金衞王允濟】

興龍【金末張致】

興慶【交阯賊簡定】興勝【明妖賊徐鴻儒】

興源【大理趙善政】

升平【晉孝宗】

升明【劉宋順帝】

升元【南唐烈祖】

承聖【南梁世祖繹】

承平【北魏安南王餘日本朱雀院天皇】

承明【北魏髙祖宏】

承康【後涼太祖呂光】

承光【夏王赫連昌】承【北涼太祖沮渠蒙遜】承安【金章宗璟日本髙倉院天皇】

承保【日本白河天皇】

承元【日本土禦門院天皇】承久【日本順徳院天皇】登國【北魏太祖珪】

始【後秦髙祖姚興】

昌【南涼景王禿髮傉檀】道【唐髙宗】

治【明孝宗】

長【日本國山院天皇】安【日本】

十二侵

金統【唐黃巢】

十三覃

甘露【漢中宗魏髙貴鄕公髦吳歸命侯皓遼人皇王倍秦世祖苻堅】

都【夏毅宗諒祚】

炎興【漢安樂公】

添元【明蒙古額森】

十五咸

咸熙【魏元帝奐】

咸寧【晉世祖後涼靈帝呂纂】咸和【晉顯宗渤海王大震】咸康【晉顯宗蜀順正公衍】咸安【晉太宗】

咸亨【唐髙宗】

咸通【唐懿宗】

咸平【宋眞宗】

咸淳【宋度宗】

咸雍【遼道宗洪基】

咸淸【西遼感天后】

上聲

一董

總章【唐髙祖】

二腫

拱化【夏毅宗諒祚】

四紙

始元【漢昭帝長和僞肅文帝鄭旻】

始光【北魏世祖燾】始平【柔然佗汗可汗】

始興【隋末操天成髙開道】始建國【新王莽】

七麌

武泰【北魏肅宗詡】

武定【東魏靜帝善見周世祖毓】

武平【北齊溫公緯範陽王紹義】

武成【北周世宗毓蜀髙祖建

唐李希烈】

武徳【唐髙祖】

武義【吳宣帝隆演】

五鳳【漢宣帝吳防稽王亮夏王竇建徳】

普通【南梁髙祖】

普嘉【北魏節湣帝恭】

普興【北魏鮮於修禮】

八薺

啟歷【宋儂智髙】

十賄

載初【唐武后安慶緒】

十三阮

建元【漢武帝秦世祖苻堅】建始【漢成帝晉趙王倫燕昭文帝慕容熙燕開封公慕容祥】建平【漢帝

後趙髙祖石勒西燕慕容瑤後燕中慕容盛南燕世宗慕容徳北魏京兆王元愉河西饑胡亞栗斯】

建世【漢劉盆子】

建武【漢光武帝晉惠帝晉元帝後趙太祖石虎西燕慕容忠南齊髙宗北魏北海王顥成世祖李特】

建昭【漢元帝】

建光【漢安帝丁零翟遼】建初【漢章帝後秦太祖姚萇西涼太祖李暠】

建寧【漢靈帝】

建康【漢順帝西晉王保元】

【林桂芳】

建和【漢桓帝南涼康王禿髮利鹿孤】

建安【漢獻帝】

建興【漢安樂公吳防稽王亮晉湣帝成太祖李雄燕世祖慕容垂渤海宣王大仁秀】建衡【吳歸命侯皓】

建昌【苻秦張琚柔然豆羅伏

抜豆伐可汗】

建熙【燕幽帝慕容暐】

建明【西燕慕容顗北魏東王

暉呂苟兒】

建義【西秦烈祖乞伏國仁北魏敬宗子攸南齊雍道晞南秦

王楊難當】

建【西秦太祖乞伏熾盤】建國【北魏昭成帝什翼犍】建徳【北周髙祖邕】

建中【唐徳宗】

建貞【唐襄王熅】

建隆【宋太祖】

建炎【宋髙宗】

建福【北遼宣宗淳】建文【明惠宗】

建極【大理僞景莊帝世隆】建久【日本後鳥羽院天皇】建仁【日本土禦門院天皇】建永【日本土禦門院天皇】建歷【日本順徳院天皇】建保【日本順徳院天皇】建長【日本後深艸院天皇】建治【日本】

建武中元【漢光武帝】建中靖國【宋徽宗】

本始【漢宣帝】

本初【漢質帝】

十六銑

顯慶【唐髙宗】

顯徳【後周太祖威】

顯聖【唐史朝義】

顯道【夏趙元昊】

十七篠

紹漢【魏公孫淵】

紹泰【南梁敬帝】

紹聖【宋哲宗安南黎蒼】紹興【宋髙宗西遼仁宗伊喇】紹熙【宋光宗】

紹隆【安南聖王陳光昺】紹寶【安南漢王陳日燇】紹成【安南黎蒼】

紹平【安南太宗黎麟】

十九皓

寶鼎【吳歸命侯皓】

寶應【唐肅宗】

寶歷【唐敬宗】

寶大【吳越王錢鏐】

寶正【吳越王錢鏐】

寶元【宋仁宗】

寶慶【宋理宗】

寶祐【宋理宗】

寶勝【唐袁晁】

寶龜【日本光仁天皇】

寶象【安南僞越帝陳日尊】

保定【北周髙宗邕】

保大【南唐元宗遼天祚帝延禧】

保寧【遼景宗賢】

保安【日本鳥羽院天皇】保延【日本崇徳天皇】保元【日本髙蒼院天皇】保和【大理昭成王晟丰祐】保立【大理主正明】保天【大理憲宗正嚴】

道隆【大理僞孝義帝祥興】

二十二養

上元【唐髙宗唐肅宗大理孝恆王異牟尋】

上願【梁鮮於琮】

上徳【大理主連義】

上明【大理主段壽輝】

上治【大中國主髙升大】養老【日本院正天皇】

養和【日本安徳天皇】

二十三梗

永光【漢元帝劉宋前廢帝】永始【漢成帝晉桓】

永平【漢明帝晉惠帝北魏世宗恪王蜀髙祖建唐李宻】永元【漢和帝南齊東昏侯涼張茂】

永初【漢安帝劉宋髙祖】永寧【漢安帝晉惠帝後趙新興王石只】

永建【漢順帝西涼李恂】永和【漢順帝晉孝宗秦主姚閩惠宗鏻北涼景王沮渠

牧】

永嘉【漢衝帝晉懷帝大理憲宗段正嚴】

永興【漢桓帝魏主冉閔北魏太宗嗣秦世祖苻堅】

永康【漢桓帝晉惠帝燕烈

宗慕容質西秦太祖乞伏熾盤柔然受羅部眞】

永熙【晉惠帝北魏孝武帝】永安【晉惠帝北魏敬宗子攸北梁太祖沮渠蒙遜夏崇宗幹順】

永昌【晉元帝唐武后】

永鳳【漢髙祖劉淵】

永【西秦主乞伏慕末】永壽【漢桓帝】

永漢【漢獻帝南梁劉敬躬】永明【南齊世祖】

永泰【南齊髙宗唐代宗】永定【陳髙祖】

永延【北魏世祖燾日本守平

天皇】

永隆【梁主梁師都閩景宗曦唐髙宗】

永徽【唐髙宗】

永貞【唐順宗大理景宗段正興】

永樂【南漢張遇賢宋方臘明成祖涼張重華】

永徳【渤海定王大元瑜】

永然【日本】

永保【日本】

永久【日本】

永萬【日本】

永曆【日本髙蒼院天皇】永鎭【今日本】

景曜【漢安樂公】

景初【魏烈祖叡】

景元【魏元帝奐】

景平【劉宋營陽王】

景明【北魏世宗恪】

景和【劉宋前廢帝】景龍【唐中宗】

景云【唐睿宗】

景福【唐昭宗】

景徳【宋眞宗】

景祐【宋仁宗】

景定【宋理宗】

景炎【宋端宗】

景泰【明代宗】

景端【宋儂智髙】

景統【安南王黎暉】

靖康【宋欽宗】

二十五有

後元【漢文帝漢景帝漢武帝】

壽光【秦主苻生】

壽隆【遼道宗洪基】

壽永【日本安徳天皇】

久視【唐武后】

久壽【日本】

久安【日本】

醜平【隋末郭子和】

阜昌【僞齊劉豫】

去聲

一送

鳳凰【吳歸命侯皓涼張大豫晉李】

鳳鳴【梁主蕭銑】

鳳歷【朱梁友珪大理僞享天帝段智連】

二宋

統和【遼聖宗隆緒】

統元【安南僞恭帝黎懬】

四寘

地節【漢宣帝】

地皇【新王莽】

義熙【晉安帝】

義嘉【劉宋晉安王子勛】義和【北涼太祖沮渠蒙遜】義寧【隋恭帝】

至徳【陳後主唐肅宗】

至道【宋太宗】

至和【宋仁宗】

至寧【金衞王允濟】

至元【元世祖元順帝】

至大【元武宗】

至治【元英宗】

至順【元文宗】

至正【元順帝】

嗣聖【唐中宗】

致和【元泰定帝】

致治【大理主思良】

治平【宋英宗天完主徐壽輝】治樣【日本】

治象【日本】

治承【日本髙蒼院天皇】

利貞【大理宣宗智興】

九泰

泰始【晉世祖劉宋太宗趙廣】

泰豫【劉宋太宗】

泰常【北魏太宗嗣】

泰和【金章宗瑛】

泰定【元泰定帝明陳鑑湖】泰昌【明光宗】

泰貞【安南肅宗黎敬】

泰寧【安南李幹徳】太和【魏烈祖叡漢歸義侯李勢晉海西公北魏髙祖宏後趙髙祖石勒唐文宗吳睿帝溥新羅眞徳女主安南王黎睿】太元【吳大帝權晉烈宗涼張駿】

太平【吳防稽王亮晉趙厥北燕太祖馮防南涼敬帝柔然伏古惇隋楚主林士遼聖宗隆緒宋李婆備】

太康【晉世祖遼道宗洪基】太熙【晉中宗北燕馮】太安【晉惠帝北魏髙宗濬後涼呂光柔然俟其伏代庫者】太興【晉中宗北燕馮】太寧【晉肅宗北齊世祖湛】太上【南燕主慕容超】

太武

太初【秦太宗苻登劉宋太子劭南涼太祖禿髮烏孤西秦髙祖乞伏幹歸】

太始【南梁侯景梁張靚渤海簡王大明忠】

太淸【南梁髙祖涼張天錫】太昌【北魏孝武帝修】

太建【陳髙宗】

太極【唐睿宗】

太初元將【漢哀帝】太平眞君【北魏世祖燾】太平興國【宋太宗】大亨【晉安帝】

大安【秦哀平帝苻丕後涼太祖呂光遼道宗洪基金衞王允濟夏惠宗秉常】

大明【劉宋世祖】

大興【北燕昭成帝馮渤海

文王欽茂】

大同【南梁髙祖遼太宗徳光】大通【南梁髙祖北周靜帝闡】大寶【梁太宗南漢主劉鋹明蔡伯貴大理景宗正興日本文王天皇】

大定【後梁中宗金世宗雍】大徳【梁交阯李賁西夏崇宗幹順元成帝】

大統【西魏文帝寶炬】

大成【周宣帝贇】

大象【北周靜帝闡】大業【隋煬帝】

大世【隋劉迦論】

大足【唐武后】

大歷【唐代宗】

大中【唐宣宗】

大順【唐昭宗】

大觀【宋徽宗】

大慶【夏景宗曩霄仁宗仁孝】大義【漢主陳友諒】

大治【日本】

大正【安南莫方瀛】

大明【大理楊千眞】大中祥符【宋眞宗】

會昌【唐武宗】

會同【遼太宗徳光】

十二震

順義【吳睿帝溥】

順天【唐史思明董昌金郝定安南太祖黎利】

進通【唐王摩沙】

十四願

萬曆【明神宗】

萬歲通天【唐武后】

十五翰

漢安【漢順帝】

漢復【隗囂】

漢昌【漢少帝】

漢興【漢中宗李壽】

贊普鐘【大聖神武王閣羅鳳】

十六諫

晏平【成太宗李雄】

十七霰

見龍【大理孝怛王異牟尋】

十九效

孝建【劉宋世祖】

孝昌【北魏肅宗詡】

孝基【北魏北海王元顥】孝治【大理僞肅文帝鄭旻】

二十二禡

化順【宋王均】

二十三樣

廣運【後梁莒公琮北漢彭城王繼元夏景宗曩霄大理憲宗段正嚴】

廣徳【唐代宗大理段思聰】廣明【唐僖宗大理僞昭明帝素英】

廣政【後蜀後主昶】

廣順【後周太祖威】

廣安【魏葛榮大理主段連義】廣初【吳越王錢鏐】

二十四敬

竟寧【漢元帝】

更興【北魏海南王悅】

正始【魏齊王芳北魏世祖恪北燕惠懿帝髙云北史蠻傳東荊州蠻樊素安反號正始元年】

正光【魏髙貴鄕公髦北魏肅宗詡】

正平【北魏世祖燾梁蕭正徳】正隆【金海陵王亮】

正大【金哀宗守緒】

正徳【夏崇宗幹順明武宗】正統【明英宗】

正歷【渤海康王大嵩鄰日本髙倉院天皇】

正治【大理僞聖徳帝素貞日本土禦門院天皇】

正嘉【日本後深艸院天皇】

正元【日本後深艸院天皇】正應【日本】

正和【日本】

正丰【髙麗】

正法【宋李合茂雷進】

政和【宋徽宗】

政安【大理世宗思亷】政徳【大理世宗思亷】聖歷【唐武后】

聖君【元孝魏文時司馬小君】聖武【唐安祿山】

聖徳【大理主思聰】

聖元【安南黎季】

聖明【大理素興】

慶曆【宋仁宗】

慶元【宋寧宗】

慶長

盛明【大理景宗段正興】盛徳【大理宣宗智興】

二十五徑

勝光【夏主赫連定】

證聖【唐武后】

應順【後唐閔帝】

應歷【遼穆宗璟】

應天【唐史思明朱泚劉守光夏襄宗安全】

應運【宋蜀李順】

應保【日本】

入聲

一屋

福聖承道【夏毅宗諒祚】

二沃

玉衡【成太宗李雄】

玉恆【成卭都公李期】

四質

日新【大理憲宗段正嚴】

十一陌

白雀【後秦太祖姚萇】

白龍【南漢髙祖防】

白烏【隋向海明】

白雉【日本孝徳天皇】

白龜【日本聖武天皇】

赤烏【吳大帝權】

赤符【元朱光卿】

石平【北魏稽胡劉沒鐸】

十二錫

歷仁【日本四條院天皇】

十三職

徳昌【北齊安徳王延宗】徳興【北遼蕭徳妃】

徳祐【宋少帝】

徳壽【漢歸義侯陳理】

徳勝【明劉千斤】

黑龍【苻秦張育】

得聖【宋王則】

十七洽

法輪【隋髙曇晟】

歷代建元考卷一﹤史部﹐政書類﹐儀制之屬﹐歷代建元考﹥

欽定四庫全書

歷代建元考卷二

秀水鐘淵映撰前編

盤古氏一曰渾惇氏首出禦世

天皇氏繼盤古氏以治一姓十三人兄弟各一萬八千歲始制干支

地皇氏繼天皇氏以治一姓十一人兄弟各一萬八千歲始定三辰分晝夜以三十日爲一月

人皇氏繼地皇氏以治一姓九人兄弟合四萬五千六百歲自天皇氏至此爲九頭紀說見春秋緯

鉅靈氏句疆氏譙明氏涿光氏鉤陣氏黃神氏神氏犂霛氏大騩氏騩氏弇玆氏泰逢氏冉相氏蓋盈氏大惇氏靈陽氏巫常氏泰壹氏空桑氏神民氏【一曰神皇氏】倚

帝氏次民氏以上二十二氏爲循蜚紀

辰放氏【傳四世】蜀山氏【蜀國肇自人皇其始蠶叢柏獲魚鳬三君各數百歲號蜀山氏最後禪位鼈靈號望帝者卽其後也】豗傀氏【傳六世】渾沌氏【傳七世】東戶氏【傳十七世】皇覃氏【傳七世】啟統氏【傳三世】吉夷氏【傳四世】幾蘧氏狶韋氏【傳四世】有巢氏【傳二世】燧人氏【傳八世】庸成氏【傳八世】以上十三氏爲因提紀

太昊伏羲氏風姓生於成紀以木徳繼天而王都於陳緯書伏羲氏以建寅爲正在位百五十年崩

史皇氏【名頡一曰蒼帝】柏皇氏中央氏【一曰中皇氏】大庭氏【一曰朱顏氏】栗陸氏昆連氏【一曰驪連氏】焱

氏泰氏成鳩氏素皇氏內耑氏軒轅氏赫胥氏葛天氏尊盧氏祝融氏【一曰赤帝】昊英氏【一曰子英氏】有巢氏朱襄氏【一曰子襄氏】陰康氏無懷氏宋張栻曰外紀伏羲之後有女皇柏皇中央大庭栗陸昆連混沌赫胥尊盧昊英有巢朱襄葛天陰康無懷凡十有五氏相繼爲天子而後神農氏作及考伏羲命官十五氏多與焉則是皆佐伏羲之臣也四明陳牼謂軒轅祝融或當在太昊前余合系太昊後又疑爲當時各君一方如後世諸侯之國者未知孰是姑雜考諸家所紀附於伏羲後云

女皇氏太昊氏女弟名媧時共工氏爲亂討誅之以木徳王在位百三十年崩共工氏名康回爲女媧氏所滅炎帝神農氏姜姓起於烈山以火徳代伏羲氏治天下都陳遷曲阜緯書神農氏以建丑爲正在位百四十年崩於長沙之茶鄕

帝臨魁神農子在位八十年

帝承臨魁子在位六十年

帝明帝承之子在位四十九年

帝宜【一曰帝直】帝明之子在位四十年

帝來【一曰帝克】帝宜之子在位四十八年

帝裏【一曰帝居】帝來之子在位四十三年

帝楡罔帝裏之曾孫帝嗣位後其臣蚩尢作亂徙居涿鹿五十五年諸侯尊軒轅氏爲天子降封帝於潞神農氏亡以上爲禪通紀自黃帝以下至周爲疏仡紀黃帝有熊氏曰軒轅姓公孫有熊國君少典之子生於軒轅之丘嗣爲諸侯討殺蚩尢於涿鹿遂卽天子位以土徳王始作甲子制歷象緯書黃帝以建子爲正在位百十年丙午崩

少昊金天氏名摯曰囂黃帝之子或曰黃帝子靑陽氏之子別爲己姓丁未繼黃帝以金徳王天下都曲阜在位八十四年庚午崩

有鴻氏名休黃帝子別爲僖姓黃帝崩嗣立在位四十七年而崩葬於雍愚按諸書俱以少昊承黃帝有鴻氏載見別紀四明陳牼附注列於黃帝之後因錄以傳疑焉

顓頊髙陽氏黃帝之孫父曰昌意別爲姬姓辛未以水徳王天下都帝丘作歷象以建寅月爲歷元在位七十八年戊子崩

按伏羲之後有軒轅氏以制乘車而名乃黃帝亦曰軒轅世遂訛爲一人不知實則一號名不相蒙也又漢孔安國序書以伏羲神農黃帝爲三皇少昊顓頊帝嚳堯舜爲五帝唐司馬貞遂以太昊女媧神農爲三皇且復載天皇地皇人皇之說二說不同而朱子獨從孔說云

宋王應麟玉海黃帝五始文曰春秋正義春秋緯稱黃帝受圖有五始說公羊傳云元者气之始春者四時之始王者受命之始正月者政教之始公卽位者一國之始春秋緯云黃帝坐於扈閣鳳凰銜書致帝前其中得五始之文謂此五事

帝嚳髙辛氏黃帝之曾孫囂之孫蟜極之子己丑以木徳王天下在位七十年戊戌崩

帝摯髙辛之子以戊戌嗣立在位五年諸侯廢之帝堯陶唐氏祁姓曰放勲帝嚳之子初侯於陶攺封唐故曰陶唐以甲辰卽天子位都平陽以火徳王定閏法在位七十二載乙卯禪於舜癸未崩

帝舜有虞氏姚姓曰重華髙陽氏之後父曰瞽瞍以帝堯七十二載乙卯攝行天子事二十八載丙戌始代堯踐帝位以土徳王都蒲阪丁巳禪於禹十有七載癸酉崩在位五十載

夏【姒姓】

後禹顓頊之孫鯀之子治水有功以丁巳受舜禪癸酉舜崩避於陽城丙子始卽位攺元以金徳王都安邑攺載爲歲癸未崩於會稽在位六十九歲

竹書紀年元年頒夏時於邦國

後啟禹之子以甲申嗣立九歲壬辰崩

後太康啟子以癸巳嗣立二十九歲辛酉畋於洛爲有窮后羿所距崩於陽夏

後仲康太康弟以壬戌嗣立十三歲甲戌崩

後相仲康子以乙亥嗣立八歲寒浞殺羿二十七歲辛丑寒浞使其子澆弒於帝丘

寒浞以辛丑弒後相簒夏四十年壬午爲夏故臣靡所滅

後少康相子以壬午滅浞嗣立二十二歲癸卯崩後杼少康子以甲辰嗣立十七歲庚戌崩

後槐杼子以辛酉嗣立二十六歲丙戌崩

後芒槐子以丁亥嗣立十八歲甲辰崩

後泄芒予以乙巳嗣立十六歲庚申崩

後不降泄子以辛酉嗣立五十九歲遜位於弟扃又十歲崩

竹書曰三代之世內禪惟不降實有聖徳

後扄不降弟以庚申嗣立二十一歲庚辰崩

後厪扃子以辛巳嗣立二十一歲辛丑崩

後孔甲厪子以壬寅嗣立三十一歲壬申崩

後臯孔甲子以癸酉嗣立十一歲癸未崩

後發臯子以甲申嗣立十九歲壬寅崩

後履癸是爲桀以癸卯嗣立五十三歲乙未以失道爲殷湯所伐放居南巢夏后氏亡

右夏一十七世四百四十一年內寒浞簒位四十年始甲戌訖乙未竹書自禹至桀十七世有王與無王歷歲四百七十一年起壬子終壬戌其所載甲子歷數與史多異蓋戰國史氏之繆也

殷【子氏】

湯名履契之十四世孫商侯癸之子以夏后癸戊寅嗣爲諸侯十七載以乙未滅夏卽天子位以水徳王都亳攺夏建寅正以十二月爲歲首歲曰祀三十祀丁未崩宋胡氏皇王大紀論曰古史不載湯攺元獨劉道原載之非其實也夫人君卽位之一年謂之元年一定而不可易也成湯之元立於桀之三十五載矣其所以克享天心受天明命以有九有之師爰革夏正本是而爲之者也又可攺乎元者義之所存非若一二之爲數也後世以元爲數而不知其義如漢武之初年曰建元元年旣曰元年則元旣建矣又曰建元豈不贅乎後又因事別建年號失其義矣如人君知此義而體之則元原於一豈至如是紛紛乎

太宗太甲名至成湯太子太丁之子以戊申嗣立三十三祀庚辰崩

愚按竹書太甲之前有外丙名勝在位二年仲壬名庸在位四年蓋泥於孟子之文而不知古人以歲爲年非謂踐阼之歷數也至云伊尹簒位爲太甲所殺則又誕而不經矣

沃丁名絢太甲子以辛巳嗣立二十九祀己酉崩太庚名辧沃丁弟以庚戌嗣立二十五祀甲戌崩小甲名髙太庚子以乙亥嗣立十七祀辛卯崩

雍己名佃小甲弟以壬辰嗣立十二祀癸卯崩

中宗太戊名宻雍巳弟以甲辰嗣立七十五祀戊午崩仲丁名莊太戊子以己未嗣立遷都囂十三祀辛未崩外壬名仲丁弟以壬申嗣立十五祀丙戌崩

河亶甲名整外壬弟以丁亥嗣立徙都相九祀乙未崩祖乙名滕河亶甲子以丙申嗣立徙都耿復徙邢十九祀甲寅崩

祖辛名旦祖乙子以乙卯嗣立十八祀庚午崩

沃甲名逾祖辛弟以辛未嗣立二十五祀己未崩祖丁名新祖辛子以丙申嗣立三十二祀丁卯崩南庚名更沃甲子以戊辰嗣立二十五祀壬辰崩陽甲名和祖丁子以癸巳嗣立七祀己亥崩

盤庚名旬陽甲弟以庚子嗣立遷都殷攺國號曰殷二十八祀丁卯崩

小辛名頌盤庚弟以戊辰嗣立二十一祀戊子崩小乙名斂小辛弟以己丑嗣立二十八祀丙辰崩髙宗武丁名昭小乙子以丁巳嗣立五十九祀乙卯崩祖庚名曜武丁子以丙辰嗣立七祀壬戌崩

祖甲名載祖庚弟以癸亥嗣立三十三祀乙未崩廩辛名先祖甲子以丙申嗣立六祀辛丑崩

庚丁名囂廩辛弟以壬寅嗣立三十一祀壬戌崩武乙名瞿庚丁子以癸亥嗣立徙居河北四祀丙寅崩太丁名托武乙子以丁卯嗣立三祀己巳崩

帝乙名羨太丁子以庚午嗣立三十七祀丙午崩帝辛名受帝乙子是爲紂以丁未嗣立無道三十三祀己卯周武王來伐戰敗自燔死殷亡

右殷二十八世六百四十五年始丁未訖己卯漢書律曆志自伐桀至武王伐紂六百二十九歲又曰殷世繼嗣三十一王六百二十九歲蓋並外丙仲壬數之而更縮其年誤也

周【姬氏】

武王后稷十六世孫文王昌之子以商紂二十一祀丁卯嗣西伯位己卯滅紂卽天子位以火徳王都鎬攺殷建丑正以十一月爲歲首祀曰年七年乙酉崩【戴記世子篇武王九十三歲而終竹書紀年曰武王五十四】

成王誦武王子以丙戌嗣立三十七年壬戌崩

康王釗成王子以癸亥嗣立二十六年戊子崩

昭王瑕康王子以己丑嗣立五十一年己卯崩於漢水穆王滿昭王子以庚辰嗣立五十五年甲戌崩

共王繄扈穆王子以乙亥嗣立十二年丙戌崩

懿王囏共王子以丁亥嗣立二十五年辛亥崩

孝王辟方共王弟以壬子嗣立十五年丙寅崩

夷王燮懿王子以丁卯嗣立十六年壬午崩

厲王胡夷王子以癸未嗣立三十七年無道爲國人所逐出奔彘周召二伯行政謂之共和十五年癸酉崩於彘

按史記周召二伯行政謂之共和而竹書紀年以爲共伯和攝行天子事宣王立和歸國有至徳尊之不喜廢之不怒逍遙得志於共山之首由前言之若後世攺元者然由後言之則一人也然考周以甸侯執政者周召而外惟尹氏毛氏諸族若共國則水經注以爲卽河內共縣國逺而微必無綜攝大權之理前說近之

宣王靜厲王子以甲戌嗣立四十六年己未崩

幽王宮湼宣王子以庚申嗣立無道十一年庚午爲犬戎所弒

平王宜臼幽王子以辛未嗣立遷都於洛是爲東周五十一年辛酉崩

桓王林平王孫以壬戌嗣立二十三年甲申崩

莊王佗桓王子以乙酉嗣立十五年己亥崩

僖王胡齊莊王子以庚子嗣立五年甲辰崩

惠王閬僖王子以乙巳嗣立二十五年己巳崩

襄王鄭惠王子以庚午嗣立三十二年壬寅崩

頃王壬臣襄王子以癸卯嗣立六年戊申崩

匡王班頃王子以己酉嗣立六年甲寅崩

定王瑜匡王弟以乙卯嗣立二十一年乙亥崩

簡王夷定王子以丙子嗣立十四年己丑崩

靈王泄心簡王子以庚寅嗣立二十七年丙辰崩景王貴靈王子以丁巳嗣立二十五年辛巳崩悼王猛立爲王子朝所弒晉逐子朝立敬王

敬王丐景王子以壬午嗣立四十四年乙丑崩

元王臣敬王子以丙寅嗣立七年壬申崩

貞定王介元王子以癸酉嗣立二十七年庚子崩太子哀王去疾立弟叔弒而代之是爲思王尋爲其弟少隗所弒

考王少隗以辛丑嗣立十五年乙卯崩

威烈王午考王子以丙辰嗣立二十四年己卯崩安王驕威烈王子以庚辰嗣立二十六年乙巳崩烈王喜安王子以丙午嗣立七年壬子崩

顯王扁烈王弟以癸丑嗣立四十八年庚子崩

愼靚王定顯王子以辛丑嗣立六年丙午崩

赧王延愼靚王子以丁未嗣立五十九年乙巳爲秦所攻盡獻其邑三十六於秦是歲王崩

東周君貞定王子河南桓公揭之後東周惠公班之子赧王崩後七年壬子爲秦所滅周遂不祀

右周三十七世八百六十七年東周君七年

秦

始皇帝政其先柏翳之後非子封於秦傳二十八世至惠文王始稱王惠文王卒武王立武王卒昭襄王立五十一年滅周又五年卒孝文王立三日卒子楚立是爲莊襄王莊襄王二年庚子滅東周以甲寅卒所取呂不韋姬子嗣立爲王二十六年庚辰盡滅六國稱始皇帝攺周正用十月爲歲首三十七年辛卯東巡崩於沙丘二世皇帝胡亥始皇少子以壬辰嗣立是年山東兵起三年甲午爲趙髙所弒立其兄子嬰明年沛公入關子嬰降秦滅

右秦並天下二世一十五年

歷代建元考卷二

欽定四庫全書

歷代建元考卷三

秀水鐘淵映撰春秋戰國諸侯考

魯

姬姓侯爵周封元公旦之子伯禽都曲阜

魯公伯禽【五十二年】考公酋【四年】

煬公熙【六年】

幽公宰【十四年】

魏公防【漢書律曆志作徹公五十二年】

厲公擢【三十七年】

獻公具【三十二年】

眞公濞【三十年】

武公敖【九年】

懿公【九年】

伯禦【十二年】

孝公稱【二十七年】

惠公弗湼【四十六年】隠公姑息【入春秋十一年】桓公軌【十八年】

莊公同【三十二年】

閔公啟方【二年】僖公申【三十三年】

文公興【十八年】

宣公倭【十八年】成公黑肱【十八年】襄公午【三十一年】

昭公稠【三十二年】定公宋【十五年】

哀公蔣【二十七年】

悼公寧【三十七年】元公嘉【二十一年】

穆公顯【三十三年】

共公奮【二十二年】康公毛【九年】

景公匽【二十九年】

平公旅【三十二年】湣公賈【二十三年】

頃公讐【二十四年爲楚所滅】

右魯凡三十四世八百六十七年起周成王元年丙戌訖秦莊襄王壬子

齊

姜姓侯爵周以封太公望都營丘

太公望

丁公伋

乙公得

癸公慈母

哀公不辰

胡公靜

獻公山【九年】

武公壽【二十六年】

厲公無忌

文公赤【十三年】

成公說【九年】

莊公購【六十四年】僖公祿父【三十三年】襄公諸兒【十二年】桓公小白【四十三年】孝公昭【十年】

昭公潘【十九年】

懿公商人【四年】惠公元【十年】

頃公無野【十七年】靈公環【二十八年】莊公光【六年】

景公杵臼【五十八年】安孺子荼【一年】悼公陽生【四年】

簡公壬【四年】

平公驁【二十五年】宣公積【五十一年】

康公貸【十九年田和列爲諸侯二十六年卒姜氏絕】右齊凡二十九世七百四十四年始周武王己卯訖安王壬寅

晉

姬姓侯爵周成王封其弟虞於唐侯燮徙晉始攺曰晉

唐叔虞

晉侯夑

武侯寧族

成侯服人

厲侯福

靖侯宜臼【十八年】僖侯司徒【十八年】獻侯籍【十一年】

穆侯弗生【二十七年】

殤叔【三年】

文侯仇【三十五年】

昭侯伯【七年】

孝侯平【十五年】

鄂侯郤【六年】

哀侯光【九年】

小子侯【四年】

翼侯緡【二十八年爲曲沃武公所滅代有晉國】

曲沃桓叔成師【穆侯子】

莊伯鱓

宋林堯叟春秋世系曰成師之後傳曲沃莊伯莊伯之十一年十一月魯隠公之元年正月也蓋用夏正不惟攺元又攺歷矣

武公稱【曲沃莊伯子立曲沃二十三年代晉一年】

獻公佹諸【二十六年】惠公夷吾【十四年】懷公圉【一年】

文公重耳【九年】襄公讙【七年】

靈公夷臯【十四年】成公黑臀【七年】景公孺【十九年】

厲公州蒲【八年】

悼公周【十五年】平公彪【二十六年】

昭公夷【六年】

頃公去疾【十四年】定公午【三十七年】

出公鑿【十七年】

哀公驕【十八年竹書作敬公】幽公柳【十八年】

烈公止【二十七年】

孝公頎【十七年竹書作桓公】靖公俱酒【二年韓魏趙三分其地廢爲家人晉遂絕】

右晉自唐叔至侯緡十七世又武公以後二十一世共七百四十二年起周成王甲午訖安王乙巳

秦

嬴姓伯爵出自帝顓頊至柏翳賜姓嬴周孝王封翳十九世非子於秦爲附庸號秦嬴傳六世襄公以兵救周有功遂列爲諸侯

秦嬴【四十年】

秦侯【十年】

公伯【二年】

秦仲【二十三年】

莊公【四十四年】

襄公【十二年】

文公【五十年】

寧公【十二年】

出子【六年】

武公【二十年】

徳公【二年】

宣公【十二年】

成公【四年】

穆公任好【二十九年】康公防【十二年】共公和【五年】

桓公榮【二十七年】

景公後【四十年】

哀公【三十六年】

惠公【十年】

悼公【十四年】

共公【三十四年】

躁公【十四年】

懷公【四年】

靈公【十三年】

簡公悼子【十六年】惠公【十三年】

出公【二年】

獻公師隰【二十四年】孝公渠梁【二十四年】惠文王駟【十四年稱王更爲元年又十四年薨】

秦本紀惠文君十四年更爲元年

武王蕩【四年】

昭襄王稷【五十六年其五十一年滅周】

孝文王柱【一年】

莊襄王楚【四年薨取呂不韋姬子政立是爲始皇並有天下】右秦三十世爲諸侯五世稱王又稱帝二世而滅共六百九十年起周孝王甲子訖秦二世甲午

楚

芊姓子爵出自顓頊孫祝融十二世鬻熊事周文王成王封其曾孫熊繹於楚蠻居丹陽

熊繹

熊艾

熊防

熊勝

熊

熊渠

熊摯紅

熊延

熊勇【十年】

熊嚴【十年】

熊霜【六年】

熊狥【二十二年】

熊咢【九年】

若敖熊儀【二十七年】霄敖熊坎【六年】蚡冒熊防【十七年】文王熊貲【十三年】武王熊通【四十四年】堵敖熊囏【五年】

成王頵【四十年】

穆王商臣【十二年】莊王旅【二十三年】

共王審【三十一年】

康王招【十五年】郟敖麋【三年】

靈王防【十一年】

平王居【十三年】昭王軫【二十七年】

惠王章【五十七年】

簡王中【二十四年】聲王當【六年】

悼王疑【二十七年】

肅王臧【十一年】

宣王良夫【三十年】威王商

懷王槐【三十年】頃襄王橫

考烈王完【二十五年】幽王煜【十年】

哀王郝

王負芻【五年爲秦所滅滅後十五年而懷王孫心立自民間爲楚義帝卒以滅秦】

右楚四十世二十五世稱王凡八百九十三年始周成王丙戌訖秦始皇戊寅史記楚世家熊渠卒子熊摰紅立而左氏傳夔子對楚人曰我先君熊摰有疾神弗赦而自竄於夔吾是以失楚則摰紅別封於夔不得爲楚嗣眀矣春秋三傳惟左氏最後出史遷不及考證也

宋

子姓公爵周封殷帝乙之元子啟爲成湯後

微子啟

微子衍

宋公稽

丁公申

湣公共

煬公熙

厲公鮒祀

僖公舉【二十八年】

惠公覸【三十年】

哀公【元年】

戴公【三十四年】

武公司空【十八年】宣公力【十九年】

穆公和【九年】

殤公與夷【十年】莊公馮【十九年】

閔公捷【十年】

桓公禦說【三十一年】襄公玆父【十四年】成公王臣【十七年】昭公杵臼【九年】文公鮑【二十二年】

共公瑕【十三年】

平公成【四十四年】元公佐【十五年】

景公頭曼【六十四年】昭公得【四十七年】悼公購繇【八年】

休公田【二十三年】

辟公【三年竹書作桓公】君剔成【四十一年】

康王偃【四十七年爲齊與楚魏所滅】

右宋三十二世八百二十八年起周成王戊子訖赧王乙亥

衞

姬姓侯爵周武王以封同母弟封

康叔封

康伯牟

考伯

嗣伯

厙伯

靖伯

員伯

頃侯【十三年】

僖侯【四十二年】

共伯余

武公和【五十五年】

莊公【二十三年】桓公完【十六年】

宣公晉【十九年】

惠公朔【三年】

黔牟【八年】

惠公【復位二十年】

懿公赤【九年】

戴公申【元年】

文公燬【二十五年】

成公鄭【三十五年】穆公遫【十一年】

定公咸【十二年】

獻公衎【十三年奔齊】殤公剽【十一年】

獻公【復位三年】

襄公惡【九年】

靈公元【四十二年】

出公輒【十二年出奔】莊公蒯瞶【二年】出公【復位二年奔越】

悼公黚【五年】

敬公弗【十九年】昭公糾【六年】

懷公亹【十一年】

愼公頺【四十二年】聲公訓【十一年】

成侯速【二十九年】

平侯【八年】

嗣君【四十二年】

懷君【三十一年】

元君【二十五年】

君角【二十一年秦二世廢爲庶人衞祀始絕】

右衞三十九世九百五年起周武王庚辰訖秦二世壬辰

陳

嬀姓侯爵周封舜後滿以備三恪

胡公滿

申公犀侯

相公臯羊

孝公突

愼公圉戎

幽公宰【二十三年】僖公孝【三十六年】

武公靈【十五年】

夷公說【三年】

平公燮【二十三年】

文公圉【十年】

桓公鮑【三十八年】厲公躍【七年】

莊公林【七年】

宣公杵臼【四十五年】穆公欵【十六年】

共公朔【十八年】

靈公平國【十五年】成公午【三十年】

哀公溺【三十四年卒楚滅陳】惠公吳【陳滅五年爲楚所立

在位二十八年】

懷公柳【四年】

閽公越【二十四年爲楚滅滅而厲公子完之後執政於齊後卒代有齊國】

右陳二十三世六百四十四年中絕五年始周武王己卯訖敬王癸亥



姒姓侯爵周封東樓公以爲禹後

東樓公

西樓公

題公

謀娶公

武公【四十七年】

靖公【二十三年】

共公【八年】

惠公【十八年】

成公【十八年】

桓公姑容【七十年】孝公匄【十七年】

文公益姑【十四年】平公郁釐【十八年】悼公成【十二年】

公乞

僖公過【十九年】

閔公維【十五年】

哀公閼路【十年】出公敕【十二年】

簡公春【一年爲楚滅】

右二十世六百七十九年始周武王己卯訖貞定王丙申

宋林堯叟春秋括例曰杜氏年表武公十二年入春秋至僖公二十三年始載成公卒弟桓公姑容立而考之史記自武公靖公共公徳公至桓公姑容立共九十六年而無成公一代世本譙周索隠徐廣所說又云惠公生成公桓公名有互異又如春秋隠四年伐桓三年來朝三年會莊二十五年伯姬歸並不載何公今但當以左傳所載桓公及杜氏年表爲正可也

曹

姬姓伯爵周武王以封弟振鐸

曹叔振鐸

太伯脾

仲君平

宮伯侯

孝伯云

夷伯喜【三十年】幽伯疆【九年】

戴伯蘇【三十年】

惠伯雉【三十六年】穆公武【三年】

桓公終生【五十五年】莊公射姑【三十一年】僖公覊【九年】

昭公班【九年】

共公襄【三十五年】文公壽【二十三年】

宣公廬【十七年】

成公負芻【二十三年】武公勝【二十年】

平公須【四年】

悼公午【九年】

靖公露【四年】

伯陽【十五年】

右曹二十三世六百三十六年始周武王己卯訖敬王甲寅按系本及春秋傳悼伯卒弟露立諡靖公而史記世家年表悼之後有聲公名野隠公名通考其年次與傳不合蓋史氏之誤也

蔡

姬姓侯爵周武王以封弟叔度度作亂遷死周公復封其子胡

蔡仲胡

蔡伯荒

宮侯

厲侯

武侯

夷侯【二十八年】

僖侯肇【四十八年】

共侯興【二年】

戴侯【十年】

宣公考父【三十五年】桓公封人【二十年】哀侯獻舞【二十年】穆公肹【二十九年】

莊公甲午【三十四年】文公申【二十年】景公固【四十九年】

靈公般【十二年爲楚滅】平公廬【滅三歲復立九年】悼公東國【三年】

昭公申【二十八年】

成公朔【十九年】

聲公產【十五年】

元公【六年】

侯齊【四年爲楚滅】右蔡二十四世六百六十二年中絕五年起周成王癸巳訖貞定王甲午

鄭

姬姓伯爵周宣王以封其弟友

桓公友【三十六年】

武公掘突【二十七年】莊公寤生【四十三年】厲公突【四年出奔】

昭公【復入二年】

子亹【元年】

鄭子儀【十四年】

厲公【復位七年】

文公防【四十五年】穆公蘭【二十二年】

靈公夷【元年】

襄公堅【十八年】悼公防【二年】

成公防【十四年】

僖公髠頑【五年】簡公嘉【三十六年】

定公寧【十三年】

獻公蠆【十三年】聲公勝【三十七年】

哀公易【八年】

共公丑【三十年】幽公巳【元年】

繻公駘【二十七年】

康公乙【二十二年爲韓所滅】右鄭二十三世四百三十二年始周宣王乙未訖烈王丙午

燕

姬姓侯爵周武王以封召公奭自公已下九世至惠侯

召康公奭

惠侯【召公第九世】

僖侯【三十六年】

頃侯【二十四年】

哀侯【二年】

鄭侯【三十六年】

穆公【十八年】

宣公【十三年】

桓公【七年】

莊公【三十三年】

襄公【四十年】

桓公【十六年】

宣公【十五年】

昭公【十二年】

武公【十九年】

文公【六年】

懿公【四年】

簡公【四年】

悼公【七年】

共公【五年】

平公【十九年】

惠公【二年】

獻公【二十八年】

孝公【十五年】

成公載【十六年】

閔公【三十一年】

僖公【三十年】

桓公【十一年】

文公【二十九年】

易王【十二年】

王噲【三年爲楚滅】

昭王平【復立三十三年】惠王【七年】

武成王【十四年】

孝王【三年】

王喜【三十三年爲秦滅】右燕自召康公下九世至惠侯惠侯至亡三十五世七世稱王通前九百一年始周武王己卯訖秦始皇己卯

按春秋左傳昭公三年北燕伯欵出奔齊是爲簡公而史記以奔齊者爲惠公序簡公於平公之後誤矣

吳

姬姓子爵周太王長子泰伯逃於勾吳荊蠻立爲君後武王因而封之

太伯

仲雍

季簡

叔達

周章

熊遂

柯相

疆鳩夷

余撟疑吾

柯盧

周繇

屈羽

夷吾

禽處

君轉

頗髙

句卑

去齊

王壽夢乘【二十五年】王諸樊遏【十三年】王余祭【十七年】王余昧【四年】

王僚【十三年】

王闔廬光【十九年】王夫差【二十三年爲越滅】

右吳二十五世七世稱王七百二十餘年始殷祖甲末訖周元王戊辰

越

姒姓子爵夏少康少子無餘封於會稽奉禹之祀傳二十餘世至允常

王允常

王菼執句踐

王鼫與鹿郢王肓姑不壽

王朱勾翁

王翳

王莽安初無餘王菼蠋卯無顓王無疆【爲椘威王所滅】右越自允常至無疆凡八世通前共一千七百二十四年始夏后杼甲辰訖周顯王丁亥

按史記王翳之後有王之侯王無疆而竹書安王二十六年於越太子諸咎弒其君翳十月越人殺諸咎越滑吳人立孚錯支爲君烈王元年大夫寺區定越亂立初無餘是爲莽安顯王四年於越寺區弟思弒其君莽安次無顓立十二年於越子無顓卒是爲菼蠋卯次無疆立較史所紀世次爲詳今從之

趙

嬴姓其先趙夙造父七世孫顯於晉生共孟共孟生衰衰生宣孟盾爲正卿傳莊子朔文子武景子成簡子鞅至襄子無防滅知氏分晉國歷桓子嘉獻子浣浣卒子籍立六年周命爲諸侯

烈侯籍【九年】

武侯【十三年】

敬侯章【十二年】成侯種【二十五年】

肅侯語【二十四年】

武靈王雍【二十七年】惠文王何【三十五年】孝成王丹【二十一年】悼襄王偃【九年】幽繆王遷【八年爲秦滅】代王嘉【趙亡立於代七年爲秦滅】

右趙自烈侯後十一世稱王六世一百八十二年始周威烈王戊寅訖秦始皇己卯

魏

與周同姓其先畢公髙之裔萬事晉封於魏生武子犨傳莊子絳至獻子舒爲正卿歷襄子曼多及桓子駒遂與韓趙共滅知氏分晉國駒卒孫斯立二十三年周命爲諸侯

文侯斯【三十八年】

武侯擊【十六年】

惠王防【三十六年攺元稱一年後十七年薨】

竹書顯王三十四年魏惠成王三十六年攺元稱一年

通鑑考異曰史記魏世家云惠王三十六年卒子襄王立襄王十六年卒子哀王立哀王二十三年卒子昭王立六國表惠王元辛亥終丙戌襄王元丁亥終壬寅哀王元癸卯終乙丑按杜預春秋後序曰太康初汲縣有舊冡者大得古書其紀年篇起自夏殷周皆三代王事無諸國別也惟特記晉國起自殤叔次文侯昭侯以至曲沃莊伯皆用夏正編年相次晉國滅獨記魏事下至魏哀王之二十年蓋魏國之史記也哀王於史記襄王之子惠王之孫也古書紀年篇惠王三十六年攺元從一年始至十六年而稱惠成王卒卽惠王也疑史記誤分惠成之世以爲後王年也哀王二十三年乃卒故特不稱諡謂之今王裴駰魏世家注引和嶠云紀年起自黃帝終於魏之今王今王者魏惠成王子按太史書惠成王但言惠王惠王子襄王襄王子哀王惠王三十六年卒襄王立十六年卒並惠襄爲五十二年今按古文惠成王立三十六年攺元後十七年卒太史公書爲誤分惠成之世以爲二王之年數也世本惠王生襄王而無哀王然則今王者魏襄王也彼旣魏史所書魏事必得其眞今從之

愚按秦本紀惠文君十四年更爲元年史家書爲攺元之始然秦之攺元在周顯王四十五年而魏惠成王三十六年則顯王之三十四年也魏實先秦攺元矣說者謂攺元始於漢文夏時正於孝武乃周室之東曲沃莊伯已用夏正而秦魏二國俱嘗攺元固不待新垣平之詐與兒寛輩之議也

襄王赫【二十三年】

昭王遫【十九年】

安釐王圉【三十四年】景湣王增【十五年】王假【三年爲秦所滅】

右魏自文侯至亡凡八世六世稱王一百七十九年始周威烈王戊寅訖秦始皇丙子

韓

姬姓晉曲沃桓叔庶子萬封於韓曰韓氏生簡簡生子輿至獻子爲正卿傳宣子起貞子頃簡子不信莊子庚至康子虎與趙魏滅知氏分晉國傳武子啟章卒子防立六年周命爲諸侯

景侯防【九年】

烈侯取【十三年】

文侯【十年】

哀侯【六年】

懿侯

昭侯【二十六年】

宣惠王【二十一年】

襄王倉【十六年】

釐王咎【二十三年】桓惠王【三十四年】

王安【九年爲秦所滅】

右韓自景侯後十一世五世稱王一百七十四年始周威烈王戊寅訖秦始皇辛未

齊

田氏出自帝舜其先陳厲公之子完事齊諡敬仲六世至成子恆專齊政傳襄子盤莊子白至和代齊周命爲諸侯

竹書紀年曰莊子卒明年立悼子悼子卒乃次立和

太公和【二年】

桓公午【六年】

威王因齊【三十六年】宣王辟疆【十九年】湣王地【四十年】

襄王法章【十九年】王建【四十四年爲秦所滅】

右齊田氏凡七世五世稱王二百六十六年始周顯王乙未訖秦始皇庚辰

愚按周室封建多至千八百國見於春秋者百餘國而已威烈以後存者無幾太史公作史記表春秋者十二表戰國者六因采其有年可譜者附之前編若滕薛莒邾之屬傳次無聞悉略而弗錄焉

秦楚之際帝王考

楚

王陳勝字涉陽城人以秦二世元年七月起兵於蘄入陳自立爲王明年臘月爲其禦莊賈所殺

王景駒以秦二世二年端月爲秦嘉所立四月與項梁戰敗走死

義帝心故楚懷王孫以秦二世二年癸巳六月爲項梁所立稱楚懷王都盱臺遷彭城乙未秦亡諸侯尊爲帝二月徙都郴項羽遣人弒於江中

趙

王武臣陳人爲陳王略趙地自立爲王凡四月爲李良所殺

王趙歇故趙王后武臣死爲張耳陳余所立居信都項羽以其地封張耳徙爲代王未幾陳余逐耳迎還王趙立余爲代王明年冬十月爲漢韓信所滅

齊

王儋狄人故齊王族以秦二世二年起兵自立爲王舉兵救魏爲章邯所殺

王假故齊王建之弟爲齊人所立儋從弟榮擊之假亡走楚漢二年項羽破田榮復立爲齊王敗歸爲羽所殺王市故王儋子田榮旣逐假立市爲王明年項羽徙王膠東都卽墨爲田榮所殺

王都齊將將兵從項羽元年一月羽立爲齊王都臨淄爲田榮所距亡走入楚

王榮儋從弟以漢元年六月擊殺膠東王市自立爲王明年春正月爲項羽所敗走死

王廣故王榮子榮死榮弟橫立爲王明年爲漢韓信所虜

王橫榮之弟廣死自立爲齊王敗歸彭越漢定天下亡入海島中遣使招之將至洛陽自剄死

燕

王韓廣以秦二世元年爲趙王武臣略燕地自立爲王漢元年項羽徙王遼東都無終爲臧荼所殺

王臧荼故燕將將兵從項羽元年一月羽立爲王都薊後屬漢四年九月以叛漢誅

魏

王咎故魏公子寧陵君以秦二世元年九月陳涉立爲王明年爲秦將章邯所攻自殺

王豹故王咎之弟楚懷王立爲王立三年項羽徙爲西魏王都平陽明年屬漢尋背漢被虜

韓

王成故韓公子橫陽君以秦二世二年六月爲項梁所立羽旣定天下仍故都陽翟以無功不遣之國廢爲穰侯殺之

王鄭昌故吳令乙未八月項羽立爲王以距漢二年十月昌降漢漢更立故韓襄王孽孫信爲王服屬漢西楚

霸王項籍字羽下相人故楚將之後與從父梁舉兵於吳破秦鉅鹿下乙未元年一月分天下王諸將自立爲王王梁楚地九郡都彭城四年十二月爲漢所滅雍

王章邯故秦降將元年一月項羽立爲王王咸陽以西都廢丘七月與漢戰敗走廢丘二年五月廢丘降漢自殺

塞

王司馬欣故秦長史元年一月羽立爲王王咸陽以東至河都櫟陽七月降於漢後復亡從楚楚兵敗自剄死翟

王董翳故秦都尉勸章邯降楚元年一月羽立爲王王上郡都髙奴元年七月降於漢後復亡從楚楚兵敗自剄死

河南

王申陽瑕丘人初事張耳先下河南迎楚元年一月立爲王都洛陽九月降於漢

殷

王司馬卭趙將定河內數有功元年一月羽立爲王王河內都朝歌明年爲漢所虜

常山

景王張耳大梁人爲趙王歇相元年一月羽立爲王王趙地都襄國爲陳余所逐走歸漢漢破趙立耳爲趙王薨諡景子敖嗣王

九江

王英布六人爲楚將常冠軍元年一月羽立爲王都六後降從漢漢定天下封淮南王以反誅

衡山

文王吳芮故番君率百越佐諸侯從入關元年一月羽立爲王都邾漢定天下攺王長沙元年薨子成王臣立八年薨子哀王回立七年薨子恭王右立九年薨子靖王著立二十一年薨無後國除

臨江

王共敖事義帝爲柱國擊南郡有功元年一月羽立爲王都江陵三年七月薨

王尉王敖子嗣立二年十二月爲漢所虜

濟北

王田安故齊王建孫以濟北數城下楚元年一月羽立爲王都博陽六月爲田榮所殺

右雍王邯以下俱西楚所封與前代王歇膠東王市齊王都遼東王廣燕王臧荼西魏王豹韓王成並漢爲十八王至韓王鄭昌則漢定三秦之後羽立以距漢者非始封也

又按楚封十八王俱以始封之月爲一月乙未之春正月也髙祖初稱亦同見漢書年表後始襲用秦朔故垓下之役爲髙五年十二月實項四年十二月也漢所用者秦歷而項則夏時耳

歷代建元考卷三﹤史部﹐政書類﹐儀制之屬﹐歷代建元考﹥

欽定四庫全書

歷代建元考卷四

秀水鐘淵映撰漢【劉氏】

太祖髙皇帝邦沛人以秦二世元年起兵爲沛公乙未楚義帝遣之滅秦爲漢王己亥滅楚項氏卽皇帝位都長安用秦正以十月爲歲首十二月丙午崩

孝惠皇帝盈太祖太子以丁未嗣立七年己丑崩母呂后名後宮子爲帝子立之太后臨朝九年崩大臣誅呂氏廢少帝

太宗孝文皇帝恆太祖子封代王辛酉太尉周勃等迎立之十七年戊寅稱後元年又七年甲申崩

本紀十七年得玉杯【新垣平令人詐獻之】刻曰人主延壽於是天子始更爲元年

宋胡安國春秋傳曰元年卽位之始年也自是累數𨿽久而不易此前古人君記事之例春秋祖述爲編年法及漢文帝惑方士之言攺後元年始亂古制夫在位十有六載矣復稱元年可乎孝武又因事別建年號歷代因之或五六年或四三年或一歲再更使記注繁蕪莫之勝載夫歷世無窮而美名有盡豈記久明逺可行之法也必欲傳久當以春秋編年爲正

孝景皇帝啟文帝太子以乙酉嗣立壬辰中元年戊戌後元年共在位十六年崩

世宗孝武皇帝徹景帝子封膠東王立爲太子庚子嗣立太初元年正歷始以正月爲歲首甲午崩在位五十四年攺元十一

建元【六】

元光【六】

元朔【六】

元狩【六】

元鼎【六】

元封【六以封泰山攺元】

太初【四】天漢【四】

太始【四】

徵和【四】

後元【二】漢書終軍傳對曰今郊祀未見於神祗而獲獸以饋宜因昭時令日攺定告元對奏由是攺元爲元狩劉仲馮曰按紀獲麟在元狩元年史記封禪書元鼎三年有司始言元不宜以一二數乃目三元曰狩蓋追述也

史記封禪書有司言元宜以天瑞命不宜以一二數一元曰建二元以長星曰光三元以郊得一角獸曰狩云

漢書本紀夏四月癸卯上還登封泰山降坐明堂詔曰朕以躬承至尊兢兢焉惟徳菲薄不明於禮樂故用事八神遭天地況著見景象防然如有聞震於怪物欲止不敢遂登封泰山至於梁父然後升壇肅然自新嘉與士大夫更始其以十月爲元封元年

通鑑注曰應劭曰時頻年苦旱故攺元爲天漢以祈甘雨師古曰大雅有云漢之詩周大夫仍叔所作以美宣王遇旱災修徳勤政而能致雨故依以爲年號也

宋胡三省通鑑注曰自古帝王未有年號始起於此貢父曰封禪書云其後三年有司言元宜以天瑞命不宜以一二數推所謂其後三年者蓋盡元狩六年至元鼎元年也然元鼎四年方得寶鼎又無由先三年稱之以此而言自元鼎以前之年皆有司所追命其實年號之起在元鼎故元封攺元則始有詔書也宋王樹野客叢談曰前漢諸君末年甚有異者文帝十六年攺爲後元年其說出於新垣平之詐日再中以爲吉祥故攺元以求延年之祚旣詐覺被誅景帝猶且因之景帝七年稱中元年又六年稱後元年至三年而終武帝在位五十四年屢更年號最後更爲後元而以二年終不知當時何所據而分中與後謂之後則宜若有盡乃不諱何耶自是之後不復建後元之號矣

孝昭皇帝弗陵武帝少子以乙未嗣立十三年丁未崩攺元三

始元【六】

元鳳【六以鳳凰來下紀元】

元平【元】

中宗孝宣皇帝詢初名病已武帝曾孫戾太子孫史皇孫子昭帝崩昌邑王立無道大將軍霍光廢之戊申帝嗣立在位二十五年壬申崩攺元七

本始【四】

地節【四以先者地震山崩水出欲令地得其節於是攺元】

元康【四】

神爵【四以神爵降攺元】

五鳳【四】

甘露【四以甘露降攺元】

黃龍【元】

髙宗孝元皇帝奭中宗太子以癸酉嗣立在位十六年戊子崩攺元四

初元【五】

永光【五】

建昭【五】

竟寧【元元帝紀邊垂長無兵革之事其攺元爲竟寧】

孝成皇帝驁髙宗太子以己丑嗣立在位二十六年甲寅崩攺元七

建始【四】

河平【四以河決隄塞輒平攺元】

陽朔【四】鴻嘉【四】

永始【四】

元延【四】

綏和【二】成帝紀河平四年山陽火生石中明年攺元爲陽朔師古曰朔始也以火生石中言陽气之始

孝哀皇帝欣髙宗孫定陶王子成帝立爲太子以乙卯嗣立在位六年庚申崩攺元三

建平【四】

太初元將【卽建平二年二月除】

元壽【二】建平二年六月待詔夏賀良等言赤精子之防漢家歷運中衰當再受命宜攺元易號詔曰漢興二百載歷數開元皇天降非材之祐漢國再獲受命之符朕之不徳曷敢不通夫基事之元命必與天下自新其大赦天下以建平二年爲太初元將元年號曰陳聖劉太平皇帝漏刻以百二十爲度八月詔除之曰待詔夏賀良等建言攺元易號增益漏刻可以永安國家朕過聽賀良等言冀爲海內獲福卒亡嘉應皆違經背古不合時宜六月甲子制書非赦令也皆蠲除之賀良等反道惑眾下有司皆伏辜

孝平皇帝衎髙宗孫中山王子以辛酉嗣立在位五年乙丑爲王莽所酖崩攺元一

元始

孺子嬰宣帝曾孫以丙寅立爲孺子王莽稱假皇帝在位三年戊辰莽廢爲安定公攺元二更始時起兵稱皇帝被誅

居攝【二】

初始【元】

漢書居攝三年十一月甲子莽上奏太后以居攝三年爲初始元年漏刻以百二十爲度奏可

新王莽元城人元帝後從子初封新都侯進安漢公攝皇帝以己巳簒漢攺正朔以十二月爲歲首在僞位十五年更始元年癸未爲漢兵所誅攺元三

始建國【五】天鳳【六】

地皇【三】

漢書天鳳六年春莽見盜賊多乃令太史推三萬六千歲歷紀六歲一攺元布天下明年攺元地皇

淮陽王景帝後舂陵戴侯曾孫癸未諸將立之於髙陽王莽誅遷都長安三年赤眉入關遇害攺元一更始

右西漢十一帝二百一十四年外王莽十五年淮陽王三年

西漢末諸國考

漢

劉盆子城陽景王后以乙酉爲赤眉所立後二年丁亥降於世祖攺元一

建世

成

公孫述茂陵人以更始二年甲申稱蜀王明年癸未卽帝位於成都十二年丙申漢將吳漢拔成都戰死攺元一

龍興【時有龍出其府中因以紀號】

隗囂天水成紀人以更始元年起兵應漢去莽年號攺元一

漢復

按王莽末羣雄競起其年號可考者三他若梁王永鐘武侯望孺子嬰俱以宗室稱帝王郎盧芳俱以爲劉氏稱帝其羣盜竊號者淮南李憲齊張步燕彭寵海西董憲當時紀元與否紀載闕如覽者莫能詳焉

世祖光武皇帝秀東陽人長沙定王后以壬午同兄縯舉兵甲申更始封蕭王乙酉卽皇帝位於鄗在位三十三年丁巳崩攺元二

建武【三十一】建武中元【二】

通鑑考異曰續漢志云以建武三十二年爲建武中元元年紀年通譜云據紀志俱出範氏而所載不同此必傳冩脫誤今官書累經校定學者失於精審但見紀元復有建武二字輒以意刪去斯爲繆矣梁武帝大同大通之號俱以中字是亦憲章於此今從袁紀範書

胡三省通鑑注曰洪氏釋云成都有漢蜀郡太守何君造尊楗閣碑其末云建武中元二年六月按範史本紀建武三十一年次年攺爲中元直書爲中元元年觀此所刻乃是𨿽別爲中元而猶冠以建武如文景中元後元之類也又祭祀志載封禪後赦天下詔明言云攺建武三十二年爲建武中元元年東夷倭國傳建元中元二年來奉貢證據甚明宋莒公紀元通譜云紀志俱出範史必傳冩脫誤學者失於精審以意刪去梁武帝大同大通俱以中字是亦憲章於此司馬溫公作通鑑不取其說余按考異溫公非不取宋說也從袁範書中元者從簡易耳

顯宗孝明皇帝莊世祖第四子立爲太子以戊午嗣立在位十八年乙亥崩攺元一

永平【十八】

肅宗孝章皇帝烜顯宗第五子以丙子嗣立在位十四年戊子崩攺元三

建初【八】

元和【三】

章和【二】

漢紀章和元年秋七月壬戌詔以瑞物仍集攺元章和

宋王應麟玉海曰賈逵傳陛下通天然之明建大聖之本攺元正歷垂萬世則注攺元謂攺建初九年爲元和元年八月癸酉說正歷謂元和二年始用四分曆二月甲寅

孝和皇帝肇肅宗第四子以己丑嗣立在位十七年乙巳崩攺元二

永元【十六】

元興【一】

孝殤皇帝隆和帝少子生始百日嗣立丙午崩攺元一延平【元】

孝安皇帝祐肅宗孫廢太子淸河孝王慶之子以丁未嗣立在位十九年乙丑崩攺元五

永初【七】

元初【六】

永寧【一】

建光【一】延光【四】

孝順皇帝保安帝太子廢爲濟陰王乙丑安帝崩閻後立北鄕侯懿懿卒中常侍孫程等奉王卽位在位十九年甲申崩攺元五

永建【六】

陽嘉【四】

永和【六】

漢安【二】建康【一】

孝衝皇帝炳順帝子年二歲以乙酉嗣立一年崩攺元一

永嘉【元】

孝質皇帝纘肅宗孫渤海王子年八歲以丙戌嗣立在位一年爲梁冀所酖崩攺元一

本初【元】

孝桓皇帝志肅宗曾孫蠡吾侯子以丁亥嗣立在位二十一年丁未崩攺元七

建和【三】

和平【一】

元嘉【三】

永興【二】永壽【二】

延熹【九】

永康【一】

孝靈皇帝宏肅宗孫解瀆亭侯子以戊申嗣立在位二十二年己巳崩攺元四

建寧【四】

熹平【六】

光和【六】

中平【六】

農懷王辧靈帝子以己巳嗣立尋爲董卓所廢酖崩攺元二

光熹

昭寧

孝獻皇帝協靈帝中子靈帝崩宦官殺何進董卓因廢何太后少帝爲農王帝以己巳嗣立在位三十二年庚子禪位於魏後十三年壬子崩攺元五

永漢【一】

初平【四】

興平【二】

建安【二十四】延康【一】

漢紀中平六年十二月戊戌詔除光熹昭寧永漢三號【除三號復稱中平六年】

右東漢十二帝一百九十六年

按東漢羣盜歷陽華孟稱黑帝句章許生稱陽明皇帝黃巾張角稱黃天泰平前史但云僞稱非年號也他若九江馬勉稱帝抱罕宋建稱河首平漢王建號攺元而名俱不載至於袁術之僭號壽春亦無從考其年名蓋史家之失紀者多矣

昭烈皇帝備涿郡人中山靖王后以建安十九年甲午取益州己亥稱漢中王辛丑卽皇帝位三年癸卯崩攺元一

章武【三】

安樂思公禪昭烈帝太子以甲辰嗣立在位四十三年癸未降於魏攺元四

建興【十五】

延熙【二十】

景耀【六以太史奏景星見攺元】炎興【元】

三國誌評曰禮國君繼體逾年攺元而章武之三年則革稱建興考之古義體理爲違

右後漢二帝四十三年通前二漢四百五十五年宋書五行志劉備卒劉禪卽位亦未逾月而攺元爲建興此言之不從也習鑿齒曰禮國君卽位逾年而後攺元者緣臣子之心不忍一年而有二君也今可謂亟而不知禮矣君子是以知蜀之不能東遷也後又降晉吳孫亮晉惠帝宋元凶亦然亮不終其位惠帝號令非已元凶尋誅言不從也

魏【曹氏】

世祖文皇帝丕譙國人武帝操之子庚子嗣魏王位尋受漢禪稱帝在位七年丙午殂攺元一

黃初【七】

烈祖明皇帝叡文帝子以丁未嗣立在位十三年己未殂攺元三

太和【六】

靑龍【四】

景初【三】

魏紀靑龍元年春正月甲申靑龍見摩陂井中二月帝如摩陂而觀龍攺元

景初元年春正月壬辰山茌縣言黃龍見髙堂隆以爲魏得土徳故其瑞黃龍見宜攺正朔易服色以神明其政帝從其議三月下詔攺元以是月爲孟夏四月從地正也三年冬十二月時齊王已卽位詔復以建寅之月爲正

齊王芳明帝養子以庚申嗣立在位十四年癸酉爲司馬師所廢攺元二

正始【九】

嘉平【五】

髙貴鄕公髦文帝孫東海定王子以甲戌嗣立在位六年己卯以討司馬昭遇弒攺元二

正光【二】

甘露【五以甘露降攺元】

元皇帝奐武帝孫燕王宇子以庚辰嗣立在位五年乙酉禪於晉攺元二

景元【四】

咸熙【一】

右魏五主四十六年

附考

烈祖景初元年遼東公孫淵自立爲燕王遣司馬懿擊斬之淵攺元一

紹漢

吳【孫氏】

大皇帝權吳郡富春人武烈帝堅之子長沙桓王策之弟以漢末有江東壬寅攺元辛丑稱帝在位三十一年辛未殂攺元六

黃武【七以承漢爲土徳攺元】

黃龍【三以夏口武昌黃龍見攺元】嘉禾【六以防稽南始平嘉禾生攺元】赤烏【十三】

太元【一】神鳳【一】

三國誌秋八月武昌言麒麟見有司言麒麟者太平之應宜攺年號詔曰間者赤烏集於殿前朕所親見若神靈以爲嘉祥若攺年宜以赤烏爲元羣臣奏曰昔武王伐紂有赤烏之祥君亟觀之遂有天下聖人書策載述最詳者以爲近事旣嘉親見又明也於是攺元

防稽王亮大皇帝少子以壬申嗣立在位六年爲孫綝所廢庚辰歲凶以謠言自殺攺元三

建興【二】

五鳳【二】

太平【二】

宋書符瑞志孫亮建興二年十一月大鳥五見於春申吳人以爲鳳凰明年攺元爲五鳳

又曰吳孫皓建衡三年西苑有鳳凰集以之攺元義同於亮

景皇帝休大皇帝第六子封瑯琊王以戊寅嗣立在位六年甲申殂攺元一

永安【六】

歸命侯皓大皇帝孫故太子和之子封烏程侯以乙酉嗣立庚子降於晉在位十七年攺元八

元興【一】

甘露【一時告蔣陵甘露降攺元】

寶鼎【三以所在得天鼎攺元】

建衡【三】

鳳凰【三以西苑言鳯凰集攺元】天冊【一以掘地得銀冊攺元】

天璽【一】

天紀【四】

水經注孫皓天璽元年吳郡上言臨平湖自漢末穢塞今更開通又於湖邊得石函中有小石靑白色長四寸廣二寸餘刻作皇帝字於是攺天冊爲天璽元年

右吳四主五十九年

晉【司馬氏】

世祖武皇帝炎河內溫人髙祖宣帝懿孫世宗景帝師從子太祖文帝昭子嗣立晉王以乙酉受魏曹代禪庚子平吳在位二十六年庚戌崩攺元四

泰始【十】

咸寧【五】

太康【十】

太熙【元年卽惠帝永熙元年】

宋令狐澄大中遺事裴惲詩有太康字宣宗曰太康失邦何以此謂我宰執奏晉武帝攺元太康曰天子須博覽不然幾錯罪惲由是耽味經史夜觀書不休宮中竊目上爲老博士

孝惠皇帝衷世祖太子以庚戌嗣立在位十六年丙寅崩攺元十

永熙【一】

永平【旋攺元康】元康【九】

永康【一】永寧【一】

太安【二】

永安【成都王攺建武】建武【旋攺永興】永興【二】

光熙【一】

永康二年趙王倫簒位尊帝爲太上皇尋反正倫誅攺元一

建始

孝懷皇帝熾武帝子封豫章王立爲太弟以丙寅嗣立在位五年辛未洛陽陷遷於平陽復二年被弒攺元一永嘉

孝湣皇帝業武帝孫吳王晏子以癸酉立於長安四年丙子長安陷丁丑遇害攺元一

建興【四】

右西晉四帝五十二年

中宗元皇帝睿髙祖宣帝懿曾孫瑯琊王覲子襲封鎭建業以丁丑稱晉王戊寅卽皇帝位在位六年壬午崩攺元三

建武【一】

大興【四】

永昌【一】

南陽王元保宣帝懿弟髙宻王泰之孫大興二年稱晉王於岐山後爲其將張春所弒攺元一

建康

肅宗明皇帝紹中宗太子以癸未嗣立在位三年辛酉崩攺元一

太寧【三】

顯宗成皇帝衍肅宗太子以丙戌嗣立在位十七年壬寅崩攺元二

咸和【九】

咸康【八】

康皇帝嶽顯宗母弟封瑯琊王以癸卯嗣立明年崩攺元一

建元【二】

晉帝紀或謂庾冰曰郭璞防云立始之際嶽山傾立者建也始者元也嶽山諱也冰瞿然旣而嘆曰如有吉凶豈攺易所能救乎至是果驗

孝宗穆皇帝康帝子以乙巳嗣立時方一歲在位十七年辛酉崩攺元二

永和【十二】

升平【五】

哀皇帝丕顯宗子以壬戌嗣立在位四年乙丑崩攺元二

隆和【一】

興寧【三】

唐陸勲集異志曰晉哀帝隆和初童謠曰升平不滿斗隆和那得久桓公入石頭陛下徒出走朝廷聞而惡之攺年曰興寧人復歌曰𨿽復攺興寧亦自無聊生哀帝尋崩升平五年而穆帝崩不滿斗升平不至十年也

海西公奕哀帝母弟以丙寅嗣立在位六年辛未爲桓溫所廢後薨於吳攺元一

太和

太宗簡文皇帝昱中宗少子封防稽王以辛未卽位二年壬申崩攺元一

咸安

烈宗孝武皇帝曜太宗太子以癸酉嗣立在位二十四年丙申崩攺元二

寜康【三】

太元【二十一】

安皇帝徳宗烈宗太子以丁酉嗣立癸卯爲桓所簒甲辰反正二十二年戊午爲劉裕所弒攺元三

隆安【五】

元興【三】

義熙【十四】

晉五行志曰桓初攺年爲大亨遐邇讙言曰二月了故義謀以仲春也

愚按元興元年桓攺爲大亨矣及簒位建元永始後並黜之但稱元興年

恭皇帝徳文安帝母弟封瑯琊王以己未嗣立二年戊申禪於宋辛酉遇弒攺元一

元熙【二】

右東晉十一帝一百四年通計兩晉一百五十六年

附考

惠帝永寧元年益州刺史趙廞自稱益州牧氐帥李特討平之僞元一

太平【見晉春秋】

惠帝太安二年義陽蠻張昌據江夏奉山都縣吏丘沈爲主詐稱漢後陶侃討平之僞元一

神鳳

海西公太和五年廣漢妖賊李金銀李詐稱漢歸義侯勢之子自立爲聖王益州刺史周楚討平之僞元一鳳凰

安帝元興二年楚王桓廢帝爲平固王自稱楚帝明年劉裕等起兵討誅之僞元一

永始

晉書傳曰初出僞詔攺年爲建始右丞王悠之曰建始趙王倫僞號也又攺爲永始復是王莽始執權之歲其兆號不祥防符僭逆如此

愚按王氏玉海載桓謙有天康天安二號謙自桓誅後未嘗僭立豈惡元興之號攺立年名而前史微之不載邪然亦不應遽有二號從晉書及通鑑可也

歷代建元考卷四

欽定四庫全書

歷代建元考卷五

秀水鐘淵映撰東晉列國考

漢【劉氏後攺號趙】

髙祖光文皇帝淵新興匈奴人以晉永興元年甲子起兵離石自稱漢王戊辰稱帝徙都平陽在位六年庚午殂太子和立爲弟聰所殺攺元三

元熙【四】

永鳳一

河瑞【一以得玉璽於河攺元】

烈宗昭武皇帝聰淵第四子封楚王庚午殺太子和自立辛未陷洛陽丙子陷長安在位九年戊寅殂攺元四光興【一】

嘉平【四】

建元【一】

麟嘉【三】

少主粲聰太子以戊寅自立爲靳準所弒攺元一漢昌

趙主曜淵族子封中山王進封秦王以戊寅卽位於赤壁滅靳準攺國號趙徙都長安在位十一年戊子爲石勒所執遇害明年勒兵平上邽盡滅劉氏曜攺元一光初【十二】

魏書云曜得黑兔攺元太和按石勒攺元太和疆埸相接必無與曜同之理蓋魏收之誤不取

光初三年己酉句渠知叛自稱大秦曜遣遊子平逐之句渠知攺元一

平趙

右漢趙劉氏四主二十七年

後趙【石氏魏冉閔附】

髙祖明皇帝勒上黨武鄕羯人始起兵附劉氏累封趙公以己卯稱趙王元年庚寅稱天王尋稱帝都襄國在位十四年癸巳殂攺元二

太和【二】

建平【三】

海陽王勒太子以甲午嗣立爲石虎所廢遇害攺元一

延熙【元】

太祖武皇帝虎勒從子一雲從弟封中山王累王魏以乙未自立稱天皇徙都鄴己酉稱帝殂在位十五年攺元二

建武【十四】

太寧

考異曰三十國晉春秋虎卽位攺元永熙陳鴻大統歷云石虎卽位攺建平五年爲延興明年攺建武按三十國晉春秋不記攺元延熙虎之立實延熙元年也故誤云永熙旣號延熙虎安肯稱永熙陳鴻云虎攺建平五年爲延興卽是逾年不攺元也恐鴻說誤

建武三年安定王子光自稱大皇帝尋討平之僞元一龍興

城王遵虎之子以己酉殺太子世自立在位一百八十三日爲冉閔所弒

義陽王鑑虎之子以己酉爲冉閔所立旋廢弒之盡滅石氏凡立一百三日攺元一

靑龍

新興王只虎之子以庚戌嗣立於襄國二年爲其將劉顯所弒降於冉閔攺元一

永寧【二】

魏武悼天王冉閔魏郡內黃人虎之養孫以庚戌盡滅石氏稱帝三年壬子爲燕慕容儁所殺攺元一

永興

右後趙石氏二主五子三十三年冉閔三年

成【李氏後攺號漢】

始祖景皇帝特巴西宕渠人以晉惠帝太安元年據廣漢稱益州牧明年癸亥攺元爲羅尙所殺雄立追上謚號

建初

太宗成皇帝雄特之子以甲子稱成都王丙寅稱帝在位三十年甲午殂兄子班立爲雄子期所弒雄攺元三建興【二】

晏平【五】

玉衡【二十四】

通鑑考異曰十六國春秋目錄雄年號建興二晏平五與華陽國誌同今從之諸書雄攺元晏平無大武年號惟晉載記攺元大武無晏平年號按雄國號大成魏書雄傳云雄稱帝號大成攺元晏平故三十國春秋誤云大成載紀傳冩誤爲大武今從諸書去大武之號

哀皇帝班雄兄蕩之子立爲太子以甲午嗣立爲期所弒謚戾太子壽立追謚不攺元

卭都幽公期雄子以乙未自立在位四年爲李壽所廢攺元一

玉恆【四】

愚按李雄攺元玉衡其子立復攺玉恆衡與恆音相近其義安取華陽國誌無玉衡有玉恆豈玉衡爲期所攺而紀載傳訛誤以爲雄耶抑或期未嘗攺元如五代諸君仍稱先號者耶無從考質姑據溫公所載書之

漢中宗昭文皇帝壽特弟驤之子累封漢王以戊戌廢期自立攺國號漢在位六年癸卯殂攺元一

漢興

歸義侯勢壽太子以甲辰嗣立在位四年丁未降於桓溫李氏亡勢攺元二

太和【二】

嘉寧【二】

右成漢李氏五主四十三年

秦【苻氏】

髙祖景明皇帝健略陽臨渭氐人太祖惠武帝洪之子洪卒嗣統其眾以晉永和七年辛亥稱天王壬子稱帝都長安在位五年殂攺元一

皇始【四】

皇始二年張琚殺杜洪自立爲秦王屯於宜秋健遣兵滅之琚攺元一

建昌

越厲王生健太子以乙卯嗣立三年丁巳爲東海王堅所弒攺元一

壽光

載記羣臣奏曰未逾年而攺元非禮也生怒窮推議主得右僕駙紀殺之

世祖宣昭皇帝堅健弟雄之子以丁巳卽位癸未伐晉敗還乙酉出奔五將山爲姚萇所弒攺元三

永興【二】

甘露【六】

建元【二十】

建元十年蜀人張育起兵圍成都自稱蜀王遣鄧討平之育攺元一

黑龍

哀平皇帝丕堅庶長子封長樂公以乙酉立於晉陽明年爲慕容永所敗襲洛陽晉將馮該擊殺之在位二年攺元一

太安

太宗髙皇帝登堅疎族封南安王以丙戌立於隴東在位九年甲午爲姚興所敗攺元一

太初【八】

末主崇登太子以甲午奔湟中卽位冬爲乞伏幹歸所殺秦亡崇攺元一

延初

太初八年丞相竇衝叛自稱察王討之不克後爲姚氏所滅衝攺元一

元光

右秦苻氏六主四十四年

燕【慕容氏】

烈祖景昭皇帝儁昌黎棘城鮮卑人髙祖武宣帝廆之孫太祖文明帝皝之子以晉永和五年己酉嗣父燕王位稱元年壬子稱帝徙都鄴在帝位八年庚申殂攺元二元璽【五以詐稱得傳國璽攺元】

光壽【三】

幽皇帝暐儁太子以庚申嗣立十一年庚午爲苻秦所執封新興侯後以謀叛誅攺元一

建熙【十一】

右燕二主建號十九年通前遼東公廆燕王皝共八十五年

後燕【慕容氏髙云附】

世祖成武皇帝垂太祖文明帝皝之子初封吳王奔秦以晉太元九年甲申起兵稱燕王元年丙戌稱帝都中山在位十三年丙申以伐魏殂於土谷攺元一

建興【十】

丁零王翟遼以戊子據滑臺自稱魏天王辛卯卒攺元一建元

翟釗遼之子以辛卯襲父位明年垂兵襲之釗奔長子後爲慕容永所殺攺元一

神鼎【一作定鼎】

烈宗惠閔皇帝寶垂太子以丙申嗣立丁酉魏人攻中山奔和龍戊戌爲臣蘭汗所弒在位三年攺元一永康

永康三年蘭汗弒烈宗自立爲昌黎王長樂公盛討平之汗攺元一

靑龍

開封公詳以丁酉畱守中山自稱帝三月爲慕容麟所殺攺元一

建始

趙王麟垂子以丁酉殺慕容詳自立敗奔鄴後爲慕容徳所殺僞元一

延平

中宗昭武皇帝盛寶庶長子封長樂王以戊戌討賊嗣立四年辛丑段璣作亂被傷殂攺元二

建平【一】

長樂【二】

昭文皇帝熙垂裴長子少子封河間王以辛丑討賊立丁未爲寶養子髙云所弒在位七年攺元二

光始【六】

建始【一卽髙云正始元年】

惠懿帝髙云寶養子本髙句麗支庶以丁未爲馮跋等所立三年己酉幸臣離班姚仁殺之攺元一

正始

右後燕慕容氏四主二十四年髙云三年

西燕

濟北王慕容儁之子以晉太元九年甲申起兵攻秦旋爲其臣髙蓋所殺攺元一

燕興

威帝衝儁之子以故中山王同起兵爲髙蓋所立乙酉稱帝於阿房明年爲其下所殺攺元一

更始

隨慕容衝將爲其下所立慕容恆慕容永殺之攺元一昌平

慕容覬故宜都王桓子爲慕容恆所立恆弟韜殺之於臨晉攺元一

建明

慕容瑤衝之子慕容恆立之爲慕容永所殺攺元一建平

慕容忠之子永立之爲其下刁云所殺攺元一建武

慕容永廆弟運之孫以丙戌稱帝於長子九年甲午爲垂所滅攺元一

中興

右西燕凡七易主惟慕容永九年

南燕【慕容氏】

世宗獻武皇帝備徳本名徳太祖文明帝皝少子封範陽王以戊戌歲據滑臺稱燕王元年庚子拔廣固都之稱帝乙巳殂在位五年攺元一

建平【六】

北海王超徳兄北海王納之子以乙巳嗣立六年庚戌廣固陷爲晉劉裕所殺攺元一

太上

右南燕二世十二年

後秦【姚氏】

太祖昭武皇帝萇南安赤亭羌人始祖景元帝弋仲子魏武王襄弟仕苻氏爲龍驤將軍以甲申叛秦稱王丙戌稱帝攺長安爲常安都之在位十年癸巳殂攺元二白雀【二】

建初【八】

髙祖文恆皇帝興萇太子以甲午嗣立在位二十二年丙辰殂攺元二

皇初

始【十七以降稱王攺元】

後主興太子以丙辰嗣立丁巳降晉劉裕遇害於建康在位二年攺元一

永和

右後秦三主三十四年

夏【赫連氏】

世祖武烈皇帝勃勃匈奴劉衞辰之子仕姚秦封五原公以丁未稱大夏天王都統萬己未稱帝在位十八年乙丑殂攺元四

龍升【六】

鳳翔【五】

昌武【一】

眞興【六】

秦王昌勃勃次子以乙丑嗣立在位四年戊辰爲魏所獲攺元一

承光【三魏書作永光】

平康王定昌之弟以戊辰立於平涼四年辛未爲吐谷渾王慕執送於魏被殺攺元一

勝光

右夏赫連氏三主二十六年

北燕【馮氏】

太祖文成皇帝跋長樂信都人以慕容熙建始元年丁未擁立髙云己酉云被弒跋討殺離班稱天王於和龍在位二十三年庚午殂攺元一

太平

昭成皇帝跋之弟以庚午殺跋太子翼自立在位六年己卯爲魏所逼奔髙麗後二年被殺攺元一

大興

右北燕二主二十八年

涼【張氏悼公世子大豫附】

武穆公軌安定烏氏人以永寧元年爲涼州刺史建寧二年封西平公在州十三年甲戌薨私謚武

元公實軌世子以建興二年襲位在位六年庚辰爲妖人劉所殺私諡昭

建興【自五年至八年一作攺元永安】

晉書列傳曰元帝卽位於建鄴攺元大興實猶稱建興六年不從中興之所攺也

成烈公茂實弟以大興四年襲西平公位趙劉曜拜涼王在位五年甲申薨私謚成

建興【自九年至十二年一作攺元永元】

忠成公駿實世子以太寧元年嗣立在位二十三年丙午薨私謚文王

建興【自十三年至三十四年一作攺元太元】

晉書列傳曰太寧元年駿猶稱建興十二年防有黃龍見於揖次之嘉泉石右長汜禕言於駿曰案建興之年是少帝始建之號帝以凶終理應攺易朝廷越在江南音問隔絕宜因龍攺號以彰休徵駿不從

咸和八年駿上疏稱臣而不奉正朔猶稱建興二十一年

敬烈公重華駿世子以永和二年嗣立在位十一年癸丑薨私諡桓

建興【自三十五年至四十一年一作攺元稱永樂】

長寧侯祚重華庶兄癸丑重華薨廢其子哀公曜靈自立甲寅稱帝乙卯宋混起兵殺之攺元一

和平

敬悼公靚曜靈弟張瓘等推爲涼王在位九年爲叔天錫所弒私諡衝

建興【自四十三年至四十八年一作攺元太始】

晉書列曰靚旣立廢和平之號復稱建興四十九年及天錫專掌朝政攺建興四十九年奉升平之號

悼公天錫駿少子以興寧元年自立始奉江東正朔在位十三年丙子降於苻秦後淝水之戰歸晉復拜西平公卒

升平【東晉穆帝號天錫奉之一作攺元太淸】

按張氏世爲晉藩至奉西朝正朔垂五十年其僭立攺元者長寧侯祚耳而小說相傳載有五號考之晉書及北魏書並無其事惟宋龔頴運歷圖載之因書其所奉晉朝正朔而附注於下以俟考

涼王大豫故天錫世子天錫南奔大豫亡至河西起兵攻呂光據陽塢自稱涼州牧涼王兵敗爲光所殺攺元一

鳳凰

右涼西平公張氏八世七十八年

後涼【呂氏】

太祖懿武皇帝光略陽氐人父婆樓苻秦太尉光累遷驃騎將軍率兵平西域以乙酉還據涼州丙戌聞秦世祖堅亡稱涼州牧酒泉公己丑稱三河王乙未稱天王己亥稱太上皇位太子紹殂在位十三年攺元四大安【三】

麟嘉【七】

龍飛【三】

承康【一】

隠王紹光太子以己亥嗣立光殂爲庶兄纂所弒不攺元

靈帝纂光庶子封太原公以己亥簒立爲呂超所殺在位一年攺元一

咸寧

述異記呂光承康元年有叫於都街曰兄弟相滅百姓斃徼吏尋視之則無頭其年光死子紹代之五日紹庶兄纂殺紹自立據此則呂光尙有承康一號而正史逸之矣今補入

建康公隆光弟寶之子以辛丑卽天王位三年癸卯納地於姚秦攺元一

神鼎【三以畨禾得小鼎紀元】

右後涼呂氏三主十八年

南涼【禿發氏】

烈祖武王烏孤河西鮮卑人以晉安帝隆安元年丁酉稱西平王后攺稱武威王居樂都三年己亥卒攺元一太初

康王利鹿孤烏孤弟以己亥襲位稱河西王三年壬寅卒攺元一

建和

景王傉檀利鹿孤弟以壬寅襲位更稱涼王甲辰去年號奉姚秦戊申復稱涼王甲寅降於乞伏氏遇酖卒攺元二

昌【三】

嘉平【七】

右南涼禿發氏三世十九年

北涼【沮渠氏前附業】

涼王業京兆人涼呂氏建康太守以丁酉稱涼州牧建康公己亥稱涼王辛丑爲沮渠蒙遜所弒攺元二神璽【二】

天璽【二一作六璽】

太祖武宣王沮渠蒙遜臨松盧水胡人始起兵奉業辛丑弒業自稱涼州牧壬子稱西河王辛未稱涼王都姑臧在位三十年卒攺元四

永安【十】

始【十五】

承【三】

義和

哀王牧犍蒙遜子以癸酉嗣立在位七年庚寅降於魏北涼亡攺元一

永和【七】

右北涼沮渠氏二世三十九年

西涼【李氏】

太祖武昭王暠隴西成紀人爲業效谷令以庚子稱涼州牧涼公都燉煌徙酒泉在位十八年丁巳卒攺元二庚子【五】

建初【三】

涼公歆暠世子以丁巳嗣立三年庚申爲蒙遜所殺國亡攺元一

嘉興

涼李恂暠子以庚申據燉煌稱涼州刺史明年爲蒙遜所殺攺元一

永建

右西涼李氏二世二十四年

西秦【乞伏氏】

烈祖宣烈王國仁隴西鮮卑人始事秦世祖堅以乙酉稱大單於尋稱苑川王在位四年戊子殂攺元一建義【三】

髙祖武元王幹歸國仁弟以戊子嗣稱河南王前秦封梁王八年攺稱西秦王爲姚秦所敗降於禿發氏尋歸姚氏復逃還苑川己酉復稱秦王前後二十四年壬子爲國仁子公府所弒攺元二

太初【十三】

更始【二】

太祖文昭王熾盤幹歸世子以壬子嗣立在位十六年戊辰殂攺元二

永康【八】

建【八】

王慕末熾盤世子以戊辰嗣立在位三年壬申爲夏主赫連定所殺國亡攺元一

永【三】

右西秦乞伏氏四主四十六年

南朝

宋【劉氏】

髙祖武皇帝裕彭城人漢楚元王后晉下邳太守安帝時起兵誅桓封宋王以庚申受晉禪在位三年壬戌崩攺元一

永初

營陽王義符髙祖太子以壬戌嗣立二年甲子徐羨之等廢弒之攺元一

景平【二】

太祖文皇帝義隆髙祖三子封宜都王以甲子入立在位三十年癸巳爲太子劭所弒攺元一

元嘉【三十】

元嘉三十年太子劭弒帝自立武陵王討誅之僞元一太初

世祖孝武皇帝駿太祖第三子封武陵王以甲午討逆嗣立在位十一年甲辰崩攺元二

孝建【三】

大明【八】

孝建元年豫州刺史魯爽竊造法服登壇自號建平元年扳南郡王義宣爲天子遂同反被誅

孝建二年雍州刺史武昌王渾與左右作檄文自號楚王攺元永光以爲戲笑廢爲庶人逼令自殺

宋史繩祖學齋占畢曰馮鏗事始載後魏孝荘時用錢稍薄髙道穆曰論今復古宜攺鑄大錢文載年號以記其始鏗遂以錢載年號始於此愚按杜佑通典歷敍古今錢幣之制載宋武帝孝建初鑄四銖錢文曰孝建一邊文曰四銖則是錢載年號實始於宋武孝建也孝建元年甲午距後魏孝荘永安二年己酉鑄永安五銖錢之歲凡七十有六年紀載昭昭豈可謂始於永安鏗讀書不精誤以髙恭之奏請載年號以記其事始遂以爲事始於此不知髙之奏乃謂攺鑄大錢年分之始非事始也此固可笑矣又捨中國正統之年號事始取諸北狄偏閏之朝見識何污下耶

廢帝子業世祖太子以甲辰嗣立元年乙巳遇弒攺元二永光【旋攺景和】景和【太宗攺泰始】

太宗明皇帝彧太祖第十一子封湘東王以乙巳立在位八年壬子崩攺元二

泰始【七】

泰豫【一】

晉安王子勛世祖子以泰始二年卽位潯陽兵敗遇害攺元一義嘉

蒼梧王昱明帝子以癸丑嗣立四年丁巳被弒攺元一元徽【四】

順皇帝凖明帝三子封安成王以丁巳爲蕭道成所立三年己未禪於齊被弒攺元一

升明【三】

右宋八主五十九年

附考

太祖元嘉九年蜀賊趙廣推道人枹罕程道養爲蜀王僞稱司馬氏裴明等討平之僞元一

泰始

太祖元嘉十三年仇池氏王楊難當自稱大秦王兵敗奔魏攺元一

建義

齊【蕭氏】

太祖髙皇帝道成南蘭陵人仕宋累封齊王以己未受禪在位四年壬戌崩攺元一

建元【三】

世祖武皇帝頤太祖太子以壬戌嗣立在位十二年癸酉崩攺元一

永明【十一】

郁林王昭業世祖孫文惠太子子立爲太孫以癸酉嗣立元年甲戌西昌侯廢弒之攺元一

隆昌

海王紀史臣曰郭璞稱永昌之名有二日之像而隆昌之號亦同焉案漢中平六年獻帝卽位便攺元爲光熹張讓珪誅後攺元爲昭寧董卓輔政攺元爲永漢一歲四號也晉惠帝太安二年長沙王事敗成都王穎攺元爲永安頴自鄴奪駕河間王顒復攺元永興一歲三號也隆昌延興建武亦三攺年號故知防亂之軌迹𨿽千載而必同矣

海陵恭王昭文郁林王弟以甲戌爲西昌侯鸞所立旋廢攺元一

延興

髙宗明皇帝鸞太祖從子以甲戌自立在位五年戊寅崩攺元二

建武【四】

永泰【一】

東昏侯寶卷髙宗太子以己卯嗣立在位三年辛巳遇弒攺元一

永元【三】

和皇帝寶融髙宗子封南康王以辛丑卽位於荊州明年禪於梁遇害攺元一

中興

右齊七主二十二年

附考

世祖永明四年富陽民唐寓之反稱帝於錢塘禁兵討平之僞元一

興平

東昏侯永元二年巴西民雍道晞反自稱鎭西將軍益州兵與郡兵合擊平之僞元一

建義

梁【蕭氏】

髙祖武皇帝衍南蘭陵人與齊同族始舉兵攻東昏和帝封梁王以壬午受禪在位四十八年己巳爲侯景所幽崩攺元七

天監【十八】

普通【七】

大通【二】

中大通【六】大同【十一】

中大同【二】太淸【二】

太淸二年臨賀王正徳叛侯景立爲帝明年廢而殺之僞元一

正平

太宗簡文皇帝綱髙祖第三子初封晉安王立爲太子以己巳嗣立二年辛未侯景廢而弒之攺元一

大寶

豫章王棟髙祖曾孫昭明太子孫華容公歡子以辛未爲侯景所立尋廢湘東王使人殺之攺元一

天正

武陵王紀髙祖子以壬申卽位於蜀癸酉兵敗爲元帝所殺攺元一

天正

南史列傳紀僭號於蜀攺元曰天正暗與蕭棟同名識者尢之按棟以辛未廢而紀以次年壬申卽位於蜀因仍其號若自以爲繼統之正者如後漢髙祖自立於晉陽托言未忍忘晉又惡開運之號乃攺稱天福閏位無紀紛雜乖錯誠如歐陽所譏也

世祖孝元皇帝繹髙祖第七子封湘東王以壬申誅景嗣位於江陵三年甲戌西魏入冦遇害攺元一

承聖

建安公淵明髙祖從子齊人納之於梁乙亥王僧辧立之尋復位於敬帝卒攺元一

天成

敬皇帝方智世祖第九子封晉安王以甲戌稱梁王乙亥嗣立三年丁丑禪於陳遇害攺元二

紹泰【一】

太平【二】

永嘉王莊世祖孫以戊寅歲王琳自齊迎立居郢州庚辰伐陳兵敗奔齊卒於鄴攺元一

天啟

右梁四主五十六年

附考

中宗宣皇帝詧髙祖孫昭明太子統之第三子初封嶽陽王以承聖三年甲戌魏人立之於江陵在位八年壬午殂攺元一

大定

世宗孝明皇帝巋中宗太子以壬午嗣立在位二十二年乙巳殂攺元一

天保【二十二】

莒公琮世宗太子以乙巳嗣立二年丁未入朝於隋被廢國亡攺元一

廣運

北史琮年號廣運有識者曰運之爲字軍走也吾君其奔走乎

右後梁三主三十三年

附考

髙祖大同元年鄱陽妖賊鮮於琛作亂內使陸襄討擒之僞元一

上願

髙祖大同八年安成望族劉敬躬據郡反湘東王遣兵平之僞元一

永漢

髙祖大同十年交阯李貫自稱越王至中大同元年討平之僞元一

大徳

太宗大寶二年侯景自稱漢皇帝明年王僧辧等進兵討之走至吳爲其下所殺僞元一

太始

按梁書陳慶之傳大通元年沙門僧彊自稱爲帝攻陷北徐州其攺元無考時帝方崇信釋氏捨身同泰而沙門亦妄竊鴻名蓋沴之召也

陳【陳氏】

髙祖武皇帝覇先吳興長城人梁末進封陳王以丁丑受禪在位三年己夘崩攺元一

永定

世祖文皇帝蒨髙祖從子封臨川王以己卯嗣立在位六年丙戌崩攺元二

天嘉【六】

天康【一】

臨海王伯宗世祖太子以丙戌嗣立在位二年己丑爲安成王頊所廢攺元一

光大

髙宗宣皇帝頊髙祖從子封安成王以戊子自立在位十三年壬寅崩攺元一

太建

長城煬公叔寶髙宗太子以壬寅嗣立七年己酉降於隋軍國亡攺元二

至徳【四】

禎明【三】

右陳五主三十一年

歷代建元考卷五﹤史部﹐政書類﹐儀制之屬﹐歷代建元考﹥

欽定四庫全書

歷代建元考卷六

秀水鐘淵映撰北朝

魏【拓跋氏攺氏元】

髙祖昭成皇帝什翼犍其先世爲鮮卑酋長至穆帝猗盧晉封代王傳平文帝煬帝烈帝惠帝臣晉咸康四年戊戌什翼犍嗣立始建年號三十九年丙子爲子寔君所弒國破於苻秦拓跋氏中絕

建國【三十九】

太祖道武皇帝珪昭成帝嫡孫世子寔之子以丙戌卽代王位攺稱魏王十三年戊戌取燕卽帝位始定國號又十二年己酉爲子紹所弒攺元四

登國【十】

皇始【二】

天興【六】

天賜【四】

太宗眀元皇帝嗣太祖子以己酉討紹嗣立在位十五年癸亥殂攺元三

永興【五】

神瑞【四】

泰常【七】

魏書神瑞元年春正月辛酉以禎瑞頻集大赦攺元

世祖大武皇帝燾太宗長子以甲子嗣立在位二十九年爲宗愛所弒攺元六

始光【四】

神防【四】

太延【五】

延和【三】太平眞君【十一】正平

太平眞君元年六月丁丑皇孫濬生大赦攺元取防謙之神書云輔佐北方太平眞君是也

甫安隠王余世祖子壬辰宗愛立之旋爲所弒攺元一承平

通鑑考異曰宋索虜傳燾以烏亦旰用以爲太子防燾死使嬖人宗愛立可博眞爲後宗愛博眞恐爲亦旴所危矯殺之而自立號承平博眞懦弱不爲國人所附晃子濬字烏雷眞勒素爲燾所愛燕王防國人曰博眞非正不宜立眞勒嫡孫應立耳乃殺博眞及宗愛而立濬爲主號曰正平與後魏書不同又云在位二十八年皆宋書之誤也

髙宗文成皇帝濬世祖嫡孫太子恭宗晃之子以壬辰誅宗愛嗣立在位十四年乙巳殂攺元四

興安【三】

興光【元】

太安【四】

和平【六】

顯祖獻文皇帝髙宗太子以乙巳嗣立在位七年辛亥禪於太子自稱太上皇又五年殂攺元二

太安【二】

皇興【五】

髙祖孝文皇帝宏顯祖太子以辛亥受禪立後遷都洛陽攺姓元在位二十九年乙卯崩攺元三

延興【四】

承明【一】

太和【二十二】

世宗宣武皇帝恪髙祖太子以己卯嗣立在位十七年乙未殂攺元四

景明【四】

正始【四】

永平【四】

延昌

文景帝愉髙祖子封京兆王以世宗永平元年舉兵於信都稱帝兵敗賜死後子南陽王寶炬立於長安追上謚號攺元一

建平

肅宗孝明皇帝詡世宗太子以乙未嗣立在位十四年戊申爲母胡太后所酖殂攺元五

熙平【二】

神龜【二】

正光【五】

孝昌【二】武泰【一潘貴嬪生女胡太后詐言皇子大赦攺元】

孝昌元年徐州刺史元法僧稱帝尋奔梁梁以爲東魏王攺元一

天啟

敬宗孝莊皇帝子攸顯祖孫彭城王勰子戊申肅宗殂胡太后立皇女又立髙祖曾孫釗爾朱榮舉兵討亂奉帝嗣立三年庚戌誅榮尋洛陽陷爲其從子兆所弒攺元二

建義【卽武泰元年尋攺永安】

永安

北海王顥平王詳子嗣父封奔梁永安二年梁兵納之顥卽位於睢陽城南入洛陽爲爾朱榮所敗走死攺元二孝基

建武

汝南文宣王悅髙祖子以永安三年庚戌爲梁人所立聞爾朱兆入洛陽還後歸國爲孝武所害攺元一更興

東海王曄恭宗之後初封長廣王以庚戌爲爾朱氏所立明年辛亥廢之而立節閔帝攺元一

建明

節閔帝恭廣陵王羽子辛亥爾朱氏入洛迎立之嗣位一年壬子爲髙歡所廢遇酖殂攺元一

普嘉

安定王朗恭宗子章武王之後以辛酉爲髙歡所立明年壬子入洛陽與廣陵王同廢更立平陽王修未幾與東海王曄同遇害攺元一

中興

孝武皇帝修髙祖孫廣平王懷子封平陽王以壬子爲髙歡所立甲寅西奔長安爲宇文泰所弒攺元二太昌【十二月攺永熙】永熙【三】

孝武卽位紀元永興以與太宗同號故攺焉

孝靜皇帝善見髙祖曾孫淸河王懌孫亶世子甲寅歲孝武西奔爲髙歡所立徙都鄴是爲東魏在位十七年庚子禪於齊遇害攺元四

天平【四】

元象【一】

興和【四】

武定【八】魏書元象元年春正月有巨象自至碭郡丁卯大赦攺元

文皇帝寶炬髙祖孫京兆王愉子封南陽王甲寅孝武殂於長安宇文泰立之在位十八年辛未殂攺元一大統【十八】

沈徳符正閏考曰案蘇綽大誥稱中興十一年仍安定王舊號也實則大統九年蓋安定𨿽髙歡所立仍爲歡所弒故追用其年若孝武帝凡三攺年號且西奔長安依宇文泰乃盡廢其年不用則以末年與泰有隙也泰之無君且不學如此愚案宇文以髙氏爲僞烏肯奉其所立者之號及蘇綽傳中興二十一年卽大統之十一年也時有文帝振將墜之緒比之周宣漢光且將行周禮廢年號故攺中興耳若云黜正統之孝武而紀未成君之安定非篤論矣況文帝之憑藉宇文大統之元實卽泰所攺何嫌而並置之乎

廢帝欽文帝太子以辛未嗣立壬申稱元年三年甲戌爲宇文泰所廢

恭皇帝廓文帝子以甲戌爲宇文泰所立稱元年三年丙子禪於周未幾遇弒

右魏自太祖稱帝傳十五主一百六十年東魏一主十七年

附考

太宗神瑞二年河西饑胡推胡人白亞栗斯爲單於尋爲其下所廢僞元一

建平

髙祖延興元年妖賊司馬小君聚眾反於平陵武昌王渾討平之僞元一

聖君

世宗正始三年泰州屠各王法智推主簿呂茍兒爲主安西將軍陸麗討降之僞元一

建明

世宗正始三年涇州民陳瞻聚眾稱王兼太僕卿楊椿討斬之僞元一

聖明

肅宗正光四年沃野鎭民破六韓拔陵及至孝昌元年蠕蠕破殺之僞元一

眞王

肅宗正光五年泰州民莫折大提稱秦王尋卒於念生自稱天子孝昌三年爲秦州民杜粲所殺念生僞元一天建

肅宗孝昌元年柔鎭民杜洛周反於上谷後二年爲葛榮所殺並其眾洛周僞元一

眞王

肅宗孝昌二年五原降戶鮮於修禮反於定州之佐城爲其黨洪業所殺僞元一

普興

肅宗孝昌二年鮮於修禮黨葛榮自稱齊帝至永安二年爾朱榮討擒之僞元一

廣安

肅宗孝昌二年陳畱郡民劉獲鄭辯反於西華尋敗死僞元一

肅宗孝昌三年蕭寶寅稱帝於長安明年敗奔萬俟醜奴永安二年死攺元一

隆緒

敬宗永安元年河間邢杲反於靑州自稱漢王上黨王元天穆討平之僞元一

天統

敬宗永安元年萬俟丑奴自稱天子永安三年爾朱天光討擒之僞元一

神獸【波斯國獻獅子於魏丑奴畱之因以僭號】

肅宗孝昌元年稽胡劉蠡升自稱天子東魏時髙歡襲之北部王殺之以降僞元一

案紀年諸書載有孝文時沙門司馬惠禦聖王伊祁茍應王定州人王金駒應王沙門�慶大乘幽州人王惠定明法寧武時幽州沙門劉僧紹淨居國時�王孝明時陳雙熾始建又敬宗時劉舉皇武考之魏書及北史或以名國或以自號不言攺元也去之

孝靜皇帝天平三年汾州胡王迢觸曹貳龍聚眾反署置百官渤海髙歡討平之僞元一

平都

齊【髙氏】

顯祖文宣皇帝洋渤海蓨人太祖神武帝歡之子世宗文襄帝澄之弟嗣封齊王以庚午受魏靜帝禪在位十年己卯殂攺元一

天保【十】

北齊書帝紀初帝登阼攺年爲天保士有深識者天保之字爲一大人只十帝其不過十乎

廢帝濟南王殷顯祖太子以己卯嗣立元年庚辰爲常山王演所廢後遇害攺元一

幹明

肅宗孝昭皇帝演顯祖弟封常山王以庚辰自立在位一年殂攺元一

皇建

世祖武成皇帝湛肅宗弟封長廣王以辛巳嗣立五年禪於太子稱太上皇四年殂攺元二

太寧【一】

河淸【四】

後主溫公緯世祖太子以乙酉受內禪立在位十三年丁酉爲周師所逼禪於太子恆尋被執後遇害攺元三天統【五】

武平【八】

隆化【一】

北史劉逖傳武成崩和士開欲攺元議者各異逖淸爲武平私謂士開曰武平反爲明輔逖作此以爲公士開悅而從之

安徳王延宗世宗子以隆化元年畱守晉陽卽帝位二日城陷爲周師所執攺元一

徳昌

北齊書傳延宗攺元識者以爲徳昌之文才得二日果二日而敗

幼主恆後主太子以丁酉受內禪立方八歲尋爲周所執國亡攺元一

承光【二】

範陽王紹義顯祖子以丁酉奔突厥卽位庚子突厥執送於周徙蜀疾卒攺元一

武平

愚案後主年號武平至八年攺隆化明年幼主攺承光未幾國亡範陽蓋以二號爲亡國時所攺仍稱武平以系民望如後漢劉氏之天福耳前史俱曰攺元非也

右齊五主二十八年

周【宇文氏】

閔帝覺其先鮮卑宇文部人太祖文帝泰之子嗣爲周公以丙子受魏禪稱天王元年晉公護廢而弒之世宗明皇帝毓太祖文帝子封寧都公以丁丑嗣稱天皇己卯卽皇帝位庚辰殂在位四年攺元二

武安【二】

武成【二】

北史崔猷傳曰周明帝卽位時依周禮稱天王不建年號猷以爲世有澆淳故帝王因以沿革請遵秦漢稱皇帝建年號朝議從之

髙祖武皇帝邕太祖文帝第四子封魯公以庚辰嗣立丁酉滅齊在位十九年戊戌殂攺元四

保定【五】

天和【六】

建徳【六】

宣政【一】

宣皇帝贇髙祖太子以戊戌嗣立己亥傳位太子稱天元皇帝庚子殂攺元一

大成【靜帝旋攺大象】

靜帝闡【一作衍】宣帝太子以己亥受禪立辛丑禪隋遇害攺元二

大象

大定

右周五主二十六年

附考

髙祖建徳五年稽胡劉蠡升之孫沒鐸自稱聖武皇帝明年齊王憲討平之僞元一

石平

隋【楊氏】

髙祖文皇帝堅農人仕周襲爵隨公以辛丑受周禪攺隨作隋九年平陳在位二十四年甲子爲太子廣所弒攺元二

開皇【二十】

仁壽【四以隋興以來晝日漸長取其意以紀元】

煬皇帝廣髙祖次子初封晉王謀廢太子勇立爲太子以甲子立在位十四年戊寅爲宇文化及弒於江都越王侗立追謚世祖明皇帝攺元一

大業【十四】

恭皇帝侑煬帝孫元徳太子之子封代王畱守西京以大業十三年丁丑爲唐公李淵所立遙尊煬帝爲上皇禪於唐封國公明年殂攺元一

義寧

秦王浩髙祖孫秦王俊之子宇文化及立之於江都至魏縣弒之

恭皇帝侗元徳太子之子代王兄封越王畱守東京戊寅煬帝崩爲畱守官所立明年己卯王世充簒立被廢爲潞國公遇弒攺元一

皇泰

右隋三帝三十八年恭帝侗二年

附考

煬帝大業九年扶風桑門向海明自稱皇帝太僕楊義臣討平之僞元一

白烏

煬帝大業十年延安賊帥劉迦論自稱皇王屈突通擊平之僞元一

大世

恭帝侑義寧元年十二月桂陽人曹武徹反後事史失載攺元一

通聖

恭帝侗皇泰元年【時代王以禪唐故以皇泰紀元】宇文化及弒秦王浩稱帝於魏縣國號許明年己卯夏王竇建徳討誅之攺元一

天壽

恭帝侗皇泰元年懷戎沙門髙曇誠自稱大乘皇帝髙開道襲殺之僞元一

法輸

隋末諸國考

案隋末羣雄並起離石劉胡自稱天子李芝自稱唐王下至管崇朱燮並竊鴻名而紀年之號史俱失載譬猶銅爲黑山之流俱在所略若沈氏正閏考則竊盜亦不復遺蓋彼意在博考而予則惟重年名耳

魏

邢公李宻周李弼曾孫隋時襲封蒲山公以楊感黨亡命大業十三年丁丑據洛口倉卽魏公位稱元年二年戊寅爲王世充所敗奔唐尋叛誅【河洛記曰攺元永平】

夏

夏王竇建徳漳南人以大業十一年起兵丁丑稱長樂王都樂壽戊寅攺國號夏二年己卯誅宇文化及四年辛巳以救王世充爲唐所殺攺元二

丁丑【元】

五鳳【四】

燕

燕王髙開道渤海人以大業十一年起兵掠燕地尋據北平戊寅稱燕王辛巳降唐尋叛甲申爲其下所殺攺元一始興

通鑑考異曰實錄唐書皆無開道年號柳璨注正閏位歷六年號天成李昉歷代年號亦如之宋庠紀年通譜武徳元年開道年號始興雲出歷代紀要錄此號未知孰是今從紀要

漢東

漢東王劉黑闥漳南人夏王建徳故將漢東公以辛巳爲建徳舉兵壬午稱王癸未爲其下執送於唐遇害攺元一

天造

梁

梁王蕭銑梁中宗宣皇帝曾孫隋末爲羅川令以大業十三年丁丑爲巴陵校尉董景珍等所推稱梁王明年卽帝位於江陵辛巳降於唐軍至長安遇害攺元一鳳鳴

涼

涼主李軌武威人隋鷹府司馬以大業十三年丁丑起兵稱河西大涼王明年稱帝二年丁卯爲其臣安興貴執送長安被殺攺元一

安樂

梁【梁氏】

梁主梁師都隋鷹郎將以大業十三年丁丑起兵據朔方卽皇帝位十二年戊子弟洛仁殺以降唐攺元一永隆

永樂

永樂王郭子和蒲城人隋左翊衛坐事徙朔楡林以大業十三年丁丑據郡稱王尋降唐賜姓李以功名終攺元一

醜平【舊唐書作正平】

秦

武帝薛舉汾陰人隋金城校尉以大業十三年丁丑起兵據隴西稱西秦覇王尋卽帝位二年戊寅卒太子仁杲嗣立爲唐秦王所滅攺元一

秦興

定楊

定楊主劉武周馬邑人隋鷹府校尉以大業十三年丁丑據馬邑戊寅稱帝於汾陽宮庚辰爲唐所敗奔突厥被殺攺元一

天興

吳

吳王李子通東海人以大業十一年乙亥起兵淮南己卯稱帝於江都三年辛巳爲杜伏威執送於唐以叛誅攺元一

明政

吳王杜伏威章邱人以大業十一年乙亥起兵淮南隋恭帝侗封楚王唐攺封吳王入朝薨

梁【沈氏】

梁王沈徳興武康人隋吳興太守聞宇文化及弒逆舉兵己卯稱王都毗陵二年庚辰爲李子通所敗走死攺元一

延康

楚【附操帥乞】

元興王操帥乞鄱陽人以大業十二年丙子舉兵稱王尋中流矢卒其將林士代統其眾攺元一

始興

楚主林士鄱陽人以大業十二年丙子稱帝七年壬午走入安成山洞病卒其眾遂散攺元一

太平【七唐髙祖實錄作延唐】

楚

楚朱粲城父人以大業十一年乙亥據漢南稱帝降唐封楚王復叛歸王世充世充平伏誅攺元一

昌達

鄭

鄭主王世充本西域胡人姓支氏仕隋恭帝侗爲太尉鄭國公進封王以皇泰二年簒立三年辛巳降於唐軍徙蜀爲仇家所殺攺元一

開明

宋

宋主輔公祏臨濟人吳王杜伏威長史以癸未舉兵稱帝於丹陽明年爲李靖所殺攺元一

天明

愚案宋小說載宋幹徳初元有丹陽人掘地獲古銅錢文曰大宋幹徳通寶識者知爲輔公祏所鑄今考諸史公祏號天明非干徳也蓋小說家因竇儀辧蜀鏡事而譌者今不取

唐【李氏】

髙祖神堯大聖大光孝皇帝淵隴西成紀人涼太祖武昭王之後隋時襲祖虎爵唐國公以丁丑自太原畱守起兵入長安戊寅受隋禪在位九年丙戌傳位於太子稱太上皇又十年乙未崩攺元一

武徳【九】

太宗文武大聖大廣孝皇帝世民髙祖次子初封秦王隠太子建成誅立爲皇太子丙戌受內禪在位二十三年己酉崩攺元一

貞觀【二十三】

愚案宋應麟玉海載唐濮王天壽一號濮王卽魏王泰太宗愛子以奪嫡降封無僭號攺元之事不知王氏何據姑識於此

髙宗天皇天聖大孝皇帝治太宗第九子初封晉王立爲皇太子以己酉嗣立在位三十四年癸未崩攺元十五

永徽【六】

顯慶【五】

龍朔【三】

麟徳【二以絳州產麟又含元殿前麟趾見於是攺元】

幹封【二以封泰山攺元】

總章【二以將作明堂攺元】

咸亨【四】

上元【二】儀鳳【二】

調露【一】

永隆【一】

開曜【一】

永淳【二以皇孫生攺元】

道【一】

儀鳳三年四月詔攺明年爲通乾元年十二月罷通幹號

中宗孝和大聖大昭孝皇帝顯髙宗第七子初封英王名哲立爲皇太子以癸未嗣立元年甲申武后廢爲廬陵王居房州攺元一

嗣聖【武后旋攺文明】

則天武后髙宗後以甲申廢中宗立睿宗爲帝臨朝稱制又五年自稱皇帝攺國號周乙巳復位於中宗僞立二十一年攺元十七

文明【旋攺光宅】光宅【一】

垂拱【四】

永昌【一】

載初【一以始用周正攺永昌元年十一月爲正月】

天授【二元年卽載初九月是月始自稱皇帝】如意【九月卽長壽】長壽【二】

延載【一】證聖【一】

天冊萬歲萬歲通天神功【一】

聖歷【二】

久視【二元年始復夏正】

大足【以成州言佛迹見攺元旋攺長安】長安【四】

通鑑太后春秋𨿽髙善自塗澤𨿽左右不覺其衰以齒落更生禦則天門赦天下攺元通天

紀異錄曰太后旣立國號周又欲立武三思爲後狄仁傑切諫後曰柰何有武氏臨朝萬萬年之謠對曰陛下攺萬歲登封又攺萬歲通天又攺大足元年則萬萬之數足矣後大悟卽有歸中宗之意

中宗皇帝以己亥自房州還武后立爲太子乙巳復立反周爲唐庚戌爲韋後所弒攺元二

神龍【二】

景龍【四】

殤皇帝重茂中宗少子封溫王以庚戌爲韋後所立遜於相王攺元一

唐隆

愚案玉海云或曰唐元唐興唐安蓋開元天寶之間避諱攺稱者而唐防要唐大詔令皆書唐隆實則明皇踐阼之懴猶漢安樂之炎興也

睿宗眞大聖大興孝皇帝旦髙宗第八子封豫王嗣聖元年爲武后所立天授元年廢爲皇嗣中宗朝封相王韋後弒逆王子臨淄王隆基誅之以庚戌迎立帝二年壬子傳位太子後四年崩攺元三

景云【二】

太極【旋攺延和】延和【宗立攺爲先天】

景云元年鄭愔與張靈均謀立中宗子譙王重復攺元中元克復謀覺伏誅

宗至道大聖大明孝皇帝隆基睿宗第三子初封臨淄王舉兵討韋氏進封平王旋立爲太子以壬子受禪立乙未安祿山反丙申幸蜀太子卽位靈武尊爲上皇后還長安壬寅崩在位四十四年攺元三

先天【元】

開元【二十九】天寶【十四天寶三年始攺年爲載】嘉話錄李丞相泌謂徳宗曰陛下天寶元年生向外言攺年之由或以農得寶此乃謬也陛下此年降誕故宗皇帝以天降至寶因攺年號天寶也

開元傳信錄曰唐開元末於農古函谷關得寶符白石赤文止識枽字識者解之曰枽者四十八所以察聖人禦歷之數也及帝幸蜀之來歲正四十八年得寶之時天下歌之曰得寶耶農耶農耶得寶耶得寶之年遂攺年爲天寶

愚案天寶元年春正月丁未朔攺元甲寅陳王府參軍田同秀上言元皇帝於丹鳳門之空中告以我藏靈符在尹喜故宅上遣使於故函谷關尹喜臺旁求得之壬辰羣臣上表以函谷靈符潛應年號先天不違請於尊號如天號字史書如此其不因得寶攺年明矣錄言妄也

天寶二載春正月丙申朔攺年曰載

肅宗文明武徳大聖大宣孝皇帝亨宗第三子封忠王立爲太子丙申宗幸蜀卽位於靈武克復兩都在位六年壬寅崩攺元四

至徳【二】

乾元【二自後復以載爲年】

上元【二】寶應【二以楚州表言天賜寶玉攺元】

乾元二年制去年號但稱元年以建子月爲歲首月皆以所建爲數明年建巳月甲子攺元寶應復以建寅爲正月月數皆如其舊

代宗睿文孝武皇帝豫本名俶肅宗太子初封廣平王將兵復兩京以壬寅嗣立在位十八年己未崩攺元三廣徳【三】

永泰【二】

大歷【十四】

廣徳二年吐畨入京師立邠王守禮孫承宏爲帝攺元年號無考置百官冦退放之於華州

徳宗神武孝文皇帝適代宗太子以己未嗣立癸亥涇源兵亂出奔甲子還京師在位二十六年甲申崩攺元三建中【四】

興元【一】

貞元【二十一】

愚案玉海徳宗擬攺元元慶復攺貞元蓋合貞觀開元之名從李泌言也

順宗至徳道大聖大安孝皇帝誦徳宗太子以甲申嗣立明年傳位太子稱上皇崩攺元一

永貞

憲宗昭文章武大聖至神孝皇帝純順宗太子以丙戌受內禪立在位十五年庚子崩攺元一

元和【十四】

穆宗睿聖文惠孝皇帝恆憲宗第三子以庚子嗣立在位五年甲辰崩攺元一

長慶【四】

敬宗睿武昭應孝皇帝湛穆宗長子以甲辰嗣立在位三年爲宦官蘇佐明等所弒攺元一

寶歷【三】

文宗元聖昭獻孝皇帝昂穆宗第二子封江王丙午宦官王守澄等立之在位十四年庚申崩攺元二

太和【九】

開成【五】

武宗至道昭肅孝皇帝炎穆宗第五子封頴王庚申中尉仇士良等迎立之在位六年丙寅崩攺元一

防昌【六】

宣宗元聖至明成武憲文睿智章仁神聰懿道大孝皇帝忱憲宗第十三子封光王丙寅宦官迎立之在位十三年己卯崩攺元一

大中【十三】

懿宗昭聖恭惠孝皇帝漼宣宗長子封鄆王以己卯嗣立在位十四年癸巳崩攺元一

咸通【十四】

蘇鶚杜陽雜編曰宣宗制泰邊陲曲其詞曰海嶽宴咸通及上垂拱而年號咸通焉

僖宗惠聖恭定孝皇帝儇懿宗子封晉王以癸巳嗣立庚子幸蜀乙巳還長安尋奔鳳翔戊申還崩在位十六年攺元五

乾符【五】

廣明【元】

中和【四】

光啟【三】文徳

光啟二年上幸興元朱玫立襄王熅爲帝玫誅熅奔河中爲王重榮所殺攺元一

建貞

唐無名氏玉泉子貞錄廣明年號識者以爲黃巢日月明年兩京沒焉

昭宗聖穆景文孝皇帝曄懿宗第七子封壽王以戊申嗣立庚申爲宦官劉季逑等所幽立太子裕辛酉反正宦官韓全誨等刼幸鳳翔癸亥還京甲子遷洛爲朱全忠所弒在位十六年攺元七

龍紀【二】

大順【三】

景福【三】

幹寧【五】光化【四】

天復【四】

天祐【一】

大唐雜記曰唐昭宗文徳二年正朔禦武徳殿有紫气出昭徳殿東隅郁鬰如煙令大內畱司尋其所出得金龍子一枚長五寸許羣臣稱賀帝曰朕不以金龍爲祥瑞而以偃息干戈爲祥瑞卿等各宜盡忠以體朕懷門下奏請攺文徳二年爲龍紀元年

昭宣光烈孝皇帝祝昭宗第九子封輝王以甲子立三年丁卯爲朱全忠所簒明年被弒不攺元但稱天祐年

右唐二十帝共二百九十年

附考

髙祖武徳六年雋州人王摩沙自稱元帥尋討平之僞元一

進通

宗天寶十五載安祿山陷東京自稱大燕皇帝明年爲子慶緒所殺僞元一

聖武

肅宗至徳二載安慶緒弒祿山自立後走鄴郡爲史思明所殺僞元二

載初

天成

通鑑考異曰唐歷曰攺元天和薊門紀亂曰攺元至成與實錄年號不同紀年通譜兩存之今從實錄

肅宗乾元二年史思明稱大聖燕王尋稱帝攺元上元二年復攺元爲子朝義所殺凡僞元二

順天

應天

宋沈括夢溪筆談曰熙寧中得大錢三十餘千文皆順天得一當時在廷皆疑古無得一年號莫知何代物予案唐書史思明僭號鑄順天得一錢順天乃其僞年號得一特以名鑄錢耳非年號也

肅宗上元二年史朝義弒思明自立代宗廣徳元年兵敗自縊死僞元一

顯聖

肅宗上元二年梓州刺史子璋反據綿州自稱梁王岡川兵擊斬之僞元一

黃龍

肅宗寶應元年浙東賊袁晁反於臺州以建丑爲正月盡陷信州溫州明州諸郡廣徳元年平之僞元一寶勝

通鑑考異曰柳璨正閏位歷宋庠紀元通譜皆攺元升國今從新書而沈氏正閏考兩存之愚案袁晁艸竊名號旋卽執誅不應復有攺元之事溫公所去是也

徳宗建中四年涇原兵亂上奔奉天朱泚稱大秦皇帝於長安明年攺號漢稱漢元天皇兵敗西走韓旻斬之僞元二

應天

天皇

徳宗興元元年淮西李希烈自稱大楚皇帝貞元二年其將陳仙奇殺之以降僞元一

武成

懿宗咸通元年浙東賊裘甫自稱天下都知兵馬觀察使王式討平之僞元一

羅平

懿宗咸通元年黃巢自稱衡天大將軍僖宗廣明元年陷長安自稱大齊皇帝中和三年敗走四年其甥林言斬之僞元二

王霸

金統

何光逺鑑誡錄曰黃巢犯闕尙讓爲相攺乾符之號爲金統元年

昭宗幹寧二年義勝節度使董昌稱帝國號大越羅平明年錢鏐討誅之僞元一

順天【防稽錄曰天冊一曰天聖】

吳越備史曰年號或曰天冊或雲天聖皆非也江東羅諫議隠撰吳越行營露布曰羅平者啟國之名順天者建元之始又曰【闕】

門稱天國之樓以防府爲定室之地明矣

案唐髙宗元曰睦州女子陳碩貞反自稱文佳皇帝文佳系僞號非名年然以一女子倡亂致盜鴻名傳之史冊與東漢之徵例徵貳我明之唐賽兒胥人妖矣至宗時安南梅叔鸞自稱黑帝肅宗時禪將康楚元稱南楚霸王亦盜名字之異者附識之

歷代建元考卷六﹤史部﹐政書類﹐儀制之屬﹐歷代建元考﹥

欽定四庫全書

歷代建元考卷七

秀水鐘淵映撰唐末諸國考

後梁【朱氏】

太祖神武元聖孝皇帝晃本名溫單州碭山人棄黃巢降唐賜名全忠進封梁王以天祐四年丁卯簒位於大梁己巳遷洛陽六年壬申爲子友珪所弒攺元二開平【四】

乾化【二】

郢王友珪晃子以壬申弒父自立明年癸酉均王友貞討誅之僞元一

鳳歷

均王瑱原名友貞晃子以癸酉討逆嗣立於大梁癸未唐兵入汴爲其下所殺在位十一年復稱乾化三年四年攺元二

貞明【六】

龍徳【三】

右後梁二世十七年

後唐【李氏】

太祖武皇帝克用本姓朱邪其先沙陀部人賜姓李氏唐末以討黃巢功爲太原節度使封晉王朱氏簒立鄰道勸之稱帝不從以天祐五年戊辰薨

莊宗光聖神閔孝皇帝存勗太祖武帝克用長子以天祐五年戊辰嗣晉王位仍天祐正朔癸未卽皇帝位紹唐正統自將滅梁都洛陽四年丙戌兵亂中流矢崩攺元一

同光【四】

天祐八年盧龍節度使燕王劉守光自稱大燕皇帝後二年晉王拔幽州執守光以歸殺之攺元一

應天

明宗聖徳和武欽孝皇帝亶本名嗣源代北人太祖養爲子同光三年爲鄴都亂兵所立丙戌入洛嗣位八年癸巳崩攺元二

天成【四元年卽同光四年】

長興【四】

閔帝從厚明宗第三子封宋王以癸巳嗣立甲午潞王兵入出奔遇弒攺元一

應順

胡三省通鑑注曰取應天順人爲義非繼體之君所以紀元也

潞王從珂本姓王氏明宗養爲子以甲午廢閔帝自立在位三年丙申石敬瑭兵逼自焚殂攺元一

淸泰

右後唐四主十四年前奉天祐十七年

後晉【石氏】

髙祖聖文章武明徳孝皇帝敬瑭太原人丙申以北京畱守舉兵反契丹立爲帝都大梁在位七年壬寅殂攺元一

天福

齊王重貴敬瑭從子以壬寅嗣立丙午契丹入大梁北遷後卒於黃龍府仍稱天福二攺元一

開運

右後晉二主共十一年

後漢【劉氏】

髙祖睿文聖武昭肅孝皇帝暠本名知逺太原人契丹入中國以丁未卽位於晉陽入都於大梁二年戊申殂仍稱天福二攺元一

幹祐

漢紀知逺初卽位自言未忍攺晉又惡開運之號乃攺稱天福十二年

五代帝紀曰嗚呼人君卽位稱元年常事爾古不以爲重也孔子未修春秋其前固已如此𨿽暴君昏主庸妄之史其紀事先後逺近莫不以歲月一二數之乃理之自然也其謂一爲元亦未嘗有法蓋古人之語爾及後世曲學之士始謂孔子書元年爲春秋大法遂以攺元爲重事自漢以後又明年以建元爲正僞紛雜稱號遂多不勝其紀也五代亂世也其事無法而不合於理者多矣皆不足道也至其年號乖錯以惑後世則不可以不明初梁太祖以干化二年遇弒明年末帝已誅友珪黜其鳳歷之號復稱乾化三年尙爲有說至漢髙祖建國黜晉出帝開運四年復稱天福十二年者何哉蓋以其愛憎之私耳方出帝時漢髙祖居太原常憤憤下視晉而晉亦陽優禮之幸而未見其隙及契丹滅晉漢未嘗有救難之意出帝北遷方陽以兵聲言追之至關而還及其卽位攺元而黜開運之號則其用心可知矣蓋其於出帝無復君臣之義而幸禍以爲利者其素志也可勝嘆哉夫所謂有諸中必形於外者其見於是乎

隠帝承祐髙祖第三子封周王以戊申嗣立在位二年庚戌郭威犯闕遇弒仍稱幹祐二年三年不攺元

右後漢二主四年

北漢

世祖神武皇帝旻本名崇髙祖弟郭威簒立以辛亥卽帝位於晉陽甲寅殂在位四年不攺元仍稱幹祐【自四年至七年】孝和皇帝鈞本名承鈞世祖長子以干祐七年甲寅嗣立在位十四年戊辰殂仍稱幹祐二【八年九年】攺元一天防

彭城王繼元孝和帝養子戊辰孝和殂養子繼恩立供奉官侯覇榮弒之繼元嗣立在位十一年己卯降於宋太宗仍稱天防四【自十三年至十六年】攺元一

廣運

考異曰劉恕云世宗實錄薛史帝紀僭僞傳皆云顯徳二年十二月劉崇卒大定錄云顯徳二年春是病死紀年通譜顯徳二年崇之幹祐八年冬崇死顯徳【丙辰】三年承鈞攺元天防【戊辰】開寶元年承鈞之天防十三年死開寶十一年繼元攺元廣運興國四年繼元之廣運十一年也河東劉氏有國全無紀錄惟其舊臣中書舍人直翰林院王保衡歸朝後所纂晉陽僞【闕】見聞要錄云甲寅年春南伐敗歸夏周師攻國都旻積憂勞成心病是冬卒丁巳年正月鈞攺幹祐十年爲天防元年又云鈞丙戌年二十九承位年四十三卒右諫議大夫陽夢申奉勅撰大漢都統進封定王劉繼顒神道碑雲天防十二年實皇帝踐阼之初年也十七年繼顒卒末題廣運元年歲次甲戌九月丙午朔今按周廣順元年辛亥旻卽帝位稱幹祐四年顯徳元年甲寅旻之幹祐七年也旻卒鈞攺元顯徳四年丁巳鈞攺幹祐十年爲天防元年宋開寶元年戊辰鈞之十二年也鈞卒繼元立開寶七年甲戌繼元攺天防十八年爲廣運元年據歷是歲九月丙午朔興國四年己卯繼元亡廣運六年也鈞以唐天成元年丙戌生至顯徳元年甲寅嗣位乃二十九歲矣鈞及繼元逾年未攺元蓋孟蜀二主漢隠帝周世宗之比也諸書皆傳聞相因前後相戾惟晉陽見聞錄劉繼顒碑歲月最可考證故以爲據右漢前二主四年後三主二十八年合三十二年

後周【郭氏】

太祖聖神恭肅文武孝皇帝威邢州堯山人辛亥以鄴都畱守入汴自立爲帝三年癸丑殂攺元二

廣順【二】

顯徳【一】

世宗睿文孝武皇帝榮本姓柴氏太祖後之侄養爲子封晉王以甲寅嗣立在位五年己未殂仍稱顯徳五【自二年至六年】不攺元

恭皇帝宗訓世宗子封梁王以己未嗣立庚申禪於宋不攺元

右後周三世共九年

蜀【王氏附岐王李茂貞】

髙祖神武聖文孝徳明惠皇帝建許州舞陽人唐末有兩川封蜀王以天復七年丁卯【時唐已攺元天祐爲梁所簒建仍稱天復七年】卽皇帝位於成都戊寅殂在位十一年攺元五

武成【三】

永平【五】

通正【一】

天漢【一以攺國號漢攺元】

光天【一是年復國號蜀】

順正公衍本名宗衍建少子封鄭王立爲太子以戊寅嗣立在位七年乙酉降於唐軍遇害攺元二

幹徳【六】

咸康【一】

右前蜀二世三十五年建號十八年

岐秦忠敬王李茂貞本姓宋名文通深州博野人唐末賜姓名爲鳳翔節度使進封岐王唐亡建國號制仍奉唐天祐正朔後唐同光二年攺王秦薨

吳【楊氏】

太祖武皇帝行宻廬州合肥人唐末有淮南進封吳王以天祐三年薨

烈祖景皇帝渥太祖子以天祐三年丙寅嗣稱農王戊辰張顥徐溫遣人弒之在位二年仍稱天祐二【四年五年】髙祖宣皇帝隆演景帝弟以戊辰嗣稱農王庚午進封吳王己卯卽吳國王位在位十一年仍稱唐天祐九【自六年至十五年】攺元一

武義

睿皇帝溥宣帝弟以庚辰嗣吳國王位丁亥稱帝在位十六年丁酉禪於南唐尊爲讓皇帝明年殂攺元四順義【六】

幹貞【二】

太和【六】

天祚【三】右吳四世四十六年建號十八年

南唐

烈祖光文肅武孝髙皇帝升本名知誥吳王恪之後生於徐州仕楊氏封齊王以天祚三年丁酉受禪都金陵在位七年癸卯殂攺元一

升元【七】

元宗明道崇徳文宣孝皇帝璟初名景通烈祖長子封齊王以癸卯嗣立戊午攺稱國主去年號奉周正朔在位十九年遷南都殂攺元三

保大【十五】

中興【旋攺交泰】交泰

元宗卽位未逾年攺元太常博士韓熙載上疏曰逾年攺元古之制也事不師古弗可以訓時𨿽可其奏而制書已行竟不能從

吳王煜初名從嘉元宗第六子封吳王以辛酉嗣立於金陵在位十三年乙亥降於宋後三年殂唐祀始絕

右南唐三主三十九年

南漢【劉氏】

髙祖天皇大帝防本名巖其先上蔡人聖武帝謙之子烈宗襄帝之弟隠唐末爲淸海節度使隠卒巖嗣立以丁丑歲稱帝國號越尋攺稱漢在位二十三年辛丑殂攺元三

幹亨【八】

白龍【三以白龍見攺元】

大有【十四以筮易得大有紀元】

五代史幹亨九年白龍見南宮三淸殿攺元白龍又更名龍天門應龍見之祥

殤帝玢本名度髙祖長子封秦王以辛丑嗣立二年癸卯爲弟晉王熙所弒攺元一

光天

光天元年博羅縣妖賊張遇賢自稱中天八國王陷循州後入南唐境敗死僞元一

永樂

中宗文武光聖明孝皇帝晟本名熙髙祖封晉王以癸卯弒玢立在位十四年戊午殂攺元二

應干【旋攺幹和】幹和【十四】

南越王鋹本名繼興中宗子封衞王以戊午嗣立在位十四年辛未降於宋後數年殂攺元一

大寶

右南漢四主建號五十二年通前烈宗六十七年

閩【王氏】

太祖昭武孝皇帝審知光州固始人唐末其兄潮引兵據福建潮卒審知嗣立梁封閩王以後唐同光三年薨子延翰嗣立稱閩國王爲審知養子延稟所殺立延鈞惠宗齊肅明孝皇帝鏻本名延鈞太祖子以丙戌嗣立癸巳稱帝三年乙未爲子繼鵬所弒攺元二

龍啟【二】

永和【一】

康宗聖神英睿文明廣武應道大孝皇帝昶本名繼鵬惠宗子封福王以乙未自立在位五年己亥爲審知少子延羲所弒攺元一

通文

景宗睿文廣武明聖元徳隆道大孝皇帝曦本名延羲太祖少子以己亥弒昶自立在位六年甲辰爲其臣朱文進所弒攺元一

永隆

閩景宗卽位攺元國人相謂曰可謂大昏元年

福恭懿王延政太祖子封富沙王以景宗永隆五年癸卯稱帝於建州國號殷明年景宗遇弒乙巳復國號閩尋降南唐遷於金陵攺元一

天徳【三】

右閩六主五十五年建號十三年

後蜀【孟氏】

髙祖文武聖徳英烈明孝皇帝知祥邢州龍岡人以唐同光中守西川長興四年封蜀王甲午稱帝殂攺元一明徳

楚恭孝王昶本名仁贊髙祖太子以甲午嗣立在位三十一年己丑降於宋至汴殂仍稱明徳三攺元一廣政【二十八】

右後蜀二世四十一年建號三十二年

吳越

武肅王錢鏐杭州臨安人以唐末有兩浙進封越王攺王吳梁封吳越王唐進封國王長興三年壬辰薨攺元四後臣於中國始不稱年號

天寶

寶大

寶正【寶一作保正一作貞】

廣初

通鑑考異曰閻自若唐末泛聞錄云同光四年京師亂朝命斷絕鏐遂僭大號攺元保正明年唐明宗使命至乃去號復用唐正朔紀年通譜云鏐𨿽外勤貢奉而陰爲僭竊私攺年號於其國其後子孫奉中朝正朔慚攺元事及錢俶納土凡其境內有石刻僞號者悉使人鑿去之惟西湖落星山塔院中有鏐封此山爲落星寶石山僞詔勒之於石𨿽經鑱毀其文尙可讀後題曰寶正六年歲在辛卯明宗長興二年也其元年卽天成元年也好事者或傳曰保正非也余公綽閩王事迹云同光元年梁策錢鏐爲尙父來年攺寶正元年永隆三年吳越世宗文穆王薨林仁志閩王啟運圖云同光元年梁封浙東尙父爲吳越國王尋攺元寶正長興三年吳越武肅王崩子世皇嗣永隆二年吳越世皇崩子成宗嗣公綽仁志所紀年歲差繆然可見錢氏攺元及廟號故兼載焉至今兩浙民間猶謂錢鏐爲錢太祖今參取諸書爲據愚案溫公通鑑及目錄止載寶正一號而玉海載有天寶寶大寶正廣初四號薛氏甲子防紀謂天寶攺於戊辰唐天祐三年朱梁之開平二年也寶大攺於甲申唐同光二年寶正攺於丙戌天成元年也廣初則不辧何歲所攺舊武原志載土中得朱府君墓志末題寶大元年歲次甲申其爲錢氏所攺無疑天寶攺元之歲則唐室初亡諸鎭猶稱天祐天復余則盡稟梁正朔錢氏卽夜郎自大烏得遽有年名正史無徵姑書以備考焉

文穆王元瓘鏐子以唐長興三年嗣晉天福六年薨忠獻王佐元瓘子以晉天福六年嗣漢天福十二年薨

忠遜王倧佐弟以漢天福十二年嗣尋被廢忠懿王俶本名俶倧弟以漢天福十二年嗣宋太平興國三年以其地歸宋後數年而薨

右吳越五世八十四年

楚【附】

武穆王馬殷許州人以唐末有湖南梁封楚王唐封楚國王長興元年薨

王希聲殷長子以長興元年嗣三年薨

文昭王希範希聲弟以長興三年嗣漢天福十二年薨王希廣希範弟以漢天福十二年嗣幹祐三年爲希蕚所殺

王希萼希廣庶兄以漢幹祐三年立明年爲弟希崇所囚崇自立其將彭師暠廖偃共立希萼爲衡山王南唐兵至希萼希崇俱降後南唐不能守劉言王逵周行逢及子保權疊鎭湖南至宋初歸附

右楚四世五十六年

南平【附】

武信王髙季興本名季昌陜州陜右人以梁初有荊南唐封爲南平王后稱臣於吳吳封秦王唐天成三年薨文獻王從誨季興子以唐天成三年嗣漢幹祐元年薨貞懿王保融從誨子以漢幹祐元年嗣宋建隆元年薨弟保朂立三年保朂卒保融子繼衝嗣明年降於宋

右南平五世五十七年

案楚吳越南平三鎭惟吳越嘗有年號余俱奉中朝正朔本不錄然前史列於十國之內因附載之

宋【趙氏】

太祖啟運立極英武睿文神徳聖功至明大孝皇帝匡其先涿郡人皇考殷始遷洛陽周顯徳庚申以殿前都檢防自陳橋驛還兵受禪在位十七年丙子崩攺元三

建隆【三】

幹徳【五】

開寶【九】

建隆四年十一月甲子郊祀攺元幹徳初太祖將攺元諭宰相曰年號須擇前代未有者及蜀平蜀宮人入內見其鏡背有識幹徳四年鑄者學士竇儀曰此必蜀物蜀主王衍曾有此號上嘆曰宰相須用讀書人由是益重儒者歐陽修歸田錄竇儀作陶谷

太宗至仁應道神功聖徳文武大明廣孝皇帝炅初名光義太祖弟丙子以晉王嗣立在位二十二年丁酉崩攺元五

太平興國【八元年卽開寶九年】雍熙【四】

端拱【二】淳化【五】

至道【二】

眞宗膺符稽古神功讓徳文明武定章聖元孝皇帝恆初名元侃太宗第三子丁酉以皇太子嗣立在位二十五年壬戌崩攺元五

咸平【六】

景徳【四】

大中祥符【九以天書降攺元】天禧【五】

幹興【元】

仁宗體天法道極功全徳神文聖武睿哲明孝皇帝禎初名受益眞宗太子以壬戌嗣立在位四十二年癸卯崩攺元九

天聖【九】

明道【二】

景祐【四】

寶元【二】康定【一】

慶曆【八】

皇祐【五】

至和【二】嘉祐【八】

歐陽修歸田錄曰仁宗卽位攺元天聖時章獻明肅太后臨朝稱制議者謂撰號者取天字於文爲二人以爲二人聖者悅太后爾至九年攺元明道又以爲明字於文日月並也與二人防同無何以犯契丹諱明年遽攺曰景祐是時連歲天下大旱攺元詔意冀以迎和气也五年因郊又攺元曰寶元自景祐初慕唐宗羣臣以開元加尊號遂請加景祐於尊號之上至寶元亦然是歲趙元昊以河西叛攺姓元氏朝廷惡之遽攺元曰康定而不復加於尊號而好事者又曰康定乃謚爾明年又攺曰慶曆至九年大旱河北尢甚民死者十八九於是又攺元曰皇祐猶景祐也六年日蝕四月朔以爲正陽之月自古所忌又攺元曰至和三年仁宗不豫久之康復又攺元曰嘉祐自天聖至此凡年號九皆有謂也

又曰國朝百有餘年年號無過九年者開寶九年攺爲太平興國太平興國九年攺爲雍熙大中祥符九年攺爲天禧慶曆九年攺爲皇祐嘉祐九年攺爲治平惟天聖盡九年而十年攺爲明道

英宗體幹膺歷隆功盛徳文肅武睿聖宣孝皇帝曙本名宗實濮安懿王允讓子仁宗立爲皇子以癸卯嗣立在位四年丁未崩攺元一

治平【四】

神宗紹天法古運徳建功英文烈武欽仁聖孝皇帝頊英宗太子以丁未嗣立在位十九年乙丑崩攺元二熙寧【十】

元丰【八】

葉夢得石林燕語曰熙寧末年旱詔議攺元執政初議大成仁宗曰不可成字於文一人負戈又擬丰亨復曰不可亨字爲子不成惟丰字可用攺元丰

哲宗體元繼道顯徳定功欽文睿武齊聖昭孝皇帝煦初名傭神宗太子以乙丑嗣立在位十四年庚辰崩攺元三

元祐【八】

紹聖【四】

元符【三】

徽宗體仁合道駿烈遜功聖文仁徳憲慈顯孝皇帝佶神宗第十一子封端王以庚辰嗣立在位二十五年傳位太子丁未金人執以北去髙宗立遙尊爲太上皇復九年乙卯崩於五國城攺元六

建中靖國【元】崇寧【五】

大觀【四】

政和【七】重和【一】

宣和【七】

宋史王覿傳徽宗卽位攺元詔下覿言建中之名𨿽取皇極然重襲前代紀號非是宜以徳宗爲戒陸遊老學庵筆記政和末議攺元王黼擬用重和旣下詔矣範虛間白上曰此契丹號也故未幾復攺宣和然重和乃契丹宮殿名猶我之宣徳門也年名則寔曰重熙建中靖國後敵避天祚嫌名追謂重熙曰重和耳不避可也

袁氏楓小牘道君皇帝攺元宣和人或離合其字曰一旦宋亡此與蕭巋離合周宣政爲宇文亡日同

欽宗恭文順徳仁孝皇帝桓徽宗太子以乙巳受禪立在位二年金人入中原丁未北遷髙宗立遙尊爲淵聖皇帝後二十四年庚辰崩於金攺元一

靖庸【二】

二帝北狩康王在齊州汪伯彥引天命人心爲請謂靖康紀元爲十一月立康之兆帝曰當更思之

髙宗受命中興全功至徳聖神文武昭仁憲孝皇帝構徽宗第九子封康王丁未二帝北狩嗣位於南京後南渡建都臨安在位三十六年壬子傳位太子又二十六年丁未崩攺元二

建炎【四】

紹興【三十二】

元懿太子旉髙宗子以建炎三年爲統制官苗傅劉正彥所立尊髙宗爲太上皇尋復位旉後卒攺元一明受

孝宗紹統同道冠徳昭功哲文神武明聖仁孝皇帝眘初名瑗太祖子秦王徳芳之後髙宗以爲子初封建安郡王立爲太子以壬午受禪立在位二十七年己酉傳位太子後五年崩攺元三

隆興【二】

乾道【九】

淳熙【十六】

孝宗內禪擬於傳位日降赦汪應辰言唐太宗受禪於髙祖明年正月始攺元乃從其說又議攺元重熙應辰謂契丹嘗以紀年遂攺隆興

宋鄱陽張世南遊宦紀聞曰攺元始於共和紀號倡於漢武后世遵用之我宋年號無過九年者惟天聖盡九年十年十二月攺明道熙寧亦盡十年紹興乃三十二年淳熙亦十六年

李心傳建炎以來朝野雜記曰乾道癸巳歲冬至日上祀南郊肆赦攺明年元爲純熙後六日甲辰中書門下省言若淳化雍熙言之當用淳熙字庶幾仰體主上取法祖宗之意從之

光宗循道憲仁明功茂徳溫文順武聖哲慈孝皇帝惇孝宗第三子立爲太子以己酉受禪立在位五年甲寅皇太后命嘉王擴卽位尊帝爲上皇后六年崩攺元一紹熙

寧宗法天備道純徳茂功仁文哲武聖睿恭孝皇帝擴光宗第二子甲寅以太皇太后吳氏命嗣立在位三十一年甲申崩攺元四

慶元【六】

嘉泰【四】

開禧【三】

嘉定【十七】李心傳建炎以來朝野雜記曰髙宗卽位攺元建炎以火徳中微故也苗劉之亂以爲炎字乃兩火故多盜明年還自海上攺五年爲紹興久之旣與金議和遂不復攺三十二年孝宗卽位逾年攺隆興其說以爲務隆紹興之政及學士艸制則合建隆紹興之義非初意矣二年王瞻叔爲參知政事言趙諗謀逆欲以隆興攺元防太常寺丞曾逮檢事實以進上愕然明年正月郊攺元乾道乾道盡九年時以爲乾元用之九數已極乃攺爲純熙又易純爲淳言欲致淳化雍熙之美也十六年光宗卽位將紹淳熙之政遂以紹熙紀元猶隆興意爾學士艸制則又合紹興淳熙爲義亦非初意也五年上繼統趙子直爲相鋭意慶曆元祐故事乃攺慶元慶元盡六年而上皇及太後繼崩中宮去世二皇子不育朝廷嫌之因攺明年爲嘉泰云趙彥衞雲麓漫抄曰名年始於漢武往往皆寓美意或紀一時盛事唐徳宗時思繼先烈蓋欲法貞觀開元也本朝攺隆興欲法建隆紹興之義或云趙稔曾用之攺乾道又攺淳熙詩曰時純熙矣有言純旁作屯不宜用復攺淳熙取淳化雍熙紹熙則法紹興淳熙慶元法慶曆元祐開禧則取開寶天禧也

昔唐徳宗以貞觀開元之盛慨想前烈攺元貞元庶幾二祖本朝因之如近世隆興之用建隆紹興淳熙之用淳化熙寧紹熙之用紹興淳熙慶元之用慶曆元祐開禧之用開寶天禧皆是也珂按呂陶淨徳集記曰元祐之政謂元丰之法不便卽復嘉祐文法以救之然不可盡變大率新舊二法並用貴其便於民也議者乃云對鉤行法朝士善謔乃云豈獨法令爲然至於年號亦得對鉤矣然詼謔之談亦有味珂謂人君法祖存古之意最爲盛徳陶言近肆不可以訓又按光宗升祔循故事將建閣以藏宸章侍從集議欲以大謨名當國者以爲不馴又欲名天疇疑近天章且天章不入禦矣乃名寶謨珂謂寶文乃仁宗閣名如陶之言亦對鉤也方顯謨建閣時國論尙紹述哲宗慕丕承之烈以見善繼若寶謨則直以禹之書首於三謨而言之歷代寶之以爲大訓本專指墳典此惟取祕藏之義云【相堂嶽珂愧郯錄增】

理宗建道修徳大功復興烈文仁武聖安孝皇帝昀初名貴誠太祖子魏王徳昭後沂靖惠王子甲申史彌逺廢皇子濟王竑奉帝嗣立在位四十年甲子崩攺元八寶慶【三】

紹定【六】

端平【三】

嘉熙【四】淳祐【十二】

寶祐【六】

開慶【二】

景定【五】王應麟玉海年號頌曰天祐下民藝祖立極繇三而五建隆幹徳開寶之九享國十七太宗之元攺爲興國八而攺之雍熙乃復四而更之端拱乃續麟正二書淳化是易鳳紀五頒至道是革至三而終二十二訖章聖續圖咸平凡六景徳祥符四九其別天禧幹興五六其畢二紀仍期仁皇嗣服天聖明道九二先及景祐寶元康定慶曆皇祐至和嘉祐之日曰四而三曰一而八曰五而二曰八而足四十一年政事修飭英皇和平四載善述神考之興聿新制作熙寧十更元丰八閱哲宗紹休元祐凡八紹聖元符四三其列十有五禩徽皇靖國崇觀政重宣和岌岌總其歷年五加二十靖康之難髙宗正域建炎紹興再立宗祏四與三二紀凡三歷孝廟隆興乾道相襲二九之餘淳熙十六二十七春乾坤淸謐光宗五稔紹熙駿烈寧考慶元不更歲律泰禧四三嘉定十七三十年間不遑暇逸晉王承統光增燕翼寶慶三攺紹定六易端平嘉熙歷載凡七淳祐十二寶祐歲六開慶一禩景定更瑟

度宗端文明武景孝皇帝禥福王子理宗立爲太子以甲子嗣立在位十年甲戌崩攺元一

咸淳【十】

少帝防度宗子封建國公以甲戌嗣立二年丙子元人入臨安帝北遷降封瀛國公端宗立遙尊爲恭孝懿皇帝後殂於元攺元一

徳祐

端宗裕文昭武湣孝皇帝昰少帝兄封益王以徳祐二年丙子奔閩卽位於福州三年戊寅浮海至碙州崩攺元一

景炎

衞王昺少帝弟戊寅羣臣立之於碙州遷居崖山三年己卯張範兵逼丞相陸秀夫負帝赴海崩國亡攺元一

祥興

右宋自太祖至欽宗九帝一百六十六年南渡九帝一百五十二年共三百十八年【起庚申盡己卯】

附考

太宗淳化五年蜀賊李順僭號於成都攺姓孟國號大蜀內臣王繼恩等討平之僞元一

應運

眞宗咸平三年益州戍卒王均作亂僭稱大蜀雷有終率兵平之僞元一

化順

仁宗慶曆七年貝州卒王則據州反自稱東平王國號安陽明年文彥博明鎬討平之僞元一

得聖

仁宗皇祐元年廣源州蠻儂智髙自稱南天國四年陷邕州僭號仁惠皇帝狄靑擊敗之走死攺元四

大歷

端懿

景瑞

啟歷

案智髙攺元見於宋史可考者景瑞啟歷也前二號沈氏正閏考書之者未知何據

徽宗崇寧年前國子博士趙稔反伏誅僞元一

隆興

徽宗宣和二年睦州民方臘作亂自稱聖公陷浙東西六州因童貫討平之僞元一

永樂

髙宗建炎四年鼎州民鐘相作亂自稱楚王孔彥舟執送行在誅之僞元一

天載

髙宗建炎四年金人立劉豫爲大齊皇帝以中原地歸之都汴攺明年爲元年在位七年爲金人所廢以蜀王從臨潢府攺封僞元一

阜昌

髙宗紹興三年湖冦楊麼自稱大聖天王后嶽飛討平之僞元一

庚戌

陳萬僞元一

天戰

李婆備僞元一

太平

僧王法思僞元一

羅平

李子僞元一

龍興

李接僞元一

羅平

廖森僞元一

重徳

李合茂僞元一

正法

雷進僞元二

正法

人知

愚按陳萬以下數號俱見玉海蓋盜賊之妄竊者而正史不書失其年次雜載於此

歷代建元考卷七

欽定四庫全書

歷代建元考卷八

秀水鐘淵映撰遼【耶律氏】

太祖大聖大明神烈天皇帝億小字安巴堅其先契丹部酋長以唐天祐四年辛卯稱帝九年建元在位十九年丙戌殂於扶余府攺元三

神冊【六】

天贊【四】

天顯【一】

愚按遼史太祖紀二月攺元天顯七月上崩而通鑑云契丹攺元天顯葬其主安巴堅於木葉山五代史徳光立三年攺元天顯俱傳聞之誤今從遼史

義宗文獻欽義皇帝倍小字托云太祖太子天顯元年太祖命守東丹國號人皇王稱制行事明年太宗卽位庚寅浮海適唐後爲唐所殺世宗立追上謚號在東丹時攺元一

甘露

太宗孝武惠文皇帝徳光太祖次子以天顯二年丁亥嗣立丙申立石敬瑭爲晉帝丁未滅晉入大梁攺國號曰大遼還殂於欒城在位二十二年仍稱天顯十二【自二年至十三年】攺元二

防同【八】

大同【一】

遼史太祖紀天顯二年十月壬戌卽皇帝位有司請攺元不許

世宗孝和莊憲皇帝阮小字烏裕義宗長子以大同元年丁未卽位恆州引兵還國五年辛亥爲泰寧王察克所殺攺元一

天祿

穆宗孝安敬正皇帝璟小字舒嚕太宗子以天祿五年辛亥嗣位十九年己巳爲庖人實庫等所弒攺元一應歷

景宗孝成康靖皇帝賢世宗第二子以應歷十九年己巳嗣在位十四年壬午殂攺元二

保寧【十】

幹亨【四】

聖宗文武大孝宣皇帝隆緒景宗長子封梁王以干亨四年壬午嗣立復國號曰大契丹在位四十八年攺元三

統和【二十】

開泰【九】

太平【十一】

興宗神聖孝章皇帝宗眞聖宗子以太平十一年辛未嗣立在位二十四年乙未殂攺元一

重熙

道宗仁聖大孝文皇帝洪基興宗子以重熙二十四年乙未嗣立辛巳殂在位四十七年復國號遼攺元五淸寧【十元年卽重熙二十四年】

咸雍【十】

太康【十】太安【十】

壽隆

東都事略載有壽昌而範成大攬轡錄又稱盛昌六年又玉海載遼國有順天應順二號俱不詳世次蓋南北分隔或語音傳訛或傳冩錯謬玆按遼史悉正之

天祚皇帝延禧道宗太子順宗濬之子以壽隆七年辛巳嗣立在位二十四年乙巳爲金人所執降封海濵王進豫王殂攺元三

幹統【十元年卽壽隆七年】

天慶【九】

保大【五】

宣宗孝章皇帝淳興宗孫累封秦晉國王保大二年壬寅天祚入夾山耶律逹實立之於燕京尋卒攺元一建福

蕭徳妃宣宗淳之後淳卒稱制金兵至奔於天祚被殺攺元一

徳興【卽建福元年】

梁王雅裏天祚第二子以保大三年癸卯耶律迪裏等劫之北奔立以爲帝後獵察喇山一日射黃羊四十狼二十一致疾卒耶律珠拉繼之爲其下所殺攺元一神歷

右遼九世共二百十年

西遼徳宗皇帝達實太祖八代孫登天慶五年進士累官翰林世號逹實林牙以保大二年單騎宵遁甲辰歲二月五日甲午卽位於奇爾瑪勒建都呼遜鄂爾多在位十二年丙辰殂攺元二

延慶【三】

康國【十】

咸天皇后塔布布延徳宗蕭后丙申臨朝稱制七年壬戌殂攺元一

咸淸

仁宗皇帝伊立徳宗子以壬戌嗣立在位十三年甲戌殂攺元一

紹興

承天太后奇爾瑪勒仁宗妹仁宗殂遺詔權國事稱制後與駙馬之弟通出駙馬爲東平王殺之十四年戊子爲其父所殺攺元一

崇福【正閏考又有重徳一號】

末主珠勒呼仁宗次子以戊子嗣立在位三十四年辛酉以出獵爲柰曼王庫楚類伏兵所執尊爲太上皇朝夕問起居珠勒呼殂遼祀遂絕攺元一

天禧

右西遼三主二後建號絕漢之外七十六年【起甲辰訖辛酉】

附考

聖宗太平九年東京錫裏軍詳大延琳僭國號曰興遼明年討擒之僞元一

天慶

天祚天慶六年禆將渤海髙永昌據遼陽僭號尋爲金人所殺僞元一

隆基

天祚保大三年奚王和勒博僭號後爲眾所殺僞元一天復

天祚保大三年都統蕭幹自立於奚王府號神聖皇帝國號大奚郭藥師破之爲其下所殺僞元一

天嗣

金【完顏氏】

太祖應干興運昭徳定功睿神章孝仁明大聖武元皇帝旻本名阿固達女眞部人以遼天慶五年乙未稱帝癸卯入燕京還殂於布圖濼在位九年攺元二

收國

天輔

太宗體元應運世徳昭功哲惠仁聖文烈皇帝晟本名烏奇邁太祖弟以天輔七年癸卯嗣立在位十三年乙卯殂攺元一

天防【十三元年卽天輔七年】

熙宗基纘武莊靖孝成皇帝亶太祖孫以天防十三年乙卯嗣立在位十四年己巳爲平章政事完顏亮所弒仍稱天防二【十四年十五年】攺元二

天眷【三】

皇統【九】

海陵煬王亮太祖孫以皇統九年己巳弒主自立辛巳伐宋爲其下所殺世宗追廢之在位十三年攺元三天徳【四元年卽皇統九年】

貞元【四】

正隆【六】

世宗光天興運文徳武功聖明仁孝皇帝雍本名烏防太祖孫以正隆六年辛巳卽位於東京海陵被弒入燕在位二十九年己酉殂攺元一

大定【二十九元年卽正隆六年】

金史海陵在州聞攺元大定拊髀嘆曰朕本欲平江南攺元大定此非天乎因出其素所書取一戎衣天下大定攺元事以示羣臣

宋李心傳朝野雜記曰時光守彊守諒者言金主已死新君嗣立攺元新徳大臣信之辛巳春賀正旦使還言金主不死已授甲造舟必爲南冦之計

章宗憲天光運仁文義武神聖英孝皇帝璟世宗嫡孫以大定二十九年己酉嗣立在位二十年戊辰殂攺元三明昌【六】

承安【五】

泰和【八】

衞紹王允濟世宗子以戊辰嗣立在位五年癸酉值元兵入冦爲呼沙呼所弒攺元三

大安【三】

崇慶【元】

至寧【元】

金史衞紹王初卽位攺元大安四年攺曰崇慶旣又曰至寧有人語曰三年大崇至矣大崇者大虫也俄而有呼沙呼之變

宣宗繼天興統述道勤仁英武聖孝皇帝珣章宗庶兄以至寧元年癸酉嗣立二年遷汴在位十一年癸未殂攺元三

貞祐【四元年卽至寧元年】

興定【五】

元光

南遷錄云世宗攺元興慶濰王攺元天統章宗攺元天定考之金史其世系傳次無一是者蓋南人僞書爲此書以攄靖康之憤而實非金元氏之實錄不足存也

哀宗皇帝守緒宣宗太子以元光二年癸未嗣位癸巳自汴奔蔡至明年正月爲宋元兵所圍傳位於宗室承麟自縊而殂末帝亦爲亂兵所殺凡在位十年攺元三大興【八】

開興【旋攺天興】天興

右金完顏氏九世一百十八年

附考

熙宗皇統七年蒙古鄂囉貝勒自稱太祖元明皇帝國號大蒙古遣兵討之不克因與連和攺元一

天興

愚按宋孟珙嘗有言曰蒙古之先世以慕防爲雄故國號曰大蒙古國然則天防皇統間所伐並非卻特氏之蒙古也附識於此

世宗大定元年契丹伊喇阿哈稱帝明年討平之僞元一

天正

衞紹王至寧元年癸酉遼人耶律英格據遼東自立爲遼王乙亥降於蒙古封遼王攺元一

元統

伊實布本耶律英格黨封郡王英格朝蒙古遂僭帝號於澄州國號遼立七十餘日爲其下所殺僞元一天威

宣宗貞祐三年益都賊楊安兒僭號登州遣兵擊殺之僞元一

天順

宣宗貞祐三年宣撫富森鄂諾據遼東稱天王國號大眞明年降於蒙古尋僭號東夏天興二年蒙古太宗討擒之僞元一

天泰

宣宗貞祐二年兗州泗水人郝定反署置百官僭稱大漢皇帝州兵討擒之僞元一

順天

宋李心傳建炎以來朝野雜記曰又有郝八者名儀以貞祐二年春【甲戌本朝嘉定七年】據山東叛僭號大齊攺元順天金人遣花帽軍擒之磔於開封考之金史本紀及侯摯傳有郝定無郝儀則攺元順天者必定也蓋金史失記攺元而南中誤傳其名耳

宣宗貞祐三年張鯨弟致據錦州自稱漢興皇帝蒙古穆呼哩遣兵平之僞元一

興隆

宣宗貞祐四年故遼人金山茂伊實布之黨自稱大遼收國王引兵侵髙麗據江東城二年爲通古所殺自立哈沙復殺之僭號戊寅耶律英格共撃平之僞元一天徳【髙麗國史作天成】

夏【李氏】

景宗武烈皇帝曩霄本名元昊其先拓跋思恭唐末賜國姓鎭夏州傳思諫思恭昌仁福興克睿繼筠七世至繼捧入朝於宋族弟繼遷遂有銀夏稱夏國王是爲太祖神武帝傳於太宗光聖帝徳明薨元昊立以宋景祐元年甲戌攺元戊寅稱帝在位十七年戊子殂攺元四

開運【一】

廣運【二】

天慶【二】

天授禮法延祚【十一】

先是元昊初立尙奉宋明道年號諱其父徳明之名乃攺曰顯道稱於中國甲子防紀作攺元顯道非也

宋景祐元年元昊攺元開運或告以石晉敗亡之號乃攺廣運

毅宗昭英皇帝諒祚景宗長子以戊子嗣立時方期歲在位二十年丁未殂攺元五

延嗣寜國【一】天祐垂聖【二】福聖承道【四】都【六】拱化【五】

惠宗匡靖皇帝秉常毅宗長子以丁未嗣立在位二十年丙寅殂攺元四

乾道【二】

天賜禮盛國慶【五】

大安【十一】天安禮定【一】

崇宗聖文皇帝幹順惠宗長子以丙寅嗣立在位五十四年己未殂攺元八【宋史紹興九年夏主榦順卒】

天儀治平【四】天祐民安【八】永安【三】

貞觀【十三】雍寧【五】

元徳

正徳【八】

大徳

仁宗聖徳皇帝仁孝崇宗長子以己未嗣立在位五十五年癸丑殂攺元四

大慶【四】

人慶【五】

天盛【二十】

幹祐【二十四】

桓宗昭簡皇帝純祐仁宗長子癸丑嗣立在位十四年丙寅爲鎭夷郡王安全所廢攺元一

天慶【十四】

襄宗敬穆皇帝安全崇宗孫越王仁友子以丙寅嗣立在位六年辛未殂攺元二

慶天【四】

皇建【二】

神宗英文皇帝遵頊齊國忠武王彥宗子以宗室試進士及第爲大郡督府主襄宗殂以辛未嗣立在位十三年癸未自稱太上皇傳位太子丙戌殂攺元一

光定

獻宗皇帝徳旺神宗子以癸未嗣立在位四年丙戌元兵累逼以憂殂攺元一

幹定

南平王睨宗室淸平郡王子以丙戌嗣立明年降於元

右夏李氏九主一百九十五年

愚按玉海夏國有廣禧淸平一號宋史不載惟末主爲淸平郡王之子亦非年號蓋王氏傳聞之誤也

元卻特氏

太祖法天啟運聖武皇帝特穆津蒙古部人其先世爲酋長太祖以金泰和六年丙寅卽位於鄂諾河十年克金中都二十一年丁亥平夏還殂

太宗英文皇帝諤格徳依太祖第三子以己丑嗣立六年滅金十三年辛丑殂皇后柰曼眞氏稱制丙午定宗立定宗簡平皇帝庫裕克太宗長子以丙午嗣立三年戊申殂皇后稱制

憲宗桓肅皇帝孟克太祖少子圖類之子以辛亥嗣立於鄂諾河九年己未伐宋殂於釣魚山

宋孟珙蒙古備錄蒙人稱年號曰兔兒年龍兒年至去年方攺曰庚辰年今曰辛巳年南遷錄載與金國詔稱龍虎九年非也

世祖聖徳神功文武皇帝呼必賚憲宗弟以己未嗣立於燕京以至元八年攺國號大元十三年入宋臨安十六年滅宋於崖山共在位三十五年甲午殂攺元二中統【四】

至元【三十一】

成宗欽明廣孝皇帝特穆爾世祖太子珍戩之子以甲午嗣立在位十三年丁未殂攺元二

元貞【二】

大徳【十一】

武宗仁惠宣孝皇帝哈尙世祖子逹爾瑪巴喇之子封懷寧王以丁未嗣立於上都在位四年辛亥殂攺元一至大【四】

仁宗聖文欽孝皇帝阿裕爾巴哩巴特喇武宗弟武宗以爲太子以辛亥嗣立在位九年庚申殂攺元二

皇慶【二】

延祐【七】

英宗睿聖文孝皇帝碩迪巴拉仁宗太子以庚申嗣立在位三年癸亥爲特克實所弒攺元一

至治【三】

農田餘話前元英宗年號至治性剛好殺故被弒晉王以藩邸入踐大統識者以至治二字拆成晉王二字數或然也時攺元泰定二字出道書非正道也

泰定皇帝伊蘓特穆爾太子珍戩嫡孫晉王噶巴拉長子嗣封晉王以癸亥嗣立於龍居河在位五年戊辰殂於上都攺元二

泰定【四】

致和【元文宗天歷元年】

幼主喇實晉巴泰定帝太子以戊辰嗣立於上都文宗遣兵陷上都不知所終攺元一

天歷【卽致和元年】

明宗順天立道睿文智武大聖孝皇帝和實拉武宗長子封周王戊辰泰定帝殂帝弟文宗立於大都遣使迎帝以己巳卽位和寧之北尋暴崩

文宗聖明元孝皇帝圗卜特穆爾明帝弟以戊辰嗣立於大都明宗立爲太子明年復卽位前後在位五年壬申殂攺元二

天歷【二】

至順【三】

寧宗衝聖嗣孝皇帝伊埒哲伯明宗第二子封鄜王以壬申嗣位尋殂不攺元

順皇帝托歡特穆爾明宗長子文宗徙之於髙麗移廣西靜江寧宗殂文宗後遣使迎之以癸酉嗣立戊申明兵至通州奔應昌後二年殂國人謚曰惠宗明太祖追謚順帝共在位三十七年攺元三

元統【二】

至元【六】

至正

至元攺元詔曰惟世祖皇帝在位長久天人協和諸福咸至祖述之志良切朕懷今特攺元統仍爲至元年禦史李好文言年號襲舊於古未聞不聴

昭宗皇帝阿裕爾實哩達喇惠宗太子以庚戌嗣立於應昌李文忠來伐主以餘兵走和哩立十一年而殂攺元一

宣光

按蒙古自昭宗後益王特古斯特穆爾立九年爲明將藍玉所破走主音徳爾遇弒自後五至衮特穆爾未幾而弒永樂初果勒齊立眾以非元裔弒之迎順帝後布尼雅實哩爲汗布尼雅實哩弒托克托巴哈立正統十四年其臣衛喇特王額森彊盛車駕親徵被畱後奉上歸至景泰四年遂弒托克托布哈自稱大元哈尙汗建元天元尋爲部眾所殺復求元裔立之稱小王子迄今支裔尙存而次無可考矣

右元十四主凡一百六十二年中混一八十九年又順帝昭宗建號故國十三年

附考

世祖至元二十年廣州新防民林桂芳趙良鈴作亂自稱羅平國王官軍討平之僞元一

延康【一作建康】

順帝至元三年廣州增城民朱光卿自稱大金國尋討平之僞元一

赤符

按元氏平宋之後反者四起如南朝趙王之類不可殫計而元史所載普寧縣僧陳慶安汝州棒胡稱李老君太子袁州周子旺稱周王各立僞元而其號俱失載

元末諸國考

宋

宋主韓林兒潁川人以至正己未劉福通等迎立之自稱宋裔國號宋號小明王自亳州移都汴梁后奔安丰十二年殂於建康攺元一

龍鳳【十二】

朱國禎湧金小品載治間河南府得銅印三百顆俱識年號事聞下禮部上言至順至元至正俱元文宗以後年號龍鳳興定又元末僞宋主年號愚按興定乃金宣宗年名小明王建元龍鳳未嘗復攺也一時禮曹諸臣鮮有博雅者遂不及致辧耳

天完

天完主徐壽輝羅田縣人以至正癸巳據蘄水後移都漢陽庚子爲其臣陳友諒弒於江州攺元三

治平【八】

天啟【戊戌一】天定【己亥一】

陸深儼仙外集一云壽輝旣稱帝湖江浙三省多陷沒開蓮臺省於蘄春然不能制其下陳友諒旣殺倪文俊遂率兵攻金陵謀簒其位乃勒死於采石是年五月攺大義元年則天啟天定豈友諒已不用治平矣

漢

漢陳友諒沔陽人爲天完將累封漢王以庚子弒壽輝於采石卽皇帝位癸卯冦南昌與太祖戰於鄱陽中流矢卒攺元一

大義

庚申外史曰陳友諒之簒位於徐壽輝也僭號大漢攺元天定大義愚考諸書庚子歲友諒攺天定二年爲大義元年則天定大義實爲二號而葛氏誤以爲一耳又天啟天定攺於壽輝末年或疑卽友諒所攺是未可知

歸徳侯理友諒子友諒卒奔還武昌其將張定邊等立之明年降於明攺元一

徳壽

吳

吳王張士誠泰州人以至正癸巳據髙郵甲午稱誠王國號大周攺元尋降於元官太尉癸卯復稱吳王仍奉元朔丁未明兵克蘇州至建康縊死攺元一

天祐

夏

先主明玉珍隨州人爲天完將將兵破蜀聞友諒弒逆自稱隴蜀王癸卯卽皇帝位丙午殂攺元一

天統

歸義侯升王珍太子以丙午嗣立辛亥降於明國亡攺元一

開熙

歷代建元考卷八﹤史部﹐政書類﹐儀制之屬﹐歷代建元考﹥

欽定四庫全書

歷代建元考卷九

秀水鐘淵映撰外國考

柔然【郁久閭氏其先世居北荒元魏號爲蠕蠕】

受羅部可汗予成以宋大明八年魏和平五年立攺元一

永康

伏名惇可汗豆崘予成子以魏太和九年立攺元一太平

其伏代庫者可汗那蓋以魏太和十六年立攺元一太安

佗汗可汗伏圖那蓋子以魏正始初立攺元一

始平

豆羅伏跋豆伐可汗丑奴伏圖子以魏【闕】平初立攺元一建昌

朝鮮

檀君降於太白山以唐堯二十五載戊辰立都平壤徙自嶽殷髙宗八祀甲子入阿斯達山爲神

後朝鮮

箕子殷宗室殷亡率眾五千入朝鮮周因封之都平壤傳至四十代孫否稱王卒子準立爲衞滿所逼浮海居韓地金馬郡更號韓王與辰韓弁韓爲三韓後百濟王溫祚滅之凡傳國千餘年

衞滿燕人因盧綰亂亡命渡浿水誘逐箕凖據平壤仍歸朝鮮至孫右渠不奉漢詔武帝遣將滅之

新羅

始祖赫居世王朴氏以漢宣帝五鳳元年甲子立都辰韓地在位六十一年薨

南觧王始祖太子以漢平帝元始四年甲子立在位二十一年薨

儒理王南解王子以漢更始二年甲申嗣立在位三十四年薨

脫解王南解王婿姓昔氏以漢世祖中元二年丁巳立在位二十四年薨

婆娑王儒理王子以漢章帝建初五年庚辰立在位三十三年薨

祗原王婆娑王子以漢安帝永初六年壬子嗣立在位二十三年薨

逸聖王儒理王子以漢順帝陽嘉三年甲戌嗣立在位二十二年薨

阿達羅王逸聖王子以漢桓帝永興二年甲午嗣立在位三十一年薨

伐休王昔氏脫解王孫以漢靈帝中平元年甲子立在位十五年薨

柰解王伐休王孫以漢獻帝建安元年丙子嗣立在位三十五年薨

助賁王伐休王太子骨正之子以漢安樂公建興五年丁未立在位十八年薨

沾解王助賁王弟以漢安樂公延熙三年庚申立在位十五年薨

味鄒王姓金氏助賁王婿以漢安樂公景曜四年辛巳立在位二十三年薨

儒理王昔氏以晉武帝太康五年甲辰立在位十五年薨

基臨王助賁王孫以晉惠帝元康八年戊午立在位十三年薨

訖解王昔氏後以晉懷帝永嘉元年丁卯立在位四十七年薨

柰勿王金氏味鄒王弟子以晉穆帝永和十一年乙卯立在位四十七年薨

寔聖王金氏以晉安帝元興元年壬寅立後爲訥只王所弒

訥只王柰勿王子在位四十二年薨

慈悲王訥只王子以宋世祖大明二年戊戌立在位二十三年薨

昭智王慈悲王子在位十二年薨

智證王【新羅謚法始此】智大路昭智王再從弟以齊東昏侯永元二年庚辰立始定國號新羅【前此或稱斯盧】在位十五年薨法興王原宗智證王子以梁天監十一年壬辰嗣立在位二十七年薨王以南北分裂始建年號

建元

眞興王麥興法興王弟以梁髙祖大同六年庚申立在位三十七年薨攺元一

鴻濟

眞智王金輪眞興王子以陳宣帝大建八年丙申立在位四年薨

眞平王伯淨眞智王孫太子銅錀之子以陳大建十二年辛丑嗣立在位五十四年薨

善徳女主徳曼眞平王女爲國人所立號聖祖皇在位十六年薨攺元一

仁平

眞徳女主勝曼眞平王從女爲國人所立在位八年薨攺元一

太和【後去年號奉唐永徽正朔】

太宗武烈王春秋姓金氏眞智王后以唐髙宗永徽四年癸丑爲國人所立在位八年薨王與唐兵滅百濟新羅始大

文武王法敏太宗太子以唐龍朔元年庚申嗣立與唐兵滅髙句麗始一三韓在位二十年薨

聖明王正明文武王太子以唐髙宗永淳元年壬午嗣立在位十一年薨

孝昭王理洪聖明王太子以唐嗣聖九年壬辰嗣立在位十年薨

聖徳王隆基攺名興先孝昭王弟以唐嗣聖十九年癸卯立在位三十五年薨

按唐自嗣聖元年武后廢中宗稱制尋攺國號周稱皇帝攺元十七而東史但書嗣聖正朔立義如綱目亦良史矣

孝成王承慶聖徳王太子以唐宗開元二十六年戊寅嗣立在位六年薨

景徳王憲英孝成王弟以唐宗天寶二年癸未嗣立在位二十三年薨

惠恭王幹運景徳王太子以唐代宗永泰元年乙巳嗣立後伊飡志貞作亂上大等金氏良相以兵討之王爲亂兵所殺

宣徳王良相柰勿王十世孫以舉兵討亂自立在位五年薨

元聖王敬信柰勿王十二世孫以唐徳宗貞元二年丙寅爲國人所立在位十三年薨

昭聖王俊邕元聖王孫以唐徳宗貞元十五年己卯嗣立在位二年薨

哀莊王淸明攺名重熙昭聖王太子以唐徳宗貞元十六年庚辰嗣立在位十年爲兵部令彥升所弒

憲徳王彥升昭聖王弟以唐憲宗元和六年辛卯自立在位十八年薨

興徳王景徽憲徳王弟立爲太子以唐文宗太和元年丁未嗣立在位十一年薨堂弟均眞自立爲金明所害僖康王悌隆元聖王孫以唐文宗開成元年丙辰爲金明等所立三年遇弒明自立爲王其國臣奉均貞之子祐徵討殺之

神武王祐徵元聖王孫均貞子以唐文宗開成四年己未立尋薨

文聖王慶膺神武王太子以唐文宗開成五年庚申嗣立在位十八年薨

憲安王誼靖文聖王弟以唐宣宗大中十一年丁丑立在位四年薨

景文王膺廉僖康王孫以唐懿宗咸通三年壬午立在位十四年薨

憲康王晸景文王太子以唐僖宗乾符三年丙子嗣立在位十二年薨

定康王晃憲康王弟以唐僖宗光啟二年丙寅立二年薨眞聖女主曼定康王女弟以唐僖宗文徳元年戊申立在位十二年薨

泰封王弓裔【通鑑作躬乂】憲安王孽子以重午日生於外家長爲僧眇一目遂聚眾反於北原都松嶽郡復移鐵圓自立爲王后十八年其將王建爲眾所推裔出走爲野人所殺

後百濟王甄萱李氏尙州加恩縣人自稱甄萱叛據完山州自立爲王后三十年爲其子神劍所幽逃歸髙麗國王建討平之神劍國遂滅

孝恭王峣憲康王庶子眞聖立爲太子以唐昭宗光化元年戊午嗣立在位十六年薨

神徳王景輝朴氏阿達羅王逺孫以癸酉歲爲國人所立六年薨

景明王升英神徳王子以丁丑歲嗣立八年薨

景哀王魏膺景明王弟以後唐同光二年甲申立後甄萱襲陷王都遇弒

敬順王傳姓金氏文聖王后以後唐天成二年丁亥爲甄萱所立八年以國降於髙麗王建

右新羅朴氏十主昔氏八主金氏三十七主合五十五主共九百九十二年

髙句麗

始祖東明王朱蒙其母柳花河伯女爲日影所照娠而生一卵有男破卵而出名朱蒙扶余王金蛙諸子忌之遁至卒本扶余其王妻一女王薨以漢元帝建昭二年甲申立自稱髙辛氏之後國號髙句麗因姓髙王薨太子類利立

琉璃明王類利始祖在東扶余所生子後至卒本立爲太子得嗣位至王莽僞天鳳五年戊寅薨

太武神王無卹琉璃明王太子以王莽天鳳五年戊寅嗣立在位二十八年薨

閔中王解邑朱太武神王幼子以漢世祖建武二十一年乙巳立在位三年薨

慕本王解憂太武神王太子以漢世祖建武二十四年戊申立在位六年爲杜魯所弒

太祖王宮琉璃明王孫以漢世祖建武二十九年癸丑立在位九十三年傳位於弟遂成薨

次大王遂成太祖王弟以漢質帝本初元年丙戌立後爲臨明答天所弒

新大王伯固次大王弟爲臨丁答夫所立在位十五年薨

故國川王男武新大王太子在位十九年薨

山上王延優故國川王弟爲故國川王於後所立在位三十一年薨

東川王優位居山上王太子以漢安樂公建興五年丁未立在位二十二年薨

中川王然弗東川王太子以漢安樂公延熙十一年戊辰立在位二十三年薨

西川王藥盧中川王子以晉世祖泰始六年庚寅立在位二十三年薨

烽上王相夫西川王太子以晉惠帝元康二年壬子立爲國相倉卒利所弒

美川王乙弗烽上王弟子以晉惠帝永康元年庚申立在位二十三年薨

故國原王思由美川王太子以晉成帝咸和六年辛卯立攺名釗在位四十一年與百濟戰中流矢薨

小獸林王丘夫故國原王太子以晉太宗咸安元年辛未立在位十五年薨

故國壤王伊連小獸林王弟以晉烈宗大元九年甲申立在位九年薨

廣開土王談徳故國壤王太子以晉烈宗大元十七年壬辰立在位二十二年薨

長壽王巨璉廣開土王太子以晉安帝義熙九年癸丑立在位七十九年薨魏髙祖冊謚爲康王【北史止稱璉自璉至元與北史無異但封爵及名字不同耳】

文啟王羅云【北史云】長壽王太孫以齊武帝永明元年癸亥立在位二十九年薨

安藏王興安【北史安】文啟王太子以梁髙祖天監八年己丑立在位十三年薨

安延王寶延【北史延】安藏王弟以梁天監二十年辛丑立在位十五年薨

陽原王平成【北史成】安延王太子以梁天監二十一年壬寅立在位十五年薨

平原王陽成【北史陽】陽原王太子以陳髙祖永定三年己卯立在位二十三年薨

嬰陽王元平原王太子以隋髙祖開皇十年庚戌立在位十九年隋煬帝率師來伐不克

營畱王建武嬰陽王異母弟以唐髙祖武徳元年戊寅立在位二十五年爲其臣蓋蘇文所弒

寶藏王藏營畱王之侄以唐太宗貞觀十六年壬寅立太宗親帥師來伐不克後至唐髙宗總章元年戊辰唐將李勣拔平壤王浮於京師髙麗亡

右髙句麗髙氏二十八王共七百五年

百濟【與北史不同】

始祖溫祚髙句麗朱蒙之子朱蒙以類利爲太子溫祚恐見忌南行至河南慰禮城以漢成帝鴻嘉三年癸卯立爲王國號百濟氏扶余徙南漢山城又徙南平壤城薨

多婁王始祖太子以漢世祖建武四年戊子嗣立在位四十年薨

巳婁王多婁王太子嗣立二十五年薨

蓋婁王巳婁王太子薨子肖古王立

肖古王蓋婁王子以漢桓帝延熹九年乙巳立在位四十九年薨

仇首王肖古王子以漢獻帝建安十九年甲午立在位二十一年薨

古爾王仇首王弟以漢安樂公建興十二年癸丑立在位五十五年薨

責稽王古爾王子以晉世祖太康九年戊申立在位十三年爲貊兵所害

汾西王責稽王子以晉惠帝元康八年戊午立在位七年爲刺客所殺

比流王仇首王子以晉懷帝永嘉九年丁卯爲國人所立在位四十一年薨

契王汾西王子以晉康帝建元二年甲辰立在位二年薨

近肖古王比流王子以晉穆帝永和二年丙午立在位三十年薨

近仇首王近肖古王子以晉烈宗寧康三年乙亥立在位十年薨

枕流王近仇首王子以晉烈宗大元九年甲申立在位一年薨

辰斯王枕流王弟以晉烈宗大元十年乙酉立在位八年因獵薨於行營

阿革王以晉烈宗大元十八年癸巳立在位十四年薨腆支王阿萃王太子以晉安帝義熙元年乙巳立在位十六年薨

久爾辛王腆支王子以宋髙祖永初元年庚申立在位八年薨

毗有王久爾辛王子以宋太祖元嘉四年丁卯立在位二十九年薨

蓋鹵王餘慶毗有王子嗣立爲髙句麗王巨璉所殺文周王蓋鹵王太子以宋蒼梧王元徽三年乙卯立爲兵官佐平解仇所殺

三斤王文周王太子以宋順帝升明元年丁巳立三年薨

東城王牟大文周王之弟子以宋順帝升明三年己未立爲其臣芍加所弒

武寧王余隆東城王太子以齊和帝中興元年辛巳討賊嗣立薨子明農立

聖明王農武寧王子嗣位以梁元帝承聖二年癸酉率兵侵新羅被殺

威徳王昌聖王子以梁承聖三年甲戌立在位四十五年薨

惠王季明威徳王子嗣位二年薨

法王宣惠王子嗣位二年薨

武王璋法王子嗣位二十四年薨

義慈王武王太子嗣位後唐兵來伐拔都城王詣軍門降未幾宗室復福信等起兵迎立義慈之子丰爲兵敗奔髙句麗百濟亡

右百濟二十八王共七百五年

髙麗【王氏】

太祖神聖王建新羅松嶽郡人爲弓裔侍中以弓裔十八年丁丑爲諸將所立十八年丁未新羅來降丙申平甄氏在位二十六年薨攺元一

天授

惠宗義恭王太祖太子以甲辰嗣立在位二年薨定宗文明王堯太祖第二子以丙申嗣立在位四年薨定宗二年始行後漢年號

光宗文成王昭太祖子以辛亥嗣立在位二十六年薨光宗二年始行後周年號

光宗十四年始行宋年號

景宗獻和王伯光宗太子以宋太平興國元年丙子嗣立在位六年薨

成宗文懿王治太祖孫以宋太宗太平興國七年壬午嗣立在位十五年薨

成宗十二年始行契丹年號

穆宗宣讓王誦景宗太子以宋眞宗咸平元年戊戌嗣立在位十二年西北面巡檢使廢王爲讓國公尋弒之顯宗元文王詢太祖孫安宗郁之子初封大梁君以宋眞宗大中祥符三年庚戌爲康兆所立在位二十二年薨

顯宗五年復行宋年號

徳宗敬康王欽顯宗太子以宋仁宗明道元年壬申嗣立在位三年傳位於弟平壤君薨

靖宗容惠王亨徳宗母弟以宋仁宗景祐二年乙亥嗣立在位十二年薨

仁宗文孝王徽顯宗子初封樂浪君以宋仁宗慶曆七年丁亥嗣立在位三十七年薨太子順宗卽位薨於喪次宣宗思孝王運順宗母弟初封國原公以宋仁宗元丰八年乙丑立在位十一年薨

獻宗恭殤王昱宣宗元子以宋哲宗紹聖二年乙亥嗣立尋禪位於叔父雞林公熙

肅宗明孝王顯初名熙以宋哲宗紹聖二年乙亥立在位十年薨

睿宗文孝王俁肅宗太子以宋徽宗崇寧五年丙戌嗣立在位十七年薨

仁宗恭孝王楷睿宗太子以癸卯嗣立在位二十四年薨

十三年妖僧妙淸柳旵與西京分司侍郎趙匡等反據西京國號大爲王命同平章事金富軾等討平之僞元一

天開

毅宗莊孝王睨仁宗太子以宋髙宗紹興十七年丁卯嗣立在位二十四年爲武臣鄭仲夫等所廢遇弒明宗光孝王晧毅宗母弟初封翼陽公以宋孝宗乾道七年辛卯立在位二十七年爲將軍崔忠獻所廢薨於昌樂公宮

神宗靖孝王旼明宗弟初封平梁公以宋寧宗慶元四年戊午立在位七年傳位太子薨

熙宗成孝王韺神宗太子以宋寧宗開禧元年乙丑嗣立在位五年爲崔忠獻所廢至髙宗二十四年薨康宗元孝王祦明宗故太子熙宗時封漢南公以宋寧宗嘉定五年壬申立在位二年傳位太子薨

髙宗安孝王防康宗太子以宋寧宗嘉定七年甲戌嗣立在位四十六年薨

元宗順孝王植本名倎髙宗太子以宋理宗景定元年庚申嗣立十年爲臣林衍所廢尋復位十五年薨忠烈王諶攺名昛元宗太子以宋少帝防徳祐元年乙亥嗣立二十四年元使王傳位世子封逸壽王尋復位三十四年薨

按髙麗自元宗後服屬蒙古去廟號貶制度從其命也

忠宣王璋本名諒忠烈王世子以元武宗至大二年己酉嗣立在位五年傳位於次子江臨君燾稱爲上王【元流吐蕃後召還大都薨】

忠肅王燾忠宣王次子以元仁宗延祐元年甲寅嗣立十七年元以世子貞爲國王稱上王后二年復位又八年薨

忠惠王貞忠肅王世子以元文宗至順二年辛未爲元所立明年遜位後元順帝至元六年庚辰復嗣立在位四年爲元流於揭陽道薨

忠穆王昕忠惠王元子以元順帝至正元年辛巳嗣立在位四年薨

忠定王防忠惠王子以元順帝至正五年乙酉立在位二年元以江陵大君祺爲王王遜於江華一年遇酖薨恭湣王顓本名祺忠惠王母弟封江陵大君以元順帝至正十二年壬辰立在位二十三年爲宦者崔萬生幸臣洪倫等所弒恭湣王十八年停元至正年號行明洪武年號

辛禑小字牟尼奴本嬖臣辛肫之子恭湣稱爲己子以明太祖洪武八年乙卯立在位十四年謀冦遼東大臣李成桂放之於江華立其子昌二年昌廢與禑同被害辛禑元年始行北元宣光年號

恭讓王瑤神宗七世孫封定昌院君以明太祖洪武二十二年己巳立在位四年禪位於門下侍中李成桂髙麗亡

右髙麗三十二王共四百七十五年【首唐末戊寅訖明洪武壬申】

今朝鮮【李氏】

太祖康獻王旦本名成桂全州人仕髙麗爲門下侍郎以明太祖洪武二十二年壬申受禪三十一年戊寅傳位於世子後薨

太宗恭定王芳逺太祖世子以明洪武三十一年戊寅嗣立成祖永樂十六年戊戌傳位於世子薨

莊憲王裪太宗世子以明成祖永樂十六年戊戌嗣立明代宗景泰元年庚午薨

恭順王晌莊憲王子以明代宗景泰元年庚午嗣立三年薨

王暐恭順王子以明代宗景泰三年壬申嗣立七年丙子遜位於其叔瑈

惠莊王瑈恭順王弟以代宗景泰七年丙子立憲宗成化四年戊子薨

襄悼王晄惠莊王次子以明憲宗成化四年戊子嗣立六年庚寅薨

康靖王娎惠莊王孫故世子懷簡王暲之子以明憲宗成化六年庚寅嗣立孝宗治七年甲寅薨

王防康靖王世子以明孝宗治七年甲寅嗣立十六年癸巳遜位於弟懌

恭僖王懌康靖王子初封晉成君以明孝宗治十六年癸亥立世宗嘉靖二十四年乙巳薨

榮靖王恭僖王弟以明世宗嘉靖二十四年乙巳立明年薨

恭憲王峘榮靖王弟以明世宗嘉靖二十五年丙午立穆宗隆慶元年丁卯薨

昭敬王昖恭憲王從子以明穆宗隆慶元年丁卯立神宗萬曆二十年壬辰倭人陷王京王出奔後以明兵外援得復國在位四十年以萬曆三十六年戊申薨王暉昭敬王次子初封光海君以明萬曆三十六年戊申立熹宗天啟三年癸亥所侄倧所弒

王倧昭敬王孫定逺君之子初封陵陽君以明天啟三年癸亥弒其君琿自立

按朝鮮自漢唐以來世奉中朝正朔其攺元者惟新羅四王髙麗太祖耳玉海載髙麗延祥正丰二年號未知何代然以其東方禮義之國傳次昭然可補史乘之闕因備載之

渤海【大氏】

髙王大祚榮本靺鞨種其先附髙句麗唐滅髙氏祚榮收其遺眾盡得扶余沃沮弁韓朝鮮之地稱震國王以唐宗開元七年己未卒

武王武藝髙王子以唐宗開元七年己未嗣立攺元一

仁安

文王欽茂武王子以唐宗開元二十六年戊寅立天寶末年徙上京又徙東京以唐徳宗貞元時卒攺元一大興

廢王亢義文王族弟立一歲國人殺之

成王華嶼文王孫爲國人所立復還上京卒攺元一中興

康王嵩鄰成王少子攺元一

正歷

定王元瑜康王子攺元一

永徳

僖王言義定王弟嗣立攺元一

朱雀

簡王明忠僖王弟立一歲卒攺元一

太始

宣王仁秀簡王從父嗣立至唐文宗太和四年庚戌卒攺元一

建興

王彞震宣王孫嗣立攺元一

咸和

王處晃王震弟嗣立卒

王錫嗣立卒

王諲譔嗣立以後唐明宗天成元年丙戌爲契丹太祖安巴堅所滅

右渤海以唐武后時建國至後唐時亡

吐蕃【在吐谷渾西南唐初始見於中國王日贊普論姓】

可黎可足贊普立攺元一

泰

新唐書長慶元年大理卿劉元鼎爲盟防使入吐蕃定盟策署泰七年餘無可考

定安【附】

定安國王烏明本馬韓遺種宋太祖時建國於西鄙稱王入貢攺元一

元興

於闐【在沙州外】

大寶於闐國王李聖天不知其傳次攺元可考者一同慶

五代史晉天福三年遣供奉官張匡鄴判官髙居誨冊聖天爲大寶於闐王行二歲至於闐其年號同慶二十九年蓋中國之天福五年也

歷代建元考卷九

欽定四庫全書

歷代建元考卷十

秀水鐘淵映撰外國考

日本

天禦中主

天材云尊

天八重云尊

天彌聞尊

天忍勝尊

瞻波尊

萬魂尊

利剎魂尊

國狹捶尊

角龔魂尊

汲津舟尊

面垂見尊

國常立尊

天鑑尊

天萬尊

珠名杵尊

伊裝諾尊

素戔爲尊

天照太神尊

正哉吾勝連目天押穗耳尊

天彥尊

天炎尊

彥瀲尊

以上凡二十三世並都於築紫日向宮

神武天皇彥瀲尊第四子以周僖王甲寅卽位自築紫入居太和州橿原宮

申叔舟海東諸國紀神武天皇名狹野以周幽王十一年生四十九年戊午入大倭州盡除中洲賊眾五十三年辛酉正月庚申始號天皇在位七十六年壽一百二十七歲

綏靖天皇神武天皇第三子在位三十三年

安寧天皇綏靖太子在位三十八年

懿徳天皇安寧第三子在位三十四年

孝昭天皇懿徳太子在位八十三年壽一百十八歲孝安天皇孝昭第二子在位一百有二年壽一百三十七歲

孝靈天皇孝安太子在位七十六年壽一百十五歲七十二年壬午秦始皇遣徐福入海求仙福至紀伊州居焉崇神中死而爲神

孝元天皇孝靈太子在位五十七年壽一百十七歲開化天皇孝元第二子在位六十年壽一百十五歲崇神天皇開化第二子在位六十八年壽一百二十歲垂仁天皇崇神第三子在位九十九年壽一百四十歲景行天皇垂仁第三子在位六十年壽一百有六歲成務天皇景行第四子在位六十一年壽一百十一歲仲哀天皇景行孫在位九年

神功天皇開化天皇五世孫息長宿稱女仲哀納爲後仲哀歿遂主國事在位六十九年壽一百歲

應神天皇仲哀第四子母神功在位四十一年壽一百有十歲

仁徳天皇應神第四子應神歿二年無主乃立在位八十七年壽一百有十歲

履中天皇仁徳太子在位六年

返正天皇仁徳次子在位六年

允恭天皇仁徳第三子在位四十三年

安康天皇允恭第二子初允恭立太子以性惡殺之立安康安康立殺仁徳之子大艸香王而娶其妻爲後其子眉輪王殺之在位三年

雄略天王名大泊瀬稚武允恭第四子在位二十三年壽一百有四歲

淸寧天皇雄略第三子在位五年

飯丰天皇淸寧女弟卽位是冬歿國人以小楯迎顯宗立之

顯宗天皇履中孫在位三年

仁賢天皇名大腳顯宗同母兄先是飯丰歿讓位顯宗至是立在位十一年

武烈天皇仁賢太子在位八年

繼體天皇應仁五世孫立十六年始建年號在位二十五年攺元三

善化

正和

發口

安間天皇繼體第二子繼體歿二年無主乃立仍用口紀元在位二年

宣化天皇繼體第三子在位四年攺元一

僧聽

欽明天皇一名天國排開廣庭天皇宣化長子以梁髙祖大同八年壬戌立十一年始傳佛法於百濟在位三十二年攺元八

同要

貴樂

結淸

兄弟

藏和

師安

和僧

金光

敏達天皇【一作達海】欽明第二子在位十四年攺元三賢接【元年仍用金光立五年乃攺】

鏡當

勝照

用明天皇欽明第四子立隋開皇中仍用勝照紀年在位二年

崇俊天皇欽明第五子在位五年攺元一

端政

推古天皇欽明孫女敏達納爲後至是立在位三十六年攺元六

從貴

頌轉

光元

定居

倭京

仁至

舒明天皇敏達孫名田村在位十三年攺元三

聖徳

僧要

命長

皇極天皇敏達曾孫女舒明納爲後以壬寅歲立仍用命長紀年在位三年

孝徳天皇以唐永徽元年庚戌立在位十年元年仍以命長紀年旣而攺元二

常邑

白雉

齊明天皇卽皇極天皇復位仍用白雉紀元在位七年攺元一

白鳳

天智天皇舒明太子母皇極天皇在位十年仍用白鳳紀年

天武天皇舒明第二子名大海人天智欲禪位辭避吉野山大友皇子謀簒將兵討之遂立在位十五年仍用白鳳紀年後攺元二

朱雀

朱鳥

持統天皇天智第二女天武納爲後因主國事始更號日本仍用朱鳥紀年在位十年攺元一

太和

文武天皇以唐長安元年立攺元一

大寶

阿閉天皇文武天皇子

皈依天皇

聖武天皇以唐宗開元中立後自稱太上皇傳位於太子攺元二

白

天平

孝謙天皇【宋史作孝明天皇今從東鑑】聖武之女立爲太子以唐宗天寶六年丁亥立攺元二

太平勝寶太平寶字

天炊天皇

髙野姬天皇聖武天皇女

白璧天皇

桓武天皇以唐徳宗建中三年壬戌立攺元一

延歷

諾樂天皇

嵯峨天皇

淳和天皇

光仁天皇【宋史作仁明今從東鑑】以唐文宗太和四年甲戌立攺元一

寶

文徳天皇

淸和天皇立攺元二

元慶

天長

陽成天皇

光孝天皇以唐僖宗光啟元年乙巳立

仁和天皇

醍醐天皇立攺元二

昌泰

延長

天慶天皇

封上天皇立攺元一

康保

冷泉天皇以宋太祖開寶元年戊辰立後傳其子自稱太上皇攺元一

安和

守平天皇冷泉天皇子以宋太宗雍熙初年立攺元一【以上凡六十四世】

永延

一條天皇立攺元一

長徳【元年丁未】

元正天皇立攺元一

養老【元年丁卯】

朱雀院天皇攺元三

天慶

長歷

承【闕】

二條院天皇立攺元一

長寛

三條院天皇

後朱雀天皇

後冷泉院天皇后朱雀院天皇太子立攺元一

廣平

後一條院天皇立攺元一

寛仁

掘河院天皇立攺元一

康和

白河院天皇立攺元一

承保

深艸院天皇

烏羽院天皇立攺元二

元冰【元年戊戌】保安【元年庚子】

崇徳院天皇立攺元一

保延

長和

寛

延久

寛和

天喜

嘉承

久壽

永保

永久

永萬

大治

寛治

案日本自禦中立至守平天皇宋史所載其國奝然所記者世次最詳一條天皇而下先後莫考今但據其見於東鑑者書之長和以下十三號並未詳何主所攺矣

仁平

應保

天元

永然

天歷

以上玉海所載案玉海又有天慶延歷永延文治寛永曆大寶諸號俱巳見東鑑中

久安

治象

宋周宻癸辛雜識嘉定乙亥楊和王墳庵中有日本僧定心藏日本度牒其年紀久安保安治象等號惟保安見東鑑餘二號未詳年代附見於此

髙倉院天皇在位四十年以辛丑禪位於太子自稱太上皇攺元七

永曆

正歷

承安

保元

平治

安元

治承

安徳天皇言仁髙倉院第一皇子以治承五年辛丑卽位癸卯新主踐阼文治三年丙午以平民作亂歿於海攺元二

養和

壽永

後鳥羽院天皇尊成髙倉院第四皇子以壽永二年癸卯踐阼建九年乙卯脫屣稱主元應年乙亥崩攺元三元歷

文治【玉海或曰治樣】建久

上禦門院天皇爲人後鳥羽院第一皇子以建久九年乙卯卽位承元四年庚午脫屣稱上皇至寛喜三年辛卯崩攺元五

正治

建仁

元久

建永

承元

順徳院天皇守城後鳥羽院第四皇子正治二年立爲太子以承元四年庚午卽位承久三年辛巳脫屣稱上皇癸未崩攺元三

建歷

建保

承久

後掘河院天皇髙倉院第二守貞親王禦子以承久四年壬午卽位去前天照大神尊八十五代醍醐天皇二十四代攺元八

貞應

元仁

嘉祿

安貞

寛喜

貞永

天福

文歷

四條院天皇后掘河天皇子以文歷二年乙未卽位攺元四

嘉貞

歷日

延應

仁治

後嵯峨院天皇邦仁上禦門院第二皇子以仁治四年癸卯卽位寛元四年丙午脫屣文永九年崩攺元一寛元

後深艸院天皇久仁後嵯峨院第一皇子寛元元年立爲太子四年丙午卽位正元元年脫屣稱上皇攺元四建長

康元

正嘉

正元

山院天皇恆仁後嵯峨院第三王子正嘉二年立爲太子正元元年甲戌卽位文永十一年脫屣攺元三文應

文永

建治【以下未詳何主所攺】

正應

延慶

安

正安

嘉元

應長

正和

元徳

元

嘉歷

以上東鑑所載自髙倉院治承四年庚子訖文永三年丙寅凡九十四年世次可考其自文永以後可見者惟數號而已又其書所紀多關東國將軍之事不詳本國未知當中原何代然壽永二年癸卯令大宋國陳和卿鑄佛其中又云聖武天皇至安徳天皇時四百餘歲考聖武當唐開元中立以意推之蓋中朝南渡以後也

續考

乙丑日本國攺元永鎭【明孝宗治十八年】

正徳七年壬申日本入貢武進陳端甫爲南京禮部司務時值宴勞來使問其國號乃是永鎭八年

癸酉日本國攺元天政【明神宗萬曆元年】

壬辰日本國攺元文祿【萬曆二十年】

乙未日本國攺元慶長【見東鑑序】

壬戌日本國攺元寛永【見東鑑序】

紅夷

紅夷在東南海外不知其傳次明熹宗天啟五年三月入犯浙江沿海敗去其攺元可考者一

寛和

大理【蒙氏】

髙祖細奴羅其先世爲渠帥以唐太宗貞觀三年己丑伐昆彌張氏有國國號南詔唐授魏州刺史卒

世祖羅晟細奴羅子以唐髙宗上元元年甲戌嗣立至唐睿宗末卒

威成王羅晟皮羅晟子以唐宗先天元年壬子嗣立至開元中卒

雲南王皮羅閣羅晟皮子以唐開元十六年戊辰嗣立唐封爲雲南王賜名歸義始合南詔爲一盡有雲南地神武王閣羅鳳皮羅閣子以唐天寶八年己丑嗣立始叛唐攺國號曰大蒙吐蕃封爲東帝攺元二

贊普鐘

長壽

舊唐書閣羅鳳臣吐蕃吐蕃令閣羅鳳爲贊普鐘號曰東帝結以金印蠻謂弟爲鐘楊愼滇載記以爲攺元贊普鐘豈卽吐蕃之僞稱以爲紀年之號耶俟博雅者詳焉

孝恆王異牟尋閣羅鳳之子以唐代宗大歷十四年己未嗣立攺國號曰大理自稱日東王僭封五嶽四瀆攺元二

見龍

上元

孝文王尋閣勸異牟尋子以唐徳宗貞元十五年己卯嗣立順帝永貞元年乙酉卒攺元一

應道

幽王勸龍晟尋閣勸子以唐順宗永貞元年乙酉嗣立爲其臣嵳顚所殺攺元一

龍興

靖王勸利晟勸龍晟弟以唐憲宗元和元年丙戌爲嵳顚所立攺元一

全義

昭成王晟丰祐勸利晟子以唐穆宗長慶四年甲辰嗣位以武宗會昌末年卒攺元二

保和

天啟

景莊帝世隆晟丰祐子始自稱皇帝攺號大禮國冦唐安南西川後冦越巂卒於景淨寺攺元二

建極【一作建樞】法堯【見正閏考】

宣武帝隆舜一名法世隆子以唐僖宗乾符四年丁酉嗣立爲豎臣楊登所弒攺元二

貞明承智大同【見通鑑眞載記但曰貞明】

嵯耶

孝哀帝舜化眞隆舜子以唐昭宗幹寧四年丁巳立光化四年爲其臣鄭買嗣所篡蒙氏遂亡化眞攺元一中興

右大理蒙氏十三世二百五十年

長和【鄭氏】

徳桓帝買嗣本唐鄭回之後世爲其國淸平官以唐昭宗光化五年壬戌立攺國曰大長和卒攺元一

安國

肅文帝旻買嗣子以梁開平中嗣立卒攺元六

始元

天瑞景星安和

貞祐

初歷

孝治【見正閏考】

隆亶旻之子旻卒嗣立未幾爲其臣東川節度使楊千眞所弒鄭氏遂亡隆亶攺元一

天應

右長和鄭氏三世二十六年

趙善政其國淸平官以後唐明宗天成三年戊子爲楊千眞所立攺國號曰大天興僅十月復爲楊千眞所奪攺元一

興源

楊千眞旣立攺國號曰大義寧二年爲通海節度使思明所討走死攺元二

尊聖

大明【見正閏考】

大理【氏】

太祖思平其先武威郡人始祖儉魏佐蒙氏爲淸平官六傳至思平官通海節度使以後晉天福二年丁酉討楊氏得國攺國號曰大理攺元二

文徳

神武【見正閏考】

思英太祖子嗣立未幾卒私謚文經武略皇帝

思良思英叔以後晉開運三年丙午立攺元一

致治

思璁以後周廣順三年癸丑立攺元三

明徳

廣徳

聖徳【一作興聖】

應道帝素順以宋太祖建隆四年癸亥立在位二十一年卒攺元一

明正

昭明帝素英以宋太宗雍熙二年乙酉立在位二十四年卒攺元五

廣明

明應

明聖

明徳

明治【玉海作明統】

敬明帝素亷以宋眞宗大中祥符二年己酉立在位九年避位爲僧卒攺元一

明通天聖

聖徳帝素貞以宋仁宗天聖四年丙寅立在位十五年卒攺元一

正治

素興以宋仁宗慶曆元年辛巳立以無道爲國人所廢攺元二

聖明

天明

世宗思亷以宋仁宗慶曆四年甲申爲國人所立在位三十一年卒攺元三

保安

政安

政徳

連義以宋仁宗熙寧八年己卯立爲其臣楊義貞所弒攺元二

上徳

廣安

楊義貞簒立四年段氏臣嶽侯髙智升遣子升泰起東方兵討滅之復立段氏

壽光連義從子爲髙智升所立在位二年攺元一上明

正明世宗思亷庶孫以宋神宗元丰五年壬戌立避位爲僧國人遂奉善闡侯髙升泰爲主氏中絕正明攺元三

保立

建安

天祐

大中國主髙升泰以宋哲宗元符二年己卯爲國人所立攺國號曰大中臨歿戒其子太明復奉氏太明遂求氏餘子正淳立之而世相其國升泰攺元一上治

中宗正淳氏宗室爲髙太明所立是爲後理國在位三十年傳位於子避位爲僧卒攺元三

天授

開明

文安

憲宗正嚴以宋徽宗大觀二年己丑嗣立在位四十年避位爲僧卒攺元四

日新

永嘉

保天

廣運

景宗正興以宋髙宗紹興十七年丁卯嗣立後避位爲僧卒攺元四

永眞

大寶

龍興

盛明【一作建徳】宋王應麟玉海又有崇興大寶蓋龍興大保之訛也今正之

宣宗智興以宋孝宗朝道八年癸巳嗣立在位二十七年卒攺元五

利貞

盛徳

嘉防

元亨

安定

亨大帝智連以宋寧宗慶元六年庚申嗣立在位三年卒攺元一

鳳歷

神宗智詳智連弟以宋寧宗開禧元年乙丑立在位三十三年卒攺元一

天開仁壽

孝義帝祥興以宋理宗嘉熙三年己亥立在位十二年卒攺元一

道隆

興智以宋理宗淳祐十一年辛亥立壬子歲元憲宗遣其弟呼必賚來伐其臣髙太祥拒戰死興智被俘氏亡後元以興智爲總管傳十二世訖元亡乃絕興智攺元一

天定

右大理氏二十二主三百一十五年起丁酉盡壬子

自

自國本西南蠻在廣西邕州化外北與大理接宋淳熙三年其王阿謝立攺元一【見宋知邕州吳儆札子】

幹貞

交趾【丁氏】

案交趾本中國地唐曰安南都防府五代時服屬南漢至丁部領始自建國

大勝王丁部領以讙州刺史討平管內之亂因自立爲大勝王傳位於其子璉卒

交趾郡王璉部領子南漢節度使宋初內附爲交趾郡王卒

交趾郡王璿璉幼弟嗣立未幾爲大校黎桓所簒

右交趾丁氏三世十三年

交趾【黎氏】

南越王桓本丁氏大校以宋太平興國初得國封交趾郡王進封南平以眞宗咸平九年卒子龍廷弒兄龍鉞自立

交趾郡王至忠本名龍廷以宋眞宗咸平九年丙午自立至大中祥符三年庚戌爲其將李公蘊所簒

右交趾黎氏二世三十二年【始宋太平興國元年訖大中祥符三年】案丁氏黎氏前史並云建國攺元今無可考但以其安南建國所由始因備載之

安南【李氏】

太祖公蘊本黎氏大校以宋眞宗大中祥符三年庚戌得國立十九年戊辰卒孫日尊私諡爲神武皇帝王徳政公蘊子以宋仁宗天聖戊辰嗣立二十七年乙未卒

王日尊徳政子以宋仁宗至和二年乙未嗣位建國號曰大越自稱法天應運崇仁至道慶成龍祥英武睿文尊徳聖武皇帝凡十七年卒攺元二

寶象

神武

案玉海又載有天貺寶象一號愚謂日尊旣謂寶象必不更益二字以紀年或前史省文刪去天貺二字則未可知也

神王幹徳日尊子以宋神宗熙寧五年壬子嗣立在位五十六年壬子卒攺元二

彰聖嘉慶泰寜

王陽煥幹徳子以宋髙宗紹興二年壬子嗣立在位六年戊午卒

王天祚陽煥子以宋紹興八年戊午嗣立在位三十七年卒

案交趾其王初立封交趾郡王進封南平卒贈南越王至是天祚立竟封安南國王遂爲故事

王龍天祚子以宋孝宗淳熙三年丙申嗣立在位三十五年壬申卒

王昊旵龍子以宋寧宗嘉定五年壬申嗣立後卒無子女昭聖主國事紹定二年禪位於夫陳日照李氏遂絕

右安南李氏八世共二百二十餘年【始宋大中祥符三年訖宋紹定二年】

安南【陳氏】

太王日照其國愚多鄕人或雲姓謝福建長樂人尙李氏女以宋紹定二年得國宋封安南國王自稱大越皇帝元兵來伐戊子位於子光昺宋封爲太王卒聖王光昺一名威晃日照子宋封爲安南國王元因而封之在位二十年卒攺元一

紹隆

仁王日烜光昺子以丁丑嗣立自稱憲天體道大明光孝皇帝傳位於子日燇自稱太上皇后爲僧卒至元十四年光昺卒日烜立

英王日燇日烜子嗣位後元兵兩伐之不克而退卒攺元一

紹寶

安南國忠懿王益稷本國封昭國王元兵南伐歸附俾以王爵居鄂州

明王日套日燇子嗣位後禪其子日曠

憲王日曠日防庶長子嗣位後明王立其弟祿星裕王日煃一名祿星日曠嫡弟嗣立明封安南國王卒恭肅王之子嗣是爲昏徳公

昏徳公日熞裕王兄子嗣立無道爲明王第三子太師叔明所廢幽殺之叔明攝位

案黎澄南翁夢錄裕王薨其兄恭肅之子立是爲昏徳公爲藝王所廢而實錄及安南傳俱云日爌卒子日防立日防卒日煃嗣立日煃卒弟日熞嗣爲其兄叔明所殺與所紀不同蓋安南別立僞名以通中國或傳聞之訛而黎氏世仕其國當不謬也澄卽僞大虞上皇子封衞國大王入中朝仕至工部尙書

藝王叔明明王第三子立期年遜位其弟日煓至順王七年甲戌卒時中朝洪武二十七年

睿王日煓日熞弟爲叔明所立三年伐占城卒叔明復立其子日煒

靈徳公日煒一名睨嗣立後無道爲叔明所廢

順王日焜一名顒嗣立爲黎季所弒

王曉順王子黎季立之旋被弒復立其幼子尋又弒之而自立陳氏遂亡日曉攺元一

光泰

右安南陳氏十二世一百七十年【始宋紹定二年訖明建文元年】

黎季以明洪武末簒陳氏易姓名胡一元自謂舜裔稱大虞太上皇以位授其子蒼攺名僣稱皇帝中朝建文元年立爲安南國王永樂五年大兵南討俱俘於京師凡攺元四

天成

聖元

紹成【一作紹聖】開大【俱見討安南檄】

簡定陳氏故臣以明永樂六年舉兵作亂稱日南王僞稱陳氏裔尋立從子季曠爲大越皇帝自爲上皇明兵討擒之定攺元一

興慶

陳季擴簡定從子稱大越皇帝永樂十二年明兵俘以歸誅之季擴攺元一

重光【續文獻通考作慶元非】

安南【黎氏】

太祖利本淸化土官以明成祖永樂十六年戊戌起兵稱平定王宣宗宣徳二年據有安南六年辛亥冊爲權署國事八年癸丑卒私諡髙皇帝攺元一

順天

太宗麟一名龍以甲寅嗣立正統中卒私諡文皇帝攺元二

紹平

大寶

濬一名隆基麟之子以正統中嗣立天順三年己卯爲庶兄琮所弒攺元一

太和

琮濬庶兄一名宜民弒濬自立其臣黎壽域等起兵殺之攺元一

天興

聖宗灝一名思誠濬之弟天順中爲國人所立孝宗治十年丁巳卒私諡淳皇帝攺元一

光順

暉一名鏳灝之子以丁巳嗣立甲子卒攺元一

景統

肅宗敬暉之子立未逾年而卒攺元一

泰貞

厲湣王誼敬之弟以治末嗣立四年爲其臣阮種等所弒後譓立追諡爲威帝攺元一

端慶

靈隠王晭一名瀅灝之孫錦江王玿之子嗣立追諡父爲徳宗建皇帝以正徳丙子爲陳暠所弒後懬立更諡爲襄翼帝攺元一

洪順

陳暠一名立孫爲其國諒山都將與子昺升攻陷安邦弒主自立國人討之退據諒山死攺元一

天應

案王氏安南志晭爲鄭綏鄭惟鏟所殺續通鑑則以爲陳暠然其登庸赴於中朝曰前國王黎晭爲暠所害鄭氏旣奉黎寧與莫氏爲難登庸不應反爲之諱今正之

譓一名掎晭兄灝之子嗣封它陽王爲國人所立諡其父爲哲宗明皇帝後莫登庸作亂奔淸華以嘉靖九年庚寅卒於老撾攺元一

光紹【於文定筆塵作光照以爲黎寧所攺今從續文獻通考及王氏安南志】

懬譓之弟譓奔淸華以明世宗嘉靖元年壬申爲莫登庸所立尋被酖卒僞諡恭皇帝攺元一

統元

寧譓之子譓卒國人奉之爲世孫嘉靖十三年甲午故臣萬勝侯鄭惟等共立之居淸化之木州漆馬江攺元一

元和

案黎氏之後朝廷令居漆馬江禁莫氏不得侵害後寧卒舊臣鄭蕳立其子寵於西都寵無嗣復立暉四世孫維邦傳次子維潭起兵攻殺莫茂洽復有安南神宗萬曆二十四年丙申詔以爲都統使自後維潭卒子維新立維新卒子維祺立其赴於中朝曰安南都統使寔帝其國中自若也

安南【莫氏】

莫登庸安南之荊門人仕黎氏累官太傅仁國公進封興安王遂弒懬自立爲大越皇帝三年自稱太上皇明兵討之降爲安南都統使卒登庸攺元一

大正

案登庸以嘉靖二十年辛丑降授都統使時方瀛巳先卒傳其孫福海浤翼茂洽三世茂洽復爲黎維潭所殺明令敬用居髙平如黎氏漆馬江故事今尙存附錄

蜀紀

萬通【蠶叢帝】

愚案攺元始於漢武蠶叢開蜀實在洪荒之初烏得遽有年名蓋蜀紀之誕也

道經

延康

赤明

龍漢

開皇

上皇

無極

永壽

雜記俳諧文

淸寧【集異記】大亥【雜記俳諧文】大美【雜記】

歷代罷廢之號

神爵【宋孝武】文明【梁簡文】元慶【唐徳宗】天元【唐徳宗】通幹【唐髙祖】平成【宋神宗】丰亨【宋神宗】美成【宋神宗】炎興【宋髙宗】純熙【宋孝宗】明徳【宋元懿太子】幹淳【宋理宗】開興【宋理宗】至平【宋理宗】執中淸國【宋徽宗】

慶祐【宋欽宗】

歷代建元考卷十

