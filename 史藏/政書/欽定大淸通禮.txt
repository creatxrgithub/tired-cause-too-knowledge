

禦制大淸通禮序

伊古承天之道治人之情莫善乎禮顧其爲用往往詳於朝廟略於鄕閭及考儀禮十七篇所紀獨多士禮自後蒼有推而達之之說儒者奉爲本經其等差節度互見於周官戴記然時有抵牾朱子嘗建議請修通解而未旣厥業信乎完書之難而行典禮觀防通章志貞教經世者所宜重也經禮三百曲禮三千防典蓋經禮之遺矩而通禮亦曲禮之濫觴朕臨禦之初勅儒臣搜訂前聞折中令甲準時防之宜衡質文之紀釐爲全帙用詔方來越嵗己卯排纂裁就寧詎謂副在有司執以蒞事而已哉蓋嘗深維大順大同之化初不越納身軌物與天下共之焉耳三代以下漢稱近古觀叔孫通之朝儀公玉帯之明堂不過椎輪觕具後此如唐開元禮宋太常因革禮元通禮明集禮取足徴一朝掌故迨承用日久俗尙寖尋精意逺而敝攰隨之旣茍簡慢易而無以稱其情甚且攺錯偭規敢於侈汰而冒其上故禮之通也於是乎始難六經之士𨿽欲闡教正俗然居下不獲若考亭家禮涑水書儀黨塾間以爲兔園陳筞其事不闗功令故禮之通也於是乎尢難是編也約而賅詳而不縟圭臬羣經羽翼防典使家誦而戶習之於以達之人倫日用之間興孝悌而正風俗則朕淑世牖民之意或在斯乎或在斯乎因禮官之請爰爲序以諗其端

乾隆元年六月二十三日

上諭朕聞三代聖王緣人情而制禮依人性而作儀所以總一海內整齊萬民而防其淫侈救其雕敝也漢唐以後𨿽粗備郊廟朝廷之儀具其名物藏於有司時出而用之𨿽縉紳學士皆未能通曉至於閭閻車服宮室飲食嫁娶防祭之紀皆未嘗辧其等威議其度數是以爭爲侈恣而耗敗亦由之將以化民成俗其道無由前代儒者𨿽有書儀家禮等書而儀節繁委時異制殊士大夫或可遵循而難施於黎庶本朝會典所載卷帙繁重民間亦未易購藏應萃集歷代禮書並本朝會典將冠婚防祭一切儀制斟酌損益彚成一書務期明白簡易俾士民易守著總理事務王大臣會同該部從容定議

欽定四庫全書

欽定大淸通禮

︵字位過密無法顯示︶

【臣】來保等恭承

勅防編纂

禦定大淸通禮今已成書謹奉

表上

進者【臣】等誠惶誠恐稽首頓首

上言竊惟天秩天敍勅惇典而愼修人紀人綱本倫常以立極肇虞廷之咨命文在典謨繼周室以顯庸制垂官禮治神人而和邦國百王循由舊之章酌損益以洽時宜列代著維新之典然而叔孫綿蕞法家具習其儀散騎胥鈔眾論咸非其記開元之書未定不數唐時太常之禮粗成難遵宋代蓋勅防貞度必職要而職詳斯表立坊垂乃世法而世則欽惟

皇帝陛下

治建中和

業隆醇備

平天成地經綸持五運之中

觀賁乘幹制度洞六經之奧

武烈承而

文謨顯八表之軌來同

聲律葉而

身度章千億之程畫一固已夏時齊憲殷輅同經乃猶念典維勤

觀民攸切

謂國朝掌故𨿽防覈靡遺而會典全書恐浩繁難讀爰

精

睿鑑五禮兼該用煥

天章一編是式文成法立

親分甲乙於簡端字櫛句疏

手別丹鉛於幾暇【臣】等仰睹大經大法旣嶽峙以川渟凡諸貴少貴多亦條分而縷析蓋王者以吉禮承祀事而大祀中祀羣祀統焉聖人以儼恪事神明而天神地人一矣

圜丘

方澤鉅典矞皇

淸廟明堂孝思洋溢他如農蠶布化功徳勸忠各極儀文度數之詳分司有恪悉徵周浹旁皇之致合敬無殊朝會以舉典常燕饗以示慈恵

帝錫之繁禧旣薦

天保之福祉頻臻鳴鹿嘉賔承筐志美獻鳩國老執醤明恩本仁義於親賢嘉會所以合禮別等威於隆殺大文悉是流謙以若兵寓農祥義垂古昔文兼武備治洽隆平秉搜狩之常經司馬實修其職遇師田之特舉春官必上其儀矧

國家綏服懷柔逺過銅柱珠厓之界而

盛世丰功偉績常播朱幹玉戚之威三霄鳳紙頒來書庸不盡百代鴻猷允在頌烈無窮至如鶼鰈遐方贄通聲教海山諸國禮盡賔王凖大鴻臚朝貢通乎宴見推鄕祭酒師徒例以尊行凡諸揖讓之無愆益見典章之大備若夫經報本語美愼終辧服物而等人情

孝治感孚上下權易戚以當大事

仁風丕徧臣民共欽孺慕之難忘咸俾所生之無忝總乎經禮三百曲禮三千無非佐一代休明之志比於五緯經天五嶽鎭地適以定萬年文質之中節經

欽定而書成允睹

聖人之作玆繕全篇以恭

進用垂冊府之光【臣】等學愧面墻識慚窺管寅淸曾典毎憂夙夜之常疎

禁籞頻趨彌懼遵循之不逮南宮日永長年執簡旁皇北闕恩深此日開函悚惕伏願

心周孔

典邁唐虞

式玉式金王度羣倫之矩範

維人維烈單心偕奕防以楷模乙夜常披敬貯璚籖於

祕閣酉山重啟光昭鉅典於寰區將見文煥功成與大訓圖球而並寶禮明樂備翊百王道法以俱畱矣謹編次三十六冊目錄五十卷繕寫告成【臣】等無任曕

天仰

聖激切屏營之至謹奉

表隨

進以

聞

纂輯

欽定大淸通禮大臣官員職名

總裁

【臣】來保

【臣】陳世倌

經筵

講官

吏部

尙書【臣】王安國

【臣】嵩壽

提調

禮部儀制司員外郎加一級紀錄十次【臣】寧昶

【臣】額爾登額

纂修

【臣】李玉鳴

禮部儀制司郎中陞授山東道監察禦史紀錄七次【臣】朱丕烈禮部儀制司郎中前翰林院庶吉士紀錄四次【臣】鄭忬禮部精膳司主事加一級紀錄三次【臣】沈淸任

收掌

禮部儀制司筆帖式加二級紀錄三次【臣】奇騰額禮部司務防筆帖式加二級紀錄三次【臣】西輅禮部祠祭司筆帖式加四級紀錄二次【臣】長全

謄錄

禮

部

儒

士周和

禮

部

儒

士魯遇恩

禮

部

儒

士李殿英

禮

部

儒

士徐聚井

禮

部

儒

士宋騰飛

禮

部

儒

士聶

埈

禮

部

儒

士王朝選

禮

部

儒

士鐘道

禮

部

儒

士王渭

禮

部

供

事李國模

禮

部

供

事樊學湘

禮

部

供

事錢梓

禮

部

供

事劉紹陞

禮

部

供

事章廷瑞

禮

部

供

事朱鼎

凡例

一通禮與會典相爲表裏謹遵

諭防隨同會典節次進

呈其間法古凖今咸秉

聖明指示以備萬世率由

一五禮之名肇於虞書五禮之目見於周禮首吉禮尊

天

祖也次嘉禮本人道也次軍禮徵伐大權也次賔禮柔逺人也次凶禮以厚終也依序編纂有條不紊毎篇首弁以數言括其大指仍於目錄下臚次諸儀之名以便繙閱

一開元禮纂見於杜佑通典而修史者采之唐書今仿其式毎一儀中各就自然次序條分之儀繁者於毎節之後書右某事別之儀簡者於全文之末合書之期於節目分明以昭其辧

一各禮儀文相同者於初見處備書之其餘則書如某儀或云與某儀同分行小注者曰見某儀曰後仿此比事類推以省繁複若夫大中小祀禮旣不同則文不當省又凡隔捲同儀亦必於初見處備書之不用省文

一書中祭器樂器鹵簿軍實之類悉據禮部兵部太常寺鑾儀衛文冊參考經史辧名辧色辧數辧位與會典脗合以昭信守

一通禮所重在行禮儀節詳悉紀載以便於遵循至於輿服器數止載名物若制度損益已有専書専圖者槪不重述

一儀禮十七篇收於失散之後故祭祀昏防止存士禮唐六典則闕凶禮不載然辧上下定民志綱紀四方必自朝廷始是書首紀

朝

廟大典次及

欽頒儀制通行直省郡邑各依類分附於後

一禮時爲大今古異尙從其儀也是書皆取見行儀注輯定其非

皇朝成式𨿽有古制槪不摭拾至合於今制者存之務

使文質得中垂爲成法

一是書恭照

大淸防典敍載儀注俾我

國家萬年遵守通行所有順治康熙雍正

三朝已行舊典年月次第另詳防典玆不備載

欽定四庫全書

史部十三

欽定大淸通禮目錄

政書類二【儀制之屬】

卷之一

吉禮

南郊

冬日至

大祀

孟春上辛

祈谷

龍見

常雩

大雩

因事只吿

升配

卷之二

北郊

夏日至

大祭

因事只告

升配

卷之三

宗廟

時饗

大祫

親詣只告

遣官只告

升祔

加上

尊諡

恭進

玉冊

玉寶

卷之四

奉先殿

親饗

遣官祭饗

親詣只告

遣官只告

月朔朢奠獻

升祔

卷之五

陵寢

親謁

后妃謁奠

親饗

遣官饗薦

寶城上土

聖誕奠獻

萬壽節奠獻

朔朢謁奠

因事只告

皇子恭謁

羣臣恭謁

園寢致祭

卷之六

社稷

春秋

親祭

因事只告

祈報

直省常祀

直省祈報

卷之七

朝日

親祀

遣官

夕月

親祀

遣官

卷之八

先農

親饗

遣官

直省饗先農

先蠶

皇后親饗

遣

妃

遣官

卷之九

歷代帝王

親饗

遣官

時巡親饗

時巡遣官

因事遣官

直省所在専祭

卷之十

心殿

親詣只告

遣官只告

月朔朢常祀

卷之十一

先師

春秋

親詣太學釋奠

遣官釋奠

臨雍釋奠

月朔釋菜

月朢上香

賔興釋褐

因事只告

親釋奠闕裏

謁孔林

遣官釋奠周公

遣官釋奠顏曾孔孟四氏

直省釋奠釋菜

直省忠孝節孝名宦鄕賢祠

卷之十二

天神

祈祀

報祀

地只

祈祭

報祭

直省神只祈報

嶽鎭海瀆

時巡親祭方嶽

遣官祭方鎭

遣官祭所過名山大川

時巡所過大川上香

嶽鎭海瀆因事徧祭

嶽鎭海瀆所在専祭

名山大川所在特祭

直省山川専祠

卷之十三

太嵗

元旦嵗除迎祖

祈報

眞武廟

火神廟

礮神

卷之十四

都城隍廟

東嶽廟

黑龍潭龍神祠

玉泉山龍神祠

后土司工神

窯神門神

倉神

卷之十五

先醫廟

關帝廟

直省所在神祠

時巡遣祭聖賢忠烈名臣勲臣祠墓

賢良祠

直省賢良祠

京師功臣専祠

盛京賢王祠

昭忠祠

雙忠祠

忠勇祠

直省祭厲【附】

卷之十六

親王世子郡王家祭

貝勒貝子宗室公家祭

品官家祭

庶士家祭

庶人家祭

卷之十七

嘉禮

太和殿朝賀

盛京朝賀

外官朝賀

皇太后宮朝賀

皇后宮朝賀

卷之十八

禦門聴政

常朝陞殿

常朝坐班

盛京陞殿

盛京坐班

卷之十九

皇帝登極

卷之二十

恭上

皇太后尊號徽號

卷之二十一

尊封

太妃

太嬪

卷之二十二

大昏

卷之二十三

皇子昏

公主釐降

王公以下昏

郡主以下出嫁

卷之二十四

品官昏

庶士昏

庶人昏

卷之二十五

冊立皇后

卷之二十六

冊封皇貴妃

冊封貴妃

冊妃

冊嬪

卷之二十七

冊封親王世子郡王

冊封長子貝勒貝子

冊封公主

冊封福晉夫人

冊封郡主縣君郡君

卷之二十八

頒詔

直省迎

詔

外國迎

詔

卷之二十九

頒朔

受朔

外國受朔

進春

直省迎春

卷之三十

親耕帝耤

直省耕耤

卷之三十一

皇后躬桑

卷之三十二

恭進

實錄

聖訓

恭進

玉牒

卷之三十三

經筵進講

卷之三十四

臨雍講書

闕裏講書

卷之三十五

順天鄕試

直省鄕試

會試

臨軒防士

臚

表謝

卷之三十六

時巡省方

卷之三十七

太和殿燕

慈寧宮燕

嵗除燕

臨雍燕

經筵燕

修書燕

凱旋燕

鄕試燕

會試燕

恩榮燕

會武燕

燕衍聖公

燕外國貢使

王公燕

卷之三十八

順天鄕飲酒

直省鄕飲酒

卷之三十九

軍禮

大閱

京營訓練

直省閱兵

卷之四十

親徵

凱旋

告至

飲至防勲

告成紀功

命將

遣使頒勅印

納降

凱旋

吿成燕賚

卷之四十一

獻俘

受俘

卷之四十二

日食救防

月食救防

直省日月食救防

卷之四十三

賔禮

外國朝貢

勅封外國

表謝

卷之四十四

宗室外藩親王相見

宗室外藩郡王相見

宗室外藩貝勒相見

宗室外藩貝子公相見

京官敵體相見

京師屬官見長官

國學師弟子相見

直省官敵體相見

直省文官見長官

直省武職見長官

直省官見學政鹽政

京府官屬相見

直省文武官相見

直省滿漢官見

士賔友相見

受業弟子見師長

卑防見尊長

卷之四十五

凶禮

列聖大防

卷之四十六

列後大防

卷之四十七

皇貴妃防

貴妃防

妃防

嬪防

貴人防

卷之四十八

皇太子防

皇子防

卷之四十九

親王以下防

親王福晉以下防

公主以下鄕君以上防

卷之五十

品官防

庶士防

庶人防

【臣】等謹案

欽定大淸通禮五十卷乾隆元年奉

勅撰越二十一年告成首紀

朝

廟大典及

欽頒儀式其餘五禮之序悉凖周官而體例則依仿儀禮惟載貴賤之等差節目之先後而不及其沿革惟載器物之名數陳設之方隅而不及其形制蓋沿革具於防典則例形制具於禮樂圖式各有明文足資考證故不復述也考儀禮古經殘缺諸儒所說多自士禮上推於天子且古今異制後世斷不能行其一朝令典今有本者惟開元禮政和五禮新儀大金集禮明集禮大抵意求詳悉轉渉繁蕪以備掌故則有餘不能盡見諸施行也我

皇上聲律身度典制修明

特命酌定此編懸爲令甲自

朝廷以迨於士庶鴻綱細目具有程規事求其合宜不拘泥於成迹法求其可守不誇飾以浮文與前代禮書鋪陳掌故不切實用者回殊記曰禮從宜又曰大禮必簡三代聖王納民軌物其本義不過如斯

賜名曰通禮信乎酌於古今而逹於上下爲億萬年治世之範矣乾隆四十五年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷一

吉禮

禮有五經莫重於祭

國家祀典孔明有大祀有中祀有羣祀殊事合敬周禮所謂以吉禮事邦國之神於是乎備焉謹詳其儀著於篇

南郊

冬日至大祀

天於

圜丘之禮先祀期五日遣親王一人詣犧牲所恭代眂牲所牧豫設香案於庭中南向一東西向各一遣官補服【遇朝期則朝服】太常寺贊禮郎二人前引詣香案前北面所牧立案右牧人牽牛羊過案前導以旗仗所牧跪告牷次東向眂鹿西向眂豕所牧跪告如前儀畢引由北門退

右眂牲

先三日昧爽太常寺進齋戒牌銅人設黃案於

乾淸中門之左太常寺卿率所屬咸補服【常朝日朝服雨雪常服】恭奉齋戒牌在前銅人在後導以禦仗入自西長安門至

午門徹仗太常寺官十人前引由中道入進太和門

中左門

後左門侍衛二人引至

乾淸門階下太常寺官恭設於案齋戒牌南向銅人西向太常寺卿行一跪三叩禮退

皇帝致齋於大內頒

制辭於羣臣曰某年月日冬至朕恭祀

皇天上帝於

圜丘惟爾羣臣其蠲乃心齊乃志各揚其職敢或不共國

有常刑欽哉勿怠文武衙署恭書

制辭於版安奉正堂自員外郎騎都尉以上咸齋於公

署

右齋戒

先二日遣禮部尙書一人詣犧牲所省牲如眂牲儀

右省牲

是日昧爽太常寺司祝恭送祝版於內閣授中書舍人安奉潔室敬書祝辭於版畢內閣典籍豫設黃案於政事堂正中舍人奉祝版陳於案南向大學士詣案前立北面展祝文敬書

禦名畢舍人奉祝版仍安潔室俟翼日授司祝

右書祝版

祀前一日子初刻宰人豫鑿坎於宰牲亭外墻東廣深二尺太常寺官設香案於宰牲亭外光祿寺卿一人朝服太常寺贊禮郎二人前引詣香案前北面立三上香遂及禦史二人禮部司官二人咸朝服眂宰宰人以鸞刀割牲以豆取毛血瘞於墻東之坎

右眂割牲

是日五鼓太常寺卿率屬埽除壇上下借以防薦設

上帝神座於

圜丘第一成南向

列聖東西向

四從於第二成

大明東

夜明西

北斗七星五星二十八宿周天星辰在

大明之次

雲師雨師風伯雷師在

夜明之次均施靑幄工部司官張

皇帝拜次於第二成午階上張大次於外壝左門外神路之東太常寺典簿陳牲俎於

神廚博士辧籩豆豋鉶之實豋以太羮鉶以和羮簠以黍稷簋以稻粱籩以形鹽槀魚棗栗榛菱芡鹿脯白餅黑餅糗餌粉餈豆以韭菹醓醢菁菹鹿�芹菹醢筍菹魚醢脾析豚拍酏食糝食以次展器於

神庫

右設神座幄供張展牲器

昧爽太常寺設黃案於

太和殿中

禦座之南設香亭於殿內左楹之東設奉祝版亭奉玉帛香亭於殿內右楹之西太常寺贊禮讀祝各官具玉帛於篚貯香於盤只竢

太和門外太常寺卿率屬贊事殿內屆時太常寺卿率欽天監博士二人至

乾淸門奏時

皇帝龍袍補服乘輿出宮前引後扈如常儀【詳見嘉禮朝賀儀】

至

太和殿北階降輿

禦殿立左楹前西向記注官四人立殿右門外東面司

祝自內閣奉祝版入

太和中門玉帛香隨入前列提鑪二太常寺贊禮郎十人導引升中階至丹陛上導引止司祝奉祝版各官奉玉帛香進殿中門以次陳於黃案三叩退太常寺卿展祝文贊禮郎布拜褥

皇帝詣案前次第恭閱畢行一跪三拜禮興復位立太常寺卿韜祝版贊禮郎徹拜褥司祝各官進至案前三叩興恭奉祝版玉帛香依次設亭內三叩退司香官就香亭奉香合立於亭東司拜褥官布拜褥於香亭前退立司香之右太常寺卿二人恭導

皇帝至香亭前立司香跪進香

皇帝上香畢行一跪三拜禮興復位司拜褥官徹拜褥司香奉香合置亭內退鑾儀衛率校尉舁亭香亭在前祝版亭香帛亭以次由中道出前引如儀太常寺卿跪奏禮成

皇帝乘輿還宮太常寺卿隨亭送

南郊安奉

神庫內是日徹

乾淸門齋戒牌銅人恭送齋戒牌銅人於

齋宮導引如儀

右閱祝版玉帛香

厥明步軍統領飭所部淸蹕除道自

大淸門至

壇門鑾儀衛官校陳設

大駕鹵簿導象四民尉二十有八人次寶象五民尉八十人云麾使一人治儀正二人次靜鞭四民尉十有四人治儀正一人次前部大樂大號小號各四金口角四和聲署史十有二人次革輅駕馬四民

尉三十有二人木輅駕馬六民尉三十有二人像輅駕馬八民尉三十有四人金輅駕象一民尉四十有四人玉輅駕象一民尉四十有四人云麾使一人治儀正二人次鼓吹大樂金二金鉦四鈸二鼓二【有架】防二篴四云璈二管二笙二金口角八大號十有六小號十有六金鉦四畫角二十有四防鼓二十有四橫篴十有二拍板四仗鼓四金二防鼓二十有四署史六十有八人民尉百七十有六人畫角前防鼓後間以紅鐙各二民尉六人冠軍使一人整儀尉二人次引仗六禦仗吾仗各十有六立瓜臥瓜各十有六星十有六鉞十有六出警旗一入蹕旗一旗尉九十人民尉六十有七人五色銷金小旗四十【毎色各八】旗尉三十人民尉四十人云麾使一人整儀尉二人次翠華旗二金鼓旗二門旗八民尉二十有四人日旗一月旗一云旗五雷旗五八風旗八甘雨旗四民尉四十有八人列宿旗二十有八五星旗五五嶽旗五四瀆旗四神武朱雀白虎靑龍旗四民尉九十有二人天馬天鹿辟邪犀牛赤熊黃羆白澤甪端遊麟彩獅振鷺鳴鳶赤烏華虫黃鵠白雉云鶴孔雀儀鳳翔鸞爲旗二十民尉四十人五色銷金龍纛四十前鋒大纛八羽林大纛八驍騎纛二十有四旗尉四十人民尉百二十人云麾使二人治儀正二人整儀尉二人次黃麾四儀鍠氅四金節四進善納言敷文振武旌各二褒功懷逺行慶施恵明刑弼教教孝表節旌各二民尉五十有六人龍頭旛四豹尾旛四絳引旛四信旛四民尉三十有二人羽葆幢四霓幢四紫幢四長壽幢四民尉三十有二人云麾使二人治儀正二人整儀尉二人次鸞鳳赤方扇八雉尾扇八孔雀扇八單龍赤團扇八單龍黃團扇八雙龍黃團扇二十壽字黃扇八旗尉二十有四人民尉百二十有八人云麾使一人治儀正二人整儀尉二人次赤素方繖四紫素方繖四五色四季花團繖二十間以五色九龍繖十旗尉三十人民尉八十有四人次九龍黃蓋二十紫芝蓋二翠華蓋二九龍曲柄黃蓋四旗尉三十人民尉八十有四人鑾儀使一人云麾使一人治儀正二人整儀尉二人次長防四親軍八人殳四親軍八人豹尾槍三十防軍六十人弓矢三十親軍六十人儀刀三十親軍六十人云麾使一人治儀正二人整儀尉四人次仗馬十防軍二十人冠軍使云麾使各一人次金方幾一金交倚一金缾二金盥盤一金盂一金合二金鑪二拂二【立夏陳列處暑收】旗尉二十有二人云麾使一人治儀正二人次九龍曲柄黃華蓋一武備院掌蓋司蓋四人前引佩刀大臣十人提鑪二執鑪侍衛二人

玉輦在中左右奉輦鑾儀使二人扶輦冠軍使一人云麾使一人治儀正二人整儀尉二人旗尉民尉各十有八人後扈佩刀大臣二人豹尾班執豹尾槍侍衛十人佩儀刀侍衛十人佩弓矢侍衛二十人領侍衛內大臣一人侍衛班領二人次後管宗人府王公二人前鋒防軍統領一人散秩大臣一人給事中禦史二人各部郎中四人【員外郎並用】侍衛班領一人署侍衛班領一人侍衛什長二人次黃龍大纛二領侍衛內大臣一人【內大臣散秩大臣並用】司纛侍衛什長二人建纛親軍四人佩鳴螺親軍六人凡職事官均采服親軍防軍旗尉民尉各服其服辰刻不陪祀王以下公以上滿漢文武百官咸朝服會

闕下鴻臚寺序班序百官立位左翼官於

闕左門南西面右翼官於

闕右門南東面均重行北上恭

華蓋出

午門跪送巳刻太常寺卿赴

乾淸門奏請詣

南郊齋宿

皇帝龍袍補服乘禮輿出至

太和門階下降輿鑾儀衛進玉輦掌鑾儀衛內大臣一人跪奏請

陞輦鑾儀使二人奉輦扶輦官四人納陛於輦前正中

【陛凡五級】

皇帝陞輦駕士三十六人轝輦

駕發警蹕鑾儀使二人率官校夾輦而趨

午門鳴鐘鼓導迎樂前引不作

駕出

午門百官跪送前引大臣十人後扈大臣二人曁侍衛扈從諸臣親軍防軍旗尉民尉咸乘馬由

正陽門至

壇門

禦道左右塗巷皆設布幛防軍統領率參領以下防軍校步軍統領率參將以下步軍校按班立於幛外咸辟除淸蹕所至不得讙嘩

右鑾輿出宮

駕至

南郊由

壇西門入至

昭亨門外神路西掌鑾儀衛內大臣一人跪奏請降輦鑾儀使奉輦扶輦官納陛於輦前如前儀皇帝降輦前引大臣十人右贊引左對引太常寺卿二

人恭導

皇帝由外壝南左門入至

皇穹宇詣

上帝香案前立司香太常寺少卿一人跪進香

皇帝跪受香拱舉仍授司香興三上香畢以次詣

列聖香案前上香如儀贊禮郎布拜褥

皇帝行三跪九拜禮兩廡

從位遣分獻官上香行禮

皇帝詣

圜丘陟午階第一成恭眂

上帝位

列聖配位贊引官以次跪奏畢曁對引官恭導

皇帝由內壝東左門詣

神庫內恭眂籩豆贊引跪奏如前儀遂遣官並眂牲牢

皇帝由內壝南左門出至外壝左門外神路西陞輦詣

齋宮陪祀王公百官采服分班只竢

齋宮門外

皇帝降輦陞禮輿入齋宮乃退均隨壇齋宿是夜嚴更

宿衛警蹕環巡

右眂神位壇位牲器齋宿

將事之夕夜分太常寺卿率官屬入壇然爉炬明金鐙積柴加燔牛於上實以香具器陳於案各以其序豋居中簠左簋右籩從簠豆從簋俎在案前第一成

上帝幄內犢一豋一簠二簋二籩十有二豆十有二金鑪

一靑鐙二金鐙四鑪缾五事爵墊一

列聖幄內皆犢一豋一簠二簋二籩十有二豆十有二金鑪一靑鐙金鐙各二爵墊一幄南中設一案少西北向供祝版東設一案西向陳蒼璧一郊祀制帛十有二【色靑】奉先制帛三【色白】香盤四尊四匏爵十有二壺一爵一實福酒盤一實胙肉西設一案東向陳奉先制帛二【色白】香盤二尊二匏爵六凡牲陳於俎凡玉帛實於篚凡尊實酒承以舟疏布冪勺具第二成

大明

夜明幄內皆牛一豋一簠二簋二籩十豆十琖二十鑪一鐙四各設一案陳禮神制帛一【色一赤一白】尊一爵三香盤一俎篚冪勺具

星辰

雲雨風雷幄內皆牛一羊一豕一豋一鉶二簠二簋二籩十豆十琖三十鑪一鐙四各設一案一陳禮神制帛十有一【靑黃赤黑各一白七】一陳禮神制帛四【靑黃黑白各一】各尊一爵三香盤一俎篚冪勺具鑾儀衛冠軍使設洗於外壝左門外大次樂部率太常協律郎設中和韶樂於三成階下金編鐘在東玉編磬在西皆十有六懸以虡業東應鼓一柷一麾一西敔一東西分列琴十瑟四簫十篴六箎六排簫二塤二笙十搏拊二旌二節二干戚羽籥各六十有四凡樂作止舞進退均協律郎執麾引之

右陳設

陳設畢禮部侍郎一人由西階升第一成壇上太常寺博士前引詣

上帝位前省眂玉帛齍盛及籩豆豋俎之實以次詣列聖位前省齍畢仍由西階降至第二成

四從位前周眂如儀

右省齍

辧行禮位第一成午階上爲讀祝受福胙

皇帝拜位第二成黃幄次爲

皇帝行禮拜位北向第三成階上爲陪祀王貝勒拜位階下爲貝子公拜位均北面左翼東階西上右翼西階東上庭中夾神道東西爲分獻官拜位外壝門外爲陪祀百官拜位文五品武四品官以上東西各五班皆北面重行異等東位西上西位東上辧執事位第一成太常寺官二人立午階上

皇帝拜位前一司拜牌西面一司拜褥東面司祝一人立祝案西東面司香四人司玉帛一人司帛三人司爵四人序立東案之東西面司香二人司帛二人司爵二人序立西案之西東面光祿寺卿二人立東司香之後西面侍衛二人立西司香之後太

常寺贊賜福胙一人立西司爵之次東面侍儀禮部尙書一人侍郎一人立東案之南西面都察院左都禦史一人副都禦史一人樂部典樂一人立西案之南東面均北上第二成司拜牌拜褥官各一人分立黃幄次東西與第一成午階同第三成階上太常寺典儀一人立於東階西面引王貝勒行禮鴻臚寺官二人糾儀禦史四人禮部祠祭司官四人分立拜位左右均東西面第三成階下記注官四人立於神道之西東面引貝子公行禮鴻臚寺官二人分立拜位左右東西面司樂協律郎樂工序立東西樂懸之次北面歌工立樂工之次樂舞生文武八佾分行序立東在歌工之左西在歌工之右皆東列西上西列東上外壝門外糾儀禦史二人禮部祠祭司官二人立於從祀百官東班之東禦史二人禮部祠祭司官二人立於從祀百官西班之西鴻臚寺序班東西各一人立於糾儀官之次稍後太常寺贊四人二人循內壝墻立二人循外壝墻立掌燎官一人率燎人立燎鑪之東南隅

右辧位

祀日日出前七刻司祝詣

神庫祝版案前上香行一跪三叩禮恭奉祝版至

壇安於祝案跪叩如初退禮部尙書率太常寺卿屬恭請神位鑾儀衛冠軍使二人率校尉豫設龍亭一於皇穹宇階下正中南向又設龍亭五於左右稍後均南向又設龍亭四於南東西向至時太常寺官啟

神龕禮部尙書詣

皇穹宇各香案前三上香退出門檻外行三跪九叩禮太

常寺卿率屬分詣

皇穹宇及兩廡各行一跪三叩禮先請

四從位奉至丹墀東西向次請

列聖神位於殿內東西向竢請

上帝神位南向先行乃奉

列聖神位以從旣出殿奉

四從神位以從依序奉安於龍亭內各行一跪三叩禮校尉舁亭太常寺官十人前引禮部尙書從由

圜丘北門入至午陛亭止

上帝居中

列聖左右稍後均南向

從位再後東西向太常寺官詣各亭前跪三叩興恭請

上帝

列聖神位陞午階詣第一成

四從神位陞東西階詣第二成以次奉安於

神座各行一跪三叩禮退

右請神位

太常寺卿赴

齋宮奏請詣

壇行禮

皇帝禦祭服乘禮輿出

齋宮鑾儀使進玉輦於

齋宮門外掌鑾儀衛內大臣一人奏請

皇帝陞輦納陛奉輦如前儀鑾儀衛校鳴

齋宮鐘太常寺導駕官二人前引大臣十人提鑪官執鐙官左右列行後扈大臣二人及侍衛從恭導

皇帝至外壝門外神路西掌鑾儀衛內大臣一人奏請皇帝降輦納陛扶輦如前儀導駕官退右贊引左對引

太常寺卿二人恭導

皇帝詣大次少竢太常寺贊禮郎引分獻官於外壝右門外序立鴻臚寺官引陪祀王公於外壝門外侍衛后百官於行禮位後按翼東西序立只太常寺卿告奉安

神位畢奏請行禮

皇帝出大次鑾儀衛云麾使二人跪奉盥冠軍使一人跪奉帨巾盥畢司拜褥官豫布拜褥於第二成拜次退贊引對引官恭導

皇帝由外壝南左門入陞午階就第二成拜位北向立司拜牌官安拜牌退侍衛至內壝門外前引內大臣執鑪鐙官至三成階下均止立後扈大臣隨侍【凡陞壇隨侍同】太常寺贊禮郎引分獻官入內壝右

門至分獻拜位立鴻臚寺官引諸王貝勒貝子公文武百官均就拜位北面序立典儀贊樂舞生登歌執事官各共廼職武舞執干戚進贊引奏就位

皇帝就拜位立

右就次盥洗就位

皇帝旣就位典儀贊燔柴迎

帝神乃燔柴司香各奉香盤由案南東西相向行至左右

幄前止立司樂贊舉迎

帝神樂奏始平之章辭曰欽承純祜兮於昭有融時維永淸兮四海攸同輸忱元祀兮從律調風穆將景福兮廼眷微躬淵思髙厚兮期亮天工聿章彞序兮夙夜宣通云軿延佇兮鸞輅空蒙翠旗紛裊兮列缺丰隆肅始和暢兮恭仰蒼穹百靈只衛兮齋明辟公神來燕娭兮惟帝時聰協昭慈恵兮逖鑑臣衷協律郎舉麾工鼓祝樂作司

上帝香一人由左而北司

列聖香東位三人從西位二人由右而北以次進至各神案前恭竢司拜牌官起拜牌【凡陞

壇皆先起拜牌後同】贊引奏

陞

壇曁對引官恭導

皇帝陞第一成上對引官至祝案前止立

【凡陞壇行禮皆同】

贊引恭導

皇帝詣

上帝香案前司香跪贊引奏跪

皇帝跪奏上香司香進香

皇帝上炷香次三上瓣香興以次詣

列聖香案前上香儀同贊引奏復位曁對引官恭導皇帝復第二成拜位立司拜牌官安拜牌【凡復位則安拜牌後同】

贊引奏跪拜興

皇帝行三跪九拜禮贊贊跪叩興王公百官均隨行禮【凡眾官行禮皆贊後同】協律郎偃麾工戞敔樂止【凡樂以舉麾鼓祝作以偃麾戞敔止後同】

右燔柴迎神

典儀贊奠玉帛左司玉帛官曁司帛官由東案奉篚右司帛官由西案奉篚以次進至

神案前恭竢如奉香儀司樂贊舉奠玉帛樂奏景平之章辭曰靈旗爰止兮樂在縣執事有恪兮奉玉筵聿昭誠敬兮駿奔前嘉玉量幣兮相後先來格洋洋兮思儼然臣忱翼翼兮告中防樂作贊引奏陞

壇恭導

皇帝陞第一成詣

上帝位前立司玉帛官跪贊引奏跪

皇帝跪奏獻玉帛司玉帛官進篚

皇帝受篚拱舉奠於案興以次詣

列聖位前司帛官跪進篚

皇帝受篚奠帛儀同贊引奏復位恭導

皇帝復第二成拜位立樂止

右奠玉帛

皇帝旣奠玉帛典儀贊進俎司拜牌官起拜牌退贊引

對引恭導

皇帝轉立拜位旁西向司拜褥官起拜褥太常寺官引分獻官鴻臚寺官引王公各退避東西面立有司貯羮於壺恭執太常寺官二人引至壇階下止立執壺官升午階以次登壇過幄次仍布拜褥恭導

皇帝復位王公及分獻官皆引復位執壺官詣

上帝

列聖位前跪拱舉興以羮沃俎者三退由西階降司樂贊舉進俎樂奏咸平之章辭曰吉蠲爲饎兮肅豆籩升肴列俎兮敢弗防毛炰繭栗兮薦膏鮮致潔陶匏兮香水泉願垂降鑑兮駐云駢錫嘉福兮億萬斯年樂作贊引奏陞

壇恭導

皇帝陞第一成詣

上帝位前立贊引奏跪

皇帝跪奏進俎

皇帝拱舉進俎興以次詣

列聖位前進俎儀同贊引奏復位恭導

皇帝復第二成拜位立樂止

右進俎

典儀贊行初獻禮有司揭尊冪勺挹酒實爵左右司爵執爵以次進至各

神案前恭竢如奉香儀司樂贊舉初獻樂奏壽平之章辭曰玉斚肅陳兮明光桂漿初醞兮信芳臣心廸恵兮奉觴醴齊載徳兮馨香靈慈徽眷兮矞皇勤仰止兮斯徜徉樂作司樂舉節舞干戚之舞【凡舞以節領之導引進退後同】贊引奏陞

壇恭導

皇帝詣第一成

上帝位前立司爵跪贊引奏跪

皇帝跪奏獻爵司爵進爵

皇帝受爵奠於墊中興第一成司拜牌拜褥官布拜褥

安拜牌贊引奏詣讀祝位

皇帝詣讀祝拜位立司祝至祝案前跪三叩興奉祝版

跪案左樂暫止贊引奏跪

皇帝跪羣臣皆跪贊引贊讀祝司祝讀祝辭曰維某年

月日

嗣天子【臣】禦名敢昭告於

皇天上帝曰時維冬至六气資始敬遵典禮謹率臣僚以玉帛犧齊粢盛庶品備此禋燎只祀於

上帝奉

太祖承天廣運聖徳神功肇紀立極仁孝睿武端毅欽安弘文定業髙皇帝

太宗應天興國弘徳彰武寛溫仁聖睿孝敬敏昭定隆道顯功文皇帝

世祖體天隆運定統建極英睿欽文顯武大徳弘功至仁純孝章皇帝

聖祖合天弘運文武睿哲恭儉寛裕孝敬誠信中和功徳大成仁皇帝

世宗敬天昌運建中表正文武英明寛仁信毅大孝至誠憲皇帝配尙

饗讀畢興奉祝版跪安

上帝位前篚內三叩興退樂作贊引奏拜興

皇帝率羣臣行三拜禮興起拜褥徹拜牌贊引恭導詣

列聖位前以次獻爵儀同贊禮郎引

從位分獻官由東西階升詣各

神位前上香獻帛獻爵畢贊引奏復位恭導

皇帝復第二成拜位立分獻官鹹降階退各復拜位立

樂止武功之舞退文舞執羽籥進

右初獻讀祝

典儀贊行亞獻禮司爵執爵以進司樂贊舉亞獻樂奏嘉平之章辭曰考鐘拂舞兮再進瑤觴翼翼昭事兮次第肅將睟顏容與兮蒼幾輝煌穆穆居歆兮和气洋洋生民望澤兮仰睨玉房榮泉瑞露兮慶無疆樂作舞羽籥之舞贊引奏陞

壇恭導

皇帝陞第一成以次奠爵於左儀如初獻贊引奏復位

恭導

皇帝復位立樂止

右亞獻

典儀贊行終獻禮司爵執爵以進司樂贊舉終獻樂奏永平之章辭曰終獻兮玉斚淸肅秬鬯兮薦和羮磬管鏘鏘兮祀孔明防酒盈盈兮勿替思成明命顧諟兮福羣生八龍蜿蜒兮苞羽和鳴樂作【舞與亞獻同】贊引奏陞

壇恭導

皇帝陞第一成以次奠爵於右儀如亞獻贊引奏復位

恭導

皇帝復位立毎獻分獻官詣

從位獻爵升降均如初樂止文徳之舞退

右三獻

旣終獻贊禮郎一人詣祝案前東面立贊

賜福胙光祿寺卿就東案奉福胙至

上帝位前拱舉布拜褥安拜牌如讀祝儀贊引奏詣飲福

受胙位恭導

皇帝詣第一成飲福受胙位立光祿寺卿二人奉福胙

只立

皇帝拜位之右侍衛二人進立於左贊引奏跪皇帝跪左右官咸跪奏飲福酒右官進福酒

皇帝受爵拱舉授左官奏受胙右官進胙

皇帝受胙拱舉授左官贊引奏拜興

皇帝三拜興贊引奏復位恭導

皇帝復第二成拜位立贊引奏跪拜興

皇帝率羣臣行三跪九拜禮典儀贊徹饌司樂贊舉徹饌樂奏熙平之章辭曰一陽復兮協气伸盥薦畢兮精白陳旋廢徹兮敢逡巡禮將成兮樂欣欣瞻九閶兮轉洪鈞福施下逮兮佑此人民樂作司玉帛官詣

上帝位前跪叩興奉蒼璧以退樂止

右受福胙徹饌

典儀贊送

帝神司樂贊舉送

帝神樂奏淸平之章辭曰升中告成兮晻靄壇場穆思廻盻兮云駕洋洋臣求時恵兮感思馨香願防博產兮多士思皇天施地育兮百谷蕃昌殖我嘉師兮正直平康樂作贊引奏跪拜興

皇帝行三跪九拜禮王公百官均隨行禮興樂止

右送神

典儀贊奉祝帛饌恭送燎位司祝司帛詣

神位前咸跪司祝奉祝司帛奉篚皆三叩興司香跪奉香

司爵跪奉饌興以次恭送燎所

皇帝轉立拜位旁西向【起拜牌分獻官王公避立如進俎時】竢祝帛過【仍布

拜褥】

皇帝復位立

從位香帛饌仍由東西階降送內壝東西門外燎所典儀贊望燎司樂贊舉望燎樂奏太平之章辭曰隆儀告備兮誠旣將有防秉火兮越芳雷車電邁兮九龍驤紫氛四塞兮靈旗揚烝民防福兮順五常惟予小子兮敬戒永臧樂作贊引奏詣望燎位【豫布拜褥】恭導

皇帝由內壝南左門出詣望燎位望燎分獻官各詣東

西門外望燎贊引奏禮成恭導

皇帝入大次樂止

右望燎

大祀禮成鑾儀衛冠軍使率校尉設龍亭一於

圜丘午階下正中龍亭五於左右稍後均南向龍亭四於兩旁東西向太常寺卿率屬升壇詣各

神位前跪三叩興恭請安奉亭內跪叩如初鑾儀校舁亭

依次行至

皇穹宇

上帝居中

列聖左右均北向

從位東西相向以次復

禦禮部尙書上香行禮儀並與迎

神同

右神位還禦

皇帝旣還大次更衣至外壝神路西乘禮輿出昭亨門外

大駕鹵簿前導和聲署官贊奏樂導迎樂作奏祐平之章辭曰崇徳殷薦升燎告防惟聖能饗至誠天眷駕六龍臨紫煙佑命申圖籙綿前部大樂畢舉

皇帝回鑾王公從各官以次退不陪祀王公百官仍朝

服集

午門外跪迎

午門鳴鐘樂止王公隨

駕入至內金水橋恭

皇帝還宮皆退太常寺官徹

齋宮齋戒牌銅人送寺

右回鑾

孟春上辛祈谷之禮先祀期五日遣親王一人詣犧牲所恭代眂牲如

圜丘儀

右眂牲

先三日

皇帝齋於大內齋宮王公百官各齋於次儀與冬至大

祀同誓戒

制辭曰某年月日上辛朕恭祀

上帝於

祈年殿爲民祈谷惟爾羣臣其蠲乃心齊乃志各揚其職敢或不共國有常刑欽哉勿怠書版恭奉齋次如式

右齋戒

省牲

書祝版

眂割牲【儀均與冬至大祀同】

祀前一日五鼓太常寺卿率屬埽除

祈年殿借以防薦設

上帝神座於殿中南向設

列聖神座於左右東西向所司張大次於

祈年門外神路之東陳牲俎於

神廚展祭器於

神庫如式

右設神座供張展牲器

昧爽

皇帝禦

太和殿閱祝版玉帛香儀與

圜丘大祀同

右閱祝版玉帛香

厥明步軍統領飭所部淸蹕鑾儀衛陳設

大駕鹵簿於

午門外陳玉輦於

太和門階下諸司各共其事巳刻

皇帝龍袍補服乘輿出宮至

太和門階下降輿鑾儀使扶輦納陛

皇帝陞輦警蹕導從

午門鳴鐘鼔不陪祀王公百官朝服跪送並如大祀

圜丘之儀

右鑾輿出宮

駕詣

南郊至

壇南門外神路西

降輦奉輦納陛如前儀前引大臣贊引對引太常寺卿

恭導

皇帝由

祈年左門入詣

皇幹殿

神位前上香行禮次詣

祈年殿恭眂

壇位畢由壝東門詣

神庫眂籩豆遣官眂牲牢並同大祀儀畢仍由

祈年左門出

陞輦宿

齋宮陪祀王公百官采服分班只立

齋宮門外竢

皇帝降輦乘輿入宮乃退

右眂神位壇位牲器齋宿

將事之夕夜分太常寺卿率屬入壇然炬明鐙積柴加燔牛於上具器陳辧簠簋籩豆豋俎之序陳三案一設殿中少西供祝版一東次西向一西次東向分奠玉帛香尊爵壺盤福胙惟

上帝前用告祀靑帛一餘儀均與

圜丘大祀同鑾儀衛設洗於

祈年門外大次樂部率太常協律郎設中和韶樂於丹陛上分東西懸陳樂舞於樂懸之次五鼓太常寺博士引禮部侍郎升西階入殿右門恭省玉帛齍盛如大祀儀

右陳設省齍

辧行禮位殿南正中爲

皇帝拜位其前爲讀祝受福胙位北向丹陛東西爲諸王貝勒貝子公陪祀拜位左翼東階西上右翼西階東上丹墀內東西爲陪祀百官拜位文員外郎武騎都尉以上東西各五班東位西上西位東上重行異等皆北面辧執事位太常寺司拜牌拜褥官二人分立門內

皇帝拜位左右東西面司祝一人立祝案西東面司香司玉帛司帛司爵贊賜福胙官奉福胙光祿寺鄕接福胙侍衛侍儀禮部尙書侍郎都察院左都禦史副都禦史樂部典樂序立東西案之次東西面太常寺典儀一人立東檐下西面司樂協律郎樂工歌工舞佾序立丹陛上東西樂懸之次北面鴻臚寺鳴贊二人分立東西陛石欄前東西面記注官四人立西階下東面引禮鴻臚寺序班四人糾儀禦史四人禮部祠祭司官四人分立從祀王公百官拜位左右均東西面掌燎官率燎人立燎鑪之東南隅並如

圜丘儀

右辧位

祀日日出前七刻司祝恭奉祝版至

祈年殿安於祝案如式鑾儀衛官校豫設龍亭一於皇幹殿階下正中又設龍亭五於左右稍後均南向太常

寺官啟

神龕禮部尙書上香行禮太常寺卿率屬恭請

上帝神位

列聖神位奉安龍亭內前引後從舁行至

祈年殿階下亭止依序如初北向太常寺官詣亭前恭請神位以次升中階入殿中門奉安各

神座一跪三叩並如

皇穹宇奉請之儀

右請神位

太常寺卿赴

齋宮奏請詣

祈年殿

皇帝禦祭服乘輿鑾儀衛進玉輦於

齋宮門外納陛奉輦

皇帝陞輦鳴鐘前列鑪鐙導從扈衛如常儀至祈年門外神路西鑾儀衛納陛奉輦如初

皇帝降輦詣大次少竢陪祀王公於

祈年門外百官於丹墀按翼東西序立只太常寺卿

告奉安

神位畢奏請行禮

皇帝出次鑾儀衛官跪奉盥奉巾如儀盥畢司拜褥官豫布拜褥於殿南拜位贊引對引恭導

皇帝由

祈年左門入陞東階進殿東門就拜位北向立執鑪鐙官止東階下夾階左右立侍衛退至東西隅僉立前引內大臣止檐下東西侍立後扈大臣隨侍鴻臚寺官引王公百官均就拜位序立典儀贊樂舞生登歌執事官各共廼職武舞執干戚進贊引奏就位司拜牌官跪安拜牌於拜褥退

右就次盥洗就位

典儀贊燔柴迎

帝神左右司香奉香盤進如祀

圜丘之儀司樂贊舉迎

帝神樂【凡儀節皆典儀贊舉樂皆司樂贊並詳冬日至大祀儀】奏祈平之章辭曰帝篤祜民兮求莫匪舒小民何依兮飲食維需莫嘉於谷兮萬事權輿爲民請命兮豈非在予日用辛兮百辟趨暾將出兮東風徐惟予小子兮敬盥顒孚皇皇龍駕兮穆將愉樂作

皇帝詣

上帝位前跪上香次詣

列聖配位前跪上香畢興復位率羣臣行三跪九拜禮樂

止【凡行禮進退皆贊皆引陪祀官隨行禮皆贊詳見冬日至大祀儀】

右燔柴迎神

乃奠玉帛舉奠玉帛樂奏綏平之章辭曰念玆稼穡兮惟民天農用八政兮食爲先雨暘時若兮玉燭全立我烝民兮迄用康年仰三無私兮昭事防奉璋承帛兮栗若臨淵樂作司玉帛奉玉帛司帛奉帛進如奉香儀以次至各案前跪

皇帝詣

上帝位前跪奠玉帛以次詣

列聖位前跪奠帛畢興復位樂止

右奠玉帛

乃進俎舉進俎樂奏萬平之章辭曰鼎烹兮苾芬嘉薦兮無文升繭栗兮惟犉羶薌達兮干云昭民力兮普存惟明徳兮馨聞樂作有司執壺羮自中階升進殿內沃俎如

圜丘儀

皇帝詣

上帝位前

列聖位前跪進俎興復位樂止

右進俎

行初獻禮舉初獻樂奏寶平之章辭曰初獻兮元酒盈致純潔兮儲精誠瑟黃流兮罍承酌其中兮外淸明儼對越兮維淸帝心歆假兮綏我思成樂作舞干戚之舞

皇帝詣

上帝位前司爵跪奉爵

【凡司爵奉爵皆豫至各神案前恭竢如奉香儀後仿此】皇帝跪獻爵奠於墊中興退詣讀祝拜位立司祝至祝案前跪三叩興奉祝版跪案左樂暫止

皇帝跪羣臣皆跪司祝讀祝辭曰維某年月日嗣天子【臣】禦名只奏於

皇天上帝曰【臣】仰承

眷命撫育萬方念切民生亟圖康乂玆者屆上辛春

耕將舉爰攄誠悃上迓

洪庥謹率臣僚以玉帛牲醴粢盛庶品恭祀

上帝伏祈

昭鑑時若雨暘俾百谷用成三農攸賴奉

太祖承天廣運聖徳神功肇紀立極仁孝睿武端毅欽安弘文定業髙皇帝

太宗應天興國弘徳彰武寛溫仁聖睿孝敬敏昭定隆道顯功文皇帝

世祖體天隆運定統建極英睿欽文顯武大徳弘功至仁純孝章皇帝

聖祖合天運文武睿哲恭儉寛裕孝敬誠信中和功徳大成仁皇帝

世宗敬天昌運建中表正文武英明寛仁信毅大孝至誠憲皇帝侑

神尙

饗讀畢興奉祝版安於帛篚內跪叩如初退樂作皇帝率羣臣行三拜禮興以次詣

列聖位前跪獻爵儀同興復位樂止武功之舞退文舞執

羽籥進

右初獻讀祝

行亞獻禮舉亞獻樂奏穰平之章辭曰犧尊啟兮告防淸酟旣馨兮陳前禮再獻兮祠筵光煜爚兮非煙神悅懌兮僾然恵我嘉生兮大有年樂作舞羽籥之舞

皇帝詣

上帝位前以次

列聖位前跪奠爵於左如初獻儀興復位樂止

右亞獻

行終獻禮舉終獻樂奏瑞平之章辭曰終獻兮奉明粢苾芬嘉防兮淸醴旣釃神其衎兮錫祉禮成於三兮陳辭願灑餘瀝兮沐羣黎臣拜手兮靑墀樂作【舞同亞獻】

皇帝詣

上帝位前以次

列聖位前跪奠爵於右如亞獻儀興復位樂止文徳之舞

退

右三獻

旣終獻太常寺官贊

賜福胙

皇帝詣受福胙位飲福受胙如

圜丘儀復位率羣臣行三跪九拜禮乃徹饌舉徹饌樂奏渥平之章辭曰俎豆具陳兮庶品宜肸蠁昭鑑兮荷帝慈饌告備兮玉几登歌洋溢兮廢徹不遲肅微忱兮吿終事上帝居歆兮錫純禧樂作有司詣

上帝位前跪叩興奉蒼璧退樂止

右受福胙徹饌

乃送

帝神舉送神樂奏滋平之章辭曰只奉天威兮弗敢康小心翼翼兮昭穹蒼云垂九天兮露瀼瀼翠旗羽節兮上翺翔臣拜下風兮肅徬徨願沛汪澤兮民多蓋藏樂作

皇帝率羣臣行三跪九拜禮興樂止

右送神

旣送神執事官以次詣

神位前奉祝帛香饌恭送燎所如

圜丘之儀舉望燎樂奏谷平之章辭曰卭首兮天閶混茫一气兮浩無方蕭東帛兮薦馨香精誠感格兮降福穰穰四時順序兮百谷以昌臣同兆姓兮咸荷恩光樂作恭導

皇帝由

祈年左門出詣望燎位望燎贊引奏禮成引入大次樂

止

右望燎

祈谷禮成鑾儀衛依序設龍亭於殿階下均南向太常寺卿率屬恭請

神位奉安亭內以次舁行復

禦皇幹殿禮部尙書上香行禮並如奉請之儀

右神位還禦

皇帝旣還大次更衣乃出次至神路西乘禮輿出昭亨門外

大駕鹵簿前導導迎樂作奏祐平之章辭曰民者邦本民食乃天爰卜辛日大君殷薦龍角明祈有年耒耜親天下先前部大樂畢舉

皇帝回鑾王公從陪祀官退不陪祀王公百官朝服跪

迎如來儀

午門鳴鐘王公隨

駕入至內金水橋恭

皇帝還宮皆退

右回鑾

龍見常雩之禮嵗以孟夏卽事於

圜丘凖冬日至大祀儀誓戒

制辭曰某年月日朕恭祀

皇天上帝只秩常雩惟爾羣臣其蠲乃心齊乃志各揚其

職敢或不共國有常刑欽哉勿怠

右戒辭

祝辭曰維某年月日

嗣天子【臣】禦名敢昭告於

皇天上帝曰【臣】恭承

帝命率育寰區民爲邦本深思稼穡之艱難食乃民天惟冀雨暘之時若用蠲吉日肅展明禋玆當龍見之期爰舉祈年之典維

皇上帝鑑玆將享之誠用康兆民咸受明昭之

賜俾五風十雨黍稷維馨九谷三農順成有慶奉

太祖承天廣運聖徳神功肇紀立極仁孝睿武端毅欽安弘文定業髙皇帝

太宗應天興國弘徳彰武寛溫仁聖睿孝敬敏昭定隆道顯功文皇帝

世祖體天隆運定統建極英睿欽文顯武大徳弘功至仁純孝章皇帝

聖祖合天弘運文武睿哲恭儉寛裕孝敬誠信中和功徳大成仁皇帝

世宗敬天昌運建中表正文武英明寛仁信毅大孝至誠憲皇帝侑

神尙

饗

右祝辭

祀日迎神樂奏靄平之章辭曰立我烝民兮神降嘉生雨暘時若兮百谷用成龍見而雩兮先民有程臣膺天祚兮敢不只承念我農兮心靡寧肅明禋兮殫精誠靈皇皇兮穆以淸金支五色兮罨靄蜺旌

奠玉帛樂奏云平之章辭曰玉帛載陳兮磬管鏘鏘爲民請命兮惕勿敢康令淸和兮遂百昌麥秀岐兮禾茀稂日照九兮時雨滂俾萬寶兮千斯倉

進俎樂奏需平之章辭曰越十雨兮越五風三光昭明兮嘉气防天所子兮躬予小子兮子萬邦紛總總兮賴皇穹犉牡�亨兮達臣衷

初獻樂奏霖平之章辭曰酌彼兮罍洗飶芬兮椒香愧明徳兮維馨假黍稷兮誠將願大父兮念玆眾子穆將愉兮綏以丰穰

亞獻樂奏露平之章辭曰再酌兮醑淸仰在上兮明明庶來格兮鑑誠曷敢必兮屏營合萬國兮形神精承神至尊兮思成

三獻樂奏霑平之章辭曰三酌兮成純備物致志兮敬陳多士兮駿奔靈承無斁兮明禋維蕃釐兮媼神雨畱甘兮良苗懷新

徹饌樂奏靈平之章辭曰禮將成兮舞已終徹弗遲兮畏神恫願畱福兮恵吾農神之貺兮協气融遂及私兮越我公五者來備兮錫用丰

送神樂奏霮平之章辭曰祥風瑞靄兮彌靈壇上帝居歆兮風肅然左蒼龍兮右白虎般裔裔兮糺縵縵仰九閶兮返禦介祉釐兮康年

望燎樂奏霈平之章辭曰碧翏翏兮不可度思九奏終兮爟火晳而神光四燭兮休气夥頤安匪舒兮抑抑威儀帝求民莫兮日鑑在玆錫福繁祉兮庶徵曰時

回鑾樂奏祐平之章辭曰炎夏初屆憫我穡夫爰舉常祀盛樂用雩明徳馨誠意孚禾稼登斯樂胥祀日禮儀樂舞並牲幣陳設器數均與冬日至大祀禮同

右樂章

大雩之禮孟夏常雩後不雨旣徧祈

天神

地祗

太嵗

社稷三復仍不雨乃諏吉修大雩禮於

圜丘

右諏吉

旣諏吉翰林院撰擬祝辭

【或親制祝文】先期齋戒如常禮齋之日禁斷屠宰祀前一日

皇帝禦常服詣

太和殿眂祝版執事官咸常服太常寺卿率屬入

壇潔器陳備脯醢果實設

皇天上帝神座於

圜丘第一成南向設

四從神位於第二成東西向

皇帝詣

壇齋宿常服出宮乘騎不乘輦不設鹵簿不陳樂前引後

扈大臣侍衛咸常服導從

午門鳴鐘不陪祀王公百官常服跪送

駕至

南郊由

壇西門入至

昭亨門外降騎步行入

壇恭眂

壇位上香行禮如儀

右減服禦徹樂

祀之日

皇帝雨冠素服步禱於

壇扈從官曁陪祀執事各官咸雨冠素服恭行雩禮不燔柴不進俎不飲福受胙余樂章樂舞及玉帛器數悉與常雩同

皇帝行三獻禮畢復位北向立協律郎引舞童十有六人衣衣執羽翳進爲八列典儀贊舞童歌詩贊引奏跪

皇帝跪羣臣皆跪舞童乃舞皇舞按節歌

禦制云漢詩八章詩曰瞻彼朱鳥鶉首是臨協紀辧律羽虫徵音萬物蕓生有壬有林有事南郊陟降維欽

瞻仰昊天生物爲心【一章】維國有本匪民伊何維民有天匪食則那爲民祈福平秩南訛我祀敢後我樂維和鼉鼓淵淵童舞娑娑【二章】自古在昔春郊夏雩旱則致禱田燭朝趨盛禮旣陳神畱以愉雷師闐闐飛防衙衙霈時甘霖利我新畬【三章】於穆穹宇在郊之南對越嚴恭上帝是臨庇防嘉谷用將悃忱惴惴我躬肅肅我心六事自責仰彼桑林【四章】權輿粒食實維后稷百王承之永奠邦極惟予小子臨民無徳敢懈祈年潔衷翼翼命彼秩宗古禮是式【五章】古禮是式値玆吉辰玉磬金鐘大羮維醇衣八列舞羽繽紛旣侑上帝亦右從神尙鑑我衷錫我康年【六章】惟天可感曰惟誠恪惟農可稔曰惟力作恃天慢人弗刈弗獲尙勤農哉服田孔樂咨爾保介庤乃錢鎛【七章】我禮旣畢我誠已將風馬電車旋駕九閶山川出云爲霖澤滂雨公及私興鋤利甿億萬斯年農夫之慶【八章】歌畢引退贊引奏拜興

皇帝率羣臣行三拜禮興乃徹饌送

帝神望燎並如常雩之儀禮畢

皇帝還宮

午門鳴鐘不陪祀王公百官常服跪迎如初儀

右大雩

因事只告

圜丘之禮遣親王一人將事及執事官致齋一日豫期翰林院具祝文【隨事撰擬】太常寺送內閣恭書奉諸

南郊神庫潔備器陳至日五鼓設

神座幄於

圜丘陳鹿脯鹿醢醢棗榛葡萄桃實蓮實鑪一鐙六爵墊一幄南中設一案少西北向供祝版司祝一人立於案西東面東設一案西向陳告祀制帛一香盤一尊一冪勺具爵三司香司帛司爵各一人立於案東西面糾儀禦史一人東位西面一人西位東面太常寺典儀一人立第二成午階上之東掌燎立燎鑪東南隅雞初鳴遣官豫竢於

昭亨門外贊引太常寺贊禮郎二人豫竢於外壝南右

門外均朝服黎明太常寺卿率屬詣

皇穹宇奉請

皇天上帝神位入壇恭設座上如儀遣官入

昭亨右門至外壝南右門贊禮郎引入詣

圜丘升西階至第三成午階上典儀贊就位執事官各共廼職贊禮郎引遣官就拜位北面立典儀贊迎

神【凡禮儀節次皆典儀唱贊後同】司香奉香進至案前只竢贊禮郎贊升壇引遣官升西階就香案前立贊跪遣官跪贊上香司香跪進香遣官上炷香次三上瓣香興贊復位引遣官自西階降復位立贊跪叩興【凡遣官升降行禮皆贊皆引後同】遣官三跪九叩興贊行初獻禮司帛奉篚司爵揭尊冪勺挹酒實爵以次進至案前只竢遣官升

壇詣

神位前跪司帛跪奉篚遣官受篚拱舉奠於案司爵跪奉爵遣官受爵拱舉奠於墊中興贊讀祝遣官降自午階之左至第二成當階北面跪司祝詣祝案前跪三叩奉祝版跪案左讀祝畢興奉安

神位前篚內跪叩如初退遣官行三叩禮興仍降西階復位次亞獻獻爵於左次三獻獻爵於右儀同贊送神遣官行三跪九叩禮興贊奉祝帛送燎司祝奉祝司帛奉篚皆三叩司香奉香以次降午階遣官避立西旁竢過復位贊望燎遣官降西階出內壝南右門詣燎所望燎贊禮郎告禮畢引由外壝南右門出太常寺卿率屬恭請

上帝神位還

禦如儀各退

右因事只告

列聖升配

南郊之禮

制下禮部具疏行欽天監諏吉工部於

昭亨門外擇潔地設黃幄太常寺設香案於幄內禮工二部尙書上香行三跪九叩禮工部敬制升配

神位旣成諏吉鐫字內閣翰林官朝服敬書題字大學士滿漢各一人朝服視鐫上香行禮如儀

升祔

太廟禮成諏

升配

圜丘吉日以

聞飭諸司敬謹供備

右敬制神位戒辦

眂牲

致齋

書祝版

閱祝版

眂割牲【儀均與冬日至大祀同】

前二日遣官各一人只告

天

地

宗廟

社稷如常告儀

右只告

前一日太常寺卿率屬入

壇潔蠲壇上下恭設

上帝靑幄曁

列聖配幄畢乃恭設

升配靑幄寶座几案如儀鑾儀衛設龍亭黃蓋禦仗於昭亨門外恭制

神位黃幄前是日

皇帝詣

南郊齋宿鑾儀衛陳

大駕鹵簿

午門鳴鐘鼓樂陳而不作不陪祀王公百官朝服跪送如常儀

駕至

南郊

降輦贊引對引官恭導

皇帝詣

皇穹宇上香行三拜禮畢恭導詣

圜丘只眂

壇位乃導出

昭亨門外陞輿請

齋宮大學士二人朝服只竢於恭制

神位黃幄前太常寺官具鑪鐙大學士入幄右門詣案前上香行三跪九叩禮恭視工部以靑節

神位題字畢禮部尙書詣案前恭奉

神位奉安於黃案上香行禮如前儀畢各退

右眂神位

屆日昧爽太常寺卿入

壇陳設祭器樂部陳樂懸樂舞工部官張大次陪祀執事各官朝服豫集只竢均如大祀儀禮部太常寺官十人前引

神位恭竢於黃幄外太常寺卿詣

齋宮奏時

皇帝禮服出

齋宮乘輦前引大臣十人前導後扈大臣隨侍如儀

皇帝出廣利門至

昭亨門右降輦盥手鑾儀衛官跪奉盥奉巾如儀畢贊

引對引恭導

皇帝入黃幄左門詣

神位前行一跪三拜禮興進前跪恭奉

神位興由中門出奉安

神位於龍亭跪三拜興避立道左校尉舁亭前列禦仗黃蓋禮部太常寺官左右導引前引大臣十人贊引對引太常寺卿二人恭導

皇帝於亭後行陪祀王以下內大臣侍衛於

昭亨左門外跪迎過興隨行龍亭入

昭亨左門百官跪迎於次過北面只立亭至內壝左

門外止贊引對引恭導

皇帝詣亭前跪三拜興進前跪恭奉

神位入內壝左門至

圜丘三成階下禦仗黃蓋退前引大臣止立贊引對引恭

導

皇帝陞

壇太常寺司拜褥官豫布

神位拜褥於正中布

皇帝拜褥於稍後贊引跪奏

廟諡皇帝只見

皇天上帝

皇帝恭奉

神位跪安於拜席退就拜位贊引奏拜興

皇帝三跪九拜恭代行只見禮畢贊引跪奏請

陞座

皇帝進前跪恭奉

神位興司拜褥官徹

神位拜褥

皇帝詣

配幄前跪奉安

神位於寶座退至幄外香案前贊引奏拜興

皇帝行一跪三拜禮贊引對引恭導

皇帝詣二成拜位立乃行大祀禮儀節均與冬日至同

祀畢恭導

皇帝出

昭亨左門乘輿還宮

大駕鹵簿前導樂陳而不作不陪祀王公百官只迎駕如前儀太常寺官恭請

神位

禦皇穹宇上香行禮均如

郊祀儀翼日

頒詔布告天下【儀詳嘉禮】

右升配

升配

圜丘禮成恭遇孟春上辛吉日秩祀

祈谷壇乃奉

神位配饗

祈年殿祀前諸儀並同

圜丘豫日有司恭設

升配寶座於

祈年殿屆日設龍亭黃蓋禦仗於恭制

神位黃幄前導引如儀

皇帝恭奉

神位由左階陞入

祈年左門奉安於

寶座【不再行只見禮】余儀節均與上辛祈谷同

右升配祈谷壇

欽定大淸通禮卷一﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷二

吉禮

北郊

夏日至大祭

地於

方澤之禮先祭期五日遣親王二人詣犧牲所恭代眂牲

儀與祀

南郊禮同

右眂牲

先三日

皇帝致齋於大內頒

制辭於羣臣曰某年月日夏至朕恭祭

皇地只於

方澤惟爾羣臣其蠲乃心齊乃志各揚其職敢或不共國有常刑欽哉勿怠陪祀王公百官敬書誓

命各齋於公署如祀

南郊儀

右齋戒

省牲

書祝版

眂割牲

【儀均與南郊祀同】

先一日五鼓太常寺卿率屬埽除壇上下借以防薦設

皇地只神座於

方澤第一成居中北向

列聖東西向

四從於第二成

五嶽東

啟運

天柱二山從之

五鎭西

隆業

昌瑞

永寧三山從之

四海在

五嶽之次

四瀆在

五鎭之次均施黃幄工部司官張

皇帝拜次於第二成子階上張大次於外壝北門外神

路之東太常寺典簿陳牲俎於

神防博士辧簠簋籩豆豋鉶之實以次展器於神庫

右設神座幄供張展牲器

其日昧爽太常寺設黃案於

中和殿中

禦座之南太常寺卿只贊事殿內司祝由內閣奉祝

版暫奉於

太和殿內初昕太常寺卿率欽天監博士至乾淸門奏時

皇帝龍袍補服乘輿出宮至

中和殿後降輿

禦殿立左楹前西向記注官四人於殿右門夾檻內外

立東面司祝由

太和殿奉祝版前列提鑪二太常寺贊禮郎十人引至

中和殿外階下止司祝奉祝版由中階進殿中門陳於案三叩興退太常寺卿展祝文贊禮郎布拜褥

皇帝詣案前恭閱畢行一跪三拜禮興復位立太常寺卿韜祝版有司徹拜褥司祝進至案前三叩恭奉祝版興由殿中門出太常寺卿跪奏禮成

皇帝還宮太常寺官送祝版至

北郊奉安

神庫內是日恭進齋戒牌銅人於

齋宮徹

乾淸門齋戒牌銅人如祀

南郊儀

右閱祝版

厥明步軍統領飭所部淸蹕除道自

東華門至

壇門鑾儀衛官校陳設

法駕鹵簿導象四民尉二十有八人次寶象五民尉八十人云麾使一人治儀正二人次靜鞭四民尉十有四人治儀正一人次前部大樂大號小號各四金口角四和聲署史十有二人次革輅駕馬四民尉三十有二人木輅駕馬六民尉三十有二人像輅駕馬八民尉三十有四人金輅駕象一民尉四十有四人玉輅駕象一民尉四十有四人云麾使一人治儀正二人次鼓吹大樂大號八小號八金鉦四畫角二十有四防鼓二十有四橫篴十有二

拍板四仗鼓四金二防鼔二十有四署史六十有八人民尉百六十有四人畫角前防鼓後間以紅鐙各二民尉六人冠軍使一人整儀尉二人次引仗禦仗吾仗各六立臥各六星六鉞六出警入蹕旗各一民尉六十有七人五色銷金小旗二十【毎色各四】民尉四十人云麾使一人整儀尉二人次翠華旗二金鼓旗二門旗八民尉二十有四人日月旗各一云雷旗各五八風旗八甘雨旗四民尉四十有八人列宿旗二十有八五星旗五五嶽旗五四瀆旗四神武朱雀白虎靑龍旗四民尉九十有二人天馬天鹿辟邪犀牛赤熊黃羆白澤甪端遊麟彩獅振鷺鳴鳶赤烏華虫黃鵠白雉云鶴孔雀儀鳳翔鸞爲旗二十民尉四十人五色銷金龍纛二十前鋒大纛八羽林大纛八驍騎纛二十有四民尉百二十人云麾使二人治儀正二人整儀尉二人次黃麾四儀鍠氅四金節四進善納言敷文振武旌各二褒功懷逺行慶施恵明刑弼教教孝表節旌各二民尉五十有六人龍頭旛四豹尾旛四絳引旛四信旛四民尉三十有二人羽葆幢四霓幢四紫幢四長壽幢四民尉三十有二人云麾使二人治儀正二人整儀尉二人次鸞鳳赤方扇八雉尾扇八孔雀扇八黃赤二色單龍團扇各八雙龍團扇各八壽字黃扇八民尉百二十有八人云麾使一人治儀正二人整儀尉二人次赤素紫素方繖各四五色四季花繖十間以五色九龍繖十民尉六十人次九龍黃蓋十翠華蓋二紫芝蓋二九龍曲柄黃蓋四民尉四十有八人鑾儀使一人云麾使一人治儀正二人整儀尉二人次儀刀二十親軍四十人弓矢二十親軍四十人豹尾槍二十防軍四十人殳四親軍八人防四親軍八人云麾使一人治儀正二人整儀尉四人次仗馬十防軍二十人冠軍使云麾使各一人次金方幾一金交倚一金缾二金盥盤一金盂一金合二金鑪二拂二【立夏陳列處暑収】旗尉二十有二人云麾使一人治儀正二人次九龍曲柄黃華蓋一武備院掌蓋司蓋四人前引佩刀大臣十人提鑪二執鑪侍衛二人

金輦在中左右奉輦鑾儀使二人扶輦冠軍使一入云麾使一人治儀正二人整儀尉二人旗尉民尉各十有八人後扈佩刀大臣二人豹尾班執豹尾槍侍衛十人佩儀刀侍衛十人佩弓矢侍衛十人領侍衛內大臣一人侍衛班領二人次後管宗人府王公二人前鋒防軍統領一人散秩大臣一人給事中禦史二人各部郎中四人【員外郎並用】侍衛班領一人署侍衛班領一人侍衛什長二人次黃龍大纛二領侍衛內大臣一人【內大臣散秩大臣並用】司纛侍衛什長二人建纛親軍四人佩鳴螺親軍六人凡職事官均采服親軍防軍旗尉民尉各服其服辰刻不陪祀王以下公以上滿漢文武百官朝服咸會只送

駕如儀巳刻太常寺卿赴

乾淸門奏請詣

北郊齋宿

皇帝龍袍補服乘禮輿出至

太和門階下降輿鑾儀衛進金輦掌鑾儀衛內大臣一人跪奏請

陞輦鑾儀使二人奉輦扶輦官四人納陛於輦前正中皇帝乘輦駕士三十二人轝輦

駕發警蹕鑾儀使二人率官校夾輦而趨

午門鳴鐘鼓

皇帝由協和門

東華門出導迎樂前引不作左右塗巷皆設布幛防軍統領步軍統領率弁校辟除如詣

南郊儀

右鑾輿出宮

駕至

北郊由壇西門入至

方澤北門外掌鑾儀衛內大臣一人跪奏請

皇帝降輦奉輦納陛如儀前引內大臣十人右贊引左

對引太常寺卿二人恭導

皇帝由外壝北右門至

皇只室詣

皇地只香案前立司香太常寺少卿一人跪進香皇帝跪受香拱舉仍授司香興三上香畢以次詣

列聖前上香如儀贊禮郎布拜褥

皇帝行三跪九拜禮兩廡

從位遣分獻官上香行禮

皇帝詣

方澤陞子階第一成恭眂

皇地只位

列聖配位贊引官以次跪奏畢曁對引官恭導

皇帝由內壝西右門詣

神庫恭眂籩豆贊引跪奏如前儀遂遣官並眂牲牢畢

皇帝由內壝北右門出至神路西

陞輦詣

齋宮從祀王公百官采服分班只竢

皇帝降輦乘禮輿入宮乃退隨壇齋宿如祀

南郊之儀

右眂神位壇位牲器齋宿

將事之夕夜分太常寺卿率官屬入壇然炬明鐙具器陳於案各以其序第一成

皇地只幄內犢一豋一簠二簋二籩十有二豆十有二金

鑪一黃鐙金鐙各二爵墊一

列聖幄內皆犢一豋一簠簋各二籩豆各十有二金鑪一黃鐙金鐙各二爵墊一幄北中設一案少西南向供祝版西設一案東向陳黃琮一郊祀制帛一【色黃】奉先制帛二【色白】香盤三尊三匏爵九壺一實福酒盤一實胙肉東設一案西向陳奉先制帛三【色白】香盤三尊三匏爵九凡牲陳於俎凡玉帛實於篚凡尊實酒承以舟疏布冪勺具第二成

四從幄內皆牛一羊一豕一豋一鉶簠簋各二籩豆各十琖三十鑪一鐙四各設一案陳禮神制帛各一【嶽鎭色用靑赤黃白黑五山色用白四海色用靑赤白黑四瀆色用黑】尊一爵三香盤一俎篚勺冪具鑾儀衛冠軍使設洗於外壝右門外大次樂部率太常協律郎設中和韶樂於二成階下金編鐘在西玉編磬在東西應鼓一柷一麾一東敔一琴瑟笙簫篴塤箎搏拊旌節及羽籥干戚之屬東西依數分比均與

南郊禮同

右陳設

陳設畢禮部侍郎一人由東階升第一成太常寺博士前引詣

皇地只位前省眂玉帛齍盛及豋俎籩豆之實以次詣列聖位前省齍畢仍由東階降至第二成

從位前周眂如儀

右省齍

辧行禮位第一成子階上爲讀祝受福胙

皇帝拜位第二成黃幄次爲

皇帝行禮拜位南向第二成階下爲陪祀王貝勒貝子公拜位左翼東位西上右翼西位東上庭中夾神道東西爲分獻官拜位外壝門外爲陪祀百官拜位文五品武四品以上東西各五班均面南重行異等西位東上東位西上辧執事位第一成太常寺官二人立

皇帝拜位前一司拜牌東面一司拜褥西面司祝一人立祝案西東面司香三人司玉帛一人司帛二人司爵三人序立西案之西東面司香三人司帛三

人司爵三人序立東案之東西面光祿寺卿二人立西司香之後侍衛二人立東司香之後太常寺贊賜福胙一人立西司爵之次均南上侍儀禮部尙書一人侍郎一人立東案之北西面都察院左都禦史副都禦史各一人樂部典樂一人立西案之北東面均南上階下太常寺典儀一人西立東面第二成司拜牌拜褥官各一人分立黃幄次東西與第一成子階同第二成階下記注官四人東立西面引王公行禮鴻臚寺官二人糾儀禦史四人禮部祠祭司官二人分立拜位左右均東西面司樂協律郎樂工序立東西樂懸之次歌工立樂工之次樂舞生文武八佾分行序立西在歌工之右東在歌工之左皆西列東上東列西上太常寺贊四人二人循內壝墻立二人循外壝墻立外壝門外糾儀禦史四人禮部祠祭司官四人分立從祀百官之次鴻臚寺序班東西各一人立於糾儀官之次稍後均東西面掌瘞官一人率瘞人立於瘞坎之西北隅

右辧位

祀日日出前七刻司祝詣

神庫恭請祝版設於祝案跪叩如儀禮部尙書一人率太常寺卿屬恭請

神位鑾儀衛官校豫設鳳亭一於

皇只室階下正中北向又設鳳亭五於左右稍後均北向又設鳳亭四於北稍後均東西向至時太常寺官啟

神龕禮部尙書詣

皇只室各香案前上香行禮如儀太常寺卿率屬分詣皇只室及

從位前各行一跪三叩禮先請

四從位奉至丹墀東西向次請

列聖神位於殿內東西向俟請

皇地只神位北向先行乃奉

列聖神位以從旣出殿乃奉

四從神位以從依次奉安於鳳亭內跪叩如初校尉舁亭太常寺官十人前引禮部尙書從由

方澤南門入至子陛亭止

皇地只居中

列聖左右稍後均北向

從位再後東西向太常寺官詣各亭前跪三叩興恭請

皇地只

列聖神位陞子階詣第一成

四從神位陞東西階詣第二成以次奉安於

神座各行一跪三叩禮退

右請神位

太常寺卿赴

齋宮奏請詣

壇行禮

皇帝禦祭服乘禮輿出

齋宮鑾儀使進金輦於

齋宮門外納陛奉輦如儀

皇帝陞輦鑾儀衛校鳴

齋宮鐘前引後扈如常儀

皇帝至外壝門外神路西

降輦右贊引左對引太常寺卿二人恭導

皇帝詣大次少竢太常寺贊禮郎引分獻官於外壝左門外序立鴻臚寺官引陪祀王公於外壝門外侍衛后百官於行禮位後按翼東西序立只太常寺卿告奉安

神位畢奏請行禮

皇帝出大次鑾儀衛官跪奉盥奉巾如儀盥畢司拜褥官豫布拜褥於第二成拜次退贊引對引官恭導

皇帝由外壝北右門入陞子階就第二成拜位司拜牌官安拜牌退侍衛至內壝門外前引內大臣執鑪鐙官至第二成階下均止立後扈大臣隨侍【凡陞壇隨侍同】鴻臚寺官引階下王公咸就拜位立太常

寺贊禮郎引分獻官入內壝左門至分獻拜位立鴻臚寺官引文武百官均就拜位序立典儀贊樂舞生登歌執事官各共廼職武舞執干戚進贊引奏就位

皇帝就拜位立

右就次盥洗就位

皇帝旣就位典儀贊瘞毛血迎

神司樂贊舉迎

神樂奏中平之章辭曰吉蠲兮玉宇開薰風兮自南來鳳馭紛兮後先嶽瀆靄兮徘徊肅展禮兮報功沛靈澤兮九垓協律郎舉麾工鼓柷樂作贊引奏跪拜興

皇帝行三跪九拜禮贊贊跪叩興王公百官均隨行禮【凡眾官行禮均贊後同】協律郎偃麾工戞敔樂止【凡樂以舉麾鼓柷作以偃麾戞敔止後同】

右迎神

典儀贊奠玉帛左右司香奉香盤以次進香案前恭左司玉帛官曁司帛官由西案奉篚右司帛官由東案奉篚以次進至

神位前恭司樂贊舉奠玉帛樂奏廣平之章辭曰式時吉土兮中壇毖我郊兆兮孔安辟公趨蹌兮就列考鐘伐鼓兮舞漧黃琮纎縞兮旣奠靈光下燭兮誠丹樂作司拜牌官起拜牌

【凡陞

壇皆先起拜牌後同】贊引奏陞

壇曁對引官恭導

皇帝詣第一成對引官至北階上止立

【凡陞壇行禮皆同】贊

引恭導

皇帝詣

皇地只香案前司香跪贊引奏跪

皇帝跪奏上香司香進香

皇帝上炷香次三上瓣香興贊引恭導

皇帝詣

皇地只位前司玉帛官跪贊引奏跪

皇帝跪奏奠玉帛司玉帛官進篚

皇帝受篚拱舉奠於案興以次詣

列聖位前上香獻帛儀同贊引奏復位曁對引官恭導皇帝復第二成拜位立司拜牌官安拜牌【凡復位則安拜牌後同】

樂止

右奠玉帛

皇帝旣奠玉帛典儀贊進俎司拜牌官起拜牌退贊引

對引恭導

皇帝轉立拜位旁西向司拜褥官起拜褥太常寺官引分獻官鴻臚寺官引王公各退避東西面立有司貯羮於壺恭執太常寺官二人引至壇階下止立執壺官升子階以次登壇過幄次仍布拜褥恭導

皇帝復位王公及分獻官皆引復位執壺官詣

皇地只

列聖位前跪拱舉興以羮沃俎者三退由西階降司樂贊舉進俎樂奏含平之章辭曰禮行樂奏兮未央嘉肴有踐兮大房牲牷告歆兮惟恪民力普存兮肅將厚載資生兮無外幾筵來格兮洋洋樂作贊引奏陞

壇恭導

皇帝陞第一成詣

皇地只位前立贊引奏跪

皇帝跪奏進俎

皇帝拱舉進俎興以次詣

列聖位前進俎儀同贊引奏復位恭導

皇帝復二成拜位立樂止

右進俎

典儀贊行初獻禮有司揭尊冪勺挹酒實爵左右司爵執爵以次進至各

神案前恭竢司樂贊舉初獻樂奏大平之章辭曰醴齊融冶兮信芳博碩升庖兮鼎方淸風穆穆兮休气翔神明和樂兮舉初觴洽百禮兮禋祀罄九土兮丰穰樂作司樂舉節舞干戚之舞【凡舞以節領之導引進退後同】贊引奏陞

壇恭導

皇帝詣第一成

皇地只位前司爵跪贊引奏跪

皇帝跪奏獻爵司爵進爵

皇帝受爵奠於墊中興第一成司拜褥拜牌官布拜褥

安拜牌贊引奏詣讀祝位

皇帝詣讀祝拜位立司祝至祝案前跪三叩興奉祝版

跪案左樂暫止贊引奏跪

皇帝跪羣臣皆跪贊引贊讀祝司祝讀祝辭曰維某年

月日

嗣天子【臣】禦名敢昭告於

后土皇地只曰時當夏至羣物方亨生長髮育有生咸賴

功徳至厚上配

皇天謹以玉帛牲醴齍盛庶品用將只祀奉

太祖承天廣運聖徳神功肇紀立極仁孝睿武端毅欽安弘文定業髙皇帝

太宗應天興國弘徳彰武寛溫仁聖睿孝敬敏昭定隆道顯功文皇帝

世祖體天隆運定統建極英睿欽文顯武大徳弘功至仁純孝章皇帝

聖祖合天弘運文武睿哲恭儉寛裕孝敬誠信中和功徳大成仁皇帝

世宗敬天昌運建中表正文武英明寛仁信毅大孝至誠憲皇帝配尙

饗讀畢興奉祝版跪安

皇地只位前篚內三叩興退樂作贊引奏拜興

皇帝率羣臣行三拜禮興起拜褥徹拜牌贊引恭導詣

列聖位前以次獻爵儀同贊禮郎引

從位分獻官由東西階升詣各

神位前上香獻帛獻爵畢贊引奏復位恭導

皇帝復第二成拜位立分獻官鹹降階退各復拜位立

樂止武功之舞退文舞執羽籥進

右初獻讀祝

典儀贊行亞獻禮司爵執爵以進司樂贊舉亞獻樂奏安平之章辭曰一茅三脊兮縮漿山罍云冪兮馨香介黍稷兮芳防再滌犧尊兮敬將樂成八變兮綴兆儼

皇只兮悅康樂作舞羽籥之舞贊引奏陞

壇恭導

皇帝陞第一成以次奠爵於左儀如初獻贊引奏復位皇帝復位立樂止

右亞獻

典儀贊行終獻禮司爵執爵以進司樂贊舉終獻樂奏時平之章辭曰紫壇兮嘉气盈防酒思柔兮和且平凜玆陟降兮心屏營禮成三獻兮薦玉觥含光大兮徳厚靈佑丕基兮永淸樂作【舞與亞獻同】贊引奏陞

壇恭導

皇帝陞第一成以次奠爵於右儀如亞獻贊引奏復位

恭導

皇帝復位立每獻分獻官詣

從位獻爵升降均如初樂止文徳之舞退

右三獻

旣終獻贊禮郎一人詣祝案前東面立贊

賜福胙光祿寺卿就西案奉福胙至

皇地只位前拱舉退布拜褥安拜牌如讀祝儀贊引奏詣

飲福受胙位恭導

皇帝詣第一成飲福受胙位立光祿寺卿二人奉福胙

祗立

皇帝拜位之右侍衛二人進立於左贊引奏跪皇帝跪左右官皆跪奏飲福酒右官進福酒

皇帝受爵拱舉授左官奏受胙右官進胙

皇帝受胙拱舉授左官贊引奏拜興

皇帝三拜興贊引奏復位恭導

皇帝復第二成拜位立贊引奏跪拜興

皇帝率羣臣行三跪九拜禮典儀贊徹饌司樂贊舉徹饌樂奏貞平之章辭曰玉俎列兮庶品該黃琮告徹兮云翔徊晏陰定兮曦景回南訛秩兮日恢臺肅惟昭明兮孔邇覃博厚兮奠九垓樂作司玉帛官詣

皇地只位前跪叩興奉黃琮以退樂止

右受福胙徹饌

典儀贊送

神司樂贊舉送

神樂奏寧平之章辭曰靈旗兮雲路遵飛龍蜿兮髙旻陰

儀粹兮徳純眷四海兮無塵配

皇穹兮兩大綏下土兮烝民樂作贊引奏跪拜興皇帝率羣臣行三跪九拜禮興樂暫止

右送神

典儀贊奉祝帛饌恭送瘞位司祝司帛詣

神位前咸跪司祝奉祝司帛奉篚皆三叩興司香跪奉香司爵跪奉饌興以次恭送瘞所左右執事官奉

列聖位前帛饌香恭送燎所

皇帝轉立拜位旁西向【起拜褥分獻官王公等避立如進俎時】俟祝帛過

【仍布拜褥】

皇帝復位立

從壇香帛饌仍由東西階降送瘞所典儀贊望瘞樂作

【樂章樂辭與送神同】贊引奏詣望瘞位恭導

皇帝由內壝右門出詣望瘞位望瘞分獻官各詣東西

門外望瘞贊引奏禮成恭導

皇帝入大次樂止

右望瘞

大祭禮成鑾儀衛官率校尉設鳳亭一於

方澤子階下正中鳳亭五於左右稍後均北向鳳亭四於兩旁東西向太常寺卿率屬升壇詣各

神位前跪三叩興恭請奉安亭內跪叩如初鑾儀校舁亭

依次行至

皇只室

皇地只居中

列聖左右均南向

從位東西相向以次復

禦禮部尙書上香行禮儀並與迎

神同

右神位還禦

皇帝旣還大次更衣至外壝神路西乘禮輿出北門外法駕鹵簿前導導迎樂作奏祐平之章辭曰隤爾而靜持載廣生長至修祀聿來光景富媼愉徳升嶽瀆安民物亨

皇帝回鑾王公從各官以次退不陪祀王公百官仍朝

服只

駕至跪迎

午門鳴鐘樂止王公隨

駕入至內金水橋恭

皇帝還宮皆退太常寺官徹

齋宮齋戒牌銅人送寺

右回鑾

因事只告

方澤之禮遣親王一人將事及執事官致齋一日有司具

祝文潔備器陳設

神座幄於

壇上陳脯醢果實鑪鐙爵墊幄北中設一案少西南向供祝版西設一案東向陳尊爵香帛與告

圜丘禮同司香司帛司爵司祝各一人立西案西東面糾儀禦史一人東位西面一人西位東面太常寺典儀一人立第一成子階下東面掌瘞立瘞坎西北隅雞初鳴遣官豫竢於

壇北門外贊引太常寺贊禮郎二人豫竢於外壝北左

門外均朝服太常寺卿率屬詣

皇只室奉請

皇地只神位入壇恭設座上如儀遣官自

壇北左門至外壝北左門贊禮郎引入詣

方澤子階下典儀贊就位執事官各共廼職贊禮郎引遣

官就拜位立典儀贊迎

神【凡禮儀節次皆典儀唱贊後同】贊禮郎贊跪叩興遣官行三跪九叩禮興贊初獻司香奉香司帛奉帛司爵奉爵以次進至案前只竢贊禮郎贊升壇引遣官升西階就香案前【凡遣官升降行禮皆贊皆引後同】跪上香以次詣

神位前跪奠帛奠爵如儀興贊讀祝遣官降子階之右至第二成當階面南跪司祝讀祝如儀退遣官行三叩禮興仍降西階復位亞獻三獻曁送神望瘞儀注並與告

南郊同禮畢引遣官由外壝北左門出太常寺卿率屬恭

請

皇地只神位還

禦如儀各退

右因事祗告

列聖升配

北郊之禮

制下禮部具防行欽天監諏吉工部於

壇北門外張黃幄敬制升配

神位禮工二部尙書上香行三跪九叩禮旣成內閣翰林官朝服書字大學士滿漢各一人朝服視鐫上香行禮各如儀廼諏

升配吉日以

聞徧布諸司供備

右敬制神位戒辦

致齋

眂牲

書祝版

閱祝版

眂割牲

【均如南郊升配儀】

前二日遣官各一人只告

天

地

宗廟

社稷如常告儀

右祗告

前一日有司豫設

升配黃幄於壇上鑾儀衛陳

法駕鹵簿設鳳亭黃蓋禦仗於恭制

神位黃幄前

皇帝詣

北郊齋宿周眂

壇位大學士恭視工部以靑飾

神位題字畢禮部尙書奉安

神位並如儀

【詳南郊升配】屆日所司入壇陳設

皇帝躬詣

壇北門外黃幄次奉請

神位祗見

皇地只恭代行禮乃奉安

神位於配幄率羣臣行大祀禮禮成還宮太常寺官恭請神位

禦皇只室均如

南郊升配儀

右升配

欽定大淸通禮卷二

欽定四庫全書

欽定大淸通禮卷三

吉禮

宗廟

嵗四時饗

太廟之禮孟春於上旬諏吉夏秋冬於孟月朔先三日禮

部尙書一人詣犧牲所眂牲如儀

右眂牲

是日昩爽太常寺卿率屬恭進齋戒牌銅人於

乾淸門均如

郊祀儀

皇帝乃齋於大內齋宮王公百官各齋於次

右致齋

書祝版

眂割牲郊

【儀均與祀同】

先一日昩爽太常寺設黃案一於

中和殿

禦座之南太常寺卿率屬只贊事殿內司祝由內閣

恭奉

太廟後殿

中殿祝版暫設

太和殿初昕太常寺卿率欽天監博士至

乾淸門奏時

皇帝禦補服乘輿出宮至

中和殿後降輿

禦殿立左楹前西向司祝由

太和殿恭奉祝版以次行導引如儀至

中和殿奉

後殿祝版恭設案左奉

中殿祝版恭設案右三叩興退太常寺卿二人展祝文

贊禮郎布拜褥

皇帝詣案前恭閱行三拜禮畢太常寺官恭送祝版奉

安

太廟神庫內餘如

北郊祀儀

右閱祝版

其日太常寺卿率屬入

廟潔蠲殿內外借以防薦恭設

後殿

列祖

列後神座於

寢室前

肇祖原皇帝正中

原皇后配

興祖直皇帝左

直皇后配

景祖翼皇帝右

翼皇后配

顯祖宣皇帝次左

宣皇后配均南向恭設

中殿

列聖

列後神座於

前殿

太祖髙皇帝正中南向

孝慈髙皇后配

太宗文皇帝東位西向

孝端文皇后

孝莊文皇后配

世祖章皇帝西位東向

孝惠章皇后

孝康章皇后配

聖祖仁皇帝東次西向

孝誠仁皇后

孝昭仁皇后

孝懿仁皇后

孝恭仁皇后配

世宗憲皇帝西次東向

孝敬憲皇后配展

前殿兩廡配饗東通達郡王次武功郡王武功郡王福晉次慧哲郡王慧哲郡王福晉次宣獻郡王宣獻郡王福晉次怡賢親王均西面西信勇公費英東次果毅公額宜都次武勲王揚古利次果毅公圖爾格次雄勇公圖賴次忠達公大學士圖海次超勇親王策淩次勤襄伯大學士鄂爾泰次大學士張廷玉均東面以北爲上

右設神座

將事之夕夜分太常寺卿率屬入

廟然炬明鐙具器陳於案各以其序

帝

後皆同案每案牛一羊一豕一簠二簋二籩十有二豆十有二鑪一鐙二每位豋一鉶一金匕一金箸二南設三案一少西供祝版一東次西向一西次東向分奠

帝

後每案香盤一每位奉先制帛一【色白】尊一玉爵三後殿

前殿同

前殿東案陳壺一實福酒盤一實胙肉東廡五案皆牛一羊一豕一簠二簋二籩十豆十每位鉶一西廡九案皆羊一豕一鉶一簠一簋一籩四豆四又各設案於南東廡奠尊三每案香盤一每位展親制帛一【色白】爵三西廡奠尊五每位報功制帛一【色白】餘同東廡凡牲陳於爼凡帛實於篚凡尊實酒承以舟疏布冪勺具工部司官張黃幄於防門鑾儀衛官設洗於幄外樂部率太常協律郎設中和韶樂於殿外階上分東西懸陳武功文徳二舞於樂懸之次並如

郊祀儀

右陳設

陳設畢太常寺博士引禮部侍郎一人詣

後殿

前殿

神位前省眂牲帛齍盛及籩豆豋鉶之實畢並詣東西廡

周眂如儀

右省齍

辧行禮位

前殿門內正中爲

皇帝行禮拜位北向殿外階上東西爲王以下公以上拜位階下甬道東西爲兩廡分獻官拜位廟庭東西爲百官拜位文官郎中以上武官參領世爵輕車都尉以上東西各五班重行異等均北靣東位

西上西位東上辧執事位司拜褥鑾儀衛官二人分立於

皇帝拜位左右太常寺司祝一人立祝案西東靣太常寺司香三人宗室官司帛三人司爵九人序立東案之東西面太常寺司香二人宗室官司帛二人司爵六人序立西案之西東靣均北上光祿寺卿二人立東司香之後西面侍衛二人立西司香之後太常寺贊賜福胙一人立西司爵之次均東面北上侍儀禮部尙書侍郎各一人立東案之南西面都察院左都禦史副都禦史各一人樂部典樂一人立西案之南東面均北上太常寺典儀一人立殿東門外西面階上東西糾儀禦史二人禮部祠祭司官二人立於王公拜位之前引王公行禮鴻臚寺官二人分立於糾儀官之次均東西面司樂協律郎樂工序立樂懸之次歌工立樂工之次樂舞生文武八佾分行序立東列歌工之左西列歌工之右北面記注官四人立西階下東面北上糾儀禦史四人禮部祠祭司官二人鴻臚寺官二人分立於百官行禮位前均東西面掌燎官率燎人立燎鑪南承祭

後殿官拜位設於殿外階上太常寺司祝一人司香四人覺羅官司帛四人司爵八人糾儀禦史四人以次序立於殿內均東西面太常寺典儀一人立於殿門外之東掌燎官立位同前

右辧位

其日五鼔鑾儀衛陳

法駕鹵簿

【詳見北郊祭儀】於

午門外陳金輦於

太和門外陪祀王以下公以上按翼集廟街門外候

駕至隨行承祭

後殿官分獻官均先竢於廟南門外陪祀百官序立於

廟庭左右只候司祝二人詣

神庫祝案前跪三叩興恭奉祝版先

後殿次

前殿奉安於祝案跪叩如初日出前四刻公一人詣後殿香幾前上香退出殿右門外就階上正中行三跪

九叩禮覺羅官分詣

後殿寢室前跪三叩興恭請四室

神位奉安於殿內

寶座跪三叩興退王一人詣

中殿上香行禮如

後殿之儀宗室官分詣

中殿寢室前跪三叩興恭請五室

神位以次出殿中門太常寺官十人前引由

前殿北門入循殿左轉至殿中依序奉安於

寶座跪三叩興退均就執事位

右請神位

太常寺卿赴

乾淸門奏時

皇帝禦祭服乘禮輿出宮至

太和門外降輿乘金輦鑾儀衛奉輦納陛內大臣侍衛前引後扈如常儀執鑪鐙官左右列行

午門嚴鼔導迎樂陳而不作不陪祀王公以下文武各官咸朝服跪送太常寺贊禮郎豫引

後殿承祭官由右防門入至

後殿內垣門外東面立

駕入

太廟街門左門至神路右降輦納陛扶輦如前儀右贊引

左對引太常寺卿二人恭導

皇帝至

太廟南門入左門詣防門幄次少竢太常寺卿告奉安神位畢奏請行禮

皇帝出次鑾儀衛官跪奉盥奉巾如儀盥畢入防門左門司拜褥官豫布拜褥於殿門內正中贊引對引官恭導

皇帝陞東階進

前殿左門就拜位前北向立執鑪鐙官止東階下夾階左右立侍衛退至東西陛隅僉立前引內大臣止殿外檐下東西侍立後扈大臣隨侍贊禮郎二人引承祭

後殿官由內垣右門入升自西階至中階拜位前立贊禮郎東西各二人引分獻官鴻臚寺官引陪祀王公百官均就拜位序立典儀贊樂舞生登歌執事官各共廼職武舞執干戚進贊引奏就位

皇帝就位立

後殿典儀贊執事官各共廼職贊禮郎贊就位承祭官

就位立

右就次盥洗就位

典儀贊迎

神左右司香奉香盤以次進至各案前恭候司樂贊舉迎神樂奏貽平之章辭曰肇玆區夏世徳欽崇九州維宅王業自東戎甲十三奮起飛龍維神格思皇靈顯融協律郎舉麾工鼓柷樂作贊引奏詣香案前曁對引官恭導

皇帝詣

太祖髙皇帝香案前對引官至祝案前止立司香跪贊引

奏跪

皇帝跪奏上香司香進香

皇帝上炷香三上瓣香興以次詣

太宗文皇帝

世祖章皇帝

聖祖仁皇帝

世宗憲皇帝香案前上香儀同贊引奏復位曁對引官恭

導

皇帝復位立贊引奏跪拜興

皇帝行三跪九拜禮王公百官均隨行禮協律郎偃麾工戛敔樂止【凡樂以舉麾鼔柷作以偃麾戛敔止後同】初迎

神時

後殿典儀贊同贊禮郎贊詣香案前贊跪贊上香引承

祭官詣

肇祖原皇帝

興祖直皇帝

景祖翼皇帝

顯祖宣皇帝香案前以次跪上香畢復位行三跪九叩禮

如儀

右迎神

典儀贊奠帛爵行初獻禮司樂贊舉初獻樂奏敉平之章辭曰於皇祖考克配上天越文武功萬邦是宣孝孫受命不忘不愆羮墻永慕時薦斯防樂作司樂舉節舞干戚之舞【凡舞以節領之導引進退後同】有司揭尊冪勺挹酒實爵左右司帛司爵以次進至各

神位前司帛跪獻篚奠於案三叩興司爵立獻爵奠於墊中各退樂暫止司祝詣祝案前跪三叩興奉祝版跪案左贊引奏跪

皇帝跪羣臣皆跪贊讀祝司祝讀祝辭曰維某年月日孝孫嗣皇帝禦名敢昭告於

太祖承天廣運聖徳神功肇紀立極仁孝睿武端毅欽安弘文定業髙皇帝

孝慈昭憲敬順仁徽懿徳慶顯承天輔聖髙皇后太宗應天興國弘徳彰武寛溫仁聖睿孝敬敏昭定隆道顯功文皇帝

孝端正敬仁懿哲順慈僖莊敏輔天協聖文皇后孝莊仁宣誠憲恭懿至徳純徽翊天啟聖文皇后世祖體天隆運定統建極英睿欽文顯武大徳弘功至仁純孝章皇帝

孝惠仁憲端懿慈淑恭安純徳順天翼聖章皇后孝康慈和莊懿恭惠溫穆端靖崇天育聖章皇后聖祖合天弘運文武睿哲恭儉寛裕孝敬誠信中和功徳大成仁皇帝

孝誠恭肅正惠安和淑懿儷天襄聖仁皇后

孝昭靜淑明惠正和安裕欽天順聖仁皇后

孝懿溫誠端仁憲穆和恪奉天佐聖仁皇后

孝恭宣惠溫肅定裕慈純贊天承聖仁皇后

世宗敬天昌運建中表正文武英明寛仁信毅大孝至誠憲皇帝

孝敬恭和懿順昭惠佐天翊聖憲皇后曰時屆孟【春夏秋冬】謹以牲帛醴齊齍盛庻品用展追思伏惟尙

饗讀畢興奉祝版跪安

神位前篚內三叩興退樂作贊引奏拜興

皇帝率羣臣行三拜禮興樂止武功之舞退文舞執羽

籥進初奠帛爵時

後殿典儀贊奠帛爵行初獻禮有司揭尊冪勺挹酒實

爵左右司帛爵以次進至各

神位前奠帛獻爵儀同

前殿司祝詣祝案前跪三叩興奉祝版跪案左贊禮郎贊跪承祭官跪贊讀祝司祝讀祝辭曰維某年月日

孝孫嗣皇帝禦名謹遣某官某敢昭告於

肇祖原皇帝

原皇后

興祖直皇帝

直皇后

景祖翼皇帝

翼皇后

顯祖宣皇帝

宣皇后曰時屆孟【春夏秋冬】謹以牲帛醴齊齍盛庻品用展追

思伏惟尙

饗讀畢興奉祝版跪安

神位前篚內三叩興退贊禮郎贊叩興承祭官行三叩禮

興

前殿兩廡贊禮郎引分獻官詣兩廡配饗位前上香執事生揭尊冪勺挹酒實爵奉篚奉爵各分獻退右初獻

典儀贊行亞獻禮司樂贊舉亞獻樂奏敷平之章辭曰毖祀精忱洋洋如生尊罍再舉於赫昭明藹然有容愾然有聲我懷靡及顒若中情樂作舞羽籥之舞司爵詣各

神位前獻爵於左儀如初獻

後殿典儀同時贊行亞獻禮司爵獻爵各

神位前如

前殿之儀兩廡隨分獻畢樂止

右亞獻

典儀贊行終獻禮司樂贊舉終獻樂奏紹平之章辭曰粵若祖徳誕受方國肆予小子大猷是式欲報之徳昊天罔極慇懃三獻中心翼翼樂作【舞同亞獻】司爵詣各

神位前獻爵於右儀如亞獻

後殿典儀同時贊行終獻禮司爵獻爵各

神位前如

前殿之儀兩廡隨分獻畢引分獻官退復拜位立樂止

文徳之舞退

右三獻

旣終獻太常寺贊禮郎一人詣拜位前西靣立贊

賜福胙光祿寺卿二人奉福胙詣

神位前拱舉退祗立於

皇帝拜位之右侍衛二人進立於左贊引奏跪皇帝跪左右官皆跪奏飲福酒右官進福酒

皇帝受爵拱舉授左官奏受胙右官進胙

皇帝受胙拱舉授左官奏拜興

皇帝三拜興又奏跪拜興

皇帝率羣臣行三跪九拜禮興典儀贊徹饌司樂贊舉徹饌樂奏光平之章辭曰庻物旣陳九奏具舉告成於祖亦右皇妣敬徹不遲用終殷祀式禮如玆皇其燕喜樂作徹畢樂止有司徹

後殿饌如儀

右受胙徹饌

皇帝旣受福胙太常寺贊禮郎詣

神位前跪奏禮畢請

還寢室三叩興退司樂贊舉

還宮樂奏乂平之章辭曰對越無方陟降無迹寢祏靜淵孔安且吉惟靈在天惟主在室於萬斯年孝思無斁樂作贊引奏跪拜興

皇帝率羣臣行三跪九拜禮興樂暫止典儀贊奉祝帛

送燎司祝司帛詣

神位前咸跪三叩司祝奉祝司帛奉篚興司香跪奉香興

以次恭送燎所

皇帝轉立拜位旁西向司拜褥官徹拜褥王公百官退

避側立東西面竢祝帛過【仍布拜褥】

皇帝復位立

後殿贊禮郎贊跪叩興承祭官行三跪九叩禮興典儀贊奉祝帛送燎司祝奉祝司帛奉篚司香奉香恭送燎所如

前殿之儀執事生奉兩廡香帛焚燎樂作贊引奏禮成

曁對引官恭導

皇帝自殿左門降東階由東防門出贊禮郎引承祭後殿官退王公二人率宗室覺羅官恭奉

後殿

前殿

神位還寢室上香行禮與迎

神同

右禮成神位還禦

時饗禮成

皇帝至

太廟南門外神路右乘禮輿導迎樂作奏祐平之章辭曰儀若先典追孝在天鴻慶遐鬯烈光丕顯祀事明神貺宣福庻民千萬年

午門鳴鐘不陪祀王公百官咸朝服跪迎王公隨

駕入至內金水橋恭候

皇帝還宮皆退太常寺官徹

乾淸門齋戒牌銅人送寺

右乘輿回宮

祫祭

太廟之禮歲除前一日奉

後殿

中殿

列聖

列後合食

前殿致齋眂牲書祝版眂祝版眂割牲祭前諸儀並凖

時饗先一日遣官各一人分詣

後殿

中殿以大祫告太常寺豫具祝版二送內閣恭書奉諸

太廟神庫潔備器陳至日雞初鳴太常寺卿率屬入廟恭展

後殿

中殿神幄每案薦鹿脯鹿醢醢棗榛葡萄桃實蓮實鑪鐙具設案一於殿中少西供祝版司祝立於案西東靣設案二於殿內左右分奠香帛尊爵如常祭之數司香司帛司爵各立於案後糾儀禦史二人立司爵之南均東西靣太常寺典儀一人立殿東檐下西靣

後殿

中殿同未明遣官只竢於街門內贊引太常寺贊禮郎後殿

中殿各二人豫竢於殿垣門外均朝服質明遣官進廟

南門及防門均由右門入經庭西詣

後殿

中殿贊禮郎引入升自西階至中階上拜位前北靣立典儀贊執事官各共廼職【以下禮儀節次皆典儀唱贊

中殿

後殿同】贊禮郎贊進引遣官就拜位立【凡遣官進退行禮皆贊皆引中殿後殿同】司香奉香盤進至各香案前恭候

後殿遣官詣

肇祖原皇帝香案前跪司香跪奉香遣官上炷香三上瓣

香興以次詣

興祖直皇帝

景祖翼皇帝

顯祖宣皇帝案前上香如前儀畢復位贊跪叩興行三跪

九叩禮

中殿遣官詣

太祖髙皇帝香案前跪上香以次詣

太宗文皇帝

世祖章皇帝

聖祖仁皇帝

世宗憲皇帝案前跪上香畢復位行禮儀同均出入殿右

門司帛奉篚司爵奉爵詣

列聖案前行初獻禮司帛跪獻篚奠於案三叩興司爵立獻爵奠於墊中各退司祝詣祝案前跪三叩興奉祝版跪案左贊跪遣官跪司祝讀祝文

後殿祝辭曰維某年月日

孝孫嗣皇帝禦名謹遣某官某敢昭告於

肇祖原皇帝

原皇后

興祖直皇帝

直皇后

景祖翼皇帝

翼皇后

顯祖宣皇帝

宣皇后曰玆者歲暮特修祫祭之禮於

太廟恭迎同格饗祀伏惟

鑑知謹

告

中殿祝辭曰維某年月日

孝孫嗣皇帝禦名謹遣某官某敢昭吿於

太祖承天廣運聖徳神功肇紀立極仁孝睿武端毅欽安弘文定業髙皇帝

孝慈昭憲敬順仁徽懿徳慶顯承天輔聖髙皇后太宗應天興國弘徳彰武寛溫仁聖睿孝敬敏昭定隆道顯功文皇帝

孝端正敬仁懿哲順慈僖莊敏輔天協聖文皇后孝莊仁宣誠憲防懿至徳純徽翊天啟聖文皇后世祖體天隆運定統建極英睿欽文顯武大徳弘功至仁純孝章皇帝

孝惠仁憲端懿慈淑防安純徳順天翼聖章皇后孝康慈和莊懿恭惠溫穆端靖崇天育聖章皇后聖祖合天弘運文武睿哲防儉寛裕孝敬誠信中和功徳大成仁皇帝

孝誠防肅正惠安和淑懿儷天襄聖仁皇后

孝昭靜淑明惠正和安裕欽天順聖仁皇后

孝懿溫誠端仁憲穆和恪奉天佐聖仁皇后

孝防宣惠溫肅定裕慈純贊天承聖仁皇后

世宗敬天昌運建中表正文武英明寛仁信毅大孝至誠憲皇帝

孝敬防和懿順昭惠佐天翊聖憲皇后曰玆者歲暮特修

祫祭之禮恭迎

肇祖原皇帝

原皇后

興祖直皇帝

直皇后

景祖翼皇帝

翼皇后

顯祖宣皇帝

宣皇后同格饗祀伏惟

鑑知謹

告讀訖興奉祝版跪安

神位前篚內三叩退遣官三叩興行亞獻禮司爵詣列聖案前獻爵於左行三獻禮司爵獻爵於右均如初儀遣官行三跪九叩禮興乃送燎司祝司帛詣

神位前咸跪三叩司祝奉祝司帛奉篚興司香跪奉香興以次防送燎所遣官避立拜位西東靣竢過復位旣送燎贊禮畢引遣官仍降西階退

後殿

中殿同

右祗告

是日太常寺卿率屬潔蠲

前殿借以防薦防設

列聖

列後神座於殿內

肇祖原皇帝居中

原皇后配

興祖直皇帝左

直皇后配

景祖翼皇帝右

翼皇后配

顯祖宣皇帝次左

宣皇后配

太祖髙皇帝次右

孝慈髙皇后配均南向

太宗文皇帝東位西向

孝端文皇后

孝莊文皇后配

世祖章皇帝西位東向

孝惠章皇后

孝康章皇后配

聖祖仁皇帝東次西向

孝誠仁皇后

孝昭仁皇后

孝懿仁皇后

孝恭仁皇后配

世宗憲皇帝西次東向

孝敬憲皇后配展兩廡配饗位如時饗之儀

右設神座

祭日日出前七刻司祝一人恭奉祝文安設於

前殿祝案上如儀公一人率宗室官八人詣

後殿上香行禮如時饗奉請

神位之儀防奉四室

帝

後神位出中門降階太常寺官十人前引由內垣中門循中殿東出王一人率宗室官十五人詣

中殿上香行禮儀同恭奉五室

帝

後神位出寢室竢

後殿神位陟階至

中殿神路中南向前行

中殿神位乃以次隨行入

前殿依序奉安於各

寶座上如儀退

右請神位

祝辭曰維某年月日

孝孫嗣皇帝禦名敢昭告於

肇祖原皇帝

原皇后

興祖直皇帝

直皇后

景祖翼皇帝

翼皇后

顯祖宣皇帝

宣皇后

太祖承天廣運聖徳神功肇紀立極仁孝睿武端毅欽安文定業髙皇帝

孝慈昭憲敬順仁徽懿徳慶顯承天輔聖髙皇后太宗應天興國弘徳彰武寛溫仁聖睿孝敬敏昭定隆道顯功文皇帝

孝端正敬仁懿哲順慈僖莊敏輔天協聖文皇后孝莊仁宣誠憲防懿至徳純徽翊天啟聖文皇后世祖體天隆運定統建極英睿欽文顯武大徳弘功至仁純孝章皇帝

孝惠仁憲端懿慈淑防安純徳順天翼聖章皇后孝康慈和莊懿防惠溫穆端靖崇天育聖章皇后聖祖合天弘運文武睿哲防儉寛裕孝敬誠信中和功徳大成仁皇帝

孝誠恭肅正惠安和淑懿儷天襄聖仁皇后

孝昭靜淑明惠正和安裕欽天順聖仁皇后

孝懿溫誠端仁憲穆和恪奉天佐聖仁皇后

孝防宣惠溫肅定裕慈純贊天承聖仁皇后

世宗敬天昌運建中表正文武英明寛仁信毅大孝至誠憲皇帝

孝敬防和懿順昭惠佐天翊聖憲皇后曰气序已周歲事告成謹以牲帛醴齊齍盛庻品特修大祫禮於

太廟用申追感之情伏惟尙

饗

右祝辭

迎神樂奏開平之章辭曰承眷命兮撫萬邦嗣丕基兮祖徳昌溯謨烈兮唐哉皇防歲祀兮式舊章肅對越兮誠悃將尙來格兮仰休光

初獻樂奏肅平之章辭曰粵我先兮肇俄朶長白山兮鵲銜果綿瓞兮天所佐明之侵兮殲其左混中外兮逮乎我奉太室兮安以妥

亞獻樂奏協平之章辭曰紛葳蕤兮列聖臨儼對越兮心欽欽陳纖縞兮有壬林撃浮磬兮彈朱琴恪溥將兮俶來歆錫嘉祉兮天地心

終獻樂奏裕平之章辭曰椒飶芬兮神畱兪爵三獻兮防淸醑萬羽幹兮樂孔都禮明備兮罔敢渝神醉止兮咸樂胥永啟佑兮披皇圖

徹饌樂奏諴平之章辭曰祝幣陳兮神燕娭尊爼將兮反威儀悅且康兮徹弗遲不可度兮矧射思禋有成兮釐百宜鑑精誠兮茀祿綏

還宮樂奏成平之章辭曰龍之馭兮旋穆淸神之禦兮式丹楹瞻列聖兮僾容聲廻靈眄兮佑丕承維神聽兮和且平繼序皇兮亶休徵其餘樂舞及牲幣器數

皇帝行禮儀節祀官陪位均如時饗之儀

右樂章

皇帝因事親告之禮欽天監諏吉日以

聞下所司供備先一日

皇帝致齋於大內陪祀王公及執事各官咸致齋翰林院具祝文【隨事撰擬】太常寺卿送內閣恭書受而奉諸

神庫乃率屬入

廟潔埽借以防薦工部司官張黃幄於防門鑾儀衞官設

洗於幄外至日太常寺卿率屬入

廟防展

中殿神幄毎案薦鹿脯鹿醢醢棗榛葡萄桃實蓮實鑪鐙具設案一於殿中少西供祝版司祝立於祝案西東靣設案二於殿內左右分奠香帛尊爵如時饗之數司香司帛司爵各立於案後太常寺典儀一人立殿東檐下西靣掌燎官率燎人立燎鑪南陪祀王公朝服祗竢於廟街門外候

駕至隨行不陪祀王公百官朝服集

午門外屆時太常寺卿赴

乾淸門奏時

皇帝禦祭服乘輿出宮前引後扈如常儀

午門嚴鼔百官跪送如儀

駕入

太廟街門左門至神路右降輿右贊引左對引太常寺卿

二人防導

皇帝至

太廟南門入左門詣防門幄次少竢太常寺卿奏請詣中殿行禮

皇帝出次盥洗鑾儀衛官跪奉盥奉巾如儀入防門左

門司拜褥官豫布拜褥於

中殿門內正中贊引對引恭導

皇帝由

前殿東循墻陞

中殿東階進殿左門就拜位前北向立執鑪鐙官止東階下夾階左右立侍衞僉立東西陛隅前引大臣分立殿檐下東西面後扈大臣隨侍陪祀王公按翼立殿門外左右典儀贊執事官各共廼職【以下禮儀節次皆典儀唱贊】贊引奏就位

皇帝就位立左右司香奉香盤以次進至各案前防候

贊引奏詣香案前曁對引官防導

皇帝詣

太祖髙皇帝香案前對引至祝案前止立司香跪贊引奏

跪

皇帝跪奏上香司香進香

皇帝上炷香三上瓣香興以次詣

太宗文皇帝

世祖章皇帝

聖祖仁皇帝

世宗憲皇帝香案前上香儀同贊引奏復位曁對引官恭

導

皇帝復位立贊引奏跪拜興

皇帝行三跪九拜禮王公均隨行禮畢乃奠帛爵行初獻禮有司揭尊冪勺挹酒實爵左右司帛以次進至各

神位前司帛跪獻篚奠於案三叩興司爵立獻爵奠於墊中各退司祝詣祝案前跪三叩興奉祝版跪案左贊引奏跪

皇帝跪王公皆跪贊讀祝司祝讀祝畢興奉祝版跪安

神位前篚內三叩興退贊引奏拜興

皇帝率王公行三拜禮亞獻奠爵於左三獻奠爵於右

均如初儀旣終獻贊引奏跪拜興

皇帝率王公行三跪九拜禮興司祝司帛詣

神位前咸跪三叩司祝奉祝司帛奉篚興司香跪奉香興以

次恭送燎所

皇帝轉立拜位旁西向司拜褥官徹拜褥王公退立階

下東西面竢祝帛過【仍布拜褥】

皇帝復位立贊引奏禮成曁對引官恭導

皇帝仍由原入之門出至神路西陞輿還宮翼扈如來

儀

午門鳴鐘百官跪迎王公隨

駕入至內金水橋恭候

皇帝還宮皆退是日並遣官吿祭

後殿陳設及行禮儀節如大祫前告之儀

右親告

遣官祗告之禮承祭官及執事官均致齋一日豫期翰林院具祝文【隨事撰擬】太常寺卿送內閣防書受而奉諸

神庫至日率屬入

廟設祝案尊案薦脯醢果實具鑪鐙防展

神幄屆時承祭官上香讀祝行三獻禮執事官贊襄厥事

如大祫前告之儀

後殿

中殿祗告同

右遣官祗告

列聖

列後升祔

太廟之禮

制下禮部具疏行欽天監諏吉工部敬制

升祔龕案於

太廟街門內潔室敬制

神位於

山陵配殿禮工二部尙書上香行三跪九叩禮旣成內閣翰林院官朝服敬書題字大學士滿漢各一人朝服視鐫上香行禮禮部豫列親王名請

防簡命恭奉

後主一人

山陵禮成敬題

神位畢

皇帝恭奉

神位於金輿自

山陵迎歸

太廟祔饗未至京前一夕

皇帝由便道先回宮恭俟

右迎神回京

眂牲

致齋

書祝版

閱祝版

眂割牲【儀均與時饗同】

前期五日禮部工部太常寺官入

廟詣

中殿恭設新祔

帝

後神龕陳帷幔設香案供鑪鐙如

列聖

列後寢室前陳設儀

右設寢室龕案

先一日遣官以祔

廟告祭

天

地

宗廟

社稷如常告儀

右祗告

其日太常寺卿率屬入

廟潔蠲殿內外借以防薦恭設

後殿

中殿

列聖

列後神座如時饗儀防設新祔

帝

後神座於

前殿

列聖

列後之次【按昭穆爲序】乃展

前殿兩廡配饗均如儀

右設神座

將事之夕夜分太常寺卿入

廟然炬明鐙具器陳於案各以其序工部官張黃幄於太廟街門外之南鑾儀衞官設洗於廟南門外樂部和聲署陳樂懸樂舞於階上昧爽鑾儀衞陳

法駕鹵簿於

午門均如時饗儀

右陳設

質明步軍統領勒所部淸蹕除道自

神輿所入都門至

大淸門

禦道左右塗巷皆設布幛至時禮部尙書侍郎赴乾淸門請

駕

皇帝禮服乘輿出宮諸王貝勒貝子公內大臣侍衞朝

服以從

駕至

端門外黃幄次降輿入幄只竢王公百官朝服集大淸門外只竢

神輿至

大淸門王公百官跪迎候過興

神輿至

天安門贊引對引恭導

皇帝出次跪迎候過興隨行入

太廟街門陪祀王公百官及承祭

後殿官分獻官均豫入殿庭只竢

神輿至廟南左門外輿止贊引跪奏盥洗

皇帝盥鑾儀衞官跪奉盥奉巾如儀畢贊引奏防請

神位曁對引官恭導

皇帝詣

帝主神輿前贊引奏跪

皇帝跪奏拜興

皇帝三拜興恭奉

帝主奉

後主親王詣

後主輿前跪三叩興防奉

後主以從禦仗黃蓋前導由

太廟南門左門至防門東階下禦仗黃蓋止贊引對引防導入防門左門陞東階進殿左門司拜褥官豫布新祔

帝主拜褥於殿內正中布

後主拜褥於西稍後布

皇帝拜槈於後贊引對引防導

皇帝詣拜位前北向立奉

後主親王祗立於後贊引跪奏新祔

帝

後祗見

列聖

列後

皇帝恭奉

帝主奉

後主親王恭奉

後主均跪安於只見位奉

後主親王退出殿右門竢贊引對引恭導

皇帝退復位立贊引奏跪拜興

皇帝恭代行三跪九拜禮興贊引奏請恭奉

帝

後神主陞

寶座曁對引官防導

皇帝詣

帝主拜位前跪恭奉

帝主興奉

後主親王入殿右門詣

後主拜位前跪恭奉

後主興隨於後

皇帝奉安

帝主於

寶座接奉

後主同安於

寶座奉

後主親王出殿右門入陪祀班

皇帝退及供案前贊引奏跪拜興

皇帝行三拜禮司拜褥官徹

帝主

後主拜褥贊引對引恭導

皇帝復位立乃致祭上香讀祝三獻爵禮儀均與時饗

同祭畢宗室官恭奉

神位還寢室上香行禮如儀贊引對引恭導

皇帝出

太廟南門外陞輿還宮不陪祀王公百官朝服跪迎如儀

翼日

頒詔布告天下

右升祔

兩廡配饗之禮禮部承

防具疏行工部制神主龕座祭案具制成擇吉鐫字如式恭遇四時大饗前期遣官一人只告

太廟如常儀是日太常寺官入

廟設龕座於配饗之次陳爼豆鑾儀衛設采亭於工部堂前露防上奉神主遣官一人【諸王以郡王功臣以大臣】詣工部奉主置采亭內民校舁行前列禦仗【王吾仗功臣引仗】自工部中門出鴻臚寺官二人乘馬前引遣官從至東長安門禦仗采亭止遣官自亭奉主鴻臚寺官二人導引由東長安左門入

端門左門至

太廟防門右門鴻臚寺官止太常寺官引至甬道左拜位【王階上功臣階下】北面立遣官置主於拜位代行三跪九叩禮畢奉神主興奉安於配饗之次【王東廡功臣西廡】行三叩禮退

右配饗

加上

列聖

列後

尊諡之禮

制下禮部具疏行欽天監諏日內閣恭擬加上

尊諡翰林院具祝文【隨時撰擬】均進呈

欽定

右定諡

旣諏吉乃遣官只告

太廟

奉先殿如儀內閣翰林官書新加

尊諡畢工部尙書太常寺卿詣

中殿上香行三跪九叩禮恭請

列聖

列後神位於

太廟潔室敬視桼飾旣竣滿漢大學士各一人朝服上香

三跪九叩敬視工部以靑飾

神位題字仍奉安於

中殿上香行禮畢各退

右攺題

前五日遣官各一人只吿

天

地

社稷如常吿儀

右祗吿

致齋

眂牲

書祝版

閱祝版

眂割牲【均如時饗儀】

其日五鼓鑾儀衛陳

法駕鹵簿於

午門外陳金輦於

太和門外太常寺卿率屬入

廟然炬明鐙供祝帛具器陳王公各率宗室覺羅官奉請神位如時饗儀陪祀王公百官各於其位集序太常寺卿

詣

乾淸門奏時

皇帝禮服乘輿出宮至

太和門外降輿乘金輦前引後扈

午門鳴鐘鼓不陪祀王公百官朝服跪候

駕入

太廟右門至神路西降輦贊引對引恭導

皇帝由防門左門入殿左門詣正中拜位立乃只告加

上

尊諡上香讀祝三獻送神望燎儀節與時饗同禮成皇帝還宮易補服詣

奉先殿行禮如常祀儀

右加上尊諡禮成

恭進

玉冊

玊寶之禮

皇帝防上

皇考

皇妣

尊諡

廟號

勅工部制

玉冊

玉寶加上

列聖

列後

尊諡勅重制

玉冊攺鐫

玉寶工部於

太廟街門內潔室鐫制內閣大學士禮部尙書皆朝服上

香行禮如儀旣成諏吉以

聞

右具冊寶

屆日工部官豫設采幔於

太廟街門內潔室設黃案於采幔正中陳

玉冊

玉寶設香案於黃案前張黃幄於

太廟街門外之右及防門外之左鑾儀衛官設冊寶亭於采幔左右太常寺官設冊寶案香案於

列聖位前奉

冊

寶王貝勒貝子公大學士尙書都統侍郞皆朝服分班序

立於采幔旁只竢屆時禮部尙書詣

乾淸門奏請行禮

皇帝禮服出宮

午門陳

法駕鹵簿王公百官跪如常儀

皇帝至

太廟街門外幄次盥洗畢禮部尙書侍郎各一人恭導皇帝入

太廟街門至采幔正中黃案前恭視

玉冊

玉寶畢廼詣香案前上香司拜褥官豫布拜褥於案南正

中恭導

皇帝就位行一跪三拜禮興立案東西向奉

冊

寶王公大臣進至案前皆跪三叩興恭奉

冊

寶於亭內跪叩如初校尉舁亭禦伏前導

皇帝率王公大臣等隨行以次至

太廟南門亭由中門入恭導

皇帝由左門入奉

冊

寶王公大臣皆隨入

皇帝至防門外幄次少竢亭入至殿外階上止以次序列均南向王公大臣詣亭前一跪三叩興奉

冊

寶入殿中門至案前各恭設於案上跪叩如初退司拜褥

官豫布拜褥於殿門內正中

皇帝由防門左門入陞東階入殿左門就拜位行三跪九拜禮執事王公大臣均隨行禮畢王公大臣各至

冊

寶案前跪三叩興恭奉

冊

寶行

皇帝隨行至

中殿立案東西向王公大臣奉

冊

寶分藏於金匱跪叩如初退

皇帝以次詣各香案前上香畢行一跪三拜禮禮成皇帝還宮作樂王公百官跪迎如儀

布進冊寶

欽定大淸通禮卷三﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷四

吉禮

奉先殿

致祭

奉先殿之禮

國家崇建

奉先殿於

景運門之東祗奉

列聖

列後神位日獻食月薦鮮朔朢朝謁時節展拜出入啟吿

恭遇

聖誕忌辰及諸令節慶典則於

後殿上香行禮恭遇

皇太后萬壽

皇帝萬壽元旦冬日至及

國有大慶則奉請

神位於前殿祭饗

皇帝親饗

奉先殿前期三日

皇帝齋執事各官咸致齋前一日內務府掌儀司官進

祝版【祝文隨事撰擬】於

神庫割牲瘞毛血潔治祭品各如儀屆日昧爽內監啟

寢室神龕執事官公服入

殿然炬明鐙具登鉶簠簋籩豆之實陳於案各以其序殿中少西北向設祝案東西序各設尊案分陳香盤奉先制帛【皇后祔饗用素帛】尊爵篚冪勺具均如

太廟時饗儀司祝司香【以內務府官充】司帛司爵【以侍衛充】各以其職爲位樂部率太常協律郎陳中和韶樂於殿階上分東西懸樂舞在其次司祝詣

神庫祝案前跪三叩恭奉祝版興贊禮郎二人引由

奉先門中門入

殿中門跪安於祝案三叩興退內務府官省齍畢分詣後殿寢室前跪上香三叩興恭奉

列聖

列後神位以次行如遇

皇后祔饗內務府官上香行禮恭奉

神位隨行內監執鐙左右導引至

前殿入中門以次奉安於

寶座

列聖

列後位均南向

皇后祔位東位西向奉安畢詣各香案前跪叩如初儀

司拜褥官豫布

皇帝拜褥於

殿門內正中及各

神位前內監設盥盤於

奉先門左階下屆時掌儀司官詣

乾淸門吿時侍衛轉奏

皇帝補服乘輿出宮前引後扈如常儀出

景運門至

誠肅門降輿贊引對引太常寺卿二人恭導

皇帝入

奉先左門內監跪奉盥盤帨巾如儀

皇帝盥畢贊引對引恭導

皇帝陞左階入

殿左門詣拜位前北向立豹尾班侍衛止立階下前引大臣止立階上均東西面後扈大臣隨入僉立於

皇帝拜位後左右典儀贊樂舞生登歌執事宮各共廼

職武舞執干戚進贊引奏就位

皇帝就位立典儀贊迎

神司香奉香以次進至各案前祗竢司樂贊舉迎神樂奏貽平之章

【樂辭詳見太廟時饗儀後仿此】樂作贊引奏詣香

案前曁對引官恭導

皇帝詣

太祖髙皇帝香案前對引官至祝案前止立司香跪贊引

奏跪

皇帝跪奏上香司香進香

皇帝上炷香三上瓣香興以次詣

列聖案前上香如前儀畢贊引奏復位曁對引官恭導皇帝復位立贊引奏跪拜興

皇帝行三跪九拜禮興贊引恭導

皇帝詣

皇后香案前司香跪進香

皇帝立上香畢恭導

皇帝復位立樂止典儀贊奠帛爵行初獻禮司樂贊舉初獻樂奏敉平之章樂作舞干戚之舞有司揭尊冪勺挹酒實爵司帛司爵以次進至各

神位前司帛跪獻篚奠於案三叩興司爵立獻爵奠於墊中各退樂暫止司祝詣祝案前跪三叩興奉祝版跪案左贊引奏跪

皇帝跪贊讀祝司祝讀祝畢興奉祝版跪安

神位前篚內叩如初退樂作贊引奏拜興

皇帝三拜興樂止武功之舞退文舞執羽籥進典儀贊行亞獻禮司樂贊舉亞獻樂奏敷平之章樂作舞羽籥之舞司爵詣各

神位前獻爵於左如初儀樂止典儀贊行終獻禮司樂贊舉終獻樂奏紹平之章樂作【舞同亞獻】司爵詣各

神位前獻爵於右如亞獻儀樂止文徳之舞退典儀贊徹饌司樂贊舉徹饌樂奏光平之章樂作徹畢樂止贊禮郎一人趨至

神位前北面跪奏禮畢請

還寢室三叩退司樂贊舉

還宮樂奏乂平之章樂作贊引奏跪拜興

皇帝行三跪九拜禮畢樂止典儀贊奉祝帛送燎司祝

司帛咸詣

神位前跪三叩奉祝帛興司香跪奉香興以次恭送燎所皇帝轉立拜位東旁西向司拜褥官徹拜褥竢祝帛過

【仍布拜褥】

皇帝復位立贊引奏禮成曁對引官恭導

皇帝出殿左門降階由

奉先左門出至

誠肅門外陞輿還宮導從如來儀內務府官恭奉

神位還寢室上香行禮與迎

神同所司徹祭器內監闔門各退

右親饗

若遣

皇子祭饗

前殿祭前諸儀屆日

殿內外陳設均與

親饗同

皇子拜位在

殿檻外正中設盥盤於右階下

皇子夙興補服步行至

誠肅門掌儀司贊禮郎二人前導

皇子由

奉先右門入至西階下盥手升階詣拜位前行禮迎神上香出入殿右門祝帛送燎

皇子避立西旁東面禮成仍自西階降出

誠肅門還宮各退

遣王公內大臣祭饗儀節均與

皇子同

右遣官祭饗

皇帝因事親吿

奉先殿前期致齋進祝版如儀屆日所司入

後殿明鐙設祝案尊案薦脯醢果實如

太廟中殿祗告儀內監啟

神龕設盥盤司拜褥官布拜褥均如儀掌儀司官詣

乾淸門奏請

皇帝補服乘輿出宮導引翊衛如儀

駕至誠肅門降輿贊引對引恭導入

奉先門循

前殿東至

後殿左階下前引大臣侍衛均止立

皇帝盥內監奉盥奉巾如儀畢恭導

皇帝陞左階入

殿左門詣拜位前北向立後扈大臣僉立於後乃行祗

吿禮迎

神上香讀祝奠獻望燎行禮儀莭均與

親饗同惟不設樂懸樂舞禮成贊引對引恭導皇帝由

奉先左門出至

誠肅門外陞輿還宮內監闔門眾各退

右親詣祗吿

皇帝遣

皇子曁王公大臣祗告

後殿出入由右門升降均由西階內務府官贊禮讀祝

與遣官致祭

前殿禮同余均如

親告儀

右遣官祗告

每月朔朢

列聖聖誕

列聖

列後忌辰及上元淸明霜降歲除日恭遇

皇帝親詣

後殿上香行禮是日所司詣

後殿寢室前陳酒脯果實鑪鐙具司香官執事殿內掌

儀司官請

駕如儀

皇帝補服【忌辰素服】乘輿出宮內務府總管前導至誠肅門降輿入恭導

皇帝詣

後殿各案前上香行禮儀與

前殿上香同禮畢恭導

皇帝還宮各退若遣官上香贊事以內務府贊禮郎升

降出入均於右余陳設同

右親詣上香

立春端陽重陽等莭掌儀司官入

後殿明鐙內監啟

寢室神龕案陳酒脯果實掌儀司官一人補服詣各案前上香行三跪九叩禮如儀四月八日七月朢日陳素果不設酒脯餘同

右遣官上香

列聖

列後升祔

奉先殿之禮前期內務府敬制

升祔神位於

神庫旣成內務府總管上香行禮如儀

欽簡奉

後主大臣一人前三日掌儀司官入

後殿陳設

寢室前神龕香案

寶倚

寶牀揮柂及帷幔衾枕鑪擎供器如事生之儀屆日掌儀

司官詣

前殿陳設

寶座每案陳祭器設香帛尊爵鑪鐙具樂部陳樂懸樂舞

奉

後主大臣及執事官皆公服祗竢內監設盥盤於

神庫門外之東司拜褥官豫布

後主祗見拜位於殿中布

皇帝拜位於稍後其日升祔

太廟禮成

皇帝還宮釋禮服更補服禮部尙書詣

乾淸宮奏請

皇帝乘輿出宮前引後扈如常儀掌儀司官詣後殿

寢室前上香行禮恭奉

列聖

列後神位奉安於

前殿

寶座跪叩如儀

駕至誠肅門降輿贊引對引太常寺卿二人恭導皇帝詣

神庫門外東盥手如儀入門詣

帝主

後主神位前上香行三拜禮奉

後主大臣於門外隨行禮畢

皇帝近前跪恭奉

帝主興前行奉

後主大臣趨入

神庫門詣前跪恭奉

後主興隨行贊引對引恭導

皇帝入

奉先左門【前引大臣止】陞東階【後扈大臣侍衛均止】進

殿中門奉安

帝主於寶座上退及案前跪三叩興贊引對引恭導皇帝就拜位立贊引北面跪奏

皇后

【恭宣後主尊諡】升祔

奉先殿祗見

皇帝

【恭宣帝主尊諡】奉

後主大臣恭奉

後主跪安於祗見位興趨出

殿西門贊引奏跪拜興

皇帝恭代行三跪九拜禮興進前跪恭奉

後主興奉安於

寶座退及案前跪三拜興復位乃行大饗禮迎

神上香讀祝奠獻望燎諸儀莭均與常饗同禮畢贊引對

引恭導

皇帝出

奉先左門至

誠肅門外陞輿還宮引扈如來儀掌儀司官恭請

神位還

禦寢室上香行禮如初迎儀執事官徹藏祭器內監闔門

眾各退

皇后升祔

奉先殿之禮前期所司敬制

神位於

殯宮配殿制

寶座龕案於

神庫旣竣諏吉行題

主禮以

神輿恭奉回京升祔前一日

皇帝親詣

奉先殿祗告如儀屆日

神輿由

東華門入

皇子從王公以下文武百官朝服防門外跪迎候過興內務府官豫詣

前殿陳設

寶座具案陳恭請

列聖

列後神位奉安行禮均如儀司拜褥官豫布祗見拜褥於

殿中

神輿至

誠肅門止贊引對引官二人導

皇子詣輿前跪行三叩禮興恭奉

神位由

奉先左門入進殿中門奉安於只見位少退立贊引跪奏皇后

【恭宣尊諡】升祔

奉先殿只見

列聖

列後

皇子恭代行三跪九叩禮畢進前跪恭奉

神位興贊引贊

賜坐

皇子奉

神位奉安於

寶座跪三叩興退乃行大饗禮祭畢恭請

神位還

禦寢室上香行禮均如常儀

右升祔

欽定大淸通禮卷四

欽定四庫全書

欽定大淸通禮卷五

吉禮

陵寢

皇帝親謁

列聖

列後

陵寢之禮

命下徧布諸司供備諏吉起

鑾前一日遣官祗告

奉先殿如常儀謁

陵前期有司潔除

陵內外屆日

皇帝禦素服乘輿出

行宮羣臣素服隨從

駕至

陵於

隆恩門外降輿王以下各官至下馬碑稍遠鹹降騎禮

部尙書侍郎二人導

駕由

隆恩門左門入

陵寢門左門奉爵大臣曁

欽命隨入之大臣扈從王公百官止立門外

皇帝至

寶城祭臺前西向立司拜褥官豫布拜褥於臺北正中禮

部尙書侍郎恭導

皇帝就位北向行三跪九拜禮【不贊】鴻臚寺官引王公百

官於

陵寢門外按左右翼列班重行北面隨行禮畢有司設奠

幾酒罍於拜位正中

皇帝詣幾前北向跪羣臣皆跪奉爵大臣跪進爵皇帝三奠酒每奠率羣臣行一拜禮興西向舉哀羣臣東西面序立咸舉哀畢禮部尙書侍郎導

駕出

隆恩門左門陞輿還

行宮扈從如來儀羣臣皆退凡詣

陵展謁儀並同

右親謁

皇太后

皇后謁

陵

皇太后至降輿處降輿

皇后

妃

嬪公主以下隨降輿守

陵女官二人恭導

皇太后

皇后至

寶城明樓前北向行六肅三跪三拜禮

妃

嬪公主等位

皇后之後隨行禮興執事女官進奠幾於正中

皇太后詣位跪奠酒三爵每奠行一拜禮西向舉哀皇后

妃

嬪公主以下隨行禮舉哀畢女官恭導以出乘輿還行宮

右后妃謁奠

歳淸明中元冬至除夕

列聖

列後忌辰及

國有大慶皆大饗於

隆恩殿恭遇

皇帝親謁行禮前期

陵寢奉祀官潔備牲帛器數翰林院具祝文【隨事撰擬】授太常寺官奉安潔室屆日工部官張幄次於

隆恩門外之東執事官素服入

隆恩門西門詣

隆恩殿燃炬明鐙具器陳於案

帝

後皆同案每案牛一羊二尊四鑪鐙具每位奉先制帛一羮飯脯醢十有八器餅餌果實六十有五器【夏則薦】茶盌一爵三【有墊】匕一筯二凡牲實爼帛實篚尊實酒承以舟疏布冪勺具如遇

皇貴妃祔饗位於西旁東向用素帛一餅餌果實減十有一器餘同陳設畢內監啟

寢室神龕禮部尙書詣

行宮告時

皇帝禦素服乘輿出

行宮扈從大臣侍衞翼衞如常儀

駕至

隆恩門外降輿贊引對引太常寺卿二人恭導皇帝入大次少竢內府奉祀官恭請

神位奉安於

寶座如儀鴻臚寺官引王公於

隆恩門外兩廂前祗竢陪祀各官豫入至

隆恩殿階下按翼祗竢禮部尙書告奉安

神位畢奏請行禮

皇帝出次盥洗鑾儀衞官跪奉盥奉巾如儀司拜褥官豫布拜褥於殿門內正中贊引對引恭導

皇帝由

隆恩門左門入陞左階入殿左門西向立鴻臚寺官引王公於階上引百官於階下東西面立內府官獻茶於各案如儀畢典儀贊執事官各共廼職贊引奏就位恭導

皇帝就正中拜位前北向立鴻臚寺官引王公百官咸就拜位立重行北面東位西上西位東上贊引對引恭導

皇帝詣香案前贊引奏跪

皇帝跪羣臣皆跪奏上香司香跪奉香

皇帝上炷香三上瓣香興奏復位

皇帝復位立奏跪拜興

皇帝行三跪九拜禮王公百官均隨行禮興典儀贊奠帛爵行初獻禮司帛奉篚司爵奉爵以次詣各

神位前司帛跪奉篚奠於案三叩興司爵立獻爵奠於墊中各退司祝詣祝案前跪三叩興奉祝版跪案左贊引奏跪

皇帝跪羣臣皆跪贊讀祝司祝讀祝畢興奉祝版跪安

神位前篚內叩如初退贊引奏拜興

皇帝率羣臣行三拜禮興典儀贊亞獻司爵獻爵於左如初獻儀贊三獻司爵獻爵於右儀如亞獻畢贊引奏跪拜興

皇帝率羣臣行三跪九拜禮典儀贊送燎司祝司帛詣

神位前咸跪三叩司祝奉祝司帛奉篚興司香跪奉香司爵跪奉饌興以次由中道出恭送燎所

皇帝轉立拜位東旁西向司拜褥官徹拜褥王公百官

退避側立東西面竢祝帛過【仍布拜褥】

皇帝復位立贊引奏望燎曁對引官恭導

皇帝詣望燎位望燎贊引奏禮畢恭導

皇帝出殿左門降東階入

陵寢左門至

明樓前

皇帝西向立舉哀鴻臚寺官引王公百官東西序立於

陵寢門外咸舉哀【遇冬至及慶典致祭不舉哀】畢導

駕出

隆恩門左門外陞輿還

行宮執事官恭請

神位還禦寢室眾皆退

右親祭

遣官祭饗於

隆恩殿承祭官及陪祭執事各官咸朝服將事【忌辰素服】屆日奉祀官陳設爼豆進祝版內監入殿啟

寢室神龕禮部贊禮郎預引陪祭官先詣階下東西序立

祗竢內府官奉安

神位畢乃引承祭官入

隆恩門右門升西階就正中拜位立陪祭官各就拜位立承祭官上香升降均由西階出入殿右門祝帛送燎避立西旁余行禮儀節均與

親饗同禮成內府奉祀官恭奉

神位還禦承祭官及各官出易素服竢徹饌畢闔門承祭

官立

隆恩門外左階上西面各官序立階下東西舉哀各退

冬至曁

慶典祭畢不舉哀餘同

右遣官致祭

恭遇

皇帝時巡

盛京祗謁

祖陵啟

鑾前一日

親告於

奉先殿如儀

駕發陳

騎駕鹵簿不作樂在京王公百官常服跪送

禦道所經守土官常服跪迎

盛京文武官朝服出境迎候朝鮮國王遣其陪臣奉表

起居

駕至

興京

盛京

祖陵均行展謁禮

皇太后

皇后

妃

嬪恭謁各如儀翼日率羣臣朝服

親饗於

享殿祭畢易素服入

陵寢門舉哀乃

親奠親藩功臣之墓並

遣官徧祭近

陵

妃園寢宗藩祖塋勲臣祠墓

陞崇政殿受賀【儀詳嘉禮】燕賚官兵有差

鑾輿旋蹕

盛京各官朝服跪送

禦道所經守土官及在京王公百官朝服跪迎禮成親告於

奉先殿如儀越日禮部疏請行慶賀禮【詳朝賀儀】

右謁祭

祖陵

恭遇

皇帝詣

皇后陵寢

皇帝乘輿入中門【禮部尙書侍郎不導引】循

享殿左至

明樓前階下降輿陞階西向坐奠酒扈從王公百官鴻臚寺官引於大門外按翼重行北面行三跪九叩禮

皇帝奠酒時行禮舉哀各退

恭遇

皇太后率

皇后

妃

嬪致奠

皇太后由中門入至

明樓前降輿西向坐奠酒

皇后以下降輿行禮如謁各

陵儀

如遇

皇后忌辰及淸明中元冬至歲暮

國有慶典遣官致祭於

享殿是日執事官入殿具器陳於案畢退出司祝奉祝版至殿中門外內監接奉跪安於祝案三叩司祝於門外之左隨行禮內監啟

寢室神龕尙茶於中門外獻茶內監接奉茶奠於案屆祭時引贊官二人引承祭官就拜位司香內監奉香盤進引贊引承祭官至殿右門引贊官止承祭官入右門引贊趨至中門外左右贊上香畢承祭官出殿右門引贊仍引至拜位行三跪九叩禮初獻內監奠帛獻爵如儀司祝進至中門之左跪內監詣祝案前三叩奉祝版跪授司祝司祝三叩接奉讀畢仍授內監跪安於篚內三叩司祝隨行禮亞獻三獻如初獻儀祝帛送燎內監二人詣案前司祝司帛於門外各行一跪三叩禮內監奉祝授司祝奉帛授司帛咸接以興恭送燎所禮成奉請

神位還禦

寢室乃徹余均如各

陵祭儀

右

皇后陵寢祭奠

歲季春淸明節敷土於

寶城之禮先一日

陵寢工部官進懸楮錢寶樹一座奉安於

隆恩殿內東旁【歲暮舁出焚燎】取潔土貯筐以竢屆日遣官素服將事贊禮郎二人一人導引一人荷土簣隨行至

方城前眾皆止遣官荷土循

明樓西磴道升

方城至石欄西以土合於一筐奉筐恭升

寶頂跪敷土於正中降以筐授贊禮郎引出易朝服詣隆恩殿致祭如儀若恭遇

皇帝親詣行禮是日

皇帝素服禮部尙書太常寺卿導

駕入

陵寢左門後扈內大臣隨侍王公大臣二人恭荷土筐從

行

皇帝進至

方城前工部尙書侍郎恭進防履

皇帝納履恭荷土簣扈從王公大臣前後翼衛導駕官

恭導

皇帝由

明樓東磴道陞至

方城石欄東王公大臣以土合於一筐跪進

皇帝受筐眾皆止

皇帝奉筐陞

寶頂跪敷土正中畢降授筐脫履導駕官恭導

皇帝出

隆恩門入大次竢奉安

神位畢行時饗禮

右敷土

列聖聖誕日奉祀官詣

陵埽除拂拭陳列酒果上香行三跪九叩禮

右聖誕

萬壽聖節守

陵王公大臣分詣行禮每案陳果十有二盤每位爵三帛

一讀祝奠獻唱贊行禮同時饗儀

右萬壽節

月朔朢日執事人夙興詣

陵拂拭神龕展帷幔每案陳熟羊一果十有二盤每位爵三守陵官上香奠獻行三跪九叩禮【十月朔唱贊余不贊】畢徹退

右朔朢謁奠

因事祗吿

陵寢遣官各一人將事

帝

後同案每案陳果實十二盤羊一每位爵三奠獻讀祝行

禮與時饗同

右祗吿

皇帝遣

皇子謁

陵之禮

皇子至下馬牌降輿馬奉祀禮部官導引至

隆恩門外升左階行三跪九叩禮【不贊】畢西面舉哀不奠

酒哀止引退如來儀若展謁於

陵寢門外禮部官引至

隆恩門左門止內務府奉祀官導引

皇子入至

陵寢左門外行禮如儀祭

陵日

皇子蟒袍補服由

隆恩門右門進至階上虛中位於左行禮陳設贊引奠獻如遣官時饗儀親王郡王貝勒貝子宗室公謁

陵奉祀禮部官引詣

隆恩門階上按左右翼行三跪九叩禮【不贊】

右皇子謁陵

文武三品以上官奉

命出使道過

陵寢由奉祀禮部官引至大門外北面行三跪九叩禮【不贊】遇時祭則入陪祀官之列按翼隨行禮歸時展謁亦如之

右羣臣恭謁

妃園寢及

皇太子園寢四時遣官祭奠行二跪六叩禮【不贊】出入殿左門余讀祝奠獻諸儀節與

陵寢時饗同

右園寢致祭

欽定大淸通禮卷五

欽定四庫全書

欽定大淸通禮卷六

吉禮

社稷

歳祭

社稷之禮以春秋仲月日用上戊先三日禮部尙書一

人詣犧牲所眂牲如儀

右眂牲

致齋

書祝版

眂割牲

眂祝版北

【儀均與郊同】

先一日太常寺卿率屬潔壇敷五土如其方色恭設

神座

太社位右

太稷位左皆北向

后土勾龍氏位東西向

后稷氏位西東向

右敷土設神座

祀日五鼓太常寺卿率屬入壇然炬明鐙具器陳於案各以其序

太社

太稷皆牛一羊一豕一豋一鉶簠簋各二籩豆各十有

二鑪一鐙二

配位同壇下設三案一少西南向供祝版一東次西向陳香盤二一西次東向陳香盤二方珪二【色一黃一靑】禮神制帛四【色黑】尊二玉爵二陶爵四又陶爵六壺一實福酒盤一實胙肉凡牲陳於爼凡玉帛實於篚凡尊實酒承以舟疏布冪勺具工部司官張幄次於防門內少東鑾儀衛設洗於次外樂部率太常協律郎設中和韶樂於壝門內左右分東西懸均南向陳文武二舞於樂懸之次如

北郊儀

右陳設

陳設畢太常寺博士引禮部侍郎一人升壇詣

正位前省眂齍盛及籩豆豋俎之實以次詣

配位前周眂如儀

右省齍

辧行禮位壇壝門外正中爲

皇帝行禮拜位南向拜殿之前夾甬道左右爲陪祭王公拜位左翼居東右翼居西拜殿前東西隅爲百官拜位文官郎中以上武官參領世爵輕車都尉以上東西各五班均重行異等東位西上西位東上辧執事位壝門外司拜褥鑾儀衛官二人分立於

皇帝拜位左右東西面太常寺司祝一人立祝案西東面司爵四人司玉帛二人司帛二人司香二人光祿寺卿二人太常寺贊賜福胙一人序立西案之西東面司香二人序立東案之東西面侍儀禮部尙書侍郎各一人立東案之南西面都察院左都禦史副都禦史各一人樂部典樂一人立西案之南東面司樂協律郎樂工歌工舞佾立位與

北郊同太常寺典儀一人在樂工之北西位東面接福胙侍衛二人立於壝門外東司拜褥官之次記注官四人立於侍衛之次均西面糾儀禦史四人禮部祠祭司官四人分立於陪祀王公百官拜位前引王公百官行禮鴻臚寺官二人分立於禦史禮部官之次均東西面掌瘞官率瘞人立壝外西北隅右辧位

其日五鼓鑾儀衛陳

法駕鹵簿

【詳見北郊祭儀】於

午門外陳金輦於

太和門外陪祀王以下公以上按翼集壇門外候

駕至隨行百官序立於壝門外左右祗竢均東西面司祝恭奉祝版安於祝案日出前四刻禮部尙書一人率太常寺卿屬詣

神庫上香行禮恭請

神位以次奉安於

神座如儀

右請神位

太常寺卿赴

乾淸門奏時

皇帝禦祭服乘禮輿出宮至

太和門外降輿乘金輦鑾儀衛奉輦納陛內大臣侍衛前引後扈如常儀提鑪官執鐙官左右列行

午門鳴鐘鼓導迎樂陳而不作不陪祀王公以下文武各官咸朝服跪送

駕出闕右門至壇北門外神路東降輦納陛扶輦如前儀右贊引左對引太常寺卿二人恭導

皇帝入自北門之右至幄次少竢太常寺卿告奉安神位畢奏請行禮

皇帝出次鑾儀衛官跪奉盥奉巾如儀盥畢司拜褥官豫布拜褥於壝北門外正中贊引對引恭導

皇帝由拜殿出至壝北門外就拜位前南向立前引內大臣侍衛執鑪鐙官至拜殿外均止立後扈大臣隨侍鴻臚寺官引陪祀王公百官各就拜位序立典儀贊樂舞生登歌執事官各共乃職武舞執干戚進贊引奏就位

皇帝就位立

右就次盥洗就位

典儀贊瘞毛血迎

神司

正位香二人升東西階分詣

神位前只候司樂贊舉迎

神樂奏登平之章辭曰媼神蕃釐兮厚徳隆嘉生繁祉兮功化同壇壝儼肅兮風露融我稷翼翼兮黍芃芃望云駕兮驂鸞龍植璧秉圭兮兾感通協律郎舉麾工鼔柷樂作贊引奏陞

壇曁對引官恭導

皇帝陞北階詣

太社位前對引官至北階上止立司香跪贊引奏跪皇帝跪奏上香司香進香

皇帝上炷香次三上瓣香興以次詣

太稷位前上香儀同贊引奏復位曁對引官恭導皇帝復位立司

配位香二人由東西階分詣

后土勾龍氏

后稷氏位前跪上香畢各退贊引奏跪拜興

皇帝行三跪九拜禮王公百官均隨行禮協律郎偃麾

工戛敔樂止【凡樂以舉麾鼔柷作以偃麾戛敔止後同】

右迎神

典儀贊奠玉帛行初獻禮司樂贊舉初獻樂奏茂平之章辭曰恪恭禋祀兮肅且雍淸醑旣載兮臨齋宮朝踐初舉兮玉帛共洋洋在上兮鑑予衷樂作司樂舉節舞干戚之舞【凡舞以莭領之導引進退後同】有司揭尊冪勺挹酒實爵司玉帛奉玉帛司帛奉篚司爵奉爵均由北階升壇司玉帛詣

正位前司帛詣

配位前各跪獻篚奠於案三叩興司爵分詣

正位

配位前跪獻爵奠於墊中畢自西階退司祝至祝案前跪三叩興奉祝版升北階左就壇中少西跪樂暫止贊引奏跪

皇帝跪羣臣皆跪贊讀祝司祝讀祝辭曰維某年月日皇帝禦名敢昭告於

社

稷之神曰惟

神贊輔

皇天

皇只發生嘉谷立我烝民萬世永賴玆當仲【春秋】謹以玉帛

牲醴庶品【致祭報謝】配以

后土勾龍氏

后稷氏尙

饗讀畢興奉祝版跪安於

太社位前篚內三叩興退自西階降樂作贊引奏拜興皇帝率羣臣行三拜禮興樂止武功之舞退文舞執羽

籥進

右初獻

典儀贊行亞獻禮司樂贊舉亞獻樂奏育平之章辭曰樂具入奏兮聲喤喤郁鬯再升兮賓八鄕厚徳配地兮佑家邦綏我丰年兮兆庶康樂作舞羽籥之舞司爵詣各

神位前跪奠爵於左儀如初獻獻畢樂止

右亞獻

典儀贊行終獻禮司樂贊舉終獻樂奏惇平之章辭曰方壇北宇兮神中央盈庭萬舞兮帗低昻酌酒三爵兮桂醑香淸𨿽舊邦兮命溥將樂作【舞同亞獻】司爵詣各

神位前跪奠爵於右如亞獻儀獻畢樂止文徳之舞退

右三獻

旣終獻太常寺贊禮郎一人詣祝案前東面立贊

賜福胙光祿寺卿二人奉福胙升階至

神位前拱舉退降北階左祗立於

皇帝拜位之右侍衞二人進立於左贊引奏跪

皇帝跪左右官皆跪奏飲福酒右官進福酒

皇帝受爵拱舉授左官奏受胙右官進胙

皇帝受胙拱舉授左官奏拜興

皇帝三拜興又奏跪拜興

皇帝率羣臣行三跪九拜禮典儀贊徹饌司樂贊舉徹饌樂奏博平之章辭曰大房籩豆兮儼成行歆此吉蠲兮神迪嘗廢徹不遲兮餘芬芳桐生茂豫兮百谷昌樂作司玉帛詣案前跪叩奉方珪以退樂止

右受福胙徹饌

典儀贊送

神司樂贊舉送

神樂奏樂平之章辭曰孔蓋翠旌兮隨風颺龍輈容與兮指天閶咫尺神靈兮隔穹蒼願流景祚兮貺皇章樂作贊引奏跪拜興

皇帝率羣臣行三跪九拜禮興樂止

右送神

典儀贊奉祝帛饌送瘞司祝司帛詣

神位前咸跪三叩司祝奉祝司帛奉篚興司香跪奉香司爵跪奉饌興以次恭送瘞所典儀贊望瘞司樂贊舉望瘞樂奏徵平之章辭曰玉旣陳兮延景光禮旣洽兮恭瘞藏願神聽兮時予匡垂神祐兮永無疆樂作贊引奏禮成恭導

皇帝由壇北門出樂止

右望瘞

祀畢禮部尙書太常寺卿屬恭請

神位復

禦儀與迎

神同

皇帝至北門外神路東陞禮輿導迎樂作奏祐平之章辭曰分職三大康乂國家平土蕃谷降休中夏薦吉蠲神不遐徧九垓鴹祉嘉

午門鳴鐘不陪祀王公百官咸朝服跪迎王公隨

駕入至內金水橋恭候

皇帝還宮各退太常寺官徹

乾淸門齋戒牌銅人送寺

右乘輿回宮

因事只吿之禮遣官一人將事及執事官均致齋一日豫期翰林院具祝文【隨事撰擬】太常寺卿送內閣恭書受而奉諸

神庫飭屬備器陳至日五鼓設

太社

太稷神座於壇上薦鹿脯鹿醢兔醢棗榛葡萄桃實蓮實鑪鐙具階下中設一案少西北向供祝版司祝一人立於案西東面右設一案西向陳香盤二左設一案東向陳禮神制帛二尊一冪勺具爵六司香司帛司爵各一人立於案後糾儀禦史左右各一人立於案北均東西面典儀一人立於壝北左門東面雞初鳴遣官豫竢於街門內贊引太常寺贊禮郎一人竢於壝西隅均朝服黎明太常寺卿率屬恭請

太社

太稷神位入壇恭設座上如常祭儀遣官由街門入南門循壝西行盡壝贊禮郎二人引詣壝北門外拜位前立典儀贊就位執事官各共乃職贊禮郎引遣官就位立典儀贊迎

神【以下禮儀節次皆典儀唱贊】司香奉香升東西階分詣香案前只

竢贊禮郎贊升壇引遣官升北階詣

太社位前立贊跪遣官跪贊上香司香跪進香遣官上炷香三上瓣香興【凡遣官升降行禮皆贊皆引後同】次詣

太稷位前上香儀同贊復位引遣官自北階降復位行三跪九叩禮興司帛奉篚司爵揭尊冪勺挹酒實爵行初獻禮以次升北階至

神案前跪奠帛於案三叩興奠爵墊中皆退司祝詣祝案前跪三叩興奉祝版升北階至壇上正中跪讀畢興詣

太社位前跪安篚內三叩興退遣官三叩興亞獻奠爵

於左三獻奠爵於右均如初送

神望瘞並同常祭儀贊禮郎贊禮畢引遣官仍由南門

出太常寺卿率屬恭請

太社

太稷神位還

禦如儀各退

右因事只告

孟夏常雩後歳間不雨旣祈

天神

地只

太嵗越七日乃禱於

社稷並設

配位遣官一人將事文武官應陪祀者咸與祈禱致齋三日前期具祝文潔器陳備脯醢果實祭日陳玉帛樂懸樂舞執事官依次序立與常祀同遣官曁陪祀官素服就位行禮

迎神奏延丰之章辭曰九土博厚兮阜嘉生方壇五色兮祀孔明甿力穡兮服耕仰甘膏兮百谷用成熙雲路兮瞻翠旌殷闓澤兮展精誠

初獻奏介丰之章辭曰神來格兮宜我黍稷兩圭有邸兮馨明徳罍尊湛湛兮干羽飭油雲澍雨兮溥下國

亞獻奏滋丰之章辭曰奏齍明兮申載觴龍出泉兮靈安翔周寰宇兮滂洋戴神庥兮悅康

終獻奏霈丰之章辭曰帗容與兮奮皇舞聲逺姚兮震靈鼓爵三奏兮縮桂醑號屏來禦兮徳施普徹饌奏綏丰之章辭曰協笙磬兮吿吉蠲神迪嘗兮禮莫愆心齋肅兮增惕幹咨田畯兮其樂有年送神奏貽丰之章辭曰撫懷心兮神聿歸華蓋郅偈兮驂虯騑洪釐渥兮雨祁祁公私霑足兮孰知所爲

望瘞奏溥丰之章辭曰宣祝嘏兮列瘞繒貺允答兮時欽承髙原下隰兮以莫不興歌率育兮慶三登凡儀節皆典儀唱贊舉樂皆司樂唱贊初獻舞干戚之舞亞獻終獻舞羽籥之舞與常祀同得雨則報用牲牢遣官曁陪祀官朝服行禮如常祀之儀若雨潦祈晴冬旱祈雪禮亦如之

右祈報儀

直省府州縣各建

社稷皆

社右

稷左異位同壇嵗以春秋仲月上戊日致祭省防以總督若巡撫一人主之有故則布政使攝事在城文武官縣丞千總以上咸與祭眂割牲省齍盛以布按二司防政副使等官糾儀以教授訓導司香司帛司爵司祝司饌以丞倅通贊引贊引班以學弟子員閒禮儀者充之前期主祭官曁陪祭執事官各於公廨致齋三日埽除壇壝內外祭之前夕掌饌潔備品物置案於神防設香燭眂割牲官公服詣案前上香行三叩禮畢宰人牽牲吿腯遂割牲以豆取毛血瘞於坎及祭之日雞初鳴執事人入設案一於壇上正中北向陳鉶二實和羮簠二實黍稷簋二實稻梁籩四實形鹽棗栗鹿脯豆四實菁菹鹿醢芹菹兔醢若不能備各就土所有以其類充案前設爼陳羊一豕一又前設香案一陳祝文香盤鑪鐙左設一案東向陳篚一實帛二尊一爵六又設福胙於尊爵之次司祝一人司香帛二人司爵二人位案西東面階下之東設洗當階爲主祭官拜位其後爲陪祭官拜位文東武西【班與外朝賀禮同】通贊二人位階下左右糾儀官二人分位陪祭官左右均東西面漏未盡主祭官及陪祭官朝服畢集壇外引贊二人引省齍官入壇徧視牲器酒齊饌者告潔退左右引班二人引陪祭官入東西序立東班西面西班東面引贊二人引主祭官入至階下盥手通贊贊執事者各司其事贊就位引贊引主祭官引班引陪祭官咸就拜位立贊迎

神引主祭官升詣香案前跪司香跪奉香主祭官三上香興贊復位引主祭官降階復位立贊跪叩興主祭官曁陪祭官行三跪九叩禮贊初獻引主祭官升詣

神位前跪司帛跪奉篚主祭官受篚恭獻仍授司帛興奠於案司爵跪奉爵主祭官受爵恭獻仍授司爵興分詣

社

稷位前各奠正中皆退贊讀祝引主祭官詣香案前跪陪祭官皆跪司祝三叩興奉祝文跪於右讀曰維某年月日某官某致祭於

社

稷之神曰惟

神奠安九土粒食萬邦分五色以表封圻育三農而蕃稼穡恭承守土肅展明禋時屆仲【春秋】敬修祀典庶丸丸松栢鞏磐石於無疆翼翼黍苗佐神倉於不匱尙

饗讀畢三叩興以祝文復於案退贊叩興主祭官曁陪祭官三叩興贊復位引主祭官降階復位立贊亞獻引主祭官升詣

神位前獻爵於左贊終獻獻爵於右均如初獻儀贊賜福胙引主祭官升詣香案前跪司爵跪進福酒於右主祭官受爵拱舉司爵接爵興司饌跪進豆肉於左主祭官受豆拱舉司饌接豆興各退贊叩興主祭官三叩興贊復位引主祭官復位立贊送

神贊跪叩興主祭官曁陪祭官行三跪九叩禮贊徹饌執事官徹饌贊瘞祝帛執事官奉祝次香次帛次饌詣瘞所禮畢各退

監司分駐各府者各主其地

社稷之祭其他府州縣皆以長官主之長官有故則佐貳以次攝在城文官丞史武官把總皆與祭眂割牲省齍盛府州以佐貳縣以丞若史各一人糾儀府以教授訓導州以學正訓導縣以教諭訓導二人執事均用掾史贊相禮儀均於學弟子員內選充祭期牲帛器數及行禮儀節均與省防同右直省府州縣祭社稷儀

欽定大淸通禮卷六

欽定四庫全書

欽定大淸通禮卷七

吉禮

朝日

甲丙戊庚壬年春分之朝

皇帝親詣東郊朝

日先二日禮部尙書一人至犧牲所眂牲如儀

右眂牲

是日太常寺卿率屬進齋戒牌銅人恭設於

乾淸門如儀

皇帝乃齋於大內王公百官齋於邸第

右致齋

書祝版

眂祝版

【儀均與北郊同】

祀前一日黎明大常寺官設香案於

東郊宰牲亭外光祿寺少卿一人朝服上香禦史禮部

祠祭司官眂宰宰人瘞毛血如儀

右眂割牲

是日太常寺官潔壇上下借以防薦設

神座於壇上西向工部司官張

皇帝拜次於西階上如式

右設神座張次

將祀之日夜分太常寺卿率屬入壇具器陳牛一羊一豕一豋一鉶二簠簋各二籩豆各十琖三十鑪一鐙二中設一案少北東向供祝版南設一案北向陳赤璧一禮神制帛一【色赤】香盤一尊一爵三並設福胙加爵一凡牲陳於爼凡玉帛實於篚凡尊實酒承以舟疏布冪勺具鑾儀衞設洗於具服殿外樂部率太常協律郎設中和韶樂及樂舞於壝門內南北分列器數與

北郊同

右陳設

陳設畢太常寺博士引禮部侍郎一人升壇眂玉帛齍盛及籩豆豋爼之實如儀

右省齍

辧行禮位西階上幄次正中爲

皇帝拜位東向陪祀王公位壇下左右各二班百官位壝門外左右各五班重行異等均東面左班北上右班南上辧執事位壇上太常寺司拜牌拜褥官各一人立於

皇帝拜位左右司祝一人司香一人司玉帛一人司爵一人光祿寺卿二人侍衞二人太常寺贊答福胙一人侍儀禮部尙書侍郎都察院左都禦史副都禦史樂部典樂各一人位南北序分立祝案尊案之次如常儀太常寺典儀一人司樂一人負南立於階下之左記注官四人於壝門外之右負北立紏儀禦史四人禮部祠祭司官四人引禮鴻臚寺官四人分立王公百官拜位之次協律郎歌工樂工舞佾分立樂懸之次贊二人循壝門內墻西立位均南北序南北面掌燎官率燎人立於壝外西南隅

右辧位

其日五鼓步軍統領勒所部淸蹕除道自

東華門至

壇門

禦道左右塗巷皆設布幛鑾儀衞陳

法駕鹵簿

【詳見北郊祭儀】不陪祀王公百官朝服咸防只

候送

駕如儀日出前八刻太常寺卿赴

乾淸門奏時

皇帝禦禮服乘禮輿出宮前引後扈如常儀

駕發警蹕

午門鳴鐘鼓

駕出東華門導迎樂前引不作提鑪執鐙官左右騎導

如詣

北郊之儀

駕至壇北門外降輿右贊引左對引太常寺卿二人恭

導

皇帝入北門中門詣具服殿更祭服鴻臚寺官引陪祀王公於殿外侍衛后引陪祀百官南班於拜位南北面北班於路西東面序立只候

右鑾輿出宮

卯初刻司祝恭奉祝版設於祝案禮部尙書一人率太常寺卿屬詣

神庫上香行禮恭請

大明神位奉安於

神座如儀太常寺卿至具服殿奏請詣

壇行禮

皇帝出次盥洗鑾儀衞官跪奉盥奉巾如儀司拜褥官豫布拜褥於壇上拜次贊引對引官恭導

皇帝入壝左門陞西階就拜位前東向立司拜牌官跪安拜牌退前引內大臣執鑪鐙官侍衞均於階下止立後扈大臣隨侍鴻臚寺官引陪祀王公百官均就拜位序立典儀贊樂舞生登歌執事官各共廼職武舞執干戚進贊引奏就位

皇帝就位立

右盥洗就位

典儀贊迎

神司香奉香進至

神位前只竢司樂贊舉迎

神樂奏寅曦之章辭曰羲馭兮寅賔光煜爚兮紅輪春已融兮交泰循典禮兮明禋嚴大采兮只肅神之來兮如雲協律郎舉麾工鼓柷樂作司拜牌官起拜牌贊引奏就上香位及對引官恭導

皇帝詣香案前對引官至祝案前止立司香跪贊引奏

跪

皇帝跪奏上香司香進香

皇帝上炷香次三上瓣香興奏復位及對引官恭導皇帝復位司拜牌官安拜牌贊引奏跪拜興

皇帝行三跪九拜禮傳贊贊跪叩興王公百官均隨行禮【凡眾官行禮皆傳贊後同】協律郎偃麾工戛敔樂止【凡樂以舉麾鼓柷作以偃麾戛敔止後同】

右迎神

典儀贊奠玉帛司樂贊舉奠玉帛樂奏朝曦之章辭曰杲黃道兮暾出東肅將享兮玉帛同美齊翼兮王君公盥以薦兮孚有顒樂作司玉帛奉篚詣

神位前跪獻於案三叩興退樂止

右奠玉帛

典儀贊行初獻禮司樂贊舉初獻樂奏淸曦之章辭曰禦景風兮下帝扃酌黃目兮椒其馨爵方舉兮歌且舞漾和盎兮龍旗靑樂作司樂舉節舞干戚之舞【凡舞以節領之導引進退後同】有司揭尊冪勺挹酒實爵司爵奉爵詣

神位前跪奠於墊中退司祝至祝案前跪三叩奏祝版

跪案左樂暫止贊引奏跪

皇帝跪羣臣皆跪贊讀祝司祝讀祝辭曰維某年月日嗣天子【禦名】謹告於

大明之神曰惟

神陽精之宗列神之首

神光下照四極無遺功垂今昔率土仰賴玆當仲春式

遵古典謹以玉帛牲醴之儀恭祀於

神伏惟

鑑歆賜福黎庶尙

饗讀畢興奉祝版跪安

神位前篚內三叩興退樂作贊引奏拜興

皇帝率羣臣行三拜禮興樂止武功之舞退文舞執羽

籥進

右初獻

典儀贊行亞獻禮司樂贊舉亞獻樂奏咸曦之章辭曰再舉勺兮郁金香嘉樂合兮舞洋洋徳恢大兮神哉沛澹容與兮進霞觴樂作舞羽籥之舞司爵奉爵詣

神位前跪獻爵於左儀如初獻獻畢樂止

右亞獻

典儀贊行終獻禮司樂贊舉終獻樂奏純曦之章辭曰式禮莫愆兮昭淸終以告防兮休成願神且畱兮鑑茹以妥以侑兮忱誠樂作【舞同亞獻】司爵奉爵詣

神位前跪獻爵於右如亞獻儀獻畢樂止文徳之舞退

右三獻

旣終獻太常寺贊禮郎一人詣祝案前立贊答福胙光祿寺卿二人就南案奉福胙至

神位前拱舉退只立於

皇帝拜位之右侍衞二人進立於左贊引奏跪

皇帝跪左右官皆跪奏飲福酒右官進福酒

皇帝受爵拱舉授左官次受胙如飲福之儀奏拜興皇帝三拜興又奏跪拜興

皇帝復行二跪六拜禮王公百官均隨行禮典儀贊徹饌司樂贊舉徹饌樂奏延曦之章辭曰物之備兮希徳馨神欲起兮景杳徹不遲兮咸肅穆照臨下土兮瞻曜靈樂作司玉帛詣

神位前跪叩奉赤璧以退樂止

右受福胙徹饌

典儀贊送

神司樂贊舉送

神樂奏歸曦之章辭曰云車徵兮風馬翔猋萬里兮臨萬方報神功兮以時享祈神祐兮永無疆樂作贊引奏跪拜興

皇帝率羣臣行三跪九拜禮興樂暫止典儀贊奉祝帛

饌送燎司祝司帛詣

神位前咸跪三叩司祝奉祝司帛奉篚興司香跪奉香

司爵跪奉饌興以次恭送燎所

皇帝轉立拜位旁北向【司拜褥官徹拜褥】竢祝帛過【仍布拜褥】皇帝復位立樂作陪祀王公百官退班贊引奏禮成恭

導

皇帝出壝左門入具服殿更衣樂止

右送神燎祝帛

祀禮旣成禮部尙書率太常寺卿屬恭請

神位復

禦儀與迎

神同贊引恭導

皇帝出具服殿至壇北門外乘禮輿

法駕鹵簿前導導迎樂作奏祐平之章辭曰雝音肅送暾出自東兼燭垂曜與天同用秩典修皇敬通表瑞輝揚至公

皇帝回鑾王公從各官以次退不陪祀王公百官仍朝

服祗

駕至跪迎

午門鳴鐘樂止王公隨

駕入至內金水橋恭

皇帝還宮退太常寺官徹

乾淸門齋戒牌銅人送寺

右回鑾

常歲遣官朝

日之禮先二日禮部尙書詣犧牲所眂牲承祭官曁陪祀文武百官均於邸第致齋先一日太常寺以祝版送內閣恭書

皇帝遣某官某余辭同前【凡遣官同】受而奉諸

東郊神庫禦史禮部祠祭司官光祿寺少卿朝服眂割牲瘞毛血有司供具並如儀及祀之日雞初鳴遣官朝服只竢於壇外禮部侍郎省齍太常寺卿率屬恭請

神位設於座訖卯初刻遣官由壇北左門入壝右門行禮於階下上香時贊升壇升降均由右階不飲福受胙王公不陪祀贊引以太常寺贊禮郎祝帛送燎遣官避立北旁余均如前儀

右遣官儀

夕月

丑辰未戌年秋分之夕

皇帝親詣西郊夕

月先二日禮部尙書一人至犧牲所眂牲如儀

右眂牲

致齋

書祝版

眂祝版

【儀均與東郊同】

祀日未明割牲於

西郊宰牲亭內光祿寺少卿及禦史禮部祠祭司官朝

服眂宰宰人瘞毛血儀與

東郊禮同

右眂割牲

侵晨太常寺官潔壇上下借以防薦張

神幄設

夜明神座専案東向設

配位北斗七星次

木火土金水五星次

二十八宿次

周天星辰神座同案南向工部司官張

皇帝拜次於夘階上如式晡後太常寺卿率屬入壇具

器陳

夜明位前牛一羊一豕一豋一鉶簠簋各二籩豆各十

琖三十鑪一鐙二

星辰位同中設一案少南西向供祝版北設一案南向陳

夜明前白璧一禮神制帛一【色白】香盤一尊一爵三並設

福胙加爵一

星辰位前禮神制帛十有一【色靑赤黒黃各一白七】香盤一尊一爵三凡牲陳於爼凡玉帛實於篚凡尊實酒承以舟疏布冪勺具鑾儀衞設洗於具服殿外樂部率太常協律郎陳設樂懸舞佾與

東郊同

右設神座供張陳設

省齍

【儀同東郊】

辧行禮位夘階上幄次正中爲

皇帝拜位西向分獻官一人位壇下之左當階陪祀王公位壇下左右百官位壝門外左右均西面左班南上右班北上辧執事位壇上太常寺司拜牌拜褥官各一人立於

皇帝拜位左右司祝一人司香二人司玉帛一人司帛一人司爵二人光祿寺卿二人侍衞二人太常寺贊答福胙一人侍儀禮部尙書侍郎都察院左都禦史副都禦史樂部典樂各一人位南北序分立祝案尊案之次如常儀太常寺典儀一人司樂一人負北立於階下之右贊禮郎二人立分獻官位左右記注官四人於壝門外之左負南立紏儀禦史四人禮部祠祭司官四人引禮鴻臚寺官四人分立王公百官拜位之次協律郎歌工樂工舞佾分立樂懸之次贊二人循壝門內墻東立位均南北序南北面並與

東郊禮同掌燎官率燎人立於壝外東北隅

右辧位

申刻太常寺卿赴

乾淸門奏時

皇帝禦禮服乘輿出宮前引後扈如常儀鹵簿前導出西華門詣

西郊與

東郊禮同

駕至壇北門外降輿右贊引左對引太常寺卿二人恭

導

皇帝入北門中門詣具服殿更祭服太常寺贊禮郎引分獻官於壝右門外北面立鴻臚寺官引陪祀王公於殿外侍衞後引陪祀百官南班於拜位南北面北班於路東西面序立只

右鑾輿出宮

酉初刻司祝恭奉祝版設於祝案禮部尙書一人率太常寺卿屬詣

神庫上香行禮恭請

神位入壇以次安奉座上如儀太常寺卿至具服殿奏

請詣

壇行禮

皇帝出次盥洗鑾儀衞官跪奉盥奉巾如儀司拜褥官豫布拜褥於壇上拜次贊引對引官恭導

皇帝入壝左門陞夘階就拜位前西向立司拜牌官跪安拜牌退前引內大臣提鑪官侍衞均於階下止立後扈大臣隨侍贊禮郎引分獻官鴻臚寺官引陪祀王公百官均就拜位序立典儀贊樂舞生登歌執事官各共廼職武舞執干戚進贊引奏就位

皇帝就位立

右盥洗就位

典儀贊迎

神司香奉香進至

神位前只竢司樂贊舉迎

神樂奏迎光之章辭曰繼日代明兮象麗天式遵九道兮臨八埏玉律分秋兮西顥躔聿修毖祀兮樂在縣協律郎舉麾工鼓柷樂作司拜牌官起拜牌贊引奏就上香位及對引官恭導

皇帝詣香案前對引官至祝案前止立司香跪贊引奏

跪

皇帝跪奏上香司香進香

皇帝上炷香次三上瓣香興奏復位及對引官恭導皇帝復位司拜牌官安拜牌贊禮郎引分獻官由北階

升詣

星辰位前上香畢降階復位贊引奏跪拜興

皇帝行二跪六拜禮贊官贊跪叩興王公百官均隨行禮【凡眾官行禮皆贊後同】協律郎偃麾工戛敔樂止【凡樂以舉麾鼓柷作以偃麾戛敔止後同】

右迎神

典儀贊奠玉帛行初獻禮司樂贊舉初獻樂奏升光之章辭曰少采兮將事玉帛兮載陳式舉黃流兮挹犧尊籩豆靜嘉兮肴核芬樂作司樂舉節舞干戚之舞【凡舞以節領之導引進退後同】有司掲尊冪勺挹酒實爵司玉帛奉玉帛詣

夜明位前司帛奉篚詣

星辰位前跪獻於案皆三叩興司爵奉爵分詣各案前跪奠於墊中皆退司祝至祝案前跪三叩奉祝版跪案左樂暫止贊引奏跪

皇帝跪羣臣皆跪贊讀祝司祝讀祝辭曰維某年月日嗣天子【禦名】謹告於

夜明之神曰惟

神配陽之徳鐘陰之精周環九野普照萬方繼明於夕天下共賴玆當仲秋式遵古典謹以玉帛牲醴庶品之儀致祭惟

神歆鑑福我兆民尙

饗讀畢興奉祝版跪安

夜明位前篚內三叩退樂作贊引奏拜興

皇帝率羣臣行三拜禮興樂止武功之舞退文舞執羽

籥進

右奠玉帛初獻

典儀贊行亞獻禮司樂贊舉亞獻樂奏瑤光之章辭曰齊醍兮載獻神之來兮肅然仰肸蠁兮鑑顧挹淸光兮幾筵樂作舞羽籥之舞司爵奉爵分詣各案前跪獻於左如初儀樂止

右亞獻

典儀贊行終獻禮司樂贊舉終獻樂奏瑞光之章辭曰戞瑟鳴琴兮鋗玉鏘神嘉虞兮申三觴金波穆穆兮珠熉黃休嘉砰隱兮溢四方樂作【舞同亞獻】司爵奉爵分詣各案前跪獻於右如亞獻儀樂止文徳之舞退

右三獻

旣終獻太常寺贊禮郎一人詣祝案前北面立贊答福胙

皇帝飲福受胙如

東郊儀贊引奏拜興

皇帝三拜興又奏跪拜興

皇帝復行二跪六拜禮王公百官均隨行禮典儀贊徹饌司樂贊舉徹饌樂奏涵光之章辭曰對越在天兮禮成徹豋豆兮湛露零神悅懌兮徳馨世曼壽兮安以寧樂作司玉帛詣

神位前跪叩奉白璧以退樂止

右受福胙徹饌

典儀贊送

神司樂贊舉送

神樂奏保光之章辭曰駕卿云兮景星禦和風兮霞軿神畱兪兮壇宇福率土之黃丁樂作贊引奏跪拜興

皇帝率羣臣行二跪六拜禮興樂暫止典儀贊奉祝帛

饌送燎司祝司帛詣

神位前咸跪三叩司祝奉祝司帛奉篚興司香跪奉香

司爵跪奉饌興以次恭送燎所

皇帝轉立拜位旁南向【司拜褥官徹拜褥】竢祝帛過【仍布拜褥】皇帝復位立樂作陪祀王公百官退班贊引奏禮成恭導皇帝出壝左門入具服殿更衣樂止

右送神燎祝帛

祀禮旣成禮部尙書率太常寺卿屬恭請

神位復

禦儀與迎

神同贊引恭導

皇帝出具服殿至壇北門外乘禮輿

法駕鹵簿前導導迎樂作奏祐平之章辭曰殷仲甞酎華黍若油興谷繁祉受符天后湧桂華凝彩斿玉燭調千萬秋

皇帝回鑾王公從各官以次退不陪祀王公百官仍朝

服只

駕至跪迎

午門鳴鐘樂止王公隨

駕入至內金水橋恭

皇帝還宮退太常寺官徹

乾淸門齋戒牌銅人送寺

右回鑾

常歲遣官夕

月之禮先二日眂牲承祭官分獻官及陪祀官均於邸第致齋先一日書祝版眂割牲有司供具如儀祀日未刻承祭官分獻官朝服豫竢壇外禮部侍郎省齍太常寺卿屬恭設

神位訖酉初刻遣官由壇北左門入壝右門分獻官隨入承祭官行禮於壇下上香時贊升壇升降由南階分獻官位在其左升降由北階不飲福受胙王公不陪祀贊引以太常寺贊禮郎祝帛送燎遣官避立南旁余均如前儀

右遣官儀

欽定大淸通禮卷七﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷八

吉禮

先農

歲仲春吉亥

皇帝親饗

先農之禮先二日禮部尙書一人至犧牲所眂牲如儀

右眂牲

致齋

【儀同東西郊祀】

先一日遣官一人詣

奉先殿以耕耤告行禮如常儀

右祭告

書祝版

眂割牲

眂祝版

【儀同東西郊祀】

是日淸晨太常寺卿率屬潔壇上下借以防薦爲

瘞坎於壇東南隅設

先農神座於壇正中南向施黃幄工部司官張

皇帝拜次於南階上如式

右設神座供張

將事之夕夜分太常寺卿率屬入壇具器陳牛一羊一豕一豋一鉶二簠簋各二籩豆各十琖三十鑪一鐙二壇南中設一案少西北向供祝版東設一案西向陳禮神制帛一【色靑】香盤一尊一爵三設福胙於尊爵之旁加爵一牲陳於爼帛實於篚尊實酒承以舟疏布冪勺具鑾儀衞冠軍使設洗於壇東樂部率太常協律郎設中和韶樂及樂舞於壇下東西分列器數與

東西郊祀同

右陳設

省齍

【儀同東西郊祀】

辧行禮位壇上幄次爲

皇帝拜位正中北向壇下東南爲望瘞位東向陪祀王公位樂懸北東西各二班百官位樂懸南東西各五班重行異等東位西上西位東上均北面辧執事位壇上太常寺司拜牌拜褥官各一人立

皇帝拜位左右司祝一人司香一人司帛一人司爵一人光祿寺卿二人侍衞二人太常寺贊答福胙一人侍儀禮部尙書侍郎都察院左都禦史副都禦史樂部典樂各一人位東西序分立祝案尊案之次如常儀壇下太常寺典儀一人司樂一人東立西面記注官四人西立東面紏儀禦史四人禮部祠祭司官四人引禮鴻臚寺官四人分立王公百官拜位之次協律郎歌工樂工舞佾分立樂懸之次均東西面掌瘞官率瘞人立於瘞坎之南北面右辧位

其日五鼓步軍統領率所部淸蹕除道自

大淸門至

壇門

禦道左右塗巷皆設布幛鑾儀衞陳

法駕鹵簿

【詳見北郊祭儀】於

午門外不陪祀王公百官咸朝服防

闕下只送

駕如常儀辰初二刻太常寺卿赴

乾淸門奏時

皇帝禦祭服乘禮輿出宮前引後扈如儀

駕發警蹕

午門鳴鐘鼓導迎樂陳而不作提鑪官左右騎導由正陽門詣壇如

郊祀之儀

右鑾輿出宮

駕將至司祝奉祝版設於祝案禮部尙書一人率太常

寺卿屬詣

神庫上香行禮恭請

先農神位奉安壇座上如儀鴻臚寺官豫引陪祀王公

於壇門內按翼序立

駕至隨行引陪祀百官東班於拜位南北面西班於拜

位西東面序立只

駕至壇東門內降輿右贊引左對引太常寺卿二人恭

導

皇帝至壇東盥鑾儀衞官跪奉盥奉巾如儀司拜褥官豫布拜褥於壇上拜次贊引對引官恭導

皇帝由中階陞就拜位前北向立司拜牌官跪安拜牌退前引內大臣提鑪官侍衞均於階下止立後扈大臣隨侍鴻臚寺官引陪祀王公百官均就拜位序立典儀贊樂舞生登歌執事官各共廼職武舞執干戚進贊引奏就位

皇帝就位立

右盥洗就位

典儀贊瘞毛血迎

神司香奉香進至

神位前只司樂贊舉迎

神樂奏永丰之章辭曰先農播谷克配彼天立我烝民於萬斯年農祥晨正協風滿旜曰予小子宜稼於田協律郎舉麾工鼓柷樂作司拜牌官起拜牌贊引奏就上香位曁對引官恭導

皇帝詣香案前立對引官至祝案前止立贊引奏上香

司香跪進香

皇帝上炷香次三上瓣香畢奏復位曁對引官恭導皇帝復位立司拜牌官安拜牌贊引奏跪拜興

皇帝率羣臣行三跪九拜禮協律郎偃麾工戛敔樂止

【凡樂以舉麾鼓柷作以偃麾戛敔止後同】

右迎神

典儀贊奠帛爵行初獻禮司帛奉篚有司揭尊冪勺挹酒實爵以次至案前恭竢司樂贊舉初獻樂奏時丰之章辭曰厥初生民萬彚莫辧神錫之休嘉種乃誕斯徳曷酬何名可贊我酒惟防是用初獻樂作司樂舉節舞干戚之舞【凡舞以節領之導引進退後同】司帛跪獻篚奠於案三叩司爵跪獻爵奠於墊中興各退司祝至祝案前跪三叩興奉祝版跪案左樂暫止贊引奏跪

皇帝跪羣臣皆跪贊讀祝司祝讀祝辭曰維某年月日皇帝致祭於

先農之神曰惟

神肇興農事萬世永賴玆當東作之時躬耕耤田祈諸物丰茂爲民立命謹以牲帛酒醴庶品之儀致祭尙

饗讀畢興奉祝版跪安

神位前三叩興退樂作贊引奏拜興

皇帝率羣臣行三拜禮樂止武功之舞退文舞執羽籥

進

右初獻

典儀贊行亞獻禮司樂贊舉亞獻樂奏咸豐之章辭曰無物稱徳惟誠有孚載升玉瓚神肯畱虞惟玆兆庶豈異古初神曽子之今其食諸樂作舞羽籥之舞司爵獻爵於左儀如初獻樂止

右亞獻

典儀贊行終獻禮司樂贊舉終獻樂奏大丰之章辭曰秬秠穈芑皆神所貽以之饗神式食庶幾神其丕佑佑我黔黎萬方大有肇此三推樂作【舞同亞獻】司爵獻爵於右如亞獻儀樂止文徳之舞退右三獻

旣終獻太常寺贊禮郎一人少前西面立贊答福胙光祿寺卿二人奉福胙至

神位前拱舉退只立於

皇帝拜位之右侍衞二人進立於左贊引奏跪

皇帝跪左右官皆跪奏飲福酒右官進福酒

皇帝受爵拱舉授左官次受胙如飲福之儀贊引奏拜

興

皇帝三拜興又奏跪拜興

皇帝行二跪六拜禮王公百官均隨行禮典儀贊徹饌司樂贊舉徹饌樂奏屢丰之章辭曰靑只司職土膏脈起日涓吉亥舉耕耤禮神安畱兪不我遐棄執事告徹予將舉趾樂作徹畢樂止

右受福胙徹饌

典儀贊送

神司樂贊舉送

神樂奏報丰之章辭曰匪且有且匪今斯今靈雨崇朝田家萬金考鐘伐鼓戞瑟鳴琴神歸何所大地秧鍼樂作贊引奏跪拜興

皇帝率羣臣行三跪九拜禮樂止

右送神

典儀贊奉祝帛饌送瘞司祝司帛詣

神位前咸跪三叩司祝奉祝司帛奉篚興司香跪奉香

司爵跪奉饌興以次恭送瘞所

皇帝轉立拜位東旁西向【司拜褥官徹拜褥】竢祝帛過【仍布拜褥】皇帝復位立典儀贊望瘞司樂贊舉望瘞樂奏慶丰之章辭曰肅肅靈壇昭昭上天神下神歸其風肅然玉版蒼幣瘞埋告防神之聽之錫大有年樂作陪祀王公百官退贊引奏詣望瘞位

皇帝詣望瘞位望瘞贊引奏禮成恭導

皇帝詣

太歲殿上香樂止禮部尙書率太常寺卿屬恭請

神位復

禦上香行禮如儀

皇帝入具服殿更衣乃行

親耕禮【儀詳嘉禮】畢還宮太常寺官徹

乾淸門齋戒牌銅人送寺

右望瘞禮成

遣官饗

先農之禮先一日太常寺以祝版送內閣恭書受而奉

諸

神庫至日雞初鳴遣官朝服詣壇贊引太常寺贊禮郎二人引由壇右門入行禮於階下上香贊升壇升降均由東階不飲福受胙王公不陪祀祝帛送瘞避立西旁饗畢順天府府尹率屬行耕耤禮【詳嘉禮】余均如前儀

右遣官儀

直省府州縣各建

先農壇歲以仲春亥日致祭省防以總督若巡撫一人主之若有故則布政使以次攝陪祀文武官及各執事人均如祭

社稷之禮先二日主祭陪祭執事各官致齋公所埽除壇壝內外祭日雞初鳴執事人入設

先農神案於壇正中南向陳鉶一簠二簋二籩豆各四案前設爼陳羊一豕一又前設香案一陳祝文香盤鑪鐙左設一案東向陳帛一尊一爵三陳福酒胙肉於尊爵之次設洗於階下之東質明引班引陪祭官入引贊引主祭官入通贊贊執事者各司其事贊就位引主祭官至階下盥手就拜位立陪祭官按班就東西拜位立均北面迎

神上香讀祝行三獻禮祝辭曰維某年月日某官某致

祭於

先農之神曰惟

神肇興稼穡立我烝民頌思文之徳克配彼天念率育之功常陳時夏玆當東作咸服先疇洪惟

九五之尊歲舉

三推之典恭膺守土敢忘勞民謹奉彜章聿修祀事惟

願五風十雨嘉祥恆沐

神庥庶幾九穂雙岐上瑞頻書大有尙

饗余儀與祭

社稷同祭畢率屬行耕耤禮

府州縣歲祭

先農主祭官陪祭官曁各執事並同

社稷祭期牲帛器數行禮儀節與省防同

右直省府州縣先農壇

先蠶

歲季春吉巳

皇后親饗

先蠶之禮先二日禮部尙書一人至犧牲所眂牲儀與

饗

先農同

右眂牲

是日昧爽太常寺進齋戒牌銅人內監豫設黃案一於

交泰殿之左內務府總管一人及宮殿監侍豫竢於乾淸門太常寺卿率所屬防奉齋戒牌在前銅人在後前引如儀至

乾淸門內務府總管以授宮殿監侍恭設於

交泰殿案上齋戒牌南向銅人西向設畢跪三叩興退

皇后乃齋陪祀

妃

嬪公主福晉以下文官三品武官二品命婦以上咸致齋

右致齋

眂割牲

【儀與饗先農同】

先一日奉宸苑卿率屬潔壇上下借以防薦爲瘞坎於壇西北施黃幄於壇上太常寺官恭設

先蠶神座於幄內正中南向工部司官張

皇后拜幄於南階上如式太常寺典簿具牲爼博士辧

簠簋籩豆豋鉶之實以次展於

神廚太常寺卿詣

神庫以恭請

神位之儀指授蠶宮令退贊禮郎引內務府總管一人

詣

神廚周眂牲牢籩豆太常寺官以陳設之儀指授宮殿監侍訖皆退

右設神座幄供張展牲器

至日雞初鳴內務府總管及宮殿監侍率內監入壇具器陳牛一羊一豕一豋一鉶二簠簋各二籩豆各十琖三十鑪一鐙二東設一案西向陳禮神制帛一【色靑】香盤一尊一爵三設福胙於尊爵之旁加爵一牲陳於爼帛實於篚尊實酒承以舟疏布冪勺具內監設洗於具服殿樂部率掌儀司內監陳樂於壇下應鼓一在東琴四瑟二簫六篴六笙六杖鼓二方響十六云璈二板二東西分列如式右陳設

辧行禮位壇上正中爲

皇后拜位北向壇下西北爲望瘞位西向當階左右爲

陪祀

妃

嬪公主福晉拜位北面稍南左右爲陪祀命婦拜位按翼分列重行異等東位西上西位東上均北面辧執事位司拜褥女官二人立於壇上

皇后拜位左右相儀女官二人立拜位後左右均東西面司香女官一人司帛女官一人司爵女官一人奉福胙女官二人序立東案之東西面接福胙女官二人立於壇西東面壇下典儀司樂女官各一人當階左立西面贊女官六人二人立於壇南東西面二人立於

妃

嬪公主福晉拜位左右二人立於命婦拜位左右均東西面樂工歌工【以童內監爲之】序立於東西樂懸之次女官掌瘞者立於瘞坎之西北隅

右辧位

未明前三刻步軍統領飭所部淸蹕除道自

神武門至

壇門

禦道左右塗巷皆設布幛陪祀公主福晉命婦及執事女官朝服豫集壇內鑾儀衞率內監陳

儀駕鹵簿於

順貞門外大儀輿一乘民尉三十有四人儀輿二乘旗尉十有二人黃輿二乘民尉三十有四人次五色龍鳳旗十旗尉二十人臥四立四旗尉十有二人吾仗四旗尉六人次黃赤二色龍鳳扇八雉尾扇八旗尉三十有二人次赤素方繖四五色四季花繖十旗尉二十有八人五色九鳳繖十旗尉二十人次金節二旗尉四人次拂二【立夏陳列處暑收】香鑪二金合二盥盤一盂一缾二金倚一方幾一旗尉二十有二人次黃色九龍曲蓋一旗尉三人鳳輿一乘旗尉八人凡擎執旗尉民尉各服其服皆內監充辰正初刻太常寺卿曁內務府總管各一人赴

乾淸門奏時宮殿監督領侍轉奏

皇后禦禮服乘鳳輿出宮如儀陪祀

妃

嬪咸乘輿從由

順貞門

神武門北上門入陟山門至內壝左門相儀女官二人跪奏請降輿

皇后降輿

妃

嬪鹹降輿從前引女官十人右贊引左對引女官二人恭導

皇后入具服殿少竢

妃

嬪隨入配殿只竢贊女官引公主福晉命婦等於具服殿門外東西序立只候

右車駕詣壇

辰正一刻蠶宮令詣

神庫上香跪三叩興恭請

先蠶神位內監十人前引入壇奉安座上畢相儀奏請

行禮

皇后出具服殿盥司盥跪奉盥司巾跪奉帨巾盥畢詣

壇

妃

嬪以下隨行司拜褥女官豫布拜褥於壇上拜次贊引對引女官恭導

皇后陞中階就拜位前北向立前引十人止立壇下相

儀二人隨侍贊引

妃

嬪公主福晉及命婦均就拜位序立典儀贊執事者各共廼職贊引奏就位

皇后就位立

右盥洗就位

典儀贊迎

神司香奉香進至香案前只竢司樂贊舉迎

神樂奏庥平之章辭曰軒轅禦籙時西陵位正妃柔桑沃載陽遲黼黻黃供祀事稱繭更繰絲龍精報貺椒屋宗師樂作贊引奏就上香位曁對引恭導

皇后詣香案前立對引至案前止立司香跪贊引奏跪皇后跪奏上香司香進香

皇后上炷香三上瓣香興贊引奏復位曁對引恭導皇后復位立奏跪拜興

皇后行六肅三跪三拜禮贊贊跪叩興

妃

嬪以下隨行禮樂止

右迎神

典儀贊奠帛爵行初獻禮司帛奉篚司爵奉爵進至案前只竢司樂贊舉初獻樂奏承平之章辭曰春隄栁綻金倉庚有好音衣禕翟致精忱後月躬應教織紝柘館式齋心黃流初薦肸蠁如臨樂作司帛跪獻篚奠於案一叩興司爵跪獻爵奠於墊中興皆退樂止

右初獻

典儀贊行亞獻禮司樂贊舉亞獻樂奏均平之章辭曰淸和日正長靈壇水一方紆香陌執籧筐桑葉陰穠風澹蕩八育普嘉祥玉鬯再陳降福穰穰樂作司爵獻爵於左儀如初獻樂止

右亞獻

典儀贊行終獻禮司樂贊舉終獻樂奏齊平之章辭曰神臯接上園葭蘆翠浪翻鶯聲滑藕花繁夭棘絲絲初引蔓三薦潔蘋蘩云依寶鼎露浥旌旛樂作司爵獻爵於右儀如亞獻樂止

右三獻

典儀贊答福胙奉福胙二人恭奉福胙詣

神位前拱舉退只立於

皇后拜位之右接福胙二人進立於左贊引奏跪皇后跪左右女官皆跪奏飲福酒右女官進福酒皇后受爵拱舉授左女官次受胙如飲福之儀贊引奏

拜興

皇后一拜興又奏跪拜興

皇后行四肅二跪二拜禮

妃

嬪以下均隨行禮興典儀贊徹饌司樂贊舉徹饌樂奏柔平之章辭曰公宮吉禮成有齋奉豆豋僮僮被肅肅升廢徹毋遲咸祗敬法坎不常盈萬方衣被百福其朋樂作徹畢樂止

右受福胙徹饌

典儀贊送

神司樂贊舉送

神樂奏洽平之章辭曰神風拂廣筵靈香下肅然儀不忒禮無愆禺馬流星相炳絢玉蝀亙平川彤管司職瑞繭登編樂作贊引奏跪拜興

皇后率

妃

嬪以下行六肅三跪三拜禮興樂止

右送神

典儀贊奉帛香饌送瘞司帛詣

神位前跪一叩司帛奉篚興司香跪奉香司爵跪奉饌

興以次恭送瘞所

皇后轉立拜位旁西向【司拜褥起拜褥】竢香帛過【仍布拜褥】

皇后復位立典儀贊望瘞陪祀

妃

嬪公主福晉命婦退贊引奏詣望瘞位樂作恭導

皇后詣望瘞位望瘞奏禮成恭導

皇后詣具服殿更衣

妃

嬪隨入配殿更衣樂止蠶宮令恭請

神位復

禦上香行禮如儀

皇后還宮宮殿監侍徹

交泰殿齋戒牌銅人授太常寺官送寺越日

皇后乃率從桑之

妃

嬪公主福晉命婦行

躬桑禮【儀詳嘉禮】

右望瘞禮成

遣

妃致祭

先蠶之禮先二日及陪祀之公主福晉命婦均致齋所

司供具如式至日昧爽

妃朝服乘輿詣壇淸道辟除如常儀至內壝右門降輿入行禮於階下上香贊升壇升降均由東階

妃

嬪不陪祀不飲福受胙香帛送瘞避立西旁餘如前儀

右遣妃儀

皇帝遣官致祭

先蠶之禮所司供具如前儀至日雞初鳴遣官朝服詣壇贊引太常寺贊禮郎二人引由壇左側門入行禮儀節與饗

先農同

右遣官儀

欽定大淸通禮卷八

康熈六十年四月初六日奉

防朕披覽史冊於前代帝王每加畱意心書生輩但知譏評往事前代帝王𨿽無過失亦必刻意指摘論列短長無一人爲帝王公言者朕見歷代帝王廟每朝崇祀不過一二主或廟享其子而不及其父或配食其臣而不及其君皆因書生議論而定甚未允當況前代帝王曽爲天下主後世之人俱分屬臣子而可輕肆議論定其崇祀與不崇祀乎今宋明諸儒人尙以其宜附孔廟奏請甚多至古帝王宜入廟崇祀從未有人奏請前代帝王皆無後裔後之君天下者繼其統緒卽當崇其祀典朕君臨宇內不得不爲前人言也朕意以爲凡曽在位除無道被弒亡國之主此外盡應入廟卽一二年者亦宜入廟崇祀爾等將朕此防寫出防同從容詳議具奏欽

此

康熈六十一年四月初三日奉

防這所議應崇祀之處皆是但其中尙有應詳細斟酌者明代甚近朕少時嘗問有明遺舊宦官湣帝無甚過失皆由萬曆泰昌天啟時衰微及至湣帝𨿽勵精圖治終不能補救也國之滅亡皆伊祖所壞於湣帝何涉稗官野史所載豈足爲憑湣帝不可與亡國者一例同論而萬曆泰昌天啟實不應入崇祀之列至從前所配享之功臣大槪皆開國元勲居多如明之徐達不過一艸莽武夫劉基系元之進士皆遭遇成功遂以元勲配享或有治安之世輔佐太平有功君國者反不得與配享之列是皆未爲允當大學士防同九卿詹事科道將此等處詳悉從容確議具奏欽此

乾隆四十九年七月初二日奉

上諭朕因覽四庫全書內大淸通禮一書所列廟祀歷代帝王位號乃依舊防典所定有所弗愜於心敬憶

皇祖實錄有勅議增祀之諭令查取禮部原議紅本則系康熈六十一年十一月內具題爾時諸臣不能仰體

聖懷詳細討論未免因陋就簡我

皇祖諭防以凡帝王曽在位者除無道被弒亡國之主此外盡應入廟卽一二年者亦應崇祀煌煌

聖訓至大至公上自羲軒下至勝國其間聖作明述之君守文繼體之主無不馨香妥侑不特書生臆論無能仰諭

髙深卽歷代以來升歆議禮未有正大光明若此者也乃防議疏內聲明偏安亡弒不入祀典而仍入遼金二朝不入東西晉元魏前後五代未免意有偏向視若仰承

聖意而實顯與

聖諭相背朕意若謂南北朝偏安不入正統則遼金得國亦未奄有中原何以一登一黜適足啟後人之訾議卽因東西晉前後五朝有因簒得國擯而不列如操不不得爲正統之例殊不知三國時正統在昭烈故𨿽以陳壽三國誌之尊魏抑蜀而卒不能奪萬世之公評至司馬氏簒竊以還南朝神器數易如宋武帝

崛起丹徒手移晉祚自不能掩其簒奪之罪其他𨿽祖宗得國不正而子孫能繼緒承休卽爲守文中主亦不可槪從缺略況自漢昭烈以至唐髙祖統一區夏時之相去三百餘年其間英毅之辟節儉之主史不絕書又安可置而不論至於後五代如朱溫以及郭威或起自冦竊或身爲叛臣五十餘年更易數姓中華統緒不絕如綫然周世宗承籍郭氏餘業憑有疆域尙不失爲令主此而槪不列入則東西晉前後五代數百年間創守各主祀典缺如何以協千秋公論他若元魏雄據河北地廣勢彊太武道武勤思政理講學興農亦可爲偏安英主並當量入祀典以示表章朕前命館臣錄存楊維楨正統辧諭內詳晰宣諭以維楨所辧正統在宋不在遼金之說爲是所以存春秋綱目之義見人心天命之攸歸且檢閱孫承澤春明夢餘錄所載明代崇祀古帝王位號原未列遼金二朝今帝王廟崇祀遼金而不入東西晉前後五代似此互相入主出奴伊於何底是皆議禮諸臣有懷偏見明使後世臆說之徒謂本朝於歷代帝王未免區分南北意存軒輊甚失

皇祖降諭之本意也至明之亡國由於神熹二宗紀綱隳而法度弛湣帝嗣統時國事已不可爲𨿽十七年身歷勤苦不能補救傾危卒且身殉社稷未可與荒淫失國者一例而論是以

皇祖睿裁將神熹二宗撤出而湣帝則

特令廟祀

褒貶予奪毫釐不爽實千古大公定論乃諸臣於定議時轉復將漢之桓靈增入豈未思炎漢之亡亡於桓靈而不亡於獻帝乎從前定議未將東漢全局詳審論斷轉使昏闇之君濫叨廟食所議未爲允協夫自古帝王統緒相易代以後饗祀廟庭原以報功崇徳至於嚴簒竊之防戒守成之主或予或奪要必衷於至當而無所容心於其間方協彰癉之義所有歷代帝王廟祀典著大學士九卿更行悉心詳議具奏並著於定議後交四庫館恭錄

皇祖諭防並朕此防於通禮廟饗卷首以昭殷鑑歷朝垂

示萬年之至意欽此

乾隆四十九年七月二十八日奉

上諭據大學士九卿等防議增祀兩晉元魏前後五代各帝王一折並聲請唐憲宗金哀宗應否一體增祀等語憲宗處唐中葉各鎭節度憑陵跋扈僣叛不臣憲宗命將專徵削平淮西厥功頗偉在有唐一代中尙屬英主其末年被弒系禍變猝乘與荒亂失徳召變致釁者不同至今哀宗處衰弱之時國勢已不可問推其致敗之由實因熈宗海陵淫虐階厲哀宗自縊殉國與明之湣帝事同一例自應一體增祀余俱著照所議行欽此

欽定四庫全書

欽定大淸通禮卷九

吉禮

歷代帝王

廟饗

歷代帝王之禮

正殿七室中室

太昊伏羲氏

炎帝神農氏

黃帝軒轅氏左室

少昊金天氏

顓頊髙陽氏

帝嚳髙辛氏

帝堯陶唐氏

帝舜有虞氏右室

夏王禹啟仲康少康杼槐芒泄不降扄厪孔甲臯發商王湯太甲沃丁太庚小甲雍巳太戊仲丁外壬河亶甲祖乙祖辛沃甲祖丁南庚陽甲盤庚小辛小乙武丁祖庚祖甲廩辛庚丁太丁帝乙次左

周武王成王康王昭王穆王共王懿王孝王夷王宣王平王桓王莊王僖王惠王襄王頃王匡王定王簡王靈王景王悼王敬王元王貞定王考王威烈王安王烈王顯王愼靚王次右

漢髙祖惠帝文帝景帝武帝昭帝宣帝元帝成帝哀帝光武帝明帝章帝和帝殤帝安帝順帝衝帝昭烈帝

晉元帝明帝成帝康帝穆帝哀帝簡文帝

宋文帝明帝孝武帝

齊武帝

陳文帝宣帝

魏道武帝明元帝太武帝文成帝獻文帝孝文帝宣武帝孝明帝又次左

唐髙祖太宗髙宗睿宗宗肅宗代宗徳宗順宗憲宗穆宗文宗武宗宣宗懿宗僖宗

後唐明宗

後周世宗

宋太祖太宗眞宗仁宗英宗神宗哲宗髙宗孝宗光宗寧宗理宗度宗端宗

遼太祖太宗景宗聖宗興宗道宗又次右

金太祖太宗世宗章宗宣宗哀宗

元太祖太宗定宗憲宗世祖成宗武宗仁宗泰定帝文宗寧宗明太祖惠帝成祖仁宗宣宗英宗景帝憲宗孝宗武宗世宗穆宗湣帝位均南向凡異代同室者皆隔別之兩廡東風後倉頡防伯夷伊尹傅說召公奭畢公髙召穆公虎仲山甫張良曹參周勃魏相鄧禹耿弇諸葛亮房元齡李靖宋璟郭子儀許遠李晟裴度曹彬李沆王曾富弼文彥博李綱韓世忠文天祥宗翰穆呼哩布呼宻徐逹常遇春楊士奇於謙劉大夏西力牧臯陶龍伯益仲虺周公旦太公望呂侯方叔尹吉甫蕭何陳平劉章丙吉馮異馬援趙雲杜如晦狄仁傑姚崇張巡李泌陸贄耶律赫嚕呂防正冦凖範仲淹韓琦司馬光趙鼎嶽飛斡魯宗望巴延托托劉基李文忠楊榮李賢位均東西向以北爲上歳春秋仲月諏吉遣官將事

特行崇典

皇帝親詣行禮先二日禮部尙書一人詣犧牲所眡牲如儀

右眡牲

致齋

書祝版

眡割牲

眡祝版

【儀均同東西郊祀】

先一日太常寺官入廟潔蠲殿宇內外借以防薦拂拭

神座工部司官張

禦幄於景徳門外階下之左南向夜分太常寺卿率屬入具器陳三皇位前分設三案五帝位前統設三案夏商周代設一案右二龕左三龕各設三案每位爵三實酒毎案豋一鉶二簠簋各二籩十豆十其前皆設香案一各鑪一鐙二每室牛一羊一氶一殿中設案一少西北向供祝版東設一案西向西設一案東向分陳每室尊一每案香盤一虛爵三毎位禮神制帛一【色白】設福胙於東案尊爵之旁加爵一凡牲陳於爼凡帛每案同篚凡尊實酒承以舟疏布冪勺具兩廡東設案十各鉶二簠一簋一籩豆各四每位爵三實酒統羊二豕二前設香案四各鑪一鐙二又設案於南北向陳尊二香盤四虛爵十有二素帛四十爼篚冪勺具西廡帛三十有九餘陳設同鑾儀衛設洗於黃幄外樂部率太常協律郎設中和韶樂於殿外階上分東西懸陳樂舞於樂懸之次如常儀右陳設

陳設畢太常寺博士引禮部侍郎一人入廟省眡

正殿牲帛齍盛及籩豆豋鉶之實畢次詣兩廡周眡如儀

右省齍

辦行禮位殿門內正中爲

皇帝行禮拜位北向階下甬道左右爲分獻官拜位北面陪祀王公位階上東西各二班百官位階下分獻之南東西各五班重行異等均北面東位西上西位東上辧執事位司拜褥鑾儀衛官二人立於

皇帝拜位之左稍後太常寺司祝一人立祝案西司香九人司帛九人司爵九人光祿寺卿二人太常寺贊答福胙一人立東案之東司香七人司帛七人司爵七人侍衛二人立西案之西侍儀禮部尙書侍郎各一人都察院左都禦史副都禦史各一人樂部典樂一人立東西案之南太常寺典儀一人於殿左門外立司樂協律郎樂工歌工舞佾於階上樂懸東西序立記注官四人於西階下序立糾儀禦史禮部祠祭司官各二人於陪祀王公拜位之次序立又禦史二人祠祭司官二人鴻臚寺官二人於陪祀百官拜位之次序立掌燎官率燎人立於燎鑪之隅

右辧位

其日五皷步軍統領率所部淸蹕除道自

西華門至

廟門

禦道左右塗巷皆設布幛鑾儀衛陳

法駕鹵簿

【詳見北郊祭儀】不陪祀王公百官朝服咸防祗送駕如儀日出前六刻司祝恭請祝版設於祝案太常寺卿赴乾淸門奏時

皇帝禦祭服乘禮輿出宮前引後扈如常儀

駕發警蹕

午門鳴鐘皷

駕出西華門導迎樂前引不作提鑪執鐙官左右騎導如詣西郊之儀

右鑾輿出宮

駕將至鴻臚寺官豫引陪祀王公於廟門外序立駕至隨入太常寺贊禮郎豫引兩廡分獻官四人於景徳西側門外序立陪祀百官按班入景徳東西側門外於行禮位稍南東西序立祗

駕至由廟中門入降輿右贊引左對引太常寺卿二人防導皇帝入幄次少竣太常寺卿奏請行禮

皇帝出次盥鑾儀衛官跪奉盥奉巾如儀司拜褥官豫布拜褥於殿門內正中贊引對引官防導

皇帝入景徳中門陛中階進殿中門至拜位前北向立前引內大臣止立殿檐下提鑪官執鐙官侍衛止立階下後扈大臣隨侍贊禮郎引分獻官東西各二人於甬道左右鴻臚寺官引陪祀王公升東西階引陪祀百官於廟庭左右均就拜位北面序立典儀贊樂舞生登歌執事官各共廼職武舞執干戚進贊引奏就位

皇帝就位立

右就次盥洗就位

典儀贊迎

神左司香二人右司香一人奉香盤東西趨進均折而北

詣中一室

三皇香案前左司香七人右司香六人奉香盤分詣各

室香案前祗司樂贊舉迎

神樂奏肇平之章辭曰撫時兮極隆造經綸兮顯庸總古今兮一揆貽大寶兮微躬仰徽猷兮有嚴閟宮予稽首兮下風協律郎舉麾工皷柷樂作贊引奏就上香位曁對引官恭導

皇帝詣

太昊伏羲氏香案前對引官至祝案前止立司香跪進

香贊引奏上香

皇帝上炷香三上瓣香畢以次詣

炎帝神農氏

皇帝軒轅氏香案前上香儀同左右各室司香跪上香畢皆趨退贊引奏復位曁對引官恭導

皇帝復位奏跪拜興

皇帝行二跪六拜禮王公百官均隨行禮協律郎偃麾

工戞敔樂止【凡樂以舉麾皷柷作以偃麾戞敔止後同】

右迎神

典儀贊奠帛爵行初獻禮有司揭尊冪勺挹酒實爵司帛奉篚司爵奉爵以次詣各

神案前司樂贊舉初獻樂奏興平之章辭曰莽若云兮神之行予仰止兮在廷承筐篚兮旣登偃靈蓋兮翠旌鑑予情兮歆享薦芳馨兮肅成樂作司樂舉節舞干戚之舞【凡舞以節領之導引升降後同】司帛跪獻篚奠於各案三叩興司爵立獻爵於各墊中退贊禮郎引分獻官升東西階詣兩廡以次跪上香畢興立香案前執事生奠帛獻爵如儀皆退司祝至祝案前跪三叩奉祝版跪案左樂暫止贊引奏跪

皇帝跪羣臣皆跪贊讀祝司祝讀祝辭曰維某年月日皇帝致祭於

太昊伏羲氏

炎帝神農氏

黃帝軒轅氏

帝金天氏

帝髙陽氏

帝髙辛氏

帝陶唐氏

帝有虞氏

夏十四王

商二十六王

周三十二王

漢十九帝

晉七帝

宋三帝

齊一帝

陳二帝

魏八帝

唐十六帝

後唐一帝

後周一帝

宋十四帝

遼六帝

金六帝

元十一帝

明十三帝曰仰惟

諸帝應運代興作君作師撫育烝黎創治維艱基業用宏守文不易謨烈是承風教旣遠功徳可稱報於仲【春秋】

神其式憑尙

饗讀畢興祝版跪安

太昊伏羲氏神位前篚內三叩興退樂作贊引奏拜興皇帝率羣臣行三拜禮興贊禮郎引分獻官降階復位

樂止武功之舞退文舞執羽籥進

右初獻

典儀贊行亞獻禮司樂贊舉亞獻樂奏崇平之章辭曰貳觴兮酒行念昔致治兮永淸瞻龍衮兮若英願紹錫兮嘉平樂作舞羽籥之舞司爵奉爵以次詣各案前恭獻於左兩廡贊禮郎引分獻官分獻如初樂止

右亞獻

典儀贊行終獻禮司樂贊舉終獻樂奏恬平之章辭曰郁鬯兮獻終萬舞洋洋兮沐淸風龍鸞徐整兮企予示周行兮廸予衷樂作【舞同亞獻】司爵獻爵於右兩廡隨分獻均如亞獻儀畢樂止文徳之舞退右三獻

旣終獻太常寺贊禮郎一人少前西面立贊答福胙光祿寺卿二人奉福胙至

太昊伏羲氏位前拱舉退只立於

皇帝拜位之右侍衞二人進立於左贊引奏跪

皇帝跪左右官皆跪奏飲福酒右官進福酒

皇帝受爵拱舉授左官次受胙如飲福之儀奏拜興皇帝三拜興又奏跪拜興

皇帝率羣臣行二跪六拜禮典儀贊徹饌司樂贊舉徹饌樂奏淳平之章辭曰盍肴烝兮畢升五音防兮滿盈禮將徹兮防告鑑孔忱兮載翼載登樂作徹畢樂止

右受福胙徹饌

典儀贊送

神司樂贊舉送

神樂奏匡平之章辭曰羽幢繚繞兮動回風和鸞並馭兮歸天宮五云擁兮髙馳翔願回靈盼兮錫年丰樂作贊引奏跪拜興

皇帝率羣臣行二跪六拜禮興樂止

右送神

典儀贊奉祝帛饌送燎司祝司帛詣各

神案前咸跪三叩司祝奉祝司帛奉篚興司香跪奉香司爵跪奉饌興以次由中道出恭送燎所

皇帝轉立拜位旁西向【司拜褥官徹拜褥】竢祝帛過【仍布拜褥】皇帝復位立兩廡香帛饌均送焚燎太常寺贊禮郎引分獻官退鴻臚寺官引陪祀王公百官均退立拜位東西旁樂作【樂章與上並爲一闋】辭曰駕羣龍兮一气中焄蒿芬烈兮實通望神光兮遙燭惟終古兮是崇贊引奏禮成恭導

皇帝仍由景徳門中門出陞輿

法駕鹵簿前導導迎樂作奏祐平之章辭曰時敍羣品端在一欽衣徳凝命荷天之任景軌儀誠旣歆肅駿奔顒若臨不陪祀王公百官仍朝服只

駕至跪迎

午門鳴鐘樂止王公隨

駕入至內金水橋恭

皇帝還宮各退太常寺官徹

乾淸門齋戒牌銅人送寺

右禮成回鑾

遣官致祭之禮先二日眂牲如儀承祭官分獻官曁文官郎中武官防領世爵輕車都尉以上均於邸第致齋先一日太常寺以祝版送內閣恭書受而藏諸廟內

神庫光祿寺少卿禦史禮部祠祭司官朝服眂割牲瘞毛血有司供具並如儀及祀之日雞初鳴承祭官及分獻官朝服只竢於廟禮部侍郎入廟省齍畢質明承祭官【王公】入景徳左門【領侍衛內大臣尙書等入右門】升左階位於階上【領侍衛內大臣尙書等位階下】北面迎神贊就上香位出入殿左門承祭官分獻官及陪祀官行三跪九叩禮不飲福受胙王公不陪祀贊引以太常寺贊禮郎祝帛送燎避立西旁東面余均如儀右遣官儀

皇帝時巡省方有古昔

帝王陵寢在其地者間行

特典親詣致祭

親祭之禮有司諏吉豫期守土官潔埽享殿內外扈從

王公曁文武官陪祭視

京師

帝王廟地方文官知府武官副將以上與朝臣陪祭者

以其班序【班詳朝防儀】先一日

皇帝率羣臣齋

行在太常寺官具祝版【凡祭祀皆行在有司襄贊】送內閣中書舍人敬書祝文【翰林院隨時撰擬】於版訖授太常寺官豫送祭所

右具祝版

是日昧爽光祿寺卿一人眂割牲守土官於祭所神廚設香案光祿寺卿公服上香宰人牽牲告腯遂及守土官眂宰瘞毛血如儀

右眂割牲

祭之前夕工部司官張黃幄於享殿二門內之左鑾儀衛官設洗於幄次及夜分太常寺卿屬率守土官入享殿具

神位前陳設牛一羊一豕一豋一鉶二簠簋各二籩豆各十鑪一鐙二設案一於享殿中少西北向供祝版設案一於東西向陳禮神制帛一【色白】香盤一尊一冪勺具爵三乃辧位設

皇帝拜位於享殿內正中北向司拜褥二人立於左稍後陪祀王公位階上百官位階下東西序立重行異等均北面司祝司香司帛司爵分立祝案尊案之次記注官立西階下東面紏儀禦史禮部祠祭司官引禮鴻臚寺官分立王公百官拜位左右東西面典儀一人立享殿東檐下西面掌燎官率燎人立燎鑪之隅

右供張陳設序位

祭日漏未盡守土大吏率屬治道淸蹕自

行宮至祭所泛埽無令塵鑾儀衞官陳

騎駕鹵簿【詳軍禮】於

行在宮門外領侍衞內大臣及內大臣勒所部翊衛官防軍統領宗人府王公勒所部後管官采服分班於

行宮門外只不陪祭扈從官序列

行宮門外守土官序列祭所門前道左陪祭王公於享殿大門外序列

駕至隨入內外文武官於享殿庭左右序列執事官豫

入就位均采服屆時太常寺卿赴

行宮奏時

皇帝龍袍補服乘輿出宮前引後扈不陪祭扈從官跪

送如常儀

右鑾輿出行宮

駕至祭所不陪祭守土官跪迎

皇帝於大門內降輿右贊引左對引太常寺卿二人恭

導

皇帝由二門中門入至幄次少竢出盥鑾儀衞官跪奉盥奉巾如儀司拜褥官豫布拜褥贊引對引官恭導

皇帝陞中階入殿中門詣拜位前立內大臣侍衞止立階下後扈大臣隨侍鴻臚寺官引陪祭王公百官按班均就拜位序立典儀贊執事官各共廼職贊引奏就位

皇帝就位立

右盥洗就位

皇帝旣就位司香奉香跪竢於香案之左贊引恭導皇帝詣香案前立奏上香司香進香

皇帝上炷香三上瓣香畢復位奏跪拜興

皇帝行二跪六拜禮王公百官均隨行禮

右迎神

典儀贊奠帛爵行初獻禮司帛奉篚司爵奉爵以次詣

神位前司帛跪獻篚奠於案三叩興司爵立獻爵於墊中畢各退司祝詣祝案前跪三叩奉祝版跪案左贊引奏跪

皇帝跪羣臣皆跪贊讀祝司祝讀祝文訖興奉祝版跪

安於篚內三叩退贊引奏拜興

皇帝率羣臣行三拜禮興典儀贊行亞獻禮司爵獻爵於左贊行終獻禮司爵獻爵於右均如初儀右三獻

典儀贊奉祝帛送燎司祝司帛詣

神位前咸跪三叩司祝奉祝司帛奉篚興司香跪奉香

興以次恭送燎所

皇帝轉立拜位東旁西向【司拜褥官徹拜褥】竢祝帛過【仍布拜褥】復

位立

右燎祝帛

祝帛出贊引奏禮成曁對引官恭導

皇帝降中階出中門乘輿還

行宮前列鹵簿導從扈衞如來儀陪祭官退不陪祭守土官仍於道左跪送扈從官於

行宮外跪迎如儀

右禮成還行宮

輦蹕所經有古昔

帝王陵寢在禦道三十里內者遣官一人只吿豫期太常寺官具祝文【翰林院隨時撰擬】香帛授遣官賫往守土官潔埽享殿內外戒辦牲牢器物備執事司祝司香司帛司爵以府州縣佐貳官充通贊以敎諭訓導引贊以學弟子員遣官旣至及執事官齋其夕宰人割牲於廚地方官州若縣一人公服眂宰瘞毛血如儀祭日昧爽守土官入陳

神位前牛一羊一豕一豋一鉶二簠簋各二籩豆各十鑪一鐙二設案於左陳禮神制帛一【色白】香盤一尊一爵三設案一於中少西供祝版設洗於階東引贊二人竢於門質明執事官豫入就位均朝服遣官朝服至祭所引贊引自殿垣左門入詣東階下盥至階中北面立通贊贊就位遣官就位贊就上香位引贊引遣官升東階入殿左門詣香案前司香跪奉香引贊贊跪遣官跪贊上香遣官上香畢興贊復位遣官仍降東階復位贊跪叩興遣官行三跪九叩禮通贊贊行初獻禮司帛奉篚跪獻於案三叩興司爵奉爵奠於正中各退贊讀祝引贊贊跪遣官跪司祝至祝案前跪三叩奉祝版宣讀訖復於案三叩興退贊叩興遣官三叩興通贊贊行亞獻禮司爵奠爵於左贊行終獻禮司爵奠爵於右均如初儀引贊贊跪叩興遣官行三跪九叩禮通贊贊奉祝帛送燎執事各奉祝帛香由中道送燎如儀遣官避立拜位東竢過復位引贊贊禮畢引遣官仍由殿垣左門出執事官皆退

右時巡祭告

直省所在

歷代帝王陵寢逢

朝廷有大

慶典遣官分詣致祭祭

伏羲氏陵於寧淮

女媧氏於趙城

神農氏於

軒轅氏於中部

少昊氏於曲阜

髙陽氏

髙辛氏於滑

陶唐氏於濮

有虞氏於寧逺

夏王禹於防稽

商王湯於榮河中宗於內黃髙宗於西華

周文王武王成王康王於咸寧

漢髙祖於涇陽文帝於咸寧宣帝於長安光武帝於孟

津

後魏文帝於富平

唐髙祖於三原太宗於醴泉憲宗於蒲城宣宗於涇陽後周世宗於鄭州

宋太祖太宗眞宗仁宗於鞏

遼太祖於廣寧

金太祖世宗於房山

元太祖世祖於宛平北

明太祖於江寧宣宗孝宗世宗於昌平凡祭皆就享殿

行禮或因陵寢設壇惟元陵望祭

右祭所

豫期有司諏吉日禮部疏列閣部院寺文職二品以下四品以上官銜名

防分遣承祭將遣官

皇帝散齋一日遣官各齋於次太常寺具禮神香制帛【色白】祝文【翰林院隨時撰擬】送禮部禮部祠祭司官各加封題翼日黎明遣官公服防於禮部太常寺官設黃案於

中和殿正中一左右各一均南向鑾儀衞設龍亭一於禮部堂上正中設香亭一於龍亭前祠祭司官恭奉祝文香帛設龍亭內校尉舁亭行導以禦仗香亭在前龍亭在後進

大淸門中門至

午門前亭止禮部祠祭司官公服詣龍亭前跪三叩恭奉祝文香帛由

午門左門

昭徳門至

中和殿由中門入陳祭文於正中黃案陳帛左案陳香右案畢跪叩如初奉時由殿左門出退立階下直班記注官四人序立於殿西檐下導引太常寺卿二人序立於殿北門外禮部尙書侍郎各一人分立殿東西檐之次侍儀又侍郎一人率欽天監博士詣

乾淸門奏時

皇帝禦補服乘輿出宮導從扈衛如常儀至

中和殿北階上降輿太常寺卿導引

禦殿內詣案前北向徧

閱祝文香帛畢仍自殿北門乘輿還宮禮部祠祭司官

奉祝文香帛出

午門設龍亭內如來儀所司徹案校尉舁亭出禮部尙書侍郎從至禮部陳於堂上正中遣官及賫送香帛筆帖式以次序立於堂左禮部尙書一人於亭左立祠祭司官詣亭前跪三叩以次奉祝帛香授尙書轉授遣官遣官跪受興授筆帖式依序由中門出若非

親閱太常寺具禮神香祝制帛送禮部各加封題禮部尙書率執事官屬曁遣官散齋一日至日黎明咸公服畢防禮部祠祭司官設三案於堂上正中奉祝文設於中案陳香左案陳帛右案訖退立案前左右贊事禮部尙書一人敬謹周眂訖以次分授遣官如前儀

右閱祝文香帛遣祭官

遣官至所祭地守土官豫日供具備執事人眂割牲瘞毛血如儀祭日陳設遣官行禮儀注與時巡遣官祭吿禮同

右祭儀

直省所在

帝王陵寢歲春秋仲月守土正官一人致祭執事以禮生祭日用羊一豕一餘陳設及行禮儀注與

慶典遣官禮同

右所在専祭

欽定大淸通禮卷九

欽定四庫全書

欽定大淸通禮卷十

吉禮

心殿

經筵致祭

心殿之禮

心殿內

皇師伏羲氏正位南向

皇師神農氏

皇師軒轅氏

帝師陶唐氏

帝師有虞氏

王師夏王禹

王師商王湯

王師周文王

王師周武王左右分序均南向

先聖周公東位西向

先師孔子西位東向歲以春秋仲月

皇帝禦經筵之日遣官一人只告如

特行崇典則

皇帝親詣行禮太常寺豫日以祝版送內閣恭書【祝文翰林院隨時擬撰】先一日司祝由太常寺恭奉祝版導以禦仗送至

心殿祝版房設於案跪叩如儀祀日昧爽所司潔除殿內外展

神幄工部司官借防薦太常寺卿率屬具器陳

皇師

帝師

王師位前各設一案每案鉶一籩二豆二前設香案一

陳鑪一鐙二

先聖

先師位前每案鉶一籩二前設香案一陳鑪一鐙二殿中設一案少西北向供祝版東設一案西向陳禮神制帛十【色白】香盤六爵十有八尊二西設一案東向陳禮神制帛一【色白】香盤五尊一爵十有五凡帛正位同篚東西位各異篚凡尊實酒承以舟疏布冪勺具乃辧位

皇帝拜位在殿內正中北向鑾儀衞司拜褥官立於皇帝拜位之左稍後太常寺司祝立祝案西東面司香立東西案後負序東西面典儀立殿門外之東西面記注官立殿門外之西東面掌燎官率燎人立於東門外燎鑪之隅日出前三刻司祝詣

心殿祝版房恭奉祝版安於祝案司爵揭尊冪勺挹酒實爵司帛奉篚司爵奉爵進至各

神位前奠於案司拜褥官豫布拜褥於殿門內正中各

退太常寺卿赴

乾淸門奏時

皇帝禦補服乘輿出宮前引後扈如常儀

駕至文華門內東門降輿前引內大臣侍衞均止立後扈大臣隨侍右贊引左對引太常寺卿二人恭導

皇帝由殿垣西門入

景行中門陞中階進殿中門至拜位前北向立典儀贊執事官各共廼職贊引奏就位

皇帝就位立司香各奉香盤詣

神位前只竢贊引奏就上香位及對引官恭導

皇帝詣

皇師伏羲氏香案前對引官至祝案前止立司香跪進

香贊引奏上香

皇帝上炷香三上瓣香畢以次詣各

神位前上香如前儀贊引奏復位及對引官恭導皇帝復位立奏跪拜興

皇帝行二跪六拜禮興司祝詣祝案前跪三叩奉祝版

跪案左贊引奏跪

皇帝跪贊讀祝司祝讀祝畢興奉祝版跪安

神位前篚內三叩興退贊引奏拜興

皇帝行三拜禮興又奏跪拜興

皇帝行二跪六拜禮興典儀贊奉祝帛送燎司祝司帛

詣

神位前咸跪三叩司祝奉祝司帛奉篚興司香跪奉香

興以次由中道出恭送燎所

皇帝轉立拜位東西向【司拜褥官徹拜褥】竢祝帛過【仍布拜褥】皇帝復位立贊引奏禮成及對引官恭導

皇帝出殿中門降中階詣

文華殿

禦經筵進講【儀詳嘉禮】畢乘輿還宮執事官以次退

右祗告儀

遣官致祭

心殿贊引太常寺贊禮郎二人引承祭官入殿垣東門循

景行門東夾道至殿門外階下正中行禮上香出入殿左門祝帛送燎承祭官避立西旁東面餘如儀右遣官儀

月朔望太常寺卿一人率屬詣

心殿具器陳設酒果上香行禮如儀

右常祀儀

欽定大淸通禮卷十

欽定四庫全書

欽定大淸通禮卷十一

吉禮

先師

春秋釋奠

先師孔子之禮

大成殿內

至聖先師正位南向

復聖顏子

述聖子思子東位西向

宗聖曾子

亞聖孟子西位東向兩序

先賢東閔子損冉子雍端木子賜仲子由卜子商有子若皆西向西冉子耕宰子予冉子求言子偃顓孫子師朱子熹皆東向兩廡

先賢東蘧瑗澹臺滅明原憲南宮適商瞿漆雕開司馬耕梁鱣冉孺伯防冉季漆雕徒父漆雕哆公西赤任不齊公良孺公肩定鄡單罕父黒榮旂左人郢鄭國原亢廉潔叔仲會公西輿如邽巽陳亢琴張步叔乘秦非顏噲顏何縣亶樂正克萬章周惇頤程顥邵雍西林放宓不齊公冶長公晳哀髙柴樊須商澤巫馬施顏辛曹防公孫龍秦商顏髙壤駟赤石作蜀公夏首後處奚容蒧顏祖句井疆秦祖縣成公祖句玆燕伋樂欬狄黒孔忠公西蒧顏之僕施之常申棖左丘明秦冉牧皮公都子公孫丑張載程頤

先儒東公羊髙伏勝董仲舒後蒼杜子春諸葛亮王通範仲淹歐陽修楊時羅從彥李侗呂祖謙蔡沈陳淳魏了翁王柏趙復許謙吳澄胡居仁王守仁羅欽順西谷梁赤髙堂生孔安國毛萇鄭康成範寗韓愈胡瑗司馬光尹焞胡安國張栻陸九淵黃幹眞徳秀何基陳澔金履祥許衡薛瑄陳獻章蔡淸陸隴其均北上東西向

崇聖祠殿內中

肇聖王木金父左

裕聖王祈父右

詒聖王防叔次左

昌聖王伯夏次右

啟聖王叔梁紇皆南向

先賢顏無繇孔鯉東位西向曾防孟孫氏西位東向先儒東廡周輔成程珦蔡元定西向西廡張廸朱松東向均北上嵗以春秋仲月上丁遣官將事

特行崇典則

皇帝親詣行禮先二日禮部尙書一人詣犧牲所眂牲

如儀

右眂牲

致齋

書祝版

眂祝版

【儀均同帝王廟】

先一日宰人豫鑿坎於宰牲亭之西國子監官設香案一於宰牲亭外光祿寺少卿一人朝服詣香案前上香遂及禦史禮部祠祭司官國子監丞朝服眂宰宰人割牲以豆取毛血瘞於坎如常儀右眂割牲

將事前夕國子監祭酒率屬潔蠲殿內外借以防薦拂拭

神座工部司官張大次於大成門外之左夜分太常寺

卿國子監祭酒各率其屬入具器陳

先師位前牛一羊一豕一登一鉶二簠二簋二籩十豆

十鑪一鐙二

四配位前各羊一豕一鉶二簠二簋二籩八豆八鑪一鐙二

十二哲位前鉶一簠一簋一籩四豆四東西各羊一豕一鑪一鐙二殿中設一案少西北向供祝版其南東設一案西向陳禮神制帛九【色白】香盤四尊三爵二十有七西設一案東向陳禮神制帛八香盤三尊二爵三十有四凡牲陳於俎凡帛正位四配異篚十二哲東西共篚凡尊實酒承以舟疏布冪勺具東廡二位同案每位爵一實酒每案簠一簋一籩四豆四

先賢案前羊二豕二香案一鑪一鐙二

先儒案前羊一豕一香案一鑪一鐙二設案一於南北向陳禮神制帛二香盤二尊三虛爵六俎篚冪勺具西廡陳設同

崇聖祠正位前各羊一豕一鉶二簠簋各二籩豆各八鑪一鐙二配位前簠一簋一籩四豆四東西羊豕各一鑪一鐙二中設一案少西供祝版東設一案陳禮神制帛七【色白】香盤六尊四爵二十有一西設一案陳禮神制帛二香盤一尊三爵六兩廡東二案西一案每位爵一實酒餘陳設簠簋籩豆羊豕鑪鐙如配位之數各南設一案陳禮神制帛一香盤一尊一虛爵三俎篚冪勺皆具鑾儀衞官設洗於大次之外樂部率太常協律郎設中和韶樂於殿外兩階金編鐘在東玉編磬在西皆十有六懸以虡業東應鼔一柷一麾一西敔一東西分列琴六瑟四簫六篴六箎四排簫二塤二笙六搏拊二旌二羽籥三十有六太常寺官設洗於

崇聖祠階下之東如式

右陳設

陳設畢太常寺博士引禮部侍郎一人入廟恭詣

大成殿周省齍盛及籩豆豋鉶之實次詣兩廡省畢引

詣

崇聖祠正殿及兩廡省眂如儀

右省齍

辧行禮位殿門內正中爲

皇帝拜位北向階下甬道左右爲分獻官拜位正殿分獻官六人在前兩廡分獻官四人在後均北面陪祀王公位階上東西各二班百官位階下分獻官之南東西各五班重行異等東位西上西位東上均北面辧執事位鑾儀衞司拜褥官二人立於

皇帝拜位之左稍後太常寺司祝一人立祝案西東面司香四人司帛四人司爵九人立東案之東西面司香三人司帛三人司爵八人立西案之西東面侍儀禮部尙書侍郎各一人都察院左都禦史副都禦史各一人樂部典樂一人分立東西案之南東西面太常寺典儀一人立殿左門外西面司樂協律郎樂工歌工文徳之舞六佾於階上樂懸東西序立記注官四人於西階下序立紏儀禦史四人禮部祠祭司官四人引禮鴻臚寺官四人分立王公百官拜位之次掌燎官率燎人立於燎鑪之隅兩廡國子生司香司帛司爵東西各二人序立南案之南均北面承祭

崇聖祠官拜位在階下分獻官四人拜位在承祭官後讀祝拜位在殿中門檻內均北面太常寺司祝典儀掌燎各一人正殿國子官司香七人司帛九人司爵九人兩廡國子生司香司帛司爵東西各三人立位與前儀同

右辧位

其日五鼔步軍統領率所部淸蹕除道自

東華門至

廟門

禦道左右塗巷皆設布幛鑾儀衞陳

法駕鹵簿

【詳見北郊祭儀】不陪祀王公百官朝服咸防只

候送

駕如儀日出前六刻司祝恭請祝版設於祝案太常寺

卿赴

乾淸門奏時

皇帝禦祭服乘禮輿出宮前引後扈如常儀

駕發警蹕

午門鳴鐘鼔

駕出東華門導迎樂前引不作執鑪鐙官左右騎導如

詣

東郊之儀

右鑾輿出宮

駕將至太常寺贊禮郎豫引四配兩序兩廡分獻官十人於大成西側門外序立鴻臚寺官豫引陪祀王公於廟左右門外序立候

駕至隨入引陪祀百官入大成左右側門豫於行禮位

稍南東西序立只候

駕至廟門外降輿右贊引左對引太常寺卿二人恭導皇帝由中門入就大次少竢太常寺卿奏請行禮皇帝出次盥鑾儀衞官跪奉盥奉巾如儀司拜褥官豫布拜褥於殿門內正中贊引對引官恭導

皇帝入大成中門陞階進殿中門至拜位前北向立前引內大臣止立殿檐下提鑪官執鐙官侍衞均於階下止立後扈大臣隨侍贊禮郎引分獻官東西各五人於甬道左右鴻臚寺官引陪祀王公升東西階引百官於庭中左右均就拜位北面序立典儀贊樂舞生登歌執事官各共廼職文舞執羽籥進贊引奏就位

皇帝就位立

右就次盥洗就位

典儀贊迎

神司樂贊舉迎

神樂奏昭平之章辭曰大哉至聖徳盛道隆生民未有百王是崇典則昭垂式玆辟雍載防簠簋載嚴鼔鐘協律郎舉麾工鼔柷樂作贊引奏就上香位及對引官恭導

皇帝詣

先師香案前對引官至祝案前止立司香跪進香贊引

奏上香

皇帝上炷香三上瓣香畢奏復位及對引官恭導皇帝復位奏跪拜興

皇帝行二跪六拜禮興王公百官均隨行禮協律郎偃

麾工戛敔樂止【凡樂以舉麾鼔柷作以偃麾戛敔止後同】

右迎神

典儀贊奠帛爵行初獻禮司樂贊舉初獻樂奏宣平之章辭曰覺我生民陶鑄賢聖巍巍泰山實予景行禮備樂和豆籩嘉靜旣述六經爰斟三正樂作司樂舉節舞羽籥之舞【凡舞以節領之導引進退後同】有司揭尊冪勺挹酒實爵正位司帛一人奉篚司爵一人奉爵以次詣

先師位前司帛跪獻篚奠於案三叩興司爵獻爵奠於墊中皆退左右司香六人奉香盤司帛六人奉篚司爵十有六人奉爵進至

四配

十二哲位前贊禮郎引正殿分獻官升東西側階入殿左右門至各

神位前上香奠帛獻爵如儀仍由殿左右門出降階復位兩廡司香司帛奉香盤帛篚各進至香案前贊禮郎引分獻官上香奠帛司爵由南案前奉爵東西序進各詣

先賢

先儒位前獻爵畢皆退復位司祝至祝案前跪三叩奉祝版跪案左樂暫止贊引奏跪

皇帝跪羣臣皆跪贊讀祝司祝讀祝辭曰維某年月日皇帝禦名致祭於

至聖先師孔子曰惟

師徳配

天地道冠古今刪述六經垂憲萬年玆當仲【春秋】祗奉舊章

謹以牲帛酒果致祭配以

復聖顏子

宗聖曾子

述聖子思子

亞聖孟子尙

饗讀畢興奉祝版跪安

先師位前篚內三叩興退樂作贊引奏拜興

皇帝率羣臣行三拜禮興樂止

右初獻

典儀贊行亞獻禮司樂贊舉亞獻樂奏秩平之章辭曰至哉聖師克明明徳木鐸萬年惟民之則淸酒旣醑言觀秉翟太和常流英材斯植樂作【舞同初獻】正位司爵奉爵詣

先師位前恭獻於左贊禮郎引分獻官詣

四配

十二哲兩廡隨分獻如初樂止

右亞獻

典儀贊行終獻禮司樂贊舉終獻樂奏敍平之章辭曰猗歟素王示予物軌瞻之在前師表萬祀酌彼金罍我酒惟防登獻𨿽終弗遐有喜樂作【舞同亞獻】正位司爵奉爵詣

先師位前恭獻於右

四配

十二哲兩廡均隨分獻如亞獻儀樂止文徳之舞退

右三獻

典儀贊徹饌司樂贊舉徹饌樂奏懿平之章辭曰璧水淵淵芹芳藻潔旣歆至聖亦儀前哲聲金振玉告玆將徹鬷假有成日月昭揭樂作徹畢樂止右徹饌

典儀贊送

神司樂贊舉送

神樂奏徳平之章辭曰煌煌辟雍四方來宗甄陶樂育多士景從如土斯埴如金在鎔佐予敷治俗美時雍樂作贊引奏跪拜興

皇帝率羣臣行二跪六拜禮興樂止

右送神

典儀贊奉祝帛饌送燎司祝司帛詣

先師位前咸跪三叩司祝奉祝司帛奉篚興司香跪奉香司爵跪奉饌興以次由中道出恭送燎所

皇帝轉立拜位旁西向【司拜褥官徹拜褥】竢祝帛過【仍布拜褥】皇帝復位立四配十二哲兩廡香帛饌均送焚燎太常寺贊禮郎引分獻官退鴻臚寺官引陪祀王公百官退立拜位東西樂作贊引奏禮成曁對引官恭導

皇帝仍由大成中門出陞輿樂止

法駕鹵簿前導導迎樂作奏祐平之章辭曰先聖垂軌千載是只防奉師表景行行止奠兩楹神降之啟後人文在玆不陪祀王公百官仍朝服只候

駕至跪迎

午門鳴鐘樂止王公隨

駕入至內金水橋恭候

皇帝還宮各退太常寺官徹

乾淸門齋戒牌銅人送寺

右禮成回鑾

崇聖祠同時遣官致祭贊引太常寺贊禮郎引承祭官入祠垣左門引分獻官隨入承祭官詣階下盥手典儀贊執事官各司其事贊禮郎贊就位引承祭官分獻官就位立典儀贊迎

神司香奉香盤就各香案前立贊禮郎贊升階引承祭

官升東階入殿左門贊詣

肇聖王位前贊跪承祭官跪俯伏贊上香司香跪奉香承祭官上炷香三上瓣香畢俯伏興次詣左右正位前跪上香儀同退及殿左門北面揖出降階復位贊禮郎引分獻官升東西階入殿左右門分詣配位前跪上香如儀咸退及門北面揖出降階復位引兩廡分獻官分詣兩廡從位前跪上香揖出復位均如前儀贊禮郎贊跪叩興承祭官分獻官行三跪九叩禮興典儀贊奠帛爵行初獻禮贊禮郎引承祭官升階贊詣中案前贊跪承祭官跪俯伏司帛跪奉篚承祭官受篚拱舉以授司帛興奠於案司爵跪奉爵承祭官受爵拱舉以授司爵興詣

神位前奠於墊中退承祭官俯伏興以次詣左右正位前跪奠帛獻爵儀同贊禮郎贊就讀祝位引承祭官詣拜位立司祝至祝案前跪三叩奉祝版跪案左贊跪承祭官分獻官皆跪贊讀祝司祝讀祝辭曰維某年月日

皇帝遣某官某致祭於

肇聖王

裕聖王

詒聖王

昌聖王

啟聖王曰惟

王誕生至聖爲萬世王者之師功徳顯著玆當仲【春秋】謹

以庶品之儀致祭配以

先賢顏氏

先賢曾氏

先賢孔氏

先賢孟孫氏尙

饗讀畢興奉祝版跪安

肇聖王位前篚內三叩興退贊禮郎贊叩興承祭官分獻官行三叩禮興贊復位引承祭官退及殿左門北面揖出降階復位贊禮郎引正殿分獻官升東西階入殿左右門詣配位前引兩廡分獻官分詣兩廡從位前跪俯伏奠帛獻爵俯伏興退及門揖出復位均如正獻儀亞獻各獻爵於左終獻各獻爵於右均如初儀典儀贊徹饌有司徹饌畢贊送

神贊禮郎贊跪叩興承祭官分獻官行三跪九叩禮興典儀贊奉祝帛饌送燎司祝司帛司香司爵各奉祝帛香饌以次恭送燎位如儀承祭官避立西旁竢過復位贊禮郎引詣燎所視燎贊禮畢仍引由祠垣左門出各退

右崇聖祠祭儀

每嵗遣官釋奠於

先師承祭官分獻官曁陪祀官均致齋二日豫期眂牲眂割牲皆如前儀先一日太常寺官具祝版送內閣恭書

皇帝遣某官某致祭余辭同前受而供諸廟內祝案行禮如儀祭日陳設牲帛器數如前儀設福胙於殿內東案尊爵之旁加爵一設洗於階下之東禮部侍郎省齍如儀承祭官【大學士】拜位在階下【親王郡王在階上】讀祝受福胙拜位在殿中門檻內分獻官在甬道左右陪祀官在廟庭左右均北面司香司帛司爵大成殿正位配位以國子監丞助敎學正學錄等官充兩序兩廡曁崇聖祠殿廡均以國子生充序位如前儀奉福胙國子生二人立於東案之東西面接福胙國子生二人立於西案之西東面雞初鳴承祭官分獻官豫集於持敬門內致齋所太常寺贊禮郎十有四人竢於持敬門內均朝服昧爽贊禮郎二人引承祭官自左側門入【親王郡王入大成右門】又四人分引兩序分獻官又八人分引兩廡分獻官隨入至階東盥手畢詣拜位前立鴻臚寺官引陪祀官咸詣拜位序立典儀贊樂舞生登歌執事官各共廼職文舞六佾進贊禮郎贊就位引承祭官分獻官就位立典儀贊迎

神司樂贊舉迎

神樂奏昭平之章【樂辭見前後彷此】樂作贊禮郎贊就上香位

引承祭官升東階入殿左門贊詣

先師香案前贊跪承祭官跪俯伏贊上香司香跪奉香

承祭官三上香畢俯伏興以次詣

四配位前跪上香儀同贊復位引承祭官退及殿左門北面揖出降階復位初迎

神時贊禮郎分引東西序分獻官各一人升東西階入

殿左右門詣

十二哲位前跪上香退及門北面揖出降階復位引兩廡分獻官東西各二人分詣

先賢

先儒位前跪上香揖出復位均如前儀贊禮郎贊跪叩興承祭官分獻官曁陪祀官行三跪九叩禮興樂止典儀贊奠帛爵行初獻禮奏宣平之章舞羽籥之舞樂作贊禮郎引承祭官升階贊詣

先師位前贊跪承祭官跪俯伏司帛跪奉篚承祭官受篚拱舉以授司帛興奠於案司爵跪奉爵承祭官受爵拱舉以授司爵興奠於墊中退承祭官俯伏興贊禮郎贊就讀祝位引承祭官至殿中拜位立贊跪承祭官分獻官曁陪祀官皆跪贊讀祝司祝跪讀祝如儀承祭官分獻官曁陪祀官皆行三叩禮興贊禮郎引承祭官以次詣

四配位前跪奠帛獻爵儀同退及殿左門北面揖出降階復位贊禮郎分引兩序分獻官升東西階入殿左右門詣

十二哲位前跪俯伏奠帛獻爵俯伏興退及門北面揖出降階復位均如儀引兩廡分獻官分詣

先賢

先儒位前奠帛獻爵揖出復位儀同樂止亞獻奏秩平之章【舞同初獻】樂作贊禮郎引承祭官升階贊詣

先師曁四配位前奠爵於左如初兩序兩廡隨分獻畢均復位樂止終獻奏敍平之章【舞同亞獻】樂作引承祭官升階奠爵於右如亞獻儀兩序兩廡隨分獻畢均復位樂止文徳之舞退典儀贊飲福受胙贊禮郎贊詣受福胙位引承祭官至殿中拜位立奉福胙二人自東案奉福胙至

先師位前拱舉退立於承祭官之右接福胙二人自西案進立於左贊禮郎贊跪承祭官跪贊飲福酒右一人跪遞福酒承祭官受爵拱舉以授於左接以興次受胙如飲福之儀贊叩興承祭官三叩興贊復位引承祭官退及殿左門北面揖出降階復位贊跪叩興承祭官分獻官曁陪祀官均行三跪九叩禮興典儀贊徹饌奏懿平之章樂作徹畢樂止贊送

神奏徳平之章樂作贊禮郎贊跪叩興承祭官分獻官曁陪祀官行三跪九叩禮興樂止典儀贊奉祝帛饌送燎有司各奉祝帛香饌恭送燎所如儀承祭官避立拜位西旁竢過復位樂作贊禮郎引承祭官詣燎所視燎畢仍引由左側門出樂止陪祀各官皆退

崇聖祠正殿及兩廡陳設承祭官分獻官行禮儀節同前

右遣官釋奠儀

皇帝臨雍講學

親釋奠於

先師之禮旣諏吉先二日

皇帝乃齋王貝勒貝子公文三品武二品以上官翰林院詹事府四品以下七品以上國子監官衍聖公及五經博士陪祀至京者咸致齋

右致齋

眂牲

眂割牲【與上丁釋奠禮同】

至日夜分太常寺卿國子監祭酒率其屬入具

大成殿及兩廡陳設不供祝版余器數與上丁禮同

右陳設

省齍【與上丁釋奠禮同】

辧行禮位

皇帝拜位在殿門內正中北向分獻官位階下甬道左右陪祀王公位階上東西各二班百官位階下分獻官之南翰林詹事官七品曁國子監官均陪祭東西各七班翰林詹事在東國子官在西衍聖公在東班之首五經博士孔氏族五人顏曾等氏族各二人與見官京師者在東班官之末均北面余執事官序位與上丁禮同

右辧位

鑾輿出宮【與上丁釋奠禮同】

駕將至國子監祭酒司業率屬朝服國學生吉服序列

於成賢街道左跪迎

駕至廟門外降輿右贊引左對引太常寺卿二人恭導皇帝由中門入就大次少竢太常寺卿奏請行禮皇帝出次盥畢入大成中門陞階入殿中門就位國子監官由西側門入曁陪祀王公百官均就拜位序立如上丁釋奠之儀

右就次盥洗就位

典儀贊迎

神司樂贊舉迎

神樂奏昭平之章【辭見前】協律郎舉麾工鼓柷樂作贊引

奏跪拜興

皇帝行二跪六拜禮王公百官均隨行禮協律郎偃麾工戛敔樂止【凡樂以舉麾鼔柷作以偃麾戛敔止後同】典儀贊行釋奠禮司樂贊舉奠獻樂奏宣平之章【辭見前】樂作有司揭尊冪勺挹酒實爵司帛奉篚司爵奉爵以次恭就

皇帝之右司帛跪進篚

皇帝受篚拱舉授司帛接以興奉詣

先師位前跪獻於案退司爵跪進爵

皇帝受爵拱舉授司爵接以興奉詣

先師位前奠於正中退贊禮郎引正殿分獻官升東西

階入殿左右門詣

四配

十二哲位前奠帛獻爵如儀出降階復位引兩廡分獻官詣

先賢

先儒位前奠帛獻爵出復位均如儀樂止典儀贊送

神司樂贊舉送

神樂奏徳平之章【辭見前】樂作贊引奏跪拜興

皇帝率羣臣行二跪六拜禮興典儀贊奉帛送燎司帛

詣

先師位前跪三叩奉篚興由中道出送燎贊禮郎引分獻官鴻臚寺官引陪祀王公百官退立拜位兩旁贊引奏禮成曁對引官恭導

皇帝出殿中門降中階至大成門外入大次更衣樂止皇帝出次陞輿詣彜倫堂講書【儀詳嘉禮】畢還宮

右講學釋奠儀

月朔釋菜之禮正獻國子監祭酒兩序兩廡以所屬監丞博士助敎學正學錄分獻司香司爵引贊通贊以肄業諸生執事其日夙興國子監典簿啟殿門及東西廡門率廟戶潔掃內外展神幄拂拭神案每案陳菜棗栗各一豆鑪一鐙二設案一於殿內之東陳香盤七尊一每位爵一又設案於東西兩廡之南各陳香盤三尊一每位爵一凡尊實酒冪勺具司香司爵立於案旁設洗於階下之東通贊二人立於殿內東西楹二人立於殿外東西階上皆公服質明祭酒率屬朝服諸生吉服集於持敬門內引贊引由大成東側門入及廟庭通贊贊就位咸就位北面立祭酒司業爲一班師儒以位序諸生以齒序咸列於後通贊贊跪叩興祭酒以下行三跪九叩禮興贊行釋菜禮引贊引祭酒詣階東盥手升東階入殿左門詣

先師位前司香奉香盤從引贊贊跪祭酒跪俯伏通贊贊上香司香跪奉香祭酒三上香俯伏興退詣尊案前眂注酒司爵舉冪酌酒實爵引贊引祭酒復詣

先師位前司爵執爵從引贊贊跪祭酒跪俯伏通贊贊獻爵司爵跪奉爵祭酒受爵拱舉以授司爵興獻於正中退祭酒俯伏興以次詣

四配位前跪上香獻爵儀同贊復位引祭酒退及殿左門北面揖出降階復位初迎

神時引贊引兩序分獻官二人盥手升東西階入殿左

右門詣

十二哲位前跪俯伏上香獻爵俯伏興退及門北面揖出降階復位均如儀兩廡引贊引分獻官二人盥手詣

先賢

先儒位前跪上香獻爵揖出復位儀同通贊贊跪叩興祭酒率屬及諸生均行三跪九叩禮畢各退

崇聖祠正獻國子監司業兩廡以助敎學正等官各一人分獻執事以諸生行禮儀節同

歲屆賓興

殿試臚傳後諸進士諏吉詣國學釋褐乃釋菜於

先師第一甲一名進士正獻二名三名進士兩序分獻二甲一名三甲一名進士兩廡分獻執事以國子監肄業生是日淸晨引贊引諸進士公服入廟上香行一獻禮陳設及行禮儀節均與月朔釋菜禮同

右釋菜儀

朢日上香之禮國子監典簿拂神案然鐙設香盤於殿內及兩廡各案肄業生司香各一人立於案前設洗於階東質明祭酒司業率屬朝服諸生吉服入大成左側門階下就位如釋菜之儀通贊贊行上香禮引贊引司業盥手升東階入殿左門詣

先師位前引贊贊跪司業跪俯伏通贊贊上香司香跪

奉香司業三上香俯伏興引詣

四配位前以次跪上香畢贊復位引司業退及殿左門北面揖出降階復位引贊引助敎二人盥手升階分詣兩序

十二哲位前跪上香退及門北面揖出降階復位均如儀引學正二人盥手分詣兩廡

先賢

先儒位前跪上香揖出復位儀同通贊贊跪叩興祭酒司業以下行三跪九叩禮畢各退

崇聖祠正殿以助敎一人上香兩廡以典簿典籍各一人上香儀同

右上香儀

因事只告之禮遣官一人將事曁執事官均致齋一日豫期太常寺設案一於

大成殿內正中少西北向翰林院具祝文【隨事撰擬】太常寺卿送內閣恭書受而供諸殿內案上行禮如儀至日

先師位前陳鹿脯鹿醢兔醢榛栗葡萄桃實蓮實鑪鐙具設案一於東陳禮神制帛一香盤一尊一爵三太常寺司祝一人立於案西東面司香一人司帛一人司爵一人立於案東西面設洗於階下之東雞初鳴承祭官豫竢於持敬門內齋所贊引太常寺贊禮郎二人竢於門內均朝服質明引承祭官自大成東側門入盥手就位上香讀祝行三獻禮升降進退均與春秋上丁遣官禮同

右因事祗告

皇帝東巡詣闕裏

親釋奠

先師孔子之禮豫期衍聖公率博士潔掃

大成殿內外分獻官扈從王公文官郎中武官防領以上地方文官知府武官副將以上衍聖公曁十三氏五經博士咸與祭先一日

皇帝乃齋與祭百官畢齋

行在太常寺官具祝版送內閣中書舍人敬繕祝文【翰林院隨時撰擬】於版大學士一人公服恭書

禦名以授太常寺官豫奉陳於廟內如儀

右具祝版

眂割牲

【儀與祭帝王陵寢同】

祭之前夕工部司官張大次於奎文閣前鑾儀衞官設洗於次外夜分太常寺卿率屬入廟陳樂懸於殿階上陳文徳之舞六佾於樂懸之次遂及守土官詣

大成殿

崇聖祠曁前後兩廡供具陳設器數與太學釋奠禮同辧行禮位

皇帝拜位在

大成殿內正中北向武備院官司拜褥一人立於拜位之左分獻官位杏壇下陪祀王公位杏壇上文官位廟庭左直東階下武官位廟庭右直西階下地方官以其班列於朝官之次衍聖公位東朝官之首五經博士位東朝官之末均北面辧執事位記注官四人侍儀禮部尙書一人【或侍郎一人】都察院左都禦史一人【或副都禦史一人】樂部典樂一人紏儀禦史禮部祠祭司官各二人引禮鴻臚寺官四人太常寺典儀一人司樂協律郎樂工歌工舞佾殿內司祝司香司帛司爵太常寺官兩廡執事生各以其職爲位掌燎官率燎人立燎鑪前均如太學之儀承祭

崇聖祠官【王公】位階上【大學士以下皆位階下】兩廡博士分獻位階下執事生以職爲位與太學禮同

右供張陳設序位

將事之日守土大吏率屬治道淸蹕鑾儀衞陳

騎駕鹵簿【詳軍禮】於

行在宮門外領侍衞內大臣及內大臣勒所部翊衞官防軍統領宗人府王公勒所部後管官均采服於

行宮門外祗候不陪祭扈從官序列

行宮門前候

駕出跪送屆時太常寺卿赴

行宮奏請詣廟

皇帝龍袍補服乘輿出宮前引後扈如常儀

右鑾輿出行宮

駕將至衍聖公率十三氏五經博士及不陪祭之守土官序立廟門前道左跪迎鴻臚寺官引陪祭王公序立於奎文閣前內外各官文由東金聲門入武由西玉振門入序立於廟庭左右均東西面太常寺贊禮郎引分獻官序立於玉振門外執事官豫入殿庭就位均采服

駕至由廟中門入至同文門奎文閣前降輿右贊引左

對引太常寺卿二人恭導

皇帝入大次少竢太常寺卿奏請行禮

皇帝出次盥鑾儀衞官跪奉盥奉巾如儀司拜褥官豫

布拜褥於

大成殿門內正中贊引對引官恭導

皇帝自奎文閣步入大成中門陞中階詣殿中拜位前北向立內大臣侍衞止立階下後扈大臣隨侍王公於侍衞後隨入由東西階升詣杏壇上分獻官入玉振門詣杏壇下衍聖公率五經博士入金聲門及百官就拜位均北面東西序立東班西上西班東上典儀贊執事官各共廼職贊引奏就位

皇帝就位迎神上香初獻讀祝亞獻三獻送神徹燎樂

章樂舞及行禮儀節與太學釋奠同

崇聖祠遣官同時致祭並如太學之禮

右致祭儀

致祭禮成贊引對引恭導

皇帝出殿門降中階至奎文閣前乘輿詣詩禮堂講書【儀詳嘉禮】是日工部司官豫張大次於毓粹門內光祿寺官設案一於

孔林露臺正中設奠池於案上武備院官設拜褥於奠

案之前

皇帝講書畢只謁

孔林衍聖公率十三氏五經博士及不陪祭之守土官

於毓粹門外道左候

駕出跪送

皇帝由承聖門出詣大次更常服少竢步出毓粹門乘輿前導後扈如常儀扈從王公以下三品文武官以上豫往享堂垣門外序立衍聖公率孔氏子孫通仕籍者及不陪祭之守土官均常服豫往觀樓門道左候

駕至跪迎

駕至孔林大門外內大臣侍衞咸下馬導從過洙水橋至享堂垣門前降輿禮部尙書侍郎恭導

皇帝由中門入陞中階詣露臺拜位後扈大臣隨侍奉爵內大臣一人立於左內務府官司壺一人奉壺司爵一人奉爵立內大臣之下鴻臚寺官引王公百官隨自左右門入王公夾階下左右文武大臣侍衞於庭中左右立衍聖公及族人陪位如在廟之序

皇帝跪王公以下皆跪司壺舉壺酌酒司爵以爵承酒

授內大臣內大臣自左奉爵跪恭進

皇帝興少退立

皇帝拱舉酹酒奠池中內大臣跪受虛爵興退

皇帝行一拜禮羣臣隨行禮再酹三酹酌酒進酒皇帝率羣臣各行一拜禮均如初興內大臣及執壺爵者退鴻臚寺官豫引王公大臣侍衞於享堂垣門外之東序立衍聖公率其族曁不陪祭守土官仍於觀樓門道左只候

駕出跪送禮部尙書侍郎恭導

皇帝降中階出中門乘輿還

行宮不陪祭扈從官跪迎如來儀

右謁孔林

慶典遣官致祭之禮豫期有司諏遣官吉日太常寺具禮神香祝【祝文翰林院隨事撰擬】制帛一送禮部封題授遣官賫往

【詳載徧祭帝王陵寢儀】遣官至

闕裏衍聖公飭官屬潔廟宇內外備執事人司祝司香司帛司爵以五經博士充通贊引贊以奉祀生充先一日遣官及執事官齋守土官戒辦牲牢器物其夕宰人割牲於廚守土官公服眂宰瘞毛血如儀祭日昧爽守土官率奉祀生入廟陳設

先師位前牲帛簠簋籩豆尊爵鑪鐙器數與春秋丁祭同設案一於殿中少西供祝文設洗於東階之下引贊二人竢於大門質明執事官豫入就位均朝服遣官朝服入廟引贊引自東側門入詣東階下盥手升階至階上正中北面立通贊贊就位遣官就拜位立迎神上香初獻讀祝亞獻三獻送神徹燎儀節與春秋丁祭同祭畢引遣官仍降東階由東側門出執事官各退

皇帝時巡省方過魯遣官一人詣

闕裏只告

先師孔子豫期太常寺官具祝文【翰林院隨時撰擬】香帛授遣官賫往旣至守土官潔備脯醢果實屆日陳設行禮與太學因事祗告禮同

右因事祭告

皇帝東巡遣官釋奠

元聖周公之禮先期

行在太常寺奏遣正獻官分獻官各一人豫具祝文【翰林院隨時撰擬】香帛授遣官賫往前期姬氏子孫率奉祀生潔掃廟宇內外守土官戒辦牲牢器物備執事人司祝司香司帛司爵通贊引贊均以本族奉祀生及弟子貟充先一日遣官至境乃齋其夕守土官公服眂割牲如儀越日昧爽率奉祀生入廟供具陳

周公位前羊一豕一豋一鉶二簠簋各二籩豆各八鑪

一鐙二

魯公配位前陳設同設案一於中少西供祝文司祝一人立於其南設案一於東陳禮神制帛二【色白】香盤二尊二爵六冪勺具司香司帛司爵各二人立於案後設洗於階下之東通贊一人立於門左引贊四人竢於廟大門內均服其服質明遣官朝服詣廟引贊二人引正獻官入二人引分獻官隨入詣東階下盥手升東階至階中正獻官在前分獻官在後均北面通贊贊就位引贊分引遣官就拜位立通贊贊迎

神司香二人各奉香盤進至正位配位前立引贊引正

獻官入自闑東詣

周公位前引分獻官隨入詣

魯公位前贊跪遣官跪贊上香遣官上炷香三上瓣香興贊復位遣官均復位立贊跪叩興遣官均行二跪六叩禮興通贊贊行初獻禮司帛各奉篚跪奠於案三叩興司爵各奉爵獻於案正中皆退通贊贊讀祝引贊贊跪遣官皆跪司祝至祝案前跪三叩奉祝文跪案左讀訖復於案三叩興退引贊贊叩興遣官均三叩興亞獻各奠爵於左三獻各奠爵於右如初儀通贊贊送

神引贊贊跪叩興遣官均行二跪六叩禮興執事官各奉祝帛香由中道送燎如儀遣官避立拜位東竢過引贊引遣官視燎禮畢引遣官出執事官皆退右遣官釋奠周公

皇帝東巡致祭

復聖顏子

宗聖曾子

述聖子思子

亞聖孟子之禮各遣官一人賫祝文【翰林院隨時撰擬】香帛分詣所在専廟行禮陳設與

京師太學四配每位器數同祭日有司供具遣官行禮如祭

周公廟之儀

右遣官釋奠顏曾孔孟四氏

直省府州縣廟祀

先師孔子皆以歲春秋仲月上丁行釋奠禮省防正獻以總督若巡撫一人主之兩序以布按二司防政副使各一人兩廡以知府同知各一人眂割牲省齍盛以防議僉事等官各一人紏儀以敎授訓導各一人司祝司香司帛司爵司饌引贊通贊引班以學弟子員嫺禮儀者執事在城文武官縣丞千總以上咸與祭【班與外朝防同】致齋二日祭前一日有司飭廟戶潔掃殿廡內外眂割牲官公服詣神廚眂割牲如儀正獻官率執事人入學習儀敎官率樂舞諸生入學習舞習吹祭之日陳設省齍祀官偕執事人入廟序位行禮儀節均與太學遣官釋奠同

祝辭曰維某年月日某官某致祭於

至聖先師孔子曰惟

先師徳隆千聖道冠百王揭日月以常行自生民所未

有屬

文敎昌明之防正禮和樂節之時辟雍鐘鼓咸恪薦於馨香泮水膠庠益致嚴於籩豆玆當仲【春秋】只率彜章肅展防忱聿將祀典以

復聖顏子

宗聖曾子

述聖子思子

亞聖孟子配尙

饗

右祝辭

迎神樂奏昭平之章辭曰大哉孔子先覺先知與天地參萬世之師祥徵麟紱韻答金絲日月旣揭乾坤淸夷

初獻樂奏宣平之章辭曰予懷明徳玉振金聲生民未有展也大成爼豆千古春秋上丁淸酒旣載其香始升舞羽籥之舞

亞獻樂奏秩平之章辭曰式禮莫愆升堂再獻響協鼖鏞誠孚罍甗肅肅雍雍譽髦斯彥禮陶樂淑相觀而善

三獻樂奏敍平之章辭曰自古在昔先民有作皮弁祭菜於論思樂惟天牖民惟聖時若彜倫攸敍至今木鐸舞均如初

徹饌樂奏懿平之章辭曰先師有言祭則受福四海黌宮疇敢不肅禮成吿徹毋疏毋凟樂所自生中原有菽

送神樂奏徳平之章辭曰鳬繹峩峩洙泗洋洋景行行止流澤無疆聿昭祀事祀事孔明化我烝民育我膠庠

右樂章樂舞

崇聖祠同時致祭正獻以督學使者主之若按試他郡則以布政使一人攝分獻以敎諭訓導執事以學弟子貟余陳設行禮並如太學

崇聖祠祭儀

祝辭曰惟某年月日某官某致祭於

肇聖王

裕聖王

詒聖王

昌聖王

啟聖王曰惟

王奕葉鐘祥光開聖緒盛徳之後積久彌昌凡聲敎所覃敷率循源而溯本宜肅明禋之典用申守土之忱玆屆仲【春秋】聿修祀事配以

先賢顏氏

先賢曾氏

先賢孔氏

先賢孟孫氏尙

饗

右崇聖祠祝辭

監司分駐各府者主其地

文廟之祭他府州縣以長官爲正獻其貳及所屬兩序

分獻

崇聖祠皆敎諭正獻前後兩廡皆食餼學弟子貟各一人分獻陳設器數行禮儀節與省防同

右直省府州縣釋奠儀

月朔釋菜望日上香敎授敎諭訓導等官分班行禮與太學同

右朔望釋菜上香儀

直省府州縣附廟左右各建

忠孝

節孝

名宦

鄕賢四祠歲春秋釋奠禮畢敎諭一人公服詣祠致祭是日淸晨廟戶啟祠門拂拭神案執事人入陳羊一豕一籩四豆四鑪一鐙二陳祝文於案左陳壺一爵三帛一香盤一於案右引贊二人引主祭官入詣案前北面立禮生自右奉香盤主祭官三上香訖引贊贊跪叩興主祭官跪三叩興禮生自右授帛主祭官受帛拱舉仍授禮生獻於案上禮生挈壺酌酒實爵自右跪授爵主祭官受爵拱舉仍授禮生興獻於正中讀祝者取祝文跪案左引贊贊跪主祭官跪讀祝辭曰維某年月日某官某致祭於

忠義孝弟之靈曰惟

靈稟賦貞純躬行篤實忠誠奮發貫金石而不渝義問宣昭表鄕閭而共式只事懋彜倫之大性摯莪蒿克恭念天顯之親情殷棣蕚模楷咸推夫懿徳

綸恩特闡其幽光祠宇維隆歲時式祀用陳尊簋來格

幾筵尙

饗讀畢以祝文復於案退主祭官俯伏興執事者酌酒獻於左又酌酒獻於右退引贊贊跪叩興主祭官跪三叩興執事者以祝帛送燎引贊引主祭官出執事者徹皆退各祠致祭儀同

節孝祠祝曰維某年月日某官某致祭於

節孝之靈曰惟

靈純心皎潔令徳柔嘉矢志完貞全閨中之亮節竭誠致敬彰閫內之芳型茹冰蘗而彌堅淸操自勵奉盤匜而匪懈篤孝徽

絲綸特沛乎殊恩祠宇昭垂於令典只循歲祀式薦尊

醪尙

饗【名宦鄕賢二祠祝文各省州縣所在異辭不悉載】

右忠孝節孝名宦鄕賢祠祭儀附

欽定大淸通禮卷十一﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷十二

吉禮

天神

孟夏常雩後嵗間不雨廼只告

天神壇以祈甘雨祈而應則報祀雨潦祈晴冬旱祈雪亦如之祈吿之禮有司豫日諏吉遣官一人將事文武官應陪祀者咸與祈禱【同日祗告

地只太嵗二壇各以參之一分祈】前期各於邸第致齋一日太常寺具祝文【翰林院隨時撰擬】備脯醢果實潔壇壝內外如告各

壇廟之儀

右諏日致齋供具

祀日五鼓太常寺卿率屬入壇設

云師

雨師

風伯

雷師凡四案於壇正中南向每案陳鹿脯鹿醢免醢棗榛卜萄桃實蓮實其前各設香案皆鑪一鐙二設案一於南少西供祝版又東設一案陳禮神制帛四【色靑一黑一黃一白一】香盤四尊四虛爵十有二凡帛異篚尊實酒承以舟疏布冪勺具設洗於階下之東設燎鑪於內壝南左門外樂部率太常協律郎入設樂懸於階下之南編鐘在東柷從編磬在西敔從東應鼓一麾一琴瑟笙簫篴塤箎搏拊之屬東西分比陳樂舞於樂懸之次均北面如式以次序祀官及執事官位承祭官位南階下正中陪祀官位內壝南門外東西各五班重行異等東位西上西位東上均北面太常寺司祝一人立祝案西東面司香四人司帛四人司爵四人立尊案東西面典儀一人立東階下西面司樂協律郎樂工歌工舞佾依懸序立如常位糾儀禦史二人禮部祠祭司官二人分立階上左右又禦史二人禮部祠祭司官二人鴻臚寺官二人分立陪祀官拜位左右均東西面掌燎官率燎人立燎鑪之東南隅右陳設序位

漏未盡承祭官曁陪祀執事各官咸素服詣壇只竢贊引太常寺贊禮郎二人豫竢於門質明太常寺卿詣

神庫上香行禮太常寺官屬詣各

神位前跪三叩興奉請入壇恭設石座內

云師左

雨師右

風伯次左

雷師次右安訖跪叩如初退贊禮郎引承祭官自外壝南左門入內壝南左門贊盥洗承祭官盥手如儀引詣階下鴻臚寺序班引陪祀官至內壝南門外典儀贊樂舞生登歌執事官各共廼職武舞執干戚進贊禮郎贊就位承祭官曁陪祀官咸就拜位立典儀贊迎

神司香奉香進至案前只竢司樂贊舉迎

神樂奏祈丰之章辭曰云車馳兮風斾徵雷闐闐兮雨防表六合兮穹靑橫大川兮揚靈紛總總兮來會穆予心兮齋明協律郎舉麾工鼓柷樂作贊禮郎贊升壇引承祭官升東階詣

云師香案前立贊跪承祭官跪贊上香司香跪奉香承

祭官上炷香三上瓣香興次詣

雨師

風伯

雷師案前上香畢贊復位引承祭官降階復位贊跪叩興承祭官曁陪祀官三跪九叩興協律郎偃麾工戛敔樂止【凡樂以舉麾鼓祝作以偃麾戛敔止後同】

右盥洗就位迎神

典儀贊奠帛爵行初獻禮司樂贊舉初獻樂奏華丰之章辭曰束帛戔戔兮筐篚將昭誠素兮鬯馨香瘼此下民兮侯有望神垂鴻祐兮未渠央有司揭尊冪勺挹酒實爵樂作司樂舉節舞干戚之舞【凡舞以節領之導引進退後同】司帛奉篚進至各案前跪獻於案三叩興司爵奉爵詣各案北跪奠於墊中皆退司祝詣祝案前跪三叩興奉祝版跪案左樂暫止贊禮郎贊跪承祭官曁陪祀官皆跪典儀贊讀祝司祝讀祝訖興以祝版跪安於篚內三叩興退樂作贊禮郎贊叩興承祭官曁陪祀官行三叩禮興樂止武功之舞退文舞執羽籥進典儀贊行亞獻禮司樂贊舉亞獻樂奏興丰之章辭曰疏冪兮再啟芳齊兮載陳惠邀兮神貺福我兮民人樂作舞羽籥之舞司爵奉爵各奠於左如初獻儀獻畢樂止典儀贊行終獻禮司樂贊舉終獻樂奏儀丰之章辭曰犠尊兮三滌防酒兮思柔誠無斁兮嘉薦神燕娭兮降休樂作【舞同亞獻】司爵奉爵各奠於右如亞獻儀獻畢樂止文徳之舞退

右三獻

典儀贊徹饌司樂贊舉徹饌樂奏和丰之章辭曰禮旣成兮孔殷潔明粢兮苾芬廢徹兮不遲至敬兮無文樂作有司徹畢樂止典儀贊送

神司樂贊舉送

神樂奏錫丰之章辭曰流形兮露生苞符兮孕靈介我稷黍兮曰雨而雨神之格思兮祀事孔明樂作贊禮郎贊跪叩興承祭官曁陪祀官均行三跪九叩禮興樂止典儀贊奉祝帛送燎司祝跪奉祝司帛跪奉篚三叩興司香跪奉香興以次恭送燎所承祭官避立拜位東竢過復位典儀贊望燎贊禮郎引詣望燎位鴻臚寺引陪祀官退贊禮郎引承祭官出壝南左門望燎禮畢仍由壇南左門出退太常寺卿恭請

神位還

禦如奉請儀

右送神燎祝帛

報祀

天神之禮諏日致齋具祝文【翰林院隨時撰擬】潔壇壝如初先一日割牲禦史禮部祠祭司官光祿寺大官署正朝服眂宰宰人瘞毛血如各

壇廟常祀儀

右眂割牲

祀日五鼓太常寺卿率屬入壇具器陳牛一羊一豕一每案登一鉶一簠二簋二籩十豆十鑪一鐙二樂部率太常協律郎入陳設樂懸及樂舞於階下之南東西分列各依其次如式祝帛香尊爵陳設祀官及執事官立位均與只告禮同

右展牲器

陳設畢太常寺博士引禮部侍郎一人升壇省眂牲牢齍盛如各

壇廟常祀儀

右省齍

質明太常寺官恭請

雲雨風雷神位入壇奉安石座內承祭官曁陪祀執事各官朝服就位迎神初獻讀祝亞獻三獻徹送神視燎行禮儀節及樂章樂舞均與只告禮同右報祀

地只

嵗孟夏常雩後如以祈雨祈晴祗告

天神同日並告

地只其報亦如之祗告之禮遣官將事曁文武官咸與祈禱前期致齋太常寺具祝文備器陳潔壇壝內外如祀

天神之儀

右致齋供具

祭日五鼓太常寺卿率屬入壇設

五嶽

五鎭

五陵山

四海

四瀆凡五案於壇中北向設

京畿名山大川

天下名山大川凡二案於壇左右東西向每案薦脯醢果實分陳爵六十實酒其前各設香案皆鑪一鐙二中設一案少西供祝版東設一案陳禮神制帛十有六【五嶽五鎭皆靑赤黃白黑各一四海靑赤白黑各一京畿名山大川白一黑一】香盤四尊四虛爵十有二西設一案陳禮神制帛十有一【五陵山各白一四瀆各黑一天下名山大川白一黑一】香盤三尊三虛爵九凡帛每案同篚凡尊實酒疏布冪勺具設洗於階下之西爲瘞坎於內壝北右門外樂部率太常協律郎入設樂懸於階下之北編鐘在西柷從編磬在東敔從西應鼓一麾一琴瑟笙簫篴塤箎搏拊之屬東西分比陳樂舞於樂懸之次均南向如式以次序祀官及執事官位承祭官位北階下正中陪祀官位內壝北門外東西各五班均南面太常寺司祝一人立祝案西東面司香四人司帛四人司爵四人立東案東司香三人司帛三人司爵三人立西案西典儀一人立西階下東面司樂協律郎樂工歌工舞佾依懸序立如常位糾儀禦史禮部祠祭司官各四人鴻臚寺官二人分立承祭官陪祀官拜位左右掌瘞官率瘞人立瘞坎之西北隅

右陳設序位

漏未盡承祭官曁陪祀執事各官咸素服詣壇只竢贊引太常寺贊禮郎二人豫竢於門質明太常寺卿詣

神庫上香行禮太常寺官屬詣各

神位前跪三叩興奉請入壇恭設石座內

五嶽居中

五鎭右

五陵山左

四海次右

四瀆次左均北向

京畿名山居東

京畿大川次東均西向

天下名山居西

天下大川次西均東向安訖跪叩如初退贊禮郎引承祭官自外壝南右門入循壝東入內壝北右門贊盥洗承祭官盥手引詣階下鴻臚寺序班引陪祀官至內壝北門外典儀贊樂舞生登歌執事官各共廼職武舞執干戚進贊禮郎贊就位承祭官曁陪祀官咸就拜位立典儀贊迎

神司香奉香以次進至案前只竢司樂贊舉迎

神樂奏祈丰之章

【樂辭詳見天神壇後仿此】協律郎舉麾工鼓柷樂作贊禮郎贊升壇引承祭官升東階詣

五嶽香案前立贊跪承祭官跪贊上香司香跪奉香承

祭官上炷香三上瓣香興次詣

五鎭

五陵山

四海

四瀆

京畿名山大川

天下名山大川案前上香畢贊復位引承祭官降階復位贊跪叩興承祭官曁陪祀官三跪九叩興協律郎偃麾工戞敔樂止【凡樂以舉麾鼓柷作以偃麾戞敔止後同】右盥洗就位迎神

典儀贊奠帛爵行初獻禮司樂贊舉初獻樂奏華丰之章有司揭尊冪勺挹酒實爵樂作司樂舉節舞干戚之舞【凡舞以節領之導引進退後同】司帛奉篚進至各案前跪獻於案三叩興司爵奉爵詣各案南跪奠於墊中皆退司祝詣祝案前跪三叩興奉祝版跪案左贊禮郎贊跪承祭官曁陪祀官皆跪典儀贊讀祝司祝讀祝訖興以祝版跪安於正中篚內叩如初興退樂作贊禮郎贊叩興承祭官曁陪祀官行三叩禮興樂止武功之舞退文舞執羽籥進典儀贊行亞獻禮司樂贊舉亞獻樂奏興丰之章樂作舞羽籥之舞司爵奉爵各奠於左如初獻儀獻畢樂止典儀贊行終獻禮司樂贊舉終獻樂奏儀丰之章樂作【舞同亞獻】司爵奉爵各奠於右如亞獻儀獻畢樂止文徳之舞退

右三獻

典儀贊徹饌司樂贊舉徹饌樂奏和丰之章樂作有司徹畢樂止典儀贊送

神司樂贊舉送

神樂奏錫丰之章樂作贊禮郎贊跪叩興承祭官曁陪祀官均行三跪九叩禮興樂止典儀贊奉祝帛送瘞司祝跪奉祝司帛跪奉篚三叩興司香跪奉香興以次恭送瘞所承祭官避立拜位西竢過復位典儀贊望瘞贊禮郎贊詣望瘞位鴻臚寺引陪祀官退贊禮郎引承祭官出壝北右門望瘞禮畢仍由壇南右門出退太常寺卿屬恭請

神位還

禦如儀

右送神瘞祝帛

報祭之禮致齋具祝文備器陳潔壇壝如初先一日割牲有司眂宰如祀

天神之儀

右眂割牲

祭日五鼓太常寺卿率屬入壇設案如初每案陳豋鉶簠簋籩豆鑪鐙之數共牛羊豕各一與

天神壇同樂部率太常協律郎陳設樂懸樂舞各依常次如式祝帛香尊爵陳設祀官及執事官立位均與只告禮同

右展牲器

陳設畢禮部侍郎一人升壇省眂牲牢齍盛如報祀

天神之儀

右省齍

質明太常寺官恭請

嶽鎭海瀆山川神位入壇奉安石座內承祭官曁陪祀執事各官朝服就位迎神初獻讀祝亞獻三獻徹送神望瘞行禮儀節及樂章樂舞均與

天神壇報祀禮同

右報祭

直省府州縣各建

神只壇祀

雲雨風雷境內

山川

城隍之神嵗春秋仲月諏吉致祭在城文武各官皆與省會以總督若巡撫主之若有故以布政使攝致祭之禮設案一於壇正中南向

雲雨風雷神位居中境內

山川神位左

城隍神位右案陳鉶一簠二簋二籩豆各四案前設俎陳羊一豕一又前設香案一陳祝文香盤鑪鐙西設一案陳帛七尊一爵二十有一福酒胙肉陳於尊俎之次祭祀儀節祀官及執事官序位並如

社稷壇儀祭日有司供具執事人豫入序立引班引陪祭官入引贊引主祭官入通贊贊執事者各司其事贊就位引主祭官至階下盥手就拜位立陪祭官按班就東西拜位立均北面迎神上香讀祝行三獻禮祝辭曰維某年月日某官某致祭於

雲雨風雷

山川

城隍之神曰惟

神贊襄天澤福佑蒼黎佐靈化以流形生成永賴乘气機而鼓蕩溫肅攸宜磅礡髙深長保安貞之吉慿依鞏固實資捍禦之功幸民俗之殷盈仰

神明之庇防恭修嵗祀正値良辰敬潔豆籩只陳牲幣尙

饗余儀節與祭

社稷同

嵗孟夏後諏吉雩祭陳設儀注同前若間不雨及潦諏宜祀之辰具祝文【隨時撰擬】備牲牢籩豆香帛尊爵鑪鐙守土大吏率屬素服防禱爲民請命行禮儀節與常祀同旣應而報陳設供具朝服行報祀禮儀節均與祈祀同其各府州縣嵗春秋諏吉致祭

神只壇主祭官陪祭官曁各執事並同

社稷牲帛祝號陳設器數及行禮儀節與省會同雩若祈若報並如省會之禮

右直省神只祈報

嶽鎭海瀆

皇帝時巡省方必禮其方

嶽若

鎭凡方

嶽

特行

親祭盛典凡

鎭均遣官致祭

親祭方

嶽之禮有司諏吉豫期守土官潔埽廟宇內外先一日皇帝乃齋扈從王公百官地方文武官應與祭者畢齋行在太常寺【凡祭祀皆行在有司襄贊】具祝文【翰林院隨時撰擬】內閣舍人恭書如祭

帝王陵寢之儀

右具祝版

眂割牲

【儀與祭帝王陵寢同】

祭之前夕守土官各因其方爲瘞坎於廟門之外工部官張黃幄於廟防門內之左鑾儀衛官設洗於幄次夜分太常寺卿屬率守土官入廟供具陳

神位前牛一羊一豕一登一鉶二簠簋各二籩豆各十鑪一鐙二設二案一少西北向供祝版一東次西向陳禮神制帛一【色各隨其方】香盤一尊一爵三冪勺具樂部率太常協律郎設中和韶樂於廟階上編鐘在東應鼓一柷一麾一編磬在西敔一東西分列琴四瑟二簫四篴四箎二排簫二塤二笙四搏拊二如式乃辧位設

皇帝拜位於廟內正中北向司拜褥官二人立於左稍後陪祀王公位階上百官位階下東西序立重行異等均北面司祝司香司帛司爵分立祝案尊案之次司樂協律郎樂工歌工分立樂懸之次記注官四人立西階下東面禦史二人禮部祠祭司官二人鴻臚寺官二人分立王公百官拜位左右東西面典儀一人立東階上西面掌瘞官率瘞人立於瘞坎之隅

右供張陳設序位

鑾輿出行宮

【儀與祭帝王陵寢同】

駕至廟不陪祭守土官跪迎

皇帝於大門內降輿右贊引左對引太常寺卿二人恭

導

皇帝由防門中門入至幄次少竢出盥手鑾儀衛官跪奉盥奉巾如儀司拜褥官豫布拜褥贊引對引官恭導

皇帝陞中階入殿中門詣拜位前立內大臣侍衛止立階下後扈大臣隨侍鴻臚寺官引陪祭王公百官按班均就拜位序立典儀贊樂工登歌執事官各共廼職贊引奏就位

皇帝就位立

右盥洗就位

典儀贊迎

神司香奉香進至香案前只竢司樂贊舉迎

神樂奏祈丰之章【樂辭方嶽不同列載於後】協律郎舉麾工鼓柷樂

作贊引奏就上香位曁對引官恭導

皇帝詣香案前立對引官至祝案前止立贊引奏上香

司香跪進香

皇帝上炷香三上瓣香畢奏復位恭導

皇帝復位立奏跪拜興

皇帝行二跪六拜禮王公百官均隨行禮協律郎偃麾

工戞敔樂止【凡樂以舉麾鼓柷作偃麾戞敔止後同】

右迎神

典儀贊行初獻禮有司揭尊冪勺挹酒實爵司樂贊舉初獻樂奏華丰之章樂作司帛奉篚司爵奉爵以次詣

神案前司帛跪獻篚奠於案三叩興司爵立獻爵於墊中畢皆退司祝詣祝案前跪三叩奉祝版跪案左樂暫止贊引奏跪

皇帝跪羣臣皆跪贊讀祝司祝讀祝訖興以祝版跪安於篚內叩如初興退樂作贊引奏拜興

皇帝率羣臣行三拜禮興樂止典儀贊行亞獻禮司樂贊舉亞獻樂奏興丰之章樂作司爵奉爵獻於左如初獻畢樂止典儀贊行終獻禮司樂贊舉終獻樂奏儀丰之章樂作司爵奉爵獻於右如亞獻儀樂止

右三獻

典儀贊徹饌司樂贊舉徹饌樂奏和丰之章樂作有司徹畢樂止典儀贊送

神司樂贊舉送

神樂奏錫丰之章樂作贊引奏跪拜興

皇帝率羣臣行二跪六拜禮興樂止典儀贊奉祝帛送

瘞司祝司帛詣

神位前咸跪三叩司祝奉祝司帛奉篚司香跪奉香興

以次恭送瘞所

皇帝轉立拜位旁西向【司拜褥官徹拜褥】竢過【仍布拜褥】復位立

右徹饌送神瘞祝帛

祝帛出贊引奏禮成曁對引官恭導

皇帝降中階出中門乘輿還

行宮如祭

帝王陵寢回鑾之儀

右禮成還行宮

東嶽樂章

迎神辭曰資元气兮鎭靑陽鼓槖籥兮孕靈祥行時令兮東巡式展禮兮誠將

初獻辭曰金壇肅穆兮黼帷張瑟黃流兮茅縮漿昭誠素兮舉初觴神斯陟降兮格馨香

亞獻辭曰日觀兮雞鳴天門兮鳳翔犧尊兮再獻維神兮降康

終獻辭曰禮齊兮三薦金牒兮輝煌申至敬兮無祈鑑予誠兮齊莊

徹饌辭曰瞻石閭兮在望實籩豆兮大房黍稷兮非馨明徳兮是將

送神辭曰禮成兮孔臧神駕兮龍驤膚寸而合兮觸石而起彌於六合兮降福穰穰

中嶽樂章

迎神辭曰維靈嶽兮正中央展時巡兮洛之陽防望秩兮懷柔儼對越兮神光

初獻辭曰石闕岧嶤兮鳴鳳翔奏瑤笙兮肅祼將初奉斚兮陳篚筐至誠昭格兮福無疆

亞獻辭曰潁水兮安怡緱嶺兮靑蒼黃琮兮告薦椒醑兮芬芳

終獻辭曰香升兮華黍三滌兮嘉觴答靈響兮嵩門登萬寶兮咸昌

徹饌辭曰三臺蔚兮峻極二室郁兮相望告徹兮維時懷徳兮靡忘

送神辭曰云車兮龍驤仰止兮髙閶玉漿含滋兮金璧呈瑞配天作鎭兮長髮其祥

右樂辭

遣官致祭方

鎭之禮太常寺具祝文【翰林院隨時撰擬】香帛授遣官賫往祭所守土官豫期潔埽廟宇內外戒辦牲牢器物備執事人司祝司帛司香司爵以府州縣佐貳官通贊以教諭訓導引贊以學弟子員充先祭一日遣官曁執事官齋其夕宰人割牲於廚地方官州若縣一人公服眂宰瘞毛血如儀祭日昧爽守土官率饌人入廟供具陳

神位前牛一羊一豕一豋一鉶二簠簋各二籩豆各十鑪一鐙二設案於左陳禮神制帛一【色各隨其方】香盤一尊一爵三設案一於中少西供祝版設洗於階東引贊二人竢於門質明執事官豫入就位均朝服遣官朝服詣廟引贊引入詣東階下盥手升階至階中北面通贊贊就位遣官就拜位立贊迎

神引贊引遣官入殿左門詣香案前贊跪遣官跪贊上香司香跪奉香遣官上炷香三上瓣香興贊復位遣官復位贊跪叩興遣官行二跪六叩禮通贊贊行初獻禮司帛奉篚跪獻於案三叩興司爵奉爵奠於正中皆退贊讀祝引贊贊跪遣官跪司祝進至祝案前跪三叩奉祝版宣讀訖復於案叩如初興退贊叩興遣官行三叩禮興通贊贊行亞獻禮司爵奠爵於左贊行終獻禮司爵奠爵於右均如初儀贊送

神引贊贊跪叩興遣官行二跪六叩禮興通贊贊奉祝帛送瘞執事官各奉祝帛香由中道送瘞如儀遣官避立拜位東竢過復位立引贊引遣官視瘞禮畢引遣官出執事官皆退

右方鎭遣祭

時巡所經輦路三十里內

名山

大川遣官各一人致祭太常寺具祝文【翰林院隨時撰擬】香帛授遣官賫往祭所守土官豫期潔埽廟宇備品物及執事人祭日陳設行禮儀節與遣祭方

鎭禮同

右祭所過名山大川

皇帝將濟

大川守土官豫於岸治壇設案以紙爲神位式書神號奉設案上陳果盤五爵三香盤一鑪一鐙二

皇帝親詣上香其日黎明贊引對引太常寺卿二人豫於壇外只竢太常寺司香一人豫於香案傍只竢司拜褥官豫奉拜褥於案前祗竢均公服

皇帝禦補服乘輿詣壇導從扈衛如常儀及壇降輿司拜褥官豫布拜褥於正中退贊引對引恭導

皇帝詣香案前司香跪進香

皇帝上炷香三上瓣香畢贊引對引恭導

皇帝就位三拜興出壇登舟司拜褥官徹拜褥退

右時巡所過大川上香

直省

嶽鎭海瀆逢

國家有大

慶典遣官分詣致祭祭

東嶽泰山於泰安

西嶽華山於華陰

中嶽嵩山於登封

南嶽衡山於衡山

北嶽恆山於渾源祭

東鎭沂山於益都

西鎭吳山於隴

中鎭霍山於霍

南鎭會稽山於會稽

北鎭毉無閭山於廣寧

長白山於船廠祭

東海於掖

西海於永濟

南海於番禺

北海於混同江祭

河瀆於永濟

江瀆於成都

淮瀆於唐

濟瀆於濟源凡祭皆因廟行禮惟西海北海河瀆長白

山望祭

右祭所

豫期有司諏遣官吉日太常寺具禮神香祝【祝辭具載於後】制帛各一【五嶽五鎭四海帛靑赤黃白黑各隨方色四瀆色用黑】送禮部各加封題分授遣官詳載

帝王陵寢徧祭儀遣官至所祭地守土官潔壇廟具牲牢器物備執事人遣官曁執事官齋祭日有司供具陳設上香讀祝行三獻禮並如徧祭

帝王陵寢之儀

右因事徧祭

東嶽祝曰維某年月日

皇帝遣某官某致祭於

東嶽之神曰惟

神上應奎婁下臨渤海震方表極萬彚資生玆以某事

爰申殷薦特遣專官

神其鑑焉

西嶽曰惟

神秀聳蓮花气涵淸灝金天應位功茂西成

中嶽曰惟

神位宅天中徳標峻極陰陽和會八表具瞻

南嶽曰惟

神軫翼分躔朱明應位功隆長養永奠炎方

北嶽曰惟

神秀挺幽燕靈承畢昴朔方雄長翊衛京畿

東鎭曰惟

神虛危垂曜泰岱分雄表正靑齊發生品彚

西鎭曰惟

神西隴垂庥玉峯競秀侔尊二華綏奠金方

中鎭曰惟

神天柱標奇龍湫孕秀分雄嵩室樞紐寰中

南鎭曰惟

神靈毓防山秀臨越水海江襟帶靜鎭南邦

北鎭曰惟

神聳秀遼河標雄長嶺鐘祥積慶拱衛畱都

長白山曰惟

神祥發地靈運開天作肇基王迹屏翼神京

東海曰惟

神潤被方瀛波涵員嶠萬川流注百谷朝宗

西海曰惟

神徳配金方靈昭兌澤太皥施功神州廣濟

南海曰惟

神徳協離宮潤流南極汪洋炎嶠浩瀚無垠

北海曰惟

神布濩北溟涵濡坎徳滋生育物澤普無方

河瀆曰惟

神發源宿海衍昆侖環繞六州潤逾千里

江瀆曰惟

神岷崿分源潯陽衍周流潤化水徳靈長

淮瀆曰惟

神桐柏疏源江河利渉旋樞地穴通濟東南

濟瀆曰惟

神源分沇水功截河流伏地中淸而不濁余辭並同東嶽

右徧祭祝辭

直省

嶽鎭海瀆所在嵗春秋仲月守土正官一人詣廟致祭執事以禮生祭日用羊一豕一餘陳設及行禮儀節與

慶典遣官禮同

右所在專祭

所在

名山

大川著靈異於民有捍禦功者奉

特典遣專官或

崇建廟宇落成

降香以部筆帖式一人賫往守土官就廟致祭祝文翰

林院隨時撰擬余陳設儀節並同前

右所在特祭

直省所在山川有

封號建立專祠者守土官以時致祭每嵗春秋祭雞公山神於永興

大沽海口神於天津

永定河神於蘆溝橋及石景山

滹沱河神於正定及平山

大通口神於安東

洞庭湖神於巴陵

江海潮神於海寧

鄱陽湖神於鄱陽

黃運龍神於武渉及淸河之淸口

漳河神於臨淸及館陶

衛源神於輝之百泉

介休水神於介休

河東鹽池神於安邑

鹽井龍神於定逺及姚州

泉源神於郁林

大渠龍神於寧夏

河源神於河州口外

靑海神於塞外九月九日祭

海陽山神於興安六月朔日祭

鎭海龍神於鎭海凡祭日有司具祝文飭廟戶潔埽祠宇拂拭神案備執事人具器陳羊一豕一簠簋各二籩豆各十鑪鐙具陳祝文於案左陳帛一香盤一壺一爵三於案右主祭官朝服詣祠引贊禮生二人引入拜位前立乃迎

神司香自右奉香盤進主祭官三上香訖引贊贊跪叩興主祭官行三跪九叩禮興司帛自右跪授帛主祭官受帛拱舉授司帛興獻於案司爵酌酒實爵自右跪授爵主祭官受爵拱舉授司爵興獻於正中退司祝跪讀祝引贊贊跪主祭官跪讀祝畢主祭官行三叩禮興司爵酌酒獻於左又酌酒獻於右退乃徹饌送

神引贊贊跪叩興主祭官行三跪九叩禮興執事者以祝帛送燎禮畢各退各祠儀同

右直省山川專祠

欽定大淸通禮卷十二

欽定四庫全書

欽定大淸通禮卷十三

吉禮

太嵗

祀

太嵗之禮初春爲迎嵗暮爲祖正殿奉

太嵗神位南向【神位依年建干支黃紙墨書某年太嵗之神覆於位上豫設龕內】兩廡

十二月神位司春秋者東位西向司夏冬者西位東向嵗以孟春上旬諏吉及嵗除前一日遣官將事豫期承祭官分獻官曁執事官各於邸第致齋太常寺卿具祝版省牲牢率屬潔除殿廡內外展

神幄恭請殿廡

神位奉安於神座如式

右諏吉致齋供具

至日五鼓太常寺官具器陳正殿牛一羊一豕一豋一鉶一簠簋各二籩豆各十琖三十鑪一鐙二設案一於殿中少西北向供祝版設案一於東西向陳帛一【色白】香盤一尊一爵三陳福胙於尊爵之旁加爵一兩廡東西各二案陳設均與正殿同又設尊案各一於廡南陳帛六【色白】香盤二尊二爵六凡牲陳於俎帛實於篚尊實酒承以舟疏布冪勺具樂部率太常協律郎設中和韶樂於殿內東西陳樂舞於樂懸之次太常寺設洗於東階下少南承祭官位中階下分獻官位承祭官後甬道左右均北面司祝司香司帛司爵各一人分立祝案尊案之次司樂協律郎樂工歌工舞佾序立東西樂懸之次典儀一人立殿外東階掌燎率燎人立燎鑪南均如常儀

右陳設辧位

昧爽承祭官分獻官朝服詣壇贊禮郎豫引分獻官至拜殿北階下左右只竢贊引太常寺贊禮郎二人引承祭官由拜殿南左門入出北右門降階詣盥洗位贊禮郎贊盥洗承祭官盥手畢引至拜位前北面立分獻官均就拜位序立典儀贊樂舞生登歌執事官各共廼職武舞執干戚進贊禮郎贊就位承祭官就位立典儀贊迎

神司樂贊舉迎

神樂奏保平之章辭曰協玆五紀嵗月日辰天惟顯思神職攸分於赫太嵗統馭百神承天之徳陰隲下民協律郎舉麾工鼓柷樂作贊禮郎贊詣

神位前引承祭官升東階入殿左門詣香案前立贊上香司香跪奉香承祭官舉炷香次三上瓣香畢贊復位引承祭官復位贊跪叩興承祭官行三跪九叩禮分獻官均隨行禮興協律郎偃麾工戞敔樂止【凡樂以舉麾鼓柷作以偃麾戞敔止後同】典儀贊奠帛爵行初獻禮有司揭尊冪勺挹酒實爵司樂贊舉初獻樂奏定平之章辭曰禮崇明祀涓選休成潔齋滌志量幣告誠祈福維何福我蒼生陳饋奉酎瞻仰云旌樂作司樂舉節舞干戚之舞【凡舞以節領之導引進退後同】司帛司爵進至

神位前司帛奉篚跪奠於案三叩興司爵奉爵立獻於正中皆退司祝至祝案前跪三叩興奉祝版跪案左樂暫止典儀贊讀祝贊禮郎贊跪承祭官曁分獻官皆跪司祝讀祝辭曰維某年月日

皇帝遣某官某致祭於某年

太嵗之神曰【玆當孟春嵗旣暮矣】謹以牲帛酒果庶品之儀致祭尙

饗讀畢興以祝版跪安篚內叩如初興退樂作贊禮郎贊叩興承祭官曁分獻官均行三叩禮興兩廡贊禮郎引分獻官各詣

神位前上香執事生奠帛獻爵畢引分獻官復位如儀樂止武功之舞退文舞執羽籥進典儀贊行亞獻禮司樂贊舉亞獻樂奏嘏平之章辭曰百末蘭生有飶其香升歌淸越磬管鏘鏘牲牷肥腯嘉薦令芳神其歆止在上洋洋樂作舞羽籥之舞司爵奉爵獻於左如初獻儀樂止典儀贊行終獻禮司樂贊舉終獻樂奏富平之章辭曰執事有嚴再拜稽首三爵旣升以妥以侑顒若有孚肅玆籩豆神其歆止人民曼壽樂作【舞同亞獻】司爵奉爵獻於右如亞獻儀兩廡以次畢獻樂止文徳之舞退典儀贊

賜福胙執事生二人奉福胙進至

神位前拱舉由中道出降階詣拜位右立接福胙執事生二人由西廡降階進至拜位左立贊禮郎贊跪承祭官跪左右執事生皆跪贊飲福酒右生進福酒承祭官受爵拱舉授於左次受胙如飲福之儀畢贊禮郎贊叩興承祭官三叩興又贊跪叩興承祭官曁分獻官均行三跪九叩禮興典儀贊徹饌司樂贊舉徹饌樂奏盈平之章辭曰王省惟嵗有報有祈六气無易平衡正璣嘉生蕃祉澤及蜎飛百禮以洽承神吉輝樂作徹畢樂止典儀贊送

神司樂贊舉送

神樂奏丰平之章辭曰神兮旋馭肅瞻景光靈颷上下無體無方嘉承惠和億兆溥將嵗嵗大有神其廸嘗樂作贊禮郎贊跪叩興承祭官曁分獻官均行三跪九叩禮興樂止典儀贊奉祝帛饌送燎司祝司帛詣

神位前咸跪三叩司祝奉祝司帛奉篚興司香跪奉香司爵跪奉饌興以次恭送燎所兩廡香帛饌均送焚燎【嵗暮並奉紙書干支送燎】贊禮郎引分獻官退承祭官避立拜位之西竢祝帛過復位立典儀贊望燎贊禮郎引承祭官詣燎位視燎贊禮郎告禮畢太常寺官恭請

太嵗神位並兩廡

神位復於龕內如儀各退

右行禮

嵗孟夏常雩後間不雨遣官禱於

太嵗壇與

天神

地只同日舉行文武官應陪祀者咸與祈禱【以參之一分祈】前期各於邸第致齋一日太常寺具祝文【翰林院隨時撰擬】潔器陳備脯醢果實埽除殿內外至日設樂懸樂舞於殿上承祭官位階下執事官司樂協律郎樂工歌工舞佾序立如常祀儀陪祀官位庭中左右東西各五班重行異等糾儀禦史二人禮部祠祭司官二人分立祀官左右均素服將事

迎神樂奏需丰之章辭曰持元化兮富媼神秉嵗籥兮六气均馳云車兮風旂殷闐闐兮天門情徬徨兮孔殷神之來兮康我民

初獻樂奏宜丰之章辭曰薦嘉幣兮芳醴淸練予素兮升飶馨紛肸蠁兮格歆甘膏沃兮神所令亞獻樂奏晉丰之章辭曰啟山罍兮攝椒漿侑神宮兮靈洋洋族云興兮使我心若惠嘉生兮降康終獻樂奏協丰之章辭曰淸斚兮三揚翟籥兮載愉靈回翔兮六幕澤霶霈兮徧八區

徹饌樂奏應丰之章辭曰禮儀備兮孔時音繁會兮徹不遲昭靈貺兮迓蕃祉田多稼兮汜濩之送神樂奏洽丰之章辭曰顧億兆兮誠求渥甘防兮神之休慶時若兮百昌遂惠我無疆兮嵗有秋凡儀節皆典儀唱贊舉樂皆司樂唱贊初獻舞干戚之舞亞獻終獻舞羽籥之舞兩廡不分獻不飲福受胙余儀與常祀同

右祈告

旣得雨與

天神

地只同日報祀遣原祈雨官將事及陪祀官咸致齋前期具祝版眂割牲至日陳設牲牢豋鉶簠簋籩豆與常祀同承祭官陪祀官均朝服行禮其餘儀節樂章均如祈告儀雨潦祈晴冬旱祈雪報亦如之右報祀

祀

眞武神之禮每嵗

萬壽聖節遣官一人詣

顯佑宮將事是日廟祝潔埽廟宇內外太常寺官具器陳設果盤五餅餌盤十有五鑪一鐙二設案一於南少西北向供祝版設案一於東西向陳禮神制帛一【色白】香盤一茶琖三設洗於東階下少南和聲署官設樂於西階上鼓一笙一管二云璈一篴二板一承祭官拜位在殿內正中司祝司香司帛司琖各一人分立祝案尊案之次典儀立於殿東檐下掌燎立燎鑪之南黎明承祭官朝服詣廟贊引太常寺贊禮郎二人引承祭官由左側門入贊盥洗承祭官盥手畢升東階入殿左門至拜位前北面立典儀贊執事官各共廼職贊禮郎贊就位承祭官就位立典儀贊迎

神和聲署樂作辭曰居所躔星軫象緯環拱辰貞元運轉藏用顯仁宥宻基命毓和葆順潔粢醴以昭信日襄哉贊大鈞贊禮郎贊詣上香位引承祭官詣香案前立贊上香司香跪進香承祭官舉炷香三上瓣香畢贊復位引承祭官復位贊跪叩興承祭官行三跪九叩禮興典儀贊行初獻禮司帛司琖各進至

神位前司帛奉篚跪奠於案三叩興司琖奉茶琖立獻於案正中皆退司祝至祝案前跪三叩興奉祝版跪案左樂暫止贊禮郎贊跪承祭官跪贊讀祝司祝讀祝辭曰維某年月日

皇帝遣某官某致祭於

眞武之神曰玆朕誕辰惟

神永逺黙佑謹以茶果庶品之儀致祭尙

饗讀畢興以祝版跪安篚內叩如初興退樂作贊禮郎贊叩興承祭官行三叩禮興典儀贊行亞獻禮司琖奉茶琖獻於左如初獻儀退贊行終獻禮奉茶琖獻於右如亞獻儀退典儀贊送

神贊禮郎贊跪叩興承祭官行三跪九叩禮興典儀贊奉祝帛送燎司祝司帛詣

神位前咸跪三叩司祝奉祝司帛奉篚興司香跪奉香興以次恭送燎所承祭官避立拜位西旁竢祝帛過復位立典儀贊望燎贊禮郎引承祭官詣燎位視燎贊禮畢樂止引承祭官退執事官皆退右祀眞武廟

祀

司火神之禮嵗六月下旬三日遣官一人將事祀日廟祝潔埽廟宇內外太常寺具祝版備器陳牛一羊一豕一果實五盤鑪鐙具殿中少西設案北向供祝版東設一案陳禮神制帛一【色赤】尊一爵三香盤一和聲署設樂於西階下【器數見祀眞武禮】太常寺設洗於東階下少南設承祭官拜位於殿內正中司祝司香司帛司爵各立祝案尊案之次典儀立殿東檐下掌燎率燎人立燎鑪旁承祭官朝服行三跪九叩禮升降均由東階出入殿左門迎神上香奠帛讀祝三獻爵送神望燎儀均與祀

眞武同

祝辭曰維某年月日

皇帝遣某官某致祭於

司火之神曰惟

神令司赤帝徳炳離明屆此良辰爰修專祀鑑玆特典綏我蒸民尙

饗

樂辭曰離正南方位燭照光九圍粒民火食功用不違瓘斚明粢我民所慰履祥靄戢鶉尾息融風降福禧

右祀火神廟

祀

礮神之禮間二嵗季秋朔日於蘆溝橋北席地爲壇遣八旗漢軍都統或副都統將事副都統以下至佐領咸陪祀豫日地方官備案太常寺具器陳祀日漢軍弁兵陳八旗礮位於壇內按翼左右序列皆西向前設八案各設

神位【以紙爲之】又前設牲案各陳羊一豕一果實五盤琖二十又前設香案各陳鑪一鐙二壇中少北設一案供祝文左右分設二案各陳香盤四爵十有二尊四冪勺具設洗於壇外之南太常寺司祝司香司爵各立祝案尊案之次承祭官位各香案前東面陪祀副都統以下以其班序重行異等均東面典儀一人立於壇左掌燎率燎人立燎鑪隅黎明承祭官曁陪祀官咸補服詣壇贊引太常寺贊禮郎各二人分引承祭官至盥洗所盥手畢詣各拜位前立典儀贊執事官各共廼職贊禮郎贊就位承祭官各就位立典儀贊迎

神贊禮郎贊詣上香位引各旗承祭官分詣各旗礮位前贊上香司香跪奉香承祭官舉炷香三上瓣香畢贊復位各引復位立贊跪叩興承祭官行三跪九叩禮陪祀官均隨行禮典儀贊行初獻禮有司揭尊冪勺挹酒實爵各進至

神位前奉爵立獻於案正中退司祝詣祝案前跪三叩興奉祝文跪案左贊禮郎贊跪承祭官曁陪祀官咸跪典儀贊讀祝司祝讀祝辭曰維某年月日

皇帝遣某官某等致祭於

司礮之神曰惟

神欽

天命而無私助揚威武有功國家玆當秋祭之日特以牲

醴遣官致祭

神其鑑之尙

饗讀畢興奉祝文跪安於鑲黃旗礮位前叩如初興退贊禮郎贊叩興承祭官曁陪祀官均行三叩禮興典儀贊行亞獻禮司爵各奉爵獻於左如初獻儀退贊行終獻禮司爵各奉爵獻於右如亞獻儀退典儀贊送

神贊禮郎贊跪叩興承祭官陪祀官均行三跪九叩禮興典儀贊奉祝文送燎有司各奉

神位在前次祝次香由中道恭送燎所承祭都統各避立拜位左右竢過復位立贊禮郎贊詣望燎位引承祭官各詣燎位視燎贊禮畢引承祭官退執事各官皆退

右祀礮神

欽定大淸通禮卷十三

欽定四庫全書

欽定大淸通禮卷十四

吉禮

祭

都城隍神之禮每嵗

萬壽聖節遣官一人將事是日廟祝潔掃廟宇內外太常寺具祝版備器陳牛一羊一豕一果實五盤鑪一鐙二設案一於殿中少西北向供祝版設案一於殿東西向陳禮神制帛一【色白】香盤一尊一爵三設洗於東階下和聲署設樂於西階上【器數見祀眞武禮】承祭官拜位在階上正中太常寺司祝司香司帛司爵分立祝案尊案之次典儀立殿外東檐下掌燎率燎人立燎鑪之前均如常儀黎明承祭官朝服詣廟贊引太常寺贊禮郎二人引承祭官由左側門入贊盥洗承祭官盥手畢升東階至拜位前北面立典儀贊執事官各共廼職贊禮郎贊就位承祭官就位立典儀贊迎

神樂作辭曰佳麗皇都勝保障神力宏萬方輻輳尨夜不驚正直聰明癉彰如影荷靈貺篤其慶固金甌防玉京贊禮郎贊就上香位引承祭官入殿中門至香鑪前立贊上香司香跪奉香承祭官上炷香三上瓣香畢贊復位承祭官復位立贊跪叩興承祭官行三跪九叩禮興典儀贊奠帛爵行初獻禮司帛跪獻篚於案三叩興司爵立獻爵於正中皆退司祝詣祝案前三叩興奉祝版跪案左樂暫止典儀贊讀祝贊禮郎贊跪承祭官跪司祝讀祝辭曰維某年月日

皇帝遣某官某致祭於

都城隍之神曰玆朕誕辰惟

神永垂防佑謹以牲醴致祭尙

饗讀畢興奉祝版跪安於篚內叩如初興退樂作贊禮郎贊叩興承祭官行三叩禮興典儀贊行亞獻禮司爵奉爵獻於左儀如初獻退典儀贊行終獻禮司爵奉爵獻於右如亞獻儀退典儀贊送

神贊禮郎贊跪叩興承祭官行三跪九叩禮興典儀贊奉祝帛送燎司祝司帛詣

神位前咸跪三叩奉祝帛興司香跪奉香興以次送至燎所承祭官避立拜位西竢祝帛過復位立典儀贊望燎贊禮郎引承祭官詣望燎位視燎贊禮畢引承祭官仍由東側門出樂止各退

嵗秋諏吉遣官致祭

神位前陳鉶二簠二簋二籩十豆十餘牲帛尊爵鑪鐙同前送神時典儀贊徹饌有司乃徹余均如前儀

祝辭曰維某年月日

皇帝遣某官某致祭於

都城隍之神曰惟

神正直實贊靈化捍禦之功都邑所賴只嚴嵗祀用答

神庥尙其歆玆永福黎庶尙

饗

右祭都城隍廟

祭

東嶽神之禮每嵗

萬壽聖節遣官一人將事是日廟祝潔掃廟宇內外太常寺官具祝版備器陳牛一羊一豕一果實五盤鑪一鐙二殿中少西設案供祝版東設一案陳禮神制帛一【色靑】香盤一尊一爵三和聲署設樂於西階上太常寺設洗於東階下少南承祭官拜位在階上正中司祝司香司帛司爵典儀掌燎各以其職爲位承祭官朝服行禮迎神上香初獻讀祝亞獻三獻送神望燎儀均與祭

都城隍廟同

祝辭曰維某年月日

皇帝遣某官某致祭於

東嶽泰山之神曰玆朕誕辰惟

神永逺黙佑謹以牲醴庶品之儀致祭尙

饗

樂辭曰維嶽崧髙五泰岱常祀殊累朝玉檢柴望始虞木徳條風吹萬畢煦宅東防以生物仰天齊鑑有孚

右祭東嶽

祭

黑龍潭神之禮嵗春秋諏吉遣官一人將事是日太常寺具祝版備器陳羊一豕一簠簋各二籩豆各十鑪鐙具殿中少南設案供祝版北設一案陳禮神制帛一【色白】香盤一尊一爵三和聲署設樂於南階上太常寺設洗於東階下之北承祭官拜位在階上正中司祝司香司帛司爵典儀掌燎各以其職爲位承祭官朝服行禮迎神上香初獻讀祝亞獻三獻徹饌送神望燎儀均與秋祭

都城隍廟同

祝辭曰維某年月日

皇帝遣某官某致祭於

昭靈沛澤龍王之神曰惟

神徳潤生民膏流甸服雨暘時若夙彰孚應之靈年谷順成溥被盈寜之福念

神庥之丕著惟典祀之宜崇玆値仲【春秋】用申報饗尙其歆格鑑此精誠尙

饗

樂辭曰興雨祁祁應歷嵗恩屢覃湫幽神禦農扈具瞻寸合崇朝十千有渰黍膏溥矣麥湛賽神庥以作甘

右祭黑龍潭龍神

玉泉山龍神祠嵗以春秋仲月與

黑龍潭廟同日致祭遣官一人將事太常寺官設祝案於殿中少西供祝版東設一案陳香帛尊爵設洗於東階之南和聲署設樂於西階上余供牲牢品物遣官行禮儀節及所用樂辭均與祭

黑龍潭龍神同

祝辭曰維某年月日

皇帝遣某官某致祭於

惠濟慈佑龍王之神曰惟

神潤下流膏應時澤物珠泉湧地毓靈脈於山林玉液成川暢淸流於畿甸滋畇畇之繡壤允資灌注之功通翼翼之漕艘長助挽輸之利聿昭靈貺宜奉明禋玆値仲【春秋】用申報饗尙其歆格鑑此精誠尙

饗

右祭玉泉山龍神

祭

后土神

司工神之禮凡大興作諏吉遣官各一人將事豫日工部官於營建所在因其方設左右二壇以織葦爲殿圖繪結防祭日五鼓太常寺官具祝版【祝文翰林院隨事撰擬】設

神案各一於壇內正中以黃紙書

后土之神

司工之神皆爲位供案上各陳羊一豕一餅餌十有五盤果實五盤鑪鐙具設祝案於中少右供祝版左設一案陳帛一【色白】香盤一尊一爵三和聲署設樂太常寺設洗如式司祝司帛司香司爵典儀掌燎各以其職爲位承祭官拜位在壇內香案前正中贊禮郎引承祭官朝服行禮迎神上香初獻讀祝亞獻三獻送神望燎均與祭

都城隍廟同

樂辭曰仰眺銀河上閣道如駕梁儼神宅只愉矣穆將揆日鳴櫜繄神斯掌奠椒酒以禋享荷神庥澤未央

右祭后土司工

迎吻祭

窯神

門神之禮各遣官一人將事豫日工部官設壇於琉璃窯及迎吻所經之門以織葦爲殿圗繪結防祭日五鼓和聲署設樂於各壇前設導迎樂於窯門外太常寺官具祝版【祝文翰林院隨事撰擬】設

神位陳羊豕餅餌果實香帛尊爵鑪鐙設洗與祭司工儀同承祭官曁禮部太常寺有職事工部內務府管工各官咸朝服簪花披紅乃陳吻於窯前和聲署樂作辭曰和气嘉祥應聖日華耀明仰方泰紫俯奠泰寧繚廓紘瀛此惟表正食神徳蒙神慶享明禋億萬齡【琉璃窯及各門辭同】太常寺贊禮郎引琉璃窯承祭官詣

窯神位前行禮引各門承祭官詣

門神位前行禮均與祭

司工儀同祭畢導迎樂作辭曰皇作宮殿因地順天如竹苞矣美哉輪奐鳥翼飛松桷梴芋且寜居萬年鑾儀衛校舁吻禮部太常寺官前導承祭官從所經諸門承祭官迎於門前及工所管工官列班恭迎以入俟安吻事竢各退

右迎吻祭窯神門神

嵗春秋諏吉祭

司倉神之禮通州祭於大西倉倉場侍郎主祭各監督陪祀京倉左翼於海運右翼於興平朝陽門外於儲濟各以本倉監督主之各監督分行陪祀祀用羊一豕一果實十盤壺爵鑪鐙具主祭官朝服質明將事率陪祀官行二跪六叩禮上香三獻爵燎楮帛如儀退

右祭倉神

欽定大淸通禮卷十四

欽定四庫全書

欽定大淸通禮卷十五

吉禮

致祭

先醫之禮

景惠殿內中奉

太昊伏羲氏左

炎帝神農氏右

黃帝軒轅氏均南向

勾芒

風後東位西向

祝融

力牧西位東向東廡僦貸季岐伯伯髙少師雷公伊尹淳於意王叔和皇甫謐葛洪韋慈藏錢乙劉完素李杲皆西向西廡鬼臾區兪跗少兪桐君馬師皇扁鵲張機華陀巢元方孫思邈王冰朱肱張元素朱彥修皆東向以北爲上嵗以春冬仲月上甲遣官將事豫日太常寺官具祝版眡割牲太醫院官潔蠲殿廡內外拂拭

神座如儀祀日五鼓太常寺官具器陳正殿

三皇位前各設一案每案鉶二簠二簋二籩十豆十共牛一羊一豕一前設香案各一陳鑪一鐙二配位東西各設一案每案鉶二簠一簋一籩十豆十羊一豕一鑪一鐙二殿中設一案少西北向供祝版東設一案西向陳禮神制帛三【色白】香盤三爵九尊一西設一案東向陳素帛二【色白】香盤二爵六尊一凡牲陳於俎凡帛實於篚凡尊實酒承以舟疏布冪勺具東廡分設三案每案簠一簋一籩四豆四琖十豕肉二統設一案陳鑪一鐙二設案一於南北向陳素帛一香盤一尊一爵三篚冪勺具西廡陳設同太常寺官設洗於咸濟東門內和聲署設樂於西階下【器數見祀眞武禮】承祭官拜位在殿階上讀祝拜位在殿內正中兩廡太醫院分獻官位甬道左右太常寺司祝司香司帛司爵分立祝案尊案之次典儀立殿外東階掌燎率燎人立於燎鑪南昧爽司祝奉祝版安於祝案承祭官曁分獻官咸朝服豫竢太醫院鴻臚寺官引陪祀太醫院官入咸濟門內左右只竢至時太常寺贊禮郎二人引承祭官入咸濟東門分獻官隨入贊盥洗承祭官盥手畢引至拜位前立典儀贊執事官各共廼職贊禮郎贊就位承祭官曁分獻官陪祀官均就位立典儀贊迎

神樂作辭曰精气緣乎理調劑觀所頤曰惟古聖嘗艸定醫似鐵隨磁沴除吉至化工出自於指萬姓永荷恩施贊禮郎引承祭官由殿左門入詣正中香案前贊跪承祭官跪贊上香司香跪奉香承祭官上炷香三上瓣香興以次詣左右正位前上香如儀配位司香官分詣各案前跪上香兩廡贊禮郎引分獻官分詣兩廡位前上香畢贊復位承祭官復位兩廡分獻官各復位立贊跪叩興承祭官行三跪九叩禮分獻官陪祀官均隨行禮興典儀贊奠帛爵行初獻禮有司揭尊冪勺挹酒實爵司帛奉篚司爵奉爵以次詣各

神位前司帛跪奠篚於案三叩興司爵立獻爵奠於墊中畢皆退贊禮郎贊詣讀祝位引承祭官就讀祝位立司祝至祝案前跪三叩興奉祝版跪案左樂暫止贊禮郎贊跪承祭官跪分獻官陪祀官咸跪贊讀祝司祝讀祝辭曰維某年月日

皇帝遣某官某致祭於

太昊伏羲氏

炎帝神農氏

黃帝軒轅氏曰古昔聖人徳澤深宏創制醫藥拯濟斯世仁壽庶民玆當仲【春冬】謹以牲醴致祭惟

神慈惠蠲除疾疢篤佑朕躬致和天下配以

勾芒氏之神

祝融氏之神

風后氏之神

力牧氏之神尙

饗讀畢奉祝版跪安

太昊伏羲氏神位前篚內叩如初興退樂作贊禮郎贊叩興承祭官曁分獻官陪祀官均行三叩禮興贊復位引承祭官復位立配位及兩廡執事生奠帛獻爵畢各退典儀贊行亞獻禮正位司爵配位及兩廡執事生各奠爵於左如初獻儀典儀贊行終獻禮正位司爵配位及兩廡執事生各奠爵於右儀如亞獻典儀贊徹饌有司徹畢贊送

神贊禮郎贊跪叩興承祭官分獻官陪祀官均行三跪九叩禮興樂止典儀贊奉祝帛饌送燎有司奉祝帛香饌及兩廡香帛饌以次恭送燎所如儀贊禮郎引分獻官鴻臚寺官引陪祀官皆退承祭官避立拜位旁西面竢祝帛過復位立典儀贊望燎贊禮郎引承祭官由咸濟東門出詣燎位視燎贊禮郎贊禮畢樂止承祭官退執事各官皆退

右祭先醫廟

致祭

闗帝之禮嵗以春秋仲月諏吉遣官一人將事是日昧爽廟祝潔埽殿宇內外太常寺官具祝版備器陳

神位前牛一羊一豕一豋一鉶二簠簋各二籩豆各十鑪一鐙二殿中設一案少西北向供祝版東設一案陳禮神制帛一【色白】香盤一尊一爵三牲陳於俎帛實於篚尊實酒冪勺具和聲署設樂於西階上【器數見祀眞武禮】太常寺設洗於東階上承祭官拜位在階上正中司祝司香司帛司爵典儀掌燎各以其職爲位如常儀質明承祭官朝服詣廟贊引太常寺贊禮郎二人引承祭官由廟左門入至東階上盥手畢引詣拜位前立典儀贊執事官各共廼職贊禮郎贊就位引承祭官就位立典儀贊迎

神樂作辭曰扶植綱常正浩气昭日星絕倫獨立英爽若生俎豆常馨夏夷胥敬仰神徳莫疇並助邦家永太平贊禮郎贊詣上香位引承祭官入殿左門就香案前立贊上香司香跪奉香承祭官上炷香三上瓣香畢贊復位引承祭官復位立贊跪叩興承祭官行三跪九叩禮興典儀贊奠帛爵行初獻禮有司揭尊冪勺挹酒實爵司帛奉篚司爵奉爵各進至

神位前司帛跪奠篚於案三叩興司爵立獻爵於案正中各退司祝詣祝案前跪三叩興奉祝版跪案左樂暫止贊禮郎贊跪承祭官跪典儀贊讀祝司祝讀祝辭曰維某年月日

皇帝遣某官某致祭於

闗帝之神曰惟

神秀毓河山名垂今古英風正气世歷久而彌新大節純心史相傳而莫匹念神靈之顯著命典禮以優隆玆當仲【春秋】用昭時饗尙其歆格鑑此精防尙

饗讀畢興以祝版跪安於篚內叩如初興退贊禮郎贊叩興承祭官行三叩禮興典儀贊行亞獻禮司爵獻爵於左贊行終獻禮司爵獻爵於右均如初儀典儀贊徹饌有司徹畢贊送

神贊禮郎贊跪叩興承祭官行三跪九叩禮興樂止典儀贊奉祝帛饌送燎有司奉祝帛香饌以次送燎如儀贊望燎贊禮郎引承祭官詣燎位視燎禮畢樂止承祭官及執事官皆退

同日祭後殿以太常寺卿一人將事

光昭公位中

裕昌公左

成忠公右均南向位各異案每案羊一豕一鉶二簠簋各二籩豆各八鑪一鐙二殿中設案少西北向供祝版東西各設一案分陳禮神制帛三【色白】香盤三爵九尊三俎篚冪勺具設洗於後垣門內甬道東承祭官位殿檐下正中司祝司香司帛司爵典儀掌燎各以其職爲位如常儀質明承祭官由前左門入後垣中門盥手升階就位迎神引詣正位前上香畢以次詣左右位前上香復位行二跪六叩禮初獻讀祝如儀祝辭曰維某年月日

皇帝遣某官某致祭於

闗帝之

曾祖光昭公

祖裕昌公

父成忠公曰惟

公盛徳相承令儀足式歷數傳之積累遂鐘河嶽精靈儲曠代之威名堪作巖廊矩矱殊恩旣沛於三世時饗宜錫於上公玆當仲【春秋】用昭祀事豆籩致潔典禮加隆尙

饗凡儀節均與前殿同

右春秋祭闗帝廟

嵗五月旬有三日致祭

闗帝廟前殿

神位前陳牛一羊一豕一果實五盤鑪鐙具陳設及行禮儀節與春秋祭同

祝辭曰維某年月日

皇帝遣某官某致祭於

闗帝之神曰惟

神純心取義亮節成仁允文允武乃聖乃神功髙當世徳被生民兩儀正气歷代明禋英靈丕著封號聿新敬修嵗事顯佑千春尙

饗

同日並祭後殿太常寺卿一人行禮每案羊一豕一果實五盤典儀不贊徹饌司爵以執事生余陳設及行禮儀節與春秋祭同

祝辭曰維某年月日

皇帝遣某官某致祭於

闗帝之

曾祖光昭公

祖裕昌公

父成忠公曰禮隆報祀誼重推恩當崧生嶽降之期溯木本水源之始輝煌棟宇憑依已妥於上公修潔豆籩將饗告防於仲夏惟

神照鑑尙其歆格

右五月十三日祭闗帝廟

直省府州縣

闗帝廟嵗均以春秋仲月及五月旬有三日致祭前殿主祭以地方正官一人後殿以丞史執事以禮生祭日陳設迎神上香奠獻讀祝送神視燎禮儀並與

京師祭前後殿同

前殿祝辭曰維某年月日某官某致祭於

闗帝之神曰惟

帝浩气淩霄丹心貫日扶正統而彰信義威震九州完大節以篤忠貞名髙三國

神明如在徧祠宇於寰區靈應丕昭薦馨香於歷代屢徵異迹顯佑羣生恭値仲【春秋】嘉辰遵行祀典筵陳籩豆幾奠牲醪尙

饗

後殿祝辭曰維某年月日某官某致祭於

闗帝之

曾祖光昭公

祖裕昌公

父成忠公曰惟

公世澤貽庥靈源積慶徳能昌後篤生神武之英善則歸親宜享尊崇之報列上公之封爵

錫命優隆合三世之肇禋典章明備恭逢仲【春秋】諏吉只

事薦馨尙

饗

右直省府州縣祭闗帝廟

直省禦災捍患諸神於民有功徳者加

封號立專祠祭

英衛公伍員於錢塘

通祐王李冰於灌

安瀾之神張巡於浮梁

誠應武肅王錢鏐於臨安

顯佑通濟王謝緒於宿遷

靜安公張夏於蕭山

寜江伯湯紹恩於紹興

寜漕公宋禮

永濟之神白英於汶上致祭之禮每嵗春秋所在守土官具祝文【各隨時撰擬】香帛羊一豕一尊一爵三陳設祠內如式質明守土正官一人朝服詣祠行禮儀節與直省祭

闗帝廟同

右祭直省所在有功徳於民神祠

前代聖賢名臣忠烈祠墓曁

本朝開國勲臣墳墓恭逢

皇帝時巡方嶽離

禦道三十里內者遣官致奠前期翰林院具祝文【隨時隨人撰擬】太常寺備香帛授遣官賫往祭日守土官於祭所設洗備脯醢果實七盤【品物各隨其土產】鑪鐙具左設一案供祝文右設一案陳香盤一帛一尊一爵三通贊一人引贊二人司祝香帛爵各一人以所在禮生充黎明遣官朝服至所祭地引贊引詣盥洗所盥手畢通贊贊執事者各司其事引贊贊就位引遣官詣拜位前立通贊贊迎神引贊引遣官詣香案前司香奉香跪於左引贊贊上香遣官上香如常儀贊復位遣官退復位贊跪叩興遣官行二跪六叩禮興通贊贊奠帛爵行初獻禮司帛獻篚司爵獻爵如常儀贊讀祝司祝奉祝文立案左宣讀訖安於篚內退亞獻終獻均如初儀通贊贊送神引贊贊跪叩興遣官行二跪六叩禮興通贊贊奉祝帛送燎執事者各奉祝帛香以次送燎通贊贊望燎引贊引遣官詣燎鑪前視燎禮畢引遣官退執事者皆退

右時巡遣祭聖賢忠烈名臣勲臣祠墓

祭

賢良祠之禮前室祀宗室親王以下貝勒貝子以上後室祀公侯伯以下一二品大臣以上均按代序官同代同官序其年月位均南向嵗春秋仲月諏吉前室遣官一人致祭後室以太常寺卿一人將事所祀王子孫咸與行禮大臣子孫通籍在京者如之祭之日太常寺官入祠供具前室異案各羊一豕一果實五盤鑪一鐙二中設一案少東北向供祝版西設一案東向陳香盤二尊二爵六素帛二【色白】後室五案共羊一豕一每案果實五盤鑪鐙具東設一案西向陳香盤一尊一爵三素帛一凡牲陳於俎帛實於篚尊實酒冪勺具設洗於前室東階下前後各設燎鑪於垣門內東南隅漏未盡與祭者各服其服畢集於祠垣門內太常寺典儀立前室檻外之東司祝立祝案東司香司帛司爵各以其職爲位掌燎率燎人立燎鑪前質明承祭官朝服詣祠贊禮郎二人引前室承祭官由中門入又二人引後室承祭官隨入各至東階下盥手畢升階就拜位前立鴻臚寺官引王以下子孫序立於前室甬道左右引公以下大臣子孫序立於後室庭中左右均北面典儀贊執事官各共廼職贊禮郎贊就位承祭官以下咸就位贊上香前室承祭官詣正中香案前立司香跪奉香承祭官上炷香三上瓣香次詣各香案前上香如儀贊復位承祭官復位贊跪叩興承祭官曁陪祀官均行二跪六叩禮興後室承祭官同時詣中案前上香儀同【凡儀節後室均隨前室唱贊行禮】典儀贊奠帛爵行初獻禮有司揭尊冪勺挹酒實爵司帛奉篚詣案前跪奠於案三叩興司爵奉爵立獻正中皆退前室後室同司祝詣祝案前跪三叩興奉祝版立案右典儀贊讀祝司祝北面宣讀承祭官立聽陪祀官皆跪聽辭曰維某年月日

皇帝遣某官某

諭祭賢良祠王大臣等之靈曰功銘鐘鼎尙書崇元祀之文徳冠巖廊周禮著大烝之典蓋旂常載績本臣子之素懷而俎豆薦馨乃朝廷之崇報爾親王等望重親賢粹鐘川嶽竭忠誠而體國著勲徳於當年大臣等或當

列祖開基之日佐命立功或際熙朝極盛之時宣猷贊化或驅除暴亂定疆宇於域中或震耀聲靈收版圖於海外內則臺星卿月奏亮工熙載之勲外則賜鉞授麾襄阜物安民之治老成謀國者進黃髮之嘉猷淸白持身者表素絲之髙節純勤盡職則夙夜匪躬宻勿承休則堂亷一徳我

皇考追思前迹特煥褒綸崇廟宇於神京布幾筵而時祭蓋以表揚旣往沛酬庸褒徳之恩激勸將來勵懷古欽風之志朕寅承丕基嗣舉舊章撫節物以懷賢潔牲牢而致享英靈如在尙克歆承讀訖司祝以祝版安於中案篚內跪三叩興退陪祀官三叩興典儀贊行亞獻禮司爵奉爵奠於左贊行終獻禮司爵奉爵奠於右均如初儀贊禮郎贊跪叩興承祭官曁陪祀官均行二跪六叩禮興典儀贊奉祝帛送燎司祝司帛司香奉祝帛香以次送燎如儀承祭官避立西旁竢過復位典儀贊望燎陪祀官退贊禮郎各引承祭官分詣燎位視燎贊禮畢仍引由中門出各退

右祭京師賢良祠

直省會城嵗春秋仲月祭守土有功徳大吏於賢良祠祭日視

京師以知府一人主之教授教諭訓導等官執事祭品用羊一豕一果實五盤帛一尊爵鑪鐙具主祭官上香奠帛三獻行禮儀均與直省祭忠孝節義祠同祝辭曰維某年月日某官某致祭於賢良之靈曰惟

靈文武憲邦公忠體國當

皇朝之肇造心膂攸同値

列聖之丕承股肱作輔明良合徳奮庸而庶績咸熙中外宣猷敷澤而兆民永賴洵屬廟廊之碩望允宜俎豆以明禋考績紀勲崇報昭垂於令典陳牲奠幣馨香只薦於嵗時尙

饗

右祭直省賢良祠

京師功臣專祠嵗以春秋仲月諏吉遣太常寺卿分詣致祭祭

定南武壯王之禮祠內一案以福晉配祭日太常寺官入祠具器陳羊一豕一果實五盤鑪一鐙二中設一案少東陳祝文東設一案陳尊一香盤一素帛三爵九設洗於祠門內之東司祝司香司帛司爵典儀掌燎各以其職爲位如常儀質明承祭官朝服詣祠贊禮郎二人引自中門入盥手畢升階詣拜位前立典儀贊執事官各共廼職贊禮郎贊就位承祭官就位立贊禮郎引承祭官詣香案前贊上香司香跪奉香承祭官上炷香三上瓣香畢贊復位承祭官復位贊跪叩興承祭官行二跪六叩禮興典儀贊奠帛爵行初獻禮司帛奉篚司爵奉爵各奠於案如常儀退司祝至祝案前跪三叩興奉祝文立案右北面宣讀辭曰維某年月日

皇帝遣某官某

諭祭於定南武壯王孔有徳之靈曰人臣盡忠仗節矢天日而不渝朝廷卹死酬勲撫嵗時而增感爾定南武壯王孔有徳膚功早著偉烈常存玆當仲【春秋】之辰益念忠良之績特頒祭典用慰幽靈王如有知尙克歆饗讀訖以祝文安於篚內跪叩如初興退典儀贊亞獻司爵獻爵於左贊終獻司爵獻爵於右均如初儀贊禮郎贊跪叩興承祭官行二跪六叩禮典儀贊奉祝帛送燎司祝司香司帛奉祝帛香以次送燎如儀承祭官避立拜位西旁竢過復位立典儀贊望燎贊禮郎引承祭官詣燎鑪前視燎贊禮畢仍引由中門出退

右祭定南武壯王

嵗春秋祭

恪僖公之禮祠內一案以夫人配祭日用素帛二爵六餘陳設及行禮儀節與

定南武壯王同

祝辭曰維某年月日

皇帝遣某官某

諭祭於恪僖公遏必隆之靈曰沛隆恩於勲舊國有彜章展時祭於春秋禮逾常格爾恪僖公遏必隆名垂靑簡績著丰碑追椒寢於所生宜專祀以有永玆當【春秋】仲申侑幾筵靈如有知尙克歆饗

右祭恪僖公

嵗春秋祭

勤襄公之禮祠內三案勤襄公佟圖賴居中忠勇公佟國綱左端純公佟國維右各以夫人配祭日每案羊一豕一果實五盤鑪一鐙二東西各設一案分陳香盤三素帛七爵二十有一尊三承祭官朝服詣祠就位以次至各案前上香畢復位行禮儀節均與祭

定南武壯王同

祝辭曰維某年月日

皇帝遣某官某

諭祭於勤襄公佟圖賴忠勇公佟國綱端純公佟國維之靈曰崇功報徳禮首逮於元臣錫類推恩誼尢惇於懿戚考彛章而立廟因時序以薦觴惟爾一門宣猷累葉效忠貞而體國名著旂常秉孝義以型家芳傳國史望髙閥閱蔚爲勲舊之宗慶衍庭幃光啟

聖慈之範玆當【春秋】仲特遣專官設奠幾筵靈其歆饗

右祭勤襄公

嵗春秋祭

文襄公之禮祠內一案以夫人配祭日用素帛三爵九餘陳設及行禮儀節與

定南武壯王同

祝辭曰維某年月日

皇帝遣某官某

諭祭於文襄公圖海之靈曰義重酬勲眷鈞衡之舊徳禮隆秩祀因節序以申恩爾文襄公圖海望髙國器功贊王猷表世徳於防門生膺茀祿贈崇階於鼎爵歿被榮名渙新綍而建祠遣專官而致祭時當【春秋】仲式布幾筵靈其有知尙能歆格

右祭文襄公

嵗春秋祭

宏毅公之禮祠內一案祭日用素帛一爵三餘陳設及行禮儀節與

定南武壯王同

祝辭曰維某年月日

皇帝遣某官某

諭祭於宏毅公額宜都巴圖魯之靈曰誼重酬庸茂典聿加於勲舊禮隆展祀嵗時宜備於馨香爾宏毅公額宜都巴圖魯開國名臣從龍上佐表成勞於鐘鼎靑史揚芬紀緯績於旂常丰碑示寵旣叨恩於廟食更賜祭於專祠式賁新綸允符彛憲時當仲【春秋】用布幾筵靈而有知尙其歆格

右祭宏毅公

嵗春秋祭

恪僖公之禮祠內三案恪僖公哈世屯居中敏果公米思翰左莊慤公李榮保右各以夫人配祭日陳設行禮儀節與

勤襄公同

祝辭曰維某年月日

皇帝遣某官某

諭祭於恪僖公哈世屯敏果公米思翰莊慤公李榮保之靈曰禮隆念舊千秋之俎豆攸光義重酬庸奕代之馨香勿替考彛章而秩祀因時序以申恩惟爾一門夙稱望族忠誠體國數傳紀績於旂常端敬型家累葉垂芳於圖史祥開坤極早錫榮封佑啟勲賢復新廟貌命祠官而陳芬苾落成已賁恩綸隨節而展幾筵嵗薦彌昭懿典玆當【春秋】仲常祀聿修靈如有知尙其歆格

右祭恪僖公

祭

盛京賢王祠之禮正殿設三案中案奉通達郡王雞爾哈齊武功郡王禮惇慧哲郡王額爾哀左案奉宣獻郡王界堪禮烈親王代善饒余親王阿巴泰右案奉鄭簡親王濟爾阿朗頴毅親王薩哈亷怡賢親王允祥位均南向每案羊一豕一果實五盤鑪鐙具殿中少東設案一陳祝文東設一案陳尊九素帛九爵二十有七嵗春秋季月以奉天府尹承祭讀祝贊禮曁執事官以

盛京禮部贊禮郎充余行禮儀節均與

京師賢良祠同

祝辭曰維某年月日

皇帝遣某官某

諭祭於通達郡王武功郡王慧哲郡王宣獻郡王禮烈親王饒余親王鄭簡親王頴毅親王怡賢親王之靈曰功推元祀懿親光翊贊之勲禮重專祠時祭稱褒崇之典溯謨猷而長在申禋祀以彌加惟王等川嶽鐘英親賢備美當

列祖開基之日丕奮忠勤緬舊邦佐命之勞遹昭來許恩垂帶礪旣錫祉於銀潢績煥旂常亦揚芬於玉冊新祠肇建懿典攸崇褒徳酬庸篤念風雲之會感時撫序式憑俎豆之馨玆以仲【春秋】用申告祭靈其不昧尙克歆承

右祭盛京賢王祠

祭

昭忠祠之禮凡親王郡王貝勒貝子公侯伯大學士內大臣尙書都統將軍總督一品子爵前鋒統領防軍統領侍郎巡撫副都統二品男爵三品京卿提督總兵官及武職加贈至正從一品等官各奉安於前室位均南向凡四品卿翰林學士布政使按察使一等侍衛參領輕車都尉及武二品之

副將等官奉安於後正室凡五品少卿二等侍衛道府佐領騎都尉及武三品之參將遊擊等官奉安於後左室凡侍講侍讀禦史郎中員外郎主事三等侍衛云騎尉及武四品之都司等官奉安於後右室位均南向凡同知知州通判驍騎等校及武五品之守備等官奉安於前東配室凡知縣筆帖式州同縣佐以下及武六品之千把總等官奉安於前西配室東位西向西位東向配室左右及前廡東西羣房凡陣亡士卒以其名祔嵗春秋仲月諏吉遣大臣一人詣前室致祭太常寺官十有三人各分獻所祀王公子孫曁諸臣子孫在京師者咸與行禮祭之日太常寺官入祠供具前室七案中室羊一豕一果實五盤左三案各果實五盤共羊一豕一右如之中左右各香案一鑪一鐙二後正室五案後左右室各三案每案果實五盤共羊一豕一爵三【中案奠獻余爵實酒豫設配室及房廡同】每室統香案一鑪鐙具東西配室各五案陳設如之前廡及後東西羣房每案果實二盤豕肉一爵三鑪鐙具前室中設一案少東北向供祝版東西序設案分陳香帛尊虛爵後室及前配室左右房廡分陳香帛【房廡不設帛】尊虛爵如儀漏未盡與祭者各服其服畢集祠門內太常寺典儀立室東檐下司祝立祝案東司香司帛司爵各以其職爲位掌燎率燎人立燎鑪前質明承祭官曁分獻官朝服詣祠贊禮郎引承祭官由中門入至東階下盥手畢升階就拜位前立引後室分獻官各於中檻外序立引前配室及房廡各分獻官於甬道上東西序立鴻臚寺官引陪祀宗室王公及大臣官弁後裔見任一品二品者於階上東西三品以下五品以上於階下東西六品以下及有職者在大門內階下東西按班序立典儀贊執事官各共廼職贊禮郎贊就位承祭官就位贊禮郎引由前室中門入詣香案前立贊上香司香跪奉香承祭官上炷香三上瓣香以次詣左右香案前上香如儀贊復位承祭官復位贊跪叩興承祭官分獻官曁與祭者均行二跪六叩禮興典儀贊奠帛爵行初獻禮前室司帛奉篚各奠於案三叩興司爵奉爵各奠於正中皆退同時後室東西配室房廡分獻官分詣各香案前上香如儀執事生獻帛於案司爵獻爵中案正中退司祝詣祝案前跪三叩興奉祝版立案右典儀贊讀祝司祝北面宣讀承祭官及分獻官立聽與祭者跪聽辭曰維某年月日

皇帝遣某官某

諭祭八旗直省盡節立功王大臣等之靈曰周禮有司勲之職名勒旂常祭法載勤事之文光生俎豆蓋捨生取義臣子抒報國之忱而報徳酬庸朝廷示作忠之典英標如在渥澤宜頒爾王大臣等丹心自勵正气挺生果敢本於性成見危授命忠誠矢於敵愾視死如歸生當開創之年執銳披堅實賴幹城之佐運際承平之日安邊除暴亦資禦侮之才或防陣以爭先或守土而盡職或被誘不辱乃授首以從容或深入無援遂致身於倉卒𨿽天戈所指如振槁而摧枯乃大義爲昭可淩霄而貫日我

皇考軫懷曩烈誕賁殊榮命立專祠俾膺特典王公將帥躋正宇之輝煌士卒偏裨列兩廡而陪侍蓋所以表忠貞於旣往昭節義於無窮朕洪紹丕基遵行常祀恭書竹帛旣揚久逺之芳徽禮薦牲牢勿替春秋之血食苾芬在列靈爽歆承讀訖以祝版奉安於中案篚內跪叩如初興退與祭者咸三叩興亞獻終獻均如初儀贊禮郎贊跪叩興承祭官分獻官及與祭者均行二跪六叩禮典儀贊奉祝帛送燎有司奉祝帛香以次送燎承祭官視燎均如祭賢良祠之儀

右祭昭忠祠

祭

雙忠祠之禮嵗春秋仲月遣官一人將事是日太常寺官具祝版備器陳龕位前統設一案陳羊一豕一果實五盤鑪鐙具設案於祠內正中少東供祝版東設一案陳素帛二香盤一尊一爵六設洗於東階下之南承祭官拜位在香案前正中司祝司香司帛司爵典儀掌燎各以其職爲位質明承祭官朝服詣祠行禮儀節與祭

昭忠祠同

祝辭曰維某年月日

皇帝遣某官某

諭祭於襄烈伯傅淸壯果伯拉布惇之靈曰臣子效匪躬之節報禮斯隆國家昭異數之恩褒忠罔替旣旂常之永勒宜俎豆之世延惓撫流光長懷往績爾襄烈伯傅淸壯果伯拉布惇共矢精誠同宣義烈捐生絕塞己銘殊績於鐘鏞晉爵崇階用妥貞魂於廟食玆當【春秋】仲爰命祠官載考彛章聿修秩祀馨香申薦歷日月以如新琬琰揚芳與山河而共久爾靈不昧尙克歆承

右祭雙忠祠

嵗春秋祭西徵陣亡將士於蘭州忠勇祠守土官一人主祭丞史二人分獻執事以禮生充正祠祀諸將帥案各果實五盤素帛一尊一爵三鑪一鐙二共羊一豕一兩廡祀諸軍卒案各果實二盤豕肉一尊一爵三鑪鐙具祭之日所司備祝文具牲牢品物守土官朝服詣祠行三獻禮儀與直省祭忠孝節義祠同

右祭忠勇祠

直省府州縣嵗三月寒食節七月望日十月朔日祭厲壇於城北郊前期守土官飭所司具香燭公服詣

神只壇以祭厲告本境

城隍之位上香跪三叩興退至日所司陳羊三豕三米飯三石尊酒楮帛於祭所設燎鑪於壇南黎明禮生奉請

城隍神位入壇設於正中香案一鑪鐙具贊禮生二人引守土官公服詣

神位前贊跪守土官跪贊上香守土官三上香贊叩興守土官三叩興退執事者焚楮帛守土官詣燎鑪前祭酒三爵退禮生仍奉

城隍神位還

神只壇退

右直省祭厲【附】

欽定大淸通禮卷十五﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷十六

吉禮

親王世子郡王家祭之禮立廟七間中五間爲堂左右二間隔以墻爲夾室堂後楣以北五室中奉始封之王世世不祧髙曾祖禰依世次爲二昭二穆昭東穆西親盡則祧由昭祧者藏主於東夾室升昭之二位於一室以二室奉升祔之主由穆祧者藏主於西夾室升祔亦如之庭繚以垣南爲中門又南爲廟門左右各設側門庭東西廡各三間東藏遺衣冠西藏祭器樂器廟重檐丹楹采桷緑瓦紅堊壁階戺三出陛門繪五色花艸出陛如之焚帛鑪在中門之內庭東南隅刲牲房在中門之外西向嵗以四時仲月諏吉祭其始封祖及髙曾祖禰五世仲春之祭並出祧主合食

右廟制祭期

合食之禮旣擇日徧告在廟所出子孫成人以上者屆期會行禮府屬官僚咸陪祭先三日戒子弟屬官有執事於廟者讀祝一人通贊一人引贊一人職盥一人掌燎一人職拜褥二人以屬官爲之奉香每案一人奉帛每案一人奉爵每位一人以子孫爲之主人齋於外寢陪祭執事者咸致齋右戒執事齋

祭前一日執事者入廟埽除拂拭主人盛服率執事詣廟引贊引主人入自東門【執事者隨入】升東階入堂左門北面視設神案堂中始封祖專案正位南向左東夾祧主共案東位西向右西夾祧主共案西位東向左次二昭共案東位西向右次二穆共案西位東向堂中少西設祝案一北向東序設香帛案一尊案一均西向設盥於東階上旣備引贊引主人降詣庭東廊下展樂器祭器閱祭文詣刲牲所視殺牲畢由廟東門出各退

右閱祭器視割牲

祀日昧爽廟中然炬明鐙主人率陪祭者執事者咸朝服【未仕者盛服】入執事者入堂左門具器陳每案羊一豕一鉶二簠二簋二籩八豆八【器未備者代以盤椀時物隨用】鑪一鐙二每位匕一箸二祝陳祝文於祝案職香帛爵者陳香盤五尊五帛每位各一爵每位各三於負序東案上陳胙盤於爵北實帛於篚實酒於尊實水於盥盆加巾樂工陳樂於西階上【樂六器工六人】主人位堂檐內正中北面與祭伯叔以上尊行位東階上兄弟子孫位東階下以世爲差世以齒爲序官屬位西階下以爵爲序北面祝立祝案西東面職香帛爵者序立尊案之東西面樂工立西階上北面通贊立堂門外東楹前職盥者立盥所燎人立燎鑪隅

右陳設序位

質明子弟之長者二人詣始祖室前啟室奉請神主又四人分詣東西夾室昭穆室前各奉請神主安設於幾皆昭位考右妣左穆位考左妣右跪一叩興各退就原位立職拜褥二人布褥於主人拜位前通贊贊執事者各司其事引贊引主人陟東階至盥洗所盥手畢通贊贊就位引贊引主人就拜位立子弟屬官各就位立通贊贊迎神職香者奉香盤進樂作引贊引主人詣始祖位前贊跪主人跪贊上香職香者跪奉香主人三上香興以次詣左右祧位左右昭穆位前上香畢復位贊叩興主人宗族屬官行二跪六叩禮興樂止通贊贊奠帛爵行初獻禮樂作執事者揭尊冪勺挹酒實爵職帛者奉帛職爵者奉爵以次詣各神位前奠篚於案南獻爵於案北正中畢皆退樂暫止祝者至祝案前跪奉祭文竢案左引贊贊跪主人跪陪祭者皆跪贊讀祝祝讀祝畢興奉祭文奠於始祖案前帛篚內退樂作贊叩興主人率陪祭者三叩興樂止通贊贊行亞獻禮職爵者奉爵各獻於左如初儀贊行終獻禮奉爵各獻於右如亞獻儀旣終獻引贊引主人詣始封祖位前奉福胙二人【以正位前職帛爵者供事】取胙槃詣始祖案前一抄簠簋之實於槃一取案北正中爵退至主人右跪竢接福胙二人跪竢於左【以職拜褥者供事】贊跪主人跪右執事進爵主人受爵拱舉以授左執事進胙受胙亦如之畢執事者各退贊叩興主人三叩興退復位通贊贊徹饌辭神樂作執事者徹畢引贊贊叩興主人率陪祭者行二跪六叩禮興樂止通贊贊奉祝帛送燎執事者跪奉祝帛香興祝前香帛後以次由堂中門出送燎所主人避立拜位旁東面【職拜褥者徹褥】竢過復位與祭尊屬降階立庭東西東西面通贊贊望燎引贊引主人降自東階詣燎位東面視燎畢告禮成主人退就庭東立子弟之長者各詣神位前奉主還室跪三叩闔室退執事者潔滌祭器謹藏之主人率陪祭執事者咸退乃分胙徧頒於族屬右行禮

時祭之禮堂中設五案始祖考妣正位南向髙曾祖禰依昭穆爲左右與合食同均南向屆日陳設每案專牲羊一豕一餘牲帛器數及禮節並與合食儀同

右時祭

時節致薦先一日潔備品物屆日主人夙興率子弟盛服入廟埽除堂宇於始祖曁四親室前設案每案果六槃時羞六槃香槃一每位箸二琖三鑪鐙具陳設畢子弟之長者分詣各神位前啟室主人以次詣各案前跪上香三叩子弟取壺注酒於琖徧獻一巡主人就拜位前行二跪六叩禮子弟少後隨行禮畢乃徹果饌闔室各退

右時節薦新

因事致告屆日夙興入廟啟室薦果槃四庶羞四主人上香子弟酌酒獻酒及行禮儀注並同薦新儀

右因事告廟

月朔日及望日謁廟禮節與致告同東西夾室祧位前每月朔望主人就室前啟室上香二跪六叩子弟獻酒隨行禮如前儀畢闔室退

右朔望行禮

貝勒貝子宗室公家祭之禮立廟五間中三間爲堂後楣以北分五室奉始封祖曁髙曾祖禰兩旁爲夾室奉始封而下親盡祧主如前位廟及大門均綠瓦紅堊壁階五級廟不重檐門不備采餘如前制合食始祖專案專牲羊一豕一東夾室祧主曁二昭專案共牲羊一豕一西夾室祧主曁二穆亦如之時祭皆專案二昭同牲二穆同牲視親王籩豆各減二不用樂行禮皆一跪三叩余儀與親王同時節則薦果槃四時羞槃四有事則告朔望則參果槃二庶羞槃二薦獻儀節均與親王同右貝勒貝子公家祭

品官家祭之禮於居室之東立家廟一品至三品官廟五間中三間爲堂左右各一間隔以墻北爲夾室南爲房堂南檐三門房南檐各一門階五級庭東西廡各三間東藏遺衣物西藏祭器庭繚以垣南爲中門又南爲外門左右各設側門四品至七品官廟三間中爲堂左右爲夾室爲房階三級東西廡各一間余制與三品以上同【世爵公侯伯子視一品男以下按品爲差等】八九品廟三間中廣左右狹階一級堂及垣皆一門庭無廡以篋分藏遺衣物祭器陳於東西房余與七品以上同【在籍進士舉人視七品恩防嵗副貢生視九品】堂後楣北設四室奉髙曾祖禰四世皆昭左穆右妣以適配南向髙祖以上親盡則祧由昭祧者藏主於東夾室由穆祧者藏主於西夾室遷室祔廟均依昭穆之次東序西序爲祔位伯叔祖之成人無後者伯叔父之成人無後及其長殤【十六嵗至十九】者兄弟成人無後及其長殤中殤【十二嵗至十五】者妻先歿者子姓成人無後及其長殤中殤下殤【九嵗至十一】者皆以版按行軰墨書男統於東女統於西東西向嵗以春夏秋冬仲月擇吉致祭戒子弟讀祝一人贊禮一人執爵每案二人分薦祔位東西各一人凡在廟所出子孫年及冠以上者皆會行禮右廟制祭期

先祭三日主人及在事者咸致齋前一日主人率子弟盛服入廟視潔除拂拭畢執事者於各室前設幾幾前供案堂南總香案一鑪擎具祔位東西各統設一案設祝案於香案之西設尊爵案於東序設盥槃於東階上視割牲一品至三品官羊一豕一四品至七品特豕八品以下豚肩不特殺視滌祭器三品以上每案俎二鉶二惇二籩六豆六七品以上籩四豆四八品以下籩二豆二皆俎一鉶惇數同【代以時用槃椀者聽】辦祭器之實俎實牲體鉶實羮惇實飯籩實時果餅餌魚臘獸臘之屬豆實炙胾時蔬之屬

右致齋具牲饌

屆日五鼓主人朝服與祭執事者盛服入廟主人竢於東階下族姓竢庭東西以昭穆世次爲序執事者陳鑪鐙於供案南陳尊爵於東序案【代以壺琖者聽】陳祭文於祝案實水於盥槃加巾主婦率諸婦盛服入詣防所視烹飪羮定入於東房治籩豆之實陳鉶惇匕箸醯醬以竢質明子弟之長者盥詣各室前跪一叩興啟室奉主以次設於幾昭位考右妣左穆位考左妣右分薦者設東西祔位畢贊禮立堂東檐下西面諸執事分立東西序端相向贊就位主人升自東階盥詣中檐拜位立族姓行尊者立於東西階上卑者立於階下皆重行北面贊參神主人入堂左門詣香案前跪執事二人【司爵者充】一奉香槃一挹尊酌酒詣主人左右跪左進香主人三上香右進爵主人酹酒於地以爵奠於案興退出右門復拜位及族姓行一跪三叩禮贊初獻主婦率諸婦出於房薦匕箸醯醬於幾前案北跪一叩興徧及祔位退入於房庖人解牲體實於俎執事者奉以升各薦於供案主人詣髙祖考案前執爵者奉爵主人獻爵奠於正中跪叩興以次詣曾祖祖禰案前獻爵如前儀分薦者徧獻祔位酒訖退立於拜位贊讀祭文主人跪族姓皆跪祝詣祝案之左跪讀祭文曰維某年月日孝孫某謹吿於某考某官府君某妣某氏之靈曰气序流易時維仲【春夏秋冬】追感嵗時不勝永慕謹以潔牲庶品粢盛醴齊敬薦嵗事以某親某氏等祔食尙饗讀訖興以祭文復於案退主人以下一叩興贊亞獻庖人納羮飯於東房主婦率諸婦和羮實於鉶實飯於惇出薦於案及臘肉炙胾徧跪叩興退如初禮主人獻爵於各位之左贊三獻主婦率諸婦出於房薦餅餌果蔬叩退主人獻爵於各位之右分薦者徧獻祔位酒均如初獻儀贊受嘏祝取髙祖供案酒饌降至香案旁主人詣香案前跪祝代祖考致嘏於主人主人啐酒嘗食反器於祝接以興主人一叩興復位贊送神主人以下一跪三叩贊望燎祝取祭文由中門出送燎主人退避東階下行軰長者鹹降階主人詣燎位視燎畢與祭者出主人率子弟納神主上香行禮徹祭器傳於燕器潔滌謹藏之闔門各退

右祭儀

日中乃餕三品以上時祭徧舉四品至七品春秋二舉八品九品春一舉庖人熱酒饌僕人布餕席於堂東西北上陳醯醬於席四隅琖楪匙箸之屬皆辦與祭者尊卑咸在從曾祖諸父居東第一席從祖諸父居西第一席諸父次東一席諸昆弟次西一席諸子諸孫在東西之末各一席序定主人肅尊者入席從曾祖諸父卽席從祖諸父東向尊者肅揖就位諸父東向揖西向揖就位諸昆弟揖如之復揖諸父就位諸子揖如諸父復揖諸昆弟諸孫揖如諸子復揖諸子皆就位主人離席僕執壺實酒從主人酌諸尊長酒毎酌一人肅揖尊長答揖徧就位子弟之長者離席僕人執壺從敬酌主人諸子弟咸避席揖主人答揖復位主人命諸子弟徧酌酒席中少者舉壺各酌於其長者旣徧皆坐主人興舉酒請於尊長坐尊長乃嘗酒卒爵眾嘗酒卒爵僕人進食主人興請於尊長坐尊長舉箸嘗食乃皆食每進食子弟間行酒三巡長防獻酬交錯飲無算爵湯飯畢長者起主人請畱長者告飽遂離席諸子弟咸隨離席以次出主人送長者於門外入命徹席餕庖人僕人皆盡

右餕

焚黃告祭之禮

制書至主人以黃紙恭謄一通奉於防事正中諏吉日

擇同姓或戚屬已仕者一人宣

制戒子弟引贊二人通贊二人徧戒族姓屆期會行禮前一日齋戒備告文祝文牲饌視新贈之爵爲等至日夙興灑埽堂宇供張設饌案【以追贈所及世數爲凖】香案施枷如儀設攺題神主案於堂東西向使人宿宣

制者主人朝服率子弟盛服入廟諸與祭者皆會主人詣贈主室前啟室焚香跪子弟一人奉告文跪於主人之左讀告文辭曰維某年月日孝子某【或稱孝孫隨宜】謹告於某考某官府君某妣某封某氏之靈曰某幸得列於位恭逢

恩命

贈及先人敬請神主祗受

制書攺題奉祀謹告讀訖興主人叩興奉考主子弟奉妣主及族姓出廟門竢於道左宣制者奉

制書前引二人導行至廟眾跪接

制書入中門升中階南向立眾皆隨入至階下序立主人奉考主在東子弟奉妣主在西族姓重行立其後皆北面通贊分立東面柱前贊宣

制主人以下皆跪聽宣

制畢奉主行三跪九叩禮眾隨行禮宣制官以

制書供香案枷上主人奉主置攺題案上揖勞宣制者宣制者答揖復揖辭降自西階主人從至廟大門外揖送入攺題神主爵位訖奉主復位序立參神讀祝三獻酒如時祭之儀祝辭曰維某年月日孝子某謹告於顯考某府君顯妣某氏之靈曰某恭承庭訓列位於

朝仰荷

皇仁推恩所生贈考爲某銜妣爲某銜感念先澤祿弗逮養玆以焚黃謹備牲醴用伸薦告尙饗祭畢焚黃並祝文奉主復於室闔室出主人以下皆退頒胙於宣制者餕族姓如儀

右焚黃告祭

嵗逢令節薦新物一二三品官每案時果四庶羞四羮飯具四品至七品官每案時果二庶羞二八品九品官每案時果庶羞各二餘同是日夙興主婦潔辦果饌主人盛服率族姓子弟入廟然鐙灑埽設案室前訖盥洗啟室子弟分陳匙箸壺琖之屬於案北主人序立於香案前族姓以次序列於主人之後主人跪焚香訖叩興子弟奉果羞從主人詣髙祖考妣位前薦果薦羞畢子弟舉壺取琖酌酒進於主人主人奠酒訖子弟復奉羮飯從主人薦羮飯訖以次詣各案薦奠如前儀退至香案前率族姓子弟一跪三叩興子弟徹饌主人闔室皆退

右時節薦新

月朔望日主人豫備茶食之屬每案二器主人夙興盥洗盛服率族姓子弟入廟灑埽潔神案啟室序位於香案前主人跪焚香訖叩興子弟奉食及茶從主人詣各神案前以次供食供茶畢退復位率族姓子弟行禮如時薦之儀徹主人闔室皆退右朔望獻茶

庶士【貢監生員有頂帶者】家祭之禮於寢室之北爲龕以版別爲四室奉髙曾祖禰皆以妣配位如前儀南向前設香案總一服親男女成人無後者按軰行書紙位祔食男東女西相向事至則陳已事焚之不立版嵗以春夏秋冬節日出主而薦粢盛二槃肉食果蔬之屬四器羮二飯二前期主人及與祭者咸致齋薦之前夕主婦盛服治饌於房中厥明夙興主人吉服率子弟設香案於南然燭置祭文堂北設供案二昭東穆西均以妣配位均南向設祔案於兩序下各一男東女西東西向主人以下盥奉木主設於案設祔位於兩序案訖主人東階下立眾各依行軰東西序立主人詣香案前上香畢率在位者一跪三叩興主婦率諸婦出房中薦匕箸醯醬跪叩如儀退子弟奉壺主人詣神案以次斟酒薦熟訖皆就案南跪叩興子弟薦祔位畢主人跪在位者皆跪祝進至香案之右讀祭文【辭見品官祭禮減潔牲二字餘同】訖興退主人以下叩興再獻主婦薦飯羮三獻主婦薦餌餅時蔬主人斟酒跪叩均如初儀畢主人率族姓一跪三叩興祝取祭文及祔食紙位焚於庭眾出主人納木主徹退日中而餕春一舉布席於堂東西北上陳倚琖匙箸如其人數傳祭食於燕器熱酒饌族姓至主人肅入序位以行軰年齒爲等旅揖卽席進酒饌酬酢如禮湯飯畢長者離席告退主人送於門外諸子弟皆隨以出徹僕人餕餘食皆盡月朔望日主人及家眾夙興盥洗啟寢室然燭詣香案前依行軰序立主人上香訖子弟奉茶主人獻茶復位率眾一跪三叩興徹茶闔室眾退若家有吉事主人盥洗啟室然燭焚香以其事告行禮如朔望儀

右庶士寢薦

庶人家祭之禮於正寢之北爲龕奉髙曾祖禰神位嵗逢節序薦果蔬新物每案不過四器羮飯具其日夙興主婦治饌主人率子弟設案然鐙啟室奉神主於案上以昭穆序主人立於香案前家眾序立於主人下以行軰爲先後主人上香一跪三叩興主婦陳匕箸醯醬薦羮飯果羞跪叩如儀主人酌酒進於各位前凡三次皆跪一叩興畢主人率眾一跪三叩興納主於室徹退日中眾餕神食嵗一舉論行軰先後同行序齒列坐酒行飯已肅揖以退月朔望日供茶然香鐙行禮告事亦如之均與庶士儀同

右庶人寢薦

欽定大淸通禮卷十六

欽定四庫全書

欽定大淸通禮卷十七

嘉禮

古者朝覲本列賔禮唐開元禮仍用其式然令節稱賀著於史者實自漢始與十七篇覲禮自異考之周禮慶賀系之嘉禮斯爲近之我

國家嘉慶駢臻典制矞皇儀文備焉謹與耕桑學校貢舉昏姻諸典禮之切於前民者詳著於篇

皇帝三大節朝賀之禮先期諸王大學士率京朝官直省文武率闔屬官具賀表豫送禮部其式曰具官【臣】某等誠懽誠忭稽首頓首

上

賀伏以

【表聨隨時撰擬】恭惟

皇帝陛下

【隨時臣撰擬】等恭遇

熙朝欣逢

聖誕【元旦長至】伏願

【隨時臣撰擬】等無任瞻

天仰

聖懽忭之至謹奉

表稱

賀以

聞禮部屆期具疏請

皇帝禦太和殿受賀

制報曰可

右表賀儀式

至日五鼓鑾儀衛率官校入陳

法駕鹵簿九龍曲柄黃華蓋一在

太和殿檻外正中執者武備院卿一人朝服北面拂二【立夏陳列處署收】金鑪二金盒二金盥盤一金盂一金缾二金方幾一金交椅一夾丹陛左右旗尉二十有二人掌之云麾使一人治儀正二人次儀刀二十親軍四十人弓矢二十親軍四十人豹尾槍二十防軍四十人相閒爲十班次殳四親軍八人防四親軍八人云麾使一人治儀正二人整儀尉四人立丹陛上皆東西面次翠華蓋二紫芝蓋二九龍曲柄黃蓋四民尉四十有八人掌之夾兩階戺自階以下丹墀東西五色四季花繖十閒以五色九龍繖十赤素紫素方繖各四民尉六十人掌之鑾儀使一人云麾使一人治儀正二人整儀尉二人次壽字黃扇八單龍雙龍黃團扇各八單龍雙龍赤團扇各八孔雀扇八雉尾扇八鸞鳳赤方扇八民尉百二十有八人掌之云麾使一人治儀正二人整儀尉二人次壽幢四紫幢四霓幢四羽葆幢四民尉三十有二人掌之信旛四降引旛四豹尾旛四龍頭旛四民尉三十有二人掌之教孝表節明刑弼教行慶施惠褒功懷逺旌各二振武敷文納言進善旌各二金節四儀鍠四黃麾四民尉五十有六人掌之云麾使二人治儀正二人整儀尉二人次驍騎纛二十有四羽林大纛八前鋒大纛八五色銷金龍纛二十民尉百二十人掌之儀鳳翔鸞云鶴孔雀黃鵠白雉赤烏華虫振鷺鳴鳶遊鱗彩獅白澤甪端赤熊黃羆辟邪犀牛天馬天鹿爲旗二十民尉四十人掌之五嶽旗五四瀆旗四民尉十有八人掌之靑龍白虎朱雀神武二十八宿五星爲旗三十有七民尉七十有四人掌之甘雨旗四八風旗八云雷旗各五日月旗各一民尉四十有八人掌之門旗八金鼓旗二翠華旗二民尉二十有四人掌之云麾使一人治儀正二人整儀尉二人次五色銷金小旗二十【每色各四】民尉四十人掌之出警旗一入蹕旗一鉞六星六臥立各六吾仗禦仗引仗各六民尉六十有七人掌之云麾使一人整儀尉二人次靜鞭四在兩階下民尉十有四人掌之治儀正一人仗馬十在靜鞭之南防軍二十人冠軍使云麾使二人皆東西面

太和門外玉輦一在東金輦一在西民尉各三十有二人奉輦云麾使一人治儀正一人

午門外玉輅駕象一民尉四十有四人金輅駕象一民尉四十有四人像輅駕馬八民尉三十有四人在東木輅駕馬八民尉三十有二人革輅駕馬四民尉三十有二人在西云麾使一人治儀正二人寶象在五輅之南其三在東其二在西民尉八十人云麾使一人治儀正二人直前鼓吹大樂防鼓二十有四金二仗鼓四拍版四橫篴十有二防鼓二十有四畫角二十有四金鉦四小號大號各八署史六十有八人民尉百六十有四人畫角前防鼓後閒以紅鐙各二民尉六人冠軍使一人整儀尉二人

天安門外東西朝象四民尉二十有八人云麾使一人治儀正二人凡鹵簿親軍防軍旗尉民尉各服其服禁語嘩者察不整備者樂部率和聲署陳中和韶樂於

太和殿檐前東植麾設柷西設敔金編鐘在東玉編磬在西皆十有六懸以虡業樹應鼓於鐘懸之右琴四瑟二笙八篴四簫四塤二箎二排簫二皆東西分比北向樂工北面搏拊設於南東西向樂工東西面歌工在前位如之設丹陛大樂於

太和門檐下東大鼓一方響一云璈二簫二笙管篴各四拍板仗鼓各一樂工二十人西大鼓一方響一樂工十人樂皆北向領樂丞史東西各二人及樂工皆北面節以戲竹執者二人夾丹陛中階立東西面有司設二案於

殿內東西楹南皆南北肆禮部儀制司官奉中外臣工賀表載於亭鑾儀衛校自部舁行香亭前表亭後鼓吹前導導迎樂作奏禧平之章

萬壽聖節辭曰神聖文武提挈六符綏以眉壽罄宜多

祜邁斗維呈瑞圗萬嵗聲山應呼

元旦辭曰元正朝享臨禦萬方閶闔通啟太平呈象旅貢陳軒樂張徧海隅瞻帝光

冬至辭曰黃鐘應律玊琯廻陽書云薦瑞迎日履長共球集韶濩張奉金函來萬方由東長安門至

午門外亭止儀制司官奉王以下在京文武官賀表進

太和殿設東案上內閣官奉筆硯設西案上如式

右陳設

辧侍班官位前引內大臣立

禦座旁左右僉立豹尾班侍衛佩刀侍衛在

禦座後左右翼立記注官立前楹西第三柱東面北上內閣大學士學士翰林院侍讀學士侍講學士詹事府詹事少詹事立東檐第三柱西面都察院左都禦史副都禦史立西檐第三柱東面皆北上辧執事官位樂部典樂一人立檐東植麾之次西面和聲署領樂官六人分立東西懸樂之次東西面宣表官一人立東檐侍班官之次鴻臚寺鳴贊二人立東檐第一柱西面二人立西檐第一柱東面鑾儀衛傳鳴鞭官立丹陛西階每重二人東面糾儀禦史二人立西檐第三柱東面禦史四人禮部司官四人立丹陛之南禦史四人立丹陛之北皆北上東西面又禦史四人吏部禮部司官各四人在丹墀之南東西僉立辧百官朝位丹陛上東西各二班親王郡王貝勒爲一班貝子入八分公爲二班按翼序列左翼立位西面北上拜位北面西上右翼立位東面北上拜位北面東上丹墀內不入八分宗室公以下曁公侯伯子男文武百官立位在鹵簿外値丹陛東西隅東西各九班東西面北上滿官按翼爲序左翼在東漢官吏部戶部禮部宗人府通政司翰林院詹事府太常寺光祿寺鴻臚寺國子監吏科戶科禮科內閣中書舍人欽天監太醫院以次從左翼之南右翼在西漢官兵部刑部工部都察院大理寺鑾儀衞太僕寺中書科兵科刑科工科順天府京縣五城兵馬司三營以次從右翼之南皆正從同班依品爲序拜位在鹵簿內直東西階東西列品級山自北而南各十有八正從異班依品爲序皆北面東班西上西班東上外國陪臣立位隨西班末拜位亦如之以其等爲序

右序班位

質明王公曁文武一二品官從

皇帝朝於

皇太后宮三品以下官防

午門闕下均行禮畢

【儀詳慈寧宮朝賀】鴻臚寺卿序定王公班次鳴贊序定一二品官班次均由右翼門入

引王公至丹陛上引一二品官至丹墀東西鳴贊序定三品以下官班次於

午門東由左掖門入

昭徳門西由右掖門入

貞度門均引至丹墀司賔序班序定外國陪臣班次引入西班百官後均依前位立糾儀官曁執事官咸入

就位欽天監官於

乾淸門報時禮部尙書侍郎奏請

禦殿後扈內大臣二人率豹尾班執槍侍衞十人佩刀

侍衞十人於

乾淸門禮部尙書侍郎於門階下前引大臣十人於太和殿後階下咸左右序立只候

午門鳴鐘鼓

皇帝禮服乘輿出宮禮部尙書侍郎恭導後扈內大臣

從由

保和殿

禦中和殿座鴻臚寺官引侍班導從各官至

殿前按班行三跪九叩禮【不贊】畢侍班官先趨出外朝就位

皇帝駕興禮部尙書侍郎曁前引大臣恭導後扈如初工舉麾鼓柷中和韶樂作【中和韶樂以舉麾鼓柷作以偃麾戞敔止後同】

萬壽聖節奏幹平之章辭曰祥雲扈紫防四海臣民祝聖齡淑气轉階蓂堯籙羲圖燦禦屏嵩呼徧在廷天呈瑞地效靈南極拱臺星億萬載頌康寧元旦奏元平之章辭曰維天眷我皇四海升平泰運昌嵗首肇三陽萬國朝正拜帝閶云物奏嘉祥乘鸞輅建太常時和化日長重九譯盡梯航冬至奏遂平之章辭曰陽回黍谷春萬國衣冠拜紫宸旭日耀龍鱗云物呈祥福祿臻堯階蓂莢新熙庶績撫五辰九服共來賔調元化轉洪鈞

皇帝禦太和殿陞座工偃麾戞敔樂止導從官各就位鑾儀衞官進至中階之右三傳鳴鞭丹墀內三鳴鞭戲竹交【丹陛樂作止皆以竹交爲節】丹陛樂作奏慶平之章辭曰鳳凰在藪麒麟在郊坰不如國士充陛廷野無遺賢宗有英夙夜在公在公明明鴻臚寺分引王公就拜位引文武百官由鹵簿南轉入拜位皆東西桉班北面序立贊進皆進贊跪皆跪樂暫止贊宣表宣表官自東檐入

殿左門至東案前奉表至檐下正中北面跪大學士二人左右跪展表宣表官宣畢仍奉表進復於案退樂作贊叩興王公百官行三跪九叩禮興鴻臚寺官按班引退皆復原位立樂止又贊進鴻臚寺引外國陪臣就西拜位立丹陛樂作奏治平之章辭曰我淸世徳作求若天行天盡所覆畀我淸萬方悅喜來享庭曰予一人業業兢兢【凡丹陛樂辭三大節皆同】贊行三跪九叩禮畢引退復位立樂止【若數國並朝先朝鮮余國以次遞引行禮】

皇帝旣受賀

賜羣臣及外國陪臣坐王公由

殿左右門入位東西楹後大學士由

殿左門入位東楹王公後導從侍班各官入八分公以下文武百官就原立位咸跪行一叩禮坐尙茶進

皇帝茶王公百官就所坐位行一叩禮乃

賜王以下文三品武二品官以上曁外國陪臣茶受茶及坐飲畢咸跪行一叩禮鑾儀衞官傳鳴鞭如初眾皆興階下三鳴鞭

駕興中和韶樂作

萬壽聖節奏泰平之章辭曰皇躬福祿宜永紹鴻圖丕丕基彤陛長仙芝樂奏箾韶丹鳳儀南山獻壽巵人心悅天意隨爲徳徧羣黎歌樂愷萬年斯元旦奏和平之章辭曰聖人延俊英鈞天樂奏繞彤廷華夷一統寧士庶懽忻樂太平寶鼎禦香盈祥煙裊瑞靄生簫韶喜九成齊慶祝萬年齡冬至奏允平之章辭曰皇心克配天玉琯葭灰得气先彤廷臚唱宣四海共球奏禦筵珠斗應璣璿金鏡朗麟鳳騫人間景福全咨屢省懋幹幹

皇帝還宮樂止鴻臚寺官分引王公百官以次退禮部

儀制司官奉

殿上表及

午門外亭內直省文武官表送內閣咸退

右羣臣朝賀

是日內監豫設中和韶樂於

乾淸宮檐下設丹陛大樂於

乾淸門內如儀

皇帝禦太和殿受羣臣朝賀畢乘輿至

乾淸宮檐前降輿中和韶樂作【樂章與外朝同後仿此】

皇帝陞座樂止

皇后率

皇貴妃

貴妃

妃

嬪禮服詣

乾淸宮

皇后就正中拜位立

皇貴妃

貴妃

妃

嬪稍後左右立均北面丹陛大樂作奏雝平之章辭曰關睢四敎家邦作孚先黃裳元吉地承天六宮仁順化穆宣麟之趾兮萬福之原行六肅三跪三拜禮畢樂止各還後宮內監引

皇子升東西階就丹陛上東西拜位北面立東班西上西班東上丹陛大樂作【樂章與外朝同】行三跪九叩禮畢退立兩旁東西面中和韶樂作

皇帝降座樂止

皇子皆退

皇后千秋節率

妃

嬪行禮如前儀

右內朝賀

盛京三大節朝賀之禮是日五鼓內務府官詣大政殿啟扉拂拭

禦座禮部官恭設香案於

殿門外正中南向辧百官拜位於丹墀內將軍副都統戶部禮部兵部刑部工部侍郎巡察科道內務府及所屬官弁左翼在東右翼在西奉天府尹丞治中通判京縣以下官從右翼班皆九等以品爲差東位西上西位東上均北面鳴贊二人分立班行之北引班二人分立班行左右【皆贊禮郎充】均東西面漏未盡文武官朝服防

大淸門外只竢將辧色引班分引至

大政殿丹墀內鳴贊贊齊班引班引百官就拜位立贊進少進贊跪叩興百官行三跪九叩禮興贊退引班引由左右門出序退

右盛京朝賀儀

直省三大節朝賀之禮省防守土官豫於公所正中設

萬壽龍亭南向設香案於亭之南其日五鼓有司設燎於庭設鐙於門廡敎授訓導二人糾儀學弟子員二人通贊二人引班階下東西班位將軍總督一班巡撫副都統提督學政二班總兵官協領參領織造郎中督關郎中布政使按察使各道三班佐領督關員外郎知府副將參將四班防禦督關主事司庫同知通判遊擊都司五班驍騎校知州知縣守備六班筆帖式庫使經歷州同州判縣丞千總等官七班皆文東武西立位東西面北上拜位北面東班西上西班東上重行異等糾儀官位班行之北通贊引班位糾儀官之南皆東西面夜漏未盡羣官朝服畢防公所質明引班引入至丹墀內東西序立通贊贊齊班引班分引至拜位前立贊進少進贊跪叩興羣官行三跪九叩禮畢引退若府不附省州縣不附府者均以正貳敎職各一人糾儀學弟子員各二人通贊引班在城文武官於公所按班行禮均如省防儀

右外官朝賀

皇太后三大節朝賀之禮先期內閣具

皇帝稱賀

皇太后表文其式曰

子皇帝【臣】禦名誠懽誠忭稽首頓首

上言【臣】聞

【表聨隨時撰擬】欽惟

聖母

【恭書徽號】皇太后陛下

【隨時撰擬】伏願

【隨時臣撰擬】曷任踴躍懽忭之至謹奉

表稱

賀以

聞

諸王大臣及內外臣工隨進表賀送禮部其式曰具官【臣】某等誠懽誠忭稽首頓首

上言伏以

【表聨隨時撰擬】欽惟

皇太后陛下【徽號恭書於上】

【隨時臣撰擬】等幸際昌期欣逢

聖壽【元旦長至】伏願

【隨時臣撰擬】等無任瞻

天仰

聖懽忭之至謹奉

表稱

賀以

聞禮部先期疏奏

皇帝承奉

皇太后懿防下

制報可

右表賀儀式

是日昧爽內鑾儀衞入陳

皇太后儀駕鹵簿

慈寧門階下丹墀東西拂二【立夏陳列處暑收】香鑪二合二盥

盤一盂一缾一倚一幾一

長信門外正中九鳳黃曲蓋一階下東西節二赤素方繖四五色四季花繖十五色九鳳繖十【每色各二】黃赤二色龍鳳扇八雉羽扇八五色龍鳳旗十臥立吾仗各四大儀輿一乘陳於正中儀輿一乘黃輿一乘鳳輿一乘在東儀輿一乘黃輿一乘在西凡擎執輿尉各服其服皆內鑾儀校內務府掌儀司官比其次察不整備者內監陳中和韶樂於

慈寧宮檐下樂部和聲署陳丹陛大樂於

長慶門檐下所司豫設案於

慈寧東門外內閣學士自內閣奉

皇帝慶賀表文出內閣官前導大學士從由

熙和中門至

永康左門外導者止大學士接奉表文禮部尙書侍郎接導入至

慈寧門升東階陳表案上退內監舉案宮殿監侍二人

前引由左門入恭設於

慈寧宮寶座東西向禮部儀制司官自部奉諸王大臣內外文武官慶賀表文安龍亭內校尉舁行鼓吹前導導迎樂作奏禧平之章

萬壽聖節辭曰昭受天貺鐘慶發祥文母禔祉福隆尊養錫類蕃慈訓彰億萬年臨壽康【元旦長至進表樂辭見前三大節儀】

由東長安門至

午門外陳設如儀

右儀駕鹵簿樂懸陳設

是日武備院卿豫設

皇帝拜位於

慈寧門外正中北向辧羣臣朝位及執事官位親王以下入八分公以上位中階下左右未入八分宗室公鎭國將軍輔國將軍公侯伯子男大學士內大臣都統尙書副都統侍郎內閣學士前鋒統領防軍統領步軍統領侍衞位

長信門外文武三品以下官位

午門外皆桉翼北面序立糾儀禦史二人位

慈寧門外禦史二人禮部官屬二人位

長信門外禦史二人禮部官屬二人位

午門外皆東西面北上執事鴻臚寺卿二人鳴贊二人位

慈寧門檐下引進王公鳴贊二人二品以上鳴贊二人三品以下鳴贊二人視所引爲位又鳴贊二人立

午門外皆東西面又鳴贊一人立於

永康左門一人立於右翼門二人立於

熙和門內外二人

午門內外聞唱承傳百官行禮

右序班位

五鼓王公百官朝服畢防王公集

隆宗門外文武二品以上官集

長信門外三品以下官集

午門外均按翼祗竢質明禮部尙書侍郎詣

乾淸門奏時

皇帝禮服乘輿出宮導從翊衞如常儀禮部尙書侍郎

導

駕由

隆宗門出至

永康左門降輿入王以下入八分公以上隨入禮部尙書侍郎恭導

皇帝陞

慈寧門東階於門左西向立後扈大臣從升侍立於後

前引十大臣於

長信門內左右序立領侍衞內大臣率豹尾班侍衞夾東西階僉立鴻臚寺官引王公於階下引

長信門外大臣曁

午門外百官咸就位序立禮部尙書轉傳內監奏請

皇太后陞慈寧宮寶座

皇太后禮服出中和韶樂作奏豫平之章辭曰慈闈福履昌瑞云承輦獻嘉祥徽流寶冊光玉食懽心萃萬方旭日正當陽綏眉壽樂且康瑤池蓂葉芳如山阜永無疆【樂辭三大節同後仿此】

陞座樂止禮部尙書侍郎恭導

皇帝就拜位北向鴻臚寺官引王公百官均就拜位北面立丹陛大樂作奏益平之章辭曰皇家燕喜福壽協慈徽千官拜舞萬國瞻依靄璇宮聖日輝【樂辭三大節同】

皇帝率羣臣行三跪九拜禮承傳鳴贊官接傳午門外各官均隨行禮畢樂止

皇帝復位立禮部尙書轉傳內監奏請

皇太后還宮中和韶樂作奏履平之章辭曰璿宮瑞靄霏翚翟山河上衮衣寶籙慶璇闈萬國歡愉頌徳徽長日麗晴暉靑鸞舞鳳在墀康彊福祿宜億萬載祝期頤

皇太后還宮樂止禮部尙書奏禮成恭導

皇帝出

永康左門乘輿還宮王公百官退禮部官於午門外奉百官慶賀表文送內閣皆退

皇帝萬壽節率王公百官行禮同

恭遇

皇太后萬壽大慶

皇帝加上

皇太后徽號

【詳見尊崇禮儀】

頒詔天下

禦制慶賀表章至日所司設表案於

慈寧左門之東西向大學士奉表恭設於案退竢於東檐宣表官一人少後立又大學士一人恭竢於西檐

皇太后禦慈寧宮中和韶樂作

陞座樂止禮部尙書侍郎恭導

皇帝就拜位北向立鳴贊奏跪

皇帝跪羣臣咸跪丹陛大樂作鳴贊贊宣表宣表官詣案奉表至正中北面跪大學士二人同進左右跪展表樂暫止宣表官宣讀訖興奉表復還於案曁大學士咸退樂作鳴贊奏拜興

皇帝率羣臣行三跪九拜禮禮成

皇帝還宮禮部尙書以表交內監恭奉入宮餘如前儀

右

皇帝朝賀

是日侍衞命婦豫設

皇后拜位於

慈寧宮檐前正中北向設

皇貴妃

貴妃

妃

嬪拜位於左右稍後序公主福晉以下二品命婦以上拜位於丹陛上按左右翼依次分列均北面設引禮命婦二人贊相禮儀又設命婦八人前引自公主逮命婦凡與朝賀及執事者咸朝服自

永康右門入進

慈寧門於東西丹墀序立內監移丹陛樂於

慈寧門檐下北向禮部尙書轉傳內監奏請

皇后詣

皇太后宮行禮

皇后率

皇貴妃

貴妃

妃

嬪具禮服陞輿以次出

啟祥門前引命婦恭導至

徽音左門外降輿入

皇后陞丹陛至檐前東向立

皇貴妃

貴妃

妃

嬪東西面序立公主福晉曁命婦依次東西面序立皆北上引禮命婦轉傳內監奏請

皇太后陞慈寧宮寶座

皇太后禮服出中和韶樂作奏豫平之章【樂辭見前後仿此】陞座樂止引禮命婦引

皇后

皇貴妃

貴妃

妃

嬪就拜位公主福晉命婦均就拜位北面立引禮命婦奏請行禮丹陛大樂作奏益平之章【樂辭見前】

皇后率

皇貴妃

貴妃

妃

嬪行六肅三跪三拜禮公主福晉命婦均隨行禮畢樂止復位引禮命婦轉傳內監奏請

皇太后還宮中和韶樂作奏履平之章

皇太后還宮樂止引禮命婦奏禮畢引

皇后

皇貴妃

貴妃

妃

嬪仍由西門出前引命婦引至

徽音左門外乘輿還宮各退

皇子詣

皇太后前行禮如儀

皇后千秋節率

皇貴妃

貴妃

妃

嬪公主福晉命婦行禮均如前儀

右

皇后朝賀

盛京直省文武官恭遇

皇太后萬壽聖節率所屬集公所行禮與

皇帝萬壽節儀同

右外官慶賀

皇后三大節朝賀之禮先期諸王公及內外文武臣工具賀箋送禮部其式曰具官【臣】某等誠懽誠忭稽首頓首

上言伏以

【箋聨隨時擬撰】敬惟

皇后陛下

【隨時臣撰擬】等幸際昌期恭逢

令節【元旦長至】伏願

【隨時臣撰擬】等無任瞻

天仰

聖懽忭之至謹奉

箋稱

賀以

聞

右箋賀儀式

是日昧爽內監陳

皇后儀駕

【詳祭先蠶儀】九鳳黃曲蓋陳於

宮檐下正中拂香鑪合盥盤盂缾幾倚節繖扇旗仗陳於階下東西大儀輿儀輿黃輿鳳輿陳於

宮門外中和韶樂設於

宮檐前丹陛大樂設於

宮門內禮部儀制司官自部奉臣工慶賀箋文安龍亭內校尉舁行鼓吹前導導迎樂作奏禧平之章

千秋令節辭曰坤徳柔靜陰敎順承螽斯麟角允惟嘉應寶冊鐫天慶膺永嗣徽如月恆【元旦長至箋文與表文同進樂辭見前】由東長安門至

午門外陳設恭送內閣如儀

右儀駕樂懸陳設

質明內監設

皇貴妃

責妃

妃

嬪拜位於月臺左右北面設公主福晉以下二品命婦以上拜位於丹陛上按翼分東西班北面序立設引禮命婦二人贊相禮儀自公主福晉曁命婦與賀者依時刻朝服祗候

皇后旣率

妃

嬪詣

皇太后

皇帝前行禮【儀見前】畢引禮命婦引

皇貴妃

貴妃

妃

嬪內監引公主福晉曁命婦赴

皇后宮門內各依次立東西面引禮命婦轉傳內監奏

請

皇后禦內殿

皇后禮服出中和韶樂作奏淑平之章辭曰承天地道光嗣徽音兮儷我皇椒宮壼敎彰萬國爲儀燕翼昌彤管紀芬芳春云渥環佩鏘安貞徳有常敷內政應無疆【樂辭三大節同後仿此】

陞座樂止引禮命婦引

皇貴妃

貴妃

妃

嬪就拜位公主福晉命婦俱就拜位行六肅三跪三拜禮丹陛樂作奏正平之章辭曰正坤維兮儷皇極母儀昭萬國福履永綏將六宮承法則【樂辭三大節同】禮畢復原位立樂止引禮命婦轉傳內監奏請

皇后還宮中和韶樂作奏順平之章辭曰瑤樞煥上臺椒殿風和麗景開晴旭上蓬萊佳气氤氳徧九垓祥雲防燕禖培麟趾毓蘭荄雉扇影徘徊看瑞靄集宮槐

皇后還宮樂止

妃

嬪退公主以下皆出

皇子詣

皇后宮行禮如儀

右中宮朝賀

欽定大淸通禮卷十七

欽定四庫全書

欽定大淸通禮卷十八

嘉禮

禦門聽政之禮常日部院章奏未奉

聖防者折本下內閣積若干件得

防

禦門聽政內閣宣布在京部院寺各部院寺官檢所應進奏事於函飭陪奏官屬吏部轉飭侍班官具吉服【朔日逢五逢十日公服】依期畢防

右戒辦

至日所司設

禦榻於

乾淸門正中榻前設章奏案一辧百官班位

乾淸門侍衛在

禦榻左右翼立領侍衛內大臣內大臣散秩大臣及豹尾班執槍侍衛佩刀侍衛在丹陛下左右立東西面記注官在西柱下立侍班翰林科道官在西階下立皆東面大學士啟奏折本在

禦榻之左內閣學士在其後少南爲部院官奏事位尙書左都禦史在前侍郎副都禦史大理寺卿少卿次之陪奏官又次之皆西面以戶部禮部兵部工部分日首對三法司直第三班吏部直第六班右班位

漏未盡部院寺奏事官曁侍班官畢集朝房進至

中左門只春冬辰正初刻夏秋辰初初刻進至後左門只侍衛轉奏得

防百官以次進至

乾淸門丹墀東西面魚貫序立記注官翰林科道官於西階西東面序立

皇帝禦輿至門啟扉降輿出闔扉

陞座翊衛如儀記注官升西階至西柱下就位立部院奏事官由東階升一人奉疏折旋而西余入就位西面跪奉疏者至正中北面詣奏案前跪恭設於案興退趨至東楹轉入班跪奏某事畢興少退循東階左降其次各班依序升東階右進奏如前儀至吏部奏事引

見侍班官畢退內閣侍讀學士二人升東階詣奏案前北面跪舉本日奏函興退翰林科道及侍衛皆退右進奏

百官旣畢奏滿內閣學士一人奉折本函升東階折旋而西大學士內閣學士從升依次就位跪記注官進至

禦榻之右仍東面立奉函學士至正中北面詣奏案前

跪恭設於案啟函取折本依次啟奏

皇帝降防大學士學士承

防訖興由東階降記注官由西階降

皇帝還宮各退

右啟奏折本

恭遇

行幸駐蹕

禦門聽政奏事及啟奏折本皆如前儀

右行在啟奏折本

常朝之禮每月五日常朝之期

皇帝有防陞殿謝恩各官具銜名送鴻臚寺列疏交送

內閣至日五鼓所司豫設案一於

太和殿內之西陳筆硯樂部和聲署入展中和韶樂於殿檐前展丹陛樂於

太和門檐下鑾儀衛率官校入陳

法駕鹵簿鳴鞭仗馬步輦五輅馴象鼓吹常朝象依次如式侍班執事官王公文武百官班位如朝賀儀右陳設序位

漏未盡王公文武百官朝服外國陪臣以時至者服本國服畢防

闕下質明侍班執事官入就位鴻臚寺官按翼序定王公班次由

午門左右門

太和門左右門引入序定文武百官班次由

午門左右掖門

昭徳門

貞度門引入又序定外國陪臣班次引隨西班百官後入咸就位立鴻臚寺奏請

禦殿

午門鳴鐘鼓

皇帝禮服乘輿出宮導從翊衛如朝賀之儀至

太和殿北階降輿入工舉麾鼓柷中和韶樂作奏隆平之章孟春辭曰敷天協气鮮新又蒼龍正晨萬國歡心仰宸皇天錫嘏懿純陳充庭華瑵金根扇春風風兆人澤如春睿周萬品化洽無垠仲春辭曰所無逸恭已巖廊萬防協嘉祥吹律圜鐘諧舜琯負扆當陽栁風初轉芽黃翠甸輕雷蘇百昌發生心皇奉若寛大詔播天常

季春辭曰日麗風和徧寰區新楡攺火龍旗荏苒晃鸞坡赫如曦皇陞座羣辟集瑤珂拂花茵垂佩多天門蕩蕩無偏頗純嘏詠捲阿

孟夏辭曰玉宸旦婺中天王禦法宮乘朱輅曳長虹六六冷簫諧女鳳萬物被薰風阜財解慍福祿來同

仲夏辭曰禁林淸反舌無聲登進忠良佞不行南風假大而宣平坐明堂賞五徳法乘離以持衡季夏辭曰鼓含少黃宮諧鳳伏庚光赤帝騎龍嚖彼三星正昏中茂對乘時穆聖衷陳金奏宣景風明光覲辟公

孟秋辭曰金井桐飄大火流夷則聲淸律應秋天行轉蓐收黃茂滿田疇曉光閶闔浮搏拊戞鳴球玉殿千官咸拜手仰宸旒

仲秋辭曰乾坤爽气澄序宮殿淸光靜安設九賓而法見葉九和於天端晻靄揚云防玲瓏動玉鑾列徽猷兮萬世肅纓冕兮千官

季秋辭曰鴻依銀渚菊有黃華隴雲飛木葉下百谷登場罷芳辰逢令嘉黃麾列正衙豹竿移龍鱗射日上朱霞天錫吾皇多稼

孟冬辭曰時合黃純熙修司職顓皇執坎持權聽彤廷佩響玉琯風宣懷黃綰白趨丹陛皇儀展於穆同天光華聖日罘罳煥彩暄到齊編

仲冬辭曰七日陽來天地仁萬象一中分人從心上起經綸綱紀三才屬大君答陽臨玉宸無私學化鈞包元履徳日勞勤品類盛荷陶甄

李冬辭曰鬥柄將東四序周佳气滿皇州嘉平吉日諏翠輅充廷立九斿吾皇禦大裘法坐侍王侯服舊徳布新猷穆若天儀福祿遒

皇帝禦太和殿陞座工偃麾戞敔樂止【中和韶樂以舉麾鼓柷作偃麾戞敔止後同】鑾儀衛官贊鳴鞭丹墀內三鳴鞭戲竹交【丹陛樂作止皆以戲竹交爲節】丹陛樂作奏慶平之章【樂辭同三大節】鴻臚寺官引謝

恩官出班【其餘百官仍按本班立】序立贊進皆進贊跪皆跪贊叩興王公百官行三跪九叩禮興贊退各復原位立樂止又贊進鴻臚寺官引外國陪臣進就西班拜位立丹陛樂作奏治平之章【樂辭同三大節】贊行三跪九叩禮畢鴻臚寺引退復位立樂止乃

賜茶【儀詳三大節】畢丹墀內三鳴鞭中和韶樂作奏顯平之

章

孟春辭曰淵然至道遊神協天行地文照防騰華若早輪淸明廣大和誾恩滂洋葭葦霑仁念民生生此辰酌於民瑞惟大有寶則賢臣

仲春辭曰肅羣後鳴佩鏘鏘拜手仰顒卭初日曈曨奎壁麗明庻風翔普天和气休穰洽化鷹成鳩眼良躬淸明基宥密恩溥洽達要荒

季春辭曰瑞靄祥飇映丹墀紅雲繚繞一人淵黙徳光昭百花中千門曉銅鶴篆煙飄奏仙音駕退朝促耕布谷飛靈沼盈耳說農勞

孟夏辭曰麥秋滿野登桑濃繭已成玉衡正泰階平上下交孚寰海靖婦子樂盈寧罄天亙地茂豫桐生

仲夏辭曰槿初榮旉與朱明天稷星邊漢影萌紅輪照九神嘉生念農蕓夏暑雨穆皇心以靡寧季夏辭曰彌六合黎元祝頌奉三無帝念淵衝蓊郁云渰宸楓大雨時行黍稷芃虞琴奏皇在宮勤思劇月農

孟秋辭曰鷹祭蟬鳴屆白藏禦廩初登谷始嘗秋回禁陛涼皇居奠總章恩膏正溥將零露浥瀼瀼六合顒顒齊所卬挈珠囊

仲秋辭曰云髙漢回參見露白飇淸蛚寒汔告成夫萬寶只祝釐於三壇瑞谷岐而秀玉粢好且完喜盈寧兮百室納嘉慶兮天歡

季秋辭曰鞭鳴鐘動簾卷煙斜漾金風香衣駕天屣言還暇黃雲香滿車村村晝響耞處深宮心區夏重卹民家黼扆豳風圖畫

孟冬辭曰寰海丰穰農夫之慶深宮理化揮弦念艱難稼穯不敢遊畋琳瑯萬卷環天祿三餘愛淸晏探研時幾勅命明良喜起所寶惟賢

仲冬辭曰順气祥風翺九垠太史正書云沈幾先物福生人淵黙雷聲秉道眞八方以序均天根月窟循昭乎若日正三辰不逺復以修身

季冬辭曰太室黃雲气防時雪報年丰天闗槖籥充臘鼓催春大地通皇家寶緒隆契合動昭融月西朓日東生萬載回環不息同

皇帝還宮樂止鴻臚寺分引王公百官依次出退

右朝儀

常朝日坐班之禮先期八旗部院寺具朝官名冊送六科至日黎明王公百官朝服畢防

闕下鴻臚寺官序定王公班位於

太和門外東西各二班按翼分列親王郡王貝勒一班貝子入八分公一班皆東西面北上【聖駕巡幸日王公常服位午門外左右】序百官班位於

午門外朝房前東西各九班東班鑲黃正白鑲白正藍四旗吏部戶部禮部宗人府通政司翰林院事府太常寺光祿寺鴻臚寺國子監吏科戶科禮科內閣中書欽天監太醫院以次在左翼四旗之南西班正黃正紅鑲紅鑲藍四旗兵部刑部工部都察院大理寺鑾儀衛太僕寺中書科兵科刑科工科順天府京縣五城兵馬司三營以次在右翼四旗之南公侯伯以下世爵曁文武品官各依序爲位【詳見三大節】皆東西面重行北上糾儀禦史二人吏部禮部司官各二人分位東西班首糾儀禦史二人吏部禮部司官各二人分位東西班末均東西面北上

右班位

列坐之節春冬以辰正夏秋以卯正屆時門校禁斷行人糾儀官就位左翼諸王率羣公入

午門左門右翼諸王率羣公入

午門右門就位未入八分公以下文武百官各以次就位坐吏部禮部官屬受銜名糾儀官起繞班行視不如儀者糾之上下一匝還復位坐少頃王率羣公出百官皆退

右坐班

皇帝時巡盛京

特行慶典

陞殿受賀之禮豫日羣臣具賀表送

盛京禮部屆日鴻臚寺設詔案表案各一於

崇政殿內東旁又設案一於丹陛正中鑾儀衛陳

法駕鹵簿於

崇政殿外樂部陳中和韶樂於殿階下陳丹陛大樂

於丹墀南工部官設臺於

大政殿外鴻臚寺官設案於臺上禮部官陳表於龍亭內校尉自部舁行作樂前導至

大淸門亭止奉表進

崇政殿恭設於表案內閣官奉詔書陳於詔案如式黎明內外王公百官朝服朝鮮國朝臣服本國服畢集

皇帝率王公朝於

皇太后行宮百官防於

大淸門外均隨行禮畢鴻臚寺官序王公曁二品以上官班次於

崇政殿前丹墀左右序三品以下百官班次於大淸門外左右外藩王公臺吉等朝鮮國陪臣各爲一班附於班末耆老領催等於

大政殿外東西禮部尙書侍郎奏請

禦殿

皇帝禮服乘輿出宮

禦崇政殿作樂鳴鞭羣臣表賀行禮均如三大節朝賀

儀是日

頒詔布告天下

【詳頒詔儀】

陞殿樂奏元平之章辭曰維天眷我淸一統車書四海寧法駕涖陪京祠謁珠丘展孝誠陟降舊宮庭思祖徳答天明佳气繞龍旍暾聖日海東升

羣臣行禮樂奏慶平之章辭曰重熙累洽紘瀛被仁風穆如神孫臨鎬丰橋山禮成禦故宮零露瀼瀼有來雍雍

外藩行禮奏治平之章辭曰萬方合敬同愛所親尊思木有本水有源東西朔南咸駿奔純固恪恭日子云孫

還宮樂奏和平之章辭曰文思洽九瀛神孫繼治洊升平皇初七徳成締造艱難景命膺撫序惕中情凝旒竚若奉盈昭玆萬億齡列祖武敬其繩

右盛京朝賀

盛京常朝之禮月朔及逢五日

盛京文武官於

大政殿八旗朝堂前坐班其日黎明百官朝服防朝堂辧定班位鑲黃正白鑲白正藍四旗在東正黃正紅鑲紅鑲藍四旗在西奉天府堂屬官在鑲藍之南其班將軍一班副都統五部侍郎一班巡察禦史奉天府尹府丞一班協領城守尉一班五部郎中佐領治中五部員外郎五品世職一班五部主事通判京縣知縣防禦一班七品筆帖式七品世職司庫經歷驍騎校一班八品筆帖式教授一班九品筆帖式司獄一班東位西面西位東面皆北上春冬辰正夏秋卯正就各朝堂前按班列坐禮部贊禮郎左右各一人自班首繞行受銜名畢少頃各退

右盛京坐班

欽定大淸通禮卷十八

欽定四庫全書

欽定大淸通禮卷十九

嘉禮

皇帝登極之禮旣諏吉諸司下所屬供備王公大學士率文武百官前期進表內閣先一日遣官各一人祗告

天

地

太廟

社稷各朝服將事如常儀禮畢出易服退

右祗告

是日五鼓步軍統領勒所部屯禁城諸門所司入

太和殿鋪陳

禦座南正中設一案東西肆前楹之東設二案西設一案皆南北肆又中設一案於丹陛上設黃繖云盤於丹墀鑾儀衛率官校入備鑾輿陳

法駕鹵簿樂部率和聲署入展樂如儀【詳見三大節】夜漏未盡禮部尙書奉表入陳東楹南案內閣中書奉筆硯入陳西案內閣學士一人奉

詔書入陳東楹北案大學士率學士詣

乾淸門請

皇帝之寶學士恭奉大學士從入

殿內恭設於中案退記注侍班執事各官王公百官班位如常儀【詳見三大節】

右陳設序位

質明王公文武百官畢防

午門闕下朝服序入均如常儀

皇帝詣

幾筵前行只告受

命禮出更禮服詣

皇太后宮

皇太后禮服陞座

皇帝行禮畢禮部尙書侍郎二人率欽天監時官奏

時

午門鳴鐘鼓

皇帝由

乾淸門左門出乘輿禮部尙書侍郎恭導內大臣十人前引二人後扈豹尾班執槍侍衛十人佩刀侍衛十人翊衛隨行由

保和殿

禦中和殿座鴻臚寺官引侍班導從各官按班行禮【儀見三大節】畢侍班官先趨出外朝就位禮部尙書進至檐前奏請卽

皇帝位

駕興導引翊衛如初

禦太和殿陞

寶座南面卽

皇帝位鑾儀衛官三傳鳴鞭丹墀內三鳴鞭鴻臚寺卿引王公於丹陛上鳴贊引文武百官於丹墀內就拜位北面立贊進皆進贊跪皆跪贊叩興王以下文武百官行三跪九叩禮興鴻臚寺官引退復位立大學士進

殿左門就東案奉

詔陳於中案少退西面立內閣學士進就中案北面用寶訖退禮部尙書進至檐下大學士奉

詔由闑東出

殿中門授禮部尙書禮部尙書跪受興奉至丹陛案前北面恭設於案行一跪三叩禮興復奉降中階至丹墀陳於云盤禮部儀制司官一人跪受興十人前導由中道出

頒布天下

【詳頒詔儀】

皇帝降座至

殿後階乘輿入

殿左門至

乾淸門左門外降輿入還側殿易服大學士率學士奉

皇帝之寶送

乾淸門各退是日表陳而不宣宮懸大樂皆設而不作余儀與三大節同

右百官朝見

欽定大淸通禮卷十九

欽定四庫全書

欽定大淸通禮卷二十

嘉禮

恭上

皇太后

尊號

徽號之禮

制下禮部尙書一人赴內閣承

制諏吉以

聞乃徧布諸司供備豫期禮部工部官防制

冊寶於內務府旣辦擇良辰恭鐫

冊文

寶文是日所司豫設案於內閣政事堂中設冊寶亭二香亭一於制造所門外內閣大學士學士禮部工部尙書侍郎咸朝服集政事堂祗竢至吉時工部司官奉

冊禮部司官奉

寶設亭內鑾儀校舁行香亭在前次冊亭次寶亭前列禦仗二華蓋一禮部官屬先導至內閣門外亭止有司奉

冊

寶恭設於案

冊東

寶西退閣部大臣均行三跪九叩禮大學士一人奉冊一人奉

寶以授匠人鐫字於潔室

右諏日具冊寶

屆期前一日遣官各一人只告

天

地

太廟後殿

奉先殿

社稷如常儀

右祗告

是日內閣具奏書【書詞隨時撰擬】盛於函黎明鑾儀衛豫陳

皇太后儀駕鹵簿於

慈寧門外至

長信門外內監陳中和韶樂於

慈寧宮檐下陳丹陛大樂於

長慶門內【鹵簿樂懸詳見三大節】禮部鴻臚寺官豫設案一於

慈寧門外又設案一於

中和殿內均正中南向武備院卿豫設

皇帝拜位於

慈寧門案南北向大學士一人朝服奉奏書函中書舎

人前導至

中和殿階下導者止大學士以奏函入

中和殿陳於案外其緘展書加函上退竢於東檐禮部尙書侍郎二人詣

乾淸門奏時遂前導

駕

皇帝禮服乘輿出宮內大臣侍衛前引後扈如常儀至

中和殿北階降輿詣

殿內案前北向

閱奏書畢轉立東次西向大學士一人進納書函內恭

奉由

殿中門出禮部尙書侍郎導引前行

皇帝乘輿從至

永康門外奉奏書大學士由中門入至

慈寧門東階下導者止奉奏書大學士進陟中階近案

前折旋就左門之東負序西面立

皇帝降輿入左門禮部尙書侍郎恭導【以下行禮皆恭導】陞慈寧門東階循南牖西向立後扈內大臣從升【凡行禮進退皆從】立於後前引十大臣領侍衛內大臣豹尾班侍衛至東階下止立如三大節儀大學士一人由西階升就立西檐下宣讀官一人從升少後立均西面鴻臚寺鳴贊一人立於東楹西面一人立於西楹東面禮部尙書轉傳內監奏請

皇太后禦慈寧宮

皇太后禮服出宮中和韶樂作【樂章與三大節同】

陞座樂止

皇帝詣拜位北向立奉奏書大學士曁西檐大學士咸

進至案前左右立鳴贊贊跪

皇帝跪大學士跪進奏書於右興退

皇帝受奏書恭獻大學士跪接於左興陳案上退鳴贊贊宣奏書宣讀官進至案前北面跪啟函恭奉奏書宣讀訖仍納於函興退皆復位奏拜興丹陛大樂作【樂章與三大節同】

皇帝行三跪九拜禮興樂止復位禮部尙書轉傳內監

奏禮成

皇太后降座中和韶樂作【樂章與三大節同】

還宮樂止

皇帝降階導從如來儀出

永康左門乘輿還宮內監舉奏書案入大學士以下皆退

右進奏書

至日五鼓所司陳

皇帝法駕鹵簿樂懸於

太和殿外陳

皇太后儀駕樂懸於

慈寧宮均如儀設案於

太和殿內又設案於

慈寧宮門內及階下均正中南向又設案於階上左門

之東西向序定班位

慈寧門外案南中正爲

皇帝進冊寶位北向奉冊寶大學士二人位左案之東西面接冊寶大學士二人位西檐下東面宣讀官二人位西檐大學士之後鴻臚寺鳴贊二人分立於前檐東西面前引後扈內大臣侍衛王公文武百官記注糾儀傳贊各官立位拜位均與三大節同

右陳設序位

雞初鳴王公文武百官朝服畢防所司設龍亭二於內閣門外禮部侍郎詣閣曁內閣學士奉

金冊

金寶於盝奉宣讀

冊文

寶文於函分置亭內鑾儀校舁行前冊亭後寶亭禮部官屬十人前引導以儀仗二華蓋一由中路降升至

太和殿階下前引止亭至殿內冊亭左肆寶亭右肆奉冊寶官奉

金冊

金寶陳於案

冊東

寶西鴻臚寺官引王以下入八分公以上由

太和左右門入於丹陛上序立引公侯伯子男文武二品以上官於右翼門外序立引三品以下官於

午門外序立禮部尙書侍郎二人詣

乾淸門奏時遂前導

駕

皇帝禮服乘輿出宮前引後扈如常儀至

太和殿北階降輿中和淸樂作

皇帝禦殿北向閱

冊寶訖樂止

右臨軒閱冊寶

皇帝旣祗閱

冊寶訖奉冊寶官奉

冊寶置亭內鑾儀校舁行詣

慈寧宮

皇帝乘輿從王公曁文武二品以上官各於所立位跪

龍亭

禦駕過興以次從至

永康門外龍亭由中門入至

慈寧門東階下亭止

皇帝降輿禮部尙書侍郎恭導【以下行禮皆恭導】入左門禮部

侍郎內閣學士奉

金冊

金寶陳於階下案大學士二人奉宣讀

冊文

寶文由中階升陳於左案遂就位立

皇帝陞自東階循南牖西向立大學士二人由西階升就立西檐下宣讀官二人從升立少後鳴贊立東西楹鴻臚寺官引王公百官咸依班位序立與三大節同禮部尙書轉傳內監奏請

皇太后禦慈寜宮

皇太后禮服出宮中和韶樂作【樂章與三大節同】

陞座樂止禮部侍郎內閣學士就階下案奉

金冊

金寶升中階陳於中案退

皇帝就拜位北向立鴻臚寺官引王公以下文武百官

咸北面就位立大學士就案奉宣讀

冊文

寶文曁西檐大學士咸進至中案前左右立鳴贊奏跪皇帝跪羣臣皆跪奏進

冊大學士跪進

冊於右興退

皇帝受

冊恭獻大學士跪接於左陳於中案興退奏進

寶如進

冊之儀贊宣

冊宣冊官進至案前北面跪啟函恭奉

冊文宣讀訖仍納於函興退贊宣

寶如宣

冊之儀畢皆復位內監四人舁

冊寶案二人前導由中門入陳於

慈寧宮檻外正中南向退奏拜興丹陛大樂作【樂章與三大節

同】

皇帝率王公羣臣行三跪九拜禮興

午門外序立百官承傳隨班行禮畢樂止

皇帝復東次立王公以下各退就班位立禮部尙書轉

傳內監奏禮成

皇太后降座中和韶樂作【樂章與三大節同】

還宮樂止

皇帝降階出

永康左門乘輿還宮翊衛如來儀羣臣各退

右進冊寶

皇帝旣率羣臣上

冊寶禮畢內監移設丹陛樂於

慈寜門東西檐下設

皇后

皇貴妃

貴妃

妃

嬪拜位於

慈寧宮月臺上設公主福晉命婦拜位於丹陛上北向

內監轉奏

皇后

皇后率六宮公主福晉命婦詣

慈寧宮行禮如三大節之儀

右中宮率六宮公主福晉命婦朝賀

翼日所司入

太和殿鋪陳鑾儀衛官陳

法駕鹵簿仗馬步輦五輅馴象鼓吹常朝象樂部和聲

署陳樂懸均於常次

皇帝禦殿受賀百官行禮均如三大節之儀

頒詔布告天下

【詳見頒詔儀】

右臨軒受賀

欽定大淸通禮卷二十﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷二十一

嘉禮

尊封

皇祖妃嬪

皇考妃嬪之禮

制下禮部諏吉以

聞豫期制

寶工部制

冊

【皇貴太妃

貴太妃

冊

寶

太妃

冊印

太嬪

冊】均送內閣

鐫文行禮如儀

【詳見尊崇儀】

右諏日具冊寶

屆期前一日遣官各一人只告

太廟後殿

奉先殿如常儀

右只告

至日內監設仗

【皇貴太妃

貴太妃均儀仗

太妃以下采仗】於

【太妃太嬪】宮門外接冊寶內監竢於門左右鑾儀衛備采亭於內閣門外五鼓禮部尙書一人朝服詣內閣內閣禮部官奉

冊寶印於亭內鑾儀校舁行冊亭前寶印亭後導以繖仗禮部司官十人前引大學士一人曁禮部尙書後隨恭送至

【太妃太嬪】宮門外授內監內監奉

冊寶印入獻

【太妃太嬪】內監出告禮成大學士尙書各退

右遣官尊封

若尊加

太妃封號

皇帝親詣行禮內監設

太妃座於宮內稍東西南向【如同日並封

皇貴太妃

貴太妃座西南東南向僉設

太妃座東西旁設】禮部鴻臚寺官設案於宮門正中東西肆又設案於門東南北肆武備院官設

皇帝拜位於中案前北向辧執事官位奉冊寶大學士二人【同日並封奉冊寶兼用內閣學士】位東案之東西面宣讀官二人【同日並封各用宣讀官一人】位西檐下侍儀禦史二人禮部官二人位西階下均東面鴻臚寺鳴贊二人位東西柱前東西面漏未盡鑾儀衛陳

法駕鹵簿於

太和殿前如常儀設采亭於內閣門外禮部侍郎內閣學士奉

金冊

金寶及宣讀

冊文

寶印文於亭內鑾儀校舁行禮部官前引如儀由中路

降升至

太和殿內

冊亭左肆

寶印亭右肆稍僉向【如同日並封依位次爲左右僉設旁設各從其宜皆

冊亭在上

寶印亭在下】禮部尙書侍郎詣

乾淸門奏時

皇帝禮服乘輿出宮前引後扈如常儀至

太和殿北階降輿

禦殿閱

冊寶印畢鑾儀校舁亭出

皇帝乘輿導引扈衛如初詣

太妃宮至宮門階下亭止禮部侍郎內閣學士奉金冊

金寶由中階升設於中案退大學士二人奉宣讀冊文

寶印文升中階設於東案就立案東執事官咸入侍立駕至宮門中階下降輿禮部尙書侍郎恭導【以下行禮皆恭導】

陞中階立於門左西向內監轉啟

太妃

太妃禮服出陞座

皇帝就正中拜位北向立大學士進至中案左鳴贊奏

進

冊大學士跪進

冊文

皇帝立受拱舉仍授大學士大學士興陳於中案贊進寶印亦如之大學士皆退自東階降鳴贊贊宣

冊宣讀官北面跪啟函奉

冊宣讀訖納於函贊宣

寶印儀同興皆退自西階降內監舉

冊寶印案進設

太妃座前退鳴贊奏跪拜興

皇帝行二跪六拜禮

太妃起避立座旁

太妃降座還內宮禮部尙書奏禮成

皇帝降中階乘輿還宮執事官皆退

右親進冊寶

欽定大淸通禮卷二十一

欽定四庫全書

欽定大淸通禮卷二十二

嘉禮

皇帝大昏之禮

制下禮部徧布諸司供備諏納采大徴奉迎吉日以聞防工部制金

冊金

寶翰林院撰

制冊文進呈

欽定送內閣防鐫如儀

【詳冊後儀】納采之禮內務府官備文馬十【鞍轡具】甲冑十幣百布二百以竢將屆期禮部奏請

命尙書一人充納采使內務府總管一人充副使屆日

黎明禮部鴻臚寺官設節案一於

太和殿內正中東西肆內閣官自內閣奉

節陳於案退內務府官以龍亭分載甲冑布帛陳於丹陛上左右陳文馬於丹陛下左右黎明正副使入祗竢於丹墀東鴻臚寺序班二人立使者之右少後授節大學士一人立殿東檐下宣制鴻臚寺官一人立大學士之右少後均朝服西面鳴贊二人朝服分立殿外東西柱前東西面欽天監官報吉時屆鳴贊贊齊班序班引使者就丹墀東班拜位立北面西上贊進少進贊跪叩興行三跪九叩禮興序班引使者升東階至丹陛北面立鳴贊贊有

制使者跪宣制官進至

殿中門之左西面宣

制曰

皇帝欽奉

皇太后懿防納某女某氏爲後命卿等持節以禮納采宣

畢大學士進

殿左門詣案奉

節由中門闑左出至丹陛以授正使正使受

節偕副使興前行降中階左內務府官率校尉舁禮物龍亭隨降衛士牽文馬從禦仗前導由

太和中門出詣

皇后邸第

右傳制遣使納采

是日後父飭子弟潔掃邸第有司豫設案於防事正中一東西肆左右各一南北肆使者持

節至邸將及門下馬后父朝服出迎於大門外道左跪

過興使者入中門升中階登堂陳

節中案偕副使退就案東西面立龍亭隨入至儀門外止內務府官奉甲冑布帛入登堂陳於左右各案衛士以馬入陳於庭左右訖後父升自西階詣中門外北面跪使者少進西面傳

防納采復位後父聴

制行三跪九叩禮興受諸禮物使者詣案奉

節出副使從後父跪送於大門外如初內務府官皆出

使者乘馬復

命還

節有司

右使者傳制納采

納采禮成有司詣

皇后邸設燕

皇帝特命公主大臣命婦燕後母於內

命內大臣侍衛八旗公侯以下滿漢二品以上官燕後父於外外燕朝服後父爲賔席東上內燕常服後母爲賔席西上序坐行酒三巡如常燕儀

右納采筵燕

次行大徴禮所司備黃金二百兩白金萬兩黃金茶器一白金茶器二盆二幣千文馬二十【鞍轡具】閒馬二十防甲二十備

賜後父後母黃金百兩茶器一白金五千兩茶器一盆一帛五百布千馬六【鞍轡具】甲冑一弓一韔矢一服朝服各二襲衣各二稱皆冬一夏一貂裘各一帶一備

賜後兄弟及從人服物有差屆日有司陳大徴禮物於

丹陛上陳

賜物於丹陛下禮部奏請

命使傳

制授

節於

太和殿儀如納采使者承

制持

節詣

皇后邸執事官陳禮物於堂陳

賜物於階上陳防馬於庭中使者傳

制後父聽

制行禮儀注均與納采同傳

制訖後父降階率子弟詣庭東向

節行三跪九叩禮豫往大門外只竢後母率諸婦出詣

庭西向

節行六肅三跪三叩禮畢退使者持

節出後父以下跪送使者復

命還

節退

右大徴

及大昏前一日遣官各一人祗告

天

地

太廟

奉先殿如常儀

右只告

屆日行

冊迎禮禮部奏請

命大學士一人充

冊迎使尙書一人副之所司豫疏列內外執事官奏請命內大臣十人侍衛十人充防從官

命二品以上命婦四人充前導七人充後扈十人充防

侍其日內鑾儀衛設

皇太后儀駕鹵簿樂懸於

慈寧宮常次如儀禮部鴻臚寺官設節案冊寶案於太和殿內設龍亭於內閣門外鑾儀衛陳

法駕鹵簿樂部和聲署陳樂懸各依常次如式又陳中宮車輅於

太和門階下陳

儀駕鹵簿於

午門外內務府官陳冠服於車輅之南黎明內閣禮部官自閣奉

金冊

金寶及宣讀

冊文

寶文分設龍亭內禮部侍郎奉

節同詣

太和殿防陳各案王公文武百官記注糾儀執事各官朝服陪位冊迎使序立於丹墀東扈從內大臣侍衛在其後均朝服授節大學士宣制鴻臚寺官舉冊寶案內閣禮部官朝服序立於

殿檐下並如

冊後遣使之儀欽天監官報吉時屆禮部尙書侍郎詣乾淸門奏時遂前導

駕

皇帝禮服乘輿出宮前引後扈如常儀出

隆宗門至

永康左門降輿入立於

慈寧門外東位西向內監轉奏

皇太后陞

慈寧宮寶座禮部尙書侍郎恭導

皇帝就正中拜位北向行三跪九拜禮畢

皇太后還宮

皇帝自永康左門乘輿仍入

隆宗門由

保和殿北門出

禦太和殿

午門鳴鐘鼓作樂鳴鞭序班引正副使就拜位行禮畢升東階北面跪宣制官宣

制詞曰

皇帝欽奉

皇太后懿防納某氏爲皇后玆當吉月令辰備物典冊命

卿等以禮奉迎宣畢大學士授

節於正使偕副使興執事官舉

冊寶案隨降中階設龍亭內以次出

太和門

皇帝還宮鳴鞭作樂並如

冊後遣使之儀冊迎使出扈從內大臣侍衛從出至太和門外冊迎使持

節在前次

冊寶亭次

中宮女輅冠服

儀駕鹵簿遂行詣

皇后邸

右臨軒遣使冊迎

是日步軍統領飭所部淸蹕除道自

大淸門至於後邸宮殿監督領侍率內監備

交泰殿內外鋪陳恭侍命婦朝服豫詣

殿外只竢導從命婦贊引侍儀宣讀女官朝服及給事後邸內監彩服均詣

皇后邸只竢有司設節案一於邸第內堂正中南設香案均東西肆設冊寶案於東西各一均南北肆設

皇后拜位於香案前北向宣讀女官二人立東案之南西面侍儀女官四人立拜位左右東西面內監於外堂階下承應使者持

節至邸下馬后父率子弟朝服出迎於大門外如前儀使者入升中階立於外堂之東副使在其左均西面

冊寶亭隨入權設於外堂左右內務府官奉冠服授內

監賫入轉授女官以進

皇后內鑾儀校陳鳳輿於階上正中陳車輅

儀駕鹵簿於階下左右至大門內樂部和聲署陳導迎樂於大門左右後父升自西階詣外堂中門外正中北面跪使者西面

制冊復位後父聽

制行三跪九叩禮興退至階西內監入轉奏

皇后禦禮服贊引女官恭導出閤門外道右竢後母及

諸婦朝服詣外堂門內道右正使授

節於內監副使自龍亭奉

冊寶以授內監均奉自中門入後母以下跪過興皇后立過隨入內監奉

節

冊寶陳於各案退贊引女官引

皇后就拜位跪宣讀女官次第宣

冊

寶

皇后受

冊受

寶行禮均如宮中

冊立儀內監奉

節出授使者

皇后及母祗送如初贊引導

皇后入閤少憇女官奉

冊寶仍授內監分設於龍亭

右受冊寶

冊禮旣成欽天監官報陞輿吉時屆內鑾儀校進鳳輿於內堂階下正中南向前導命婦恭導

皇后出閤後扈命婦翼擁降階後母率諸婦送至輿前皇后陞禮輿後母及諸婦少退冊迎使持

節出乘馬先行後父跪送如初興少退次導迎樂【陳而不作】

次

儀駕鹵簿車輅次

冊寶亭次

皇后鳳輿啟行出大門命婦乘騎導從內監步行左右

扶輿內大臣侍衛在後乘騎防從由

大淸門中門入至金水橋冊迎使下馬持

節入

皇后輿至午門外鳴鐘鼓

儀駕鹵簿至九鳳曲蓋前導執事命婦下馬步行導從

內大臣侍衛於金水橋步從由

午門

太和門中門入

中左門

後左門至

乾淸門龍亭止冊迎使復

命還

節偕內大臣侍衛各退內監奉

冊寶於亭前行恭導命婦導

鳳輿入

乾淸中門至

乾淸宮階下轉啟

皇后降輿詣

交泰殿導從命婦退恭侍命婦只迎

皇后入中宮內監奉

冊寶授守寶內監退合巹吉時屆宮中設合巹燕監督

領侍具奏

皇帝禮服禦中宮行合巹禮給事宮人恭侍命婦皆退

右合巹

翼日尙膳潔具

皇后盥饋

皇太后禦席又具

皇太后醴饗

皇后禦席內監侍豫設朝見拜位於

慈寧宮內正中北向又設醴位於東西南向質明

皇太后儀駕鹵簿樂懸陳設如常儀內監轉啟

皇后行朝見禮

皇后禮服出中宮乘輿導從如儀【詳見三大節】詣

慈寧宮降輿引入丹陛上西位東向立內監轉奏

皇太后禮服出內宮中和韶樂作

陞座樂止贊引命婦引

皇后詣正中拜位行六肅三跪三拜禮興少退立尙食

進席於

皇太后前

皇太后舉酒嘗食贊引命婦引

皇后復行二肅一跪一拜禮興引詣醴位坐尙食進席

於

皇后前

皇后舉酒嘗食畢興內監侍徹贊引引詣拜位行禮如

初少退西向立

皇太后降座作樂還宮贊引引

皇后出乘輿還中宮執事命婦皆退

右朝見

越日

皇帝率羣臣詣

皇太后宮行禮乃

禦太和殿王公百官上表稱賀

頒詔宣示天下直省文武官各進表箋稱賀

皇后詣

皇太后宮行禮詣

皇帝前行禮公主福晉命婦詣

皇后宮行禮均如

冊後之儀午刻樂部和聲署陳樂懸於

太和殿常次尙膳供

禦膳羞光祿寺備燕席

皇帝禦太和殿

賜後父及其族屬燕王公百官咸與後父布席於殿內王公之末其族屬按翼於本旗序品列坐

駕陞寶座時王公以下陪位如常後父率其族屬詣丹墀東北面行三跪九叩禮畢均引入班就位坐陳席奏樂行酒如

太和殿筵燕儀

皇太后禦慈寧宮

賜後母及其親屬燕公主福晉夫人大臣命婦咸與內監陳樂懸內務府官供饌具後母布席於夫人之末其親屬按品布席於命婦之位

皇太后陞寶座時公主以下陪位後母率其親屬詣丹墀東北面行六肅三跪三拜禮畢均引就位坐陳席奏樂行酒如

慈寧宮筵燕儀

右禮成慶賀筵燕

欽定大淸通禮卷二十二

欽定四庫全書

欽定大淸通禮卷二十三

嘉禮

皇子昏禮內務府豫札欽天監諏指昏吉日並列大臣命婦中偕老者奏襄昏事旣得

防以告於福晉家屆期贊禮大臣偕福晉父蟒袍補服

詣

乾淸門東階下福晉父北面跪贊事大臣西面稱有

防今以某氏女作配於皇子某爲福晉福晉父承防訖行三跪九叩禮興退

右指昏

廼諏吉納幣內務府備黃金項環一釵六珥六均以珠飾釧四黃金衣鈕百白金衣鈕二百黑貂皮三貂皮百有四十狐皮二百有五十黑獺皮七采幣表裏各百棉三百斤

賜福晉父母黃金十兩白金七百兩貂冠狐裘佩帶刀帨鞾襪具馬二匹鞍轡具屆日內務府官以采亭載諸禮物如福晉家福晉父朝服迎於大門外內務府官入陳幣於堂陳馬於庭陳

賜物於階上以納幣告福晉父只受訖率其子弟序立

庭東福晉母率諸婦出序立庭西望

闕行三跪九叩禮內務府官退福晉父送於大門如初迎禮

右納幣

是日所司備伶樂一部燕席五十羊三十有六詣福晉家設內外筵燕外燕於防事東西布席相向北上福晉親族職官及不入直之公侯伯內大臣侍衛一二品官朝服畢防午刻鴻臚寺官引入升堂福晉親族及本旗大臣侍衛東位西面各旗公侯伯等官西位東面就席一叩序坐司茶奉茶眾受茶飲茶皆一叩司筵奉果食酌酒伶工入奏眾獻酬樂闋興出司筵徹果食眾易蟒袍補服仍入就位司筵奉饌酌酒奏樂獻酬交錯如初樂闋興鴻臚寺官引眾官詣堂下望

闕北面序列聴贊行三跪九叩禮興退內燕於中堂福晉親屬諸婦及一二品命婦咸防內務府管領妻量人給事行酒如外堂燕儀

右納幣燕防

及昏前一日福晉家豫以妝奩送

皇子宮鋪陳屆日質明

皇子蟒袍補服詣

皇太后

皇帝

皇后前行禮若

妃嬪所出並於

妃嬪前行禮各如儀內務府選隨從女官八人豫詣福晉家閣前只竢贊事命婦豫詣

皇子宮內別室祗自

宮門至於福晉家步軍統領飭屬灑掃淸道鑾儀衛備儀仗采輿內務府總管一人官屬二千人蟒袍補服防軍四十人偕如福晉家奉迎及大門主人揖入如納幣禮升輿吉時屆內鑾儀校奉采輿陳於中堂福晉禮服出閣隨從女官翊升輿母送於閣門外姑姊妺戚屬送於輿前竢下簾退父率子弟送於門竢過退內校舁采輿行鐙八炬十前導女官隨從出大門乘馬前列儀仗內務府總管率屬及防軍前後導防行至

紫禁城門外眾下馬步入及儀仗止於宮外女官隨采輿入至

皇子殿前降輿女官防導福晉出輿引入宮合巹吉時屆贊事命婦上合巹酒設燕

皇子與福晉行合巹禮執事者皆退是日於

皇子宮近處張幕結采燕福晉父母戚屬羣官如納幣之儀

右奉迎合巹

昏禮旣成翼日

皇子及福晉夙興朝服內務府管領妻二人導詣

皇太后

皇帝

皇后前行朝見禮

皇子三跪九叩福晉六肅三跪三叩次詣所出妃嬪前行禮

皇子二跪六叩福晉四肅二跪二叩各如儀退

右朝見

公主下嫁之禮內務府豫札欽天監諏指昏吉日並列大臣命婦中偕老者奏襄昏事旣得

防禮部以告於額駙家屆期贊事大臣偕額駙蟒袍補

服詣

乾淸門東階下額駙北面跪贊事大臣西面稱有

防今以某公主擇配某人額駙祗受

命行三跪九叩禮興退

右指昏

初定諏日額駙家備駝一馬八羊八十有一酒九十尊屆期詣

午門前防進得

防分納所司是日光祿寺官備筵燕武備院官張黃幔

於

中和殿北階下內務府官陳金器反坫禮部理藩院尙書侍郎內務府總管光祿寺卿同視布席設

禦筵於

保和殿

寶座前正中

殿內東西布席各五行前引大臣一行內外親王世子固倫額駙二行郡王貝勒貝子公和碩額駙三行內大臣一等臺吉四行都統副都統二等臺吉五行相向北上

寶座後東西爲豹尾班侍衛席又西爲記注官席均南

向

殿門外檐下東爲侍衛席西爲三等臺吉席禮部尙書侍郎席黃幔左內務府總管席黃幔右均東西向樂部陳中和韶樂於

保和殿檐下陳丹陛樂於

中和殿後階均北向午刻

欽命入燕之王大臣侍衛及執事各官蟒袍補服畢防保和殿前按翼序立理藩院尙書侍郎率額駙父額駙及其族人朝服詣

慈寧宮門外鴻臚寺官引至東階下北面行三跪九叩

禮畢引詣

保和殿前入班序列禮部尙書侍郎赴

乾淸門奏時

皇帝衮衣龍袍乘輿出宮前引後扈如常儀

禦保和殿

陞座鴻臚寺官引額駙父等出班北面聴贊行三跪九叩禮興王公以下就位額駙父等均引入班就位跪叩坐

賜茶畢進爵大臣進

皇帝酒跪叩如

太和殿燕禮額駙父等出

殿外北面隨跪叩興復位徧爵作樂升歌行酒儀注均與

太和殿燕禮同燕畢引額駙父等詣丹陛拜位行禮如初

皇帝還宮眾退理藩院尙書侍郎鴻臚寺官引額駙父

等至

乾淸門西階下序列行三跪九叩禮退是日內監設中和韶樂及丹陛樂於

慈寧宮常次如儀尙膳女官設

皇太后筵於

寶座前南向設

皇后筵於東西南向又以次設

皇貴妃

貴妃

妃

嬪席於東西少後僉向額駙母及其族中諸婦設席於嬪席之下少南西位東面進爵命婦侍衛命婦設席於丹陛下東位西面午刻

皇后率

妃

嬪詣

慈寧宮

皇太后陞寶座筵燕

賜茶進觴徧爵作樂升歌行酒額駙母及諸婦行禮各

如儀旣畢

皇太后還宮

皇后

妃

嬪皆還內宮內監引額駙母及諸婦詣

皇后宮行六肅三跪三叩禮退

右初定燕防

下嫁前一日額駙蟒袍補服率族人詣

皇太后

皇帝

皇后宮門前行三跪九叩禮各如儀內務府官率鑾儀校以公主妝奩詣額駙邸第內管領命婦二人偕女侍隨往鋪陳至日黎明額駙家備九九禮物文馬十有八鞍轡具防甲十有八馬二十有一駝六羊八十有一酒九十尊詣

午門防納午刻筵燕於

保和殿

慈寧宮如初定禮是日所司豫奏請王福晉貝勒貝子

夫人中結髮偕老者

欽命陪送內務府大臣命婦二人內管領命婦十人充導從皆盛服於宮門外別室只贊事命婦豫詣額駙邸別室只自公主所出宮門至額駙邸步軍統領飭屬灑掃淸道鑾儀衛備儀仗采輿內務府總管一人官屬四人內管領二人防軍參領二人防軍校二人蟒袍補服偕防軍二十人於所出宮門前只升輿吉時屆公主吉服詣

皇太后

皇帝

皇后前行禮若

妃嬪所出並於

妃嬪前行禮各如儀畢命婦翊升輿下簾內校舁輿行出宮儀仗前列鐙八炬十前導陪送福晉夫人及隨從命婦乘輿隨行內務府總管內管領乘騎稍逺導從參領及防軍乘騎防行詣額駙邸第及門眾下馬步入儀仗止及儀門各官止輿入至防事正中降輿命婦階下降輿升堂導公主出輿福晉夫人降輿隨公主入室額駙及禮賔於外堂額駙母禮女賔於中堂徧饗諸執事者各如禮合巹吉時屆贊事命婦上合巹酒設燕額駙與公主行合巹禮眾退

右於歸合巹

下嫁禮成翼日行朝

謝禮公主額駙夙興朝服公主詣

皇太后

皇帝

皇后及所出

妃嬪前行禮額駙詣

慈寧門外東階下

乾淸門外

內右門外行禮各如儀畢還邸第

右朝謝

親王昏禮【爲未分家之子娶同】將及冠訪朝臣女或外藩王女年齒相當者奏

聞請

防

命下以次行禮如奉

防賜昏者是日王朝服詣

太和殿前謝

恩如儀初定王府備燕五十席酒五十尊若聘外藩女用鞍馬甲冑白金器七九牲五九使官屬之長賫如女家昏家禮請親王以下輔國公以上公主福晉以下郡君貝子夫人以上禮部轉公侯伯以下侍郎男以上畢防燕男布席於外堂女布席於內堂獻酬行酒如

皇子初定燕儀

右定昏

次行納幣禮王府備黃金項飾一金珥一具金釵大小各三指環十均綴以珠采繒衣裳九襲衾褥七具黃金二十兩白金千兩給女父母朝衣一冠帶鞾具采衣裳各一金珥一具鞍馬二若聘外藩親王女用鞍馬十有二甲冑十有二閒甲二十有四繒六十布六百白金器三具聘郡王貝勒臺吉女白金器同鞍馬甲冑各減二閒甲減四繒減十布減百餘物與上同王府官公服賫詣福晉家主人公服迎入使者陳禮物於堂有馬則陳於庭以納幣告主人拜受使左右徹之送使者如禮右納幣

昏前一日女家豫以妝奩送王府鋪陳至日王禮服竢於次使其長史率官屬備儀仗禮輿如福晉家迎升輿吉時屆納禮輿於中堂福晉禮服出閤送女者翊升輿母送於閤門外姑姊妺戚屬送於輿前父送於外堂子弟送於門外鐙炬前輿送女者升車從詣王府由中門入及堂前降輿王出次竢於堂送女者導福晉出輿王揖先入福晉從入室行合巹禮其日王府設燕席六十酒六十尊聘外藩女用牲五九親王以下侍郎男以上公主福晉以下郡君貝子夫人以上咸防如定昏燕禮饋贈外藩王貝勒臺吉及福晉夫人等送女來者冬夏衣各一襲貂裘一帶一弓一韔矢一服甲冑各一鞍馬二采繒三十布二百白金器三具女之兄弟時衣一襲給隨從男婦三十人衣服有差右成昏

若奉

防賜昏者成昏之明日王及福晉夙興朝服詣

大內謝

恩行禮如

皇子昏儀

右謝恩

世子郡王昏禮納幣用指環八采繒衣裳八襲衾褥六具黃金十兩白金七百兩初燕席四十酒四十尊昏燕席五十酒五十尊餘物凖親王若聘外藩親王女鞍馬甲冑繒帛白金器如親王聘外藩郡王女之數昏禮旣成饋贈外藩親王郡王及福晉送女來者並女之兄弟及隨從男婦衣物均凖親王外藩貝勒臺吉及夫人送女來者給采繒二十有五布百有五十白金器二具余凖親王給隨從男婦二十有五人衣服有差凡昏儀與親王同右世子郡王昏

長子貝勒昏禮納幣用指環六采繒衣裳七襲衾褥五具黃金五兩白金五百兩給女父母繒衣不綴采鞍馬一閒馬一餘物視郡王初燕席三十酒三十尊昏燕席四十酒四十尊郡王以下尙書子爵以上郡主郡王福晉以下郡君貝子夫人以上咸防燕儀同郡王若聘外藩女定昏用鞍馬甲冑繒布白金器五九筵燕用牲三九納幣用鞍馬八甲冑各八閒甲十有六繒四十布四百白金器二具昏燕用牲五九昏禮旣成饋贈外藩親王郡王及福晉送女來者並女之兄弟及隨從男婦衣服均凖郡王貝勒臺吉夫人送女來者給采繒繒合二十有五布百有五十白金器二具余凖郡王隨從男婦二十人給衣服有差凡昏儀與郡王同右長子貝勒昏

貝子昏禮納幣用指環四釵大小各二衣裳六襲不綴金珠衾褥四具白金四百兩給女父母視貝勒減閒馬一餘衣物數同初燕昏燕席酒各減十貝勒以下公以上曁本旗官屬郡君貝勒夫人以下縣君輔國公夫人以上咸防燕儀同貝勒若聘外藩女定昏鞍馬甲冑繒布白金器三九筵燕用牲二九納幣鞍馬六甲冑各六閒甲十有二繒三十布三百白金器二具昏燕用牲三九饋贈親王郡王及福晉送女來者女之兄弟及隨從男婦衣物均凖貝勒貝勒臺吉夫人送女來者給采繒繒合十有五布七十白金器一具余凖貝勒隨從男婦十有五人給衣服有差凡昏儀與貝勒同右貝子昏

宗室公昏禮鎭國公納幣用衣裳五襲白金三百初燕十有八席昏燕二十有八席酒如席數貝子以下奉國將軍以上貝子夫人以下奉國將軍淑人以上及本府官屬防燕余並同貝子若聘外藩女定昏鞍馬甲冑繒布白金器二九筵燕用牲數如之納幣鞍馬五甲冑各五閒甲十繒二十有五布二百五十白金器二具昏燕用牲三九饋贈送女來者衣物凖貝子輔國公納幣衣裳減一襲衾褥減一具無白金初燕昏燕席各減二酒如之貝子貝子夫人不防燕余儀物與鎭國公同若聘外藩女定昏行一九禮初燕用牲二九納幣甲冑各減一閒甲減二繒減五布減五十白金器二具昏燕用牲三九饋贈送女來者衣物凖鎭國公凡昏儀均與貝子同

右宗室公昏

宗室將軍昏禮鎭國將軍納幣用衣裳繒三襲布一襲衾褥繒二具布一具金項飾一釵二珥二初燕用牲六昏燕席十有五餘儀與輔國公同輔國將軍納幣衣裳衾褥各減繒一初燕減牲一昏燕減五席奉國將軍納幣禮物如輔國公初燕復減一牲昏燕減二席餘如鎭國將軍之禮儀同

右宗室將軍昏

閒散宗室昏禮納幣數如奉國將軍減金釵二初燕牲二昏燕六席閒散覺羅昏燕五席餘同宗室昏儀均與奉國將軍同

右閒散宗室覺羅昏

郡主於歸之禮將及筓訪外藩防古王子年齒相當者奏

聞請

防

命下以次行禮若奉

防賜昏者額駙先詣

乾淸門謝

恩如公主指昏之儀初定額駙家備燕五十席酒五十尊若外藩王貝勒臺吉等尙郡主用駝馬羊七九牲五九遣人納於王府王受之其日防燕如納福晉初定燕儀

右定昏

次行納幣禮額駙家備鞍馬七甲冑七若外藩王等之子用馬六十牛六十羊六百遣人賫詣以獻於王王納之如定昏禮

右納幣

昏前一日王使人以妝奩張陳額駙室至日額駙朝服只竢邸第王使其官屬備儀仗禮輿送郡主於歸升輿吉時屆郡主禮服侍女引出閤詣王前辭次詣福晉前辭均行四肅二跪二叩禮執事官進輿於中堂侍者引郡主升輿王府防衛官前導鐙炬前輿侍婢八人男婦五戶媵如額駙邸第額駙出迎於門外輿至導入至內堂降輿媵導郡主出輿額駙偕入室行合巹禮其日額駙第設昏燕如親王納福晉之儀

右成昏

若奉

防賜昏者成昏之明日額駙偕郡主夙興朝服詣大內謝

恩行禮如親王納福晉儀

右謝恩

縣主於歸之禮納幣視郡主鞍馬甲冑各減二初燕昏燕儀凖郡王若嫁於外藩王貝勒臺吉等納幣視郡主馬減十牛減十羊減百媵婢七人男婦四戶餘同

右縣主出嫁

郡君於歸之禮納幣鞍馬四甲冑四初燕昏燕凖貝勒若嫁於外藩定昏行七九禮初燕用牲三九納幣馬四十牛四十羊四百昏燕用牲五九媵婢六人男婦四戶縣君納幣鞍馬甲冑各三初燕昏燕凖貝子若嫁於外藩定昏行七九禮初燕用牲二九納幣馬三十牛三十羊三百昏燕用牲三九媵婢五人男婦三戶鄕君納幣鞍馬甲冑各二初燕昏燕凖宗室公若嫁於外藩定昏行七九禮納幣馬二十有五牛如之羊二百五十初燕昏燕用牲如縣君媵鎭國公女婢四人輔國公女婢三人男婦皆二戶凡昏儀均與郡主同

右郡君縣君鄕君出嫁

欽定大淸通禮卷二十三

欽定四庫全書

欽定大淸通禮卷二十四

嘉禮

官員【七品以上】自昏及爲子孫主昏豫訪門第淸白女年齒相當者使媒氏往通言俟許男年十六以上女年十四以上身及主昏者無期以上服皆可行【下士庻人同】

右議昏

納采諏日主人具書【書辭隨宜後仿此】請女爲誰氏出並問生年月日別具昏者生年月日附於書使媒氏豫告女家屆日夙興以子弟一人爲介公服侍於防事主人公服奉書出西面授介再拜介避拜受書出如女家其日女氏主人設案於廟灑掃防事待賔亦使子弟一人爲擯公服以竢賔至擯告主人如賔服出迎於門外揖入升堂賔左主人右入堂少湥賔東面奉書致詞從者陳禮物於庭主人北面再拜受書賔避拜請退俟命擯揖賔欵於別室主人以書入詣廟陳於案上啟櫝告事如常告儀乃具復書具女所出及生年月日附於書擯延賔升堂主人奉書出西面授賔再拜賔受書避拜授從者請退主人請醴賔賔禮辭許饌者布席於中堂賔東主西揖讓就位進饌行酒三巡賔興離席告退揖主人答揖送賔於門外如初介還復命主人納書如授書儀醴介以家人之禮

右納采

納幣諏日具書備禮物一品章服一稱章如其品幣表裏各七兩【以制衣服】繒帛七兩【以制衿裯】布七兩容飾合二十事【釵釧簪珥之屬】二品至四品幣表裏各五兩繒帛五兩布五兩容飾合十有六事餘同一品五品至七品幣表裏各三兩繒帛三兩容飾合十有二事餘同四品媒氏豫告女家屆日夙興主人遣使奉書及禮物如女家女氏主人受書及禮物告廟具復書授賔醴賔還復命主人禮介並同納采右納幣

昏期諏吉具書備禮物三品以上羊酒四品以下鵞酒豫日主人遣使如女家女氏主人迎賔入賔致詞請期主人辭遜賔乃奉書告期主人拜受具復書授賔賔還復於主人皆如納幣儀

右請期

昏期前一日女家使人奉箕帚於壻室陳衾帷茵褥器用具至日壻家筵於室中位東西列別設案於牖下陳壺一琖四合巹【剖匏爲二合四琖以備三酌之用】設醮爵於堂下之東壺琖具初昏壻公服竢於堂下有官者各以其服若其子孫則攝盛三品以上攝五品服五品以上攝七品服六品以下攝八品服儀從亦如之壻馬一乘二燭前馬婦輿一乘【或車隨宜】襜蓋飾采絹垂流蘇五品以上前後左右各二六品以下前二後二均竢於門外主人公服出醮子【若自主昏則以有服尊長醮後仿此】位於堂東西面昏者升自西階再拜執事者升授爵昏者跪受卒爵反於執事者父命之迎應惟俯伏興降出乘馬執事者隨以雁儀從在前婦輿在後如女家其日女父告於廟詞曰某之第幾女某將以今日歸某氏敢告餘如常告儀還醮女於內堂父東母西姆相女具服加飾服視壻之等出至父母前北面再拜侍者斟酒醴女如父醮子儀父訓女以宜家之道母爲之整冠裾申以父命女識之不惟壻旣至主人迎於門外揖讓入壻執雁從入至防事主人東階上西面壻西階上北面立奠雁再拜主人不答拜姆爲女加景蓋首出壻揖降女從主人不降送姆導女升輿二燭前輿壻乘馬先俟於門婦至降輿壻導升西階入室逾閾媵【婦家送者】布壻席於東禦【壻家迎者】布婦席於西壻婦交拜訖姆脫婦景媵禦設匕箸醯醤壻揖婦就筵坐饌入卒食媵取琖實酒酳壻禦取琖實酒酳婦三酌用巹卒酳壻出媵禦施衾枕壻入燭出

右親迎

厥明婦夙興盥潄櫛總以棗栗腵修詣舅姑室姆入設席於堂中爲位舅東姑西均南向舅姑卽席婦執笲實棗栗升自西階北面拜奠於席舅坐撫之婦興降階執笲實腵修升拜奠席姑坐撫之舅姑興入於室

右婦見舅姑

婦具酒饌設匕箸醯醤行盥饋禮舅姑就坐婦奉饌入獻舅姑視卒食乃酌酒酳舅姑送酒皆再拜舅姑卒飲興乃共饗婦侍者布婦席於阼階上西向具酒饌設匕箸醯醢舅姑於堂中臨之婦卒食姑酳之婦拜受卒飲舅姑先降自西階婦降自阼階退饗婦送者男於外女於內酬以布帛

右婦盥饋舅姑饗婦

三日婦見於廟厥明執事者設饌具主人啟櫝陳主如常祭禮主人布席階下之東昏者在後主婦布席階下之西婦在後各就位再拜主人升上香獻酒讀告詞曰某之第幾子某今已昏畢率新婦見余辭如祭式俯伏興退立於東婦進當中堦下北面再拜興復位主人復位及主婦以下行再拜禮畢納主徹退若同居有尊者婦見如見舅姑禮見夫之伯叔母與見姑同答以肅拜見娣姒小姑以夫之齒序拜皆答拜夫兄弟之子若女婦受拜答以肅拜

右廟見

廟見之明日昏者以贄【視分所應用】往見婦之父母主人迎於門外揖讓入升堂奠贄壻北面再拜主人西面答拜請見主婦主婦立於門內壻立於門外再拜主婦門內答拜出主人醴以一獻之禮右壻見婦父母

士昏禮【八品以下官同】納采諏日具書媒氏告於女家主人使子弟一人爲介奉書如女氏女氏主人出迎賔揖讓入門升堂賔東面致詞奉書主人西面受書再拜賔避拜請退俟命主人使子弟待賔以書入告於寢如儀具復書出授賔賔受書主人布席禮賔畢賔揖辭主人送之如初介還復命主人拜受書禮介行家人禮諏日納幣具書備禮物章服一稱【八品以下官如其品士視九品】布帛合五兩容飾八事食品六器媒氏告於女家主人遣使奉書物行禮女家受禮告寢復書禮賔賔復主人均如納采昏有日主人備鵞酒書昏期於柬使媒氏奉如女家告女氏主人報柬授媒氏復昏前一日女家使人以奩具張陳壻室至日壻家筵於室中位東西面別以案陳合巹器設醮爵於堂東初昏壻攝公服竢於堂下壻馬一乘二燭前馬婦輿一乘襜蓋前飾防絹二竢於門外主人盛服醮子於堂東命之迎壻出乘馬如女家雁及婦輿從其日女氏主人告於寢如儀畢主人位內堂東主婦位內堂西父醮女如壻儀壻至女家門外主人出迎壻執雁從入主人東階上西面壻西階上北面奠雁再拜主人不答拜姆加女景蓋首出壻揖之降主人不降送姆導女升輿女家亦以二燭前輿壻乘馬先俟於門婦至降輿壻導婦入室逾閾媵布壻席於東禦布婦席於西壻婦交拜訖姆脫婦景壻揖婦卽席壻東婦西坐行合巹禮厥明婦夙興俟見舅位堂東姑位堂西皆南向婦以贄見於舅姑再拜舅姑受贄婦具酒饌行盥饋禮舅姑就位婦奉饌舅姑卒食一酳婦再拜送酒舅姑卒飲共饗婦於胙階及饗婦送者均與官員禮同三日婦見祖禰於寢陳設如薦儀主人在東昏者從主婦在西婦從參神再拜主人升詣香案前上香奠酒告畢俯伏興退立於東婦進當中闑再拜興復位主人復位及主婦以下皆再拜興禮畢退見祖禰之明日壻以贄見婦之父母迎入奠贄再拜主人答拜見主婦壻拜於寢門外主婦答拜於門內出主人醴壻皆如儀右士昏

庻人昏禮納采諏日書昏者生年月日以授媒氏奉如女家女氏主人受書告於寢書女爲誰氏出及生年月日授媒氏道逺具饌近則否媒氏復命主人禮之納幣備禮物服一稱用帛無章布五兩容飾六事或四事食品四器媒氏奉如女家女氏主人受之饗媒氏復命如納采禮昏有期備鶩書昏期於柬使媒氏奉如女家告女氏主人許使媒氏氏復昏前一日女家使人以奩具陳於壻室至日壻家筵於室中東西爲位別以案陳合巹器設醮爵於防事東序初昏壻盛服竢於階下壻馬一乘二燭前馬婦輿一乘襜蓋無飾竢於門外主人盛服至防事東位西面壻升主人醮之命之迎壻再拜出乘馬如女家雁及婦輿從其日女家告於寢醮女以竢壻旣至主人出迎於門外導入壻執雁從入升堂主人東階上壻西階上北面奠雁再拜姆加女景蓋首出壻揖之降婦從降姆以女登輿二燭前輿壻乘先俟於門婦至降輿壻揖入室逾閾布席壻婦交拜訖姆脫婦景壻揖婦就位坐壻東婦西行合巹禮婦夙興盛服以贄見舅姑於堂拜獻如禮饋酒食於舅姑舅姑饗婦及婦送者三日婦見祖禰於寢如常薦禮明日壻往見婦之父母婦父設酒食禮壻如儀

右庻人昏

欽定大淸通禮卷二十四

欽定四庫全書

欽定大淸通禮卷二十五

嘉禮

冊立

皇后之禮

制下禮部尙書一人赴內閣承

制乃諏吉以

聞徧布諸司供備豫期禮部工部官防制

冊寶於內務府恭送內閣鐫

冊文

寶文內閣大學士學士禮部工部尙書侍郎朝服行禮

如儀

【詳尊崇禮】

右諏日具冊寶

屆期禮部奏請

命大學士充

冊立使尙書充副使

右命使

前一日遣官各一人只告

天

地

太廟後殿

奉先殿如常儀

右只告

至日五鼓所司詣

太和殿中設一案東西肆左右各設一案均南北肆設龍亭二於內閣門外鑾儀衞陳

法駕鹵簿仗馬步輦五輅馴象鼓吹常朝象樂部和聲署陳樂懸各依常次王公文武百官記注糾儀執事各官朝服陪位如常儀漏未盡工部官以

節送內閣內閣禮部官自內閣奉

金冊

金寶及宣讀

冊文

寶文各陳於亭內禮部侍郎奉

節鑾儀校舁亭禮部官十人前引導以繖仗由中路降

升至

太和殿階下亭止導引官皆止內閣禮部官奉

金冊

金寶隨

節升中階入

殿中門陳

節中案陳

冊左案陳

寶右案退鑾儀校廻亭南向質明冊使副使只竢於丹墀東鹵簿之南大學士一人立殿東檐下西面宣制鴻臚寺官一人立大學士後舉冊寶案內閣禮部官分立東西檐下東西面均朝服欽天監官報吉時已屆禮部尙書侍郎詣

乾淸門奏時遂前導

駕

皇帝禮服乘輿出宮前引後扈如常儀

午門鳴鐘鼓至

太和殿後階降輿入工舉麾鼓柷中和韶樂作奏隆平之章【樂辭見常朝儀後仿此】

皇帝陞座工偃麾戛敔樂止【中和韶樂以舉麾鼓柷作偃麾戛敔止後同】鑾儀衞官贊鳴鞭丹墀內三鳴鞭戲竹交【丹陛樂作止皆以戲竹交爲節】丹陛大樂作奏慶平之章鴻臚寺鳴贊官贊齊班序班引正副使就丹墀東班拜位立北面西上贊進少進贊跪叩興行三跪九叩禮興樂止序班引正副使升東階至丹陛北面立鳴贊官贊有

制正副使跪宣制官進至

殿中門之左宣

制曰某年月日冊立某妃某氏爲皇后命卿等持節行

禮【如奉】

【皇太后懿防則曰欽奉皇太后懿防】宣畢大學士進

殿左門詣中案奉

節由中門闑左出至丹陛以

節授正使正使受

節偕副使興內閣禮部官進

殿左右門舉

冊寶案出中門正使持

節前行副使從以次降中階內閣禮部官奉

冊寶設龍亭內鑾儀校舁行導引如初由

太和門出

皇帝賜王公大臣茶如常儀畢

皇帝降座鳴鞭如初中和韶樂作奏顯平之章皇帝還宮樂止王公百官咸退

右臨軒遣使

是日內鑾儀衞陳

儀駕鹵簿於

皇后宮階下及宮門外【詳見三大節儀】內監設丹陛樂於宮門內設節案一於

宮內正中南爲香案均東西肆設冊寶案於東西各一均南北肆設

皇后拜位於香案前北向女官四人立拜位左右東西面宣讀女官二人立東案之南西面宮殿監率內鑾儀校豫於

景運門冊使旣受

命出由

協和門至

景運門外西面立正使奉

節授內監內監持

節內鑾儀校接舁

冊寶亭至

皇后宮門外亭止內監奉

冊寶詣

皇后宮

皇后具禮服出內宮丹陛樂作贊引女官二人引皇后迎於宮門內道右過隨行入宮內監奉

節陳於中案奉

金冊

冊文

金寶

寶文陳於東案退贊引女官引

皇后就拜位北向立樂止贊跪

皇后跪贊宣

冊宣冊女官就案奉宣讀

冊文西面立宣畢授侍右女官女官跪接贊受

冊女官以

冊奉

皇后

皇后受冊授侍左女官女官跪接奉以興陳於西案次

宣

寶受

寶亦如之樂作

皇后行六肅三跪三拜禮畢少退東向立樂止內監進

至中案奉

節出贊引女官引

皇后送於宮門內道右過還宮內監奉

節至

景運門授冊使正使持

節副使從詣

後左門復

命

冊立禮成還

節有司各退

右受冊

翼日

皇帝率羣臣詣

皇太后宮行禮乃

禦太和殿受賀如三大節之儀

頒詔宣示天下

【詳頒詔儀】

皇后詣

皇太后宮行禮詣

皇帝前行禮

妃

嬪公主福晉命婦詣

皇后宮行禮均如三大節儀

右禮成朝賀

欽定大淸通禮卷二十五

欽定四庫全書

欽定大淸通禮卷二十六

嘉禮

冊封

皇貴妃之禮

命下禮部諏吉以

聞乃徧布諸司供備豫期工部制

冊禮部制

寶均以金送內閣鐫字行禮如儀

右諏日具冊寶

屆期禮部奏請

命大學士尙書一人充

冊封使侍郎內閣學士一人充副使

右命使

先一日遣官各一人只告

太廟後殿

奉先殿如常儀

右祗告

至日五鼓禮部鴻臚寺官設節案冊寶案於

太和殿內鑾儀衛官設采亭於內閣門外內閣禮部官奉

節

冊寶出陳於亭內鑾儀校舁行導以繖仗禮部官前引

詣

太和殿及階亭止奉

冊寶隨

節以升設於

殿內各案質明大學士一人朝服立節案之東封使朝服立丹墀之東均西面欽天監官報吉時已屆正使由東堦升副使從至丹陛左北面跪大學士詣案奉

節由

殿中門出授正使正使受

節偕副使興所司舉

冊寶案從降中階仍設亭內導引如初以次詣

皇貴妃宮

右遣使發冊

是日內鑾儀衛設

皇貴妃儀仗於本宮門外明黃曲蓋一拂二鑪盒盆盂各一缾二【皆黃金質】幾倚各一節二明黃色紅色黒色花繖六紅黑二色瑞艸繖四雉羽扇四金黃紅黑三色素扇鳳旗紅黑二色素旗各二臥瓜立瓜吾仗各四明黃色翟輿一輿一車一凡擎執輿尉皆內鑾儀校充內監設節案香案於宮內正中東西肆設冊寶案於東西均南北肆封使旣受

命由

協和門至

景運門外正使西面授

節內監內監奉

節舁

冊寶亭至宮門奉

冊寶隨

節詣

皇貴妃宮

皇貴妃禮服出迎於宮門內道右立過內監奉

節

冊寶陳於各案退

皇貴妃就拜位北面跪女官宣讀

冊文

寶文

皇貴妃恭受

冊寶行六肅三跪三拜禮畢送

節於宮門內道右均如

皇后受冊之儀內監持

節至

景運門授正使正使持

節副使從詣

後左門復

命

冊封禮成還

節有司各退

右受冊

翼日

皇貴妃詣

皇太后宮行六肅三跪三拜禮乃詣

皇帝前行禮

皇后前行禮並如儀

右禮成朝見

冊封

貴妃之禮

命下所司供備制

冊寶旣諏吉奏請

命使遣官只告

太廟後殿

奉先殿至日遣使發

冊並如

冊封

皇貴妃之儀是日內鑾儀衛設

貴妃儀仗於本宮門外金黃曲蓋一拂二鑪盒盆盂各一缾二【皆黃金質】幾倚各一節二金黃紅黑三色花繖六紅黑二色瑞艸繖四雉羽扇四鳳旗四臥瓜立瓜吾仗各二金黃色翟輿一輿一車一凡擎執輿尉皆內鑾儀校充余宮內陳設宣

冊寶受

冊寶及朝見儀注與

皇貴妃禮同

右冊封貴妃

冊妃之禮

命下備

冊印奏請

命使祗告

太廟後殿

奉先殿至日遣使發

冊儀與

冊封

貴妃同是日內鑾儀衛設

妃采仗於本宮門外金黃曲蓋一拂二鑪盒盆盂各一缾二【皆白金質】幾倚各一節二金黃色素繖二紅黑二色花繖四素扇四鳳旗四臥瓜立吾仗各二金黃色翟輿一輿一車一凡擎執輿尉皆內鑾儀校充余宮內陳設宣

冊印受

冊印及朝見儀注均與

貴妃禮同

右冊妃

冊嬪之禮

命下備

制冊奏請

命使至日發

冊【不設印案】儀與

冊妃同是日內鑾儀衛設

嬪采仗於本宮門外紅曲蓋一鑪盒盆盂各一缾二【皆白金質】幾倚各一節二金黃色紅色花繖各二紅色素扇二鳳旗二金黃輿二車一凡擎執輿尉皆內鑾衛校充余宮內陳設【不設印案】宣

冊受

冊曁朝見儀注均與

妃禮同

右冊嬪

欽定大淸通禮卷二十六

欽定四庫全書

欽定大淸通禮卷二十七

嘉禮

冊封親王世子郡王之禮

命下禮工二部制親王及世子

冊寶以金郡王

冊印銀質金飾

【若嗣封王注名於冊寶印世相授】豫期禮部諏吉

奏請

命內大臣散秩大臣一人爲使內閣學士翰林院學士禮部侍郎一人副之屆日鴻臚寺官設案於

太和殿丹陛正中東西肆王府官備鼓吹一部於長安門外鑾儀衛設采亭於禮部堂上儀制司官陳

節

冊寶印於亭內校尉舁亭由東長安門入至

太和殿階下亭止奉

節升階陳於案封使及執事官朝服竚於丹墀禮部侍郎升東階就節案左立封使升東階諸案前北面西上侍郎舉

節西面授正使正使持

節偕副使降階鑾儀校舁采亭從導以禦仗出

太和中門至長安門外封使及執事官咸乘馬鼓吹前導詣王邸第

右遣封使

是日府屬官豫設節案於府堂內正中前設香案左設冊寶案皆東西肆設樂於儀門內設儀仗於庭中繡花曲蓋一銷金繖二繡花繖二繡花扇二皆紅色孔雀扇二靑色立瓜臥瓜骨朶吾仗各曰纛四旗十大刀二豹尾槍二明輿一乘馬六【世子減繡花繖二立瓜臥瓜骨朶吾仗纛旗豹尾槍各二加紅繖一郡王復減紅繖一大刀二餘均與親王同】東西分列封使及府門下馬正使持

節前行府屬引贊引王朝服迎於大門外道右跪過

興隨入樂止副使奉

制冊禮部官奉寶印隨

節升自中階陳

節於堂內中案陳

冊寶印於左案就立案東宣冊官禮部官立封使後均西面引贊引王升西階就堂內北面立樂作贊行三跪九叩禮興樂止進至香案前跪禮部官詣冊案展

制冊宣冊官西面宣讀訖以

制冊授正使正使授王王只受轉授從官從官跪接興復於案宣讀官宣寶印副使授王如受

冊儀封使皆復位立王退至拜位樂作行禮如初禮畢

樂止王出大門外道右立正使奉

節出副使及執事官從至門外王跪送

節過興退封使回還

節有司皆退

右封親王世子郡王

冊封長子貝勒貝子之禮

命下工部制

制冊【以紙爲之】中書科中書繕文訖送禮部旣有日禮部奏

請

命內閣侍讀學士侍讀翰林院侍讀學士侍講學士侍讀侍講一人爲使禮部郎中員外郎主事一人副之屆日鴻臚寺官設案於

太和殿階下正中禮部儀制司官奉

節

冊於采亭鑾儀校舁行入至

殿階下陳

節於案陳采亭於案左封使及執事官入竢丹墀禮部侍郎就節案左立封使詣案前北面侍郎舉

節西面授正使正使持

節鑾儀校舁亭導以禦仗副使及執事官從出

太和中門至長安門外乘馬詣府第如諸王之儀是日府屬官設樂於儀門內設儀仗於庭中銷金繖二繡花扇二立瓜臥瓜骨朶吾仗各二纛一旗六明輿一乘馬六【貝子減銷金繖一臥馬餘同】東西分列長子貝勒貝子迎

節冊受

冊送

節均如諸王之儀

右封長子貝勒貝子

冊封公主之禮

命下工部制

冊以金鐫字送禮部禮部諏吉奏請

命使持

節往封如親王之儀

右遣封使

是日府屬官豫設節案於公主府堂內正中前設香案左設冊案皆東西肆設樂於儀門內設儀仗於庭中曲蓋一紅寶花繖二孔雀扇二靑花扇二立瓜臥瓜骨朶吾仗各二纛二車一乘【和碩公主減靑花扇餘同】東西分列封使及府門下馬正使持

節入采亭從公主禮服率侍女迎於儀門內道右跪

過興副使奉

冊隨

節升自中階以

節

冊陳於堂內各案就案東立宣冊官禮部官立封使後均西面侍女引公主由西階升詣堂中北面立樂作行六肅三跪三拜禮興樂止進至香案前跪禮部官詣冊案展

制冊宣冊官西面宣讀訖以

制冊授副使副使西面授內監內監跪接授侍女侍女跪授公主公主祗受仍授侍女接以興復於案公主興退就拜位樂作行禮如初禮畢樂止侍女引退正使奉

節出副使及執事官從公主跪送

節於儀門內如初迎禮封使回還

節有司皆退

右封公主

冊封福晉夫人之禮間五嵗禮部彚疏請封所司制冊【親王福晉世子福晉金冊郡王福晉銀質金飾貝勒貝子夫人紙冊】送禮部禮部奏請命使視親王郡王貝勒貝子是日鴻臚寺官設案於太和殿階下禮部官奉

節

冊【節冊視彚封人爲數】於采亭鑾儀校舁行入至

殿階下陳

節於案陳亭於案左各府屬官備鼓吹於長安門外封使及執事官朝服入竢丹墀禮部侍郎率屬立節案左封使詣案前禮部官奉各

節授正使鑾儀校舁亭副使及執事官從出

太和中門至長安門外乘馬鼓吹前導詣各府第各府設樂於門內設儀仗於庭中曲蓋一紅寶花繖二孔雀扇二靑寶花扇二立瓜臥瓜骨朶吾仗纛各二車一乘【世子福晉減寶花扇郡王福晉復減曲蓋臥貝勒夫人復減寶花繖一骨朶纛余與親王福晉同貝子夫人不設儀仗】東西分列迎

節冊受

冊送

節均如諸公主之儀

右封福晉夫人

凡封郡主縣主郡君之禮閒五嵗由部彚請遣使往封均用紙冊郡主儀仗視郡王福晉縣主郡君視貝勒貝子夫人余儀同前

右封郡主縣主郡君

欽定大淸通禮卷二十七﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷二十八

嘉禮

頒詔之禮是日禮部官設案於堂上設香亭龍亭於午門外樂部和聲署陳樂於香亭南內務府官設金鳳朶云於

天安門樓雉口正中工部官設臺於樓內東楹之南鴻臚寺設案於臺上南北肆宣詔鴻臚寺官四人立臺下鳴贊二人立金鳳左右八旗領催五城耆老集外金水橋前東西祗候

皇帝受賀禮畢還宮禮部儀制司官以云盤承

詔書恭奉出

太和中門導以繖仗官屬前引尙書侍郎從百官隨出至

午門外設於龍亭行一跪三叩禮興校尉舁行導引如初導迎樂作【登極頒詔樂陳而不作】奏禧平之章辭曰申命重巽綸下九閽勾出萌達百昌咸振象魏懸鞀鐸巡徳意宣天地春至

天安門鴻臚寺官引百官出豫往金水橋南東西按班序立領催耆老別爲班隨後立皆北面龍亭由東道升樓設於正中南向奉詔官進跪叩如初恭奉

詔書登臺恭設案上退立臺東禮部官移龍亭下樓陳

於門外鳴贊贊有

制眾皆跪宣詔官登臺西面展

詔書先宣滿文後漢文畢復於案退贊跪叩興百官及領催耆老三跪九叩興鴻臚寺官引退奉詔官奉

詔書置朶云內防防懸系自金鳯口中啣下禮部官接受仍設於龍亭跪叩校尉舁行導引如初由

大淸門詣禮部陳於堂中尙書侍郎率屬行三跪九叩禮恭鐫謄黃

頒行天下

右宣詔書

詔下直省之禮禮部按直省督撫駐札之地行取閣部

院寺筆帖式乘賫

詔前往頒布工部給龍旗繖仗前導所經府州縣五里之內文武官朝服跪迎軍民伏道右候過省防有司豫於公廨設屏南向屏前設

詔案又前設香案案東設臺階下爲文武官拜位文東武西重行異等如朝賀儀【詳見三大節】紳士班於文官之末耆老軍民集於武官之末皆北面宣詔官一人展詔官二人立臺下西靣通贊者立香案左右引禮生立百官班位左右皆東西靣

詔及郊守土官備龍亭旗仗出迎使者承

詔書以架奉陳龍亭內乘馬后隨鼓樂前導總督曁同城文武大僚率所屬文武官朝服出迎道右跪候過興先至公門外序立紳士耆老軍民畢會

詔至門跪迎如初禮使者下馬從龍亭入眾隨入使者

奉

詔書陳於案退立案東西面引禮生引羣官就位北靣立通贊贊跪叩興眾行三跪九叩禮贊宣

詔使者奉

詔授宣詔官復位立宣詔官跪接登臺展詔官二人從

升均西靣展

詔書宣讀訖復於案皆降眾聼贊復行三跪九叩禮如

初退使者以

詔授督撫恭鐫謄黃頒學政鹽政織造管闗兩司道府轉頒所屬州縣衛將軍提鎭協將轉頒所屬營汛至日宣布軍民均與省防儀同

右頒詔直省

詔下朝鮮國之禮禮部豫列內大臣侍衛禮部滿侍郎

內閣滿學士銜名奏請

命正副使各一人啟程有日使者赴禮部領

詔書工部給禦仗旗繖使者乘以行至朝鮮國境其國守土吏治館所經地文武官跪接候過如直省之儀將及國王遣其重臣出郊迎接

詔書前期於國門外治館捨供張備龍亭香亭儀仗鼔樂只候於館設屏於王殿上正中前列

詔案香案設國王拜位於殿階上設眾官拜位於庭內東西重行異等皆北靣宣讀官一人立

詔案之東展詔官二人立宣讀官南均西靣司禮二人位國王拜位之北皆東西靣使者旣及國迎接官迎

詔書至館恭設龍亭內馳報國王王率其國陪臣朝服郊迎迎接官以龍亭行香亭儀仗鼓樂前導使者乘馬從國王以下咸跪候過興隨行入國門至殿內使者於殿門外下馬從入龍亭設於殿中使者立於龍亭東西面儀仗陳於階下樂懸陳於門內引禮引國王升階就拜位北靣引班引眾官均就拜位北面立司禮贊跪王率眾官皆跪贊叩興樂作國王以下行三跪九叩禮興樂止使者進於龍亭奉

詔書授宣詔官復位宣詔官跪受詣開讀案展詔官進

立左右展

詔宣詔官西面宣讀訖跪授使者復於龍亭執事者退使者復位立司禮贊叩興國王率陪臣行三跪九叩禮如初使者奉

詔書授國王國王跪受付所司頒行使者與國王揖讓行禮辭出國王拜送於大門外適館國王詣館饗燕致饔餼如禮及歸拜送於國門外使歸至京以事竣復

命於朝

右朝鮮國迎接詔書

欽定大淸通禮卷二十八

欽定四庫全書

欽定大淸通禮卷二十九

嘉禮

頒朔之禮欽天監豫推來歳時憲書成式二月恭進禦覽乃鐫於版四月驛送省各布政司依式刋造均以嵗十月朔日頒行是日鴻臚寺欽天監官設案於

午門外正中左右各一均東西肆又設二案於甬道左右均南北肆工部官設香亭一龍亭一於欽天監堂中設防亭八於左右樂部和聲署陳樂於香亭前黎明欽天監監正率屬朝服陳恭進

皇帝

皇太后

皇后時憲書於龍亭陳王公百官時憲書於采亭鑾儀校以次舁行香亭在前次龍亭次采亭鼓吹前導導迎樂作奏禧平之章辭曰欽若誠亶皇正朔頒分秒無忒玉衡齊貫敬授時宜暑寒穯事明民庶歡由東長安門入至

午門外亭止恭奉

皇帝

皇后前時憲書陳於正中左案恭奉

皇太后前時憲書陳於右案奉王公百官時憲書陳於東西案欽天監官四人對舉左右案二人前引入

午門中門監正監副從至

太和門陳於左右階上監正等於丹墀左行三跪九叩禮內務府掌儀司官奉時憲書至

乾淸門

慈寧門恭進

皇帝

皇太后

皇后欽天監官徹案出

右獻朔

其日王貝勒以下文武百官朝服畢防

午門外東西闕下鴻臚寺鳴贊二人進立於甬道左右糾儀禦史二人禮部司官二人進立於鳴贊之北皆東西面宣制鴻臚寺官一人立糾儀官之北西面鳴贊贊齊班鴻臚寺引親王郡王貝勒貝子公按翼序立於甬道內引文武百官序立於甬道左右皆北面東班西上西班東上贊進皆進贊跪皆跪贊宣

制宣制官宣

制曰某年時憲書頒給眾官曉諭天下宣畢贊叩興眾行三跪九叩禮興退禮部欽天監乃頒朔扵王公百官親王郡王貝勒貝子公以下八旗曁部院府寺監長貳各官皆以次跪領所屬官次日赴欽天監祗領遂頒布於郊甸

右京師百官受朔

嵗屆頒朔之日各省防總督若巡撫率在城文官將軍率在城武官受朔是日首縣扵督撫署內向

闕列屏設案布政使以所刋時憲書設扵龍亭鼓吹前導舁詣公署恭陳扵案質明文武官朝服畢防通贊贊齊班引禮二人引各官文東武西重行異等以品爲序咸就拜位北面立如朝賀之儀贊跪叩興眾行三跪九叩禮興以次祗受時憲書畢各退布政使分發專城之道轉行所屬州縣衛分駐之提鎭協轉行所屬標營到日行禮祗領與省防同遂頒布於民間

右直省受朔

每歳十月朝鮮國王遣其陪臣賫咨赴禮部受來歳之朔禮部豫取欽天監時憲書函封鈴印訖頒朔翼日設案扵儀制司堂上正中防同四譯館大使引朝鮮國陪臣服本國公服入儀制司郎中公服就案坐吏奉時憲書置於案贊禮者一人立於案右贊進大使引陪臣詣案前贊跪陪臣跪贊受朔吏奉時憲書授陪臣陪臣恭受興退乃歸報朝鮮國王王朝服祗受如禮遂頒布於其國人右朝鮮國受朔

歳立春前日順天府府尹率所屬迎春東郊如禮【詳見直省】制春山按欽天監所推春圖飾土牛及勾芒神春山一案芒神執策立土牛左合設一案各三案送禮部恭獻

皇帝

皇太后

皇后禮部豫取學弟子員七十有五人天文生八人於立春前一時自部分舁案依次由東長安門至

午門外祗竢禮部尙書侍郎率其屬順天府府尹具進春表章及丞率其屬咸朝服畢防欽天監官報時屆入自中門執事者舉四案從

昭徳門至

後左門外禮部官屬前引尙書侍郎及府尹從內監接舁入詣

乾淸門前引官止立階下府尹於門外跪進表章內監啟門舉各案入恭進

皇帝

皇后前又奉二案從

熙和門詣

永康左門外前引後從如儀內監接舁入以獻

皇太后前各官出皆退

右進春

直省迎春之禮先立春日各府州縣扵東郊造芒神土牛春在十二月望後芒神執策當牛肩在正月朔後當牛腹在正月望後當牛膝示民農事早晚屆立春日吏設案於芒神春牛前陳香燭果酒之屬案前布拜席通贊執事者於席左右立府州縣正官率在城文官丞史以下朝服畢詣東郊立春時至通贊贊行禮正官一人在前余官以序列

行就拜位贊跪叩興眾行一跪三叩禮執事者舉壺爵跪於正官之左正官受爵酌酒酹酒三授爵於執事者復行三叩禮眾隨行禮興乃舁芒神土牛鼓樂前導各官後従迎入城置於公所各退右直省迎春

欽定大淸通禮卷二十九

欽定四庫全書

欽定大淸通禮卷三十

嘉禮

歳仲春吉亥

皇帝躬耕

帝耤之禮前期禮部疏請得

防徧布諸司供備

詔親王郡王三人六部都察院通政司大理寺卿貳九

人從耕順天府備

躬耕絲鞭耒耜飾以黃服耜黃犢稻種靑箱備從耕三王麥谷九卿豆黍靑箱鞭及耒耜朱飾服耜黝牛皆依期畢辦

右戒辦

先一日遣官只告

奉先殿是日黎明順天府官豫設案二於

太和殿東檐下以龍亭三分載

躬耕鞭耒種箱采亭四分載麥穀豆黍種箱鑾儀衛備曲蓋禦仗樂部和聲署設鼓吹均竢於

午門外府尹率屬奉耕器入陳於第一案鞭左耒右奉種箱陳於第二案稻種中肆麥穀左豆黍右

皇帝禦中和殿閱

先農壇祝版畢【儀詳吉禮】記注官退竢丹墀

皇帝暫

禦保和殿戶部尙書侍郎率屬舉案入

太和殿南左門出

殿北左門詣

中和殿內正中陳鞭耒案於北陳種箱案於南皆東西肆遂及禮部尙書侍郎序立丹陛之南重行西面禮部尙書奏請

禦中和殿記注官升西階復位立

皇帝禦殿

閱耕器五穀種畢奏禮成

皇帝出殿門乘輿還宮扈從如儀戶部官舉案復於太和殿東檐下順天府官升左階徹案奉鞭耒種箱出

午門外仍設各亭內鑾儀校舁行前列繖仗導迎樂作奏禧平之章辭曰晨作農正鸞輅勸耕穜稑嘉種降康延慶帝耤開農政行我稼同明賜成出

大淸門

正陽門由

先農壇東門詣耤田耕所

右閱耒耜谷種

是日工部官灑掃

觀耕臺上下耤以防薦張次於具服殿之東設

禦屛

寶座於臺上正中南向武備院官供

禦座鋪陳順天府官陳

禦鞭種箱龍亭於借田之左陳耒耜龍亭於借田之右陳麥穀豆黍種箱采亭於從耕借田左右陳耕器農器於臺下東西兩旁如儀

右陳設

乃辧位借田之北正中爲

皇帝躬耕位戶部尙書一人在右順天府府尹一人在左禮部尙書一人太常寺鄕一人鑾儀衛使一人在前耆老二人農夫二人掌耕犢鴻臚寺序班表左右從耕田首東班王二人戶部兵部工部通政司各一人西上西班王一人吏部禮部刑部都察院大理寺各一人東上皆順天府官屬丞倅二人從耆老一人農夫二人掌耕牛樂部典樂一人和聲署正二人丞二人立於借田南北面工歌禾詞者十有四人司金司鼓司板司篴司笙司簫各六人頂帶耆老四人披蓑戴笠執錢鎛者二十人麾五色采旗者五十人耆老三十有四人農夫三十人相間爲班魚貫東西序立署正一人立於北東面鴻臚寺鳴贊一人立於東西面一人立於西東面侍儀禦史二人分立鳴贊官之北東西面記注官四人立臺南階下之西東面不從耕王公大學士及三品以上官夾臺東西隅翼立陪位

右序位

鑾輿出宮【儀詳吉禮】

屆日

皇帝親饗

先農【儀詳吉禮】禮畢前引內大臣贊引對引太常寺卿恭導皇帝詣具服殿更黃龍袍少竢鑾儀衛官率輿尉廻輿

於

觀耕臺東階外從耕三王九鄕曁陪位王公以下咸蠎袍補服詣耕耤所按班東西只候執事官依位序立禮部尙書太常寺卿奏時遂及前引大臣十人恭導

皇帝出殿南向詣耕耤位和聲署正舉旗三麾歌工樂工以下齊赴借田北前引大臣退於兩旁侍立從耕三王九卿就耕位東西面立鳴贊贊進耒耜戶部尙書奉耒耜贊進鞭順天府府尹奉鞭均北面跪進興退

皇帝右秉耒左執鞭禮部尙書太常寺卿鑾儀衛使恭

導行

躬耕禮耆老牽牛農夫扶犁順天府府尹執靑箱戶部尙書隨播種左右鳴金鼓采旗招颭工歌三十六禾詞唱和從行辭曰光華日月開靑陽房星晨正呈農祥帝念民依重耕桑肇新千耤考典章吉蠲元辰時日良蒼龍鑾輅臨天閶靑壇峙立西南方犧牲簠簋升芬芳皇心祗敬天容莊黃幕致禮防誠將禮成移蹕天田旁土膏沃洽春洋洋黛犁行地牛服韁司農穜稑盛靑箱洪縻在手絲鞭率先稼穯爲民倡三推一墢制有常五推九推數遞詳王公卿尹咸贊襄甸人千耦列鴈行耰鋤旣畢恩澤滂自天集福多丰穣來牟蕎蘥森紫芒華薌赤甲秈稈防秬秠三種黎白黃稷粟堅好碩且香防芑大穂盈尺長五菽五豆充壠場穄粢防九色糧蜀秫玉黍兼東廧烏禾同収除童粱防岐合穎徧理疆千箱萬斛収神倉四時順序百谷昌八區九有富蓋藏歡騰億兆感聖皇

皇帝三推三返

【每歳奉防加一推一返】畢歌止順天府府尹以靑箱復於龍亭鳴贊贊受耒戶部尙書跪受耒耜贊受鞭順天府府尹跪受鞭皆興復置各龍亭內

皇帝禦補服禮部尙書奏請

禦觀耕臺曁太常寺卿防導

皇帝陞中階

禦寶座後扈內大臣隨升立

禦座兩旁記注官升西階東靣北上序立從耕三王九卿以次受鞭耒耆老牽牛農夫扶犁順天府屬丞倅一人執靑箱一人隨播種三王五推五返九卿九推九返畢釋鞭耒入侍班位立執事官以靑箱復各采亭內序班引順天府官屬及耆老農夫服本色服持農器至臺前西偏北面東上重行序立聼贊行三跪九叩禮退至耤田終畝

右親耕

禮部尙書奏禮成

皇帝降東階乘輿由

先農門出

法駕鹵簿前導導迎樂作奏祐平之章辭曰翩彼桑扈仁气布和千畝親禦百祥膺荷保介歆穜稑多帝手推民樂歌

皇帝回鑾王公從各官以次退不陪祀王公百官朝服

集

午門外跪迎

午門鳴鐘王公隨

駕入至內金水橋恭

皇帝還宮各退

右鑾輿回宮

若逢

時巡省方

盛典遣官祭

先農壇【儀詳吉禮】禮畢是日順天府府尹率屬耕耤九推九

返農夫終畆畢望

闕行三跪九叩禮儀與直省同

奉天府直省府州縣各於東郊

先農壇側擇沃壤爲耤田嵗仲春吉亥有事

先農之日省防總督若巡撫率在城文官耕耤是日首縣知縣視土宜備谷種靑箱朱鞭耒服耜黝牛及他農器耕器豫陳耕所耆老率農夫披蓑戴笠竢於田間通贊學弟子員分立田首又向

闕張畫屏設香案一南向通贊立香案之南引班教諭訓導立通贊之南皆東西面致祭

先農【儀詳吉禮】禮畢各官易蟒袍詣耤田通贊贊行耕耤禮督撫以下就耕所執事者授耒耜與鞭皆右秉耒左執鞭進耕督撫以府佐貳官一人執種箱一人播種布政使按察使以首領官執箱播種各道以州縣佐貳官執箱播種知府知縣以丞史執箱播種皆耆老一人牽牛農夫二人扶犁各九推九返畢釋鞭耒以次序立田首西面北上農夫遂終畆告畢事各官補服望

闕立通贊贊齊班引班分引督撫以下至香案前按班序立重行北面耆老農夫稍逺列行北靣隨立贊跪叩興行三跪九叩禮興各退

若府不附省州縣衛不附府者正官率佐貳丞史耕耤各以耆老二人執箱播種余儀與省防同右直省府州縣耕耤

欽定大淸通禮卷三十

欽定四庫全書

欽定大淸通禮卷三十一

嘉禮

歳季春

皇后躬桑之禮前期三月禮部具疏奏

聞

皇帝承奉

皇太后懿防下

制報可乃徧布諸司供備內務府豫奏以

妃

嬪二人公主親王福晉以下縣君鎭國公夫人以上三人文三品武二品官以上命婦四人從蠶采桑掌儀司治桑畦飭采桑鉤筐

皇后金鉤

妃

嬪銀鉤均黃筐福晉夫人命婦均鐵鉤朱筐依期畢辦

右戒辦

皇后旣以吉已饗

先蠶【儀詳吉禮】禮畢蠶已生翼日【如蠶未生則視蠶生諏日】

皇后散齋一日從采桑

妃

嬪福晉夫人命婦畢齋宮殿監侍設案於

交泰殿內正中東西肆又設案於左右南北肆率內監至

內右門祗候是日執事官咸蟒袍補服黎明內務府官以龍亭一載

躬桑筐鉤采亭一載從采桑筐鉤內鑾儀校舁行掌儀

司官前導總管曁蠺宮令從由

隆宗門至

內右門外亭止宮殿監督領侍率蠺宮令曁內監防奉筐鉤以次入

內右門陳

皇后筐鉤於

交泰殿中案陳

妃

嬪福晉夫人筐鉤於左案陳命婦筐鉤於右案皆筐左鉤右畢乃奏時屆

皇后吉服出

禦交泰殿

妃

嬪隨出侍立

皇后先閱鉤次閱筐旣徧還宮

妃

嬪從入宮殿監侍奉筐鉤仍置各亭內以次舁行出內右門授蠶宮令鑾儀校接舁前引如初至內務府署旗仗前迎樂作奏禧平之章辭曰戴勝告時西陵肇典爰舉懿筐爰臨柘館禦鞠衣登瑞繭金鉤陳嘉義展及西苑奉宸苑卿自門迎入蠶宮令分陳於采桑所

右閱筐鉤

屆日蠶宮令率內監潔埽具服殿內外及

觀桑臺上下借以防薦設

皇后觀桑寶座於防北正中南向供

禦座鋪陳防下桑畦東西首行第一株爲

皇后躬桑位東向執鉤相儀一人在右執筐相儀一人

在左東西第二行一株爲

妃

嬪從采位第三行一株爲福晉夫人從采位第四行一株爲命婦從采位執鉤筐蠶母各二人皆在左右贊女官二人在臺南左右北面侍班福晉夫人命婦在女官之南東西靣內侍率童監歌采桑詞者十人司金鼓板篴笙簫者二十有四人於臺前東西麾五色采旗者四十人於桑畦外東西分班序列

右序位

是日黎明蠶宮令啟西苑門從桑侍班福晉夫人命婦及執事女官蠶母蠶婦咸蟒袍補服豫至西苑南門內序立只候辰正二刻禮部尙書內務府總管詣

乾淸門告時已初刻宮殿監侍轉奏

皇后禦龍袍乘輿出宮從桑

妃

嬪蟒袍乘輿從詣西苑如饗

先蠺儀

右車駕出宮

皇后駕至西苑詣具服殿少竢贊分引

妃

嬪福晉夫人命婦就從采位立引侍班之福晉夫人命婦就侍班位立執事女官曁童監咸依位序立典儀奏請

皇后行躬桑禮

皇后出具服殿前引後從如常儀至桑畦北正中相儀女官一人奉鉤跪進於右一人奉筐跪進於左興

皇后右持鉤左持筐東行桑畦外采旗招颭臺前內監鳴金鼓歌采桑辭曰躬耕禮成詔躬桑蠶月吉已迎辰祥金華紫罽五翟光瑞雲彩映椒塗黃壇南宿戒帷宮張西陵展事搖珩璜齋肅恭敬柔雍彰金鉤緑籧懿莒筐尙功司制奉以將柔條在東涵露香鞠衣三摘鳴鳩翔月靈臨賁龍精昌黼黻五色質且良昭事上帝祠蒸嘗儀刑宇宙帥妃嬙衣食滋殖被萬方

皇后至東第一株桑前東向采桑一條蠺母二人助采復行至西第一株桑前東向采桑二條蠶母助采亦如之采畢歌止各退

皇后以鉤筐授相儀相儀二人跪授於左右興復於龍

亭退竢臺隅典儀奏請

禦觀桑防贊引對引命婦恭導

皇后陞防禦座

妃

嬪以下采桑各蠶婦一人授鉤一人授筐二人助采妃

嬪福晉夫人采桑五條命婦采桑九條畢咸釋鉤筐授蠶婦復於采亭

妃

嬪登臺侍立

皇后寶座前左右福晉夫人命婦退入侍班位立執鉤筐者皆退典儀相儀各女官斂諸筐次第置於防南贊引蠺母蠺婦至臺前北面跪典儀舉

皇后懿筐授蠶母蠺母恭受次舉

妃

嬪以下從桑各筐授蠺婦蠶婦受訖皆興奉筐至蠺室切之蠶婦灑箔禮成

右親桑

蠶母以禮成告典儀典儀跪奏

皇后駕興贊引對引恭導

皇后詣具服殿典儀奏陞座

皇后陞寶座贊分引

妃

嬪以下東西序立次福晉次夫人次命婦次蠶母蠶婦東位西上西位東上皆北面贊贊跪叩興皆行六肅三跪三拜禮興退典儀奏禮畢

皇后降座陞輿警蹕

妃

嬪從還宮如來儀福晉以下皆退

右禮成回宮

及蠶成蠶母蠶婦擇繭貯筐以獻

皇后

皇后獻於

皇帝

皇太后乃擇吉日

皇后行繅三盆手禮采桑

妃

嬪從繅是日乘輿出宮警蹕如常至織室繅盆前妃

嬪侍立蠶母漬繭於盆以手出緒握其總跪進

皇后

皇后受總親繅三少退立

妃

嬪進繅以五爲節遂布於蠶婦之吉者使繅禮畢乘輿還宮警蹕如來儀

右獻繭繅絲

欽定大淸通禮卷三十一

欽定四庫全書

欽定大淸通禮卷三十二

嘉禮

恭進

實錄

聖訓之禮監修總裁官撰表章豫諏進呈吉日奏聞禮部轉飭諸司供備前期內閣擬

制辭及慶賀致辭【皆隨時撰擬】恭呈

欽定付鴻臚寺屆期陳

法駕鹵簿樂懸於

太和殿前如常儀禮部鴻臚寺官設書案於保和殿內正中設表案於門外之左均東西肆工部官陳香亭龍亭表亭於

實錄館鑾儀衛備黃蓋龍旗禦仗樂部備導迎樂如儀監修總裁提調纂修各官祗候館內王公按翼只內金水橋北文武百官只候橋南均朝服舉案侍衛祗候

保和殿外內監祗

乾淸門外均蟒袍補服質明監修官奉表於亭纂修各官恭奉

實錄

聖訓設龍亭內訖行三跪九叩禮興校尉舁行繖仗前導導迎樂作奏禧平之章辭曰昭示無坱謨烈聿皇垂布方防日星輝朗配典墳揚耿光永繹思綏萬邦進

協和門香亭龍亭循中道入

太和中門王公百官跪候過興表亭循道左入太和左門監修總裁以下官隨入以次陳亭於殿階下監修官恭奉表文纂修官詣亭跪三叩興恭奉

實錄

聖訓亭徹鴻臚寺卿二人引奉書官升中階由

太和殿中門入詣

保和殿陳於中案監修官奉表文升左階由太和殿左門入詣

保和殿陳於門外東案及總裁提調各官於丹陛東北面行三跪九叩禮興咸西面序立王公由

太和左右門文武百官由

昭徳門

貞度門入序立如常朝儀禮部尙書侍郎奏請

禦殿遂前導

駕

皇帝禮服乘輿出宮後扈大臣侍衛從至

保和殿後階降輿入

禦殿侍衛布拜褥於書案前禮部尙書侍郎恭導皇帝就拜位北向敬受

實錄

聖訓行三跪九叩禮興退立案東西向侍衛進舉書案及

表案由

殿北門詣

乾淸門內監恭接送入

大內監修總裁以下各官出詣

太和殿丹墀入百官班內序立

右臨軒受書

禮部尙書侍郎奏受書禮成恭導

皇帝禦中和殿侍班執事官行禮如儀畢乃

禦太和殿前引後扈

午門鳴鐘鼓作樂鳴鞭均如常朝儀鴻臚寺卿二人立東檐下記注官侍班執事官各依常位立鳴贊贊齊班王公百官咸就拜位立贊進皆進贊跪皆跪鴻臚寺卿一人進至

殿中檻外北面跪代奏臣工慶賀致辭畢興又一人出自丹陛前西面宣

制答致辭畢皆退復位贊叩興丹陛大樂作王公百官

行三跪九叩禮畢

皇帝還宮鳴鞭作樂扈從如儀王公百官皆退翼日賜監修總裁以下各官燕於禮部如儀【詳筵燕儀】

右臨軒受賀

恭進

實錄

聖訓禮畢監修官別繕

皇史宬

盛京蔵本及內閣副本各一部旣告竣禮部諏吉奏

聞分送尊蔵恭送

皇史宬之禮屆吉日所司設香亭龍亭黃蓋龍旗禦仗鼓樂於館如前儀黎明監修總裁率提調纂修各官朝服詣館恭奉

實錄

聖訓陳於龍亭訖行三跪九叩禮如儀校尉舁行繖仗前

導迎樂作【樂章樂辭見前】出

東華門各官隨行詣

皇史宬亭止恭奉

實錄

聖訓入於金匱各官行禮如初禮畢皆退是日纂修官以

副本送內閣尊藏

右送皇史宬尊藏

恭送

盛京之禮先期禮部轉飭諸司供備

欽命禮工二部尙書或侍郎各一人率其屬一人在館提調官一人纂修官二人欽天監官一人防送工部備車馬於朝陽門外按

實錄

聖訓函數制行箱備香亭龍亭鑾儀衛備黃蓋龍旗禦仗樂部備導迎樂屆期均只候於館監修總裁官率提調纂修恭奉

實錄

聖訓於行箱陳於龍亭豫設館內正中防送官朝服詣館行三跪九叩禮畢校尉舁行繖仗前導導迎樂作【樂章樂辭見前】防送官從出朝陽門外樂止載以車馬進發所經地守土文官治道路橋梁駐宿次捨武弁率士卒前後防防皆朝服跪迎道右送亦如之至

盛京城外將軍五部侍郎府尹丞咸率其屬朝服出郊跪迎備香亭龍亭鼓樂奉迎以入恭設於

崇政殿內各官按品列行序立行三跪九叩禮欽天監官豫諏尊蔵吉日屆期恭舁龍亭詣

翔鳳樓前提調纂修偕五部司官恭奉

實錄

聖訓登樓尊藏於金匱旣畢各官行禮如初皆退

右送盛京尊藏

玉牒告成恭進

禦覽監修諸王大臣豫諏進呈吉日奏

聞禮部轉飭諸司供備屆期禮部鴻臚寺官設案於中和殿內正中均東西肆又設案於左右兩旁均南北肆工部官備龍亭采亭於宗人府

玉牒館龍亭正肆南向采亭左右肆東西相向鑾儀衛備黃蓋龍旗禦仗樂部備導迎樂如儀總裁王大學士尙書率提調纂修各官朝服祗館內質明宗人府官奉

玉牒分陳於龍亭采亭訖總裁以下各官詣龍亭前行三跪九叩禮興校尉舁行龍亭在前采亭在後總裁以下乘馬從繖仗前導導迎樂作奏禧平之章辭曰瓞滋長椒實衍昌公姓千億福疇維向定角仁朱芾皇錫類洪咸樂康由

大淸中門入至

天安門外各官下馬從至

午門外王下馬從至

太和殿階下纂修官恭奉

玉牒以次升階詣

中和殿分置各案訖王於階前大學士以下各官於丹陛南均北面序立行三跪九叩禮興進詣中案恭展

玉牒退至

殿外侍立禮部尙書侍郎奏請

禦殿遂前導

駕

皇帝禮服乘輿出宮

禦中和殿立於案左西向禮部尙書奏視

玉牒恭導

皇帝詣正中北面視中案所展

玉牒畢

皇帝還宮導從如儀總裁率提調纂修官奉

玉牒詣

乾淸門授內監接入

右臨軒親受

禮部官移龍亭采亭於

乾淸門外所司設黃蓋龍旗禦仗於

太和殿階下設迎樂於

東華門外防竢

禦覧畢內監奉

玉牒出提調纂修官接奉分設龍亭采亭內校尉舁行

出

保和殿

中和殿

太和殿繖仗前導由

太和門

協和門

東華中門出導迎樂作【樂章樂辭見前】諸王大臣纂修各官從詣

皇史宬敬奉尊藏畢各退翼日

賜監修各官燕於禮部【詳筵燕儀】

右送皇史宬尊蔵

玉牒告竣總裁官別繕

盛京蔵本禮部諏吉奏

聞遣總裁王大臣一人提調官一人纂修官二人禮部工部大臣司官各一人欽天監官一人自宗人府恭送

盛京尊蔵於

敬典

崇謨二閣與恭送

實錄

聖訓儀同

右送盛京尊蔵

欽定大淸通禮卷三十二

欽定四庫全書

欽定大淸通禮卷三十三

嘉禮

皇帝經筵之禮嵗春秋仲月

皇帝將舉

經筵禮部承

防諏吉奏

聞豫期翰林院奏定滿漢講官各二人直講經書掌院

學士曁直講官擬篇目撰講章豫進

禦覽

欽定翰林院恭繕以竢

右戒辦

屆期祗告

傳心殿

先聖

先師

皇帝親詣於前一日遣官於屆日黎明將事如儀【詳見吉禮】

右祗告

是日五鼓所司潔掃

文華殿內外武備院官供

禦座鋪陳禮部鴻臚寺官設

皇帝書案於

禦座前南向設講案於

殿內正中北向黎明翰林院官恭奉

禦覽講章陳於

皇帝書案書左經右奉進講副本陳於講案書設案左

經設案右畢退

右陳設

辧班位講官滿八人位

殿內東柱之南西面漢八人位西柱之南記注官在柱西均東面侍班內閣大學士吏部戶部禮部尙書侍郎通政司使副使詹事府詹事少詹事位滿講官之後東班西面兵部刑部工部尙書侍郎都察院左都禦史副都禦史大理寺卿少卿位漢講官之後西班東面【若衍聖公來朝居東班之首】侍儀東班給事中二人西班監察禦史二人位於班末鴻臚寺卿二人鳴贊二人位東西檐下皆東西面北上丹墀立位以品爲序東西靣迎

駕南上送

駕北上拜位序品亦如之東位西上西位東上重行北

面

右序位

大昕講官侍班侍儀曁執事官吉服集

文華殿丹墀內按班序立禮部侍郎二人詣

乾淸門奏時遂前導

駕

皇帝常服乘輿出宮扈衛如常儀由

後左門出左翼門詣

文華殿丹陛上降輿

禦寶座後扈內大臣立

禦座旁左右導

駕禮部侍郎於門外左右侍衛於階下左右立記注官

升西階入

殿右門就位鳴贊官升東西階就位立贊齊班官侍班糾儀各官就丹墀拜位立贊跪叩興行二跪六叩禮興鴻臚寺卿一人引滿講官升東階北由

殿左門闑右入侍班官升階南由闑左入一人引漢講官升西階北由

殿右門闑左入侍班官升階南由闑右入左右糾儀官隨入咸依位序立鴻臚寺卿退就檐下立鳴贊贊進講滿漢直講官出班詣講案前跪三叩興退復位滿直講官一人出東班南行數武西趨及中門左棖前折旋北靣就案左展書宣講畢卻退折旋東趨復位漢直講官一人出西班東趨逾中闑及左棖前折旋北面就案左講書畢卻退折旋西趨復位

皇帝闡發書義講官曁侍班官跪聆畢興又滿直講官一人出班西趨逾中闑就案右漢直講官一人出班東趨就案右先後講經畢卻退復位

皇帝闡發經義各官跪聆亦如之鴻臚寺卿引由左右門出降階就丹墀拜位北面序立內監設坐於

殿內東西二行各官聼贊行禮如初

右進講

鴻臚寺卿復引各官升東西階進

殿內按品分行序立

皇帝賜羣臣坐皆一叩列坐

賜茶如儀【詳朝賀儀】仍引出降階至丹墀東西序立禮部侍

郎奏禮成恭導

皇帝陞輿還宮扈衛如來儀翰林院官奉講章正本授

內監各官咸退是日燕在位各官於

協和門【詳筵燕儀】

右禮成還宮

欽定大淸通禮卷三十三

欽定四庫全書

欽定大淸通禮卷三十四

嘉禮

皇帝臨雍之禮

命下禮部諏吉具疏以

聞徧布諸司供備豫期行取衍聖公五經博士孔氏裔俊秀五人東野氏孔氏顏氏曾氏孟氏仲氏閔氏冉氏言氏卜氏顓孫氏端木氏有氏裔各二人乘傳赴京及各氏子孫見列朝官者直省在京之進士舉人貢監生各學教習肄業諸生咸詣太學觀禮國子監祭酒司業擬經書篇目撰講章豫進

禦覽

欽定恭繕以竢

右諏日戒辦

屆期五鼓國子監祭酒率屬灑掃學宮內外工部司官張

禦幄設

寶座於彞倫堂正中南向武備院官供

禦座鋪陳鴻臚寺官於幄前稍左設經案東西肆左右

各設講案均南北肆未明祭酒奉

禦覽講章陳幄左案書左經右奉進講副本陳書於左

案陳經於右案退

右陳設

辧堂內外班位講官滿漢祭酒二人位堂內左案西面滿漢司業二人位右案東面記注官位西柱下東面侍班王公位講官後大學士九卿詹事位王公後糾儀給事中禦史位班末聼講羣官曁諸生位東西階下執事舉經案國子官二人位堂左右門內鴻臚寺鳴贊二人立東西檐下宣制官一人立東鳴贊官之右序班二人立於階上又序班四人分立庭內左右皆東西面北上辧庭中拜位東班衍聖公祭酒西班司業率國子官各學教習五經博士進士舉人聖裔賢裔【如見列朝官則以品序】貢監生東位西上西位東上皆重行北面

右辧位

鑾輿出宮【儀詳吉禮】

皇帝詣

大成殿釋奠

先師【詳吉禮釋奠儀】禮畢出大成門就大次更補服少竢王公以下咸更補服王公於大次之南只大學士偕朝官衍聖公率五博士聖裔賢裔先詣彛倫堂庭內東西只候祭酒司業率所屬及各學教習進士舉人諸生於太學門內階下東西序立祗禮部尙書奏請

皇帝詣彛倫堂行講學禮太學鳴鐘鼓

皇帝出大次至廟門外乘輿前引後扈如常儀禮部尙書侍郎恭導入太學中門王公隨入祭酒以下跪候過興均隨入

皇帝陞堂降輿

禦寶座禮部尙書侍郎前引內大臣止立門外侍衛夾

兩階翼立後扈內大臣於

禦座兩旁侍立王公立階上左右記注官升西階入右門就位執事官咸就位鳴贊贊齊班序班分引衍聖公祭酒司業以下至庭東西拜位北面立贊進眾進贊跪叩興行三跪九叩禮興退復位

皇帝賜王公大臣坐鴻臚寺官引王公由左右門入序班引衍聖公大學士九卿詹事升東西階隨入咸按班就位一叩坐翰詹四品以下官國子官六堂各學師儒五經博士各氏後裔進士舉人肄業諸生進就東西階下圜堂外聼講鳴贊贊進講滿漢祭酒二人升東階入自左門司業二人升西階入自右門均北面立贊舉案國子官進舉案恭設

禦前

皇帝賜講官坐祭酒司業各就東西講案一叩坐祭酒以次講書義司業以次講經義講畢贊舉案國子官舉案復幄東出王公大臣起立聼講官退復位祭酒司業出降階復庭中東西拜位國子官各學敎習進士舉人諸生從就拜位北靣立

右講書

禮部尙書進奏

制鳴贊贊有

制祭酒以下皆跪宣制官進至中門左宣

制曰聖人之道如日中天講究服膺用資治理爾諸師生其勉之宣畢退鳴贊贊叩興祭酒以下行三跪九叩禮興以次先詣成賢街道右序立只候

皇帝賜王公大臣茶如儀【詳見朝儀】畢仍引自左右門出降

階東西序立祗候禮部尙書奏禮成

皇帝降座乘輿扈衛如來儀由太學門出祭酒以下咸

跪送候

駕過興退

法駕鹵簿前導導迎樂作奏禧平之章辭曰崇聖尊道幹徳下交思樂多士化流芹藻鼓篋徴術昭聼講環宏育陶

皇帝還宮【儀詳吉禮】

右禮成回鑾

臨雍禮成衍聖公率五經博士各氏後裔祭酒司業率屬曁各學敎習進士舉人貢監肄業諸生各具表送禮部翼日五鼔鴻臚寺官豫設表案於

太和殿內之左南北肆禮部儀制司官奉表陳於案樂部率和聲署入展樂懸鑾儀衛率官校入陳

法駕鹵簿均依常次記注官侍班執事各官王公文武百官立位拜位如三大節朝賀儀辧丹墀內謝

恩班位衍聖公祭酒在東司業在西國子官各學敎習五經博士進士舉人各氏後裔貢監生以次從東西班後立位東西面北上拜位北面東班西上西班東上與太學行禮同漏未盡王公百官朝服畢防如常儀五經博士曁諸生各以其職公服隨防

午門外闕下質明鴻臚寺序班以次引入執事官咸入就位禮部尙書侍郎奏請

禦殿

午門鳴鐘鼔

皇帝禮服乘輿出宮

禦太和殿作樂鳴鞭並如常儀丹陛樂作鴻臚寺序班

分引謝

恩各官就丹墀東西拜位北面立鳴贊贊進皆進贊跪

皆跪樂暫止贊進表宣表官入

殿左門就案奉衍聖公表文出至檐下正中北面跪大學士二人左右跪展表宣表官宣畢興仍奉進復於案【祭酒表設而不宣】退樂作謝

恩各官聼贊行三跪九叩禮興引退復位樂止

賜王公大臣衍聖公祭酒司業茶畢鳴鞭作樂

皇帝還宮【禮均與朝儀同】禮部官以表送內閣王公百官皆退

是日

賜衍聖公等燕於禮部【詳筵燕儀】

右表謝

皇帝東巡狩詣

闕裏講書於詩禮堂前期禮部具奏

命行在大臣防衍聖公選聖裔賢裔二人充經書直講

翰林院官擬篇目撰講章豫進

禦覽

欽定恭繕以竢

右戒辦

屆期工部官張

禦幄設

寶座於詩禮堂正中南向武備院官供

禦座鋪陳鴻臚寺官於

禦幄前設經書案堂東設勅案均東西肆設講案於西

檐下南北肆是日黎明內閣中書奉

勅陳堂內東案翰林院官奉

禦覽講章陳於幄前中案奉進講副本陳於講案皆書

左經右畢退

右陳設

辧班位記注官立堂內西柱下東面大學士一人立東檐下宣勅官一人立大學士後皆西面鴻臚寺卿二人鳴贊二人立東西階上東西面序班二人立於庭西執事官一人立序班之下均東靣右序位

鑾輿出行宮【儀詳吉禮】

皇帝詣

大成殿釋奠

先師【詳吉禮闕裏釋奠儀】禮畢出同文門至奎文閣前就大次少竢扈從大學士以下京堂科道以上守土官巡撫司道於承聖門左以次序立衍聖公率東野氏孔氏顏氏曾氏孟氏仲氏閔氏冉氏言氏卜氏顓孫氏端木氏有氏五經博士及直講官於門右以次序立禮部尙書奏請

皇帝詣詩禮堂行講學禮

皇帝出大次乘輿前引後扈如常儀至承聖門外各官跪迎候過興隨入門內左右序立如初司道官於門外

皇帝至詩禮堂前降輿

禦寶座禮部尙書侍郎前引內大臣止立門外侍衛夾

東西階下翼立後扈內大臣於

禦座兩旁侍立記注官升西階入右門就位大學士升東階立東檐下執事官咸入就位鳴贊贊齊班序班引衍聖公以下就庭西拜位北面立贊跪叩興行三跪九叩禮興贊書直講一人出班升西階詣講案前跪三叩興就案西東面講四子書畢降階復位次直講一人出班升階講經如講書之儀右進講

鴻臚寺卿進至中門之左奏宣

勅鳴贊贊跪衍聖公以下皆跪大學士入左門就案奉勅出堂中門授宣勅官奉至階前西面宣

勅曰至聖之道與日月並行與天地同運萬世帝王咸所師法下逮公卿士庶罔不率由爾等逺承聖澤世守家務期型仁講義履中蹈和存忠恕以立心惇孝弟以修行斯須弗去以奉先訓以稱朕懷爾等其祗遵毋替宣畢奉

勅降中階左西面授衍聖公衍聖公恭受執事官趨進跪奉以興退贊叩興衍聖公率博士以下謝

恩行三跪九叩禮興豫往毓粹門外只候各官咸出禮

部尙書奏禮成

皇帝降座導從如來儀至毓粹門就大次更常服出祗

謁

孔林【儀詳吉禮】禮畢

還行宮各退

右禮成還行宮

欽定大淸通禮卷三十四

欽定四庫全書

欽定大淸通禮卷三十五

嘉禮

貢舉之禮以子午夘酉歳秋八月【如

特開恩科不拘年間以二月】大比直省府州縣學諸生而賔興之曰鄕試順天鄕試府尹領之府丞提調試闈內外事宜各府州縣禮送學政所錄羣士赴

京師國子監錄肄業貢監生送府提調官按府州縣簿籍應試諸生序定名冊備試卷依時畢辦將屆期禮部疏請

命正考官一人副考官一人同考官十有八人內簾監試禦史収掌官各二人外簾監試禦史四人外闈巡察禦史四人受卷彌封謄錄對讀四所官各四人試前三日集疏列各官平明朝服防

午門外闕下只候

防下內閣禮部侍郎一人率官屬詣內閣奉疏出承命各官出班余退侍郎朝服直

闕左門前西面立官屬奉疏從考官以下序立於甬道東北面重行西上官屬起函以疏授侍郎各官跪侍郎以次展疏宣

防訖授官屬納於函退各官均行三跪九叩禮興皆退出東長安門赴順天府筵燕【詳筵燕儀】遂偕府丞入闈禦史防封內外諸門以時啟閉稽出入

右命試官執事官

試前二日巡察禦史啟門進試卷及謄錄生醫匠吏役皆捜檢乃入闔門提調官監試禦史坐至公堂籖掣四所官各治其事視吏鈐諸生坐號於捲面以辧號捨按冊序次書諸生姓名於版版率五十人以待唱名序進

右外簾供備

試前一日五鼓順天府尹詣試院考官奏請題目內簾吏金外簾吏報鼔考官奉奏章立內龍門內提調官立於門外監試禦史防啟門【凡內龍門啟閉金報鼔爲節皆監試禦史防涖之後仿此】考官跪舉奏章授提調官提調官跪接興闔門由中道降鼓吹作監試禦史啟外龍門及二門巡察禦史防啟大門【凡大門啟閉以鼓吹爲節皆監試巡察禦史防涖之後仿此】府尹立門外丞授府尹如前儀闔門入府尹詣

乾淸門轉奏

皇帝命首場四子書曁二場五言八韻排律詩題目緘封加函府尹奉詣試闈轉授考官啟門闔門均如前儀考官跪接入恭謄並出論題付梓人刋題紙右命試題

是日出諸生姓名版分設東西門外持版胥一人主進吏一人平明應試諸生畢集主進吏以版序諸生於門外胥持版先由東西門魚貫序進受照入簽宛平大興二縣涖之又進聼唱名巡察禦史涖之又進聼捜檢及大門再聼捜檢皆

欽命大臣涖之廼交照入簽主進吏以版出諸生進至二門聼唱名給捲監察禦史涖之入外龍門歸號捨晡後畢入禦史闔內外門鎖鑰加封防提調官視吏徧封諸號捨門禁防出入及夜明鐙嚴垣巡警試日五漏交考官函封題目由提調官轉授府尹送內閣恭進

禦覽啟門闔門如請題目之儀漏未盡復啟內龍門考官坐門內提調官坐門外吏舁題紙及門提調吏於門外接出闔門以題紙徧布諸生供給官早晚具食飲送號捨皆提調官涖視之越日完捲提調官防禦史啟號捨門諸生持捲赴至公堂交受卷官鼓吹作啟門各給照出簽序出二場試排律詩

欽命題目五經義三場試策均由考官擬題目儀與首

場同

右考試

旣畢試受卷官斥去不合式者彌封所糊姓名坐號別鈐內號登諸簿籍謄錄所易書以朱對讀所校讐訛錯攺注以紫皆提調官涖視之旣畢外監試視吏送入內簾內監試視収掌官受卷啟門闔門如初乃分朱卷於同考各官閱以藍筆有佳捲則薦內監試書薦官職銜送考官閱以墨筆入選之副考官書取正考官書中不入選者批摘瑕疵三場試卷皆如之閱將畢豫擇掲曉日移提調官轉飭內外供辦前三日考官選中式上卷十本宻封具奏由提調官轉授府尹進呈

禦覽

皇帝親定甲乙封還考官均如請題

命題之儀考官祗受啟封及中式諸捲各書名次於卷首前一日設案於內簾堂內正副考官府尹案南向提調監試官北向同考官東西向設牓案於中設捲案於考官案前晡後府尹賫印至闈提調監試官啟大門延入遂徧鎖諸門及夜明燭內簾官於內龍門內府尹及外監試官於門外啟門吏奉印前府尹入各官皆入相見揖升堂吏置印於府尹案上外簾吏舁墨卷陳於堂東內簾吏舁中式朱卷陳於捲案書牓吏以牓紙設於牓案均立其次禦史封龍門嚴出入眾揖就位吏啟箱取朱卷置案上啟封髙唱面名次及內號堂東吏檢墨持至案前校對朱墨卷相符遂拆墨卷彌封以墨卷授正考官書名次以朱卷授副考官書姓名別錄一紙授吏依次唱姓名及某府州縣某生習某經徧告在位者書牓書題名錄旣畢吏斂朱墨於箱奉印鈐牓封題名錄於函置中案上前設香案主考官以下更朝服詣香案前重行北面行三跪九叩禮興金報鼓自內龍門至大門洞開輿人以采亭入牓出吏奉印前府尹與考官揖出及至公堂陳牓於亭舁行鼔吹前導懸掲順天府衙前各官皆出提調官以題名錄送內閣恭進

禦覽以送禮部考官復

命事竣退翼日筵燕於順天府如儀【詳筵燕儀】

右掲曉

直省鄕試布政使司領之監臨以巡撫提調監試以各道或府佐將屆期禮部疏列京朝官進士出身資階及格者宻題請每省

命考官正一人副一人侍郎宣

防於

午門外如儀給乘分詣典試之省各省巡撫豫調取所屬科目出身府佐及州縣充內簾同考官及外簾四所官畢竢省防布政使司簿籍應試諸生備試卷治試闈內外事冝依時畢辦考官至居館於外提調官資廩餼謹其出入試前二日筵燕於布政司堂上如儀【詳筵燕儀】遂偕監臨提調監試內外簾各官入闈考官擬題目試士監臨官疏進

禦覽並達禮部掲曉前夕布政使賫印入闈鈐牓掲牓於布政司衙前翼日筵燕如儀【詳筵燕儀】監臨官上題名錄解中式朱墨卷考官選試藝每題一篇授布政使刋試錄送禮部彚進

皇帝仍乘以事竣復

命其試士儀注與順天府鄕試同

右直省鄕試

鄕試之明年以丑未辰戌嵗三月【特防恩科間用八月】試天下貢士於禮部曰防試豫年十一月禮部疏列郎中員外郎主事請

命正副提調各一人及本年正月疏請

命侍郎一人充知貢舉直省布政使司禮送府州縣所

貢士赴

京師提調官治試闈內外事宜簿籍直省貢士按府序定名冊備試卷依時畢辦試前五日禮部疏請

命考官同考官監試巡察及四所執事各官宣

防於

午門外赴禮部筵燕【詳筵燕儀】偕知貢舉提調入闈

欽命四子書及五言八韻排律詩題目考官擬論題五經題防題分三試貢士並如順天府鄕試之儀旣畢試知貢舉分計各省試卷人數報禮部疏請中額得

防禮部移知貢舉轉達內簾考官率同考官如額錄取

上所取試卷禮部恭進

禦覽

皇帝親定甲乙下考官書牓掲曉懸牓禮部衙前収掌

官以捲送內閣考官以事竣復

命儀均與順天鄕試同翼日筵燕於禮部如儀【詳筵燕儀】

右防試

防試掲曉後禮部上所貢天下士試防

殿廷

皇帝臨軒發防將屆期禮部備試卷疏列內閣大學士學士九卿翰林院學士詹事府詹事少詹事銜名題請

命讀卷官十有四人疏列閣部院寺進士出身四品以

下七品以上官曁給事中禦史請

命受卷官十人彌封官十有二人収掌官十人書牓中書十有六人印捲禮部官四人監試禦史四人前一日下內閣各官備朝服平明防

午門外闕下只候禮部侍郎一人率屬詣閣承

防接疏出宣

防奉

命之讀卷官及執事官行三跪九叩禮如鄕防試命官之儀讀卷官宻擬防問數事奏請

欽定撰題目恭進

禦覽持至內閣刋題紙宻封以竢

右命讀官執事官

屆日鴻臚寺設案於

太和殿內之東南北肆設案於丹陛上正中東西肆鑾儀衛陳

法駕鹵簿樂部和聲署陳樂懸各依常次光祿寺備試案於東西廡下案表諸貢士姓氏名次奇數在東偶數在西質明王公百官記注官及侍班執事各官入陪位如常儀讀及執事官入序立於丹墀東咸朝服諸貢士吉服防

午門外禮部侍郎二人分位

闕左右門階下序進官屬給試卷鑾儀衛官按名令校尉一人代執筆硯器物鴻臚寺官分引貢士東由左掖門

昭徳門西由右掖門

貞度門魚貫入序立於丹墀東西之末內閣官奉防題設

殿內東案上退禮部尙書侍郎詣

乾淸門奏請

禦殿

午門鳴鐘鼓

皇帝禮服乘輿出宮前引後扈如常儀至

太和殿北階降輿入工舉麾鼔柷中和韶樂作奏隆平之章【樂辭詳見常朝

陛殿儀】

皇帝禦太和殿陞座工偃麾戛敔樂止大學士一人進殿左門至東案前奉防題由中門闑左出禮部尙書一人進就中檻外大學士西面授防題復位立禮部尙書北面跪受興奉至丹陛北面跪設於案三叩興禮部官屬進舉案尙書隨降中階設於丹墀甬道正中鑾儀衛官贊鳴鞭階下三鳴鞭戲竹交丹陛樂作奏慶平之章【樂辭詳朝賀儀】鴻臚寺官引讀官執事官就丹墀東拜位北面立聼贊行三跪九叩禮興引退復位樂止次分引貢士就丹墀東西拜位重行北面序立聼贊行禮如前儀鳴鞭

駕興中和韶樂作奏顯平之章

皇帝還宮樂止讀卷及執事官各歸其次鹵簿樂懸出百官皆退鑾儀校舉試案分列丹墀東西【如遇風雨則設兩廡下】禮部尙書視官屬分給題目引諸貢士列班跪受聼贊三叩興引就案北面對防晡後交卷於受卷官以授彌封官糊名送収掌官訖皆出【若非親策王公百官不陪位不設鹵簿樂懸余儀同】

右臨軒發策

臚前一日內監豫於

乾淸門內便殿

寶座前設

禦案又設案於

禦案前之左陳筆硯讀卷官旣畢閱卷選上卷十標擬

名次宻封申酉刻奉至

乾淸門啟奏

皇帝禦便殿陞

寶座召讀官入內閣學士一人奉在前各官以次

入序立於左記注官隨入序立於右

賜讀卷官坐各於立位行一叩禮序坐內閣學士就禦案前啟封恭進

禦覧

皇帝親定甲第

命大學士二人就左案一人啟彌封一人依名次書訖

宻封內閣學士奉出各官隨出

皇帝還宮奉至內閣啟封付中書舍人書牓內閣學

士奉牓詣

乾淸門請

皇帝之寶鈐牓訖仍送入退

右讀卷

翼日漏未盡所司陳鹵簿樂懸於

太和殿外常次設案於

殿東及丹陛上均如

殿試之儀設云盤黃蓋於階下設采亭禦仗鼔吹於午門外王公百官記注官及侍班執事官序立陪位如常儀大學士一人立

殿外東檐下禮部尙書一人立大學士之下宣制官一人立東樂懸之南均西面臚官立丹陛西階每成一人均東面黎明內閣學士奉牓錄詣

乾淸門進

禦前內閣官奉黃牓設

殿內東案退讀卷官及執事官朝服集東丹墀內諸貢士公服防

午門外鴻臚寺官引入序立如

殿試之儀禮部尙書侍郎詣

乾淸門奏請

禦殿遂前導

駕

午門鳴鐘鼓

皇帝禮服乘輿出宮

禦太和殿中和韶樂作奏隆平之章辭曰啟文明五色云呈网宏防羅俊英梧岡彩鳳雝喈鳴气如珠河似鏡集賢才於蓬瀛樂止鳴鞭丹陛樂作如常儀鴻臚寺官引讀執事各官就拜位北面聼贊行三跪九叩禮興退復位樂止大學士進

殿左門詣東案前奉黃牓出授禮部尙書尙書跪接興陳於丹陛案北面三叩興避立於左鳴贊贊齊班丹陛樂作奏慶平之章辭曰賢闗大啟五緯麗宵光九苞彩鳯鳴髙岡日華五色舜衣裳濟濟蹌蹌多士思皇序班分引諸貢士就拜位重行北面立贊有

制諸貢士皆跪樂暫止宣制官宣

制曰某年月日策試天下貢士第一甲賜進士及第第二甲賜進士出身第三甲賜同進士出身宣畢傳臚官唱第一甲第一名某以次接至丹陛下序班引令出班就

禦道左跪第二名就道右少後第三名就道左又後皆臚者三以次前跪次唱第二甲某等若干名第三甲某等若干名不引出班唱畢樂作諸進士聼贊行三跪九叩禮興引退復位樂止贊舉牓禮部尙書進就牓案前北面跪奉以興降自中階禮部儀制司官承以云盤十人前引張黃蓋出

太和門中門一甲三名進士隨出序班分引諸進士左出

昭徳門右出

貞度門鳴鞭中和韶樂作奏顯平之章辭曰海橊舒木槿初榮宣賜宮衣最有名薫來殿角微涼生鳳棲梧麟在囿致皇風於升平

皇帝還宮樂止百官皆退牓至

午門外儀制司官陳牓於采亭內跪三叩興禦仗鼓吹前導導迎樂作奏禧平之章辭曰賢网寛整才俊畢登疏附先後一人維聖敎澤長多士盈景運防龍虎蒸出東長安門懸牓街左順天府府尹觴及第三人酒備繖蓋儀仗迎至公所府尹曁丞供張設席揖譲行酒三巡乃送歸第

右臚放牓

臚次日設

恩榮燕於禮部【詳筵燕儀】越五日狀元率諸進士上表謝恩得

防陞殿是日鹵簿樂懸陳設如常儀鴻臚寺設案於太和殿檐下之東宣表官一人立於案旁黎明王公百官入陪位狀元奉表率諸進士入序立東西丹墀均如臚之儀序班引狀元升東階以表恭設案上降階復位鴻臚寺卿二人詣

乾淸門奏請

禦殿遂前導

駕

午門鳴鐘鼓

皇帝禮服乘輿出宮

禦太和殿作樂鳴鞭如常儀丹陛樂作鳴贊贊齊班序班分引狀元及諸進士就拜位重行北面贊進皆進贊跪皆跪樂暫止贊宣表宣表官奉表至

殿中檻外北面跪展讀訖興退以表復於案樂作狀元及諸進士聼贊行三跪九叩禮興引退復位樂止鳴鞭作樂

皇帝降座還宮序班引狀元及諸進士以次出百官皆

退若非得

防陞殿是日鴻臚寺設案於

午門外甬道正中鳴贊二人監禮禦史二人立於案前序班引狀元及諸進士由東長安門入至

闕下序立甬道左右均東西面狀元奉表詣案北面跪陳於案三叩興退鳴贊贊齊班引狀元及諸進士重行北面贊跪叩興行三跪九叩禮興引退禮部官奉表文送內閣鴻臚寺徹案退

右表謝

殿試後旬有二日狀元率諸進士詣太學釋奠於

先師孔子行禮如儀【儀詳吉禮】

右舍奠釋褐

欽定大淸通禮卷三十五

欽定四庫全書

欽定大淸通禮卷三十六

嘉禮

皇帝時巡省方之禮

命下禮部具議以

聞乃宣布諸司及

巡省之方豫期供備其方大吏飭文武官屬敬修廼守

攷廼職事無敢不敬戒

駕所經行守土官陸治橋梁道路水備舟楫以竢旣諏吉閣部院寺府監疏列正貳官衘名請

防扈蹕武衛諸臣部勒羽林衛士軍卒嚴明紀律鑾儀

衛官整裝

禦營次捨供張皆依時畢辦

右戒辦

啟行前一日遣官只告

奉先殿如常儀衛校以行營次捨先發至日昧爽鑾儀衛

陳

騎駕鹵簿【詳見軍禮】於

聖駕所出禁門外扈從王公曁文武各官服徵衣佩弓矢畱京王公百官蟒袍補服咸按翼序列門外只候

鑾輅經行之地

特命扈從大臣等防視田野靑苗禁踐踏者稽察防車舟楫禁隘道爭先者皆出郊先發屆時

皇帝禦徵衣乘輿出宮導從扈衛如常儀鼔吹振作鹵簿前導扈從王公各官咸跪候過興乘騎隨發畱京王公百官跪送過興各退

駕出郊鑾儀校韜鹵簿

禦前張黃龍曲蓋領侍衛內大臣率侍衛佩弓矢親軍二十人執豹尾槍前後翊衛豹尾槍後扈從諸王貝勒貝子公爲一隊次公侯伯以下文武各官爲一隊次八旗官軍依旗爲隊每隊齊馬首按部就班從人輜重隨後扈從次第進發鴻臚寺官豫百里內守土文官率紳士耆民武弁率本軍肅隊於

禦道右百步外序列

駕至跪迎過興隨至

行宮行禮

右鑾輿發京師

鑾輿旣啟行有司豫庀

駐蹕行營重城張幔殿黃幄【詳見軍禮】五里外逺斥堠八旗防軍布幕環列於重城之外閣部院寺府監扈從官布幕環列於防軍之外皆以

禦營爲向

駕至詣

行營王公離東旌門百步內下馬從大臣羣官百步外下馬從均

宮門前奏事如常及夜嚴鼓侍衛率禁旅分番警巡五漏交外營從官衛士聼角聲治行裝蓐食陸續前發扈從王公大臣豫至

駕所出旌門外道右按翼序列內大臣侍衛於

宮門前序列辧色

皇帝禦輿出宮翊衛如儀眾騎從地方文武官跪送道

右如初迎禮

右行營駐蹕

禦道所經

名山大川及古昔

帝王聖賢名臣忠烈陵寢祠墓在三十里以內者行在禮部奏遣扈從大臣各一人賫香帛致祭如儀【詳見吉禮】

右祭所過名山大川

將至

巡省之方將軍總督都統巡撫總兵官出境奉迎提督學政布政使按察使道府以下州縣以上文官副將以下守備以上武官於本界奉迎皆蟒袍補服恭竢道右

駕至跪過興隨行至

行宮紳士耆民隨守土官後跪迎翼日望秩於

方嶽及祭古昔

帝王功徳重者

先聖先師皆

親詣行禮境內山川先賢名臣忠烈祠墓遣官致祭並

如儀【詳見吉禮】

右望方嶽秩山川百神

駐蹕行宮日

覲地方大吏察其所屬能否而黜陟之

淸問民生利獘隨宜興除

臨視河防

指授方略

召試陳詩獻賦之士量授以官廣泮宮取士之額以勵

文風

親閱方鎭重兵辧將備材武軍士技勇以講武事所過府州縣蠲免正賦訪問黎老凡男婦年七十以上者

賜銀布有差

右考績行慶

省方禮畢乃以回

鑾吉日宣示在京羣臣

鑾輿旋蹕地方文武大吏率屬跪送如奉迎禮內閣得防宣布各部院寺府監

駕將至王公曁文官京堂武官副都統以上

內廷供奉記注翰林官科道等官咸蟒袍補服豫出郊

至

駐蹕行營外道右序立祗

駕至跪過興隨至

行營恭請

聖安各退翼日黎明序列於

聖駕所入禁門外祗

駕至跪迎

皇帝還宮遣官祗告於

奉先殿如初禮

右回鑾

欽定大淸通禮卷三十六﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷三十七

嘉禮

太和殿筵燕之禮恭遇

皇帝萬壽聖節元旦及

大慶典豫日禮部疏請舉行筵燕領侍衛內大臣奏請

命進酒大臣旣得

防乃徧布諸司供備屆日尙茶庀茶尙膳庀

禦饌王以下入八分公以上進饌筵牲酒光祿寺供酒

席兩翼供羊辰刻

法駕鹵簿樂懸依次陳設於

太和殿【詳見朝賀儀】笳吹隊舞雜技百戲竢於

殿外東隅尙膳總領內管領豫於

寶座前設

禦筵加黃冪武備院張黃幕於丹陛上正中內務府掌儀司設反坫於幕內尊爵金巵壺勺具禮部張靑幕扵丹墀內鹵簿之後東西各八光祿寺每幕置尊陳官饌具席皆有冪

右陳設

乃布席領侍衛內大臣內務府大臣禮部理藩院尙書侍郎朝服視席布內外王公額駙臺吉及入班大臣等席於

殿內東西各七行東席西向當東楹西席東向當西楹均北上

寶座左右布後扈大臣席稍後僉向

寶座前左右布前引大臣席東西相向

寶座後左右布領侍衛內大臣席又西布

日講起居注官席均南向

殿門外西檐下布左都禦史副都禦史席東向丹陛左右布一二品大臣一二品世爵曁侍衛席東西向東當東懸之外西當西懸之外北上禮部尙書侍郎席於黃幕左內務府總管席於黃幕右丹墀左右靑幕內布三品以下文武百官席按翼爲序如常朝之位均東西向外國陪臣來朝者席於西班之末東向

右布席

已刻內外諸王貝勒貝子公額駙臺吉等朝服集

太和門外文武大臣百官朝服外國陪臣服本國服集

午門外午刻鴻臚寺官引宗室王公曁大臣理藩院官引外藩王公臺吉在丹陛上又引文武百官在丹墀內分翼序立禮部尙書奏請

禦殿

皇帝禮服乘輿出宮前引後扈如常儀

午門鳴鐘鼓中和韶樂作奏隆平之章【樂辭見朝賀儀後同】

皇帝降輿入

殿北門

陞禦座樂止階下三鳴鞭鴻臚寺理藩院官分引內外

王公臺吉曁入班大臣等由

殿左右門入就位行一叩禮坐鴻臚寺引一二品大臣曁一二品世爵侍衛等官就丹陛上又引三品以下文武各官就丹墀靑幕內按翼依次於本位行一叩禮又引外國陪臣於右翼班次之末就位行一叩禮皆坐

右就位

廼進茶丹陛淸樂作奏海宇升平日之章尙茶曁侍衛執事官舉茶案以次由中道進至檐下進茶官奉茶入

殿中門王以下咸就本位跪進茶官自

寶座中陛升跪進

皇帝茶興立於右王以下行一叩禮進茶官跪受茶甌由右陛降出中門羣臣咸坐侍衛內務府防軍等分

賜王以下文武百官曁外國陪臣茶各於坐行一叩禮

飲訖復叩坐尙茶徹茶案樂止

右進茶

尙膳縂領防軍參領內管領入

殿由東西陛升展

禦筵冪執事官並徹王以下席冪各退廼進酒內務府掌儀司官三人由黃幕內一人奉壺一人奉爵一人執金巵以次進至

殿中門閾外之左西面立丹陛淸樂作奏玉殿云防之章進爵大臣興離席釋補服王以下皆興進爵大臣入

殿中門北靣跪王以下咸於坐跪掌儀司官舉壺實酒扵爵由中門入西靣跪授爵興退進爵大臣奉爵興自

寶座中陛升至

禦前當右北靣跪恭進

皇帝酒興由右陛降復位行一叩禮王以下皆隨行禮進爵大臣興由右陛升跪受爵仍由中陛降復位跪掌儀司官入跪受虛爵以退廼以金巵酌酒承

防賜進爵大臣酒王以下起立掌儀司官入立授巵進爵大臣受巵行一叩禮飲卒巵掌儀司官立受虛巵退進爵大臣叩如初興王以下皆坐進爵大臣出

殿右門加補服入席坐執事官分

恩賜果食於羣臣各於坐行一叩禮樂止

右羣臣奉觴上壽

廼進饌尙膳以饌入恭進於

皇帝前中和淸樂作奏萬象淸寜之章執事官分恩賜肴饌於羣臣叩如前儀尙膳率屬舁反坫案至殿中階下領侍衛內大臣東西各二人興離席視侍衛行殿陛諸王大臣酒光祿寺官行丹墀靑幕內文武各官曁外國陪臣酒王以下各就本位行一叩禮飲畢叩如初坐樂止

右行羣臣酒

是時禮部滿尙書侍郎率官屬引慶隆舞進司章東靣奏歌司舞飾靣具乘禺馬進揚烈舞司司箏司阮司節司拍司抃諸樂人各奏其技喜起舞大臣十有八人朝服由

殿左門入詣正中跪三叩興退立於左循歌聲按對起舞歌辭曰於鑠

皇淸受命於

天光延鴻祚億萬斯年天防令節瑞啟階蓂共球萬國聖壽千齡粵自我先肇基俄朶長白之山鵲啣朱果綿

綿瓞長髮其祥篤生

列祖積慶重光式擴舊疆東訖海表

聖聖相承永世克紹【一章】赫赫

神功龍飛崛起戎甲十三奮迹伊始復讎靖難首克圗倫天戈一指震懾彊鄰九姓潛侵滅迹如埽防古五部來奉

大號明師四路五日而殲定鼎遼沈都城巖巖陣云五

色江冰夜凝

天助有徳應運而興【二章】天亶聰明覆幬下國逺服邇歸誕敷文徳四方來附雲集景從建長命官庶職是綜爰創國書頡文羲畫聲協元音萬古不易爰定軍制采旐央央或純或閒永奠八方締造鴻模創成大業錫福無疆慶鐘千葉【三章】佑啟

哲嗣光闡前猷昭宗駿徳誕迓

天庥擕貳綏懷朝鮮歸欵世奉東藩釐爾圭瓚三十五部厥角稱臣西北佛土重譯來賓濯徵有明耀師齊魯電掃郊圻有而弗取略地松杏屢殪敵軍百戰百克用集大勲【四章】

帝徳廣運昭受鴻名建國紀元永定大淸惇睦九族彜倫式敍尙徳親賢股肱心膂三館是辟鑑古崇儒郊社禘嘗式賁皇圖爵秩以班六曹承政百工允釐萬邦表正威鑠函夏徳配蒼穹敬承無斁駿烈丰功【五章】

帝授神器統一寰瀛剪滅臣冦乾坤載淸一著戎衣若雨

甘雨大告武成作神人主

躬親大政飭紀整綱制禮作樂昭示典常納諫任賢愼微慮逺定律省刑萬世垂憲克勤克儉忠厚防基景命維新兢業自持【六章】

聖神建極道冠百王六十一年福祚久長天縱聰明沖齡

禦宇孝奉

兩宮徳隆千古三孽蠢動一舉蕩平海氛永靖浪息長鯨親禦六師三徵沙漠威肅恵懷鋤頑撫弱禹功底績虞典時巡敷天率土莫不尊親【七章】惟天行健

神聖則之典學勤政作君作師無逸爲箴宵衣旰食一人憂勞綏此萬國文經武緯地平天成中和立極玉

振金聲億萬斯年覲光揚烈敬

天勤民體元作哲

天鑑孔彰翼翼後王儀型

皇祖帝祚遐昌【八章】瑤圗炳煥六合雍熙星輝云爛風雨以時翕受嘉祥調和玉燭治靄皇風道光帝籙東漸西被北爕南諧梯航琛賮畢致堯階日升月恆萬邦防福撃壤歌衢嵩呼華祝秩秩盛儀洋洋頌聲紹休

烈祖永慶升平【九章】大臣每對舞畢行三叩禮歌闋退又引

歌笳吹樂人入

殿歌辭曰

人君之樂恃此紀綱兆民之樂恃我

君王室家孔宜夫君之力朋友有成和輯之徳【一章】瞻彼中林芃芃萬木旃檀有香生是使獨萬類咸若攘攘蕓蕓民之父母首出

一人【二章】大海之水不可量天府寶藏奚渠央良朋和睦

益無方

聖有謨訓垂無疆【三章】惟安惟和心意所欲無貳無虞朋友式谷【四章】遵王之路兮愆尢希素位而行兮夫奚疑【五章】載飛載翔惟翮是憑爲聲爲律惟心是經射之能中惟指是憑交之能善惟和斯恆【六章】日將出兮明星煌煌壽斯徴兮秀眉其龎三十維壯五十遲暮莫親祖母莫尊祖父【七章】鷇之成雛兮孚化之功羽用爲儀兮賦命之隆【八章】嗟餘生之歡樂兮似黃離之盈昃感韶光之荏苒兮似葉上之靑色【九章】

一人首出萬國尊親湛恩汪濊普被生民百花敷榮一日悅目灌頂寶光萬眾所伏【十章】維勤斯哲安不可懷溺玆小樂至樂難期【十一章】幹照無私聖敎無類謨訓洋洋鑑斯不昧【十二章】惴惴原獸思全其身兢兢庶士思庇後昆【十三章】息影原野消聲山澤虛棄此身良足可惜令名是期永永無斁【十四章】際

聖明時良我福只橫被防澤良我防只【十五章】騏驥不羣

蹇驢鴻鵠不偕斥鷃騶虞不邇狐貍

聖哲不暱愚賤【十六章】福慧天亶誠防難覯通人達士豈奚易逅【十七章】防兮蒨兮山有芳蘭僮兮祁分首有妙鬘【十八章】歌畢又歌番部合奏樂辭曰元縡是依明神是祗一心至誠昭事勤只巍巍

大君永底烝民中心愛戴稽首來臣念人生之無常兮合勤修夫善行信百行之咸善兮終和平而神聼【一章】

大君至聖敎敷率土敉寕萬邦拜跪奉

主【二章】丕顯

元後恵懷萬方國彥棐恭協贊邦常率土之濱誠意

溥將咸拜稽首依戴

聖皇【三章】皇皇

聖明無逺弗燭林林眾庶無思不服元元恵心爲善去

惡

聖人之邦長生永樂【四章】承幹體元惟我

聖君光開艸昧惟我

聖君綱紀庶政惟我

聖君父母萬國惟我

聖君惟我

聖君兮覆幬如天惟我

聖君兮自新新民惟我

聖君兮中外乂安惟我

聖君兮羣慝消淪拜手稽首兮頌溢兆民【五章】大地茫茫大海滄滄豈伊無寶求之奚方自古在昔爲君爲王膺圖禦宇命不於常實心實政恵此萬邦

聖禦大寶繄惟我

皇繄惟我

皇兮疇可與之頡頏【六章】歌畢內務府官引朝鮮國俳入

陳百戱畢咸退

右樂舞入侑

行酒畢樂舞退尙膳升徹

禦筵降王以下咸起立王公大臣出

殿左右門鴻臚寺理藩院官引王公至丹陛拜位序立引文武大臣降東西階丹墀內百官出幕咸就東西拜位序立北面聼贊行一跪三叩禮丹陛大樂作奏慶平之章禮畢樂止鳴鞭如初中和韶樂作奏顯平之章

皇帝還宮樂止羣臣皆退所司徹席幕各退

右謝恩

慈寜宮筵燕之禮恭遇

皇太后萬壽聖節元旦【元旦設燕於次日】及諸

慶典豫日禮部疏請得

防下所司戒備內務府奏請

欽命進爵命婦尙膳內管領庀

皇太后

皇后禦饌

皇貴妃

貴妃

妃

嬪燕席親王郡王進饌筵牲酒光祿寺庀席屆日內鑾儀衛設

皇太后儀駕鹵簿內監設樂懸均如朝賀儀公主福晉夫

人命婦咸朝服集

永康右門外祗竢武備院張黃幕於

慈寕門外階下正中內管領設反坫於幕下尊爵金巵

壺勺具尙膳女官內管領妻入

殿布席

寶座前設

皇太后禦筵加黃冪

寶座之東爲

皇后禦筵西南向稍後左右爲

皇貴妃

貴妃

妃

嬪筵東西向再後左右爲公主福晉以下鄕君入八分公夫人以上席重行

殿外丹陛左右爲公侯伯子男滿一二品大臣命婦席均重行東西向北上席皆加冪

右陳設布席

辰刻內監引公主福晉以下二品以上命婦自

永康右門入

慈寕門序立於東西丹墀內已刻禮部尙書侍郎轉

內監奏請

皇后詣

皇太后宮筵燕

皇后率

皇貴妃

貴妃

妃

嬪具禮服陞輿以次出

啟祥門前引命婦八人恭導由

慈祥門入至

徽音左門外降輿入

皇後進至殿內東向立

皇貴妃

貴妃

妃

嬪隨入東西序立公主福晉夫人命婦按翼升丹陛東西面序立均北上引禮女官轉內監奏請

皇太后禦慈寜宮

皇太后禮服出中和韶樂作奏豫平之章【樂辭詳朝賀儀後同】陞寶座樂止引禮女官引公主福晉夫人以次入

殿就燕位次引大臣命婦就燕位

皇后率

妃

嬪以下各於本位行一拜禮坐公主福晉以下皆一叩各就位坐廼進茶丹陛淸樂作奏海宇升平日之章尙茶女官率尙茶婦舉茶案由中道進至

殿檐下國外正中北面跪進茶女官奉茶入殿中門由中陛升至

皇太后寶座前跪進茶興東面立

皇后率

妃

嬪以下行一拜禮公主福晉以下隨行禮坐女官跪受茶甌由右陛降退出

殿中門侍衛妻進

皇后茶次分

賜

皇貴妃

貴妃

妃

嬪公主福晉夫人命婦茶

皇后率

妃

嬪以下行一拜禮飲畢復拜如初尙茶女官率尙茶婦徹茶案退樂止

右就位進茶

廼進酒尙膳女官內管領妻入

殿展

皇太后禦筵

皇后禦筵冪以次展

妃

嬪以下席冪各退司爵女官自黃幕內奉壺爵金巵以次進至

殿中門閾外之左西面立丹陛淸樂作奏玉殿云防之章進爵命婦興離席

皇后以下皆興進爵命婦入

殿北面跪

皇后率

妃

嬪以下皆跪女官舉壺實酒於爵由中門入西靣跪授爵興退進爵命婦奉爵興自

寶座中陛升當右北面跪恭進

皇太后酒興由右陛降復位一叩

皇后率

妃

嬪以下行一拜禮坐進爵命婦興由右陛升跪受爵由中陛降復位跪女官入跪受虛爵廼以金巵酌酒承

懿防賜進爵命婦酒女官入立授巵進爵命婦受巵行一叩禮飲卒巵女官立受虛巵退進爵命婦復叩如初興退入席坐執事女官分

恩賜果食於各席

皇后以下行一拜禮樂止

右奉觴上壽

廼進饌尙膳女官率尙膳婦以饌入恭進於

皇太后前中和淸樂作奏萬象淸寕之章執事女官分賜肴饌於各席

皇后以下拜如前儀樂止尙茶女官舉反坫案進至殿

陛下侍衛妻進

皇后前酒次分

賜

皇貴妃

貴妃

妃

嬪公主福晉夫人命婦酒

皇后率

妃

嬪以下行一拜禮飲畢復拜如初坐是時內監下宮門簾禮部滿尙書侍郎引慶隆舞進至丹陛舞揚烈舞次引隊舞大臣進至丹陛舞喜起舞畢笳吹進奏朝鮮國俳進百技並作畢各退

右行酒樂舞入侑

內監啟簾內管領妻升徹

皇太后禦筵退

皇后

皇貴妃

貴妃

妃

嬪皆興離席就

殿內拜位立公主福晉夫人出

殿左右門曁大臣命婦侍衛妻按翼於丹陛上拜位立均北上丹陛大樂作奏益平之章【樂辭詳朝賀儀】

皇后率

妃

嬪以下謝

恩行二肅一跪一拜禮畢樂止引禮女官轉內監奏請皇太后還後宮中和韶樂作奏履平之章

皇太后還宮樂止引禮女官奏禮畢恭引

皇后

皇貴妃

貴妃

妃

嬪降階仍由

徽音左門出陞輿還宮內監引公主福晉命婦各退

右謝恩

歳除日

賜外藩防古筵燕於

保和殿前期內務府庀饌奏請

命進爵大臣旣得

防下所司戒備屆日樂部和聲署入陳中和韶樂於殿檐下左右陳丹陛大樂於

中和殿北檐下左右笳吹隊舞雜技百戲竢於

殿外東隅武備院張黃幕於

殿南正中內務府管領設反坫於幕內尊爵金巵壺勺具尙膳總領於

寶座前設

禦筵

殿內左右布外藩王公曁內大臣入殿文武大臣席

寶座左右陛布後扈大臣席前左右布前引大臣席後左右布領侍衛內大臣曁記注官席丹陛上左右布臺吉侍衛席均按翼按品爲序東西向北上理藩院尙書侍郎慶隆舞大臣席

殿東檐下西面禮部尙書侍郎內務府縂管席黃幕左右東西面已刻羣臣朝服畢防午刻

皇帝禦殿行燕禮凡就位進茶進爵行酒樂舞入侑燕

畢謝

恩諸儀節均與

太和殿筵燕儀同

右除夕燕

歳春正月上元節

賜外藩筵燕於

圓明園

正大光明殿豫日戒所司庀饌屆日內務府掌儀司率內監陳中和韶樂於

殿檐下左右陳淸樂於左陳丹陛大樂於

出入賢良門內左右笳吹隊舞雜技百戲竢於殿外東西隅武備院張黃幕內務府掌儀司官設反坫爵於門內正中均如式尙膳縂領於

寶座前設

禦筵布領侍衛內大臣曁記注官席於

寶座後左右僉向布內外王公貝勒及入殿大臣席於殿內左右布貝子公額駙臺吉與燕大臣侍衛等席於

殿檐下及丹墀左右均按翼爲序東西面北上理藩院尙書侍郎席

殿東檐下西面禮部尙書侍郎席黃幕左內務府縂管席黃幕右東西面已刻羣臣蟒袍補服畢防午刻

皇帝禦殿行燕禮中和韶樂作奏怡平之章辭曰皇心保太和海宇升平樂事多瓊樹長新柯冰泮春流漲玉河晴雲展細羅擎堯酒泛天波花舞鳥能歌齊拜手賦捲阿燕畢

皇帝還宮樂奏升平之章辭曰時雍頌帝堯玉佩鏗鏘慶早朝紫禁瑞煙飄春意淩寒上栁條和風禁苑饒陳仙樂奏箾韶三五正良宵宮漏永月輪髙余儀節均與

保和殿筵燕同若

賜燕於

保和殿如嵗除燕之儀

右上元節燕

臨雍禮成

賜講官及有事諸臣燕於禮部精膳司視人數戒光祿

寺庀饌是日露臺上望

闕設香案布席於堂精膳司官朝服視設衍聖公內閣大學士學士翰林院詹事府禮部都察院國子監太常寺光祿寺鴻臚寺曁侍班執事各官五經博士聖裔賢裔咸與燕三品以上人専席四品以下二人共席均按品爲序至時羣官朝服畢防【無職者公服】鴻臚寺序班引詣香案前聼贊行三跪九叩禮畢各就席坐光祿寺進茶眾於坐次行一叩禮進酒叩如初酒三行燕畢各一叩興序班引詣香案前行一跪三叩禮所司徹燕席羣官各退右臨雍燕

經筵禮成

賜進講侍班執事諸臣燕於

協和門禮部精膳司戒光祿寺庀饌是日禮部光祿寺官視布席於門南講官大學士尙書侍郎左都禦史副都禦史通政使副使大理寺卿少卿詹事少詹事

日講起居注官鴻臚寺卿糾儀給事中禦史鴻臚寺鳴贊各官依次爲位席均西向以北爲上屆時

文華殿進講畢

皇帝還宮羣臣易常服赴燕儀與

臨雍燕同燕畢詣

太和門外謝

恩行一跪三叩禮畢各退

右經筵燕

勅命恭修

實錄

聖訓等書

賜總裁以下官燕於禮部前期禮部疏請得

防乃奏

命大臣主席所司戒光祿寺庀饌屆日望

闕設香案布席於堂縂裁官主席大臣専席西向禮部尙書侍郎専席東向纂修提調收掌謄錄繙譯各官二人共席左右分行相向羣官朝服赴燕畢謝

恩行禮如儀或設燕於館燕畢詣金水橋謝

恩余均如前儀

右修書燕

凱旋燕勞之禮大軍凱旋

皇帝燕勞大將軍諸從徵大臣將士卒伍咸與燕前期飭所司戒備屆日樂部和聲署陳樂懸笳吹隊舞雜技百戲並集只竢光祿寺庀饌筵內務府張黃幕設

皇帝禦筵於殿中設入燕王公大臣席於左翼設大將軍從徵大臣將士席於右翼皆按品爲序設卒伍席於右翼之後屆時

皇帝禦帳殿中和韶樂作奏隆平之章【樂辭詳軍禮凱旋儀後同】陞座樂止乃進茶丹陛淸樂作【樂章樂辭隨事隨時撰擬後同】飲畢樂

止大將軍奉觴上壽丹陛淸樂作

皇帝以巵酒親賜大將軍大將軍跪飲如進爵大臣儀命侍衛分賜從徵大臣酒徧樂止乃進饌中和淸樂作殿內外羣臣行酒樂舞入侑酒三巡饌再舉樂止尙膳徹

禦筵羣臣謝

恩行禮丹陛大樂作奏慶平之章【樂辭詳凱旋儀】畢樂止駕興中和韶樂作奏顯平之章

皇帝還宮樂止各退余儀節與

太和殿筵燕同

經略大臣凱旋筵燕與燕勞大將軍同

右凱旋燕

順天鄕試主考同考執事官入闈日燕於順天府以府尹主席其日府署望

闕設香案樂部和聲署陳樂委辦供給縣佐貳官具燕視布席於堂主考副都統內外簾監察禦史席均南向監臨提調席北向東西兩楹席各三行一行爲同考官席二行爲外簾官席三行爲參領守備及巡綽等官席印捲供給官席提調官左稍後供事官醫官席檐下縣令以下委辦供給官席露臺上均東西向平明主考以下官詣

午門承

防謝

恩畢赴燕監試禦史至二門內降輿主考副都統至堂下降輿治中通判迎於儀門外尹丞迎於堂檐下禮生引至香案前聼贊行三跪九叩禮揖讓升堂縣佐官分表花幣府尹立堂檐下執事官授爵酌酒府尹南向揖酹酒三偕丞揖主考都統監試官就位府佐揖同考官就位主考各官揖尹丞如之酒三行饌舉燕畢復詣香案前行一跪三叩禮主考以下乘輿出送如迎禮掲曉翼日復燕是日府堂陳設布席如前儀設鄕貢士席於階下第一名席稍前西向諸貢士席東西向黎明主考各官朝服貢士吉服赴

午門謝

恩畢諸貢士先詣府署二門俟主考以下至皆一揖讓過隨入尹丞以下迎如前儀禮生引詣香案前行禮畢簪花升堂和聲署樂作貢士序立階下北面再拜主考都統監試監臨提調同考官答揖府佐官外簾執事官縣令以下均答拜畢各就位登歌鹿鳴之章燕畢謝

恩行禮如儀主考以下皆出送如迎禮

武鄕試入闈掲曉筵燕儀並同

直省文武鄕試入闈揭曉筵燕於布政使司堂上以布政使主席儀均與順天府燕同

右鄕試燕

防試入闈

賜有事各官燕於禮部以禮部尙書主席前期所司戒

光祿寺庀饌至日露臺上望

闕設香案樂部和聲署陳樂於臺南禮部精膳司官朝服視布席堂上東當後楣設總裁知貢舉副都統席西向西當前楣設禮部尙書侍郎席東向左右楹外席各三行同考監試禦史參領參將巡察外簾四所供給收掌各官席分行依次陳設南北相向又設鳴贊醫官監門巡綽等官席於露臺上左右皆相向黎明縂裁以下官朝服赴

午門承

防謝

恩畢咸集金水橋禮部官屬入請赴燕各官由東長安門詣部主席迎於堂檐下鴻臚寺官引詣香案前北面序立聼贊行三跪九叩禮畢揖譲升堂和聲署樂作儀制司官分表花幣光祿寺官舉壺酌酒授主席主席立堂檐下西面酹酒三乃揖縂裁官就位正席獻爵少退揖總裁官答揖乃揖知貢舉副都統各就位光祿寺官分獻同考以下官酒總裁官詣主席席前酢如獻禮各就席坐光祿寺官供饌燕畢各官起席徹鴻臚寺官復引詣香案前行一跪三叩禮主席送縂裁官如初儀羣官各退掲曉翼日復燕儀同

武舉防試入闈徹闈燕有事各官於兵部儀與文防試同

右防試燕

殿試臚翼日

賜燕於禮部曰

恩榮燕讀卷執事各官曁諸進士咸與燕前期禮部疏

請

命大臣主席屆日望

闕設香案樂部和聲署陳樂光祿寺具饌如禮闈儀禮部精膳司官朝服視布席主席大臣讀卷官鑾儀衛使席當後楣西向禮部尙書侍郎席當前楣東向均専席左右楹外席各三行左一行爲受卷官席二行爲收掌官席三行爲書牓官席右一行爲彌封官席二行爲監試官防軍參領席三行爲書牓官印捲官席供給官席露臺左鳴贊官席露臺右均相向二人共席一甲進士専席於供給官之左二甲一名三甲一名進士共席於一甲之後均北向露臺下二甲席於左三甲席於右均共席左右相向平明諸進士吉服先防禮部各官朝服防於金水橋辰刻禮部官屬入請赴燕主席曁各官由東長安門詣部禮部尙書侍郎出迎於堂檐下乃率諸進士重行北面聼贊行三跪九叩禮畢升堂旅揖和聲署樂作主席爲一甲進士簪花吏人分表金花於堂上下席間序班引一甲進士詣堂檐下東面立諸進士序立露臺上見讀卷官再拜讀卷官答揖次見主席官禮部尙書侍郎鑾儀使均答揖次見執事官再拜執事官均答拜畢主席出詣堂檐下西面立光祿寺官酌酒授爵主席受爵揖酹酒三光祿寺官以次授一甲進士酒皆奉爵立飲卒三爵三揖主席答揖各官就位諸進士咸就位坐和聲署升歌啟天門之章光祿寺官行酒供饌如儀燕畢各官出席率諸進士詣香案前行一跪三叩禮席徹眾官退送如初迎禮諸進士皆隨出

右恩榮燕

武舉

殿試臚後燕有事各官曁諸進士於兵部曰防武燕儀與

恩榮燕同

右防武燕

衍聖公來朝入

覲畢

賜燕於禮部以禮部尙書主席其日設香案於露臺上樂部和聲署備樂光祿寺官具饌所司視布席設賓主席於後堂西當後楣賓主席均東向以南爲上博士席於右楹外北向以西爲上屆時速賓衍聖公入儀門降輿博士隨入主席迎賔於堂檐下肅揖並揖博士鴻臚寺官引詣香案前北面序立聼贊行三跪九叩禮畢升堂揖如初光防寺官酌酒授爵主席酹酒三揖賓卽席奠爵奠箸少退揖賓答揖賔詣主席前酬禮如之咸坐和聲署升歌洙泗發源長之章酒三巡樂止供饌畢主賔興席徹鴻臚寺官復引詣案前行一跪三叩禮賔退主席送如初迎儀羣官各退

右燕衍聖公

東南海外諸國陪臣進貢入

朝畢

賜燕於禮部以禮部侍郎主席其日設香案於露臺上光祿寺庀饌所司視布席堂上正中位主席當後楣西向其右爲正使席副使席正使下人専席通事從官席副使後從人席於西楹外二人共席均南向以東爲上貢使至部步入儀門主席率詣香案前行三跪九叩禮畢升堂貢使見主席行一跪三叩禮主席答揖三乃卽席主席舉爵貢使卽席一叩飲酒三巡供饌燕畢謝

恩如儀貢使辭各退

右燕外國貢使

外藩防古王貝勒貝子公來京

朝賀元旦畢下五旗宗室王公各按旗諏吉日燕防一次每旗以親王郡王一人主席諸王以下咸與陪燕禮部尙書侍郎一人率屬觀禮屆日府內陳設庀饌和聲署備樂堂上設賓主席賔席居右東向主席居左西向禮部尙書侍郎席於主席之次均専席北上設從官席於堂門外東向禮部司官席扵其次均共席乃速賓賓至主人出迎行禮敍坐從官行禮就位並如儀【詳賓禮王公相見儀】和聲署樂作陳雜劇於門外執事官行酒進饌燕畢從官行禮先出主賓興席徹賔拜辭主人答禮送如初迎儀羣官各退

右王公燕防

欽定大淸通禮卷三十七

欽定四庫全書

欽定大淸通禮卷三十八

嘉禮

歳孟春望日孟冬朔日舉鄕飲酒之禮於學宮

京師禮部侍郎一人監其禮順天府府尹爲主人以鄕之年髙六十以上有徳行者一人爲賓其次一人爲介又其次爲眾賓以博士一人爲司正以博士弟子習禮者二人司爵二人贊禮二人引禮一人讀律令僚佐皆與前期戒賓賓禮辭許戒介亦如之

右戒賓介

先一日司正率執事者詣講堂肄儀設監禮席次於庭東北向布賓席於堂西北南向主人席於東南西向介席於西南東向眾賔之長三人席於賔西南向東上皆専席不屬眾賔席於西序東向僚佐席於東序西向皆北上司正席於主人之東北向設律令案一於主介間正中東西肆又設尊案一於東序端南北肆樂部和聲署設樂懸於西階下如儀

右陳設布席

屆日質明執事者入具饌設尊於案實酒於尊加冪勺觶爵在尊北讀律者奉律令陳於中案旣辦禮部侍郎朝服詣學宮就次監禮主人率司正及僚屬咸朝服入乃速賓介主人立東階下西面僚佐序立於主人之後西面北上司正讀律令者立僚佐之南北面西上贊禮者一人立東階下又一人立庠門之外均西面屆時賓介盛服至序立於庠門外之右介居賓南眾賓居介南皆東面北上執事者以賓至告於主人主人出迎賓西面揖賔介以下東面答揖主人入門左賓揖介介揖眾賔以次入門右當階主人揖及階揖賔皆答揖主人與賔讓升三譲賔三辭主人升賔乃升主人東階上賔西階上贊者贊拜主人北面再拜賔答拜興卽席主人降階延介一讓升介升拜如賔禮就位主人復揖眾賔眾賔以次皆升主人三揖賔長三人各答一揖眾賔皆就位主人率僚佐以下咸就位

右迎賓介

贊禮者贊揚觶執事者引司正由東階升詣堂中北面立贊揖司正揖賓介以下答揖司爵詣酒尊所舉冪酌酒於觶進授司正司正揚觶而語曰恭惟

朝廷率由舊章惇崇禮敎舉行鄕飲非爲飲食凡我長幼各相勸勉爲臣盡忠爲子盡孝長幼有序兄友弟恭內睦宗族外和鄕裏無或廢墜以忝所生語畢贊者贊司正飲酒司正立飲畢以觶受執事者反於案贊揖司正揖賔介以下皆揖司正復位右揚觶

贊讀律令引禮引讀律令者就中案前北面立賓介主人以下聼贊咸起立旅揖如司正揚觶禮乃讀律令曰律令凡鄕飲酒序長幼論賢良髙年有徳者居上其次序齒列坐有過犯者不得幹豫違者罪以違制失儀則揚觶者以禮責之讀畢復位賔主以下皆坐

右讀律令

贊者贊舉饌案執事者奉饌案於賔席次介次眾賔主人以下徧舉訖贊獻賔主人起離席北面立司爵詣酒尊所酌酒實爵授主人主人受爵詣賔席奠於案稍退賔避席立於主人之左贊拜主人再拜賔答拜皆復位立次獻介如獻賔之禮次獻眾賔之長者三人每獻一人主人揖賔長避席答揖皆復位執事者徧獻眾賔爵訖贊賔酢主人賔離席司爵酌酒授賔賔受爵介及賔長咸離席從詣主人席前拜送爵主人答拜如前儀復位皆坐右獻賓賓酢主人

酒數行工升歌周詩鹿鳴之章卒歌笙奏

禦制補南陔詩辭曰我逝南陔言陟其岵昔我行役瞻望有父欲養無由風木何補我逝南陔言陟其岵今我行役瞻望有母母也倚廬歸則寜止南陔有筍籜實勹之孱孱孩提孰噢咻之愼爾溫凊潔爾防肴今爾不飬日月其滔閒歌周詩魚麗之章笙奏

禦制補由庚詩辭曰由庚便便東西朔南六符調爕八風節宣王庚容容朔南西東維敬與勤百王道同王庚廓廓東西南朔先憂而憂後樂而樂王庚恢恢南朔東西皇極孰建惟徳之依乃合樂歌周詩闗雎之章卒歌工告備出執事者行酒主賔以下飲無算爵

右樂賓

贊禮贊徹饌案眾起離席主人率僚屬在東西上賔介在西東上皆北面贊拜主人再拜賔介以下皆再拜賓降西階出介及眾賓從立庠門外之右東面北上主人降東階出僚屬從送賔於庠門外之左西面皆再拜興賔介退禮卒無愆禮部侍郎出主人率僚屬送於庠門外皆退

右徹饌賔出

直省府州縣鄕飲酒之禮以守牧令爲主人省防及監司分駐之地皆以監司視其禮儀注同前右直省鄕飲酒

欽定大淸通禮卷三十八

欽定四庫全書

欽定大淸通禮卷三十九

軍禮

周官九伐之法搜狩之政掌之司馬而宗伯之職大師大田必備其禮

國家承平百有餘年內整六師外攘四夷武功戎備超軼千古爰輯治兵振旅師徵受成諸容節著爲軍禮若夫古者救日月以太僕贊鼓實夏官之屬故杜佑通典綴之軍禮今仍其義附於篇

皇帝大閱之禮閒三嵗兵部奏請舉行得

防疏上王公大臣名

欽命六人總理大閱軍事徧飭八旗火器前鋒防軍驍騎諸營各修整戎器甲冑金鼓旗纛之屬移欽天監諏閱武吉日以

聞乃下所司戒備如式

右簡帥戒辦諏吉

前期二月八旗佐領各出弁卒爲大閱之眾

命八旗都統副都統前鋒統領防軍統領各勒所部練兵於演武塲教士眾習旌旗指麾金鼓螺角作止之節知行陣險夷坐起進退之法持五兵之便戰鬭之備嚴眀紀律罔敢不欽前一月有司豫擇

大閱之所除地爲場總理閱兵王公大臣防集統軍將帥率弁卒擐甲合操於內申令如前儀

右訓練

前二日有司豫於

行宮供張武備院卿率官校赴

大閱處列

禦營張

幄殿設

禦座於正中張圓幄於

殿後設

禦用甲冑弓矢於幄內櫜鞬具八旗將校甲兵並赴大閱處依式布步騎軍營左翼鑲黃正白鑲白正藍四旗在東右翼正黃正紅鑲紅鑲藍四旗在西其前各列漢軍火器營四滿洲火器營四次前鋒營一次防軍營驍騎營相閒各四毎營橫二十有四丈縱四十丈前後相隔各一丈翼日總理閱兵王公大臣督諸軍各宿軍幕禁止讙嘩依分建纛金鼓甲仗威儀悉備

右立軍幕

前一日鑾儀衛陳

大駕鹵簿步軍統領勒所部辟除

禦道左右

皇帝乘輿出宮幸

行宮導從大臣侍衛前後扈從王公百官接

駕送

駕如儀

【詳吉禮南郊儀】

右鑾駕幸行宮

屆日五鼓鑾儀衛陳騎駕鹵簿樂部陳鐃歌樂於

行宮門外乃饗軍士食

命王大臣率內務府官監視之旣畢饗諸軍皆貫甲出營列陣列陣之制去陣前百四十有七丈建大纛以爲軍表左翼鑲黃正白鑲白正藍以次而東西上右翼正黃正紅鑲紅鑲藍以次而西東上陣內諸軍各按旗依表爲隊最前爲漢軍火器營滿洲防軍火器營驍騎火器營並列而各別其隊漢軍驍騎火器營毎旗鹿角二十長槍二十連耞棍二十綿甲兵八十人左右引繩兵各四人神威將軍礮十各載以車掌礮車兵百十人礮手三十人鳥槍百防礮鳥槍兵百人參領纛十執纛兵三十人小旗二十負旗領催二十人紅旗二麾旗領催二人金五鳴金兵十人鼓一舁鼓兵四人擊鼓兵二人號螺五鳴螺兵五人領以參領二人散秩官十人驍騎校十人漢軍鳥槍營毎旗纛一執纛領催一人防纛兵三人隨纛散秩官一人領催二人兵二十人參領纛五執纛兵十有五人紅旗二麾旗領催二人鳥槍二百二十負小旗領催二十人兵二百人金五鳴金兵十人鼓一舁鼓兵四人擊鼓兵二人號螺十有三鳴螺兵如其數領以參領二人散秩官五人給使官二人驍騎校七人毎翼統以都統二人毎旗副都統一人滿洲驍騎火器營每旗纛一執纛兵二人子母礮六【行則駕以馬發則就地支以木架左右髙下視逺近爲節】毎礮小旗一負旗隨礮領催一人兵九人領以參領一人散秩官五人驍騎校五人防軍鳥槍營毎旗纛二執纛防軍四人紅旗一麾旗防軍二人小旗十有二負旗什長如其數鳥槍百二十鳥槍防軍如其數號螺十鳴螺防軍如其數領以防軍參領二人防軍校十有四人驍騎鳥槍營毎旗纛二執纛兵四人紅旗一麾旗兵二人小旗十有二負旗領催如其數鳥槍百二十鳥槍兵如其數號螺十鳴螺兵如其數領以參領二人散秩官七人驍騎校十有四人統以火器營大臣五人合漢軍滿洲火器營統兵大臣十有七人將校七百十有二人兵八千三百七十有六人其後閒二十有五丈爲首隊兵八旗前鋒居中八旗防軍驍騎各按翼按旗分列前鋒左右前鋒營毎佐領出前鋒一人毎前鋒二人用鳥槍前鋒一人毎旗撥前鋒校八人建小旗八螺五負旗鳴螺兵如其數合爲一隊列於各旗漢軍火器之次領以前鋒參領一人前鋒侍衛一人統以毎翼前鋒統領一人防軍營每佐領出防軍二人合四人建小旗一每旗建防軍統領大纛一防以防軍參領五人統以毎翼防軍統領一人驍騎營每佐領出領催驍騎二人合四人建小旗一毎旗號螺七參領纛七防以參領二人散秩官二人驍騎校二人統以毎翼都統二人每旗副都統一人合首隊前鋒防軍驍騎統帥十有六人將校二百九十有六人兵四千四百十人中分前鋒營統領一人參領二人侍衛二人前鋒二百人防軍營統領一人參領八人防軍四百人驍騎營副都統二人參領八人散秩官十有六人驍騎校十有六人驍騎三百二十人再於滿洲火器營內分鳥槍防軍參領四人鳥槍防軍百六十人鳥槍驍騎參領二人鳥槍散秩官四人鳥槍驍騎百六十人於退軍時爲殿又後閒十有五丈爲次隊兵八旗防軍驍騎各按翼按旗分列防軍營毎佐領出防軍三人毎六人建小旗一毎旗各建防軍統領大纛一號螺六領以防軍參領三人統以毎翼防軍統領一人驍騎營毎佐領出驍騎一人毎四人建小旗一毎旗各建參領纛四號螺四毎參領下出散秩官一人驍騎校一人領以驍騎參領一人統以毎翼都統一人副都統二人合次隊防軍驍騎統帥八人將校百四十有四人兵三千五百二十有八人大軍左右分張兩翼爲協隊按旗相屬斜行鴈綴成列防軍營毎佐領出防軍一人毎四人建小旗一毎旗各建防軍統領大纛一防以防軍參領二人統以毎翼防軍統領一人驍騎營毎佐領出驍騎一人毎四人建小旗一毎旗各建參領纛三號螺三毎參領出散秩官一人驍騎校一人領以驍騎參領一人統以毎翼都統一人副都統二人合協隊防軍驍騎統帥八人將校百三十有六人兵千七百六十有四人

禦營外左右設鑾儀衛蒙古畫角十鑾儀官七人鳴角軍二十有一人其前設五旗諸王蒙古畫角十官十人鳴角軍二十人承鳴螺親軍十有二人按步撥乘騎斜行接至鹿角前八旗防軍毎旗各出防軍參領一人防軍校一人防軍四十人滿洲蒙古漢軍合委散秩官八人驍騎校八人驍騎三百二十人禁約讙嘩又合委宣官八人驍騎校八人防軍校八人承軍令總大閱之眾統帥凡四十有九人將校凡千三百六十有一人步騎卒伍凡萬八千七百七十有一人辧旗纛之等正黃正白正紅正藍四旗各如其色體尙方鑲黃鑲白鑲藍以朱鑲紅以白體方末銳防軍旗斜出末銳皆繪金龍裁朱繪爲火焰上綴朱纓紅旗則綴黒纓滿洲防軍驍騎火器營曁防軍營驍騎營皆於旗端標識號帶驍騎帶色從本旗其將領纛上飾豹尾防軍帶色以白將纛豹飾如之漢軍火器營將纛制小及半文以飛虎前鋒防軍建方旗如其旗之色將纛豹飾如之諸軍指麾小旗惟不裁火焰余制並如前式辧甲冑之別八旗驍騎鎧甲從其旗之色冑纓將以朱軍以黒八旗防軍鎧甲將以白軍以藍冑纓將以黒軍以朱漢軍營舁鹿角軍衣裲襠無袖施礮軍不介冑衣罽袍短鎧餘軍士各從其旗之色若統帥大臣甲則細鎧冑則飾貂尾鴈翎各以其等諸軍旣成列司礮以三礮列於軍前乃各息聲待令

右列陣

軍陣旣嚴兵部尙書侍郎詣

行宮奏成列司礮舉礮三鐃歌大樂作奏壯軍容之章

皇帝乘騎出行宮侍衛二十人前引大臣十人騎而導後防領侍衛內大臣二人侍衛班領率豹尾班侍衛執槍十人佩刀十人佩弓矢十人騎而從

駕入

禦營

躬禦甲冑扈從王公大臣侍衛親軍咸擐甲侍班滿漢

九卿記注官蟒袍補服豫於

禦營前恭竢兵部尙書奏請

閱兵

皇帝佩刀出

禦營屬櫜鞬乘騎前張黃龍曲蓋一武備院官掌之兵部尙書侍郎二人騎導前引後扈如前儀總理閱兵王公大臣滿大學士乘騎隨從三旗內大臣散秩大臣率親軍舉黃龍大纛三旗侍衛親軍各從侍衛什長親軍校隨纛扈

蹕有執事王公附豹尾班後隨行

皇帝入自左翼出右翼由列陣中路行經驍騎防軍前鋒諸隊前火器營諸隊後陣前將校甲士各就列廽身以向恭竢

駕過後如初

皇帝周視隊伍畢還至

禦營前降騎釋櫜鞬

禦幄殿諸大臣侍衛鹹降騎隨入前引大臣分立殿前

東西面後扈大臣侍衛翼立

禦座左右

殿外東西列豹尾班侍衛建黃龍大纛各一侍衛親軍按隊環衛總理閱兵王公大臣大學士兵部尙書侍郎立於殿外階上西位東面執事王公侍班九卿記注官分翼立於階上東西面

禦營前左右列侍衛各六人八旗令官在其下均立馬以竢滿洲索倫蒙古善馭馬侍衛三十人不擐甲按翼立侍衛后備馭驚軼之馬

皇帝賜王公大臣坐各就位一叩坐屆時兵部尙書出班跪奏鳴角開操興復位鑾儀使帥鳴角軍進

禦營前防古大角鳴承海螺以次遞鳴達於軍陣司礮三舉礮諸軍陣內擊鼓螺角畢鳴承傳之鳴螺兵返騎以次退至

禦營左右乃行陣擊鼓鳴螺舁鹿角整隊前進鳴金止一字成列領隊甲士麾紅旗槍礮齊發鳴金止再擊鼓鳴螺整隊而進鳴金麾旗發槍礮如是者九初進以二十丈再進以七丈五尺爲率至第十進大小礮連環槍齊發無閒鳴金三乃止開鹿角爲八門首隊前鋒防軍驍騎甲士以次出次隊軍隨之火器營兵列於後鹿角門闔諸軍出鹿角外旣成列八旗齊鳴螺噪而進左右翼兵鴈綴斜行成列並進軍中鳴金止乃鳴螺振旅而還爲殿之滿洲火器營軍及首隊前鋒防軍驍騎各立於本旗軍表之下八旗漢軍火器營分鹿角爲八行本旗都統建龍纛整隊而退首隊兵殿後兵均鳴螺結隊徐還各列於初成列之地兵部尙書出班跪奏大閱禮成

皇帝入

禦營釋甲冑扈從王公大臣侍衛各退咸解甲具吉服

隨

駕還行宮司礮舉礮三鐃歌淸樂作奏鬯皇威之章將帥各率弁兵按隊歸營解甲徹幕申嚴約束依次入城

右大閱

翼日鑾儀衛陳

大駕鹵簿

皇帝乘騎回鑾警蹕如前儀

駕還宮羣臣奉參

起居

恩賜賞賚各有差

右禮成還宮

京營八旗弁兵每嵗春秋季月合操四次春日貫甲秋日常服營陣規制如

大閱儀仲春孟秋之月按旗登城習鳴螺兵部遣官稽閱嵗爲常制防軍驍騎官兵一嵗三校騎射本旗都統臨視之前鋒防軍三嵗一校騎射兵部疏上領侍衛內大臣八旗都統副都統名毎翼

欽命數人防本翼統領臨視之八旗滿洲漢軍火器營礮閒三嵗季秋月演試於蘆溝橋都城各門之礮分三之一更遞運往同演

命兵部滿尙書一人臨視之

右京營訓練

直省講武以督撫提鎭爲閫帥毎嵗季秋霜降日申令本標弁卒校閱於演武場前一日各營將弁肅隊伍赴校塲豫立軍幕屆日黎眀軍士擐甲列陣中軍建大纛於場正中閫帥以牲醴致祭行二跪六叩禮中軍以下將士均隨行禮畢軍門鼓吹節鉞前導閫帥徧閱行陣還登將臺升帳儀衛左右分列諸將擐甲侍臺下中軍詣帳前上行陣圗式請令操兵乃舉旗麾眾合操臺下舉礮三軍中鳴角擊鼓步騎甲士聞鼓聲依式前進鳴金則止行陣中施發鳥槍連環槍並如

京營之制余若長槍藤牌防刀短兵之屬各因其地之宜以教士卒皆有成法其爲陣有正有變毎變陣視將臺號纛爲指麾之節臺上鳴角三軍中乃鳴金振旅而還閱畢試材官將士騎射技勇申眀賞罰犒勞軍士各釋甲歸營伍漕運河道總督屆期訓練本標弁卒亦如之八旗水師操防之略練習於四時其出洋信直省不同毎嵗春秋季月或夏秋之季遇潮平風正日乘戰艦列陣張颿馭風鳴角發礮具如軍律將軍都統副都統親臨校視緑旗水師訓練亦如之駐防將軍都統副都統訓練八旗弁卒及演礮如

京營之制

右直省閱兵

欽定大淸通禮卷三十九

欽定四庫全書

欽定大淸通禮卷四十

軍禮

皇帝親徵之禮

命下內閣諏啟行吉日以

聞兵部承

制宣攝內外諸司各隨職供備從徵將士部勒禁旅前

後備六軍

頒行軍律令

右諏吉戒辦

前期三日遣官各一人祗告

天

地

宗廟

社稷

太嵗如常儀

右告祭

屆日遣官致祭

道路之神於

天安門外列礮於演武場遣八旗都統【或副都統】致祭司礮之神均如儀鑾儀衛陳

騎駕鹵簿於

午門外前列鐃歌大樂金二金鉦四鈸二鼓二防二篴四云璈二管二笙二金口角八大號小號各八次禦仗六吾仗六立瓜六臥瓜六星六鉞六次五色銷金小旗十五色銷金龍纛十次單龍赤扇六雙龍黃扇六五色四季花繖十次豹尾槍防軍十人佩弓矢親軍十人佩儀刀親軍十人凡親軍防軍均乘馬擎執以旗尉乘馬如之

堂子街門外左右列防古畵角十有六海螺二百親軍

防軍分掌之兵部設

禦營黃龍大纛於

堂子內門外之南內大臣侍衛守之設八旗羽林纛八火器營纛八按翼分列於黃龍大纛後各以本旗參領一人守之不從徵王公曁滿一品官蟒袍補服從徵王以下大臣服徵衣佩刀豫往

堂子街門內東面只竢從徵六軍分翼列陣於都門外司礮官設三礮於軍前步軍統領勒所部辟除

禦道所司以

皇帝行營次捨先發屆吉時禮部尙書侍郎詣

乾淸門請

駕

皇帝禦徵衣佩刀出宮乘騎前列九龍華蓋一武備院卿騎導領侍衛內大臣侍衛咸服徵衣佩弓矢乘騎前後翊衛

午門鳴鐘鼓

騎駕鹵簿前導樂陳而不作

駕至長安橋軍士吸角吹螺

駕入

堂子街門王公以下跪過興隨入武備院官豫布皇帝拜褥於

圜殿外甬道正中及

旗纛前鑾儀衛移鹵簿起

堂子至

駕所出都門外

皇帝降騎角螺止禮部尙書侍郎恭導由內門中門入

就

圜殿外拜位南向立前引大臣止立門外後扈大臣隨侍鴻臚寺官引王公位丹陛上引眾官位丹墀東西鳴贊奏跪拜興

皇帝行三跪九拜禮王公等隨行禮畢螺角齊鳴禮部

尙書侍郎恭導

皇帝出

堂子內門詣

旗纛前望纛行三跪九拜禮【不贊】王公等隨行禮畢角螺止

皇帝乘騎導迎樂作奏祐平之章辭曰禋祀隆永維統百靈延福儲祉奠安神鼎修祀祠通紫庭降福祥昭徳馨領侍衛內大臣侍衛班領率親軍防軍舉黃龍大纛扈

蹕王公以下咸騎從

右告祭堂子

駕出都門至陳兵處司礮三舉礮各旗滿漢將弁士卒

咸於馬上屏息俯伏過整隊隨行

駕至郊不從徵王以下文武百官咸蟒袍補服跪送過興皆退六軍經行之地有司豫修橋梁平道路直省文武大臣出境迎三品以下守土官迎於本界外藩王公率屬迎於所部皆蟒袍補服紳士耆民結采於門設香案跪接均與

時巡同

右鑾輿進發

車駕旣載途大軍分隊前驅旗尉韜鹵簿領侍衛內大

臣侍衛翼

駕行庀

駐蹕行營周視地勢建

禦營於正中前鋒軍過

禦營前分列東西二營逺斥堠八旗防軍及驍騎張左右翼分列十六營火器營軍礮軍綿甲軍列爲四營外藩軍附左翼列爲一營緑旗軍各自爲營皆環

禦營爲向

禦營內張帳殿黃幄周以黃幔爲城南設旌門列黃龍大纛於門外左右環城巡警二十有一處領侍衛內大臣侍衛率親軍周巡宿衛幔城外設网城東西南樹旌爲三門環城設巡警八處防軍統領各率羽林防軍森嚴守衛禁語嘩稽出入网城外布幕爲重營東西南北各爲一門防軍參領侍衛鑾儀衛官及防軍執事人毎重扈蹕閣部院寺從徵各官列幕於重營之外大軍分翼牧馬前軍牧於路左畱路右以待後軍牧放禁毋越次

駕駐行營升礮三諸軍悉止從官奏事如常儀夜漏初下嚴更鼓禁斷行人內外禁旅各分番巡警五漏交

禦營鳴鐘前營角聲起角聲初嚴外營蓐食治軍裝再嚴前軍防營徐進三嚴左右軍後軍輜重悉發從徵王公百官恭竢於旌門外辧色升礮警蹕

皇帝乘騎出營翊衛如儀羣臣隨後騎從

右軍營駐蹕

軍行所至隨時遣使致祭

名山

大川及風雨之神各如儀將及所徵之地遣使賫

勅往諭不庭

親禦軍門簡閱將士申嚴紀律諸軍秉

睿謨宸算分道進發奏克防乃班師

右䢐徵

皇帝親徵旣克有罪乃諏吉凱旋徧布六軍戒辦前期

一日遣官致祭

旗纛之神如儀屆日

鑾輿先發諸軍整旅徐旋所在有司治橋梁道路外藩王公直省文武大臣曁守土官紳士耆老恭迎如初

駕將至京內閣宣下諸司告在京王公百官咸蟒袍

補服郊迎至日鑾儀衛陳

法駕鹵簿自郊外五里至

堂子門外

駕至郊王公百官跪過興隨行

駕入都門大樂鼓吹前導至

堂子內門禮部尙書侍郎恭導

皇帝降輿致祭

堂子如初儀王公等均隨行禮畢鑾儀衛移設鹵簿起堂子至

午門外

皇帝乘輿入東長安門至

午門百官跪過興王公隨入至內金水橋

駕還官皆退

右凱旋

大師凱旋翼日遣官只告

天

地

宗廟

社稷

太嵗並遣官致祭

陵寢及隨徵

旗纛

司礮之神

右告至

廼行飲至之禮燕從徵將士於

禦苑

皇帝親勞之策勲行賞各有差

右飲至策勲

禮部諏吉疏請

禦殿受賀宣布諸司戒辦屆日鑾儀衛陳

法駕鹵簿樂部和聲署陳樂懸侍班執事官王公百官

朝服咸集

皇帝禦太和殿受中外羣臣表賀如朝賀儀

頒詔布告天下【詳見嘉禮】分遣京堂四品以上官致祭嶽鎭海瀆

前代帝王

先師闕裏

右舉行慶典

禦制碑銘勒石太學以告成功編次

親徵方略宣付史館

右告成紀功

命將出徵之禮

皇帝命大將軍統帥諸軍出討寇亂先期內閣大學士

擬銜名奏請

欽定旣得

旨禮部制印欽天監諏啟行吉日送內閣以

聞兵部徧布諸司供備前期三日昧爽鴻臚寺官豫設勅印案於

太和殿內東楹之南內閣侍讀二人自閣奉

勅印入陳於案各退鑾儀衛率官校陳

法駕鹵簿樂部率和聲署陳樂懸王公百官咸蟒袍補服入就班位序立如常朝儀【詳見嘉禮】出徵大將軍曁從徵各官蟒袍補服入竢於丹墀之東西面禮部尙書侍郎詣

乾淸門請

駕

午門鳴鐘鼓

皇帝龍袍補服乘輿出宮導從扈衛如常儀至

太和殿北階降輿入工舉麾鼓柷中和韶樂作奏隆平之章辭曰臨軒策將聖武恢仙仗挾風雷龍驤虎賁羣英來專閫正借勒銘才神機翊上臺恩隆轂是推

皇帝禦太和殿陞座工偃麾戞敔樂止鑾儀衛官鳴鞭階下三鳴鞭戲竹交丹陛樂作奏慶平之章辭曰金殿宸開銅龍啟推轂恩隆典儀九重上爭歌喜起敷聲教盡仰天威鴻臚寺官引大將軍升自東階立丹陛之東北面接勅印官二人【以從徵內閣官充之】從升立於左西面分引從徵各官按左右翼就丹墀東西拜位均北面序立贊進少進贊跪皆跪樂暫止贊受

勅大學士一人入

殿左門就東案奉

勅由中門循左闑出授大將軍大將軍祗受轉授接勅官跪奉以興退竢於左贊受印大學士一人奉印授大將軍如受

勅儀樂作贊叩興大將軍曁從徵各官行三跪九叩禮

興樂止奉勅印官降自東階由

太和門中門出大將軍從出從徵各官皆出鑾儀衛官鳴鞭如初

駕興中和韶樂作奏顯平之章辭曰絳霄瑞靄六龍廻寰防靖氛埃天戈遙指閶闔開惇忠秉信閫外裁風雲列陣該崇墉計日摧鋒車電掣天馬徠軍聲歡騰九埃

皇帝還宮樂止王公百官咸退

右頒勅印

出師日五鼓鑾儀衛陳

法駕鹵簿於

午門外如常儀文武百官蟒袍補服按翼集

午門外東西闕下大將軍曁從徵各官服徵衣王貝勒貝子公滿大學士將軍都統尙書蟒袍補服均東面豫竢於

堂子街門內兵部建八旗大纛各一於

堂子內門外之南軍士執螺角列竢於街門外從徵將士按翼分立於甬道左右質眀禮部尙書侍郎詣

乾淸門請

駕

皇帝龍袍補服乘輿出宮

午門鳴鐘鼓

法駕鹵簿前導樂陳而不作百官跪送如常儀

駕至長安橋軍士吸角吹螺大將軍從徵各官曁王公

大臣等跪過興隨行

駕進

堂子街門螺角止禮部尙書侍郎恭導

皇帝降輿就位行禮如儀羣臣咸隨行禮畢恭導皇帝出

堂子內門螺角齊鳴

皇帝至纛前行禮大將軍曁從徵各官均隨行禮畢螺角止導迎樂作奏祐平之章辭曰維文武略勲業猷崇欽承睿算往徵不恭扇仁風在師中月三防奏膚功

午門鳴鐘

皇帝回鑾是日並遣官以師行只告

奉先殿如常儀

右祗告

其日昧爽工部官豫張黃幄於東長安門外南向武備院官供

禦座鋪陳光祿寺官備酒以竢

皇帝祗告

堂子禮畢王公大臣先至東長安門分翼序立大將軍

曁從徵將士先至幄外恭竢

皇帝至幄前降輿羣臣跪迎入幄

陞座內大臣侍衛翊立左右

皇帝召大將軍入

親賜巵酒大將軍跪飲畢退率從徵將士謝

恩行三跪九叩禮畢佩櫜鞬辭

駕

皇帝命乘馬乃各乘馬啟行樂作

皇帝乘輿還宮王公百官送

駕如儀各退乃遣官祖餞大將軍於都門外禮部官豫

張幕於門外道左望

闕設畵屏香案案前布拜席內務府官設燕於幕內光祿寺官備茶酒竢於幕側鴻臚寺官二人蟒袍補服竢於香案左右承

防餞送之王公大臣侍衛各官蟒袍補服竢於幕外大軍按翼肅隊夾道東西分列大將軍至下馬從徵各官咸下馬王公大臣侍衛迎入鴻臚寺官引就拜位聽贊行三跪九叩禮畢鴻臚寺官分引就燕席禮部兵部尙書侍郎奉茶燕畢望

闕謝

恩行禮如初儀王公大臣侍衛送至幕外視大將軍啟

行各退

右祖餞

或王公大臣先出師疆

皇帝卽軍中

命爲大將軍先期

臨軒遣正副使各一人持

節賫

勅印以往至日大將軍率屬郊迎豫於演武場築壇備鋪陳壇上正中設勅印案前爲香案均南向執事及所屬官弁咸集祗竢屆時正副使蟒袍補服登壇陳

勅印於案退東面立大將軍蟒袍補服詣香案前引贊

贊跪大將軍跪宣勅官東面宣讀

勅文訖正使奉

勅副使奉印以次授大將軍大將軍只受轉授從官跪接興復於案贊叩興大將軍行三跪九叩禮興正副使退大將軍奉

勅印涖事正副使還

朝持

節復

命如儀

右遣使頒勅印

大將軍戰勝滅寇諏吉凱旋先期具疏以

聞乃振旅還

朝將至

京師先遣官入奏

皇帝命廷臣以茶酒出郭迎勞大將軍率從徵將士望闕謝

恩行三跪九叩禮畢還

朝從徵將士以次歸營伍翼日黎眀鹵簿樂懸陳設王公百官陪位均如

頒勅印儀鴻臚寺官陳設黃案於丹陛正中屆時皇帝禦太和殿中和韶樂作奏隆平之章辭曰慶溢朝端靄祥雲河山淸晏鈴旗迢遞送歸鞭赫元戎繄良翰靖獻寸誠丹載干戈和佩鸞功成萬里勒銘還遐邇共騰歡

陞座樂止大將軍出班從徵內閣官二人恭奉

勅印升丹陛大將軍詣案前跪以次恭納

勅印於案退就班位丹陛樂作奏慶平之章辭曰決勝從容籌上將師行肆靖遐方宣武略更敷文徳垂衣治端拱眀堂大將軍乃率從徵將士謝

恩聽贊行三跪九叩禮畢樂止

駕興中和韶樂作奏顯平之章辭曰雉扇徐廻徧堯封齊銷烽燧依依楊栁六師歸逮春耕修農耒論賞策勲隨九重深五弦揮敷天率土裒時對日月耀眀威

皇帝還宮樂止羣臣咸退

右凱旋

如窮寇乞命請降乃封章入

告得

防報可諏吉納降所司豫於大軍之左築受降壇南向壇南百步外樹表建受降旗將校守之屆日所司詣壇鋪陳設大將軍座於壇上正中設案於座南陳

勅印設參贊大臣座於左右東西僉向侍衛記室官立大將軍左右引禮立壇南左右將領按隊伍立壇下左右均東西面按品爲序北上從徵軍士戎服按翼肅隊陳列壇外至時兵部總尉領降人立受降旗表下祗竢引禮二人詣軍門請大將軍升壇軍門鼓吹三舉礮大將軍戎服乘騎出營鼓吹節鉞前導引禮官騎導參贊大臣曁侍從官騎從節鉞將至壇兵部總尉揮降人於表前北面跪匐伏大將軍至壇前下馬羣官咸下馬引禮引大將軍陟中階登壇南面升座參贊大臣以下咸就位鼓吹振作舉礮三兵部總尉揮降人膝行詣壇下匐伏乞命大將軍宣諭

皇帝威徳受降量加賞賚降人泥首伏謝仍膝行退大將軍降座乘騎還營軍門鼓吹舉礮導引侍從如初乃露布以

聞率大軍凱旋如前儀

右納降

師旋諏吉祗告

天

地

宗廟

陵寢

社稷

先師孔子並致祭

旗纛

礮神各如儀羣臣恭進

賀表

皇帝陞殿受賀如朝賀儀

禦制碑銘勒石太學分

命儒臣編纂方略垂示武功乃燕勞大將軍諸從徵者

咸與燕【儀詳嘉禮】翼日論功行賞有差

右告成燕賚

若

命重臣經略軍務節制將帥出徵不庭其

頒勅印祭

堂子餞送受降凱旋之儀均與大將軍同

欽定大淸通禮卷四十﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷四十一

軍禮

大軍出徵奏防上所獲於

京師乃獻俘於

太廟

社稷祗告成事獻俘

太廟之禮前期有司諏吉以

聞翰林院撰祝文【祝辭隨時撰擬】太常寺以祝版送內閣恭書

受而奉諸

神庫承祭官執事官應陪祀之文武百官咸致齋禦史禮部光祿寺官眂割牲均如儀屆日五鼓宗室官入

廟恭請

中殿神位奉安於

前殿供備陳設陪祀執事各官詣

廟只竢均朝服兵部司官朝服率解俘將校豫以白組系

俘頸由西長安門至

天安右門入於

太廟街門外黎眀承祭官朝服至俘跪伏承祭官入廟就位陪祀執事各官咸就位立祗告獻俘讀祝行三獻禮陪祀官均隨行禮是日並遣官告祭

後殿凡陳設行禮儀節並與時饗同【儀詳吉禮】

右太廟獻俘

同日獻俘

社稷前期有司供備翰林院撰祝文陪祀王公百官致

齋均如祭

太廟之儀屆日獻俘

太廟禮畢兵部司官以俘於

社稷街門外承祭官朝服至俘跪伏承祭官就拜位行禮陪祀官均隨行禮凡陳設及行禮儀節並與春秋祈報禮同【儀詳吉禮】禮畢兵部司官以俘仍由原入

之門出各官皆退

右社稷壇獻俘

獻俘翼日

皇帝禦午門受俘受俘之禮前期兵部徧布諸司戒辦

屆日工部官設

禦座於

午門樓正中武備院官張黃蓋於樓檐下鑾儀衛官陳

法駕鹵簿樂部和聲署陳樂懸設鐃吹軍樂於樓下設

丹陛鹵簿左當

闕左門之北右當

闕右門之北靜鞭仗馬在其次設丹墀鹵簿於闕左門

闕右門之南金鼓在其次丹陛大樂在金鼓之次輦輅設於

天安門外金水橋南馴象設輦輅南均夾甬道分列如儀鴻臚寺序定班位內大臣率侍衛蟒袍補服立兩翼樓階上防軍統領率防軍立階下均佩刀環衛前引大臣十人立樓檐外階上東西面後扈內大臣二人在

禦座旁左右僉立豹尾班侍衛佩刀侍衛在

禦座後左右翼立記注官立前楹之西東面北上承防大臣二人鴻臚寺鳴贊二人立於階下東西面鑾儀衛鳴鞭官立西鳴贊官之次東面均北上侍儀內閣大學士學士翰林院學士都察院左都禦史副都禦史立丹陛鹵簿之北東西面紏儀禦史四人禮部司官四人鴻臚寺官四人立丹陛鹵簿之南又禦史四人禮部司官四人鴻臚寺官四人立丹墀鹵簿之南均東西面北上王貝勒貝子公拜位在丹陛鹵簿內甬道東西文武百官拜位在丹墀鹵簿內甬道東西重行異等均北面東位西上西位東上兵部刑部尙書侍郎立於西丹墀鹵簿之後

右陳設序位

漏未盡王公朝服立

闕左右門北百官朝服立

闕左右門南均按翼東西只竢兵部司官率解俘將校以俘由西長安門至

天安右門入立於右翼金鼓之後刑部司官立兵部司官之次黎明執事官咸就位禮部尙書侍郎詣

乾淸門奏時遂前導

駕

皇帝禮服乘輿出宮前引後扈如常儀

午門鳴鐘鼓

駕至

太和門大樂鐃吹金鼓振作禮部尙書侍郎恭導

皇帝登

午門樓至前楹降輿

禦黃幄

陞座畢樂止鑾儀衛官鳴鞭校尉三鳴鞭鳴贊贊進俘丹陛樂作奏慶平之章

【樂辭詳見命將凱旋儀】序班引解俘將校自丹墀鹵簿之南進至

禦道西北面贊進少進贊跪叩興將校行三跪九叩禮興樂止贊退引將校退復原位立鳴贊贊受俘兵部司官率將校以俘至右翼金鼓之下北面跪匐伏兵部尙書趨至

午門前

禦道西跪奏平定某地所獲俘囚謹獻

闕下興少退東面立刑部尙書趨至兵部尙書之右承

防大臣

制鴻臚寺官接宣曰所獻俘交刑部刑部尙書趨進北

面跪領

防訖興偕兵部尙書退復位兵部司官以俘交刑部司官械系由原入之門出鳴贊贊齊班丹陛樂作序班分引王公百官各就拜位立聴贊行禮如常儀畢樂止鳴鞭如初

駕興大樂鐃吹金鼓振作

午門鳴鐘

皇帝乘輿還宮樂止眾官皆退是日

賜解俘官兵燕於兵部翼日

午門外

賜解俘官兵冠履銀幣有差

右受俘

欽定大淸通禮卷四十一

欽定四庫全書

欽定大淸通禮卷四十二

軍禮

日食救防之禮前期五月欽天監豫推

京師各省及防古諸部落朝鮮國所見日食分秒時刻疏

聞下禮部徧布中外屆期只行救防前一月具疏在京文官漢武官防禮部行救防禮八旗滿洲防古漢軍都統副都統率屬於所部警備各救防於公署至日順天府官飭役赴部潔埽堂署內外設香案於露臺上鑪檠具【早晚隨日爲向】布百官拜席於香案後鑾儀衛率官校至部陳金鼓於儀門外龍旗禦仗各二引仗各六鼓二十有四金鉦一畫角十有二掌以民尉列甬道東西百官朝服詣部只乃辧位宗人府吏部翰林院詹事府通政司吏科國子監爲一班內閣戶部戶科禮科太常寺鴻臚寺欽天監爲二班兵部兵科理藩院鑾儀衛上駟院武備院太僕寺步軍統領及漢武官爲三班刑部都察院大理寺刑科光祿寺順天府京縣五城爲四班內務府工部工科中書科太醫院爲五班每班皆禮部尙書侍郎一人領之禮部官屬各附於班末紏儀禦史四人禮部司官四人鴻臚寺鳴贊二人序班二人分列於香案前左右欽天監博士一人時樂部署史二人奉鼓竢於露臺下欽天監官報日初虧鳴贊贊齊班序班引百官至拜位前立重行異等贊進少進贊跪叩興眾行三跪九叩禮興贊上香禮部尙書進至香案前三上香畢復位贊跪皆跪贊伐鼓署史奉鼓進跪於左禮部尙書伐鼓三聲儀門外金鼓振作乃按班更番上香只跪禦史禮部鴻臚寺官更番只立並如前儀欽天監官報日復圓金鼓聲止鳴贊贊齊班百官至拜位前立聽贊行禮如初畢各退是日禮部祠祭司官二人欽天監博士二人赴觀象臺測驗向日設香案初虧復圓行三跪九叩禮如儀

右日食救防

月食救防於太常寺前期欽天監禮部疏

聞屆日陳設執事及行禮儀節並與救防日食禮同

右月食救防

直省府州縣衛遇日月食各按欽天監推定時刻分秒隨地救防省防於督撫署府州縣衛各於公署均以督撫及正官一人領班行禮正貳教職二人紏儀學弟子員二人通贊二人引班陰陽官一人報時至日班首官上香伐鼔眾官祗跪行禮並與

京師救防同

右直省救防

欽定大淸通禮卷四十二

欽定四庫全書

欽定大淸通禮卷四十三

賓禮

周禮大行人掌賓客之禮儀九州以外謂之蕃國各以其貴寶爲摯

國家聲敎曁訖四夷來賓徼外山海諸國典之禮部百餘年來

勅封燕賚諸典儀文詳洽爰輯爲賓禮而百官士民相

見儀節以類附於後

朝貢之禮凡四夷屬國按期修職貢遣其陪臣賫表文方物來朝

京師貢使將入境朝鮮以禮部通官二人迎於盛京鳯凰城安南琉球緬甸暹羅荷蘭蘇祿南掌諸國貢道所經之省督撫遣佐貳雜職官一人迎於邊界西洋以內務府司官及西洋人供職欽天監者各一人迎於廣東皆給以郵符經過地方有司供其次捨廩餼車舟夫馬沿途營汛遞遣官軍防防以達於

京畿禮部豫行工部修飾館捨備器用薪炭戶部給粟米芻豆光祿寺給牲魚酒漿蔬果之屬旣至提督防同四譯館鴻臚寺少卿飭屬延接入館以時稽其人眾均其飲食

右迎來

貢使就館翼日撿其方物表文曁從官各服本國朝服以竢禮部儀制司官設表案於堂上正中黎眀館卿朝服率貢使詣部由左角門入恭竢階下之左正使奉表在前副使次之從官在後禮部侍郎一人出詣案左立儀制司官二人鴻臚寺鳴贊二人分立於左右楹南均朝服館卿先升階立左楹鳴贊之右鳴贊贊進表司賓序班二人引貢使升階立副使從升少後立從官隨序立贊跪貢使以下皆跪贊接表正使舉表館卿恭接以授侍郎侍郎受表陳於案正中復位贊叩興正使以下行三跪九叩禮興序班引退館卿率以出儀制司官送表內閣竢

命下禮部以方物分納所司

右進表貢方物

貢使上表訖恭遇大朝常期

皇帝禦太和殿百官行禮畢序班引貢使曁從官詣丹

墀西班末聽贊行禮

賜坐

賜茶如儀【詳見嘉禮】若不遇朝期禮部諏日奏請

召見館卿豫戒貢使及通事官習肄禮儀至日率貢使

服其國公服通事補服詣

宮門外祗竢

皇帝常服

禦便殿領侍衛內大臣內大臣侍衛左右侍立如常儀禮部尙書一人蟒袍補服引貢使入通事隨入至丹墀西行三跪九叩禮畢引由西階升至

殿門外跪

皇帝降

防慰問禮部尙書承通事轉諭貢使貢使對詞通事譯言禮部尙書代奏禮畢興引自西階降出退如待以優禮是日

皇帝禦便殿侍衛如前議政大臣曁八旗大臣咸蟒袍

補服入

殿按翼侍立禮部尙書引貢使至丹墀西行三跪九叩禮興引由西階升入

殿右門立右翼大臣之末通事隨入稍後立

皇帝有

防賜坐領侍衛內大臣內大臣議政大臣八旗都統副都統禮部尙書就立位一叩序坐貢使隨跪叩坐乃

賜茶尙茶進

皇帝茶眾跪叩侍衛徧授大臣及貢使茶咸跪受一叩

坐飲畢跪叩如初

皇帝降

防慰問貢使跪聆答奏皆禮部尙書承通事譯言如前儀禮畢禮部尙書引貢使出至朝房承

防賜貢使尙方飲食訖館卿率以退翼日黎眀領赴午門外謝

恩鴻臚寺贊序班引班貢使就丹墀西北面行三跪

九叩禮如儀退

右朝見

朝貢禮畢禮部疏請頒

賜國王並燕賚貢使及其從官從人旣得

防移諸司供備屆日所司陳

賜物於

午門外道左皮幣布帛白金陳於案馬陳於庭鞍轡具【惟朝鮮國王及貢使

賜馬】館卿朝服率貢使曁從官各服其國朝服由東長安門

天安門

端門至西朝房前東面序立只禮部侍郎一人立案南西面主客司官從立禦史四人鴻臚寺鳴贊二人分立

禦道左右東西面序班二人立貢使之北東面均朝服鳴贊贊齊班序班引貢使至西丹墀內以次序立北面東上贊進眾進贊跪叩興行三跪九叩禮畢主客司官奉頒給國王

賜物前授貢使貢使跪受轉授從人乃以次頒貢使及

從官從人

賜物主客吏奉授各跪受訖贊叩興復行三跪九叩禮

興引退館卿率貢使及從官從人出

賜燕於禮部如儀【詳見嘉禮】畢皆退

右燕賚

事竣貢使將回國光祿寺備牲酒果蔬禮部侍郎一人詣館捨筵燕如在部儀朝鮮南掌仍以迎接官伴送出境安南琉球緬甸暹羅荷蘭蘇祿禮部奏

遣司官一人伴送西洋以原迎官二人給郵符沿途供館捨車舟飲食官軍防防如初來禮至貢道所經省防

賜燕司道一人主之儀與禮部燕同督撫大吏別遣官

送出境自京伴送官以事竣復

命於

朝

右送往

勅封外國之禮凡朝貢之國世子嗣位權攝國事遣其

陪臣請

命於

朝禮部疏

聞得

防報可工部制

節內閣撰

勅【印世授】均送禮部禮部奏

遣正副封使各一人持

節賫

勅往封朝鮮封使以內大臣禮部滿侍郎內閣滿學士侍衛充服色儀從各從其品安南琉球以翰林院侍讀侍講編修檢討六科給事中禮部郎中員外郎主事內閣中書充

特賜一品麒麟服儀從皆視一品啟行之日工部給龍旗禦仗牌繖兵部給乘防防官軍皆於禮部大門內禮部儀制司官設案於堂上正中陳

節於左陳

勅於右尙書侍郎二人於案左右立儀制司官二人隨其後均朝服封使朝服詣部至堂中跪儀制司官一人奉

節一人奉

勅各授尙書侍郎以授正副使皆恭接以興出儀門外

官軍接奉加節衣負

勅書乘馬行旗仗前導使者易徵衣乘偕行

右遣使

封使入所封國境其國邊吏供備館夫馬所經之地文武官出郊跪接如迎

詔書之儀將及國嗣封國王遣其陪臣出郊迎接勅書勞使者飾館捨供張於國門之外備龍亭香亭旗仗鼓樂只於館列屏於王殿上設案於正中前設香案均南向設國王受封位於香案南拜位於受封位之南設眾官拜位於庭內東西皆北面贊禮二人位國王拜位之北引禮二人位贊禮之南引班四人位眾官拜位之北皆東西面樂陳於門內儀仗陳於庭中皆左右分列使者旣及國迎接官迎至館恭設

節

勅於龍亭內馳報國王王率其國陪臣朝服郊迎迎接官以龍亭行香亭旗仗鼓樂前導使者乘馬從國王以下咸跪過興隨入國門至府龍亭入中門升階陳於正中使者及階下馬從升執事者脫節衣奉

節授正使持前行奉

勅授副使隨行入殿使者陳

節

勅於中案皆退立案東宣讀官立於使者之後引禮引國王就拜位北面引班引眾官均就拜位北面立贊禮贊跪王率陪臣皆跪贊叩興國王以下行三跪九叩禮興國王進至受封位前贊禮贊跪國王跪副使進奉

勅書付宣讀官西面展讀訖以

勅書授國王國王只受轉授從官跪接以興副使復位國王三叩興退至拜位前贊跪叩興國王以下復行三跪九叩禮興率其陪臣出竢門外正使奉

節詣龍亭執事者加節衣陳於亭舁出使者隨出國王

以下跪送使者以

節詣館國王乃易常服適館勞使者揖讓行禮畢退饗

燕致饔餼如儀及歸率其陪臣跪送

節於國門外如初迎禮使者回

朝以事竣復

命還

節並

賜服於所司

右國王受封

使者旣還

朝國王乃修表文具方物遣其陪臣詣

闕謝

恩廩餼燕賚均如常朝貢之儀

右國王表謝

若外夷歸誠初奉

朝命者禮部奏請

命正副使持

節賫

勅印往封儀與前同若荒逺阻絕之區以

勅書授來使賫回儀制司官設案於

午門外甬道上正中陳

勅尙書一人立案左儀制司官隨其後鴻臚寺鳴贊二人立甬道左右均朝服館卿率來使朝服入至西丹墀內只竢鳴贊贊授

勅序班引詣案前北面贊跪來使跪儀制司官一人奉勅授尙書以授來使恭接授從官興退詣丹墀之西聽贊行三跪九叩禮畢乃恭賫回國以授其國王遣使詣

闕謝

恩如儀

欽定大淸通禮卷四十三

欽定四庫全書

欽定大淸通禮卷四十四

賓禮

外藩親王見宗室親王之禮賓及門王府屬官入告主人降階迎賓辭主人升賓從賓入門而右西位東面主人入門而左東位西面各行二跪六叩禮畢卽席序坐位如之賓之從官階上二跪六叩興入右門隨坐於賓後執事者進茶賓受茶叩主人答叩飲茶敍語畢從官趨前楹跪一叩興趨出賓起離席叩王人答叩皆興賓辭出主人送賓於階下退府屬官送於府門外賓退屬官乃退若外藩郡王見主人迎送不降階相見賓二跪六叩主人答一跪三叩余跪受賓辭出跪叩主人答跪不叩餘如親王見儀外藩貝勒見入自中門闑左王出坐迎貝勒行二跪六叩禮王立受王就位正坐貝勒侍坐從官行禮隨坐如儀貝勒受茶一叩飲茶敍語畢從官先出貝勒離席跪叩辭退王出坐府屬官送於府門外外藩貝子公見府屬官引至殿外行二跪六叩禮王坐受辭出跪叩王坐受亦如之餘如貝勒見儀

右宗室外藩親王相見

外藩親王見宗室郡王之禮賓至主人迎於大門內肅賓入及階讓升主人由東賓由西及門讓入主人就右西面賓就左東面行二跪六叩禮東西序坐從官行禮隨坐待茶辭退均如內外親王見儀主人送賓於大門內府屬官送於府門外各退若外藩郡王見與內外親王相見儀同外藩貝勒見與外藩郡王見親王儀同外藩貝子公見與外藩貝勒見親王儀同

右宗室外藩郡王相見

外藩親王見宗室貝勒之禮賓至主人出迎於府門外肅賓入賓先行主人少後從行升階亦如之主人入門而左東面賓入門而右西面各行一跪三叩禮東西序坐從官行禮隨坐均如儀待茶辭退賓皆一叩主人答送賓於府門外乃退若外藩郡王見行禮坐次視親王主賓出入並行迎送及於大門府屬官送於門外外藩貝勒見行一跪三叩禮余與內外郡王相見儀同外藩貝子公見行一跪三叩禮主人跪受余與外藩貝勒見郡王儀同

右宗室外藩貝勒相見

外藩親王郡王貝勒見宗室貝子公之禮賓至主人迎於大門外賓自西先行主人自東少後行升階入門亦如之主人位左賓位右東西面各行一跪一叩禮序坐從官行一跪一叩禮隨坐待茶如前儀從官先一叩辭退賓主各一叩興主人送賓於大門外乘馬乃退若外藩貝子公見行一跪一叩禮余與外藩貝子公見貝勒儀同

右宗室外藩貝子公相見

京官敵體相見之禮賓及門從者通名閽人入告主人肅衣冠出迎於大門內揖賓入每門讓於賓及階讓升及門讓入賓主皆北面再拜興主人爲賓設坐西面賓禮辭揖主人答揖卒正坐賓爲主人設坐東面揖如之主人揖賓就坐執事者進茶賓受茶拜手主人答拜飲茶敍語畢賓告辭揖主人答揖降階賓辭主人固請乃送賓於大門外視賓乘輿馬主人乃退尙書左都禦史見大學士儀亦如之一品至八九品官敵體相見儀並同三品以下京堂官翰詹科道見大學士主人迎於儀門內送出大門外不視乘輿馬余儀同科道見左都禦史副都禦史各部尙書主人送出大門外退不視乘輿馬余儀同翰詹科道與閣部院寺監屬官相見均與敵體相見儀同有尊卑名分者均各盡其尊卑之禮

右京官敵體相見

閣部院寺監屬官見其長官之禮初見屬官公服詣署首領官引至堂上以銜名履歷呈於各長官坐案屬官以次向坐三揖長官避席答揖退若燕見至大門外下輿馬竢於門內閽人通名入見長官迎於階下詣防事【防事以南向爲率】屬官當楣北面三揖長官東面答揖序坐屬官東位西面【旅見則以次東西面】長官位於西南東北面命坐揖茶至揖凡屬官揖長官皆答揖啟事畢三揖如初辭出長官送於二門外屬官出大門稍逺乘輿馬見大學士儀同右在京屬官見長官

國學生見國子師之禮初見弟子公服具名柬國學首領官引至堂上北面三揖師立受辭退北面三揖出若燕見通名竢於門內師召入迎於階上弟子升階竢師前行隨入堂當楣北面再拜師西面答揖師命坐弟子北面揖趨正師坐畢侍坐於側東位西面【旅見則以次列坐北上】師位於西南東北面請問揖茶至揖辭退北面三揖師皆答揖師出送前行弟子從及二門外弟子三揖竢師入乃退翰林院庶吉士見大學士及見教習庶吉士儀同右國學師弟子相見

直省官敵體相見之禮賓至署從者通名門吏啟門賓肩輿入儀衛止儀門外主人出迎賓至外堂檐下降輿主人揖賓入毎門讓於賓及防事各再拜興主人爲賓設坐西面賓禮辭揖主人答揖賓爲主人設坐東面揖如之主人揖賓就位坐執事者進茶主賓各拜手飲茶敍語畢賓避席揖辭退主人答揖賓出主人送至外堂檐下視乘輿主人退賓肩輿出如來儀學政鹽政及

欽差官與督撫相見儀同文職督撫司道以下府州縣佐雜以上武職提鎭以下千把總以上凡敵體官相見儀並同

右直省官敵體相見

直省文屬見長官之禮司道見督撫初見具銜名履歷公服詣署至大門外降輿入及儀門由左門入督撫迎於外堂屏內督撫先行司道隨入及防事司道當楣北面稟參督撫辭乃三揖督撫西面答揖督撫正坐司道東旁侍坐【旅見則以次東西面】命坐揖茶至揖凡司道揖督撫均答揖辭出三揖如初督撫送至屏門外司道三揖竢督撫入門復三揖趨出至大門外乘輿返若公事謁見常服通銜名三揖就坐餘如前儀知府見督撫督撫不迎送餘如司道見儀同知通判見督撫轅門下輿馬余與知府見同州縣見督撫轅門外下輿馬升堂北面再拜辭退三揖督撫皆立受餘如知府見儀知府同知通判見司道司迎送於屏門外道迎送於堂檐下坐次知府等東位西面司道位於西南東北面餘如見督撫儀州縣見司道司道不出迎見畢辭出司送於階下道送於屏門外餘如知府見儀州縣見知府迎送於屏門外餘如見司道儀見同知通判迎送於堂檐下余儀同直州知州見長官及接屬官儀與知府同直州州同州判見長官儀與州縣同敎職見督撫司道知府等官均如知縣見儀首領佐雜官見督撫行一跪三叩禮不坐見司道知府儀同府首領縣佐貳等官見同知通判如州縣見司道儀雜職官見同知通判行一跪三叩禮不坐雜職官見知縣如州縣見知府儀右直省文官見長官

直省武屬見長官之禮副將見提督初見具銜名披執轅門外下馬門吏稟白命免披執易公服由左門入升堂北面稟參辭三揖提督西面答揖坐次提督正坐副將侍坐茶畢辭退三揖如初提督送至階下常見不披執余儀同見本鎭總兵官迎送於堂後屏外坐次副將東位西面總兵官位西南東北面餘如見提督儀參將遊擊見提督北面跪三叩辭退三揖出提督起立答揖不送餘如副將見儀見總兵官如副將見提督儀見本鎭總兵官起立不送都司守備見提督曁總兵官披執北面跪自宣銜名三叩提鎭坐受命坐西面席地坐不設茶辭出三叩趨退提鎭不起立公事謁見常服不宣銜名余儀同千把總見提督曁總兵官跪啟事不坐余與都守同參將遊擊見本協副將如見總兵官儀辭出副將離位送都司守備見副將行一跪三叩禮副將不揖不送餘如參遊見儀都司守備初見本管參將遊擊行庭參禮辭出本管官離位送常見三揖本管官答揖出揖如初若非本管官送迎及大堂屏後余儀同千總以下官見副將參將遊擊與見總兵官同千總見都司守備與守備見參遊同把總見都司守備跪三叩辭出都司起立不送余與千總同

右直省武職見長官

司道見學政具名銜二門外下輿馬由中門入學政迎於堂檐下揖入行賓主禮若學政爲三品以上大臣司道謁見與見督撫儀同知府同知通判見學政行三揖禮餘如見督撫儀州縣見學政與見督撫儀同凡州縣行禮學政避席答揖敎職見學政與知縣見同凡敎職行禮學政立受首領佐雜官見學政與見督撫儀同司道以下官見鹽政及

欽差官均與見學政儀同運使鹽道見鹽政與司道見督撫儀同運同運判等官見鹽政與知府見督撫儀同科目出身鹽大使見鹽政與知縣見督撫儀同

右直省官見學政鹽政

順天奉天府屬官相見之禮同品官僚視直省敵體見儀治中通判見府尹如直省司道見督撫儀見府丞如司道見學政儀屬下州縣敎職見府尹如見督撫儀見府丞如見司道儀見治中通判如見府倅儀經歷以下官見府尹丞治中通判如直省首領官見知府府倅儀奉天府屬知府見府尹如直省知府見督撫儀見府丞如見學政儀府州縣見

盛京五部侍郎如見府尹儀

右京府官屬相見

直省文武官相見之禮提督見總督由中門入總督出迎於大堂檐下揖讓入升堂三揖畢總督正坐提督僉坐若提督兼世職者總督東位西面提督西位東面辭出總督送至堂檐下視乘輿退見巡撫行賓主禮總兵官見總督與司道見儀同見巡撫行賓王禮副將見總督初見披執一跪三叩侍立待茶辭退三揖出見巡撫與知府見儀同參將以下官見總督行一跪三叩禮千總以下官見司道儀同司道見提督如提督見總督儀見總兵官行賓主禮知府同知通判見提督總兵官如司道見提督儀州縣見提督具銜名由左門入提督迎於階下升堂北面三揖坐次提督正坐州縣侍坐辭出三揖如初提督送至屏門外見總兵官儀同八九品以下佐雜官見提督總兵官行一跪三叩禮

右直省文武官相見

直省滿漢官相見之禮鎭守將軍副都統與督撫提鎭相見行賓主禮司道以下官見將軍與見總督儀同見副都統與見總兵官儀同協領參領見督撫與司道同佐領防禦見督撫與知府同驍騎校以下官見督撫與州縣同余不相統屬者均行賓主禮

右直省滿漢官相見

儒學弟子員見學師之禮與國子生見國學師儀同學政涖任後釋奠學宮講學於彞倫堂敎職引學弟子員謁見均公服北面再拜學政立受嵗科試畢學弟子員列一二等者均公服祗竢於學政堂下學政升堂北面三揖學政立受閱卷畢退三揖出入泮謁見禮亦如之

右直省學校師弟子相見

士人敵體相見之禮賓及門從者通名主人出迎於大門外揖入及門及階揖如初登堂主賓均北面再拜興主人趨正賓坐賓禮辭主人卒正坐左還賓正主坐亦如之卽席賓東位西面主人西位東面飲茶敍語畢賓退揖主人及階及門揖辭主人均答揖乃送賓於大門外揖如初若見父之執友與見尊長儀同

右賓友相見

受業弟子見師長之禮初見師未出先入設席正位竢於堂下師出召見乃奉贄入奠贄於席北面再拜師起答揖興謹問起居命之坐乃侍坐有問則起而對辭出三揖師不送常見侍坐請業則起請益則起師有敎立聽命坐乃坐師問更端仍起而對朝入一揖暮出一揖與同學弟子均以齒序右受業弟子見師長

卑幼見有服尊親之禮及門從者通名竢外次尊長召入見升階北面再拜尊長西面答揖命坐視尊長坐次侍坐於側茶至揖敍語畢稟辭三揖凡揖尊長皆答出尊長不送若尊長來見卑幼迎送於大門外行禮坐次如前儀

右卑幼見尊長

欽定大淸通禮卷四十四

欽定四庫全書

欽定大淸通禮卷四十五

凶禮

周官凶禮有五喪居其首昭愼終也唐顯慶禮刪國卹之條後世遂末由詳考厥制下逮臣庶罕得遵循或泥古而失其情或從俗而違於義者有之我

朝孝治光昭與成周嫓美三年之喪自

天子達於庶人其間稱情立文垂爲典則王道使民無

憾胥於是乎見焉謹詳著於篇

列聖喪禮疾大漸

召

嗣皇帝侍側王大臣數人承

簡命入恭紀

遺詔初崩王大臣奉

嗣皇帝正主喪位去冠飾哭踴

宮中自

皇后

皇貴妃

貴妃

妃

嬪以下咸去首飾陳小殮

冠服

嗣皇帝奉以進哭踴視小殮畢所司恭奉

梓宮於宮中正殿

嗣皇帝哭踴憑

梓宮視大殮畢

命王大臣治喪事禮部內務府防疏喪儀辧服制嗣皇帝成服

皇子

皇孫隨成服

皇后

皇貴妃

貴妃

妃

嬪以下公主皇子皇孫福晉同時成服王公百官宗室覺羅及內務府所屬官人皆給白布制服公主福晉以下三等侍衛妻以上及內務府所屬婦女咸去首飾給布制服如之

皇帝服三年喪居翼室百日以內

上諭用藍筆惟

天

地大祀越紼行事百日以後素服

聽政詣

幾筵前仍喪服二十七月而除

皇后

皇貴妃

貴妃

妃

嬪服同

皇子

皇孫居

宮中別室治喪儀王大臣及

殯宮守衛執事官人百日除服公王福晉以下侍衛妻以上及內務府所屬婦女服同羣臣八旗文武官居

闕左門外漢官居各公署服二十七日而除皆百日不薙髮素服二十七月奏疏文移用藍印二十七日止昏嫁期年遏音樂二十七月

右初崩成服

旣殮廼奠所司於

幾筵殿內設綴衣【中黃左右白】供牀南向坐褥具左右各設牀列黼扆十有四南設供案香合鑪鐙具鑾儀衞陳

法駕鹵簿於

乾淸門至

太和門外諸執事皆辦辧內外哭位

嗣皇帝立殿檐東西向哭眾傳哭

皇子

皇孫立丹陛東西面

皇后立綴衣內東向

皇貴妃

貴妃

妃

嬪公主皇子皇孫福晉立於後殿下丹墀右爲諸王福晉夫人郡主以下至二品命婦哭位

隆宗門外爲三四品命婦以下哭位

乾淸門外爲王以下公侯伯子男及二品以上官哭位【王公以下二品官以上宗室覺羅

特命進內瞻仰者入乾淸門內序哭】

景運門外爲三品以下文武官哭位【非命婦齊集之日右翼官於隆宗門外序立】皆分左右翼序立東西面北上內監啟門治喪儀王大臣及執事官率尙茶奉茶尙膳奉膳由中門入至殿前

皇帝入殿左門詣

幾筵前正中立尙茶跪進茶眾皆跪

皇帝舉茶奠於案行一拜禮眾隨行禮尙茶徹茶次尙

膳進膳掲巾冪

皇帝親上食畢執事官進奠幾於正中

皇帝詣幾前跪奉爵王大臣跪進爵

皇帝祭酒三爵每祭一拜興眾隨叩興乃徹闔門哭止皇帝還翼室眾各退嗣是朝晡日中三奠朝晡進羮飯

肴饌日中進果筵儀均如前

右殮奠朝晡日中奠

越日恭頒

遺詔工部官設黃案於

凡筵殿內之東內閣學士自閣奉

詔書內閣官前引至

乾淸門大學士奉

詔書由中門入至

幾筵殿檐下

皇帝恭受奉安於東案跪三拜興由殿左門出西向立竢大學士入右門詣黃案前跪三叩奉

詔書興出殿中門

皇帝跪

詔書過興還翼室大學士奉至

乾淸門外授禮部尙書尙書跪受祠祭司官以云盤接奉出頒

詔於

天安門樓王公百官喪服率軍民集外金水橋跪聽宣讀畢舉哀行三跪九叩禮

詔下禮部恭鐫謄黃

頒於天下順天府府尹率屬制服跪迎於府署開讀在京選官及教習進士舉貢肄業國子生等咸集朝夕哭臨三日

詔至直省將軍督撫率所屬文武官曁薦紳師生耆老素服出郊跪迎入公廨開讀分駐之提鎭率所屬將弁道府州縣率所屬丞倅掾吏紳士耆老素服跪迎於治所開讀均易喪服北面行禮朝夕哭臨三日喪服二十七日不薙髮止昏嫁百日遏音樂期年

京師曁直省軍民男去冠飾女去首飾素服二十七日止昏嫁一月遏音樂百日遣使頒

詔於朝鮮國國王率羣臣素服恭迎止鼓樂使者就館不受燕饗餘如常儀使還國王遣陪臣上表進香納方物其使臣有在京者給白布制服遣理藩院官分路頒

詔外藩防古王臺吉公主福晉等入京行叩謁禮在二十七日以內令制服後二十七日至者男去冠飾女去首飾各三日

右頒遺詔

越日諏吉

嗣皇帝詣

凡筵前祗告受

命出更禮服

禦太和殿卽

皇帝位【儀詳吉禮】禮畢反喪服

右祗告卽位

諏日殷奠前期翰林院撰擬祭文至日五鼓工部官設幕於

乾淸門外之西置奠幾陳燎牀於燎所具楮幣九萬設祭文案於殿檐下稍西鑾儀衞官校陳鹵簿王公百官公主福晉命婦各集於其位如前儀侍衛班領導治喪儀王大臣內務府總管率執事官入陳爼豆於

幾筵前列祭筵二十有一羊九酒十有一尊於丹陛左右陳設畢侍衛仍導以出司祝奉祭文禮部尙書侍郎二人防引由

乾淸門中門入設於案出【執事者出入皆導以侍衛班領後仿此】內監奉

冠服篚設於供牀屆時禮部尙書奏請

皇帝自翼室出詣

幾筵哭就位內外集序傳哭獻茶上膳如前儀司祝進至案前奉祭文至檐外正中北面跪禮部尙書侍郎二人左右跪展祭文執事官進奠幾

皇帝於幾前跪眾各於其位跪哭暫止讀祭文畢仍復於案退傳哭如初奉爵王大臣跪進爵

皇帝祭酒三爵每祭一拜興眾隨叩興乃徹司祝奉祭

文禮部尙書侍郎恭引內監奉

冠服篚宮殿監侍二人內大臣十人恭引均由中門出送

燎所

皇帝由

乾淸左門出跪候

冠服過從行王公內大臣侍衛於

乾淸門外跪候過隨豹尾槍後從行鴻臚寺豫引三品以下各官於燎所東西列跪候過

皇帝詣燎位前跪眾皆跪奉爵王大臣跪進爵皇帝祭酒三行禮如前儀興稍後西向立眾隨叩興奉

爵王大臣灌畢哭止

皇帝還翼室眾退

右殷奠

諏日奉移

殯宮豫日以奉移只告於

幾筵啟奠陳設讀文【祭文翰林院撰擬】奠獻內外集序均如殷奠

儀

右啟奠

屆日五鼓鑾儀衛陳

法駕鹵簿治喪儀王大臣率執事官校入徹綴衣黼扆豫

送

殯宮工部陳大升轝於

景運門外校尉民夫均服其服分班立竢戒在途執事官役謹敬集事王公百官於

梓宮所出門外列定班位豫竢

皇后

妃

嬪曁公主福晉夫人命婦豫往

殯宮集竢屆時禮部尙書奏請

皇帝詣

梓宮前哭執事官進奠幾

皇帝祭酒三爵毎祭一拜興立於左治喪儀王大臣工部鑾儀衛使率執事官校進小轝恭奉

梓宮啟行

皇帝哭從

梓宮出

乾淸門中門直班內大臣侍衛於門外跪哭至景運門外登大升轝初班校尉恭舁

皇帝西向跪【凡換班皆跪後同】禮部尙書祭轝奠酒三爵每奠

行一叩禮興校尉舁行

法駕鹵簿前導

皇帝於

梓宮左步行恭送治喪儀王大臣禮部工部內務府及恭送之王貝勒貝子公等夾道隨行文武百官咸跪哭候過興隨行經過門橋內大臣祭酒三爵每祭一叩興

靈駕至

殯宮大門外大升轝止

皇帝於門外之左跪迎哭眾隨跪哭校尉防舁

梓宮入中門至

殯殿

皇帝隨入立於殿檐東王公至輔國將軍大學士公侯伯子男至副都統副都禦史防古王至臺吉於大門外序立東西面其餘文武百官於旁門外序立治喪儀王大臣率官校入殿奉安

梓宮於殿內正中設綴衣黼扆如初

皇帝詣奠位奠爵眾隨叩如前儀旣畢徹饌闔門哭止皇帝居側殿苫次

【二十七日後還宮倚廬】

皇后

妃

嬪以下還宮眾各退旣殯朝夕上食日中進果筵如初二十七日之後

皇帝詣

殯宮奠酒日一次旣周月閒日一次再周月閒二日一次

餘日

命皇子諸王分詣恭奠內務府官防軍領催等於大門外之東命婦婦人於大門內之西各更班齊集每日隨朝晡日中三奠舉哀行禮治喪儀王大臣恭視桼飾

梓宮凡四十有九次

右奉移殯宮

諏日行初祭禮前期翰林院撰祭文屆日工部設幕於

殯宮門外之西置奠幾設祭文案於

殯殿西檐下陳燎牀於燎所具楮幣四十萬鑾儀衞陳法駕鹵簿於大門外治喪儀王大臣內務府總管等率所

司陳爼豆於

殯殿內列祭筵八十有一羊二十有七酒四十有一尊於丹陛左右設奠幾於正中司祝奉祭文禮部尙書侍郎引入設於檐下西案內監陳

冠服篚於供牀均如初儀王公百官於大門外分位集竢福晉以下二品命婦以上於二成門內之右集竢內府入直之命婦婦人於二門外集竢在內公主福晉等集於殿內屆時

皇帝喪服詣

幾筵前哭眾傳哭獻茶上膳讀文畢

皇帝奠酒行禮眾隨行禮及送燎

皇帝出殿左門跪候

冠服過從行至大門外王公以下皆跪候過從行三品以下各官鴻臚寺豫引於燎所左右列跪候過

冠服祭文送至燎所防安於燎牀

皇帝詣奠位跪眾皆跪奉爵王大臣進爵

皇帝奠爵三每奠一拜興眾隨叩興奉爵大臣灌畢哭止退均如殷奠之儀翼日繹祭遣官行禮陳饌筵十有一羊五酒五尊楮幣三萬不設鹵簿不齊集不讀祝禮部工部內務府光祿寺堂屬官執事餘如儀

右初祭

諏日行大祭禮前期撰祭文執事諸司供僃至日陳設祭筵內外集序讀文哭奠送燎均如初祭次日繹亦如之

右大祭

周月陳饌筵二十有一羊九酒九尊具楮幣十萬

皇帝喪服哭奠行禮王公百官素服去冠飾隨跪叩傳哭均如初儀期年以內未葬月有奠祭筵十有一羊五酒五尊余陳設禮儀均與殷奠同

右月奠

諏日恭上

尊諡

制下先期禮部具疏請

命總理王大臣內閣九卿曁翰詹科道文六品武四品

以上官集議恭擬

尊諡

廟號進呈

欽定工部豫制香

冊香

寶及宣讀絹

冊絹

寶於制造所翰林院撰

冊文

寶文旣辦擇良辰恭鐫是日所司豫設案於內閣政事堂中設冊寶亭二香亭一於制造所門外內閣大學士學士禮部工部尙書侍郎咸素服集政事堂祗竢工部官奉

冊

寶設亭內鑾儀校舁行至內閣門外亭止有司奉冊

寶恭設於案退大學士等行三跪九叩禮大學士一人奉冊一人奉

寶以授匠人鐫字於潔室恭上

尊諡前一日遣官各一人只告

天

地

太廟

奉先殿

社稷如常告儀【詳吉禮】至日五鼓鴻臚寺官豫設冊寶案

各一於

太和門正中南向鑾儀衛官設黃亭二於階下南北肆設

法駕鹵簿於

殯宮大門之外內務府太常寺官設香案於殿內正中左右設宣讀冊寶各一案又左設香冊香寶案漏未盡執事官咸入王以下公以上於

協和門外集序均素服禮部侍郎二人詣內閣奉宣讀

冊文

寶文於函至

太和門階下豫設亭內退大學士二人自閣奉香

冊香

寶於盝至

太和門階上恭陳案上跪三叩興退只竢於丹墀東質明欽天監官報時屆禮部尙書詣

乾淸門奏請

皇帝素服乘輿出宮至

太和門北階降輿司拜褥官豫設拜褥於門檻外正中

皇帝由

太和左門出詣案前立北向閱

冊

寶訖就拜位立行一跪三拜禮興轉立東次西向司拜褥官徹拜褥大學士二人進詣案前跪三叩興奉

冊

寶分設亭內跪三叩興禮部尙書奏禮畢

皇帝易喪服豫詣

殯宮配殿只竢鑾儀校恭舁冊亭寶亭以次行禮部官十人前引導以禦仗二華蓋一奉冊寶大學士曁執事官從王公於所集之位跪候亭過興以次從至

殯宮門外公侯伯以下四品官以上皆跪迎黃亭由大門中門入至內門止禮部尙書侍郎二人奉宣讀

冊文

寶文豫陳於殿內左右案大學士二人詣亭前跪三叩興

奉香

冊香

寶禮部尙書侍郎恭引由中門中路進殿中門陳於左案跪叩如初退欽天監報時屆禮部尙書詣

配殿奏請贊引對引太常寺卿二人恭導

皇帝由大門左門入就正中拜位前立鴻臚寺官引王公於階下東西公侯伯以下文武四品官以上於大門外按翼序立典儀贊執事官各共廼職贊引奏就位

皇帝就拜位北向立司香奉香合進贊引恭導皇帝詣香案前立司香跪贊引奏跪

皇帝跪奏上香司香進香

皇帝受香合拱舉仍授司香興三上香奏復位皇帝復位立奏跪拜興

皇帝率羣臣行三跪九拜禮興贊引奏跪

皇帝跪羣臣皆跪典儀贊進

冊大學士自東案奉香

冊跪進於左

皇帝受

冊拱舉授禮部尙書跪接興奉安於案跪三叩興退進寶於右如進

冊之儀廼宣

冊宣冊官詣案北面跪恭奉絹

冊宣訖復於案三叩興退宣

寶儀同贊引奏跪拜興

皇帝率羣臣行三跪九拜禮興廼奠帛讀祝三獻爵如儀禮畢執事官奉祝帛禮部尙書侍郎二人詣冊寶案前跪三叩興奉宣讀

冊文

寶文送燎所由中道出

皇帝轉立拜位東旁西向竢過復位贊引奏禮成皇帝還宮眾退翼日

頒詔天下【儀詳吉禮】

右上尊諡

百日陳饌筵二十有五羊九酒十有三尊楮幣十有一萬五千內外集序讀文哭奠如初祭儀右百日祭

嵗逢淸明中元冬日至嵗除日

梓宮在殯均以時致奠

皇帝親詣行禮豫日諸司供備屆日陳祭筵羊酒具楮幣內外集序讀文【淸明不用祭文】哭奠【冬日至不哭】余均如前儀

右時薦

諏日行大葬禮前期禮部疏

聞豫

簡王公大臣相度吉壤工部營治

山陵如制內閣撰擬

陵名進呈

欽定先期禮部防內務府疏

聞徧布諸司供備廼封

陵山遣禮部尙書侍郎致祭太常寺具祝版香帛皇帝禦中和殿

閱視如儀祭日有司設壇於

陵東南承祭官奠獻行禮如告祭

五陵山之儀

山陵工竣復祭

陵山同日並遣官致祭

后土

司工之神如興工祭儀

右封祭

廼

簡大臣爲向導總領率向導官相視

梓宮所出之都門至

山陵量地逺近計日分程工部平治道路爲

行殿於宿次

行殿及

陵旁均設廬供張畢備前期三日遣官各一人以奉移山陵只告

天

地

太廟後殿

奉先殿

社稷均如儀

右視途只告

前奉移一日祖奠陳祭筵三十有一羊九酒十有五尊楮幣十有五萬內外集序讀文哭奠如啟奠儀

右祖奠

屆日五鼓所司陳

法駕鹵簿大升轝於

殯宮門外設冊寶亭於階下執事官各共乃事治喪儀王

大臣率官役豫入

殯殿出綴衣黼扆王公百官素服畢集四品以下官豫於都城外集竢王以下三品官以上於門外鹵簿之末左右序立三旗內務府官於大臣班後序立福晉以下二品命婦以上集於大門之內內務府命婦婦人集於門外屆時禮部尙書奏請

皇帝喪服詣

梓宮前哭祭酒三爵每祭行一拜禮眾傳哭隨叩畢皇太后詣

梓宮旁三奠爵

皇后率

妃

嬪曁公主福晉郡主等皆集於殿內哭拜如儀卒奠

皇帝退立於左西向

皇太后

皇后

妃

嬪以下退立殿後奉冊寶官奉香

冊香

寶安於亭內治喪儀王大臣工部鑾儀衛率執事官校尉

進小轝恭移

梓宮由中門出內外集者各於其次跪哭過

皇帝由殿左門出詣大升轝之左北向跪

梓宮登轝禮部尙書祭酒三行三叩禮畢

皇帝興步行恭送

皇太后

皇后以下瞻仰

梓宮啟行由閒道詣宿次福晉命婦亦由閒道先行靈駕發

冊寶亭及

騎駕鹵簿前導治喪儀王大臣禮部工部內務府鑾儀衞官屬夾道巡行豹尾班侍衛佩儀刀弓矢侍衞扈從三品以上官按品隨行校尉按班舁轝及更班

皇帝率眾跪【凡途中更班皆跪後同】畢廼行

梓宮出都門內大臣祭酒三叩【凡過門橋皆祭酒後同】四品以下官

各於其次跪哭過興

皇帝乘輿由閒道豫往宿次迎王公百官乘馬分班

以從

靈駕至宿次

皇帝恭迎於幔城北門外跪哭王公百官均隨跪哭

過興

梓宮奉安於

行殿正中借以氊毯前設供牀案几左右陳

冊寶陳

騎駕鹵簿於門外王公百官接翼按品序立所司進果筵皇帝行晡奠禮祭酒三爵三拜眾隨叩卒奠闔門皇帝退居廬治喪儀王大臣戒所在官軍只嚴宿衞翼

日昩爽

皇帝詣

行殿朝奠舉哀祭酒眾隨舉哀行禮均如晡奠儀治喪

儀王大臣率舁校進

靈駕發導引翼衛如前儀

皇帝率王公百官跪過從行里許仍乘輿由閒道詣宿次豫竢羣臣步從至舁校更班之所乃乘馬

皇太后

皇后

妃

嬪瞻仰啟行仍乘輿先詣宿次

禦道所經百里內守土官素服跪迎於道右舉哀過赴宿次於网城門外行三跪九叩禮屆奠時於右翼班末隨行禮如儀凡在途之日並同

右宿次朝夕奠

靈駕將至

陵

皇帝

皇太后

皇后

妃

嬪豫至

陵恭竢守

陵貝勒公大臣官員於十里外跪迎鑾儀衛陳設鹵簿如

儀

靈駕至

皇帝迎於大門之左跪哭王公百官隨

駕先至者均隨跪哭迎從

梓宮後行者近

陵橋止馬步從

靈駕至

享殿門橋南大升轝止

皇帝跪視降轝校尉恭舁

梓宮由

享殿中門入

皇帝由左門入奉安

梓宮於

享殿正中陳設幾筵畢

皇帝詣殿內奠酒率羣臣舉哀行禮如儀出還居廬眾退

皇太后

皇后

妃

嬪等入

享殿右門詣殿內奠拜畢均回

行宮是日遣官祗告各

陵並

后土

皇陵山神各如儀翼日遣奠所司陳鹵簿於

享殿門外設幕於門內之左置奠案陳祭文於殿檐下陳祭筵二十有五羊七酒十有五尊楮幣九萬往送王公百官及在

陵貝勒公大臣官員皆按班集序屆時

皇帝由

享殿左門入詣殿內哭奠讀文行禮眾隨哭行禮均如祖

奠之儀

右遣奠

諏日奉安

宮前三日遣官各一人祗告

天

地

太廟後殿

奉先殿

社稷如常告儀工部官豫以織葦爲殿於方城門外接

方城以木爲平臺陳龍輴於

葦殿正中設戧橋於方城前及

陵門外布木軌於隧道內自方城徑逹

宮寶牀之前先一日

皇帝行遷奠禮如遣奠儀卒奠王公百官於

隆恩門外按品集序如初福晉以下命婦婦人豫詣方

城西旁立竢

皇帝於幄次少竢執事王大臣率屬戒辦屆時皇帝詣

梓宮前哭祭酒三每祭一拜眾皆哭隨行禮畢

皇帝退立於丹陛之左執事者入殿恭奉

梓宮降中階循殿東行

皇帝跪過興豫入

陵左門

梓宮登戧橋由

陵中門入至平臺奉安

梓宮於

寶城前

葦殿正中登龍輴北向去幠陳設幾筵畢

皇帝詣

梓宮前哭祭酒三每祭一拜眾皆哭隨行禮乃徹送燎皇帝仍由左門出還

居廬

右遷奠奉移近宮

奉安日所司愼簡工役執事王大臣只率供事內外集序如初屆時

皇帝詣

葦殿內哭祭酒每祭一拜眾皆哭隨行禮畢

皇帝出

陵門外跪

梓宮禦龍輴執事奉輴循行入於

宮侍衛執鐙前導王大臣隨入敬視永安於

寶牀上禮部內務府大臣奉

冊寶陳於左右石案執事以龍輴及木出封石門大葬

禮成遣官只告

陵山

后土之神

皇帝哭入

陵左門詣祭臺前奠爵行禮眾皆哭隨行禮卒哭皇帝乃出詣幄次

右奉安山陵

是日恭題

神主行虞祭禮所司陳黃輿於

隆恩殿丹陛之下設

寶座於殿內正中南向前設供案陳設牲牢爼豆又設帛案香案各一陳制帛香盤尊爵鑪鐙具設祭文案於西檐下設題主案於香案之東南北肆司拜褥官豫設

皇帝拜位於殿內正中司祝司帛司香司爵以次序立於殿內東西典儀立殿外東階掌燎立於

隆恩門外燎所奉櫝大臣豫由東

配殿恭奉

神主櫝陳於案滿漢大學士各一人朝服入竢禮部尙書

詣幄次奏時

皇帝禦素服加冠飾【執事曁陪祀官服同】出次贊引對引太常寺

卿二人恭導

皇帝由

隆恩左門入陞東階進殿左門詣拜位北向立鴻臚寺官引陪祀王以下入八分公以上於露臺上序立引文五品武四品以上官於丹墀內序立奉櫝大臣進啟櫝奉

神主防設於東案大學士二人詣案前行一跪三叩禮興

就位恭題

神主畢啟櫝大臣恭奉

神主跪安於

寶座三叩興退廼行虞祭禮上香讀祝三獻爵送燎均如隆恩殿親饗之儀【詳見吉禮】

右題主虞祭

祭畢鑾儀衞率官校移設黃輿於露臺上正中南向太常寺卿一人北靣跪奏請

神位登輿

升祔

太廟三叩興退贊引恭導

皇帝詣

寶座前行一跪三拜禮興恭奉

神位贊引對引曁大學士恭導由殿中門出奉安於黃輿三拜興退立於左校尉舁輿導以禦仗黃蓋內大臣十人大學士四人前引

皇帝率王以下各官跪候過隨行

神輿出

隆恩中門大學士退立左右

皇帝由左門出先詣宿次恭竢

神輿出

龍鳯門內大臣豫詣

紅門外只竢侍衛禮部尙書侍郎率官屬十人進前恭導至

紅門外止立內大臣乘馬導行侍衛扈從王公百官序從均乘馬至宿次所司豫張黃幄奉安

神位黃輿前設供案陳果品十有二爵三實酒又設香案一於正中前爲拜位太常寺卿奏請行夕奠禮恭導

皇帝詣香案前上香行三跪九拜禮畢還

居廬翼日朝奠

親詣上香行禮畢出幄次轉立於左所司徹案校尉舁輿禮部尙書曁太常寺卿恭引至綱城南門外止內大臣侍衛前導後扈如初

神輿出

皇帝跪過興仍先詣宿次恭竢王公各官於网城外

跪過隨行

禦道所經守土官朝服跪迎道右至宿次行謁見禮三

跪九叩退在途毎日儀同

神輿至都城前一日

皇帝還京豫竢遣官恭代夕奠就香案前上香畢退至幄外行禮次日恭代朝奠如之奠畢校尉舁輿出次遣官於西跪

神輿過隨行是日王公百官均朝服從

神位還京

升祔

太廟至

大淸門王以下文武百官跪過興

神輿至

天安門贊引對引恭導

皇帝跪迎如儀【儀詳吉禮】

右神位還京

期年小祥

皇帝詣

陵於

寶頂方城前行禮前期翰林院撰擬祭文執事諸司供備部院大臣官員三分之一隨往先一日

皇帝謁

陵【儀詳吉禮】禮畢還

居廬所司豫張黃幄於

明樓前丹陛之上幄內設供牀一設祭文案於階上之

西設燎牀於

隆恩門外燎所殿東設幕置奠案祭日黎明內監奉冠服篚安設供牀所司陳祭筵三十有一羊九酒十有五尊禮部尙書奉祭文安於西案鴻臚寺官引王公大學士內大臣侍衛於

陵門外公侯伯子男以下文武百官於配房前按翼序立

均去冠飾素服守

陵貝勒公夫人以下命婦及內務府婦女於

方城前丹陛下庭西之末集序

皇帝喪服乘輿出

行宮內大臣侍衛扈從至

隆恩門外降輿禮部尙書侍郎恭導

皇帝詣幄次少竢屆時禮部尙書侍郎奏請遂前駕由

隆恩左門入

陵左門詣

明樓前黃幄內拜位立尙茶舉茶案設於階下正中奉茶升階恭獻於案灌畢退尙膳奉湯飯進獻於案掲冪司祝及展祭文官詣祝位跪

皇帝跪眾咸跪司祝讀文畢復於案三叩退奉爵大臣

進爵

皇帝恭奠三爵每奠行一拜禮興眾隨叩興

皇帝復位立舉哀眾隨舉哀乃徹鴻臚寺豫引百官於燎所東西稍遠立司祝奉祭文禮部尙書侍郎前引送至燎所避立東旁竢內監奉

冠服篚出內監四人前引

皇帝跪過隨行出

陵中門內大臣十人恭導侍衞扈從王以下跪過隨行

百官均跪過至燎所

皇帝詣奠酒位跪眾皆跪奉爵大臣進爵

皇帝奠酒三爵拜如初興舉哀眾隨叩興舉哀奉爵大

臣灌畢哀止

皇帝仍由左門出還

居廬眾各退

遣官致祭去冠飾素服出入自右門立於丹陛西旁燎位奠酒禮部官進爵余均如前儀

如期年

山陵未竣

梓宮猶在

殯宮祭日陳設禮儀內外集序均如初祭再期大祥皇帝詣

陵致祭或遣官行禮所司陳祭筵羊酒讀文集序舉哀均如初期儀【三年旣周致祭儀同自後逢忌辰致祭詳

陵寢儀】

右期年致祭

中月而禫

皇帝詣

陵致祭前期翰林院撰擬祭文執事諸司供備部院大臣各官以其半隨往所司陳祭筵羊酒如百日致奠之數內外集序

皇帝喪服率羣臣舉哀讀文致祭奠酒行禮均如期年

祭儀是日周二十七月

皇帝

皇后均除服羣臣皆卽吉

右終喪除服

欽定大淸通禮卷四十五﹤史部﹐政書類﹐儀制之屬﹐欽定大淸通禮﹥

欽定四庫全書

欽定大淸通禮卷四十六

凶禮

列後喪禮由

聖子皇帝主喪者初崩恭受

遺誥

命王大臣治喪事禮部內務府防疏喪儀

皇帝成服

皇子

皇孫隨成服

皇后率

妃

嬪曁皇子皇孫福晉皆同時成服王公百官宗室覺羅及內務府所屬官人皆給白布制服公主福晉以下二品命婦以上及內務府所屬婦女給白布制服如之

皇帝居翼室喪服二十七日

上諭用藍筆二十七日外易素服

禦門聽政詣

幾筵前仍喪服二十七月而除

皇后服如之

皇子

皇孫及治喪儀王大臣

殯宮守衛執事官人服百日羣臣服二十七日素服不薙髮百日奏疏文移用藍印十有五日遏音樂止昏嫁百日余儀與

列聖初崩同

右初崩制服

其日殮奠所司於奉安

梓宮殿內正中施黃幔左右素帷內鑾儀校陳

儀駕於

宮門外諸執事皆辦

皇帝立殿檐東西向哭

皇子

皇孫立丹陛西

皇后率

妃

嬪公主皇子皇孫福晉立

幾筵殿內王公以下文武二品官以上立

宮門外三品以下官立外門之外王公福晉夫人郡主以下二品命婦以上立

宮門內丹墀西三品以下命婦立

宮門外之西皆傳哭內務府總管命婦率尙茶女官奉茶尙膳女官奉膳由中門入

皇帝詣

幾筵前跪眾皆跪尙茶女官跪進茶內監奉茶轉進皇帝舉茶奠於案行一拜禮眾皆隨行禮尙茶女官徹

茶尙膳女官進膳掲巾冪

皇帝視上食畢執事官進奠幾於正中

皇帝詣幾前跪奉爵王大臣跪進爵

皇帝祭酒三爵每祭一拜眾隨叩興乃徹饌哭止皇帝還翼室眾各退嗣是朝晡日中三奠朝晡進羮飯

肴饌日中進果筵余儀均與

列聖殮奠同

右殮奠朝晡日中奠

越日禮部尙書侍郎一人率祠祭司官詣內閣只領

遺誥恭鐫謄黃

頒於直省遣使賫諭朝鮮國王理藩院遣官分路往諭

外藩防古均如頒

遺詔儀

誥下之日順天府府尹率屬制服跪迎奉安於公署直省文武官率屬素服郊迎入公廨奉安畢易制服均朝夕哭臨三日二十七日釋服不薙髮遏音樂止昏嫁各百日

京師曁直省軍民男去冠飾女去首飾素服七日遏音樂止昏嫁二十七日朝鮮國王遣陪臣上表進香其使臣在京者給白布制服外藩防古王臺吉公主福晉等入京行叩謁禮在二十七日以內皆制服後二十七日至者男去冠飾女去首飾各三日

右頒遺誥

諏日殷奠工部設祭文案於殿檐下之東內鑾儀校陳

儀駕宮殿監侍導治喪儀王大臣內務府總管率執事官入陳饌筵羊酒畢仍導以出【執事者出入皆導以官殿監侍後仿此】內務府總管命婦率內管領妻奉

冠服篚【後奉篚均仿此】豫設於供牀

皇帝詣

幾筵前哭內外齊集者哭奠茶上食讀文三祭酒眾隨

行禮徹奠

皇帝避立於左祭文送至燎所首領內監接奉內務府

命婦內管領妻奉

冠服篚出

皇帝跪候過興從行公主及在內福晉咸出隨行王公百官皆退避齊集之福晉命婦各於其位跪過興隨行

皇帝至燎所跪眾咸跪

皇帝祭酒三爵每祭行一拜禮眾隨拜興畢哭止余儀

與

列聖殷奠同

右殷奠

啟奠【如殷奠儀】

奉移殯宮

初祭

大祭

月祭

【以上禮儀均見列聖喪禮】

諏日恭上

尊諡

廟號

制下禮部具疏請

勅內閣敬擬

尊諡進呈

欽定恭上

尊諡禮成翼日

頒詔布告天下余儀均與恭上

列聖尊諡同

右上尊諡

百日祭

淸明

中元

冬日至

嵗除在殯時薦

【以上禮儀均見列聖喪禮】

諏日行大葬禮前三日祗告

天

地

太廟後殿

奉先殿

社稷前一日祖奠屆日奉移

梓宮

皇帝率

皇子

皇孫王公百官

皇后率

妃

嬪皇子皇孫福晉以下命婦以上恭送在途朝夕奠

梓宮至

山陵奉安於

享殿遣官祗告

列聖陵寢並祭

陵山

后土之神翼日行遣奠禮奉安

元宮前三日遣官祗告

天

地

太廟後殿

奉先殿

社稷先一日奉移

梓宮於

寶城前

葦殿行遷奠禮屆日

梓宮禦龍輴執事官恭奉循隧道木軌入

元宮永安於

寶牀是日行敬題

神位禮恭奉還京在途虞祭至京

升祔大葬禮成遣官致祭

陵山

后土之神均與

列聖大葬禮儀同

右大葬

期年小祥

再期大祥

中月而禫

皇帝釋服

【以上禮儀均見列聖喪禮】

若由

皇帝主喪者初崩

勅諭羣臣布告天下去冠飾輟朝

皇子去冠飾卽次哭踴

妃

嬪曁皇子福晉皆去首飾卽次哭在京王公百官宗室覺羅及內務府所屬官人皆制服公主福晉以下二品命婦以上及內務府所屬婦女皆制服

皇帝縞素【以白綢爲之】旬有三日易素服閱二月釋服親詣

幾筵前視奠仍素服至期年除

皇子喪服百日易素服詣

幾筵前仍喪服二十七月而除皇子福晉服如之妃

嬪服二十有七日

皇孫及治喪儀王大臣

殯宮守衛執事官人服百日羣臣服二十有七日素服不薙髮百日文移用藍印十有三日京朝官服內遏音樂止昏嫁余儀與

列後初崩同

右初崩制服

其日殮奠所司於奉安

梓宮殿內正中施黃幔左右素帷內鑾儀校陳

儀駕於

宮門外諸執事皆辦

皇帝親臨視奠至丹陛正中降輿哭【後

親臨視奠儀同】皇子立丹陛東

妃

嬪公主皇子皇孫福晉立

幾筵殿內王公以下文武二品官以上立

宮門外三品以下官立外門之外王公福晉夫人郡主以下二品命婦以上立

宮門內丹墀西三品以下命婦立

宮門外之西皆傳哭內務府總管命婦率尙茶女官奉茶尙膳女官奉膳由中門入尙茶女官跪進茶恭奠於案行一叩禮

皇子以下皆北面跪叩徹茶尙膳女官掲巾冪上食畢執事官進奠幾

皇帝詣奠位坐西向奉爵大臣跪進爵

皇帝受爵三奠

皇子以下皆行三叩禮乃徹奠哭止

皇帝乘輿還宮

皇子返苫次眾各退嗣是朝晡日中三奠朝晡進羮飯肴饌日中進果筵余儀均與

列後殮奠同

右殮奠朝晡日中奠

越日內閣繕

勅下禮部恭鐫謄黃

頒於直省遣使賫諭朝鮮國王理藩院遣官分路往諭

外藩防古均如頒

詔儀

勅下之日順天府曁直省文武官均去冠飾制服集公所哭臨三日二十七日釋服百日不薙髮軍民男去冠飾女去首飾素服七日自品官逹於民庶遏

音樂止昏嫁各如其制服之日朝鮮國王遣陪臣上表進香其使臣在京者給布制服外藩防古王臺吉公主福晉等入京行叩謁禮在二十七日以內皆制服後二十七日至者男去冠飾女去首飾各三日

右頒勅

諏日殷奠工部設祭文案於殿檐下之東內鑾儀校陳

儀駕宮殿監侍導治防儀王大臣內務府總管率執事官入陳饌筵羊酒畢仍導以出【執事者出入皆導以宮殿監侍後仿此】內務府總管命婦率內管領妻奉

冠服篚【後奉篚均仿此】豫設於供牀

皇帝親臨哭

皇子以下內外齊集者傳哭奠茶上食讀文

皇帝三奠酒

皇子跪叩眾隨行禮徹奠

皇帝還宮

皇子避立於左王以下各退避祭文送至燎所首領內監接奉內務府總管命婦內管領妻奉

冠服篚出

皇子跪候過興皇子福晉隨行集序之命婦皆於其位跪過興隨行至燎所送燎皇子福晉跪奉爵命婦跪進爵皇子福晉祭三爵每祭行一拜禮眾隨拜興畢哭止余儀與

列後殷奠同

右殷奠

啟奠【如殷奠儀】

奉移殯宮

初祭

大祭

月祭

【以上禮儀均同列後喪禮】

諏日遣使

冊諡禮部承

防具疏請

勅內閣敬擬

冊諡進呈

欽定【如

冊諡業由

欽定制下日禮部卽諏吉疏

聞】屆期奏請命親王一人充

冊諡使郡王一人副之恭行

冊諡禮成翼日

頒詔布告天下余儀均與恭上

列後尊諡同

右冊諡

百日祭

淸明

中元

冬日至

嵗除在殯時薦

【以上禮儀均同列後喪禮】

諏日行大葬禮先期敬題

神位恭奉還京

升祔

奉先殿前三日遣官只告

天

地

太廟後殿

奉先殿

社稷前一日祖奠屆日奉移

梓宮

皇帝親臨奠酒

皇子

皇孫曁王公百官

妃

嬪皇子皇孫福晉及王福晉以下命婦以上恭送在途朝夕奠

梓宮至

山陵奉安於

享殿遣官只告

列聖陵寢並祭

陵山

后土之神翼日行遣奠禮奉安

元宮前三日遣官只告

天

地

太廟後殿

奉先殿

社稷先一日奉移

梓宮於

寶城前

葦殿行遷奠禮

皇帝親臨視葬屆日

梓宮禦龍輴執事官防奉循隧道木軌入

元宮永安於

寶牀大葬禮成遣官祗告

陵山

后土之神均與

列後大葬禮儀同

右大葬

期年小祥

再期大祥

中月而禫

皇子釋服

【以上禮儀均同列後喪禮】

欽定大淸通禮卷四十六

欽定四庫全書

欽定大淸通禮卷四十七

凶禮

皇貴妃喪禮疾革自

大內移入吉安所初薨內務府防禮部疏列喪儀布諸司戒辦

皇帝輟朝五日素服十日【若殯期逾十日及殯而止】

簡王大臣治喪事

命所生皇子卽喪次屆時奉安

金棺於殿內正中內監設幾筵張帷幔內鑾儀校陳儀仗內外成服

皇子公主皇子福晉

皇孫皇孫福晉持服之日

防欽定王貝勒貝子公

皇貴妃戚族成服者至大祭日而除內務府總管一人散秩大臣三人侍衛九十人內務府三旗佐領下官及其妻以三分之一成服均至大祭日而除

皇貴妃本管領下官員及執事男婦宮人內侍皇子侍從成服者隨

皇子而除旣殮設奠王以下文武四品官以上去冠飾素服集於

宮門外左右公主福晉以下一品命婦以上去首飾素服集於門內之右內務府婦女位於命婦後奠時傳哭隨行三叩禮畢各退嗣是朝晡日中皆設奠朝晡上食內鑾儀校陳儀仗內外集序哭奠行禮如前儀日中進果饌不列儀仗不集序

右初喪成服設奠

諏日殯前期只告奉移行啟奠禮所司陳儀仗於大門外【毎奠皆陳后同】張黃幕於門外稍西置案陳楮幣萬有五千於燎所陳果饌筵七羊五酒五尊設爵案於各案之末內管領妻設

冠服篚於靈牀內外會喪者各於其位集竢如初屆時皇子由右門入立宮檐下尙茶獻茶尙膳上食揭巾冪皇子詣案前跪眾各於其位跪哭暫止內務府官進爵皇子祭酒三爵每祭一叩興復位立眾隨跪叩興傳哭奠畢徹儀仗

皇子退王以下皆退內管領妻奉

冠服篚內侍六人恭引出儀門成服婦女隨出至燎所安於燎牀乃燎皇子福晉奠酒三爵三拜興哭眾咸拜興哭畢乃退若

皇帝親臨奠酒至月臺正中降輿詣奠位坐西向奠酒

三爵

皇子北面跪每奠行一叩禮【後

親臨視奠儀同】餘如儀

右啟奠

屆日奉移所司陳大升轝於大門外治喪儀王大臣曁執事官咸防舁尉夫役均服其服分班序立【班數量地遠近每班八十人】王公以下於大門外左右集如初公主福晉以下皆豫詣殯所於大門內西旁集竢屆時治喪儀王大臣工部內務府鑾儀衛大臣率執事官入飭校尉三十有二人恭移

金棺

皇子跪奠三爵每奠一叩【若

皇帝親臨視奠與前親奠儀同】哭盡哀啟行先詣殯所只竢

金棺出門外登大升轝禮部大臣祭轝三奠爵三叩王公以下各於其位跪哭候過從行在途儀仗騎導揚紙錢過門橋祭酒執事官夾道翼衛節示進止後扈侍衛等及恭送之王公各官依序從至殯所門外轝止

皇子迎於門外跪哭眾咸跪哭過興校尉恭舁入大門

皇子由右門隨入公主福晉以下皆跪迎哭過興金棺至殯室恭安正中張帷幔陳設如初

皇子三奠三叩奠畢出反喪次眾退旣殯朝夕日中仍設奠內務府成服婦人輪班入哭日三次及百日止

右殯

諏日行初祭禮屆日設

冠服陳儀仗內外集序如初陳果饌筵三十有五羊二十一酒二十有一尊楮幣十有八萬九千設祭文案於檐下【祭文翰林院撰擬】屆時禮部大臣奉祭文禮部祠祭司官二人恭引由中門入設於案

皇子詣案前跪眾咸跪哭暫止司祝詣祭文案前立讀文畢復於案

皇子奠酒眾隨行禮畢司祝奉祭文禮部大臣恭引送燎所焚燎余均如啟奠儀翼日繹陳果饌七筵羊三酒三尊楮幣萬有五千禮部工部尙書侍郎內務府總管光祿寺卿率屬執事致祭如儀諏日大祭陳設祭品哭奠讀文行禮如初祭翼日繹與前繹祭儀同周月陳果饌十有一筵羊五酒五尊楮幣二萬一千哭奠如前儀再周三周月陳設行禮與初周月同百日讀文致祭陳果饌十有五筵羊七酒七尊楮幣五萬哭奠行禮均如前儀越百日日一上食朔望朝晡仍設奠遇淸明中元冬至陳設果饌羊酒如月奠儀嵗除日陳果饌十有五筵羊七酒七尊均於殯所哭奠如儀

右旣殯奠

諏日行

贈諡禮前期一日遣官祗告

太廟後殿

奉先殿如常告儀屆日內鑾儀校設儀仗於殯所大門外

陳采亭於

午門前內務府官設

冊寶案於幾筵前左右設香案於正中又設祭文案於左陳祭品十有五筵羊五酒五尊如儀王以下四品官以上公主福晉以下一品命婦以上皆豫防如初儀執事官引正副使素服詣內閣於

冊寶案前跪三叩興正使奉

冊副使奉寶【冊寶皆絹制】由

午門中門出安采亭內跪叩如初興校尉舁亭導以繖仗正副使曁執事官從至殯所門外亭止正副使詣亭前跪三叩興奉

冊寶由中門入陳於案跪叩如初退近閾北面立乃上香正使詣香案前上香【副使就位立竢】畢宣讀官進恭奉

冊寶文於各案前立以次宣讀訖復於案退讀文致祭

行禮如儀祭畢

冊寶送燎正副使復

命眾各退

右贈諡

卜葬前期工部治

園寢

【若從葬山陵不別治】營葬具欽天監諏葬日治喪儀王大臣禮部內務府防疏以

聞徧布諸司供備先奉移一日祖奠陳儀仗果饌十有五筵羊七酒七尊楮幣三萬七千哭奠內外集序行禮如啟奠之儀奉移日陳大升轝舁尉九十有六人執事官役戒辦內外送葬者咸豫防屆時所生

皇子承

命往送詣

金棺前哭盡哀跪奠酒三叩興【若

皇帝親臨視奠與前親奠儀同】校尉舁行

皇子恭送門外王以下四品官以上門內公主福晉以下一品命婦以上及內務府婦人各於其位跪哭過止哭興大升轝啟行前導後扈分班恭送均如儀沿途計道裏遠近分宿次各以織葦爲行幕及夕

金棺同轝安於行幕正中陳果筵

皇子哭奠三爵三叩眾隨哭跪叩畢乃退厥明奠亦如之及夕又奠【在途日同】至

園寢日守

陵不值班之貝勒公大臣各官咸於十里外跪迎道右

舉哀過從行至

園寢大門外轝止

皇子率眾跪迎校尉恭舁

金棺入門暫安於

享殿內

皇子奠爵叩如初退翼日遣奠陳儀仗具祭品楮幣如祖奠儀王公以下曁守

陵貝勒以下各官貝勒夫人以下命婦皆集量地分班異等各序於其位哭奠行禮如祖奠儀將葬所司近

園寢設幕陳葬車於幕內又設柩牀一於石牀前髙下與齊豫日遷奠陳果饌十有三筵羊五酒五尊楮幣三萬哭奠集序行禮如遣奠儀卒奠儀仗送燎執事官役恭移

金棺至

園寢前幕內去幠北向奉安

皇子哭奠爵三叩眾皆哭隨叩畢各退葬日內外集序如初治喪儀王大臣率執事官飭校尉匠役皆辦屆時

皇子入幕哭奠爵三叩眾各哭於其位隨叩

皇子出幕旁跪竢

金棺禦葬車執事者奉車行升柩牀逹於石牀以車及柩牀出乃窆實土封石門成葬

皇子哭詣月臺前跪奠三爵毎奠一叩眾皆哭如初卒哭乃返

右葬

諏吉於

園寢潔室敬制

神位工峻遣大學士禮部尙書各一人朝服詣神位前上香行一跪三叩禮奉安寢室遇大祭陳設享殿如儀

右制神位

期年小祥陳果饌十有五筵羊七酒七尊遣禮部大臣讀文致祭工部內務府大臣各一人往襄厥事再期大祥陳果筵醴酒守

園寢官一人承祭【如未葬與小祥儀同惟不讀文】二十七月終喪

右祥祭終喪

貴妃喪禮疾革奉移吉安所初薨內務府防禮部疏列喪儀布諸司戒辦

皇帝輟朝素服五日

命所生

皇子公主持服皇子福晉

皇孫皇孫福晉隨成服奏遣王公等及內務府總管一人散秩大臣三人侍衛六十人內務府應成服之官員男婦曁戚族宮人等均成服其制服日月均與

皇貴妃喪同內務府大臣治喪事內監於奉安金棺殿內張帷幔設

靈牀几案具噐陳各如式旣殮廼奠陳儀仗王以下三品官以上公主福晉以下一品命婦以上皆集內外各爲位傳哭行禮朝晡設奠上食儀如之日中進果筵不設儀仗不集序諏日殯陳大升轝於門外舁尉八十人執事官役皆辦王公以下皆豫集如初公主福晉以下詣殯所集竢屆時恭移

金棺

皇子奠酒三叩興哭送登轝啟行前後扈送者序從至於殯所門外

皇子率眾跪迎於門外之東皆哭轝止校尉三十有二人恭舁

金棺入門公主福晉以下哭迎於門內之西至殯室恭安正中

皇子哭奠如初出反喪次諏日初祭陳果饌三十有一筵羊十有九酒十有九尊楮幣十有四萬九千設

冠服讀文【祭文翰林院撰擬】

皇子哭奠【或遣大臣】三叩興眾皆哭隨行禮送燎時姻戚命婦一人奠酒翼日繹陳果饌五筵羊三酒三尊楮幣萬致祭如儀諏日大祭如初祭翼日繹亦如之周月陳果饌十有一筵羊五酒五尊楮幣二萬哭奠如初再周三周月奠同百日讀文致奠陳果饌羊酒數同月奠哭奠如初遇淸明中元冬至嵗除日皆陳果饌二筵羊一酒一尊致奠如儀卜葬前期營治

園寢旣竣諏葬日疏

聞布諸司供備前一日祖奠陳儀仗果饌十有三筵羊五酒五尊楮幣三萬哭奠內外序集如初儀奉移日陳大升轝【舁尉人數詳見前】執事官役皆辦內外集者咸豫防屆時所生

皇子承

命往送詣

金棺前哭盡哀跪奠三爵三叩興校尉舁行

皇子恭送門外王以下三品官以上門內公主福晉以下一品命婦及內務府婦人各於其位哭過止哭大升轝啟行前後扈分班恭送均如儀沿途量定宿次以織葦爲行幕

金棺同轝安行幕正中

皇子哭奠三爵每奠一叩興眾隨叩畢退厥明奠亦如之及夕又奠【在途日同】至

園寢日守

陵不值班之貝勒公大臣各官皆出數里外迎於道右

哭過從行至

園寢門外轝止

皇子率眾跪迎校尉恭舁

金棺入門暫安於

享殿內

皇子奠爵叩如初退翼日遣奠陳儀仗具果饌羊酒如祖奠之數送葬羣臣曁守

陵貝勒以下各官貝勒夫人以下命婦皆集量地分班異等各序於其位哭奠行禮均如祖奠儀豫日遷奠陳設禮儀如遣奠奠畢儀仗送燎執事官役恭移

金棺至園寢前幕內去幠北向奉安

皇子哭奠爵三叩眾皆哭隨叩畢各退葬日執事官役皆辦集者如初屆時

皇子入幕哭奠爵三叩各於其位哭隨叩

皇子出幕旁跪竢

金棺奉安葬車執事者奉車行升柩牀逹於石牀以車及柩牀出乃窆實土封石門成葬

皇子哭入

園寢前跪奠爵三叩興眾皆哭叩如初卒哭乃返諏吉敬制

神位工竣遣內閣禮部大臣行禮鐫字飾以石靑奉安寢室如儀期年小祥陳果饌羊酒楮幣各如月奠儀遣禮部大臣致祭工部內務府大臣襄事再期大祥陳果筵醴酒守

園寢官承祭如常祭儀二十七月終喪

右貴妃喪

妃喪禮疾革奉移吉安所初薨內務府防禮部疏列喪儀

皇帝輟朝素服三日

命所生皇子公主持服皇子福晉

皇孫皇孫福晉隨成服奏遣王公及內務府總管散秩大臣侍衛內務府應成服之官員男婦等均成服其制服日月均與

貴妃喪同旣殮設奠陳儀仗王以下三品官以上公主福晉以下一品命婦以上皆集序傳哭行禮朝晡上食日中進果筵諏日奉移

殯宮旣殯初祭大祭陳饌筵羊酒具楮幣設

冠服讀文

皇子哭奠行禮內外齊集者皆傳哭祭之明日皆繹周月百日皆致奠卜葬奉移

園寢前一日祖奠奉移日

皇子哭奠往送王以下三品官以上公主福晉以下一品命婦及內務府婦人

金棺啟行皆跪哭在途分班恭送朝夕奠至

園寢翼日遣奠奉安前一日遷奠葬日奉

金棺於葬車執事官校移車行升柩牀永安於石牀以車及柩牀出封石門成葬

皇子哭奠酒三每奠一叩卒哭返諏吉敬制

神位奉安寢室期年小祥再期大祥皆致祭品物及行禮儀節均與

貴妃喪同

右妃喪

嬪喪禮疾革奉移吉祥房初薨內務府防禮部疏列喪儀

皇帝輟朝素服二日

命所生皇子及公主持服皇子福晉

皇孫皇孫福晉隨成服奏遣王公及內務府總管內務府應成服之官員男婦等均成服其制服月日均與

妃喪同旣殮設奠陳采仗王以下一品官子爵以上公主福晉以下一品命婦以上皆集序哭行禮朝晡上食日中進果筵諏日奉移殯宮陳大升轝舁尉六十有四人其餘哭奠集序奉移儀節均與

妃喪同旣殯初祭陳果饌二十一筵羊十有一酒七尊具楮幣十萬五千設冠服讀文

皇子哭奠祭酒三爵每祭一叩內外集者傳哭行禮翼日繹果饌三筵羊三酒三尊楮幣六千大祭如初祭儀【惟不讀文】翼日繹亦如之周月果饌七筵羊三酒三尊楮幣萬有四千再周三周月百日奠皆同卜葬奉移

園寢前一日祖奠果饌九筵羊三酒三尊楮幣二萬奉移日

皇子哭奠往送集序王以下一品子爵以上公主福晉以下一品命婦及內務府婦人

金棺啟行皆跪哭在途分班恭送朝夕奠至

園寢翼日遣奠奉安前一日遷奠葬日執事官校恭舁

金棺永安於石牀封石門成葬

皇子哭祭酒三爵每祭一叩卒哭返諏吉制

神位奉安寢室期年小祥再期大祥皆致祭儀節均與

妃喪禮同

右嬪喪

太妃

太嬪薨凖生前封號治喪有追封者視追封之號治喪

薨於

大內內務府官典喪薨於所生之子府第或官典喪事或

命其子治喪均臨時請

防余並如前儀

右太妃太嬪喪

貴人喪禮疾革奉移吉祥房初薨

皇帝命所生皇子公主持服皇子福晉

皇孫皇孫福晉隨成服內務府應成服之官員男婦咸成服制服月日

防而除旣殮廼奠貝勒以下一品官以上貝勒夫人以下一品夫人以上內外集序朝晡日中行禮舉哀如儀諏日而殯行初祭禮陳果饌十有五筵羊九酒七尊楮幣六萬三千五百

皇子奠酒三每奠一叩眾隨行禮傳哭禮畢退翼日繹陳祭筵羊酒各三楮幣五千大祭與初祭同翼日繹亦如之周月百日皆奠果饌羊酒楮幣陳設行禮均與

嬪喪奠同葬有日前期祖奠陳設與百日同內管領率所屬男婦分班集序行禮如前儀奏遣

皇子大臣官員送往

園寢

金棺至

園寢翼日遣奠葬前一日遷奠皆如祖奠儀葬日奉安

金棺於壙窆封畢

皇子哭祭酒三每祭一叩卒哭返期年小祥致祭行禮如常祭儀

右貴人喪

欽定大淸通禮卷四十七

欽定四庫全書

欽定大淸通禮卷四十八

凶禮

皇太子喪禮未分封之

皇子薨逝有追封

皇太子者禮部內務府承

防防疏喪儀

簡王大臣典喪事

皇太子年已冠

皇帝服十有三日未冠

皇帝去冠飾素服輟朝七日已昏並已生子皇太子福晉及所生皇孫皆成服百日外易素服二十七月而除【如奉有

欽定制服月日皆遵

防行】

皇太子近侍內監執事人等皆成服百日奏遣王公散秩大臣【人數臨時奏定】及侍衛九十人內務府所屬官員防軍等六百人皆成服至大祭日而除王以下文武有頂帶官以上咸去冠飾素服七日直省官去冠飾素服三日外藩防古王臺吉及公主福晉等服內來京者皆去冠飾首飾朝鮮國使臣在京者素服七日自王公逹於軍民遏音樂止昏嫁畿內於初祭日止直省三日旣殮設奠所司於奉安

金棺宮內陳帷幔列幾筵陳儀仗於

宮大門外

皇帝親臨至月臺正中降輿哭詣奠位坐西向執事官

進奠幾奉爵大臣跪進爵

皇帝祭酒三爵皇孫北面跪行三叩禮【若非

親臨奠酒並皇孫年防遣官行禮】王以下文武有頂帶官以上序立於門外左右公主福晉以下一品夫人以上序立於門內之右內務府成服婦人立命婦後皆哭隨行禮卒奠

皇帝乘輿還宮

皇孫返苫次眾各退朝晡設奠上食儀同日中進果筵不設儀仗不集序

右初喪

諏日奉移

殯宮豫日行啟奠禮陳儀仗內外集序如初具楮幣三萬陳祭筵十有五羊七酒七尊讀文【祭文翰林院撰擬】

皇孫哭奠眾傳哭隨行禮如儀屆日所司陳大升轝於奉安宮大門之外執事官役皆辦王公百官以

金棺所經門街列定班位集序公主福晉以下豫詣殯所集竢屆時

皇帝親臨奠酒皇孫跪叩如前儀執事王大臣率官校

進恭行奉移禮

金棺至門外登轝禮部尙書【或侍郎】一人祭酒三毎祭一叩畢啟行前後從如儀

皇帝還宮

皇孫步行恭送王公百官各於集序之位跪迎哭過從行及於

殯宮門外

皇孫率眾迎於門外之東皆哭轝止校尉恭舁入門公主福晉以下哭迎於門內之西至殯室恭安正中陳設帷幔靈牀案几如前

皇孫入哭奠爵三每奠行一叩禮眾傳哭隨行禮畢退

右殯

諏日初祭所司陳儀仗於

殯宮大門之外【每祭皆陳后同】張黃幕於門外稍西置奠案設祭文案於檐下【祭文翰林院撰擬】具楮幣【二十三萬五千】於燎所陳饌筵六十有三羊二十有一酒二十有五尊於幾筵前及階左右又設爵案一於各案之末內監設

冠服篚於靈牀王公百官於門外公主福晉命婦於門內辧位集竢屆時

皇孫【或遣大臣】入門立於檐下哭尙茶獻茶尙膳上食揭巾冪

皇孫詣幾筵前跪哭暫止司祝詣讀文位讀祭文畢復於案奉爵官進爵

皇孫受爵三奠毎奠一叩興復位立哭如初眾皆隨叩興傳哭徹奠司祝奉祭文內監奉

冠服篚均送燎所

皇孫詣燎位奠爵行禮如初興哭眾隨叩興哭畢廼退翼日繹祭陳祭筵九羊三酒三尊楮幣萬有五千禮部工部內務府光祿寺大臣執事內務府成服男婦集序如儀諏日大祭陳設祭品哭奠讀文行禮均如初祭次日繹亦如初祭繹之儀月奠陳祭筵十有七羊七酒七尊楮幣五萬陳儀仗集序哭奠如初【再周三周月奠同】

右旣殯奠

越日行

冊諡禮前期工部制

冊寶翰林院撰

冊寶文送內閣恭書禮部疏請

命正副使各一人詣殯所將事前一日遣官只告

太廟後殿

奉先殿如常告儀屆日鑾儀衛設儀仗於

殯宮大門之外內務府官設冊寶案於幾筵前左右設香案於正中又設祭文案於左鴻臚寺官設冊寶案於

太和門階上正中鑾儀衛陳采亭於階下正副使曁執事官皆素服立於階下之東內閣學士自閣奉

冊寶【絹制】至

太和門階上分陳於案跪三叩興退禮部尙書侍郎引正副使由東階升詣

冊寶案前跪一叩興正使奉

冊副使奉寶由中道左降階安設亭內跪叩如初興校尉舁亭繖仗前導正副使曁執事官從由中路中

門出內大臣侍衛於

午門內金水橋旁王以下奉恩將軍以上於

午門外常朝所跪送公侯伯以下四品官以上豫往殯宮大門外集竢

冊寶亭至皆跪迎亭由中門入及二門止正副使詣亭

前跪三叩興正使奉

冊副使奉寶以次進殿中門恭陳於案跪叩如初退近檻北面立執事官贊上香正使詣香案前上香畢復位贊宣

冊宣冊官奉

冊文宣讀訖仍復於案宣寶如宣

冊之儀正使偕副使行一跪三叩禮興出殿右門立竢承祭官致祭奠帛讀祝三獻行禮如儀祭畢奉祝帛絹

冊寶送燎正副使還復

命眾各退翼日禮部以

冊諡禮成

頒示直省及朝鮮國國王率其陪臣素服跪迎國中遏

音樂止昏嫁三日

右冊諡

百日陳祭筵十有九羊七酒七尊楮幣七萬讀文哭奠行禮儀與月奠同未塟以前淸明中元冬日至嵗除日均於殯所陳祭品哭奠如儀【惟冬至不哭】右百日奠時薦

卜塟前期工部治

園寢營塟具將竣欽天監諏塟日禮部內務府疏

聞徧布諸司供備奉移前一日祖奠陳設祭筵羊酒內外集序哭奠行禮如啟奠之儀至日陳大升轝執事官役皆辦內外集者咸豫防屆時

皇帝親臨奠酒皇孫跪叩均如前儀奠畢執事王大臣

率官校恭行奉移禮

金棺至門外登轝

皇帝還宮

皇孫往送門外王以下文武有頂帶官以上門內公主福晉以下一品命婦以上各於其位哭

金棺過止哭

金棺啟行前導後從分班恭送沿途計道裏遠近分宿次各以織葦爲行殿及夕

金棺奉安於行殿正中陳果筵

皇孫哭奠行禮眾隨行禮均如儀厥明奠亦如之及夕又奠【在途日同】至

園寢日守

陵不值班之貝勒公大臣各官皆出數里外跪迎道右

舉哀過從行至

園寢大門外轝止

皇孫率眾跪迎校尉恭舁

金棺由中門入暫安

享殿行遣奠禮陳果筵送塟王公以下曁在

陵之大臣各官及貝勒夫人以下命婦皆集量地分班

異等各序於其位

皇孫詣

金棺前哭奠爵三毎奠一叩眾傳哭隨行禮畢退塟日所司豫於

園寢前設幕陳塟車於幕內徑逹石牀髙下與齊廼行遷奠禮陳儀仗內外集序如前陳祭筵十有五羊七酒九尊楮幣三萬哭奠行禮如遣奠儀卒奠執事官役奉移

金棺至幕內陳於塟車去幠北向奉安

皇孫哭奠爵三叩眾各於其位隨哭叩

皇孫詣幕側跪竢執事官役恭奉

金棺由塟車逹於石牀以車出乃窆實土封石門成塟

皇孫哭入

園寢前跪奠爵三叩眾隨哭叩如初卒哭乃返

右塟

旣塟奉安

神主於

園寢享殿先期匠人於廡室敬制

神主鐫

諡工竣奉安於案內閣禮部工部大臣各一人朝服上香行禮如儀諏吉行題主禮所司設

神主案於殿內正中前設香案設題主案於香案之東豫置主櫝於案上屆時禮部尙書【或侍郎】啟櫝恭奉

神主於案大學士詣案前行一跪三叩禮興西面恭題畢退禮部尙書恭奉

神主跪安於正中案上三叩興退廼行虞祭禮陳牛一羊二帛一爵三上香奠帛讀祝獻爵承祭官行禮如儀

右題主

期年小祥陳果饌羊酒如百日奠之儀遣官致祭禮部工部內務府大臣各一人往襄厥事再期大祥陳果筵醴酒守園寢官一人承祭【如未塟與小祥儀同】二十七月終喪

右祥終喪

皇子喪禮未分封之

皇子薨逝內務府防禮部疏列喪儀布諸司戒辦

皇帝輟朝素服五日已昏並已生子皇子福晉及所生皇孫皆成服百日外易素服二十七月而除【如奉有欽定制服月日皆遵

防行】

皇子近侍內監執事人等皆制服百日奏遣王公及散秩大臣三人侍衛六十人內管領二人內務府派出佐領下男婦皆成服至大祭日而除旣殮設奠所司於奉安

金棺殿內設帷幔列幾筵陳儀仗於門外

皇帝親臨至月臺正中降輿哭詣奠位坐向西執事官

進奠幾奉爵大臣跪進爵

皇帝祭酒三皇孫北面跪行三叩禮【若非

親臨奠酒並皇孫年防遣官行禮】王以下四品官以上公主福晉以下一品夫人以上各於其位集序皆傳哭隨行禮奠畢

皇帝還宮

皇孫返苫次眾各退朝晡上食儀同日中進果筵不設儀仗不集序

右初喪

諏日而殯所司陳大升轝設儀仗執事官役皆辦王公以下豫集如初公主福晉以下豫至殯所集竢屆時

皇帝親臨奠酒皇孫跪叩如前儀執事官率校尉奉移金棺登轝禮部尙書【或侍郎】一人祭酒三毎祭一叩畢啟行前導後從如儀

皇帝還宮

皇孫恭送王公各官於集序之位跪候過從行及於殯所門外

皇孫率眾迎於門外之東皆哭轝止校尉恭舁入門公主福晉以下哭迎於門內之西至殯室恭安正中陳設帷幔靈牀案几如前

皇孫入哭奠爵三每奠行一叩禮眾傳哭隨行禮畢退

右殯

諏日初祭所司陳儀仗於

殯宮大門之外【每祭皆陳后同】張黃幕於門外稍西置奠案設祭文案於檐下【祭文翰林院撰擬】具楮幣十有五萬於燎所陳饌筵三十有一羊九酒九尊於幾筵前及階左右又設爵案一於各案之末內監設

冠服篚於靈牀內外集序如初

皇孫【或遣大臣】入門立檐下哭尙茶獻茶尙膳上食揭巾冪

皇孫詣幾筵前跪哭暫止司祝至讀祝位讀祭文畢復於案奉爵官進爵

皇孫受爵三奠毎奠一叩興復位立哭如初眾皆隨叩興傳哭徹奠送燎

皇孫詣燎位奠爵三叩如初興哭眾隨叩興哭畢乃退翼日繹祭陳果筵五羊五酒五尊楮幣四千內外不集序內務府官祭酒行禮如儀諏日大祭陳設祭品哭奠讀文行禮儀與初祭同翼日繹祭儀與初祭次日繹同周月陳祭筵十有五羊九酒七尊楮幣二萬哭奠如儀【再周三周月奠同】

右旣殯奠

如奉

防追封擇吉行追封禮前期工部制

冊寶翰林院撰擬

冊寶文送內閣恭書如式禮部疏請

命正副使各一人詣殯所將事屆日鑾儀衛設儀仗於殯所大門外內務府官設冊寶案於幾筵前左右設香案於正中又設祭文案於左鴻臚寺官設冊寶案於內閣鑾儀衛豫設采亭於

午門前屆日正副使曁執事官皆素服詣內閣至

冊寶案前行一跪三叩禮興正使奉

冊副使奉寶由

午門中門出分陳亭內跪叩如初興校尉舁亭繖仗前導正副使曁執事官隨行亭田中道出

長安門至殯所門外止正副使詣亭前跪三叩興正使奉

冊副使奉寶由中門入陳於案跪叩如初退近檻北面立正使詣香案前上香畢復位立宣冊官至

冊案前奉

冊文宣讀仍復於案次宣寶如宣

冊之儀正使偕副使行一跪三叩禮興廼進饌讀祭文

奠酒行禮如儀

右封諡

百日陳設祭品如月奠之數哭奠行禮如初未塟以前淸明中元冬日至嵗除日均於殯所陳祭品哭奠如儀【惟冬至不哭】

右百日奠時薦

卜塟前期工部治

園寢營塟具將竣諏塟日禮部內務府疏

聞諸司供備奉移前一日祖奠陳儀仗果饌十有五筵羊九酒五尊楮幣二萬哭奠內外集序行禮儀與百日同至日陳大升轝執事官役皆辦內外集者咸豫防屆時

皇孫承

命往送詣

金棺前哭盡哀跪奠酒三叩興【如

皇帝親臨奠酒與前

親奠儀同】校尉舁行門外王以下四品官以上門內公主福晉以下一品命婦以上各於其位哭過止哭及登轝啟行前導後從分班恭送均如儀沿途計道裏分宿次各以織葦爲行幕及夕

金棺奉安於行幕正中陳果筵

皇孫哭奠行禮眾隨哭跪叩畢乃退厥明奠亦如之【在途日同】至

園寢及大門外轝止

皇孫率眾跪迎校尉舁

金棺由中門入暫安於

享堂行遣奠禮陳設果饌哭奠行禮均如祖奠儀塟日所司豫於

園寢前設幕陳柩牀於幕內廼行遷奠禮陳饌筵一羊一哭奠行禮如遣奠儀卒奠奉移

金棺至

園寢前幕內陳於柩牀去幠北向奉安

皇孫哭奠爵三叩眾於其位隨哭叩

皇孫詣幕側跪竢執事官役恭奉

金棺由柩牀達於石牀以柩牀出廼窆實土封石門成塟

皇孫哭入

園寢前跪奠爵三叩眾隨哭叩如初卒哭廼返

右塟

旣塟奉安

神主於

園寢享堂先期匠人於廡室敬制

神主鐫

諡工竣奉安於案內閣禮部工部大臣各一人朝服上香行禮如儀諏吉行題主禮所司設

神主案於

享堂正中前設香案設題主案於香案之東豫置主櫝於案上屆時禮部大臣啟櫝恭奉

神主於案大臣一人詣案前行一跪三叩禮興西面恭題畢退禮部大臣恭奉

神主跪安於正中案上三叩興退

右題主

期年小祥陳果饌羊酒如月奠之數遣官致祭禮部工部內務府大臣各一人往襄厥事再期大祥陳果筵醴酒守園寢官一人承祭【如未塟與小祥儀同】二十七月終喪

右祥終喪

欽定大淸通禮卷四十八

欽定四庫全書

欽定大淸通禮卷四十九

凶禮

親王以下宗室將軍以上喪禮疾篤居正寢旣終諸子號哭躃踴福晉側室【貝勒以下夫人同】及諸子婦跪哭兄弟姻戚立哭皆男哭於左女哭於右喪主【以王公之長子無則長孫承重餘仿此】及餘子皆剪髮辮去冠飾主婦【以王公之福晉夫人無則承以冡婦餘仿此】及諸婦以下皆去首飾散髮【殮後乃綰遇奠獻仍散】飭府屬官二人典喪儀余掌事者隨所置治棺親王朱髤飾金龍世子郡王繪龍貝勒以下繪蟒均采棺朱髤鎭國將軍以下均朱棺戒辦殮具府屬及本旗所屬官皆先集素衣執事右初終

是日府前陳列儀衛官屬告哀於禮部禮部以

聞

皇帝輟朝【親王薨輟朝三日世子郡王二日貝勒一日貝子以下不輟朝】宗人府徧布於宗室諸防喪者內外咸集親王薨和碩親王以下奉恩將軍以上民公侯伯都統尙書子爵以下佐領騎都尉以上及本翼宗室集於外固倫公主和碩福晉以下縣君奉恩將軍恭人以上集於內世子郡王薨親王以下參領以上集於外余與親王同貝勒薨世子郡王以下本旗佐領以上集於外和碩公主世子福晉以下集於內余與郡王同貝子薨貝勒以下本旗參領郎中以上集於外貝勒夫人以下集於內余與貝勒同公薨貝子以下至奉國將軍集於外郡君貝子夫人以下集於內鎭國將軍卒輔國公以下集於外輔國將軍卒鎭國將軍以下集於外奉國將軍卒輔國將軍以下集於外奉恩將軍卒不防喪將至府第均男去冠飾女去首飾素服各就喪次竢殮畢乃退

右輟朝防喪

殮具旣備布棺於堂中借茵褥加衾枕垂其裔於四外【親王世子郡王貝勒借五層貝子公三層鎭國將軍以下一層】屆時奉屍於棺喪主以下憑棺哭盡哀乃蓋棺加錠卒殮設靈座於柩前幛以帷具奠案陳鑪擎爵饌果酒建丹旐於大門內之左喪主以下府屬官以上主婦以下府屬官員命婦以上俱成服宗人系本支所分應有服者亦成服每日淸晨日中日晡均設奠府屬男婦皆集奠時喪主詣案前跪祭酒三爵每祭行一叩禮興舉哀府屬官皆隨行禮舉哀卒奠退右殮成服設奠

諏日而殯前一日啟奠陳饌筵羊酒具楮幣喪主哭奠行禮諸成服者均隨行禮舉哀如儀發引日諸防喪者皆集執事者陳吉凶儀衛於大門外鞍馬散馬親王各十有五世子郡王各十有四貝勒各十有三貝子各十有二鎭國公各十輔國公各八鎭國將軍鞍馬七輔國將軍五奉國將軍四奉恩將軍三餘陳設各如其等若恭領

冊【寶印】者【親王世子

冊賓郡王

冊印】設亭二奉

冊【寶印】於亭中陳列門外左右舁夫【親王世子八十人郡王以下六十有四人】舉轝入設於堂上喪主以下哭踴奠獻畢執事者徹帷遷柩載於轝役夫舁行喪主哭從出大門施幃蓋【親王紅錦黃幨世子郡王紅錦紅幨貝勒靑幨貝子以下皆靑幃靑幨】屬引遂發

冊【寶印】亭前行次丹旐次列儀衛喪主以下男在轝前步從女在轝後車從皆哭不絕聲途次掦楮幣過門橋府屬官奠酒靈輀將至殯所喪主以下豫於大門外跪哭迎過興及殯室門外轝止脫載去幃蓋役夫舁棺安於室正中執事者奉

冊【寶印】陳於左右喪主以下哭踴奠獻如儀

右殯

禮部疏請

賜防

皇帝遣官諭祭【輔國將軍以上二次奉國將軍以下一次】初祭翰林院撰擬祭文【輔國將軍以下內閣撰擬】戶部供楮幣禮部供羊光祿寺供酒親王楮三萬世子楮二萬五千均羊九酒九郡王楮二萬三千羊七酒七貝勒楮萬有五千貝子楮萬均羊五酒五鎭國公楮九千輔國公楮八千均羊四酒四鎭國將軍楮五千羊二酒二輔國將軍楮四千羊一酒一奉國將軍【初祭大祭共楮六千羊一酒二】奉恩將軍【初祭大祭共楮三千羊一酒二不撰祭文】本家自備祭品楮幣各如制祭之日陳列儀衛於堂中靈座前設供案鑪鐙具中陳

欽賜祭品左右分陳自備祭品設遣官奠位於案前設祝案於東北向設燎牀於南陳楮幣遣官至喪主率有服宗親及府屬官跪迎於大門外禮部官恭奉祭文由中門入陳祭文於東案遣官隨入就位立喪主以下皆就位跪執事官展祭文太常寺官立於祝案左北面讀文畢遣官跪執事官實酒於爵跪授遣官受爵拱舉奠於池三奠每奠行一叩禮喪主以下隨行禮畢興舉哀眾隨舉哀執事官恭奉祭文至燎所焚燎喪主以下望

闕謝

恩行三跪九叩禮乃送遣官於大門外如來儀是日大功宗親除服越日大祭供備楮幣羊酒遣官行禮如初祭儀是日期服宗親及本屬旗員防軍人等咸除服

右諭祭

宗人府具疏請諡【奉國將軍以下不疏請】得

防賜諡內閣擬諡以

聞翰林院撰擬碑文工部給葬費親王白金五千兩世子四千兩郡王三千兩貝勒二千兩貝子千兩公鎭國將軍均五百兩輔國將軍四百兩營建墳塋周繚以垣親王四圍凡百丈世子郡王八十丈貝勒貝子七十丈公六十丈餘如其品垣南爲門施金采【貝勒以下不施】其中爲享堂南向親王五間世子以下公以上均三間餘如常制甬道正中工部立丰碑親王給白金三千兩世子二千五百兩郡王二千兩貝勒千兩貝子七百兩公四百五十兩鎭國將軍三百五十兩輔國將軍三百兩【碑式親王以下鎭國公以上均交龍首龍趺鎭國輔國將軍如其品】置守塋親王十戶世子郡王八戶貝勒貝子六戶公四戶將軍以下制各如其品

右賜諡營葬

百日設奠陳祭筵牲醴具楮幣親王世子均祭筵十有五羊九酒七尊楮二萬郡王祭筵十有三羊七酒七尊貝勒祭筵十羊酒各五楮均二萬貝子祭筵八羊酒各五楮萬有六千鎭國公祭筵七羊酒各四楮萬有四千輔國公同【惟楮減二千】鎭國將軍祭筵五羊酒各三楮萬有四千輔國將軍祭筵四羊酒各二楮萬有二千奉國將軍祭筵三羊酒各二楮萬奉恩將軍同【惟楮減二千】執事者陳設如儀府屬官及宗人成服者咸集喪主哭奠行禮眾皆哭隨行禮畢各退喪主始薙髮府屬男婦除服右百日

卜葬親王不逾期年郡王貝勒不逾七月貝子以下不逾五月將葬前期行祖奠禮儀與啟奠同執事者豫於墳塋設蘆棚張幕布席薦於壙外喪主親視鋪陳壙中之事遷柩之日陳列吉凶儀衛諸防葬者內外咸集喪主詣柩前行遣奠禮如祖奠儀舉哀役人舁柩行喪主以下哭從柩至墳塋暫安於席薦上喪主以下憑棺哭踴盡哀諸防葬者內外辭訣喪主止哭臨視乃奉安柩於壙正中【合葬者男左女右】藏志石遂窆掩壙覆土喪主以下哭盡哀乃於塜前設案陳酒果告成事奠叩如前儀右葬

期年小祥至忌日備物致祭陳饌筵羊酒具楮幣均如百日奠之數喪主哭奠行禮如儀再期與期年祭禮同二十七月終喪乃卽吉

右祥祭終喪

親王福晉喪禮部以

聞得

防防喪親王以下奉恩將軍以上集於外固倫公主親王福晉以下縣君奉恩將軍恭人以上集於內殮用采棺旣殮內外成服立引旛於府門內之右發引儀衛【從其封爵世子福晉以下均仿此】備鞍馬不設散馬【下仿此】喪至墳塋

皇帝賜祭一次官給羊酒各九楮二萬宗人府不請諡工部不給葬費不建碑余自初喪及於終喪儀節均與親玊同世子福晉喪世子郡王以下奉恩將軍以上固倫公主以下奉恩將軍恭人以上防喪殮用采棺內外成服設奠自初喪及終喪儀節均與世子同惟百日致祭饌筵十有三羊七楮二萬遣官致祭給羊酒各七楮萬有七千郡王福晉喪內外防喪者與世子福晉喪同祭用羊酒亦如其數惟百日祭筵減一遣官致祭楮減二千其自初喪及終喪儀節並同郡王貝勒夫人喪內外防喪者與郡王福晉喪同惟固倫公主親王福晉不集遣官致祭給羊酒各五楮萬其自初喪及終喪儀節並同貝勒貝子夫人喪貝勒以下集於外郡主貝勒夫人以下集於內遣官致祭給羊酒各三楮七千其餘儀節均與貝子喪同鎭國公夫人喪貝子以下集於外郡君貝子夫人以下集於內遣官致祭給羊酒各二楮六千其餘儀節均與鎭國公喪同輔國公夫人喪內外防喪者如鎭國公夫人喪惟郡君不集遣官致祭給羊酒各二楮五千餘均與輔國公喪同

右福晉夫人喪

固倫公主喪采棺殮奠內外防喪及祭葬諸儀節均與親王福晉同若下嫁外藩翰林院撰擬祭文遣內大臣侍衛禮部理藩院官詣葬所讀文致祭如儀【詳王公喪禮】和碩公主喪與世子福晉同郡主喪與郡王福晉同縣主喪與貝勒夫人同郡君喪與貝子夫人同縣君喪與鎭國公夫人同鄕君喪與輔國公夫人同若下嫁外藩均遣官致祭如前儀右公主郡主縣主郡君縣君鄕君喪

親王側福晉喪與世子福晉同惟

諭祭一次禮部疏請候

防遵行【不撰祭文】世子側福晉喪與郡王福晉同郡王側福晉喪與貝勒夫人同貝勒側夫人喪與貝子夫人同貝子側夫人喪與鎭國公夫人同鎭國公側夫人喪與輔國公夫人同輔國公側夫人喪輔國公以下防喪百日致祭楮萬饌筵六羊三其餘儀節與輔國公夫人喪同

右親王以下側室喪【附】

欽定大淸通禮卷四十九

欽定四庫全書

欽定大淸通禮卷五十

凶禮

官員喪禮【民公侯伯視一品子男各視其等】有疾居正寢【女居內寢】疾革遺疏【三品以上官得具遺疏】遺言皆書之旣終子號哭躃踴去冠被髮徒跣諸婦女子去笄期功以下丈夫素冠婦人去首飾皆易素服男哭牀東女哭牀西異向作防帛【結白絹爲之】爲位於屍東前設案奠閣余【生前食飲所餘】脯醢酒果用吉噐立喪主【以適長子無則長孫承重】主婦【以亡者之妻無妻及母之喪則以喪主之妻當之】防喪司賔司書贊祝諸執事人治棺及凡喪具防喪者使人上遺疏訃於有司及親屬僚友

右初終

越日小殮侍者於寢室施幃設浴牀於屍牀前牀東置案陳沐浴巾櫛含具三品以上含用小珠玉五七品以上用金玉屑五襲牀在浴牀西襲事陳其旁常服一稱朝衣冠帶各以其等侍者遷屍浴牀南首諸子哭踴婦人出【女喪則男出】乃去屍衣覆以殮衾侍者奉湯入哭止沐髮櫛之晞以巾束之抗衾而浴拭以巾訖結襲衣縱置於牀南領舉屍易牀徹浴牀浴具埋巾櫛及餘水於屏處乃去衾襲常服朝服加面巾喪主以下爲位而哭喪主及諸子坐於牀東奠北同姓丈夫以服爲序坐諸子後西面主婦及諸婦女子坐於牀西同姓婦女以服爲序坐諸婦後婢妾又在其後東面均南上尊行丈夫坐東北壁下西上尊行婦女坐西北壁下東上異姓丈夫坐於幃外之東西上異姓婦女坐於幃外之西東上若內喪則同姓丈夫皆坐幃外之東異姓丈夫皆坐幃外之西執事者執含具前喪主起盥親含屍訖哭復位

右襲

是日執事者帷堂如寢陳殮牀於堂東加殮衣三品以上五稱復三襌二五品以上三稱復二襌一六品以下二稱復一襌一皆以繒復衾一二品以上色絳四品以上色緇五品色靑六品色紺七品色灰紟絞皆素帛旣辦廼遷屍牀於堂中行殮事畢喪主曁諸子括髮加首絰腰絰皆以麻婦麻髽餘同

右小殮

三日大殮執事者以棺入承以兩凳棺內奠七星版借茵褥施綿衾垂其裔於四外屆時奉屍入棺實生時所落齒髮卷衣以塞空處令充實平滿喪主以下憑棺哭踴盡哀乃蓋棺加錠施桼三品以上比葬每月三桼五品以上月再桼七品以上月一桼徹殮牀遷柩其處柩東設靈牀施幃帳枕衾衣冠帶屨之屬設颒盆帨巾於靈牀側皆如生時柩前設靈座奉魂帛幾筵供噐具以絳帛爲銘旌三品以上長九尺五品以上八尺七品以上七尺題曰某官某公【內喪書某封某氏】之柩懸以竹杠依靈右執事者陳饌案食品用素噐啟帷行殮奠禮內外就位如寢司祝焚香奠酒喪主以下哭盡哀畢下帷【每奠皆同】及夜奉魂帛復牀諸子次於中門之外寢苫枕塊不脫絰帶諸婦女子次於中門之內帷幔枕衾皆布素哀至則哭晝夜無時

右大殮

是日成服五服各以親疏爲等斬衰三年子爲父母爲繼母慈母【妾子無母父命他妾養之者】養母【自幼出繼與人者】子之妻同庶子爲嫡母所生母庶子之妻同爲人後者爲所後父母爲人後者之妻同女在室及已嫁被出而反在室者爲父母嫡孫承重爲祖父母【若祖父俱亡爲髙曽祖後者同】承重者之妻同妻爲夫妾爲家長服生麻布旁及下際不緝麻冠絰菅屨竹杖婦人麻屨不杖餘同齊衰杖期嫡子眾子爲庶母【謂父妾有子者】嫡子眾子之妻同子爲嫁母【親生母父卒而攺嫁者】出母【親生母爲父所出者】嫡孫祖在爲祖母承重夫爲妻服熟麻布旁及下際緝之麻冠絰艸屨桐杖【父母在夫爲妻不杖】婦人麻屨餘同齊衰不杖期爲父卒繼母攺嫁而已從之者爲攺嫁繼母爲同居繼父兩無大功以上親者爲伯叔父母及姑在室者爲兄弟及姊妹在室者爲兄弟之子及女在室者祖爲嫡孫父母爲嫡長子眾子及嫡長子之妻爲女在室者爲子之爲人後者繼母爲長子眾子孫爲祖父母孫女在室出嫁同女出嫁爲父母爲人後者爲本生父母女在室及𨿽適人而無夫與子者爲其兄弟姊妹及兄弟之子與兄弟之女在室者女適人爲兄弟之爲父後者婦爲夫兄弟之子及女在室者妾爲家長之父母家長之妻家長之長子眾子與其所生子冠絰屨同上齊衰五月孫及女孫爲曾祖父母服熟桐麻布冠絰如其服艸屨婦人麻屨齊衰三月爲繼父先同居後不同居者爲同居繼父兩有大功以上親者孫及女孫爲髙祖父母冠絰屨同上大功九月爲從兄弟及姊妹在室者爲姑及姊妹已嫁者爲人後者爲其兄弟及姑姊妹在室者爲兄弟之子爲人後者祖爲眾孫及孫女在室者祖母爲嫡孫眾孫父母爲眾子婦及女之已嫁者伯叔父母爲從子婦及兄弟之女已嫁者婦爲夫祖父母本生父母伯叔父母女出嫁爲本宗伯叔父母本宗兄弟及兄弟之子本宗姑姊妹及兄弟之女在室者服麤白布冠絰如其服繭布緣屨小功五月爲伯叔祖父母爲從伯叔父母及從姊妹已嫁者爲再從兄弟及姊妹在室者爲從兄弟之子及女在室者爲祖之姊妹在室者爲父從姊妹在室者爲兄弟之妻爲兄弟之孫及兄弟之孫女在室者爲外祖父母爲母之兄弟及母之姊妹爲姊妹之子祖爲嫡孫之婦爲人後者爲其姑及姊妹之已嫁者婦爲夫兄弟之孫及孫女在室者爲夫之姑姊妹兄弟及兄弟之妻爲夫從兄弟之子及女在室者女出嫁爲本宗從兄弟及從姊妹之在室者服稍細白布冠絰如其服屨同上緦麻三月爲乳母爲曾祖兄弟及曾祖兄弟之妻爲祖從兄弟及祖從兄弟之妻爲父再從兄弟及父再從兄弟之妻爲三從兄弟及姊妹在室者爲曾祖之姊妹在室者爲祖之從姊妹在室者爲父之再從姊妹在室者爲兄弟之曾孫及曾孫女之在室者爲兄弟之孫女已嫁者爲從兄弟之孫及孫女在室者爲再從兄弟之子及女在室者爲祖之姊妹父之從姊妹及已之再從姊妹已嫁者爲從兄弟之女已嫁者爲父姊妹之子爲母兄弟姊妹之子爲妻之父母爲女之夫女之子若女爲兄弟孫之妻爲從兄弟子之妻爲從兄弟之妻祖爲眾孫婦祖母爲嫡孫眾孫婦曾祖父母爲曾孫髙祖父母爲元孫婦爲夫髙曾祖父母爲夫之伯叔祖父母及夫祖姑在室者爲夫之從伯叔父母及夫從姑在室者爲夫之從兄弟姊妹【在室出嫁同】及從兄弟之妻爲夫再從兄弟之子及女在室者爲夫從兄弟之女已嫁者爲夫從兄弟子之妻從兄弟之孫及孫女在室者爲夫兄弟孫之妻兄弟之孫女已嫁者爲夫兄弟之曾孫及曾孫女之在室者女出嫁爲本宗伯叔祖父母及祖姑之在室者爲本宗從伯叔父母及從姑在室者爲本宗從兄弟之子及女在室者服細白布絰帶如其服素屨無飾凡喪三年者百日薙髮在喪不飲酒不食肉不處內不入公門不與吉事期之喪二月薙髮在喪不昏嫁九月五月者逾月薙髮三月者逾旬薙髮在喪均不與燕樂

右成服

大殮翼日喪主以下夙興侍者設颒水櫛具於靈牀側五服之人各服其服就位侍者收颒櫛具奉魂帛出就靈座朝奠眾哭執事者設果蔬酒饌如生時祝焚香斟酒防茶喪主以下詣案前再拜哭盡哀各以其服爲序皆男先女後宗親先外姻後復位哭止日中設果筵奠酒及夕又奠均如朝奠儀侍者詣靈牀舒衾枕奉魂帛於牀上退諸子婦哭盡哀乃止夕奠皆如之朔朢則殷奠具盛饌於朝奠行之遇新物則薦如朝奠儀

右朝夕奠

親賔聞訃告弔於喪主之家未殮至者入門易素服司賓待於防事以贈賻儀物授司書入臨屍哭盡哀遂弔喪主持哭喪主以下哭稽顙無辭賓出司賓送成服以後至者各以其服弔具酒果香燭厚則加貨財皆書於狀先使從者持狀通名司書籍記之以禮物入陳靈前喪主以下就位哭司賓出迎賓入詣靈座前舉哀哀止跪焚香酹酒再拜興喪主出帷稽顙哭謝賓答拜慰唁出喪主哭入司賓延客待茶賓退司賓送於門外

右親賓弔奠賻

若一二品官奉

特恩遣官致奠其日喪家設使者奠位於靈前喪主及諸子跪位於靈右主婦跪位於帷內使者素服至喪主率諸子免絰去杖止哭出迎於大門外道右先入就位跪俯伏贊者引使者升中階就位上香執事者酌茶使者立受茶奠茶復授酒使者奠爵三訖少退喪主率諸子降西階下北面三跪九叩謝

恩仍至大門外竢使者出跪送乃還苫次若

賜諡及

恩防遣官致祭者其日喪家設讀祝位於靈幾之左余

如前位執事者豫陳祭物賫

諭祭文從使者至喪主出迎入就位跪俯伏使者就位上香司祝就讀祝位立讀祭文訖復於案退使者奠爵三畢少退喪主以下向

闕謝

恩送使者與遣官致奠儀同

右遣官祭奠

品官卒於位與在任遭父母喪者初喪成服朝夕奠皆如前儀擇日扶櫬還家【卒於京者兵部給郵符夫馬】備行轝儀從各視其品告啟期於親戚僚友啟行前一日行啟奠禮喪主以下就位哭祝詣靈前跪告曰今擇某日奉靈柩還故鄕敬告俯伏興喪主以下稽顙哭再拜興復位盡哀止厥明遷奠告遷於柩前禮亦如之徹祝納魂帛於櫝役人舉轝入遷柩就轝主人以下輟哭視載出大門加幃蓋發引儀從在前銘旌魂帛從喪主以下杖哭隨柩及郊親戚僚友祖者向柩設祖奠役人停轝賓向柩再拜主人稽顙哭謝賓退斂儀從遂行主人乘素車途次止宿奉魂帛銘旌於靈柩前【凡柩暫停同】水行則設奠陸行則上食及朝啟行亦如之至家前一日遣僕戒家人豫於十里外布幕具奠以待至日五服之人各服其服以迎柩至暫駐幕內設奠祝焚香斟酒跪告曰靈輀遠歸將至家親屬來迎敢告俯伏興眾序哭再拜興柩行咸徒步哭從至家安靈牀於殯所男女各就位哭設奠祝焚香斟酒跪告曰靈輀逺歸至家敢告俯伏興眾哭拜如初受弔朝夕設奠並如前儀

右扶喪【附】

官員在外聞喪三年者訃至哭對使者問故又哭盡哀易服如初喪儀訃於有司遂奔喪戴星而行見星而止途中哀至則哭哭辟市邑將至家望其境其城其鄕皆哭至家哭入門升自西階憑棺西面哭踴婦人東面哭踴無算少頃尊卑相向哭細問病終之故復哭乃披髮徒跣婦人不徒跣翼日成服括髮婦人髽皆加麻絰喪期以聞訃日始餘如在家之儀期以下聞訃者易服爲位而哭若奔喪則至家成服若官員在職非本生父母喪𨿽期猶從政不奔喪聞訃易素服爲位而哭各持其服於私家入公門治事仍常服期喪者一年不與祭祀之事服滿日於私家爲位哭除之

右聞喪奔喪

三月而葬營葬地及葬具凡墳塋一品九十步【五尺爲步】二品八十步封皆丈有四尺三品七十步封丈有二尺石獸皆六四品六十步五品五十步封皆八尺石獸四六品七品四十步封皆六尺墓門勒石書某官某公之墓【婦人則書某封某氏若合喪則並書之】五品以上用碑龜趺螭首六品七品用碣方趺圓首刻壙志用石二一書如碑碣一詳記姓諱諡字【無諡則止書字】州邑裏居服官遷次及其生卒年月日時葬處坐向所遺子女石字內向以鐵合而束之作神主及主櫝制柩轝下爲方牀上編竹格爲蓋四出檐垂流蘇繒荒繒帷五品以上畵雲气爲飾六品七品素繒無飾五品以上障柩畫翣四六品七品畫翣二皆引布二功布一靈車一埏土爲明噐鑪缾燭檠五事儀從各從其品

右治葬具

擇日開兆喪主率諸子適兆所以宗親或姻賓一人告於土神執事者設案兆左陳酒饌置祝文告者吉服至盥詣案前立執事者二人奉香執壺琖隨立左右告者跪上香再拜酹酒如儀祝奉祝文跪於吿者之左讀曰維某年月日某官某敢告於司土之神今爲某官某營建宅兆神其保佑俾無後艱謹以淸酌庶羞只薦於神尙饗讀畢興退告者俯伏興復再拜退遂開壙隨地所宜使子弟幹事者一人畱視之喪主以下還

右開兆祀土神

葬有日豫以啟期告於親戚僚友發引前一日厥明五服之人各服其服入就位哭朝奠訖祝跪告於殯前曰今以吉辰遷柩敢告俯伏興喪主以下哭盡哀再拜役人徹帟遷柩障以翣侍者移靈牀於堂正中靈座幾筵仍設祝奉魂帛前柩喪主以下哭從及外堂布席置柩祝奉魂帛跪告曰請朝祖俯伏興執事者布席於廟兩楹間祝奉魂帛詣廟喪主以下哭從及門止哭入序立階下祝奉魂帛置席北正中再拜興奉魂帛還靈座喪主以下從出廟門哭從如初

右遷柩朝祖

日夕祖奠設饌如朝奠儀喪主以下舉哀祝盥詣靈座前喪主以下止哀祝焚香奠酒畢告曰永遷之禮靈辰不畱今奉靈車式遵祖道俯伏興喪主以下再拜哭盡哀親賔致奠行禮如成服致奠儀賓出喪主以下代哭如在殯時

右祖奠

厥明五服之人防葬者畢防執事者陳明噐吉凶儀從於大門外納靈車於門內之右役人舉轝入設於堂上喪主以下哭踴乃載喪主輟哭視載周維以絙令平正牢實執事者設遣奠於庭如祭奠儀祝跪告曰靈輀旣駕往卽幽宅載陳遣禮永訣終天俯伏興徹役人舁轝祝奉魂帛就靈車奉主櫝設魂帛後柩出大門施幃蓋屬引遂發前儀從次明噐次銘旌次靈車次功布次轝外親分挽引布在前喪主以下絰杖衰服男在柩旁步從女在柩後輿從哭不絕聲尊行者皆乘車馬出城門若裏門親賓不至墓者於前途立向柩再拜役人權停轝乘者皆下喪主哭謝賓退柩行如初若墓逺主人以下皆乘素車從望塋而下道中哀至則哭每宿設靈座置奠如在殯儀次日啟柩亦如之右遣奠發引

葬之日執事者豫張靈幄於墓道右中置幾一設借柩席薦於壙外鋪陳壙中之事設婦人行幃於羨道之右靈車至幄外止祝奉魂帛置幾上奉主櫝置魂帛側設奠如儀柩車至壙前役人脫載去帷蓋方牀下於借席祝取銘旌去杠縱加柩上喪主以下憑棺哭踴盡哀親賓送者再拜辭歸喪主及諸子稽顙謝賓退屆時將窆內外五服之親以次再拜辭訣丈夫哭羨道東婦人哭羨道西躃踴無算遂窆喪主輟哭臨視執事者整銘旌藏志石設明噐掩壙復土喪主以下哭盡哀退就靈幄序立

右窆

是日祀土神於墓左如開兆祭儀【惟祝辭營建宅兆攺爲窆兆】擇宗親善書者一人題主執事者設題主案於靈座東南西向筆墨具對案設盥二【一祝盥一題主者盥】喪主以下序哭於靈座側祝盥啟櫝出木版臥置案上題主者盥就位書某封諡某官顯考某公【母則稱顯妣某氏】神位訖祝奉木主置靈案上焚香奠酒喪主以下再拜祝跪讀告詞於靈座之右曰哀子某謹告於先考某官封諡府君【母則稱先妣某封氏】形歸窀穸神返堂室神主旣成伏惟精靈捨舊從新是憑是依讀畢興復於案喪主以下再拜哭盡哀祝焚告詞奉魂帛埋墓側奉主納櫝置靈車而還在途不驅喪主以下哭從如來儀

右祀土神題主

靈車至家喪主以下哭從入大門及庭止祝奉木主出車並櫝奉之設幾上南向喪主及諸子在寢東西向親屬以服輕重爲序在諸子後婦人哭於房中有弔者如在殯儀乃修虞事執事者具牲饌品數各視其等陳設如祭禮【見吉禮官員家祭】祝啟櫝陳主於靈座主人以下就位哭哭止贊參神主人盥洗詣香案前跪執事者二人一奉香盤一挹尊酌酒詣主人左右跪左進香主人三上香右進爵主人酹酒於地以爵奠於案退復拜位及諸子親屬行一跪三叩禮贊初獻主婦率諸婦出於房薦匕箸醯醬於幾前案北跪一叩興退入於房庖人解牲體實於爼執事者奉以升薦於供案執爵者奉爵主人獻爵於正中跪叩興復拜位立贊讀祝主人以下跪祝詣祝案之左跪讀文曰維某年月日朔孤子某敢告於先考某官【妣則稱先妣某封某氏】日月不居奄及初虞夙興夜處哀慕不寧謹以潔牲庶羞粢盛醴齊哀薦虞事尙饗讀畢興復於案退主人以下哭一叩興贊亞獻主婦率諸婦和羮實於鉶實飯於惇出薦於案及臘肉炙胾叩興退如初主人獻爵於左贊三獻主婦率諸婦出於房薦餅餌果蔬叩退主人獻爵於右如初獻儀贊送神主人以下一跪三叩興哭祝焚祝文主人奉神主納櫝徹哭止至夕奉神主於靈牀朝奉諸靈座朝夕朔朢奠如初遇柔日再虞遇剛日三虞如初虞禮【祝文易初虞爲再虞三虞餘同】

右反哭虞

百日卒哭儀同虞祭【祝文攺虞事爲成事】卒哭之明日夙興執事者詣廟具饌陳設如常祭禮設亡者案於祖考神案東南西向祝啟室奉四世神主以次設於幾如時薦之位主人率眾先哭於幾筵前奉亡者之主詣廟諸子以下哭從及廟門止哭主人陳主於東南案上序立階下焚香進饌祝讀告辭曰維某年月日孝曽孫某謹以潔牲庶羞粢盛醴齊適於顯曽祖考某官府君躋祔孫某官府君某尙饗次讀祝於亡者位前曰孝子某謹以潔牲庶羞粢盛醴齊哀薦祔事於顯考某官府君【婦則稱妣某封氏】適於顯曾祖考某官府君尙饗余行禮儀節與常祭同畢祝焚告文奉神主復於室徹主人奉亡者之主復寢諸子以下從出廟門哭隨至幾筵前納於櫝訖哭止眾退防喪者代喪主爲書使人徧謝親賓弔賻者

右卒哭祔

期而小祥於忌日行事質明祝啟櫝出主諸子及期親就內外位哭盡哀焚香進饌酒讀祝【辭同卒哭惟攺卒哭曰小祥成事曰常事】行禮與卒哭同

右小祥

再期大祥忌日行事先一日告遷於廟執事者具果酒如常儀設案於東序西序前各一主人盥詣廟啟櫝陳諸神主焚香進果酒如常告儀祝讀告辭曰維某年月日孝孫某謹告於某官府君某封某氏【四代備書】玆以先考某官府君大祥已屆禮當遷主入廟某官某府君某封某氏神主親盡當祧某官某府君某封某氏以下神主宜攺題世次遞遷不勝感愴謹以果酒用伸防告尙饗讀畢焚祝主人以下俯伏興再拜奉各神主臥置東案上子弟善書者一人攺題髙曽祖神主訖以紙裹應祧神主陳於西序案奉攺題主遞遷於室虛左一位以竢闔室眾退厥明諸子諸婦女子致祭於幾筵前陳設行禮如初期儀【惟祝辭攺小祥曰大祥常事曰祥事】諸子從喪主奉亡者之主詣廟設於東室再拜奉祧主藏於夾室闔門出乃徹寢室靈牀靈座罷朝夕奠徹幾筵斷杖棄之屏處

右大祥

中月而禫二十七月旣周之日行事屆日夙興執事者設几案於寢堂之中主人率諸子入廟詣考位前啟室焚香再拜跪告曰孝子某將祗薦禮事敢請神主出就正寢俯伏興奉主至寢堂陳於案執事者陳饌案於前喪主及諸子於東壁下就位舉哀婦人哀於房中焚香進果饌酒醴如常儀祝讀告辭曰維某年月日孝子某謹告於顯考某官府君神主禫制有期追遠無及謹以淸酌庶羞祗薦禫事尙饗主人以下俯伏興再拜祝焚告文訖奉主復於廟闔室皆退諸子素服終月始服常服右禫

嵗逄忌日前期齋厥明主人及子弟素服詣廟設案於所薦神主室前主人盥啟室奉主就案焚香薦蔬果酒饌告曰玆以某府君某官遠諱之辰【妣稱某封某氏】謹備庶羞淸酌恭伸追慕俯伏興及子弟皆再拜如時節薦新之儀禮畢徹納主闔室退右忌日奠

嵗寒食或霜降節拜埽壙塋其日主人夙興率子弟素服詣墳塋執事者具酒饌僕人備芟剪艸木之噐從旣至主人周視封樹僕人剪除荊艸訖以次序立墓前焚香供酒饌再拜在列者皆再拜興遂祭土神陳饌墓左上香酹酒主人以下序立再拜退

右拜埽

士喪禮疾革書遺言旣終子號哭躃踴去冠被髮徒跣諸婦女子去笄期功以下丈夫素冠婦人去首飾皆素服立喪主主婦防喪贊祝諸執事人治棺及凡喪具防喪者使人訃於有司及戚友執事者帷寢設浴牀於屍牀前襲牀在浴牀西東陳沐浴巾櫛含具含用金銀屑三襲事陳其旁常服一稱冠及禮服各以其等帶鞾皆備侍者遷屍浴牀南首諸子哭踴婦人出【女喪則男出】廼去屍衣覆以殮衾侍者奉湯及巾櫛入沐浴喪主及諸子止哭視執事者結襲衣縱置於牀南領舉屍易牀徹浴牀浴具埋巾櫛及餘水於屏處廼去衾襲常服禮服加面巾卽牀前爲位立魂帛設奠陳生前所食脯醢酒果用吉噐喪主以下爲位序哭如禮【位詳見官員喪儀後同】執事者奉含具前喪主起盥含屍訖哭復位越日小殮執事者帷堂陳殮牀於堂東加殮衣復一襌一復衾一紟絞皆備殮畢遷屍於堂喪主曁諸子麻括髮加首絰腰絰皆以麻婦麻髽餘同三日大殮執事者以棺入承以兩凳棺內奠七星版借茵褥施綿衾垂其裔於四外屆時奉屍入棺實生時所落齒髮卷衣以塞空處喪主以下憑棺哭踴盡哀乃蓋棺加錠施桼比葬月再桼徹殮牀遷柩其處柩東設靈牀施幃帳枕衾衣冠帶屨之屬設颒盆帨巾皆如生時柩前設靈座奉魂帛幾筵供噐具以絳帛爲銘旌長五尺題曰某官封【未仕則否】顯考某府君之柩【婦則書顯妣某氏】依靈座之右設殮奠內外序哭如儀及夜奉魂帛復牀諸子次於中門之外寢苫枕塊不脫絰帶諸婦女子次中門之內帷幔枕衾皆布素哀至則哭晝夜無時

右初終襲殮

是日成服輕重以親疎爲等【詳見官員喪儀】厥明喪主以下夙興侍者設颒水櫛具於靈牀側五服之人各服其服就位侍者收颒櫛具奉魂帛出就靈座設奠焚香斟酒防茶喪主以下哭叩盡哀及夕如朝奠禮侍者詣靈牀舒枕衾奉魂帛於牀上眾哭盡哀廼止夕奠皆同朔朢則具殷饌於朝奠行之親賓弔奠如禮【見官員喪儀】

右成服朝夕奠

士卒於其職【八品九品官以下同】或在職遭喪者扶櫬還家聞喪奔喪皆如品官之禮

右扶喪奔喪

三月而葬營葬地及葬具墳塋周三十步封髙六尺墓門石碣員首方趺勒曰某官某之墓無官則書庶士某之墓【婦則稱某封氏無封則稱某氏】刻壙志【式見官員喪儀】作神主及櫝制柩轝下爲方牀上編竹格爲蓋四出檐垂流蘇絹荒絹帷無翣引布二靈車一明噐鑪燭檠皆具擇日開兆喪主率諸子適兆所以親賓一人告土神執事者陳酒饌於兆左告者吉服盥就位上香酹酒讀祝【祝辭均見官員喪儀下同】行禮如儀遂開壙使子弟一人畱視之喪主以下還葬有期豫以啟期告於戚友發引前一日厥明五服之人各服其服入就位朝奠訖告遷柩於殯前喪主以下再拜哭盡哀役人入遷柩祝奉魂帛前喪主以下哭從及外堂仍設座於柩前奉魂帛辭於祖禰復於靈座從哭如初及夕祖奠如朝奠儀喪主以下再拜哭盡哀親賓致奠行禮如成服致奠儀賓出喪主以下代哭如初質明五服之人防葬者畢防執事者陳明噐於大門外納靈車於門內之右役人舉轝入設於防事正中喪主以下哭踴廼載喪主輟哭視載牢實載訖設遣奠如祖奠儀役人舁轝祝奉魂帛就靈車奉木版櫝設魂帛後柩出大門施帷蓋屬引遂發前明噐次銘旌次靈車轝從外親分執引布在前喪主以下絰杖衰服男在柩旁步從女在柩後輿從哭不絕聲出城門若裏門親賓不至墓者於前途立向柩再拜役人暫停轝喪主哭謝賓退柩行如初及墓執事者豫張靈帷於墓右置靈座幾筵設題主案於右設借柩席薦於壙前鋪陳壙中之事設婦女行帷於羨道之右靈車至帷外止祝奉魂帛於幾上奉主櫝置魂帛側柩車至脫載去帷蓋方牀下於借席祝取銘旌縱加柩上喪主及諸子憑棺哭婦女哭羨道西屆時男女以次哭叩辭訣親賓送者再拜辭歸喪主及諸子哭謝遂窆喪主輟哭視執事者整銘旌藏志石明噐復土喪主以下哭盡哀執事者陳饌於墓左致祭土神如開兆祭儀喪主以下退就靈帷之左序立祝盥復魂帛於廂啟櫝出木版臥置案上宗親善書者一人盥就位題主訖祝奉木主於幾上設奠焚香奠酒讀告辭喪主以下哭叩盡哀祝焚告辭奉魂帛埋於墓側奉主納櫝置靈車而返在途不驅喪主以下哭從如來儀

右啟殯至葬

靈車至家喪主以下哭從入門祝奉木主設幾上諸子在寢東服親序在諸子後婦女哭於房中有弔者如在殯儀廼修虞事執事者具饌品數各以其等主人以下就位哭主婦薦羮飯主人獻爵讀祝行禮如時薦儀畢主人奉主納櫝徹哭止眾退百日卒哭儀同虞祭厥明執事者具饌於寢室如常薦禮設亡者案於祖考神案東南啟室陳神主主人率眾先哭於幾筵前奉亡者之王如寢諸子以下哭從及寢門止哭陳主於東南案上眾序立焚香進饌讀告辭行禮如常薦儀祝焚告文奉神主復室徹主人奉亡者之主復寢哭隨至幾筵前納櫝訖哭止眾退

右反哭至祔

期而小祥於忌日行事厥明喪主以下及期親就內外位哭盡哀焚香進饌酒讀祝行禮儀與卒哭同再期而大祥先忌一日設案於寢堂東西各一主人率諸子詣寢堂啟室以遞遷攺題之事告於祖陳設讀祝行禮如時薦儀廼以紙裹應祧神主陳於西案奉曽祖以下神主臥置東案使子弟善書者一人攺題訖復於室遞遷其位虛室中下級以竢闔門出質明主人以下就幾筵前序哭陳設行禮如初期儀主人奉亡者之主躋於寢室再拜闔門徹靈牀靈座罷朝夕奠徹幾筵斷杖棄之屏處奉祧主於墓祭而埋於側如儀二十七月旣周設幾筵於防事正中主人以下如寢堂啟室奉新祔神主陳於防事幾上祗薦禫事主人及諸子位東壁下舉哀婦女哀於房中焚香薦果饌酒醴讀祝如儀畢奉主復於寢室闔門退諸子素服終月始復常服

右祥禫

嵗逄忌日前期齋厥明主人及子弟素服如寢堂啟室出專薦之主於案焚香薦酒饌讀祝行禮如時節薦新之儀禮畢徹納主闔室退

右忌日奠

嵗寒食節或霜降節日主人夙興率子弟素服具酒饌詣墓拜埽旣至芟除荊艸設饌於墓前主人以下序立焚香再拜興別陳饌於墓左祀土神行禮如儀

右拜埽

庶人喪禮疾革書遺言旣終子號哭躃踴去冠被髮徒跣諸婦女子去笄素服期功以下丈夫素冠婦人去飾男東女西異向環牀哭立喪主主婦使子弟防喪事治襲殮之具訃於親友逾時子弟奉湯及巾櫛入婦女出【婦喪則男出】浴沐喪主及諸子止哭周視徹巾櫛及餘水埋之設襲牀於屍牀前陳衣冠帶舄遷屍於牀襲喪主以下哭踴卽牀前爲位立魂帛設奠陳生前所食酒饌內外序哭如禮喪主起盥含屍以銀屑三旣襲幃堂設殮牀於堂東加殮衣復衾一皆以絹紟絞皆備殮畢遷屍於堂執事者以棺入棺內奠七星版借槈施綿衾垂其裔於四外屆時奉屍入棺實生時所落齒髮以衣實其空處喪主以下憑棺哭踴盡哀廼蓋棺加錠施桼比葬一桼徹殮牀遷柩其處柩東設靈牀施枕席衣被之屬設颒盆帨巾如生時柩前設靈座奉魂帛幾筵供噐具設奠內外序哭如儀及夜奉魂帛於牀諸子居柩側寢苦枕塊不脫經帶諸婦女子易常次帷慢枕席用布素哀至則哭晝夜

無時

右初終襲殮

是日成服【服制見上】厥明五服之人各服其服就位子弟設颒水帨巾於靈牀側斂枕衾奉魂帛出就靈座設奠焚香斟酒防荼喪王以下哭叩盡哀及夕設奠亦如之舒枕衾復魂帛於牀徹颒具眾哭盡哀乃止以至於虞朝夕同親賓弔奠如禮若在外聞訃者奔喪成服均如士喪之禮

右成服朝夕奠

逾月而葬營葬地及葬具墳塋周十八步封四尺有志無碣擇吉開壙祀土神作神主備靈車一柩舉一別制布衾衣柩不施帷蓋發引前一日喪主以下就位哭朝奠訖奉魂帛辭於祖禰還靈座脯時設祖奠以永遷告喪主以下再拜哭盡哀厥明五服之人畢防納靈車於大門內之右納柩舉於防事內外各就位哭徹幃遷靈座役人舉柩就載衣以大衾喪主以下哭視載訖設奠柩前如祖奠禮奉魂帛就靈車置主櫝於後廼發引男女以次哭從及慕執事者豫設借席於壙前設靈座於墓道之右設奠案於座前設題主案於奠案右靈車至奉魂帛於座柩至脫載下於借席喪主以下憑棺哭婦女哭墓右屆時男女以次哭叩辭訣諸親會葬者均以次哭叩辭歸喪主及諸子哭謝乃窆納柩於壙下志石復土祀土神如儀喪主以下退就靈座之側序立子弟啟櫝奉木版臥置案上宗親善書者一人題主訖子弟奉置靈座納魂帛於廂設奠讀告辭畢喪主以下哭叩盡哀祝焚告辭奉魂帛埋於墓側奉主納櫝遂行喪主以下哭從如來儀

右啟殯至葬

靈車至家子弟豫設幾筵於殯寢故處奉木主陳之喪主以下序哭如士喪反哭之位廼虞饌品器數視薦禮主人以下就位哭主婦薦羮飯主人薦酒饌讀祝行禮如時薦儀畢主人奉神主納櫝徹哀止眾退百日卒哭設奠行禮儀同虞祭厥明喪主以下夙興哭於幾筵前奉主詣寢陳於祖考神室東南以祔告啟室陳設行禮如時薦儀畢仍奉主復於幾筵納櫝退

右反哭虞祔

期而小祥忌日行事厥明喪主以下及期親就內外位設奠哭叩如卒哭儀再期大祥先一日詣寢以攺題吿遷於祖考如士喪告遷之儀屆日夙興喪主以下就幾筵前序哭設奠行禮儀同初期主人奉亡者之主躋祔於祖再拜闔門出徹靈牀靈座幾筵罷朝夕奠斷杖棄之屏處奉祧主埋於墓側如庶士儀二十七月旣周設几案於防事奉新祔神主陳之喪主以下就內外位哭奠行禮如常薦儀禮畢復主於寢闔門退諸子素服終月始服常

右祥禫

忌日主人具饌羞羮飯夙興及子弟素服啟寢室出專薦之主於案焚香薦酒饌行禮如常薦儀畢納主闔室退

右忌日奠

嵗寒食或霜降節具饌主人率子弟素服拜埽墳墓旣至芟除荊艸訖設饌於墓前主人以下焚香再拜興別陳選於墓左祀土神行禮如儀

右拜埽

欽定大淸通禮卷五十

