大淸國籍條例1909年

第一章

固有籍第一條凡左列人等不論是否生於中國地方均屬中國國籍︰一﹞生而父爲中國人者二﹞生於父死後而父死時爲中國人者三﹞母爲中國人而父無可考或無國籍者。

第二條若父母均無可考或均無國籍而生於中國地方者亦屬中國國籍。其生地並無可考而在中國地方發現之棄童同。

第二章

入籍第三條凡外國人具備左列各款願入中國國籍者準其呈請入籍︰一﹞寄居中國連續至十年以上者二﹞年滿二十歲以上照該國法律爲有能力者三﹞品行端正者四﹞有相當之資產或藝能足以自立者五﹞照該國法律於入籍後卽應銷本國國籍者

其本無國籍人願入中國國籍者以年滿二十歲以上並具備前條第一第三第四各款者爲合格。

第四條凡外國人或無國籍人有殊勛於中國者𨿽不備前條第一至第四款得由外務部民政部會奏請旨特準入籍。

第五條凡外國人或無國籍人有左列情事之一者均作爲入籍︰一﹞婦女嫁與中國人者二﹞以中國人爲繼父而同居者三﹞私生子父爲中國人經其父認領者四﹞私生子母爲中國人父不願認領而經其母認領者

照本條第一款作爲入籍暫以正式結婚呈報有案者爲限照第二第三第四款作爲入籍者以照該國法律尙未成年及未爲人妻者爲限。

第六條凡男子入籍者其妻及未成年之子應隨同入籍人一並作爲入籍其照該國法律並不隨同銷除本國國籍者不在此限﹔若其妻自願入籍或入籍人願使其未成年之子入籍者𨿽不備第三條第一第四各款準其呈請入籍﹔其入籍人成年之子現住中國者𨿽不備第三條第一至四各款並準呈請入籍。

第七條凡婦人有夫者不得獨自呈請入籍。

第八條凡入籍人不得就左列各款官職︰一﹞軍機處內務府各官及京外四品以上文官二﹞各項武官及軍人三﹞上下議院及各省咨議局議員

前項所定限制特準入籍人自入籍之日起十年以後其餘入籍人自入籍之日起二十年以後得由民政部具奏請旨豁免。

第九條凡呈請入籍者應聲明入籍後永遠遵守中國法律及棄其本國權利出具甘結並由寄居地方公正紳士二人聯名出具保結。

第十條凡呈請入籍者應具呈所在地方官詳請該管長官咨請民政部批準牌示給予執照爲憑。自給予執照之日起始作爲入籍之證。其照第五條作爲入籍者應具呈所在地方官詳請該管長官咨明民政部存案其在外國者應具呈領事申由出使大臣或逕呈出使大臣咨部存案。

第三章

出籍第十一條凡中國人願入外國國籍者應先呈請出籍。

第十二條凡中國人無左列各款者始準出籍︰一﹞未結之刑民訴訟案件二﹞兵役之義務三﹞應納未繳之租稅四﹞官階及出身。

第十三條凡中國人有左列情事之一者均作爲出籍︰一﹞婦女嫁與外國人者二﹞以外國人爲繼父而同居者三﹞私生子父爲外國人其父認領者四﹞私生子母爲外國人其父不願認領經其母認領者

照本條第一款作爲出籍者以正式結婚呈報有案者爲限若照該國法律不因婚配認其入籍者仍屬中國國籍照第二第三第四款作爲出籍者以照中國法律尙未成年及未爲人妻者爲限。

第十四條凡男子出籍者其妻及未成年之子一並作爲出籍。若其妻自願畱籍或出籍人願使其未成年之子畱籍者準其呈明仍屬中國國籍。

第十五條凡婦人有夫不得獨自呈請出籍。其照中國法律尙未成年及其餘無能力者亦不準自行呈請出籍。

第十六條凡中國人出籍者所有中國人在內地特有之利益一律得享受。

第十七條凡呈請出籍者應自行出具甘結聲明並無第十二條所列各款及犯罪未經發覺情事。

第十八條凡呈請出籍者應具呈本籍地方官詳請該長官咨請民政部批準牌示其在外國者應具呈領事申由出使大臣或逕呈出使大臣咨部辦理。自批準牌示之日起始作爲出籍之證其未經呈請批準者不問情形如何仍屬中國國籍其照第十三條作爲出籍者照第十條第三項辦理。

第四章

復籍第十九條凡因出嫁外國人而出籍者若離婚或夫死後準其呈請復籍。

第二十條凡出籍者之妻於離婚或夫死後未成年之子巳達成年後均準呈請復籍。

第二十一條凡呈請出籍後如仍寄居中國接續至三年以上並合第三條第三﹑四款者準其呈復籍其外國人入籍又出籍者不在此限。

第二十二條凡呈請復籍者應由原籍同省公正紳商二人出具保結並照第十條第一項辦理其在外國者應由同在該之本國商民二人出具保結呈請領事申由出使大臣或逕呈出使臣咨部辦理。自批準牌示之日起始作爲復籍之證。

第二十三條凡復籍者非經過五年以後不得就第八條所列各款官職。如奉特旨允準不在此限。

第五章

附條第二十四條本條例自奏準奉旨後卽時施行。

