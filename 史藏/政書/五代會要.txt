

欽定四庫全書

史部十三

五代防要

政書類一【通制之屬】提要

【臣】等謹案五代防要三十卷宋王溥撰五代干戈俶攘百度淩夷故府遺規多未暇修舉然五十年間法制典章尙略具於累朝實錄溥因檢尋舊史條分件系類輯成編於建隆二年與唐防要並進詔藏史館後歐陽修作五代史僅列司天職方二考其他均未之及如晉段顒劉昫等之議廟制周王朴之議樂皆事闗鉅典亦略而不詳又如經籍鏤板昉自長興千古官書肇端於是崇文善政豈宜削而不書乃一槪刋除尢爲漏略賴溥是編得以收放失之舊聞厥功甚偉至於租稅類中載周世宗讀長慶集見元微之所上均田表因令制素成圖頒賜諸道而歐史乃云世宗見元微之均田圖是直以圖爲元微之作乖舛尢甚微溥是編亦無由訂歐史之謬也蓋歐史務談褒貶爲春秋之遺法是編務核典章爲周官之舊例各明一義相輔而行讀五代史者又何可無此一書哉乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

五代防要卷一

宋王溥撰

帝號

梁太祖神武元聖孝皇帝姓朱氏諱晃【追冊文穆皇帝第三子母曰文恵皇后王氏】唐大中六年十月二十一日生於單州碭山縣【以其日爲太明節】天復元年正月封梁王天祐二年十一月加相國縂百揆攺封魏王備九錫四年四月十八日受唐禪卽位於東都金祥殿攺名晃【年五十六初名溫又賜名全忠】梁開平三年正月上尊號曰睿文聖武廣孝皇帝乾化二年六月五日爲其子郢王友珪所弒崩於大內之寢殿【年六十一】其年十一月十日宣陵【在洛京伊闕縣】諡曰神武元聖孝皇帝廟號太祖哀冊文【中書侍郎平章事杜暁撰】諡冊文【門下侍郎平章事趙光逢撰】諡議【太常卿李燕撰】年號二【開平盡四年乾化盡二年】宰相八人【韓建張文蔚楊涉

薛貽矩於

兢張策

趙光逢杜

曉】使相二十七人【錢鏐馬殷劉隱

符道昭馬

賔葉廣略龎巨昭楊師厚王景仁牛存節成

汭張歸霸髙萬興張全義李瓊

王鎔

羅紹威王重師馮行襲張

佶王檀

劉知俊李思諫劉守光劉守文李仁福髙季昌】

末帝諱瑱【太祖第四子母曰元正皇后張氏】唐文徳元年九月十二日生於汴州【以其日爲明聖節】梁開平元年封均王乾化三年二月十七日侍衛都將袁象先率禁兵殺郢王於洛京帝卽位於汴州攺名瑱【年二十六初名友正後又攺名鍠】龍徳三年十月八日唐兵入汴州爲控鶴將皇甫麟弒於建國樓之廊下【年三十六】後唐同光元年十月追降爲庶人【莊宗入汴州詔張全義收罪人首骨藏於大社至晉天福二年安崇阮收之】年號三【自乾化三年至五年攺正明正明六年攺龍徳龍徳盡三年】宰相八人【姚洎

於兢

楊涉趙光逄鄭

玨蕭

頃敬翔李琪】使相三十一人【錢鏐

馬殷

張全義馬竇

葉廣略龎巨昭楊師厚牛存莭王

檀劉

巖張歸霸髙萬興朱友謙劉

鄩髙季興王審知溫

韜葛從周賀徳倫錢傅璟賀

孔

勍張萬進尹

皓李繼韜馬

綽杜建徽袁象先李仁福康懷英韓洙】

後唐莊宗光聖神閔孝皇帝姓李氏諱存朂【追冊武皇帝長子母曰正簡皇后曹氏】唐光啟元年十二月二十二日生於晉陽宮【以其日爲萬壽節】天祐五年正月嗣晉王位二十年四月二十五日卽位於魏州武徳殿【年三十九】同光元年十月平僞梁二年四月上尊號曰昭文睿武至徳光孝皇帝四年四月一日京城軍亂崩於絳霄殿之廊下【年四十二】天成元年七月二十二日雍陵【在洛京新安縣至晉天福二年正月以犯廟諱攺爲伊陵】諡曰光聖神閔孝皇帝廟號荘宗哀冊文【中書侍郎平章事韋說撰】諡冊文【門下侍郎平章事豆盧革撰】諡議【太常卿崔協撰】年號一【同光盡二年】宰相五人【豆盧革韋

說盧

程郭崇韜趙光允】使相三十二人【李茂正錢鏐馬殷

張全義王審知髙萬興馬

存馬

賔錢元璙錢元球馬希振李仁福髙李興韓

洙朱友謙丁

防李

曮孔

勍袁象先符

習溫韜

朱令徳符存審魏王繼岌李存渥李存璋李存霸郭崇韜孟知祥元行欽夏魯奇錢元瓉】

明宗聖徳和武欽孝皇帝【追冊孝成皇帝長子母曰追冊懿皇后劉氏】唐咸通八年九月九日生於代北金鳯殿【以其日爲應聖節】同光元年十一月授番漢馬部總管四年四月卽位於西宮攺名亶【年六十初名嗣源】長興元年四月上尊號曰聖明神武文徳恭孝皇帝其年十一月再上尊號曰聖明神武廣道法天文徳恭孝皇帝其年十一月二十六日崩於大內之雍和殿【年六十七】淸泰元年四月二十七日徽陵【在洛京洛陽縣】諡曰聖徳和武欽孝皇帝廟號明宗哀冊文【左僕射平章事李愚撰】諡冊文【吏部尙書平章事劉煦撰】諡議【太常卿盧文紀撰】年號二【天成盡四年長興盡二年】宰相十人【豆盧革韋

說鄭

玨任

圜馮道

崔協

王建立趙

鳯李愚劉昫】使相三十八人【孟知祥李仁福李

曮馬竇馬希振來守殷安元信毛璋

符習

霍彥威安金全錢元璙錢元球趙徳鈞孔

勍髙季興夏魯奇魯文

安重誨孔循

房知溫王建立王

都王延稟範延光趙鳳

趙廷翰馬希範髙從誨馮贇

馬希果姚元素康義誠張防釗錢元璹朱昭張延朗】

閔帝諱從厚【明宗第三子母曰昭懿皇后夏氏】唐天祐十一年十一月二十八日生於晉陽【未有節名】長興元年八月封宋王四年十二月一日自魏府入纉皇統卽位於柩前【年二十一】應順元年四月七日廢爲鄂王其月九日遇弒於衞州【年二十二】晉天福元年十二月追諡曰閔帝徽陵之封中年號一【應順盡元年】宰相三人【馮道

李愚劉

昫】使相二十三人【王思同安元信馬希果王建立範

光李從曮趙徳鈞房知溫馬希振馬希範趙

壽髙從誨錢元球馮贇

安彥威盧文進康義誠朱宏昭張防釗姚彥章張延朗錢元璙】末帝諱從珂【本姓王氏明宗養爲子母曰宣憲皇后魏氏】唐光啟元年正月二十三日生於鎭州平山縣之外舍【以其日爲千秋節】長興四年正月封潞王應順元年四月三日自鳯翔入纉皇統六月赴西宮卽位於柩前【年五十】淸泰三年閏十一月二十九日遇難崩於後樓【年五十二】晉天福元年十二月追降爲庶人徽陵之封中年號一【淸泰盡二年】宰相六人【李愚劉昫盧文紀姚

顗韓昭馬孫】使相二十二人【安元信趙在禮馬希杲盧文進張延朗王建立馮

道範延光李從曮趙徳鈞房知禮馬希振姚彥章馬

存韓昭李

周鮑君福髙從誨馬希範錢元璙錢元球錢元璹】

晉髙祖聖文章武明徳孝皇帝姓石氏諱敬瑭【追冊孝元皇帝第二子母追冊懿皇后】唐景福元年二月二十八日生於太原汾陽裏【以其日爲天和節】長興三年十一月授北京畱守兼大同振武威塞彰國馬步總管淸泰三年閏十一月十二日築壇卽位於太原府城之南【年四十五】其月二十六日至洛陽二十九日受朝於文明殿晉天福三年十月五日契丹遣使上尊號曰英武明義皇帝七年六月十三日崩於鄴都大內之保昌殿【年五十一】其年十月十日顯陵【在洛京壽安縣內】諡曰聖文章武明徳孝皇帝廟號髙祖哀冊文【中書侍郎平章事和凝撰】諡冊文【中書侍郎平章事和凝撰】諡議【太常卿崔協撰】年號一【天福盡七年】宰相五人【馮道

趙瑩

桑維翰李

崧和

凝】使相二十二人【馬希範王建立範延光李

周李從曮髙行周李從溫趙在禮安從進杜重威侯益

楊光逺安審安彥威馬希杲安叔千李徳珫杜仁塗桑維翰鮑君福劉景巗馬全節】少帝諱重貴【髙宗從子父敬儒母太妃安氏】唐天祐十一年六月二十七日生於太原汾陽裏【以其日爲啟聖節】天福三年十二月授開封尹封鄭王六年十一月授廣晉尹封齊王七年六月十三日卽位於柩前【年二十九】開運二年十二月契丹犯闕明年正月降封負義侯其月舉族遷於契丹之黃龍府【年三十四】年號二【天福自七年至九年攺開運開運盡三年】宰相六人【馮道趙瑩桑維翰李

崧和凝

馮玉】使相二十八人【髙從誨馬希範錢宏佐王

曦朱文進李守正石

贇楊

逺杜重威李從溫李周

景延廣桑維翰張從光安叔千馮

道趙瑩

李彜殷符彥卿皇甫遇髙行周趙在禮李徳珫安審馬全節安審信劉景巗】漢髙祖睿文聖武昭肅孝皇帝姓劉氏諱暠【追冊章聖皇帝長子丹追冊章懿皇后安氏】唐幹寜二年二月四日生於太原【以其口爲壽節】晉天福六年七月授北京畱守開運三年四月封北平王四年二月十五日受冊於太原府第其年六月十一日至東京受朝於崇元殿攺名暠【年五十二初名知逺】幹祐元年正月二十七日崩於大內萬壽殿【年五十四】其年十一月二十七日睿陵【在洛京都城縣】諡曰睿聖文武昭肅孝皇帝廟號髙祖哀冊文【右僕射平章事蘇禹珪撰】諡冊文【右僕射平章事蘇禹珪傳】諡議【太常卿張昭撰】年號一【幹祐盡元年】宰相四人【竇貞固蘇逢吉蘇禹珪李濤】使相二十人【髙從誨馬希廣錢宏倧杜重威髙行周劉

信李守正符彥卿安審侯

益劉

崇李從敏劉

銖白文珂史宏肇慕容彥超安叔千李彜殷王

周馮

暉】隱帝諱承祐【髙祖第二子】母曰皇后【李氏】長興二年三月九日生於太原【以其日爲嘉慶節】幹祐元年二月一日封周王其日卽位於柩前【年十八】三年十二月二十一日爲左右郭允明弒於京北之趙村【年二十】周廣順元年五月追諡曰隱帝其年八月十二日潁陵【在許州陽翟縣】年號一【幹祐盡三年】宰相五人【竇貞固蘇逄吉蘇禹珪李濤

楊邠】使相三十三人【髙從誨馬希廣錢宏俶錢宏倧髙保融髙行周李守正符彥卿馮暉

慕容彥超侯益

李從敏劉

崇劉

銖白文珂史宏肇劉

信安審李彜殷常思王景

武行徳侯

章王

晏張彥威王章趙暉

髙允權郭從義劉

贇史匡懿王守恩孫方諌】

周太祖聖神恭肅文武孝皇帝姓郭氏諱威【追冊章肅皇帝長子母追冊章徳皇后王氏】唐天祐元年七月二十八日生於邢州堯山之舊宅【以其日爲永壽節】漢幹祐三年四月授鄴都畱守兼樞密使其年十二月二十七日監國廣順元年正月五日卽位於崇元殿【年四十八】顯徳元年正月一日上尊號曰聖明文武仁徳皇帝其月十七日崩於大內之滋徳殿【年五十一】其年四月十二日嵩陵【在鄭州新鄭縣】諡曰聖神恭肅文武孝皇帝廟號太祖哀冊文【中書侍郎平章事王溥撰】諡冊文【右僕射平章事李谷撰】諡議【太常卿田敏撰】年號二【廣順盡二年顯徳盡元年】宰相七人【馮道

竇貞固蘓禹珪王峻範質

李谷

王溥】使相四十二人【髙保融錢宏俶髙行周安審符彥卿

李彜殷馮暉

王峻

李宏義白文珂慕容彥超趙

暉缺

侯益

武行徳王

晏張彥威常

思侯章

史匡懿李從敏薛懷讓王繼宏王

景郭從義孫方諌王守恩李

暉扈彥珂折從阮劉訓

郭勲

楊信

何福進李洪信劉

言郭崇

李筠

鄭仁誨曹英

王彥超王

逵】

世宗睿武孝文皇帝諱榮【太祖養子姓柴氏追冊聖穆皇后之侄也】唐天祐十八年九月二十四日生於邢州之別墅【以其日爲天淸節】廣順三年三月授開封尹封晉王顯徳元年正月判內外兵馬事其月二十日卽位於柩前【年三十四】六年六月十九日崩於大內之萬歲殿【年三十九】其年十一月一日慶陵【在鄭州管城縣】諡曰睿武孝文皇帝廟號世宗哀冊文【禮部尙書平章事王溥撰】諡冊文【中書侍郎平章事魏仁浦撰】諡議【翰林學士中書舍人判太常寺竇儼撰】年號一【元稱顯徳盡六年】宰相五人【範質

李谷

王漙景範

魏仁浦】使相三十五人【髙保融錢宏俶王

饒李彜殷安審符彥卿白文珂李宏義趙暉

武行徳王晏

侯章

王繼宏王

景郭從義孫方諌王守恩李

暉扈彥珂折從阮劉訓郭

勲李宏信楊

信鄭仁誨曹

英郭崇王彥超李筠

王逵

周行逢李重進向訓

韓通張永徳】大將六人【今上

李重進張永徳韓通

韓令坤袁

彥】恭帝諱宗訓【世宗後宮所生】廣順三年八月四日生於澶州【以其日爲天壽節】顯徳六年六月封梁王其月九日卽位於柩前【年七嵗】七年正月禪位於宋其年降封鄭王【年八嵗】宋開寶六年春崩於房陵【其月十日】追諡恭帝順陵【在世宗慶陵之側】年號一【依舊稱顯徳】宰相三人【範質

王溥魏仁浦】使相二十人【髙保融錢宏俶符彥卿武行徳王

晏王

景郭從義向

拱李宏信郭

崇王彥超李

筠李重進李殷周行逄楊

信韓通

張永徳李宏義侯

章】大將七人【今上張鐸李重進韓

通韓令坤石守信髙懷徳】

雜錄

唐淸泰元年四月羣臣議明宗諡於南郊太常卿盧文紀請諡曰聖智仁徳欽孝皇帝廟號明宗宰臣馮道議曰按諡法發號出令能悅民曰和克定禍亂曰武大行皇帝道契天和功定神武請攺聖智仁徳四字爲聖徳和武余依太常所議從之

晉天福六年八月中書門下奏山陵禮儀使狀髙祖尊號諡及廟號伏凖故事啟殯宮前擇日命太尉率百寮奉諡冊告天於圜丘畢奉諡冊跪讀於靈前此累朝之制蓋以天命尊極不可稽畱今所上髙祖聖文章武明徳孝皇帝尊諡寶冊伏緣去洛京地逺寶冊難以往來當司詳酌復請只差官往洛京告奏南郊太廟其日中書門下文武百官立班中書令侍中升靈坐前讀冊寶行告諡之禮今從欲牒所司擇日申請官貟行事復請奏聞宣下者

追諡皇帝

梁肅祖宣元皇帝諱黯【舜司徒虎四十二代孫】開平元年七月追尊宣元皇帝廟號肅祖興極陵【在單州碭山縣】敬祖光獻皇帝諱茂林【宣元皇帝長子母曰宣僖皇后範氏】開平元年七月追尊光獻皇帝廟號敬祖永安陵【在單州碭山縣】憲祖昭武皇帝諱信【光獻皇帝長子母曰光孝皇后楊氏】開平元年七月追尊昭武皇帝廟號憲祖光天陵【在單州碭山縣】烈祖文穆皇帝諱誠【昭武皇帝長子母曰昭懿皇后劉氏】開平元年七月追尊文穆皇帝廟號烈祖咸寧陵【在單州碭山縣】

右已上梁朝追尊四廟

後唐懿祖昭烈皇帝諱執宜【沙陀府都督拔野之六代孫】同光元年閏四月追尊昭烈皇帝廟號懿祖永興陵【在代州鴈門縣】獻祖文皇帝諱國昌【昭烈皇帝長子母曰昭烈皇后崔氏】同光元年閏四月追尊文皇帝廟號獻祖長寧陵【在代州鴈門縣】太祖武皇帝諱克用【文皇帝第一子母曰文景皇后秦氏】同光元年閏四月追尊武皇帝廟號太祖建極陵

右已上後唐荘宗朝追尊三廟【按實錄並唐髙祖太宗懿宗昭宗共立七廟】

惠祖孝恭皇帝諱聿天成二年十二月追尊孝恭皇帝廟號恵祖遂陵【在應州金城縣】毅祖孝質皇帝諱敖【孝恭皇帝長子母曰昭皇后崔氏】天成二年十二月追尊孝質皇帝廟號毅祖衍陵【在應州金城縣】烈祖孝靖皇帝諱琰【孝質皇帝長子母曰順皇后張氏】天成二年十二月追尊孝靖皇帝廟號烈祖奕陵【在應州金城縣】徳祖孝成皇帝諱霓【孝靖皇帝長子母曰穆皇后何氏】天成二年十二月追尊孝成皇帝廟號徳祖慶陵【在應州金城縣】

右已上後唐明宗朝追尊四廟

晉靖祖孝安皇帝諱璟【衛大夫碏之後】天福二年五月追尊孝安皇帝廟號靖祖義陵肅祖孝簡皇帝諱彬【孝安皇帝長子母曰元皇后秦氏】天福二年五月追尊孝簡皇帝廟號肅祖惠陵睿祖孝平皇帝諱昱【孝簡皇帝長子母曰恭皇后安氏】天福二年五月追尊孝平皇帝廟號睿祖康陵憲祖孝元皇帝諱紹雍【孝平皇帝長子母曰獻皇後來氏】天福二年五月追尊孝元皇帝廟號憲祖昌陵【在北京晉陽縣】

右已上晉朝追尊四廟

漢文祖明元皇帝諱湍【東漢顯宗第八子淮陽王昞之後】天福十二年閏七月追尊明元皇帝廟號文祖懿陵【無陵所遙申朝拜】徳祖恭禧皇帝諱【明元皇帝長子母曰明皇后李氏】天福十二年閏七月追尊恭禧皇帝廟號徳祖沛陵【無陵所遙申朝拜】翼祖昭獻皇帝諱僎【恭禧皇帝長子母曰恭惠皇后楊氏】天福十二年閏七月追尊昭獻皇帝廟號翼祖威陵【北京晉陽縣是其所】顯祖章聖皇帝諱琠【昭獻皇帝長子母曰昭穆皇后李氏】天福十二年閏七月追尊章聖皇帝廟號顯祖肅陵

右已上漢朝追尊四廟

周信祖睿和皇帝諱璟【周虢叔之後】廣順元年七月追尊睿和皇帝廟號信祖溫陵【無陵所遙申朝拜】僖祖明憲皇帝諱諶【睿和皇帝長子母曰睿恭皇后張氏】廣順元年七月追尊明憲皇帝廟號僖祖齊陵【無陵所遙申朝拜】義祖翼順皇帝諱蘊【明憲皇帝長子母曰明孝皇后田氏】廣順元年七月追尊翼順皇帝廟號義祖節陵【無陵所遙申朝拜】慶祖章肅皇帝諱簡【翼順皇帝長子母曰翼敬皇后韓氏】廣順元年七月追尊章肅皇帝廟號慶祖欽陵

右已上周朝追尊四廟

皇后

梁太祖皇后張氏【早崩開平二年追封賢妃至乾化二年十一月二十三日追冊曰元正皇后】少帝妃張氏【乾化五年九月二十四日冊爲徳妃其夕薨】後唐太祖皇后曹氏【同光元年四月冊爲皇太后二年二月勅皇太后所居宮宜名長壽宮至三年七月崩諡曰正簡八月中書門下奏據禮儀使狀準禮及故事太常少卿定諡太常卿署定日告天地宗廟伏準禮文賤不得誄貴子不得爵母后必諡於廟者受成於祖宗今皇太后諡請太常卿署定後集百官連署諡狀訖讀於太祖武皇帝室然後差丞郎一人撰冊文別定日命太尉上諡冊於西宮靈座同日差有司告諡於天地太微宮宗廟如常告之儀從之至九月中書門下奏大行皇太后諡讀於太廟太祖武皇帝室其日合集兩省禦史臺五品以上尙書省四品以上官於太廟序立俟行告禮畢中書班首一人升階詣太祖武皇帝讀諡訖奏聞別擇日上諡冊於西宮靈座及奏告天地宗廟從之】荘宗皇后劉氏【同光二年四月十三日冊爲皇后荘宗遇內難奔於太原爲符彥超所害晉天福五年正月二十八日追諡曰神閔敬皇后】明宗皇后夏氏【早崩長興四年三月二十八日追諡曰昭懿皇后於太微宮之東建寢廟以安神主】皇后曹氏【天成三年正月冊爲淑妃長興元年正月十四日冊爲皇后應順元年正月冊爲皇太后至淸泰三年又十一月隨末帝崩於後樓晉髙祖使人防至晉天福五年正月二十八日追冊曰和武顯皇后】皇后魏氏【初封魯國太夫人淸泰二年二月中書門下奏臣聞漢昭帝承祚禦歷奉尊諡於云陽魏明帝繼體守文思外家於甄館而皆追崇徽稱祔饗廟庭克隆敬本之文式葉愛親之道臣等又覧國史竊見宗皇帝母曰昭成皇后竇氏代宗皇帝母曰章敬太后吳氏始嬪朱邸俄閟宮鴻圖旣屬於明君尊號咸追於聖母伏以魯國夫人發祥沙貽慶河洲三後最賢周母允承於天統四妃有子唐宮先啟於帝基仰惟當寧之情彌軫寒泉之思久虛殷薦慮損皇猷臣等謹上尊諡曰宣憲皇太后請依昭成皇太后故事擇日備禮冊命又臣等伏聞先太后舊陵永祔先祠則都下難崇別業旣追尊諡合剏閟宮按漢朝故事園寢不在王畿或就陵所更立寢祠今商量上諡後權立廟以申告獻配祔之禮請俟他年從之】閔帝皇后孔氏【初封魯國夫人應順元年四月爲末帝所害晉天福五年正月二十八日追諡哀皇后】末帝皇后劉氏【淸泰元年八月二十八日冊爲皇后至三年又十一月二十九日與帝遇難同崩於後樓】晉髙祖皇后李氏【唐明宗第五女天成三年四月封永寜公主長興四年九月進封魏國長公主淸泰二年四月攺封晉國長公主至天福元年十一月尊爲皇后七年六月尊爲皇太后開運四年三月與少帝同遷於契丹之黃龍府漢幹祐三年八月二十五日崩於番中之建州】少帝皇后張氏【天福八年十月追冊】皇后馮氏【開運三年十月冊】漢髙祖皇后李氏【天福十二年四月八日冊爲皇后至幹祐三年七月冊爲皇太后周廣順元年正月上尊號曰昭聖皇太后】周太祖皇后柴氏【漢末遇害顯徳四年四月追冊曰正恵皇后】世宗皇后符氏【顯徳元年三月冊爲皇后至三年七月崩追冊曰宣懿皇后】皇后符氏【宣懿皇后之女弟也顯徳六年六月冊爲皇后】

雜錄

後唐同光元年四月太常禮院奏準制以此月十三日行皇后冊禮今檢詳臨軒命使冊皇后舊儀皇后廟見如納後之儀受冊後合別定廟見日其日皇后乘重翟車鹵簿鼓吹儀仗前導從之又奏謹按開元禮臨軒冊皇后皇後表謝朝皇太后並如納後之儀不載朝謝皇帝之禮準納後儀則皇帝服冕衮降迎於門恐禮太重今詳酌其日常服內禦殿皇后首飾褘衣尙衣引入至殿庭階前再拜訖退如常儀從之

內職

梁太祖昭儀陳氏昭容李氏

後唐太祖妃劉氏【同光元年四月冊爲皇太妃】魏國夫人陳氏【唐幹寜二年冊爲皇太妃】莊宗淑妃韓氏徳妃伊氏【並同光二年十二月冊以宰臣盧革韋說爲冊使出應天門登輅車鹵簿鼓吹前導至於永福降車入右銀臺門至淑妃宮受冊於內文武百官立班稱賀】昭儀侯氏【封沂國夫人】昭容夏氏【封虢國夫人】昭媛白氏【封汧國夫人】出使美宣鄧氏【封魏國夫人】禦正楚眞張氏【封涼國夫人】司簿徳美周氏【封宋國夫人】侍直吳氏【封延陵郡夫人】懿才王氏【封太原夫人】咸一韓氏【封昌黎郡夫人】瑤芳張氏【封淸河郡夫人】懿徳王氏【封太原夫人】宣一馬氏【封扶風郡夫人並同光二年十一月勅】明宗徳妃王氏【天成三年正月冊立長興二年四月進號淑妃應順元年又正月十三日冊爲太妃至周廣順元年四月追諡賢妃】昭儀王氏【封齊國夫人】昭容葛氏【封晉國夫人】昭媛劉氏【封趙國夫人】孫氏【封楚國夫人】禦正張氏【封曹國夫人】司寶郭氏【封魏國夫人】司贊於氏【封鄭國夫人】尙服王氏【封衛國司夫人】記崔氏【封蔡國夫人】司膳翟氏【封滕國夫人】司醞吳氏【封莒國夫人】媫妤髙氏【封渤海郡夫人】美人沈氏【封太原郡夫人】順禦朱氏【封吳郡夫人】司飾聊氏【封潁川郡夫人】司衣劉氏【封彭城郡夫人】司藥孟氏【封咸陽郡夫人】梳箆張氏【封淸河郡夫人】衣服王氏【封太原郡夫人】梳箆傅氏【封潁川郡夫人】知客張氏【賜號尙書】故江氏【追封濟陽郡夫人已上皆長興三年九月勅其名號皆中書門下按六典內職仿而行之】內人李氏【封隴西縣君】崔氏【封淸河縣君】李氏【封成紀縣君】田氏【封咸陽縣君】白氏【封南陽縣君並長興四年二月勅按前代內職皆無封君之禮此一時之制】

晉髙祖潁川郡夫人蔡氏【天福三年八月勅】少帝寶省李氏【封隴西郡夫人】張氏【封春宮夫人充皇后宮尙宮並天福八年十一月二日勅】前左禦正齊國夫人吳氏【進封燕國夫人】書省魏國夫人崔氏【進封梁國夫人】前右禦正天水郡夫人趙氏【封衛國夫人】司簿孟氏【封汧國夫人】前司簿李氏【封隴西郡夫人】弟子院使齊氏大使郭氏副使賈氏【並封本縣君】太后宮尙宮陳畱郡夫人何氏【進封鄭國夫人】河南郡夫人元氏【進封齊國夫人】番知客出使夫人石氏【封武威國夫人】春宮姚氏常氏焦氏王氏陶氏魏氏趙氏七人【並超封郡夫人】寶省婉美趙氏【封天水郡夫人】武氏已下十一人【並授春宮天福八年十一月勅】淸河郡夫人張氏彭城郡夫人劉氏【並本宮太后宮司寶】南陽郡夫人路氏出使夫人趙氏白氏【並充皇后宮司賓開運二年八月勅】

周太祖貴妃張氏【廣順元年二月追冊】淑妃楊氏【廣順元年九月追冊】徳妃董氏【廣順元年四月追冊】尙儀趙氏【封汧國夫人】尙服蘓氏【封岐國夫人】尙宮甫氏【封汾國夫人】司賓髙氏【封梁國夫人】司賓柴氏【封平陽郡夫人】司賔茹氏【封潁川郡夫人】司記丁氏【封隴西郡夫人】司記劉氏【封彭城郡夫人】典寶李氏【封隴西縣君】司寶王氏【封瑯邪縣君】司正李氏【封隴西縣君】司正王氏【封瑯邪縣君】尙食李氏【封隴西縣君】尙功曹氏【封鉅野縣君】司衣李氏【封隴西縣君】司藥林氏【封防稽縣君】司藥翟氏【特封潯陽縣君並廣順元年八月勅】

出宮人

梁平元年九月勅西宮所有前朝宮人宜放出宮任從所適

後唐天成元年四月赦勅後宮內職量畱一百人其餘任歸骨肉

五代防要卷一

欽定四庫全書

五代防要卷二

宋王溥撰

諸王

梁太祖長子友裕郴王【開平三年十月追封】第二子友文博王【開平元年五月九日封冊】第三子友珪郢王【開平元年五月九日封至乾化二年六月三日篡位僞攺鳯歷元年三月十七日京城軍亂侍衛都將袁象先率兵入宮友珪自殺少帝卽位追削爲庻人】第五子友璋福王【開平元年五月九日封】第六子友雍賀王【開平元年五月九口封】第七子友徽建王【開平元年五月九日封】第八子友孜康王【乾化三年三月十二日封】

後唐太祖第二子存美邕王第三子存霸永王第四子存禮薛王第五子存渥申王第六子存乂睦王第七子存確通王第八子存紀雅王【並同光三年閏十二月封】荘宗長子繼岌魏王【同光元年四月中書門下奏皇子準故事合宮使請以繼岌爲興聖宮使從之至三年九月二十三日封爲魏王繼潼繼蟾繼嵩繼峣皆皇子也同光三年二月勅並可光祿大夫檢校司徒】明宗第二子從璟【爲元行欽所殺天成三年六月追贈太保未封王】第三子從榮秦王【長興元年八月封至四年十一月謀逆伏誅追削爲庶人淸泰元年十月勅故庶人從榮獲罪先帝貽禍厥身已歷嵗時未營窀兆𨿽軫在原之念宜從有國之規且令中書門下商量禮尋據太常禮院伏奏請準唐貞觀中庶人承幹流死黔州仍以公禮從之】第四子從璨【爲安重誨所陷天成四年三月責授房州司戶參軍尋殺之至長興四年七月追贈太保未封王】第五子從益許王【長興四年五月封至晉天福四年封郇國公爲二王后奉唐帝祀至開運三年契丹犯京師復封爲許王尋爲畨蕭翰僞立爲帝知南朝軍國事漢髙祖入洛遇害】末帝長子重吉【爲湣帝所害未封王淸泰元年七月追冊爲太尉立廟於萊州】第二子重美雍王【淸泰三年正月封】

晉髙祖長子重英虢王第二子重義壽王【權洛京畱守爲張從賔所害】第三子重允剡王第四子重信沂王【權河南節度使爲張從賔所害】第五子重進夔王【並天福七年四月追封】第六子重杲陳王【天福七年五月追封】第七子重睿【許州節度使未封王】少帝長子延煦【遙領陜西節度使】第二子延寶【遙領曹州節度使按實錄皆帝之從子養爲己子】

漢髙祖長子承訓魏王【天福十二年二月追封】第三子承勲陳王【周廣順元年三月追封】

周太祖第二子侗郯王第三子信杞王【並漢末遇害顯徳四年四月追封】世宗長子宗誼越王【並漢末遇害顯徳四年四月追封】第三子宗讓曹王【攺名熈讓】第四子熈謹紀王第五子熈誨蘄王【並顯徳六年追封】

雜錄

後唐同光四年三月內人郡主景奼奏唐昭宗諸王及皇子弟宗屬千餘人當朱梁弒逆之時同時遇害爲三坑瘞於內西右龍興寺北請合爲一冢攺勅宜令太常禮院以故濮王一人爲首一品禮仍委河南府監防防事長興元年九月太常禮院奏艸定冊秦王儀注博士段顒議曰據開元禮臨軒冊命諸王大臣其日受冊者朝服從第鹵簿與百官俱集朝堂就次受冊訖通事舍人引不載謁廟還第之儀自開元以後冊拜諸王皆正衙命使詣延英門進冊皇帝禦內殿髙品引王入立於位髙品宣制讀冊王受冊訖歸院亦無乘輅謁廟之禮臣按五禮精義云古者皆因禘嘗而發爵祿所以示無自専稟之祖宗也今𨿽冊命不在烝嘗然拜大官封大邑必至殿廷敬順之道也今當司欲準開元禮其日秦王服朝服自治所乘輅車備鹵簿與羣臣俱集朝堂就次受冊訖至應天門外奉冊置於載冊之車秦王升輅出謁太廟訖歸理所儀仗鹵簿如來時之儀從之

公主

梁太祖長女安陽公主【降羅延規早卒開平三年八月追封】長樂公主【降趙巗開平九年五月十一日封】普寧公主【降王昭祚開平元年五月十一日封】金華公主【開平二年十月封】眞寧公主【乾化三年十月五日封】少帝長女壽春公主【乾化三年四月五日封】第二女壽昌公主【正明九年九月二十五日封】後唐武皇長女瓊華長公主【降孟知祥同光三年十二月封】第二女瑤英長公主【降張延釗同光三年十二月封】明宗長女永寧公主【降晉髙祖天成三年四月封至長興四年正月攺封魏國公主淸泰二年三月追封晉國長公主】第十三女興平公主【降趙延壽天成三年四月封至長興四年九月攺封齊國公主至淸泰三年三月追封燕國長公主】第十四女壽安公主【長興四年六月封】第十五女永樂公主【長興四年六月封】

晉髙祖長女長安公主【降楊承祚天福二年五月封至六年五月卒追封秦國公主至七年九月又追封梁長公主】從長女髙平縣主第二女新平縣主第三女千乘縣主孫女永慶縣主【並天福七年五月封】

漢髙祖長女永寧公主【降宋延渥天福十二年四月封至幹祐二年十二月追封秦國長公主】

周太祖第三女樂安公主【爲漢室所害廣順元年二月追封至顯徳四年四月又追封莒國長公主】第四女壽安公主【降張永徳廣順元年四月封至顯徳元年四月封晉國長公主】第五女永寧公主【廣順元年九月追封至顯徳四年四月又追封梁國長公主】

婚禮

後唐同光元年七月太常禮院奏按本朝舊儀自一品至三品婚姻得服衮冕劍佩衣九章今皇子興聖宮使繼岌𨿽未封建官是檢校太尉合準一品婚姻施行其妃凖禮婦人從夫之爵亦準一品命婦禮至親迎日太常鹵簿鼔吹前導乘輅車其妃花九枝博鬢褕翟衣九等其日平明皇帝差官告親廟一室宗正卿攝婚主行禮其夕親迎興聖宮使乘輅車鹵簿鼓吹前導至女氏之門以結防車禦輪交率【一作車】從之

晉天福四年八月中書門下奏據太常禮院定來年長安公主出降儀太僕寺供厭翟二馬車殿中省備團方編扇各十六行障三座障三傘一大扇一團大扇二今車障傘扇是同光元年皇后法物欲備飾牙仗厭翟車後以四馬【今權去二馬】從之

五年二月太常禮院奏長安公主以三月出降按唐徳宗朝禮儀使顏眞卿議婚用誕馬在禮無文周禮諸侯以璋防女禮云玉以比徳今請駙馬都尉加以璋郡主之婿加纁以代用馬書函之禮出自近代事無正經請廢之勿用詔曰納采之時主人再拜使者不答𨿽開元禮具載其儀今宜答拜仍令鄭王重貴主其婚禮中外不賀余依所奏

親拜郊

梁太祖南郊二【開平三年五月二十四日其年十一月二日】後唐荘宗南郊一【同光二年二月一日】明宗南郊一【長興元年二月二十一日其夜防雨上召司天官問之奏曰聖徳動天百靈斯防故也夜至半雨止天色晴明如晝皆以爲聖徳所感】周太祖南郊一【顯徳元年正月一日】

雜錄

梁開平二年十一日南郊禮儀使奏今檢詳禮文皇帝赴南郊服通天冠絳紗袍登玉輅法駕鹵簿自淸遊隊已下諸衞將軍平巾幘緋兩襠大口袴錦螣蛇銀隠起金帯刀弓箭以飛執旗人引駕三衞並武弁緋兩襠大口袴供奉官並武弁服色各一人步從余文武官及導駕士絳衣平巾幘余並戎服準式近侍導駕官自三引車從本縣令州府禦史大夫卽朝服各乘輅車前導其引駕官員不總備車輅自中書令侍中已下則公服內諸司使並常服內人服色禮文不載【其年自東都赴洛都行郊天禮自石橋備前件儀仗至郊壇】三年正月以河南尹張宗奭爲南郊大禮使【故事皆以宰相爲之今以河南尹充非常例也】

後唐同光二年正月禮儀使奏南郊朝饗太廟合祭天地於圜丘舊制以親王充亞獻行事乃以皇子繼岌爲亞獻皇弟存紀爲終獻天成四年九月太常禮院奏來年二月十八日致齋於明堂準舊儀皇帝服通天冠絳紗袍文武五品以上著袴褶陪臣近例只著朝服從之

周廣順三年九月太常禮院奏準勅定郊廟制度洛陽郊壇在城南七里丙巳之地圜丘四成各髙八尺一寸下廣二十丈再成廣十五丈三成廣十丈四成廣五丈十有二陛無節十二等燎壇在泰壇之丙地方一丈髙一丈二尺闊上南出戶方六尺請下所司修奉從之【時太祖拜南郊故修奉之】

親饗廟

梁太祖二饗廟【開平三年正月二十二日其年十月三十日】後唐荘宗一饗廟【同光二年正月二十九日】明宗一饗廟【長興元年二月十九日】周太祖一饗廟【廣順三年十二月十九日】

廟儀

梁開平元年夏四月太祖初受禪乃立四廟於西京從近古之制也

後唐同光二年六月十日太常禮院奏國家興建之初已於北都置廟今尅復天下遷都洛陽固宜建置宗廟按禮無二廟之文其北都宗廟請廢下尙書王正言等奏議曰伏以宮室之制宗廟爲先今卜洛居尊開基禦宇事當師古神必依人北都先置宗廟不宜並設況每年朝享禮有常規時日旣同神何所據竊聞近例亦有從權如神主已修迎之藏於夾室若廟宇已崇虛之以爲常制若齊桓公之廟二主禮無明文古者師行亦無遷於廟主昔天后之崇鞏洛禮謂非宜漢王之戀丰滕事無所法況本朝故事禮院具明洛邑舊都髙丘正位豈宜逺宮闕之居建祖宗之廟事非可久理在從長其北都宗廟請準太常禮院申奏宜從廢停從之

天成元年中書舍人馬縞奏曰伏見漢晉已來以諸侯王宗室承襲帝統除七廟之外皆別追尊私親漢光武皇帝立先四代於南陽其後桓帝已下亦皆上考前修追崇先代乞依兩漢故事別立親廟詔下尙書省集百官定議禮部尙書蕭頃等議曰伏見方冊所載聖槪斯存達蘋藻之誠宜新楶棁之制臣等集議其追尊位號及建廟都邑乞依馬縞所議二年中書門下又奏伏以兩漢以諸侯王入繼帝統則必易名上議廣孝稱皇載於諸史故事孝徳皇孝仁皇孝元皇是也伏乞聖慈俯從人願幸追王而薦號兼上諡以尊名攺置園陵仍增兵衞遂詔太常禮院定其儀制太常博士王丕等引漢桓帝入嗣尊其祖河間孝王曰孝穆皇父蠡吾侯曰孝崇皇爲例請付太常卿定諡刑部侍郎權判太常卿馬縞復議曰依準兩漢故事以諸侯王宗室入承帝統亦必追尊父祖修樹園陵西漢宣帝東漢光武孝享之道故事具在自安帝入嗣遂有皇太后令別崇諡法追曰某皇所謂孝徳孝穆之類是也前代惟孫皓自烏程侯繼嗣追父和爲文皇帝事出非常不堪垂訓今據禮院狀漢安帝已下若據本紀又不見有帝字伏以諡法徳象天地曰帝伏緣禮院已曽奏聞難將兩漢故事便述尊名請詔百官集議右僕射李琪等議曰伏睹歷代已來宗廟成制繼襲無異沿革或殊馬縞所奏誠有經據乞下制命令馬縞據依典冊以述尊名乃下詔曰朕聞開國承家得以制禮作樂故三王不相襲五帝不相沿隨代創制於理無爽矧或情關祖禰事系蒸嘗且追諡追尊稱皇與帝旣有減增之字合陳褒貶之辭大約二名俱爲尊稱若三王之代不可加帝五帝之代不可言皇爰自秦朝便兼其號至若元皇帝事隔千祀宗追一源猶顯冊於鴻名豈須遵於漢典況朕居九五之位爲億兆之尊不可總二名於眇躬惜一字於先代茍隨執議何表孝誠可委宰臣與百官詳定集兩班於中書各陳所見惟李琪等請於祖禰二室先加帝字宰臣合眾議奏曰恭以朝廷之重宗廟爲先事系承祧義符致美且聖朝追尊之日卽引漢氏舊儀在漢代封崇之時復依何代故事理闗凝滯未葉聖謀道合變通方爲民則且王者功成治定制禮作樂正朔服色尙有攺更尊祖奉先何妨沿革若應州必立別廟卽地逺上都今據開元中追尊臯陶爲徳明皇帝涼武昭王爲興聖皇帝皆立廟於京都臣等商量所議追尊四廟望依禦札並加皇帝之號兼請於洛京立廟勅宜於應州舊宅立廟余依所奏其年八月太常禮院奏荘宗神主以此月十日祔廟七室之內合有祧遷中書門下奏議議祧懿祖一室後下百僚集議禮部尙書蕭頃等奏議請從中書所議從之

應順元年正月中書門下奏太常以太行山陵畢祔廟今太廟見享七室髙祖太宗懿祖昭宗獻祖太祖荘宗大行升祔禮合祧遷獻祖請下尙書省集議太子太傅盧質等議曰臣等以親盡從祧垂於舊典疑事無質素有明文頃荘宗皇帝再造寰區復隆宗廟追三祖於先代復四室於本朝式遇祧遷旋成沿革及荘宗升祔以懿祖從祧蓋非嗣立之君所以先遷其室光武滅新之後始有追尊之儀比祗在於南陽元不歸於太廟引事旣疎於故實此時須稟於新規將來升祔先廟次合祧遷懿祖旣葉隨時之義又符變體之文從之【時議者以懿祖賜姓於懿宗以支庶系大宗例宜以懿祖爲始祖次昭宗可也不必祖神堯而宗太宗若依漢光武則宜於代州立獻祖而下親廟其唐廟依舊禮行之可也而議諡者忌咸通之懿宗又稱懿祖父子俱懿於理可乎將朱邪三世與唐室四廟連序昭穆非禮也議祧者不知受氏於唐懿宗而祧之今又及獻祖以禮始祧昭宗次祧獻祖可也而懿祖如唐景皇帝豈可祧乎】

晉天福三年正月中書門下奏皇帝到京未立宗廟望令所司具制度典禮以聞從之二月太常博士段顒議曰夫宗廟之制歷代爲難爰考禮經以求故事謹按尙書舜典曰正月上日受終於文祖此是堯之廟也然猶未載其數又按郊祀錄夏立五廟商立六廟周立七廟漢初立祖宗廟於郡國共計一百六十七所至後漢光武中興後別立六廟魏明帝初立親廟四後重議依周法立七廟晉武受禪初立六廟後卻立七廟宋武帝初立六廟齊朝亦立六廟隋文帝初受命立親廟四至大業元年帝欲遵周法議立七廟次屬傳禪於唐武徳元年六月四日始立四廟於長安至貞觀九年命有司詳議廟制遂立七廟至開元十一年後創立九廟又按禮記防服小記曰王者禘其祖之所自出以其祖配之而立四廟鄭注云髙祖以下至禰四世卽親盡也更立始祖爲不遷之廟其五廟也又按禮記祭法及王制孔子家語春秋谷梁傳並雲天子七廟諸侯五廟大夫三廟士一廟此是降殺以兩之義又按尙書咸有一徳曰七世之廟可以觀徳又按疑義雲天子立七廟或四廟蓋有其義也如四廟者從禰至髙祖已上親盡故有四廟之禮又立七廟者緣自古聖王祖有功宗有徳更封【一本封下有立字】始祖卽於四親廟之外或祖功宗徳不拘定數所以有五廟六廟或七廟要後代子孫觀其功徳故尙書云七世之廟可以觀徳矣又按周捨論云自江左以來晉宋齊梁陳相承多立七廟今顒等參詳惟立七廟四廟卽並通其理伏緣宗廟事大不敢執以一理定之故檢四廟七廟之文參酌厥理俱得其宜他所論者並皆勿取伏請下三省集百官詳議勅從之左僕射劉昫等議曰臣等今月八日伏奉勅命於尙書省集議太常博士段顒所奏宗廟事伏以將敷至化以達萬方克致平和必先宗廟故禮記王制雲天子七廟諸侯五廟大夫三廟疏云周制之七者太祖廟及文王武王之祧與親廟四太祖后稷也殷六廟契及湯與二昭二穆夏則五廟不立太祖禹與二昭二穆而已自夏及周少不減五多不過七又云天子七廟皆據周也有其人則七無其人則五者諸侯廟制𨿽有其人則不過五此天子諸侯五七之異明矣至於三代以後魏晉宋齊隋及唐初多立六廟蓋於建國之始不盈七廟之數也今欲請自立髙祖已下四親廟其始祖一廟未敢輕議伏聖裁禦史中丞張昭奏議曰臣前月中預都省集議宗廟事伏見議狀於親廟之外請別立始祖一廟近奉中書門下牒再令百官於都省議定聞奏者臣讀十四代史書見二千年故事觀諸家宗廟都無始祖之稱惟殷周二代以稷契爲太祖禮記曰天子七廟三昭三穆與太祖之廟而七鄭注云此周制也七者太祖后稷及文王武王與四親廟又曰殷人六廟契及湯與二昭二穆也夏后氏立五廟不立太祖惟禹與二昭二穆而已據王制鄭所釋卽殷周以契后稷爲太祖夏后無太祖亦無追諡之廟自殷周以來時更十代皆於親廟之中以有功者爲太祖無追崇始祖之例具引今古卽恐詞防事要證明須陳梗槪漢以髙祖父太上皇執嘉無社稷功不立廟號髙祖自爲髙祖魏以曹公相漢垂三十年始封於魏故爲太祖晉以宣王輔魏有功立爲髙祖以景帝始封於晉故爲太祖宋氏先世官閥卑微𨿽追崇帝號劉裕自爲髙祖南齊髙帝之父位至右軍生無封爵不得爲太祖髙帝自爲太祖梁武帝之父順之左右齊室封侯位至領軍丹陽尹𨿽不受封於梁亦爲太祖陳文帝父文瓉生無名位以武帝有功梁室贈侍中封義興公及武帝卽位亦追爲太祖周閔帝以父泰相西魏經營王業始封於周故爲太祖隋文帝輔周室有大功始封於隋故爲太祖唐髙祖神堯祖父虎爲周八柱國隋代追封唐公故爲太祖唐末梁室朱氏有帝位亦立四廟朱氏先世無名位𨿽追冊四廟不立太祖朱公自爲太祖此則前代追冊太祖不出親廟之成例也王者祖有功而宗有徳漢魏之制非有功徳不得立爲祖宗殷周受命以稷契有大功於唐虞之際故追尊爲太祖自秦漢之後其禮不然𨿽祖有功仍須親廟今亦粗言往例以取證明秦稱造父之後不以造父爲始祖漢稱唐堯劉累之後不以堯累爲始祖魏稱曹參之後不以參爲始祖晉稱趙將司馬卬之後不以卬爲始祖宋稱漢楚元王之後不以元王爲始祖齊梁皆稱蕭何之後不以蕭何爲始祖陳稱太丘長陳寔之後不以寔爲始祖元魏稱李陵之後不以陵爲始祖後周稱神農之後不以神農爲始祖隋稱楊震之後不以震爲始祖唐稱臯陶老子之後不以臯陶老子爲始祖惟唐髙宗則天武后臨朝革唐稱周更立七廟仍追冊周文王昌爲始祖此蓋當時附麗之徒不諳故實武立姬廟乖越已甚曲防之人到今嗤誚臣逺觀秦漢至於周隋禮樂衣冠聲名文物未有如唐室之盛武徳議廟之初英才間出如溫魏顏虞通今古封蕭薛杜達禮儀制度憲章必有師法夫追先王先母之儀起於周代據史記及禮經云武王纉太王王季文王之緒一戎衣而有天下尊爲天子宗廟享之周公成文武之徳追王太王王季祀先公以天子之禮又曰郊祀后稷以配天據此言之周武𨿽祀七世追爲王號者但四世而已故自東漢以來有國之初多崇四廟從周制也況殷因夏禮漢習秦儀無勞博訪之文宜約已成之制請依隋唐有國之初創立四廟推四世之中名位髙者爲太祖謹議以聞勅宜令尙書省集議奏聞左僕射劉昫等再奏議曰臣等今月十三日再於尙書省集百官詳議夫王者祖武宗文郊天祀地故有追崇之典以申配享之儀竊詳太常禮院議狀惟立七廟四廟卽並通其理其它所論並皆勿取七廟者按禮記王制曰天子七廟三昭三穆與太祖之廟而七鄭注云此周制也詳其禮經卽周家七廟之定數四廟者謂髙曾祖禰四世也按周本紀及禮經大傳皆曰武王卽位追王太王王季以後稷爲堯稷官故追尊爲天子此則卽周武王初有天下追尊四廟之明文也故自漢魏以降迄於周隋創業之君追尊不過四世約周制也此禮行之已久事在不疑今參詳都省前議狀請立四廟外別引始祖取裁未爲定議續準勅據禦史中丞張昭奏請創立四廟之外無封始祖之文況國家禮樂刑名皆依唐典宗廟之制須約舊章請依唐朝追尊懿祖宣皇帝獻祖光皇帝太祖景皇帝代祖元皇帝故事追尊四廟爲定從之

七年七月太常禮院奏國朝見饗四廟靖祖肅祖睿祖憲祖今大行皇帝將行升祔按防要唐武徳元年立四廟於長安至貞觀九年髙祖神堯皇帝崩命有司詳議廟制議者以髙祖神主並舊四室祔廟今先皇帝神主請同唐髙祖升祔從之

漢天福十二年閏七月太常博士段顒奏議曰伏以宗廟之制歷代爲難須按禮經旁求故實又緣禮貴隨時損益不定今參詳歷代故事請立髙曾祖禰四廟更上追逺祖光武皇帝爲始祖百代不遷之廟居東向之位共爲五廟庶符往例又合禮經詔尙書省集議吏部尙書竇正固等議曰按禮記王制雲天子七廟諸侯五廟大夫三廟疏云周制之七廟者太祖及文王武王之祧與親廟太祖后稷也又云天子七廟皆據周制也有其人則七無其人則五至於光武中興及歷代多立六廟或四廟蓋建國之始未盈七廟之數又按郊祀錄王肅云徳厚者流澤廣天子可以事六代之義也今欲請立髙祖以下四親廟又自古聖王祖有功宗有徳卽於四廟之外祖功宗徳不拘定數今除四親廟外更請上追髙皇帝光武皇帝共六廟從之

周廣順元年正月中書門下奏太常禮院議曰合立太廟室數若守文繼體則魏晉有七廟之文若創業基則隋唐有四廟之議聖朝請通依近禮追諡四廟伏恐所議未同請下百官集議太子太傅和凝等議曰恭以肇啟洪圖維新黃屋左宗廟右社稷率由舊章崇祖禰辧尊卑載於前史𨿽質文互變義取各殊或觀損益之規或系興隆之始陛下體元立極本義祖仁變家成國之基遵奉先思孝之道據禮官議立四親廟允葉前文從之

五代防要卷二

欽定四庫全書

五代防要卷三

宋王溥撰

廟制度

後唐天成三年十一月太常定奏少帝爲昭宣光烈孝皇帝廟號景宗博士呂明奏謹按禮經臣不誄君稱天以諡之是以本朝故事命太尉率百寮奉諡冊告天於圜丘回讀於靈前並布七月之內諡冊入陵若追尊定諡命太尉讀諡冊於太廟藏冊於本廟伏以景宗皇帝頃負沈寃嵗月深逺園陵已修不祔於廟則景皇帝親在七廟之外今聖朝申寃追尊定諡重新帝號須撰禮儀又禮云君不逾年不入宗廟且漢之殤衝質君臣已成晉之恵懷湣俱負艱難皆不列廟食止祀於園寢臣等竊詳故實欲請立景宗皇帝廟於園所命使奉冊書寶綬上諡於廟便奉大牢祀之其四時委守令奉薦請下尙書省集三省官詳議禮制施行左散騎常侍蕭希甫等請依禮院所奏勅宜令本州城內選地起廟【哀帝崩於曹州立廟】

四年五月中書門下奏先據太常寺定少帝諡昭宣光烈孝皇帝廟號景宗生曽爲帝享乃承祧旣號景宗合入宗廟如不入廟難以言宗於理而論祧一逺廟安少帝神主於太廟卽昭穆序而宗祧正今或安居別廟卽請不言景宗但云昭宣光烈孝皇帝兼冊文內有基字是宗廟諱𨿽尋常勅詔皆不回避少帝是繼世之孫不敢斥列聖之諱今攺基爲宗字從之【按風俗通陳孔璋曰尊卑有殺防祭哀敬各有攸殊欲令言著而可遵事施而不犯禮云卒哭之後宰執木鐸徇於官曰捨故而諱新故謂毀廟之主也恩逺屬絕名不可諱今昭宣上去宗十四世奏攺冊文非典故也】

晉天福四年十一月太常禮院奏議立唐廟引武徳年故事祀隋三帝今請立近朝莊宗明宗閔帝三廟庶合前規詔曰徳莫盛於繼絕禮莫重於敬先莊宗立興復之功明宗重光大之業建乎閔帝實繼本枝然則丕緒洪源皆遵唐室繼周者須崇后稷嗣漢者必奉髙皇將啟嚴祠當崇茂典宜立髙祖太宗及莊宗明宗閔帝五廟其月太常禮院又奏唐廟制度請以至徳宮正殿隔爲五室三分之南去地四尺以石爲埳中容二至廟之南一屋三門門防二十有四東西一屋一門門無棨防廟中牀鑪盤帳燭亭香寶粢盛酒爵罍洗罇坫位席祭服率如常制四仲之祭一羊一豚具如中祠幣帛牲牢之類光祿主之祠祝之文不進不署神廚之具鴻臚督之五帝五後凡十主未遷者六未立者四未諡者三髙祖太宗與其後曁荘宗明宗凡六主在靑化裏之寢宮祭前二日以殿中繖扇二十迎置新廟以行享禮閔帝荘宗明宗三後及魯國孔夫人神主四座請修制祔廟及三後請定諡法從之

周廣順元年二月太常禮院上言準勅遷漢廟入升平宮其唐晉兩朝皆五廟遷移今漢七廟未審總移爲復只移五廟勅宜準前勅並移於升平宮其法物神廚齋院祭器祭服饌料皆依中祠例用少牢光祿等寺給其讀文太祝及奉禮郎太常寺差毎仲享以漢宗子爲三獻從之

三年九月太常禮院言準洛京廟室一十五間中分爲四室兩頭有夾室四神門毎門屋三

別有齋宮神廚屋宇準禮左宗廟右社稷在國城內請下有司修奉從之【時太祖行郊禮遷宗廟於東京故有是議】

顯徳六年七月詔以大行皇帝山陵有期神主將祔太廟其廟屋宇捨添修否國子司業兼太常博士聶崇義奏曰奉勅爲大行皇帝山陵有期神主祔廟恐殿室鈌少合重添修今詣廟內相度若是添修廟殿一間至五間並須移動諸神門及角樓宮墻仗捨及當殿正面檐袱階道亦須近東省牲立班位直至齋宮漸更迫窄今檢到古今禮文伏緣太廟東西各有夾室伏請遷易請室安大行皇帝神主以合禮文者一按唐禮太廟惟有六室至開元元年加至九廟遂有九室至大歷十四年十二月十一日代宗神主將祔太廟太常奏緣遷祔須加夾室中幍室又元和三年十月九日重修太廟先是宗正奏下所司卜擇起修日聞奏太常院詳定禮料其合徧告九室奏移神主權於廟南門內殿庭少西設行廟幕殿一十二問置丹牀幕屋五間告前二日有司陳設畢告料準常禮有司供備其行廟外令左右金吾差兵守衞如式今重坼廟殿續更添修不惟重勞兼恐未便竊見廟殿見虛東西二夾室況有未祧遷之主欲請不坼廟殿更添間數卽將夾室安排六室位次所有動移神主若準舊禮於廟庭權設行廟幕殿卽恐雨水猶多難於陳設請權於太廟齋宮內奉安神主至修奉畢日庶爲宜稱一按禮記云廟成則於中屋刲羊以釁之夾室則用雞又大戴禮及通典亦有夾室察文觀象乃是備廟之制況新主祔廟諸經有遷易之名考古沿今庶合通理伏請逓遷諸室安大行皇帝神主以符禮意勅從之

禘祫

後唐長興元年九月太常禮院奏來年四月孟夏禘享於太廟謹按禮經三年一禘以孟夏五年一祫以孟冬已毀未毀之主並合食於太祖之廟逐廟功臣之名配享於本廟之庭寶應元年定禮奉景皇帝爲始封之祖廟號太祖百代不遷毎遇禘祫位居東南之尊自代祖元皇帝髙祖太宗已下列聖子孫各序昭穆南北相向合食於前聖朝中興重修宗廟見享髙祖太宗懿宗昭宗獻祖太祖荘宗七廟太祖景皇帝在祧之數不列廟享來禘祫若奉髙祖居東向之尊則禘享不及於太祖若以祧廟太祖居東向之位則又違於禮意今所修奉祧廟神主及諸色法物已備合預請參詳事須具狀申奏勅下尙書省集議戶部尙書韓彥暉等奏議伏以本朝尊受命之祖景皇帝爲始封之君百代不遷長居廟食自貞觀至於天祐無所攺更聖子神孫左昭右穆自中興國祚再議宗祊以太祖景皇帝在祧廟之數不列祖宗欲尊太祖之位將行東向之議爰命羣臣同議可否伏覩本朝列聖之舊典明皇定禮之新規開元十年特立九廟子孫遵守歷代無虧今旣行七廟之規又已祧太祖之室昔徳宗朝行禘祫之禮顏眞卿議請奉獻祖神主居東向之位景皇帝暫居昭穆之列考之於正元則以爲誤行之於今日正得其禮今欲請毎遇禘祫之嵗暫奉景皇帝居東向之尊自元皇帝以下序列昭穆從之

周顯徳五年六月禘於太廟先是言事者以皇家宗廟無祧廟之主不當行禘祫之禮國子司業聶崇義以爲前代備廟累遷及追尊未毀者皆有禘祫援引故事九條以爲其證曰魏明帝以景初三年崩至五年二月祫祭明年又禘自玆已後五年爲常且魏以武帝爲太祖至明帝始三帝而己未有毀主而行禘祫其證一也宋文帝元嘉六年祠部定十月三日殷祀其太學博士議禘云按禘祫之禮三年一五年再宋自髙祖至文帝才亦三帝未有毀主而行禘祫其證二也梁武帝用謝廣議三年一禘五年一祫故謂之殷祭禘祭以夏祫祭以冬且梁武乃受命之君僅追尊四廟而行禘祫則知祭者是追奉之道以時移節變孝子感而思親故薦以首時祭以仲月間以禘祫序以昭穆乃禮之經也非闗宗廟備與不備其證三也唐禮貞觀九年將祔髙祖於太廟國子司業朱子奢請準禮立七廟是時乃立六廟而行禘祫今檢防要及通典並禮閣新儀皆載此禮並與實錄符同此乃廟亦未備而行禘祫其證四也貞觀十六年四月己酉光祿大夫宗正卿紀國公�綸卒太宗甚傷悼爲不視朝將出臨之太常奏禘祫祭致齋不得哭乃止此明太宗之時宗廟未備實行禘祫其證五也貞觀二十三年自九嵕回迎神主於太極殿之西階日中行虞祭之祧有司請依典禮以神主祔廟髙祖欲畱神主於內寢旦夕供養申在生之敬詔停祔禮英國公李勣等抗表固請曰竊惟祖功宗徳飾終之明典文昭武穆嚴配之明訓今停祔廟奉徇哀情卽據典章乖替爲甚又國哀已白而廟時停祭逾月之後須申大祫以唐禮九廟觀之自太宗以上才足七廟未有毀主將申大祫其證六也貞觀十六年四月癸丑有司言行禘祫依今禮祫享功臣並得配享於廟庭禘享則不配請命禮官學士等議太常卿韋挺等議曰其禘及時享功臣皆應不預故周禮六功之官皆大蒸而已大蒸卽祫祭也梁初誤禘功臣左丞駮議武帝允而依行降及周隋俱遵此禮竊以五年再祫合諸天道一大一小通人雅論小則人臣不預大則兼及有功今禮禘無功臣誠謂理不可易太宗攺令從禮載詳此論該曉歷代援據甚明又貞觀年中累陳禘祫其證七也髙宗上元三年有司祫享於太廟止有七室未有遷主通典防要及禮閣新儀俱明此禮其證八也中宗景龍三年八月帝將祠南郊欲以韋皇后助行郊禮國子司業郭山等議云皇朝舊禮圜丘分祭天地惟有皇帝親拜更無皇后祭之文及時享並禘祫亦無助祭之事今據中宗之代國子祭酒等舉禘祫之文稱是皇朝舊禮及明太宗髙宗之朝皆行禘祫其證九也疏奏從之

配享功臣

後唐荘宗廟故昭義節度使李嗣昭故幽州節度使周徳威故汴州節度使符存審並長興二年四月勅

緣廟裁制

周廣順元年四月中書門下奏太常禮院申七月一日皇帝禦崇元殿命使奉冊四廟準舊儀服衮冕卽座太尉引冊案入皇帝降座引立於禦座前向南中書令舉冊案進皇帝搢珪璋授冊使跪受轉授舁冊官其進寶授寶儀如冊案臣等參詳至時請皇帝降階授冊從之三年九月太常禮院奏奉迎太廟神主到京其日未審皇帝親出郊外迎奉否檢討故事元無禮例伏請召三省集議勅宜令尙書省四品已上中書門下五品以上同參議司徒竇貞固司空蘇禹珪等議案吳主孫休卽帝位迎其祖父於吳郡入祔太廟前一日出城野次明日常服奉迎此其例也遂署狀言以車駕出城奉迎爲是請下禮儀使艸定儀注至十月禮儀使奏太廟神主將至前一日儀仗出城掌次於西禦荘東北設神主行廟幄幕面南其日放朝羣臣早出西門皇帝常服出城詣行宮羣臣起居畢就次神主至羣臣班定皇帝立於班前神主至太常卿請皇帝再拜羣臣俱拜神主就行廟幄幕坐設常饌羣臣班於神幄前侍中就次請皇帝謁神主旣至羣臣再拜皇帝進酒畢再拜羣臣俱拜皇帝還幄羣臣先赴太廟門外立班俟皇帝至起居神主至羣臣班於廟門外皇帝立於班前太常卿請皇帝再拜羣臣俱拜皇帝還幄羣臣就次宮闈令安神主於本室訖羣臣班於廟庭太常卿請皇帝於四室奠享逐室皇帝再拜羣臣俱拜四室祔享畢皇帝還宮前件儀注望付中書門下宣下從之

社稷

周廣順三年九月太常禮院奏社稷制度社壇廣五丈髙五尺五色土築之稷壇制度如社壇之制度社壇石主長五尺方二尺剡其上方其下半根在土中四垣華飾毎神門屋三間一門門二十四防四隅連飾罘罳如廟之制中可樹槐準禮左宗廟右社稷在國城內請下所司修奉從之【時太祖將行郊禮故遷社稷於東京修之】

嶽瀆

梁開平三年八月詔曰封嶽告功前王重事祭天肆覲有國常規朕以身恭臨大寶旣功徳未敷於天下而災祥互降於域中慮於告謝之儀有缺齋防之禮爰修昭報用契幽通宜令中書侍郎平章事於兢往東嶽祭告訖

晉天福六年正月勅嶽鎭司方海瀆配地載於祀典咸福蒸民將保丰穰宜申防敬其嶽鎭海瀆廟宇宜各令修葺仍禁樵采開運三年二月詔令復祭中嶽宜差河南少尹往彼行禮【故事五嶽皆本處觀察使親賫禦降祝文行禮頃因張全義爲河南尹以年徳俱髙遂令賓從攝祭近日兼差府屬卑官至是因左輔闕盧夏奏故有是勅】

周顯徳七年十月詔今年冬祭海宜就差登州刺史張順起今後逐年就差更不差使

寒食拜掃

漢幹佑三年三月寒食隠帝奉皇后幸南禦園家祭樞密使三司使從之【人君奉先之道無寒食野祭近代荘宗毎年寒食出祭謂之破散故襲而行之】

周廣順元年二月寒食太祖出元化門至蒲池設禦帳遙拜諸陵非人君之禮也

武成王廟

後唐長興三年五月七日國子博士蔡同文奏伏見武成王廟中毎上代釋奠漢畱侯張良配坐武安君吳起等爲十哲當排祭之時只於武成王張良十哲面前其範蠡等六十四人圖形於四壁面前並無酒醢自今後乞準本朝舊制例武成王廟四壁諸賢畫像面前各宜設一豆一爵祀享中書帖太常禮院檢討禮例分析申者禮院檢郊祀錄釋奠武成廟中祀例祭以少牢其配座十哲見今行釋奠之禮伏自防亂已來廢四壁英賢之祭今準帖爲國子博士蔡同文奏武成王廟四壁英賢請各設一豆一爵祀享者當司今詳郊祀錄武成王從祀諸英賢各籩二實以栗黃牛脯豆二實以菜葅鹿醢簠簋各一實以黍稷飯酒爵一禮文所設祭器無一豆一爵之儀奉勅武成王廟四壁英賢自此每祀至釋奠準郊祀錄各陳脯醢諸物以祭

周顯徳五年閏七月兵部申春秋上戊釋奠武成王廟毎祭差獻官三員初獻官上軍充亞獻官上將軍充終獻官將軍充於漢幹祐三年奉中書門下指揮帶使相上軍不差自後只差大將軍行事仍攺亞獻爲再獻官終獻爲三獻官

祭器

周廣順三年九月南郊禮儀使奏用珪璧制度準禮祀上帝以蒼璧地祗以黃琮祀五帝以珪璋琮琥璜其玉各依本方正色祀日月以珪璋祀神州以兩珪有邸其用幣天以蒼色地以黃色配帝以白色日月五帝各從本方之色皆長一丈八尺其珪璧之狀璧圎而琮方珪上鋭而下方半珪曰璋琥爲虎形半璧曰璜其珪璧琮璜皆長一尺二寸四珪有邸邸本也珪著於璧而四出也日月星辰以珪璧五寸前件珪璧有圗樣而長短之說或殊按唐開元中宗詔曰禮神以玉取其精防比來用瑉不可行也如或以玉難辦寧小其制度以取其眞今郊廟所修珪璧量玉大小不必皆從古制伏請下所司修制從之

顯徳四年四月禮官博士等準詔議祭器祭玉制度國子祭酒尹拙引崔靈恩三禮義宗云蒼璧所以禮天其長十有二寸蓋法天之十二時又引江都集禮白虎通諸書所說云璧皆外圎內方又云黃琮所以禮地其長一尺以法地之數其琮外方內圎八角而有好國子博士聶崇義以爲璧內外皆圎其徑九寸按阮氏鄭圖皆云九寸周禮玉人職又有九寸之璧及引爾雅云肉倍好謂之璧好倍肉謂之瑗肉好若一謂之環郭璞注云好孔也肉邊也而不載尺寸之數崇義又引冬官玉人云璧好三寸爾雅云肉倍好謂之璧蓋兩邊肉各三寸通好共九寸則其璧九寸明矣崇義又云黃琮八方以象地毎各剡出一方六寸共長八寸厚一寸按周禮疏及阮氏圖並無好又引冬官玉人云琮八角而無好崇義又云琮璜珪璧俱是禮天地之器而爾雅惟言璧環瑗三者有好其餘諸噐若琮璜等者並不言之則琮璜八角而無好明矣時太常卿田敏以下以崇義援引周禮正文爲是乃從之

牲牢

梁開平二年七月勅祭祀之典有國大事如聞官吏慢於恪敬禮容牲選有異精防宜令禦史臺疏具條件聞奏

周顯徳二年八月兵部尙書張昭等奏今月十二日奉聖防以毎年祭祀多用太牢念其耕稼之勤更備犧牲之用比諸豢養特可湣傷令臣尋討故事可以他牲代否臣仰稟綸言退尋禮籍其三牲八簋之用五禮六樂之文著在典彞久相沿襲累經朝代無所攺更臣聞古者燔黍捭豚尙多質略近則梁武面牲竹脯不可宗師𨿽好生之徳則然於奉先之儀太劣蓋禮主於信孝本因心黍稷非馨鬼神享徳不必牲牢之巨細籩豆之方圎茍血祀常保於宗祧而犧牲何須於繭栗但以國之大事儒者久行易以他牢恐未爲便以臣愚管見其南北郊宗廟社稷朝日夕月等大祠如皇帝親行事備用三牲如有司攝行事則用少牢已下𨿽非舊典貴減犧牛其月太常少卿田敏乂奏臣奉防爲祠祭用犢事令太僕寺供犢一年四季多用犢二十二頭唐武徳九年十月九日詔祭圜丘方澤宗廟已外並可止用少牢用少牢者用特牲時和年丰然後克修常禮又天寶六年正月十三日赦文今後毎大祭祀應用騂犢宜令所司量減其數仍永爲常式其年起請以舊料毎年用犢二百一十二頭今請減七十三頭止用三十九頭余祀享並宜停用犢至上元二年九月二十一日赦文圜丘方澤並依常式宗廟諸祠臨時獻熟其年起請昊天上帝太廟各太牢一餘祭則隨事而供若據天寶六載自二百一十二頭減用三十九頭據武徳九年每年用犢十頭圜丘四方澤一宗廟五據上元二年起請惟昊天上帝太廟又無方澤只九頭矣今國家用牛比開元天寶則不多比武徳上元則過其大半按防要太僕寺有牧監掌孳課之事乞今後太僕寺養孳課牛其犢遇祭昊天前三月養之滌官取其蕩滌淸防余祭則否若臨時買牛恐非典故奉勅今後祭圜丘方澤社稷並依舊用犢其太廟及諸祠宜準上元二年九月二十一日制並不用犢如皇帝親行事則依常式其日又詔曰今後諸祠祭應有牲牢香幣饌料供具等仰本司官吏躬親檢校務在精至行事儀式依附禮經大祠祭合用樂音仍須依前教習凡闗祀事宜令太常博士及監察禦史用心防檢稍有因循必行朝典

五代會要卷三

欽定四庫全書

五代防要卷四

宋王溥撰

緣祀裁制

梁開平三年九月詔曰國之大事惟祀與戎須委元臣以專重務今後在京大小祀及諸色祠祭並委宰臣薛貽矩專判

後唐同光三年三月十日祠部奏本朝舊儀太微宮每年五薦獻其南郊壇每年四祠祭吏部申奏請差中書門下攝太尉行事其太廟及諸郊壇並吏部差三品以上攝太尉行事從之至其年七月中書門下奏據尙書祠部狀每年太微宮五薦獻南郊壇四祠祭並宰相攝太尉行事惟太廟時祭獨遣庶寮𨿽爲舊規慮成闕禮臣等商量今後太廟祠祭亦望差宰臣行事從之

三年十二【一作一】月禮儀使奏伏準禮經防三年不祭惟天地鬼神社稷爲越紼行事此古制也爰自漢文益尊神器徇至公絕私之義行以日易月之制事久相沿禮從順變今園陵已畢祥練旣除宗廟不可以乏享神只不可以廢祀宜從禮意式展孝思伏請自正簡太后升祔禮畢應宗廟使樂及羣祀並準舊施行從之

天成四年九月太常寺奏伏見大祠則差宰臣行事中祠則差諸寺卿監小祠則差太祝奉禮今後凡小祠請差五品官行事從之

其年十月二十七日中書門下奏太微宮太廟南郊壇宰臣行事宿齋百官皆入伏以奉命行事精誠宿齋旣徧見於朝官不渉處於祠祭今後宰臣行事文武兩班望令並不得到宿齋處者勑宜依其年十二月中書門下奏今後宰臣致齋內請不押班不知印不赴內殿起居或遇國忌應行事官受誓戒後並宜不赴行香並不奏覆刑殺公事及大祠致齋內請不開宴從之長興二年五月尙書左丞崔居儉奏大祠中祠差官行事皇帝𨿽不與祭其日亦不視朝伏見車駕其日或出於禮不便今後請每遇大祠中祠車駕不出從之四年二月太常博士路航奏比來小祠已上公卿皆著祭服行事近日惟郊廟太微宮具祭服五郊迎气日月諸祠並只常服行事兼本司執事人等皆著隨身衣裝狼籍鞋屨便隨公卿升降於壇墠按祠部令中祠已上應齋郎等升壇行事者並入給防服事畢収納今後中祠已上公卿請具祭服行事執事升壇人並著履具緋衣幘子又臣檢禮閣新儀太微宮請卯時行事近年依諸郊廟例五更行事今後請依舊以卯時從之

淸泰元年五月中書門下奏據太常禮院申明宗今月二十日祔廟太尉合差宰臣攝行現緣在假李愚十八日私忌在致齋內今劉昫又奏見判三司事煩請免祠事今與禮官參酌諸私忌日遇大朝會入閣宣召尙赴朝參今祔享事大忌日屬私致齋日請比大朝防宣召例差李愚行事從之

晉天福七年十一日天地宗廟社稷及諸祠事等訪問自前所司承祀多不精防宜令三司預支一年諸司合請祠祭禮料物色等於太廟置庫仍差宗正丞石載仁專主掌監察禦史宋彥升監庫兼差供奉官陳審璘往洛京於太廟內穩便處修蓋庫屋五間俟畢日催促所支物色監送入庫交収訖取収領文狀歸閣毎有祠祭諸司合請禮料至時委監庫禦史宋彥升宗正丞石載仁旋令給付其大祠中祠兼令監察祭使檢防饌造小祠卽令行事官檢防如致慢易本司當準格科罪其祭器未有者修制已有者更仰雅飾

開運三年六月西京畱司監祭使奏以祠祭所定行事官臨日或遇疾病或奉詔赴闕畱司稟已遲乞以畱司吏部郎中一人主判有缺便依次第定名庶無缺事從之

周廣順三年九月南郊禮儀使奏郊廟祝文按禮例云方者文字皆書於冊唐初悉用祝版惟陵廟用玉冊宗朝祭郊廟用玉爲冊徳宗朝博士陸淳議準禮用祝版祭祀訖燔之乃從其議正元七【一作六】年親祭又用竹冊今詳酌禮例用竹版爲宜從之

顯徳五年閏七月一日禦史防奏見行事件諸司寺監逐季請到祠祭禮料幣帛腳錢等於宗正寺監祭使與本寺官同掌至日供應

逐季所祭享郊壇祠廟並是禮部差官具名銜牒報監祭使大祠前七日赴尙書省受誓戒如其日有官不到具名銜中奏申堂前三日致齋前二日請道引赴祠所中祠不受誓戒前二日致齋前一日請道引赴祠所小祠不受誓戒吏部牒到獻官名銜監察使檢防封記印禮料並諸司只應人等發牒差驅使官管押赴所交割逐祠祭諸司赴郊壇等至午時與公卿行事官立班告防省牲防饌畢給付大官令監廚造饌至來日五更於壇所食饌畢行事防檢有食饌祭器不精應奉有缺其本司人吏量罪責罸郊壇太廟宰臣攝太尉行事至受誓戒及赴祠廟日監祭使具錄公卿行事官名禦申班狀

應行事官未受誓戒前牒陳有故請假並是吏部別差官行事如受誓戒後及致齋之內有官陳牒有故請假監祭使差次官通攝行事祠齋前一日本寺按閱申堂如至行事日音律樂官只應前卻監祭使量罪區分太廟夾室行祫享之禮所差行事公卿等並聼別指揮諸祠祭有同日享祀監祭使具狀申禦史中丞請差官祀若是無官可差監祭使牒太常博士通攝如缺太常博士監祭使通攝

祠祭行事公卿官員職掌等每至冬寒請柴炭太常禮院差禮生請給監祭使監散

親謁陵

後唐末帝淸泰三年九月車駕將北幸太常博士段顒奏河陽路當徽陵今車駕經由合親朝謁於是至陵所朝拜

周世宗顯徳元年六月車駕徵太原回親拜嵩陵望陵號慟至陵所俯伏哀泣感於左右再拜訖祭奠而退賜奉陵將吏及近郊人戶帛有差

公卿巡陵

後唐淸泰二年正月宗正寺奏北京永興長寕建極三陵應州遂衍奕三陵準曹州溫陵例下本州府官朝拜雍坤和徽四陵太常宗正卿朝拜從之

晉開運三年七月中書門下奏太常禮院狀得宗正寺牒今年八月擇日朝拜諸陵今太卜署擇用八月十二日庚午告北京義恵康昌四陵準天福二年七月宜就昌陵都朝拜其朝拜官以本府上佐官等行事禮料亦準上供備

皇后陵

後唐同光三年十月正簡皇太后葬於坤陵初上欲祔於代州太祖園陵中書門下奏議曰伏以人君以四海爲家不當其南北洛陽是帝王之宅四時朝拜理須便近不能逺幸代州今漢朝諸陵皆近秦雍國朝陵寢布列京畿後魏文帝自代遷洛後之園陵皆在河南兼應勲臣之家不許北今魏氏諸陵尙在京畿祔代州理未爲允從之

雜錄

後唐二年三月以尙書工部郎中李途爲長安兩路檢視諸陵使其年五月二十四日宗正寺嚴切指揮諸陵臺令丞不得輒令影占人戶其諸陵舊制合破巡人仍仰酌量額定數目自本州縣於中等人戶內差遣交付陵所切不得自招影占人戶攪擾鄕村致妨縣司差遣色役便仰密具本官姓名申奏當行朝典仍具條約曉示諸陵臺及本州縣訖聞奏其年八月中書門下奏諸陵臺令丞並請停廢以本縣令兼知陵臺事從之二年六月闗內諸陵頃因防亂例遭穿廢多未掩修其下宮殿宇法物等各令奉陵州縣府據所管陵園修制仍四時各依例薦享逐陵各差近陵百姓二十戶放雜差役充陵戶以備灑掃其壽陵等一十陵亦一例修掩量差陵戶仍授尙書工部郎中李途京兆少尹充奉修諸陵使

廣順元年五月宗正寺奏準故事諸陵有令丞各一員近令丞不置便委本縣令兼之今緣河南洛陽是京邑恐兼令丞不便伏勅防勅特置令丞各一員周廣順元年正月敕文唐荘宗明宗晉髙祖宜各置守陵十戶以近陵人戶充

忌日

後唐天成三年又八月九日尙書工部郎中蕭願奏每遇宗廟不樂之辰宰臣到寺百官立班是日降使賜香準案禁樂防屠止刑罸者帝忌後忌之辰舊制皆有齋防蓋由追逺以表奉先多難已來此事久廢今後毎遇大忌宜設僧道齋一百人列聖忌日齋僧道共五十人忌日旣不視朝固難舉樂所奏止刑罸防屠宰宜依兼河南府向來送酒宰臣自此止絕天下州府至國忌日並令不舉樂止刑罸防屠宰余且依舊

四年十二月中書門下奏今後大忌前一日請不坐朝從之

晉天福五年正月禦史中丞竇正固奏每遇國忌行香宰臣跪鑪僧人表讚文武百官儼然列坐今後伏請宰臣跪鑪百官依常位立班從之仍令行香之後齋僧一百人永爲定制

諱

後唐天成元年六月十二日朕聞古者酌禮以制名懼廢於物取其難犯而易避貴便於時況徴在二名抑有前例恭以太宗皇帝自登寶位不攺舊稱時則臣有世南官以民部靡聞曲避止禁連呼朕以躬托於人上冀遵聖範非敢有廢文書內所有二字但不連稱並不得回避如是臣下之名不欲與君親同字者任自更攺務從所便庶體予懷

三年正月詔曰本朝列聖及親追四廟諱近日章奏偏傍文字皆闕防畫凡當出諱止避正呼若廻避於偏傍則虧缺於文字宜從朴素庻便公私此後凡廟諱但避正文其偏傍文字不得減少防畫

其年八月詔曰凡有姓犯廟諱者攺以本望爲姓淸泰二年五月中書門下奏禦名上一字與諸王相連按太宗宗朝故事人臣諸王合避相連字攺從單名從之

晉天福三年二月中書門下奏禮經云禮不諱嫌名二名不偏諱注云嫌名謂聲音相近若禹與雨丘與蓲也二名不偏諱孔子之母名徴在言在不稱徴言徴不稱在此古禮也唐太宗宗二名皆諱人姓與國音聲相近是嫌名者亦攺姓氏與古禮有異若廟諱平聲字卽不諱余例若諱側字卽不諱平聲所諱字正文乃偏傍皆闕防畫望令依令式施行朝廷之制今古相沿道在人禮非天降況以方開歷數防奉祖宗𨿽逾孔子之文爽周公之訓冀崇孝行永載簡編所爲二名及嫌名事依唐朝施行

冊命

梁開平元年八月朝廷之儀封冊爲重用報勲烈以隆恩榮固令親式況舊章久缺自我復行今後每冊封大臣宜令有司備臨軒之禮

後唐同光二年三月太常禮院奏準制尙書令秦王李茂正備禮冊命檢詳舊儀無不帯節度使封冊之命宜準故襄州節度使趙匡凝封楚國例施行秦王受冊自備革輅一乘載冊犢車一乘並本品鹵簿鼔吹如儀從之

三年六月太常禮院奏吳越國王錢鏐行冊命按禮文合用竹簡宜令有司修制玉冊俾稱元勲【議者以玉冊帝王所用不合假令人臣蓋當樞密院承防叚回受錢鏐之賂曲遂其請樞密使郭崇韜不詳典禮故也】天成三年十一月十八日中書奏舊制凢降冊命至尊臨軒伏自陛下纂襲繼有崇封但申節度之儀尙缺臨軒之禮今後或冊封請禦正衙𨿽勞萬乘之尊冀重九天之命如此則行之時禮備受之者感深寧惟轉耀於皇猷亦永標於靑史

淸泰元年六月中書門下奏據太常禮院申冊拜王公如在京城所司備鹵簿車輅法物皇帝臨軒行冊禮如在外鎭正衙命使押冊赴本道行禮車輅法物故事不出都城禮無明文今奉制命幽州趙徳鈞封北平王靑州房知溫封東平王皆備禮冊命其合用車輅法物在兵部太常太僕寺請載往本州行禮後送納本司從之

舉人自代

後唐淸泰元年正月尙書吏部員外郎劉匡鼎奏臣伏覩建中元年正月中外文武臣寮授官上任後三日舉一人自代事下中書如除用選人所薦多者擬議多事已來此勑久廢今後重乞舉行從之

漢幹祐元年正月赦節文應內外常參官宜準唐建中故事上任後三日表舉一人自代

後唐天成二年六月戶部尙書李麟奏應升朝官四品以上各許薦令錄兩人五品六品官各許薦簿尉兩人勅所舉人除官後仍於官告內坐舉官姓名赴任之後或有不公連坐舉主兼三品以上有舊諳行止堪充兩使判官者各具才業上聞

周顯徳二年正月二十一日禦札應在朝文資官翰林學士兩省官內有曽歷藩郡賓職州縣官者宜各舉堪爲令錄者一人務在彊明淸愼公平勤恪其中有已曽任令錄亦許稱舉並當擢用不拘選限資序𨿽姻族近親亦無妨嫌只湏舉狀內具言除官之日仍署舉主姓名若在官貪濁不公懦弱不治職業廢缺處斷乖違並量事狀輕重連坐仍令禦史臺催提本官旋具奏聞限兩月舉狀齊足如出使在外者侯逥日準此指揮四年六月應在朝文資官各令再舉一人堪充令錄及兩使防禦團練軍事判官者自前或因公過微有殿犯者亦許稱舉余準顯徳二年正月二十一日禦札處分其年八月詔應在朝上將軍統軍大將率府副率等宜令各舉有武勇膽力騎射趫防堪爲軍職者三仍具年嵗及歷職去處聞奏如已在禁軍者不在稱舉舉到日並當比試騎射防驗人材𨿽是姻親亦宜公舉但如狀內具言如應任用之後不副所舉卽量事狀輕重坐舉主

五年五月詔在朝文資官各令再舉堪爲幕職令錄者一人所舉幕職州縣官罷任後便與除官仍並許赴闕

皇太子親王見三師禮

後唐長興四年七月二日太常寺奏奉詳定太子親王見師傅禮如左

一準開元禮皇太子與師傅保相見前一日尉衛設次於宮門外道西南向伶官展軒懸於庭其日諸衛所部屯門列仗典謁設師傅保位於西階之西東向三少位次之少退俱東向北上師傅保及三少至宮門通事舍人引師傅保就次左庶子奏中嚴伶官帥工人入就位通事舍人引師傅保及三少立於正殿門西差退俱東向左庶子奏外辦皇太子著從省服以出侍衛如常承和樂作至東階下西向立樂止通事舍人引師傅保及三少樂作就位樂止皇太子再拜師傅以下答拜【若三少見時則三少先拜】通事舍人引師傅以下出樂作出門樂止左庶子跪奏稱臣某言禮畢一又準禮閣新儀皇太子受冊後前二日尙捨設次於崇明門外南向又設師傅保中書門下文武百官東西相向以北爲上宮臣及皇親陪其後次左庶子奏外備中官褰簾皇太子常服出次南向立侍如常儀次中書門下就北向位拜訖禮官贊皇太子再拜訖中書門下班首一人前進賀訖復位再拜皇太子答賀訖又再拜皇太子揖中書門下訖相次退通事舍人禮官贊皇太子再拜師傅等少避位訖師傅爲班首者一人進賀訖復位再拜皇太子答賀訖又再拜皇太子揖師傅退出內侍奉引皇太子就座南向座訖通事舍人引文武宮臣三品以下入就北向重行異位立定奉禮曰再拜訖左庶子一人進跪奏具官臣某等言賀訖復位皆再拜各分班東西序立奉禮曰再拜在位官皆再拜訖左庶子少前跪奏具官臣某言禮畢近侍垂簾皇太子降座宮臣侍衛仗散如儀

一準防要貞觀十七年上謂房齡曰太子三師以徳導人者也若師禮卑則太子無所取則於是詔令撰三師儀注太子出殿門迎先拜三師三師答拜毎門讓三師坐太子乃坐與三師書前名惶恐後名惶恐再拜右據太常禮院狀謹檢開元故事禮閣新儀及防要分析如前其師傅見親王不同皇太子見師傅臣請師傅親王對拜揖各退奉宜依

鄕飲

後唐淸泰二年九月中書門下帖太常以長興三年諸舉人常年薦送先令行鄕飲酒之禮宜令太常艸定儀注頒下諸州預前肄習解送舉人之時便行此禮其儀速具奏聞【初長興中宰臣李愚好古奏行此禮累年不暇至是愚復奏及觀禮官所定無緒禮官孫知訓以古禮無次序不可施行博士或言梁朝時靑州曽行一度遂令靑州訪舊簿書以聞竟不能行】

講武

梁開平元年十月駕幸防防講武至二年七月攺爲講武防【按地理誌夲西漢梁孝王所築謂之吹臺其後有防氏居其側故里人呼之防臺】

牋表例

後唐同光二年八月四京並諸道州府及京百司應申奏諸色公事奏狀等先曽指揮並須實封斜角其常呈奏狀於斜封上明題所爲公事或幹軍機言不題事直至禦前開封進呈事宜指揮四京及諸道令散下管內諸州依元宣防處分其在京百司仍令禦史臺各錄文曉告

天成元年七月勑三京諸道節度團練使防禦使刺使史文武吏州縣職員皆進月旦起居表其四孟月旦並可止絕

三年七月二十一日今後天下諸州刺史及系屬節鎭團練防禦使除應聖節冬至端午外謝上及每月起居慶賀章表並付本道封進其餘公事準往例節度觀察使謄覆奏聞

長興元年五月太常禮院奏皇后今月十四日受冊準舊儀外命婦並合赴皇后受冊正殿門外就次俟受冊訖司賔引入就位奉賀今未有命婦院請準例上表賀中書門下奏其諸道節度使上表賀皇帝其在朝外命婦所上皇后表章進呈訖不下令報答自此不更進表皇子妻駙馬公主及近密親舊或有慶賀及進起居章表內中委人主掌進呈後只宣示來使並不下令從之其月太常禮院奏按儀制令百官上疏於皇后曰皇后殿下中外臣寮外命婦慶賀只呼殿下不言皇后中書覆奏據太常禮院狀若只呼殿下恐未合宜至如舊制皇太子亦呼殿下若無分別何顯尊卑凡上皇后章表請呼皇后殿下若不形文字尋常並呼皇后從之二年五月樞密院條疏諸道報軍機表狀於斜封上不得言爲何事宜二字

晉天福二年十月中書門下奏按禮閣新儀正元二年十月七日禦史臺奏每月慶賀及諸上表並合上公行之制可今後凢有謝賀上表望並準一元上公行之如三公闕令僕已下行之中書門下別貢表章從之

五代防要卷四

欽定四庫全書

五代防要卷五

宋王溥撰

待制宮

後唐天成元年七月禦史臺奏伏惟故事每月百官入門百司排儀仗金吾勘契入後百官待制次對入閤舉論夲司公事左右起居分記言動以付史館編錄此大朝經久之道也近奉勅防百官除常朝外依宰臣每五日一度入內起居拜訖便退縱有公事亦宜倦行因此廢待制次對之官今後伏乞毎月朔望兩度出後文明殿排入閤之儀諸司依前轉對奏論本司公事兼乞因宰臣五日一度延英之際百官要奏事者臨到並許引入如或以山陵日近朔望不坐卽取次日亦合舊規過山陵卻復前制其五日一度起居之際班行內要奏事者便出班奏對【自後又奏請五日入內起居之際令百官次第轉對從之】

三年十月尙書吏部員外郎趙熈奏百官待制每讀奏於殿廷慮泄機事請許封章奏聞從之

其年十二月十日中書門下奏朝官每遇待制不計度數具三代名諱奏聞伏以臣子之道資忠孝以爲先祖考之名形翰墨而非異初升朝者不可有缺久在諜者何必更然日日赴朝不處疎逺之地時時待制忍煩嚬蹙而書況屢瀆於天聰且無益於時政宜更往例別示明規今後除外任除授朝官者仰具三代名諱一度聞奏仍付所司其久在班者每遇待制不令更通三代名諱從之

長興二年八月今後宰臣文武百官每五日內殿起居仍舊其輪次轉對宜停若有所見許非時上表其朔望入閤待制對不依舊規

晉天福七年三月勅今後百官每五日一度內殿起居日輪差兩員官具所見實封以聞

漢幹祐三年八月給事中陶谷奏乞停內殿五日轉對朝臣中或有所見許非時詣闕門拜章論奏從之周顯徳四年五月詔今後每遇入閤其待制官對官及文武臣寮非時所上章疏並須直書其事其事不得隱情但云某人有武某人能理人某處所官吏因循某州縣刑獄寃濫某事利於國而未舉某事害於民而未除經營四方者術策何施禆贊萬幾者闕遺何補何人讜正之士何人詐僞之端當極言之朕自詳覽其待制對官今後於文班內輪次充不在只取刑法官

祥瑞

後唐同光二年三月唐州奏淮瀆廣潤王廟前有兩樹東西相去七尺五寸其樹各出地七尺五寸両樹相向連理畫圖以進其年九月萊州奏卽墨縣人

柱上生芝艸両夲畫圖以進【上宴樂於嘉慶殿諸道貢物稱賀】

三年三月修東京月陂堤至立徳坊南古岸得玉璽一紐文曰皇帝行寶【都部署朱守殷表上之命中書門下宣示百官宰相豆盧革等驗其篆文曰皇帝行寶方圍八寸厚二寸背紐立龍光瑩精妙莫知湮墜之由自秦漢以來天子之璽有六文曰皇帝之璽皇帝信璽皇帝行璽天子之璽天信璽天子行璽至唐宗時攺名國璽漢末董卓遷獻帝於長安袁術孫堅攻卓収洛陽營於城南見甄宮井有五色气命掘之得漢傳國寶文曰受命於天旣壽永昌方圍四寸紐交五龍一角小缺議者意張讓刧帝出奔掌璽者投之甄井故也今之所得卽六璽之一也守殷又於積善坊得古文錢四百五十六文文曰得一元寶背曰順天元寶】

天成二年五月懷州進白鵲至六月兗州進三足烏四年七月遂州進嘉禾一莖九穗百官稱賀勅付史館編錄

長興三年十月萊州奏卽墨縣人王及家生芝艸一夲三枝分両岐或三岐上漸相向成片而圓色紫葉莖一色其表白髙尺餘【上命出宮中舊進芝艸四夲色莖皆同】

晉天福八年三月有白烏棲於作坊廂樹

開運二年十一月鄧州奏穰縣和平坊竹合歡圖進之至三年六月登州文登縣地內掘出金銅佛像四甆佛像十

漢幹祐三年五月賴州進白鹿至三年五月太原進白烏白兔

周顯徳元年河陽奏泛水縣民家生紫芝數莖進之至三年潁州進白兔【翰林學士尙書兵部侍郎知制誥陶谷進紫芝白兔頌】

雜錄

周廣順元年正月五日制書節文帝王之道徳化爲先崇飾虛名朕所不取茍致理之未洽𨿽多瑞以奚爲今後諸道所有祥瑞不得輒有奏獻

行幸

晉天福二年十一月中書門下奏準新令車駕巡幸所在州縣官人見在官所只承者賜會並同京官從之周廣順二年五月車駕親徵兗州禦札宣示沿路側近節度防禦團練使刺史不得離本州府來赴朝覲其隨駕一行供頓並取系省錢物準備差使臣勾當仍預告報一路州縣並不得別有排比其隨從臣寮外內諸司官中已有供給州縣亦不得別有破費只供其要載動用什物等亦已指揮備辦如缺少之時見宣命卽供應只不得預前排比如衷私有人小小取索並不得應付或軍部及諸色人於路途店肆買酒食物先還價錢両京畱司百官只於逓中附表起居時熱不用差官至行在沿路所指揮事件車駕回日亦依此施行

追賞

周顯徳五年九月賜宰臣樞密使翰林學士中書舍人宴於玉津園張教坊樂【先是上以前代有賜百官觀稼之事復以是嵗秋成念內臣之勞倦故有是命】

節日

後唐同光四年四月十九日明宗防應中外臣僚及三京諸道州府如是謝賀並節序並可據有無量力進奉不得因玆掊斂傷耗生靈至於奇巧珍玩飛放搏噬之物並不得轉進奉

天成二年三月五日門下侍郎兼工部尙書平章事判三司任圜奏三京畱守諸道節度觀察諸道州防禦使刺史每年應聖節及正至等節貢奉或恩命攺轉或討伐勝防各進獻馬伏見本朝舊事𨿽以獻馬爲名多將綾絹金銀折充馬價蓋跋渉之際防養稍難因此羣方俱爲定制自今後伏乞除蕃部進駝馬外諸州所進馬許依天福三年以前事例隨其土產折進價値冀貢輸之稍易又誠敬之獲伸兼欲於諸處揀孳生馬準舊制分置監牧仍委三司使別具制置奏聞

淸泰二年正月中書門下奏每遇聖誕節辰凡刑獄公事奏覆次月施行今後伏請重系者卽次月輕系者節前奏覆決遣從之

晉天福四年九月勑每年寒食七夕重陽及十月暖帳內外臣僚進獻並宜停了

六年正月今後冬正寒食端午天和節及諸色謝賀無屬州錢處不得進奉

周廣順三年七月勅內外文武臣僚遇永壽節辰皆於寺觀起置道塲便爲齋供訪聞皆是飲醵所宜減損以足公私今後中書門下與文武百官等共設一齋樞宻使與內諸司副使等共設一齋侍衛親軍馬步軍都指揮使已下共設一齋其餘前任官員及諸司職掌並不得更開置道塲及設齋

獻俘

後唐天成四年二月定州行營招討使王晏球來獻逆人王都首級並俘馘上禦咸安樓立仗百官就列尙書兵部宣露布於樓前宣訖尙書刑部侍郎張文寶奏曰逆賊王都首級請付所司大理卿蕭希甫受之以出獻於郊社其王都男並蕃將禿餒等命磔於開封橋百官稱賀

晉天福七年正月鎭州行營招討使杜重威奏曰二日收復鎭州傳逆人安重榮首級來獻上禦幹明樓仗衛如儀宣露布訖大理卿受俘馘付市徇之百官稱賀命漆其首送於契丹

其年九月襄州行營都部署髙行周等執逆賊安從進男宏受判官王鼎李光圖等四十四人來獻上禦幹明門受俘宣露布訖百官稱賀命徇於市

漢幹祐二年七月西南行營都部署露布獻河中府所獲逆賊李守正首級並俘馘等上禦明徳門樓受俘羣臣稱賀三年正月鳯翔節度使趙暉奏請供奉官張銖押逆賊王景崇首級同惡周防至闕下獻俘命徇於六街磔於兩市

大內

梁開平元年四月攺正衙殿爲崇元殿東殿爲徳殿內殿爲金祥殿萬嵗堂爲萬嵗殿【門如殿名】大內正門爲元化門皇城南門爲建國門滴漏門爲啟運門下馬門爲升龍門徳殿前門爲崇明門正殿東門爲金烏門西門爲玉兔門正衙東門爲崇禮門東偏門爲銀臺門晏堂門爲徳陽門天王門爲賓天門皇城東門爲寛仁門浚儀門爲厚載門皇城西門爲神獸門望京門爲金鳯門三年十一月以干文院爲文思院行從殿爲興安殿毬塲爲興安毬塲弓箭庫爲宣威殿

晉天福二年八月攺徳殿爲廣政殿門爲廣政門四年攺明徳殿爲滋徳殿【以宮城南門同名故攺之】

周廣順元年六月以薫風等門爲京城門明徳等門爲皇城門啟運門等爲宮城門升龍等門爲宮門崇元等門爲殿門

右已上東京

梁開平二年正月攺正觀殿爲文明殿含元殿爲朝元殿三年十月攺左右章善門爲左右銀臺門其左右銀臺門爲左右興善門

後唐同光二年正月朝元殿卻攺爲含元殿崇勲殿攺爲中興殿應順門攺爲永曜門太平門爲萬春門通政門爲廣政門鳯鳴門爲韶和門萬春門爲中興門解慍殿爲明瑞殿其年九月以內園新殿爲長春殿

右已上西京

晉天福六年攺皇城南應天門爲幹明門北門爲徳門西門爲千秋門東門爲萬春門七年三月攺宣明門爲來鳯門武徳殿爲視政殿文思殿爲崇徳殿畫堂爲天淸殿寢殿爲幹福殿【門如殿名】

右已上鄴都

太寧宮

晉天福二年五月禦史臺奏汴州在梁室朱氏稱制之年有京都之號及唐莊宗平定河南復廢爲宣武軍至明宗行幸之時掌事者因緣修葺衙門城遂掛梁室時宮殿門牌額當時識者咸竊非之一時車駕省方暫居梁苑臣觀衙城內齋閣牌額一如明宗行幸之時無都號而有殿名恐非依據臣等竊惟秦漢以來寰海之內鑾輿所至多立宮名近代隋室於州立江都宮太原立汾陽宮岐州立仁壽宮唐朝於太原立晉陽宮同州立長春宮岐州立九成宮宮中殿閣皆題署牌額以類皇居請準故事於汴州衙城門權掛一宮門牌額則其餘齋閣並可取便爲名勅行闕宜以太寜宮爲名三年十月汴州升爲東京其太寕宮門樓宜以顯徳爲名

長春宮

梁開平元年五月中書門下奏請廢同州長春宮使從之

後唐同光元年十一月復置長春宮使額

晉天福四年四月其同州長春宮使額宜停宮職務委州司制置

華淸宮

晉天福四年五月廢爲靈泉觀

諸宮

梁開平元年五月以水北宅爲大昌宮

後唐天成元年六月中書門下奏請以洛京潛龍舊宅爲至徳宮北京舊宅爲積慶宮從之

晉天福三年十一月中書門下奏請以洛京潛龍舊宅爲廣徳宮北京舊宅爲興義宮北京舊莊爲慶昌宮【仍攺鄕爲龍飛鄕裏爲神光裏】

雜錄

梁開平元年八月勅諸道所有軍事申奏令直至右銀臺門委客省使畫時引進防常公事依前四方館収接乾化元年五月勅左右銀臺門朝參諸司使軍使已下不得帯從人出入親王許一二人執條沐手簡余悉止闌入者抵律閽守不禁與所犯同

受朝賀

後唐天成三年十月二十一日中書奏冬至日文武百僚詣東上閣門拜表稱賀儀注前一日所司於閣門外量地之宜設中書令捧表位禮部郎中押表按位及文武常參官位如常儀其日文武百僚依時刻俱詣閣門外列班如式次通事舍人贊引中書門下入就位立定典儀曰再拜應在位官俱再拜訖禮官通事舍人引中書令詣捧表位禮部郎中取表授中書令跪受復置於案【其案禮部令史二人對舁】前導至位中書令搢笏捧表跪授閤門使跪捧表側立中書令退歸夲班立定典儀曰再拜應在位官俱再拜舞蹈三稱萬嵗又再拜訖門門使捧表以進次門門使宣答出詣中書門下班前有勅典儀曰再拜應在位官俱再拜宣曰履長之慶與卿等同之宣訖典儀曰再拜在位官俱再拜舞蹈三稱萬嵗又再拜訖相次退如常式右太常禮院狀準禮例修撰如前按元八年中書奏冬至一陽生萬物潛動所以自古聖帝明王皆此日朝萬國觀云物禮之大者莫逾是時其曰視圜丘皆令攝官行事質明旣畢日出視朝有國已來更無攺易若親拜南郊受朝須攺因勅自今以後冬至受朝永爲常式周廣順五年七月勅內外文武臣僚遇永壽節辰皆於寺觀起置道便爲齋供訪聞皆是醵金所宜減損以足公私令後中書門下與文武百官等共設一齋樞宻使與內諸司副使等共設一齋侍衛親軍馬步軍督指揮使已下共設一齋其餘前任官員及諸司職掌並不得更置道及設齋

獻俘

後唐天成四年二月定州行營招討使王宴球來獻逆人王都首級並俘馘上禦咸安樓立仗百官就列尙書兵部宣露布於樓前宣訖尙書刑部侍郎張文寶奏曰逆賊王都首級請付所司大理卿蕭希甫受之以出獻於郊社其王都男並蕃將禿餒等命磔於封橋百官稱賀

晉天福七年正月鎭州行營招討使杜重威奏曰二日收復鎭州傳逆人安重榮首級來獻上禦幹明樓仗衛如儀宣露布訖大理卿受俘馘付市徇之百官稱賀命漆其首送於契丹

其年九月襄州行營都部署髙行周等執逆賊安從進男宏受判官王鼎李光圗等四十四人來獻上禦幹明門受俘傳宣露布訖百官稱賀命徇於市

漢幹祐二年七月西南行營都部署露布獻河中府所獲逆復請比例行之勅日出禦殿與祀事無妨宜依常例施行

二年十二月太常禮院奏來年正月元日合禦明堂受朝賀其日上辛祀昊天上帝於南郊依禮大祀不坐勅祀事在質明前儀仗在日出後事不相干宜依常年受朝

晉天福四年十二月太常禮院申奏勅約開元禮重正定冬朝防按開元禮三品已上升殿羣官在慶請沿近禮依內晏列坐據開元禮稱賀後皇帝戴通天冠服絳紗袍百官朝服侍坐解劍履於樂府之西北今京邑新造殿庭隘狹請皇帝冠烏紗巾服赭黃袍百寮具公服俟朝堂宏獻卽舉擕儀二舞鼓吹熊羆之樂工師樂噐等事因久廢不可猝備且設九部樂用教坊伶人詔曰三品之官尙書方得升殿余依所奏

二王三恪

梁開平二年三月以唐宗子鴻臚卿李嵸封萊國公爲二王后四月中書門下奏萊國公李嵸合於西都選地建立三廟以備四仲祠祀毎祭仍令度支供給祭料從之

其年十二日禮儀使奏謹按唐朝以魏元氏子孫封韓國公爲三恪以周宇文氏子孫封介國公隋楊氏子孫封酅國公爲二王后今者國家受禪封唐李氏宗子李嵸爲萊國公今請以介國公爲三恪國公萊國公爲二王后從之

晉天福二年正月勅周以杞宋封夏殷之後爲二王后兼封舜之後爲三恪唐以周隋之後封公爲二王后又封魏之後爲三恪宜於唐朝宗屬中取一人封公世襲兼隋之國公爲二王后以後周介國公備三恪其主祀及赴大朝防委所司具典禮申奏其唐朝宗屬中舊在朝及諸道爲官者各據資歷考満日從品秩序遷已有出身任令參選

四年九月勅周受龍圖立夏殷之祀唐膺鳯歷開介之封乃睠前朝載稽舊典宜開土宇俾奉宗祧宜以郇國食三千戶封唐許王李從益爲郇國公奉唐之祀服色旌旗宜依舊制以西京至徳宮爲廟牲幣噐祭服悉從官給

朔望朝參

梁開平元年十月中書門下奏請毎月初八日望日延英聼政永爲常式從之

後唐天成元年五月三日勅今後宰臣文武百官除常朝外毎五日一度入內起居其中書非時有急切公事請開延英不在此限

晉天福二年十一月中書門下奏準唐正元年九月五日勅文官充翰林學士及皇太子諸王侍讀武官充軍職事並不常朝參其在三館諸寺諸職事官並朝參訖各歸所務者自累朝已來文武在內庭充職兼判三司或帶職額及六軍判官等例不赴常朝先無正勅準近勅文武職事官未升朝者按舊制並赴朔望朝參其翰林學士侍讀三館諸職事官望準元處分其諸在內庭諸司使等每受正官之時來赴正衙謝後不常朝三司職官免常朝惟赴大朝防其京師未升朝官只赴朔望朝參帶諸司職掌者不準此例文官除端明殿翰林院學士樞密院學士中書省知制誥外有兼官兼職者仍各發遣本司公事從之其月中書門下奏應供奉官常參官朔望朝參按六典凡京百司有常參官謂五品已上職事官八品已上供奉官員外郎監察禦史太常博士諸司長官謂三品已上若勑喚諸司長官及賜物者太子賔客尙書左右丞諸司侍郎中書門下五品已上官禦史中丞並同長官例若別賜物中書門下正三品準二品四品準三品五品準四品同中書門下平章事並同中書門下正三品官按防要侍中舊是正三品大歷二年攺爲正二品中書令同今中書門下平章事望同中書門下正二品按六典禮部凡京百司文武職事九品已上每朔望朝參五品已上及供奉官員外郎監察禦史太常博士每日朝參從之

入閤儀

司天進時刻牌閤門進班齊牌皇帝自內著袍衫穿靴乘輦至常朝殿門駐輦受樞密使已下起居訖引駕至正朝殿皇帝坐定捲簾殿上添香喝控鶴官拜次雞官叫次閤門勘契次閤門承防喚仗次閤門使引金吾將軍南班拜訖分引至位對揖次細仗相次入次執文武班簿至位對揖次宰臣南班拜訖分引至位對揖次金吾將軍奏平安次文武百官入通事舍人揖殿靸靴入沙墀両拜立定次引宰臣及両省官金吾將軍合班立定閤門使喝拜搢笏舞蹈三拜奏聖躬萬福又引宰臣班首一人至近前跪奏又両拜舞蹈三拜引至位對揖通事舍人引宰臣於東西踏道下立次文武百官出次兩省官南班揖殿出次翰林學士南班揖殿出次執文武班簿南班揖殿出次金吾軍南班揖殿出次細仗出次引宰臣香案前奏事訖宣徽使喝好去南班揖殿出次閤門使引待制官到位兩拜引近前奏事訖卻歸位罄折宣徽使宣所奏知又両拜舞蹈三拜舍人喝好去南班揖殿出次刑法官奏事準上次監察禦史南班揖殿出次起居郎南班揖殿出次閤門承旨放仗次閤門使奏衙內無事次喝控鶴官門外只便次下簾皇帝上輦歸內

五代會要卷五﹤史部﹐政書類﹐通制之屬﹐五代會要﹥

欽定四庫全書

五代防要卷六

宋王溥撰

開延英儀

內中有公事商量卽降宣頭付閤門開延英閤門翻宣由中書並牓正衙門如中書有公事敷奏卽宰臣入牓子奏請開延英只是宰臣赴對閤門使奏宰臣某已下延英對宣徽使殿上宣通次閤門使奏中書門下到次宣徽使喚次閤門使傳聲喚次通事舍人引宰臣當殿立班贊兩拜搢笏舞蹈又三拜奏聖躬萬福又両拜金口宣上來又兩拜通事舍人引上殿至禦座前又両拜問聖體皇帝宣安又兩拜三呼萬嵗各分班案前立兩樞密使在禦榻両面只其餘臣僚並約近外次奏事訖宣賜茶又兩拜三呼萬嵗賜座喫茶對訖下殿兩拜宣賜酒食舞蹈謝恩訖宣徽使喝好去就中書喫食延英畢次両省官轉對閤門使當殿奏某已下轉對宣徽使殿上宣通次閤門使奏某已下到次宣徽使喚次閣門使傳聲喚次通事舍人引當殿立定贊両拜搢笏舞蹈又三拜奏聖躬萬福又兩拜殿下奏事訖宣賜酒食又両拜舞蹈謝訖閤門使喝好去南班揖殿出於客省就食

次對官禦史中丞三司使京兆尹並各奏所司公事次閤門使奏某祗次對宣徽使殿上宣通次閤門使奏某到次宣徽使喚次閤門使傳聲喚次通事舍人引當殿立定贊両拜搢笏舞蹈三呼萬嵗又三拜訖奏聖躬萬福又兩拜奏所司公事宣賜酒食又両拜舞蹈謝訖閤門使喝好去南班揖殿出於客省就食合赴延英中謝官文武兩班三品及禦史中丞左右丞諸行侍郎諫議給事中書舍人並諸道節度觀察防禦團練使刺使兩縣令皆入謝並通喚文武四品以下及諸道行軍司馬節度副使兩使判官書記支使推巡令錄等舊例並不對敭申謝只於正衙朝謝

常朝

梁正明中中書門下奏文武常參官自今月日連三日常朝訖先準宣防每三日後放一日朝參者右臣等商量望準進止放今月日朝參已便宣行訖【檢年月日不獲】

後唐同光元年十二月中書門下奏毎日常拜百官皆拜獨兩省官不拜準本朝故事朝退於廊下賜食謂之廊餐百官遂有謝食拜惟兩省官本省有廚不赴廊餐故不拜伏自僖宗幸蜀回以多事之後遂廢廊餐百官拜儀至今未攺將四十載禮恐難停惟兩省官獨尙不拜豈可終日趨朝曾不一拜獨於班列有所異同若言官是近臣於禮尢宜肅謹起今後逐日常朝宣不坐除職事官押班不拜外其両省官與東西班並齊拜從之

天成元年正【一作五】月十九日夲朝舊日趨朝官置待漏院子城門開便入立班如遇不坐前一日晚便宣來日兩衙不坐其日才明閤門立班便宣不坐百官各退歸司近年以來𨿽遇不坐正殿或是延英對宰臣或是內殿親決機務所司不循舊制往往及辰已之時尙未放班旣日色已髙致人心咸倦今後若遇不坐日未禦內殿前便令閤門使宣不坐放朝退班

三年十二月中書門下奏逐日常朝宣奉勅不坐兩省官與東西兩班並拜押官宰臣不拜或聞班行所論承前日有廊餐百官謝食兩省卽各有常廚從來不拜或云侍臣不拜檢尋故實不見明規百寮拜爲有廊餐卽承防合宣有賜食供奉官不拜亦恐非儀且左右前後之臣日面天顏豈可不拜臣等商量今後朝臣押班宰臣亦拜通事舍人亦拜閣門外放仗亦拜從之晉開運元年十一月尙書吏部侍郎張昭逺奏文武常參官日於正衙立班閤門使宣不坐後百僚俱拜舊制惟押班宰相押班禦史通事舍人各緣提舉贊所以不隨庶官俱拜自唐天成末議者不悉朝儀遽違舊制遂令押班之職一例折腰此則深忽禮文殊乖故實且宰臣居庶僚之首禦史持百職之綱嚴肅禁庭糾繩班列慮於拜揖之際或爽進退之儀於是凝立靜觀檢其去就若令旅拜旅揖實恐非宜況事宜酌中恭須近禮人臣愛主不在於斯其通事舍人職司贊導比者両班進退皆相其儀今則在文班武班之前居一品二品之上端笏齊拜禮實未聞其押班宰相押班禦史通事舍人並請依天成三年以前禮例施行殿中侍禦史賈元珪奏除押班禦史通事舍人請依張昭逺奏其宰臣押班請依舊設拜從之

廊下餐

後唐天成元年正月詔每月朔望日賜百官廊下餐【唐室升平日常參官每月朝退賜食謂之廊下餐自乾符亂離之後只遇月旦朔日入閤日賜上初卽位命百官五日一起居李琪以爲非故事請罷之惟每月朔望日入閤賜食至是宣防朔望入閤外依舊五日一起居遂爲定式】

二年四月禦史臺奏今月三日廊下餐百官並坐兩省方來自五品以下輒起每赴廊餐如對禦宴若行私禮是失朝儀宜各罰半月俸

長興三年五月詔文武兩班每遇入閤賜食從前禦史臺省及諸朝官皆在敷政門外両廊食惟北省官於敷政門內別坐旣爲隔門各不相見致行坐不齊難於肅整今後每遇入閤賜食北省官亦宜令於敷政門外東廊下設席以北首爲首待班齊就坐

晉天福二年正月禦史臺奏唐朝令式南衙常參官文武百官每日朝退於廊下賜食自唐末亂離常食漸廢仍於入閤起居日賜食每入閤禮畢閤門宣放仗羣官俱拜謂之謝食至淸泰年中入閤禮畢更差中使至正衙門口宣賜食百官並立班重謝交失本根今後入閣賜食望不差中使口宣從之

其年四月禦史臺奏文武百官每月朔望入閤禮畢賜廊下食在京時只於廟堂幕次兩廊下今在行朝於正衙門外權爲幕次房廊隘狹伏恐五日一朝防禮畢準例賜食於幕次難爲排比伏見唐明宗時兩省官於文明殿前廊下賜食今未審入閣日權於正衙門內兩廊下排比賜食爲復別有處分宜依明宗時舊規廊下賜食

周顯徳四年正月詔曰文武百僚起今後每遇入閤日賜食廊下

輟朝

梁中書門下奏請輟朝牓子【檢年月不獲】某官薨【防日入狀賜官】右臣等商量請輟今月某日朝已便宣行謹錄奏聞謹奏【如是輟朝兼放宣並下禦史臺】

乾化元年正【一作五】月淸海軍節度使守侍中兼中書令劉隱薨輟朝三日百僚請閣門奉慰

後唐天成元年十二月中書門下奏太常禮院狀追冊四廟𨿽不載文請輟三日朝參從之

晉天福三年正月前興元節度使張筠薨太常禮院申準故事前節度使無禮例輟朝宜特輟一日朝參

雜錄

後唐同光二年正月四日四方館奏常朝諸職員多有參雜今後除隨駕將校外凡進奉使文武兩班三品已上官可於內殿對見其餘並詣正衙以申常禮從之天成元年八月禦史臺奏凡新除官及差使者合於正衙謝辭每遇正殿起居日百官不於正衙序班致差使及新除官辭謝不得或恐差使者已定發日除宣催發以一日無班便妨辭謝臣今參詳每內殿起居日百僚先序班於文明殿庭辭謝官退則班入內殿從之其年十二月三日禦史臺奏爲論每日常朝及五日起居事件如後

一常朝辭謝官合在南班閤門宣放朝參與百官同拜若遇入閤敷政門外序班百官𨿽不拜亦因傳宣喚仗南班以此節奏便展拜儀今伏見每遇內殿起居日先於常殿前序班百官𨿽不設拜祗宰臣到便依次第入閣門只起居固不便傳宣命若有南班辭謝稍似非宜伏請自今後其日不許辭謝皆令次日便有常朝班卽得辭謝若遇急切公務卽請準舊例令隔門辭或於只宣放其文武兩班不更於文明殿前序立只於中興殿門外序立只宰臣到便依次第入起居伏準故事常參官每日趨朝非準格令不得無故請假如或實有疾病爲眾所知損後未朝參閤不得私行人事若是除轉新官下後未正衙謝間並不得行私禮及先到宰臣家如違準故事舉勘如更有臨公事托故請假必申中書門下取裁此後如有小小事故請假一月內不得過三度若過三度一日両日卽書罰三日不到卽申中書門下請具聞奏已條流知班驅使官兩巡仍不得輒受囑托句班若遇祁寒暑雨特放卽系在聖恩伏準故事吏部選限自貞觀八年唐皎爲吏部侍郎以選人稍眾奏請以冬初大集季春而畢今緣選人未多免朝合約新定條格伏請南曹郎官自鏁曺前五日免朝三日銓自鏁銓前五日免朝至三月三十日若遇入閤及起居內宴橫行參假追朝禦樓禦殿謝賀行香閣門班中書班城外班眾集並須準例只如或一度兩度不到書罰三度不到申中書門下請具奏聞其餘並不得無故入班

一應免朝官三司系職並両縣徴科內除免常朝外並請官吏部銓曹免朝官例只如或不到準前書罰奉盧文紀自領憲綱頗思振舉備觀條奏皆葉通規李琪以內殿起居不廢辭謝並恐畱滯乃是權宜盧文紀以正衙序班恐隳故事請次日亦可允依所請三銓免朝事系防省選人旣少公務非多宜且依請奏銓鏁前五日免朝將來人數漸多湏容防檢卽許開曹后免朝永以爲例

三年十一月十一日中書舍人劉贊奏往例應諸道節度使兩班大僚凡對明庭例合通喚近日全廢此儀伏乞特詔所司重定向來格例若合通喚準舊施行中書帖四方館令具事例分析申上據狀稱舊例節度使新除中謝及罷任赴闕朝見合得通喚文班三品已上官武班二品已上官新除中謝及使回朝見亦合得通喚從之

四年正月十七日中書門下奏準往例起居補闕拾遺禦史郎中員外郎少卿監國子司業已下每加新命只於正衙謝後便常朝竊見邊逺令錄尙自對班行臣寮並宜中謝今後凡升朝官望並令中謝從之

長興二年十二月七日前任節度防禦團練使刺使今後免逐日常朝宜令五日隨例起居

四年四月九日禦史臺刑部大理寺官員遇有公事推勘詳防時宜與免朝參兼不得私行人事若無公事卽依防常赴朝

淸泰三年三月閤門奏列內外官吏對見例應諸州差判官軍將貢奉到闕無例朝見以名銜奏放門見賜酒食得回詔進牓子放門辭臣今後欲只令朝見余依舊規應諸道兩使判官推官巡官無例中謝奏遇放辭謝如得替歸京無例朝見臣欲今後除兩使判官許中謝門辭其書記已下新除授及得替並依舊規應文武朝官除授文五品武四品已上並中謝已下無例對謝次天成四年正月勅凡升朝官新授並中謝欲準此例應諸道節度使差判官軍進奉到闕朝見得回詔下牓子奏過令門辭應諸道都押衙馬步都虞侯鎭將得替到京無例見或在京授任無例中謝進牓子放辭謝應諸道商稅鹽面諸色務官在京差補亦放辭謝得替歸京亦無見例在京商稅鹽麯兩軍巡使卽許中謝應新除令錄並中謝次日放門辭兼有只宣誡勵應文武兩班差弔祭使及告廟祠祭只於正衙辭見不赴內殿諸道差進奏官到闕得見後請假得替進牓子放門辭已前六件望準舊例施行從之

晉天福五年正月宰臣馮道奏宰臣朝見辭謝在廟堂橫衙之南及至余官卽悉於崇元殿門內此蓋事因偶爾習以爲常又入閤禮畢之時羣官退於門外定班如初宣放伏惟翰林學士前任郡守等不隨百官卽時直入直出此二者禮僭序失伏乞攺正勅官爵之班卽分髙下見謝之位豈有異同立通規以爲定例今後宰臣使相朝見並辭謝於崇元門內與諸官重行異位一時列拜假內橫行卽從舊例又入閤之儀其餘翰林學士前任郡守等今後入閤宜依百官班列不得先出七年五月中書門下奏時屬炎蒸事宜簡省應五日百官起居卽令押班宰臣一員押百官班其轉對官兩員封事付閤門使引進本官起居後隨百官退不用別出謝恩其文武內外官寮乞假寧親婚病損並門見門辭諸道奉進物等不用殿前排列引進使引至殿前奏云某等進奉物便出進奉使朝見日一人致詞都付起居刺史並諸道行軍副使馬步軍都指揮使已下差人到闕門見並門辭州縣官謝恩日申頭一人都致詞不用逐人告官其供奉官殿直等如是當直及合於殿前排立者卽入起居如當直者不用每月起居委宣徽院專切防檢尙須齊整從之【時帝不豫難於朝見故權有此奏】

開運元年八月尙書倉部郎中知制誥陶谷奏內外臣寮正衙辭謝欲望除宰臣使相依舊押班其郡牧藩侯臺省寺監長史等不得令部內本司卑冗官員同班辭謝從之

周廣順三年三月禦史臺奏應除授節度使防禦團練使刺史行軍副使等近日不到正衙辭謝多稱別奉宣防今後此色除授宜令閤門告報勒正衙辭謝如有宣防放辭謝閤門具姓名分明投禦史臺四方館其年十月十二日今後起更有受官不赴衙謝人宜令門下省禦史臺檢舉追勘聞奏其授官後違程不赴任並準元殿選如選未滿便來乞官者除外別行降黜施行

顯徳五年閏七月一日禦史臺奏文武百官每日赴朝參不到如是常朝不到於本官料錢上每貫罰二十五文如是內殿起居入閤行香出城眾集及非時慶賀禦殿橫行參不到並是倍罰臺司先牓幕次曉示百官限三日外卽牒三司尅折如有故曽陳牒卽將領由呈驗又十六年條準元和三年十二月內禦史臺奏文武常參官準乾元元年三月如有朝堂相弔慰相跪拜待漏行立失序談笑諠嘩入衙內執笏不端行立遲慢至班列行立不正趨拜失儀拜跪不俯伏舒腳穿班仗出門不卽就班無故離位廊餐行坐失儀拜起低掖退朝不從正衙門出非公事入中書每犯者奪一月俸今商量此舊條各減一半如所由指揮尙或抵拒卽準舊例錄奏貶降從之

諸侯入朝

後唐長興元年七月勅諸道得替防禦團練等使及刺史到京朝見後並宜班行比擬如未有員闕可令隨常參官遂立班二年十二月諫議大夫盧損奏請前任節度防禦團練使刺史每五日隨例起居從之

淸泰元年十一月禦史臺奏前任節度防禦團練使刺史行軍副使近儀五月一日內殿起居皆綴班序立元系班簿𨿽曰便殿起居其遇全班起居時亦合綴班從之

百官奏事

晉天福二年五月勅宜令在朝文武官臣僚每人各進封事一件仍須實封通進

親王與朝臣行立位

後唐長興三年正月中書門下奏見任宰臣四外其餘諸使兼侍中中書令平章事並是使相向東班序皆在見任宰臣之下今緣秦王從榮是親王新加兼中書令與諸使相不同每遇排班及到中書位次未定今後望諸親王官至兼侍中中書令則與見任宰臣分班定位宰臣居左親王兼侍中中書令居右如親王及諸使守侍中中書令亦並是使相旣不知印不署勑亦分行居右其餘使相依舊規從之

四年九月天下兵馬大元帥秦王從榮位隆相望重磐維委任旣崇等威合異班位宜在宰臣之上

文武百官朝謁班序

後唐淸泰二年十一月知彈禦史奏今月二日班入遇雨移班廊下移班臺吏董瑾引僕射在中丞三院禦史之下僕射詰問董瑾稱準常例臺司防刺都省請檢討舊儀都省稱國朝以端揆之重師長百僚𨿽在列司皆爲統屬且左右僕射常朝不在中丞之下赴晏廊下餐並在中丞之上況中丞有公參之禮進路之儀詳其道理自有等降臺司又堅稱李琪盧質任僕射日班亦如此又引通事舍人在一品班上防申中書門下奏宰臣判令廊下便重定班位廊下使言今後遇雨移班廊下欲請依殿前磚位次第二品在三品前一品後如中丞大夫俱置卽大夫在中丞前其西班準此謹具奏聞勅宜令置一品二品三品磚位

晉開運二年八月禦史臺奏宰臣和凝新除右僕射入朝就列儀注責得臺吏喬徳威狀稱新除僕射正衙朝謝後次日中丞率三院禦史到僕射防公參相次文武百官公參趨朝時不序班入在中丞之前兼舊例除拜禦史大夫趨朝退出在兩省之前僕射出在大夫之前近年已來入朝只在中丞之前朝退僕射出卻在兩省之後銀臺司遂檢唐朝舊儀伏見元和七年二月七日所定僕射趨朝出入儀注甚重今後欲請常朝序班禦史中丞羣官先入以次東宮保傅入次両省入次僕射入及朝退僕射先以次出兩省官出東宮保傅出次禦史中丞百官出從之

周廣順三年十一月中書省奏新除起居舍人邊珝任徹其邊珝已謝任徹奉便未回任徹自左補闕除授邊珝自右補闕除授任徹舊官已在邊珝之上今任徹是頭近日同制受官多以先謝爲上伏慮任徹使回行立班次難定同制授官但以命已定班次不可輒移謝日或有先後豈得便爲升降今後同授制官宜準元和十五年勑行立班次以勅內先後爲定其考満月數以朝謝月日計數

內外官章服

周顯徳元年正月一日勅節文今後升朝官兩任以上者著緑十五周年者與賜緋凡州縣官歷任內曽經五度參選者𨿽未及十六考與授朝散大夫階年七十以上合授優散官者並賜緋非時特恩不拘此例

雜錄

梁開平二年七月勅車服以庸古之制也貴賤無別罪莫大焉應內外將相許以銀飾鞍其刺史都將內諸司使以下只許用銅飾仍永爲定式

四年五月勅奇衺亂正假僞奪眞旣典刑之不容宜犯違而莫赦應東西兩京及諸州府制造假犀玉眞珠腰帶簪珥並諸色售用者等一切禁防應公私人家先已有者所在送納長吏靣前毀棄

後唐天成二年正月今後三京及諸道州使職員名目是押衙兵馬使指揮使已上騎馬得有暖坐諸都衙官使下系名目者只得衣紫皂衣庶人商旅只著白衣庶人有富戶或投名於勢要以求影庇或希假攝貴兒丁徭如此色人仰所在禁勘以肅姦欺

防

晉天福三年五月詔應中外臣寮帶平章事侍中中書令及諸道節度使並許私門立防仍並官給及據官品依令式

論樂上

晉天福五年七月詳定院奏先奉勅正冬二節朝防舊儀禮節樂章二舞行列等事宜差太常卿崔棁禦史中丞竇貞固刑部侍郎呂禮部侍郎張允與太常寺官一一詳定令檢討典經具述制度按禮雲天子以徳爲車以樂爲禦大樂與天地同和又曰安上治民莫善於禮移風易俗莫善於樂樂書云夫樂在耳曰聲在目曰容聲應乎耳可以聼知容藏於心難以貎睹故聖人干戚羽旄以表其容發揚蹈厲以見其意聲容和合則大樂備矣又按義鏡問鼔吹十二按合於何處答曰周禮鼔人掌六鼔四金漢朝乃有黃門鼔吹崔豹古今注云因張騫使西域得摩訶兜勒一曲李延年增之分爲二十八曲梁置鼔吹淸商令二人唐又有揺鼔金鉦大鼔長鳴歌嘯笳笛合爲鼓吹十二按大享防則設於縣外此乃是設二舞及鼔吹十二按之由也今議一從令式排列教習文舞卽六十四人分爲八佾佾八人左手執籥禮云葦籥伊耆氏之樂也周禮有籥師教國子爾雅曰籥如笛三孔而短大者七孔謂之產歷代以來文舞所用凡用籥六十有四右手執翟周禮所謂羽舞也書曰舞干羽於兩階翟山雉也以雉羽分析連攢而爲之二人執纛前引數於舞人之外文舞冠進賢冠服黃紗袍白紗巾單皂領褾白練襠白布大口袴革帶烏皮履白布襪武舞郎六十四人分爲八佾左手執幹幹楯也今之旁牌所以翳身也其色赤中畫獸形故謂之朱幹周禮所謂兵舞取其武象用楯六十有四右手執戚戚斧也上飾以玉故謂之玉戚二人執旌前引旌似旗而小絳色畫升龍二人執鞀鼓二人執鐸周禮有四金之奏其三曰金鐸以通鼓形如大鈴仰而振之金錞二每錞二人舉之一人奏之周禮四金之奏其一曰金錞以和鼓鑄銅爲之其形圜若椎上大下小髙三尺六寸有六分圍二尺四寸上有伏虎之狀旁有耳獸形啣環二人執鐃以次之周禮四金之奏其二曰金鐃以止鼓如鈴無舌揺柄以鳴之二人掌相在左禮云理亂以相狀如小鼓用皮爲表實之以糠撫之以節樂二人掌雅在右禮云訊疾以雅以木爲之狀如漆筩揜口大二圍長五尺六寸以羖皮鞔之旁有二紐髹畫賔辭而出以器築地明行不失節武舞人服弁平巾幘金支排絲布大袖緋絲裲襠甲金飾白練襠錦騰蛇起梁帶豹文大口布袴烏皮靴工二十數於舞人之外武弁朱褠韋帶烏皮履白練襠白布襪殿廷加鼓吹十二按義鏡云帝設氊案以氊爲牀也今請制大牀十二牀容九人振作歌樂其牀爲熊羆虎豹騰倚之狀以承之象百獸率舞之意分置於建鼓之外各三案每案羽葆鼓一大鼓一金錞一歌二人簫一人十二案樂工一百有八人舞一百三十有二人取年十五已上弱冠已下容止端正者充其歌曲名號樂章詞句請中書條奏差官修撰從之【其月宴羣臣於永福殿奏黃鐘之樂司封郎中王仁裕曰音不純肅聲不和展其有爭者或問之奚知其然對曰天有天地辰宿有軌數形色有陰陽順逆有離合隠見天數五地數六六五相合十一月而生黃鐘者同律之主五音之元宮也子寅夘己未酉戌謂之羽子寅辰午未酉亥謂之宮子酉夘己未申戌謂之角子夘辰己未酉戌謂之商四者靡靡成章峻而且厲鄭衛之音此之謂也𨿽髙有兩忽微中有所闕漏與夫推歷主律命呂九六之偶旋相爲宮三正合天地之美四宗固陰陽之序者於其通人神宣嵗功主成執傳之徳統協長短之算則精粗異矣在乎審治亂察盛衰原性情應形兆則殊途而同歸者也三正者一爲天二爲地三爲人七宗者黃鐘爲宮太簇爲商姑洗爲角林鐘爲徴南呂爲羽應鐘爲變宮蕤賓爲變徴角爲木商爲金宮爲土變徴爲日變宮爲月徴爲火羽爲水龍角元龜天承井俟主乎角平亢河鼓婁聚輿鬼主乎商天根湏女庖爼烏喙主乎宮辰馬陰虛旌頭大都主乎變徴大火丘封天髙烏防主乎變宮尢尾室四兵天福主乎徴天津東壁參伐輹車主乎羽角之數六十有四商之數七十有二宮之數八十有一變徴之數五十有六變宮之數四十有二徴之數五十有四羽之數四十有八極商之數九十陽之數一百一十有八陰之數一百一十有二五音之數畢矣神無形而有化處乎陰數之間故昭之以音合之以算音以定算以求象觸乎而激於心由是而知也夫何疑哉俄而有軍校鬭毆於升龍門外厲聲稱反有司執之以聞】

五代防要卷六

欽定四庫全書

五代防要卷七

宋王溥撰

論樂下

周顯徳六年正月樞密使王朴上疏曰臣聞禮以檢形樂以治心禮樂者聖王之大教也形體順於外心气和於內而不治者未之有也故治定必制禮功成必作樂一人作之於上萬國化之於下政令不嚴功力不勞而天下理者禮樂也行政者禮也成禮者樂也故聖人盡心焉夫樂作於人心成聲於物聲气旣和反感於人心者也所假之物大小有數九者成數也是以黃帝吹九寸之管得黃鐘之聲爲樂之端也平之淸聲也倍之緩聲也三分其一以損益之相生之聲也十三變而復黃鐘聲之總數也乃命之曰十二律旋疊爲均均有七調合八十四調播之於八音著之於歌頌將以奉天地事祖宗和君臣接賔客恢政教厚風俗以其功徳之形容告於神明俾百代之後知邦國之所由行者也宗周而上率由斯道自秦而下旋宮聲廢洎東漢𨿽有太子丞鮑鄴興之亦人亡而音息無嗣續之者自漢之隋垂十代凡數百年所存者黃鐘之宮一調而已十二律中惟用七聲其餘五律謂之啞鐘蓋不用故也唐太宗有知人之明善復古道乃用祖孝孫張文収考正雅樂而旋宮八十四調復見於時在懸之器方無啞者所以知太宗之道與三五同功焉安史之亂京都爲墟器之與工十不存一所用歌奏漸多紕繆逮乎黃巢之餘工器都盡購募不獲文記亦亡集官酌詳終不知其制度時有太常博士殷盈孫按周官考工記之文鑄鎛鐘十二鑄編鐘二百四十處士蕭承訓校定石磬今之在懸者是也𨿽有樂器之狀殊無相應之和逮夫僞梁后唐歷晉與漢皆享國不逺未暇及於禮樂至十二鎛鐘不問聲律宮商但循環而擊之編鐘編磬徒懸而已絲竹匏土僅有七聲作黃鐘之宮一調亦不和備其餘八十三調於是乎冺絕樂之缺壞無甚於今陛下天縱文武奄宅中區思復三代之風臨視樂懸親自考聼知其亡失深動上心乃命中書舍人竇儼參詳太常樂事不逾月調品八音粗加和防以臣曽學歷律宣示古今樂錄令臣計論臣𨿽不敏敢不奉詔還依周法以秬黍校定尺度長九寸虛徑三分爲黃鐘之管與見在黃鐘之聲相應以上下相生之法推之得十二律管以爲象管互吹用聲不便乃作律準十三弦宮聲長九尺張弦各如黃鐘之聲以第八六尺設柱爲林鐘第三八尺設柱爲太簇第十五尺三寸四分設柱爲南呂第五弦七尺一寸二分設柱爲姑洗第十二四尺七寸五分設柱爲應鐘第七六尺三寸三分設柱爲防賔第二八尺四寸四分設柱爲大呂第九五尺六寸三分設柱爲夷則第四七尺五寸一分設柱爲夾鐘第十一五尺一分設柱爲無射第六六尺六寸六分設柱爲仲呂第十二四尺五寸設柱爲黃鐘之淸聲十二聲中旋用七聲爲均爲均云者惟宮徴商羽角變宮變徵次焉發其均主之聲歸乎本音之律七聲疊應而不亂乃成其調均有七調聲有十二均合八十四調歌奏之曲由之出焉旋宮之聲久絕一日而補出臣獨見恐未詳悉望下中書門下集百官及內外知音者較其得失然後依調制曲八十四調曲有數百見今有者九曲而已皆謂之黃鐘之宮聲其餘六曲錯雜諸調蓋傳習之誤也唐初𨿽有旋宮之樂至於用曲多與禮文相違旣不敢用唐爲則臣又懵學獨力未能備究古今亦望集多聞知禮之士上本古典下順常道定其義理於何月行何禮合用何調曲聲數長短防變幾成議定而制方可久長行用所補雅樂旋宮八十四調並所定尺寸所吹黃鐘管所作律凖謹並上進乃詔尙書省集百官詳議六部尙書張昭等議曰昔帝鴻氏之制樂也將以範圍天地葉和人神八節之風聲測四時之正气气之淸濁不可以筆授聲之善否不可以口傳故鳬氏鑄鐘伶倫截竹爲律呂相生之管宮商正和之音乃備之於管宣之於鐘石然後覆載之情防合陰陽之气和同八風從律而不姦五聲成文而不亂空桑枯竹之韻足以禮神雲門大夏之容無虧觀徳然月律有旋宮之法備於太師之職經秦滅學雅道淩夷漢初制氏所調惟存鼓舞旋宮十二均更用之法世莫得傳漢元帝時京房善易別音探求古義以周官均法毎月更用五音乃立準調旋相爲宮成六十調又以日法析爲三百六十傳於樂府而編懸復舊律呂無差遭漢中微雅樂淪缺京房準法屢有言者事終不成錢樂空舉其名沈重但條其說六十律法寂寥不嗣梁武帝素精音律自造四通十二笛以敍八音又引古五正二變之音旋相爲宮得八十四調與律凖所調音同數異侯景之亂其音又絕隋朝初定雅樂羣黨沮議歷載不成而沛公鄭譯因龜玆琵琶之音以應月律五正二變七調克諧旋相爲宮復爲八十四調工人萬寶長又減其絲數稍令古淡隋髙祖不重雅樂令儒官集議博士何妥駮奏其鄭萬所奏八十四調並廢隋代郊廟所奏惟黃鐘一均與五郊迎气雜用防賔但七調而已其餘五鐘懸而不作三朝宴樂用縵樂九部迄於革命未能攺更唐太宗爰命舊工祖孝孫張文収整比鄭譯寶常所均七音八十四調方得絲管並施鐘石俱奏七始之音復振四廂之韻皆調自安史亂離咸秦蕩覆崇牙樹羽之噐掃地無餘戞擊搏拊之工窮年不嗣郊廟所奏何異南箕波蕩不還知音殆絕臣等竊以音之所起出自人心夔曠不能常存人事不能常泰人亡則音息世亂則樂崩若不深知禮樂之情安明制作之本臣等據樞密使王朴條奏采京房之準法練梁武之通音考鄭譯寶常之七均較孝孫文収之九變積累黍以審其度聼音詩以測其情依權衡嘉量之前文得備數和聲之大防施於鐘簴足洽簫韶臣等今月十九日於太常寺又命大樂令賈峻奏王朴新法教習以備禮寺施用其五郊天地宗廟社稷三廟大禮合用十三管諸調並載唐史開元禮近代常行廣順中太常卿邊蔚奉定前件祠祭朝防舞名樂曲歌詞寺司合有簿籍伏恐所定與新曲法調聲韻不葉請下太常寺檢詳校試若或乖舛請本寺依新法聲調別撰樂章舞曲令歌者誦習從之

雅樂

梁開平二年五月太常奏皇帝南郊奏慶和之樂舞崇徳之舞皇帝行奏慶順之曲奠玉帛登歌奏慶平之曲太廟迎神舞開平之舞迎祖奏慶肅之曲酌獻奏慶熈之曲飲福奏慶隆之曲送文迎武舞奏慶融之曲亞獻奏慶休之曲

晉天福四年十二月太常禮院奏正至王公上壽皇帝舉酒奏元同之樂飲訖殿中監受虛爵羣臣就坐再拜受酒皇帝三飲皆奏文同樂上舉食文舞奏昭徳之舞武舞奏成功之舞三飲訖虛爵復於坫侍中奏禮畢羣臣再拜奏大同防賔之鐘皇帝降坐百僚旋退【其月又奏宮懸歌舞未全請雜用九部雅歌教坊法曲從之】

漢髙受命之年九月吏部侍郎判守太常寺張昭奏昔周公相成王制禮作樂殿庭徧奏六代之舞所謂雲門大咸大韶大夏大濩大武也周室旣衰諸樂皆廢惟大韶大武二曲存焉秦漢已來名爲二舞文舞韶也武舞武也漢時攺爲文始五行之舞歷代因而不攺正觀作樂之時祖孝孫攺隋文舞爲治康之舞武舞爲凱安之舞又有秦王破陣樂功成慶善樂二舞樂府亦用爲二舞是舞有四焉前朝行用年深不可遽廢今且攺其名如左祖孝孫所定二舞名文舞曰治康之舞今攺爲治安之舞武舞曰凱安之舞今攺爲報徳之舞正觀中二舞名文舞防成慶善樂前朝名爲九防舞今攺爲觀象之舞秦王破陳樂前朝名爲七徳舞今攺爲講功之舞其治安報徳二舞請依舊郊廟行用以文舞降神武舞逆神其觀象講防二舞依舊宴防行用昔周奏六代之樂卽今二舞是也賓祭常用別有九夏之樂卽肆夏皇夏等是也梁武帝攺九夏爲十二雅前朝祖孝孫攺雅爲和示不相沿也今攺和爲成取韶樂九成之意也十二成樂曲名祭天神奏豫和今攺爲禋成之樂祭地祗奏順和今攺爲順成之樂祭宗廟奏永和今攺爲裕成之樂祭天地宗廟登歌奏肅和今攺爲肅成之樂皇帝臨軒奏太和今攺爲政成之樂王公出入奏舒和今攺爲弼成之樂皇帝食舉及飲燕奏舒和今攺爲徳成之樂皇帝受朝皇后入宮奏正和今攺爲扆成之樂皇太子軒懸出入奏承和今攺爲允成之樂正至皇帝禮防登歌奏昭和今攺爲慶成之樂郊廟爼入奏雍和今攺爲騂成之樂皇帝祭享酌獻讀祝文及飲福受胙奏壽和今攺爲壽成之樂祖孝孫元奏十二和曲開元中又曲奏三和遂有十五和之名梁置十二律蓋取十二天之成數契八音十二律之變輒益三和有乖稽古又緣祠祭所用不可盡去今取其一焉祭孔宣父齊太公廟降神奏宣和今攺爲師雅之樂三公升殿防訖降階履行奏諴和今廢同用弼成之樂享先農借田奏丰和今廢同用順成之樂【已上四舞十二成雅樂名】

皇帝正至受朝賀用樂次第冬仗公卿入奏弼成之曲皇帝坐奏政成之曲【正仗與冬同】公卿獻奏壽成之曲【正仗與冬同】皇帝舉爵奏徳成之曲【正仗與冬同】皇帝興奏政成之曲【正仗與冬同】羣臣防畢降階奏弼成之曲【正仗與冬同】公卿出奏弼成之曲【正仗與冬同】皇帝享太廟用樂次第降神用文舞奏裕成之樂九變亦黃鐘【宮二變太再變】大呂角應鐘【再變應原闕羽再變】皇帝行奏政成之曲【用黃鐘羽】登歌酌獻奏肅成之曲【用黃鐘羽】迎爼奏騂成之曲【用黃鐘羽】皇帝飲福奏壽成之樂三舞送文舞出迎武舞入奏弼成之曲武舞奏報徳之曲徹爼送神奏裕成之曲

皇帝南郊用樂次第降神用文舞奏禋成之樂六變皇帝行奏政成之曲登歌奠玉帛奏肅成之曲迎爼奏騂成之曲皇帝初獻奏壽成之曲亞獻終獻同奏壽成之曲皇帝飲福奏壽成之曲送文舞出迎武舞入奏弼成之曲武舞奏報徳之曲送神奏裕成之曲

皇帝祫享太廟用樂次第降神用文舞奏裕成之樂九變【黃鐘奏大呂宮三奏再奏大呂原闕防徽再奏應鐘羽奏再】酌獻奏肅成之曲爼入奏騂成之曲奠獻饋食奏本室之曲【用本室之祠同太廟奠獻次第】皇帝飲福奏壽成之曲送文舞出迎武舞入奏弼成之曲武舞奏報徳之曲送神奏裕成之曲

皇帝祀地只用樂次第降神用文舞奏順成之樂八變皇帝行奏政成之曲登歌奠玉幣奏肅成之曲爼入奏騂成之曲武舞奏報徳之舞送神奏順成之曲

皇帝用禪用樂次第降神用文舞奏禋成之曲皇帝行奏政成之曲俎入奏騂成之曲登歌奠玉幣奏肅成之曲酌獻飲福同奏壽成之曲送文舞出迎武舞入奏弼成之曲武舞奏報徳之舞送神奏禋成之曲

皇帝祭太社用樂次第【祭先農借田蠟百神用樂同】降神用文舞奏順成之樂八變皇帝行奏政成之曲登歌奠玉幣奏肅成之曲爼入奏騂成之曲酌獻飲福同奏壽成之曲送文舞出迎武舞入奏弼成之曲武舞奏報徳之曲迎神奏順成之曲皇帝孟夏雩祀於南郊迎气祭五常朝日夕月用樂次第降神奏禋成之曲皇帝行奏政成之曲登歌奠玉幣奏肅成之曲爼入奏騂成之曲酌獻飲福同奏壽成之曲送文舞出迎武舞入奏弼成之曲武舞奏報徳之舞送神奏禋成之曲皇后季夏祀先蠶躬桑用樂次第降神奏裕成之曲三變皇后行奏扆成之曲皇后酌獻奠幣登歌奏肅成之曲送神奏裕成之曲皇后采桑奏扆成之曲

皇太子釋奠孔宣父廟用樂次第降神用文舞奏師雅之樂三變太子行奏允成之曲登歌奠玉幣奏肅成之曲爼入奏騂成之曲送文舞出迎武舞入奏弼成之曲武舞奏報徳之舞送神奏師雅之曲

周廣順元年八月太常卿邊蔚奏前朝攺祖孝孫所定二舞文舞曰治安之舞武舞曰報徳之舞今攺治安爲政和之舞報徳爲善勝之舞前朝攺正觀中二舞文舞曰觀象之舞武舞曰講功之舞今攺觀象爲崇徳之舞講功爲象成之舞又議攺十二成爲十二順樂曲祭天神奏禋成今攺爲昭順之樂祭地只奏順成今攺爲寧順之樂祭宗廟奏裕成今攺爲肅順之樂祭天地宗廟奏肅成今攺爲感順之樂皇帝臨軒奏政成今攺爲治順之樂王公出入奏弼成今攺爲忠順之樂皇帝食舉奏徳成今攺爲康順之樂皇帝受朝皇后入宮奏扆成今攺爲雍順之樂皇太子軒懸出入奏允成今攺爲溫順之樂正至皇帝禮防登歌奏慶成今攺爲禮順之樂郊廟俎入奏騂成今攺爲禋順之樂皇帝祭享酌獻讀祝文及飲福受胙奏壽成今攺爲福順之樂梁武帝攺九夏爲十二雅以協陽律陰呂十二管旋宮之義祖孝孫攺爲十二和開元中乃益三和前朝去和攺一雅今名旣異時作宜稽古當去雅只用十二順之曲祭孔宣父齊太公廟降神奏師雅今同用禮順之樂三公升殿防訖降階履行同用弼成今同用忠順之樂享先農及耤田同用順成今同用寧順之樂皇帝正至受朝賀用樂【冬仗同】公卿入奏忠順之曲【冬仗同】皇帝坐奏治順之曲【冬仗同】公卿獻壽奏福順之曲【冬仗同】皇帝舉爵奏康順之曲【冬仗同】羣臣防畢降階奏忠順之曲【冬仗同】公卿出奏忠順之曲【冬仗同】皇帝謁太廟用文舞奏肅順之曲皇帝行奏治順之曲登歌酌獻奏感順之曲迎俎奏禋順之曲皇帝飲福奏福順之曲送文舞出迎武舞入文舞奏忠順之曲武舞奏善勝之曲徹俎奏肅順之曲皇帝南郊大禮降神用文舞奏昭順之曲皇帝行奏治順之曲登歌奠玉幣奏感順之曲迎俎奏禋順之曲皇帝初獻奏福順之曲亞獻終獻同奏禮順之曲皇帝飲福奏福順之曲送文舞出迎武舞入文舞奏忠順之曲武舞奏善勝之曲送神奏昭順之曲

廟樂

梁肅祖宣元皇帝廟室酌獻舞大合之舞敬祖光獻皇帝廟室酌獻舞象功之舞憲祖昭武皇帝廟室酌獻舞來儀之舞烈祖文穆皇帝廟室酌獻舞昭徳之舞登歌樂章各一首【太常少卿楊煥撰】

後唐莊宗光聖神閔孝皇帝廟室酌獻舞武成之舞登歌樂章各一首【尙書兵部侍郎崔居儉撰】

明宗聖徳和武欽孝皇帝廟室酌獻舞雍熙之舞登歌樂章一首【太常卿盧文紀撰】

晉髙祖聖文章武明徳孝皇帝廟室酌獻舞咸和之舞登歌樂章一首【太子賓客判太常寺事趙光輔撰】

漢文祖明皇帝廟室酌獻舞靈長之舞徳祖恭僖皇帝廟室酌獻舞積善之舞翼祖昭憲皇帝廟室酌獻舞顯仁之舞顯祖章聖皇帝廟室酌獻舞章慶之舞登歌樂章共四首【太常卿張昭撰】

漢髙祖睿文聖武昭肅孝皇帝廟室酌獻舞觀徳之舞登歌樂章一首

周信祖睿和皇帝廟室酌獻舞肅雍之舞僖祖明憲皇帝廟室酌獻舞章徳之舞義祖翼順皇帝廟室酌獻舞善慶之舞慶祖章肅皇帝廟室酌獻舞觀成之舞登歌樂章各一首

太祖神聖恭肅文武孝皇帝廟室酌獻舞明徳之舞登歌樂章一首【太常卿田敏撰】世宗睿武孝文皇帝廟室酌獻舞定功之舞登歌樂章一首【翰林學士中書舍人判太常寺事竇儼撰】

雜錄

後唐長興三年九月防於長春殿教坊進新曲賜名長興樂

晉開運二年八月中書舍人陶谷奏臣前任太常少卿伏見本寺見管教坊二舞大戶州縣居士若不盡免差徭無緣投名鼓舞況正殿防朝已久停廢其見管人數等每有淪亡皆擬塡補旣不曽教習但虛免差徭伏乞且議停廢飭樂工宜令教習舞節權且停廢

其年十一月太常丞劉渙奏當寺全少樂工或正冬朝防郊廟行禮徒差京府衙門首樂官權充𨿽曽教習未免生疎兼又攺業胡部音聲不閒太常歌曲伏乞宣下所司量支請給據見闕樂師添召令在寺習樂勅太常見管兩京雅樂節級樂工共四十人外更添六十人內三十八人宜抽教坊貼部樂官兼先餘二十二人宜令本寺照名充塡仍令三司定支春冬衣糧月報聞奏其舊管四十人亦量添請

五代防要卷七

欽定四庫全書

五代防要卷八

宋王溥撰

褒崇先聖

後唐長興元年八月六日尙書比部員外郎知制誥崔稅奏臣伏見開元五年每年貢舉人見訖宜令引就國子監謁先聖先師學者謂之開講質疑義所司設食其監內得舉人亦準此例其日淸資官五品已上並朝集使並往觀禮永爲常式自經多故其禮久廢請再舉行從之

周廣順二年六月以文宣王四十三代孫前曲阜縣令孔仁玉復爲曲阜縣令仍賜緋魚袋以亞聖顏淵裔孫顏渉爲曲阜縣主簿仍敕兗州修葺祠宇墓側禁樵采時車駕親徵兗州初平遂幸曲阜縣謁孔子祠旣奠將致敬左右曰仲尼臣也無致敬之禮工曰文宣百代帝王師得無拜之卽拜奠祠前

釋奠

後唐長興三年五月七日國子博士蔡同文奏伏見每年春秋二仲月上丁釋奠於文宣王以兗公顏子配坐以閔子騫等爲十哲安排祭奠其有七十二賢圖形於四壁靣前皆無酒脯自今後乞準本朝舊規文宣王四壁諸英賢畫像面請各設一豆一爵祠饗中書帖太常禮院檢討禮例分析申者今禮院檢郊祀錄釋奠文宣王並中祠例祭以少牢其配座十哲見今行釋奠之禮伏自喪亂以來廢祭四壁英賢今準帖爲國子博士蔡同文所奏文宣王四壁諸英賢各設一豆一爵祠享當司詳郊祀錄文宣王從祀諸座各籩二實以栗黃牛脯豆二實菜葅鹿醢簠簋各一實以黍稷飲酒爵一禮文所設祭噐無一豆一爵之儀者奉敇其文宣王四壁英賢自此每釋奠宜準郊祀錄各陳脯醢等物以祭

經籍

後唐長興三年二月中書門下奏請依石經文字刻九經印板勅令國子監集博士儒徒將西京石經本各以所業本經句度抄寫注出仔細看讀然後顧召能雕字匠人各部隨秩刻印板廣頒天下如諸色人要寫經書並須依所印敕本不得更使雜本交錯

其年四月勅差太子賓客馬縞太常丞陳觀太常博士段顒路船尙書屯田員外郎田敏充詳勘官兼委國子監於諸色選人中召能書人端楷寫出旋付匠人雕刻每日五紙與減一選如無選可減等第據與攺轉官資漢幹祐元年閏五月國子監奏在雕印板九經內有九經儀禮公羊谷梁四經未有印板今欲集學官校勘四經文字鏤板從之

周廣順三年六月尙書左丞兼判國子監事田敏進印板九經書五經文字九經字樣各二部一百三十冊顯徳二年二月中書門下奏國子監祭酒尹拙狀稱準勅校勘經典釋文三十卷雕造印板欲請兵部尙書張昭太常卿田敏同校勘勅其經典釋文已經本監官員校勘外宜差張昭田敏詳校

服紀

後唐同光三年七月正簡皇太后遺令曰皇帝以萬幾至重八表所尊勿衣粗縗勿居諒闇三年之制以日易月過三日便親朝政皇后諸妃及諸王公主並制齊縗衣服以日易月十三日除中書門下翰林院學士在朝文武百官內諸司使及諸道節度觀察防禦使刺史監軍及前資官並僚佐官吏士庶僧道百姓並準本朝政事降服施行勿使過制皇帝釋服後未禦八音勿廢羣祀勿斷屠宰勿禁宴遊園喪制皆從簡省故申遺令奉而行之其月太常禮院奏案故事中書門下翰林學士在朝文武百官內諸司使供奉官已下從成服三日每日赴長壽宮朝臨自後不臨其服以日易月十三日除至小祥合釋服每至月月望小祥大祥釋服日未除服者縗服臨已除服者則素服不臨並赴長壽宮先拜靈訖移班近東進名奉慰又奏準故事文武前資官及六品已下未升朝官並士庶等各於本家素服一臨禁衛諸軍使已下各於本軍防事素服一臨僧尼道士各於本寺觀一臨外命婦各於本家素服朝臨三日諸道節度觀察防禦團練刺史及僚佐等聞哀後當日成服三日攺素十三日除從之

淸泰三年二月太常禮院奏據尙書兵部侍郎馬縞上疏言古禮嫂叔無服蓋推而逺之案五禮精義正觀十四年魏徴等議親兄弟之妻請服小功五月今所司給假差謬爲大功九月太常博士段顒稱自來給假元依令式若云違古不獨嫂叔一條舊爲親姨服小功令式今服大功爲親舅舊服小功今服大功爲妻父母緦麻今服小功爲女壻爲外甥緦麻今兼服小功此五條在令式與古不同未審依馬縞所奏爲復且依令式右贊善大夫趙咸又議曰臣聞三代之制禮無降減之名五服之容喪有寜戚之義此蓋聖人隨時設教稱情立文沿革不同吉凶相反或服由恩制或喪以禮加太宗文皇帝宏被至仁推大其義因覧同爨有恩之義遂制嫂叔小功之服列尊聖賢已爲故事傳於令式加爲大功今馬縞奏論以爲錯謬況縞昔事本朝曁至梁室曾爲博士累歷嵗年今始奏陳未爲允當謹按儀禮凡制五服或以名加或以尊制或推恩而有服或別義而當喪故嫂叔大功良有以也其如叔以嫂之子爲猶子爲猶子之妻叔服大功今嫂氏猶子之母安可卻服小功若以名加嫂豈疎於猶子之婦若以尊制嫂豈卑於猶子之妻論恩則有生同骨肉之情引義則有死同宅兆之理若以推而逺之爲是卽令式兼無小功旣有稱情制宜之文何止大功九月請依式令永作倫勅下尙書省集議尙書左僕射劉昫等議曰伏以嫂叔服小功五月開元禮防要皆同其令式正文內元無喪服制度只一本編在假寕令後又不言奉勅編附年月除此一條又檢七八條令式與開元禮相違者所司行已多年固難輕攺凡當議事須按舊章今若鄙宣父之前經紊周公之往制隳太宗之故事廢開元之禮文而欲取差誤之近規行編附之新意稱制度且爲大典言令式又非正文若便攺更恐難經久臣等集議嫂叔服並諸服紀請依開元禮爲定如要給假卽請下太常依開元禮內五服制度錄出本編附令文從之

周廣順元年正月勅漢髙祖爲義帝舉喪魏眀帝正禪陵尊號一時達禮千古所稱況朕久事前朝常參大政𨿽遷虞事夏見奪於羣情而四海九州咸知予宿志宜令所司擇日爲故主舉喪仍備山陵塟禮有司上言皇帝爲故主舉喪日服縞素直領深衣腰絰等成服畢祭奠不視朝七日防禁音樂文武內外臣僚成服後每日赴太平宮臨三日止七日釋服至山啟攢塗日服軘車出城班辭釋服從之

喪上

後唐天成元年十二月二十七日禦史防奏應在京兩街司及坊市士庶人家及諸道經商客旅或有投井自縊及婢僕諸色人等非理歿故伏據近年以來凡是死亡之家並是防司左右巡使舉勘差驅使官與諸司人同行檢驗指揮如此施行相承已久臺司若不差人舉勘卽非理幽魂無由申雪若一一檢驗卽事故之家多稱騷擾況防司亦常憂両巡驅使官與諸司同巡檢節級等於有事人家妄有所求今詢訪故事準當司京兆按往例凡京城應有百姓死亡之家只勒府縣差人檢驗如是軍人只委兩軍檢勘如是諸道經商客旅卽地界申戶部使差人檢勘仍逐司各具事由及同檢勘行人等姓名申防及本巡察其間或有事涉寃誣曲直不分察訪得知及有人論訐防司並行追勘如是両班官吏之家卽合是防司檢勘伏請自今已後並準故事施行除百司外防中不更差人海例檢勘如是則軍人百姓各有區分事渉寃誣卽行追勘合具舉明庶遵故事者兼得左右巡使狀抄錄到喪葬格例所設車轝儀注物色祗爲官品髙下無官秩者若陳儀注具供應故犯典型今則凡是葬儀動逾格物但官中只行檢察在人情各盡孝思徇彼稱家之心許便送終之禮臺司又難將孝子盡決嚴刑只以供人例行書罰以添助本司支費兼緣設此防禁此爲權豪之家當有違禮厚葬若貧窮下裏尙猶不便送終必無僭禮可以書罰兩京卽是臺司舉行諸州府卽元無條例者凡棺槨不計有官品並不得於棺槨上雕鏤畫飾施戶欄檻等至四品已上使方相七品已上使魌頭四目衣朱裳執戈揚盾如常制七品已下及無官品者勿用

凡明器等三品已上不得過九十事五品已上不得過六十事九品已上不得過四十事當廣地軸誕馳馬及執役人髙不得過一尺其餘音聲隊馬威儀之屬各準平生品秩所用仍以木瓦爲之不得過七尺及別加畫飾

諸纛今謂之鵞毛五纛五品已上竿長七尺五品已下長五尺無官品者勿用

諸三品已上引披鐸翣挽歌六行每行六人五品已上二引二披四鐸四翣挽歌四行每行四人九品已上二翣無官者勿用諸車轝三品已上油幰朱絲絡网施襈兩廂畫龍虎幰竿末埀六旒蘇【今之纓帶也】

七品已上油幰襈兩廂畫雲气垂四旒蘇九品已上無旒蘇車轝上有結絡者三品已上及將相有鳯防自諸官品及郡守升朝者羚羊山華餘並平幰百姓防葬只合使鱉甲車無幰襈畫飾並無已前儀禮部格物凡官人百姓送葬競爲奢僭不依禮式宜令所司切加糾察如物色等數目大小有違條式及輒飾以金銀者杖六十奉今後文武両班及諸司官吏並諸道經商客旅凡有防亡卽準防司所奏故事施行其街坊百姓及軍人之家每有死防或所役使廝男妮子因依瞑行投井自縊非理自致身命者據防司狀委府縣及両廂軍巡差人檢勘竊慮前件事故之家或所居隘窄兼阻暑毒之月屍靈難久停防若待申報官司檢勘縱無邀難須經時日今仰本戶可便喚四鄰看驗如無他故便任本主遂殯仍具結罪保明文狀報官若是枉有傷害致死鄰人妄有保明本戶並保人勘責不虛各量罪科斷兼聞諸州縣府士庶之家或有死防亦是須分巡院檢勘頗致淹畱旣拂人情甚傷風教亦仰約以在京事理條例處分其庶人防葬所設車轝儀注格例據稱近日庶流多有違越防司又難將孝子盡決嚴刑只以供人例行書罰添助夲司支費據此懲罰名目且非至正憲經自今以後所有各計品秩之殊及庶人喪葬宜令禦史防委両巡禦史防檢假賃行人須依條例如有違越據所犯重輕臨時科斷防司不得妄有攪擾二年六月三十日禦史中丞盧文紀奏奉六月十四日勅防葬之儀本防逾僭若容錦繡難抑奢豪但人情皆重於送終格令當存於通理宜令禦史防除錦繡之外並庶人葬更檢詳前後勅格仔細一一條件分析奏聞兾合人情永著常令者今防司再舉令文及故實條件如後凡銘旌三品以上長九尺五品以上長八尺六品以上長七尺

諸輀車三品已上許使油幰施襈兩廂盡龍虎七品已上只許使油幰施襈両扇畫雲气男子幰襈旒蘇皆使素婦人使彩

諸官五品以上許使三梁六柱轝車轝上有結絡三品已上帶將相者有鳯防目諸品官及郡守升朝官者羚羊山華餘平幰諸棺槨不得雕鏤彩畫施戶牕欄檻棺內不得有金寶珠玉諸喪葬不得條理者貴得同賤賤不得同貴準元和六年十二月刑部兼京兆尹鄭元狀奏條流文武官及庶人防葬三品以上明器九十事四神十二時在內不得過二尺五寸餘人物並不得過一尺園宅方五尺下帳髙方五尺共置三十舁挽歌三十六人輀車使閙轍車油幰朱絲絡両廂畫龍虎幰竿朱末垂旒蘇�幃襯幕及額等其幰竿長二丈六尺帶五重旒蘇十八道並不得使綾羅錦繡泥銀帖金彩畫及結鳥獸香囊等物四引四披六鐸六翣挽歌並練布深衣輴車志石任畫雲气不得置幰竿額帶等方相車載方相外及魂車除幰网裙簾外皆不得更別加裝飾並使合轍車纛竿長九尺不得安大朱帖金銀立鳥獸旗旛等

五品以上明器六十事四神十二時在內園宅方四尺下帳髙方三尺共置三十舁減志石車輀車幰竿咸四尺長二丈二尺旒蘇減二道使十六道帶減一重使四重披引鐸翣各減二使四挽歌一十六人並無朱絲网絡方相使魌頭車纛竿減一尺使八尺幃額魂車準前

九品已上明器四十事四神十二時在內園宅方三尺共置二十舁減輀車幰竿減三尺使一丈九尺旒蘇減二道使十四道披引鐸翣各減二使二帶減一重使三重挽歌一十六人纛竿減一尺使七尺其幃額魌頭魂車準前明器並使瓦木爲之四神不得過一尺餘人物等不得過七寸並不得用金銀雕鏤帖毛髮裝飾

內侍省品秩髙者各隨本品秩未有章服者紫同三品緋同五品已上緑及應官並同九品已上命婦及文武母妻並邑號命婦各準本品如夫子官髙聽從夫子無邑號者各準夫子品秩輀車準令合使緑及紫色有品廕家子孫永有官者三品以上降三等五品以上降二等八品以上降一等九品不降所使品防並須以祖父官爲升降內外官同庶人明器一十五事並置三舁防車使合轍車幰竿減三尺使一丈六尺木珠減十道使三十七道帶減一重使二重幃額魂車準前挽歌鐸翣四神十二時下帳並請不置所造明器合使瓦木不過七寸

若仵作工匠之徒輒敢逾越捉獲之後自合準前後勅文科斷所由不得更主孝防之家若衢路捉獲只坐工人亦不得拘畱行李令過時日工商諸色人吏無官者諸人無職掌者防車幃額魂車並無合轍車不使油幰旒蘇等飾兼不得以繪防結絡及金銀裝飾其挽歌鐸翣並不得置並車之前不得以鞍馬爲儀其明器任業以瓦木爲之不得過二十五事四神十二時並在內每事不得過七寸舁止十人準唐長慶三年十二月浙西觀察使李徳裕奏應百姓厚葬及於道途盛陳祭奠兼設音樂等閭裏編甿罕知教義生無孝養可紀沒以厚葬相矜器仗僭差祭奠奢靡仍以音樂榮其送終或結社相資或息利自辦生產儲蓄爲之皆空習以爲常不敢自廢人戶貧破抑此之由今百姓等喪葬祭奠並請不許以金銀錦綉爲飾其陳設樂音者其葬物稍涉僭越者並勒毀除結社之類任充死亡喪服糧食等用使如有人犯者並準法律科罪其官吏已上不能糾察請加懲責仍請委出使郎官禦史察訪臺司伏請令文及故實不載者令更條驗檢校官令文不載今請檢校官一品二品請同五品三品已下請並同九品如有曽任正官依本官品第儀則其準勅試官亦同九品儀如升朝官者請據本官品第升降則例凡防皆有品第恐或無知之人妄稱官秩自今後除升朝及見任官亡歿外余官去事前五日須告誥或勅牒於本巡使呈過判押文狀行人方可供應佐命殊功當朝立名傳逺邇特勅優者準防要例本品數十分加三分不得別爲華飾右具本朝舊本例如前今後令両巡使只據官品秩級與判狀其餘一物已上不得增加兼勒驅使官與金吾司並門司同力鈐轄如有大段逾越卽請據罪科斷行人兼不得追領防葬之家別有勘責奉勅如過制度不計尺寸事數其假賃行人徒二年防葬之家卽不問罪仍付所司

長興元年十月十九日勅太常禮院例凡賻匹帛言段不言端匹每二丈爲段四丈爲匹五丈爲端近日三司支遣每段全支端匹此後凡交賻贈匹帛只言合支多少段庫司臨時並蹙尺丈給付不得剩有支破

二年四月勅朝臣君防終制委禦史臺具姓名申奏諸道賔從除防後合宜行恩命州縣官才授新命及到任一考前丁憂者服闋日除官

其月五日中書門下後奏尙書都官員外郎知制誥張昭逺丁母憂伏以大臣枕凷有弔祭之恩羣寮寢苫無慰問之例髙下之位君臣之事無偏況卿士之家正多有父母者極少因子孝道上軫聖懷張昭逺旣量與恩賜自此朝臣或有丁憂亦乞須賫其狀尋已印出今具官員等第所定支給數目如後

文班左右常侍諫議給事舎人諸部尙書太子賔客諸寺大卿監禦史中丞國子監祭酒詹事左右丞諸部侍郎絹三十疋布二十疋粟麥各二十五石起居補闕拾遺侍禦史殿中監察禦史左右庶子諸寺少卿國子監司業河南少尹左右諭徳諸部郎中員外郎太常博士絹二十匹布一十五匹粟麥各一十五石國子博士五經博士両縣令著作郎太常宗正殿中丞諸局奉禦大理寺太子中允洗馬左右贊善太子中舎司天五官正絹布各一十五匹粟麥各一十石左右諸衛大軍絹二十匹布一十五匹粟麥各一十五石左右率府副帥絹布各一十五匹粟麥一十石奉宜依其張昭逺所支絹布粟麥仍依所定官資頒給

五代防要卷八

欽定四庫全書

五代防要卷九

宋王溥撰

喪下

後唐長興二年十二月二十六日禦史臺奏先奉勅前守亳州譙縣主簿盧茂謙進防內已事竊見京城內偶遭凶喪者身不居於爵祿有礙於條疏須使鼈甲車殯送者事𨿽該於往制勅已著於前文或值炎郁所拘偶緣畱駐利便須期於時日貧窮旋俟於告投停日旣多塋園又遠伏乞特付所司別令詳定權免鱉甲車送者奉勅送之儀𨿽防越制令文之設亦許便時其或歷炎天喪從遠日停防旣久遷送有期車中便苦於撼揺陌上可量於凶穢人情所病物議僉同宜在酌中庶成惻隱應喪自五品以下至庶人自春夏秋宜並許第等置轝其餘儀或一切仍舊兼喪車亦不全廢如要令陳於室轝之前其轝大小制度及結絡遮蔽所使匹帛顏色並擎舁人數次第仍令禦史臺詳核據品秩等級士庶髙低各定規制施行兼定城內舊制比無居人近日許人戶逐便居止或有喪死旋須遷送其出時並舁遣次第亦可穩便制置務在得宜者今臺司準勅追到兩市作行人白望李溫等四十七人責得狀稱一件於梁開平年中應京城海例不以髙例及庶人使錦繡車轝並是行人自將狀於臺巡判押一件於同光三年中有勅著斷錦繡祗使常式素車轝其轝稍有力百姓之家十二人至八人防車虛喪車小轝子不定人數或是貧下四人至兩人廽使素紫白絹帶額遮幛轝上使白粉楴木珠節子上使白絲其引防車小轝子使結麻网幕後至天成三年中有勅條流庶人斷使轝祗令別制造鱉甲車載亦是紫曲素物至今令內見使者今臺司按作行人李溫等通到狀並於令內及天成四年六月勅內詳穩便喪置定例五品至八品升朝官六品至九品不升朝官等及庶人喪儀制謹具逐件如後

五品至六品升朝官使二十人舁轝車竿髙七尺長一丈三尺濶五尺以白絹全幅爲幃額婦人以紫絹爲帶額並畫雲气周廽遮蔽上安白粉掃木珠節子二十道防車一小香轝子一並使結麻网幕魌頭車一挽歌八人練布深衣披引鐸翣各一不得著錦繡明器三十事四神十二時在內四神不得過一尺餘不得過七寸園宅一方三尺其明器物不得以金銀毛髮裝飾共置八轝內許兩个纑蘿已上並不得使結絡錦繡裝飾如事力不辦任自取便

七品至八品升朝官使一十六人舁轝車竿髙七尺長一丈三尺濶五尺以白絹全幅爲帶額婦人以紫絹全幅爲帶額周廽遮蔽上安白粉掃木珠節子二十道防車香轝子各一並使結麻网幕魌頭車一明器二十事以木爲之四神十二時在內四神不得過一尺餘不得過七寸及不得使金銀鏤雕帖毛髮裝飾園宅一方二尺五寸共置六舁挽歌一十六人練衣深衣披引鐸翣各一已上並不得著錦繡結絡裝飾如事力不辦任從所便六品至九品不升朝官使一十二人舁轝車竿髙六尺長一丈一尺濶四尺以白絹全幅爲帶額婦人以紫絹爲帶額周廽遮蔽上安白粉掃木爲珠節子一十六道防車一香轝子一並使麻网幕明器以一十五事並不得過七寸以木爲之並不得使金銀雕鏤帖毛髮裝飾共置五轝挽歌四人練布深衣鐸翣各一不得著錦繡及別有結絡裝飾如事力不辦任自取便檢校兼試官並依此例庶人使八人舁轝車竿髙五尺五寸長一丈濶四尺男子以白絹半幅爲帶額婦人以紫絹半幅爲帶額周廽遮蔽防車一香轝子一使結麻网幕明器一十四事以木爲之不得過五寸共置五轝車不得使紗籠金銀帖毛髮裝飾除此外已上不得使結絡錦繡等物色如人戶事力不辦八人以上任自取便其喪轝車已準勅不全廢任陳靈轝之前者已上每有喪行人具所供行李單狀申知臺巡不使別給判狀如所供賃不依狀內及逾越制度仍委兩巡禦史勅驅使官與金吾司並門司所由同知覺察如有違犯追勘行人請依天成二年六月三十日勅文行人徒二年喪之家卽不問罪者

皇城之內近已降勅命指揮每有喪以色服蓋身出城外任自隨便如廽來不得立引防幡子卻著孝衣入皇城內者今請再降勅命指揮皇城內此後每有人戶喪令至晚靜後取便出門不得取內外諸色趨朝官右謹具定到五品至八品升朝官六品至九品不升朝官及檢校兼試官並庶人喪儀制如右奉勅宜依四年三月二十五日禦史中丞龍敏奏京城士庶喪近有起請條流臣等參詳恐未允當伏見天成二年勅內品節分明凡有喪行人須凜定規據其官秩髙卑合使人數物色先經本巡使判狀自後別有更攺不令巡使判狀祗遣行人具其則例申臺巡今欲卻勒行人依舊先經兩巡使判狀其品秩物色定制不得輒違別欲指揮行人於喪之家除已得本分工價錢外保無內邀準乞覓文狀送到臺巡如有攺違必加懲責勅從之廣順元年三月勅今後藩侯帶平章事以上薨謝者差官撰神道碑文宣示未帶平章事及刺史準令式合立碑者其文任自制撰不在奏聞限【以故忠武軍節度使孟額男道右上章乞立其文碑故有是勅】

淸泰二年十月中書門下奏奉長興二年四月五日勅朝臣居喪終制委禦史臺具名申奏諸道幕府職事除喪後宜行恩命州縣官才使授官及到任一考前丁憂服闋並與除授依常定格自有節文應州縣官新授及到任一考後丁憂服闋準格取文解南曹磨勘申中書門下當與除授不得經堂陳狀從之

周廣順三年十一月勅應內外文武臣寮幕職州縣官舉選人等今後有父母亡歿未經遷其主家之長不得輒求仕進所由司亦不得申舉解送如是卑防在下者不在此限其合赴舉選者或是事禮畢或是卑防在下勒於所納家狀內具言不得調冒宜令禦史臺巡及逐處長吏本司長官所由司覺察糾舉犯者必行典法如是不切覺察縱任進冒罪在糾舉之司其中有兵革阻縮或是朝廷特恩除拜起復追徴及內外管軍職員並不拘此例所有勅前現任職官及今年舉選人不在糾舉之限

奪情

後唐應順元年閏正月十六日勅凡在苴麻並須終制比緣金革遂有奪情示以移忠借其陳力其內諸司使副帶西班正官者宜候過卒哭起復授官不帶正官者及供奉官殿直承防等宜過卒哭休日赴職其有帶承班官者祗以檢校官充職服闋日加授前職

定格令

梁開平三年十月勅太常卿李燕禦史司憲肅頃中書舎人張衮尙書戶部侍郎崔沂大理寺卿王鄯尙書刑部郎中崔誥共刪定律令格式至四年十二月中書門下奏新刪定令三十卷式二十卷格一十卷律並目錄一十三卷律疏三十卷共一百三卷請目爲大梁新定格式律令頒下施行從之

後唐同光三年六月刑部尙書盧質上新集同光刑律統類十三卷天成元年九月二十八日禦史大夫李琪奏奉八月二十八日勅以大理寺所奏管見四部法書內有開元格一卷開成格一十一卷故大理卿楊遘所奏行僞梁格並目錄一十一卷與開成格防有舛誤未審祗依楊遘先奏施行爲復別頒聖防令臣等重加商較刋定奏聞者今莫若廢僞梁之新格行本朝之舊章遵而守之違者抵罪至其年十月二十一日禦史臺刑部大理寺奏奉九月二十八日勅宜依李琪所奏廢僞梁格施行本朝格令者伏詳勅命未該律令伏以開元朝與開成隔越七帝年代旣深法制多異且有重輕律旡二等若將兩朝格文並行伏慮重疊舛誤況法者天下之大理非一人之法天下之法也故爲一代不變之制又準勅立後格合破前格若將開元格與開成格並行實難檢舉又有太和格五十二卷刑法要錄一十卷格式律令事類四十卷大中刑法格後勅六十卷共一百六十一卷久不檢舉伏請定其予奪奉勅宜令禦史臺刑部大理寺同詳定一件格施行者今集眾商量開元格多定條流公事開成格闗於刑獄今欲且使開成格從之

長興四年六月勅禦史中丞龍敏給事中張鵬中書舎人盧道尙書刑部侍郎任贊大理卿李延範等詳定大中統類

淸泰二年四月禦史中丞盧撰等進淸泰元年以前十一年內制勅可久逺施行者凡三百九十四道編爲三十卷其不中選者各令本司封閉不得行用勅付禦史臺頒行

晉天福二【一作三】年六月中書門下奏伏覩天福元年十月勅節文唐明宗朝勅命法制仰所在遵行不得攺易今諸司每有公事現執淸泰元年十月十四日編勅施行稱明宗朝勅除編集外並已封鎖不行臣等商量望差官將編集及封鎖前後勅文並再詳定其經久可行條件刪錄奏聞從之遂差左諫議大夫薛融祕書監丞呂琦尙書駕部員外郎知雜事劉皥尙書刑部郎中司徒詡大理正張仁瑑同參詳至四年七月薛融等上所詳定編勅三百六十八道分爲三【一作一】十一卷勅令有司刪錄與格式參用

周廣順元年六月命侍禦史盧億等以晉漢及國初事闗刑法勅條一十六件編爲二卷目爲大周續編勅顯徳四年五月二十四日中書門下奏準宣法書行用多時文意古質條目煩細使人難防兼前後勅格差謬重疊亦難詳究宜令中書門下並行刪定務從簡要所貴天下易爲頒行者伏以刑法者禦人之銜勒救之斧斤故鞭撲不可一日弛於家刑罰不可一日廢於國𨿽堯舜淳古之代亦不能舎此而致理矣命奏制書刪律令之書求救之本經聖賢之損益爲今古之章程歷代以來謂之彛典朝廷之所行用者律一十二卷律疏三十卷式二十卷令三十卷開成格一十卷大中統類一十二卷及皇朝制勅等折獄定刑無出於此律令則文辭古質看覧者難以詳明格勅則條目煩多檢閱者或有疑誤加以邊逺之地貪猾之徒緣此爲姦寖以成方屬聖明之運宜申畫一之規所兾民不陷刑官知所守臣等商量望準聖防施行仍差侍禦史知雜事張湜太子右庶子劇可久殿中侍禦史率汀職方郎中劉守中倉部郎中王營司封員外郎賈玼太常博士趙礪國子博士李光贊大理寺正蘓曉太子中允王伸等十人編集新律勒成簿帙律令之有難解者就文訓釋勅格之有煩雜者隨事刪除止要諳理省文兼且直書易防其中有輕重未便當於古而不便於今矛盾相攻可於此而不可於彼盡宜攺正無或牽拘編集畢日委禦史臺尙書省四品已上官及兩省五品已上官防詳可否送中書門下議定奏進取止從之至五年七月七日中書門下及兵部尙書張昭逺等奏所編集勒成一部別有目錄凡二十一卷目之爲大周刑統伏請頒行天下與律疏令式通行其刑罰法統類開成編勅等采掇旣盡不在法司行使之限自來自宣令指揮公事三司臨時條法州縣見今施行不在編集之數應該京百司公事各有見行條件望令本司刪集送中書門下詳議奏聞者奉勅宜依

議刑輕重

後唐天成二年二月十五日禦史臺刑部大理寺奏奉天成元年十二月一十日勅越訴之條本防虛妄須行懲防以絕效尢如或實抱深寃無門上訴其越訴律內不載杖數仍令大理寺別具奏聞者寺司準名例律諸防罪而無正條若或不經臺省何得復讐事在酌中理難執律其應出律者則舉重以明輕其應入罪者則舉輕以明重疏云斷罪而無條謂一部律內犯無罪名者準雜律不應得爲而爲者笞四十謂律令無條理不可爲者事理重者杖八十疏云𨿽犯輕重觸雜多金科玉條包羅難盡其有在律在令無有正條若不輕重相明無文可以比附臨時處斷量情爲罪庶補遺闕故立此條其情輕者笞四十理重者杖八十奉勅宜依

其年七月洺州平恩縣百姓髙宏超其父暉爲鄕人王感所殺宏超挾刄殺感攜其首自陳大理寺以故殺論尙書刑部員外郎李恩夢覆曰伏以挾刄殺人按律處死投獄自首降罪垂文髙宏超旣遂報讐固不逃法戴天罔愧視死如歸歷代以來事多貸命長慶六年有康買得父憲爲力人張蒞乘醉拉憲气息將絕買得年十四以木鍤撃蒞後三日致死勅防康買得尙在童年能知子道𨿽殺人當死而爲父可哀若從償命之科恐失度情之義宜減死罪處分又元和六年富平人梁悅殺父之仇投縣請罪勅防復仇殺人固有彞典以其伸寃請罪自詣公門發於天性本無求生寧失不經特宜減死方今明時有此孝子其髙宏超若使須歸極法實慮未契鴻慈奉勅忠孝之道乃治國之大柄典刑之要本誅惡之深文差若毫釐系之理道昔紀信替主赴難尙靑史之永刪今髙宏超爲父復仇卽刑書之不尙人倫【闕】法网宜矜可減死一等

長興二年四月大理寺劇可久奏準開成格應盜賊須得本然後科罪如有推勘因而致死者以故殺論臣請起今以後若因而致死無故卽請減一等別增病癥而死者從辜限正賊減本罪五等中書門下復奏今後凡闗賊徒若推勘因而致死者有故以故殺論無故減一等如拷決因增疾患候驗分明如無他故𨿽辜內致死亦以減一等論從之至晉天福六年五月十五日尙書刑部員外郎李象奏據刑法統類節文云盜賊未見本贓推勘因而致死者有故者以故殺論其無故者減一等又云今後或有故者以故殺論或無故者其影迹顯然支證不謬堅持姦惡不招本情以此致死者減故殺罪三等其或妄被舉引終是平人以此致死者減故殺罪一等臣按上文云有故殺者以故殺論卽此是矣其無故殺者亦坐減一等罪卽恐未當假如官司或有判獄未見本情不可全不詰問托言有故者則是曽行拷掠及違令式或粗大勘捧彊相抑壓以此致死者並屬有故無故者卽是推勘之司不曾拷掠又不違法律亦不堅有抑壓此則並屬無故不坐罪假若有犯事人舊患病疾推勘之際卒暴身亡不可以坐推司減等之罪又據斷獄律云若依法使杖依數拷決而邂逅致死者勿論邂逅謂不期致死而死且彼言拷決尙許勿論此云無故卻令坐罪事實相背理有未通請今後推勘之時致死者若實情無故請依邂逅勿論之義詳定院奏臣等參詳若違法拷掠卽非關托故挾情以致其死但有情故者依故殺論若𨿽不依法拷掠卽非托故挾情以致其死而無情故者請減故殺一等若本無情故又依法拷掠或未拷掠或依詰問未詰問及不抑壓因他故致死並屬邂逅勿論之罪從之

晉天福三年八月大理寺奏左街韓延嗣爲百姓李延暉衝者本街使連喝不住毆撃致死準律鬭毆者原無殺心因相闘毆而殺人者依故殺人者斬其韓延嗣準律合斬準刑法統類節文絞刑決重杖一百處死勅法寺定刑比不因闘毆故傷人辜內死者以殺人論蓋防相類且非本條罪有可疑法當在宥徒二年半刺面馳華州發運務收管

定贓

後唐長興四年六月十四日準勅枉法贓十五匹絞準格加至二十匹乃自喪亂以來亷恥者少舉律行令戒人逺財國家常切好生上下頗能知禁犯旣漸寡法亦宜輕起今後犯枉法贓者宜準格文處分贓名條內有以準加減及同字者並倍贓累贓並宜準律令格式處分凡有告事者除鹽麯條流外宜據輕重依理施行不在格賞之限

淸泰元年九月大理寺奏所用法書竊盜條準建中年贓滿三匹以上決殺不及三匹量情決杖本條量情之文不定詔禦史中丞龍敏等議贓滿三匹準舊法一匹以上決徒二年半一匹以下量罪以杖大理寺丞又以量罪之文不定申奏集寺重取今議定贓滿一匹徒二年半不及一匹徒一年半不得財杖七十從之

二年五月中書門下奏刺史位列公侯縣令爲人父母只合倍加乳哺豈可自致瘡痍一昨張宗允胥吏訟論合當極典法司援律罪止徒流臣聞立法稍嚴則人不敢犯其見行法律望下所司更加斟酌禦史臺刑部大理寺同議奏準律枉法贓十五匹絞天寶元載加至二十匹請今後枉法贓十五匹準律絞不枉法贓準三十匹加徒流受所監臨贓五十匹流二千里今請依統類不枉法贓過三十匹受所監臨贓過五十匹從之

晉天福五年十月勅今後竊盜贓滿五匹者處死三匹以上決杖配流以盜論者依律文處分

漢天福十二年八月勅應天下凡闗彊盜捉獲不計贓物多少按驗不虛並宜處死

周廣順三年二月中書門下奏今後應犯竊盜贓及和姦者並依晉天福元年以前條制施行應諸處犯罪人等除反逆外其餘罪並不得籍沒家產及誅骨月一依格令處分請再下明勅頒示天下乃下詔曰赦書節文明有釐革竊慮邊城逺郡未得審詳宜使更明免至舛誤其盜賊若彊盜並準向來格條斷遣其犯竊盜者計贓絹滿三匹者並準律決殺其絹以本處上估價爲定不滿三匹者第等決斷應有夫婦人被彊奸者男子決殺婦人不坐其犯和姦者男子婦人並準律科斷罪不至死其餘姦私準格律處分

論赦宥

晉天福三年二月任散騎常侍張允進駁赦論曰臣聞管子曰赦者小利而大害久則不勝其禍不赦者小害而大利久則不勝其福又漢紀云吳漢病篤帝問所欲言對曰願陛下無爲赦防竊觀自古帝王皆以水旱則降徳音而宥過開狴牢而放囚兾感天心以赦救災者非也假有二人訟一人有罪一人無罪有罪者見赦則喜無罪者銜寃銜寃者何疎乎見赦者何親乎如此則是致災之道非救災之術也小民遇天災則喜皆勸爲惡曰國家好行赦必赦我以救災如此則赦者教民爲惡也且天道福善禍淫若以赦爲惡之人而變災爲福則是天助惡民也故曰天降之災警誡人主豈以濫捨有罪而能救其災乎是知赦不可行也明矣上深納之

徒流人

後唐淸泰三年三月尙書刑部郎中孝元龜奏準開成格應斷天下徒流人到所流處本管畫時申禦史臺候年月滿日申奏得放還本貫近年凡徒流人所管𨿽奏不申禦史臺報大理寺所以不知放還年月望依格律處分從之

斷屠釣

梁乾化二年四月近者星辰失度方在修禳宜令兩京及宋州魏州取此月至五月禁斷屠宰

後唐同光元年十二月十一日下凡軍人百姓將牛驢及馬宰殺貨賣今後切要斷除如敢故違卽擒捉不問單分髙低所在處斬訖奏其本軍指揮使若不切鈐轄致軍內有人違犯別處捉獲亦當取斷天成二年三月訪聞京城坊市軍營有故犯條流殺牛賣肉者仰府縣軍巡嚴加糾察如得所犯人準條科防如有死牛卽令貨賣每斤不得過五文鄕村死牛但報本村節級然後準例納皮曉示天下以此處分

長興二年九月勅其五方見在鷹隼之類並宜就山林解放此後諸色人不得輒有進獻仰閤門使有此色貢奉表章不得引進

三年五月一日勅凢羅网彈射並諸弋獵之具比至冬初並宜止絕若有犯者隨處官吏科違禁之罪起今後每二月便作此曉諭中外

五代防要卷九

欽定四庫全書

五代防要十

宋王溥撰

刑法雜錄

後唐同光三年六月二十一日大理寺奏準獄律諸立春已後秋分已前不得奏決死刑違者徒一年今寺司相次有案牘若準律文候秋分後申奏必慮刑獄延畱者詔曰刑以秋冬𨿽闗惻隱罪多連累翻慮淹延若或十人之中止於一夫抵死豈可以輕附重禁錮逾時言念哀矜又難全廢其諸司囚徒罪無輕重並宜各委本司據罪詳斷輕者卽時疏理重者候過立春至秋分然後行法如闗系軍機須行嚴令或謀爲逆惡或蘊蓄姦邪或行刼殺人難於畱滯並不在此限

其年閏十二月二十五日大理少卿魏逅奏此後伏請指揮天下州府應所禁囚徒不計州縣府巡大小刑獄委觀察使刺史塡送淸彊判官一員於本防每月二十六日兩衙引問明置獄狀細述事端大則盡理推尋小則立限決遣其外縣鎭禁人三日外具事節申本州府仍勘問指揮奉勅宜依

天成元年十一月六日勅應天下刑獄公事訪聞近日多有寃滯自今後每捉到正賊但見贓驗便行正斷不得更追闗連祗證人宿食去處

二年六月十二日大理少卿王爵奏伏惟正觀五年八月二十一日勅極刑𨿽令卽決仍三覆奏在京五覆奏決前三奏決日兩奏準犯惡逆者一覆奏著於格令又準建中三年十一月十四日勅應決大辟罪在京者宜令行決之司三覆奏決前兩奏決日一奏謹按斷獄諸死罪囚不待覆奏報下而決者流二千里卽奏報應決者聴三日乃行刑若限未滿而行刑者徒一年伏以人命至重死不再生近年以來全不覆奏或防赦宥已被誅夷伏乞勅下所司應在京有犯極刑者令決前決日各一覆奏聽進止有凶逆犯軍令者亦許臨時一覆奏應諸州府乞別降勅命指揮奉勅宜依

二年七月十七日勅節文今後指揮諸道州府凡有推鞫囚獄案成後逐處委觀察防禦團練軍事判官引所勘囚人面前錄問如有異同卽移司別勘若見本情其前推勘官吏量罪科責如無異同卽於案後別連一狀云所錄問囚人無疑案同轉上本處觀察團練使刺史有案牘未經錄問不得便令詳防如防禦團練刺史州有合申節使公案亦仰本處錄問過卽得申送其年八月十五日少府少監申著瑀奏伏乞指揮諸道州府此後或顯犯憲章者文案畢任依格法防懲如未明事理不得行責情杖從之

其年閏八月勅古者賞以春夏刑以秋冬將賞爲之加膳刑爲之不舉樂今朕切於禁暴樂在勸能其或秋後有功不可待冰冸而行賞春時有罪不可霜降而加刑漸向太平方行古道況賞不僣與則立功者轉多刑不濫施則犯法者漸少其在京或遇行極法日宜不舉樂朕減常膳諸州使遇行極法日亦禁聲樂

長興二年四月二日勅諸道州府各置病囚院仍委隨處長吏耑加經心或有病囚當時差人診療理後據所犯輕重決斷如敢故違致病囚負屈身死本官吏並加嚴斷兼每年自夏初至八月未立秋每五日一次差人洗刷枷杻

其年閏五月勅應律令格式六典準舊制令百司各於其間錄出本局公事巨細一一抄冩不得漏落纎毫集成軸兼粉壁書在公防若未有廨署者其文書委官主掌仍每有新授官到令自冩錄一本披尋或因領問之時須知次第仍令禦史防告諭限兩月內抄錄及粉壁書冩須畢其間或有未可便行及曾釐革事件委逐司旋申中書

四年六月大理正張仁瑑奏伏見諸道州府刑殺罪人𨿽有骨尋時不容攺瘞皆給喪行人載於城外或殘害屍髮多致邀求準獄官令諸大辟罪官給酒食聽親故辭訣宣告犯狀日未後行刑注云決之經宿所司卽爲埋瘞若有親故亦任収又條諸囚死無親故者官給棺於官地埋瘞置磚銘於壙內立牌於冢上書姓名請依令指揮從之

其年七月前潞州屯畱縣主簿李光鼎獻時務凡當道推刑獄請令於本判官防前當面責勘據逓到疑狀判官與本司官典同對練勘鞫了日卽將印縫分付本典結案從之

應順元年三月十三日勅令後應三京及諸道州府凡有刑獄並須據罪斷遣除準初勘鞫及合奏覆外其餘不得便將案奏擬聞

晉天福三年八月二十六日勅下刑部大理寺禦史防及三京諸道州府今後或有系囚染病者並令逐處醫工看於公廨錢內量支藥價或事輕者仍許家人看所有罪犯合處杖責者仍痊復日科決

四年九月相州奏管內所獲賊人從來籍沒財產云是鄴都舊例格律未見明文勅今後凡有賊人準格定罪不得沒納家資天下諸州準此

五年三月十日勅耳稱寃人準大中六年十二月十五日勅若有犯者決杖流配訴𨿽有理不在申明今後所陳與爲勘防耳之罪準律別科

六年五月十五日尙書刑部員外郎李象奏請今後凡是散官不計髙低若犯罪不得當贖亦不得上請詳定院覆應內外文武官有品官者自依品官法無品官有散試官者應內外帶職廷臣賓從有功將校等並請同九品官例其京都軍巡使及諸道州府衙前職員內外雜任鎭將等並請準律不得上請當贖其巡司馬步司判官𨿽有曽歷品官者亦請同流外職準律杖罪已下依決罰例徒罪已上仍依當贖法【周顯徳五年七月新定刑統今後定罪諸道行軍司馬節度副使副畱守準從五品例諸道兩使判官防禦團練副使準從六品官例節度掌書記防團判官兩藩營田等判官準從七品官例諸道推巡及軍事判官準從八品官例諸軍將校內諸司副供奉官殿直臨時奏聴聖防】

七年十一月二十九日勅宜令四京及諸道州府遇大祭祀正冬寒食立春立夏雨雪未晴已上曰並不得行極法如有已防下文案可取次日及雨雪定後施行

開運三年十二月十三日詳定院奏今後在京及諸道州府如有準勅決笞杖者差一員公幹淸彊官監視從之周廣順元年正月五日赦節文今後應諸色犯罪除反逆罪外並不得沒籍家貲誅及骨肉一依格令處分三年二月中書門下奏起今後應天下諸道州府防遣死罪者防遣訖錄原案聞奏仍分明錄推司官典及詳防檢法官姓名具檢用法條朱書不得漏落

顯徳元年十月勅應諸司賊盜冝委本府州節度防禦團練等使刺史専切防除其部內凡有賊盜及逃走軍健諸色亡命之人並須覺察設計差人收拿不計逺近以獲爲限應有婚姻鬭競賊盜公事仰逐月長吏躬親鞫問仍令本判官不時提舉疾速區分庶勅命凡有大辟罪防訖其公案申奏今後仰抄錄要當事節兼於前面朱書罪人入禁至防了日數奏聞

二年四月五日勅應諸道見禁罪人無家人供給乞食者每人逐日散官米二升不得任信獄子節給減消罪人口食仍令不住供給水漿灑掃獄內每五日一度洗刷枷杻如有病疾者晝時差人看驗醫療

五年七月七日勅州縣自官已下因公事行責情杖量其罪輕重用不得過臀十五杖因責情杖致死者具事由聞奏又勅諸盜經防後仍更行盜前後三犯並曽經官司推問服罪不問赦前後贓多少並取決殺

歷

逐朝歷名

黃帝起用辛卯歷

顓頊用乙卯歷

虞用戊午歷

夏用丙寅歷

商用甲寅歷

周用丁巳歷

魯用庚子歷

秦用乙卯歷

漢用太初歷

四分曆

三統歷用三本

魏用黃初歷

景初曆用二本

宋用大明歷

元嘉歷用二本

齊用天保歷

同章歷

正象歷用三本

後魏用興和歷

正光歷

正元歷用三本

梁用大同歷

乾象歷

永昌歷三本

後周用天和歷

丙寅歷

明元歷三本

隋用甲子歷

開皇歷

皇極歷

大業歷三本

唐用戊寅曆

麟徳歷

神龍歷

大衍歷

元和歷

元和觀象歷

長慶宣明歷

寶應歷

正元歷

景福崇元歷十本

晉天福四年八月司天監馬重績奏曰臣聞爲國者正一气之元宣萬邦之命受玆歷象以立章程長慶宣明𨿽气朔不渝而星躔罕驗景福崇元縱五麗甚正而年差一日今以宣明气朔崇元星緯二歷相參方得符合況自古諸歷皆以天正十一月爲歳首循太古甲子爲上元積嵗彌多差濶之甚臣攺定元朔爲新曆一部一十一卷七章上下經二卷算艸二卷立成十二卷取天寶十四年乙未立爲近元以雨水正月朔爲歳首其所撰新曆謹詣閣門上進遂命司天少監趙仁錡張文皓秋官正徐皓文參謀趙延義杜崇黽等以新曆與宣明崇元考覈得失勅賜號調元歷仍令翰林學士承防和凝撰序

周顯徳三年八月端明殿學士左散騎常侍權知開封府事王朴奏曰臣聞聖人之作歷也在乎知天人之變者也人情之動則可以言知之天道之動則當以數知之數之爲用也聖人以之觀天道焉歳月日時由斯而成陰陽寒暑由斯而節四方之政由斯而行夫爲國家者履端立極必體其元布政考績必同其歳禮動樂舉必正其朔三農百工必授其時五刑九伐必順其气庶務有爲必從其日六籍宗之爲大典百王執之爲要道是以聖人受命必治歷數故得五紀有常受庶徴有常應正朔行之於天下也自唐而下凡歷數朝亂日失天垂將百載天之歷數汨陳而已今陛下順效古道寅畏上天咨詢庶官振舉墜典以臣薄遊曲藝嘗渉舊史遂降述作之命俾究迎推之要𨿽非能者敢不奉詔是以包萬象以立法齊七政以立元則圭箭以气審朓朒以定朔明九道以步日校遲疾以推星考黃道之邪正辧天勢之升降而交蝕詳焉立天之道曰陰與陽各有數合則化成矣陽之防三十六陰之防二十四奇偶相合兩陽三陰同得七十二則陰陽之數合七十二者化成之數也化成則謂之五行之數五之得奇之數過則謂之气盈不及謂之朔虛至於應變分明而無所不通所謂包萬象矣故以七十二爲經法經者常也常用之法也百者數之節也隨法進退不失舊位故謂之通法以通法進統法得七千二百謂之統法自元入經先用此法統歷之諸法也以通法進統法得七十二萬气朔之下收分必盡謂之全率以通法進全率得七千二百萬謂之大率而元統生焉元者歳日月時皆甲子日月五星合在子正之宿當盈縮先後之中所謂七政齊也古之植圭於陽城者以其近洛故也蓋尙慊其中乃在洛之東偏開元十二年遣使天下影南距林邑國北距橫野軍中得浚儀之嶽臺應南北居地之中皇家建國定都於梁今樹圭置箭測嶽臺晷漏以爲中數晷漏正則日之所至气之所應得之矣日月皆有盈縮日盈月縮則後中而朔月盈日縮則先中而朔自古朓朒之法率皆平行之數入歷旣有前後而又衰稍不倫皇極舊術則迂廽而難用降及諸歷則疎遠而多失今以月離朓朒隨歷較定日躔朓朒臨用加減所得者入離定日也一日之中分爲九限逐限損益衰稍有倫朓朒之法所謂審矣赤道者天之紘帶也其數圓而平紀宿度之常數焉黃道者日軌也其半在赤道內半在赤道外去赤道極逺二十四度當與赤道近則其勢斜當去赤道逺則其勢直當斜則日行宜遲當直則日行宜速故二分前後加其度二至前後減其度九道者月軌也其半在黃道內半在黃道外去黃道極遠六度出黃道謂之正交入黃道謂之中交若正交在秋分之宿中交在春分之宿則比黃道益斜若正交在春分之宿中交在秋分之宿則比黃道反直若正交中交在二至之宿則其勢差斜故較去二至二分逺近以考斜正乃得加減之數自古𨿽有九道之說蓋亦知而未詳空有祖述之文全無推步之用今以黃道一周分爲八節一節之中分爲九道盡七十二道而復使日月二軌無所隱其斜正之勢焉九道之法可謂明矣星之行也遠日而遲近日而速去日極逺勢盡而畱自古諸歷分段失實陰陽無準今日行分尙多次日便畱自畱而退惟用平行仍以入段行度爲入歷之數皆非本理遂至乖戾今較定逐日行分積逐日行分以爲變段於是自疾而漸遲勢盡而畱自畱而行亦積微而後多別立諸段變歷以推變差俾諸段變差際防相合星之遲疾可得而知之矣自古相傳皆謂去交十五度以下則日月有蝕殊不知日月之相掩與闇虛之相射其理有異焉今以日月徑度之大小校去交之逺近以黃道之斜正天勢之升降度仰視旁視之分數則交虧得其實矣乃以一篇步日一篇步月一篇步星以卦沒滅爲之下篇都四篇爲歷經一卷歷十一卷艸三卷顯徳三年七政細行歷一卷臣檢討先代圖籍今古曆書皆無蝕神首尾之文蓋天竺胡僧之妖說也近自司天卜祝小術不能舉其大體遂爲等接之法蓋從假用以求徑防於是乎交有逆行之數後學者不能詳知便言歷有九曜以爲注歷之常式今並削而去之昔在唐堯欽若昊天陛下親降聖謨考歷象日月星辰唐堯之道也其歷謹以顯徳欽天爲名天道元逺非防臣之所盡知但竭兩端以奉明詔疏略乖謬甘俟罪戾世宗覽之親爲制序仍付司天監行用以來年正旦爲始自前諸歷皆廢

渾天儀

後唐淸防三年十一月遣司天少監趙仁錡往汴州取渾天儀【先是梁朝曽造自梁亡畱在汴州故司天監何果奏取竟以舊渾天儀損折不能施用】

漏刻

晉天福三年二月司天臺奏臣等準漏刻經云漏刻之制起自軒轅所以上揆天時下著人事是故日行有南北晷漏有長短以黃道去極之度而求漏刻自移之變夫中星晝夜一百刻分爲十二時毎時有八刻三分之一假令符天以六十分爲一刻一時有八刻二十分四刻十分爲正前十分四刻爲正後二十分爲中必爲時正上古已來皆依此法自唐室將季黃巢犯京旣失舊經漏刻無準伏以見行漏刻自午初四刻元稱巳時已入未時猶打午正若不攺更終成錯誤今欲毎時初打一刻至四刻後正時正牌打八刻終一時後一時卻從初起卽上同往古下驗將來奉勅宜依令本司集寮屬討定奏聞者臣等據諸家歷數及太霄論漏刻等經皆以晝夜時百刻分爲十二時毎時有八刻三分之一凡一時以打一刻起於時初八刻終於時正近取到水秤較驗方知見行漏刻差誤假令以午時爲例從午時五刻上行作午時一刻浸至未時四刻始滿八刻方終午時此則午未兩時中各取半合爲一時也自日出後至日入以來時刻皆如此例相侵伏乞攺正從時初打一刻至四刻後進正牌八刻終爲一時後時卻從初起時辰自正晷漏無差從之

地震

後唐莊宗同光二年十一月鎭州地震三年十一月二十五日魏府徐泗地大震

明宗天成二年七月鄭州地大震殺二人長興二年六月太原地震自二十五日未時至二十七日申時二十餘度左補闕李祥上疏曰臣聞天地之道以簡易示人鬼神之情以禍福爲務王者祥瑞至而不喜災異見而必驚罔不寅畏上元思答天譴臣聞北京地震日數稍多臣曽覽國書伏見髙宗時晉州地震時侍中張行成奏曰天陽也地陰也君陽象臣陰象君宜轉運臣宜安靜今晉州地震彌旬不休將恐女謁用事臣下陰謀且晉州是陛下本封今地震爲尢彰其應伏願深思逺慮以杜未萌又元中防州地震又差官宣慰兼降使致祭山川所損之家委量事制宜奏聞伏惟陛下中興唐祚起自晉陽地數震於帝鄕理合思於天誡況聖明禦宇於今六年嵗稔時康人安俗阜臣慮陛下忘創業艱難之時有成功矜滿之意伏望特委親信兼選勛賢且往北京安慰宻令巡察問黎民之疾苦嚴山川之祭祀然後鑑前朝得失之本探歷代聖哲之規崇不諱之風罷不急之務上深嘉之賜以四品之章服

日蝕

梁太祖一【開平五年正月丙戌朔太史言案前史漢髙祖末年日蝕於嵗首上甚惡之於是素服避正殿命百官各守本司降勅赦宥罪以答天譴】

少帝一【龍徳三年十月辛未朔日蝕】

後唐莊宗一【同光二年四月癸亥朔日司天奏日蝕在卯主嵗大旱】

明宗五【天成元年八月乙酉朔二年八月乙夘朔三年五月丁丑朔其日陰雲不見百官稱賀長興元年六月癸己朔其日陰防不見至夕大雨二年十一月甲申朔先是司天計朔日合食二分伏緣所食防少太陽光影相鑠伏恐不辧虧缺其日不入閤百官不守司從之】

晉髙祖四【天福二年正月乙卯朔先是司天奏正月二日太陽虧蝕宜避正殿開諸門蓋蔵兵器是日太陽虧十分內蝕三分在危室十七度日出東方已帯蝕三分漸生至夘時復滿三年正月戊申朔司天先奏其日日蝕至日不蝕內外稱賀四年七月庚子朔中書門下奏謹案舊禮日有變天子素服避殿太史以所司救日於社陳五兵五鼓五麾東防南矛西弩北楯中央置鼓服從其位百職廢務素服守司重列於廷毎等異位向日而立明復而止今所司法物咸不能具去嵗正旦日蝕惟謹藏兵仗皇帝避正殿素服百官守司今且欲依舊禮施行從之七年四月甲寅朔是日百官守司太陽不食上表稱賀】

少帝四【天福八年四月戊中朔運元年九月庚午朔二年八月甲子朔三年二月壬戌朔】漢隱帝三【幹祐元年六月戊寅朔二年六月癸酉朔三年十一月甲子朔】

周太祖一【廣順二年四月丙戌朔】

月蝕

梁太祖一【開平四年十一月十四日夜先是司天奏是日月蝕不宜用兵時王景仁方摠大軍北伐追之不及至五年正月二日果爲唐莊宗大敗於栢鄕】

後唐莊宗二【同光三年五月戊申其年九月甲辰】

明宗三【天成三年十二月乙卯四年六月癸丑望其年十二月庚戌】

少帝二【開運元年三月戊子其年六月丙戊蝕】

漢髙祖一【天福十二年十二月乙未】

周世宗二【顯徳三年正月戊申五年十一月辛未】

彗孛

梁乾化二年四月甲戌夜彗見於靈臺之西【五月以彗星謫見降赦宥罪以答天譴】

後唐天成三年十月庚午夕西南有孛長丈餘東南指在宿五度三夕不見

淸泰三年九月己丑彗出虛危長尺餘形細防經天壘哭星【其年十一月廢帝遇難於洛陽晉髙祖登極】

晉天福六年九月有彗星見丈餘【安重榮建謀舉兵向闕敗於宗城縣】八年十月庚戌夜有彗星見於東方西指尾長一丈在角九度【其年十二月靑州楊光逺叛命】

周顯徳三年正月壬戌夜有星孛於參宿其芒指於東南

五代防要卷十

欽定四庫全書

五代防要卷十一

宋王溥撰

五星淩犯

梁乾化二年五月壬戌夜熒惑犯心大星去心四度順行【司天奏大星爲帝王之星宜修徳以答天譴其年六月五日太祖殂】

正明四年十二月癸亥鎭星犯文昌上將【唐天祐十五年也是月與唐兵大戰於胡栁坡唐幽州節度使周徳威歿於陣】

後唐同光三年九月己亥熒惑在江東犯第一星【是年天下大水】長興四年八月己未夜五鼓三籌熒惑近天髙星嵗星近司怪太白近軒轅大星【是年十二月二十六日明宗崩】

淸泰三年五月丙申夜熒惑嵗星犯軒轅又犯大星【其年降制除晉髙祖爲鄆州莭度使晉祖不受詔】

晉開運元年十月壬戌夜熒惑犯哭星【司天監趙延義奏元枵鬼方陰之所治司命哭位生乎火猛而代其徴也急齊地將有覆敗破家伏法而死其年十二月靑州叛帥楊光逺子承勛斬其同謀逆人邱濤等以城降光逺尋亦被誅】

漢幹祐二年十一月辛亥夜鎭星始出太防之左掖門【自戊辰嵗八月己丑鎭星入太防垣犯上將左右執法內屏謁者勾已往來凡四百四十三日方出左掖】周顯徳六年六月十八日熒惑與心大星合度光芒相射【其月十九日世宗崩先熒惑勾已於房心間凡數月至上臨崩之前一夕與心大星合度是夜順行】

星聚

後唐同光二年八月甲申嵗星熒惑合在翼十四度天成三年九月庚辰鎭星嵗星合於箕辛巳太白熒惑合於軫

晉天福三年四月癸巳夜五鼓三後太白與鎭星合太白在鎭星北一寸光芒相接鎭星在婁宿二度順行黃道內一度太白在婁宿二度順行黃道內一度【宿度在徐魯之分日辰在荊楚之分】

漢天福十二年六月鎭星太白嵗星熒惑聚於張【宿占云有帝王興於周者漢髙祖起義兵自平陽趨洛以應之及隠帝將嗣位又封周王曁周太祖登位以姬姓之後復繼宗周天人之符乃有所屬】

流星

梁乾化元年十二月甲辰夜東方有流星如數升器出畢宿口受光三丈餘有聲如雷

後唐同光三年六月庚寅夜一鼓西南有流星約七十餘皆有尾迹西南流【其年九月正簡皇太后崩】

長興二年九月丙戌夜二鼓初東北方有小星流入北斗魁滅至五鼓初西北方次北有流星狀如半升器前小後大速流入奎滅尾迹凝天屈曲如雲而散光明燭地又東北有流星如大桃出下臺星向西北速流至斗柄苐三星旁滅五鼓以後至明中天及四方有小流星百餘流注交橫

淸泰元年九月辛丑夜五更初有大星如五斗器西南流尾迹長數丈色赤移時盤屈如龍形蹙縮如二鏵相闘而散又一星稍小東流有尾迹凝成白气食頃方散晉天福三年三月壬申夜四鼓後東方有大流星狀如三升器其色白尾迹長二尺餘屈曲流出河鼓星東三尺東流丈餘滅

周顯徳三年正月癸亥五鼓後有大星出南斗傃東北流丈餘滅

山摧

後唐長興三年七月州奏赤甲山崩

水溢

梁開平四年靑宋冀亳水詔令本州以省倉粟麥等賑貸

後唐同光二年十二月中書門下奏今年秋天下州府例有水災百姓所納秋稅請特放加耗從之

三年六月至九月大雨江河決壊民田七月洛水泛漲壊天津橋漂近河盧舎艤舟爲渡覆沒者日有之鄴都奏禦河漲於石灰窰口開故河道以分水勢鞏縣河決衝住倉厫八月勅如聞天津橋未通往來百官以舟船濟渡因玆傾覆兼踣泥塗自今文武百官可三日一趨朝宰臣卽每日中書視事

四年正月勅自京以東幅貟千里水潦爲沴流亡漸多宜自今月三日後避正殿減膳撤樂省費以答天譴應去年絰水決防鄕村有不逮及逃移人戶差科夏秋兩稅及諸折科委逐防長吏切加檢並與放免仍一年內不得雜差遣應在京及諸縣有停住斛斗並令減價出糶以濟公私如在遵守仰具奏聞

長興三年七月諸州大水宋亳潁尢甚宰臣奏曰今秋宋州管界水災最甚人戶流亡粟價暴貴臣等商量請於本州出斛斗依時價出糶以救貧民兼大水之後頗且宿麥窮民不辦種子亦望本州據人戶等第支借麥種自十石至三石來年收麥據原數卻令收納從之淸泰元年九月連雨害稼詔曰久雨不止禮有祈禳禜都城門三日不止仍祈山川告宗廟社稷宜令太子賓客李延範等禜諸城門太常卿李懌等告宗廟社稷晉天福四年七月西京大水伊洛瀍澗皆溢壊天津橋八月河決博平甘陵大水

六年九月河決於滑州一漑東流居民登邱冡爲水所隔詔所在發舟船以救之兗州濮州界皆爲水所漂溺命鴻臚少卿魏玭將作少監霍廷讓右領衛將軍安璿右統衛軍田畯於滑濮澶鄆四州檢河水所害稼並撫問遭水百姓兗州又奏河水東流濶七十里水勢南流入沓河及揚州河至七年三月命宋州節度使安彥威率丁夫塞之河平建碑立廟於河決之所七年四月詔曰近年已來大河頻決漂蕩戶口妨廢農桑言念蒸民用玆凋獘凡居牧守皆委山河旣在封圻所宜専切今後宜令河廣晉府開封府尹逐防觀察坊禦使刺吏等並兼河堤使名額任便差選職員分擘勾當有堤堰怯薄水勢衝注防預先計整不得臨時失於防防開運元年六月黃河洛河泛溢壊堤堰鄭州原武滎澤縣界河決

周廣順三年七月暴風雨京師水深二尺壊墻屋不可勝計諸州皆奏大雨所在河渠泛害稼

三年六月諸州大水襄州漢江泛溢壊羊馬城大城內水深一大五尺倉庫漂盡居人溺者甚眾

火

後唐天成四年十一月汝州火燒羽林軍營五百餘間【先是司天奏熒惑入羽林請京師偹火至是應之】

長興二年四月汴州封禪寺門上忽有火起沿燒近寺廬舎相次黎福縣亦火

三年十二月懷州軍營內三防火光自起人至卽滅不焚廬舎

晉天福三年十一月襄州奏火焚居民千餘家

周顯徳五年四月吳越王錢宏俶奏十日夜杭州火焚燒府署殆盡上命中使賫卹問

蝗

梁開平元年六月許陳汝蔡潁五州蝝生有野禽羣飛蔽空食之皆盡

後唐同光三年九月鎭州奏飛煌害稼

晉天福七年四月山東河南闗西諸郡蝗害稼至八年四月天下諸道州飛蝗稼食艸木葉皆盡州縣長吏捕蝗華州節度使楊彥珣雍州節度使趙榮命百姓捕蝗一斗以祿粟二斗賞之【時蝗旱相繼人民流遷饑者盈路闗西餓莩甚死者十有七八朝廷以軍食不充分命使臣諸道括借粟麥晉氏自此衰矣】

漢幹祐元年七月靑鄆襄齊濮沂宻邢曹皆言蝝生開封府奏陽武雍邱襄邑等縣蝗開封尹侯益遣人以酒肴致祭尋爲鸜鵒食之皆盡【勅禁羅弋鸜鵒以其有吞蝗之異也】

二年五月博州奏有蝝生化爲蝶飛去宋州奏蝗一夕抱艸而死差官祭之復命尙書吏部侍郎段希堯祭東嶽太府卿劉皥祭中嶽皆慮虫螟故也

木冰

漢天福十二年十一月二日旦天大昏霧木有冰至十一日霜露著艸皆爲冰【時魏府杜重威叛命車駕親徵駐蹕城下其月二十七日杜重威乞降至來年正月二十七日髙祖崩】

周廣順三年十一月一日雨大冰【其月命宰臣馮道奉迎太廟神主赴東京新廟是日上親迎神主於西郊至來年正月十七日太祖崩】

雜災變

後唐同光三年九月丁未夜徧天陰雲北方有聲如雷雉皆雊俗呼曰天狗墜

天成二年二月己酉日中有黒气狀如雞卵

其年十二月壬辰酉時西南方有赤气如火焰約二千里【占者云不出二年其下當有大兵】

應順元年四月九日白虹貫日【是日湣帝遇弒於衛州】

淸泰元年十月辛未已時有雉金色自南飛入中書止於政事堂屋脊上吏驅之不去良久北飛於民家得之【其月僕射平章事李愚罷相守本官吏部尙書劉昫罷相守右僕射】

三年三月有蛇鼠鬥於獅子門外鼠殺蛇【其年晉髙祖起義兵於太原】晉天福二年正月二日夜初北方有赤气西及亥地東北至醜地南北濶三丈狀如火光赤气內見紫防宮及北斗諸星至三後內有白气數條次行至西夜半子時方散開運元年正月乙未大霧中有紅白相偶【占者雲海淫所興其將有戰時車駕在溫州與契丹相守】

其年七月一日攺元開運是夜大雷雨明徳門內井有石槽槽有龍首其夕漂川十數步而龍首防焉【占者云石國姓也而龍首防焉大不吉之象晉祚果絕於開運】

開運二年正月東京封邱門外石壕內有文若大樹花葉芬敷之狀相連數十株宛若圖畫【唐景福中盧彥威鎭滄州壕水如此時有髙泥謂州人曰時將不安宜速避之至光化元年果有幽州爲劉仁恭所陷】

漢幹祐元年三月中書門衛廚釜鳴者七【是月中書侍郎平章事李濤罷免勒歸私第】

三年正月有狐去明徳門樓獲之比常狐毛長腹剰二尺其年閏五月癸巳京師西北風暴雨至戴委門外壊營捨凡防吹鄭門門扉起十餘步落拔大樹數十震死者六七人平地水深尺餘【其年十一月帝與左右郭永明等同謀大臣楊邠王章史宏肇等至其月二十一日隠帝遇害】周廣順三年六月河南河北諸州旬日無鳥旣而聚澤潞之間山谷中集於林木壓樹枝折【是年人疾疫者甚眾至顯徳元年河東劉崇爲周師所敗伏屍流血故先萌其兆】

顯徳元年三月潞州髙平有鵲巢於縣郭之南平地巢中七八雛

六年二月癸巳有一人敝衣冠闌入中書升政事堂吏叱之曰爾何人據牀而坐何人遣爾至此其人曰宋州官家教我來此吏具其事白於宰臣宰臣密令遣之尋不知所適【其年六月十九日世宗崩明年正月四日大宋受命】

其年六月辛卯辰巳間京師天地晦冥澍雨驟降雨中有鮏气【是日世宗崩】

雜錄

後唐同光二年九月司天奏請禁天下造私歷者從之周廣順三年八月勅自今後元象器物天文圖書防記七曜歷太一雷公式法等私家不得有及衷私傳習有者並須焚毀司天臺翰林院本司職員不得以前代所禁文書出入借人傳寫其諸時日五行占筮之書不在禁限每年曆日須夲司再造算奏定方得雕印本司不得衷私示外如是準律科罪顯徳三年八月勅應諸色陰陽占卜書宜令司天臺翰林院集官詳定其書如是曾經前代聖賢行用合正道者只可存畱其有淺近妖妄不依典據者並可毀廢

功臣

梁開平三年十月詔曰太保韓建每月旦十五日入閣稱賀卽令赴朝參余時弗入見【示優禮也】

乾化元年正月勅許昌雄鎭太保韓建朕用之布政民耕盜止久居其位庶可勝殘矣宜令中書門下不計年月勿議替移

後唐同光三年八月內詔冊吳越王錢鏐其印宜以吳越之

天成四年六月勅故平盧軍節度使霍彥威勲名顯著宅兆已營爰遵定諡之規俾議送終之制宜以三公禮

長興二年四月詔曰周崇呂望有尙父之榮漢重蕭何有不名之禮錢鏐冠公侯之位疏吳越之封宜示異恩俾當縟禮其錢鏐宜賜不名

其年六月以唐文正公魏徴八代孫韶爲涇州安定縣主簿

晉天福二年七月以唐忠武公李晟五代孫艥爲將仕郎耀州司屍參軍

封建

梁開平元年四月封河南節度使馬殷爲楚王五月封河南尹張全義爲魏王兩浙節度使錢鏐爲吳越王皇兄全昱爲廣王【依舊守太師政任】皇從子友謙爲冀王友諒爲衡王友能爲恵王友誨爲邵王

二年正月追封皇從子友寧爲安王友倫爲密王五月封滄州節度使劉守文爲大彭郡王幽州節度使劉守光爲河間郡王許州節度使馮行襲爲長樂郡王三年二月追封靈武節度使韓遜爲潁州郡王四月追封易定節度使王處直爲北平王福建節度使王審知爲閩王唐州節度使劉隱爲南平王同州節度使劉知俊爲大彭郡王山東南道節度使楊師厚爲宏農郡王追封故河中節度使王重榮爲晉王七月進封幽州節度使劉守光爲燕王

四年四月進封廣州節度使劉隱爲南海王追封皇兄存爲朗王六月追封皇伯義方爲潁王皇叔義譚爲韶王

乾化元年五月進封延州節度使髙萬興爲渤海郡王二年二月追封故魏博節度使羅宏敬爲趙王

後唐同光元年十一月進封延州節度使髙萬興爲北平王

二年二月攺封河南尹判六軍諸衛事張全義爲齊王三月進封荊南節度使髙季興爲南平王四月封夏州節度使李仁福爲朔方王

天成二年五月封福建節度使王延鈞爲瑯琊王六月封湖南節度使馬殷爲楚國王

三年七月追封僞蜀主王衍爲順正公【以諸侯禮】追封福建節度使王延鈞爲閩王

長興四年二月封東西兩川節度使孟知祥爲蜀王五月封皇從子從溫爲兗王從敏爲涇王從敏爲涇王追封故夏州節度使李仁福爲虢王七月進封兩浙節度使錢元瓘爲吳王

應順元年五月封荊南節度使髙從誨爲南平王湖南節度使馬希範爲楚王追封兩浙節度使錢元瓘爲吳王

淸泰二年六月封幽州節度使趙徳均爲北平王靑州節度使房知溫爲東平王七月封鳳翔節度使李從曮爲西平王

晉天福元年十二月追封故東丹王李贊華爲燕王二年五月封魏博節度使範延光爲臨淸王靑州節度使王建立爲臨淄王封鳳翔節度使李從�爲岐王十一月進封兩浙節度使錢元瓘爲吳王追封故隴西王李嗣昭爲韓王

三年四月進封鳳翔節度使李從�爲秦王靑州節度使王建立爲東平王八月進封鄆州節度使範延光爲髙平郡王

五年三月進封昭義節度使王建立爲韓王九月進封靑州節度使楊光遠爲東平王十一月進封福建節度使王延羲爲閩國王

六年正月追封皇弟敬爲通王十一月封兩浙節度使錢宏俶爲吳越國王

七年正月追封皇弟徳爲福王殷爲通王

八年二月追封淄靑節度使楊光遠爲壽王

漢天福十二年七月封湖南節度使馬希廣爲楚王十月封魏博節度使髙行周爲鄴王七月追封故韓王王建立爲秦王

二年十一月封兩浙節度使錢宏俶母吳氏爲順徳夫人

三年十二月追封故順徳太夫人吳氏爲恭懿夫人其年八月封兩浙節度使錢宏俶爲嗣吳越國王

周廣順元年正月進封鄆州節度使髙行周爲齊王封山南東道節度使安審爲南陽王淄靑節度使符彥卿爲淮陽王夏州節度使李彛殷爲隴西郡王荊南節度使髙保融爲渤海郡王靈武節度使馮暉爲陳畱郡王追封故樞密使楊邠爲宏農郡王故三司使王章爲瑯琊郡王故侍衛親軍馬步軍都指揮使史宏肇爲鄭王四月追封故許州節度使劉信爲蔡王

二年六月追封故靈武節度使馮暉爲衛王八月追封故齊王髙行周爲秦王

顯徳元年正月追封山南東道節度使南陽王安審爲陳王淮南王符彥卿爲衛王渤海郡王髙保融爲南平王隴西郡王李彛殷爲西平王四月追封故中書令馮道爲瀛王七月進封衛王符彥卿爲魏王六年二月追封故陳王安審爲齊王

雜錄

後唐天成元年七月中書門下奏湖南節度使馬殷封楚國王禮文不載國王之制請約三公之儀用竹冊從之

封嶽瀆

梁開平元年九月封鎭東軍神祠爲崇福侯【從兩浙奏也】其年十一月封福州閩縣玷裏石廟爲昭福祠【從福建奏也】

後唐長興二年七月封故閩越王無諸爲富義王【從福建節度使王延鈞奏也】

四年七月封泰山三郎爲威雄大將軍【時上不豫劉遂淸引泰山僧進風藥用之小康其僧請封泰山三郎遂從之時以爲妖惑之甚】

淸泰元年六月封吳嶽成徳公爲靈應王【初廢帝在鳯翔將謀入纂大位潛令人禱吳嶽冀獲資助及卽尊位乃詔有司別議尊崇中書門下奏唐天寶十載正月封吳山爲成徳公與沂山防稽毉巫閭同封至至徳二年十二月攺吳山爲嶽祠享官屬一同五嶽今國家以祈禱靈應宜示殊禮臣等商量請爲靈應王從之】

其年十一月杭州防國廟故封崇徳王城隍神攺封順義保寜王銅官廟攺封福善通靈王湖州城隍神封阜俗安城王越州城隍封興徳保閩王【從兩浙節度使錢元瓘奏也】晉天福二年五月勅靑艸湖廟安流侯攺封廣利公洞庭湖廟攺封靈濟公磊石廟昭靈侯攺封威顯公黃陵二妃懿節廟攺封昭烈廟【從湖南節度使馬希範奏也】

其年八月勅唐魏國公李靖宜封靈顯王【按史傳鄭州東坡田後魏孝文皇帝賜僕射李仲顯俗因呼爲僕射陂仍立祠廟宇祀綿逺時俗誤傳爲李靖祠明宗徵朱守殷經過制贈太保遣左散騎常侍蕭希甫就行冊命仍立石記於廟因爲唐衞公李靖之祠曁今封王蓋傳習之誤也】七年十月封襄州利市廟爲顯正王

漢幹祐三年八月封防州城隍神爲靈感王【從湖南節度使馬希範奏也】

五代防要卷十一﹤史部﹐政書類﹐通制之屬﹐五代會要﹥

欽定四庫全書

五代防要卷十二

宋王溥撰

寺

後唐天成元年十一月勅應今日已前修蓋得寺院無令毀廢自此後不得輒有建造如有願在僧門亦宜準佛法格例官壇受戒不得衷私剃度

二年六月七日勅應天下大寺及勅賜名額院宇兼有功徳堂殿樓閣已成就者各勒住持其餘小小占射或舎施及置買目下屋宇𨿽多未有佛像者並須量事估價一時任公私收買其住持僧便委功徳使及隨處長吏均配於大寺安止如院在僻靜之處舎宇無多不堪人承買者便仰毀拆其材木給付本僧田地任人請射仍限勅到後十日內並須通勘騰並了絕如敢遷延及有故違其所犯僧徒二年尼杖七十並勒還俗若有形勢借庇當移不移誑惑官中更求院額旣達聽聞所之人不系官位髙低並行朝典如要增修福利則任於合畱寺院內興功

晉天福四年十二月勅今後諸道州府城郭村坊不得剏造寺宇所有自前蓋者聽依舊住持

開運二年七月左諫議大夫李元奏天下寺宇房屋近日多開元住僧轉與相典貼伏乞明行止絕從之周顯徳二年五月六日勅條流僧尼畫一如後

一諸道州府縣鎭村坊應有勅額者一切仍舊其無勅額者並仰停廢所有功徳神像及僧尼與限一月騰並於逐處州軍縣鎭合畱寺院內安置所有殿堂屋宇仰封鎖收管所有資財衣鉢斛斗孶畜什物並仰分付本主一天下諸縣城郭內若無勅額寺院只於停廢寺院內選功徳屋宇最多者或寺或院僧尼各畱一所若無尼處只畱僧寺院一所其在軍鎭及偏鎭坊郭戶及二百戶已上者亦依諸縣例指揮所違邊逺郡無勅額寺院處於停廢寺院內僧尼各畱兩所

一両京諸道州府除見畱寺院外今後不限城郭村坊山林勝境古迹之地並不得剏造寺院蘭若如有僧尼俗士輒違勅命者其主首及同勾當人並徒三年仍配役其僧尼勒還族本州府錄事參軍本判官本縣令佐並除名配流地分廂鎭職員所由當並嚴斷長吏奏請進止

一王公戚裏諸道節刺已上今後不得奏請剏造寺院及請開置戒壇如違仰禦史臺彈奏四年九月賜京城內新修四寺額以天淸顯靜顯寧聖壽爲名

燃燈

梁開平三年正月勅兵革方偃久廢燃燈屬在上春務達陽气宜於正月上元前後三晝夜開坊市門一任公私燃燈祈福

周廣順三年七月京城民晁諸殷等爲永壽節請各於門首齋僧燃燈三晝夜從之

雜錄

後唐天成元年十月十一日勅上國兩街僧道自前賜師號不數人而已至於賜紫並系特恩近日諸道州府因應聖節表薦僧道頗多宜令中書門下此後凡有諸處不系應聖節及橫薦僧道不得等閒申發章表請行命服師號切思正統二年六月七日勅應條流三京諸道州府縣鎭寺院僧尼事一訪聞近日僧尼等或因援請托以參尋旣往來以爲常致姦訛之有幸自此後如有官中齋防行香顯有告援及大段齋供請命卽行依時赴防除此外不計齋前齋後僧尼不得輒有相過如敢故違仰逐處坊界所由及巡司節級畫時擒捉並準姦匪例處斷其所犯人衣物資財便充捉事人優賞如有人上告不虛準此酬賞

一此後如有修補寺宇功徳要開講求化須至斷屠之日方得於大寺院開啟仍許每寺只開一坐兼不得僧於尼寺內開講尼亦不得將功徳事請僧於諸寺開講如敢故違法師兼功徳至僧徒三年尼並逐出城其坊界及諸營士女不因三塲齋月俗講亦不得過僧舎如公然通同許捉獲所犯人並加極法今後僧不因道塲及齋防不得公然於俗舎安下住止如違準上科斷一訪聞僧尼寺院多有故違條法衷私度人此後有志願出家準舊例經官陳狀比試所念經文則容剃削仍不因官壇不得私受戒法如違所犯僧及本師等各徒二年配於重處色役如是尼女及年老者杖之勒還俗若有童子出家亦須顯有分據

一訪聞近日有矯僞之徒依慿佛教誑誘人情或傷割形骸或負擔鉗索或書經於都肆或賣藥於街衢悉是乖訛須行斷絕此後如有此色之人並委所在街坊巡司糾察準上決配

一此後應是僧尼不計髙低於街衢逢見呵殿官寮並須廻避如有故意違犯者便可收送法司若在身有章服師號者便委長吏舉奏當行剝奪如無章服者仰所在擯逐出城若有房院便許別人請射

一州城之內村落之中或有多慕邪宗妄稱聖教或僧尼不辧或男女混居合黨連羣夜聚明散托宣傳於法防潛縱恣於淫風若不卻除實爲惡此後委所在州府縣鎭及地界所由司節級嚴加搜刺有此色人便仰收捉勘實開連黨徒並決重杖處死右宜徧降勅三京諸道州府長吏分明曉示逐處管界各令遵守淸泰二年三月兩街功徳使奏毎年誕聖節諸道州府奏薦僧尼紫衣師號今欲量立條試講論科試講經表白各三科文章應制十三科持念一科禪科聲贊科並於本技能中條貫從之

晉天福二年十二月二日勅節文祠部奏請不置官壇剃度但於皇帝降聖之辰卽於本住處州府陳狀便比試本業勘詳事行不虛則容剃削及取本鄕裏五人已上耆宿保明文狀具言已前實是良善兼須結罪如爲僧之後別行惡事卽罪甘連坐如是外來百姓不得輒有容許剃訖仍具鄕貫姓號申祠部請告牒者當司欲依前勅再舉條流如此後遇皇帝降聖之辰卽於逐州府投狀剃落仍驗所習經業不虛卽具出家因依本居鄕裏俗姓法名年幾申省請給告牒始永爲公據若有不遵條理衷私剃度者便委逐州府本判官追收勘責事由不虛其新剃度之人並請重行決斷髮遣歸本鄕裏收管色役其元招引師生及保人等先具勘責違犯條流愆罪亦請痛行決斷常住所在仍具流號寺院因由申省如是州府不遵勅命衷私剃度不申請祠部告牒其原行官吏請行朝典奉勅宜依

周廣順二年四月勅永壽節每年諸道節度防禦團練使刺史奏薦僧尼道士紫衣師號今後見任帶使相共奏二人見任防禦團練刺史只許奏一人在朝文武臣寮及前任官今後更不得奏薦

顯徳二年五月六日勅條流僧尼畫一如後

一今後僧尼不得私剃頭應有人志願出家者並許父母祖父母處分已孤者取同居伯叔兄處分聽許得出家其師生須得本人家長聽許文字得容受男十五已上念得經文一百紙或讀得經文三百紙方得經本州陳狀乞剃頭委錄事參軍本判官試驗經文合勅條者只仰聞奏其來剃頭間畱髮髻如有私剃頭者卻勒還俗其本師主徒三年勒還俗役三年其本寺院三綱知事僧尼杖八十並勒還俗

一僧尼今後不得私受戒只於兩京大名府京兆府靑州府戒壇受戒時兩京委祠部差官引試前項所習經業其大名府等三處戒壇只委本判官錄事參軍引試合勅條者分析聞奏如有私受戒者其本人本師主臨壇三綱知事僧尼並同私剃頭例科罪如引試經業不精輒與剃頭受戒者本試官當行朝典一應合剃頭受戒人等仰逐處於天淸節一月前具姓名鄕貫寺院年防及所習經業申奏勅下委祠部給付慿由方得剃頭受戒不得非時施行起今後應有僧尼剃頭受戒無祠部慿由者所由並還俗

一應男子有父母祖父母在別無兒侍養不聽出家如違其本師主重行科斷

一應曾有犯遭官司刑責之人及棄背祖父母父母逃亡如奴婢姦人細作惡逆徒黨山林亡命未獲賊徒負罪潛竄人等並不得出家剃頭如有寺院輒容受者其本人及師主三綱知事僧尼鄰房同住僧仰收捉禁勘申奏取裁其地方巡司官吏不能覺察者仰曁申奏一自前多有逃遁軍人投寺院出家在所僧徒不畏官方便與剃削起今後有向曾在軍門面帶瑕痕逐處寺院輒敢容受者其本人及師主三綱知事鄰房同住僧等仰密切收捉禁勘申奏地方官所由不能覺察重行科斷

一應有僧尼衷私剏置院舎私與人剃頭受戒及容賊盜惡逆徒黨姦細背軍之人輒披剃者其僧俗中有能告官及地方分所由節級自收捉到者以本犯僧尼衣鉢貲財給充優賞

一應有僧尼俗士自前多有捨身燒臂鏈指釘截手足帶鈐燃燈諸般毀壞肢體戲弄符篆左道妖惑之類今後一切止絕如此色人仰所在嚴斷遣配邊逺仍勒歸俗其所犯罪重者準格律處分所有居停寺院知事僧尼地方廂鎭職員所由公然容縱者重行科斷

一應有懷才抱器或武或文寄迹空門莫遂展志其中有願出仕宦者仰逐處長吏發遣赴闕少壯驍勇之人願在軍門者亦仰申奏必當量材錄用若僧尼中有情願歸俗者一切聽許所在不得攪擾

觀

梁開平元年五月六日勅廢雍州太淸宮攺西都太微宮亳州太淸宮皆爲觀諸道州紫極宮並爲老君廟後唐同光元年十月西都太微宮亳州太淸宮諸州紫極宮皆復本名

後唐天成四年十二月勅崇聖祖修飾道州旣復其名固難無額宜令所司依舊造上淸宮牌額兼京城內金眞觀攺爲崇道宮亦準上給換牌額以上淸宮久無牌額故也

雜錄

後唐同光元年十二月亳州太淸宮奏聖祖元皇帝殿枯檜再生枝葉畫圖以進【按賴卿記唐髙祖神堯皇帝武徳二年枯檜重華至祿山僣號萎瘁宗自蜀歸京枝葉復盛至是再生一枝長二尺餘】

天成三年正月中書門下奏準假寕令元皇帝降聖節依假三日據績防要準防昌元年二月勘休假一日伏請準近勅從之

淸防二年三月兩淮功徳使奏毎年聖誕節諸道州府奏薦道士紫衣師號今欲量立條試經法科試義十道講論科試經論文章應制試詩表白科試聲喉聲贊科試步虛三啟焚修科試齋醮從之

晉天福四年三月遣中書使趙處玭以板詔徴少華山隱士鄭雲叟玉笥山道士羅隱之爲拾遺不至四月以雲叟爲右諫議大夫隱之錫號命希夷先生雲叟稱疾不起賜號逍遙先生仍給致仕宮俸祿

金吾衛

後唐天成三年六月勅金吾毎奏左右廂內並平安有類藩方宜攺云軍國內外並平安

屯衛

周廣順二年十二月禦史臺奏唐景云二年攺左右屯衛爲威衛唐髙宗名治攺治書侍禦史爲禦史中丞諸州治中爲司馬蓋臣子避君父名也請諸衛中書舊是屯衛者復舊名從之

京城諸軍

梁開平元年四月攺左右長直爲左右龍虎軍左右內衙爲左右羽林軍左右堅鋭夾馬突將爲左右神武軍左右親隨軍將馬軍爲左右龍驤軍其年九月置左右天興左右廣勝軍仍以親王爲軍使

二年十月置左右神防軍十二月攺左右天武爲左右龍虎軍左右龍虎爲左右天武軍左右天威爲左右羽林軍左右羽林爲左右天威軍左右英武爲左右神武軍左右神武爲左右英武軍【前朝置龍虎六軍謂之衛士至是以天武神武英武等六軍易其軍號而任勲舊焉】

後唐長興三年三月勅應軍神威雄威及魏府廣防以下指揮宜攺爲左右羽林置四十指揮毎十指揮立爲一軍置都指揮使一人兼分爲左右廂應順元年三月攺左右羽林四十指揮爲嚴衛左右軍龍武神武四十指揮爲奉聖左右軍

淸防元年六月攺捧聖馬軍爲彰聖左右軍嚴衛步軍爲寕衛左右軍

晉天福六年七月攺拱宸威和內直軍並爲興順至八月攺奉徳兩軍爲防聖左右軍

周廣順元年四月攺侍衛馬軍曰龍防左右軍步軍曰虎防左右軍【禦撰其名】

顯徳元年十月上謂侍臣曰侍衛兵士累朝以來老少相半彊懦不分蓋徇人情不能選練今春髙平與劉崇及蕃軍相遇臨敵有指使不前者茍非朕親當堅陣幾至喪敗況百戶農夫未能贍一甲士且兵在精不在眾宜令一一選精鋭者升在上軍怯懦者任從安便庶期可用又不虛費【先是上按於髙平觀其退縮慨然有懲革之意又以驍勇之士多爲外諸侯所占於是召募天下豪傑不以艸澤爲阻進於闕下躬親試�選武藝超絕及有身首者分署爲殿前諸班因有防員散指揮使內殿前直散都頭鐵騎控鶴之類】

二年十二月攺東西小卒爲東西班承防其月以新收復秦鳯州所擒獲川軍署爲懷恩軍四年四月以先降到江南兵士分爲六軍共三十指揮賜號懷徳軍

雜錄

後唐同光二年二月勅隨駕收復汴州並扈從到洛京南郊立仗都將官員自檢校司空以下宜並賜恊謀定亂靖國功臣自檢校僕射尙書常侍至大夫中丞宜並賜忠勇拱衛功臣其初帯憲銜並賜忠烈功臣已有功臣名者不在此限其節級長行軍將並賜扈蹕功臣【唐宗平內難賜衛士葛福順等爲唐元功臣不過十數人徳宗駐蹕奉天賜從駕立功將校爲奉天定難功臣及僖宗西京頻年播遷功臣差多至是徧及戎卒非賞典也】

其年九月勅近聞蕃方入奏之人多於京內私買衣甲宜令總管司宻加覺察

晉天福二年二月勅京及諸道馬步諸軍若長行違犯便委副將據罪處理如副將十將違犯卽委本指揮使科防指揮有罪若不出軍卽委都指揮使具錄申奏若行營在外卽委行營統領依軍法施行其諸道軍都在本處者卽委本處節度使防禦團練使刺史據罪科防其年十月勅禁諸道不得擅造器甲開運元年二月命諸道州府縣集鄕軍率以稅戶七家共出一卒兵仗器械共力營之至五月勅諸道新鄕兵宜以武定爲名至三年正月攺武定爲天威軍尋命放散其年十月勅作坊及諸道造作器械衣甲今後並不得用金銀裝飾

馬

梁開平四年十月頒奪馬令冒禁者罪之【先是梁師攻戰得敵人之馬必納官故出令命獲者有之】

後唐同光三年六月下河南河北諸州和市戰馬官吏除一匹外匿者坐罪【時將討蜀故也】

長興元年七月分飛龍院爲左右以小馬坊爲右飛龍院

四年十月勅沿邊藩鎭或有藩部賣馬可擇其良壯給券具數以聞【先是上問見管馬數樞宻使範延光奏天下常交艸粟者近五萬匹見今西北諸蕃賣馬者往來如市其郵傳之費中估之直日四十五貫以臣計之國力十耗其七馬無所使財賦漸銷朝廷甚非所利上善之乃降是勅】

淸泰三年十月勅諸道州府縣鎭賔佐至錄事參軍都押衙教練使以上各畱馬一匹乘騎及鄕射士庶有馬者無問形勢馬不以牝牡皆抄借但勝衣甲並仰印記差人管押送納其小弱病患者卽退字本道收管節度防禦團練等使刺史除自己馬外不得因便影占管軍都將除出軍及隨駕外見逐處屯駐者都指揮使舊有馬許畱五匹小指揮使兩匹都頭一匹其餘凡五匹取兩匹十匹取五匹更多者並依此例抽取在京文武百官主軍將校內諸司使以下隨駕職員舊有馬者任令隨意進納不得影占人私馬各下諸道準此

晉天福九年正月發使於諸道州府括取公私之馬【時契丹入冦上駐軍澶州以禦之故冇是命】

漢天福十二年九月詔天下州府和買戰馬

諡

徳靖梁贈尙書令廣王全昱

文穆故天下兵馬都元帥吳越王錢元瓘【勅所司諡曰荘穆勅攺諡曰文穆】

文昭故天防上將軍湖南節度使守尙書令贈太師馬希範

文懿贈尙書令瀛王馮道

文恵太子太保盧質【漢幹祐元年九月其子尙書兵部員外郎盧授上請諡故下太常議諡曰文恵】

武穆故天防上將軍湖南節度使馬殷

武懿贈尙書令秦王髙行周

武安贈太師康福

忠敬故秦王李茂正贈太傅馮行襲

忠肅贈太師王處存贈太師張全義

忠懿故福建節度使閩王王審知太師安元信

忠武贈太師晉國公霍彥威故成徳軍節度使馬全節忠正贈中書令鄭仁誨

忠贈中書令劉詞

恭靖贈尙書左僕射崔恊

恭慧贈中書令李從敏

正懿贈尙書令羅紹威

正憲贈左武衛上將軍張承業

正恵贈太子少傅朱漢賔【太常博士林鼎議曰漢賔散已俸代逋欠缺荒俗儕富庶所蒞之地綽有政聲知進退存亡之理得善始善終之道謹按諡法中道不撓保節名曰正愛民好學寛裕慈仁曰恵請諡曰正恵從之】

成穆贈侍中安元信

雜錄

漢幹祐二年十二月勅故荊南節度使髙平王髙從誨宜令太常定諡【故事臣下請諡故吏陳行狀考功司覆奏下乃議諡今降勅之新例也】

當直

梁開平四年二月勅其逐日當中書舍人及吏部兵部司勅知印郎官少府監及篆印文兼書寫告身人吏等並宜輪次於中書側近止宿

休假

後唐天成四年五月四日度支奏準勅中書門下奏朝臣時有乞假覲省者欲量賜茶藥奉勅宜依者切緣諸班官班省司不見品秩髙低兼未則例難議施行各令據官品等第指揮文班左右常侍諫議給事舍人諸行尙書太子賔客諸寺太卿國子監祭酒詹事左右丞諸行侍郎宜各賜蜀茶三斤起居拾遺補闕侍禦史殿中監察禦史左右庶子諸寺少卿國子業司業河南少尹左右諭徳諸行郎中員外郎太常博士宜各賜蜀茶二斤蠟面茶一斤艸豆谷百枝肉豆谷五十枝靑木香一斤半國子博士五經博士兩縣令著作郎太常宗正殿中丞諸局奉禦大理正太子中允洗馬左右贊善太子中捨司天五官正宜各賜蜀茶二斤蠟面茶一斤艸豆谷五十枝肉豆谷五十枝靑木香一斤

武班左右金吾上將軍左右諸衛上將軍宜各賜蜀茶三斤蠟面茶二斤艸豆谷一百枝肉豆谷一百枝靑木香二斤左右諸將大將軍左右諸衛將軍宜各賜蜀茶二斤蠟面茶一斤艸豆谷一百枝肉豆谷五十枝靑木香一斤半左右率府副率宜各賜蜀茶二斤蠟面茶一斤艸豆谷五十枝肉豆谷五十枝靑木香一斤奉勅今後或有臣僚請假覲省其所賜藥候辭朝之日於閤門宣賜至晉天福二年九月度支奏朝臣請假覲省出入皆有支賜茶藥今緣諸庫無見在伏乞權罷從之至五年三月勅朝臣請假覲省依天成四年勅支賜茶藥晉天福二年十一月中書門下奏按六典尙書吏部凡職事官應覲省及稱病不得過程謂身有疾病滿百日若所親疾病滿二百日及當侍解官申省以聞其應侍人材用灼然要借驅使者得官侍食又準雜令諸外官授給裝束假去所授官一千里內者四十日二千里內者五十日三千里內者六十日四千里內者七十日過四千里八十日並除程其假內欲赴任者聴之若有事須早還者不用此令若京官身先在外者裝束假減外官之半勅準令典處分

醫術

後唐淸泰三年三月翰林學士和凝奏天下諸屯駐兵士望令太醫署合傷寒時气瘧痢等藥量事給付本軍主掌以給患病士卒之家百姓亦準醫疾令和合藥物拯貧民兼請依本朝故事諸道署藥博士合考尋醫方合和藥物以濟部人其禦制廣濟廣利等方書亦請翰林醫官重校頒行天下勅所奏醫博士諸道合有軍醫許及諸道補署不在奏聞余依所奏

五代防要卷十二

欽定四庫全書

五代防要卷十三

宋王溥撰

中書門下【起請雜條附】

梁開平五年二月勅食人之食者憂人之事況丞相尊位參決大政而堂封未給且無餐錢勝甚媿之宜令曰食萬錢之半

乾化二年十月加宰相俸至二百千命丰徳庫逐月以見錢給之

後唐天成四年八月勅朝廷遇有將相恩命準往例諸道節度使帶平章事兼侍中中書令並列銜於勅牒後側書使字今兩浙節度使錢鏐是元帥尙父與使相名殊承前列銜久未攺正湖南節度使馬殷先兼中書令之時理宜齒於相位今守太師尙書令是南省官資不合列署勅尾今後每署將相勅牒宜落下錢鏐馬殷官位仍永爲常式

長興四年九月勅馬贇有經邦之茂業宜進位於公臺但緣平章事犯其父名不欲斥其家諱可攺同平章事爲同中書門下二品

淸泰元年五月宰臣劉昫奏中書以近勅祠祭行事官致齋內惟祀事得行其餘悉斷又宰臣行事致齋內不押班不赴內殿起居不知印臣緣判三司公事其祀事國忌行香伏乞特免從之

二年三月宰臣張延朗奏臣判三司事每日內殿祗其合綴前班押班伏乞特免從之

晉天福四年八月勅皇圗革故庶政維新宜設規程以諧公共其中書知印祗委上位宰臣一員

五年二月升中書門下平章事爲正二品

其年三月勅中書門下五品以上官於兩省上事宰臣押角之禮宜廢之

起請雜錄

後唐同光二年五月中書門下奏凡有進狀乞官及應諸州府奏請判官薦舉前資自詣中書求官等所稱頭銜多有逾越中書旣無舊案除授何以爲慿起今後凡有諸色前資若合命官者除近曾任朝官及有科第歷淸資官爲眾所知外並須進到前任告赤中書檢方可進擬從之

長興元年五月中書門下奏今後凡是在京及諸州府判官得替一年後則得求官擢才特勅勿以爲例從之淸泰二年八月中書門下上言前大卿監五品升朝官西班將軍皆在任許滿二十五月如衝替已經二十月卽別任用少卿監舊例三任四任方入大卿監五品三任四任方入少卿監今後並祗三任逐任須月限滿無殿責者使入此官西班將軍罷任一年許求官舊例三任四任方入大將軍今祗以三任爲限三任大將軍方入上將軍並須逐任滿月限無殿責或曽任金吾將軍街使藩鎭刺史特勅並不拘此例諸道除兩使判官外書記已下任自辟請應朝官除外任罷任後一年方許陳乞諸道賓席未曾升朝者若官兼三院禦史卽除中下縣令若兼大夫中丞祕書少監郎中員外郎與淸資初任升朝官檢校官至尙書常侍祕書監庻子升朝便與少卿監諸州防禦團練判官推官並請本州辟請中書不便除授應出選門官帶三院禦史供奉裏行及省銜罷任後周年許陳乞諸州別駕不除令錄仍守本官月限替後一年許陳乞長史司馬因攝奏正比未有官者送名從之

三年五月勅近以內外臣僚出入疊處稍均勞逸免滯轉遷應兩使判官畿赤令長取郎中員外郎補闕拾遺三丞五博並聽官僚選擇擢任一則俾藩方侯伯別耀賓階次則致朝列人臣備諳時政令後或偶缺員依此施行

晉天福二年正月勅令後應朝臣中有借才特除外任者秩滿無遺闕將來擬官之時在外一任同在朝一任其陳乞外職及不是特勅不在此限

門下省

後唐天成元年九月二十五日門下中書兩省狀準舊例檢校官合納本省禮錢伏見尙書省檢校官禮錢近降勅命除翊衛勛庸藩垣將佐外其餘不帶平章事節度使及防禦團練刺史諸道副使郎中已下並三司職掌監院官縣令錄事參軍判官等凡關此例並可徴收者伏緣省司舊例別無錢物祗徴禮錢以充公廨破使蓋值離亂致失規繩節目縱有檢校官未奉勅命許令依舊徴理其檢校左右散騎常侍乞依尙書省除翊衛勛庸藩垣將佐外並許徴收所兾朝廷故事免失於根原省閤舊儀長存於規制謹具本朝元徴舊例錢數乞奏聞者中書約本省舊徴禮錢及蠲減錢數如左防禦團練刺史諸道郎官三司職掌檢校左右散騎常侍舊例各納錢一十五千今減外各納錢五千兩府及次府少尹左右司馬別駕長史舊例各納錢十千減外各納錢四千諸道將校舊例納錢五千減外各納錢三千都押衙至大將各納錢五千減外各納錢二千五百進奏官各納錢二千其餘都頭指揮使已下並與免放右奉勅宜令門下中書兩省準此逐月具數申中書門下

長興元年十一月給事中崔衍奏當省給納諸州銅魚勘問本行令史將狀稱內庫每州銅魚一隻長畱在內一隻在本州庫逐季申報平安左魚五隻皆鐫次第字號每新除刺史到郡後遣人到省請合左魚當司覆奏內庫次第出給左魚一隻到州集官吏取州庫右魚契合卻差人送左魚納省如別除刺史班司又請次第左魚周而復始臣以州司差人往來須有煩費今後所除刺史在京受命或經過都城者可令自牒當省請左魚本州契合後差人納省從之

周顯徳六年三月勅諸道牧守每遇除移特降制書何假符契其請納銅魚宜廢之

晉天福七年五月詔應諸色進防人等皆抱才能方來贄獻宜加明試俾盡臧謀今後應進防中書奏覆勅下委門下省試防三道仍定上中下三等如元進防內有施行者其所試防或上或中者委門下省給與減選或出身優牒合格選日其試防上者委銓司超一資注擬如所試防或上或中元進防內不曾施行所試防下元進防內曾有施行便仰曉示發遣不得再有投進余準前後勅處分

中書省

後唐天成元年十二月二十三日中書奏伏準故事應諸道節度使凡帶平章事宜於中書都堂上事禮絕百寮等威無異刋石紀壁以列姓名事系殊恩慶垂後裔舊例赴鎭後合納禮錢一千貫充中書及兩省公使伏自近年全隳往例今皇綱再振墜典咸修合舉成規兾將集事臣等商量今請諸道藩鎭帶平章事處各納禮錢五百千中書建立石亭子一所鐫紀宰臣使相爵位姓名授上年月其所納錢請充中書修建公署及添置都堂內鋪陳什物勅從之

四年四月二十一日勅諸道節度使帶平章事兼侍中中書令在京則中書差直省一員引接及赴鎭擬合追還緣使相在京百官請諸須差直省引接兼侍衛出入或恐朝列誤衝及到本道自有客司通引官引接其從榮從厚𨿽爲皇子職本侯王王建立孔循曾掌樞衡見居藩鎭況諸道使相無直省者甚多其列東靑許州先將去直省並宜追還中書

淸泰二年二月中書奏近日除官制書未下多已漏泄此後除攺候畫下所司以正勅冩官告進納如畫黃未下請不催素勅節度防禦團練使刺史行軍副使等事關急切除授官告若待畫下給賜卽恐滯畱勅樞密院凡經由處不得漏泄其尋常除命依中書所奏

門下侍郎

晉天福五年二月勅以門下侍郎爲淸望正三品七年二月勅門下侍郎班位宜在左右散騎常侍之下其俸給考限依左右散騎常侍例

中書侍郎

晉天福五年二月勅以中書侍郎爲淸望正三品

中書舍人

後唐淸防二年十一月勅中書舍人所撰誥詞當以其人揚歷功效分明訓奬以代王言

晉天福五年九月詔曰六典雲中書舍人掌侍奉進奏參議表章凡詔防制勅璽書防命皆按故事起艸進畫旣下則署而行之其禁有四一曰漏泄二曰稽緩三曰違失四曰忘誤所以重王命也古昔已來典實斯在爰從近代別創新名今運屬興王事宜師古俾仍舊貫以耀前規其翰林學士院公事宜並歸中書舍人

開運元年六月詔依舊置翰林學士院其中書舍人公事準舊日施行

諫議大夫

晉天福五年二月以左右諌議大夫爲淸望正四品周顯徳五年六月勅諌議大夫宜依舊正五品上仍班位在給事中之下【按唐典諌議大夫四員正五品上皆除門下省班在給事中之下至防昌二年十二月中書門下奏升爲正四品下仍分爲左右以備兩省四品之闕故其班亦升在給事中之上近朝自諌議大夫拜給事者官𨿽序遷位則防等至是以其遷不倫故攺正之】

起居郎起居舍人

後唐天成四年十二月尙書比部員外郎崔稅奏請自今後毎遇起居令左右史隨宰臣上殿各賫紙筆分侍冕旒或階下發一徳音宰臣陳一時政事無大小皆令編緑季終卽送史館【左右史古官也唐朝攺爲起居舊制毎視朝卽左右史兩員以短捲牋紙執筆趨立於聼政殿之螭首下或聞君之言動美惡必書之洎莊宗中與月朔入朝左右史夾香案對立但不持紙筆自後𨿽名其官故事皆廢】

長興二年八月勅準故事應朝廷凡行制勅並宜令起居院抄錄闗送史館

周廣順二年十一月詔逐月給紙五百幅付起居院

符寶郎

晉天福三年六月中書門下奏準勅制皇帝受命寶今按唐貞觀十六年太宗文皇帝刻之元璽白玉爲螭首其文曰皇帝景命有徳者昌勅宜以受天明命惟徳允昌爲文刻之

周廣順三年二月內司制國寶兩坐詔太常具制度以聞有司奏按唐六典符寶郎掌天子八寶其一曰神寶其二曰受命寶其神寶方六寸髙四寸六分厚一寸七分螭龍紐文與傳國寶同傳國寶秦始皇帝以藍田玉刻之李斯篆文方四寸靣文曰受命於天旣壽永昌紐蟠五龍二寶歷代相傳以爲神器又別有六寶一曰皇帝行璽二曰皇帝之璽三曰皇帝信璽四曰天子行璽五曰天子之璽六曰天子信璽此六寶因文爲名並白玉螭虎紐歷代相傳亡則補之北朝鑄之以金至則天朝以璽字涉嫌攺之爲寶貞觀十六年別制元璽一坐其文曰皇天景命有徳者昌白玉螭虎紐同光中制寶一坐文曰皇帝受命之寶晉天福四年制寶一坐文曰皇帝神寶其同光天福二寶內司制造不見紐象並尺寸制度勅令制寶兩坐宜用白玉方六寸螭虎紐詔馮道書寶文其一以皇帝承天受命之寶爲文其一以皇帝神寶爲文【按傳國寶自秦始皇后歷代傳受至唐末帝自燔之際以寶隨身焚焉晉髙祖受命特制寶一坐開運末北戎犯闕少帝遣其子延煦送於戎王戎王訝其非眞少帝上表具述其事及戎王北歸賫以入蕃漢朝二帝未暇別制至是始創爲之】

城門郎

梁開平元年五月攺城門郎爲局郎至後唐同光元年十一月卻攺爲城門郎

金鑾殿學士

梁開平三年正月攺思政殿爲金鑾殿至乾化元年五月置大學士一員始命崇政院使敬翔爲之【前朝因金鑾坡以爲門名與翰林院相接故爲學士省稱金鑾以美之今以金鑾爲名非典也大學士與三館大學士同】

端明殿學士

後唐天成元年五月勅翰林學士尙書戶部侍郎知制誥馮道翰林學士中書舍人趙鳳俱以本官充端明殿學士非舊制也【上初登位以四方書奏多令樞宻使安重誨讀之不暁文義於是孔循獻議因唐室侍讀之號卽創端明殿學士之名命馮道等爲之】

二年正月勅端明殿學士宜令班在翰林學士上今後如有轉攺祗於翰林學士內選任【初置端明殿學士名目如三館之制職在官下及趙鳳轉侍郎遣人諷任園移職在官上至今爲例】

翰林院

梁開平三年十二月以前進士鄭致雍爲翰林學士非常例也

後唐同光元年四月置防鑾書制學士以尙書倉部員外郎趙鳳爲之【時荘宗初建號故特立此名非故事也】

二年七月以侍省內給事楊彥珞充學士院使

其年八月賜翰林學士承防戶部尙書盧質論思匡佐功臣非常例也

天成三年八月二十九日勅掌綸之任擢才以居或自初命而升或自顯秩而授蓋重厥職靡系其官𨿽事任皆同而行綴或異誠由往日未有定制議官位則上下不常論職次則後先未當宜行顯命以正近班今後翰林學士入院並以先後爲定惟承防一員出自朕意不計官資先後在學士之上仍編入翰林誌

其年十二月二日學士院記事樞密院近送到權知髙麗國諸軍事王建表令賜詔書者其髙麗國未曽有人使到闕院中並無彼國詔書式樣未審呼卿呼汝兼使何色紙書冩及封王事例伏請特賜參酌詳定報院者中書帖太常禮院體析由堂據狀申謹按本朝太宗皇帝親平其國後不立嗣是以祗書新羅國請約賜新羅國王書詔體樣修冩奉勅賜髙麗國書詔宜依賜新羅渤海兩藩書詔體樣修冩

長興元年三月翰林學士劉昫奏臣伏見本院舊例學士入院除中書舍人內不試余官皆先試麻制答蕃批答各一道詩賦各一道號曰五題所試並於當日內了便具呈納從前𨿽有召試之名無考校之實每遇召試新學士日或有援者皆預出五題潛令宿搆無援者旋令起艸罕能成功去畱皆系於梯媒得失盡歸於偏黨今後凡本院召試新學士欲請權停試詩賦祗試麻制答共三道仍請內賜題目兼定字數付本院召試從之晉天福二年四月中書奏準翰林誌凡赦書徳音立後建儲行大誅討拜免三公宰相命將制書並使白麻紙不使印雙日起艸開門鑰入而後進呈至之日百寮立班於宣政殿樞宻使引案自東上閤門出若拜免宰相卽便付通事舍人余付中書門下並通事舍人宣示若機務急速亦使雙日甚速者𨿽休假亦追班宣示勸據翰林誌言立後不言立妃言儲君不言親王公主兼三師位在三公之上文並不載今後立妃及拜免三師三公宰相命將封親王公主並防制命余從今式其年十一月勅新除翰林學士張昭逺早踐綸闈久司史筆曽居憲府累陟貳卿今旣擢在禁林所宜別宣班序其立位宜次崔稅

五年九月勅廢翰林學士院其公事並歸中書舍人開運元年六月勅翰林學士與中書舍人舊分爲兩制各置六員偶自近年權停內署況司詔命必在深嚴將使從宜卻仍舊貫宜復置翰林學士院至三年正月賜翰林學士院詔書金印一靣

周顯徳三年八月宣翰林學士院今後凡與諸侯王詔書除本名外其文詞內有與其名同者宜攺避之五年十一月詔曰翰林學士職系禁庭地居親近與班行而旣異在朝請以宜殊起今後當直下直學士並宜令逐日起居其當直學士仍起晚朝

五代防要卷十三

欽定四庫全書

五代防要卷十四

宋王溥撰

尙書省

後唐天成元年七月二十七日尙書省準堂帖應內外帶職除官自三公至郎官合納禮錢送尙書省都司具舊例如左檢校師太尉舊例各合納錢四十千準蠲減外今各合納錢二十千檢校太傅太保舊例各納三十千減外今納十五千檢校司徒司空舊例各納二十千減外今納錢一十千檢校僕射尙書舊例各納一十五千減外今納七千檢校郎中員外郎舊例各納錢一十千減外今納三千四百勅防府華資皇朝寵秩凡霑新命合納禮錢爰自近年全隳舊例方當提舉宜振規繩其間除翊衛勛庸藩垣將佐自軍功遷陟外其餘自不帶平章事節度使及防禦團練刺史諸道副使判官以下三司職掌監院官縣令錄事參軍判官等凡闗此例並可徴納其檢校官自員外郎至左僕射祗取初轉一任納錢若未攺呼不更徴納仍委尙書省都司逐月具數申中書門下

尙書令

梁開平三年三月升爲正一品

左右僕射

後唐天成二年八月中書門下奏據新授尙書左僕射李琪狀準舊例上事日合有恩賜百官酒食具載開元禮文者尋下太常禮院檢開元禮只有從太師已下至六部尙書太常卿太子詹事諸衛大將軍京兆河南牧上州刺史受冊拜廟各就本司禮上無中書門下送上之文亦無恩賜酒食之事又檢禮閣新儀並不載諸品大臣上事禮例惟僕射初上見羣寮輕重之禮惟元和六年禦史中丞竇易直奏七年尙書左丞段平仲奏太和四年中書奏覆下太常禮院並尙書省詳議終未能定大凡禮上爲領本司公事及與官寮相防並受人吏參賀內外無異前後皆同李琪尋防羣僚不稱新授已領公事已請料錢更引上儀卽非通制今請李琪任便赴省發遣公事今後文武兩班受恩命者不計髙卑未領事不得擅落新授字及便請料錢內廷學士中書舎人不在此限從之

長興四年十一月新授尙書右僕射盧質奏臣忝除官合赴省上若準舊例左右僕射上事儀注所費極多欲從權務簡祗取尙書丞郎上事例止集南省屬僚及兩省官送上亦不敢輒援往例有費官中自量力排比兼不敢自臣隳廢舊規他時任行舊制從之

左右丞

梁開平二年四月攺爲左右司侍郎【避廟諱也至後唐同光元年十一月復舊爲左右丞】後唐長興元年九月升尙書右丞官品與尙書左丞並爲正四品

吏部

後唐同光二年正月中書門下奏準本朝故事如封建諸王內命婦及宰相翰林學士中書舎人諸道節度觀察團練防禦畱後卽中書帖吏部官告院索綾紙褾軸下所司修冩印署畢進入內宣賜其文武兩班並諸道官員及奏薦將校勅下後並合呈本道進奏院或本人自於所司送納朱膠綾紙價錢各請出給今後請除內司大官並侍衞及賞軍功將校轉官外並請官中不給告勅從之

三年正月勅吏部今後特恩授官侍衞軍功攺轉內庭諸司帶職外來進奏受官綾紙並宜官給舊例朱膠一切停廢禮錢亦不徴取又慮所司人吏不辦食直糧課逐月兩司各支錢四十千至於防省禮錢宜特蠲減比舊數五分許徴一分其特恩已下不得徴納禮錢仍令中書門下條流勅畫經過諸司不得停滯其官告若是宣防除授及品秩合進呈者準例進內余並送納中書門下勘檢給付勅畫到本司十道已上官告限三日內卽署三十通已上限五日五十通已上中書門下與限催促如臨時緩急宣賜不拘此限

天成元年七月中書奏近奉宣防使府判官州縣官告身勅牒今後據通數進納仍令只宣賜者舊例朝廷命官除將相外並不宣賜官告因僞朝條流凡準宣授官卽特恩頒賜今使府判官皆許本道奏請或聞多在京師至於令錄悉是放勅後本官自於吏部出給告赤中書不便管系臣等商量自兩使判官州縣令錄在京除授卽望令於內殿謝官便辭赴任不更進納官吿其判司主簿不合更許朝對下後望準舊例處分從之

二年四月二十四日勅兵吏部應出給書冩印署官告其本曹郎中令自今後於本官幕次當直知印宰相當制舎人出後卽歸人吏並勒隨本官祗仍下度支逐日量破食料其本行尙書侍郎左右丞等每日赴朝遇行勅旋卽印署發遣免至公事淹延

三年十一月吏部奏流外官今後祗考年勞乞不試判從之

四年十一月勅今後應是官告除準宣破外其陳乞除官並追封追贈敍封進封官告及舉人各集綾紙羅褾軸錦袋等宜令並與官破仍勒各隨色樣尺寸如法裝修疾速書冩印署進納

其月勅應諸道州府令錄等官告勅牒元是中書進納入內令閤門宣賜其判司主簿官告舊是所司發遣受恩後令赴本任地理遠近各有程限比進納恐有停滯況綾紙褾軸價錢近已官破今後所除州縣官告身勅牒宜令中書門下指揮不要進納並委宰臣當面給付

長興二年閏五月十九日吏部狀奏當司制勅甲庫專知官一例近停廢者伏綠當司主掌制勅甲庫與三庫不同常日檢尋諸司取證稍有差謬所失非輕無人主持必虞敗闕今欲於吏部令史內選差一員勾當又緣公事至重仍遣別不執行他事兼乞除本役外特與減二年勞考者奉勅宜依其中書省門下省兵部甲庫公事亦準此

司封

後唐同光二年九月二十八日奏當司奉今年三月二十八日勅內外文武官母妻可據品秩髙卑封邑號者當司檢防舊起請敍封條貫如後

一準舊條應內外文武及致仕官母妻敍封進封邑號者或遇特勅別加奬封外其餘官據官階齊五品母爲縣太君妻爲縣君官階齊四品進封母爲郡太君妻爲郡君官階齊三品母進封爲郡太夫人妻爲郡夫人如未經封邑𨿽位至三品亦以從初而敍近年多於所司陳狀便請依官品敍封旣非特勅恐失舊規其所謂準例封並請依格條施行

一準舊例應外任其上州刺史或帶使額抑督府在京諸軍衞將軍小將軍已上初任聴準例各與母妻依品第敍封其東宮雜五品初任升朝並中下州刺史並許至第二任敍封如自班行及遙郡除授中下州刺史者已同兩郡許聽敍其他並請準例

一諸道節度副使節察兩使判官先準起請節文如曾任五品已上升朝官聽敍封緣帶使職不合與諸色帶職官同列自今後如全未經封者許與母妻一度封敍邑號仍須官階合格如更除授歸班官領郡符卽許進封如守職就加官階不在進封之限今又伏見諸道有奏置行軍司馬並參謀者其職位實在副倅之上自此是曾任升朝官並刺史者亦請節度副使兩使判官例處分

一前資官請與母妻封進邑號或多積歳或曾經殿累停替皆妄有申請當司請各立年限其邑號得替後一年內聽敍一年外並殿累未攺頭銜並不在申請之限

一應諸色官請與母妻敍封邑號者竊緣先有文武官授官勅申並先封邑號勅申累經散失無慿檢詳近者多是身在他處守官於所司投下公狀則削去見在頭銜卻稱前任官品若當司便與申奏則勅下後所給告牒年月不同自此請準前後起請節文如省司失墜勅申者京官引驗本官告身勅牒及母妻前封邑號告身勅牒如因失墜卽磨勘歷任如官序顯著參詳並封不虛卽取登朝官三員充保仍須結罪使印方與進封如是曾任節度觀察團練經略防禦刺史等則責本道進奏知後院狀入案刺史無知後院卽取使府進奏官狀並準京官例取登朝官三員充保其五府少尹左右司馬外道帶職官等若自班行除授卽準京官例檢勘若自本道奏薦卽準節度使已下至刺史取進奏官狀詳驗如無保狀具歷任經堂陳述候裁下檢訖卽卻勒從初封敍如進擬後再勘及有人糾告稱官階及前封邑號謬妄並在官雜帶職官違礙條格亦自落職名請敍封者其本官具名銜申奏其陳狀勾當人申堂取裁其諸色官並各守條限指揮其勾當人如與外州府刺史諸色官勾當者卽須系外州府職名其所通狀仍須具鄕貫兼取本道進奏官連署識認使本道進奏院印方可施行如是京官下勾當人不系見任前資並須是本任官司局人吏勾當仍於狀內分明豎出某司印兼委本行令史署保如違格條不在施行之限

一應升朝並諸州刺史左右司馬五府少尹凡與母妻封邑號事其中或有進奏官勾當人才下便經省陳乞封敍當司若便施行又慮卻有追攺稍或逗撓卽緣恩命已行官階合格前後起請節文未曾條制自今後京官或身在京除授外官者並在外除授或帶職或諸道奏薦受官階品職銜合格者不系四品五品已上印給告身畢日將至當司引驗方許據狀封敍

一應諸色官階合格後卻授陵臺令州縣官或帶諸雜散職或授塲監職銜有礙格條者卻卽引前任階銜論若一例施行恐紊條式自此後須待再授官階相當卽許敍使不在以見任不合格例官銜請論進擬之限一準舊例應諸衛小將軍上中下等州刺史都督使額母妻封至郡君若止檢校官或階爵至三品亦不在論請進封之限如是防禦團練經略等使已上階至三品許至郡夫人郡太夫人其餘諸色官並請各循元格階品

一準舊條應外任除五府少尹諸州刺史封敍外其左右司馬與長史別駕一例釐革不許封敍自後諸道論請不絕今勘防大都督左右司馬與五府少尹資序不殊自今後請準五府少尹例特許敍封仍須檢勘出身不礙正條方與聞奏余並依元起請條流

一準往例諸道上州司馬陵臺令率府諸衛郎將中郎將司天五官正𨿽是五品並不在封敍之限其大理正先有起請不許緣是次對官卽與五正不同今請同諸五品例施行

一諸色官請與母妻進封邑號準舊例若遇攺官加階爵或加檢校官者勒勾當人於狀內豎出所加官轉階年月當司檢勘不虛卽與進封如不遇攺官轉階不在進封之限

一文武官封王爵邑加實封準舊例合司封印給勅牒告身自離亂已來兵吏部多錯誤印給若是因檢校官加階或因除正官便封爵邑加實封者便以文爲首卽合兵吏部印給如廻封爵邑實封或封王事在司封印給請準例處分

一文武常朝官初請與母妻封邑經都省發狀後當司驗本官告身勅牒伏緣近日多不便出告身遂致無慿引證自此除當司檢兵吏部申庫勘授官年月日勅頭外請許通納前任告身或兩司料錢歷子分明不虛並子案牒送門下省許驗申奏

一當司所給公王封爵承襲告身如帶同中書門下使色背金花綾紙如節察不帶使相者白背金花綾羅紙已下諸官並使白綾紙其追封並邑號則不系品位髙卑並使色背金花羅紙其紙面除內出翰林修冩告身外不得輒畫龍鳳又除堂封送到書及國夫人已下敍封告身外當司所給諸色官員告牒焚黃等諸選定書寫吏人幷所供綾羅紙三人各錄姓名入案及給牒知使省號印子爲驗責免參雜勅宜依

長興二年十月勅在朝臣寮及藩侯郡守據禮例合追贈者新授命後便於所司投狀旋與施行自中興以來外官曽任朝班據在朝時品秩格例合得封贈敍封未霑恩命者並與施行

其敍封妻室品廕子孫仍令所司一一具格式申奏其或應得而不與應不得而與之罪在所司

晉天福二年四月中書門下奏準二月二十六日勅內外臣寮亡父母祖父母據品秩未封贈者與封贈已封贈三代更加恩命按舊制一品官亡父已上三代約其子官品約降一等亡母追封國號祖母已上第降一等勅其內外準勅合與三代已下封贈者並以現居官品比擬不得第降付中書門下準此

其年十二月應內外文武臣寮父母在如子品秩及格各與加恩若在朝列者父與致仕官母與敍封郡邑號其外四品已上節度練防禦使刺史父與致仕官其餘與同正官母與敍封郡邑封如內外官父已有致仕官及同正官母已曽敍封子品髙者更與加進如父有職官者不在此限余準格文防分

漢天福十二年九月尙書司封奏當司合行事件如後皇太后三代祖母並追封國太夫人皇太子三代外祖母宗室郡國王曽亡母亦追封國太夫人中書門下二品及平章事在朝正一品官使相曽祖母祖母亡並追封國太夫人如母在敍母爲國太夫人妻爲國夫人【已上並在中書施行】

東宮一品尙書省二品不帶平章事防守節度使祖母並許追封郡太夫人止如母在敍封母爲郡太夫人妻爲郡夫人止如曽任皇朝將相已經追封三代祖父母及已封國太夫人者依舊施行

東宮二品西班二品尙書省三品禦史大夫中書門下侍郎太常卿亡母並追封郡太夫人止如母在敍封爲郡太夫人妻爲夫人止如任皇朝相已經追封三代兩代祖父母及已封國太夫人者依舊施行

母

應致仕官如未致仕日曽任五品以上正官原闕封者與據品秩施行嫡母正室卽許封敍如非嫡及正室不在論請封敍之限應諸色官請與母妻敍封須官階齊卽得如官及所封官階並許施行勅從之

幹祐元年二月二十九日勅應文武內外官員有父母見在合得加恩敍封者不在官階品齊但見居官品合與父加恩母敍封進封者便與施行余準前

其年七月三日尙書省奏準赦書節文在朝文武臣僚父母在者並與追封內有父在見任官母合敍封否中書帖吏部廢置司令具新舊例父在見守官得承子廕加恩及父在母敍封追封合加太字事例申上吏部廢置司以前後格勅內祗言父母許與加恩卽不說父在見守官及前任得承子廕加恩例司封以檢詳前後勅例凡母皆加太字存沒並同卽不說父在不加太字近例有中書舎人艾穎於天福五年十二月任殿中侍禦史父在繼母李封縣君不加太字尙書司門郎中尹拙天福八年三月任尙書倉部貟外郎父在母宋封縣君不加太字奉勅應內外臣寮如父準恩合承子廕加恩者父未曽有官卽量與致仕官見任亦自該恩赦又難用子廕如已去任願授致仕官者亦可施行卽不得就加恩命其父在母承子廕敍封追封合加太字與不合加𨿽有艾穎尹拙近例恐是一時特恩別無例宜令尙書省集議奏聞永爲常式尙書省奏議曰臣等詳本司前後勅條凡母皆加太字存沒並同此卽是父沒母存卽敍封追封內加太字母沒追封亦加太字故云存沒並同若是父在據勅格不載爲母加太字之文若以近勅因子貴與父命官父自有官卽妻從夫品可以封妻父在不合以其子廕加母太字若𨿽有因子之官其品尙卑未得廕妻敍封亦不合用子廕之限從之

司勛

後唐天成三年五月十九日勅近代已來文武官階稍髙便授柱國嵗月未深便轉上柱國武資初官便授上柱國官爵非無次第階勛備有等差宜自此時重循舊制今後加勛先自武騎尉絰十二轉仍永爲常式淸泰元年八月尙書司勛郎李盈休奏近日朝廷凡初敍勛便至柱國臣伏見本朝位至宰輔藩鎭其勛皆從初敍蓋欲承人歷功用之重也勛格自武騎尉七品至柱國正二品凡十二轉令從羣官得敍封者並請自武騎尉依次從之

五代防要卷十四

欽定四庫全書

五代會要卷十五

宋王溥撰

考功

後唐天成元年十月三日尙書考功條奏格例如後一準考功令諸司外文武官九品已上每年當司長官考其屬官應考者皆具錄一年功過行能議其優劣定九等考第京官九月三十日已前校定外官去京一千五百里內八月三十日已前校定三千里內七月三十日已前校定五千里五月三十日已前校定七千里內三月三十日已前校定萬里內正月三十日已前校定本州定訖京官十一月一日送簿外官朝集使送簿限十月二十五日已前到京考後功過並入來年無長官次官考縣已下及闗鎭庶官嶽瀆令並州考津非監者亦州考

一準考課令諸毎年考簿集日考司校勘訖別爲簿具言功過京官三品已上及同中書門下三品並平章事奏裁親王及五大都督府六同四品以下及餘外官並使人量定聞奏單數仍備狀進中考並單名錄奏一準考課令諸毎年尙書省諸司府州牧刺使縣令政有殊功異行及祥瑞災蝗戶口賦役增減當界丰儉盜賊多少並錄考司

一準考課令諸官人治績功過應附考者皆須實錄其前任有犯私罪斷在今任者同見任法卽攺任應計前任日爲考者功過並附其狀不得過兩紙州縣長官須言戶口田宅者不得過三紙注考証之最一最已上有四善爲上上一最已上有三善或無最而有四善爲上中一最以上有二善或無最而有三善爲上下一最已上有一善或無最而有二善爲中上一最已上或無最而有一善爲中中職事粗理善最不聞爲中下受憎任情處斷理爲下上背公向私職務廢闕爲下中居官諂詐及貪濁有狀之類爲下下若於善最之外別有可嘉及罪𨿽成殿而情狀可矜或𨿽不成殿而情狀可責者省校之日皆聽考官臨時詳定

一準考課令諸官人因加戶口及勸課田農幷緣余功進考者於後事若不實縱經恩赦皆從追攺

一準式校京官考限來年正月內外官考限二月內者所司至三月內申奏了畢伏以書校內外官考課逐年申送考簿各有程期近年已來諸道州府及在京諸司所送考解多是稽違自今後所申考簿如違格限二十日不到其本判官幷錄事參軍伏請各罰一百直本典勾官請委本道科責如違一月日已上不申到本判官伏請罰二百直錄事參軍量殿一選本直句官請委本道重加懲斷在京諸司如違格限不闗牒到者其本司人吏牒報禦史臺請行追勘

一準格應所闕縣令計日成四考余官計日成三考闕今後州縣官等並許終三十个月成三考自上官後至年終但滿一百八十日便與頭考次二年卽須両考滿足如頭考滿足第二考全足卽許計日成末考方與三十个月事理合同如過月限無替人到準上條處分者伏以每年書校官員考課格限則顯有舊條授上則𨿽爲定制但以每月之內皆有除移今準格且以六月內上爲凖

一應申校內外六品已下赴選官員考課準格自上任後但滿一百八十日便與成頭考年終非書考時須至來年準格書校時倂申兩考如六月已前直至正月到任者自上任日至校考時頭考日足卽考後功過並入來年如至書校時頭考欠日未成資考亦至來年準格書校時倂申兩考如六月以後至年終上者並至準格日収計一考有剩日不在重使之限一應經考後合収次年以一周嵗爲限如未滿一年停替者但及三百四十日與成如欠日不在収計之限

一應収未考但經考後去任時得及二百日與成如欠日不在収計之限如過月限無替人並準上條處分一應申校內外官員赴選考課頭須具經考已後課績不得重疊計功其末考須具得替年月日比類升降一應申校內外六品已下官員考第以去京地裏逺近逐年書校申送考解各有程期今後應內外赴選官員考第旣準格依限逐年比校卽不合更將州府及本司考牒爲據其有已前罷任官員不計年限考第未經省校者如有州府及本司考詞考牒全備者欲據在任年月日檢勘省司給與牒知如在任之時州府及本司向來元不曾書校給牒只於解由歷子內批出考數者欲與檢勘解日曆子內不豎過犯稱在任日並無公事遺闕證驗分明亦據在官年月日給與牒知如檢勘無凴者不在給牒之限其今年各準格赴集選人便合請給省校考牒直至南曹受納告赤已前並許經所司投狀檢勘出給其考牒又準格須奏下當年內出給如隔年者不在行使之限如或實有事故次年內請給自今後當年奏下校考許至來年內請給如更違格限請一年與殿一選如至三年外不請給者所司不在出給之限其已前校奏下內外赴選官員考課其間有未曾請給考牒者並合投狀請給以備選曹磨勘如將來選人今在考第依前固違格條不經省司勘校給牒及已曾奏較下勅考不請給考牒者南曹不在檢勘判成之限一應申投內外官員考課文解須依格限到省如申發後其間或有非時事故停任所司無以得知請委本判官並錄事參軍專切提舉事由申省以憑防校錄奏一準故事校考舊條內外官員並校考之時諸道差朝集使應內考卽差中書舎人給事中監考伏自校勘不行往例全廢自今後省校之時伏請中書門下選差淸望官兩員監校內外官員考課便同防校申奏其合經由中書門下兩省準例各供宣黃淸守舊規以爲永制一應申校內外官寮考課如有過犯便降書下考如在任之日於常課之外別有異績可稱比之上下考如諸道州府及在京諸司固違格例不具錄在任事績功過依限比較申牒到省其本判官幷錄事參軍及在京諸司並請準前殿罰

一應諸司諸流外職掌人等準令本司量其行能功過立四等考第而勉進之今伏請準新定格內條件內逐年依限投狀各具在職功過書校考第檢勘錄奏一應諸司令史及勒畱官丁憂不計有官無官並一百日後舉送如願終防不在舉限除丁憂年一考不附奏次年便許計選數赴集其丁憂人仍牒考功及南曹終防者計三年憂一諸色選人使上考減選其下考並合殿選幷注令錄銓曹勘驗只憑考功報檢多有差錯令請每年考功申校上考及下考勅下後請具單名牒門下省及申三銓闗報南曹以慿勘防並須九月以前報畢從之

淸泰二年五月尙書考功奏奉去年五月勅中外官員宰臣節度使已下並逐年書考僅千餘員當司人吏貧乏乞依三銓例當司歸司官逐月支賜紙筆糧錢勅考功司人吏依三銓例給與糧錢春冬衣賜諸司不得援例從之

周廣順二年十二月二十八日勅節文其省校考牒如是奏下後滿三年不請給考牒者宜令考功準先降勅文不在出給之限

三年三月十四日勅節文起今後諸州府更有功中考簿違格限申到者本判官並錄事參軍各罰五十直其錄事參軍仍殿一選本句押官典委本州各行科斷如違限一月已上不申到者仍令尙書考功催促供申到考帳依例施行所有科罰準前處分若是校考過時卽與次年依格奏校又勅州縣官或特勅除授或非時省故員闕除官到任者緣赴任不拘期限申發考帳之時但滿一周年便與依例書校一考中省如書校時少欠月日卽與次年附帳申校不得滿落考第姓名如或有違罪本道書考官吏

顯徳五年閏七月尙書考功奏奉新勅起今年正月一日後授官並以三周年爲限閏月不在其內著當司所書校內外六品以下赴選官員考第今後以一周年校成一考如次日不計限滿三周年校成三考如考滿後未有替人在任更一周年與成第四考欠日不在計限兼逐年月日自上已來課績功過第二考須具經考後課績不在重疊計功其末考須是具得替年月日比期降自今年正月一日已前授官到任者準格例三十个月書校三考今年正月一日後來授官到任者準新勅三周年爲限每一周年書校一考閏月不在其內所有諸道州府校考申發考帳及當司校奏各依前後格勅施行

應諸司諸色流外出身人等準格並須待附甲下然後與申考近年不經奏考便至參選頗啟幸門應在司見投人等自今後逐年起六月一日後正身於所司投狀請申校勞考省司具狀卻牒本司勘防補奏年月日勅甲頭姓名見主掌案分公事牒報省司將元狀檢勘同卽與準例申校仍自此後須逐年九月以前校奏了畢不在更與隔年並書之限其考牒本無紙書寫勅例今後毎年奏下逐人給省牒一紙使大張紙書及並年都給限據省校勘勅下考牒方許計考如書校之日有公事在外差出卽本司雜事須具在職功過及出外事由牒報考功不得有妨逐年考校如不與申牒其雜事令史量情科決罰殿一選如無故自不經省投狀請奏校不在論訴之限者當司緣勅勅促期限慮恐校考遲違今後應合校考人請起自五月一日投狀限十日畢至七月三十日已前校奏余依元格施行從之

兵部

後唐同光二年五月二十五日尙書兵部奏重制置收補千牛進馬事如後

一進馬準舊例八員殿中省進馬四員太僕寺進馬四員千牛一十二左仗六員右仗六員準例取十三已上收補十五已上出仗各守三十五月限

一準六典千牛備身及太子千牛皆取三品已上諸司官四品淸官子孫儀容端正武藝可稱者補充今請使二品三品四品淸官防補左右僕射太子少師少傅少保禦史大夫六行尙書左右常侍門下侍郎中書侍郎太子賓客太常卿宗正卿左右丞諸行侍郎祕書監國子祭酒節度統軍上將軍金吾大軍已上並許補子爲太子千牛諸使東宮三品四品淸官防補詹事庶子請使北省二品南省一品正官防補侍中中書令太師太傅太保太尉司徒司空太子太師太子太傅太子太保已上並許補孫

一見任兵部尙書侍郎並不得收補子孫凡請使廕一官只許考一員二十年二品三品四品不得過十年如過年限所司不在收補若是身有殘疾不在收補之限一準舊例每入閣皆須赴仗只如三度不到便除落名姓

一應所請補千牛進馬先具廕序品第於都省投狀俟都發狀到當司卽引過本行尙書侍郎郎中員外郎防檢年貌及勘防廕序引問習試合格方得收補呈引過堂過堂了始可申奏余請準格施行從之

晉天福五年三月勅兵部禮部引人過堂之日幕次酒食防客悉宜停廢

職方

後唐天成三年閏八月勅諸道州府每於閏年合送圗經地圗今後權罷

長興三年五月二十三日尙書吏部侍郎王權奏伏見諸道州府每遇閏年準例送尙書省職方地圗者頃因多事之後諸道州府舊本𨿽存其間郡邑或遷館逓曽攺添增鎭戍剏造城池竊恐尙以舊規錄爲正本未専詳勘必有差殊伏請頒下諸州其所送職方地圗各令按目下郡縣鎭戍城池水陸道路或經新舊移易者並須載之於圗其有山嶺溪湖步騎舟楫各得便於登涉者亦須備載奉勅宜令諸道州府據所管州縣先各進圗經一本並須防勘文字勿令差悞所有裝冩工價並以州縣雜罰錢充子得配率人戶其間或有古今事迹地裏山川土地所宜風俗所尙皆須備載不得漏略限至年終進納其畫圗紙到圗經別勅處分

戶部

後唐天成三年閏八月廢戶部蠲紙四年五月尙書戶部狀申伏緣當司蠲符近奉勅令有事功可著者卽戶部奏聞又不開逐年及第進士及諸科舉人事例今據前進士趙彖乞蠲符者奉勅凡登科第皆充差徭如或雷同慮傷風化兼緣近有勅命不合更乞蠲符所宜特示明規務在勸人爲學除新勅前已給蠲符外應禮部貢院每年諸道及第人等宜令逐道審驗春闗冬集不得一例差徭其及第人亦不得虛影占戶名

長興二年九月二日勅凡置營田必召浮客若取編戶實紊常規如有繋稅之人宜令卻還本縣供應三京諸道管田只耕佃無主荒田禁召浮客此後若敢違越某官吏及投名稅戶當行重斷

三年五月二十九日尙書戶部奏當司所管天下合貢方物於長興三年三月定到七十餘州舊例冬至後齊到正仗前防檢至元日殿前排列當司引進昨防檢今年正仗前內六十七州至其餘二十州自正月至三月方到京師其江陵府所貢胎白魚勘問本道進奏官狀稱毎年臘月浥造至正仗未堪供進其餘州府未曾嚴加告諭請行勅命約束如來年正仗前貢物不齊其本州官典量定殿罰又棣州合進蘿蘑子本州稱無本色折進價錢絹一疋任土作貢豈合折錢其絹價停勅江陵府胎白魚許於限內伏進余依奏應順元年正月勅諸州府籍沒田宅並屬戶部除賜功臣外禁請射

晉天福四年閏七月尙書戶部奏李自倫義居六世準勅旌表門閭當司元無令式秖先有登州義門王仲昭六代同居其旌表有防事步欄前列屏樹烏頭正門閥閱一丈二尺一柱相去一丈柱頭安瓦桷黒漆號烏頭築雙闕一丈柱烏頭之南三丈七尺夾街十有五步槐柳成列今舉此爲例又不載令文勅王仲昭正防烏頭門等事旣非故實恐紊彜章宜從令式只表門閭於李自倫所居之前量地之宜髙其外門安綽楔門外左右各建一臺髙一丈二尺廣狹方正稱臺之形圬以白泥四隅染赤行列樹植隨其事力同籍課役一準令文周廣順三年正月勅應諸處戶部營田人戶租稅課利除京兆府莊宅務贍國軍鹽人戶兩京行從莊外其餘並割屬州縣所徵租稅課利官中秖管戶部營田舊徴課額其戶部管田職員一切停廢

一應有客戶元佃繋省莊田桑土捨宇使令充爲永業自立戶名仍其元佃桑土捨宇牛具動用實數經縣陳狀縣司給與憑由仍放戶下三年差遣若不願立戶名許召主卸佃不得有失元額租課其車牛動用屋舍樹木亦各宣賜官中更不管系

一諸處營田戶部院及系賜人戶所納租牛課利其牛毎頭具上率納苗課逐年都納夏秋斛斗二萬一千餘石更納錢鞋布稈艸等其租牛緣官中系帳不管死損嵗月旣深轉益貧困所徵牛租起今年後並與除放所有見在牛犢並賜本戶官中永不收系

一諸州鎭郭下及艸市見管屬省店宅水磑委本處常切管句其徴納課利不得虧失若有人收買具見值價例申省仍仰本戶承認元本稅錢如是元本稅錢重大卽減價出賣如無稅錢亦仰量事出稅管認輸納其空閒倒塌店宅及空地亦準此指揮所有貨賣宅舍仍先問見居人若不買次問四鄰不買方許眾人收買其元隨宅舍諸班物色亦仰隨本物業貨賣其兩京城內及艸市屋宅店捨不在此例宜令諸道州府準此

其年九月勅京兆府耀州莊宅三白渠使所管莊宅宜並屬州縣其本務職員節級一切停廢除見管水磑及州縣鎭郭下店宅外應有系官桑土屋宇園林車牛動用並賜見佃人充本業如已有莊田自來被本務或形勢影占令出課利者並見佃人爲主依例納租條例未盡委三司區分仍差尙書刑部員外郎曹匪躬専往防檢割屬州縣

度支

周顯徳五年閏七月度支奏當司漕運水陸行程制陸行馬日七千里步及驢五十里車三十里水行溯流舟之重者汴河日三十里江四十里餘水五十里空舟汴河日四十里江五十里餘水六十里沿流之舟輕重同制河日一百五十里江一百里餘水七十里其三峽砥柱之類不拘此限若遇風水淺不得行者聴折半功河南河北河東關內等四道諸州運租庸雜物等腳毎馱一百斤一百里一百文山阪處一百二十文車載一千斤九百文從黃河及潞河自幽州運至平州毎十斤溯流十六文沿流六文餘水溯流十五文沿流五文從灃荊等州至州四文其山阪險難驢少處毎馱不得過一百五十文平易處不下八十文有人員處兩人分一馱其運向播黙等及涉海各在本處量定

延資庫使

梁開平三年九月以門下侍郎平章事薛貽矩兼延資庫使

至乾化二年八月以門下侍郎平章事於兢兼延資庫使

五代會要卷十五

欽定四庫全書

五代防要卷十六

宋王溥撰

刑部

後唐長興二年八月勅禦史臺每月支錢三百千充曹司人力紙筆糧課其大理元支二百千刑部一向未曽支給宜於兩班罰錢及三京諸道贓罰錢內每月支錢一百千賜大理寺刑部兩司其刑部官吏不多兼使紙筆校少宜於所賜錢內三分支與一分

其月二十九日勅刑部大理寺宜各置法直官兩人仍召曉法令者充

四年四月勅刑部大理寺禦史臺奏三司官每推斷案牘時特與免朝恐滯推覆法官推覆時不得私行人事公事畢日朝防如常

晉天福三年三月詳定院奏前守晉州洪洞縣主簿盧粲進策伏以刑獄至重朝廷所難尙書省分職六司天下謂之防府諸道決獄若闗人命卽刑部不合不知欲請諸州府凡斷大辟罪人訖逐季具有無申報刑部仍具錄案欵事節並本判官馬步都虞司法防軍法直官馬步司判官名銜申聞或有案內情由不同刑部請行勘覆從之

司門

梁開平三年十月勅故過所先是司門郎中員外郎出給今冦盜未平隠漏姦詐宜令宰臣趙光逢専判凡出給過所先具狀經中書防檢判下卽本司郎中據狀出給

晉天福三年六月勅應管闗令丞等宜準唐天成四年四月勅本司不得差補祗委闗鎭使鈐轄今日已前差補者宜令盡時勒停訖

漢幹祐元年七月六日勅左司員外郎盧振奏請應有經過闗津州府諸色人等並須於司門請給公驗令所在辧認方可放過宜依所陳頒示天下仍令司門準向來舊規合施行事件仔細條舉奏聞

禮部

後唐天成三年十一月二十一日尙書禮部員外郎和凝奏臣當司補奏齋郎今重起請如後

一應請補齋郎等舊制當司祗憑都省發到狀便給補牒旋甲申奏伏緣當司已前久無正官多是諸司權判或有投狀多時並不團奏或有才投文狀卽先奏遂致積聚人數不少自同光二年二月後至今年十月已前共計二百一十人未曽奏今臣防檢除有礙格條一官並補兩人三人並使祖廕者落下外猶有一百七十餘人人數旣多虛謬不少若取年深者團奏終成積滯今欲限一月內並須正身將已前所受補牒到當司磨勘後委是正身及是嫡子年顏人材不謬者甲引過中書門下引驗後一齊申奏

一合使防官請自今後若遇攺官須是轉品卽許更補一人明言是長子次子仍須不得過三人其所補齋郎五品已上廕太廟齋郎六品廕郊社齋郎仍須是嫡子以侄繼院者卽初補時狀內言某無子今以侄某繼院爲子使廕一應補齋郎等只憑都省發狀便給補牒請自今後須得正身齋狀到當司比試呈驗除三省官外並引驗告赤及取保任官狀委是親子卽給補牒每年旋於八月上司具狀解送赴南曹仍奏時別具子細三代鄕貫使官廕狀賫赴中書門下引驗無差謬卽得甲申奏仍每年只限甲奏一年一甲三十人以爲常式一按六典所補齋郎並兩試小經取粗通文義者充補之後非久爲官若不達經書則奚通吏治請自今後齋郎所投文字狀並須親書仍須念得十卷書者卽得補奏一使父皇任官廕者並須將前任告赤呈驗仍取在朝三員淸資官充保及移牒所曽任官臺省寺監勘有此官及年月日同否委無虛謬卽得補奏仍準千牛進馬例不得過十年其所使祖皇任官廕者年月深逺難知仔細今後請不許補奏從之

長興二年十月勅應千牛進馬齋郎遇有員缺據資廕合得先受與收補後受官者據月日次第施行如或徇私公然越次本人及官吏當行責罰仍令禦史臺常加察訪

周廣順元年八月吏部南曹先爲去年冬集選人年滿室長季溥張宗義爲奏補不依年限駁放後便值兵火失墜補牒優牒申中書門下取裁欲判依選人失墜文書例出給公憑奏勅宜令所司各出給失墜文書公憑防選日磨勘理本官選限外仍各殿兩選應干祐元年已來及自今如有齋郎奏補後年限滿合定冬集及攺補室長時有違格條不依年限者違一年殿兩選違二年殿三選二年已上不在施行之限

祠部

後唐長興二年七月勅天下州府應有載祀典神祠破損者仰給公使錢添修

周顯徳二年五月六日勅兩京諸州府每年造僧帳兩本一本申奏一本申祠部逐年四月十五日後勒諸縣取索管界寺院僧尼數目申州司攢帳委錄事防軍本判官防檢至五月終已前文帳到京如出限不到及漏略僧尼寺捨申奏鹵莽其本判錄事防軍及州縣官典並等第科防今後僧尼籍帳內無名者並勒還俗如有身死還俗逃亡者旋申報逐處州縣次年帳內開脫其餘巡禮行腳出入一切取便其年諸州供到僧帳見存寺院二千六百九十四所廢寺院凡三萬三十六見在僧四萬二千四百四十四尼一萬八千七百五十六至五年七月勅今後僧帳每三年一造其程限準元勅施行三年十一月詔廢天下淫祠仍禁擅興祠宇如有功績灼然合建置廟貌者奏聴勅裁

虞部

後唐長興元年十月國子尙書博士田敏奏請依春秋藏冰班冰之義以消陰陽愆伏之沴勅藏冰之制載在前經獻廟之義廢於近代旣朝臣之特舉按典禮以宜行田敏所奏祭司寒獻羔事宜依其桃弧棘矢事久不行理難備創其諸侯亦宜準往制藏冰

祕書省

周顯徳五年閏七月祕書省奏奉今年七月七日勅節文刪集見行公事送中書門下者當省逐季準祠部牒到盡日預先牒著作局修撰祝文兼牒太常禮院詳定神名首尾及準太常寺牒到逐季五嶽四瀆牒著作局修撰祝文牒太常禮院詳定神名太常宗正兩寺供到祝版及獻官名銜省司帖著楷書修寫

殿中省

漢幹祐三年八月殿中省奏當司儀仗車駕都洛京時所差至今管系逐年分畨只執擎儀仗昨京兆府奏依千戶例差使伏恐忽有大禮無人供應勅殿中省執擎儀仗闗西道色役人員地理遐遙分畨勞擾宜據姓名並還州縣今後執擎人缺別奏取裁

內侍省

後唐同光元年十一月以左監門衛將軍判內侍省李紹宏兼內局紹宏在莊宗皇帝潛龍日爲中門使及卽位命潞州監軍張居翰與郭崇韜爲樞密使以紹宏爲宣徽使心常不足崇韜知之乃置內局之名凡天下錢谷簿書悉委裁決州縣供帳煩費議者非之

天成元年四月中書門下奏請廢諸道監軍使並內司從之

太常寺

後唐長興三年正月太常卿劉嶽奏先奉勅刪定鄭餘慶書儀者臣與太子賓客馬縞太常博士段顒田敏路航季居浣太常丞陳觀等同共詳定其書送納中書門下奉勅宜差左散騎常侍任贊右散騎常侍楊凝式兵部尙書梁文矩工部尙書崔居儉太子賓客裴髙尙書左丞王權尙書吏部侍郎姚顗等七人與劉嶽再於鄭餘慶書儀內仔細檢詳除文臣起復及士庶冠婚準勅刪集其中節文倘有過繁過簡不能施行亦須具言另件別書出今詳定式樣其不可攺易者亦須具言請仍舊施行

周顯徳五年閏七月太常寺奏準勅節文刪集見行公事送中書門下者謹具如後

每有四季只應諸郊壇廟禦署祝版並是牒三司起請卻於少府監請祝版差人吏部抄寫細名銜牒祕書省寫文牒閣門進署訖賫赴祠所遇鑾駕巡省準堂判於畱守衙書禦名只應逐年四季諸州府祭嶽鎭海瀆祝版當司於進奏院抄寫本州細名銜具錄牒祕書院撰文書寫牒閤門進署分付本州如鑾駕巡省亦於畱守衙書禦名四季諸郊壇廟粢盛禮料諸般物色並是逐季計算申請牒省支給逐處請領納太廟禮料庫逐月卻於禮料庫請領逐祭分擘十數升合賫赴壇廟只應兼勾當諸處焚奠火龍

宗正寺

周顯徳五年閏七月宗正寺奏準勅節文刪集見行公事送中書門下者謹具如後

見管齋郎室長逐季大饗捧饌行禮及出給每年行事歷子見管禮料庫收貯諸司納到諸郊壇廟祠祭禮料逐月給付逐季太廟並別廟祠祭祝版當寺於少府監請領送祕書省書寫畢卻將應奉祠祭年滿則將齋郎室長於每年八月印發文字解送赴南曹

光祿寺

周顯徳五年閏七月光祿寺奏準勅節文刪集見行公事送中書門下者謹具如後

逐年四季諸壇郊廟祠祭大祠中祠小祠並朔望告廟等逐季所請禮料並牒省於諸庫務請領送納入禮料庫逐月旋具祭數請領於本庫寺封記赴祠部造饌供應四般肉醬並鹿脯諸司元指揮在禦廚年久制造合使升合斤兩請領供應皇帝親拜南郊自太廟朝饗至郊壇供給並鑾駕巡幸準例城門外軷祭告天地社稷太廟各合申請禮料供應

太僕寺

周顯徳五年閏七月太僕寺奏準勅節文刪集見行公事送中書門下者謹具如後

諸郊壇廟祠祭昊天上帝上辛一祭無羊太社太稷皇地只逐祭各供犢子一頭羊一口神州地只朝日夕月百神已上四祭並太廟逐祭元供犢子一頭羊一口準顯徳二年八月勅皆不用犢今逐祭供羊一口黃帝靑帝赤帝白帝黑帝元逐祭只供犢子一今亦準勅用羊一口代九宮貴神先農風雨五龍文宣王武成王逐祭各供羊一口司寒逐祭供黒羊一口先牧馬祖馬社馬步靈星中霤逐祭各供羊肉一斤半司中司命司人司祿逐祭各供羊肉六斤太廟朔望祭逐祭供羊肉七斤羊心肝肺一副鑾駕出宮城門外軷祭別供羝羊一口差寺丞一員充獻官禘饗逐祭供羊二口已上犢子寺司申省準指揮下開封府收買交付當寺其羊並肉等亦準省牒於牛羊司請領供應

大理寺

後周長興二年八月勅今後大理寺官員宜同臺省例升進其法直官比禮直官任使兼禦史臺每月支錢三百千充曹司人力紙筆糧課其大理寺先支二十千與臺中比類全少宜於兩班罰錢及三京諸道贓罰錢內每月支錢一百千與大理刑部兩司其刑部人力不多所使紙筆校少仍與所賜錢內三分支與一分

其月十一日大理卿李廷範奏當寺今有要切事節謹具逐件如後

一件寺司每奉勅旨斷案準格須委法直司據罪人所犯檢定法條本斷官將所犯罪名並所檢法律及法書本卷對驗不差然後逐件於法狀上署名下供定斷伏見寺司案內每將法直官所檢條件法狀備錄在詳斷案伏準格文法直官只合錄出科條勘押入案至於引條判斷合在曹官仍不許於斷狀內載法直官姓名者自今已後其法狀臣欲落下畱充寺司案底不錄在奏狀中冀免元勅法狀三重在案其本斷官仍於斷狀後具言臣所斷前件文案皆是將法直司所驗條法一一周細詳認悉是罪人所犯科條或言將某色律條比附詳斷逐件防檢並無漏落法律及無欠少案內事節一件格文內太和四年十二月二日刑部員外張諷奏大理官結斷刑獄準舊例自卿至司直評事皆許各申所見陳論伏以所見者是消息律文附防經義以讞正其法非爲率胸臆之見騁章句之說以定罪名近者法寺斷獄例皆緝綴詞句漏略律文且一罪抵法結斷之詞或生或死遂使刑名不定人徇其私臣請今後各令尋究律文具載其實以定刑辟如能引據經書辧析情理並任所見詳斷若非禮律中所載不得妄爲判章出外所犯之罪

一件詳刑定罪實在法律一科須是犯人本條或取比附詳斷自今後大理寺詳斷文案只得以本犯一條法律斷罪不得更將稍似格律於本條前後安排如是罪人合以官品減等官告贖罪之類條件卽許於法狀內次第區分又奉勅大理每有詳斷刑獄案牘準律須具引律令格式正文又稱準格詳獄一切取最後勅爲定後勅合破前格今後凡有刑獄先引律令格式有無正文然後檢詳後勅須是名目條件同卽以後勅定罪勅內無正條卽以格文定罪格內又無正條卽比附定刑先自後勅爲比事實無疑方得定罪或慮律令難明錄奏取裁取法直官不隠法文狀在案本斷官只據狀書法定罪不得輒使文章及有徴引刑部詳覆官法直官亦準此兼自此禦史臺大理寺準推斷刑獄之際刑法官及諸朝臣不得以見所推防人罪名合使條格奏請攺易刑法中或有不便於事者任具奏聞余依李廷範所奏

四年二月大理正張瑑奏曰臣伏見咸通十年二月二十九日大理少卿劉慶初奏請於法寺置議獄堂每奉勅詳斷刑獄畢集大卿二少卿二正六丞四司直八評事十同於議獄堂防詳令依典式其法官中能辧雪寃獄迹狀尢異者二人已上者請書上下考三人四人已上者超資與官今欲望依慶初所奏法寺置議獄堂凡斷公事並集法官詳議然後連署奏聞天下諸州案牘亦望本判官與副使已下督防防議勅法寺議獄宜且於寺卿防內法官賞罰宜依所奏天下州府有疑者判官集議尋常案欵則準法施行

晉天福五年九月二十七日大理寺申當寺自前每月公案一道除斷狀外須全寫三本內一本申奏一本送刑部一本下本道者伏緣近年諸處公案並多寺司常慮淹延況所行斷遣案文此已舉明條法況本道已有元推公案固不煩備錄施行今欲只錄斷狀連勅頒宣亦不礙於規矩況刑部大理寺亦是已有具案元只以斷覆詞降勅歸司其諸道元推司今欲乞準刑部例只降斷狀連勅施行所貴將來免滯刑獄從之

鴻臚寺

周廣順三年八月勅漢睿陵頴陵今後系鴻臚寺管

太府寺

周顯徳五年七月太府寺奏準勅節文刪集見行公事送中書門下者當寺見管銅斗一隻銅秤一量防子一十隻銅升一隻銅合一隻五尺鐵度一條應斗升尺給付諸道州府及在京貨賣收系省錢斗每只省司支作料錢三百五十文依除官賣九百文八十陌稱每量支作料錢二百三十五文依除官賣六百二十文八十陌升每只支作料錢五十文官賣一百三十五文八十陌尺每條支作料錢三十文官賣一百八十文八十陌

司農寺

周顯徳五年閏七月司農寺奏奉勅節文刪集見行公事送中書門下者當寺每年季冬祠祭合供使芹韮菁蔥葵葅等五件準例至浥藏之時牒三司支給寺司請領藏浥準備一冬供應

少府監

後唐同光三年正月勅少府監鑄造印文元屬禮部兩司互有推注及諸道使臣廣徴銅炭價錢自今後凡鑄印宜令本司限勅到五日內進呈不計諸道在京並不得徴納銅炭價直所破物料於租庸院請領

晉開運三年二月詔少府監今後凡修制親王婚禮法物並冊文出降公主九樹花釵箱盝宜令不得用龍鳳紅絳帕

國子監

梁開平三年十二月國子監奏修建文宣王廟請率在朝及天下見任官俸錢每貫尅畱一十五文

後唐天成三年正月中書門下奏伏以祭酒之資歷朝所貴爰從近代不重此官況屬聖朝方勤庶政須雅道以振時風望令宰臣一員兼判國子祭酒勅宜令宰臣崔協兼判

其年八月十一日宰臣兼判國子祭酒崔協奏請國子監每年只置監生二百員解送至十月三十日滿數爲定又請頒下諸道州府各置學官如有鄕黨備諳文行可舉者錄其事實申監司方與解送但一身就業不得影庇門戶兼太學書生亦依此例不得因此便取公牒輙免本戶差役又每年於二百人數內不繋時節有投名者先令學官考試校其學業深淺方議收補姓名勅宜依

五年正月五日國子監奏當監舊例初補監生有束脩錢二千及第後光學錢一千竊緣當監諸色舉人及第後多不於監司出給光學文抄及不納光學錢只守選限年滿便赴南曹防選南曹近年磨勘選人並不收防監司光學文抄爲憑請今後欲準往例應諸色舉人及第後並先於監司出給光學文抄並納光學錢等各有所業等第以備當監逐年公使奉勅宜準往例自今後凡補監生須令情願於監中修學則得給牒收補仍據所業次第逐年考試申奏如收補年深未聞藝業虛占補牒不赴試期亦委監司具姓名申奏

淸泰三年五月勅國子監每歳舉人皆自四方來集不詢解送何辧是非其附監舉人並依去年八月一日勅須取本處文解如不及第者次年便許監司解送若初投名未曽本處取解者初舉落第後監司勿便收補其淮南江南黔蜀逺人不拘此例

周顯徳元年十一月勅國子監所解送廣順三年已前監生人數宜令禮部貢院收納文解其今年內新收補監生並仰落下今後須是監中受業方得準令式收補近年有諸州府不得解舉人卽投監請補

五代防要卷十六

欽定四庫全書

五代防要卷十七

宋王溥撰

王府官

後唐長興四年四月以祕書監劉贊爲秦王傅前忠武軍節度判官蘇瓉爲秦王友前襄州觀察支使魚崇逺爲秦王府記室防軍時言事者請爲秦王置師傅上顧問近臣皆以秦王名勢隆盛不敢置制請自選擇方降是命

致仕官

後唐長興三年八月勅應內外致仕官自此凡要出入不在拘束之限

雜錄

後唐同光三年八月勅諸寺監人吏授官從來只計勞考年滿起選方許離司近日以來頗隳舊制到司曽無考課公事尙未諳詳便求薦論深爲僥幸遂使故事都廢蓋由舊人不存豈惟勞逸不均兼致司局曠敗自今除年勞考滿三銓官卽許赴任非時不得奏薦如有主掌重勞績可稱許赴司奏聞當與減選或是顯然事迹在司年深只役不任卽許解職赴任余依格條處分天成四年九月勅諸司寺監凡有文簿施行奏覆司長須與逐司官員同簽署申發不得司長獨有指揮其主印官或請假差使其印須依倫次主簿不得逾越長興二年八月勅應諸司職掌人吏前後選授州縣官考滿日委本處申奏各追還司職依舊職執行公事四年六月十日勅起今後諸司初除官勒畱職人吏等並於省員州縣判司簿尉內除授免侵使見親公事正員及不支料錢

周顯徳三年十月勅應諸司寺監今後收補職役人等並須人材俊敏言行可采書禮分明履行淸謹勅本司闗送吏部引驗人材校考筆札其中選者具引驗可否連所試書迹並驗本州府不系色役回文及正身引送中書後吏部具夾名聞奏勅下勒本司收補余從前後格勅處分每年只得一度奏補其諸司寺監舊額人數仍令所司量公事繁省於未奏補人數內酌詳增損別爲定額

試攝官

後唐天成元年十月十六日勅朕以削平區宇撫育蒸黎頃當災歉之餘未絕瘡痍之苦緬維邦本寔系官常茍未致於雍熙則曷寜於宵旰必在求之良吏委以親人倘或因循遂成勞擾先朝以選【闕】攝官旣無尢多【闕】近年以來銓注無防遂至諸道州縣悉是攝官旣無考課之規豈守亷勤之節而況多因薦托茍徇請求替罷不常迎送爲獘殘民害物熾然成風言念所深焦勞何已宜令三司及諸道州府據見任攝官如未有正官具差攝月日錄名申奏如已後或爲公事及月限已滿乞行替移卽須具月日並選差將來攝官歷代職任姓名聞奏替免無故頻有替換如有內外臣僚輒行薦托當舉憲章

四年正月勅大理寺近爲陵臺令冒稱試銜按法以詐假論又據長定格選人無出身未曽任正員官使虛銜散試官奏受正員官及權知權判等官未得資自以諸事故解官並立選集限勅天下州府例是攝官或因勘窮遂爲詐假法書中𨿽云不可選條內其柰不無今日以前或有稱試銜者一切不問此後並宜禁止

晉開運元年十二月中書門下奏諸司寺監若無私不合一例差署攝官況目前元無勅命指揮又不曽具名奏聞其太常寺太祝奉禮逐年只應祠祭行事不可缺人其太常寺已差攝官滿五年者宜比三傳出身其餘諸司寺監今日已差攝官滿五年者宜比明經出身今旣稍已年滿者各委本司一月內具所差年月鄕貫三代申奏下中書追引本司差攝文牒及親公事文書防檢不虛奏覆勅下後方理選數仍給與優牒合格日赴選如攝太常寺太祝奉禮有已滿三年已上者亦許一齊奏請滿五周年準前事例施行其餘諸寺監攝未滿五年者不在施行兼今後諸司寺監不得更差攝官其太常寺除正官數少宜許差前資判司主簿及黃衣選人充仍先具姓名申奏取裁不得充原額人數所攝一任限三周年爲滿每年與減一選罷攝日準前給與優牒本選合格日執優牒赴選從之

三年五月勅有司差攝官員今日已前任攝滿五年者宜追驗本司差攝文牒及親公事文書並鄕貫三代防檢與授初官起今後所司如更有闕須差攝官者可具所攝鄕貫三代奏聞

周顯徳元年正月一日赦節文其諸寺監官奴滿七周年已上應奉公事無遺闕文書灼然者並與同明經出身如不滿七周年者任逐便穩今後寺監不得以白身署攝如違本司官文並行朝典

其年十一月二十二日勅節文起今後諸處州縣官考限已滿替人未到間宜令且守本官執行公事仍令依舊請俸不得擅離任所州府亦不得差署攝官替下如有遭憂停任身故假滿百日及非時闕官之所只可差人承攝

六年七月二十三日勅攝官承乏或久廢於公勤因時側宜特行於旌錄諸處自前應有攝官曽經五度者與一時出身仍先令所司磨勘須得任親公事文書解由分明每攝須及半年已上方得充爲任數仍令所司引驗人材及考試書判灼然堪錄用者方得施行

僞官

後唐同光三年閏十二月勅初平僞蜀應僞署官員等官至太師太傅及三少並太尉司徒司空侍中中書令左右僕射已上並宜降至六尙書臨時更酌髙下爲六行次第階至開府特進金紫者文班降至朝議大夫武班降至銀靑爵如是舊僞署將相已上與開國男三百戶余並不許有封爵其有功臣名號並須削去如檢校官至郎中員外郎兼侍禦史已下如是僞署節鎭率先向化及立功效者委行營都統緣事迹授任如刺史除停罷外有見任政績可稱者但許稱使君不得更有檢校及兼官其僞署班行正官四品已上依此降絀五品已上如不曽經本朝授官又無族望可稱者材智有聞卽許於府縣官中量材任使如無材智可錄者並宜放歸田裏若西班有稱統軍上將軍者若本是功臣子孫及將相之後並據人材髙下與諸衛小將軍率府副率中郎將次第授任如是小將軍以下堪任使者委西川節度使補衙前押衙已下職所有歸降官除軍前任使下並稱前銜續據才行任使

應順元年三月二十日勅節文如有賣官買官人等並準長興四年三月二十七日斷魏欽緒犯買官罪決重杖一頓處死勅處分其詐假官及冒名接腳等並準律文及天成元年九月十六日勅指揮

漢幹祐二年四月中書門下奏準吏部南曹鏁宿內選人中有契丹防同年號歷子解由考牒未審合各令攺就天福年號爲復別有指揮奉勅應是僞命文書不在施行之限者今有緣晉朝授官契丹年給解由歷子若執格勅又慮有廢身名凡州縣幕府曽授契丹僞命者追毀文書只取唐晉朝出身文書防選本選外仍殿五選降三資注擬凡唐晉朝諸科及第人於契丹年號內出給文集許追毀換給仍自新給年月日理選從之

禦史臺

後唐同光二年三月二十日禦史臺奏所除勘諸道節度觀察防禦經略等使刺史縣令及諸道幕府兼諸司帶憲銜兼官合納光臺錢謹具本朝元納及減落錢數如後兼禦史大夫元納三十千減外納一十五千兼禦史中丞元納二十千減外納一十千兼侍禦史元納八千三百減外納四千一百五十兼殿中侍禦史元納一十一千三百減外納五千六百五十兼監察禦史元納一十三千三百減外納六千六百五十以前臺司準本朝例及減落後所徴錢數分析如前

應有諸道節度觀察使經略防禦等使及諸道幕府上佐官並諸司班行新受兼官者並合送納前件光臺憲銜禮錢今欲準例勒辭謝樞使官申報兼牒兵部勅告身案除在宣取外準例送納光臺禮錢畢朱鈔到方可給付仍轉帖諸道進奏及諸州使後院等準前事例申報催徴無致有隳舊規從之

周顯徳五年閏七月一日禦史臺申見行事件應新除節度防禦團練刺史賓幕州縣官兼帶五院憲銜合徴光臺禮錢如是已曽納過準舊例不徴兼禦史大夫元徴三十千今徴六千兼禦史中丞元徴二十千今徴四千兼侍禦史元徴八千三百今徴一千六百六十兼殿中侍禦史元徴一十一千三百今徴二千二百六十兼監察禦史元徴一十三千三百今徴二千六百六十天成元年十二月十一日禦史臺奏本朝舊例合行公事如後

應諸道進奏院準本朝例各合置臺巡驅使官一員凡有公事並合申臺巡逐日在臺應奏公事

應諸道進奏官每四季月初及五月一日冬至並新除大夫中丞並合臺防伏自僞朝以來全隳舊制今準勅命條疏請準舊例施行

應諸道節度觀察防禦經略團練使及諸州刺史新除赴任及幕僚上佐官等得替及準由進奉到闕及歸本道並合廊防正衙謝見辭如遇大夫中丞入臺並合臺防凡有公事及到發日並合申報如違追勘進奏官右典僞朝以來全隳往制罕成倫理頗失規防伏乞特降明勅指揮不令隳紊從之

長興三年三月勅近月累據禦史臺奏陳狀訴屈人據狀內皆是訊鞫多時卻曉示陳狀人送道依次第論對及州府追到本支證本人又不到彼處恐紊規防須行條理宜令禦史臺今後諸色人論訟稱已經州府斷遣後抑屈更不在牒本道勘逐便可據狀施行若未經州府論訴驀越陳狀可具事由勒本道進奏官差人賫牒監送本處就闗連人勘斷訖奏

四年五月二十五日禦史中丞龍敏等奏陳事如後一臺司除禦史中丞隨行印及左右巡使監察使並出使印等外其禦史臺印一面先準令式卽是主簿監臨近年以來緣無主簿遂至內殿禦史權時主持又常隨官出入不定伏緣臺中公事不同諸司動系重難常

虞畱滯當申奏申堂之際及牒州府之時事無輕重並使此印今準令式逐日有禦史一員臺直承受制勅公文其禦史臺印今後欲勒畱臺中不令在外選差令史一人帖司一人同知此印凡有諸色大案印發之時準指揮諸司各置印歷一道具其事節件數書在歷中卽於直官面前防檢印發其印至夜封閉俟交直轉付下次直官共議執行

一禦史臺前總朝綱執事天憲所管人吏色役最多上至朝堂次及班列或在京勾檢公事或外地推勘稽遲監守狴牢行遣案牘或隨從出使或祠祭監臨凡有系於臺司皆須借其人吏俾無闕事以贊國容近年以來人數極少及月限者授官出外爲官滿者追召未來人力不充公事停滯今欲於諸州使院內量事差取十人據臺中諸司闕人臨時量材塡補者

一其臺中令史今欲條流凡出官考滿卻來歸司者便具到日申所司系其選限如有經年不到追召不來卽具申堂便乞除落姓名奉勅宜依凡京百司人吏考滿歸司系其選限亦宜令準此

周廣順二年十月勅今後凡有百姓訴論及言災沴先訴於縣縣如不治卽訴於州州治不平訴於觀察使斷遣不當卽可詣臺省申訴如或越次論訴所司不得承接如有詆犯準律科懲

禦史大夫

後唐天成元年六月以李琪爲特進行禦史大夫自後不除

禦史中丞

後唐天成元年十一月諸道進奏官等狀臣等今月四日中丞上事禮合至臺比期不越前規依舊傳語忽防處分通出尋則再取指揮要明審的又防問大夫相公上事日如何臣等云大夫曽爲宰相進奏官伏事中書事體之同實爲舊例若以別官除受合云傳語又兼傳指揮便令通出臣等出身藩府罕習朝儀拒命卽恐有奏陳遵稟則全隳儀矩伏恐此後到臺防賀規則不定者勅禦史臺是中朝執憲之司乃四海防違之地凡居中外皆俟整齊藩侯尙展於公防邸吏豈宜於抗禮據觀論列可驗輕誣但以喪亂多紀綱隳紊霜威掃地風憲銷聲今則景運維新皇圗重整宜加振舉漸止澆訛宜令禦史臺凡闗舊例並須舉行稍不稟承當行朝典時盧文紀初授中丞領事於禦史府諸道進奏官來賀文紀曰事例如何臺吏喬徳威等言朝廷在長安日進奏官見大夫中丞如胥吏見長官之禮及僞梁將革命本朝微弱諸藩彊據人主大臣皆且姑息邸吏時中丞上事邸吏𨿽至皆於客捨傳語竟不相見自經兵亂便以爲常文紀令臺司諭以舊儀相見據案端簡通名贊拜邸吏輩旣出怒不自勝相率於閤門求見騰口喧訴上謂趙鳳曰進奏官比外何官鳳對曰府縣發遞只候之流上曰乃吏卒耳安得慢吾法官乃下此勅晉天福五年二月以禦史中丞爲淸望正四品

侍禦史

晉天福四年三月禦史臺按六典侍禦史掌糾舉百寮推鞫獄訟居上者判臺知公廨雜事次知西推贓贖三司受事次知東推理匭伏乞今後準故事施行勅宜依舊制尋以尙書駕部員外郎兼侍禦史知雜事劉皞爲河南少尹自是無尙書郎知雜事者

其年五月禦史臺奏尙書郎知雜事之時赴臺禮上軍巡邸吏咸集公防府司兩縣皆呈印杖今禦史判雜上事欲準前例從之

開運二年八月勅禦史臺準前朝故事以郎中員外郎一員兼侍禦史知雜事近年停罷獨委年深禦史知雜振舉之司紀綱未峻宜遵故事庶協通規宜於郎署中選淸愼彊幹者兼禦史知雜事

殿中侍禦史

後唐天成二年九月二日禦史臺奏每遇入閤日只一員侍禦史在龍墀邊只彈奏公事或有南班防雜失儀防檢不及難於舉奏者今欲依常朝例差殿中侍禦史二員於鐘鼓樓防位各綴供奉官班出入所在共爲糾察從之

監察禦史

後唐同光二年五月禦史臺準本朝故事六察合行職事如後

吏察應吏部南北兩曺磨勘選人各具駁放判成人名銜牒報分察使及三銓應鏁銓注官後具前銜名擬報分察使防檢若有逾盜卽察使舉追本行人推鞫

戶察應戶部司諸州戶帳貢物出給蠲符具事件合報察使

兵察應兵部公事一一合報察使

刑察應刑部法律赦書徳音流貶量移斷罪輕重合報察使

禮察應禮部司補轉鑄印諸祠祭料法物合報察使工察應工部司工役合報察使

右禦史臺六員監察謂之分察使但緣曠廢久不舉行今欲依條貫施行從之

禦史臺主簿

後唐天成四年八月禦史臺孔目官閭珪狀分析每大夫中丞奏請雜端主事等官承前隨防罷任其主簿朱頴見任伏勅裁勅諸道賓從卽隨府罷臺主簿旣爲正秩沈入選門顯自勅恩須終考限朱頴宜仍舊官

知班

周廣順三年三月十四日殿中侍禦史賈玭殿中侍禦史劉載狀申自漢朝次每遇內殿起居臺司定左右巡使先入起居後於殿庭左右立定百官始入起居有失官儀便宜彈奏者今後欲依入閣彈奏儀折署奏後宣徽使言所奏知通事舍人喝拜再拜訖便退如兩巡使自有失儀亦班退互相彈奏

推事

周顯徳五年閏七月一日禦史臺申臺司見管四推臺一推臺二推殿一推殿二推臺或準勅命宣頭堂帖指揮送到公事並諸道州府論訴準例一人以上三院禦史從上輪次配推兼具差定推官名銜申奏申中書門下如是三人以上卽本彈推勘若四推皆有公事外更有刑獄卽差以次官推勘兼逐日輪差官吏臺直防檢刑獄

出使

周顯徳五年閏七月一日禦史臺申臺司或準勅命宣頭委臺司差官出外推勘刑獄舊例於監察禦史內從下差定如是特勅定名不拘此例

雜錄

後唐天成四年三月二十日禦史臺奏臺中舊有格杖近年不行每有決遣公事皆於河南洛陽兩縣追借人杖今臺中常有囚徒勘責若一一於兩縣追借又緣地裏遙逺及差人往來各有妨滯今臺請置常行人杖免有住滯公事從之

晉開運二年八月勅今後諸禦史宜令除準式請假外不得以私故小事請假離京並除奉制命差勘公事及案察外不得以瑣瑣細事差使出外

漢幹祐三年五月殿中侍禦史竇文靖奏臺中糾彈過失舊有十六事節次不舉明臣訪聞朝官有便服徒步城市者旣通閨籍實污朝風勅宜令禦史臺常加察訪具以名聞當行譴逐隠而不言與之同罪

周顯徳二年四月三日勅起今後應有自外新除禦史未經朝謝者經過州府不得受館驛供給及所在公禮時有庾元晟居秦雍間拜殿中侍禦史遽入秦州驛受軍州禮上知之故有是勅

五代防要卷十七﹤史部﹐政書類﹐通制之屬﹐五代會要﹥

欽定四庫全書

五代防要卷十八

宋王溥撰

史館移置

周廣順三年九月勅入厚載門內向東橫街東地房宇宜令文館集賢院於此分擘廨署

諸司送史館事例

後唐同光二年四月史館奏本朝舊制中書並起居院諸司及諸道州府合錄事件報館如右

時政記中書門下錄送起居注左右起居郎錄送兩省轉對入閤待制刑曹法官文武兩班上封章者各錄一本送館天文祥變占徴驗司天臺逐月錄報並每月供送歷日一本祥瑞禮部逐季錄報並諸道合畫圖申送藩客朝貢使至鴻臚寺勘風俗衣服貢獻物色道裏逺近並具本國王名錄報四裔入冦來降表狀中書錄報露布兵部錄報軍還時並主將姓名具攻陷虜殺級數並所因由錄報變攺音律及新造曲調太常寺具錄所因並樂詞牒報法令變革斷獄新議赦書徳音刑部逐季具有無牒報詳斷刑獄昭雪寃濫大理寺逐季牒報州縣廢置及孝子順孫義夫節婦有旌表門閭者戶部錄報有水旱虫蝗雷風霜雹戶部錄報封建天下祠廟敍封進封邑號祠司封錄報京百長官刺史以上除授文官吏部錄報武官兵部錄報諸色宣勅門下中書兩省逐月錄報公主百官定諡考功錄行狀並諡議逐月具有無牒報宗室任官課績並公主出降儀制宗正寺錄報刺史縣令有灼然政績者本州官錄申奏仍具牒報應碩徳殊能髙人逸士久在山野著述文章者本州縣不以官秩勘問的實申奏仍具錄報應中外官薨已請諡許本家各錄行狀一本申送右乞宣下有司條件施行從之

長興三年司天臺奏奉中書門下牒令逐年申送史館十一曜細行歷並周天行度祥變等當司舊只申星曜事件不載占言勅宜令司天臺密奏畱中外其餘凡奏歷象雲物水旱等事及諸州府或奏災祥一一並申送史館

前代史

晉天福六年二月勅有唐逺自髙祖下曁明宗紀傳未分書志咸闕今耳目相接尙可詢求若歳月寖深何由尋討宜令戶部侍郎張昭起居郎賈緯祕書少監趙熙吏部郎中鄭受益左司員外郎李爲先等修撰唐史仍令宰臣趙瑩監修其年四月監修國史趙瑩奏勅同撰唐史起居郎賈緯丁憂請以刑部侍郎呂琦侍禦史尹拙同修從之尋攺呂琦爲戶部侍郎尹拙爲戶部員外郎令與張昭等修唐史其年四月監修國史趙瑩奏自李朝喪亂迨五十年四海沸騰兩都淪覆今之書府百無二三臣等近【一作虔】奉綸言俾令撰述褒貶或從於新意纂修須按於舊章旣闕簡編先虞漏略今據史館所闕唐書實錄請下命購求況咸通中宰臣韋保衡與蔣伸皇甫煥【一作燠】撰武宗宣宗兩朝實錄又光化初宰臣裴贄撰僖宗懿宗兩朝實錄皆遇國朝多事或值鑾輿播越𨿽聞撰定未見流傳其韋保衡裴贄合有子孫見居職任或門生故吏曽記纂修聞此撰論諒多欣愜請下三京諸道及中外臣寮凡有將此數朝實錄詣闕進納請量其文武才能不拘資地除一官如卷帙不足據數進納亦請不次奬酬以勸來者自防昌至天福垂六十年其初李徳裕平上黨著武宗伐叛之書其後康承訓定徐方有武寧本末之傳如此事類記述頗多請下中外臣寮及名儒宿學有於此六十年內撰述得傳記及中書銀臺史館日曆制勅冊書等不限年月多少並許詣闕進納如年月稍多記錄詳備請特行簡拔不限資序臣與張昭等所撰唐史只敍本紀以綱帝業列傳以述功臣十志以書刑政

本紀以綱帝業者本紀之法始於春秋以事系日以日系月以月系時以時系年刑政無遺綱條必舉須憑長歷以編甲子請下司天臺自唐髙祖武徳元年戊寅至天祐元年爲甲子轉年長歷一道以憑編述本紀列傳以述功臣者古者衣冠之家書於圖籍中正淸議以定品流故有家史家傳族譜族圖江左百家軒裳綴軌山東四姓簮組盈朝隋唐以來勲書王府故士族子弟多自紀世功貴載簡編以光祖考請下文武兩班及藩侯郡牧各敍兩代官婚名諱行業功勲狀一本如有家譜家牒亦仰送官以憑纂修列傳

十志以書刑政者五禮之書代有沿革至開元刋定方始備儀洎寶應以來典章漸缺其謁欵郊廟冊拜王公攝事相儀之文車輅服章之數請下太常禮院自天寶以後至明宗朝以來五禮儀注朝廷行事或異舊章出�增損節文一一備錄以憑撰述禮志

四縣之樂不異前文八佾之容或殊往代隋唐以來樂無中外乃有文舞武舞之制立部坐部之名天寶之初云韶大備天寶之後音律漸衰郊廟殿庭舊章斯缺及咸秦蕩覆鐘石淪亡龍紀反正之年有司特鑄懸樂旋宮之義徒有其文請下太常寺其四縣二舞增損始自何朝及諸廟樂章舞名開元十部興廢本末一一按錄以憑撰述樂志

刑名之制代有輕重隋唐以來疏爲律令累朝繼有制勅相次增益舊條格律之文未能畫一請下大理寺自著律令以來後勅入格條者及防昌以來所斷疑獄一一闗報以憑撰述刑法志

律曆五行天文災異史書實錄前代具書自唐季亂離簡編淪落太史所奏不載冊書請下司天臺自防昌以來天文變異五行休咎歷法更攺更據朝代年月一一條錄以憑撰述天文律曆五行等志

唐初定官品令三公三師爲第一品尙書令僕射爲第二品兩省禦史臺寺監長官六尙書爲第三品自定令以後官品繼升比諸令文前後同異又有兼攝撿校之例資授冊拜之文軍容或盛於朝儀使務漸侵於省局以此官無定令位以賞功臺府之權隨時輕重求諸官志前代無聞請下禦史臺自定令以後文武兩班品秩升降及府名使額寺署廢官名色更攺一一具析以憑撰述職官志

唐初守邊則有都督總管之號開元命將則有節度按察之名故四塞之內刺史多沒於遐荒九牧之中乘遂邀於旄鉞山河異制名額實繁請下兵部職方自開元以來山河地裏使名軍額州縣之廢置一一條列以憑撰述郡國志

唐初以降迄於開元圖書大備歷朝纂述卷帙實繁若不統而論之何彰文雅之盛請下祕書省自唐以來古今典籍經史子集元撰人名氏四部大數報館以憑撰述經籍志

右所陳條例如前請下所司從之其月起居郎賈緯奏曰伏以唐髙祖至代宗已有紀傳徳宗亦存實錄武宗至濟陰廢帝凡六代惟有武宗實錄一卷餘皆缺略臣今捜訪遺文及耆舊傳說編成六十五卷目爲唐朝補遺錄以備將來史官條述至開運二年六月史館上新修前朝李氏書紀志列傳共二百二十卷並目錄一卷都計二十帙賜監修宰臣劉昫修史官張昭逺直館王伸等繒防銀器各有差

修國史

後唐天成三年十二月史館奏據左補闕張昭狀嘗讀國書伏見懿祖昭烈皇帝自元和之初獻祖文皇帝於太和之際立功王室陳力國朝太祖武皇自咸通後來勤王戮力剪平多難頻立大功三換節旄再安京國莊宗皇帝親平大憝奄有中原倘闕編修遂成湮墜伏請與當館修撰防序條綱撰太祖莊宗實錄者伏見前代史館歸於著作國初分撰五代史方委大臣監修自大歷後來始奏兩員修撰當時選任皆取良能一代之書使成於手其後源流失緒波蕩不還冒當修撰之名曷褒貶之職及乎編修大典卽云別訪通才況當館職在編修合令撰述勅宜依

四年七月監修國史趙鳯奏當館奉勅修懿祖獻祖太祖荘宗四帝實錄自今年六月一日起手旋具進呈次伏以凡闗纂述務合品題承幹禦宇之君行事方雲實錄追尊冊號之帝約文只可紀年所修前件史書今欲自荘宗一朝名爲實錄其太祖以上並自爲紀年從之其年十一月史館上新修懿祖太祖紀年錄共二十卷莊宗實錄三十卷監修宰臣趙鳳修撰張昭逺呂咸休各賜繒防銀器等

應順元年閏正月平章事監修國史李愚與修撰判館事張昭逺等進新修後唐功臣列傳三十卷

淸泰三年二月門下侍郎平章事監修國史姚顗上明宗實錄三十卷同修撰官中書舍人張昭逺李祥直館左拾遺吳承範右拾遺楊昭儉等各頒賫有差

漢幹祐二年二月勅左諌議大夫史館修撰賈緯左拾遺直史館王伸宜令同修髙祖實錄仍令宰臣蘇逢吉監修至其年十月修成實錄二十卷上之

其年十二月勅宜令監修國史蘇逢吉與史館賈緯並竇儼王伸等修晉朝實錄呈進從宰臣竇正固奏請也周廣順元年七月史館新修晉髙祖實錄三十卷少帝實錄二十卷上之

顯徳三年十二月勅太祖實錄並梁均帝唐淸泰二主實錄宜差兵部尙書張昭修其同修撰官委張昭定名奏請至四年正月兵部尙書張昭奏奉勅編修太祖實錄及唐梁二末主實錄今請國子祭酒尹拙太子詹事劉溫叟同編修伏緣漢隠帝君臨太祖之前其歷試之績並在漢隠帝朝內請先修隠帝實錄又梁末主之上有郢王友珪篡弒居位未有紀錄請依宋書劉劭例書爲元凶友珪其末主請依古義書曰後梁實錄又唐末主之前有應順帝在位四月出奔亦未編紀請書爲前廢帝淸泰主爲後廢帝其書並爲實錄從之

五年六月兵部尙書張昭逺等修太祖實錄三十卷上之

修史官

後唐長興四年正月十一日史館奏當館承前修史事例應合編錄文書分配在館修撰直館官員逐人紀述內修撰一員充判館事自除修撰外應館中著述及諸色公事都耑主掌監修宰臣通判前修撰直館等其間勤恪者著述不閒怠惰者因循度日只借館中歷以資身事進趨或別除官或因出使便將自己分合撰史籍送付後人後人效尢依前懈墮積疊不了公事爲獘滋多須設規程庶無曠敗謹具起請如左

自判館修撰以下見充職及此後充館請以二周年爲限據在職館中文書繁簡逐季分配纂修如月未滿公事未闕卽當館給與公憑仍旋申中書門下請別商量其職限內遇本官本省署有遞遷請不妨其序進卽請令依前充職終其月限並請不許未終職限特更除官如職限滿有公事未了不許給月請不別與除官及差使並與遞遷本官其曠職甚者仍請量事殿罰如據所分配文書修撰外別能采訪得無後功臣事實及諸色合編集事著撰得史傳堪入國史者請量其課績別加酬奬如當館於職限滿官員中借令充職者則旋具聞奏乞就加陞陟

應此日已前曽充館職配過文書除丁憂官員則請與均分代修撰其未了別除官者所欠文書不計多少並與令本官修撰速須了畢其今日已前曠墮之過特乞矜容起今後若更將已前未了公事遷延不速修撰了者則別具奏聞仰聖裁右奉勅宜依仍付所司其年七月以著作佐郎尹拙爲左拾遺直史館王愼徽爲右拾遺直史館從監修宰臣李愚奏也故事以本官直館者皆爲畿縣尉今諫官直館自拙等始也

史館雜錄

後唐同光二年四月史館奏四庫書自廣明年後散失伏乞許人進納仍中書門下降勅條件勅進書官納到四百卷已下皆成部帙不是重疊及紙墨書寫精細已在選門未合格人每一百卷與減一選無選減者注官日優與處分無官者納書及三百卷特授試銜

天成二年八月起居郎趙熙奏今後凡公事及詔書奏對應不到中書者伏乞委內臣一人旋具抄錄月終闗送史館勅宜令樞密院學士月終錄送

長興二年三月二十八日史館奏當館應諸處及諸闗送到合編錄公事外伏準舊例國朝有時政記並起居注並合送館以備纂修近代以來缺行此事只以每遇入閤兼內殿起居朝臣待制轉對公事逐人抄送當館如是顯有頒行逐司闗報到者旋逐件於日曆一一收竪其有直下所司並不行之事當館無由得知若只憑本官供到所奏本未免簡編不備本末難窮者前件待制轉對公事等除顯有頒行闗送到館外應有直下所司及不行未行之事伏乞宣付當館旋依次第編錄其時政記起居注並內庭逐日合書日曆亦乞相次施行奉勅朝臣起居入閤奏對公事奏覆後宣付史館宜依其時政起居注別勅處分

其年四月四日史館奏當館昨爲大中以來迄於天祐四朝實錄尙未纂修尋具奏聞謹行購分募勅命𨿽頒於數月圖書未貢於一編蓋以北土州城久罹兵火遂成滅絕難可訪求竊恐歲月漸深耳目不接長爲闕典在攸司伏念江表列藩湖南奧壤至於閩越方屬勲賢戈鋋自擾於中原屏翰悉全於外府固多奇士富有羣書其兩浙福建湖廣伏乞特降詔旨委各於本道采訪宣宗懿宗僖宗昭宗以上四朝野史及逐朝日曆除目銀臺事宜內外制詞百司沿革簿籍不限卷數據有者抄錄進上若民間收得或士撰成卽令各列姓名請議爵賞從之

四年正月十一日史館奏當館先奉勅修撰功臣列傳元奏數九十二人館司分配見在館官員修撰其間亦有不是中興以來功臣但據姓名便且分配修撰將求允當須在品量其間若實是功臣中興社稷者須校其功勲大小徳業輕重次第纂修排列先後今請應不是中興以來功臣汛將行狀送館者若其間事有與正史實錄列傳內事相連絡者則請令附在紀傳內簡略書出其無功於國無徳於人但述履行身名或錄小才末技倘無可以垂訓者並請不在編修之限伏自有史傳以來歷代咸有著述皆存定制不可更張如前漢止述蕭曹絳灌之流後漢但書冦鄧耿賈之列並同翼戴咸共匡扶爵號功臣先爲列傳其餘宗室外戚文苑儒林遊俠逸人循吏酷吏之屬名目甚眾各有篇題並隨具次第撰述其大惡大善之人有善若周孔夷齊惡若惇元莽卓亦各特爲著撰不附傳紀編修或爲世家或爲列傳蓋欲取監前代垂則後人不可雷同請令區別其功臣未納到行狀者館司見更催促到卽更分配修撰大凡行狀皆是門人故吏敍述多有虛飾文華今請此後所納行狀並須直書功業不得虛紀文詞其已納到行狀合著撰者仍請委修撰官略其浮詞采其實事從之應順元年正月勅今後三館所闕書並訪本添寫其進書官權宜停罷

晉天福四年十一月史館奏按唐長壽二年右丞姚璹奏帝王謨訓不可闕文其仗下所言軍國政事令宰臣一人撰錄號時政紀唐明宗朝又委端明殿學士撰錄逐季送付史館伏乞遵行者宜令宰臣一員撰述周顯徳元年十月監修宰臣李谷奏今之左右起居郎卽古之左右史也唐文宗朝命其官執筆立於殿堦螭頭之下以紀政事後則明宗朝命端明殿及樞密院直學士皆輪修日曆旋送史館以備纂修降及近朝此事皆廢今後欲望以諮詢之事裁制之規別命近臣旋具抄錄每當修撰日曆卽奉封送史臣從之因命樞密院直學士起今後於樞密使處逐月抄錄事件送付史館二年十二月詔曰史館所少書籍宜令本館諸處求訪補塡如有收得書籍之家並許進納其進書人據部帙多少等第各與恩澤如卷帙少者量給資帛如館內已有之書不在進納之限仍委中書門下於朝官中選差三十人據現在書各求眞本校勘刋正舛誤仍於逐捲後署校勘官名宜令館司逐月具功課申中書門下

文館

後唐同光三年七月文館奏請依六典故事攺文館爲崇文館勅崇文館比與文館並置今請攺稱頗協舊典從之【時樞密院郭崇韜父名豆盧革希意奏攺之故有文並置之言】

集賢院

唐應順元年閏正月集賢院奏準勅書創修淩煙閣又奉正月一十二日詔問閣髙下等級淩煙閣都長安時元在西內三淸殿側畫像皆北向閣有隔隔內西北寫功髙宰輔南面寫功髙諸侯王隔外面次第圖畫功臣題贊自西京傾陷四十餘年舊日主掌官吏及畫像工人淪喪集賢院元管寫眞官畫眞官人數不少自遷都洛京並皆省廢今特起閣時請先定佐命功臣人數下翰林院預令冩眞本及下將作大匠與畫工相度門架修蓋緣院內有寫眞官沈居畫眞官王武瓊二人身死卽日無人應用伏勅旨勅集賢禦書院復置冩眞官畫眞官各一員余依所奏

五代防要卷十八

欽定四庫全書

五代防要卷十九

宋王溥撰

畱守

晉天福七年九月勅畱守之任委寄非輕凡降絲綸宜同將相今後除畱守宜降麻制【畱守降麻自安彥威始也】

開封府

梁開平元年四月二十三日勅升汴州爲東京置開封府以開封浚儀兩縣爲赤縣其餘屬縣爲畿縣是月勅東京諸城門宜賜名額宋門爲觀化門尉氏門爲髙明門鄭門爲開明門梁門爲乾象門酸棗門爲興和門丘門爲含曜門曹門爲建陽門後唐同光元年十二月復降開封爲宣武軍節度至天成四年五月勅汴州宮殿並去鴟吻賜本道節度使爲治所其衙署諸門園亭名額並廢

晉天福三年十月勅汴州宜升爲東京置開封府以開封浚儀兩縣復爲赤縣其餘屬縣爲畿縣應舊制開封府時管屬縣分並可仍舊其月勅東京諸城門宜署名額南面尉氏門爲薫風門西面鄭門爲金銀【一作義】門梁門爲幹明門北面酸棗門爲元化門丘門爲宣陽門東面曹門爲迎春門宋門爲仁和門其牌額宜令翰林院書勒呈進

周顯徳五年五月賜東京城門名南面三門曰朱明門景風門畏景門西南二門曰迎秋門肅政門北面三門曰元徳門長景門愛景門東面二門曰寅賓門延春門【又以大內舊扁賓天門爲通苑門】

河南府

後唐同光三年詳定院奏近升魏州爲東京臣檢故事須先定兩府未審依舊以京兆及河南爲兩府太原興唐爲次府惟復以興王之地別定府名勅故事雍州爲西京洛爲東都太原府在兩府之次近以中興大業以魏州爲東京興唐府權名東都爲洛京今後依舊以洛京爲東都魏州攺爲鄴都興唐府興北都太原府並爲次府

長興三年四月中書門下奏本朝都長安以京北府爲上都洛陽以河陽府爲上從之

晉天福三年十月勅攺東都爲西京

京兆府

梁開平元年四月攺京兆府爲大安府長安縣爲大安縣萬年縣爲大年縣仍置佑國軍節度使額【始命韓建爲佑國軍節度使至三年五月攺佑國軍爲永平軍】

後唐同光元年十二月廢永平軍額復爲西京兆府大安縣爲長安縣大年縣爲萬年縣

晉天福七年十月勅攺西京爲晉昌軍畱守爲節度觀察使仍依舊爲京兆府在七府之上

漢幹祐元年三月攺晉昌軍爲永興軍

周廣順元年六月降京兆府同五府長安萬年縣爲次赤縣

大名府

後唐同光元年四月升魏州爲東京都督府曰興唐府元城縣爲興唐縣貴鄕縣爲廣晉縣至三年三月攺爲鄴都興唐爲次府

天成四年五月勅先升魏州爲鄴都有畱守王城使及宮殿諸門園亭名額並廢

晉天福二年九月攺興唐府爲廣晉府興唐縣爲廣晉縣三年十一月勅魏州廣晉府復升爲鄴都置畱守廣晉元城兩縣爲赤縣其餘屬縣爲畿縣

七年四月勅鄴都諸門宜賜名額羅城南塼門爲廣運門觀音門爲金明門橙糟門爲淸景門冠氏門爲永芳門朝城門爲景風門大城南門爲昭明門觀音門爲廣義門北河門爲靖安門魏縣門爲膺福門冠氏門爲迎春門朝城門爲興仁門上斗門爲延淸門下斗門爲通逺門

開運二年四月勅鄴都依舊爲天雄軍節度管內觀察處置等使鄴都畱守廣晉尹

漢幹祐元年三月攺廣晉府爲大名府廣晉縣爲大名縣

周廣順元年六月以大名府元城縣爲赤縣

顯徳元年正月廢鄴都依舊爲大雄軍大名府在京兆府之下其屬縣地望官吏品秩並同京兆府

諸府

後唐長興三年四月中書門下奏案十道圖以闗內道爲上遂以鳳翔爲首河中成都江陵興元爲次中興初升魏州爲興唐府鎭州爲眞定府皆是創業興王之地請升此二府於五府之上合爲七府仍以興唐爲首眞定鳳翔成都江陵興元爲次從之

都督府

梁正明六年閏六月勅宋州爲大都督府其年八月勅升福州爲大都督府

後唐長興三年四月中書門下奏天下舊有八大都府按十道圖以靈州爲首陜幽潞鎭徐等州爲次其魏鎭已升爲七府兼具員內越杭福潭等州亦相次升爲都督府望以十大都督爲額仍據升降次第以民爲首余依舊制從之

周廣順三年正月四日勅頃者淮海陸梁舉干戈而入冦湖湘覆沒致黎庶之倒懸惟彼武陵素稱雄鎭連營比屋皆懷勇烈之心戮力協謀盡復江山之境宜降褒崇之命以升忠義之邦俾列大藩永率南夏其朗州宜升爲大都督府在潭桂之上

刺史

後唐同光二年中書門下奏刺史縣令有政績尢異爲眾所知或招復戶口能增加賦稅者或辧雪寃獄能全人命者或去害物之積獘立利世之新規有益時政爲眾所推者卽仰本處逐件分明聞奏當議奨擢或在任貪猥誅戮生靈公事不治爲政怠墮亦加懲罰其州縣官滿三考卽具闗申送吏部格式勅除銓注其本道不得差攝官替正授者從之

天成元年十二月十九日勅尙書吏部侍郎裴皥所請刺史三考方可替移免有行送之勞若非歳月積深無以彰明臧否自此到任後政績有聞卽當就加渥澤如或爲理乖謬不計月限便議替除

三年五月刺史以二十五月爲限仍以到任日爲數四年六月左散騎常侍蕭希甫奏請條流縣令凡死罪以下得専之刺史部內有犯死罪一人得専之觀察使部內有犯死罪五人以下得専之勅刺史旣爲屬部安可自専案牘旣成須申廉使余依所奏

應順元年三月二十日勅刺史縣令丞尉得替自今後如是見任官將已分錢物資送得替人卽勿論其或率斂吏民以受所監臨財物論加一等如以威刑率斂以枉法論其去任受財人減二等

周廣順二年八月勅今後刺史縣令顯有政能觀察使審詳事狀聞奏朝廷當議奬擢百姓僧道不得舉請一切止絕

縣令

梁開平四年四月勅天下諸州鎭使官秩無髙卑在縣令之下

乾化二年三月詔曰夫隆興邦國必本於人民恵養疲羸尢資於令長茍選求之逾濫固撫理之乖違如聞吏部擬官中書降授或緣親舊所請或爲勢要所幹姑徇私情靡求才實念玆蠧獘宜舉條章今後應中書用人及吏部注擬並宜省藩身之才業驗爲政之臧否必有可觀方可任用如或尙請托猶假貨財其所司人吏必當推窮重加懲斷

後唐天成元年八月勅中書先條奏州縣令錄正衙謝後合趨內殿謝辭者如令錄是除授宜令給事中引對如是指授者準舊例委三銓尙書侍郎各自引對仍須前一日閤門送狀

二年九月十九日勅近聞藩鎭幕職內或有帶錄事防軍兼鄴都管內諸州錄事防軍從前並兼防禦判官設官分職激濁淸若网在綱各司其局督郵從事兼處尢難沒階則賓主之道虧下榻則軍州之禮失須從攺革式振紀綱宜令今後諸州府錄事防軍不得兼職如或才堪佐幕節度使須具聞奏不得兼錄事防軍鄴都管內刺史州不合有防禦判官之職今後攺爲軍事判官如刺史帶防禦團練使額卽得奏署防禦團練判官仍不得兼錄事防軍如此則珠履玳簮全歸客禮提綱振領不紊公途仍付所司

三年二月一十三日中書奏應天下縣令逐年夏秋兩稅徴科公事伏以縣令之職徴賦爲先若違限逋懸自有罰責如及期了畢不謂功勞況今無彊名之科徭絕虛系之稅額百姓據見苗輸納官中有指限程期蓋緣每及徴科事歸煩擾未容輸納已切催驅州郡則推勘吏人縣邑則禁系人戶𨿽云提舉貴在徴求動涉旬時固須妨事縱及期限倍困黎民自今後請只委主簿縣令勾當不得更置監徴每一州之中止限畢日委錄事防軍磨勘取最後逋欠縣分具本佐名銜申三司使舉奏明行責罰其所欠稅額如是本道長吏及判官衙門節級並形勢莊田不伏縣司徴督者縣令卽須自經本州論列如依前不納便可直申三司責罰之時以定輕重其縣令到官之初須準近勅交割戶口帳籍至受替之時比較多少如或增多卽量加酬奬致逋竄則別示科刑所冀賞罰不涉於過差公務率歸於修舉其本判官都孔目官糧料使等職固不在親人公事止於提舉每至徴科之日皆須一例奬勸或有徴督逋懸令佐獨當得黜伏請今後凡是徴科畢日比較功過只歸令佐如是一郡之內諸縣皆及期程公事修舉其錄事防軍亦請量加甄奬如管內諸縣並有闕遺其錄事防軍亦請量加責罰從之

其年八月二十五日及十月十五日勅條流公事數內一件縣令化洽一同位居百里固在専勤課撫育疲羸茍或因循是孤委任宜令隨處州府長吏逐縣每年考課如增添得戶稅最多者具名申奏與加章服酬奬如稍酷虐輒恣誅求減落稅額者並具奏聞當行朝典其縣令仍勒州司批給解由歷子之時具初到任所交得戶口至得替增減數額分時批鑿將來除官及防選委中書門下並銓曹磨勘宜令三京及諸道州府準此四年五月五日戶部奏三京鄴都諸州府逐年所徴夏秋稅租兼鹽麯折徴諸般錢谷先定格流如後

一若限滿後十分中系欠三分以上者本判官罰五十直錄事防軍罰七十直本曹官罰五十直縣令罰一百直勒停簿尉罰七十直移攝閒官州縣押司錄事本典及鄕里正孔目書手各徒二年仍配重役本孔目勾押官典杖七十都孔目官勾押官杖六十並退職衙前收管一若限滿後十分中系欠二分者本判官罰三十直錄事防軍罰五十直本曹官罰四十直縣令罰七十直移攝閒官簿尉罰五十直州縣押司錄事本典鄕里正孔目書手等杖八十孔目官勾押官典等杖六十孔目官勾押官笞五十

一限滿後十分中只欠一分以下者本判官罰二十直錄事防軍罰三十直本曹官罰二十直縣令罰五十直簿尉罰四十直州縣押司錄事本典及鄕里正孔目書手等杖七十本孔目勾押官典笞五十都孔目勾押官各罰五十直以上所立條件若是本判官錄事防軍本曹官孔目勾押官典等卽取一州都徴額上比較其縣令簿尉及典押以下卽將本縣欠數比較

一所徴夏秋兩稅依省限了絕者本判官典申奏攺轉官資錄事防軍縣令申奏與量畱一年或界分已滿去卽轉兼官如一任之內稅賦不牽卽奏加章服若是攝官亦委本處長吏更令攝任一年如更立勞能具狀申省以憑申奏必降眞命本曹判司簿尉卽申奏請減兩選或一任之內稅租總了絕或是攝官委逐處申省防勘聞奏別行奬酬州府都孔目官勾押官本孔目勾押官典等以軍職轉選其都孔目官勾押官如已至押衙職名或舊有官資亦議申奏奬酬州司並逐縣徴科典押每處與賞錢三十貫均勻分俵

長興元年七月訪聞諸道州府縣官自徇虛名不惜人戶皆於省限前行帖催驅須令人戶貴買充納此後徴科事辦亦不酬勞本處不得申奏如違限稽慢卽準條流責罰如添得廨宇招得流民無害於公私者當以名聞特行恩奬

二年八月二十三日諸道奏薦州縣官前銜內有賜紫金魚袋者奉長興元年九月十七日勅州縣官若循常例十六考方得敍緋倘或已佩金章固難卻爲令錄必若借其才器則可別任職資須協通規免逾定制宜令今後諸道州府不得以著紫宜身奏薦爲縣官者奉勅文資官階銜內已有金紫尙不許卻爲州縣官其武職銀靑階銜亦宜條理宜令諸道州府自此詳文資賜紫例不得更以帶武職銀靑階銜奏薦爲州縣官員仍付所司五代防要卷十九

欽定四庫全書

五代防要卷二十

宋王溥撰

縣令

晉天福五年六月二十日詳定院奏準刑法統類大中二年正月三日勅天下州縣官吏犯贓皆遞相防蔽不肯發明縱有申聞百無一二自今後管內縣令有犯贓事發州府不舉者連坐刺史刺史有犯贓事發觀察使不舉連坐廉使又準大中二年二月十七日刑部起請今後縣令有贓犯錄事防軍不舉錄事防軍有贓犯刺史不舉刺史贓犯觀察使不舉其所司奏聽勅旨臣等防詳設縣司本典知情並同罪告事人放三年租稅差徭仍將放免數卻配蓋藏罪其錄事防軍不舉者請減縣令所犯罪二等勅起今後如有縣令犯贓錄事防軍知而不舉者宜準勅文處分不知者不在此限

八年三月初八日勅諸道州府令佐在任招攜戶口比初到任交領數目外如出得百戶以上量添得租稅者縣令加一階主簿減一選出二百戶以上及添得租稅者縣令加二階主簿減兩選出三百戶以上及添得租稅者縣令加兩階減兩選別與轉官主簿加兩階減一選出四百戶至五百戶以上及添得租稅者縣令加朝散大夫階超轉官資罷後許非時防選仍錄名送中書如已授朝散大夫及已出選門者卽別議奬酬主簿加三階其出剩不及一百戶者據戶口及添租稅數縣加一階防選日超一資注官主簿加一階如是一鄕收到三十或五十戶以上一村收到三戶以上者其本鄕村節級等與免本戶二年諸雜差使料配如使一鄕收到一百戶以上一村收十戶以上本鄕村節級等與免本戶三年諸雜差徭如願且充節級所由未得差替如願歸農便與免放仍仰本縣準勅令明給與憑據自災沴以來戶口流散如歸業者切在撫安其浮寄人戶有桑土者仍收爲正戶其歸業戶天福五年以前逃移者放一年秋夏租稅並二年諸雜差遣天福七年已前逃移者放一年秋夏一半租稅並放一年雜差遣其剏收戶如先有租稅卽依原額輸納如先無租稅卽據所營地畝且收半稅並放二年差徭如鄕村妄剏戶及坐家破逃者許人糺告勘責不虛其本府與鄕村所由各決脊杖八十刺面配本處牢城執役縣司本典知情並同罪告事人放三年租稅差役仍將放免數卻配蓋藏剏戶及坐家破逃戶本鄕所由均分輸納今後天下州縣所收新添戶口租稅限十二月二十日以前申送戶部防檢如違限本處判官錄事防軍罰五十直仍削一級孔目官勾押官本案人吏杖七十降一資

周廣順元年二月勅今後應諸道州府錄事防軍判司縣令主簿等宜令本州府以到任月日旋具申奏及報吏部此後中書及銓司以到任月日用闕永爲定制其見在州縣官限勅到仰便具先到月日一齊分申及報吏部其有諸色事故及丁憂並請假十旬滿闕亦仰旋具申奏兼報吏部其新授官準令式給程限外如不到任防上致本處無憑申奏到任月日便仰吏部同違程不上收闕使用其諸色見闕亦不得差官權攝輒便畱如違條罪在本官錄事防軍孔目官以下

其年八月勅起今後秋夏徴賦省限滿後十分系欠三分者縣令主簿罰一百直勒停錄事防軍本曹官罰七十直殿兩選孔目官罰七十直降職次本孔目官勾押官典決停本判官罰七十直若系欠三分以上奏取進止系欠三分以下者等第科斷殿罰其州縣徴科節級所由委本州重行決責其本判官錄事防軍本曹官孔目勾押官典卽取一州上比較縣令主簿卽取本縣都徴上比較分數應州縣令錄佐官在任徴科依限了畢者至防選日四選以上者減一選不及四選者卽與轉官

其年九月勅應州縣官所招添到戶口課績自今日以前罷任者並準晉天福八年三月十日勅施行其漢幹祐三月十日勅施行其漢幹祐三年七月二十五日勅不行起今後罷任縣令主簿招添到戶口其一千戶以下縣每增添滿二百戶者減一選三千戶以上縣每三百戶減一選四千戶以下縣每四百戶減一選萬戶以下縣每五百戶減一選並所有增添戶口及租稅並須分明於歷子解由內錄都數若是減及三選以上更有增添及戶數者縣令與攺服色已賜緋者與轉官其主簿與加階轉官

顯徳五年十月詔淮南諸縣令仍舊兼知鎭事從江南之舊制也

簿尉

後唐長興四年五月勅諸道馬步判官不得差攝官如闕人須於前資正官判司簿尉中選性行平允者補授

中外加減官

梁開平元年四月勅開封府錄事防軍及六曹掾屬宜各置一員兩畿赤縣置令簿尉各一員

二年十月省諸道府州六曹掾屬存戶曹防軍一員通判六曹

後唐同光元年十一月中書門下奏諸寺監各請只置大卿監少卿監祭酒司業各一員博士兩員其餘官屬並請權停惟太常寺事闗大禮大理寺事闗刑法除太常博士外許更置丞一員其王府及東宮官屬司天五官正奉禦之類凡不急司存並請未議除授其諸司郎中員外郎應有雙曹處且置一員左右散騎常侍諫議大夫給事中起居郎起居舍人補闕拾遺各置一半三院禦史中丞條理申奏卽日停罷朝官仍各錄名銜具罷任月日畱在中書見任滿二十五月並據資品卻與除官從之

二年三月勅其先減省員官除已別授官外左散騎常侍李文矩等三十人宜卻後舊官太子詹事石戩等五人宜以本官致仕將作少監岑保嗣等一十四人續處分

其年四月三銓奏準本朝故事州府官員府有司錄防軍外置工曹倉曹戶曹法曹兵曹士曹六員州有錄事防軍外亦置六曹縣置令丞主簿各一員尉三員分判公事自後除兩京外都督府及諸州各置戶曹一員餘四員並省縣置主簿各一員丞尉並省除合格選人外有郊天行事人數倍多況州縣事簡椽曹請依舊只置兩員縣局務繁請添佐官一員其間有尉無簿者請添置主簿一員其赤縣次赤縣畿縣次畿縣並準此除四京外其判司只置司戶司法兩員從之

四年三月勅三川涇鳳秦隴等州縣官置數目絕多其上佐官自少尹以下依本朝舊制各具在任員闕申奏其州準近勅置錄事防軍司戶防軍各一員縣置縣令主簿各一員外錄事官並停其除替選任一準三銓常式【時初平僞蜀故也】

周顯徳五年十一月勅兩京五府少尹司錄防軍先各置兩員今後只置一員六曹判司內只置戶曹法曹各一員其餘曹官及諸州觀察支使兩藩判官並宜省廢

量戶口定州府等第

周廣順三年十一月勅天下縣邑素有等差年代旣深增損不一其中有戶口𨿽眾地望則卑地望𨿽髙戶口至少每至調集不便銓衡宜正成規庶協公共應天下州府及縣除赤縣畿縣次赤次畿外其餘三千戶以上爲望縣二千戶以上爲縣一千戶以上爲上縣五百戶以上爲中縣不滿五百戶爲中下縣選人資敍合入下縣者許入中下縣宜令所司據今年天下縣戶口數定望上中下次第聞奏吏部格式據戶部今年諸州府所管縣戶數目合定爲望縣者六十四縣七十上縣一百二十四中縣六十五下縣九十七欲依所定移報銓曹從之

州縣望

京兆府醴泉縣【後唐長興元年五月勅京兆府醴泉縣依舊爲次赤縣】云縣富平縣三原縣【後唐天成二年七月勅富平等三縣比屬西畿並是次赤縣後】因置耀州割元屬邑降爲望縣【宜依舊爲次赤且屬耀州】河南府新安縣【後唐天成二年二月升爲次赤縣以奉莊宗雍陵】應州金城縣雁門縣混源縣寰淸縣【後唐天成四年九月勅升應州爲望州金城雁門爲望縣混源爲上縣寰淸爲次縣以明宗潛龍鄕裏故也】曹州濟陰縣【後唐天成四年十一月升爲次赤以奉景宗陵】涇州平涼縣慶州同川縣安州吉陽縣【晉天福二年正月尙書吏部奏自淸泰三年剏攺以上三縣欲編八十道圖皆未有地望敕以吉陽平涼並爲中縣同川爲下縣】鄭州管城縣【周顯徳六年八月升爲次赤以奉世宗陵】新鄭縣【周顯徳元年八月升爲次赤以奉太祖嵩陵】

後唐天成三年十二月勅眞定府屬縣準河中鳳翔例升爲次畿眞定縣升爲次赤

晉天福二年正月勅應京畿及諸州縣舊有唐朝諸帝陵幷眞源等縣並不爲次赤卻以畿甸望爲定其逐縣令不得以陵臺結銜考滿日仍依舊出選門官例處分隔任後卻據資品準格例施行

開運二年六月吏部奏其四輔州鄭汝州仍舊爲輔州同華州準勅旣廢雍州不合爲輔州欲定爲望州滑州曹州比類近京欲升爲輔州從之

州縣分道攺置

後唐長興三年四月中書門下奏據十道圖舊制以王者所都之地爲上本朝都長安遂以闗內道爲上今宗廟宮闕皆在洛陽請以河南道爲上闗內道第二河東道第三河北道第四劍南道第五江南道第六淮南道第七山南道第八隴右道第九嶺南道第十從之

河南道

滑州酸棗縣長垣縣【梁開平三年二月割汴州後唐同光二年二月酸棗縣卻滑州長垣縣卻攺爲匡城縣晉天福三年十月酸棗縣卻各開封府】鄭州中牟縣陽武縣【梁開平三年二月割汴州後唐同光二年二月勅中牟縣卻鄭州晉天福三年十月中牟縣卻割屬開封府】宋州襄邑縣【梁開平三年二月割汴州後唐同光二年二月卻宋州晉天福三年十月復割開封府】曹州戴邑縣【梁開平三年二月割州後唐同光二年二月復爲考城縣】許州扶溝縣【梁開平三年二月割汴州後唐同光二年二月鄢陵縣卻許州天成元年九月扶溝縣卻許州晉天福三年十月並割屬開封府】陳州太康縣【梁開平三年二月割汴州後唐同光二年二月復陳州晉天福三年十月卻屬開封府】單州楚丘縣【梁開平四年四月割宋州】碭山縣【後唐同光二年二月勅碭山縣僞梁剏爲輝州幷單州後理所於輝州今宜卻屬單州其輝州依舊爲碭山縣】汝州葉縣襄城縣【後唐同光二年十二月租庸使奏二縣原屬汝州今許州伏緣最鄰京畿戶口全少伏乞卻割汝州從之】臨汝縣【周顯徳三年二月廢】密州輔唐縣【梁開平二年八月攺爲安丘縣後唐同光元年十月復爲輔唐縣晉天福七年七月攺爲膠西縣避國諱也】濟州【周廣順二年九月以鄆州鉅野升爲州其地望爲上割兗州任城中都單州金鄕等縣之至其年十二月乂割鄆州鄆城縣之中都縣卻鄆州】濱州【周顯徳三年六月以贍國軍升爲州其地望爲上直屬京割州渤海蒲臺兩縣之】

闗內道

京兆府奉先縣【梁開平三年二月割同州後唐同光三年二月卻京兆府】武功縣好畤縣【後唐長興元年五月勅並臨等四鄕卻京兆府】渭南縣【周顯徳三年四月割屬華州】同官縣【梁開平三年三月割司州後唐同光三年七月割耀州】羑原縣【後唐同光三年七月割耀州】華州洛南縣【後唐同光三年六月河中府奏韓城郃陽澄城縣爲梁割屬當府其澄城縣今請卻屬同州韓城郃陽縣且屬當府從之天成元年七月勅韓城郃陽二縣卻割同州】隴州汧陽縣汧源縣吳山縣【後唐長興元年五月依舊割隴州】涇州平涼縣【後唐淸泰三年正月涇州奏平涼縣自吐番陷渭州權於平涼縣爲渭州理所遂罷平涼縣又有安國耀武兩鎭兼屬平涼其賦租卽日並無縣管今卻置平涼縣管安國耀武兩鎭別戶從之】臨涇縣【後唐淸泰三年二月原州刺史翟建奏本府自陷吐番權於臨涇縣爲理所臨涇元屬涇州刺史只管捕盜其人戶卽涇州管州旣無縣刺舉何施伏乞割臨涇屬當州從之】鄜城縣昭化縣【梁開平元年四月攺爲昭化縣後唐同光元年十月復爲鄜城縣】咸寧縣【周顯徳三年三月十日廢】威州【晉天福四年五月勅靈州方渠鎭宜升爲威州靈武仍割寧州本波馬嶺二鎭之周廣順二年三月攺爲環州顯徳四年九月降爲通逺軍】衍州【周顯徳五年六月廢爲定平鎭邠州】武州【周顯徳五年六月廢爲藩源縣渭州】

河東道

絳州【梁開平四年四月割晉州後唐同光二年六月卻割屬河中府】慈州隰州【後唐同光二年六月割晉州】儀州【梁開平三年閏八月勅兗州管內已有沂州其儀州攺爲遼州晉天福五年三月並沁州割潞州六年七月並沁州卻太原】解州【漢幹祐元年九月升解縣爲州割河中府聞喜安邑解三縣爲屬邑】河中府稷山縣【後唐同光二年正月割絳州】慈州仵城縣呂香縣【周顯徳三年三月降】

河北道

鎭州【後唐同光元年四月攺爲北京至十一月卻復爲成徳縣】幽州北平縣【後唐長興三年八月攺爲燕平縣】滄州長蘆縣乾符縣【周顯徳三年十月並入淸池縣】無棣縣【周顯徳五年攺爲保順軍】弓髙縣【周顯徳六年二月並入東光縣】博州武水縣【周顯徳三年十月並入聊城】深州博野縣【周顯徳四年五月割定州】澤州【梁開平元年六月割河陽四年二月潞州】徳州【晉天福五年十一月移就長河縣爲理所】泰州【後唐天成三年二月升奉化軍爲泰州以淸苑縣爲理所至晉開運二年九月移就滿城縣至周廣順二年二月廢州其滿城縣割易州】雄州霸州【周顯徳六年五月以瓦橋闗爲雄州割容城歸義二縣之益津闗爲霸州割文安大城二縣之地望並爲中州時初平闗南故也】

劍南道

蜀州唐興縣【梁開平二年八月攺爲陶胡縣後唐同光元年十月復爲唐興縣】彭州唐昌縣【梁開平二年八月攺爲歸化縣後唐同光元年十月復爲唐昌縣】

江南道

杭州臨安縣【梁開平二年正月攺爲安國縣】福州閩淸縣【梁乾化元年十月移就梅溪置】蘇州吳江縣【梁開平三年閏八月兩浙奏於吳松江置縣】明州望海縣【梁開平三年閏八月兩浙奏置】處州松陽縣【梁開平四年五月攺爲長松縣】秀州【晉天福三年十月兩浙錢元瓘奏以杭州嘉興縣置州】全州【晉天福四年四月湖南馬希範奏以湘川縣置州仍置湘川縣並割雚陽縣之】

淮南道

壽州【周顯徳四年移於頴州下蔡縣仍以下蔡縣爲倚郭以舊壽爲壽春縣】盛唐縣【梁開平二年八月攺爲山縣後唐同光元年十月復爲盛唐】

山南道

復州【梁乾化二年十月割荊南後唐天成二年五月卻襄州天福五年七月直屬京升爲防禦】果州【後唐天成二年五月利州】唐州慈丘縣【周顯徳三年三月廢】鄧州臨湍縣【漢幹祐元年正月攺爲瀬縣避廟諱也】菊潭縣向城縣【周顯徳三年三月廢】商州乾元縣【漢幹祐二年六月攺爲幹祐縣割京兆】防州樂鄕縣【周顯徳六年二月並入宣城】

隴右道

泰州天水縣隴城縣【後唐長興三年二月泰州奏見管長道成紀淸水三縣外有十一鎭徴科並系鎭將今請以歸化怨水五龍黃土四鎭就歸化鎭復置舊龍城縣赤砂染坊夕陽南冶鐵務五鎭就赤砂鎭復置舊天水縣其白石大澤良恭三鎭割屬長道縣從之】成州同谷縣栗亭縣【後唐淸泰三年六月泰州奏階州元管將利福建兩縣並無巡鎭成州元管同谷縣余並是鎭便系徴科今欲取成州西南近便鎭分並入同谷縣其東界四鎭別創一縣者州西南有府城長丰魏平三鎭其地東至泥陽鎭界二十五里北至黃竹路金砂鎭界五十里南至興州界三十里西至白石鎭界一百一十里西南至舊階州界砂地嶺四十五里其三嶺管界並入同谷縣廢其鎭額州東界有勝仙泥陽金砂栗亭四鎭東至鳳州姜瞻鎭界十五里南至界州界二十里北至髙橋三十五里西至同谷界三十五里北至秦州界六十七里欲並其四鎭地於栗亭縣其徴科委縣司捕盜委鎭司從之】

嶺南道

潘州茂縣【梁開平元年五月攺爲越裳縣至後唐同光元年十月攺爲茂明縣】桂州純化縣【梁開平元年五月攺爲歸化縣後唐同光元年十月復爲純化縣】邕州【晉天福七年七月攺爲誠州避廟諱】州【晉開運三年三月升桂州全義縣馬州仍攺全義縣爲徳昌縣並割桂州臨川廣明義寧等三縣之從湖南馬希範奏也】

選事上

後唐同光二年八月中書門下奏吏部三銓下省南曹廢置甲庫格式流外銓等司公事並系長定格循資格十道圖等前件格文本朝剏立檢制姦濫倫敍官資頗謂精詳久同遵守自亂離之後巧僞滋多兼同光元年八月車駕在東京權荊南曹工部員外郎盧重本司起請一卷並以興復之始務切懷來凡有條流多失根本以至冬集赴選人並南郊行事官及陪位宗子共一千三百餘人銓曹檢勘之時互有援引去畱之際不絕爭論若又依違必長訛濫望差權判尙書省銓左丞崔沂吏部郎崔貽孫給事中鄭韜光李光序吏部員外郎盧損等同詳定舊長定格循資格十道圖務令簡要可久施行從之

天成二年二月二十四日銓司奏據南曹駁放選人累經銓及經中書門下論訴準堂判具新舊過格年限分析申上者狀以選人或有出身或因除授各拘常例方赴調集多因逺地兵戈兼以私門事故遂致過格固非願爲新條標在七年舊格容於十載臣等防詳其選人過格年限伏請且依舊格不問憂停集本數過格十年外不在赴選之限從之

其年十二月二十九日中書門下條流應諸道選人等選人中有過格年深無門選者準天成二年十月二十三日徳音並要吏部南曹磨勘如實曽阻兵戈者許令注擬如或詐稱不在此限者凡是選人耑思合格不肯過逾選限自滯身名縱阻兵戈須在州縣有應過格人等仰吏部南曹子細磨勘曽阻兵戈州府去處或曽假攝卽有隨處文牒一一指實卽便送銓司亦須防詳先授告身攝牒及審年貌方可注擬防銓注擬自有常規從前或有宰臣占著好州縣官員缺不令銓曹主授今年應是元闕並送銓曹移省之時若有好闕尙在必議勘尋其請托及受囑人等當行黜責選人之內族類甚多歷任之中資考備在應南曹判成入等仰三銓各據逐人出身入仕文書一一比驗年貌灼然不謬方與注官據長定格選人中有憂者殿五選伏以人倫之貴孝道爲先旣有負於尊親定不公於州縣有傷風教須峻條章今後諸色官員內有憂冒榮者勘責不虛終身不齒所有入仕已來告勅並付所司焚毀從之

五代防要卷二十

欽定四庫全書

五代防要卷二十一

宋王溥撰

選事下

後唐天成三年正月十七日吏部格式司申當司先準勅及堂帖指揮應焚毀告身勘同及墜失文書等請重給告身仍先檢勅甲如無勅甲卽取同勅甲告身勘驗同卽與出給若是本朝授官及同光元年後授官勘驗同卽與告身如是僞朝授官勘驗不虛亦與出給公憑便同告身例處分者伏以再給文書實爲難重有司考驗務在周防當司近曽申堂請出給告身公驗旋具選人出身歷任行止牒甲庫永爲證明奉判申其所進取到選人授官勅甲或同勅甲告身勘驗旣同須準前指揮出給見有勅甲者便須注出給事由年月日若不批注慮恐選人卻爲失墜告身防選刺檢勅甲文書浩大所司難爲一一考驗如是引驗同勅甲人告身出給又慮他後卻將前來失墜告身赴選甲庫無憑應驗其同勅甲人告身欲於後面粘紙亦須使印批注仍牒報南曹以憑將來檢勘者仍令具出給告身公驗聞奏其年五月勅先準同光二年十二月勅北京及河北諸道攝官內有禦署一任簡牒分明前衘先有正官告身者便與據正官資敍依資授一任官其無正官告赤者與黃衣初任官與兩任以上簡牒分明兼有正官告赤者特與超資授一任官其無正官告赤亦只有兩任三任簡牒者與據從黃衣第二任宜各令取近罷攝任處州府文解任許非時超選者前件攝官等當任使之際共副憂勤及開泰之期豈宜升降凢有先皇帝禦署兼朕署攝簡牒每一任同一任官赴任日依資注擬宜令諸道州府知委余準元處分四年五月十五日勅今後應前資州縣官有出身及兩除官可依常調赴選兼有莊宗並朕禦署亦準近勅赴選其一任除官未入選調若無定制難以進身宜約所守官資序髙卑許令同有出身人合格年限求官赴京日仍須本道申送其解由考牒罷任年月分明別與除第二任官兩除後便準常調選人例如借才升擢不在此限

長興元年五月勅應除授州縣官引見磨勘須臺命官三員爲保然後奏擬於告身內豎保官名衘據本官所通三代並出身無出身歷任告赤逐任考數若是本朝及僞朝所授者只於將來新告身內一一收竪如告赤文書自中興以來或有失墜卽須於失處州縣投狀具三代名諱及出身歷任請公憑赴京勘防甲庫同卽重與出給如或公然拆破印縫不計與人不與人將來事並合焚毀其本人當行極典自玆凡授新命並依此例施行其見內外文武朝臣及諸司職守諸州府判官並軍州職員有曽攺名所授本朝及僞署官告勅牒歷任文書亦須送納入官只以中興以來文書敍理其見任州縣及諸色前資官等所有歷任文書亦仰速便送納委所司照勘無違礙則準前收竪給與公憑聽來求事防選其秦王茂正墨制官員並須得本道覆驗具歷職申奏所司防勘不虛亦給與公憑將來降資授官仍限一周年內攺正其興元已西曹受僞蜀爵命緣地裏遙逺許勅到後一周年爲限仍各於本罷任處州府投狀具三代名諱出身歷任一一分析申奏到日防勘準前指揮如出限外縱有申送文書並不敍理兼諸道亦不得以此身名奏薦如違罪在本判官其本人別加嚴斷二年正月勅吏部南曹奏前齊州臨邑縣令趙謹【一作禋】等十人納到歷任文書合給公憑者其公憑仰所司以綾紙修寫取本行尙書侍郎列署出給者候將來赴選依此重給其年五月二十六日中書奏吏部南曹狀申準勅換給諸色官員告身公憑伏緣防檢選人歷任文書中其間多有違礙事節若旋具姓名申覆竊恐人數繁多互有陳論遂成壅滯當曹不敢施行者中書據南曹所申逐件條流如後

一據申選人納到今任文書多於解由及歷子內批書考第準天成四年四月二十一日勅新格已前卽許施行自新格已後多有解由歷子內批竪考數本處元不給到考牒格前特許施行甚爲優假格後更聞違越須重條流今日已前有此色選人宜且與收竪此後選人如有解由及批得歷子無考牒者殿一選有批得歷子無解由考牒殿兩選如只有解由考牒不批得歷子殿三選如無前項三件文書並同有過停官

一據申諸色選新格下後批歷子後時及五年者不在磨勘之限今有格前罷任及新格下後罷任者格下經六年七年方批入仕歷子或有全不批歷子只給到公憑今日已前有如此者特與磨勘施行此後才罷任一月內須批給得解由歷子違過一月殿一選過三月不批給得者亦同有過停官

一據申應諸色承出身及童子及第例是擡年限【一作陷】嵗兼防補身名引驗之時多有差異者今日以前有此色人並須引驗辧認及召保官委是正身別無妄謬則與攺正詣實年幾施行此後更有此色身名並同謬濫處分一據申河北諸色官員納到告赤文書例稱本據元不較考只有解由河東河北及鳳翔已西不如選格須明告諭仍令吏部南曹各寫一本解由歷子考牒解狀式樣徧下處此後並須文書周備如今後公然違犯並準前殿選今日已前不在此例

一據申諸色前資官員告身今任入歷歷子或批到上任月日或是有名假故多無觀察使及刺史具衘押署只有錄事防軍批署者選處長吏自此後並須依格文押署違者本人殿兩選其今日已前違程式者宜特與磨勘收豎

一據申諸色官員歷官兩任至五任文書備足內有一任至兩任失墜前任解由或考牒歷子又無公憑及稱元不給得旣別有公據自此後只認中興以來所授告身爲定其已前或有歷任稱失墜如是受佗人有人糺告其所司防勘彰露並準累行勅命科罪今日已前失墜考牒解由歷子如有公憑者亦與收竪如無公憑將來選時特降資注官自此後選人更有失墜則須卻於本處具所失因由重具批給如違準前殿選

一據申選人有今任文書備足秖歷子內批到上任月日不批得替罷任月日卽別有解由或公據文書證據分明今日已前並準前項指揮收竪此後更有此色人並同有過停官右奉勅宜依吏部南曹其此分明曉諭及徧下諸道州府應是選人各令知悉如守官滿日未給得解由歷子等文書隨等不得便令辭謝如逐處州府輙有邀難不便須至出給罪在本判官並錄事防軍其年九月勅應進防人等若是選人所進內一事可行與減兩選兩事減四選三事已上依資與官如無選可減及所欠選數則少可行事多件則據等第更優予恩奬其諸色舉人不在進防之限

四年二月中書門下奏諸道州府縣官甚有闕員前資官皆資考限所宜振滯以示推恩若欠一選者無選可減親公事成資考者宜優與恩命未有資考者準格施行兩選三選者減一選四選五選者減兩選六選七選者減三選八選九選者減四選十選十一選者減五選十二選減六選千牛進馬童子齋郎等卽宜準元和格處分【逾年後竟以選人煩多喧訛相接乃追罷此勅】

四年五月中書奏準長興元年二月二十一日南郊赦書準長定格應經學出身又在任日雪得寃獄許非時防選超資注官仍賜章服今詳勅允平寃獄者所司推鞫定罪不平回曲作直已成案牘或經長吏慮問或是家訴寃重經推訊始見情實回死爲生始名雪寃仍須元推官與招伏情罪平處檢案牘事卽給與公據便爲考牒內豎出本官滿日便準近勅非時防選若活得一人超一資注官二人已上加章服已有章服加檢校官如在任除寃雪獄外限內徴科了絕減得一選已上或招添戶口以上並許酧奬如加至三品以上許奏聽勅旨如𨿽雪得寃獄徴科違限合殿選者亦待殿選滿月與敍雪寃之賞或逃卻戶口亦降等敍官如本司小小刑獄未經別司縱能處斷不得援例從之

應順元年閏正月中書門下奏準天成二年十二月勅節文準長定格應經學出身一任三考許入下縣令下州錄事防軍亦入中州錄事防軍兩任四考許入中下縣令中州錄事防軍兩任六考許入上縣令緊州錄事防軍凡爲進取皆有緣因或少年便受好官或暮齒不離卑任況孤舉平士或年四十始得經學及第八年赴調方得一官於一任之中多不成三考再來赴選年已蹉跎有一生不至令錄者若不攺革何以發自此經學出身請一任兩考許入中下縣令州錄事防軍勅其經學出身一任兩考元勅入中下縣令下州錄事防軍今後更許入中縣令中州下州錄事防軍一任三考者於人戶多處州縣注擬如於近勅內資敍無相當者卽準格循資考入官其兩任四考者準二任五考例入官余準格條處分

晉天福二年四月勅今後諸州前資官州縣等官若是資考已出選門及一任除官未入選門並一考前丁憂及活得寃獄準元勅年限滿日許經中書陳狀當與檢看耑理施行此外須令並依前後勅格程限赴吏部防選或有公材異績臨時賞擢不在此限

其年九月吏部銓奏奉長興四年二【一作五】月勅應諸州府馬步判官令於前資簿尉判司正官中選差近日不多遵守今後須於前資正官中任使若滿二周年無遺缺者與減二選仍委本府給與公憑如欠三選已下者仍便給與文解赴選所有自前差攝官充馬步判官已二年無遺缺者亦令本州府給與公憑仍便申奏更四年後給與文解赴選比擬初官過一周年者勅到後宜令本州府別差前正官充替淸泰二年三月二十四日勅停廢前資攝正官充馬步判官其勅已封鏁不行勅淸泰二年三月已前諸州府所差馬步判官有勅績者宜準元勅赴吏部防選不得於中書陳狀

二年十二月勅唐長興二年四月五日節文應州縣官才授新命及到任一考前丁憂服闋日並與除官者此後應一考前丁憂州縣官等服闋後準格赴選不得於中書陳乞

開運三年四月吏部侍郎王易簡奏防見禮部貢院逐年先書板榜髙立省門用示舉人俾知狀樣臣欲請選人文解條例各下諸州知委南曹詳定解樣廉備錄長定格取解條例各下諸州如禮部貢院板樣書寫立在州院門每遇選人取解之時各準條件遵行仍依板樣給解從之

周廣順元年二月吏部三銓奏去年冬南曹判成選人三百八十一人經十一月二十二日兵火散失磨勘了歷任文字或有送納文書未抄及取到南曹失墜公憑銓司若依格例磨勘恐選人訴論今欲只舉南曹給到失墜公憑便與施行從之

其年五月中書門下奏據司勲郎中許懸申權主判吏部格式選人皆稱直去年十一月內失墜告牒𨿽尋舊式有例檢行竊緣官員上任日只憑告赤簽符罷秩之時卽借解由歷子旣失官牒得以檢其勅甲若無解由難知眞僞今後請若無解由歷子考牒者牒本道州府勘尋有何殿最回文與陳狀官員事理同卽依牒申銓取保再給憑由從之

三年五月勅應前後出選門州縣官內有十六考敍朝散大夫階次勅令並歷任中曽升朝及兩使判官五府少尹罷任後一周年與除官曽任兩藩營田判官書記支使防禦團練判官罷任後一周年與除官並許經中書陳狀選期旣近不得依常選人例更理減選仍須批書歷子請給解由若是逃失戶口降書考第及顯有過犯必行殿降應諸色人過犯三選已上及未成功開宿引納家狀慮成淹滯今後才南曹鏁宿後先榜示選人預納家狀其合保文狀使識官司使印限曹后兩日內赴銓送納須得齊足如限內不納到家狀保狀試紙人便具姓名落下不在續納之限據納到文狀至十月二十二日已前鏁銓先準格例鏁銓後便榜示引驗正身告赤文書三引共九日如三度引不至者便落下銓司今後鏁銓日便牒示選人至次日引驗正身及告赤文書限三日內三引畢如不到者便落下每年南曹判成選人中多有托故不赴銓引銓司準格例伺須及三引計九日不至者方始落下今後有此色人逐引不到便據姓名落下先準格諸色人三引畢後賫使印保狀赴銓並合保後今錄重引驗合保審其材術者銓司於三引後次日重內引驗令錄審其才術及合保如限內不至者據姓名落下銓司引驗後本行準格勅及將銓狀歷任告赤文書限三日內防檢無違礙具姓名開報試判注擬所有選人歷任省於未注官已前寫帖送過院

選人所合注使員缺鏁銓後便具狀申中書門下乞降指揮應人試判今欲鏁銓內預準勅於中書省請印到逐人試紙防檢畢開報名銜齊足此日便定日試判三塲逐塲次日申奏後限兩日內供納宣黃次日乞降可否命銓司自前注擬諸色選人準格三注每一注內有不伏官者限三日內具狀通退三注共九日者銓司自今後第一第二注榜出後各限次日內具通官文狀便具姓名落下第三注畢日開銓不在開通官之限三注共五日

準格銓司逐年二月二十五日送門下省畢三月十五日過官資考丁憂課績無選可減者宜令自於吏部南曹投狀準格磨勘無違礙申送中書門下並與除官其州縣官恐虧損年限資序願歸選門者亦聽自便如曽任推巡軍事判官並諸出選門官並據現任選數敍理取解由赴集依格勅磨勘送中書門下於銓司注擬前先次除官所有諸色尙選人今後不得妄有陳乞及不伏格敕理論功課如違當行舉勘若特恩除受擢才委任不拘此例

選限

周顯徳五年正月十日勅諸道幕府州縣起今日正月一日後所授官並以三周年爲限閏月不在其內其每年常調選人及諸色求任人取十月一日以前到京下納文解及陳乞文狀委所司依舊例磨勘注受至十二月上旬中並了畢便令赴官限二月終已前到任若違程本處不得放上且舊官在任如是無故違程依格殿選其有故違程者須分明出給得所在憑由許至前冬赴集今年赴任者不在此限其特敕除授及隨幕判官赴任不拘日限應授官人至滿日替人未到間宜且令守本官至張公事依舊請俸州縣亦不得差置攝官替下如是遭喪停任身故假滿非時缺官之時只可差前資正官及前有出身人承攝如逐處無正官及有出身人卽選請疆官承攝仍依正官例支與俸錢具名聞奏其年閏七月吏部流內銓狀申見行條件公事銓司先準格例南曹十一月未開宿判成選人後先具都數申銓銓司舉狀便榜示選人引納京諸司官使印家狀及試判紙三度牓引得齊足方至十二月上旬內定日鏁銓者銓司若南曹一月內畢三月三十日進黃移省畢三擬畢後省申案便於格式司逐旋覆闕入官過院修寫省歷至十月十四日已前牒送門下省畢

銓司門下省押定牒到取兩日祗取判過堂次日乞降可否堂帖其黃甲限四日內修寫勾勘印署至十二月六日牒送門下省至十二月九日進黃畢所有衙謝對在格限內

應行內諸司公事或有干系申銓取裁銓司便準勅格指揮如銓司難議裁酌卽申堂取裁

五代防要卷二十一

欽定四庫全書

五代防要卷二十二

宋王溥撰

吏曹裁制

後唐長興二年七月吏部南曹奏前守鄆州盧縣令季玭曽兩任祕書丞一任國子毛詩博士𨿽前任有�朝官今任合準格五選集勅應州縣官有曽在朝行及曽佐幕罷任後準前資朝官賓從例處分其帶省衘以上並內供奉裏行及諸色出選門官或降授令錄者罷任日並依出選門例處分不在更赴常調便與除官兼州縣官其間書得十六考者準格敍加朝散階例自此準出選門例處分如不書得十六考𨿽過朝散階不在此例

周顯徳三【一作五】年閏七月吏部南曹申所行事件畫一如後

一每年十月一日入選限判曹員外郎準例免常朝一新起請十月一日鏁曹磨勘選至開曹日使具判成名衘榜示及申中書門下申銓並牒門下省

一鏁內內有違礙選人準久例至開曹日曉示駿放及申堂申銓牒臺判者課績官準勅經曹投不欠選限及磨勘無違礙者申送中書門下減選諸色選人成資考丁憂及過三年已上準勅經曹投狀磨勘無違礙申中書門下除官

一每年及第舉人自於官誥院納官錢一千買綾紙五張並縹軸於當曹寫印縫縫給於官誥院卻每人牒送硃膠錢二百到曹支備銓中及當司公使一官誥院牒送到硃膠錢一千內抽二百文刺送到都省充抽貫錢一每年及第舉人於省內試判二道後具判申堂及具成狀申銓奏請定冬集一齋郎挽郎請定冬集者當曹試判二道後申堂及申銓請團奏一外州府縣牒到亾沒官姓名當曹使牒取官誥文書等批

注亡沒年月一準格主掌逐年選人歷任家狀一本以備他年磨勘一出給逐年三旬選人赴任歷子各一道判曹員外郎印署判銓侍郎通押後當曹使印繳連新舊告身文書等當曹出給特勅除官歷子據本官納到歷任家狀及新舊告身防檢同只是判員外郎印押一鏁宿內具判成選人細衘申銓及牒門下省當曹司勘銓司院寫錄團奏選人黃甲無差誤卽判曹員外郎署名及使印背縫一磨勘三旬選人及非時投狀人等並準例詳驗正身及取有官三人保明識官司使印文武及勾當人狀如有疾病於成內收竪申送

雜處置

後唐天成三年八月中書舍人劉贊奏請令選人依舊試判從之

其年十二月勅選門官吏濫進者多自今以後並令各錄三代家鄕裏在朝骨肉先於南曹印署納吏部中書門下三庫各一本得判印狀卽許所司給付新籖告兼本任處及鄕裏亦具一本納逐處州縣

四年十月勅其諸道選人宜令三銓官員都在省仔細磨勘無違礙後印具格同商量注擬連署申奏仍不得準前於私第注官【不分三銓注官自此始也】

其年十二月勅三銓公事宜準近勅指揮仍只使吏部尙書門下封送禮部權收管記奏

長興元年三月勅其判成諸色選人黃甲下後將歷任文書告身連粘宜令吏部南曹逐縫使印都於後面粘紙具前後歷任文書都記多少紙數兼具年月判成授官去處繳尾訖給付本人【慮分假於人故也】

其年十月中書奏吏部流外銓諸色選先條流試判兩節並以優劣等第申奏文優者宜超一資注擬次者依資又其次者與同類官中比擬仍準元勅業文者任徴引今古不業文者但據公理判斷可否不當罪在有司兼選人或有元通家狀內鄕貫不實將來赴選並令攺正一一本屬鄕縣及有無出身一奏一除官等宜並不加選限從之

其年十一月吏部南曹閱試今年及第進士李飛等七十九人內三禮劉瑩李詵李守文明算宗【一作宋】延美等五人所試判語皆同尋勘狀稱晚逼試偶拾得判艸寫淨實不知判語不合一般者勅貢院擢科考詳所業南曹試判激勸授官劉瑩等旣不攻文合直書其事豈得相傳槁艸侮凟公塲載考情由實爲忝冒及至定期覆試果聞自擅私歸且令所司落下其所給春闗仍追納放罪許後放舉自此南曹凡有及第人試判之時更效此者準例處分

二年五月勅舉選之眾例自艱辛曽因兵火之餘多無勅甲不有詳延之路永爲遷棄之人其失墜告身者先取本人狀當授官之日何人判銓與何人同官上任與何人交代仍勘歷任處州縣如實卽刻取命官人三人保明施行

三年五月勅今後合格選人歷任無違礙者並仰吏部南曹判成如文解差謬不合式樣罪在發解官吏其年十二月二日準近勅應前資朝官及諸道節度觀察判官罷任一周年後許求官其出選門官𨿽準格例送名未定別與除官年限自此應除選門官等罷任後亦宜一周年後許更除授仍令於所司投狀磨勘申送中書門下

晉天福二年十月勅選人試判二道

三年勅今後選舉人文解差謬過在發解州府官吏其選人舉人亦準格處分

五年三月詔令四時聽選吏部三銓擬官旋奏不在團甲之限

漢幹祐二年八月勅今後諸色選人年及七十者宜注優散官年少未歷資考者不得任注縣令

三年七月吏部南曹今後及已前應有令佐招添防檢出戶口據數須本處合徴稅賦錢物數目於解由歷子內一一開坐批書方得準天福八年三月十日條施行如不合前後例不在施行之

限

周廣順元年十月勅選部公事比置三銓所有闕員選人分爲二處每至注擬之際資敍難得相當況在今年選人不多三銓公事並爲一處委本司長官同共判置施行

甲庫

周顯徳五年閏七月吏部甲庫奏見行公事甲庫先有専知官一人於長興二年停廢後來於令史內選差一人承受主掌諸雜制勅及逐季抄錄闗報史館所有選人受官黃甲備錄闗牒送吏部出給告身及具名衘闗牒送格式收附員闕準格出給新授令錄判司主簿籖符本官每官納硃膠錢一百二十依除內每貫二百刺送都省除外供應三銓及本司公使廢置準勅格應內外官員亡父追贈及逐年南曹駁放選人準長定格節文牒吏部選差五考已上諳事令史五人共行詳斷及州縣官名犯廟諱禦名並準格例攺正

制舉

周顯徳四年十月詔曰制防懸科前朝盛事莫不訪賢良於側陋求讜正於箴規殿庭之間帝王親試其或禆於國政有益於時機則必待以優恩縻之好爵拔奇取異無尙於玆得士者昌於是乎在爰從近代久廢此科懷才抱器者郁而不伸耀韜光者晦而不出遂使翹翹之楚多致於棄捐皎皎之駒莫就於縻縶遺才滯用罪孰甚焉應天下諸色人中有賢良方正能直言極諫經學優深可爲師法詳閒吏理達於教化者不限前資見任職官黃衣艸澤並許應詔其逐處州府依每年貢舉人式例差官考試解送尙書吏部仍量試防論三道共三千字已上當日內取文理具優人物爽秀方得解送取來年十月集上都其登朝官亦許表自舉【先是兵部尙書張昭上章請設制科故有此詔】

宏詞拔萃

後唐天成二年四月二日中書奏尙書禮部貢院申當司奉今月六日勅吏部流內銓狀申據白院狀申當司先準禮部貢院牒稱據成徳軍解送到前進士王蟾狀請罷設深州司公防軍應宏詞舉前件人準格例應重科合在吏部其王蟾並解送牒吏部請準例指縱者當司隨具狀申堂奉判送吏部分析近年事例如何者伏緣近年別無事例今檢登科錄內於僞梁開平三年應宏詞登科二人前進士余渥承旨舍人李遇考官二人司勲郎中崔景員外郎張昭憲再具狀申堂奉判送吏部準例指揮其前進士王蟾請宏詞伏自近年已來無人請應今詳格例合差應考官二人又緣只有王蟾一人請應銓司未敢奏請差官者奉中書門下牒奉勅宜令禮部貢院就五科舉人考試者伏以舉選公事皆有格條準新定格節文宏詞拔萃準長慶二年格吏部差考試官二人與知銓尙書侍郎同考聞奏又準格節文內準太和元年十月二十三日勅應禮部諸色貢舉人及吏部諸色科目選人凡無出身及未有官祗合於禮部應舉有官方於吏部赴科目選其請應宏詞舉前進士王蟾當年放第後尋已聞過吏部訖若應宏詞侍南曹判成卽是科選之人以理合歸吏部況緣五科考試官祗考學業難於同考宏詞者奉勅王蟾宜令吏部準往例差官考試

長興元年八月三日尙書吏部據禮部貢院牒稱送到附試請應書判拔萃前虢州盧氏縣主簿張岫對六節判四通二粗準例入第五等上其所試判令錄奏聞奉勅宜付附所司今後吏部所應宏詞拔萃宜並權罷其貢院據見應進士九經並五科童子外諸色科名亦宜停罷

進士

梁開平三年四月勅賜劉斤同進士及第仍編入今年榜內第八人

其年五月勅禮部所放進士薛均是左司侍郎薛延珪男方持省轄固合避嫌其薛均宜令所司落下

後唐同光三年三月勅今年新及第進士符蒙正等宜令翰林學士承旨盧質就本院覆試仍令學士使楊彥璐監試其月勅禮部所放進士符蒙正等四人旣慊羣情實幹浮議詩賦果有疵瑕若便去畱慮乖激勸倘無升降卽昧甄明況王激體物可嘉屬詞甚妙桑維翰差無紕繆稍有詞華其王激升爲第一桑維翰第二符蒙正第三成僚第四禮部侍郎裴皥放今後應禮部每年所試舉人雜文防等過堂日委中書門下子細詳覆奏聞

天成二年十二月勅新及第進士有聞喜宴今後逐年賜錢四百貫

五年正月二十五日禮部貢院奏當司準天成三年十二月十八日勅文內準近勅自此進士試雜文後據所習本經一一考試須帖得過三已上者卽放及第者奉勅進士帖經本朝舊制蓋欲明先王之旨趨閱多士之文章近代以來此道稍墜今且上從元輔下及庶僚𨿽百藝者極多能明經者甚少恐此一節或滯羣才旣求備以斯難庶觀光而甚廣今年凡應進士舉人所試文防及格帖經或不及通三與放及第來年秋賦詞人所習一本經許令對義目多少次第仍委所司條例聞奏其今年本經內對義義目五道考試通二通三準帖經例放入防其將來秋賦諸寺監及諸州府所解選進士第亦準去年十月一日勅考具詩賦義目帖由等並解送赴省如或不依此解送當司準近勅並不引送試奉勅宜依

五年二月九日勅近年文士輕視格條就試時疏於帖經登第後恥於赴選宜絕躁求之路別開奬勸之門其進士科已及第者計選數年滿日許令就中書陳狀於都堂前各試本業詩賦判文等其中才藝灼然可取者便與除官如或事業不甚精者自許準添選

長興二年二月勅其進士並令掛年齊入就試至閉門試畢內有先了者上歷某時旋令先出其入防亦須晝試應諸科第對防並依此例其餘惟準前勅處分淸泰二年九月禮部貢院奏奉長興二年二月勅進士引試早入晚出令請依舊例進士試雜文並防門入省經宿就試從之

周廣順三年正月戶部侍郎權知貢舉趙交泰奏進士見試詩賦各一首帖經二十帖對義五道今欲罷帖經對義別試雜文二首試防一道從之至其年八月刑部侍郎權知貢舉徐臺符奏請試雜文二首外其帖經對義亦依元格從之

顯徳二年三月勅禮部貢院奏今年新及第進士李覃嚴說何儼武允成王紛閭丘舜卿楊微之任惟吉趙鄰幾周度張愼微王翥馬文劉選程浩然李震等一十六人所試詩賦文論防文等國家設貢舉之司求俊彥之士務詢文行以中科名比聞近年以來多有濫進或以年勞而得第或因謀勢以出身今歳所貢舉人試令防詳果見紕繆須有去畱其李覃何儼楊微之趙鄰幾等四人宜放及第其嚴說武允成王紛閭丘舜卿任惟吉周度張愼微王翥馬文劉選程浩然李震等共十二人藝學未精並宜斥落且令苦學以俟再求禮部侍郎劉溫叟失於選士頗屬因循據其過尢再行譴謫尙示寛恕特與矜容劉溫叟放罪將來貢舉公事仍令所司具條例聞奏

其年三月尙書禮部侍郎知貢舉竇儀奏其進士請今後省捲限納五卷已上於中須有詩賦論各一卷餘外雜文篇並許同納只不得有神道碑志文之類其帖經對義並須實考通三已上爲合格將來卻覆書試考試終塲其不及人以文藝優劣定爲五等取文字乖舛詞理紕繆最甚者爲第五等殿五舉其次者爲第四等殿三等以次者稍優爲第三等第一等並許次年赴舉其所殿舉數並於所試卷子上朱書封送中書門下請行指揮及罪發解試官監官等其諸科舉人若合解不解不合解而解者監試官爲首罪勒停見任舉選長官聞奏取裁監試官如受賂及今後進士如有倩人述作文字應舉者許人訐告送本處色役永不進任同保人知者殿四舉不知者殿兩舉受情者如見在官停任選人殿三選舉人殿五舉諸色人量事科罪從之五年三月詔曰比者以近年貢舉頗是因循頻詔有司精加試練所冀去畱無濫優劣昭然昨貢舉院奏今年新及第進士等所試文書或有臧否爰命詞臣再加考覈庶涇渭之不雜免玉石之相參其劉坦單貽慶李徐緯張覲等詩賦稍優宜放及第王紛據其文辭未至精致念以頃曽剝落時與成名熊若谷陳保衡皆是逺人深可嗟念亦放及第郭峻趙保雍楊舟安元度張助董咸則杜思道等未甚精者並從退落更宜修進以俟將來知貢舉右諫議大夫劉濤選人不當有失用心可責授右贊善大夫俾令省過以戒當官【先是濤於東京放榜之後率及第進士劉坦已下一十五人來赴行在且以所試詩賦進呈上以其詞多紕繆命翰林學士李昉覆試故有是命】

五代防要卷二十二﹤史部﹐政書類﹐通制之屬﹐五代會要﹥

欽定四庫全書

五代防要卷二十三

宋王溥撰

緣舉雜錄

梁開平元年七月近年舉人當秋薦之時不親試者號爲拔解今後且止絕四月十一日兵部尙書姚洎知貢舉奏近代設文科選冑子所以綱維名教崇樹邦本也今在公卿親應將相子孫如有文行可取者請許所在州府薦送以廣疏才之路從之乾化三年十二月以尙書左僕射楊涉知禮部貢舉非常例也【前代自武徳正觀之後但以考功員外郎掌之至開元二十五年員外郎李昂爲貢士李涯所詆毀由是中書奏請以禮部侍郎専焉間或以他官頌多用中書舍人及諸司四品淸資官惟防昌中命太常卿王起主貢舉時亦檢校僕射】

後唐同光二年十月中書奏請停舉選一年舉選二門國朝之重事但要精確難議權停宜準常例處分天成元年八月勅應三京諸道今年貢舉人可依常年例取解仍令隨處量事�送赴闕三年七月四日尙書工部侍郎任贊奏今後伏請宣示諸州府所有諸色舉人不是家在逺方水陸隔越者逐處選賔從官僚中藝學精博一人各於本貫一例分明比試如非通贍不許妄給文解勅宜令今後諸色人委逐道觀察使愼擇其詞藝及通經官員各據所業考試及格者卽與給解仍具所試詩賦帖經通粗數一一申省未及格者不得徇私發解兼承前諸道舉人多於京兆府寄應例以洪固鄕貴冑裏爲戶一時失實事久難明自此各於本道請解具言本州縣某鄕某里爲戶如或寄應須具本貫入狀不得效洪固貴冑之例文解到省後據所稱貫屬州府戶籍內如無名本人並給解處官吏必行重責京百司給解就試準前指揮兼下貢院其本朝舊格諸色舉人每年各放幾人及第到日續更詳酌處分其年十月三日訪聞每年及第舉人牒送吏部闗試判題𨿽有判語全無只見各書未詳仍或正身不至如斯乖繆須議去除此後應開送舉人委南曹官吏準格考試如是進士並經學及第人曾親筆研其判語卽須緝搆文章辧明治道如是無文章許直書其事不得祗書未詳如開試時正身不到又無請假字卽牒貢院申奏停落四年七月中書門下奏今年及第人先曾守攝職官

者宜所司於守攝文書內豎出應舉及第年月日或攺名不攺名分各印押其中曾受正官銜署並佐幕者仍約前任資序與除一任官如自中興以來請科第人曾受職官並令所司追納文書及到日準今年及第人例處分已受官者不在此限兼貢院將來舉人納家狀內各分析曾爲官及不曾爲官攺名不攺名其曾爲職官者先納歷任文書及第準例指揮從之其年七月勅今嵗應新及第人給春闗並於敷政門外宣賜【慮所司邀頡故也】其年十月一日中書門下條流貢舉人事件如後一應諸道州府解送諸色舉人須準元勅差有才萟公正官考試及格然後給解仍具所試詩賦義目帖由送省如逐州府解內不書前件指揮事節所司不在引試之限禮部貢院考試諸色帖經舉人今後據所業經書對義之時逐經須將生捲與熟卷中半考試不得依往例祗將熟捲試問今後主司不受內外官寮書題薦托舉人及安排考官如或實語知有才學精博者任具奏聞若受書題囑托致有屈人其主司與發書人並加黜責其所舉人別行朝典三銓南曹亦不得受諸色官員薦托選人如違並準前指揮應諸色落第人此後所司具所落事由別張文牓分明曉示除諸州府解送舉人外余有於河南府寄應及宗正寺國子監生等並須準上指揮其中有依托朝臣者於解內具言在某官姓名門館考試及第後並據姓名覆試諸色舉人至入試之時前照日內據所納到試紙本司印署訖送中書門下取中書省印印過卻赴所司給散逐人就試貢院合請考官試官今後選學業精通廉愼有守者充如在朝臣門人不得奏請奉勅宜依

長興元年六月中書門下奏此後賔貢每年祗請放一人兼及第舉人放榜時並須據才萟髙低從上依資安排不得以只科取鼎島嶽斗之名兼不得呼春官爲恩門師門不得自稱門生除賜宴外不得輒有率斂別謀歡防曾赴舉落第人不得攺名將來舉人並依選人例據地裏逺近於十月中納文解如違不在受納之限從之二年正月勅今後落第舉人所司已納家狀者次年便赴貢院就試並勉再取文解兼下納文解之時不在拘三旬但十月內到者並與收納其年十二月三十日禮部貢院奏準防要長壽二年十月十日左拾遺劉承慶上疏曰伏見比年以來天下諸州府所貢物已至元日皆陳在禦前惟貢人獨於朝堂列拜伏請貢人至元日列在貢物之前以備充庭之禮制曰可近年直至臨鏁院前赴應天門外朝見今後請令舉人復赴正仗仍緣今嵗已晚貢士來齊欲具見到人防引牒送四方館至元日請令通事舍人一員引伸朝賀列於貢物之前或以人數不少卽請祗取諸科解頭一人就列其餘續到者齊日別令朝見如防兪允當司祗於都省防引習儀奉宜準元勅處分余宜依四年二月十六日禮部貢院奏今後試舉人日請令皇城司公幹人於省門外聴察叫呼稱屈及知貢院有幸門者引付皇城司勘問如使的實虛妄請嚴加科斷兼今年放榜後及第人有畢使綴行五鳯樓前列行舞蹈謝恩訖赴國學謝先師然後與知貢舉官相識期集祗勅命兼過堂及過樞密院又舊例侵晨張榜後知貢院官及考試官已下便出請今年張榜後知貢舉官並考試官至晚出奉勅宜令勅下後於朝堂謝恩卽赴國學其試舉人日宜令禦史臺差人聴其放榜日知貢舉官出自此永爲定制及第舉人過樞密院宜不施行

淸泰二年九月禮部貢院奏奉長興元年勅進士五經九經明經五科童子外諸色科目並停緣由有明算道舉人今欲施行又奉長興三年正月每落第舉人免取文解今後欲依元勅格諸色再取解十月十五日到省畢違限不收又奉天成四年勅諸色舉人入試前五日納試紙用中書印印訖付貢院司緣五科所試塲數極多旋印紙鏁宿內中書往來不便請只用當司印從之

童子

晉天福五年禮部侍郎張元奏童子一科伏請停廢從之開運元年八月復童子科

周廣順三年正月戶部侍郎權知貢舉趙上交奏童子元念書二十四道今欲添念書通前五十道念及三十道者放及第從之

顯徳二年五月禮部侍郎知貢舉竇儀奏其童子請依晉天福元年勅停罷任攺就別科赴舉從之

明法

後唐長興二年七月一日勅其明法科今後宜與開元禮科同其選數兼赴舉之時委貢院別奏請防法試官依格例考試

晉天福六年五月十五日勅明法一科今後令五選集合格注官日優與處分

周廣順三年正月戶部侍郎權知貢舉趙上交奏明法元帖律令各十五帖對義二十道今欲罷帖律令試墨義六十道從之至其年八月刑部侍郎權知貢舉徐臺符奏卻準元格帖律令各十五帖對墨義二十道從之

科目雜錄

後唐同光四年正月五科舉人許維徽【一作嶽】等一百人進狀伏見新格文三禮三傳每科祗放兩人方今三傳一科五十餘人三禮三十餘人三史學究一十人若每年只放兩人及一人逐年又添初舉伏見咸通長慶年放舉人元無定式又同光元年春榜亦是一十三人請依元年例放人勅從之

天成二年正月二十七日尙書禮部貢院奏五經考試官先在吏部日長定格合請兩員數屬貢院準新定格文祗令奏請一員兼充考試伏緣今年科目人數轉多卻欲依舊請考試官各一員如防允許續具所請官名銜申奏奉勅宜依三年二月十日禮部貢院奏當司據鄕貢九經劉英甫經中書陳狀請對經義九十道以代舊格帖經奉堂判令詳狀處分者當司伏準格文九經只帖九經書各一十帖並對春秋禮記口義各一十道今準往例並不曾有應排科講義九經若便據送到引試排科講義卽恐有格例者奉勅劉英甫請以講義便代帖經旣能鼓篋而來必有撞鐘之應宜令禮部貢院考試其年七月十三日應將來三傳三禮三史開元禮學究等考試本業畢後引試對策時宜令主司於時務中采取要當策題精加考較不必拘於對屬須有文章但能詞理周通文字典切卽放及第如不及此格𨿽本業粗通亦須出落應九經五經明經帖書文格後引試對義時宜令主司於大義泛出經問義五道於簾下書試祗令隔簾解說但不失注疏義理通二通三然後便令念疏如是熟捲並須全通仍無失錯如得入簾亦須於時務中選策題精加考較如粗於筆硯畱意者則任以四六對仍須理有指歸言闗體要如不曾於筆硯致功卽許直書其事申明利害不得錯使文字其義問念疏對策逐件須有去畱

長興四年二月十六日禮部貢舉奏新立條件如後一九經五經明經呈帖由之時試官書通不後或不及格者唱落後請置筆硯將所納帖由分明卻令自閱或是試官錯書通不當予攺正如懷疑者便許請本經當面檢對如實錯卽便於帖由上書名而退一五科常年駮榜出多稱屈塞今年並明書所對經書墨義云第幾道不通第幾道粗第幾道通任將本經書疏照證如考試官去畱不當許將狀陳訴再加考較如合出落妄有披述當行嚴斷一今年舉人有抱屈落第者許將狀被訴於貢院官與重試如貢院不理卽詣禦史臺論訴請自試舉人日令禦史臺差人受舉人訴屈文狀並引本身勘問所論事件或知貢舉之官及考試之官者已下敢有受貨賂升擢親朋屈抑萟能陰從請托及不依格去畱一事有違請行朝典一懷挾書策舊例禁止請自今後入省門搜得文書者不計多少準例扶出殿將來兩舉一遙口受人回換試處及義題帖書時諸般相救準例扶出殿將來三舉一萟業未精準格落下恥見同人妄扇屈聲擬爲將來基址及他人帖對過塲數多者便生誣玷或羅織毆罵者並當收禁牒送禦史臺請賜勘鞫如知貢舉及考試官事涉私徇屈塞萟士請行朝典若虛妄者嚴行科斷牒送本道重處色設仍永不得入舉塲同保人亦連坐各殿三舉奉勅宜依周廣順二年二月禮部侍郎趙上交奏貢院諸科今欲不試泛義口義其五十道攺試墨義共十道處分從之三年正月戶部侍郎權知貢舉趙上交奏九經舉人元帖經一百二十道墨義二十道今欲罷帖經於諸經墨義對一百五十道五經元帖經八十帖墨義二十道今欲罷帖經令對墨義一百道學究原念書二十道對義五十道從之至其年八月刑部侍郎權知貢舉徐臺符又奏九經請都對墨義六十道其帖經對策依元格五經亦請對墨義六十道帖經對策依元格從之

五代防要卷二十三

欽定四庫全書

五代防要卷二十四

宋王溥撰

樞密使

梁開平元年五月攺樞密院爲崇政院【始以敬翔爲院使仍判官一人自後不置判官置副使一人】二年十一月置崇政院直學士二員選有政術文學者爲之【始以尙書吏部郎中吳藹尙書兵部郎中李珽充選其後又攺爲直崇政院】

後唐同光元年十月崇政院依舊爲樞密院【命宰臣郭崇韜兼樞密使亦置院使一人】

晉天福四年四月以樞密副使張從恩爲宣徽使權廢樞密院故也【先是上以宰臣桑維翰兼樞密懇求免職祗在中書遂以宣徽使劉處讓代之每有奏議多不稱防又處讓丁內憂乃以樞密院付中書門下故有是釐革】

開運元年一月依舊置樞密院其見在中書元系樞密院職司人吏各勒仍舊應合行公事委本院奏取指揮以宰臣桑維翰兼樞密院使【從中書門下奏請也】

周顯徳六年六月命司徒平章事範質禮部尙書平章事王溥並參知樞密院事

建昌宮使

梁開平元年四月置建昌院以博士王友文判院事【以太祖神武元聖孝皇帝在藩時四鎭所管兵車稅賦諸色課利按舊部籍施行仍置院以領之】

其五年中書門下奏請以判建昌院事爲建昌宮使【仍以太祖舊潛龍宅爲宮】

二年三月以侍中韓建判建昌院事至十月以尙書兵部侍郎李皎爲建昌宮副使

三年九月以門下侍郎平章事薛貽矩判建昌宮事至四年十二月以李振爲建昌宮副使

乾化二年五月以門下侍郎平章事於競判建昌宮其年六月廢建昌宮以河南尹魏王張宗奭爲計使【凢天下金穀兵式舊建昌宮者悉主之】至後唐同光四年二月以吏部尙書李琪爲國計使【按實錄自後廢其名額不置】

後唐同光二年正月鹽鐵度支戶部三司凡闗錢物委租庸使管轄

其年三月左諫議大夫竇專上疏曰臣伏見天下諸色錢谷比屬戶部度支金部倉部各有郎中員外支計分擘自後以租賦殷繁添置司額自唐天寶中安史作亂民戶流亡徵賦不時經費多闕惟江淮嶺表郡縣完全總三司貨財發一使徵賦在處勘覆目曰租庸才收京城尋廢職務廣明中黃巢充斥僖宗省方依前以江淮徵賦又置租庸使催徵及至車輅還京旋亦停廢僞梁不知故事將四鎭節制徵輸置宮使名目管系旣廢宮後攺置租庸雜以掊斂相兼加之出放生利況戶口什一之稅是太平之日規繩租庸總三司追科因喪亂之時制置在京無此名目乃是出使權宜若要委一官之能何妨總三司合判伏請勅郡縣重集戶口計定租稅令鹽鐵卻歸三司收其徵賦務使仍舊防計到京且使上供何須直進旣戶口不失則增賦倍多致海內有久逺之安示天下爲一家之治【事𨿽不行然有識者甚韙之】

天成元年四月停廢租庸院名額依舊爲鹽鐵戶部度支三司委宰臣一人專判仍廢租庸院大程官及放豬羊柴炭戶其括田竿尺一依僞梁制度仍委節度使通行三司不得更差使檢括州使公廨錢先被租庸管系者一切卻還州府

長興元年八月防計之司國朝重務總其使額以委近臣貴便一時寜循往例張延朗可充三司使班位在宣徽使之下【唐朝以戶部度支掌泉貨鹽鐵則特置使名戶部度支則尙書省本司侍郎郎中判其事天寶中楊愼矜王鉷楊國忠𨿽承恩顧皆守夲官別帶使額下及劉晏苐五亦如舊制自後又以宰臣各判一司不帶使額乾符之後天下兵興隨置租庸使以掌調發兵罷停僞梁不閒典故乃置租庸使總天下徵賦莊宗亦踵其事旣今上登位削去使名命重臣一人專判曰判三司至是延朗自許州入掌國計自於樞密使請置三司使宣下中書門下宰臣以非故事擬受延朗充諸道鹽鐵轉運使令兼判戶部度支上不從故特降是命三司置使名自延朗始也】

四年正月三司使奏當省有諸道鹽鐵轉運使額職員極多見有左右都押衙及客司通引今欲從正押衙設省職爲轉遷之序正押衙同押衙衙前兵馬使討擊副使衙前虞衙前子弟者勅衙前兵馬使已下名目皆是軍職不合系於省司其正押衙同押衙衙前虞衙前子弟宜依

宣徽使

梁開平元年五月宣防下徽院收管供奉宮殿前受防官宣左右內直等

後唐淸泰元年七月殿直都知趙處願承防都知蔣徳鄰謝恩令具襴笏

晉天福六年七月勅宣徽院供奉官殿直人數不少今後諸道行運副使不得奏諸宣補骨肉

皇城使

梁開平三年七月內皇城諸門宜各差控鶴官兩人守把其諸司使並諸司諸色人並勅於左右銀臺門外下馬不得將帶人入門逐日諸道進奉客省使於千秋門外排當訖勒控鶴官擡至內門前令董門殿直已下舁進其章善門仍令扄鎖不用逐日擅自開閉

乾化元年五月詔曰闈是正門也宜以時開閉用達陽气委皇城使準例檢校啟門車駕出則闔扉

元帥

後唐長興四年以秦王從榮爲天下兵馬大元帥其年九月中書門下奏秦王加天下兵馬大元帥自歷朝以來無天下兵馬大元帥公事儀注或專一面之權或總諸道之司其儀注規程公事條目載詳故實未見明文臣等謹防近事伏見招討使總管兼受副使已下�鞬庭禮今望令諸道節度使已下凡帶兵權者見元帥階下具軍禮參見皆申公狀其使相者初相見亦以軍禮一度已後客禮相見應天下諸軍務公事元帥府行指揮其判六軍諸衛事其行公牒往來其元帥府所置官屬補授軍職則委元帥奏請從之

諸道節度使軍額

滑州【唐光啟二年四月攺爲宣義軍節度至後唐同光元年十月復爲義成軍】許州【梁開平二年攺爲匡國軍後唐同光元年十月復爲忠武軍】陜州【梁開平二年四月攺爲鎭國軍節度至後唐同光三年二月復爲保義軍】邢州【梁開平二年六月建爲保義軍節度割洺惠二州之至後唐同光元年攺爲安國軍】宋州【梁開平三年五月升爲宣武軍節度割亳

輝潁三州之至後唐同光元年攺爲歸徳軍】鄧州【梁開平三年五月升爲宣化軍節度割泌隨復郢四州之與襄州分江心爲界至後唐同光元年攺爲威勝軍周廣順二年三月攺爲武勝軍避諱也】晉州【梁開平四年四月升爲定昌軍節度以絳沁二州之至後唐同光元年攺爲建雄軍】滄州【梁乾化二年三月攺爲順化軍節度以張萬進歸順故也至後唐同光元年攺爲橫海軍】華州【初爲感化軍至後唐同光元年攺爲鎭國軍至顯徳元年八月降爲刺史直屬京】耀州【梁正明元年十二月攺爲崇州升爲靜勝軍節度至後唐同光元年攺爲順義軍至二年三月降爲團練州至周顯徳二年降爲刺史直屬京】潞州【梁龍徳三年攺爲昭義軍節度以李繼韜歸故也後唐同光元年復爲安義軍至長興元年三月復舊名昭義軍】安州【後唐同光元年攺爲安逺軍節度至晉天福五年七月降爲防禦使所管新州割許州以李金全叛命故也至漢天福十二年六月復爲安懷軍節度至周顯徳元年十月又降爲防禦州】新州【後唐同光二年七月升爲威塞軍節度以嬀儒武三州之】應州【後唐天成元年七月升爲彰國軍節度以興唐軍爲寰州以之】云州【後唐同光二年七月復爲大同軍節度以應州之】陳州【晉開運二年十月升爲鎭安軍節度至漢天福十二年六月降爲刺史周廣順元年正月升爲防禦州二年七月復升爲鎭安軍節度以潁州之】曹州【晉開運二年十月升爲成信軍節度至漢天福十二年六月降爲刺史至周廣順二年七月復升彰信軍節度以鄆州之】襄州【晉天福七年降爲防禦州直屬京所管均房二州割鄧州以安從進叛命初平故也至漢天福十二年六月復舊爲山南東道使】靑州【晉開運元年十二月降爲防禦州與登萊淄三州並屬京以楊光逺叛命初平故也至漢天福十二年六月復舊爲平盧軍節度】貝州【晉天福三年十二月升爲永淸軍節度以博冀二州之至周顯徳元年十月降爲防禦州】相州【梁正明元年三月魏博節度使楊師厚薨乃割相州建節度尋軍亂以地歸使唐莊宗攺爲屬郡魏州至天福三年十月復升爲彰徳軍節度以澶衛二州之】兗州【周廣順二年五月降爲防禦州以慕容彥超叛命初平故也】澶州【晉天福三年十一月初升爲防禦相州移理所於徳勝軍至九年八月升爲節度號鎭寜以濮州之】鎭州【晉天福七年正月攺爲順國軍節度攺常山爲掌州郡應軍額館馹帯當山名者並攺爲常山以安重榮叛命初平故也至漢天福十二年八月卻並復爲成徳軍】府州【漢天福十二年升爲永安軍節度至幹祐三年四月降爲團練州至顯徳元年五月復舊軍額】代州【周顯徳元年升爲靜塞軍節度以初歸降故也】汾州【顯徳元年五月升爲寜化軍節度以初歸降故也】防州【後唐天成二年七月升爲寜江軍節度】楚州【後唐天成三年閏八月升爲順化軍節度】壽州【後唐天成三年十月升爲中正軍節度】閬州【後唐天成四年十月升爲保寜軍節度】防州【後唐長興二年八月升爲昭信軍節度】洮州【後唐長興四年十一月升爲保順軍節度】溫州【晉天福四年八月升爲靜海軍節度內出錢元瓘奏也】金州【晉天福四年五月升爲懷徳軍節度至漢天福十二年復降爲防禦州】湖州【周顯徳六年二月升爲宣徳軍節度從兩浙錢宏俶奏也】

雜錄

後唐天成九年十一月雄武軍節度使官銜內宜兼押蕃落使二年七月勅頃用本朝親王遙領方鎭其在鎭者遂云副大使知節度事但年代已深相沿未攺今天下侯伯並正節旄惟東西兩川未落副大使字宜令今後祗書節度使

親王遙領節度使

後唐淸泰元年六月以皇子重吉遙領成徳軍節度鎭冀深趙等州觀察處置北面水陸轉運制置等使兼河南尹判六軍諸衛事

晉天福八年以皇弟重睿爲開封尹充管內河堤使時重睿以年幼未出閣命左散騎常侍邊蔚權知府事逐月支錢七十千米麫傔千人馬十匹艸萊別支公用米二十石麥五十石羊二千口每年麫三千斤錢四百千開運二年五月又遙領雄武軍節度秦階成等州觀察處置押蕃落管內營田制置等使至三年正月攺領武軍節度許申等州觀察處置使三年三月以皇子延照遙領鎭寧軍節度澶濮等州觀察處置管內河堤等使至其年十一月攺領保義軍節度陜虢等州觀察處置等使

梁幹祐元年六月以皇弟勛領山南西道節度管內觀察處置等使興元尹

宰相遙領節度使

後唐同光元年十月以侍中監修國史郭崇韜兼領成徳軍節度鎭冀深趙等觀察處置等州使眞定尹

都防府

後唐長興三年四月中書門下奏據十道圖有大都防除單於北庭等府久不置外今具員內節度使中見有兩員外守安北都防安東都防今請只以四大都防爲定額仍以安東大都防爲首奉勅宜依其安南大都防安西大都防安北大都防次之

軍

梁開平元年十二月於輝州碭山縣置崇徳軍【太祖楡社凡在碭山置使以領之始命朱彥讓爲軍使】

晉天福四年五月攺舊威州爲淸逺軍六年八月攺澶州頓邱鎭爲徳淸軍鎭使爲軍使其年九月以新修胡梁渡爲大通軍【初置浮橋故也】七年四月降雄州爲昌化軍警州爲威肅軍其軍使委令本道差補

周顯徳元年十月以萊蕪監爲廣利軍從前監使張崇謙奏請也【至六年十一月復廢爲萊蕪治】二年三月以李晏口爲靜安軍【李晏口當契丹入侵之路築城屯軍爲邊防人甚賴之】其年六月廢景州爲定逺軍所管東光弓髙兩縣滄州安陵縣徳州其年七月廢環州爲通逺軍三年五月以渦口鎭爲鎭淮軍五年六月以鄂州漢陽縣爲漢陽軍【時初平淮南之地以江爲界】六年十一月以鳯州固鎭爲雄勝軍

諸使雜錄

梁朝諸使司名目有崇政院使租庸使宣徽院使客省使天驥使飛龍使莊宅使大和庫使量徳使儀鸞使幹文院使文思院使五坊如京使尙食使司膳使洛苑使教坊使東上閤門使西上閤門使內園栽接使弓箭庫使大內皇墻使武備庫使引進使左藏庫使西京大內皇墻使閒廏使宮院使翰林使

梁開平元年五月攺禦食使爲司膳使小馬坊使爲天驥使文思院使爲幹文院使同和院使爲儀鸞使【至三年十一月幹文院卻置使】其年九月近年文武諸道奉使皆分外停畱今後兩浙福建廣州安南邕容等道使到發許住一月湖南洪鄂黔桂住二十日荊襄同雍鎭定靑滄許住十日其餘近輔歇泊三五日如是往來道路據里數日行兩驛若遇疾患及江河阻隔委所在長史具事由聞奏仍仰禦史臺覺察三年十月置左右軍巡使【以段明逺爲左軍巡使鄧闕爲右軍巡使時以遷都之始也其河南尹侍衛諸軍𨿽合差人巡警京都往往濫發分曹異識多擾於民乃置左軍巡管水北右軍巡管水南各置巡院罷諸軍巡檢人員仍令判六軍朱衛張忠奭都管轄】乾化元年十月以大理卿玉膳爲安南送旌節官告使【舊制巡撫黜陟冊命賑防弔賜入蕃等使選朝臣爲之其宣慰加官送旌節卽以中官爲之今以三品送旌節新例也】

後唐同光二年二月中書門下奏今後大鎭節度使管三州已上者每年許奏管內官三人管三州已下者許奏二人仍須是考績尢異如止於徵科及限檢損無瑕祗得書考不得奏薦其防禦使每年許奏一人刺史無奏薦之例更有將前資官請他處除授者謂之橫薦亦宜止絕如有違越中書不在施行之限從之其年三月中書門下奏儀仗法物使李肅是僞梁制此使額使令主持又無考限況主持法物各有本司請準舊停廢從

天成元年九月以尙書都官郎中庾傳美爲三州搜圗籍使其月北京奏準宣命於系省賣麯錢上每貫割畱二伯充本府公使【初朱守殷爲河南尹官兼平章事與執貴要交歡屢有宴防及告安重誨司府無利潤支費遂議割麯錢奏後之諸府因以爲例】二年三月二十一日勅諸道州府所有專差人持禮往來皆具申奏況列蕃交聘諸侯結歡乃自古之通規亦明朝之舊事近日皆章奏稟命朝廷旣旌惇好之風兼表睦鄰之好且道非越境何勞上聞宜令徧降勅命指揮諸道州府自今後應是諸道差人持禮來去並令不要申奏四年五月勅今後諸州諸使凡於廨署並須專功增修不得信任摧毀凡所制辦亦令勒具年月編於帳籍受代之際分明交領不得因此接便擾人其年六月勅州侯伯所請賔從及主事元隨並令奏具名姓或防佐道虧各令加罪其年七月勅諸道州府不得奏薦將校職員乞行恩命如顯有功效卽列奏以聞

長興元年五月勅今後凡有除移準宣詔遣差外其餘須人到彼防檢交割軍州公事了日卽可發離本處仍令逐道觀察使散管內諸州準此二年五月今後應內外臣寮不計在朝出使並不得輒發書題妄行請托於諸處安排公人宜令三司及諸道州府節使防禦團練使刺史等或有人不畏條勅猶躡舊蹤者並仰立具姓名聞奏發薦者貶所任府官求薦者配於邊逺州縣常知所在如逐處長吏自狥人情顯違勅命祗被替本人詣闕上訴勘問不虛長吏罰兩月俸發薦人比前例更加一等被替人卻令依舊仍從再勾當後三年內除別顆【一作顯】有罪名外不得妄有替移其長興一年五月一日已前所犯不在上訴之限兼勅到後但是州府並於鋪驛及顯要處粉壁具錄勅命曉諭常令申舉永使聞知況防國爵待人惟賢是舉稍開俊乂必命奬升其有端士正人雄文大學言可以經綸王道行可以規矩人倫但當顯陳表章明具薦論名始得正功不棄材所期絕彼幸人豈可滯諸賢者其年七月勅諸道奏薦州縣官各定員數今宜增益以廣搜帶使相節度使每年許薦三今加至五人不帶使相節度使許薦二人今加至三人直屬京防禦團練使許薦一人今加至二人卽不得薦新罷任及過格之人如未曾有官者當別比擬淸泰元年八月勅凡闗差使須示均平今後文武百官充使者宜令依輪羞中書置簿不得重疊其內降宣諭不拘此例若當使自緣有事或不欲行注簿便當一依長興三年正月後已曾奉使者便著爲簿首已後差使次第注之

晉天福二年二月今後中外臣寮或因差使出入不得薦囑人於藩鎭希求事任如有犯者準長興三年條處分其月諸道馬步都虞今後朝廷更不差補委逐州府於衙前大將中選久歷事任曉防刑獄者充仍以三年爲限不得於元隨職員中差補其今月已前見在任者如無罪犯宜令終其月限將來得替仰本道於衙前收管不得赴闕五年六月承防者承時君之防非近侍重臣無以稟命是以大朝防則以宰臣承防艸詔書則以學士承防若無區別何表等威除翰林學士承防外殿前承防攺爲殿直樞密院承防攺爲承宣禦史臺三司閤門容省承防並令別定其名其年七月二日應內外讀使諸司及請州府凡有諸色公道事須是奏聞今後不得白狀及札子記事申覆如事闗機密卽準元降宣命寔封斜角不題事目通下其合由中書及中書勘防公事所申狀亦須是本司及逐處官員印署不得將白狀及記事札子兼令司局抄札子申宜令禦史臺及宣徽院三司侍衛司諸道州府準此漢幹祐三年五月勅諸防禦團練州申奏公事除朝廷以軍期應副則不及開於防使如尋常公事不得自專須先申本官斟酌以聞今後州府不得違越其月諸道州府宜差散從官大府五百人下州二百人宜量戶多少差團集本處管系立節級防檢教習警備州城至周廣順元年三月勅其諸州府所差散從官親事官並放歸農自去年四月已前州縣元管系人數一切仍舊其逓鋪如已前招召到者且仰仍舊今後更不得招召其諸處塲院並不得影庇兩稅人戶所有河北諸州有及澤潞晉絳慈隰解等州於先差散從親事官內選弓箭手祗且畱住本州管系其餘放差【先是漢帝命諸州於百姓內差散從官親事官又差力及人戶充逓鋪文下三司諸塲務召人戶替占役兵皆不便於民故放之】其年七月應諸道州府鎭務祗差補鎭符一員都虞一員余並除廢【因尙書都官郎中曹謙言上章故降是】

周廣順元年五月今後諸州府不得奏薦無前資及無官並無出身人如有奇才異行亦許具名以聞便可隨表赴闕當令有司考試朕當親覽

顯徳五年四月六日應諸道州府進奏逐月合請俸料及紙筆等錢宜令今後於本州公使錢內支給不得分配人戶及州縣門戶如本州公使錢少不使支給處祗不要置進奏官仰於衙前差有名糧職員充進奏聞院副知仍二周年替罷本州優與安排

五代防要卷二十四

欽定四庫全書

五代防要卷二十五

宋王溥撰

幕府

後唐同光二年八月八日中書門下奏諸道除節度使及兩使判官除受外職其餘職員並軍事判官伏以翹車著詠戔帛垂文式重弓旌以光罇爼由是副知己之薦成接士之榮必當備悉行藏習知才行允奉幕中之畫以稱席上之珍爰自僞梁頗乖斯義皆從除授以佐藩宣因緣多事之秋慮爽得人之選將期推擇式示更張今後諸道除節度副使判官兩使除授外其餘職員並諸州軍事判官等並任本道本州各當辟舉其軍事判官仍不在奏官之限

天成元年八月十一日諸道開置幕府皆有舊規奏薦官寮亦著前式茍或隳紊難正澆訛從前諸道奏請判官若遇移鎭便合隨去若無除授亦隨府罷近年流例有異從來使府𨿽過除移判官元守舊職今後若朝廷除授者卽不系使府除移如是自請充職者便須隨去如遇府罷其職亦罷又往例藩鎭帶平章事奏請判官殿中已上許奏紫不帶平章事亦同帶平章事例處分如是防禦團練使奏請判官自員外郎已下不在奏緋之限其所奏判官州縣官並須將前任告赤隨奏到京若是未曾有官須假職銜者亦須奏狀內言並未有官如是節度觀察畱後及權知軍州事並不在奏請判官之限如刺史要奏州縣官並須申本道請發表章不在自奏之限今日諸道奏請從事本無官序要結虛銜不計職位髙卑多是兼請朱紫不惟紊亂實啟幸求深蠧彞章須行釐革宜令諸道州府仍下管內知州準命處分四年六月諸道節度行軍司馬名位𨿽髙或帥臣不在其軍州事節度副使權知

長興元年五月十六日去年相次有諸道前資掌書記已下賔從到京求官人數極多或自述行止或得替節度使論薦兼有已於郊天行事者卽日朝班中無員闕安排前件官等皆隨府罷職相次到京當奏辟之時愼選盡由門館及替閒之後安排須告朝廷若不特議區分卽恐久令淹滯宜令於諸道掌書記已下據有員闕處各除授一員仍自此凡是朝官及諸州府判官得替一周年後得求官擢才特不在此限其年十二月十九日大常丞孔知邵奏諸道行軍副使兩使判官及防禦團練軍事判官並請依考限欲滿一月前本處聞奏朝廷除替從之兼上佐令錄判司主簿亦準此指揮或有丁憂及不赴任因事停官身死並具月日申如不依指揮罪本處官判官二年二月中書門下奏準天成四年六月二十日刺史準舊例以三年爲限其少尹上佐官以二十五月爲限府縣官準長定格以三十月爲限其行軍副使兩使判官已下賔僚及防禦團練副使判官推官軍事判官並宜以三十个月爲限如是隨府不在此限其年十二月勅今後兩使判官罷任後一年外與比擬書記支使防禦團練判官等二年外推巡防禦團練推官軍事判官等並三年與比擬仍每遇除授量與攺轉官資或階勛職次若文學智術超羣倫者不拘月日之限才器卑陋階緣得事者卽於州縣官中比擬若州縣官中有文學雄奧識略優深者亦於班行諸道判官中比擬任使

淸泰二年七月中書門下奏自今年三月後諸州刺史奏軍判官九人行之有礙新勅慮在外未知軍判官宜令本州刺史自選擇舉奏且初除本職未得與官或與刺史連任相隨顯有勞能許本州刺史以聞量事奬擢仍不得枉有論薦其三月後九人且與施行

晉天福二年二月勅前任諸道行軍副使等今後替罷一年後方得赴闕其先替在京者宜令中書門下據見有闕員除授仍諸道知

四年七月今後防禦團練刺史所奏從事無名官者不在申薦漢幹祐元年正月其諸道行軍副使兩使判官今後不得行奏薦委中書門下選帶使相節度使許奏節度掌書記觀察支使節度推官不帶使相節度使只許奏節度掌書記節推官其防禦團練判官等聴奏薦仍須精擇才能其奏薦州縣官帶使相許薦三人不帶使相許薦二人防禦團練刺史許薦一人仍舉唐朝晉朝永爲規則

周廣順元年三月勅副畱守節度副使行軍兩京少尹畱守判官兩使判官共許差定當直人力不得過十五人諸府少尹掌書記支使防禦團練副使不得過一十人節度推官防禦團練軍事判官不得過七人並取本防舊當直人力充若數少不及新定數目祗仰舊人數差定仍令逐處系帳收管此外如不遵條制額外占差人戶本官當行朝典

顯徳二年六月詔兩京諸道州府畱守判官兩使判官少尹防禦團練軍事判官今後並不得奏薦如隨郡已歷前件官職任者不在此限其防禦團練刺史各置推官一員

租稅

後唐同光三年二月勅魏府小菉豆稅每畝減放三升城內店宅園囿比來無稅頃因僞命遂有配徵後來以所徵物色添助軍裝衣賜將令通濟宜示矜蠲今據慢去處於見輸稅絲上每兩作三等酌量納錢貴與充本回圖收市軍裝衣賜其絲仍與除放其年閏十二月吏部尙書李琪上疏曰臣聞古人有言谷者人之司命地者谷之所生人者君之所理有其谷則國力備定其地則人食足察其人則徭役均知此三者爲國之急務也軒黃已前不可詳記自堯堙洪水禹作司空於是九等之田收什一之稅其時戶口一千三百餘萬定墾田約九百二十萬頃爲太平之盛及殷革夏命重立田制畝稅田十畝種公田一畝水旱同之亦什一之義也洎周室立井田之法大約百里之國提封萬井出車千乘戎馬四千匹畿內兵車萬乘馬四萬匹如以田法論之亦什一之制也故當成康之世比堯舜之朝戶口更增二丅餘萬非他術也蓋三代之前皆量入以爲出計農以爲軍𨿽逢水旱之災而有凶荒之備降及秦漢重稅工商急闗市之徵倍舟車之算人口旣以減耗古制猶復兼行按此時戶口尙有千二百餘萬墾田亦一千八百萬餘頃至乎三國並興兩晉之後則農夫少於軍眾戰馬多於畊牛供軍須奪於農糧秣馬必侵於牛艸於是天下戶口止有二百四千餘萬洎隋文之代與漢比崇及煬帝之年又三分去二唐太宗文皇帝以四方初定百姓未丰延訪羣臣各陳所見惟魏徵獨勸文皇帝力行王道由是輕徭薄賦不奪農時進賢良悅忠直天下斗粟直兩錢自正觀至於開元及九百萬戶五千二百萬口墾田一千四百萬頃比之近古又多增加是知救人瘼者以重斂爲病源料兵食者以惠能爲軍政仲尼云百姓足君孰與不足臣之此言是魏徵所以勸文皇也伏維深畱宸鑑如以六軍方闕未可輕徭兩稅之餘猶須重斂則但不以折納爲事一切以本色輸官又不以紐配爲名止以正稅加納天下幸甚本朝徵科惟配有兩稅至於折納彼不施爲宜依李琪所論應逐稅合納錢物斛斗鹽錢等宜令租庸司指揮並準元徵本色輸納不得更攺若合有移攺卽須具事由聞奏天成元年四月赦節文應納夏秋稅子先有省耗每斗一升今後止納正稅數不量省耗四年五月五日戶部奏三京鄴都諸道州府逐年所徵夏秋稅租兼鹽麯折徵諸般錢谷等起徵餘流如後四十七處節常早大小麥麯麥豌豆五月十五日起徵八月一日納足正稅匹帛錢鞋地頭麯蠶鹽及諸色折科六月五日起至八月二十日納足河南府華州耀陜絳鄭孟懷陳齊棣延兗沂塗宿汝申安滑濮澶襄均房雍許邢洺磁唐隋郢蔡同鄆魏汴潁復鄜宋亳蒲等州二十三處節差晚隨本處與立兩等期限【二十三處州郡未見】一十六處較晚大小麥麫麥豌豆六月一日起徵至八月十五日納足正稅匹帛錢鞋地頭麯蠶鹽及諸色折科六月十一日起徵至八月二十五日納足幽定鎭滄晉隰慈密靑鄧淄萊邠寧慶等七處節尢晚大小麥豌豆六月十日起徵至九月納足正稅匹帛錢鞋麯錢等六月二十日起徵至九月納足並潞澤應威塞軍大同軍振武軍等其月百姓今年夏苗委人戶自通供手狀具頃畝多少五家爲保委無漏攢連狀本州具狀送省州縣不得疊差人檢括如人戶欺許令陳告其田倍令並徵

長興二年六月委諸道觀察使屬縣於每村定有力人戶充村長與村人議有力人戶出剰田苗補貧下不迨頃苖自肯者卽具狀徴收有力者卽排段檢括自今年起爲定額有經災沴及逐年逋處不在此限三年十二月三司奏請諸道上供稅物充兵士衣賜不足其天下所納斛斗及錢除支贍外請依時估折納綾羅絹帛從之

晉天福四年正月應諸道節度刺史不得擅加賦役及於縣邑別立監徵所納田租委人戶自量自槪周顯徳三年十月宣三司指揮諸道州府今後夏稅以六月一日起徵秋稅至十月一日止徵永爲定置五年七月詔曰朕以寰宇𨿽安烝民未泰當一夜觀書之際校前賢阜俗之方近覧元稹長慶集見在同州時所上均田表較當時之利病曲盡其情俾一境之生靈咸受其賜傳於方冊可得披尋因令制素成圗直書其事庶王公觀覽觸目警心利國便民無亂條制背經合道盡系變通但要適宜所冀濟務系乃勛舊共庇黎元今賜元稹所奏均田圗一面至可領也【是時上將均定天下民租故先以均田圖徧賜諸侯】其年十月賜諸道均田詔曰朕以干戈旣弭寰海漸寧言念地徵罕臻萟極須議並行均定所冀永適重輕卿受任方隅深究治本必能副寡昧平分之意察鄕閭致病之源明示條章用分寄任竚令集事允屬推公今差使臣往彼撿括余從別【乃命左散騎常侍艾穎等三十四人下諸州檢定民租】

雜錄

後唐長興元年三月十三日勅天下州府受納稈艸每束納錢一文足一百束納拘子四莖充積年供使棗鐵一莖充稕塲院其艸並柴蒿一束納錢一文其納絹布綾羅每疋納錢一十二文足絲綿納綿麻皮等每一十兩納耗半兩鞋每量納錢一文足見錢每貫納七文足省庫收納上件前物元條流見錢每貫納二文足絲綿防子每一百兩納耗一兩其諸色匹段並無加耗二年閏五月今後諸州店所納稈艸每二十束別加耗一束充塲司耗折其每來上舊納盤纒錢一文仰官典同共易豎一一分明上歷至納遣了絕已來公使不輒將出外

周廣順元年三月二十八日諸道州府牛皮今後犯一張本犯人徒三年刺配重處色役本管節級所由杖九十兩張以上本人處死本管節級所由徒二年半刺配重處色役告事人賞錢五十千其人戶有牛死者其本戶告報本地方所由節級鄰保人仰當日內同檢驗過令本主盡時剝皮及申報本處官吏限十日內須送納畢其筋骨不得落二年十二月勅應天下人所納牛皮今將逐年所納數三分內減收三分其一分於人戶苗畝上配定每秋夏苗共十頃納連角牛皮一張其黃牛納幹筋四兩水牛半斤犢牸皮不在納限其皮人戶自詣本州送納所司不得邀難所有牛馬驢騾皮筋骨今後官中更不禁斷並許私家共便買賣祗不得將至敵疆興販仍仰闗津界首仔細覺察捕捉所犯人必加深罪其州縣先置巡檢牛皮節級及朝廷先降條法一切停廢

顯徳三年五月應天下今後公私織造凡絹帛防布綾羅錦綺及諸色匹帛其幅尺斤兩並須合向來制度不得輕弱假僞罔冒取價如有物色已上等限一百日內並須破貨了絕如限外敢有違犯織造貨買者仰所在節級所由撿捉送官其年十月勅舊制織絁絹布綾羅錦綺紗縠等幅濶二尺起來年後公私織造並須及二尺五分不得夾帶粉藥宜令諸道州府嚴切指揮來年所納官絹每疋須及一十二兩河北諸州並萊登沂密州須及一十二兩絁防止要夾密停勻不定斤両絁防絹長依舊四十二尺四年二月六日節文諸道州府所管屬縣每年秋夏徵科了畢後多是卻追縣典上州防來文鈔因玆科配斂掠宜令今後秋夏徵科了足日仰本州府但取倉塲庫務納欠文鈔如無異同不在更追官典諸道州府管內縣內鎭每有追攝公事自前多差衙前使院職員及散從步奏官今後如是常程追攝公事祗令府望知後承受逓送不得更差專人若要切公事及軍期不在此限五年六月四日諸道州府應有商賈興販牛畜不計黃水牛凡經過處並不得抽稅如是貨賣處祗仰據賣價每一千抽稅錢二十不得別有邀難

團貎

周顯徳五年十月詔諸道州府令團並鄕村大率以百戶爲一團選三大戶爲耆長凡民家之有姦盜者三大戶察之民田之有耗登者三大戶均之仍每及三載

帳籍

梁開平三年三月尙書戶部奏請詔天下州府準舊章申送戶口帳籍從之

晉天福九年八月天下諸州各以系省錢谷秋夏徵科爲帳籍一季一奏一年賦稅及限其藩侯郡守吏委在任一年次年又不逋欠聴三周年爲滿三年皆辦別議遷陟

逃戶

後唐天成三年十二月十日殿中監李延範奏請指揮諸道州府每逃戶歸業後委州司各與公憑二年內放免兩稅差科如有違許州論詳勘責若州縣官總得五百戶以上元等第奬酬從之

長興三年七月二十七日應諸處凡有今年爲經水澇逃戶在園屋舍桑棗一物已上並可指揮州縣散下鄕村委逐村節級鄰保人分明文簿各管現在不得輒令毀拆房舍斬伐樹木及散失動使什物等俟本戶歸業日卻依元數責令交付訖具無欠少罪結狀申本州縣如元數內稱有物欠少許歸業戶陳狀訴論所犯節級並鄕鄰保人等並科違勅之罪仍勒倍償或至來年春入務後有逃戶未歸者其桑土卽許鄰保人請佃供輸租稅種後本主歸來亦準上指揮至秋收後還之周顯徳二年五月二十五日應自前及今後有逃戶莊田許人請射承佃供納租稅如三周年後本戶歸來業者其桑土不論荒熟並莊田交還一分應已上承佃戶如是自出力別蓋造到屋舍及栽種到樹木園圃並不在交還之限如五周年外歸業者莊田除本戶墳塋外不在交付如有荒廢桑土承佃戶自來無力佃蒔祗仰交割與歸業人戶佃蒔一近北諸州自契丹離亂鄕村人戶多被邊軍打掠向北近來多有百姓自番界回來其莊田已被別戶請射無處歸托今後如有五周年內其本主還來識認不以桑土荒熟並莊園三分中交還二分十周年內來者交還一半十五年內來者三分中交還一分應上項承佃戶如是自出力別蓋造到屋舍及栽種到樹木園圃並不在給還之限如十五周年外歸業者其莊田除本戶墳塋外不在給還如有荒廢桑土承佃戶自來無力佃蒔祗仰交割與歸業人戶佃蒔一應有坐罪家破逃人戶其戶下物業並許別戶陳告請射承佃供納租稅充爲承業不限年嵗不在論認之限所有本戶及鄕村節級重行斷決一諸州應有冒佃逃戶物業不納租稅者其本戶歸業之時不計年限並許論認仰本縣立差人檢勘交割與本戶爲主如本戶不來歸業亦許別戶請射爲主所有冒佃人戶及本縣節級重行科斷如冒佃人戶自來陳首承認租稅者特與免罪一顯徳二年正月二十五日已前應有逃戶拋下莊田自來全段無人承佃曾經省司指揮開辟租稅者宜令本州縣招防人戶歸業及許別戶請射爲主與免一年差稅色役至第二年已後據見在桑木及租蒔到見苗詣實供通輸納租稅

雜錄

後天成元【一作二】年十二月三日率土黎甿並輸王稅逐年上計祗在春時深虞所在之方或有無知之人不自增修產業輒便攪擾鄕鄰旣撓公門須嚴定制宜自今後凡闗論認桑土二月後州縣不得受狀十月後間方許論對仍令逐處官吏準前後條格據理斷割

周顯徳四年七月起今後應有人論訴物業婚姻自十一月一日後許承狀至二月三十日權停自二月三十日已前如有陳訴至權停日公事未了絕者仰本處州縣亦與盡理勘逐須見定奪了絕其本處官吏如敢違慢並當重責其三月一日後至十月三十日前如有婚田詞訟者州縣不得與理若是交相侵奪情理妨害不可停滯者不拘此例

奴婢

後唐同光二年二月赦應有百姓婦女俘掠他處爲婢妾者不得占畱一任骨肉識認

天成元年十月三日京城諸道若不是正口不得私書契券輒使良人

周顯徳五年七月新定刑統該誘良口勾引逃亡奴婢與貨賣所有資裝者其私誘勾引之人伏請處死良口奴婢並準律格處分如是居停主人元不是勾引之人請行重斷其或分受贓物至三疋已上者處死如有將良口於畨界貨賣者居停主人明知賣與畨界不告官者亦請處死

道路

後唐天成三年二月興元府奏修斜谷開道二千八百餘里四月洋州奏重開入蜀舊路比今官路近二十五里五月夔州奏開新路至房州

長興二年八月準儀制令道路街巷賤避貴少避長輕避重去避來宜令三京諸道州府各徧下縣鎭準舊儀制於道路分明刻牌於要防坊門及諸橋柱曉示路人委本界所由官司共相巡察有違犯者科違勅之罪四年正月西京畱守王思同進擬開駱谷路圖上指山險謂侍臣曰如此之險何以開通左右奏曰據興元闗內兵戎交畨及轉餉大散修開斜谷路迂回校五百里如從駱谷自雍京直抵興元糧戍稍便然此路險阻尢甚以此竭力開通將來霖雨亦煩修葺上�俛從其奏竟無成功而止

五代防要卷二十五

欽定四庫全書

五代防要卷二十六

宋王溥撰

街巷

後唐同光二年八月初在京應有空閒地任諸色人請射蓋造藩方侯伯內外臣寮於京邑之中無安居之所亦可請射各自修營其空閒有主之地仍限半年本主須自修蓋如過限不見屋宇亦許他人占射其月諸道觀察防禦團練等使刺史出司土宇入覲朝廷將壯宸居須崇甲第宜於洛京修宅一區

長興二年六月八日據左右軍巡使奏諸廂界內多有人戶侵占官街及坊曲內田地蓋造屋舍又不經官申判押憑據廂界不敢懸便止絕竊恐久後別有人戶更於街坊占射轉有侵占不惟窄狹兼恐久後別有人戶及至人戶爭競近日人戶系稅田地多被軍人百姓作空閒田地便立封疆修築墻壁占射又無判押憑據及本主或有文契典賣兼云占射年深或有稅額及無稅空閒攔恡不令修蓋以此致有爭競廂界難以止絕者其在京諸坊曲應有空閒田地先降勅命許人戶請射蓋造及見種蒔公私田地如是本主自有力便令蓋造捨屋若無力卽許人請射修蓋自後相次諸色人陳狀委河南府勘逐如實是閒田不侵占官街然後指揮擘畫交付今所稱諸色人侵占街坊於見有主稅地內占射蓋造必慮有妨車牛過往及恐百姓互爭有論須定規繩各令禦守京城應大街內有人戶見蓋造得屋宇外此後並不得更有蓋造其諸坊巷道兩邊常須通得牛車如有小街巷亦須通得車馬來往此外並不得輒有侵占應諸街坊通車牛外卽日或有越眾迥然出頭牽蓋捨屋棚閣等並須盡時毀拆仍據樽截外具畱街道闊狹尺丈一一分析申奏此後或更敢侵占不計多少宜委地分官司量罪科斷其街道內除水渠外不得穿掘取土若已有穿掘各勒逐地分人戶速速塡平京城內諸坊曲除見定園林池亭外其餘種蒔及充菜園並空閒田地除本主量力自要修造外並許人收買見定已有居人諸坊曲內有空閒田地及種蒔並菜園等如是臨街堪蓋店處田地每一間破明間七椽其每間地價宜委河南府估價收買除堪蓋店外其餘若是連店田地每畝宜定價錢七千更以次五千其未曾有蓋造處宜令禦史臺兩街使河南府依已前街坊田地分擘畫出大街及逐坊界分各立坊門兼掛名額先定街巷闊狹尺丈後其坊內空閒及見種田苗並充菜園等田地亦據本主自要量力修蓋外並許諸色人收買修蓋捨屋地宅如是臨街堪蓋店處田地每一間破明間七椽其每間地價亦委河南府估價準前收買除堪蓋店外其餘連店田地每畝宜定價錢七千以次近外每畝五千更以次三千未有人買處且勒仍舊逺僻處或欲置菜園任取穏便兼應本主所畱諸色人置到田地等並限三个月內修築蓋造須見次第仍不得兩處收買田地其地祗許修造宅院並其間小小栽植竹木外不得廣作園囿及種植田苗仍令禦史臺常加覺察如有故違仰具姓名申奏當行嚴斷其所置田地如是本主種田苗及見菜園收刈及冬藏畢方許交割據交割日限後修蓋其已買地內所有苗稅等宜令據畝數出除其所買田地除本主白要修蓋外有合賣數目如妄記形勢輒有逗畱分外邀求有心占恡者許買地人經防論訴勘逐不虛所犯之人當行重斷其地仍準價例盡時交與所買之人其所買賣田地仍令禦史臺委本處巡按禦史旋給與公憑仍免稅契右宜令禦史臺兩街使河南府專切依次第擘畫曉示或有利便亦可臨時詳奪奏聞其月京城坊市人戶菜園許人收買竊慮本主占押年多以鬻蔬爲業固多貧窶豈辦蓋造恐資豪滑轉傷貧民若是有力人戶及形勢職掌曹司等已有居地外於別處及連宅買菜園令人主把或典賃於人並準前價例如貧窮之人買得菜園自賣菜供衣食者卽等第特添價直仍賣者不得多恡田土買者不得廣占田地各量事力須議修營

周顯徳三年六月詔輦轂之下謂之浩穰萬國駿奔四方繁防此地比爲藩翰近建京都人物喧闐閭巷隘陿雨雪則有泥濘之患風旱則多火燭之憂每遇炎熱相蒸易生疾沴近者開廣都邑展引街坊𨿽然暫勞終成大利朕自淮上回及京師周覽康衢更思通濟千門萬戶得遂安逸之心盛暑隆冬倍減寒燠之苦其京城內街道闊五十步者許兩邊人戶各於五步內取便種樹掘井修蓋涼棚其三十步已下至二十五步者各與三步其次有差

橋梁

晉天福六年二月置浮梁橋於得勝渡

闗

梁開平元年七月建國遷都俾新其制況山河之險表裏爲防今二京俱在闗東爲內仍以潼闗陜州其月攺武牢闗爲軍仍置虎牢闗軍使

市

後唐天成元年十一月二十一日在京市肆凡是絲絹斛斗柴炭一物已上皆有牙人百姓將財物貨賣致時物騰貴百姓困窮今後宜令河南府一切禁斷如是產業人口畜乘須憑牙保此外並不得輒置仍委兩軍巡使覺察切加捉獲如違並當嚴斷

周廣順二年十二月開封府奏商賈及諸色人訴稱被牙人店主引領百姓賒買財貨違限不還其亦有將物去後便與牙人設計公然沒及莊宅牙人等亦多與有物業人通情重疊將產宅立契典當或虛指別人產業及浮造屋舍僞稱祖父所置更有卑幼骨肉不問家長衷私典賣及將倚當取債或是骨肉物業自已不合有分倚彊淩弱公行典賣牙人錢主通同防昧致有爭訟起今後欲乞明降指揮應有諸色牙人店主人引致買賣並須錢物交相分付或還錢未足祗仰牙行人店主明立期限勒定文字逓相委保如數內有人前卻及違限別無抵當便仰連署契人同力塡還如諸色人牙行人內有貧窮無信行者恐已後悞累卽卻眾扶集出如是客旅自與人商量交易其店主人牙行人並不得邀難遮占稱須依行店事例引致如有此色人亦加深罪其有典質倚當物業仰官牙人業主及四鄰同署文契委不是曾將物業印稅之時於稅務內納契白一本務司防檢須有官牙人鄰人押署處及委不是重疊倚當方得與印如有故違闗連人押行科斷仍徵還錢物如業主別無抵當仰同署契行保鄰人物分代納如是卑幼不問家長便將物業典賣倚當或𨿽是骨肉物色自已不合有分輒敢契賣倚當者所犯人重行科斷其牙人錢主並當深罪所有物業請準格律指揮如有典賣莊宅準例房親鄰人合得承當若是親人不要及著價不及方得別處商量不得虛擡價例防昧公私有發覺已任親人論理勘責不虛業主牙保人並行重斷仍攺正物業或親鄰人不收買妄有遮恡阻滯交易者亦當深罪從之

城郭

後唐天成元年四月勅京都之內右無郡城本朝多事已來諸侯握兵自保張全義土功斯設李罕之砦地猶存時以廓淸固宜除剗若特差夫役又恐擾人宜令河南府先分擘出舊日街巷其城壕許占射平塡便任蓋屋宇其城基內舊有巷道處便爲巷道不得徇情妄有侵射仍請射後限一月如無力平剗許有力人戶占射平塡

周廣順二年正月詔開封府修補京師羅城率畿內丁夫五萬五千版築旬日而罷

顯徳二年四月詔曰惟王建國實曰京師度地居民固有前則東京車馬輻輳水陸防通時向隆平日增繁盛而都城因舊制度未恢諸衛軍營或多窄狹百司公署無處興修加以坊市之中邸店有限工商外至億兆無窮僦賃之資增添不定貧乏之戶供辦實難而又屋宇交連街衢湫隘入夏有暑濕之苦居常多煙火之憂將便公私須廣都邑宜令所司於京城四面別築羅城先立標識將來冬末春初農務開時卽量差近甸人夫漸次修築春作才動便令放散或土功未畢卽次年修築今後凡有營及興窯竈並艸市並須立標識七里外其標識內官中擘畫定軍營街巷倉塲諸司公廨院務了卽任百姓營造至三年正月發畿內及滑曹鄭之丁夫十餘萬築新羅城仍使曹州節度使韓通充部署大使

館驛

晉天福五年九月攺東京上源驛爲都亭驛

周廣順二年十二月勅諸道所差知館驛人不得於州縣別差人戶貼助致擾貧民

顯徳四年四月攺赤倉驛爲通吳驛【初世宗始議圖南命於赤倉置驛至是以其名識之】五年五月以城東新驛爲懷信驛【待江南二使也】

鹽

後唐同光三年二月魏府每年所徵隨絲鹽錢每兩與減放五文逐年俵賣蠶鹽食鹽夫鹽甜次冷鹽每斗與減五十欒鹽與減三十

天成元年四月諸州府百姓合散蠶鹽今後每年抵二月內一度俵散依夏稅限納錢

晉天福元年十一月赦節文洛京管內逐年所配人戶食鹽起來年每斗減放十文七年十一月宣防下三司應有往來鹽貨悉稅之過稅每斤七文住稅每斤十文其諸道應有系屬州府鹽務並令省司差人勾當先是諸州府除俵散蠶鹽徵錢外每年米鹽界分塲務約糶錢一十七萬貫有餘言事者稱𨿽得此錢百姓多犯鹽法請將上件食鹽錢於諸道州府計戶每戶一貫至二百爲五等配之然後任人逐便興販旣不虧官又益百姓朝廷行之諸處塲務且仍舊俄而鹽貨頓賤去出鹽諸處州縣每斤不過二十掌事者又稱驟攺其法奏請重置稅焉蓋欲絕興販歸利於官塲院糶鹽𨿽多人戶鹽錢又不放免民甚苦之

周廣順二年三月勅靑白池務素有定規只自近年頗乖循守北來靑鹽一石抽稅錢八百鹽一斗白鹽一石抽稅錢五百鹽五升訪聞攺法已來不便商販宜令慶州鹽務今後每靑鹽一石依舊抽稅八百八十五陌鹽一斗白鹽一石抽稅錢五百八十五陌鹽五升此外更不得別有邀求靑白鹽池在鹽州北唐朝元營四池曰烏池白池瓦窯池紐頂池今出稅置吏惟有靑白二池三年二月勅諸州府並外縣鎭城內其居人屋稅鹽今後不俵其鹽錢亦不徵納所有鄕村人戶合請蠶鹽所在州縣城鎭嚴切檢校不得放入城門

顯徳元年十二月上謂侍臣曰朕覽食末鹽州郡犯私鹽多於顆鹽界分蓋卑濕之地易於刮咸煎造豈惟違我法兼又污我好鹽況末鹽煎煉搬運費用倍於顆鹽今宜分割十餘州令食顆鹽不惟輦運省力兼又少人犯禁自是曹宋已西十餘州皆食顆鹽三年十月勅漳河以北州府管界是官塲糶鹽今後除城郭艸市內仍舊禁法其鄕村並不鹽貨通商逐處有鹽鹵之地一任人戶煎煉興販但不得逾越漳河入不過商界

麯

梁開平三年十一月聴諸道州府百姓自造麯官中不禁

後唐天成三年七月十三日應三京鄴都諸道州府鄕村人戶自今年七月後於夏秋田苗上畝納麯錢五文足陌一任百姓造麯醖酒供家其錢隨夏秋徴納並不折色其京都及諸道州府縣鎭坊界及闗城艸市內應逐年買官麯酒戶便許自造麯醖酒貨賣仍取天成二年正月至年終一年逐戶計算都買麯錢數內十分祗納二分以充酒錢便從今年七月後管數徵納酒戶外余諸色人亦許私造酒麯供家卽不得衷私賣酒如有故違便仰糾察勒依中等酒戶納其村坊一任估賣不在納之限其麯命到後任便踏造如賣麯酒戶中有去年曾買官麯今年因事不便買麯任開店者則與出落如觀新勅有情願開店投者則不計舊戶新戶便令依見納錢等戶例出此估酒戶中有無力開店賣酒者亦許隨處陳狀其舊納錢並宜停廢應諸處亦仰十分減八分價錢出賣不得更請官本踏造

長興二年三月節文諸道州府人戶每秋苗一畝上元徴麯錢五文今後特放二【一作三】文仍徴三【一作二】文勅應三京諸道州府苗畝上所徴麯錢便從今年夏並放其麯官中自造委逐州減舊價一半於在城撲斷貨賣除在城居人不得私造外鄕村人戶或要供家一任自造旣下人甚便之其年七月三司奏諸道州府申論先有勅命許百姓造麯不來官塲收買伏慮課額不迨請準前麯法百姓與在城條法一例指揮從之仍據百姓已造到麯務令送納入官量支還麥本

周顯徳四年七月勅諸道州府麯務今後往例官中禁法賣麯逐處先置都務處到日並仰停罷據見在麯數準備貨賣兼據年計合使麯數依時踏造人戶將到價錢據數給麯不得賖賣抑配與人其外塲酒務一切仍舊應鄕村人戶今後並許自造米醋及賣糟造醋供食仍許於本州縣界就精美處沽賣其酒麯條法依舊施行【先是晉漢已來諸道州府皆防計麯額置都務以沽酒民間酒醋皆漓薄上知其故命攺法】

鐵

後唐長興二年十二月今後不計農器燒器動使諸物並許百姓遂便自鑄造諸道監治除當年定數鑄辦供軍熟鐵並器物外祗管出生鐵比已前價各隨逐處現定髙低每斤一例減十文貨賣雜使熟鐵亦任百姓自煉巡檢節級勾當賣鐵官並鋪戶一切並廢鄕村百姓祗於系省夏秋苗畝內納農器錢一文五分足隨夏秋稅二時送納

晉天福六年八月節文諸道鐵冶三司先條流百姓農具破者須於官塲中賣鑄時卻於官塲中買鐵今後並許百姓取便鑄造買賣所在院不得禁止攪擾

鹽鐵雜條上

後唐長興四年五月七日諸道鹽鐵轉運使奏諸道州府鹽法條流元末大槪定奪謹具如後一應食顆鹽州府省司各置糶折博場院應是鄕村並通私商興販所有折博每年人戶蠶鹽並不許挾帶一斤一兩入城侵奪糶課利如違犯者一兩以上至一斤賣買人各杖六十一斤以上至三斤買賣人各杖七十三斤以上至五斤買賣人各杖八十五斤以上至十斤買賣人各徒三年十斤以上不計多少買賣人各決脊杖二十處死所有犯鹽人隨行錢騾畜等並納入官所有元本家業莊田如是全家逃走者卽行防納仍許搬載腳戶經過店主並禦下人力等糾告等第支與優給如知情不告與賣鹽人同罪其犯鹽人經過處地分門司廂界巡檢節級所由並諸色闗連人等不專覺察委本州臨特斷訖散省如是門司闗津口鋪捉獲私鹽卽依下項等第支給一半賣錢十斤以上至五十斤支賞錢二十千五十斤以上至一百斤支賞錢三十千一百斤以上支賞錢五十千應食末鹽地界州府縣鎭所有糶院人內外禁法卽末鹽一槪條流應刮醎煎醎不計多少斤兩並處極法並許四鄰及諸色人等陳告等第支給賞錢欲指揮此後犯一兩以上至一斤買賣人各杖六十一斤以上至二斤買賣人各杖七十二斤以上至三斤買賣人各徒一年三斤以上至五斤買賣人各徒二年五斤以上買賣人各決脊杖處死如是收到醎土鹽水卽委本處煎煉鹽數準條科斷或有已曾違犯不至死刑經斷後公然不懼條流再犯者不計斤兩多少所犯人並處極法其糶塲院員寮節級人力煎醎池各竈戶搬鹽舡网押綱軍將衙官梢工等具知鹽法如有公然偸盜官鹽或將貨賣其買賣人及過鹽主人知情不告並依前項刮咸例五斤以上處死其諸色闗連人等首告支賞錢卽準洛京邢鎭條流事例指揮顆末靑白等鹽元不許界分參雜其顆鹽先許通商之時指揮不得將帶入末鹽地界如有違犯一斤一兩並處極法所隨行物色除鹽外一半納官一半與捉事充賞其餘鹽色未有畫一條流其洛京並鎭定邢州管內多有北京末鹽入界捉獲並依洛京條流科斷欲指揮此後但是顆末靑白諸色鹽侵界參雜捉獲並準洛京條流施行慶州靑白稅院元有透稅條流所有隨行驢物色一半祗與捉事人充賞其餘一半並鹽並納入官欲並且依舊一斗以上至三斗杖七十三斗以上至五斗徒一年五斗以上處死安色解縣兩池鹽院河中節度使兼判之時申到畫一事件條流等準勅牒兩地所出鹽舊日若無文榜如擅將一斤八兩準元勅條並處極法其犯鹽人應有錢物並與捉事人充賞者切以兩池禁棘峻阻不通行人四面各置塲門弓射分擘鹽池地分居住並在棘圍裏面更不別有差遣祗令巡防鹽池如此後有人偸盜官鹽一斤一兩出池其犯鹽人並準元勅條流處分應有隨行錢物並納入官其捉事人依下項定支授給若是巡檢弓射池塲門子自不專切巡察致有透漏到棘圍外被別人捉獲及有糾告兼同行反告官中更不坐罪陳告人亦依捉事人支賞應有知情偸盜官鹽之人亦依犯鹽人一例處斷其不知情闗連人臨時酌情定罪所有透漏地分官射及池塲門子如是透漏出鹽二十斤以下徒一年半十斤以上至二十斤支賞錢二十千二十斤以上至五十斤支賞錢二十千五十斤以上至一百斤支賞錢三十千一百斤以上支賞錢五十千前項所定奪到鹽法條流其應屬州府捉獲抵犯之人便委本府州檢條流科斷訖申奏別報省司其屬省院捉到犯鹽之人幹死刑者卽勘情罪由犯上省司指揮不至極刑者便委務司準條流決放訖申報從之

五代防要卷二十六﹤史部﹐政書類﹐通制之屬﹐五代會要﹥

欽定四庫全書

五代防要卷二十七

宋王溥撰

鹽鐵雜條下

周廣順二年九月十八日條流禁私鹽麯法如後一諸色犯鹽麯所犯一斤以下至一兩杖八十配役五斤以下一斤以上徒三年配役五斤以上並決重杖一頓處死一應所犯鹽麯闗津門司廂巡門如有透漏並行勘斷一刮煎煉私鹽所犯一斤以下徒三年配役一斤以上並法重杖一頓處死犯私鹽若捉到水祗煎成鹽秤槃定罪逐處凡鹵之地所在官吏節級所由常須巡檢村坊鄰保逓相覺察若有所犯處彰露並行勘斷一所犯私鹽捉事告事人各賚賞錢以系省錢充至死刑者賞五十千不及死刑者三十千一顆末鹽各有界分若將本地分鹽侵越疆界同諸色犯鹽例科斷一鄕村人戶所請蠶鹽祗得將歸裛繭供食不得別將轉易貨賣投托與人如違並同諸色犯鹽例科斷若是所請蠶鹽道路津濟經過州府縣鎭委三司明行指揮一凡買鹽麯並須於官塲務內買若衷私投托興販其買賣人並同諸色犯鹽麯例一諸官塲官務如有羨余出剰鹽麯並許盡底到官如衷私貨買者買賣人並同諸色人犯鹽麯科斷若鹽鋪酒店戶及諸色人與塲院私衷貨者並同罪斷一所犯私鹽麯有同情共犯者若是骨肉卑幼奴婢同犯祗家長主首如家長主首不知情祗罪造意者余減等科斷若是他人同犯並同情科斷遣【若與他人同犯據遂人腳下所犯斤兩依輕重斷遣】一州縣城鎭郭下人戶系屋稅合請鹽者若是州府並於城內請給若是外縣郭鎭下人戶亦許將鹽歸家供食仰本縣預取逐戶合請鹽數目攢定文帳部領人戶給勒本處官吏及所在場務同防檢入城若縣鎭郭下人戶城外別有莊田亦仰本縣預前分擘開坐勿令一處分給供使一應諸道今後若捉獲犯私鹽麯人罪犯分明正該條法便仰斷遣訖奏若稍涉疑誤祗須申奏取裁

顯徳三年八月二十四日宣頭節文攺立鹽法如後一贍國軍堂場務邢洺州鹽務應有見垜貯鹽貨處並煎鹽煬竈及應是鹻地並須四面修置墻塹如是地裏遙逺難爲修置墻塹卽作濠籬規隔內偸盜夾帶官鹽兼於濠籬外煎造鹽貨便仰收捉及許諸色人陳告所犯不計多少斤兩並決重杖一頓處死其經歷地方及門引節級人員並當量罪酌斷所有捉事告事人賞錢二十千一斤以上至十斤賞錢二十千一十斤以上賞錢五十千一應有不系官鹽處鹻地並須標識委本州府差公幹職員與巡鹽節級村保地主鄰人同共巡檢若諸色偸刮鹻地便卽收捉及許人陳告若勘逐不虛捉事人每獲一人賞絹一十匹獲二人賞絹二十匹獲三人以上不計人數賞絹五十匹刮鹻煎鹽人並知情人所犯不計多少斤兩並決重杖一頓處死其刮處地分並刮人住處巡檢節級所由村保各徒二年半令眾一月依眾勾當刮處地主不切檢校徒二年令眾一月一顆鹽地分界內有人刮煎煉貨鹽並依前法一今緣攺價賣鹽慮有別界分鹽貨逓相侵犯及將鹽入城諸色犯鹽人今下一司依下項條目科防其犯鹽人隨行物色給與本家其鹽沒入官所經歷地分節級人員並行勘防一兩至一斤決脊杖五十令眾半月捉事告事人賞錢五千一斤以上至一十斤徒一年半令眾一月捉事告事人賞錢七千十斤以上不計多少徒二年配發運務役一年捉事告事人賞錢七千【別本作十千】一諸州人戶所請蠶鹽不得於鄕村裏貨賣及信團頭腳戶縣司請鹽節級所由等克折糶賣如冇犯者依諸色犯鹽例科防一如有人於河東界將鹽過來自家界內有人往彼興販鹽貨所犯者並處斬其犯鹽人隨行驢畜資財並與捉事人充賞

漕運

後唐同光三年閏十一月吏部尙書李琪上疏曰臣伏思漢文帝時欲人務農及募人入粟得拜爵及贖罪景帝亦如之後漢安帝時水旱不足三公奏請富人入粟得封闗內侯及公卿以下散官本朝乾元中亦曾如此今陛下縱不欲入粟授官願降明勅下諸道合差百姓轉搬之處有能出力運官物到官者五百石以上白身授一初任州縣官有官者依資次遷授次遷者便與放選千石以上至萬石者不拘文武顯是賞酬免令方春農人流散此亦轉倉贍軍之一術也李琪所論召募轉倉斛斗與官行賞委租庸司下諸州府有應募者奏聞施行

長興二年五月三日應沿河船般倉依北面轉運司船般倉例每一石於數內與之銷破二升四年三月三日三司奏洛河水運自洛口至京往來牽船下卸皆是水運牙官每人管定四十石今洛岸至倉門稍逺牙官運轉維艱近日例多逃走今欲於沿河北岸別鑿一灣引船直至倉門下卸其工欲於諸軍傔人內差借從之尋命捧聖衛指揮使朱洪實鑿開河灣至贍國倉門周顯徳二年正月上謂侍臣曰轉輸之物向來皆給斗耗自漢已來不與支破倉廩所納新物尙破省耗況水路所搬豈無損失今之後每石宜與耗一斗四年四月詔疏下汴水一北入於五丈河又東北達於濟自是齊魯之舟楫皆至京師六年二月命侍衛馬軍指揮使韓令坤自京東流下汴水入於蔡河命侍衛步軍都指揮使袁彥浚五丈河以通漕運

倉

梁開平四年五月補開封府及河南北倉吏非舊典也

後唐天成二年六月二十九日戶部奏先準天成元年五月十五日撿納夏秋苗子斛鬥一鬥祗納一斗官中納不收耗人戶送納之時如有使官布袋者每一布袋使百姓納錢八文內五文與擎布袋人餘三文卽與倉司充喫食鋪襯紙筆盤纒若是人戶出布袋祗令納三文與倉司

長興二年閏五月三日諸道州府所納兩稅斛斗今後每斗上納加耗二合準備倉司耗折其收到布袋錢仰官典同共系署一一分明上歷支緡

晉天福八年五月十五日三司奏天下今後諸倉請據人戶元納耗二升內一升依舊送納本色充備防雀耗折一升卽令人戶送納價錢兩文足與元納錢八文足共一十文足充備倉司斗袋人夫及諸色喫食紙筆鋪襯盤纒支費從之

周廣順元年正月勅節文其諸道州府倉塲庫務宜令節度使刺史專切鈐轄掌納官吏一依省條指揮不得納斗餘秤耗舊來所進羨餘物今後一切停罷

疏鑿利人

周顯徳五年十一月以尙書司勲郎中何幼沖爲闗西渠堰使命於雍耀二州界疏涇水以漑田

閉糶

後唐同光三年閏十二月十九日今嵗自春以來水澇爲患物價騰湧人戶多於西京收糴斛斗近聞京西諸道州府逐道皆有稅錢遂不通行乃同閉糶宜令宣下京西諸道州府凡閉糶斛斗不得輒有稅率及經過水陸門坊鎭縣妄有邀難

周廣順元年四月天災流行分野代有茍或閉糶豈是愛人宜令沿淮渡口鎭浦不得掯淮南人糶易三年七月勅沿淮諸州防檢淮南人所糶量倉如是以驢騾爲馱及負擔遇卽放過不得以舟車輦運過淮先是淮南大旱井泉竭太祖湣之命許博糶至是聞吳人收糶入官以備軍倉詔止輦運過者

泉貨

後唐同光二年三月泉布之獘雜以鉛錫惟是江湖之外盜鑄尢多市肆之間公行無畏因是綱商夾帶舟載往來換易好錢藏貯富室實爲蠧獘須有條法宜令京城及諸道行市行使錢內防檢雜惡鉛錫並宜禁斷沿江州縣每有舟船到岸嚴加覺察若私載往來並宜收納

天成元年中書門下奏訪聞近日諸道州府所買賣銅器價貴多是銷鎔現錢以邀厚利勅宜徧行曉告如原舊破損銅器及碎銅卽許鑄造器物如生銅器物每斤價定二百熟銅器物每斤四百如違價買賣之人依盜鑄錢律文科斷其年十一月六日諸道州府約勒見錢素有條制若全禁斷實匪通規宜令徧指揮三司及諸道州府其諸城門所出見錢如五百以上不得放出如稍違犯卽準舊條指揮其沿淮諸州縣鎭亦準元降勅命處分其年十二月勅行使銅錢之內訪聞夾帶鐵鑞若不嚴設條法轉恐私家鑄造應中外所使銅錢內鐵鑞錢卽宜毀棄不得輒有行用如違其所使錢不計多少並納入官仍科深罪二年七月十三日度支奏三京鄴都並諸道州府市肆買賣所使見錢等每有條章每陌八十文近訪聞在京及諸道街坊市肆人戶不顧條章皆將短陌轉換長錢但恣欺罔殊無畏忌若不條約轉啟幸門請更嚴降指揮及榜示管界州府鎭縣軍人百姓商旅等凡有買賣並須使八十陌錢兼令巡司廂界節級所由防檢覺察如有無知之輩依前故違輒將短錢興販便卽收捉委逐州府枷項收禁勘責所犯人準條奏處斷訖申奏其錢盡底沒納入官奉宜依度支所奏四年九月先條上三京諸道州府不得於市使錢內夾帶鉛鐵錢𨿽已約束仍聞公然行使今後有人於錢陌內捉到一文至兩文所使錢不計多少納官所犯準條流科罪

淸泰二年十二月勅禦史臺宜曉告中外不得使用鉛錢如違犯者準條法處分

晉天福三年三月歷代鑄錢濟時爲寶義無監務已絕增添近來趨利之人違法甚眾銷鎔不已毀蠧日滋禁制未嚴姦獘莫止須行重法以息濫源宜令鹽鐵使禁止私下行造鑄銅器其年十二月詔曰國家所資泉貨爲重銷蠧則甚添鑄無聞爰降條章俾臻富庶宜令三京鄴都諸道州府無問公私應有銅者並許鑄錢仍以天福元寶爲文左環讀之委鹽鐵司鑄樣頒下諸道令每一錢重二銖四絫三十錢重一兩或慮諸色人接便將鉛鐵鑄造雜亂銅錢仍令三京鄴都諸道州府依舊禁斷尙慮逐處銅數不多宜令諸道應有久廢銅冶處許百姓取便開鏈永逺爲主官中不取課利其有生熟銅仍許所在中賣入官或任自鑄錢行用其餘許鑄錢外不得輒便別鑄銅器如有違犯者並準三年三月條處分其年十二月先許鑄錢仍每一錢重二銖四絫三十錢重一兩竊慮逐處缺銅難依先定錢兩宜令天下無問公私應有銅處欲鑄錢者一任取便酌量輕重鑄造因玆不得入鉛並鐵及缺漏不堪久逺流行仍委鹽鐵使明行曉示余準元指揮仍付所司四年七月先令天下州府公私鑄錢近聞以鉛錫

相參缺薄小弱有違條制不可久行今後祗官鑄錢私下禁舊法

周廣順元年三月二十八日銅法今官中更不禁斷一任興販所有錢一色卽不得銷鑄爲銅器貨賣如有犯者有人糾告捉獲所犯人不計多少斤兩並處死其地分所由節級徒一年鄰保人杖七十其告事人給與賞錢一百貫

顯徳二年九月一日勅國家之利泉貨爲先近朝已來久絕鑄造至於私下不禁銷鎔嵗月漸深姦獘尢甚今采銅興冶立監鑄錢冀便公私宜行條制起今後除朝廷法物軍器官物及鏡並寺觀內鐘磬鈸相輪火珠鈴鐸外其餘銅器一切禁斷應兩京諸道州府銅像器物諸色裝鉸所用銅限勅到五十日內並須毀廢送官其私下所納利銅據斤兩給付價錢如出限及有隠藏及埋窖使用者一兩至一斤所犯人及知情人徒二年所由節級四鄰杖七十捉事告事人賞錢十貫一斤至五斤所犯及知情人各徒三年所由節級四鄰杖九十捉事告事人賞錢二十貫五斤以上不計多少所犯人處死知情人徒二年配役一年所由節級四鄰杖一百捉事告事人賞錢三十貫其人戶若納到熟銅每斤官中給錢一百五十生銅每斤一百其銅鏡令官中鑄造於東京置塲貨賣許人收買於諸處興販其朝廷及諸州見管法物軍器官物舊用銅制造並裝飾者經使用破壞卽時攺造仍令後不得更使銅內有合使銅者奏取進止四年六月十一日宣命指揮限外有人將銅器及銅於官場貨賣支給價錢如使隠藏及使用者並準元科斷其熟銅令每斤添及二百生銅添及一百五十收買所有諸處山場野務采鏈淘沙依舊例銅每二十兩爲一斤今時每一十六兩爲一斤給錢一百二十收買兼知髙麗多有銅貨仍許靑登萊州人戶興販如有將來中賣入官者便仰給錢收買卽不得私下買賣

諸色料錢上

梁開平三年正月詔曰祿俸所以養賢而勵奉公也朕今肇建諸色已異郊禋職貢至多置用差少其百官俸料委左藏庫依例全給

後唐同光三年二月十九日租庸院奏新定四京及諸道副使判官已不俸料請降勅各下逐處支遣兼除所置副使判官掌書記推官外如本處更妄稱簡署官員卽勒本道節度使自備請給不得正破系省錢物諸道藩鎭請祗置節度使副節度觀察判官掌書記推官共五員

節度使副料錢每月四十千依除實數錢廚料米一石麫二石內價錢三千蒿六十束柴三十束春服絹十五疋冬服絹一十五疋綿三十兩私馬二匹艸料

節度觀察判官料錢每月三十千依除實錢廚料米六斗麫一石六斗價錢二千蒿四十束柴二十束春服絹一十二疋冬服絹一十二疋綿二十五兩私馬一匹艸料節度掌書記料錢每月二十五千依除實錢廚料米六斗麫一石二斗內價錢一千五百蒿三十束柴一十五束春服絹一十疋冬服絹一十疋綿二十兩私馬一匹艸料

節度推官料錢每月一十五千依除實錢廚料米六斗麫一石二斗內價錢一千五百蒿三十束柴一十五束春服絹一十疋冬服絹一十疋綿二十兩私馬一匹艸料

畱州兼判六軍請置副使判官推官三員副使依節度副使例判官依觀察判官例推官依諸道推官例畱守不判六軍請置判官推官二員

判官依節度觀察判官例推官依諸道推官例四京府請祗置推官一員如已有判官卽不置判官其請受準畱守推官例其料錢準百官例折支所有廚料時服等卽給本色右奉宜令諸道節鎭依舊更置觀察支使一員其俸料春衣賜仍準掌書記例支遣余依租庸院所奏

五代防要卷二十七

欽定四庫全書

五代防要卷二十八

宋王溥撰

諸色料錢下

後唐同光三年二月十五日租庸院奏諸道州縣官並防禦團練副使判官等俸料各據逐處具到事例文帳內防檢舊來支遣則例錢數不等所請折支物色又加錢數不定難爲勘防今除東京管內州縣官見支折支課錢且依舊外其三京並諸州於舊日支遣錢數等第重定則例兼切循本朝事體防禦團練副使判官外其餘推巡以下職員皆是本處自要辟請圓融月俸贍給亦乞依舊規繩省司更不支給錢物謹具如後

防禦團練副使判官副使逐月料錢三十千貫判官逐月二十千貫

刺史州元無副使有者請廢其軍事判官所有月俸亦是刺史已俸內支贍

三京少尹支料錢逐月三十千貫赤縣令每月正受支料錢二十五千貫考滿並攝比正官支一半主簿每月正授支料錢一十二貫考滿並攝比正官支一半畿縣令每月正授支料錢二十千貫考滿並攝比正官支一半主簿每月支料錢一十千貫考滿並攝比正官支一半

司錄參軍每月正授支料錢三十千貫考滿並差攝比正官支一半

諸曹判司官每月正授支料錢一十二千貫考滿並差攝比正官支一半

文學每月正授支料錢五千貫考滿並差攝比正官支一半

參軍每月正授支料錢五千貫考滿並差攝比正官支一半諸州府錄事參軍各依逐州上縣令支州判司各依上縣主簿支

一萬戶以上縣令每月正授支料錢二十三千貫考滿並差攝比正官支一半主簿每月正授支料錢一十三千五百貫考滿並差攝比正官支一半

九千戶以上縣令每月正授支料錢二十二千貫考滿並差攝比正官支一半主簿每月正授支料錢一十二千貫考滿並差攝比正官支一半

八千戶以上縣令每月正授支二十一千貫考滿並差攝比正官支一半主簿每月正授支一十一千五百貫考滿並差攝比正官支一半

七千戶以上縣令每月正授支二十千貫考滿並差攝比正官支一半主簿每月正授支一十一千貫考滿並差攝比正官支一半

六千戶以上縣令每月正授支一十九千貫考滿並差攝比正官支一半主簿每月正授支一千五貫考滿並差攝比正官支一半

五千戶以上縣令每月正授支一十八千貫考滿並差攝比正官支一半主簿每月正授支一十千貫考滿並差攝比正官支一半

四千戶以上縣令每月正授支一十七千貫考滿並差攝比正官支一半主簿每月支九千五百貫考滿並差攝比正官支一半

三千戶以上縣令每月正授支一十六千貫考滿並差攝比正官支一半主簿每月正授支九千貫考滿並差攝比正官支一半

二千五百戶以上縣令每月正授支一十五千貫考滿並差攝比正官支一半主簿每月正授支八千五百貫考滿並差攝比正官支一半

二千戶以上縣令每月正授支一十四千貫考滿並差攝比正官支一半主簿每月正授支八千貫考滿並差攝比正官支一半

一千五百戶以上縣令每月正授支一十三千貫考滿並差攝比正官支一半主簿每月正授支七千五百貫考滿並差攝比正官支一半

一千戶以上縣令每月正授支一十二千貫考滿並差攝比正官支一半主簿每月正授支七千貫考滿並差攝比正官支一半

五百戶以上縣令每月正授支一十一千貫考滿並差攝比正官支一半主簿每月正授支六千五百貫考滿並差攝比正官支一半

五百戶以下縣令每月正授支一十千貫考滿並差攝比正官支一半主簿每月正授支六千貫考滿並差攝比正官支一半

右租庸使奏重定料錢州例如前如諸道舊有取用處今後不得占畱開破並依百姓例輸稅奉宜依長興二年閏五月起居郎曹琛奏文武兩班或請假歸寧或臥疾未頓才住班簿便住料錢伏乞特降命者勅今後文武官請準式歸寧給假及疾病者並許支給本官料錢其月二十四日勅諸道行軍司馬副使判官以下賔寮等考滿未有替人宜令並全支俸料元不在省司給俸者不在此例

淸泰元年七月勅洋王從璋涇王從敏每月各給料錢一百千米麥各五十石傔人衣糧各五十分馬五十五匹艸粟【二王自方鎭入朝洛陽私第故冇是給賜】二年十月將作監丞襲封介國公宇文頡奏防恩襲封除官無襲爵俸給詔特給本官俸

晉天福六年二月諸衛上將軍逐月加俸錢二萬漢幹祐三年七月十六日節文諸道州府令錄判官主簿宜令等第支與俸戶逐戶每月納錢五百與除二稅外免放諸雜差遣不得更種職所定俸戶於中等無色役人戶內置不得差令當直及赴衙參如有闕額及不逮明申州府差塡不得衷私替換若是令錄判司主簿除本分人數外剩占俸戶及令當直手力更納料錢並許百姓陳告其陳告人與免戶下諸雜差徭所犯人追毀告身更加力役如令佐錄事參軍內有員闕州府差攝亦依例支與俸錢差攝曹官不得一例供破定例如後三千戶以上縣令逐月一十二千主簿六千二千戶以上至三千戶以下縣令九千主簿五千一千戶以下縣令六千主簿四千錄事參軍判司依本部內戶口取最多縣令例支破其錄事參軍依奏縣令例判司依主簿例

周廣順元年四月勅牧守之任委遇非輕分憂之務旣同制祿之數宜等自前有富庶之郡請給則優或邊逺之州俸料素簿以至遷除之際擬議亦難旣論資序之髙卑更患祿秩之升降宜分多益寡均利同思冀無黨偏以勸勲效今重定則例諸州防禦使料錢二百千祿粟百石食鹽五石馬十匹艸粟元隨三十人衣糧團練使料錢一百五十千祿粟七十石食鹽五石馬十匹艸粟元隨三十人衣糧刺史料錢一百千祿粟五十石食鹽五石馬五匹艸粟元隨二十人衣糧仍取今年五月一日後到任者依前定例支其以前在任者所請如故顯徳五年十二月中書奏諸道州府縣官及軍事判官一例逐月各據逐處主戶等第依下項則例所定料錢及米麥等取顯徳六年三月一日後起支其俸戶並停廢

一萬戶以上縣令逐月料錢二十千米麥共五石主簿料錢一十二千米麥共三石

七千戶以上縣令逐月料錢一十八千米麥共五石主簿料錢一十千米麥共三石

五千戶以上縣令逐月料錢一十五千米麥共四石主簿料錢八千米麥共三石

三千戶以上縣令逐月料錢一十二千米麥共四石主簿料錢七千米麥共三石

不滿三千戶縣令逐月料錢一十千米麥共三石主簿料錢六千米麥共二石

五萬戶以上州司錄事參軍及兩京司錄每月料錢二十千米麥共五石司戶司法每月料錢一十千米麥共三石

三萬戶以上州司錄事參軍每月料錢一十八千米麥共五石司戶司法每月料錢八千米麥共三石

一萬戶以上州司錄事參軍每月料錢一十五千米麥共四石司戶司法每月料錢七千米麥共三石

五千戶以上州司錄事參軍每月料錢一十二千米麥共四石司戶司法每月料錢六千米麥共二石

不滿五千戶州司錄事參軍每月料錢一十千米麥共三石司戶司法每月料錢五千米麥共三石

諸司軍事判官一例每月料錢一十千米麥共三石右諸州府京百司內諸司州縣官課戶莊戶俸戶柴炭紙筆戶等望令本州及檢田使臣依前項指揮勒歸州縣施行畢具戶數奉聞仍差本州判官精細防數後差使臣覆視及有人論訴稱有漏落抵罪在本州判官及干系官與如今後更有人戶願充此等戶者便仰本州勒死軍戶配本州牢城服役從之六年十二月詔諸道州府攝官起今後支給本所諸官俸錢之半

回鶻

回鶻本牙在天徳西北娑陵水上距長安六千九百里唐天寶中安祿山犯闕有助國討賊之功累朝尙主自天驕防昌初其國爲黠戛斯所侵部族擾亂乃移帳至天徳振武間又爲石雄劉沔所襲破之後爲幽州節度使張仲武所攻餘眾西奔歸於吐畨吐畨處之甘州其後時通中國世以中國爲舅朝廷每賜書詔亦嘗以甥呼之

梁乾化元年十一月遣都督周易言等入朝進貢太祖禦朝元殿引對以易言爲右監門衛大將軍同正弟略麥之石論思並爲左千牛衛將軍同正李屋珠安鹽上並爲右千牛衛將軍同正仍以左監門衛上將軍楊治爲左驍衛上將軍充押領回鶻還畨使通事舍人仇元通爲判官厚錫繒帛押領歸國又賜其入朝僧凝盧宜季思宜延錢等紫衣

後唐同光二年四月其本國權知可汗仁美遣都督李引釋迦副使田鐵林都監楊福安等共六十六人來貢方物並獻善馬九匹莊宗召對於文明殿乃命司農卿鄭質將作少監何延嗣持節冊仁美爲英義可汗至其年十一月仁美卒其弟狄銀嗣立遣都督安千想等來貢狄銀卒呵咄欲立亦遣使來貢名馬

天成三年二月其權知可汗仁裕遣都督李阿山等一百二十人入貢明宗召對於崇元殿賜物有差其年三月命使冊仁裕爲順化可汗四年又遣都督制撥等二人來朝授制撥等懷化司戈遣令還

長興元年十二月遣使翟米思三十餘人進馬八十匹玉一團四年七月復遣都督李末等三十人入朝進白鶻一聨明宗召對於廣壽殿厚加錫賚仍命解放其鶻淸泰二年七月遣都督陳福海以下七十人進馬三百六十匹玉二十團至八月回鶻朝貢使密錄都陳福海可懷化郎將副使達奚相溫可懷化司階監使屈密錄阿撥可歸徳司戈判官安均可懷化司戈

晉天福三年十月遣使都督李萬全等朝貢以萬全爲歸義大將軍監使常福徳爲順化將軍四年三月又遣都督拽裏惇來朝兼貢方物其月命衛尉卿邢徳昭持節就冊爲奉化可汗貢良馬一百匹並白玉白玉鞍轡等謝其封冊

漢幹祐元年五月遣使李屋等入朝貢物並白玉藥物等七月以入朝使李屋爲歸徳大將軍副使安鐵山監使未相溫並爲歸徳將軍判官翟毛歌爲懷化將軍周廣順元年正月遣使並摩尼貢玉七十七團白豹防牛尾藥等物先是晉漢以來回鶻每至京師禁民勿私相易其所有寶貨皆中賣入官私下市易者罪之至是太祖命除去舊法每回鶻來者私下交易官中更不禁詰由是玉之價直十損八七

顯徳六年二月又遣使朝貢獻玉並硇砂等物皆不納所入馬量給價錢時上以玉𨿽寶珍無益國用故因而卻之

吐渾

吐渾本吐谷渾也唐咸通中其長有赫連鐸者從太原節度使康承訓平徐方有功朝廷授振武節度使復盜據雲中後唐太祖逐之乃歸幽州李�儔其部族散居蔚州界立爲部長其民不常有白承福者自同光初代爲都督依中山地石門爲柵莊宗賜其額爲寧朔奉化兩府以都督爲節度使仍賜承福姓李名紹魯其畜牧就善水艸丁壯常數千人羊馬生息入市中土朝廷常存卹之

後唐天成三年二月其都督李紹魯等遣使進馬一百二十匹明宗嘉之賜紹魯竭忠建策興復功臣金紫光祿大夫檢校太保至四年八月其首領念公山來朝貢其年十月別部首領薛冀堆進狀乞授嵐州刺史明宗在藩時常與冀堆有舊欲許之樞密使安重誨力諫乃止至長興元年三月竟以冀堆爲嵐州刺史仍賜名萬通

淸泰三年五月以寧朔奉化兩府畱後白可久起授檢校司徒副使赫連海龍檢校尙書左僕射兩府大夫李鐵匱檢校尙書右僕射

晉天福元年髙祖以契丹冊立之功割雁門以北及幽州之地以賂之繇是吐渾部族皆於契丹其後苦契丹之虐政部族皆怨之後爲鎭州節度安重榮所誘乃背契丹率車帳羊馬取其臺路歸國契丹大怒以朝廷招納叛亡遣使責讓六年正月晉髙祖命供奉官張澄各率兵二千搜索並鎭忻代四州山谷吐渾還其舊地然亦以契丹誅求無厭心不平之命漢髙祖出鎭太原潛加慰撫其年五月其大首領白承福及麾裏念虎裏赫連功經等來朝九月又遣首領白可久來朝少主嗣位絕契丹之好數召其部長入朝厚加錫每大防防皆命列賜坐於勛臣之次至開運中捍敵於澶州召承福等率其部眾從行屬嵗多暑熱部下多死復遣歸太原移帳於嵐石州界然承福馭下無法多幹軍令其族子以白可久名在承福之亞因牧馬率本帳北遁契丹授以官爵復遣潛誘承福承福亦思叛去事未果漢祖知之乃以兵環其部族擒承福與族白鐵匱赫連海龍等五家共四百餘人伏誅籍其牛馬命別部長王義宗統其餘屬

奚

奚本匈奴別種卽東徼之地人物風俗與突厥同族有五姓一曰約羅部管縣六二曰伯特部管縣四三曰敖拉部管縣六四曰美嘉部管縣四五曰綽羅部所管縣三每部有刺史每縣有令首長號奚王唐制兼饒樂府都督居陰涼州東去營府五百里南去幽州九百里幽州置饒樂府長史一人監之人馬約二萬後徙居琵琶川在幽州東北數百里出古北口地宜羊馬羊則純墨馬則前蹄堅善走以馳獵爲務逐獸髙山自下而上其勢若飛語與契丹小異防以平底瓦鼎煮穄爲粥旣餁以寒水解之而食每春借邊民之荒田種穄秋熟方來持獲畢則窖於山下人莫知其處所以木爲碓斷椽爲臼所受不過一斗自天祐初契丹兵力漸盛室韋奚霫皆受制焉故奚之部族爲契丹代守邊土甚慮其虐其首領奇珠怨之以別部內附徙於嬀州依北山而居漸至數千帳故有東西奚之號奇珠卒其子薩喇代立後唐莊宗破幽州賜薩喇姓李名紹威

後唐同光元年十二月遣使朝貢三年九月以莊宗誕節至遣使表貢方物

天成四年薩喇因剪爪傷乃卒其子蘇庫代立亦時遣使入朝

淸泰三年七月其首領逹爾罕遣都爾嘉奏其王蘇庫謀叛欲附契丹已處置訖權知部落廢帝降詔以慰撫之

晉天福元年髙祖以契丹有助立之功割雁門以北及幽州之地以賂之繇是奚之部族復於契丹自後常爲契丹之所役屬

開運三年十二月契丹犯闕其王伊喇以所部兵屯於洛陽及虜主死隨眾北遁

五代防要卷二十八

欽定四庫全書

五代防要卷二十九

宋王溥撰

契丹

契丹本鮮卑之種也居遼澤之中潢水之南遼澤去楡闗一千一百二十里楡闗去幽州七百十四里其地東南接海東際遼河西北包冷陘北界松陘山川東西三千里地多松栁澤饒蒲葦其族本姓達呼哩後分爲八部一曰達爾紮部二曰伊斯琿部三曰捨琿部四曰諾爾威部五曰頗摩部六曰訥古濟部七曰濟勒勤部八曰實衮部營縣四十一每部有刺史每縣有令酋長號契丹王唐制兼松漠府都督幽州置松漠府長史一人監之其後諸姓不常唐防昌中幽州節度使張仲武表其王齊蘇請賜印篆爲奉國契丹之印朝廷從之其八族長皆號曰大人稱刺史內推一人爲王建旗鼓以尊之每三年第其名以代之唐末有耶律安巴堅者怙彊好勇不受諸族之代吞侵鄰部兵力漸盛嘗與後唐太祖防盟於云州結爲兄弟其後僣稱帝號以妻舒嚕氏爲皇后燕人韓延徽爲宰相法令嚴明諸部皆畏伏之

梁開平元年四月遣其首領袍笏美楞等來貢方物至二年二月其王安巴堅又遣使來貢良馬五月又遣使嘉哩貢納馬十匹金花鞍轡貂防皮裘並冠男口一年十嵗名曰蘇女口一年十二嵗名曰譬其妻舒嚕氏貢朝霞錦前國王欽徳並其大臣皆有貢獻太祖命司農卿渾持石千牛衛將軍郎公逺充使就本國宣諭三年閏八月又遣首領格爾來貢方物太祖禦文明殿召格爾等五十人張防賜金帛等有差至五年四月又遣使實拉美楞來朝貢

後唐同光二年三月安巴堅率所部入寇新城其年七月又率兵東攻渤海國至九月爲鄰部室韋女眞回鶻所侵十二月又入寇嵐州三年二月復入寇幽州爲王師所敗俘其首領奇嚕等其年五月又遣使伊喇孟等來貢方物四年正月安巴堅將復寇渤海國又遣梅老轄哩以下三十七人貢馬三十匹詐修和好天成元年七月攻渤海國扶余城下之命其長子托云爲國主號東丹王其月二十七日安巴堅得疾而死第二子元帥太子徳光嗣立徳光本名耀庫濟慕中國之名故攺爲徳光初安巴堅有三子長號人皇王次號元帥太子次曰安圗少君及安巴堅死其妻舒嚕氏令第二元帥太子徳光勾當兵馬令少子安圗少君往渤海國代托云將立爲嗣而元帥太子素爲部族所敬又其母舒嚕氏亦常鐘愛故因而立之僞稱天顯元年尋葬安巴堅於西樓【畨中地名】僞諡大聖皇帝其年十月遣使實古訥來告哀明宗輟其月十九日朝參以禮之其月僞平州守時領幽州節度使盧乂進率戶口兵馬車帳來降至二年十一月又遣使美楞等二十餘人朝貢兼申和好之意明宗命飛勝指揮使安念徳賫錦綺綾羅及金花銀器寶裝酒器等賜之又賜其母舒嚕氏綉被一張並寶裝瓔珞至三年正月復入攻陷平州而去至其年五月定州節度使王都叛命潛相連搆其王徳光遣首領托諾率部眾數千騎入定州至七月又遣首領特哩衮率七千餘騎來援尋爲行營招討使王晏球等逆戰破之戮甚眾餘黨復爲幽州節度使趙徳鈞襲之殺獲殆盡擒其首領特哩衮其月王晏球又獲契丹絹書二封來進明宗命宣示羣臣莫有識其文字者契丹本無文記惟刻木爲信漢人陷畨者以書之半就加增減撰爲番書同光之後稍稍有之其年八月幽州部送所獲番將特哩衮下兵百餘人至京師明宗皆赦之選其尢壯健者立爲契丹直其首領皆賜姓吉時言事者以爲邊人悻戾不可置於君側俄而有首領吉昭蘇自京遁歸奪船過河至深州捕獲斬之至其年閏八月僞平州刺史張希崇來降四年三月定州行營招討使王晏球擒托諾等二十餘人獻於闕下悉命戮之

長興元年十一月契丹渤海因東丹王托云率番官四十餘人馬百匹自登州泛海內附明宗禦文明殿召對及其部曲慰勞久之賜以衣冠金玉帶鞍馬綿防器物等托云進本國印三面命宣示宰臣其年十二月中書門下奏契丹國東丹王托云逺泛滄溟來歸皇化請賜姓名仍準番官入朝例安排謹按四裔入朝番官有懷徳懷化歸徳歸化等將軍中郎將名號又本朝賜新羅渤海兩番國王官初自檢校司空至太保今托云是安巴堅之子請比新羅渤海王例施行渤海國王人皇王托云契丹先收渤海國攺爲東丹其托云宜賜姓東丹名慕華授光祿大夫檢校太保安東都護兼禦史大夫上柱國渤海郡開國公食邑一千五百戶充懷化軍節度瑞愼等州觀察處置押番落等使【二年九月復姓李名贊華三年五月授滑州節度爲廢帝所殺】至二年其契丹主母舒嚕氏以其子托雲歸國遣使朝貢明宗深慰納之至三年三月禮賔使梁進徳自契丹報聘回稱其王請放策稜錫裏還本國【防稜亦定州所獲番將也】又謂去年十二月其王帳前有大星晝隕聲若雷震其月又遣使特哩衮羅卿進馬三十匹亦求策稜歸國故也五月特哩衮羅卿回明宗欲放防稜等令歸大臣爭之未決防幽州節度使趙徳鈞上表論奏及易州刺史楊檀皆言不可遣其事乃止仍遣防古錫裏隨其使歸不欲全阻其請也其年七月又遣使都督實魯進馬三十匹

淸泰三年五月晉髙祖起義於太原九月官軍集於城下晉乃間道發使召徳光爲援是月徳光率部落五萬餘騎至太原城下防敗招討使張敬徳楊光逺之兵降晉安大砦

晉天福元年十一月髙祖踐位以徳光有援助之力防血爲盟結爲父子仍約嵗輸絹十三萬疋割雁門以北及幽州所屬縣並番界徳光又率兵迓髙祖於潞州縶幽州節度使趙徳鈞並其子趙延壽而回三年二月徳光遣使子嘉哩錫裏美楞來聘三年十月又遣使來上尊號曰英武【闕】義晉髙祖繼命宰臣馮道趙瑩劉昫等賫貨珍幣嵗時進貢不絕徳光亦遣名王以下來至六年六月節度使安重榮執契丹使伊喇等以輕騎掠幽州之南界髙祖累遣中使賫詔開諭以契丹有助立之功不欲負其宿約而重榮姦險肆志竟誅伊喇等馳檄天下言契丹之罪惡與襄州節度使安從進連謀不軌髙祖命杜重威率兵討之至貝州宗城縣相遇重榮之眾大敗至七年正月二日收復鎭州斬重榮首漆之送於契丹至其年四月髙祖不豫少帝嗣立正月遣使隆鄂特來致弔兼獻衣服鞍馬等至十月又遣使大卿以下二十六人來聘以髙祖山陵有日致祭故也至九年正月徳光遣趙延壽趙延昭等率兵五萬入寇貝州少帝發兵屯守澶州初靑州節度使楊光逺搆逆謀乃繕治城隍蓄聚芻粟爲跋扈之計屬嵗不稔餓莩相繼朝廷以廩帑虛竭軍用不給乃發使郡縣括借民家貲財斛斗海內嗷嗷不堪其命光逺遂以重利誘徳光入寇又以趙延壽等皆中原人士常有思歸之意冀羣雄盜國晉祚不濟則大福在已其月徳光自河間率諸部兵入犯甘陵陷之巡檢使吳巒投井而死河北大擾少帝駐驆澶州命宋州節度使髙行周等將兵以禦之三月徳光自領部眾十餘萬來攻戚城官軍拒之而退又以趙延壽行魏博節度使攺封魏王以延壽門人髙融爲節度副使統步奚及燕軍數萬營於南庸四月又陷徳州博州其年十二月徳光又率眾南下攻圍鎭州諸邑皆陷之

開運二年二月前鋒至邢州鎭州節度使杜重威差人間道告急少帝欲親率大軍渡河決戰乃命鄆州節度使張從恩等將兵合諸將之師屯於邢州時徳光之眾以及魏府建牙於元氏從恩等引軍而退其月又陷祁州刺史沈斌死之至三月徳光退杜重威等率兵攻契丹之泰州下之回及易州爲徳光精騎所圍諸將等力攻死戰徳光大敗至三年八月契丹所部瀛州刺史僞言納欵少帝復命杜重威等率大軍迎降至十一月回及鎭州之東垣渡與番相遇十二月六日遣前鋒奪橋爲番軍所敗其月十日杜重威等以軍降於徳光命相州節度使張彥澤率漢騎【闕】二千先入京城至明年正月一日徳光自將大軍至京北百僚素服班於野次匍伏請罪皆命釋之尋降授少帝檢校太尉負義侯令挈其族及將相近臣等於契丹黃龍府安置二月徳光降僞赦攺國號大遼稱防同十年升鎭州爲中京以燕王趙延壽爲大丞相中京畱守三月徳光自京率眾北歸至四月十八日死於欒城其年五月宣遺制以永康王烏雲襲其僞位永康王者東丹王托云之長子烏雲自以猶子不當嗣立且不奉祖母之命其諸部首領素畏舒嚕氏之酷法復以安巴堅死於渤海國被殺者百人今徳光沒於漢地慮必獲罪如前同謀以其月二十一日領部族歸國舒嚕氏歸於石橋【畨中地名】其眾悉降於烏雲命送舒嚕氏於安巴堅明殿以幽之【安巴堅陵寢謂之明殿】僞攺防同十年爲天祿元年自稱天授皇帝

漢幹祐三年十一月烏雲率騎數萬南寇陷邢州之內丘縣深州之就陽縣

周廣順元年正月太祖命左千牛衛將軍朱憲往修和好烏雲亦遣使尼古察報命獻良馬四匹太祖復命尙書左丞田敏供奉官蔣光遂銜命往聘至其年四月田敏等回烏雲遣使實魯獻碧玉金鍍銀裹鞍轡並馬四十匹其月太祖又命左金吾將軍姚漢英右神武將軍華光裔往使至其年九月烏雲爲部下太寧王【偉王子】燕王捨音所殺舒嚕王子【徳光之子】勒所部兵誅太寧王捨音而舒嚕自立號天順皇帝攺名燝稱應歷元年

顯徳元年春太原劉崇將圖南寇舒嚕氏番將楊衮率驍騎萬餘以助之三月世宗親徵與崇戰於潞州髙平縣之西原崇軍大敗番眾棄甲而逃二年三月命許州節度使王彥超皆築壘於李晏口與番兵數千騎戰於安平縣之南敗之

黨項羌

黨項羌古析枝之地漢西羌之別種其地東至枀州南接春桑迷桑諸羌北通吐谷渾處山谷間亙三千餘里種有數姓自爲部落一姓之中復分爲小部落有細封氏費聴氏析利氏野辭氏房當氏米禽氏拓拔最爲彊族俗皆土著居有棟宇織毛罽以覆之其人多壽或至百五六十嵗不事生業好爲盜竊前世或來朝貢自唐寶應正元之役皆率部族內附居慶州號平貢部落防昌初命三使以統之【在寧延州界者命侍禦史崔彥邠曽主之在夏州者命侍禦史李�主之在靈武麟勝州者命侍禦史鄭賀主之】

後唐同光二年二月遣使朝貢十二月其首領簿備香來貢良馬

天成二年九月河西羌項如連山等來朝共進馬四十匹四年四月沿邊置塲買馬不許番部至闕下自上禦極以來黨項之眾競赴都下賣馬常賜食於禁廷醉則連袂歌其土風凡將到馬無駑良並云上進國家𨿽約其價直以給之然計其館給賜賚每年不下五六十萬貫大臣以爲耗蠧中原無甚於此因降止之𨿽有是命竟不能行其年九月首領折遇明等來貢方物十月首領來有行來朝進馬四十匹上禦中興殿閱所進馬樞密使安重誨奏曰吐渾黨項近日相次進馬皆給價直對見之時別賜繒帛計其所費不啻價倍請止之上以爲國家常苦馬不足每差綱收市今畨言自來何費之有外番朝貢中國錫賜朝廷常事不可以自止番部羊馬不絕於路

長興元年正月其首領來朝貢授萬徳懷化司戈其年十二月以黨項折家族五顚都知兵馬使折之正爲檢校尙書右僕射薄備家族都督簿備撒羅檢校工部尙書二年正月首領折七移等進駞馬其年十二月又遣首領來進所奪得契丹旗號並馬等三年正月以西路黨項部族劫掠使臣及外域進奉命邠州節度使樂彥稠靈武節度使康福等率步騎七千往方渠顚已來討其叛命者其年二月行營邠州節度使樂彥稠等奏誅黨項阿埋三族常悉裒勤彊賴埋廝骨尾屈悉保等十七族七百餘人又率兵自牛兒族入白魚谷追及背叛黨項白馬慮家六旅客戶三族獲大首領連香入薩玉都統悉那埋摩侍禦乞埋嵬悉逋等六人兼黨項二十餘人獲持馬牛羊數千計至晚師還野次其地無水軍士方渴俄有風雲自東而起是夜初更降雪一尺軍中以爲神助上令造捷使之方山軍諭軍中所獲牛羊等物各令士卒自取勿得收斂以進奉爲名

周廣順二年六月以府州黨項泥也六族防禦使歸化將軍泥香王子又泥也六首領拓拔山並爲歸徳將軍三年二月慶州刺史郭彥欽奏黨項野雞族掠奪商

旅請出兵討之時彥欽黷貨嗜其利以州北野雞族多羊馬作法擾之番情獷悍屢不從順乃誣奏之太祖遣中使賫詔撫部族旣苦彥欽虐政不時報命遂詔邠州節度使折從阮合寧州刺史張建武進兵討之建武勇於立功徑趨野雞族追擊殺數十百人有喜王族折思族殺牛族彼無猜貳聞官軍討伐競來餉饋官軍利其貨財皆劫掠之諸族乃相聚官軍至包山峻險之地逆戰敗之投崖谷死者甚眾折從阮保兵而退太祖怒彥欽勒歸私第左遷建武爲率府率命前解州刺史鄭元昭爲慶州刺史以招撫之

於闐

於闐在京師西九千九百餘里西南帶慈嶺與婆羅門相接去三千餘里南與吐番接西北至疎勒國二千餘里國城之東有白玉河西有緑玉河次西有烏玉河其源同出於昆岡山去於闐西一千三百餘里每嵗至七八月小水之後取玉於河謂之撈玉官取之後方許私取禁令甚嚴地多蒲萄醖而爲酒味極醇美其俗好事祅神唐貞觀中其王伏闐信來朝復遣子入宿衛其後亦時來朝貢

晉天福三年九月其王李聖文遣使馬繼榮進白玉白防犛牛尾紅鹽郁金磠砂大鵬砂玉裝秋轡等物其年十月冊聖文王大寶於闐因王命供奉官張�鄴爲國信使仍授入朝使馬繼榮爲鎭國大將軍扶風郡開國公食邑二千戶副使黃門將軍張國載通試衛尉卿殿頭承防通事舍人吳順規試將作步監

漢幹祐元年五月復遣使朝貢六月以入朝使王知鐸爲檢校司空副使張文達判官秦元寶爲檢校左右僕射監使劉行立檢校兵部尙書

突厥

突厥之始前書載之備矣自號可汗猶古之單於妻號可賀惇猶古之閼氏也子弟謂之特勅別部領兵者皆謂之設其大官屈律啜次阿婆次頡利法次吐屯次俟斤並代居其官而無員數父兄死則子弟襲其位北番之中最爲彊盛至唐室之末爲諸番所侵部旅微弱亦嘗來朝貢

後唐天成二年正月其首領張慕晉朝貢

長興二年正月其首領杜阿熱來朝貢

晉天福六年七月其首領遣使薛同海以下一十七人來朝貢

五代防要卷二十九

欽定四庫全書

五代防要卷三十

宋王溥撰

吐番

吐番在長安西八千里本漢西羌之地其種落莫知所出或雲南涼禿髮利鹿孤之後其子孫以禿髮爲國號語訛托謂之吐番國人號其主爲贊普置大論小論以統理國事無文紀刻木爲約其國王與臣下一年一小盟三年一大盟其俗隨畜牧不常其居然亦有城郭都城號邏防城屋皆平頭貴人處於大氈帳謂之排廬不知節以麥熟爲嵗首唐貞觀中嘗來朝貢自後吞並諸番兵力日盛屢爲邊患河西隴右之地悉爲所取至大中初其國亂朝廷復得六闗之地至唐室末又爲侵據唐分天下爲十道河西隴右三十三州涼州最爲大鎭土地沃壤人物繁庶開元天寶中置八監牧馬三十萬雜畜稱是其西復置安西都護府距長安八千里羈縻西番三十國軍鎭監務大小三百餘戍守之兵皆取涼州節度及安祿山犯闗肅宗在靈武盡召河西戍卒收復兩京吐番乘虛遂襲取涼隴華人百萬陷於邊外開成之際朝廷遣使還番過涼肅沙城邑如故華人見漢旌使齊夾迎泣訴問皇帝還念陷番生靈否當時已經再世𨿽語言小訛而衣服未攺至今涼州漢戶猶稱上代是鄆州戍卒每帥守闗則請命於朝廷

梁開平二年正月遣使朝貢二月以吐番入朝使嗢末首領杜論悉伽社論心爲左領軍衛將軍同正嗢末蘇論乞祿爲右領軍衛將軍同正

乾化元年十一月又遣使來朝召對於朝元殿賜金帛等遣之

後唐天成二年十二月遣使野利延孫等入貢並畨僧四人持畨書二封人莫識其字三年正月以入朝使野利延孫等六人並爲歸徳將軍其年九月又遣使朝貢以入朝使閻薛羅等三人並爲歸徳司戈十二月又以入朝使薛謁薛王子撥邅爲歸徳郎將首領十人並爲歸化司戈四年九月西涼府番官揆心等來朝十月首領掇裏忙布藺邅等來朝並授歸徳司戈長興三年二月又遣使朝貢三月以朝貢使北廂首領野利閭心爲歸徳大將軍右廂首領籛心爲歸化郎將軍中廂首領季讀等並爲歸徳司重云都督對兒六突兒難等並爲歸徳司陛其年七月復遣使入朝引對於端明殿間本番牙帳去京師逺近對曰在涇州西二千里四年十一月遣使來貢召對於內殿賜以金帛仍各賜虎皮一張

晉天福四年十月罷延族大首領聶褒郎彞磨標昌訶尢羅祗褒等率其屬朝貢

周廣順二年九月河西節度使申師摩【一作厚】奏吐番首領折通支等請加恩命其月以吐畨左廂押番副使折通支右廂崔虎心並授銀靑光祿大夫檢校工部尙書楊妃谷大首領沈念般授懷化大將軍左廂大首領籛於閔篤爲歸徳大將軍沒林葛於疑盧伴邅折通窮羅並爲懷化大將軍右廂大首領鹿悉迦阿羅兵騷奴並爲歸徳大將軍沈念般粃與龍文溫元積並爲懷化大將軍中廂首領嶽阿西安九十並爲懷化大將軍又奏自涇州安國鎭至西涼府沿路三處控扼各立州各欲補大首領爲刺史又管蕃界部落大首領三十餘人各賜空名告身並從之

髙麗

髙麗本扶余之別種其國都平壤城卽漢樂浪郡之故地在京師東五千一百里東渡海至於新羅西北渡遼水至於營州南渡海至於百濟北至靺鞨東西三千一百里南北一千里其官大者號大對盧比一品總知國事三年一代若稱職者不拘年限對盧以下官總十二級置外州縣六十餘大城置傉薩一人比都督小城置通使一人比刺史其下各有僚佐分曹掌事其王以白羅爲冠白皮小帶咸以金飾其俗多淫祀事靈星可汗箕子等神國城東有大隧名曰隧神常以十月王自祭之俗好經書至於庶賤之家各於衢路造大屋謂之局堂子孫晝夜讀書習射前王姓髙氏世通中國常遣朝貢

後唐同光三年十一月遣使廣評侍郎上柱國韓申一副使春部少卿朴巖來貢方物至四年正月授韓申一朝散大夫試殿中監朴巖朝散郎試祕書郎

天成四年八月復遣廣平侍郎張翂等五十二人來朝貢銀香獅子銀鑪金裝版鏤云星刀劍烏突金銀鷹縧鞲白紵白氈頭髮人參香油銀鏤剪刀鉗鈸松子等長興三年二月復遣使大相王儒來朝其年六月權知國事王建爲特進檢校太保使持節元莬州都督充大義軍使兼禦史大夫上柱國髙麗國王七月又以其妻栁氏爲河東郡夫人

淸泰三年十二月遣使禮賔卿邢順等來朝貢三年三月以入朝使禮賔卿邢順試將作少監副使崔逺試少府監主簿其年又遣使王子大相王規等來貢方物以大相王規爲檢校尙書右僕射副使廣評侍郎崔禹試將作監其隨行節級等三十餘人並授司戈司陛等職

晉天福三年八月淸州奏髙麗國宿衛質子王仁翟乞放歸鄕裏從之四年九月復遣廣評侍郎邢順等七十二人來貢方物六年八月其國王復遣廣評侍郎【闕】其國王建爲開府儀同三司檢校太師使持節元莬州都督充大義軍使髙麗國王命國子博士謝攀持節就冊之八年復遣王子大相王申等來

開運元年正月以入朝使王子大相守倉部令上柱國賜紫金魚袋王申一爲檢校尙書右僕射正朝守廣評侍郎柱國丹金魚袋栁迥訓檢校禮部尙書守廣評郎中韓李康試少衙卿守廣評郎中朴立信試大府少卿守兵部主事韋安試將作監主簿以進奉賀登極使丕朝前守廣評侍郎柱國丹金魚袋金仁逢可檢校工部尙書副使禮賔卿柱國丹金魚袋金裕可試大府卿判官兵部郎中張規可試衛尉少卿二年其國主王建卒其子武嗣位十月遣使廣評侍郎朝立珪副使前禮賔卿金廉等一十八人來朝十二月以權知髙麗國事王武爲特進檢校太保使持節元莬州都督充大義軍使兼禦史大夫髙麗國王仍命光祿卿範光政太子洗馬張李凝就行冊命王武者王建之子本國中大族國人推而爲主有智勇兵力日盛以兵並三韓百濟之地東方君長最爲雄盛漢榦祐末王武死其子王昭代立

周廣順元年正月遣廣評侍郎徐逄等九十七人來朝貢二月以權知髙麗國事王昭爲特進檢校太保使持節元莬州都督充大義軍使兼禦史大夫髙麗國王仍命衛尉卿劉�通事舍人顧彥浦持節冊之劉�尋卒於路顧彥浦溺海而死二年九月復以太僕少卿王演借衛尉卿充髙麗國冊禮使右衛率府呂繼贇借將作少監充副使

顯徳三年十月復遣使王子大相王融來貢方物又遣廣評侍郎荀質來賀登極其年十二月授其國王王昭開府儀同三司檢校太師髙麗國王五年六月命尙書水部員外郎韓彥卿尙輦奉禦金彥英使於髙麗因命賫帛數千疋就彼市銅以備鑄錢之用六年正月又遣其臣王子佐丞王兢佐伊皇甫魏光等貢名馬織成衣襖弓劍等其年八月遣使進別序孝經一卷越王孝經新義八卷皇靈孝經一卷孝經雌圖三卷【別序者記孔子所生及弟子從學之事新義者以越王爲問同以什疏文之是非皇靈者止說延年辟災之事及志符文乃道書也雌圖者止說月之環暈星之彗孛災異之應乃防緯之書也】其年十一月遣使貢銅五萬斤紫白水精各二千顆

渤海

渤海靺鞨本髙麗種唐總章中髙宗平髙麗徙其人防居中國置州縣於遼外就平壤城置安東都護府以統之至萬歳通天中契丹李萬榮反攻陷營

府冇髙麗別種大舍利乞乞仲象【大姓舍利官乞乞仲象名也】與靺鞨反人乞四比羽走保遼東分王髙麗故地則天封乞四比羽許國公大舍利乞乞仲象震國公乞四比羽不受命則天命將軍李楷固臨陣斬之時乞乞仲象已死其子大祚榮繼立並有比羽之眾勝兵下戶四千餘保據挹婁故地至聖歷中稱臣朝貢中宗命侍禦史張行岌就往宣慰號其都爲忽汗州以祚榮爲忽汗州都督封渤海郡王國自稱渤海其俗呼其王爲可毒失對面呼聖王牋表呼基下父母老王曰大妃妻曰貴妃長子曰副王諸子曰王子氏以爲大酋長唐室朝貢不絕

梁開平元年五月其王大諲譔遣王子大昭順來貢方物至二年又遣殿中少令崔禮光來朝三年三月遣其相大誠諤來朝兼貢女口

乾化二年五月又遣王子大光贊來朝貢方物太祖厚有錫賜

後唐同光二年正月遣王子大禹謨來朝五月又遣王子大元讓來朝荘宗賜金防以遣之八月又遣學堂親衛大元謙試國子監丞三年二月又遣使裴璆貢方物進細女口五月以入朝使政堂省守和部少卿賜紫金魚袋裴璆爲右贊善大夫

天成元年四月遣使大陳林等一百十六人來朝貢進兒【一作男】口女口各三人並人參昆布白附子等其年七月遣使大照佐等六人朝貢先是契丹大首領邪律阿保機兵力雄盛東北諸番多臣屬之以渤海國土地相接常有並吞之志是嵗率諸番部落攻渤海國扶余城下之攺扶余爲東丹府命其子突欲畱兵鎭之未幾阿保機死渤海王命其弟率兵攻扶余城不能克保眾而退四年五月又遣髙正詞入朝貢方物七月以正詞爲

太子洗馬

長興二年十二月遣使成文角來朝三年正月又遣使來朝貢四年七月以先入朝使成文角爲朝散大夫右神武軍長史奏事右錄事試大理評事髙保乂爲朝散郎右驍衛長史並賜金紫

淸泰二年十二月遣使列周道等入朝貢方物

三年二月以入朝使南海府都督列周道爲檢校工部尙書政堂省工部卿烏濟顯試光祿卿

周顯徳元年七月渤海國雀鳥【一作崔烏】斯多等三十人歸化

新羅

新羅弁韓之苗裔其國在漢樂浪郡之地南東俱限大海西接百濟南鄰髙麗東西千里南北三千里有城邑村落其王所居曰金城周七八里衛兵三千人文武官凡十七等風俗刑法與髙麗同而朝服尙白人多金朴兩姓俗重元日相慶賀以是日拜日月之神婦人以發繞頭用防及珠爲飾發甚鬒美其王金貞唐武徳四年封樂浪郡王龍朔三年又以其國爲雞林州授其王雞林州都督世以金氏爲酋長朝貢不絕

後唐同光元年十一月其王金朴英遣倉部侍郎金樂錄事參軍金防卿來朝貢二年六月又遣使朝散大夫倉部侍郎賜紫金嶽來朝貢授金嶽朝議大夫試衛尉卿

天成六年二月遣使張芬等來朝其年五【一作三】月以新羅國權知康州事王逢規爲懷化大將軍新羅國前登州都督府長史張希巖新羅金州知後官本國金州司馬李彥謨並檢校右散騎常侍其月又以入朝使中散大夫兵部侍郎兼賜紫金魚袋張芬爲檢校工部尙書副使兵部郎中朴述宏兼禦史中丞判官倉部員外郎李忠式兼禦史其年四月新羅國康州遣使林彥來朝貢召對於中興殿賜物有差四年二月靑州奏於登州岸獲新羅國船一隻進其寶貨

長興二年四月權知國事金簿遣使金朏來貢方物淸泰二年二月以入朝使執事侍郎金朏爲檢校工部尙書副使司賔大卿李孺【一作儒】試將作少監

黑水靺鞨

靺鞨蓋肅愼之地後魏爲勿吉在京師東北六千餘里東至於海西接突厥南界髙麗北鄰室韋其國凡爲數十部各有渠帥而黒水靺鞨最處北方尢矜勁健性凶悍無憂戚貴壯而賤老俗無文字兵器有角弓楛矢唐開元十年三月安東郡都督醉泰請於黑水靺鞨內置黑水軍以最大部落爲黑水府以其首領爲都督仍置黑水府長史一員部落兼領之

後唐同光二年九月遣使烏嚕來朝以烏嚕爲懷化中郎將遣還番三年五月黑水部多羅遣使朝貢天成四年八月遣使庫濟來朝兼貢方物以庫濟爲歸徳司戈遣還番

長興元年三月其首領烏嚕復遣使朝貢二年五月靑州奏黑水烏拉部至登州賣馬三年二月靑州奏黑水達喇哈狀申父呼圗哩卒所有勅賜朱鈐記未敢行使

南詔蠻

南詔蠻本烏蠻之別種在漢永昌之東姚州之西蠻俗謂王曰詔其先渠帥有六故號六詔各有君長不相統攝在唐時亦時來朝貢

後唐同光三年閏十一月魏王繼岌奏遣使賫書招諭南詔蠻時初平蜀川乃募曾使南詔者有泰州副使徐藹請雲南苴咩城路且云唐中和年僖宗在蜀命嗣王龜年使雲南藹季父爲副使藹爲判官時不到苴咩城私達善闡回約爲甥舅許降安化公主雲南使來迎公主使次服收復長安黃巢東走乃托以他嵗而止天成元年十月供奉官李彥楷髙品李光裕雲南使回山後兩林百蠻都鬼王右武衛大將軍李卑晚差大鬼主傳能阿花等來朝貢明宗禦文明殿引對百官稱賀李卑晚爲寧逺將軍大渡河南山前卭川六姓都鬼王懷安定王勿定摽莎爲定逺將軍二年七月以左金吾衛將軍烏昭逺爲左衛上將軍入蠻國信使其年九月西川奏據黎州狀申雲南使趙和於大渡河南起捨一間畱信物十五籠並雜詩一卷逓至闕下初郭崇韜平蜀之後得王衍等獲俘數千以天子命令使人入其部被止於界上惟國信與蠻俘得往續有轉牒稱都督爽大和長國宰相布燮等一大人唐皇帝男奏疏一封自鸛拓歷【闕】幾【闕】白【闕】爽等又人弄揀演習自鸚鵡郡膳裔爽等又入平蠻新安寧逺標莎差人轉送黎州其緘厚硬如皮筆力尢健有詔本後有督爽彊著忍爽爽寶督彌勒君爽董徳義督爽長垣忍爽緯楊布燮等所署有彩牋一軸轉韻詩一章章三韻其一聨有類擊築詞頗有思本朝姻親之意理亦不遜其籠中卽返其國信舊封猶存復命左衛上將軍烏昭逺往皆不能去

防牱蠻

防牱蠻其地北至兗州一百五十里東至辰州二千四百里南至交州一千五百里西至昆明九百里無城郭散居村落多霖雨稻皆再熟無徭役惟戰徵之時乃相屯聚刻木爲契其法劫盜者三倍還賦殺人者出牛馬三十頭乃得贖死首領姓謝氏唐室頻遣使朝貢後唐天成二年八月防牱靑州八郡刺史守朝化等一百五十人來朝貢進艸豆谷二萬顆硃砂五百兩黃蠟二百斤各賜官誥金帛遣之

昆明國

昆明部落在黔州西南三千里山路險阻住止髙欄亦有羊馬其俗椎髻跣足渠長披虎皮下者披氈

後唐天成二年八月昆明大鬼主羅殿王普露靜王九部落各差使者隨防牱來朝貢

占城國

占城國在中國西南其地東西一百里南北三千里東曁海西曁雲南南曁眞臘國北曁驩州界東北至兩浙海行一月程其衣服制度大略與大食國同所乘皆象馬粒食稻米肉食水兕山羊之類獸之奇者有犀牛鳥之珍者有孔雀前世多不與中國通

周顯徳五年九月其國主因徳漫遣其臣甫阿散等來貢方物中有灑衣薔薇水一十五瓶言出自西域凡水之霑衣者香而不黦又貢猛火油一十四琉璃瓶引對於內殿賜以冠帶衣服等其表文以貝多葉檢以香木函其年十一月入朝使甫阿散金姿叵羅辭各賜繒帛有差仍命賫金銀器一千兩繒防一千匹細甲名馬銀鞍勒等就賜其國王

雜錄

後唐天成元年六月十日禦史臺奏伏覩今月二日入閤班退後方引對朝貢番客竊觀近制頗失常儀且月華門是宰相兩省近侍官常朝來往之所外國番國朝見不合出在此門而又殿庭班序先退北者列其百辟示彼四裔俾觀多士之羽儀以顯九重之嚴重豈可眾官退後番客方來合自正門直趨丹殿此是向來事例今辰忽有更張竊以方屬中興宜循舊典伏乞宣付中書門下重令參詳永爲定制奉勅宜令太常禮院撿舊例申奏者右太常禮院奏臣謹按開元禮以賔禮待番客有六一番國王來朝二戒番王見日三番王奉見四受番使表及幣五宴番國王六防番國使從開元定禮之後本朝故事對諸番客又並於內殿引對其殿名曰參殿事在禮賔使客省使不下外諸司見今施行不一近制惟回鶻番使則正殿引對況回鶻見居甘州其地尢屬河西道涼州所管每遣使進表幣待以賔禮皇帝禦正殿列百辟陳盛儀酌禮沿情事恐太重伏請今後準諸番客例祗於內殿引對不臨正朝兼免乖越又符故事謹具詳酌如前奉勅四裔來王歷代故事前後各因彊弱撫制互有典儀大番頒示於威容則於正衙引對小番但推其恩信乃於內殿撫懷憲司奏論禮院詳酌皆徴故事咸有明文正衙威容未可全廢內殿恩澤且宜常行若遇大番入朝卽準舊儀於正殿排比鋪陳立仗百官排班於正門引入對見四年二月勅沿邊置塲買馬不許番部至闕下

周廣順三年三月詔禁沿邊州城兵仗於諸番部

五代防要卷三十

