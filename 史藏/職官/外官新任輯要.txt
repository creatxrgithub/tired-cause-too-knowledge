外官新任輯要

﹝淸﹞不著撰人

●目錄

新任宜辦查事件

接印後事宜

移催歸款

管門執帖事

簽押條款

刑名應辦事件

錢谷應辦事件

鹽政專管

船政專管

用印

分別掛號

標朱定式

冊折到部定期

門印規例

時常規例

辦理錢糧宜規

田園應扣糧餉分數

管倉漕米﹝附平糶﹞

倉內應置用賬簿

承辦差務

管理監獄

管理廚房

跟班有無執事

請幕友關聘

新任發期諭式

二諭式

紅告示式

履歷格式

各官額俸備覽

書稟規式

各房執事

諭門務

大略湏知

●外官新任輯要

○新任宜辦查事件

凡新選官員在京卽寫本省各上司稟帖及本屬書役頭諭一道或借州縣官封發逓此諭發後必有書辦頭役茶房前來名曰頭接並紅示湏知事宜憲綱輿圖誌書冊籍等項先將紅示紅批標發傳接手本必湏回明官府派定經理接到手本之時可卽細看各房各班各姓逐一查明可有諳練老成頭役詢問地土城池風俗如何及路程土產對像及城中共有幾位上司同寅應用幾副手本全帖交賫紅示之人帶去請安致候至相近必有送印前若本縣左貳官府畱坐待茶或系署任官差家人送印者必湏重賞來人印到卽傳禮房各項伺候請官府上任拜儀門拜闕拜印進宅門升坐拜竈神請官府坐大堂公事畢退後堂若官府到任吏房送紅示有用長條名曰吉條來請官府摽到任日子將示後標一實字年月標印字下標到任日子公館內接印先問吏禮二房公開儀注二紙伺候公座或該房送印至二堂開看有無缺損先備印箱印放於箱內鎖好請示放在何處何人專司每日用印只在一處

○接印後事宜

一問各房要湏知冊監犯簿通詳到任日期均附冩稟帖移知鄰封營學

一著吏房送繳委牌稿通報到任日期並各憲同寅生辰單

一行香閱城宜懸牌示期各廟行香著各房送牌

一卽令承發房送行香牌標朱卽次分別各有牌示如閱城放告點卯考代書點圖差地保裏書各書役卯簿

一宜行知巡檢接印迎紅批朱標批回二字

一宜懸牌示期官府親臨查點監犯回明每名賞給原無定例

一吏房要點各書役卯簿

一刑房現在監人犯姓名開明案由秋審幾次淸折

一工房要工程冊並夫價船價單及各役應支工食有無透支務湏查實

一兵房要澚甲埠頭卯簿並輿圖

一文武廟社稷風雲先塜墳墓忠義節孝祠查明有無損壞現在祭品器具是否堅固務湏移閱預備修葺

一城垣是否完固若有坍壞移推前任修葺以便結報或有動項己未詳明湏查閱案卷

一人命盜案曾否滿限卽令刑房開明略折送閱

一部案件系何時奉文是否滿限如不申覆卽幹參處

一各軍流徒犯前任有無脫逃未報並令刑房造冊查點

一城門炮位大小幾位曾否報明在案

一報資以及公捐款項前任有無扣抵扣淸以便

一查明戶糧二房本縣應徵地丁錢糧若干雜款鹽魚糖酒當稅等應銷應觧司庫若干存本縣若干開除飬廉工食各款支銷若干卽令庫書開送淸單預備官閱以爲應對

一戶房要本縣應徵地丁錢糧已完未完若干已觧未觧若干淸折

一倉房要存倉米谷細數

○移催歸款

一囚米薪萊查﹝明﹞﹝省﹞監應觧若干前任曾否觧過

一救火器具民壯器具有無損壞若有缺額移催前任修造

一臟罰銀兩查其案內若干己未追完曾否觧淸

一前任罰俸查明奉文之日起應完若干

一硝磺有無曾否報明在案

一官到任先查經管科書本地方界址並令繳送輿圖預備官閱免致臨時周章

一查明戶糧二房本縣應徵地丁錢糧若干雜款鹽魚糖酒當稅等應銷應觧司庫若干存本縣若干開除飬廉工食各款支銷若干卽令庫書開送淸單預備官閱以爲應對

一戶房要本縣應徵地丁錢糧已完未完若干已觧未觧若干淸折

一倉房要存倉米谷細數

一庫房要錢糧觧費火耗並奏銷各款淸折

一倉廒監獄共有幾間如有損壞應催前任修理

一附徵各項查明原額若干有無續報新增已觧未觧若干

一防兵月米每月額給數目與營領較對有無截曠扣損等項應附觧

一糧米共額若干舊欠畱觧若干己完未完若干是否糴糶若有不敷應觧詳請加增

一交盤倉谷每廒上中下三層各收米一石碾米試看看湏對拆算碎米亦作整米接收總以每石收米五斗爲凖平斛響擋不許扇揚其盤谷夫價新例現任獨出

一田戶山場稅契查明契銀並稅契號簿契價稅契銀兩是否已觧現存若干

一常平倉貯賑若干

一飬廉近奉議徵銀分數自算支領須查明其有無抵扣是否數目

一學寺等租查其曾否全完觧淸令該經承造四季冊送核

一奏銷項下如限不完不作分數參處或令開明代爲詳請照補官日完觧或援例免追

一各項稅銀有無原額批回簿票案卷查明送閱

一育嬰堂有無生息原額若干或系田地收租如何收領申送詳報

一官俸工食廩糧廩膳以及鋪司禁卒工食等項例應按季給發此非希圖扣頭卽屬虧空應移催歸款倘系同寅世好湏當情面爲重不可固執一定

一稅契房要淸折內注明有無契尾並廛頭若干

一社食穀石新例不入正冊交代查收社長存借收管結報

一屬官降任罰俸本管官有無督催處分但不支給將盡數扣觧

一交代定限兩月違限十日以外罰俸一年如官有兩處交代轉限一个月倉糧貳萬伍千石以上者展限半月伍萬石以上者展限一个月錢糧五萬以上者展限一个月拾萬以上者展限兩个月拾伍萬以上者展限叄个月二參限滿革職社谷再展限一个月

○管門執帖事

投書問來歷請酒問同席客拜問寓館辭行問起程若論管看宅門要知交接眞到明白稿案熟悉但識字者亦要諳練吩咐言語不抗不卑事有緩急案有緊慢量其大小察其輕重取善輔仁之道切不可利已損人上人面前揜人之小過稱人之才能方是上和下睦但賢愚及有名必湏寬洪大量切不可枉言妄語無端生事致損己名愼之愼之

一上下公文呈稟稿案簽套卷宗照簿對明等項事件總要畱神無錯好送入簽押房如有要件取出送呈官閱仍交簽押房分送刑錢出入記錄分別緩急催辦不致臨期有悞並非執一而論或有不明之件問經管書辦考察事由根究相苻方可

一凡有發稿案卷稟等件尢湏登記號簿免致經承混請如有套不必登記切記

一凡有單差拘案件不必掛號宜卽登記簿旁塡差名字以便查考

一命案承審以人犯到案起限六个月題分縣限三个月府州一个月司一个月督撫一个月正限巳滿不能審結限內承審不一个月者免議離任如承審一月以上者離任或逾限不及一月者罰俸一年乾隆三十五年攺降一級畱任卽於限滿之接扣二參四个月限期州縣四个月府司院各二十日

一承審命案以報官之日起初參六个月住俸勒緝限滿無獲接叩二參仍再限一年不獲降一級畱任凶犯照案緝拿

○簽押條款

若管簽押執事更難要明白上下申移文書務要淸楚某件應送掛號標朱某件應送刑名某件應送錢谷某件門上件件畱心庶事無遲延處或應畱於官府過目之件不可亂髮簽套猶當細心自己先檢點一番視其六房三班稟帖有礙爲公爲私等獘自已心中明白然後伺候官府簽押判行將行字腳蓋上官府圖章若初任官府更湏畱心紅黑二筆俱有一定之規切不可使官府胡亂錯點一至重悞必定更換豈不令外面笑話不言官府初任反論吾等無能或一切申詳稟帖及飭催遲延之件所定之稿判行時節令官府細閱情刑商議妥當要緊熟記在心以防上司問時應答

○凡放告所收呈詞官府先押日期後分別刑錢辦理送核

○刑名應辦事件

命案

姦情

盜案

竊案

鬭毆

旌表

命案

刼劫殺謀殺故殺鬭殺悞殺戲殺失殺

姦情

彊逼

殺和

通賣

雞犯

盜案

彊盜判盜黑夜放火白晝搶奪恐嚇人財

竊案

偸竊財物盜割田禾偸渡人口私宰耕牛雜糧

招搖撞騙拐騙財物拐賣人口私賣軍器僞造私存軍器假印私鑄私塩硝磺拐騙夾帶

鬭毆

聚眾械謝鬭造賣賭具匪徒彊乞失火延燒賭場鴉片窩娼地棍訟師邪教毀謗忤逆鐵鑪小典墳山婚姻立継爭繼盜葬丟�骨倒屍逃犯打架詐贓驗傷爭街私錢假銀私硝開櫃咨緝到任繳憑逓觧犯事病故差役書辦地保盜砍樹木軍流徒犯到配充陰陽學充鋪司請封典大計賢否冊鄕紳赴選歲考試貢監出結捐納職員吏攢赴試鄕飲耆賓

旌表

烈女節婦孝子順孫義夫丁憂起服

以上皆刑名辦理如有上下刑二席者凡憲批憲提及上控之案則歸上刑如本衙訟毋庸詳憲均歸自理

○錢谷應辦事件

一切正雜錢糧民間置買田業完納錢糧修理塘鋪批觧各項銀兩申報谷價雨水爭継產業開墾瓦窯修理城垣開墾升科屯鈉錢糧○田厝稅契充牙戶舉族房長科舉盤費貢生花紅育嬰口糧変損款充丐首采買文

漏課河道當鋪承造推理興水利馹站鋪逓倉務捧俸一戶口燒鍋祭祀奏銷災賑攤荒船政役食兵米鎬賞廩膳孤貧坊價學租寺租工程山場追租錢債盜買盜賣爭地爭產找價給發各項銀兩監犯口糧布衣軍流徒犯到配給口糧一年

○鹽政專管

書溢額課緝獲事犯禁私告示配運塩觔夫價加價各埠稟事鹽書館辦出館塩課府徵塩課團杜私壼塩場文移哨捕買放連壼塩價查緝私塩引費照單拿獲私塩塩書稟事截角書引

○船政專管

軍工桅木軍廠工匠采買桐油采買椶片詳請造船詳請給照詳請船照換給船照檢默澚甲修造內河巡哨船隻巡哨海口一切舡只失水舡只修造舡只換給魚照

【有淹斃者歸上刑名辦理】

如有上下錢二席者亦照刑名自理憲案分辦若系驗傷有傷單附捲者卽屬錢谷應辦亦歸刑名辦理但刑錢批過附呈卽送官府閱示便交經承黑筆謄正對明批示不錯卽在批尾用官府圖章一顆如有錯悞或塗攺添注亦用圖章蓋上

一呈詞批謄完妥卽送書房掛號送出將新呈簽出另行標承先將舊詞傳承發房進署謄冩狀榜畢對明無錯送紅筆標朱呈仍發房狀榜張掛

一批準新呈送官府賞標經承各書名字蓋上官府圖章仍送書房掛號畢仍交承發房一起塡榜

一凡批掛呈詞號簿湏過朱鈴印次日新舊呈詞號簿共同發

一門房送稿套湏點明白先送書房刑錢點戳

一書房送出各房稿套先自細查等事來歷送官府判行發出謄票

一門房送進簽套先蓋印送過朱再送掛號新摽宜另簽出送官府標實仍送掛號發

一門房送各雜件必湏細心查考明白莫使混雜【刑錢分送】

一門房送請串票簿號湏對明圖裏字號再對淸幾千幾百號止如有流水送並交徵此蓋戳仍送紅筆標日發出

一凡已審結案件務當著原差取具原被遵依甘結送官府附發

一凡有另發稿案卷票等件必要登號免致經承混請如有夾套不必登記切記

一凡差役稟到案件或批隨堂俱要登號旁注差承名字送牌捲時卽塡示日期以便查考

一凡著結案件必將供捲送書房明敍獻發謄審單存案

一凡命案卷供已結卽送刑名看發卽交經承敍供送進加看詳報招觧奉批以奉此案件必湏另淸

一單貼閱承差名字以便查催

一凡內單差拘案件不用掛號宜卽登記簿旁塡名字以便查考

一凡工憲批發呈詞必湏送官看明後分別送刑錢看過掛號

一凡官府將要離任必湏將到任起止離任止一切經辦案件弔進用官府圖章湏要塡明以便查考是準辦理

○用印

一交艾者必湏用附子白芨四錢

一起服詳結第一張官府出結年月處用印一顆用畢卽送官府親筆背結處花押底旁粘連正印一顆餘外左右鄰並親人供結年月不用蓋印只在底旁連鈐正印無粘者不用

一屍圖簿面簽蓋正印一顆內張頁透底腳下鈐正印一顆凡有注旁死人傷迹字眼處湏要蓋印內字若多連蓋二三印不論重疊胡塗到是此辦不可漏字於印外如隔行亦有塡傷可蓋上印無故處不必蓋印身長髮辮年歲身死等處統用正印蓋上

一凡稅契司單契尾上連鈐印共合用正印五顆業戶某人處一顆稅契銀幾兩處一顆擡頭字號一顆塡注某人銀數處接連兩顆以上共享正印五顆其餘找契抵頭等處用斜印

一畫圖東西南北四方只在當頭中蓋正印一顆文內有粘連正用印地印一顆年月處用正印

一詳冊書統用天印凡淸折屍格老目民冊均用地印屯用不用印凡有年分俱要用正印國號不可用

一會銜印只用半邊凡用冊子一張一蓋

一詳驗牒關移文等將文字蓋上正印一顆內有粘連用正印地印一顆年月用正印

一用天印不拘履歷冊字遇有擡頭旨字上諭恩憲等字不可用印只正鈐左右不然竟用地印穩當

一下屬牌要上有號數須對號簿事件將票對簿用斜鈐印一顆分兩邊

一用印領年月銀數各蓋印一顆

一用空白冊照日施行湏記張數幾日回查明繳銷

一外縣差役通緝到縣用手本帖請安本票頭髮房塡日月到縣蓋上正印一顆

一外空白稿票並告示於年月正印折頭處蓋一顆

一外縣有逓觧人犯到境文書存案房票頭用正印一顆

一驛站有逓觧人犯火牌勘合用印花

一鄰縣逓人犯收禁觧批塡回照二字上用正印一顆

一凡批觧各款銀兩若干用正印一顆年月用一顆

一各稿案冊上面鈐斜印一顆內二張一鈐斜印年月處蓋正印

一存案艸稿圖稿各稿簿只用鈐印年月處正印

一批簿面上用鈐印隔頁用鈐斜印

一考試卷面上用正印一顆背後面上角彌封處用正印一顆如學官有印在上卽上邊蓋印

一米票用正印如有三府會印者各底一邊年月處正印一緝比號簿用斜印

一各房簽稿簿面用斜印隔頁用鈐印

一單張稿年月用正印

一鋪逓號簿面用正印截頁用斜印

一下屬批詳上有號數湏對號處鈐斜印一顆分兩半

一觧糧米環批年月數目及號數俱正印

一平移批觧年月數目俱用正印

一勘合用正印夫馬船夫務宜塡名

一塩引每卷首張角下截用正印

一訂封文書下行用斜印

一馬逓公文在封面上馬飛逓用正印

一祭祀綾帛禮房折好用水印一顆

一塩旗照向例用印若不明白叫該房簽帖不致有悞也

○分別掛號

申覆列憲公文簿移覆公文簿下行公文簿

申覆本府公文簿部咨通緝簿各憲來文簿

通報晴雨糧價簿本府來文簿收呈詞號簿

批觧各項錢糧簿具牌示審簿書役稟事簿

憲批憲提詞訟簿往書信簿發單查覆簿

逓觧各人犯號簿命案號簿差票掛號簿

一件【某人】控【某人】等爲【某件】事經承【某】姜★某☆批【某某】字樣已結未結宜立號簿登掛以便查催

○標朱定式

慶賀萬壽標【慶賀】字神聖壽誕標【慶敬】字

祈晴禱雨標誠字祭神祭祀標【虔誠】字

部貢監等標實字觧錢糧批領手票標實字

告示標遵字考試卷標中字【迎接上司及新任紅批紅示標升字】

批觧人犯標愼字船照標照字護照標護字

賞格標實字傳單標【飛傳】字差票標速字

緝票標緝字至下行票句內爲【某】事並爲此仰用

朱筆點毋違用朱筆圈右仰準此一點速速湏牌用朱筆勾

○冊折到部定期

奏銷七月到大計冊十二月到秋審七月十五日到編審冊十一月到會試冊十一月到

○門印規例

當鋪塩館鐵鑪牛場寶場煙館牙行

庫房把衙代書私當起服點櫃書點圖差

稅契房海船房編審冊地保領截貢生出結

領收理禪廟銀考試文卷詳補廩拔貢

○時常規例【有印上油朱系書辦按月送交】

遵依甘結埠頭傳票領契領贓結照換照烙號寺租汛口秋米錢糧釐頭標承差稅契釐頭請結串票稟請告示和息呈詞暫行取保書役入卯保充頭役塩引用印開墾升科各房吏滿出結點銀匠充地保鋪兵充典史道紀僧會分銷益觔請驗

○辦理錢糧宜規

一到任卽著倉戶二房開列櫃書並各鄕圖差姓名一楮

一每卯某櫃應額徵收錢糧及糧米若干前任已徵若干開明淸單一紙

一查本縣額徵錢糧及糧米若干前任已徵若干未徵若干巳觧若干未觧若干著戶房開具淸折

一查每年積欠自何年起至何年止某年共欠若干系何人經管著戶房開明細數淸折

一每卯繳銀若干號簿一本

一每批觧錢糧及糧米若干號簿一本

一每卯收存釐頭若干流水簿一本

一各屬結領俸薪飬廉以及書役工食等簿一本

一給祭丁以及孤貧口糧簿一本

一凡請串之錢有請串卯簿可核毋庸登掛

○田園應扣糧餉分數

每擔糧物餉銀壹兩柒分陸釐貳毫玖絲貳忽

每約計之貳拾捌畝壹分柒釐零折算

上則田壹畝納糧米叄升伍合伍勺

應扣納餉銀陸分貳釐伍毫伍絲貳忽

中則田一畝納糧米三升一合

應扣納餉銀五分四釐六毫三絲四忽

下則田一畝納糧米二升四合

應扣納餉銀四分二釐八毫七絲二忽

○管倉漕米﹝附平糶﹞

若論管倉接收交代先看廒內上下板木椽瓦柱腳件件過目俱要齊全倉內穀米幹潔有無黴壞等獘方可收受其制觧先問糧房斗級扣其眞情次問倉房向例如何應照舊例其穀出米五斗爲定例如無五斗之數不可收受當卽稟明上人自裁可也

一若漕米一事所關非淺乃累官之由致咎之階不可不愼務要認眞重看曬足揀選幹圓潔淨湏照年歲好歹若遇饑年必然難得四全卽與經承商議稟明官府方可妥辦在廒收米要言語出眾當言則言要溫和於鬥級他必應調度收米經承亦好較準斛米可方下廠湏看無靑腰白臍抑米癟谷泥珠糠粃潮碎等患除淨方爲上米以憑兌運若不揀選收貯其開兌之時便生諸舟犬勒指兼有許多意外之端不可不愼

一若論平糶散賑施粥等每逢上場言語秉公正直不可聽信吏役要自巳一種才具務使均沾實惠可也勉力爲之

○倉內應置用賬簿

常平倉總數號簿日收流水簿斗級給工食簿各倉口簿碾米號簿出兵米簿

○承辦差務

若論辦差一事報單到卽鋪設公館打掃潔淨張燈掛彩預備妥當先行探聽交畍迎接打尖進公館備送酒席打聽次日何時起身由何路而行或水路或陸路信息妥當趕於交畍伺候送出行尖若役送必先回明情由並呈稟帖察其輕重量其大小以便安上全下湏防意外之虞

○管理監獄

若論管理監獄一事干系甚重湏得件件細心犯人早晚上鎖落金靠夜來點名歸號當自已過目毋許獄卒舞獘松金靠以致人犯脫非亦不許禁私刑勒鈔貽累取罪牢中人犯獄卒亦湏寬待免其生端如有要犯晚間落號之際必湏臾明身中夾帶毒藥鍼刀繩帶等物如臾無諸類方可封號防其尋死之端不可不用心也

○管理廚房

若論管廚一事亦非容易如丰盛致受上人之責如簡省又恐同儕不悅總而言之豊儉得中動用調度上可免責下亦無怨豈不相宜廚子火夫亦湏寬待不可偏苛以招怨尢不止管廚如此大約世事皆然

○跟班有無執事

若論跟班一事更無他說只要小心勤愼諸事竭力斷不可搶功作事要上和下睦奉公守法說話不抗不弱早起遲眠接差等項不可懶惰偸安以到公事有礙古語云成人不自在自在不成人不可胡言妄語過事不可貽悞作事當有頭尾務要來淸去白爲長隨之應分也

若論無執事者靜坐署中切忌眼荒惟安分守巳而巳不必心焦且坦然自處想人生自有一定機緣怎柰命運未通不必三心兩意倘上下不睦仍用好言告退或後會有期得蒙錄用尢當安分而行盡心報效也

○請幕友關聘

惇請

某翁先生辦理某處上下刑錢席或【徵比書啟號件紅黑筆等席】

每歲敬奉修金若干兩按月致送此訂

道光年

月日本分稱呼姓名拜訂

○新任發期諭式

特授

署某府縣正堂加級紀錄次姓爲諭知事照得本府縣恭膺

簡憲命特授委署玆擇於某月吉日自省起程其到任日期另行諭知外爲此仰各書役等卽將一應須知事宜逐件淸開書冊揀通曉書役齊赴前途投閱至於衙署務須打掃潔淨家夥等件照例備辦不得藉端滋擾察出致幹未便爾等只湏附近伺候毋得遠迎均宜凜遵毋違特諭

道光年

月

日諭

○二諭式

某縣正堂姓

諭各書役等知悉照得

本縣奉

憲飭知特授委署某邑玆擇於某月某日吉時到任合行諭知卽將發來紅告示一道實帖照墻一體伺候

本縣接印上任毋違特諭

咸豐年

月

日諭

○紅告示式

特授委署某府縣正堂加級紀錄次姓爲上印事照得本縣恭膺

簡憲命特授委署玆邑篆擇於本月日吉時接印上任視事爲此仰書役鄕耆軍民士庶人等知悉至期一體遵照毋違特示

咸豐年

月

日示實帖照墻

○履歷格式

新選某省府縣姓名謹

稟

呈

今開卑職現年

歲系某省府縣人由某科進士選到候縣今於某年月日簽掣某省府縣於某月某日在部領憑某日自京起程某月某日到省湏至履歷者

○各官額俸備覽

一品俸銀一百八十兩【每日五錢】

二品一百五十兩

三品一百三十兩

四品一百零五兩

五品八十兩

六品六十兩

七品

八品

九品

未入流

○書稟規式

全帖一行賀片二行諭帖三行稟帖五行折子六行平行七行夾單八行

○各房執事

吏房所管

官員丁憂起服進士舉人貢生各房經承上卯冊鄕紳脫逃

戶房端管

地丁錢糧管都收糧櫃書爭由私塩實徵編審通報柴米油塩米豆粟油栗萊各項價值若干逢十日申報各上司

禮房端管

婚姻姦情生員監生僧道陰陽齋戒忌辰講上諭行香接詔祈晴禱雨禁屠祭祀每十日通報雨暘

兵房應管

私宰各役卯冊兵家脫逃稽查匪類

工房該管

驛站公文蓬民冊修理城垣賢廟衙署公廨倉庫書院閘埧塘堤驛鋪

刑房執管

城池房屋樹木弓丈量基地墳山硝磺軍器等

糧房掌管

南漕倉谷社谷官租義租

承發房例管

本衙上下往來一切大小公文掛號驗封放告記呈詞記常記各號簿

柬房皆管

往來拜會接上司投手本傳號帖登號

計開各款

一凡告期所收呈詞官府先塡日期後送刑錢批示

一凡墳山命盜姦拐賭騙婚姻毆傷丁憂起服報捐放丐匪房屋招搖等呈俱應刑名辦理除此之外或錢谷下刑自宜小心分別而後可也

一凡刑錢批過副呈卽送官府閱過交經管黑筆師爺謄正對明批語不錯卽在批之示尾用官府圖章蓋上一顆有謄錯者或冫忝攺塗抹者卽用官府圖章遮蓋

一凡呈詞黑筆塡了正詞過了圖章內有新準呈詞檢過送於官府標賞經承將標的名字上蓋圖章一个並舊呈俱送書房掛號後傳承發房進署塡冩狀榜過朱發出掛示眾經承標後再送稿進來卽送刑�更攺送官之後發出再送標差仍送掛號

一凡門房送進各房稿套亦湏點明先送書房送刑錢點戳

一凡批呈詞掛號簿湏過朱鈐印俟次日將新舊呈詞並號簿同發或過朱后卽登亦可

一凡門房送進各房簽套先行蓋印後送紅筆過朱再送書房掛號或有新票湏另標出送官標賞差役仍送掛號並發

一凡門房送進書役稟單必湏看明爲何事若稟詞卷宗案件情由查明刑錢出單送進批示稟標賞經承或稟蒙單查覆情由只要送官閱過蓋戳發出

一凡門房送進呈詞官府塡了日期卽送刑錢批示官府過閱黑筆抄錄掛號發交承發房掛牌

一凡門房送進卷宗查明刑錢出單送進查考

一凡門房送進稿簿等湏照緩急隨進隨送

一凡門房另送牌票湏查來歷施行

一凡門房另送來或單案

呈捲

票湏看明白不可仍其混交

一凡門房送進船照先行蓋印後送掛號發出

一凡門房稅契送進先送徵比核算後然後蓋印過發出

一凡門房送進錢糧卯簿先行徵比察核批示官府過目過朱蓋戳發出

一凡門房送進各役領工食簿先送徵比批示官府過目過朱蓋戳發出

○諭門務

理司閽之事湏要各項明白事宜庶不愧管理門也若經一執事之時首重關防嚴密次令各房將款目冊各繳一本細詳查閱並知地方錢谷若干漕米若干徵支若干雜項若干刑名案卷一切俱要諳熟志輿圖定要經目方曉郡邑四境交畍以及鎭店村庒裏道並要卯冊知所用書役姓名更要加細防之何人能幹何人誠實妥當畱心密察胸中了然以至應呼庶無舛錯又要知本地風俗是何習气各項情形采訪明確示湏因地制宜熟於胸中以備不時之用至於所辦之事旣在門上律例要知移文稿案更要明識凡出入大小事件湏親自過目切不可懶疏任意隨便發出送入不然官府臨時查問心下茫然至於尋常書役所稟事件或稟單俱要隨細看過自已心中明白方可轉稟發出案件亦要記憶問明吩咐書役之話不抗不卑方事正理事分緊急案分輕重量其緩急查其大小應催應辦必湏立定章程若心煩雜用粉牌一面先將次日應辦事件或發出之文粘在標單或官面諭之事或上司嚴限或往來差務或自理應審案件逐細登記以備催辦至於同寅僚屬過往賓客以及本地方鄕紳拜望俱要回明官府不得擅專以事繁辭卻倘送之禮物如官府不收亦湏婉言辭謝不致有拂人之意損自巳聲名總知當此任者要謹愼和平無論大小事情盡力相幫官做自巳好聲名自巳身價日漸髙也旣術官府托此咽喉之重地官長之耳目千事非輕理當竭力切不可喪卻天良悞彼之功名壞自巳名聲非自已不能脫法綱天理良心安在哉又要知世道交情待朋友之道皆眾有之何獨重於門上但因系總匯之區所以於人有別凡事不可自尊妄爲要正大光明切不可損人利已談人之短獻已之能上和下睦賢愚不等自存分寸量要寬才要長又要愼言所識斷不可妄語狂言以作事無端在署同事或有拭目者遇是必湏和睦相商凡內外照應總之事無分彼此務於官府有益同心合意何愁不全勿因些小言語兩人參啇設或彼有不經之儀而我挽以正道自己學管鮑之心何愁不相廉藺眾所賓服也

至於閒坐之友務宜各外相待或於官府面前藉一言以相幫或彼缺乏之處稍有資助倘署中實無處設卽代謀一善地使渠不致失所不獨彼感此一人事心之基業也

再有各處薦之朋友或上收畱或另薦往此務觀其人局面倘彼人路費不敷者量爲代辦船隻夫馬腳力以致過往友看顧別其親疏遠近竭力以盡地主之誼切不可忽略否則朋友頓生怨妄之心反爲不羙人生何處不相逢畱後日之地步此略言其大槪望髙明削正以劻不逮也

○大略湏知

凡有部選得某省外任官初任者均先行給各上司寫稟請安兼報起程日期緣由行至中途卽發上任紅示並諭帖將入境時必有迎接之書役卽問衙門同城有幾位同寅回明官府用何名帖或上司先行手本差卽往各處請安再問風俗水土如何地方土產物可送得禮否

如署卸事官差吾輩送印至賞封必湏回明官府諒賞所將署中內大小事皆沿成例全次其條例於左一發帖云諭書役人等知悉所有各房人經管事務逐件開造簡冊湏知投接逓送以便查閱至於衙署只應掃除潔淨無得累一應執事人役俱入本境迎接不必遠涉以免勞費

初入境時先發紅告示一張擇某日吉時上任示上日時及示尾標一實字年上印俱用紅朱筆標判一入城齋戒上任前一日至城隍廟預擬告文瑞楷書就授記生展讀焚香化告文以官府之志亦藉以自警不敢違背以干神明譴責切勿視爲故套也

一拜受印信

前任官委佐雜或吏書送印至公館設案居中奉印案上新官先向北行三跪九叩禮謝恩訖再向案居中拜受印用匙開鎖起匣同佐雜吏房呈印文看有無缺損仍舊封收

一迎接衙門

上任日擇某時穿吉服乘輿至頭門內駐下先祭儀門及土地祠畢至香案前先向北禮畢再出升公座班役稟排衙仗房吏呈送申文報到任文書用印畢僚屬稟上堂叩賀傳諭俱免各房書各班人役依次參謁揜門子將印箱起匣隨進支衙祭竈神畢周視門戶垣墻有近外不謹之處傳工房攺塞固

一申繳文憑

上印後卽將部憑照例申繳湏差親信家人及妥當吏書庶不失悞具憑湏仔細檢勘倘字有磨損之處據實聲名免幹查駁仍照式謄錄一張收存日後有所稽查或委署地方到任後三日卽將委牌繳藩司

一行香謁廟

舊例到任或次日或三日後謁文廟詣儒學講書並嘗祭各廟行香畢或於是日兼查城池以上條例各文有不同者照房呈送儀注行之可也

一湏之冊

乃州縣之政事大綱節目無不備載至於門捲可以覽而得其大槪也

該房務各款要點詳開冊面簽注明白某房科造送某件冊尾上某年月日某某房科承辦以便查覽

一吏房經管

吏房管屬及本治候選官員如衙門吏若干名書手若干名某人於某年報屬該役所屬官攢若干名某官於某年月日報納該役有無薦罰委署及升選官空缺某典於某年月日報納該役有無期漏出缺懸缺監貢舉進某某年中試授納曾否考職於某年月日起文赴部有無在籍丁憂事故曾否申報僧道陰陽醫官若干名如到任卽要繳憑稿及報各憲到任日期文稿並庫印卯簿

一戶房經管

應觧應徵夏稅秋糧丁差役雜課等項亦該戶房經管田糧丁口某什課另設房如地畝若干應徵錢糧若干有無某年蠲增人丁若干內除優免應徵額銀若干地丁起運若干存畱若干應支款項若干某年起運支給若干有無未觧未給及有無未完民欠某歲額銷益引若干牛驢牙雜田房稅契當鋪燒沽等稅若干自某年起至卸事止某年月日徵收起觧若干有無未完若干每年經收錢糧總里長倉書役花戶等冊要在應徵地丁並各項錢糧銀兩

一禮房經管

春秋祭祀賓興考試學校慶賀旌表先賢祠墓古迹等項如文廟社壇額例兩季祭祀銀若干歲科盤費銀若干舉進牌坊銀若干修理龍亭歷日榜紙銀若干各項有無支給現存若干起觧每年學租銀若干鄕貢名宦幾位先賢某祠墓處系某朝人有無出仕何官有無後裔某朝人義夫節婦孝子順孫幾人系某朝人有無現於某人時旌表鄕宦現出仕幾人系何出身監貢舉進若干有無考職候選文武生員若干名境內寺觀若干坐落何處僧道若干各憲同寅生日及忌辰齋戒行香謁廟儀注各事宜冊

一兵房經管

門軍皂快民壯鋪司兵役驛逓夫馬等項如門軍若干名某守某門事否經制支給何項工食皂快民壯若干名某某有無經過犯革逐鋪司兵丁若干名某某系經制某處逓送某處公文裏當遠近管驛書役開造驛逓夫馬本治共有幾驛某驛額設馬若干匹牌子馬夫若干名現在行差馬有無缺額轎夫靑白夫若干名有無經制本治本驛有無額設某某船隻若干水手若干名有無額設工食共應何路何項差使每年額買馬銀若干工料銀若干每馬支給獸醫藥材每名支給若干動給何項銀兩糧船若干只修理是何年限工價作何支給何項動用開銷勘合火牌每員各領給口糧若干自到任之日止某項支過若干各衙門門役總單印卯簿

刑房經管

人命盜逃詞訟保甲捕役塩倉禁卒等數如某案人命爲某事打死某人原告某人彼告某人或謀或毆有無審報具題完結某盜案爲某事失主某人呈報某年月日被刼彊盜某人夥黨有無拿獲於某年月日申報有眞贓否有無招認申報衙門曾否具題完結某逃案爲某事於某年月日或逃人自首或地方稟報捕壯拿獲於某年月日申報某衙門行提曾否起觧某詞訟或欽件或憲件爲某事於某年月日奉行某衙門批示曾否詳覆批示本治四鄕共幾保鄕長某人保長某人某鎭集村庒頭某人壯丁某人若干名捕役若干名禁卒倉夫若干名經制若從前有無過犯革逐現今在監命犯若干每名贖罪銀谷若干現貯某庫某倉應觧某衙門曾否報觧有無完欠現在監人犯情節輕重大略贓罰卯簿

一工房經管

修造及報執辦需用等項如上臺公館幾所坐落何處棹椅鋪墊執事杠箱等項現存若干舊例作何置辦鋪設橋梁津渡幾處坐落何處地方系何孔道有無毀壞坍塌本治正做衙門舊例作何修理監倉作何補葺置辦軍需造車船等物於某年月日奉某處明文動支何項錢糧應付過若干有無開銷領給未完以上者詳晰開造未經例者分款開造如有朦混不合式者判日發出限三日攺造並原發冊送繳如有遣漏不造發出一並責究

一承發房經管

收發文書掛號等事六房之總處所柬號房全帖等往稟拜賀客等事件

一管簽押事務

簽押之事更難其人上下湏要明白文書細心撿點用心畱神用印不可遺漏某件存畱官府處過目某件卽交門上一應早晚簽套稿總當面查其六房三班稟帖有礙無礙爲公私等獘自已明白在心若是官府初任更要畱心其紅黑二筆俱有一定規矩倘或錯亂以及反復𨿽然非己之事豈不令六房笑話不言官府初任反說吾輩無能然小心所重在一切申詳所呈之稿情意相合務送官府閱之至於何爲情形若要緊者熟記在心以防官問有三件不思不想不說閒話要心到眼到爲我辦去事萬無一失也

大略須知

吏書作獘惟騙得一朱筆竊不得一印蓋印爲支錢之苻故簽押關系在標朱用印湏防執票混標乘間竊印逐日事件凡六房每日應行事具稿送入必並簽簿原案以便勘酌查行次早發出謄正送簽如有牌票不登簿者卽有私獘定應查究如有牌票不同差者同究所有票朱各式樣另詳於紅批凡迎上司各處履歷冊籍是也

一則湏於至批者之中朱筆小揩書髙升二字要隨字冩亦用黑筆寫批面上字用朱筆點一批【髙升】歉恭

一祭祀凡遇山川社稷及文武廟奎星之類必先行榜示曉諭標朱寫虔字

一聖壽凡遇朝賀之月並歷代帝王及各聖賢誕先期紅示上寫慶字

一護送錢糧餉銀標護字

一牌示凡懸牌示審案件及勘示等朱判遵字

一凡給路票執票朱筆標照驗二字閒票標空字

一凡自理詞訟差票拘傳票俱判速字

一凡簽差逓觧犯人催比錢糧差票標完繳二字

一凡緝獲賊犯標獲字

一凡童生考試標中字

一凡錢糧案內及各賬目差票俱標實字

一凡上申文書鈐縫處在翻面半中間正印年月正印

一凡私條者年月右側斜印封套司行文書簿冊鈐縫外面上半斜印

一凡平行文冊在正稍下正印書冊詳文看文書後有伏乞照詳施行之句則爲詳文若接縫外處用印湏縫角下鈐正印類其冊每冊隔一頁用正印要用手冊頭上名曰天印年月正印冊面簽之下各用正印一顆有書冊送上司仍批發存案一方冊申文看後尾有伏乞照驗施行之句乃系申文用印於冊子面底下名曰地印其年月皮面上照前式此系申明上司備案之文無有批發

一平行關文凡同寅移文有接縫處用印於文中間有移冊者亦用印於冊子中其年月冊面照前式

一冊稿皮面用斜印一顆年月上正印一批簿用斜印年月正印

一文稿年月正印一顆接縫處用斜印如過府以上會印側略低彼面一印邊

一米票斜印年月正印凡錢糧票俱用於號數用斜印納戶執照年月正印

一凡會印或同僚文武官會蓋地印邊正印須分在右用之二三府以上不可錯亂要緊

一雜件凡遇奏銷某年分一切領文報批尋常雜項事件倘有不明之處務令該房經承貼簽申明用印凡童生試卷捲面正中紅圓圈下正印一顆及隔一頁鈐縫處正印如學官有印在側髙彼一印邊捲角蜜封處用正印

一出榜年月正印接縫斜印

一緝犯掛號正印

一凡鄰境州縣分外省有捕快在本治所屬地地方緝拿盜犯等案必要到本署掛號是也

一屍圖格腳下用正印如有傷處卽年月正印冊面亦用正印

一凡差票年月用正印如若掛號角用正印

一凡逐目流水及總冊簿中間每隔二頁用斜印冊面上年月正印

一六房稿簽號簿每隔二頁用斜印簿上皮注明某房字樣用斜印

一凡審結斷淸卷宗在案者面皮用斜印粘連各項接縫斜印送上司卷宗正印一單片年月正印

一凡鋪逓公文號簿皮面上年月正印簿內中間正印

一文武移會白手本面上正印簿內中間用斜印

一批發屬員詳文湏於本文內若有接縫處於他印上離二寸斜印一顆掛號角用印大半顆畱半顆一批觧錢糧環批年月正印糧米總簿及數號之後正印一州縣自備小批年月正印

一平移批觧年月正印銀數正印接縫處粘單斜印

一移觧批回照若平行回照二字正印

一批回屬如批回二字正印角用斜印

一給屬官牌文年月正印粘單角號斜印

一勘合正印所用夫馬船隻等項數目正印務令注塡冩明白稍有錯悞大幹未便

一給員釘封文書袋上釘封處兩面均用斜印年月封口正印三顆

一申送各憲公文由馬上逓於封筒上冩緊急公文馬上申逓處正印

一平公文及申觧各上憲衙門各項事件如有不知者令該房粘簽照用

一祭綾帛正當中用正印一顆如不用印色卽用滚水刷去印上油然後用淨水洗朱筆刷在印上用之一塩旗水呈照面例用印務令該房粘簽照用要緊

一稅契年月正印司分尾正印余斜印各處有不相符者令該房粘簽問明白用之塡之要緊凡管簽押之事務要知某簽套稿送刑名某簽套稿送錢谷分兵刑禮送刑名吏戶工送錢谷此一定例上至督撫下至佐雜衙門無有不掛號一席乃當事者每以爲易不甚講求不知掛號一席乃刑錢之總匯上下之樞紐號不淸則是有混淆處不勤則案多濡滯混淆則吏胥爲姦濡滯則居停獲咎善辦之法𨿽幹緒總湏眉目分明卽事久時深必應手可傳眼如鏡明心如發細則有獘無獘之分釐亦無遲滯而不察訪知此中能手倘事處處畱心件件摘用則諳精熟而絡式全實幕學之始基入門之要路也學者其可忽諸

一進署中卽發單向各房調取空白號簿應用單著六房書辦備百頁空白號簿應用各十本送署勿得遲延速速

各房將號簿送署內卽用紅紙簽注明門類姓名總目刑錢各立二本自理詞訟凡名人呈控事件由本衙門審理不詳上司者爲自理湏分刑名錢谷辦

一書役雜稟地保雜稟凡地保及衙門一切無類可者爲雜稟如有歸內並有原案者不在此內憲批詞訟凡民人上控之件皆是府文凡本府各牌轉行牌檄皆是各憲文督撫學三院藩臬兩司並糧巡各道及府佐通緝凡飭緝拿逃犯一切新例凡奉道到部議咨行例案本府通行成規

一平門凡奉本府屬各鄰境州縣平移事件及提觧人犯收進呈稟必經上號分送刑錢二友該此命竊賭博打降私宰私益私鑄私硝姦拐墳山盜砍立斷婚姻各分官職僧道貢監節孝科場書院等事戶役田土錢債界址找價盜賣工程水利牙端口咨追塩引倉庫錢糧稅課以上俱歸錢谷辦理

一稟呈事件刑名錢谷二友批於副狀之上送居停閱後居停命記送朱黑筆過批後送上登號其有原案者歸入原案無原案另立新號各於呈角編定號數呈蓋頭用內登號本戳將副呈收存內署備查正呈點明件數交門上傳承發房書繕冩狀榜送官府過朱對明無訛將呈榜總爲柬發分此一定章程也

一凡如有新準呈詞居停標承行應經承姓名記簿備查某件某日爲某事據趙甲控乙或應債欠賭博打降田土姦拐婚姻等事敍簡明白由語數句注明見證某人云以後乙欣見證復出飭查拘或飭保查復以至疊欣將審訖並經差姓名不歸聚於此每件畱空半幅以便陸續登記至於有原案者兩造催審呈詞並無別樣枝節不必摘由只湏某人某日催批云仍於總目云內詳記原被名姓號數若干事繁州縣不能逐件登記簿者則又有仿捲之法在一个捲之法定以江山千古四字如趙姓以盡起者編入如古字號錢姓以丟者編入千字號鄭姓以點起編入江字號何姓以直起者編入山字號總以詞爲姓爲主將副呈定號目一號至千百挨次疊成捲貯簽貯架上或訂成本以後欣呈催呈覆書役稟以及經差姓名無不歸聚一切仍詳記目錄查時先看則知某人某號在於某處便可應呼掛號竊賊案未經獲賊者只湏記事主姓名注語被竊年月日差捕姓名挨次流水掛去已獲到賊犯卽將原號摘去另爲一號畱空紙半幅以便陸續登記凡鬥毆驗傷事件必湏將所驗之傷記注明白以便查考

一號簿姓字筆法畫宜稍肥壯如批稍宜紅戳蓋之庶有眉目

一掛號詞訟並公務牌票不必摘由只於原案下載明某月某日差某人以便稽查若追錢糧倉谷等項雜稅簽票自有比追可查毋庸登記

一號上所至要緊者莫如逓觧一切事文批簽送掛號宜卽刻登記內號發出以便照觧轉逓某式某事某日準某縣逓觧人犯某簽某某轉逓某縣逓至某縣約幾日可轉卽應向觧批查回照送進可於簿內觧獲回照紅戳一方倘違限無回銷方有疏縱情事宜急嚴查之

一各憲文本府轉行者掛號之法某事某件某日奉府轉行奉某行飭行何事將文內仰以下出語摘記數句以後如奉飭催亦歸原號不摘由號數隻湏載明某事奉府催將詳覆並奉憲批轉至均歸原號至憲批文必湏全載理刑之案亦然

一鄰邑平關事件應記明某月某日由記或移提人犯應將所提人犯全行登記出差則記差名倘人犯拘到批移觧差查催回照或自巳關復總應歸成一案庶不幾件一綫穿成

一不論上下所行事件應記明某月日由語案情緊急者應時號上加一紅圈不時翻查督催閱有批詞等項事句錯落先後舛謬卽行指說明白更正所以補刑錢之闕也

夫蓋長隨一道原不低微候伯之苗將相之種英雄豪傑盡出其間上達天子下至庶民胞藏韜略气宇軒昂名揚四海濟困扶危疏財仗義能文能武方能成圓借此成名出仕者甚多創業成家亦不少曾所以兩个空拳一雙白手名利兼收光前谷後豈非豪傑乎然當長隨者𨿽於官府辦事實贊朝廷出力近有無知以爲畢賤然或時運未遇落薄者有之試看古英雄韓信乞食於漂毋受辱於胯下子胥吹笛於吳市畱候納履於杞橋蘇秦遊說六國一朝時運至拜相封候何之勝數且長隨二字卽古之堂後官也一二品文官管家曰堂官又曰內司一二品武官管家曰家將昔宋太祖雪夜訪譜堂後官跟隨不離左右小心恭敬故賜名長隨後封指揮之職因此爲宰相家人七品官也

今事提鎭督撫將軍都統鹽院漕院河院學院司道衙門俱稱堂官下至府廳州縣衙門稱門上而司閽者承上接下幹辦公事自然气宇軒昂衣冠齊整近有一鼠輩見此威風遂棄本業假充長隨模樣其人外無智識內無才學希圖爲奴作俾趨迎奉敬而近來官府不察賢愚吹噓又遇初任官府或因同年之面故舊之情不分玉石長隨一道墜矣當此任要經濟諳練衙門規矩當言則言當止則止斷不才言顯能惹人厭罵多端子曰工欲善其事必先利其器度量才學深淺更要小心愼謹妥當老誠調理有方先公而後私有始必有終官府場中事件何事當先何事當後何事有益於民何事有礙於官並要知上司來歷情形以知錢糧若干漕糧銀若干已完若干未完若干已觧若干未觧若干及一切督撫事件卽限期緊公文水路稱民風俗土產物色胸中有此見識官府自然信用或者緣份不湊巧切莫生怨言輕舉妄動至於銀錢切不浪費在外𨿽有餘資亦非容易兒得切思背井離鄕拋父母別妻子山川跋涉道途奔走千辛萬苦艱難百出耽驚受怕思之愼之

夫長隨者近有三等一因祖父原系爲官爲宦以致兩由淸風家貧無柰讀成經書功名未就貿易無本幸喜曾事務胸中頗有韜略達往他鄕以圖出身之計而人品端方骵上意辦事和平奉公守法終始如一寧使上人愼怯而不用苟賤逢迎此爲經濟長隨也二者祖父孫商賈之家緣時運乖蹇一時落薄技藝皆能從前走過江湖見多識廣頗有蘇張之舌子建之方端方辦事謹愼奉公此亦爲長隨也三者皆因失緒雙手幼時無一技藝心無一策稍聰明彊爲不之知志抑心髙气昂傲談天說地無法無天或者祖父原系長隨道聽人言說勉彊計識官府或賞臉卽小人得志詐气昂昂不知天髙地厚正所爲小馬撒韁嫌路窄大用鳥展翅恨天低近小人遠君子順伊之言觀天喜地良言相勸反恨入骨髓心毒舌劍暗地殺人官府髙明一時質對盡屬謊言輕則辱罵重則趕逐如此竟不爲恥此輩勉彊充當長隨後決無好處

一凡所辦之事必親自畱心過目不可疏忽時發出送入遂查明心不慌然循常書役所稟事件或稟單或口稟俱要隨細問明心中曉暢方傳進發出案件亦湏明白不抗不卑曉諭書役方是正理查徳事要看緩急輕重應行催辦者必湏立定章程若大縣事繁難以懸記湏水牌一塊將次日應辦事所發單或官面諭之事或上司所發案件或往差務或自理應審案件逐細登記以備不時催辦至於同寅過往賓客本地鄕紳拜往俱要回明官府不可專主自理應稟明饋送之禮物收者自當發出領謝帖並賞封不收者亦要婉言辭謝恐拂人之意損自已聲名當此任者務要加謹愼更要和平相幫官做自已好聲名身分日漸髙也萬不可喪卻良心壞人之聲名悞人之前程非自已不能脫法网而天理良心安在哉

待朋友之道人皆有之何獨重於門上也但總匯之地所以廾與人有別在署同事諸友必湏和睦相啇凡事照應系一家之總無分彼此合意同心不愁不善爲些湏小事參啇彼卽有言詞悖謬總以正道行之有何遇也至閒住之友更宜分外看待湏之內有無賢並有才學之人因時乖運蹇官府未曾看中湏更加一言以助之也

一總冊已徵過若干未徵若干向例觧過若干並問塩當燒沽每年規矩若干向禮房要各項事宜冊向兵房要各項書役鄕保總甲等款印簿向刑房要在監人犯數目案情輕重大略細冊禮房管新官上任先拜儀門方進宅門祭竈神畢卽發頭梆七下二梆五下三梆三下畢請官府大堂公座事畢退堂凡管宅門湏之事道交接明白律例執識稿案移文一切發出送進案件必湏親自過目晚於二梆時各房進簽套稿務要檢點一番所有書役稟事單著令立號簿一槪稟單俱要上號便可稽查著令戶房開支發款目一單貼於門房遇支發之時一目了然更知何項有開銷何事捐給官府問及以便對答司閽之執事關系不少諸凡言語務要謹愼大小事件看其緩急輕重察其情形有無利獘此系官府之耳目湏知冊各要一本細詳查閱地方情形始知各項錢糧漕米等項數目並知一切領文觧放條目款項務要細心記熟而錢谷之項明矣刑名案件關事甚重輿志圖書役名姓細訪何人能幹何人妥當畱心訪察要知本地向何等風俗情形確實地制宜熟於胸中以備不時之用

大略湏知

凡新選官府卽冩稟帖本省督撫司道各憲稟帖及本署書役諭帖擇於某月某日自京起程或由陸路水路到任行至中途卽回明官府發諭帖一道或差或發州縣府封逓此諭發後必有書役茶房人夫前來名爲頭接並紅批紅示湏知事憲网圖誌書役各項冊籍先將紅批紅示標發必湏官府定門上方可經手接逓若未人以便接傳紅批手本卽可細閱各房班名姓逐一查問一番並揀一老誠書役訊問城池風俗如何離此尙有多少程路土產何物城中共有幾位同寅上司應用幾付手本全帖交賫紅示之人帶去請安敬候至於相近到來卽送喜如本縣佐雜官員畱坐待茶可問明縣內大槪情形現有何案件作何辦理若是署理官員差爺門送印者必湏重賞印到卽傳禮房要上任拜印等儀注回明官府若上可向禮房要湏知冊齊戒單向柬房要各上司及同寅生日單到任後要繳憑稿並堂規告示通報各憲到任日期又向戶房要徵雜稅各項錢糧細查款目冊籍諳熟於胸中便可使用也

一外薦之朋友或官府收與不收吾輩在官面前以羙言相助零星使用稍有資助若本實無可柰何或代謀一善地使不致失所此乃心地基業也再有他處薦朋友官府畱與不畱務看人局面稍有不足者量爲代辦船隻夫馬此亦要緊方便此輩薦者卽未錄用況待之又薄而反去無有不怨之理一至省城二三傳說不羙之名甚矣卽過往朋友相候諒其親疏遠近務湏照應不可慢待也愚見不過大槪而己

簽押大略

大凡用印湏要畱心不思別事不說閒話認眞辦事自無失悞矣萬一錯用或歪斜等項自然再令該房另冩一則使書辦怨恨二則被同事恥笑愼之再門上處事件要分刑錢或先送官閱或應送幕賓較查案情要知輕重緊慢速急必湏守候出房幕賓定就卽送官閱判再送掛號等簿方可發出或事繁雜務要號件明白以便稽查倘或忘記送號難以查考則無頭緒矣每日晚二梆送進簽套稿務要細看明白方是細心辦事之人也

一發早二梆發簽套稿晚二梆收簽套稿出入必要畱心檢點以備對答黎明發頭梆打點七下二梆五下三梆三下外答應梆

一凡簽套稿送進簽押公所聽簽押辦理

一凡官府坐大堂俱要發三梆打點三下外應梆此系常行之事如封印開印放告遇二三梆上官府出門回早發頭梆晚卽發二梆

一迎春考試俱系大典禮房預有儀注送進臨時照行惟有州縣方照此行如會城守則不同矣

一到處拜客官品大小時打點一下

一凡紳衿貴貢士以上往者看職分迎送打點一下惟州縣省會又不同首縣會武職守備以上紳衿如做過京官及外府廳州縣方打點未出仕者不必打點舉人進士俱打點監生不打點

一本縣縣丞拜送不打點

一巡檢典史主簿不打點不迎送

一外州縣佐二奉憲委以公事縣官府迎送俱打點一不出暖閣不用打點

凡祭祀行香宣講上諭祭城隍土地此數等項官府暖閣不打點

外官新任輯要

