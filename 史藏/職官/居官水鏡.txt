居官水鏡

﹝明﹞劉時俊著

●目錄

序

卷之一

卷之二

卷之三

附居官水鏡

●居官水鏡序

夫士以��發家一旦�禍�����案牘��兩造��掾史胥役各��猾智以豪我一堂之上���墻爲宋��彷皇太息功�所求�所任也�生所業�所效也����居�采循良必將學法�以吏爲師乎安在�術所以��務哉吾�子不云乎分患�位患所以立而又曰�居以求�志夫聖矣之志�它要在使民各均其所����以���亦���此志以體民情而天下之運於掌上所謂明明����也余居���若此���余居官水鏡者則夕�劉勿所先生�所以治之邑之政具載其間余覽爲卒業睹����允興釐之當執�����當�務何��歟乃至太指歸之�刑省��總括於接續人情之���人�未發而爲民��者不可不亟聞也嗟乎余乃今去先生之志����與鏡之明也須眉�數藏垢止�而不�妍�人心之�如鏡也而卑者身家髙者功名之兩��居�之��也兩�爲�爲����爲�之拭爲徘徊久顧虛生貴勢屈折求外而�勢者�以��爲當求是乎���民��我之如鏡昏�民之戴�者���光�日月���之��人情接��劉先生者謂���拭�素而�求志中來乎讀是編者請返照求自心之如鏡如�視��人治�譜而己�後乃��術所以��務也夫

豫章萬建昆書

●勿所劉先生居官水鏡卷之一

西蜀勿所劉時俊

著

年弟六陽何慶元批點

門人泰華孔貞時編輯

鏡水錢志立發明

庭實李遇芳校閱

江源吳長齡梓行

雜說﹝共四條﹞

理縣事宜﹝關牒各衙﹞

◆雜說﹝共四條﹞

續情說

用刑說

用明說

省訟說

○續情說

天地間合成一个情字乾坤不毀情相續也凡在有知﹑情自聯屬﹑�於父子﹑兄弟﹑族屬親鄰爲尢切偶因忿爭。意气乖隔。倘猶有眞情一點不絕如綫爲上者委曲處分。善言勸解。使復全恩義以去是我與彼接續一番。無父子而有父子。無兄弟而有兄弟無族屬親鄰而有族屬親鄰。此之恩與天地生成等若直操一切決斷之。全無調停意縱。處斷果當。然彼此恩情終身異世﹑不復接續矣。故每事須以解紛爲主對兄勸友。對弟勸恭。對親鄰勸和睦。不惟息一時之訟且陰消數世禍云。

志立云如此然後可以爲民父毌

○用刑說

竊謂理邑如理病。用刑如用鍼。一邑卽一體也。气脈原通。一處壅﹑卽通體皆病。庸醫不察穴道。通體投鍼令。病人多剌傷而病如故。若善醫者直頂門一鍼足矣。病根旣除。損得多少痛楚。然鍼亦難下。未可輕易譚也。

志立云劉先生嘗對某言人與我一般皮肉痛癢相關如逞怒淫刑於心何忍吾爲令時遇上官非理怪怒雷轟於頂不動也倘誤罵良民一句卽食不安或錯責平民五板卽寢不寐刑不加於愚幼不加於淳柔不加於老疾之人不加於言語之觸犯不以偶失伺候責諸役不以飲饌不美責廚夫不以儀衛不整責從人不以買物不佳責買辦者蓋刑以施於不如法之人。不宜濫施於不如意者也。以故公庭鞭朴絕稀幾至不用卽用亦至輕而數亦至少如老學究責村童耳先生又言律是死的用律者是活的如用律不原情盡法無民巳吾爲諸生時嘗有一先達亦賢者也偶言制律之妙因自敍其用律之明如犯人巳就制縛毆之至死者抵此律之精也適有一盜牛者被捉眾毆之至死因﹑投之於江﹑以自溺﹑首縣﹑審得其情﹑徑擬失主以抵﹑又如開墎見棺者絞﹑開棺見屍者斬﹑招魂葬者亦然﹑此律之精﹑也適有一圖風水謀幫祖葬父者﹑族長不許﹑因焚父屍﹑收燼骨入壇中﹑偸葬﹑族長檢發﹑其子不敢認﹑遂拋棄之﹑拋後其子具告﹑因坐族長以開棺之罪﹑吾當時殊不然其﹑說曰眾人毆殺賊﹑而以失主抵。逆子毀父屍﹑而坐族長重罪顚倒甚矣。何賢者而有此誤。蓋緣看律到此偶爾會意。故借姓命證聰明耳。因思訓家者﹑不可不知此恐不知而誤犯律也。居官者不可不知此恐任意而誤用律也。吾爲令以情比法寧出寧輕如情重律輕則從律情輕律重則原情庶乎議罪平而人不稱冤矣先生又言禁暴除姦止宜去太去甚不妨開一面之网如人命之忿起於一朝。而尙有生路者。如賊盜之愚幼被誘而情可矜疑者。如盜贓之寄頓而非眞窩者。如豪彊之悔懼而束手不敢復肆者。如姦惡之先事遁避與彌縫而未發覺者寧爲遺法遺明。不必窮搜追索。蓋天网尙漏。若執法而欲絕流以漁。非天道也。先生性平恕故刑法寬簡如此然遇罪惡盈貫通神使鬼之人則法在必伸𨿽掛冠不顧懲一戒百一邑肅然此寬恕中過關處也加意民瘼者須明此鍼法以善成其寬恕云

○用明說

有司臨民﹑非明何斷﹑然惟誠與明合。乃稱眞明。竊謂用明者﹑寧如日月之遺覆盆。無爲爝火之燭一隙寧若神而不足。無若鬼而有餘。彼以術爲明者淺矣若以詐爲明殊可羞也。

志立云﹑先生素鄙術數鉤索之明。不好伺察不寄耳目。遇事當前。止據理推情。遂自了了。而俗人好異乃以一切詭譎猥瑣事傅之先生以爲神明如齊東野人所以稱包孝肅者。殊可笑也

○省訟說

某一日與周太史念昔孫孝廉裒谷論節民之要語及熄訟太史曰減訟一節贖緩之省於民者若於孝廉曰熄訟何止省如許也夫一字入公府小民栗栗然視官若帝若神明不可測於是爲請托爲延訟師爲賫發公差爲賄證佐爲央保爲鋪墊衙門爲集親知以相角助朝朝酒食節節銀錢入贖於公者一而民費且數十倍吾譚虎亦心驚矣由此言之夫熄訟寧直省如許也太史曰吾未遭虎吾不知某曰嗟呼濫訟之害亦至此乎然熄訟有道若以厭事之心求熄訟訟更不可熄矣竊意牧民者宜書此言置座右遂筆記之

志立云周太史嘗對某言一縣气運全在一有司培養之吳江近來田價日增較常加十之五蓋由屢歲丰登且以抽稅之故商旅漸歸業而得於培養之力尢多也如平兌運歲省民間米二萬石收糧銀不拆封歲省羨余及常例銀數千革神會神戲禁賭博汰奢靡歲省數萬減訟一節所省於公家之罰鍰僅數千而所省諸廢不止數萬矣節節休養民力自裕置業者無興訟之害出業者無加補之望而均役後種田之累少田價何爲不增某以此語質於先生先生曰然然息訟亦未易言也惟三尺不以勢力撓而淩弱暴寡之事少惟持平等心矯枉無過正而小民侮勢戶亡賴騙富家之事少惟誣告者專究刁唆而攛撥硬証之事少惟官府之處斷合於民間之擬議而恃彊舞智利口求勝之事少故訟不期息而自息也如使一槪不理猥云無訟竊恐公庭之事稀而民間之事日煩矣某曰善並記之以貽牧民之長欲與民休息者

◆理縣事宜﹝關牒各衙﹞

吳江縣知縣劉爲存照事本職猥以庸謭﹑承乏巨邑﹑愧無才識﹑虛有血心﹑每軫念民艱疾首夙獘﹑謬籌一得﹑立法數端﹑行之三年﹑似有麤效﹑規𨿽未善﹑實出之嘔心之餘﹑方誠不精﹑似得於折肱之後﹑今者當本職離任之日﹑繼此又法制更新之初﹑所有行過事宜擬申明

上司﹑懼幹炫鬻之罪﹑擬存貽後日﹑又有僭率之嫌但待罪於玆﹑巳四閱歲﹑哺兒依戀﹑豈將離遂視若秦人嘔血酸辛﹑卽旣往﹑難付之流水﹑謹擇緊要事件開列數條﹑質之同舟共事諸君子﹑非敢冀葑菲他日之收要不過簪履自憐之意。須至關牒者

馭役之法

督盜之法

徵收之法

兌運之法

均役之法

附考試之法

修塘事宜

○馭役之法

一馭吏書

一馭皂快

一馭應捕

一馭吏書

民間事少有司至願而猾吏姦書則利在多事彼之心計甚巧其言成故其事有據不曰查舊案則曰奉明文搜剔牽連藏機埋字浸潤官府之耳以熒惑其心若不察而輕易聽從則一紙出而一人枕不安或一家哭或一村犬吠又或一邑魚鳥亂矣本職識破此機關每加愼重如舊事應行提也然目前方求事損何得爬搜旣往以滋煩擾乎如舊逋應追催也然催必不完止肥吏胥之囊實公差之腹耳柰何以有司爲此輩役也如歇案幹連人犯應拘審也然吾將疏网闊目以與民休息柰何毛搜而櫛比之如查點糧長裏排催比錢糧等項應用票也然出示令彼知悉足矣告示一張紙不會索人酒食何必使索酒食者往乎如新近批回應追銷也然細算之某以某事稽遲於某地方停閣千里外差人能飛身爲我追耶何苦擾其家妻若子爲也又如奉行舊套申禁事宜時勢難行說似冠冕而無益於事徒滋擾害者試撚數款以例其餘如北運船止許五百石似也然運河𨿽澀未必爭較於一二百石間今每名該七百有奇若使一人分爲兩船則費且加倍又不便照管如兩人共叄船則此兩人者豈能各分其身三分之一復合爲一身以共管此船乎出票則止使差人勒掯該房需索出示則亦有姦棍人等脇制我糧長及船戶者且又必不能禁也則何若姑從其便乎又如奉行熄盜條款漁戶號船應查編也然漁船𨿽匿盜但編船後能使各船晝成行夜列伍互相稽察糾舉以無爲非耶何故以虛文擾水濱也又如夜行船誠宜禁也然防火者將儲水乎抑禁民無夜作乎夜靜風恬商心如箭吾土地非大江以外卽不禁夜何傷且夜亦難禁第使夜行者不逢暴客足巳又如查圩岸查木柵查屋稅查魚鰕查官基等項淸理未爲不是也然光不及穴何傷日月且查則爲吏胥公差輩查耳無益於實事也蓋縣家自有一種眞切事若取土羹塵飯彊使入喉豈能療饑反致翻胃本職管見如此故逐節檢察逐事堅持吏書𨿽巧詞百端本職止堅塞兩耳山鬼伎倆有限老僧不動無窮故官事絕省而民間雞犬亦得寧矣

志立云柳子厚郭橐駞傳與此互相發明而此爲醒暢有實證先生執簡馭煩逢單日始出堂視事辰出午入亦有三五日不視事之時而縣務畢集惟得此訣竅也然間亦以此得罪於上官者蓋由本縣吏書欲生事擾民官不爲動卽賄通道府吏書行牌帖下縣一不應卽以縣官不理蜚譖矣先生覺之凡上司畫餅公文一槪置之髙閣一催提卽觧吏書正身赴比自後牌帖遂減十之六七此一竅有司所當急知爲上司者亦宜識破無墮胡鬼姦計也

一馭皂快

禁需索

省牽累

免貽辱

禁需索

公差需索天下皆然﹑而吳中爲最﹑本職知其狀態﹑計欲小民不畏公差﹑須使公差畏小民口﹑每差牌勾攝人到光問公差有無淩虐。曾否需求。有則痛懲以三尺。且一事始終一票。票止一人﹑不更差不潦差而騷擾之獘革矣。【在廬江桐城時止著原告詢�吳江難行以有刁徒謊狀聳準揉和之獘也】

省牽累

吳中民黠。凡訟詞必添扯小嫌別隙之人幹連牽累以圖報復。差人亦得以逼勒需求。本職審訟不候人齊﹑除原被正犯﹑及緊證外﹑余被株連不願出官者聽不許公差彊迫。故公差止如邀客人。無威福柄﹑而姦民挾讎牽涉之計﹑遂亦無所施矣。

免貽辱

婦人露頭面以入公庭。終身大垢。姦人以此圖淩辱。公差亦以此重需求。本職誠切齒之﹑出令婦女﹑非犯姦盜不許涉告。卽告詞牽涉﹑不願見官差人彊逼者重責之。若擅鎖項。系婢﹑系娼﹑亦貴革。系良婦﹑倍貴革。仍究罪不饒。故公差不能乘人急兼示正風化之意云

一馭應捕

杜誣詐

杜誣詐

諺云﹑應捕如夜乂鬼廣捕牌如閻君攝命符牌所到處雞犬俱盡或指趙甲爲趙乙。或卽李丙爲張丁。又或幹連人犯。與盜賊皂白不分。又或綽號排行擇淳民東西詐騙。有賄則眞盜賣放。無賄則良善混拿比到官或憑巡司拷詢。或委捕廳鞫審此輩復串同機局煆煉無辜。指誣良善。破家枉命民間大害莫過於此。本職特加愼重行緝止眞賊盜眞窩主牌開某身材﹑某面貌某地居住﹑若排行綽號必實時審定眞名稍有疑似混供﹑及舊案混載者﹑卽一筆勾斷以免詐嚇﹑諸所供寄贓變贓買贓投托人戶多系誣指卽眞亦未必知情止開小票不用捕牌仍據實注明並批與窩盜不同等語以免恐嚇押到卽行親審不委捕官則指扳誣陷之計無所用而應捕無能爲矣眞贓起到奇贓者不見官亦可

○督盜之法

搜根窟

權使過

禁私縱

搜根窟

江南澤國素稱盜藪吳江趾踞太湖又錯壤於浙便諸盜出沒故更劇本職蒞任之初以竊劫投告者日相望也試一究思頗得窾要蓋盜賊非能髙飛遠舉。有遁形縮地術也。必狐鼠伏於峻垣奧室之家。此等家﹑交通公府中督。盜人歲納常例。反以爲心腹爪牙。故不露。露卽捐重賂。賂貴有力人。使引手救。救而出諸阱。則反噬告人。及質證者﹑非斧其胸卽火其屋矣。故此等輩率兒戲官府。而黨羽日熾。本職欲治四體之痛。不能畱附骨之邕﹑遇有失事嚴督捕人月試日比﹑使自營不暇﹑無能爲此輩地﹑事發則徑取以來置之法﹑錢神無所用。勢黨不得援。於是諸家陰咋舌謝綠林諸壯士使潛迹矣。故𨿽疏网闊目不絕流以漁諸細盜而盜風頗熄云。

權使過

盜鼠也應捕貓也如點充應捕不得其人。彼茫然束手﹑不知根窟主名﹑不能尋蹤覓迹﹑刻木爲貓﹑以求捕鼠﹑何功之有﹑乃積慣應捕又與巨窩巨盜交通莊視窩家莊丁視盜賊未發容隱巳發賣放間取餘卒﹑一二人抵塞乃更唆攀良善害累平民不猶不良之貓﹑與鼠同眠﹑而惟雞之噬乎﹑第此等輩其家得過其黨實繁縱之則爲罪魁操之亦爲功首本職叨任之初巳重處卜成諸旣膽落不敢露頭面於公府因乘其畏罪之深行以使過之法宥其旣往制之掌中入名在官督使捕盜有功重賞無功則嚴加比責並收禁妻孥諸役不敢不盡心其黨與之散布各屬者亦共爲助力數月中屢有捕獲而盜夥窩戶亦有蒺藜不采之戒矣﹑今因本職離任恐諸役舊性復發爲使人者累也巳聽其退役俟後來當事者裁酌用捨云

禁私縱

失主於盜賊憾眞入骨切齒乃事發則積窩積盜願照失主之物或加一倍或再加二倍央親買棍與失主講和失主旣懷懼累之心又餌倍得之利遂暗寢其事卽解官亦不實攻或不認眞贓或以彊認竊使讞者猶豫眞盜脫网諸盜恃此一著爲生門遂肆行無忌夫天道好生固寧失之縱而貽害良民心則何忍本職每審賊盜必察眞情讎攀者𨿽失主彊執盜黨力攻必爲辯雪如有買和情獘定破其姦計以塞諸盜幸門並將受賄說事者究罪庶私縱之風息而盜賊知所儆矣

以上三款督盜要法至如諭以從今自新免究旣往開生路以使之趨許以互首免罪仍行賞給離夥黨以使之散首盜者賞擒盜者賞審定實時省發免其觧審牽累俾首獲之人有利無害以使之勸皆督盜之法闕一不可而前三款猶其最爲�緊也

志立云此熄盜要法也先生治邑不行保甲不點門燈不修杉欄不問城門啟閉遲早遇有竊劫不累鄰佑地方惟持前款之法堅行期年而六百里中無一竊劫然法極簡易明顯非有詭譎難行之術也

○徵收之法

一齊限單

一分櫃頭

一並比冊

一緩舊逋

一立比格

一議拆封

一齊限單

吳中財賦每完在八九分間卽稱足額以爲常乃虛號於民猶以十分起徵也往規給單分十限催之反使完欠不齊頑民得閃空延捱而黠胥亦因緣爲姦計獘竇百出歲幹沒不止數千矣本職蒞任先出八分五釐單單內期盡完余姑從緩一截直齊使不得藏頭掩尾故頑戶無容逃閃順民不致獨累姦胥輩亦不得垂涎其間計完觧之數便倍於往額而法稱畫一諸獘盡革矣

一分櫃頭

本縣裏逓有五百六十分爲八十四扇向來錢糧止分八櫃徵收櫃分十限限各一收頭以一收頭收十餘扇百餘啚之銀而一甲一人之銀又分交於十收頭之手票號零星銀數煩碎收頭疊換票冊疊繳乘機淆混姦詭百端此法之獘不獨民之姦也故本職以一扇點一櫃頭專收一扇銀兩自始至終一人經收一簿記數收銀票號自一二以至數千挨順到尾則人有專責頭緒不棼姦獘難容而稽查亦易矣

一並比冊

本縣錢糧有本色有折色有均徭有新增兵餉又有泒剩存畱以本色攺折色往規大書冊止徵折色余系各冊徵比數不歸一故本色泒數不對證於大書冊之田畝而總書得以增減均徭兵餉各得懸欠於尾而總書得以包侵泒剩存畱閃空於本折之間竟不開比而總書得以干沒冊各有獘人自爲姦本職一櫃徵收萬法歸一姦胥無所售其計而諸獘悉釐矣

一緩舊逋

帶徵錢糧諸姦胥所居奇貨也每郡牒下縣追觧某年某項銀若干停徵多年奉催開比弔冊查欠則冊籍扯毀不全又塗攺模糊完欠互混不得不著令總書開欠總書遂大開騙局將欠多頑戶斂十分之二三賄已隱蔽不開反將欠少順民未及打點者盡數塡冊用比索賄用賄銷比飽其腹而復歸停閣摘比僅數百兩總書巳漁獵於千萬之中究竟則絲毫未入國課也一牒未繳又奉一牒一款未完復徵一款必使逋負之數疊次騙盡而冊仍掛欠是何官民之愚諸胥之黠乎夫出於民入於國有司計必爲之今出於民入諸姦胥之手於國課毫釐無益也則有司柰何爲此輩役也本職每奉牒催徵前任舊逋必斟酌再三不輕出一示發一票爲姦胥市則姦獘祛而民困蘇矣

一立比格

照得吳中賦重數多有司每以比較一端耗費精神消磨歲月本職立爲定式酌量於限數銀數之間盈縮乘除以定應責之數比格一立臨限收頭呈冊書手照式算塡本職止從中抽驗之臨北時喚齊類責一縣里長四五時可比盡矣事逸於往時可十之九又往時止比里長排年得延捱閃空本縣爲飛簽抽北之法懲一儆百則排年不得恃頑里長不至獨累法始稱平而錢糧亦易起也又應比之人多顧倩受杖故有司之敲朴徒煩須稍辯識之使不得代替其麤以冠幘衣履眉髮皮毛肉理骨相進退回折起伏低昂應聲疾遲步止舒遽精以側耳跂足轉面遁睛逃閃伏匿之形含甘假苦之態而更精則在神情微眇間假扮者愈出愈巧辯之亦十得七八此事極猥瑣無足述然以催完辦而損敲朴倘是亦一道乎

一議拆封

收頭起櫃應官爲驗封庫吏秤兌以防姦杜侵事例通行亦法體宜爾但驗兌之時稍有重輕應加刑責且衙門諸役槪有需求收頭不無稱苦本職稔知實爲軫念止令收頭自拆封自並兌自傾成錠自交觧官收頭之累亦旣蘇矣然人心不古姦獘易滋則不驗封一節在於賦多人黠之所恐難爲永久可繼之規又在後來當事者裁酌耳

○兌運之法

一均驗泒

一明加贈

一察姦宄

一均驗泒

本縣倉糧有軍運民運與軍儲行糧存畱卹孤等項贈耗輕重有差往時總書受賄將輕糧盡扣於宦僕姦民而柔懦鄕愚俱泒出兌獘中有獘泒兌又復不均蓋軍衛有刁淳民戶有彊弱總書受賄於民戶泒兌淳衛不則卽與以刁軍又取賄於軍衛泒兌弱民使之甘受其魚肉且軍衛旣有行賄之竇愈生其取盈之心積獘相沿兌政大壞本職蒞任剔祛前獘姦書不得爲政勢戶不得請求除南北運聽其盡扣以卹重役外余不分庶民士宦悉照平米一體驗法均泒升合不容狥私近因修塘費繁無從設處據士民願盡輕糧者卽以所省之耗捐助塘工俱申明

院道並不假此以市私恩今塘事告竣仍照法驗泒旣無輕重不均之嘆矣其應泒南兌北兌先定數目不注衛分於開兌之日公同衛官掣簽泒分猾胥姦民不得通賄害政法旣畫一不惟糧戶稱平亦使旗軍允服塞其營幹之竇消其厚望之心而杜其爭競之端也

一明加贈

查得漕規議單正耗共算爲平米每平米一百石比兌外加濕潤米三石三斗南兌外加四石二斗此系題準事例例外不容議增者也第衛軍逞無厭之欲越例需求有司避加贈之名聽民自便於是加贈之數不定於官定於私而軍與民各以悍弱刁淳自爲政矣淳弱糧長旣不能當刁悍之軍卽勢戶徢民亦星散自守不能與成羣之軍比眾挈力而刁棍積保反串同軍衛以內噬糧長每一人定例眾共遵之在糧長有增無減在旗軍步進一步故嫌米惡刁掯百端於是有衝笆蓋面踢斛淋尖等獘有邀酒饋儀折幹使用等款以致額外歲增兌規大壞計北兌米除濕潤每百多費十石之外南兌二十石之外故往年運軍鬮得吳江領兌者情願議貼別幫則吳江之民受困倍於他縣槪可見矣本職蒞任爲軍民定規無分勢戶小民立爲畫一之法北兌平米一百石除濕潤外明加贈米四石南兌旗軍更刁姑去太去甚於濕潤外每百石明加贈米六石三斗餘俱平斛平量籮夫上笆老人行槪糧長旗軍止許在傍點籌記數諸獘盡掃加贈之法旣定於官則姦民不得作祟愚民不至受欺而旗軍亦各沾實惠矣內北兌之贈不必再議南兌六石三斗或可再議逓減又在後來當事者酌量可也

一察姦宄

軍至今時類驕悍難馭矧交兌處必爭之地有司無約束之權欲其彌首帖耳不淩虐小民此必不得之數也然旗軍爭閧類系姦民挑之南軍性猶刁狡縣衛相鄰姦民最易交通故其爭更甚蓋就姦民分別論之亦有兩等其最者謀深口利更布爪牙托名耆老自稱歷練見官稟話率眾倡言陰與旗軍合機謀而陽爲爭執旗軍仗姦民爲內主則聚眾猖獗以啚必增姦民假旗軍爲外攻輒倡議私贈以示規例而旗軍額外之所需索大半入姦民之囊次則積年保戶利於旗軍爭競鄕民不敢與爭而巳得包攬出兌挑爭構釁皆此之由亂政蠹民莫過於是本職知其情獘得其竅要以不治治彊軍而執姦民於掌中使不得爲祟立定明加之例卽爭持於一顆一粒一分一文斛口浮平斛木黨彎直之�旗軍不許上一笆行一槪稍有違犯從重究之特差皂快把守廒門每遇兌米逐名點認軍除一旗一綱之外不許放進遇有違規如前項云云者許指實赴稟拿究察其或鄕愚被脇或姦棍通同以爲究治之重輕首稟之人實則重賞虛亦懲治自是姦民斂迹無挑激之人彊軍勢孤無過求之望不動聲色而兌事竣矣

○均役之法

江南苦役重民就役如赴湯蹈火入陷阱也擁田者規避百端竄入貴有力家莫可蹤迹號鐵腳詭寄又或捏立名號幻出不窮一戶花分成數十矣至若田圩冊被私家�匿不入官諸胥遂因緣爲姦飛灑影射每以遊糧附詭戶號稱虛裝核之則戶爲烏有子虛載冊畝如飄絮不著地賦役不均其來久矣本職伏思之人則有面目家園而田有形也若一手握圖冊次第按之彼豈能神幻魅伏置田袖中以瞞人目乎於是定式頒冊縣分都都分啚啚分圩圩分戶戶核其人人核其字號年齒職役生業弟男女婦房舍僕婢之數圩長據實注塡以付里正里正呈縣縣匯收之爲煙門冊又令各圩長各總其本圩之田分坵計畝而魚鱗編次某坵屬某某坵半屬某半屬某田有址受�者有的名姓爲田根冊二冊定卽以田根付煙門爲戶冊夫田根冊以稽田止爲影射虛裝者設耳無他端也煙門一冊所包頗廣大要在編保甲正疆境料戶口定名分淸宄盜逐遊徒六百里掌中制之原不爲一端設然形露影附執家園奴僕之實以稽田畝之所歸而詭寄出矣源窮泒會卽戶冊鬼名歸煙門見在之實戶而花分亦合矣自是黠巧閃幻之輩數十年不知有役者今乃知有役而法始公乎人始快服云【修塘免役一款得銀八千餘兩蓋取於此】

○附考試之法

吳號多才地每試子弟輒如雲入試場不受部分倩筆聚譚惟便甚則題與捲從墻隙中出入也夫諸子弟甫挾策來而欲從他途進安所得結局正耶且何以別碔砆於玉也於是令投卷者結各十人人各一號以海闊從魚躍天空任鳥飛十字編之【如第一名海第二名闊餘仿此諸結皆然】卽就此十字分之以命題【如海字號某某題闊字號某某題字號十題亦分爲十以杜傳題並雷同之獘】順之以列坐【如第一桌坐海字號童生第二桌坐闊字號挨號順坐周而復始故坐中左右九桌無同題者】從【去聲】之以隔異【如結共一百四十紙第一桌坐第一結海字號第二桌坐第二結闊字號三桌四桌至一百四十桌凡一周又從一百四十一桌起號退一字第一百四十一桌坐第一結闊字號第一百四十二桌坐第二結從字號至二百八十桌又一周又桌從二百八十一號從第一結從字疊周疊始以及一千四百號與桌俱盡止故坐中左右前後一百四十桌間無一親知同結者】類之以點進【點名散坐票亦分十處正堂坐大門學師佐貳以次分坐於街巷民家預期貼示於其所云某字號童生此處聽點臨期自近而遠正堂先點點畢鳴跑一聲第二處接點逓完逓點陸續前去故試場前𨿽地窄試者魚貫送試者旁觀無擁集蹉跌者】圓轉變互盡在此中信手拈來出其意外題以先期密刻分號分卷印之坐號亦先期編定桌各書合同票一張左右各照結號書某桌某名印鈐中分爲二一於試之前夕分貼各桌一於試之早唱名分散各生使照票尋坐點畢坐定封門分官散捲題在卷中不必牌寫且題各一種莫適爲誰傳題者旣失望而桌號姓名貼定不可轉移同結同題窵遠無從質問又於封門後儀門內不容一人蓬廠離墻數尺直下截斷三面無一隙可投止後堂一路恐有廚夫傳逓亦重重封鎖供給時本縣坐於中堂前置一桌廚夫進食茶夫傳茶俱置桌上卽退門役方於桌上領傳無一人挨身交手付耳傳語者顧倩傳逓之獘似一掃盡矣且其各非識面心絕他希自朝至暮無亂行喧聒更是快事法頗省便精神更不勞云

○修塘事宜

通申刊冊

設處錢糧

通申刊冊

吳江縣爲修塘事照得修塘之舉上奉上司徳意下因士庶同心賢縉紳或從臾於先或分勞於後用是冒然肩任不敢畏難擎空拳而移山塡谷徒志定於愚公握計算而積寸累銖實苦同於精衛總計修築工程南抵浙江秀水縣界北抵長洲縣界爲裏八十爲丈一萬二千爲髙六尺五寸爲銀二萬七千三百四十兩有奇𨿽未議加編而財亦縣內之財非從神運𨿽未煩里甲而力亦人間之力非役鬼工區處多端止效籌於一得主持有自壹仰稟於憲裁今工旣垂成本職叨轉所有上司批允緣由並上司批發助工銀兩及鄕紳士庶義助姓名銀數以至諸出內事宜設處條款工料式值收放細數應刊刻書冊詳注瑣開申明上司請委官復核頒示士庶俾按冊稽查非直明李下之嫌疑要以見事中之委悉庶在今則考實者一覽卽得俟後則覆核者卽永久不湮矣須至冊者

一出內事宜

前件照得塘路數十里錢糧幾三萬倘出納從庫吏胥不無支放短少乘隙侵漁之獘故分毫不經庫藏不假吏書之手議請鄕宦沈寧庵沈定庵周文岸掌管收放本縣止設收簿二本一送沈宅一存本縣又放簿二本一送周宅一存本縣另刷收銀號票每票正印一顆半蓋本縣收簿半蓋本票年月又斜印一顆半蓋沈宅收簿半蓋本票邊號每五十張一請印送沈寧庵收銀用完復請放票鈐印亦如之送周宅放銀凡在庫堪動詳允官銀本縣並不徑自給放俱兌明封送沈宅收貯挨號塡簿倒給收票送縣附簿存照其士民義助事助免役輕糧折耗等項俱令自赴沈宅投納領取收票到縣對號塡記收簿沈寧庵公出卽轉煩鄕宦沈定庵及春元沈及庵監收亦不假手下人其應放料工銀兩許木商宕戶窯戶匠作人等公同鄕正親具呈領投縣判準俱令徑赴周宅掛塡放簿仍給放票塡注銀數轉赴沈宅對領放完類將放票送縣挨號登簿公同銷算放銀不拘多寡必正身親領周宅方準給票沈宅方準發銀不許保戶人等冒名代替亦不必鄕正總領散分以杜往時指稱使用扣減侵分之獘其銷算之日會請鄕宦鄒健庵王坦庵沈及庵沈弘所舉監生員佐領學博會同經知沈寧庵沈定庵周文岸拜鄕正人等對票對簿逐項查對明白則錢糧淸楚獘端盡絕銀數𨿽及三萬而總撒相合毫髮不差出納𨿽千百番而簿票互稽纖毫不混姦胥人等不惟無染指之隙並亦絕垂涎之心矣

設處錢糧

一義助

一役助

一事助

一免役

一空役

一工食捐助

一輕糧

一糶易汛米

一預支

一上司批發助工銀兩

一料式工價

一原詳酬補義助並效勞鄕正一款

一抽驗法

一收銀細數

一放銀細數

收簿式

收票式

放簿式

放票式

丈尺式

一義助

前件看得吳中士民素多尙義有順承親命發矢善心自願築塘而阻於獨力不繼者有願種福田心肯恊助而苦於事無首倡者本縣洞知此情特與鄕紳恊議設宴於公館禮請家素溫厚田逾千畝之上捨靑襟告以修築緣由勸其捐資量助隨其力量任其本心𨿽數百兩不爲多𨿽數錢以上不爲少遂有好義之士當先樂輸槪縣士民接踵濟助本縣亦分別量酬之助銀壹兩以上至數拾兩者豎碑勒名百兩以上者除勒碑外仍請給尙義扁額數百兩以上者除勒碑給扁外仍請給冠帶優禮總計義助共銀叄千肆百壹拾兩壹錢柒分其鄕紳諱銜士民姓字銀數另款備細開後以示好義之勸

一役助

前件看得吳中之民苦於當役一點北運往往破家南運之累稍輕收頭之役更苦本縣軫念民艱槪爲體悉北運役米役銀聽其擇便扣盡獘規繁費一一掃除卽一票一差不忍輕發故當此役者似覺稍蘇其苦南運扣盡損費與北運同至於派頭聽其自並封自傾定徑交委官領解無傾銷賠折各役常例之苦較之往昔困累少蘇今見修塘義舉各役俱願捐助好義之民有諭辭之而樂輸不止者蓋所免之害旣多所捐之利無幾故眾心自願本縣非有所彊也共銀壹千伍百叄拾柒兩叄分貳釐

一事助

前件看得詞訟起數內人犯有事關風化嘖有煩言而旣往莫追願捐貲以示圖新之意有身陷刑名情堪矜憫而生路尙在願假手以徼解网之恩又或干系錢糧城旦鬼薪自其應得之罪而身家得過不甘自阱於刑書又或罪犯不應輕笞重杖自其應受之刑而顏面知慚不欲自污於吏牘情願捐助理應聽從在小民大之保性命身家小之全廉恥體面而大工亦借此告竣似於法無礙而於事兩便也總計銀陸千貳百肆拾伍兩玖錢陸分柒釐此款若並入義助內則義助之人不與爲伍若列其名姓於刊冊中又恐啟讎怨者之口而增效助者之詬今查眀號票銀數另細開於後而姑諱其名庶不拂樂助之本心也

一免役

前件看得吳中賦役俱從田起槪縣田蕩額有壹百貳拾萬頃逓查歷年審役田冊貳拾畝以上至百千畝點撥輕重差役者僅貳拾萬頃內外余俱姦民花分勢戶受計累有所偏重而利有所獨歸本縣查知其姦思釐其獘先以保甲之法挨圩逐戶細查其名號年歲職役生理宅舍田園男女奴僕置煙門冊又逐圩查坵數逐坵查畝數逐畝注管業之主爲田根冊然後歸以萬殊一本之法以舊戶冊捏立之名附於煙門冊之的名於是有昔無田而今有昔少而今多者有數拾名並一戶者不煩搜索而花詭自淸當役之田三倍於往昔矣本縣於點役之時遂得稍加寬卹如往年點北運以千畝今以千貳百畝往年點南運派頭各以四百畝今以陸百畝往年十九畝以上俱在點役之內今叄拾畝以下槪得空閒往時生員不免今各免一百畝而田畝尙多點撥不盡又有淳吶鄕民柔脆子弟田多家溫而不慣當役者故乘此興築之日量開免役之條示諭完助工銀肆拾兩免北運一名貳拾兩免南運或派頭壹名完銀多寡不等者照役輕重免差士民無不樂從共計銀柒千八百陸拾貳兩叄錢陸分捌釐此一項得數頗多然各出意願本縣初未嘗彊之也蓋不慣當役之人驅就役如蹈湯火乙請托之門一啟甲移之一乙移之丙每點一役轉累且數拾人此數千金者暗有所歸而尙不止此今有免役一議爲避役者明開方便法門杜絕一切請求以並歸此一路故工程旣得大助役田尙自寬余而小民且囿於不知之中也

一空役

前件查得管兌一役每年一扇一名以管�一扇糧米交兌旗軍爲名實不過承值官府虛使衙役需求旗軍淩虐每名約費十餘兩塘長亦一扇一名以撈浚運河督修塘圩爲名亦不過點卯虛應每名約費六七兩不等今本縣申請議革除自三十年爲始免點二役外其前次審役巳經點定者今困累頓蘇允爲望外之幸卽使量出貲以備修塘之費亦系分內當然勸令塘長每名出銀肆兩管兌每名出銀伍兩較之實當尢爲省便民亦樂從共銀玖百六十六兩

一工食捐助

前件查得本縣隨堂皂隸陸拾貳名快手伍拾伍名俱無工食止有原編直堂弓兵三十名共計工食銀壹百零捌兩實不給領原以抵公用不足之數本縣到任看得白役戀衙門不免借口枵腹生事害人申詳議將河下廠皂工食與堂皂均支差操民壯工食與堂快均支一體輪班隨堂聽用彼此各出望外其原編直堂弓兵工食槪入此中通算並給而隨堂者始爲應募授糈之人今見義舉示諭勸助隨堂各役情願每年捐工食一季叄年共銀肆百伍拾柒兩伍錢蓋願捐之數與原編直堂工食扣抵公費之數大略相當非失之於分內而見領三季昔無今有修塘旣止全領四季皆其非望之幸也又官塘修築堅固正利便走卒水夫纖夫鋪兵馬匹俱無病涉之苦亦各願每年捐工食銀壹錢馬夫拾伍名每年願共捐工食半匹兩年共銀壹百貳拾柒兩陸錢俱於應支工食銀內兌送沈宅驗收

一輕糧

前件本縣每年出兌漕糧內有運軍行糧伍千餘石俱有正無耗往年皆士宦盡派有司可以市恩姦民營爲總書可以滋獘本縣到任一槪禁絕玆有修塘之舉議將前項不論官民大戶自投手本完銀願盡者聽作修塘之用人皆樂輸自赴沈宅上納查照盡派在各軍不虧正額在糧戶不苦需求而官戶民戶亦無偏有重輕驗派不均之嘆除鄕紳盡派捐助銀兩借重諱銜入義助款內士庶銀共銀壹千伍百叄拾叄兩貳分玖釐

一糶易汛米

前件查得糴收汛米一節原系撫院預防倭患並備災荒往規止照原價還官故糴糶率爲虛應本縣奉徳意以收糴假便宜以助工照時價糶銀除糴本外實積剩銀肆百叄拾柒兩陸錢原非正額堪以動支申奉詳允扣送沈宅收放

一預支

前件查得各役工食往年派給由票聽與人戶對支對支之人率皆姦頑慣欠之戶或堅扃不理或借勢相臨延挨歲時往反數次俟求乞者心休力倦而後勉彊應承米布雞豚任意擡價低色短數莫可誰何總計每兩止約得實數玖錢尙有不及玖錢者且票發於當年完給在歲秒各役衣食費用巳借貸於一歲半歲之前工食入手半以償子毋息而不得實惠今據各役求於庫內預支叄拾叄年工食願於額內量扣捐助塘工各役幸濟然眉大工並得湊助誠爲兩便相應聽從各役自願每兩捐貳錢伍分較之稱貸猶得便益本縣念其效役亦苦應從寬卹每兩止量扣貳錢工食當堂驗明給發不許色數虧短應扣助工銀送赴沈宅收貯取票查驗比之對支由票各役受惠多矣本年以前原無此例本年工止例亦隨停查助工銀共壹千壹百叄拾肆兩叄錢柒分柒釐

一上司批發助工銀兩

原編修塘銀每年捌拾陸兩四錢並申請南運省存耗米並貼役銀又查得沈宇侵拾陸年分軍儲攺派河工銀玖拾叄兩共銀叄千肆拾肆兩貳錢貳分陸釐叄絲俱不在設處之內

一料式工價

前件木石灰料俱縣給陰陽收票付各鄕正收料發票付各宕窯木戶收執候查銷算其木樁俱用五寸桱婺源杉木照常除去關頭在六尺上打量首尾俱要齊截均勻其釘頭鼠尾木一根不得混用每木一根約截樁伍个量水深淺用木長短不等釘用務使打入泥土數分不許露出土面其木價舊捲每根七分每樁壹个價銀壹分叄釐柒毫截下頭稍每根作價銀壹釐伍毫退還木戶類算補木塘石每塊厚壹尺柒寸闊壹尺捌玖寸長伍陸尺舊捲每丈價銀肆錢伍分浮冒太甚今議定每丈肆錢貳分著宕戶將樣石送縣驗中爲式後給一押記付分管鄕正量驗有薄狹不如式者積算價銀照數補石石灰不用散灰妨參石末俱用塊灰每百觔原議價銀捌分因時價相應止算柒分每塘壹丈用木樁叄拾个石匠下樁琢石安砌共拾貳工值匠打樁擡石等項肆工每丈用鐵炭扛■﹝糹索﹞銀貳分匠作工食每工白銀叄分陸釐值匠夫工每工食銀貳分柒釐沿塘所存舊石堪作剝腳塡裏隨叚多寡撈取輳用壹丈省新石壹丈之料工完丈明入冊總算其衝要處所應加樁石及應修築橋梁水洞等項則臨時酌估料工照前議算統計各項細數另行備開在後

一原詳酬補義助並效勞鄕正一款

前件議得士民義助除免役外有能助至百兩者給尙義扁額數百兩與董工鄕正並請冠帶榮身看得鄕正徐閔張天與徐熠屠大化陸道通皆老誠眞實才行端謹寒暑不避勞怨不辭公而無私勤而弗怠俱無過犯輿論稱平應分別請賞內壹名徐閔原任平湖縣主簿致仕者張天與徐熠原系撫按批允給過冠帶者俱合請禮儀扁額優獎屠大化陸道通金鑑潘俸嚴國望伍名俱請給冠帶扁額樊孝蕭慶錢思宗效勞日淺止請給扁額又監生周之軾除納免役銀伍百兩準兌南北運收頭等輕重差役盡派輕糧外又義助銀伍百兩應給冠帶因系監生壯年力學盡堪進取請於給扁之外加給禮銀獎勵儒士秦權助銀壹百兩請給扁額余不及百兩者豎碑勒名通行申奉

撫■﹝阝安﹞道府俱蒙詳允遵於合用塘工備用內動支銀貳拾伍兩貳錢置備冠帶扁額花叚禮儀分別給賞外理合入冊備查

一抽驗法

前件塘工每十里報完本縣親驗前三日令各鄕以千字文編號每拾丈一號用石灰書字號於塘石之面每丈一畫書一二三等數目字鄕正先自丈量造冊開具某字號第一丈四層髙若干間有舊石者卽開舊石幾層新石幾層餘仿此冊呈本縣本縣至期臨塘照冊朱點每三十丈抽驗壹丈如點某字號第幾丈夫役人算一時照朱點之處起土見石直透底層本縣先用丈以度其髙次垂綫內外簽量以度其闊一丈不如式則三十丈通計而除算之又於點視數處中間於一處起石驗樁圍其大小數其疏密抽視其長短搖視其緊松一處不如式則數處通計而除算之又每百丈數石塊之數以驗短長如數溢於捌百塊之外則除算於八百塊之內舊石層數對冊查明則一根一塊皆可枚數一尺一寸不容互混數十里塘工絲毫瞭在心目而料工無苦窳之患價值無浮冒之獘矣

一收銀細數

某款銀若干某字票收

餘仿此

一放銀細數

鄕正某名下

宕戶某領若干兩某字票放

石匠某領若干兩某字票放

木商某領若干兩某字票放

灰戶某領若干兩某字票放

此冊式也細數煩瑣刻入正冊不附此編

收簿式

一存本縣

一﹝號﹞﹝正印半顆﹞

前件某年某月某日收某名下某項銀若干

餘仿此

一送沈宅

一﹝號﹞﹝斜印半顆﹞

前件某年某月某日收某名下某項銀若干

餘仿此

收票式【刊刻畱空塡注】

﹝見圖﹞

前件用正印一顆半蓋縣簿號數上半蓋收票年月上用斜印一顆半蓋沈宅收簿號數上半蓋收票邊號上

放簿式

一存本縣

一﹝號﹞﹝正印半顆﹞

前件某年某月某日放或木商宕戶石匠灰戶某人銀若干

餘仿此

一送周宅

一﹝號﹞﹝斜印半顆﹞

前件某年某月某日放或木商宕戶石匠灰戶某人銀若干

餘仿此

放票式【刊刻畱空塡注】

﹝見圖﹞

前件正印一顆半蓋縣簿號數上半蓋放票年月上斜印一顆半蓋周宅放簿號數上半蓋放票邊號上

丈尺式

﹝見圖﹞

如此爲五寸積十而爲五尺倍十而爲一丈

一塘工南自王江涇浙江界起北至長洲縣界牌止共八十八里內除土塘堅固不用石塘十里又除舊有石塘年久崩壞量行扶砌九里實修築新塘六十八里橋梁九座水洞二十八處裏塘八千三百九十八丈一尺二寸

志立云先生修建石塘七十里裏外共二萬丈內有大橋水洞算其工略與小城三座等而不泒小民一分之銀不用里甲一日之力憑空設處以募工備料共得銀二萬八千神運鬼輸不奇於此而收放專托鄕紳錢糧分毫淸楚至於管工鄕正必擇鄕民殷實老成端謹之人定式於先一塊一根可屈指而計數抽驗有法一尺一寸一觸目而了然獘盡絕而工易完身不勞而事畢集此任人者逸之明效也當修築之始諸鄕正獻議曰如此成功較易可經百年如此則煩難而千年不朽先生曰吾爲其煩難而不朽者無爲其易就而百年者吾一年不完俟之兩年兩年不完俟之三年任內不能完以俟之後來之君子如愚公之移谷功何必速成亦何必自巳成寧尺而堅無丈而�也故皆大石長闊四面如一塘每萬丈用石八萬塊石皆四層髙六尺五寸曰如此則石難動修築堅可垂久如此則兩岸居民不能盜如此則年遠坍塌石依然在也先生每事必爲千百年之計不苟且目前類如此先生又爲某言凡爲官者大之理天下國家小之理一郡一邑每舉一事切戒煩擾此聖門所以重攺作也卽如修塘等事在廬江決不爲在桐城亦不爲也錢糧原無出孔豈能彊爲無米之炊曾記在廬江時區處錢糧修理二三處古迹管工大戶稍爲添助心甚不安至今猶以爲悔況此等大工乎卽在吳江初一年鄕紳有力勸者不過謂尋���吾當時初不應承一年後吳江獘孔幸竇盡得要領眼見銀錢萬許布地因自計曰使我久任數年當爲吳江置役田使一邑人民未不爲役困或再置常平倉今諭三縣俸巳逾三載矣五日京兆豈能竟不了之功惟修塘一節修一尺有一尺在一丈有一丈在且目前急務也因分款設處以舉此事故大工就而民不知使當時計算若有一分勞擾卽萬萬不作是想矣先生此言可爲舉事動民者之鑑故並記之

●勿所劉先生居官水鏡卷之二

西蜀勿所劉時俊

著

年弟六陽何慶元批點

門人泰華孔貞時編輯

鏡水錢志立發明

庭實李遇芳校閱

江源吳長齡梓行

讞語類

批詞類

◆讞語類

廬江縣讞語

桐城縣讞語

吳江縣讞語

○廬江縣讞語

絞犯姚繼信攺擬徒罪讞語

軍犯姚敏捷假印徒犯劉夢斗等盜印讞語

杖犯侯佃讞語

嚴守成告嚴守爵讞語

徒犯沈一鳳讞語

絞犯姚繼信攺擬徒罪讞語

審得王明升之此據初招姚繼信周易共毆於始未負重傷旋因取裙激繼信之怒致繼信拳棍獨毆始殞其命獨坐繼信以抵固巳今繼信嗸嗸諉罪周易周易巳此似難凖憑第就周易一此推之據次招云發解合肥覆審中途過渡失腳誤落水中因而溺死及覆觀周易母施氏投稱並地方原差呈報俱云周易自投水死原捲可查落水之說原與實情相左夫水非漲流人非爭渡時非昏暮周易非酒後病中眾人安濟豈一人誤落水中之理且據初招王明升死後周易卽慌張自刎得繼信奪救不死今投水而云失腳使自刎時無人奪救亦可謂失頸誤傷於刅乎則周易求此自溺的巳據此參詳固繼信一綫生路也如王明升不死於周易之共毆則周易自是餘人何爲情虛懼罪自刎不獲繼以投水必一死而後巳乎若云懼累則死豈輕於累者此可疑一也如繼信的以獨毆斃明升必且爲自脫之計幸而周易自刎一則可以抵命一則可以展推一則可以滅口何故向前奪救存周易之身與口以自抵罪乎此可疑二也初招旣以繼信擬抵周易擬杖後斷周易出銀二十兩與繼信作獄食之資朱票在捲可查也此蓋初審時巳知共毆情的兩罪相當旣不能並生又不忍並殺故緣情生法令一人獨坐一人出資財幫貼之此前問官哀矜意也顧律無幫貼之條大辟非可分之罪周易旣委曲議出而復自尋此不休則當日下手獨重自反不安亦可推巳此可疑三也且周易卽以累死近例亦足抵命矧周易實系懼罪自斃復蔽絕繼信生路以兩償明升猶屬可矜似應申請攺徒發落

軍犯姚敏捷假印徒犯劉夢斗等盜印讞語

審得姚敏捷市棍亡賴者也長惡遂姦肆無忌憚輒敢削蠟成印篆作印文陸續騙銀有何希賢等質證蓋前此積役盜印視爲故常民間印紙公然貿易故敏捷得托假爲眞卽何希賢請驗印簿亦恐其出自盜印者之手耳初不虞其爲假也比本縣將眞印比對覺其文迹模糊筆畫歪裂縣字左旁三紐鋒稜轉折與銅印殊不盡同以此定知其假敏捷始將削蠟私雕立誓焚毀等情從實供出驗其誓帖洵有悔心惜乎悔之遲而未經自首也事旣發露始攀出門子劉夢斗盜印鄒可封等收買印紙等情試一追求印紙疊出一日之內積案盈箱大率假印公出皆盜印者爲之濫觴則劉夢斗鄒可封等法皆難縱貰矣看得姚敏捷慣穿窬故智竊印信大權𨿽驟起悔心終未經自首贓證俱的重擬何辭第削蠟模文與用銅私鑄者終是有間應照描模誆騙條例定擬永遣劉夢斗慣爲狐媚遂肆狗偸竊印於肘腋之間轉貿於通衢之外依律杖流豈容辯飾鄒可封等買藏印紙或欲隱瞞國稅或欲借便侵欺尙未施行俱以爲從減等亦復何辭復看得廬江僻邑積猾夥行以竊弄爲尋常視印文如故紙姦民緣是以舞文豪家由此以兼並試一稽察僞紙紛然或印眞押假或並押無之或先朱後墨或並墨無之第作獘在數載前株連動數十輩本縣憫其無知入阱不欲驚擾周章諸蔓引人犯量免窮追未發覺事情不許脇告除出示曉諭許令自首免罪外將問過罪犯招詳�此恰好省多少事

杖犯侯佃讞語

審得侯佃廬民中最狡最黠者與族人侯斧侯有功侯有國等同宗異戶侯斧等有祖墳在佃宅後佃懼其幫墳再葬不利陽基萬曆十五年適值�有國葬母侯佃謂貧人可用利間遂設立詭計賴認祖墳賄買侯有國暗寫合約假認偸葬之罪情願起遷其毌而侯斧侯有功不知也又一年侯佃假告侯有國賄惡黨侯儒証之三人一口扮作兩造官府易信蒙斷起墳更與印照朱批不許戶人偸葬遂使侯斧等祖宗塋地暗易其主而侯斧侯有功亦不知也侯有國終實不起毌墳侯斧等亦逓年標祭祖墳無異至二十七年侯有功兄死幫祖阡葬侯佃始突前攔棺有功不甘具告對審時侯佃乃突出合同印照侯有功相顧錯愕莫詰從來比本縣虛心鞫之驗其合約系此等姦計最宜識破侯有國自寫內有占葬祖墳翻死三丁之語純似罪犯拷服招詞不似兩意和同語气且侯有國卽巳不由威逼意願起墳何又遷延不起逾一年而待侯佃之告侯佃巳具告在官兩意旣惡且經官斷起立限亦嚴又何究竟不起逾十年而侯佃亦寂然無一言蓋侯有國實無遷其母墳之意不過以虛字而受實財侯佃亦意不在於侯有國之遷墳不過套立合同誑取供詞印照以杜侯斧等之再葬伏姦於十數年之前掩迹於十數年之內自謂祕計詭謀無人覷破而不虞眞情自難掩也陰謀天忌本宜痛懲姑從輕論杖其塋地止許侯斧等標祭阡葬不許侯佃冒認再爭

嚴守成告嚴守爵讞語

審得嚴守爵與嚴守成同堂兄弟素無深怨止因爭水小故言語激犯隨巳釋然逾數日而守成子一兒陡死門外額腦有傷守成遂以守爵撲死告無人證佐疑似難明第據理論之守爵非有深讎何遽起此毒心以絕守成一脈此子年止五歲又何故激守爵之怒而致令毒手相加若云拋石誤傷則傷其額前又何故傷其腦後細詢之腦後之傷狹長額前之傷圓闊再審守成門外傍拴一牛此必牛觸後腦向前一撲童兒气急遂絕難蘇此理甚明不容疑也第守成喪子守爵誼應相助斷助棺銀三兩以全兄弟之情

徒犯沈一鳳讞語

審得沈一鳳黠人也奪宋化龍田爲水道以分��水化龍前訟於官官不直化龍聽一鳳踞業比今�訟本縣察化龍神情似若有冤者取其圖視之沈宋同塘宋田在上乃不共此溝用水而水反越宋田以澆下流巳屬可疑一鳳出其新舊兩契爲質本縣取舊契閱之僞也書田劵者旣載四至卽載水道今驗舊額古溝一條老牛窪取水數字反在情願出賣之下豈非原契題買主姓名余半行空紙今日新塡此爲白騙計乎又驗字迹四行俱浸夫作字者一畫一字浸卽舐筆今勻何至四行俱浸又何前後皆不浸浸必以此四行乎仍提字迹照之舊額古溝一條老牛窪取水數字浸芒勻淡乃故紙新竄字宜然余字𨿽浸外淡中濃中濃之迹無剌系舊日筆痕外淡之迹有剌豈非竄字後並此數行塡浸以混新添字樣乎又取新契驗之亦僞也契尾印帖上簽廿五日墨瘦筆枯殊不類官府簽判再於舊卷中取本官押字比驗亦僞也官府押字圓活假之者滯硬又查契尾上承行吏姓名尢甚可笑與本年吏隔越且二人矣姦民舞法盜官篆爲兼並計以愚弄小民兒戲官府應依律擬徒以爲險狡之懲田並古塘斷還宋化龍管業

○桐城縣讞語

蠹害事史遂讞語

斬犯李棖審疑開釋讞語

假中書髙垌讞語

軍犯王養禛讞語

軍犯劉堯封胡詠讞語

徒犯劉維坤讞語

人命事孫述孫府讞語

杖犯張森讞語

蠹害事史遂讞語

審得姦民史遂爲鬼蜮於村中舊矣本縣下車甫旬日遂呈一冊請篆章以約其族眾閱之井井條規也此等�套最宜識�王公舉直言間有假公濟私者亦此類也文有心𨿽私人𨿽不妥而其言可采者在虛心審察之不宜執一然諦視其人神燥語枝殊不類恬雅者本縣問曰汝欲汝族人惟汝約束以雍且睦乎曰竊有志又問曰夫約族人須自身始汝能約汝身整整秩秩以鎭汝族人心乎曰勉爲之本縣曰幸也汝一族人如汝約則汝族爲一邑望矣然約則約耳何事假縣印爲邇來人心不古多有假托於公以爲所欲爲者吾姑不汝猜第印不可輕假也俟汝約族人有效吾以勸獎從其後耳然汝旣著吾胸中矣勉之愼之遂唯唯退未幾挾冊進仍求篆章曰某不敢約族眾請約吾兒本縣曰汝兒汝自約之安用縣印遂曰吾兒不肖我將以事適江湘間且數月故欲假縣印威之使就約也本縣曰汝疾之乎急列汝兒不肖狀來吾將去汝疾使人押以去比來則曰無大不肖狀第好飲不事事耳本縣笑曰有是哉汝且去比數日�其���詐騙事赴愬矣又數日其母龍鐘扶杖�一孫以來孫遂之侄也母立階前向本縣立拜曰吾兒不仁噬吾孫且罄幸爲我治之比審則屢次詐騙其侄並其族侄贓各若干歷歷有證據者蓋遂見本縣時自計其事當發覺故呈身公府圖箝制其侄並族侄之口漸欲箝制其族以及於鄕被本縣照破受噬者乃敢訟言攻之不然本縣亦爲所兒戲而族眾鄕民吞聲受魚肉矣姦刁至此罪應如律痛懲

斬犯李棖審疑開釋讞語

審得李棖與其兄李朴迎父柩於楚舟次中途李朴暴故初審謂是日李棖妻舅程元生至李朴誶之李棖幫助元生遂毆殺朴徑擬以斬情節可疑院部駁之至詳至確無容再議矣終變而云毒殺亦不無可疑焉夫毒人者謀必深事必祕地必僻爲時必暇豫從容今計李朴上岸回船不過俄頃偶遇程元生忽相辯閧朴與棖皆卒不及謀也飯內砒霜豈臨時之易得李棖卽幫護程元生思起鬩墻舊恨亦豈能於倏忽之間陡造深謀旋買毒旋置毒而令人不知覺耶此可疑一也問其置毒之時供詞又多矛盾旣云飯後上岸又云飯訖回船又云回船食飯夫曰飯後上岸則在未遇程元生之前李朴尙無辯�事情李棖又何所幫護何因記忿而必致兄於死地且李朴上岸時固無恙也若云飯訖回船則必系店家之飯炊爨擡擺在店家各自有人豈容李棖置毒飯中而店主與李朴俱不之察且李朴之僕李興又在主人左右也若云回船食飯則同船四十餘人共視共指李朴僕李冬兒先巳在船李興又相隨俱至李棖豈能以一手掩眾目一手下毒飯中而李朴與眾人俱不知覺也此可疑二也據招詞云李朴一見程元生卽疑其前來助棖有必然謀害我之說則是視李棖若寇讎疑李棖若鬼蜮凡飯食一經其手豈其不一堤防何謀害之語親自口出不逾一刻而輒忘之耶此可疑三也李棖卽有險心毒計一聞其兄謀害之言謂巳照破眞情必且阻喪中止不然亦需之異日何顯然下手卽在此一刻耶此可疑四也毒死情形萬不可掩冬兒於李朴有主僕相關之分豈其長受密囑而遂不泄一言鄭氏於李朴則母子天性之恩豈其甘心忘讎而又誰能嚇噤此可疑五也初檢銀釵黃色似毒矣顧仵作妄指皮不破肉不損爲石塊狠打之傷則當時銀釵或黃或不黃黃色或深或淺安知非問官過求仵作畏刑承意而率爾妄報乎不然何二檢三檢四檢皆云白色也此可疑六也初招不稱毒死下砒又無眼見黃氏原爲爭財動訟姑以毒死裝情止云沿途露迹未有實證審檢幾次覆讞多番而終乃歸之毒殺此可疑七也罪疑從出有求其生而不得則死之者矣若李棖似求其死而不得者生之不爲失出乎理應申豁

假中書髙垌讞語

審得髙垌以愚妄細人敢於窺竊名器始則假稱輸納儒士繼遂假稱加納中書銀帶彩補初嘗試於京都髙蓋安車因炫耀於閭裏懸中書第之扁於門額借張相國之官銜懸紫薇淸署之扁於中堂假陳學臺之名姓與縣官旣往來交讓與本府亦書札相通彼固弄假爲眞人亦轉疑爲信更六七年莫有詰其從來者比本縣到任數月彼稍疑怯不前玆因淸查優免乃見其職名列在見任官款內心竊疑之豈有七品京職不通名姓於縣官者轉疑轉猜豈有淸華美秩可無因而幸得者試用名帖遣吏投之邀與相見並求觀其請假文引彼遂勢窮情見駭懼愴惶紿吏出門云卽入城請謁卽以是夜碎其扃空其室挈其妻子以逃矣姦民詐冒重擬何詞第原其初意止欲取市童之憐童其所爲僅亦同癲夫之態𨿽竊冠裳車蓋未有札付文憑則依無官詐稱有官之律可也緣系假官事理應預申詳候緝獲招結

軍犯王養禛讞語

審得王養禛巨盜也潛山原稱盜藪王養禛二三輩卽爲盜魁結夥窩藏四面攻劫羣狐之黨旣熾狡兔之穴更深蔓引根連盤踞郡邑事發則通神使鬼之力能使有力者代爲關說以逃典刑事後又肆其毒螫於人啚箝眾口官司束手百姓吞聲幾如翼虎擇人而食矣前此曾以盜鮑鈿家財問徒充警今覆查前卷罪𨿽從行竊科斷而詳閱情節則王養禛與鮑鈿家義男鮑年互有殺傷痕癥在捲豈當時實盜非竊而問官掣肘有難竟之法乎往事𨿽不必追求亦可爲養禛神姦鬼脫之證驗矣至二十六年魏伯三等盜六安庫銀王養禛卽未同盜然伯三乃其外甥人贓從養禛家搜出可得謂之非窩畱又得謂之不知情耶當日搜出之贓指稱魏伯三典房交價回互遮餙不爲無辭然原捲俱存眞情亦不可掩旣曰魏伯三年幼一向隨養禛撫養則養禛之屋卽其屋何突當此日而典屋納租且魏伯三父魏煌見其子紬裙褐襖尙且驚疑乃王養禛與其甥日逐相隨何爲見其突出銀三十兩而恬然不怪遊詞抵節一目可了乃桐城遞回本籍不以觧赴六安潛山仍與牒回隨亦置之不究豈當事者眞知其無罪而委曲以保全之耶又豈狡兔黠鼠能多方以爲幸免計耶比今諸盜巳死遂謂事巳寧息乃欲反噬原捕人役疊告不休此天网難漏盈而降之罰也地方大蠹不可不除本宜究極眞情坐以重辟以快神人之憤但成案𨿽可復推盜死無人質對難定造意與否姑以知情故縱引例論遣可也【此潛山縣巨窩數郡大害也竟重處之是時潛山令於邗原公亦重處之巨窩姓程者兩人除而數郡稍寧靜云】

軍犯劉堯封胡詠讞語

審得劉堯封鬼譎神姦胡詠效尢習詭恊謀並慮侵蝕錢糧蓋桐城十數年來一巨蠹也二十一年東事費繁議增軍餉時院道以卒不及泒暫於徽州庫借觧稅契銀若干泒本縣補還五百一十七兩時值凶旱之後民苦重徵業經前道呈詳兩院依允暫準立案候丰年起徵是未有非丰年而可擅徵亦未有徵而不觧者乃胡詠生心劉堯封畫計欲行徵斂乘機侵漁以府帖中開載道案甚明縣官見之必不肯卽年擅泒乃藏去眞帖另謄府帖一張於計開後添前項銀兩入應泒之數又以假帖無府印縣官一目可知仍割眞帖後尾用其年月坐印並本府花押粘於假帖撒數之後𨿽帖前數處縫紙皆無府印鈐封然亦可以朦朧混過目矣遂稟前官鄭就於本年九月間泒徵胡詠經收與劉堯封通同各侵分入巳以候提起觧爲說比印官交代不常鼠輩■﹝糹爾﹞縫甚巧侵尋數載而五百餘兩之銀遂埋沒無蹤可覓矣比本縣淸查虎年軍餉錢糧著令經承人役敍原行府帖呈覽胡詠恐假帖載有應泒之數前銀不便埋藏又恐帖前無府印鈐封難混本縣之目仍將無尾眞帖混粘雜卷中希啚掩飾本縣翻出細閱覺其無尾知是獘端再四追求胡詠彊口橫辯比親搜本房得假帖於舊捲箱內一行無兩帖之理情獘巳自昭然復取假帖借粘之尾還與眞帖接連比較無纖毫不合而胡詠始垂頭奪气矣細將兩帖查對始知補還徽州銀一款巳曾混泒未獲觧批再訊其由胡詠復仍前彊辯謂當時𨿽造假帖比稟徵不蒙聽允本縣心知飾說無如身口俱鐵何乃出其不意夜搜其家於舊�中得印信泒單稿一紙前項銀���甚明問其埋沒眞情胡詠復借口民欠比挨查庫冊於庫書黃志處得前任倪淸查小簿前銀五百一十七兩巳經盡數徵完而胡詠始詞塞心輸供出與劉堯封各分入巳眞情矣看得胡詠劉堯封機似淵深膽可斗大藐府帖若故紙敢爾私更視官庫若私囊恣行蠹蝕巧謀擅泒任意侵欺吸百姓之脂膏玩官司於股掌劉堯封宜從主使之律胡詠又系經管之人犯贓太多情罪各等俱引例�成黃志容隱不舉該吏李容失於檢察亦應並杖其贓銀五百一十七兩仍追入官俟徽州提取之日觧補本庫

徒犯劉維坤讞語

審得劉維坤系劉谷再從弟也靦有面目叨列衣冠敗檢喪心淫於谷妻陳氏舊矣陳氏妖狐善媚蠱劉谷使迷亂乖張侵欺糧銀千有餘兩置業者僅十之二三其餘盡供陳氏浪費陳氏與維坤逐日飲饌透體絲紈晝夜宣淫無時無度劉谷明知故縱惟恐纖芥拂陳氏意者比侵欺事發劉谷以追贓故椎骨裂膚族眾以賠累故鬻兒賣產獨維坤與陳氏恬然淫宴享用如故此其惡眞神人共憤覆載不容者矣至今劉谷問遣僉妻陳氏同觧劉維坤遂畫詭計趕至烏江假稱送贐置酒勸醉劉谷徑將陳氏奪載以逃且伏且行轉流他縣累累如喪家之狗虩虩如處穴之狐比軍觧人等各首到官劉谷亦具情遙訴本縣四面巡緝莫肯居停乃將陳氏寄頓於廬州仍潛歸本室又畏本縣捕得之也於祖先香火之下掘一深坑潛處其中覆以蘆席壓以香案大類伏鼠莫可蹤迹矣本縣覘知之差捕役捉獲於土坑內臨庭訊鞫俛首無詞於此見乾坤覆載之中無物不有也照得劉維坤姦占服嫂巳人世之所不容劫奪軍妻又王法之所難宥情狀明著令人切齒腐心屬本縣聞調之時恐此後仍脫法网先行禠去衣巾如律問徒以無爲人世上林之玷陳氏另俟緝結

人命事孫述孫府讞語

審得裴光祖有義男福童於二十五年逃出工伴於孫府家至今三年餘矣四月間與孫述同斫艸洲場因相戲謔孫述拉之使跪福童反走適值刅剚在地誤傷足脛蓋反走之勢急斫艸之刅銛實時筋斷血流扶至家數日此矣此一事也在孫述宜坐以戲殺律在孫府宜比以窩流之條第原情論之福童不死於孫述之拉跪而死於反走之誤傷則戲𨿽其致殺之因而殺不出孫述之手固不得深文以入罪也若孫府之收畱亦自有說在福童借言趁口旣自諱其逃奴孫府許使伴工不暇窮其根腳蓋荒年之後人多流移故收畱者襲以爲常不知有報官之例則孫府止宜以不審來歷究罪矣此二犯者法難深究量各杖之但裴光祖人財俱失心委難甘量於孫府孫述名下共斷銀十兩賠償財禮以平其气

杖犯張森讞語

審得張森以祖墳在吳僑屋後與吳僑互持疊爭旣告經操院批府斷明行縣踏立禁步矣吳僑復

嗷不平今細加參詳委有可疑者五吳僑父吳沾原與張緘買莊田居住事在嘉靖三十七年去今四十餘年矣張森隸伍南京去故鄕不五日如果有祖墳在吳僑屋後何四十餘年不見標祭突至二十六年來認識乎可疑者一張緘原契見在也四至界址開載俱明如其中有同姓祖墳何契中不載一字乎可疑者二張緘賣業之時張森或初生或髫齔今世代旣遠又未一回何所據憑誰爲指證而識認祖墳乎可疑者三此墩卽系墻腳墻又舊遺非新創也在張緘未承業時巳有之則築墻起土時張森親派當有存者何寂寂無言不前來攔阻乎可疑者四張森四十餘年不回祖籍何今日以爭墳故三年而兩回乎可疑者五細鞫之則張懋淸與吳僑有卻且有利其基址之心故唆使張森妄認荒墩爲祖墓比告府行此姦計最宜識破縣踏看復以和之說誤之吳僑愚民謂荒土一拳爭之懼拖告不休置之亦僅同空地遂入其圈套議立合同許其標祭不許修砌不知合約入張森之手遂步進一步復得以立禁爲言比告府委官照界量明則當撒吳僑之籓籬毀吳僑之墻宇數十年祖業一旦欲掘毀離析僑寧獨甘心耶利害切身始復告操院姦情旣見張森允宜杖懲荒墩仍照舊免立禁步以息爭禍

○吳江縣讞語

淸查錢糧審顧爾臣等讞語

出斬犯張思徳定斬犯繆富陸乘龍讞語

辯冤囚沈才讞語

軍犯周元等讞語

定徒犯沈弘道絞犯沈助軍犯沈昭辯釋屠榮屠華等讞語

覆審�弘道讞語

絞犯謝福審疑申觧讞語﹝長洲縣事犯﹞

絞犯吳九攺擬徒罪讞語

斬犯皇甫燁讞語

覆審皇甫燁讞語

連殺二命事辯疑讞語

辯釋斬犯顧二讞語

斬犯郭成等讞語

絞犯馮科攺擬軍罪讞語

出斬犯楊秀讞語

覆故盜楊勝等案讞語

辯釋盜犯徐仁讞語

審斬犯顧聖畱等讞語

占騙事顧恆臺等讞語

軍犯髙少山等讞語

攺擬斬犯嚴宗傑讞語

辯釋徐鳳讞語

辯金氏毒死緣由讞語﹝長洲縣事�﹞

辯絞犯朱岡讞語

審軍犯陳寧等讞語

淸查錢糧審顧爾臣等讞語

審得吳江財賦淆混心無端積胥欺官以眾手掩一人目獘難窮詰從來非一朝夕矣本縣欲搜其竇而釐正之如二十七二十八兩年折銀系任內接管錢糧責不容諉者也試弔冊稽查總書顧爾臣等以比較冊應核其完數大總與支觧數畫一無差本縣心疑之知其獘不在報欠報完總數之埋沒而在各啚各甲撒數之那移也復取各收頭流水簿查之計本縣爲啚五百六十爲甲五千六百又自運大戶二百二十有奇總分八十四扇扇分八櫃櫃分十限限各一收頭收頭各一流水簿簿中各數千號止據日逐上銀之後先爲次原不順甲分啚甲乙混淆棼若亂緒翻不數葉顧爾臣等且旁觀微嘻謂窮歲月不能得其要領也本縣乃祕刊冊式櫃分都都分啚啚分甲甲各以十限爲分式各一張印共十萬餘紙鑰書手數人於內書肆各塡式目照簿泒分復出示定期以考選書算爲名至日齊集於察院照櫃照限各派書查�最妙手一算手一各與流水簿一本分定冊紙各數百葉使照號照數分塡各甲各啚蓋一日而逐日流水簿變爲順甲分啚矣復類十限而合之不半日而啚各從啚甲各歸甲又類各啚各甲而分合稽之不半日而槪縣之數不相混亂遂不能隱匿矣計兩年共查出侵欺銀五千八百有奇蓋由姦民懸欠總書受賄捏完應比復以實欠數零星撒泒於各啚各甲中有司無處稽查小民不知對冊姦民騙國而借他人之膏血抵蓋之蠹國殃民獘端在此計各姦戶閣欠之銀半賄總書之手總書引例問遣允當厥罪各姦民等宜照欺隱田糧科斷第以積獘相沿且人眾槪難加罪姑將各虛報銀兩照數追完抵正項支觧該年吏王錫位𨿽不知情亦難逭朦朧不察之罪一並杖懲今後另立徵收之法每扇點一收頭一櫃自爲終始完欠令收頭自注書冊本縣弔流水簿對查數目不相混淆總書無所乘隙仍恐流水簿收頭塡注不確間弔納戶給照印票一稽核之則獘端�杜而每歲約有數千搜之諸姦人之窟以還之國以紓之民矣【此款查法最妙】

出斬犯張思徳定斬犯繆富陸乘龍讞語【繆富讎其族甥婿張思徳思陷殺之適徽人汪渠被刼盜犯範余出首供攀有張一等名繆富遂賄範余汪渠指張一卽張思徳擒捉到官問斬仍恐辯脫復賄府監禁子陸乘龍置毒飯謀殺之思徳不食同監人陳際誤食遂死合監牢頭等知其謀連名呈首閻檢校驗毒是眞某縣檢審情節稍異本縣因辯出思徳之枉並審陳際被毒緣由將繆富陸乘龍定斬��二起共一事此�內第一大冤第一異事也】

審得吳俗多詭大獄易冤然冤未有如張思徳之深詭未有如繆富之甚繆富陷張思徳以斬而因以毒殺陳際也禍网機阱密置四圍厲鬼刑徒輳成一局動搖府縣經歷數年自以爲鬼神莫測矣乃情自有眞姦可立破不待智者而後辧也徽人汪渠於二十七年正月二十八日被劫逓有失狀到官至二月二十九日盜犯範余出首狀內列有張一名原無所謂張海張思徳張存吾也至四月初五日範余另具手本內云陸六張二投積窩張存吾家始插入張思徳之號然云投云積窩亦不卽以爲上盜也四月十三日汪渠又具催狀計開有張二張一等八人俱正盜未獲張思徳以上等十人俱受贓窩黨始的入張思徳之名然張一張思徳明開兩人不云張一卽張思徳思徳明開受贓窩黨亦不在正盜未獲之列也至閏四月初一日應捕馬干等具呈內開張二住房主張思徳家張一卽張海號存吾西柵戴家濱住又以張思徳之號系之張海而思徳止稱房主不言其卽張一又不言其爲積窩閏四月初七日再關歸安始云張一卽張思徳矣始以張思徳爲正盜矣而張海反沒其名姓閏四月二十二日失主汪渠催狀又開張思恩窩主徐應麟張思徳窩主徐應麒張一卽張海窩主傅華則張海之排行復歸張海而張一又非張思徳張思徳與張一等又各有一窩主至六月初一日汪渠欣狀又開張一卽張思徳號存吾則張思徳始復其存吾之本號又混得張海之排行而張海又無下落夫張一一排行也而轉卽兩人之�張存三尺童子見之亦當了然吾一號也而互系兩名之下張思徳一人也始以爲盜投漸以爲窩黨漸以爲受贓復以爲房主而卒乃以爲眞盜首盜者始終一範余催結者始終一汪渠行關十三次始終一刑書也而前後事情舛謬彼此名號混淆豈諸人皆顚狂醉夢無所使無所利而爲此乎此思徳之可以自辯一也再審範余與張思徳各不相知初首張一徳未必卽爲安頓張思徳之計禍機攙入在四月初五日手本云陸六張二逃投積窩張存吾家曰投則是劫後懼罪而匿其家非劫前造謀而同其夥此一字決不破之疑矣又況並投之說而亦非也此思徳之可以自辯二也又查二十七年三月間應捕金電等鎖押範余認拿張海張海脫去獲其妻沈氏以來續有埋陷思徳之謀遂云本拿思徳誤捉海妻後蒙府審徑將海妻釋放夫名號可混妻亦可以誤認乎金電等素系慣捕云誤巳爲不情首人範余旣系同夥而亦可云誤認乎此思徳之可以自辯三也乃若陳際以毒殺則又確然無可疑矣陳際無病一旦驟亡徧體純靑睛突腹脹仵作闞濤之驗監犯張七等之呈閻檢校之勘由水利廳本府之審語歷歷可據種種皆眞一變而云非中毒也此自哀矜欽卹寧失出無寧失入之心第匹婦含冤三年赤地則不得不推極眞情以泄此者之憤也如雲靑色皆病夫常有是矣然陳際不聞有病癥禁子不見有病呈倘有病而亡通監何以皆駭詫復云醉飽損腸之故則又不得稱病夫又不宜有靑色矣此其無可疑一也又云朱九稱五月二十三日晚死隱而未報相隔三日而後檢則睛突舌吐不由中毒是矣第二十四日閻檢校閘獄查點誰應陳際之名陳際死後同監人等何所親讎誰倡誰和職爲隱匿不報攺近日期之計此其不必疑者二也又云如受毒之人必叫噉滚跌陳際是夜不聞一聲是矣第事逾數月口可遷移則當臨死之時卽難必其有一聲亦豈能遽信無一聲乎此其不必疑者三也又云諸犯含沙無復天理是矣第諸犯皆重辟之人劉瑤其黨也何讎於不相知之姓繆者何親於無飯喫之張思徳而自攻其黨一口一心得非人有良心此輩猶不冺乎此其猶可信四也又云謀毒之事無證無贓風影堪疑終無實見則陳際之死或系剩餘之飯偶失蓋藏爲毒物所過是矣第禁子酒飯旣云出外��何不卽食於家而攜進於獄何不以自食而以與人何不於往時而於外住復進之是日若云親厚何不親厚互爲凶勢之牢主而親厚牢主使令之火頭且沈長過錢於劉瑤陳士守見之旣可取以爲互證而張七等之具首王二等之口稱豈盡無據而云然況張思徳昔爲隔省平民猶是窟中之兔繆富旣可以攝之入阱中今爲囹圄死犯命同釜底之魚繆富豈不欲制之於掌握若謂陳際之被毒無因而偶遇則思徳之被陷亦無因而偶遭也此其不必疑五也又雲乘龍恐思徳王二之誣執故懼而逃是矣然乘龍目如鈴口如鐵情虛尙且彊辯情眞何必過防且王二何力何讎而乘龍懼之若是此其猶可信六也反復鞫訊張思徳原系繆富族甥婿繆富使領財本以生子母息而繆富侄繆侖反與富分文不得通繆侖妬之遂揚言張思徳淫亂富妾繆富且疑且怒遂絕張思徳而奪其夲銀思徳銜之適繆富另以資本付沈同等販賣私鹽思徳遂使其弟張科具首船鹽入官仍各徒配則繆富之怒益深無日夜不思爲寢處計矣適範余首盜有張一張二等名繆富有親黃希周爲震澤司書手知富之心圖富之利以爲此機不可失也遂商爲詭謀以銀五兩賄範余使逓手本入張思徳之號又誘汪渠使逓催狀入思徳之名以張一卽其號以張存吾卽其名而轉卽轉眞始以爲盜黨遂以爲正盜而轉入轉緊又以銀六兩賄應捕馬干等使逓呈以銀十兩賄刑書譚科使關取五兩賄司兵沈山使緝捉又銀叄兩買盜沈才等妄招而羅織以定其刑仍恐事久不休眞情敗露先將銀四兩五錢托沈長付牢主劉瑤使絕飲食計不遂又以銀五兩付陸乘龍使下毒而思徳幸天使不食乃致陳際斃命於登時謀何深計何狡也看得繆富險如鬼蜮戾似豺狼透天徹地之能通神使鬼之力以睚■﹝目比﹞而陷埋良善遂使命在刀砧下毒手而禍及無干乃致並爲魚肉且爪牙密布賄賂通行卑僚槪聽其主張諸役一憑其頤指耐經歲月用盡機關令平民有口不得明而問官煆煉旣成思徳將爲含冤入地之鬼朝廷有法不得用而陳際髑髏旣稿繆富尙爲旁觀局外之人天地不容神人共憤第事以多岐而亂謀以多緒而棼人以雜用而相抵牾詞以頻遷而自矛盾天理人事以極而反眞情以彌蓋而更昭彰被綻甚多一見便了本縣據理執法虛心推審繆富始情見計窮垂首奪气乃知伎倆有時不可施錢神有時不可恃矣事情旣確應比謀殺之律以定其辜陸乘龍依毒藥殺人律論斬範余以自首脫刑反如翼虎鎖押認拿擇人而食旣幸免於重罪猶宜計贓擬徒其黃希周馬幹張登譚科沈山等計贓各有重輕均宜依律究配沈才斬犯劉瑤絞犯輕罪不坐沈長不與毒殺之事量用杖懲張思徳無罪被誣致陷重典旣經辯明似應徑釋

辯冤囚沈才讞語

斬犯沈才與前審張思徳以夥盜同定獄者也汪渠被劫後範余首盜共攀十餘人沈才等七人實時獲張思徳續獲各問斬六人斃獄獨沈才張思徳在耳本縣初因張思徳告辯出就一人推審查原卷名號混淆遂翻出三疑辯釋思徳乃沈才絕口不自稱冤也後本縣槪審獄囚細參情節覺沈才等一獄贓證欠明遂弔沈才鞫之初直云冤孽當死不敢聲辯本縣曰不然吾正欲爲爾辯冤耳才遂泣下因陳事不相干諸人盡系枉陷劫汪渠眞盜乃在吳縣禁中柰汪渠捨彼不認而誤執才等故才等以次待死耳本縣曰此事信可疑獨汪渠何讎於爾乃捨眞盜而欲甘心於無干涉之人乎才曰汪渠亦非眞汪渠第無可執據本縣曰爾何不早辯才曰事甚無頭苦難辯白且早辯卽同彼六人爲骷髏矣本縣卽刻喚汪渠細審言語果覺支吾遂剝視衣服皆舊敝不堪褲裙又破綻軿補因問云爾失狀開劫去本銀三百五十兩則家產或有千金何故著不堪衣服渠對云不欺合本同伴原有五人某某等復問被劫時五人亦同在乎渠云皆在遂詰云五人旣共本爲商同被劫何故直爾一人告狀只爾一人領贓彼四人何俱無下落汪渠面卽發赤俛首不敢吐一言蓋此犯口劍甚銛觸鋒卽應而不知自賣破綻也本縣隨授以筆令供籍貫住址逐項細問使應聲輒書不許沈思亦不許停筆親供住歙縣某關某啚左鄰某右鄰某對門某該年保長某原籍某啚某甲某里長某甲首該管下戶名某父某母某氏子某年若干作某生理弟某侄某族長某同啚住同伴某某等各系某啚甲人住某街供畢本縣笑語之云汝將所供籍貫姓名逐日尋思一徧料爾隨筆隨忘恐覆供時自差訛耳蓋姑以安其心使主使者不出他計也本縣袖入供單親自創稿照前情節祕寫關文暗置書緘中以他事差人於中途某所另遣人持書授之使投歙縣蓋事機若泄則主使者不難用賄於彼縣該啚甲人冒捏姓名回結反卽假成眞故不妨過密耳比彼縣發書緘得關文備照事理密細行查則汪渠絕無下落而所供某某十數人皆烏有先生也備取該啚甲該保長結狀回關到來本犯始情見詞窮自供的名吳思榮號玉軒委系冒頂汪渠名色本縣又移文吳縣關取眞盜張相等人捲對審張相自供並劫汪渠是的原與沈才等無干本縣詳鞫其造獄根因則以繆富積憾於表侄陸成其親家黃希周系震澤司書手遂欲乘機設阱司兵沈山等因共爲擇人而食之謀遂唆慣賊範余認盜自首指攀陸成爲首借平素不良或偸竊或遊賭者二三輩插入其中以實其事更入張一張二陸三陸六等有排行無名字之混號於內以便東西指騙甲乙搜擄吳思榮系遊手棍徒亦遂入身局內扮作失主以共行詐騙至於轉卽張一以陷張思徳又繆富續起殺機非布局原謀也眞情旣得各犯無詞緣前招未結故不定擬止具由觧看得沈才等之獄初直謂張思徳一人被罔耳不意一獄盡假八人俱冤而陸成等六人遂爲含冤之鬼也本縣且不究埋陷者何人造謀者何故第直就事論之贓憑主認今失主汪渠非眞汪渠矣眞盜出則假盜可以自明今張相等見獲吳縣定罪監候矣事情明白非影響難猜而官不能明盜不敢辯本縣幾殉之以七尺而稍稍始露其倪此蓋有障天之力者爲之丰蔀其間也吳思榮冒頂汪渠得於歙縣之關查確於自供之親筆萬耳萬目誰掩誰欺本縣不容置喙矣乃若獄情參差可疑數款今固可一一指數也烏程人錢成歙縣人汪渠俱於二十七年正月二十八夜同在三里橋開船以入花涇港相望里許同時被劫特前後參差耳其盜固宜一夥或兩船分投行劫或一船飛走前後邀攻必無兩夥共集一地同時並劫者吳江縣原招則謂陸成一夥十二人分劫張思徳等六人劫錢成船得銀一百二兩皮箱綿紬衣服等件陸成六人劫汪渠船得銀三百五十兩靑布夾被等件則眞盜旣在吳江矣又查吳縣獲盜解府總督廳據盜張相招稱巳追靑白絹布絨紗直身騌帽布疋銀兩系二十七年正月二十八夜在吳江三里橋打劫烏程縣失主錢成徽州失主汪渠等各船財物是的等情通申院道則眞盜又在吳縣一彼一此眞不俱眞然皆云一夥分攻兩船也惟本縣成獄於先故吳縣遷就於後始專以汪渠之劫分屬之沈才陸成等而與本縣原招內張思徳等劫錢成船得銀一百二兩之情不相照應專以錢成之劫分屬之張相等而與該縣捕衙原申張相等打劫錢成汪渠各船財物之情亦大相矛盾此不猶姓張者有的子二人姓李者欲兼冒認以爲巳子兩相爭執眞僞莫分而處斷者莫可柰何遂以一子屬張張其姓一子屬李李其姓乎蓋本縣初招不過憑範余之出首與假汪渠之認贓市虎旣成諸盜誣服比眞盜擒獲於吳縣提汪渠認贓到官者非汪渠乃冒頂之吳思榮也夫旣冒認沈才等之贓定沈才等之獄卽使眞汪渠在亦不敢攺口重認自取罪刑況假汪渠敢再認乎遂使一事分爲兩行而沈才等百口無以自解矣此可疑者一查汪渠原墊失狀內有瓦楞帽二頂帳包二个梳匣一个白布一疋並無靑布夾被開列於單今觀本縣原招內開沈才得銀二十七兩靑布夾被一條攺做綿襖另換小襟裏面一靑一白起取到官拆開看視鍼綫尺寸可憑以此贓證定斬夫辧贓而至於鍼綫尺寸亦旣辧入細微矣然原單所無之物也且以夾被而攺充綿襖又換小襟夾被之形盡失其故何物汪渠目力之明記憶之眞一至於此此𨿽出自眞汪渠之口亦不敢槪信也況據供二十六年十一月三十日亦在花涇港劫有藍紬夾襖藍綠布襖二件時值嚴寒卽可就便穿著又有藍白布三疋亦可就便裁縫乃置此不用而待正月二十八日春暖之後急將夾被攺作綿襖乎又何劫不知名姓者之贓時久尙在以待捕人起取近劫汪渠遂無單開一物可存畱也覆查吳縣起獲張相等之贓除錢成認領外尙有白布銀包二塊上載汪南泉字號騌帽一頂鏡子一面白布二疋錢成不認供是汪渠之贓今取以對汪渠失單白布銀包非帳包乎上有汪南泉字樣非汪渠表號乎騌帽非瓦楞鏡子非梳匣內物乎惟吳思榮轉爲汪渠遂使眞汪渠失其故號而銀布瓦楞帽鏡子等物亦失其故主矣此可疑者二又範余旣與沈才同夥才又將劫贓央余出當此非一面之接一事偶同者何不知其的名而以木匠混名出首巡司又以小溪混號卽之至本縣成招始正入沈才名字則當時出首沈木匠者未必卽今之沈才而沈才名下之贓亦未必盡由打劫而來也此可疑者三大率吳中刁狡出人意外凡認盜自首者多非眞情或聽指唆或自謀陷旣立身於罪外遂擠人於罪中又或設此爲羅以罔厚利混報趙一錢二等排行姓氏則混簽牌票於縣正或串同機局於佐領廣差弓兵應捕鎖押原首人認拿弓兵如狼應捕如虎原首人如鬼原首口如毒蛇掃劫一家又臨他姓凡姓趙姓錢者擄詐殆盡而後以心所欲陷之趙甲錢乙扛捉到官則原首張一張二陸三陸六沈木匠者殆是類耶吳下比比皆然而吳江在浙直之交隔屬人民雜處又多添設館一衙門兩省交界巡檢司數處人人可扳爲大盜戶戶可指爲鹽梟田舍翁家積千萬金則厲鬼刑徒盡聽指使生殺在手网盡善良小民畏而不敢言官司知而不敢問𨿽有三尺安所用之今沈才之獄有三可疑恐範余之口不爲眞亦吳中之常不足駭也惟是失主亦假則海內所必無眞盜旣擒則黑白又易判而諸姦共口冤斃多人幾使朝廷三尺有司不敢用似此恐非範余之力所能辦也今陸成等旣斃止剩沈才張思徳兩囚此天道好還畱此以證範余等之誣並泄諸冤魂之忿耳關提眞盜張相到縣招稱連劫錢成汪渠是眞卽應究出主使原謀以正範余等之罪第前事奉院詳見送本府覆問本縣恐偏私之見難於謬執擬合具由連人卷一並觧審

軍犯周元等讞語

審得周元積棍打詐造惡滔天楊喬楊浩等皆喜事害人著名郡邑金勝亦系積棍慣於火囤非眞盜亦非良民也周元投徐州太監充作舍人於本月持太監牌往吳江拏盜牌開首人汪元詞稱金勝等劫取皇扛等情夫徐州皇扛由山東以入京何由經蘇浙之境又謂系中書程守訓奉太監差於舊年差人至蘇州買絲紬等貨進禦在蘇州地方被劫夫失事卽宜告官捕緝何兩易歲而寂寂無一言並不投失狀於所在官府蓋事絕無因首人汪元亦烏有無是乃姦棍等垂涎此方之百姓故平地生波共設圈套圖爲魚肉計也再審周元等作何舉動共稱周元等搖駕快船於初十日前至金勝住所同楊喬楊浩等蜂擁入門張傘豎旗口稱擒拿皇犯復張掛告示曉諭遠近人等遂縛金勝下船金勝下船後與周元等商量地方可騙之人計金勝所攀指五十七家搜出開單可據夫金勝盜情卽眞猶必鐵骨鐵口彊詞抵釋今不待刑拷而自認未到監府而自供歷歷指數如譜人物此其意何爲也蓋此方狡詐事甚異常凡姦人欲詐陷騙財者多出於認盜自首之計旣立身於罪外遂擠人於罪中可以報夙讎可以取厚利其機至巧其害至深往時積棍多以此術用之於有司今金勝等遂以此術試之太監府蓋假監府之積焰借皇扛之虛名震地沸天勢壓官府口銜赤子之生命手握良民之身家如飛虎入市中擇人而食時變至此良可深憂不謂本縣適當其事也眞情旣得周元楊喬楊浩等俱應引例定遣金勝誣巳陷人將取故與妝成圈套用盡陰謀計混招五十七家若事不敗露株連又不止此赤子何辜乃欲一网打盡無天無日篾法欺官兵莫憯於志應以之爲戮首第其以巧計遁身於法外律例無比擬之條姑末減核之仍請從重枷責供攀各犯多系詭名小民驚亂之時免提以省煩擾申詳候奪

志立云先生以一邑令抗制惡監陳增擒治其爪牙從重�遣時陳增張甚人人吐舌爲先生危之先生亦置利害身家於度外乃陳增卒噤舌不敢吐一聲不惟保全吳江五十七家而江南大害從此遂絕昔人云雞鷹不敵然�母護雛鷹不敢攫惟一心眞切故耳誰謂�難制哉�先生在�城時與魁祿抗禮同楊長源父母觧安��生之難在吳江與劉成爭相兄�相持不屈徑欲掛冠夫劉成气�遂帖然束手於地方與此事類然�之陳增則兩�尢易與矣

定徒犯沈弘道絞犯沈助軍犯沈昭辯釋屠榮屠華等讞語

審得沈弘道以粟監加納鴻臚猴冠虎翼據穴自雄謂夜郎王孰與漢大淩弱謀寡諒亦非一事矣家奴屠明系屠榮屠華弟也屠明於廿六年用價買沈道光基房一分此房系道光與其叔沈佳圓業剖分門堂尙共屠明得業後沈弘道有意收之而又以全業未完蓄並吞沈佳之意至二十九年正月廿九日屠明故弘道卽於是日朱僉鴻臚寺封條封此房屋並收取其家資又謂乘此機可逼占沈佳時不可失也於二月初二日復僉鴻臚寺封條主令沈助沈昭等扛屠明棺停占沈佳公共之堂勢若山摧人同蜂擁沈佳向前攔阻遂爾手棍交加沈佳之親黃益向前勸救亦被羣凶叢毆各帶重傷沈佳不忍痛楚又不堪忿土忐卽於是日暗取毒藥服之是夜一更時死黃益負傷難救亦卽於次日身故此一獄也據下手論扛棺者旣非一人從行者俱系同事眾手亂棍叢擊混箠則下手先後重輕尙無的證比察其情形參以眾口沈助沈昭平素凶猛殊常卽日又其倡�气雄手毒故致重傷又就沈昭沈助分別論之沈昭系沈弘道用事首奴奉命固勇迎敵沈佳之後气當漸衰沈助兼系屠明繼父事更切身卽凶歐沈佳之餘�尙可賈故沈佳之命宜坐沈昭黃益之命宜坐沈助沈佳兼有自盡實迹沈昭得引威逼例論遣黃益遂以重傷卽死沈助卽當依毆殺律抵命而沈弘道固無辭於原謀也罪在弘道主奴初審幸逃法外反坐屠榮兄弟抵償本縣從公鞫之眞情亦難容展辯一云買房者原系屠榮與弘道無與扛屠明之棺以爲逼奪計者亦系屠榮兄弟又與弘道無與今查廿八年稅簿果系屠榮名色弘道之言似有據矣第審審事要得眞情初審據據稅乃�榮兄弟���沈道光當日成交者乃屠明非屠榮也蓋屠明自以家人值業慮歸家主故立者原系屠明而更更名投稅請印比屠明死後眞情難掩屠榮等亦不政與爭而弘道收家奴之業並欲兼吞沈佳謀產而因致殺命耳若謂屠明之業屠榮收之今日之禍從屠榮起竊意榮等小人其腹易盈何暇得隴望蜀其智亦淺豈知假道兼虞且何勢可憑能行用彊逼奪之事乎卽有之則沈弘道方忿其家人之業不歸主人必且左袒沈佳共拒屠華等不則亦戒戢家人不許與事何故付以封條借以聲勢助以家眾爲乎此弘道之無以自解者一也又云弘道服闋補選正月廿五日巳領府文廿八日赴京去訖行二日偶聞此事至二月初五日始回今查府文見在說亦似有據矣第屠華等旣秦越人不相關論事體又風馬牛不相及何故過爲杞慮而中途以返乎浪惡舟傾聞有自舟求登岸者不聞自岸反投於舟也吳中行事詭譎萬端則所領之文或事後冒領移前月日以爲脫禍之計不然何弘道今日出門屠明明日卽死巧相符若此乎且屠明有業與貲病危巳知不起弘道何出門之急不一見其下落也此弘道之無以自解者二也又謂朱條不出其手又謂偶或遺失被沈佳之子沈應時竊去夫曰竊去則是出其手矣應時母子寡婦孤孩計無所出沈弘道家僮十百指視甚多事發之時堤防又密當從何處竊去又何兩次朱僉月日一正在屠明旣死之日一巧符沈佳將死之期再次不八一至此耶此弘道之無以自解者三也又謂沈佳見沈佑告詞無巳姓名似矣然沈佳不有子與妻耶憤不戴天初情定確無端沈佑另具情詞蓋牧豎丐兒見餌卽動今察其情孰切孰緩卽知其詞孰假孰眞且吳俗素刁動則株連蔓引卽使毫無干涉尙且添入其名豈有釁發家奴而詞中不牽連其主者若謂弘道果去不有其弟弘勛在乎沈佑卽心存公道未必如太古之民不應暗爲沈弘道洗雪遂與其�察事情者多以此等反証之侄沈應時之詞相矛盾一至此也欲爲買脫之謀反露行賄之迹殆如烏賊魚吐墨水自覆而反誨漁人以所在者此弘道之無以自解者四也又云屠榮遁去原系情虛懼罪似矣第審扛棺之日屠榮實不在前故沈應時初詞遂無屠榮名字蓋屠明之在生前曾有犬馬之力弘道於其死後遂無帷蓋之恩肉尙未寒掃並良慘故屠榮明露不甘之意𨿽移棺亦不向前屠華尙有阿勢之心姑隱忍且來一看禍發之後屠榮方幸其災而弘道生姦反買同沈佑爲駕禍計榮自思智不能角力不能爭安得不姑且匿避以��者逃情�者行賄此常�也亦有不盡然者若官司心不虛活則�柔怯事之人��多失此�最宜勘�觀烏止誰屋乎故同一脫遁也在屠榮則爲懼累在沈昭則爲脫罪同一用賄也在沈弘道以懼罪而賄沈佑其賄多其行賄亦巧遂能買沈佑之心而指使惟命在弘勛以懼累賄黃有其賄少其行賄亦拙故反以借黃有之口而當卽首官是在聽斷者察實原情不可泥迹論也此其無以自解者五也看得沈弘道譎如鬼蜮戾似虎狼仗恃冠裳窮凶極暴涎垂於沈佳之業蓋有歲年謀動於屠明之死遂忘顧畏乘機奪占主令扛棺用朱條以脇制鄕愚驅羣凶以肆行慘虐二命疊斃重擬何辭第定罪重輕須合律例黃益一命宜從鬭毆殺人律若比罪於沈弘道則扛棺之際弘道並不在前且發縱之初止知房主之沈佳不知時遇之黃益黃益之毆之死沈助等自爲之旣與弘道無干止應沈助自抵沈佳一命宜引威逼例沈弘道旣未臨前則毆打不出其手沈昭旣應引例擬遣沈弘道止宜以原謀擬徒法輕情重難盡厥辜然旣裭其冠帶是去虎之翼而禁其攫人也庶豪暴亦少知戢矣沈佑老悖甘與弘道通同沈弘勛以懼累故行財求免法俱應杖

覆審�弘道讞語

審得沈弘道以謀產而致斃二命也黃益之死有抵不必更論惟是沈佳毆傷服毒則沈昭以威逼擬遣弘道以原謀論徒似當其辜而沈佳之的死於毒則猶眞確無疑者也蓋沈佳之服毒頗密鄰里不知親戚不知在事干證不知被犯不知原�官不知卽本縣未檢驗之時亦不知也獨其妻與其兄若侄知之耳比臨場檢驗舉體純靑牙齦紅色事內事外之人相顧驚愕其妻始不能抵諱吐出實情其爲尢可信據者則仵作供報之公本縣親驗之的也蓋本縣到任之始知吳中人命獄情有仵作受賄之獘因類齊重大人命事干勢豪財虜之家者凡數起俱弔屍頓於公所不示以撿驗之期亦不行關弔取仵作預於別捲駁審事犯內查有吳縣仵作闞濤一名遂默定此檢法甚妙�一爲之出人意外於中專俟其至卽乘投到之頃親押至屍場一而催取法物一面掘挖屍坑一面編屍棺字號次第開檢原被告不知此日當檢驗仵作亦不知原被告何名氏所檢者何身屍本縣親坐其前目有專注仵作不得轉盻回頭旁人不得躡足附耳所云勢豪財虜者卽有錢神十萬無所用之故公於無心眞於不測非如他有相檢仵作爲政而凶首可以用賄者也初審罪坐於屠華等弘道且爲局外之人今審出眞情破其巧計坐以城旦之罪而褫其衣冠法似無可加矣具由申觧

絞犯謝福審疑申觧讞語﹝長洲縣事犯﹞

審得唐相死於縛毆傷痕俱在不可無抵的矣初招議辟謝福苐謝福一人奴也且又癡蠢魯拙其主謝廷葵𨿽出其少主謝復申在家復申旣列名泮宮豈不能總持家政而云租米完欠毫不知聞聽一奚奴自淸自索自縛人拷打而斃其生命乎然猶曰書生專心章句眞有不諳持籌者比審毆所不在乎他卽在復申本室謝福卽跋扈藐主然家門中稟命不爲不便何至且縛且毆遂不令其主知聞謝福卽暴狠殊常然惡奴之性止能拳手逞凶乃若面縛徐刑絕不似家奴行事然猶曰凶奴豪悍欺主或有任意橫行者比查初招云復申於毆時在本家別室看書則是原未出外矣夫凶毆之勢震天哀號之聲動地復申深宮不知幾重去毆所不知幾里而冥然不覺寂然不聞豈謝生心專誦讀窻外不知如所云漂麥故事乎抑值其騖神八極兀然喪我之時乎今欲曲爲回護第唐相之人𨿽輕謝福之分𨿽賤而死必須抵抵必須的不然是一命含冤復益之以一命也事屬他縣本縣未敢擅專理應備由申觧

絞犯吳九攺擬徒罪讞語

審得董氏原系再醮之婦亦非礪志守節者吳九欲圖婚娶須用禮求乃無因至前彊扶以去則以劫搶定絞何說之詞第董氏居有地鄰原非單村獨戶如吳九等聚夥打入縛此婦之手以行則與彊盜何異鄰人張端等宜恊力前來擒獲卽當時畏其勢眾次日亦宜報官何寂寂待張禮之告也且張禮告詞原無縛手等語而先言席捲廂資後言搶婦董氏則本意又可知蓋吳九愚民謂婦人水性易誘故明燈以進餌以甘言董氏心搖相隨俱去入舍後則吳九之言不符董氏之意亦變情難諧合亦未遽離而且依孫氏居住耳不然孫氏則吳九之嫂也如董氏慚忿■﹝扌棄﹞死不從何不徑奔張禮等之家而尙依吳九之嫂乎此一犯也擬以誘拐之律似爲輕擬以搶劫之律又爲重寧輕無重猶可曲全其生也

斬犯皇甫燁讞語【燁主使席倫弒毌啚騙黃嶽審實定暫】

審得席倫愚同頑石性類逆梟皇甫燁則狼子野心狡險猾賊一方受害惡且百倍於席倫蓋皇甫一族惡黨最多而燁猶首屈指計者也鄕民黃嶽拙吶而裕於財皇甫燁心妬之凡可以啚害者無不至矣前是席倫曾賣地伍分與嶽交易旣微年月又遠復巳索過加添席倫亦無心再索也今因皇甫燁誘倫賭愽令倫赤手空擎遂挾席倫爲騙黃嶽之計乃於二十九年九月十五日置酒請嶽懇求再加嶽不肯從止許還其酒食燁無所分利遂爲席倫畫謀以爲倫見有病毌張氏可致死圖賴也席倫一蠢如虫惟言是聽遂商同伊姊丈戴淸聲言嶽拋其父屍乃於湖灘邊深掘土坑佯尋棄骨是夜其毌臥於戴淸之屋戴淸妻出外室內無人席倫與淸復以尋骨爲說誘其毌行毌尪羸龍鐘不能自主遂聽席倫牽出戴淸前引張氏隨行席倫後扶皇甫燁在後約五里至坑旁始以實情告毌毌方哭泣不肯而戴淸巳倒持入坑席倫皇甫燁共下沙土閉其气矣約兩時气絕倫遂取出其屍以行戴淸背之席倫扶足皇甫燁在後空走至黃嶽門首戴淸皇甫燁不語席倫髙叫黃嶽打殺我娘遂反走以去黃嶽驚駭且莫知其故不敢啟門至次晨則地方人等羣積競觀知有異故見張氏口唇諸竅及十指爪俱有沙泥且是日掘坑湖邊其坑直長三四尺許約可容身坑下復一小�坑約可容首猶爲顯證莫不知席倫謀殺毌矣當日人心駭異卽欲首官皇甫燁復畫爲脫免之計因思席倫原系皇甫沾義男之子𨿽久別出尙可倚托求援乃復投身於沾沾遂告官共騙黃嶽地方人等旣懼皇甫氏之焰又謂席倫石田無所用之而黃�富以愚可就中取事也遂各置弒毌之事於罔聞皇甫沾等反得因以爲市黃嶽自料不能與皇甫氏敵又以人命事大反復難知遂甘心出財爲講息計比捕衙審問之時席倫自認毋系病死招誣認罪遂從輕擬杖姑不深求皇甫燁復謀令席倫領埋毌屍徑自用火燒化遂謂可以滅迹竟無事矣不期大變滔天法网不漏皇甫焯與皇甫璧等告爭墻埂入此事於訐單中比本縣摘出拘審各犯知事旣發露勢難彌縫皇甫燁先供席倫弒毌以自解釋席倫亦供出皇甫燁畫計戴淸共事之情本縣以黑夜無證屍復被燒事甚無頭難憑臆斷乃進諸色人等於兩階墀下使旁觀共質將三犯遠隔細鞫令各吐詞如皇甫燁如何商議席倫如何應承何處說與戴淸戴淸如何依允�中得�妙����亦空�樓閣是日掘窖執何詞以對人是夜臨行執何詞以誑毌此時原系或臥或起戴淸屋內或是有人無人張氏出門後誰挽誰扶四人同行時孰先孰後去坑遠近幾里路上曾否遇人臨坑作何語言張氏作何情狀幾人下手气絕幾時前後共是幾更何人負屍以返臨黃嶽之門有無喊叫黃嶽於時曾否啟門一一究根及枝取三詞交參互質纖悉俱合如出一口而各犯亦俛首輸心甘就刑戮左右旁觀者莫不首肯竊嘆見事有眞情不容掩飾如此矣羣凶造逆天慘地愁今逆子席倫𨿽卽天誅逆黨戴淸𨿽亦繼斃而�意之皇甫燁不正典刑關系世變不淺也仍以謀殺律論斬始當其辜

覆審皇甫燁讞語

覆審得皇甫燁一獄所可的據者潭邊之坑如身如首之實迹屍身之上手爪鼻口之沙泥眾指眾目眾耳眾口萬無疑似而參差者至若本縣臨審之時許諸人並觀從旁作質將三犯隔別細訊緣由當時一呼一應一行一止一先一後一語一言逐一究根及枝借虛證實歷歷情節皆在三犯意想之外也倘謀弒不的安得異口同詞無毫釐纖悉之不合乎長洲縣覆審翻出六疑恐系失入此自哀矜欽卹寧縱無濫之心第在長洲據一人之詞致愼於重刑出入之際在本縣以萬人之憤參合於隔別細審之眞則見不宜雷同審不嫌互異弒逆大故天慘地愁法不容輕有枉縱者本縣姑據長洲六疑細辧之一云賣地至微而又經加絕席倫不宜先■﹝扌棄﹞數錢置酒以求得數錢是巳第黃嶽饒而善柔席倫貧而無賴皇甫燁以狡險惡少陰陽施設於其中其慮之亦旣熟矣以爲地微年遠又經加絕難於啟齒必須酒食先之如求而多得則爲以鰕餌魚少得則爲以毌索子無得亦不失故物小人生事何所不至逐利何擇於微乃並其置酒之事而亦疑之也此其不必疑者一也一云深夜非尋骨之候張氏病尫不應於深夜以往是巳第皇甫燁等旣定弒逆之謀事難行於日間則必彊張氏於深夜張氏龍鐘昏惑勢不得以自主則惟聽席倫等扶曳以之若張氏可辭以次早則亦可辭以不去此其不必疑者二也又云謀死圖賴者必預爲屍傷以作檢驗張本徒哄入坑掩死他日將何得傷是巳夫圖賴人者有二欲陷人於死者求檢求抵或預爲屍傷止騙人之財者不求檢不求抵則屍傷何用況有屍傷則一彼一此非抵償卽反坐無屍傷進則可以得利退則可以免罪元凶方畱此以爲後門而吾反執此以爲辯竇不幾貽元凶之竊笑耶且小民刁狡夢想不到有先告人命後尋無主之屍又或並無其屍者其可疑更萬萬於此矣此其不必疑者三也又云下手謀殺必擇簡便之法何不用刀斧斫殺而乃哄之出戶押之入坑跛■﹝敝﹞數里何不憚煩是巳第元凶等旣欲畱轉身之後門定不出刀斧之下計且翻天覆地之事彼旣不憚爲之而乃疑其不擇便不厭煩也此其不必疑者四也又云加絕小事席倫不宜起弒毌之謀皇甫燁與黃嶽無恨不應起同謀之舉倫旣有謀不應不願終訟是巳第逆梟以一飽而食其毌何擇於大事蘇屬州縣平白設謀詐人者不少豈盡有夙讎殺平人者事後尙手顫心搖席倫等共爲弒逆之謀且事播於眾人之耳目豈不畏死求脫禍而必欲終訟又況所欲之旣得此其不必疑者五也又云席倫掘坑先求父骨後掩殺毌夫以禮葬毌者宜合父穴豈以弒母者亦求父穴而踐之是巳夫席倫之求父骨者非孝子水木本源之心恐遺骸之暴露也原欲騙黃嶽而借此爲名也欲以拋骨興訟而不可故又爲弒母之計若系眞尋父骨則掘坑一二尺當止何必直下三四尺又何必有如身如首之形且彼旣蹈滔天之罪而吾猶律之以合葬之禮乎此其不必疑者六也夫事有形迹全冺偶乘一言之隙借一事之證以探得眞情而出入人罪泄不白之沈冤伸萬人之隱憾者�若形迹大著耳目彰明隔審無一語之差旁詢無片詞之異恐不必疑所不必疑使元凶幸逭於天誅也皇甫燁仍照原擬申詳

連殺二命事辯疑讞語

審得李春窮棍無賴素以潑蠆稱其父李漢與鄰人周美往來杯酒交驩無隙於二十八年十二月二十四日周美爲男畢姻邀李漢與盛三周賓等八人共飲酒罷各別並無他情至次日離晝入昏而李漢暴卒此端由急病陡發乎李春於父死之時出外死之次日方回後經旬而以毒殺其父告夫多人共席樽注皆同卽周美與李漢曾有深讎亦無從置毒況素無嫌恨而何一旦動此意爲此謀且不於僻地暗中而公然於眾視眾指之處又審酒後不見有昏眩之狀次日不聞有呻吟之聲平地生波妄稱毒殺李春何怪妄如此訊其初意則以金承徳父子頗饒於貲�����事李春素垂涎無計欲以死父爲市又與金承徳毫不相粘故借周美置酒爲由而謂金承徳指使乃置酒原系周美承徳並不與席而周美與承徳又相與無瓜葛之人謀殺人何事父不可以彊使子者可懸虛妄坐引秦越而彊使紐結乎此其叔祖李林再告則直指金承徳毒殺並脫周美之名此其眞情猶可槪見心圖得鹿借兔爲媒假一死屍東西橫騙大率吳中多類此事而此猶無情忒甚者也據檢謂銀釵黃色水洗卽去夫毒則洗不去矣今銀釵尙在黃色實無之大率檢屍多仵作爲政此事旣無眞正凶首卽無行財求買之人則所謂黃色者夫非仵作爲姦有憾心於被告而懸空妄報乎事無影向妄捏虛詞以牽連無罪之人動經歲月刁頑至此允宜決配以爲刁棍之懲

辯釋斬犯顧二讞語

審得蔣二與陸應春共姦寡婦張氏蔣二旣娶張氏應春猶淫戀不休蔣二遂雇打行顧二等捉而毆之折其臂割其腎沈其屍於蕪蘆蕩中備極凶慘初招以毆殺坐顧二論絞以元謀坐蔣二論徒次招以故殺論顧二斬而蔣二仍前罪是矣第原謀之罪所爲輕於下手者以其止啟禍端未至操刅止謀毆人之事未有死人之心也今據屍案莖物腎囊生前割去割痕紅紫色審系蔣二持刀夫旣持刀矣尙得謂之未下手乎操刀割生人之腎尙謂無死之之心乎旣下手旣有死之之心止得謂之原謀使從末減而反蔽罪於顧覓之人乎若謂陸應春巳受�二毆傷奄奄垂絕卽無蔣二之斷割未必不立斃於登時是以末減蔣二似矣第均一下手顧二用手足蔣二用金刅彼此何擇焉又若謂顧二先毆蔣二後割據下�之先後爲置罪之重輕然謀始於蔣二黨結於蔣二應春之死成始成終者皆蔣二也且蔣二旣逞毒於垂斃之時不應忍忿於初捉之際果若旁觀袖手聽顧二等所爲俟手足交加漸少生气而後徐徐焉操刀以前豈顧二等三鼓气竭而蔣二始一鼓作气耶此一獄也故殺之罪宜在蔣二而以顧二當之蓋因蔣二事發脫逃姑且以見在之顧二抵罪比蔣二旣獲遂因仍前審不更若爾是脫去者末減而未逃者承罪祗教罪人以幸免之計也蔣二似應正罪顧二似應攺擬事關大辟出入難輕具由申奪

斬犯郭成等讞語

�得大盜郭成等俱浙江東陽縣人原以行劫爲生涯以浙直等處爲出沒處所以舟子爲窩戶輕舟一葉倏忽如飛來不可防去無蹤迹流毒江南舊矣據供彼縣大窩主陳景臺陳景寶皆積窩巨室窟穴至深糾集夥盜以時發縱本年十一月初六日各盜在陳景臺家會集合夥指點方向郭成一夥共十四人出門另有三十餘人前期分投在外郭成等沿途行劫至廿四日到朱文才彭秀之船蓋兩船戶素慣載盜船頭暗有字號者也是日各盜探有皇杠經過意圖掠之因尋夥難齊又冰結不解杠由陸去其計不行失鹿思獐遂垂涎於當鋪黃金印乃於二十八日暮頃到西城外曠處於二更時分用杉木麻索挷成軟梯各執板斧踰城而上徑向黃鋪門首仍用前梯上屋斫其樓上柵欄明火進樓勢甚凶猛店主人等各自前奔遂捲劫金銀珠玉器餙分盛十大袋仍要進其頓放衣服房內劫取因本縣驚聞親督練兵官領兵且至四面鑼鳴始持首餙乂袋開門奪路以去本縣催令練兵官追趕各盜臨船亂上踏�朱文才船共上彭秀之船飛奔以行與朱文才各不相顧時值黑夜莫知各盜去向而文才毌子遂就擒矣本縣以事在轉盻緩則失機料各盜浙人旣劫得多贓不敢分散仍須歸向其本地窩家來自嘉興今見文�得�才被擒事情且露定不敢仍從舊路當由私港向嘉善地方以去卽夜實時分撥民兵捕快催令黃縣丞押朱文才領兵壯沈忠等由本縣緝嘉善以南私港一路又卽刻飛票行五司分兵緝大小各港仍傳諭花船紅船兵各於信地巡緝先是各盜原謀尙欲行刼二十七都嚴典鋪因見兵船來往且聞各港鑼聲徑奔嘉善縣去黃縣丞領兵巳出其前比盜船到近黃縣丞見船上滿掛濕衣疑其是盜挨船窺瞷見多人俱伏艙中遂令兵壯喊拿盜一聲諸盜果驚起持獲����一�無奇械拒敵各兵壯奮力將斧棍盡數打墮登船擒獲各盜並原贓一無遺者看得郭成等夥盜橫行巳非一日今乃覷視邑城行劫於大市之內豈眞有所侮而動耶柰僚屬恊心兵快用命當夜深黑暗卽追獲船贓船戶於登時越次日甫辰卽盡獲眞盜眞贓於隔縣計獲盜十四名獲贓金銀珠玉等器餙共三千餘件不煩拷訊不待供攀一臟不遺一盜不失庶姦宄之輩後來亦稍有戒心矣盜眞贓的駢斬不枉有功人役巳經本縣革巡城民壯十名追工食銀六十四兩並本縣俸銀十六兩給賞外其所供窩主陳景臺陳景寶等俱在隔省相去數百里而遙難以關提不及對審恐盜口難憑未敢懸坐並請移文知會聽彼縣審實發落

絞犯馮科攺擬軍罪讞語

審得馮科不有其族叔馮義屢肆欺淩馮義乘其酒狂咒罵使聞計誘入室遂使其病僕莊輒向前迎敵馮科推拉之�墊心坎身死初審擬馮科絞抵屢駁�屢審不決事宜將原案參�多有幹中得竅者然亦不可執一屢更懸疑不決則以問官止辧屍傷未詳原案故也今以原案覆觀馮義於廿四年十一月初三日以天討夷逆事告府執稱馮科捉男馮隆打折腰肋事在莊輒未死之前也至廿三日莊輒旣死馮隆幸生輒若果受毆傷命絕於馮科之手則等一僕耳義何擇焉乃求釋恨於未死之馮隆不求伸冤於旣死之莊輒續後頂狀投狀何俱澷然不一及其事耶若謂莊輒旣有子莊倫具告無須馮義添詞然誰爲事主誰爲怨對莊輒以救義死而義得爲局外之人乎義於科攻訐不遺餘力而毆死莊輒一大節可置爲罔知之事乎若謂前狀尙未審結然前情較輕人死爲重局旣中變詞宜更端何株守前詞而人命大事略不照應乎執此以問馮義義之詞窮矣卽就莊倫原詞觀之馮科亦有以自解者詞稱馮科進毆馮義竄避莊輒■﹝扌棄﹞命出救遭惡打撲跌地登時气絕身死夫莊輒奄奄久病就木餘殘今旣■﹝扌棄﹞命向前則是明求自盡以病夫而潑賴凡頭目之撞觸身手之搥滚隨其所遇皆可成傷任其所之皆有死法則莊輒不死於毆也明甚況詞中明曰撲跌打字乃其帶言不然何不直言某處打傷如前狀毆男馮隆打折腰肋等云云也卽以推出馮科之手則心坎一處固致命重傷而徧體滚跌之痕亦系自盡實迹■﹝扌棄﹞命二字原告供案俱存馮義不以打死興詞猶見本心難昧則馮科引例定遣足巳擬抵似冤申詳候奪

出斬犯楊秀讞語

審得徐景章故宦徐少浦繼妻吳氏子也凶慘之性成於天而染於父視人命直艸芥耳徐宦有東園池亭巖洞之美於吳下無雙序應前妻長子管受而景章恃有毌吳氏在謂被恩當篤於前生遂公然以囊中物視之至本年月日徐宦病且危以東園與其長子景章怒從心熾若火燎原徑向園中將景物盡欲拆毀命灌園人沈惠斫伐桂樹惠不卽從遂向前捉惠狠毆又一腳踢其陰囊內子突出而沈惠實時無生命矣下手者的系景章無容推卸其羣僕龔髙李成等可證也長洲鄧初審置景章於局外以故殺論其家奴楊秀毛成毛成脫逃楊秀定斬據讞詞略云宦妻吳氏前忿沈惠守園不戒杖之六十至是日命惠斫截桂樹惠趨蹌不前氏坐三徑堂中喝令楊秀毛成拿沈惠至堂下行杖二僕素與沈惠有卻乘機欲甘心焉楊秀捉住沈惠毛成持大棍亂毆秀復抄起沈惠陰囊棍擊而破沈惠遂死吳氏呼其子景章畫計景章時守舊宅不來詰朝遂以亭倒壓死告縣求驗若爾則景章於沈惠之死固風馬牛不相及也楊秀等何辭於一斬乎第以情求之尙有可疑者數款蓋吳氏始終只一人也愛惜園亭始終直一情也始則忿花木毀折杖沈惠之不謹繼則自欲毀折怒沈惠之不從何一人而情自相矛盾耶且命毀園樹不從沈惠意亦不惡又何吳氏忿之至此極也則爭園之故似不能爲景章諱矣此可疑者一宦家行杖自有法也杖必有數如前此杖六十吳氏�命之今日者豈直云拿去打而聽多寡於此二僕耶杖亦有處如前此杖六十沈惠之股實受之今日之喝令者豈直云拿去亂打而或頂心或顖額或脇肋或脊膂或腿膝等處一聽兩僕自爲政耶旣不依行杖之法自可推下手之人則不得以兩僕用杖爲景章諱矣此可疑者二又云吳氏止喝其打原無死惠之心是矣第三徑堂一花亭耳非若重宮遂洞盻蠁不通之處也吳氏坐堂中沈惠杖堂下惠旣徧體寸傷皮綻骨折必且盡力呼叫震地沸天豈吳氏耳無聞而左右侍婢目無見耶旣無死之之心何遂有死之之事則不得以母氏之喝令爲景章諱矣此可疑者�又沈惠之死速於腎囊之一擊也腎囊藏在兩胯間沈惠被杖時兩手未縛如楊秀一手可以抄之則沈惠兩手可以護之且行杖者隨意亂箠受杖者輾轉顚頓楊秀此時亦豈能一手按之使平臥地下復一手抄其腎囊使帖定受此一擊耶傷不以楊秀之抄毛成之棍則不能爲景章諱此一足之力矣此可疑者四沈惠旣死於吳氏之喝令則母氏作孽子安得秦越視之而是夜呼之竟不一至此豈人情可信乎至次日乃始駕他詞以撩釋前何緩後何急也此可疑者五疑竇種種似難定獄若謂景章系縉紳之後又系靑衿之子不忍其無知入阱一引手救之乃取無罪之人推而內諸爲塡阱計是徐氏自斃一命不足又斃一命以附之也與其生死兩冤何如徑置死者之命於不究乎若死者之命不容不究生者之命又不容枉則景章安得脫然不一議及乎況獄歸景章止正得其城旦之罪轉歸楊秀等遂使臯臺有夜泣之魂關系頗大不容艸艸擬合具由申觧

覆故盜楊勝等案讞語

審得畢望刁橫財虜以險計報睚眥傾人身家而害其命生平非一事矣捲查十六年沈楠以彊盜告楊勝等十五名六人疊斃余未獲在案事屬旣往冤鬼久沈今因畢望以澇艸小釁令家奴畢遷首案盜張岑岑到官止托名張三以辯巳之非岑不辯岑之非盜也比本縣弔查捲案首閱原詞破綻顯然一燭可了是何當日之憒憒乎夫彊盜皆系比鄰沈楠家無四壁盜夥旣盛何不遠圖且云塗面攺容沈楠孰從辯認卽或認識一二亦必且信且疑今無報信之人此事奇冤當日問官亦胡塗之極又無發露之迹是夜被劫次日首呈遂列十五姓名於狀中如譜人物此第可以欺黃口兒耳今審其眞情蓋畢望與楊勝有隙思報復無由適勝是夜與沈楠爭鬭諸人有助毆者畢望遂主使楠以明火盜劫可恨可笑可憐告而株連素有芥蔕之人縣不察而以盜劫通申上司上司督捕之縣捕益急諸犯匿益深比匿不獲而計無復之楊勝遂殺其妻父湯槐以相抵亦以人命告縣及人命審誣反抵則盜劫之事亦成其爲眞楊勝與張山等五六人旣疊斃獄中而有名未獲之犯如張岑等遂成案盜藏面孔終身不敢向人矣蓋楊勝應死於殺人不應此於盜劫應一人抵命不應六命偕亡而殺人者系誣盜者驅之是畢望一用陰謀害及七命其罪更不可勝誅也今日者害七命不足更欲甘心於入案之張岑抑亦狠心哉然畢望不首張岑則原詞不經本縣之目各冤魂終古長夜污名無復洗之望矣乃今天使發露推出原情覆閱卷宗眞堪切齒嗟乎楊勝𨿽以罪死而未究畢望謀害之情則楊勝亦不瞑目張山等俱以株連死而未雪其原非行盜之實則張山等更是含冤今張岑幸爾偸生畢望猶欲一网打盡此中財奴多以此伎倆雄於鄕邑而�望更慘矣本應依律反坐以儆姦凶姑念事經多年難於深究在本縣止以意測尙無證憑且畢望曾忝衣冠墓木巳拱姑止據今日誣首張岑一事杖而責之爲死者一雪其污可也

辯釋盜犯徐仁讞語

審得吳伸老姦巨猾慣於刁訟者也其婿歸彩與徐仁以田產交爭伸遂爲婿泄忿憑空設套無風起波此等機局最宜識破復與衛捕蔣賢串同機局假稱被徐仁劫掠蔣賢緝獲之受賄縱去遂以捕膽無天等情指告蔣賢於道以影射徐仁而蔣賢亦以凶黨打奪供吐於長洲縣比本縣覆審幹證戴安楊潯等亦爲模稜兩可之詞徐仁𨿽百口何以自解乎然吳伸失盜不告墊狀於本縣而告於衛官其情巳犯周折且據長洲初審讞語云地方恊力追上徐仁大呼曰我徐麻三也追我者燒其房殺其人而後巳於是眾恇怯而不前第以理推之彊盜被追無自報其姓名之理此猛將以之卻醜虜者而盜能以之退追人乎事涉牽誣一燭可了今蔣賢以別事定辟則其平素之慣於囤詐可知吳伸以盜誣人應依律問徒以杜刁詐歸彩同謀啚害杖亦無詞楊潯審因徐仁索貼故欲前來偏證亦應擬杖徐仁審誣應徑釋之

審斬犯顧聖畱等讞語

審得吳江境交浙直踞趾太湖而平望一路又港綺分便諸盜出沒故盜最劇如顧聖畱乃盜中前勁陳魁又盜中巨魁曹大行有父能主訟有室能頓贓交結司官陰陽布置主分共劫蓋身爲盜而家爲窩者張道賢湯四某某等皆其黨翼根深夥眾力能使鬼通神而各巡司舞法弄文受財賣盜又未有如平望一司者也舊年十二月十三日聖畱等在新路橋打劫失主陳仰云等綿紬絲綿絨衣拜匣等件據失單開盜船二隻每船約十餘人時正黎明當有據也十二月二十八日平望司巡檢別以盜船事緝張道賢獲得賢家當票二紙驗有綿紬綠綾三件正與陳仰云失單相同縱道賢逸去申文混稱道賢逃脫拿訊其姐張氏供出顧聖畱陳魁等同劫之情至正月初七日該司弓兵卽獲顧聖畱又供同夥曹七等十二名同劫該司旣不獲夥盜又不獲眞贓巳喚失主而不見到官巳出朱票而胡塗銷繳至十三日陳魁曹大行等見事機泄露乃串通機局於該司大行之父曹徳通賄司官上下飽欲乃以陳魁爲首人擡前十二月二十六日準一首狀曹徳卽爲保領顧聖畱亦欲攺彊爲竊用銀送獻該司又用銀買就中說事人鈕桓假認失羊失主以圖就輕脫重蓋司官弁髦憲法正值本縣被參杜門將離任之時遂聽該司書兵挾盜指詐沿鄕騷擾而借口眞盜未獲寢閣不申震澤司見奇貨歸於平望亦獲顧聖畱父到司供出聖畱與張道賢等時常在彼打劫等語亦未有盜贓竟以空文呈縣本縣看得呈內不開失主名姓又無被劫日期且又不獲正盜而據盜父之供恐其旁生枝節批行該司限五日內要眞盜眞贓免其申飭如支吾抵混騷擾地方卽將司官參究書兵坐贓等因去後並通行各司而平望司見本縣督責甚嚴不敢沈隱始於二月二十日將陳魁曹大行分作二案一案內稱陳魁於出首之後得張道賢當票贖贓又云曹大行偸不知名周家豬羊又受寄彊盜湯四綿紬二疋張道賢絨衣一件等情又一案以顧聖畱觧到云聖畱�鈕桓羊二隻雞三隻賣銀五錢五分等情在捲至二月二十二日震澤司觧到陳元並其劫分陳仰云之贓又無聖畱上盜分贓之迹止以劫掠爲生四字照應原申比張道賢湯四被獲於嘉興府捕廳開提見到本縣復畱視事當庭確鞫盜劫與賣盜情節種�始不能隱蓋據發端顧聖畱供於張氏曹大行供於顧聖畱初招之情節巳明而後欲脫身於局外卽據�文顧聖畱分賣絲銀三兩曹大行受綿紬二疋受贓之眞情亦露而乃欲借口於他詞又卽申文事實情相矛盾者一參駁之曹大行始以盜拿後以賊觧是身旣爲罪囚其父亦爲囚屬矣�曹徳復能保領陳魁曹徳陰則講事明則作保力能脫陳魁更不難脫其子矣胡大行復以賊徒�觧鈕桓在司則爲過賄之人實顧聖畱之心腹解縣則爲失羊之主證顧聖畱之行偸且司官出不意入道賢之家而何至逸之使去張氏一婦人非同劫之夥而何能歷歷供攀一事何以分兩行而姚田庵之所講何事該司𨿽百口何以觧說耶向使本縣不嚴於督責則盜情發覺祗足移地方之擾而實該司書兵之囊耳乃失主陳仰云自名爲浙生者又向前攙語有八人行劫九分分贓之說夫實其爲八人者所以陰解夫�以免失主黠盜後門須�斷之乃能除盜曹大行顧聖畱也本縣詰以原狀何以開兩船各十餘人陳生詞屈夫從來失主止有證彊盜之容隱而逼使盡供未有與彊盜串同一口而旁爲證實者豈陳生心體天理實見得是不忍誣陷一人耶然張道賢等誣招於嘉興謂將贓銀八兩聘朱家室女湯四亦供將銀柒兩聘孫家室女俱未過門陳生屢求捕牌追拘各戶本縣詰以彊盜取妻何其必擇閨秀十二月十二日行劫二十八日逃中閒時日無多何暇急爲取婦又何兩盜不約而同陳生始忸怩其顏語此等事���出不可�出一牌輕行一�也塞气沮向若本縣輕狥其請出一捕牌則良民可指爲頓贓良家女可污爲盜婦縱各戶冤枉終當有自白之時而恥及門庭生平無可灑之日直此一語懼干天和又豈陳生良心汨沒於彼無復�希而於此忽萌耶何物孔方有神若此各盜𨿽巧營爲反露行賄之迹誠法网之不容漏者蓋大夥盜徒眞如猾寇每敗則議推餘卒數人以抵塞而盜魁窩主每立身局外出財畫計以救助之非行賄官兵卽求援於大有力者若徒苟且了案不爲地方圖乂安𨿽擒獲餘盜若干人而根株自在窟穴更深以盜救盜劫更不止是爲揚沸添薪之說情旣審實顧聖畱曹大行應與陳魁張道賢湯四等駢斬不枉至縱盜受贓一節則司兵李盤司書徐中湖受財賣放枉法難逭鈕桓冒認失主應計贓究擬曹徳保縱眞盜罪不可宥第窩劫之罪旣坐其子姑解一面之网量從末減以聽子指使論杖而巡檢李某似亦有難徑貰者本縣憫其官卑祿薄日暮途窮第視一縣如一身視盜賊如咽喉之有邕毒痛一路之哭何能卹一家之哭乎應從輕戒飭各盜所供寄贓人戶多系仇指旣有眞贓定罪應槪免株連贓船入官餘盜另緝結理合【定招中觧】

占騙事顧恆臺等讞語

審得顧恆臺黠民也村民錢桂賣田與沈甲復重賣與黃義義收田不得愬於縣桂乃駕言曰�賣與故盜範七不知沈甲黃義爲誰何人也範七毋云吾兒存時占義妻契被盜去問幹證僉云不知有黃義也問沈甲則未到官問佃戶卽賣主是本縣沈思曰有是乎然察黃義愚吶非騙人者復察賣主榦證亦俱妙在察言觀色聽斷之祕訣在此吶獨幹證顧恆臺蜂目利舌與賣主範老婦同詞本縣私記曰得之矣是此人作祟也復問範某占黃義婦豈其自無婦乎曰然本縣曰赤身盜朝不保夕劫得贓物不以市濃酒大肉卽一賭擲之且有銀數十兩何不先買妻後置業又何事發之日不賣此供獄食耶恆臺叩首服錢桂始吐眞情姦民設局白騙良民倘非本縣照破黃義吞聲無計矣應從重擬罪姑末減杖之田斷與黃義管業【此下一叚附注】斷後沈甲始出身爭田本縣笑曰汝爭晚矣汝昨者恐田不兩授故且匿身借範老婦爲媒使白脫田以去因以一醉飽酬範氏婦而安然踞之使黃義呵天無策也此顧恆臺爲汝畫計錢�窮卽於顧恆臺名下追價還汝沈甲亦叩首服

軍犯髙少山等讞語

審得白捕害人江南最甚而吳江錯趾浙直爲尢慘浙秀水吳江鄰邑也白捕髙少山等數人飛船利櫓木棍鐵扒打入本界村民顧秀家口稱捕盜徑擄其財捉其人以去先是本縣明示凡他郡邑捕盜人等非呈牌驗實添差同緝者以假差論許地鄰總甲兵擒之至是顧秀被擒疾聲喊救地方人等遂遶岸共逐前至大派水船迷去路並人船執以來本縣視其牌乃顧潮非顧秀也旁注卽秀二字夫顧秀卽顧秀耳何故以顧潮之名注卽秀乎又何故徑沒其姓單卽其一字之名掌案者文法如此省約乎且不書住址何人不可以轉卽又卽秀二字墨痕稍淡與上下字迹不同本縣揣知其詐也人不準發將顧秀與髙少山等並系之開該縣弔取原捲比捲到查閱事系竊非盜也顧潮系秀水居民非吳江顧秀也卽潮亦非賊非窩主乃與賊作媒嫁其婦詞偶及之當卽審明省發法不宜再拘者也蓋牌系姦胥混僉卽秀二字系髙少山等私攛夫借賊證而指眞盜借秀水之顧潮而擒顧秀於吳江古稱指鹿爲馬今指畫鹿爲活馬矣審爲祟者吳江民吳洪與顧秀素有睚眥且欺其淳可詐嚇也虎捕噬人姦民勾引俱依假盜嚇財律定遣以爲戒首以快人心財給主領

攺擬斬犯嚴宗傑讞語

審得嚴宗傑姦王氏而致之死也據長洲縣初招王氏之夫隨父宦遊氏同姑與姆在室姑與姆防閒素密夜必鎖房宗傑窺王氏之姿徑乘夜踰墻撬鑰摟逼彊奸王氏不從力拒抓咬比姑姆聞聲向前扭獲王氏遂懷憤以自經則王氏之烈眞可風而宗傑一斬不足贖矣乃宗傑嗸嗷不巳本縣據理推之王氏非獨居。所居非僻塢。而宗傑與王氏言語未通情意未接。忽爾無因而至。徑彊摟以行姦縱不愧獨不畏耶。王氏貞潔之性。當素信於姆若姑姆。若姑嚴譎堅扃。防閒𨿽不妨過密。惟是嚴宗傑者。旣蓄邪志獨不一窺瞷其動靜耶。且自縊之痕。必斜長必八字不匝今橫圍交匝。是勒而非懸也。其系王氏之自束。或憤或慚。抑或出於姑與姆。蓋未可知宗傑抓咬之痕。其系王氏之手口或當向前摟逼之初或當事露相尢之後。抑或出於姑與姆蓋未可知而王氏徧體多傷則又出於誰之手蓋王氏若眞死於烈。今誤以和姦坐之。則是王氏不幸身一污於淫惡。事尙未成名再污於問官。冤遂不白。此天理人情所不忍出者。第旣有此疑竇矣。事系大辟。人命非輕。卽貞烈之名亦難輕假。如謂不如是不足以懲邪淫而正風化。竊恐情自有眞。終無以塞宗傑之口而令其甘心就戮也嚴宗傑似應依律攺擬

辯釋徐鳳讞語

審得徐鳳非良民也盜陸滔供徐鳳窩頓盜夥潘子華縣行姜千戶拿解隨於其家搜出狀詞稿底二百餘紙帳簿七本狀詞俱與盜分訴帳簿多爲人打點窩情似確而潘子華止供徐鳳買贓羊一隻原招亦止以不應坐之據招謂徐鳳以屠爲業故買潘子華贓羊然寫狀代訴布置打點又非屠人之事也又謂狀詞帳簿無夥盜質實然盜口遊移不足憑凖而狀詞帳簿種種的據則結繩之後之可寔質者也又謂分贓巳變賣無存然旣曰分贓則不得以無存減其罪而姜千戶未經追起則家之有贓無贓未可知也以此末減徐鳳似未中窾故初招疑似不直辯其非窩而徐鳳亦無以自解今蒙院駁摘審本縣弔狀稿帳簿細查內一紙別告某人中有漏死某窩盜陸滔之說此一狀也如果系徐鳳自告則旣與陸滔有仇矣今日攀之者卽前日所告者也仇口供報原不足憑卽爲他人告則旣名陸滔之爲盜矣未有窩其夥而不諱其情者也豈徐鳳者止慣做狀得銀則寫不分賊盜良民而實無窩頓之情耶徐鳳之�於窩全在狀稿帳簿狀稿帳簿中撚出一語又似徐鳳生門至於贓賣無存云云則似不得其說�爲之辭者罪疑從出從輕徐鳳難以懸坐合具由申詳

辯金氏毒死緣由讞語﹝長洲縣事�﹞

審得金氏之死於毒毒在於鄰婦張氏所送之粉�湯事眞情確卽張氏亦直認無餙說矣究其造謀主使之人則曰金氏之婿吳焻也夫以入贅相依之婿而毒無子之妻毌毒妻毌而轉托他人情理之所不宜出而是日吳焻因聞父病挈妻歸其本室則猶確有明徵鴆不由焻萬萬無可疑者惟是陸山者張氏子也其母行毒而其子以金氏縊死報於焻果見之未眞耶亦有所諱耶曹氏金氏之女而吳焻之妻也其母實死於張氏之湯不死於其夫之謀殺而刑廳鞠訊之日供其夫與母有隙又爲張氏叩首稱冤果知之確耶或聞之誤耶抑个中有轉折回護之情耶不然少年夫妻恩當不薄卽謂毌一而已人盡夫也然此必知之最確。猶自可言。倘爲莫須有之疑。尙須持兩可之說。矧系必不然之事。何遂分左右之袒也。事屬曖昧。難以深求。稍作聰明。含冤非細。本縣不敢擅議具由申解

辯絞犯朱岡讞語

審得朱岡以彊搶沈臣妻莊氏問絞沈獄八年以沈臣匿迹而朱岡無解於謀死之疑也今本縣懸賞以購多方緝訪而沈臣獲矣謀死沈臣之說虛則彊搶莊氏之情亦未必確比覆查原捲朱岡之非搶更昭然也沈臣原狀於二十六年四月初三日告稱三月初五臣外傭工妻莊氏被岡淫戀通奸情密統翌陸憲等圈逼獻妻夫逼之爲言涉於彊而獻則搶之反也吳中誑狀何日無之有指爲搶而實非搶者況原狀實名曰獻不名曰搶而初招更佐以彊奪下船載回之說乎且賣莊氏有婚書證沈臣所謂獻也乃曰搶後逼契夫逼賣妻之契稍有血气者必不甘心非鎖禁拷打未卽輸服而原詞中何不摸寫其狀乎此非朱岡無罪而初審時文致之也蓋朱棍赤棍無賴其初有誘奸莊氏之情沈臣反主爲客欲棄其妻陸憲等遂誘之以嫁賣之說朱岡得妻之後財禮脫空沈臣不甘具告朱岡抗不到官沈臣忿�入骨乃詐此滅迹使其叔沈賢以三命興詞三命者一爲搶擄本婦也一爲謀此沈臣也一爲莊氏懷娠一月搶去九月生孩被�殺此也問官初審先審及殺此幼孩而幼孩無從得屍再審謀此沈臣而沈臣不見下落狐疑不決出入難輕故於三者之中擇其稍輕而近情者而徑實其搶擄之說蓋謀殺之頭腦甚大非謀殺之情實難明沈賢指此爲虛名以窮朱岡之辯於此而歸結於搶擄令朱岡力盡詞窮此訟師三面攻敵之謀官府易墮其術者惜朱岡冥頑不靈不據沈臣原詞逼獻二字爲明證以自爲解說也至如殺此幼孩云云猶爲無據彼不難將生作此又何難將亡作有九月生孩之說誰則信之惟是朱岡之於莊氏始而誘奸終而圈賣似亦與奪同情然細玩律例之義凡勢豪之人彊奪良家妻者絞謂之彊奪則不待其獻徑搶入家今獻之一字𨿽非沈臣之本心抑亦一時之有激圈逼之說𨿽實棍黨之計誘抑亦有隙之可乘原情則用謀慘於任力定罪則誘賣殊於彊搶擬絞似重擬杖太輕若謂𨿽立賣契財禮未完莊氏尙非其有乃挈之以過被告不出比於誘拐之律可乎沈臣詐此沈賢添捏𨿽有傷心之怨亦法之所不宜出也相應量擬本縣未敢擅議理合具由解府

審軍犯陳寧等讞語

審得陳寧積捕其弟陳安與村棍周承等羣姦濟惡如虎如狼藉捕役以噬人者也周承有兄周崇文於萬曆十八年間被盜丘玉郎等殺此玉郎未獲周承指此爲名構捕詐人舊矣有本縣民吳環舟犬住無錫縣販紬爲生身家得過其鄰人邢滔妬之也往來本縣熟識周承言語勾牽遂生騙計滔稱與吳環鄰壁聞環妻詈夫有你是丘環曾於吳江殺人來此躲罪等語遂指吳環爲丘玉郎周承卽紏同陳寧陳安顧領船戶某某等共一十七人械船三隻於三十二年十二月十二日搖往無錫縣徑至吳環家口稱拿殺人盜鎖綁下船地方人等莫辯爲假不敢救奪陳寧等任意弔拷嚇取絲紬四十一疋綿紬三疋銀二十二兩三錢布七疋中錢七百五十文湖羅褶一件行至中途將吳環撇放於荒村搖船回縣各分銀紬不等蓋去如疾電迅風。山澤爲震。回則狐潛鼠伏鬼神莫知。而不料天网之不漏也。當夜船上懸有燈籠有吳江縣總巡字樣吳環挨訪到縣認識陳寧旣得其眞具告到縣拘發衙審各犯猶展辯支吾呈出邢滔報單又稱吳環在船自云昔年住吳江曾謀此後浦地方沈家女因以逃往無錫等語欲以實吳環殺人之說以爲輕罪計比本縣親鞫各犯始不能餙情夫謂吳環爲丘玉郎親出其妻之口也必吳環之眞爲玉郎乃可今詢之周承亦招稱非是不得指鹿爲馬矣彼爲環妻者豈知吳江之有丘玉郎又豈知丘玉郎十六年前有殺人事而以此誣坐其夫耶則報單之爲虛捏可知也謂吳環曾謀沈氏女也。則沈氏之父若夫何名何姓。此女謀死之後。又何呈狀到官。吳環旣逃本縣。作何審斷。差何捕役。今被害者爲亡。是子虛捲案爲烏有而吳環乃無故自誣耶。則遊詞之爲抵混可知也。捕膽無天。飛禍隔屬。比之盜劫爲害更慘。陳安周承應與邢滔並引誣盜嚇詐之例陳寧定遣船戶周忠等止是受顧搖船審無共謀之情但嚇取贓物眾共瓜分應依恐嚇取財之律定配據招三船共十七人今隔別互審供報相同者得十一人其餘各報不合反溢於十七人之外恐系仇指念三元惡及妄報造謀之人俱見獲定擬余受顧爲從之人寧縱無枉似應量免株連見追衣紬給主未起贓物與未到沈二等仍嚴追緝

◆批詞類

批王思惠訟子捲

批張鵬兄弟爭訟捲

批某兄弟爭訟息詞

批範銘範鎬爭訟捲

批施顯告莊期煥狀

批寡婦金氏狀詞

批拏董耕莘票

批朱栻定嗣狀

批居民借五聖廟訓蒙呈

○批王思惠訟子捲

王思惠訟其子於官﹑立請杖殺﹑本縣令數其辠曰是嘗違我教令﹑破我產紏宦家奴以內攻我我不願與共生也﹑本縣曰﹑是可死矣﹑死者不復生汝歸思之三日﹑誓無悔也而來白我比至如前語本縣曰汝未謀之妻耳﹑汝再歸與汝妻謀三日﹑誓皆無悔也而來白我﹑復來如前語﹑本縣曰﹑是可殺矣﹑第殺之而人不聞是死不足爲眾戒也﹑汝再歸三日﹑聚鄕黨親戚正告之﹑使各厭厥心以狥於眾可乎﹑思惠去﹑比又來猶堅執前語也﹑本縣曰﹑若然﹑我豈戴婦人冠﹑庇一逆子﹑起效尢以壞風化﹑顧使我殺之﹑不如執以畀汝﹑使歸就戮﹑以甘汝心﹑於是械其手﹑命驅牽以去﹑其黨有跪於廳求貸者﹑本縣不應﹑再請之﹑本縣曰﹑咄咄﹑汝不知此中有機耶﹑此逆子第不有其父耳﹑今付性命於其父掌握中﹑始有父矣﹑夫事極則反﹑卽其父有不手顫心軟﹑復觸其天性之恩者乎若輩無爲擾公庭爲也次日其子哀悔﹑思惠亦意釋﹑領其子詣公庭求發放﹑於是命左右曳下杖之﹑仍械其頸﹑俟月餘始放仍立案倘逆子再犯之日﹑正法治罪云﹑

○批張鵬兄弟爭訟捲

一連三�續兄弟之情也張鵬兄弟爭地﹑訟五年不解﹑視其案如堆阜也本縣呼兩人曰來吾問汝﹑汝知汝有身乎曰知汝知汝身所自出乎﹑曰知汝知汝身所自出一身分爲汝兩身乎﹑於是兩人各垂頭有沮色因責之曰汝爭幾何汝寧不知彈丸地﹑不償五年爭訟費直气不平耳汝曷思百年瞬息耳﹑寧得再世爲兄弟耶﹑本縣如不爲汝處分﹑著汝族長一人監汝歸﹑共起臥飲食於汝父祖靈前三日而後來見我﹑比再至則气巳平﹑私處旣定矣應聽息免供批此立案以杜後釁

○批某兄弟爭訟息詞

縉紳之家兄弟爭訟誠有不忍聞者今賴某公調停於伯父之間眾君子委曲爲勸處之法旣各懲其■﹝侃上心下﹞釋其忿以相宥矣正如手足幾斷忽爾復聯祖宗有知亦且含笑小民之觀望者更當返薄以還醇也惟是伯氏之子幼小孱弱幸仲氏諸郎玉立知必盡維持擁護之道以自培其本根如曰伯氏身後恐以彊弱相淩。此在小民之中少存厚道者不爲矧仲氏諸郎。彬彬禮義。行將司風化於宇內者乎。本縣以今日之調停。卜他日之擁護。願伯氏無生逆億心使兄弟气脈猶有一點壅滯處也。立案存照

○批範銘範鎬爭訟捲

故民範禮嫡庶各一子一銘一鎬皆燥發兩兒以爭產訟其諸親多市棍。遂各分黨左右袒堅証之本縣曰惜哉。兩黃口爲魚肉矣。卽日處分巳定兩兒猶靡日不爭於庭也非兩兒爭兩兒諸親唆之爭也本縣心痛之計。與兩兒休戚相關。不欲其相擠。俱敗者惟兩兒之親。某遂諭之曰﹑若傳語某兩婺婦與兩孤兒。各無聽細人言。此輩喜交鬭互爭。彼於中取利勝則自爲功求謝敗則袖手旁觀吾不忍兩孺子俱入井也吾此心直伊父地下與吾同耳。於是聞者潸然兩家訟亦息。姑記此立案以杜後爭

○批施顯告莊期煥狀

此續鄕鄰之情也審得施顯告李本牽連生員莊期煥等名蓋莊施兩姓系縉紳之後衣冠之家稱兩大於村間各負气不相下田土交涉遂成隙讎本縣念系未教之民未可繩以一切且審居址切近不忍其連結不解各貽身家子侄無窮之禍也勸處聽息以柔其气以杜其爭諸有添涉事情不必追究仍立案

○批寡婦金氏狀詞

審得方劉兩子爭婚寡婦金氏之媳金氏意定於劉而其翁則左袒方氏子也家聽於尊金氏何敢自擅比審金氏無子倚女爲命劉氏子孤弱欲贅依金氏家金氏不無子而有子乎方氏子家裕能自立故金氏之翁一利聘金更利此子之不踞其產而金氏亦可以逐去旣挾私意卽爲亂命乃金氏一叚至情不可不體悉也女斷與劉氏子成婚原情立法

○批拏董耕莘票【村民董耕莘者戾以�生不面郡邑長每捕之卽狐鼠伏急且困獸鬭矣吳縣黠民馬賢有所憾者吳某欲訟之計聳駭上官非捏虛詞不可詞虛又懼上官察也聞耕莘慣拒捕遂駕盜情愬於江院指耕莘糾吳某鼓行抄劫料耕莘不對質巳且卽假成眞吳某三尺喙無所用矣江院下牒於府刑廳刑廳不以煩縣飭巡司捕之耕莘自思與馬賢吳某旣三面不相知被訟事又無影傍惶惑周章計無所出避不獲則毆司兵司官繼往亦仍毆拒司官通聞於當道當道怒甚且差巡捕練兵兩官統兵往捕之本縣曰官兵去必擾且耕莘避愈深株連愈眾比耕莘獲而辠滋重一家人無生命矣於是止官兵弗往差一健步持一紙召之批云】

頑民悍戾。拒傷職官。眞地方一大變事。卽宜委佐貳練兵等官領兵圍捉第念愚民狂悖陷入法网而昏夜之際。弓兵等或亦有以激之。且料爾事過時未必不自怨自悔。今若遣兵動眾。以重爾罪絕爾投生之門。亦爲民父母者所不忍也。姑且差公差一名持票喚汝﹑汝若如夢忽醒如此得活投身聽縳認此乞生本縣量減爾刑。仍請從輕定罪。若復執迷抗避以致起兵追捕。連累多人。則滅身破家巢傾卵覆之禍頃刻立見。悲夫悲夫汝巳自入此路本縣猶聞生門爾非木石尙有心知無負本縣好生之心可也至於被訟情節眞僞難知亦湏急速到官自求明白官府如鏡不著成心再無悍戾必自求此地方人等旣有不救之罪刑責難饒若以禍福諭本犯令其悔悟自投又或本犯執迷共執送縣本縣以功準罪量免刑責各宜知悉票到耕莘遂自投縣解府府司理鄭公諱郛豈弟君子也原情末減止輸城旦馬賢亦坐誣訟之罪人心快之先是耕莘毆官後一方民各伏匿登壠以窺見塵起樹動謂官兵且至則皆走耕莘投官後猶各驚疑諸惡少反恫駭思爲姦亂出示曉諭乃定若當日非以無事鎭之一方人罹禍慘矣

志立云先生嘗言天下本無事庸人自擾之曩爲諸生時見鄕人有閉戶避公差者非如董耕莘拒歐職官也公差無所取利以結砦拒捕告官不察而遣一捕官督兵夫千餘人以往至則徧劫一鄕乃破百十家一大剎斃十餘命而沿累且數十人害之慘一至於此又先生嘗公會於某所某縣以民亂打稅告先生以片言談笑定之不然又當張皇上疏不知幾人斃命幾人遣配而地方官且居定亂之功矣乃知居官者太上使民無事其次化大事爲小事消小事爲無事又其次善處事最下則生事耳不但治一邑治天下皆然苐無功之功無名之名非大豪傑不能辦亦非具隻眼者不能知也並記之以貽君子之擔當世道者顧桐栢父毌令太湖時太荒民亂聚眾搶奪單騎馳數十里解散之深得此意

○批朱栻定嗣狀

審朱燦朱焯與朱燁皆朱栻堂侄也栻生男灼蚤殤隨繼焯又無出朱燁季子陛獻爲嗣燦欲立其子陛徵挾其老父以爭今審陛獻陛徵於朱栻之親等耳但以情論。立嗣者生受其飬。歿賴其葬。而馨其祀也。原情立法故定嗣於歿後。則論子孫之昭穆。定嗣於生前。則聽父祖之取捨。朱栻意定於陛獻。旣情意相貫。而气脈相通矣。陛徵不得而爭也。批定立案。以杜後患。

○批居民借五聖廟訓蒙呈

五聖何神廟在何所如廟宇廠豁可卽毀神像投之太湖�遷三忠神奉祀不準借館本縣生自僻遠愚陋寡識。止崇正教。罔知其它﹑凡有譚佛譚仙譚神譚怪靑天白日之下作魑魅魍魎之語小之欺世誣民自陷於妖言惑眾之律大之圖後世有述爭名於流芳遺臭之間者請勿敢見【是時浙�間妖譚左道盛行故批語�之以杜怪惑】

●勿所劉先生居官水鏡卷之三

西蜀勿所劉時俊

著

年弟六陽何慶元批點

門人泰華孔貞時編輯

鏡水錢志立發明

庭實李遇芳校閱

江源吳長齡梓行

公移類

告示類

崇祀類

請舉類

旌善類

◆公移類

剏建書院公移

請勘災傷公移桐城

申明事宜公移

勘荒築圩公移

議貼役公移

參看儒學教諭蔣條議

○剏建書院公移

廬江縣爲剏修書院以育人才事照得吏治以育士爲先書院與學宮並重蓋學宮以羣凡民之秀書院以羣秀之秀者誠郡邑所不可缺也本縣議欲剏修及查黌宮兩傍並近城去處並無形勝地址止有縣城南關外地名水濂洞系三國逸士左元放故居秀三邑皆毀淫祠所以觧民心之惑也峯環峙湖水蕩胸槪縣地形無出其右居民上建樓房平屋兩所內塑瘟司火君眾神本縣驗系勝迹不宜使淫神據之遂實時一槪毀去就本基攺建書院一所陸續區處工料於兩傍添建書房二十間六角亭屋一座碑亭一座牌樓一座樓房平屋仍存其舊重砌蓋髹堊之題名大觀書院專聽通學諸生會課肄業今巳建造將完第左元放原系本縣人物水濂洞又其故居今以書院名統之元放無專祠奉祀應卽其傍建祠三木冡奉元放遺像以存古迹巳申詳府道將張棋入官贓銀四十兩修造蒙允今本職巳調任桐城縣交代在卽所有用過銀兩工程並估計數目合行申明伏乞照詳明示施行

○請勘災傷公移桐城

桐城縣爲懇勘災傷以蘇羣命事照得本縣境界枕山帶河。本年六月內霪雨連綿洪水泛溢外則湖潮湧障。內則蛟勢奔騰居山僻者隨波逐浪近城垣者沈竈產蛙。本縣深切隱憂。隨經親臨被災處所逐一踏勘計衝卸有數百家剗洗約數千畝仍弔丈量底冊對查就中復爲分別除沙壓尙可挑築者不算外實共推去田若干第念此處災民當舊歲六月成熟之際。子粒不收。值今春耕作之時。無地可種。家基何在。國稅何輸。本縣觸目傷心。獨此爲最。自知畝有定額。遽難爲例請蠲。而哀此顚連未忍坐視不救。合無請將水推田畝槪縣均澆或遇每年會計錢糧捨此不派或另委官勘報以便奏請曲爲全活施行庶溝壑之孑遺。感再生之洪澤矣。伏候裁奪

○申明事宜公移

桐城縣爲申明行過事宜以定法守事準本縣知縣劉關稱稱於去年八月調置本縣到任以來凡地方利所當興獘所當革或悉之諮訪或得之淸查者除節次申詳遵行外尙有未盡事宜欲一一申請旣懼煩瑣輕瀆又以衒餙自嫌巳經徑自舉行今蒙復調吳江不應喋喋但念新舊交代之日吏胥營私作獘隱匿成規小民攺聽易觀易生怠玩非借憲語叮嚀不崇朝而變革矣棄婦不忘梁笱本職何忍忘情於此一方民乎相應由明請賜批示遵守準此合行照例請詳爲此今將後開各項緣由合行具申伏乞照詳逐款批示遵行

一本縣條編號稱積獘原其獘所自起則以銀數一半上官聽觧一半編由兌支而書手因得舞智作姦彼此淆混預於會計時捏添除免虛數浮加科則派徵每畝多派數釐槪縣卽溢數百遂串同積棍人等假塡工食印票逐戶包收各分入巳旣數十年於玆矣本職對查總撒獘竇難藏除將見年書手汪懋原究擬申道外第革獘者逓如傳捨習獘者連若株根況今本職以人戶不齊丁分三則此後虛開混派尢易生姦懇乞憲語申飭無使小民有額外之徵神姦肆侵漁之計則錢糧淸楚而姦民亦免亡身喪家之禍矣伏候裁奪

�聞川中一新官到�令所至滿地��里長派排年排年派甲首甲首派散者戶一根�費銀十數兩者他項皆然言之心痛做官首宜愼也一里長之設止使催辦錢糧本縣舊規又使修理監房借備什物夫一什物也在官以見價置備之其費一而其用不窮里長旋取旋倩之其費十而其累無旣一監房也在官總出物料修理之共費一而可管十數年里長各出物料修理之其費十而僅僅管一歲且里長又以一科十里長費十則小民之費百矣費在民與在官孰便一倍與百倍孰多本職到任之始首行裁輩將正南二察院家火什物逐一點視廢者補置蔽者修輯造冊在官督令各門役董之一有損壞卽令稟官修置一毫不取辦於里長至於內外監房遇有損壞卽支修理公費責令修整完固庶幾省一費小民亦可免一費之派矣但借備什物乃該房巧立之目里長科派之端若非稟請申禁獘端終不可�也伏乞批示遵行

一桐邑自大祲以來刁風日起間有田僕小忿輒被此害�大天下皆然又有江北之方冒籍上江二縣隔江住提害尢大也無賴棍徒就中媒孽唆使駕捏興詞不勝卽越赴上司假冒籍貫以主致客住保關提波及株連貽累無巳本職前此巳與各縣約各遵以寡就眾事例如事發別縣冒批本縣者不必行關經將原詞申詳請攺或事發本縣冒批別縣本職亦不解發庶幾長途無累斃之民閭閻免雞犬之擾矣請乞批示遵守

一桐城之民足用爲善本職蒞任訪其姦刁害眾者一二人如法治之以示眾懲訪士子中有孝友天至文行俱優者布衣中有力學篤行年髙有徳者各一二人兄事賓禮以爲眾勸小民稍稍知趨避之路矣漸漬數月心志稍孚密訪精核得端方淳篤者十數人推爲約正破格優禮舉行鄕約以勸此款之詳在後告示�善息訟端緒初舉民心似覺翕然爭競漸稀風俗漸變乃小民屬當向化之初卑職遂有松陵之調恐其心志未定易至中隳此約正十數人者又皆恬靜自善之人後日不免辭避似不無可惜也懇乞鈞語申諭仍使著實舉行庶不失小民向善之一念矣伏侯裁奪

一本縣蕞處濱江春夏則潮水泛溢秋冬則漧涸就道有等勢豪巨族乘水涸之際制爲灌网掩塞左右絕流取魚夫旁流旣塞則中流水勢湍急舟楫往來其間上流者攀援若登天下流者迅速如發機中間有繩纜之絆椿栓之衝一有�虞卽葬魚腹詢之父老目所及見溺此者四十八人蓋安埋所失不過十兩絕流所得常至數百止知得多失少不思害重利輕貪人逐利若飴遂至國中設阱事干勢戶莫敢誰何本職巳經禁革立碑但恐日久姦生仍蹈前轍必祈明示立禁始爲永久伏侯裁奪

○勘荒築圩公移

吳江縣爲議築圩岸勘實坍荒以蘇民困以裕國計事照得吳江當浙直下流號稱澤國而四大患區又最爲低窪之所一遭霖雨巨浸滔天秋成之利旣虛耕種之本亦失窮民無告正賦難供則以數十年來圩岸不修而水潦無備故也本縣俯念民艱仰奉上司徳意擬修圩岸以爲永利之啚緣履任之初拮據未暇旋以抱病之體不任煩勞今犬馬之疾幸痊芻牧之求難諉且有水利縣丞李【宗程】同心戮力不避怨勞庶幾可奏實功不致貽畫餅之誚未敢擅便理合申明但圩田有一築而永熟者應照常起科無容別議亦有泊湖環蕩之所築圩可以捍常災不可以禦大浸而荒熟半者有鍋底之蕩蘆葦之叢圩無所用而賦額宜蠲者若不勘明減豁則何隅之苦何堪查二十九年間該蒙署縣事同知黃據糧裏楊灌等呈詞議減二十八等都田糧以派剩六千九百七十六石一斗抵補矣但行勘須得確數實惠須歸災民乃可以服人心而杜姦獘今該年查議止據公正圩長之結狀未經逐圩挨坵細勘但有圩頭總數內開一等全無收田若干二等五六年一收田若干三等三年一收田若干亦未明開某字某坵爲全無收田某坵爲二等某坵爲三等又無業戶姓名所減之糧不過爲姦民勢戶與夫出身呈議之人視爲巳有而總書人等通同朦獘災者未必減減者未必災不公不乎人心不服熟區之民亦遂移啚越扇混入災區以啚幸免是減荒一議反導之姦而滋之獘也且槪縣錢糧原有定額減於此則增於彼緩於此則急於彼今以數千派剩銀米使姦人久假不歸而槪縣之人代爲賠補何怪其喋有煩言乎欲服民心須行覆勘田無定圩懼其以東而指西也業無定主懼其以甲而移乙也應先期諭令圩甲繪成圩圖某區某圩某浜某港肖形而畫圩圩若干坵坵若干畝詳載�此方爲確勘其中或低窪半荒或鍋底全荒明白開列啚成以呈於縣本縣臨勘之日標立風旗按啚以查對其眞虛驗形以分別其荒熟其荒田應減之糧或以另項抵補或並入折色銀內後緩徵納則查勘始確實惠始歸小民姦豪積總無通同侵隱之獘而人心允服矣若徒以冥冥決事獘端委不可窮本縣不敢憚沿坵履畝之煩期爲一勞永利之計以仰副上司軫念民艱徳意緣系築圩岸勘實坍荒以蘇民困以裕國計事理未敢擅便擬合備申

○議貼役公移

吳江縣爲條陳末議以蘇民困事照得本縣小民財力俱困蓋緣賦額之重旣甲寰中而諸役之艱又倍他所身累於羈纏之苦產傾於賠費之煩故求避役則如脫刀砧驅就役則如蹈湯火或先計而安頓之方百出或巳定而夤緣之計多端有司稍一狥私則點一役而逓更至拾數人徑至財力不敷無能請托者乃止則小民之骨血暗耗可憐而有司或借此爲市恩收名譽之計積棍乘機詐騙則議一役而徧詐至十數戶竟以智力俱詘無能營幹者頂充則閭閻之痛愁吞聲誰告而積棍遂借此爲肥身潤妻子之圖苦旣難堪累又偏重有庇者借勢家爲藏匿之府或田連幹幹陌而一畝不入本啚則無疪者獨困智巧者立詭戶爲逃閃之謀或一家之中而花分至數十戶則淳愚者獨困故富民與貧民俱敝而當役與避役兩傷傾家鬻子者比肩逃亡流竄者接踵或黃口之雛甫失勢而實時瓦觧力作之戶初剙業而立見土崩甚則有身家得過之人甘以其宗祖傳流之身自阱於奴隸民困至此眞可酸心若目擊其痌瘝而不爲調停烏在其爲民父毋且其東趨西避擾若絲棼此卸彼推競如騖亂縱有司治戒於烹鮮而小民情同於走險閭閻攘攘曾無貼席之時公府紛紛安望鳴弦之化民困治隳厥有由也本縣才識庸闇未洞時宜邇因咨詢逾時�害略悉敢籌一得用救燃眉特具條款逐一具由申詳仰候裁奪須至條議者

一議貼役

一議優免

一議貼役

吳中花詭素號通天彼民之習於花詭者爲避役也民之爭於避役者爲役苦也民之苦於當役者以一人獨累眾遂旁觀若秦越人不相救助也今欲使人不得避役則花詭宜除顧積獘相沿巳非一日在有司任勞任怨粗獲淸楚於一時而小民舞智逞姦難保不混淆於異日此不五年之計耳且盡法淸查卽能使民不花不詭俛首就役第睹其不堪之狀有若觧衣就鼎鑊者此豈牧民者所宜忍乎今若體其情蘇其累動其驅而肯就之心則莫如貼役蓋貼役之說略仿古雇役而更爲無獘雇役之法應募者多姦棍而公務有妨貼役之法頂充者仍正身而公私俱便蓋一舉而花詭自消閭閻安堵有司可鳴琴而治矣或謂役縱有累止於一人貼役不免加編且徧一邑吳中賦額旣重豈能再加譬如水有溺人而援之者欲擠在岸之人以同溺也是不然夫累專一人使之破家蕩產是癰疽之聚性命且隨之者也累散通邑不過均派釐毫是癬疥之散不至傷性命者也累在一人眾競避之於是有求寄求分饋貽酒食之費於是有議更議報詐嚇需索之擾是癰疽𨿽聚一處而通體晝夜不寧者也貼在通邑輕而易舉微而不覺在當役者出身之外固不損脂膏在貼役者供輸之外並不驚雞犬是癬疥𨿽徧一身而爬搔一時可定者也利害相較大致懸矣或又謂貼額一增遂難復減卽如昔年前練兵之議一起累且數十年不休此亦不可不預計也又不然往時議練兵似爲以主供客宜卹民者有賓散筵設之嗟今日議貼役實爲用臂佐指乃一體中同事共助之意且如派剩米折九限外糧銀每歲約有數千入積役姦民之橐如淸彼以抵此卽寬然有餘今不欲濟剝膚之急而柰何甘鼷鼠之口也是貼役之說允似可行貼法有三亦須細辧本縣徧訪直浙諸縣則有貼田者矣有貼銀者矣夫貼田必良田方可必各啚各裏皆得良田方可又必遲之歲月定於數年之後方可本縣污邪彊半勢旣不能盡置髙腴之產時又不能需之數年之間則貼田之議有必不可行於本縣矣夫貼銀者始旣類緫而徵之在官旣又零星而散之各役深慮者以爲吏胥可乘此侵漁姦豪得因以拖欠而諸役反不蒙實利卽未必盡然而一徵一放在官府亦未免於費煩卽諸役亦常苦於支領是貼銀之說亦不得爲盡善之策也莫如定議役米照畝量加緫入於會計中與兌運存畱平米一體均派不須官爲徵給卽於本役名下扣除免其出兌倘扣除不盡仍照數輸廒設扣數不敷聽別盡某戶若遇荒歲一體攺折亦卽於本役名下盡扣應納折銀議者又謂出兌則有加耗役米則不宜加今若扣除平米則當役者似爲重得便宜不知當役者小則經歲勤勞大則身家關系今若使之稍裕則一人樂就�一人之利而甘飴眾人��此揀發數米者恐不濟事也眾遂安眠計孰便於此者柰何吝一人之利而甘貽眾人之害也又或謂欲蘇當役之苦止宜除獘卽欲貼役寧儉無寬此亦非長計也夫相沿之獘如常例諸款爲有司者豈不極力剔除第除獘在人鼠竇百出以虛文應者告示申呈畫餅土羮之說也以實心行者去太去甚三年五年之計也至如立法久長須使一利盡利若議貼而不盡與不貼同今夫足所履地不逾一尺若一尺之外四面懸崖立不能俄頃矣故通於不用之用然後知數米揀發之難於行也屬今議法之初須計諸役之費各約若干如其數以爲貼額無浮濫亦無削窄使當役者幸在革獘之日不妨稍蒙其利以補其勞卽值有獘之時亦不至多賠以蘇其困似必如是而後爲可久之策也或又謂貼役之說一啟得無開攬役之端乎是不然一人之集膻愈於眾人之避阱況此議正所以杜攬役之獘也蓋人有數等有家盡富饒而柔脆不耐事或混沌不知事者此不能任役者也有家頗得過而諳練堪任事又著實不憤事者此能任役者也有赤棍姦徒見利忘害趨前不顧後始於喜事而終於壞事者此不宜任役者也向無貼役之說或𨿽貼不寬則役旣有害無利能任役者何苦以其諳練著實甘自貽累官府點役亦不得以其諳練著實之故偏累之於是照田定役而柔脆混沌之民一槪僉點柔脆混沌之民若就死地觳M角束不前則姦徒赤棍因以爲市始而包頂以圖利旣而推扯以卸害姦民始終得計平民左右皆傷今若貼役有定議則能任役者議之不爲讎點之不爲厲卽不樂就亦不苦求避矣姦棍何自而攬充公務何至於被僨乎乃點役之法亦宜因此更議聞曩者耆老議役設誓憑公間有涉私官爲審定猶存公議之餼羊也自耆民非人私圖自便將自巳之田與緫書通同作獘飛灑不可稽查仍恐本扇之人不容脫役則倡爲將尖田冊之說其法不分裏扇通融槪縣有田人戶虎頭鼠尾照數挨編前盡北運次南運收頭解戶次扇書塘長次糧裏排年卽三尺之童亦可據冊點役至簡至逸官亦便之第同�不肯攻發槪縣誰相照管花詭計行日甚一日而姦民等遁身於役外反謀利於役內持條陳之柄挾官府以索詐當役之人不曰某項役銀可減可增憑我呈議則曰某項獘病可首可免憑你用財不曰糧船宜重宜輕則曰某役宜革宜復通同積書猾吏表裏爲姦而捋尖田冊止爲獘之府耳夫卽使捋尖冊無獘點役一皆實田第論田而舍人不論其能否任役何異暗中摸索乎今後點役須擇其人有應任役者如前雲家事得過諳練事情心地著實是已而又有年力精壯素慣當官身分空閒不妨職業數者不可兼得先論其家事干材心地而後論其它有應議免者首曰縉紳之家次如前所云混沌無知豢養柔脆之人是巳而又有年老篤疾之夫靑衿可進無父兄子弟之士與夫買田附籍異縣懸居之戶居貨羈身經商遠出之民數者難於槪免先免縉紳隨及混沌驕癡與老疾者而次及其它乃論家事亦不專主於田畝論田畝亦不必蘄於過多如舊以千二百畝點北運今旣有貼役之議則五百畝以上統在議內而以本都或附近都千畝內外之大戶議結之倘槪縣田畝有餘則當者與結者共輳足壹千伍百畝以上貳千畝以下之數少則僅敷原數舊以六百畝點南運今三百畝以上統在議內而以本都或附近都七百畝內外之大戶議結之畝有餘共輳足七百畝以外之數少則輳足六百之數餘仿此乃大戶議役必先本身本身果不能當始議及其親者親者又不能當始議及本圩本啚者本圩本啚無人始議及本啚別圩本圩別啚又無人始議及本扇內別圩別啚又無人始議及本都內別扇又無人始議及附近別都若大戶捨巳而議人捨親而議疏捨近而議遠與花詭者通同容隱而不肯實供則罪之以議役不公之罪仍卽著本身當役如此則大戶不敢混議應議者亦無容隱藏而議始公花詭始不得行其計與夫憑冊混點據糧裏混報者似不同矣又如當役者系僨事之人則互結者連坐以均其責又或當役者有意外之變【�南北��水之損�不����】則互結者量議以分其憂互結者與當役者旣系同事之人則不妨私助以盤纏量饋以酒食計助之數每百畝不過貳兩內外【如殷實人�富商大賈背貨��田產者每百畝貳兩二三錢或貳兩因五錢土貲貨與田等者止幹二兩貲貨不及田者止於壹兩外】此亦同舟共濟鄕裏和睦之情官法不禁但使當役者分外需求或結外之人而混扯重貼仍與索騙同議罪耳或又謂旣議貼米又許其有盤纏酒食之助事無乃重復紏擾乎是不然所以平人心而使之纖悉曲當也舊制田少者不當役今畝畝出貼則田少者不得遺彼小民不知大體不免計較於毫釐之間則心不平也故儉其數於貼米之議更起互結相助之法以通之而互結相助不及於田少之小民則小民心服矣舊例田最多者卽定役今擇人議當則田最多者或得免彼當役者𨿽免賠費或猶計較於勞逸之間則心不平也故復較於田產之中取家事更饒之人以結之而卽結卽助略示以倩補之微意則當役者心服矣況互結則各當干系匪人不得濫頂相助則各得其平彼此不至於推卸法如是乃悉也又往者照田則一家或當數役今旣貼役則一戶不必兼充役外余田截以互結若槪縣田畝寬裕則凡當一役者余田量折算除若其人實不堪充則應當數役者不妨盡準互結生養休息之策似在於此至如都有大小區有災熟役有宜各扇各點者有宜槪縣通融者俱應酌量舊貫以定新規其各役應貼之數或多或少須逐款細開於左仰候裁奪欲定新規須酌舊�無遽一掃�革也

一北運一役曩時當之者無不破家自貼水腳銀二百四十金積棍反鉆剌包頂或虛裝大戶明出正身以點充或私議暗更陰以次身而冒替用謀泱分無所不爲非得便宜何至於是然此非所論於正身之充役也蓋積棍當役遂通同緫書透支水腳銀動至數百十兩此正身大戶之不敢也積棍當役小民虎蠍目之交兌時憑其勒耗每石或加四或加五甚則倍收胥吞聲而莫敢與競此正身大戶之所不能又不敢也積棍當役船戶不敢逗𨖻勒掯衙役不敢分外需索自起運以至抵京處處熟諳自收兌以至完納事事便宜此正身大戶之所不能也故大戶自有水腳銀止能輕其害未至蒙其利而今日又非昔時矣運道淤梗關稅童興守凍一年遂費十倍卽如積年包攬之唐仕等巳罄數百金之產尙欠數百石之糧妻子禁於圜門赤身困於京邸遂令運官株守繩纏不能竣事有司朿手仰面甚費處分況透支之獘並發一時侵欺之罪尙未結正積棍之困且如此而況正身大戶乎前項銀數費用委系不敷今議水腳之外再貼役米七十石其役米卽於本名下與白糧水腳等一體盡除而又革衙役之需求禁船戶之勒掯則亦庶乎少蘇矣或謂銀米兩貼事不歸一然銀以補其路費船貲米以補其交收斛面固不妨於兩分也乃若盡本名之說於白糧猶爲喫緊蓋往時立法不良不論軍運民運一體驗派均兌不知爲納戶者遇衛軍則甚畏甘心受勒而忍痛吞聲遇大戶則生心任意推延而數額虧欠若一派以勢戶當役者遂剜肉賠補乃其本名之糧又使與外軍交兌多事極矣重困難支惟統於本名或本戶或本啚本扇內盡除旣免互兌之煩又免延騙之累計莫便於此也伏候裁奪

一南運較北運其累稍輕巳貼水腳銀陸百柒拾捌兩�旣少蘇不必議貼

一櫃頭一役似輕實重小民最爲稱苦首宜議貼或謂櫃頭收銀毫釐合總積有餘羨豈不足傾銷火耗之需而更益之以貼乎不知官府稍嚴正身應役皆身家得過之人而納銀者非包攬裏排卽兜收積棍也如有司起櫃拆封則櫃頭尙得以官驗爲名而兩平秤兌櫃頭自拆自並則姦民遂得持櫃頭之短而色數反虧此其苦巳不堪矣而況有雇倩幫手之費保戶食宿之貲紙札酒食之用又且有相沿敝規𨿽革於今難保不復於後者乎查每櫃頭一名約費四五十兩今議量扇大小津貼役米其法以每名六十石起數會其總而通融之半照人半照所收之銀以均算各給而又革�雜項獘規則櫃頭之累蘇矣伏候裁奪

一京庫解戶甚爲累民自二十二年奉明文裁革眞若拯民於水火之中矣見存尙有二六輕賫鳳陽麥折揚州米折鎭江麥折等觧戶今查二六輕賫一應�根贍官順帶交�甚便觧赴淮上若使運官順帶交納事甚便而不煩免�民者最宜�心類觧甚便天下所宜通行直隸則肝�類觧各省則布政司類觧乃有不體民情者將��錢糧�州�零�各觧費加數十�是不知痛癢者也點一役亦損一役之累也鳳陽鎭江觧戶𨿽巳有水腳銀而往返盤纏雜項使費尙在十四五兩內外今議鳳陽觧戶各貼米拾貳石鎭江觧戶貼米柒石卽當役者不致有向隅之悲矣至如南京蜜糖等銀似觧府類觧爲便第觧費不敷觧役甚苦事關各縣須一體會議量加本縣不敢擅便伏候裁奪

一扇書一役不妨雇募蓋命爲扇書取其知算知書善持籌有心計今槪置不論惟照田點充名實舛乖深蹈不觚之誚蒙點者不能著役轉議與包替之人包替之人反得從中躲閃命之造冊重扯正身以貼其勞若有情獘復推正身以卸其罪則以名非其人故也今議照扇大小量爲貼米其法以每名拾伍石起數會其總而通融之半照人半照本扇之畝以均算各給擇慣知糧數誠實畏法者頂充不拘鄕城不分都扇但取有身家妻子不必田宅之多而取本扇內有田伍拾畝以上或百畝者每三歲一議結非事故不替非作獘不革以免議報之擾則此役之累蘇矣或謂募充則市棍得以謀頂久任則習戀易以生姦是亦一說也第淸查有法獘何自生官府易欺誰肯守法卽今照田點役止更其名未更其人而正身貼之又不止拾伍石之米何如正其名專其責無使陰爲鬼蜮而明得推托是亦防姦之策也伏候裁奪

一塘長八十四名每名約費銀五兩止於縣中虛應故事於正務全不著功且以彼都彼啚之人令督塘圩於此都此啚地界住址隔遠旣不便於催工名姓不知人夫豈肯用命名爲塘長而足不履其分管之塘圩止使送常例於衙門備上司之燈火則安用塘長爲以多小民一累哉今且修砌石塘矣塘長免僉至於迎接上司燈火每歲止於一次不妨使當鋪出備蓋當鋪食不耕之粟收無稅之利爲小民代此毫末之勞不爲傷也伏候裁奪

一往年管兌之設甚爲無名蓋各糧長自收糧於小民自兌糧於旗甲管兌且不知其數又安得總其權此役之設止令承值官府科斂常例並使旗軍執此爲質得逞其刁橫以遂其勒索之謀每名約費不下十兩八十四名不下八百兩何苦設此無益之役以重小民之累哉相應議革伏候裁奪

一里長排年糧長賠費不多人或肯就則議貼可免乃里長之害在各甲之拖欠排年之害在各戶之拖欠惟戞出欠戶比追不單責於排裏一可以懲姦頑之戶一可以省追賠之煩而裏排之苦蘇矣乃糧長一害全在派兌之不平也本縣詢父老僉稱數年以前派北兌十之六七派南兌十之二三今南兌漸增北兌漸減小民情甚苦之蓋北軍淳直交兌尙平南軍如南京鎭海蘇州等衛官如虎冠軍若狼貪百計刁難多方需索卽往年打死糧長令小民談虎心驚遂有積棍人等陰陽彼此於中爲市明爲開例暗實取分致使加四加五猶然勒掯倘得仍減南兌復北兌之舊額而不使積棍爲間其中則困少蘇矣至如米有派剩𨿽曰抵充兵餉總書作獘另冊比徵十無一完朦朧架閣卽如念八年派剩折銀壹千陸百兩若非本縣淸查祗飽積書姦棍之囊矣今若驗法派徵無立派剩之名以啟姦人覬覦之念亦絕獘之一道也第或年遇大荒須借此以補顆粒無收之區分亦須於該年預申明白並冊徵比以免侵漁凡此事屬上臺應請詳奪

一議優免

花詭之獘有淺深革花詭之獘亦有難易花分之淸查較易何也蓋子戶𨿽有數十正身止有一名可歸以萬殊一本之法本縣議行保甲著各啚各造煙門冊一本逐圩查實戶逐戶查本名隨以各戶名總卽於本名之下於是有數十名歸一名者花分之獘或可淸其七八矣詭寄之難於淸查者以受寄系縉紳之家故也然此豈縉紳先生之本意乎據其本意止欲如晏平仲之推賜範文正之義田且倡之往役以附於玉川子添丁之意絕不自隘其一體之度而私庇親族偏累同鄕同井之貧民所爲問有受寄者無如親戚相彊何情不忍恝然辭難於竣拒也本縣一槪淸之而且淸之於旣議貼役之後立法設禁前引後驅縉紳始得以自觧於親故或本戶自淸推出或寄田者攺正告收蓋仁人君子念此窮民無使獨困於重役念及子姓無使逋負之難淸則一舉而爲國爲民長慮卻顧具見之矣第縉紳能辭寄於今日其親故人等難免不求寄於他時若不畫一定之規而稍爲限制不二年間詭寄附裝猶之昔耳今倡限畝優免之議縉紳忻然樂從曾無齟齬其間稱不便者第限外余田若一體截編與齊民同役恐非不宜蓋庶人往役自古爲然儼然縉紳之家下與小民交臂共役體統謂何一不便也且縉紳旣無往役之體子弟又非習事之人勢必托之知數家人此輩舞智弄姦勢所必至花開浪費何從指憑公瘠私肥而貽縉紳無窮之累二不便也知數有勢可憑其黨更熾身旣當役復仗官勢以干涉小民恐方木方肉之害小民不免三不便也惟加免之外隨例出貼則體統以別官事以辦小民之累少醒而於士夫亦未始非便計矣惟是加免之例難一律齊縉紳有品秩之差亦有資格之異若止論資格則難乎品秩崇者止分品級則難乎資格髙而品尙卑者今議甲科京官自五品以下外官自四品以下與初中未選者以二千畝爲限京�議竟��難行官三四品外官二三品以二千五百畝爲限春元不分巳未任六品以下者以八百畝爲限五品以上者以一千二百畝爲限生員監生以一百畝爲限監生官品卑者以一百二十畝爲限品略髙及在京者以一百五十畝爲限【封君官生以春元爲例武官以�生爲例】限外實田一體量派役米仍免當役結役非實田卽盡數查出推回倘限額再加一倍【如貳千倍至肆千貳千伍百倍至伍千之類】此外尙有餘畝則必非本家實田原系其親與僕又或親之親僕之友也若不再爲之限恐未貼役之前詭寄者求以避累旣貼役之後詭寄者求以避勞旣塞一門復開一竇縉紳復無以辭其親故矣今議限外一倍之餘田盡行截出當役結役與小民一體槪議以禁夫彊詭寄而托言於實田者若委系實田不妨仍照貼米之議至如縉紳春元家有淸苦自甘田僅數十畝者有不收詭寄田僅二三百畝以上者在有司卽宜相體徳意若執限畝之說優免必欲其取盈是腐鼠飼鳳非有司所以待縉紳而愛人不以徳亦非有司所以自待也恐其知數人等瞞主作獘受寄人田仍宜淸查推出徑使當役並治詭寄者之罪至若京官一品二品卽系內閣元臣部堂大老地位崇峻體絕百寮有司何敢槪以限免之例似應查確實田盡數盡免倘有浮寄始一槪淸明攺正又恐如水無堤則詭寄之流獘莫知底極也欲量爲額制第本縣目前尙無一二品官【寄裝止有申義一戶田畝不多未及三十頃】未敢擅議又如寄裝客宦旣優免於本地似不應重免於異縣惟居在畍中或出身本學仍與本縣縉紳一例議免若住於別縣又別學出身系蘇屬者有實田照本縣縉紳免三之一餘量貼米系浙屬者有實田照本縣縉紳免五之一餘量貼米若非實田卽一槪推出當役不得虛裝戶名以濫優免如是則事覺妥貼而妨獘亦無遺法矣或謂國朝優免之限一品止二十四石七品止於八石今免至二千餘畝較定例似百倍之無乃爲過濫乎是不然條編丁力差徭照畝徵派則縉紳不能逾例也至如南北運收頭等役田少者不僉是小民尙得免矣而謂縉紳宜應役乎今日限畝議貼之說止以杜詭寄之濫觴免士夫之任怨限額稍裕則本家實畝盡在免中縉紳之貼役者十不一也若過爲刻削必使縉紳耕有役之田似非朝廷優待臣工之意矣且法制之行先從巨室倘至拂情傷體後必易爲變更況本縣田蕩畝數壹萬捌百貳拾陸頃有奇士夫優免僅十中之一猶不得以他縣他省論則去大去甚酌量從中必如是而後爲可繼也限優免之於淸詭寄事可相濟而法可相維顧其中有宜更體悉者則生員是巳蓋欲正士气須先卹士貧士旣不能爲工商又不容幹外事往時止以受寄田畝供燈窓紙筆之資今詭寄旣淸則各名下浮田皆去士有家無四壁土無立錐者較諸士爲貧而反不得與諸士共沾優免之惠不一年後不得不復出於受寄之途旣占任役之人又紊戶畝之籍𨿽設厲禁其勢難止此不可不曲計也今議不論或有田或無田或田多或田少算每名下該免丁銀若干驗派時不必坐名坐戶各給優免陰陽票一張送學類發聽其或盡免或對支扣完時塡名入陽票繳縣查銷注冊則有實田者旣照額免實當之勞無實田者亦照額受貼米之惠何苦復撓公法爲受寄之計乎而戶畝之籍不至於混淆任役之人不至於冒占矣此又養士廉正士習之一端也伏候裁奪

右計貼役米該柒千玖百柒拾壹石槪縣田蕩畝壹萬捌百貳拾陸頃有奇除優免外每畝派米不及柒合輕而易舉勻而不偏在小民百畝僅出柒斗卽縉紳限外千畝僅出柒石遂使剝膚之苦獲以少蘇似亦策之最便者第此拯溺救焚之權宜非奠安袵席之長計也苟求長計莫如攺折蓋東南地面嘉定苦旱吳江苦澇吳江卑濕當浙直下流驟雨三朝四面皆水小民離其鄕井反取刺舟之小利以供田稅曩時前臺垂念曾欲以兩縣並題攺折會佐議者未悉此中利病遂止題嘉定今幸明臺臨照千載一時本縣痛苦已蒙軫念若比照嘉定事例題請攺折救此千萬生靈則徳與天壤並不朽矣本職喋喋萬言比杜鵑之啼血計補偏救獘之效寧能及此萬分之一乎事屬上臺本職不敢輕請至若條陳時宜或偶出於私見未能盡合人情或可行於一方未必可通別地一念微衷不能自巳統候憲臺裁示以便遵行

○參看儒學教諭蔣條議

一嚴保結黜頂冒以別族全倫

一重呈勘核眞僞以崇節辧賢

一緝扛幫禁挾制以息爭興讓

一絕左道斥異說以袪邪反正

一督課藝勵箴規以飭文砥行

一嚴保結黜頂冒以別族全倫

本縣看得人惟一本﹑代著百世﹑故同宗出繼﹑有識者巳動續鳬斷鶴之悲。況異姓冒承﹑知生者何無水源木本之想。且究其由來﹑祗以名利之燻蒸。遂至祖曾之鬻販。名污假父。親擬路人。俗尙如斯。良心何在本縣職司教化。方切深憂。允如該學所議﹑足起人心於旣此。鍚孝思於無窮。爲吳人士施。夫豈淺鮮更保結之法嚴明曲盡。卽詐冒徼幸無可得行至於往時一念之迷。又許其自新攺正。若不翻然念動必其生自空桑欲正士風。此爲首務矣。

一重呈勘核眞僞以崇節辧賢

本縣看得俎豆非虛文棹楔爲盛典彰徹旣往興起將來激俗維風玆焉首務蓋自世風旣降。公道難憑髙爵可以賄賂求。厚祿可以夤緣得。獨此鄕賢名宦之典謂宜事定於蓋棺論公於身後維持宇宙此一綫爲餼羊耳至於節婦孝子之舉猶宜至愼至公以服人心以表鄕閭乃今富貴之家鉆求得舉單微之族湮滅無稱本縣查明興以來入名宦祠者二百餘年止一人豈中間更無一循吏哉詢之父老云六十年內尙有知縣李遷梧允堪俎豆而前此竟無人首議或反議及於所不必議者何也本官存時止公平正大恩施百姓未有煦煦小惠巧結力能首事者之心口而其子孫又無力鉆求故也及查鄕賢不啻夥矣其中內行純備表正鄕邦者誠多然亦賴顯子孫��一��鄕�由學而縣而府而�有一處不用賄則不行可��矣非有司一力擔當非上司勘破此獘不可之力以不至湮沒至於表表人物如徐師曾杜偉孫從龍國人諸大夫皆曰賢而不得廁於其間何也其子孫或微而不振或有待而不卽鉆求故隱而不舉舉而不行行而不能過數重之開節故也至於節婦間有眞者然眞而不舉者尙多若孝子義民尢大冒濫公心何在薄俗可知今舉李遷梧於名宦又議舉徐師曾杜偉孫從龍於鄕賢於以闡發幽光登崇令徳一倡眾和人心翕然則風俗之還淳仁賢之奪起未必不始於今日也至若孝子節婦本縣方密訪確查以啚振刷人心挽回薄俗今看該學所議諸款期於秉正持公辧賢崇節庶祀典無羞於歲時之舉旌揚有符於月旦之評則不惟潛徳表揚後人知所效慕而公道昭著人心亦庶幾不死矣

一緝扛幫禁挾制以息爭興讓

本縣看得風俗淸美。恬讓爲端。兆民顧化。章縫以始。故植黨背公。及以養交得譽。囂■﹝言夌﹞詬誶。更以豪舉爲名。則士風之敝壞。誠有難言。小民之效尢。將何底止。允如所議黜其躁以生其共。彬彬之風。計日可竢巳。

一絕左道斥異說以袪邪反正

本縣看得異端蜂起。邪說簧鳴。人心竟長夜之無明正脈僅如綫之不斷。害至今日。眞可寒心。本縣曩從諸生之後。輒抱杞憂。今叨風化之司將伸軻辧但反經自忸。正慝無因。自知爲力甚難。而私心眞有不容已者。允如所議。日月六經龜蔡傳注務教與學之相習。師若弟之有成。豈但口耳呫嗶之無他自且精神心術之悉化。此眞去邪歸正之大窾系已

一督課藝勵箴規以飭文砥行

本縣看得事以肆成。木因繩直習業未工難云資稟之爲累。行修多玷。非盡風尙之使然其咎率起於司教者。課誨無方。箴規多闕耳。允如所議是日有省月有試。文以會。行以程。諸士復何患業之不精徳之不立哉。

◆告示類

桐城到任禁約

舉行鄕約示

泒徵示

禁約示

禁請托示

禁諭示

勸貸示

熄盜安民示

平兌示

淸理煙門示﹝並式﹞

諮訪示

○桐城到任禁約

桐城縣爲禁約事切照本縣爲民父毋痌瘝切身自惟才短識疏獨一念眞心欲與爾小民分憂除害皇天在上敢二爾心但使爾稍得息肩遑辭勞怨今當蒞任之始諸酌量未定事宜不敢輒爲更攺訪有喫緊數事首宜禁約施行爾等小民各宜知悉

一收政柄以明畫一

一簡詞訟以息刁風

一禁越訴以免拖累

一收政柄以明畫一

須如此�衙官無騷擾之獘小民受福多��必正身以率之乃可政出一門則事體歸一衙蠹無騷擾之害小民享寧靜之休今各廳與本縣和衷共事惟明�之爲斤斤固無擅受民詞以滋紛累者恐積役仍故襲非猶須防禁今後一應牌票正堂於年月上坐印一顆各廳於字號上鈐印一顆票無號印卽系假票假差諸色人等擒送正堂以憑究遣除關牒各廳外仍示爾等知之

一簡詞訟以息刁風

訪得本治素號民淳近亦好訟類無重大情節多系田僕兩端原大祲後田野艸菜求售濟急人民餓莩投主活生才遇有年業主假贖索添人奴飽思揚去牽告不止兩俱困窮此皆訟師積歇刁唆以階厲也今與爾小民約事逾三年經兩主者田主非倚勢鯨吞奴僕非橫豪彊占者俱不準理仍行責治其刁唆之人追出枷號以息刁風

一禁越訴以免拖累

本縣與爾呼吸相通凡有疾苦冤抑事情任爾前來陳說一一與爾分豁有等頑民不論事情大小無端添捏驀越告訴冒籍關提不思在被告發�羈保種種浮費固有變產鬻兒之苦在原告牽扯結連動經歲月亦有得不償失之嗟人則害矣於爾何利除巳往不究外今後有仍前越訴或冒各縣籍貫者如詞批本縣先行責治後方虛心問理如上司親提或批行別縣本縣亦不卽觧發仍申請原詞批縣追出刁唆之人並本犯枷號重責痛懲之後亦與虛心問理決不食言各宜知悉

○舉行鄕約示

桐城縣爲舉行鄕約以善民風事照得本縣夙秉彛徳之好凡聞人善言善行欣慕愛樂夢寐不忘然素負剛腸見一不良之人亦切齒痛恨況今身司法紀尢不得不鋤彊懲詐以安良民偶因手抱嬰孩惻然有感念爾等小民無分善惡均此夫妻子父之屬卽同此天性之恩若一人陷入典刑官司依律究罪不免寡其妻孤其子痛傷其父毋之心斷絕其手足之愛豈爲民父毋者之本心哉譬如生有五子內有二子賢智父毋必篤愛之有二子中材父毋亦撫養之若一子不肖必且痛恨鞭打甚則驅逐之又甚則欲其速斃矣今良民卽賢智之子平民卽中材之子不良者卽不肖之子也又譬如一身之中心腹必加保護十指皆知痛癢若有癰疽忽起必以瓜搯之甚則鍼刁決裂又甚則斷腕不顧矣今良民卽我之心腹平民卽我之十指不良者卽身之癰疽也爾小民何苦若不肖子若癰疽以負爲上者保爾若赤子視爾若一體之意哉本縣不忍以刑罰從事欲與爾等洗滌一番因念化民成俗之方莫如鄕約特頒條凝與爾著實舉行爾等各宜孝爾父毋敬爾兄長教訓爾子孫和順爾鄕裏死喪相助患難相卹善相勸勉惡相告戒息訟罷爭講信修睦務爲良善之民共成仁厚之俗以不負本縣惓惓之意特示

一舉行鄕約全在得人苟非其人反爲政蠹惟約正約史多懷姦狥私之輩遂使善惡簿冊爲植黨射利之媒今奉縣慱訪確查必年髙有徳鄕評推重者始舉爲約正約副次以淳朴無過者充之無則寧缺毋濫約史必公直明察者皆聽約正副與約眾共推本縣仍驗其稱否以憑賞罰

一講鄕約期縣城於初二十六東鄕於初三十七西鄕於初四十八南鄕於初五十九北鄕於初六二十日本縣至期間詣會所勸戒爾等

一置文簿二扇一書彰善一書紏過約史書記約正司之

一彰善詞顯以示獎勸之意紏惡辭婉以動其愧悔之心若有過失𨿽成同約正副並約眾人等委曲勸諭彼能翻然自省一旦攺正依然不失爲善人昔日有周處最爲人害初不自知忽聞人言遂攺行從善卒爲忠義之士至今千載猶令人稱誦不休蓋人非聖賢豈無差錯但得良心不昧依然是君子路上人此等之人本縣甚敬重之亦宜入彰善簿內一同獎勸

一講約儀式記善記過俱有成規不另示

一旌善申明二亭近爲虛設今本縣置牌二面一記善一記惡如孝友和睦好義行仁者入記善牌及狼逆詐僞蕩產生事者入記惡牌善者仍給扁額惡者亦用大字錠於門前以示勸懲

一鄕約例爲故事約正濫推匪人有司亦以眾役視之故鄕黨自好者恥與其列本縣確訪精核推爲約正者皆輿論僉同士民允服者也本素恬靜自守恥入公庭若不因本縣感以至誠彼且堅辭不出故非殊禮以優待之則無以樹民望非從容以諮訪之則無以悉民隱本縣特爲義起之禮如見在學生員及原出衣巾曾經在學者自有待齋長體貌致仕雜職及省祭等官與見任雜鄕宦同布衣中髙年有徳如耆賓童自澄本縣兄�賓�之又在諸生雜宦之上次如朱正色戴藎蔣宗獻陳其策祝烺等皆準深衣幅巾公堂免參川堂約所謁見止長揖勿跪仍許侍坐以便咨詢稱本縣止大父毌自稱止山民其餘髙年淳篤給帖準充約正或稱約副約史者亦許深衣幅巾公堂或約所謁見止兩跪一揖一躬本縣起立拱手稱本縣止父毋老爺自稱止子民俟其善行日進勸民有效仍與戴藎等一類優待蓋善人見禮則頹俗知勵遇有勸戒小民亦信服其言矣

一本縣初意欲給各約正和簿一本聽其處事息爭反復思之各約正𨿽秉正持公亦難徑情任怨且有悍民勢戶倚勢挾處非可久無獘之道也故止令善言勸化使民默感潛消若因而寢訟息爭固是美事倘冥頑不化亦不許彊爲處分凡約眾詞訟之中若牽約正名目使其囚首對質者將原告加責約正免喚若約正狥私武斷本縣體訪得出或�人告發定從重處決不輕貸以壞良法以貽諸善人羞

一叔侄兄弟宗族人等比鄰同居最宜歡睦乃或牲畜相犯樵采相侵事起細微遂成嫌隙惡言詬罵甚至訟爭手足相戕不知觧釋此夷狄禽獸之不若也曾不思共祖同宗原是一體百年易盡豈能再世復爲骨肉乎今後但有此等人除責治外仍書其姓名情事粘揭縣前甚者入記惡牌上以爲不仁無義者之戒

一有戶婚田土一切小忿會眾互相勸觧務使侵犯者歸正失誤者謝過必心平气和以杜後爭或曖昧不明蹤無指證仍要敷陳禮法諷以微言務使心愧默諭其能悔悟謝過釋憾息爭者約正對眾稱揚以爲眾勸

一有等不良之人遊手幫閒成羣曳黨生事惹禍如蠆如蜂或濁亂人閨門或破壞人好事或開場賭慱或助毆逞凶或罵巷包娼或淩弱暴寡或送人束香粗扇而彊索厚酬或啜賺癡愚少年而誘使蕩敗或匿名丟帖或生事造言爲害地方甚玷風化此後急宜各安職業自爲良民若再不悛約眾連名首官本縣重責枷號仍書惡棍二字懸於門左

一桐城較他處最稱美俗其縉紳正巳式俗士子中多孝友純至文行俱優者布衣中有修行講學至老不倦者性善本同模範具在昔日有盜牛賊犯事之後甘心受刑只怕同裏賢人王彥方知覺良心一動遂爲善人汝等若不遵有司之教獨不愧鄕曲中賢人君子乎此後須相勸相勉觀感效法本縣仍將髙年修行者破格優禮四時存問以示激勸之意小民向善亦與獎勵昭揚

一莠稂敗禾害馬敗羣桐城十數年來始有刁惡扶唆神姦作獘如趙某劉某等毒害地方大爲美俗之蠹巳經正法示眾似此之輩不止一人本縣姑觧三面之网俟其悔過遷善爾等亦宜自念爾若安分守埋。做个良民。身心俱安。無驚無怕。用自在衣飯。過淸平日子。何等安閒。何等快活。爾若越理犯法。害眾作姦。天网恢恢。曾經放過幾个。致使身家不保。妻子無依。悔之晚矣。且莫說至下稍地位就直惡名一出人皆罵之恨之視同惡犬毒獸反之良心能自安乎從今悔悟快作良民本縣不忍置之化外。特諄諄教爾急早回頭。須要革心。不徒革面。你原是我子民。譬如不肖之子。一時悔悟。父毋未有不痛愛之理。汝等思之。各宜知悉

一事有人巳俱利如築圩等項多互相推諉乃有利巳害人如灌网等項反屢革不悛若頑民之窩畱異棍行使假銀渡夫把截官河勒阻行旅經紀壠斷取利彊索窮民諸如此類不可枚舉皆良心陷溺之人也不思汝若身當此害豈不痛恨他人人心本同何不自忖且富厚人家喫著之外皆爲無用固宜知足知止卽貧窶之夫一生衣食皆系前定亦不必過分彊求若存一損人利巳之心反違天理自虧受用爾等宜急省攺毋再癡迷同約之人仍須互相勸諭

一本地大戶異境客商放債收息合依常例毌得墮算或有貧難不能償者亦宜以理量寬有等不仁之徒墮利磊取致令窮民無告賣產鬻身或有謂蕩子易於收息而授以淫敗之資其父兄方切恨入骨也比其欠負又反責償於父兄或將田土權爲典當而歲收租入之利其所得巳不啻幾倍也比至結算仍復取盈而準折蓋惟知有利遂昧良心不思與其刻骨刻髓積爲廂中不用之財何如從緩從寬畱爲子孫不盡之福今後有此諸約長等與之明白償不及數者量與處分欠債之人亦毋得負心啚騙

一槪觀詞訟多有以爭陰地構大釁者此等之人殊大惑溺大率子孫盛衰數由天定猶在修徳以培植之若謂風水可以轉移則造化反爲無柄且郭璞之後不聞興隆寒微之家多至崛起此猶昭明可見也到處靑山皆可埋骨若拘執庇蔭之說用計用彊以啚之恐陰謀取忌於天豪占必罹於法是求福而反得禍矣又有欲求吉地停喪多年或夤夜偸■﹝穴上之下﹞畏人知覺是求子孫之福而使先人魂骨不安送終無禮有良心者固如是乎痛爾等大惑不觧易啟爭訟故訓示不厭諄諄約正副中有髙見之人仍宜勸諭約眾

一人家或子分嫡庶齒有後先其父毋未必有偏愛之心乃愚婦沖兒易起疑妬遂有不良親故人等於中取利挑釁啟爭或各扶一邊硬執偏證或陰陽反復兩面擸唆勝則歸爲巳功不顧其得不償失之苦敗則疊爭求勝曾無气平體歇之期始欲啚財繼且勝气及至兩家俱敗之日彼反袖手旁觀此等人全無惻隱良心推孺子使入井者也本縣恨之痛心疾首今後有仍前不攺者必痛懲示戒爾同約之人遇此等事猶宜委曲觧諭不均者勸令兩平巳均者勸令和睦以息爭訟之禍以全骨肉之恩扶唆之人記名惡簿

一本縣素性有過未嘗不樂知一知過如油膩污身欲實時洗淨有善未嘗不樂聞一聞則夜不能寐欲卽日施行不惟士大夫見教虛心拜受卽鄕市小民有一言中事情者亦欣然納采自念蒞任以來一味實心不忍少負百姓第有土俗民情之未悉而意見或偏輕喜輕怒之失節而刑罰欠當又若何獘當革何利當興冤抑或有未伸疾苦或有未卹皆一人知識難周者也爾民中有識見通達者前來陳說本縣定酌處舉行仍將本民優賞爾等但知我是縣官不知我是父毋遂血脈不貫意願不通不知我與爾情同一體呼吸相通爾若所言有理我仍持護短之意或辭勞避怨不與爾分痛分憂則內愧此心下愧百姓何面目居於爾等上乎各宜知悉

以上數款句句從肝膽中吐出無一字套語虛文爾小民各宜仰悉此心務爲良善無負爲父毋者之意

志立云先生甞爲某言凡行政須要根以眞心相時宜�土俗乃有實益不然祗虛文耳卽如行鄕約一事廬江無益吳江徑不宜題起��城行之最有實效蓋廬江地饒給俗用奢其民�朴�少秀气欲得一二兄事賓事之人以爲民倡而未有聞也惟不苛不擾與民休息髙枕而�事�矣吳江人華而秀縉紳多砥礪名節但貧富不均市�中大半赤手無恆業者故其俗囂������非倚公府爲姦利卽刁唆賭博幫������以爲生而兼並之家亦往往跳於法外治此等縣如馭獷劣之馬轡不停操手不停策稍弛縱則橫奔踶囓之舊性復發矣故首抑彊暴詰姦刁搜獘孔禁囂訟爬搔整頓用眞精神以作粗工夫�分別勸懲多方訓諭以提醒人心俗漸不嘩訟亦遂熄而未必眞革心向化且爲之加意折節訪善禮賢造廬繼粟以明摽榜樣殊覺有聲色臭味而計其實效尙不如桐城十之三也如使驟行鄕約祗閧然兒戲且生獘矣此須久任數年方能議及�桐城則不然民務本業俗尙儉姦民可屈��而布衣有講學之人膠庠有修行之士猶有先代之遺風焉如此等縣天下絕少馭之如良馬之見�影也中間難處豈盡無之而賢縉紳亦自不少故自蒞任後分別編民之善與惡者懲一二人而囚野凜然知懼兄事二三人優待十餘人以示民標凖且籍以勸導而四野翕然向風因行鄕約以佐之甫半年而訟減欲無甫期年而風移俗易安得終三年之治何憂古道之不可復哉惜乎有吳江之調使我至今思趙人也舉三邑以槪天下舉一事以槪其餘則夫子至魯至道子與氏恆產恆心之說俱可驗矣某曰善遂記之以貽後之君子欲立政宜民者

○泒徵示

吳江縣爲徵泒秋糧事照得本縣用平等心行均�法諸項平米驗法均泒不以行糧卹孤軍儲等款盡泒一家無偏重輕均平畫一可以絕諸獘可以服人心且使孤老衛軍等俱蒙實惠法莫便於此矣若一受請托開盡泒之端則各戶紛紜援例求乞小民獨蒙重泒富戶偏受便宜是本縣狥私情以壞公法矣平旦捫心能不自愧其不可一也且官府狥情者一吏胥卽作獘十積棍糧裏營幹就輕本縣方欲釐去夙蠹以蘇民困豈肯使獘端自我開乎其不可二也人至衛軍孤老亦極苦可憐矣今以勢戶姦奴等糧泒之使坐守重門堅扃不理或勉彊與之多至缺少濫惡又且不應緩急虛延歲時本縣爲民父毋豈於爾勢戶姦奴獨親而小民與衛軍孤老獨非我赤子耶何故委曲遷就爲爾等惜紅杇之餘而忍剝窮民之肌肉也其不可三也前示巳明未蒙體諒求請轉托至再至三曾不爲本縣設身處地如事體可從本縣豈木偶不靈以取怨取罪第心不宜偏法不可亂公平二字始終以之恐爾等未諒厥心特再布告

○禁約示

吳江縣爲禁約事照得吳中敝俗好奢尙鬼好奢則虛文勝而實意漓尙鬼則舍人事而崇誕妄損財靡費敗化傷風本縣蒞任未深驟難望其變革欲俟誠心稍洽身教漸行乃敢請於鄕縉紳及同志諸友又謀於諸父老有識見者酌量人情立爲條件易奢以儉易繁以簡易巧以朴易虛靡以率眞易囂喧以淸靜使聲名文物之所爲淳厚渾雅之區尙自以力不到功不深未敢輕議也乃注精聚神端在於此凡可爲默化漸移之計者靡所不用卽如賽神會演神戲開張賭慱聚眾燒香等事首宜禁止其婚嫁葬祭之禮宴會交際之文再容酌議定式爾等自思減一席之酒饌可以活數人之饑減透體之綺羅可以救數人之凍卽以本身論寧可有日節省不可無日思量是儉之一字眞利巳濟物傳後保家養徳立名之至寶也又如謟佛媚神尢大惑矣天道至公禍淫福善汝若存好心行好事自然消災若行事虧心告佛求神何益佛神就如我官府一般善者自然護之原不系於阿奉惡者必然除之卽阿奉亦難免豈有爲佛神者不聰明不正直因爾求請遂狥私情乎今爾等不事父兄長上而謟瀆土木之神不知濟眾救人而崇信虛妄之事於貧民不饒讓一著而甘爲僧道搧惑每行事不體認天理而徒爾叩拜求神一愚至此眞可大笑本縣爲爾父毋不忍爾等長墮昏迷坑中故略說一番使爾省悟爾等各宜著意思量急早回頭存好心行實事以無負本縣惓惓之意特示

○禁請托示

吳江縣爲禁諭事照得本縣才𨿽不敏惟是誠公二字蚤夜自盟絕不敢輕狥私情毫有枉縱以取人非鬼責爾民大小情事直宜靜聽處分何故請托轉求自爾多事爾如理直卽足自恃本縣𨿽智昏識闇然遇事揆理原情所謂心誠求之不中不遠是有理者不必請托也爾如理不直本縣爲朝廷奉行三尺不敢出入輕重姦必宜除暴必宜抑有如縱釋有罪甚則反害無辜錯亂是非顚倒黑白卽明枉國憲內負良心上干天譴此寧直冠可掛乎卽頸可斷矣是理曲者𨿽請托亦無益也又如身扞文网而情在可矜本縣定寧出無入事有可疑本縣定寧輕無重苟得一綫路有不於萬死中爲爾赤子求一生者耶此自爲民父毋貌貌至意原不因請托有無若多請托一番不免反添蛇足矣蓋本縣以富貴功名付之身外升沈得喪聽之彼蒼卽可以徳怨毀譽付之悠悠何所求又何所屈狥本縣不欲露此痕迹第痛念爾民無知虛費心力且以世無公道則有財勢者生幸免之心縱惡長姦以殃良善有司無所逃罪故諄諄示爾一則欲有事者安心靜俟免爲無益之舉一則欲無事者互相勸諭各分守循理毋以財勢親黨自恃致罹法网難逃也爾等各宜仰體無以空言視之特示

○禁諭示

吳江縣爲禁諭事照得民間風俗以厚爲羙所謂厚者何長不欺幼幼亦不慢長尊不淩卑卑亦不犯尊富戶不苛索貧民貧民亦不負騙富戶相周相卹相讓相親有怨且消有忿卽釋一團和气兩得便宜此非甚髙難行之事只在爾民一守分間也本縣蒞任之始尙見勢豪玩法視民若艸菅自本縣執法秉公罔敢狥私出入懲一人而積玩者知儆寧直小民免魚肉之害卽有身家世族者亦漸知保身之道矣乃蔑分亡等恃刁啚騙之民尙不知回心易慮每於聽訟之時見狀詞虛捏者眾或事無干與而牽附勢家或事涉鄕紳而直斥名諱此蓋愚民無知以成心窺本縣耳不知本縣之心至虛至平無偏無狥處一邑分�各得方是平等彼阿�勢家��小民者不待言矣若有成心栽抑而矯枉過正者亦未爲得也如一家也大夫士如叔伯仲昆小民如弟侄子姓�伯叔仲昆而間絕其弟侄子姓本縣必據理極勸甚則垂涕泣而道之若弟侄子姓而慢侮叔伯仲昆本縣又豈肯縱容以長悖逆之習乎一邑如一身也大夫士如我腹心面目小民如足如手倘腹心面目之气脈與手足不相流通醫家謂之不仁本縣必用良藥以調治求愈若手足乖戾而自搥其腹胸自掌其面目是必癲癇發狂之病矣本縣又豈肯姑置之不一調治乎諄諄示諭不但明本縣之心正使爾等知從厚之道也本縣欲立條教以化爾民自謂力不到功不深未敢輕議姑時舉一事動爾良心卑幼人等見此當共爲恭順之風尊長人等見此當共興慈睦之意不然本縣以一家一體待爾而爾等以同鄕同裏之人不遜不恭相爭相競是一家之中而自爲囂■﹝言夌﹞一體之中而自生戾气矣哀哉惜哉凡我良民傳此勸諭

○勸貸示

吳江縣爲勸貸事照得借放一端人已兩利放者得生毋子息借者得救燃眉富厚人家如肯本分求利不違禁不逼準不磊算得寬處且寬數日得饒處且饒一分人必感之天必福之生財濟眾之道無踰於此誰禁之使不爲也但有等無恥無信之民借時萬狀哀求取時百計推托意啚負騙背義忘恩以致放債之人進退不得欲彊取又恐生禍欲不取又難干休且恨且悔誓願不借在富家封笥閉倉不過家無生殖在窮民束手枵腹遂致朝暮不保況冬作旣妨秋成何望貧富兩困端由騙徒誠本縣所切齒深恨者也然富家如此亦不免爲愚人矣蓋騙債之人明有官法汝以實情具告本縣豈不痛懲譬如父毋生兩子一子頗富一子極貧父毋必令富者借債與貧者以濟其急若貧者借去不還父毋必打罵之打罵之者何也謂今日不還後日必難再借故責之以信義免其它日束手忍饑打罵之意非偏愛子之富者正爲子之貧者長久計也本縣於爾民亦是如此豈有聽貧民之騙負而使富者不得生財貧者終至坐斃乎就如欠租一節本縣明示限閏二月處完三月初許告今自三月初一日起告欠租者俱準批幹證處若再半月不照前示酌量分數完納本縣定拿來究責不饒此亦不獨爲田主完糧計兼恐田主之心不甘或另招或自種逐去佃戶使之生活無門則是聽其騙租者反是絕其生路矣本縣豈見不及此乎爾等以此意推之卽當安心放債一面生利一面濟人免得株守死財人巳兩無利益且財谷是流通之物若久藏不出多致作耗生災此言似迂似誑要之至理亦不外是本縣不能以法彊爾直是以情勸爾爾等體之毋得視爲空言抗違不聽特示

此爲橋枉過正者言也要之富家�上之毛抵貧戶心頭之肉但須酌量勸諭使理順心安乃可志立云先生嘗爲某言造物不齊故人之貧富迥隔此自然之理也爲富家者如使兼並橫豪違禁取利以爲平民蠹何可不扃繩以三尺���分守巳則富戶正不可無大役賴以承當凶荒賴以賑貸是一縣之元气所宜保護者也損有餘補不足𨿽曰大道要之去太去甚可耳若著一成心止惜貧民而專剝富戶不論有理無理告負騙槪不追斷告田業一味加添甚則刮削折磨使之不安其業則富家�而一邑之元气索然矣如熨斗火盡卽柄亦不得受溫彼貧民庸能利乎惟因物無心使之各得其所乃爲平等若欲一切齊之則山淵亦可使平矣此乃不平之尢也某謂一連二告示皆至公至當之論並記此語以告平政之君子

○熄盜安民示

吳江縣爲熄盜安民事照得本縣地濱太湖小港穿�賊盜森發出沒無常或穿壁踰墻或打船劫舍以致地方不靜商賈戒途本縣視盜賊如癰疽之附心視小民受害如割剝之切體日夜疚心幾廢寢食爲此特立條款欲使盜賊轉爲良善地方漸得安寧凡爾小民各宜知悉

一開自新

一許首發

一嚴巡緝

一禁盜源

一開自新

凡爾百姓同此良心縱然陷溺巳深量亦貪生畏死乃今敢於作歹投身网羅接斃獄中疊亡杖下此豈好生之性與人殊哉大抵父毋失教黨與非人或由凍餒切身或被姦民誘惑或且試做一次或遂陷身其中料爾等亦知天网難逃未必無一念之悔所以不卽回頭者蓋謂當初錯起心腸罪業已經做就今日縱然不爲照舊難逃一死不如且撇了做去看何日是絕命之期嗟嗟此爾等過爲疑懼不教而誅非我爲民父毋者之心也本縣痛憐爾等垂涕泣吐心血以勸爾一番且開一生門使爾等有自新之路截自今日今時以前未發露之事本縣姑不究追曾爲盜劫人者許自首免罪一人獨首則一人獨免一黨盡首則一黨盡免止爲賊行竊者許其攺過從新如實心肯攺而憚於自首其實自不容掩本縣亦不追其旣往之愆如明白肯攺而勇於自首其念尢爲可嘉本縣仍給賞絨花紅布以堅其向善之意蓋本縣父毋也爾等皆赤子也父毋有子十人其九子皆善有一子獨作惡多端害此九子則父毋必捨此一子以除九子之害若此一子忽然悔悟父毋且倍加喜■﹝忄尉﹞與九子看待一般本縣憐爾望爾之心與父毋一樣眞切豈有必加刑戮不聽自新以閉爾生全之路者乎爾等亦宜自思依我之言則是生門執爾之迷則是死路老者陷身巳久又是有限餘年今日好一洗前非免得賫个污名受罪死去少者日子盡多又喜落腳還淺今日好攺頭換面免得辱親玷祖自促生年稍可過活者農工商賈何事不可爲何苦作歹爲非致使逐日一家耽驚受怕卽貧窮難立者投靠傭工尢不絕生計就是受些寒凍猶勝受刑受拷斃命囹圄你若說暗處無知幾曾有善終賊盜本縣實心憐你許你自新你若負我至心錯過機括或仍前不攺或陽攺陰違是本縣必欲爾生爾等反必欲尋死也九原之下汝不得怨恨本縣矣本縣實心實事逐一淸查爾等好歹盡在指上及今不攺後悔卽遲今日今時卽生死分頭之路各宜思量無視本縣爲套語也凡我父老各宜傳此勸諭

凡賊犯應決配者誦得此一條免決免紙銀止發配

盜賊自首者誦得此一條除照示免罪賞花紅外另賞米三斗

一許首發

平民與賊盜疊爲消長如平民能制賊盜之命則賊盜何患不消今賊盜行藏蹤迹在鄕黨鄰里豈不知之而束手吞聲不肯首發其故有三其一有司之寬縱也蓋此輩計甚詭口甚硬其黨與能行苦肉之計其賄賂能持役鬼之權若有司一念狐疑因而縱釋使如穽虎歸去復肆其反噬之凶原首人無噍類矣今本縣𨿽云不明然歹人不能逃我之目灼見其情眞罪當定然斬艸除根若持姑息之心以貽害爾等卽當去頭上進賢冠戴婦人狄髟告不惟不足爲父毋亦豈得爲丈夫乎勿慮勿慮又其一囑托之公行也蓋賊盜將入死門先尋活路或倚有力之家爲奧窟或憑請托一著爲後門恃此無恐何所不至今本縣秉公持法諸事槪不狥私況事干盜賊豈肯因分上而故縱一人以爲千百人之害且盜賊賄貲乃臭穢之物平民被害眞剝膚之慘在仁人君子豈不酙酌而忍向本縣救拔歹人卽𨿽其骨肉至親亦當斷以大義聽本縣以三尺從事不復有阻撓之心矣本縣硬著面皮奉行國法不是保守自巳家計無非爲爾地方卽或過於執持定爲大君子所原亮爾小�再莫憂囑托矣又其一賞罰之欠明也蓋往時首報賊盜者不惟無賞反貽以跟要之累不首報者不見有罰反得免多事之擾今本縣以巡緝責之捕兵不累地方與原首人等賞格定後並不食言如何五張儀黃山黃誠吳信等首賊各賞銀三兩王錫首盜卽不追論旣往直就事論事亦賞銀五兩汝等有利無累何憚不爲今截自此月此日止以往之事本縣旣許其自新姑聽本人自首後若仍前不攺爾等須覺察稽查如事迹可指許連名具呈或一人獨首或實時先報本縣或附近權報該司審實時定照原示賞給如事形未明蹤迹可疑者亦準稟首立案事發免坐蓋此輩平素好歹固易知今日肯攺不肯攺亦易見如平日遊閒賭慱之人一旦勤謹務業平日行藏不定之迹一旦出入以時此卽自新向善者汝等不必有心疑之若其不然卽系舊習不攺以此驗查何所逃避汝等如縱容不舉事發定行追究該總甲地方保長里長圩甲鄰佑等人一體連坐從重究治不饒無悔無悔

一嚴巡緝

應捕弓兵之役所以防禦賊盜也而彼此反交通爲市捕兵視盜賊如外舍盜賊以捕兵爲內主每歲賊盜有常例饋遺捕兵遂安心行竊劫之事故如某爲眞賊某爲眞盜捕兵原熟其行藏而不肯舉首某處被刼某家被竊捕兵原知其端的而不肯緝拿偶遇事發反賣盜匿賊指攀良善破人家業折人妻子肆害地方神人共憤是捕兵卽盜賊之頭領也本縣開盜賊自新許諸人首發若不嚴比捕兵祗取捕兵等竊笑耳今牒行捕廳各司各置一廣捕冊列捕兵信地於冊首遇地方大小失事立限嚴緝依限嚴比初限不獲重責再限不獲家屬收監三限不獲究責革役則捕兵無容隱串同之獘賊盜卽無藏蹤著足之所歹心漸息悔悟漸萌本縣勸諭諄諄乃不爲虛設矣今日今時不特是盜賊生死之關亦是爾捕兵禍福之路無襲積獘各宜與賊盜等一體自新倘或不悛請爾視卜成爲例

一禁盜源

欲禁盜賊不可不淸其源如賭慱亦其一也賭慱之害不惟喪失身家且使盜賊風熾蓋其場混雜�人固得潛容其事競爭常情因以昏惑及賭失而束手無策遂求得而非心卽生蓋以賭場聚盜賊之黨眞如惹奴系之泥因賭慱行竊劫之事眞如和油之面故賭慱一禁則歹人少著足之處良民無誘惑之端矣乃有不良人等大開賭場招徠無賴棍徒掇賺良家子弟抽牌鬭骰任意撚頭止圖利巳不顧人害致使其生理妨廢產業飄零妻怨其夫子離其父擠人陷穽之內割人天性之恩且使盜賊盛行地方不靜似此等輩不惟陰譴必重亦且王法難逃更聞他邑中亦有詩禮之人衣冠之輩不自愛重偸學少年不知名教中自有樂地何必乃爾致使人有李下之疑身損連城之價以致一倡百和風不可回談之眞令人蹙額此中禮讓相先之地士人多閉戶潛修萬萬無此而賭慱之風不倡自熾則以此姦輩作祟也今姑不追爾旣往許爾等與盜賊一體自新截自今月今日以前免人首告自今以後若再不悛在城許保長緫甲鄰佑及諸色人等在鄕許里長圩長鄰佑及諸色人等各奪其牌骰出首小賭者賞首人銀五錢大賭者賞首人銀一兩或掇誘良人子令其喪業辱親旁人不平從公出首者本縣定賞銀三兩如獲眞賊之例本犯用一百觔大枷枷號一个月遊街示眾仍依律定罪不饒如容隱不舉事發定追究保長緫甲里長圩甲四鄰人等一體連坐不恕

凡賭慱事犯枷號者以誦得此條之日開枷枷滿應的決者如誦得此條亦準量免

以上四條從本縣心肝中吐出凡我父老各要以此傳諭如遇不知書理之人猶須演作口頭話與他細細講說一番但得地方人等各安生理不作非爲閭閻不驚商旅無失共享無事之福卽是太平之風本縣稍俟秋涼躬歷鄕村以詢視爾疾苦親行勸諭以提醒爾良心使爾等各爲良民共成善俗爾等不虛生一世本縣亦不虛當父毋之稱若尙有冥頑不靈遂非長惡之人是本縣涼徳不足以率人積誠不足以動物也本縣眞靦顏矣而父老教之不力不亦與有責乎言止於此各宜知悉

○平兌示

吳江縣爲定成規平兌運以明畫一以彰至公事照得本縣逓年兌運曾無定規有司置不主持軍民各自爲政法不平等偏累實多就本縣與他縣論之聞南衛官軍視吳江爲奇貨如一衛中有幾船領兌別縣幾船領兌吳江卽議吳江糧船每船津貼別縣糧船米一十七石在出貼者猶爲厚幸在受貼者猶不勝垂涎先議後鬮率爲常例夫計每船載米不過五百石以十七石起數兌米十七萬卽貼五千石有奇旗軍先以五千石私貼而後取償於吳江是吳江之民歲以五千餘石與別縣無干涉不知誰何之人也旗軍未到水次未見糧米先捐此五千石不卹後來勒索且十倍於此是吳江之民歲以數萬石實貪軍之漏卮也別縣之民何幸吳江之民何苦豈吳江獨非王土其民獨非王民乎此吳江與別縣之不平也又就旗軍與糧戶論之糧戶分散而孤旗軍幫助而合交兌旣無成則聽旗軍以彊眾淩制平民刁掯需求百端無饜衝笆行槪髙下在手一言迕意凶毆隨加在平民且忍痛吞聲束手以聽此軍與民之不平也又就糧戶論之糧戶中力有彊弱戶有大小人有刁淳參差不齊蓓蓰無算小民之彊於力者大戶之憑於勢者與旗軍相持不相下平米及補潤濕之外顆粒不加旗軍不敢與爭而又不饜厥心將盡力以刻取於小戶於是弱者獨爲魚肉彊者偏受便宜又包頭積棍人等拴通旗軍陽爲開例定則明白加贈若干使用若干交付後陰卽串分旗軍額外之所得半歸積棍之囊橐於是積棍之腹獨飽而小民之髓巳枯此小民自爲不平也又就旗軍論之刁淳亦至不等刁者通同棍保先訪糧長誰彊誰弱誰宜讓誰可欺遂與私講贈耗私索背手錢交兌時陽爲讓饒而淳軍又聽其指使不敢苛索一人享利而眾不知此旗軍自爲不平也又就旗軍與運官論之利獨歸於刁軍則淳軍盤運獨苦於是有損折有插和卽刁軍所得之利不過折幹入手易以花消艙中多無實米及交卸煩難運官有株守之累始累刁軍而終害運官此軍與官自爲不平也夫人情貴在得平耳平則爲上理不平則爲極獘今法不畫一令人人不得其平則爲民父毋者豈宜置而不問乎故特立定規每百石一平一尖如不願煩瑣者明加起尖米三石八斗其餘一槪平量確守漕規不許旗軍衝笆行槪以上笆付籮夫則無偏輕重以行槪付老人則無偏髙下計北兌米官私贈每百戶槪加七石南兌米官私贈每百石槪加九石法一定而平等例易知而難欺刁軍不得藏頭以作姦豪戶不得閃身而擇便積棍不得陰陽彼此染利於其中而綱司伍長之饋儀說合交關之酒食一切淫費掃除俱盡人人同例顆顆實糧出兌免於交爭到京易於交卸似此兩利俱便之策也第法兩便於軍民而軍不得沿襲故套分外需求則軍以爲不便法均便於軍而彊軍不得弄其姦謀私取獨利則彊軍以爲不便法均便於民而豪民不得獨占便宜姦民不得串同作詭則民之豪且姦者亦未必卽以爲便不知本縣𨿽徳薄亦嘗以萬物一體自期就軍民論左右皆吾人也有何分別心若疾視彊軍之淩民而不一調停固愧其爲民父毋矣若止知小民之疾苦而竟置軍人於度外亦何自待之不廣乎軍人無知或以私心窺本縣此猶不足異也至於本縣之民尢一體中親切者若一家得便宜而眾家受索掯是手足不免偏枯若一人作姦計而眾人受累苦是手足自相戕害本縣乃一體中腹心也方欲周流元气於四肢使無偏枯不仁之病而不公不恕之民止計一巳不論大勢止圖私便不計羣情間亦私稱不便以亂公平之政者豈其獨無人心乎在軍人旣不知本縣一體之心在豪民又不喜本縣一體之心素受虧苦者今巳陰受其利而不能言素慣作姦者今若奪其乳哺而喜異說本縣若不申明禁諭必有陰圖阻壞者爲此再勸爾軍民及諸色人等須各洗心滌慮務將前獘頓除體本縣大公之心遵本縣平等之法仍就此提起良心引伸觸類憑公處事推恕待人無利巳以損他人無作姦以干天譴則一邑之內卽如一家俗羙風和古道復見於今日矣本縣不勝惓切爾等無以空言視之特示

○淸理煙門示﹝並式﹞

吳江縣爲淸理煙門事照得本縣分爲父毋一邑之民皆如子弟眷屬必須情形相習名姓相聞人數之多寡盈虛時在眼下鄕分之剛柔善惡盡入胸中都啚之災熟瘠饒如指掌上然後精神貫徹意气流通可使禁令行可爲移風計諸如窩主流徒冒籍逃拐之獘亦可漸次革除矣爲此特仰該啚里長督令各圩甲造煙門冊一本以便淸查另編保甲無得隱匿無得混開本縣仍別行設法查訪稍有朦朧不的將圩甲分別重責里長不行駁正亦同責治不饒各宜仔細列式於後

一先開正戶若干不論士夫舉監及有田人家皆是其虛立戶名實無田產者不得混開

一次開副戶若干凡官戶知數人家義男有田別居者皆是其與家主同居者卽附在正戶男僕幾人之內不另開戶

一又次開佃戶若干凡自巳無田佃人田種者皆是其自巳田少兼佃人田者亦以佃戶論止注本身有田不得混開正戶又次浮戶凡無田工伴或別作生理異籍寄居或開張鋪面者皆是若無業之人不列名浮戶者卽系流棍歹人查出另議寄居有田者仍入正戶之中

一開戶不照舊冊亦不依戶名須要的名的字的號士夫止書字號官銜若名本三字卽開三字二字卽開二字一人兩三名卽開又名某名某不得混寫詭名不得音同字異又要見系某人子年幾十歲是何職分作何生理住居某地方或瓦房或艸屋幾間庒田幾處子幾人一名某一名某各年若干各是何職分生理不許遺漏混添一名男僕幾人名某名某女僕幾口毋得錯漏

一正戶有住在此庒在彼者住處詳開其立庒之處止注瓦房艸房幾間系庒屋

一此冊定後本縣坐卽置之案上出卽置之行廂詞訟問理一一查核若脫漏捏添不惟裏排究責各戶亦後悔無及也仔細仔細

一凡年五六十歲以上淳篤無過通達事體之人揭出列名冊後務要從實開報本縣另行體訪如狥私妄報者重責

一紙刷系官銀置備如裏排指稱使用索小民毫釐者計戶算贓責究不恕

一各圩發印冊一本里長類領散給各圩長照冊塡注限十五日塡完里長收齊類呈本縣違限者重責不恕

式定於後聽圩甲據實塡空內有款項無可塡者卽用筆勾之以免過後混增

一正戶共

戶

一戶姓名

又名字

號系

子年歲

職分

生理居住地方屋

間庒田處

子

人【名名】

男僕人

女僕口

一戶姓名

又名字

號系

子年歲職分

生理居住地方屋

間庒田處子

人

【名名】

男僕人

女僕口

一戶姓名

又名字

號系

子年歲職分

生理住居地方屋

間庒田處

子

人【名名】

男僕人

女僕口

一戶姓名

又名字

號系

子年歲職分

生理住居地方屋

間庒田處

子

人【名名】

男僕人

女僕口

一副戶共

戶

一戶原姓原名系

戶人見爲戶義男年

歲生理住居

地方屋

間庒田處

子

人【名名】

男僕人

女僕口

一戶原姓原名系

戶人見爲戶義男年

歲生理住居

地方屋

間庒田處

子

人【名名】

男僕人

女僕口

一戶原姓原名系

戶人見爲戶義男年

歲生理住居

地方屋

間庒田處

子

人【名名】

男僕人

女僕口

一戶原姓原名系

戶人見爲戶義男年

歲生理住居

地方屋

間庒田處

子

人【名名】

男僕人

女僕口

一佃戶共

戶

一戶姓名

又名

年

歲

生理住居

地方

屋間

本身【有無】田子人

佃種

一戶姓名

又名

年

歲

生理住居

地方

屋間

本身【有無】田子人

佃種

一戶姓名

又名

年

歲

生理住居

地方

屋間

本身【有無】田子人

佃種

一戶姓名

又名

年

歲

生理住居

地方

屋間

本身【有無】田子人佃種

一戶姓名

又名

年

歲

生理住居

地方

屋間

本身【有無】田子人佃種

一戶姓名

又名

年

歲

生理住居

地方

屋間

本身【有無】田子人佃種

一戶姓名

又名

年

歲

生理住居

地方

屋間

本身【有無】田子人佃種

一戶姓名

又名

年

歲

生理住居

地方

屋間

本身【有無】田子人佃種

一浮戶共

戶

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

一戶姓名

字

號年

歲住居

地方

屋間

生理子

人男僕人

○諮訪示

吳江縣爲廣咨詢以悉民瘼以定治規事照得本縣無他長技惟此實心苟有利於吾民𨿽軀命亦不知卹第此中繁劇百倍他所而本縣見識有限意慮難周若不與諸父老逐一講求不免獨任��爲此將本縣有疑不能自決有見不敢自裁者除請教縉紳諸士外仍列款出示聽爾等計議妥當具揭條陳各要與本縣一气一心共成一縣之事事有司害毋得只說一邊法要均平毋得偏虧一項前官創立良法有盡善有未盡善須明白直說毋得粉飾套詞自昔相沿獘規有巳禁有未盡禁須逐款細開毋得避嫌過諱何事仍宜照舊何事急要更新何事可革可因而驟革未免紛更或未蒙其利而先受其擾何事斷宜議革而調停須要曲當恐止見其槪而未究其詳何事宜諮某人何事宜仿某縣何事不妨任怨何事宜合人情爾等俱各虛巳細心廣詢精議無執私見無諱盡言無啚自便一身無得迎合本縣說須要盡語不求文蓋本縣以實心爲爾民爾民何得不以實心承應且屬當創定之日一言欠悉一處欠周後必有受其敝而悔無及者是本縣爲爾民慮而爾民不爲其身與其子孫慮也思之思之爾等乘機盡言本縣洗耳以聽

一議貼役

一議裁役

一議更役

一議均役

一議任役

一議優免

一議徵派查各款事宜與貼役公移款內大同小異不重載

巳上數條邑中急務本縣積思極慮見止此耳尙有未悉之蠹獘未妥之事情與諸條外有大利害當革當興小民中有大疾苦當蘇當卹並本縣政事之關失舉動之愆尢以至節婦孝子孰爲眞確而非虛逸士山民孰爲淳謹而無過皆本縣所畱心願聞者許諸父老及鄕城遠近老幼一應人等或連名或單名具揭條陳限於十日之後月之內呈逓一月外恐涉聚訟卽一槪難收本縣爲爾民求言甚切爾民爲其身及子孫未有不盡言者各宜知悉

◆崇祀類

吳江縣申請崇祀名宦一人

吳江縣工部主事杜﹝諱偉﹞

原任禮科左給事中徐﹝諱師曾﹞

原任江西按察司副使孫﹝諱從龍﹞

吳江縣申請崇祀列女四人

○吳江縣申請崇祀名宦一人

原任本縣知縣李﹝諱遷梧﹞

原任本縣知縣李﹝諱遷梧﹞

按本宦廉靜禔身慈仁字庶急拊循於兵役之後遂至竭俸以設麋緩催科於凶饑之時不憚免冠而請命任勞任怨實政實心誠可格天云救焚而返滅信能孚眾卽縱囚而自來撫字當官不愧陽城之考郤遺去日何異劉寵之錢四紀於玆詠懷不置夫苟非眞有惠徳於斯民其何能以彊邀人心於沒世也

○吳江縣工部主事杜﹝諱偉﹞

按本宦邁迹髫年潛心聖學立言一出於正有紹明六藝之功教人必本諸身有風動三吳之化孝友巳彰於惇族廉惠更著於當官榷關不染片塵楚中至今作誦傳家僅存四壁江南到處有聞眞秀出海宇光昭吳會非第一鄕之善士而巳

○原任禮科左給事中徐﹝諱師曾﹞

按本宦孝友夙植淸介孤騫履宦髙恬澹之風居家備倫理之篤負郭無田卽此生平可卜公庭罕迹至今丰采堪思且槪其著述庶幾理學之淵源睹玆宏雅允矣休明之鼓吹誠所謂生能爲儀沒可祭社者也

○原任江西按察司副使孫﹝諱從龍﹞

按本宦稟沃端醇行中繩矩先意承歡早巳根於至性惟嚴作訓今尙式乎家風矢淸白以終身數椽首而弗斲參圖書以暇日二天揭而無疑治郡江乾化成講學歸田湖上迹漸冥鴻鄕裏飲其溫酥士類消夫鄙吝允足冠冕一時而俎豆百祀者也

○吳江縣申請崇祀列女四人

張福眞﹝弘治間人﹞

錢如潔﹝嘉靖間人﹞

沈氏

項貞女﹝今萬曆時人﹞

張福眞﹝弘治間人﹞

按張福眞黃偉妻也偉死福眞志在守節偉父茂將嫁之福眞度不免佯許諾擇日當行福眞沐浴更衣辭其舅姑而出旋入如廁人莫窺其意弗爲之備竟自縊死時年二十五

錢如潔﹝嘉靖間人﹞

按錢如潔錢皓女也許嫁按察僉事曹璞冢子禟禟有廢疾不能娶自請觧盟錢氏不聽後曹更申前言錢氏從之攺聘烏程溫氏女聞累日不食母彊之乃食止蔬食叩其故俛而不答及禟卒溫氏來迎女知不免乃屏人闔戶沐浴更衣書於寢壁云前緣巳定禍福當同書畢遂自縊此時年二十六遺書與其姑董求葬曹氏墓從之

沈氏

按沈氏曹禟之側室也禟原聘錢氏如潔禟有廢疾不能娶其家乃先娶氏以嘗之禟終不知夫婦之道及禟卒錢氏以烈死氏亦終爲室女矢無二志人有勸之嫁者沈作色曰錢氏未歸於曹者也尙能捨生而不攺適我之歸曹久矣何以嫁爲年六十八始卒人咸目之爲雙節云

項貞女﹝今萬曆時人﹞

按貞女秀水人許聘邑人周應祁適應祁從父宦學未娶比還病瘵女聞之輒不茹■﹝艸暈﹞日夕焚香默禱年餘應祁夭歿訃至女慘容不語隨易縞素盡收平日所服禦貯篋中迨夜分女援琴再鼓以示無他密察諸侍兒就寢巳熟因自縊死時方十九云

◆請舉類

桐城縣惇請鄕飲正賓一人

桐城縣惇請鄕飲介賓二人

又布衣朱﹝正色﹞

吳江縣惇請鄕飲大賓二人

吳江縣惇請鄕飲介賓四人

○桐城縣惇請鄕飲正賓一人

勑封宜隸大名府推官方﹝諱學斬﹞

勑封宜隸大名府推官方﹝諱學斬﹞

按本宦孝友刑家眞誠動物潛心經史蚤已晤對乎聖賢玄觧根宗晚更印心於濂洛稱人之善不啻若巳憂世之情頻見乎辭言一軌於中庸功惟期於實踐命名著述無忘崇正之心作社甄陶庶幾弦歌之俗誠聖學之有禆而人心之永賴者也

○桐城縣惇請鄕飲介賓二人

耆老童﹝自澄﹞

耆老戴﹝藎﹞

耆老童﹝自澄﹞

按耆老童崇正學而百折無回守淸操而三公不易斗室春風居然孔顏之樂江濱弦誦想見鄒魯之遺親炙者不期而醉心聞風者相率以慕義誠所謂眞不絕俗而善可及人者也

耆老戴﹝藎﹞

按耆老戴矢心力學寡過禔身家鮮擔石之儲弦歌未絕於耳身遊勢利之所淸潔不染一塵眞上古之遺民而一鄕之善士也

○又布衣朱﹝正色﹞

按布衣朱天質溫醇躬行眞確修身以孝友爲本講學惟篤實爲先士類共推其賢鄕人允化其徳蓋表率巳端而令聞有著者也

○吳江縣惇請鄕飲大賓二人

原任江西右參議王﹝諱錫命﹞

原任許州知州周﹝諱兆南﹞

原任江西右參議王﹝諱錫命﹞

按本宦立朝淸介金畏四知處家孝友祿仁三族直伸所志而遺榮是甘雅意素絲而鉛華不禦屢辭薦剡於當道重絕請托於公庭眞縉紳之髙蹈乃吳會之翹楚也

原任許州知州周﹝諱兆南﹞

按本宦身承閥閱志謝鉛華仁厚秉心淸平蒞政知許州而平冤抑之獄判杭郡而郤織造之金薦剡方馳急流勇退養髙林下望重吳中誠閭右之坊表而末俗之砥柱也

○吳江縣惇請鄕飲介賓四人

封君趙﹝諱世美﹞

耆儒張﹝金﹞

耆儒張﹝思載﹞

封君趙﹝諱世美﹞

按封君趙緇銖必謹素履巳見其心誦讀自閒公庭罕識其面代白親冤永懷吉翂之至性力周兄乏庶幾薛包之遺風家庭式爲典刑鄕裏稱爲長者

耆儒張﹝金﹞

按耆儒張立心純朴志行端方辭中貴之遺金郤直指之請見髙潔有聞而淸芬可挹者也

耆儒張﹝思載﹞

按耆儒張遊神誦讀備行淳良事父可追嚙臂之誠侍兄不減問寒之意誠內無愧於其親而外有聞於其友者也

◆旌善類

一帖仰鄕正致敬沈處士

一帖仰鄕正致敬汝上捨

一造廬躬候張耆儒

一牒行儒學禮送諸賢士

一差義官致送各宦候啟並告示

候曹三尹啟

候韋三尹

候朱倉使大經書

與上捨寧存希繩武啟

與上捨吳定所士端啟

給各耆老帖

故牒儒學

與毛茂才以燧啟

與吳茂才國禎啟

與耆老平宰書

與耆老徐鼎書

與耆儒皇甫照書

與耆儒黃甫澧書

關水利衙優卹節義之後

關水利衙給賞孝義

○一帖仰鄕正致敬沈處士

吳江縣爲表揚潛徳以立矜式以端風教事照得本縣甚慚涼徳亦具民彛有懷賢士之標不勝髙山之仰夢想誠切願見久虛徒爾寤先民之範於遺編寄執鞭之心於異世卽今待罪松陵謬司風化每思身事賢人長者以矜式子弟激勵頹風近訪得處士沈先生諱汝和道慕前修心遊太古棲遲衡門之下教授笠水之濱𨿽學術未見厥施而持守一出諸正椒蘭之性素定於天冰雪之操不淄於俗一裘見客經三十載以如新七畝遺田歷六十年而日削家無擔石操瓢簞而養性自怡居有敝廬歷寒暑而讀書不輟一介不苟百節無虧孝同徐子之純行媲伯鸞之美生平得力主曾子之不欺白首姱修眞武公之好徳允矣儒林師表鄕國典刑卽束帛蒲輪之禮竟虛於淸朝而父事兄事之誠可忘於下吏爲此帖仰冠帶鄕正屠大化卽賫扁額一面【扁題廉貞逼古】衣葛一端褐布一端冠履二事白米山茗鮮肉醇酒菓蔬薪炭親送本宅以表本敬事之意蓋繼粟繼肉有司之分宜然授粲授衣同然之心自昔義爲可受願先生無以例辭本縣將俟邑務少暇棹舟百里親造廬拜見先生仍俟後鄕飲屇期同該學惇請借重賓席以光大典抑本縣有願焉獨爲君子古人恥之盛徳之人所居則化今世風日降民徳無良喪盡良心如癲如醉仁人君子立乎其前必發大慈憫心急爲呼醒且先生誠心淸節遠近素孚一動一言信從必眾惟願善不獨善諭誨鄕邦期挽澆漓之風共成淳厚之俗豈惟地方蒙惠卽司教化者所爲倚賴不淺也仍仰鄕正傳諭父老子弟等須體本縣崇徳之意莊事先生進見必敬勸諭必從各思良心原同儀刑具在過喬木而必敬矧吉人之在前聞余風而思興況裏居之相望本縣徳不能率誠不能孚幸爾之鄕自有沈先生矣倘有自甘不類寧不畏彥方知鄕正�爲本縣徧傳此意無忽須至帖者

○一帖仰鄕正致敬汝上捨

吳江縣爲表揚懿行以昭激勸以淑民風事照得行必始於惇倫名莫榮於行義慨自世風不古習俗益偸太和之气盡漓而家庭手足之間戾沴先積秋毫之利必析而濟貧捐負之義寥絕無聞何其獨無良心言之眞堪疾首本縣謬司風化圖所以勸俗淑民夢寐徒勞罔臻實效蓋涼徳無能表率空言不足感孚每思履和蹈義之人得身事之用以矜式小民激勵頹俗今訪得上捨生汝君諱炌怛厚慈祥眞誠願恪詩禮克惇乎世業操修無忝於人倫友愛二兄同居無間教育諸幼卒業有成焚劵而惠普窮檐賑荒而恩沾枵腹罄產以脫族黨之罪不掛齒並不存於心捐金以散饑亂之徒辭其償並欲掩其事無徳色於饒盈之日冺慍心於窘乏之時見惡若淄有諾必踐允矣恂恂君子藹藹吉人乃其兄汝諱燦汝諱煒皆賦性謙和宅心謹畏啟口而吶吶似不能出舉足而惴惴如不敢前對下隸嬰兒如見大賓處暗室屋漏如臨廣眾𨿽橫逆時至而未嘗屑校一人𨿽貧窶備嘗而終不苟取一物足迹不入城市行誼可式鄕閭元气孕於連枝和風生於一室尢爲天倫之樂事更摽人望於徳門夫以民徳無良之時得純行髙義有如汝君本縣秉彜好徳之心何能巳巳爲此帖仰冠帶鄕正陸道通賫扁額一面【扁題一門元气】衣幣三端白米烏薪鮮豚醇酒親送本宅以表本縣兄事之心本縣將以省農問俗之日便造廬存問或請相見於公所以詢民瘼待後鄕飲屇期仍惇請借重以光大典抑本縣有願焉獨爲君子古人恥之今北乖戾無義之民陷溺旣深茫不省覺有仁人立乎其前必發慈憫心急爲呼醒設使以醒眼觀狂醉之人卽如以潔身入塗炭之內心則何忍而身亦豈能自安乎願汝君善不獨善廣勸斯民約子姓永葆其淳無使以文而滅質挽族裏共歸於厚務期澄濁以同淸豈惟地方蒙惠卽司教化者所爲倚賴不淺也仍仰鄕正傳諭父老子弟人等須體本縣崇徳之心各動緇衣之好且思良心一點人所同然爲善芳模卽此具在見汝君兄和弟順想亦侈爲美談何故自甘於憤戾見汝君重義輕利想亦傳爲嘉事何忍自卽於貪殘無謂汝君以好施而致貧須知義命宜安爲善最樂無謂汝君抱潛徳而未耀須知勢利易盡積善流芳倘肯仿徳而行卽是古風可返父老其爲本縣徧傳此意無忽須至帖者

○一造廬躬候張耆儒

吳江縣爲崇尙淸修表揚醇行以立矜式以勵頹風事照得人心不古醇朴漸雕世道日波孤貞斯邈本縣曩從家食竊窺用世諸君子見純心淸節髙�標持者誠不勝景仰之心間亦有家庭之論誼巳乖世路之機關獨熟苞苴芉牘心計誠勞窺瞷阿承須眉可愧豈世味之染人滋易由家修之節槪先虧蓋其口誦聖賢心懷貪鄙目執方爲迂矯以蕩檢爲圓通浮沈聚散大類陽鱎而行巳立身甚慚介石聞之長者云胎驚之子必病癲狂做秀才正結胎時也結胎如此知用世必無可觀秀才且然卽凡民可無論矣三吳禮讓彬彬士知矜重本縣叨蒞斯土思髙雅淳朴之士得身事之用以激發人心轉移風俗稔聞耆儒張諱金會意淸貞立身介特迹絕公室孝洽親幃寂守孤墳對竹梅以寄慕煢居陋室托詩畵以怡情重交而久敬不渝輕利而負欺不校饒有古意允矣醇儒試撚其一節而觀如妙墨自寶中貴不得污以金恬退自甘直指不能目冓其面獨醒於眾醉之內安坐於狂走之中𨿽細行具見深衷卽一端可槪大致潛光未耀不克表素絲之節於世途乃守貞不移亦足愧膻慕之風於末俗本縣曩者深用慕悅曾惇請鄕飲以光樽俎今恭備扁額一面【扁題雅尙淸醇】衣帛一端白米山茗鮮豚醇醴菓蔬薪炭親造廬問候以明本縣崇髙有在之意愛敬無巳之懷爲此出示曉諭爾民知悉須至示者

○一牒行儒學禮送諸賢士

吳江縣爲禮敬賢良以端士習以崇風尙事照得教化托始於膠庠風俗轉移於多士乃者明經帖括�云射覆之資詠勺歌雍莫識好修之地文章道徳判若兩途制行存心指非急務其在卑瑣齷齪之輩旣巳沈淪顚倒於勢利而莫可醒呼卽彼髙明穎異之人亦復馳聘炙轂於才華而自雄得意或肆其儇薄輕浮之習或越於倫常軌物之閒轉習轉迷恨長夜之何旦愈流愈下將砥柱之無從蓋身未出門巳知非第一流人物及名叨登籍恐難做第一等事功胎驚之諭良可味也本縣曩從家食抱嘆巳深嘗私謂制朴之條代𨿽有降然使廣厲學宮者不失選舉之微意潛心誦讀者庶幾孝廉之遺風則世道猶有借以維持而人心倘不至於淪胥比今本縣承乏於玆忝司風教𨿽標表莫樹用深涼徳之慚而聲气相求寔切中心之願閒者內畢一念之誠外詢同徳之好卽窮鄕僻壤逸叟遺民苟在見聞咸用惇尙或表父事兄事之意或致授衣授餐之忱況多士譽髦一邑楨幹王家更與本縣事共朝夕而情通一脈者乎且玆松邑實甲三吳風聲永樹於名紳表率更端於師範士多行巳之恥人懷拔類之思眞英賢林立而豪傑比肩之地也今除本縣耳目未逮漸次廉訪外實訪得本學生員顧曾玠孝友天成淸淳自質承嚴訓而步趨必謹允矣子之象賢奉慈幃而湯藥躬嘗庶幾親能養志卹寡姊無嗣立其後盡所遺之厚貲諾亡弟遺言撫其孤不啻若巳之自出事兄克惇恭讓歷艱險以不辭處世惟篤眞誠𨿽久要之難變信義明於鄕裏溫和洽於宗盟此於人道之大端根本巳稱無愧卽彼郤聘之細事廉貞亦覺可觀卓有先民之程足爲後生之楷生員寧接武孝義根衷端凝具質懷恩嬸母謝鄕試而服心喪以三年奉命叔嗣籍筆耕而勤菽水於朝夕取予嚴於一介然諾重於千金同气諧和足徵克恭之善一門雍藹想見刑於之風謂聖賢爲可師卽笑言亦無苟屹如玉立尺寸必謹於躬修蘊若冰懸臧否不輕於口吻惟燕處而隋容不設𨿽狎暱而敬心常存質有其文才配夫徳允矣淸時之選誠哉廊廟之珍生員金志道端良賦性耿介持身孝悌有聞於家庭詭隨不同乎流俗思嚴父戀慈幃孺慕如一日撫幼弟翌孤侄教育無二心好義輕財周貧濟急力扶無告每公道矢於言辭事遇不平卽正气呈於眉睫庶幾公正之士綽有仁讓之風如此數君子者並隨性近各具成章大都根於眞純出之端確將今日之家修若是卽他時之作用可知本縣得之見聞不勝嘉樂爲此牒行該學煩將本縣所備書儀三封折燈油紙筆恭用名帖差吏分送諸生以明本縣崇尙有在之意愛敬無巳之忱惟願諸君子自今以往各懷夙夜終譽之心更抱獨爲君子之恥益肆砥礪共相勸成自古豪傑仁賢處則表率一鄕出則匡扶宇內此自爾諸君子素志其尙勉之以副本縣惓惓至心則盡洗浮風一還古道端有賴於諸君子矣乃又有進於是者本縣今竊有志而未能倘諸君子心有同然願以異日更相證可爲此具牒須至故牒者

○一差義官致送各宦候啟並告示

吳江縣爲優崇善類以立矜式以惇風化事照得邑有縉紳猶衣之有領禬射之有標的也可儀可象官司用刑如矢如砥小人所視本縣承乏大邑於玆數年自慚涼徳之身謬從大夫之後其間朝夕淸光左右規矩在縉紳先生或淸節髙標淩霄貫日或純心懿行質玉相金本縣親得從事下風奉爲師保𨿽心漸於形穢亦神惕於仰髙蓋誠竊有厚幸矣乃亦有資未逢時身名逃於科甲位不配望品秩等於陸沈其在職無愧官箴而居鄕不忝士範本縣心披令質耳飫芳聲但其遠迹鄕村希蹤城郭身不得以常親者蓋亦不乏人焉本縣好徳一念竊自性生玆聞長者之風不勝執鞭之願特備扁額束幣羊酒下程之儀分遣官吏恭致各宦問安用表本縣敬事無巳之心崇尙有在之意除仰官吏行送外相應出示曉諭爾民使知令徳惟馨苟行巳之無愆豈必位登樞要世風𨿽降倘醇朴之不琢卽如身到羲皇誰不具此良心何苦自甘弗類爲此示諭知悉須至告示者

○候曹三尹啟

恭惟門下醇衷自醞質行人孚薄仕十年苦節寧甘茹蘗歸休三徑素心不染囂塵藹孝友而刑家持淸白以訓後語稱長者門下殆其人也不佞近者詢之公平雅悉令徳卽欲親造貴廬。以遂區區願見之鄙恐煩啟居特遣人代候並賫薄儀數事用抒未將惟門下鑑納臨啟曷任神馳

○候韋三尹

恭惟門下朴茂天成通明自性不吝施予人巳向其有徳無修怨郤士共飲其淳風純自備於胸中忠厚行乎流俗更家世素封。迨老而饔飧不繼躬膺一命歸休而教授爲生。則門下之懿惠惇良淸眞淡素生平可想見矣。不佞近者詢之鄕父老之口得之士大夫之評雅悉令徳。夢寐爲勤。卽欲親造貴廬以遂區區願見之鄙恐煩啟居特遣人代候並賫薄儀數事用抒未將惟門下鑑納臨啟曷任神馳

○候朱倉使大經書

恭惟門下耿介植之天性眞醇卓有古風半職淒遲巳知恬退之槪居田教授想見淸白之操飯蔬食以終身。擁縕袍而獨立無隨無詭不忮不求眞太上之遺民。一鄕之善士也古人云不知其人視其所與竊聞臨川李公髙標屹若淸風穆如眞爲盛世麟龍人倫冠冕門下以中表之親甚爲禮重夫能取賢者之禮重卽生平之槪可知又必待禮重而後得亟見卽介特之行可睹推類以觀不佞益知所崇重矣區區好徳一念出自秉彛近從父老之傳士夫之口雅悉門下之素不覺醉心卽欲親造��以遂願見之鄙恐煩啟居輒敢遣人代候並賫薄儀數事用抒未將統惟門下鑑納臨啟不勝神馳

○與上捨寧存希繩武啟

恭惟門下剛方守巳孝友刑家信義不忘乎久要經濟每懷乎後樂論議慷慨興愧媕阿之流素履怛平持超奇靡之習中行獨復昆季二難求之松陵似鮮其匹不佞雅勤延佇心切愛慕久矣玆特恭候左右用致不腆以抒一念之未將惟門下鑑存無任懇祈

○與上捨吳定所士端啟

恭惟門下玉韞含光風淸披惠承世徳而聿修箕裘克紹卻幸竇以自矢瑕璺無生理法斤程義方夙著不佞近者得之士夫之月旦廛閈之輿聲雅悉令徳不覺醉心敬用恭候薄致不腆以抒一念慕義之意惟門下鑑存無任懇祈

○給各耆老帖

吳江縣爲惇崇良善以副嘉樂以明優禮事照得旌善惇良恆關風化秉彜好徳實所同然本縣頃者承乏於玆謬司風紀一念樂善之意時切於衷今除前訪有諸賢巳經表崇問候出示曉諭城邑鄕村外續訪得耆老沈誥朱履文董道衡張思載【各事實�入請舉類】又耆老申思稷吮父之癰而哀毀骨立痛毌之沒而哭泣喪明讓金割產特隆同气之恩周急振貧莫計室家之罄謹嚴作訓恬澹禔衷耆老顧爾察身處饑寒而行優孝弟業攻章句而名著鄕閭退讓有古人之風恬靜絕市城之迹耆老徐應召溫柔有讓信實不欺處貧而心自怡至老而守彌潔老耆老張思鼎淳朴未雕眞誠獨抱戶庭不出堪稱栗豆之遺丘壑自存終鮮城郭之迹門多吉士夙有善根耆老皇甫朴寡欲養性守拙保身無爭以睦鄕鄰善處以全倫誼行不必異不失赤子之心年巳稱髙猶有嬰兒之色耆老屠大化賦性眞誠存心長厚家庭有好禮之風裏閭誦驟施之徳耆老秦楷家庭孝友志行眞誠庶幾然諾不侵之風彷佛謙恭好禮之度處橫逆以不報持儉約以居盈實本縣所嘉與共事視前一體惇尙而用以表率鄕裏摩勵風俗者也今本縣離任在卽緇衣之好無巳於懷爲帖仰官吏卽賫扁額一面書儀一封恭送本宅以致本縣崇尙之意須至帖者

○故牒儒學

吳江縣爲禮敬賢良以端士習以崇風尙事照得教化始托於膠庠風俗轉移於多士今除前訪行優諸生牒行該學恭備禮儀分送外今續訪得生員毛以燧吳國禎並皆溫克禔身淸淳履素可以消忿悁之陋習而畱恬澹之眞心者也本縣今巳各具禮儀差人恭送外相應牒學知會爲此合牒儒學煩爲查照施行須至故啟者

○與毛茂才以燧啟

恭惟門下誠心爲質雅度可親庭闈有孺慕之風塤箎藹旣翕之樂更屏情於華冑惟惇樹乎素風不佞躬覿耳聆心用忻洽敬特遣候用致不腆以抒一念慕義之意惟門下鑑存無任懇祈

○與吳茂才國禎啟

恭惟門下淸意自澄素心不染堅忍頓忘乎嗜欲孝友不慕於名稱居然林壑之風永矣太古之味不佞耳聆芳聲不勝欽慕敬特遣候用致不腆以抒一念慕義之意惟門下鑑存無任懇祈

○與耆老平宰書

恭惟門下脫迹世紛潛心理窟刑家無闕而妻子皆樂善安貧擇友有方而師資並名儒碩徳衝恬見於气象和易以爲襟懷不佞得之耳聞有欣如面覿者敬特遣人奉候薄致不腆以抒一念慕義之意惟賜鑑存不勝祈懇

○與耆老徐鼎書

恭惟門下躬行介特性質淸淳曲意而供庶毋之歡心破產以承族叔之顧托展孝思於廬慕不輟暑寒端軌範於燕閒無苟言咲不佞得之耳聞心用忻洽敬特遣人恭候用致不腆以抒一念慕義之意惟賜鑑存不勝祈貇

○與耆儒皇甫照書

恭惟門下孝友天成恬澹自性周人之急不憚多方以轉移律巳之嚴未輕一介而苟取立心忠厚與世眞誠片念不涉於虛浮終身惟甘於窮約不佞詢之輿稱深用嘉悅敬具不腆用致候私伏惟鑑存無任祈懇

○與耆儒黃甫澧書

恭惟門下無憂無悶以詠以觴稱物平施嚴一介之取予久交能敬重惟諾於兼金日掩柴門不踰半畝之宅心傾國士能識千里之材久爲黌序之白眉今作竹林之皓首不佞得之耳聞深用忻洽敬特遣人奉候以致不腆少抒未將惟門下鑑存無任祈禱

○關水利衙優卹節義之後

吳江縣爲優卹節義之後以延祀緒以妥貞魂事照得表節揚貞自當首被於窮族存孤卹寡並宜加意於�人本縣訪得節婦陸氏系

妻陳氏系生員沈嘉言之妻巳經扁揭表揚外更查二氏之家後嗣零丁家道衰落煢煢弱息不絕如綫本縣得之耳聞不覺憫然怵志倘不爲之酌量賑卹令其有以得存則貞節之魂不終爲若敖之鬼哉查有勝墩官田內租米每歲各撥四石以給二氏之子孫卹其貧苦以永二氏之祀仍各給帖備照外相應開會爲此合關貴衙煩照來文事理將發來帖二張並喚經管勝墩官田業屍照數將米撥給二氏子孫收領各取領狀附捲附捲查照施行須至關者

○關水利衙給賞孝義

吳江縣爲給賞孝義以明激勸事照得孝義之性至愚不遺賞勸之條𨿽賤必逮本縣頃者訪得居民沈忠沈孝故身執工萟之人耳乃能竭力奉親終身不倦兄弟一气彼此和愉𨿽其所以事毋者如進香割股穿肉燃燈之類有乖聖賢之經聽邪術之誘非孝親正道然推�一念報本隆生之心至眞至懇之處𨿽讀書明理之人反有遠不相及者又庾鸞及其妻春茶系張思逵之僕婢也逵早卒家止田五畝鸞與妻苦作以奉其主毌與所遺孤女未嘗一缺衣食迨王毌沒徧告族人賣其半以給葬事畱其半以畀主所繼嗣更脫身自嫁其孤女凡簪珥衣飾亦皆粗備因移居與相近值女所嫁之夫衣食不能自給鸞夫婦每日挈飯餉之並養其一子於家蓋未嘗自得一飽也大約資費出於鸞者十三而出於妻者十七鸞今死春茶尙在𨿽云僕婢賤流乃其忠義一念無間始終以至逮於所生而猶惓惓不置若是則其大義堅炳又安得以一僕婢而少之乎本縣廉訪逮及不勝嘉與將漸次賞勸以爲激勵人心轉移風俗之一助乃頃叨遷轉未及舉行爲此關行水利衙將發來花紅銀四兩給賞沈忠沈孝並煩勸諭化導破其惑溺使知爲孝之道自有正經而不在於此又花紅銀二兩給賞庾鸞之妻春茶仍將勝墩官田租米歲給四石立案該房養贍以終其身俾我父老子弟鹹知良心苟存𨿽愚賤末流不廢誦說倘天理滅絕則聰明知巧之輩反不如渾朴未雕之人富貴軒冕之徒其有愧於匹夫匹婦多矣及今一行給賞盡可令人猛省須至關者

查以上行送禮儀給賞銀兩原非本縣自行捐俸因儒學呈詳有入官贓若干就此盡數支用之

●附居官水鏡

禁諭類

批參類

覆解批語

◆禁諭類

牌行五城禁飭騷擾

票行府縣五城禁申紙贖

○牌行五城禁飭騷擾

南京刑科爲地方事照得京都人命甚多其中有眞正毆死者有情急自盡者亦有無故輕生者本衙門舊例據稟批查近訪得京城司吏胥藉此勾攝索詐以眞作假以假作眞人犯被虐無伸多致喪家坑命種種獘端不可枚舉若不申飭爲害日甚除以往不究外爲此牌仰中城五城官吏以後凡遇一切人命照常稟報本科一槪立案不批候有冤抑具告方批查審不得藉以報科爲名擅便勾提人犯生事害人凡因貧因病而輕生自盡別無他故者聽屍親領埋不許攔阻至於乞丐倒死當時移埋方行報知不許停畱一刻如仍前借端生事擾害地方該司輕者戒飭重者參論吏書提究坐贓配遣決不輕貸

○票行府縣五城禁申紙贖

南京刑科爲公務事票仰應天府江防等四廳上江二縣五城兵馬司凡奉

一本科批行一應詞詳事件據理問斷曲直罪應配遣以上者聽本科批行參送或批申別衙門罪止於杖者免擬一應贓贖本科並不支取其有別衙門並行俱歸入該衙門項下不必入本科項下分銷呈繳原詳仍要聲說開銷明白毋得違錯未便票行五城免揖

南京刑科爲公務事照得各城官舊規於每月二十九日赴

本科應卯此後臨期免揖以責成實事卽爲定規仰各遵照毌違

◆批參類

上元縣申解吳鶴等人命一起批語

○上元縣申解吳鶴等人命一起批語

負傷自盡相驗旣明若謂無證無執槪置不問國法幾於弁髦矣且咽喉腦後之傷旣曰纏擾又曰八字旣曰交匝又曰不交匝此仵作以屍爲奇貨遊移其詞索重賄也若然生死之柄在仵作手中矣仰縣虛心訊實詳驗屍傷生者固不必株連此者亦豈宜飲恨仵作報傷不一亦宜審定眞情究罪示儆具招解奪

◆覆解批語

鮑元人命一事本科非有意深求第事必審得眞僞乃可酌量矜疑從輕從出今眞情愈審愈晦而錢神之有靈亦愈蓋愈彰矣鮑元徧體重傷定非鬼擊�二相毆之情無論是否眞確期旣懸隔事不相蒙不得借辭以啚抵鮑元有妻有族棍之鮑國臣非孤客獨身比誰人相毆妻與族眾豈不知情而一味含糊莫知端的豈一杯水可洗卻屍場數句浮言可將通都廣眾指視共加之事化爲烏有乎若然則我輩戴進賢冠號爲祿衫大人者皆作木居士而孔方可恃者皆得艸菅人命矣事關人命無容艸艸仰縣參送法司究罪取批驗繳

江防廳解到潘崇禮等人命一起親審參語

上江二縣申解潘文學等騙害眾人一起逐款親審參語

再鞫陸天瑜等被害一起參語

行上江二縣革黜生員潘復禮批語

上元縣申鄭文相等指官嚇詐一起親審參語

江防廳申詳批語

江防廳覆詳批語

西城髙兵馬詳報敖科等人命一起批語

比較未完敖科一起批語

○江防廳解到潘崇禮等人命一起親審參語

審得潘崇禮因賭毆殺胡尙泰徧體皆傷肋骨斷折其死出限外者蓋由尙泰年甫二十气甚壯實而此無他故屍有折傷一抵何疑律例允合此萬耳萬目之所彰昭萬口萬心之所痛快崇禮卽有喙三尺亦無容自解矣獨謂崇禮與其父潘文學及其弟生員潘復禮麼■﹝麻外骨內﹞三豎耳乃積惡貫盈旣罹天网而彌縫布置使鬼通神賄買仵作用銀至於五拾兩使非屍親胡承龍挐獲其隱藏之折肋反將借此一檢以洗身漧淨反噬多人賴天道之有知始頓乖其本計然罝獸尙有餘力合攻猶不能支鳴怨諸人更受慘楚潘氏之能於此槪見本科查文學素慣串結刑廳書辦栽訪害人復禮倚恃衣巾凡兵馬佐領等官百方結納至有爭訟小事則頤指卑官惟所魚肉大事則或行賄賂或托居閒每告必嬴所當必破父子兄弟自生平以來未嘗敗北而崇禮乃卒困於此眞天意非人力也本科於此一事原非深求止據江防廳兩縣前後申由審單逐一參閱中間情節原自了了江防初申由云崇禮以賭致此人命夫此人之法有二曰毆殺曰自盡自盡之款又有四曰自縊自刎服毒投河尙泰於自盡之四者�處一焉若非毆殺該廳何所見而坐之以致命也蓋巡視衙門之審逐屍毋【在尙】兩造雜陳事可辯餙之日江防廳之復審多狀在時久事著眾口騰沸之時是胡尙泰身此之由該廳至明洞燭巳悉而不遽坐之以毆者蓋以好生念重寧失不經詳味以賭致此人命六字非虛非實可重可輕正見畱心原非艸艸本科批由之日於此句逐字加圈則今日之審出眞情於該廳止有淺深而非有同異矣此可以破疑者一江寧縣檢屍仵作侯爵俱報無故比折肋旣獲始供出多贓再報傷於江廳共十六處俱微紅色夫微紅色輕傷也今查屍單所供十六處者自某處連某處第一根肋骨起至十幾根止舉槪言之傷實徧體夫行毆者止用拳腳何於徧體之內皆用輕腳輕拳而獨狼打一處以折其肋且仵作認贓之後仍宜對屍報傷而信口供稱遂確指爲定案豈侯爵之心如刻板記憶一毫不差覆檢之口如印紙前後一毫無少異乎今本科親審覆檢仵作史應文張舉等供稱多紅暈重傷因受賄妄報史應文正檢得銀貳拾兩張舉幫檢得銀五兩則侯爵之初報未可遽信爲眞而該廳申由亦槪不及微紅色三字是該廳亦旣疑於此一節矣此可以破疑者二據江防廳申由云左肋第十一根肋稍打斷一寸三四分此肋骨的系潘有剛打斷夫潘崇禮主毆者也有剛崇禮之僕與朱二等助毆者也混毆之際拳腳亂加卽被毆者亦不知孰輕而孰重有剛原未執持他物空拳豈遂折傷而崇禮自認系其踢斷此說猶爲可據及弔查該廳親審原單止寫姚保供稱潘有剛助打並無折肋系某人打斷雲云本科親審姚保云與尙泰小弟六十兒一見叢毆慌忙回報下手輕重實系不知朱二直供崇禮踢傷朱四供三人混毆崇禮獨狠則有剛打斷之說不知出自何口證以何人夫尙泰此於限外擬抵全在折傷一字那移枉縱非小如使求崇禮之生不得而必欲生之畱此辯端爲彼活路捉有剛爲將來替此之鬼是崇禮自殺一人不抵又代殺一人以附益之寧不生此含冤乎然申由與審單不對則字語增減當以審單爲的據再弔查兩縣續審供單又云朱二朱四助打並未及潘有剛一字有剛又不在助打之列本科再三詳審有剛助打實有之而坐以折肋未免過寬崇禮矣此可以破疑者三此一事也中間情節甚是參差本科原不欲發揮明白第人命甚重大辟非輕一毫未妥含冤非細仰上江二縣另關仵作覆行檢審研究未盡情節具招詳報其陸天瑜盧萬鍾及一干被害人等所告情詞與此事原不相蒙本科另批審斷不必並入此中以至互混也速繳

○上江二縣申解潘文學等騙害眾人一起逐款親審參語

潘氏父子播惡畱都諸人憤極冤深一朝始求件泄今兩縣會審未究出騙害事情被害諸人反受累受刑槪擬徒杖水深火熱冤憤愈沈物不得其平則鳴無惑乎諸人之嗷嗷赴愬也比本科親審情詞無一不實嗟嗟一夫含憤可以飛霜矧此眾怒如焚豈宜終使遏抑查縣審單供狀內止劉光裕杖擬爲宜盧萬鍾擬徒似過諸被騙公舉之人槪不宜濫擬杖罪仰江寧縣照後開各款應究擬者招報應追斷者取領繳查其陸天瑜一起事體重大摘出發理刑廳研審另結

一審盧萬鍾首告潘文學父子騙害一起一因吳志貴告首其子兵馬司審出賭慱之情連及萬鍾弟盧文臣而潘文學與潘復禮父子就裏生姦指稱打點索文臣出銀貳拾叄兩置酒講和免解此事之共見共聞者也審置酒止費銀陸兩余系文學復禮父子局騙一因賒紬陸疋值價拾貳兩伍錢取討爭嚷潘復禮率家人登門打毆將萬鍾揪打拔須至盧萬鍾所首打點銀四百兩之說𨿽涉誣捏亦有情故蓋文臣花費本銀數百兩皆由潘崇禮潘復禮局賭所致共賭者範士奇潘士元和尙松霞宗室齊明宇而復禮兄弟其魁也費銀之說有由第不宜駕言於打點以聳聽文臣懼賭慱之幹礙及已並受刑責遂謂費銀與潘氏無干事有眞情與裝誣啚陷者稍別又據江防廳申由盧萬鍾種種罪惡任栢首告等情及審萬鍾原未被訪亦無罪發脫逃之事查理刑廳假批詐財卷一宗萬鍾止問杖結捲再行理刑廳查審回文並無別項究罪已未結文卷任栢稱系至親原無首伊過犯等情罪難懸坐未可深求姑直就事論事量情定罪可矣仰江寧縣追斷究擬詳報本科詳觧原批審衙門

一審潘文學潘復禮恃彊挾詐騙害商人一與之爭卽捏誣以啚反噬往往得慣難以枚舉萬曆三十年間乘家人潘勝逃走遂起意騙人借詞搪抵其有柔懦不敢與校情願止收一半者文學父子猶隨意量還之儻謂血本難拋必求全償則分文不與反百計以求必勝計騙過沈鳳紬價肆拾伍兩捌錢騙山相紬價叄拾兩叄錢肆分騙周應鰲大紅縐紗價壹拾伍兩伍錢騙葉應春銀叄拾捌兩貳錢捌分柳應麟銀拾玖兩柒錢陳乹銀拾貳兩伍錢皆以逃僕借口及審鋪系潘復禮開張潘勝不過供役凡賣紬疋由主登簿倘有數目不明實時淸算查理豈有主人管�持籌容一僕花費紬價數百兩一毫不知迨其脫逃乃始察覺者若謂拐紬以去則罄身獨走挾帶幾何騙賴無端一觸便了被害人等又俱稱潘勝非實逃走乃其父子巧生姦計故意擺開以騙眾客此一姦人慣弄之伎倆也逋欠經時𨿽久苐原系騙賴憤久更深潘氏家又多藏與家貧欠債者情異仍應盡數斷給以平眾憤又另欠沈鳳會銀數多姑照縣斷追銀拾玖兩叄錢欠陳乹會銀拾貳兩伍錢約借錢兆貞肆拾兩並應斷給又欠錢兆貞會銀玖拾余兩系潘崇禮項下念其巳罹重罪減半追之仰江寧縣將潘文學收監嚴追本科仍不時提比

一審陸永魁與文學姐夫唐文朝同夥合本販紬入京發賣文學妬永魁生意之盛也乘其貨之未到令飬棍兪奉梅周文輔誣告漏稅騙去銀捌拾捌兩系文學父子與二棍瓜分後永魁疊告兪奉梅巳遠遁莫知所往而永魁尙在文學計中不知其從中作祟也比後情形旣露永魁畏勢箝口今當天敗之日乃敢同眾共攻事情甚眞可恨極矣今二棍未獲量於文學名下追斷瓜分入巳之贓計肆拾肆兩付永魁收領

一審王信借過文學之壻劉光裕銀伍拾兩巳還過本利壹百貳拾伍兩矣文學父子尙欲吞占其房疊告不巳尙有一點人心乎今追借約入官塗抹附卷一姜文舉所告房屋事情江防廳斷給拾柒兩量減斷柒兩止追拾兩給主

一審朱天喜之主朱廷賓置有小房叄間妻故無嗣業應天喜住受蓋生前情意相關此後香火可續非他姓所得而占也劉光裕廷賓之姨丈以住房相連有意吞之毆詈啚逐亦恃潘氏父子之凶彊故耳�裕照江防廳杖擬房仍天喜承受

一據江防廳申由鄭及時佯推故入四字眞推見至隱本科覆審亦覺其有陰陽反復左投右投之情第原未受贓無罪可議若欲據初情以唆告論罪則人命旣確扶唆者𨿽私亦公倘必以此繩人則凶犯之有財力者皆得幸逃天网而孤兒寡婦莫敢幫扶生死冤憤無復可伸之望矣至於景夢龍公舉狀詞字字刻骨語語眞情蓋身爲牙行而目擊客商之受騙亦其利害切已不惟公憤同然尢不宜督過以杜直言首惡之口也以上諸款除盧萬鍾一起招報本科並申解原批解審衙門余俱省發免解

○再鞫陸天瑜等被害一起參語

細審陸天瑜等被害一起令人嚙齒指發嗟嗟以都城之內而虎狼噬人若此眞神人所共憤者也陸天瑜曾學詩陸履泰陸履吉陳建中黃敬橋�弘業潘士元錢兆禎錢秀等皆賣絲紬鋪戶營什一之利以爲生者有何過惡可煩直指之霜威而潘文學潘復禮父子妬其同行分利又兼有睚眥欲報蓄姦啚害非一日矣禍因劉內官王百戶奏請丈量艸場欲魚肉八縣而朱江院與兩院力制之使不得逞按院令何推官訪揭惡黨何推官巳獲眞棍馬夢林將帖送與劉璫徑放而刑廳書手馮遇春與潘文學父子原系同惡相濟朝夕共謀值此事機遂商祕計謂借此一网可以打盡諸紬戶實時共分肥潤過後可獨占當行也暗將諸人開揭送院後遂指稱打點吸髓剝膚索陸天瑜銀叄拾兩羊絨貳疋值價拾柒兩免其復解院審索曾學詩銀陸拾貳兩遂破數百金之產憤欝以此止遺孤孀索陸履泰銀一百零二兩金花二枝並免見何推官索陸履吉牙人九个古畫四軸銀五十兩亦免見官履吉費盡本銀逃走避債陳建中止出銀五兩錢二千不滿所願坐贓六十六兩監追二載方完黃敬橋止十八歲亦在訪犯之內索去銀八十三兩亦未到官柳弘業以不肯與銀遇春囑官生怒別犯贓多者問杖弘業�少者問徒以致憤欝而出不肯回家見父錢秀審巳無干亦索去銀四十兩紬貳疋免其坐贓覆究潘士元卽文學之侄文學所欲甘心平素畏叔如虎者也原牌止塡混名潘大潘士元以非的名不認次日卽注潘士元之號潘侍椿索去銀拾兩錢捌千文紬肆疋免其解問內陸天瑜陸履泰潘士元陸履吉銀兩俱潘文學潘復禮過付瓜分而諸人賫發差人呂斌銀多寡不等不在此數呂斌巳將別事問遣罪無可加止宜以逃軍加哨解發至於潘文學潘復禮馮遇春不可不究贓重擬者也再審同謀分贓之人馮遇春供報金潭被害人等又謂金潭並未謀害呂斌供報馬銳文賢陳國漢皆應並究仰理刑廳再行確審並細究未盡情節依律定招以泄生此之冤以快萬人之憤此系造訪局騙陷害良民海內一大異事也嚴究速報

○行上江二縣革黜生員潘復禮批語

潘復禮倚恃衣巾害人徢訟查往時案卷刻捐皆其的名父子兄弟一門肆惡惟仗復禮爲前茅也卽崇禮毆殺胡尙泰一事重傷折肋萬口難掩復�乃出名抱狀誣告胡承龍等於巡視衙門以僥幸脫网仍欲卸禍於人豈惟喪盡良心抑且蔑視國法中間用謀布置無所不爲復禮之罪不容誅矣今��抗拒脫逃蓋恃衣巾爲扞蔽而問官爲靑衿體而未免礙手故未盡法擒拿相應先革衣巾以便緝審仰縣抄批申請學院候詳申報本科仍一面嚴拿正罪結案繳

志立云先生在畱垣兩閱歲禁諭批參僅僅此數事耳而屬僚凜凜京城貼然固知治亦易行也

○上元縣申鄭文相等指官嚇詐一起親審參語

本科親審據鄭文相供稱實嚇得徐虎銀叄拾伍兩金尙仁陳於逵過付內叄拾兩系指官收受余伍兩系雜用使費於逵告狀之後卽將銀貳拾伍兩封在於逵親家黎冠處講和私息朦朧回官以致上元縣申文未得情實若非本科親鞫不惟貪污漏网反爲於逵居奇貨矣大率積書與司官舊慣貓鼠同眠以共爲魚肉小民之計每遇一事啖髓吸膏似此多端未敗露耳如徐虎者尙有義主親識爲之解助而受害巳如此矣況孑立無援善懦易欺者乎陳於逵亦非良善仗公義之人始而過付終而私和原其情與嚇盜而欲分贓者等但事由彼告發贓亦未入手姑不深罪而文相等不可不如法重懲者也仰江防廳覆審騙銀叄拾兩是否文相入巳與髙兵馬有無相干研審眞情究擬招解陳於逵系京營書辦革役立案

○江防廳申詳批語

城官串同積役枉法害人最可痛恨第爲獘巳久尙有甚於今日者就城官中賢者十之二三不肖者十之五六不肖之尢又居五六中之二三髙兵馬亦其一也尙有甚於髙兵馬者槪論積獘壠斷罔利魚肉小民因風生波吸盡骨髓其爲害尙有數倍或十數倍於徐虎之一事者今髙兵馬受贓旣確依律定罪何辭第其吐贓於本科未親審之先猶知悔愧不教而誅亦本科之所不忍仰江防廳先將鄭文相等擬罪招報並申巡視上江衙門髙兵馬另行戒飭

○江防廳覆詳批語

本科覆看得徐虎打點之贓該廳前申貳拾伍兩送髙兵馬本官於告後吐出此眞情實事也本科欲稍寬本官姑容攺過另行戒飭記過俟有再犯參處外今據該廳續申以指官擬書役遣蓋移本官之罪以罪其用事之人曲全之中不廢國法眞可謂仁術矣第書役實贓止銀五兩應得之罪不過一徒若更爲本官代罪恐不心服且貪官反得以抵飾也仰該廳仍據情定擬招報並申巡視上江衙門髙兵馬另議

○西城髙兵馬詳報敖科等人命一起批語

該司審語遊移不確情節尙有可疑仰江寧縣檢審觧報如虛痛懲原告以爲戒首

○比較未完敖科一起批語

人命重大檢審宜速查此一起本科批審巳二十五日矣該縣不卽奉行𨿽云入覲在卽當有大力者爲之梗也仰署印官作速審仍候另示【卽日祕行中南�城兵馬相驗相出屍傷塡注屍啚回報】批仰江寧縣嚴檢究招解報

居官水鏡

附錄﹕

劉時俊字勿所隆昌人萬曆中知吳江下車卽令民具沿門冊就冊摘大憝歷舉其隱罪人以爲神徵輸先分緩急賦辦而民不困公餘每微服輕輿講道學捨雅好琴瑟聲徹公廨﹝吳江縣誌﹞﹝四庫全書史部地理類都會郡縣之屬江南通誌卷一百十三﹞

