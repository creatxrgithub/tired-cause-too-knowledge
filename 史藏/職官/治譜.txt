治譜

﹝明﹞余自彊著

●目錄

敍

天

地

人

和

●治譜敍

治譜一書中丞余健吾先生所著梓廣其傳則子木李侍禦也蔡公虞陳幾亭諸君子輳成訂評參較�美譜中凡筮仕所欲知�民情胥獘賦役刑名諸政務以及上下交之節文罔不具載大抵綜法衷理而適於情道之中政之平也若莊語理道學論寧有漏義所以就治言治惠民切而除害凖固引人以功名之路而要之大道之歸此李公政成後尙以未獲早讀爲恨而先予言也幾亭謂抱利世澤物之意者苦無其方而譜正其方方從意起意主於爲善則受其祥者無疆今二公作述使人人見方而暢其美意其祥詎有極耶予胞兄璉見此深痛往治之不克副急欲摩傳柰板藏建業矢願步李公善意重梓京坊俾初仕君子人挾一冊隨舟車而習見繹之增益仁明徳政實究於百姓冀或藉此以消孽回云爾璇謹承兄願勉竣厥事仰推前輩同善之心默禱上帝好生於廣大焉謹序

崇禎己卯午日銓部驗封郎滇騰胡璇謹書

◇天◇

卷之一

卷之二

卷之三

卷之四

●治譜卷之一

中丞健吾先生余自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

楊光祚仝校

初選門

◆初選門

根柢

戒鉆營

衣服

貸負

防嫌

��交際

訪地方事

講律招

勿求先容

制禮物

送行

雇腳

任前票止人役

迎接夫馬

艱苦地方

內書算

備費用

途中關防

○根柢

一州縣最爲親民﹑服是官者﹑不惟關系民生﹑我輩終身事業俱托始於此故持身欲�������欲平。然非倉卒可至。必平時以蒼生名。教爲巳任躬率妻孥崇尙儉朴則資於官者必少凡事關吏治民生又一一畱心則得之聞見有素隨事反觀變化气質然後能淸能練能平若求之當官晚矣

○戒鉆營

一臨選時﹑制科托討簡僻地方﹑此或無害﹑孝廉而下﹑垂涎膻地﹑營求打點﹑不惟到任後爲債主所逼﹑凡事掣肘﹑且有實時物議﹑遂至削籍者﹑可戒巳﹑在京上司�官�有上司在京候見迎送﹑俱不可少﹑���不必出格﹑有一選官﹑因本府判以入賀至京﹑��杯盤表禮﹑府判曰謹拜賜﹑此可謂無益之費矣﹑

○衣服

一授官後﹑自朝祭公服外﹑止可做要緊屯絹圓領二三套﹑彩吉服不必多﹑有等少年﹑各色衣服﹑俱自京中做去﹑不知借債做衣﹑一件可當外面兩件矣﹑

○貸負

一選官時﹑有負貸難巳者借之戚裏最玅﹑借之行戶﹑萬萬不可若治下富商﹑並聽選監�﹑同選佐二﹑�不可托之借貸﹑尢不可與之借�﹑九都錢債一節﹑得巳不借不得巳少借若借債過多﹑任後爲債主所逼﹑欲濁不能欲﹑淸不得﹑最苦莫大於此﹑

○防嫌

一選後有治下納粟在京﹑卽有親友爲之先容﹑亦不可假借受饋﹑赴席談心﹑恐其人未必端﹑卽借此以愚鄕人﹑肆行無忌﹑然其中不無豪俊﹑待之不可無�﹑我輩�自處不苟接遇之間。不妨隆其禮貌。

○��交際

一選官後﹑治下士夫﹑有送下程﹑無大無小﹑一槪不�﹑此第一省事法也﹑然其中有大士夫﹑或同年誼不可郤﹑亦湏擇米菜不值錢者﹑受一二件﹑套禮則一不可受﹑無大小一也﹑請酒非正途出身者不可赴﹑赴席亦湏盡歡﹑但不可醉﹑亦不可多言自狎﹑

○訪地方事

一選後或遇前官﹑或遇本處士夫﹑及鄰封遊宦者﹑湏細問民情吏獘因訪前官於此者。某以何事有聲。某以何事斂怨一一記之紙筆卽我師也按地方風俗不同﹑如一田糧也﹑有論畝﹑有論石者﹑一田價也﹑有貴有賤者﹑一出產也﹑有肥有瘠者﹑一人口也﹑有價多價少者﹑一婚嫁也﹑有數十金不能婚﹑數金以內可得婚者﹑一栽田人也﹑有稱莊家受財如奴﹑有稱佃戶不相屬者﹑諸如此類﹑初選後卽問本地方人筆而記之以便後來方好斷事

○講律招

一選後﹑湏向刑部相識者﹑討問刑條例﹑及刑部招議一本又���律令招情者將要緊律意���一一講過不惜數日之力。將來庶不至差誤無�

○勿求先容

一出京時或本處上司﹑有至親鄕裏﹑及與吾鄕士夫爲同年莫逆﹑切不可妄求先容﹑蓋發書者自以爲有功於我也未必無責望之心或不如意未免有後言彼上司以我之倚賴人也心切薄之矣

○制禮物

一出京備上司禮﹑如香絹京靴之類﹑不可少�﹑此外但略買紗紬﹑如其不受﹑價不甚多﹑亦不��無用絹段等項﹑待任後給價置買﹑如本處不備﹑買之郡城亦便﹑若置買許多﹑遇不受﹑則束之髙閣﹑債將計�加息矣﹑惟地方段疋少者﹑不可不先買﹑

○送行

一臨行﹑親友有請餞祖餞者﹑卽是事煩。切不可便生厭惡。使親友無色。如量不勝酒。湏畱後步。若不通人情。此後送行。便以此爲口實。不可不知。

○雇腳

一�任與接家眷﹑惟雇腳最便﹑若時禁方嚴﹑尢不可遣牌﹑及借用勘合近來違禁被論不少﹑切戒覆

○任前票止人役

衙門積役﹑希圖新官照顧﹑每向署官求接新官﹑署印多從以自爲地﹑此後新官上任﹑便自稱長行嚇詐無所不至科斂幫貼﹑猶其小者﹑一令忠厚﹑任長行穿堂稟話﹑後以此敗﹑可鑑也此等人役﹑宜托便預票止之惟路遠地方無可寄票。則在人駕馭之耳。

○迎接夫馬

地方相近夫馬接至﹑畱用不妨﹑地方相遠﹑夫馬巳至﹑卻回非情﹑但夫馬有二樣﹑有卽在夫馬中幫貼來者﹑此等夫馬之苦。俟到任後酌補。有借用。庫中錢糧。雇夫馬來接。俟到任後派之里甲者。此等地方最爲可惡。夫馬發回不用。其已借錢糧。如系吏書有獘著令支銀吏書賠補如無獘。在人酌之。○借庫中錢糧備鋪陳什物者同此法。

○艱苦地方

一凡選得窮疲刁苦地方。切要安心息怒人生食有方固非人圖度可得。且丈夫作事必先精神結聚而後續乃有成今若有蘧廬鍼氈。一刻不能安之想。則訪問必不眞懇。經理必不周密。意气必不鼓舞。故選得此方卽矢志以室家視此方方可他日漸漬淪洽。極疲者可使攺觀。極刁者可使若家人父子。方知此言之不誣也。

○內書算

一凡套啟套書﹑俱發禮房謄寫﹑若密稟密事﹑全在內書﹑新官赴任﹑如有書僕善書通文義。又可托腹心者此爲最上。若有不通文義。而善書者次之本家原無湏蚤覓之此兩項人以多帶入衙爲玅若曾�衙門。或心術傾險。狀貌光棍。皆不可帶。內門轉桶處。湏要兩層封鎖若一層。恐內書有鑰私開。便可內外交通。亦可隔門說話。若自家通不料理。只聘掌稿進衙。凡事倚賴。亦不細心防閒。斷未有不滋獘者。愼之。○內衙中有托心算手更好﹑如無算手﹑算亦易學﹑算錢糧紙贖出入。只要小九九進退法極易。若要分比分限。只要歸法。便可分派。因法可以還源。此俱不難。但分派自十一分外。瑣瑣碎碎。與通縣攤糧起科。則多橋混雜。非乘法不能起派。非歸除法不能還源耳。將選時﹑政好呼善算者﹑盡學堆土孕歸除之法事多難學﹑可買算法一本。使京師人教家僕之稍明者。不過一月盡通矣。猶愈於徒手閒曠。枉費日月者也。

○備費用

一我輩矢志安民旣不科派里甲﹑又不苛罰重秤﹑則新任衙中費用﹑便難望之地方﹑初赴任者﹑第一要節儉第二要幹辦費用往任莫謂官爲錢樹。便可取給。詳後﹑

○途中關防

一衙役接到﹑家人沿途﹑不無往來﹑且衙役必密致殷勤以爲之地。宜時常關防。毋使面熟。致此後關節相通。

卷之一終

●治譜卷之二

中丞健吾先生畬自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

到任門

◆到任門

住歇

各履歷冊

初到舊規

待署印

交盤淸查

繳憑

辭禮

公宴

收發什物

言語

拜士夫

賓館會客

往見上司

見上司送禮

見上司禮

送各廳禮

上司各役

起居宜愼

立法示信

防姦謹始

變化气質

知鑑

有恆

置放告牌

置枷

置各項牌

置各項簿

水牌式

置內班牌

置簽抽簽法

地方冊

監倉冊

查革積棍

房科事體條約

吏房之獘

戶糧房之獘

禮房之獘

兵房之獘

刑房之獘

工房之獘

取供房之獘

庫吏書之獘

承發房

架閣庫

鋪長司吏書

馬科吏書

各房通獘

待各役事

○住歇

一本治境內﹑若無公館﹑卽吩咐前站止討民房﹑切不可住宦宅﹑恐主人有酌﹑飲之非禮﹑不飲非情﹑若民家治具卽賞之﹑亦不必問其姓名﹑恐小人以此﹑假詐也若禮房有中火﹑便問所從來﹑若出自佐貳里甲﹑不可用﹑若巳辦下﹑吩咐到任照數補價﹑

○各履歷冊

一將到地方﹑湏預令禮房﹑造縣佐儒學﹑及各士﹑夫舉監詳細履歷一冊﹑以便查覽心記

○初到舊規

一路上士夫寮屬﹑差人迎接﹑預令禮房吏書﹑查照舊規一一將回帖寫下以便臨時回答﹑有迎接該下轎不該下轎者﹑入公館後鄕紳舉監生員相見﹑地方儀注有不同者﹑俱令開寫明白預先呈覽臨時斟酌﹑乃不失巳失人﹑一切祭門謝恩上任升堂禮儀。俱要開寫明白。

○待署印

一未入境之先﹑若有署印者﹑湏差人畱住﹑府佐用稟帖各縣官及司府衛首領儒學﹑用拜帖﹑入城後﹑府佐卽素衣相見﹑再查舊規或庭參或後堂見﹑惟其所命﹑切不可以此動心丈夫爲龍爲蛇﹑何難一屈膝也﹑其餘照常往來﹑置酒相款﹑咨詢事體民情﹑彼系久在地方未必無一得之見也。

○交盤淸查

一交盤多在上任之先一日﹑若系縣佐下四廳等署印﹑便票仰庫吏書卽將見在庫內銀﹑俱照兩院循環簿﹑造冊二本﹑候到任之日交盤﹑如有借用庫另造一冊﹑明注借作某項銀兩﹑或解或支﹑用何項銀兩抵補其本年錢糧收過若干﹑支解過若干﹑見在庫若干﹑未徵若干﹑並錢糧有無拖欠亦明白另。造一冊﹑以便稽查﹑見在銀封逐一秤過﹑若冊﹑上有銀數﹑查無實在銀兩﹑或無支銷捲案者﹑到任後卽將承行吏書﹑計贓究治﹑如系府佐﹑例不交盤﹑但查冊上銀數﹑若冊上有數﹑庫內無銀﹑卽喚當該吏書質對明白作何處置﹑待送過府佐後﹑一一細查如前﹑人犯倉谷﹑亦要淸查﹑

○繳憑

一上任後﹑卽令吏房做文書繳憑差人賫去﹑或馬一疋﹑或�一隻﹑或府吏索賞﹑照例與之數錢﹑

○辭禮

一士夫相見﹑有在未到任之先者﹑有在旣到任之後者﹑風俗不同﹑俱照開報禮數相待﹑至送禮則一毫不可受士民觀望所系。非細故也。交禮帖時﹑卽云心領士夫行後﹑便吩咐禮房﹑槪寫璧謝帖如官尊用稟帖璧謝﹑切不可令禮房暫收。恐一時賀禮。多家未免混錯。又恐禮房以不堪段疋抵換。士夫難言。大不便。佐貳儒學有送下程賀禮者﹑俱同此﹑

○公宴

一祭門豬羊若系借用者﹑實時發還﹑若是編就者卽以作到任公宴﹑免致另買。然北地則豬羊公宴俱無也﹑飲宴時不可喜扮雜劇﹑梨園插科打諢﹑多是信口胡說﹑不惟不雅﹑亦恐有嫌疑者﹑以我輩有心﹑或成大隙﹑此後宴飲﹑去此一種亦便﹑

○收發什物

一新官到任﹑北方有塡宅米麵錫器﹑南方有鋪陳銀器﹑三日後擇其合用者畱之﹑實時補價﹑銀器鋪陳﹑卽便退出﹑仍出告示云﹑本州島縣到任後﹑里長備辦鋪陳等項俱一一退出﹑若收頭不散小民﹑許指名告治﹑蓋戶首里長多指此以科斂小民南方棍徒又有巳派小民復取償於官者不可不知﹑

○言語

一次日行香後﹑卽於明倫堂上回拜師生﹑諸生講書後﹑量獎紙筆﹑卽語之以勤學勉勵。相見以時。其餘不緊要語﹑��勿論﹑恐人傳誦﹑爲識者所窺﹑

○拜士夫

一行香回﹑卽回拜各廳﹑退食畢﹑卽回拜各士夫﹑與士�相見便問民疾苦𨿽冷落士夫亦湏回拜��正途者俱要造門登堂。切不可漠然不加之意。

○賓館會客

一客到賓館拜賀﹑或拜或不拜﹑查問舊規新官初任﹑有人進觀不妨﹑若三日後會客﹑卽吩咐直日皂隸二名把定賓館門不許一人潛入其巳藏在賓館內者俱逐出如違者責直日皂隸﹑門子捧茶訖﹑卽行遠站﹑蓋衙門多人在側鄕紳每不得進機密之。言談衙門鄕裏中�此守令所當知也。除本地鄕紳外。若系綠林地方。及過客來拜。恐有詐僞。則湏考其履歷姓名。吩咐照常。令班上各役。進排兩班仍密令勇手在側。

○往見上司

一到任一二日後﹑見合干上司﹑將倉庫獄囚鎖鑰﹑帖送佐貳看守﹑惟庫鑰收之後衙﹑若無家眷﹑便收之扛上﹑起身時﹑仍差人催各項號簿﹑待回日交完﹑

○見上司送禮

一見本府﹑或邀附郭縣引見﹑或單見﹑見畢待其退�畱茶然後投禮單各處規矩不同亦有於行禮�卽同下程投者﹑照例行之﹑如不受令吏役再請則止﹑若苦逼之受﹑恐反有以窺我﹑

○見上司禮

一新見上司﹑湏知行曲尺路不可斜上手執腳色手本﹑階下當中一跪﹑口呼云某縣新任知縣呈遞腳色手本﹑如見撫按各道起來﹑止一揖﹑如兩司本府﹑堂上有數位﹑每位作一揖﹑才又一跪﹑口呼稟拜﹑如上司云﹑起來再作揖﹑或云免拜﹑便是不拜﹑如止雲起來﹑或云兩拜﹑便是拜﹑【昔有新令稟拜�院塩院雲起來彼誤以爲不拜也�起從旁而立亦不復顧塩院迨塩院拜起不見縣官此可爲戒】拜有四拜兩拜不同﹑拜起後﹑又一跪一躬﹑如不拜﹑止再作一楫﹑又一跪一躬﹑禮畢撫按或立而數語﹑看他上邊舉手﹑在旁一連三躬﹑徑出若府司道關門畱坐﹑不舉手﹑是必待其閉門﹑然後從堂之東一間﹑歷階而升﹑切不可當中上去﹑此湏於未見先﹑一一問之附郭令﹑則無此失也﹑○按四拜者七跪七揖兩拜者五跪五揖免拜者三跪三揖平常見不稟拜者兩跪兩揖此之謂憲綱禮﹑凡遇府州縣多官﹑謁見院��有幾次畱茶者﹑第一次畱太府﹑第二次請府佐﹑第三次然後請州縣﹑但看上司只舉一手﹑則太府拱立不動﹑府佐一躬出﹑舉第二手﹑州縣一躬出﹑俱候茶。【復請入茶廳兩跪兩揖上司看縣坐一躬縣看上司坐一揖入一揖謝坐坐上一躬茶畢兩跪兩揖辭則免出站原班待其旣開門又過中兩跪兩揖辭則免初次不免】復班訖﹑然後連打三躬徑出﹑不可因一躬遽回﹑總之不打躬畱茶之禮也一躬暫出候待茶之禮也三躬徑別之禮也州縣單見撫按﹑多不待茶﹑○府佐私廳待州縣﹑多送出廳二門﹑然湏隨行三躬跟候進門

○送各廳禮

一各廳於州縣送禮時﹑多差人打聽﹑一有厚薄便生嫌疑切不可過於分別。然受不受﹑亦訪之平素﹑禮不可過厚﹑又各處禮﹑要一齊備下切不可將一件尺頭﹑開在兩處﹑萬一一處受了﹑倉卒難備﹑手本又不可攺﹑下程亦然﹑切不可預料其不受以所無�開之手本多致悞事

○上司各役

一上司各役多有索賞者﹑勿以爲異﹑多寡在人﹑��先封定﹑每行與之一封﹑不來則巳﹑若各役求多�以理遣﹑一毫動念﹑便不雅觀﹑

○起居宜愼

一往見各上司﹑或以公事出﹑不論途中城內﹑若有郵鋪衙門寺觀可住﹑不必民家﹑尢不可茶房酒肆﹑部民各役之家﹑若士夫花園﹑亭榭多而花木盛亦不可屏去左右﹑與主人深夜對酌﹑又無故不可微行﹑瓜李風波﹑恐從起﹑愼之﹑

○立法示信

一見各上司後﹑且遲遲放告﹑先將衙門應行事體﹑如革獘除害之類﹑再三斟酌﹑言必求其可踐事必求其可行如責六房完前件。及差人勾攝限期寧寬違限者﹑打數寧少毫不失信則令不褻而法自行

○防姦謹始

一新官凡事當謹之於始能先謹衙門﹑有令無赦﹑吏書以下﹑無一人不凜凜。無一人不守法。又不過責鄕民則小民傳誦俱知州縣防閒體卹至意��爲衙門人所騙害若初至時少假衙門人詞色﹑�輩便彈冠相慶誆索鄕民﹑此風一傳卽後來��收拾亦費許多心力

○變化气質

一新官性情﹑要把持得定。但精神閒雅。器度豁然。心小而虛。言簡而當。卽事體未必盡通。才識未必盡到。人亦自然相諒。反是𨿽小有才。人且求多。小有才之人﹑爲才所使﹑麤浮之人﹑爲气所使﹑自家拏捉自家不住狂暴躁急僨事害民皆由於此。此等工夫。亦不在當官之時。然能漸漸習去過後知悔猶爲不遠之復。變化气質。猶未爲晚。惟執拗到底是病狂喪心也。有識者母與之處。恐與禍鄰。

○知鑑

一每見四方於新官到任﹑數日內便有品評﹑凡事聽佐貳﹑謂之佐貳官﹑聽六房謂之吏書官﹑皂隸上堂說話﹑謂之一堂官﹑多出告示謂之告示官﹑少有性气謂之公子官﹑凡事過當謂之子孫官﹑凡事��謂之泥巴官﹑如此等名可不愼與﹑

○有恆

一凡事革獘安民﹑不數日而頌聲大作矣然使後來漸不如初﹑謂之有頭無尾﹑又在有恆

○置放告牌

一凡告衙門人首衙門獘者﹑抱此牌進﹑餘仿此﹑

○置枷

一吏書侵欺錢糧衙門索取民錢者﹑用此枷餘仿此﹑

○置各項牌

一僉押不許稟事﹑違者卽系公事﹑責若干﹑問刑不許稟事﹑違者同前﹑一拆封不許稟事﹑違者同前﹑

○置各項簿

一上司來文號簿各一扇﹑詞狀號簿各一扇﹑各上司比較前件簿一扇﹑各房吏書年貌籍貫三代腳色冊一扇﹑各房候缺吏一扇﹑門子民壯皂隸陰陽生各役一扇﹑○按州縣緊要在上司比較前件簿之外又置一上司前件底本簿往時亦有置上司前件底本簿者﹑然多隻寫奉行原��兩行次行卽橫排寫前件二字﹑又次行卽寫第�件奉行事﹑又次行卽寫前件二字﹑如此密排混�一片模糊𨿽有前件之名難查完否之實及至用印時。不過又呈一冊。總計某日用印共幾百幾十幾顆。謂之印單籠統計數亦不知印在何票何事上去也官府𨿽欲精明其道無由是以閒有行過一次。而以後再無從查核。停閣經年幾年者。甚矣書手之傀儡官長也今後置前件底本簿要一板只寫一事多畱空白如雲一件爲某事﹑某年月日奉某衙門憲票﹑或告詞次開憲票所催之事﹑或狀詞所告之人﹑一一摘要開列明白﹑然後才寫前件二字。其空白多行處但凡票行州縣。或票差快手催提時卽隨摽日月於此第二次再催亦卽在此摽過日月後第二行再摽記之𨿽十次亦復如是每一事止此一板更不另載別處亦不必別用印單催完詳允者。朱紅勾之。大寫一完宇未完者照此簿比較房科差人如此則頭緒不紛。醒目易查。且每一事只一板。則催提次序之多寡一總盡在上面凡所提人犯有系書手欲況閣者膫然��沈閣又不能抽扯狀紙最簡最玅法也至若到任以前未完。系舊前件。到任以後未完。系新前件。一一承行房科又要另立冊籍勿混爲玅再照吏書皂快各役姓名冊。往時俱系接連編寫。無空行可書前件以故勤怠難考作獘停閣今宜除點卯冊外。另立各役冊每人各一葉其拘喚承行事件。卽注在本人空行處則姦頑可一查而知差遣亦公平矣

○水牌式

一某月日起至某月日止

直堂吏某看庫吏某宿堂吏某看監吏某巡風拏二門內閒人快手某壯丁歇堂某蓬內站班皂隸某大門皂隸某二門皂隸某宅門皂隸某聽事快壯某一一開明換班日朱筆點過

○置內班牌

凡在內班者﹑除原牌外仍給一牌。牌上寫內班。用�押出班繳入上班者領去﹑無此牌者﹑非呼喚不�二門違者照閒人並責

○置簽抽簽法

一在縣呼喚各役﹑非抽簽叫者﹑不許應﹑出入時湏以簽筒自隨﹑遠行赴府赴省﹑則輪派隨行者﹑打聽各衙門及幹辦諸事﹑不必抽簽﹑如在家或轎上﹑或傕夫馬﹑或叫人系緊急事﹑袖中宜置小簽抽一與門子﹑門子照名以大簽給之﹑彼事不完簽不得入袖筒最玅法也若徑用大簽門子每有暗繳入筒之獘打人抽簽﹑凡巳抽者﹑放在卓上﹑俟筒中簽抽完然後將卓上簽總入筒。又抽。免其爭前﹑殊不雅觀﹑又湏簽上本人用刑﹑恐有得錢或輕或重之獘﹑如代者責

○地方冊

一城內關廂地方小甲火夫﹑俱系要緊﹑到任卽令該房造一冊﹑地方小甲﹑如系士夫家人積棍革去另報﹑造冊畢﹑又查舊規﹑往時地方小甲所幹何事若有出辦答應苦差﹑卽便處置﹑無則照舊﹑又查更�出自何處若各家出辦﹑人數巳定﹑地方相安﹑不必易攺﹑如系官顧﹑人數不足﹑再斟酌之﹑

○監倉冊

一造監倉二冊﹑除死罪姓名刑房已有﹑不必開﹑開軍罪以下者﹑一名某何年月日﹑爲某問罪﹑或追贓巳完未完﹑未及發遣﹑或原無贓罪﹑未及發落﹑或新送犯人﹑未及問理﹑一一開載到任後﹑卽令刑房造冊﹑見上司後﹑查明審理﹑應釋放者﹑卽一一釋放﹑要申者申文﹑

○查革積棍

一革獘湏窮其源凡當官者誰不欲革獘﹑而衙門之獘牢不可破者﹑止以積年光棍﹑或士夫子弟﹑家人親戚﹑又或衛所刁軍﹑屢犯刁徒﹑不論本州島外縣﹑盤據衙門﹑瞞官作獘﹑卽以老成當官﹑未必卽知﹑及知之﹑或以城社故﹑或愛其聰明能幹﹑忍不能革﹑萬一革去﹑又私住衙門﹑彼老姦巨猾合眾人之姦慧以愚一人亦何所不至哉壞事殃民俱繇於此一到仕後卽將此輩逐出開列告示如左﹑

一�年書手皂快﹑不許久戀衙門﹑

一士夫家人親族衛所軍余不許入衙門﹑

一一家父子兄弟不許同住衙門﹑

一曾問徒罪以上﹑或未犯罪﹑曾經革退﹑有曾經犯事﹑未曾革退者﹑俱不許復入衙門﹑

一身家有過﹑及重刑子弟﹑俱不許混入衙門﹑

一慣訟恃刁﹑有歷年捲案者﹑不許混入衙門﹑

一別州縣棍徒﹑有曾經彼處犯事問革者﹑不許混入衙門﹑

右出告示數日後﹑又差人執牌一面大書告示云﹑照得積年人役﹑盤踞衙門﹑作獘瞞官﹑大爲民害﹑本縣已出示曉諭﹑令積年人等不許久戀﹑誠恐衙門諸人﹑或得錢買囑﹑或互相容隱﹑或預防反噬﹑不敢深言﹑合行取結凡系六房書吏俱各互相保結門快以下俱自相保結限某日繳完﹑朦朧欺�者﹑事發一體連坐﹑取結後將無結者盡行革退擇其可用者造冊畱用﹑各房書手﹑多不過三四人﹑惟戶刑二房﹑多畱數人﹑又將書手二考或告示或����字其餘不堪者一一革退將革過姓名出��論仍大出告示﹑訪得往時革退書手﹑仍舊占住衙門﹑相沿已久﹑此後有蹈前獘者﹑許諸人出首﹑在本犯名下追銀若干給賞書手旣革卽有力者爲之請求﹑切不可聽﹑又出其不意親自搜之各房一有犯者﹑照告示責治﹑民快皂隸亦考武藝﹑或不知武藝﹑又兼老病﹑及狀貌光棍者﹑盡行革退﹑則宿獘盡革﹑衙門爲之一淸﹑然此可行之人多地方。比地或不必然。再照遠年事體非積年不能知。事體稍難。非積年不能辦活變在人法度一嚴使姦使盜可也然不可過多

○房科事體條約

一衙門自吏書而下﹑無一事不欲得錢。無一人不欲作獘者。老成者見得事體明白﹑如吏房吏書﹑稽遲聽選上納人等﹑及不應起送者起送﹑此便是獘﹑禁之使不得行﹑便是革獘若各項事體通不明白空空只言革獘徒恐爲吏書咲耳昔一令頗嚴﹑六房畏之﹑一日無故﹑喚吏書至責之云﹑爾等作獘可�。史書�首曰﹑不知所作何獘﹑願得一言而死﹑令無以應���窺其淺深﹑而作獘者眾矣﹑故有��緊在識�科事體事體有極瑣者一毫不知便爲所賣待其犯而治之亦巳晚矣不若將各房事體。或刻作條約。或刻作告示。令人人知所遵守甚便。卽此便是堂規。

○吏房之獘

一吏房之獘﹑止是不應起送而起送或遲延需索及差遣不平參房越次諸獘﹑告示本房﹑凡有聽選起復赴京者﹑自監生以下﹑付房查二三年內﹑有無過犯﹑曾否被人評告﹑一一無礙﹑方準起送﹑其餘告納吏農﹑必本身未曾犯徒罪以上﹑父兄未犯軍罪以上﹑又無娼優冒籍等獘﹑方準起送﹑又轉考給繇﹑有曾經問革﹑而未追札付者﹑有工罪未納﹑及前件未完﹑並違限匿喪等項﹑非經申請﹑俱不許朦朧起送﹑應參缺者﹑湏照至公格眼簿﹑不許鉆營越次﹑凡有差遣﹑不許偏累一人﹑應起送者﹑兩日卽送文書用印﹑違者各責治﹑若本州島縣考滿造冊﹑正官自��工食不許科派各房﹑朝覲年分﹑隨朝吏自有額�盤纏﹑亦不許又派別房﹑各衙門打點之費﹑俱正官自處﹑違者計贓治罪﹑○按至公格眼簿﹑系刻就一農民二起復三某項之類﹑次序甚明﹑但各處刻式微殊﹑到任卽吩咐吏房有囑托越參者重治本役及吏房蓋一次狥情越參此後援例說情者紛紛滿盤俱亂以後有缺極爲難處

○戶糧房之獘

一戶房又分糧房﹑戶房止是分派錢糧﹑收觧俱是糧房﹑各處或不盡同﹑大都此兩房分派有分派之獘徵收有徵收之獘起解支領有起解支領之獘﹑詳在錢糧各條內﹑而喫緊根本在總書飛灑暗派俱出其手其法湏到任後﹑盡一日之力﹑喚總管書�取本年派徵底冊。賦役全書。或布政司派單。務令實時查出湏問本州島縣田地若干﹑錢糧若干﹑丁若干﹑雜差銀若干﹑凡有免無免﹑是如何派﹑隔別書手一一查算開明。仍吩咐匯出艸冊。送士夫里長再算。務令毫釐無獘。方許謄刻頒行。如有毫釐差�。經士夫里長查出者枷號若干月計贓問遣又�算定永爲定規再不許逐年混擾。遇有加徵。或�一斗。加銀若干。卽在正數後加增務令里甲人等通知諸獘自少詳見錢糧各條﹑

○禮房之獘

一禮房最稱淸閒﹑亦有宜知之獘﹑如回拜拜帖不得用殘柬破柬艸字﹑裁答書柬﹑不得有差錯顚倒遺忘﹑又如上司過客頭行牌到日﹑湏將迎送遠近﹑應送下程等項﹑要照舊規開出﹑歲考科舉年分﹑不許買濫惡紙筆花紅﹑希圖冒破﹑又不許苛索童儒﹑及得人財物﹑攺換捲面等項﹑至於遇祭祀則不許科索鋪戶﹑減送胙肉﹑上司票行送不許阻隱匿來文﹑並將低假銀抵換﹑科舉起復會試納監文書﹑不許需索稽遲﹑請過耆老不許需索送禮﹑新中兩榜不許索取喜錢﹑及將不堪旗匾﹑克減行價﹑至孝子節婦送匾﹑尢不許借官嚇錢﹑鄕飲大典﹑更不許苛索鄕賓﹑扣克價值﹑以濫惡之物塞責﹑又不許以造冊爲名﹑需索孤老常例不許以整酒扮戲爲名﹑向樂戶當鋪取衣服等件﹑整酒廚子﹑派定名數﹑周而�始﹑不許偏累一人﹑整酒銀數不足湏面稟本州島縣加足﹑不許借口價少﹑令廚子行戶出辦�臘等項﹑此禮房之獘所當革也﹑

○兵房之獘

一兵房吏書凡接應夫馬﹑不許多派一名﹑拆幹分用﹑若失悞上司過客夫馬者﹑責若干﹑過往使客﹑不許需索送禮﹑火牌勘合掛號不許刁掯遲畱﹑驛遞夫馬支領錢糧﹑不許需索陋規﹑臨時雇募人夫地方不許以少作多﹑冒支銀兩﹑以上犯者﹑計贓問遣﹑

○刑房之獘

一刑房監房上宿一事最爲緊要若不得其人﹑或次身代替﹑禍不可測﹑非再三戒諭﹑又法令素行﹑不足革獘至於人命彊盜承行吏書﹑不許需索常例﹑並指稱打點誆騙﹑人命簡屍﹑不許多開什物﹑彊盜打劫每失狀到﹑卽申報合干上司﹑其已經問過彊盜限四日成招﹑人命限二日成招﹑卽申該管衙門﹑如取供房遅悞﹑許口稟重責﹑又審錄冊內凡經上司批駁審語﹑不許遺落一字﹑若宿監不嚴扶同禁�玄松刑具﹑淩虐獄囚違者責若干﹑詳後﹑

○工房之獘

一工房吏書﹑凡城垣城門及各處鋪捨有應葺者﹑卽便稟知﹑委佐貳估計﹑及時修理﹑凡上司住坐察院不論年月遠近俱去頂格紙一一細看有滲漏處卽便簡蓋﹑溝渠水道﹑俱要不時疏浚﹑墻垣母令攤塌﹑門戶務令完固﹑其它牀帳卓椅鋪程之類﹑俱要齊整鮮明﹑至於上司按臨﹑或取杠取繩取大竹轎桿之類﹑宜防不虞者﹑俱要先期置辦然不可因此科派行戶﹑詳見後﹑

○取供房之獘

一取供房書手﹑每每先事哄嚇愚民﹑不論曲直兩邊饋送置酒官府未審。而彼之腹巳飽矣然亦官府不明不斷不公不早致之若審斷限期口詞超擬一一有法。彼何能爲。詳見後

○庫吏書之獘

一庫吏書之獘﹑總之重秤竊取侵欺﹑盡之矣﹑凡一應在庫錢糧﹑系以前交盤者﹑照交盤冊﹑再開一簿﹑內開前件﹑空紙數行﹑以便塡注支銷下落﹑如系帶徵以前各年分錢糧﹑亦將收過銀數另開一冊﹑空下前件﹑開支觧數目﹑以便稽查﹑其入庫錢糧﹑不論帶徵新收﹑止許吏書過庫簿﹑不許一毫經手﹑﹝至﹞﹝承﹞﹝上﹞﹝捨﹞﹝司﹞﹝有﹞﹝外﹞﹝索﹞﹑本縣紙贖﹑吩咐出示﹑不許重秤﹑違者許稟究﹑同執單皂隸各責若干﹑一切面糊俱要淨水打熟糊不許用豬油白蠟參攪易於私拆。試出各責若干﹑○按庫吏害民欺官﹑姦詐百出﹑收頭重秤皆庫吏主之也每見官禁大等﹑或納戶進稟﹑儻取各鋪家等子較之則比收銀者更重﹑納戶遂得罪﹑蓋此鋪等乃該庫預設之以待緩急者也或官知較等﹑則以節節髙等收銀﹑又拆封時朋合多方竊取及合總不足便歸之等小官亦不得不入其術中此後依然大等矣至若發各項銀兩﹑或克減﹑或抵換﹑無非是獘﹑正官一一不察﹑豈盡吏之罪哉﹑大﹑都人心不從父母二字起見較等革獘皆是借之以愚小民其寔故縱之也點一庫吏有索公堂銀數十兩或鋪陳﹑等項不下百餘金﹑又如陋規遠方﹑合一二十殷實人﹑幫作庫吏賠﹑補至不堪言﹑非教之使盜也哉﹑

○承發房

一承發房吏書凡遇上司公文到日﹑卽便稟呈本縣寫某日奉到。仍卽登記號簿。輪序信手。分發各房。不許分難易肥苦。仍於事件下﹑開承行書手某以便查核其各房應完事件﹑已有限期﹑過限不完者。承發房卽開號稟官責比。違者並責﹑

○架閣庫

一架閣庫一應文冊﹑交代時湏要數目明白﹑不許短少﹑平時務要用心收拾﹑庫房廚櫃﹑俱及時簡蓋修理﹑鎖鑰俱要堅固﹑敢有因循致損失冊籍﹑並將冊籍與人私查者﹑責若干﹑

○鋪長司吏書

一鋪長司吏書﹑敢有指稱申繳赤歷簿﹑需索鋪兵者﹑除追補外﹑仍計贓問罪﹑平時湏將赤歷簿細查﹑凡上下往來文書﹑有遅延時日者﹑稟明責�﹑

○馬科吏書

一北方有馬科吏書﹑凡遇觧馬年分﹑該房止許寫文書﹑送府換批﹑其往太僕寺衙門投文等項﹑俱系馬頭代替﹑毋得仍前科派銀兩﹑平時比較﹑不許向馬頭﹑並養馬之家﹑需索紙筆等項﹑違者重責若干﹑

○各房通獘

一革各房停閣之獘﹑吏書將上司前件不完﹑非止習懶畱此未完一次行提便有一番打點今後上司公文﹑承發房巳登號簿﹑注定承行﹑每三日﹑絕蚤補僉押畢﹑六房吏書卽至後堂﹑查對號簿﹑酌量事體難易﹑限定日期﹑申繳注銷﹑每三日晚堂畢﹑打皷一下﹑喚六房吏書上堂﹑將號簿查比過期不完者責﹑則事可計日而完也﹑若在赦前﹑便不時申繳﹑一事完。卽查號簿。在原號上。貼一浮簽。注申繳二字。同僉押用印公文投入。以便注銷。違悞一日打若干。

○一革各房推調之獘上司行文﹑承行吏或不同﹑如催禮房事﹑來文用戶房承行﹑則戶禮二房﹑便互相推調﹑湏令禮房承行他仿此戶糧房每於錢糧將完時﹑巳完者俱作本房﹑未完者﹑付在各房催促﹑此萬不可聽﹑湏立定成規﹑錢糧不完責在戶糧房各房但承行應解錢糧。庶便責成。至於各房職掌之事。或系上司來文。或系告訴詞狀。俱只責之本官房科。又各院比較﹑臨時規避者極多﹑湏擇承行事多及前件不完者輪流赴比事有年遠難完者﹑不在此限﹑如此則勞逸自均。

○一革各房欺瞞之獘南方吏書極狡﹑或一事巳稟官行。後爲人買囑。卽束之髙閣。迨州縣尋起。便抵死不認。不若吩咐各房有欲稟事。用片紙寫出上寫某房吏書稟某事密存之以備查考其餘面稟事有緊要者亦密記之手折有犯者重懲一二。人自不敢欺。

○一革各房混申文書亂寫牌票之獘凡文書有不該申者卽便塗抹﹑上注不申二字用印文書﹑及已寫牌票﹑不可行者﹑亦卽塗抹﹑若姑存其稿。或姑用印。待其裁奪。吏書遂因而作獘矣。

○一革各房盜用印信之獘盜印之法不同﹑有乘混盜用去者﹑有乘混盜用﹑官府忽覺﹑卽藏在各處者﹑有假稱結狀��﹑以白紙用印而後攺寫所欲行事者有故將不要緊文書用印﹑其用印處挖作一孔﹑而印卻在下層者﹑有一層應印文書﹑套一層白紙﹑應印處以水气潤透﹑將醲釅印色印過﹑並下層俱印者﹑若知僉押良法。則此獘易革矣。

○一革各房通家之獘上司來州縣訪事﹑多本州島縣吏書衙役爲耳目吏書衙役。遂借此以自行胸臆一爲正官所苦。便媒孽正官。一與鄕黨不和。便媒孽鄕黨。衙門內外無一不被具毒其人悻悻自好之狀特易識耳密察而力懲之可以寒若輩之心矣

○一革各房抽扯詞狀那移起數沈若牌票之獘凡收詞狀實時數過登記號簿。一有遺失。便責經管者。應問詞狀。投文後卽注定起數。用片紙寫在牌上。號簿一淸。凡有未完﹑俱責原差人役則作獘者自少

○一革吏書嘗試之獘吏書嘗官﹑其術極巧﹑彼見上官凜凜便不敢犯﹑漸漸熟些﹑便將黠猾能事者﹑先以一二不緊要事來稟。略有間可入。便漸漸以有理事來稟。又漸漸以無理事來稟。假一二得意。彼之計行矣革此獘﹑凡吏書只許傳事﹑其間行止官自裁決

○一革衙門營求之獘﹑凡各役討缺﹑望有所利也﹑所求之缺﹑非庫吏庫書﹑則戶書糧書﹑直堂吏與供房也﹑若正堂精明﹑錢糧紙贖出入。不經庫吏各役工食起解銀兩。俱當堂驗發。則庫吏庫書無所事事各甲錢糧。不必書手分管。比簿如法塡注。則戶糧吏書。無所事事。口詞當堂念過。招議親自裁決。則招房無所事事。營求之心少矣。

○一革各房指稱誆騙之獘﹑凡各房吏書或指稱囑托﹑或指稱過送﹑誆騙鄕人﹑非平時得上官親信﹑彼自不敢﹑鄕人亦不之聽﹑誠平時待吏書衙役極嚴。堂上無一人稟事。差遣跟隨。意不偏在一人。有犯責治。小民聞知此風。斷不肯墮彼之求也。

○一革各房朦朧悞事之獘﹑各處鄕音不同﹑或有緊要事吩咐吏書﹑湏令回答一一如我言然後遣去每每吏書聽見上官吩咐﹑應答如響﹑及復問之﹑則懵然不知﹑艸艸遣去﹑或遲悞公事﹑失悞接送﹑關系亦不小也﹑

○一革各房遊蕩曠役之獘﹑吏書各置簽一筒﹑無事亦不許擅出﹑��給假﹑無故不到﹑量責﹑

○一革各房飲酒宿娼之獘﹑大出告示懸之﹑有犯者責﹑然此惟南方有之﹑又事體嚴明﹑衙門淸冷﹑此獘亦不待革而自無也﹑

○一革各房武斷鄕曲之獘﹑吏書若以公事被鄕人毆辱﹑則重責鄕人﹑如以私事爭﹑俱平等問理﹑有假衙門之勢以淩人者﹑責無赦﹑然刁悍地方亦不可太有成心以傷衙門之體且人心

○一革各房冒破紙張遅悞公事之獘﹑紙張在南方不難﹑北方額派銀兩旣少﹑紙價又貴﹑一年用紙又多﹑決不可聽書手冒破﹑湏令各房各置一簿﹑每上司公文一件﹑每招詳一起﹑用紙若干﹑俱系承行吏照數發之﹑每十日﹑官府一驗支發數目﹑朱書一支字﹑若有錯落攺換﹑系書手賠補﹑柬帖副啟注冊﹑悉皆如是﹑不許亂費暴殄﹑又各房吏典多不諳事體﹑遅悞欺騙多自書手爲之不可獨責該吏湏出示云每日應行事﹑書手有意遅悞﹑該吏稟治﹑若該吏扶同﹑一體重治﹑

○待各役事

一巳參吏﹑俱在房辦事候缺吏未經告假者﹑俱在大門外伺候差撥﹑其撥定直堂﹑及催各房事者﹑俱淸晨入衙門﹑每日家人送飯﹑至晚堂畢方出﹑置簽筒假簿如前告假太煩者不準﹑

○一前置各房吏書姓名﹑各役簿一扇﹑除完過及未完數多﹑簿上可考或有微勞可紀﹑或某事遅悞欺騙俱塡注在另簿上按院考察﹑查簿上過犯者塡去則知警而亦可服人然不可先言。恐求情來說。若小節無太過﹑亦不必開﹑恐不能受刑﹑致有意外﹑

○一查盤送審各有承行吏﹑吏系新參責之書手﹑但令該吏催促此湏預備於早﹑

○一買辦差遣必擇平時老練及有身家者爲之使徒諉之少年能事者﹑恐其以無行敗事也﹑

○一答應上司﹑湏擇厚重有才者不厚重則上司有問﹑必信口胡應﹑無才則手足無措﹑皆爲不可﹑

○一衙門人見利不顧死生﹑一得寵﹑則不計利害﹑正官待士夫有禮﹑待衙門極嚴﹑若輩稍斂﹑不嚴卽進一步然亦不敢與士夫抗﹑若官有心裁抑士夫又假若輩詞色便到處騙人其門如市。��橫行。四民畏之如虎親戚亦气焰逼人凡有身家之念者﹑俱禮之爲上賓﹑大家宦族﹑俱畏之如蛇蠍﹑而若輩揚揚自得﹑目中且不知有天日﹑又焉知有法紀﹑士民切齒人言鼎沸當事者不可不切戒也。

卷之二終

●治譜卷之三

中丞健吾先生余自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

堂事門

◆堂事門

先期僉押

投文會客次序

雜事牌

掛牌問刑規則

○先期僉押

凡次日應申文書﹑應行牌票﹑與夫一切應僉應押﹑應標判用印者﹑俱要頭一日申時候晚堂事畢傳進蓋吏書作獘﹑有不宜行而行者多乘官府不查又詭稟官府﹑舊規蚤堂僉押﹑事平出堂﹑相沿遂爲常規﹑不知早晨出堂。能有幾時可以詳細查問。臨時人眾事冗。逐一細問。殊非事體。各房科用印後﹑每將各項文票﹑大家翻拆﹑或搦手中﹑或入封筒﹑奔走擠擁更不便於觀瞻若新官顧惜體面。怯口羞問。止聽書手點標。其中獘病多矣。若新官瑣碎。能一一問之。爲時巳久。伺候者多又嗔新官出堂太晏無不竊笑才短此無他只未先期料理僉押故也今後先期所送僉押﹑每房各用護書別之每一票於日下寫承行書手姓名初到任時﹑每一文票﹑吩咐用一小帖。將應行之故。寫貼在本文本票上。某處該小押﹑卽貼云小押﹑每處該點﹑卽貼小紅僉﹑以便點﹑某處該印一顆﹑卽貼一僉﹑云應正印﹑應斜半印﹑背印﹑新官前一日在衙中。將粘貼原故看過。應小僉者卽小僉﹑應大小押者大小押﹑應標者標﹑應印者用印﹑文書印後﹑卽暫歸各封筒﹑票印後﹑卽歸護書﹑次日隨官傳出後堂﹑其有理可疑及標印規矩未知當否者不印不標俟次日絕蚤坐後堂時照承行姓名摘問凡理不應行有獘者。卽量責五板無赦。講得是仍該行者。與該行而尙未標印。待問者一同補印補標。如此則不用一茶時卽可坐大堂文書旣無隱獘官府又有神明之誦而伺候拜謁者又服其敏速此新官第一宜知者

○按僉押用印﹑其獘不止一端﹑在新任時尢宜謹愼﹑或有吏書侵用銀兩﹑假作前官支用﹑補捲補領者﹑有事情難處﹑前官不敢主張﹑因得錢乘機申繳者﹑有以不緊要事體﹑妄出牌票打网者﹑有以契書﹑或各�執照文書﹑盜用印信者﹑有關系滯礙文書﹑通不送稿稟攺﹑徑自寫完﹑乘事冗插入用印者﹑有該申請上司裁奪﹑系應照詳文書﹑卻攺作照驗混繳者﹑有書手因用印忙廹﹑丟下上司官銜不寫﹑或字句錯落未正﹑或洗補字紙未幹﹑畱下空塊未塡者﹑或有將撫院文書﹑放在按院筒內﹑各衙門文書﹑放在撫按筒內者﹑或申文上司﹑未黏原行牌票﹑及朱語與號簿不同者﹑甚至吏書愚弄官府﹑將自理紙贖冊票﹑入上司封筒者﹑諸如此類。非獘卽錯也。新官但遇此類卽黏一有獘二字浮簽在上查問責治又湏要先設長條卓二張﹑令承行者仔細查對﹑務令纖毫不錯方許入筒封口若上司駁回﹑除問罪申觧外﹑仍重責不�﹑

○投文會客次序

每日絕蚤出後堂﹑卽小開門﹑典史放上宿者出﹑衙門人放進﹑查補僉押畢﹑卽打皷升堂﹑回風各後見畢﹑卽喚鋪兵領鋪遞公文﹑馬頭領馬上飛遞公文﹑發畢放領文牌將標準印行堂票﹑今原告原差﹑唱名給領﹑領訖﹑放投文牌﹑內又分第一小牌執牌呼昨夜巡風不到者﹑及犯夜者﹑當時責發﹑第二小牌又喚上司批行投到﹑訴狀人犯﹑應保者﹑當堂實時押保﹑注簿﹑第三小牌又喚差人原告﹑攺限攺差﹑及拿到排年花戶發落﹑第四小牌又喚上【再�兩牌�】司自理聽審訴告【亦可】人犯﹑俱伺候側邊﹑且勿跪﹑此日如遇客少。除聽審者發出聽審外。余訴告之人。不妨逐名細審一人持狀跪下﹑直堂吏接上﹑聽審完﹑或準或否﹑人令一人跪下﹑執狀聽審﹑後仿此﹑如系多紳衝地又遇事冗客多。卽總收記數入匣。暫發諸人出去。吩咐聽審者。候午堂審。投告應準者。候次日領票。吩咐訖。卽至賓館。賓館之客﹑以公事來者﹑多系總會﹑不難接待打發﹑若系講事來者﹑必是零星散會﹑冗煩地方﹑至有日中不能食者﹑不論寒暑切湏耐煩勿生厭棄客會完訖﹑然後上堂放雜事牌﹑說見後﹑○按堂事湏有定規各役人犯方便伺候遵守近見初仕者﹑投文聽審﹑俱無定時﹑自朝至暮﹑紛紛擾擾﹑終朝伺候﹑大不雅觀﹑切忌﹑

○雜事牌

何以放雜事牌﹑在投文牌外也﹑衙門要極嚴肅﹑一切吏書應稟事宜。已在後堂內稟明矣一坐大堂�系公事亦不許吏書稟事湏是無一人亂上堂無一人亂進門。無一人亂穿道。班役鵠立以俟人犯魚貫而行。方於體統觀瞻。肅然難犯。若有閒人闖進則門者縱之入也重責門役其獘自革。然一味嚴肅。或有病夫老婦。瘦弱農民欲訴無繇欲進不得把門皂隸。得人屈錢。替仇家放冷板打人。多方攔阻。含冤之民。仰視縣官。不啻九閽萬里則衙門過嚴之故也故公事旣畢。又要放雜事牌。放雜事牌。則不拘穿靑穿白。疲癃殘疾與夫鄕約老人。條陳地方利病者。俱一切放進。不許把門人阻攔。以便本縣逐一審問然後地方無壅隔之人情無不知之利病而寬嚴兩得矣惟雜色諸人中﹑恐有別境綠林暗藏在裏。凶彊之人。亦易測識。吩咐巡風人審其音聲形狀。押進另審。不可不知。

○按閒人混進﹑多系門者縱之官府不知窾系﹑待其擁��拿閒人﹑光棍必藏房裏扯出必屬無干此等公�有同�戲。非官府明白。間或親搜房科。其獘不止。在衙內時偶出一搜尢玅再照間人出入﹑往往以佐貳人犯爲名﹑此後往東衙者西進往西衙者東進俱從正堂滴水下過間聽本縣照票查點﹑查出�人重責﹑如事可緩﹑不妨本縣退堂時﹑方許進入﹑

○掛牌問刑規則

一投文畢﹑便先自定先後次序俟將退堂時將聽審人犯掛審日𨿽短力𨿽勞亦必盡將投到者審�母使在城耽閣使費。且圖鎖刺蓋事有頭緒。��煩州縣。一日聽斷尙自有餘。況自理詞狀。若不�求問罪可一刻而發一數起。今人有三更來打不絕者非犯其末之鈍也。至問刑之時﹑一切門子吏書皂快庫子俱不許假稱稟事﹑上堂說話﹑如近前稟一句者卽系公事亦必責治以杜指官誆騙之獘如眞系有急緊過客公事。湏大聲髙稟令原被合堂俱知蓋衙役騙人每每托稟他事使小民遙見之以爲囑稟官府故也嗚呼﹑今世�獨吏書�騙﹑至有差人公然代稟﹑或代答一語﹑成敗禍福立刑判於丘山﹑訴告之民非買之使言則買之不言公然以官爲市﹑略無顧忌﹑試思何故﹑聽其至此﹑問刑旣完﹑卽當比較比較之日﹑湏蚤投文﹑蚤用�﹑�夜間用刑獘病極多又難關防又恐監庫疏��恐老弱斃於杖下詳見後﹑事畢﹑標封﹑點更夫﹑查上�﹑放更籌﹑回衙﹑做大招審語﹑又看明日僉押用���日之規則也﹑

卷之三終

●治譜卷之四

中丞健吾先生余自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

詞訟門

◆詞訟門

準狀不妨多

自理不槪分狀承行

自理差原告快手不同說

許息和

自理狀式

告狀投到狀之殊

上司詞狀

上司原告討保差人

取保發地方之殊

衙役不許作保

掛審湏知

初到審訟

審訟勿夜

聽訟一

聽訟二

聽訟三

聽訟四

聽訟五

聽訟六

聽訟七

聽訟八

上司自理口詞大小之各異

供招申報

上司分贖

當堂定罪湏知

查舊招體式

律例之殊

贓數定死軍徒杖分別大略

軍罪不可輕問

大招看捲摘要法

折杖

輕罰率屬

妙罰

比贖

訟事宜敏

匯訂詞狀

忌衙役傳話

息怒緩飲

恕不遜

贓罪宜愼

出入準法

據事論理按律

戒深求

平心息气

居官第一湏知

戒經久不斷

事要通變

忌偏重

勿執已見

田土

婚姻

狀不可輕信

訐單告狀

假名狀

匿名狀

禁冒籍

禁主家豪彊

懲死黨

鄰邑詞狀

上司駁招

批允復告

請托一

請托二

請托三

請托四

請托五

請托六

越訴

平恕

愼刑

用刑

哀死

不合

完上司罰贖

照管斷令

○準狀不妨多

民淳事簡之地﹑初二十六放告﹑此正理也﹑然州縣繁劇﹑無日無之﹑正不必不準以滋越訴以添纏擾昔人有云官之貪廉。在準狀之多少而在罰罪之輕重假如一狀不放空﹑罰又重﹑𨿽少準﹑猶貪也﹑酌理之當否﹑家之厚薄而定之﹑寧多逐﹑毋廣罰﹑寧輕減﹑毋重多﹑𨿽多準猶廉也﹑蓋朝。廷設立官府之意原爲民間分憂息爭使之一一和觧今人不知設官之意。止知準狀爲取錢之媒。故只以多準爲諱。不知我之心至虛至平原非狀狀不放空之心𨿽多準何害百姓赴愬無地。只得裹糧奔告上司。旣添府城歇觧之費卽或批行到縣。又增自巳一番審斷且上司事又難徑逐空回只得問���費民有不小者。

○自理不槪分狀承行

自理詞狀﹑何以不分行各房也﹑蓋我所準之狀﹑或系謊詞未必可信。或經和息。未必赴審。或系窮人小事。未必盡可罰贖。若分狀各房承行﹑吏書得之豈肯一無需索枉受辛苦故凡當堂準過者。𨿽本日卽令輪直書手。寫票送印。俟明蚤唱名。發與原告。至其登號簿。只記其月日姓名。而已。不必狀狀催審狀狀令房科承行也。惟事情重大者。輪流承行。周而復始。與輪承上司詞狀同。另制一簿。

○自理差原告快手不同說

衙門差人利於叫事害人每每串通原告令之哄稟官府有謂此家土豪﹑不敢上門者﹑有謂藐視官府﹑徑自不來者﹑有謂上門﹑去叫幾次﹑反被毆打不理者﹑官府不察。遂差快手。差者一人相從而去者便有數��遇毒惡虎快。反遞毆差謊狀。與原告鐵口硬證窮民覆盆有死而巳。故凡自理準狀﹑止用原告自�如不來﹑攺差幹證﹑再不來﹑或用���長﹑本甲排年﹑本地保長黨正呼喚﹑絕不可卽差�手。如再不來則每月用告示一張﹑總掛縣門。將原告苦愬不到犯人。一總張示。內云如再不來者。定行差人提審。張示之後﹑猶且不來﹑或再揣酌情理。的系抗拒之輩。然後差人拘攝。虛心細審如仍系癡愚仍責原告

○許息和

州縣自理詞狀﹑衙門不利於民間息和往往哄稟官府云某人封銀錢十兩有某家老爺準和可惜被光棍騙了官府之心﹑爲所歆動﹑以後遂不準和息﹑誤矣﹑官府若能公明薄罰。卽理屈到官。所費亦自有限彼何故辭少費多萬一體面之人。懼受刑辱。以多金托人求和然原告旣已無言。則亦已矣。彼從中調出得財者贊誦官府寧不刻骨較之區區罰贖孰多寡哉凡息和者﹑事小徑逐﹑次則量�民紙一錢二分﹑告紙二錢﹑秀才官紙免事略大﹑上谷二三石﹑來稟息和之人﹑視其至情難巳視其學�光棍如來衙門多次者卽不良人也不準和息細審懲處且就中亦可看人捷於采訪若日久私處。並不赴公堂稟稱息和𨿽不差人。窮追過一月亦將姓名記冊以後再有人告。定行並究。出示曉諭。

○按刁徒哄人告狀﹑旣滿所欲﹑便卽私和﹑通不赴官﹑是以官爲戲也﹑如訪得情節重大。不妨提審。活變在人。至於赴官息和者察其息和之情果眞確否如系話語含糊。或出威逼或系懼禍。仍宜審問責治以警刁風。

○自理狀式

一牽告多人不準﹑一牽告婦女不準﹑一牽告鄕紳不準﹑一告年久事不準﹑一狀中里甲姓名籍貫﹑與廒經不對不準﹑一狀中無寫狀人歇家姓名不準﹑審出情虛系歇家訟師撥置者重責﹑

○告狀投到狀之殊

初告極大﹑後來投到極小﹑固有刁民收放之獘﹑然吳楚江浙寫狀﹑多出於流棍卜算者之手﹑各有門類底本﹑在境外無名之人﹑以此得錢爲生﹑在本縣告狀刁民﹑利於害人打网﹑是以謊狀無情十張而九惟投到之小事。乃其眞情節也。故審刑者視其原詞中有一二字與投詞無異此等情節最眞只據投詞查審。余俱不必照管。豈惟自理不可照管。卽上司詞狀虛謊。亦不必照。若照管。人人該問誣告徒罪矣。

○按審讞之法﹑要虛﹑要公﹑要明﹑要斷﹑而其最要者則在化大事爲小事化有事爲無事是以從古論獄者曰寧失出毋失入。又曰罪疑惟輕此。臨民上者之第一緊要事知此法𨿽極刁頑極。煩難之地。可迎刃而觧。一掃葛藤冤結矣。

○再照上司詞狀﹑刁悍地方﹑多有黏單連告者﹑新任不知卽以爲眞積年﹑非也﹑本狀內情眞問確余單竟可不問免其拘提之擾。尢見問官風力。詳見後訐單告狀條。

○上司詞狀

本縣自理詞狀﹑主張在我﹑惟上司詞狀﹑多有打网遊棍﹑將平日仇人﹑不論事之相干無干一槪俱入在狀內﹑甚至有一張狀﹑單款紛紛﹑牽連數十人者﹑上司不察信手準行﹑有司漫不加意輒憑吏書一槪抄寫﹑又甚有本縣吏書﹑私添暗入者﹑此票一行﹑加以虎快作崇﹑不論被告幹證﹑不論曲直眞僞﹑動稱上司人犯愚民懼怕﹑每一名字要銀幾兩﹑方可銷名若系破觧﹑索銀尢狠﹑在被告者。一家尙未被害。而波連無辜各家巳受無窮打网之害矣。故有司於上司。尙未相信。宜審其情形。酌量拘審。若上司畱心地方。或巳蒙信愛。當直陳地方打网之害。懇上司批發詞狀時。將無辜多人。或嬰�婦女量行塗抹若上司肯聽塗抹。我更可從中作事陰騭所及不淺。

○上司原告討保差人

本縣自理差原告幹證說見前矣惟撫院司道府原告﹑不似按院原告﹑準後卽鎖發問官﹑如所告之情。未必盡實又或已告講和。多有暗地潛逃。致前件不得銷繳者。最爲可恨。以後如狀久至而人不到湏按季請銷如準後投到本縣不得不用皂隸押保仍用一快手提人一一載之號簿蓋上司事不可緩又恐其復逃。勢不得不然也。但保家吳楚呼爲安保。最惡之人。方做保家其家多有監禁刑�非得銀遂意苦拷極虐。在官府之費。不過力力稍力止耳而此輩人有因家溫事大。勒至數十金者不可不出示嚴禁

○取保發地方之殊

有身家者﹑能出錢與押保承保之人﹑則保狀隨卽投官附捲﹑其人進退自如﹑此富民然也﹑赤貧之民差人不肯押保﹑安保不肯承保﹑且人人亦恐脫逃爲累只求押發地方。地方家杻鎖如獄有親戚財供送。無親戚則饑餒。此貧民然也地方間有良心者。猶使人押出乞食不則有餓病而死於非命者。甚可憫也。有司於此切宜畱心然富民亦有苦情。每每反因體面二字受人磨索難堪嚇詐無厭又有差人初時。押保而出。及踰時。又稟無人肯保。此多是需索嫌少冀厚獲於後次故欲攺發地方宜勿聽之但輪流照冊姓名押去爲當如有攺發者。亦算一次押保庶可少革苛索之姦

○衙役不許作保

一刁悍之地。多有保歇詐騙。私向人犯稱云。我能打點衙門。我能關通相公掌稿。令之封銀若干。俟事定後收用者凡事曲直必有勝負負家原銀𨿽還勝家則被此輩哄去矣此等到處多有之﹑蜀滇黔謂之順風旗中州吳楚謂之撞太歲﹑都中近日﹑謂之撞木鐘﹑故凡保歇有此者。務明示嚴禁。若衙門人做保歇尢於官府不便有司湏時差人密訪。或時問聽審人犯。違者加等重處。

○掛審湏知

一原告拘人到畢﹑卽令直堂吏數過當面一幅上﹑寫某月日﹑第一起聽審犯人若干﹑蓋往時起數﹑多寫在粉板﹑人無數目﹑易於作獘﹑慣訟者或要延遅求人情。或心腹中證未到。每每投文後文暗地抽去。或衙門熟者要先審。便將後面攺在前。此𨿽無大害。亦不雅觀。

○初到審訟

一初到問事﹑湏擇事易而小者在前上司批詞在後﹑蓋易而小者﹑頃刻可發落十數起﹑人自見其神速上司詞狀﹑未免費區處﹑若置前面百姓見許久未了一事﹑便不雅觀﹑然此爲初到言也。此後上司宜出來就問。若畱之下場。未免精神散漫矣。

○審訟勿夜

一聽訟在午未時則白晝了然﹑閒人不入﹑有其人可恨宜加重責者或老弱之人。可量情末減者。一見便知。若在黑夜。未免覺察不到。萬一將老病責治太過。斃之杖下者有之。

○聽訟一

一原被赴審必各有一番話說成誦在心聽之皆是無可置曲直於其間矣新官以文士羞澀心腸。當刁民熟便滑口若喚審時。只出耳聽。眞情未必能得湏吩咐原被不許開口待將狀詞﹑情節年月。或於當中插問一二句。或於當中頭尾。反拆一二句。欲問牛。先問馬。欲問趙甲先問錢乙。欲順問。反倒問不問不言有問方答總之欲易他凖備之語吐他眞實之詞如此錯綜參伍。或用威嚇。或用婉探。推之以情決之以理市井小民。技倆有幾。能當播弄哉知此法。天下無不可決之訟。無不可得之情所謂眞情假不得假情眞不得也○按詞狀情節。喫緊關竅多在年月日時上仔細查之思之。卽可得其十之七八。勿忽。

○聽訟二

一問事不必遅疑太過亦不必太恃聰明﹑尢不可麄心浮气﹑凡小事無大關系﹑可數言而決﹑若優遊不斷﹑使人終日伺候﹑則官之材力可知﹑又人情不甚相遠卽聰明過人凡事止能了其大意其中委曲安能一一知之且天下有理外之事。一一以意見揣摩。失之遠矣。又如趙甲告錢乙田土事。又誣之打搶。事虛卽並其田土不問可乎。此麄浮之過也。

○聽訟三

一事情重大者﹑自有理法在﹑事情若小﹑又湏少順人情若槪以理法行之。則刁薄之鄕。或至告縣不巳。非所以省事也。

○聽訟四

一狀內事情﹑旣審明白便取口詞﹑如某一事﹑原是如何起釁﹑如何爭論﹑某是某非﹑卽照犯人情節﹑直書不妨﹑嘗見初仕難於下筆﹑爲其不文不知其不必文也

○聽訟五

一口詞親筆注定﹑卽明白說知犯人某何罪某無罪某斷令如何如系事多日﹑人犯有認得字者﹑當堂將口詞發下與看﹑如不通文義﹑只當堂說罪名斷令使人人明白則吏書不得誑騙犯人。

○聽訟六

一招擬之訣招不離審審不離情情者﹑人犯曲直之情也﹑審者﹑問官口詞審語也﹑招者﹑招書據問官口詞﹑衍之而爲犯人自招之語﹑如一問得某某不合之類是也﹑上司駁問多系招詞與審語矛盾書手得錢。或將年月以後攺前。以前攺後。情節以輕攺重。以重攺輕字句之間動關顚倒官府一時不察輒令謄寫﹑上司見之前後參差如何不駁故凡審語旣定。湏令招書照。依審語節節衍長𨿽文可衍�意則不可攺故曰招不離審也。聽審人犯。其理或屈或直﹑其罪或重或輕﹑其情或大或小﹑其故或明白敗露。或迹不【細】可見。而理則可知。所謂情也。問官聽訟。業巳得情。而或下筆不達。或尙未得情。而輒爾臆寫。此等矛盾之處所謂審離情也官府審語湏一一將犯人情狀描寫如畵方可謂審不離情。然有司知此。旣要合律。又要全情。則不但審不離情而尢玅於移情就律若情不移則律不合圜土皆死囚矣至於移情最玅之處又不但移犯人之情而且移閱者之情就我作者之情文章至此一字一思。一句一巧。所謂智者識精仁者心苦方得毒心拙筆及不耐煩人﹑不可語此陰騭觧网之道也﹑○招書呈招稿進衙﹑仔細參伍細攺。如審語當堂未審不妨並攺。總之以停當精細爲主

○聽訟七

一口詞中有審語參語不同如審得某以何事起釁﹑遂至忿爭﹑各敍始末﹑此審語也﹑案也﹑審語後﹑又參看得某某誰曲誰直﹑或用駢麗語﹑此參語也﹑斷也﹑有前面審語內卽兼用斷案不復用參語者﹑有不用審語﹑招敍明徑用參語者﹑有參語﹑或對偶﹑或不對偶者﹑活變在人﹑不可執一。

○聽訟八

一參語不可不畱心﹑我輩之所以自見者﹑正在於此﹑如�某罪﹑卽詳其所以得罪者爲何﹑開某一罪﹑卽詳其所以應釋者爲何﹑固不必太弄學問亦未可艸艸不文又不可浮泛而不切於事情序事簡而明議罪確而當此老吏深文。可與知者道也。

○上司自理口詞大小之各異

經繇上司大事﹑若彊盜人命﹑侵欺錢糧之類﹑此等審語﹑湏在退堂靜坐時用心仔細查做﹑如其未妥﹑遅二三日不妨﹑所謂擔遅不擔錯也若𨿽系上司事而不甚關系。又事無可疑。則據案成之。立使犯人共曉。若𨿽系本縣事。而到底經繇上司恐系刁棍必有後言仍宜退堂做若不必經上司﹑而事關兩家錢糧利害﹑視官筆迹以爲斷令者﹑宜當堂書審語立案若事小擇緊關情節。批一二句在原狀上﹑便是。不必審語。事更小。責而逐之便是𨿽批亦不必矣

○供招申報

一自理詞訟﹑有審語者﹑當堂卽寫■﹝糹帋﹞贖罰谷單﹑及登號簿﹑一二日後﹑隨令書手做一小招拖行立案﹑無審語者﹑止令取供書手﹑照所批定納紙納谷單登號﹑卽將無罪之人吩咐先出余後出﹑贖重者﹑差皂隸押催﹑不必取保問之歇家便是。贖輕者。口問歇家在何處。卽於地方名下督取。均不許皂隸地方借此苛索。大書告示﹑事發重究不饒犯人有願實時完官者。吩咐庫吏卽收。皂隸免差。○按軍罪系兩院發落徒罪系道尊而上方可發落﹑故徒贖之名﹑卽太守不敢定者﹑今有司輒問徒贖﹑自行發落﹑殊可駭異﹑近有功名之士﹑自理詞訟﹑多問徒贖﹑申司道以圖迎合﹑甚至有本無徒贖之人﹑捏鬼名以申觧者﹑諧世𨿽工﹑終不若遇應徒者方行申報之爲正大也近有善宦者。凡自理詞訟遇刁徒彊頃訟師不服縣官責罰者察言觀色覺有可異卽。將此起申招府堂詳內云事干刁棍重情合廡申達本府本府詳允後。如此人再告上司批府。亦難反汗。致謗縣官。如批各廳彼亦相諒決不相反亦諧世中一制姦法也

○上司分贖

一詞狀中有一事而撫按同準者﹑撫按批允後﹑系兩院分贖﹑有一事而撫按塩漕屯河諸衙門同準者﹑看系何衙門同準﹑卽系幾衙門分贖﹑司與道亦然﹑惟司道則不與各院分贖﹑𨿽同有狀﹑不過院允後報之耳﹑書手麄心最易忽略遺忘大詳中如遇此等分贖衙門。湏要剔明一句云除將本招通詳某院某院候詳外今具招詳文冊。伏候本院照詳施行若遺此句﹑則他衙門允後﹑幾處俱不準分贖﹑湏州縣代賠﹑不可不知﹑

○當堂定罪湏知

百姓觀望官府﹑第一在當堂定罪凡遇情節無干者免供﹑審過卽先吩咐出去或𨿽可惡﹑而貧弱不能上罪者﹑杖罪無力的﹑決量責過﹑亦卽吩咐先出﹑此兩項人﹑俱不必令之上堂恐觀望者不知以爲都畵供問罪也余應問罪者﹑如情節應杖﹑卽寫杖字在供單上﹑不必查律是何條杖罪﹑蓋近日問擬杖罪通用﹑多隻引律中不應得爲而爲之事理﹑重者杖捌拾﹑大誥減等杖七十一條﹑其人所犯本條本律槪置不引但惟有力稍力之殊。則當堂湏吩咐明白。恐犯人不知。招書誆嚇之耳。若酌量情罪重大。合應擬徒擬軍者。此等後來。𨿽要貼本律本例。然當堂且只管寫徒字遣字在供單上吩咐明白亦不必查是何條徒律何條軍例恐時候耽閣。觀望不雅。其應貼某條徒律。某條軍例俟。招書呈招稿日。將浮簽貼在律例上。仍多擇幾條並將應徒應軍之故寫在簽上送覽備酌看用何條如此則斟酌停妥貼律例處旣當而書手當堂稟事之故智亦可革矣切不可聽其持律在旁。以甞官騙人也。若夫彊盜人命。關系死罪。最屬要緊。當在未審看捲之先。卽令招書折本律一門。參伍細看。便自分明。不待以後始查律矣。

○查舊招體式

一取供書手﹑多是欺官不諳事體﹑若平時巳講過律令﹑習過招議﹑此輩自無所容其姦﹑若平時於招體﹑通未畱心﹑其法亦易﹑試取房科巳允招二三篇細看招議之體卽不難曉

○律例之殊

律自髙皇以來欽定﹑其中淩遅斬絞徒杖笞罪今恆用之﹑流罪不多用矣﹑例則歷年增定﹑凡附於各律之後者皆是﹑例多軍少死不言徒杖○按律者舊律﹑例者新例也﹑有律重而例攺輕者﹑如監守自盜四十貫律斬。而例不至二百兩者。止問軍是也。有律輕而例攺重者。如威逼人命。律止斷埋葬十兩。本犯杖罪。而例中如有重傷致命痕迹。𨿽系自盡。仍問軍之類是也引律則不引例﹑引例則不引律﹑臨時在人酌之﹑

○贓數定死軍徒杖分別大略

凡律中稱貫﹑系國初所用鈔貫﹑非銀亦非錢也﹑每鈔一貫爲一千文﹑國初極嚴侵欺錢糧之禁﹑而鈔法通行價值亦貴故侵至四十貫罪卽問斬�來鈔法不行攺律時每鈔一貫﹑止值銀一分二釐五毫﹑四十貫止值銀五錢耳﹑建議者﹑以爲五錢論死﹑於法太重故𨿽不敢攺祖制死罪﹑而謂之雜犯死罪﹑雜犯死罪﹑但準徒納贖耳﹑較之無力徒罪﹑的決擺站﹑反覺爲輕﹑故後又設例﹑凡腹裏查盤地方﹑有侵欺至五十兩者﹑引例充軍﹑若錢糧系關邊海﹑侵欺又至二百兩者﹑則例中仍擬眞正死罪﹑歷年更攺之故難以細考然此則更定大較也至於問擬人犯諸罪俱有本律易查。惟贓數多寡增減與徒杖分別之界難查。蓋以律設於洪武三十年﹑維時將鈔貫定罪﹑今日不用鈔貫﹑不知準折銀數多少﹑而律中多無注觧﹑加減又苦多條﹑初仕不知招書不明﹑錯誤種種矣﹑今姑摘贓數多寡增減與徒杖分別之界言之﹑如監守自盜之贓﹑律五貫【折銀六分二釐五毫】卽杖一百﹑若七貫五百文﹑【折銀九分三釐七毫五絲】卽杖六十徒一年﹑侵至四十貫﹑【折銀伍錢】卽系雜犯死罪﹑準徒五年此監守自盜徒杖之界也。如誆賺局騙之贓律準竊盜論﹑四十貫【折銀五錢】杖一百五十貫【折銀六錢二分五釐】杖六十徒一年﹑此誆贓徒杖之界也。如恐嚇取財之贓﹑以其近【細】於彊也﹑律準竊盜加一等論﹑則三十貫【折銀三錢七分三釐】卽應杖一百﹑至四十貫【折銀五錢】卽應杖六十徒一年﹑此嚇贓徒杖之界也。然有遇例減等與大誥減等之殊焉。雜犯死罪。準徒五年。罪𨿽贖徒名實【明】死罪。在京惟遇熱審。在外惟遇卹刑。始減一等此謂之遇例減等。然亦俱系徒罪但以四年五年不同。納贖分多寡耳若在外不遇卹刑之例。則不減等。但侵至五錢。卽準徒五年。此雜犯準徒之有徒無杖與徒之五年多四年少者然也大誥減等者何。

髙皇�行大誥。開人守法懼罪之門使讀而守之者。除死罪外俱得各減一等今人𨿽無讀大誥者。然平常一槪引律則俱稱大誥減等矣。有大誥減等。則凡誆騙之贓。𨿽系五十貫問徒而以大誥減等故必進至六十貫。【折銀七錢五分】方可問杖六十徒一年若不滿貫。卽至七錢四分。仍止算五十貫。減等止問杖一百也。恐嚇之贓𨿽系四十貫問徒。而以大誥減等故。必仍至五十貫。【折銀六錢二分五釐】方可問杖六十徒一年。若不滿貫。卽至六錢一分。仍止算四十貫。減等止杖一百也。此誆贓嚇贓徒杖分別之界也【按嚇贓加竊一等論今因大誥減一等則有減仍同不加矣再照恐嚇取財一款有親屬相盜逓減科罪云云則減等之外又有減等不可不查若只依前數仍不可擬徒誆賺局騙一款前詐欺內亦有親屬逓減科罪語引用亦無妨】

○軍徒死罪分。別之界再詳後○侵欺錢糧者。自五錢起。至四十九兩九錢九分止。皆問徒五十兩滿貫起。漸多皆引例擬軍。惟邊海不系腹裏。二百兩復又滿貫﹑則擬眞正死罪。至於詐人之贓𨿽多多系問徒查有情節最惡處。始引一例問軍。死罪則無矣。此問刑分數之大較也金壇王老先生肯堂﹑有律例觧辧論律意之精﹑妙甚﹑此

髙皇仁至義盡之書﹑與春秋微旨同﹑不可不細味也﹑○枉法不枉法諸條定贓視此。

○軍罪不可輕問

凡軍罪犯人﹑要僉妻起觧﹑無妻者要與之討妻﹑有妻矣﹑又要將親支取保﹑仍差人送到彼衛﹑取有實收﹑方得結局﹑或撫按不知﹑批僉遠衛﹑往返數千里�苦不可言者﹑中途脫逃﹑又將負累族人若侵欺錢糧子孫軍﹑則世世僉觧﹑爲害尢不小矣此不但一人之害。而一族子孫之害也。故凡問刑衙門如系徒罪不足以盡其辜者。寧可加責數十。切不可輕問軍罪。愼之愼之。

○大招看捲摘要法

小詞訟只看他杸到狀詞﹑對他原告狀詞有同處。此卽眞情也。又看原被詞告訴相角之處此亦可揣得眞情。將筆點出查問此處每每片言而服其餘皆扯艸湊籃事也若夫彊盜大招其中有眞盜﹑有假盜﹑有眞贓﹑有假贓﹑有久拿﹑有新拿有陣獲﹑有扳扯有盜口供﹑有捕役供有某衙門入﹑某衙門出﹑如此之類﹑猶如亂麻﹑新任當之﹑有腳慌手亂而已﹑此等大招。若止據捲混審縱審十次何能碧水分魚令此心快慊湏要分付招書﹑將文卷預送呈覽﹑其上司新駁詞語。聽審人犯名字。則大字寫貼單上。衙中用一紙順序橫寫各犯姓名每一姓名要隔四。五寸然後自家從招頭細看到招尾。如遇某處某人陣獲。卽將此某處陣獲。要緊情節年月摘寫在某人姓名下。如遇某人某處起贓。卽將此某處起贓要緊情節年月。摘寫在某人姓名下。或系年月可疑。或系供扳可疑。或系贓證記號可疑。或系前後矛盾可疑。某衙門如何出。某衙門如何入一一將此眞假要緊關系情節詳細分款各書在姓名下且細加朱圈。以便查閱。如此則招中情節旣一一無漏而緊關肯綮又一一分明出堂時逐一喚審。只問此摘出情節一單別將新供者。據案錄出一紙回衙。又將上司新駁情節。再想再審。圜土始無冤民。且上司亦見吾輩心苦。此審大招最妙最要法也。○此與後審盜一段互看﹑

○折杖

上司批招內﹑有杖不盡辜者﹑往往批加責幾十板及枷號一月﹑或桚指一桚之類﹑此等若復再提加責﹑從新又有一番騷擾﹑且本人不來﹑多系雇來市井棍徒﹑非體也﹑若徑免之﹑則是不奉上司批文﹑非法也﹑故各處陋規﹑往往俱折銀不等﹑謂之折杖﹑間有自好官府﹑每不欺問其實安保皂隸﹑往往交通私折﹑瞞官入已﹑故此一項𨿽。陋規而卻亦有用用之何如﹑分付刑房﹑立簿一扇﹑每遇上司批到﹑卽將枷責寫上﹑照依地方舊例折多折少明注簿中﹑暇時淸監﹑除已經允決重囚﹑有囚米外﹑又除未經定罪﹑有親戚供送﹑或有手藝者外﹑余或遠來駁審囚犯﹑或無供送冤民﹑每月將前銀買米買塩菜若干每十日親自一散其有一切囚犯醫藥灑掃。或整理漏壞打造器械之類俱取足於此﹑庶乎兩得之矣如地方原無折杖之規。則每換皂快例有銀一兩二兩不等。每參一吏。例有三兩四兩不等。海內多同。除買心紅紙札外宜以此作雜用亦不妨

○輕罰率屬

一自理詞訟切不可多問不應。亦不可多批佐貳。問罪過多恐貧民無計。累及田地子女。事批佐貳。或重罰以厭堂官。又取過堂紙贖以自利。衙門人因而需索。或聽囑托。小民未免不得其平凡遇小事聽其和息無大緊要者當時逐出擇其情重者罰之卽於起數內各衙量送一二紙俱在當時問完。卽將片紙寫出口詞貼在原狀上呈堂。爲民省事多矣。本縣允後。卽將紙贖發該廳發落使之得沾餘潤免其暗接多呈之害

○妙罰

一自理詞訟﹑有屬富豪情惡﹑杖不盡辜者﹑輕則失之縱﹑重則不雅觀不若藉其名於簿酌量三人兩人使之修鋪修倉及應整頓事。或多積本色谷上倉備荒名旣不污兼足興廢妙事也。

○比贖

自理叫單差人比之太急大不雅觀但查叫單之人有一二事未完者再不差遣彼自催速。又不可令之下鄕問罪後。卽令歇家認保。差人催之歇家。卽可完矣。說見前﹑○按當堂已定罪名﹑日後有復稱家貧﹑望乞減免者﹑如情眞湏卽減免﹑方於聲名不害﹑但亦有刁皂刁歇。巳收銀而倩人訴官者。減免後默記其皂歇一查之。查出重懲﹑以戒刁棍﹑�

○訟事宜敏

一投文掛出起數﹑不論上司自理當日問完﹑不是彊盜人命﹑中證卽有二三不到不必等齊﹑問理後�觧人犯﹑僉原差起觧﹑應申候詳者﹑發歇家認保無罪者盡發回﹑一日呈稿﹑一日謄眞﹑一日起觧蓋鄕民住城一日﹑未免妨工費錢﹑又富家刁難貧者買囑觧人﹑故意遅延﹑使貧者坐困﹑如犯前獘﹑該役重究

○匯訂詞狀

一自理問過狀﹑湏將狀順裏順甲﹑每一月釘作一簿﹑又一年匯作一簿令識字家人細查使一人而再告又告者則其人可知﹑懲一儆百﹑亦息詞訟顯﹑精明之一事也﹑

○忌衙役傳話

一各處鄕音不同﹑初到未必通曉﹑如遇閩地但令各寫情節﹑參之詞狀﹑又令從容言之﹑不能說官話﹑不妨當堂寫答問語或亦不甚相遠﹑切不可令門子等觧說。一恐其因而說謊。一恐觀者不察。以州縣之權﹑盡在若輩也﹑然我輩吩咐下人亦湏從容明白。使聽者易觧。

○息怒緩飲

一大怒大醉之後﹑切不可問刑﹑恐余怒宿酒尙在愚民又以不遜觸之﹑或至重怒﹑民將不堪﹑且帶酒問事。刁民反得借口﹑非羙名也﹑

○恕不遜

一愚民對理﹑不得意於官﹑多出不遜語﹑其凶悻之狀﹑初聽殊可駭﹑久之知其常事也﹑此可談笑聽過﹑切不可動气。動气而言者不巳。則將立斃杖下乎

○贓罪宜愼

問刑寧寬毋刻﹑若事在狐疑便未可以巳見入人之罪﹑死罪尢宜謹愼﹑恐上司拘定初問。後問不反前招。卽此後得理巳是敗家。甚之有斃於獄者。軍徒𨿽非死罪。亦能破人家。多入人贓窮民力不能完或至老死。累及子孫。又以未完爲吏書累其傷人害物不小。○按州縣問人重罪﹑或有心迎合上司﹑巳非士君子之自處﹑若素性如此慘刻﹑不惟害人且自不利﹑蓋人不可獨殺天地鬼神必有報�﹑苟當事爲寬大君子。又事體極練。且以我輩爲忍人事從此敗矣

○出入準法

一問事得情﹑自有一定之法非可以意見出入也﹑有少年好奇士﹑人出我入﹑人入我出﹑亦有專主出﹑專主入者﹑夫專主入﹑酷吏也﹑人皆知不可﹑惟專主出者﹑或多喜其觧网﹑不知禁伏凶人。所以保全善類也。語曰民之多幸國之不幸。惡人可使幸免乎。

○據事論理按律

一問事要據事論理按律如趙甲錢乙﹑以何事爭﹑以何事打﹑此事也﹑得其事﹑卽於所爭所打之中﹑論誰曲誰直﹑此理也﹑曲者何罪﹑直者無罪﹑此律也﹑事有的據者。但。就。事。論事。無的據者以理【透】論事事眞不必論理合律不必論情昔有一吏﹑合夥打劫﹑陣上拏獲﹑問者曰此吏也﹑未必遽至是﹑此論理之過也﹑又有兄弟各殺一人﹑一時俱死﹑問者曰﹑無兄弟俱死理﹑此論情之過也﹑

○戒深求

一問事湏要聰明﹑然聰明太過者亦能悞事﹑凡事情如此﹑中證原被之言俱如此﹑便隨事斷過﹑一加深求﹑在好事者固哆之爲羙談﹑起釁敗名﹑未必不始於此﹑近有毆死雇工人者﹑縣令見雇工人之妻稍有色﹑卽以因姦謀殺論﹑波及雇工人之妻﹑非也﹑

○平心息气

一問事絕。不可有成心又不可直拗到底如其素惡﹑所犯者輕﹑卽從輕問若以平日不善﹑遂羅織成罪﹑恐罪未必成﹑姦人反得以假口﹑且使上之人﹑以我輩爲不諳事體也﹑

○居官第一湏知

一州縣不作風波。卽有大事。亦安妥簡靜。與小民處置。又凡事詳愼。使人知勝負在理方是父母﹑之心方爲百姓省事。若一毫事便求之過

情任性。顚倒是非不論有理與否禍福俱不可知則人且畏我如虎卽有理者亦多方買脫抵死不敢見官衙門諸人無一不飽其欲者卽小事亦能破人之家�積怨敗名蓋始於此

○戒經久不斷

一問事情﹑有事情可惡法所不容中證若齊﹑便一問而決﹑使之放心便無他事若重責其人﹑又系之獄﹑經久不斷﹑彼且張皇失措﹑以我輩爲有意也﹑衙門人又因而挾騙﹑內外傳誦﹑且被暮夜之名﹑不則營求請托。或破人之家。所喪多矣。與訟要敏條互看﹑

○事要通變

一問事要因事變通一二事得意不可恃以爲常有謀殺一人經年不知凶手與屍所在者﹑一官知之令人扮作鬼判執死者之妻而問之﹑則死屍出焉﹑人以爲神後一塩啇使女﹑其妻苦之﹑逃之母家﹑其父母挾告塩啇﹑以爲因奸殺之也﹑初審坐虛﹑繼批此公﹑拷訊毒甚﹑一槪波及﹑後捕得其女觧之﹑此�始慚﹑又一令每問一事﹑輒曰吾鄕固然﹑此拘定�事一方。不知變者也。

○忌偏重

一新官問事切不可便有所重恐刁民聞風而��有心準加添則告虧折者眾有心斷婚姻則告姦占者眾﹑有心偏重小民﹑則士夫不得安枕﹑諸如此類﹑不可勝數﹑愼之﹑○按扶弱抑彊。𨿽是爲政大體。若將此念橫在胸中民必不堪近日有不待出官。而勝負已決者薦紳窘辱姦豪得志長刁殃民莫此爲甚切忌

○勿執已見

一洲縣問事﹑但憑中証之言﹑酌之已見其中𨿽多撥置扛幫﹑彊詞奪正者﹑終不如耳聞目見之爲眞若問一事﹑犯人極不輸服﹑或斯文鄰佑﹑又極口爲之稱冤﹑使再察而攺易之不失爲刻印銷印若徒執已見。豈惟小民受害。且未免爲自璧之瑕。

○田土

田土一事有因疆界爭者﹑有因買賣爭者﹑有因推收爭者﹑有因價值爭者﹑有因回贖爭者﹑俱不可不爲之處﹑如疆界不明但查原丈弓口﹑令中人鄰佑處分﹑又不明﹑則親往看之﹑徑自委官﹑未免多事﹑如系爭買一盡本家﹑二盡業主﹑三盡近鄰﹑如本家業主近鄰必欲減價聽其別賣糧米不明則查戶�首糧數﹑及當日原丈弓口﹑又恐有豪彊飛詭﹑小民懦弱﹑田盡賣而米尙存者﹑價值多寡﹑則問之民風土俗﹑証之�證交單﹑至應贖與否則有原契原中在﹑如原契巳攺﹑原中巳故﹑但驗之筆迹﹑若賣主力不能贖﹑又赴告者﹑多是意在加添﹑假名回贖耳﹑湏是斟酌﹑加添之例﹑固不可開﹑虧折之事﹑亦不謂無﹑審處而詳問其風俗可也○按四方則例不同。典田典屋又不同。如典田者。典主巳有籽粒之利。五年減半贖取十年洗手交還典屋如獲佃金同此。如無佃金。典主亦巳住居。可以作利。還�便當退還。𨿽風俗不同。天理人情。大約所爭不遠。在人審酌之耳。

○婚姻

一男女婚姻有下過聘禮又將女別聘﹑若媒證明白目宜斷還前夫﹑若巳經過門。則落花覆水。自是棄物。倘無大關系。只在父母處倍斷財禮更便若婦家不願尢不宜彊之恐生變也如前夫久客不歸﹑其妻�賣亦不必再斷合也若爲家貧或因疾病賣妻﹑只宜一槪不行不然告者眾矣﹑如系先奸後娶。或有婦而買有夫之妻爲妾。或謀娶。或凖折。其情可惡。又不在此論也。

○狀不可輕信

凡人呈告某掘得金銀﹑或以濟荒修理爲名﹑切不可準﹑仇口未必眞﹑切忌切忌﹑○按刁民害人每每視官府意旨所向如官府淸淤田卽以漏報淤田。假首害人。如官府淸軍屯稅契。卽以漏屯漏稅。假首害人﹑故狀不可輕信。

○訐單告狀

一刁民告狀﹑訐人生平過惡﹑使其一一皆實﹑則數十年之事。積在一時。其誰無過。況未必實乎。聽訟者因眾口之交證也。遂信以爲然。不知原告旣欲含沙則此中證非原告之死黨則被告之仇讎也且無賴者因而爲利原告買囑則執以爲有被告買囑則執以爲無被告家貧﹑不足以厭眾人之欲﹑則眾口鑠金﹑或至忘家喪命治獄者但問狀內事情可矣。切不可墮姦人之計也每見當事者於此等事﹑都不放過﹑是在問官挽回之耳﹑然又湏斟酌果其人素系凶徒。目前所犯又重。便與眾棄之可也。

○假名狀

一刁民或報仇﹑或害人﹑每每假人名字。捏告上司。衙門提觧原被告俱受害或被害者指名告系某人爲之。亦不必準理直將原詞申繳官民俱省便然亦不可不默記其人俟其再犯而治之

○匿名狀

一邇來州縣﹑往往以匿名條款將人問罪﹑豈惟不通人情﹑亦且不知律法﹑大明律云﹑凡匿名文書告言人罪﹑見者卽便燒毀﹑若將送入官司者﹑杖八斗﹑官司受而爲理者﹑杖一百﹑被告言者不坐﹑今州縣懵然問理申詳﹑上司又不察而允之﹑豈當事諸人﹑俱讀書不讀律耶﹑○附查匿名法○各處多有匿名文書﹑毀謗縣官得失﹑若從封筒中來封筒中去。此鋪遞爲祟也。諭令總鋪司傳知各鋪。以後湏要認明送文書者。方許收傳。登記赤歷。若系不相識人。卽將原文原人﹑送至衙門審問。仍不許鋪司閒遊令婦人小子接逓。其獘自革。若系當堂投文告狀一總匯收中有匿名者多系收狀束收狀快手爲之。若將狀紙折小又有搊痕必收狀者出之袖中無疑也查名懲之。若頻頻疊見。宜偶一日逐名零收匿名者自出

○禁冒籍

一刁悍之地﹑多有棍徒住止省城﹑爲人代告﹑一不得準﹑便刎頸稱冤﹑無所不至﹑別郡縣人﹑多冒籍會城﹑牽告婦女﹑關提差人﹑皆其夥黨百計窘辱﹑需索其小者﹑迨被告至會城﹑原告又不出﹑被告歸而差人又至﹑往來不勝其擾﹑未及結理﹑而被告巳坐困矣﹑如系士夫子弟﹑及良善之家﹑誰肯攜子女往會城﹑結理者﹑便與講和﹑每狀不下數十金﹑刁風日甚﹑凡遇此等事有司便當申繳別州縣便當請詞正原告之罪且指名申究代告。投之�裔。息刁滅訟。安民除害。俱在於此。若輕易解人。是以肉投餒虎也。

○禁主家豪彊

一刁悍之地﹑兩家爭訟﹑每各下一豪力家﹑聚眾相�然後入官﹑或本主弱﹑主家又弱﹑則爲機上肉矣﹑凡遇此等事﹑不可不痛懲之也。大率市井積猾。結交衙役。就中取利。人往往入其術中。嚴明之長﹑一加懲創﹑此風自息﹑

○懲死黨

一州縣棍徒﹑或二三十人一夥﹑結爲生死兄弟﹑如趙甲告狀﹑則以錢乙孫丙作證﹑錢乙孫丙告狀﹑亦以趙甲作證﹑總之結聯死黨﹑交口硬證﹑不得气不巳﹑如此情獘。結查果實。湏盡法行之。必使棍徒計無所用。閭閻乃得安枕。

○鄰邑詞狀

一上司批別州縣人詞狀至﹑願先回者準回﹑另行關取﹑如不願回者﹑候人犯至日﹑除招捲多者﹑遅一日問﹑招捲少者﹑本日卽問﹑審問明白﹑應入者入﹑應出者出﹑應輕重者輕重之﹑有難處者委曲處之﹑必使事理人情﹑毫無掛礙﹑內有牽連幹證﹑一一省發﹑止畱緊要者一二人作速成招。招多兩日寫完。少限一日。不許遅畱需索。如違許犯人稟究。仍嚴諭�快歇家不得需索磨賤。則鄰國之民。仰之若父母矣。○按上司批詞人犯﹑多有在別處者﹑關提不到﹑吏書受比﹑大都因我之威名或恐我本地歇家衙役之淩虐及分主客之畛域故也故凡遇有別來人犯。出示嚴禁。不許一切作踐。如前問理體卹。又虛公從輕。一人傳十。十人傳百﹑自後鄰民被本邑人告在上司批縣。亦可不關而自來質成矣至於別州縣來關提縣民。若隔府謊狀。道路又遠或回關文。請攺批不妨。若同府近便。卽一發之或有彼處家家陷害。則以密啟囑之。使無受虐方可。

○上司駁招

一上司駁招有因情罪不合律有𨿽合行而犯人中証之言﹑不與招情合者﹑有情罪懼當﹑尙有可矜可疑者﹑又有各出意見﹑無一招不駁者﹑此俱不足動念﹑只湏虛心詳審﹑如不合律。此書手之故也。責而攺正。若情詞不一。再求妥當。如可矜疑。情重者當反復爲之求生。情輕亦再三爲之酌處。若出意見一駁再駁不妨照原招再申之只要就所駁��明白說出未有不允者必不得巳婉曲再作稟帖聽其別批可也﹑然招詳屢爲。上司所駁﹑亦非美事﹑凡問斷湏平恕招情湏停妥。方易於批允。又可以服小民之心若執一巳之偏﹑任一時之情﹑或其人可恨情又可恨﹑卽從重或其人可憐﹑情又可憐﹑卽從輕﹑通不論事﹑通不照律則上司見之以我輩爲何如﹑間有刁民隨招辯訴﹑其言亦易信若一駁再駁﹑或別批詞語俱厲﹑則上司巳有心矣﹑此後湏凡事仔細不然事從此敗。【上司近喜苛罪可恕詞不可恕切忌姑念從輕等語】

○批允復告

一事有經上司批允﹑情罪巳定﹑兩家覆告初或不知而準﹑後來審出﹑仍令照舊﹑若任一時意气﹑又翻舊案徑行無此體﹑申請又不便久之無可柰何﹑卻又仍舊大不雅觀﹑初仕常有蹈此失者﹑

○請托一

一請托一事﹑傷人害物﹑長刁縱惡﹑莫此爲甚﹑其中事體﹑種種不同﹑有托之報仇者﹑有顚倒是非出入人罪﹑但圖酬謝者﹑又有一等士夫﹑養髙自重﹑又不欲有言事之名﹑但頤指气使者﹑我於此一聽其言是爲士夫作傀儡也。但湏處之有理初聽時切不可輕諾又不可輕泄之人又不可因請托而處之太過使人難堪彼卽不喜。或亦不怒不然鮮有不招尢速謗者

○請托二

一南方請托﹑凡告一狀﹑則貼一紅簽﹑自作批語﹑假手於官﹑此於體面甚褻﹑我輩當愼之於始﹑但能禁止一二人。則此風自息。凡人之所畏而不爲者。爲有理法在。如此做去則有力之家不復爲禮法所縛。亦何求而不得哉有人心者。或不忍自比摸稜。

○請托三

一請托之事﹑在在恆有﹑然未必不自當官者致之是非倒置。則人得假公以濟私。聽信權豪。則人得望風而比例優遊不斷。則人得乘閒以請求責罰太苛則人得百計以求免誠主之以正大出之以精門持之以廉平濟之以果決則人且服吾之寬�吾之公。憚吾之嚴請托何自而來。

○請托四

一士夫請托﹑未必一一皆是狥私其中亦有激於公義或廹於情之不容已者每見先輩爲親戚所廹。求死不得。我輩亦不可執一。果所言是。便虛心攺正。誰得而議其私。果爲至親。若事無關系。亦不可盡人之情法不可容姑少免其責罪不可減亦未減其贓庶乎情法兩盡也。

○請托五

一請托中不惟眾人之言﹑當裁之以理﹑卽正人君子﹑其言亦有不可盡信者﹑蓋君子固不肯欺人﹑或每每爲人所欺﹑昔一令極信一鄕先生﹑一孝廉遂假館於鄕先生許﹑凡有請托者﹑俱以大義言之﹑鄕先生便揮筆一書﹑令聽之如響﹑在言者以爲至公﹑不知寔墮孝廉術也﹑又請托中有極狡者﹑一令方正﹑有某姓者﹑常以事干﹑令每事必反之﹑後某氏欲爲原告﹑則以被告爲名﹑令便重怒被告﹑原告遂得气﹑其爲被告亦然﹑通縣俱以令厚故人﹑不知�爲彼所賣也我輩遇此但據理原情不主一偏則自無所庴手矣。

○請托六

一當官者﹑果端操秉公﹑使士夫不敢幹以私﹑此包孝肅之流亞也﹑若兩者無一﹑徒悻悻自好。以不信士夫爲名是醜婦效顰。愈增其醜矣。又不然而一味狥情。𨿽未免招謗。猶未大失。若請托不必士夫。衙門近幸。一言九鼎。身勢气焰。搖動一時。此不才匪類也夫﹑

○越訴

一越訴有在未經州縣之先者﹑有在旣經州縣之後者﹑詞內或告及衙門﹑甚之有直詆州縣﹑俱系刁民﹑然湏虛心聽斷又有本縣民告狀。反願批他處者。此俱不足介意。萬一事虛。又素犯刁惡。則借一人以示法可也。○按刁民越訴﹑情𨿽可惡﹑然亦有冤實未伸而上訴者禁之非理也若惡其越訴而過懲之恐上司聞之必加深恨且以後聞風越愬者必捏毀州縣或割發刎頸寧死不願批本州島縣是導之謗也

○平恕

一律多從輕例多從重﹑若素系凶人﹑所犯又重﹑便應從重﹑如情𨿽重﹑而可原﹑人本愚而可恕﹑又當從輕﹑平恕二字斟酌用之一生受用不盡

○愼刑

一刑者先王不得巳而用之者也卽法當其辜猶惻然有隱況濫及無辜乎少年意气之士﹑或因地方素有刁薄之名﹑或乘前官縱弛之後有心振別﹑不問老幼不分男女不問是非槪以箠楚行之無一人不盡法﹑無罪而死者日不乏人。使延年之母見之。恐謂人不可獨殺也。○按用刑太苛官民俱有不便小民知官府之不可犯也人懷必死之憂事無大小寧破家不肯見官衙門諸人因而爲利名以此敗一也上司士民見我輩淫刑以逞以爲酷以濟貪二也有愛民自愛之心者。可不悚然懼乎。謹刑箴愼刑錄諸書宜細看﹑○再照夾棍原非常用之刑﹑間或用之拷訊耳﹑近日但其人可恨﹑卽用此刑﹑且旣打又用之﹑不識何故﹑又老幼不拷訊小事可知且婦人非犯姦﹑考訊亦不加刑﹑每有不論大小用之過當。至死者相繼而不惜怨言載道而不知。可異也。至若彊盜人命。𨿽系重情。然亦必問出寔情。但不知贓與行凶之器所在。方可拷訊。若覺察未眞備極考訊卽本主亦自誣不但中證誣人已也

○用刑

一皂隸之權。輕重在手。有打數十板而不痛。有打十數板而斃人者。故不特竹板宜分上中下三號卽同一號中尢要審察惡人不可輕縱善人不可輕打鄕下良民及老弱疾病尢不可多打重打詳見愼刑諸書

○哀死

一彊盜人命﹑果寔見得是﹑然後擬死﹑若有毫髮可疑湏反復推詳必問官一念爲人求生之心與死者求生之心同彼此之心方無恨若麄心浮气但以考訊求眞是以民命爲戲也下害人命。上干天利。非維故也。

○不合

合者該也﹑不合者不該也﹑不該而爲之卽是罪﹑故凡招中有罪處始稱不合辟如彊盜招﹑則稱云某人就不合如何劈門把風等語﹑或有由輕入重﹑定罪在重處者﹑則初稱云某人不合專一交結賊黨或嫖賭非爲﹑及至犯事情重處則復稱云某月某日某人﹑又不合故違某律明火持鎗劫財殺人等語此招擬一人之體也。如輕重混雜﹑多人共總一招﹑則於情重者稱云某人就不合如何如何﹑情輕者則稱云﹑某人亦不合如何如何﹑前分輕重本情後分輕重本律﹑此招議多犯之體也如均系重罪有罪﹑而駁問之後﹑有生死不同者則於先存今故某犯名下﹑但敍其罪惡之狀不必亦稱不合﹑以旣死無可罪矣惟現存聽審犯人名下始稱不合﹑以便閱招者醒眼或有尙系駁問數內。而今死者。或因先死之人而關系現存聽審者。皆稱不合亦無妨。此招擬生死各犯之體也○按敍不合處或系情罪重大事關死與遣者﹑卽在此處貼律例如雲某人就不合故違某律某例一語。與後面擬罪處相同則前後首尾相應閱招者殊覺醒眼事小在徒杖以下者。只稱不合。不必貼律。○除重情大招外﹑有諸色目不等人﹑緦一招者﹑以或官或吏爲招頭﹑招書皆知之﹑玆不贅﹑

○完上司罰贖

自理詞訟﹑有理者𨿽富不罰﹑無理而窮者﹑𨿽可惡不罰﹑此等俱不難處﹑惟上司詞狀有理屈而窮者。罰贖比死亦不能完問罪之日名𨿽系在理屈之人名下。宜分付家溫者幫之。若窮民賣田賣妻𨿽屬屢告無理。加以罪名以杜其後尢宜令富者代出仍姑與此夕湏以憫其苦。但不載之招中。以伏釁端。不長其气焰以滋刁風可也。

○照管斷令

一小民有事旣告在衙門斷令便湏要了割近日州縣但追完紙贖﹑原斷過田地人口等項﹑通不照管�其仍舊﹑不識何心﹑以此待民而告爭者猶未巳��民之愚也

卷之四終

◇地◇

卷之五

卷之六

卷之七

卷之八

●治譜卷之五

中丞健吾先生畬自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

錢糧門

◆錢糧門

錢糧刻冊

刻冊依全書次序

刻冊字分大小

每年派徵數刻宜明

刻冊附載新加數

刻冊總徵數

刻冊分上下兩截

刻冊行數之殊

印冊

起科

一條鞭

有免無免之分

用算法

廒經流水

廒經記號

紳士另冊

比較刻冊

比較冊每甲總數

比較刻冊限數

限數湏塡明

注比數法

聽比分完欠

審排年之妙

摘差總差之殊

摘拿排年花戶票式

比較處紳士法

錢糧不可借觧

殘年錢糧

透支

拆封收支冊

秤收

收糧時刻

櫃式

拆封

支發錢糧

傾錠起觧

民自投櫃之獘

掛牌之非

木皂隸之無用

分頭總催之未善

小民不自納之故

兌支不便

禁擡銀之害

庫中置各匣

比較分合之殊

查比批回

查散由票

借解紙贖

查扣空俸空役

收錢立錢櫃

戒佐貳比糧

庫堂防閒

○錢糧刻冊

一每州縣額派錢糧必有布政司頒刻賦役全書然吏胥往往侵匿﹑鄕紳士民不得一一見之﹑是以局外懸揣多謂完到七八分便可免比若逐一了了分明。刻出共見自知一分額編必有一分支派而比較全完。非官府之得已矣。人各有心﹑逋負者誰﹑

○刻冊依全書次序

一吏書哄官﹑惟恐淸楚﹑咸謂查盤文冊﹑皆以吏戶禮兵刑工爲序﹑不知若依房科之序﹑淆亂殊甚﹑不若全書原有一定次序依原序刻之極其明白簡便。

○刻冊字分大小

一錢糧全書條款﹑有多年一定不移﹑更無增減者只用如常大字﹑刻云該實徵銀若干﹑不必分大小字矣﹑儻有某年奉文更攺增減若干﹑某年奉文更攺增減若干者﹑當以更攺之故。刻分小字兩行而兩行下共計實徵之數則用大字刻之其分刻小字。使更攺之故可查。總刻大字。使實徵之數易見也。

○每年派徵數刻宜明

一額派錢糧﹑有數𨿽一兩﹑每年止徵三錢三分三釐三毫者﹑如綾紗紙價之類﹑額派若干﹑然系三年一解則一年止該徵三分之一﹑此湏於分行小字中。刻明全書總數而每年分派徵數則大字刻之

○刻冊附載新加數

一賦役全書數此舊額有定者﹑巳序刻在前矣﹑若有新文增加如遼餉類者亦宜刻之於後以便煞總

○刻冊總徵數

一刻徵各項﹑旣照前法逐款刻明﹑冊後宜刻某年分﹑其計實徵銀幾萬幾千總數若干以便照糧起科

○刻冊分上下兩截

一吏書造冊﹑每用長勾格式冊﹑寫某項倉口若干﹑第二勾則寫前件二字﹑以注完欠平排長寫一片模糊。殊不耀目今當用上下兩截法如講章集注相似上截刻定額派錢糧數目﹑如此項起觧﹑則於此項下半截﹑親注云某年某月某日﹑批差某人赴觧﹑批銷不到者﹑則查比之﹑旣觧明﹑掣批回銷﹑則又於下注云某月某日批銷訖﹑而又朱筆大大注一完字﹑其或有領俸領工食﹑塡注亦然﹑如此﹑則觧否一目了然其未支未觧者下面朗朗然一片白紙也不但可免混淆且欠數亦可觸目警心

○刻冊行數之殊

一錢糧支發不同﹑如鄕飲只春秋二季耳﹑刻止用二勾民壯一項﹑有總﹑領者﹑有獨遠行﹑單支比夕湏者﹑有追此與彼﹑臨時酌發者﹑支發零頓﹑難以預定﹑上下兩截湏多空畱幾勾恐勾少。後無注處也。如發其人多少﹑卽刻注明多少﹑以後總算找發﹑極便﹑如錢糧一總起觧。隨上面字行爲則。不必多畱空勾。

○印冊

一刻冊成﹑士夫各送一本﹑民願刷者聽﹑每年用好紙刷印連封印印過三本﹑一存房﹑一存庫一存笥存笥者。隨時可查。不靠戶書矣。戶房使收批回。可耳。

○起科

一錢糧刻冊巳成﹑催徵總數已定則應照糧起科﹑然起科有三宜知﹑一要知一條鞭﹑一要知有免無免之分﹑一要知用算法﹑今分款觧注於下﹑

○一條鞭

一隆慶前﹑差役煩瑣﹑至江陵當國﹑攺用條鞭﹑除漕南二米不折﹑外凡一切應徵應役等項﹑盡折銀一起徵收﹑此外別無雜派故謂之一條鞭此極簡極便之法也﹑今人行條鞭之法﹑不明一條之義﹑又分春秋兩糧﹑分作條鞭大糧兩項﹑或有一年賦稅﹑分幾處收櫃者﹑頭緒多端。差役繁擁。擾民生事孰甚。故凡有今年應納舊餉新餉正數雜數俱宜合並而使歸於一一則使小民明白易知。一則使收頭簡省。農民不至失時費錢。此一條鞭之不可不知也。

○有免無免之分

一正糧之外﹑有紳士官優免者﹑雜派內是一等徵﹑謂之有免無紳士者﹑雜派又一等徵﹑謂之無免此屬完欠機括騰謗根由最宜畱意其法先將雜派�糧之數總提出來計共該派銀若干今本縣鄕紳若干。照品某該免若干。某該免若干。舉人若干。該免若干。貢監若干。該免若干。最後省祭若干。該免若干又將免過之數一總合起計共多少。然後將紳士等免不盡糧石。與通縣百姓無免糧石。合而爲一共計多少公平灑派千不免數目之內務要絲毫明白送與士夫磨勘則人心悅服。興謗無由而逋負亦無隙矣。此段尙有深意﹑與後造士夫冊及比較紳士家糧﹑一段互看

○按優免現在鄕官﹑及致仕閒住者﹑照會典定分數﹑如有詿誣及冷落者﹑亦量免之以示優異﹑北地內臣﹑常索優免﹑蓋以京官優免條﹑後云內官內使亦如之故也﹑但品級無可考﹑宜酌之﹑如地方有相沿陋習﹑優免至十數倍者﹑不革非法﹑革之非情﹑宜申請兩院。聽其裁奪○附錢糧刻則告示說

○通縣額派之則﹑如原該徵銀幾萬幾千﹑田地共幾萬幾千﹑有免者除去若干免不盡若干﹑無免若干﹑合來每石該徵雜派�幹﹑正糧若干﹑此等數。不刻載由票。恐不明。若一一刻載又太煩瑣。反易混目不若刻寫半大楷字一示到處張掛使小民自對自糧有免無免。或少或多。家家明曉。則由票中不妨簡約﹑以便大字楷書使姦民不得混亂﹑

○用算法

一有司中有自嫻算法者極便﹑若不知自算﹑則呼算手四人各閉一處使不相通然後發錢糧之數與之算。待彼呈起科數來互証之異者卽系有獘同者卽系無獘或有端正鄕紳﹑送所起科數請教﹑亦可﹑此不知算而用算之道也﹑○徑以總數與之算﹑猶恐若輩巳經算就﹑大家和同爲姦﹑若任意劈開截半與之同算則無所用其姦矣此最妙訣﹑

○廒經流水

一廒經所載﹑乃花戶田糧撒數﹑及錢糧應納撒數乘積如廒﹑故曰廒經﹑流水者﹑每日登記所完﹑不論里甲次序﹑只論上糧次序﹑故曰流水﹑此兩項文冊﹑人皆知之﹑然廒經不但要開某家糧幾多該銀��卽父子兄弟亦要分開明白以便鵰拿花戶不�逃躲勿謂造冊之煩事未有不煩而得簡者一煩卽永簡矣且此冊一明﹑不止完欠可查﹑凡以後審盜審惡﹑看系何裏何甲之民一查間刁頑力本貧富彊弱皆可立見妙不可言○按廒經花戶錢糧撒數。合來要與一戶總數相同。各戶廒經總數。合來要與比較里甲數相同。各里甲數。合來要與一縣總數相同。

○廒經記號

一廒經中遇鄕紳舉人生員監生雜職省祭糧石﹑用楷字圖書朱紅印記以便省覽

○紳士另冊

一廒經不論貴賤﹑照裏照甲﹑挨序分門造明﹑內又將鄕紳提出單造一冊內開某宦該優免若干﹑優免不盡若干﹑正派錢糧若干﹑一總糧銀共該若干﹑舉人生員皆然﹑此冊別有處分﹑見後﹑

○比較刻冊

一州縣比較冊多系書手自塡其獘最多﹑有錢者�糧𨿽多寫少。納數𨿽欠寫完。無錢者錢糧𨿽少寓多。納數𨿽完寫欠甚至塗攺錯亂茫無的據官府稍明。不許塗攺實塡之數。則臨比又用浮簽注完法。便於臨時更攺。有錢者換完數。無錢者換欠數。問以何故不實塡用浮簽。則應云恐有臨時上納者。又或云適才完過幾多者猾口相機千獘萬獘故比較刻冊此屬核欠淸獘安民便巳之第一要務而其目頗多。其竅最細。今逐款一一分注於下。

○比較冊每甲總數

一刻冊中﹑先列各甲糧石總數後列起科糧銀總數﹑而未可籠統遽總也﹑當開云某里某甲田糧若干石﹑次行低一字列云﹑內有免戶田糧若干石﹑該銀若干﹑次行列云無免戶田糧若干石﹑該銀若干﹑然後總而合之於第四行髙列云共該徵銀若干此爲每甲總數﹑未盡之意見後﹑各甲可通用字﹑用刻﹑不同之數﹑只用大字楷書塡寫﹑寫完對明﹑別無增減﹑便可用印﹑若字字用刻﹑需板太多﹑且屬迂瑣﹑

○比較刻冊限數

一冊中第五行便宜刻所定之限如此縣舊規原系四限則定作四限﹑或六限八限﹑則定作六限八限如系農時放假﹑剛農隙時方定某時某限﹑說見後﹑

○限數湏塡明

一辟如糧銀一十二兩三錢四分﹑分作六限﹑則第五行刻第一限該四字﹑空處注寫二兩五分六釐六毫四絲﹑次行刻第二限合該五字﹑下注寫四兩一錢一分三釐二毫八絲﹑三限後以次漸加﹑刻合該仿此﹑合該之意何也﹑蓋預先合注分曉庶便臨比時明白易看如一比所完合一限﹑二比所完合二限﹑可以不問書算﹑而知其完﹑否卽是欠也﹑量所欠多寡責治﹑誰有逃者﹑

○按錢糧分限﹑固也然所謂分限。當酌量土俗。除去農蠶之時。就農事中南北遅蚤不同又當酌量閒忙之時。先時細問風俗。務與人情相便且田中有出產之時方可定限催完不然則許子之齊物。貢法之取盈不但失時且恐揭債難完也至於酌限通情如此一時錢糧﹑遽難到手庫中空乏又無可借﹑而上司衙役﹑多���票蚤取﹑甚�有寅年支卯年者﹑此等難處亦湏�憲票未到先示以不得不通融之故查錢糧多及素有身家者令其先納使貧弱者後徵至誠感動。又見我百事淸楚自無不當先赴義者。

○注比數法

一限數注明﹑則應注比數然刻冊中頭一行﹑只刻第一比完過五字﹑次行要刻第二比合完過六寧﹑第三行要刻第三比合完過六字﹑下面空處﹑待塡完數餘仿此﹑夫二比後﹑必要合完二字者以便合完數好對前合該數一覽易明故也以上二項﹑妙竅皆在合字每比下要刻差快手三字﹑差快手三字用刻﹑余空處侯拿排年花戶時﹑朱筆注之於此姓名注在冊中非拿到責銷訖不﹝能﹞﹝妙﹞沒此朱字最簡最要之法今居官拿人﹑往往有掣簽行票。竟不銷者無冊易混事多易忘故也差快手之說﹑詳後﹑

○聽比分完欠

一今人比較﹑一槪都赴衙門聽比非也﹑鄕民廢農上街一日有一日之費﹑巳當體卹且催完者安逸自在。負欠者刑責難逃勸懲明白方肯上納今若一槪比較。又兼差人里長保歇都到。大縣中當有數千人擠擁。堂上如市。大不雅觀。刑煩日短。人多難認。懲責亦不明白。以故有包收錢糧。臨時出錢雇人來比。回家不催如故者。有一姦棍替打十數次。徒使姦棍賺錢者。有皂隸得錢。刑輕刑重者。有更深事混。方打而潛逃者。有左手持銀。右手去衣官府見其手中有銀。輒行饒打。令堂吏收庫。及至人混。又私持銀而逃。且復東入而騙比者。如此混亂官府視同兒戲。比較猶如趕場。而戶書因緣爲姦。乘此亂絲場中。正好百般作獘。以故那移浮簽。洗攺數目如此比法𨿽使日打千萬人何益於事故比較第一要分完欠分完欠之法何﹑如辟如初五日當比﹑則隔二十日前﹑卽大張告示﹑示以初一日封櫃﹑不收錢糧﹑如有上納錢糧者﹑俱於前一日內投櫃﹑違示者不收﹑至初一日卽用封條封櫃令收頭稽查流水。收過若干。又令戶書稽查廒經比較冊某甲某戶完若干欠若干造淸徹簡明一單同流水於初一日午時送衙稽查稽查無異卽於是日晚堂﹑大張告示云某縣爲摘比事﹑照得本月初五日﹑合應比較除將巳完合限者免比歸農外今將拖欠排年姓名開列於後至期湏要親身赴比毋違。如此分別。完者十去六七矣。又不用差人保歇。堂下人少何等淸楚易查。唱名跪下細問不完之故猶如鞫訟者然排年不催。責排年。花戶豪富姦頑。不肯開銷。當時將廒經來查明。當時卽拿一二豪富花戶完糧之家。髙枕。安臥雞犬不驚抗拒之家排年報出一審卽到誰人不完誰人不相勸蚤完。豪戶拿到﹑不但要查他本年錢糧連以前一連幾年俱追票查考如幾年不完。一一俱要監追完明方許釋放。其本年分者。作本年錢糧。以前年分者。作帶徵錢糧如此追帶徵是從豪惡中追解又不用別排年又不平頭起帳連累了窮民何等妙絕﹑至若討錢替打光棍﹑細考錢糧多寡完欠根由不能答對。便知是假。且打過一次。必有棒痕西出復進。一看卽見。遇此等人當用粗板打五十板用枷枷了﹑艸紙封皮封上﹑仍提雇人排年本身�不到排年同補比至差人𨿽欲受賄不提乃差人名字與所拿排年花戶名字已朱筆注在第幾比之下誰敢漏了一人如此而糧不完者未之有也。

○審排年之妙

一今人只爲完欠不淸比較混雜遂使堂上之事萬頭千緒。打發不開縱打幾千萬板何時得將排年一審惟完者去而欠者比。堂上聽比之人。多不過百餘人少不過四五十人耳由是逐人叫過跪下可以用審蓋刑杖臨身彼只得眞實細說或系收頭墨帖私收或系積保下鄕包攬或系豪民學霸拒逋或系衙門人役俟姦舉數十年縣官不能查不及查之獘一一盡行供出若系排年作獘又有拿到花戶對理𨿽一家中父子兄弟不能相知之獘漸可合盤托出而就排年之口供。或某處地肥。某處地塉﹑某方米貴。某方米賤。某處民淳。某處民刁。一一皆可洞了。如排年系善弱窮窶之人。��淸查出。豪彊躲役者。爲之均其勞逸。如排年系�刑受雇之人。枷責如前。以後再不敢賄入騙比�

○摘差總差之殊

何謂一年總差之害﹑吏書欺官討錢﹑每於開徵之日﹑一甲寫一催票﹑謂之押差。或謂之總催。每一快手一二十兩﹑賄買戶書寫就﹑官府聽說催糧。不知其姦。輒從而行之錢糧反從此不完官聲亦從此大壞矣夫催糧而糧反不完何也﹑蓋快﹝手﹞﹝透﹞借票催糧原非爲催糧計不過借印票在手無端索害鄕人。農民多不識字。又多良善之人。彼卽有完票在家快手欲無端害之。幾十里外。向誰分訴。況票中原系籠統囫圇總催一甲之數。又不曾分趙甲錢乙某欠某完如何不可家家嚇詐。是以欠者催完者亦催今年催明年後年還催需索打發魚肉無厭一張票乃一快手幾年生活也最可恨者﹑刁悍之風凡遇鄕民有喜慶事﹑則三五成羣﹑袖藏鐵鎖﹑叫出門外﹑嚇以鎖去縣門﹑喜慶時﹑誰敢抗拒﹑只得用屈錢誆買﹑尢可恨者﹑替人報復私仇﹑俟農民上�﹑拳搥楸扯說你家不完錢糧又說某起來你��毆打公差鄕民懼怕﹑只得整酒送錢受害無��此之類。不可勝數鄕民視差人如虎狼所以人人不敢上街多將錢糧交與差人收戶保歇替納諸人通同入手與戶糧房一體朦朧花費官府比並﹑又捉拿百姓重賠。縣中冊籍不明。又加差人口毒。卽來辯訴。官亦不信。及至到官。監禁多時。事亂如麻。又不過作一獘竇。保出放出錢糧依舊不得到官百姓如此受苦如此怨官而錢糧仍不完者職此故也夫差人之害如此而今每比又摘差快手何也﹑蓋害鄕民之差人不可有拿姦民之差人不可無若排年悞比﹑豪家抗令﹑不拿則惡人易做。良民難做矣且票用摘比小票止﹝可﹞﹝妙﹞﹝用﹞﹝極﹞之一比不可用之他比止可用之一人不可用之他人非若一甲總催之數。無姓名。無完欠。可以家家嚇詐。且拿到卽毀之。不畱日後作獘。故有宜用票差。不宜用票差。不可不知也。

○摘拿排年花戶票式

某縣爲拿比事﹑照得某月某日﹑某甲排年某���幾比﹑或排年某人﹑供報某人逋賦﹑合行差�門�日到﹑不許替身代比﹑如違﹑查出與差人同究﹑此票比後卽繳不用毋得嚇詐他家湏票﹑

○比較處紳士法

一所任地方﹑風俗淳厚﹑紳士俱肯完糧﹑此善地也﹑用前法一槪比較足矣﹑若風俗不然。湏當善處。故前有單造士夫錢糧文冊。正是此意。單造文冊欲將何如﹑地方久無淸徹之官﹑又有瓜李之忌﹑所以風俗日流一日﹑不慣完糧﹑似乎

朝廷錢糧乃邑令私事。催徵國課。乃染指私圖。終不敢明目張瞻。一淸夙獘。此亦有司之過。不全。關紳士也今若照前釐獘。而又防礙手。則當有朝四暮三之法。何謂朝四暮三﹑士夫錢糧淸冊。巳單提重造矣﹑比較刻冊中﹑每遇一甲﹑且勿一總遽塡限數﹑當暫將有免者除開先將無免者﹑分作幾限﹑照限比之﹑待百姓錢糧將完。鄕紳生員之家。才去催逼。紳士來謁時將此刻冊公看。以見本縣之不得巳原非入巳私圖人有良心。我復釐獘安民。優異有法。如此��完者。無是理也有司身先不淨又無刻冊不知�應完錢糧及至臨比多聽積誹之言。說某紳不完﹑某紳詭寄﹑或遣孤老放藉或遣差人辱取﹑疑怒交集誰肯放下平心歡喜完納市井之民猶可以理感情感。況紳士乎哉。夫詭寄收籍諸獘﹑海內巨家﹑難謂盡無然我巳將挑出另冊。明白優其體貌。則詭寄太多在本紳名下。彼心亦自難安。其不在挑出之數者。盡法比較彼亦無以置謗。若富民將糧收入紳戶前後俱免不得上納。彼何苦以賄寄之。兄富戶寄。籍宦家亦祗恐官府不明差役相害耳。我法簡便。萬戶安枕。何湏寄頓。且我徵法明白易簡工夫多暇卽有詭寄亦可一一查出誰收欺瞞神明父母。今人百般致疑﹑動憂飛詭﹑多由處之未善。此竅未透故耳凡天下至妙之法未有不出於至簡者也

○錢糧不可借觧

一到任後﹑以前拖欠未觧錢糧必是催檄如雨此𨿽是上司來文﹑亦由本縣吏書通同發下官府��源頭處淸理。見吏書來稟。當借卯年某項錢糧�解寅年丑年某項若依從一次此後滿盤俱亂年年月月再不得淸楚吏書乘亂絲中。方好作獘。恐貽害官守。釀成大禍。有不可言者。不知任前錢糧﹑𨿽系帶徵該催然系前人手內未完﹑就令代人參罰﹑以後正徵淸楚。年年全完自可徐徐開俸卽不然設法追徵舊欠。至誠勸化良民。除窮家糧少者免問外查出富室拖欠者。使酌納起觧。再則查庫中歷年獘竇。細心搜尋。上司緊緊來催。只將此等姑觧以塞其口。謁見時仍備陳我立法要淸。一年觧完一年之故。如此則上司亦未有不俯從者。故凡在我手內本年錢糧只觧本年正徵切不可輕信吏書﹑致滋獘竇﹑

○殘年錢糧

一假如到任在八月十月以後﹑謂之殘年錢糧恐署官徵收將完﹑而急緊正項未觧﹑又屬我任後錢糧﹑此項最爲難處亦勿輕信吏書。預支來年之���此項當細查此項糧銀。系何年何項借支。��此年拖欠。於豪富下。設法追納大都州縣辛��在第一年若肯克巳賠淸。又細心補觧。第二年無難處之事矣。○按舊欠未完未必皆小民拖欠﹑或系戶長保甲收用。或系戶糧庫吏同侵。其中獘難縷數。到任後。精思細查。惟有事關那借或借而又借者獘正在此可單作舊欠冊。一年一年查之勿混入自我立法新糧內恐其攪亂不明又不可遽提排年花戶比較恐欠未追而民先擾也

○透支

一辟如寅年公費﹑只該二百四十兩﹑前官支過五百兩﹑則多支過二百六十兩﹑曰透支﹑謂透過去支也﹑此等若是有吏書作獘﹑侵費官銀者﹑追出補足大幸﹑若無此等﹑此居官第一難處﹑湏要細心設法補明﹑再不可得﹑則無他說有賠而巳勿見初任之苦輒有那移第一年賠過以後一釘一眼不賠分毫矣年年淸楚。不怕人非。不愁後患。髙明思之。

○拆封收支冊

此冊刻法至易。只在冊邊刻收數支數二字��凡拆封一次﹑在收數冊第一行上﹑寫某年分糧�月某日﹑第一起拆封收數﹑次行落一字﹑寫一收某里某甲銀若干﹑又次行﹑平頭寫一收某里某甲銀若干﹑照里甲之序寫載﹑後煞一次總數﹑謂之拆封收數冊支過觧過者﹑一一登記在支數冊上﹑第一行寫某年分糧銀支數﹑第二行落一字﹑寫一支某項﹑第三行﹑平頭寫一觧某項﹑謂之拆封支數冊○一起收數。與各甲比較冊一比數對。二起收數。與各甲比較冊二比數對己觧支數。與錢糧總刻淸冊下一截。已登記數對。

○秤收

一立意重秤世固有若人﹑亦有忠厚之人﹑不能察獘�歸各役。名歸官府者。立法之始﹑凡遇出門拜客卽停車於各街行市中。親取戥子多把。到後堂喚匠依式造定。大約戥子一兩﹑準準一百分者﹑拆零碎封合之。一兩必有餘銀三分。惟總錠完者則無此數。若拆封後算不合數。卽獘也百姓完糧宜�其便只用一塊不許添搭若有小塊添搭收��於侵匿二獘也。或塊或錠俱要毛邊不要錘邊收頭重秤在櫃﹑人去後私地夾去﹑又錘邊使不見迹﹑三獘也﹑良善之家分外重秤多取或系親知或系光棍上納則一錢寫作一兩此中獘病萬千此𨿽實實不偸銀。而巳暗將重秤良善之銀蓋作光棍人情矣官名日穢收頭暗地偸笑。四獘也。納銀入櫃。原有次序。官府不察。不能使之登時依序入櫃而聽其優遊顚倒。使之起封作獘。此中獘病。亦有萬千。五獘也。釐獘之法無他。只是要公平秤收足數。不重不輕。又要梗錠梗塊。不許添搭。又要毛邊。不許錘邊又要一封一封細拆過不許重科良民替光棍蓋腳又要知趙甲上糧湏將趙甲封登時索穿入櫃然後秤錢乙一封穿索登時入櫃錢乙入櫃然後秤孫丙李丁。不論審事喫酒﹑在外在衙忽然發一封條封櫃有一封不入櫃者責。有一封倒了次序者責。則百獘皆淸。窮民受福矣不知此缺𨿽懸十鑼誰人敢敲○秤收之處大張告示﹑�許潛藏私釘大戥鏨子夾剪有人首出者重懲�回家收銀倍責若干

○收糧時刻

凡收糧每日自天明起。至未時止。皆是收糧之時。不可使收頭寸步擅離。以致百姓等候。然過未卽止不收。告示湏要明白。不但恐酒後混淆。亦使下半時閒暇方便收頭戶書將每日流水收數同登廒經明白如此則不惟比較冊限完欠分明。而廒經家家限數。完欠亦自分明。無絲毫之混亂矣。○收頭要換替个个守櫃

○櫃式

一櫃底釘鐵圈一个﹑牢系長細索一根﹑將索頭從櫃面眼口度出﹑櫃面眼口﹑又將一小木梆橫安塞住﹑可翻可滚翻梆肚在上﹑則銀納肚中﹑一翻一滚﹑銀封卽翻在梆下﹑不復能取出﹑封漸多﹑自然擠到底矣﹑櫃面眼口﹑大約橫二寸﹑長三寸﹑夜間用鐵轉皮蓋鎖﹑仍固封﹑至櫃側開口處﹑常常固封﹑拆封方�

○拆封

一拆封不可在後堂當出堂開大門﹑關上二門一�閒人俱趕出﹑只用戶書算手二人﹑用刑皂隸四人﹑立堂下﹑有司官升大堂髙公座以便四望堂上用桌﹑左右各若干張﹑都要近中順列﹑各裏各櫃順桌擺下﹑每一里桌與櫃﹑離第二桌與櫃各三尺﹑每一櫃﹑選各房科中一忠實者監秤﹑櫃頭只許取封﹑不許秤銀﹑監秤者要先看銀封數放定戥陀在星上方許放銀在盤平準不差。公座上自見。如有輕重。或旣放銀。又將戥陀遊移不定不是復位是輕此處便有獘。吩咐眾人一齊都止行開將此人所秤銀自家秤兌重秤者責。監秤者不言同責惟輕少則不可責只吩咐以後不可如此。恐一時傳播官要重秤。口是心非也。有司官或細驗銀封次序。或抽驗銀封次序。或時多暇。則一里單秤。或堂寬時忙。則諸裏同秤。總只要封封秤過處處畱心諸獘自絕。

○支發錢糧

一收頭於拆封數日前﹑報過收數若干﹑則拆封前一日卽在衙中查刻冊要緊者如院司道府廳皂�門子工食﹑此輩乘﹑勢宜先﹑如夫馬之苦宜先﹑如�膳師生不能待宜先﹑不必待他自言﹑就千衙中開一單某幾多某幾多。所支所發如各收頭報收之數而止蓋才收卽發。不但免上司人苦纏。免紳客之說情亦使庫中無多積不至有盜賊之憂此妙法也應支應觧數旣定﹑俟拆封總合後﹑卽照應支之數。照數封在條臺上。再俟封完。然後擊皷升堂開門。一一唱名。當堂面散庶無庫吏豬油打糊。起封侵取之獘矣。再照一兩平秤亦有三分嬴余此自然長物也﹑如有公費應用應賞處﹑則用之﹑如不用﹑宜再酌量餘數﹑支發別項工食﹑臨時補托單上存衙﹑所發之數在所收之外卽余銀也俟他日拆封算出除用便是

○按觧發錢糧﹑不可不愼﹑恐眾人紛擾或至重發發過一封。卽注一封。發完本項。卽注發訖二字。凡一切秤兌之時。各役俱要脫去長衣。小袖髙找。偸銀之法萬千。非可一端盡也。○再照支發錢糧﹑或按季。或先期。俱不容聽人情支發一聽情則滿盤俱亂有許多不好出來湏吩咐戶糧房。毋俟情到。以致難處

○傾錠起觧

每一錠五十兩湏要足數﹑恐各處銀色不同﹑多有鉛气﹑且司府法馬必重於民間市戥﹑仍宜於余銀內。每錠再加五錢傾錠訖出示傾錠加添。俱出本縣凡官銀匠不得幫扯各銀匠如是則我所賠者不多。而歡聲載道。所得者倍屣矣。至若起觧不可令窮民賠苦。致派里甲宜以官吏起觧但給之盤費便是亦取之餘銀中﹑

附錢糧門辧疑

附錢糧門辧疑

二比卽拿花戶之妙

或曰二比拿花戶不太驟乎﹑曰我未開徵時巳將完﹑欠淸楚之法及豪家違限卽拿之故﹑巳明明張告示矣﹑且拿及貧寒。則人心憤拿及屢年不完豪當則人心快。況亦非盡人而拿之也責問排年待排年報此人出。湏要將廒經查明。果系糧多。果系分文不開銷。或太不合限者然後擇其一二而警之。催徵若不拿花戶遇排年善弱者必不能催��再無完日矣善弱排年。百姓中最可憐者也。��豪惡者代受刑責。有是理乎。若見事不透。必俟歲杪。方行槪拿。則民閒平日。不知官府著落花戶之意徒虛度有秋之時。而臨年快手四出。家家捉拿。反似官府之酷虐故隨時查限鵰拿此爲催徵閒裏之忙著世未有不催花戶而排年能積總者也依此法行一二比﹑民間自知冊限分明﹑勢難逃躲﹑富者自蚤蚤上納﹑貧者亦趁收成後。自然營糶全完反免後來拖欠之害但靑黃不接。與農急時不可比拿耳。以上意。告示內要說明。

○民自投櫃之獘

一小民自秤自封自投櫃﹑名非不羙﹑但溫厚之家﹑只圖淸吉自在不樂差人呼喚。往往於本額外。任意增加。在不肖之官欣然自謂得計而民間曖昧嘗我我遂隱忍受之。於靑天白日謂何且一時一事。𨿽似得策若他事有曖昧嫌疑則河水難洗矣士君子兢兢不苟﹑豈情與人殊誠存此皎然心事�畱之以有待蒙曖昧而不疑當瓜李而不懼��故陰取富室之貲﹑一不便也﹑一邑中富人本分�愛自在人恆少愛小便宜之窮人愚人及刁棍人恆多萬一窮人愚人棍人輕少。將拿之乎。抑置之乎。置貧愚猶可。置光棍非法。差人拿之。卽不加責罰。而打發差人之費。巳數十倍於短數矣。且富家一聞差拿短少以後上納益重名色益穢窮人愚人棍人一聞差拿短少流謗道路千萬轟然始而告示自秤。本屬極羙之名。繼而道路流傳。反屬敗名之囮。昔一令甚慧﹑竟以此敗官﹑二不便也

○掛牌之非

一每戶設一牌﹑依糧數多寡序列姓名在上先掛在第一門上如完則掛在第二門﹑第二門不完﹑則第二門聽比﹑下仿此﹑謂之掛牌﹑此法言之似便﹑行之則煩﹑何也﹑天下糧多者未必盡富。糧少者或反易完。今若勒完後。牌方得去。則在頭者獨苦矣。萬一第一門完過。交第二門時。卽巳臨比。牌到卽比。人情乎。且牌到未完。臨限誤比。彼此決有推諉。勢必差人查拿。查拿則差人從此得志家家攬到��衙門圈套中矣細思之

○木皂隸之無用

一木皂隸不要錢﹑不要酒肉﹑設此法者﹑其意良苦﹑然木皂隸去幾次而人不至非活皂隸去能知木皂隸在誰家乎集事自不可無活快手。但湏駕馭有法耳。

○分頭總催之未善

一一戶中﹑將糧分作幾分每一分查糧多者﹑開在單前﹑謂之分頭﹑此一分頭﹑卽催此一分各甲錢糧不用裏排等項﹑夫以本戶催本戶豈不似便﹑況廒經當堂查點﹑似亦法之最公者﹑但黠人之計偏詭彼知我用分頭之法。多將巳糧詭名。散作數門而遠鄕癡愚不知打聽者則錢糧翹然多於眾人矣或無此多糧人家﹑又將兄弟叔侄。合作一門使之糧多官府不知其姦以爲當堂查點之至公而不知乃黠猾之傀儡也黠猾者腳手巳自如此癡愚者能催之乎不聽其訴。恐不能也訴而攺之。又不勝其煩凡事不細思到底。其法必敝

○小民不自納之故

一人情誰不願自納錢糧﹑所以然者有故耳﹑一則白衣帽不便出入衙門﹑二則收頭重秤﹑欺善苛索﹑銀匠傾銷打印﹑勒銀不少﹑三則豪民後到。卽便秤收。善良先到。終日伺候。尢可恨者積年包攬不喜人戶自納則密令衙門人或街市光棍平空扯住輒說某人爲某事脫逃。要伊名下跟要。或搜索納糧人往年陳事。或尋本裏本戶別人官事。及別人拖欠事。或拖赴縣官佐貳。或私牢在保家。甚有官府不察。輒責而置之獄者。虐焰四聞。小民始以城市爲阱矣光棍見小民之怕上街也。則又至鄕誆民。替渠完納以免鄕下排年。街上諸事之苦。愚民如何不從。故前項湏一一痛懲。又時時曉諭小民令如赤子之於慈母可以人人盡言而城中積年。猶敢阻小民之自納。致有包攬侵分。墨帖私收之獘者無是理也。

○兌支不便

各役工食官給由票﹑令其各裏兌支﹑當事者��之﹑爲其菽粟布縷﹑皆可作數﹑便民故也﹑不知刁�之地﹑虎快下鄕﹑無端且索人銀。誰肯以雞鴨布縷抵數。政恐有比上糧更苦者。且吏書作獘。或將一戶錢糧。分派四五處。彼去此來。供給騷擾更多。則反不若不兌支之爲愈也。有司酌之。

○禁擡銀之害

刁黠排年﹑往往不肯涉遠零催花戶﹑惟幹將比先期﹑向富家總借銀兩﹑以完官府限數﹑謂之擡銀﹑及比過﹑則一一向花戶﹑加利科索﹑指一科十﹑魚肉無厭此有三不便焉﹑窮民賠利。一也。排年遂科索。二也。以催收園課之故。開富豪放帳之門。三也。有司於此﹑宜出示嚴禁。湏要散催花戶務令小民自納如仍前者重處。

○庫中置各匣

一上司贖銀﹑湏各置上司贖匣﹑自理贖銀﹑湏置自理贖匣﹑追完帶徵錢糧﹑置帶徵匣﹑或地方中有各行谷銀﹑應充公費者﹑並入自理匣﹑有不拘十年大�陸續上納田稅者﹑入稅契匣﹑有賊贓變價﹑���者﹑入變價匣﹑如此庶不至錯亂混淆﹑

○比較分合之殊

一比較欠糧排年﹑我之欠數旣淸﹑而縣又小﹑則聽比之人亦更少矣午堂審事後﹑一日總比﹑如州縣極煩聽比之﹑人尙多﹑則初一日比幾里。初二日比幾里初三日又比幾里。在排年輪流按日伺候在官府亦從容不勞但湏要告示明白耳。

○查比批回

一錢糧起觧按日計程﹑寧寬�五日﹑遅久不到者﹑比家屬﹑務以批到爲率。然湏預吩咐之。不然彼以爲勞苦遠方。而家屬受比。非情也批回到縣日仔細磨對恐有洗攺之獘此等亦要預先吩咐。以伐其謀。

○查散由票

一給過收頭由票一要掛逐起總數。恐收頭藏匿。私收民糧。一要不論巳收未收多收少收給則一齊俱給俟拆封日交堂總算。除拆過幾多封。用過哉多張。遺夫者查責。不遺者又盡將未用由票交�作第二次平給。每發幾多張要不多不少如此�可以革收頭買票之獘○按收頭多有私流水。若不數票。查其在否。則納戶得票但見其上私流水卽回不知其未上官流水也故查侵欺在數票

○借解紙贖

一上司催取紙贖一時或因未完﹑如錢糧不妨借解﹑但卽要在上司紙贖簿上注借過若干。此內應除若干補庫字面。官府不肯畱心。往往紙贖有爲書皂混去者。而借錢糧之名則在官。不可不愼。

○查扣空俸空役

一縣學各官﹑或有升遷丁憂事故者退革一切各役或有空日工食者﹑俱宜登冊扣算。查出候解候用。勿爲書手所賣

○收錢立錢櫃

一北方鄕民多不識銀﹑亦不識等﹑若責之換銀入櫃﹑此亦苦事﹑宜順其俗而酌處之如銀錢相兼之處﹑卽以銅錢作各役工食﹑或諸生廩銀及公費之���不可一令凡三錢而上納銀﹑三錢而下��亦妙﹑其錢櫃如店中式。令可入不可出。

○戒佐貳比糧

一佐貳往往奉承堂官﹑狐媚厚饋﹑堂官■﹝目匿﹞之﹑因而濫批詞訟﹑或委比錢糧﹑又或縣官懶惰﹑每比俱送佐貳者不知佐貳比糧。豈爲催徵國課乎。不過需索見面錢松刑錢耳。排年利於騙刑。包攬利於騙官。佐貳利於騙常例過了數比卽成拖欠拖欠卽久卽曰舊糧逋負不完。考成不得。坐此故也。又況佐貳媚官嚇錢。嚴刑酷責。以穢名歸之縣官者乎。

○庫堂防閒

一銀庫第一要緊事﹑一有損壞﹑務卽修輯極堅﹑重門鎖煉﹑層層鐵褁﹑竹紙方做封皮﹑麵糊切防油蠟﹑快手中尢湏擇聰明武藝者十數人時加訓練固�心腹又不可使人知之。俾之不時在堂。以防不�。

卷之五終

●治譜卷之六

中丞健吾先生�自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

人命門

◆人命門

禁防人命

禁輕生

治凶徒

告明辜限

治扛屍凶俗

相屍宜早

圖賴

禁牽告

治誣告硬證

人命湏知十款

人命出入

狐疑人命

定罪詳愼

定主使

虛心曲辧

斷人命三法

勿深求

平心

敏速勿遅

投河自縊之辧

○禁防人命

一人命未必皆報仇爭利。多是愚民以言語杯酒。不忍一朝之忿。遂致隕命。其中有毆死﹑有自盡者﹑皆因鄰佑諸人於相嚷時。不肯極力觧散。乃致毆死。相嚷後。家人又不肯多方勸觧看守。以致自盡。今後凡民間酒狂小事。不平嚷鬧。地方親友。卽便勸觧。父子兄弟。卽便看守若漫不經心致令毆死自盡父子兄弟及地方人等各責若干

○按人命未重傷而死者﹑其故非一﹑或貧不能自給重之以錢寒﹑致有失於調護死者。或以中風別登死者。或有親戚利於人死。因而制死者。傷生害人。莫此爲甚。今後凡愚民相毆。但致重傷。官旣驗過卽送地方家將�凶手出備飲食湯藥調治。晝夜看���疏失。

○禁輕生

一人誰不愛其生﹑乃至輕生自盡﹑無聊之人﹑冀有以利之耳﹑官府遇此﹑不斷埋葬﹑此心不安﹑若斷埋葬﹑再稍慫恿﹑利之者眾死者亦眾矣淸廉陰騭之�遇此等輕生地方。宜官置棺材數十付衣服數十領審出圖賴眞情分文不斷徑將官置衣棺卽刻押埋百姓聞風。毫無所利。不一月而圖賴之風絕矣先大夫令善化﹑其俗騙人﹑嗜食鼠莽艸而死﹑或本人不欲﹑則人灌之因用此法今遂無人識此艸者所全活不可屈指矣。此居官第一救人事也。○再照輕生者﹑非投河﹑則自縊服毒耳﹑醫書中多有經驗良方有司官宜命醫生選集稭書刻示到處張掛如遇輕生親鄰不依方救治俟告官日並重處

○治凶徒

一��人命﹑多系棍徒含黨﹑或打手行凶﹑今後凡人���理﹑成羣結黨使酒撒潑打街罵����死人命者﹑除爲首依律抵償外﹑爲從者盡法��然後問擬應得罪名。卽被打之人不死亦枷號問罪。

○告明辜限

一人命若待死而後告。則假者亦得混。賴今後凡人命非登時打死者相打後卽告明本縣驗傷責行凶者立定辜限不死者以鬭毆論。死者以人命論。如毆傷家無力赴告。鄕約地方保正鄰佑代呈。如待死後方告者。屍親人等。先責若干。然後問理。若有頭腦破傷。鎗刀殺傷者。不必送驗。恐防中風。鄕保人等觧凶手立限則人命之眞僞未死時已先定矣

○治扛屍凶俗

凶俗之民﹑以人命爲奇貨﹑但死一人﹑卽扛屍上門﹑毀人門戶﹑碎人房屋﹑勢同狼虎﹑又棍徒扛幫。謀和挾詐。曾未入官。而家已破矣。今後凡人命不待告官��扛屍打搶者。先治打搶之罪後問人命敢有扛幫挾制者。與犯人同罪。○按人命擡���之地方實無名。法物責之被告。人命若假亦��今後凡人命曾相毆者。法物及擡屍。出自被告�未眞則原告擡屍。地方鄰佑。借備法物。審明斷還全虛者出自原告

○相屍宜早

一人命全在初簡然辧血屍傷痕易辧枯骨傷痕難辧腐爛傷痕尢難蓋透骨之傷﹑必湏棍棒鐵石﹑手足之傷﹑止及皮肉﹑其入骨者必淺﹑惟初死皮肉上血暈朗然至腐爛時。傷處不傷處。俱是一片靑黑。卽細辧亦未必眞。今後人命若初打時﹑未及告明驗過﹑則告狀時湏一面逓狀一面卽扛屍至城外相驗若早不扛屍。待皮肉臭爛。不便相驗者。先責屍親若干。

○圖賴

一人命自盡﹑卽在平民﹑止問威逼﹑況尊長之於卑幼家長之於家人又有體統乎刁民往往以此挾騙。官司亦不察而過計之。是導之刁。誘之死也��凡媳婦因公姑打罵。使女家人因家長����自���報知鄰佑。後告明本縣。無他重情��卽便深埋如有刁民欲圖挾騙。或捏別故。審出名責若干。

○禁牽告

一刁民告人命﹑多牽告婦人﹑或作因姦﹑或作見證﹑大意欲敗人閨門。又以有力之家。難於婦人一出。便與買和今後人命狀內不許牽告婦人卽果與婦人相關﹑有體面之家﹑初問亦不必出﹑如有原告差然後付之仵作。如仵作蒸過後。從新報有別痕者。亦注定處數。待仵作報完。則問官塞鼻焚香。親至屍所細看。若復簡枯骨。气息漸盡。辧在依稀。尢當親看。蓋仵作視財貨爲輕重錢多者𨿽眞亦假錢少者𨿽假亦眞又仵作頭一次報傷訖則其家必藏底稿某處紫紅﹑某處微紅某處血蔭﹑萬一後次再使伊簡﹑則暗地藏在手心照稿供報如官府覺察則暗伏心腹之人持稿在眾人場裏暗打口�其仵作照號供報。𨿽至�簡萬簡。如出一手不�計者窮民幾何﹑當此科派哉﹑新官如遇簡���常令地方榙廠﹑余可省者省之﹑凶手不論眞��要著人圍護或鎖在轎前。恐防屍家打死。旣難結局。亦不雅觀。至於打法凶慘﹑用錐用簮﹑有不忍聞見者﹑彼卽應償﹑自有三尺﹑何得凶悖至是﹑切湏嚴禁﹑

一簡驗人命﹑生死所關﹑若縱之則死者含冤﹑若誣之﹑則生者含冤﹑非細故也﹑故初簡者﹑湏是不避臭穢先驗有傷無傷。無傷者不必簡。有傷者注定處數人因而挾騙者。責若干。直待審後果是相干。然後出理。

○治誣告硬證

一人命多系棍徒起滅硬證。人命若假。止罪原告。若輩亦何所儆。今後凡告人命不實者原告反坐中證以【妙】起滅詞訟論枷號若干月。

○人命湏知十款

一陋規地方﹑縣官簡屍﹑輒派紅圓領等物﹑固屬不可﹑亦有才告人命﹑卽派種種什物﹑動輒以二三十兩如二次三次別使人簡則新來仵作至。前���買稿又或招書討錢。私通後來仵作。抄屍���就令官府精明。將新仵作鎖在轎前。而後來��必有同來之人蚤向兩家講價原告行賄。假者供報多傷。被告行賄。眞者供報傷淺。以致假反成眞眞反成假此無他只問官不細心親驗之故也今後毋論初簡覆簡只一親看。如十分不能看。將其中喫緊幾處一看眞僞自明錯報者重責仵作問罪。姦獘自絕矣。

一北地人命眞者固多﹑假亦不少﹑蓋北方種菜﹑多用砒信殺虫﹑匹夫匹婦﹑與人打罵﹑气不可忍﹑輒服信以死﹑初時唇吻多黑﹑口出黃水﹑徧身或發泡﹑初簡手足指骨節俱紅﹑久則俱黑徧身色俱慘黯﹑骨節亦有黑者﹑初仕不知﹑仵作知者亦少﹑卽知之﹑不得錢又不報﹑故一槪抵償﹑一或簡出服毒﹑上司又批駁云﹑倉卒之際﹑毒自何來﹑先某官簡無毒﹑今簡稱有毒何也﹑一駁再駁。冤者甚眾。可爲痛心。然仵作爲凶手買囑者多。每將砒信置死者口鼻中。或置��水內。骨色亦多���可不防�����老幼人命不眞﹑系圖賴者﹑老之傷多在頭腦��磕之故也。幼之傷多在一邊。則拋擲之故也。有�死者傷在腹背。其傷必闊大散漫。老幼在眾中被人推跌踐踏死者。其傷亦然。

一貧民相毆﹑或激於一時之忿﹑打死婦人義女義男其常也﹑然亦有圖賴者﹑若兩富相持﹑貧與富鬭﹑或貧民爲富家所逼﹑其中婦人義男義女死者多是圖賴。其傷多在頭腦。且極慘毒。若橫身一傷至無完膚。皆圖賴者也。蓋毆人者原﹝無﹞﹝透﹞殺人之心其傷必不重若重必非毆死之傷也斷此事者。非再三詳審。未必得其眞。詳審之法問之原打地方人得之矣﹑

一人命有毆殺﹑有故殺﹑有謀殺﹑毆者無心﹑故者有心謀者眾人共謀之也。毆殺謀殺者殺易辧﹑故殺者稍難辧﹑若謂其有心。誰能誅其意。若謂其啇之人。�謀殺矣。然殺人賴人者皆謂之故。則有心之說是也。但要憑據。如平時原有深恨。因忿打死。及刀鎗殺人故殺也。蓋刀鎗非嘗試之物。以����有殺人之心矣。然事無的據。不如以毆殺論��羣毆人命﹑莫辧輕重﹑若有父兄子弟在。重主使�若系平人。則重首禍者。斟酌在人。

一凡民行凶打人﹑見人傷重﹑凶手懼而自盡每每有被打人不死﹑而凶手死者﹑凶手之家﹑反來脇告﹑立案勿問﹑俟被打者旣愈酌審﹑若凶手因相打者身死。又因屍親威逼。不論眞僞。懼而自盡。若被打身死者有傷準抵。以凶手有應抵之罪也。若無傷。仍治屍�威逼之罪。

一自盡人命﹑若有重傷又曾毆鬭者﹑俱有律例在﹑若未鬭毆﹑一旦殺妻子﹑或自殺以賴人﹑此騙局也﹑死不足惜﹑然人誰不愛其身及妻子哉﹑其情亦可憐巳﹑且愚人不知律法。哀死之心。與圖利之心。交戰胸中。求之未免太過。卽其人可恨。其事可惡。不治被告者之罪足矣。

一人命行財卽實固也﹑然亦不可執一﹑小人無知﹑見彼家人死。使倉卒不知所出。而棍徒搬弄。彼小心淺見者希圖了事誰知告者執�������命伹求眞傷。行財非所論也。○按刁黠之民﹑��府好�﹑�有原告之家扮作被告之人行賄使官府���者。官府不肖﹑則原告扮作被告欲賄之狀又竟不賄以激怒官府者在廉官只不聽之。惟細審眞僞可耳

○人命出入

一人命眞確﹑若系富家﹑又不爲公論所容﹑斷不可聽其和息﹑除抵償外﹑仍於凶手家﹑量追棺木安家﹑若系貧民偶以小忿毆死或苦主父母老﹑子女幼﹑不願抵償﹑求得埋葬自給者﹑此法所不聽。情有可原。寧可聽其講和。若巳經上司招內亦不必說出講和止將屍傷致命處攺輕苦主旣不執上司自允。彼此皆得不死。若拘執一定。恐老幼奔馳。衣食不給。死者之冤未必雪。兩家反有拖累之憂此不可不知也﹑然湏斟酌﹑不可一槪如此﹑

○狐疑人命

一人命狐疑﹑或黑夜殺死無據﹑與其殺不辜寧失不經苟以意見羅織成獄。恐後有不勝悔者���家﹑被盜殺其全家﹑止婢子荷花獲免法司以荷�同奸夫殺之也﹑坐淩遅處決﹑後盜出﹑問官皆得罪﹑夫一身榮辱不足計。但死者抱冤﹑受慘惜哉。○按疑難人命切不可信中證一面之詞。蓋中證多系買求又有親識死黨一聽其言生死俱冤又不必差人采訪致起姦獘。但忽至原日相毆地方。鄰佑老弱。皆目擊者。細審數人。眞僞自見。

○定罪詳愼

一人命論傷﹑然傷有死者自撞自打﹑有父兄子弟等﹑打死賴人者﹑此二事﹑皆我輩居鄕所目擊﹑若拘泥重傷﹑則眞僞不復辧矣湏是審之中證某與某何事爭是何物打打傷某處或重或輕再三詳審。然後可以定人之罪也。

○定主使

一人命定主使必其人果與某爭果喝令子弟家人。毆打至死。方可謂之主使。邇來家人毆死人。則訟者捨少賤而告尊長。其實家長父兄一面未��者皆騙局也若家長父子不在。家人子弟。自以�忿爭打。便可當時開釋卽所爭者爲家長父兄�事家長父兄果在。彼時實未主使。此亦可當時開釋也。若未主使但袖手旁觀。此不能無罪。然擬之不應足矣。切母爲姦人溪壑。

○虛心曲辧

一問理人命切不可避嫌受囑及執定成案如富家人命﹑其事若假﹑不妨開豁﹑若從重擬﹑𨿽遠瓜李萬一其人斃獄﹑亦何詞以謝之﹑我無暮夜之事。人自不以此相疑若聽人之囑。輒入人死﹑天理人心必有報應。囑不止鄕官。問官亦是。至原問擬死﹑上司已允﹑我若實見得非。愼毋曰死傷上司同寮之心。但曰姑待來者。使來者亦云。此囚終無生埋矣。但湏委曲不重傷原問者之心乃有濟也

○斷人命三法

毆人至死﹑及殺人者﹑抵償此重律也﹑𨿽經相毆﹑所以他故自盡死﹑不系眞正打死者﹑擬威逼此輕律也﹑然勢豪凶悍﹑魚肉平民﹑聽其威逼而止擬杖可乎﹑故例中𨿽系自盡而有重傷者必擬軍此���不輕之例也﹑○按人命曾相毆及相罵者﹑卽是�死不妨均擬威逼﹑不必用彊﹑及自盡也﹑觀例有威逼祖父母之文可知﹑若必用彊子孫豈能威行祖父母乎﹑

○勿深求

一人命若眞﹑自然抵償但初問時不必求之太深﹑發之太暴﹑恐苦主棍徒﹑因而挾騙﹑如凶手自盡便可抵。不必又深求一步近日多有捏作某人制死。又擬制死者之罪。從此多事矣。

○平心

一問官太不重人命。則勢豪以人命爲兒戲太重人命。則刁民又以人命爲奇貨。只湏平心問理眞者償僞者出全虛者反坐乃不滋獘。

○敏速勿遅

一人命不論眞僞﹑俱要作速完繳﹑人齊卽問﹑屍到卽簡﹑簡驗一眞﹑卽取定口詞﹑立地成招﹑三日後卽觧合干上司﹑若假卽令埋葬﹑不必申﹑伹立案以杜後詞﹑蓋人命事��望者眾若未經問明卽將凶手重責送監優遊不斷﹑請托打點﹑此不必言﹑或愚民以不肖之心窺我。衙門人又因而誆騙。��且從此敗。戒之。

○投河自縊之辧

一巳死人方投之河﹑則腦髓中不藏沙泥﹑爲其气不足以呼吸故也若活人投河。則呼吸泥沙皆宿於腦用微水洗淨腦外。將淸水一大盆細細蕩之泥沙自出且奔命之時。兩手指扒泥扒石。其指縫必有血蔭。死人入河則不然。此投河之辧也人死後用索絞之。其迹�而不紫紅。活人自縊者其痕紅紫易認至於用索絞死人。則腦後八字痕不交了俱在頸上周圍如一圈然自縊者腦後分了而不周圍此自縊之�也洗冤錄宜詳看﹑○按上二說辧之明矣﹑若�系謀殺而又以自縊之法令之此���矣。此湏細問而察其情思其故未可艸艸

卷之六終

●治譜卷之七

中丞健吾先生畬自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

賊盜門

◆賊盜門

訪盜

許告出首賞罰

察盜三條

治盜四條

平時禁約

截殺法

防大盜四條

盜後立案

告盜不足信

申詳立限

見形察影

窩家

機密嚴諭

盜在別處

保結

緩訊

愼入

認盜眞僞

仇扳

宦家失盜

有識

赦癡愚

盜贓要細審

盜賊搶奪之辧

關取縣民

�官流毒

殺盜安民塞源拔本

讞盜出入宜愼

失主告盜認贓不實

堤防護送

愼重機警

狡盜

礦塩徒

投鼠

慱訪決疑

招降攜黨

戒嚴防衛

隨時通變

憐才緩死

記竊盜名之妙

物色盜黨

審辧眞僞宜耐煩

拏盜法

拏盜票

大盜招式

○訪盜

凡捕盜覺察欲蚤﹑撲捉欲速﹑苟待失盜而後求盜事巳晚矣然捕盜有法湏知本源所在蓋小民�饑寒所廹𨿽有爲盜之心非得慣盜當先絡是�畏不敢必是平時多盜之地。爲盜之家。及慣窩之戶誘之。到任後卽令刑房查歷年彊盜捲案以二十年爲率不論已獲未獲。已決未決。俱簡明摘要。開作一冊。冊造訖隨喚捕役後堂出其不意各授�紙令密寫眞盜及其住止蓋凡爲盜者捕人皆知之但事發得錢則明知而不報千人百眾又欲言而怕報惟先事令其密寫所謂疾雷不及掩耳也喚時仍吩咐錯報漏報者責若干。又吩咐盜�失事者將若輩取比若干﹑審捕役﹑又吩咐���於士夫正人君子中。或齊民有身家徳行者��采訪。凡某某爲盜皆載冊而熟記之待其事犯卽無眞贓悉寘之法各處大盜。旣已得其姓名。便密令地方捕人伺察其動靜又再加以保甲善法。未有不聞風而遠遁者矣。

○附弭盜告示式﹑某縣爲弭盜事﹑照得爲盜之家﹑父子兄弟人等﹑有同行而脫网者﹑或未曾上盜﹑亦慣識四方之人﹑熟知爲盜之事﹑小民爲盜﹑合從引誘﹑俱自此輩爲之﹑鄕保人等﹑細加體訪﹑此後果攺行從善﹑卽良民也。若有面生可疑之人﹑及常有牛馬等項在家﹑便是賊心未攺﹑鄕保人等﹑卽密報縣以憑拿究﹑毋得畏狥容隱﹑亦不許妄指生事違者治罪﹑

○許告出首賞罰

凡一方盜久者地方人俱知之初盜者父兄知之﹑至二三次親戚知之﹑所以互相容隱﹑不卽報官者﹑其在地方人等﹑多是懼禍﹑父兄則溺愛﹑此皆官司不嚴之過也﹑其鄕約首盜。亦有報復私仇。利其所有者切不可艸艸聽之。湏出示云﹑照得彊盜﹑���方﹑人人切齒﹑父兄親戚地方人等﹑隱不報官��賊公行﹑民不堪命﹑此後不拘新舊彊盜﹑父兄人等有能出首者﹑照賞格給賞﹑違者照罰格治罪﹑敢有懷私報怨﹑累及無辜者﹑審出責若干治罪﹑鄕約及父兄親戚人等﹑首出大盜一夥﹑賞若干﹑一名者賞若干﹑拿獲大盜一夥者﹑賞若干﹑一名者賞若干﹑報出窩戶一家者﹑賞若干﹑跟獲者賞若干﹑以上俱照格給賞外仍將彊盜名下無主贓及家財重賞父兄親戚容隱不首者﹑事發重責若干﹑枷號若干月問罪﹑仍量追家財給報盜拿盜者鄕約人等容隱﹑乃盜發不救者﹑責若干問罪﹑若挾仇首盜不實者﹑責若干問罪﹑

○按賞罰湏。是。分。別。輕。重。方。可。以。鼓。舞。人。心。首盜者地方鄕約以重賞。不首者父兄親戚以重罰。又上盜一二次者止罪父兄。三四次者罪及親戚。一二月以上者罪及地方。

○按鄰人鄕約首盜﹑其實亦難蓋官司捕獲眞盜﹑或贓少﹑或贓有可疑﹑卽十數駁未巳庶民之家﹑出身首盜官司能卽置之死乎﹑勢必觧之府道﹑東奔西走���錢﹑萬一不成獄﹑不惟有虛枉之罪﹑且羣盜���命俱不可知﹑以難事責之小民﹑似非情矣故湏�實舉行。無以一時之姑息。釀地方之隱禍。久之人始無怨所謂愚民不可與慮始而可與樂成也

○察盜三條

一彊盜形狀﹑特易識耳﹑平時不安生理。出入無時一也。往來多面生可疑之人。二也。常有牛馬銀錢。費用不經。三也。或行凶使酒。气焰逼人。四也。或以妻爲娼。相聚嫖賭。五也保甲等登記一冊出鄕必告保甲所往或其人結黨而出。卽密報官。如十數日後。遠近地方有被盜者。便多方伺察。如其家費用不經。或於飲食之類。盛於平時。必有故也。果有迹可據。卽把連赴官審問。不必待其犯矣。

一彊盜情狀不同﹑有極富之家﹑身自爲盜者﹑或養�分贓者﹑在別處爲盜﹑至本地方輕財好施﹑爲鄕裏所推重者﹑又有別處大盜﹑挾重貲至此﹑假作��者情形自是不同﹑或往來之人。出入之迹富��態主僕之間終是令人可疑其無故而����可疑也付托得人。細心譏察。則人無遁矣。

一娼家酒樓﹑開場賭博之家﹑是爲盜淵藪﹑庵觀寺院次之﹑誠能信賞必罰令捕人不時譏察不但得本地之盜巳也四方大盜亦無所逃然捕人多假此以脇騙各家在當事駕馭之也。

○治盜四條

一少年﹑不事家人生業﹑恣意賭慱﹑又三五成羣﹑好爭使气﹑皆爲盜之漸也﹑禁戒賭慱﹑散少惡之黨﹑嚴連坐之法﹑皆所以杜其漸也﹑

一父兄不教訓子弟﹑戶長不教訓族人﹑鄕約不教約眾人﹑皆州縣法令之未行也﹑誠舉行鄕約﹑彰明法令﹑使一一遵守﹑皆知盜不可爲﹑未必無益於民情風俗也﹑

一士夫子弟﹑亦有爲盜者﹑或窺人子女﹑或殺人執仇﹑或嫖賭無賴﹑皆自士夫身後爲之﹑亦有當其身爲之者﹑且所劫者多親屬﹑其原皆自棍徒引誘始���欲引之入夥﹑以自爲地﹑其始也多誘之��女癡兒無識。偶一爲之。一入其術中。便爲���矣。此湏辧之於早。當賭慱時﹑卽先治其棍���待其犯縱之非法殺之可憐然或知而未行﹑又所犯者止親屬﹑亦可情恕也﹑

一鄕裏豪傑﹑黨與眾多﹑不復爲三尺所束縛若置之不問﹑養成大亂﹑是縱之使爲盜也﹑若求之太急﹑觸彼禍機﹑是激之使爲亂也﹑然此輩羽翼已成﹑飬之亦亂﹑激之亦亂﹑但不﹑疾不徐。觀釁而動。乃萬全也。

○平時禁約

一彊盜劫人﹑多是出具不意﹑欺其無備﹑又恐業已進門﹑主人爲盜所執﹑則家人不敢噉叫﹑鄰里不敢動手﹑如人家墻垣稍謹﹑或盜至門首﹑有一人上屋﹑或一人堵門﹑盜必不得入﹑賊之入門必先投進火把﹑若有入卽滅之盜亦不敢遽入﹑然則盜之伎倆﹑亦可知也誠平時有禁令各家修理墻垣籬塹。又於二十三四至初六七夜。躬率男女紡織稍有響動。卽令人上�。屋上多辧瓦石又地方人等。互相�護。則盜自有畏而不敢近也。此語近迂﹑然每試�驗○按楚諺云二十七八九﹑家家打�����十後﹑看家交與狗﹑蓋盜賊動手。多在無月光之日。與一更以後睡靜之時。至雞鳴則止矣。自二十以至於廿八九﹑或二更無月可虞﹑或一夜無月可虞﹑故云﹑惟初十日以後﹑月光四皷方沒﹑故稍可緩也﹑

○截殺法

一救護之法﹑湏辧之於早﹑編立保甲時﹑每村中卽擇子弟之年少有力者﹑教之武藝﹑不拘棍拳刀鎗等項各熟一藝卽於十家牌上﹑注某鎗某刀某棍﹑其餘照前一一注定﹑不善武藝﹑但气力可用﹑亦各執一器﹑或一家被盜。守更者以連放三銃爲號。各家齊起吶喊。勢可向前。卽向前撲殺。如不可向前止於要路上截殺本村救護人多﹑不用別村﹑如本村人少﹑別村同救﹑亦以一二里爲率﹑其餘聽見銃響﹑俱在各要路上等候古人弭盜。有教民家家藏皷者一處盜發。處處皷響。不頃刻而一二十里皆皷聲。盜無得走者。此最玅法。但要行之力耳。至截�之法﹑多用弓弩銃炮﹑又二更以後禁人行﹑恐截���殺之也

○防大盜四條

一白日彊盜﹑必劇盜也﹑多在人煙稀少地方﹑𨿽常殺人以嚇人﹑其實有武藝勇力者﹑不過數人昔年曾有數十人刼一家﹑懸主人之首﹑被地方人殺盡﹑固亦不足畏也﹑惟一二人出其不意﹑脇主人而劫之金旣去而地方人不之知也﹑則救護極難。然使法令素行到處有巡邏譏察之人盜亦不敢入境也

一北方多響馬賊﹑巡路必不可少﹑然數百里之內﹑責之數人安能保其無事﹑在北地溝塹墩夫欄木之類﹑一一俱有﹑但事久廢弛耳誠一申明約束力行修緝空閒處不便築墻。亦間掘大溝。以木爲橋。令其馬不能馳。間有響馬初人。一處放銃。各墩俱放銃。先下欄木。地方引鄕兵各守道傍。待其至而接之。湏知響馬中。亦如尋常賊盜。有武藝善射者亦少。合眾人之力以攻之易易也。然墩夫多偸安。湏時加謹戒巡路快手。又多向墩夫索錢不可不知。

一北方響馬。操兵居半。南方水賊。哨船居半。知其爲盜盜可得矣

一水賊有二種﹑黑夜抽幫者﹑伺人睡熟打劫。本��之人居多。有白晝殺人於江湖上者。多系遠方�命出沒無常。江洋中有水程龜鑑一書﹑其言甚爲怕人蓋大夥賊盜。往往裝作客船。其中有機阱。有藥。一入船中。揚帆江心。卽便動手。故客啇有一出無歸信者蒙此禍也。此等盜賊最難覺﹑亦最難防﹑有一撫院﹑盡令江洋船隻﹑粉書籍貫姓名於風棚上﹑亦好﹑但恐盜賊亦可僞寫﹑且各省客船﹑不能一一取齊﹑不若著落各處船行。查其歸日。申飭各處弓捕。探其行藏爲玅。然治法難拘。存乎其人。

○盜後立案

一失主被盜後有不首贓者﹑有不告失狀者﹑一恐負累日久﹑一恐彊盜報復﹑失主不告﹑官司不知﹑盜賊肆行無忌矣﹑湏出示云﹑凡一村之內﹑有一家被盜﹑保正人等﹑星夜報官失主卽補失狀﹑保正補呈﹑或失主系寡婦孤兒被盜殺傷﹑不能出告﹑戶長人等代呈﹑將入門出門形狀﹑刼去贓物﹑一一開寫明�金銀首餙。湏開式樣﹑衣服器皿﹑湏開顏色新�。務要的確以便日後對贓。銀子或大小錠。或碎�。分兩俱要的開。不許以少開多如預捏多數。希圖扳騙。𨿽系失主。亦不寬假。○按彊盜多有以竊盜自脫﹑失主多有以竊作彊者﹑湏辧之於早﹑凡告失狀後﹑或親行﹑或委捕官到被盜地方﹑先審地方鄰佑﹑或明火執杖﹑四鄰通知﹑或暗進明出﹑四鄰有無知覺﹑或止竊盜﹑一一審問明白立案﹑又將贓數用印印過﹑待贓犯之日一審自見。

○告盜不足信

一失狀有不足憑信者曾有一家因鬭毆殺人﹑遂以車載屍﹑告作陣上殺死彊盜﹑無賴棍徒﹑或因婚姻田土小忿﹑打网害人﹑多有以盜情引狀者故被盜後卽令地方報官親自踏勘不惟可以識盜情亦可以杜謊狀也尢可恨者。窮棍刁徒本未失盜。而故扮失主。串通捕役。乎白指良爲盜。如劉勿所審出吳江事。此等罪大惡極。不可不重處。

○申詳立限

告狀後一面申詳合干上司﹑一面查審保正��﹑有無救護照例賞罰﹑一面懸重賞令彊盜自首�戚鄕約人等出首﹑一面責捕官捕人。刻期拿盜。卽在以前各地方人家緝訪。如眞盜不獲嚴﹝比﹞﹝妙﹞﹝捕﹞﹝法﹞人仍同捕官觧上司責比

○見形察影

一彊盜打劫必有弔綫之人或本家人﹑或親戚﹑其打刼之前一二日﹑其人必以他事往來探其動定。言語面目。多是可疑。卽平日相認者。來往頻數。瞻視不常亦是打聽消息。細審失主果有前項蹤迹卽令捕人物色之盜可得矣。

○窩家

一盜有遠近窩家近多不出五里外遠至十五里二十里極矣蓋彊盜行劫勢不能遠涉一恐腹饑力盡。二恐天明事露凡盜發後鄕約人等密訪附近地方往時豪傑形迹可疑者亦可得其十之七八。

○機密嚴諭

一地方報盜捕盜湏是鬼神不知風雷迅速方可捕得眞��將眞贓一毫漏泄遅回則盜與贓��可得。卽能得盜。亦未必得眞贓也。捕得眞盜考贓之法﹑𨿽不可聽之捕人﹑若待到官審贓﹑無及矣﹑亦聽其順便起贓﹑但不許逼令妄攀。並克落抵換。○按近日審盜楚中最難﹑如在本處打刼﹑同夥有河南人﹑則打劫之夕﹑贓物卽送之河南﹑打劫別地亦然﹑拏獲眞盜﹑卽明認贓物所在﹑亦不可得﹑湏嚴令捕人保正。賞罰並行。先事譏察。要諸道路。而撲捉之。眞贓或可得也。再照捕人之慘﹑甚於彊盜﹑臨事時湏再三戒諭﹑毋令賣盜栽贓逐家嚇盜違者重處﹑庶可革積獘於萬一﹑

○盜在別處

一拏獲大盜﹑或在別州縣地方﹑常有彼處捕人。奪去爭功者﹑正官亦自以爲功﹑執畱不放﹑使我輩處之﹑稍有形迹卽不妙﹑但申詳云﹑大盜某巳在某處拏獲。卽可杜前卷矣。○按彊盜在別州縣地方﹑必待行關則機泄。徑自撲捉。或至拒捕。且恐彼處當事護短。反致多事。不如一面行關。一面撲捉關上�云若�貴縣差人恐漏泄不便除巳差人緝捕�煩爲添差恊拏。此兩便也。

○保結

一彊盜攀人。有捕人主使者。有爲利者。滿其欲卽止。有報怨者。若系睚眥之忿。得利亦止。若深仇大怨。則以死爭如祥刑錄中。所載少年自誣以誣人之事可知巳。近時彊盜攀人。必待招首攺口。然後釋放。此大謬也。招首亦何厭之有。但戶長鄕約保結平素。便當釋放。何必假口於招首哉然亦恐眞盜借親戚以爲地方鄕約則保結亦不可不察。

○緩訊

一彊盜贓證未明﹑且勿妄加箠楚﹑牢固監候﹑再加察訪﹑果系眞盜﹑箠楚何難﹑苦系平民﹑殺之可憐﹑邇來州縣審盜﹑多有情罪未明考訊巳極迨審系無辜而死者巳過半矣豈惟上官見之不雅此心恐亦不安

○愼入

一�人畏比。多以竊盜。及平時不安生理者。非刑逼打令其招盜認贓。數十人如出一口。因����件指作眞贓。及見官俱俛首無說。使當官不��冤者眾矣。夫捕人求免刑罰。故不暇卹人之死。乃被執者亦自誣。盜果可易審乎識者量之。

○認盜眞僞

一失主有火下識認彊盜者﹑然彊盜刼人﹑多墨其面﹑又令主人不得仰視﹑且各爲南北之音﹑主人卽識其人﹑多不過二三人止矣。近日有告及三四十人者。人人以賄脫。不則執之。當事者亦任其肆行無忌何也。

○仇扳

一彊盜多扳娼家﹑一則常往來其家﹑或使過大錢﹑或有贓物﹑一則報仇索錢﹑一則捕人使之也﹑一經行提﹑事白而家巳敗矣﹑亦不可不加之意也﹑惟知情容畱在家。行刼分贓。則窩戶也。不可以其娼婦而釋之。

○宦家失盜

一士夫之家告�狀﹑果贓明賊現﹑盡法行之可也﹑若��一無可據切不可追風捕影波及無辜��某州有一士夫被盜﹑鄕鄰被系者數十人﹑久之知其爲次子竊出也﹑無辜者乃得釋﹑遶門辱罵﹑有司亦不能制矣﹑

○有識

一彊盜打劫情實若有寸絲卽眞贓也若必得多贓定罪。則大盜不死。蓋求贓之意只借以﹝證﹞﹝逸﹞其盜之眞耳非爲其多贓而罪之也

○赦癡愚

一彊盜家人﹑或癡幼無知﹑聽家長主使﹑實未得財﹑或未上盜﹑眾人憐其答應勞若﹑與之敝衣惡裳﹑亦未可作得財論﹑蓋律重主使。五刑赦癡愚也。又茶坊酒肆。彊盜或食宿其家。卽所得酒食錢系盜贓亦不得因而擬罪。若知其爲盜。則不能無罪也。

○盜贓要細審

一盜贓衣服牛馬。金銀首飾器皿易辧。然亦有假。惟金銀極難辧。今之治盜者欲入人罪。往往以本人家原有衣服等物指作盜贓又有捕人將別人贓物安作本人者又有良民逼拷不過。將家私��完贓者。以此擬死。死皆冤民。而彊盜反以無贓得脫。故審盜者。一毫不細心。則千里矣。

○盜賊搶奪之辧

一律有白晝搶奪﹑無黑夜搶奪之文﹑豈不以黑夜者卽盜耶﹑然亦不可執一﹑聚人劫財。白晝亦盜。若鄕裏愚民原不爲財。或爭牛馬男女等項不得。用彊奪去。或爲人窘辱。相打報仇。卽是黑夜順搶家財。終不謂之盜。伹可引例。州縣治是獄。湏先拘四鄰。不則親至其地細審。若無故而發此難盜也。或出入主人之門。鄰佑俱不知爲何如人。盜也。若原有爭【透】鬭彼此嚷鬧卽非盜矣毫釐之際。識者辧之。

○關取縣民

一別州縣來關本處小民﹑指稱爲盜﹑湏先拘鄰佑細審﹑如素不守分﹑方可發去﹑若系平民﹑鄰佑俱爲之稱冤﹑若輕易發去使彼處正官果賢。所費亦不少。如未必賢。則平民因此斃於囹圄。未可知也。

○�官流毒

一盜發但令捕官撲捉捉獲卽觧堂細審若付��官具由﹑其害不可勝言有一典史頗慧﹑凡遇��堂悉發審理﹑每問不復追贓定罪﹑但責之攀人﹑不攀人者﹑備極考訊﹑盜觧其意﹑無一不攀多人者﹑得錢卽放﹑放後復攀﹑納賄者眞盜俱脫﹑不能買命者﹑𨿽招首巳放﹑尙在獄中﹑後遇牢瘟﹑每日出死人無數﹑而正堂不知也冤哉痛哉﹑然近日則習以爲常矣﹑人命至重願當事者畱意焉

○殺盜安民塞源拔本

一彊盜有不系饑寒所廹者﹑非獨習俗所移﹑大都以贓證不明﹑官司無所治罪﹑又上司寬縱﹑可以幸其不死﹑其彊盜之所以日甚也﹑若官司預知某家爲盜﹑某家窩盜﹑使鄕約捕人﹑覘其虛實﹑先發制人﹑則得贓自不難﹑審實殺無赦﹑使人知爲盜之必死﹑則爲盜者必少矣﹑

○按愛民莫如嚴害民莫如姑息如彊盜一事。法令不嚴使人玩愒。待其巳甚而誅之。則殺人必多。若法令一嚴。自不敢爲盜。全活者甚眾。此寬嚴之明驗也。

○再照彊盜同居父子兄弟不可輕縱亦有同行夥盜不攀者﹑但搜���卽未同行﹑亦當計贓論罪﹑卽不同行不分贓﹑但知情﹑亦倍加責治﹑枷號數月﹑以儆來者﹑又彊盜劫財其妻子旣享爲盜之利﹑則當受爲盜之害﹑事發必重責枷號﹑以爲婦人不諫其夫之戒﹑又親戚朋友﹑𨿽未分贓﹑平時往來酒食之樂﹑亦盜贓也﹑事犯分別治之若以借貸爲名。此是得贓而避其名也湏按法重處。以孤賊盜之黨。然彊盜父兄親戚中﹑亦有良善者﹑父不慈子不孝﹑不相及也﹑然不首之罪﹑人不可免﹑至若家人爲盜﹑主人不知﹑則治其疏略之罪﹑知而不首﹑𨿽未分贓﹑亦治其縱容之罪﹑但得贓。卽以養盜分贓論。不必論多寡也又若彊盜事犯投止人家。不卽報官。敢於藏匿。待捕人搜出。不知者不坐。若系舊識。𨿽未得錢。亦盡法治之。親戚又加常人一等。但得寸絲。卽是盜贓也。又拏獲眞盜。有截搶者。此夥盜也。湏盡法治之。卽其中有未上盜者亦非良民。斷不可姑息。若使之得志。便習以成風矣。大都州縣在法令素行每見數處。事無��刁民拒捕﹑動則差官此可發一大笑也。��數世爲盜之家。積習巳久。黨與眾多。其中良��必少。閒有一二未上盜者。亦坐享爲盜之利事�湏拔艸除根同盜者悉置之法余俱投之四裔。籍沒其家。平日交遊親戚。一一重治之。此之謂拔本塞源也。

○讞盜出入宜愼

一審盜湏平心就事論事切不可矯枉太過。有一令但審盜﹑卽斃之杖下﹑問其故﹑則其家曾爲盜所劫也又有一士夫﹑凡遇彊盜﹑不論眞僞悉縱之﹑問其故﹑則其父兄﹑曾爲盜所攀也﹑此之謂見刖廢履胥失之矣﹑

○按大盜有往時未犯﹑或以竊盜事犯﹑此審就在竊盜上論﹑但以往時打劫擬死可也若贓仗夥盜失主﹑對證不明﹑寧可從輕﹑儻以平時可恨﹑必欲置之於法﹑或以竊作彊﹑或栽以不相干贓物﹑�反得以假口﹑萬一上官廉得其實﹑反爲若輩開辧竇也﹑鄕約人等﹑反以此得罪﹑官且受不羙之�﹑�日有司﹑每每恨上官縱盜﹑不知縱盜之禍﹑州�激成之也﹑

○再照彊盜𨿽無失主贓證����劇也亦未可輕縱﹑如太湖劉如國等﹑得而系��刑廳止問徒﹑乃至哨聚山林﹑動官兵而經奏請﹑此非飬虎遺患哉﹑又彊盜無迹者﹑官司未必能徑殺之﹑若果罪大惡極不爲鄕裏所容。但令父兄戶首。以大義殺之尢便。

○再照州縣有地方之責。卽上司有意縱盜。亦湏著意緝��散其�乃不爲地方患若忿懟上司。遂任其橫行。而徒諉罪於縱者。萬一釀成大禍。誰之過歟。

○失主告盜認贓不實

一失主或指名告彊盜坐虛﹑或認贓不實治之應得之罪足矣﹑切不可過於朴責。恐閭巷聞之。以我輩爲有心縱盜也。又愚夫愚婦。垂涎贓物。或官司以別人贓物試之。亦因而冒認。謂之小人貪利則可。若執此以爲彊盜地則不可也。

○堤防護送

一獲盜湏晝夜堤防﹑作速招觧﹑切不可因循釀禍﹑蓋彊盜初獲。未必甘心就死。餘黨尙多。恐有反監�獄之事如監利楊小洲﹑直入獄中﹑奪盜之事��至彊盜觧審﹑差人每每受餌﹑令其過家﹑或夥��去。或用計脫逃。卽不然而一方平民。亦不勝其擾竊盜亦然。蓋彊盜竊盜。無論親戚仇家。俱畏其仇攀防其暗害。無不極意奉承者。差人亦利此一行故往往墮盜賊之術非辧之於早。禁之極嚴。不足以革此獘也。

○愼重機警

一尋常之盜﹑處之不難﹑若大盜盤據一方﹑全在愼重相機或賊眾可馴。則以渤海故事行之。不則有朝歌故事。斟酌在人然非粗浮者所能辧也。昔廣東有大盜﹑以海爲家﹑隨潮出沒﹑凡新官至﹑必多方打點﹑且有爲先容者﹑丘若泰出守潮州知之﹑未到任卽令民快有勇者﹑艤船以待﹑果有十數人至﹑執而殺之﹑羣盜自散﹑大都每盜一夥﹑爲首者不過數人﹑誅其首惡。其禍自熄。此一說也。如賊勢方盛。誅此數人不系有無。反以速禍。是在當事者察之。若倉卒機警﹑如吾銅張襄憲先生﹑計擒滑縣挾之�又閩中一先達撫廣東銳意除盜﹑誅殺頗��日出巡﹑有靑衿多人伏道左公遙望之曰﹑此盜也�之果然﹑此智略不可先傳也。

○狡盜

一地方有世﹑盜有大盜有智盜﹑此俱未可艸艸治也﹑而智盜尢難處﹑如往時悍地﹑盜家令其子弟﹑分布江防捕廳捕衙﹑事未發而彼之布置巳定矣﹑此一狡也又或有數省數州縣人﹑合爲一黨﹑其贓卽當夜傳送﹑不數日巳在數百里外矣﹑此又一狡也﹑此等盜。非計定後行。如鷙鳥之無虛發不可。

○礦塩徒

一礦徒塩徒聚眾拒捕﹑與盜無異﹑其實不同蓋此輩𨿽抗法﹑未甞害及地﹑方如力能制其死命﹑誅首惡以散其黨﹑不然且勿輕易﹑萬一不得志﹑所損不少﹑然捕人平時。甞與此輩交歡。一不如所欲。便多方以激上人之怒。識此情狀。自不妄行取困。

○投鼠

一諸生中多有窩盜者﹑有司先在狐疑之間﹑不過計也。�廉得其眞﹑其人巳不可復得矣凡遇一��眞﹑卽通學有狐兔之悲督學有鼠器之恨﹑無�也﹑然亦湏委曲。先爲學地道。又湏明正其罪。少存�面方可以服諸生之心。

○慱訪決疑

一彊盜入監情實畢露囚犯禁子悉知之如其中有可疑之人。細訪若輩了然矣。然可偶一爲之耳。

○招降攜黨

一大夥彊盜﹑牢不可破﹑湏出示招安﹑令其攺過﹑又湏離間。使人人自疑。不久自散。又大出告示﹑凡地方彊盜﹑或願投戈﹑鄕裏大盜﹑或願回心向善﹑不論多寡﹑但肯自首﹑俱準自新﹑全活尢眾﹑嘗見前輩﹑於盜賊出沒地方﹑或建衙門﹑或擇子弟之俊秀者﹑給之衣巾﹑多方引進﹑使之漸漸降心﹑亦弭盜一事也﹑

○戒嚴防衛

一城市被盜﹑大不雅觀﹑庫藏則關系尢重﹑故當防之於早﹑防之之法﹑凡州縣出入﹑湏擇有武藝力气�自衛。不然非所以備緩急也。

○隨時通變

一問盜不可執一﹑如平時禁盜﹑法不嚴則人不��贓少必誅﹑如凶年饑歲人皆爲盜一一以寸��之﹑詎可勝誅﹑或人少或贓少﹑偶一從輕可矣﹑��與眾多﹑又不可一一縱之﹑變通在人不容膠��

○憐才緩死

一大盜果有絕人之技。可用之才。殺之可惜。若遽以戴淵之事行之﹑恐不可得﹑但以贓罪未明﹑請之合干上司多方以緩其死亦愛惜人才之一事也然亦令其曉然知我待以不死之意又以深恩固結之乃可得其死力也此與獄囚示恩一段互看

○記竊盜名之妙

一竊盜徒滿歸家便略無畏忌﹑偸盜恃彊﹑鄕裏視之如毒不制之﹑爲害不小湏立一簿凡曾經竊盜問徒人犯。俱塡注簿上俱照裏分次序一一開注明白無事則時譏察之拏盜卽責彼同緝捕之亦妙

○物色盜黨

一不論彊盜竊盜﹑一經事犯餘黨便在外大肆剽掠﹑極力救援。或打點﹑或請托﹑故盜賊事犯後﹑必��餘黨。不惟除凶人之羽翼。亦杜閭閻蔓����之法密令禁子物色之足矣或外面盜發出其不意索之獄中多有得眞贓者黃州曾有此事﹑

○審辧眞僞宜耐煩

一切事𨿽極重大﹑皆易訊審﹑惟事關彊盜﹑得情最難﹑蓋彊盜鐵口。非用刑不吐。而一味用刑。箠楚之下何求不得。彊盜未必輸情仇扳之民。往往怕刑屈認。覆盆黑天者有之矣問官於此切戒性气或𨿽非粗心浮气而心事纏胸苦不耐煩切勿遽審蓋審者詳審之謂古人名此良有深意也若非細心耐煩輒便嚴刑。嚴刑所供。必多自罔問官又不知落筆附案之害據彼信口一篇我卽信手胡寫一單招房利於害人輒粘連附捲用印鈐合以圖勾攝取錢之利官府忠厚。如欲帶進衙內。則�稟此系當堂口詞。不便更攺。以至問官嫌疑。只得照單寫票。賄差虎捕此票一到鄕下口稱拏盜誰��害誰敢向邇此單一印粘捲有姓名人便謂之�盜就令他日辧出身家妻子必不保矣����之日。先在衙中一一匯輯各犯節略擇其���而狀較惡者隔別眾犯先拷之拷之之法。旣不可不用夾又不可狠用夾。如彼不認。及認而不像務要時緊時松緊之以廹其吐松之以誘其言反復折問如有隙可入有端可猜及有情節可據便湏耐煩著意加工細拷得此一人的是眞盜然後再拷夥黨一總共幾多人夥黨姓名旣得然後逐名拷其年紀。拷其狀貌。拷其住址。拷其何人主謀何人爲首。何人在外把風。何人入�明火。及劫財傷人等項。供寫畢又從中抽問或從後倒問翻來覆去如其一毫不差此是眞正情節無疑矣再弔諸犯對審果的此等單方可同審語印過附捲若是覆答差謬此中必有仇扳之人或有眞夥未出情節未眞者或再拷此盜。或別拷供眞之盜俟的而後存之切不可遽以參差供單胡亂附捲也如此訊盜。眞盜出。則假盜者盡可釋放除惡安民一舉而兩得之矣。

○拏盜法

一有人贓一時俱獲者幸也﹑不然有迹可疑﹑可以�緣根究亦幸也﹑若失盜之後全無影響。從何處�手乎。曰捕役盜之窟穴也每一積年捕役諸盜必有月錢。凡屬眞正慣盜。此輩豈惟不拏。且從而庇護之。飬爲賺錢之資。甚至有泄機千彼而使遠逃。潛蹤於城而落捕家者。地方大盜生發。失財果多。待失主逓失狀後。有司宜差著實人乘夜呼喚積年老捕老捕家如有蹤迹可疑之人一便擒來審問天网奇幸甚至有隨身之贓一時並獲者若恐所差之人賣放。仍再添人蹤迹之。不可延遅立等回話如捕役之家果無別人卽乘夜晚譬捕役每三日不獲眞盜每三日一比如拏獲眞盜。起獲眞贓卽將失主獲贓分半給賞吩咐諄切著實力行至二三比後。眞盜未有不出者。然拏眞盜。又湏以人贓俱獲爲主贓獲多賞亦與之俱多贓獲眞而少記下該賞俟多起出日多行給賞若無贓及贓可疑𨿽獲人猶責若系仇拏問明之後加等重處一一吩咐要明且要一片至誠心勸懲鼓舞��盜眞贓必得

○拏盜票

一凡拏盜之票﹑不可未得眞盜﹑混混差拏﹑卽巳得眞盜﹑緝拏餘黨﹑亦不可不寫名字住址﹑年貌明白﹑若胡塗混拏家家可嚇索矣宜云爲拏盜事﹑照得某盜供某人同夥﹑合行拏審眞僞﹑除本犯外﹑不許差人妄至鄰家﹑侵害詐嚇﹑如違重究﹑計開﹑拏盜一名﹑年幾十歲﹑貌有須無須﹑面白面黑﹑住居某處贓若干﹑以下卽朱摽空字﹑如此則嚇人之獘少矣

○大盜招式

一招書最可惡者﹑極不欲將眞僞分別明白。綱紀嚇索之路。而官府筆下不淸。又有拖泥帶水之病。又或審斷無術。涇渭不明𨿽有欲釋求生之心終無執筆如刀之意以是扳扯姓名一入招冊能出牢籠者觧矣卽勉彊出脫終有胡塗假放之根或巳出而復拏審者有之矣故大盜招情﹑先敍過盜情處﹑又在後面敍云﹑比盜某又不合因仇誣扳某人某人若干如系駁�之招則云盜某又不合��某人某人或因中證仇口或因本盜仇害。���衙門問擬如何至招後接審語處當云今蒙某縣某官將一干人犯細審出某某眞僞如何此下方接勘得審語。審語後。又剔一句云爲此除將無辜某人審釋或候詳外今將眞盜某某等取問罪犯﹑

一照出之後﹑開列審明釋放幾名﹑某人某人﹑俱明犯某﹑死罪盜犯幾名﹑某人某人﹑

一照提一名某人年幾十歲身長身短有須無須面黑面白某縣某地方人

一名某人年幾十歲身肥身瘦有須無須面黃面某州某地方人

以上照提共計幾名如此則眞僞了然。盜無不除。民無不安。而上司亦不駁。卽駁亦不過云事關大獄。不厭詳愼。且照提某人等。未經拏獲。仰某官星速再緝。仍將招內人犯。再一研審確報�。亦不至有詢縱之語及縣官矣

治譜卷之七終

●治譜卷之八

中丞健吾先生畬自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

獄囚門

◆獄囚門

獄獘

監簿

監務

愼相�

防疏虞

獄禁

搜獄物

查治死

囚衣

卹囚有深意

監倉之害

○獄獘

一獄中之獘無窮﹑最可惡者。禁子受人賄買。往往百計致死囚犯。替人報仇滅口。一也。獄中多年惡囚智力足以制服羣囚。或黨與足以竦礱眾囚者。不論幾人牢中名之曰牢。頭禁子與之通同。每一日使一牢頭直日。有新犯進監。則與之接風設酒。費一錢要還數兩。一不遂意。百拷千磨。異常慘毒。故一入獄中。無一人不破家者。二也。新犯如系犯盜。則牢頭教之以供報平日仇家。或一方家溫食厚之人。官府不察。提攝到監。則此輩之魚肉無所不至。在誣扳者。破家亡身。在犯。盜入監者。得計攺�。而牢頭則從獄中放帳。三也。禁子得牢頭之利。�必愛之惜之遇晚松刑且使之身藏和����禁。公然擁妾私家者。往時反獄之獘。患正坐此。四也。小民犯法。卽情節重大。亦未必有甚機械。自有牢頭教引一入監後。卽變爲鐵口百舌。究使變詐反復大惡漏网。五也。牢頭在監日久。其心思別無他用。往往某官某官性情。一一探討在胸。是以狡囚爲人作一訴詞。或告一打网抑狀。或做一截招訴狀。無不能顚倒是非。害徧一方。此獄中紙筆之害。六也。牢頭身在獄中。每每使子弟親戚。將遠年田地。無千事情。波害一方人眾。一方人畏之如虎。多送月錢。至於江洋大盜。黨與夥劫。賄救累囚。百千獘端。有未能鏤數者。○以上諸獘﹑不特禁子爲然﹑凡府監獄官更狠﹑蓋彼更可明白用刑�也府廳亦宜知之﹑

○監簿

一一人系獄﹑舉家不寧﹑不但貧民苦於供送已也﹑本縣小事決不寄監有收監者。速爲審結。往時佐領各有監簿令總歸一簿分開衙門爲某事�某犯人明寫簿內早堂刑吏回風判簿試看一過在堂者自行查審。在衙者卽問此事。何故日久不結�禁子傳之催號。一以杜冤濫之門。一以淸滯獄之苦如衙官漫不經意﹑定以白眼相看﹑

○監務

一監房最要潔淨穢气逼人﹑易成瘟疫﹑獄卒湏勤勤掃除﹑如有漏損﹑卽稟簡蓋﹑天雨地濕﹑多燒蒼術﹑使囚犯不病﹑有病卽呈報﹑撥醫調治。移置別所。毋令傳染﹑違者查出責革﹑有病故者﹑卽委官相驗﹑申明合干上司﹑若聽刑房亂混﹑只待招內說破某於某年月日身故﹑恐上司查出不便。

○愼相�

一囚犯多有詐死者陜西耀州重犯邵於賢﹑因�篆不常﹑遂佯死﹑密令其子挾魚置臥內﹑時方盛暑﹑不數日而虫出﹑臭穢不可近﹑獄卒俱以爲眞死﹑委官相驗﹑亦不復近前﹑因席捲而出﹑越數月始事敗﹑�可不知﹑

○防疏虞

一囚犯生心多在新官交代之際﹑尢宜堤防初��不知竟致失事﹑他如迎春操演之類﹑亦不可不戒嚴。

○獄禁

一囚如籠中鳥﹑放卽飛去故關防不可不愼﹑關防之法﹑墻坦欲髙﹑門戶欲堅﹑守衛欲嚴﹑刑具欲謹﹑夜間彊盜用木匣﹑人命用籠﹑每日刑吏一名﹑看上刑畢﹑請正堂或巡捕官驗過﹑然後封閉﹑禁子一人﹑臥在木匣上﹑不許松刑﹑宿監民壯﹑如有不到﹑及次身老弱﹑刑吏卽稟究換﹑本縣間出不意不諭風雨晦明﹑入監查點﹑如刑具疏脫﹑守宿不到﹑吏禁人等﹑一槪重究﹑

○搜獄物

一囚犯切不可令其自爨曾有數囚反獄。或在柴束內。或在魚腹內。帶入凶器此自爨之隱禍也然衣被等項。亦所當防。但令各家早晚送飯。凡事搜簡。則無此患矣紙筆墨之類尢切忌其患甚多有司官每日辰未時。待送飯牌出﹑隨牌入至堂上搜簡無獘﹑然後放入﹑敢有禁子。容犯人私自送酒。訪出並守門皂快。一體責治。

○查治死

囚犯入監。生死之權。懸於禁子之手。凡不時呈報囚病死者。非屬眞病。皆得仇家之財。絕其飲食�計治死。此最慘心事也以後囚犯有病。湏要卽時報官。仍眞實撥醫調治令醫生逓結如無故卒死者審問重處如系治死冤民應擬抵償如果經醫治。問系何病。別無情獘者。始批某捕廳相埋五字。在所逓故呈上。附捲。仍卽申報合干上司。

○囚衣

一囚犯無供送者不但要區處飯食寒天亦宜區處衣綿。庶不至促死以干天和。凡賊贓無主衣服。皆可給之。如此加意。則禁子自不敢淩死矣。

○卹囚有深意

一囚犯只謹其絳籠﹑伐其異志足矣﹑若一切服食醫藥﹑睡臥灑掃﹑及言語可以市恩之處不妨示之以恩不可威責磨賤﹑使之求死無路﹑不特體卹宜然亦恐大盜中有一二可備緩急者其出力效死更���不知也

○監倉之害

一各州縣每倉上必有空房﹑各州縣及佐貳每將人犯拘系此處﹑謂之監倉﹑管監倉者其刑拷磨賤。禁絕飲食索求錢財。不減縣獄。而佐貳官妄準詞狀。提攝害人。不便寄之縣獄。尢多發在此間。正印官得閒淸監後卽當淸倉勿使冤系。不可忽略。○再照要緊人犯系情罪重大者﹑府縣發在大監﹑其次等人犯﹑勢不得不發在監倉﹑謂之﹑收倉﹑然收倉人犯或系隻身寡母。及幼子無妻不能供送者此等�當爲之區處飲食恐其餓死如倉官非刑斗���者重處

治譜卷之八終

◇人◇

卷之九

卷之十

●治譜卷之九

中丞健吾先生畬自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

待人門

◆待人門

上司拾款

待二府三府

待州縣同寅

附郭待各州縣

各州縣會問事

州縣於附郭

同寅六款

屬州之縣

待前官四款

待佐貳五款

�巡簡

倉官稅課官

驛官

待學慱二款

處人三款

士夫十款

待學較十款

上司衙役

過往中火

徒用下馬飯之非

撫按公署預備

上司住札衙門

過往賓客

辦下程

夫馬等項批回

山人諸色人等

上司差人

禁上司別處差人

�別境訟

○上司拾款

一見上司湏將各批來詞狀等項﹑一一理會過。或上司問及。便隨事問答。其事體有難處者便委曲啇量若一槪事體。都不經心。問事如夢。使平恕上司。或不過計。然亦巳念非老成。若遇操切者賢否從此定矣

一上司待坐時﹑上司𨿽極謙抑假之詞色。我輩切不可因而豪放。卽抵掌論事。傾懷論人。上司𨿽不言。巳竊異其爲輕躁矣又應對時凡事體﹝有﹞﹝�﹞﹝不﹞﹝�﹞知不可彊辯有差誤不可遮飾上人自能見諒若鑿空湊合取便一時久久爲人識破不值一文戒之

一上司畱坐湏察言觀色。或情思不快﹑語言無��有別事則有拂意在懷也﹑一茶便退恐久坐��若論事不合宜姑置勿論從容乘間言之若彊辯不已。事體𨿽明。恐生荊棘。

一上司吩咐事體﹑如聽不明﹑不妨再問不可艸艸答應待出後問人恐人以事不幹已忽之將復問乎。抑置其事不行乎。關系不小。愼之。

一上司卽系親友。切不可狎恩恃愛。大堂眾目�在固當收斂﹑卽在私衙﹑亦忌放恣。蓋末世人情。一自崇髙。便欲以禮法繩人。多有生平莫逆。仕路芥蒂。構成大釁者。職此故也。

一上司畱酒飯﹑力能勝酒﹑多飲不妨﹑然不可過。亦不可多言﹑蔬食菜羹。便湏盡飽若揀擇去取驕貴豪侈之態見之眉睫恐爲識者所窺

一上司系同年親識﹑在眾中切不可掛之齒牙﹑人有托爲先容者亦從容謝去。切不可鹵莽應承寧。可。極力爲彼遊揚不使知也若揚揚自任。凡托則應之如響不惟不能一一皆效後來有爲上司不喜者必以爲我實謗之

一上司𨿽有甚不恊人心處我輩若可進言﹑不��曲開導﹑切不可對人便數其短此不惟上司知�於我有損恐眾人欲結上司之歡且以吾言�奇貨此當官第一戒也。

一上司旣與我親識﹑凡事要避嫌疑非同眾人不私見。卽有請不可�赴若終日聚談眾人畏我如虎凡可中我處無所不至矣

一上司托訪賢否﹑如鄰封有不肖者﹑直以常套開去﹑卽再問亦不可艸艸說人之短恐上司與其人有舊。或漏言爲害不。小況賢否得自耳目。未必一一皆實。或賢而被謗。如此心何。

○待二府三府

一府二府﹑負气者往往忍之不肯執下司禮﹑不知過於��旣�君子之道且彼亦寧無署篆操官評時上司當道焉知其無他處相知寄之耳目乎卽以。俗情論之亦不宜�。

○待州縣同寅

一凡同事州縣﹑人心不同���不易有事體極練。又開心見誠此上品也﹑處之甚易﹑又有才華��而凡事深邃﹑實無他腸﹑亦上品也﹑處之亦易又有才髙而喜執巳見者﹑處之稍不易﹑又有才髙而傲者﹑有無才而喜自用﹑且好傷害人物﹑處之俱不易﹑總之以赤心相與。忠信可行於蠻貊也。若小人﹑惡人𨿽不可待之無術要之含忍委曲盡之矣

○附郭待各州縣

一附郭令上司所以寄耳目。亦各州縣之耳目也使與各州縣血脈不貫﹑則才品可知﹑然上司問及﹑賢者湏極力遊揚﹑其餘亦多方培植使各州縣陰受其福而不知久人自有受用處若任意短長則上司己窺我輩之淺深。無絲毫損於人且將不利於我一切公事湏約會各州縣。無令以遅悞廢事。又州縣至館谷等項。俱不可少切不可擇人而�各州縣所遺毫不可受。凡上司云各州縣某事不妥。意在使之聞之﹑不妨直說﹑不然﹑且未可輕泄恐其人爭辧上司以我爲不密此後不與計事矣。

○各州縣會問事

�各州縣會問公事﹑各人意見不同﹑湏平���卽彼是此非﹑亦��曲從容﹑俟其自悟若彼執�不返﹑且商之各州縣﹑托之開導﹑或不得請﹑則以我之所見成招﹑參語中不可太說出前問之失﹑如人某人罪。湏照前招說他可憐之情然後從容說到該問罪處如出某人罪。湏照前招說本犯可惡之狀然後從容說到可憐處太說實了又出入不得隨時轉移妙用在人不能悉見之紙筆也。

○州縣於附郭

一附郭令卽是同年至親﹑我輩以公事去﹑亦不可太以宴飲累主人﹑致廢時失事﹑恐主人不好客。或好客而偶有心事。我輩酣飲終日彼且�如�坐鍼氈且繇此生嫌費財猶其小者。○按在外州縣﹑以附郭者爲耳目喉舌﹑若結交不深則上下之情終隔而不通湏凡事虛心久久自然契合卽附郭者未必爲人所信任。亦不可艸艸忽略。邇來上司各官�人之長未必見信一或言人之【世情】短便深信不疑�輩亦何故爲同寮所短。上人所疑乎

○同寅六款

一與各州縣相處﹑禮貌言語有不及處﹑有識者或能相亮﹑若有心抑人揚巳。傷人害物。一爲識者所�人且視我爲酖毒試觀前輩縉紳其存心重厚隱惡揚善引進後學子孫必昌不然𨿽材名奕奕位極一時。後日必有報應。髙明可不念諸﹑

一同寮有智巧之士﹑欲媒孽人短﹑或在稠人廣眾﹑杯酒笑談間﹑指其事以爲戲﹑似眞非眞﹑似假非假﹑皆極盡人情﹑卻極有關系﹑忽略聽過。若出無心。其實荊棘干戈俱寓於此。或其人當時不覺。久久思之尙有餘恨﹑士君子亦何故爲人恨也﹑卽無心之言亦不可有

一同寮中過失相�﹑使其能受﹑豈惟有益於官﹑亦且有益於民﹑但再髫相與號稱莫逆者一聞藥石之言尙若難受�萍水相逄者乎若我輩以厚道自處指事而規諫之彼且疑我之物色巳也或成嫌隙人或其事一聞之當事者【層層箴銘】彼且以爲我輩泄之也�無。益有損不可不詳愼也﹑若情不容已伹借�事以反復開悟之。則善也。

一同寮中有褊心者﹑或一事有討便宜處便深��密惟恐人知此大不妙功名自有定數若以��得之。世豈少智巧士哉不若以誠心直道行之�人人知我心事如靑天白日便是受用若用智自私。一爲識者所窺。便一文不值矣。然仕途多是如此。我輩但求自盡。

一處同寮﹑彼此相敬﹑自愈久愈深甞見對客如處子﹑見者自然收斂﹑若疏狂自放﹑每每以言語相調﹑此示人可侮之色也﹑且啟釁胎禍﹑語云禮者人之籬籬。籬撤而盜賊乘之。至言也。

一州縣相與切忌分黨一或有黨便有兩心便生猜忌其患有不可勝言者誠剖籓籬。何黨可分。何人非我。此未可與淺見寡聞者道也﹑

○屬州之縣

一縣旣屬州﹑州官便是上司﹑敬之當與上司等﹑若有公會﹑或在酒筵公所﹑湏是謙退﹑切不可同各州縣笑言嬉戲﹑使褊心處之卽成嫌隙然深自謙��此皆宜交勉

○待前官四款

一前官行事。卽有一二不當人心處。我輩當隱惡揚善縱或狼狽切不可自我發之其有壞事人役。亦假別事革退此不但仁人之心宜爾。且恐前官聞之加怨於我。

一前官或有錢糧不明﹑入數有庫簿﹑出數有領狀﹑有批回﹑此不難查止借用者稍難查然公用者亦有領狀﹑或入數多。出數少。必庫吏虛報以愚前官。前官不及察也。若系私用前官𨿽有筆迹。斷無此理。必不可信。便在庫吏名下追補。然亦不可過求。但補足銀兩。不必復問侵欺。又衝路雜支銀兩不足﹑每每多用過下年錢糧﹑或至千兩以外﹑有相傳至十數年者此極難處湏令庫吏支應吏﹑造一淸冊﹑某年多用過若干﹑某年多用過若干﹑令佐貳儒學眼同質對明白上列各官官銜人用一押母令上司謂自我輩濫用也此後屢年節省。如可補前借數大妙。不然只我不多支足矣。然上司有必欲處補前欠者﹑不可不從容圖之也﹑此當與透���一段同看﹑

一前官老成練達任事多年﹑民情土俗﹑經歷已久﹑�置悉當我輩能守規矩便可不勞而治﹑如有一二事士夫衙門以爲未當我輩且未可輕攺湏是再三審處。果是不當。不妨攺弦易轍。如便於小民不便於士夫衙門前官已甘心任怨我輩忍借此爲各平

一前官果有羙政﹑地方願爲立碑建祠﹑我輩當慫恿其成﹑若人品政事﹑公論所棄﹑但因其赫奕我首倡議建﹑目前𨿽爲奇貨﹑恐日後因之爲累

○待佐貳五款

一我輩旣欲駕馭佐貳﹑盡革濫觴﹑湏大家以�節自礪。凡佐貳饋遺。不但幣帛。卽一菜不可受。若因其意之誠求之懇也。量收數種。豈惟此後不遂所欲。退後有言責人以淸而居已於淸濁之間似亦不恕況若輩官卑俸薄。出此甚𨿽。��授受。卽酒席亦不可輕起每遇佳節。寧自辦一尊邀。飲可��

一佐貳常有擅受民詞﹑差人下鄕者﹑或衙門積獘�沿已久﹑或士夫所托﹑無可如何亦未可盡責��貳也﹑若不關防則差人騷擾民受其害﹑合先知會此後各衙每月差人上堂請印信票用盡繳堂又請若空白頭牌票下鄕。無印信者俱系各役誆騙卽扭送到官查究

一佐貳南面治人﹑俱有體面﹑迎送起坐言語之間﹑亦不可過於倨傲﹑君子無大小敢慢。況寮屬乎然亦要有體。不至卑而可踰。

一佐貳旣守正堂之法﹑毫髮不苟﹑我輩便當極力維持平時極口贊揚使得更進一步。彼知我輩前日之嚴。所以成今日之羙也。不惟可以寡怨。亦可以堅佐貳爲善之心。

一佐貳或有意外﹑如死葬等事當盡心處置不可付之不知蓋我輩平時之嚴。爲公也。今日之厚。卹私也。若比之秦越非所以令眾庶見也我輩存心積行收拾人心俱在於此愼之

○�巡簡

巡簡之惡﹑多自弓兵爲之﹑每弓兵數十安置��每步擔索銀若干﹑頭口若干﹑不與則生事畱��書手求索不遂﹑及替人報仇﹑常將無辜小民。申作窩家漏盜等項。一經提問動至傾家卽問出實情。巡簡亦無他事。此大害也。巡簡旣蒞州縣。則凡事先當關白。不得越地驀申。違者重治吏書。此風自息他若巡簡下鄕﹑審編火甲﹑巡歷地方等事﹑官索常規﹑下人需索酒食供給﹑地方人等﹑因而科派小民一番下鄕﹑一番騷擾﹑其它私接呈詞紙錢﹑猶其小者﹑故巡簡缺官﹑切不可令省祭陰陽醫學等代替﹑如系市井無賴﹑未必不假此以害眾營私也﹑然小鎭巡簡亦有窮而可憐或反被刁民告害者不可執一

○倉官稅課官

一倉大使之獘﹑止是需索侵賣﹑稅課大使。止是重秤多索去其大甚可也﹑但大使有有倉無米﹑稅課有苦難地方﹑尙不足額數者﹑大都貧窶可憫。十之七八。不可不知有司倘可扶持湏一照顧

○驛官

一善地驛遞官吏﹑不止冒破﹑與夫馬頭之常規﹑��季照名﹑克減工食﹑則遺害頭役﹑或索錢受買﹑淩虐囚徒﹑則遺害徒犯﹑賄縱脫逃﹑又爲盜鄕裏﹑則遺害無辜﹑冒破新有道府查核之例﹑三害未除﹑則州縣之責也﹑𨿽然驛遞亦有驛遞之苦焉﹑錢糧打點不到﹑則許久不發﹑幸得領﹑色數未足﹑一也﹑上司來往﹑費過錢糧﹑有相礙者﹑不敢登報﹑二也﹑院道承差﹑酒食之外﹑復有饋送﹑三也﹑州縣正官之費﹑間有陋規地方﹑本管書吏必有饋送﹑四也﹑姦頑頭役﹑每每脇制官吏一被捏誣﹑爲累不貲﹑五也﹑寒微之官﹑能當此數苦乎﹑釐獘卹物吾於同輩望之﹑近例錢糧令各府查核凡虛冒者﹑不準開銷此徒爲府兵房作生意耳如知其苦。不妨一講。○按以上諸款自佐貳以至驛巡尙有不能言之苦則衙役之曲稟是也此等微官。或得過於衙役。與衙役之親戚。官府前多有曲稟。又或以無禮之言激怒有司往往無辜而塡壞考語者甚多。賢有司念之。

○待學慱二款

一學慱有孝廉﹑有歲薦﹑𨿽屬州縣提調﹑實則賓��之自有一定之禮。如其人志行不苟。又以興起斯文爲已任。此上品也。卽禮文有不及處。可以情恕蓋有志之士俛首一氈其中抑鬱無聊之狀未可言語形容我輩可復責之苛禮乎徒令其痛入骨髓耳。昔一令忿學慱之衣繡馳甬﹑絕不與會﹑其人發愼以死﹑一戒也﹑又其中有好剛使气﹑日暮途遠者﹑以請托爲事﹑以傲物爲奇﹑以挾持爲主﹑待之不可無術處之不可太過。昔一令因學慱粗疏無禮﹑注劣考﹑直指怒其人而責之﹑不旬日死﹑一戒也有一令才守爲一時最﹑徒以無禮於學慱﹑爲學慱所恨。謗言盈篋﹑亦以取敗﹑又一戒也﹑

一學慱庇護諸生太過﹑未必皆私﹑一爲通學體面一爲師弟至情﹑又或諸生嘵嘵﹑禍且不測。從中以調停之。未可知也。我輩湏裁之以理。如所言是。便虛公從之。卽未必是。切不可拒絕太過。恐傷學慱之心釀禍招尢。未必不始於此。

○處人三款

一仕途眞畏途。材品聲名。等者相忌不及者亦相�智巧者能是非人。愚拙者亦能是非人旣相忌便自有是非旣有是非便自可畏我輩善用其材又善處滿𨿽不能保人之不忌。甘心於我者或少矣。

一士夫識見要大。一善片長。不足以當太倉一粟若沾沾自喜。旁若無人。便是斗筲之器。每見前輩胸中了了。容貌若愚惟後生新進每每向人數盡平生所長大爲有識所笑髙明宜三復斯言。

一人各有好如飲酒然甘苦惟其所嗜必欲以人之甘。從我之苦。以人之苦。從我之甘。卽父母不能得之子。況同儕乎久於涉世者嘗以我從人必不拂人以從我不然一步不可行也。

○士夫十款

一士夫自有定禮﹑傲慢不可。亦不可過於卑遜。足恭不可亦不可過於直遂大都委曲謙恭嚬笑俱不�者謂之內不失巳外不失人

一士夫有據要津者﹑若有心傲慢以慱名髙﹑不但賈��亦非禮﹑然奔走門墻﹑聽其指使﹑或殺人��奔走納賄。丈夫能無愧乎。況時事轉盻不常。尢宜切忌。

一士夫𨿽有大小我輩精神要一一貫洽若一坐中。惟擇顯奕者奉承之。略不及於眾人。大無顏色。議論嫌隙。或從此始愼之

一有司之在地方﹑全在節制士夫﹑使小民有所恃而無恐。若唯唯諾諾。惟士夫是聽。赤子其漁肉矣然所以節制之者只在無偏無黨端毅廉平使一念至誠爲士夫所信服至寧爲刑罰所加無爲陳君所短此爲最上。其次則隨事斟酌久久自然相諒切不可先橫一不畏彊禦之心一有此心便以裁抑士夫爲公道事事必不得其平非所以服薦紳之心也

一通顯士夫﹑有門生故吏滿天下者﹑有位𨿽不尊﹑而交遊徧海內者﹑如有求於州縣﹑卽人未必賢待之不可無術果事體無大關系。湏曲處含忍。若因一時小忿。欲借此以爲名。恐有後悔。

一士夫與小民訟其中果無大關系士夫無���寧使士夫得幾分便宜小民乃能�分一有偏重小民之心。士夫將不得安枕。待巳甚而反之。巳失士夫之心矣。

一士夫喜囑托﹑自尊大者﹑此不難處﹑惟橫行不顧﹑魚肉小民﹑官司略以三尺繩之﹑便誹謗訐害﹑理不可諭﹑法不可行﹑前官被其媒孽﹑不止一人﹑此便難處﹑然亦吾儕之疢疾也吾儕自守一不正。處事一不當。便示人以短安得不制於人乎。若有趙淸獻之淸操。包孝肅之嚴毅彼𨿽巧言如簧讒言如毒。將安用之。又湏處之有道。凡彼與人角是非曲直一秉至公又稍加曲全久之自然畏服若因其素行之不端。欲借一事以示法。更不察其是非。彼且有詞於我。待小人者不可不知。

一士夫之家﹑往往有投獻之事﹑各處不同﹑其害不可縷舉然十步之內必有豊艸恐小民刁告切不可涇渭不分使賢者含忿且移風易俗必以其漸若任一時意气。卽將以前者一一退出恐刁風��淸濁不分。無益有木員。

一士夫或被人牽告﹑止許家人代理。票中不得開士夫姓名。若系上司詞狀。開而不點。倘令士夫��小帽。出入衙門。豈獨同鄕士夫有狐兔之恨卽�輩亦當設身處地也蓋士夫卽有罪大惡極。問明後自有三尺在又必於其中常存不得巳之心委曲處置此仁人君子之心。忠厚長者之道也。

一孝廉與士夫等﹑其中卽有年齒稍長﹑性气欠中和者﹑待之俱不可無禮事難遙度知得鹿者誰乎少有不當。未免徒增一敵。若有至情相托。湏委曲處之。但不可病民。上捨之禮﹑有與諸生同者﹑有與諸生稍不同者﹑簡僻小方﹑間有與孝廉鴈行者﹑有司每過情裁抑非也情不可恝理無所妨者但有衣冠皆宜全其體面惟白丁市井。太寬則縱。不可不使之安分耳。禮貌照地方﹑行不可傲慢﹑

○待學較十款

一守令在一方。湏是使一方民風士俗煥然聿新才是化行俗羙才是有用學問然則興起學較。��視爲第二義乎每見往時州縣﹑惟恐諸生之紛擾也無賢不肖﹑自朔望行香後﹑一槪以虛文﹑���寬假之﹑或拒絕之皆非也我輩旣爲士民父母則子弟之不肖皆父母之責誠一念惓惓。以興起斯文爲巳任培飬教訓一一如父兄之爲子弟凡諸生中有不若於訓者。只責備自已工夫未到。則卽此一念金石可貫久久將有眞材輩出使守令受飬士之報。諸生梗化。又何足慮乎。識者詳之﹑

一諸生州縣季考﹑儒學月考﹑此定例也﹑到任三月﹑湏卽爲之﹑閱文不可執一﹑又不可聽人囑托﹑蓋諸生苦心極力豈無知巳之思若使與曳白者鴈行於彼私心能無刺繆乎儒學月考。供給出自州縣。亦觧捲細閱。拔其尢者。觧合干上司。此作與諸生之首務也至於諸生遊學者﹑聽其自便﹑除季考月考外﹑每月三會不擇不彊。聽其自至。凡作會之日﹑本縣送題﹑量送供給﹑作過會文﹑送縣細閱品第﹑知有佳文刋刻示勸

一學田以濟貧生﹑有學田地方湏盡數查出﹑收租����之﹑無學田地方﹑令各里長查有逃��地無人承種者盡報本縣﹑以充學田爲諸生周��地若貧而有行﹑或年少好學﹑不能爲生者﹑具呈儒學﹑轉送本縣﹑當勉彊賑助其無賴者不能徧及﹑免行混擾﹑

一待諸生湏是謹之於始禮貌極恭﹑然不以言笑假人﹑事體極寬﹑然不以三尺假人﹑使諸生知我輩之可親而不可犯也各以禮法�守自然上下相安若初下車時。假借太過則諸生未免以我輩之易與也各欲行其胸臆待其巳肆。而後痛以禮法收拾之未必不傷和斂怨也﹑

一諸生事﹑一槪不理非也﹑一一準理則少年喜事者。終日纏擾。亦非所以正士風湏�牒儒學凡諸生有切巳事狀送【此法有二妙】儒學有擇其可準者差人送縣準行如事情可已面諭諸生。令其以禮自愛。毋得混擾。

一諸生卽有一二不肖湏爲眾人惜體面切不可窘辱太過。波及父兄妻子此不惟全斯文之體��一時之人心亦可觀我輩心行如少年使���或以言語進退之間得罪州縣此可付之一��諸生爲他人言事﹑此是無恥﹑若父兄子弟之�亦是至情州縣亦湏委曲﹑凡事從寬﹑若假父兄子弟之勢以淩人。必不可不使知法。但諸生之父非大故不可加刑亦培植斯文之一事也。

一生員刁惡地方﹑積習已久﹑羽翼巳成﹑斷不肯俛首守三尺﹑我輩處之不可無術湏平時待士有體。擇其文行俱優禮之爲上賓。則人人知感。無賴者自無與爲黨。凡諸生有事。湏設身處地。略加優異。不可借此示公卽犯不赦之條未經學道黜革者便未可加刑我之待以禮者無所不至而後有時督過彼始無辭若一味裁抑太過。其勢必至上告下訴。不惟體面不便。且我反無辭於彼。

一諸生少有進取之望者﹑必自愛惜﹑其出入衙門﹑武斷鄕曲﹑脇制有司者﹑非日暮途遠之人﹑則惡少不知一字者﹑旣不事詩書。無心進取。但三五成羣。打街罵巷。捏造歌謠。習以成風。此風不止。宜當堂面試。如文理不通。將始末事情。同元作申詳學道﹑地方習俗多有躍治靑衿拜認門生者其始不過持菜果土物﹑以漸相嘗﹑而後遂至於匯緣關說�滋詐騙﹑又甚有往來鄰邑﹑搬梭是非以致開釁同寅上司者﹑不知我爲一方父母。則一方子衿。皆門生也何故猶私此輩。凡遇此等宜一切謝絕又諛佞之輩多有串通衙役。抄訪州縣行過好事。斂刻徳政錄或輿誦歌者。未刻則訪而寢之。巳刻則酬而火之蓋凡士之能譽人者卽其能毀人者也若不透此情獘。輒爲禮遇作興。不但佞風四起有過不聞。且大夫上司有識者。必笑我之孟浪輕浮非黃鍾器。而此輩詐騙之害。亦不可言矣。○按任後立碑生祠亦宜懇示諸生﹑力爲禁止﹑不但遼豕可猒且淸獻之橐。曷從酬之。峴山無石至今稱墮淚碑。祠不恊於輿情。或有過門唾罵。拔須毀面者官之賢否。固不系乎此也。髙明自當識之

○上司衙役

一附郭縣。處上司衙門人最難。蓋衙門人多是本縣子民。然此麼麼者憑依城社。略不以縣令爲意。�木石亦不能堪但要處之有法周鶴陽令海��本道兩人頗無理後因上司之交代也責其人更易之因密以語本道此一法也。

○過往中火

一凡屬親臨上司﹑勢不得不差禮吏﹑治辦中火﹑若四路衝煩之地過客稠密﹑禮房不勝其遣﹑宜於中火鋪鋪兵內選忠實殷足之人預發銀兩與之或選本地方人有願效勞者。亦可賓客前站到縣﹑卽令禮房問其過站與否﹑討得的期﹑卽發一小飛票﹑馬上卽刻傳知﹑以便中火鎭鋪預辦﹑吩咐要精致堪用本縣差人不時查之但發價銷算要明要足仍嚴禁差人科害若虧折。及差人需索。則人人褁足且怨恨之聲時入賓客之耳其害不小○近日中火多列器數刻一單﹑堪用者稟請注堪字﹑否則請注不字然有司不查。𨿽有刻單。冒破仍如故也。湏著實畱心方可

○徒用下馬飯之非

一上司賓客到縣﹑來自中火鋪﹑巳數十里矣﹑萬一中火不堪﹑枵腹尢甚下司主人曾不照管﹑使���然及更衣而出﹑竣事良久﹑始收下馬飯付之��饑疲若何﹑況此飯不堪﹑又將枵腹中夜﹑此𨿽君子所不道然無小大敢慢者。當不爾也法宜於到署之前視其南北所宜預辦茶點好菜數器俟進後堂訖卽令門子擺設稟知。其下馬飯。亦不可令禮房以不堪之物冒破。湏不時細查。

○撫按公署預備

一撫按臨縣﹑多行素性儉約頭行每日取肉一斤酒一瓶甚並長行吏書輩禁之﹑止令三日一小送﹑五日一大送者茹虀君子世豈少哉﹑然垂暮之老﹑鞅掌之餘﹑蕭索太甚﹑亦過苦而非情矣﹑州縣遇此﹑𨿽不過於逄迎然除柴米小送大送外。應預設堪用之物於廚中一則遵彼明禁以全其名一則肴核粗備以接其困亦人情也至長行隸人之輩。徒以上臺嚴令。使之長齋坐困亦非情理。法宜於未到前預將應賞之物置之僻處而令捕官聞之不特爲體卹之端。且彼沐州縣之恩凡事未有敢作姦者

○上司住札衙門

凡省會撫按住札之地﹑及別郡爲兩臺移駐之方與州郡坐道額駐之所﹑爲州縣者﹑切湏貼賠費用�酒席不可潦艸。供應不可忽略。卽一燈籠火把。朱墨炙硯之類。皆宜細心查備。如兩院請客辦酒。事後銷算開帳尢宜自看寧少勿多不可濫冒此𨿽小事。多有關官評者。其責全在禮房。畱心愼之。

○過往賓客

一過客系要緊衙門﹑人人自能遵奉﹑然冷淡衙門。亦不可過於分別。湏查舊規。應差官吏迎送者。差官吏迎送。應親自迎送者。親自迎送。若有忙事。不得迎送入衙門時不可少一見再不得閒。先遣人叩頭投刺。預催供應夫馬。其夫馬供給之數。一一如本管上司。不可減少。若以傲物爲髙品。奔走爲俗流。往來略不介意下人見我輩不以爲意亦慢不經心至求一飽不得夫馬刁難又爲驛逓所苦又甚至人影絕迹﹑穿窬可憂﹑再則署役悍橫﹑市見侮慢�賢以下未有無怨言者○按過客����遜我輩亦不可因而放肆。坐作進退切忌躐等。�契親友亦忌疏略蓋俗人則喜奉承賢人君子則爲。

朝廷惜體面亦有不假借者我輩不可輒以義气望人也

○辦下程

地方饒裕禮房可用﹑自當如俗辦之﹑若先大人令善化﹑以俗之窮疲濫惡﹑誤事非一﹑遂於衙中自辦令僮僕各司一事。先期料理。此後始事事精備。猝辦無誤然非視國如家者。未可與於斯耳。

○夫馬等項批回

一夫馬等役﹑中途多逃走者凡有過客湏先送一批開各項人役但有逃走者卽請注之批上﹑附快壯帶回﹑一一責治﹑仍追得過工食然衝途雇役﹑多是乞人當責之雇覓者﹑若道裏稍遠便令夫頭帶錢伴送遇走失卽雇覓尢便

○山人諸色人等

一山人星相之類最善持人長短﹑稍不如意。卽含沙��士夫中有極不喜此輩者﹑或同年親友��者一槪屏去﹑非情也﹑寧與之數金辭之去。但��薦。此輩自不來矣。若薦之士夫家﹑或別州縣﹑嫌隙是非﹑恐從此起﹑

○上司差人

一上司差人﹑但持片紙至﹑便當堂悻悻﹑鎖拿吏書﹑甚非所以令眾庶見也若以書生意气行之﹑卽得而食之不猒﹑但投鼠忌器。姑以理遣去不妨。萬一出言不遜隱忍不較。所損多矣怒而撻之或有不測之禍。不可不思

○禁上司別處差人

一上司及各州縣﹑或有差役提人關人便將差人安置另差人拘喚勿令原差下鄕打擾﹑又有假牌白捕﹑嚇詐平民者﹑爲害不小﹑湏預先出示曉諭如有不將印文先通本州島縣﹑徑自下鄕騷擾百姓者﹑���捕詐冒許地方人等。扭送到官以憑申請

○�別境訟

一本州島縣民﹑與別處人訟﹑經兩處會問者﹑�求��

卷之九終

●治譜卷之十

中丞健吾先生畬自彊著

後學李長徳仲延匯

蔡懋徳公虞訂

李模子木閱

範志完叔愷參

陳龍正幾亭評

胡璇政初較

雜事門

◆雜事門

僉報里甲馬之害

查行谷補夫馬

惜夫馬賞封

夫馬扯單

禁報夫各項

鋪兵火把

修郵鋪

解戶

僉觧戶

南兌量米法

兌米法

月報蚤完倉庫

發行價

火食擔

置行笥

手折記事

訪事法

鄕飲迎科舉

各公館告示

看院門子

勾軍

�稱軍丁

商稅門攤地方

水旱

修倉

積谷備荒

積谷

糴米法

賑濟

��偏枯之獘

保甲可以察荒

放糶一

放糶二

煮粥

禁�

倉斗竊谷之獘

城中保甲

立哨

保甲村哨事

本省隔省郵逓

○僉報里甲馬之害

一馬頭窮疲﹑理應僉報殷實﹑此正理也﹑而其實隱害有四﹑蓋富家非買脫於報者必求情於豪貴究之趙甲買免。攺報錢乙。錢乙買免。又報孫丙李丁到頭殷實盡免而忠�下戶者認役一害也。鄕民不慣答應﹑退役街棍每串通差使磨難之使鄕民不得不仍顧若輩。蓋若輩遊閒肥酒不慣生意馬夫槽櫪雇備在家其卸役云者不過借僉報之名以取錢而實則情願承役仍舊代當耳傀儡官府。魚肉良民。二害也。僉報一行。不但貧民驚懼𨿽世家之裔讀書之子與夫孤兒寡婦少有衣飯者皆被恐嚇最爲傷心三害也。今年巳經僉報則繼此援例無已彼亡賴舊役孰肯仍舊承當不求幫貼�絕衣飯乎究使年年流毒再無了期四害也。此外又有里甲馬地方﹑每裏每甲﹑逓年輪流承役﹑力弱不能﹑則輸銀六七十兩﹑或百兩﹑寫與街棍代當﹑臘月替役時。積役閉門潛蹤。官府拿逓年著役街棍必得重賄方肯出頭雇寫鄕間小民至有除夕獄禁不得寧家者一經雇寫則馬頭此後又稱替里甲代勞無月不下鄕無家不受害科索殘虐尢爲最毒故安石之雇役。誠千古不易之良法但濟其疲乏曲爲設處存乎有司焉爾如其不然。毋寧灑派民間。或官徵。或自兌爲愈。蓋天下事固有名甚羙而行實害人名似不美而民實受福者爲民父母當曲處而使民受福可也

○按上司多諱言加派﹑懼人口實﹑且禁止私幫﹑求慱名髙﹑不知加派之害。以民不堪重剝。故應禁之耳。若此夕湏軟派。反因眾舉易擎之故得免剝骨則灑派何妨且私幫宜禁。正謂僉報里甲之害輸索數千金百金民不堪。命者言耳若禁情願一二分之平幫。而反令其有多金之科索。又年年無了期家家無免日。不��其小而忍其大乎。故凡遇此等﹑宜在州縣﹑自��處﹑問之民間﹑以何者爲便不必申請上司所謂苟利於民。專之可也。士夫不可問士﹑夫多利在僉報說脫﹑

○查行谷補夫馬

一各處經紀俱有行谷﹑凡臘月中赴縣﹑換來年當行新帖上谷或二石三石四石不等﹑每石折銀若干﹑有新帖者準當﹑無新帖者不準﹑此𨿽陋例﹑然較無名之徵差爲有理﹑官府若不查之戶房通同私收。及埋藏各姓名。而硬將舊帖當行。殊覺藐玩。若查之。又非額設典制。恐儗官聲。凡遇此等宜將舊冊中不換帖者錄一單務要人人不漏照單出票使夫馬自討則官旣無染指之名夫馬亦蒙優卹之惠矣凡地方中有例相沿而又不可明催者��此法以蘇夫馬最妙﹑一令邑有荒地盡錄出以補夫馬。疲役旣蘇。又不費民。此良法也。

○惜夫馬賞封

一�巨室﹑往往有手下人役﹑自赴州縣討一夫��者﹑州縣必湏體卹夫馬無所不到而後得其��令出卽行先大人令善化。凡遇此怒之不可。狥之不能則預捐俸封上中下賞封不等有乞恩者卽酌賞之仍語之曰﹑縣夫馬甚疲。此本縣之賞。俾汝自雇也。夫馬聞之。感恩刻骨有不差。差卽水火畢赴矣

○承差使捨﹑隔屬猶可﹑本等撫按上司﹑或奉差差官之類﹑其需索卹馬﹑捶楚喝罵﹑如虎如狼此等全要州縣作主夫馬方可蘇生承役然良心人孰無之﹑彼聞我體卹如是﹑亦自不敢矣一令遇有索卹馬者預先申詳院道置循環印簿一扇彼索則令書姓名在上與之遂止﹑亦妙﹑

○夫馬扯單

一夫馬姓名預先橫排刻就印下﹑或系長差是一排。各姓名上卽橫刻長差二字。或中差又作一排。各姓名上。卽橫刻中差二字或短差又作一排各姓名上。卽橫刻短差二字或府州縣逐日伺候小馬。又作一排各姓名上。卽橫刻小馬二字。差遣時輪�照數扯去周而復始極便極平然湏要州��扯余單仍藏行笥中。不但次序不紊及兵房夫�頭不能作獘。且往時私自彊要不當用馬匹亦自畏而不敢擅稟所省多矣

○臨時雇募地方﹑湏防兵房以少作多侵冒錢糧又旱路水路募夫﹑計道裏之遠近發價﹑凡系應給一錢八分者﹑多隻給一錢二三分﹑應給一錢二分者﹑多隻給八九分﹑官府若肯不染手。又不使兵房侵沒。則人夫感徳。無逃走之獘矣。

○禁報夫各項

一長夫恃刁肆害報夫每每嚇詐得錢則止此之爲害不減僉報馬頭但得錢差少耳。○按僉報之害不特夫馬。凡應役在官。如土木匠等各色人役無所不嚇。以求幫貼。是在有司細心查之

○鋪兵火把

火把出於鋪兵﹑極是小事﹑然承差使捨﹑索害無厭�兵辦此其實極難﹑而上司過客往往以火把不�致怒州縣。此不可不爲之區處也先大人令�化每於三四月間發銀若干。徧給鋪兵。令之買竹預備。此恐非克巳者不能然以印官區處是事。何至茫無一策。才士宜有以處此。

○修郵鋪

一印官在縣不能將宿食郵鋪﹑聿舉而新之﹑使上司過客﹑默默譏我闒茸﹑而且有風雨盜賊之患﹑穢濕欲嘔之苦﹑𨿽世不乏剛峯先生乃印官振作謂何。體卹人情謂何。故官府此一事亦爲要緊。力可辦則自爲之不則查詞訟門內一款。

○解戶

一南糧兌米﹑俱有收頭觧戶﹑鄕間本分愚民﹑每每不樂爲之身家富厚之人。又多設計買免出頭當此役者多系積棍無賴之輩其收也大斗倍收其觧也任意花費。甚至有串通船戶嫖飲他家。任米船之漂沒。而又圖重派里甲者此等湏預示極嚴如果意外漂沒始派里甲。自非然者盡系觧戶船戶賠補

○僉觧戶

一�之貧富。難以懸揣。自當照田地多寡定之��然糧多之家多買吏書戶首。飛灑各家反作零星小戶。而癡愚小戶則戶首等。多並其父子兄弟之糧爲一門。反成大家矣。出示切要革此獘方得其平且不誤事○按刁悍之地多有當堂僉點﹑又求情祈免者﹑廒經冊中﹑誠能如前法﹑廒經用朱圖書印在士夫糧石上﹑州縣又不於此中尋觧戶﹑彼亦無言矣﹑至於正觧幫觧之分﹑則俟兩人面質親筆注定

○南兌量米法

一州縣簡僻﹑米可親收﹑民得省費﹑此快事也﹑煩劇之地勢不得不因土俗﹑委之糧官戶吏﹑印官無法稽查﹑量之不能﹑不量又有折幹侵耗之獘及監兌少米﹑罪在印官﹑爲之柰何﹑曰法莫妙於置小倉每一大倉廒。看系幾十間。每一間注定收米人役姓名。在大倉面上不許將米亂收亂囤每甲該上之米卽堆在該入某間之外遠遠堆積。其大倉廒每閒四五尺外各放小倉一个此小倉﹑大約以裝五十石爲率﹑用烙烙過收米或示雙日﹑或示單日��民上納﹑本日公事少畢﹑州縣印官﹑不拘時候﹑那閒至倉﹑小倉巳裝滿者一齊令收米人役。卽刻掀進大倉內不問而知其爲足數五十石也掀後卽加封鎖。有餘者再堆。俟下次入大倉。不足者不開大倉仍俱卽刻記號簿明白稽查片刻可了又升合難混此至簡至便之良法也不則收米之人獘病無窮

○幹濕糠粃﹑每掀卽看如巳收不堪者﹑責過收米人役﹑亦不必退還滋擾﹑但令下次要幹潔可耳﹑尢戒收米者苛索湏倉前出示。時向糧裏面問之﹑○再照各省規矩不同﹑如楚省每米一石﹑徵水腳三分﹑蓋以爲運米船錢水腳之費也﹑然此項銀多系糧官戶吏侵費大半。能查其餘剩不但可以置小倉且可整大倉不累里甲矣

○兌米法

一糧長載漕米赴水次﹑旗甲船到﹑兌之旗甲謂之兌米﹑各處規矩不同﹑有委糧廳者﹑有委刑廳者亦有州縣自兌者﹑其法有四

○一要知烤火尢火力。凡刁���旣將水入米中又將炕米竹笆多���浸透以圖火烤不折。而旗甲凶橫。又用大火烤�甚至四邊承笆磚石之髙下。亦爭競不休者總�火力大小酌量得中其次訪問舊規每觧折幾多以軍民各不偏虧爲主

○一要知掣簽挨幫吏書得錢。多將豪猾者。幫在安穩無風浪好處。忠厚者。派在不好處宜公平掣簽定之某糧裏小糧船幫某旗甲大糧�﹑如此庶不致多獘﹑

○一要禁旗用多索凡糧民𨿽豪然赴水次則勢亦孤矣旗甲一船上父子兄弟親戚。及預備投河刎頸。圖賴人皆在焉。其需索之名。除正米耗米外。仍有零尖踢斛無籌灑倉之費。今後宜請詳糧道預定之每正米一斛加耗米若干其餘務要一切盡革

○一要一齊開兌不許混亂糧船民船各挨幫訖兌米官湏要三令五申圖賴者責。混淆者責。不公道者責。不一齊者責。每鳴鑼三聲岸上令一人大叫開兌第一回

使各船皆兌第一面一回兌盡訖然後又兌第二回

如此則不惟過數淸楚亦可盡革稽����獘

○按旗甲機括多在運糧指揮指揮一到卽當盛其程席仍委曲懇其訓誡旗甲庶小民不至揭債以償也

○月報蚤完倉庫

州縣上中下不等每年各有月報額數多者數百金極少亦百餘金﹑一半春夏積銀一半秋冬積谷凡州縣之可以罰人銀谷者。皆爲

朝廷有備賑之政。額定月報。故可因之罰人也。今罰贖者但知自理。多不知自理之故。至有應積銀谷。反聽虛懸。及查盤。則百計遮掩。至離任。則以比較難完。紙上空名抵數。不但累人不便且拖欠月報。於自巳聲名亦損

○發行價

本衙自用者﹑先發銀與買辦快手注銀數在簿上簿上不用朱紅只用黑字逐日所用一切飲食衣服器皿之類。俱逐日塡在簿上下注實價平買若干仍出示曉諭各行本縣俱系預先現給絲銀﹑平價和���買辦快手。指官彊買。如違許不時稟究至於上司按臨﹑禮房用物殊多﹑工房用物更��切碎細之物﹑恐倉忙不能現買﹑用墨印紙條。��所買。不時稟點取用每月逄五逄十俟堂事畢�算當堂給價不可遅。

○火食擔

一火食擔庫房多備隨行楚地則一茶而巳﹑此𨿽瑣事然迎送謁見事煩﹑有終日不得食者﹑宜粗備餅粥﹑或藥餌補中湯之類庶不至積勞成病﹑

○置行笥

一大拜廂一个每行卽置錢糧各冊。上司前件冊在內隨身帶行遇迎送出門上船有空閒時。卽可取查。有急緊文卷。宜看宜做者。衣廂內亦可帶行。務要筆墨紙硯俱全無虛暇刻

○手折記事

一凡有欲行欲問事卽記之袖中手折俟明日查行所謂廣記不如淡墨也。

○訪事法

一凡衙門傳話﹑窺伺人皆繇門子門子者眾姦之綫索也門子江南﹑多以慧巧充之﹑卽宜逐革﹑���者聽用凡州縣靜坐後堂﹑或閒坐他處時﹑湏��遣發門子少退欲喚某人﹑問某事﹑訪某事﹑宜先將不要緊事喚不要緊之人進來密吩咐之使人聞之。以爲此不要緊者也。而如此常常做去要緊事卻吩咐之矣此一法也上船下船時及上轎下轎﹑登廁無心時有礙眼別役在側當以計發之去而手藏所問之事於﹑掌。使應差之人自著若各役已遠則面分付之。仍示以泄漏打詐。斷斷加等重究此吩咐又一法也總之以不動聲色不容詐騙爲妙○按有字在差人手﹑始可騙人無字而吩咐又極嚴獘或可免然湏愼之愼之

○鄕飲迎科舉

此二事印官每以爲瑣屑多不畱心﹑使閒人擠擁﹑及事竣﹑無數人上堂大攘亂搶﹑碗器俱碎﹑母論於大典有褻﹑且印官之前﹑敢於若此﹑官府不幾木偶乎﹑凡遇此等宜預先分派某人管某席﹑斟酒下湯菜﹑某人管某席傳湯菜某人管某席送席﹑器物記號﹑一一俱全禮房開單二个一存印官�中一存�房擺布各役此外仍撥定皂隸某某把大門﹑某某把二門﹑更將此番要淸徹之意傳知與席各家至日印官出堂。徧搜各廳房科。及賓館內外。除有事者畱在內。其餘務要一人不畱仍要傳知吩咐事卑送席皂隸違示革役重懲。如有一人混進大門者重責不恕如此則人人自然肅淸成禮亦見印官布置矣凡事豫則立不獨一事爲然

○各公館告示

一示看院門子知悉凡察院有一處損壞﹑卽便稟本州島縣及時修理﹑如過時不報﹑並縱家閒人牲畜作踐者責革﹑其家夥等項﹑俱照原數用心看守﹑或某上司過損壞若干﹑卽將損壞者送稟買補﹑敢有通同作獘者責若干﹑

○看院門子

看院積年門子有三害﹑一能通同廚子。竊運廚中之物。得罪上司過客一害也。查盤官及上司到院。往�借廚中爇竈之役能言州縣短長於上司長行門子以致長行門子聞之上司二害也學院��按臨。一切傳逓地方之獘皆看院者發蹤指示�三害也。

○勾軍

一勾軍查有軍丁﹑卽使觧發﹑如丁倒戶絕﹑卽便開除﹑然勾軍湏兵部勘合衛所原不敢擅勾𨿽有衛所關文本縣亦不輕發此定規也。其有額幫軍裝巳定﹑復行捏呈管軍官﹑作無人著伍﹑又來關勾者本縣定不行拘絕不可聽兵房誆哄又軍政條例中凡永軍非衛所生子﹑不許頂補﹑此後若有淸勾永軍者﹑果未犯之前生子﹑卽便申明使總甲少觧一軍所省不少不惟有益於軍犯之子孫也。至於觧軍有遠在萬里之外者﹑其勞與費不可勝言﹑若系祖軍自有舊規若系豪彊不法充軍但責令本犯親屬管觧其盤費之類一一出之本犯不許遺累他人有軍犯屢年追贓。至家產盡絕卽便明白申請免追起觧不可設法完贓

○�稱軍丁

��欲脫身動則借軍丁匠丁爲名然軍���必本戶盡絕方尋過継兒男豈得借口今後告�丁者卽給批【妙】。起。解。不然卽注名継丁文冊以杜混爭其丁倒戶絕者方準贖身頂補

○商稅門攤地方

一啇稅到處不同有出之各市鎭鋪戶者﹑有一人賣一貨卽納數錢者﹑亦有出自牙行者﹑名爲月錢各處支用不同﹑有觧上司﹑有申作本處書手工食總之正數外尙有餘者買作社倉及一切修廢之事甚妙。○門攤地方凡門攤以三等九則爲定各村市﹑置一牌一簿﹑將各家姓名﹑挨次塡注男婦事作何生理﹑以便親查酌定等則應免者止於本身﹑無房者不許代免﹑住房者不許代爲求免﹑以撓公平之法﹑俱取足額數而止﹑以上二款如地方原無此例不必行

○水旱

凡�旱湏要及早﹑申明以便撫按題請﹑若遅延不申過了七月﹑題請不得﹑又湏盡水旱之�������書手或以多作少以重作輕���災���不準蠲免。未免失士民之心。○水旱�後百姓饑荒﹑尢當申請卽刻停徵不可聽吏書曲稟。

○修倉

一谷積在倉﹑第一怕地濕房漏﹑第二怕雀入鼠穿﹑大凡建倉擇﹑於城中最髙處所﹑院中地基﹑務湏廒昔院墻﹑水道務湏多�﹑凡鄰倉居民﹑不許挑坑聚水﹑違者罰修倉廒﹑

○一倉屋根基﹑湏掘地實築﹑有石者爲地根腳無石者用熟透大磚﹑磨邊對縫和糯米石灰稠黏﹑務要極嚴匝﹑厚湏三尺﹑丁橫俱用交磚﹑做成一片﹑以防地震﹑房湏寬﹑寬則積不��髙﹑髙則气得泄﹑仰覆瓦﹑湏用自礬水浸𨿽連陰彌月﹑亦不滲漏﹑梁棟椽柱﹑務極粗大﹑應費十金者﹑費十五二十金﹑一時無處。固利於苟完。數年卽更實貼之倍費。故善事者一勞永逸。一費永省。究使較量多寡。一費之所省爲多也以室家視倉廒者��思�

○一風窓本爲積熱壞谷﹑而不知雀之�害也﹑旣�我谷﹑又遺之糞﹑食者甚不宜人﹑今�風�之內﹑障以竹篾﹑編孔僅可容指﹑則雀不能入﹑倉�成後洞開門窓過秋始得幹透﹑如木有餘﹑磚墻之內再加版一周﹑缺木處所釘席一周可也﹑

○一假如倉廒五間﹑東西各用板隔斷﹑與門楣齊谷只積於四間畱版隔東一間如常閒空值六七月久陰气濕﹑或新收谷石﹑生性未除﹑倘不發泄﹑必生內熱州縣官責令管倉人役﹑將谷自東第二間起﹑倒入東一間閒空之處﹑一間倒一間使滿倉翻轉一徧熱气盡泄本味自全不致紅腐

○一太倉禁用燈火﹑以積貯所系故愼之也﹑今後官吏以下﹑飯食外面喫來﹑不得巳送飯﹑冬月但用湯壺﹑如有積柴安竈者重治

○一倉斛有洪武年間鐵樣﹑如用木﹑則邊角以鐵葉固之以防開縫﹑仍用印烙其四褁﹑以防剜穵﹑但有不系官烙﹑自作矮身闊口﹑及小出大入者坐贓重究﹑

○按修倉不宜在一處。恐日後賑�要分圖賑之方妙。卽城中倉廒。備地方意外���湏分設多�。此有深意。

○積谷備荒

一古人積谷﹑大都有四法﹑其一爲黃承事之平糶�歲於禾麥熟時以錢販糶。至新陳不接時。照原價糶出。價值不增升斗如故。此種徳善事也。其次爲耿壽昌之常平倉穀賤時。增價而糴以利農。谷貴時。減價而糶。以利民。無歲不糴。無歲不糶。新陳互易。出入常平。又官民交利一法也。如遇豊年或於田畝正稅外。勸諭每畝一升入倉備荒。或有人願捐積者。聽其捐入。專用備荒。謂之義倉。此亦一法也。宋崇安縣開耀鄕﹑有社倉一所﹑朱文公請於本府得常平米六百石。夏間給與人戶。冬間納還每石量收息米二斗。自後逐年依此斂散。或遇小歉卽蠲其息之半。大饑則蠲之。至十有四年將原米六百石納還本府。遂儲息米三千一百石。將來依前斂散。可免收息每石只收耗米三升。此社倉法也﹑以上四法或有司自行或鼓舞士夫民間�是在當事者畱意焉

○積谷

糴谷最借荒之要務﹑然司牧者﹑非曰搜括巳��曰無礙虛名﹑求無米而炊者鮮矣不知守令果�實心爲民豈有只手空拳必不可爲之事乎如徵收一節﹑卽一毫不加﹑合之亦有嬴余﹑罰谷一節﹑卽極少從輕﹑積之亦足費用﹑矧罰罪止於罰谷。則小民之上納旣易。而官府之名亦不污懲惡使之修倉。則救民之心迹旣明。而富豪之家亦甚便。又況錢糧之出入在握生生之妙用無窮嘗見一令以徵收得民﹑輸將恐後﹑於是越季盡發各行工食彼利於早給者情願扣貯若干於庫遂得若干金�谷若干石又見一守以贓犯追比難完﹑遂發其�追者於谷役以作來年工食而工食在來年者�銀十取其二。逋贓遂完。凡此皆廉苦之吏。平地�波。猶能生財若此。若饒地不同。亦必有可緩可�銀兩力請上司眞心做事未必不允其它如或�塩稅地方。或有例派市鎭等處或有在官湖蕩�田。或有舊甚廢產。或有民間房稅田稅。自非甌��壤可搜可括。未必束手無策曾謂司牧一方�心爲地方做事而必無分毫路費者乎除搜括�或有民願納谷者﹑則宜如張朝瑞所議之法﹑��五百石。請獎爲義民。三百石以上。題名勒石。免�輕犯。或如近救荒之令。二百石以上給與冠帶。�十石以上。給與旌匾如意鼓舞。不召而來。如是�云積貯必不可得。常平必不可復者。余不信也。

○糴米法

一境內災傷野無靑艸﹑將議賑済則恐官府之��有限﹑議勸借則恐地方之富戶無多﹑最妙之策�發官帑銀兩若干﹑委用忠厚吏農富戶。轉糴於境外豊熟之處。歸而減價平糶於民。委用員役。分頭如此法竟可補天地之憾轉生死之枯往糴。如發官銀一千兩。先糴五百兩至。而糶與饑民。卽發後五百兩往糴。先五百兩糶完。而後五百兩繼至。後五百兩將盡而先五百兩復來。如此轉運無窮。循環不巳。則百姓𨿽丁凶年之甚。而常食豊年之糧。積谷之家。豈無忍念貪志。然官府平糶之糧。日日在市。彼卽欲獨髙其價。勢必不能。漸近有秋。閉藏無用。則亦不得不平價而出糶矣如他處米谷不足則雜買荳粟需薥麥蕎蕨粉之��足充饑民恃無恐況豊熟而還帑。官銀不虧那�以逸民民饑獲濟。若委用得人。必無他虞卽勸富民以巳資往來糴糶民亦必從此最妙之策也。若附近州郡無豊熟之處。不妨稍遠所以貴見災而懼。先事預圖也。

○賑濟

一賑濟者聚済不如散済零済不如頓済何爲聚済不如散済聚數千萬人於一處﹑而爲之給散﹑上之給散難周有守候之苦下之喧混日積有蹂踏之患夏則熱气燻蒸。疾疢易作。冬則羣居露宿。棲泊無廬爲害不淺。必也委賢能僚屬﹑及鄕宦之良富民之有徳者﹑分頭給散而正官爲之總管稽查。可也何爲零濟不如頓濟如一人日給糧一升﹑一月應得三斗﹑令饑民僕僕奔走﹑日領一日之糧﹑旣費且勞。得不償失不如計一月三斗之糧頓而與�令得家居。安食一月。一月糧盡。後復赴領。官不���民得安逸。爲利更多。

﹟如此法竟可補天地之憾轉生死之�

○��偏枯之獘

賑救饑民﹑往往不能沾實惠者﹑其獘有二﹑一曰有司憚勞二曰吏胥之爲姦也夫顚連無告之民。城市尙少。村落爲多。有司賑濟。往往彌縫於城市。而疏脫於鄕村。僻野窮鄕橫道路。塡坑谷者。不知其幾矣。至若賑濟之時當其吏胥之發糧也則旣偸竊於吏胥及其委役之散糧也則又克減於委役。竊與克者。十恆得其七八。而饑且死者十不能得其二三。故事枝梧。虛文搪塞。如

朝廷徳意何。必也四境之內照東西南北分日擇地﹑諭集該境饑民躬親查給勿委人悞事萬一地廣人稠。一身不能徧歷則委廉能員役。分頭管散親給告示簿籍。明注某一處其饑民若干糧食若干。每名口給與糧食若干逐一曉示使饑民了然知數。如有管散人役克減短少。許饑民實時首告。以憑坐贓究問。正官仍出其不意時一親到彼處驗查則人役�不敢作獘而窮民沾恩矣

○保甲可以察荒

一稽察災荒﹑莫善於保甲之法﹑保甲行﹑不惟饑荒�時可以備盜賊﹑而綜核易簡﹑其妙有不可言者﹑�有司印官﹑宜於秋收畢日﹑特委廉能佐貳官一員﹑專董審編﹑但不許藉此騷擾其法先將城內以治所爲中央余分爲東西南北四方如東坊以東一保﹑東二保東三保等爲號﹑每保統十甲﹑設保正副各一人﹑每甲統十戶﹑設甲長一人﹑南西北坊亦如之﹑東坊自北編起﹑南坊自東編起﹑西坊自南編起﹑北方自西編起﹑至東北而合﹑坊不可易而序不可亂﹑大約仿後天八卦流行之序﹑自東方之震起﹑馴繇南方之離﹑西方之兌﹑北方之坎﹑至東北之艮止﹑次將境內以城郭爲中央餘外鄕村亦分東西南北四方各量山川道裏﹑卽令在城四坊保正副﹑分方下鄕。會同該鄕保正副﹑量村莊爲界編之﹑其編亦如在城法大村分爲數保﹑中村自爲一保﹑小村合鄰近數處共爲一保﹑一保十甲。聽自增減甲數。因民居也。一甲十戶不可增減戶數。便官查也。或餘剩幾戶。總附一保之後。名曰奇零。此皆不�����而一體編之者也﹑其在鄕四�����在城�正副分坊統之如在城東一保。統東鄕�保。在城東二保。統東鄕幾保。以至南與西北莫不皆然。如此則計坊分統內外相維久之周知其地裏熟察其人民凡在鄕戶口眞僞盜賊有無饑饉輕重在城皆得與聞或有在鄕保長抗令者﹑或差人役﹑或卽使在城保長拏治之亦無不可﹑此法行不煩靑衣下鄕﹑而公事自辦矣﹑有司惟就近隨事﹑覺【亦要在眞】察在城保長﹑使不爲鄕村害耳﹑此蓋居重馭輕彊榦弱枝身使臂臂使指之意亦待衰世之微權也而於弭盜賑饑尢爲切要編完﹑以在城四坊保數﹑及所統在鄕保數﹑明白造冊﹑地方姓名。俱要的確不差。一樣造完數本以便查考稽核或曰﹑往歲賑饑﹑皆領於里甲﹑而今欲編保甲以代之﹑不亦迀乎﹑不知

國初【透】之里甲卽今之保甲也初以相鄰相近。故編爲一里。今年代久遠。里甲人戶。皆以別買田。別賣田之故。散居他裏他甲寢。失

國初之意矣。窮則變。變則通。至今尙不一更可乎。每見里甲領賑﹑輒自侵隱﹑甲首住居窵遠難以周�及至知而來。來而取取而訟。訟而追。追而得。所得不足以償所失甚有鰥寡孤獨。被里甲之欺騙。使其轉徙溝壑。無與控訴者有之故不如立爲畫一之法俱歸保甲爲便蓋凡編甲之民。萃集一處責之查審其呼喚爲易集其貧富爲易知其侵隱爲易察其取計爲易得也昔熙寧就村賑済﹑張永照保糶米﹑徐寧孫逐鎭分散﹑朱文公分都支給﹑皆用此法何爲迂哉﹑況此保甲也爲弭盜而設是以治之之道編之也民情或欲偸安故其成也難爲賑済而設是以養之之道編之也人情靡不樂從則其成也易如之何其不可行也。

○放糶一

一各倉乃錢糧出入之地﹑姦僞易生﹑若不立法詳核﹑貧民安得實惠﹑有司放糶﹑先宜當官較凖斗斛等秤務與時肆相合﹑印烙釘號﹑給各領用﹑仍存一副�官備照次刻平糶單每分幾百張。平給收銀���交銀已完之人執憑支谷﹑每倉置木���根﹑每棍長三尺方一寸二分﹑以天地人字編�﹑�天一號﹑歷至天十號止﹑地人俱照此編之並發�官收掌﹑候給糶谷人﹑執照出入﹑各富民於倉外擇一近便空處﹑專收價銀﹑經收倉役在倉發谷﹑州縣正官﹑選謹愼吏役四名﹑赴糶穀倉聽用﹑一名掌籌傳送一名在東邊門外﹑查驗單﹑稟號籌﹑放人入倉﹑二名在西邊門內﹑一收單驗谷﹑一收籌放谷出門倉內用大銅鑼一面東邊門外置皷一面﹑凡有保甲人民持銀赴糴﹑富民實時將銀秤收明白﹑備將保甲人名銀數﹑並應與谷數﹑登記號簿﹑及塡單付糴谷人執候類有十人﹑先將天字號籌十根散﹑各執單持籌﹑從東邊聽吏查明﹑擊鼓三聲放入﹑如糴谷二石﹑或一石五斗者﹑必數人交領﹑單上明注幾人進倉﹑領籌幾根卽一人止糴谷五斗﹑亦準領籌一根﹑蓋有一人卽執一籌入﹑方便查考也﹑量谷用蕩平斛﹑不許手﹑致有髙下﹑十人量完﹑發谷之人﹑將單卽注發訖二字﹑鳴鑼一聲﹑十人負谷齊行﹑��邊聽吏收單驗谷交籌放出﹑必倉內鳴鑼放��然後門人擊鼓放人入庶倉內不致壅雜若��字號籌巳盡﹑卽散地字號籌﹑地字號籌巳盡﹑卽散人字號籌﹑計散人字號籌時﹑而送天字號籌之吏已至矣﹑相継輪轉。周流不窮。如東無單籌執照而入。與西無單籌。負谷而出者。及有單無籌。有籌無單。並谷比單數多者。許各吏一體拏送究治。委官選差皂隸四名守門﹑捕役四名﹑內外巡綽﹑以防姦獘﹑亦不【不可不知】許各役借口勒掯。需索生姦。有功者賞。犯令者重究。至晚收單吏將單類送委官查銷﹑委官將銀封貯縣庫﹑仍聽守令印官﹑不時親臨倉所查驗﹑如有私換重等小斛。與勒掯票錢。及夾帶虛冒諳獘。責有攸歸。或曰限以五斗﹑恐貧民銀少﹑聽其升糴﹑恐人眾擁擠﹑富民收銀不及﹑宜另擇空處﹑每晨領谷數石﹑或以升糶﹑或以斗糶此不論保甲。不用單籌。不拘銀錢。聽其便宜零糶。至晚交價還官。此亦一法也。但此法略恐姦儈詐糴不已以不論保甲故也然小民旣有平糴之利或姦儈亦無�用之�。畱心者酌之。

○放糶二

一倉谷每年放與貧民至秋薄息入倉﹑比借之富家利輕數倍﹑官又得息以備荒﹑此兩利之道也﹑但收放之際獘孔有八放糧時﹑書手開報人戶﹑未必當差百姓﹑一獘也。冒名代領﹑不可勝計﹑二獘也。窮民來借﹑書手不肯開名﹑里長不肯保認需索多端﹑三獘也。放無的日﹑枉費空回﹑反要歇錢。四獘也﹑催糧時﹑差役到鄕﹑酒食之外﹑又要打發﹑五獘也。富者借谷﹑一槪不催﹑貧民之家﹑打擾不寧﹑六獘也。收糧時﹑倉斗收糧﹑先收親識富家﹑窮民坐守﹑不得上納﹑七獘也。或倉役折幹﹑或親識減少﹑取償貧民﹑滿尖踢斛﹑八獘也。有此八獘較之生借富家尢爲不便是以薄息還倉固不來。卽抵斗還倉亦不願。責苗之法。急正坐此。欲革前獘。不如只照村落。令連名認狀一紙。以有身家者爲首。秋來收谷。卽責令有身家者分催。催完一總交納。仍大書告示於四門凡索賄貧民不得均沾者許首告收谷之日。又大書告示於倉門首。凡小民送糧至倉。斗卽便查�。�有��聽本民自行簸揚敢有刁難多收及��之家科派零星戶者一體重究又湏多置風簸等件以免壅滯。此放收倉谷之要法也。

○煮粥

一煮粥之法﹑最忌羣千萬人而聚食一處﹑湏要逐鄕而煮分圖而食今煮粥者多止於城門。則仍爲彊棍所得啜。而遠者病者。殘軀體者。或以道斃。猶然溝中瘠也。切要分界而多置爨所。然分界置爨矣。待哺者多。彼此相擠。又難�散均平。使人人各得一飽。病弱之夫。仍不能前有廢焉返耳。當令饑民至者。隨其先後來一人則坐一人後至者坐先至之下但巳坐者卽不許再起一行坐盡。又坐一行以面相對以背相倚空其中街。可容擔粥人役行走。坐至正午。官擊梆一聲。唱給一次食。卽令而人擡粥桶。兩人執瓢杓。照饑民各持碗輪散之。其有快餐先畢者。亦不得卽與﹝以﹞﹝妙﹞致混亂湏將第一碗��訖。然後擊第二梆。髙唱給二次食。從頭又散。��至三徧亦如之。三食己畢縱能﹝食﹞﹝妙﹞者亦止蓋久�之民�冑枯細恐其驟飽卽死故也﹑���中�有父母妻子。餓病在家者。量行給與。與��歸。如此處�巳訖。方令饑民起行。庶乎周徧��而人無不食之嘆矣。至若煮粥之谷。𨿽發於官倉然旣使殷實之民領去﹑亦不必定將原谷舂煮﹑致有人夫絡繹之勞費﹑卽舂用已谷﹑不失官數則巳﹑又當多置缸桶瓢杓鐵鍋等項柴亦取於官方可﹑恐取於保甲﹑又有科派之害也﹑惟碗筯則令饑民自備水則令保甲編戶挑之凡饑時必多変。蓋多人羣聚﹑穢熱蒸染﹑易以生災﹑尢湏多置蒼醋碗﹑燻燒以逐瘟气。又禁管粥者克米。粥內將生水攙稀。致久饑者食後暴死。嗚呼給粥者本以救民之生也而用心不到反以速民之死爲民父母者其體詠父母二字而可也

○禁�

一蔡人卽吾人﹑何忍使我飽彼饑﹑四布遏糴之禁﹑但�境之米商。惟知逐利不顧我國嗷嗷之難﹑木也��戶。惟知賺錢不管民窮受饑之苦﹑而���時緊急不暇慮後至有傾儲而糶轉盻谷���艱食坐斃者﹑官府若不一禁﹑則市鎭且爲之一空常有饑民鼓噪﹑釀成大禍者﹑官府凡遇秋收大熟﹑谷價甚賤時﹑宜查庫貯銀兩﹑又多方搜括﹑給各村富戶照時價先糴上倉﹑以備他日不虞別境之民﹑有肩挑﹑及頭畜小車﹑搬運不禁﹑惟禁舟車之大者﹑若小熟或荒歉則官府且爲停買。嚴禁四境搬運。但禁之湏要有法一法立一獘卽生官府若不知流獘只言禁革。則無賴刁民。千百成羣處處拏訛處處嚇詐漸漸久之淸濁不分不但赫其銀﹑且搶其米。不但搶遠商大糴之米。或搶及本地官民自運之米。又不但搶及船中之米。一切客船皆肆行搶奪賴稱私運穀米利之所在勢重難返禍不可言尢可恨者。囤戶刁商暗將船泊他所。卻分布多人市鎭反混【�／qn﹥雜於禁米刁民之申與禁糴之人同禁同搶凡糶米一斗糶米數升者到市亦執而拷之官府不悉其姦。或將糶米者一責。則流言相傳以後市中。自此無米不過半月營工買米窮��所得���賣米窮民無所得錢千萬人必��起而【必然】嗟怨官府聞其如是又見搶奪不止。又或有受囑賓客及乘機思糶與見不透士紳。坐而閒評或【曲盡】謂穀賤傷農。或謂沿江漸下之米本宜流通疏壅。不宜太嚴滋獘。以致官府誤聽。以爲禁革之不便如此。輒試而開之則向日所泊之船源源而至市鎭又爲之一空矣。此等獘病事𨿽甚麄。其竅甚細。凡官府禁革湏禁大糴大糶不禁【妙】小糴小糶湏禁貴多糴貴多糶不禁零糴零糶斯獘革民安。兩全無害矣。𨿽然尢有機焉。官府若不悉其要縱能禁大糶於白晝能禁大糶於黑夜乎且大糶原非鄕下之窮民乃市鎭之富囤。固戶卽令本家未有積米。然一家分布五十人。百家卽可分布五千人彼零糶市米不可頃刻qn﹥層層明白】零收而立送客載乎況遠啇預將無數銀兩時割【�源】囤家囤家於未經收成之先卽巳分散於各村之民。彼村民蚤巳得銀𨿽官府禁之而彼反暗地挑送懼失信於客主然則富囤之暗地大糶。貪而用巧。與窮民之暗地小糶。情【可憐】願受���官𨿽有法亦且無如勢之不得不然��然��終不可行歟曰禁有二法﹑其在巳然��之者不許百姓自禁以致搶擄本郡縣自撥兵快於總扼處所。晝夜巡邏凡米船偸過關者。拏獲�系。卽限在本地發糶拏獲人役於經紀賣戶名下追賞其在未然而禁之者州縣一到。卽將防饑柰糶之意明示米戶。不許私圖厚利。遺害窮民。每小囤戶數十家在某大囤戶名下取結每大囤戶及經紀在本郡縣取結朔望赴官投逓。其弓兵快手不時巡緝於米戶經紀之門如有一人蹤迹可疑似是買米客啇。如有裝米空船。灣泊鄰近及米價翔貴。窮民艱糴者卽將本囤經紀鎖拏究審除重責外重罰米谷上倉備賑遠啇重責逐回。此意仍於境外四路告示此則伐謀豶豕之道較之鄕民巳領客銀。及客人巳落囤家。而與之力爭者。難易萬倍也。米鋪有大囤戶。有小囤戶。小囤戶收鄕民之米大囤戶收小囤戶之米有經紀自經紀��經紀又做囤戶者﹑凡取結湏要預訪士紳使���無遺恐戶房爲之隱蔽。

○倉斗竊谷之獘

一倉斗竊取倉谷﹑其獘不止一端﹑有自外而竊者止。數折幹於納戶虛報谷數其實不足一也有自內竊者平時封鎖不嚴。墻垣不固。倉斗盜去。二也。還谷時。谷多置之散地。不肯入倉。希便竊取。如不及收。官府問之則曰納戶之谷。官府轉身任意侵費。三也。湏於到任時﹑卽照交盤冊﹑將倉谷一一量過有不足處﹑責令倉斗賠補如系累年積獘﹑則不可偏累見年此後收谷每日令一吏監收至暮將完過數目送官收過谷各另收一小倉或三五日一盤入大廒獘卽可免。此與量米法通看﹑

○城中保甲

保甲千古良法﹑然得之不善﹑極易擾民﹑又多虛應故事﹑及梗令不行﹑其法先禁地方科派紙張﹑州縣區處錢糧訖﹑卽發買艸紙皮紙若干﹑先將艸紙冊散與各地方令地方家家開出的名。卽注鄕官生���孤兒寡婦等字樣於下不許差訛隱漏俟��到街親查查無差漏﹑然後盡將士夫����貧人及衙門各役除開只將住鋪生理及��家壯年良民用皮紙楷書編緝成冊每甲三十人爲一牌。每月每家。輪守一夜。其夜務要燈明梆響看守柵欄。直到天明。開過柵欄鎖後。方交與第二家接手如有片刻偸安。州縣官或系五更。或系雪夜。巡風查出。亦必照名重責。其柵欄。州縣官量給官價爲之仍要緊傍柵欄作一小屋以便守更人在內居坐不許在各家鋪內遙守蓋一有柵欄恐一時火燭不虞﹑且恐衝途承差夜過﹑及官府巡風查點是必守更人就在柵欄處不離方便開﹑鎖也至保甲器械﹑不可朽刀朽鎗。徒成兒戲。除鋒利可用者外不如一味鐵釘悶棒極便易制若有銃炮更好。但銃炮湏官制﹑仍要精﹑

○立哨

一每幾村立一哨﹑隨鄕民之便爲之或一二里一哨﹑或二三里一哨﹑各置哨牌﹑官存哨冊有司官﹑����。�一淸查﹑不許佐貳查點致有騷擾���棍棒﹑火把梆鑼之類﹑俱要齊備堪用﹑不可兒戲�吩咐要人人齊心拏獲賊者﹑分贓給賞﹑盜發不�﹑查牌中姓名重治

○保甲村哨事

一保甲村哨旣定﹑則分付其中值日者﹑照日稽查﹑某家某人今日何事出外。某家某人。今日何事到家。一一查其蹤迹行藏又有街上柵欄。村哨黨眾。賊盜或絕。然但立村哨而不練黨眾﹑卽編立村哨無用也﹑凡州縣湏於無事時﹑先遣捕官役赴教場﹑操演快手﹑挑選精壯﹑又請教師﹑學拳學棍﹑演習銃炮農隙時便可以此意推而廣之務令鄕民家家演習齊心恊力。以備不虞。其法或將各處聘來教師或將操練巳精打手﹑分發各鄕村﹑如式訓練﹑如有技藝出羣﹑气力邁眾者﹑沿村加賞卽將此賞過之人又作本鄕本村教師務要一以教十十以教百示以盜來莫懼盜去必追暇日或至鄕親查。或遣捕官比試。一切官府供應。絲毫不煩村哨而賞�則著實兼行如此用心鼓舞。勇士自出黨眾��盜賊聞風自遁矣

附健吾先生保甲銃藥法

附健吾先生保甲銃藥法

○銃鐵每毛鐵十斤﹑只煉二斤半﹑方不炸﹑每燒一火﹑打百餘錘﹑又入在稀黃泥內﹑又燒又搥﹑燒錘無數﹑此爲煉鐵法﹑

○一銃筒合縫處﹑要捲得極融極牢極相生﹑恐防炸開﹑初卷筒﹑筒內不可太大捲就後內有未平﹑用天車架就細繩攪扯﹑將純銅舞鉆【去聲】從筒孔中﹑一直生活鉆下則筒內光而前後大小一樣﹑以後入藥﹑火藥不滯﹑筒不遽熱﹑可連放數銃不炸﹑

○一銃底有平底﹑有螺絲底﹑平底者打就平底﹑同筒尾一齊燒紅﹑將筒尾略分開安入﹑用錘錘融﹑爲力𨿽易﹑而銃底藥金秀﹑不便鏟洗﹑螺絲底者﹑底𨿽平﹑而底身斜槽﹑周身圍繞而下如螺絲然待削整絲路停勻﹑便將冷塩水激之﹑俟筒尾燒紅分開後﹑卽以令螺絲底安入﹑用錘錘櫳﹑則此底與筒身不相融合﹑可旋【去聲】進亦可旋出﹑磨洗藥金秀極便﹑但非良工不可爲耳。

○一火綫眼要平平恰在底上﹑不可髙了一分﹑如髙了一分﹑便有十分气力倒退﹑不惟有坐底之害﹑且向前無力﹑

○一銃����則去遠但長又要直耳﹑

○一鉛彈子因�子鑄就﹑將細磁瓦和合碓舂﹑後又用粗糠和合碓舂期於極光極圓﹑然銃口有大小鉛彈亦有大小﹑湏要不松不緊﹑預先分配明白緊則炮炸﹑松則去無力不得遠﹑

○一銃藥用柳柴灰﹑務取二三月間柳枝﹑此時生意正吐﹑力量方大﹑銃筒之藥﹑利在直去﹑一切彎枝橫節﹑俱棄不用﹑只取直而光者﹑仍去其皮﹑用皮則多煙﹑每截尺許﹑先挖地坑一个﹑周圍三尺寬﹑三四尺深﹑用大火燒紅﹑卽將去皮端直柳枝架﹑入火旣舉﹑待通身皆紅無煙﹑卽用石閉之﹑如燒炭者然﹑此謂存性柳灰﹑方有气力﹑

○一火綫藥灰利在迅急﹑臨閉用釅燒酒噴之方�﹑

○一焰硝性本咸﹑易回潤爛硝者﹑先將生白蘿卜﹑截碎入井水同下鍋﹑不次煮之﹑以去其咸﹑只用鍋上浮面白花﹑自不怕回潤﹑蓋潤下作咸﹑去其咸去其下﹑自善也﹑

○銃藥方每硝一兩﹑黃八分﹑灰三錢二分。遇逆風﹑量加江豬骨灰藥綫方每硝一兩燒酒噴灰三錢﹑不用黃﹑藥要極細方速

○一和合火藥不妨數千杵﹑至萬杵更佳﹑�用鐵杵恐易生火﹑只用石臼木杵爲妙﹑

○一火藥合成矣﹑若散放在大壇裏﹑久久性重者盡沈下﹑灰盡浮上﹑今人制藥﹑日久便放不靈者﹑此故也旣成之後湏用淸水調和﹑丸如豆大曬漧﹑用時方將長鐵搠杖﹑搗碎在銃筒裏﹑則日久藥性常勻﹑不致誤事﹑

○一每銃該用藥若干﹑彈若干大﹑湏一一預先試過﹑務期停當得力可用﹑不可拘定﹑凡每銃該藥如何﹑倉忙難用等枰﹑但用一撮藥竹筒﹑恰好不多不少者﹑系在此銃上﹑不可混﹑蓋銃大藥少不行﹑銃小藥多有害故銃與藥﹑藥與彈﹑不可不預試也﹑

○一銃制要打多人及遠者﹑百子銃爲上﹑稍﹑則三眼鎗爲妙﹑每一木柄﹑頭上篏三銃筒﹑其中心木各環抱隔之﹑使鐵筒不相鄰﹑則筒不易熱﹑可連放連裝不絕﹑如再近﹑則雙鋒鎗爲妙﹑其制銃筒左右﹑各安鋒利鎗二管﹑看之似雙鎗也﹑而中實藏銃筒﹑有一器二用之妙至於專取一人﹑則用鳥銃﹑其身湏五��﹑天車要一丈五尺髙﹑�鉆【去聲】帶柄亦如之�三倍法也﹑不如此﹑不得筒直﹑不得及遠����鳥銃至若盜到城下﹑出頭攻之﹑懼其戕害﹑不出�又無柰彼何﹑則用鉤頭銃其制如木匠曲尺樣﹑柄長銃短﹑柄身之側﹑順釘鐵圈十餘个到柄底用極長火綫從圈內度到柄尾處﹑盜至﹑則以柄橫放墻上﹑銃口卽垂下在墻內點火﹑自滅盜矣﹑下雨﹑則火綫用白礬紙褁之不滅﹑

○三眼等銃﹑練習之法﹑切不可朝天上放打﹑湏要橫打笆子﹑使手腳慣熟﹑其法用一木板﹑浮在河裏﹑上插長窄一笆﹑彈子中著則笆動﹑此一法也﹑

○銃大湏設銃架架上用活套圓鐵圈﹑承銃在內﹑左右髙下﹑任意安置﹑打去﹑極便而不勞﹑

○打銃要中﹑用眼看銃尾及銃頭﹑首尾眼一直在的上卽中﹑法曰前對心﹑後對門﹑

○銃曰放銃﹑猶如放箭之義﹑取其相的而放也﹑眼的手的﹑方是放手﹑一人專管放銃﹑裝藥運銃﹑換銃點火﹑每一人湏八九人扶事﹑方可源源打去﹑銃銃不差﹑

○按綠林竊發之時﹑盜黨多乘破竹之勢如風雨之不可測﹑湏令人四路偵訪﹑一有所聞﹑卽飛報聞報�卽申儆�不無患﹑儻寇至門庭而不知﹑則耳��廣之故也﹑

○本省隔省郵逓

一本州島縣郵鋪司兵湏著實分付﹑凡公文到﹑務要卽刻飛逓。不可稽遅時刻。兩院文書﹑各有次序字號﹑如一號至而三號卽來者﹑查二號不到何故﹑挨查重處﹑其封筒湏掛一號簿。一便稽查月日。二便申繳封筒。若他省別郡鋪兵或在何處稽遅﹑彼處鋪兵不敢接手﹑又交割不得﹑則將前某處稽遅鋪兵﹑沿途拖扯同公文逓觧﹑有拖至半月一月路程者𨿽其稽遅可惡﹑然久拖遠觧﹑亦可憐憫﹑若遅在前此人愚懦被扯﹑尢爲可憐﹑州縣遇此等扭稟來講﹑不妨爲彼加一封筒﹑或一用印浮簽﹑內云此系某處風浪雪雨稽遅﹑前途鋪兵﹑不妨傳逓﹑不得刁難﹑以致益遅則接手者無稽遅之罪此遠拖者。卽可�回矣。此𨿽小事﹑方便不小﹑

卷之十終

◆和◆

補遺

●補遺

初仕錄﹝內選二十則刪吳初泉元本﹞

◆初仕錄﹝內選二十則刪吳初泉元本﹞

謹始

居敬

克偏

懲忿

�謙

果斷

崇默

立信

遠嫌

去讒

充徳量

戒獨任

去先意

查舊案

國朝律令

謹僉押

圖地理

公署委

淸軍匠

○謹始

事必謀始蒞事之初﹑士民觀聽所系﹑廉污賢否所基﹑作事務湏詳審﹑未可輒立新法﹑恐不���﹑後難更攺﹑持身務湏點簡淸白﹑切不可輕與�交﹑恐一有濡染﹑動遭鉗制﹑不但賄賂可以污人而已﹑如好技藝﹑則星算醫卜者投之如好奇玩則古書奇畵者入之﹑如好花卉則或以奇花異艸中之﹑嗜好一偏便投機穽𨿽詩文之交亦有移情敗事者。不可不謹。至如到任之始﹑有送吏書門皂者﹑尢宜謝絕﹑

○居敬

昔賢云﹑持已得一敬字﹑敬者修身立政之本也衣冠必正﹑言動必端﹑凡一豪謔浪之語﹑絕口不談﹑一毫輕褻之事﹑絕戒不爲﹑非禮嫌疑之�。絕����對門吏﹑亦如嚴賓﹑則心志自定瞻望自尊可以�慢辱。可以杜謗議。所謂不怒而民威矣。

○克偏

偏最害事﹑人之材質不同﹑而溺於意向所便﹑已不自覺﹑人亦將以偏處乘之投吾所喜激吾所怒敗官敗事恆必繇之。如弛緩湏克之以敏。多言湏克之以默。浮躁湏克之以莊。煩苛湏克之以大體。隨吾﹑气質所偏。意向所溺。卽爲痛病。有覺便當力治。亦古人弦韋之義也。

○懲忿

七情所偏。惟怒爲甚。怒如救焚制之在忍苟不能忍非徒害人忤物。抑且僨事傷生。故居官者逞怒於刑。則酷而冤。發怒於事。則舛而亂。遷怒於人﹑則怨而叛矣。務湏涵飬其气質。廣大其心胸。非禮之觸。必思明哲所容。無故之加。必慮禍機所伏。先事常思�恕理遣。怒巳則如風恬浪靜。非惟善政。亦可飬�

○�謙

�爲凶徳人不可有今人有自恃才能而慢上��矜淸廉﹑而傲同列自恃甲科而輕士夫﹑有一於此皆足以喪名敗徳。故居官者必虛以受人。示其能聽。卑以下人。示其能容。履滿盈則思抑損。聞譽言則思謙降。無驕心。無傲色。無矜辭。民安而視之若傷。政成而視之若龐。頌作而視之若謗終日兢兢不萌怠荒。庶可以從政矣。

○果斷

需者事之賊也故執狐疑之心者來讒賊之口持不斷之意者﹑啟猶豫之門﹑況居官守﹑百責所萃﹑自非果決﹑惡能有成﹑非惟墮悞事機﹑抑且致生姦巧﹑或聽吏書之曲稟。或入門隸之冷言。荏苒拘攣。竟成闒茸。上官惡其廢事。小民病其牽延。妨政損名。率絲於此故事在詳審斷在必行其有擬議未決者不宜先露其端以爲吏卒要索之地可也

○崇默

言者吉凶榮辱之樞機也﹑爲官常默最妙使下人不能窺測����止以數言剖之﹑故萬言萬��如一默﹑方喜方怒尢宜言言蓋輕諾招尢。漏言�事一詞輕發﹑駟馬莫追﹑故寡言者﹑存心飬气﹑修徳蓄威之助也﹑三緘之諭﹑君子愼之﹑

○立信

信者居官立事之本與民信。則不疑而事可集矣。期會必如其約﹑無因冗暫違﹑告諭必如其言﹑無因事暫攺﹑行之始﹑必要之終﹑責諸人﹑必先責巳﹑待士夫尢宜以信處之﹑𨿽以事相托﹑勢不可行﹑必巽言開譬﹑明示其所以不可行之繇。毋面諾而背違。毋陰非而陽是。處同僚亦然。有言必踐。久久自然孚洽。苟一時欺誑。則終身見疑矣。

○遠嫌

嫌疑之事易生讒謗﹑當防於未然﹑雜流之人不可交﹑嫌疑之地不可往﹑非禮之饋不可受﹑內言不可出外言不可入富戶俳優﹑不宜私見﹑門隸下�﹑不宜私語﹑蓋一涉嫌疑則姦詭者得以指名誆索仇嫉者得以造言嫁禍矣愼之﹑

○去讒

讒謟之人﹑最能敗事﹑蓋讒者乘吾之怒而行譖。諂�投吾之喜而獻諛。易於變亂是非。顚倒曲直。苟�以辭色。則酬私報怨送暖偸寒者。無不至矣。如�吾之善。當思有何實惠及民。毀人之惡。卽詰有何顯迹敗露。如此則讒邪屏息。而舉動光明矣。

○充徳量

有容徳乃大。有忍事乃濟。蓋容則能恕人忍則能耐事一毫之咈。卽勃然而怒。一事之違。卽憤然而發。一善之長。卽欲表暴。一言之譽卽爲動容皆無涵飬之力薄福之人也昔人謂量隨識長聞事不喜不驚者。可以當大事靜能制動沈能制浮寬能制褊緩能制急是故大丈夫當容人無爲人所容。當制欲。無爲欲所制。觀婁師徳丙吉之爲人。則气自平而理自明矣。

○戒獨任

�聽生姦獨任成亂此常理也﹑吏書巧猾。先意窺�。苟樂其便於使令。少加辭色。則爲下民耳���狐假鼠偸姦欺萬狀矣故必六房吏典直日��門隸細人﹑隨便差遣小事呼喚﹑不必專名﹑���來﹑動宜稽察﹑當堂問斷﹑勿許假公咨稟﹑私衙封閉勿令無故擅入﹑到家迎接者﹑尢宜遠嫌﹑出路跟隨者﹑務嚴約束﹑如此﹑則止聽不偏﹑而愚民無惑矣﹑

○去先意

凡居官𨿽欲興利除害。與民造福。俱要渾厚深沈隨機順應無爲眩露使人窺測如知我欲抑豪彊﹑則牽涉土豪名色﹑知我欲淸賦額﹑則巧誣詭寄田糧﹑變換情詞﹑投吾意向。啟釁實多矣。如欲作一事申呈上官先府後司。不可攙越。其呈稟之詞。亦宜謙愼詳確功歸於上使其孚信不猜。則事行無阻矣。𨿽旁縣同僚。亦不可眩暴已長。致生嫌妬。事成之後。視爲分所當然。韜晦不矜可也。

○查舊案

凡事皆有成規始無過錯如上司之定奪。前官之申�。如何得允。如何取駁。如何則利在於民。如何則��於上。一一考究。前事之成敗。卽後事之師�也�應該房歸結有大勘合﹑大卷宗取。十���看則�移體式。俱在其中。至於上司見發之事�宜究心要見此事曾否問理﹑有何成案。從頭徹尾仔細考核。百凡興革事宜。要考何人創議。何人曾否舉行。及利獘根源。亦湏無礙。

○國朝律令

祖宗舊制。方可舉行毋狥巳見。毋惑人言。毋以一時稱便而遽行毋以一事齟齬而輒罷。通融算計。務合時宜。庶幾可久而無獘。

○謹僉押

僉押之際﹑吏書倚以爲姦﹑尢宜防範﹑逐日六房﹑照依隔日所開公文件數﹑挨次僉押先盡上司申呈﹑次及本衙門牌票﹑一有發行。實時立案。毋得後時攙�。虛擡月日非惟誤事。亦以長姦。其僉押時湏將原來文移查對應否施行及應僉押者仍令髙唱僉押。明說此起文書爲某事﹑該如何區處略節情繇。並指出緊關詞語。以便簡閱。一應來文湏親手開拆先看封條上開件數。及封內文移年月��應畱看者畱看。應��者發房遇有機密重情�袖進衙待計定而後發行愼毋輕泄以致敗事�發行文書。當令吏人對麵點封。以防夾帶洗攺情獘。嘗聞姦吏有將本不差字樣故爲洗攺﹑眩惑上人﹑如來文原是甲字﹑攺作乙字﹑仍又攺乙爲甲﹑𨿽明辧者卻於甲字生疑而不知來文是甲﹑固已中其姦矣﹑如緊關文書。不宜入遞。或密差人。或親賫投逓。以防停閣開拆之患。不可不察。

○圖地理

凡一邑地理﹑所當周知﹑到任之初﹑令四鄕里長﹑將本管地面山川寺觀。田土溝渠。陂塘橋道。鋪捨公廨。壇社大小。村坊市鎭各畵一圖務期詳悉周徧更令善畫者以縣治爲主自近而遠某爲一總圖如山川之險隘。湖蕩之綿紓。人煙之疏密。村鎭之大小。鋪捨橋梁之條廢。某處當防盜賊之出入。某處當防水潦之不時。某地爲膏腴瘠薄某方爲僻靜繁衝。按圖備觀。易如指掌。非惟勾攝徵輸。限期可定。而興利除害。亦將次第而行矣。﹝下有逸文﹞常形權不預設惟貴敬愼以防微多詢以���不至於周章無策也。

○公署委

張官置吏﹑各有職掌﹑先令吏房開具各房見在吏幾名﹑缺吏幾名﹑及丁憂緣事幾名﹑書手幾名﹑以便查撥﹑拜開各屬衙門官吏﹑有無完缺﹑及升遷署印﹑以便差委﹑一應參吏﹑以領札投到日期爲先後﹑不可聽憑請托﹑那移權管。各屬官缺。卽與申呈轉達除補。勿使義民等官營求署委。以啟嫌疑。公事一有差錯。必湏簡舉庶免上司怪責。或幕官自舉。或正官移文。先問當該官典遅慢。違錯罪名。次乃立案攺正施行。愼毋掩護小失而招大尢可也。

○淸軍匠

淸理軍匠﹑姦獘甚多﹑到任之初﹑分付兵工二房﹑閒時整下軍匠兜底冊﹑以備查考﹑如遇奉某字勘合發冊之名來勾。方與簡冊觧補。如果丁盡。不可輕信采文。輒行提觧以致騷擾。戶絕者湏拘裏老�審。取締申呈。憑上定奪。其應觧人役立爲格眼�將該圖分逐年輪流﹑量地遠近拘保家親屬。比較�回銷繳。至於審匠則又不同有觧人者有追觧�班銀兩者。工部原給小票皆推稱火廢。不過爲�賴班銀故耳。往者難究。自今置薄。猶爲可及。

治譜補遺終

