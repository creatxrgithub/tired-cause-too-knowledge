新官到任儀注

﹝明﹞不著撰人目錄

在外開讀禮儀

進賀禮儀

千秋節慶賀禮儀

鄕飲酒禮儀注

釋奠禮圖

釋菜禮儀

春秋祭祀社稷儀注

春秋祭祀風雲雷雨山川城隍禮儀

祭祀嶽鎭海瀆帝王陵廟禮儀

守禦官祭加纛

祭無祀鬼神禮儀

里社

鄕厲

祭祖先

日食儀注

月食儀注

鞭春儀注

朔望行香儀注

新官到任儀注

文武官服色

拾遺

附錄

起例重刻聖朝欽定各項新官到任儀注○在外開讀禮儀凡

朝廷遣使各處開讀﹐詔赦如至。開讀處所本處官員具龍亭彩與儀仗鼓樂出郭迎接。朝使旣至﹐下馬取詔書置龍亭中﹐南向。朝使立於龍亭之東。本處官具服﹐北向行五拜三叩頭禮。眾官及鼓樂前導。朝使上馬﹐龍亭外後�。至衙門外﹐眾官先入﹐文武官分東西序立候。龍亭至公廳中。朝使立於龍亭之東﹐西向。如有出使官員﹐贊者先贊曰「出使官行禮」。引禮引出使官於公廳前露臺上行五拜﹐禮畢退於露臺之東﹐西向立。贊者曰「眾官排班」。有武官處﹐文左武右排班﹔如無武官處﹐本官依次排班。班齊﹐�作贊四拜禮。朝使捧上詔書﹐授展讀官。展讀官跪接﹐至宣讀案宣讀。出使官於露臺之東﹐北向跪聽。眾官皆跪。宣讀訖﹐展讀官跪接﹐捧詔授朝使。朝使捧詔復置龍亭中。眾官俯伏興﹐四拜平身﹐搢笏﹐鞠躬﹐三舞﹐呼﹐跪﹐山呼﹐三俯伏﹐興﹐四拜﹐平身﹐禮畢。本處官班首詣龍亭前﹐跪問聖躬萬福。朝使鞠躬答曰聖躬萬福。眾官皆退﹐易服而見朝使﹐行兩拜禮。朝使答拜畢﹐本處官復具鼓樂送詔於官亭。○進賀禮儀凡

天壽聖節﹑正且﹑冬至﹐在京文武百官行朝賀禮。在外衙門﹐先期拜表稱賀﹐至期前一日文武官於本衙門內����。至日﹐於所在大衙門內會同文武官具服﹐告天祝壽行禮。【在外行禮儀注未習刊本﹐宜於進表開讀參用】一凡在外衙門進賀表箋﹐前期一日﹐結����及術衢文武官各齋沐﹐於本衙門內宿歇。其日淸晨﹐設龍亭於庭中﹐設儀仗於庭外﹐露臺上之東西設鼓樂�露臺南之東西﹐北向。設表箋案於龍亭之東。鼓初嚴﹐各官具服。鼓吹�引禮引班首具服詣香案前﹐滌印﹐用印訖﹐以表�置於案。班首退於幕次。鼓三嚴﹐各官入班。贊禮唱﹕「班齊。鞠躬俯伏四拜平身。樂止」。唱﹕「進表」。引禮引班首由東階升﹐詣香案前﹐贊唱﹕「跪」。通贊唱﹕「眾官皆跪」。贊唱﹕「搢笏」。班首搢笏。執事者以表箋跪授班首。班首跪授進表箋官。進表箋官跪受表箋置龍亭中。贊唱「內外官俯伏興」。班首復位。贊禮唱﹕「鞠躬。樂作。四拜平身。樂止」。唱﹕「搢笏﹐鞠躬﹐三舞蹈﹐跪﹐山呼三」﹐唱﹕「出笏﹐俯伏﹐興。樂作。四拜平身。樂止。」金鼓儀仗鼓樂百官具�前導。進表箋官在龍亭後﹐靠東。行至郊外﹐置龍亭南向。儀仗鼓樂陳列如前儀﹐文武官東西侍立。班首取表箋授進表箋官。進表箋官就於馬上受表箋﹐卽行。百官次退。﹝聖節正且冬至祝贊詞語﹞班首祝贊曰某衙門某官臣某等荷國厚恩叨享祿位皆賴天生我君保民致治今玆聖且正旦長至聖壽益增臣某等下情無任忻躍感戴之至○千秋節慶賀禮儀凡遇千秋節﹐各官於所在大衙門具服慶賀。先行四拜禮。班首詣名案前致詞畢﹐復位。再行四拜禮﹐禮畢。祝贊致詞某衙門某官臣某等玆遇皇太子殿下壽旦之辰臣某等敬祝千歲壽○鄕飲酒禮儀注凡鄕飲酒禮﹐主官﹑眾官於庠門外會集眾賓。替禮四人立東西階之側。通贊唱﹕「排班。班齊」。唱﹕「揖﹐平身」。主揖賓﹐至進賢樓下。唱﹕「揖﹐平身」﹐至次門下。唱﹕「揖﹐平身」﹐至明倫堂下。「三讓」﹐主賓舉禮三讓。唱﹕「升階」至站臺中。執事擊鼓唱﹕「升堂」。執事鋪席唱﹕「排班。班齊」﹐唱﹕「拜興拜興」。兩拜﹐平身。唱﹕「賓主以下各就席坐」。坐畢﹐通贊唱﹕「揚觶」。引贊至司正前唱﹕「詣揚觶所」。通贊唱﹕「主賓以下皆起」。引贊引司正至所。執事者以酒授司正。唱﹕「揚觶」。揚觶畢﹐引贊通贊同唱﹕「揖﹐平身」。引贊唱﹕「飲酒」。飲畢﹐引贊通贊同唱﹕「揖﹐平身」。引贊唱﹕「復位」。通贊唱﹕「主賓以下皆坐」。坐畢﹐通贊唱﹕「讀律誥」引贊至讀律誥生前唱﹕「詣讀律誥所」。通贊唱﹕「主賓以下皆起」。引贊引生至所﹐遂展律誥。引贊通贊同唱﹕「揖平身」。引贊唱﹕「讀律誥」。讀畢﹐引贊通贊同唱﹕「揖平身」。引贊唱﹕「復位」。通贊唱﹕「主賓以下皆坐」。坐靜。通贊唱﹕「供案」﹐唱﹕「斟酒」。執事者斟酒。斟畢﹐唱﹕「飲酒」。酒三行﹐通贊唱﹕「供湯」。執事遞湯。遞畢﹐唱﹕「請湯」。主賓皆請湯畢﹐通贊唱﹕「供饌」。執事充廚披割豬首畢﹐執事下饌周畢﹐通贊唱﹕「請饌」。訖﹐通贊又唱﹕「讀律誥」﹐其禮如前。讀訖﹐執事者按行斟酒﹐或五行﹐或十行﹐供湯供僎﹐其禮俱如前。至畢﹐通贊唱﹕「徹案」。徹畢﹐執事鋪席唱﹕「主賓以下皆起」﹐唱﹕「賓酬主﹐主酬賓」。賓主相酬﹐皆行兩拜禮。唱﹕「排班。班齊。鞠躬拜興拜興平身」。主賓皆兩拜。唱﹕「主送賓」。引禮引送庠門外。唱﹕「排班。班齊」。主賓東西相向。唱﹕「揖平身。禮畢」。乃退。﹝司正揚觶詞語﹞共惟朝廷率由舊章敷崇禮教舉行鄕飲非爲飲食凡我長幼各相勸勉爲臣盡忠爲子盡孝長幼有序兄友弟恭內睦宗族外和鄕裏毋或廢墜以忝所生鄕飲酒禮律儀一鄕飲酒禮﹐每歲正月十五﹐十月初一﹐二次舉行。一各處府州縣於儒學行鄕飲酒禮﹐酒肴於系官錢內﹐從實約量支辦﹐務要丰儉得宜。一凡州府縣行鄕飲酒禮﹐除僎﹑賓外﹐眾賓序齒列﹐坐其僚屬則序爵。一鄕飲之設﹐所以尊髙年﹐尙有徳﹐興禮讓。敢有諠嘩失禮者﹐許揚觶者以禮責之。其或因而失禮者﹐主席之人會眾罪之。鄕飲酒儀曰﹕賓主象天地也。介僎象陰陽也。三賓象三光也。讓之三也﹐象月之三日而成魄也。四面之坐﹐象四時也。六十者坐﹐五十者立侍﹐以聽政役﹐所以明尊長也。六十者三豆﹐七十者四豆﹐八十者五豆﹐九十者六豆﹐所以明養老也。主府知府﹐州知州﹐縣知縣﹐如無正官﹐以佐貳官代﹐立於東南。大賓立於西北。僎位於東北。介以次長位於西南。三賓以賓之次者爲之﹐位於賓主介僎之後。司正以教職爲之﹐主揚觶以罰之。贊禮者以老成生員爲之。○釋奠禮圖正統元年四月初五日行在禮部奏準較正聖賢名爵位次之圖﹐頒行天下學校﹐永爲遵守。﹝日期﹞用春秋仲月上丁日﹐取陰火文明之象。【二入�丁屬火】﹝獻官﹞以所在長官﹐行三獻禮。﹝分獻官﹞以本學教授﹑教諭﹑訓導﹐行一獻禮。齋戒三日﹐不飲酒﹐不食蔥韮薤蒜﹐不弔喪﹐不問疾﹐不聽音樂﹐不理刑名﹐不與妻妾同處。散齋二日﹐沐浴更衣﹐宿於別室﹐致齋一日﹐宿於祭所﹐惟理祭祀。省牲陳設祭品儀注祝文祭器樂器舞器大成殿雅樂舞生圖省牲羊二

豕六

鹿一

兔十陳設先師羊一

豕一

爵三

登一鉶二

簠簋【各二】

籩豆【各八】酒尊一篚一

帛一【白色各長丈八尺】

香案一香鑪一燭一對四配酒尊共羊一【分作四分各位一分】

豕一【分作四分每位一分】每位爵三

登一

鉶二簠簋各一

籩豆【各六】

篚一帛一【白色長一丈八尺】

香案一【香鑪一燭一對】十哲酒尊共

東五位豕一【分作五分每位一分】

篚共一

帛一【白色長丈八尺】每位爵一

鉶一

簠簋各一籩豆各四

香案一【香鑪一燭一對】西五位同前東廡五十四位每四位一壇共十四壇中總設香案一香鑪一燭一對酒尊一豕一【分作五十四分每位一分】

篚一

帛一【白色長一丈八尺】每壇爵四

簠簋【各一】

籩豆各四香鑪一燭一對西廡五十五位同前祭品籩實形鹽

槁魚

棗

栗榛

菱角

芡【卽雞頭運】

鹿脯白餅【白面造】

黑餅【蕎麥粉造】糗餌【米粉造】

粉餐【糯米餐造】豆實韮葅【以韮切去本末用中四寸】

菁葅

芹葅筍葅

鹿醢

酰醢【豬肉鮮用塩酒料物調過】兔醢

魚醢

豚胉【豬嘴上肉】

脾肵【用牛百葉切細湯熟田塩酒造用】﹝食也﹞食【用糯米飯羊脂蜜熬】

糝食【用牛羊豕肉細切梗米飯同熬】簠實黍

稷簋實稻

粱登實

大羹【豬肉汁不用塩�】鉶實

和羹【汁用菜料和者】儀注通贊唱﹕「樂舞生就位。執事者各司其事」﹐次唱﹕「陪祭官各就位」﹐次唱﹕「分獻官各就位」﹐次唱﹕「獻官就位」。贊引引獻官至拜位。通贊唱﹕「瘞毛血」。執事者以毛血瘞於坎﹐遂啟牲匣蓋。通贊唱﹕「迎神。奏樂」。贊唱﹕「鞠躬拜興拜興拜興拜興平身」。獻官陪祭官同四拜訖﹐樂止。通贊唱﹕「奠帛行初獻禮」。捧帛者各捧帛。執爵者各執虛爵。贊引至獻官前﹐贊﹕「詣盥洗所」﹐導獻官至盥洗所。贊﹕「搢笏」。獻官盥手進巾訖。贊﹕「出笏」﹐贊﹕「詣酒尊所」﹐導獻官至酒尊所。贊﹕「司尊者舉冪﹐酌酒」。執事者各以次執虛爵受酒﹐同捧帛者在獻官前分兩行由中門入﹐序於神案之側﹐朝上立。贊引導獻官從左門人。贊﹕「詣大成至聖文宜王神位前」。奏樂。贊引導獻官主神位前。贊﹕「跪」。獻官跪。贊﹕「搢笏」。捧帛者轉身西向跪進帛於獻官右。獻官接帛。贊﹕「奠帛」。獻官奠帛。捧帛者跪奠帛於神位奠案上。捧爵者轉身西向跪進爵於獻官右。獻官接爵。贊﹕「獻爵」。獻官獻爵。執爵者跪獻爵於神位前。贊﹕「出笏」。獻官出笏。贊﹕「俯伏興平身」。贊﹕「詣讀祝位」。讀祝位設於殿中香案前。讀祝者跪取祝文﹐退立於獻官之左。贊引贊﹕「跪」。獻官並讀祝者皆跪。通贊隨唱﹕「眾官皆跪」。陪祭官俱跪。樂止。贊引贊﹕「讀祝」。讀祝者讀訖﹐仍將祝文跪置於香案上﹐退西﹐朝上立。奏樂。贊引與通贊同贊﹕「俯伏興平身」。贊引贊詣兗國復聖公神位前﹐導獻官至神位前。贊﹕「跪」。獻官跪。贊﹕「搢笏」。捧帛者跪進帛於獻官右。獻官接訖。贊﹕「奠帛」。獻官奠帛。捧帛者接帛﹐跪奠於神位前案上。執爵者跪進爵於獻官右。獻官接訖。贊獻爵。獻官獻爵。執爵者跪獻爵於神位前。贊﹕「出笏」。獻官出笏。贊﹕「俯伏興平身」。贊﹕「詣郕國宗聖公神位前」﹐儀同復聖公。訖﹐贊﹕「詣沂國述聖公神位前」﹐儀同前。訖﹐贊﹕「詣鄒國亞聖公神位前」﹐儀同前﹐此時分獻官於十哲兩廡一同行禮訖。贊﹕「復位」。贊引導獻官至原拜位立。樂止。通贊唱﹕「行亞獻禮」。奏樂。儀同初獻。樂止。通贊唱﹕「行終獻禮」。奏樂﹐儀同亞獻。樂止。捧福酒者捧酒﹐捧福胙者捧胙﹐各立於神位前案之東。通贊唱﹕「飲福受胙」。贊引詣獻官前﹐贊﹕「詣飲福位」。飲福位在祝讀位所。贊引導獻官至飲福位。贊﹕「跪」。獻官跪。贊﹕「搢笏」。捧福酒者跪進於獻官右。贊﹕「飲福酒」。獻官接酒飲訖。捧福酒者接爵。捧胙者跪進於獻官右。贊﹕「受胙」。獻官受胙訖。捧胙者接胙由中道捧出。贊﹕「出笏。俯伏興平身。復位」。贊引導獻官仍至原拜位。通贊唱﹕「鞠躬拜興拜興平身」。獻官陪祭官同二拜訖。通贊唱﹕「徹饌」。奏樂。執事者各於神位案上將籩豆一楪跪舉﹐一舉訖﹐待執事者回於原位﹐樂止。通贊唱﹕「送神」。奏樂。唱﹕「鞠躬拜興拜興拜興拜興平身」。獻官陪祭官同四拜訖﹐樂止。通贊唱﹕「讀祝者讀祝進帛者捧帛各詣瘞所」。執事者各詣神位前。讀祝者先跪取祝文。捧帛者各跪取帛以序而出。通贊唱﹕「望瘞」。奏樂。執事者各捧祝文帛往瘞所。贊引詣獻官前﹐贊﹕「詣望瘞位」﹐導獻官至瘞所。待焚祝帛訖﹐贊引通贊同唱﹕「禮畢」。﹝十哲兩廡分獻禮﹞此四處每處分獻官一員各詣神位前﹐總獻一爵。其亞終獻俱令執事人自於神位前各總獻一爵。待殿上贊引贊詣沂國述聖公神位前﹐通贊便唱﹕「行分獻禮」。贊引各詣分獻官前﹐同贊﹕「詣盥洗所」﹐引分獻官至盥洗所。贊﹕「搢笏」。分獻官盥手進巾訖。贊﹕「出笏」。贊﹕「詣酒尊所。司尊者舉幕。酌酒」。捧帛執爵者在分獻官前行﹐各引至殿內廡內。待正壇贊引贊﹕「詣鄒國亞聖公神位前」﹐各贊引同贊﹕「詣東哲西哲東廡西廡神位前」﹐贊﹕「跪」。分獻官跪。贊﹕「搢笏」。捧帛者跪進帛於分獻官右。分獻官接帛。贊﹕「奠帛」。分獻官奠帛。捧帛者跪奠於神位前案上。執爵者跪進爵於分獻官右。分獻官接爵。贊﹕「獻爵」。分獻官獻爵。執爵者跪獻於神位前。贊﹕「出笏」。分獻官出笏。贊﹕「俯伏興平身。復位」。引分獻官至原拜位。祝文

維

年歲次﹝干支﹞某月﹝干支﹞朔越幾日﹝干支﹞某布政司府州縣某官某等敢昭告於大成至聖文宣王惟王徳配天地道貫古今刪述六經垂憲萬世維玆仲春秋謹以牲帛醴齊粢盛庶品式陳明薦以

兗國復聖公

郕國宗聖公

沂國述聖公

鄒國亞聖公配尙

饗祭器祝板一

爵一百五十七

登五鉶二十

簠四十一

簋四十一籩一百八十四豆一百八十四

酒樽五篚九

酒樽桌三【上作三孔】

牲匣八大小木盤二百八十一

香案十七香鑪四十五

燭臺四十五

供桌四十三毛血盆八

瘞毛血盆八

帨巾三盥洗盆架各三酒勺五

幕巾五滌牲桶八

鍋八

籸盆四庭燎隨用樂器麾幡

祝一

敔一

琴六瑟二

鐘十六

磬十六

塤二箎二

簫四

鳳簫二

笙六笛四

摶拊鼓二

應鼓二

歌工六人巳上共享樂生四十二人舞器引舞旌節二

鑰六十四

翟六十四巳上共享舞生六十四人大成殿雅樂舞生圖迎神舞圖徹饌送神﹝迎神﹞樂奏咸和之曲

大【太四】哉【南上】宣【林尺】聖【仲上】

道【太四】徳【仲上】尊【林尺】崇【仲上】

維【南工】持【林尺】王【仲上】化【太四】

斯【林尺】民【仲上】是【黃合】宗【太四】

典【黃合】祀【太四】有【仲上】常【林尺】

精【南工】純【林尺】並【太四】隆【仲上】

神【黃合】其【南工】來【林尺】格【仲上】

於【林尺】昭【仲上】聖【黃合】容【太四】﹝舞圖﹞﹝初獻﹞

﹝起﹞自生民來

﹝正﹞惟神之聽八句﹝亞獻﹞

﹝起﹞大哉聖王

﹝正﹞庶幾昭格八句﹝終獻﹞

﹝起﹞百王宗師

﹝正﹞於嘻成禮八句﹝徹饌﹞樂奏咸和之曲

犧【仲上】象【太四】在【仲上】前【林尺】

豆【太四】籩【仲上】在【黃合】列【太四】

以【太四】享【南工】以【林尺】薦【仲上】

旣【仲上】芬【林尺】旣【太四】潔【仲上】

禮【黃合】成【太四】樂【仲上】備【太四】

人【南工】和【林尺】神【仲上】帨【太四】

祭【黃合】則【太四】受【仲上】福【林尺】

率【黃六】遵【南工】無【林尺】越【仲上】﹝送神﹞樂奏咸和之曲

有【太四】嚴【南工】學【林尺】官【仲上】

四【黃合】方【太四】來【仲上】崇【太四】

恪【黃合】恭【南工】祀【林尺】事【仲上】

威【南工】儀【林尺】雝【仲上】雝【太四】

歆【仲上】玆【林尺】惟【南工】馨【林尺】

神【仲上】馭【太四】還【林尺】復【仲上】

明【黃六】禋【南工】斯【林尺】畢【仲上】

咸【南工】膺【林尺】百【仲上】福【太四】○釋菜禮儀省牲儀注省牲前期一日午後﹐宰牲爲醢。毛血用盤盛貯﹐待次日早埋瘞。祭物兔三隻

酒三瓶

栗四斤棗四斤

菁葅半斤

香燭隨用儀注祭之日﹐先於殿廡陳設如儀。酒樽盥洗之所依釋奠禮﹐陳設於丹墀。執事者先就位。各贊引分東西立訖。通贊唱﹕「排班」。候獻官﹑分獻官各官俱序立於拜位訖。通贊唱﹕「班齊」。次唱﹕「辟戶」。未行禮之先﹐禮生二人在殿內兩傍立待﹐通贊唱辟戶卽辟之。通贊唱﹕「鞠躬拜興拜興拜興拜興平身」。獻官以下俱拜畢。執爵者各執虛爵以俟。贊引唱﹕「詣盥洗所」﹐引獻官如釋奠初獻禮行。但不奠帛。讀祝至。唱﹕「詣沂國述聖公神位前」﹐通贊隨唱﹕「行分獻禮」﹐亦如釋奠分獻禮。行訖﹐各引贊引獻官﹑分獻官依次至原拜位訖。通贊唱﹕「鞠躬拜興拜興拜興拜興平身」。獻官以下俱拜訖。通贊唱﹕「闔戶」。殿內二禮生卽闔之。通贊唱﹕「禮畢」。

