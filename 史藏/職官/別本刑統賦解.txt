璜川吳氏舊鈔本別本刑統賦解觀夫首從之法﹐有正而有權正﹐常也。權﹐變也。首從之法有權有變﹐謂如彊盜﹐造意者爲首﹐隨行者爲從﹐此事之常也。而有從權而變之者﹐謂爲首者卻不行盜﹐又不受分卽是。專進止者爲首﹐主遣奴婢爲盜﹐𨿽不上盜仍爲卣論。又同謀毆人﹐下﹝首﹞【手】重者爲首﹐元謀減一等。此卽從權而變者﹐故云首從之法﹐有正而有權也。加減之例﹐或後而或先犯罪情事不一﹐故有加減之法。加者就重﹐減者就輕。假如甲乙二人竊盜財物﹐依今之例計贓﹐至元二十貫合並贓論﹐甲造意決七十﹐乙隨行減一等。緣因盜之物﹐事主追捕﹐乙戀財傷人﹐甲棄物逃竄﹐以此論之﹐情法皆變﹐合加者從減﹐合減者從加。故乙作先竊後彊﹐準彊盜論。甲於本犯上減二等﹐止作竊盜不得財之罪。古者加減之例與今不同﹐故不備載﹐特附此盜賊變易之法以明今宜之事也。失官物不償也﹐坐而又償者﹐以持守之別官物在倉庫之內﹐監守之系而有出納不明﹐因而失亡者﹐非本心故棄﹐所以減等論罪﹐免償其物。若物在倉庫之外﹐於他處持守失毀者﹐𨿽有故誤﹐皆勒主備償﹐又坐其罪也。盜眾財必倍也﹐累而非倍者由掌當之專二貫爲一貫﹐謂之倍。一貫爲二貫﹐謂之加倍。眾家之財﹐賊人一時盜去﹐所謂𨿽多﹐然非一人之物﹐若累贓科之太重﹐從一定罪太輕﹐故將眾人之贓倍折一半定罪。若眾人之財物總付一人專掌而盜之﹐卽與一人之物不殊﹐故專掌者合皆倍償﹐累其贓而論之。罪因搜檢而得者﹐許推於狀外人告某事﹐止合依某事理論。舊例諸鞫獄者﹐皆須依所告鞫之。若於本狀上別求他罪者﹐以故人人罪論。其有應掩捕搜檢得餘事必合追究者﹐卽聽別推理問﹐不入本宗之事也。今例訴訟人等﹐本爭事外不得別生餘事。如原告或有續告﹐候本宗事畢受理﹐卽與上文一也。事須追究而正者﹐聽言乎赦前凡人犯罪﹐得遇赦原﹐使之攺過自新﹐實罪人之幸也。敢有赦前事相告言者﹐以其罪而罪之。亦有聽告者﹐謂婚姻﹑良賤﹑田宅﹑債負﹑盜贓等類﹐𨿽經原免﹐事須追正者﹐亦聽言也。出舉得利﹐非物之蕃息經營得之利潤﹐名日出舉之利。孳生自然之畜﹐謂之蕃息。一應官主之物轉易他物﹐及畜產孳生必與元物有異﹐然畜產孳生者非人力所致﹐是自然而生也﹐息皆還主。其出舉所得之利﹐𨿽是元物求得﹐實出後人經營之功﹐旣非孳生﹐不同蕃息所得﹐利潤合歸後人﹐故日出舉。得利非物之蕃息也。棄囚拒捕亦事之因緣竊囚者﹐得囚爲志。盜財者﹐得財爲主。若竊囚得囚而拒捕則從劫﹐竊盜得財而拒捍則從彊﹐此法之定論也。其有行盜之際﹐事主追捕﹐棄財逃竄﹐因而拒捍﹐則盜之意亡矣。原情不過拒捍傷人﹐而作竊盜不得財之科罪。又棄囚拒捕者﹐與竊盜拒捍不殊﹐難作劫囚之論。此二者皆是有因緣也。近者平江路行過竊賊沈千一不曾得財﹐刃傷事主﹐欽遇釋放﹐上司刷捲違錯。該本賊所犯﹐卽系先竊後彊﹐不曾刺字。一面疏放本路申奏﹐省札移準都省咨送刑部議沈千一所犯方欲竊盜﹐事主知覺致被捉獲﹐意欲脫身﹐戳傷事主﹐卽系拒捍傷人。平江路釋放相應。詳其所議﹐卽與刑統一義也。誣輕爲重者﹐反坐所剩誣告人者懷挾仇恨﹐虛撰一端﹐以無作有﹐入輕爲重﹐意望聳動官府復仇報怨。然是非在證人辧折﹐曲直從官司察聽。若誣告二罪已上﹐笞杖是實﹐徒流是虛﹐反坐所剩之罪也。今例諸誣告一事之內﹐誣輕作重﹐以所剩杖數坐之﹐則與上文同也。從杖人徒者﹐罪論以全虛詞誣人者﹐未必被誣之人便當其罪﹐蓋有官司之明辧也。而官司人人之罪豈爲難乎﹗苟有不附加之刑楚﹐何罪不入﹖以此論之﹐若罪人本犯杖罪﹐故加入徒者﹐不取余科﹐皆全作入人徒罪﹐論人死者罪如之。會赦會降﹐有輕於會慮輕重﹝者﹞﹝皆﹞釋﹐謂之赦。減重從輕﹐謂之降。或減或原﹐謂之慮。人犯十惡等罪及監守枉法﹐會赦猶除名追贓﹐雜犯死罪會降減等科之。二者﹐恩之常也。慮者﹐人主私慮矜刑卹死﹐出於異恩﹐故或全免復初﹐赦降之恩皆不及之﹐故曰赦降輕於慮也。議親議故﹐獨先於議賢《周禮》有八辟﹐名曰八議﹕親﹑故﹑賢﹑能﹑功﹑貴﹑勤﹑賓是也。若犯死罪非十惡者﹐先當奏議﹐然後敕令有司施行。其獨先議賢者﹐蓋賢徳之人輔佐人主﹐安治國家﹐如旱得霖雨﹐羹得鹽梅﹐卽髙宗之傅說﹐文王之呂望也。故八議之內﹐賢者又在親故之先也。故曰議親﹑議故獨先於議賢也。今例循良廉幹之官爲﹖選﹐卽議賢之議也。﹝八辟卽《周禮》所謂八統﹐詔王馭萬民是也﹑一曰親親﹐二曰敬故﹐三曰進賢﹐四曰使能﹐五曰保庸﹐六曰尊貴﹐七日達吏﹐八曰禮賓。﹞配所犯徒﹐杖不過於二百有犯配流於配所﹐又作徒罪﹐𨿽其積惡深厚﹐不可卹恕﹐故又科之﹐亦止於二百而已﹐猶今之一百七也。流刑加役﹐裏亦止於三千流罪之刑二千里﹑二千五百里﹑三千里﹐其有犯流罪於流所﹐又犯配役流者﹐地裏不過三千里也。又若親姑被出﹐亦是親姑親姑者乃夫之母也﹐若親姑被夫家棄出﹐與夫家則義絕﹐其子母之道可得絕乎﹖子旣待之如母﹐婦亦合待之如姑﹐但有相犯﹐並同犯親姑之論﹐故曰亦是親姑也。繼母攺嫁﹐卽非繼母也繼母者﹐親母被出或亡﹐父再娶之妻是也。服齊衰三年﹐父亡攺嫁而子隨之寄育者﹐猶服期年。若不隨﹐則無服﹐非繼母也。責其已越﹐則未過重乎未度關城出處皆有禁約﹐違者得罪有三等﹐已越﹑未過﹑未度是也。不經門入者﹐謂之越。由門度者﹐謂之度。未過者﹐渭之已越而未過。未過者﹐有必過之意而未能度﹐所犯各有輕重。已越者﹐隨事論之全罪。未過者﹐減一等。未度者﹐輕於未過﹐減五等之罪。故曰未過重於未度也。矜其稍遠則不舉﹐輕乎不糾不舉者﹐謂官屬不舉違法之人也。不糾者﹐謂鄕裏不首也。然官屬不舉者﹐謂地裏窵遠﹐卒難覺察﹐得罪輕於鄕裏不糾。且如佯修善事﹐夜聚曉散﹐私宰牛馬﹐賭博錢物﹐釀造私酒等類﹐皆有定立罪名。故鄰里主首知而不首﹐則重於官屬不舉之罪﹐故曰不舉輕乎不糾也。故屏服食﹐論以鬥殺服作人通知而犯之謂之故﹐藏掩人物謂之屏。其知而故犯者﹐法所不容﹐亦推其情之輕重。冬月故屏去人之衣﹐饑渴故屏去人之飲食﹐致有傷人者﹐則其所犯﹐初𨿽故意﹐而終非刃杖害人﹐故以鬥殺論之。及屏去梯轡之物﹐致有殺傷者﹐罪亦如之。貿易官婢﹐同於和誘屬官之奴﹐謂之官奴。貿易者﹐渭之婢換之也。和誘者﹐空言引誘也。其監守空言誘引官婢入己者﹐重於己婢換之。若以己婢貿易官婢者﹐計所利以盜論﹐贓重者同和誘法﹐故曰貿易官婢同於和誘。並贓累並法也﹐而法兼於贓贓法不等﹐有輕有重。舊例重贓並滿輕贓者﹐不可以兼法。重法並滿輕法者﹐可以兼於贓。卽不贓而不兼法﹐並法兼於贓也。今例取受至元二十貫者﹐四十七。若是枉法贓﹐則從枉法論。故無枉法之外又論贓罪之者﹐蓋法兼於贓也。本部如本屬也﹐而屬尊於部統轄之謂屬﹐管領之謂部。屬者﹐刺史﹑縣令﹐牧民之官也﹐其親屬家口皆統者也。部者﹐官吏視吏卒也﹐故止管其身。本屬主恩﹐本部主義。若毆及殺﹐並入十惡。然犯本後之罪重於本部﹐有傷於恩﹐蓋恩重於義也。故誣告屬官加所誣罪二等﹐誣告部官則無加法。故曰本屬尊於部也。詐傳制書﹐情類詐爲背信藏巧謂之詐﹐揚遞入知謂之傳。書者﹐天子之命也﹐可得而虛傳乎﹗舊例詐傳制書及增減者絞﹐口傳亦是。詐爲者﹐僞作而書。詐傳者﹐形言而已。二者𨿽殊﹐然上欺於君﹐下扇於民﹐其情則類﹐故詐傳﹑詐爲﹐一體論罪也。私造兵器﹐罪加私有兵者﹐凶器。戰者﹐危事。甲槍弓箭等類皆徵伐之具。國家備而討有罪﹐防不虞也﹐豈私家宜用之物﹖故法嚴斷。私造者﹐比之私有加一等之罪也。言其變﹐則或嚴未得之始變者一也﹐情法不一﹐有變有常。謂如始行竊盜不曾得財﹐竊囚不曾得囚﹐例皆減等免剌。其得財傷人者﹐卻作彊盜論之。又今例彊盜持杖﹐但傷人者﹐𨿽不得財﹐皆死。及劫囚不得﹐亦爲劫囚之論。蓋詳其威力彊惡﹐情不可恕﹐故先嚴於未得之始也。語其常﹐則皆重已然之後常者﹐事之常行者也。已然者﹐事之已成者也。謂殺人巳傷﹐盜財已得﹐造僞鈔已刊板﹐詐文書已施行﹐皆曰已然。其始謀於心﹐言出於口﹐詐僞方行未成﹐其事是爲未然。二者特有輕重之分﹐蓋重者已然之事也。主典不原於覺舉原者﹐免也。主典者﹐當權掌事之人也。舊例罪未發而自首者免罪﹐惟主典不原者﹐謂事以稽畱追之不及﹐攺之不得﹐責其緩慢在已﹐又恐效例別生獘端﹐放難全免﹐止減二等之罪也。官物宜吝於給受吝者﹐惜物也。給受者﹐監守之職也。夫子曰「出納之吝﹐謂之有司。」蓋出納之物須當主法繩之。若出之不吝﹐納之不明﹐則有積漸虧損之患。且如倉庫交納錢糧﹐若重受輕出﹐或輕受重出﹐必致上虧於官﹐下傷於民﹐豈非自取其罪乎﹖故云官物宜吝於給受也。已囚而竊﹐則親等於人犯法之人﹐親屬隱藏﹐有可容者﹐有不可容者。若未獲到官﹐避罪逃於親屬之家﹐官司追捕得出﹐所據容隱者﹐蓋恩愛所使﹐情亦可恕。其有親屬系在官司﹐私竊逃避﹐然𨿽恩愛所使﹐緣官司猶主於義﹐豈可棄義欺官乎﹖故𨿽親人﹐亦與他人論罪也。囚走而殺﹐則﹝仗﹞﹝杖﹞等空手禁系之囚而有逃避者﹐主監追捕因而拒捍﹐有許殺者﹐有不許殺者。謂罪人本犯死罪﹐持﹝仗﹞﹝杖﹞抵捕﹐若不與殺反被害﹐及空手逃竄﹐𨿽不持﹝仗﹞﹝杖﹞﹐然逃竄其遠﹐有甚於持﹝仗﹞﹝杖﹞﹐若不殺之﹐則愈遠而難捕﹐故𨿽空於亦與持﹝仗﹞【杖﹞同也。妄認或依於錯認知是他人之物而認之﹐謂妄。形色相類而認之﹐謂錯。妄﹑錯者﹐與故﹑誤不殊。妄認奴婢及財物者﹐準盜論減一等。若非親臨之主﹐不識其物輒有妄認者﹐原其本心亦是錯誤﹐合從錯認之法﹐故曰妄認﹐或依於錯認也。公取豈殊於竊取潛形隱面謂之竊﹐不避目視謂之公﹐二者皆從盜也。然竊取者﹐盜之常也﹐而有不避十目所視﹐十手所指﹐將他人之物爲己物而公然取之﹐比之穿窬之情稍乎輕矣。然法無異者﹐蓋非借﹑非乞卽系盜也﹐故曰公取豈殊於竊取也。失器物者﹐方辧於官司凡有系官之物﹐監守當持守而護愛﹐不致失棄。若有故毀者﹐準盜論。而有終身持愛﹐一朝力所不致而有誤失者﹐責其情犯𨿽非故毀﹐亦愛護之不至﹐減故毀三等﹐仍令倍償。若私家之物﹐情旣非故﹐卽合免罪償物而已矣。貸市易者﹐始分於監守監者﹐監臨也。守者﹐守主也。統攝按驗謂之監臨﹐躬親保典謂之主守﹐二者職分𨿽殊﹐然貸市易官物者﹐俱各坐罪而分輕重。蓋監臨之職惟在關防﹐點較主守之職﹐日親其物﹐出入自專﹐故監臨之職比之主守則輕。舊例貸官物出市易換者﹐主守從盜論﹐監臨減一等﹐故有此分也。使之迷謬﹐故宜加藥以從彊劫人財物者﹐持﹝仗﹞﹝杖﹞施威﹐使人畏懼取其財物﹐而有用毒藥和於酒食之中﹐使人喫飲迷謬昏亂以取其財者﹐𨿽然不持﹝仗﹞﹝杖﹞﹐其害人之情與持﹝仗﹞﹝杖﹞何異﹖固宜作彊盜論也。舊例飲入藥酒或食中加藥﹐使其迷謬而取財者﹐從彊盜論﹐卽與上文同也。可以殺傷﹐孰謂扼喉之輕毆鬥毆傷人﹐法有定條﹐而有非毆而同毆罪者﹐蓋情犯亦致傷人也。挽須﹑捽發﹑擒領﹑扼喉等類皆能致傷人命﹐詳其情狀豈可輕於毆乎﹖議夫制必不必備也﹐立例以爲總律法謂之制﹐類同謂之例。夫天下之廣﹐兆民之眾﹐賢愚中雜﹐眞僞相傾﹐事有萬端﹐制條安能備﹐故立例爲總﹐量推所犯之情也。條不必正也﹐舉類而可明先王立法置條皆備犯事之情也﹐然人之情無窮而法之意有限﹐以有限之法禦無窮之情﹐則法之所以不及人情也。荀子曰「有法者以法行﹐無法者以類舉。」此之謂耶。官司捕逐﹐法寬於救助捕逐者﹐事之緩也。救助者﹐事之急也。其有行凶殺人﹐上盜之際﹐當該官兵知而不卽救助﹐得罪甚重﹐其捕盜不獲者﹐罪輕於救助也。主守故縱﹐理異於聽行見人爲非而不捕﹐謂之故縱。知其罪而不舉﹐謂之聽行。假如倉庫主守見本屬攢典人等偸盜官物﹐侵用錢糧﹐若不捕舉卽是故縱﹐而與犯人同罪。知其人行此而不舉是知情不首﹐亦與同罪。然二者事𨿽同﹐而理有異。若犯罪至重者﹐理宜減等。舊例詐冒官司有所求爲﹐主司承詐﹐知而聽行﹐𨿽與犯人同罪﹐至死減一等﹐比之故縱則有此異也。借物系監臨者﹐車計庸而船計賃監臨於統轄局院等處﹐當設法關防﹐杜絕姦獘﹐此監臨之職也。其有不稱職者於所轄去處私役借用﹐系官奴婢﹑牛馬﹑驢騾﹑車船﹑碾磑等類﹐事發到官﹐隨人之老幼﹐物之貴賤﹐以論庸賃之價﹐計贓之多少以科其罪﹐故曰車汁庸而船計賃也。買贓非盜詐者﹐流從重而徒從輕知情隱藏及私買盜詐﹐正贓者計贓量情論罪。若有私買余贓者﹐謂非盜詐之贓﹐明知其罪﹐故不應買﹐亦有輕重之科。若犯流罪以上者從重﹐徒罪以下者從輕。故𨿽贓重者﹐其不應爲之﹐罪亦不過正犯人之罪也。罪不首亦同自首法開旨路﹐欲使自新。人之有過﹐當攺而不攺者是自取其罪也。至於聖人﹐猶不言無過﹐而言攺過。不以無過﹝而﹞﹝爲﹞能﹐而﹝已﹞﹝以﹞攺過爲算。若知其非﹐卽當攺過﹐君子之用心也。而有爲非迷積不欲自新﹐待罹刑憲猶不俊者﹐小人之行也。舊例犯罪未發而自首者﹐原其罪。若遣人代首亦同自首﹐或於法得相容隱及相告言者﹐亡叛歸本處者﹐又徒﹝半﹞﹝伴﹞事發在於他處﹐罪人不知而首者﹐皆同自首之法也。今例受錢出首者免罪﹐其過錢人卽系因罪人致罪﹐亦合免罪﹐此義與上文同也。盜已成猶爲未成盜賊之已成﹐必得財入手﹐故可計贓論罪。其盜木石重器﹐𨿽移元頓之所﹐及盜馬牛駝騾奴屬等類﹐已離闌圈而未專制﹐皆爲未成。蓋物有巨細﹐情有輕重。若此之類止可作上盜未得財之論也。專制者﹐未用自己﹝絕﹞﹝繩﹞索拴系也。今例諸竊盜已成而未得財者﹐免刺﹑減等卽義也﹐義勝於服﹐則捨服而論義親有服重義輕﹐服輕義重者。夫之祖父母大功﹐毆之處絞﹔外祖父母小功﹐毆之徒三年﹐毆傷流二千里﹐此乃輕服之義重而罪亦重也。同居繼父期年﹐毆之徒一年半﹐內損止徒三年﹐此卽服重義輕而罪亦輕也。但親義重於服者﹐則捨服而論義也。情重於物﹐則置物而責情先王之法必推人情之輕重。取人財物﹐有恃權詐取者﹐有自行饋送者。若恃權詐物𨿽寡而罪重﹐饋送之物﹐𨿽多而罪輕。以此論之﹐贓不計物之多寡而責之輕重也。今例彊盜持仗不得財者﹐定罪重於得財不持仗者。蓋持仗則有傷人之意﹐此卽責其情也。手足法齊於他物鬥毆之傷﹐各有定制。蓋他物重於手足﹐而有不分手足他物者﹐渭毆人之至折傷肢體等類。𨿽是手足﹐其害甚於他物﹐故犯折傷肢體己上者而不分別﹐惟傷重者爲重﹐及毆傷尊長﹑品官﹑皇親等類﹐亦無手足他物之分也。繼養恩輕於本生繼父者﹐謂子隨母攺嫁之父也。繼母者﹐謂親母被出或亡﹐父再娶之妻是也。養者﹐謂無子養同宗之子也。考諸服別﹐繼養之母與親生服同。其爲人後者﹐爲本生父母而降之以期﹐然親生父母昊天罔極﹐顧復之恩﹐終無絕道。繼養之者﹐固有異矣。舊例子孫違犯教令而祖父母毆殺者﹐徒一年半﹐嫡繼慈養各減一等。又繼養父母殺其本生並聽子告﹐親生父母則不許告。故曰繼養恩輕於本生也。孫同於子者﹐立以承祖嫡孫於祖父﹐齊衰期服﹐若祖無承繼之嗣﹐立嫡孫以承者﹐卽與父無異也﹐故加服﹕三年。舊例子聞父喪﹐匿不舉哀﹐流二千里。孫聞祖喪﹐匿不舉哀﹐徒一年。若孫承祖者﹐卽與子同﹐並無減等之文也。契同於符者﹐用而發兵契者﹐木器也。符者﹐虎符也。皆古發兵用事之具也。虎符乃發兵大事用之﹐其事急也。木契皇城部庫用之﹐其事緩也。然木契亦有時而發兵﹐旣用發兵﹐卽與符無異也。故𨿽契之給下﹐苟有違誤或從事不速並與違虎符之罪同也。替流之役無丁﹐難準徒加杖唐律犯徒應役而無兼丁者﹐加杖免居役。若配所更犯流罪﹐必無再流之理﹐故畱住以杖折役﹐以役替流。更替流之役家無兼丁﹐必準犯徒加杖﹐則是以杖替流﹐不致傷恩損義之道也。同罪之刑﹐至絞卽依例除名同罪者﹐謂非正犯﹐卽幹連人也。然職官犯髒污之罪﹐𨿽不至重﹐亦除名降等。若被人幹連﹐罪至絞者﹐方許依例除名也。大抵情僞不常也﹐宜以萬變通也犯罪之人﹐情有萬端﹐𨿽有立定之法不足以盡萬情。謂如輕變爲重﹐重變於輕﹐固難一論﹐務在深知法律。推詳此理﹐𨿽眞僞不常﹐當隨情而通變﹐使輕重得宜而已矣。色目有異也﹐難乎一槪理辧貴賤﹐別尊卑﹐先王之禮也。法令之定﹐或有未定者。教民之齊﹐或有不齊者。蓋人有貴賤﹐親有尊卑﹐老幼疾殘則收贖免罪﹐皇親官爵則有加減之例﹐主殺奴婢﹐尊毆卑幼﹐皆罪輕也。故各有色目﹐難乎一槪論也。畱住本爲於工樂伎藝巧匠之謂工﹐太常音聲之謂樂。其習工樂未成者﹐有犯徒流則依法流配。若習業已成﹐歷諳其事﹐能習天文﹐並東宮給使散使而不可缺者﹐如犯流徒﹐一例役之﹐則於事有妨﹐故加杖而畱住也。稱人不及於奴婢人之賤者﹐莫甚於奴婢。𨿽系人類﹐在律止同畜產。與良人相犯﹐則有加減之例。惟盜賊殺傷奴婢者﹐同殺傷事主之坐。其諸條之中但稱人者﹐奴婢皆不與也。部曲娶優於雜戶部曲者免爲雜戶﹐三免爲良人。其部曲𨿽得免賤﹐卽系私家奴婢﹐終身無良人之制。雜戶𨿽未爲良﹐乃官之奴﹐近乎良人。以此論之﹐雜戶髙於部曲矣。部曲不得受田﹐雜戶則受之。部曲不得稱人﹐雜戶則稱之。部曲毆傷良人加凡一等﹐雜戶毆傷則無加法。然婚姻之法卻又反是﹐雜戶不得與良人爲婚姻﹐部曲則通娶良人。蓋部曲人妻﹐本夫身死則復爲良﹐雜戶之妻終身屬官﹐非遇恩免不得爲良﹐故有此異也。今例奴婢不得與良人爲婚﹐則與不得通娶雜戶﹑良人之法一也。伯叔愛隆於刺史伯叔者﹐祖之子﹐父之兄弟也。刺史者﹐本屬府主牧民之官也。刺史有過則許告言﹐伯叔有過則不許告﹐故云伯叔愛隆於刺史也。妻非幼而準於幼孔子云「妻者﹐親之主也。」《周禮》﹕「敵體齊眉謂之妻。」故有妻體之稱﹐非幼也。然論五服﹐妻爲夫斬衰三年﹐夫爲妻齊衰期服。𨿽有輕重﹐亦是義服。然《毛詩》所比﹐夫如兄﹐妻如弟﹐此則明矣。若因妻喪匿而不舉﹐律𨿽無文﹐不合無罪﹐從不應爲之坐﹐則同犯卑幼之罪。故曰妻非幼而準於幼也。女稱子而異於子人生男女﹐皆謂之子。女受父母所生﹐亦有罔極之道﹐則與男何異也﹖惟緣坐者﹐女不同。蓋女有適人之道﹐非終身同居也。《魏律》﹕在室之女﹐可從父母之刑﹐旣醮之婦﹐合從夫家之戮。此與上文同也。五服定罪﹐有親同於疏五服者﹐斬衰﹑齊衰﹑大功﹑小功﹑緦麻是也﹐皆論親義而定服制。親屬相盜財物而有減罪之法﹐恐喝劫奪財無親恩之義。若尊長犯卑幼者﹐有減罪之文﹐卑幼犯尊長者﹐情法皆重﹐比依凡人之論。舊例緦麻以上自相恐喝犯罪以凡人論﹐故曰有尊同於疏也。六贓計絹﹐或終如其始六贓者﹐彊盜﹑竊盜﹑枉法﹑不枉法﹑受所監臨﹑坐贓是也。盜贓重者﹐莫甚於彊盜﹔取受重者﹐莫甚於監臨枉法受財。《唐律》六贓皆以計絹爲等降﹐監臨枉法者﹐一尺杖一百﹐一匹加一等﹔不枉法﹐一匹杖九十﹐二匹加一等﹐罪至徒刑。計絹之數﹐亦終如始。竊盜及受所監臨﹑坐贓﹑不枉法皆以一匹爲等﹐不過杖一百﹐則始終不同也。今例不以絹之尺匹﹐皆計錢之貫數定其加等之罪﹐亦有類於《刑統》之義者也。相侵不辧於尊卑尊卑相犯﹐各有輕重﹐蓋犯尊長者重﹐犯卑幼者輕。其有不分尊長而論﹐私家奴婢得主放良之人也。雜戶者﹐系官奴婢﹐一免爲官戶﹐再者﹐謂長幼同居之時﹐財產俱各有分﹐而應分卑幼而不均平﹐及有欺隱相侵者﹐所犯罪名𨿽易﹐則尊卑之序亦不辧也。相犯各減於彼此親屬相犯﹐或加或減﹐皆辧尊卑之義也。若論兄之妻﹐夫之弟﹐服皆小功﹐毆者各加凡人一等。疏義曰「叔嫂不通問﹐謂隔宿不問安否。」旣安否尙不許問﹐豈有相犯之理﹖若禮義相乖﹐毆之者故加﹐彼此相犯之罪也。誤殺系尊長者﹐科之以過失誤殺者﹐謂殺甲而中乙﹐本無心殺乙也。過失者﹐謂耳目不及﹐思慮不到﹐共舉物力所不制﹐或乘髙履危足跌及因擊禽獸以致殺人之類。過﹝失﹞﹝誤】二者﹐推其本原則誤殺重於過失矣。然誤殺尊長止科過失﹐何也﹖蓋凡人誤殺人者﹐多因鬥毆而起﹐以致誤中傍人並依本犯論之。其誤殺尊者﹐謂如與尊長合藥鍼灸等類﹐誤不如本方﹐及但誤犯尊長者﹐固非本心﹐實錯誤而已﹐彼之過失則輕﹐爲犯尊長情重﹐故科於過失也。然所犯重者﹐自從重論﹐當以義理而求之也。故燒非積聚者﹐論之以棄毀故燒田場積聚禾稻麥粟等物﹐比同竊盜。蓋潛地放火﹐敵燒積聚之物﹐比之盜去何異﹖宜乎準盜論也。其對物主故燒未經積聚田場之物者﹐若以盜論﹐似涉太重。蓋對主無隱情之心﹐損財無延燒之患﹐故止從棄毀財物之論也。今例故燒官府廨捨﹑私家宅舍比同彊盜﹐無人居止房屋並田場積聚之物比同竊盜﹐其對物主燒毀未經積聚之物者﹐不從盜論﹐卽與上文同也。篤疾慧愚亦合於三赦篤疾者﹐二﹝支﹞﹝肢﹞廢﹐兩目盲等類。戇愚﹐蠢至甚也。《周禮》有三赦之法﹐一曰幼弱﹐二曰老耄﹐三曰戇愚。此三者不以犯事之輕重﹐皆赦除之。其篤疾者﹐旣成廢人﹐亦合於三赦之法也。今例諸駕廢殘疾不任杖責者﹐免罪收贖﹐此其義也。輕囚就重﹐聽移於百里推囚之道﹐得情爲難。對鞫則情易得﹐偏聽則詞難明﹐若囚徒一處敗露﹐面對同推﹐則眞僞可顯。涉有相讒共犯伴類系於他處者﹐必須移推並問。又恐漏露情犯﹐或逃亡走失﹐故此許移於百里之內也。事大不論乎失一應事情﹐有故有失﹐有私有公﹐皆原情科罪。舉兵徵伐﹐乃國之大事﹐稽緩𨿽因公致罪﹐豈可與常事一槪論﹖故大事而犯失錯者﹐亦不從失錯之論也。法重猶矜於死三千之刑﹐法重於死﹐是故死不復生﹐斷不復續。犯罪者𨿽欲自新﹐實無其道。苟有失誤﹐犯至死刑者﹐主行之人故當畱意﹐反復詳明推讞。或事有因﹐緣可以再生者﹐卽宜盡心救解。萬物之中﹐人命最重﹐豈不痛哉﹗昔唐太宗決死囚之日﹐不進酒﹐不舉樂﹐所以重人命而矜死也。罪相爲隱﹐外止及於祖孫人之親屬而有內外﹐自髙祖至於玄孫皆謂之內親。母之親及妻之親皆謂之外親﹐而有許相容隱不許相容隱者。內親容隱勿論﹐其妻之父母容隱減凡人三等。母之親比妻親則重﹐比本族則輕﹐上至母之父母﹐下至女之子﹐有罪許相容隱﹐餘皆不聽。故云外止及於祖孫也。理直減科﹐內不行於兄妹鬥毆不至於死﹐後下手理直者減二等﹐此凡人之法也。而親屬相犯與凡不同﹐若尊長毆卑幼不至折傷者﹐皆無罪名。但毆至折傷以上有罪者﹐理直減等科之。惟伯叔兄姊毆傷弟侄至死徒三年﹐𨿽至折傷﹐法則無文﹐故理直減等之科不可行也。信夫犯不知者﹐輕必從本犯法之人﹐﹝𨿽﹞﹝難﹞以一槪論罪﹐固有迹是心非﹐名重實輕者﹐謂如親屬各異生長﹐索不識面﹐一時相遇﹐未辧眞情。卑幼犯於尊長者﹐情旣不知﹐卽合以同人論﹐及盜大祀神禦之物﹐非在神禦之殿盜之﹐旣犯時不知﹐止從凡盜﹐益責實而不責名。若此類者﹐蓋依本犯之法﹐其所犯燻者﹐自從重論也。親相殺者﹐律並依常舊例奴婢告主而誣者﹐本使求免者減一等﹐應又同主奴婢相殺﹐主告免者亦聽減等。然同主奴婢亦有五等﹐關親者其恩情之義與良人有何異也﹖若奴婢親屬相毆罪至死者﹐主𨿽告求亦不聽﹐並依常行之法也。𨿽戲𨿽失﹐而不同戲失戲者﹐𨿽戲而不以刃﹐或乘髙履危以致殺人之類。失者﹐耳目不及﹐思慮不到﹐舉重物力所不制。然卑幼之於尊長猶卒兵之於將帥﹐胥吏之於官曹﹐宜事之以禮﹐奉之以敬﹐謹順於未然之初﹐豈可以爲戲乎﹗若致殺傷﹐亦從本犯減二等﹐不依戲失之論。又奴婢之於主使亦當謹承﹐但有犯者﹐皆不從戲失之科也。非毆非傷﹐而有同毆傷擊人謂之毆﹐見血謂之傷。其有非毆非傷同於毆傷者﹐謂挽須﹑摔發﹑擒領﹑扼喉﹐或以蜂蛇猛獸等畜傷人﹐或邪藥與人﹐或不依本方與服食人﹐合藥鍼灸﹐或造畜魘魅邪法﹐符書咒咀﹐或溺人於水中﹐或投人於陷阱﹐如此等類﹐但能致傷人命﹐偶獲生免﹐並同毆傷之坐也。渡關三等﹐自首而獲免者冒渡三等者﹕越渡﹑私渡﹑冒渡是也。關不出門﹐津不由濟﹐謂之越渡。𨿽經門濟而無憑驗﹐謂之私渡。𨿽有憑驗而頂冒他人之名﹐謂之冒渡。內私渡﹑越渡之迹顯而易敗﹐冒渡之情隱而難明。越渡﹑私渡其已過也﹐事不可追﹐故不準首。惟冒渡之罪﹐事在可攺﹐是以獨準首原。故曰自首而獲免者冒渡。贓罪六色﹐共犯而合並者盜贓六贓者﹕彊盜﹑竊盜﹑枉法﹑不枉法﹑受所監臨﹑坐贓是也。內除彊﹑竊二贓外﹐枉法以下皆是彼此和同取與﹐𨿽有起謀同受﹐然各依已分多寡論罪。獨重者盜贓而已﹐蓋彊盜持仗施威劫人之財﹐竊盜穿窬乘隙偸人之物﹐二者之情豈可與取受一槪論耶﹖故同伴之賊贓𨿽多寡不均﹐然共盜之情不異﹐故皆並贓論也。今例諸共盜者並贓論﹐卽與《刑統》一義也。他捕或同於自捕逃失罪囚﹐有主守故縱而逃者﹐有不覺而逃者﹐二者法皆定限追捕。若故縱之囚﹐𨿽在限內﹐主守自能捕獲﹐猶坐故縱之罪﹐況於他捕乎﹖其不覺而逃者﹐𨿽在限外﹐他人捕獲﹐亦從自捕之法也。囚亡有異於徒亡囚者﹐被禁之人也。徒者﹐配役之人也。亡者﹐逃也。二者𨿽系﹐亦有逃者。囚在牢獄﹐𨿽欲逃亡﹐比徒則難。囚之逃亡有三等﹕有枉禁而逃者﹐有私竊而逃者﹐有拒捍而逃者。其枉禁而逃者﹐量事理論。私竊逃者﹐依徒亡之罪論之。其拒捍逃亡者﹐重於私竊﹐得罪不同徒亡之論。故曰囚亡有異於徒亡也。文無失減者﹐必依誠三等之失失者﹐於公失錯也。《唐律》﹕﹝應﹞貢舉而不貢者﹐人徒一年﹐二人加一等。課試不以實減一等﹐失者各減三等﹐余條失者準此。謂一應公事失錯之罪﹐合減無文者﹐必照依此例而減也。罪有彊加者﹐不準加二等之彊罪有彊有和﹐彊者不可不加﹐和者不可不減。《唐律》﹕貸所監臨財物坐贓論﹐百日不還﹐以受所監臨財物論。彊者﹐各加二等。余條彊者準此。謂犯法之人﹐各有輕重﹐故有合加者﹐非止二等之人﹐但情犯深重﹐則又加焉﹐是以不加二等之彊罪也。誤殺私馬牛者﹐法止無罪馬有代勞之力﹐牛有耕犁之功。引重致違﹐莫過於此。先王之法﹐禁治宰殺﹐而有他人牛馬誤致殺死者﹐其情豈可與故殺一槪論耶﹗止令償物主之價而免其罪也。故傷親畜產者價則不償前言誤殺他人之牛馬﹐償價而不科罪﹐此謂故傷親屬之畜產﹐科罪而不償價。二者所以不同者﹐以其有誤與故﹐殺與傷﹐親與凡之異也。事𨿽異而理無殊﹐蓋他人之畜誤致殺者﹐若科罪而不償價﹐則物主有平白失物之恨﹐犯人有因誤受罪之冤﹐故免罪償價則兩得其宜。其故傷親之畜產者﹐若止償價而不論罪﹐則關親之情與凡不同﹐況奴婢亦曰畜產﹐若不定刑﹐則倚親屬之情恣故爲非﹐將何以禁﹖是以坐其所犯之罪﹐價則不償也。或曰故傷親之畜產者﹐免罪價亦不償。若此論之﹐非去惡防姦之法﹐又豈聖人宥誤無大﹐刑故無小之意乎﹗見役在官﹐脫戶止從於漏口脫戶者﹐漏籍也。天下之民皆有版籍戶口﹐所以驗口取丁而當役也。其有漏籍者﹐情罪重於漏口﹐若身見當役而漏者﹐尙可察而知之﹐故止從漏口法科也。特敕免死﹐殺人須至於移鄕彼以非義而殺者﹐此則有報仇之心。父母之被殺﹐子必復仇﹐則人將倚法專殺無以禁。是以聖人之慮遠﹐如有殺人之囚特敕免死者﹐須移鄕千里﹐杜絕復仇報怨之故﹐深防未然之患也。大哉﹐罪有累加不累加毆傷凡人﹐皆有定例。毆品官或見受業師則加等。若品官又系皇親﹐或爲長官等類﹐則又加焉。若毆佐職而不兼者﹐則從一定罪﹐故不累加也。贓有並計不並計並計之贓﹐謂如盜畜產之者﹐先盜其母而子隨之﹐乃理之自然。亦有盜其子之心﹐故將子母之贓並贓不並計者﹐謂本盜一畜而伴類隨之﹐乃事之偶然﹐非實得之理﹐故止從一論罪而不並計也。公坐爲私者﹐官當同公坐之法官吏犯罪﹐有私有公﹐文書失錯稽違皆謂之公﹐爲己作事皆謂之私﹐二者皆分輕重。若因公欲避其罪﹐攺換文案﹐增減情節﹐皆是私罪。𨿽官長署判亦由吏人之所作也﹐是以官當公坐之罪﹐其吏自依所犯論之。謀殺從故者﹐首從依謀殺之制謀殺人者﹐情重於故殺也。而有謀殺變從故殺論者﹐謂如謀殺人未曾事發﹐自首到官得免﹐所因之罪而從故殺。及謀殺弟妹或兄弟之子孫﹑外孫者﹐依故殺法。獨爲首者﹐從謀殺論。其從自依故殺之制也。殺﹐而有他人牛馬誤致殺死者﹐其情豈可與故殺一槪論耶﹗止令償物主之價而免其罪也。故傷親畜產者價則不償前言誤殺他人之牛馬﹐償價而不科罪﹐此謂故傷親屬之畜產﹐科罪而不償價。二者所以不同者﹐以其有誤與故﹐殺與傷﹐親與凡之異也。事𨿽異而理無殊﹐蓋他人之畜誤致殺者﹐若科罪而不償價﹐則物主有平白失物之恨﹐犯人有因誤受罪之冤﹐故免罪償價則兩得其宜。其故傷親之畜產者﹐若止償價而不論罪﹐則關親之情與凡不同﹐況奴婢亦曰畜產﹐若不定刑﹐則倚親屬之情恣故爲非﹐將何以禁﹖是以坐其所犯之罪﹐價則不償也。或曰故傷親之畜產者﹐免罪價亦不償。若此論之﹐非去惡防姦之法﹐又豈聖人宥誤無大﹐刑故無小之意乎﹗見役在官﹐脫戶止從於漏口脫戶者﹐漏籍也。天下之民皆有版籍戶口﹐所以驗口取丁而當役也。其有漏籍者﹐情罪重於漏口﹐若身見當役而漏者﹐尙可察而知之﹐故止從漏口法科也。特敕免死﹐殺人須至於移鄕彼以非義而殺者﹐此則有報仇之心。父母之被殺﹐子必復仇﹐則人將倚法專殺無以禁。是以聖人之慮遠﹐如有殺人之囚特敕免死者﹐須移鄕千里﹐杜絕復仇報怨之故﹐深防未然之患也。大哉﹐罪有累加不累加毆傷凡人﹐皆有定例。毆品官或見受業師則加等。若品官又系皇親﹐或爲長官等類﹐則又加焉。若毆佐職而不兼者﹐則從一定罪﹐故不累加也。贓有並計不並計並計之贓﹐謂如盜畜產之者﹐先盜其母而子隨之﹐乃理之自然。亦有盜其子之心﹐故將子母之贓並贓不並計者﹐謂本盜一畜而伴類隨之﹐乃事之偶然﹐非實得之理﹐故止從一論罪而不並計也。公坐爲私者﹐官當同公坐之法官吏犯罪﹐有私有公﹐文書失錯稽違皆謂之公﹐爲己作事皆謂之私﹐二者皆分輕重。若因公欲避其罪﹐攺換文案﹐增減情節﹐皆是私罪。𨿽官長署判亦由吏人之所作也﹐是以官當公坐之罪﹐其吏自依所犯論之。謀殺從故者﹐首從依謀殺之制謀殺人者﹐情重於故殺也。而有謀殺變從故殺論者﹐謂如謀殺人未曾事發﹐自首到官得免﹐所因之罪而從故殺。及謀殺弟妹或兄弟之子孫﹑外孫者﹐依故殺法。獨爲首者﹐從謀殺論。其從自依故殺之制也。聽訟﹐必須愼詳眞僞。推究事理﹐要在曲直﹑輕重各得其宜﹐民無柱濫﹐此爲難矣。倘不盡心畱意﹐恣一己之喜怒﹐或循一時之私言﹐縱情穿鑿﹐使斷者不復續﹐死者不復生﹐陰騭非輕﹐報應甚重﹐豈可忽哉﹗《書》曰「欽哉﹐欽哉﹐惟刑之卹哉﹗」又曰「義刑義殺﹐勿庸以卽汝心。」故曰知非艱而用爲艱也。

