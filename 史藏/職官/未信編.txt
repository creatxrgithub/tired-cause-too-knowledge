未信編

﹝淸﹞潘杓燦撰

●目錄

序

引言

自序

後序

題詞

凡例

錢谷

刑名

幾務

●未信編序

中古畫衣冠。異章服。而民不犯。爰及三代。作誥而疑。作誓而叛。子產鑄刑書而叔向譏。民有爭心。夫子作春秋。欲垂空文以淑世。自玆以降。機變日尋。情僞萬端。上下相冒。如江河之日下。於此而欲以靖民。不亦難乎。�讀禹謨。從欲以治。四方風動。刑期無刑。民協於中。未常不嘆古帝王帝臣。徳刑並重。無二視也。司馬子長傳申韓。與柱下史同列。以其原於道徳之意。豈非刑罰以佐徳禮之窮。有未可偏廢者歟。余自甲乙廢業後。餬口四方。蓋常一至晉中。與同裏潘子月山。後先相值。潘子沈深好書。有聲膠序。常卒業其所論著。溫柔惇厚。疏通知遠。殆巳幾於彊立之域。𨿽尙阨於遇。未遽穎脫乎。觀其未信三編。不啻�歐冶以錦水。光鋩且萬丈矣。夫潘子發憤陳篋。匡致之略。自蘊蓄素優。乃僅取理財聽訟幾務諸編。匯而訂之者何居。以其爲當今之要務。且與周禮四子之書相表裏。期不詭於聖人之教也耶。故其爲言。誠爲明體適用。可以坐論起行。然說者猶有疑。何疑。疑夫潘子之才。何難兼綜而並理。充潘子之學。不殊六府與九功。顧其立論。多舉一邑。則又何也。以其爲巳試之迹。家者一身之積。邑者一家之積。言立於此。而義昭於彼。卽不言天下。又孰從而外之不又可舉而措之也哉。其曰交盤者。一任之始終也。編審者。十年之綱領也。所損益可知也。徵比以神其權。收貯以善其聚。解給以持其流。漁鹽淩雜以廣其類。而生節之變盡矣。章程以爲立政之經。庶獄庶愼也。權衡以爲立政之用。刑故宥過也。關睢之意。行乎其間矣。始之以除授之承接。殿之以遷擢之淸釐。前茅後勁。不戒而備矣。賓嘉符瑞之敬信。郊勞贈賄之嗇丰。厲殺戕敗之必躬。寇攘姦宄之必愼。敷奏復逆。出入咸今曠典時舉。俊乂傍求。聖天子愛才如漢武。吾知月山氏書出。當必相見恨晚。如朱會稽嚴將軍輩。置之承明金馬之門。畿輔股肱之地。其爲千秋一時。但恐月山捉鼻不免矣。猶憶歲壬午。先正陸鯤庭先生。雄之目。必舉而歸之捉刀之人所尢難者。左手畫方。而右手畫圓。目接詞章。而口並酬應。手答箋詔。而耳行聽受。捨劉穆之吾誰與歸。所謂明鏡不疲於屢照。淸流豈憚於惠風。月山庶足以當之哉。月山庶足以當之哉。當熙矣。而又秉之以忠。持之以信。守之以勇。行之以廉。忠以獲上。信以信友勇以決事。廉以立身。𨿽曰未信。吾必謂之信矣。然是編也。潘子佐治之書。非潘子爲治之書也。昔建安間。有外國使者至漢。稱魏公雅望非常。至英執牛耳。時招致少年能文之士。共爲文酒之會。爾時虞子景銘。錢子安侯。顧子逄伯。劉子彥威。陸子遙集。曁予輩十餘人。獨予以壯夫。側身其間。忸怩終日。今數子後先飛鳴。且有賦召玉樓者。顧予與彥威。淪落不偶。曩閱彥威所梓政刑大觀。海內紙貴。庶幾立言不朽。與艸木同盡。獨老僕一人。月山三編。並駕卯金。後來居上。未知鹿死誰手。予但從壁上觀可也。

皇帝康熙十有九年歲次庚申孟秋之月同學眷弟吳亢宗次公氏撰於姑射之西園。

●未信編引言

學問之道。惟有守乃能有爲。而執其要歸。總期於明體適用而巳。蓋古今事功徳詣。非體不立。非用不彰。君相有其業。聖賢具其理。無無體之用。亦無無用之體也。予間驅車燕趙。從鹿幕得荊識我潘子月山氏。雙眸炯炯。謦欬俊逸。知有大過人者。卽刻得覩雲林妙染。兼之鍾王題識。傾倒三絕。以爲此風雅才人也。翊日更得讀其詩若文。縹緗盈篋。咄咄逼人。眞字字可以易緡。則又以爲此博物君子也。乃遲之又久。細稔其生平。驗之閒定。觀其所忽不覺睪然仰企。竊語所知曰。此固有守有爲。君子之不得志於時者。未大體用之業。而能實備體用之理者也。遂作詩一章贈之。有曰如君不羨五侯家。望絜南陽未有涯。又曰懷將仁義因時發。雅許文章任日賒。願爲師事。不敢友事。實衷之誠。非詞之設。玆復得卒業所爲未信編三集。條分縷晰。無一言不從忠君愛民起見。無一字不從仁心義路宣猷。此眞大臣小臣。明身善世之津梁。急宜公世以勷盛化。潘子曰。吾寧韞櫝藏之。以斯之未能信也。駱子曰嘻過矣。學不同人。明體適用之謂何。其勉而立付之梓。

康熙十四年歲次乙卯中秋日在制十錦同學弟駱鐘麟識

●未信編自序

粵稽三代以來。治法各有因革。而必立一大同者以爲聖。要使上有施而下有守也。今天下治法之所準繩者。莫踰全書律例二編。蓋全書者。合禹貢周官以爲生用。律例者。本執禮春秋以爲賞罰者也。柰未仕者鄙於分心而不觀。旣仕者疲於鞅掌而不暇觀。欲明施守。何術之從。𨿽然。書律尙矣。有觀之者矣。其於出身加民。不能撙節物力。體貼人情。成法具在。豈卽上理耶。蓋曰時制宜者。全書之用。橫見側出者。律例之旨。譬之工器必依軌。而斷斲有無定之施。譬諸射。矢必中的。而縱送有各得之巧。貴乎人之神明焉耳。僕疏庸落魄。誤滯儒酸。升斗未邀。何與理亂。嘗記耐庵子云。人生彊仕不仕。不必更仕。意謂過此以往。日就衰邁。布化宣猷。而欲神明恆裕。能告無罪於君民。勢所甚難。僕年已踰五十。又何敢妄談經濟。作出位之言哉。乃因回祿降眚以來。餬口四方。憫東南之賦稅殷繁。悼西北之性情剛戾。歷觀位爲民上。而敷施維艱。仔肩最重者。無如州縣之官爰就耳目之所見聞。審乎物力。察乎人情。丰亨空乏。好惡依違。官常殿最。政迹純疵。摩索者誠有年矣。歲乙卯。避暑僧捨。思及往事。以臆說述之。以成說附之。斷紙零箋。幾千百葉。𨿽足迹未徧。事機難窮。寧敢執一管以窺冥漠哉。而要不離夫撙節體貼者近是。同人沈子退庵。縷收�輯。繕寫成冊。僕遂列爲錢谷刑名幾務三集。用以表裏全書律例。且欲折衷於當世之操治理者。夫州邑。古諸侯之國也。苟善而充之。豈國治而天下其可平乎。然謂此而余能自信焉。則未也。康熙甲子莫春。且亭山人潘杓燦。題於東園之紫竹林。

●未信編後序

婦翁潘月山先生。於乙卯歲。避暑城東精舍。著有牧民書六卷。名曰未信編。蓋取義於吾斯斯未能信也。文漪以半子侍門下。得讀是編。喟然嘆興。以爲先生眞不可及也。夫世之人。有一寸長。靡不自負。謂道在是。非獨自信之深。抑且欲天下之人無不信之而後快。若先生者何如耶。先生爲東臯名宿後。少補愽士弟子。卽爲儒林祭酒。家有藏書數十乘。皆手批閱數過。以故淹古貫今。出風入雅。作爲詩文。無不驚天逗雨。擲地作聲。而於兵農錢谷。象緯歷律。以及四�扼塞矢口直陳。�數家什。著述甚夥。有位育編以詳方輿。凡六卷。有敬體編以詳官制。凡四卷。有飽目編以詳名物。凡十二卷。有防河要領四卷。有煮海梗槪八卷。悉本力學深厚。發揮精蘊。急當懸之國門。取信於天下者。若是編之論治。如布帛�粟無人不辧。無時可離。而尙衝然未以自信耶。且先生之爲人。然諾不苟。孝友成於天性。居身澹泊。而任事慷慨。其或遊藝翰墨。無不出塵絕俗。人得一片紙。卽什襲以藏。不徒貴其書畵。亦欲彷佛其人焉耳。況其所云著述者乎。先是歲丁未。火焚先生之廬旋喪尊人鄧林太公三月間。災艱疊至。太孺人在堂。兼之嫂侄待食者十餘輩先生曰。饔飧不継。子道之謂何。卽室有啼號。豈吾先人撫孤哀寡之志哉。於是諸侯有設父師之席。長跽以請者。遂出而應之。蓋爲親計也。廿年以來。轍迹半天下。名都大邑。曾爲經紀者。再往過之。三�過之。多頌令公之徳不衰。先生私自喜。以爲令公不負民。吾不負令公矣。先生甫五十。須眉盡白。都由心血勞擾。志歲仲冬。爲先生攬揆辰。猶客淮海。每欲懸車自攝而不能淂。良以天下信之篤。而不肯一刻失之也。冬杪歸門人甥侄僉謀所以爲壽文漪曰錦屏玉軸。吾儕僅足以壽先生。而先生之著述。直足以壽世。宜悉謀剞劂。永垂不朽。庶與世俗之稱觴者稍異。爰相爲請。先生遂出是編曰。嘻是固二十年來。坐論而起行者。其以累諸子。然余實未之能信也。他書視此矣。文漪等先以付�。而徐謀以�桃中之祕。夫天下信先生之學。如此其篤也而猶衝然未以爲信。則視世之才長自足者。果何如哉。

康熙二十三年四月望日門下子壻胡文漪頓首百拜撰

●未信編題詞

螢窓膏火肆。力於八股之場者每視兵�錢谷刑禮窺測諸書爲曲學不知大學以新民爲效周禮以理財爲先。元公尼父未嘗獨舉詞章。誠以內聖外王。無殊軌也。吾��子月山家有藏書萬卷。丹鉛批閱。無不發揮精蘊。身爲愽士弟子。而於天下�塞。五土瘠沃。風化粹戾。講貫揣摸。得其�領。矢口陳說。無異掌示棋布。是以王公大人。爭爲結襪者。數十年矣。余客東五載。始歸裏閈。適月山亦以猶子之變。自石邑來視其家。一河南北。時復往還無間。因出家弟退庵代集未信編見示是編也。爲月山與當事言治之書。其�有三。篝燈夜讀。樂而忘寢。其所論錢谷。則利之外。無獘所論刑名。則義之內有仁。卽其幾務一卷。持躬接物。𨿽淩雜米鹽。無不指歸大道。眞仕林之寶鏡。治平之金繩也。是則人之功名。皆月山之政事。益信潘子之學爲有夲。不徒能言而實能行之也如此。寧得止以八股名流。目吾月山哉。

同裏眷弟沈管拜識

●未信編凡例

一是�著於乙卯。刻於甲子。存稿日久。故四方頗多繕本。但十餘年來。日有見聞。卽日有損益。繕本每每不同。而必以刻本爲備。

一操觚之家。以文章爭長。務趨深奧。以自成一家言。玆編立說止取簡易。遣詞惟求明白。俚語俗字。都所不忌。蓋以編中指陳。皆關國是民命。修詞害意。非所敢出也。

一仕學之書。坊刻甚夥。大都搜羅文告。以示規��編惟事指陳利獘。𨿽名章紙貴。不敢妄收一字。中有一二附刻者。皆屬興釐關鍵。非徒欲附空言也。�有南北事宜不同者。則兩存之。亦非重復。

一衡文之例。以丹鉛爲褒賞。聯圈貫點。必在精華。玆編語直意淺。褒賞本無所施。所用●者。標目也。△者。抉要也。�者。立法也。○者。發明也。旨取便於遊目。識者幸勿以浮誇見過。

一啟牘本貴華藻。非風雲�露之篇。不足以光�命。然敲金戞石之聲。玉潤珠輝之色專集具在。無俟旁求。編中刻載數首存其格非炫其文也

且亭山人杓燦識

◇錢谷◇

引

第一卷

第二卷

●未信編述錢谷引

月山曰。錢谷之務事重緒紛難爲綜理。自度支﹑方伯。以至倉場﹑稅﹑務﹑之職。專掌其任者。固當用意講求。使毋曠職之譏。補苴之累。卽如文宗﹑觀察。郵傳﹑河渠﹑諸員。𨿽非貢賦之官。而學祖﹑站費。贓贖﹑工料。亦必歲稽季核。以副奏銷此理財一節所以爲大學平天下之要務也然其端不出於徵收解給其獘不外乎透冒侵那【應一支二謂之透。無而爲有謂之冒。暗中剝蝕謂之侵。移彼應此謂之那。】其綜理之訣。止以詳利獘。明緩急。六字槪之。而詳之明之必在立法之善法旣善矣然有定法無定地有定地無定時又當斟酌變通隨機合宜務使下安上�庶免曠職補苴。而任之尢難。莫如州縣一官。蓋州縣之任。執司賦役。以錢谷爲考成州縣之徵收錙累銖積州縣之解給萬派千流其事如山其緒如發況又有刑獄庶政之備責其身心哉是則能爲州縣。木有不能爲度支方伯者也。謹將徵收解給。條分縷晰。詳其利獘。明其緩急。而先之交盤﹑編審﹑以淸其源。終之雜項鈔課以充其類。苟司牧者。權衡采擇。神而明之。未必非治平一助也。

●未信編第一卷

錢谷上

壻胡文漪文漪

錢唐潘杓燦象承甫述門人張信孫仲允甫校

甥張�徳門

錢谷上

交盤

編審

◆交盤

事必謀始而後能善厥終服官受授乃致君澤民之始也一執漏卮則彌縫無術不特事功因之難立行且廉隅爲之難守矣旣累其身不卽以上負吾君下負吾民哉述交盤

交盤受授。不�正項本折要查。卽雜項鈔課通要查也。若疏忽接收。前官之空缺。必責後官之補苴。無論接徵之千金百鎰。難以仔肩。久欠之一絲一忽亦必淸理蓋絲忽之賠補𨿽易。若不查出。勒令淸償。或致遺忘部駁則不及一分之處分巳歸接管矣愼之

交代必令戶房。照依司核全書會計冊造管收除在每年一冊。若前官任事未久。或有以前受授不淸。其中那移遮掩。未經發覺。亦不可知。故須將上上手交盤底冊通查方無遺漏。【以下應用各冊式俱附後。】

淸查之沙先閱賦役全書全書乃歷年徵解之定額也再閱會計冊。會計乃每年徵解之定額也。再閱須知冊須知乃每年完欠之簡明大綱也然後始閱所送交盤淸冊。與以上書冊逐年查對。

首查起徵額數與會計相合否否則駁問經徵吏書。再查收數完欠與流水串根相合否否則駁問經收吏書。若有民欠。除赦過不論外。其現欠者。一而出示曉論裏遞著具各該現年。完欠實數甘結。一而著該房�造民欠冊籍。與裏結相對。有不合者。著經承回話以便詳追。如冊問�戶。多系逃亡而前官奏銷虛報十分全完致有遺欵未曾解給者。勿受交盤。詳請經徵補項。

徵收旣淸始查解數。數與會計�合。則對批回。有批者。�正開銷猶必細察摩補恐有以舊攺新以少攺多之獘無批者。摘出比批。批回未足。勿受交盤。申請經解掣交。再查給數。數與會計欵合。則對領狀。有領者。作正開銷。無領者。取領粘捲其有透冒侵那。一切全書會計本無欵項無領可取者。卽屬官役侵蝕。勿受交盤。詳請經手補完庫額卽使事有創增原非經費特文提取。俟咨部淮銷者。亦必弔齊原行上文查核其原行卷宗亦要細察摩補之獘或無文。或有獘。俱要詳究總屬官役侵蝕。勿受交盤。詳請經手償補。

凡交盤�。例有四柱。曰管收除在。管者舊者謂以前舊有而交與接管也收者新收謂本年徵收也除者開除謂照會計欵項解給也在者實在系解給有餘實存倉庫卽爲下年舊管者也每年一冊。逐年遞卸。卸至受授之年。則所云�在者必現銀在庫。現米在倉。若無現物。明系前任侵蝕。卽有無欵那借。送冊追補。以爲抵充者。俱屬虛無。必須通詳請追償補。勿受交盤以自累也。

交盤之時。存庫不足。指稱透放本年俸工者有之。此蓋或系虛捏。以補巳前之侵蝕。或系預給。以貪扣頭總屬違例亦宜關請原仕還項。俟本任按月續給。蓋俸工。系存畱欵內之銀。倘催徵不前則存畱先給而起解必致不敷且有不時裁減則所給者竟爲落空倒追徒費敲撲耳

凡雜項鈔課各有專司。各督該房送冊。仍照四柱開造。

缺官罰體問吏房。

師生空缺問禮房。

贓物罰贖問倉庫房倉庫未收問原承行

鹽課問鹽法科。無鹽法。問戶房。

橋��攤。問工房。

當稅牙稅牛驢漁課契稅俱系戶房點吏書承行。問戶房。

凡存庫銀兩須兌交。合庫吏佐貳估勘。

存倉米谷須抽厫盤。令斗級倉官出結。佐貳眼同。

軍器驛馬問兵房。驛馬須親自點選令馬夫騎試。獸醫驗看。臕壯歲少。馳騁快健者。方與收受。仍取馬夫獸醫結狀點時卽用�印。如疲病老劣。不堪騎坐者。退令買換蓋驛馬俱動支錢糧購買若或艸�收受祗應不得必自買賠也至於交收若在夏末秋初。猶宜責任獸醫仔細�明。有無成病。以馬當夏時奔馳。受暑在內。巳成暗病。秋日涼生。暑毒一時發作。多致倒斃。賠累不少。

若有存貯庫內火藥非他官封記者。須徹底開看點試恐有盜賣�上等獘取用時遺誤軍機。

積谷問該承。或巳納。要查實存何所。或未納取裏遞經手人承塡若干認狀。以便催收。

交盤冊式

民欠細冊式

臬司糧驛道事理交盤冊式

一應交盤明白結狀式

駁參交盤細冊式

○交盤冊式

此式乃浙江布政司袁【諱一�】核定者。幾三式彼時因有開化王縣合條。奉院批查故定此式曾見之仕學�乘。玆節其大略。其詳稿曰交盤一事。最爲綦重。每見�屬造報之冊。朦混錯雜。一經駁查。數月不覆以致遲延難楚。今王令議稱起運錢糧。自應照數追補若存畱。何必刻求。此二語。亦屬有見。查本司項下。正賦攺折�。扣兵餉雜項等欵。並糧道之漕運。�道之驛傳運司之鹽課。各府之本色。俱關考成。至於該縣存畱之欵。從未造入歲參。而新舊交盤之時。吹毛索瘢。開造侵欺。匯入欽案於是前官之應追拖累無窮後官之承追完結無日不但誤人兼自誤矣然有𨿽系存畱。實爲起運者。如經費中則有缺官之俸薪柴馬。科舉中。則有節省銀兩之撥充兵餉。雜支中。則有戰船海塘之需用緊急此皆項目考成。較之正賦歲參。更有重焉。此不可不凊查者也。又有抽扣銀兩。如人役工食之類。此𨿽不入歲參。然詳定之後。便於司庫支給在各屬有未完而在司庫爲巳用其巳用者。皆系�動兵協二餉。若各屬交盤之時不入未完。則後官旣不肯代前官補解。而司庫又有何銀可代各屬賠補此亦不得不淸查者也今將各屬交盤擬定冊式。除順治十八年以前錢糧俱入恩赦外將康熙元年起。每年額徵若干巳完某欵若干未完某欵若干。爲一冊又將康熙元年起。掌署名官。每一官任內。以前官交下存庫存倉銀米若干爲舊管以本官任內經收某年某項銀米爲新收以本官任內解支某年某欵銀米若干爲開除﹑以存畱在庫在倉銀�交與後官爲實在備造各官任內管收除在四柱爲一冊。然後合計某年分。解司未完若干解道未完若干。解府未完若干。共未完若干。於未完之內分析民欠若干。官役侵欺若。幹其侵欺者。應於某官名下追還若干。應於某官任內某役名下追還若干爲一冊。三冊旣成。合算相符。則交盤之案。徹底淸楚矣。至於各年銀糧。俱全完者。止取接任官印結。不必造冊申送。以省煩瑣

共詳允督撫頒行各屬曰。各屬錢糧混淆不淸以致交盤之案。葛藤無巳。前官苦後官之苛求後官怨前官之遺累。及至造冊申報朦混舛錯。一經駁查。經年不覆。彼此拖累茫無頭緒此其受病不在交盤之時也有等�幹之吏任內錢糧胸中了然自能應期�解若庸常之�問以錢糧欵項。徵解完欠。茫然不能應也。�以胥吏得以作姦。庫藏有如漏卮匪但考成之時。功名難全。且交盤之時。身家莫保矣。本司擬定冊式三紙惟願各屬。不待離任之日悉照此冊交盤當在任之時卽照此式逐年逐月登記徵收解支數目懸之座右庶幾完欠了然侵欠無隱則錢糧無不淸矣凡不完之故皆由不淸淸則未有不完者今各縣有未完者。於交盤之時。未有不罹侵蝕之愆者也。

其論侵欠曰。凡錢糧之獘。有侵那透冒。未獲批。未獲領。六項但除民欠之外皆侵欺也侵者。或侵蝕。或侵盜。那者。或此項動彼項。或此年用彼年。透者。𨿽應有而益支於額外。冒者。本無有而捏名破銷。未獲批者。起解而無回銷。未獲領者。支給而無領狀六項之中透冒侵欺也未獲領者必非本人支領經承捏名冒支故無印領亦侵欺也止有那借。與未獲批二項合應確查。凡解支錢糧。年分項欵不同。謂之那借。年分不同。應徵彼年以還此年。欵項不同。應追彼欵以還此欵。如巳經追抵補還�便應歸欵作完不必復列那借如未經追抵補還者應查有無民欠抵補假如本年錢糧。那借本年欵項。應�本年民欠合算聽抵。至於甲年錢糧。那解乙年欵項。應將乙年民欠聽抵甲年凡有民欠抵補者謂之那借無民欠坻補者皆侵欺也又有乙年錢糧。借解甲年。湊值甲年奉赦。無從追補。又有地方公務不入全書刊載之欵。便無應徵之額。那動正項。亦無抵補。以上二項𨿽非入巳之贓應於那借官役名下坐追者也其未獲批者。應將解過欵銀。具文詳請。或系掛兌未獲。或系未經解到。如掛兌未獲者。應將解到銀兩。造入實完其掛兌銀兩卽入侵欺其未解到者。或本官侵蝕。或庫役侵蝕。混起空批原無銀解應於官役名下追補如系巳經發解。或解役營運侵蝕。或經承解役通同侵蝕應於經承解役名下追補者也凡銀糧不在官則在民是以淸查錢糧。不必分晰侵那透冒。未獲批領六項止分民欠侵欺二項其拖欠在民者。應里甲行追。巳徵在�者。應於官役名下行追。是以止列民欠侵欺二條。嗣後接任官之造報與府催之復核。先查本年未完若干再查未完錢糧委系民欠若干如民欠�未完�符則無�欺矣未完多民欠少則民欠之外皆侵欺矣其侵欺者確定應於某官名下追補若干某官任內某役名下追補若干務令毫釐俱有著落銖錙不得浮溢則交盤之案明確無訛。可藉手轉詳矣。前王令所云不查存畱者特不查縣存畱之未完耳至於假借雜項名色多支分釐便是侵欺以致正項虧損錢糧之獘正在於此愼之哉

各年額徵解支巳未完欠冊式

△各年額徵解支巳未完欠冊式

康熙元年【三年以後。止分起存。奉潑。撥剩名日不列各部款項】經徵【掌署】印【知縣官】某自正月初一日起至某月日止�【掌署】印某官某自某月日起﹑至某年終止﹑額徵條﹑銀若干﹑內起運銀若干存畱銀若干【各年分析有�無�】

戶部項下

禮部項下

工部項下

﹖戶部項下

本色銀若干﹑

一某項銀若干﹑於某月日﹑差役某人解府

如。未著此者俱注明未獲緣由或未經解到。或投收若干﹑缺兌若干

正賦若干﹑

本色折價若干

裁扣充餉若干﹑

額編兵餉若干﹑

解司存畱若干﹑

以上共銀若干﹑內奉撥某某欵畱府給兵若干﹑實該解司若干﹑

額徵秋南屯米﹑若干﹑奉撥畱府給兵若干解省若干

解司

一某項銀。若干﹑於某年月日差役某人解交﹑獲。批﹑訖

某項銀。若干﹑奉文作何支用於某年月日赴司抵銷批訖

某項銀。若干﹑於某事案內奉有部文﹑某年分災荒蠲免訖

以上巳完若干﹑

未完若干﹑

解府

一某項米。若干﹑於某年月日﹑差役某人解交﹑獲批訖﹑

以上巳完若干﹑

未完若干﹑

一某項米。若干﹑於某年月日﹑差役某人解本府或解協某或解糧廳獲批訖﹑

以上巳完若干﹑

未完若於﹑

卍

﹖禮部項下

本色藥材銀若干﹑

一某項銀。若干於某年月日﹑差役某人解府獲批訖﹑

折色銀若干

一某項銀。若干﹑於某年月日﹑差役某人解司獲批訖﹑

以上折色﹑巳完若干﹑

未完若干﹑

卍

﹖工部項下

本色麻鐵銀若干﹑

一某項銀若干﹑於某年月日差役某人解�訖﹑

折色銀若干﹑

匠班銀若干﹑

一某項銀。若干﹑於某年月日﹑差役某人解司獲批訖

某項銀。若干奉文作何支用於某年月日抵銷判批訖

一某項銀。若干﹑於某事案內奉有部文某年分災荒蠲免訖

以上折色匠班共巳完若干﹑

未完若干﹑

雜項解司

一漁課銀若干﹑於某年月日差役某入﹑解交獲批

�訖﹑如欠解注明欠解緣由

一缺官銀云云

一稅契銀云云

一牙稅銀云云

當稅銀云云

一雜稅銀云云

一奉文抽扣某項銀云云

糧道漕項

一某項銀。若干﹑於某年月日﹑差役某人解道獲批訖﹑

以上巳完若干﹑

未完若干﹑

郵道驛站

一某項銀。若干於某年月日差役某人解道獲批訖﹑

以上巳完若干﹑

未完若干﹑

運司鹽課

一某項銀。若干﹑於某年月日﹑差役某人解司﹑獲批訖﹑

以上巳完若干﹑

未完若干﹑

以上解司道府共未完銀若干﹑【此總。爲�民欠侵欺冊之�領】

某官任內經管錢糧四柱冊式【此以一任總造若欲各年一冊則�式��上年實在卽下年之舊管逐年惟卸至交盤之年侵欠自見】

掌印知州縣某﹑自某年月日到任﹑至某年月日離任止﹑【署印官�】

舊管

前官交存在庫某年條銀﹑若干﹑【出單額��。俱�條銀】

某年某項銀﹑若干﹑【不入由單者另注欵項】

在倉某年某項米﹑若干﹑

新收﹑

某年某月﹑【逐月�比。】

徵收某年條銀﹑若干﹑

某年某項銀﹑若干

某年某項銀﹑若干﹑

開除

某年某項銀若干﹑差某人解某衙門﹑獲批訖﹑【徵銀之�原不分欵。故入由單者。皆稱�銀。解支之時。俱有欵項。須照金書仍注欵項】

支某年某項銀﹑若干﹑給某人﹑取領附捲﹑

一解某年某項銀﹑若干﹑差役某解赴某衙門獲批訖﹑

實在

存庫某年條。銀若干﹑

某年某項銀。若干﹑

存倉某年某米。若干﹑

各年未完分晰民欠侵欺冊式

某年分

解司﹑解道﹑解府﹑共未完銀若於內

民欠若干

侵欺若干

解司﹑解府﹑共未完米若干內

民欠若干﹑

侵欺若干﹑

民欠

某都圖欠銀。若干﹑

某都圖欠米。若干﹑

侵欺

某官侵某項銀。若干﹑應於某官追補﹑

某官那某項銀。若干﹑應於某官追補﹑

某官任內﹑某役侵某項銀。若干﹑應於某役追補﹑

以上官侵銀若干﹑

役侵銀若干﹑

某官侵那米若干﹑應於某官追補﹑

某官任內某役侵那米若干﹑應於某役追補﹑

以上共侵欺米。若干﹑

月山曰交盤文冊。各省州縣。定式不同。其舊令移交新令。止圖掩蓋。有故造無編額欵。混入開除者。有墊舊旣多。開除逾於管政正額。乃先造借進別年銀於新收之內者。不知無編額欵。混入開除。識者稽對全書會計。白爾一目了然。卽筮仕者或有失眼。申之上司。豈肯聽其破冒。若墊舊旣多。先造借進。冀蓋那欠之愆。遂致文冊�亂舛錯乃逐年朦蓋年年壓卸交代時究竟水落石出未完仍現本官本役名下何如將墊解之銀。還歸。本欵注完。其未完之額。實將民欠抵補。民欠有甲年乙年。之不同宜於交送民欠冊內注明甲曾那銀墊乙今將乙欠還甲民欠果眞新官代爲徵補亦所難辭上司聞之亦易以情理聲解若民欠康無實系侵蝕自當竭力補救彌縫其缺故此三冊。不但新官之核駁宜遵。卽各年額徵完欠。並任內四柱二式。舊令移交。斷應照造止於未完之下。注明現有民欠補完可耳。他如移送冊。或有細開田地山蕩人丁等則於前。細開未支存畱欵項於後者。核駁冊。或有於駁冊之�。又造簡明。簡明之外。又開揭帖者皆煩文蕪牘徒覺紛然便可一筆抹去。

○民欠細冊式【民欠旣眞。相應抵補未完故應﹖﹖幾式造送】

某府某州縣

爲交盤錢糧事﹑今將本縣任內﹑自某年月日接任起至某年月日止﹑所有各年未完欵項現有民欠數目抵補逐一照年備造淸冊﹑移送以�查核﹑追抵完項﹑須至冊者。

計開

某年【如一年造完再按年不必另寫冊山】經徵掌署印知�縣某﹑自某年月日接任﹑至年終止﹑

未完銀共若干﹑內

某�銀若干

某項銀若干﹑

現存實在未徵民欠銀若干﹑內

某圖某里民欠銀若干﹑內

某里欠銀若干﹑內

一戶某欠銀若干﹑一戶某欠銀若干

前件﹑應徵收抵完本年某項未完銀兩﹑【如以本年之欠。抵還本年未完無庸聲說若有以乙抵甲以甲抵乙者須說某年某項銀兩緊急巳將本年某項額銀�����補完額】

○臬司糧驛道事理交盤冊式

此式乃湖廣臬司糧驛二道。奉部撫兩院頒定。皆任內重務。屬臬司糧驛二道者。亦交盤要事。冊頗簡明。故輯入。若藩司之錢糧。巳有浙江藩司冊式。在前可法。故不再贅。

某者某府某州縣某﹑

�爲交盤事﹑遵將【原任署印】知州縣某﹑自某年月日到任起﹑至某年月日止﹑任內一應

欽部事件督捕盜案逃人積儲銀谷等項﹑巳未曾完﹑遵照

憲發交盤冊式﹑逐一備造淸冊﹑現在申送查核施行須至冊者﹑

開

一奉行

欽部事件

前件【如任內有未完事件必﹑須開注於某年月日奉某衙門此行一件爲某事某等一案至今因爲何事未結如無止塡一無字】

一奉行

欽案責緝漏盜並承審詿誤盜案

前件【如有未完。須開列於某年月日。奉某衙門���件爲某事一案。承緝緣�。至今有無獲盜�名。未獲幾名。並承審何案不確曾否奉

旨畱質逐一登答。如無。止注一無字。】

奉行

欽案責緝叛犯並疏脫逃人

前件【如仟內有此等未完事件。務須開列於某年月日奉某衙門或批或牌一件爲某事某等一案﹑承緝緣由至今有無獲犯幾名未獲幾名。曾否奉

旨畱緝逐一備細登答。

如無止注一無字】

一儲積

知州縣某自某年月日到任起至某年月日止﹑

某年春夏﹑應捐積銀若干兩﹑

前件於某年月日﹑批差某﹑赴某衙門交收﹑曾否獲批在捲﹑【如有未完。據實登答】

某年秋冬應捐積谷若干石﹑

前件巳如數收貯某倉﹑【如有未完。據實登答】

○一應交盤明白結狀式

某省某府某州縣某﹑今於

與結狀爲交盤錢糧事遵依結到原新任

知州縣某自某年月日到任起﹑至某年月日止任內經徵一應起撥存畱正雜錢糧等項﹑俱經全完支解訖﹑取獲批領在捲﹑並無未完

欽部事件﹑交與新任卑職授受明白﹑出取具甘結在案﹑理合出具總結﹑中間不致扶同﹑須至結者﹑

年月

日原新任知州縣某

○駁參交盤細冊式

此式乃陜西鞏昌府靖遠衛周【諱惟遠】詳明前任﹑侵那者。州縣衛所。錢糧考成原屬一例。故可爲法。

呈爲交盤現缺貯庫錢糧﹑實系前任官吏侵那請

憲

題明追補﹑以足庫額事﹑今將署印千總某﹑�開自順治十六年起﹑至康熙九年止﹑節年存貯在庫丁徭銀﹑一千二百九十七兩﹑三錢二分七釐四毫零﹑止交現銀四百零二兩外﹑其八百九十餘兩﹑或貨物抵塞﹑或胥吏借支﹑或明開欠欵﹑渺無著落﹑一一據實開造﹑�款聲說。請憲究追﹑償完庫額﹑須至冊者﹑

計開

原額自順治十六年起﹑至康熙九年止﹑共計一十二年﹑除解支外﹑實該貯庫銀一千二百九十七兩﹑三錢二分七釐四毫﹑一絲三忽三微三�六塵四渺﹑

今交

一止交現銀四百零二兩

前件﹑按查存庫現銀。原額巳缺十分之七。前任經管職官。混將後項抵塞。庫額虛懸擬合聲說。

一交某物若干

某物云云

某物云云凡有�欵。照依聞後。

前件﹑節年丁徭正課例皆銀�上納並非入官贓贖貨物據開碎金衣飾緞布等項。共作銀二百三十一兩六錢。明系監守職官擅﹑動庫銀置辦以供奢靡之用當今交盤。水落石出。漫交搪塞。倘蒙

各憲飭提衛庫存貯錢糧。卑職�以�解。伏乞

憲臺飭換見銀交庫庶便接管擬合聲說

一各役倡領官庫銀三十六兩﹑五錢八分六釐零【有借領】

前件錢糧解放。必遵全書經費。或遵奉文提取。若額外支給。盡爲侵冒。據開各役借領銀兩。並非額設工食欵項。前任經管職官。一任胥吏泥沙借用。倘蒙

各憲察核衛庫。難以作正開銷。伏乞

憲臺嚴飭原管官吏追補以定庫額。擬合聲說

預領官俸衙役工食銀二百二十二兩五錢五分﹑

�件錢糧解放。各有緩急。卽每年額徵額用。遞有先後。屢奉

綸音部檄必須先盡起運後放存畱今本年丁徭。開徵伊始。撥餉急需。尙無起解前任經管職官。竟將歷年貯庫錢糧那放本年��方當春季。不但將夏秋冬三���給�且有項給次年者。�

旨違例莫甚於此伏乞

憲飭還庫補額。俟徵收按季給放。庶絕那移之獘。擬合聲說。

一各役拖欠銀三十一兩六錢四分五釐有零﹑【有細冊。】

前件﹑上納稅糧。例著花戶自封投櫃。卽有一二頑梗。票差催攢。銀兩不許代收。據冊開造拖欠數日。非經管盜庫卽經催中飽。前任職官一任朦朧。致遺欠額。混作現銀交抵。伏乞

憲臺嚴飭經徵官吏。追補完庫。庶正額無懸。擬合聲說。

一六八九年花戶積欠銀二十五兩﹑四錢一分四釐二毫﹑

前件﹑經徵錢糧。歲終例造奏銷文冊。有徵有解。通限十月全完。據冊開造欠戶。不但九年尙有未完。竟有六八等年積欠。明系前任職官。那移存庫現。白全考成。�將逃亡詭戶開抵若非

憲臺嚴飭追補則庫額必致虛懸。擬合聲說。

一實欠銀三百二十七兩五錢﹑三分八�二毫﹑一絲三忽三微﹑三纖六塵四渺﹑

前件錢糧重務。絲毫不容擅動。有一項徵收。自有一項解給如監臨士守有私自�用官錢糧者律例計贓以監守自盜論今衛庫銀兩。乃屬

朝廷正賦。暫寄外府。以備提解者。前任經管職官。視爲巳物。恣意支用。竟有三百二十餘兩之多。不但置

國法於弁髦。抑且不知有身命矣。伏乞

憲臺

題明追補。則庫額乃有抵償卑職庶免遺累。擬合聲說。

◆編審

事必淸源而後能疏其委財賦之入猶夫鑿渠引流其求也出於淵澄不竭之泉其匯也始成江洋不涸之澤編審大造。論丁定役。乃國課之大源。苟能秉公詳愼則後比按籍而稽。屇屇可以無獘。非止造福十年巳也。述編審均編之法。省邑各有不同。大約南土多審役。北土多審丁。要知丁役之審𨿽異而皆爲均差【差謂��條�供應夫艸之�】十年巳來。田土有授受。丁口有增減。不可不一淸理。以使糧隨產辦差照糧行庶無偏累。審之之法惟在稽查推收之產升擦壯老之丁而巳。然丁產多。則差重。少則差輕。若產業零星﹑更有不派行差者。故多花分子戶。【謂產本一人管業。乃立數人詭名】詭寄別裏之獘【謂產本坐�一里乃於數里立�。以上二獘皆分多爲少避重就輕者】又有裏書大猾。或脫漏頃畝【謂將產業竟不入冊隱地漏糧者】或掛�田地。【謂將巳產暗�他人名下害彼代納者】或飛灑銀糧。【謂將丁產應辦之銀糧分派他人銀糧之內使彼代納者】或移換斗則。【斗。謂按田科糧之斗數。如髙田每畝糧幾斗。低田每畝糧幾升﹑徵地每畝幾升。山地每畝幾合之類則字。兼丁言。南土之�分鄕市銀數巳是不同北土﹑之丁。分三門九則所云三門者。上中下也五則者。上上。中上下上。上�中中。下中。上下。中下下下。三門互�而成九也。派銀之法或以率分法。遞減而派。或只以上則派十分之五。中則派十分之三。下則僅派十分之二者。如上則以五分分三則而又別三等多寡之數者﹑或以下下爲凖各則加一分匯至上上爲九分者各處立法不同。總之銀數多寡史殊。移換者。移甲之�換乙之輕乃甲乙互換但利甲損�課額原是不能此一獘也或將重則��並無移易。暗損課額此又一獘也推而廣之他處州邑更有將自地若干。作成糧地者。其法亦以上中下互�但地分十分。十分之內一則可以獨�加上上。中中等地折成糧地若干。二則可以並用如五上五中。五上五下等地折成糧地若干。二則可以多寡用如一上九中。或二上八中等地折成糧地若干三則可以多寡用。如一上八中一下二上六中二下等地。折成糧地若干法旣互變。糧隨增減姦人狥私移換。其獘與鬥則之移換照異】種種姦獘。神出鬼沒。難以盡述。必精詳釐剔。如糧有缺額。追查歷屇過付。或人有告發。秉公查丈。使無混淆。方不愧爲民之司牧。【條約��淸丈地畝�法附後有志釐剔者。可以隨地推察。斟酌舉行。】

律中條例云。天下各府州縣。編賦役黃冊。以一百一十戶爲裏。推丁多者十人爲長。餘百戶爲十甲。甲凡十人。歲役里長一人。管攝一里之事。城中曰坊。近城曰廂。鄕裏曰裏。凡十年一周。先後則各以丁數之多寡爲次。每裏編爲一冊。冊首總爲一圖。其鰥寡孤獨。不任役者則帶管於百一十戶之外。而列於圖後。名曰畸零冊成。一本進戶部。布政司﹑及府﹑州﹑縣﹑各存一本。此言編差之大法也。然天下風土難齊牧民者必從民便如審定里長十戶。百戶�其管攝。北土稱爲煙火遵守者多。在南土則有排年亦系里長。�任催攢條糧。而管攝之權多不專。按上編役法。𨿽有統率而里長責任煩重。有包充者。類多里蠹積棍。侵糧斂費未免剝民有勉充者。又或鄕愚懦弱。應卯賠累未免偏苦今皇淸令甲。無分紳衿衙役。有產者一例當差。故有等州縣。變通其法。每裏定役百分。每甲定役十。每甲值差一年。十年輪徧。名曰現年里長役照產派產多之家。獨當幾分。有值差數月者。產少之家。派役零星。有差止數�者上輪下欠各有值差之時則痛癢相關呼應自�較之古制。似乎稍異。而民實稱便。

南土糧重。照產派役不重丁銀故田地𨿽多。立一戶。卽是一丁。丁銀多寡不遠。北土糧輕。照丁派差。丁銀大有�重。如注中三門九則是也。故屇期審丁。不可不愼除新成之丁例令戶長舉報入冊逃亡老死許裏遞公舉以定開除外。若陛擦之際。【增下則爲上中曰�。減上則爲中下曰�。】惟視產業之增減爲至公。【產增。則家起應�。產減則家落應�】宜將前屇合裏丁糧通盤一算約略糧銀若干該有丁銀若干較糧配則。則入無不服矣。編審之冊。亦分管收除在四柱。攢造艸冊之先。取前屇各圖實徵冊內。所開實在戶田。逐一查算。必與全書額載丁口田土數合。如缺少舛錯。嚴票駁查。明白乃巳。

前屇之實在旣淸。然後攢冊。艸冊旣造。取前屇實在查對本屇舊管各日丁地必同蓋前屇之實在卽今屇之舊管前屇實在原淸。今能同。則本屇舊管亦無錯矣。【�式�後】

舊管旣淸。再查新收有收則必有推有此處之收。則必有他處之推。他處之推。必田他處舊管。推出。若推收不攺戶名止查數目。攺戶則有受授交易。須查稅�

新�果有增益。舊管必有開除。如此�無開收之�。卽�四�冊上。查對實在舊管。若有開政每圖要將�除各造一小冊送內衙參對。如收多除少。是必姦蠹之乘機飛灑矣。收少除多。是必姦蠹之乘機脫漏矣。或此收而彼不除。則北一戶旣有重徵之田。必他戶有漏糧之田。或此除而彼不收。則冊上旣巳無田。明系掛空。俱立究其獘仍行攺正。

參對之時相同者。各以朱圈。印記。則獘竇顯明其造小冊參對者。因大冊翻閱不便。然小冊仍須與大冊逐條一對。政除對明。�定確期編審。審後出榜通知。榜上丁田名數有差訛。聽人戶呈明查攺方造淸冊。申上存貯。以憑照冊。算造各年由單赤歷。

凡編審之後十年以內不許分開戶名卽有交易應禁短冊過付。只許呈驗稅契。切注新戶於舊戶之下。以便的戶辦糧再至編審。方許照例推去。始無混亂之獘。

編審條約趙嘉定稿

編審條約沈臨汾稿

均丁大旨／f計七則／／f

誓詞

催民間閒收產業示

著冊書查造通屇開收地糧冊諭

催冊書送開收地糧冊示

飭拿撞�蠹棍示

駁發戶單諭

禁止混報女丁示

許首幼丁示

禁止代審陋習示

禁止生員入局示

曉示審定各里人戶丁則

淸丈事理章鹿稿

音釋

○編審條約【南土略同﹑】趙嘉定稿【諱昕﹑字雍客﹑浙江余杭人】

爲請乘編審之期等事。照得均編戶供關乎國計民生十年利獘。今當屇期。務須詳愼。除以前利獘或有應行應革。現在斟酌。詳憲舉行外。所有推收冊籍事宜。相應列欵甲示。爲此示仰圖書公正里甲人等。恪照後閒事理。一體遵行。敢有故違。定以法懲。不恕。須至示者。

計開

一推收必須領號。除經頒定管收除在冊式外凡排甲戶內。田地蕩塗。務於刻冊。先塡圖�總數。後列細�。�刻冊空白字處。亦必將圖裏字號塡實。以便核對。如有潦艸遺落。塗抹攺洗。希圖朦混者。立提究責。發冊另造。

稅糧出於田畝。數目分於斗則。本縣田蕩。旣�上下之分。其中則例。大相懸遠。如有移換增減止圖合■者。按律笞杖。田產入官𨿽或一時詿誤。亦以玩忽擬罪。

一圖姦裏蠹。向有差田陋獘。每將田畝灑派排甲代役代糧致遺十年賠累除巳往不究外。如敢仍前不法。飛灑累人許被害人據實首告就賞爲業。姦頑之徒。定依抄沒律例。�

憲究擬

一有產值役。立戶當差。務使�無欺隱。籍無脫漏。乃有本圖事煩役重。詭寄他戶。影射差徭反致坐圖額缺今當編審。務須一洗舊習各各歸圖入甲如敢仍前行求包攬。通同作姦發覺之時。詭寄受寄。圖書里正。一體治罪。田畝攺正收科。

一十年之內。�甲消長不同果有交易授受方許舊付新收均編審役。如有田多應役之戶乘借推收名色設立多戶推�各圖以避�役者治以花分之罪田畝仍匯歸本圖編役。

一圖分十甲。每甲應役一年。如前屇一甲人戶役過巳■九年。下屇應輪復役。或乘推收之際寫立賤價假契跳入十甲則又避�九年矣如有前項姦徒。除一面訪拏外。許本圖人戶。據實首告。立將頑戶。以假契擬罪。仍將三分田產。給賞首人。

一推去人戶。該圖公正書算先將收戶印契查驗果系稅票相同。然後將應推田畝。按號計斗。開塡印號官票付與本人。的限十日之內。繳還收照附捲如無印﹖稅票不許起票混推如逾限不繳回收仍存舊冊不準開除

一產業各有定籍。無分縉紳子衿俱要的名立戶使賦稅各有攸歸徭役不致隱�。卽欲稍有優異亦便稽對憲綱學冊。該書算公正。不行覺察。仍聽串姓串名朦混入冊者。定提究處。

一圖書公正。止掌書算冊籍。稽對田畝圩號斗則其有興利除獘某圖應散某圖應補某圖仍舊俱本縣親自裁奪詳憲施行。並不假手吏胥。如有借名主持。招搖賄賂者。許諸人不時首告審實。與受一並究治。仍賞給出首之人。

一推收任從民便如果稅票有據。實系的名的戶。自應卽與起票。聽其歸圖入甲。該圖書公正。敢有借端�勒需索重費者。許受害人立時喊稟。以憑嚴提枷責。

一開局推收。對會明悉。示期面審。審後仍出役榜示諭。或有圖甲姓名差訛。字號斗則舛錯者的限半月之內許本戶呈稟查明攺正逾限瀆稟槪不準行

○編審條約【紮土略同。】沈臨汾稿【諱駿聲﹑字觀成﹑浙江仁和人】

爲編審爲經國之要務等事。照得審役均徭。國課民生並系。少不公愼。卽滋五年混累。玆當五年編審。本縣巳經明神設誓。務必上淸國課之源。下蘇民生之力敢不天愼矢公。則天日具在。所有酌定條約。合行列欵通曉。闔邑糧戶並書胥人等。各要洗心滌慮。恪守凜遵。毋蹈陋習。致罹法网。倘本縣見聞未及。條例未周。事果利於國課民生者。無論紳衿耆庶。不妨詳細條陳。應上請者卽爲繕詳。可執行者力爲興革。但要議協輿情。秉持公道。勿負本縣咨商之意。須至告示者。

一淸地則

一淸丁則

一淸糧額

淸銀額

一查虛開

一查捏收

一禁飛荒

一禁冒荒

一禁花分

一禁跳甲

一禁假冒寄莊

一禁戶長狥庇

一禁書胥科斂

△一淸地則

由單刊載。地分七則。徵折原是不同。再之歷年淸查開墾。增地不一。𨿽地與前項則名相同。而折銀頗復互異。故不獨若原額中水地之與灘地。相去倍餘。卽淸出之下平。較之平地。亦有六分八分有零之別。其中攺重作輕。移輕換重。實爲獘�在攺作則損賦亂科卽移換亦弱肉彊食玆當編審。務必淸查等則。各合原額。差訛者。許自首攺正嗣後實徵冊內必要分別造明原額有缺。罪坐該書。倘被告發。彼時查對鄰地。果系攺換。冊書業主。一並按律。

△一淸丁則

三門九則。派銀例有成規。自不容混。但有門則名同而銀數不一者。如土著新編。較之老丁。則減矣。�承優免。較之紳衿供丁。則又減矣。爲數𨿽屬不多然錢糧絲毫爲重版章豈可混淆實徵審冊俱必分別注明。舛錯者。亦許攺正。有心獘混。定加宄治。

△一淸糧額

起科之法。𨿽因地科糧。而徵折之冊又據糧折銀故增減糧數卽是增減銀數在鄕民不曉書算。何能對讀由單。徹知折色數目。但云照糧完銀。事屬分內而姦蠹之灑增以補獘漏者巳蚤加於糧額中矣乃丁冊止造糧數。而實徵全憑丁冊。攺以核對。全未顯系是何項地土。脫胎離母。無可參稽。獘莫獘於此矣。柰冊式相沿。攺造必須月日。姑據現在之冊編審外明年實徵必將地糧並造花戶之下以憑查對。或有不符。定行法處。該冊書果有獘端。速宜請冊攺正。毋致後悔。

△淸銀額

糧額旣淸。銀額自有定數𨿽是照糧科銀而銀數自然與由單合料價閏月。非奉明文。罔敢增加。加派絲毫。卽罹憲典。多有大膽積姦。私增定額。重疊加閏。弁髦三尺。不顧性命。此獘𨿽作在攢造實徵之時。而究其獘由實因編審冊內將丁糧賣漏以致課額有虧。冒死灑增。以補缺額若不審時淸理累民蠹國安有窮期此等獘竇。作者自知。速將巳前賣漏丁糧。及時吐出。補造冊內。如仍執迷。一經罪露。法無可逭也。

△一查虛開

糧隨產辦。產旣他售。自應照例推收。此推彼收不特地糧要有著落卽地則定要對眞分釐不許減損此定例也。乃有糧戶賄通經管。或全戶掛空。或開多收少。或開井水等項肥地。換收灘減等項瘠地。更有實徵冊上。年年互異。忽多忽少。忽有忽無在朝廷之糧額彌縫不缺而里甲之攤累無窮本縣稔知此項獘端現在開出開除逐裏參對遇有脫漏。定加重處。如願自首補收。姑準网開一面。

△一查捏收

糧隨產辦。得人之產。自應收歸巳戶原地原糧彼增此減此定例也多有裏蠹受賄包人賦役逐戶暗減。積零成躉收立詭名催�本系無人勢必攤賠或有竟將巳糧隱漏飛收包人名下遺累他人代完此等獘端。現在摘出新收。逐裏參對。對出重治冊書。並究行賄受賄之人。果能追悔自首。準與勾銷。糧歸原處。

△一禁飛荒

裏有逃亡故絕。地土未免荒蕪。丁或遇審可除。糧不可除也。若果承頂無人。難免攤賠之累然以本裏本甲之人賠本裏本甲之荒猶未甘心乃有無端弄鬼將老荒忽捏推收飛入他裏他甲夫開收由有買賣也故絕之產業又誰爲之交易乎姦詭熌爍惡同飛噬如有此項累人許卽呈告。歸還仍究。

△一禁冒荒

荒糧攤補。勢出無可如何。民累維艱。本縣念之。痛心疾首。乃有巨蠹神姦。反將行犁熟地。移入老荒名下使荒數日多攤賠愈重彼作姦者安坐而收無■之籽粒。國法何存天理何在果有犯此定加重處。決不姑狥。

△一禁花分

力役之徵。人丁不在地糧而起然審時升擦亦視地糧之增減以下人家之消長或有收多之戶。恐慮升則。計將戶糧分入光丁之下不知光丁乃是力役卽無糧亦巳編納者今復收糧在戶卽是實有新收本縣升擦一本至公。自然按糧酌升。以抵除豁逃亡之額。徒爾。紛更。究之何益。

△一禁跳甲

里長值役。十逓挨輪。一六二七。五年輪徧。如前屇冊編一甲六甲。至今值役巳過五年下屇自應首先值役乃姦頑之徒。巧思避役。並無買賣過戶。借名某�不便跳入十甲便爾遲後五年更有本在後甲數年之後將輪值役跳入役過前甲竟免承當如此獘竇。設計𨿽工。國法具在。躲避差徭。律擬不免。

△一禁假冒寄莊

寄莊之名。原爲他屬人民來買本縣地畝而起因彼原處自有丁徭。今𨿽隔屬置產版籍難以兩存派以差銀。每糧一石。止徵二錢四分益力役之徵巳在本縣輪過故爾科額從輕比有流寓日久亦要人籍編丁。

憲文星炳若本縣民人豈容影借漏丁玆查審�有𨿽當丁而糧數繁多。略加差銀者。此或曾將寄莊地土續買。以故丁差並列。今當審編自當除銀升則如或假冒莊地定依脫籍科罪。

△一禁戶長狥庇

公直戶長。職司舉報顧名思義不公則不可不直則不能不但本縣之耳目所寄實乃朝廷之國賦攸憑。逃亡故老。不得用情妄開。少壯成丁。不得受賄隱漏必公必直毋思狥庇取咎審畢之日。除例取該公直戶長結狀之外仍取鄕地不致扶同甘結存案。倘有情賄。按名法處。

△一禁書胥科斂

因公科斂。功令森嚴。

旨憲明文屢加申飭本縣承玆編審悉出親裁自行核算並不假手一人戶裏書役人等。敢有指稱臨審供應。與內書掌稿。經承管家名色。斂派陋規。招搖賄賂者。許諸人首告。本縣亦在不時嚴訪。遇有實迹。立拿解

憲處死引送行求。一並連坐。斷不少寬。母以身試。

○均丁大旨／f計七則／／f

�酉屇當編審。沈侯正爲姑射。念切民瘼。實求蘇卹。乃不以燦爲不肖。車騎僕僕。往返七千餘里。自夏䢐秋。三致意焉。先以其所論均丁大旨手錄寄商。復遣其仲弟。相偕入晉。以觀力行。盟神以經始。堅志以要終。凡四越月而告畢。其間文告之懇摯。綜核之周詳。則又不止若前之條約焉耳要皆實心謀之匠心出之非父母之謂乎是審也。侯之精明公當。爲三晉第一。謳歌溢於鄰國。上憲逐以卓斝聞。例以不次擢矣。繹其所論均丁大旨。直透肯綮。所設誓詞。悉本性情。堪與版章並垂不朽。搜之笥中。尙存數首。皆念切民瘼者之所宜�也。謹述如左。且亭山人識。

論丁則

論升

論擦

論開除

論新收

論分則

論地差

△論丁則

丁有三門九則名目者。曰上。曰中。曰下。是爲三門二門錯配。乃成九則卽禹貢九賦錯法也其制起於下下。額銀三錢三分二釐六毫。再則以下配中。增銀一則﹑共銀六錢六分五釐二毫。再則以下配上。增銀一則。共銀九錢九分七釐八毫。下門畢。則中起。中門畢。則上起。以次累加。加至上上而止。

一則下下三錢三分二釐六毫。

加一則下中六錢六分五釐二毫

加二則下上九錢九分七釐八毫。

加三則中下一兩三錢三分四毫。

加四則中中一兩六錢六分三釐。

加五則中上一兩九錢九分五釐六毫。

加六則上下二兩三錢二分八釐二毫。

加七則上中二兩六錢六分八毫。

加八則上上二兩九錢九分三釐四毫。

△論升

縣中地丁合算除屯雜在外。約銀八萬四千上下。內地糧約銀六萬四千。丁差約銀二萬約計糧銀一萬�有丁差銀三千三百兩每糧一石約銀一兩一錢有奇計糧九斗應派丁一則徵銀三錢三分有零。審下之法。除力役光丁下下之外有糧九斗之上應升一則。編爲下中。有糧二石。再加一則。編爲下上以次累加。不但有新增地糧者應升。卽在冊糧戶。有糧多丁輕者亦。應秉公量升

△論擦

增糧旣升則減糧必擦始稱公道但升宜向多。擦宜向少方免缺額之患升則以九斗巳上爲準。擦須以一石一斗爲準如減糧不及一石一斗者。不在擦例。然在冊老丁。先審坐丁過重。貧苦堪憐者亦應量擦

△論開除

糧戶老而有子。子接父丁不必除也卽老而無子。地糧現在。必須親族承頂不可除也惟逃亡故絕。始議除丁。然遺地原系行犁。必著里甲戶長。覓人耕種。方免成荒。耕種之人。自能承糧頂丁。亦斷不可卽予開除。獨是人旣故絕。地又久荒。糧累包賠賠糧之外又要賠丁眞爲苦楚此等荒地應著地少有丁之人將地領去開墾糧並名下丁予豁除若是眞正老荒。無人領墾。年年里甲攤賠者。一石四斗以下應將丁除攺徵地差一石四斗以上。槪編下下。蓋地差之銀。每石止徵二錢四分。一石四斗。差銀始與下下相同。一石四斗以下。則差銀少於丁銀故應準地差以卹賠累一石四斗以上。則差銀多於下下丁銀故仍編下下使無重累也若荒地零星。向俱編丁者。準令並歸一﹑丁名下賠仍公派省除多丁更是仁卹吳﹖貴提。尢宜行之。【吳﹖﹑貴提﹑二里名。乃最荒殘者。】

△論新收

十六歲以上。例必上丁。五年巳來。子侄長成。家家皆有。著令公直戶長。開單舉報。入冊徵銀但宜則編下下蓋此丁不因糧起。是爲力役。以小民有身。當爲朝廷效力。故令納銀代役力止一身應無輕重一槪下下至公至當其有才報新丁。卽欲收糧名下者。乃是冊上糧多之人恐要升則。故爾花分詭寄非系父子應不準行定冊之後。明年實徵。稟請分糧可也。

△論分則

糧戶朋名乃是漏丁大獘旣有此人。自應編徵力役。卽使無糧。亦該編徵下下。從無準納半丁之例。二人共糧。系一人脫漏。冊中朋名。系下中者宜令分糧領丁一則下下者。亦令分糧。各編一則。其或下中以上者。糧別多少丁領重輕如此。則丁數自多。冊報戶口增添。始徵牧民之善。

△論地差【別縣民人。來縣佃�。名曰寄莊例不編丁。止納差銀】

每糧九斗。約丁三錢三分。本身光丁。原在糧外。是糧九斗巳上者。該丁下中。該銀六錢六分有零矣。若納地差。止銀二錢四分。故假冒寄莊爲多審時遇有地差之戶必須嚴審何縣人民。令公直遞具結狀。略有支吾卽行按糧編則。其系有丁之人。又有地差者。乃五年之內。增買地差之產。過入巳名。不便除銀。故丁差並列。今旣編審。銀數無多者。竟與除去。錢數之上。卽與升則。則版圖�致混亂也。

○誓詞【一焚殿鑪。一粘審局】

�西平陽府知臨汾縣事沈某。敢

昭告於城隍之神曰。

天子不能以一人徧理天下。用是分設司牧。維

神體物。享祀攸崇凡以爲此民也

明神具官。共蒞玆土。勺飲粒食皆民膏血�燎拜跪皆民精誠民莫不求上負

天子民盻不言衾影玆愧

神其據之乎。臨汾界在會城。差徭雜泛。如蝟如山。形鳩面鵠而趨者民也剝骨涸髓而供者民也惟是貢賦均平。冀畱遺孑。乃按前人。泄泄奉職。宵小是憑。經界是慢。官昧蠹張。籍淆版亂地糧戶口。甲減乙增。捏報丁額。懸欠一千八百餘則。民苦正課。復益攤賠。豪富脫籍而嬉。窮弱兼並而任霜條露竹無罪者�鬻子賣妻切齒以忍少壯宵亡婺孤夜泣民怨深矣

神勿恫乎沈某來牧此邦。受任三載。承玆編密監於前人。中心惴惴敢不祗愼用瘳民屙誓淸收除之去來。以正丁糧之灑漏。其在素封。必升補額。其在貧窶。必擦蘇冤。凡有逃絕必斟酌減除。以輕積累。痛絕苞苴。堅屏請托。剔獘除姦。願以身任。或有依回。自言自食。

明神是殛其或富而豪彊有力。居鄕武斷托勢把持閃丁隱糧。圖利身家。波害桑梓。無良蔑理。

神其佑之乎。嗚呼旱漧水溢災眚惟時枉賦冤徭毒流沒世奉職無狀民何以堪必愼必公用白乃心知我罪我我何與哉

神其鑑之。謹誓。

○催民間閒收產業示

爲亟催開收。以副編審事。照得人丁五年一審。𨿽爲老除壯報而等則上下亦必較量地糧五年以來。產業授受。𨿽歷年屢有開收。而買產不卽過戶。希漏﹖稅者頗多。更有一種刁詐之徒。恐收產增丁。故意觀望。俟編審之後。方始收戶賣產之人反爲代承舊下得減除實爲遺累今當編審合行亟催。爲此示仰闔縣人民知悉。所有買賣地畝。限一月之內。立卽開收以便入冊候審。如有買主推委不收。或賣主�勒我價不卽開付者。許卽呈稟。以憑拘究。倘編審之後。將審前交易之地。方始開收者弔﹖查究大有未便。至於本無交易。希圖花分詭寄。跳啚跳甲。指穪分糧。朦混開收者。察出之時。本人與造冊人。一並重治。決不姑貸特示

○著冊書查造通屇開收地糧冊諭

審丁之冊。例造管收除在四柱以五年來糧有增減卽知人戶家道興衰審時一目了然便可增減丁則今只造實在糧數。苟簡朦混。殊屬非法。念冊已造成。駁攺未免多費姑將前冊實在添上庶審時略有分別。至冊內戶糧有增減合勺者量無開收毫釐地畝之理。那移灑漏。情獘可知。此獘繁多。除另倏查究外。其增減至升斗巳上者。巳經逐戶票出。仰該冊書。將五年之內。開收地糧照票條人戶。查明年月分造開收冊各一本限五日內送縣。以憑查對若有開無收明系�空卽有收無開亦屬飛灑必痛加懲治以�積獘當此編審之期。本縣誓必矢公矢愼。上淸國課之源。下蘇民生之累。決不姑狥。該書母得泛視也。特諭。

○催冊書送開收地糧冊示

爲亟催開收小冊。以副編審事。照得五年編審𨿽爲均丁其要尢在查糧蓋五年以來。民間買賣地產。陸續過割巳多。彼時開收。或有心飛掛。或無心失誤。其中自有舛錯。若不及時查對。則張冠李帶。賄減獘增漸至�則參差。糧額懸缺。賦逋民累。無可底止。今乘編審。故於丁冊之上。將各戶糧數增減票出。著各裏冊書。照依票條。登答開收小冊各一本。以憑查對務使增者實有開來之處則非飛灑減者實有收去之虞則非掛空其查對之事。最爲繁瑣。本縣不憚爲此者。不過欲爲朝廷淸課源。爲小民淸賠累。非故爲責難於該管書胥也。今丁差巳經挨日編審。所有登答小冊。合行亟催。爲此示仰催冊原差。立卽催齊繳送。如三日內不行繳完。該差間日一候查比。其增減之中。或有獘端。許本人呈明攺正。止要國課無缺。地糧無訛。包賠無累本縣卽不誅求�罪如若執迷。登答不周。委卸逃亡。希圖支餙了事本縣必不假借定以大法研究澄淸到底爾等母狃故習自貽其咎須至告示者。

○飭拿撞�蠹棍示

爲俟拿蠹棍以淸科斂陋習事。照得審差均徭。關乎民生疾苦此時乘機設騙。歙賄行私乃蠹�光棍之熱�。本縣稔知其詳。故於臨審之時明神立誓誓墨未乹量在闔邑人民之所共睹共聞者也。自審編以來。本縣夜以繼日。不惜心血。惟思擦減得宜。以蘇民力。柰查前審在冊之丁。較之報部之數。懸缺一千八百餘則。皆爾民無辜攤賠。本縣急圖補額。永淸混累。而公直戶長。又多作獘。不將新丁舉報。於審編之時。除將逃故擦減外。或有稍升補缺。亦必秉公核糧在里甲之中升擦或有多寡亦視地土之腴瘠戶口之豊約從不持一成見聽一旁言此又神明之所照察者也但恐走空�歲之姦蠹。不畏王章不畏神鑑或稱該管規矩或指代爲營求或暗誘糧戶。或明攢合裏敢冒必死之法。哄騙愚民。合再申飭通曉。爲此示仰闔邑人民知悉。如有前項棍徒。在於里甲。招搖圢話。除一面現差多役密訪外。仍許諸人不時拿稟。本縣審實之時。立將該犯詳

憲處死派首人有丁者。準與除則。無丁者。量賞銀兩。決不寬假。須至告示者。

○駁發戶單諭

正堂論。照得審丁設立戶單。原爲開報新丁。並開塡眞正逃故。公直戶長。務必據實塡單。將新投幼丁�數舉報單內。以抵除擦逃故則數。方得國有新增之丁。民無虛包之則。今查昨審伊杜裏前六甲。戶單多有一字不塡者卽有一二塡寫。不過開列逃故。希圖冒擦。新投並無一人豈五年以來各戶並無子侄長成者耶明系公直戶長。受賄賣放。視官單爲故紙。以皇法爲弁�。大膽巳極。本應拿究。姑念無知。先將戶單驗發。著將幼丁挨查。補塡開報。以贖前愆外。嗣後各裏�敢隱漏。竟持空單繳審者。立將公直戶長。同用大��責枷號警眾審完開放決不輕恕特諭

○禁止混報女丁示

正堂示凡男子十五以上投報丁徭乃古今之定例從無舉報幼女之理查徳前屇審冊有以閨女頂丁者殊爲違例。今據公直戶長。稟稱巳經出嫁。除巳按名攺除外。今玆編審。凡有民人子侄長成。務必逐名報丁。不得故將閨女妄報希�搪寒以致驚惶女流如敢故違。定行重究不貸。特示。

○許首幼丁示

正堂示。照得五年編審。務在增新除故。上裕國課。下均民力然非幼丁新投安得逃故擦減本縣承審巳經設誓神祗。應升應擦。力持公道。無柰爾民刁猾性成。不將新丁單報。則﹑國課旣不容缺。擦則又無可抵。逃故何能勾除。以免包攤之累是本縣欲爲爾民持公而爾民反自貽戚矣此皆公直戶長。通同唆誘。婪賄所致。除一面訪究外。凡一切隱漏�丁許諸人舉首首出三丁。準代首人分則。決不空言。特示。

○禁止代審陋習示

爲禁飭倩代審差陋習。以弭刁風事。照得五年一次審編。增丁添則。乃任土作貢之分內事也若或刁詐隱漏卽是欺君妄上之一端況本縣憑糧升擦。一秉至公。並不以口之捷給。衣之繿縷。定爲擦減。何爾民風俗不古或雇覓佞口之人疾夫老婦。代爲應名。希圖朦蔽。巧辧取憐。免升乞擦。或覓破衣敝帽。安置廟側點到之時。更換而進。審出遞換。如同演劇是本縣出於誠求而爾民忍以詐應殊爲非法本應究治。念系無知陋習。巳前皆從寬典。自出示之後。敢有仍前妝扮。並倩替答應者。察出立行責治。升加重則。用懲刁詐。決不再寬。須至告示者

○禁止生員入局示

正堂示本縣奉

憲編審。一秉至公。其系生員應優免者。照例止納鹽銀不必候審若非的名在冊。指名承認。入局混擾者。卽以包攬申報

學憲。該學門斗仍每日在局識認立簿登記入局者。特示。

○曉示審定各里人戶丁則

臨汾縣正堂沈爲編審事。照得編審巳定。除將本裏擦除逃故貧老舊丁。先開總數。另俟細開姓名飭知外。所有造冊報上達

部丁則。合行通曉須至告示者。

計開

某里共擦除舊丁若干則。今報部現丁若干則。內

一甲某人某項則某人某項則。【逐丁開完。】

二甲【各甲照前式開寫。】

右諭通知

康熙二十一年四月

日示

○淸丈事理【南北例𨿽不一。可以意推】章獲鹿稿【諱士鯨號雪蟾﹑浙江臨安人﹑】

結狀式

取結示

申曉紳衿示

申曉雇結差役

申飭賣結鋪戶

申飭裏書稽查作成諭

淸丈條約

禁婪賄示

△結狀式

具結狀業主某。系本縣某都某里某甲人。

爲籌餉期於有濟等事。切某向有祖遺續置地共若干畝。計若干﹖。在於本裏本甲某人名下興差��。悉照後開逐﹖作成科算。並無私占地畝。移換糧則。致幹

新例。今奉查丈。合先據實結報。如有隱地�糧。依

例甘罪。所結是實。

計開

第一﹖某項地若干。坐落某里某村某圩某字第幾號。折糧若干。【東至某人某項地。西至某人某項地。南至某人某項地。北至某人某項地。】

第二﹖【逐﹖照式開完。】

年月

日具結狀某人押

社書某人

鄕長某人

保長某人

圖冊式﹝見圖﹞

通裏淸丈。一甲一本釘開。以便查核。獨丈一戶。釘繳。

以上圖結之法章侯爲獲鹿時因承籌餉期於有濟一案而作者也。是時軍需匱乏。淸查隱地漏糧。定立新例。一畝以上。卽擬徒流。失察處分。追及去任功令嚴切。各省奉檄惟謹。履畝騷然。且丈增者有不次之紀敍。以故司牧者。多幸功名。從事者。乘機婪黷。有按畝勒加者。有指荒捏報者。窮民飲泣。莫可告愬。章侯曰勒加捏報總屬虛糧以我一日之榮樹民百世之累固大不可然攤賠力竭民將棄土地而流亡其何以國妄上更不可也於是文告之勸。三諭自首。而順應者寡。不勝愀然曰。鄰封之報增者比比矣。上檄之督責且日至。其何以終乃公事乎。向知獲邑之糧。較諸明額。實缺百十頃畝。揆厥獘由。以獲邑地有折糧之法。糧之輕重。奚啻倍蓰。若乃買上過中。則糧額虧。買中過下。則糧額又虧。節屇以來。豪彊奸詭之賄脫課賦者。不知凡幾苟能正其糧則則復還勝國之故額卽是昭代之新增上可裕國下非累民也爰頒刻結狀定式於民。令將巳有之地。按﹖結報。﹖注四至糧則糧與四比舛異其爲漏糧顯然復頒示淸丈圖冊於市。與父老曰。母得隱地。不報入結投結後淸丈且隨之矣民知有四比以較糧。則糧無可漏。而自攺正其向漏之糧。有圖冊以料地。則地無可隱。而自開供其向隱之地。不旬日而結齊。闔邑較算。共得增地糧三百一十九頃有畸。侯曰。可以告無罪矣緣其始終不欲擾民也丈法𨿽立遂停而不用斯舉也。侯例擢不次。民咸戴神君焉。誠良工心苦哉。述文告如左。且亭山人識。

△取結示

爲籌餉期於有濟等事。照得隱地漏恨。折例嚴切。本縣勸民自首。穎禿舌敝矣。今上檄如雨。首者寥寥。其何以結

欽部之緊案。在獲地山河環遶。無地不可行犁。查明季全書開載。除河淤牧地之外。實有作成糧地一千餘頃。【作成折糧之則例名。注見本帖首條】玆現在徵糧。地止九百五十頃有畸。糧額懸缺實多。至於闔邑丁口。比之舊額。頗有漸增丁增則開墾必多卽使鼎革以來。兵燹水潦。不乏荒蕪。今安集有年。亦應復業且歷查開收積獘。有灑糧於人者。乃賣中開上。賣下開中糧則開盡而地存是卽隱地矣有遺糧於人者乃買上收中。買中收下地則同井而糧視四比獨輕是卽漏糧矣以上情節。不行首報過後發覺卽幹

新例。木縣不敢欺誆

上憲以率回。亦不忍坐視下民之陷法。再四籌維定一結報之法除將結狀定式。頒發鋪戶刊板刷印聽民買塡外。合行通曉。爲此示仰�邑有地人戶知悉。的限�日內。各將所有地畝。自行丈明眞數。照依該有作成逐﹖開報𨿽有增益於原冊地糧之外總以自首論一槪免罪注冊並不加丁俟結齊之日本縣另有淸丈圖冊。發裏淸丈彼時稍有多餘卽是有心隱漏依例擬罪巳前脫漏丁糧追解充餉地土入官斷不寬假。此系爾民子孫之業。身家所關。母貪小利。自貽禍患。愼之凜之。須一莊示者。

△申曉紳衿示

爲籌餉期於有濟等事。照得隱漏地糧。

新例關乎上下處分在有司奉行不得不嚴。前者文到之日各縣卽有丈量之議。時以靑苗在野。恐致騷擾。故�停止屢諭首報而首報無多遂爾刊式取。結今奉

部咨嚴飭應淸丈者。卽行淸丈。部限巳屇。不得再爲遲綏也。兄閱邸報。他處州縣。有查出千餘頃者。有查出數百頃者各處查增旣多則無增州縣必蒙

部駁倘差內員案丈則官民俱有未便在人戶結報不可不眞本縣查勘不得不確除現催各糧戶自行結報並刊刻淸丈圖冊發鋪刷印。俟結到。發裏淸丈外合�出示通曉凡民人結內。務須據實塡寫。不得貪用大弓。隱漏分釐。自悞身家。至於獲邑紳士。素稱�謹。量無以錙銖小利有背任土作貢之義致玷忠愛者但恐一人登籍則伯叔子侄並在名下乃人情之常此中倘有盈餘限外查丈發覺。罪坐本名。又理所必至。故昔年江浙抗糧一案。竟有闔邑縉紳。俱膺褫奪。通學士子。悉遭除名者實非紳士本身抗糧妄受親族寄籍之累爲多此番結報。凡我紳士不得�委管家知數。致有遺漏必將名下地糧親加查察。共保功名。結報到日。本縣必行覆丈不敢狥一時之情面致累紳士他日之前程並遺

上憲以波累之詿誤處分也囑切望切。須至示者

△申曉雇結差役

示仰承催各社人戶地糧結狀差役知悉。所催結狀。�交�甲首戶匯齊�交。不許丁戶零星自送致難稽�限於十三日查比。違限不齊重責不饒。特示。

△申飭賣結鋪戶

示仰刷印首報地糧結狀並查丈圖冊人等知悉。凡�賣結冊。紙價之外。每張止取印工半文。如索多價。許�掯之人喊稟。以憑貢枷不饒。特示。

△申飭裏書稽查作成諭

諭各社社書知悉案查本縣地畝。全憑作成折糧故�漏之獘旣在隱地不報更在移攺作成今奉

旨部嚴例淸查。在該書務須洗心畏法。不但從前受賄�攺者。當立令攺正。卽向有豪彊隱占。今於結狀。仍��橫。依然謊報者。該書必先據實呈明。以憑指名詳

憲丈究玆發結式。內將四比人地作成。一同開出。則本�之作成。有獘無獘立見。若該書情縱不言則通同連坐之累無巳矣此番取結尢重淸查作成母同泛視。凜之愼之。特諭。

△淸丈條約

爲籌餉期於有濟等事。照得淸查隱地漏糧。爲當今第一緊件。前巳刊定結狀。著各戶將所有地糧。據實結出。投送候核在案。本縣不卽遵例丈量者。以履畝計弓。必致擾民。昨據送到結狀。多有四至不塡。止抄舊�數目搪塞者此乃隱漏之姦念不化仍希朦混在本縣以�心下體而爾民以詐僞上欺丈量其可巳乎況現奉上檄。立督丈報。本縣安能狥庇率覆。他日反爲兩等受遏乎。除將違式結狀駁發另換外。俟結狀到齊。本縣��分釘一本用戮印記發裏對結丈勘所有丈量圖法�先示曉。須至條約者。【圖式見前】

計開

一步弓悉用憲頒舊式。每村鄕保各備三五把以便應用如私增分�者勘出究擬

一淸丈冊巳有刊刻刷印者。每冊一張。可塡地糧四�糧戶有地一﹖至四﹖者。自備印冊一張。隨丈隨�四﹖以上者按﹖增備。其不及四﹖者。余存空山卽父子兄弟冊上分丁者亦不得二人共塡一張如有�用印冊者。本人鄕保並責。發冊另換。

一塡寫丈冊務必細塡四至作成。除官道大河﹑古溝﹑荒山。許照實塡寫外。若系私行小路。放水溝壕開墾熟山。必將山地作成。並溝道以外糧地。幾上幾中幾下塡注。卽或隔社。亦必塡明何社何人何項地不許用山道河溝並某社字樣混寫違者究責。發冊另造

一丈地塡冊責成鄕保算糧責成社書若地畝有差究鄕保。糧數不符。究社書。故於冊刻社書鄕保字下必塡姓名以憑抽丈核算違者究責丈完繳冊之時各鄕社仍寫如有隱漏。甘坐新例總結一張。附送存案。

一自首免罪。止限八月以內。令限巳將逾。的擇八月初三日開丈。十三日丈完。十五日送冊。開丈之後。本縣不時單騎減從。自備供應。親至鄕村查勘或將未丈者按結抽丈或將巳丈者取圖覆丈察出情獘。立時枷責。

一催取丈冊止用遞票並不差役下鄕以絕騷擾如過十五之限。另差拿比。

△禁婪賄示

爲申禁衙役社書鄕保需索。以絕賄獘事。照得衙役犯贓。罪擬流徙。里社積蠹。一例同科。律例煌煌。各當凜畏。玆以淸查地畝。取結丈量此等事理最易叢姦恐有湣不畏死之徒。指借名色。科斂銀錢。捏稱打點。招搖賄賂。愚民不知。入其彀中。合行申禁。爲此示仰糧戶人等知悉。查丈地畝。系奉嚴旨。凡有地糧。務必有分報分。有釐報釐。少有錯漏。卽是身家所關。豈容賄獘。自貽禍患。旣經自備結狀合式塡投自買丈量圖冊聽候丈量此外原無別項名色可以科斂至於結狀之應駁應收丈量之或先或後本縣悉出親裁並不毫假參贊無從打點倘有指捏作姦者。被害人卽行扭稟。以憑申解處死。如通同不言。許諸人舉首。審實。給賞首人。其作姦之人與受同罪。決不輕貸。須至示者。

○音釋

臕【音標】瘢【音盤】墊【音殷】�【音謂】燹【音�】褫【音�】

未信編卷一終

●未信編第二卷

錢谷下

壻楊瑛逢源方

錢唐潘杓燦象承甫述門人張正邦盤羽甫校

甥陳煒素參

錢谷下

徵比

收貯

運解

放給

雜課

◆徵比

司牧之務。首重錢谷。錢谷之難。首在催徵以其事屬取下非人情之所樂也顧有徵必有北總期寓撫字之義於催科之中始爲上不悞國下不虐民。稱循吏而無忝。俱其問立一法必生一獘生一獘必治一法精詳愼勤。其庶幾乎。述徵比

錢糧起科。每戶自有定數印官不查徵四小民不見由單書算得以作好會計本無。立名私派。裏蠹積獘。每年算造實徵。飛巳灑人只圖合額將存作絕私蝕公攤至於本色糧米。孤﹑鐸灰石﹑等米。徵攺折。又徵本色。軍﹑卹﹑月匠等項輕糧。得錢賣派漕白重糧。弱戶承納。更有條銀則灑增釐毫。積零成躉。於正額原有羨銀。以羨抵正乃私收包攬之銀入巳糧米則灑增升合。積零成躉。於正額原有餘米。以羨抵正乃折幹包攬之米充囊年終結總。實無欠缺。此科派不淸之獘也。法宜預刻實徵冊印板字分大小便於查看首章圖總按全書田地﹑山蕩﹑人丁。�額徵銀米若干用大字。每年奉文更攺。如綾紗﹑榜紙。本年時價。閏月加增。因時減徵者。用雙行小字。總結共該實徵銀若干。米若干。用大字。凡數目字。俱空白。俟塡寫其分刻小字者使更攺加減之數可查總列大字者使實徵之數易見也撒分十甲。甲總亦然。每甲撒分花戶。戶冊亦然。每甲照冊刻成手折卽是長單。每戶照冊給一方票。卽是戶單。若縣總則有司頒由單。不必刻也。但戶冊必合甲總甲總必合圖總。圖總必合由單。長單。戶單。必合縣冊。於每年開徵之先預將徵冊造定。送衙。逐圖與上年徵冊查淸。然後印發塡單。將單塡定。逐圖同冊送衙。對淸。然後蓋印給�如是則印官按冊而徵花戶照單而納毫無舛互而科派之獘淸矣【冊式附後】

錢糧頭緒甚煩。款項不一雜亂細碎𨿽巧者亦墮雲霧矧此蚩蚩小民乎且款項多。則比較多。值卯守候。旣無暇日。亦無完膚。款項多。則未完亦多。稽核錯雜敲朴煩瑣上下俱爲不便至如漕﹑白﹑南﹑行﹑灰石﹑贈﹑截總屬本色項下若亦分徵另比。則或在倉厫。或在縣庭。馳驅途路。尙恐應比不及。何暇催輸。此用分徵之爲獘也。法宜除折色巳有定例一條編徵外。無問匠班﹑顏料﹑不必另差。卽歷年積欠。總屬一圖者。匯成比冊。盡歸一卯。其本色糧米﹑贈﹑截原系俱歸漕務亦當印官下倉。一期比較則頭緒簡而官民俱有暇逸矣【並徵�式附後】

現年一役百責交萃一里�戶錢糧。盡在現年一身迫比。催納難周。更遇刁頑之戶。任催不應。一臨比卯。受責不�不得不賂差脫比。賂皂輕杖。賂糧房移易多寡。賂算書顚倒完欠。加之候卯酒飯。值月班裏諸費。非二三兩不能過一卯是以閒費過多正額愈欠此專責現年之獘也。法宜分立各甲頷催查拏頑戶。每甲令將戶役均撘十分每分領催一年。門﹖龜定次序。給與長單。督理傳催。逄卯不必上堂。只向現年聲說不定之戶。現年應卯時。許將本戶欠數。開一小票。具折稟送。內衙將徵冊查對果眞。將票掛號。印給現年持付本戶。令其將票同銀封納入櫃。完者拆封銷號。拆封時無銀無票。卽知仍抗。出差拘比。𨿽完必打則有各甲領催分任傳單之勞抗納不恕頑戶知警而現年之苦可以稍蘇矣【稟頑折票式附後】

卯期例設。不分完欠。一槪應比人戶眾多兼之差人保歇。擁擠一堂逐名唱喚必至更深印官必煩全憑該管指點姦頑欠戶。賄買蠹書。於比冊之上。或粘揭重頁。庇護全裏。或水貼膏藥。庇護欠多之人。或指稱銀未入數假串混驗。或隸皂得錢。用刑輕重。暗換竹山代責虛打實�乘黑混放完者徒增伺候仍派卯費欠者朦朧作法��延捱官民交困此槪比之獘也。法﹑宜截票免比查欠摘比起科旣有實徵冊。冊中花戶。亦照圖總分算分限或作十限或作五限。每限之下。登塡完欠。粘同各戶交驗現年之票送衙查對。務要甲結甲總。圖結圖總查對之時。開冊便知某圖尙欠應比。某圖巳完。不必摘比。其巳完者。須得收銀戶甲總撒合符。方是依限完是若有舛錯。另拏算書與現年審究。尙欠者。卽將現年摘出值比。𨿽頑年不稟頑戶。內衙必查欠由何甲。甲由何戶。先寫本限欠戶姓名。張掛大門。示令速納免拘。若有累限不完者。內衙出差拘比。撘均圖裏。相近者一差可拘十人。另立一簿。比差銷號。則完者自得歸農而應卯之人不至紛冗矣【分限冊式。截票免比法附後】

里長不盡獨當一年。蓋因以田配役。裏役百分。分爲十甲。甲役十分。每甲值卯一年。甲中人戶。田數多寡不一。卽派役多寡不同。照役分卯。有數人朋充一卯者。有一人管充二三卯者。一年之內每里長一分。應值三十六日。假如趙甲值此卯。此卯挨過。卽是錢乙。錢乙挨過。卽是孫丙故值役者只思巧計挨過不思攢催納課以挨過此卯則與巳身無涉此朋役壓卯之獘也。法宜照所編之役派應催之銀。如一里額銀百兩。編役一分。催銀十兩。每於先年十月。示聽各里人戶。自相配撘。某人編役一分。應催條糧若干。某人編役半分。應催條糧若干。乃將各甲人戶。配撘�定。令裏書於圖總之限分下。開明某人值催。或某某同催。能照應催之數完足。卽自歸農。同裏未完之銀。與之無涉。此法旣定。卽花戶未完。現年代應。爲力亦易。彼向花戶催還。尙可省用卯費。如不完者。不論比期巳過。仍拘同比如是則完者不同受比卯之累未完者無所施其壓比之姦現年之精神不用之於應比而用之於完課矣

一邑之內。編民最多設立糧現此執簡禦煩之法也若邑中紳衿槪編在裏民戶值役必致疾呼不應紳衿值役多有用勢苛求且比卯之時。每有民人。托名宦屬。藐法抗比。更有一種無品子衿。包攬過卯印官加以刑責卽招不重斯文之尢。待以優容。又釀欠猾冥頑之習。此官民共圖之獘也。法宜另立儒宦之圖。聽其各各自運。不必定役以示優異。不收他人之課。亦不累人收課。宦戶陰陽生送帖催納。儒戶齋夫傳催。仍於本戶之下。注一家屬。以便拘問則自愛自棄者俱有�懲矣

比邜必用比�。但此冊必自該管做數。塡票�欠。據冊喚名或完多免責。或少完薄責。或頑欠加責。一卯之懲儆全在乎此若不送衙查核。則實塡之處。可以洗補。浮票之簽。不妨減增是印官連宵達旦之精神皆猾吏起家掙錢之傀儡矣此臨比送冊之獘也。法宜刻印比簿。每裏一本。每甲一頁。前釘圖總。將圖甲逐限照算。開塡完欠。完數共完實寫。應完﹑巳完﹑未完。用浮簽。應比免比。不許該管主持。每限卯前。同實徵流水冊送衙。摘比者。內衙於木限之上。印一比字。卽爲掛比底冊。發出寫示。寫完與比示仍送內衙查對。示發冊畱。上堂點卯。印官親自帶出。比時或責或拏。俱朱注本限之下。比完仍卽帶進。以便登銷差號。下��慣緩刑則勸懲悉由印官而數書之姦可弭矣【此冊�拏�����後】

錢糧之不完非盡百姓頑抗也獘生保歇歇之始。恐現年之逃卯也。則有保。恐現年之露處也。則有歇。乃積年之書吏。必以其父兄充保歇以其錢糧多所付托可以任意侵那也積年之保歇。必以子弟充吏書以其結總必由彼手可以攺移完欠也甚之皂快盡屬親朋官府倚爲肺腑里長納戶見其呼應頗靈凡有役務恃爲長城乃錢糧入手搪比侵用及至淸查完欠。混賴私收。無憑對證。巳完忍气重完。間或摘發。差出皂快。皆其羽翼。承行書吏。同一源流抗延違限法合不行小民知其黨固根深吞聲巳矣至於倉歇一項尢爲糧米積姦包納折幹。穿倉盜米。任講規例挑撥兌軍刁惡貫盈侵蝕負重則且兔脫他方止畱家口糧限廹急糧長苦賠糧船開行靦顏復出來歲糧現更換仍爲保歇依舊作姦。誤國害民。莫此爲甚。知保歇之爲害法宜痛加革逐密訪嚴究。再大張告示。曉諭城鄕。如�出鄕送人事。打抽豊。及向充保歇。仍住衙倉左側。並潛入衙倉窺探者。許諸色人等擒首。以憑枷責示眾。給賞首人。坐催之差。按圖分遣在在樂用賂分撥。則糧房有利。賂傳送則轉斗有利。賂準行則相公有利。賂速給。則司印有�甚至司牧染指。醜有難言。利收一网。害及百姓蓋分釐�賂盡出民間費一需十勢所必至以故持票到裏先講�例若干雞犬爲之不寧四時需索無巳究竟錢糧不完�上另出差票而此輩自恃輕車熟路講差錢陪酒飯打�討好毫無益於催徵之務而分損乎正課之銀知各裏坐催之爲害法宜嚴�力行巳上查拏之法

錢糧比較。立有限期。頑裏違限抗比。欠戶任催不應差役拘拏固難盡廢若多設票式冗立簽名如風火雷票。竹板短簽等項。每項差人。則前差未去後差�臨。彼鎖此押。拘畱時日支應差使尙且不暇何能分身能���吏酌�欠戶肥瘠。定價賣簽。皂快簽票到手。勒索本利。水利旣足。或沈閣。或暗銷。或重行疊擾間有窮民下戶無力買免始擒到官究竟實非積頑大戶知多差之爲害設票只用拘頑。設立木簽止拘抗比有拘必到。延至下卯不銷簽票者。與頑抗並責。點差悉由至公。則虎差勒索之慘可蘇。

實徵冊式

漕糧銀米並徵單式

漕糧銀米並徵比簿式

現年經催稟折式

比簿式

查拏票式

截票免比法陳吳縣稿

通詳各上臺文

飭行條例示

再飭條例示

連三號票式

連二截票式

戶限簿里甲總式

花戶實徵限簿式

花戶易知限票式

查拏票式

○實徵冊式【不塡其裏卽作圖裏總】

﹝見圖﹞﹥

○漕糧銀米並徵單式

﹝見圖﹞﹥

○漕糧銀米並徵比簿式

﹝見圖﹞﹥

○現年經催稟頑折式【一折可稟數戶】

﹝見圖﹞﹥

○比簿式【每裏一本。每本十一�。以一張�寫裏總注現年姓名。釘爲首頁照式查算塡比】

﹝見圖﹞﹥

○查拏票式【截票免北查拏票同】

﹝見圖﹞﹥

○截票免比法陳吳縣稿【�衝漢字云�陜西城�人】

歲在丁未。余始待罪平江。催科往例。一惟責任排年。期會之日。敲朴是務。排年狼狽難堪。而頑戶勢豪。安坐自得。庫櫃告乏。庚癸日聞。越明年。不忍復見前獘。乃取太倉截票免比之法。與錢唐潘子月山。更定而行之免比法行。民稱便利。而課亦稍裕。謹將文告章程。集爲一帙。後之司牧。得以采焉。關南陳衝漢述

月山曰截票非難也而免比爲難免比亦非難也比期不設庫帑充溢而票能盡截爲尢難向者投納有費。疇則省物力以濟急公。敲朴爲能。疇則愛赤子以培國本。監守者包藏朵頤。綜核者圖懷晏樂。故以�血膏公堂。心肉飽欲海。哀哉斯人。生不異死民旣如此國何以堪若夫通關朱鈔。輸將之符劵。計畝榷斗。取用之權衡。乃雜亂舛訛百里長未嘗一遊日焉何有於胥役也至於實徵花戶細冊尢爲一邑之底帳簿。猾吏據爲金穴。祕不呈覽。長官視爲具文。一任藏匿亦以淩雜米鹽不但不可得見抑且厭不欲觀知縣事者知何事於縣相助理者操何理以相助耶今則櫃費禁而分毫皆入正課。串票淸而姦頑無能假射長單落甲。排年可免獨勞。小單戶曉。裏遞巳絕增減。實徵花戶。按籍查拏完欠一目了然侵漁一筆掃盡截票免比。急公如驚。巳置五百一十里之貢賦於指掌。登五百一十里之民人於仁壽矣。明府之裕國蘇民。其至矣哉。上憲旣稱能吏。優異終事。僕又安敢。懷晏樂。不持籌握筦。佐厥成乎。

○通詳各上臺文

爲詳報徵條之法。祈

憲飭遵弗。切照定例。以錢糧之完欠定考成。則�州縣起存。務必按年計額。照分徵解。何敢隕越懸欠。以貽上下參罰之咎。但考課旣在催徵。而催徵必兼撫字苟專事快捷方式總比排年則以一人而受全裏之累𨿽粉身應比而與槪裏之痛癢不關或又嚴限密徵則押差喚卯班杖有費以小民可輸正供之銀錢耗爲奔走胥役之用度無怪乎國計曰虛民生日蹙也卑職仰遵

功令。擬定分限徵收截票免比摘拏頑戶。落甲經催。分發易知戶單。禁查書吏飛灑侵蝕等法務期不比自完不致冤杖。並不令小民以一銖一滴妄費。除一面列欵示

諭通曉外。合將。擬立條欵。申候

憲鑑。嚴飭里甲。恪毅永遵。聿臻成效。仍叩

通檄各衙門。凡卑縣本年分起存解給。卑縣照依

欽部十月全完之限。按月徵解。如果逾月不完。並解不如數。自當稟奉差提。若按月完解。免令催差下縣。庶無剜肉醫瘡。那移撮墊諸獘。而

國計民生。均仰裨於

憲慈矣。【條陳詳款。與後示略同】

○飭行條例示

爲立限催徵。以裕國課。以蘇民困事。照得江南爲財賦重地。而本縣更當南北要衝。徭稅輸將。冗於他邑。宮此者。竭蹷不遑。縱使龔黃復生。難免參罰之咎。爰是考課旣嚴。則追呼不得不急。而胥吏之乘機作獘。哄累吾民者。不可窮究蓋卽催科且無善術而欲以正風俗崇禮教奏弦歌而登上理也萬萬不能揆厥病源。多因失於蒞任不久。得民之隱未深。考求獘竇未悉。𨿽有愛民之心。終無實濟。今本縣任事巳來。巳周一載。凡可以利民者。日圖興舉。至於催徵追比之獘。試驗最詳。有賄揭重頁。偸空逃邜之獘。有完不如額。欠多結少之獘。有姦蠹私侵。公行抗比之獘。有李戴張冠。攺票支吾之�有�膏粘蓋比簿。臨比作完。比後仍欠之獘。種種獘端。難以盡舉。總以小民一時愚昧。甘受吏胥哄騙。掩飾目前不知實欠未完終必差拏比責吏書皂快賺去無益之錢而所欠仍復要完更有所欠無多費反過倍興言及此深爲爾民嘆悼今本縣行截票免比諸法。務使裕

國便民。上下俱有裨益。除經通詳

各憲。見奉優批飭行。相應列款示諭。爲此示仰闔邑士民糧裏知數人等知悉。凡本年錢糧。催納之法。須照後開事理。一體遵行。須至示者。

計開

一分設櫃吏

給易知戶單

一造算實徵限簿

一發落甲經催長單

一給朱串

一給截票

一立限查拏

一停農忙

一差拏頑戶

一紳衿切注知數

△一分設櫃吏

本縣三十七區。共計五百一十里。循照往例。仍分五牌。每牌若干區。遴點櫃吏五名督收。止許塡寫朱串。登記流水其銀聽民自封投櫃不許執等稱收如有輕靑等項。本縣拆封查出。自提本戶責換。違者究處。

△給易知戶單

凡花戶應輸銀米本縣𨿽有查截實徵限�。甲中𨿽有落甲經催長單而孤寡遠鄕安得時時在目難免姦蠹增灑播弄之獘今塡花戶小單一紙。發裏照戶分給使依本單額限上納。裏書沈匿增減。許該戶扭稟究處。

△一造算實徵限簿

凡錢糧必由產業。催科必有定額。總產業而立戶。總戶籍而分甲。總十甲而成裏欲�一里之總額必催花戶之應輸今著該管算書。將各甲花戶。無分零躉。照依田地斗則。本折銀數。總額若干。算分十分。每分若干。算分上下兩限。每限若干。按月分算造。匯交總書處凡遇查拏之日。算書領算。粘連票串送衙。以憑稽核。違錯究處。

△一發落甲經催長單

各里人戶紛錯。排年一身。安能時至催攢。今照實徵限簿。每甲謄造長單一本。分發甲中。每甲公輪一人傳催花戶名曰經催如有停單不催。排年稟明。差拏賠比。

△一給朱串

凡納銀必給官票。此爲定例但花戶止存一紙排年無憑換截本縣止存票根。次序旣與實徵限簿不同。查拏之日。難以稽對。今設連三朱串。合同印蓋。發櫃塡收。一納戶執據。一查截。一票根。花戶納銀。給串二紙。一存據。一交排年。使排年匯交總書截票。總書卽將此串。粘入實徵限簿內本戶名下。送查。如有私收白票。混行冒數。希圖截票者。除不準外。仍提究處。

△一給截票

卯期追比。爲玩必年而設也。若果按限催足。仍令點卯𨿽杖責不加而卯上一應使用究竟難免且鄕城寫遠守候總屬厲民今設連二免比票照。合同印蓋。凡排年催足本限之銀。將花戶查截朱串。匯交總書。總書照分限算淸。卽截給歸農票一紙。竟令歸農。查此之日。總書將所存查截票根。粘入限簿圖總。本排應催分限之下送查。如無截票。仍候比卯。

△一立限查拏

徵期嚴促。小民旣難措辦。而大戶亦難躉應。今將每裏額徵銀若干。分爲十分。每分應納銀若干。一分之中。再分上下兩限。排年依限行催。花戶依限上納。催納如限。截票免比。其限以初一至十五日爲上限。十六日至二十日查拏。廿一日至廿五日比責。以十六日至三十日爲下限。初一至初五日查拏。初六至初十日比責。其有巳經查拏。方始補納者。算入下限。本限不準免比。

△一停農忙

五月爲揷蒔之際。若不乘時勸課。必誤秋成。今除詞訟照例停忙外。卽丁田額賦。亦停五月。�奉欽部有十月全完之限。凡徵收票簿。巳於正月齊備。遵例於二月開徵。應並正月共徵二分。四月徵銀分半。六月徵銀分半。補足五月一分。以合十月全完之限。

△一差拏頑戶

徵銀之法。責成當年。在所不免。但排年管催合裏十甲。人戶浩繁。巳給各甲長單催攢。猶恐姦頑人戶。觀望不納。至令票難盡哉。今與花戶約。若依限通完者。本縣另行優獎。違限不完。於查拏之日。圈出差拘𨿽完必責。

△一紳衿切注知數

本縣官儒戶籍頗多。旣列紳衿於民上。尢當率先倡化。以爲艸野之觀。豈可因錙銖之逋欠。注之比簿曰頑戶。申之上臺曰抗糧萬一有此在本縣固不樂見聞在紳士又豈甘任受況奏銷一案。江南之處分甚重。殷鑑不遠。今本縣立限催徵之後宦戶不完。申

憲指參。儒戶不完。送學申黜。凡官庠戶上著裏書切著各屬知數一名有不依限完納者先拏責比。然後申參此非本縣之過執。乃朝廷餉課攸關也相宜體諒。

○再飭條例示

爲申飭徵收之法以杜姦獘事。照得本縣通詳上憲。定限分徵。按月徵收。設立限簿長單。易知小單。摘拏頑猾。截票免比。一洗吏胥積習之姦。頓蘇排年偏累之苦。但恐法立獘生。必致有礙良規。爲此再申示諭。仰書吏人戶知悉。恪體本縣撫字之心。矢勤矢愼。好義急公。�有不惜身�。目於罪戾。則執法惟嚴。斷不姑爲爾等寬宥也。特示。

計開

一申飭櫃吏

一申飭總書

一申飭排年

△一申飭櫃吏

定限徵收。務在便民舒徐上納並非禁民透納以阻急公之義誠恐該吏不知體會。反誤輸將或有貪索起票陋規。借端掯勒之獘。凡有透完。俱與注入下限。或有排年代花戶踰限透完者。亦算入下限截票。但要明開系代某戶某戶數目。不得止以裏代二字混納。致難稽核。該吏止照報單發票。敢有掯索。立提枷責。

△一申飭總書

凡花戶應輸銀兩。巳著管書依限造。入實徵限簿。排年催完限內之。將花戶查截小票。付科截票。該書於簿首圖總本月分限各印截票免比四字。並於花戶限下印完。其有透完者。注印下限。若巳合額。亦付免比票照。使令歸農。總書須每日在科。櫃吏必每日設櫃。俾納戶隨便卽納。排年實時截票。若來去不時。延握掯索有誤歸農時日此爲應截不截之獘。或有完不及分。賄賂作姦。狥情截給。以幸一限免比下限又至並銀安能淸楚此爲不應截而截之獘或經察出。或被首發。立行簽拏。從重究處。

△一申飭排年

截票免比。摘拏頑戶。此本縣恫卹排年至意。該排年亦須仰副本縣苦心上緊行催使戶戶依限全完限限截票歸農則比期可以不設倘有怠玩姦排。因有差拏頑戶之例。惟思挨到限期。責在頑戶。遂不催攢。冀出簽票徧拏。是本縣以一身而充五百一十里之排年矣。今除�完九分者準拘頑戶。如不及九分。𨿽拘頑戶。排年陪責。

月山曰。催科之法。或有利於官。不利於民者。或有利於民。不利於官者不利於民不可行也不利於官不能行也截票免比。民無守候花費之累。官無期會敲朴之煩。官民並利而前之行者未見通久其故何也蓋以其不利於吏胥也夫吏胥者以排年爲魚肉以期會爲生息者也會期之日。堂燈。則有油燭之生息。結總。則有紙張之生息。掛比。則有備卯之生息。此猶以其常例而言之也。至於抽簿逃卯。拽夾換票。冒結混開。種種獘端。生息百出。逢年值節。借名該管。支收飯米。徧索鄕村。雞酒裙布。無不攫取。衣於斯。食於斯。生息安有窮盡哉乃若截票免比則排年無見該管之時該管卽欲有所希冀排年無藉覆庇豈肯有求必應以爲不利誠不利於此矣然則。法不通久而胥吏之得以阻之者何故以其不能免比也法期免比人樂免比而仍不免比者又何故官繁於案牘而不能親核限簿權操於書算而無所稽對彼故延緩頑戶之追拏措勒排年之守候一限怠玩下限難淸三限之後必至紛然淆亂遂思攺弦易轍卽或仍存舊名亦必兼行掛比之法則是比實未免而徒增此票之一截耳故曰截票非難而免比爲難也然則柰何。計惟有查拏自內之一法在限簿初立。急取推放之底冊而稽對之。再取縣區里甲花戶之總撒而科算之則侵隱派增之獘淸矣限簿送核。必查各戶查截小票。分限相對。卽以小印封之恐其假票避比而仍揭去也戶與甲對。甲與裏對。無或錯。巳印免比。則查截票根。亦宜封印以便歸總有查也頑戶怠玩。必加儆責使經催易於爲力圈拏者。另開一冊注於差役之下以一差可拘數十人也朱串數而後印防溢號也小單印而後給防更換也查拏之日。自寅至酉。查必盡絕防頓積也一限如是限限可淸而猶慮票不截盡比期必設不可行之通久者吾不信也

○連三號票式【發�吏收銀一給�戶存據一給�戶交與排年。一作票根存查每本百頁】

見圖

○連二截票式【此發總書截給免比者給排年歸農一粘本排應催四薄首�圖裏總內分限上送查。如有透完者。每限截給一張。不得總塡使混亂難查。不如數者不截。每裏一十頁以十限分上下。應二十頁故也】

見圖

○戶限簿里甲總式【里甲總���印。隨用算�】

見圖

○花戶實徵限簿式【每裏一本。首造裏總一頁。各甲造甲總一頁】

見圖

○花戶易知限票式【田地山蕩斗則有不同者。須��刻列本戶有者算塡無者空白】

見圖

○查拏票式【見前】

見圖

◆收貯

釐零顆碎。皆屬正貢。銖累粒積。必有羨余。若不細計。鮮不徒飽管收之壑。蓋侵蝕正貢。故爲可虞幹沒羨余。亦爲可惜密防深藏其要也述收貯

庫吏

櫃吏

櫃式

流水簿

官串

塡串

設櫃

納銀

拆封

報數簿

並銀簿

堂交

錢糧宜貯內衙

銀匠不宜官派

收本色糧米宜速入廒

○庫吏

一庫吏宜四季更換也。凡錢糧收支。必立吏書以總出入六房俱可點充但要誠實有身家之人須多令同役有身家者相保蓋此任甚重。不但刁猾者易於作姦。卽忠厚者。久久亦自主持不定銀錢在手未免過費逮至前去後空刑責總屬無益不如每季遴點一人主之一人副之。使兩人互相覺察。有姦不發者同罪職掌旣只一季則作姦亦未過深更換之時。令其先後造冊交盤。查明出結授受。若有侵那。以便卽追補庫。倉總只可一人。不可更換。以致糧長多費。蓋糧止一季收完。開兌巳後。糧米出倉巳多。卽有餘米在倉。宜始終責成一身。以絕推諉抑且倉米難盤也。

○櫃吏

一櫃吏宜每限點充也。凡錢糧入櫃。必點書吏登記流水票串。執掌穿收非老成諳練者不可但司收日久必至獘生宜將各房吏書共置名簽一筒。每櫃逄限抽掣二人。一穿銀。一登簿給串。限盡之日。查核明白。勒合拆封。若有�錯或應責罰二人一體則彼此摘發或應追賠亦眾力易成也收糧則每廒點一經收

○櫃式

一置櫃宜有式也。凡收銀必藏於木櫃。宜分木格。每格貯藏一里之銀。格眼上明書某里。格深至底。底上釘一鐵圈。圈系長綫一根。綫頭於格眼上度出。上穿一大鍼格眼橫約二寸。直約三寸。用一滚梆。一面開縫。橫安眼中。可翻可滚。將綫穿銀。翻梆肚在下。納銀梆口。翻肚在上則銀納格中不能復出矣

○流水簿

一流水宜每裏一本也。各裏登塡則每日旣易查對票根而拆封之曰又易查對格中銀數又要每日結總。結總之後。再結一連前大總。

○官串

一官串宜每裏一本也。每裏一本則假串重號諸獘易於弔查但每裏用一字號到底。每本額釘一百張。發完再換。以免磨損混匿。其送衙請�。必先塡字號。數明用印。先發串。後發櫃則姦吏不得借口官串未印勒索鄕民祗候而私收白票之害亦可革除

○塡串

一串票宜實塡納戶也。串用連三。一張存作票�。二張截給納戶。一納戶收執。一納戶交與甲首。匯交現年查數。�必明寫花戶姓名。方便查對完欠。卽見年代納。亦要實塡代何戶上納。始不紛糾。其三票須分別大小由語。恐有移換攺補。以希混卯者。

○設櫃

一收銀宜每日設櫃也每日設櫃則鄕民乘便卽可納銀櫃宜設於早堂之後。午堂之前。以免堂事之時。人戶擁擠人戶擁擠則易作姦而堂事之時。旣不收銀吏書又便於辦事。

○納銀

一納銀必令自封。不許零星也。櫃吏只掌登穿給票百姓�銷足色而來。以一錠爲率。不許帶邊若一添撘余邊便有咬邊侵匿之獘務要百姓看穿入櫃。如不入櫃。必欲以小換大。許卽喊稟

○拆封

一拆封不可多人也。每限只拆一次。查簿摘比之後一日拆封印官髙座。令庫吏管稱。逐櫃以�序候拆先驗櫃上印封。每櫃逐裏挨拆。收吏先報封內銀數庫吏放定戥陀在星。方許放銀在盤或輕或重其獘立見拆完一里。卽送流水於大總下。朱判某日拆訖二字。拆完一櫃。掌櫃者開一拆單。上開某櫃某吏某。自某口至某�。經收某里某里銀若干。於某月日拆訖。庫吏親塡連前共拆銀若干兩於����月印官押字。遞粘成捲以便存查

○報數簿

��收報數簿宜設也流水簿旣分各裏。宜每櫃另設二��開某櫃某日。收某里銀若干。某里銀若干。後結本日��銀若干。連前共收銀若干。二簿一樣上�循環二字。��照流水循環塡寫。匯同票銀送衙以憑查對。後開年�某人經收。名曰日收報數簿。如遇折銀。於結�處。朱批�訖二字。交與下次經收之吏。

○並銀簿

一日收並銀簿宜設也。每櫃報數。櫃吏所塡也櫃。吏塡明。將簿先送庫吏。庫吏再設二簿。上開某日某櫃收銀若干。某櫃收銀若干。本日共收銀若干。連前共收銀若干。二簿一樣。上貼循環二字。各照報數塡寫。循環送衙。以憑查對。後開年月。名曰並銀簿如遇拆銀。於結總下朱批拆訖二字有此報數並銀二簿則或有緊要解支一開簿面不必計算巳知某櫃有銀若干諸櫃共有銀若干某里頑某里良本年錢糧巳收若干尙欠若干盡了然於目前矣更宜將流水比簿票根。不時查對則使逃卯盜櫃諸獘無從設施

○堂交

一堂交宜禁也。比卯之時。人眾事雜。有等姦頑之徒。將應納錢糧。故意不納。希圖挨過此卯。畱應下卯及見卯上要責。捏言來遲櫃收。不及上納。官見有錢糧在手。定云饒打。令卽投收及至人混則又持銀逃去卽果堂上收訖櫃將拆封比書作獘做入下卯混冒免比是以一卯之銀兩頭應卯也斷斷要革此獘。

○錢糧宜貯內衙

一錢糧宜貯內衙也。凡徵下銀兩。庫吏只許經���。銀兩不許經手。庫房𨿽令人夫看守。而銀兩必畱內�設有意外之虞。猶可藏匿設處若貯庫中則一有疏虞無所措手足矣更可免盜庫諸獘貯庫贓物有珍重者亦同。

○銀匠不宜官派

一銀匠不宜官派也。小民傾銷錢糧。聽其隨便。若官派鋪戶。勒其用鐵印記認。其始蓋以責成在彼。他日�傾大錠。恐累賠補。自然足色不知元寶從無足色者彼謂必出巳手可無顧慮於代納戶傾銷時先將銀水偸去而又謂不出巳手不能上納且任意掯索火錢吳下有稱封店。尢宜禁之。

○收本色糧米宜速入廒

一收本色糧米宜速入廒也。分設每廒經收。米必圓幹潔淨。開徵之後。經收須日日在廒。倉總須日日在倉。多置搧箱﹑斗﹑斛﹑斛單。務必隨到隨收。不許延擱時刻。印官不住到倉。掣看米色。若有堆積廒外者。卯要查問是�緣故若經收不在。立拏究責。庶免糧戶守候之害。其報糧並糧簿。照依收銀之法。循環塡寫送查。每卯給與糧串。不得總給通串使其畱串�索陋規

◆運解

錢糧有入必出。出銀之中。惟解欵更宜詳愼蓋盈於累萬國��托人輸挽非若支給者之親爲授受也況奏銷止重起運凡由單以內之銀。無�裁扣正餉。必歲內盡完。�有加紀。歲外找完。便只免議稍有疏忽不自貽伊戚耶述理解

一立簿

一藏批

一塡批

一比批

一驗掣後批收

黏批收

一管解

一分緩急

一嚴小批

一解本色及遠餉

解給冊式

○一立簿

錢糧支�。每年立一印冊。先開本年應徵數目。後便寫某日拆銀若干。若連拆亦必連寫結總。遇有支解。��月日。開寫。一解某項銀若干。一支放某項銀若干。以上共解放過銀若干。現貯拆存銀若干。解支一次。扣�開寫一次拆封一次。連前結總一次。名曰庫簿亦曰收支解放簿此猶人家之日生日用帳不可缺也庫簿𨿽立。各項欵目錯雜而寫。但知庫中有無存債。而起運之完欠。支給之盈縮。難以查考。應立上下兩截冊一本。上半截先注原額應解某處銀若干。應給某項銀若干。多畱空白。下半截陸續塡批注給月日數月。批領巳未掣取。使下半巳解支之數。與上半應解支之數相符。則於上半�下印一訖字若未解支則朗然白紙一覽易見自無缺解濫紿之課矣此名解紿冊不可缺也【冊式附後】批回實收。乃解銀之符驗。未曾掣獲。錢糧終屬空懸。必須密密比較經解之人掣獲。要立一簿先寫某日奉發批回若干張。後開某日塡寫某號批回一張。呈解某項跟若干。差役某人管解次行開一前件二字。次行先寫�攺獲三字。�字下。獲字上。空一字。如獲到。卽於空處塡一巳�限曰比較若無巳字者按名責罰則無匿批之獘名曰比批簿不可缺也

○一藏批

批回例由司發。或十張或二十張。付縣遇欵塡解。解時不拘多寡。只要挨實字號。有塡必解。遲誤顚倒。俱被司院查究。有等姦猾書吏。不論錢糧緩急。惟以有利於巳者。或希先期塡解。或要那銀墊解。若將號批付與收掌。竟有未經稟請。先自塡批。與本官以不得不解之勢者。故凡司院所發號批。須藏內衙。與司理錢谷之人收執。遇有應解錢糧。該房稟請。批定先解若干。送案放行。然後發批令塡。

○一塡批

塡寫批回事極重大。務須精密。一字不許潦艸。先將批回對明處照過。並無破損。然後登塡。若有小損。不妨申請另換。塡後又要明處照看。並無洗補。然後蓋印。若先洗補。卽宜究處該吏。聲說塡毀情由。申解請換蓋批上之獘百端若先有損補則易致其姦矣先解續解者。只須照銀塡寫。若結末一批。須將本欵渺漠算完。略有未完另解則多費忘解處分不輕

○一比批

批銀旣付承解官吏。約略路程。定以時日。逾限不�。一月宜比六次。若�批不解。不必竟自侵蝕。亦有那抵別宗者。亦有暫延日月。借作生意者久久不能淸楚遂有逃匿不出貽累印官補賠之害故果遲延日久。姦獘稍有發覺。卽當將彼家屬取保。本身禁追。

○一驗掣後批收

批回有印發後洗補。將多攺少者。實收有領出後洗補。將少攺多者。批回攺少。則解少侵銀。掣後仍攺原數。實收出自司庫。必要將少攺多。以合攺過批數。此等獘端。神鬼莫測。若不次次點看。必致墮彼術中。

○黏批收

批收旣巳掣獲。則每�置一櫥格鎖貯。俟全欵解究。挨序月日。夾入實收。粘連成捲。向下斜用縫印。收貯備查。待奏銷之後。發付該吏。要取該吏領到某項批若干張領狀存查。若未全欵解完。不可先粘。恐有司院零星弔查。揭開不便。未經銷算。亦不宜輕發該吏。

○一管解

各省錢糧。有印官。親解者。有該吏承解﹑者有里長自解﹑者。規例不同大約里長自解則不便民印官親解又不勝煩而以該吏承解者多若所解數多。以多差的役。協以親丁監督爲當。親丁又須聰明誠實蓋財帛最能動人恐亦爲所蔽誘則彼反有諉卸

○一分緩急

凡起解錢糧。大約不外部司府餉。而皆有緩急緩者急之則急者不得不緩要明其款項。知其後先。如兵餉急矣。要知協餉急於存畱以協餉路遠存畱本省也部課急矣。要知織造急於河工以河工須年終奏銷而織造須四月買絲也他如顏料﹑祭祀﹑歷日﹑以及輕賫蘆席﹑楞木﹑之類各因��以爲後先神而明之存乎其人大旨要�熟看全書細研會計故嘗謂錢谷之竅妙�無過熟疑處更須參也

○一嚴小批

錢谷非屬正貢。多小批。如府司俸工。備用等銀是也。蓋以不在編號解批之內。或新增。或先弔。卽在所在衙門銷算額欵。故只用例程花折登塡起解。此等批回。最易侵�。銀未發出。上司嚴追累提發銀之後。卽無提解牌票。似乎銀巳解到。故不催取。不知此等錢糧。本管胥役。最要侵那。其提解也本系串通上司衙役出牌混提因小批無號。又易沈匿其不提解也亦系串通上司衙役按捺若不釐剔。鮮不徒飽役壑。致懸空欵。遂致取怒上司。必加意查核嚴比掣銷。粘捲淸項。

○一解本色及遠餉

運解米荳物料須墊�如法。遇濕易爛。驗勘必勤。夫腳盜法最多。尢宜防範。若解遠餉鞘外要用牛皮包縫。加��釘。蓋鞘經風日。木瘦縫開。滴珠狼藉。姦人趁縫敲挖包釘則無賠補之患且或有不虞難開易追也

○解給冊式

見圖

◆放給

存畱�於起運。人所知也存畱中亦有解欵是又存畱中之起運緩中之急矣惟本衙門放給銀兩。實爲緩中之緩然必知其用度量其時日則采辦者不至誤公。豢養者不至市怨。而緩急得中矣。述放給

一凡放給銀兩明登解支簿。領狀粘捲。【式見�】

一俸銀宜每季仲月領支。取印領早則恐有裁缺降罰事故之透

一驛遞工料。宜每月朔望先給。以便分人夫。���。過�則驛遞本屬淸苦不能先墊遇有差使恐致緩不及事。取驛丞印領。

一文廟香燭。宜與教官俸銀同給。取印領。

一門斗工食。宜每季復過放。取教官印領。

一佐貳役食。宜一季役過放。恐有鹽觔罪贖要扣不可早取公領狀。

一修理工料銀。宜續放一气放完侵蝕花銷必不終事取該役匠領狀。

一本衙門役食。宜季終放。恐要克抵公用故不可早若有冷項難徵。可兌支取公領狀。

一祭祀銀宜先祭五日前放。以便備祭物。取該房鋪領狀。

一廩膳銀。宜年終放。此項最要裁減斷不可早取公領狀。

一養濟布米。宜一月一放不可發兌支此輩無賴最易生事先取現在花名。查明後放。取領狀。

一囚糧。宜按名查放。先三日不可總頓放徒爲獄吏中飽一月糧。宜按時分發。取本管印領。

一贈截銀。宜與正糧同發使不得借口捱延有誤開行月日取印領卽將給發月日申報上司

◆雜課

泰山不讓土壤。河海不絕細流。所以成其大深也。況理財乎支節龐雜則隱漏之竇最多勿謂非貢賦之正而忽之。述雜課

雜課非全書所編。各處徵收不一。大約另有該�。或�用。或公用。或解。或放。難以槪擬。其侵那透�之獘。總與正項相同。

匠班出口匠價匠丁。今多三徵。一徵之新匠人。一�之裏現公賠。一徵之匠藉之人尙有存者。仍徵本人。大約與地丁並徵充餉者多隻宜帶入條賦長單不可另差另示以滋獘擾

牙稅牙儈身帖稅也一帖每蔽數十人。竟有無帖虛充者。各處輕重不同。𨿽解無定額。大宜淸查。使有羨余。以備公費。查法以對�門煙戶冊。看其生理爲佳。

當稅每鋪原例五兩。曾因軍需。加至十兩。另徵另解。亦有當商自解。領批掣銷呈繳者。稱收每至加七加八。或有賠當未納稅者。多經承之役私收。

豬羊牛驢騾煙油花酒等稅交易稅也。有牙行代客交易。故有此稅。宜發冊登塡。給票與買主備照。若不人冊。便系漏稅每冊只釘數張朔望查換舊冊收存勿許畱外𨿽解無定額。母使中飽。

﹖稅編審之年爲多。有過付之戶。便須查稅。平時出示曉諭。如有交易一月。不行稅﹖者。以後查出作漏稅論罪。亦許裏地首發。解無定數。近分上中下三等州縣定額起解。請佃河溇道途。皆不入全書。該承暗收者不少。到任宜先淸理造一淸冊。按例徵收。以絕中飽之獘。

學租有田﹑地﹑書院﹑之不同。此系官買召佃。故佃戶於正賦之外。另出租糧以其所種乃無價之產也宜按志淸理。母使埋沒頃畝混亂鬥則。

漁稅或出橋��壩。或出魚船。查例淸收。

鹽課產鹽之地有之。此處地系坼鹵。不可耕種。止可煮鹽。而又不多。難招致商窩。則本地�煮�食。課入有司。或解運司。或解布政。無定。亦人考成。至於例銷鹽引。各處歲有定目。幹發住買冊時。查其自變量督銷考成𨿽無紀敍頗有參罰均不可玩忽。

積谷各裏�積。以防賑濟意外之用。卽古常平義倉之意也。秋成之後。每奉文發簿。令里甲保正挨戶勸��折銀或納米。宜設一吏承管此中大有收多報少之�。不可中飽呈逓胥役。簿須蓋印發塡。塡卽繳內。

江南﹑湖廣﹑江西﹑等省。有沿江海河湖之州縣。凡水中漲沙。人民可以開墾者。植蘆認�。名爲蘆課舊隸工部。差官於江寧蘆政衙門。董理徵收。近則載入州縣版圖。州縣徵解。每歲十月前。算刻由單。從府申詳司院。報部。至十月方始開徵以蘆於十月始成也次年獨自考成。不入地丁之內。催攢之役。有柱分﹑經收﹑各總。不立都啚糧裏諸名。更有京課﹑省課﹑自納等戶並不入柱分徵收者。其地有密蘆�蘆上地中地泥塗水影艸坡等項色目。以定課之輕重。大約課輕費重。稽查隱占。例以五年一次淸丈。康熙二十二年。安�布政龔。【諱佳育者】於朝覲時。題請五年淸丈蘆蕩。止將臨邊者丈量。幅裏者免丈。以省煩擾。奉旨兪允在案。若起解徵比之法大約依仿條鞭總貴隨地隨宜相機應變

江海漲沙。亦有不�蘆課者。除蘆課起科之外。隸鹽場。則名沙場竈戶佃�。【場宮徵解】隸州縣。則名沙田人民佃種。沙之初漲。見影水中。出水之後。俟其艸長。方可開墾。大約三年起科查丈之時不必直量至水以其地多龜背臨水者易坍倘�汨沒則包賠者苦而催徵亦難前地

明朝制有軍田給軍耕種。卽古屯田之義。【揮幹徵解。】皇淸亦設衛所專董。而近今以來。並歸州縣者多。此地始於撥給。令軍耕種自養。但納籽粒艸束。起科甚輕。領催之役。有屯頭甲長名目到處不一。

明朝馬政。散馬於民以年課駒。收其孳息。撥給�地使之耕種。旣供蒭菽。亦充粒食。薄納籽粒。以爲租稅。其地多在西北。皇淸民不牧馬。地仍民種。課隸州縣。勝國之藩封勛戚凡有分錫自置土田。皇淸悉歸版圖。招民佃種。按地起科。其始有廢藩廢戚�名。自康熙八年。一槪攺稱更名地刊入全書。若有未經民佃者。亦許�戚出認。給領徵課。

條鞭內有鹽銀一項。其徵非本地丁。按明初制立鹽政以掣下餘鹽。令州縣赴運司關領。分給小戶。計口食鹽。納鈔償價。後浸無鹽關給。而鈔額永存。攺名鹽糧。惟市民仍以銀代鈔。而鄕民則準納糧。又因糧有遠運外省之�累。準依秋糧折色。一例徵銀。北鹽銀之始。今應優免丁差者。仍編鹽銀以力役可免而計口之鹽不能不食也然巳失給鹽納價之實久矣

◇刑名◇

引

第三卷

第四卷

●未信編述刑名引

月山曰。語云。商君好刑名刑名之名所自昉乎說書者曰刑名者循名以責實也。若是。則責實之學。豈爲過舉但商君以刻薄之人。行法術之事。其見諸政令。無非殘忍卒以自獘。誰曰不宜。非然者。明罰敕法。見於大易。辧邪正。明是非。懲一化百。盡登黎庶於賢善之途。又安見不爲仁人君子之用心哉。於殺人之中生人洵非殘忍刻薄者之所同日而語也。孔子有言曰。聽訟吾猶人也。必也使無訟乎�子。以爲無情者。不得盡其詞。大畏民志夫訟以情爲實民志畏而無情不得盡詞是卽歸於無訟矣豈非聖人刑名之旨乎他日曾子又謂楊膚曰。如得其情。則哀矜而勿喜能責實而仍戒以哀矜。此又大賢於刑名中。省人以惻隱也。謂非仁人君子之用心哉。爰述聽斷事例爲一帙曰章程聽斷機宜爲一帙曰。權衡合章程於權衡。使爲下者有可遵守合權衡於章程欲爲上者知所持循也總冀無違乎孔曾無人�殘忍則生民之大幸矣

●未信編第三卷

刑名上

壻吳觀塾履�

錢唐潘杓燦象承甫述門人李鋐器函甫校

甥陳文耀煥章

刑名上

章程

◆章程

世之不古而有訟獄。訟獄者以情有不平而欲求其平也然民情無定。而國法不可以無定以有定之法平無定之情則法立而情歸焉辟彼材木。從繩而後斷斲可施也述章程

放告

準狀

承行

拘提

聽審

用刑

問擬

照提

監禁

發落

音釋

○放告

放告必拘日期。乃憲司體也若在州縣則必不可憲司有不許越告之例。告狀者必俟有司審過。仍有冤枉。或有司竟不準理。然後向上控訴。候至日期。原不爲遲州縣乃親民之官疾痛卽呼槪拘日期。則大盜人命。保無盜逸屍朽乎。勢豪淩逼。保無黨惡圈局乎。且鄕遠來城。坐令守候。保無耽悞農桑乎。故宜每日早堂。先示放告。後收投文。放告之時。投文不許混進大門。官坐捲棚。桌放甬道。桌上放極重��界尺一條。令告狀人逐名進出。親自將狀齊齊壓放桌上。隨令門子一名。遠立報數。一應人役不許走上�道。收狀巳完。卽令報數門子。總收送上案桌再點明起數封固。俟轉堂帶進。自無抽換之獘。放告巳完。然後坐歸堂上。收受投文。其壓放呈狀之時。告狀人有舉動可疑者。卽掣狀審訊立差押拿則﹑代告匿名諸獘可剔也

其有不時喊稟者。或事關情急。亦未可定。差押補狀立與﹑拘理是非執法公斷不可聽情準息。原告理短倍責枷儆使起滅不能自如則暴戾刁詐之膚愬自然斂迹矣

訟爲民間大害不但農桑之候。災眚之時。以及歲終例應停止放告卽平日亦要多方勸戒。諄切示諭。俾心气和平。各思省事。盡力耕織。保身家以培國本。勿謂故套不行然訟之興多由訟。師光棍唆煽而成及其成訟。彼則於中漁利。恣意起滅。爲上者苟欲與民除害。則必嚴拿此輩。輕則責枷。驅逐。重則訪其積惡。申詳按律。此輩屏迹平民始得休息。勿畏姦詭生隙行不實力也【附勸息訟示三首】

歲終停訟示章獲鹿稿

飭禁刁訟井訪拿訟棍示

災荒停訟示沈臨汾稿

△歲終停訟示章獲鹿稿【下同】

爲歲終停訟事。照得爾民終年勒動。今值歲暮。止宜早完鞭銀。各安家室。共圖休息。以養來春�作之財力。凡非緊要詞訟。合行暫停。爲此示仰闔邑人民知悉。除眞正人命逃盜仍許不時呈告外。所有爭鬭小忿。以及戶婚田土﹑錢債租息籌詞。歲內槪不準理。毋仍混瀆。特示。

△飭禁刁訟井訪拿訟棍示

爲嚴禁刁訟以安民生事﹑照得訟告一事﹑最能廢業耗財﹑愚人不知﹑甘於輕試﹑無論呈狀一入公門每爲貪墨居奇﹑卽淸官廉吏﹑聽斷無私而提解待審道路之跋涉居停之守候﹑能不能免。在未審之前﹑勝負難�﹑憂懼謀畫。不但自巳焦勞。凡系親屬﹑皆累掛念﹑乃臨審之際﹑處處仰面事人。凡書胥役隸﹑無不輸情盡禮﹑囑托幫襯﹑照管。到旣審之後﹑幸而偶勝﹑則前此焦心勞身。費錢失業。將來家道定就艱窘﹑若理虧坐罪﹑則破家蕩產﹑身受刑系﹑玷辱家聲﹑羞對妻子﹑𨿽悔無及﹑良可憫恨。然此致訟之由有三﹑一種倔彊之徒﹑見理不明﹑好剛鬭勝﹑略有小事﹑以出頭告狀爲才能﹑以熟識衙門爲體而﹑此由情性之乖戾也。一種貪惡之人﹑意想詐人﹑遇事生風﹑訐私揚短﹑未告則放風燻嚇﹑巳告則使黨圈和﹑不遂其欲﹑疊告無巳﹑此地方之喇唬也。更有一種教唆訟棍﹑心實虎狼﹑迹同鬼蜮。原無恆業。專哄平人告狀。訟端旣�。則運用筆鋒。播弄詭計代爲打點。愚者落局傾財﹑彼則�中分扣。又多首鼠兩端。原被俱收掌股。甚至鳩家公舉。匿名揭告。謀代調停。撞嚇大錢。迨詞虛伏法。罪坐出名之人﹑而彼乃居然事外。有利無累﹑此等狡黠﹑眞不可一日容於盛世。本縣曰以蘇卹民瘼爲心。且以剪惡除姦爲任。合行飭禁。爲此示仰軍民人等知悉。除眞命逃盜大案﹑宜赴官司首告外。凡系戶婚田土。債負等事止﹑應自相理諭﹑不必輕於舉詞﹑若一時口角細微忿怨。斷該情恕理遣﹑各安生業﹑保守身家﹑何得任性使刁﹑自蹈法网﹑至於所在地方﹑或有前項棍徒包攬詞訟把持起滅﹑誘害良善者﹑地方鄕保﹑不時據實首報以憑盡法痛處﹑申憲決配﹑斷不容貸。凜之凜之。須至示者。

△災荒停訟示沈臨汾稿

爲停止詞訟。冀弭災旱事。照得天人感應之機其驗最捷福善禍惡理所必至我臨汾爲陶唐故都親炙帝堯之教化。流風淳厚。原爲歷代所稱道。四方所企慕者也。邇來漸浸澆漓。古風日去而尢甚者。莫如健訟一端。爭貨利。則不認親朋。逞勢力。則先及鄕黨。尺布斗粟之燻。心遂稱兄弟爲買奴一言半語之角口。卽棄性命如敝屣。以姦誣人者。每稱妻頗少艾。只圖準狀。而恬不知廉恥。以盜誣人者。輒捏贓盡金珠。妄想追賠。而絕不畏神明甚至婦有長舌。欲竦人怒。居然誣執翁姦。子有獸心。不論天倫。竟敢明證父罪人心之乖戾至此天心之譴責必加是以連年災眚。比屋艱難若不修省上挽天心則將來之困苦流離正未可以測度今玆三春巳過。雨澤不施夏麥半枯。秋谷難種。戶多�泣之聲。路有仳離之象。本縣目擊情形。痛心疾首除現在靜存思過虔敬懇禱。爲爾民請命外爾百姓亦宜急急悔過遷善抒誠毋得逞刁恃詐好事健訟以冀消回天怒爲此示仰闔邑人民知悉。除首告眞命彊盜。逃叛妖邪之外。一切訐告。槪行停止。如有故違。原詞不行。代書拘究在爾民卽甚冥頑不信感應之理獨不思聽訟者𨿽秉至公而承差者難免代雇腳力與紙張酒飯之費畱此銀錢以爲骨肉數日之口食共延荒歉不好如爭一日之閒气乎各宜猛省凜遵。須至告示者

○準狀

凡百姓有利獘不能上通則呈。呈者陳白其事。非盡�未不可。不當限以字之多寡。百姓有冤抑。欲求上伸則告告者只許言其緊要。恐字多則易入無情之詞故宜定以字格。然刃筆作家。頗能於簡練之中裝點理伏。使看者遽信爲眞。迨對質之時頗屬虛誕故頒刻印狀不貴限字而貴合式如告人命。必連傷痕凶器謀助單。告彊竊盜。必有地方鄰里並粘失單。告姦必須現獲。告田產債負。必抄粘契劵。如不合式不與準理。則謊狀自少。【狀式附後】

收狀進衙先要驗封拆開。查對合式違式。合式者。仍詳情度理。宜準者。判日批準紙尾注定承行吏書姓召以便承發科分發。其準狀批語務須切當然不可字句繁多使人得以窺測

違式並無理不準者。將不準緣由批於尾上。抄寫告示貼出仍於尾上無字之處剪去一角。以防衙內有人摹仿字迹。判準混行批剪巳定﹑記數封起﹑於封上總判一日收貯備查。不可遺失恐日後有在別衙門告理可查前狀駁其互異是非之處【不準告示式附後】

己準呈狀。必須掛號發行。宜於到任之時。刻一號簿印板刷印成簿。每日將準理呈狀。送交內衙掛號之人。逐�排號。將殊語﹑批語。並原告﹑被告﹑幹證。承行書吏。差役等人姓名。摘開簿內。後開前件。以便登塡如何歸結。是爲內號。其送交內衙掛號之時。要將本日共準呈狀﹑若干。寫一小票同交以免遺失推諉之虞【簿式附後】

掛號過呈狀。必須髮與承發科。令他轉分承�吏書寫送牌票。在承發科亦要掛號備查。宜令承發科卽將內號簿印板。印簿開寫。是爲外號。外號掛完。卽刻分與該承吏書。不許畱難滋獘

吏書得分承行之後。卽寫牌票並同原詞。於僉套送僉承發科仍於僉套進衙之時查對號簿。如有違限不送牌票或隱匿原詞。增減詞內人犯者。立卽票一小單稟明。若待內衙查出。並治承發科以通同之罪。

若投文內一應回銷稟單。可以稍緩者。俱於次日二梆一同。承發科僉套。另封給發。令其另簿上號。不可混亂。使承發科掛號不及。致有錯誤遲緩。

該承吏書。將牌票送衙。衙內將詞票查對無異。然後僉印其原詞畱內仍交上號之人收貯逐日挨序封記俟研審之日閱審。印票於僉套發出行拘。

大約每日辰刻收狀午刻卽要發承發科。承發科掛號訖未刻可以到承行吏書房科申刻卽要於僉套內送僉次日卯刻。發出僉押卽可行拘。如此永爲定例則耽延按捺掯勒出牌陋規並誆騙催牌使用諸獘可以釐則

細小之事。有原詞卽發本告。著鄕保中證處明之法有發房寫票卽差本告自拘之法無非欲爲百姓惜費法甚善也要之呈狀惟以少準爲主非眞命彊盜。以及姦拐。婚姻。必須報復攺正等事在原告乘一時之憤激。或被傍人之唆哄。輕於進詞者。後必懊悔。爲上者能不好�斷擊。於呈狀上或批一二開諭之言。以平其情。或故緩準數日。以平其气俾得悔釋息訟毋致。羇牽破財身家保全造福誠非淺鮮也至於農桑之候尢宜停止放告勸諭耕織以培國本勿謂事屬故套寢廢不行也

凡發投文詞狀例用封筒封出令承發科拆開點明然後分發該承始無遺失抄補等獘。其封筒宜定式刻板。刷印備用。【封筒式附後】

狀式

人命傷痕凶器謀助粘單式

不準呈狀示式

內號簿式

詞訟號簿

發呈狀封壹式

△狀式

見圖

△人命傷痕凶器謀助粘單式

見圖

△不準呈狀示式

見圖

△內號簿式

見圖

△詞訟號簿

見圖

△發呈狀封套式【長尺五��寸����】

見圖

○承行

有一呈狀必派一吏書承行承行者案卷皆其執掌也。除欽部憲件自有應值之房科不可紊亂使生推�外其本衙門自理詞訟斷宜秉公挨次使刁猾健訟之徒不得倚恃倩托。起滅緩急恣其呼應法宜置一吏書名冊。與卯簿相同存於內衙準狀之時不論大小事件挨名派�。將姓名注於狀尾不畵卯者。不開入冊。點卯不到一次亦停承行一次則有勤惰之儆而無不均之嘆共所承�牌案。俱令本役於角未。用一承行某人小印遇有查喚展�便知倘呈狀本不應準事有扼腕不得不準者止可準其拘審承行定要照例公派使無朋姦之獘更有姦徒訪知某人承行巳過。其下應是某人。候期請準。卽公點亦隨彼術中故遇請托呈狀尢當用飛點之法隨意點用一人俟�至除換用。示不測以破刁姦

倘有始系兩事後合爲一應並捲者須從重並與一人承結事小止將捲案交明事大將起止月日詞案數目造一細冊﹑彼出付子。此出領狀畵押判日。交盤明確以塞後日混相禦諉之�

○拘提

拘提止用鄕保本告領牌傳交。按地遠近。限以時日拘齊到城。於投文內呈送到單一紙開明某到某因何事故不到。內衙查對原詞。不到者。果非緊要人犯到單畱內﹑候審時帶出點名。卽與掛牌。次日聽審。若有要犯未到。牌示補拘。至有不服鄕保拘喚者許鄕保具折。連﹑牌。稟�換差皂快拘拿問得頑拗情眞先責後審則無抗拘之人差可來省

不服鄕保拘喚之人。並人命盜情。密拿逃叛等事。必�差拘者不可任憑承行吏書票差。中彼鑲差之獘法宜將合衙皂快民壯。每名置一大竹簽。簽書姓名。共貯筒中。遇事掣差。差過另入一筒。周而復始。其有長差遠出緣事告假者。勿入現掣之筒。若有經承稟稱某役無能。不能終事某事宜差某役者。卽系賣差鑲差情獘不可聽信還宜治以紊法之罪。

拘提各有定限。違限不到自應比責。宜將皂隸快手民壯�班花�。共造一冊每名一頁差拘一事。卽注於花名之�。������某曰差�某曰銷。巳結者刻一完字印印之。三六九日照冊比較。違限未完多者責之。則勤惰知儆。仍應並究承行吏書。蓋承行人。亦有得錢通同。延緩之獘也。

違限復拿之差。不宜多出。出則止拿原差。不許行拘原被告原。差拿到必責治以示畫一之法

欣狀止用原差。投狀。勿出票。止與附審則牽連自少

抗拘不到。攺差皂快。而牌上正犯仍有不到。此該差賄縱也。責差補拘其獘乃巳

竹簽不宜輕出。但置數十枝藏於扶手中。選老成能幹快壯數十人塡於簽上。排定字號。遇有緊急人犯。方用簽喚名曰信簽再於扶手中置一簿。每發一簽。簿上朱記時刻人犯。銷則卽勾。每晚查看如有違限依法必責則法立人信事無懈弛【簽式附後】

�應拘提人犯牌票。聽審之後如取保者。於原票標取。仍令原差持票。押出取保俟歸結繳票。其一審卽結者。將原票夾入口供。收入內衙銷號粘入卷中。不得遺畱於差役之處使彼以牌票未銷爲詞指詐犯證無巳也

凡非重大之事。與必要審明。必要攺正詞訟。告原告遁逸者竟宜注銷。不必嚴拘案。緝久存牌票於原差。使彼嚇詐在詞之人。若系本告領牌而逃者。當於案卷。注明原告帶牌在逃。仍出示條注銷。令犯證歸農以省牽累

信簽式

△信簽式【長七寸闊一寸三分朱頭漆身空處朱判】

正面

見圖

背面

見圖

○聽審

凡差役拘齊人犯。於早堂先逓到單。原差挨次照單押點。點過帶起。將單入內。照原詞查明原被幹證。卽刻懸牌。示以次日午堂聽審蓋審期不可遲緩累民守候此是便民第一要�

點到單時。若有名要犯不到。並非奉免拘者。責差補拘。不可俟審時定奪。則觀望賄縱。以冀徼幸者無矣。

聽番必宜午堂。使犯證得以料理本日事完。加餐伺候俱不可直至更深蓋散衙過遲則夜行有禁歸宿艱阻大不便民

次日欲審之事。內衙管號之人。將應審原訴投稟等詞。逐張挨日�淸。一同到單。每起一束。送至理刑名處所。以便次日早堂事畢。先行詳看。看時須細心推敲。何句是虛何句是實。蓋看呈狀。猶如看策眼先要曉得此狀因何而告其意原欲如何原訴投稟。通身看完。曲直自然顯出。不拘原訴投稟狀內。若系吐露眞情處。可將墨筆逐句△出。狀內人名�出。地名月日數目﹑出。緊要歸著處○出。審時便於研駁如此則未曾當而是非巳有成竹於胸中再合之問時口供剖斷自爾易易若系欽部憲件。先一日。將原詞發承行書吏。抄捲送閱。眞詞不可動筆。以仍欲繳還也升堂審理必依掛牌次序。以爲後先。不可臨時更攺先審某起使候審者難以準備開門之後。放聽審牌。令人犯俱在大門外伺候。遂起隨牌照進原差送牌訖將昨日到單唱名如有牌單無名非奉特喚者。乃系事外好事之人。卽行責遂。唱畢。仍令出二門跪齊。呼喚者方許進門。上卷�候問。如不奉呼喚。有擅進二門者。把二門皂隸陪責。非現審起內之人。有攙越進大門者。把大門皂隸陪責。堂上止許門子二人。磨墨執簽。承行吏書一人。寫口供。皂隸立廊下。叫有始出如是則堂上淸肅以上官閒靜之心思體貼下隱情無不得矣

審時先問原被。後問幹證。實爲舊例。其實不好。蓋原被之意巳具於呈狀。幹証之依違。尙未吐露。若再先原被是問。則幹證聞其供吐。自然依樣葫蘆。必至互相爭執。喧哄無巳。宜先喚原告幹證進問。取具口供。令出。再喚被告幹證進問。取具口供。令出但看幹證口供。與原被狀詞。合與不合。則此中曲直巳判六七。然後喚原告進問。取具口供。令出。喚被告進問。取具口供。令出。又看兩造口供。與原詞同與不同。與幹證口供合與不合。則曲直了分八九。若仍有未明處。可令兩造上堂面質。觀其气色之沮壯。再令一證上堂同相印證。則是非虛實。可一言直斷矣。

審斷之要。不可漫無主持。亦不可偏執巳見。居心務須以靜待動。出語必貴以簡禦煩。與人剖理。而先自枝夢。言語躁浮。性情。乃大害也。

每問一人。必取所寫口供親看一次。則承行吏書。不敢�遠添�。以滋獘端審畢須將所寫原供。夾入審捲。親藏�手轉堂帶進待出看語始同卷髮出則增減之竇無由以明。

聽審有婦女。非姦盜正犯。不可令其隨眾點名跪候。且令於衙門近處靜待。先喚彼至親丁男代質。必不得巳。方喚親質此不但免其出露乖醜爲造福每見婦女出官之後而皮一老遂致無所不爲蓋養其廉恥乃爲上教化之當然也

凡和息必於聽審投逓。其系口角逋欠。不必正法之事。兩造願和聽從民便若豪彊壓伏。廹以不得不和之勢者仍與審明成案以扶懦弱或關風化。人命盜逃。原告受賄攺口者必須審出眞情與告和之人並加懲創不可一例準息卽�準息者。亦必出參語粘捲以防息事復與

○用刑

聽訟至於用刑誠不得巳刑期無刑乃聖賢立法之意逞一時之性酷虐相加旣巳內傷方寸抑且上干天和若至痿人�指過後追省而無惻隱懊悔者必非吾黨中人要在平巳之性。尢在剔役之姦。皂隸用刑。只講銀錢。無關法度若不體察任其辣手便是縱虎食人

孕婦不許拶指。婦女禁止夾腿。非人命彊盜。不許輕用夾刑載在律例。自當遵守。但有萬不得巳。必要刑訊始成信獄者。法宜將皂隸各置名簽。並注年貌。聽斷之時。置簽筒於案上。或要用刑抽簽喚用如與簽上年貌不合。便系積蠹慣能輕重刑法。作獘之人。立時究革則所用者原無定人仇家不能賄買�棒貪役亦無從先講扶持決罰自然公道獨是夾棍一項。皂隸中亦有能與不能。若使不能者用之。名曰死夾棍。多至折脛碎骨。殞人性命。又宜於名簽上標記色目。要用之時。認抽方不爲害。重大毛板以示威嚴。酷吏不可爲也。然小板毒責。亦能死人。皂隸得錢。則散打平鋪。聲響而輕。皮破血出。𨿽至淋漓。易於平復以傷不入骨气行血散故也若不遂欲。使性亂打。不論臀腿。必至糜爛日久。或成廢疾肆行慘毒嚇人看樣預先買囑也更有仇家賄官買責。又與行杖皂隸講明。或令斷筋或令殞命。講過謝銀多少。則板用縮頭。加力毒打。只打一塊。肉死血淤。動至立死。或棒著褪灣。筋攣骨痿。跛瘓終身。見效受謝此等慘惡。爲人上者。安可不知。

夾過之人。𨿽巳痊久。每至陰雨。脛中必痛。是成終身之疾。斷難輕以試人。卽使要用。當知此中情獘。棍舊索新則松。棍長簫寬則松。收用活結則松反此則緊。更有蠹皂作姦。於伯眼中增置磁砭鐵屑。則愈緊而痛難忍。有將�眼鑿深。塡以油蠟。則蠟過肉熱。久久鎔軟。𨿽夾多時。頗不爲害桚指所以訊狡口﹑非常刑也﹑頗有桚押立限﹑終事始放﹑竟至累日不脫者。每斃人。命斷不可行。至於桚上復加攛打。其痛尢深。多致暈絕苟非重犯。不伏何忍輕試。

枷以警眾。意在恥辱。烏可重大。致有傷人。但旣枷之後。押出在外。私居過夜。必然褪落。蓋枷封多薄糊貼粘。𨿽經漧燥。或燒酒。或淸水。潤之原可揭去。系要犯亦須察之。

篐腦。夾腰懸指。刮脇焠火。�醋種種非刑。捕役每以私拷賊犯。嚴禁巳久。宜密訪痛絕此刑。酷同剎鬼。用者斷非民上。

○問擬

擬罪全憑律例律乃一代之典章例爲因時之斷制故有例須照例行。無例方照律行。例律俱無。則用比照法。凡有比照。須活擬上請。不得徑情斷決。

看律之法。不但律分八字之義宜玩。【有字義訣】卽八字之外。尙有十六字。亦宜詳也。至於五刑之內。論死罪則有�決。監候。眞犯。雜犯。之不同。論笞杖徒流則有決贖之不同。論贖鍰又有有力。稍力。收贖。贖罪。之不同。皆毫釐千里者全要細心體認。至於則例時有減增。必時時訪查方無違�。【附釋十六字並五刑贖�各不同之義】

括八字義訣

釋十六字

釋五刑

釋死罪之不同

釋笞杖徒流決贖不同

釋贖鍰不同

△括八字義訣【八字義詳律首今括成四語以便覽記】

以同眞犯準有�。皆無首從各同罪。其変於先及連後。卽盡復明若上會。

△釋十六字【此十六字亦律文關鍵也釋義出官常政要】

其一曰加﹑加者。數滿乃坐。如竊盜贓一兩杖六十。至十兩。方加至杖七十。不及十兩者不加也。又如笞滿加杖杖滿加徒。徒滿加流。流滿加絞。本條無入死者。不得加入於死。罪止流三千里之類。

其一曰��者。從輕之法。如皆爲從者�。失覺�者�失出入人罪者�。無祿人�。又如二死三流。各同爲一�之類。【二死同爲一�﹑謂絞斬�一等﹑俱從輕�流﹑三流同爲一�謂流�千里二千五百里三千里�一等俱從輕擬徒也】

其一曰計。計者。對並而言。如稱計贓。乃止其所得之數科罪。計雇工賃錢爲贓之類。

其一曰通。通者。總計而言。如通計前罪。先後並擬。貼徒貼杖。通�通考之類。

其一曰坐坐者。應得之位也。如逃叛自首減罪二等坐之。家人共犯。坐家長。婦人犯罪。坐夫男。以所隱之罪坐之不坐連坐之類。【夫乃丈夫。男子也】

其一曰聽。聽者。由其意之所欲。如犯流。父子欲隨者聽。妻妾犯姦。欲畱者聽之類。

其一曰依依者。欲附諸條。如造魘魅殺人。依本殺法。依常人一�充賞。依巳徒又犯徒。依殺尊長卑幼本律。依老疾幼小論之類。

其一曰從從者。歸一科斷之意。如從重論。從夫嫁賣。從新拘役。從本色發落。從尊長遺言之類。

其一曰並並者。數事均得本罪如臨軍徵討。行糧達限不完。臨敵缺乏。承調不進兵策應。承差報告軍期違限。因而失悞軍機並斬之類。

其一曰余餘者。事外之意。如餘罪聽後發落。餘皆徵之。餘皆勿論。餘罪收贖。余爲從論之類。

其一曰逓。逓者。按次循級之謂。如官司失出入人罪。吏減犯人一等。佐貳減首領一等。正官減佐貳一等。是曰逓減。如卑幼於尊長墳墓內燻狐貍燒屍者。緦麻加凡一等。小功加二等。大功加三等。期親加四等。是曰逓加之類。

其一曰重重者。諸罪之魁。如重者更論之。巳發又犯。從重科斷。以重論之類。

其一曰伹伹者。不分事之大小。物之多寡也。如盜巳行。而但得財者皆斬。子孫告祖父母父母。但誣者絞男女婚姻。但曾受聘者之類。

其一曰亦亦者。承接上文之意。如人在徒年老疾病亦如老疾論。總徒不過四年。亦各依上減罪。亦各依數決之。無賦役者。亦杖八十。亦準罪人自首之類。

其一曰稱稱者。律所載之文也。如稱子者男女同祖者�曾同稱日以百刻。稱監臨主守者。但有事在手。稱�繼慈母親母之類。

其一曰同同者。一體科罪也。如同罪。則同得其罪。充軍遷徙。皆同。死罪減一等。眾證明白。卽同獄成之類。

△釋五刑【古之五刑。墨剝■﹝非刂﹞宮辟也。按刻�曰墨割鼻曰劓刖足曰■﹝非刂﹞刑淫曰宮死刑曰辟今之�刑與古較異始於隋唐】

其一曰笞笞者。擊也又恥也。人有小愆。法宜懲戒。擊以恥之。書曰。科作教刑是也。以小荊條爲之。削去節。大�徑二分七釐。小頭徑一分七釐。長三尺五寸。自一十�五十爲五等。每十下爲一等加減。

其一曰杖杖者。持也。言持此以擊戒之。書曰鞭作��是也。以大荊條爲之。大頭徑三分二釐。小頭徑二分�釐﹑長三尺五寸。自六十至一百爲五等。每十下爲一�加減。

其一曰徒徒者。奴也。謂人有罪戾。當任以奴役。卽���也。拘收在官。煎鹽。炒鐵。擺站。責以用力辛苦之��一年杖六十。至三年杖一百爲五等。每杖十下徒��爲一等加減。

其一曰流流者不忍刑殺。宥之於遠。使其離此鄕��身不返。猶水流之意。惟有去而終古不歸返者。自二�裏。至三千里爲三等。五百里爲一等加減。杖以一��定數。【按唐虞之流。或流於四裔或於海外不詳里數】

其一曰死死刑惟二曰絞﹑曰斬。斬者。身首異處。絞��體。按斬自軒轅絞興周代。卽古之辟刑是也。至若��處死。乃刑之極者。不在五刑之內。

△釋死罪之不同【凡二條。一曰眞犯死罪一曰雜犯死罪】

眞犯死罪宜加題戮者也。然其死之法則有二。一﹑決�待時情眞罪當。無庸再議也一監候院司成招具�。�司復議。奏請巳定。但令監候秋決。每年秋決之前。��朝審。分別情眞矜疑兩項。再具題請。候旨定奪。

又有雜犯死罪如過失殺人。木出無心。贓止四十��下。卽處以死。未免過深。故𨿽擬死。宥爲雜犯。準���後又以過輕。增定軍例。按罪分別軍徒。並沿邊腹��發。蓋例之當死以盡法。宥之不死以揆情。若累犯��須奏請定奪。

△釋笞杖徒流決贖不同【凡三條曰無力曰稍有力曰有力。】

家貧不足以入鍰者謂之無力凡擬得罪狀。依律決配笞杖則受責。今每笞杖二下折責一板。不用�條。徒流按年裏起發。民擺站。軍瞭消。

家道略饒於無力者。謂之稍有力準納工價。每應做工贖罪。一月折銀二錢。如笞一十。納工價一月。每加一等。加工半月。杖六十。納工價四月。每加一等。加工半月。五徒皆按月納價。杖不計。

�裕之家。謂之有力照例贖罪。折銀上庫。如笞一十。贖銀二錢五分米則五斗谷一石蓋米一石折銀五錢。谷一石。折銀二錢五分。較與銀數無異但以春夏例納銀。秋冬例納谷耳。每一十。以次加之。如杖六十贖銀三兩。每一十。加銀五錢。如徒一年。贖銀七兩五錢。每一等。加銀二兩五錢。徒四年者亦如之。惟雜犯五年者。贖銀二十五兩。攺納米谷皆稱是。若流三等。惟論例不論力。例不準贖者。不得聽贖也。【按笞贖止一兩二錢五分杖止五兩徒則於杖贖五兩之上每等加二兩五錢止十七兩五錢準徒四年者又加二兩五錢】

△釋贖鍰不同【凡三條曰折贖曰收贖曰贖罪】

上條分力定贖者。折贖也。除不準折。贖並下二項人員之外。俱得論力。納米納�。

老幼廢疾。工役樂戶。婦人無力者折杖餘罪。及一應輕贖者。爲收贖

軍職正妻。例難的決之人。及婦人有力者。爲贖罪【按同上條贖銀數目。詳於律中內外納贖條例】

古人云。罪疑惟輕。功疑惟重。又云。與其殺不辜。寧失不經皆聖賢不忍之實念夫失出失入。律例𨿽俱有處分然立心必要向出人罪處想去歐陽崇公之言曰。求其生而不得則死者與我皆無恨也。若系上件。不得自主。過於慈祥。恐罹失出之咎者。不妨兩請。兩請之中。只宜側向輕處入詞。自然十有九允蓋上人同有仁心亦非定要入人之罪也卽或受駁。以曾兩請。可無愆咎卽稍有愆咎而我之惻隱仍應存養不可因此生悔致入過刻一邊

申詳罪案。奉上司批駁者。須看定是駁何字何句。覆審之時。只將此一事確訊不必又從頭問起恐人犯口供更攺則愈難結矣

問擬罪案。𨿽云久告不離原詞而尢以初招爲主招狀又以曰供爲主若口供交離不妨略刪簡淨。口供晦滯��思�不出�不�略��豁旣可造福於罪人又可��於案牘但所攺之稿宜令經承�過。原稿收存。不可��使人以爲口實。

審過文卷。轉堂卽攜入內。未出看語不可先發序招若�序招則看必依招權歸吏書必先出看則招依看權始�官。至於有令招房擬送看語稿者是授之柄也𨿽多方�竄。而先入之意。必不能脫盡。若盡與相反。似乎精明。而�吏又能先窺意旨。故將私意對待抹殺。使我一反。乃正�彼彀中。

理一事。必成一卷。供招看議照五者不可缺少。總要供�詞合。招與供合。看與招合。從招看定議。與照出相引。同�詞序粘存案。若奉上行。序作詳文申請。候批準發落。【附�並�洛義】

供狀式

釋供�

招狀式

釋招狀

看語式章獲鹿稿

看語式沈臨汾稿

釋看語

定議式

釋定議

照�式

釋舉照

捲案總式

釋卷案

△供狀式

供狀某人。系某府某州某縣某都某啚某籍人民。年若干歲。狀供某年某月某日某因某事云云。所供是實。

年月

日供狀人某某柙

△釋供�

供者。具也鞫審之際。兩造以口具曰其事之始末也。上官訊問。犯證對答。夾而序之。後開取供年月日。令詞中人犯。按名書押。問官將供狀起。處朱﹑盡處朱�判日入捲。

△招狀式

一問得一名犯人某。年若干歲。系某府某州某縣。某都啚籍貫。狀招某年月日。不合與某云云某各不合云云又不合云云各又不合云云亦不合云云亦又不合云云卻不合云云卻又不合云云有某不甘通將前情�告某衙門某官案下。當蒙提弔一干犯證到官。當堂�審。錄取口供云云在捲。蒙審得云云各情允服無詞。�將無干人證某某等。先行﹖﹖商放。某某等取問實招犯�結得某某物件。時值估價銀若干兩。所結是實。

年月

日招狀人某某背押

△釋招狀

曰問得者。問官之啟語也曰一名某人者。犯人之供�也。凡串招。須照例定一人爲招首。如京官與外官共���奏��。以罪重者爲首。京官𨿽僧�官。與在外六品以下官共犯。京官爲首。致�官與役吏共犯。實爲首。��官並生儒與吏承共犯。吏承爲首內臣。與京官共犯。官爲首。與在外六品以下官共犯。內臣爲首。有職役人與白丁共犯。職役人爲首。婦人與男子共犯。男子爲首。僧道與裏老共犯。僧道爲首軍民相等之人共犯。罪重者爲首。通將各人事情招出。已獲者。稱在宮未�者。稱未到。脫逃者。稱在逃。犯罪時在。事發時死者。�先�今故。死在先。有事干犯者。稱巳故。監禁死者。稱��。巳成招禁者。稱獄囚。未成招禁者。稱罪囚。連坐父母者。�家口。連坐妻子者。稱家小。照提者。稱前事。或別�。眞犯死罪。分巳未決。雜罪徒以下納贖者。稱問結。發配充軍爲民者稱間發。杖決者。稱省發。供明者。稱�令。俱置�氏之上。��重用。其年歲貫址之下。有職者序履歷。吏序參充。�道序簪剃。若該還俗者法名下出姓名尊卑訐�。律該照服定罪者。序宗支。八議之人。按秩開寫。以便定議不拘事之大小輕重多寡。以年月先後爲敍。年曰�。月曰內。其定罪全憑招眼。用不合云云須犯律例者如竊盜則云某窺得某人家有某物。不合輒起盜心。於某日時。潛到某家門首。探聽本家人犬睡熟。剜開墻壁。進入內房偸出某物。彊盜則云訪得某家多有財物。某不合紏同某某各不合依允。各持鎗棍。幾更時分。潛到某家門首。用某物打開某處。點起火艸。刼出某某財物。如何分用。毆殺則云某不合與某人。各用某物鬥打。悞時某某處打訖一下。因傷身故。故殺則云因與某人爭鬥。廝打不過。不合發狠。用某打向某某處一下。當時气絕。謀殺則云某不合向某人說。某人時嘗欺害我。莫求無人處結果了他。某某各不合依聽在心。於某�月日時。訪得某人獨身在於某處。某叫同某人。各執某械潛到某處。向伊某處用某械戮斫幾下。當時气絕身死�皆仿此。贓物少則就招內序出多則於招後結出。所值銀數。計贓定罪。若招首無贓。要另言結得某人等某某財物若干。不可混序。

△看語式【先斷後序體】章獲鹿稿

審得張洪云。張供雨。�莊無賴人也。父曾作竊向於趙應勤有請成之案。羞父之行。而反歸恐於應勤。�借失�爲由隱語詈之勤出辦理云兩遂�而毆之夫以二少年毆一衰邁巳足大創此老況各持用棍棒耶先各欲杖。著將應勤調養�可。若辜內有故。另行擬結。

△看語式沈臨汾稿

又式【先序後斷體。】沈臨汾稿

看得晉府屯地。向與民地犬牙相錯。

皇淸定鼎。攺廢屯地爲更名屯。喬村屯灘其一也。是灘除屯頭開種熟地之外。將在冊荒地。撥與南兵開墾。上納國課者十有餘年矣。緣因屯民交錯之際。有汾河�北注南。大約民地居東。屯地居西此從經界之恆置�也但汾水激囓無常。岸崩灘漲不一。西崩東漲。則以�漲之灘地補西。東崩西漲。則以西漲之灘地補東。蓋�臨河岸地。皆八貢賦。屯與民各難偏苦又一變通之�宜也自康熙九年。投誠南兵林應等奉旨墾荒撥與喬村更名灘地七百畝與汾河東岸杜村。�民地相望彼時東岸未崩。河西開墾。與杜村人民。原�風馬。從無異說沿今數年東岸日就崩圯民苦包糧�灘漸漲屯多沃野兵樂新土越界東耕亦情之所易�者杜民張滿貴。生員趙琮等以西漲應補東崩與應�爭執互控屢經丈勘。細核南兵現種之地實有八百�半畝有奇是於撥與之數溢額一百四十畝有奇卽據應稱所種地內。向有行路。約及十畝。難作熟地。準予除去亦系占地一百三十畝有奇矣相應請飭林應等。將此地讓還杜邨糧民。仍令兵民面同立石爲界俟來春發生之際。兵民沿界各植楡柳。以爲鴻溝。永消虞芮之競。至於滿貴等復以喬村灘地。舊冊一千二百零四畝。欲照舊冊。直從屯西古界丈起。丈足原數。悉聽屯頭墾兵自分。餘地𨿽系兵墾成熟。盡還杜邨。以補坍糧爲請卑縣細加查考。確知冊地一千二百四畝�有荒地七百畝者系明時開熟復荒豁糧之地此一千二百四畝之外從未開墾之老荒尙多其老荒之地多在迆西�從西界丈起止以一千二百四畝歸於屯中則熟地�在迆東南兵皆應授以老荒未墾之土在此輩十餘年之血力勤於杜邨之民其何以服遠人之心哉倘至駭散所關國課誠非淺鮮亦乞嚴飭滿貴等。恪守成迹。毋蓄望蜀之貪。所有地中花荳。原系無幾。旣自兵種。應�兵收。收割完日。給民營業。庶民兵兩得其平若杜民仍有不甘則河灘並非本年三月突漲滿貴等何不�於未�未種之日乃靜觀他人之落成而夥出以�自然之利耶兩造嘵訐不巳應伏健訟之刑。念事起地糧擬從寬宥。恩候

�沛。

△釋看語

看語。卽審單也。亦曰讞語其法或先斷一語而後序事。或先序事而後斷。必須前後照應有貼狀附審者。亦須一一序入。而又要不失首詞位置猶乎作文之有輕重也大約據招供以序事依律例以斷罪辧論精詳使無駁竇能事畢矣

△定議式

一議得某人某人所犯各除輕罪不坐外。某與某各合依某律例。杖若干。流若干裏。某某俱合依不應得爲而爲之律杖若干。某系家人共犯。免科。與供明某人。俱免擬某應照例決發。某審俱有力。照例納米。某審無力。照例的決。各滿完日。與免科某並供明某某氏。各寧家隨住。某系重犯。照例。監侯。某系輕犯。準保。侯申詳轉發落

△釋定議

議者。擬似也。問者欲似諸律。未敢以爲是。而擬之之詞。所犯姓名𨿽多。以招首爲議頭。以下輕重。依罪爲次。引用律例。必須體認得眞。有犯二罪以上。從重論。是謂除輕不坐也。各等者從一科斷。是謂去彼存此也。數事共條。止引所犯。是摘引應坐也。如五六七人共招。律𨿽各別而罪相等。並擬。贓買同者亦然。各色人犯。系文武職役。須序來歷。以便發落。先有力。次稍有力。再次無力。其收贖之罪並應的決之人則不論力。若無律例而比附者。則云某系照例比�某律例云云。如死刑。則云某重犯。牢固監侯。會審處決。通行請旨。若是外招。則云申詳轉日發落。

△照�式

一照出某人。該納米谷若干。或折銀若干。或贓銀若干。俱上倉貯庫。取實收。及某原盜騙財物。理合給原主。取領收附捲。余無再�

△釋舉照

照出者。如火之照物。蓋前招議之內。各犯贓贖還官給主。不容遺漏。所以總結上文之意。彼此俱罪之贓。應禁之物。則八官。取與不和。用瓊森事。逼取求索呈告之贓。給﹑主。【若系傍人首舉官司察出者則仍入官】官物還官私物給主。捲冊。則發該衙門房科備照。屍棺。給屍親領埋。凶器。發獄局攺造刑具器皿。奴婢妻妾。領﹑回。贖谷。發倉備賑。贖銀。貯庫作正支銷。八官還官者。取倉庫實收。給主者。取領狀。其一應契票文書。僞造償結者。塗抺附捲。應還存者。給主取領狀。充軍爲民。問徒發遺者。取收管。未到人犯。無罪者免提。誣告贓物免迫。若有罪犯不到。與應參奏官員之類。則稱合問某人。俱另行提問。是謂照提。

△捲案總式

見圖

△釋卷案

凡序問斷案卷。始於原詞。次行拘票案。次訴詞。訴詞票案。次投詞。俱先依次序粘連成捲。上用捲面待審。審過。取了口供。序招。加看語。定議。舉照。或應原紙。或應淸寫。俱照式中細注。粘接成捲。用印存案。若奉上行者。止將票案刪去。以捲序成詳文體式。粘同原發批詞。�上加一面呈。聲說奉批原由申繳。侯批發發落。

○照提

照提者因舉照中另提而立名除應奏請官員之外有逃亡不官者四項。眾人共犯。此獨逃亡。情罪難定。獲審另結者一也。多人共犯。此𨿽逃亡。而所犯情節顯著。律云眾證明白。卽同獄成。徑擬其罪。獲日補決者一也。事發在逃。難以質審。𨿽未舉照。應存其案。以俟獲審者一也。多人同案。此獨不出。卻系要證。不能懸斷。亦𨿽未經舉照。存案獲結者一也。大約理直而公者。不必遁逸犯人不出必屬情虛要證不出定有偏袒受囑之故

一經照提補決則必堅匿不出且或眾口所惡致令終身無以自明故非眞得實情只用案候不可輕用補決字樣擬罪在案。照提補決者。若律例更攺。獲著之日。宜用新律新例。但加逃罪二等。

家主呈告婢僕盜逃。必拘中保。弔驗身契。並兩鄰查訊盜逃情由。方可立提緝之案。給廣捕之牌。若查訊未眞。不可輕準恐有本非婢僕一經案緝後日竟爲把柄更有家人身死不明。棄匿屍骸。反告盜逃。掩人耳目者。自當根究。不可不防。

○監禁

囹圄所以禁重囚也若非徒流死犯。不可輕監。至於婦女。尢不可令其入獄。蓋人一入牢獄。牢頭獄卒。便有許多淩虐。衣食寢處。大異平常或有饑寒失調纏染瘟疫致損性命者亦有禁蠹受賄謀害者致成靑燐。千秋冤恨。若婦女一入牢獄牢頭獄卒便有許多輕薄后𨿽釋放致令終身無可自明切宜憐之愼之

每一人入獄卽要取禁卒收管。監禁重地。須置簿二本。發獄官牢吏。按日按起。登塡收放人犯。每日同監門鎖匙朝暮循環送核。更宜不時進獄點勘。其有應鎖杻而不鎖杻。不應鎖杻而鎖杻者。均將獄卒究懲。獄有數層。以罪之輕重分禁。未審之犯。因無親屬保管。暫禁者。則宜寄倉。有巳審結可保之犯。因贓多難以寬縱者。則宜處以監口空屋。不得雜入黑門。婦女𨿽犯死刑。自有女牢。尢不宜混亂居處。若獄卒牢頭。縱容他犯引誘。致有通奸情獘者。他犯痛處。該管吏役同罪蓋獄中一有曖昧易生他變也

獄卒呈逓監犯病呈此圖謀害之漸急宜調監令醫人診治。病重者。許木犯親屬在監服事若不釐剔不數日必報身故矣

司獄官吏每晚必令點查重囚驗看鎖杻守宿傳籌。更夫人役。務令周圍巡邏蓋越牢反獄多在更深所必愼也

牢瘟多由穢气獄中務令獄卒打掃潔淨。冬月五日一通糞道。夏月日日除之。其籠柙亦要時加拂拭。違者。究責吏卒。申飭獄官。

成獄重囚。尙有囚糧未結囚犯。或系異鄕或系窶貧。無人送飯。又無囚糧以致罪未定而餓斃者惡可不憫宜申上司。量給無礙米谷。【如罰穀余米之類】

獄囚一至寒冬更難度日艸薦綿襖宜設法給散以活窮囚每審詞訟中。或有不必成招而理實屈者。不妨量罰備具。入獄分給。卽湯粥之類。亦無不可。

牢頭獄卒。索詐罪囚。稍不遂意。輒加淩虐。名�不能盡言。略述數條於左。以便爲上者畱心體察

本管牢頭與眾牢頭羣來幫毆。名曰打攢盤。

夜間傾水濕地。逼令睡臥。名曰濕布衫。

將犯人足弔起令睡。名曰上髙樓。

捏稱某犯走進走出。甚難堤防。無杻者請上杻。有杻者�收籠名曰雪上加霜

新犯入監。有錢者。本管牢頭。先設酒欵待。私與開鎖松杻。以市恩惠。次早眾牢頭俱來拜望。送禮。三日。本管牢頭開帳。派出使費。名曰鋪監。

牢頭詐飽。又唆散犯。各出錢五六文。買雞買肉。送與新犯。本管牢頭又派一帳。如不遂意卽唆散犯成羣淩�。名曰打抽豊。

無錢使用者。遇親屬送飯來。故令餓犯奪去。甚至明絕其食。名曰請上路。

有潑濕艸薦令睡之惡

有逼勒終夜站立。不許睡臥之惡。

有私加短索。扣鎖過夜之惡。

有以手杻撞犯人胸額將柙板痛打腳板之惡。

有窮犯無錢。卽剝取衣服之惡。

有新經杖責之犯。故將栢香焚�。托言解臭。刑處觸受。流血不止。不得生�之惡

從來牢頭卽是年久罪囚。欲爲牢頭。例有頂首錢�受。獄卒居間交易故一爲牢頭便肆橫作惡宜將牢頭名色頂首銀錢革除。著獄中官吏。將監內人犯。用保甲法。挨名編定一冊照依千文字號。十名編爲一甲。開置一牌。背書禁約。牌中自首名以至十名。輪流值日爲甲長。周而復始。互相稽察。再置鳴冤鑼一面。懸於黑門。如有需索淩虐。許被害鳴鑼叫喊。司獄轉報查究。如本甲容隱不舉者連坐。值日甲長加責。如有致死鳴冤人犯者。抵命。如系死囚。立斃杖下仍須親身不時進監查點訊問有無前項惡習則新犯舊犯互相管轄無牢頭專權有甲長察獘庶棘木之下可少冤魂【保甲牌式附後】

人犯寄倉𨿽與收監有異然出入之時。管倉人役。亦有索取。饑寒調護。豈能自如情事輕微贓贖不多者只宜保候歸結不可多致羈畱

保候之犯。卽令原差押出取保。保人須有身家保狀使堂上親遞。保狀入捲。聽侯發落。若取保不的。致有逃亡。難以結捲。事屬自理者猶可。倘系上發。大費調停。

獄中保甲牌式

△獄中保甲牌式【凡牌內有保釋亡故人犯卽將新犯補入。畤零人犯附於末甲】

見圖

背麵條約

一仍立牢頭名色。本甲連坐。甲長加責。

一彊盜受買扳良。本甲並守門禁卒連坐。甲長加責。

一通同外人作姦。本甲並守門禁卒連坐。甲長加責。

一賭博。酗酒。生事。甲長不。加責。

一捏寫匿名呈狀害人。本甲甲長連坐。並究遞人。

一犯人有病甲長鳴鑼稟報。報遲究治。

一獄卒淩虐犯人許被害鳴鑼喊冤。

一獄中害人。每在深夜。甲長失察連坐。

○發落

審斷之後。問擬罪名。須要歸結。總依議照中一一施行。如的決依五刑決配。贓贖依律例完結。審時𨿽經責過。名爲訊杖。不準作定擬之數。旣審之後。將拘牌弔銷。另出一牌。謂之發落牌但只換牌不必換差蓋換差則又有一番需索不便民也

笞杖罪折板責。【折法見釋五刑】

徒罪詳臬司驛傳道定驛。原差批解。取該管官收管申覆。流罪詳撫院達部。其路費有出本犯者。有出裏逓者。各處不一。解役須於原差之外。再添一名。責批同行。此系長解。不可獨累一人。須令合役議出貼費。大約於各役工食中扣給爲便。取該管官回文申覆。

徒流俱用輕杻細煉。便於行走。不許脫卸。致有逃亡要分付解役不得途中淩虐恐解役受賄致有謀害之事如沿途有病。著稟地方官看驗。於批上懇請注明蓋印。以爲憑據。若卒死不明。將解役根究。

徒流解差。須有家屬者。更要取同役保結。使不致有與犯其逃之事。違限不回。比較家屬。

裏囚朝審。原差押解。原承同行。以便登答。更要差承家屬結狀此系欽犯干系非小其應用捲案。著原�於當�一一驗過。恐有故作遺忘。使審時無從查核。希圖朦混之獘。冬至之前。遇有臬司釘封文書。此必著決人犯。宜卽入內衙開拆。其塡寫犯由牌。亦喚刑吏入內塡寫。傳喚民壯兵丁護衛。俟諸事停當。方可進獄取人。不必上堂。卽於獄中查封年貌。綁赴行刑之所。依法行刑不可預先泄漏恐生他變決訖中覆。

決過犯人。有遺下什物在獄。宜給本犯家屬。不可令�卒攫取。如無犯屬。分給窮囚。

決過犯屍。梟首者。示掛通衢。取地方收管。止絞斬者。屍首卽給犯屬收殮。嚴禁劊子藏匿勒賣。無主之屍。卽令花子土工。臺向義塜埋掩旣使街道潔淨又免暴露之慘

○音釋

黠【音紙】�【音�】臀【音豚】劓【音異】荊【音�】�【音�】芮【音�】攫【音甲】

未信編第三卷

終

●未信編第四卷

刑名下

侄堯臣禹載

錢唐潘枸燦象承甫述門人鍾鼎銘聖修甫校

侄瑞年云先

刑名下

權衡

◆權衡

訟獄之繁興也。由乎人情。其受理也。準乎國法。持國之法以斷人之情使之各有輕重之分而無輕重之紊在聽者之善用其心如權衡先正之論相道曰心如稱衡而巳不與。聽者如是其寡過矣乎述權衡

理反叛

理人命

理盜案

理逃人

理贓私

理欵犯

理雜犯

音釋

○理反叛

反叛原屬兩項。律例開載甚明。謀危社稷爲反。謀從他國爲叛反者不分首從。但共謀者俱淩遲。叛則俱斬。本犯有剮斬之不同謀反之祖父父子孫兄弟伯叔侄同居親族。不分老疾皆斬十五以下男子。祖母母妻妾姊妹女子婦妾皆爲奴叛者止流其祖父母父母兄弟數其妻妾子女。是一死及五代同居異姓一死止本身不啻毫釐千里之別重刑之內先須明此一條。

有人來反�。先將首人密禁。看其呈狀。是反是叛。審其口供。是反是叛。反者尙可入以謀叛字眼叛者不可人以謀反字眼若首呈是反。口供是叛。詳看內當點。明叛逆關鍵蓋重案。欲入則易。欲出。則難初情一定後審者安肯任過以雪冤疑也

有人來首反叛。不可先詳亦不可驟拿如首反必先於密室。屏退左右。問其幾人立謀。招集幾人。造何器械。如何宰牲歃血。或巳制官員。或巳稱某國反形巳露未露所謀人械現在何處如首叛亦密問其與何處私通。或有書札爲據。或有姦細在家或彼何時親往。現有某人見證他彼此相通你便如何曉得。一一取明口供。責令寫具如虛甘坐結狀將首人密禁分差密拿一差只拿一人於各處密禁候審

取首人口供時凡反叛之人。俱要首人供寫狀貌籍貫。然後拿審拿到時逐名解進先將狀貌驗對果系相合卽將首人所供訊之。各各取供一紙以便分審對質若不先��貌恐首人混質平人肆其狡口定致牽累無辜

口供各各取定然後將各人與首人逐名對質驗其供吐同異。再將名人與首犯質審。驗其供吐與首人前供同異。再將各犯以布蒙首互相質審。問其而�驗其口供與首人所首同異首中所供器械書札物件俱要取有實據眞僞旣辧。速行申詳眞者通詳僞者且詳道府連人起解。俟有定局。通詳定罪可耳。

反叛似眞將犯人家口著裏鄰兵壯看守但不許走漏人口什物看守人亦不許侵損嚇詐其家。

籍汲反叛家資務要與同官親至其家而同收籍登簿仍取犯人家屬口供附問或寄庫﹑或解上司相�定奪但不司多令衙役擁擠致使乘機竊取。如廚櫃箱釐之上。有鎖者先將逐件櫃籍注簿一一注完然後逐件開看�內中之物查明切注某箱某櫃之下再於各箱櫃內存一細單。仍行封鎖以俟上行。或変賣。或賞給。如田地房產收其契劵冊簿發裏查對取裏逓書手並無隱漏甘結婦女查明系是本犯親屬或收禁或看守上回。若偶自外來者取夫男父親領狀。鄰佑保狀保候詳請省釋�僕收監入冊若有行使出外者關提同籍候文解發。

什物変賣﹑例發牙行限期納價猶易爲力惟田產必著裏地報買最爲害人蓋裏蠹地棍借此射利今日揚言報張得錢又說報李多方嚇詐。富者詐盡報者反是中人之家或有以數間之屋報至十餘戶共買者或有以百畝之田反著一戶獨買者總之不遂裏地之欲必至拖累不休破家乃巳其獘不可盡述故凡有籍沒之產欲覓民售者。估價斷不可髙卽上司駁增亦以產�民貧爲請一經定價明白出示曉諭開出詳定價值�兮房屋間進﹑田地頃畝。四至﹖落。立限召人買售。本縣親�印帖許以詳請上司給照納完價日立令管業。或一人獨售或數人共售。聽從民便﹑限滿無人願買。然後著落坐裏裏書地方公�議報殷實人戶買受舉報有人卽�喚地方裏書面訊此人果否﹑素。封力能納價研訊的確乃喚所報之人爲之開說買受無礙許以給帖請照勒取認狀。立限��受產旣報之後。斷不更易若裏地供吐遊移則系挾仇遺害究責妄報緣由。著令另議要知此事原屬厲民。爲上者能公明而無不肖之心則欲得產者必有人矣

反犯子女過房許嫁者律云不坐叛犯子女律𨿽不言過房許嫁可以類推蓋反罪重於叛罪未有重者原情而輕者過刻也

時海禁嚴切。與叛逝一骵。要知尺寸界限之外。便是絕澗沸鼎。一二竹木之類。每同刀鋸桁楊。凡司出東廣東福建江南浙江之地者。卽宜查訪禁例。刊刻木牓置之通衢使田夫牧豎皆知趨避則百姓之性命得全而自巳之功名方可保也

有首通海者。必要確有實據。大約與研訊反�相同不得信其追論往事與執些須海物以爲洋貨妄行�抳速爾通詳自貽難結之案

若有反叛人來投誠審系何時入夥。受何職銜。有無�札。今從何路到此投誠。一一明確。印札收貯。令人嚴如防守。然後通詳。先將本人詳送本府。聽其依例土解以免復逸內。應之虞其解送之時。須移關汛守官。撥兵護送。其印札隨人起解。或有攜來貨物器械。存貯報冊候奪。

投誠之人帶有兵馬船隻者。先令徼納器械人馬調離船隻分散安插須待以溫禮以系其心守以機密以防其詐其將主頭目。宜處之城內公館。著佐貳守領。不時陪伴。多撥兵役以供奔走護持。不可多令帶來人馬。駐札一處。致生不測。

○理人命

人命有眞有假。眞命不離乎七殺。假命必由於自盡。至於久病自故。捏詞誣命此則全是。嚇詐並不得。以假命目之所當研究眞情坐誣以弭刁風者也然有眞中之假。則過失殺是也。有假中之眞。則因姦威逼是也。其死則同。而罪有天壤之異理斷必須得情使生死俱無遺憾【附釋七殺】

釋七殺

△釋七殺【詳節臨民實鏡】

一曰刼殺彊盜打刼人財物。或謀殺人而得其財物總之意在得財皆爲刼殺

一曰謀殺因有宿仇潛圖謀害。積慮於心。或謀於人。無分刀刃毒藥。驅陷打死凡有嫌隙先定計策而後殺害者皆是也

一曰故殺事有怨恨心無宿謀。逞怒一時。徑情殺之者未嘗謀畫故次於謀殺有死之心故重於鬭殺也

一曰鬭殺﹑爾我月杘雄謂鬭。彼此交打。無打死之心。或當時。或限內打有致命之傷而死者無分手足他物。皆爲鬭殺。

設有爭鬭不過持刀刃他物趕去。實時殺死。便是故殺不得以鬭殺擬罪。

故殺不得有從若有從。是巳知故殺之情。�系共謀人死從而加功之人。宜坐絞者矣。本犯安得仍擬故殺之條。若本犯實坐故殺或有助打者。止問不應杖罪。

鬭殺亦無從蓋鬭可有從死無先知𨿽知毆之之情實乃同謀共毆之餘人也罪應坐杖元謀者方流俱須玩索條例中眞正造意首惡字

理鬭殺。當以威力主使人毆打致死及以鬭殺論者。參證骵認。庶無差錯。

聚眾打人。意起一時。打死了人。俱問同謀共毆人因而致死。以下手傷重者絞。如系喝令。以威力主使之人爲首。不曾下手。亦在聚眾之內。律無文。應分情節笞杖。

鬭毆有折傷巳上者。招內須分別辜內曾否平復以使定議。蓋辜內平復。有減等之例也。

鬭毆墮三月以內孕止問毆人至內損見血。云墮胎者。必孕九十日以外。成形始坐並將育之胎因毆而�辜內子死。若墮而不死亦不得擬以墮胎之條。因墮胎而立保辜者。保母非保其子也。限內限外。止以母之生死定罪。毆親屬貴賤胎落者。各從本條加減。若毆姊墮胎流三千里。

凡有毆咬重傷。各依本律先定傷罪外。須著明甲毆乙傷重。巳經保辜。除將乙先行摘發。印監人乙限內平復。依律發落若有別故從重問結。

一曰誤殺本欲害甲。錯中於乙也。要查欲害之人之尊卑。並謀故之犯由皆從重科斷

若父謀殺人而誤。殺子當除故殺子罪。問以謀殺人巳行而未曾傷人條蓋謀殺未傷之徒重於故殺巳子之徒也弟因與人鬭。誤殺兄當以毆殺兄論。因謀殺兄而誤殺侄當以謀殺期親尊長論。爲從重科斷。

一曰戲殺如立約相打。以決勝負及於危橋險船。水火兵刃之推戲因而致死也

一曰過失殺實無害人之意偶然致死如投擲傳瓦。彈射禽獸。不期殺人升髙履險。足有跌失。累及同伴。駕船乘馬。勢不能止。共舉重物。力不能制。損及他人或雇人扛臺木石。毀垣壞屋壓墮身死。或毒藥虫鼠親屬誤食。罪人拒捕。捕人格之而誤著傍人皆思慮不及故曰過失也

凡卑幼過失殺尊長除有正條外。皆同凡人論過失殺。俱依鬭殺擬罪照老幼篤廢收贖。若一人過失殺二人。止收一人之贖。分給二人之家。二人殺一人。各令贖罪。將一人之贖給屍親。一贖入官。

眞命𨿽有謀故毆之分。此自成招定罪而言若其初死之時其告眞命必是一樣。準狀條內。巳定粘單狀式果系狀單合式宜急準理卽照狀上傷仗人等。每項�寫一頁。釘成冊子存於內衙審後塡注巳到未到。有無虛實。�後仍多釘白紙。�列前件。逐日登記申詳批駁。以便查看。

謀故毆殺罪止及身於凶犯家產無與也卽十惡中不道。有給產流屬之條。然必罪定始正國法私下之淩逼不可也每見事涉人命。則屍親百十成羣光棍結黨打鬭將凶身之家穿房入內。攫搶財物。甚至拆屋毀器形同大盜﹑百般拷詐更有辱及婦女老少大非法度若不禁止則借命居奇肆其鴟張者寧有底止故於準狀之後卽差的當一役協同里甲鄰佑持告條一紙上書狀上無名之人擅到屍場。並將屍擡移。希圖生事者。先以搶奪����人命另結實貼屍所卽將凶犯拘來收監止令屍親與地方守屍。候官看驗。其餘幹證鄰里狀上有名之人。在家守候。驗時喚質如有閒人混擾者立拿枷儆

遇有人死地方不許不報不報則地方宜責旣報之後又。不可卽便行拘蓋責其不報所以發隱匿之�不�行拘所以塞生事之竇待至苦主狀至。則宜立拘立念立取口供凶器立卽收屍將屍棺嚴封。著落地方屍親守宮。凶犯收禁。以候細審檢抵稍加遲緩不但身屍暴露爲可憫而原被之刁詐百出矣

人命非身首異處。肢骵拆割者。不檢不償﹑看驗收尸之次日。卽掛牌細審。審實口供卽將屍棺弔至歷來檢屍場上。示日候檢。檢眞一面詳上司。一面覆審定擬。若苦主不願檢拆屍骸。親逓欄詞非立時慘殺者。令其議明斷給燒埋。若奉上行者。卽具詳請。詳文內口供看語須要輕活庶望上司批允使從民便其攔詞公議燒埋領狀粘捲存案

審供之後方與檢屍。若屍上𨿽有微傷旣非致命。又與口供告傷單不符。卽系他故偶死。或自盡轉詐。除病死坐誣外卽自盡亦不抵償無。致死重情者便速依律發落不宜。久累幹連

人命抵償全在屍傷仵作惟利是圖。往往指發変爲眞傷。眞傷爲發変以相朦混在檢驗之時。原被親屬擾亂屍場而官坐香煙縹緲之中聽報塡單。作作信口輕重若單一塡定卽再檢三檢縱弔至他處另檢仵作各有暗號。必然場場如初故初檢之時要驅逐閒人近臨親看�重精詳方有確案

仵作報傷只許報方圓分寸。不許擅分木石。並不許報盡處難量。致得遊移輕重。

屍身左右有兩穴如太陽額角等類者各有受傷不同。屢見屍單有兩穴混塡者。豈有一擊兩傷之理俱要分開左右各塡明確【檢驗事理傷痕色狀附輯指南如左】

檢驗指南

驗屍事理

檢屍事理

�肉屍

屍格式

殺死

刎死

毆死

弔死

水溺

火燒死

湯潑死

中毒死

凍餓死

驚死

煤炭燻並魘死

跌死

碾壓死

悶死

杖斃

雷震死

虎咬死

蛇犬傷死

脫陽

醉飽死

病死

檢骨

附滴血

△檢驗指南【詳節洗冤無冤平冤三錄。並明律�釋請律��諸本】

檢驗乃系兩項大命方始發覺。須先將身屍。查看一番。備棺暫殮方可質審謂之驗屍驗者勘其大略也審質𨿽明必得眞傷爲據。又將身屍。或骨殖細細查看以便定罪謂之檢屍檢者勘其詳確也驗則仵作只具傷痕結狀。檢則檢官按格切注以爲成案然血肉之傷發変卽屬遊移初時一驗亦當與檢並加愼重者也

△驗屍事理

屍有四縫。如右所列。驗時須依後開次序看驗。幾有傷損卽令仵作指報抄記如頂心顖門。腦角。額角。太陽。眥鼻山根耳根結喉血盆胸前乳脇軟肋心腹小腹。乘�。殺道。陰囊。婦女陰戶乳傍皆系要害致命尢宜詳審傷色以紫黯微腫爲最重次重紫赤腫又次者赤與靑。紅紫爲新靑黑則久所關非細。必須分別。

正面

頭面【看有無瘢�胡須】

發【量長短】頂心

顖門

髮際

額角

兩眉

兩眼【看開合】日眥

鼻

山根

口【看開閉】齒【全否】

舌【有無抵齒】

顏

喉

胸

兩乳【婦人乳傍】脇

�

心

腹

臍

小腹

玉莖

陰囊【婦人陰戶】腎子【看全否】兩大腿膝

兩臁

兩腿腕兩腳�十指

十指甲

背面

腦後

�枕骨兩胛

�脊

腰

兩臀【有無杖痕】�道

兩腿

兩■﹝月曲﹞■﹝月秋﹞兩腿肚

兩腳根兩腳板

左側

腦角

大陽穴左耳

左耳根左頰

項

肩

膞

肘

腕

臂

手

五指

五指爪

右側【與左同】

驗身首異處之屍。先令屍親辧認身首。量屍處四至後。須量首與身相離左右遠近。或去肩腳若干尺。支解者手臂腿腳各量相離遠近。開寫訖。俱湊成屍收殮驗縊死屍。現在懸掛當聲說懸空髙下。懸弔處勝任不勝任。或不懸空。有無蹬踏器物。項下系何繩帛。系圍經若干。縊痕粗細若干方解屍置驗處若巳經解下者當聲說項下有無原系繩帛或繩帛現在屍﹑傍或尙畱原弔處者須比對縊痕是否同異。若當泥雨時。須看死者。腳著何樣靴鞋。踏上處有無印迹

溺死屍。尙在水中者。看屍染屍沈。熱則一二日卽浮寒則必經數日。量水底深淺。水面闊狹。並浮屍去岸若干尺。

永內屍。男僕女仰蓋因男子陽气聚面。故面重而僕。女子陰气聚背。故背重而仰。不獨人溺。獸有牝牡。亦皆然也。

浮於水者。須查何時見屍在水內。或是他處流至此處或是此間浮起。

溺死屍須問落水有人見否。果有人見卽問如何情由。並曾否有人撈救。

巳撈上岸之屍須問何人何時撈起。死於水中。死於撈後。

溺井者。若屍未出井。須問如何便知井內有人。蓋井內有人。水面必有浮沬。但恐謀人入井。反作報人。故宜以此詰之。

自投入井。腳在下若頭在下。宜有人趕廹推送。更須看腳迹。失跌處痕。

驗燒死屍看身屍有無屋瓦茅灰壓襯蓋火焚屋宇。被燒死者屍在瓦茅之下若在瓦�之上便是被人推送入火矣。

燒死屍。在灰火中先掃除周圍灰燼。然後將屍翻動驗勘地上痕迹。身屍傷損

驗身死不明之屍。卻無傷損者。婦女須看陰門。恐自此入刃於腹【�皮淺則臍上下微有血沁深則並無】以平頭燒釘釘頂心。及以他物入鼻與糞門。皆可匿傷也。

辯是否處女令穩婆用綿子紮指頭。探入陰門中有黯血者是。無則非處女也

辧是否孕婦令穩婆以手拍心下至臍肚有孕則堅無則軟

凡胎孕傷墮須令穩婆定胎月數。巳未成形取供附捲【胎形一月如露珠。二月如桃花。三月分男女。四月形象具五月骨節成。六月毛髮生。七月動左手。八月動右手。九月三轉身十月滿足。】若形象未足者。止有血塊。久爛則化爲惡水而巳

小兒屍在母腹中被驚死者。胞衣紫黑色。血蔭。軟弱。�下死者。屍淡紅胞衣白如生下致死者﹑或身有傷痕。或喉下塌﹑蓋以驚死賴人。多捉定手足。搦踏咽喉致合�絕也。

孕婦身死。若速殮入棺﹑或速埋入士屍骵脹滿。骨節縫開其胎必出凡遇開掘勘驗。勿訝也。

身屍変動全依寒暑然人有肥瘦老少肥少者易壞瘦老者難壞又南北气侯不同山中寒暄﹑更有陡頓不常。貴在臨時審察大約春﹑月。屍經兩三日変動。口鼻肚皮兩脇胸前肉色微靑。若經十日巳來。則鼻耳內多有惡汁流出肚皮胖脹。夏月一二日卽変動。三日則汁流身脹。蛆攢唇翻。膚爛皰起。四五日則頭髮脫落矣秋月則較春略速較夏稍緩。冬月四五日。肉色先黃緊微変半月巳後変動若用薦席裹包。安埋溫地。則変動反遲於平常也。

凡極暑則發変自速於常。盛寒則五日始如盛暑一日。當臨時以意消息之總宜速驗�俟変動爲要。

△檢屍事理

凡欲檢屍先出牌令撘棚廠多備糟蔥椒食鹽白梅醋等類以備罨蓋傷痕之用。

至屍所。先於上風坐定。令燒皂角蒼木降香以辟臭惡或用眞麻油捺鼻孔蘇合香丸塞鼻亦可【如驗多日�亦用此法】

△�肉屍

檢屍次序。止作兩面與驗法作四面不同。從正面頭上檢起解頭髮。量長多少。分開頂發。檢頂門顖門。左右兩太陽穴擘雙睛孔口齒舌臉上須看有無剌字。或巳用藥爛去字痕黯淡及成疤者。用竹笆於痕處�之。卽現。看兩耳連喉下。左右兩臂手掌。手背十指指甲心�兩乳乳傍�肋臍大肚小腹陰囊外腎玉莖。婦人產門。左右兩大小腿腳﹑腳底板。十趾趾爪番身背面看腦後承枕骨頸頂。背脊。腰脊。臀後看有無笞杖痕。看糞門屍上傷痕﹑或是何處傷。傷痕或靑。或紫。或赤或黑或有血。或無血並量大小長闊深淺。令仵作指定報明。押屍親幹證認確以朱筆塡入屍格令各書押於屍格之上。或有雕靑炙疤瘡痕之屍亦須開塡屍格之內。

△屍格式

面式

某府某州某縣某年某月

日檢驗到某人屍形

仰面

頂心【有無色傷俱朱塡下同】偏左

偏右

�門

偏左

偏右

額顱

額角

兩太陽穴

兩眉

眉叢

兩眼胞兩眼

雙睛

兩頰顋兩耳

兩耳輪兩耳垂兩耳竅

鼻根

鼻凖

兩鼻孔人中

上下唇�

上下齒頷頦

咽喉

食气���盆穴

兩肩胛兩腋胑合膊

兩■﹝月曲﹞■﹝月秋﹞兩手腕

兩手心十指

十指肚十指尖十指甲縫

胸堂

兩孔

心坎

肚腹

兩脇

兩肋

肚臍

兩胯

小腹

陰囊

玉莖

外腎

婦人產門【處子日陰門】兩腿

兩膝

兩臁肕兩腳腕兩腳面十趾

十趾爪

一合面

腦後

發

髮際

兩耳根項頸

兩臂�兩肐肘兩手背十指指甲

脊背

脊膂

兩後【肋脇】腰眼

兩臀

穀道

兩腿

兩■﹝月曲﹞■﹝月秋﹞兩腿肚兩腳踝

兩腳根兩腳心十趾

十趾肚十趾爪縫

一對眾定驗得某人果因某處致命

一驗屍人等

正犯某

干犯某

卍

幹證某

屍親某

右件前項致命根由中間但有脫漏不實扶同捏合增減屍傷檢驗官吏人等情願甘認罪責無辭保結是實

年月

日司吏某

首領官某

檢屍官某【俱書�】

血肉屍傷殺死者。痕分刀斧鎗刀刎死者。要分人害自割。驅死者。痕分手足他物弔死者。要分人勒自縊。淹死者要分沈溺自投以及火燒湯潑中毒凍餓驚。�死跌碾壓悶死杖雷震虎咬蛇大傷脫陽醉飽�諸項致命俱須細辧眞假毫釐千里切勿輕忽【分項如後以備詳考】

△殺死

殺傷之痕須看內外瘡口大處爲行刃小處爲透過如巳潰爛。須看衣服斧痕外闊內狹﹑刃痕淺則狹﹑深則闊鎗痕帶圓。深則透。尖刀頭痕�剌。刀口稱斫聲說長短分寸斜正深淺如傷肚皮兩肋臍下者透過內膜則腸出傷喉者須明深至何處。有無方圓不齊去處。食系气系。曾否斷絕。有無血污傷頭而太陽腦角腦後髮際者。須明有無斫斷頭髮。有無骨損腦漿血出立死者。卽指定要害致命。隔數日方死者便說將養不效因傷致命而死

被殺傷死者口眼開﹑頭髻寬或亂兩手微握手上必有傷損若被凶人於虛怯要害處。一刀直致命者。死人手上無傷。其瘡必重。

活人受殺者。其受創處。皮骨緊縮。四畔有血癊若被支解筋骨皮肉稠粘。皮縮骨露。落首者項下皮縮骨凸肩聳死後割首其皮血不灌癊。被割處平滿。皮不緊縮管不露不凸肩不聳。刃盡處俱無血流其色白痕下𨿽有而水若檢洗擠擦肉內必無淸血流出也

△刎死

自刎之屍口眼合面愁。眉皺。兩手拳握臂曲而縮蓋死者用手把定刃物以作力勢。其臂手自然拳曲色黃頭髻緊。

自刎之痕小刀約長一寸五分至二寸許。食刀長至三四寸磁器痕不甚長闊深一寸七八分食�系俱斷者。卽死。深一寸三四分。食系斷。气系未斷而破傷者。一日死。痕淺而止斷食系者。可延三五日。微傷者。可以縫連醫治用左手者刃必起自右耳後。過喉一二寸用右手者刃必起目左耳後分寸亦然。傷在胲下喉骨上難死骨堅刃不深也喉骨下。易死虛而易斷也左手把刃則右深。右手把刃則左深。蓋下刃手重。�痛則輕也

喉下刀痕只應一傷受傷之後不能復割也若髻亂刀痕參差。無左右深淺之別。必爲人所勒

凡人自割如系右手持刀。𨿽暈絕。尙可急救。系左手者難救蓋人之右手敢活。稍一疼痛。卽知而力軟左手舉止。不如右快非至極痛不能覺止故傷必深入且人食�在左。气顙在右。食顙系肉可以接縫气顙則近骨類破則气出不可掩難接也。

若自將刀刴下手指其皮頭皆齊。必用�卦紮蓋刴時𨿽不卽死。將養不效。亦能致命。【並下一條𨿽非刎�亦系自殘】

用口咬下指者。齒上有毒。頗能致命其�口不齊。膿水淹浸周圍皮肉損爛。

附醫救法

﹖附醫救法【醫救�之法�非檢驗內�但能保全受傷之人則怨可消而訟可�時期無用之義也。故附輯】

急救之法當�外科中�治刎喉者先以菜煮之�縫接其在內��再將�綫雜以雞身絨毛綻其在外所詞之處加以止痛之藥敷之活者十可八九紮�指之藥取雞骨炭投於地上鏗然有�者用好松香等分搥作一塊以老韮菜汁拌入陰漧依法搥拌三四�爲細未存貯備用

金瘡腸出者用小麥五升水九升煮四升綿濾淨汁待極�令病人臥席上一人含汁�其昔則腸漸人�時勿令病人知之及多人在�言語如木入擡槁四角輕搖則自入旣入者俱須用麻油潤綫縫緊仍以�弔紮束愼勿驚動使瘡口復迸

△毆死

毆死之屍口眼開。髮髻亂衣服不整兩手不拳或溺污內衣。

主前毆打而死者。傷痕有紫赤血暈若死後有將靑竹篦火燒烙成傷痕詐稱打死者其痕焦黑色淺平不硬有將櫸木皮罨成痕者。其痕內爛損。黑色四圍靑色聚成一片而不腫。捺亦不硬

他物打者。其痕橫長。兵不用刃。皆他物也。拳打者其痕方圓腳踢者比拳痕大以身就物自磕者未破處其痕方圓。𨿽破亦不深。

檢毆死屍先幹檢一番。次以皂湯洗滌垢膩。又以淸水沖洗潔淨。若有靑黑痕處必硬以水滴上則不流。若傷不﹑顯則以藤連白紙。或鈔紙。厚鋪襯屍。乃以糟醋壅蓋仍以屍衣覆之煮醋酒澆淋以薦席罨一時俟屍骵透軟揭去衣薦用水沖去糟醋。細驗傷痕若𨿽有痕現。看不分明可於迎日處以新油絹。或明油傘。隔日照勘陰兩則以燈火隔照�傷仍不顯。以白梅搗爛雍所告傷之處猶未全顯再以白梅肉加蔥椒醋。研作餅子畏熱襯紙烙之。凡用鹽醋初眷冬月宜熱。仲春後與深秋宜微熱夏與初秋宜溫。蓋過冷則不透過熱則糜爛屍身。更難驗勘也

嚴冬之時。被毆身死檢勘無傷宜掘一坑深二尺許依屍長短以柴炭將坑燒紅用醋淋之使气蒸�然乃以席襯屍置坑內衣服覆之良久覺屍溫出屍以前檢之法檢之

仵作受賄多以茜艸投醋內。搽傷處。痕卽不顯以甘艸汁解之。

因爭鬭身死而檢勘並無痕傷此人或宿患疝疾激發而死則腎子縮入腹下用溫醋濕軟衣綿絮之類罨一飯時。令仵作以手投小腹。腎子自墜。大凡屍無腎子。而外無傷者。俱宜用此法腎於旣下。又當細驗有無損傷。人於大醉大飽之時與人爭鬭。暴怒觸逆亦能气絕也

△弔死

自縊者。系縛處交至左右耳後色赤紫眼合唇開。手握而垂齒露縊在喉下。則口開舌尖山齒開二三分喉上則舌扺齒口脗兩角曁胸前有涎滴。手拳握大拇指腳尖直垂下腿上有血癊如火炙。肚至小腹並墜下。靑黑色前遺溇臀後有糞及大腸頭出。或有血一二點

若被人勒死。假作自縊者口眼開手散。髮髻寬喉下血昧不行痕迹淺淡無血癊黑迹。舌不出。亦不扺齒項肉有指甲痕惟有生勒未死節時弔起詐作自縊稍難辧若被人隔牕欞或林木之類勒死者則繩不交痕多平過卻極深黑濫色亦不交於耳後髮際

若被絞勒喉下死者。結綈交在項後兩手不垂。垂亦不直。

自縊者腳虛則喉下痕。深實則淺人肥則深瘦則淺繩緊細則深懈�則淺全幅帛帕則散。

不論弔掛髙底�檔上。船艙內。皆能死人。但其屍橫懸頭頓身倒臥痕�不至腦後髮際。

自縊有活套頭。有死套頭有單系十字。纏繞縊若活死套頭縊者弔處必髙。乃先掛繩套。後入頸掛下。踏上處不必髙但令套寬頸能入套掛下腳到地。並膝跪地俱可死也單系十字縊者先用繩索系項後。復以物襯踏扳系髙處捨物髙懸乃死若腳稍著地項系自松。生气猶得於喉間出入卽不死也然須先看系處。塵土痕迹。所踏之物果然扳系得著。方是自縊。若系處髙。不能扳著則是別人弔起者。大約縊死痕八字不交惟纏繞縊。是死人先將繩帶纏繞項下一二遭髙系垂身致死成先系髙處雙﹖﹖貴垂下踏髙入頭﹖﹖貴內更纏一兩遭捨物掛下者其痕必成兩路上一路過耳後斜入髮際不交下一路平繞項下周匝報傷須兩存﹑聲說明白

若自縊未死被人移於他處弔亦有兩痕亦須勘明據實聲說

自縕者曾被解而復死則肚脹。口不咬舌臀後無糞。人於家中弔死移屍外掛者亦有兩痕原痕紫有血痕。移痕白無血痕。

有身死不明用火烙成痕假作縊死希免抵償者痕色紅或焦赤帶濕。

屍有久﹑弔未﹑解日久壞爛肉漬見骨者繩必入槽手腕骨頭腦骨指尖骨牙齒必皆赤色。

附醫救法

﹖附醫救法

人縊死。知者早。摩其口鼻胸前溫暖﹑是气尙未盡。可救藥救之法用大力之人�撮起另著一人用物墊腳將繩帛緩緩�開撮者欵欵抱下。放臥以膝扺後竅使气不得出令一人踏其肩以兩手拔其發常令緊。一人微�撚整喉尢依元灌以山羊血以手擦胸上。散動之擦臂足。屈伸之。若巳�僕。漸彊。屈之又按其腹。如此余久�從口出復呼吸眼開。則漸蘇但勿至勞動與以淡官桂湯。及粥湯。潤其咽喉重令二人以茟管時吹其鼻又法用皂角細辛等分爲未如大荳許入兩鼻孔。

△水溺

生時落水死者。頭面仰。肉色潰白。口開。並鼻內水沫出。眼合多■﹝米皮﹞肚腹胖脹。拍著響。指甲鞋內有沙泥。腳底皺曰手拳曲。若非痿病之人。必水深七尺以上。【若病患不計淺深】

死後丟入水者。肉色帶黃。口眼俱合。兩手不屈腳底不皺白。肚腹不脹。指甲鞋內無沙泥。須看身上有無傷痕。【若有傷其痕黑】

檢淹死屍原未與人爭鬭。頭面忽有刀刃傷者。則須淘看水內。或有金刃磁鋒等物。撞磕成傷。蓋人初落水時。气尙未絕。觸物中傷。自然宜有血痕。如生時受刃者能得其情。則可免以疑獄難結。久累無辜之人。

人或被打气忿�水。或毆後悞跌落水。其屍與生溺者同。屍格具出受毆傷痕。須�入水原由聲說。凡毆傷𨿽中要害。辜內平復。以他故死者。止依毆傷法。今旣是落水身死。𨿽有重傷。實以水淹盡命。勿論抵償也。凡毆後自盡者。皆須如是檢報。

溺水屍。面色赤。身無傷痕。非無生前落水身屍諸狀此是被人倒提水搵死非自溺身死也。

附醫救法

﹖附醫救法

水溺一宿者尙可救收之之法搗皂角以綿裹或石灰納下部內須臾出水卽活又屈死人兩足著人肩上以死人背貼生人背擔之吐出水卽活又倒懸解去衣去臍中垢令兩人以筆管吹其耳又急去衣服於臍上艾炙又打壁泥一堵置地上以屍仰臥其上更以壁�覆之止露口眼便水气潝入泥巾人遂蘇紙鑪灰並炒沙覆埋亦可沙冷自�又用醋半盞灌鼻中或倒懸以好酒灌鼻及下部又凡溺水之人初爲救起仍有�气或胸前尙暖卽速令生人脫貼身裏衣爲之更換抱擔身上將屍徵微倒側之令腹內之水流出若水往外流�是生機一面用粗紙燎灼取煙燻其鼻竅稍燻片時取皂角研細末又吹鼻竅但得�微一嚏噴則生又冬月溺水之人如巳救起𨿽人事不知但胸有��皆可以前法救之倘或微笑急抱其口鼻當急撻之至於痛哭惟笑不止者不無一生緣其寒入心腎二�故也又溺水救起之人尙知哭泣者卽令人�之飛走一面將溫酒飲一二杯覓幹衣換之仍令飛走得三四里多走更妙

△火燒死

凡生前被火燒死之屍。肉焦綻。膏出色黃。毛髮焦�。兩毛腳皆拳縮。若未燒及兩肘骨。及膝骨。則手腳亦有不拳縮者。

人在火中被燻逼。奔掙口開。呼吸出入。必有灰煤入口鼻。如無者。是以死屍入火中。假稱燒死也。若以殺死之人。假作燒死。則屍先帶血。千屍下掃淨。用米醋灑潑。自有血迹顯出

因老病在牀燒死者。肉色焦黃。手膝拳曲。口張或齒咬唇。有黃色脂膏突出。皮肉無他傷。止有燒痕。須問原宿是否屍存之處。

如屍被火燒盡成灰燼無可檢驗者。取仵作親鄰供狀。查明燒毀情由。聲說實無骸骨存在。據證論擬可也。

△湯潑死

被湯潑傷者。皮肉皆爛。皮拆則色白。卽著肉之皮。經湯者亦白。肉赤爛。傷重毒攻心者。亦能死人。

鬭毆推入者有損處皰不甚起。與好肉受潑處不同。

附醫救法／f火燒同／／f

﹖附醫救法／f火燒同／／f

被湯火傷者不可激以冷水激之則火毒逼入攻心難治卽傷處漸合亦成�疾急覓水中大蚌置�盤中將蚌口向上勿動少頃俟口�開入�片麝香一二分口卽合內肉化爲漿而流千盤中再人�麝�許用雞翎粘掃傷之四邊層層掃入幹卽復掃便斍原人心脾每日制漿粘掃掃至白者轉淡掃處亦不卽幹此火海漸退將所存蚌殼燒灰存�碾未亦�冰麝少許用絹篩於傷上以防毒水溢�或仍以蚌漿調灰敷上川舊絹護外加以揉�粗紙數層���去毒水斍苦燥痛時以蜂漿四面蔭入自能完復如無蚌與冰麝之山野以冰於四圍�擦亦山�而近潰處以機粉調栢子月﹖術菜油塗之又法用多年陳醬寬遠塗擦亦能漸瘥

△中毒死

空腹服毒肚腹外腎�脹。而唇口指甲不靑飽後服毒。唇口指甲靑。肚腹外腎不靑。

中砒霜毒者。吐逆。腸腹絞痛。不可忍。發狂。七竅迸血。死一伏時。徧身髮小泡。作靑黑色。眼睛糞門脹綻。舌吐。上生小剌泡。口唇破裂。肚腹膨脹。指甲口唇俱靑黑。外腎脹大。【砒石出信州玉山有砒井故亦名信又隱信字爲人言此�官封禁取甚嚴然他處出銅錫之山往往有之生者名砒黃赤色毒緩以火�之令�上�器�結作白霜者名砒霜毒尢熱烈若遇酒及�酒尢腐爛腸�頃刻殺人】

中蠱毒者徧體皆黑色。或肚脹吐血﹑或唇裂﹑齒根靑黑色﹑或瀉血﹑屍久潰爛﹑骨亦靑黑﹑【造蠱者﹑取百虫置血中﹑經年開視有一�盡食諸虫而獨存者爲蠱故字從虫從皿也能隱形似鬼神其毒不一皆是変亂元气多因飲食行之與人爲患則主吉利所以小人造之以�富貴咬人至死復從屍竅中出信侯亦能取之】

中金蠶虫者屍瘦劣﹑徧體黃白眼塌﹑齒露﹑上下唇縮肚腹塌。亦有初時。皮肉似湯火泡起。漸漸成膿。舌頭唇鼻皆破爛者【金蠶一名食錦虫﹑虫屈如指環食故緋帛錦﹑如蠶之食�滇蜀湖廣閩粵﹑皆有姦人畜之取其糞置飲食中毒人人卽死也蠶得所欲則日置他財使人暴富然遣之極難水火兵刃都不能害必倍其所致金銀�物置蠶於中投之路傍人偶收之蠶隨以往謂之嫁金蠶不然能人人腹殘嚙腸胃完然而出也皆有人守福淸民患金蠶令取兩刺蝟入其家�之�於榻下墻隙中擒出又有人悞收金蠶遣之不去乃思好之無力事之不可遂吞之而卒無恙此則邪不勝正耶中此蠱者吮白�味甘嚼黑豆不腥是其可�也】

中鉤吻毒百竅流血狀與砒霜略同。【入口則鉤人喉�故曰鉤吻亦名野葛實非葛根之葛或云當是冶葛冶乃地名在南粵廣�謂之胡蔓艸又曰斷腸艸人人密腹卽粘腸上半日則�斷亦曰�腸艸滇人謂之火把花因其花紅而性熱如火也嶽州謂之黃藤其艸近人則葉動蔓生葉圓而光春夏�苗毒甚秋冬艸枯老稍緩五六月開花似櫸柳花數十朵作穗嶺南花黃滇南花紅毒死之人�屍樹上汁滴入地生菌名菌�烈於鉤吻土人多服以許人急水服則�急緩水服則死緩也】

中鼠莽艸毒亦類中蠱者經周時方可驗【莽本作�亦名莽艸人以毒鼠故名鼠莽食之令人迷罔﹑故又止名�艸也南中蜀川以乃土谷皆有之木若石南葉稀無花一說藤生�石間是名曰艸】

中酒毒則腹脹吐瀉酒。【酗飲犯禁亦能殞折凡酒貯錫器經久則能殺人蓋�乃錫苗酒浸入錫。則成砒毒也﹑酒家或有以砒煙燻瓶貯酒取共經久不壤而不計其有毒亦嗜利而不仁者哉】

中食物金石藥毒死者﹑其身屍有靑腫處﹑似拳毆傷痕。或成大片靑黑﹑或皮肉裂舌與糞門皆露。或指甲靑黑。肉縫微有血。鼻中出血。或腹脹瀉血。【飲餌服食或犯禁忌或本有大毒﹑每至殞命選擇雜�之法附後以備急需】

死後以毒藥灌入假作服毒者。皮肉與骨但作黃白色。無他故。

中毒之屍無顯露痕迹乃毒气瘀滯於內﹑或因水凍不發。可將銀釵股以皂角水洗過探入喉中。以紙密封之。良久。必作靑黃色。如無色再探入密封用熱糟醋在胸腹間自下畣洗。使毒气上透自然色変。仍以皂水洗釵。色必不去。若空腹服毒。宜探肛門自上畣洗。以使气下。【用銀�試﹑須令工匠﹑面將足色教銀打就試用若取之裏地主守等處則低假雜銅一濁穢气其色卽変必至冤枉不可忽也】

又以飯納毒死身屍口中密封一二時。取以試雞犬毒果眞。雞犬食之隨斃

附醫救法

﹖附醫救法

中砒毒﹑吐瀉兼作以綠豆汁或冷水飲之﹑波稜萵苣皆能伏砒搗汁灌之亦可又方楊梅樹皮煎湯二三盌服之又方以黑鉛磨水灌之又方以禾稈燒灰汲新木淋汁濾淸冷服一碗毒當下出

凡頭面上存光他人手近之如火熾者此中�也用蒜汁半兩和酒服之當吐出如蛇�卽愈又以胡�根檮爛絞汁半升和酒三椀服之能使蠱自下又中蠱毒卽取蠱相伏之蠱虫曝漧燒灰服少許立愈如知是蛇蠱用蜈蚣蠱虫蜈蚣蠱用蝦蟇蠱虫蝦蟇蠱用蛇蠱虫之類又方甘艸節以眞麻油浸年久愈妙每用嚼燕或水煎服能解一切蠱毒�云嶺南俚人解�毒畏人知其方乃詭言三百頭牛�或言三百兩銀�久與親狎始得其實所云二百頭牛�者士常山也三百兩銀藥者馬兒�也俱用水煎服卽愈

治金蠶虫用石橊皮煎汁或樟木屑煎汁飲以取吐服食蝟皮更良

中佝內毒口不可開者取大�筒通節以頭柱其�脇及擠灌冷水入筒中數易水須臾��乃可下藥�多飲以甘艸汁﹑人屎汁或鵝鴨斷頭��人口中。或羊血灌之。又一方﹑取雞卵抱未成�者﹑研爛和麻油灌之吐出毒物乃生又一方嶺南有�菜蔓生開白花搗汁灌之

中�艸毒黑荳汁可解若以豆汁澆其根卽爛性相制。也或以豇豆煮汁飲之。其效同

�中有水莨菪葉圓而光誤食令人在�如中風或吐血以甘艸汁解之。

江左山南有艸烏頭其汁煎之名射��大有熱毒而射�更�卽塗破傷處立能殺人。凡中烏頭毒�則解以飴糖黑豆冷水中射罔毒者急�以甘艸汁或小豆葉浮﹖﹖革薺苨汁。冷水亦可。

河豚魚吳越最多狀如蝌蚪大者尺餘�色靑白。有黃斑無鱗無腮無際腹下白而不光日能���物卽嗔怒而腹脹故又名气包魚江淮河海皆有春月甚珍貴之﹑尢重其腹腴乎爲西施乳。有大毒毒在肝血脂�並眼其肝入口爛舌入腹爛腸脂令舌麻子令腹脹眼令目花此魚實有二種其色淡黑有文點者名班魚毒更甚或云三月後則爲班魚不可食矣煮忌煤塵落入典荊芥菊花桔梗甘艸附子烏頭相反﹑中其毒則急以糞汁解之。或飲麻油吐之或以橄欖甘蔗蘆根各汁灌救又方用槐花炒黃快幹胭脂等分同爲枌水調灌之與荻筍蔞蒿禿菜相宜﹑食之者一日不可服湯凡藥恐與藥根忤

南海有�烏似鷹而大狀如鴞紫黑色赤喙黑�。頸長七八寸雄名�日雌名陰諧運日鳴則晴陰諧鳴則兩食蛇及橡實知木石有蛇卽禹步以禁之須臾木倒石崩而蛇出也。蛇入口卽爛其屎。溺著石石皆黃爛飲水處百虫吸之皆死巢於大木之顚其下數十步艸�不生人誤食其肉立死昔人用其�爲酒以賜有罪之應死者惟得犀角其毒卽解

服鹽鹵自盡者以活羊殺熱血以口接受取吐立觧如無羊鵝鴨血亦可。

燒酒醉死以井底泥�其胸﹑�發人冷水﹑中否則�發於內焚灼髒�立死飲以鹽調冷水。綠豆粉可解。又諸酒致毒解之惟菉豆粉故燕會獻酬之後大��以粉羹

西北諸省。有苦杏仁生熟服之。都不爲害略用火炒仍令半生服數十粒卽能死人有暴棄者每嘗試以詐人。人不易防。最難禁化﹑惟急取吐吐出可解。又方述亂將死者以杏樹根煎湯飲之。

中牛馬肉毒甘艸煮濃汁﹑飲一二升或煎酒服取吐﹑或下如渴不可飲水飲之卽死

食馬肝致毒用豬骨灰牡鼠屎豆豉狗屎灰人頭垢並水服俱可

凡飲饌中毒未審何物﹑卒急欲絕煎甘艸薺苨湯入口便治薺苨又名甜桔梗河南人呼爲杏葉�參能解百藥毒

楓上生耳食之令人笑不止飲冬瓜蔓汁解之或以苦菜白礬勺新木並咽

又一切菌簟春冬無毒夏秋有毒有蛇虫從下通也夜中有光者﹑欲爛無虫者煮不熟者煮汁照人無影者上有毛下無紋者仰捲赤色者並有毒殺人。飲以地漿及糞汁解

中黃金毒者食�鴣肉中白銀毒者用黃連甘艸以解之。又洗金以鹽駱駝驢馬脂餘甘子。皆能柔金羊脂獲子皆能柔銀吞金銀入腹中當服食前品令柔則能便出又方中金石毒者以黑鉛一觔鎔化投一升酒中如此多次俟酒止半升頓飲卽解

中輕粉毒用黑鉛五斤打壺一把盛燒酒十五斤�土茯苓半斤。乳香三錢封固重湯煮一日夜理土中出火毒每日早晚任性飲數杯溺時以瓦盆接之當與粉出服至筋骨不痛乃巳

中巴豆毒利不止以大豆一升﹑煮汁飲之。或飲以�汲冷水亦效又本艸云巴豆畏黃連大黃蘆筍�筍藜蘆各煎冷飲皆能止其泄利

百藥之毒甘艸悉解之﹑其效如神嶺南多蠱毒�艸毒易中人凡飲食時先取炙熟甘艸一寸�之。�汁﹑若中毒卽吐出水銀入耳。以金忱耳邊自出。告水銀入內。令人筋�以金物熨之水銀乃出蝕金其病卽瘥以金作自色爲驗又本艸云荷葉松葉松脂谷精艸�艸瓦松夏枮艸雁來紅馬蹄香水慈姑諸種煎湯服之。皆能制汞

以熱酒服冰片。�余則眞气散亂血脈沸騰七敷中流血而死飲以新汲冷水可愈�文信��半章皆服以自裁而無害者﹑以未飲酒也﹑冰片切思入酒。

△凍餓死

凍死之屍。衣必單薄。面痿黃。項縮。牙齒硬。兩手緊抱胸前。徧身寒粟。口有涎沫。其涎不粘。用熟酒醋洗之。則腮發紅如芙蓉。

餓死者臍腹空虛。身黑瘦硬直眼閉口開。齒緊。肢伸。

附醫救法

﹖附醫救法

凍死者。𨿽肢直口禁。而有微气者。用大���令�。袋成熨心上。冷卽換之﹑��開以���淸粥��之不得以火炙又用���薦卷之。以��令人相�踢使往來滚轉以四肢溫爲度凍極之人令居�室閉气溫衣被蒙蓋緩飲�酒不可近火。近火則笑而殞也若暴飲極熱則�脫

△驚死

驚。死之屍目瞪口開。兩手如舒展。猶存恐怖之狀。

△煤炭燻並魘死

西北人多臥土炕。每以煤炭煨燒炕漏火气而值臭穢者。人受燻蒸。不覺自斃。其屍軟而無傷。與夜臥夢魘。不能復覺者相似

附醫救法

﹖附醫救法

房中致水一盆並使牕戶有透气處則煤炭𨿽臭不能爲害被燻者飲冷水可解或蘿卜搗汁灌口鼻�向風吹俱能醒

魘死者不得近前急喚徐徐喚之不省則痛咬其足不根及足胟指畔唾其面可蘇原有燈卽存原無燈不可燈照又用筆管吹兩耳及取本人頭髮二七莖�作繩刺鼻中。又研非汁灌鼻或鹽湯灌口。又皂角末吹兩鼻內。得嚏卽蘇𨿽三四日尙可救又以艾圓炙兩足大趾節中叢毛之際不拘三五七壯得略知疼痛漸蘇。

△跌死

從髙跌死之屍。在山崖樹杪者。須看柯枝扳掛在墻屋者須看髙低﹑並失足蹤迹辧別推墮自墮致命處定有磕損傷痕﹑若因內損致命。則七竅內定有鮮血流出。【�者。其力在下。所多在腿足及臂。所傷宜止半邊。若�墮者其力自上所傷多在頭而及兩手腕。蓋推之力大而人之一身重莫如首推而下之勢必自顧則手腕先至地而傷或出於不知則頭面先倒重而下。𨿽未盡�大略如此總以詳。察情由爲要】

△碾壓死

車碾並畜觸踏死者肉色微黃。兩手舒展。頭髻松亂。口鼻眼耳內。或有血出。

車輪痕長。驢足痕小。馬足痕大。牛角觸者痕透碎。凡著處﹑皮不破損﹑亦赤腫著在致命之處則死。

壓死之屍舌出眼突睛耳口鼻有血兩手微握徧身瘀傷處皆有血蔭赤腫皮破處四畔亦腫或筋骨折損。若死後壓者。卽筋骨折亦無前狀也

𨿽非跌壓。不意中被硬物癮�肋後者亦能死人蓋此最盧怯要害處也。傷處應紫赤而腫方圓三四寸皮卽不破。用手揣捏。肋骨必有損折

附醫救法

﹖附醫救法

凡跌壓重傷之人𨿽口耳出血一時昏暈呼喚不知但詳視而色生气尙存。身體尙軟則皆可拯救直令一人坐地輕輕扶抱坐之懷中拳其兩足束其兩手。以膝鎭其穀道不可令之泄气急覓童便乘熱灌之。如得馬溺更佳如無童便卽取平人小便撒去首﹖�中一﹖彊灌一二茶杯一而用當歸生地白芍川芎桃仁紅花各一兩。山查二兩。大黃。一兩童便一碗用急流水煎傾入大碗先燻傷者鼻孔。令藥气透入腹中不致乍服惡逆隨以小鐘陸續灌盡藥卽行動人必欲解仍須緊抵穀道必使腹中有聲上下往來數徧方可�之以解所下淤紫方可就�再服前藥必至下盡淤紫変解眞糞巳服調養自�不可輕服�剤滯淤爲害則必不可救治又方灌以酒化眞由羊血立效

△悶死

凡被人以衣服或溫紙搭口鼻死則舌有嚼破頂肉硬。腹幹脹。若以外物壓塞口鼻出气不得。後命絕者。眼開睛突。口鼻內流淸水血水滿而血癊赤黑色糞門突方便溺污衣【搭則使气閉而絕。壓則並��不能流轉故傷有不同宜分別詳審】

有令人飲醉。厚其氈褥。挾令橫臥。俟其睡熟。將氈捲束倒立片時卽斃者。並無前條情狀。但按其腹。皆平弱必脹在兩肋及心胸之前按之堅實擊之無聲者卽是若肉消之屍則傷在頂骨。及兩足心骨可驗也。

有以髙桶二隻疊而合之。約如人身之髙以下桶貯滿水。入石灰數升。攪令水渾將人倒入水中再以所合之桶鉗蓋。片時卽斃名曰遊湖其人旣斃用水洗淨毫無傷迹﹑卽有血倒出見灰卽回﹑血應凝滯於面﹑得灰亦解面更微黃而白似病死者。但灰因水浮。必入口鼻口鼻𨿽可洗滌而灰滓之著於腦者。不可去也當同前驗生前落水法檢其腦內

若年老之人以手摀。之气亦能絕死無傷痕者當聽之以意矣。

△杖斃

受杖。身死須勘驗杖瘡深淺�狹。日淺則瘡圍有毒气至靑黑色皮肉堅硬。久﹑則有膿水淹浸。皮肉潰爛

立斃者。宜看陰囊。婦女產門。並兩脇肋腰小腹等處。有無損傷。恐皂隸得賄。決打非法。因而致命。

△雷震死

雷乃陽火。著人則身屍焦黑。須髮焦捲身�拳散。口開眉皺。頭髻披亂。經火之處。皮肉堅硬而捲黑。傷痕多在腦後。腦縫多開。有手掌大片紫赤浮皮。胸項背膊。或有似篆字文者。

△虎咬死

被虎傷死者。肉色黃。口眼多開。兩手握拳。發散亂。糞出。傷處有舌舐齒咬痕。

或雲月初咬頭項。月中咬肩背。月終咬臀腿。貓之咬鼠同然也。

附醫救法

﹖附醫救法

虎傷者。服水化沙糖並以糖塗傷處或眞麻油亦�又以生薑汁洗以自礬末敷之。仍飲汁以解其毒

△蛇犬傷死

■﹝虫兀﹞蝮傷死者。傷處微有齒損黑痕。四邊靑腫。有黃水流出若毒气灌溢四肢。則身體腫。面黑。

人爲猘犬所傷死者。傷處必有痕迹。腹脹硬。小便挺出。其毒發之時。如感冒風寒之狀。畏風特甚。作大聲每欲嚙人及衣物。小腹墜脹小便難。大毒最厲。人受其咬則毒气入腹。頓孕�犬。攻脹而斃。初咬猶可救藥。毒旣發。則犬形巳成不治。【傷處𨿽未破。但現。靑紫。卽巳中毒宜急治之】

附醫救法

﹖附醫救法

■﹝虫兀﹞蝮螫人。毒內�卽死立將傷後川繩絹紫定。無使毒入心腹令人口斷米醋。或燒酒吮傷以吸技其毒吮者必隨吮隨吐隨換酒醋再吮以紅��消爲度吮人不可悞咽酒醋咽則毒中吮人。又急飲麻油一二盞護心解毒以�未敷之﹑大約蛇毒之厲者刻能斃人。惟有急以利刃臠去所嚙之死肉﹑可以漸解猘犬傷人。乘毒未發用�毛七个去�足超淨用雞蛋二枚同蒸去虫淡食蛋於小便內取下血別�脹不解則血�未盡仍再食�盡乃止又法受咬後立至溪河將傷處擠洗血盡多飲生薑汁則毒可解仍封紫瘡口勿使受風又法用�毛同米炒俟米老黃去虫將米研末蒸蛋食如前法血塊下盡爲度

△脫陽

男子色欲太多精忽盡泄。脫死於婦人身上者其陽不衰。

△醉飽死

檢屍並無傷痕。以手拍肚惟膨脹而響。宜問屍親。死人生前能飲酒多少死之日。飲酒多少便可推勘致死�由。

人醉飽後跳髙。擡重。用力太過。至於內損亦可致死。其�難明。但口鼻大便。必有飲食並血出。

△病死

檢屍無傷。但瘦弱痿黃。口眼俱合。兩手舒展。身上或有鍼炙新疤。卽須研問屍親。生前此人。定患病癥。果否曾喚醫人調治。如有醫人。立喚質問。實系現患某癥。曾用何藥。取問明確。定爲患病身死

凡檢屍旣無痕傷。而身死暴實屬不明者宜看口內有無涎唾。喉間腫否。若喉腫多涎。此急患�喉瘋而殞也。

卒死者。肌肉不陷。中瘋者。口鼻內或有涎沬。或口眼歪斜。中邪者。兩手多握。手足爪甲多靑。中�者。徧身多靑紫。口眼開。唇或微綻。手不握拳。中暑多在五六七月。眼合﹑面皮白色。總以身無別樣傷痕爲定凖。

鍼炙死者。須另勾醫人。驗鍼炙處。是否穴道。有無錯誤致死因由。

其有𨿽在與人鬭毆之後保辜未滿。而原傷巳是平復。別無行風入瘡痕迹。另患他病者。將醫人取問確由。亦擬辜內他疾身死。無抵償之理。不可狐疑不決也。

附醫救法

﹖附醫救法

凡人卒死皆一時气血凝滯脈絡閉塞故也。宜用皂角爲求吹入鼻孔。得嚏則气通血活。可徐按各癥。救以湯藥又法重提其發指其人中。生薑擦齒令稍開以姜湯灌之。略受卽可救

中暑暴死。以胡麻一升。炒黑。�冷。爲末。新汲水調灌。鍼折肉中用陳腌肉去皮取紅活美好者同肥剝切剉濃以象牙及人所退﹖甲�爲細末拌勻再剉務相和合�敷鍼穴周圍折鍼自出牧箭鏃亦可用

△檢骨

屍或久遠消化。法應檢骨。骨有數目前後次序。不可不知。更有男女不同之處。亦宜詳辧。庶無外混。

人周身有三百六十五骨節按一年有三百六十五日男子骨白。婦女骨黑。髑髏骨。男子自項及耳並腦後。共八片。蔡州人有九片者。腦後橫一縫。當正下。至發別有一直縫。婦女止六片。有腦後橫縫。無正下直縫。牙有廿四。或三十二。或三十六。不盡同。胸前骨三條。心骨一片。狀如錢。項與脊骨共十二節。白項至腰。共二十四髓骨。上有大髓骨。肩後左右有飯匙骨各一片。左右肋骨。男子各十二條。八條長。四條短。婦女十四條。男子兩腰各有一大骨如掌。有八孔。作四行。八字樣。婦女則無手腳骨各二﹖。左右手腕。及左右臁肕骨。兩膝頭各有�骨隱在其間。大如指。手腳大指各二節。餘十六。各三節。屍橫骨如豬腰子。仰在骨節下。男子綴脊處凹。兩邊皆有尖瓣。如稜角。周布九竅。婦女綴脊處平直。周有六竅。大小便處各有竅。兩手指甲相連者小節。小節後中節。中節後本節。本節後肢骨。肢骨前生掌骨。掌骨上生掌肉。掌肉後可屈曲者腕。腕左起髙骨者手外踝。右起髙骨者右手踝。二踝相連生者臂骨。輔臂骨者髀骨。三骨相繼者肘骨。前可屈曲者曲肘。曲肘上生者�骨�骨上生者肩髃。肩髃前者橫髃骨。橫髃骨前者髀骨。髀骨中陷者血盆。血盆之上者頸。頸之前者顙喉。顙喉之上者結喉。結喉之上者胲。胲兩旁者曲頷。曲頷兩旁者頤。頤兩旁者頰車。頰車上者耳。耳上者曲鬢。曲鬢上行者頂。眉際之末者太陽穴。太陽穴前者目。目兩旁者兩小眥。鼻山根上印堂。印堂上者腦角。腦角下者永枕骨。脊骨下橫生者髖骨。髖骨兩旁者釵骨。釵骨下中者腰門骨。釵骨下連生者腿骨。腿骨下可屈仙者曲■﹝月秋﹞。曲■﹝月秋﹞上生者膝蓋骨。膝蓋骨下生者脛骨。脛骨旁生者�骨。�骨下左起髙大者兩足外踝。右起髙大者兩足內踝。脛骨前垂者兩足肢骨肢骨前者足本節。本節前者小節小節相連者足指甲。指甲後生者足前趺。趺後凹陷者足心。下生者足掌骨。掌骨後生者踵骨。踵骨後生者腳跟也。

檢枯骨須擇晴明天气。先以水洗淨。用麻依欠穿成形骸。以簟於鋪定。開一地窖。深二尺許。長短與�等。以柴炭燒窖紅。去火。用好酒二升。米醋五升潑之。乘熱扛簟骨入窖覆以艸薦。蒸一二時。俟地冷。取出平明處。將紅油傘遮日照勘

骨有被打處。卽露紅色微蔭。骨斷處。兩頭各暈血色。以之照日細看。紅活者。生前傷若無血暈。𨿽有損折。乃死後痕也。

折骨必看芒刺。毆折者。刺在裏。斫折者。傷處有幹血。毆﹑傷者。有靑紫黑等暈。照前分重輕。長者是棍。圓者是拳腳。大者是頭撞。

如陰雨不能待晴。始用煮法以甕一口爲鍋。入以醋鹽白梅。同骨煮千百沸。取出用水洗淨。向明處照看。共痕卽現。

煮骨不可見錫。見錫則黯。

仵作作獘有將藥物置鍋內。其骨有傷處反白者。甘艸汁解之。

枯骨經多次煮洗。其色白與無損者同。當以油灌之。凡骨大者有縫。小者有竅。待油溢出。拭漧。損處則油沁不幹。

又法用濃墨搽骨上。待幹。揩去墨。凡損折處。則墨浸入。必有黑紋。

△附滴血

父母骸骨在他處。子女欲相認。令以身上刺出血。滴骨上。親生者則血入骨。非則否。

親子兄弟。俱系生人。離間阻隔。欲相識認。難辧眞爲。令各刺出血。滴一器之內。眞則共凝爲一。否則不凝也。但生血見鹽醋。則無不凝者。故有以鹽醋先擦器皿。作姦朦朧。混亂親疏之獘。凡聽驗之時。欲用滴血法。則將所用之器。當面洗淨。或於店鋪。特取新器。則其姦自破矣。

○理盜案

地方被盜。必以失主呈狀爲憑。狀至﹑先令捕官捕役往勘。勘盜旣眞。卽宜申報。不可遊移。反惟諱盜之譴。但中文只宜據呈活報。不可太鑿。不可多用明火執仗。聚眾多人字樣。使難獲難結。

審盜案﹑釘一書�。先將原呈錄上。再將原呈有名人證。取具口供﹑略節開寫。然後將首獲盜犯。供出盜名。一一寫上。每名約存白紙二三張。續有拿獲。隨到隨審。隨審隨寫。先寫某日拿獲。次寫口供略節。次寫入巳贓物。下注或現起在庫。或供寄某處。或巳花銷。次寫所執器械。次寫有無行姦傷人。次寫扳出人氏。差某役緝拿。逐名細開。冊後仍餘白紙數十張。將某月日﹑申報某某衙門。某衙門如何批駁。某日研審。某日審定。某日申解。此案某日具題。某日部議。議得如何。逐次開寫。直寫到結案而止。蓋盜捲﹑最多弔查淩雜。有此書冊存在內衙。開卷便明。【冊式附後】

審盜情﹑勿許捕役用刑。捕役刑酷。愚懦畏懼。多有順口承認。以免一時苦楚。希圖當官暴白。不知捕役用刑之時。取�口供。呈繳問官。問官則以先入之言存於胸中。研審之時。一有不合。卽便加刑。重刑之下。何詞不得。上司以爲初招。部寺以爲成案。羅織非命者不少。卽供贓不合。致成疑獄。庾死囹圄。深爲可憫。切宜愼察。

審盜賊。止問現今行刼之事。不必問曾經行刼幾處。不獨現在之事。反致隱諱。抑�枝蔓太多。牽連無巳。難以歸結。當先詰其窩主何人。引綫何人。何時立謀。引綫與失主。是何往來。何人爲首。共勾引幾人。各執何械。從何處進去。如何拷劫。劫何贓物。曾否行奸殺人。退歸何處。如何分贓。器械今藏何所。得分贓物。今在何所。或巳變賣。買主可是知情。逐一細問。眾口相同。分注各人名下。以便起贓。

盜扳窩主﹑不宜輕拿。一經捉拿。家資半費。審系無辜釋放。則無妄受禍。情實可矜。蓋捕役揚言起贓。便乃肆惡乘機搶散爲多。故積捕﹑多令盜口仇扳﹑以爲居奇之路。不可不知。

捉獲眞窩。不許捕役先掃其家。宜著地方兩鄰。恊同捕人。將家業封記。必俟審實。方對口供。指地起取。【起贓單式附後】本盜旣獲。盜妻不必禁獄。止宜取保。蓋彊盜﹑罪止及身。盜妻入獄。獄卒易加污辱彼亦人子也宜憐之。

盜案牽連。不可拘解婦女。卽有仇板。亦宜開釋。

非眞正得財行刼。不可遽定大辟。蓋人命至重。當實心求出。不可輕忽入罪。更有事屬窩引。與坐地眞窩不同。乃恐末減擬流。致多起解煩費。故入窩分眞斬。大是殘忍。

凡起獲贓物。與盜逐件問明。確是原刼失主之贓。然後喚主識認。如失主不認。再審盜口。確是何人之物。審明貯庫。務必起出眞贓。方可定擬。蓋捕役起贓。多有以舊換新。以賤換貴。若失主不認。盜又實無別件。此是捕人作姦可知。必嚴加追究。究出重處。則盜眞贓實。始有一定之案。

盜犯懼獲自盡。必令親屬識認。如無親屬。須令夥盜近鄰識認。取供詳報。不可只憑地方捕人呈詞轉申。至煩駁議。彊盜若來自首。須問明行刼次數。曾否於何年月日殺人。行姦。燒人房屋。然後詳解。蓋自首𨿽準免死。而律例處分。各有不同。故宜詳審明白。使發落能別。上司方不目爲胡塗。

竊盜與捕人再無不相通識者。捕以盜爲生息。盜以捕爲泰山。此地有賊。旣具緝捕。果有失單。卽拘應捕。限以日期。按限比較。若果上官認眞。盜賊斷無不獲之理。

捕人獲賊。一限卽獲者。新賊也。新賊當儆勸令攺。數限始獲者。積賊也。積賊當芟除絕引。蓋新賊與捕相通。必爲積賊積賊捕與相姦。旋爲大盜。故宜亟除積賊勸化新賊也搶奪彊類也。當問人之多寡。傷人與不傷人。掏摸竊類也。當問贓之多少。初犯與再犯。其所攸分。詳求律例。

盜案書冊式

盜犯始末

起贓單式

△盜案書冊式【面書某案失盜始末�】

見圖

△盜犯始末【每名一帙同釘。】

見圖

△起贓單式【一犯一張】

見圖

○理逃人

凡查審逃人最爲緊要事件。非與平常詞訟一般。所轄地方有逃人拿到。�便上堂。拿解之人。或是捕快。或是裏地。先要訊問逃人是何方人氏。今從何處獲著。何以便知他是逃人取明的實口供。發在一邊。若有窩家再問窩家。來拿之人。與你有仇隙否。逃人是你何項親友。來你家中住幾日了。只住十日之內方好。蓋窩逃十日之內例猶免罪也。再問兩鄰甲長你們旣知他家住宿逃人。因何不報。一一將口供取明。然後將逃人喚上細問你系何處人。何年歸旗。或是賣身。或是入官分給旗下。是何旗色。本旗佐領【牛錄卽稱佐領】何人。本主是何姓名官職。若系賣身。曾否契上用印得價若干。於何時逃出。同逃共有幾人。人皆現在何處。逃時曾否攜帶財物。歷來寓居何處。逃出在外。曾否娶妻。生養子女。審問明確例或徑解督捕。例或申解本府復審。轉解司院領文逓解不可致有脫逃違限之患

逃人不宜實有窩主供有窩主非的確不可輕拿蓋有窩主卽有排鄰地方波連無巳若於道路拿獲。供稱沿途乞食。古廟斬棲。並無常住之處。便免牽累多人不必過爲搜求實迹。蓋本處不供窩主。卽到部到旗。攺供有窩以佼口難﹑憑。獲審並無供窩。今所指窩主。本地無此姓名之人。具文申覆可耳。

若逃人供有偸盜財物現在。起取並解

若逃人供有妻子立速拿審。查例分別報解。供有同逃非在本治。關拿審訊。

逃人不可輕忽加刑則例開載甚明若加刑法。則起解難於行走且結其怨多到部反供駁議受累

解逃人須差原捕之外。再加的當之役嚴加鎖杻。

有逓解逃人文書到。只拆外封。封內又有另封文書。系申送旗主部堂者。不可扯損封套。

逓解逃人到。立添的當人役。解交前途。取收﹑管。不可刻緩。若日巳薄暮。前途難到。則寄監過夜。明晨起發。看守謹愼凡做解逃看語不宜論殺確是逃人。但卽據口供敍完。略�一二語申詳。倘有紫詐仇害。上司審虛原未論煞庶不遺譏﹖﹖參妄至於口供必要簡淨無枝詞

凡旗下買人。文書送地方官用印必要拘齊賣主並中保訊問果系情願。方與用印立簿掛號。斷不可狥情畏勢。輕忽印發倘有威逼準折告發未便若非本治人民勿印

督部則例專爲逃人。內中不時更攺。宜取新者時加詳看。捕逃宜嚴著地方鄕保查察。若馬頭雜處之所。更宜另著數役。專司訪緝。嚴責失察。重賞能獲。則可無虞而且克紀功但不許指逃生事【�責成地方賞罰格】

獲逃勸懲示章獲鹿稿

△獲逃勸懲示章獲鹿稿

爲嚴緝逃人。以安地方事。照得窩畱逃人。

功令嚴切。久將定例刊示。給牌在案。但恐爾民日久生玩。慢不經心。現今新奉

憲頒緝逃循環印簿計月換查無非欲安靖地方以保爾民身家性命。今本縣再立一勸懲之法。通曉合邑居民人役。以公賞罰。以副

上憲愛民至意。自示之後。凡拿獲逃人。除遵

欽頒則例定罪之外。若有原無窩家。並畱住不出十日者。

亦照後開條約獎賞懲儆。法在必行。決不狥爽。特示。

計開

一鄕保地方。十長而鄰。拿獲逃人一名者。賞給花二枝。紅一疋。勞以酒菓。鼓樂導送。以示優獎。其解逃路費。本縣�給不許長解人役需索騷擾。若一年之內獲五名者。鄕保給匾一面。地鄰免輪地方一次。令窩畱之家代當。

一該路巡役。獲逃一名者。除給賞花紅外。入簿記功。準免責一次。一年之內。獲五名者。歲終計算。賞錢三千文。以獎勤愼。獲至十名者。拔充次年役頭。

一鄕地巡役。一同拏獲者。鄕地仍準獎賞。巡役不。準計功。

一鄕地拿獲巡役失察者巡役責二十板有功準免責。

一巡役拿解。鄕地失察者。系過路逃人。鄕地責二十板。系在村居住逃人。鄕地責三十板。十長兩鄰責四十板。仍著料理起解

○理贓私

犯贓律例多條。而正贓惟六。刑書中所謂六贓是也。其餘以準諸欵附入者也風憲邊海分出者也衙役犯贓。以至過付引送。凡因贓入罪者。皆必定所犯本贓是何色�。然後依律擬斷按數給沒其中又要分別人之有祿無祿與贓之當並當計。方能定議。【附釋六�並引律秤斷。�】

釋六贓

引律科斷訣

△釋六贓【詳節臨民�鏡】

一曰監守盜監者監臨。謂經管之人也。守者主守。謂經收之人也。凡經管經收。及臨時差遣。管領提調人員。並佐貳首領官。同署文案者。私用所收所管之物。皆是監守盜。

如庫子﹑收頭﹑糧長。經收錢糧。侵欺借貸。俱爲主守﹑盜。若監放應給等物尙未給與。有侵克者。引律中官物當給與人句。巳給散軍人。而科取入巳。則引軍人錢糧賞賜句。各項違禁貨物與應入官之贓物。侵匿者。引私物當供官用。守掌侵欺句。【各句俱系律文】

凡稱以監守盜論者。無入巳之贓。𨿽百兩。止科其罪。不得引例充軍。

一曰常人盜原系官物。非監臨主守之人。取受侵欺借貸。及擅取官造什物。珠地內珠。官山內樹木皆是。不必專於偸盜也。

若盜庫內給主之贓物。𨿽非官用亦系盜官物。犯盜官物。盜時。不知是官物止依竊盜巳行得則律支取軍人錢糧。軍人現在者。爲�支。軍人逃故者。卽爲盜官物。易買軍人支糧票帖。下倉支領。系出財貨買。止問不應。

監守常人盜出官物被職役應捕人私搜得。受賄不告。問受財枉法。無職役。非捕人。止問知盜後分贓。

監守人通同常人盜取。各照本條論。

同監守之人。搜出監守所盜之物而分之。以監守之人。詐取所守之物論。

一曰枉法贓受人財物。而爲之曲法是也。

各主通算全科分有祿無祿人。【凡支月俸一石以上爲有�】

一曰不枉法贓受人財物。不曾違法是也。亦有有祿無祿之分

各主通算。折半。科罪。【如一人得十人財並算折半】系一主者不折【如上人得一人之財。各計入巳之贓論不可分首從又或未分受則並擬之】若因公科斂入巳。律𨿽稱以枉法者。與接受之贓不同。卽至滿數。亦宜引行止例蓋實無枉之事也。

一曰竊盜贓潛形隱而盜人財物。無分白日與黑夜皆是或剜人衣囊而取人財物。則爲掏摸。罪等竊盜。各分窩主造意行而不分贓。分贓而不行律例引擬。若彊盜得財。乃屬刼殺。不待以贓爲斷也。

竊盜掏摸等犯。俱刺字。若先犯竊盜。右臂。巳刺又犯掏摸。右臂再剌。不得剌左。必重犯竊。方換刺左也。諸贓應剌字者皆如此。

一�坐贓除正條之外。如新任新役。受所部所屬拜見銀兩。及諸色人員。無故受人饋送。如受傷醫藥之外。偸損財物。賠償之外。多有所取。或因公科斂。贓非人巳。或造作虛費。皆是也。其送受土宜者勿論。共主通算。折半科罪。

若取而受者。不分財物土宜。俱爲求索矣。

審犯贓人犯。有證者。贓必盡數審出。然又不必多方羅織。以圖贓數繁多。逄迎上意。蓋追贓多著。原問地方官若本。贓石實無可追沒乃。自貽難結之案。矣

本管衙役有犯贓者。本官卽有失察之處分。斷乎不可不防果有訪聞則必立一卷案輕則革役重則擬罪方能�身立於無過之地。

引送之人。見付過付。情罪懸遠。見付者。彼詐此請巳定。但付財之時。在彼看見局中局外罪可出入若過付。�此於此中說合。綫索實在其手罪有重於受贓之人者不可不別也若非說合。卽曾經手。亦當入以見付字樣。以開一面之生。

過付人。𨿽有應得之罪。然亦要問其有無入巳之贓。以使開豁有路。

凡贓私審定。申詳批追者。須令該承另置一簿。立限比較或有陸續完納。一一塡上。若奉催提。宜將巴追數目報明。或先解交。以免怠弛之嫌。

人犯贓難盡完將遠年債負。指稱問抵者不可準行。若準一次。則姦徒幸有諉卸。蔓害無辜。必致受害不甘。奔告上司。大損官箴。更有以爲居奇之藪者。故將�贓延緩。飛詐取利是縱虎食人爲害不淺

△引律科斷訣

六贓監守共常人盜取官家米物銀枉法竊盜不枉法坐贓科罪重分輕。

監守兩下杖八十。二兩五錢各逓增。二十兩流二千里。四十雜斬實非眞。

常人兩下杖七十五兩一等逓相加。五十五兩三千里。八十雜絞罪無差。

枉法起算照常人。但於有祿絞爲眞。若爲無祿通從減。百二才科眞絞刑。

竊盜得財杖六十。每逄十兩逓加增。贓盈百兩三千里。以上三犯俱絞眞

不枉法贓如竊盜。爲因有祿成同調。若爲無祿不其然。罪止於流無死道。

坐贓兩下笞二十。每逄十兩逓加之。一百兩外以百論。罪止於徒當得知。

○理欵犯

�有原告。惡自官聞。坐名擒拿。然後名告訪犯也。民人首發。列欵呈告。對證眾多者。公舉惡犯也𨿽有二種要皆積姦大憝。作惡多端。非止一時一事。故審理之時。必按欵造一。略節。開列對證。以便逐欵研質。附寫口供使有條理定案時方無紛雜遺漏之患

犯欵須分赦前赦後。�常赦不原。並有贓私。應追給沒。以及律例中須攺正之事。𨿽系赦前所犯。不可不細細審出。罪惡繁多。除輕坐重。若以贓入罪。例應計贓者。亦以多者。一主爲重余勿重科。

訪拿人犯。州縣多奉上行。蓋以無人呈狀。自行訪拿。恐生物議。然爲民父母。自當除姦�惡。果有匪類。何妨拿審。實疑申詳但要知眞而無欲耳

無論自訪人舉。先必確審。務使證實對眞。取供出看。然後申詳。候批定奪。

欵中有審系不實。或事可原赦。其幹連人犯竟宜免解但序明簡口供不必支離累人

上司討訪本衙之蠹。不可開送。自貽縱容之丑。總以時加防禁。果有姦惡。或懲或革。立案在先若至坐名訪拿大爲不便

上司著拿訪犯卽著審理者拿到之時例有迎風之責果系大憝責之可也。若止拿解者。竟行起解。不必苛求刑責。但須鎖押堅固。

訪犯家屬呈狀有名者。𨿽未審實。不便卽監。亦須取保不可使有疏虞難以結案

欵犯畵供單要長須令逐欵畵供。不可待審完回畵。一欵審。卽將此欵之人發落。或逐出。或取保。或收禁。然後再審一欵則頭緒��

初審起時。有眞實惡迹。宜卽按罪責懲。以殺其威嗣後欵中有應責之處宜且緩責。待各欵審完。再行加責。以快眾心。蓋不先責。則元惡大憝。必肆狡口且耳目眾多之地疑有縱容易生物議若逐欵刑責則又不勝責矣審完加責。乃有定局。務必情罪相當。而先時一責。又恐未足以蔽辜也。

匿名砌欵律例有禁宜存案備查。𨿽不可卽行。然亦須將原被細訪。果有蹤迹密拿審究。酌定詳釋行止。

○理雜犯

審侵占田產不可輕發踏�牌。騷擾地方。宜先令裏地丈明畵圖出結回復【丈量�須開�弓口�至式見錢谷編審帙】如不允伏再行委勘。或親自一至。務要減從省事。卽委勘牌上。亦要飭知少帶胥役。毋令騷擾索錢等語。行牌按臨者。決乎不可攺期。使人虛費秪候。以生民怨。旣勘之後。必須立界。卽在彼處取佚若待回衙再審則狡猾可以行求請托多致扼腕難以直行其志矣

審婚姻必據媒妁。人所知也。然有興是非之媒妁不可全憑宜於斷合。人所知也然有成夫讎之合不可太執蓋夫婦爲人倫之始自當秉理而夫婦有畢世之依又要得情行聘爲定似乎論財。然必有期約之實。若宴會閒敍之言。不得卽爲定情。與聞斯言有人。不得卽爲媒妁也。先富貴後貧賤。先端妍後疾惡。聘禮未行。或思負約。宜拘男女。�訊情願離合眞心相機剖斷。亦不必迂執彊制。使終身抱怨致生他事也

審債負必親借親討。再則祖孫父子。兄弟翁壻。可以代索。果系老疾婦幼。許塡抱告若王冠趙戴李代桃僵多系有勢力者代作威福不可準也斷償之日。收息巳多者。止追償本。若果收利久遠。卽本中亦宜減損。罪止杖責。不可折罰蓋無力償負致受訐告若復追利追贖大不協情

審家產若是父母亡過者。先令三黨之人。將所遺家財。攢造一冊以候審。若有遺造。罪坐三黨之長。審明照冊撥給。若是奪承繼先取本人家譜。如無家譜。令族長與三黨。而將支派人丁寫出。然後照派宂繼。若定繼之時。有稱愛繼。而非平日撫養在家者。必系姦徒播弄。不可依準。卽父母欲繼此子。亦是爲彼所愚。承嗣之後。好狀必露。官批一照。俟服事日久。果能孝順。許與應繼共主宗祧。若不承歡。仍止立應繼承嗣。此人歸宗。照令父兄族長收執大約家產一爭多不能保切宜好語開導令三黨公議分析爲上

審姦情非親夫現獲者。且勿拘婦女。當先問首人。如何知覺﹑於何處擒獲。見證果眞。然後拘審。按法究治。其系指姦借姦爲詞。婦女免拘。責治首人凡彊奸多屬未成苟非細縳捉挾。傷體裂膚。不必按律擬流。止問不應從重此不獨免於申詳駁議亦以全婦女聲名也

審賭博宜痛懲窩賭之人。亦要問首賭之人。曾否在場捉頭放籌。果有隱情。亦宜懲刁。若將隱情先巳首出。應免其責。但捉賭止究當場之人不得勒招黨羽牽擾無辜當時宜出示嚴禁。如有窩賭之家。里甲不首。一體連坐則查察周密自然斂迹

審私鹽有舊例。凡捉得私鹽犯人。於鹽法處。止詳不解。候批發審擬。獲鹽不獲人者不追。賊鹽器畜。申報変價起解。獲人不獲鹽不究。必人鹽並獲。方始按律。若舉首私鹽。卽押首人同往起取。如無存鹽。反坐。不得妄刑被首。勒令供招﹑

審一應邪教之人。不可輕拿同類致生不測。只將�獲者究治。餘黨若多。只嚴查保甲使之出境蓋處處嚴查則此輩自然解散歸正也其有涉於奸污者。每多株連��。有沾閨壼立宜重杖斃之以全風化

審忤逆子孫宜痛加懲創若果三犯不悛。敗�傷化。斃之可也。然惟有庶母而無親母。並事繼母。與少年無父之母者。必拘三黨公論。然後刑治。此中大有隱情。無使申生有憾。凱風怨深若遇此等不可暴其親惡宜激勸以善全之審鬭毆大有不同。如酒後生隙。爭執致訟乃小民一時憤怒重者責治。輕者發處可也。每有一種無賴。三五成羣。好拳學武。遇事蜂攢。索詐酒食。戲狎婦幼。不遂其意。捉人凶毆。京師稱爲闖將。江南汪北。或稱閒漢。或稱打行打手者。皆屬光棍。不加重處不但懦弱受其欺淩亦致事有不測宜嚴拿黨類。痛行枷責。依律決配若父兄不行送究亦宜罪以失教使人家自儆戒也

○音釋

眥【音恣】顖【音信】頦【音孩】■﹝月曲﹞【音曲】皰【音泡】罨【音掩】脗【音吻】■﹝月具﹞【音股】肕【音忍】茜【音倩】挼【音那】濫【音覽】﹖﹖貴【音謂】■﹝米皮﹞【音跛】搵【音溫去聲】吻【音刎】櫸【音舉】﹖﹖﹖從﹖【音岡】合﹖酉【音阿】稈【音感】莨【音浪】菪【音蕩】苨【音你】癮【音隱】﹖土﹖口廠毛﹖【音殿】臠【音鸞】螫【音�】猘【音季】■﹝奄頁﹞【音掩】臑【音﹖﹖喿】髃【音魚】■﹝骨行﹞【音行】憝【音隊】踝【音瓦】

未信編第四卷

終

◇幾務◇

刊

第五卷

第六卷

●未信編述幾務刊

月山鋧州縣之難。當作口號曰。爲臣不易惟州邑。文翰須通法要執。賦稅徵收解放全。不比戶藩只撥給。勞勞應赴紊如絲■﹝革夬﹞掌天髙那得知。更有上司偏督責。忍教黎庶嘆流離。若不存心並努力。包彈竭與亦胡爲。要知州縣職司民牧。錢谷刑名。乃其大政。前四卷已拈其槪矣。若承上接下。左支右吾。事集如日。稍有叢脞。便損官箴。一切雜務。�所必講。玆從除授以這升遷。凡任中應行事宜。標其大胎匯爲義務二帙。其或地土風俗之不一。兼攝埤益之下同。則又在明持劑宜達又﹖雚逼變而已

●未信編第五卷

幾務上

施瀚潤於

錢唐潘杓燦象承甫述

甥田斯沛遠公甫校

戴秉中惟一

幾務上

筮仕

◆筮仕

服官有本末。固必先心術而後儀文。然出彊載贄。入國問禁古人總爲行道訃耳倘動止乖離酬應舛錯人將疾之卽不相難揶揄之矣何能優優以敷治乎故始進不可不愼也述筮仕

掣簽

查全書

察風俗

畵憑

發諭單

送稟啟

領憑

辭朝

檢點起行

待接役

投稟本府

發到任示票

入境

受印

到衙門

看須知

視學

看監

繳憑

發示約

立簿

辭禁遊客

覽志記

參謁

定買辦

承上司

嚴印信

嚴轉斗

處僚屬

防吏役

重文移

謹僉押

考銷繳

答書札

交際

勤稽察

音釋

○掣簽

單月。掣簽急選雙月大選急選補復。大選升二除八。除者前雙月二十八日投供。本月初一畵卯。二十截缺。二十一明缺。二十四堂唱名。二十五抽掣從東長安門進。天安門外候掣簽。簽在簡中。喚名挨掣。掣著應回避者。或與回避者打換。或另抽。𨿽有封簽坐簽之獘。然筒深簽短。作法甚難。惟聽自然爲上況掣簽乃致身之始自宜以正回邪趨避不可也其互結人中。如不相識切勿同結防有他事之累投供後不可遠出。恐掣簽有悞。【附供狀式】

供狀式

△供狀式【俱刊板刷��二紙投文選司】

互結同候選官某某等今於

與結狀事結得同候選某項某

人系某省某府某州縣人【如考選者此下人某年月日考定某職】前蒙截取今赴

天部委系親身投供並無抗糧假冒等獘所結是實

某某

年月

日具互結同侯選官某押

某某

○查全書

掣簽巳定則此州縣之事乃身任之事必急急咨訪使到任之口有成竹於胸大約以錢糧丁口爲主知錢糧之輕重便知地土之肥瘠知丁口之多寡便知地方之大小。其應付繁簡。支用奢儉。俱開載賦役全書。各縣全書。俱達戶部。須覓來抄錄。以備查考。𨿽本處接役有特來投遞者。然役來尙未。當豫爲之計也。

○察風俗

四方之人。多聚京師。先須訪尋本處人員。咨詢風俗。便知�方應如何料理。不但可以豫先凖備。亦可因其所需。以延助理之�。

○畵憑【選後半月】

命下後。例赴吏科畵憑。是日用紅手本二个。■腳色。交長班投吏部並選司。又具大小履歷�。腳色手本。互結。供狀。京官印結。交長班投科。是日於憑回書一押。是謂畵憑。【附腳色互結�狀諸式】

腳色式

互結式

供狀式

△腳色式

新選某省某府某州縣某謹

呈

今開

卑職年若干歲系某省某府某州縣�某途幹某年月內除授今職

年月

日

△互結式

互結同選官某某等今於

與結狀事依奉結得同選某職某系某省某府某

州縣人今赴吏科委系親身畵憑並無抗糧假冒違礙情獘所結是實

某某

年月

�具互結同選官某俱押

某某

△供狀式

供狀人某年若干歲系某省某府某州縣人�某途於某年月日

欽除某省府州縣今赴

吏科畵憑所供是實【若由考選考。投開履歷】

年月

日

○發諭單

命下之日。卽寫諭單一張。附報上。賫到任所。使吏書修理衙門。備辦迎接。然未到任。則知見未眞。諭單只宜淡淡說去。若多言利獘。以示聰察或有言不著處反被窺破矣【附式】

諭單式

△諭單式

新任某省某府某州縣正堂某姓諭各房吏書人役知悉。照得本縣新膺

簡命。除授某土。起行月日。水陸程途。俟酌定另示外。所有各憲稟啟。合先呈送。仰該房卽將發來封套。逐一照銜投遞。毋得違錯。其一應須知事宜。務各逐項細開書冊頭接賫送。以便查閱。至於公�器物。毋使華飾。過費勞民。若非執事人員。不得借口迎接。招搖遠來。如違察究未便。特諭。

右諭各房吏書人役準此

年月

日

定限到任日繳【一應諭帖�票。該用年月判日並定限銷繳者俱照此式】

○送稟啟

旣發諭單。卽附發布按本道本府軍糧廳稟啟大小各一通。前任候書一通。令胥役投送。其稟帖止宜辭婉意恭。以明托身宇下。不必煩蕪。卽到任之後。凡有事務。具稟陳自亦止期達意意卽曲折語宜簡切若塡用典實。鋪衍詞華連篇累牘。每致取厭蓋多言喋喋原非對上之體也【�稟帖大小啟式】

稟帖式

大啟式

小啟式

△稟帖式

新選某府某州縣某謹

稟甲職猥﹑以一介庸材。謬叨百里重安。且在筮仕之初。毫無知識惟恃

老大人模範當前。雨露可冀。𨿽趨任尙俟卜期。另具稟報而瞻依之切。於得簽之日。卽巳神馳

左右矣。敢先具稟鳴悃。伏希

慈鑑。須至稟者。

右

具

稟

年月

日

△大啟式

上宋巡憲【統�直隸刑名驛遞浙江寧波人】章獲鹿稿

伏以

瑞气靄廉臺。象應徳星在理。

和風來坰野。人占天駟爲房。得情折四海之衷。惟平惟元。傳命通八垓之隱。爲吭爲咽。莫不�首

龍門心欽

徳政。況乃廁身

鴻宇。實切

帡幪。恭惟老大人憲�

金峨奇士。

赤堇名家。

秉天縱而鍾地�。不愧才兼三絕。

挺國華而裕家學。嗣看�有雙元。

賦就梅花。

脛骨借彩毫以吐馥。

操成白雪。

淸心托素絙以明貞。前者

朱旛布徳夫

上京。玆復

玉節分猷乎

畿旬

褰帷行郡賈刺史不獨擅美於先。

�捨有材。韓按撫儼有其倫於後。

本塞淵爲蕃息。燕郊駉駉。盡歌騋牡由心。

藏威斷於恩柔。獄艸靑靑。自爾蒼鷹格化。職某山城淺學。巖穴庸儒。斷綫無能。謬�民社。未光久近。��

梓桑。��年三折江流。思

髙賢於一水。幸此日

巍峩嶽峙。倚

法曜爲二天。

噓拂正爾聿新。摳趨於焉伊邇凜

簡書之足畏。每戒行李以彷徨。快

大澤之將承。則想

恩波而踴躍。敢陳蕪楮。用達葵心。伏冀

慈容。不勝神溯。臨啟無任瞻依之至。須至稟啟者。

右

具

稟

啟

年月

日

△小啟式【與大啟略同。但省頌前一序。序者。猶夫論�。須籠全啟意旨玆則徑陳欽慕之意比大啟更須切實若大啟內川過情詞不可重見以免說了又說之病】

上楊都閫【西秦�司湖廣守府升直隸進�。】

周�遠稿

恭惟

老�人憲臺。

秀卓燕臺。

恩深鄂渚。

金華彩筆。文章與盧駱爭先。

玉殿彤弓。勛業曁潘曹継茂。樹

徽猷於南楚。共識彭韓。建

大纛於西秦。復逢頗牧。兵農統屬。

彤庭托心膂之親。文武具瞻。龍塞恃千城之重。擅救時之心計。會看十二事有傳人。展不測之廟謨。定爾三千里無伏莽。職某駑駘魯質。下走木員。幸屬

帡幪。將供驅策。𨿽藉一詞申州。秪覺尺素無多。渴想紫芝。神馳

細柳。藉玆魚版。再布蟻忱。須至稟者【年月點大啟間】

○領憑

畵憑後。須料理領憑。大約又須半月。發憑之日。寫領狀一紙。�色二本。投選司。考選者。是日卽默考卷。憑�部給。而僉限權自科操。到任限期。須凂稍寬。以便緩緩收拾起行。卽一二月亦易爲力。領憑到手。須看明白。不可有傷損洗補。若有傷損。恐到任繳憑。致有潘司之駁議。大爲不便。領憑到手要用油紙襯絹包好再用好緞於做一囊盛之上釘掛帶。以便懸於頸中。暗置胸前。又則放漧枕畔。畫則攜帶。卽不便懸掛。亦要安於左右。以防不虞。此功名符驗。不可失悞。【附領狀式】

領狀式

△領狀式

新選某省某府某州縣某今於

與領狀爲

欽除官員事依奉領到文憑一道所領是實

年月

日具領新選官某

同領官某

○辭朝

領憑後。用紅單二筒。照腳色寫手本。投鴻臚寺報名。辭朝謝恩。逄五報名。逄十引入朝內謝恩。【此事可托長班料理須妥當】

○檢點起行

將欲起行。幕中之人不可不擇。凡以上官情而薦來者不少。然未會之先。必要先說家力寒薄。不能延請上賓。或家中句自子侄。足供書算。若果欲延一二。只將要用諭單書啟。托來薦之人。凂其起艸。文義相合。然後與之拜望。再觀其應對。言詞果與相得。或請酒。或相訂。於臨行二三日送開。開且宜輕。以便到任再加。倘才力不能周到。尙可益�。相輔。若先束脩過厚。則難以增客矣至於出題考試自巳先不重賢而肯於應考者未必是立品之人𨿽一時偶中後必悞事斷不可行也一應要路之人。苟有相識。卽當懇其致札所轄上司。以求靑目。𨿽不有大實濟。亦可彌縫小愆。�朝之後。起行旣巳有日。凡在京相識各官。俱用合式手本柬帖。一一到門辭行行李檢點愼密排號裝發次第起行。

○待接役

諭單旣到本處。各役例投紅批迎接。批系前官所起。或至中途。或至家下。不可一定。但來役見過。照批點名。卽令安息。次日卽賞。並犒勞酒食。仍看吏書內有老成歷練者。不時喚問民風土俗。並一應事宜。至二接。則有犒無賞。近接者賞勞皆無。或有便道到家。憑限尙緩。未卽臨�。不妨使之先回。或令於某處等候。省彼久住家間。與家屬人等情熟。致有招搖情獘。或只畱一二人同行。以供書寫之役。但一應須知文冊。必要弔取。若頭接無送。卽當面諭。令二接作速攜來。母得遲違未便。再用一飛票催取。亦無不可

○投稟本府

如附郭首縣。將到任三五日前。用稟帖稟知太尊軍廳糧廳。【式見前】

○發到任示票【亦�前任代出示者】

將到任三五日前。先發上任紅告示。卽發一牌。催取到任應用夫馬等項。【附示票式】

紅示式

牌式

△紅示式

某官爲除授官員事。照得本州島縣的於某月某日吉時蒞任。所有合屬官吏師生裏老人等。至期一體參謁。毋違。特示。【判實字於下】

年月

日給

實貼署前

△牌式

新任某省某府某官某姓爲公務事。照得本州島縣的於某月某日某時上任。應用夫馬。合先遣牌知會。爲此仰役前。著落該房吏書。照依後開夫馬轎摃名數。一一喚備。用過領給工價。毋得遲悞。取究未便。須至牌者。

計開

大轎幾乘

中轎幾乘

小轎幾乘

馬幾匹

摃架幾副

棕套幾件

凡鋪兵吹手傘扇夫皂並執事各役悉照舊規俱在於某處伺候

右仰兵房各吏書準此

年月

日

定限上任日繳

○入境

新官入境。乃士民觀徳之始舉動不可不愼巳入境。且離城擇公廨寺宇。居停家屬。或於上任前一日。或前三日。至城隍廟。齋戒安歇。謂之宿三。著落兵吏整祗候。禮吏整禮儀。吏吏開具上任參謁。先後起數。以便臨時酬答。並問上任舊規。接人恆禮。其祭品皆從前官辦。不必計其丰約。看儀注舉行。未可遽行杖責。上任過。方傳家屬進宅。

○受印

交代印信。各處規矩不同。有前官先送府庫。新官親白見府尊領者。有差官吏送至前途者。有公座時。當堂交送者。若府廳掌印。必親往衙門領印。悉著吏書先具儀�。依例而行。開印時。驗四角篆文。並嵌補缺損。印文明白模糊。驗眞封收。

○到衙門

城隍廟祭畢。至儀門。祭門畢。從中道步至香案前。望闕謝恩畢。與僚屬拱手上堂。分付諸色人。各於儀門外。以次伺候。揖同僚學官後堂坐。乃升座。皂隸排衙。陰陽生報時。值堂皂隸請書案。吏農以次書押畢。吏房吏請書公座。署印官出位交印。遞關文。聽事吏請書到日。直印吏開印呈驗畢轉堂易服﹑出堂上就座。諸色役參謁。皆自下而上。各房呈遞須知。吏房先取到任公文僉押。須吏典逐一指點。直印吏報開印。就將所僉公文用印畢。分付該吏各將倉庫獄囚門禁等。鑰匙文案。逐一交割。乃退。公宴一循舊規。是日申刻復升堂。同刑房下獄點囚。封監倉並庫房等項俱完。方擊鼓散堂。【或各地方有同異之處﹑庶依�房所送儀汪行此乃舉其大略耳】

○看須知

須知乃爲官要領。令各房造冊呈遞。務要照欵詳開。如吏房要造本衙門各房吏幾名。書手幾名。所屬官吏幾名。有無懸缺升遷署印。及治中貢監舉進巳經投供候選者有無下憂事故未報。

戶房要該徵夏稅秋糧若干。內中起連若干。存畱若干各項�差若干。額辦歲課若干。雜項錢糧若干。及何月日徵收。是何月日起解。何爲及明。何爲過限。自我到任以前。某項拖久若干。某項完結若干。

禮房要造應祭壇宇幾所。有無先賢祠墓古迹。與忠臣烈士及見在義夫節婦孝子順孫並恬退隱逸。向時禮數褒異者幾人。鄕宦見任幾人。致仕幾人。舉人貢監生員若干。其接見常規如何境內寺觀若干所。僧道若干人

兵房要造巡兵若干。憑何冊籍查考。�衙各衙皂快若干。有無重役白役。壞事革逐。弓兵若干名。守何關隘。何處巡�地方警急。鋪兵急遞。何處地當孔道。何處偏僻空閒驛遞馬匹若干。船隻若干作何差遣

刑房要造在監囚犯幾名看監吏卒幾名。欽憲件。及本衙門詞訟。巳結未結。從實開兵。以便完繳。每年須解罪贖若干。

工房要造歲辦軍需藥械幾何。各衙門公廨。及鋪捨橋梁幾所﹑有無倒塌去處﹑應否修理﹑察院分司椅桌牀橙鋪陳幾件。作何置辦應付。本衙工作。如何使用如此造冊講究或有利獘可以興革

○視學

到任三日早謁文廟。次啟聖祠。次兩廡。次名宦鄕賢祠畢升明倫堂。抽簽講書。列等賞紙筆墨。亦有不升堂講書者。卽往各壇行香並看養濟院。就望鄕官。或答寅僚。

○看監

到任後下監﹑取出監簿逐項查點﹑更問有無在外羈候如有應釋放者。卽與釋放。應保候者。卽與保候。應鎖押者。卽與鎖押。檢其牀褥。試其扃鑰。巡視周圍墻垣。逐一區處。

○繳憑

旣到任三日。例須申繳文憑。將文憑細加檢點。備文申府。轉繳藩司。其申文要用腳色。【附式於後】

申繳文憑式

△申繳文憑式【年月日照式塡】

某職爲除授官員事照得本職年若干歲原籍某府縣人由某行於某年月日除授今職領到吏部某字號文憑一道原限某人月日到遵依於某月日到任管事外所有原領文憑理合具由申

憲轉繳施行須至申者

計申送

文憑一道

○發示約

初任之官。上下情性未洽。非文告曉諭。何由通達況立法實嚴於始得民務伏其初凡一應應更應守。宜行宜禁事件。俱要出示以便遵守。句語但要明白簡切。勿炫詞�。【附式】

堂規章獲鹿稿

頭門告示

示諭二門

宅門告示

轉斗告示

生員監生不得上堂告示

賓館告示

倉庫告示

監倉告示

城門告示

△堂規章獲鹿稿【下同】

爲申飭堂規。以一遵守事。照得本縣授任玆土。方甫下車。除一應利獘。尙俟漸次飭行外。所有堂規事理。先應列欵申飭。爲此示仰書役人等知悉。務照後開條例。自愛凜遵。母得踰越。致幹罪戾。須至堂規者。

一每日聽內衙擊點七聲。外發頭梆各房書齊集公所辦事。聽擊點五聲。外發二梆各房吏書齊至宅門。閒聽唱名。依次伺領僉押。聽擊點三聲外發三梆候再擊點三聲。門皂請匙開門。值堂門子。並承申書辦進衙跟隨本縣升堂攙越紊亂者究責。

一公堂﹑系法紀之地。自宜淸肅。凡遇升堂理事。皂快站堂把門。不得擅放閒人潛入。卽一應書役。非奉公務亦不得上堂挨擠。窺探混亂。違者究責。

一本縣日行牌票﹑該房具稿。後塡某書承行。投入僉套。先一日送衙。聽候裁奪放行。次早發出謄淸。字眼務宜端楷。如有潦艸洗補者究責。

一凡欽部憲件各房照例�行。或應申覆。或應申報。務須卽速料理如有玩忽沈閣以致違限不結者究責

一奉各上司批詞並自理詞訟所應。拘提人犯。悉以路之遠近。定限解審。以便結捲歸農。如有延緩賄閣者。該房與原差一並究責。

一審理詞訟。凡拘到人犯。務於早堂具單點名。照�牌聽審。如點過人犯。該差私行賣放。臨審不到者。定將該差按名加責。補拘另審。

一遇審理事件。止用該承一名錄寫口供。門子二名站立。執簽唱名。余役不許擅上法堂。�攙越用刑違者究責。

一本縣六房書辦。共置卯簿一扇。分塡各房姓名。以便朔望點名畵卯按簿挨承事理。如有點不到。並卯簿無名。攙奪承行者究責。

一凡聽差人役。各置板簽一枝。上塡本役姓名。貯筒送衙。以便掣塡差使。如該承擅自塡差送僉者究責。

一凡發出牌票。承發書辦。總立號簿一扇。每吏書三頁。前注姓名。後列某日承行事件。每遇三六九日。送衙查銷如有違限不結者﹑俱於午堂比責﹑

一本縣大門儀門宅門每日輸派皂隸一名。常�把守。凡有公務。並進見人員。各役依次傳報。致使閒人竟至宅門窺探者究責。

一本縣系倉庫重地防守宜嚴。一應值宿更夫。支更守宿。不得怠玩。如有不到。並喚閒人替代者究責。

△頭門告示

示諭把頭門皂隸。及鼓樓更夫知悉。每晚起更以後。卽行封�。不許縱放一人出入。其更夫支更。務要鐘鼓分明輪更文替如遇有查點不到違怠��者定行重責不�

△示諭二門

示諭把二門皂隸知悉。照得本縣升堂。凡一應閒雜人等。不許在外圍立。擠擁窺探。該班快手。在於二門外。伺候聽差。遇有上司來差到門。俱令暫止。先行稟知。俟本縣堂事完畢傳見。如應卽見者。亦俟傳進見。敢有擅自放入。定將值口門役。責革不貸。

△宅門告示

示諭把守宅門皂役知悉。照得川堂逼近內衙。止許門子二名。在外聽候呼喚。如各吏書遇有緊急公文稿案。許擊梆從轉斗內投進。稟請簿籍文卷。俱要寫具稟單。以憑查發。不許口請。務要髙聲傳話。不許低言細語。事完卽出。其餘人役。不許站立後堂竊聽。至於非系衙役。更不許放入一人。如違。把門人役重責革役

△轉斗告示

爲曉禁事。照得本縣衙門。乃錢谷刑名所系。例應關防。置立轉斗凡封門之後一切文書公務俱從此傳稟實爲出納之咽吭。杜私之關鍵也。豈容閒人擾混。除司斗一人之外。敢有近前窺探者。定加研究。獘露處死。如司斗之人遠離。致有疏漏。亦卽加責逐換。斷不少假。

△生員監生不得上堂告示【貼二門�】

示諭儒學門斗知悉。照得生監與民有別相見各遵體統。嗣後每日著門斗一名。執簿在於二門外伺候。遇有生監到門。卽刻登記。某人爲某事。記畢請入賓館。候本縣堂事完畢。門斗持簿送閱。以便接見在諸生幸勿非禮相干﹑自取輕薄﹑門斗怠悞﹑責究不饒﹑

△賓館告示

示諭陰陽生知悉。凡有尊客賜顧。卽請賓館端坐。俟本縣堂事完畢。特帖進稟。以便奉迎請教。或本縣公出。當婉辭登簿。以便查拜。敢有違慢。責革不饒。

△倉庫告示

爲嚴防倉庫事。照得倉庫乃錢糧重地。看守宜嚴。若混雜疏忽大幹法紀合行禁約爲此示諭承管倉庫吏書�夫知悉。嗣後每日止許�管吏書。在內聽候呼喚。不許縱放一應閒雜人等進出。遇晚務要吏書庫役。親身上宿。不許雇倩匪人頂替。如違各責三十板。不恕。

△監倉告示

爲申嚴監獄事。照得囹圄重地。干系匪輕。提牢官吏。每日淸晨。督率禁卒打掃潔淨。毋使穢气蒸人至起疾疫。如遇犯人有病。卽刻稟報。撥醫調治。犯人家屬往來。盤問的確方許見面。至於一切違禁之物。不許藏混入內。尢不許淩虐犯人﹑索詐送飯犯屬﹑至晚﹑因其罪之輕重﹑枷鐐牢固不得疏虞。務要內外巡邏。梆鑼響亮。不許�酒熟睡偸安悞事。敢有查點不到。及雇替應役者。定行重貴四十板。斷不輕恕。

△城門告示

爲申嚴門禁事。照得城垣重地。門禁宜嚴。啟閉自有定時。盤詰更宜加毖。理合出示嚴飭。爲此示仰把門兵役人等知悉。嗣後日則盤詰往來。如有面生可疑之人。禁止入城。至於騎馬佩帶腰刀弓箭者。務必盤問來歷。赴縣報知。卽應入城者。將掛刀弓箭暫寄門首。聞騎入城。事畢出城帶回。不許擅自放進。夜則依時鎖閉。支更人役。務要梆鑼響亮。鐘鼓分明。周城巡察。按更輪流交替。不許片刻懈怠偸安。務使盜賊肅淸。士民安枕。敢有故違。定依法重處。不饒。

○立簿

一應事務。俱宜立簿塡記。以備稽考。其錢谷刑名巳有必需簿冊。各各分著本集。今將日行宜備者�出如左大約挨次登塡。不必另立式樣也。

上司號件簿

應付牌票簿

買辦簿

買辦底簿

書吏畵卯簿

皂快畵卯簿

收禮簿

送禮簿

承發投書簿【著回書日】

書﹖﹖豆應應【將書啟按月日塡錄】

並收白綿紙方簿二十扇以備內衙塡記事務之用。

○辭禁遊客

到任以後。親友漸有捕丰之意。在至親密友偶一。至焉自當周旋贈貽。以盡惇睦之意。若一面之交。認爲莫逆。懸遠之戚冒爲至親孫支云派。何能徧買歡忻況有好事之■托空之輩一入境中聲言邑長向日感恩州主平時受惠竭力招搖大喪體面上司有聞敗名僨事使待實有其人始行屏絕反多形迹不若於到任之初出示預防猶可於解任之後冀相永好【附示於後】

豫防告示陳吳縣稿

△豫防告示陳吳縣稿

爲豫防詐僞事。照得本縣家居西秦。朴厚素守。耕讀相傳。並無棄業遠遊。廢學出外之輩。況本縣蒞任玆士。起行之日宗黨共勉爲廉吏周親咸勵爲好官言猶在耳豈有自悖前�千里抽丰冀分升斗之俸以玷筮仕之守者至於山人墨客。星相僧道本縣遊藝未能原無識面合行示曉闔邑人等。如有無籍棍徒。指稱親族知交。潛住境內。𨿽不招搖。亦屬巨測。庵店容畱。地方不舉察出一體重究。時示。【徧貼馬頭城門並庵觀客店】

○覽志記

到任之後。取本治誌書一部。翻閱詳明。如山川險阻。人煙疏密。村鎭大小。橋梁修廢。某處當防盜賊。某處當防水潦。某地爲衝腴。某方爲僻瘠。按志循來。了如指掌旣於勾攝徵輸限期可定而興利除害亦次第易行矣。

○參謁

親管上司乃系仕途中祖父伯叔安得不速請見同城者。到任三日。例俱稟參。卽不同城。如本府本道。三日亦應次第晉謁。院司駐節省會。與本治相遠者。三月之內。定須往謁。斷不可惜費逡巡蓋一官初至在上司亦欲觀其才品苟或愆期不怒其怠慢則疑其猥懦難前面厭心生矣其相見儀注。著禮房開送。依例遵行其舉止應對務必舒徐周到。敬愼大雅仿謟俱非所宜嗣後不時相見。應將紂錢糧刑獄。以及緊要之事開一小帖攜帶觀覽以便陳白答問。

○定買辦【以下諸條𨿽周任日日必行之事然必愼始故入筮仕捲】

衝�州邑。供應浩繁買辦必多卽幽僻山陬。�須澹泊以明志。而艸薪米菽。勢所難免此乃官民通財之處最易叢姦最易生謗亦最易見好近今保薦事實。必開不賖取行房。方爲廉潔。則此一事。安可不畱心料理。衙內務必以正經親族一人。每日登簿發票。不經本人發票者。轉斗不許傳買。司買者。宜於三。班中輪值。或五日。或三日一換。領票往買。物票同繳。下班之日。仍具並無賖取掛欠行鋪結狀。若私宅內。斷不宜自用一人。出衙買辦。致滋物議也。仍須出示通曉【附示�】

買辦告示

△買辦告示

爲曉諭事。照得本縣素性淡泊。不喜奢侈。所有日用蔬菜米麵等物。俱發現銀平買。並不賖取鋪戶一物。其偶需布疋器用。亦卽按日面給現銀。倘有買辦人役在�借題賖支。或行使潮銀。有虧市價。行鋪不妨實時批稟。以憑重懲。斷不姑貸。

○承上司

上下相承。自有體統。必須勤愼。如發來一切告示。卽置木牌粘貼揭示經臨時必須張掛如上司案臨。迎啟履歷並憲綱錢糧。倉庫官屬賢否吏胥勤惰等冊親自攺定。必如定式造釘。以便申送凡應接公差須量事之輕重緩急役之髙卑。隨宜應付𨿽不可怠慢亦不可過優使彼希冀也【務啟冊諸式】

迎啟式

憲綱冊式

賢否冊式

書吏勤惰冊式

△迎啟式﹝二通﹞

迎蘇州府憲上任【姓郭山西猗氏人曾爲陜西監司】陳吳縣稿

伏以

一麾初蒞。八方深雨露之�。五馬遹來千里動山川之色合吏民而胥慶同紳士以交歡。翹首

�光私心雀躍。恭惟

老大人憲臺。

文章蘓白

政治龔黃。

挺砥柱之英姿洵是今時砥柱。

毓龍門之秀气允稱當代龍門。

昔駐節於西陲。隴漢載歌赤舄

玆式臨於南國江淮樂覩朱旛旣

徳耀之燭黃堂。行甘泉而生�地。職某雍梁下士。巴蜀庸材曾荷

帡幪。夢寐猶思

杜毋。今當

�視�陪喜侍

完君祇因職系匏員。不克前驅負弩。敬以款陳蕪牘。端胥代�

行�。�願

叱馭飛馳

戴星夙駕。

飄飄皂蓋。早安黎庶之心。

稟稟銅符。速慰下寮之望。某不勝翹瞻之至。

�迎江南學憲【由吏部文選惟升系邑長選師】陳吳縣稿

伏以

文燈傳聖脈。光分太乙神藜。

道矩範儒流。度凖玉衡天尺。巳議

丹書之卓簡欣瞻

紫气之非�士庶騰聲屬僚拭目。恭惟

老大人憲臺。

雲樓香吏。

桂籍仙卿。

山啟屢陳。盡是埏垓重器。

張犀徧照。不遺水陸奇珍。

卽衡品之識以衡文。定得異時賢��

移課績之程以課士。自收當代眞秀才。將�

至徳作人振千秋之絕學允矣

殷雷動物起八代之斯文昔愧鐵流仰承

�鑄。今叨字下。更切

陶鎔。每想立雪程門。恍如

天際。頓爾披云馬帳。喜接

星臨。再遣卑胥。恭迎

法駕。敬申蕪牘。肅布蟻忱。伏冀

教鐸覃敷。

文旌夙�。則春深桃李。

公門徧挹和風望切云霓。下造均沾化雨矣。

△憲綱冊式

某省某府某州縣

爲申送文冊事今將某州縣所屬憲綱事理依列繕造理合申送須至冊者

計開

一官屬

掌印知州縣一員【凡有職官挨次造入。】

一貢賦

徵條銀若干【丁糧本色。挨次造入。】

一鄕紳

某人【或現任某官或原仕某官挨次造入】

一舉人【文武各造】

某人【某科中式己未考選挨次造入】

一貢生

某人【何年何項貢己未考職挨次造入】

一監生

某人【己未考職挨次造入】

一生員

共若干名

一節孝

某人【節婦孝子挨次造入】

一經制胥役

吏房吏若干名【逐房逐�挨次造入】

書役若干名

一急遞鋪

某鋪鋪兵若干名【挨鋪造入】

一驛所

某驛夫若干名

馬若干匹【或�若干只】

某所夫若干名

馬若干匹

驢若干頭【或牛或騾若干】

一河渠【有則挨造下同】

一橋梁

一壇廟

右

具

冊

年月

日知州縣某人

△賢否冊式【陰面寫起。冊格紙每行二十字】

某省某府某州縣

呈爲某某事今將本州島縣並所屬官員備造履歷塡注事實考語合行開呈須至冊者

計開

本衙門官

某府某州縣知州縣某人年若干歲系某省府縣人由某行於某年月日除授某官某年月日升授某官某年月日升授今職於某年月日到任

事實

一卑職每年額徵地丁銀若干【解支云云有此回庫收在捲】

一

詞訟云云

一

云云

本官不便自塡考語。只開事實。其佐或屬官。俱塡考語每一官另起一頁【陽�寫起】

某佐貳官某年若干歲某省府州縣人由某項於某年月日除授某官於某年月日升授今職於某年月日到任

守【淸平善字隨用】

才【長平等字隨用】

政【勤平等字隨用】

年【壯平等字隨用】

事實

一本官某事云云【大約不外省刑�斂教養等項務合淸�仁愛爲羙】

一本官某事云云

考語

云云【要從事實內勘出】

△書吏勤惰冊式

某省某府某州縣

呈爲某事今將本州島縣並所屬吏書年甲籍貫參充日期開列前件塡注賢否綠由合行開呈須至冊者

計開

本衙門六房經制吏書

吏房

司吏某人年若干歲某府州縣人於某年月日著役

前件【謹愼。誠實。小心。新役。平常。勤愼。勤勞。誠謹。無過。亦勤以上等字隨用】

書手某人【照前。後洞。無者塡缺字】

前件【照前】

典吏某人

前件

書於某人

前件

戶房

禮房

兵房

刑房

工房

各屬書手

某佐貳員下

攢典某人

前件

書手某人

前件

某首領【照前開造。】

右

具【寫於另頁陽面之中】冊【陰面之中】

年月

日某官某人

○嚴印信

印信關系甚重。每日封印。須親驗同封。開印亦驗。每日僉押。俱必內衙親丁用印。卽使該﹑吏用印。不得隔遠。用時必報坐印鈐印數日。用畢。卽呈看以防盜欺。須置一牌。牌入印出。印入牌出。鎖匙常須親帶。在內必須密藏毋爲家人透漏宜置之便處以備不虞遠出須帶印隨身。以便急明。

○嚴轉斗

轉斗最宜防檢。宅門關鎖封記。嚴禁閒人出入。𨿽應出入之人。亦用關防。管斗之人不許出外交接。每日僉套進出。止許數查數目。不許檢看問答。以絕交通。三五日一輪。不可久任滋獘換不拘時更妙

○處僚屬

同僚每多異途傲則怨褻則狎欲其同心恊濟。難矣。必正巳以率之。循理以處之。憫其勞。卹其家。檢制其下人。其有小過。則規諷以言。或有惡彰。則勿任以事亦必從容和緩勿激而成隙大抵持巳當嚴待人當恕以巳之廉病人之貪取怨之道也若鎭守官弁𨿽有文武之分。更必與之和輯。以使兵民相安。逐月給放糧餉。乃有文官監放之例。放訖之後。出結申報。大有關礙。亦須訪察。若����。先用好言勸道。勿失軍心。若果執意剝削。兵有怨心聲張者。卽不宜輕用甘結。

○防吏役

吏書之獘。古今通患具人不可缺而其勢最親惟其最親故久而必至無所畏惟其不可缺故久�必至於�欲其畏而無獘。莫若嚴於自律。而常加稽察勿使主持事務說事過錢。門子須擇愼實者。一月換班。上堂令遠立丈許。機密事情。勿使覘知。以防漏泄。皂快民壯。兩傍分立。不許雜亂擁擠。凡事不許代稟。以防誰騙冗役宜汰蓋少一人卽少一民耗也

○重文移

有司所以取重上官。見畏吏書者。皆在文移。務求詳確明白。不拘大事小事。稿須斟酌。紙必堅厚。字必端楷。封必完固方快觀瞻。若專委吏書。漫不經目。使得攺甲爲乙。移重作輕上司看破卽以庸常待之矣一應來文須親手開拆。先看封面上開件數。及封內文移年月朱語。應畱看者畱看。應發房者發房。俱將朱語略節。登記簿籍。遇有機密重情。卽袖進衙。待計定後發行。愼母輕泄。以致敗事。其發行文書當命該吏對麵點封。以防夾帶寫攺情獘。緊要文書。或密差。或親賫。以防停櫊開拆之患。凡一應文移。欲申發者。俱先立案。判行之後。然後以合用文移寫行。以便查考。【附立案。並合用文移骵式】

案式

牒式

故牒式

牒呈式

關式

移會式

札付式

帖式

批式

申文式

結狀式

牌而式

付子式

路引式

收管式

實收式

△案式

某衙門爲某事【�上曰蒙。準下曰據】某衙門某文移前事云云��此擬合就行爲此云云

一立

案

一轉

行【或申。或照會等。各依合用塡寫。】

某衙門

某事

年【全印】月

墨判日某職某姓墨行吏書某【腳印】

○州與判。縣與主簿用牒

△牒式

某州縣爲某事【蒙據】某【上檄人呈】爲前事云云等因到州縣合移牒貴【廳簿】卽煩照牒文備去事理施行請勿遲延須至牒者

右牒

【某廳主簿】

年月

日

○州縣行儒學用故牒

△故牒式

某州縣爲某事【蒙據】某【上檄人呈】前事云云等情到州縣擬合就行爲此除外合行故牒前去卽便照牒備去事理施行毋致違悞不便須至故牒者

右故牒

準此

年月

日

○州判主簿呈堂。儒學呈縣月牒呈

△牒呈式

某衙門爲某事據某人呈告云云等情到某職切照云云爲此合行具牒呈請伏乞云云施行須至牒呈者

右

牒

呈

某衙門

年【某事】月

日某官押【�】佐貳官某某俱押

背書吏某押

○州與州。縣與縣。州與同。縣與丞。州縣與都司。用關文

△關式【往來同】

某衙門爲某事【蒙據】某【上檄人呈】前事云云等情到州縣合行�關貴某請照關文內備去情由作急施行須至關者

右

關

某官

年【全印】月

墨判日

關押

○與武官副將以下。平行。用移會手本

△移會式【與關同。但右關攺右移會。年月後。減去關押字樣。】

○知照下屬。用札付

△札付式

�衙門爲某事準某處咨呈前事云云準此擬合就行札付某衙門當該官吏卽行雲云繳報施行須至札付者

右札付某官準此

年【全印】月

日給

札付押

○催取下屬。用帖

△帖式

某衙門爲某事照得本州島縣所屬某事云云等情顯是各該官吏視爲泛常以致違限本欲云云姑容再行爲此合仰當該官吏作速云雲母得遲滯取究未便須至帖者

右帖下某處準此

年月

日給

帖押

○申送管解迎接。俱用批

△批式

某衙門爲某事除外合給批付本人親賫後項公文�限某月日赴

某衙門告投施行去役毋得遲違須至批者

計開

某項云云

順賫公文一角

某字號

右給批付某人準此

年月

日某吏書某承

某衙門押

○報達上司。用申文

△申文式【詳文加書冊一本須對勘無別驗文不用書冊。】

某職爲某事【蒙據】某【上檄呈報】前事云云【蒙據】此云云合行【申覆詳報】爲此某司今備前由【詳文加另�書冊四字通詳者。加除詳某處外。】擬合具【申詳】�臺伏乞

照【驗詳】施行須至【申詳】者

右

【申詳】某上司

年【某事用】月

日某州縣某某佐貳某

某首領某

背書吏某【字無洗補】

例用印結者。出結用印

△結狀式【百姓用只去備申外三字】

某職今於

與執結爲某事依奉行據某都啚甲某等申結勘

得某項云云緣由備申外中間並無扶捏執結是實

年【用印】月

日某職

○飭行拘提。用牌

△牌而式

某衙門爲某事【照得云云據某都啚民人】某【呈�狀告】前事除外爲此卭役前去【知照某某一體遵行取具遵依報查查照後開犯證速拘赴某�以歷�審】去役母得【賄縱遲延】如違一並重究須至牌者

△付子式

某衙門某房爲某房某【捲事】今【蒙據】某【官牌人呈】開前事云云除外合行移付煩爲查照施行須至付者

右付某房準此

年【全印】月

日

付押

○告給行人。用路引

△路引式

某衙門爲給引事今據某都啚某呈稱欲往某處等項緣無文憑誠恐路阻不便召到該啚里甲長某保識明白當官查審相同合給某字號勘令書塡文引付本人收照前去遇關隘去處驗實放行本人亦不得夾帶人貨並借端生事倘有阻掯等情許在本處官司告理依律施行須至給出文引者

計開【有名口開後】

右給付某人往回執照準此

年【生印】月

日司吏某押

定限

日銷

○回復上司發下【人物】用收管

△收管式

某處某官某役某人今於

與收管事依奉將原蒙發下某項人犯某物某件

將依發監收貯不敢有違外收管是實

計開【犯人物件開後】

年月

日某官某【背押】

司典史某【背押】

○收下屬錢糧。並平收錢物。給實收

△實收式

某處爲某事今將收過某人某項銀物若干收貯聽侯外合就出給收照須至出給者

實收過某處某人名下某銀物若干

右某字號實收

年月

日給

○謹僉押

僉押之際。吏書倚以爲姦。最宜防範。逐日六房。各將應行事件。先日送案。內衙斟酌放行。次日寫淸送僉。挨次開簿。牌票有不上僉簿者此欲私自抽去暗行暗止者也卽令回話。僉押時。須將原行文移。原案查對。一頓放行。不可非時亂髮。旣發之後。𨿽有公文。俱不僉押用印。

○考銷繳

公事干辦。全在查比猾胥作獘利在牽延故一應公文牌票。俱要嚴限日期。及時銷繳。將槪縣裏分。分爲三等。離城三十里。限次日。六十里。限三日。九十里。限四日寫帖書案兩傍。量地遠近。限期遲速。立簿按期比較。分別勤惰勸懲。亦要責成該吏。方有統領。其廢牌塗抺存衙。以便查考�一事止出一牌催則內開小票止拿原差不必攺牌另差致生騷擾

○答書札

書紮往來居官者日日必有。宜給印簿與陰陽生掛號每晚一並投送。若有緊要者。亦必掛號。然後轉斗續傳。旣經收閱。卽發內衙專管書啟之人。內中若言丁地。轉送管錢谷者。若言詞訟。轉送管刑名者。俟彼斟酌明言聽否之故於起艸之人各各措詞回答但次日必發回書無令耽閣致有遺忘開罪原書存起。十日總束一封。挨次標日。�廚收貯。回稿立簿。挨次開錄。以便日後查考。答書仍付陰陽傳發。隨令將簿銷號。

○交際

交際之禮。居官必不可缺。凡廢令節。上下同寮。例用饋送。同城者。只開揭帖親送。遠者上司宜大啟。同寮宜小啟。差役呈送。其獻新祝賀謝侯等事。必周旋以圖和好慢事惜費者多致參商也【附各啟式】

令節

獻新

祝壽

賀

謝

侯

△令節

慶羅藩憲中秋大啟【人�人時兼臬篆又曾爲浙臬】問靖遠稿

伏以

淸陰遠被挻垓當萬寶之將成。明徳遐流。家國葉昌期之永盛。�

賢人在位。張弛盡與時偕。欣嘉節�臨。光耀皆由

徳著。■﹝王吉﹞璘正色。兕角生紋。素女修容。方諸獻彩。是知感通乎乎上下。實有效尢。於焉名分別乎尊卑。敢無歌頌。恭惟

老大人憲臺。

瑤津貴曜。

玉宇名卿。

明擅燭微。展矣飛空玉鏡。

知能成物允哉應侯金官

恊平反於中和。夜月無悲圜土。

大度支爲丰裕。春風實滿行臺。當玆��及時。況爾望舒如書。

庾樓作賦。蟾噴五色仙云。

謝苑題詩。雁寫一天淸思。人歌良會。吏羨

﹖﹖出才。職某邊地微員。漸河末士。仰

天衢之不遠。每思依倚末光。幸

露澤之時沾久巳荷蒙

�照。徒因匏系。不克侍從。聊備芹義少申愛戴。冀

叱存以酬桂影。則深幸俯鑑溪芼矣。

慶蔡漕憲燈節小啟陳吳縣稿【下同】

恭惟

老大人憲臺。

三臺鼎鉉。

七鎭樞衡。

餉轉束南。蕭相國始有其匹。

位隆文武。庾開府遜美於前。仰

皓月之入懷。玉粒金圜。九府悉昭

光霽。繄

陽春之合徳。黃龍靑雀。三河盡沐

恩波。當該三五之宵。益著

雍熙之化。

蓮花燦節鉞。三祝呈歡。

彩樹曜艨艟。屢丰告慶。將見

太倉之粟。陳陳相因。是知

中吉之師多多益善也。卑職相同樗櫟。職並麼麼。分百里之微員。衾影恆慚積素荷三徵之重委趨�喜得依

光。撫嘉節以傾心遙羨上元享士。望

憲轅而戴

徳。愧無下裏傳柑。敬遣蟻胥。代陳雀悃。謹申宋曝。用補�歌。伏冀

鑑茹。曷勝瞻企。

△獻新

饋梁提臺新茶大啟【令長同鄕】

伏以

嘉英浥雨。園披半展之旗。

瑞艸驚雷。地解全含之甲。

芳時合序。

嘉物維新恭惟

老大人憲臺。

功並河山。

望崇星嶽。

�揚萬里。六師凜籌略之雄。

燕喜三時。八表跂風雲之壯寒。流幽谷總叨涵沐

恩波。嘉卉奇葩。悉著栽培

徳譜。職某無長襪綫。徒系匏員。際公私交困之時。值錢谷要衝之地。每藉

雲天厚庇。終慚芹曝微忱。玆當火烈�茸。正好香烹碧乳。石山虎阜。曾徵片荈於郡書。燕牘魚箋。敢效斜封於土產。伏冀

鑑葵心之向日。

分粹裏之

榮光。

玉盞气﹖困氳。

口親噓拂。

冰壼澄徹。

手及提�。卽

賓筵共蔗或可並於投醪。卽

仙掌獨擎。亦無殊於飲水也。

以夏鮮饋某同寅小啟【長洲】趙嘉

恭惟

老寅翁

政符明庶。

徳並請和。新綠陰�。

棠樹交�調雉翟。燻風晝示

琴聲遐徹和倉庚。咫尺

淸暉。叨承

雅愛。聊申不腆。用達��。魚�銀絲。敢謂�分丙穴。櫻非火棗。豈云出自上�。�號龍孫荈�雀舌。蓋物其時矣。乃可羞於。

上公。惟

不鄙棄哉。庶堪同於��。敬上

左右。臨穎曷勝神依。

△祝壽

祝魏樞憲大啟【時任督捕理事。自臺員晉擢。本邑進士。正月初一�。】章獲鹿稿

伏以

滹沱浩汗。祥映西池。

大蓽崇峩。秀通南極。

挹河山之靈爽。福履自爾相將。

膺象緯之精華。名壽更其分內。乃以

朝廷畱近輔。弧懸鄕國。呈三雅者。袛望紅雲。正當

恩命晉樞員。揆覽春明。頌九如者。兼欣花綬恭惟

老大人憲臺。

漢殿星精。

唐庭仙骨。

文章兼左史。雕龍名振瀛臺。

經緯邁龔黃。馴雉聲騰樂國。久矣

繡衣明日月。風髙孝肅。居然笑比河淸。昔者

驄馬過江淮奏並長孺。自爾事無妄發。

眞禦史果不可以私於。

聖天子遂優褒爲特進。

理政自此平矣。會當艸茂�閒。

宥府欣有人焉。行見鳩飛鷹化。維玆歲首。喜值誕辰。淑气融融。降

令人於令節。和風拂拂。增

長日於長年。更喜者。

��自天。堂之上堂之下。椿萱蘭桂。聯���。��者

階登惟月。國以內。國以外。土賈農工。悉瞻豹餙。職某自慚末學。謬任名區。五載操竿。幸奏

蟠桃四熟。一絲侑爵。佇看

鼎粒九還。敬遣蟻胥。遙巾雀祝。是日也。𨿽身緣匏系。止能向

晝錦以歌呼。而心實葵傾。巳神渡

蓬萊之淸淺矣。伏惟

丙鑑。無任寅愉。

祝羅藩憲小啟【五月誕。】周靖遠稿

恭惟

憲天老大人。

幽燕問气。

畿甸巨宗。

名世特生。五百年正當旦暮。

大��出。八千歲以爲春秋。

文光早顯於鳳樓。

必討�籌於龍塞。今者弧懸紫署。

天敷車雨之祥。

酒進靑田。

池獻水芝之馥。

會看在闈在閣。

行且壽國壽民。職某駑駘下質。虫豸微�。昔荷

鈞陶。浙水與

恩波並溢。玆蒙

幬被。河流將

徳澤同深。自宜匍叩

臺端。親承

三雅。柰緣時當稅候。職系一匏。謹遣蟻胥。代申雀悃。伏祈

丙鑑。曷勝寅兪。

△賀

賀洪同寅初拜侍禦大啟章獲鹿稿

伏以

�要主朝廷之耳目。冠特表以惠文。

激揚實風憲之權衡。服故章爲廌繡。任綦重矣。誠哉�日之凖繩。得其人焉。展也他時之宰相。恭惟

老大人。

秉扶輿之秀爽。嶽峙淵渟。

萃蒼顥之精華。云輝斗望。

文章合乎經濟。集�黃董賈以成名。

明知本乎仁慈。兼父母師保而出治。以故

試才百里。三善備而三異乃微。因之

騰譽九重。八部掄而八印爲錫。於焉慶梧崗之有

鳳。矢成和吉之音。自爾感栢府以來鳥。克效禎祥之應。格

君心至無闕之可補。觸輔何須。化僚友皆式谷而靖�。泥樓奚待。

眞禦史允稱得體。

聖天子洵巳獲賢。職某越在衝陬。時慚曠食。每荷

噓濡之有素。久承

�命以無方。欣聞位晉花■﹝專瓦﹞。大�

稟霜之丰采。伏思

坐當側陛。預占

論道之端倪。敬遣蟻胥。用申雀賀。仰希

丙鑑。無任寅愉。

賀周提臺凱旋小啟沈臨汾稿

恭惟

老太人憲臺。

四嶽毓精。

兩儀儲秀

特生名世。平開帶礪之功。

弘展壯猷。整頓河山之色。

操虎符而揮霍。將軍洵自天來。

樹銅柱於雕題。南人安敢復反。乃

天心特重於西顧。斯

福星永鎭夫晉陽。再建

牙旗。重開

幕府。�中朝之砥柱。文武憲邦。

爲盛代之股肱。劻勷定國。久矣出胸中之兵甲。潛銷秦蜀烽煙。益看運掌上之經綸。盡享唐虞耕鑿。凡歸

怙冒。咸切謳歌。職某駑乘凡材。鹽車末品。向托

照臨之宇。黽勉爲懷。日頌

髙厚之恩。銘膺有素。遙聞

凱唱。倍切歡衷。望

臺斗而瞻依。鳬趨有待想

雲霄而翹注。駑悃頻懸。虔修綠字於蕪函。敬布丹衷於芹曝。自此

徳扶人紀。

政代天王。

寵極

宸綸。繪著麒麟之�。

功髙輔弼。瓞綿河嶽之勛職某臨稟啟不勝踴躍瞻馳之至。

△謝

謝魏西臺祝壽大啟章獲鹿稿【下�】

�以

�沔�气。

�闕仙卿。

五百年應運而生。競欽碩望。

九萬里摶風以起。咸仰豊儀。

�立崇班。近文彩者。有名世同時之樂。

鶴鳴髙嶼。接聲教者。深儀型伊邇之榮。誠哉

徳與日隆。自爾

福�年茂若職某駑駘下質。樗櫟庸林。齒馬�增。愧修名之未立。隙駒欲過。顧華發之漸盈。每當懸矢及期。益惕所生多忝。荷蒙

老大人

遠�隆貺。

不鄙虛生。

云錦陸離。無異衣來紫府。

霞�燦爛。寧殊核貯靑田。職某推有

非望情殷。誦九如以報君子。南歌心切。詠三祝以答

吉人。謹拜

上尊。用志

明徳。當風把握。思

�拂之由來。對月捧持。仰

照臨之無巳矣。�稟�

謝。臨啟不勝感佩之至。

謝趙州張剌史小啟【初蒞】

恭惟

老寅翁。

燕韓重望。

尹�名家。

識越儔倫。世羨茂先愽雅。

品成卓犖。人思京兆風流。當

天子需賢簡卜之殷。三座巳爲虛左。惟庶民待�。謌思之切。

一麾竟爾言前。

出守於一年春夏聿交。敷政在萬物秀榮伊始。

車隨有鹿。豫徵指日之豸臺。眾夢爲魚。行見一朝之

龍錫。弟某竿操兩載。綫乏寸長。質本庸愚。地�子午。楷模𨿽有素志。無由遂登

韓相之堂。規度幸巳在前。乃可敬學

邯鄲之步。正思修賀。忽拜

寵頒。

先施之愧益深。

下交之誼何渥。謹登佳箑。揚鼓

仁風。俟肅端胥。用申微悃。蕪楮附

謝。臨穎無任瞻企。

△侯

侯王翰院大啟【山西人。丁巳九月。主試浙江。爲令長公郎座師】

伏以

化雨入三江。鮫蜃鯢鮞。盡濡遊於暖浪。

惠風吹百卉。楂梨棗棘。同感激乎和揚。蓋栽者予以培之。造物似無心而宣化。然成我逾於生我。感恩豈及身而始深。蟻悃欲陳。魚箋上達。恭惟老大人

秀秉龍門。下士望登龍�下載。

材符砥柱。

大君特作砥於九重。

玉質金相。忠孝合陽遵而兼茂。

珠輝璧闊。風華駕盧駱以爭先。

筆下花生。豈止��葉夢。

腕中龍蟄。自然破璧而飛。

靑鬂到瑤津。修出一輪明月。

鴻臚奏金牓。結成五色卿云。久著作於鸞坡。十三經要歸治道。百辟盡稱儲宰相。或趨陪乎�輅。廿一史如數家珍。

一人目爲行祕書。以故開文運於昌期。僉謂公而後可。於是舉名臣爲坐主。

帝曰�其往哉。

紫气來南。人士喜泰山在望。黃花屆候。

而題與秋水偕淸。一撤棘圍。盡欽冰鑑。明與廉而並著。信乎祕府冰條。甲與乙�難移。允矣天垣玉尺。是科固爲特設。斯文眞賴起衰。但以爨�炊薪。悉受調張而被絙絢。乃取才之公也。若夫牛溲馬勃。亦充佐使而收藥籠。何加恩之徧乎。職某衝圉塵吏。處老蜯於川邊。長育寧含明月。豚子某下裏迂生。出後蠏於座上。聲聞敢效蟛蜞。仰荷

裁成。實由

振拔。書香是錫。楣色叨榮。今某趨觀

上國之光。兢兢爲懷者。難傳衣缽。在某緬想

巨公之挈。諄諄以誨者。無負

鑪錘。倘能再獲偶然。始謂不虛造就。至

情深髙厚。感佩與日月共增。

徳重河山。思企非筆舌可述者也。

候丁都諫大啟【山東人﹑同王翰院主試。】

伏以

昌期際會。

丹鳳矢音。

文運聿新。

紫�司照。

推批黃之筆定銀牓。甲乙自符子母之行。

出琢玉之尺於皂囊。奎璧亦煥雷霆之气。

陽阿風動。幽谷春生。恭惟

老大人

星海縈祥。

天孫孕秀。

闕尼咫尺。去聖人之居。若此其近也。

洙泗漣洄。紹斯文之統。豈不在玆乎。以故

錦紋爲口。珠玉隨風。兼之

律度在躬。圭璋映日。

領袖曲江之賦。天子知音。

扳簪廣殿之花。月娥生色。

文章開气運。進毆蘇韓柳而自成大家。

理學徹天人。集關洛閩濂而融爲一貫。

靑蒲晉秩。虎旣逐而烏則棲。

白筆告忠。鶴善鳴而鸞自集。久矣

風生臺閣。能言參宰相之權。自爾

名重臺垣。敢諫有回天之力。仍因

聖主崇文格外。正文體特裨

正人。適投

巨公報國虛中植國本以儲國士。科當丁巳。相生火土。誠開出地之文明。星出斗�。分野東南。正合

奉天而長育。

傳來柳篋。碩彥遂巳摩挲。旣�棘�。孤寒允皆振�。聲騰原野。人僉頌說

公明。譽動膠庠。士盡服思

藻鑑。但念

衡文值永叔。自然蘇學士得收劉幾之先。玆當

主試屬宣公。何幸張童子亦附昌黎之後。職某衝疆俗吏。覩墨綬而每愧曠膺。豚子某。下裏迂儒。撫靑氈而慚虛過。謬托

云衢之引。燕戶免歸。喜沾

雨化之恩。龍門可度。倘不暴腮而污雨部。矢當努力以答

二天。維雀有環。預兆棘槐之位。匪云報也。

繄魚獻素。聊陳艸芥之忱。豈有旣哉。

○勤稽察

居官不一玩忽。諸事俱要儆省。至若偶然增出之事更要勤加稽察。如運糧河道。遇堤決水涸。有修浚起淺之天船。攢運糧船。有出境入境之查報。黃河所經由之處。有水漲。堤決之防範。有栽柳解之使費。皆宜預爲斟酌刻不宜�。如外差到境拿人。或是逃人。或是盜賊。或是拖欠錢糧。速�覺察。上司差人。到境歇宿。或是訪衙蠹。或是買土產。或是打聽官箴。速宜體訪。以便料理應答。凡非平常所意。想者。事幾叵測。總要刻刻畱心。時時動念則心思日惕耳日自近。庶不徒有事後之嗟。

○音釋

揶【音耶】喋【音�】垓【音該】廁【音次】堇【音僅】絙【音桓】駉【音扃】犒【音靠】廡【音武】叵【音�】覘【音占】玷【音古】圜【音圓】貤【音夷】■﹝專瓦﹞【音專】摴【音話】櫟【音歷】姞【音吉】鮞【音而】奉【音蚌】蟛【音彭】蜞【音其】

未信編第五卷

終

●未信編第六卷

幾務下

施澐聖﹖﹖仝

錢唐潘杓燦象承甫述

甥張閱髙門甫校

戴時中聖兼

幾務下

庶政

升遷

◆庶政

有民人。有社稷。惟誠求乃保赤之要。爲繭絲。爲保障。必敬事居道國之先。蓋事幾待理。其變無方體以誠敬而尢貴明敏出之始無敗乃公事也。述庶政

保甲

建柵

夜禁

失火

收無主屍

工役

驛站

水利

禁私鹽

招徠墾荒

大計

報荒

救�

賓�

舉報節孝

考試

鄕飲

祈禱

禁私宰

祭祀

迎春

救護日月

署篆

講約

明界址

治道塗

飭關津

○保甲

保甲之法。備禦爲良。如每村以十家爲甲。甲有長。十甲爲保。保有長十保爲團。團有長。團保擇宿有力者爲之。一鄕再立一鄕長總理。須年髙有徳者爲之。各保置一木牌。書�甲姓名。男婦丁口。作何生業。不許窩畱逃亡無���。盜發則鄕團督率各保丁壯。互爲應援。以��爲聲��貴行之易簡不可擾民又慮各長生事��禁約以止�斂武斷之獘。其在西北。地廣人���相去。動計以十里盜賊生發。難卽救援。�����������。�來則可守以待救至。亦�������������逸之事又非易簡二字可稱盡善也【保甲法附後】

娼妓潛住地方。旣能引誘良家子弟。更能窩藏賊盜。不�城市之倚門者宜驅。卽村坊之私窠者亦宜屏去。蓋��要錢。每借粉頭爲媒。哄人入局。歇宿之外。呼盧酗酒無�侵肥覓利致人之廢業失時凡而生可疑之人。民間禁�容畱而娼家送舊迎新原無丁口可考客盜輕財。無論月日。可以居住。或有大盜行劫。躧緝森嚴。�迹靑樓。鄰佑無從覺察。盜蹤敗露。每在此地。其在城市。人所屬目尙有顧忌。若在村落隱僻。人蹤罕到。以娼婦爲家屬。賃屋租居。更易藏姦。宜於保甲中稽查。令鄕保居民。不時舉報。隱藏者重加究擬果能境內肅淸則買良爲娼之風亦少息矣

乞丐列名養濟。自可稽查。卽有民間貧苦疾病之人。不願名列丐流。只自私行求乞。此必暫時權宜。亦有居址可考。別有一種流丐來歷無稽。妝聾作跛。攔路跪街。叫號萬狀。畫則捱門闖戶。假以求乞爲名。�相人家出入路徑。夜則旋爲竊盜。更有打磚磕頭。身塗污穢。臥人店鋪。詐死賴命。不捨不休亦盜類也宜於保甲中稽查。令鄕保一並驅逐以淸盜賊之藪至於乞丐領袖名爲甲�坐分地方。遇有人家婚喪慶弔之事。呼引丐夥。動至數十。索酒索銀。不遂其欲叫罵穢污。肆橫萬狀。有事之家。以其無賴。吞聲忍气受其嚇詐。殊可深恨。宜將甲頭嚴禁痛懲。革去坐地名色。則此風自絕。

港■﹝氵義﹞繁多之處。漁船停泊。動以百十。姦宄隱藏。不可不察。若系本邑民人。帶有戶牌可驗者。不必論。若外來久頓。並以船爲家者。悉令自爲保甲。照民人之例。給牌懸折以便稽察。如有抗不入甲者。地方查明。驅逐出境。

民問牧養馬匹。例有嚴禁恐其乘馬爲盜也宜於保甲中令鄕保嚴加覺察。報者給賞。不報者連坐。其有私馬發覺。卽當究其何處買來。住居城內者。更當問其何時進城。查出馬儈門軍。一體治罪。則原委旣淸。私牧�少。若在河北。曠遠地面。系響馬出入之所多有牧於山谷之中沙溝之內肆行乘刼者更宜嚴搜察禁

嚴行保甲法保甲冊式

保甲門牌式

保甲甲長牌式

申飭保甲示

△嚴行保甲法保甲冊式

嚴行保甲法【遵奉撫院又加斟酌北土宜行】章獲鹿稿

保甲冊式

爲申嚴保甲之法。以固地方事。案奉巡撫都察院金檄行前事。本縣蒞任伊始。矢志力行。以副上憲憫念百姓至意爲此簿給該村鎭集鄕保二長。各遵後開申嚴保甲之法。並頒發牌冊式樣將居民挨門編成保甲。造成保甲冊一樣三本。送縣用印。其冊一本發鄕長存作底簿。二本分貼循環兩字號。更換送查。凡有人戶移去。將冊內戶名銷除。將所給門牌收繳。移來者呈請給牌。入甲上冊。戶丁增減。亦於牌冊注明。每日先注在鄕二冊。朔望賫應換號冊。來縣換歸前送之冊。照底冊補注巳前半月事務。再注巳後半月。其冊中籍貫人丁。要依門牌細開。不得只列大數。奉憲應置濠﹑�﹑鋪﹑柵﹑梆﹑鑼﹑等項。從公派議。速速備具。若有日後損壞。更須常常檢點修整。俟本縣不時單騎查察。鄕保中倘有來歷不明。邪教逃旗。拜把。賭博。鑄賣私錢﹑私鹽。私畜馬匹。窩住娼妓。作歹爲非者。該鄕保立卽據實呈報。以憑究處。怠抗容隱。發覺之時。一體連坐。至於本村居民人丁無分紳衿老幼務必盡底上冊如遇他事干涉之人查對鄕冊無名並生理年歲不對者該鄕保甲長俱以隱匿治罪各宜凜遵。無忽

計開

一各村莊。俱要周圍挖濠築墻。建立木柵。早開晚鎖。�天明不許放人行走

一柵內俱要傍建窩鋪支更。村莊中。除紳衿。並年六十以上。十六以下。免派外。餘皆按丁輪派四人。每夜�鑼巡守。有盜鳴鑼。喊眾放鎗。挨村傳縣。抗違偸懶�。該長稟究。

一十牌爲甲。甲舉一老實彊。壯甲長管之。一村之內。約止百十家者爲一保。舉一老實勤敏者爲保長。舉一才徳。髙年者爲鄕長。共管之。多至三二百家者每百家各舉一保長。不及三五十家者。亦立一鄕保管理。

一每丁俱要自備器械一件。每村設鳥鎗二門。每保各設大鑼二面。遇有盜警。村中卽將鳥鎗點放挨村接放傳放到縣。以便發兵擒拿。各保鳴鑼。各丁盡執器械。聽各長指使﹖﹖者擒。獲盜一名。賞銀紀功。該長給匾獎賞。怠惰不前。致盜刧逸者。按丁究治。該長倍究。

一非大路村莊。遇有騎馬懸帶弓刀之人。勿容人莊。若稱尋覓莊內莊頭。卽喚所覓莊頭出認如不擔。承卽稟報本縣查奪。擅自容畱住戶該長一並究治。

一聞鄰莊鎗鑼。亦放鎗鳴鑼。闔村奔救。盜過本莊。亦卽截擒。獲盜倍賞。坐視並懲。

右仰鄕長

準此

年【甲】月

日給

某州縣

鄕長

保長

呈爲申嚴保甲之法。以固地方事。今將奉管人戶丁口。編成保甲。所有花名籍貫。年歲生理。合行具冊開造。

計開

本保管理人戶共甲

第一甲甲長某【一甲造完。造第�甲。務將逐甲造完。】

一門某人系某里人年若干歲何項生理妻某氏女幾人

伯叔祖某某某年【若干若干若干】歲子某年若干歲

伯叔父某某某年【若干若干若干】歲侄某年若干歲

兄某年若干歲

孫某年若干歲

弟某年若干歲

壻某年若干歲

同居某年若干歲雇工某年若干歲

一門【同前。務將逐門造完。】

△保甲門牌式

見圖

△保甲甲長牌式

見圖

△申飭保甲示

爲再行申飭保甲之法。以固地方。以期永久事。照得本縣恪遵

撫憲條例。力行保甲。數月以來。凡墻壕漸次築浚。牌冊依�式攢造。諸事俱有頭緒。守望可憑。稽察有據。嗣此可冀�靖弭不虞。聿觀成效。仰答

上憲愛民至意矣。但良法必期久遠。恐先勤後怠。致棄前警功又恐矣立獘生。倚藉叢姦。致成獘�。有負

上憲立法之旨。合再列欵申飭。爲此示仰闔邑人民知悉。務照後開事理。一休遵照毋遼。

計開

一申飭修葺

一中飭守望

一申飭稽查

一申飭鄕長

一申飭保長

一申飭胥役

﹖一申飭修葺

墻壕鋪柵。俱出物力人工。創造維艱。而倒淤甚易。當思官長原爲爾等身家性命。勤限�工。今旣崇垣深塹。可憑可依。柵欄窩鋪可閉可處。毋謂故事巳完。此後便可聽其傾圯若到傾圯之時從新再置豈不又�嗣後凡遇暴風淫雨。鄕保必於周圍照勘。稍有損壞。卽於村中公議派修。務必完固。木縣每於風雨之後。不時到村查看。果有倒壞。定將鄕保究冶。

﹖一中飭守望

墻壕鋪柵。所以守爲民守望也。倘有盜賊竊發。緊閉柵欄。未進村者。攖墻固守使不得入卽進村者。攔截捉拿使不得出果能齊心協力則盜賊知到村集有失無得有死無生自然避迹遠遁覷覦之念潛銷若或富者自分彼此。聞有不虞閉戶自保。貧者以盜不到我。袖手傍觀則前此一番修築編查之舉不幾虛設乎果至失事。不但有失親朋同井之誼。而賊情盜案必連地方裏鄰今日提質明日解審一日不到結案一日不能安枕迨至此時悔無及矣故凡遇有儆。務必認眞向前。圖功領賞。若或偸安。按名究治。

﹖一申飭稽查

盜賊平日不能云行露處盜刧村莊必不�昧直前此律例所以嚴窩引之誅也凡賭場妓館皆盜之別業野僧流丏皆盜之鬥目除將保甲中人戶。各各自相糾察。遇有出入可疑。容畱叵測者。卽行呈報外。若有賭博之所。娼妓之室。務必盡底驅除。庵觀寺院。不得容住一僧一丏。以淸盜則之源。至於拜把結盟實爲盜之發端新例處斬。人家子弟。不守恆業者。存有犯此。爲父兄者。若不時加體察。儆戒教悔致蹈法网。彼時並不能爲爾父兄寬也。愼之愼之。

﹖一申飭鄕長

鄕長爲一鄕之長。𨿽鄕中善惡。本縣自有體察。而該長身在鄕中。有事屬細微。縣中所不及聞者。必持公剖析。有應稟報。必持公稟報。稽察守望之務。必實心料理。仍於鄕中勸孝諭悌自身舉動必循禮法可爲後生之觀方無慚於鄕長二字倘有恃勢武斷。借名科派。凡夫妻反目。婦姑微言。輒或遇事風生。任意起滅者不但無補於風俗益且爲崇於地方本縣一有訪聞。除革退追帖。另行報選外。仍按贓私。坐以依律之罪。

﹖一申飭保長

各村旣有鄕長。而又立保長以爲之副者原以鄕長多近年髙恐不能獨任奔走之勞致有稽察不周料理不到之慮鄕中人戶。鄕長𨿽有存冊。又恐有事出意外。一時難以持冊點撥故復給總�使保長得以隨身攜帶一目了然。朔望繳冊。鄕長不必來縣。但有增減丁戶。止要開明。保長可以代持號冊更換。若有姦猾之徒。原欲借充保長。以免雜差。更於雜差之外。狥私窺避。瀆稟乞恩。鄕中有事。只知幫身酒食。懈怠保甲事務。本縣到村查點之日。見有墻濠傾圯。鋪柵倒壞。梆鑼器械不全。大小門牌不對者。先將保長責儆。再拘鄕長。同究違玩之罪。

﹖一申飭胥役

本邑村鄕向分四路房書分管意在各有責成。不致互相推諉。今舉報鄕保。刷印牌冊。以及催督築浚守望諸務。亦令各行料理。本縣恪遵院憲。頒行條約。查點保甲。並不差使一胥一役到鄕。卽本縣不時親詣查勘。亦必單騎減從。自備口糧。斷不取受鄕民一粒一艸。恐有姦書蠹役不知上憲意在愛民反思因此漁利指借該管爲名。年節需索陋規雞酒裙布總皆賄賂衙役犯贓律例甚嚴如有前獘。許受害人立時扭稟以憑責革。仍行申憲處死。如鄕保長通同朋比。科斂引送。察出一並究治

○建柵

弭盜之法𨿽多而建柵爲第一妙著苟能實行不懈暴客自爾潛蹤蓋聚眾行刼。多於深夜。使道路無所阻擋。則來往自如無論無人聲援。易於肆虐卽有人追趕﹑當此黑夜之中﹑彼旣羣然而來﹑倏然而去﹑𨿽明者無所施其望﹑勇者無所施其守矣﹑宜於通衢直路半里建一大柵曲徑小路兩頭俱建小柵。務要木植堅固。鎖鑰周全。起更之後。重重上鎖。柵內居民。實挨輪管。鎖柵之後。除生產延醫急事。令本人持本家保甲門牌。照驗放行。餘皆不放。再於每柵公置大鑼一而傳與管柵之人。若有盜賊砍柵﹑管柵者不必出外護持﹑竟在家中將鑼響打﹑此柵鳴鑼﹑彼柵應之﹑柵柵相應﹑則到處鳴鑼﹑家家準備﹑盜賊有不膽落逃散者乎﹑其於河道中亦宜依法建之。

○夜禁

夜禁之設。所以弭盜也。梆鑼周巡。庫獄衙門。所不可少。若民間道路管柵止於柵內擊梆支更官差遊巡。頗屬不必。蓋從來巡夜人員。並未獲一眞盜賊所損者燕會酒客耳卽酒客亦未正犯夜之法止捉得些銀錢。爲巡夜使�耳。果有盜賊出沒。其系竊盜。遠見巡役燈仗賊卽隱遁若系彊。盜巡役遠見火仗。先自躲避。安敢支吾。毫無濟事。若將柵欄嚴設。則盜賊豈能從天而下。然查柵必勤。宜無定期。更深親往。遇有不閉柵欄。與路上行人。身無門牌者。查從何柵放行。一並加責。則夜行不禁而自絕矣。

○失火

民間失火原系一時懈弛錯悞𨿽當懲儆以示榜樣。然不必過於嚴酷。蓋旣經火發。則失火之家。搬移不及。產業巳爲灰燼後此難以存活。若再多差撲捉。重杖虐刑。多至使費不支。性命難保。至有連坐鄰佑者。甚爲非法。夫鄰佑巳遭焦灼之餘。復問以不相救援之罪。豈惡其故爲坐視。而樂此同歸於盡乎。抑當責以應聽產屬之受燒。而且救此鄰人之屋乎。此誠不可解者也。大約凡遇失火。當令�裏總甲傳報。官長親往督救。救援之法。潑水爲次。折去下風近火房屋爲上。平時宜於弓兵民壯中。設立救火人役數十名。鉤竿榔槌。大鋸粗索數十副。交與捕衙管理。一遇火發。統領拆救。潑水之物。令民豫備。印官佐貳。多帶衙役。嚴拿搶火之人。

○收無主屍

路死之屍。時或有之。或陸行卒於途中。或水面漂浮。旣無親人來認。土人舉報。又恐惹事。往往暴露月日。卽或申報官府。又著地方買棺。稍復不令擡去。每至臭穢狼籍。有礙行住之人。深爲不宜。若遇此等屍骸先宜示令地方不許不報。報明卽當捐俸一二金或委衙官或著的役。率領仵作。協同地方。相驗明白。開造有無傷痕。約略年紀。塡注面貌衣服。如有攜帶行李財帛。公驗貯庫。以俟親人識認。遂將捐去銀兩。買棺盛殮。且勿牢釘。令土工扛至義冢地上。培土暫埋。標立記號。待日久無人尋認。或燒或埋再從其使蓋民間好義尙有捨棺掩骼之人身爲民上何得以兩數銀錢亦去擾動裏地況此事關系非常。若系凶死。亦必��申報。毋謂恐涉盜案。自遺失報凶死之查議也。

○工役

修創最爲難事。然亦有要緊公廨城隍。及文廟校士館。貢院演武廳之類。恣其倒塌。避嫌勿顧。非公心也。如欲舉行。必須先期估量工食料作等費。開立冊簿。若大興大造。須先申呈上司。詳準方行。小修小葺。宜於詞訟公罰中取之。有犯罪輕者。責令買磚瓦若干。木石灰釘若干。明白交與管工人役。入冊登記。毋得折銀入庫。以生嫌疑。其貧無力者。量令助工數日亦可。

○驛站

驛遞通傳使命文移。事爲要緊。日逐過客須有勘合。方準﹖﹖異應。查點動用器物審其成造年月。一有損缺。籌補畫添。囚徒審其發到時日。冒﹑替買放。當爲勾回。官房舍鋪倒塌者酌爲修葺。廩給人未必遵照糧單支給。毋使虛冒。一應上司經臨。遞解錢糧。先期關白。下程護送。必須整齊嚴肅。毋使悞事。其在沿河大路。有兵馬過往人夫船隻應付。須要預先準備。毋使等候。以致騷擾地方。其關支馬匹鹽菜更有火牌勘合。務必按數供應若爲數繁多。又無預備之項者。凡知照一到。卽行具文詳請院司。應動支何項錢糧。批準何項。卽行應付。事畢造�。請銷達部。其中經承大有侵冒須親自勤愼細心察訪

衝陸之驛。重在養馬經制夫馬。固有定數。然馬之宜添宜省。夫之應汰應畱。並用之必均。則又當揆時度勢。立法稽查。務期人畜咸宜供頓無悞。蓋時當差繁。則須墊料添馬。以節其力。馬力得節。𨿽有墊補之拮據。而可免倒斃之買賠是以增爲省也時幸差少。則減汰疲瘸。省艸省料。以備差繁添墊是以省爲增也若驛中馬夫名目不一。有名餵馬夫者。【專管養馬】有名馬牌子。【專管送差】有名探馬者。【專管打�往來差使】其所給工食。有二三四分不等。其所餵之馬有一二三匹不等。在牌子探馬。惟期足用。可以循例。惟是餵馬之夫。大宜裁夫並食。使身心專一。不可因循故習。漫無斟酌。大約一而大槽。可餵四馬。一夫可管二槽。馬夫𨿽屬小戶。一家丁口。約以四人爲率。每人須食二分。給與工食。非八分不可。宜於馬廠之中。多蓋房屋。令其攜帶妻子。入廠同住。晝夜與馬不離。工食照數給足則不俟他營自然專心全家以馬爲命自然恊力而餵養無不盡善矣至於用馬之法均則無力乏病死之患蓋馬之良劣不一。有官史者。力徳俱全。宜伺侯官長。有大差者。力勝而性未馴。宜負重急行。有小差者。性馴而力怯。宜供往來乘坐。各須因材均用。大凡差使人員。無不欲騎良馬。而馬牌子隨馬送差。途中馬有蹶失。多受鞭撲。故每撿官坐送差。而駑劣者多置不用於是良馬差煩力竭而病駑劣不用癡養而驕供頓恆苦不給。法宜立簿給驛。令其逐日注差塡報。不時稽查。倘用馬不勻。卽喚餵夫與牌子究質。罪坐所由。一月之中必定期點馬二次。又於平時。出其不意。疾至廠中勘驗考餵養之勤惰而賞罰之則各夫儆惕矣【報差查馬簿式附後】

馬之臕疲。全視艸料馬夫偸料。則馬力不足。關支不繼則馬夫有可推諉。宜於每年豆艸成熟之時預爲來年會計。買辦存貯寧使有餘宅內親丁。管理給放。馬非長差患病。不得惜小克減。放給之時。令馬夫各開關領艸料若干小單一紙。繳單給發。仍令眾夫領齊一同起行回廠。以絕中途寄匿之竇。廠門設一管門人役。毋使入廠之後。復出盜賣。

艸料平買。馬匹官養。驛中本無累民之事獨自車驢之供應。驛中不能全備。必撥裏地恊濟。若不持公。則狡猾村集。行賄躲閃。貧苦之處。疊應偏累。更且經臨之人。𨿽準勘合支用。而頗多自顧長腳。止要按數折幹者。乃以銀出恊濟鄕民。經管棍蠹。每與差員拴通。唆使弔打。勒折重價。暗中分潤。最爲民害。除必嚴加查究。定立銀數。親自啟潑。毋使虐民外。其撥恊之法。𨿽各處不同。大約令村莊。將牛驢車輛。開報存案。以備撥恊者多。不知此法最爲獘藪。徒開鄕保差役賄隱之門。不若查照保甲冊上煙戶。多寡輪派。其法須將各村煙戶總數。分別東西南北四路。造寫四冊。挨村遞撥。東去者撥東路。西去者撥西路。【南北亦然】以該村車驢必至治城受差送畢卽便回家不必復經治城省其遠道也【差撥議並票示簿式附後】

報查差馬二簿式章獲鹿稿

車驢不可派依地畝議

派車驢示

撥喚票

申禁勒索示

撥派車驢簿式

△報查差馬二簿式章獲鹿稿【下同】

報差簿

稽查用馬簿式

﹖報差簿【循環二本著管驛馬經承每日塡換】

某年

某月

卍

某日

卍

東南來差使

一件某事奉

某衙門【牌勘】差某往某處公幹遵照【牌勘】用馬若干共幾人

用飯餐關廩給若干支口糧若干

計用某號某項馬【何時走何時回贓財�。亦著注便。查��。】

某號某項馬【同前式塡注。按馬塡完。】

一件

西北來差使

一件某事奉

某衙門【開報同前】

本日共享馬若干匹【每日�起開完方結此�】

﹖稽查用馬簿式

見圖

此簿存宅每日對報差簿查本日用者於本格內印一大小差字樣五日一看便知使用之均否矣

△車驢不可派依地畝議

開報牛驢。獘多賄隱。議者遂欲以行差車驢。均照田畝公派。其說主於卹無產之細戶而不知其害大也蓋國家計地徵科。秋糧夏稅之外。復有丁徭。是粟米。布縷。力役。三徵巳備。石邑每糧一畝。官課二錢有畸。每課一錢。正費靑蛈約足三百。縣官者少。私飽者多。是畝糧之課。六錢有畸矣。畝糧之地。歲獲石麥二三。石黍三四。共值不過幹文。加以終歲之勤動饗饁。所入不資所出。孰不欲棄農而事遊手。間者數年。比不得登。地值僅數星。亦旣有鬻無售民之視地猶視癭癅向者差視畜牧。民之賣犢者日以見告。今差視地畝棄產而逃不猶棄疾而起乎向者賣犢而民尙存若民皆鳥獸散矣國何以國課何以課乎況邑之富家大族。多務經紀。卽有土地。久巳假借名目。庇免丁徭。除正徵之外。烏得過而問焉耕而食者惟此細戶巳耳分督畝遣正所以累細戶也撥照煙戶。暫爲軍需權宜計維公與省庶其近之

△派車驢示

爲公派車驢。以應軍務。不致偏累事。照得本縣路通川�往來雜差經臨最多例用車驢馱運久經各村舉報牛驢人戶應差。查得西北地面。非腳力難遠行。非畜牧不能耕種。卽碾米磨麥。無不藉用牛驢實系無家不養頭畜而現據報到牛驢數目。俱屬隱漏嗣後差撥竟照煙戶多寡公派合行示諭。爲此示仰各村居民人等知悉。所有報過頭畜底冊。巳經注銷。凡有馱運。盡照人戶派數。鄕保公攤攢應。自後買賣牛驢。不必稟報。永除隱漏偏估之獘。特示。

△撥喚票

爲軍務事。查得供應車驢。例向畜養牛驢之家差撥此太平無事之時。供應不多。故可舉行。今軍行絡繹。需用甚繁。凡冊報畜養之戶。寥寥無幾。向非賄賂隱匿。卽系畏差不畜。玆據現報在冊之戶。又多掛名占役。投托勢庇。以至二三窮戶。孤力難支。殺驢賣犢。紛紛呈稟。在獲邑地當山麓。耕耘收獲。一惟牛驢是賴。畜者旣少。倩雇必致價騰利歸豪富害及小民不獨供應頌難必且農事有礙今酌定按照煙戶。公攤恊濟。約計居民百家。恊車一輛。二十五家。恊驢一頭。八家出夫一名凡遇供應挨村輪撥周而復始事出大公毫無偏累亦且眾擎易舉。巳經申明

上憲在案。嗣後爾民皆可畜養牛驢。自供乘載。不必有獨出重差之慮矣。今奉

憲行東南西北來某項差使。不日經臨。合行撥恊。票仰去役。卽著該村地方。速將後開車驢按戶攤恊。赴縣供應。如有遲抗。定以違悞軍務治罪。特票。

計開

某村【驢幾頭車幾輛】

年月

日差

△申禁勒索示

爲申禁事。照得本邑地當山陜要衝。往來差使。需用車驢最多。例必差撥村莊集鎭人戶。以應軍國重務。在爾民應差煩苦。本縣目擊心傷。每恨無術可以蘇省。玆幸陜中平定。爾百姓休息有期。但當平定之初。王師凱旋。家口回京。所用車驢。難免一番供應。現今十月與本月兩差。共享牛車一百七八十輛。�縣煙戶。不上三萬從公分撥每村百戶卽應出車一輛。其煙戶八九�之村。是當出車八輛。恫念物力艱難。故且二次合算。撥車五輛。所有不敷。暫行撥驢充補。以蘇牛戶之困。其小村小莊。冊報戶數。不及百家者。止該撥車半輛。丙車無半輛之例。故亦撥一車。俟下次免撥一差。仍合百家一輛之數。此皆立法至公。毫無偏枯者。然爾民應差旣巳煩苦。猶恐胥役人等。湣不畏法。借�喚爲名。反加需索。民何以堪。合行申禁。爲此示仰應差人民知悉。務必向義急公。將票喚應出車驢。刻期來縣。以濟公務如有。姦蠹於�差車驢之外勒索分文者許受害人立時扭稟。以憑盡法痛處。不貸。須至示者。

△撥派車驢簿式

見圖

○水利

盡力溝洫。明農之大政。蓋土非水不利也。欲享其利。�北似有不同。大約南土重蓄泄北土重灌漑。南北之土。髙卑不同故耳然蓄�得宜仍可資其灌漑而灌漑有法亦必以時蓄泄重蓄泄者多���。因其勢而利導之則幾矣。重灌漑者多成乎人。必關鑿遏防。設埧建閘立。約啟閉。未曾始事恊工之地。𨿽水遶四�。不得取用【如同開此渠則許用此渠之水名曰水地同鑿此井則許用此井之水名曰井地每處修築仍按地助工。若始事不與則工無可助水在地邊不�灌漑名曰原地也】水有數支。散布。數村者其分流也。有多寡之別。【如水自南來至此分爲東西二流水以十分爲�東流工�十分之六應得水利六分。則東渠當闊六尺西流費止十分之四西渠止闊四尺是也此自水之支分者官也若從大濠而支分者則又以派分量其法以石壘埧於支渠之口���石而不以土護以石之小大疏密量水之�寡����不致��而洞大渠不以土護則求走石�濺濺噴射。晝夜不息。源裕而流自﹑長制甚巧也】有一渠遶數村縣者其得水也有後先之次。【如各村鑿有支渠﹑水自上來�自下起挨輪灌漑不得�越也】有口時之限。【每一支渠之口必置一閘如某日某時該某村使水則以使水�付之實時啟閘受水應至某時某刻止按時閉閘上封閘口。灰印封記牌付次村。非時不得私開】有渠長溝長老人以董之。【管計閘修渠諸事理】違例踰約則訟獄以興司牧者有事於此。當申明舊則禁其盜決。修浚惟時董理者。必擇勤愼公正之人而任之。則得要領矣。【附聽爭水讞語一則觀此讞語可知使水法矣】

審定臨汾趙城二縣使水詳看沈臨汾稿

△審定臨汾趙城二縣使水詳看沈臨汾稿

會看得通利渠鑿自有遼興定年間。道汾河之水。由趙城石子村入渠。經馬牧並洪洞辛村以下八村。臨汾羊黃以下八村。共繞三縣十八村。中建陡門二十一座。以時啟閉。澆地二百二十八頃有奇。復從臨汾西�歸河。其中興工者使水。不興工。𨿽近支流。不得而與也。維時河渠旣成。公立條例。鳴之�憲名曰渠案條例甚周。而最重者。莫如澆灌修�二則。其澆灌之例。水自東來。灌從西起。自西攢東。周而復始。蓋因�口寬廣愈西愈窄恐入口卽分下流易竭故也共修�之例。渠分四節。自西孫至閻侃爲一節。自閻侃至白石爲一節。自白石至北﹖爲一節。凡此三節者。各興各工。自北﹖至水口爲一節。則十村共勷其事蓋以口廣工多又爲眾水所由不應獨勞馬牧辛村石子三村也此案傳之明初洪武二十四年。至大淸順治六年。以故本朽爛。復謄請卽故木存貯憲庫。似有可考者。但查故明隆慶時。以使水不均。趙臨人民。大相訐訟。曾令辛村等三村任便使水。不拘攢澆渠例此又因鑿渠之時趙民首事多損趙地以廣渠口先與得水情理亦宜而興工之例。一如渠案。上年猶未攺也。獨是全渠止立渠長四名於馬牧西孫。以其爲渠吭尾。主持全渠久充不換易起居奇之姦曾經告發。巳蒙憲燭。分立十八渠長。各管各村。公議渠務積獘永革但獘絕則不利姦民暗行唆煽致使趙民以亂規稟縣臨民以原情上瀆遵批會訊而所爭者仍止澆灌修淘二事職等擬以澆灌仍襲隆慶以後相沿之法。修淘仍襲洪武以前定案之法。不許復冀更張二縣人民亦旣允服矣原奉批審事理。相應詳覆。伏候。憲奪如�憲允將歷�渠案並今審定卷宗每村給發一本永��守以杜訟端則三縣之人。均沾憲恩於奕世矣。

○禁私鹽

私鹽越境則官鹽壅阻銷引不前。實爲�成大患。勢必緝禁。然家諭戶曉。街稽巷察。每事煩而無濟。法貴淸源止該於私鹽入境之處設防堵塞則囤販自然屏絕倘仍境內獲著私鹽卽先問其從何而至疏縱村鎭依法究治扼吭拊背之術也【附禁緝條約】

禁私鹽系約沈臨汾稿

△禁私鹽系約沈臨汾稿

爲嚴禁私鹽。以裕

國課事。照得私鹽有禁。例律甚嚴。小民無知。每多越境販賣。旣虧商本。復陷民命。其害非細。合行設法於鄰封交界村鎭嚴加查禁以淸越買之源務使各邑之人。各食各鹽則商無滯引民不蹈法。而於

國課未必無小補也。各宜永遵。須至條約者。

計開

一淸道路

一立兵快

一撥巡夫

嚴查盤

一明賞罰

一酌優免

一禁騷擾

一禁需索

﹖一淸道路

凡客商行走必由大路而不法之徒利行私徑若使小路繁多則查巡者不能徧及今除村中孔道通衢。嚴派夫役查盤外。村中幽僻小路。宜開墾者。盡行墾種。宜堵絕者卽行堵絕。其或𨿽系私徑。必須存畱以便居民往來者。亦必編籬掘壕。止畱一道。仍備門柵。以時啟閉。如有疏忽。致漏私鹽。被他處拿獲者審實。鄕保地主分別治罪。

﹖一立兵快

小路旣堵大路自易堤防但必專責有人方能時刻訪察該村大路幾條。每路酌設兵快一名。住居路口。日則率夫巡邏。夜則督夫鎖柵。啟閉必時。倘或遠離懈怠。致漏私鹽入境者。罪坐本役。

﹖一撥巡夫

兵快𨿽設而不法之徒每有多人夥販難以一人查擒又必恊力有人方能周徧每路日設巡夫二名。給與值查私鹽木牌一面。恊同兵快巡邏。此牌挨門輪交。鄕保務必從公撥派。倘有違悞。致漏私鹽入境者。鄕保該夫分別治罪。

﹖嚴查盤

夫役俱齊全在查緝密除空身行人之外。遇。持筐箱包袋。一應器皿。似有夾帶者。細加盤問。𨿽升合斤兩之鹽。但系越境者。�拿送縣。以憑依律究擬。不得狥情私放。若遇大夥鹽徒。凶橫抗拒者。卽行閉柵鳴鑼。聚居民恊力擒解。倘查盤疏縱。恊擒不力。致漏私鹽入境。鹽徒漏网者。夫役鄕保分別治罪。

﹖一明賞罰

巡查旣有責成然非賞無以激勸非罰無以懲儆玆酌立規例。若獲私鹽一起。兵快賞銀二錢。巡夫賞銀一錢。縱漏一起。兵快責三十板。巡夫責二十板。恊�大夥鹽徒一起。兵快賞銀一兩。巡夫鄕保賞銀一兩。坐視縱逸。與鹽徒同罪

﹖一酌優免

查獲行賞𨿽足鼓舞然該村地當交界獨有�值巡夫之勞若不優卹未免�苦�後凡有一切雜撥人夫。準免以省民力以示至公

﹖一禁騷擾

察問行人。務在拿獲眞犯必須人鹽並獲恐該村夫役不遵法度借端詐人或藏鹽裝捏。或攫取他物阻難行客致生事端合行申禁如有違犯。定將本人枷示本村。依律治罪

﹖一禁需索

兵快之設。實爲通商裕課然必與地方相安方稱商民兩便凡該差之役。止許寄住村路寺廟。自以工食炊煮。倘有湣不畏法之人。在於本村私立漏規。需索騷擾。或恨不從欲。捏詞駕害村民者。定依衙役嚇詐。計贓律擬。鄕保通同一體連坐

○招徠墾荒

土地荒蕪課多缺額。勢必累民攤賠欲蘇此困惟有招來承業之法在無產之民。豈不樂有土田。但無開墾之力。與懼承遺丁宿逋之害。每每觀望不前。宜措置牛種籽粒之費以助之而使逃戶之累不及其身則人自趨認矣【附招來示】

招民承墾無主荒地示沈臨汾稿

△招民承墾無主荒地示沈臨汾稿

爲召民人承糧種地。以裕恆產事照得四民之內務農在工商之先成家之法制產爲根本之事無田無地謂之遊手。不耕不種。謂之惰民遊手易成匪類惰民必至饑寒量亦非良百姓所樂居也但恐身系貧乏。無力買地。𨿽當年壯力彊。無可耕種。遂致坐守困窮。閒過歲月。實非得已。今查本縣地額頗廣。𨿽屢年勸耕。而荒者各裏尙有。至若吳﹖貴提二里。遺地尢多。在此二里。丁地久有攤包之苦。今當編審。巳將丁差倍加擦減。蘇省賠累。然擦減之後。起科𨿽輕。而拋荒不墾。則糧銀之包賠。在本裏仍所難免。乃捨輕糧之土地而不承種。在閒民更屬可惜爲此示仰士民人等知悉。除各裏糧戶餘地。願種者。聽讓仍種外。其有願將吳貴二里逃絕遺地承種者。開具里甲支戶原冊。並地糧數目投認。以憑行裏。查給自承糧之後卽與爲業﹑不許地土成熟借端爭�亦止上納所墾額糧裏中不得攤派逃絕荒糧致使畏累不前或有他處住人。與地相遠。不便往耕種者。�卽呈明俟酌設暫寓安插就墾至干心願墾種。而口食不敷者。亦許覓保具呈本縣措谷借貸收成還倉當此春和之始。正宜踴躍承認。冀樂秋成。毋得觀望疑慮。致虛時日。須至示者。

○大計﹝附進表﹞

三年大計黜陟攸行。見之尙書。其由來舊矣。居官之攺守。固須摻持於平日。而此時尢必謹愼料理。我出賢否者當存優容之意蓋麼麼一命皆屬功名苟非大害於民毋恃位居其上便爾輕加詆揭出我賢否者。當曲盡情理。卽監司糧河道廳。可以臧否我者毋謂彼非要地便爾輕忽使有後言頗能爲害也一應計典事宜。歲初卽須料理。本年都問。例有五城查拿外官關通近臣之禁若入京交際�人須用老成謹愼者設有疏虞反生不測也至於卓異一法。必無錢糧盜案注誤參罰。方可希冀。否則妄爲謀求總爲姦人哄弄無益。凡本縣佐貳首領。以及教官。賢否俱從印官開塡其五花冊。例俟上臺共加考語亦須印官開�腳色呈送。開壞者。須另將劣欵。開一手本。��院司府。以爲題參之據。獎薦者。止開賢否冊。不用另揭。計冊𨿽送府司部撫攢造解京。而朝覲乃有本縣攢造。解府匯解之冊。其各式不一。開附於後。

大計冊目

△大計冊目

賢否冊【式與常時賢否相同巳見承接上司條內見自大計以後之官不論丁憂升■在在去任俱要開塡】

五花冊【附式俱開履歷不加考�俟上司塡注】

見圖

朝覲冊【分投司﹑院﹑部﹑科各有定例臚數如左其不附式者。一一如常開造無異式也。】

通政司

奏本一封【式附】副本一封

奏冊一本

都察院

須知文冊一本見任官員冊一本委署官員冊一本保民五事冊一本【式附】地方繁簡冊一本地丁簡明冊一本舉貢冊一本見役吏典冊一本開浚河工冊一本

吏部

�知冊一本淸理文職貼黃冊三本見任官員冊一本委署官員冊一本考察官員冊一本保民五事冊一本地方繁簡冊一本鄕宦履歷冊一本貢舉文冊一本見役吏典冊一本

吏科

須知冊一本見任官員冊一本考察官員冊一本委署官員冊一本保民五事冊一本見役吏典一本地方繁簡冊一本

戶部

地丁簡明冊一本積谷四柱冊一本鹽引冊一本逃人冊一本典稅冊一本羊豬驢牛稅冊一本

戶科

地丁簡明冊一本積谷四柱冊一本鹽引冊一本逃人冊一本典稅冊一本牛羊豬驢稅冊一本

禮部

鄕宦冊一本舉貢冊一本廩增附生員冊一本

僧道花名冊一本

兵科

逃人冊一本

刑部

逃人冊一本

工部

開浚河道冊一本

督捕廳

逃人冊一本

巳上各冊外。另要多造備用並存底冊一本。

奏本式

本髙一尺一寸九分闊三寸一分【若題本髙八寸今用一尺或尺一寸闊三寸三分】

封皮正面寫法。

實封

某布政使司某府州某知縣臣某謹封

進

呈

封皮後面寫法。

某年某月某日【中心字】

本中用卜字。

六部﹑五府﹑三司﹑六房。四川﹑九江﹑六合。四散﹑再三。六安府。三法司。三萬衛

本中宜點看事例

面印。背縫印。年月印。塡小日。前後稱臣。書吏背書畵字。奏啟用印一顆。

本後接尾紙。要有本中情節字幾行。若本巳完。止有計字年月。過張接者。系違式。遇縫各坐鈐印。

保民五事冊式

某省府州縣知縣某

呈爲計典事。今將卑職任事以來。所行保民五事實政。理合據實開造。須至冊者。

計開

一實戶口

按本縣舊籍人民。計若干丁口。自卑職任事以來。如何招來。如何撫字。今查現冊丁口若干。較舊實增若干。

一辟荒蕪

田野比舊開墾若干

一供賦役

徵輸比舊裁減若干

一興禮教

教化修舉若干

一備荒蕪

社倉比舊儲積若干

具冊年月俱照例

冬至。元旦。聖�萬壽。千秋。例須進表拜賀司府提解本項銀兩。無論表箋。俱匯齊。差官一員總進。其文章該房自有本頭。不必另做。�本項經費之外。另有幫貼。要看地方貧富起見。總之須適當而應之。不可以些小之吝。致怒上官也。

○報荒

饑荒不許妄報。炎異不許不報。各有參罰。須看則例申詳不可因小費而置民瘼於罔聞不可因小�而生無窮之駁勘大要斟酌專理。便宜舉行。若有人將災異呈報。非通籍共罹者。卽須著本處地方人等公查公覆或成災。或不成災。不成災者。不必詳報。卽上司有所風聞行查。卽以公呈覆之。成災者。卽以公呈詳之。此則事有根據也總之報災意在請蠲請卹以利民然報後踏勘民不無費量其利重而費輕則宜報費重而利少愼勿輕舉以滋勞擾此意於百姓報災之時。當開陳明白。使之通曉。則無怨矣。若詳報成災。邀恩蠲免。則宜嚴查眞荒。示禁裏書該管。冊內移換坵﹖字號。顚倒荒熟必使災民得沾實惠【附示。】

飭禁蠹獘示章獲鹿稿

△飭禁蠹獘示章獲鹿稿

爲嚴飭蠹獘事照得旱魃爲災士民愁苦本縣詳報請蠲全憑災冊眞確方使災黎得沾實惠但士民所開荒地。止開畝頃。不開上中下地色日者多。且一人之地。亦有荒熟﹖落之不同。玆必折糧入冊。恐有社蠹逞肆狡習或受賄者指下爲上目糧濫免無賄者攺上爲下折蠲不足合先嚴飭。爲此示仰各社社書知悉。務必矢公矢愼。照依底冊查造。以憑弔取十六年首糧結狀查對。如有與結狀不符。井至蠲恩旣定之時。查核所免之銀。有本人免數。與本年實徵分數不合者。定行�責重枷。仍以積蠹大惡申憲處死。毋貪微利。輕視性命。特示。

○救�

災荒之時非緩徵不足以存民力非賑濟不足以延民命但緩徵須上人爲政上須剴切詳請。若賑濟一事。其獘最多立法必善乃若姦豪身任而侵蝕。蠹役暗坐以烹分朝廷恩典徒費於中飽而不及呼號待命之人者何哉蓋以司牧者非饕餮成性卽聾瞽自甘也饑寒在民。有骨肉流離之慘。有生死立判之急。爲官者𨿽任瘠土荒陬。不致衣食不足何忍坐視子民之死。其與胥吏和同。以圖升斗之幹沒者。良心久失。不必具論。卽泄泄政事。怠惰自適。置民生於罔問者。又何以不愧於父母之任耶。如量口計賑。當思如何則無虛報之丁口。計人而給。當思幼穉婦女。與疾病之人。不能前來者。如何沾惠。而姦狡之徒。如何則不能領過再領人多糧少。當思如何使可徧及。荒久賑竭。當思如何使能有繼。其開局或宜寡宜多。其分理或宜官宜民。其任事或宜暫宜久必多方等度而後可總之於斯時也要以設身處地四字存於胸中苟能存此四字則酌古凖今不畱餘力虛心以行實惠獘革而利自溥也【附條議】

救旱詳議章獲鹿稿

△救旱詳議章獲鹿稿

爲擬議�恩。急救民命。以存國本事。爲照地方之災歉。亦或時有而最堪憫者在有種無收之疊至司牧之救災。實爲分內而最難計者在民生國用之並虛顧自旱連秋夏以來兵燹之蹂躝尙可趨避而赤地之慘過於焚掠水澇之浸溢猶�疏泄而熯幹之酷甚於漂流嗟哉小民皆我

朝廷之赤子也痛蓬子之無存求噉苦而不得乃薇茹之旣盡就死地以何辜然此猶是夏收涼薄靑黃不接之困苦巳如斯矣。玆復黍稷全枯。荳花盡槁後災更甚於前仳離伊於何底𨿽經據災上告。或可仰冀恩蠲然蠲有成例而成例之外不堪仍督以輸將蠲及有產而無產之民豈宜竚立而視死必急籌存濟以保生全兼之嚴保甲以絕其爲非之途。停詞獄以省其無益之費。緩徭役以養其疲敝之力。庶可延及來牟。漸蘇困憊。謹擬緩徵捐賑二議。臚陳於後。上於

憲聽。叩祈大展仁慈。俯賜鑑擇則遺民後此一日之性命皆由

上憲之鴻恩錫之也爲此今備前由。並繕後議。另備書冊。擬合具申。伏乞照詳施行。須至詳者。

計開

永議二條

一請準緩徵以存國本也夫賦稅出於生產。瘠土之民。豈有積貯以待輸將。苟得隨收隨納。以免敲朴。幸矣。玆以麥秋無成。前此催科。巳大徵期會之煩苦。然民猶勉應者皆質貸急公誠剜心肉而醫眼瘡耳今則質貸無從而心肉盡矣其苦尢不止此也更有雇妻鬻子。以爲耘耨之資者。所望贖離散而聚骨月。惟此黍荳之一稔今則室無婦子之可親野無靑艸之可戀正當生不如死之時而迨呼者復至其門是懦者驅之死狡者驅之亡彊梁者驅之以入不可測之地矣驅之死亡。則不獨木年之逋負無完卽來春之播種。亦且無人遺後此之荒蕪而缺課者端自今日始也若至羣爲叵測則畿輔咽喉之地又豈可等窮陬荒僻之伏莽同日而語哉擬合亟吁憲恩。酌準緩徵。其十八年秋冬錢糧。祈寬限十九二十兩年。每年帶﹑徵一季。以延殘喘是今日之緩徵實爲國家存後日裕課之本也伏候憲裁。

一請籌捐賑以救民命也從來救荒者。無不言賑。而言賑者。無不言捐。然在下邑。實鮮素封之家。況麥秋無收卽平時溫飽者巳一收而兩用財力竭矣則求捐於下難在今日軍需孔亟。援納之例肆開有公忠之志者皆巳全力赴之矣兼之俸薪備用之盡裁官於斯者惟相守於澹泊金不可點愛莫能助則求捐於上難至於出粟發帑。仁聖固不廑其行。然軍旅之不息者五六年矣河工之大修者數千里矣多者歲需巨萬。少者亦動支數十餘萬當此計臣仰屋之時凡在臣工悉宜憂勤軆貼豈忍遽以發棠爲請則求捐於九府爲尢難而更有難者旱在一邑。則他邑之糴可告也而鄰封之報災者接踵矣旱在一時。則富民之囤積可出也而二時並歉竟十室而十空矣是必遠販他省。河山遼隔。豈有神輸而鬼運價貴費多粒米珠資所不待言況來歲之麥秋正遠豈止備百十金之錢鏹作一二旬之饘粥可活數百萬之生靈於期月哉然事當孑遺立盡之慘不得不大聲疾呼爲之請命擬合亟請憲慮。於萬難之中。大施隱惻。或檄撥儲谷。以通恊濟。或重立賞格。以神鼓舞。或另有機宜。速示下縣。以便遵奉。其或可題開加紀之例。激勸以救各郡之同災。廣援納之途。以收他省之奔助是又在上憲之碩畫而非卑員小臣所得而參末議者所有賑濟之方。或宜錢米。或宜粥食。俟有賑資。呼議上請。伏候憲裁

○賓�

三年一次。凡百司牧俱以有事爲榮。蓋內簾職任衡文。中者實爲門中桃李。卽外廉效用。試錄內亦爲列禦。有光竹帛。況入簾必遴才能之員。與試之後。或有三院入境之參。與歲終不職之劾。上司不便卽加詆毀以其曾爲場中所選援也。名利兩全。洵是盛舉。宜畱意。若邑有中式之人。須優加交接。聯捷髙詮。卽是沭恩知巳況亦尊賢之禮宜然也其應解酒席工匠。並應給水手牌坊銀兩載在全書。照例付發。但較之鄰邑。解者宜後莫先給者宜先莫後解後則無胥吏之透冒給先則得士子之歡心

○舉報節孝

報節孝。無有定期。或奉一旨舉報。或土司采風。或地方公舉。凡有眞節眞孝有關風化者。自當潔志表揚不獨俯恊輿情亦且有光治化若要部撫入告。立祠建坊者。須查定例詳請。若止請部撫給扁。存案表章者。於例稍有上下亦屬無礙。至於自行給扁。光耀本人門閭者不必拘例。竟可行止。要必先憑親族公呈。取具地方結狀。申詳者。據呈加看申請。職行者據呈加獎批給此事衙役需索最多地方漁潤不少故富者多過情之譽而窮孝窮節艱於上聞務須察訪眞確爲妙

○考試

考較有二。一正考童生。或科或歲是也。須奉學道明文。考取送府。府取送道道取進學。必各童投納捲冊。並廩生結狀。將冊存查。將捲蓋印。分發本童先領然示期。或於學中。或於本衙。或於貢院閒空衙門。令各童自備桌凳。懷捲候考未考之先。須出示。禁約該管書吏與紙店。不得借口使費煩重。勒索冊捲重價再須向上司處。告假閱卷。出案銷假一季考生童是也。不拘月日。每歲可以載行。先行故牒於本學。令其曉諭諸生。依期赴試。諭令該房紙店。務備合式文卷應用。仍宜親出四六告示一通。曉諭召考。詞語務要謙和。以示優禮。卽外學儒童。俱應收錄。不必先令報名納捲。又多一番勞擾。大約初試之日。人眾雜沓。𨿽極嚴密。亦難窮盡獘�。宜將文卷虛心�看先擇佳者拔出出一圓案示期內衙覆試試實拔取前列然後廣取則人心服而情亦易盡不必過於少取使人抱怨凡試卽無備用銀兩試時宜捐備菓點分給覆試時則更宜備膳備飲厚加優禮以收士心。但正考之時。請托必多。又以覆試爲榮。稟請更煩。文卷旣巳閱完。先定去取除要覆試者。另出圓案外。其不必覆試。而止取送府者。宜卽寫正案。於圓。案之後。一同貼出則正案巳取之人安心候送府考而不瀆請覆試矣。覆試畢。較定先後。再寫前列正案一節。接貼前出正案之前。依次造冊送府。則先後亦是不紊。此法最善。宜行。【附季考示】

季考生童示章獲鹿稿

△季考生童示章獲鹿稿

爲季考事照得山隆浸巨恆生特達之賢豪虎傾龍回必有典型之著作。以故箕嵩巍峻。人毓甫申。洙泗�漣。書傳孔孟。𨿽曰人傑則地靈。亦由气鍾而神助。我鹿邑。郡登三輔。沐棫朴之教最先域界九逵。得風謠之觀獨茂況乎滹沱東匝橋延不霽之虹元嶽西臨崖立能飛之石踞玆名勝。豈乏英髦。卽與邇觀境內石紋成栢淸芬之文品定同介串石爭髙泉吐如珠璀璨之文思宜共淵白並湧本縣長叨貴邑。竽濫名區。於多士固有教育之司在斯文更深饑渴之慕。但下車以後。差撥梭行。供應織聚不遑竭蹶以趨事安能沈靜而論文今幸簿書稍楚。春夏欲交遲日和風造物啟大之情性香花鳥語大�假我以文章正古人讀書之時。亦才子作賦之候謹筮某日於某處。循例季考。除牒行該學通傳外。合再出示曉諭。爲此示仰闔邑人士如悉。是日本縣黎明適館。竟日授餐。不論生童。無分文武。奮興簪筆。靜候拈題。務盡一日之長。以抉三冬之奧。爾多士其懷才勿吝。在本縣實樂此不疲也。【獲邑八景中。有海山石柘鹿泉飛珠二景故示詞云然】

○鄕飲

鄕飲。古養老之事也。達尊有三。𨿽爵者亦得與飲。而此�專尙齒徳。例於冬杪行之。有大賓。有介賓。大賓與邑長抗禮。介賓襄贊其間。稍次於大賓。要皆居於客位。其惇請之法。各處儀注不同。而席費頗出正項。務須延訪輿情悅服者當之。其有紳衿公舉。書吏以蜚語毀譽者。不可輕信。蓋一當此飲。卽有扁揚幣聘之榮。封素者固樂趣以誇於田夫野老而巨狡宿姦亦冀借此以庇畢世之愆行賄者。每賂口以行不試之譽而蓄然者。亦乘隙以施嫉賢之誹。至有村落癡騃之人。略有積貯。裏地欲施漁肉。蔓延舉報。蓋愚氓見邑長。如天如帝。登公堂如雲如霧。一聞此言。反如驅臨陷阱。百計求脫。姦蠹挨身打點。或覓情。或指官。分肥烹潤竟有破家者是非尊賢乃厲民也其於立飲之意不大剌謬乎𨿽是一節依樣葫蘆故事然小民有口多關官箴眾姦眾惡必加覺察

○祈禱

調燮陰陽。以弭災患乃爲政者平時之徳化所感非臨時可得而挽回者也然悔艾自貴爲民請命亦聖賢所不廢�旱潦瘟癘。風雪螟蝗民人立見死亡而上官持迂闊之言坐視不救豈人心乎亦包彈者所必至也但須實心懇切。舒誠竭力。以冀天心之格。若有異端不經之術。呵罵鬼神。污褻星曜。是以勢彊爲施之同輩尙且不堪豈可加之蒼旻乎萬萬不可祈禱之日。例禁屠沽所以示齋戒也。然姦蠹作法。卽於鋪中勒取甘結。得賄則縱其宰殺。沿途搜索葷�。得賄則又放行是爲民以祈福反因降禍矣故只須諭令各各誠敬齋戒。勿殺勿淫。哀感天意。使災惡消除。何得瞞官昧心。偸攘私殺。罪上加罪。明張告示。以勸戒之。不必捉拿起端生事。【附示】

祈禱示周靖遠稿

△祈禱示周靖遠稿

爲祈禱事照得惟善乃能消災。惟誠乃能格

帝。方今旱漧連月米荳漸枯饑饉將臻。死亡足慮。或本府徳化未孚於社稷亦爾民愆過積厭幹

上天止有悔過存誠感格

天心以希垂憫之一法本府巳經齋戒徒步。虔心懇拜。爲爾百姓請命。又行惇請雨師。設壇祈求。望沛甘霖。自應闔邑齋戒。庶表至誠。不但屠沽嚴禁。卽魚蛋茐蒜。盡須停賣。凡我士民。互相勸勉外潔口體內潔心志以希上格若或陽奉陰違。忍於自欺。不獨刑法是懲亦必

神明譴責。勿得視爲故套。至於齋戒原以爲民。爾民人衙役。更毋借名搜緝。報怨索賄。致興訟獄。反違本府愛民敬

神至意。各宜恪遵。毋褻。

○禁私宰

律中嚴禁私宰耕牛是因妨農不是戒殺爲官者多錯認謂牛有功於人禁止殺食此緇流冥報之談非聖王治世之法也甚有禁止蛙螺魚﹖﹖鱔更爲可笑。夫民之謀生各有恆業農工商賈。各有所長。幼而習之。老而安焉世代不易其業者以人各有能有不能也水鄕澤國之戶。浮家泛宅之人。舉网擊鮮。換柴易米。夫妻子母非此不生捨此實無他事乃一旦禁之。以絕其業是只知物命之當卹不知彼人之啼饑號寒更足哀也每年迎春之後宜出示曉諭。禁宰耕牛。明開律例闡明宰牛妨農之意勸令愛護。以備東作之用。村落須相覺察。有犯禁約者。裏地舉報。以憑按律治罪。容隱者並究。若有老病不堪使用者。須與裏地保長說明。宰殺食賣聽從民便不必取結呈官使胥役需索生事

○祭祀

文廟丁祭以及山﹑川﹑社﹑稷﹑忠﹑孝﹑節﹑義﹑神賢。例有及時之祭須盡誠敬先祭十日前。該房稟請祭祀銀兩。豫備祭禮。須查全書經費照例給發。令鋪戶親領備辦取領狀粘捲。其牲帛等物有用印封者。檢點明白。然後印發。焚化時。必查數印封。一並焚燒。恐有揭封藏匿。另用他處之獘。至若因祭祀而有賽會之俗例。苟非淫祠邪教。姑從民便然必禁其華侈以省誨盜禁其連日以妨正務其有於祠廟處所。搭擡演戲聚眾講經婦女入廟燒香念佛諸惡習。皆系風俗之最衰姦盜事端多由此起宜嚴行禁絕

○迎春

迎春𨿽屬大典。好侈者。每每妝作故事。擾亂行鋪及至迎時不過目前一炫無補正事也宜循古不必趨時要有實心爲民勸農祈谷之意。勤敬而巳。至於樂戶妓女。彩樓臺閣。久經題禁。須出示曉諭。勿使胥吏暗中索錢。其送土牛筵席。照例支全書經費行。【附示】

禁迎春彩樓示章獲鹿稿

△禁迎春彩樓示章獲鹿稿

爲曉諭事照得迎春在卽。事屬祈谷大典。自應依例舉行。但除芒神土牛。報春彩旗。導引鼓樂之外。如有鄕農荷鍤自欲點綴太平景象者。亦所不禁。至於花巧彩樓。以及師巫樂戶。扮演故事等項殊非勸農之意槪行停止。毋事奢靡。虛耗物力。特示。

○救護日月

日月薄蝕。百職有救護之禮。藩司頒檄示知。卽出示通曉百姓。及期。附郭州縣例至藩司本府處。行朝拜禮。僻處則本衙門。其儀注令該房開逓照行。其照視所蝕影晷分釐例用淸油及所用壇廠��俱系借辦事畢令行戶親自領歸。檢點發還。不可使胥役幹沒。

○署篆

他位缺員。勢必借才。以權署其事。是一官而兩任矣。其例印官監司揭報。出結詳司。司允詳院。各院批允。掌印署事。每多要與前官交盤。若交盤不淸暫署其印不收交盤可也。文移照例批發。而相見儀注。仍用本任。一應刑名錢谷。於任事之日算起。按日分限。以爲考成。衙規亦宜另立簿籍。以爲稽察。若本任事冗。缺任更屬煩劇。且多干系。宜辭之至於我任將滿升遷可望。宜力辭不得貪小利以致粘滯本衙門佐貳首領。欲署他事。須我出結者。宜斟酌其才力。衡量其生平。不得狥情混結。蓋署官有犯贓私。出結之人。例亦議處。不可不知。

○講約

保庶之法。惟有教養二端。衣食足而後禮義興。故教不先養。飽暖無教。近於禽獸。更爲聖人之所深憂。但小民散居村落。爲上者何能以孝弟之道。家諭戶曉且鄕民朴魯見官師如帝天卽有開導必不相入故莫如以本鄕之長老教本鄕後生爲便易此講約一節斷宜喫緊勿謂迂遠也至於鄕建社學。以教童子。實本古制。今多不行。宜卽以講所爲課蒙之地。以約長兼塾師之職能設法膳之使小子有造亦父母之所當然也【附講約條例】

申行講約條例示沈臨汾稿

△申行講約條例示沈臨汾稿

爲申明講約條例。以成盛治事。照得牧民之道。教養爲先。命稷而後。特重司徒。良因惇倫崇禮。非宣揚化導。無由以臻黎庶於上理也。我臨邑本屬帝鄕。自應易歸淳厚。玆奉旨部頒到講約條諭。自當恪遵力行。永久無間。則易俗移風。端有在於是舉矣。所有設講事宜。合行通曉。須至示者。

一講約必須寬廣明淨之所。不拘庵觀寺院。須要近於村集者。以便士民趨赴。前經檄令闔縣莊鎭。報定在案。今於門上掛匾一面。上書講約公所四字。以憑本縣親臨查勘。

一公所之內。須置木牌一架。上書聖諭。供於正中。備髙桌一張。便於憑倚開講。至於柳椅木櫈。隨宜備用。

一講期於朔望。鄕長黎明至所。士民聽講。亦須辰卯之間。開講務以辰刻爲率。毋許喧嘩攪擾。如有遊手棍徒。混亂穢污講所者。鄕長指稟。以憑拏處。

一鄕長報自本鄕。原因鄕評素所尊信。本人文理品行。堪爲後生效法可知。許其卽於所內開學授徒。日得修脯。以資贍養。並免其本身夫役差撥。該鄕長果能訓諭有方。化行俗美。本縣訪實。另俟捐設優助。

一講約紬繹聖諭。原爲化民。惇倫而外卽以睦鄰務本爲重。凡村鎭中或有細微口角。不妨同赴約所申訴。鄕長卽爲開說解紛務使息爭省事。無虛設講之意。至於在情武斷。乃姦回作爲。鄕長定能自愛。毋俟本縣申禁也。

○明界址

州縣大小不同。廣袤各有分疆此不獨賦梲之執掌當淸。而逃人刼殺以及私鹽私錢之藏匿尢當早辧也每見地方官於界址。不在平日辧明。迨至有事。惟與鄰封互相推諉。斯時緝捕之務。各不承任。使姦人得以遁匿。贓私酒至花銷。在推諉者終受處分。而遁匿花銷太案遂成難結自誤誤事不少故於幅員交界之處。宜立界石。仍使地主列樹楡柳桑柘。年年樵采。則或有不虞。地主自然不能卸人。至於通衢大路。則必會同鄰封。同立髙碑。深刻端楷大字。碑上橫書某府。其下並書某州縣南界。某州縣北界。四至八到皆如之。不得各立碑坊。使中有空處蓋普天下工土出此卽入彼間不容髮原無尺寸空隙處也界址明。則平日之防緝旣有責成。而臨事之推諉絕矣。若以前剩有殘坊﹖石。立碑之後。悉要毀厺。確守畫一。毋畱陳﹖﹖賁。仍開遊移之議。

○治道塗

境中之有道路所以達命令。通啇賈。走民人者也猶人身之有血脈不可一時塞滯故河淤。則當開浚。山圯。則當開塡。至於郵站通衢。應置橋梁者。或石橋浮梁。造作必須堅好。若水有溢涸。橋梁難以久存之處。則當視水性而籌劃之。搭折必依時。【如泘沱漳﹑汾等﹑河。搭以十月朔﹑拆以四月朔之類。】不可遲早。以誤行邁其陸路則必修治平坦無畱水窪免人迂途枉道。尢宜傍築攔馬短墻。以防響馬。種髙柳以蔽暑日。立計裏木坊以爲指迷。則人情自爾欣悅而勤能之治象亦足以動往來之目矣

○飭關津

設關﹑之意。在固封疆。而守關吏卒。多立木﹖麼稅以需索。每令商賈視爲畏途。且有借盤詰之名。按人收錢者。甚至婦女經由。勤其停車掀轎。輕薄恐嚇。非得銀一二錢不肯放行。設渡﹑之意。在通往來。而操渡之夫役。每結黨而肆橫。或按頭畜論價。或照貨物要錢。一遇車轎靈柩。則隨意�詐。竟有詐錢數串。銀數兩者蓋因渡口多無旅店進無他途止又不能於是忍气以飽其壑更若黃河大江。巨浸險澑之處。彼則哄人上船。惟知人眾錢多。不論本船任載與否。船小載重。每遭沈溺之慘。更有一種至惡船戶。招人且不論錢。行至中流。停舟索值人皆畏風波而惜時日遂爾無求不得此等厲民。爲上者安可不一禁飭。故於關卒當移會本管列榜嚴禁。官﹑渡。之有工食者。約限人貨定以犒勞酒資。私船之無工食者。將船編號。人夫報名。亦限人貨。定以平價。�各立碑申曉。朔望同逓並無勒索掯詐結狀。如有違禁。官弁據實揭參。人夫互相連坐。除可職行之外。有涉上憲。勢借權顯者。必詳請院司毅然行之

◆升遷

詩曰靡不有初。鮮克有終晚節末路之難古今共之蓋習久者易怠志滿者�驕處成功不愼。而使怠驕萌。不幾山虧一籄乎。尢貴豫先。時之計慮。畱後日之謳思。述升遷

淸錢糧

造交盤

發兌支

查積谷餘糧

查稅契

結欽部憲件

簡詞訟

銷號件

修學校

淸監獄

免贓贖

曉諭行鋪

禁止親隨拆毀衙署

印簿冊牌票

請署員

焚毀簿書

還借辦

�新官

賞役吏

交印

謝上司

出衙

音釋

○淸錢糧

任內錢糧。每年𨿽有奏銷淸冊。然存畱放給。不無那借透欠之欵。今任事將終不可不通盤打算使條條皆有著落項項皆是全完不特不與後官以掯勒之端亦不可致胥役畱爲口實於升期半年之前。細將那借透欠。一一開出。逐件淸楚。或應撥補。或應抵還。或追還官。或令補領。其那借二項。若憑上行。方始通融者。原屬一丁一孔。申請開銷尙易補還。惟是透支欠給之間。須商酌妥確。或透者不能卽有還官。欠者未能卽有實給。或可曉以情理。令同役親友。立約對會。使透者徐扣工食。以償欠者。欠者出領以粘卷中蓋前官欠給之欵後官必不補給今立約對會𨿽遲時日終有領期先以虛收而漸實受亦易樂從也至有私借私那。無透有欠。須預先設法補苴。彌縫無隙。倘畱�議之端。俟後官查出詳追。彼時必出。巳資補庫而更添一參駁之醜矣

○造交盤

錢糧旣淸。卽可令屢年收管書吏。將任內交盤底冊攢造。止畱本年底冊。以待去任之日。扣定眞數。方始實造。蓋歷年底冊旣成。卽可謄寫。而本年冊底無多。造亦易竣。倘上司肯令署官收受。則數日可以交出矣。冊式見錢糧首篇。

○發兌支

役食不可預給。錢糧放欵中巳言之矣至升遷之年。必有壓落未給者。歷年或有民欠積逋。卽兌與承追之役。�欠給串。勒令寫領。蓋承追舊欠。必公派三班皂快。使彼各有未完。易於兌散況積欠不完未必不是承追之人中飽卽裏地侵蝕在此輩原系一路之人兌支自易無可推諉者

○查積谷餘糧

積谷原無額數。各裏捐輸。在簿有名而未交納者。於解任之年。須上緊勸輸銷簿。久催不完者。於去任之日。開示免納以自明。勿爲裏蠹中飽。每年倉廒定有餘糧如存畱續放之米。未及放完而要離任。當先查算明白扣存倉中正用。毋使胥役暗自收肥。

○查稅契

稅契𨿽於編審之年淸查而編審之後。民間仍有買賣。於升遷之時。出票裏中。著地方報催上稅。此時稱估稅銀。勿加耗贈。則民間因有便宜。自然爭先來稅。若仍重等勒索。則買戶匿契不稅。以待新官編審上納𨿽催亦無益也臨去任。胥役例要乞恩。有此一查。多有將契托胥役乞印者。示恩準行。亦是不費之惠。

○結欽部憲件

欽部憲件。不完不能離任。任旣滿。宜嚴查速結。以副升遷。

○簡詞訟

任滿將升。詞訟宜少準。蓋準則必拘必審。使百姓無虛費之銀錢。無虛費之時日。若報升後。卽要交印而去苟拘過人犯不審而罷不旣虛費民人之銀錢時日乎故莫若於數日前。出示停訟爲便。

○銷號件

號件久拘不到者。必是兩造俱不欲審。賄差延擱者也。每季將終。卽行查理。果系些小之事。當掛示注銷。今將離在豈可仍畱牌票於胥役之身令其需索無巳除人命彊盜逃人十惡等事開造交與接官審理。其一應戶婚田��毆錢債細事。久拘不到者。俱出示注銷原牌弔毀卽有難巳之事聽其於新官告理可耳

○修學校

黌宮爲聖賢所憑式守土者原宜不時修葺今將去任。當多請學租。捐助巳俸大爲整理以畱爲士民之瞻仰仍立碑文。同垂永久。庶不虛此一番守土也。

○淸監獄

每逢酷熱嚴寒之時。監中可保可放之囚。自應保放。今當去任。更要徹底澄淸。除死罪未決。軍徒未解。欽部憲件未結。以及寄監犯人。開造交盤一冊。送與後官。其餘上司贓贖人犯。宜取的保。職行小罪人犯。盡行釋放

○免贓贖

欽部憲件贓贖。久追不完。果系家產盡絕者。亦準詳請免追。載在則例。今將去任。宜擇上項久逋贓贖。令本犯投具家產盡絕呈詞。申詳請免。詳請不準。交與後官追納。其職行自問贖銀。於交印之日。盡批豁免。告條曉諭。卽入官之贓。不報上司者。亦同免追蓋此等贓贖原不開入交盤徒令胥役�放不若�免示恩爲�

○曉諭行鋪

日逐買辦。行鋪俱著親領現銀。其法巳見初任事宜。今將去任。仍恐姦蠹有借稱新升上任送禮名色。騙取什物。宜出示曉論。【附示】

諭行鋪示章獲鹿稿

△諭行鋪示章獲鹿稿

爲曉諭事。照得本縣蒞任以來。日用一應薪米什物。無不現銀平價。與行戶親給現領。毫無賖取掛欠。恐有姦胥。借稱離任需用。誑取貨物。並平時或有冒名賖取懸價未償。爲此示仰行戶人等知悉。凡有前項情獘。立卽赴縣具呈。以便查明追給。如有把明人役攔阻者。許卽喊稟。以�重究

○禁止親隨拆毀衙署

去任之時。內衙丁僕。有將衙署門欄。作柴薪者。有信忌諱。恣意毀壞者。有將花卉樹木斫伐者。意在不肯畱與後人不知一艸一木皆朝廷賦稅百姓脂膏所成歷任以來國恩民財享用巳久今將去任當思報國卹民果有幾事若不稱職猶當自愧柰何以有用之物任情暴殄又復累民修葺耶況後官與巳原無讎怨小量至此。可發一笑。�先朱示禁約。實貼三堂。

○印簿冊牌票

去任有期。宜釘合式簿冊。並空白牌票長文紙。靑白紅手本。用印備用。

○請署員

報升巳後。上司旣有知照。須往謁謝。數日內。卽淸理一應未完。令有頭緒。歸著。宜先具詳文。通詳院司道府。請選委賢能署印。以便出缺。若相好上司處。詳文外。更須加一委曲稟帖。懇請早使交代蓋旣有升任自當速�恐戀日久又有盜案逃人粘滯也

○焚毀簿書

凡書札文移牌票非有用必存者盡行焚毀不得遺畱。使後官拾去。致生他議。其一應不須交與後官冊籍盡行收藏。以備他日查核之用。至於徵收無額雜稅簿籍。尢��畱與吏胥。

○還借辦

衙署中信借辦行鋪木植棚廠等物。示期親領。���之後。卽爲吏胥幹沒過歸於巳也。

○�新官

出缺之後必有除補者。探聽的實。宜具書啟。令頭接人逓送。須要言詞溫潤禮數周全。倘接任之後。有未完事件。正數據理且交盤一節多有故意兜難者務使相好則接受自易

○賞役吏

役吏終任追隨。臨行之惠。不可不及。其黠者必以事件乞恩。庸者未必有事干瀆。衙中自辦粗用器皿難以待帶新任者。不必算小變賣。宜分賞不曾乞恩之人一以存去思一以示公溥

○交印

署員有人。俟其擇日受印。如日期擇得遠。當行文催之。及期。將印洗驗明淨。入匣中。加印封。依儀注交與署員。出文申明各憲。

○謝上司

離地方之時必須向文廟。各上司。及縉紳處辭行。同城者。印旣交卸。卽須於上司處叩辭謝事。

○出衙

旣已謝事。署官𨿽不進署住家。亦須另覓公館。移出家眷。俟候交盤。以赴新任。其衙署聽憑修葺。以候新官但出衙之時。宜親自各處照看。恐有文粘貼壁間。或家人藏匿日用物件。不當與人見者。畱使胥役收取。後官拾得。以爲話柄。更免遺忘。復進查取之失。

○音釋

堡【音保】汊【音詫】挖【音�】塹【音倩】覷【音娶】覦【音於】崇【音歲】骼【音格】�【音瞿】拊【音府】魃【音跋】饕【音滔】餮【音鐵】�【音吝】澇【音牢】熯【音漢】仳【音否】廑【音覲】匝【音札】騃【音矮】吁【音�】噉【音啖】眚【音捐】

未信編第六卷

終

