州縣須知

﹝淸﹞劉衡撰

●目錄

序

到任自誓告示

到任謁城隍神誓文

博采良謨告示

鳴鑼條欵

嚴禁捕役妄拏告示﹝各役妄用鎖煉附﹞

不用差役傳案票稿

勸諭書吏告示

嚴束書役革除蠹獘稟

札各牧令嚴禁蠹役由

札商各牧令官須自做愼用門丁由

札各牧令相驗宜遵例自備夫馬少帶人役由

札各格屬自盡命案應遵例屍場結案�

嚴禁藉命擾害及賞格告示

勸民切勿輕生告示

稟制憲札詢民風好訟應如何妥議章程遵卽議復十條由

稟復斷追不能速繳之案遵札辦理由

勸民息訟告示

勸諭生監惇品善俗以襄教化告示

勸民崇儉告示

嚴除蠹獘告示

稟緝盜之法用捕役不如使民自捕並嚴禁誣陷由

稟復義田積谷過多籌議變通由

稟復酌撥義田租谷收養孤貧由

稟復籌款收養孤貧由

收養孤貧勸捐告示

梁山縣新建養濟院記

辦理春荒章程

稟呈編聯保甲章程兼行團練由

保甲章程

團練壯丁章程

居官

●序

歲癸未南丰劉簾舫先生宰蜀之墊江延椿襄其幕事椿夙聞先生官粵東不設門丁不暱書役日坐堂皇決獄至數十民以稱便椿始而疑焉謂官卽便民如自苦何旣從先生遊久知其堅忍性成嫌怨不避治一如宰粵時而先生果膺大府薦受皇上特達之知數年之間洊擢牧守今復邀簡命觀察中州行有日矣蜀中士大夫與其吏之賢者咸思於先生取則焉以椿知先生最深囑錄其稟檄告條之匯存者爲一冊競相傳寫且慫恿以付梓𨿽然文告其迹也先生之言曰牧令親民之官惟不自親其民或狃於便安門丁書役得因緣偵伺以售其好而官與民日益遠是司牧之道無他官須自做四字蔽之而巳斯言也約而盡質而賅先生一生學問經濟所見諸政事者在是𨿽古循良治迹何以踰玆椿又見先生之蒞治一邦也視百姓如家人視百姓事如家人事獄辭無大小皆手洽之嘗懸設身處地之額於二堂聽事之對面用自觸省故爲牧令十餘年所理皆得情無一上控之案𨿽處繁劇之區不踰期而案牘稀簡與民相安於無事蓋有月餘不接一呈詞者鄰邑之民或以所爭來就質辭不獲巳受其訴有爭訟十數年不決經先生一訊而結結而永無翻異椿誠見先生之陶然有眞樂在何苦焉先生於書無所不讀尢熟精律義新舊例案原委貫通椿嘗集同人反復問難則一一可背而誦檢某卷某葉驗之輒得至臨讞剖析瞭如也先生歷任皆有手判椿輒錄而藏之亦巳�然成軼有欲考先生實政者試合是編讀之當信鄙言爲非虛譽也乎庚寅仲秋受業愚弟吳壽椿謹識

●州縣須知

南丰劉衡存稿

到任謁城隍神誓文

博采良謨告示

鳴鑼條欵

嚴禁捕役妄拏告示﹝各役妄用鎖煉附﹞

不用差役傳案票稿

勸諭書吏告示

嚴束書役革除蠹獘稟

札各牧令嚴禁蠹役由

札商各牧令官須自做愼用門丁由

札各牧令相驗宜遵例自備夫馬少帶人役由

札各格屬自盡命案應遵例屍場結案�

嚴禁藉命擾害及賞格告示

勸民切勿輕生告示

稟制憲札詢民風好訟應如何妥議章程遵卽議復十條由

稟復斷追不能速繳之案遵札辦理由

勸民息訟告示

勸諭生監惇品善俗以襄教化告示

勸民崇儉告示

嚴除蠹獘告示

稟緝盜之法用捕役不如使民自捕並嚴禁誣陷由

稟復義田積谷過多籌議變通由

稟復酌撥義田租谷收養孤貧由

稟復籌款收養孤貧由

收養孤貧勸捐告示

梁山縣新建養濟院記

辦理春荒章程

稟呈編聯保甲章程兼行團練由

保甲章程

團練壯丁章程

居官

○到任自誓告示

爲立誓事。照得本縣徳薄才疏。未諳治譜。所差堪自信者。惟此羞惡之良。常惺不昧。所願與此邦之賢士大夫相爲砥礪者也。本縣世受國恩夙承庭訓。自蒙養時。卽習聞義利之辧。壯年遊學他鄕。閱歷世故。更能立定腳根。毅然有所不爲。曩者備員東粵。八年三任。永矢此心。昨歲選授墊江。量移梁邑今復調任來玆。蒙各憲諄諄以淸愼相勗若竟變易初心。敢於詞訟案件。收受案內外人銀錢物件。千百之多。銖兩之少。一經染指。卽屬受贓。至於罰贖一事。借充公以巧取。此穿窬伎倆。而又明目張膽以行之。所謂小人無忌憚者尢爲無恥之尢。本縣如或有此。不特違憲訓而玷家聲。吾知天理之所不容。必爲天條之所不赦。卽使偶逃國法亦斷難幸免冥誅。江水滔滔。危灘千里。我舟載寶。何以杭之。冥冥者斷不能爲貪贓鬻案之劉衡恕也。合行出示曉諭。爲此示仰闔屬寅僚紳士軍民人等知悉。區區此心。其共鑑之。嗣後一切案件。敢有幹我以私。誘我以賄者。是直以娼優盜竊待我也。本縣誓不與之俱生。毋論何人。立卽詳辦。凜之。並將自誓對聯附列於後。凡以自白。且自勵也。特示

○到任謁城隍神誓文

維神聰明。維神正直。以知我民。以福我國。惟小子衡。自慚涼徳。今來作宰。行不敢墨。除沿用舊章之不病民者。未便遽革。此外一切詞訟案件。倘敢受百姓一文。維神其殛。喫百姓一飯。維神其殛。故縱書差索櫌。維神其殛。或遇事不肯盡心。任其延宕。以致拖累。維神其殛敬陳誓文。用表我心。用盡我職。神鑑昭昭。尙其來格。敢告

○博采良謨告示

爲博采良謨以襄治典事。照得本縣世受國恩夙承庭訓。愛民若子。疾惡如仇。頗不以俗吏妄自菲薄。今者蒞任是邦。若不盡心盡職。視公事如家事。不恃天理所不容。亦卽家聲之大玷。惟自問徳薄鮮能。未諸治譜。況下車伊始。於本邑民情士俗。尙未周知。而吏役家人。難分良莠。斷不敢假以事權。寄之耳目。俾得受其欺罔。錮我聰明。非徒無益而又害之。因思知縣爲親民之官。官與民親。則血脈貫通。官民聯爲一體。而情無不通。卽事無不治。則所賴以相助爲理者。計莫如本邑公正紳衿耆老。旣生長於是邦。自見聞之較切。本邑何利當興。何獘當除。果有眞知灼見。卽速公同確議。剴切稟陳。本縣將嘉納焉。抑又思之。爲治以去蠹爲先。邑內誰爲教唆詞訟之人。及有無拜會結盟。容畱嘓匪。窩賊。開賭。橫行鄕裏。爲民害者。毋論紳士耆民。準其呈遞密函。本縣密延入署。詢問明確立。卽密拏訊辦。並不合棍等。知訪聞之來歷。以免挾嫌思報。本縣爲地方求治起見。是以虛衷博采。愛憎取捨。絕不徇一巳之私。尙其鑑戒苦衷。直言無隱。則不以本縣爲俗吏也。本縣之幸。地方之福也。特示。

○鳴鑼條欵

正堂劉今將鳴鑼條欵列後

一告結盟拜會。謀爲不軌者。

一告捕役妄拏。及教賊開花者

一告差役無票妄拏者。

一告差役私押者。

一告差役詐贓者。

一告差役作賊。及窩賊者

一告棍徒唆訟。及誣告者。

一報人命案者。

報盜案搶案竊案。及搶親案者。

捆送嘓匪。及彊丐者。

以上十條。俱許喊稟。本縣大堂檐前懸有大鑼一面。準其鳴鑼。本縣一聞鑼聲。立卽出堂訊究。十條之外。照例具呈。特示

○嚴禁捕役妄拏告示﹝各役妄用鎖煉附﹞

爲嚴禁捕役妄拏事。照得例設捕役專司緝賊。誠以賊息。則民乃安法甚善也。若妄拏無辜。及教賊誣扳良民律有明條。罪治斬絞。煌煌功�誰敢故違。乃本邑捕役承票。緝賊。往往將票內無名之人。捉影捕風。到處嚇詐。甚則商合伊夥假報竊案。迨經奉緝。又將伊等平日豢養之賊。及曾經犯竊旋卽攺悔之人捉送到官。教令誣扳某人接買贓物。某人知情同夥。遂至一案輾轉波連十數人。至二三十人不等。層層剝削。良善破產傾家。不可勝數。吾民受害巳深實堪憫惻。本縣在江西。也是百姓。設身處地。何能堪此。今躬膺民社。官稱父母。若明知地方有如此大害。不爲痛革。是本縣縱蠹殃民。亦卽民之賊也。本縣之子孫。豈但被捕役誣陷耶。除逐案嚴懲外。合行列欵出示嚴禁。爲此示仰軍民人等知悉。嗣後捕役不帶本縣印票。及印票內無名之人。平空。指爲某衙門某賊所扳。向爾嚇詐者。準被害之人。立卽著人赴縣鳴鑼。本縣大堂懸有大鑼一面。立將該差嚴究。斷不使爾等絲毫受累也。毋違。特示

今將嚴禁捕役誣良妄拏及各役妄用鎖煉各欵列後

計開

一捕役到鄕。爾等須問明來歷。查驗有無印票。如並無本縣印票。妄行拏人。及起贓者。淮被害人著人赴縣鳴鑼喊稟。

一捕役到鄕。𨿽執有本縣印票。而所指拏之人。票內無名者。準被害人著人赴縣鳴鑼喊稟。

一捕役及一切差役到鄕。承票喚人。所喚之人。𨿽系票內有名但姓名之旁。並未朱標鎖字或票鈐有不鎖二大字圖章。而該差竟敢妄行用鎖。索得銀錢始行開放者。準被害人到案時口稟。以憑追贓。算息給領。

以上三條。本縣爲吾民革除蠹害一片苦心。旣不費錢。又不費力。但經鳴鑼喊稟。或當堂面稟。不必具呈。立予究辦。爲吾民伸冤吐气。若本縣。僅付空言。不能實力爲爾作主。尙靦然爲民父母耶。請誧之。特示。

○不用差役傳案票稿

爲傳。知自行投案事。據某【原告姓名】人以

等詞。控某人一案。查所控系

細故。某【被告姓名】人正當投案訴明。斷無匿不到案之理。不必差傳。爲此卽著原告某人。持此傳票。交給鄕約某。該鄕約接到此票。卽速告知被告某人。定於月

日。自行到縣投案。鳴鑼。立卽訊結。其要證某人等。卽著兩造自行邀齊赴案。一切要件。亦各檢齊。臨審呈驗。以免另行往返。致有守候拖累之苦。均毋違悞。須票。加朱批此系本縣恐吾民受差役擾害。故設此票。爾等須體我一片苦心。屆期自行投案。一訊卽結。旣不耗費錢文。又不費時失業。幸勿觀望遷延可也。

○勸諭書吏告示

爲曉諭書吏。守法行善事。照得各衙門。設立書吏。佐助本官分辦公事。期滿之日。例準考職授官。理宜守法。本縣以爲。公門中好修行。爲書吏者。不但守法。兼可積徳。若果能隨事隨時。畱心行善。必有好報。是以本縣於書吏中。遇有無心過失。多從寬宥。原以書吏𨿽系在官人役。究有體而。與各班差役不同。養爾等之廉恥。卽以激發爾等之天良也試觀前明表表名臣。如徐況諸公。皆由吏員出身。

本朝吏員。仕至大位者不一而足。至於吏員之子孫顯秩淸班。更難枚舉。那一个不從行善得來。若不肯行善。又復行惡。卽使獲免

王章斷不能幸逃陰譴。屈指算去歷歷無差。報應之機公門尢捷。良可畏也。爲此示仰各房知悉。爾等務將後開各條。澟澟奉行。便是行善各宜自愛。毋以本縣之言爲迂闊也。

計開

一該房親族。有田土錢債婚姻及一切細故可以調處者。急宜勸令和息。不許倚恃身在衙門。唆令興訟。

一不許唆令人犯妄扳。以致開花撘橋。拖累多人。

一訊明釋放人證。不許私押。若差役有私押情事。亦責成該房稽查密稟。

一出票喚人。最宜愼重。語云。一人到官。一家不安嗣後差票內。不許妄用拘字。及濫用鎖拏二字。

一案內有押候人證。亟應稟催速審。如本縣別有公事。偶爾遺忘。準爾每日催稟一次。

一案內緊要人證。巳到一二。可以審訊者。立卽送審。不得以人證尙未齊全。延不稟請。致滋拖累。

一詞內及供內情節。牽涉閨閫婦女。或事屬曖昧。準爾回明摘刪。不許徑行列名。敍稿送簽。

一敍供。不許增刪情節。其有語太支離。本應節刪者。回明定奪。

一禁押枷號各犯。時加照料。大寒大暑。尢宜加意。

一舊有漏規。如紙張飯食之類。以資辦公。且爲數無多。

相沿巳久。原難遽革。但不許額外多索。至命案。紙張油燭。槪系本縣逐案捐廉辦理。爾等不得索取分文。如敢違禁私取。訐贓嚴辦。

以上十條。各宜澟遵。違者。決不寬宥。示

○嚴束書役革除蠹獘稟

敬稟者案奉憲臺批卑縣稟復石砫廳徐令革除蠹役一案奉批該合馭役素嚴仰將如何約束書役緣由據實稟復等因。奉此。卑職伏查。安民之道。除蠹爲先。天下無不愛民之官。而愛民之政。不能下逮者。良由蠹等內外勾連。牢不可破。務以阻撓而扞格之。而愛民者往往或至於厲民。夫律設書役。以供差遣。原不能盡除不用。惟若輩罔顧急公。只知骫法。所賴本管官束縛而馳驟之。俾知畏法。不敢放膽妄行。倘稍有犯。立予嚴懲。免致釀成案件。則可以保百姓之身家。卽所以全役等之性命。並籍以自顧考成。豈非善事。卑職前在家鄕。親見衙蠹之害民。甚於賊盜。大抵役爲甚。書次之。今幸隸仁帡。得親訓廸。頗知以痛除蠹役爲務。自到墊江梁山巴縣以來。放告收呈。或準或駁。槪系當堂當時。批明榜示。其巳準者。如具呈時兩造俱到。卑職諭令等候片時。俟批呈畢。本日卽爲訊結。此毋庸差喚者也。如彼造未到。查非顯然犯法。被告必然逃匿之案。則於呈尾批明。卽令中證或約鄰人等�飭被告。定於某日自行赴質。以免差傳字樣。亦鮮有逾期抗匿不到者。此亦毋庸差喚者也。其有不能不用差傳之案。則分別道裏之遠近。人數之多寡。事情之難易。限以到案日期。亦卽於收呈之日。實時出票簽差。所差之役。卑職於初到任之三五日點卯時。止畱經制數十名。其餘槪行革黜。不畱一人。其畱者。榜示城鄕。榜內載明此榜無名者。俱系革黜字樣。並當堂將畱者姓名掣簽。掣得名次。注冊。以次差遣。不許役等於差票上自行簽名。送案求標。其尋常戶婚田土錢債等案一票一差從無一票二差之事。依限則記功。逾限則立責。決不姑寬。亦不以功抵過。或該差躲匿。則用連坐之法窮治該差之總頭。及初點卯時所取連環保狀內之保人。務獲懲治而後巳。是以卑職並無逾限不到之案。有具呈之日卽結者。有一兩日卽結者。至遲亦不過二十日之例限。惟巴邑錢債轇轕。追繳遷延。不能不稍延時日耳。且一案只有一呈。蓋有告呈而無訴呈。其有訴呈者多於臨審時遞出。至催呈。則除錢債案外。自來未接一紙。是以差役𨿽甚狡獪𨿽善詐騙。只因立限緊嚴遂至無從下手。再查役等擾民。多在命盜案件卑縣綹竊各匪卑職令保甲團鄰。守望稽查。準其扭送。其案發而巳逃逸者。不能不簽差捕役卑職亦酌予捕費。嚴禁開花。至報有命案。卑職親赴相驗。只用刑仵皂各一名從不帶差及家人下鄕。所有命案正犯。仰蒙福芘。俱系保鄰送案。或犯自投首。卽巴邑繁劇。命案較多。亦無差拏之犯。若案內要證未到。則於相驗時。告知其親鄰。定期於某日到縣赴質。諭以一訊卽釋。決不畱難。並先給以來城盤費數十文。或百餘文。該幹證等共知不致拖累。惠然肯來。從未有疑慮躲匿而逾期不到者則亦毋庸差喚者也。迨招觧之前。三五日內。卑職遴選家貲殷實之差二人。取具連環的保給以盤費解費。�其帶犯招審。是以卑職在墊梁巴三邑。所辧命案。從未出差拘喚一人。一證。此則仰賴福庇。幸無逸匿之犯。故卑縣之民。得以幸免命案差傳之擾也至撥頭一項。墊梁巴三邑。俱有此名目。墊梁業巳革除。巴邑事繁。勢難淨盡。但小差有犯。則嚴懲票內標名之正役。不準小差代受刑責。是以差等畏法。不敢滋事生端。再查差等嚇詐鄕愚。固藉多帶散役。尢在妄用鎖煉。卑職於票差內。印用不鎖二字。大圖章一顆。與私押人證等獘。一槪禁革。曾刊定票差章程四條。粘於喚票之後幅。令鄕民一目了然。庶承票之差。不敢肆行無忌。玆謹將章程印刷一紙。恭呈慈鑑至若房書之獘。多在捺擱案件。勾結訟師。圖翻巳結之案。卑職隨時懲治。絕不姑寬。然尙無承票之陋習。卑職伏思。州縣衙門百獘叢集。而莫甚於役。役借官以剝民。官斷無忍於縱役之理。無柰有助役爲虐者。卽官所用之門丁是也。役有大過。則爲之緩頰而通信焉。令其巧爲彌縫。役有微勞。則爲之張大而粉飾之。令其長邀恩寵。卑職至愚。以爲欲除蠹獘。先馭門丁。未有信用門丁而獨能剪除蠹獘者。區區管窺所及。知無當也。卑職素沐訓誨。頗知愛民。卽知力去其病民者。或者乃以卑職爲寡恩苛刻。卑職不卹也。蓋宰官一身。眾生托命。嘗自念窮措大博得一官何苦自沈孽海。有利旣不能興。乃有獘亦不能革。眼看著蠹等放開手膽。朘我脂膏。猶復膜視旁觀。不爲之拊心援手。縱逃吏議。難免冥誅。豈但上負憲恩下辜民望。卑職𨿽甚顓愚。極知震惕。玆奉前�謹將卑職嚴束書差不敢縱蠹作孽之苦心。率意陳詞。冒昧無狀。敬以質之大人。未審有當於學道愛人之心之治於萬一否伏乞訓示。爲此具稟

計附呈卑縣差票後幅粘連章程一紙

今將差役承票章程開列於後

計開

一票內所簽之差。除正身外。不許私帶白役。若票只一差。而帶至三人。票只兩差。帶至四五人者。準被害人鳴鑼喊稟。

一各差承票。傳喚人證。不許妄用鎖煉。若票內注有用鎖二字。方準用鎖。倘敢妄用鎖煉準被害人鳴鑼喊稟。

一差役承票喚案。票內注有到案限期如果依限到案。該差記功一次。補差一票。其記大功一次者。補差三票。若逾限一日。記過一次。二日責十板三日責二十板。四日以上。定將該差枷責革役。

一該差喚出被告人證。立卽告知房書。開單送審。不許私行押候。𨿽系昏夜。亦應稟明定奪。倘人巳到而延不稟審。逾兩時者責五板。逾一夜者責一十板。逾一日一夜者。責二十板。逾兩日。枷責革役。許被害人鳴鑼喊稟或當堂回明

以上四條。該差等各遵毋違。本縣執法素嚴決不姑寬切勿以身試法。特諭。

○札各牧令嚴禁蠹役由

爲嚴禁蠹役事。照得安民之道。除蠹爲先。而衙蠹之凶。差役爲甚。天下無不愛民之官。然愛民之政。往往不能下逮者。良由蠹役內外勾連。從中扞格。而愛民者或至於厲民。夫律設衙役以供差遣。原不能盡除不用惟若輩槪系匪徒。不顧急公。只圖作獘。不可以理諭。不可以情動。不可以徳化。不可以恩結。所畏者法而巳矣。全賴本管官。束縛而馳驟之。俾知畏法。不敢放開手膽但經有犯。立予嚴懲。免致釀成案件。則可以保百姓之身家。卽所以全役等之性命。並藉以自顧考成。豈非善事。本府前在家鄕。並先年遊迹所經。親見蠹役之害民。甚於賊盜。蓋賊盜旣畏事主之喊拏。尢懼官差之捕獲。役則藉官勢以肆惡一票到手。嚇詐百端。大而命盜案件。罔陷無辜。贓可栽誣。供能逼串。其小焉者。首賭不必起有賭具。稟姦不必獲在登時。承緝則任指夥窩。弔贓則妄稱銷寄。以及多帶幫差。擅用鎖煉。私押人證。訟師地棍店主。悉與狼狽爲姦。彼良民者。但經票上有名。一訟之費。動輒破家。冤苦莫伸。輒尋自盡。該役等蠹惡如此。旣經發覺。卽當盡法嚴懲。俾受害者帖然心服。則𨿽未能約束於平時。尙不徇芘於事後。猶得援自行審辦之文。照例免議。乃計不出此。反爲之竭力彌縫。無論知情徇縱。律有明文。卽使幸逃吏議。淸夜自思。爲民父母。當如是乎。此外省之積習也。川省近蒙大憲訓廸。吏治蒸蒸。保屬尢爲謹飭。惟蠹役害民。則在所不免。本府到任巳屆兩月。接鬩民詞。槪系控差索詐之案。豈盡捏詞聳飾耶。回思我輩少時。羣居言志。無不願做好官。一行作吏。豈遂頓易肺腸。蓋官本愛民。斷無忍於縱役之理。卽役亦本畏官。斷無敢於害民之事。無柰有芘役助役。爲之綫索者。則官所用之門丁是也。役有過則彌縫之。微勞則張大之。丁倚役爲爪牙。役結丁加批初覺順手久之則掣肘矣其甚焉者不但喪心抑且��恐噬臍之無及盍回首以毋�爲耳目。本官濡染旣久。性情嗜好。漸爲所移以爲用役則事事順手。不覺好惡爲之顚倒。遂有寄役以心腹者。不知役巳弄官於股掌也。而公事不可問矣。而元气剝削盡矣。本府管見。以爲欲除役蠹。先馭門丁。未有信用門丁而獨能剪除役獘者。該州縣馭下尙嚴。可與道此。本府故敢以此言進。札到。務期再勵精神。專力除蠹。但使有犯必懲。便可免其上控。此卽自全之道也。況官稱父母。須刻刻以民爲心。以民爲事。何物蠹役。而愛惜護芘之使害吾民也。本府前在墊梁巴綿時。刊有票差章程四條。粘於差票之後。鈐用印信。令鄕民一目了然。承票之差。不敢肆行無忌。是以差等尙不多事。幸免事端而區區之心。因得以見信於百姓。計自到蜀以來。五年四加�豈所訊之案�能事事允協耶﹖﹖爾吾民�我不�比蠹役之苦衷而諒我耳心之任。無一上控之案。卽本州島本府。未受一詞。非其明驗耶。玆發來原刷章程一紙。仰卽照刊多刷。每差票之尾。粘連一張。犯者必懲。切勿寬貸。則蠹獘除。而愛民之心與政乃能下逮矣。一切遵照辦理。毋違速速此札【票差章程見前】

○札商各牧令官須自做愼用門丁由

爲札商事。案據昭化縣稟復本府札發嚴禁蠹役並刊發票差章程一案。據覆稱。將命宣詞。尢賴門丁而出納等語。本府查設立門丁以供傳宣出納。律例並無其文夫賓客寅僚。往來傳帖。各衙門設有柬房。卽跟班茶房。可兼其事。何庸專設門丁。至於傳呼胥役。出納文書。則有看守宅門之官役。例設轉桶。原有深心。亦不必門丁經手。況本官日坐堂皇。或兀坐二堂。重門洞開。檢點簿書。俱系親手。若告誡吏役。則當堂可以面諭。更無庸門上傳宣。夫牧令官稱父母。是以例定儀從。不用回避脾以其親民也。若於咽喉之地。添一阻隔之物。致令親民之官。與百姓气脈不通。則官民交病矣。蓋此輩爲利而來。見識淺鄙。斷無惇品明理。可備諮訪之人祗工於作獘而巳。假而曰有才可用。則尢宜加倍防閒。彼門以外之蠹役刀書。其初原不敢公然舞獘。必先於門上探聽消息。久則串成一气。官之一言一動外間纖悉周知。而勾控私押擱案誣挐諸獘從此起矣。甚則有牽鼻反唇之事。本府前在廣東。曾見一縣。奉文緝一要犯。選差勒限懸賞一千圓差於限內獲犯觧縣門丁李某令差且押犯私館。語官云。犯巳遠揚。增三千圓則可。官不得巳許二千圓。仍不得犯。欲比差。則門丁匿差。且爲緩頰。竟如數予三千圓。始將所獲之犯交出。此一事也。又見一縣。稅契盈於原額幾倍。一官到任。門丁曾某。串吏爲姦。佯語官云此地頻年短稅柰何。官愕然求策。則徐曰。盍令戶書包辦乎不可則彊之。官頷之。吏則佯爲不受命也者。遲之旬日。門丁佯迫之。吏乃勉彊應命。官以爲幸免賠累也。待門丁有加禮。而不知所獲乃倍蓰也。其後某官卒以挪缺掛彈章。此又一事也。皆向所目擊者此類不可枚舉。然特不利於官而巳。其貽害於民者。更甚焉。則更難悉數矣。大抵若輩所最不喜者。官有惠政。官有廉名。必多方阻撓之。使惠績不及於民。且使官廉而民仍不免於費又必肆行污蔑。乃能售其招搖射利之私。且其巧於迎合也。官喜朴誠。則僞爲椎魯。官喜伶俐。則彊作聰明。官信之固正用其欺。官疑之則反行其詐。處處樹黨。種種夤緣。官卽精明。頗難跳出圈套之外深可畏也此獘各省皆然。保屬恐亦不免。本府平情論事。以爲官果聰彊出眾實有駕馭之方。自不妨設立閽人聽其拏事。否則手持太阿。授人以柄。未有不陰受其害者卽不僨事。而官非自做。難以捫心。況我輩讀書從政。聰明才識。自與庸眾不同。卽使資僅中材。而蓮花幕下。盡有嘉賓。豈不足備諮諏而資集益。顧必旁落於廝養輿臺之賤。其意何居。且舉地方最切要最重大之件。皇上大憲所鄭重寄托於官。而復稽察之。鈐制之。防閒之者。竟傾心拱手而畀之。降志相從。惟命是聽。是直以信君子者信小人。且以未肯遽施之君子者。竟兒戲而付之小人。則與前代

者。何以異哉。毋惑乎覆車之接踵也。卽謂官之用之也。未必盡出於信任。之誠。不過藉之以代勞耳。夫我輩以窮措大博得烏紗。恩深任重。當思官系何人。而令若輩代勞乎。況若輩何所圖而肯盡瘁其心力以代我勞乎。又況。一切公事。總須親閱親訊。親自經心。究竟不能脫然事外。則若輩亦何能代我勞乎。管見以爲。與其畫依樣之葫蘆。何若下砭身之藥石。如果革門丁而不用。固徵實力實心。倘系衝途。萬不得巳計莫如用一無用之人。如耳聾口喫之類。只令傳��不假以事權。不幹與公事不與書差熟識接談。如此則官能自做。而刁書蠹役。失所憑依。徳政可以下行。民隱不難上達。事一而功十矣。本府才具短拙。自揣無駕馭門丁之才。是以服官以來。𨿽屢任衝繁之缺。所有家人。只令伺應茶飯跟班諸雜役。無所謂管理案件。及傳諭書役。主張公事之門公。自粵至川。廿年七任。所辦公事。並不因未設門丁。致形竭蹶。且無一上控之案。此賢刺史令尹所共見共聞合。合行札商。該牧令關心民瘼。貫耳賢聲。尙其克自振拔。用門丁而不爲門丁所用焉。斯可矣。總之本府此番商確。乃據理而言。非一家言也乃循例而行。非我行我法也本府苦口苦心。現身說法。且舉半生閱歷所見所聞所知者。傾倉倒廩而出之。蓋惟痛癢之相關。不覺腹心之欵布。區區誠悃。尙其鑑旃。至於能行與否。自有主裁。毋相彊也。商之商之。特札。

今將本府作牧令不用門丁。所有書役送進案件。及發出案件。章程列後。

計開

一二堂之東。設長東一張。桌上分界數格。每房一格。八房則分爲八格。九房則分爲九格。格內正中。油書某房送進字樣。又另立粉牌數塊。每房一塊。牌上亦油書某房送進四字。所有各房送進之案件。令該書自放於桌上某房格內。以某房粉牌壓之。免被風吹。且一目子然。

一二堂之西。設長桌一張。桌上分格及粉牌俱照東桌制備。但桌上格內。油書發某房三字粉牌所書亦如之。所有內署發房之案件。令簽押家人。放於桌上某房格內以某房粉牌壓之

一東桌之旁。設磬。或小竹梆一具。其各房送進案件。立卽敲磬。或擊梆三聲以便收入核辦。其發出時。只須令看門人役。指喊某房。令其自進二堂收去。

一各處差役。多系分鄕分裏另制一小書箱照鄕裏分格所有各鄕裏差人稟帖。或繳銷差票。俱令其自行放入書箱之各格內。其發出者。槪系當堂面給。

○札各牧令相驗宜遵例自備夫馬少帶人役由

爲札飭命案相驗應遵例自備夫馬飯食。少帶人役。以全民命事。照得本府生長江鄕。宦遊嶺表。竊見外省命案。毋論毆殺自盡路斃。一經報官。書差等視爲奇貨。勾串門丁。先發幹役爲前站。前站到鄕。輒勒令約保。及被告或鄰佑人等。撘蓋棚廠。預備席桌。並向被告人證。索取夫價飯食等項錢文。動輒費錢數十千。或百數十千。迨官往驗。差恐少帶人役。不能任意索詐。輒嚇稟本官。妄稱風聞屍親。糾約多人。恐有不遜。宜多帶丁役以助威官有戒心。輒帶領百十人或數十人肩輿怒馬。蜂擁而來。所到之鄕。雞犬驚匿。任役詐擾。不飽不休。若系無屍親之案。則向地主山主塘主屋主。及所在遠近鄰佑。勒派各項銀錢。故往往一路斃之案。案內牽連鄰證數十人。家產悉傾。甚則延及二三十里內之富戶。謂之望鄰。亦被嚇詐破家竭良民有限之脂膏。供眾蠹無厭之吮吸。地方元气。索然盡矣。此其累民者也。又況帶人過多。難於稽察。其中必有指官撞騙之人。屍親微有風聞。勢必不服。往往不肯領屍。或將屍身槍匿。或將屍棺擊破。甚則有毆差碎轎辱官之事卽不至此而屍親以疑役者疑官。官或淸塡屍格。則疑爲刪減傷痕。官如簡敍供招。則疑爲開脫重罪。因而訟師放膽。訐告無休。而疑似之間。遽騰官謗。上司不得不提省發審。遂使讞局之委員。主稿之憲幕。承案之書隸。皆得持柄而搖。且逾限處分。部議隨之種種花銷。層層棘剌。乃至同官齒冷。上憲心疑。𨿽平時眷注優隆。亦爲之�替。幸得保全回任。而所費巳不支矣。此其自累者也。而更有甚焉者。百姓至愚。彼見地方官。每相驗一場。被告鄰證。便須花費。甚至傾家。因此些小事故輒萌短見。意以爲拚卻一命。便可害人受累。以致輕生之案。愈驗愈多。一歲之中。一隅之地。亦多出許多命案。嗟乎。夫馬飯食。所值幾何。乃以計較些微之故。致令無罪之民。相率就死。是剝民之財。又戕民之命也。言之憮然。則皆多帶人役。濫派夫馬飯食。之所致也。此江鄕嶺表一帶惡習也。川省尙不至此。查例載。凡人命呈報到官。該地方官立卽親往相驗。止許隨帶仵作一名。刑書一名。皂隸二名。一切夫馬飯食。俱自行備用。並嚴禁書役人等。不許需索分文。如該地方官不行自備夫馬。取之地方。官照因公科斂律議處。書役計贓治罪。各等語。法至嚴也。本府查。相驗如果少帶人役。其夫馬飯食錢文。如系本官自備。每案不過一二千文。卽極遠之處。亦不過三四千文。數本無多。並不甚費。若派之於民。則每案至少亦須十千文。分賢侯一勺之泉。存小民十家之產。何樂不爲。假而曰可爲而不可爲。是巳之橐則積及錙銖。民之膏則擲同糞土。毋論違例。且不近情。況乎效尢尋死。命案由此日多。旣忍心而顯絕其生涯。復順手而暗驅之死路。官稱父母。我有兒孫。試一捫胸能無芒背。管見以爲。我輩卽遇最瘠之區。此項錢文。𨿽典鬻朝衣。必須自備。蓋不獨保民財。實以全民命也。本府在粵八年。在川四任。所有相驗命案。因恐帶人稍多。難於查察。不得不恪遵定例。止帶仵作一名。刑書一名。其皂隸二名。則減爲一名。令兼僕事。並與轎夫輪流持傘。轎夫四名。長途酷暑則六名。或加一馬。以節夫力。通共不過十人。此外從未多帶一人。自攜小菜一包。飯則隨時鬻之市肆。其書差一切夫馬飯食。俱系捐發。且所帶之人。令其在輿前案前伺應。不許趲前落後。十步擅離。犯者不宥。如此。則人人皆在眼前。稽查較易。可免索詐撞騙諸獘而所部百姓。見自盡者不能害人。徒死無益。因此不肯尋死。久之輕生之案。一年不過兩三起。是所費有限。而所補實多。此本府身試之而有奇驗者。今量移來此。怵目爰書。服膺成例。每遇錄囚讞獄。未嘗不掩卷傍偟。起而拊心揮淚。諸君子現宰官之身。度眾生之命。香花座上。應證前緣。我佛慈悲。何待鈍根人饒舌。惟本府窮措大耳。自問下愚。受�重。別無本領。積有愚誠。以此協寅恭。卽以此圖報稱而巳。敢以曩作令時相驗告示。錄稿一通附質公堂。用資納片﹖雇。至於觧費一項。原被鄰證。誰爲應派之人。派則坐贓。本府未嘗躬蹈。且數亦無多。捐爲合理。敢並及之。迂疏之見。愧不通方。殆可爲知者道。難與外人言也。笥篋藏之。希勿宣示。恐爲忌者口實。又且曰沽名也商之。特札。

附作牧令時相驗告示稿

爲相驗事。照得本縣親赴該處相驗。不帶簽押跟班。不帶茶房號房。不帶廚子。不用頭鑼髙帽。不發前站。不帶差役不用民壯�帶轎夫名刑書一名。仵作一名。皂班一名。本縣自帶小菜一包其轎夫差役人等每人每日。本縣各給與飯食錢捌拾文。均不許爾等預備飯食。�不許撘蓋棚廠。只許借備方桌一張開水一壺。所有舊規夫價。及一切漏力﹖見銀兩。槪行革除。本縣倘受爾一文。喫爾一飯。男盜女娼。書差人等。倘敢勒索。及招搖撞騙。地保約保。倘敢籍端科派。本縣大堂懸有大鑼一面。許被害人鳴鑼喊稟。立卽枷革。又本縣賞給死者棺材錢百文。此示實貼屍場。毋違。特示。

○札各格屬自盡命案應遵例屍場結案�

札爲自盡命案。宜遵例屍場結案。以免拖累事。查戶婚田士等案。例限二十日完結。所以寬其限者。以此等尋常案件。民卽被誣。尙可從容剖辯。不致受累。若命案牽連。役等奉差。勢同狼虎不但被告幹證。苦累難堪。卽地主鄰人。但有名字到官。亦俱飲泣吞聲。任其剝噬。假而官肯早結。如自盡命案。卽在屍場取結。何至吾民苦累耶。查例載。凡人命系輕生自盡者。卽於屍場定案。將原被鄰證人等釋放。如該地方官故意遲延拖累者。照易結不結例處分各等語。所以禁延緩而懲拖累也。合行札飭札到。該州縣嗣後。自盡人命。驗無別故。務須遵例。卽於屍場取結。結案。一切原被鄰證。立卽釋放。萬勿帶一人進城。蓋一進城無論書差等撞騙勒索關系官聲。釀生事件。但以當場可了之案。而必令無罪之民。跋涉往來。舉家驚擾。卽使不甚受累。究不免失業廢時。揆之父母之心。終難隔膜。本府查。釋放人證。並非難辦之事。只須賢父母在屍場。略耐煩一兩刻。便可取結完事。許多方便。又不要花費一文。何樂不爲。總之事關命案。遲結一刻。則民多含一刻之冤。早放片時。則民先脫片時之累。賢刺史令尹視民如傷斷無自盡之案可結不結。而帶人進城。故行延緩之理。原可毋庸諄囑。惟成例昭然。本府曩時。恪遵罔懈。用特申明例文。轉行知照。所望謹防拖累。刻刻畱心。則百姓之受福無窮。卽長官之種徳無量也。仰將如何辦理緣由。及曾否遵照定例自備夫馬飯食。少帶人役相驗之處。一並稟復。毋違。特札

○嚴禁藉命擾害及賞格告示

爲嚴禁藉命圖利事。照得人命案件最能擾害地方。本縣向在外省。遊幕多年。曾見地方官辦理命案。接受報呈。故意遷延。先差凶役爲前站。向被告索取夫價飯食。及紅袍銀兩。並押令撘蓋棚廠。及其往驗。則又多帶家人差役。動輒數十人。多則百人。乘轎至一二十頂之多。甚則出票則有票費。招解則有解費。如系路斃及無屍親之案。則向地保。及所在地主鄰佑。並二三十里內之富室。科派各項銀錢。以致訟師放膽。敢於妄控牽累。其被告者。家產傾盡而族鄰及二三十里之富民。亦被嚇索。致令雞犬不寧。嗟乎。知縣者民之父母也。不能以徳化民。致令釀成命案。巳屬可愧。乃竟藉命圖利。縱令書差詐擾。其與彊盜何異乎。本縣銳意圖治。除獘爲先。誠恐無心誤蹈。合行列欵示禁。爲此示諭合邑軍民人等知悉。爾等居住所在。倘不幸而有命案。將後開各條逐一遵照可也。

計開

一速報【地方有一命案地保及屍親鄰證不分雨夜立卽赴縣報明現在大堂懸有大鑼一面其言鳥鑼喊稟不必具呈如或遲延定行嚴究】

一速驗【本縣據報亦不分雨夜立卽赴驗】

一不帶家人及門號房廚子

一不發前站

一不用頭鑼髙帽民壯

一隻帶書辦一名。仵作一名。皂隸一名。

一不要撘蓋棚廠

一不要夫價【轎夫挑夫俱系本縣捐廉自雇】

一不要飯食【本縣自備飯食其書辦一名仵作一名差役一名每名每日本縣各給飯食錢捌拾文】

一不要紅袍銀兩。及一切陋規。

一不要差費

一不要解費【本縣捐廉辦理】

一不許妄開鄰證

一不許妄控幫凶

一不許妄指傷痕

以上各條。本縣倘或食言男盜女娼書差等倘敢指官撞騙。及自行索詐。準被害人鳴鑼喊稟。其地保屍親。聽信訟師。遷延緩報及妄告牽累者。照例嚴究。

賞格

一每案賞給棺。木錢百文。【毋論路斃及自盡。並寔系毆斃命案一律給賞】

一尋常命案。能於未報官之先。登時將正凶拏獲者。審實。從重給賞。如拏獲正凶。或指引差拏。在旣報官之後。亦酌量給賞。

一有關服制重案。族鄰地保。毋論何項人。能將正凶拏獲者。本縣查核服制。酌量案情。多則賞銀三四百兩。至少亦賞銀壹百兩。

以上賞格。決不食言。爾等能將凶犯捆送到官。旣免簽差之擾。亦無牽累之虞。又得多銀。豈不甚便。如敢妄拏。照例坐誣。有心縱放。嚴拏究辦。

○勸民切勿輕生告示

爲勸民切勿輕生以全生命事。照得虫蟻尙且貪生。何況於人人身難得。死者不可復生。若死後經官相驗。便永遠不得超生。實在可憐川省愚夫愚婦。往往因親鄰些小事故。遽爾尋死。或弔頸。或投水。一念之差。片時畢命。在死的人。心裏妄想。我只拚了一條命便可以害他受罪。至少也叫他破財。卻要曉得。自巳尋死。謂之輕生律例內並無抵命之條。連板子都不打的。何能害人受罪。況現在各地方官。个个淸正。書差都不敢搕詐。那被告及地主們。並不要花一文。何能破他的財。若屍親多事。地方官照例治他的罪。重則流徒。輕則枷杖。屍親不但不能訛詐。還要連累受罪。這等看來。那死的人。豈不是白送了性命可憐可憐。本府前在墊江梁山巴縣住內。沒有什麼好處。只是勸諭百姓們不要輕生。那些百姓。都聽我的話。各相勸戒。不肯尋死。到後來。假命案都沒有了。今到此半年。核看各屬輕生之案。許多生命。如此勾銷。幾同虫蟻。固由百姓之愚。亦因本府之失教。淒惻之餘。又增慚恧。合亟勸諭。爲此示仰各屬百姓們知悉。你們總要忍气。能忍气。便是有福的人。自後你心裏但有气忿不甘的事。只要忍耐半个時辰。投人講理。要緊緊記得本府的話。切不可尋死輕生。你要曉得。白白死了。沒有一點好處。不但不能害人破財。反連累屍親捱打。枉送性命。屍遭相驗。眞不值得。除將例文開後。並札飭各州縣。一切命案。如有多事屍親。照例嚴辦外。願我百姓。自後同登壽域。永樂升平切莫輕生。致辜負本府愛你勸你一片苦心毋違特示

今將律例三條開後

一例載。自盡之案。如刀悍之徒。藉命打搶。照白晝搶奪例擬罪。仍追搶毀物件。給還原主。

一例載自盡之案。屍親混行吵鬧毆打勒掯行詐者杖一百。枷號兩个月。

一例載。諸人自縊溺水身死別無他故親屬情願安葬官司詳審明白。準告免驗。

務望紳耆及讀書明理之人遇鄰里中有气忿想去尋死的立卽苦口苦心。將本府此番勸諭告示。向他勸觧。勸得一人。便是救活一命。積善之家必有餘慶徳孚桑梓澤及兒孫。人保佑爾埋固足據也。特諭

○稟制憲札詢民風好訟應如何妥議章程遵卽議復十條由

敬稟者。竊卑府接奉鈞札。內開。川省詞訟之多。用於他省。且近有京控之案。總由吏治疲玩。以致民俗譸張。差役因之舞獘。訟棍由此乘機。控案因而日增。卽命案之多。未始不由於此。知府有表率之責。應如何定立審限。考核功過。禁絕衙蠹查拏訟徒。其各就地方情形。妥議章程。詳覆察奪等因。奉此。卑府循誦再三。仰見大人察吏安民至意。不勝欽服。伏查。川省民情。向稱淳朴。今則漸卽澆漓者。皆由卑府等曁所屬州縣吏治怠弛有以致之。而州縣之所以怠弛者。其端大約有二。一則臨民之無畏心也。竊惟

朝廷設牧令。以爲民也。官必愛民。民乃愛官。卑府愚。以爲欲民之愛官。必先使之畏官。畏之云者。非必坐堂皇而敲朴之也。其道首在於公。公則一準於理。理之所在。官之刑賞卽因之。是以刑得其當。固足以示懲。卽賞得其平。亦足以生警。蓋民於其賞之之信。卽逆知其罰之之必也。如是則畏官矣。其次殆莫如勤。勤則勵精圖治。案無畱牘。事必躬親。旣自具嚴厲之精神。卽顯露嚴凝之气象。如是則畏官矣。民畏官。乃愛官。而抑知官之兢兢業業不敢梢肆者。固先存一畏民之隱。乃能行其愛民之政耶。禮曰大畏民志。言民畏官也。書曰可畏非民。又曰用顧畏於民巖。言官畏民也。交相畏。斯交相愛耳。否則平日旣無反躬自訟之心。又無勸民攺過之語。一旦有犯。動曰民刁。試思同此民也。俗吏曰刁。而良吏之民何以不刁也。能吏間亦曰刁。而循吏之民何以不刁也。此卑府所以深求畏民之理。以期稍得愛民之道也。一則平時狃於習俗也。州縣一官。必須自做。然而書寫拘喚之勞。勢不能不分權於書役。奔走傳宣之細。勢不能不使令夫家丁。乃官則委以腹心。寄以耳目。由此而通索綫。由此而樹黨援。丁則以役爲爪牙。役則藉丁爲非﹖告背。以致民情浮動。官謗沸騰。而彼昏不知也。夫

國家登進人才。愼重公事。不知幾經綜核。而後予之以官。今一旦拱手而畀之烏合之家丁。狼貪之書役。隨波逐流。千人一轍。一似捨此兩種人。則斷不能坐堂皇。理民事也者。其有一二矯矯自好之人。同僚輒詫爲怪物。上憲或疑其好名。此吏治之所以難言。言吏治者所由廢然自阻。而思得所折衷者也。爵憲大人。痌瘝民隱。澄敍官方。目下吏治民風。蒸蒸日上。業巳著有成效。卑府作牧令十有五年矣。𨿽甚顓愚。極知振惕。別無本領。祇有愚誠。用敢將作牧令時憑臆而行者。追憶及之。率書十條。謹繕淸折。敬呈鈞座。未審有當於爲國爲民之心於萬一否。爲此具稟

謹將作牧令時理訟十條開後

一嚴飭代書。一切呈詞。宜直敍情節也。到任之初。卽應照例考代書。不妨多取數人。當時給戳當差者。兩三人。此外數人。記名候補。槪行榜示。其現在當差者。諭令遇有告狀之人。無論事之巨細。均向其人查問明確。依口直書。不準增減情節。違者不宥。本官於大堂收呈時。卽向遞呈之人。逐細訊問口供。如有供詞與呈詞不符者。立傳該代書入內署。嚴究詞稿之所自來。及該原告系何人引來。同來者共有幾人。一面親筆書簽。立拏該原告同來之人。必究出眞正訟師。嚴辦而後巳。一面將該代書枷責革役。交保嚴束。以記名候補之代書。挨次充補。如此則代書破膽。再不敢增減情節。而訟棍遠揚訟案日少矣。所可哂者。川省州縣考代書。向有陋規之說。此壯夫之所不爲。尢自愛愛民者所宜厲禁也。

一接收呈詞。宜當堂親收。本日批示也。牧令爲親民之官。自應當堂親自收呈。實時批示。若延至三日或五日而後批發。是此呈未批。彼狀復來。書差棍蠹。因緣爲姦。甚則有賄買批語之說。種種獘端。皆由此起。何若臨蒞太堂。親自收呈。於接呈時。向告狀人逐細詰問。卽用五聽之法。或懾以盛怒。或入以遊詞。彼訟者自田間而來。初見官長。訟師之浸潤未深。其人尙朴。其膽尙虛其口亦訥。眞假是非。不難立剖。較之喚案集訊之時。眞情尢爲易得。其有理不甚足者。逐層批駁。文不厭煩。當時卽行榜示。其情節支離。有心播弄者。實時取結立案。立予薄懲。自可以破莠民之膽矣。其巳準者。亦卽日批出榜示則較之遲遲批示者。巳快至數日。由是而迅速差傳。可審卽審。其尙非切要之人證不必齊全。可結卽結。其無關緊要之供情。不妨從略如此又快至十數日。或數十日。棍蠹𨿽刁。無從下手則諸獘悉除矣。其亦州縣官息訟而杜誣告之一道乎。

出票簽差。宜確定限期。親查號簿也。訟牒旣準。卽應差傳人證赴審。惟差役承票到手。任意需索。不飽不休。其所以能需索之故。則由於官司之延宕。而官司之延宕。由於立限之不親自稽查。是以此造到案。而彼造未傳。甚至兩造俱到。而捏稱尙有未到之人證。故爲捱延。致令訟者官未見面。而家巳半傾。皆由不親查限簿。因而不催比原差之故。卑府前作牧合時。除命盜案立卽出票外。其一切戶婚田土巳準之案。簽差出票。總以收呈之次日辰刻爲率。斷不稍延。仍計道路之遠近。人數之多寡。案情之難易。親自酌定到案之日期。朱注於票。墨注於簿。近者定以卽日及一二三日。各予以余限一日。遠者定以四五六七八日。各予以余限二日。每日晨起。親閱限簿。屆期者。卽朱書小票。喚某案原差某人到堂問話字樣。催令依限速到。到則記功。逾則重處。決不姑寬。如此。則所立限期。並非虛應故事。無不到之案矣。且立限旣嚴。棍蠹𨿽刀。無從下手。諸獘悉除矣。謹將卑府作牧令時刊刻限期簿式。刷就一條呈覽。﹝見圖﹞

一承票差役。宜聯環保結。以防逃避。則法可必行也。律設衙役以供差遣。原不能盡除不用。然止應畱額設十數名。或數十名卽地處衝繁。亦止應額外再酌畱數十名。其餘冗役。槪行革黜。惟革役大非易事。官𨿽革役。而役不自革。是以有瞞上不瞞下之說。應將畱者姓名。榜示城鄕。榜內注明年貌住處。榜尾大書此榜無名者。槪巳革黜字樣。以期人人共曉。其畱用者。給予編號刻字。粘貼印花腰牌一件。並令聯環具保。每五人立一總頭。亦令聯保。遇有承行事件。一票止用一差票內注定限期。依限則記功。逾限則重責。決不姑寬。亦不以功抵過。或該差躲匿。則用連坐之法。窮治該差之總頭。並聯環保狀內之保人。務獲嚴懲而後已。則犯法者從無躲匿。而法行矣。抑更有進焉者。卑府愚。以爲欲除蠹役。先馭門丁。未有信用門丁而獨能剪除役蠹者。蓋役等𨿽甚狡獪。其初原不敢公然舞獘。必有所恃以通綫索。透消息者。則門丁也。州縣官果能馭下以嚴。束縛之而馳驟之。俾知畏法。其亦愛民自愛之一道乎

一狀不輕準準則必審。審則斷不許和息也。民間細故。或兩造關系親鄰。其呈詞原不宜輕準。誠以事經官斷。則曲直判然。負者不無芥蔕。往往有因此構怨。久而釀禍者。不但耗費民財已也。其有不能不準之案。旣經批準。卽應喚來審訊。實則究治。虛則坐誣。斷斷不準告息。蓋一準告息。則訟棍�知狀可息銷。便敢放心告狀。卽使憑空結撰。慨屬虛詞。但須於臨審之前數刻。一紙調停。事卽寢息。其詭祕之情形。鬼蜮之伎倆。官旣未訊。無由得知。彼誣告者。竟終其身無水落石出之時訟案之所以日滋訟師之所以肆毒。未必不由於此。州縣官。旣準之詞。不許告息。其亦息訟而杜誣告之一道乎。

一審理詞訟。寧速毋遲也。民間詞訟。例限二十日完結。自應實時審理。若稍爲延緩則舊案未結。新案復來。愈積愈多。小民受累。一訟之費。動輒破家。輕則激而上控。甚則釀成命案。其害不可勝言。況訟案毋論遲速。終須審結。在一到卽審者。固須用一番心。卽拖延緩審者。亦須用一番心。是同一用心也。並不因遲審便可省卻用心。其速審者。不過用心略早些耳。況停鹽生鹵。遲之日久。則訟師插入。枝節橫生。轉致難於收拾。較之速審者。難易懸殊。是不肯早用其心者。必致多費其心。不但累民。且以自累。其失多矣。州縣官於一切訟案。果能隨到隨審。隨審隨結。則棍等𨿽巧於播弄。而策走畫定。案巳澈底審明。且取有確結。不能再翻。如此。則諸獘悉除。自可無一上控之案。其控案較多者。卽其平日不理民事。因而不得民心之確據也。似應以控案之有無多寡。分別功過。至於有控案而能虛心審訊詳銷。則功過尙可相抵。如旣有控案。而又不能依限完結。或固執回護。不肯認錯更正。則是玩僻性成。無可策勵。卽照易結不結之例。詳請議處。亦不爲過。

一審結一案。必須當堂朱書判語也。民間命案。及械鬥巨案。其起釁之由。往往基於細故。不可不愼也。如些小錢債尋常口角之類。其事微矣。旣經控官。不準則巳。一經準理。倘審斷不甚明切。或𨿽巳明切。而審後神思偶倦。遽爾退堂。令差人帶兩造在外間。照堂上�斷之語出結。毋論堂斷之言。聽者不甚了了。卽甚了了。而兩邊棍蠹。各從而挑撥之。必至兩造之結。各執一詞。與堂斷之言俱不符合。甚則書役髙下其手。竟致供與結亦自兩歧。或故畱漏洞。或故示矛盾。以爲翻異地步。如此。則未有不翻案。及釀成他故者。此朱判之所以必不可少也。每案審斷旣畢。毋論事之大小。官且勿遽退食。卽於堂皇之上。將面諭之斷語。朱書於點名單年月之內。其日公事稍簡。則備敍全案之由。若十分忙冗。亦應將緊要斷語。明切書之。書畢。令兩造將朱判自讀一徧如鄕愚不識字。則飭房書大聲宣讀。俾兩造傾聽明白則是非曲直。訟者各自了然。然後令原差帶兩造入內堂。照朱判各具遵結。照例粘連成捲。鈐印存案。如此。則供與結不至兩歧。而通案人証之結。亦歸一律。書吏無從髙下其手。且可杜日後抽換諸獘。卽將來或有翻異。而展捲了如指掌。可免混爭也。

一審斷設有錯誤。亟宜自行攺正。以免上控也。自理案件。審斷時。如果虛衷。何至舛錯。但案情百出。變詐多端。況煩劇之區。牘詞冗雜。地方官縱極聰彊。不能保其必無失誤。或事後檢點及之。或訟者陳詞再懇。愛民者均須虛心復核。果有可商之處。卽應立予平反。蓋臨下與事上。並無二理。詳上之件。設或失誤。例有檢舉之文。聽訟亦然。不但失誤當攺也。卽微有偏畸。未能恰到好處。亦不妨一再推求。若必以爲官之於民。體制所在。斷無認錯之理。竟爾回護前非。恐原審旣有不盡之情。則負屈者必有不平之愬。是小民上控之滋多。未必不由於長官自信之太過也。夫牧令官稱父母。可謂親矣。親則無不可白之隱。親則�不可轉之機。但求無負於吾民。何必自諱其小失。若因文過而致上控。是欲自諱而轉以自彰。旣累民。又自累也。卑府作令十餘年。無一上控之案。卽本州島本府。亦未受一詞。非必所斷俱允協詳盡也。特斷後一再思之。但有錯處偏處。卽不憚攺正耳。總之官果愛民。則聽斷必然公允。卽間有未協之處。但無私心。民亦無不諒之。未有遽行上控者。夫旣無私心又何妨更正乎。

一尋常案件定於三八放告曰當堂收呈。此外各日。切勿濫收也。夫小民錢債田土口角。一切細故。一時負气。旁有匪人聳之。遂爾貿貿來城。忿欲興訟。實則事不要緊。所欲訟者非親卽友。時過气平。往往悔之。官若隨時收呈。則𨿽有親鄰。不及勸阻。而訟成矣。一經官爲訊斷。曲直分明。勝者所值無多。負者頓失顏面。蓄忿漸深。其害有不可勝言者。且官卽淸廉。結案卽極神速。訟者自田閒來。人地生疏。斷不能一無所費。此長官任事太勇之過也。若官非三八日。斷不收呈。則訟者欲告之日。未必適逢放告之期。此數日中。有關愛之親鄰。爲之勸解。則詞狀未投。欲告者舊情未斷。爲所欲告者顏面無傷。不難杯酒釋憾矣夫如此。則訟端漸少。和气所蒸。可以兆丰年而釀厚俗又不僅惜民之財已也。此愛民者所宜體量及之者也。倘自詡聰彊。收呈不以其時能則能矣。毋亦不卹民隱乎。況更有藉此巧取者。吾烏乎知之。至如命盜斗傷搶親等案。則應各就地方情形。擇其尢要者。酌定十條。或八九條。刊刻宣示。準其隨時喊稟。或於大堂懸鑼。準告者鳴鑼。官聞鑼聲立卽訊辦。則又不必具呈矣。

一究出訟棍。必須嚴懲也。民間些小事故。兩造本無訐訟之心。彼訟棍者。暗地刁唆。誘令告狀。迨呈詞旣遞。漁肉萬端。甚至家巳全傾。案猶未結。且有兩造俱不願終訟。彼此求罷。而訟師以欲壑未盈。不肯罷手者。爲害於民。莫此爲甚。地方官果能實力稽查。多方察訪。並於當堂收呈。及審理訟案時。遇有情涉虛誣者。立卽帶回內署。究明詞系何人所作。何人教誘。細詢其年貌住址。卽由內署密出簽票。責成妥役。嚴愼查拏。大抵此輩住房。總不離官衙左右。須於夜闌人靜。或黎明時。親往圍拏。且搜其唆訟確據。如呈稿抄批之類。獲案後。情重者照例詳辦。其稍輕者。仿照蕭山汪龍莊先生學治臆說所載。將該犯鎖置堂柱。令其鵠立。看本官審斷他案。問日決責數板。旬月之間。未有不憊甚告饒者。𨿽極煩難之缺。但須辦一二案。懲兩三人。則若輩聞風喪膽。外來者裹足。本籍者革面矣。抑卑府更有請者。州縣官審理詞訟。如審系被告理曲。但非再犯。其杖笞以下罪名。不妨寬免。只令對眾長跪。巳足示懲。蓋予負者以攺過自新之路。卽畱勝者以有餘不盡之情。亦長官造福之一端也。若審系原告情虛。則必須依律照例。加等嚴懲斷斷不宜姑息。庶誣告者知畏。而訟日稀矣。抑又有請者。牧令爲執法之官。而用法至枷杖而止。枷杖之外。不得自專原不宜輕視枷杖。惟旣用枷杖。則必須臨蒞大堂。於萬目共睹之地。示以不測之威。並震以難回之怨。如擊案疾呼。離座挺立之類。不妨稍參權術。俾與浩然之正气。相輔而行。務令觀者人人曉然於官之所深惡而痛絕者。專在於此則一懲百警。此後轉可以緩罰而省刑。此子產之所以稱惠人也。總之官縱慈祥。而懲治棍蠹。絕不可露一矜憐之語。與稍假以和霽之容。一爲所窺。或被旁觀冷眼看破。此後人人玩法。措手尢難。此不但治訟棍爲然。其書差及一切莠民。似皆宜用此法。

○稟復斷追不能速繳之案遵札辦理由

敬稟者。奉本州島轉奉憲臺札開。嗣後凡有斷追不能速繳之案。卽將審斷數目緣由另寫審單附捲。仍照抄一張。鈐印粘連原契劵。付本主收執。不準先將契劵。附捲等因奉此。仰見

大人軫念民依。嚴防蠹獘之至意卑職無任心悅誠服之至遵查卑職除命盜。拐竊等緝案。另有章程外其戶婚各項訟案。俱計路途之遠近。人數之多寡。事情之難易立限喚審。嚴查號簿。依限則記功。逾限則重責。差等畏法。不敢逾延合邑周知訟者無不如期而至是以各案尙能依限審結。並無十日不到之人。亦無十日未銷之案。且有具呈時兩造俱來。卽日爲之審結。批結及勸釋者。至如錢債轇轕。田士牽連有詞尾粘呈契券請驗者。卑職當堂一面收呈。一面於契券粘連處。鈐以圖記卽於呈批內。將鈐連及並無挖補緣由批示。迨訊明時。卑職將訐訟原委。及剖斷情節。於點名單內。當堂當時。用朱字逐一敍明。謂之審單。亦曰堂判。一案必有一判𨿽陋率不文然皆當堂親筆朱書從不假手幕友書吏。其所呈契券各據應附捲者附捲。應給還者。當堂給還各主卽於點名單內各姓名下。分別朱注某項附捲。某項發還字樣。其捲內片紙隻字。俱照例粘連成捲。鈐印歸檔。區區之見。亦以杜串攺抽藏。致啟圖翻諸獘也。然巳結之案。可以如此辦理而已斷尙未繳領完結之案。其粘呈之契券則仍然附捲並未發還本主。此卑職識見淺陋。未能計及蠹獘。與意外損失之虞。所謂知其一不知其二也。玆奉札飭。將審單照抄一張。鈐印連所呈契劵。給本主收執。俟繳領兩淸。撤回附捲等因如此辦理。旣可免蠹莠生心串騙。兼免抽攺損失等獘實屬意美法良。卑職愚昧無識今蒙指示周詳。方知前此之迂疏。遠不逮憲心之周密。亟應遵照辦理。以仰副善政宜民。保良防蠹之苦心於萬一爲此具稟

○勸民息訟告示

爲勸民息訟以保身命事。照得錢債田土墳山。及一切口角細故。原是百姓們常有的。自有一定的道理。若實在被人欺負。只要投告老誠公道的親友鄰族。替你講理。可以和息。也就罷了。斷不可告官訐訟。在訟棍必勸你說。他熟識衙門。不消多費。可以替你告官出气。若依本縣府看來。這話萬萬聽信不得。但凡告狀的人。自做呈之日起。到出結之日止無事不要花錢。到城市便被店家捉弄。到衙門便受書差嚇索。過了好些時。花了好些錢。還沒見官的面。等到示期審訊。先要邀請鄰證。早早守候。房租喫喝夫馬。那一樣不是錢。剛要審了。卻又掛山牌來。攺了日期。你從前那些錢。都白花了。又等了好些時。探聽了好幾回。到書辦房裏催了好幾次。做工商的丟了生涯。耕田的雇人替代。算起來。也不知花費了多少錢。才得見官的面。不問是輸是贏。你的家產先巳典賣空了。你的身子先巳折磨壞了。若是輸了。枷杖收卡。身受苦楚。被人恥笑。气也气死。還要花許多嘔气的錢。若是贏了。那對頭人喫了虧。記了仇。斷不肯和你干休。總要想出主意來害你。叫你防備不得。便到子孫手裏。還要報復。鬧出人命也不定。更是可怕。這都是你自已不能忍气。又被訟師哄騙。所以到這个田地。本縣府不忍見你如此。所以苦口勸你。爲此示諭百姓們知悉。你們自後。若遇田土錢債等小事。就算有十分道理。也要忍气。牢牢記得本官的話。只要投告親族和息。就喫點虧。總比到官。較有便宜。若還只有五六分道理。更要快快和息。你若不聽本縣府的話。倒聽訟師的話。只肯告狀。不肯和息。你父母兄弟妻子一家不安。還是小事。只怕敗了你的身家。還要送了你的性命。那時想起本縣府的話悔恨不該告狀。卻已遲了。本縣府在江西。也是百姓。我家二百年來。不敢告狀訐訟。暗中得了多少便宜。也只是忍气的好處。你們不可辜負我教你一片苦心。切記切記。毋違特示

○勸諭生監惇品善俗以襄教化告示

爲勸諭生監惇品善俗。以襄教化事。照得士首四民。士習端則民風厚。不特甲科鄕宦。民望攸歸。卽俊秀生儒。亦均有表率齊民之責。蓋百姓顓愚。囿於近習。守令𨿽親民之官。究不能家諭戶曉。所賴讀書明理之人。居處同鄕。見聞較切平時則一動一言。無非矩矱遇事則排難觧紛。動之以人情。曉之以國法。百姓𨿽愚。見體面人如此懇懇勤勤自然弱者感化。彊者畏服。便息了地方多少事端。省了官府許多气力。可見一鄕有善士。勝於一邑有好官。謂其情更親而機亦順也。我郡各屬。碩學宏儒。後先接踵。是以風俗素號惇龐。乃者本府來守此土。細察情形。其間賢士大夫。品端學粹。類能矜式珂鄕而鄕曲編氓。誤蹈法网者。亦復不少。推原其故。固由本府教導不先。咎難自諉。卽生等亦與有責焉。合行勸諭。爲此。示仰合邑諸生俊秀人等知悉。生等讀聖賢書。所學何事。如作狀唆訟。及一切習俗常犯之事。毅然有所不爲。固不待言。惟種種易犯之事。里甲中必有誤犯之人。可以瞞官長之見聞。斷不能逃親鄰之耳目。況生等旣爲民表。則合族通鄕。率皆望風式化。無論何事。但經開導。無不依從。較之本府告示印文。尢爲易於取信。本府從前在家時。也曾做過秀才。今忝膺民社。自問徳薄鮮能。未諳治譜。然不自菲薄。無刻不以化俗爲心。每遇讞獄錄囚。輒自引疚。所望我輩同心人。監我苦衷。相助爲理。務將上年制憲戴。刊發聖訓六諭。及恭衍詩章六十首。廣爲講解。並將孝親敬長睦族和鄰。毋習邪教。毋好訐訟。毋好勇斗狠。諸大端。隨時勸說。總要視鄕里人如自巳人。視鄕裏事如自巳事。不但訓飭其子弟。並且勸誘其父兄。旣以身先。又以言教。旣不費力。又易見功。在今日爲翹材。在他年必爲良吏。化先裏黨。澤及兒孫。於以敬桑梓而培元气。則果能相與以有成也。地萬之福。長官之幸也。本府言有盡而心無盡。各遵特示。

○勸民崇儉告示

爲勸民崇儉以厚風俗事。照得梁邑風俗。競尙奢華。大戶倡之。齊民效之。門靡誇多。彼此求勝。以爲不如是則貽人訕笑。甚至以侏儒下走之所欲羨者。士大夫亦翕然從之。而恬不爲怪。習俗移人。賢者不免。良足慨也。不知奢則必盈。旣隱觸鬼神之怒。奢則必僭。又顯干國法之誅。況天地生財。祇有此數。我輩艸茅寒素。一事之浮誇。一念之侈肆。中人之產。不數載而蕩然。或及身而墮入邪途。或孫子而流爲餓殍。身家旣喪。廉恥亦亡。其禍不可勝言。試稽往事。厥有明徵。奢之害之中於民心者如此。此地方官之責也。本縣躬膺民社。廉俸所餘卽服一華美之衣。進一丰腴之饌。亦何至遽慮虧空。惟是化民風佫。端在躬行。本縣除公服外。一切袍褶。悉用布繭。早晚兩飯菜腐爲多。尋常不敢禦肉。禁止飲酒。宴客不過五簋。從前在廣省及任墊邑時。每日米鹽零雜。統以六百錢爲率。苟逾此數。必苦節數曰所費。以追補之。非矯也。凡以守吾素也。是以所蒞𨿽甚瘠區。而獨無虧累。此可以爲吾民告者。士爲四民之首本邑紳衿大戶。不下數百家。俱有表率齊民之責。嗣後一切用度。允宣黜奢崇儉。大則惜福。小亦省錢。禮曰。國奢則示之以儉。此我邑風俗人心所系。非淺鮮焉者。區區此心。所以先爲民勸也。傳曰。儉。徳之共也。凡我邑民。世世子孫。永保用享。豈不懿歟。各遵。特示

今將崇儉各款開後

一筵宴。不許過五碗不許用品碗【五碗中禁用燕窠只許用海味一碗仍用素菜一碗所有嫁娶及延賓師會親友槪準諸此】

一服飾。除紳士生監外。一切無頂戴之人只許穿布。不許穿綢緞【其餘服飾悉遵會典】

一喪禮。除祭品外。一切弔客執事人役飯食。槪用素菜。不許飲酒食肉設宴。不許作樂。不許發孝布。

○嚴除蠹獘告示

爲嚴除蠹獘事。照得爲治之道。首在安良。而安良莫先於除蠹。本縣訪得縣屬有等士棍。結連衙蠹。藉訟擾害。其獘有五。良民受害。動輒破家。本縣在江西。也是百姓。今服官來此。旣訪聞地方有此種串蠹之局。扛蠹之人。若不力爲禁止。是本縣縱蠹殃民尙靦然居民上耶。今將蠹獘五條。開列於後。

計開

一曰勾控。人家不要緊的事。本人原沒有告狀的心。被蠹等從中挑撥。自誇熟識書差。包告包準哄得人告了狀。卻樣樣都要花錢。百般敲剝。一年半載借債賣田。家貲巳盡。案還未結。吾民因此破家的不少

一曰歧控。人家不要緊的事。被蠹等引他這个衙門一狀。那个衙門又一狀。四五處衙門差役。一齊承票捉人。鬧得雞犬不安。此處結了。彼處未結。吾民因此破家的不少

一曰串合有種匪類。見差役承票喚人。他便插入。替差人說合錢文。多則數十千。少亦數千。每幹向差人抽分�手錢二三百文事後。又向出錢人自稱幫忙彊索酬謝。吾民因此破家的不少。

一曰冒證。有種匪類。專以作幹證爲事。得了這的銀錢喫喝。便幫這邊。得了那邊的銀錢喫喝。又幫那邊。若兩邊都得。則兩邊都幫供詞含混。一味騎墻。甚有田﹖目認爲人祖父母父母者。至於兄弟妻子。無不可以假借。其餘冒認屍親。冒領賊贓不一而足。吾民因此破家的不少。

一曰放惡債。有種匪類。囊有餘財。打聽得某案某人。被差等鎖押。覓錢如渴。他卻從旁邊許借。吾民正在危急之時。饑不擇食。不管七折八扣。忍淚寫約。暫救目前之急迨後此債變爲附骨惡疽。還過本錢。又將利錢作本。再也還不淸。吾民因此破家的不少。

以上五種蠹獘。士農工賈。俱有其人。綽號燕兒毛。又曰滚刀皮。其替人做呈詞。名曰畫貓貓。其串通索詐。名曰敲釘錘。曰起二黃篾。名色不一。而統名曰鬭方法。又曰管閒事。鄕間處處都有。城市一帶尢多。某人某人。姓名住處。本縣早巳訪聞確實。姑寬巳往。再犯不宥。澟之愼之。特諭

你不再犯我不尋你你若再犯我不饒你

○稟緝盜之法用捕役不如使民自捕並嚴禁誣陷由

敬稟者案奉札開地方遇有盜竊案件自應勤求捕務該縣近來盜風漸息。仰將如何緝捕緣由據實稟明等因。奉此。仰見大人除虣安良勤求治理至意。卑職伏思。盜竊本系齊民。原知畏法。而其敢於鴟張者蓋天下無不豢賊之捕役。以捕捕賊。適以賊濟賊耳。是以官馭捕以法則賊揚。官假捕以權而賊熾卑職愚。以爲弭賊之道。用捕。不如使民自捕。蓋捕與賊近。賊之蹤迹。捕知之。民亦與賊近賊之行徑。民亦微窺之。然捕甘賊之利。故匿之惟恐不深。民苦賊之害。故除之惟恐不盡。則與其使捕捕賊。似不如聽民捕賊。且許其送賊。賊知民之可以。捕而送之也。必內自危。相率裹足矣。然而民之心欲除賊。民之力能敵賊。而往往逡巡不敢捕而送之者。無他。恐爲賊累也。賊何以累民曰送賊需費。無費則官不爲理。理則賊且妄供。或牽引送者之子弟�其親鄰。官輒信而理之。迨事白而家破矣。況有不白者乎。且捕賊必擒賊。擒則難免擅殺擅傷及制縛諸事。官輒引法繩之。然則非賊累民。官累之也。然則如之何。使送賊者之免於累也卑職愚。以爲其要始有三焉。一曰官爲速理。勿聽丁役阻送人。索送費。一曰勿聽賊反噬一曰勿苛求捕者過失。如此。則民膽壯。賊气餒矣。夫而後民乃敢送賊。賊乃不敢敵民也。有不遠去者乎。他如彊丐之爲賊媒。客保之爲賊諜。在在宜防。是在地方官振作精神而巳矣。所難者。官予民以送賊之權。眞賊息。而誣賊之風以起民知賊之可以捕而送之也。不特棍蠹藉以誣陷善良。卽送賊者。亦遂有挾嫌妄拏。囑賊妄扳之事。此流獘所必不免者。治賊而不察誣。百密一疏良法壞矣。尢不可不愼也。至於擅摘瓜果。律有專條。不得謂之爲賊。此鄕鄰習見之事。情旣可原。所當加以矜卹者。梁邑地闊而衝東南北三面。山深路僻。素爲盜竊出沒之區。卑職上年到任。酌定送匪章程六條。稟準本州島。列款示諭。士民等輒以爲便。同心協力。先後獲送竊賊及帶刀�匪三十餘起。均經卑職隨時詳辦。其稍涉誣陷者二起。亦痛懲詳辦在案因此捕役失權。誣風亦熄。賊匪不能托足。棍�亦遂遠揚�蒙福芘刻下地方較爲安靜玆奉前因。謹將卑職查緝賊匪。不用捕役。而使民自捕。並嚴禁誣陷各情形。據實稟復。並繕送匪章程。呈請訓示。

謹將送匪章程列後

一失主或客保鄰佑人等。有能捕獲賊匪送官者本縣大堂檐前。懸有大鑼一面。準其鳴鑼喊稟。不必具呈。立予審訊。審實。除賊匪究辦外。賞送者以酒飯。仍查照道裏之遠近。送人之多寡酌。給盤費錢文。以示獎勵。如挾嫌妄拏照例治罪

一各鄕保甲內。如有容畱賊盜之窩家。許鄰佑投告客保。赴縣鳴鑼喊稟。不必具呈。本縣立予審究。審實立辦。告人給賞。若容隱不舉。照例連坐。如挾嫌妄稟照例治罪

遇他處匪徒。結夥入境。毋論有無搶奪生事。在場市。責成場頭客長。在鄕間責成鄕約保正。一體持械。協力趕逐。但經綹竊得贓卽準擒拏送縣。鳴鑼喊稟。不必具呈。立審審實。從優重賞。

一城鄕各棧房飯店腰店。設立循環號簿。注明來蹤去迹。一月一換。以便稽查。如敢容畱嘓匪賊匪住宿。及賣給飯食者。該約保將該犯捆送到縣。鳴鑼喊稟。不必具呈。若容隱不舉。別經發覺。治以窩匪之罪。

一各保甲內。遇有外來年壯惡丐。恃眾彊討。毋論老幼男婦。準其各執行竹片木枝。並力驅逐。丐等如敢撒賴。準其扭送。鳴鑼喊稟。不必具呈。立予審究。務使人人有逐匪之權。處處無容匪之地。庶匪徒稍知斂迹。其送匪之人。加以慰勉。亦酌給花紅。如系本地乞人。及老幼孤寡。則宜賙卹。不在此例。

一賊犯供出買贓之人。本縣立發諭單。單內朱書贓物。並查照賊犯所賣之價。當堂捐給半價錢文。將發來錢數。亦用朱書。卽令失王或到案之鄰證人等。【不必簽差】持單及錢。邀同附近公正紳耆。或客保。向買贓之人贖贓。其貪賤買贓之人。毋論是否知情。槪免深究。俱於單內朱書誤買免坐。但須交出原贓。不必到案字樣。均免到案。以省拖累。且可迅速得贓。以定賊之眞假。如訊系積慣窩家。及代賊銷贓者。仍按名拏究。

以上各條。均經卑職於到任時。列欵示諭在案。現在實心辦理。伏乞訓示遵行爲此具稟

○稟復義田積谷過多籌議變通由

敬稟者。案奉憲札。以川省捐辦義田。收租積谷。原議爲歉年賑卹貧民之用。惟川省歷少歉年。道光四年以前。此項租谷。巳積至二十餘萬之多。飭卽查明情形。悉心妥議。總期足以杜黴蛀侵虧諸獘端。而仍不失有備無患之意。斯爲盡善。各抒巳見。切實稟復等因。奉此。仰見

大人愼重積貯。念切民依之至意。卑職伏查義田收租積谷。日積日多。原議賣谷添買良田一節。恐通省膏腴。不數十年半爲公產。誠如憲諭。委非便民之道。應毋庸議。社倉每年借糶各法。繁瑣難行。徒滋獘竇。亦毋庸議。則欲免黴蛀之虞。杜侵虧之漸。而又不失有備無患之意。不得不預爲籌議矣。卑職未嘗學問。愚昧無識。何能稍裨髙深。惟旣蒙垂問殷拳。罔敢自外。除道光四年以前實貯義倉之谷。以備災歉。毋庸更動外。謹將五年以後。歲收之谷。就管見所及。率舉五條。爲我憲臺陳之。

一每年撥出若干成。以養孤貧也。義田原爲備賑而設。惟貧民之待賑。事在荒年。若年老殘廢之人。𨿽時值屢丰。亦勢難存活。是矜憐煢獨。較之賑卹災黎。尢爲急切。況同一活人之術。一則懸待而莫計其期。一則及時而立收其效。所宜量爲變通者。也應請嗣後。每年於新收義谷內。撥出若干成。爲增養孤貧之用。仍分別地方之水陸。原捐義谷之多少。酌量動撥。緣近水則商販可通。得谷較易。請以四成爲率。陸水則難於挽運。積貯不厭其多。請以二成或一成爲率。伏候裁奪

一每年撥剩存倉之谷。亦應酌議成數分別貯糶也。每年所收谷數內。旣撥出若干成。爲增養孤貧之用。所餘之谷。日積日多。易致紅朽。應請將此項動撥余谷分爲十成。以三成貯倉。以七成出糶。每年靑黃不接之時。將七成出糶之谷。動碾成米查照時價九折收錢。零碎糶賣與貧民。該管官將谷數錢價列榜曉示。其所得之谷價。或暫行存庫。或發商生息。隨時結報。如谷價尙未動支。遇有交卸。將錢列入應交項下。於總結外。另加一糹﹖舌一稟。其三成貯倉之谷。爲數無多。應與道光四年以前實貯之谷。畱爲備賑之用按年結報。以杜獘端。其近水之州縣。或以一成貯倉。九成出糶。伏候裁奪。

一糶賣之谷價。卽可爲鄕學延師之修俸也。學設四鄕。其館地修俸之多少。視所得谷價之多少以爲凖。總以上年所得之谷價。爲次年學館之修儀。仍通盤核計。準其將谷價盡數支銷。列榜曉示。仍行結報。

一義谷。應按年分。挨次動撥出糶也。凡每年動撥增養孤貧之若干成。及出糶之若干成。該管官均應查照義谷上倉年分。擇其最先到倉之谷。先行動用。按年挨次蟬聯而下。則十年以外之陳谷。以次出倉�一請將撥給義谷各緣由。奏明列入倉項。以資考成也。此項義谷。並非正項。各地方官或未免意存膜視。可否將捐置義田緣由。及現在積谷若干。並量爲變通各情形。專折具奏。並聲明嗣後將此。欵列入倉項。以交代爲盤查。該管官倘有虧短黴變情事。照例分別參處。則考成所系。更當加意經心。庶免獘混。

以上五條。迂謬無當因明問所及。自忘其陋。率臆陳言。伏希仁怨。爲此具稟

○稟復酌撥義田租谷收養孤貧由

敬稟者。案奉本州島。轉奉憲臺。以川省年老無告之民。深堪矜憫。擬於前辦義田歲收租谷內。撥出三成或四成。以爲收養孤貧之需。有無流獘。飭卽妥籌詳議。直抒巳兒。分晰利獘。切實稟復等因。奉此。仰見

大人痌瘝在抱。愼重倉儲之至意。卑職伏查義田積谷。原爲備脤之需。惟貧民之待賑。事在荒年。若無告之人。𨿽遇丰登。亦形顚沛。誰緩誰急。必有能辧之者。義田現貯租谷。陳陳相因。將安用之。玆奉前因。旣可以免義谷黴蛀侵虧之獘而酌以成數。仍不失捐置義田。有備無患之本意。且無須動支正項。亦不必籌款勸捐。一轉移間。遂使垂斃之孤貧。立有起色。一舉而數善備焉。易知易從。可大可久。此仁政之莫大焉者。蓋有利而無獘也。而憲臺精益求精猶以有無流獘。下問芻�。卑職至愚。以爲法本無獘。特患奉行者之不實心焉。則獘生矣。大抵收養孤貧。其法大約有五。一曰出缺必查明。一曰補缺必親驗。一曰注年貌最宜確切。一曰給印牌勿稍含糊。一曰散給口糧。須有確數。𨿽風雨亦勿攺期。倘遲誤毋遽裁革。至於義田一項。谷有新舊。自應依年分挨次出陳數有出入。必取經手人親筆切結。而且以榜示杜侵隱。以交代爲盤查。防範旣嚴。獘端自絕。總在卑職等各矢天良。悉心經理。不假手於丁書而巳矣。抑卑職更有請焉者。川省州縣。有陸路水次之分。情形微有不同。蓋近水則船隻往來。得谷較易。陸路不通舟楫。挽運維艱。一遇歉年。𨿽加增米價。而商販不來。若積貯加多。可免臨時棘手。不揣冒昧。仰求憲臺。可否分別地方之水陸。酌撥義谷之成數。如系近水之州縣。則以四成爲率。如系陸路州縣。距水次在一百里以外者。則請以二成或一成爲率。若尙不敷收養。似應準其請動地丁。或別籌閒欵。或勸令殷戶捐輸。亦無不可。愚昧之見。極知無當。然管窺所及。不避譴責。用敢率陳。以仰副泰山河海之量於萬一。卑縣梁山歲收義田倉斗谷三百九十六石四斗。道光四年以前。共積谷二千八百一十四石八斗。又梁邑四面皆山。距水次在一百里以外。均合聲明。所有卑職奉飭籌議緣由。理合稟復

大人察核俯賜訓示轉稟。爲此具稟。

○稟復籌款收養孤貧由

敬稟者。奉本州島轉奉憲臺。以卑縣境內如有衰老無依。及殘廢篤疾。應行收養之人。飭卽確切查明。籌欵妥議稟復等因。奉此仰見

大人痌瘝在抱。實政仁心。不勝心悅誠服之至。卑職遵查。卑縣向有入官田畝一分。歲收倉斗租谷三十六石。額設孤貧五名。每日支谷二升。嗣經前令增添三名。其不敷之數捐廉補給。年終詳請核銷在案。卑職查。梁邑地廣人稠。其殘廢無告者。斷不止此八人。且出一缺。方補一人。垂斃之民。安能久待本年閨七月。卑職到任時。查點孤貧。卽見及此。曾於原額八名之外。先後補收一十八名每月十七日。捐廉當堂散給。每人每月錢二百四十文尙有隨時酌給一二百文。或數十文十數文者。惟是人數較多。而經費無出。且只可潤及附郭之民。其遠在四鄕者。勢難徧及。又其事僅能敷衍於一時。未可經行於久遠。若不設法籌欵。妥議章程。聽其死亡相繼卑職尙靦然爲民父母耶。玆奉前因。卑職捐出廉錢三百千文。發交卑縣當商生息。並查有庫貯湖北營弁。於嘉慶四年移存鹽菜支剩銀一百五十四兩零。似屬閒款。經兌出錢一百七十二千五百文。亦發交卑縣當商生息。以上二項。均每幹每月支息錢一十二文。作爲收養額外孤貧之費。可以酌增一十九名。巳另文詳請立案。並請此外再增孤貧口糧貳拾名。另行詳請於來年地丁正項存畱項下。坐支報銷。如蒙允準。則原額五名。原增三名。額外捐增一十九名。詳請新。增二十名。通共四十七名較之原額。收養稍寬。惟是卑縣殘廢無告。應行收養之民。尙不止此。大約前數之外。尙須收養百十人。方能上赴體仁長人之至意。而卑職亦稍可捫心。查此等義舉。邑內豈無好施樂善之人。該衿耆等如果慷慨捐輸。則較之籌款捐增。尢爲眾擎易舉。卑職到任巳五閱月。民情頗能相信。一經勸諭。無不樂從。其勸捐之法。只令好善之家。從優佽助。不願者聽之。斷不敢稍事勒派。蓋本屬愛民之政。乃反以此厲民。本屬周卹窮民之舉。乃先以此擾累富民。卑職𨿽愚。斷不出。此謹將擬就勸捐告示呈覽。一俟捐有成數。卽查照捐數之多寡或發商生息或置產收租。或附郭建堂。或分鄕設局。或按旬給發。或每月支銷。卑職悉心妥議章程。務期經久無獘。毋濫毋苛。另行稟請訓示。再�卑職勸捐。不令書役與聞。紳士則擇其殷實者掌收支。勤幹者司酬對而巳。總之卑職愚誠所結。祇知仰體憲慈。勤求民瘼。以期自盡其心。非敢爲一身之是非毀譽計也。緣受

大人國士之知。用敢不避瑣猥。上瀆憲聰。爲此具稟。

○收養孤貧勸捐告示

爲勸諭殷戶捐貲周濟窮民事案奉有政使陸憲札內開。各屬境內鰥寡孤獨。殘廢無告之人。著地方官畱心查察。立法妥辦等因。奉此。仰見憲徳好生。痌瘝在抱。本縣查。我梁邑普濟堂。額設孤貧五名。增添三名。本縣蒞任後。又陸續收養一十八名。於每月十七日。捐出廉錢。當堂散給。此外亦隨時酌量周卹在案。惟是梁邑殘廢無告之民。約計城鄕內外。何止二百人。本縣觸目傷心。自恨力有未逮。今奉大憲札飭。本縣現巳捐出廉錢三百千並庫貯閒欵一百五十四兩零。作錢一百七十二千五百文。一並交給恆丰當生息。按月支息。散給孤貧。統計原額捐增兩項。只可收養孤貧二十六七名。除再詳請動支地丁收養二十名。此外向隅者。尙不下百數十名。若不設法周卹。聽其死亡相繼。本縣尙靦然爲民父母耶。惟本縣無欵可籌。則不能不厚望於好善樂施之賢士大夫矣合行勸捐。爲此示諭合邑殷戶知悉。爾等各甲。豈無殘廢無告之人。如系爾族。則與爾。共祖宗。如系爾戚。則與爾爲姻親。如系爾鄰。則與爾同鄕黨。平時旣罄欬之相通。今日身命垂危。別無依倚。所賴以苟延殘喘者更有何人。乃爾則坐享溫飽。彼則立待死亡。此仁人君子所爲惻然者也。古人有言。積善之家。必有餘慶。富貴壽考。都從陰騭中來。慳吝刻薄。斷斷不能成家。徒招眾怨本縣此次勸捐。所望紳士耆民。各發善心。共成善舉。或錢或銀或米或谷隨意捐施。遠交城內文昌祠紳士收存。卽將所捐之數。自行登注捐簿。以憑本縣核明。榜示勒石。但須於量力之中。加意從厚。蓋多捐數兩。卽多活數人。且多一仁人。卽少幾个餓殍。此等好事。不必富厚之家。卽使僅堪自給。但能行其心之所安。盡其力之所到。在窮民得以苟延性命。在捐戶卽爲廣積陰功。善气所徵。福气必大。徳孚桑梓。澤及兒孫其各勉力爲之。毋負大憲好生之徳。及本縣區區苦心可也。仍候核明捐貲之多寡。詳請分別具

題議敍。及建坊給匾。豈不榮哉。其有家貲殷富。不願捐助者。是其人意不立肯行善旣不通族戚之情。豈能受長官之教。本縣亦不值向其勸諭也。各遵。毋違。特示。

○梁山縣新建養濟院記

道光四年。歲甲申。秋。衡由墊江知縣。捧檄攝邑篆。邑富庶爲忠夔冠。其患不在貧。在不均。故其無告之民。視墊邑�倍蓰。而縣舊孤貧額。才八名耳。爲惻然傷之。其明年春。勉捐錢三百千。典史山陰宋君照。捐錢伍拾千。益以庫貯閒欵。共得錢柒百千文交典商。會其息。月取子錢八千四百文。凡收養孤貧三十五名。謂之官捐孤貧。稍增於舊矣。然遺者彊半。意未慊也。會錢塘陸心蘭先生。以理學名儒。來爲布政司使。飭通省查辦孤貧。衡乃得籌所以擴充之者。輒延集近城紳士。設勸捐局。聽民自輸。初則惴惴然恐民之不我從也。邑士民乃曰。善哉斯舉也。若惟恐不當使君意者。不三月。局撤共收捐項錢捌千陸百玖拾叄千有奇。買腴田二處。歲收市斗谷叄伯柒拾捌石肆升貳合伍勺。構東城外附郭地一區。建養濟院。爲屋壹伯貳拾捌間。又得收養孤貧壹伯有肆名。謂之紳捐孤貧。前後凡七閱月乃告竣焉。過此以往。哀我煢獨。其獲遂其生於光天化日下乎。顧以衡不徳。未諳治譜。乃與邑賢士大夫相與以有成也。然非士民勇於好善。諸君子盡愼竭誠。則所以務遠大之圖建久長之計者。未必能聿觀厥成。如此其盛且速也是役也。肩其事者。爲前任安徽穎上縣知縣李君堪瑞。坐補富順縣儒學教諭秦君樹庠。廩貢生李堪文。縣學附生刀思恭。國子監生羅耀廷。錢瑩理凡六人諸君子在局。不設供饌。輪值歸食。不受薪俸不。妄支一錢。尢爲不數數覲者。衡調任巴縣。行有日矣。尢願諸君子之有以善其後也嗚呼。敬之哉。南丰劉衡

今將新建養濟院碑刻五項列後

計開

一養濟院記

一紳捐孤貧章程十七條

一官捐孤貧章程十六條

一沙啞湯唐家壩田契並丈尺畝數圖

一觀音寺田契並丈尺畝數圖

○辦理春荒章程

爲勸諭各顧各保【保卽團也】設法救饑事。照得巴邑上年花幹秋成歉薄各鄕貧戶。乏食者多。本縣爲民父母。斷不因卸事屆期。遽行袖手。刻下靑黃不接。計算收割小春。尙有四五十日。不得不設法以救目前之急。因思救貧莫先於保富。而救貧正所以安富。蓋貧民安。則不致生事。而富民乃安也前經筵請城內及三里紳耆入署面商。本縣之意。以爲救荒之法。聚不如散。今議定各顧各保【保卽團也】令本保之富戶。接濟本保之貧民。蓋同保則住居不遠人人相識旣不至於漏�。亦不虞其冒濫。此本縣所由不能不厚望於好善樂施之良士也。今將救饑章程開後。

計開

一各保。【保卽團也】於接示後。卽曰公舉紳耆數人。專辦救饑之事。經眾舉出者。愼勿推諉。此系好事。出力者陰徳無量。子孫必然興旺。

各保。於適中之所。設立救饑公局以便紳耆會議。及富戶貧民。交收來往。

一保內各戶。大槪分爲五等。富戶爲第一等。次富爲第二等。𨿽不富而尙可自贍者。爲第三等。略有產業生涯。而養贍不足者。爲第四等。赤貧者爲第五等。著局內紳耆。確切查明。開一淸單。粘於公局

一保內。第一等富戶。勸令從厚捐施第二等次富。勸令量力捐施。所捐者。或錢或銀或米。悉聽其便。第四等爲次貧。準買減價出糶之米。第五等爲極貧計口散給捐施之米。

一局內紳耆各計算保內極貧若干戶。戶內大小若干口。次貧若干戶。戶內大小若干口。開單粘壁將各富戶捐出之銀錢。槪行買米。並將富戶所捐之米。通盤計算。應散給極貧若干。應減價糶與次貧若干。將數目開單粘壁。

一減價糶米所得之錢。仍再買米。仍再如前減價。出糶與次貧。展轉糶買。隨糶隨買。錢盡而止。

一極貧領米。大口日領市斗米。以壹合上下爲率。小口日領市斗米。以六勺上下爲率。定以五日赴局給領一次。

一次貧買減價出糶之米。亦應子以限制。以免囤積之獘。大口日買市斗米一合上下。小口日買市斗米六勺上下。準其隨時赴局買給。

一四月初旬。小春巳出。定於四月初十日撤局。

一次貧略有產業之戶。若無錢買減價之米。準其向各富戶立約商借些須。但不準多借。秋後計息淸還。如素與該富戶有隙。或該富戶不願借者。不準彊借。違者稟究。若還時。富戶免其算息。陰徳無量。

一各富戶之佃客。分住畸零。未必盡在同團準佃客向招主借貸些須。亦不準多借。秋間計息淸還。有押佃錢者。準於押佃錢內扣除。招主不願者。不許彊借。違者稟究。若還時招主免其算息。陰徳無量。

一上年本縣勸民修挖堰塘。聞尙有延未修理者。接示後。該紳耆諭令多雇貧民。克日興工。俾貧民得以資生。富戶藉以興利。以工代賑。一舉兩得。

一目下靑黃不接。務須飛速辦理。蓋遲一日。卽多餓死數人。早一日。卽多全活百十人也。

以上各條。本縣斟酌時勢。與合縣紳耆議定。旣可以濟貧民。亦不致累富戶此本縣辦荒之急計。亦卽區區保富之苦心也。本縣在任。日以。保富爲懷。從不許衙蠹向富民詐擾。此吾民所共見共聞者。今將交卸。適遇偏災。敢以此事重勞吾民。我知諸富戶。必能鑑我苦衷。相助爲理。佇見徳孚桑梓。澤及兒孫。積善之家。必有餘慶。卽本縣亦並受其福。不特諸紳耆富戶等。永迓

天庥巳也。本縣行有日矣。願以好善憐貧爲富戶勸卽人以安分耐貧。爲貧民勗也。毋違。特示

○稟呈編聯保甲章程兼行團練由

敬稟者。案奉憲臺。轉奉督憲札飭編查保甲等因奉此。卑職伏查。保甲昉於周官。歷代行之。輒著�效。嘉慶十九年。欽奉特旨編查。惟時卑職備員廣東。竊見各屬奉行保甲。絕少稽查之實。徒滋科派之煩。是以該處紳士齊民。視保甲爲畏途。求免入冊。其入冊者。相率減漏戶口。推原其故。良由地方官疲於案牘。不能不假手書差。而一切工料飯食夫馬之貲。不無費用。大約書役取給於約保。約保購之甲長。甲長索之牌頭。牌頭則斂之花戶。層層索費。在在需錢。而淸冊門牌。任意塡寫。以致村多漏戶。戶有漏丁。徒費民財。竟成廢紙。此外省辦理不善之由。大率類此。此次卑職奉行保甲。一切手自親裁。毫不假手書吏。惟卑縣究有日有事件。勢不能日久居鄕。佐雜各有專責。亦未便遠離。卑職於奉札後。傳諭各衿耆。公舉老成端重。眾所信服之人。仿周官比閭族黨之意。推爲保正。按甲分之大小。分別段落。每保正一人。先給艸冊一本。二筆一墨。並日給飯食錢文。合將所管段落。毋論山尖嶺角。將各戶丁口。查照卑職所定編法章程。分別塡注冊內。塡畢呈驗。查核無訛。然後塡給門牌。其牌頭甲長聽保正舉報。實時批準。絕不合書役幹與。卑職仍不時輕騎。前詣各鄕。及因公相驗履勘之便。隨意抽查。或於審理詞訟時。向兩造查詢。其有不符者。實時更正。除將編聯之法恭繕呈覽外。查卑職才識迂疏。所幸到此�及半年。民心頗能相信。所頒示諭。翕然樂從。看來保甲之法。可以必行。所有一切應行事宜。據管見所及。凡可以因地制宜。推廣良法。而承宣徳意者。均當次第舉行。再查團練之法。其獘在於打造軍器私藏違禁刀械。行之不善。流獘原多。至於設鼓傳梆。互相守望。一有盜警。彼此救援。亦古者寓兵於農之遺意。如果襲其意而力去其獘。似不妨與保甲相輔而行。卑職於到任之初。卽經出示勸民團練。現在業巳舉行過半。未便中止。曾節次諄切示諭。止許置備木棍竹槍。仍送縣印烙。其一切刀械及制縛擅殺等獘。嚴行禁絕。毋廑憲懷。蓋卑縣民情。極爲安靜。惟界連七屬。山深路僻。外患宜防卑職至愚。以爲保甲可以靖本地之匪徒。而團練則可以捍外來之宵小。是以因地設施。不得不兼行團練。合並陳明。爲此具稟。

○保甲章程

巴縣編聯保甲式爲通飭遵辦事。案奉藩臬憲詳準督憲通省編查保甲等因。奉此。查此次本縣奉行保甲。與從前辦法不同。事事系官爲經理。不準書役一人下鄕。致滋索擾。爾保正牌甲人等。但須查照後開編法。將煙戶丁口。確切淸查。照式塡注。將來姦宄屏迹。比戶可封。本縣與吾民共享承平康樂之福。豈非官民之厚幸耶。除俟編成後。再將規條給發飭令遵照外。合將編聯之法。先行刊刻。開列於後。

今先將編聯之法開後

計開

一巴邑三里各。甲俱經本縣選定保正。每保正一人。給予艸冊一本。二筆一墨。令將所管地段。確切查明各戶姓名。作何生理。有無糧業。及戶內丁口若干。塡注於艸冊內。戶戶開列。不準遺漏一戶。戶內人人開列。不準遺漏一人

謹查。艸冊者。未用官印之冊也。冊之式凡三。一曰戶冊。詳列一戶丁口生業。每一戶造冊半紙。一曰牌冊。以次挨列十戶內丁口之數。及遷移生死等事。每一牌造冊一紙。一曰甲冊。以次挨列十牌內丁口之數。每一甲造冊半紙。各冊之式。現俱刊發。爾等造冊時。查照分別塡注。

一編聯之法。每十戶爲一牌。牌內擇一人爲牌長。每十牌爲一甲。甲內擇一人爲甲長。均須年力精壯。明白端謹者。方可勝任。每十甲爲一保。設保正一人。或三四十甲五六十甲。共爲一保。共設一保正亦可。

一編聯之法。每牌十戶。若有零戶。數在三戶以內。則附於末牌之末。如數過三戶。則與末牌勻分爲兩牌。每甲十牌。若有零牌。數在三牌以內。則附於末甲之末。如數過三牌則與末甲勻分爲兩甲。

一該場該村。有僅止數戶。不滿十戶者。卽就本場本村。編爲一牌。或僅�數牌。不滿十牌者。卽就本場本村。編爲一甲

一城廂內外。及場鎭市集。毋論紳士兵丁百姓。及官員公館。逐戶編聯。塡注戶冊。

謹查。戶冊之式凡二。一曰民戶之冊。編紳士軍民各戶用之一曰鋪戶之冊編鋪店及媒窯各廠。無家室者用之。如鋪戶有家室者。則仍用民戶冊。一曰方外戶之冊。編庵觀寺院用之。各冊之式。現俱刊發。爾等造冊時。查照分別塡注。

一巴邑城市。及各場鎭。半系鋪家。以一鋪爲一戶。注明鋪主姓名。夥計幾人。其與居民雜處者。不拘居民鋪戶。著於十戶中。選一端謹之人爲牌長。如十戶俱系鋪民。卽就鋪戶中選一端謹之人爲牌長。

一路旁小店腰店。客店。以一店爲一戶。庵觀寺院。以一處爲一戶。各列之附近之場市或村落牌內。

一巴邑除城廂及場市外所有居民。俱系住處畸零。並無村落。其山尖嶺角。獨住一屋之戶。有隔數里或十數里。絕無鄰居者。應查明相隔最近之場市。或最近之親族房主田鄰。附入牌內。

一窮苦孤獨之民。及遊手無業之徒。往往數姓或十數姓。同居一院。藏垢納污。在所不免。保甲正爲此輩而設。編聯時。除同院而同姓同宗者。可並爲一戶外。若同院而俱異姓。及𨿽同姓而不同宗者。必須以一姓爲一戶各塡戶冊每戶半紙於冊尾上格塡寫此戶一院幾家字樣。但此等雜戶。頗難擇立牌長。編聯時。仍應以一院爲一戶。查明房主在內居住。則以房主出名立戶。如房主不同居。則以有妻室。或丁口最多者。出名立戶。

牌甲中。有平日犯竊。及習過各色邪教。並一切作姦犯科不安本分之徒。各牌眾。多不敢與之同牌。或不屑與之爲伍。不知編聯保甲。正爲此輩而設。倘不編聯。使成漏戶。彼反置身牌外。恃無稽查。肆無忌憚。又安用此保甲爲也。本縣爲爾牌眾等作主。務卽一體編入牌中。不準一戶遺漏。準於冊內該戶之上。蓋用自新二字戳記。以示區別。如一二年內能攺過。則去之。

一甲內各戶。如有搬去遷來者。牌長查明。搬往何甲何牌。遷自何甲何牌。十日內。告知甲長保正。於牌冊內後幅注明。每季將搬去者。門牌繳縣。遷來者。稟請補給。

一甲內各戶。如有添生幼丁。及患病身故等事。牌長五日內告知甲長保正。各於牌冊內後幅注明

一煙戶旣淸。艸冊造竣。保正將艸冊送縣。本縣將艸冊照式謄寫。登於正冊各鈐以印。正冊有二。一曰循冊。一曰環冊。每保正元給循冊一分。每年臘月封印後送縣。換給環冊。

一正冊旣定。每戶。給門牌一面。每牌長。給十家牌一面。每甲長。另給一牌。開列該甲長及十家牌長姓名。俱令各將牌實貼薄板之上。朝掛夕收如有遺失。準告知保正甲長。稟請補給。

一甲內公事隨時具稟。往返奔馳。殊非所以優待之意。今給保正每人戳記一个。甲長則五人共給戳記一个。凡系保甲中公事。準用戳遣人代遞稟詞。不必親遞。若與保甲無干者。不準擅用。違者卽系多事之徒。輕則訓斥。重則嚴究。

一本縣因公下鄕。卽攜帶環冊。順道抽查。若公事稍暇。則示期分路查點。以便該保正甲長人等。齊美聽點。本縣一切夫馬飯食。俱系自備。斷不費爾一錢喫爾一飯。倘有向爾索錢者。本縣大堂設有大鑼一面。準爾鳴鑼喊稟。

一此次編聯保甲。一切紙筆印刷費用。俱系本縣捐辦。不要爾等花費一文。爾等繳送艸冊。及領門牌。領循冊。並將來換領環冊。本縣俱在大堂親收親發。不假書差之手。且隨到隨發。不須守候。倘有向爾索錢者。鳴鑼喊稟。

以上十七條。系本縣悉心酌議。簡便易行。務卽遵照辦理。毋稍違延。至於各保分講聖諭解說告示。淸查邪教。偵緝要犯以及弭盜施賑禁賭逐娼。與夫興水利。備災荒。建義倉設義學。卹孤寡。育嬰孩。等事。凡可以因地制宜。推廣良法。而承宣憲徳者。均當次第舉行。應俟保甲編成後。再行給發規條。勸諭各保悉心辦理。可也。各遵。毋違

一民戶

系

人年

歲

爲業妻氏

糧民

里甲

房系

業無糧佃

田土

房

祖母

氏年

歲母

氏年

歲

弟年

歲

爲業婦氏侄年

歲爲業婦

氏

弟年

歲

爲業婦氏侄年

歲爲業婦

氏

弟年

歲

爲業婦氏侄年

歲爲業婦

氏

子年

歲

爲業媳氏子年

歲爲業媳

氏

子年

歲

爲業媳氏子年

歲爲業媳

氏

子年

歲

爲業媳氏子年

歲爲業媳

氏

孫年

歲

爲業媳氏女

口孫女

口

孫年

歲

爲業媳氏

孫年

歲

爲業媳氏曾孫

丁曾孫女口

孫年

歲

爲業媳氏親友

孫年

歲

爲業媳氏

雇工

親友

雇工

此戶共男

丁內幼

丁女口內幼口

巴縣

里甲

保正

甲長牌長

第

甲牌

道光六年

月

日民戶冊

一鋪戶

系

人年

歲現開

鋪

招牌系

字號家住

里甲保正

管下第

甲第

牌

合夥

系

人年

歲

合夥

系

人年

歲

堂櫃先生

系

人年

歲

小夥雇工

系

人年

歲

小夥雇工

系

人年

歲

小夥雇工

系

人年

歲

小夥雇工

系

人年

歲

小夥雇工

系

人年

歲

小夥雇工

系

人年

歲

此戶共男

丁

巴縣裏

甲保正

甲牌長

第

甲牌

道光六年

月

日鋪戶冊

一方外戶

觀管家道系

人年

歲

寺管家僧人年

歲

庵管家尼人年

歲

糧民

裏

甲

戶無糧佃

田

地

徒眾

人年

歲徒眾

人年

歲

徒眾

人年

歲徒眾

人年

歲

徒眾

人年

歲徒眾

人年

歲

徒眾

人年

歲徒眾

人年

歲

徒眾

人年

歲徒眾

人年

歲

徒眾

人年

歲徒眾

人年

歲

雇工

人年

歲雇工

人年

歲

雇工

人年

歲雇工

人年

歲

此戶大小共

人雇工共

人

巴縣裏

甲保正

甲牌長

第

甲牌

道光六年

月

日

巴縣正堂加八級劉新編十家爲一牌冊

一戶

男共丁內幼丁女共口內幼

口

二戶

男共丁內幼丁女共口內幼

口

三戶

男共丁內幼丁女共口內幼

口

四戶

男共丁內幼丁女共口內幼

口

五戶

男共丁內幼丁女共口內幼

口

六戶

男共丁內幼丁女共口內幼

口

七戶

男共丁內幼丁女共口內幼

口

八戶

男共丁內幼丁女共口內幼

口

九戶

男共丁內幼丁女共口內幼

口

十戶

男共丁內幼丁女共口內幼

口

裏

甲保正

管下

甲長

管下第甲

牌長

管下第牌

零十一戶

男共丁內幼丁女共口內幼

口

零十二戶

男共丁內幼丁女共口內幼

口

零十三戶

男共丁內幼丁女共口內幼

口

以上

戶男大小共

丁女大小共

口

第

戶

搬去第

戶

搬往保正第

甲牌去

第

戶

第

戶

遷來第

戶

自保正第

甲牌移至

第

戶

添生第戶

人生第

戶

人生

第戶

人生第

戶

人生

丁口第戶

人生第

戶

人生

第戶

人生第

戶

人生

病故第戶

人第

戶

人

第戶

人第

戶

人

實在男大小共

丁女大小共

口

道光六年

月

日

巴縣正堂加八級劉新編十牌爲一甲冊

一牌男大小共

丁女大小共

口牌長

二牌男大小共

丁女大小共

口牌長

三牌男大小共

丁女大小共

口牌長

四牌男大小共

丁女大小共

口牌長

五牌男大小共

丁女大小共

口牌長

六牌男大小共

丁女大小共

口牌長

七牌男大小共

丁女大小共

口牌長

八牌男大小共

丁女大小共

口牌長

九牌男大小共

丁女大小共

口牌長

十牌男大小共

丁女大小共

口牌長

零十一牌男大小共

丁女大小共

口牌長

零十二牌男大小共

丁女大小共

口牌長

零十三牌男大小共

丁女大小共

口牌長

以上

牌男共

丁女共

口

右系裏

甲保正

管下甲長

第甲

此系

里甲保正

管下甲長

第甲

一牌男大小共

丁女大小共

口牌長

二牌男大小共

丁女大小共

口牌長

三牌男大小共

丁女大小共

口牌長

四牌男大小共

丁女大小共

口牌長

五牌男大小共

丁女大小共

口牌長

六牌男大小共

丁女大小共

口牌長

七牌男大小共

丁女大小共

口牌長

八牌男大小共

丁女大小共

口牌長

九牌男大小共

丁女大小共

口牌長

十牌男大小共

丁女大小共

口牌長

零十一牌男大小共

丁女大小共

口牌長

零十二牌男大小共

丁女大小共

口牌長

零十三牌男大小共

丁女大小共

口牌長

以上

牌男共

丁女共

口

道光六年

月

日

○團練壯丁章程

今將團練壯丁章程開後【廣東所行附錄於此】

計開

一每村之中或黨正。或保正。或公舉紳衿耆老二三人爲董事。先選派壯丁。限五日內自行造冊。

一大戶派出壯丁三四名中戶二三名。小戶兩戶一名。

一壯丁。每人置備竹梆一个。火把二十个。防護刀棍長四尺以上者。各一件。各棍上刻寫某村壯丁某姓名字樣。不許制造違禁器械。如違重究。

一各村附近總要路口。及相離村莊較近之山徑河以阨要處所。限十日內。建立望樓。【築土爲之。或以土爲磚推砌成樓亦可】以便瞭望。如系大村及路徑分歧所在建造二三座中村一二座。小村一座。

一建樓。及置備各器具之工料。本村則按照大中小戶三等派捐。該董事自行辦理。若各村交界處所。則各村各戶公辦均不許書役一人與聞。

一壯丁。卽系本村各戶農工執業之人。以木村之人。守護本村之地。所謂民自爲守旣不勞力。亦不費財。卽古者寓兵於農之意也。不得雇用遊手無賴之人。如目�更夫之類。旣費工食。又往往勾匪肆刼。非徒無益而又害之。惟壯丁內。實有貿易探親外出者。及紳衿耆老。力不能持械者許其選派雇工家丁。或雇倩本村年壯良民代替仍報知董事注冊。

一望樓。每座。壯丁八名。至少亦須六名。夜間上樓。支更巡邏。五日一換輪流更替。以均勞逸。日則仍名執農工本業。不致曠廢

一望樓。置備銅鑼一面。螺角一个。其各居民鋪戶。每家各置銅鑼一面。如實系貧窘無力。則攺用竹梆亦可。

一遇有盜匪來村。卽在望樓上鳴鑼吹角。其鑼。以隨手連擊不斷爲號。本村各戶壯丁。立卽鳴鑼接應。其鑼。亦以隨手連擊不斷爲號。各壯丁明火持械。飛出救援。

一遇有盜警之附近各望樓。各村各戶。一聞連擊不斷之鑼聲。立卽鳴鑼接應其鑼。以連擊五聲爲號各壯丁明火持械。飛赴鑼聲連擊不斷處之村莊救援。

一遇有盜警較遠之各望樓。各村各戶。一聞五聲鑼響。立卽鳴鑼接應。其鑼。以連擊三聲爲號。各壯丁明火持械飛赴五聲鑼處。以次至鑼聲連擊不斷處之村莊救援。

一壯丁擒獲夥盜一名本縣賞銀二十兩。如盜匪拒捕。該壯丁登時格殺一名。亦賞銀五兩。如擒獲盜首。本縣賞銀五十兩。格殺亦賞銀二十兩。如有拏獲積案巨盜者。從優獎賞。

一壯丁有懷挾私嫌。誣拏良民者。審實。照誣良爲盜例嚴辦。

一壯丁應聽董事稽查。如有抗違不遵。及不在望樓支更值宿者。立提究處。

一壯丁姓名年歲。董事造冊。一樣兩分。一存董事處。一送縣署本縣立刻當堂鈐印過朱。分別給發存署。不須片刻守候。

以上十五條。經本縣。通詳督撫兩大憲。批準通行。旣不費財。又不勞力。並不許書差人等幹與。實屬簡便易行。該衿耆務宜遵照辦理。限二十日內辦妥。本縣爲保護地方起見。爾等勉力爲之。可也。特諭

衡案此予曩在廣東任四會時。所擬章程。稟準通行者也。四會鄰淸遠。地多山。盜藪也。予以此法行之。終其任二年又五閱月。民無以盜�者。猶記嘉慶十九年冬。鄰邑廣寧之回菔墟。被賊焚刼四十八戶。其地與四邑之田東村衡字相望中聞略無山水阻隔。顧卒無一匪敢犯我田東者。以團練告成也。川省惟城邑場鎭。民戶聚集而居。此外皆散處畸零。不成村落。無十家聯屋而住者。此法竟不能行所行者。其意而巳。然匪類究有所嚴憚。非無補也。自記

○居官

馬廖曰。百姓從行不從言。

雋不疑曰。爲吏太剛則折。太柔則廢。威行施之以恩。然後樹功揚名。永終天祿。

龔遂曰。治亂民。如治亂繩。不可急也。

卓茂曰。律設大法禮。順人情。

諸葛武侯。曰。治世以大徳。不以小惠。

方膺曰。事不辭難。罪不逃刑臣之節也。

胡威對武帝曰。臣不如父。父淸恐人知。臣淸恐人。不知。

文中子曰。聞謗而怒者。讒之囮也。見諛而喜者。佞之媒也。

魏鄭公曰。兼聽則明。偏聽則暗。

崔仁師曰。凡治獄。當以仁恕爲本。

徐有功曰。失出人臣之小過。好生聖人之大徳。

劉晏曰。論大計者。不可惜小費。

辛。元馭曰。兒子從官者。有人來云。貧乏不能存。此是好消息。若聞貲貨充足。衣馬輕肥。此惡消息。

歐陽公曰。凡治人不問吏才能否。設施如何。但民稱便。卽是良吏。

論相道。當以持重。安靜爲先。

程明道曰。職事不可以巧免。

劉安禮問臨民先生曰。使民各得輸其情。問禦吏曰正已以格物。

羅從彥曰。士之立朝。要以正。直忠厚爲本。正直則朝廷無過失。忠厚則天下無嗟怨。

呂正獻公曰。爲政去其太甚者。人才實難當。使之自新。豈宜使之自棄。

呂本中曰。事君如事親。事官長如事兄。與同僚如家。人。待羣吏如奴僕。愛百姓如子孫。處官事如家事。然後能盡吾之心。

當官先。以暴怒爲戒。事有不可。當詳處之。必無不。中

當官處事。但務著實。

範蜀公曰。仕宦不可廣求人知。受恩多難立朝矣。

朱晦庵曰。民𨿽眾。畢竟只一个心甚易感

古之名將。皆愼重周密。如吳漢朱然。終日欽欽常如對陣。要做大功名。底越要謹密。未聞粗魯闊略而能有成者。

呂東萊曰。當官大要直不犯禍。和不犯義。

士能寡欲。安於淸淡。不爲富貴所淫則其視外物也。自然進退。不失其正

李文定曰仕宦至卿相不可失寒素體君子無入不自得者正以磨挫驕奢不至居移气養移體也

眞西山曰忠臣必廉廉者必忠

想古今事未嘗無所。本諸葛武侯平生所立事業奇偉然求其所以則開誠心布公道集眾思廣忠益而巳蓋此。四者乃武侯事業之本而誠之與公又其本也

觀曰禍莫深於窮治

王伯厚曰延平先生論治道必以明天理正人心崇節義厲廉恥爲先

烹魚煩則碎治民煩則亂故以叢脞爲戒器久不用則蠹政不常修則壤故以屢省爲戒多事非也不事事非也

熊勉庵曰催科不擾催科中撫字刑罰不差刑罰中教化

邵伯溫曰常聞之先輩曰凡決人有未經杖責者宜謹之恐其或有所立

許魯齋曰人要寬厚包容卻要分限嚴分限不嚴則事不可立人得而侮之矣魏公素寬厚及至朝廷大事凜乎不可犯也所以爲當世名臣今人寬厚者易犯威嚴者少容於事業之際皆有病

吳艸廬曰縣之於民最近令之福惠所及最速莫是官若也

以勤曰近名必立威立威必殃民

薛文淸曰爲政通下情爲急

爲官最宜安重下所瞻仰一發言不當殊愧之

守官最宜簡外事少接人謹言語

正以處心廉以律已忠以事君恭以事長信以接物寬以待下敬以處事此居官之七要也

居官常知不能盡其職則過人遠矣

劉忠宣曰居官以正已爲先不獨當戒利亦當遠名

王文成曰用兵何術但能養得此心不動乃術耳凡勝負之決不待臨陣而卜只在此心動與不動之間

楊一淸曰當今爲政之務在省事不在多事在守法不在變法在安靜不在紛擾在寬簡不在煩苛

呂叔簡曰爲政以維持世教爲主

世教不明風俗不美只是策勵士大夫

變民風易變士風����易����壯風變天下之��

善用威者不���������

爲政之道以不擾爲安�不������爲利以行所無事爲興廢起敝。

用三代以前見識而不迂就三�����而不可以當國矣

無以小事動聲色褻大人之體

守令於民先有知疼知痛如兒如女一副眞心腸甚麼愛養事業做不出

居官只一个快性自家討了多少便宜左右省了多少負累萬民省了多少勞費

見利向前見害退後同功專美於已同過委罪於人此小人恆態而丈夫之羞行也

情有可通莫於舊有者過裁抑以生寡恩之怨事在得已莫於舊無者妄增設以開多事之門

鄒忠介曰植人猶植物有植松柏者有植桃李者桃李可悅松柏可材

今日世界能言者爲次惟默默調停爲上顯而有名者從名根起念隱而濟事者從蒼生起念

仁可過也義不可過也

邱瓊山曰民訟於心甚訟於口也民訟於天甚訟於官也

刑獄者求其出而不得然後入之求其生而不得然後死之在我有誠心則在人無遺恨矣

後世農不必勸也能無擾之足矣

陸樹聲曰祿位者勢分也官守者職分也士大夫之視勢分也宜假其視職分也宜眞

蔣楚珍曰淸愼勤居官三字符也然必以仁爲本

安民者何無求於民則民安矣察吏者何無求於吏則吏察矣

陳眉公集曰士大夫當有憂國之心不當有憂國之語

任事者當置身利害之外建言者當設身利害之中

未用兵時全要虛心用人旣用兵時全要實心活人

漢人取吏曰廉平平則能在其中矣廉能者後世不熟經術之論也

王文祿曰有官守者必念人之望我者眾不可不勤

陳明卿曰論人當於有過中求無過用刑當於無生中求有生

顏光衷曰天下最親者惟守令大約教化爲上寬仁次之綜核又次之嚴於禦吏而寬於禦民亟於揚善而勇於去姦庶幾得蒙至治之澤云

彭執中曰住世一日則做一日好人居官一日則行一日好事

陳徳言曰遇事寧緩詳無急遽寧忍耐發泄萬事俱從忙裏錯昔人謂居官於淸愼勤之外加一緩字眞藥石之言也

錢�宗曰天下事皆當顧日後不當狥目前惟救荒只當顧目前不當慮日後

讀書要有進步做官要有退步

昨非庵曰事有急之不白者寬之或自明毋躁急以速其忿人有操之不從者縱之或自化毋操切以益其頑

潘府曰居官之本有三薄奉養廉之本也遠聲色勤之本也去讒私明之本也

薦賢當惟恐後論功當惟恐先

魏環溪曰儉美徳也仕路諸君子崇尙尢急去一分奢侈便少一分罪過省一分經營便多一分道義

熊勉庵曰今日居官受祿須思當目做秀才時又須思日後解官時思前則知足思後則知儉

士大夫不貪官不愛錢卻無所利濟以及人畢竟非天生聖賢之意

風俗天下之大事廉恥士人之美節爲政者當以扶綱常正名分�道義爲第一

朝廷立法不得不嚴有司行法不可不恕

刑罰當寬處卽寬艸木亦上天生命財用可省時便省絲毫皆下民脂膏

爲政者一日不勤。下必有受其獘者。

積徳累功莫若居官爲易所謂順風之呼響應自捷往往有一善而可當千百善者

前輩教人居官廉不言貧。勤不言勞愛民不言惠鋤彊不言威事上致敬不言屈巳禮賢下士不言忘勢庶於官箴無忝

做官想到去之日做人想到死之日便當畱一二

州縣須知

