璞山蔣公政訓

﹝明﹞蔣廷璧撰

●目錄

蒞官總要

謹始類

治巳類

處人類

禦下類

治體類

●國子先生璞山蔣公政訓

南雍門人譚秉淸曾璠郭岱周治

相文祥杜應麟居正類編

浚縣治生大伾王璜校正

金陵書坊唐錦池唐惠疇梓

蒞官總要

廉潔以守自巳謙和以待士夫忠厚以待寮友

慈祥以撫百姓勤愼以事上司淸謹以臨倉庫

明愼以審獄囚嚴限以銷未完愼密以防姦詐

節用以備不虞

謹始類

治巳類

處人類

禦下類

治體類

◆謹始類

勉筮仕

勵初政

立初規

愼儀節

卻賀禮

○勉筮仕

一居官非如無責任時凡事須要勉彊奮發爲之如擔荷重物然盡力爲之日久自然慣熟眼下且莫憂愁𨿽少年未練能勉彊幹事分毫無取則聲譽自達

○勵初政

一初政要有風力果斷使人難犯方是好官

一官初任正上下覩徳聽風之時當廉以律巳公以處事仁以愛下敬以事上寬以處眾愛民惜財𨿽文錢寸布絕不入已則居官悠久子孫昌大其勉之哉聽之哉勇以副吾之言哉

○立初規

一新官初任須立一嚴規矩使人不犯就是門面矣居官不可太仁慈太慈卽招罷軟之名必須當要十下五下打人事方易完人心知警打人只是十下二十下重打足矣不可多打亦要平平做去不可作聲色須要持重慢慢打去不可輕躁猛急急或錯悔之不及不可輕躁妄打妄罵妄申文書常思後患屢屢見人妄申文移爲害多矣

一居官須要果斷事到面前該行者就行不可疑二方是好官政聲自起如優柔不斷者婦人所爲也

○愼儀節

一來到任時先須訪問禮生行禮儀節則臨行不差到任之日凡發放人俱止說起來字樣此亦初日起身吉讖也

一新官到任之初凡事至於前量其大小小者實時發落大者稍詳審亦就發落不可淹滯拘人入監久候如比明白果斷方可聲名就起

○卻賀禮

一初任止許在官人等及士夫參見決不可令耆老壽官義官等項相賀否則不惟在巳有送迎之勞抑且致彼褻瀆之辱又不可受人賀禮致人譏誚

◆治巳類

戒七情

祛矜伐

務著實

戒炎涼

戒科罰

戒酷刑

戒偏用

禁假借

謹日用

先節省

夜省身

○戒七情

一凡拂意之事至須料事之大小理之是非愼勿憂怒大甚須以理自遣古人云克巳可以治怒明理可以治懼

一凡遇謟諛獎順之言至當正言以理辭去切不可輕信喜悅驕矜則人不得窺吾淺深而諂自遠

○祛矜伐

一居官不要錢乃是本等不可恃此矜誇淩虐下人凡事謙厚與百姓幹事可也若廉而無爲廉何益哉

一事至面前小事實時發落趕出大事從容細審不可一槪將人收監不能聽斷致人困若就招罷軟之名若不放人入監隨到隨發落名譽就起當少監人多幹事爲妙

一事有疑難幹礙等情自巳慢慢尋思大事小事決不可偏問人非惟彼作獘抑且窺我淺深矣

一事關利害最要自巳裁決果斷爲之不可欽行不行欲饒不饒如此狐疑外人疑我要錢恐人見我有饒彼之意在外詐錢家屬決不可使與外人相接恐壞名節

○務著實

一當官處事但要務實如塗擦文字追攺月日重易押字萬一敗露得罪反重非所以養心格君不欺之道也

一凡有宜行事件一時無問處或人言之未可信務須令該房尋各年巳行過文案來看斟酌而行庶事有依據人不敢欺

○戒炎涼

一凡一應上司不分大小親臨不親臨俱要敬他其事有可否當明言利害反復辯論不可唯唯承命貽害於民府佐貳多非吾輩常恐吾慢他預有此心待我稍有慢處彼便說欺侮他百般巧譖爲彼中傷多矣

○戒科罰

一科罰之事切不可掛齒此上司之所惡下人之所恥若富者罰之以免其罪則富者之志益驕其橫自益甚別人說前日某人做甚事罰了些也罷了貧者罰他必賣妻鬻子鬼神天地可畏其有問該杖罪者審其家道殷實其情重於罰者或放私債多取利息非法鎖打彊拆房屋準折子女等項重情著他親自修理緊要公廨或橋梁文廟鋪捨饒他責杖可也大抵不如不罰爲愈如欲公中取用公罰只可五斗八斗一石二石足矣彼又易完人不報怨若罰七石則彼經年不得完反去上司告理矣

○戒酷刑

一刑者不獲已而用人之體膚何忍以慘酷加之有等官以喜怒用刑甚者或以關節用刑殊不知刑者國之典所以代天紏罪豈官吏逞暴行私者乎

○戒偏用

一見上司或赴府不免帶吏門等項須要挨次轉換不可當只帶一人不但彼假名在外生事或外人說他爲我心腹所損或由於此愼之愼之

○禁假借

一打人之時在官人役乘此說他之短或閒說打的好等語可打若不打他下民只道我之打人因他主使也大凡打五下十下等語須親口大說使被打者聽得若低聲令門皂大言下人只道打的多少由他主張也

○謹日用

一私衙日逐食用之物不可使家人門子出外買辦如米肉之類照依時價當堂先發銀與店家使彼出票派下如用某物時卽令皂隸持票去支票完卽止又與銀又支起如銀一兩該肉五十斤則要他一斤票五十條諸物俱照如此照票支完又起其銀當堂先給如有將銀在外買物者許人指名呈告

○先節省

一凡居官節用不科擾人則爲官順利而子孫亦昌盛其祈禱等項自出些紙價銀買物應用不惟百姓不怨而天亦順應矣

○夜省身

一凡日中所行過事夜則思之如善可行否則下次攺過決不可因循積成大惡

◆處人類

處同僚

應士夫

處生儒

愼事使

豫細事

勤小物

○處同僚

一縣寮人品不齊不能一律凡事恐不悉心委任但彼或有過可於無人處密言不可揚倘有公堂酒席當招與同飲私衙內不可與之數飲各衙婦人尢不可酒席往來倘有使客過往下程之類將各衙名字俱寫在禮帖上請他同去看望同送不惟省同僚費用外人又見得衙門官協恭倘鄕官家有喜慶亦須如此其有遠行又當慰勞周卹

○應士夫

一初任士夫接見俱要有禮貌其後進見者不問善惡俱以禮遇之不可而叱人𨿽所言事不準彼亦不怨矣一士夫隨到隨接應酬不暇分付大門每日待比較後方許進稟接待凡有先至者令把門人請至寅賓亭少坐待比較畢一同請進則彼此相礙𨿽有囑托亦難開口如有囑者當云誠如尊命誠爲有理待生問了回話事完之後所囑是矣不必回話若不實於杖責時當明白雲某先生分付該饒你打�你�名眾證明白法度上去不得我今將就責罰後遇士夫云前日某事此人來哄了先生全然與先生分付不同因先生分付俱饒了責杖如此法亦不廢人亦不怨切不可立異好名云你央某人來說先打央人情則禍基矣又不可於說時唯唯了後不從他他先因我許了他將人央事錢用了我後不依此人與他討彼無處措辦亦取怨也昔有一官凡有人囑者定輸了後人揣知此意便去反說那官聽信又如他計只當以理爲主不可先有此意使人乘間也

一凡士大夫說事須和顏以待之遜言以議論之如法不違也做人情不妨如違法𨿽權貴亦不可聽也自巳手中小事可依者依之如經奉上司𨿽分毫不可做人情矣

○處生儒

一生員有學問者多不肯赴官告狀來者多是無學問也所告狀亦與接下問他近日看何書就問他幾个題又令他做一篇文朔望到學行香帶此文與先生看好者一般賞他不好亦不必說如此則生員自遠矣

○愼事使

一上司按臨務先差人鄰縣打聽作何行事及至縣須率同寮師生人等齊整依禮迎送其倉庫數目四時淸查塡注簿籍明白預防上司不時查盤養濟院孤老衣�淸查明白依期賑給毋令失時道路鋪捨有壞卽爲修理天時亢旱急爲求禱民間疾苦常加憫念

○豫細事

一迎接上司𨿽不可過爲諂諛凡一應對像俱要齊整𨿽皮匠裁縫篦頭修腳表褙印刷鐵匠凡水牌雨衣門鎖俱用備之以防不時呼喚衙門前要肅靜不許諠嘩當各分在一處用之卽至方可悞卽痛責

○勤小物

一遇上司公差官吏承差之輩𨿽在倉卒之間亦須送下程畢方回一則免下人少了下程一則免彼至上司前謗矣

◆禦下類

屏左右

擇隸門

禦吏皂

遠主文

淸吏役

察吏獘

禁獄卒

稽馬夫

擇糧裏

愼差人

○屏左右

一任後左右前後大小一應人等俱是本縣之人惟我是外人他个个都要瞞我欺我問人討錢到任之後一應人役俱要防範決不聽他言語悞了我正事

一每日升堂畢卽將門子人等俱要發下立不許在堂上或公座後站蓋人在後面與視人寫攺文移有要下下面跪的人知他爲官信用弄權打關愼之

一喭語雲門子不上堂書手不進房皂隸不下鄕就是好官一閒坐無事不可與吏門言事

○擇隸門

一縣內門子須訪問良家子弟爲之否則害事

一門皂不能不用積年但去其害事者耳若門子不用積年應答件件俱不如意凡上司按臨必須久慣門子皂隸進用以供使令

一門子作獘毀謗平人天下通獘但凡遇此決不可聽若稍聽彼在外害人無端矣

○禦吏皂

一新官初到如不打人則坐堂及問事之時門皂吏典人等擁集在前後甚失威儀有乖大體必出一告示禁約之以後凡坐堂僉押批判及看文移問事時吏典門皂非奉呼喚自上堂立走稟事插嘴者打飲酒面赤上堂者打及在前後擁觀者打但有犯此者卽痛責不饒則人不敢擁塞規矩嚴肅矣

一事無大小旣舉覺者打如不打不如不舉之爲愈也

一吏𨿽無事不打他必須正容厲辭常使知畏

一吏胥人等不奉呼喚自來堂上稟事者打不奉分付自寫批票者打有事呼喚遲緩不來及吏不在房書辦出外遊蕩者打皂隸在傍丟閒言冷語者打說謊𨿽小事亦打

一縣中皂隸決不可差他拘人他就是老虎矣愼之只批原告拘喚最可

○遠主文

一凡承上發下文移只問該房取稿不必管他央何人作只要好便罷不可偏聽一人行移偏則彼在外作獘矣

○淸吏役

一新官初到除本縣各官見在腳色外其餘吏典丁憂事故一一俱要造報日後服滿事完照此查勘方準否則復將問革或事未完來參自取枉法

一新官初到要查各役是否正身不可問人只就各役中各相其形貌稍陋者不拘是否拏出一个說他是次身要打他二三十下分付他認一次身出來免打五下又將認出��次身又要別認要打他則無不認出矣認出次身眼貌凶惡必是害人者卽打出余善者畱用

一凡點年頭書手人等或至數百人往往不該點者立在�面該點者壓在後面塞放一塊當叫轉該點不到面前不必再跪徑下西邊而出則面前無壅塞之人而未該點者決不先攙跪以阻該點者矣

一在人進見上司各色混在一處跪拜俱不齊整只將各色人一色置一大牌如貢院前秀才入場之式一牌云老人於此站立老人內又分一社二社挨次拱立將牌移一步方許進一步次里長次書手次年頭俱似此挨次魚貫而來不惟衙門不攘又門上無壅塞之患裏面跪拜頭項一一明白旣出之後仍令各歸原所倘有在上司門前說話者若呵叱他或拿來打他又先自攘了令人執一木牌巡視上書開口便打則人人遠避矣

○察吏獘

一吏胥欺官新任一時不知縣中事體就將縣中凡上司發下罪人監禁事迹來稟令其發票勾攝新官一時聽名卽爲發票彼則虛張聲勢在外取錢及唬嚇致傷人命者多矣今遇有此等事卽爲裁處審問原因或取原案必首尾委曲取之方發批票卽自巳暗地作一號簿記下某日某房爲某事差某人勾攝如不完就責該吏差人則彼不敢欺有如此票須吏戶禮輪流發去我亦好記發票時問此人在何處住或遠或近近者實時就完遠者限以時刻則人畏懼

一遇上司明文或令收錢糧或查盤錢糧等項卽令各裏�手將各倉數某倉若干花戶若干一一開寫明白自巳��倉內糧數總撒打算看如總撒相合方可照收如撒不合�就是書手作獘卽嚴責問書手隱下何人戶務要追出人戶攺正問書手罪

一後生少年乍到官守多爲猾吏所餌不自省察所得毫末而一任之間不復敢舉動大抵作官嗜利所得甚少而吏人所盜不貲矣以此自被重譴良可惜也

一吏欲與人說方便恐上猜疑便不敢言探聽問事間彼卽手拿文書或倚稟別事傍邊站立譖言冷語此乃見人每每爲此輩陷了嘗愼防之

○禁獄卒

一獄卒克減牢飯作害於囚天下通患犯人被害之時𨿽然入骨髓及至取問囚有幹證事不暇告及待事完之日且要回家生理又不敢告故獄卒常得自在之錢須於監中置鑼一面許被害人擊鑼因而究治或有小事權發監收候而忘了者亦許擊鑼取問每五日令獄卒打掃及通糞道是亦卹刑一事也

○稽馬夫

一馬夫各里甲馬若干一馬造一小木牌上寫某社某甲馬造一架如杖罪架樣只髙大些將若干牌用鐵綫穿了一里挨一里序定鐵綫一頭定緊不動一頭常動出左入右取牌出來如用馬若干照馬簿上次序取出小牌付各里甲執牌取馬用照馬簿上回限日期銷繳如違痛責決不可失信如此方得齊整夫亦然馬牌在左邊夫牌在右邊如一夫一馬不到卽重責罰過還將彼夫馬撥過不饒以後威信方行

一馬夫於閒常時編就次序某人挨某人寫一大牌油了置衙門首使人知之則人易於伺候

○擇糧裏

一糧裏俱要正身不可容次身應名蓋正身有廉恥懼責打事未完打不如拶打則一時過了且先拶一隻手用竹紙封皮押出待完放他人皆知事不可苟免況拶人不致傷命

○愼差人

一歷官之初不問遠年近日凡奉上司催提者令各房逐一淸出密拿人犯逐起火速差人解報如此則本縣免人催促打擾上司又見官有作爲不可聽人情怠緩又不可將告出者容情繳批比一人之事槪縣俱知自取枉法之罪罷軟之名後面起解人人有辭說矣

一領批牌並票只責付該裏里長里長領甲首同領如不完只問里長名下要批票明白限定日期如拘人不到或重責領批票者不敢在外緩矣

一錢糧人命等事差在官人拘其家將公差人打傷差人回呈且莫準他只云他家𨿽頑亦是知法的人豈敢打我衙門中人必是你詐他財物不遂故也其家聞我不準或來見官方可徐徐圖之若因他舉呈便差捕捉恐激出他事

一差人勾不公事如彼回呈被人毆打搶奪巾帽衣服等物決不可輕信須拘鄰里見知審實方可施行否則責呈人其餘狀俱要審實方可決不可輕信一偏之詞致問不公招人議論又不可不申上司貽累眾人又是未完愼之

一差人勾攝拖欠錢糧人戶卻將生員省祭人等勾來搪塞須問此家可有戶首戶丁如無當令出辦置如有卽打勾攝人役如何令此人入官可快令他出去如此人情做了人心不怨

一凡差人解軍解錢糧限定日期如不完批回繳者卽拿的親家屬監候輪日比較則事易完

一凡批牌不拘裏老快手皂隸人等先巳承差去拘了不可又準他呈稟別換批牌另差人去勾拘非但後差人將前差人借口推托又且前差人賣放之贓接得穩了若來呈必須將前差人量情責打仍責在他身上去拿再推再責如果難拿就於原批上傍注云據原差人呈稱云添差某人恊拿切不可放了原差之人如此則原差不得幸脫所得之贓終用還主後差協拿之人知前人被責必盡心拿解事無不完矣

◆治體類

政循序

愼交盤

立定規

信賞罰

貞執法

稽用印

立號簿

愼牌票

定狀式

淸投文

愼申呈

查未完

嚴門禁

愼倉庫

嚴追解

審均徭

重鄕飲

卹孤老

處下程

禁娼博

處夫馬

理詞訟

禁告訐

淸詞狀

卹獄囚

愼縲紲

肅檢驗

愼興作

稽工匠

止追呼

處竊盜

戒監人

平市塗

稽巡攔

潔祭祀

委查盤

處疑難

處軍職

禁打詐

○政循序

一到任行香畢望人畢方交盤庫方受詞狀以次而來不可驟然四五樣一齊爲之行事亦當觀民察俗不可遽然更攺後難行致人笑也先生秀才當以禮厚待爲政首務也

一凡問事不可先將難的事問恐問不明被人恥笑且將易完者先問難者熟思斷之方可

○愼交盤

新官初任倉庫錢糧最要明白方無後患須造一樣三本冊前官一本自巳一本存縣收庫一本是日閉門公同佐貳等人員新舊庫子秤封令一戶房吏寫封皮一銀匠認銀子成色一吏秤兌明白塊數庫子見數親手入封內塡收銀吏某人看銀匠某人封銀某人自後有錯只尋這幾人仍取重�結狀

一盤銀俱要一小拆封秤兌令銀匠驗過成色親手封寫分兩方可不可指包爲實數盤倉亦要鬥合升石明白新斗子看過方可不可指倉作實數

○立定規

一做官要立一定規矩不可更易其各處風俗人情舊政不一則當慢慢斟酌行之決不可任一巳之私妄爲恐拂人情其不幹風俗人情者不必更易

一用印時候收糧時候受狀日期不迎接人此斷不可攺如用印迎接人恐人倫使其責人不可聽傍人言就責聽人言就饒方可

一每日五更將合行上司發下文書並牌票一一看過僉押用印待天明開門方發行日中不可亂髮牌票方有信行人可遵守

一每日公座畢僉押公文自吏戶禮兵刑工每房承行吏在堂次序僉押其餘吏典升堂畢省令各歸房科書辦聽候有事呼喚仍要直堂吏一名專一在堂掛號登記上下公文並拘勾人犯牌票以便揭查直印吏一名置簿塡寫某房公文幾件用印幾顆至晚逓不致違悞結狀以防姦獘

一每日定限某時看稿某時僉押某時投文問理詞訟某情重者收監輕者保候內有幹證人犯並事不幹巳者審明先行釋放

○信賞罰

一賞罰所以鼓舞人心若一失信後不可使人矣賞固不可失信至於責人亦不可說多了打時卻減少則非矣如徵收比較立爲定規如一件不完者決打三下三件不完者決打九下該十下以上者加一拶二十以上者拶上加敲決不可說打三十五十等語非惟不可踐言抑且非法

○貞執法

一居官理在可行有妨貴戚或央人來說者如事害理斷不可從容了別人害了自巳

○稽用印

一印木﹖匣人多將印仰放在內將鎖之時被人袖去待次日開印報封皮不動時卻將袖中印取出使用往往有之今後另做一木﹖匣將印木﹖匣上開一眼以銅包之將木﹖匣中用厚綿塡了印柄透出二三分來非惟舉目就見𨿽夜間放在牀裏睡覺時以手摸之睡亦安穩也

○立號簿

一一應文移大小批票俱要立一號簿將朱語掛上立一前件限日比較非惟不敢重出批票抑且事易完吏皂不敢欺瞞矣凡出票帖卽收回塗抹

○愼牌票

一立法要嚴凡出牌票𨿽片紙隻字務要銷繳明白勾號方爲完結則事無不理人不敢欺矣

一任後置五六寸有把白水牌或三面或五面凡拘近處事務用此牌拘不時查考牌少幾面是何人承發實時���事易完矣凡事俱要打起精神彊記問心中明決方無��之悔

一凡六房吏有事稟說發票拘人𨿽小事亦須掛號事完當日銷繳如不完照號上責差原人如此則吏不敢妄發票百姓不受害皂隸奉差不敢瞞矣

一凡出告示發批票俱要仔細如錢糧要明白取物要估計的當方可發出告示來恐外人抄下日後有事拿作執證仔細仔細

一凡封皮手本到任後須比前官式樣換一番如前用呈文紙我則用白紙前官用長闊或窄或長或短與彼不同倘或人有偸前官批票手本今另是一樣自然不敢用矣

○定狀式

一六房文書每日報數印鈐簿一扇逐日逐時間奉某衙門某事文移寫上後面出語何如限何時繳等語後開一前件如完卽勾否則空下比較吏

○淸投文

一投文當通放丹墀內立下擇事之不用費力者在先以次了去如先銷批次繳票次見到次審問之類切不可先將難問等事在先礙了不消審問一見便了的事問事之際�當先易後難亦須力量可完幾件令他伺候或今日了不完者或發放在外伺候或仍放監倉次早取問不可忘了

○愼申呈

一凡申呈上司回繳文移親自看過將上朱語對讀明白逐件僉過照依房分次序放在面前桌子上不許復拏回房待六房僉完大聲數過文書幾件本日用印若干顆半印若干顆使值印吏親書簿上不可將半印作兩顆難於記數關防

一申上司文移先令該吏起艸必須自巳親攺說得通暢�完後臨僉時務要親再念一徧中間萬有一失上司就說我疏略放肆尢當究心

○查未完

一新官上任後卽令各房將各年上司不問大小遠近凡未完者一一開報各造毛本一冊呈來合作一大本裁齊日每看完一件勾一件必須每日完一二件方是好官又將此錄一大長單貼在後堂壁間日日看照心思警省一二月俱完名聲就起勉之勉之

○嚴門禁

一凡告狀人多駕虛詞捏成長篇有因小事告上人命惡逆等情幹連人眾者最多非惟難問抑且多事難於拘拿不如立一規矩與彼遵守不許多字牽告字不許過三行且將人間日常所犯事件各立一朱語列成狀板如順天府給引之��狀人各拿白紙一張來換印板狀一張與他寫能寫者令其自塡不能寫者裏老代伊塡寫各隨朱語叫收就批本人拘拿仍批如不服著該圖裏老協拿定治不服之罪��告情虛許被告人隨狀赴訴定將原告重治如印板難行只刋格三行橫格限字可也

狀式如爭田者

告狀人某人年若干歲系某都里長某人下籍狀告爲某�某年某月某日憑中某人用價若干買到某里戶�����收戶今被占種具狀上告

年

月

日告

狀

人某人

一告狀日期立定曉諭遵守狀式不許過三行若�扯遠年及不幹巳事情混告者痛治越訴上司隱情告擾追問如律枷號示眾

一應上司公文除承發掛號外堂上各衙門各置一簿文書初到堂上先親自拆開看了付值堂吏掛號方發承發隨塡承行吏於前件下仍逐一寫來粘在案上並常行目接�上卽勾未完者常在目前巳自知警吏不能欺如久不完者承行吏責打以警其怠文書付承發科掛號上司到只問承發科計未完條件則彼不敢作獘矣

一出入封鎖大門二門小角門等此最要緊亦是門面好看

一私�門出入封鎖鑰匙常自帶在身邊出時鎖在門外退堂自開進去進了鎖在門內出時自開出來門內置掉一張放印進門門子捧印放棹上就出去出時家人捧印在棹上卽回開門放門子人捧印家人切不可容他出外皂隸人等決不可容他入內其女巫賣婆之類尢當絕之

○愼倉庫

一倉庫最要謹愼交代收支最要明白不可分毫苟且銀子成色髙低分數多寡俱要在官一一封兌明白上簿不可將低銀作髙少數作完日後方無負累但凡一應錢糧俱要如此謹愼又當自有主張不可聽他人哄誘收畱在衙此事悔之無及

一凡庫藏並上司發下贓罰銀兩非奉明文分毫不可妄動借別項使用卽爲那移如奉明文動支隨卽上簿餘剩者封記明白收庫恐上司卒然到縣查盤少了就是侵欺第一最要謹愼

一收糧銀等項各裏里長或大戶收照各塡注開封照名煎銷如有多寡責令收銀本人方無偏重之獘各人解盤纏就此區處不可泒人

一新官到任後惟錢糧一事身家所系當要時時檢點事事關防不可分毫苟且入巳就爲吏胥庫子坑陷矣凡有公罰須要實時登簿明白支銷亦要明白一收錢糧俱要照依舊規或糧裏自收或納戶親上務要天秤等子置平不可信人用大等多取火耗切不可經手堂上限定日期分付某日要完某里某日完若干至日當堂比較則亦易完不聽命者�治以警�余

一收錢糧𨿽不經手亦要調他天秤等子來較亦要常時下倉較勘斛斗不使作獘

一自到任以後凡上司發下紙米價或谷並自已罰贖銀谷俱要一一上庫簿逐一催完支銷不可一分苟且怠�如倉庫錢糧不明終爲本身及子孫之累最要明白記之記之先令各房將各衙門發下贓罰數目開報日逐比較令完如有未完者務追完上庫簿廒經

○嚴追解

一起解錢糧不可容糧長收頭人役轉差須差有職役人押解到府限日取討批回如過期三日無批回者先拿押解人役庶免侵欺花費之獘

一泒納錢糧先查原行派單上年則例並丁糧文冊扣算明白出給告示追納不許多徵少科

一追徵錢糧比較里長十日預先出給告示供以十分爲率定作三限【初限要完三分次限要完六分】三限俱完過限不完者或完不及數者量情發落拖欠數多者痛治枷號示眾其解戶收頭務令在官秤收不許私自交完

一追徵錢糧愼勿經手只令彼自收比較時先分付每日每人要完若干幾時通完不完重責完了銷成錠驗銀色髙低限批回比較

一編定各處倉分解糧大戶務要親自審的親筆塡注名字又私置一簿記人名倉分卽同均徭榜文分派者均徭榜發出就將各里甲分付某人某倉不可聽吏書人更攺遺患多端愼之

○審均徭

一均徭盡本年丁田以編本年之役切不可編余銀室門均徭名色以致民謗預將本年丁糧並銀差力差總收算明示云照得均徭除在逃外查得本年丁共若干官民田共若干每丁每畝出若干足彀本年差徭之用中間恐有丁糧詭寄隱漏詐冒影射躲避者許合屬人等不拘是否該圖該里人戶指實首告卽將首出銀兩抵補首人名下徭役其或丁田𨿽同家道有貧富徭役額銀𨿽同費用有多寡者仍仰該裏將家道上上者編報第一聽審極重煩差上中者編報第二上下者編報第三輕重等差其四等以下俱撥輕差不公者許在前者開具隱瞞在後者實迹具告定將原報裏老人等問罪攺正作獘人戶仍治罪各名下仍注附近衙門公廨去處以便編差爲此先將各裏造報在官均徭文冊一本粘�各裏糧倉口使人知悉五日後挨次隨牌聽審有首獘者不拘時候倘有捏首審無實迹者重治

一審編均徭著令各圖裏老備造丁糧小冊帶領人戶赴官淸審定爲上中下三等內除例該優免外其餘實在丁糧通融扣算攢造虎頭蛇尾文冊截去名字定作二分上戶者二分編重差一分輕差中戶半重下分俱編輕差務俾適均至編排之日查弔上年冊榜式樣施行

○重鄕飲

一鄕飲朝廷大事酒席須要丰厚務要擇齒徳俱優並無過犯者請之庶人知榮

○卹孤老

一凡孤老日糧衣綿須及時支散不可過期亦不可濫收花費錢糧若孤而不老老而不孤者不收

○處下程

一凡下程先要置木牌三个上書上中下字樣如上等用米若干肉若干柴炭之類若干中等次之下等又次之寫定油了臨時照牌上數目分送

○禁娼博

一賭博娼婦之家就是賊巢只出告示曉諭地方常時捕緝每月朔望要地方甘結此害自消

○處夫馬

一縣偶遇四五起大官過夫馬眾多里長不能濟事必令里長報各裏大家有人丁者權借三十或五十人或馬幾匹願助者卽爲尙義事畢旌勞免些雜差如不卽爲惡人事畢沽罪則人知勸勉旣如夫設法有了若無紀統人又躲避卻每裏一百人立一總甲作一面旗令某人人立於此旗下要時卽令此總甲領此夫去用少一夫就要總甲名下追要則人不敢避又齊整矣

一凡上司過應用轎夫先將轎夫定立班次置一面有把手牌將一班某人二班某人書在牌上令人執持同行易於點閘

○理詞訟

一新官初到一縣人俱要欺瞞將是作非拗曲作���探聽新官何如須要仔細詳密不可輕躁凡入縣者俱�利事事俱要防人

一珥筆之俗最爲不法有一等豪猾稅戶罷吏鄕老把持官府鄕曲少有忤已者使人飭詞陳欣及兩訟在庭辯口利舌其被誣者往往愚懦訥不能言或引人彊證是非顚倒不可測度須受狀之時再三引審先責誣告反坐之狀然後施行其間或有懦善之民含冤赴訴畏怕官司不盡情者宜濫言詢問庶得眞情若事不幹巳而訴者屏絕不受如此自然訟簡

一審狀見得確然是底傍用一點不是底傍用一又可疑處傍用圈證佐旣集但舉圈處質之就明了不必將是不是從頭問耽閣了時日了又須幹問時裁下紙條若干問一人口詞寫在一條紙上問完了將紙條付取供人照依口詞取來就是�不可偏護原告如虛重責以息刁詐

一詞狀不準小事人气不過尋大事來告或又去上司告理又人多以小事詐作大事欲官府聽當仔細審之

一詞狀不可付房吏就要告人錢亦不可付佐貳佐貳亦要人錢不如將小事批里長戶首地方又知下情不敢多取錢須置一號簿實時掛號常時將此簿比較則易完矣此簿不可付人須自收也

一新官初到槪縣有一二百紙狀來告試官爲人何如若有此俱放進跪在東邊丹墀分付云你這一縣一日有這些狀來告我不準你又望我與你分剖要通準一時又難爲發落你們且起來聽審卽令門子將狀二十張一束一束共數幾束大聲數過門子不敢偸東邊令一吏刷批條刷了一束送在案上從頭叫名審審了一人又審一人如人命彊盜大事付房差人提戶婚闘毆小事實時審了只云此事你有何人公道可與剖斷得任彼所舉或裏老或戶首公舉得名來就批在狀上仰某人從公問斷取供連人解審免罰紙付西邊吏掛了號立一前件限某日完掛了號就付告人持去完卽勾之如此行之𨿽百張一日可完亦免告人爲吏需素

一到任之初姦民將遠年賣絕田地過明錢糧乘我不知來告卻要詳審明白問彼賣過幾年前官手內如何不告原契內如何寫遠年者不準就準審問只依原約不可專聽中人恐彼買囑若一毫不謹無情之狀告無了期絕不可準只批裏老分斷

一民情詞訟有小事情遂作一个重大朱語將鄕官吏典生員批告一時不察遂爲所惑宜詳之一如有富豪爭訟每狀﹖﹖牽扯五七十人每年間斷不決二家狀內告人多了被告人不得齊原告俱有勢力指以被告未齊保候在外被告拿來者俱在監累得人貧了只量拘幾人並二告人在丹墀內諭之曰汝二家累人多了我今卻要累你二家凡在狀內﹖﹖牽告之人就要你供他三日酒飯限十日內就與他明白十日外不明者後問出你誣罔他照律內擅律人事理如明白了一人就放一人免他供飯到晚將﹖﹖牽連人俱保在外獨將二人收監上木﹖匣三五日不問供飯煩難且不耐牢獄苦楚惟願速速間交矣

一有人平素爲惡不曾告發因我訪知一齊告來亦當諒情處治如有十年以前並以無爲有亦當與之辯明不可橫一惡之心不論是非定要問在身上倘有如此﹖﹖牽扯將狀扯碎告人逐出以安其心如告私債折準必是本利之外者方斷還人不可如彊占者一例盡斷還蓋方斷有本故也

一健訟之徒官司當取籍姓名如遇訴訟到官少有無理比之常人痛加懲治若有卑幼訴尊長奴婢告主人自非謀反大逆之事不得受理宜加懲治此厚風俗之一端也

一人有兄弟告爭者事無證佐甚是難問必須服其心方可如曉諭之不從將兄弟二人各出一手連鐐著家長帶回查勘如十日不明調轉手鐐如此則行立坐臥不能離散各親戚教唆者不能近身婦人之唆者看了心一不覺自和同矣夫婦之欲離散者審無大過惡或同監日久或多方省�務令完聚十分不得巳者方令散也

一問詞訟先從極輕見得明白者問起則事易了下人先有不敢欺我之心切不可從大者問起蓋事之大者非一日一時可了若把他只管在手頭纏這一日內一件事也完不了大抵詞訟送各衙不如付房付房不如批與裏老密明解報亦不害事里長老人備知情由𨿽不盡合理亦不大冤枉在巳亦要詳審如取供招就令原差人帶出則彼知他事始終又不多差煩勞告狀者最玅

○禁告訐

一告訐乃敗俗亂化之源一有所犯自當痛懲何可勾引今官司有受人實封狀與出榜招人告首陰私罪犯皆系非法戒之戒之

○淸詞狀

一詞訟小事批仰裏老拘審回報大事準行親提或批送各衙問理差人酌量地方遠近定立限期拘勾犯人到官先要研審所犯情節明白方可擬罪問完詞訟卷宗並裏老呈報批呈事件查簿塡銷前件發房收架備照若有干系地方人命彊盜假印重情先行申達合干上司凡申上公文著各房承行吏先查原發原行做稿呈看停當方許謄寫施行

一詞訟發批票差皂隸快手甚爲害事決不可差只於受狀畢批了號刷批畢批付地方戶首問斷也可或將狀上人點了亦掛了號立前件就付告人拘也可或將狀受畢掛了號令吏看某人在某方如東方只令甲首送至東方某地方令東方裏老拘來遠者限遠近者限近如此亦可不如只付告人拘庶不擾人

一凡三六九日受過詞狀若干卽當堂數過多少張數卽編一號某人至五十一百俱如此編上號簿一號某人完勾子一號如此門子人等俱盜不得狀子又不遺失三日者作一束六日者作一束大寫某月三日狀某月六日狀一要就見不費心尋方妙

一受詞狀問完詞訴俱要立案明白如受狀畢批票差某人勾攝到官問擬具供明白串招發落取倉庫收方成一宗案矣不問大事小事俱如此次明白立案不可聽信吏書只寫朱語朱語�差也不寫差某人字眼上司查出責官吏此乃親見者也

一除上司批發詞狀外其本衙門準行除該徒罪以上者方做招申詳其戶婚田土鬭毆等事正該杖罪以下者每人要他一樣狀三張歸一供詞三張將原被告各三張供詞三張粘作三套俱用合縫印一套與原告一套與被告一套存官後批云據某人與某人告爭某事今拘證見審問原系某人如何並與某人無干狀批某人收執輸嬴俱如此批但批付某人執照人名耳比做招省力萬倍後有番者嬴家執此赴官批詞供結明白事多不攺

一凡詞訟先令承發科掛號該各行行者令各房吏當堂出票拘人審問時將原詞取出問理事關利害監亦不可縱當量情之輕重行之

○卹獄囚

一囚人禁舉室廢業囹圄之苦度日如歲當量情之輕重收系輕則量情處斷重則結案待報又囚人在禁寒暑切身飲食不時人气充牣多生疾疫醫藥飯食常加省視死於非命咎將誰歸

○愼縲紲

一獄囚刑具最要謹愼不可輕縱恐有疏虞當時常點看鐐肘分付禁子周圍墻俱要堅固其送柴艸俱要當官打開驗無器械方許送入則無後患

○肅檢驗

一凡遇檢驗多撥在官兵快或火夫隨行到彼將灰印成行列畫一大門二門界限不許閒人亂入犯卽重責又將所帶人排成列數大門一列二門二列如墻壁然如犯人入則報皂隸應之分撥人守犯人如屍則在二門外犯人在面前跪苦主親戚潛鐫傷人者痛懲一人以警余惡

○愼興作

一新官到任後切不可興作可支持者且將就過蓋興作勞民傷財下易怨上易疑戒之戒之凡學廟衙捨有損者且分付門斗就將修理切不可聽教官哀求爲彼修攺最損名節如社學廢壞不可損民財修理淫祠攺爲最玅

○稽工匠

一工作等事在所不免縣事旣煩難得一一管到若委人管理又多了一層獘如遇上司委造船隻若干不必多估且將一隻估計長若干闊若干用油若干﹖灰若干該銀若干久後有患者付房立案無事者可了

一上司批發詞狀文移速將犯人拘完取他原案及今批下詞狀供招審明實時發落則人感矣決不可滯淹

一凡保舉老人或吏役人等保狀上只寫查行二字不可寫準行二字查行錯在該房準行錯在自巳凡事皆然方可�

○止追呼

一凡呼人一人被拘舉家驚擾有需索之苦有出官之費貧者不免借債甚者至於破家愼不可濫且訟者爭就本一二人動輒攀人兄弟父子親鄰至於數十甚者與夫相毆而攀其妻與婦相爭而引其女意在牽聯淩辱婦女若官不詳審點緊關人二三名而追問一付吏手視爲奇貨必據狀悉追無一人得免徒卒之執判在手引帶惡人嚇取無巳未至官府其家巳破故必諒事之緩急如殺人刼盜必須差人掩捕餘如婚田鬭毆錢谷交關之訟止令告人自賫判狀信牌止令鄕都保正勾解庶免人害

○處竊盜

一人之竊盜者問重了就是徒罪便用申稟上司耽閣日久不如將贓估計價少些止問杖罪刺字多打些省事多事

一賊盜指攀買寄物件不必差人去拿止將朱筆親寫人名對像著裏老貼在各人地方令伊赴縣辯明如有寄賊贓不曾首告許拿原物來首庶免地方之擾人亦出首矣

○戒監人

一各起批去問完事情來繳無事卽便就審一審如果各人心服無異詞就便放出有事卽令原問人帶出候事畢解進審之不收監凡百小事不可將人妄干俱定了令他額外多造一隻拆開如原估板厚一尺作銀一兩今止八寸每片除銀貳錢共板若干片該除銀若干釘比原估少若干除銀若干以一計百通如此扣算除下亦可查獘此造作俱如此

○平市塗

一橋梁道路公廨鋪捨此入疆觀政之先務也當時常看視整理完固玆令地方或令裏老有壞卽責治之則常不壞其斛斗秤尺俱用較量以絕欺獘

○稽巡攔

一各處巡攔多詐商人又不了官本地方該納門攤稅課足完一年之用又去各鋪並過往商人處逐日逐件索取不計其數國課不完年復一年又墨正役並各鋪戶今後備查各鋪戶有若干家視其生意多寡定爲納鈔多寡多者不過三四錢少者不過三五分盡足完官光棍無由包攬巡攔可以裁革一年限他四季完本縣置循環簿二扇發稅課司循去環來以憑查考如春季前納者待四月初繳循字簿來查中間有未完者差人拘來責治則亦易完四季皆然不許巡攔下鄕到鋪索取其客商船隻貨物往來者不許巡攔攔阻其住船貨賣應合報稅者許赴縣告批該局照依抽取果有隱稅者方許該局申稟

○潔祭祀

一凡祭祀俱要丰潔分付各里甲須要好生看守不可分毫先動訪出重治不可飲享胙酒食分胙先將閒人打開只用二皂分站立堂上只用禮房吏一查簿人各一分肉照依舊規分散不可多不可少先從二衙學中分了方散士分裏老一一俱到不可簡略私已斷不可令人叢倒分肉有失大體抑且致偸

○委查盤

一上司差委查盤軍器不可逐年查盤總查各年共該鎗若干弓若干箭若干各色俱計明白分別好不好自作一堆一數過便是省得他那前補後𨿽百萬一時可了若兼點軍總查鎗手幾百名各年共該鎗幾百件每人該拿幾根如鎗手二百名鎗一千根每班五十名擺作四班每人皆拿鎗五根如班內空則鎗手缺鎗手若一人無鎗拿則鎗缺五根矣其餘事事皆如此盤糧作五色旗較定幾張斛各倉口出糧就中隨掣一人較之如一色若干人皆糧人與持鬥斛人一樣號色各班夫尋各色斗級打糧一班去一班來一路分作五班五處糧斛有何不可

○處疑難

一凡有兩疑之事相應一處施行及上司行下公文中間有礙施行合申明者未可便用申文且用白頭揭帖明白開陳可否實情差人稟請裁奪然後申詳若上司以爲可行決意行之若以爲不可白頭揭帖便不參駁雜逆主意無害矣

○處軍職

一凡遇軍職去處當以禮待之切不可時常與之飲酒恐彼性粗傷人戒之戒之

○禁打詐

一凡快手捉獲彊盜及將家屬並親鄰人家俱各抄搶誠爲可惡彊盜不甘遂將快手所掠人財事情具訴說稱在巳不上盜卻被快手彊拿搶掠財物上司每見快手害人就信準將快手問罪卻饒了上盜事情則爲盜者益得志矣今遇彊盜確有賊據還問彊盜罪名快手搶掠亦問搶掠罪名方二樣人俱知警矣不可聽一偏辭

右前件事宜乃吾履歷聞見嘗與宗魯知會其民情土俗時勢各有不同又難拘執全在臨機應變勇猛直前行之務使合於人情宜於土俗不負聖天子委任之意不失斯民仰望之心可也

此書所言𨿽未能盡合時宜其大﹖規矩亦不外此凡遇間時卽便觀覽事有疑難亦尋處置亦可以弗畔矣夫嘉靖己亥春魯弱冠爲浚宰維畤先君分鐸南雍深以魯少未更練是懼乃書政事規條若干萬訓昕夕顧諟奉以周旋三載而獲底績尋擢戶曹丁未出守城都辛亥移滇臬丁巳補飭井陘往往服膺悉賴寡過僚屬有聞爭相傳錄而未及鋟梓初先君亦不欲自炫乃今手澤尙新而九原不可作矣嗚呼痛哉巳未叨總汴臬之暇爰輯舊編今忠孝二嗣釐分款目刻爲家傳庶蔣氏子孫知魯成立之所自云爾若曰善與人同則吾不敢

通議大夫河南等處提刑按察司按察使不肖男宗魯識

璞山蔣公政訓

