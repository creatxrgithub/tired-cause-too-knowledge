入幕須知﹝淸﹞汪龍莊萬楓江

學治臆說

官聲在初蒞任時

官聲賢否去官方定﹐而實基於到官之初。蓋新官初到﹐內而家人長隨﹐外而吏役訟師莫不隨機嘗試﹐一有糖漏羣起而乘之。近利以利來﹐近色以色至﹐事事投其性之所近﹐險竊其柄。後𨿽悔悟﹐已受牽持﹐官聲大拈﹐不能符民口之矣。故蒞任時﹐必須振刷精神﹐勤力檢飭﹐不可予人口實之端。

勿彰前官之短

人無全徳﹐亦無全才。所治官事必不能一無過舉﹐且好惡之口﹐不免異同。去官之後瑕疵易見﹐全賴接任官彌縫其閃失。居心刻薄者﹐多好彰前官之短﹐自形其長。前官以遷擢去﹐尙可解嘲。若緣事候代﹐寓捨有所傳聞﹐必置身無地。夫後之視今猶今之視音﹐不畱餘地以處人者﹐人亦不畱餘地以相處﹐徒傷厚徳﹐爲長者所鄙。

勿苟爲異同

立身制事﹐自有一定之理。催人是倚﹐勢必苟同﹔以己爲是﹐勢必苟異。苟同者不免苟異。苟同者不免黨隨﹐苟異者必致過正。每兩失之。惟酌於理所當然而不存人己之見﹐則無所處而不當。故可與君子同功﹐亦不防爲小人分謗。

爲治不可無才

才者徳之用﹐有圖治之心﹐而才不足以濟之﹐則內外左右皆得分盜其柄﹐以求自濟其私。故一事到手須自始徹終通盤熟計﹐實能收之﹐然後發之。萬一難以收局﹐且勿鹵莽開端。蓋治術有經有權﹐惟有才者能以權得正﹐否則守經﹐猶恐不逮耳。

多疑必敗

疑人則信任不專﹐人不爲用。疑事則優柔寡斷﹐事不可成。二者皆因中無定識之故。識不定則浮議得以搖之。凡可行可止必先權於一心。分不應爲者﹐咎有不避﹔分應爲者﹐功亦不居。自然不致畏首畏尾﹐是謂膽生於識。

宜因時地爲治

有才有識可善治矣。然才資練達﹐識資明通。遇有彼此殊尙﹐今昔異勢者﹐尢須相時因地籌其所宜。若自恃才識有餘﹐獨行其是﹐終亦不能爲治。譬之醫師用藥不知切脈加減﹐而專襲成方﹐則﹝上艸下漫﹞蓍殺人﹐未始不與砒信同禍。

舊制不可輕攺

今人才識每每不苦前人﹐前人所定章程總非率爾﹐不能深求其故﹐任意更張﹐則計劃未周﹐必致隱貽後累。故舊制不可輕攺。

陋規不宜遽裁

裁陋規﹐美舉也。然官中公事廉俸所入﹐容有不敷支給之處。是以因俗制宜﹐取贏應用忽予汰革﹐月前自獲廉名﹐連用無所出﹐勢復取給於民﹐且有變本而加厲者﹐長貪風開訟寡害將滋甚板之陋規不能再復而公事棘手不自愛者﹐因之百方扣別﹐姦定從而藉端善良轉難樂業是誰之過軟﹖陋規之目﹐各處不同﹐推吏役所供﹐萬無受理﹐他若平余津貼之類﹐可就各地方情形斟酌調劑﹐去其太甚而已﹐不宜輕言革除。至署篆之員﹐詳革陋規﹐是謂慷他人之慨心不可問﹐君子恥之。

常例應酬不宜獨減

凡有陋現之處必多應酬。取之於民﹐用之於官。諺所謂以公濟公非實宦囊也。久相沿﹐已成常便﹐萬不容於例外加增﹐斷不可於例中扣減。倘應出而各﹐象齒之焚﹐不必專在賄矣。

美缺尢不易爲

俗所指美缺﹐大率陋現較多之地﹐歲例所入人人預籌分潤。善人而善出﹐惟才者能之。或不善於入而不能不出﹐則轉自絀矣。慮其細而入之﹐不謹﹐過不旋履。懼有禍而入之﹐稍愼又不足以應人之求。故美缺尢不易爲。自好者﹐萬不宜誤聽慫恿垂涎營調。白香山詩云勸娛懂僕飽﹐始知官職爲他人。今之爲美缺者﹐飽僮僕而已﹐妻妾欺娛其名也﹐實且貽子孫之累爲。余向客歸安﹐夜中聞雁﹐有「稻粱羣鶩共﹐霜露一身寒」之句﹐非有所感也。主人正晴川諷詠數過﹐潸然泣下。明年以終養去官居美缺者可不常自敬乎﹖

須爲百姓惜力

先儒有言﹐一命之士苟畱心於愛物﹐於物必有所濟。身爲牧令﹐尢當時存此念。遇地方公事不得不資於民力﹐若不嚴察吏役﹐或又從而假公濟私﹐擾累何堪﹐故欲資民力﹐必先爲民惜力﹐不惟揮怨﹐亦可問心。

勿以土物充饋遺

地產土﹐宜非有上官之利也。偶因取給之便﹐奉上官﹑贈僚友﹐後造沿爲故事﹐甚至市以官價﹐重累部民﹐毒流無旣﹐如之何可爲厲階也。故舊規所有﹐尙宜斟量裁減。若所產之物素未著名﹐斷不可輕用饋遺﹐賠後人之害﹐禍同作俑。

官價家宜有檢制

境當孔道﹐酬酢殷繁﹔器用食物﹐聞有官價之名。或取自鋪戶﹐或供自保役﹐非攤派卽墊賠﹐原非善政。然陋習相仍﹐槪予裁革。轉恐事多棘手﹐此宜量爲節制。可己則已﹐萬勿任見﹐小幕客漁利家人﹐借端市索﹐教民力不堪﹐激而上控。

保富

藏富於民非專爲民計也。水旱戎役﹐非財不可長民者。保富有素﹐遇需財之時﹐懇惻勸諭﹐必能捐財給匾﹐𨿽吝於財者﹐亦感奮從公﹐而事無不濟矣。且富人者﹑貧人之所仰給也。邑有富戶﹐凡自食其力者﹐皆可藉以資生。至富者貧﹐而貧者益無以爲養﹐有公事必多梗治之思。故保富是爲治要道。

保富之道

官不潔已﹐則境之無賴偕宮爲孤注擾富人以逞其欲。官利其驅富辦﹐而訟可以生財也。陽治之而陰亮之。至富人不能赴訴於官﹐不得不受無賴之侵淩﹐而小人道長﹐官爲民化矣夫﹗

朝廷設官除暴安良﹐有司之分。憐暴是縱﹐惟良是侮。負國負民﹐天豈福之﹐故保富之道﹐在嚴治誣擾﹐使無賴不敢藉端生事﹐富人可以安分無事﹐而四境不治者末之有也。

辦賑勿圖自利

此不便言﹐且不敢言。然亦不忍不言。地方不幸而遇歉歲﹐自查災以至報銷﹐屑屑需資﹐不畱餘地。費從何出﹖不便言﹐不敢言者此也。但克減賑項以歸私果﹐被災之戶﹐必有待賑不得﹐流爲餓殍者。上負聖恩﹐下傷民命﹐喪心造孽﹐莫大於是。此吾所爲不忍不言也。昔濟源衛公哲治牧鄭州﹐盡出賑贏﹐設樓流所﹐贍養仳離﹐雁戶全活無算。同時辦賑之吏競笑其迂。然肥橐者多不善後﹐公獨簡在。宸衷不數年﹐累遷至安徽巡撫﹐陸工部尙書致仕尹中堂。文端公繼善總督兩江時﹐余嘗見其辦賑條告﹐末云﹕千末云倘不肖有司克賑肥家﹐一有見聞斷不能幸逃法綱。卽本部堂稽察有所不到﹐吾知天理難容﹐其子孫將求爲餓殍而不可得。痛哉言乎﹗讀至此而不實力救荒﹐其尙有人心也哉﹗

法貴準情

余昔佐幕﹐遇犯人有婚喪事﹐案非重大﹐必屬主人曲爲矜卹﹐一全其吉﹐一慰其凶。多議余迂闊。比讀輟耕錄匠官仁慈一條﹐實獲我心。匠官者﹐杭州行金玉府副總管羅國器世榮也。有匠人程限稽違案具﹐吏請引決。羅曰﹕吾聞其新娶﹐取責之﹐舅姑必以新婦不利﹐口舌之餘不測擊焉﹐姑置勿問。後或再犯﹐重加懲治可也。此眞仁人之言。乾隆三十一二年間江蘇有幹吏張某治尙嚴厲﹐縣試一童子懷挾舊文﹐依法枷示﹐童之姻友環跽乞恩﹐稱某童婚甫一日訪滿月後補枷。張不允﹐新婦聞信自經。急脫枷。童子亦投水死﹐夫懷挾宜枷﹐法也。執法非過﹐獨不間律設大法禮順人情平﹖滿月補枷﹐通情而不曲法何不可者﹐而必於此立威﹐忍矣﹐後張調令南匯坐浮收漕糧﹐擬絞勾決。蓋卽其治懷挨一事﹐而其他慘刻可知。天道好還﹐捷如桴鼓。故法有一定﹐而情別於端。準情有用法﹐庶不乾造物之和。

能反身則恕

且身爲法吏﹐果能時時畏法﹐事事奉法乎﹖貪酷者無論﹐卽謹愼自持﹐終不能於廉俸之外一介不取。如前所云陋現何者不干國法。特宿獘因仍﹐民與官司法所不及﹐相率幸免耳。官不能自閒於法﹐而必繩民以法﹐能無愧歟故遇愚民犯法﹐但能反身自問﹐自然歸於平恕。法所不容姑脫者原不宜曲不宜曲法以長姦情﹐尙可以從寬者﹐總不妨原情而略法。

宜求不幹淸議

是非之心人皆有之﹐當未遇時﹐聞談長吏害民之政﹐未嘗不扼腕太息。�乎得志﹐則昧殷鑑之謂﹐當局者迷﹐古今同慨。故幸而居官能回念扼腕之故﹐常求不幹淸議﹐自無失政。

吏不可墨

我朝立賢無方﹐用惟其才。髙門貴冑﹐世受國恩﹐目染耳徳﹐蚤嫻吏治所慮﹐生長華貴﹐止如富貴吾所自有當日凜象齒焚身之戒﹐力求無替家聲﹐至寒愴之士﹐科第起家﹐視白首窮經者遭逢天壞﹐豈可遽捨所學同於猾吏之爲﹖若乃進以他途﹐尢必自問可用於時而後求爲時用﹐何致一登仕版卽不自愛﹐旣爲牧令﹐皆有廉有俸﹐有自然之利﹐無論美缺﹐卽缺甚不堪﹐總股舌耕糊口﹐盡心爲之尙恐未能稱職﹐有孤民望如復﹐民以生重負設官之義﹐鬼神鑑之矣。昔孫西林先生含中官浙藩時﹐常祿之外﹐不名一錢﹐或勸爲子孫地﹐曰吾未見紅頂官兒孫至於行乞。如其行乞﹐則祖宗之咎也。聞者至今誦之。

墨吏不必爲

吏不可墨﹐固已。余則以爲匪。惟不可亦且不必。數十年前﹐吏皆潔﹐謹拆獄以理。間以賄勝﹐深自諱匿。自一二虧帑之吏﹐藉口彌補﹐稍稍納賄。訟者以賄爲能官推賄徑不開﹐莫得而污之。偶一先檢﹐墨聲四播。蓋家人吏役皆甚樂官之不潔﹐可緣以爲姦。𨿽官非事事求賄﹐而若輩必曰﹕非賄不可假官之聲勢﹐實役之橐囊。官已受其挾持﹐不能治其撞騙﹐且官以墨著﹐訟者以多財爲雄﹐未嘗行賄亦昌賄名。其行賄者﹐又好虛張其數自詡。富豪假如費藏鏹三百兩﹐必號於人口五百兩。而此三百兩者說合過付吏役﹐家人在在分肥。官之所入不能及半﹐而物議訛傳多以虛數布聞上官之賢者﹐必被他事彈劾﹐卽意甚憐才﹐亦必予以愧厲之方其不賢者﹐則取其半以辦公﹐而所出之數已浮於所入之數﹐不得不更求他賄﹐自補其匱﹐而上官之風聞覆至。故貧必愈墨﹐且愈貧陽譴在身陰禍及後。則何如潔已自守者。臨民不作﹐事上無尢乎。

淸不可刻

淸特治術之一端﹐非能事遂足也。嘗有潔己之吏﹐傲人以淸﹐爲治務嚴﹐執法務峻。雌黃在口人人側目。一事偶失﹐環聚而攻之。不原其過所由起﹐輒曰廉吏不可爲﹐夫豈廉之過裁。蓋淸近於刻﹐刻於律己可也﹔刻以繩人不可也。

假命案斷不可蔓延

應抵命案﹐吏役尙知畏法。惟自盡踐斃等事﹐更易蔓延滋擾。蓋百姓無知﹐最懼催人命牽連﹐恐嚇撞騙易於藉口﹐全賴相驗時力歸簡易。凡自盡人命﹐除烏起威逼或有情罪出人﹐尙須覆鞫﹔其於口角輕生僅可當場斷結﹐不必押帶進城﹐令有守候之累﹐如死由路斃及失足落水則驗報立案不待他求。有等鶻突問官妄向地主兩鄰根尋來歷以輾轉扯拉﹐徒飽吏役之橐﹐造孽何有紀極哉。

盜案宜防誣累

安良必先治盜﹐而寄贓買贓之累又因治盜而起﹐凡誣扳窩夥﹐猶可畱心訪察。至寄買贓物之處﹐實爲輿論之所不著。不惟黠於賊易挾嫌嫁禍﹐且有捕役牢頭擇殷教柔因而爲利者﹐卽官爲審釋﹐良民已受累不堪矣。浙中舊習獲贓到官率供無主之案﹐混認多贓﹐指某某寄頓﹐某某價買。承行之吏據供弔贓僉差四出﹐治贓無著落﹐終以遊供完結。而役婪於秦﹐吏分其肥﹐願民被獲賊之害﹐境內不受治盜之益。余居鄕時﹐深知此獘﹐故佐主人治盜惟嚴究有主之賊而不起無主之贓。前於藥言約略言之﹐今錄簡易之法於在以備采錄﹕

尋常窩贓﹐止須飭地保諭﹐弔諭內注明速將原贓交保稟解﹐不必到官。如果被誣﹐許自行呈訴。愼毋托放倭延致幹差擾響。在嘉湖幕中行之民以爲便﹐未有不繳不訴者。

案重贓多必須差弔者﹐檄內注明止許弔髒不必帶審。如未買米寄﹐聽本人吳訴毋許提人滋擾。庶捕役不敢肆橫。

以被誣呈訴者﹐受詞時卽提犯質釋﹐俾免守候。或幹詞內批釋﹐不必令乎民與贓匪對簿以卹善良。

無論爲窩爲夥買贓寄贓﹐有卹稱與賊並不相識﹐橫被誣扳者其中必有教供之人﹐可令被誣者親立調人之中先令賊犯指認如指辦模糊立時逾歸安業﹐專治賊犯以誣良之罪。然此法須時時變通﹐用之習以爲常﹐則其人狀貌教供者亦能預先說知。倘以識面爲非誣﹐恐又成冤獄耳。

至印官事冗﹐小竊案件有不能不發佐貳代訊之勢﹐但聽其查辦﹐卽不兔有需索之獘。應今訊畢卽送革供一切﹐傳主傳主希贓俱由親核﹐庶權不下移﹐民不受擾。

辦重案之法﹐一人治一事﹐及一事止數人者﹐權一而心暇﹐自可無誤。或同寅會﹐鞫事﹐難專斷﹐或案關重大﹐牽涉多人﹐稍不靜細卽滋冤抑。遇此等事須理淸端緒﹐分別重輕﹐可以事爲經者﹐以人緯之﹐可以人爲經者﹐以事緯之。自爲籍記﹐成算在胸﹐方可有條不紊﹐不墮書吏術中﹐其主音各別﹐須用通事者一語之訛毫釐千里﹐尢宜愼之又愼。

辦案宜有斷制

斷制云者﹐非師心自用也。案無大小﹐總有律例可援。援引旣定﹐則例很無干者﹐皆無庸勾攝人少牽連案歸簡淨矣。鄕見貌爲精愼之吏﹐不知所裁﹐以極細事而累及鄰證﹐延曼不休。有因而破家釀命者﹐曾爲寒心﹐敢陳苦口。

鄰境重案不宜分畛域

守土之官﹐治不越境﹐似也。然遇鄰境命盜重案﹐一有風聞卽宜星火緝訪。稍分畛域﹐受之以需﹐致犯得遠竄﹐已失敬公之義。其或假道境內﹐終且牽連﹐被議﹐豈非自取之乎﹗

社義二倉之獘

設積貯於民間﹐社義二倉尙已﹐然行之不善﹐厥害靡窮。官不與聞﹐則飽社長之橐。官稍與聞﹐則恣吏役之好。蓋貸票之戶﹐類多貧乏﹐出借難緩﹐須臾還倉﹐不無延宕﹐官爲鉤稽﹐吏需規費﹐莞論之司終多賠累。故屆更替之期﹐畏事者多方規避﹐牟利者﹐百計營求。甚有因而虧那僅存虛籍者。此社長之害也。其或勤捐之日﹐勉彊書捐。歷時久遠。力不能完﹐官吏從而追呼﹐子孫因之受累。此揭戶之害也。此等良法﹐固不宜因噎廢食﹐究不容刻舟求劍。欲使吏不操權﹐倉歸實濟﹐全在因時制宜﹐因地立法。舊有捐置者﹐務求社長得人﹐爲之設法調劑捐戶。如果無力完繳﹐亦不防據實詳免。若本末捐設﹐斷不必慕好善虛名﹐創捐貽思。

淸理民欠之法

花戶欠賦﹐是處有之﹐顧亦有吏役侵收冒爲民欠者。余署道州﹐因前兩任皆在官物故﹐累年﹐民欠不得不收﹐因創爲呈式﹐令投謀之人﹐於呈面注明本戶每年應完條銀若干﹐倉谷若干。無欠則注全完。未完則注欠數﹐除命盜外﹐尋常戶婚田上錢債細事﹐俱批今完欠﹐候鞫欠數﹐淸完卽爲聽斷。兩造樂於結訟﹐無不克輸將﹐間有吏役代完侵蝕﹐字據可憑﹐立予查追﹐淸款其無訟案者。完新賦時飭先完舊欠。行之數月﹐欠完過半。第此事必須實力親豬。方有成效﹐倚之幕賓書交﹐總歸無濟。

申明上下易隔之故

或問﹕何以謂之上下易隔﹖曰「理甚易明﹐事則不能盡言也。爲上官者﹐類以公事爲重﹐萬不肯苛求於下。而左右結事之人﹐不遂其欲﹐輒相與百方媒孽。昔吾浙有賢今﹐素爲大吏所器。會大吏行部過境﹐左右沫求未厭﹐一切供儲皆陰險爲撤去。曉起燈燭﹐夫馬一無所備﹐遂攖大吏之怒﹐摭他事劾去﹐此隔於上之一端也。又有賢今﹐勤於爲治﹐織矩必親﹐賞罰必信。其吏役有不得於司閽者﹐遇限日未必徳遲而出此其反也。又不卽爲轉稟﹐率令枉受逾限之譴。此隔於下之一端也。被害者﹐據實面陳﹐何嘗不可立徵其獘然若輩勢同狼狽﹐所易之人﹐肆毒尢甚。安能事事演稟﹐頻犯投鼠之忌﹐故幫下情終不可以上達﹐曰易隔也。

用人不易

吾友邵編修晉涵曾經言今之更治﹐三種人爲之官擁虛名而已﹐三種人者﹐幕賓書吏長隨也。誠哉﹐言乎﹐官之爲治﹐必不能離此三種人﹐而此三種人者邪正相鋁﹐求瑞人於幕賓已什不四五。書吏間知守法﹐然視用之者以爲轉移。至長隨則罔知義理﹐惟利是圖﹐倚爲腹心﹐鮮不僨事﹐而官聲之砧﹐尢在司間。嗚呼﹐其獘非說所能馨也。約之獲恐稽察難周﹐縱之必致心股並肆﹐由余官須自做之說而詳繹之﹐其必有所自處乎﹖

宜防左右壅獘

給事左右之八﹐利在朦官舞獘﹐最懼官之耳目四徹。凡余所云款接紳士﹐勤見吏役﹐皆非左右所樂。必有多其術以相擾制者﹐須將簡號房不得阻賓﹐及交役事應面稟之放開誠宣布﹐示貼大堂﹐研人人共見共聞﹐並於理事時隨便言諭﹐庶左右不敢弄權﹐耳目無虞壅獘。

差遣吏役不可假手代筆

署中翰墨﹐不能不假手親友﹐至標吏辦稿﹐簽役行脾﹐𨿽公事甚忙﹐必須次第手治。若地處衝要﹐實有勢難兼顧之時﹐不便畱續以待。則難理詞狀﹐卽付值日書吏承辦。應差班役﹐可於核稿時塡定姓名。總不可任親友因忙代筆。開寅緣賄詫之漸。

拒捕不宜輕信

此條已具佐治藥言。今復及之者﹐幕不見役而念民故意﹐常平官未見民。而信役﹐放气易激﹐役不得逞志於民。輒貌爲可憐之狀﹐或毀檄﹐或毀衣﹐以民之頑橫面陳於官﹐從而甚其辭焉。謂其目無官法也﹐官未有不色然駭﹐勃然怒者。官怒而役狡行﹐民害生矣。大拒捕有罪人﹐盡知之爲監臬﹐爲盜劫﹐犯罪而求幸免脫﹐是以敢拒捕也。若催賦傳訊﹐民尙無罪﹐何致拒捕﹑偏聽而輕信之﹐一役得志羣役轉相效仿﹐民之得自全者幾何﹖當役稟時﹐平心熟察。則裝點之獘﹐自然流露。姑將原檄存銷而止以應辦之事另繳攺差﹑及其人到官事結告以拒捕罪名及所以不速辦拒捕之故。民知愛畏﹐卽亦役不敢再前故技。

宜勿致民破家

諺有之破家縣令﹐非謂令之權若是。其可畏也﹐謂民之家戀於今﹐不可不念也。令𨿽不才﹐必無忍於破民家者。然民間於金之家﹐一受訟累﹐鮮不破敗。蓋子金之產﹐歲息不過百有餘金。婚喪衣食﹐僅取足焉。爲以五六金爲訟費﹐卽不免稱貸以生。況所費不止五六金乎﹖況其家木皆於金乎﹖受牒之時﹐能懇懇側惻剴切化誨﹐止一人訟﹐卽保一人家。其不能不訟者﹐速爲激結﹐使無大傷元气﹐猶可竭力補苴﹐亦庶幾無喬父母之稱與﹖

與上官言不宜徑書

是說也有所受之也。余性率直﹐言無不盡。居鄕﹑佐幕無不皆然。將謁選人﹐故人贈別﹐謂對上官﹐言須愼默。余𨿽服膺﹐猝難自制。凡遇上官詢問公事﹐無不被款直陳﹐幸叨信任﹐免於咎戾。然有賞識最優之上官﹐一日詢及家世﹐遂縷述鳥私﹐備據素悃。上官田﹕於有退志乎﹐又謹對曰﹕不敢冒昧﹐他日力不能支﹐惟祈恩鑑矣。甚蒙許可﹐並喧諭不宜戀殘之故。越一年餘傷足告病。忽以前語致疑﹐指爲規避﹐再三驗實﹐甫獲放還。益感故人之戒﹐非身世不知。放對上官言不宜徑盡﹐機不密﹐則失身。可不愼哉﹗

事未定勿向上官率陳

率陳之故有二﹐一則中無把握﹐姑舌上官意趣﹔一則好爲誇張﹐冀博士官稍譽。不知案情未定﹐尙待研求﹐上官一主先人之言﹐則更正不易。至駁詰之後難以聲說。勢必護前遷就﹐所傷實多。

上官必不可欺

天下無受欺者﹐矧在上官﹐一言不實﹐爲上官所疑。動輒得咎﹐無一而可。故遇事有難爲及案多牽窒﹐宜積誠瀝悃陳稟上官﹐自獲周行之示﹐若誑語支吾﹐未有不獲譴者。蒼猾之名﹐宦途大忌。

勿臧否上官寮友

事有未愜於志者﹐上官不妨婉淨﹐寮友自可昌言。如果理明詞達﹐必荷聽從。若不敢面陳而退有藏否﹐交友不可﹐況事上乎﹖且傳述之人﹐詞气不無增減﹐稍失其眞﹐更益聞者之怒﹐惟興口戎﹐可畏也。

告下之語必須詳細

吏役鄕氓﹐均無達識。凡差道聽斷﹐不將所以然之故詳細諭知﹐必且倍於遵率﹐吏役則周折。貽誤鄕氓則含混滋疑﹐均足累治。

舊典關動徵者不可不舉

教民之要﹐不外勤懲二端。如朔望行香﹐宜講聖諭。勸農課士﹐鄕飲賓興﹐尊禮師儒﹐采訪節孝之類﹐皆勸懇之灼然者。近多目爲具文。余初蒞寧遠時﹐方孟夏﹐示日勸農﹐皆訝異。數至鄕飲酒禮﹐吏莫詳其儀注。不揣迂腐﹐一切典﹐次第行之。三四年中﹐耳目一新。頑情本面﹐士奮科名﹐婦知貞節。用力無多﹐收效甚矩。夫通都大邑猶曰公務殷繁﹐不逞兼顧。若簡僻之區﹐何致夙夜鞅掌而亦發馳不舉乎﹖吾願圖治者先由此始。

治莠民宜嚴

剽悍之徒生事害人﹐此莠民也﹐不治則已﹕治則必宜使之畏法﹐可以破其膽﹐可以殺其翼。若不嚴治﹐不如且不治。蓋不速治若輩﹐猶俱有治之者﹐治與不治等。將法可玩而气愈橫﹐不至殃民﹐羅辟不止。道徳之獘﹐釀爲刑名。韓非所爲與老子同傳﹐而省待多盜。先聖蔌子產爲遺愛也。

幹才可備緩急者宜畱意

然其中間有勇幹之才﹐錯走路頭者﹐亦宜隨時察識﹐陰爲籍記﹐或選充練保﹐或收補民壯。懾之以威。懷之以徳﹐使其明曉禮義﹐就我範圍。設遇緩急﹐未始不可收驅策之功。第此乃使詐使貪之妙用﹐非有知人之明者﹐不能略一失誤﹐關門養虎矣。

安命

飲啄前定﹐況任牧民之職﹐百姓倚爲休戚乎﹖不有宿緣﹐安能爲治。緣盡則去﹐非可以人謀勝也。能者有遷調之勢﹐而或以發揚見抑﹐庸者無遷調之才﹐而或以眞朴極受知﹐且有甚獲上而終蹉跌﹐甚不獲上而荷攜據者。謀而得﹐不謀而亦得﹐愈謀而愈不得﹐有定命焉。知其爲命而勤勤焉﹐求盡其職﹐則得失皆可不計﹐卽不幸而遇公過掛礙﹐可質天地﹐祖宗可見。寮友姻族不足悔也。

勿爲非分之事

趨吉避凶﹐理也。公而忘私﹐不當存趨避之見﹐惟貪酷殃民﹐業業脞礦職﹐及險詐險謀﹐因而獲罪者﹐咎由自取。外是則皆命爲之矣。然福善過淫﹐天有顯道﹐以約失鮮至覺不罹大戾﹐恣行威福之人﹑幸保今名﹑百無二三。不敗則已﹐敗必不止發黜。能辧吉凶者﹐爲吾分之所當爲﹐而不爲吾分之所不當爲。自符吉兆而遠凶機﹐趨避之道﹐如是而已。

事愼創始

非萬不得已﹐止宜率由舊章。與民休息﹐微特孽不可造﹐卽福亦不易爲。不然﹐如社倉如書院﹑豈非地方盛舉﹖而吾言不必創建﹐獨非人情乎能﹖社倉之獘前已言之﹐書院之名經始勸捐於民﹐總不無所費﹑及規模旣定﹑或簡要人情而薦劉主講﹐其能盡心督課者﹐什不得三四。師旣公屬空名﹐弟亦遂無實學。以間閻培植子弟之資﹐供長吏摩酬情面之用﹐已爲可愧。其尢甚者﹐資不給用﹐則長吏不得不解案以益之﹐而歸咎於始謀之不藏﹐是何爲乎﹖夫書院猶有遺累﹐況其他哉﹗故善爲治者﹐切不可有好名喜事之念﹐冒昧創始。

遇倉猝事勿張皇

天下未有不畏官者。官示以不足畏﹐則民玩﹐至官畏民。而獷悍之民遂無忌憚矣。抗官哄堂﹐犯者民而使之敢犯者﹐官也。事起倉猝定之以干尢貴。定之以靜﹐在堂勿退勿避。座莊以臨之﹐誠以諭之﹐望者起敬﹐聞者生感﹐獷悍者無敢肆也。張皇則釀事矣。臨民者不必碎遇其事而不可不豫其理。所以豫之者﹐全在平日有親民之功﹐民能相信﹔則𨿽官有小過及事遭難處﹐亦斷斷不致有與官爲難者。

進退不可遊移

仁而進﹐經也﹔不獲已而思退﹐權也。志乎﹖進則盡職﹐以俟命。𨿽遇吹毛之求索﹐分不能辭。斬於退則知止而潔身。𨿽有破格之恩榮﹐義無可戀﹐故旣明去就之界﹐當擇一途自立。如遊移不決﹐勢必首鼠兩端﹐進退失據。

退大不易

進之難非難進之謂也。憑人力以求進﹐必好爲其難﹐往往天不可以人股﹐徒有失已之悔﹐此其故。難難言之。至退亦不易﹑則非及之者不能知也。不獲乎上﹐萬無退理。然遇上官寬仁體卹﹑轉得引身以退﹐幸而獲上重其品者﹐欲資爲羣僚矜式﹐愛其才者﹐欲藉爲官事贊襄﹑責以匪懈之義﹐不可偸安﹐督以從公之分﹐不宜避事﹐病則疑爲僞飾﹐老則惡其佯衰﹑感恩以恩縻之﹐懼威以威怵之﹐非平素無牽掛之處﹐必臨事多瞻顧之虞﹐須客得官輕﹐立得身穩﹐方可決然捨去﹐嗟乎﹗是豈一朝一夕之故哉﹗

治貴實心尢貴淸心

治無成局﹐以爲治者爲準﹐能以愛人之實心﹐發爲愛人之實政﹐則生人而當謂之仁。殺人而當亦謂之仁。不然﹐姑息者養姦﹐則愎者任性﹐邀譽者勢必河人﹔引嫌者誰知有我﹐意之不誠治於何有。若心地先未光明﹐則治術總歸塗飾﹐有假愛人之名而滋厲民之獘者﹐惡在其爲民父母也。故治以實心爲要﹐尢以淸心爲本。

余旣徇坊培兩兒之請﹐開雕臆說﹐同門生歸安愼習嚴咸熙選河南夏邑令假還﹐春雪載塗﹐不還數百里﹐渡江相訪﹐曰﹕某之辭韓城而出都門也﹐吾師授佐治藥言一冊﹐命求教於左右﹐願有以益之。嗟乎﹗迂拙如藥言﹐乃重爲吾師所契至於斯乎﹗因出臆說﹐商定燒燭劇談﹐引前緒而申之﹐不覺東方遽白﹐旣別去又手疏得五十則﹐古人綜諭治理﹐言約旨該﹐余瑣細條分﹐至悉數之﹐不能終﹐其物自維衰廢無用於世﹐而益望吾黨友朋盡親民之義﹐安斯民於太和樂﹐育之中﹐鑑此心者﹐知不以辭費爲嫌也因續付剞氏﹐郵致習嚴正其可云甲寅三月旣望﹐輝祖跋。

佐治藥言

盡心

士人不得以身出治﹐而佐人爲治﹐勢非得已。然歲修所入﹐實分官俸﹐亦在官之祿也。食而謀之不忠﹐天豈有以福之。且官與幕客非盡鄕裏之威﹑非有鄕故之歡﹐厚稟而賓禮之﹐什伯於鄕裏親故謂職守之所擊倚爲左右手也。而視其主人之休戚﹐漠然無所與於其心﹐縱無天譴﹐其免人湧乎﹖故佐治以盡心爲本。

心盡於事必竭所知所能﹐權宜重輕﹐顧此慮彼﹐挽救其巳著﹐消弭於未然﹐如後之檢更﹑省事﹑息訟﹑求生﹑體

察俗情﹑隨幾杜獘諸條皆是也。首揭盡心二字﹐乃此書之大綱﹐吾道之實濟。

盡言

盡心云者﹐非構主人之意而左右之也。凡居官者﹐其至親骨肉未必盡明事理﹐而從僕胥吏類皆頤指气使﹐無論利害所關﹐若輩不能進言﹐卽有效忠者﹐或能言之﹐而人微言輕﹐必不能勸其傾聽。甚且逢彼之怒﹐譴責隨之﹐惟幕友居賓師之分﹐其事之委折旣了然於心﹑復禮與相抗﹐可以剴切陳詞﹐能辧論明確﹐自有導源回瀾之力。放必盡心之﹐欲言而後爲能盡其心。

報徳莫如盡言﹐如遇地方有利﹐當興有獘當革﹐刑罰不平﹑催徵苛急﹐與夫弭盜﹑救荒﹑勸學﹑除暴皆須通盤熟籌﹐忠告善適﹐傅見諸施行爲﹐一方作福。此之謂能盡言。諺云公門中好修行。言其一政之善﹐所施廣大﹐故也。然則一政之不善﹐亦爲惡於無窮吳。幕客𨿽無其權實預其事果思利物利人﹐而隨時隨事盡心盡言。於民有濟﹐乃修行之大者。

不合則去

嗟乎﹗盡言二字﹐益難言之。公事公言﹐其可以理爭者﹐言猶易盡﹐彼方欲濟其私﹐而吾持之以公﹐鮮有不齟齬者﹐故委蛇從事之人勸曰﹕匠作主人模或且從而利導之﹔日箭在弦上﹐不得不發也。曙乎﹗是何言哉﹗顚而不持﹐焉用彼相﹐利𨿽足以惑人﹐非甚盡暗﹐豈盡迷於局中。果能據理斟情﹐反復於事之當然及所以之故﹐扶利害而彊諍之﹐未有不驚然悟者。且賓之與主﹐非有勢分之臨也。合則畱﹐吾固無負於人﹐不合則去﹐吾目無疚於巴。如爭之以去就﹐而彼終不悟﹐是誠不可與爲善者也。吾又何所愛焉。故欲盡言﹐非易退不可。此條專指主賓共一事﹐意見過異者而言。或遇荒不卹﹐或加耗太甚﹐及故出入人重罪之類﹐反復言之而不聽﹐則去之可耳﹐若尋常公事﹐一時議論不合﹐不妨從容計較。

得失有數

或曰﹕寒士以硯爲田﹐朝得一主人焉﹐以言而去﹔暮得一主人焉﹐又以言而去﹐將安所得爲之主人者。嗚呼﹗是又見小者之論也。幕客因人爲事無功業可見﹐言行則造行﹐惟以主人之賢否爲賢否﹐主人不賢則受治者無不受累﹐夫官之祿﹐民之脂膏﹐而幕之修出於官祿﹐吾戀一館而坐視官之虐民﹐忍乎﹐不忍﹗且當世固不乏賢吏矣﹐誠能卓然自立﹐聲望日著﹐不善者之所惡﹐正善者之所好也﹐故戀棧者或且窮途偃蹇﹐而守正者非不到處逢迎。

虛心

必行其言者﹐獘或流於自是﹐則又不可。賓主之義全﹐以公事爲重。智者幹慮﹐必有一失﹐愚者幹慮﹐必有一得。況幕之智﹐非必定賢於官也。特官爲利害所拘﹐不免搖於當局﹐幕則論理﹐而不論勢﹐可以不惑耳。然隔壁聽聲﹐或不如當場辧色﹐亦有官勝於幕者﹐惟是之從。原於聲價無損﹐意在堅持。間亦債事。故土之伸手知己者﹐尢不可以不虛心。虛心二字﹐非必與主人議事﹐當然凡事之稍有關系者同事諸人﹐或有見解是卽從之但求於事與無分畛域條參看。

立品

信而後諫﹐惟友亦然。欲主人之必用吾言﹐必先使主人之不疑吾行﹐爲主人忠謀﹐大要顧名而不計利。凡與主人相依及效用於主人者﹐率惟利是視不得遂其所欲。往往易爲媒藥。其勢旣孤﹐其閒易生﹐稍不自檢﹐毀謗從之﹐故欲行吾志者﹐不可不立品。立品是幕道之本﹐下文素位自潔儉用愼交皆其條目﹐而尢重自潔儉是立品之本﹐品立而後能盡心盡言。

素位

幕客以力自食。名爲傭書﹐日夕區書﹐皆吏胥之事。可官聲之美惡系焉﹐民生之利害資焉﹐非與官民僅有宿緝﹐綴不可久居此席者。自視不可過髙﹐髙則气質用事﹐亦不可過卑﹐則休戚無關。一幕客耳﹐而曰﹐官聲之美惡系焉﹐民生之利害資焉﹐居其位者﹐不爲不重。抑思所系所資無非地方﹐敢掉以輕心乎﹖

立心要正

諺云﹕官斷十條路﹐幕之制事亦如之。操三寸管﹐臆揣官事﹐得失半焉﹐所爭者公私之別而已﹐公則無心之過﹐終爲輿論所寬﹐私則循理之獲﹐亦爲天譴所及﹐故立心不可不正。正心乃爲人之本﹐心正而其術斯端。此言操存有素。臨

事又以公私之別。敬愼之至也﹐勿誤認有事方正其心以辭害意。

自處宜潔

正心之學﹐先在潔守﹐守之不愼﹐心乃以偏﹐吾輩從事於幕者﹐類皆章句之儒﹐爲童子師﹐歲修不過數十金﹐幕修所入﹐或數倍焉﹐或數十倍焉。未有不給於用者﹐且官有應酬之費﹐而幕無需索之人﹐猶待他求﹐夫何爲者。昔有爲余說項者﹐曰﹐此君操守可信﹐余聞之怫然﹐客曰﹐是知君語也﹐夫何尢﹐余應之曰﹐今有爲淑女執柯﹐而稱其不淫﹐可乎﹖客人笑而去。先生自序云﹐苟非心力所入享吾父或吐及不長吾子孫者﹐誓不敢入於橐﹐此條卽此意也﹐立品正心﹐全在潔守。

儉用

古也有志儉以養廉﹐吾輩遊幕之土﹐家果素封﹐必不忍去父母離妻子。寄人籬下﹐賣文之錢﹐事畜資焉﹐或乃彊效豪華﹐任情揮霍﹐炫裘馬﹐美行滕﹐已失寒士本色﹐甚且嬖優童﹐狎娼妓﹐一咽之費﹐賞亦數金﹐分其餘貨﹐以供家用﹐嗷嗷待哺﹐置若罔聞﹐當其得意之時﹐業爲職者所鄙﹐或一朝失館﹐典質不足﹐繼以稱賞﹐負累旣重﹐受恩漸多﹐得館之後﹐情牽勢絆﹐欲潔其守﹐終難自主﹐習與性成﹐身敗名裂﹐故吾輩喪檢﹐非盡本懷﹐欲葆吾眞﹐先宜崇儉。古人云﹐人之於財﹐常患其來處少﹐而不知其病在去處多。每見小席修微﹐尙堪仰事俯畜﹐而千金大多幕﹐反多支納。甚或有困窘敗檢者﹐正患去處之病耳﹐故欲潔和必先儉用﹐合下條看。

範家

身自不儉﹐斷不能範家。家之不儉﹐必至於累身﹐寒士課徒﹐數月之修少止數金﹐多亦不過數十金﹐家之人﹐目其艱﹐是以節嗇。相佐遊幕之土﹐月修或至數十金﹐積數月寄歸﹐則爲數較多﹐家之人以其得之易也﹐其初不甚愛惜﹐其後或至浪費﹐得館僅足以濟失館﹐必至於虧﹐諺所謂擱筆窮也﹐故必使家之人皆知來處不易﹐而後可以相率於儉﹐彼不自愛者﹐其來更易﹐故其耗更速﹐非惟人事﹐蓋天道矣。

檢點書吏

衙門必有六房書吏﹐刑名掌在刑書﹐錢谷掌在戶書﹐非無話習之人﹐而惟幕友是傳者﹐幕友之爲道﹐所以佐官而檢吏也。諺云﹐淸官難逃猾吏手﹐蓋官統羣吏﹐而羣吏各以其精力﹐相與乘官之隙﹐官之爲事甚繁﹐勢不能一一而察之﹐惟幕友則各有專司﹐可以察吏之獘﹐吏無祿入其有﹐相循陋習﹐資以爲生者﹐原不必過爲搜剔﹐若無獘累人之事﹐斷不可不杜其源。總之幕之與吏﹐擇術懸殊﹐吏樂百姓之擾﹐而後得藉以爲利﹐幕樂百姓之和﹐而後能安於無事﹐無端。而吏獻一策﹐事若有益於民﹐其說往往甚正﹐不爲徹底熟籌輕聽率行﹐百姓必受累無已。故約束書吏。是幕友第一要事。衙門公事。全憑文案﹐平時宜今書吏﹐將所辦稿件﹐挨順年月粘捲﹐隨時呈閱﹐用記一案旣結﹐告印歸檔﹐止匕有四便﹐姦胥不能抽添攺匿﹐有時檢查﹐始末具在﹐上司提捲﹐不必另做﹐官幕離任去館﹐克致臨時周章此公私之別﹐禍福之原﹐當嚴以律己﹐靜以制人。

省事

諺云﹕衙門六扇開﹐有理無錢莫進來。非調官之必貪﹐吏之必墨也﹐一詞難理﹐差役到家﹐則有饋贈之資﹐探信入城﹐則有舟車之費﹐及示審有期﹐而訟師詞證以及關切之親朋相率而前﹐無不取給於具呈之人﹐或審期更換﹐則費將重出﹐其他差房﹐陋規名目不一﹐諺云在山靠山﹐在水靠水﹐有官法之所不能禁者﹐索許之髒﹐又無論已。余會謂作幕者﹐於斬續流徒重罪﹐完不加意檢點。其累人造孽多在詞訟﹐如鄕民有田十畝﹐夫耕婦織可給數目﹐一訟之累﹐費錢三平文﹐便須假子錢以濟﹐不二年﹐必至賣田。賣一畝則少一畝之入。輾轉借售﹐不七八年﹐而無以爲生﹐其貧在七八年之後﹐而致貧之故﹐實在準詞之初﹐故事非急切﹐宜批示開導﹐不宜傳訊差提﹐人非緊要﹐宜隨時省釋﹐不宜信手牽連﹐被告多人﹐何妨摘喚千證。分列自可摘芟。少喚一人﹐卽少累一人﹐諺云堂上一點朱﹐民間千點血﹐下筆時多費一刻之心﹐涉訟者已受無窮之惠云。故幕中之存心﹐以省事爲上。地方命盜重案﹐非所常有﹐惟詞訟源源相繼﹐實民事之最繁最急者﹐乃幕中第一盡心之要務也﹐嘗聞之前輩云﹐核批呈詞﹐其要有三﹐首貴開導﹐其次查處﹐不得不準者﹐則摘傳人證﹐正與此條意合。如漫不經心﹐妄準濫傳﹐恐不惟小民多費因而致貧﹐且或拖累斃命及釀成大案﹐悔之無及﹐可不愼哉﹗至田產等案﹐尢易牽涉﹐一經呈名﹐有積年累世莫脫其苦者﹐核稿時尢當加意。

詞訟速結

聽訟﹐是主人之事﹐非幕友所能專主﹐而權事理之緩急﹐計道裏之遠近﹐催差集審﹐則幕友之責也。一示審之期最須斟酌﹐亙量主人之才具﹐使之寬然有餘﹐則不至畏難自沮﹐旣示有審期﹐兩造已集﹐斷不宜臨期更攺﹐萬一屆期﹐別有他事﹐他事一了﹐卽完此事﹐所以逾期之故﹐亦必曉然﹐使人共知﹐若無故更攺﹐則兩造守候一日多一日費用﹐蕩財曠事﹐民怨必騰﹐與其難而不審﹐無若鄭重於難理之時。與其示而攺期﹐無若鄭重於示期之始。昔有婦擬淩遲之罪﹐久禁囹圄﹐問獄卒曰﹐何以至今不剮﹐剮了便好回去養蠶﹐語𨿽惡誰﹐蓋極言拖延之甚於剮也。故便民之事﹐莫如聽論速結。勤理詞訟﹐又官之盡心第一要分務也。平民詞訟之非情事較重者﹐多不難於剖曲直服眾情﹐常人稍稍自好﹐尙肯排難解紛﹐官而不理詞訟﹐非必盡出本懷﹐蓋事本繁冗﹐未易著手﹐由因循而怠玩者有之﹐是在幕客﹐平時啟其善心﹐臨事鼓其興致﹐以期民事漸了﹐官聲漸振﹐而主賓亦同受其福﹐其口權緩急﹐計遠近﹐酌審期﹐量才具。其中煞費苦心﹐有循循善誘之意﹐佐治最宜領略。

息訟

詞訟之應審者﹐什無四五。其裏鄰口角﹐骨肉參商﹐細故不過一時競气﹐冒昧啟訟﹐否則有不肖之人﹐從中播弄﹐果能審理﹐平情明切﹐譬曉其人﹐類能悔悟﹐皆可隨時消釋﹐間有難理﹐後親鄰調處﹐吁請息銷者﹐兩造旣歸輯睦﹐官府當予矜全﹐可息便息﹐寧人之道﹐斷不可執持成見﹐必使終訟﹐傷同黨之和﹐以飽差房之欲。衙門除官幕而外﹐類多喜事﹐不欲便休﹐藉以沾潤﹐故諺云﹐一紙入公門﹐九牛拔不出﹐甚言其興訟易而息訟難也。官若矜全﹐民必感頌﹐如察其事。若有訟師起滅者﹐亦當先寬愚氓﹐除畱姦輩。

求生

求生二字﹐崇公仁心曲傳於文忠公之筆﹐實千古法策要訣。法在必死﹐國有常刑﹐原非幕友所敢曲縱﹐其介可輕可重之間者﹐所爭止在片語﹐而出入甚關重大﹐此處非設身處地﹐誠求不可﹐誠求反復。心有一綫生機﹐可以藉手。余治刑名﹐佐吏﹐凡二十六年﹐入於死者﹐六人而已。仁和則莫氏之因姦而謀殺親夫者﹐錢塘則鄭氏之謀殺一家非死罪二人者﹐起意及同謀﹐加功二人﹐平湖則犯竊而故殺其妻者﹐有毛氏二人竊盜﹐臨時行彊而拒﹐殺事主者﹐有唐氏一人﹐其他無入情實者﹐皆於初報時與居停﹐再三審愼﹐是以秋審之後﹐俱得邀恩緩減﹐是知生固未嘗不可求也。求生非故出也﹐曰設身處地﹐反復誠求者﹐正平心靜气準情酌理耳。此時容不得半毫私曲﹐參看下條﹐設死者相質﹐有詞以對﹐一語可悟﹐合下二條反復參看。凡凶殺等案﹐多出無心﹐苟非情重傷多﹐皆得緩決邀恩﹐但亦有片詞之未協卽介於實緩之間者辦案定罪時﹐不可不先查秋審條款﹐以免錯誤。

愼初報

獲貴初情﹐縣中初報﹐最關緊要﹐駁詰之繁﹐累官累民﹐皆初報不愼之故。初報以簡明爲上﹐情節之無與罪名者﹐人証之無關出入者﹐皆宜詳審節刪。多一情節﹐則多一疑竇﹐多一人證﹐則多一拖累﹐何可不愼。辦案之法﹐不惟入罪宜愼﹐卽出罪亦甚不易。如其人應抵﹐而故爲出之﹐卽死者含冤。向嘗聞鄕會試場﹐坐號之內﹐往往鬼物憑焉。余每欲出入罪﹐必反復案情﹐設令死者於坐號相質﹐有詞以對﹐始下筆辦詳﹐否則不敢艸艸動筆。二十餘年來﹐可質鬼神者﹐此心如一日也。

殺死本宗期功尊長罪於斬決之案﹐如親情輕﹐定例不

準兩請﹐而豫東等省辦法﹐卽於出罪語下﹐切實聲敍情輕

之故﹐皆得邀恩﹐攺爲監候﹐粵東自道光三年亦有成案﹐如

遇此等案件﹐切勿遺漏聲明。

命案察情形

命案出入﹐全在情形。請者起釁之由﹐形者爭險之狀。釁由曲直﹐秋審時之爲情實﹐爲緩決﹐爲可矜﹐區以別焉。爭毆時所持之具﹐與所傷之處﹐可以定有心無心之分。有心者爲故殺﹐一必幹情實﹐無心者爲錯殺﹐可歸緩決。且毆狀不明﹐則獄情易混﹐此是出入最要關鍵﹐審辦時﹐必須令許作與凶手﹐照供比試﹐所敍詳供﹐宛然有一爭毆之狀﹐歷歷在目﹐方無遊移幹駁之患。

辦理械鬥秋審冊﹐須論人﹐莫論起﹐細核秋審條款﹐務

使實緩得平﹐如四人爲一案﹐三人火器殺人﹐一人一槍紮

斃一人﹐應將三人爲一起﹐入實﹐其一人另爲一起﹐入緩。

只須於兩冊內﹐加一。除某人入實緩外﹐字樣便已明晰﹐愼

勿籠統誤入。

盜案愼株累

髒眞則盜確﹐竊賊亦然。正盜正竊罪﹐無可寬所﹐尢當愼者﹐在指扳之人與買寄贓物之家﹐往往擇殷而噬﹐藉端貽累﹐指板之人﹐因須質審﹐其查無實據者﹐亦可摘釋﹐至不知情而買寄贓物﹐律本無罪﹐但不得不據供查弔。向嘗不差捕役﹐止今地保傳諭﹐激內注明有則交保﹐不須投案﹐無則呈剖﹐不許帶審﹐亦從無匿髒不繳﹐自幹差提者﹐此亦保全善類之一法。蓋一經差提﹐不惟多費﹐且竊盜搶累﹐幾爲鄕裏之所不齒。以無辜之良民﹐與盜髒庭質﹐非賢吏之所忍也。

盜賊輾轉攀援﹐未必盡出有意誣人﹐或自分必死﹐或

畏刑難甚﹐隨口供指﹐冀延殘喘者﹐大約十居六七﹐全在

鞫獄者察言觀色﹐司幕者守經達權﹐勸贊推敲﹐自分眞僞﹐

勿誤隨五里霧而使一路哭也。此中機變存乎其人﹐當與後

之艸供未可全信條參看﹐如能體行有驗﹐最易大得民心。說

詳學治續說。

嚴治地棍

吏治以安良爲本﹐而安良莫要於去暴。裏有地棍﹐比戶爲之不寧﹐訛借不遂﹐則造端訐告﹐其尢甚者﹐莫如首賭首娼﹐事本無憑。可以將宿嫌之家一网打盡﹐無論冤未卽雪﹐卽至審誣而破家蕩產相隨屬矣。惟專處原告。不提被呈﹐則善良庶有賴焉。惟是若輩倚骨吏爲牙爪﹐胥吏倚若輩爲腹心﹐非賢主人相信有素﹐上水之船﹐未易以百丈牽矣。

土豪地棍無地無之﹐亦視官之賢否﹐以爲縱斂耳。果

官盡其職﹐幕盡其能﹐舉措得宜﹐自然畏服﹐嚴治之說﹐未

可拘泥。

讀律

幕客佐空﹐全在明習律例。律之爲書﹐各條具有精蘊。仁至義盡﹐解悟不易﹐非就其同異之處﹐融會貫通﹐鮮不失之毫釐﹐去之千里。夫幕客之用律﹐猶秀才之用四子書也。四子書解誤﹐其害止於考列下等﹐律文解誤其害乃致延及生靈。昔有友人﹐辦因好拐逃之案﹐意在開脫奸夫﹐謂是姦婦在逃攺嫁﹐並非因姦而拐。後以婦人背夫自嫁﹐罪幹繯首﹐駁該平反﹐大費周折。是欲寬奸夫之遣﹐而幾入姦婦於死所﹐調知其一不知其二也。故神明律意者﹐在能避律﹐而不僅在引律。如能引律而已﹐則懸律一條以比附人罪一刑﹐胥足矣﹐何藉幕爲。

律文一定﹖不移例﹐則因時更攺﹐宜將本到通行﹐隨

手抄粘。律本以免﹐引用歧誤﹐仍常看條例以繹意義而達

時務。

讀書

學古入官﹐非可責之幕友也。然幕友佐官爲治﹐實與主人有議論參互之任﹐遇疑難大事﹐有必須引經以斷者﹐非讀書不可。昔在秀水時﹐有陶氏。某以長房獨子﹐出繼叔父。生五子﹐而長子故絕﹐例得以次子之子爲後﹐其三子謀以己子﹐後其伯兄因乘父故﹐僞托遺命﹐令鐘子歸嗣本生。擔次房者﹐謂以孫禰祖﹐禮難歸繼。袒三房者謂本生有子而無後﹐於情不順﹐歸繼之說未爲不可﹐薦紳先生紛如聚訟﹐上臺撒下﹐縣議﹐余亦無能執中。長夜求索﹐忽記「禮經」殘與無後者﹐食於祖之文﹐愛佐令君持議﹐謂彌祖之論必不可行。陶某旣出繼叔後﹐斷難以子歸繼本宗﹐本宗有子而絕﹐情有莫安﹐請以其主附食﹐伊父聽陶某子孫奉祀﹐大爲上臺所賞。後在烏程有馮氏子﹐因本宗無可序繼﹐自撫姑孫爲後﹐及其卒也﹐同姓不宗之馮氏出而爭繼﹐太守允焉。余佐令君持議﹐據未儒陳氏﹐北溪字義系重同宗同姓﹐不宗卽與異姓無殊之說﹐絕其爭端。向非旁通典籍﹐幾何不坐困耶﹖每見幕中公限﹐往往飲酒圍棋﹐閒談送回﹐或以稗官小說消遺自娛。究之無益身心﹐無關世務﹐何若屏除一切﹐讀有用之書﹑以之制事﹐所稗豈淺鮮哉。

讀書不必經傳﹐凡有益於身心者﹐皆可讀之﹐最能開

心思﹐長識見﹐動文機﹐活筆路﹐且可醫俗﹐致人括目。

昔見一友﹐於呈稟之可駁者不駁﹐但批日﹐姑候云云﹐

意其從厚﹐從容與語﹐而此友辧論極切﹐且出人意外。余

日﹐君燭照如此﹐何不批以示之。友憮然曰﹕吾悔不讀書

耳。因以筆澀引愧。時案頭有古文。餘指曰﹐君才識甚髙﹐

誠能讀止匕猶未晚也。友欣然乞選文之易曉者﹐專心誦之

不數月﹐而筆暢辭宏。一卒而去。幕患詞不達意﹐請以此

友爲法。

婦女不可輕喚

提人不可不愼﹐固已事涉婦女﹐尢宜評審﹐非萬不得已﹑斷斷不宜輕傳對簿。婦人犯罪﹐則坐男夫具詞﹐則用﹐抱告律意﹐何等謹嚴﹐何等矜卹。蓋幽嫻之女﹐全其顏面﹐卽以保其貞操﹐而妒悍之婦﹐存其廉恥﹐亦可杜其潑橫。吾師孫景溪先生諱爾周言令吳橋時﹐所延刑名幕客葉某者﹐才士也﹐一夕方飲酒﹐偃僕於地﹐誕沫橫流﹐气不絕如縷﹐歷二時而蘇。次日齊沐閉戶﹐書黃紙流﹐親赴城隍廟拜毀﹐回署後﹐眠食若平常﹐超六日又如前偃僕﹐良久復起﹐則請遷居外寓。詢其故﹐曰﹕吾八年前館山東館陶﹐有士人告惡少子調其婦者﹐當核稿時﹐欲屬居停﹐專懲惡少子﹐不必提婦對質。友人謝某云﹐此婦當有姿首﹐蓋寓目焉。余以法合﹐到官遂喚之已而婦投繯死﹐惡少於亦坐法死。今惡少於控於冥府﹐謂婦不死﹐則渠無死法﹐而婦之死實由內幕之傳喚。館陶城隍神關提質理﹐昨具流早剖﹐謂婦被惡少於所調﹐法合到官﹐且喚婦之說﹐起於謝某。城隍神批準關復﹐是以數日幸得無恙﹐頃又奉提﹐謂被調之後﹐夫已告官﹐原無意於死﹐及官傳質審﹐始忿激捐生。而傳質之意﹐在竊其色﹐非理其冤念。𨿽起於謝某﹐筆實主於葉某。謝已攝至﹐葉不容寬。余必不允矣。遂爲之移寓於外﹐越夕而殞。先以法所應傳之婦起念不端尙不能幸逃陰譴﹐況法之可以不傳者乎﹖

觀輕傳者﹐釀事致禍如此則全書省事急訟等條可不加

意體會乎﹖

差稟拒捕宜察

余族居鄕僻﹐每見地總領差色攝應審犯證﹐勢如狼虎﹐𨿽在樹立不敢與抗﹐遇懦弱農民﹐需索尢甚﹐拂其意則歷聲呵訴。」或曰﹕毀官票以拒捕﹐稟究﹐人皆見而畏之﹐無敢公然與之相觸。夫凶盜重犯﹐自問必死﹐拒捕之事﹐間或有之。若戶婚田債細故﹐兩造平民﹐必無敢毀票以拒者﹐拒捕之稟﹐半由索詐而起。然一以拒捕傳質卽至審﹐虛民不堪命矣。余在幕中﹐遇此等事﹐直將毀票存銷﹐攺差承行﹐止就原案辦理﹐其果否拒捕﹐屬主人密加確訪﹐而攺差票內不及拒捕之說﹐以免串詐﹐然其每訪輒虛。故差稟拒捕﹐斷斷不可偏聽。

須爲犯人著想

親民之吏﹐分當與民一體﹐況吾輩佐吏爲治﹐身亦民乎﹖嘗見幕友﹐位置過髙﹐居然以官體自處﹐齒鮮衣輕﹐漸不知民間疾苦。一事到手﹐不免任意髙下。甚或持論未必全是﹐而彊詞奪理﹐主人亦且曲意從之﹐恐其中作孽不少。余在幕中﹐襄裏案牘﹐無論事之大小﹐必靜坐片刻﹐爲犯事者設身置想﹐並爲其父母骨肉通盤籌畫﹐始而怒﹐繼而平﹐久乃覺其可矜﹐然後與居停商量﹐細心推鞠﹐從不輕予夾穢﹐而眞情自出﹐放成招之案﹐鮮有翻異﹐以此居停﹐多爲上臺賞識﹐余亦藉以藏拙。無賦聞之日。故佐治所局﹐莫大平心躁气浮及拘泥成見。

幕之爲道﹐所貴持平﹐切忌才。矜才則气質用事﹐易

入於僻。又患無才﹐無才則拘泥不通多涉於暗與僻俱不能

爲犯人著想則同﹐足以敗事誤人﹐而僻者尢甚﹐必也品節

詳明﹐徳性堅定﹐事理通達心气和平﹐方爲全才﹐而實罕

見。但聞者能進則明﹐僻者能退則正。進退之謂何﹖虛心

與務學而已。

勿輕引成案

成案如成墨﹐然存其體裁而已。必授以爲準﹐刻舟求劍一鮮有當者。蓋同一賊盜而糾價上盜﹐事態多殊﹐同一鬥毆而起他下手﹐情形遇別。推此以例其他﹐無不皆然。人情萬變﹐總無合轍之事。小有參差﹐卽大費推敲。求生之道在此﹐失人之故亦在此﹐不此之精辧而以成案是援﹐小則翻供﹐大則誤擬﹐不可不愼也。

辦案不可有成心﹐不可無定見﹐如案未可信﹐不厭研

審﹐是謂無成心。案旣可信﹐始定發書﹐是謂有定見﹐是

書之謂﹐以筆代詞也。旣日代詞﹐則無甚去取刪攺﹐可知

情狀旣明﹐自有一律一例適當其罪。何必取成案﹐而依樣

葫蘆耶﹖苟必成案是循﹐不免將就。增減毫釐﹐千里誤事

匪輕。

訪案宜愼

恃信之官﹐喜以私人爲耳目訪察公事。彼所倚任之人或搖於利﹐或蔽於識﹐未必俱可深信。官之聽信原不可待﹐全在幕友持正不撓﹐不爲所奪。若官以私人爲先入幕﹐復以浮言爲確據﹐鮮不僨事。蓋官之治事﹐妙在置身事外﹐故能虛心聽斷﹐一切以訪聞爲主﹐則身在局中動多掛礙矣。故統案愼勿輕辦。

勤事

辦理幕務最要在勤一事。入公門伺候者﹐不啻數輩﹐多延一刻﹐卽多累一劾﹐如鄕人入城控事﹐午前得了﹐便可回家。遲之午後﹐必須在城覓寓﹐不惟費錢﹐且任廢一日之事。小民以力爲養﹐廢其一日之事﹐卽缺其一日之養。其羈管監禁者﹐更不堪矣﹐如之河勿念﹖況事到卽辦﹐則頭緒淸楚﹐稽查較易。一日積一事﹐兩口便積兩事。積之愈多﹐理之愈難﹐勢不能不艸率塞責。訟師猾吏﹐百獘從生﹐其流毒有不可勝言者。譬舟行市河之中﹐來者自來﹐往者自往﹐本無雍塞之患。一舟畱滯﹐則十百舟相繼而阻﹐而河路有擠至終日者矣。故能勤則佐劇亦暇﹐暇自心淸。不勤則佐簡亦慪。慪先神亂。

古云勤能補拙﹐又曰業精於勤﹐故才鈍而勤﹐則於事

無滯﹔才捷而勤﹐則所爲必工﹐以孔子大聖猶敏於事﹐幕

客學識有限﹐其敢怠忽乎哉﹖

須示民以信

官能予人以信﹐人自帖服。吾輩佐官﹐須先要之於信。凡批發呈狀﹐示審詞訟﹐其日期早晚﹐俱有定準﹐則人可依期伺候﹐無廢時失業之慮。期之速者﹐必致與人之誦﹐卽克日稍緩﹐亦可不生怨言﹐第欲官能守信﹐必先幕不失信。蓋官苟失信﹐幕可力盡。慕自失信﹐官或樂從。官之公事甚繁﹐偶爾偸安﹑便逾期刻﹐全在幕友隨時勸勉。至於幕友不能克期﹐而官且援爲口實﹐則它之不信﹐咎半在幕也。

開賑旣示日期﹐饑人四面將至﹐萬不可攺﹐致誤民命。

如示期本遲﹐而欲攺早者﹐愈早愈妙。考試最要酌時昔勢﹐

定期出示不可輕攺。若不經意恐﹐小而士論不平﹐大則藉

端罷考﹐他如出借﹐點驗老民殘廢及放棉衣口量等事﹐凡

稍涉入來出眾者皆可類推。

勿輕出告示

條教號令是道齊中一事。告示原不可少﹐然必其事實有關系﹐須得指出利獘﹐與眾共諭。或勸或戒非托空言﹐方爲有益。若書吏視爲故紙﹐士民目爲常談﹐抄錄舊稿﹐率意塗飾者﹐書可不必。非惟省事﹐亦可積福。每見貼示之處﹐增下多有陽溝及安設糞缸溺桶之類﹐風吹雨打﹐示紙墮落穢中﹐褻字造孽﹐所損正不細耳。

與其輕出告示語諸塗人﹐何若詳批呈詞就其切已。

愼交

廣交遊﹐通聲气﹐亦覓館一法。然大不可恃。得一知己﹐可以不憾。同心之友﹐何能易得。往往交太濫﹐致有不能自立之勢﹐又不若輕便自守者轉得自全﹐且善善惡惡直道在人﹐苟律已無愧﹐卽素不相識之人﹐亦未嘗不爲引薦﹐況交多則費多﹐力亦恐有不暇給乎。

交而曰愼﹐擇損益也﹐濫交不惟多費﹐且恐或累聲名。

勿攀援

登髙之呼﹐其響四應。吾輩聲名所系﹐原不能不藉當道諸公齒牙獎借。然彼有相賞之實﹐自能說項。如攀援依附﹐事終無補﹐非必其人自挾資自大也﹐卽甚虛懷下士而公務殷繁﹐勢不能懸榻倒履﹐司閽者又多不能仰體主人之意﹐懷利投謁﹐徒爲若輩輕薄﹐甚無謂也。總之彼須用我﹐目能求我﹐我若求彼﹐轉歸無用﹐故吾道以自立爲主。

自立是惇品勵學﹐求其在我。

辦事勿分畛域

州縣幕友其名有五﹐曰刑名﹐曰錢谷﹐曰書記﹐曰掛號﹐曰徵比。劇者需才至十餘人﹐簡者或以二三人兼之﹐其事各有所司。而刑名﹑錢谷實總其要官之考成﹐倚之民之身家﹐屬之居是席者﹐直須以官事爲己事﹐無分畛域。知無不言﹐言無不盡﹐而後可。蓋宅門以內﹐職分兩項﹐而宅門以外﹐官止一人。諺云﹕一人之謀不敵兩人之智。如以事非切已﹐坐視其炎﹐而不置一詞。或以己所專司不容旁人更參一解﹐皆非敬公之義也。特捨己從人其權在我。而以局外之人效手慮之得﹐則或直委婉或宜徑直﹐須視當局者之性情而善用之。否則賢智先人﹐轉易激成乖刺耳。

此是忠告善道之法。人情喜曲惡直﹐總以委婉爲佳。

勿輕令人習幕

吾輩以圖名本就﹐轉而治生。惟習幕一途與讀書爲近﹐故從事者多。然幕中數席﹐惟刑名﹑錢谷歲修較厚。余則不過百金內外﹐或止四五十金者﹐一經入幕﹐便無他途可謀﹐而幕修之外﹐又分毫無可取益。公事之稱手與否﹐主賓之同道與否﹐皆不可知。不合則去﹐失館亦常有之事。刑名﹑錢谷諳練而端方者﹐當道每交相羅致﹐得館尙易。其他書記﹑掛號﹑徵比各席非勢要吹噓。卽刑錢引薦﹐𨿽格有用之才﹐潔無瑕之品足以致當道延訪者件無一二﹐其得館較難。以修輔而計刑錢﹐一歲所入足抵書號徵比數年。卽失館缺用﹐得館之後可以彌補。若書號﹑徵比得館已屬拮據﹐失館更費枝梧。且如鄕裏課徒及經營貿易﹑蘊袍疏食勤儉有素﹐處幕館者章身不能無具﹐隨從不能無人加以慶弔往還﹐親朋假乞﹐無一可省。歲修百金﹐到家亦不過六七十金。八口之家﹐僅足敷衍。萬一久無就緒﹐勢且典貸無門﹐居處旣習於安閒﹐行業轉難於更攺﹐終身坐困﹐始基誤之。故親友之從余習幕者﹐余必先察其才識﹐如不足以造就刑錢﹐則四五月之內卽令歸習他務。蓋課徒可以進業﹐貿易可以生財。作幕二字﹐不知誤盡幾許才人。量而後入擇術者﹐不可不自審也。

未成者可攺則攺﹐已業者得體便休。

須體俗情

幕之爲學﹐讀律尙已。其運用之妙﹐尢在善體人情。蓋各處風俗往往不同﹐必須虛心體問﹐就其俗尙所直﹐隨時調劑。然後傳以律令﹐則上下相協﹐官聲得著﹐幕望自隆。若一味我行我法﹐或且怨集謗生。古云利不百不興﹐獘不百不除。眞閱歷不可不念也。

戒己甚

余尙在胡公幕中﹐初讀律書時﹐惴惴焉﹐恐不能習幕是慮。友人駱君炳文﹐端方港練﹐獨嚴事之。嘗語余田﹕以子之才之識﹐爲人佐治﹐所謂儒學醫案作齊者﹐非不能之患﹐正恐太能耳。金請其故﹐曰﹕衙門中事﹐可結便結。情節之無大關系者﹐不必深求。往往恃其明察﹐一絲不肯放過﹐則枝節橫生﹐累人無已﹐是調已甚﹐聖賢之所戒也。余心識之﹐不敢忘。數十年來﹐覺受此語之益甚多。

戒已甚不僅佐治宜然﹐處世待人成當取法。

公事不宜遷就

實之佐主﹐所辦無非公事﹐端資和衷商酌﹐不可稍介以私。私之爲言。非必已有不肖之心也。持論本是﹐而以主人意見不同﹐稍爲遷就﹐便是私心用事。蓋一存遷就之見﹐於事必費斡旋﹐不能適得其平。出於此者﹐大槪爲館所羈絆。不知吾輩處館非爲賓主有緣﹐且於所處之地必有因果。千慮之得有所利﹐千慮之失有所累。小者尙止一家﹐大者或偏通邑﹐施者無恩怨之素﹐受者忌報復之端。所謂緣者﹐宿緣有在﹐𨿽甚齟齬未必解散。至於緣盡畱戀﹐亦屬無益。且負心之與失館輕重懸殊﹐何如秉正自持﹐不失其本心之爲得乎﹖

此當與不合則去得去有數須成主人之美諸條前後合

看﹐意義始盡。

勿過受主人情

合則畱﹐不合則去﹐是處館要義。然有不能卽去者﹐不僅戀館之謂也。平日過受主人之情﹐往往一時卻情不得。歲修無論多寡﹐餼凜稱事總是分所應得。此外多取主人分毫﹐便是情分受非分之情﹐或不得不辦非分之事﹐故主賓𨿽甚相得﹐與受必須分明。卽深支歲修亦宜有節。探支過度﹐則通有不合﹐勢不得潔身而去矣。

非分之事﹐乃官之私事﹐或公事。而官有他意﹐彊以

遷就者﹐勿誤會刑錢等件偶然代筆爲非分。

去館日勿使人指摘

官之得民與否﹐去官日見﹐眞幕之自愛與否﹐去館日畢露。佐主人爲治﹐須算到去官日不可有遺議敗名。總之官之得民﹐要在淸勤慈惠。故苛細者與板冗﹐交識幕之自愛﹐要在謙愼公勤。故依回者與剛愎同病。

幕不自愛﹐內外必知不待去館始露﹐其未卽見絕者﹐或

主人蘿蘿耳﹐故無欲者﹐或任性矜能﹔而有私者﹐多畏人

避迹。

就館宜愼

幕賓之作善作不善﹐各視乎其所主。賓利主之修﹐主利賓之才﹐一其初本以利交。第主賓相得﹐未有不道義親者。薰蕕彊合必不可久。與其急不暇擇﹐所主非人﹐席不暖而違去之﹐不若於未就之前先爲愼重。則彼我負心﹐目無掣肘之患。愈久而愈固﹐異已者亦不得而閒之。余自維才十憨﹐故就館最愼。然從無半途割席之事。職是故也﹐昨畱別同事諸君﹐有一事畱將同輩述﹐「卅年到處主人賢」之句﹐不可謂非天幸矣。通計幕遊自壬申春迄乙己秋﹐幾三十四年。惟始二年﹐主者爲外舅王坦人先生﹐不在賓主之數。余所主幾十六人﹐其中無錫慈溪二處皆偶托也﹐實則十四人而已。具詳於左。

乾隆十九年甲戌二月﹐館常州府知府胡公幕。公諱文伯﹐字偶韓﹐山東海陽人﹐其年冬遷蘇松常鎭太糧儲道﹐余偕行。明年胡公督運臨淸﹐余病不能與俱﹐假館無錫縣魏君幕。魏君諱廷變直祿柏鄕人。至六月仍回胡公幕﹐見主胡公者六年。乾隆二十四年十二月﹐余欲專治刑名﹐受長洲縣聘﹐辭之歸。乾隆二十五年正月﹐館長洲縣鄭君幕﹐君諱流賢﹐山東濟寧人。是年十二月以秀水縣孫景溪師召﹐辭之歸。乾隆二十六年三月﹐館秀水縣幕景溪師諱稱周﹐山東昌邑人﹐余受業師也。至次年八月﹐升河南開封府同知去官﹐余卽受平湖縣劉君聘。是月至平湖。劉君諱國恆號冰章﹐奉天人。乾隆三十二年正月升江西九江府吳城同知。去官﹐余卽受仁和縣李君聘。二月至仁和。李君諱學李﹐陜西三原人。是年十月緣事去官。余卽受烏程縣蔣君聘﹐是月至烏程。蔣君名志鋒號振庵﹐奉天人。至次年五月綫事去官﹐接任者爲戰君名效曾號魯村﹐直祿寧津人﹐延余接辦。九月叨鄕歷十二月﹐以會試辭歸。乾隆三十四年五月﹐下第回﹐館錢塘黃公幕。公名泰元﹐號亨章雲南泰和人。至三十五年十二月以會試辭歸。乾隆三十六年五月下第回﹐受海寧劉君聘﹐以故人戰君官嘉善辭不獲﹐因卻海寧聘﹐至嘉獎善。七月戰君調富陽﹐余偕行。九月孫公諱含中號西林來官寧紹臺﹐兵備道公景溪師於也﹐義不可辭﹐乃去富陽﹐館寧波道幕者。四月十二月以會試辭歸。乾隆三十七年五月下第回。海寧劉君復以聘來﹐七月至海寧。劉君名雁題﹐號仙圃﹐河南光山人﹐居海寧者二年餘。至三十九年八月﹐海寧縣升爲州﹐劉君解官﹐余歸裏。乾隆四十年會試成進士﹐後丁母優歸。九月館慈溪黃君幕。君名元偉﹐不一月﹐辭歸。時戰君已由歸安升海寧州﹐以聘來﹐復就海寧。十二月以平湖劉君尋舊約﹐辭之歸。劉君前海寧令也。乾隆四十一年正月至平湖﹐地四年餘。乾隆四十五年劉君升杭州東海防同知。余受署烏程縣興君聘。是年五月至烏程。興君名徳﹐號勉庵﹐滿洲人。至四十六年四月前令徐君回任﹐延余接辦。徐君名朝亮﹐山東萊陽人。六月徐君丁憂會官﹐余歸裏。是年九月受龍遊王君聘﹐十月至龍遊。王君名士聽﹐號晴川﹐奉天義州人。居龍遊一年餘。乾隆四十七年七月﹐五君調任歸安﹐余偕行﹐居歸安三年餘。乾隆五十年八月﹐王君以母老告養﹐懈官歸裏。

以上四十則有本有末﹐有體有用﹐有經有權﹐語𨿽區分﹐意則貫串。乃先生之間學幕道之金鍼。學者誠能讀其書﹐志其志﹐一動念務在慈祥﹐一啟齒務存忠厚﹐一下筆務皆愼重﹐久之純熟﹐習若性成。人之修積旣深﹐天之報施必厚﹐不在其身﹐則在其子孫。富壽貴盛﹐有不期然而然者矣。略際數事於後﹐前輩姜先生遊幕河南﹐性方謹﹐治事務仁恕﹐教子梅讀書﹐成進士﹐現官禦史。

丁竹心先生遊幕山東﹐不必專席﹐而名重一時﹐爲人多才藝﹐喜楡揚﹐善規勸﹐尙義疏財﹐人多徳之。初無嗣﹐後連生五子。長文標﹐舉孝廉﹐知屯畱縣。四文﹝釒丙﹞知髙臺縣﹐升知州。王文創成進士﹐知長子縣。仲叔亦出必。而長孫元福早領鄕焉。現爲正定教諭。諸孫爭榮方興未艾。

山東知縣葉肇冉之太翁﹐名幕也﹐辦事平允﹐撫按重之。後爲人資得縣丞﹐升知縣。肇冉亦繼起。程封翁者﹐在山東藩幕多年﹐每遇災賑﹐能權宜﹐行事旣便且速﹐所全甚眾。子應庚現爲陽欲知縣﹐家素封﹐不就養年八十餘﹐聞猶彊健。

就聘治事﹐勤卹平恕﹐尢畱意民詞﹐暇仍讀書。寒暑不輟﹐後成進士﹐官莘縣知縣。

孫喬林爲歷城縣幕時﹐惴惴以造孽是恐﹐遇事愼之又愼﹐人多笑之。而孫益自勵。嘗欲棄去﹐苦無別業﹐爲生計居二年餘。忽遇其族伯亦幕﹐而官者與之語﹐奇其人﹐爲損通判﹐顯仕河南﹐有志竟成﹐一時偉之。

僕聞見鄙陋﹐於幕道之獲福者二十年來僅能確指數人﹐不啻千百之一二。作幕之難﹐於此可想。有識者何思所以自處乎﹖

續佐治藥言

摘喚須詳愼

省事之說﹐大屬不易。蓋詞之訐控多人者﹐必有訟師主持其事。或以泄忿旁牽﹐或以左擔列證﹐不墮其術﹐往往以經承獘脫爲詞﹐百計抵塑﹐甚且含沙射影﹐妄指幕友關通﹐啟官疑竇。故核稿時必須細加衡量。主人庭訊應問及者﹐方予傳喚﹐則凡摘釋之人﹐自有確然可刪之故。遇有朔無難明白批斥﹐使訟師不敢肆其囂張。庶株蔓之風漸息﹐而無辜不致受累矣。此重言申明息事寧人之非易也﹐然亦視其平日何全。耳。如果品端學優﹐內外敬信﹐自能行其所志﹐無慮逞﹐刁啟疑。

批駁勿率易

一詞到官﹐不惟具狀人盛气望準﹐凡訟師差房無不樂於有事。一經批駁﹐羣起而謀﹐抵其隙批語稍未中肯﹐非增原告之冤卽壯被告之膽﹐圖省事而轉讓事矣。夫人命姦盜及棍徒肆橫﹐原非常有之事。一切口角爭鬥類皆戶婚細故。兩造非親則故﹐非族則鄰﹐情深累世﹐釁起一時﹐本無不解之第摘。其詞中要害﹐酌理準情創切諭道﹐使弱者意平﹐彊者气沮﹐自有親鄰調處。與其息於難理之後﹐費入差房﹐何如曉於具狀之初﹐誼全姻睦。此三條與前之省事﹐包訟皆反復詳言。核批呈調﹐其

難其愼﹐可見幕客盡心之要事﹐莫過於此。其所指難處﹐正祕訣備傳最須體玩。

核詞須認本意

諺云無謊不成狀。每有控近事而先述舊事﹐引他事以曲證此事者﹐其實意有專屬而訟師率以牽摭爲技。萬一賓主不分﹐勢且糾釐無已﹐又有初詞止控一事﹐而續呈漸生枝節﹐或至反賓爲主者﹐不知所以翦裁﹐則房差從而滋擾。故省事之法﹐第一在批示明白。

人命宜防牽連

前明徐相國階柄政時﹐作家書示子弟尙誡命案不可牽涉﹐何況尋常百姓﹖余鄕居見命案列證﹐便舉家惶駭﹐往往見凶犯赤貧﹐累歸詞證者。故在館閱報詞﹐非緊要人證﹐卽屬主人當場省釋﹐不命入城。應取保者訊後立追保狀﹐然獲聞有官保私押之事。一日不歸﹐則其家一日不寧。如之何勿念至路獘案件﹐差保無可生發﹐每將地主牽入。此則眞屬無辜尢其須屬主人禁絕。核稿時更宜字字檢點﹐以防株累。每有開列非犯非証之人增之詞內者﹐十九波連﹐可置勿問。

侵占勿輕查勘

豪彊侵占﹐律所不容。若世業相承﹐重加修整﹔或本非官產﹐原聽民便﹐往往地棍藉端挾持﹐需索不遂﹐卽飾詞開控。一經準理﹐必先差查。差查不已﹐必須勘斷﹐官或不暇遽及﹐則棍差朋比費已不貨。此等借名啟訟之人﹐多非善類﹐能於呈控時嚴切批斥﹐使小人畏法﹐固爲上策。否則催主人速勘嚴徵﹐必有陰受其福者矣。

勘案宜速結

事關田房墳墓類﹐須勘結。官事甚殷﹐安能日履山澤。且批勘之後﹐凡遇催詞﹐無可費心。故批勘最易﹐不知疆界不淸每易讓成他。故如按圖辦址﹐核計魚鱗弓口券冊﹐明著者或批斷或訊斷自能折服其心。不得已而批勘﹐須屬主人爲之速結﹐使造葬無稽亦所全﹐不少至勘有期﹐勢必多人守候﹐尢萬萬不宜臨期更攺。

押犯宜勤查

案有犯證﹐尙須覆訊者﹐勢不能不暫予羈管。繁劇之處﹐尢所多有。然羈管之獘﹐甚於監禁。蓋犯歸監禁﹐尙有管獄官時時稽查﹐羈管則權歸差役﹐差不遂欲則系之穢處﹐餓之終日﹐恣爲陵虐﹐無所不至。至有釀成人命﹐賠累本官者﹐若賊犯久押則縱分肥﹐爲害更大。此等人犯官難畢記﹐全在幕友立簿﹐檢察以便﹐隨時辦結。卽官有代任﹐幕有替人﹐亦可免賄脫之患。

押犯中之最無告者﹐莫如小竊。多因不值詳辦而縱而害民。且事主不服﹐事頗難處遂任久羈﹐往往瘐斃﹐實非其罪﹐全在官幕同發慈悲。酌其案之苟可詳辦者﹐迅速跨結﹐以脫其命。否則因地制宜﹐設法全活﹐功徳無量。茹古香尙書﹝上芬下木﹞之封翁三橋先生爲縣令時﹐設自新所﹐專羈鼠竊盜匪捐廉。按名日給口量﹐一升﹐鹽菜錢三文。以典史總其事。而先生猶不時自察﹐十餘年如一日也。初甚眾﹐後多知自悔﹐乞憐其親鄰﹐服罪於事主﹐聯環具保﹐復爲良民者﹐不可勝計。而所中寥寥矣。先生之善政極多﹐此其小小一端﹐附記於此﹐以備采擇。

勿輕易簽差

訟一簽差﹐兩造不能無費﹐卽彼此相安息銷﹐亦且不易。余向佐主人爲治﹐惟必訊之案﹐方簽差傳喚。其餘細事多批族親查理﹐或久而不覆﹐經承稟請﹐差催從不允行﹐亦不轉票。蓋事可寢擱﹐必其气已平﹐因而置之﹐有益無損。加以差催轉多挑撥矣。且族親縱有袒護﹐終有敢盡沒其眞。役則惟利是視﹐更不可信也。

宜隨機杜獘

地方風气以官爲轉移。地棍揣摩﹐卽視官爲迎合。官有善政﹐未始不資若輩。歷階如官徽賭博則棍首局誘。官治小錢﹐則棍訐挽和。官淸水利﹐則棍控侵占﹔官嚴鬥毆﹐則棍飾僞傷﹔官禁錮婢﹐則棍告侵占﹔官細則棍訟業橫。如此之類﹐悉數難終。大槪有一利必有一獘﹐甚且利少而獘多。全在幕友因利察獘﹐力究冤誣﹐固不可因噎廢食﹐斷不宜乘風縱火﹐使棍好可戢。官法可行﹐則平民自安無事之福矣。官幕興利除獘﹐固不易言。而因利察獘﹐每亦難處。惟就事理事﹐平明迅速﹐地方自有起色。

艸供求可全信

罪從供定﹐犯供最關緊要。然五聽之法﹐辭止一端。且錄供之吏﹐難保一無上下其手之獘。據供定罪﹐尙恐未眞。余在幕中﹐凡犯應徒罪以上者﹐主人庭訊時﹐必幹堂後凝神細聽。供稍勉彊﹐卽屬主人覆訊﹐常戒主人不得性急﹐用刑往往有訊至四五次及七八次者。疑必屬訊﹐不顧主人畏難﹐每訊必聽。余亦不敢憚煩也。往歲王午八月﹐館平湖令劉君冰齊署。會孝丰事主﹐行舟被劫﹐通詳緝捕﹐封篆後余還裏度歲﹐而邑有回籍逃軍曰盛大者﹐以糾匪搶奪被獲。訊爲劫案正盜。冰齊邁余至館﹐檢閱艸供。凡起意糾夥上盜﹐傷主劫髒﹐表分各條﹐無不畢具﹐居然盜也。且已起有藍布棉被經事主認確矣。當晚屬冰齊覆勘﹐余從堂後聽之﹐一一輸供﹐無懼色。顧供出犯口﹐熟滑如背書。然且首夥八人﹐無一語參差者﹐心竊疑之。次晚復屬冰齊故爲增減案情﹐隔別再訊﹐則或認﹐或不認﹐八人者各各歧異。至有號呼訴枉者。遂止不訊而令庫書典稅書依事主所認布被顏色新舊借購二十餘條。余私爲記別﹐親以事主原認之被屬齊冰齊當堂給認﹐竟懵無辧識。於是提犯研鞫﹐僉不承認。細請其故﹐蓋盛大到官之初﹐自意逃軍犯搶﹐更無生理﹐故訊及劫案﹐信口妄承。而其徒皆附和之。實則被爲己物﹐裁制有人卽其本罪亦不至於死也﹐遂脫之。越二年﹐冰齊保舉知府引見﹐而此案正盜由元和發覺﹐起髒生認。冰齊回任﹐赴蘇會審定案。初﹐余欲脫盛大時﹐闔署曄然﹐謂余枉法曲縱﹐不顧主人考成。余聞之﹐辭冰齊﹐冰齊勿聽。余田﹕「必欲余畱止者﹐非脫盛大不可。且失髒甚多﹐而以一疑似之被駢戮數人﹐非惟吾不忍以子孫易一館﹐爲君計﹐亦恐有他目累也」。然短餘者猶竊竊然私議不止﹐幸冰齊不爲動﹐至是冰齊語余曰「橐力脫盛大﹐君何神耶﹖」余田﹕「君不當抵罪﹐吾不當絕嗣耳。」蓋余自此﹐益不敢以艸供爲據矣。幕客能學先生之用心如此。此﹐則主人自然敬勉不敢畏難。或疑此書專言幕道﹐與官無涉﹐不知。官幕上。同船合命﹐幕能省事求生﹐官自同受其福。觀此二語﹐可悟爲官者弗以幕之詳愼爲自私也。

上臺駁批宜細繹

初報宜愼﹐前已言之。或奉上臺駁詰﹐尢須詳繹。蓋駁詰不一﹐有意在輕宥﹐而駁故從重者﹔有意在正犯﹐而駁及余證者。非虛心體會﹐易致讀誤。至案可完結﹐而碎瑣推敲﹐萬勿稍生煩厭﹐付以輕心。若主人所持甚正﹐與上臺意見參差﹐必當委曲措詞﹐以伸主人之意﹐斷不可遊移遷就。使情罪不符﹐亦愼毋使气矜才﹐致上下觸忤。

不受關防先宜謹敕

關防之名必不可受。而可以不受關防之故﹐全在謹敕朋友爲五倫之一﹐主集特朋友之一。重一主人而盡疏朋友﹐固非端人之所以自處。然因主人不我關防而律己不嚴﹐將聲名有法爲主人輕簿﹐終有不得不受關防之勢。故親友往來﹐必須令主人知名﹐有事出宅門﹐亦須令主人確知。所往事事磊落光明﹐主人察其可信﹐自不敢露關防之迹。否則主人舉身家以聽﹐安能禁其不加體訪也。

須成主人之美

吾言不合則去﹐非悻悻也。人之才質各有所偏﹐賓之於主﹐貴相其偏﹐而補之於審韋弦水火之用始盡。佐治之任不合云者﹐必公事實有不便﹐不可全以意气矜張。主人事有末善﹐分當範之於善。不能就範﹐則引身而退﹐是謂不合則去。若吾說𨿽正﹐而主人別有善念﹐此則必須輾轉籌畫﹐以成其美﹐方於百姓有益﹐斷不宜堅持不合之義﹐忽然捨去。卽諺所云公門中好修行矣。

處久交更難

人知賓主初交不易﹐而不知交久更難。蓋到館之始﹐主人情誼未甚融洽﹐盡我本分﹐可告無愧。若相處多年﹐其爲契合可知交﹐旣投契識論必有裨益﹐官聲所系﹐須事事爲之謀出萬全。任勞分謗﹐俱義所應得引嫌避怨﹐便失朋友之道。特不可恃主人倚重﹐挾勢以濟其私耳。

賓主不可忘形

交至忘形﹐方爲密契。獨吾輩之於主人﹐賓主形迹斷不可略。蓋幕客之得﹐盡其言以行其志﹐全在主人。敬以致信﹐一言一動須主人有不敢簡慢之意。忘形則易狎﹐狎則玩心生﹐而言有不聽者矣。余與光山劉君仙圃甚洽。仙圃令平湖時﹐欲聯齒敍之歡。余曰「俟去館日如何命。」同事者多笑之。先生不余近也。故仙圃升任﹐餘贈別詩有「形迹略存賓主分﹐情懷雅逼弟兄眞」之句。蓋紀實云。

不宜經手銀錢

署中銀錢出入﹐其任甚重﹐其事甚瑣﹐不推刑名幕友不可越俎﹐卽錢谷職司會計亦止主簿籍之成完贏細之數而已。出入經手非其分也。蓋旣經手銀錢﹐勢不能不計較節嗇﹐其後必爲怨府﹐況權之所歸﹐將有伺顏色﹐逢意旨者﹐而公事多礙﹐人品因之易壞。且出入簿記﹐一時難以交卸。𨿽有不合亦不能去﹐如之何其自立耶﹖

勿求全小節

入幕以賓爲名﹐主人禮貌盛衷﹐卽敬肆所別。大段儀文何可不講。若誠意無渝﹐則小節亦須從略。飲撰之類當視主人之自奉何如。故其自奉素丰而儉以待我﹐是謂不誠。若待我𨿽儉而已丰於彼之自奉﹐卽爲加禮﹐更不宜瑣瑣求全。向客胡觀察文伯處﹐因言肉敗﹐責逐庖丁﹐常以爲悔。故後來歷幕﹐從不以口腹責人。至主人所用僕從﹐大率不知大體﹐萬不可稍假詞色﹐或後於求之漸。若些小過失﹐量爲包容﹐遠怨之一端也。

勿忘本計

鬻文爲活﹐非快意事﹐固不可有寒乞相﹐使主人菲簿。而本來面目欲須時時自念﹐食饒梁肉﹐念家有應贍之妻孥﹐自不忍從梁肉外更計肥甘。賣及優伶﹐念家有待濟之戚﹐自不暇向優伶中妄博歡笑。且客中節一錢之費﹐則家中贏一錢之資。家食無虧﹐行裝可卸﹐又何必以衰年心力長爲他人肩憂患哉。幕之爲道﹐縱無有心之過﹐豈克無心之失。是旣爲人肩憂患﹐而尢爲己肩憂患。苟可卸肩﹐亦何必於火坑中求生活耶﹖

囚關絕祀者尢宜詳審

外舅王坦人先生諱宗閱令金山時﹐余初入幕平湖。楊君硯耕爲外舅故交﹐時從山西來﹐言雍正年間嘗館虞鄕主人﹐兼署臨晉縣。有疑獄久未決﹐主人素負能名﹐不數日﹐鞫實﹐乃弟殺胞兄至死遂。秉燭擬罪屬稿﹐畢夜已過半﹐未及減燭而寢﹐忽聞牀上鉤嗚﹐帳微啟﹐以爲風也。復寐少頃﹐鉤復嗚﹐驚席﹐則帳是鉤上﹐有白髮老人跪牀前叩頭﹐叱之不見。幾上紙翻動有聲﹐急起視﹐卽擬讞稿也。反覆細審﹐罪實無枉﹐惟凶手四世單傳﹐其父始生二子﹐一死非命﹐一又仗辜﹐則五世之祀絕矣。獄無可疑而以疑久宕﹐殆老人長爲乞傳耳。因毀稿存疑如故。後聞今皇帝禦極大赦﹐是案竟以疑有﹐余聞而謹識之。故凡遇父子兄弟共犯者﹐尢加意審愼焉。

定罪時有鬼物憑依

乾隆二十年間﹐浙江司臬同公當爲人言辦秋審時﹐夜將半﹐令小僮提燈﹐親至各房科察看﹐皆滅燭酣睡。一室燈燭明﹐穴窗紙視之﹐一老吏方手治文書﹐几案前一白髮翁﹐一年二十許婦人﹐左右侍﹐心甚駭異。俄見吏毀稿復書訖﹐婦人斂襖退。吏別檢一卷﹐坐良久﹐書簽。白髮翁亦長揖不見。遂入署傳詰此吏。先書有爲臺州因姦致死之案﹐本犯爲縣學生。初愈憐才﹐欲請緩決﹐後以敗檢釀命﹐攺擬情實。後書者﹐爲寧波索欠連殺致死之案。初意欲淸情實﹐後念釁由理直﹐情急還毆﹐與逞凶不同。故擬緩決。然則年二十許者﹐爲捐軀之婦。白髮翁乃凶手之先人矣。吏之擬稿﹐不過請示﹐鬼猶瞳之﹐況秉筆定罪者﹐可勿愼歟。

刪攺自首之報

余館秀水時﹐幕寮在三堂東。又東爲內宅門﹐門外東南爲庖廚室故爲樓﹐甚宏敞﹐板梯久毀﹐西向尙懸愛日樓匾額。天陰雨輒聞鬼泣聲。令君孫景溪先生﹐偏詢署中人﹐無知其故者﹑一老吏年八十餘﹐言﹕康熙時令﹐有母﹐喜誦佛號﹐始創此樓奉佛。雍正初年﹐刑名幕友胡姓歙人盛夏不欲人見﹐因獨處樓中。凡案牘飲撰縋而上下。一日薄暮﹐聞樓頭慘叫聲﹐從者急梯而上﹐則胡赤身仰臥﹐自白刃於腹肌膚如刻畫﹐血被體。問之﹐曰﹕向客湖南某縣﹐有婦與人私。夫爲私者所殺﹐婦首於官。吾恐主人罹失察處分﹐作訪季詳報﹐疑婦淩遲。頃見金甲神率婦上樓﹐對吾腹﹐他不知也。叫呼越夕而死。嗣常見形。樓頭板梯所由撤也。先生爲文仟之﹐後稍戢。今不知扈廚有更易否。夫律例一書於明刑之中﹐矜卹曲至犯罪自首一條﹐网開一面﹐乃求生之路。刪攺而致之重辟﹐是死於我﹐非死於法也。鬼之爲厲宜矣。

事關人罪者口宜謹

諺云「好動扶人手﹐莫開殺人口。」居幕席者﹐更當三復此言。昔吳興某以善治錢谷有﹐聲當事某公所慢。曾故人子官浙中大僚﹐某汗其侵盜明事﹐竟成大獄。獄甫定﹐某忽自嚙其舌﹐至本潰以死。頃讀無錫諸類谷先生洛近稿載其邑人張希仲事﹐尢可鑑也。希仲館歸安令裘魯靑署。歸安有民婦與人私。而所私殺其夫者獄具。裘以非同謀﹐欲出之。時希仲在座大言回﹕趙盾不討賊爲殺君﹐許世子不嘗藥爲殺父。春秋有誅意之法﹐是不可縱也。婦竟論死。後希仲夢一女子拔發持劍﹐捕膺而至﹐曰﹕我無死法﹐爾何助之急也﹐以刀刺之。旦日其利處痛甚。自是夜必來﹐遂歸。歸數日﹐鬼復至﹐愈傷使巫視之。如夢﹐竟死。夫某公侵盜有據於法得死﹐直爲大僚所治﹐某言非虛妄。特意出於私﹐尙罹險過況傳聞有未實者乎﹖若希仲誅意之說﹐非法家所忍言﹐直爲鬼難矣。事輩讀律佐治﹐身當其任﹐自不得曲法姑寬。如不在其位﹐又何忍下石耶﹖

仁恕獲福

外舅之母舅韓其相先生名大鏞榜姓何居蕭山之迎龍閘爲諸生時﹐工刀筆﹐久困場屋﹐且無子。館公安懸幕﹐治刑名﹐絕意進取。雍正癸卯﹐夢人召而語之曰「汝因筆孽多﹐盡削祿嗣。今治獄仁恕﹐償汝科及子﹐其速歸。」時已七月初旬﹐韓不之信也。越適夕復夢如故﹐答以試期不及。神曰「吾當送汝。」寤而急理歸裝﹐江行風利。八月初二日抵抗。適中丞大收遺才﹐補送入﹐果中式。次年舉一子。乾隆十三年外舅尉山阻濟源大司空衛公哲治方守淮安﹐詢知舊客山陰姚升階先生爲外舅姻連﹐因言﹕先生在幕十餘年﹐無刻不以息事爲念。偶罪一人﹐則旁皇周室行﹐食飲不怡﹐眞仁人也。其子由乾隆壬申舉人官肅州同告養歸侍先生躬膺﹐效封與徳配﹐白首相莊﹐安養二十飲年﹐見家孫斌遊癢﹐年八十餘﹐無疾而終。公之言驗矣。又會稽唐我佩先生久幕江蘇﹐治獄慈愼﹐有唐老佛之稱。子廷槐﹐乾隆辛末進土令江西。時先生親享祿養也。

忌辣手

同裏丁君某遊幕河南﹐爲制府田公賞識。羔幣充庭者十餘年。余年十歲時﹐君歸裏。過先大父﹐先大父問其何以得致盛名。君累舉數事﹐余童呆不能解。記先大父曰「得毋太辣手乎﹖」羣曰「不如此則事不易了。」君旣去﹐先生姚奉茗以進。先大父曰「頃丁某言﹐汝聞否﹖𨿽多財﹐不足羨也。辣則忍﹐忍則刻﹐恐造孽不少﹐其能久乎﹖」復摩余項曰「省否﹖」封曰「省。」先大父曰「省便好。」未幾﹐丁君旅沒﹐厥永年十五六﹐酷嗜飲博﹐不六七年﹐資產罄盡﹐婦亦死。遂流蕩不知所終。余舊撰館聯所云「辣手須防人不堪者」﹐志先大父訓也。

擇主人獲益

前言就館宜愼﹐猶爲處館言之。實則人品成敗﹐所關尢知。蓋尋常友朋﹐鮮能經年聚處﹐惟幕友之與主人﹐朝夕相習﹐性情气質最易染移。所主非人﹐往往遠離其本。吳余初入幕時﹐借無知識﹐在外勇署二年﹐本甚預官事也。運至常州主海陽胡公﹐舉目生疏﹐始凜凜自勵。公官太守而自奉儉約﹐過於寒士。無聲色嗜好﹐無遊淡狂語。日未出﹐先僕從起坐書室﹐治官文書﹐夜必二更餘萬人內室。風雨寒署無間。每辦一事﹐必撤始終反覆辯難﹐以求其是。嘗言心之職思﹐愈用愈出。思字之義﹐以心爲田。田中橫豎二畫﹐四面俱到﹐缺一面﹐便不成字。僚屬號公三世佛﹐調過去現在未來無不周計也。余司書記﹐而公善余持論﹐遇刑名錢谷大事﹐必把其議頗多�蕘之彩。余是以樂爲知己用。旣敬公正直廉勤﹐又以公之生年月同先君子。僅後先君子一日﹐益嚴事之。公亦雅器重金﹐有國士之目﹐禮貌視他友加等。故他友皆苦公瑣細﹐不樂久居。余獨相依六載。覺上身制事之道﹐師資不少﹐其後擇主與公異輒不就。孔子曰「居是邦也。」其大夫之賢者。豈可苟焉已哉。幕客亦宜早眠早起﹐常使精神有餘﹐則慮事精詳﹐下手周到。且主人就問無阻﹐日親日信﹐可以隨機盡言﹐每有賓主心迹闊略者未始不由於自疏也。

玉成有自

余安貧自守﹐固稟二母訓﹐不敢隕越。然玉我於成﹐臨桂中堂陳公實有力焉﹐而人未之知也。往歲庚辰二月﹐余館長洲。有某髯者﹐蠱余以利﹐調非此不足濟貧。且詭邱前輩知名諸君﹐以相款動。並道余納賂之術﹐余笑而不答。髯意余諾也。如其述來。嚴斥之。增賂以復。余甚恐﹐擬批提主訟人。髯來揭﹐大詫。余謝曰﹕主人意也﹐遂絕之。至七月。余歸應鄕試。代庖者﹐誤爲所惑。比餘九月至館﹐甫三日而事敗﹐奉中丞訪究﹐二人蒼黃竄逸二中丞臨佳公也。於是余私自幸﹐益驚然於法之不可試﹐利之不可近貞﹐初志以迄今未嘗見葉於大人先生。蓋數十年來﹐得力全在懷刑二字也。

余旣書佐治藥言四十則。示孫甥蘭後。歸裏後﹐偶有記憶﹐又得二十六則。皆館中所躬行而習言者命兒子繼訪錄艸﹐寄甥紀人前編﹐微事處額近果報﹐藉以相規﹐行益自勉也。乙己小春五日龍莊居士跋。僕有題巫馬期聽訟臺舊句﹐云聽訟斯無訟﹐懷刑自措刑﹐不謂適得此書之意。

跋續佐治藥言

余以佐治藥言印本貽煥曾。後煥曾謁選人北上﹐挈其甥蘭啟過余敍別﹐聯舫至吳門。蘭啟復出﹐煥曾續辰藥言二十六則。捲捲然條省事之目﹐申辣手之誠﹐綴以徵應而自著。師盜所由及懷刑之益。蓋仁人之用心深摯矣。余嘗讀雙節堂贈言集錄至趙太守書後具記。煥曾辦平湖洋匪始末﹐以身之去就﹐爭囚罪出入﹐卒得平反。慨然於煥曾之善稟慈訓爲不撓其志。及見芮明府書後﹐煥曾之舉於鄕也。其初捲未出房。夜有飛瓦示警。覆校薦售﹐則又曉然於天之所爲報。煥曾以章二母之教者。固若是其鄕應也。當煥曾總角時。其大父爲更今名。早信世澤涵徳﹐韜光必耀﹐復繼以厥考淇尉公之廉惠。二母之賢節﹐其發迹固宜然。煥曾鄕舉卽在洋匪獄後。則煥曾之佐治仁恕。不續遏佚前光之苦心。鬼神不旣昭鑑之乎﹖讀藥言而知不敢負心造孽之語﹐誓於二母。讀續藥言而知或手不堪之聯本於祖訓。嗚呼﹗煥曾之以佐治名也﹐其來有自矣。他日以佐人者自爲推此心﹐而廣之福世福身﹐又可易量乎哉﹗是爲跋。乾隆丙午三月二十一日鮑廷博書於平江舟次。

幕學舉要

總論

辦事以見解爲主。呈狀一到﹐要識得何處是眞﹐何處是僞﹐何處是起釁情由﹐何處是本人破綻﹐又要看出此事將來作何結局﹐方定主意﹐庶有把鼻。事件初到﹐不可先有成心。及至辦理﹐又不可漫無主意。蓋有成心﹐則不能鑑空衡平﹐理必致偏枯。無主意﹐則依回反覆﹐事多兩歧﹐詞訟蜂起。案件重在初報﹐總要簡淨。以後再可詳盡﹐再可轉變。須有剪裁﹐不致龐雜。若支離繁冗﹐招詳難辦﹐縱曲爲辧解﹐「聲說周到﹐幸免駁詰﹐亦大費心力矣。審供先問起釁根由。初供多有浮混﹐必須追究其底裏﹐使無躲閃。其情虛處﹐每有支飾﹐必信其根原。或以淸理駁之﹐或以前言駁其淸語﹐或以原被徵佐之不符﹐乘間指摘﹐使供情畫一堂供有脫落舛諸者﹐見卽取看添正﹐然後過朱附捲。各供內有緊要處﹐親自用筆錄錄記﹐敍供時﹐總要實情實理﹐有淺深次序。敍供旣妥﹐則出看自易。刪攺供詞久有例禁。然間冗處个必多敍令人閱之煩悶。並意到而詞不達者﹐必須攺定。土話難曉看﹐亦須換出。但不可太文耳。事件不必怕駁。斬絞大案﹐上司未有不駁。總要成招之時﹐預料其在何處駁詰﹐作何頂覆﹐則胸有成竹﹐愈駁而案愈定。若中無定見﹐案情本屬解誤﹐一遭駁詰﹐手足無措矣。上司欲重其罪﹐固在重處吹求。欲貰其罪﹐亦先在重處敲擊。總要看透﹐自然有處置。辧若錯解人意﹐謂欲加之重典﹐因而照駁攺重﹐殺人多矣。然亦有不可固執﹐不得不攺正者﹐總視情罪之允協與否而已。文移𨿽爲小事。立言皆要有體間有平行往來﹐不甚畱意﹐詞旨倨傲獲罪同官﹐卽非睦鄰之道。自理詞訟﹐批斷不防詳盡。能將兩造情僞指出﹐則直者快﹐曲者畏﹐漸漸心平﹐可以息爭﹐亦使民無訟之一道。州縣爲親民之吏﹐與上司體統不同﹐詞狀不防多難。身爲父母﹐膝下之勃溪﹐豈有漠不關心之理﹖且一經上司控準發審﹐又多一事﹐總要隨到隨審﹐嚴察晉役人等﹐無畱難需索諸獘﹐則自無拖累。至於虛囊聽斷﹐不在刑求。靜創其是非﹐如入人之家室而爲之排解﹐民之食徳無涯矣。初呈不可批煞﹐恐其情未確。一經斷定﹐便無轉身地步。若有未協﹐固執前批﹐又貽害不淺。與其回護任斷﹐不如速攺﹐猶爲君子之過也。

詞訟息結極爲美事。然惟戶婚田土及角毆小事﹐則可﹔若關系誣告命盜賭博風化及卑幼犯尊等呈﹐皆須究徵﹐不可輕易準息。庶刁健之徒知所畏懼。北省民情朴魯﹐卽有狡詐﹐亦易窺破。南省刁黠﹐最多無情之辭﹐每出意想之外。據事陳告者﹐不過十之二三。必須虛囊批斷﹐埃質訊以定案。小司寇以五聲聽獄訟﹐求民情﹐可見紙上千言﹐不如公庭一鞠。未可執內幕之臆見爲定評也。辦事要整暇﹐尢要勤敏。盡前事未去﹐後事又來﹐百事從集﹐忙中有錯。且一人在官﹐一家失業。早爲結案﹐免勞民守候縲拽之苦﹔卽是造福。萬事胚胎﹐皆在州縣。至於府司院﹐皆已定局面﹐只須核其情節﹐斟酌律例﹐補苴滲漏而已。然其事稍易﹐而其責更重。且匯各屬之案牘﹐則事緒愈多﹐檢點偶疏﹐每致舛錯﹐可不愼哉。院司爲法紀之宗﹐要在持平不可苛細﹐以察爲明﹐以刻爲能。上司之意旨一開﹐則通省之風气靡然縱之﹐不可問矣。大吏體統﹐不患不尊﹐若再尙客气﹐震作威權﹐則下情不能上達﹐耳目之壅蔽多矣。故接見屬吏﹐如父兄之於子弟。卹其不知而匡其不逮﹐則和衷共濟﹐吏治必有觀者。法律要寬一分﹐所謂與其殺不辜﹐於失不經。然非縱之謂也。情眞罪當﹐自當置之重典。處事貴得中﹐不是調劑乎寬嚴之間而執其中﹐直寬直嚴﹐賞之而非私﹐殺之而不怨﹐便是得中。大臣以察吏爲先。吏得其人﹐則民受其福﹐察吏所以安民也。人熟無過﹖私罪不可看﹐而公錯所宜寬。或冒昧之過﹐或疏懶之過﹐皆可情恕﹐棄瑕錄用﹐庶使羣工觀感自奮。若恣情貪酷﹐任性乖張﹐難以姑容。一路哭何如一家哭乎﹖院司辦事﹐要髙一著﹐亦要先一著﹐方可駕馭羣吏﹐統理萬端。若漫無主裁﹐但憑晉吏定稿擬批﹐一味照行﹐則太阿倒持﹐百獘從出矣。

上司兼聽並觀﹐方能妍媸畢照。然須虛心詳愼﹐不輕信人言。每有資消息於武並﹐寄耳目於佐親﹐不加詳察﹐偏聽生姦﹐且以長若輩挾持短長﹑狐假虎威之獘。大吏不在自用﹐而在用人。不在用便給智巧之人﹐而在用老成練達之人。才略易見﹐心地操守必歷試而後定。有等煙﹐無華而能任大事﹐不可以言貌少之。欲得眞才﹐必歷試艱巨﹐不可以一事之能﹐片言之合﹐輕爲賞識也。未審事件﹐先期挨次縣牌示審﹐則人皆依期赴案﹐不致臨審不到。而未掛審者﹐又得暫息歸農﹐以免守候。其零星事件﹐原被已齊﹐隨堂帶審﹐不必拘定持牌送捲也。有兩造已齊﹐而原差不稟到﹐或經承求得規禮﹐不送牌捲稟審者﹐察出當予重徵。批發詞訟﹐𨿽屬自理﹐其實是第一件得民心事。訟師好民﹐皆以此爲嘗試﹐若不能洞見肺腑﹐無以折服其心。或持論偏執立腳不穩﹐每致上控﹐小事化爲大事﹐自理皆成完件矣。卽或不至上控﹐造人詞論冊內﹐亦難角駁查。故必能辦理刑錢之案者﹐方可以批詞。書啟一項﹐凡略通文義者﹐皆謂勝任愉快。然其要總在知彼知己﹐方能心人之心﹐口人之口﹐言皆巧合﹐非但以華贍見長﹐更有鈔撮膚詞﹐安塡故事﹐觸犯忌諱者﹐尢見哂於大方家也。登記號件﹐似易而實難﹐似輕而實重。敍由簡明﹐人人所能﹐惟以摘催而不使獘擱﹐查限而不致逾達。或一事而分手兩辦﹐或一手而原被異批﹐逐一釐剔較正﹐斯足以助刑錢之不及﹐非但識詞記注而已。必厚其修脯﹐擇力余幹事者﹐始克展市裕如。償以爲無關輕重之任﹐不能擇人﹐則發事多矣。幕中流品﹐最爲錯雜。有宦轍覆車﹐借人酒杯﹐自澆塊壘。有貴冑飄零﹐摒擋紈絝入幕效顰。又有以鐵硯難靡﹐靑氈冷淡﹐變業謀生。又有骨鈔諳練﹐借棲一枝﹐更有學劍不成﹐鉛刀小試。其中優劣不一﹐力能贊揚識者﹐未賞不加敬禮。乃有委蛇進退﹐碌碌無所短長者﹐濫廁吹竿﹐於是蓮花幕客﹐儕於傭伍矣。入幕率領﹐原非容易。必胸懷髙朗﹐筆力明通﹐參觀事變有素﹐然後可當一面。若徒恃聰明﹐矜才使气﹐每多僨事。有才又必有遇。遇合甚難﹐非可固求。一資一賤﹐交情乃見。周旋世路中﹐自存骨榦﹐斯兩得之。著事有關緊﹐直反覆辧訟無憾﹐而後卽安。至溢一文一字﹐小有異同﹐無庸饒舌也。更有以飲食細故﹐動輒齟齬﹐席不暇爝﹐甚無謂矣。倘果有危機﹐必擇地而蹈﹐末可一味因循耳。取友必端﹐自直推心置腹。我輩自處﹐不可不愼。一身孤寄﹐疑忌業生﹐李下瓜田﹐最易指摘。故主賓水乳亦必匿影避嫌﹐毋使風動帳開﹐使人知郤生蹤迹。此君子自愛﹐愛人之道。大約主人信任一分﹐則勇往一分﹐可以任勞﹐可以任怨。若稍疑貳﹐則退縮收斂﹐不必圖功﹐立身於無過而已。交移稿案﹐原屬平淺﹐然有疑難棘手﹐頗費踟躕﹐又有危險而不足懼﹐平易而不可忽者﹐總在畱心細看﹐習練久則自知之。人但以尋常稿片﹐行查轉覆。了無難事﹐而不知其獨居深念﹐慘淡經營﹐非可易易也。議詳稟剖﹐皆以論斷。事件固有一定之理﹐大要在識時務﹐再看主人之地位與其性情﹐設身處地。投之所向﹐無不如意。書館幕館﹐較分丰嗇。然讀書可以進取﹐若簿書傭值﹐捨田耘田﹐經年遠客﹐三徑就荒﹐或親老無養﹐或中歲之嗣﹐或有子失教﹐﹑此亦得失相半。余幕遊三十餘載﹐身心歲月﹐俱非已有﹐行將爲尋耕計﹐儻有問途者﹐並以語之。

盜案

盜案隔別研審。緊要處﹐須逐層淸出。如人數﹑姓名﹑住址﹑何年月日﹑誰爲起意﹑誰爲同謀﹑有無綫蹺窩家﹔如何糾邀﹔何處會齊﹔執何器械﹔是何時候﹔如何上盜﹔何人入室﹔何人接髒﹔有無捆縛﹑考逼﹑架送﹔何處出水﹐是何贓物﹐何處表分﹐分得贓物現在何處﹔夥盜在何處﹔如何被獲﹔有無私拷﹐曾否竊劫﹔劊別案及同居父兄人等﹐知情分勝淸事。一人如此供﹐人人亦如此供﹐方是一綫穿成﹐閱者醒目。

盜案情節﹐盜犯姓名﹐初報時卽要安排妥當﹐以次順序。覆審成招﹐卽照此層次挨敍﹐惟加以請問情節﹐較詳盡耳。不可顚倒﹐致難查對。敍供時﹐恐參差遺漏﹐則將各犯姓名摘出﹐以第一要犯或要證供內﹐先以各情節敍明。餘人俱照此順序﹐不過將各人情事不同之年﹐添換﹐自然齊截﹐而其中年月日﹐要著實。人犯到案續獲﹐各官承審接審﹐以及報病等項﹐俱要淸楚。更有院批不駁而司批拈出﹐院司不駁而府州拍出者﹐於敍供時另作一間簽﹐以便上司轉詳時易於刪除。未獲盜案﹐人數未確﹐不可多報。每有事主﹐並未確見﹐隨口混供多人﹐稍不詳愼﹐據供轉報﹐將來獲賊審詳﹐大費筆墨﹐不如渾含爲是。

計髒四十兩以下未獲賊者﹐例載按季匯報。其實竊盜服五十兩以上﹐問徒。不及五十兩者﹐擬杖。似應以五十兩以下按委匯報爲是。

事主有虛開勝數之獘﹐有指控舊賊之獘一其虛開髒數者﹐痛恨被竊﹐欲獲賊之後﹐重治其罪。而普吏卽有減估之獘﹐以髒多﹐恐土司提比﹐且欲獲犯後﹐髒輕易結﹐爲惡賊開脫也。其指控舊賊者﹐急欲破案﹐尋蹤於舊匪﹐亦須提訊虛實﹐似釋其疑。或果得眞髒﹐始可定爲正賊。如誣指者﹐卽行釋放﹐勿使捕役羈畱索擾滋生事端。

輯賊不可執有成心。舊說皆以爲夜間賊﹐來去不出二十里﹐故多在近處訪查。殊不知彊悍之徒﹐一時路過﹐便能起意作賊。若無眞髒﹐寧作具案﹐切不可顧慮考成﹐一時輕信﹐而有失察誣良心之咎也。若其平日訪察﹐不可不密。有等遊手好閒﹐一無生計而鮮美食﹐或竟日聚飲﹐或白書酣睡﹐必非善良。此等舉動﹐難逃地鄰之耳目﹐但恐斂怨﹐或利其餘潤﹐自安緘默耳。又有乞丐之徒﹐年力精壯﹐三五成羣﹐慣能創掘塡墓﹐皆不可不察。

盜賊誣良﹐出於本犯之挾嫌報復者﹐尙少。出於臺役之擇段指使者﹐實多。一經到案﹐必須察言觀色﹐究出眞實賊證﹐方可定案。不可輕用刑訊﹐致有冤抑。若得誣良確情﹐務必重治其罪﹐並究及主使之人﹐庶不敢再行妄供。

捕役獲盜﹐視爲奇貨﹐教供囑扳﹐非稱竊夥﹐卽指買寄贓物﹐必須研審明確﹐並釋無辜﹐於初報文內刪除。若持兩端﹐以待覆審﹐則拖累無窮矣。

眞正窩夥﹐一經差拘﹐捕役卽帶領多人﹐捉孥拷打﹐搬搶物件﹐飽其欲壑﹐然後解官。眞髒埋沒﹐卽在此時。道路村莊失事﹐連疏防正限三年零四月。盜首窩綫夥盜﹐盡可設法兌獲。卽逾限不獲﹐致幹吏議﹐亦屬公過﹐可望擺用。斷不可安思僥幸﹐有意諱飾。一經事生告發﹐上司訪聞﹐別縣破案﹐照例本職﹐不止降調﹐悔無及矣。

查參疏防文內﹐敍明失盜日期﹐並事主報呈口供。已獲賊者﹐敍明夥盜數目﹐不重事主所報人數﹐必以初獲之賊供出者爲確數。

賊情不一﹐開參疏防﹐最直詳愼。如拒毆而後握賊﹐則爲臨時行彊﹐或攫賊而後拒毆﹐則爲搶盜拒捕。拒捕之中﹐又分臨時﹑追逐。臨時是未離盜所﹐追逐則已離盜所。追逐之中又分護勝求脫。護髒則圖財格鬥﹐與臨時無異﹐求脫則猶知畏懼﹐末爲彊悍。又有贓物爲他賊攜去﹐無眼可棄﹐是其拒捕﹐究亦求脫。移步換形﹐此中大有分別。

辦理盜案﹐以速爲貴。獲盜不速﹐則必遠飛。起髒不速﹐則必花費。審擬不速﹐則畏罪而思脫逸﹑淹禁至死亡。故不惜懸賞買綫﹐多給盤費﹐或以賊擒賊﹐則獲盜速矣。委員起賊﹐或發內票著地保查起。其不知情而寄頓﹑誤買者﹐只令呈繳原勝﹐免其到官拖累﹐則起髒速矣。供情已確﹐贓物已獲﹐卽速審擬。𨿽盜夥未全﹐不防另結﹐毋使妄生枝節﹐輾轉累。況未滿限而先詳﹐卽有飭駁﹐亦可依期覆審﹐不致遲延矣。不獨盜案﹐凡有事件﹐皆應迅速也。

破案必須髒據。蠹捕每報出一二小件﹐其細軟珍重之物﹐先已瓜分。事主以失物無著﹐不肯便休。上司以贓物有限﹐不足憑信。須密查有無克畱﹐不便從中乾沒。斯髒無遺匿﹐案易審解矣。

案已審定﹐卽將現服當堂給領。若欲連起全勝﹐恐延擱無期。事主之物﹐一失不可復得。又有假手經承﹑爲吏查發者﹐需索侵匿﹐必滋多獘。

典當盜髒﹐例應起出認領﹐在犯人名下追還當本。惟江南竊盜勝只令事主赴認畫押。如本犯無退﹐事主取贖﹐浙江遵例辦理。近日﹐各縣竟有捕役須同事主起認﹐卽給票差提﹐呼應不靈﹑此經差舞獘﹐以致賊𨿽到案﹐髒不追領。則在承審時﹐加意查察﹐遵循例也。

命案

鬥毆被傷﹐例禁擡驗。問傷之輕重﹐或委員代驗﹐或四騎親往﹐其包裹粘結處﹐不可揭動﹐以防進風。若系共毆﹐必問明何處系何人所傷﹐何處系何物所傷﹐取具保﹑事存案。一面飭令醫治﹐如傷處頗重﹐則以凶首鎖押﹐令其親屬代爲調理﹐並須禁止被傷之家﹐不得故爲勒索﹐滋生事端。

命案初報﹐事起倉碎﹐其情尙眞﹐稍遲則有挑唆﹐有裝點。天熱發變﹐漸難推動﹐故須隨到隨驗﹐尢要在當場定案﹐死傷共有幾處﹖同毆共有幾人﹖孰輕孰重﹐孰先孰後﹖某人致傷某處﹐追出凶器﹐與傷痕比對﹐逐一相符﹐然後案無遊移。

仵作多不請檢驗﹐往往有無名死首﹐傷痕鱗比﹐以深入者爲槍傷﹐齊截者爲刀傷﹐紫赤靑腫又爲拳傷﹐棍傷﹐信口亂報﹐若不親自查驗﹐請問明白﹐隨塡隨報﹐不但駁查不了﹐將來亦難緝凶結案。

案無眞凶﹐或案犯不肯供認﹐又無確證者﹐固須隨後訪查。然往往當場之時﹐眞凶確證混迹於稠人﹐潛行窺伺者﹐察其舉止﹑神色﹐摘伏發姦﹐垂手可得。

死傷檢驗﹐原不在體統壯觀﹐向來命案報到﹐隨卽出票。差役有票到手﹐卽押令鄕地﹐在凶犯家勒索錢文﹐搭棚掛采供應差役人等酒食﹐打點仟作﹐把房使用﹐鄕地又於中取利﹐是卽官本及相驗而窮民早已破家。及至官到﹐正襟危坐﹐香薰馥鬱﹐一任仵作喝報﹐其獘多矣。故出票差役﹐只許齊犯候審﹐照例輕騎減從﹐帶刑書仵作各一名﹐皂祿二名。路遠之地捐給飯食﹐時加覺察﹐及至相驗﹐不避穢惡﹐親自驗看﹐辧別傷痕﹐庶無朦蔽。

中風猝死﹐手足爪俱靑。眞心痛者﹐四肢俱靑。凡有別無起釁﹑爭角﹑情事而檢驗多有可疑者﹐須細問其平素有無疾病﹐或食異物﹐於洗冤錄及醫書詳查之。不可自生疑竇冤濫無辜。

事變萬端﹐有理之所必無﹐而事之所或有者﹐切不可拘泥。如自刎之死﹐起手重﹐收手輕﹐謂負痛縮手﹐因而漸輕﹐然亦有不盡如此者。有自縊之屍﹐懸掛髙處﹐墜下以致气絕﹐然亦有平平拴系﹐卽便身死者。蓋其人不能善終﹐必非偶然﹐或遇有鬼祟卽能殞命﹐愼毋固執以滋冤濫。

無名被傷身死﹐初報卽將死人居住村莊﹐相去若干裏﹐家內有無攜帶銀錢物件﹐出門時有無同伴﹐屍身近何村莊﹐有無墩撥﹐地主何人﹖俱要敍明。扣限六个月緝錢﹐拿獲後如審系盜殺﹐補參疏防。

無主身屍﹐例應捐棺盛殮。若吝惜小費﹐委之鄕地﹐勢必派累科斂﹐且因之爲利﹐不可不察。

屍親悲憤﹐訟師挑唆﹐有以鬥毆告作謀故﹐一人牽連數人﹐徒手增寫凶器。若不研審確實﹐覆訊亦難定案。或取有確供而與原報呈不符﹐亦終費駁詰﹐務必於數日內審﹐畫一。確供屍親混告之處﹐逐一質對明晰允眼﹐方可定案﹐通報只敍屍親呈狀﹐其餘族人挺身出告﹐以及被告訴呈﹐無關緊要者﹐或捏飾抵賴者﹐皆可刪除。

仵作原不敍供。若傷痕有疑似處﹐須添敍口供。蓋詳內推勘明白﹐則可免上司之駁詰矣。

人命至重﹐求其生而不得﹐則死之。然死灰復燃﹐倘情節可以寬減﹐亦應確切聲明﹐不可刪抹。今日定案﹐卽爲將來秋審矜釋張本﹐筆下超生﹐愼毋取斷案之堅確﹐絕他日之生機也。

姦情

姦情暖昧﹐最不易知。務存一分寬厚之心﹐保全婦女名節。苟無確據﹐卽爲指姦勿論﹐不可輕易吹求。

婦女顏面﹐最宜婉惜﹐萬不得已﹐方令到官。蓋出頭露面﹐一經習慣﹐頑鈍無恥﹐以後肆行無忌矣。

有黑夜乘本夫不在﹐入室刁姦者﹐或以聲音相貌有似熟識之人﹐指告到官﹐究非姦所捉獲﹐不可輕率定案。

調戲末成姦﹐本尋羞忿自盡。其中有因奸夫不肯輸情服罪﹐越時久遠﹐始行輕生﹐或因親屬人等加之斥辱﹐有激而成﹔又或窮人拼捨一命﹐藉以圖許﹐非盡由羞盆。凡有告調好者﹐審實卽行嚴。本夫本婦﹐好言勸慰﹐庶免生事端。

有向系和姦﹐一時敗露﹐姦婦諱和爲彊﹐本夫信以爲實﹐遂告彊奸者。有本屬彊奸﹐奸夫避重就輕﹐詐稱和好者。情僞不一﹐不可不察。

逃人

逃人定例甚綦嚴﹐容畱六个月以外﹐卽幹吏議。直祿京畿近地﹐旗民窩逃﹐尢難查察。總要力行保甲旗人責成領催﹑屯長﹐民人責成鄕地牌頭﹐實力稽查﹐自難隱匿。

獲逃到案﹐問明旗分﹐滿洲蒙古﹑漢軍及佐領姓名。是否正身﹐另戶﹐抑系奴僕﹖有無拐帶家主財物及同行之人﹖何日逃出﹖緣何逃走﹖沿途住宿處所﹖是否知情容隱﹖在各處住過幾時﹖有無犯竊。逃過幾次﹐驗明曾否刺字﹐然後詳報。

州縣住旗莊頭壯丁人等逃走﹐訊明有無攜帶物件﹖紅契白契曾否上當﹖及遞過逃牌。開具年貌﹑服色﹐詳請通緝。

敍供以簡潔爲主。大約是東流西蕩﹐投宿飯店﹐或沿途乞食﹐並無長住處所﹐不必冗長牽引。如無別項事故通報﹐文內卽可開具旗分﹑佐領﹑年貌﹐淸摺﹑請咨解部。倘實有知情容畱或曾在境內犯竊﹐不能卽時解部者﹐敍供通報﹑淸理事聽會審﹐擬詳給咨解部。

有私越度關者﹐問明何年﹑月﹑日從何處出口﹐文內聲明﹑移查守口﹐員並失察職名﹐另文甲送。

旗逃不盡由於逃走。或伊主不能養贍﹐流落在外。或系不堪驅使﹐令其自住﹐惟恐日後犯事連累﹐預行遞牌﹐仍與本主時或見面者。豈知一經發覺在旗部﹐總以報逃爲憑﹐窩畱失察之罪﹐斷難解免。直隸近京五百里內﹐原許旗人居住﹐若查察不到﹐或托言旗人親戚﹐一任居住﹐貽誤不小﹐故凡有新來之人﹐或單身或挈眷﹐總要領催十家長報明﹐查訪根腳﹐但不可擾累耳。

例內分別逃走數次議罪。及旗民窩逃﹐白契紅契各條甚詳﹐臨時細查。

院發咨文護牌﹐卽照例金正身妥役﹐每犯二名押解。直隸﹑山東﹑河西四處﹐用長解。其餘各省用短解。查照向例行報起解日期﹐差役姓名﹐掣獲批回﹐送本府驗轉。

旗員回籍﹐定限三个月。先行造具家口﹑年歲冊﹐程途﹑里數冊﹐詳請給咨。咨文到日﹐再將起程日期通報。一面逐程發兵役護送﹐沿途粘貼印花﹐不可遲誤。

錢谷

直隸地土糾葛﹐皆由界址不淸。而異址不淸﹐總在地圩無冊。納戶名下只有地數﹑銀數﹐其坐落何鄕﹐不可知也。由是影射欺隱﹐以彼混此﹐以少混多﹐總無確據。故第一要淸丈﹐經界旣正﹐則立魚鱗冊。冊籍明﹐則地與糧皆按籍可稽矣。然旗民雜處﹐犬牙相錯﹐猝不能辦也。

滚單省差便民﹐爲催糧善政﹐先要順莊﹐使業戶歸於一體﹐然後分社經理﹐皆有頭緒。分鄕設櫃﹐收納亦易。順莊之法﹐與圩圖相表裹﹐故日版圖。就田間賦﹐糧額可淸﹐順莊就公問賦﹐易於催科﹐二者不可偏廢。惟北省地無澤陌﹐且有旗民雜處者﹐淸理不易﹐查丈造冊猶或可行﹐而順莊催糧﹐斷不能行﹐不必膠柱鼓瑟。總之行法在乎得人﹐立法妙於因地。

拖欠錢糧﹐半在頑戶觀望﹐半在糧頭保歇人等包攪侵欺。頑戶猶易催﹐而糧頭人等之獘難革。蓋花戶零星谷遠﹐州縣都有﹐查比糧頭而花戶不之間者﹐老好包納花費﹐任催不完。又或偏覓慣受刑杖之人承認花產受比﹐搪限﹐徒費敲撲﹐國課仍懸。必須剔淸舊獘﹐逾限不完﹐卽拘眞正花戶到案﹐諭令按限自封投匾﹐寓撫字於催科﹐亦在隨時立法而已。夫欠糧之人﹐其書差使費﹐積而計之﹐已與正項等﹐能使百姓少出一分雜費﹐自然多完一分正供。

國家於惠生民﹐何所不至。一遇災援﹐蠲租緩徵﹐開倉賑米﹐設場賑粥﹐其流離於外者﹐或酌章安插﹐不使有失所。立法之周﹐恩澤之渥如此﹐而無補門撥民者﹐所謂以官養民﹐則不足。以民自養﹐則有餘。民生於勤﹐平日不能務農重谷﹐荒其本業﹐則蓋藏少而生計疏﹐又兼吉凶賓嘉﹐踵事增畢﹐有一朝而耗終歲之需者﹐羅一不登﹐豈能自立﹖放救荒於未荒﹐其要在黜遊惰禁奢靡﹐庶幾家有饒蓄﹐緩急可情。詩曰職思其居﹐職思其夏。禮曰國奢示檢﹐國儉示禮﹐是在父母斯民者﹐風示之耳。

州縣三四月間﹐照米谷時價﹐酌減詳明﹐開倉平糴。惟順天府通州則有倉場奏明﹐行州領糴﹐仍一面請部郎監條。一切食用﹐惟州牧是問。折耗旣無開銷﹐供應又屬賠墊﹐似應照辦差委員之例﹐酌給薪水﹐在倉場茶果項下報銷。不然﹐或就近委本倉監督﹐或卽令該州及州佐等辦理﹐旣無誤幹事﹐亦可省一切賠累也。保定府駐防兵﹐米一萬千四百七十八石。永平府屬亦有此項。每年分派州縣采買﹐解倉收貯﹐臨時給發﹐照折中定價﹐每石準銷銀一兩﹐並有量加核減者。夫采買照依時價何折中之有折中之價﹖一定明示。以賄則冒銷﹐資則賠墊﹐州縣畏累﹐保無勒買之獘。乾隆二年﹐藩司張以米價昂貴﹐請將截潛米撥給保定兵米。然亦可暫而不可久﹐似應照采買倉谷之例﹐平價實銷方爲允協。

起解正雜錢糧﹐皆有平飯﹐節在耗羨內開銷。惟是帶辦缺官缺稟﹐住降﹐俸銀﹑夫馬﹑小建﹑畱二﹑稟糧等項﹐只有此數。起解之時又要平飯﹐必須捐賠。州縣畏累。將巧取之民矣。故欲使無耗外加徵之獘﹐其自革除平飯始。

徵解要識緩急。地糧爲急﹐它租次之﹐雜項又次之。地糧之中﹐大戶爲急﹐中戶﹑小戶又次之。地糧項下﹐起運急於存畱。起運之中﹐又以河工兵餉爲急。須查往例應解若干項﹐於某時起解﹐放而行之﹐自無錯誤。

一領一解﹐不如以領抵解。若不準作抵﹐自謂防獘﹐其實獘不在此。天下有治人無治法﹐亦視行之者何如耳。

催徵錢糧﹐全要內摘﹐先盡大戶催納﹐以次挨遞﹐方見至公。且大戶糧多﹐終屬有餘之家﹐完納亦易。此在內友之勤密。財賦重地﹐獘由外摘﹐非延擱卽侵收矣。故必能設法催科﹐方可當徵比之任。毋以會計小席﹐而忽之也。

過割推收﹐若一設局﹐必致派費。但令花戶於開激之前報明。收除過割﹐卽行入冊﹐可免滋擾。惟收淸則戶皆現業﹐授受分明﹐且契券不能漏稅﹐盜賣亦從此少矣。

交盤

交代以驛馬爲先﹐無論正署﹐皆限一月內接收。庫項倉谷固宜詳愼﹐雜項錢糧以及贓罰贖緩﹐不入奏報者﹐亦須畱心﹐不可忙中有錯也。上手交盤﹐冊是根據﹐再添以每年奏銷冊﹐及各項卷宗﹐按款淸釐。已解者﹐審批回。已給者﹐有領狀。如批回未掣﹐或詳明請示﹐必求確鑿而後已。徵存未解之款﹐只要銀兩現存﹐不防代爲起解。若慮及賠累解費﹐給與批文勒令起解﹐離任之員﹐能堪此乎﹖佐貳俸廉﹐衙役工食﹐每有透支預發者。若果確實﹐卽準銷算﹐不必苛求。

去任之員﹐必多墊項。有準流抵﹐亦有不準抵﹐各省定例不拘一轍﹐臨時查辦。授受不淸﹐例由民司委員監盤。然新任舊任﹐意見不合﹐卽可於附近鄰封內﹐擇其公正者﹐自行稟淸飭委﹐但情理允協﹐亦免錙銖較量。汝稟互評﹐爲識者所鄙也。

新任操得爲之權﹐胥役無不仰承意旨。若欲苛刻吹求﹐何所不可。儻肯爲去任者設身處地﹐並想日後自己收場﹐便能放寬一著。存倉米谷﹐惟黴變者不可收受。倉谷底面配搭﹐每石碾米五斗﹐卽屬合例。其餘米色稍陳﹐或灰土稍多﹐可以代爲設法糴借易新者﹐亦當接收﹐不可勒令風揚明講折扣。各項皆易確核﹐惟民欠錢糧﹐有無官役侵蝕﹐難於查考。以流水堂簿總數合對奏冊﹐略知大槪。又有問出欠數﹐令里長催頭查明出結者。亦有令經承出總結存查者﹐須量地方之繁簡酌辦。養謙例不加閏﹐遇閏惟有按日均推﹐至爲公平。勿以些小便宜﹐妄生較量。前任因公挪動之款﹐必詳明批準立案﹐不可含糊接收。額設囚糧等項﹐皆按委分派﹐不可先行扣算﹐致有偏枯。

交代遲延議處﹐例應分別新舊任。故﹗日任將一切冊籍移交之日﹐自問倉庫無缺﹐卽以交送日期﹑緣由稟明。日後新任查收遲延﹐責有攸歸﹐不致一並參處矣。刑名案件﹐接任承審﹐便得展限。如限期緊急者﹐一面詳轉﹐一面辦理。

社倉

社倉之法﹐始於朱子。仿古義倉之意﹐請常平倉米六百石始其事﹐心十有四年。除建倉外﹐得米三千餘石﹐誠良法也。其所著事目﹐大約編排保甲﹐稽戶口﹐設鄕官。四月上旬﹐申府委員役與鄕官﹐共支貸。十名爲保﹐如有逃亡﹐同保均賠。十月上旬申府﹐差官同收貸者﹐出息什二﹐小歉弛半息﹐甚則盡蠲之。行之十四年﹐歸原粟於官﹐而用所贏爲貸資﹐每石止收耗米三升﹐不復取息。此社倉之法﹐實與常平相表裏。雍正二年﹐內閣交出積貯﹐原以備荒﹐條奏行令各省訪察民情上俗妥議。嗣經部議﹐采取山東﹑河南議奏咸宜﹐並按朱子社倉事目酌議六條﹐行令各省按款酌行。乾隆四年﹐臺臣朱積﹝日卓﹞﹐節錄事目奏準﹐發交各省督撫悉心詳議﹐然而奉行者甚少。予嘗之論。一曰捐輸之難。民日加多﹐地不加廣﹐貧民甚眾﹐而溫飽者僅足自給。五黨相周之義﹐缺焉不講一﹐非但人不古處﹐亦或力不從心。今欲勸捐﹐名爲樂輸﹐勢同派累。而況有建倉之費﹐鋪墊之費﹐看守人夫之費﹐以及盤量折耗﹐豈能盡取給於耗米﹖其難行者一。二曰任人之難。鄕官社首必須公正﹑殷實之人。但公正者未必殷實﹐而殷實者不皆公正。不得其人則獘生。卽得其人﹐亦以責任綦重﹐畏累退縮。而其樂於充當者﹐率多狡猾漁利﹐不可任用。其難行者二。三曰出借之難。年丰欲賤﹐民不願貸﹐恐其久而陳腐﹐於是勒令借領以易新。若一遇歉收﹐其思稱貸。小州縣陸萬戶。均計貧民二萬餘戶﹐戶貸五斗﹐需米萬石。人多票少﹐旣不能偏給﹐又不可意爲核減﹐一夫不獲﹐嘩然而起﹐滋生事端﹐便非淺鮮﹐其難行者三。四口激收之難。常平倉谷以及出借籽種﹐俱有鄕地等當官保結﹐互給尙不免於積欠。印官立眼催追﹐猶難淸楚。鄕官社首非有勢分可以排壓﹐又不便資比。欠產不完﹐保人豈眞能逐一賠償﹖本年不能如數還倉﹐次年卽無項可借。民間依然缺乏﹐而賠累無所底止﹐其難行者四。古人創垂良法﹐當其時﹐爲可行。同時同地﹐而不能行者﹐大率類此。𨿽近今俱已舉交社長收貯仍歸地方官﹐入於交盤案內﹐接收出結。然不能必其實貯無虧﹐州縣亦不能親歷盤查﹐但聽肯役取一甘結於窮民﹐未有實際﹐名存實亡矣。

災賑

荒政難辦﹐不能有功﹐但求無過。須安撫之﹐不使哀鴻離散。控禦之﹐不使烏合逞凶。災象將成﹐卽行具稟﹐卽成災﹐則據報通詳﹐侯委員到日﹐將被災村莊勘明﹐成災分數﹐分晰造冊﹐具印﹐勘各結申送。其成災地畝數目﹐另行續報﹐並停徽賑卹事宜﹐或候傷遵﹐或議洋請示﹐一面分頭查勘﹐正佐務員盡心辦理﹐務期無遺無濫。

莊頭當差地畝被災﹐例不委員勘報。莊頭稟報時﹐令其呈明內務府﹐俟內務府委員到境﹐同州縣會勘造具冊結﹐給委員帶回﹐一面送府核轉。今攺由附近大員委勘取結矣。

夏災不出六月﹐秋災不出九月﹐不可因循﹐尢不可諱飾。蓋時和年丰﹐固守土之福。然天災流行﹐何地蔑有﹖苟圖省事﹐置若罔聞﹐一旦訪之自上﹐或哄之自民﹐匿災嚴譴﹐不可逆矣。查勘成災﹐按田地實在被災分數﹐如百畝之田﹐五十畝全熟﹐有五十畝無收﹐卽此五十畝爲成災十分。不可以熟田五十畝合計爲成災五分也。語雲﹕水災一綫﹐旱災一片。蓋因水災有低窪被水﹐髙阜無恙者﹐有大水一過﹐卽行涸出﹐無礙收成者﹐非旱荒之禾苗枯槁﹐一望可見也。總在實心實力﹐查勘的實﹐不輕聽裏書鄕保之言﹐斯無捏冒。近例夏末被災先行題報﹐查勘分數﹐俟秋收後另行辦理﹐不可輕議賑卹。秋災不出九月﹐一至下旬﹐卽應將被災情形題報﹐仍照例扣限造冊。若州縣於九月內不及勘明申詳﹐至請蠲之時﹐始行造送﹐卽幹遲延議處。

被災應蠲分數﹐造具冊結﹐由委員及本管道府加結送轉﹐分路查賑。先就災重之處﹐分定村莊挨戶淸查﹐分別極貧次貧大小口數開載賑冊。一面卽曉諭聽候給賑﹐不得扶老攜幼﹐紛壇四出。如果被災十分九分﹐眾口嗷嗷﹐或就查淸之處﹐先行撫卹。若被災稍輕﹐則俟查完結賑。

定例﹕例災六分﹐極貧者﹐給賑一月﹔次貧者﹐不賑。浙省無分極貧﹑次貧﹐俱撫卹一月口糧。大口日給米五合﹐小口減半。被災貧民﹐如有攜眷外出﹐存有空房﹐卽於艸冊注明姓名﹑口數﹐酌其應賑不應賑﹐注明艸冊內。俟聞賑歸來﹐覆冊補賑﹐可免冒混之獘。詳報戶口之時﹐須聲有聞賑歸來之人﹐另容續報﹐以例臨時一面收賑﹐一面冊報。

貧生由儒學報名﹐竈戶由場官造冊﹐旗產歸理事聽﹐令屯目查報。其淸查戶口﹐應一體查辦﹐股內分別注明﹐非專查民戶﹐他日又另起鑪竈也。

莊圓頭地畝被災﹐地方卽行詳報。附近大員委派鄰近州縣監同履畝查勘。按其被災分數﹐造冊出結﹐詳咨轉送內務府。應免差務﹐應給口糧﹐照例辦理。如遇莊頭呈報一二三四五分﹐收成已至成災者﹐照例請委員會勘﹑出結轉報。至於收成六七分爲歉收﹐八九分爲丰收。莊頭歉收一分﹐卽應免一分差事﹐𨿽收成九分﹐變爲歉收一分。地方官確查實在收成分數﹨詳咨查辦﹐不可照民田因未成災遂置匆論。夏麥秋筆﹐勘明收成分數﹐照依查報民戶之便﹐於六九兩月開折洋咨戶部﹐轉咨內務府查辦。

戶口應賑不應賑﹐須詳細分別﹐冊內詳明。若稍有生計而不能無藉於賑濟者﹐應除去壯丁﹐賑其老幼。亦將不必全賑之處注入冊內﹐以杜日後混行告爭。

查災散賑﹐官役盤費。飯食及造冊紙張等項﹐例準開銷。每有舊役鄕保向災戶需索錢文﹐藉端派累﹐甚至賄囑冒濫﹐眞正貧民﹐反有遺漏﹐宜嚴行查究。

領賑須預給印票﹐赴倉領米﹐驗卽發。其有老弱婦女不能負戴者﹐聽其托人代領。

場內人手要多﹐便於分發﹐不使守候挨濟以致倒斃。時加稽察﹐不使斗級人等得錢作獘。附近米場﹐勸令好善紳士出資賑粥﹐或有饑餓不及舉火者﹐以粥濟之。視其捐之多少﹐酌量獎勵。

查災散賑﹐往往委員協辦﹐未受佐理之益﹐反多供億之繁。其賢智者﹐自造才能﹐意見不合。其心庸者﹐非但不能襄力﹐反以照應未周﹐故生枝節﹐每多掣肘。若本處各員力可辦理﹐亦卽稟明﹐不必委員。儻旣委員﹐照例給與公費外﹐一切應酬不可吝惜﹐庶能和衷共濟。

旱災得雨後﹐可以補種。水災則急﹐宜設法疏消﹐水退後亦可種植﹐如晚末秋麥以及蕎麥﹑蔓菁之類。無力之戶﹐例應借給籽本。成災五六七分者﹐每畝給谷三升。八九十分者﹐每畝給谷六升。如折色﹐每谷一石折銀六錢。佃種者﹐給佃業主。自種者﹐卽給業主。但不可使無地窮民乘機冒領﹐以致將來催追費力。

周禮以荒政十二聚萬民﹐一曰散利﹐二曰薄徵﹐三曰緩刑﹐四曰馳力﹐五曰捨禁﹐六曰去幾﹐七曰﹝上生下目﹞禮﹐八曰殺哀﹐九曰善樂﹐十曰多昏﹐十一曰索鬼神﹐十二曰除盜賊。嘉靖八年大理寺評事林希元上書﹐言救荒有二難﹕得人難﹐審戶難。有三便﹕極貧民便賑米﹐次貧民便賑錢﹐稍貧民便賑貸。有六急﹕垂死貧民急饋粥﹐疾病貧民急醫藥﹐病起貧民急湯水﹐已死貧民急埋葬﹐遺棄小兒急收養﹐輕重系囚急寬卹。有三權﹕極借它錢以糶糴﹐權興工作以助賑﹐權貸半鐘以通變。有六禁﹕禁侵漁﹐禁攘盜﹐禁遏糶﹐禁抑價﹐禁宰牛﹐禁度僧。有三戒﹕戒遲緩﹐戒拘文﹐戒遣使﹐此皆古人美意良法﹐須隨時酌行。

捕蝗

北五省﹐每多蝗蝻﹕或雲水淹之地﹐生有魚子﹐及涸出﹐日曬化而爲蝻﹐此說亦不盡然。《禮記》﹔孟夏行著令則蝗虫爲災﹐仲夏行春今百﹝騰之馬爲虫﹞時起﹐渭水之气所淫也。大約窪地濕气鬱蒸所化﹐又或舊時飛蝗所生﹐所以蔓艸﹑荒墳﹑長堤﹑古巖往往有之。總之﹐查察要早﹐撲捕要力。不惜辛勤﹐不惜財物。𨿽曰天災﹐亦可以人力勝也。

蝗蝻爲害﹐人盡知之。然地戶多諱匿不報者﹐以潛自撲捉﹐或驅入他人地內﹐莊稼尙有幾分可保﹐若一經報官﹐眾夫撲打﹐蝻孽未除﹐而麥禾已蹂躪無遺矣。屆知及早不除﹐至長養成翼﹐勢不可撲＿故須偸令鄕保巡查﹐地戶舉報﹐若有諱匿﹐枷號示眾。

蝻子萌動﹐卽直詳報﹐不可遲延﹐亦不可遺漏。蓋旣報則何嫌於多﹐而漏報則近於諱。詳報後如何設法撲捕﹐現在如何情形﹐約於何時可滅﹐莊稼有無傷損﹐須時時具稟﹐以慰憲懷﹐亦見守土之焦勞籌畫﹐初非漠不關心也。十日半月﹐若再不報撲滅﹐便是長翅成蝗﹐上司必生疑慮。應將已經撲滅處所﹐先行詳報﹐文內仍聲明現在搜查餘孽字樣。﹐不可竟以爲淨盡。或有遺剩及續行生發﹐反似捏飾。

蝗蝻﹐一面具報﹐一面卽移會營汛並同城各官協捕。蓋平日雜佐文武﹐悉宜和衷﹐一有緩急﹐可收臂擡之助。

未經長翅﹐跳躍不遠﹐尙屬易捕。撲捕須在淸晨﹐蓋早涼飲露﹐多在未麥穗上﹐且其翅徳濕不能飛動。及日出後﹐則伏於根葉之下﹐使費搜尋矣。

撲捕總要夫多﹐擇其聚集處。先掘深壕﹐然後周圍三面徐徐驅之﹐使人壕內。用土塡掩。所用人夫﹐應給與飯食﹐或酌給錢文﹐庶能鼓舞盡力。

以米谷易蝻﹐民自勇於從事。但須隨時變通。蝻子初生以斗谷易斗蝻﹐旣長則稍減其數﹐或給以錢文﹐不拘一法。乾隆四年﹐直督孫某奏準捕蝗給過錢米在司庫存公銀內支撥﹐並請嗣後再有蝗蝻萌動﹐如能踴躍﹐急公爭先撲捕﹐仍行賞給等因。但州縣宜量力辦理﹐不可必期開銷。蓋詳報交減﹐大費筆墨﹐漢至準領﹐則僅存十之一二矣。

蝗性向明﹐每於月光下鼓翅羣飛。若黑夜用秫稭燃火﹐能使飛就﹐可撲取也。

或調蝻子在平地者﹐掘坑理鍋煮水﹐前以席�夾之﹐對鍋劃一手路﹐集眾環圍徐驅之﹐使由平路直走跳隊鍋內﹑平依籬撈出﹐堆於一邊﹐盡滅而後已。但逐之大迫﹐則跳躍散亂﹐反難收拾矣。蝗蝻多者﹐如水之流而不可遏。大車自西北而東南﹐然亦不可拘定方向。所以飛蝗入境﹐只宜含渾詳報﹐切不可指明自某處來。蓋鄰境不將蝻子撲滅﹐應革職查問。地方官撲捕不力﹐藉口鄰境飛來﹑希圖卸罪﹐亦應革職拿問。萬一鄰境不肯承認。必至互詳﹐水落石出﹐非彼卽此﹐豈非自貽伊戚﹖故鄰界查有蝻子﹐卽速知會協捕﹐或用書札相聞﹐庶幾救災﹐睦鄰之義。

蝻子生動﹐一經具報﹐各上司委員﹐陸續到境。或委今協捕﹐或暫來查看﹐非系冷曹﹐卽屬效力候補之員﹐不但資斧艱難﹐未免希冀﹐且正欲以奉差逞能﹐最易生事﹑大段𨿽已撲來﹐豈必只翅無遺﹐或以細故﹐持其短長者有之。故一切服食﹑起居﹐要料理周到﹐不可顧俗小費也。

禮有鼠祭八神先嗇一﹐司嗇二﹐農三陲﹐表啜四﹐貓虎五﹐坊六﹐水庸七﹐昆虫八。歲十二月﹐合聚萬物﹐而索饗之﹐報賽之義也。螟媵蟊賊﹐秉異炎火﹐詩亦乞靈於田祖矣。近來以劉猛將軍爲驅除螟蝗之神﹐𨿽無可考﹐但以時虔禱﹐爲民請命﹐其禮近古﹐亦攘災之一法歟﹖

水利

古今治河之術﹐不出賈讓三策。南河蓄淸敵黃﹐實操勝算﹐其餘惟以堤防爲務。堤日增髙﹐水亦隨長﹐汛漲衝決﹐實足爲患﹐此賈讓所謂勞費無已﹐數逢其害也。直隸因永定河爲害﹐入海水口不暢﹐彌年疏浚支流﹐此中策乎﹖至於出數年治河之費﹐業所徒之民﹐不與水爭地賈之上策﹐實無有能行之者。

治河有原有委﹐下流暢而後上流安瀾。直隸惟京東之濼河﹑薊﹑運河淸水自能入海﹐不由天津。其餘南北運河﹐東西兩起﹐曁永定河﹑子牙河﹑七十二淸河﹐皆於天津海河合流。自三岔口迄大沽口﹐長一百二十里。從水競赴﹐潮汐往來﹐每夏秋﹐山永曆水皆注於三岔一口﹐宣泄不及﹐以致漫溢衝決﹐此正履閣不暢﹐胸腹俱病者也。雍正三四年以來﹐興修水利於南北運﹐各建壩開河﹐減水分流﹐入口之水旣減﹐則達海之四稍寬﹐亦隨時補救之計也。

桑幹河發源太原之天池﹐伏流至朔州雷山金龍池﹐渾泉溢出﹐東下大同﹐抵宣化保安宗山﹐西至看丹口分爲二﹕一由通州髙麗莊人口河﹑白河者﹐潞河也。一南流從蘆溝橋歷固安﹑永淸﹑霸州至天津丁字沽入海。長二百餘里﹐因其色濁﹐故爲渾河。倏忽遷攺﹐又謂無定河。康熙三十七年攺爲永定河。挾沙易淤﹐每年水過之處﹐停沙肥沃﹐燕麥倍收﹐故謂之一歲一麥之地。小民貪利﹐占耕爲業﹐與水爭地﹐一旦汛水暴漲﹐不能容納﹐其不至於橫決者幾希。

西澱翕受西南眾流﹐循千里長堤﹐與白溝﹑拒馬北來之水合﹐東注至霸州之玉帶河。此是咽喉之地﹐泄宣不暢。雍正五年﹐另鑿中亭河以分流。然河身窄小﹐首尾皆淤﹐分泄無多﹐由會同河以東始得分流入東澱。又眞順廣南泊之水注於北泊﹐共出塗陽之道﹐合濾論之流由子牙河﹑東澱。澱亦易淤﹐邇來﹝上伐下土﹞船挖淺﹐不無小補﹐其河巖坦坡及河心淤漲﹐私占種葦與凡﹐田埂護田﹐築堰取魚﹐皆於水道有害﹐所當禁止﹐庶能節宣諸水而大其含蓄。

千里長堤﹐自淸苑起至獻縣之臧家橋﹐綿亙右保河三府之境。誰自保定縣以東﹐堤繞漸河向北﹐如善來營等處﹐河身最爲窄小。水障而北﹐霸州患之。堤決而南文安大城患之。明司農工恭肅公謂自保定縣東北路疃樹起﹐東由周家莊﹑鰓家莊﹑西營村直抵唐頭村﹐築大堤﹐計長四十里﹐約費六千金保護文安。而以路疃村北善來營﹑苑家口﹑蘇家橋之長堤盡行決去﹐則河身寬而水可容納﹐無雍滯泛濫之患。此說頗善﹐但棄地甚多﹐村落遷徒不少﹐未能見之施行也。人竟言水利﹐誰能去其害﹐斯收其利矣。如一身之血脈﹐使之流通而無雍阻﹐豈非利乎﹖然有利必有害。雍正四年﹐以磁州攺隸廣平﹐滏河全水自寧晉泊以上﹐引流種稻﹐民甚賴之﹐而瀕河村莊時亦爲患。迨出泊之衡水界﹑滹沱河﹐水勢瑞悍﹐民堰難禦。雍正八年﹐衡水堤決﹐溢流直犯靑縣﹔滹沱又回道正定﹔甚可畏也。又如唐﹑沙﹑滋三水﹐於唐縣﹑曲陽﹑新樂﹑定州﹑深澤皆獲其利﹐會於祁州之三岔口﹐爲豬龍河。經博野﹑蠡縣﹑髙陽入白洋澱﹐水勢奔突﹐每受其害。

漳河與滏陽河合流﹐曲周﹑雞澤患之今東從經魏縣元城拉館陶入運河﹐漳水泥濁﹐易淤﹐或欲引入東省徳州相近古黃河之處﹐然地隔兩省﹐事權不能專一﹐末可輕議也。

營田未嘗無利﹐明徐貞明言之詳矣﹑而必求其可久﹐則要在察地勢﹐審上宜。雍正三四年﹐京東﹑京西﹑京南﹑天津分四局營治水田﹐效羣力﹐給農本﹐以圖永遠之利。然或地勢本髙﹐水泉不足。或去流引河﹐旱子則涸﹐水不能達﹐尋卽攺旱地﹐勢使然也。又有土多沙性﹐不宜於稻田﹐田埂水滲﹐歲旱則水從內出﹐而不能蓄﹐歲澇則水從外人﹐而不能禦。營田副使正鈞於丰潤﹑霸州捐資築圍﹑建閘﹐營治稻田各五十頃﹐迄今收獲無幾﹐民人拖欠﹐工本難以完納。欲再借﹐則民欠愈多﹐不惜則無力耕種。地方官不過因循補直﹐無長策以圖久遠﹐將來不保其不廢。善營田者﹐水田﹑旱田因其直而不之彊立町畦分髙下﹐不惜工力。地之在民者﹐勸之使自爲星。地之在官者﹐遣親信親友﹐董率之給以工本﹐專其責任﹐擇南方老農爲之師。官斯土者﹐以民事爲己事﹐又使民之深知其利﹐不懈於其事﹐而後庶幾也。

官方

股防大臣以獻納爲忠。守立之官﹐去君甚遠﹐去民甚親﹐以撫字爲忠。有一片肺誠之意﹐流露於政事之間﹐小民必有受其福者。服官以明決爲用﹐深沈爲體﹐若英气太露﹐不特招同官之忌﹐上司亦以爲涵養尙少﹐不肯重任。識賞牧牡驪黃之外者﹐能有幾人哉。恃才敢作或以權術馭人者﹐有得亦不能無失。惟勤鎭供職﹐事上接下﹐圓和坦白﹐不矜才炫能﹐方是顚撲不破。人情之所不願﹐我力之所不能者﹐皆不可勉彊。若委曲成之﹐久後必悔。治惇大體﹐不尙苛細。政務平易﹐不貴苟難。善人要獎勸之。惡人先戒儉之﹐不攺﹐則懲做名﹑元惡則盛除之。戒休董威﹐道資並行﹐若一味姑容﹐養姦流毒﹐亦不是誠心愛民。

斷獄憑理。理之所突﹐情以通之﹐賈明敍曰﹕人情所在﹐法亦在焉。調律沒大法﹐禮順人情﹐非詢情也。徇情卽壞法矣。聽斷總要公正﹐著不得一毫意見。爲兩造設身處地﹐出言方平允能折服人。尢戒動怒﹐盛怒之下﹐剖斷未免偏枯﹐刑罰不無過當﹐後𨿽悔之﹐而民已受其毒矣。昔人云﹕上官淸而刻﹐百姓生路絕矣。古今淸吏﹐子孫或多不振﹐正坐刻耳。此言可爲矯枉過中之鑑。總之﹐凡事畱一分餘地﹐便是積陰徳於子孫也。程子曰﹕一介之士﹐苟存心於愛物﹐於人必有所濟。身居民主﹐操得爲之權﹐必須做有益生民之事。立徳立功﹐皆在於此﹐二苦簿書無誤﹐聽訟猶太﹐皆殺事也。衙署要關防﹐又要得知大體﹐蓋擇人而用﹐必無妄爲。若但刻意防範如束薪者﹐處處億逆﹐皆可疑矣。而究之�法作姦﹐防之不及防也。開國承家﹐主持𨿽在一人﹐輔翼必資多士。居官亦然。有志上進而署中親友各顧其私﹐不能一心並力﹐贊襄公事便不是好光景。臧獲有才者多﹐忠良者少。用其才﹐尢當防其獘。若信任之專﹐不復覺察防範﹐遂致攪權奪利﹐跋扈招搖﹐無所不至。及經敗露﹐本官方以之獲罪﹐而若輩已挾貲遠揚矣。僕隸長隨﹐惟利是視。有過於苛細﹐致令不能自給。又有托寬大之名任其揮霍﹐不能檢束者﹐皆失馭下之道。用人當明示以賞﹐不可暗受其欺。蓋賞則感恩而生動﹐欺則揖盜而長姦也。

公私不並營。旣有官守﹐便應將一切銀錢﹑出入﹑飲食﹑家產之事俱托人料理﹐只要用人得宜。若必一一親理﹐不但公務分心﹐亦且役志營神﹐非所以養身也。居官無婪取。但不知節用﹐便不允虧缺。飲食﹑起居與親友共其甘苦﹐人自無怨。諸凡動用﹐尢須在大處節省﹐不可在小處刻減。上下司﹐勢分統屬﹐亦要情意流通。有地方公事﹐不妨面稟。蓋文移往復﹐未能完結者﹐得一指陳曉暢﹐案可立定。且時常見面﹐讒慝不生﹐而才品可觀﹐亦在上游睹記中矣。居官念念在想進步﹐刻刻要防退步。知進而不知返﹐亢之所以有悔也。官身外之物﹐榮枯有定﹐原不能委曲求全。只要行其心之所安﹐處以理之應得﹐成敗利鈍﹐豈能逆睹﹖若畏首畏尾﹐無一事可爲矣。官運興隆﹐必有气機先見。如果廉幹任事﹐又和以與人﹐誠以服物﹐上下整齊嚴肅﹐每事井然有條理﹐卽此气象﹐便識榮昌未艾也。

學治說贅

說贅

說具於前﹐已不直善爲治者一噱矣。比來威友急公報國多以牧令自效﹐下問致治之方﹐老病昏廢﹐更無新得。且言貴可行﹐謹就佐幕服官時素所畱意﹐最簡易者﹐巢簿記記十則﹐卽前說書板﹐折以備遺忘一條﹐引而伸之﹐乃官須自做靠實之一道﹐至福孽之辧﹐勤怠之分﹐特隱括前說﹐而切言之近於於費矣。嘉慶五年季夏二日輝祖書。

稽獄囚簿

記獄囚事由及收禁年月日﹐其待鞫而暫禁者﹐尢須加意。應禁應釋﹐隨時可辦。

查管押簿

管押之名﹐律所不著﹐乃萬不得已而用之﹑隨押隨記大槪賊盜之待質者最多﹐審則重者禁﹐輕者保無關者省釋﹐立予銷除。命案牽連應卽時潔正取保﹐勢不能速結者﹑至四五日斷不可不爲完結﹐若詞訟案件﹐自可保候﹑覆訊不宜差押﹑政之累民莫如管押﹐且關系甚重﹐或賊押而捕縱行竅﹐或命押而怕累輕董﹐至訟案押而招搖撞騙﹐百獘錯出﹐向有班房夜間﹐官須親驗以防賄從。數年前﹐禁革班房名目﹐令原差押帶私家﹐更難稽察﹐似不如仍押公所爲安。

役之貪狡者﹐命案﹐訟案及非正盜正賊藉偸押以恣勒索﹐每系之穢污不堪處所﹐暑令燻蒸﹐寒令凍餓﹐至保釋而病死者不少。故非萬不得已者﹐斷不可押﹐旣押須親自查驗﹐幕猶恐被人欺止能求盡其心﹑官則心盡而力可自盡﹐愼勿爲人蒙蔽﹐不設此簿或有遺忘﹐勢且經旬累月﹐民受大害矣。

審批簿

記上官批發詞訟﹐奉批日月及易結難結之故﹐向所募皆劇邑﹐凡到館之初﹐卽飭承巢記此簿﹐置之案頭﹐日弔捲查閱﹐或須審結﹐或可詳銷﹐自爲注記﹐其原稿牽連多人﹐可以摘除者﹐一一注明。核稿時俱行刪去遇有訟師指告﹐經承獘攺舊稿﹐卽可明日批示﹐上官提催﹐亦不難將應急應緩緣由據實詳覆﹐以免差擾﹐次第辦結﹐不使吏役操權。

理訟簿

記兩造之住址﹐遠近及鄰訂姓名﹐邑難健訟﹐初到時詞多﹐然應準新詞﹐每日總不過十紙餘皆訴詞催詞而已。有準必審﹐審不攺期﹐則催者少而班者怕。不久而新詞亦減矣。手自注記日﹕不過數行﹐何至於勞幕中爲之﹐已有明效﹐官則受詞時可以當堂駁還詞﹐斷不能多﹐何憚於記﹖故欲求無事﹐先在省事﹐此一方也﹐試之世駭﹐實政官聲僅不難致。放告須在日中﹐可以從容閱訊令代書旁伺情節不符﹐卽可根問何戳及做狀之人﹐立究訟師﹐步致被誣者受累。安民之道﹐莫善於此﹐斷不可委佐貳收詞。

右四簿佐幕爲之已極利﹐便若官不憚煩﹐則事無不治矣﹗

客言簿

民情上俗四境不同﹐何況民之疾苦﹐豈能畫一。好問察迄﹐是爲政第一要著。書役之言﹐各爲其私﹐不可輕信﹔閽人之說﹐往往爲書役左袒﹔紳士𨿽不必盡賢﹐畢竟自顧顏面﹐故見客不可不勤。余初到官見客﹐卽問其裏居風土﹐再見則問其生中有無匪類盜賊﹐訟師﹐如有其人並其年貌住處詳問之。而告以遲遲發覺﹐必不使聞風歸怨﹐故紳士無不盡言者。客去一一手記於簿﹐或問其地某多平原﹐某多山澤﹐與某連界亦手爲詳記﹐尙之筐中﹐置之內室﹐將升堂﹐逐一檢視﹐有攺名具詞而與所記年貌相類者﹐淬然法之﹐其眞立敗。或爭水利等事﹐間以所聞正之﹐觀者警爲不測。不半年而訟師盜賊他徙﹐匪類匿迹。上官問境內利獘及界址﹐皆能詳封。勞心者不過半年而逸以數歲﹐皆此簿之力也。但勤於見客﹐則周知外事﹐非吏役聞人所樂﹐須先嚴約束﹐客來毋阻﹐以示禮上之誠﹐以收聽言之益。

堂簽簿

事非急切﹐斷不可當堂簽提﹐役招齊簽堂﹐甚於狼虎。往往人未到官﹐貲已全罄。余裏居見堂簽破家甚於常行﹐故不可不愼。萬一發簽﹐須當日訊結。若拖延一日﹐卽民多受一日之累。如路遠人多須至兩日三日者立簿登記。恐事冗偶忘﹐則役操其柄﹐所關匪細。其簽必須蓋印發行。其他朱單簽諭事與堂簽一例﹐總須蓋印登號﹐以防蠹役地棍詐僞指撞之獘。

有二簿官中必不可少﹐且須時時檢閱﹐世時久則客言簿可省矣。

正入簿

記銀谷應徵之數及稅契雜稅耗羨等項。

正出簿

記銀谷之應解應支應放應墊之數及廉俸幕修等項。

雜入簿

記銀之手余﹐谷之斛面及某歲額有之陋規等項。應入已者可質鬼神﹐人所共知﹐不必諱也。若額外婪索﹐是爲贓私。不可以入簿者﹐不可以對人﹐卽不可以問心。鬼鑑之神﹑瞰之悖入悖出﹐自愛者必不肯爲。

雜出簿

記應捐應贈之斷不可省者﹐及日用應費各項。

右四簿乃官中理財之道﹐它事稍暇隨時考校﹐正人稍虧﹐或有借墊﹐則先以雜入補之﹐而用自不敢不節。此皆讓其總數﹐或十日一結﹐半月一結﹐其流水細帳則責之司出入者而權不任焉。否則﹐雜人者濫用而正入者有虧至交代時不自知其故矣。

福孽之辧

一州系一官﹐作孽易﹐造福亦易。天下治權﹐督撫而下﹐莫重於牧令。𨿽藩臬﹑道府皆弗若也。何者﹖其權專也。專則一﹐一則事事身親﹔身親則見之眞﹐知之確﹐而勢之緩急﹑情之重輕皆思慮可以必周力行﹐可以不惑。求治之上官﹐非惟不撓其權﹐抑且重予以權﹐牧令之所是﹐上官不能意爲非﹔牧令之所非﹐上官不能意爲是。果盡心奉職﹐昭昭然造福於民﹐卽冥冥中受福於天﹐反是則下民可虐﹐自作之孽矣。余自二十三歲入幕﹐至五十七歲謁選﹐人三十餘年﹐所見所聞牧令多矣﹐其於陽譴陰禍﹐親於其身﹐累及嗣子者﹐率皆獲上民之能吏。率三十四五年間事﹐其嗣子有罹辟者﹐或流落浙江中爲農氓乞養﹐甚爲富室才和﹐人猶呼某少爺﹐以抑楡之。至遺梓不能歸葬者丕。姓名尙在人口﹐余不忍書也。而守拙安分不能造福亦肯作孽者﹐間亦循格遷官﹔勤政愛民﹐異於常吏之爲者﹐皆親見其子之爲太史﹑爲侍禦﹑爲司道。檢討二李公調元﹑驥無海寧令諱某﹑子侍禦二戈公濤涿﹐歸安分諱錦於司道三一故逝藩孫公含中﹑秀水分爾兩周子一个﹑楚藩孫公玉庭﹑錢塘个諱擴圖子皆由翰林起家﹐一今四川道劉公淸吾邑令君諱復仁子海寧秀水錢塘蕭山四公餘皆親見其爲治﹐至今不能忘。歸安公去官﹐余幕江南未及身遇己四十餘年禦頌遺愛者﹐與四公無異。

天下報施捷於鄕應﹐是以竊祿數年﹐凜凜奉爲殷鑑。每一念及﹐輒爲汗下。是以山行傷足﹐奉身求退﹐然且遽嬰本疾﹐天不卑以康寧。蓋之不易爲如此。吾願居是職者﹐愼毋忘福率之見也。誰是造福云者﹐非曲法求寬之謂也。人之生眞多枉少眞者弱﹐枉者彊﹐故姑息養姦則寬一徵而羣枉逞凶﹐能除暴安良則徽一枉而諸任斂迹﹐是卽福孽之所由分也。子產寬猛之論﹐可不熟讀深思歟﹖

勤怠之分

嗚呼﹗此福孽之因也﹐稱職在勤﹐前已言之。怠之禍人﹐甚於貪酷﹐貪酷有迹著在人口﹐間冗之害﹐萬難指數。受者痛切肌虞﹐見者不關荷養﹐聞者或切﹐代爲之解曰﹕官事殷忙﹐勢不限及﹐官遂習爲故常﹐而不知孽之所積。神實鑑之。夫民以力資生﹐荒其一日之力﹐卽窘其一日之生。余少鄕居﹐見人赴城投狀﹐率皆兩日往還。已而候批﹐已而差傳﹐倩親覓友﹐料理差房﹐勞勞奔走﹐動輒經旬。至於示審有期﹐又必邀同鄰證先期入城。並有親友之關切者偕行觀看﹐及至臨期。示攺﹐或角者有所牽引﹐諭俟覆訊﹐則期無一定﹐或三五日﹐或一二十日﹐差不容離﹐民須守候﹐商曠業﹐農佃雇替﹐差房之應酬﹐城寓之食用﹐無一可省。邊事結而兩造力已不支﹐輾轉匾乏﹐甚有羈縶公所﹐饑寒疾病因而致死者。嗚呼﹗官若肯勤﹐何至於是﹗其負屈不審﹐抑鬱畢命者﹐無論已更有事遭橫逆﹐不得已告官﹐候之久而批發﹐又候之久而傳審﹐中間數日﹐橫逆之徒復從而肆擾﹐皆怠者滋之害也。故莫善於受牒時﹐詰訊虛﹐卽發還﹔其難理者﹐越夕批發﹐兢期訊結﹐官止早費數刻。省差房多方需索﹐養兩造無限精神﹐至訟師教唆﹐往往控一事而牽他事以爲累﹐張本﹐然項莊舞劍意在沛公﹐得其本指立可折斷﹐萬勿株連瓜蔓﹐以長刁風。古云有治人無治法。余爲進一解曰﹕無治法﹐有治心。但求不負此心則聽訟必無大枉。國家之厚吏有常祿﹐有養廉﹐居官之日﹐皆食民之食﹐乃不以之求治﹐而博棄飲酒髙臥自娛。民必怨﹐神必怨﹐如工何其不畏耶﹖余久食於幕而不願子孫之習幕﹐嘗試爲吏而樂於孫之作吏﹐蓋深怕其多締孽緣﹐有虧先徳也。一前說三卷無剿說邑言﹐不能更有所進﹐姑切措而暢言之。旣老且病﹐言近於善﹐力疾書此﹐以諗親知﹐不惟望求治者察此誠悃﹐倘子孫幸膺治之任﹐書此座有觸目省心﹐庶上不負國﹐下不負民﹐天其佑之乎﹖

律例不可不讀

聽訟不協情理﹐𨿽兩造曲遵﹐畢竟是孽。斷事茫無把握﹐以覆訊收場﹐安得不怠。原其故﹐只是不請律例所致。官之讀律與幕不同﹐幕須全部熟貫﹐官則庶務紛乘﹐勢有不暇。凡律例下關職訟者﹐原可任之幕友。若田宅﹑婚姻﹑錢債﹑賊盜﹑人命﹑鬥毆訴訟﹑犯姦雜犯﹑斷獄諸條﹑非了然於心﹐則兩造對簿﹐猝𨿽質諸幕友者﹐勢必遊移莫決﹐爲訟師之所窺測熟之﹐可以因事傳例訟端百變不難立時折斷﹐使訟師懾服﹐誑狀自少﹐卽獲訟簡刑淸之益。每遇公餘畱心一二條﹐不過數月﹐可得其要﹐憚而不爲﹐是謂安於自怠﹐甘於作孽矣。

名例切須究心

一部律例精義﹐全在名例。求生之術﹐莫如犯罪自首一條。余初習法家言﹐鄰邑奴獲私鑄以所供逃犯起意案已咨部完結。越二年﹐逃者獲訊﹐不承爲首﹐例提從犯質鞫。犯已遠戍﹐諸多掣肘﹐松江友人韓升庸在座﹐謂可依原供而攺捕獲爲聞孥。自首﹐則罪仍不死﹐案卽可完。鄰令用其言﹐犯亦怡然輸供。余心識之。後遇情輕法重者輒襲其法﹐所全頗多曩於佐治藥言曾記刪攺自首之報﹐辛亥萬長沙﹐聞盜首楊辛宗在逃﹐知官中比父限交赴案投首﹐司讞者謂與未經破案﹐不知姓名﹑悔罪自首不同﹐不準援減﹐仍擬斬決。余旋卽歸裏﹐未見邸鈔﹐不知部議云何。竊思犯罪自首律云凡犯罪未發而自首者﹐免其罪。是指未經破案者言也。事發在逃﹐律性云若逃在未經到官之先者﹐本無加罪﹐仍得減本罪方等。又乾隆三十八年刑部議覆蘇臬陳奏定﹐例聞孥投首除盜犯﹐按本例分別定讞﹐外余俱於本罪上準減一等。是皆指被告被緝而言。放云聞奴也。楊辛宗事發在逃聞限比其父﹐挺身投案﹐正蘇臬所奏𨿽無悔過之心尙存例免死發遺未爲曲法而曰與未經破案不知姓名悔罪自首不同﹐是必逃﹐在事未到官﹐律得免罪者方可依聞奴自首科減﹐向使楊辛宗避罪遠揚不顧其父之比責﹐偸生遲久﹐被捕弋獲﹐亦止罪幹斬決﹐不致刑更有加繹。讀讞詞殊切耿耿近日讀律之友遇一加重成案﹐輒手錄以供摹仿﹐在楊辛宗死何足惜萬一聞孥自首之律例不可徑引﹐則凡案類辛宗之被緝而事非彊盜者﹐亦將棘手狐疑。況原獻云楊辛宗因事主家止婦女﹐輒向事主回罵臨時行彊﹐被指名緝拿﹐其投首在夥犯獲後﹐不準援減查辛宗劫止一次﹐並未傷人﹐視凶劫傷主之盜首﹐尙屬情事較輕﹐特以首在被輯之後﹐仍擬斬決﹐恐授以爲準﹐從總無生路﹐且案未破而自首者﹐千百中未聞一二﹐其甘心投案﹐多因捕緝緊急﹔比及父兄子弟動於一時天性之恩﹐到官伏罪﹐若並此一綫天良而絕之﹐則在逃之犯﹐更無自首。聞拿自首之例幾成虛設矣。案非手辦事閱﹐九年疑實在胸﹐終難自釋﹐因論治術﹐商及律例﹐願以正之髙明。方今聖天予以不忍人之心﹐行不忍人之政﹐爲吏者退可出可人介於律可軒輊之事﹐當與幕友虛中辦論仰體聖慈﹐力求至當名例一門義盡仁至﹐大槪必不得已而用法者尢宜細細體究﹐而自首各則斷不可略觀大意﹐倘有投案之犯﹐務在求生以全民命。歐陽崇公所謂求其生而不得﹐則死者聲我兩無憾也。敢爲學治者敬告﹐幸爲治者哂其老而悖鄙其說之贅。區區之誠﹐重有望焉。

