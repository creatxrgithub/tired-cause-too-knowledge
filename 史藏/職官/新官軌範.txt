新官軌範

﹝明﹞不著撰人

●目錄

體立爲政事情

●新官軌範

體立爲政事情

◆體立爲政事情

新官未任之先不可安歇官民之家或公館廟庵等處暫爲擇日到任不惹嫌疑

一預先分付禮房吏喚取平昔慣作禮生生員親自分付開寫到任儀注手本預先窺視如此到任行禮不致差錯

一擇定到任日期時辰城隍導引縣衙二門更換公服襆預祭門了畢上廳就便謝恩了畢然後照依先開儀注次序行禮了畢稍退後堂變服上廳接見士夫回答各行相見人等之禮務要須先斟酌等第相宜及分付之言不宜多發誠恐不合民情土俗事反惹恥笑將祭文廟豬羊分付買辦里甲秤知分兩須與屠戶陸續支應上司

一到任三日之後弔取禮房舊日分散胙肉歷日士大夫簿籍查勘明白然後回望士夫預先斟酌可去則去可止則止

一交盤官庫務要公同原舊經手官吏門庫人等卽將在庫應在錢糧取出當廳對眾拆見稱驗明白用親手筆蹤封記停當仍放入庫取具交盤官員關支及庫吏人等不致短少供給開寫交盤過對像數目收入私宅備寫日後以便查考接管之後用心分付經手之人及巡風該吏每夜提督巡更牢固看守從此自巳干系次令巡風吏逓巡風無事結狀

一凡民間伸冤理枉幹理公務各有自然之理但中間恐有耳目所不間思慮所不及異常之事絕不可實時料量停當就便發落倘有差錯難以追悔務將所犯實情各另差人緝知方可歸結

一凡問人命重情不可自恃聰明輒便輕易以理推問明白就便申詳倘中間若有不實不惟人命冤枉致有凶報抑且目下隱匿實情事有反復致有別詞負累不便務要多方設法多使平素可托心腹之人各令緝訪務要事得其情刑服其罪毋扭成案而枉其生毌因姑息而冤其死

一到任數日之後或待七八日十日半月一次夜晚親自引人執燈縣衙各處門戶鎖鑰封皮親看一徧如此下人不敢怠慢悞事

一將縣衙前後門戶閘扳並各宅周圍墻垣修築堅固髙聳棘剌固塞勿畱小路倘或不謹以致吏卒人等早晚扒墻出入通露消息深有不便

一分付刑房吏三名每日在監輪流宿歇看守或五日或一日那个起頭看守之日就令本吏先遞在監輪流看守幾日不致疏虞囚犯結通收一處以便日後查考倘有不測之事罪有所歸

一置立囚簿一扇在監一應輕重囚犯逐日令看監吏開寫實在若干名數以便發落囚犯不致淹禁

一另置囚簿一扇將一應發落過有頭尾案卷囚犯開寫於上或五日十日謄作一次用朱筆注摽倘或風憲法司官員按臨到縣淸查獄囚弔看監簿將此簿封送與看如此獘端易爲藏掩不合律例量情發落人犯無處查究

一到任數日之後到於朔望之日分付吏卒里甲人等俱各在廳通行分付今後自我到任爲始凡百分付一應大小公事各人務要經心用意對面聽說如此公事不致遲悞差錯中間倘有大膽姦頑之徒不肯經心聽我正分付中間他卻東覷西望交頭接耳說話痛加責治並不虛言如此分付久後免致勞神費力如遇前項之徒著實責罰此時人之警懼

一到任數日之後分付六房吏典各人照依吏部驗封司給領須知文冊每房各將一應不分遠近未完事件逐日開報手冊或算本某年月日一件爲某事因何未完開報完備仍具各房三人連名不致隱漏事件結狀一紙一同呈來其將手冊並結狀取收私宅遇閒驗看陸續舉行以便查考

一置立奉到合於上司轉行勘合文簿一本某日奉到某衙門公文爲某事備奉某字號勘合仰本縣作何施行前件不�紅筆塡注某日完報訖日後以便查造朝覲考察文冊此簿令承發吏守掌

一置立奉到上司批狀簿一本某年月日奉到某衙門批狀據某處某人告前事仰本縣作何問斷前件項下某月日回�訖前件頭上又用朱筆寫一大完字一个如此吏典難以�獘

一置立本縣受理詞狀簿一扇每三日受理詞狀一次該受理那一日將一應詞狀通記注寫某日受狀若干列項開某里某人告某里某人等某事底下差何勾喚以便查考槪日那一日受到狀子數日下人不敢作獘問完一紙勾銷

一置立本縣出票文簿一扇除將勾告狀之人票帖就行計寫告狀簿下外其餘該一應公事批票通寫此簿文上以便查考深爲便益

一置立接遞文簿一扇某月奉某衙門牌帖或準某��文�何事逓到囚犯若干名某日差何人轉遞何衙門交割記�件下用紅筆注寫回關到日方才勾銷如此吏典不敢賣放囚犯

一差人遞送囚犯量事輕重可差那等之人遞送及可用人多寡亦要斟酌不致疏虞

一置立淸軍簿一扇卽將槪縣原額各裏軍數若干中間見在各衛著役若干紀錄若干跟捉若干挨無若干戶絕若干見解若干再有別行事故等項若干遇閒分付兵房吏典並原在房貼寫書手通行查出務要將各項之數相合原額總收錄一本收入庫內遞年將解過軍役於此簿上通行查照

一置立公罰文簿一扇𨿽有見行事例禁革罰治但有司若全依事例凡事不能得斟酌公罰紙札等物記寫某月某人爲某事量罰何物若干常要記寫以便查考倘有詞訟以便花銷此簿自巳收掌

一將各項置立緊要文簿數本俱令承發吏守掌每日遇閒驗看比較深爲便益

將上司發下一應公文務要從看一徧方下六房不可輕易忽略就一邊有悞大事

一到任个月之間將各項簿籍定立規矩停當及後從此緩緩生發比較公事

一將六房吏典裏老門庫隸兵人等每日窺視那个勤謹覺不悞公事那个賴惰常悞公事俱各畱記在心遇閒將前項各樣簿籍驗看查出未完事件通行比較勤謹小心之人饒責悞事大膽之徒著實責罰如此人知懼怕不敢遲錯悞事

一將上司發下十分緊急公文隨卽先將中間緊關字樣用小紙一塊抄寫粘貼書案之上常看自公文不致遲悞

一上司倘有急密重事差人到縣或公文入鋪來到勿令吏卒人等知會消息發露事難完結先將公文袖入私宅處置停當將事畢方下六房

一上司差人到縣催辦公事務要量事之輕重視人之髙低應付不可阿諛奉承亦不可十分怠慢如加厚相待上司手下之人聞知个个營求前來如是交淺望深倘不遂意反結仇恨壞事

一將槪縣裏分分爲三等離城三十里限一日到離城六十里限二日到離城九十里限三日到用大字書寫貼於書案兩傍凡遇勾攝公事稽考差去之人甘受其罪違限一日打三十至四十巳上加罰公用之物如此公事易完

凡勾攝公事不可差皂隸快手機兵人等下鄕生事害人致生不虞負累不便止許差各裏里長轉令甲首拘與

凡有小節公事只可用言語分付催辦完結不必出票如有大事不能結絕或各樣差使不完方才出票拘勾不可泛濫一槪出票致使小民輕易不懼官法及票俱用縣印一顆其勾人到縣照名先點到者名字之上書到字一个不到者名字傍邊記寫不字一个分付再行拘去宜待事完之日將票塗抹亦還收庫日後以便查考

一將前項勤謹之人數內及在外殷實百姓訪知可托數十之人各另密密分付自我到任之後凡百行事何事有益於民何事有害於民何事可行何事當止你與我十分用心緝訪著實遇閒無人去處與我一件件來說如果你與我盡心你無私獘就是你扶持我做官第一件好事我如今做官𨿽時下無有照顧你處日後人心服順我我那時𨿽不要錢卻照顧你个富貴此言你妻子也不要說知一个个俱要這等言語各另哄說致使小民各肯用心訪事凡百行事深爲便益

一到任之後省令各裏裏老每一莊有人戶三四十家者設立直老一名有七八十家者設立直老二名城市街面胡衕相離五七十家者亦設立一名就令本地方人民連名舉保今本地方新設直老趙甲平素身家無過行止端正情願保舉本人在縣聽察軍民利病等情趙甲倘後在外乘機誆騙財物將無作有將有作無或懷報私仇致生別端某人等甘當重罪各取執結在官備照分付直裏每月初一日俱各來縣以禮相待立站兩傍審問自我到任之後本縣凡有軍民通獘利病各照地方每月初一日到縣每月點寫一件料想眾人稟說老爺廉幹無有獘病此言哄說行至半年或三四个月之上另分付你每哄我不肯舉行待每月初一日每點寫一件各另呈來我試驗你每心法勿令一人知之本職自有處置如無者打四十大棍仍分付各人自巳直言書寫本官某官吏貪贓何事不平某軍民欺公因何害事別情亦然卻不許聽縱喉舌士夫乃刁潑並寫狀之人討論將無作有將有作無爲報復私仇事發痛加責罰及將原前保你每直老之人通行責罰又分付你每原保直老趙甲公平今趙甲舉事不公如此施行萬事無失

學校凡事作興𨿽然卻不可太過致使師生交淺望深不遂私意反惹怪恨亦不可不切致生挾仇排陷只是用心處之平易免至口舌待到任三四个月之間稍知民情朔望行香到學抽簽講書一次照例會饌卽將中間有進益者俱各宿號讀書區畫紙筆燈油柴炭等物賞賜勉勵依例除免人丁當差如無進益者著實責打務要等第相待使人各肯盡心仿效奮志讀書其應免差徭止免廩增生員【附學不免】致使初進之人奮志

一將槪縣士夫人等應免差徭依例就便除免不可容令入縣替人囑托說事

一將把門皂隸均撥或三日或五日輪流一徧分付經心時時把守不許閒雜人等一个入縣探聽事情致惹別端守把日久人心生怨

一將縣衙頭門設立聽缺吏一名或陰陽醫生俱各輪流守把置立印信文簿一本凡有士夫要稟見就令本人在於簿上親寫某年月日某人爲某事赴縣來說寫了方許入縣不肯寫不許進入

一置立木牌一面弔掛面裏影壁之上遇接狀之日告狀之人牌下立站聚有三五个人將牌手執赴縣遞狀若把門之人敢有當攔掯要財者許令告狀之人口告痛責

一告示眾告狀之人每月三六九日方許遞狀立定牌下立站執牌進入餘日不許打攪其人命彊盜等項重情不在限次

一將狀子不分有理無理俱各接下省令告狀之人俱各明日來朝聽審當夜用心將狀逐一參看可受理者緊關去處�筆標下次日只在紅筆去處審理如無理者將狀扯毀趕出若中間十分冤枉者日後未免再來告理如無理者灰心罷詞

一預告示仰本縣人民知會凡有一應大小公事拘人到隨到隨入就行發落了畢卽回家各生理不可在縣飲酒作樂延遲不去有妨農業緝知不饒

一將被告人等拘喚到縣問理先行照依票帖查點完銷如果事實無疑難鬭打相爭一切小事對面審理明白卽便量情責打發落不可一槪淹禁人難致惹怨恨

一將刁詐詞訟拘人到縣問理先將原告分付甬路兩邊及將幹証之人當面對排開跪下不許交頭接耳說話先將事內緊關一人證佐叫到書案傍取下各樣重刑嚇問若你不說實話交你目下了不得此事實情我巳訪知了說知著甬路左邊又叫一人照前嚇問回話了畢著甬路右邊一个个背問若三人相同不必再追究如果過十分刁�勢要之家人命等項重情將門子皂隸喝叱遠離將證佐之人一个个照前叫於書案前卓下肯審眞情方得明白

一問彊盜竊盜先將該獲賊幾人一个个各另背審打刧某人家因何說起打刼情由平日先曾打刼何人家今日方才說起平日不曾做賊打刼何人今日怎麼說起此節背審明白又問何處聚集何人用何器械先從何處入宅到宅內曾否拏住主家何人有何言語嚇說先入某房內打刼出何物到於何處分散及後因何事發拏獲幾人在官倘在攀出同行上盜幾人中閒恐有挾仇妄攀出一人王大務要將見獲賊人个个各另背問要見設謀之時王大曾否有何言語或�合或起初時有也分財之時王大分去何物俱要言語相同定有王大如有一人言語不同定無王大如此設法問理件件各得實情良民不致妄舉

一問完彊竊盜賊人命等項重情案卷刑房不可輕易與人�見房內偏僻架閣之上垛放分付各吏經心暗記倘上司�本縣用勘以便取用及又不致疏虞

一將六房門首俱用柵欄吏兵房門總開小門散堂之後將門鎖閉上堂之時開門不分是何人等不許擅入六房探聽消息窺視卷宗拏住一人在房務要打問招出實問不應罪名其本房吏典俱要責罰

一將槪縣原設書手每裏一年更換一名常川在縣除免維泛差徭另外每裏又報曾經應當書手年深多知裏中獘病深知地理好否人戶貧富事情一名不用常川在縣倘或淸軍分糧新換書手不知旋喚來縣使用不致差錯

一將各裏賦役務要從公查造中間多因經年贓官在縣俱被刁民勢要挾制掣肘難行以此不敢變亂那移止應舊造定賦役派差中間多有不均以致經年詞訟不絕今後卽將各裏黃冊格眼並賦役冊籍弔取在官拘集各裏裏老新舊書手卓凳一張大紙五七十張絕早到縣里長老人書手革在三處不許交頭接耳說話將黃冊並賦役先與新舊書手分付各里人戶見在若干不論財產多少答配一處誰可做第一戶誰可做第二戶其餘仿此若你怕人戶與你爲冤不�從實開報目今就令裏老各另寫一張你寫不�����八十大板嚇諕書手先寫次序了畢將書手責令一壁等候卻分付老人亦照前開寫如老人內有不識字者卻令另裏書手代寫完備遞了卻令里長開寫俱各寫完通行分付中間將人戶作四等斟酌不定誤寫前後者許令更攺均平明日不許次日將各派房次序名字俱寫告示曉諭裏老人戶照依這等次序若有虧枉者許令本人攀告如此人戶方得次序均平貧民不致靠損差使亦將顚倒

一問理公事每日分付皂隸東西兩班立站倘要用刑不許搶奪刑法中間預買之人輕重之間甘苦十倍人後凡要用刑或是東班西班第幾个過來用刑正用中間卻又使別个過來如不這等置一簽通寫各名字抽叫用刑如此輕則不能偏苦行之日久人心恐怕臨時不遇不肯預先使錢買免

一問理輕重詞訟一時倘遇刁潑之徒或遇偏執魯夫不通人事言語相激冒犯絕不可乘怒用刑太過致惹別端務要暫息忿怒且將眾人收入監內再行散思處治發落凡事無失

一問理大小詞訟先摘口詞在官然後責令供狀畢卽將供狀底札盡行收取不可燒毀或拿空便去處積放倘後案卷疏虞尋用底札以便查勘不可令供狀人帶去日後致生別情

一告示凡告大小詞狀上無寫狀之人姓名貫址者俱不準理

一發落罪囚及別樣輕罪犯人招議停當罪輕之人在外聽候罪重之人監候申詳夜晚遇閒親去監內點查上視封鎖罪人不致疏虞

一將監內墻垣房屋修築髙厚堅固多用剌棘囤寨夜晚內外俱用人夫巡綽呼應不可忽略虛應故事刑房吏三名常川輪流在監宿歇提督犯人倘有疏虞罪有所歸

一將監內房門鎖鑰鐵索等項俱用壯實其將所有一應刑法肘鐐鐵鎖夾棍木﹖﹖指刑枷等件俱用要多置預備上司案臨仍將數目置个簿籍令刑房吏記寫如此不致吏卒殘毀

一監內可用禁子六七人常川在內看守分付把門禁子不許令送飯家人到監及在監犯人不分輕重不許與在外人接見透漏獄情致惹別患

一將本縣布按三司公館府廳原設有一應牀帳器皿桌椅等件俱要置立木牌一面逐件開寫於上各另經手門子收掌看守應用日後倘有短少損壞責令經手之人賠補

一將各衙門差徭量爲除免稍加恩惠倘遇上司到縣一時詢問官吏賢否誠恐人乘機誹謗有壞大事

一前項各衙門應用對像原舊數少止可將壇廟鋪捨路傍官樹木伐毀修治家夥添用便益

一告示六房每日升堂畫卯畢不可科斂民財買辦各房辦事無事不許一人在堂閒立假公營私窺視官府行事細故及乘機誆騙財物有事喚某人來聽分付了畢卽便回房辦事不許閒遊各房妄語捏事勾引別端

一置立巡視木牌每日早辰親撥皂隸一名提牌在縣前後巡視但有在官人數行事不公許令本人告稟如本人知而通同不行稟告事發一體治罪

一到任數日之間倉庫交盤了畢錢糧無有虧少差錯就將原舊門庫俱各革退推訪離城五七十里住座殷實之家志誠兒男更換使用凡收官物亦不要本人經手另發殷實老人及乖覺吏典收受如此官物不致侵欺

一在官支應上司出辦下程之類先依前該官吏規矩將就接管施行若便更攺倘里甲先有出過者有淺薄裏分逃躲未出者有出辦多半或少半者則事體不一難以遵守直待本年十月交替里長之時預先定爲三等上裏量爲出辦若干中裏若干下裏若干三樣俱收中半或收齊備令的當乖覺裏老並可托吏典公同前去出產大米油蠟紙札等物地方收買來縣官庫收貯令十分可托之人三二人經收支應上司公用亦此省錢比如前官文應費用減省十倍里甲庶得蘇醒取物又以便益

一將里甲出辦並陸續區罰治紙札俱各收入官庫某日某吏領那樣紙若干書辦何樣文書就令本吏親手支寫過閒提磨一次如此紙札不致作踐

一將在官一應收貯官物俱照各項設法令人經手出入支銷勿令門庫經自專侵欺

一將六房貼寫文案主文不可卽便革去倘有異常難處之事吏典不能作做深爲未便

一到任之後也不要分付禁革亦不要顯出容畱凡有疑難出文令該吏做來我攺吏典及不能自巳親筆做未免轉求文起摘爲官者只𨿽不到似此將就凡事不致阻滯

一預先緝訪刑房曾積年在縣曾經刷捲諳曉刑名一二人有用可托吏典遇閒喚叫後堂撫卹分付你且回去待後有事便來叫你如此以禮使用本人方肯畱心

一將後堂或前堂左右空閒去處假指修蓋書房卻不要�人在內讀書倘有急密重事文卷申達刁民公文或遞年須知文冊俱各安置在內禁將在官閒雜人等个个不許擅入透漏消息或偸扯捲案深爲未便

一將用刑名律例時時經心參看遇有疑難事在於蓋書房之內或後宅便益去處喚叫通曉刑名人常川講論庶得難處之事不致求人

一將槪縣裏分貧富時時用心訪察人戶貧富地出薄厚務要分爲次序凡遇分派糧差照依裏分力量親自分派總數目以定各裏裏老難以作獘及更攺數目多寡

一將六房吏典不可容令一時閒睱靜中尋思搜求事端害人要錢每日過令各人誦律除兵刑戶三房日每公事繁多少讀外其餘者每日令多讀上一二十項如此逼迫不惟日後出仕有用抑且目下工夫不暇尋常害人

一遇閒暇之時親去六房看架上文書冒扯一宗驗看如少略節者卽罵分付去便補完如頭尾不相樣者就便責材以警將來深爲便益

一將六房捲架桌凳硯瓦置立停當筆墨紙札一時不可欠缺又不許作踐穢污務要修理齊備常川省令打掃潔淨勿容閒人入房閒攪務使人心安靜專意書辧勿悞公事

一風憲上司出巡預先責者閒吏一名前去行�州縣打探比較何事催辦何差又要詢問大人稟性好減省好奉承以便預備及將比較過事件用手本報寫來縣以便聞報

一本縣橋梁道路倘遇天雨連綿水滿溝渠有礙經行風�上司將到先差的當老人或能幹吏典帶領人夫前去經過路上修築平垣無礙行走深爲便益

一將六房應遞手本專令表背匠人或慣熟折疊書籍之人預先折疊一二百本長短闊狹各要齊整倘上司到縣倚托的當一人提督開寫常時如此不致費心

一將上司內按臨到縣預先著差巡捕官員或能幹吏典帶領少壯夫馬在於該管地界迎接寧可等候勿致有悞

一將應用各項肘鐐繩索夾棍木﹖﹖指竹片粗細棍板俱要寫手本隨到未曾拜見先令刑房吏送

一將布按二司前左右起蓋空房三間如無官地民間空閒房屋借用兩三間凡有上司到縣遇先兩三日呼喚平素於可托通曉行移能書算寫書手二三人伺候上司倘有發出公文隨到眾人分寫卽便回報有助聲價拜見先遞手木畢出司便遞下程鋪陳諸事各要齊整豊盛中間多有不肯收受終是心上喜歡故曰周公不受禮也怪不來人

一夜晚分付巡風吏提鈴及分付鍾皷分明不惟上司在縣中常常如此

一到縣凡百行事不可擅自更攺待六房吏典每日行事如各有條款照依舊行如有一件事行的無有條叚不合人情卻照咱每寫上規矩

一凡徵收各項錢糧各要照依上司原定價銀數日徵收不可令大戶那移多收事發負累不便

一將每年歲辦錢糧並一應申報上司日報依章日月食��件六房用大字類寫書案傍邊常接乎日勿致有悞

一六房通曉刑名行移吏典常加撫卹致使小人肯盡心力一將本縣仕宦之家常加好言安頓遇有不害於事的事情�成方便如此不致陰害亦要緝訪各家違法等事記之防攻

一作官大槪之法常要謹愼戒暴怒之性凡事無失少發喜中言手下人不敢恃愛

一宅內置木梆一个五更時一聲令把門皂隸公廨內搖鈴第一次省令第二次吏興上堂簽押公文皂隸站堂方出

一委別縣催糧先行牌多置刑具以畏百姓吾則緩行到時糧則完矣

一學校或廢壞不可輒申上司我出俸資十兩同僚並教官各出少許士夫富民各認定若干寫上令儒官收在縣一本在學一本終不經手

一早堂中堂晚堂凡士夫來見仰把門皂隸持稟帖預稟然後次序相見

一將司內應用家夥俱要照依原置木牌數日點查齊備廚房亦要潔淨免致怪責

一凡封皮紙俱要橫裁使下人不敢摘揭若摘揭則便破矣此皮傳之有自不可忽略牧民備用

但神字俱去祭告止用香紙

上任第一

直日第二

禦史第三

民情第四

公務第五

糧料第六

禮儀第七

禦災第八

詞訟第九

○上任第一

一初到境上擇善地停泊著落兵房整點祗候省諭地方並禮房引領官屬父老人等記名來參就令灑掃合祭神宇備祭儀以候謁告其祭儀皆從前署印官備辦不得計論�儉但祭祀儀注看過預戒禮生務如禮儀令兵房戒諭諸色人等不得喧嘩不得擠塞觀望亦不遽然行刑其吏房打點上任參見先後起數來看以便明日酬答

一到任謁初但用便服凡獻爵讀祝皆行跪禮須先與禮生議定依儀注行禮令人不誤或用祭服皆爲失

一入縣當問民問俗志不可先執巳見逆民心又不可偏聽拘向遠走止許各投次序引導隨從不須鼓樂

一先期於儀門外設坐次待至就易公服從中道入於站臺上望闕謝恩畢仍與僚屬拱手上廳著落吏禮房分付諸色人等各於儀門外以次伺候參見其師生候於便廳升公座皂隸排衙陰陽生報時吏房送公座與同僚取筆押字畢起與同僚供手退後堂便服出堂原署印官吏交割次序放諸色人入立廳下門於禁子祗候之類先參次吏典二拜坐受次屬官二拜坐受一屬官二拜坐而拱手次首領官二拜起身供手次學官出公座答禮佐二官二拜答禮畢諭僚屬遣禮生代諭亦可但不可坐諭次則發放合屬並生員先出乃揖同僚一人陪學官入後堂待茶仍復上公座各房呈遞須知吏房先取到任公文簽押須吏典逐一指點簽押直印吏眾開印稟說某字幾號銅印一顆四角俱全就將所僉公文用印畢分付同僚及該吏各將公文倉庫獄囚門禁等項鑰匙整理文案逐一交割乃退

一佐二首領及學官候僉押發放之後請入後堂以所祭物從儉設席正官首席坐佐二官東南學官西南首領官傍坐屬官不與吏禮房行酒六七行不得歌唱喧嘩祭物有餘分給父老吏典問以縣中急務

一��來賀鄕官次門上值日陰陽生每日用二名俱各分付見任致仕首領官壽官莪官及京官子弟會齊次第報入免舉酒請酒坐待酒敍話迎送遠近酒問前官所行再自斟酌不許勢豪子弟混入進見

一到任日將散堂先分付佐二官首領官同刑房下獄點囚封監回報及縣內拘管人俱要分付停當封鎖倉庫門房等項俱要齊備乃可擊皷散堂

一到任次日將各房所逓須知事件取原領須知體式點有違悞責限依式攺正三日後不攺正呈報者卽將司吏取問違制勿聽求免

一到任次日先問刷過捲案將通照卷宗抄入交卷小冊次第完結如有不可完者亦便舉行

一到任次日查取六房勘合卷宗及上司有司催並事件立限完報

一到任次日下監取新舊監歷逐項查點更問有無在外羈候如有應釋放者卽釋放應保領者與保領應鎖押者卽鎖押檢其牀褥試其扃鎖仍巡視周圍墻垣好完始出若寄監者不許拘畱

一交割倉庫須要佐二官眼同交盤仍委官兼管糧但計廒數取斗級執結若金銀錢物逐一拆封看驗計號上帳遇要放支先要取捲查數明白不可信憑領狀

一將所行事件且依舊施行有當革者漸更攺若有禁約宜從�訪問而行不可急遽苟且

一到任後三日五更下學行香升明倫堂待諸人參見後佐二首領東坐教官西坐抽簽講書生員有不到者禮房吏收簽�後其告銷日考試不必賞紙等項巳乃回望學官

一行香後隨處巡視壇宇養濟院及倉庫就回望鄕官

一將槪縣冊圖眼滕作一小冊置於左右遇有事故親自點對使一縣人戶每在目前仍要畫縣地理圖一幅時當儉看

○直日第二

一每日正官未升堂六房吏灑掃堂廳前後潔淨設書案整齊先後首領坐廳逐一次弟畫卯畢著令直宿皂隸人等站班一齊伺候

一每日卯時吏房先請佐二出後堂長官出同升堂直堂吏擊皷把門皂隸報封皮直堂皂隸唱開門放諸色人入次第立伺候陰陽生報時辰吏房吏公座押畢首領官作揖六房吏亦作揖東西侍立門子皂隸應捕人役以�子爲首各依次苐一齊參見各從其事於分定班次立站自吏房起將元一日行過公文或申或帖或狀依數逐一稟報取狀一一點對內外巡風灑掃提牢管庫等件各報無事糧里長等各照都圖挨次站立兩廊下次第升堂作揖聽發放出乃押公文畢方用印畢分付直堂吏一頓發行不可非時亂髮自此以後𨿽有公文俱不僉押用印

一每日辰時皂隸人等換理直堂吏報無事乃退堂將外門下鎖不許一人出入如有緊急須吏典稟告

一每日巳時出坐廳直堂吏稟請比較當該或糧裏最緩急輕重以此查比其未完事件催促各房起稿立案以備明白髮行及比較各里甲糧料亦拘攝未完事件

一每日午時值堂吏稟請放告須令男子婦人東西分入��混作一處其所告狀亦須逐都收取先將婦女余依裏分�理倘直事冗須見張數逐起封號該其審發

一每日未時皂隸人等換班直堂吏報無事乃退堂封門如前

一每日申時直堂吏請審囚刑房將監簿遞送看緩急取囚一項審問須戒誓行杖人當盛怒及酒醉時不得重杖

一酉時將散衙直日吏同承發吏先將公文送佐二官處眼同將發及將印送封又將一應門封送判散與把門皂隸獄卒庫子等役封畢回話皂隸守宿人等放入或發公文或印封或放人出入俱要直堂吏稟明白待無事乃散堂

一每日退衙時直堂吏將六房一應收下公文及將行移於擬稿送看直堂吏亦要逐日稟訖送公文若干件明早依數取出若有遲慢許不時稟請

一直堂吏每日預時各房該押公文收整齊備開寫件數送佐二官看過仍送後堂直堂直印吏取出標判直印吏用印仍要逐房稟報某房公文幾件用印幾顆收公文幾封

○禦史第三

一吏房免巡風直堂總管各房吏典各房吏分管諸色人役如有不遵規矩先責該管司典役及本犯當房置立見任致仕鄕官省祭簿一扇各寫腳色在下每遇慶眉節日稟請查點此簿不可常時更換農民吏典別置一簿開寫腳色緣由及役未役官司備照

一戶房每年置立稅糧簿一扇所徵派數目隨注都圖下隨時比較不可更換又置立里長簿一扇限月分各名下修寫催徵勾擾解事由於點日照依次苐該房稟請比較不可無故喚點各房亂行比較牙行凖頭亦別置一扇書手就附經該里長簿內

一兵房立巡檢弓兵簿每月初二十六日稟請查如有賊盜生發照依分定地方決責其槪縣軍戶須攢一簿遇發冊勾執此淸查其吏專管門禁免其巡風仍直堂又預將槪縣雜役人去�開正身替身置立一簿遇有差役簿內次苐勾記

一刑�專管獄囚輪流提牢每月五日稟說獄囚巳未完數目亦免其巡風仍直堂其吏其分管上司刑移詞狀司吏兼管本縣各房每日作招一件如無作假如一件但上司稿每四日比較

一工房置立圩塘長簿朔望日稟請查點不可濫及里甲人等其槪縣戶立要挨都總立一簿以備淸查處勾換本縣並所屬公廨開坐�數並大小器用須開具於簿以便稽考

一承發吏設管公文及管詞狀各另置簿附寫朱語略節緣由下注某月日某房某吏事就與前件下注銷雙稟請比較月終總計巳未完開報銷繳前簿每五日將各房未完逐件稟說

一鋪長每月終收各鋪赤歷送佐二公同查算時仍封收候以便查考每五日回話各鋪公文無悞仍置總計每六房每日各人行過事件及收管依準繳結數�每半月注銷回報

一直印吏須於無事房分吏典擇用先於六房吏同具呈措各保舉帖與專管每日記印公文呈稟月終具繳印簿

一架閣庫吏專管各項照過文卷及各年黃冊俱要架將﹖衣記如有失落逐一追究各房逐日巳完文卷就要點對付簿其各房未完每五日一次查銷

一各房吏典凡有過失差錯不必逐日責罰須令吏房記錄次數或五日或十日比較時並責吏戶但有違悞實時責罰

一每月終六房吏將行過事開巳未完當官稟說或支收過若干錢糧問過若干詞訟用過若干工匠撥過若干兵馬其獄囚直堂直印詞訟或行委官公文簿俱要交割倒換

一每月初一各房吏將舊簿送繳關領新簿逐日循環抄寫以備對查各簿

一六房該行公文預其作稿先呈直堂吏每日散衙時收齊送後堂看攺明早升堂後取出標行仍仰直堂吏分散各房寫完送佐二首領對同類送直堂吏收候僉押俱要堂上稟說

一六房日示公文俱要開寫朱語承行月日件數並坐印鈐印數目開帖付直印吏具一日用過印數稟報

一六房行移須簡約朱語上依律條自不得添捏妄自巧取其錢糧數目用印鈐蓋

一六房遇有應辦物料並各支官錢者俱實數移付該房均派支銷不許各房徑自派支

一六房有遇該罪人犯俱要取供明白移付刑房問擬歸結不許各房徑自問擬其分理詞訟等項要看事情明白批某房承行但置簿掛號每五日差佐二查考不必自收自理亦不可混亂承行

一直堂吏每日報某時依期就稟該行某事不許一人放過遇有緊急他故便須髮落人去不可令人守候

一直印吏總呈各房公文逐日指點曰標曰注曰限曰封曰空曰僉曰押曰到曰

曰附捲用粗筆細筆小判大判之類須要髙聲唱說若立案須實時判定施行若行案亦先一日判定不許同公文一齊補入

一擇臾房吏典一人專職行及他委官事件每月開具略節緣由稟說如有緊急事情當堂時稟行佐二首領官凡有差承俱要催促

一吏典不由呼喚不許輒近公座不問及不許妄有所稟其農民書手等項不容一人出入若吏典不會行移刑名許行自請起艸

一吏典每人置刑簿一扇逐日大小事件備記不時取上查明以規勤惰

○民情第四

一賑卹不限豊凶每遇靑黃不接之時將糧挨次限日量情給散收糧時就徵還先期須將賑濟緣由申稟上司預要歲一舉行

一及時省令人戶於空閒地內隨地土所宜種栽各項樹木不可閒廢裏老催督但有因時報數遇出行時見有空閒地方追問責發警眾

一若有逃亡人戶田上許各裏老圖寫田畝數分撥與近田之人耕種貼種承糧倘有田畝數多須論四至分撥若數少止付田多人戶亦不可憑書手望空隔遠分派

一凡有官民房倒塌便須審問緣由如無人住主管可令無居之人整理居住

一未造黃冊之先須預省令該里甲排年各領所管甲者開�各戶田地四至畝數呈報在官收完招集能書算人隔別會算如無虧折照數造冊如有虧折以次挨查

一遇造黃冊須禁革裏書科派紙札等項擇一空閒去處分定都圖責令里長出備卓櫈書手自備飯食追取前次冊底告示槪縣人民知會每收割田一千畝納紙一百張田一百畝爲止納紙一十張爲止十畝以下者免其納紙就與對會問限造完底倘有告爭攺正後再行對會過不準一月之要冊完底備縣冊總圖總自查

一均徭合計每歲該役若干共該工值若干其家富力寡者使之出銀定爲柴薪皂隸之類家貧力眾者使之出力定爲祗候弓兵之類如獄卒點慣熟人如鋪兵僉傍近人戶臨審編定日期每日十甲人戶集於槪下逐日審其願承何役旣與注定如有貼戶止是算銀津貼數足將正戶一人出名以貼戶別立一小票使之自貼不可照名行屬追擾

一審均徭不須各裏先遞手冊只照黃冊在縣委人謄出如有出賣田地臨審時卽於本戶下開注定審編之時先示之日期使之依日候審本日倘有事冗𨿽夜必盡不得姑待明日如事不得巳須將是日之人盡令回還後通審完日補審

一僧道徒弟必須告官查勘無礙方許收養若收各縣人亦要附他本名下遇有死亡隨追度牒每年終將事故度牒數送上司仍付簿明白備照

一見道路乞丐之人不論老幼篤廢如果無依卽與付收養濟院令補收附捲不必裏老舉報其合得衣糧每月初旬支本院房屋修葺完固編號與居毌使男女混處公廨隨便點視

一淸軍須將發冊與該房冊自行查對分項計算仍告示有軍都圖逃日赴審其淸軍都圖止令見年裏老具呈不得將遠年一槪拘候

一邊遠軍𨿽是遠年無查及無冊勾取審勘該都裏老眾口甘結可與宛轉方便免其解查

一有在京勇士力士校役廚役逃亡相應僉補者須查審屬原籍在京曾在京住過者通報未審量與僉解可免逃亡及里甲出辦路費有營求免當者須痛禁革

一淸匠先該房額匠冊隨日著會親賫勘合銷立案附簿備照若班匠不必給批文止用勘合查班其勘合不必在縣存畱

○公務第五

一門子立於公堂左右專管外後堂雜人出入皂隸執杖者左右各一人立於站臺上以候執手索拶指者左右早晚分班伺候不容多人立站如有姦頑不依規矩許直堂吏稟先責兵房

一朔望節日參見先屬官次老人次里長作揖餘人以次序參見由左門入右門出不許壅入廳前混立

一單日比較糧長雙日比較吏典逢五通受詞狀及通報所屬事情逢一六日承發總報公文架閣總巳未完卷宗鋪長查報呈逓公文日期其各年事件

一夜雨巡警亦要謹愼不可用單丁婦女人戶亦不容總甲科斂油燭錢物遇有大發各用器具赴救若月夜雪夜不次直更巡視

一里長必須里長正身常川應役不可逐時更喚若公事不悞徵收先者五日一聽發落不必拘畱亦不可要保家歇家若查點不到各徵收勾攝不到責在鄰圖

一上司案臨衙門器具人役須自逐先期點檢齊備不可委付他人以致上司嗔怪

一見上司須先令各該吏典將錢糧獄囚等件巳未完數目開一小揭帖在手觀看以便回答

一上司坐委勾當公務及有批狀等項若可行卽照限期完報若不可行卽與聲說回申其公文到日卽與朱語下注寫日期以防遲悞

一同僚各衙若有鄕裏親故出入一要門上逐一當禁止者禁止當延款者延款

一鄰縣地界人多頑猾先會官明說如有事犯許移關文卽行擒拿不可彼此護短或有藏匿卽令本縣解發比並其交界大小人戶姓名及地形圖常要檢看

一催徵勾攝切不可差皂隸火夫及廂里長老人下鄕亦不許佐二首領處自別行差遣縣前人不許放入縣門須時體訪不許搔擾下鄕小戶糧料若比較糧料𨿽至緊急不許押人縣前揭債

一水利須尋古額塘坥葺治就委本地方有力人戶專管免其雜差不許人呈告侵占水利擾害人眾

一義官要見奉何勘合納銀若干何年月日冠帶緣由備細查出門寫大字告示若有年及七十以上許告優閒以免習儀等項壽官亦要查見年歲及遇何項恩例附立一簿不許妄私冠帶

一老人不可聽從里長呈報須自體訪得過之家年及五十以上充之切不許差委逓送公文解納物件每鄕輪流一人坐亭

一編僉里長必須暗行體訪及查圖冊丁糧相等者定之不可聽下人保舉

一遇醉漢倒街臥巷著彼地方領待其酒醒送審罪及賣酒之家不可就行責治

一點大戶亦須各鄕查出限量多者總寫一冊卻於此內再行詳看擇其干系輕重審其髙下定之

一糧長不可別有委托及科派應付若能公勤素不悞事者放其優閒不必日常聽候其卯簿付寫年貌及實徵總數在下以便查考

一甲首出錢每裏量用若干先於田少之戶隨分定下悉免別差如有田多之家不必定與各色別畱聽差以補貧難下裏差撥之數

一甲首夫每五名置小木牌一面畱掛於後堂遇有要夫查其牌再有差者發牌撥用仍付注簿內

一應用人工開築塘池等項要紙票掛號散與各夫收執限與工程候其工畢日執票銷繳先完者先放

一僉點�甲須平於往來街市去處見其門戶整齊家道殷實者暗將姓名寫記候編之日自詳審定之可免分當推托切不可容光棍

一巡檢司弓兵亦要定與地方使之緝訪塩盜如該地方事發止治所管之人不可混行追比

一應巡捕人須與分定地方如有賊盜生發各照地方究治不可押賊追贓擾害平人不可立糧里長總甲應捕

一總甲火夫系地方防護火盜人數不可聽候差檢及不時更換擾人

一民間若燒毀屍棺拘仵作土工及損燒人痛治警眾

一儀仗夫仗將曾賭博及遊手好閒之人附記名姓拘充前役若能呈首一人轉代準令除豁

一陰陽醫生於朔望日本管官處取月報見其醫生要報鄰里有無患病陰陽生要報有無師巫邪術及月內生死人數俱先因人分定地方以憑比較

一僧道一簿備問度牒腳色朔望每寺觀止用一名赴縣應點仍省諭喪葬不許逼取財物及不許修齋設醮

一鄕官入見不許門上髙聲須守門上堂稟知入座須令六房侍側免有私囑若堂公事可使記之

一鞭朴用以示威須量事情輕重者決不必避濫刑之名限決一二十而止以致重傷肌骨

一公廨廳東壁上備寫須知事件西壁上分寫各圖貧富則第以便旦夕查閱

一各項公廨須要灑掃收什朔望門子一齊具結回話

一衙門不可過於修餙但取門戶牢固墻壁堅完勿容工匠及婦人進入亦不可縱容家人出外

一鄕宦牌坊如遇損壞省令各家修整無力者遇有本族及其親故有犯罰其代修立案備照

一造作用眾人估計及畫定格式著落工匠領價買料自行�公造完之日對眾再估給完工食若比民間所作料作輕微損壞者著令原人重修仍問罪

一山川儒學等項公廨墻垣如有些小損壞坍塌就罰傍邊人民修緝見有損壞就行告鳴者免罰

一公廨內有拔艸的些小勾當卽令皂隸門子幹辦不必別起人夫

一凡有廢寺廢倉田地逐一查出撥攺社學等處公用須立案給帖執照不可聽容勢豪告佃以啟爭奪

一凡遇晏飲俱用油漆器飲畢待其收完方散不可搬演雜劇

一凡遇使客往來須待以禮不可饋送土物若上司差人止令禮房吏款待若有驛逓著落自行撥遣止許報知不許引入

一下程須擇閒地種菜及於養濟院畜豬倉中畜養雞鵝各行院給與料物合作醬醋之類免里甲出辦

一凡用油炭之數可與公堂扣算餘剩銀兩支用著令架閣庫吏收掌出納每月終類稟支給不可科斂各行須令自備

一成造軍器胖襖等件須比尋常加意整理先令匠作造成上等一件眾定公價以爲定則責日造完起解

一紙札筆墨不可令六房自備大結每月用若干於堂買辦各量多少分給月終查繳每年總置一簿查算

一文案每隨整備照依行移體式粘連印記用捲皮裝完每月終開報本年總置一簿

一馬疋如欲要用不拘多少須與養馬之家借用就令本家出入備料準算一次差遣不可勒令里甲顧賃

一鋪捨各要修餙整齊鋪路兩傍若民地界土卽令種樹若無民地著令前後鋪分界管種各里長地方人等皆得互相巡察勿致侵損如有枯拆卽令插補仍責鋪長帶管

監房須要編號以分男女輕重不可混監置一響板在內倘有獄卒等役詐取淩虐或監禁不得放者令自擊扳告報或置皷一面在監亦可

一獄飯須隨每日辰申時一齊稟入不許阻當及不許攙前落後

一人有死於道路地方卽須呈報相視無故就地埋葬不卽掩埋者治罪不必別立義冢重費民財

一橋梁道路稍有之壞立限傍近人修完工程浩大亦要當時處置埋葺

○糧料第六

一徵收夏麥秋糧須定某都某處收每日各糧長將所收過數日於本日晚具數報知次日戶房將已完未完數稟以憑催責

一分派糧數本色折色須先定都圖總撒數目當堂量平日熟知都分髙下分派

一徵收寄莊田糧須先省諭該都里長著人佃戶於秋收時除起納糧數然後納租倘有彊索卽令佃戶下年勿與耕種違者止罰佃戶不許移關拘取

一禁攬納須先出由帖分散各戶自執赴官交納注銷如糧里人等有哄嚇小戶並私家收受須痛治亦不��信小戶願與附納

一徵錢糧責令該都書手照依黃冊底開寫里甲戶籍就作實徵不許逐年推故仍將該催錢糧逐一塡寫一里十票印合十年里長親催完納立限注銷完日總繳

一實徵該用紙札先自記數於願罰免責名下量數出備不許科派里甲

一折銀務須量糧均派且如某戶該本色若干共該折銀若干止許以派徵餘下零數悉作本色至於分派一里亦推此�切不得混派以致多徵作獘

一將收糧之時須先查審上年拖賴侵欠人戶指名告示使其攺過依期上納如再違期比眾加罪

一派無徵糧先盡本裏田多人戶次及一里次及一都內田多之人驗田均派凡田戶不及十畝者亦不可派於升合有能自行淸出告鳴者卽與分豁

一白糧不可先派另催項造糧一並徵派每造糧二石坐派白糧一斗糧不及二石者止可派與一升

一存畱等項余米須於徵收京通之時一齊催完不可先後分徵以致彼此推延侵欺其縣倉學倉通關及折銀拋荒俱要並算愼繳勘合

一徵完糧料方收折銀不可一時追並亦不可責令糧裏陪納應數

一斗斛須先較勘印略用鐵裹四角如有破損來告必是糧長裝誣不可責及納戶

一徵糧不可先期報完及空文起解以致欺上罔下害人損巳先期多出告示省令納戶辦備立限徵解

一徵收各項糧價擇立良善殷實收頭量價納多寡難易加增起解火耗亦須計其所費多寡以增減之如有扣下火耗畱作公堂響饋送等項公用重者當全給不可扣畱分耗

一凡收價折銀字項須寫收頭名字下注某都起至某都止廊下貼示曉諭就徵秤如有刁蹬卽許口稟仍將秤實時查較輕重時將銀封記入庫次日早庫子報巳收總數收頭亦報未收總數

一凡遇不系常年常辦物料到縣多是姦猾貪圖收納計令上司分派下須密切申稟

一解糧料須寬與文費寧使兩余勿與追算索取

一戶所納糧米倘有失�等項許告驗實卽與處置換易或別行申訴

○禮儀第七

一文公家禮頒降之書其屍棺暴露火作齋醮俱律法所禁湏省諭裏老各要遵奉

一習儀拜牌定禮生分投監不許分外生事如禮生不循禮先後不齊者先責禮房該吏

一救護須告示僚屬拘集僧道至期行禮仍令地方總甲巡視莫容閒人諠嘩

一遇習儀拜牌救護等項有鄕宦位髙者令該里長請報官小者告示知悉務查點齊集行禮

一迎春乃百姓樂事宜從容爲之其春花春杖所費不多不可分派里甲

一鄕屬鄕飲酒須令教讀掌禮畢日回話

一凡遇祭祀先期查照舊案價值支錢與牙行收買牲口等項完算以備公用不可逼勒賒買及容情貴買

一祭壇令所屬僧道分壇誦經自朝至暮祭畢分與羹飲

一祭神廟賽小處則當禁止大處人眾不可遏者須與會賽日差人檢朿收其香錢公用勿容會首克落

一淫祠不必悉行拆毀須量地方攺爲公廨社學等項

一禁僧不許縱容婦人入寺燒香聽講經會先須省諭地方禁約如違先將地方問罪

一義夫節婦孝子順孫須自密訪的實著實舉保若裏老呈報及鄕宦保者不實不可保舉

一凡學校生儒須遵上司案驗季考朔望抽簽講論如有不到仰令該使附捲施行

一生員鄕宦之家遇編差役均徭先取本家實在事產免致臨期告擾每人將應免供丁責令裏書開寫一帖付之以爲執照

一鄕宦不論存亡髙下貧富與些小事情亦宜寬待遇有凶吉須自盡禮

一鄕飲須自訪實惇請近縣者自請各鄕遣禮生致請不許省祭生員混坐寓到將晏之先令具儀注呈看卽飲之後候收完器皿撤去桌椅方散

一遇祭祀齋戒不許糧里人等置酒辦飯臨祭須自巡視祭品亦先要儀注呈看

一季考生員當問境內民情土俗興利除害之策使人各得盡請愈於詢訪

○禦災第八

一陂岸塘堰閘損壞卽令附近富實居民量力並工修理不可另起民夫及科斂民財仍委信實人分投修理若遇大水後具結呈報

一旱漧之時須諭各鄕及街坊火燭倘遇火發不分昏夜須親往視撥人救護仍嚴禁搶奪

一遇災傷須出告示省諭被災人民將本戶所種田糧委被災者逐一開報四至土名及該免糧數具告以憑附簿查算總撒相同卽與申聞上司亦於親自履畝或門點踏勘毌憑裏老總報作獘

一踏勘災傷之時就將該問輕犯有力押帶遇假就問卽於各犯名下量情罰穀或米給被災貧民

一遇有荒蕪田地里長須要及時召令附田人戶開墾耕種其納糧待三年之後成熟或逃戶不行復業量情派與收銀仍與佃種如違里長當罪稅租俱看附田之人

一凡有水塌以壓田土須令該戶自寫四至田叚地方及該陪糧呈告以憑查算覆勘不可差委他官

一如蝗虫之類但能害苗者須出告示許諸人不拘多少捕來量類給賞米谷

一聞境內有盜賊妖邪訛言之類須先省諭平日有見識富家人戶各於交界地方傳曉防守不可容令惑眾

一凡祈禱雨澤不可點集裏老人等行禮但當省諭耆宿生員官吏僧道躬行早領祝禱其它役放歸自行救濟田業

一賊盜生發先於地方開張賭博淫宰牛馬遭充警迹人家挨究不獲然後將附近地方內挨訪仍要省諭鄰里跟尋�路違者治罪亦不可泛罪總甲如竊五里內挨彊盜於十里內巡捕

一盜掠禾稻芝麥及放火決水等項侵損須省令被害人將來與仇隙者指名告理以憑查審懲治不可因無指害不與受理

一竊盜初犯者依律究治若屢犯者取定供招牢固鐐杻押發被害之處各行笞責呈報收減贓打死可也初犯不可須屢犯

一如有盜賊生發去處大寫此處有賊四字告示以便眾知防戒若遇失賊𨿽無指實亦須告鳴追問地方

○詞訟第九

一凡鬭毆者俱要當日陳告拘拿到官驗實有傷責令直日醫生帶同原被害告人於廨處眼同醫治供給湯藥平復回報如傷重不堪調理須呈白究治將原犯入監

一凡兄弟叔侄及親戚爭論不能決者每日監內並鎖連杻帶出申明亭示眾以候各犯自悔如息

一凡家主告奴僕盜財物奴僕告家主姦妻女多系誣捏不要輕準

一凡婦人告夫或夫告婦須仔細觀律處理不可輕易發落

一凡告子不孝𨿽有可憐之情亦須痛責不可姑息以傷倫理父縱不慈不可加罪

凡告人命遠不三日過期告理不準若謀殺故殺檢驗亦不過三日若過期殺及鬭毆致死者須要勘提不可巡撫以悞兩家

一告些小錢債及無力家貧被騙卽與管理拘追若富豪之家並所告人多及錢米數多者不與追理

一告田土須著實踏看若得公事須便自行到彼一問勝如委人倘糧數不淸典賣不明者年遠不與凖理

一告戶婚田土等事每十日一放告若鬭毆人命姦盜每日放告

一婦人告狀並犯罪不可近前審問亦不可縱容手下人淩辱恐嚇

一有詞訟應理者量拘緊關人犯多則三四人少則二人責審口詞相同卽將幹證人先省回家不可將老幼及婦女一槪監提不許照名罰贖

一里老承辦詞訟如有事情難豁者卽帶幹證緊關二三人如情輕判理明白及自息和者止將緣由每月於朔望日辰時引繳餘日不準可免拘畱人眾

一凡拘攝次量地方遠近人犯多寡以定日期發牌拘喚不可憑吏妄聽舉行如有要緊重犯另置木牌十面掛於後堂遇要行拿親筆出名於上密差應捕刻期捉獲不容皂隸等押帶囚犯出外召保

一凡遇海行事件及輕省詞訟須開寫告示立定限期準自投到如有監人命差委裏老應捕拘促情願不服應申照律施行如爭情可處者且從寬如著犯有力親屬緝捕切不可濫差添皂隸人等

一遇權毫勢要須當平日易气處之不可受其籠絡挾制亦不可故意窘辱自立門戶

卷終

