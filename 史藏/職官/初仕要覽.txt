初仕要覽

﹝明﹞不著撰人

●目錄

一潔巳

一持謙

一勤政

一愛民

一催科

一折獄

一釐獘

一交際

一仁恕

一城郭

細一吱志尙

一權持宜

一恆居敬

一戒偏僻

一懲忿怒

一守淸白

一果剖決

一主忠信

一別嫌疑

一除讒諂

一擴度量

一嚴家法

一保善終

一明知機

一視監禁

一明律令

一置簿書

一防吏書

一勸急公

一馭門隸

一厚僚寀

一愼倉庫

一廣稅課

●初仕要覽

夫仕曰初亦云難矣難者何一旦有人民社稷之責非泛泛可當之也故學割者不使宰百里制錦者不可治家邑誠愼重�比比士之未遇患無一命之膺旣膺之又乏一籌歷者十恆八九麼麼小子非曰能之第愚者千慮一得有焉蕘芊甚卑聖人采焉敢以初仕大要漫陳數款於左

○一潔巳

操守者仕之主帥主帥端則三軍用命百戰而百勝之故設祿養廉禁人墨也初仕者不能儉於伺選之時每至揭貲抵任迨仕未幾營營虞債主之臨心一涉此利曾隨之欲端主帥而主帥不可端矣誠能節用於未任之先守廉於旣任之後婢僕不盛服用不奢俸貲𨿽簿亦可飽孥享子淸風偃艸民自懷恩又何患仕之不昌哉

○一持謙

謙者人之美徳禮之良媒也易曰勞謙君子有終吉子曰無不利撝謙謙之系人大矣初仕者公廳謁接拜揖之儀在邑令則有憲綱有儀注一矚了然有佐尉則無此當先詢諸同官或訊之左右隨彼成規執我恭敬各地禮節不符似難膠柱鼓瑟嗟夫世人事上多堳禦下多髙髙者固非謙而媚者亦失謙也惟寓謙於正禮之中持敬於行謙之際斯爲善謙者矣

○一勤政

初仕以勤政爲首務政不勤則百事怠故曰毋畱案毋廢事是也然政有緩急有重輕精爽勝政兼緩急輕重而理之稍不能兼擇重急者先董夫心生於懼則事覺難事難則日積而漸廢欲勤政者當先操勇爲心心一勇爲難者易之勞者安之始𨿽勉彊久合自然終則不知何所爲勤矣

○一愛民

民者國之本愛民者政之先也故文王視民如傷邠人有仁人之戴子產施惠不斁宣尼有遺愛之稱嗚呼愛民之效速矣邁世在位者不知民之可愛而以民爲可欺教令未施光齊其效瘡痍未起先責其難甚有口多愛民之言心懷剝民之毒笑刀腹劍乳虎蒼鷹諸如此輩不惟上負君恩下殘民命卽作孽致殃自隕遐福可不戒哉

○一催科

催科者有司政事之急務然其間有良法存焉地方彈丸賦課銖兩者如無論惟閥閱蛆聯之邑疲癃初起之秋催科每爲所苦大約當先禁攬納之人夫攬納者家居城市姦慣公門鄕民私則藉爲居停公則賴爲打點一切差糧催比答應懲解之役咸彼任之徵令未行銀先有袖前者那後舊者移前也到未期不過酒食覓人銀錢買杖鄕民鬻妻賣子之物彼爲肥家未室之貲以故逋負日多有司受罰愚謂每都圖應設一長單前載本圖糧賦之總額尾分各甲銀米之多寡約以日期計以銀數每限完至幾分違則令里長經催各執一月至期依則輸納自到投櫃不假攬歇之手納後給我官票塡彼長單完及數目不必候點不及者拘正身責之�比及正身則親受杖楚不待比而自完及數者免點則民樂安閒成觀感而爭納各地風俗難齊又在隨機應變

○一折獄

折獄原云難事非細務也兩造當庭曲直立辧聰�少檢則佞者舌勝訥者肺冤矣顧獄貴初情久則百僞日起小事宜決之速大事宜折之精殺有七贓有六姦盜詐僞有條余則不應之笞杖巳爾察於幾微變態之中酌諸情法適均之域𨿽不過人亦猶人也折獄者其愼之乎

○一釐獘

獘者蠹政之謂善革者不在驟於更張而在因事損益更張驟則造獘者無所容此革皮開曷勝釐剔惟在官君子鑑事之巨細稽獘之有無一得其私卽禁其竇不必察察爲明而無中求有苐犯者無赦而巳庶政不擾而事不煩法無回而姦自息

○一交際

交際者士人所不免厚幣諂人者君子所深羞邇來仕者奇品珍玩之物廣市出都以備官中遺餵及任後又紛紛幣帛走役權門殊不知一介不取諸民者定不能以一介與人欲取諸人者故能先與人以利夫苟不貪𨿽無交際可之況有淺淺之將敬乎交際不濫潔巳之本也

○一仁恕

大地以好生爲心民𨿽至微亦天地之赤子也當仕之必仁以存心恕以立政一催科則思民有藜藿不也者一用刑則思民亦父母所生者𨿽隸卒下人亦不輕怒詈甚至於盜賊亦曰饑寒所迫必不得巳而後刑之詩云樂只君子民之父母斯之謂也

○一城郭

城所以禦暴完固則遏驚驚守犯壞則社稷安恃海內屢稔生﹖月災盜賊蠭集城池之務尢所宜先官是工者陴隍有缺修補以時門禁有常啟閉不紊抱隱憂懷遠略者幸母作處堂之燕雀可也

○細一吱志尙

夫功崇惟志先聖格言士當艸茅時所志固不同一當蒞仕之日百感華其心鮮不易慮焉是必有確然不變之志以古之循吏良牧自期以今之名臣碩輔自任志所欲爲者可矢天日可質鬼神利欲不能移權勢不能撓則終身鴻勛偉績基於此也

○一權持宜

夫新任之初士民觀聽攸系九百舉動必詳審參酌便於民情宜於一俗方可行之切不可輕與人交恐生窺同如好技萟則星卜之輩投之好奇玩則書畫之輩投之嗜好一偏便中機穽非惟有妨治理有累官箴而請托之釁由此起矣

○一恆居敬

修巳以敬唐虞事業備是矣故必正衣冠尊瞻視一毫謔浪之語不談一毫輕褻之事不作𨿽對門吏如接嚴賓臨兆民如承大祭則可以遠慢辱可以杜謗議居上之體端矣

○一戒偏僻

人情溺幹意向之偏而不加察人人乘其偏投之鮮不外矣是必公平正大不以私意行賞不以私意行罰凡下情之發五官之所好一有偏處節爲病根必省察克治不著於胸臆如明鏡正水可也

○一懲忿怒

人之最難制者莫如怒怒心一起非惟害人忤物抑且借事傷生故居官者逞怒於刑則酷而民稱冤發怒於事則舛而事不理遷怒於人則怨而禍由生須涵養气質廣大心胸非禮之觸必思明哲所容無故之加必慮禍機所伏故曰人不能無怒制之使無而巳

○一守淸白

夫人之心本至公至明塵埃不滓一爲利欲所誘則蔽而昏世之貪者其初非不知民不可冤一思及宮室之美妻妾之奉禦服之華玩好之餙廣僕從以耀閭裏置阡陌以遺子孫由是浚民肝腦剝民脂膏朝通百鎰則夕蒙百鎰之利夜納千金則且受千金之賜百計銖求多方鞭朴惟恐私囊之不充民財之不罄未聞卻昌邑之暮夜四知下江南之圖書數卷者也不知快意一時有敗官辱巳玷及妻孥者有遺臭�裏唾罵及父母者有貽辱於子孫至不敢認爲巳祖者念及於此何以貪爲故曰愚而多財則益其過賢而多財則損其志此格言也柰何甘爲衣冠之沒而計及後人乎

○一果剖決

夫執狐疑之心者來讒邪之口持不斷之意啟猶豫之門況當官者百務叢集案疊如山若優柔不決非惟吏書生姦且民受無窮之病矣蓋一人舉訟合家不寧一時在官百活俱廢必剖決如流古稱霹靂手者眞良也

○一主忠信

忠信可行於蠻貊況爲治乎故期會必如其約無因冗而違告諭必如其言無因事而攺接士大夫尢宜以信處之𨿽以事相托勢不可行必婉言善詞明告其所以不可行之由母面諾而背違母陽是而陰非至於處同僚亦然有過必規有言必踐虛誰之念毫無萌於方寸矣

○一別嫌疑

瓜田李下之訓君子愼之蓋雜流之人不可交避嫌之地不可往非禮之饋不可受內言不可出於外私言不可聽於公富戶俳優不宜私見門隸下人不宜私語一涉嫌疑則姦說者得以詐詞騙害讎嫉者得以造言嫁禍不可不愼

○一除讒諂

夫讒者乘吾之怒而行譖諂者投吾之善而獻諛易千變亂是非顚倒曲直苟借以詞色則酬私雪忿送暖偸寒無不至矣如譽吾之善當忘有何實惠及民毀人之惡卽察有何顯迹敗露如此則讒邪屏息而舉動光明矣詩曰取彼譖人投彼有比讒之當惡何如哉

○一擴度量

山藪藏疾河海納污君子之量以之蓋容能恕人忍能耐事苟一咈吾意卽咆哮而怒一快吾意卽雀躍而喜一善之長卽揚揚表暴一言之譽卽沾沾動色此皆涵養之未至也故大丈夫當容人無爲人所容若婁師徳丙吉呂蒙正諸人可以爲法矣

○一嚴家法

國本於家家本於身此格言也故必嚴謹約束勿令子弟出遊勿令官衙需索一魚一菜食有常規匹夫匹媍門無濫入地方土物不宜輕買同僚妻女宜絕往來蓋一家之政理而治可移於官矣

○一保善終

君子當蒞官之始多振剔精神至於宦成之後鮮不因循苟且怠荒廢事故一言之發必堅金石信四時不以始終攺節昔尼父論政先勞之外益以無倦誠從政之藥石也至於移任之日令民立石誦徳饋送物儀亦足以致謗敗名尢宜戒之

○一明知機

天道惡盈好虛君子居寵思危急流勇退苟大爵髙官不思完名全節徒貪戀富貴依依不去吾知仕路風波譬如大海漂舟泛泛靡定何時到得彼岸語云知止不辱知足不殆此當官者不可不聞此言

○一視監禁

視監須弔取監簿逐一查點更問有無在外羈候如應釋放者卽與釋放應保候者卽與保候應鎖押者卽與鎖押凡牀槈扃鎖周圍巡視墻坦堅固監房須令編號以別男女仍戒諭禁子人役毋得淩虐索取燈油牀席等錢置鑼或鼓或響板一而如有虐詐者許其擊之申屈一憑究治

○一明律令

讀書萬卷不讀律致君堯舜也無術此宋儒蘇子瞻語也入官之初先將大明律見行條例公餘研窮仍選善刑名法家一人朝夕議論其申呈上司供招俱要情與律合律與招同若不明於律法則舞文之輩賄賂抗法出入生死致情律不同上司翻駁切宜戒之

○一置簿書

從政日有百事不能一一悉記必須各置簿冊如上司轉行勘合置簿一扇開明年月日情由以便完結置上司批狀簿以便人報置本衙門訟詞簿牌票簿公文簿以便稽察置公罰簿以便又費置在官人役簿以便查點又置監禁簿糧役簿禮儀簿馬匹舡只簿皆用鈐記以防遺忘仍私置小簿懷袖中以記逐日緊關重件卽先發落

○一防吏書

夫猾吏積書窺伺耳目百端變詐不可測識要在有制馭之術而巳故必嚴於自立非呼喚不近公案非問及不許妄稟不時檢點勿使外遊酗酒宿娼勿使交通富豪漸起幸門勿使說事過錢漏泄機密書手不拘積年有犯卽問如律

○一勸急公

百姓所耕之田土皆朝廷之田土所納之賦稅原是還朝廷之賦稅故於農事方興之時民有小過者宥之使得力於南畝民無種粒者貸之使有秋成之望未有爲民父母盡心爲民而民不完賦稅者也爲政首務莫踰於此

○一馭門隸

夫門隸下人類多積猾多至於悞我大事故門子必擇質實者半年一換準受詞狀勿使經手以防抽滅斷訟之時須令遠立丈許勿容近案以防誆騙一應機密事情勿使覘知以防漏泄皂隸兩旁站立階下抽簽行杖不許欃越凡事不許代稟方便杖畢不許外出需索酒食比較里甲不許需索常例不許下鄕騙害不許頂名包當弄法卽行革出如革出者卽出一示不許攺名夤緣復入許設立一牌門外被害之人呈告蓋此輩鬼域存心獘端萬狀難以枚舉不如少一人是省一蠹也

○一厚僚寀

僚寀首領官乃吾之手足四體也唇齒相依輔車相倚世之當仕者往往自恃其科第鄙寮屬爲異途自驕自亢甚非忠厚長者之道也不知和气致祥乖气致異故必正巳以率之循禮以遇之有公事必相議論有詞狀必當分埋蓋君子責巳當重以周待人當輕以約器識宏者其地位亦宏倘輕浮忌刻終身可卜矣縉紳君子不可不審也

○一愼倉庫

夫倉庫爲民收者第一要務收貯必謹稽查必明到任交代之際尢宜謹之如便民廣儲二倉收糧必禁糧長刁蹬畱難多收虛串之獘吏書民皂索取常例等錢重治示眾兌運貴先期出納貴登薄暇必稽核以警人心此當愼者一也預備倉收贖谷廒須置木牌編定字號並收貯數目原收年分與自巳收執廒經對同庶上司委官查盤備見年久朽腐者申請糶賣以換新谷仍令逐年新舊斗級交代之時當官查盤明白取具舊役供結在官卽與更換役定常規非惟有益於官且免後人監守累賠之苦又置倉庫簿二扇印鈴一存縣一付斗級犯人贖谷先書縣簿給小票掛號發犯人赴倉交納斗級亦書簿給與犯人收票赴縣銷繳庶免侵欺此當愼二也庫收一應金銀等物置簿給票亦如預�倉之制天秤法馬較平勿令更換當堂秤收各封��姓名��與簿相同庶便查盤月終則總開舊管新收開除實在之數凡一應解發支用須親筆塡注於下不必另立艸簿及���所以致上疑倘庫子告有羨余不宜聽從被其挾制此當�三也

○一廣稅課

夫關市之徵不可無每見差遣巡攔弓兵把截往往受賂𨿽有漏稅匿稅卽與放行苟有不遂其欲駕名匿稅漏報甚至肆惡羣聚搜檢藏袱遂致望風��驅之而去者多矣不若定爲輕例曉諭客商苛政細人盡行痛革自然人心悅而國課充矣其所收商稅亦須逐相登記支解必明毫髮不與經手非�杜絕姦欺亦且免招物議

