煮粥條議

萬曆三十七年歲饑﹐巡撫都禦史周孔教檄知府張九徳﹑華亭知縣聶紹昌﹑靑浦知縣韓原善﹐分往鄕村作粥﹐以濟饑民﹐皆取給署丞顧正心濟荒米﹐使鄕士夫好義者監視之。鄕市煮粥凡十八處。余山一路﹐兪廷諤獨捐米三百石﹐於宣妙寺煮粥﹐就食者頗眾。余因作此條議云。佘山道人陳繼懦識。

一﹑設粥於城郭﹐則遊手之人多﹔設粥於鄕村﹐則力耕之農眾。聚則疫痢易染﹐分則道裏適中。宜設於城郭十一﹑鄕村十九﹐較得其平矣。

一﹑委官監視﹐不無供應之煩﹐及左右需索。不如惇請縉紳賢士爲地方信服者主之﹐事旣辦集﹐小民呼應亦便。

一﹑搭廠旣費竹木工食﹐又防火燭風雨﹐不如寺院之中水漿造鍋﹐寓房貯積種種便益。

一﹑執事卽選饑民中健旺好潔者﹐給米二升﹐令司炊爨。

一﹑粞粥不如米粥。往時粞粥多不全熟﹐或有攙和石膏﹐往往食後致病而死。故以白米爲主。米粥或以石灰入鍋﹐易於脹熟﹐害甚。石膏尢宜檢察。

一﹑艸柴不如術柴﹐火力旣盛﹐搬載堆積亦易﹐余炭又可煮茶。饑民待粥者﹐卽令劈柴﹐劈完加粥一碗。

一﹑喫粥上午一次﹐下午一次﹐俱自帶碗著就食。倘遇風雨﹐遭途艱難﹐許自帶瓦器﹐並給二次﹐以便攜歸。

一﹑給粥老人先於童壯﹐婦人先於男子。老人尫贏不能久待﹐婦人領粥出自萬不得已﹐俱宜體卹﹐來卽發之。

一﹑童子最難馴伏﹐須擇人官攝﹐擊鑼爲號。五童一隊﹐挨次散之。壯男俟末後散之。

一﹑丐流另設粥場﹐仍令丐頭管領﹐毋使混擾饑民。

一﹑凡遠近有體面人如學究﹑醫生之類﹐以絕粒爲苦而又﹐當給竹籌﹐烙鐵印記﹐卽托人代領﹐不必親至。道路橋梁有缺壞毀腐者﹐皆補築修理﹐勿使饑病之人傾跌致斃﹐宜周密預爲之。

一﹑粥之生熟厚薄有無插和﹐監視者當親看﹑親嘗﹐則諸獘悉除﹐饑民得沾實惠。

一﹑煮粥須用磚竈﹐一則耐久﹐一少灰塵。

附錄周撫院﹝諱孔教﹞《救荒條諭》

民閒之積貯有限﹐而商賈之通濟無窮。商賈來則穀米多﹐穀米多則米價自平。故疏通商賈﹐尢爲救荒急務。本院心切濟民﹐先切通商﹐各屬有司﹐其價隨時髙下﹐昕商民從便交易﹐務使商民兩得其平。

每見荒年﹐一番僉報﹐闔邑騷然﹔姦民乘之﹐攘臂而起﹐致令富家巨室﹐人人自危。今本院捐俸爲首﹐以及次道﹑府﹑州﹑縣﹐倘鄕紳先生慷慨仗義行仁者﹐聽其自書﹔若干不願者﹐不彊也。至於任俠慕義﹐如顧正心者﹐三吳豈謂無人﹖倘有捐數萬金救民者﹐本院卽爲題旌﹔萬金而下﹐豎坊給扁﹐俱無所吝。欲冠帶者﹐給冠帶﹐以榮終身﹔欲效用者﹐給札付﹐以令效用。又爲之免其重役。卽如輸米百五十石者﹐免五百畝之差三年﹔輸米三百石者﹐免千畝之差三年。米遞加﹐田亦遞免﹐俱聽其自書﹐有司不得一毫彊勒。近淸浦縣候選序班王仕捐資五百兩助賑﹐吳縣監生朱國賓措銀千兩助糶﹐卽令縣官親往其家﹐縣扁以旌之﹐仍免三年重役﹐使得爲善之報。本院之不食言如此。夫請蠲﹑請賑﹑禁搶奪﹑禁彊借﹐本院之保護富家﹐不遺餘力。倘富家終吝一錢不出﹐無論辜負本院﹐且非自爲身家計也。

議荒政而及於鳩工﹐其無煩官帑﹐有益大戶﹐而兼可以濟貧民者﹐無如修圩一事。蓋圩埂日塌﹐僅存一綫﹐所以一遇大水﹐捍禦無策。今誠及八九月水退之時﹐縣官輕舟寡從﹐徧至窮鄕﹐每圩之中有田而稍饒者﹐計畝出米若干﹐有田而家貧者﹐計畝出力若干﹐卽以饒者之米充貧者之腹﹐使之畢力修築。狹者培之﹐低者增之。有數千畝共一圩者﹐仍界畫爲數圩﹐而多築埂以分之。夫埂厚而髙﹐則禦水有具﹔圩分而小﹐則車戽可施。在出米者﹐非置之無用之地﹔在出力者﹐卽自爲己田之謀﹐且可以目前救荒之謀﹐爲後來備荒之用。其地非水鄕﹐無圩可修﹐或繕治城池﹐或平治橋道﹐或營建官廨﹐大都動千人之工﹐則活千人﹐動萬人之工﹐則活萬人。但須於富民不擾﹐於饑民得濟﹐此又救荒一端也。

本院因此年歲凶荒﹐苦心竭力﹐凡可救活百姓﹐不愛發膚。如請蠲﹑請賑﹑積米﹑平糶等項﹐不一而足。爾等直仰體本院眞意﹐若好勇疾貧﹐乘機搶奪﹐如姦徒盧文獻﹑羅二﹑髙二等已經拿懈前來﹐縛押遊示六門畢﹐卽斃之通衙。訖夫各犯搶人糧米﹐本以幸生﹐反以速死﹐此等姦徒在在有之。若不及早攺行﹐本院決不姑息。治亂民正以安良民。爲此諭軍民人等﹐務農者﹐趁此水退﹐隨便耕種雜糧﹑蔬菜﹐亦可糊口﹔經營者﹐肩挑步擔﹐傭工超食﹐亦可活命。各安生理﹐省儉度日﹐未必卽死。若怙終不悛如盧文獻等﹐頃刻立斃﹐屍骸暴露﹐誰爲憐惜﹖爾等思之﹐速速攺過﹐毋蹈覆轍。

