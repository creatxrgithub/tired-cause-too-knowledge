居官必要爲政便覽

﹝明﹞不著撰人

●目錄

卷之上

卷之下

●新刻居官必要卷之上

初仕類

吏類

戶類

禮類

兵類

○初仕類

守選在京全要節儉臨選時切勿管求好地方恐銓曹窺破反遺鉆刺之名機不密而累匪輕

初選出在京時有應具書啟預通同僚者有應具稟帖同履歷預申上司或堂官者須與便人順賫或發報馬順稍仍探聽有本管官在京必須候見迎送但不可送禮又不可逆科其不受若一處受訖所費不多再一處又受訖似此所費覺多萬一自巳乏囊勢必借貸但要斟酌不可太費切不可以迎合爲髙

凡要做淸官不在服官之日先乾居家發榜時就要節省若能甘淡泊則中後不作嬰兒之尢心費用必少所負於人者亦少當官之日欲學伯夷何難

授官後自朝服祭服公服之外止可做黃石絹圓領一二套彩服不必多制如夏天用紗一套秋冬吉服用紅縐紗一套便可【通用】冬天必用貂鼠帽套一个價廉者三兩風領一條價又次之有等少年必求時樣美觀恐外面無良工也若借債做衣一件可當外面兩件矣

選官勢必借貸如借之親戚鄕裏不得必借之行戶者切不可借之治下商賈並聽選監生若有佐貳同時選出者切不可托之借貸尢不可同借貸恐日後反眼噬臍無及大都錢債一節但得巳不可借不得巳以借借時容易及償時爲難到任不久債主追逼本輕利重俸鈔微薄將何抵償欲��得欲淸不得

在京有夫馬迎接卽畱用不妨若時禁方嚴切不可���驛棍抄入循環不但冒破官錢亦於官箴大玷若借用勘�應付須嚴禁僕從生事其害不小

選後有治下納粟者在京卽有同年親友爲之先容亦不可與之假貸交杯酒布心腹並受饋送恐小人假此虛張聲勢需索鄕人所關不小

選後有治下士夫請酒者有送下程者在士夫誼不可郤其次亦不可過於分別使人難堪若饋送則一毫不可受無大小一也

選後遇前官或本處士夫及鄰封遊宦者須細問民情吏獘因訪以前仕宦者某以何事有聲某以何故敗名卽記之亦可爲法則也

赴任辧禮儀時值送上司禮香絹京靴此不可少者餘外但略買紗紬數疋如其不受價不甚多不置無用若多備辧上司不受其物束之髙合債則記日加息也臨行赴任有親友請餞者有祖餞者𨿽事煩冗切不可便生厭惡使親友大無顏色吾同榜中有蹈此病頗不爲人所喜不可不知

○吏類

未入境先若有署印者府佐則用靑面手本經歷教官則用請帖入城後見府佐卽更素衣照舊庭參或後堂見惟彼所命切不可動念大丈夫爲龍爲蛇何難一屈膝也其餘照常往來置酒相款咨詢民情土俗衙門利病彼系久任地方未必無一得之�將到地方卽令吏禮房照舊規用何生拜帖回同僚並儒學差人迎接鄕士夫差人接紅白柬俱要��仍問有迎接者某起該下轎某不該下轎

參見上司兩院司道南方規矩有本府引見者必須先問�事者禮節若本道用禮與否亦因其人

任後凡事要立定規矩言必求其可踐事必酌其可行限期寧寬板數寧少犯者一毫不可放過見今時做官有嚴中寬者有寬中嚴者若一味嚴厲恐下人難以答應下情不能上達若一味寬縱致羣小作獘罷軟之名自此敗官但當因其地方必須威惠並行庶幾可矣

��官每日早堂放風回風畢卽簽押文書應親逓上司詳驗公文必須擇小心吏書專管對讀明白一字無差方許用印如有差錯潦艸罪責對讀吏書此爲官第一大體若應逓公文內有差錯致上司批駁回來縱將吏書解去領罪本官將何顏以見上司古云罪𨿽吏當官何人也自此上司以不精明視之不可不知簽押用印畢卽打聽上司開門作揖逓公文回衙方才投文理事畢卽見客拜客午堂問理刑名事畢看招稿文書至晚標封點更夫禁卒上重犯刑具放更籌

簽押用印

此節其獘多端初到任時尢宜謹愼有吏書人役侵用�兩假作前官支用補捲補領者有事情難處前官不敢主張乘機申繳者有以小事出牌票需索者諸如此類不可勝數須先出示曉諭凡一應簽押用印公文俱以本職到任之日爲始以前公文未經本職施行者及以前支銷錢糧領狀文卷牌票等件俱不許朦朧簽押用印違者治罪其應簽押用印公文須於先一日送後堂查驗如有詳驗公文差錯����承行該吏及寫字書手如有作獘情由重責究革待��一付六房挨次簽押用印畢應入逓公文實時封完發行�有緊要招詳事情卽用釘封以防折攺更有鋪兵作獘將上司釘封公文暗自拆開用長綫一根從釘眼穿入取出文書偸看畢依舊裝入將綫抽出封完此鋪兵受賄私拆公文之獘不可不知

各院道按臨考察須要細查條約一一遵行但有六房悞事罪責於行吏書牌到之日務要差的當人投打探前去是何行事其中途駐宿公館及中火處所曾不■■齊�或差殷實義官同該吏預先到彼查看■■鋪墊齊整至�門戶鎖鑰及東廁茅紙之類■■不備若或苟且慢不加意以致悞事𨿽■■■吏官何人也正官須要畱心

佐二官遇考察彼時每常被人造謗受戒如罪果當則巳但有虧枉或素行謹守須爲極力分辯聽與不聽付之當事者蓋佐二平時旣與我同心共濟偶有不測之辱安可等秦越乎此不惟可以安佐二之心理當如此

六房吏書守法者少不才者多苟無大過不必開送果有實迹顯著切不可庇護恐後日上司訪知反與我不便但吏書之獘在在有之只宜自巳發覺則無大害也

謁見本管上司自有一定之禮不要有慠態不惟不得上司之心亦非所以安職分也然亦稍稍畱大夫之气若膝下蒲伏至亟奉承此何謂也上司同僚少有知識者巳心竊賤之矣

謁見上司若在本處察院每日可親執一角公文不���逓上方才作揖此爲見上之禮上司亦見本官畱心政事�須將各上司批行一應公文大小事務俱要逐件理會在�以備上司問答如其難處卽委曲商量若一槪漫不經心及問時無言可答倘上司平易者則寬容以待遇克削之人則視我爲慢事恐賢否由此而訂亦未可知

采擷民風臧否吏治爲政所先任後令吏房查造僚屬官吏及六房吏典職名冊一本送衙以便評品考訂聽備上司取用但安民之道要在知人尢當詳愼乃考人正所以自考一考訂官員賢否務要查出身原有不同毀譽愛憎輒因以異如某政行頗僻敢於放肆騁其才能多方掩餙若在甲科之列則必匿其故實而保護之矣如某長材大器不拘小節任職理事足稱卓異若遇陰忌之輩則必摭其瑕庇而媒孽之矣如某心地朴實動守規矩事惟求是不善彌縫若遇好媚之夫則必怒其慢巳而穽陷之矣又有某財矣賢矣不幸上之人疑且怪焉承委者則捏其事而中之矣又有姦矣貪矣幸而上之人愛且信焉承委者必文其事而揚之矣此數者皆能損傷善類滅絕天理究其報應殊及子孫諸約所謂天地鬼神之照臨豈不誠可畏哉

遇上司將按臨到縣預先責差巡捕官同各房能幹吏典帶領精壯夫馬傘轎等項及門皂廚役並中火住宿處應用之物在於該管地界迎接替換寧可守候勿致悞事遇相知者同事地方彼或有切巳之事托我轉與上司處薦言愼勿應承寧可亟力爲彼遊揚不使之知也若揚然自任應之如�不惟效與不效恐以此招謗蓋末世人情一自舉趾髙便欲以禮法相接故舊少不如意嫌自此起近來多有生平號�莫逆及至仕路每每芥蒂致成大釁者職此故也可不愼之

○戶類

交盤倉庫必須在未上任前一日若系縣佐下四府掌印卽預行票仰庫吏書將庫中現在銀兩照兩院循環簿造冊二本俟到任日交盤如有借動在庫官銀必另造一冊明注某項借支何項抵補其本年錢糧收支見在各若干未徵若干將未完另造一冊以便稽查若冊內銀兩不明又無捲案可據卽將經手人役承行吏書究罪其見在銀兩逐一兌明務要見銀與盤冊相對如有不明務將該管人役質對待交盤畢逐一細查其倉糧監犯俱要淸查三日之後將倉庫獄司鎖鑰牒送佐貳看守惟庫鑰收之後衙往見上司

錢糧關系民生利害正官之名節近有遠嫌者委之殷寔義官或收頭使其秤兌太重皆正官之過也

倉庫獄囚最爲緊要簠簋不飾則才力不及上司風聞未眞或倉庫一時有失蓋朝發而夕掛彈章矣切宜愼之到任之後法當十分嚴密墻垣務要髙厚多加棘茨門戶務要堅牢完固房屋務要苫蓋無損遇有滲漏卽行修葺庫內之房上下四旁俱用粗木作柵欄接頭俱用鐵皮包褁庫門亦用鐵皮釘完以防風火門外乃用柵欄櫃顧用楡粟棗木爲之重重封鎖封條用竹紙糊封每晚責巡風吏查點庫夫巡更如有老弱不堪之人卽行更換禁卒尢爲緊要必用樣選彊壯不飲酒之人然正官全在嚴謹庫獄爲苐一事也

田地錢糧源頭不可不淸欲正其本先澄其源惟北方爲�至於田地開收並無一字在官止憑各社書手收一本帳�官如在夢中每年聽其作獘有力之家將自巳名下田地�付書手有開無收或買各書手竟自裁去畝數便將銀數酒派各家每年不下四五百兩習以成風予在北邑時熟知此獘因而先將通縣田地一總查出後將各家地畝出示曉諭里甲人戶有田之家各開頃畝數目並四至限五日呈逓以便查對躬親丈量一里丈明則各裏自不難查如有裏排串同書手仍行蒙蔽者依律究治內有��糧存�典賣未曾過割者就將鄰田人戶審明酌量分豁此後田糧無有不淸者但牧民之官苟非其人則聽憑下人隱瞞以致不才之名有由然矣

查本縣每年額徵錢糧原委何人管收天平等子有無大小法馬有無輕重小民交納有無畱難衙門積棍有無包納收銀人役有無私收侵用若有此等卽令速行攺正免究今後收銀設立官櫃須選殷寔良民正身在二門外秤收每晚交進官庫不許仍蹈舊轍仍置號簿一本將花戶每日交納銀兩挨次登記各給由票用印鈐號在簿票給納戶收照仍出示嚴禁收銀人役畱難需索如將銀兩不行入櫃登簿卽系侵欺依律究遣每晚將未用盡由票同簿總交官庫掌��乘暇暗行查對有無明白如收完�卽當堂對簿折兌照數領銷成錠應起解者起解若錢糧重大難完許截數起解如有羨余俱另封登記明正支銷爲政之體若錢糧不明則名節從此而敗矣

任後出示曉諭各鋪戶凡系本衙取用一應貨物俱照時價實時給與官銀差人易買恐中間指官��或賒欠���行生事�獘許被害人口稟以憑究治

凡有衛所去處必有屯田徵收屯糧給官軍月糧之用忽有不足方赴有司補給須要申明上司詳允方行借支恐有不才管屯官每遇徵糧價貴則收本色價賤則收折��而火耗有加三四收完不解倉庫任意侵那營運二遇查盤不白花戶拖欠則云災傷無徵官軍月糧卻赴有司關支如有此等定要請詳上司批允仍取該衛所印信�狀附捲備查如將不急之務妄申冒支殊爲姦獘尢宜體認乃系錢谷所關正官全要加意

徵收夏麥秋糧每日晚將所收過數日開報如有姦猾及勢豪之人不行依期完納者呈稟責催

告示禁革攬納須先出由票散給花戶自執交納赴官注銷如糧里人等誘哄小民於私家收受者治罪亦不可聽信小民願與附納中間恐有蒙蔽

徵寄庒田糧須省令里長先諭佃戶於秋成時照數交納倘有姦猾不完者下年勿與耕種以杜欺獘

招撫流移乃正官本等職業必須會同治農官徧行出示曉論城市鄕村小民知悉卽今某處以下水勢漸消田有耕耘之望某處以上秋田頗熟土皆復舊沃壤似此丰稔流民宜當復業開墾如無牛種木縣卽議動官銀給買俟其成熟三年然後責令輸償納糧當差仍每戶給帖付照計丁授田不許裏書及土豪人等假詐追取舊欠捏情告擾各宜安心�歸故土凡有復業人戶許不時具狀投逓存查內年多盜蓋由貧者不能自給富者不能周貧是以貧者�具良心而富者盜斯奪之矣故保安富戶必先賑給窮民然賑饑之仁所以寓弭盜之術當此之際或請蠲或緩徵或勸借而完一方之命脈以解目前之倒懸乃牧民官急務也

地方災傷或天道亢晹雨澤愆期蝗蝻旱澇冰雹疫癘俱報撫按以便早題蠲免原有定例有司多不得知如夏災定在四月秋災定在八月申呈院道若待過期申報及至委官踏勘又復�勞不肯躬親履畝止據裏耆扶同冊報了事多不詳寔以致百姓之死徒皆由正官之過也

年歲凶荒小民扶老攜幼拋棄鄕井奔投他處乞食豈得巳哉爲人上者當此之際豈不動念然枵腹待哺之民眾口嗷嗷略無他想但地方饑荒勢必多盜何也乃饑寒所迫而爲之若人人盡誅慮恐激變必須設法消弭切勿坐視不理以遺後患甚至劫奪殺人或將人肉煮作馿犬肉賣者或削楡皮或挖艸根掃艸子或搶糠皮麩查以充饑甚至父食其子者或夫婦各奔活路竟彼此不相顧者牧民之官其心安忍必須預出告示徧諭云照得移民就食荒政之常愚民無知不明倫理不曉王法況食人之肉不久眼紅而死骨肉恩情心何忍爲果有幼小子女不能飬活許鄰近地方富戶買去投生不許阻當所得之銀尢足數日之食子女又得存活若有以人肉相食者不論眞假除照律例殺一家三人正犯淩遲處死鄰人並保甲一體治罪仍委巡捕廳不時查驗屠戶及飯食店內驗果眞實依律治罪此弭盜卹民之一策焉

先年部剳行巡按禦史選委賢能官員親詣各地方從公踏勘災傷輕重分別具奏以憑覆請勘災官員毋侍過爲姑息致有後言再照救荒委無善政但求救於停折寬一分卽得一分求救於賑給與十分止得三分且三分之中皆附城之姦民在鄕之能民也窵遠孱弱者百無二三其七分吏胥得其三里書得其三餘一則消折耳在公家爲實費在小民爲虛文𨿽才有司亦無如之何求其策之善者全賴各該有司先之以儉靜不擾次之以就地設法故有富弼之政則靑州不爲災有蘇軾之政則杭州不能困不然無先事之�而徒仰給於內帑非惟緩不及事且以天下之�卽盡內帑之財不足爲用合行各撫按轉行各有司及時預備毋得臨渴掘井止憑申請以沽虛名爲民牧者宜體此當畱意焉

版藉田糧政事之要中間須要分別官民軍匠竈戶僧道等各若干官田地若干民田地若干每歲民間夏秋稅糧若干官田租糧若干各分項造冊開報以備淸查

○禮類

上任規矩各處鄕俗不同似難報一俱預令禮房吏開寫儀注先期送覽庶免臨時差錯仍諭令吏房吏將六房額設事宜及承奉上司文書逐件分房不拘久近開具蕳明手冊或自本年某月某日起一件爲某事因何至今未完並承行吏書姓名並查仍具本房司典吏不致扶同隱漏事件甘結一同呈逓俱收入衙內以便檢查陸續舉行則前件易元亦�吏書之比責又見正官畱心政事

學校作興𨿽不可太過致使師生交淺望深少不遂意反�怪恨致生誹�����處之平易待任後半載到朔望日下學行香講書會饌將有進益生員詳宿號萟業燈油之類區書賜給勸勤懲怠庶仿效奮志其應免差徭照例除�如有不遵教育敢於建言訐訟把持公事者照律呈詳院道黜退此所以培養人才以資任用之意

各處寺廟僧道未必盡皆土著多系流寓無賴近日獲盜率多此輩今後示知不許容畱外來面生可疑不明之人亦不許容婦女入寺燒香如違連地方一並坐罪

各處例設僧道每府不得過四十名州不過三十名縣不過二十名額外卽爲擅收若三丁以上年十六以下出家許每名領度牒一道如無度牒及私收徒弟依律還俗

鄕宦頻頻入見殊非體任後卽令守門人遇到卽先票知候請入座卽分付六房吏侍側以免私囑此絕請托之法也

凡慶賀習儀拜牌救護祈睛禱雨須預出告示諭僚屬人等至期齊集行禮如有失悞依律究罪

迎春乃各處俗規百姓樂事宜從鄕俗行之至於春酒花杖等費不可擾派里甲只依舊規而行

春秋祭丁祭玆必用牲口查照舊案動支官銀給牙行收買低取舊日分送士夫歷日胙內簿查看酌量

孝子順孫義夫節婦乃地方風化所關必須預行訪實俟�保舉轉達表楊不許裏老循私妄報及隱漏不實

鄕飲之設乃朝廷養老尙賢之典非齒徳俱尊不敢擅與此席厥典甚重匪今爲然恐有無知禮生貪圖謝賂或將平昔有過之人或以白丁納職報名到縣以致人情不恊豈惟士者齒笑今後正官須要畱心訪實務要學優生員數名保�年髙有徳眾所敬服之人及以禮致仕鄕宦開名呈縣��查訪的寔至期具紅請帖應親請者自行惇請應遣人請�令生員請之席饌之類必須賓主相稱至鄕考賓客來去正官俱要顧待有禮如此則人人皆有鄕飲之榮各知自重以爲善而姦惡者亦愧心而攺趍矣

上任有鄕士夫及同僚具禮來賀卽令管禮吏書將禮帖依序粘定抄寫入禮簿上不可遺漏一物其鄕士夫原送禮物仍付原人收侯當日事畢卽親拜回送若不如此恐禮多一有差錯士夫又難於言大有不便至佐貳禮儀絲毫絕不可受我輩旣以廉介責之佐領所送之禮何處得來必定取之地方若同僚送禮先將原禮回送隨後差人答禮若彼禮未到我先施之更好至用禮物可買之鋪家不受退還可免揭債

待過客照舊規迎送其一切應付卽如本管上司禮行乃爲不失禮於人設告慠物爲髙品以奔走爲俗流自兩司以下往來略不介意彼下人見我慢待或者求一飽不得遂刁難夫馬以致馹逓所苦𨿽聖人復起亦難必其無怨言者

過客相待彼𨿽極謙我豈可放肆至坐立進退一毫不可躐等況舉世尙承奉又不可以意气望人只以本管之禮相待奚爲不可然不可拘執略無香火之情恐彼反以借口也

下程小飯𨿽是未節寔下馬必用之物親管上司尢爲緊要切勿信憑下人艸率了事小人之心止知侵漁而不顧爲官名節事𨿽舊規仍要臨時斟酌因人而施但有短少不堪卽以冒破治罪懲之於始使後人知所畏思而不敢再犯矣�聞昔日有一按院中火品物全備因天時亢旱止少一味靑菜遂將馹官斥遂眞可唉嘆

養濟院乃朝廷存卹鰥孤獨及篤廢無依之人不致致失所之意任後按簿點查不許假冒若見道路乞丐如果老弱不堪驗實收養不必行裏老舉報應得衣糧按月支給不許克減至千房舍修理完固遇有死亡甲頭隨卽報官除名毋得冒領衣糧若有新今告人者審實收入

漏澤園自大江迆北置者頗多南方少有何也蓋囚地狹田稠任後查看本處有無義塜如無卽查城外空地荒田若系民地卽用價買查明四至設立碑記以爲牧埋無主屍骨此亦爲政之仁務也

遇本管各上司新任或升轉並年節及壽旦舊規應否行備何等禮物致賀或無禮止具啟文用紅紙靑売手本楷書並印批差官或吏賞投或遇有疾應否差人問侯須要正官臨時斟酌又不可拘泥舊規

民有恆產則有恆心士農工商各居一業則自不爲非任後卽查本處如有遊食好閒及行術惑眾夜聚曉散賭博爲非忤逆父母暴橫鄕裏不遵教訓者卽密行采訪姓名注簿以俟懲戒其人若知懼攺過則巳如仍舅不悛則治之以法乃��懲惡遷善之要務也

�處有鄕蓍以其年髙有徳諳曉土俗民倩與夫民之疾苦�情難易可問而知者中間有等年𨿽髙大徳行實缺或買��宿名色交結衙門隱避差徭蠹政害人者任後密訪注簿劣處則善知勸惡知警矣

○兵類

遇二司按臨下馬之日貴差勤愼識字吏農或皂快在外伺候探聽將每日出入所行一切事務用連七紙裁兩截��手折逐一細開幹內每晚待上司閉門赴縣投逓觀看𨿽閉門亦要探聽恐有事傳出逐日如此起馬方免

查本衙及所屬額設祗候禁卒弓兵各若干名於某年月日著役原額工食若干系何項銀內動給淸查注簿

行所屬巡司馹逓及鎭集保甲凡有交界接壤去處易於越境爲盜或任賣卜行術或托乞丐或假僧道抄化東三西四白日分散鄕村探視人家有無窺瞷出入路徑晚夕投聚空閒廟宇造意給黨更深行劫如近日北方挐護者每每皆是今後嚴行司官或保甲用心緝訪如有前項可疑之人著實盤詰但遇言語支吾形迹異樣卽行拏解赴官審寔治罪有功之人重加獎賞

凡應付卽照原來眞勘合牌票額數給與不可克減增添或來年勘合牌票及分外多索者不許應付

走逓差馬無馹去處必選有力之家僉充一年更換如有棍徒包充假稱士夫之家恃彊顧覓答應致悞公差者重究革退如若縱容包當萬一應付遲滯以致差人回日竟以馬遲爲詞因而上司歸咎於官也今後將馬頭姓名置小圓牌掛於堂側遇有差到兵房吏將牌票稟明驗數發�給馬依次輪差不致失悞

任後卽查本處額設馬匹車輛數目水路額設舡只人夫若干從實開報查考

民壯之設原爲緝拏盜賊邇來虛應故事殊非法紀今後卽查本處原設民壯幾名有無工食驗果年力精壯兮馬熟閒者充役每人各置腰牌一面開寫年貌標給懸帶籍名在官遇有地方失事卽給批輪流訪拏不許乘機生事害人訪實重治

上司按臨或經過只可酌量逢迎曾聞昔有一按院經過屬縣小邑縣官卽諭所屬大小鎭店逐門逐戶各備香案花燈及圍裙齊整伺候經過村野地方焉能完備有將泥土捏作香鑪外包錫箔者有將柴筒作燭艸棍作香者有將孩童裙愊或色被充圍裙者誠然兒戲可爲一哂此末務也至於城門之上用全紅大紙書迎恩字懸貼城內街市滿墊新席挨門逐戶排設香案桌椅圍裙古銅鑪瓶及燈架燈籠直至院前院門外髙結彩樓盛如迎王鋪設至堂檐之上及兩旁柵欄俱用緌布結球其地上鋪墊自前至後盡用新紅氈條徧墊穿廊之內設香幾玩器盆景山石琹棊古盡悉皆取之於民此大破常格不過止住一宿耳此院見其迎合太盛觀聽不雅次早臨行將禮兵房吏責究革役仍訪本官指此科派各鋪行賄賂八百竟坐彈章一上遂以王官打發矣嗣後此院轉尙寶丞亦以考察浮躁而回但本縣官自揣出身又因此院性气躁暴止知阿諛爲尙更不知太過爲嫌此過於奉承之鑑也又聞近日有慣尙阿諛之輩將送察院木炭盡刷紅色觀此則其餘可知貪位慕祿奚止於此勞民傷則卽此可見倘遇上司喜迎合而正官因其地僻不能承奉以致見怪者有之亦有不喜逢迎而正官多方取辦一忽投其意者有之如此之類不可不畱心體認

新刻居官必要卷之上終

●新刻居官必要卷之下

刑類

工類

○刑類

放告任後出告示諭知照依格式每狀不過三行每行不過五十字年月後無寫狀人姓名住址者不準一狀牽告二事者不準其戶婚田土等事許依告期若人命彊盜鬭毆及土豪勢要窩訪重情不拘期限臨期將告狀盡行收完省令眾人次日聽候將狀當晚看完應準者標判無理者將狀後批寫因何不準次日俱貼於大門外使各人知之安心休息不致復行告擾

詞狀勾攝切勿差皂快及裏老下鄕生事只差原告親拘如不服方差皂快勾提限定日期如離城三十里限一日回話六十里限二日九十里限三日用朱筆批注查考如違一日責十板違三日責三十再違將家屬監比拘人到縣卽行審問量情發落不許羈候有妨農業此爲聽斷不可不知

遇刁詐詢訟拘到審理先將幹證並原被告人弔開三處不許交言先問幹證口詞書寫審單之上如語言支吾必是受賄買囑卽取下各色刑具嚇說務要供出眞情若三人�問相同不必深完如果皂白難辧更寔觀色察言仍須暗行訪問是實方不敢具招擬罪

在監囚犯未必無冤蓋生死之權不在正官直待撫按卹刑審錄開豁切不可因其俛首無詞遂爲情眞須將原招反復參詳至情可疑處用筆批注所以可疑之故或曾經院部開駁若駁者是入者非卽將本犯再一嚴審細查初招研究原證委可矜疑仍參律例果系冤枉力與開豁但獄貴初情參語中要說出矜疑情狀聽上司詳奪

凡有奏辯冤枉者先將見在人捲參審得實有冤方提人開什無冤仍依原問若事本無枉宜當罪坐奏辯者

凡問人命重情不可自恃聰明輒便輕易推問具招申請恐中間倘有不實不惟人命冤枉抑且目下隱漏眞情事有反復致有後詞務要設法緝訪必須事得其情刑服其罪毋拘成案而枉生母因姑息而冤死

囚犯在監關防宜謹關防之法在嚴禁獄卒愼啟閉不許放松杻鐐亦不許送酒入監每晚嚴今點監吏照簿點入監房如彊盜卽上匣封鎖重犯卽上杻鐐次日辰時方放獄食此獄禁當嚴關系不小若稍有疏縱恐生不測責在掌印巡捕及刑房吏之過也

大夥鹽徒聚眾興販私塩馿駝船載巡鹽官快串同受賄明知故縱止將肩挑背負小販窮人拏作私鹽抵數搪塞官司不察信其蒙蔽而問罪擬徒竟將眞盜漏网豈精明之爲乎

明火持杖得財傷人大夥彊盜事發全在初審如陣上拏獲者不論得財傷人卽爲眞盜若地方報首應捕捉獲者𨿽眞亦頗難問臨審全要隔別研究爲首爲從之人曾否分有贓物見在有無傷人及奸污婦女或燒毀房屋逐名究問供出口詞相同卽親筆注定審單將各賊面釘鐐杻收監招詳上司如有妄扳之人卽行什放蓋彊賊妄扳或爲報仇或爲挾騙審究之時全要詳察若遇彊口能詞亦必再三研審

彊盜贓證未明暫且牢固監候不可妄行捶楚防有他變後日難以對證若非眞盜恐有冤枉所以上干天和不致民�者此也

在監眞盜責令刑房吏三名每日輪流宿監看守督令禁卒日夕堤防牢固監候禁卒選擇精壯者充當不許飲酒怠惰萬一不測責有所歸蓋彊盜成獄未必肯甘心就死雄心尙在餘黨尙多恐懷越獄之意不可不妨正官倘有公暇可暗自下監點視使其無備至於獄內房屋墻垣須要髙厚墻頭多加棘茨門戶鎖鑰俱要嚴密女監必另居一所不許接聯男監仍嚴防獄卒受賄私放姦宿事發連該吏並究

凡竊盜初犯取定供招牢固鐐杻具招呈道批允發配若是三犯方依律問絞呈按院詳奪監候

凡家主告僕盜財僕告家主姦情恐系誣捏不可輕準此二事俱要指寔有據服罪無詞方行決斷

遇告子不孝系傷倫理父縱不慈不可加罪如子有過仍須拘審鄰佑委果眾口一詞再問是否親母方斷爲子之罪

凡告人命遠不過三日如過期日久者不準若謀殺故闘殺速行查勘庶不悞兩家事情

凡婦告夫或夫告妻須子細詳察不可輕易發落

凡兄弟入叔侄並親戚興詞爭論不能決者每日令犯人連鎖杻帶出差人押至申明亭示眾自悔姑息此乃不令而使之自行和解之法【亭乃申明教化勸美懲惡之�也】

凡鬭毆事俱要當日陳告卽拘到官驗傷是眞情令被告率領醫生帶同原告眼同醫治調理平復照依辜限回報如傷重不堪醫治須呈明究治將原犯監候

緝訪鹽盜定行巡撿司責令弓兵分派地方用心巡緝定以功績分數比較如該分地方事發各行責承果系鹽徒勢眾卽弔鄕兵截拏捉獲私鹽兵器蓋行申報上司貯庫變賣賊犯監侯詳奪

上司倘有緊密重事差人到縣或公文人鋪未到驗其有無釘封勿令左右知之發露消息事難究結先將公文袖人私衙處置停妥方發六房

小民犯事若一人系獄合家不寧若正官慢不經心以致監禁日久或至暑熱之時瘟疫流傳不惟貧民若於供饋獄食甚至因一分紙價未究而竟淹死於獄者有之任後卽便淸查監倉簿除見在重犯照舊羈候外其軍徒以下應起解者起解應討保者討保應釋放者釋放如追贓不完則察其所以不完之故如果家產盡絕卽便申豁發遣查系無於親屬竟行釋放如系至親家屬行令討保卽爲申請庶監禁一淸囹圄無久淹之嘆矣

人命行財乃常事也問官不可執一但愚民無知見他人死便倉卒慌忙無措可恨棍徒撥弄其中彼畏懼希圖了事更不知死者之家指此爲左劵矣若問官以此爲指寔而遂定其罪冤之甚矣若以人命議償卽情眞罪當猶曰求其生而不得則生者死者俱無怨也

人命苦主或親老子幼不願抵償求得埋葬銀自給者此法所不載情有可原苟事情曖昧寧可聽其情願若拘泥巳見恐老幼牽連奔走或死者之冤未雪而生者且有性命之憂不可不爲動念

凡檢驗屍傷最妨仵作報傷一受其賄𨿽眞亦假少不滿�假亦作眞何也但看所報之傷以致命者爲重余傷爲輕若無致命重傷則情有可疑仍須親日辯驗比對傷痕相同否倘遇暑熱宜避臭穢觸目若止聽其行符妄報則人命之權柄盡在此輩之手矣臨檢切宜愼之有人云若人命不眞則不必檢驗自予觀之恐此輩之類以人命挾騙全在初時一檢果無致命傷痕彼心亦服若全然不檢驗彼卽借口爲詞或致告爭不巳識者詳之

人命檢驗查照洗冤明冤無冤各錄驗傷書云仵字以午萬物至午則中正矣又午屬火火明則破暗檢屍以申冤忿亦猶是邪若仵作受財臨檢報傷不實新例用三百斤枷號一月情重三个月發邊衛充軍

凡毒死縊餓凍燒渰病死者須照冤錄查明大抵問人命事用不得聰明一用聰明則冤者眾矣愼之

人命事情若無的證必爲疑獄與其殺不辜寧失不經苟以一時之見羅織成案後有不勝其悔者矣昔一富家被盜將家主殺死止一婢獲免後法司詳審俱以爲婢子同奸夫殺之也議擬淩遲決後而眞盜事發招出前情問官皆得有罪夫一身之榮辱不足惜則黑夜事情安可懸斷哉如此之類誠爲冤獄矣所以爲官之人欲要昌後當與此處存一善念可也

遇上司行委檢驗屍傷如系初檢全要驗審切寔則後日復檢官再不能攺移前招若是復檢更須查驗致命之處比前官檢傷有無互異切勿彼此雷同乃人命所關豈可艸率忽���要預備其香蒼術解其穢惡

凡參閱招情要知中間何處爲緊關情節卽用筆票記何處事證明白何處口詞涉疑臨時再鞫更要究心期在獄平訟理無冤無枉可也

問理詞訟倘過潑惡之徒或見問官偏執多出不遜之言相廒冒犯切不可乘怒用刑只談咲自若萬一忿眼責之太過使無辜之人斃於杖下者多矣不惟上於天和抑且自傷陰騭一或借口揚言害事不小

各處鄕語不同初任未必通曉如平時同之衙門之人可知十三臨審令其從容言說再看原狀不甚相遠切不宜當堂令門役左右解說恐其詐騙下人不可不妨

任後卽出示曉諭凡有人命初死許地方人等卽日投逓首狀以便檢驗若日久則腐爛難辯恐仵作因而作獘人命果眞卽親自辯看致命之傷比對相合方擬罪詳決如無致命之傷或系圖賴當卽取供議擬應得之罪或應存狀案候者乃可以息仇口更不知鄕愚以人命爲奇貨若死一人卽扛屍上門圖賴打碎門戶搶擄財物又夥棍徒因而挾詐私下買和無所不至未曾見官其家巳破矣如有違犯定行重懲警眾

人命眞假皆有每匹夫匹婦一時不忍輒服信以�驗法看唇吻多黑徧身發皰指甲多靑忤作受賄不以寔報竟問抵償一或檢出上司駁云倉卒之際毒從何來更不知上西地方各家多有砒信何也此處田地多有虫傷禾苗須用砒霜入土庶免損傷之故固此取用便易當官不可不知若以�死論抵則冤者眾矣

問理人命切勿避嫌若受囑而執定成案曲八人罪自有天理卽富家人命是假未有致命重傷亦與開釋若從重擬萬一冤死後經別官開釋其人之命寔我致死也昔一兵憲詳閱彊盜招案見其事情矛盾不合令掌招吏細查參駁其吏因而開釋七人至一十年後此又巳七十七歲忽一日得疾昏暈但見一官言說你先日曾活七人之命只算半功可到八十邊其吏復蘇而白於親識此吏因而臥牀果延至七十九歲而卒其效驗有如此者至千別官擬人死罪上司將招駁行我問若見情眞有屈愼毋謂恐傷同寮上司之心遂依樣畫葫蘆也仍須委曲參詳使彼無故八之嫌又可活無辜之命或上司亦見我爲精明之官矣若人命經三官檢勘便牢不可破矣

審理不可任性輕率須要隔別嚴審參究情刑若事重大自有理法事小又宜少順人情欲槪以法行恐刁惡赴上告爭所以問理全要推情

例給囚糧重囚每日七合彊盜三合病驗給藥除死罪枷杻外徒以下病重開疏笞以下保出醫全斷決老幼嚴疾散收無家屬者日給一升病給醫全決斷

取供書手作獘蓋因上官不諳法律凡事只托若輩因而得行其私做官公餘時若肯畱心律例如斬絞軍徒之律不過數條熟看詳玩每遇招詳只照原取口詞敷演不可添減一字成稿後預送後堂參看明白若干口詞外妄添一字卽是一作獘定行責治凡招情必須合律合例但律條有限事變無窮若罪不入律或有別例可引亦要查明引用

招後參語更要畱心如問人一罪須要詳其所以得罪者爲何開人一罪須要詳其所以應釋者爲何固不可大賣學問亦不可艸率無文又不可浮泛不切於事情上司之所以觀吾輩之抱負者多在於此切宜詳愼

訟師健訟多系刁惡棍徒起滅任後凡遇狀內見證須要畱心識認若一人屢次爲人作硬證全要識其面貌破其姦欺此可以寒狐鼠之心仍該問以應得之罪庶刁風可息矣

上司批來詞如今日到卽令該房寫起數牌掛出將�行文卷參看事情卽行密問應否出入如有疑難必須委曲處洽務於埋法人情無得若有連及無干之人審明省放止解緊關之人若批狀多則以事易工小者先問則易發落彼觀者見其神速人犯可免久羈矣

上司批詞宜出堂時便問則精神奏聚或畱之下場未免散漫問理之時寧寬毋刻至於問罪入贓尢宜詳愼未可遽以巳見八人死罪或上司拘定初問又遇後問官不反前招小民巳蕩盡家私甚則有斃於獄者蓋入贓甚爲不便窮民監追日久力不能完或至病死累及子孫逮及吏書經年比較未完似此傷人害物切宜愼之惟人命盜賊關系生死更宜詳愼若妄出則縱有罪妄入則害無辜卽且關系名節不惟上干天和必致貽患後�豈可不愼

凡審問重犯情眞要取服辯狀在官使之甘服無詞

詞狀最防寢合之獘問理後有申詳定奪者有申解者令招房速具招稿參看明白髮該房卽日寫眞文書並招冊差人投逓上司愼勿遲延若上司牌票尢宜速繳似此亦見本官勤於政事矣

自理詞訟切不可多問不應罪又不可多批佐式官蓋小民多窮偶以一事不平求理於我設若問罪不惟關系名節且使窮民負累變產鬻兒豈人心乎佐貳奉承堂官但得批詞卽問罪重罰以致下人因而索詐窮民欲其政聲不壞未可必也

問斷切不可有成心又不可執拗到底𨿽要聰明又不可太苛克亦能悞事起釁敗名如其人素行爲惡若偶犯一事未必該治重罪切不可因而羅織成案恐罪未必成反使得以借口又恐上人謂我不達事體也又或一事我是如此問倘上司駁行別官彼又輕重攺易此亦常事切勿動念如事情無大關系聽其攺易無妨如系人命事情亦須從容辯白聽其自悟如彼是我非便當虛心謝答切不可自是

凡所屬地方被盜劫財傷人卽便申報合於上司仍行巡捕首領及應捕嚴行緝拏務要必獲解赴上司免比如至期不獲亦解上司比責庶知畏懼用心緝拏稍有怠慢則官受罰俸吏役受比若聽信各役畏罪不報遂致捕役慢不經心恐上司訪知或盜在別處事發正官將何詞以答之是益重捕官及各役之罪也官吏疏縱之責罪亦難辭

任後令巡捕首領官將應捕人役分定地方如有賊盜生發各照地方緝拿以便責成切不可令其押賊起贓擾害平人乃巡捕首領之過也

應捕人甚於盜賊況彊竊盜賊與應捕原是通气常納月錢若遇比較多以竊盜及無賴棍徒搪塞若一獲彊盜徑自預先在於空野古廟私用非刑拷打如燕兒飛彎弓法牛望月或用毛翎探入陽物內深繳逼令招認贓物將破毀衣衫指作眞�而眾賊中如出一口又逼令妄扳富家假倚搜贓詐騙平民不可勝記當官者不畱心詳察則冤死者眾矣到任後須要曉諭小民�明法紀樹一白牌於門外云凡有應捕人役指盜扳害小民者抱牌徑告不惟應捕知警而良民得以安生亦見本官風力若遇盜賊生發則先責治應捕平時失於覺察之罪應捕旣畏何患盜不獲乎

各處有差人執批文來關本州島縣人作彊盜須要細驗來文是否眞正印信盤問明寔方行先拘本人裏鄰俱細審詢問平素作何生理有無妻子產業如素不守分行迹可疑方才發去若鄰里爲彼稱冤卽取鄰佑裏老保結付差人回去若輕易發去倘彼處正官精明則其人不致扳害如其未也此良民無辜斃之囹圄未可知也子民之官不可不知

本州島縣人民有曾經問過竊盜兄徒滿日歸家仍前賊性不攺不務本業以致雞犬不寧若不以法制馭依然爲害不小到任後令刑房置簿一扇將曾經間徒竊盜滿日回家原爲事緣由俱注簿內以後每一月朔日令地方保長投保結一張案候如不願保結便是不攺前非以後但遇地方失事卽拿來比較庶知警省

上司按臨審錄時謹防囚犯走失須預行嚴禁解囚人役不許受賄飲酒及縱放脫去囚犯刑具若縱放囚犯飲酒非爲醉後多有仗酒將解人打傷而逃走者𨿽將解人抵罪正法亦於正官有礙先須諭令巡捕官並刑房吏嚴行防範如遇疏虞責有攸歸不可不愼乃近日常有之事非泛言也

重犯在監年久遂爲牢頭以獄中爲壠斷凡送人犯下監必索見面燈油槁鋪等錢或指同爨科索財物少不遂意就行淩虐甚至斷其水漿有饑餓致死者該吏禁子莫不知�任後嚴行禁治仍令置大鑼懸掛監內如有前獘許犯人鳴鑼以憑究治如懼惡不敢鳴鑼訪出並究不恕

聽斷全要秉公詳愼如問匿名投匭一事依律問投匿名文書人該絞有能連人捉獲送官者官賞銀十兩若被告人自獲者不賞或尊投告卑止擬不應卑投害尊依本律如一人在京友人詐寫伊父病故家書稍與本人見書卽回行至中途身死又如寫詞帖與訪事校尉陷人及空紙用印假他人文書買囑鋪兵投逓到官害人或詐他人姓名意欲使人得罪者又如官衙門宅後對山上有僧寺巳經禁人禾冬窺有人與僧仇恨假著僧衣故向山上窺望官怒將僧拘責以致邂逅而死者俱如匿名合依本律必須親審復令犯人親寫字迹相同再行詳究事情方擬重辟干系人命不可不愼

凡問僞造印信等項者律斬不準自首有能告捕者官賞銀五十兩僞造關防印記者徒三年臨審責令犯人當官復刻與原獲篆文相同【方可】成招仍要追出雕刀印色朱筆之類同假印貯庫文書塗抺附捲

任後查所屬地方四通之路原有額設急�鋪幾處司兵幾名例該每鋪司兵一名鋪兵四名於附近有力之家點充選少壯正身與免雜差其仕物每鋪設赤歷二本官爲用印夾板一付黃布包袱一个夾包公文應用梆鈐銅鑼小黃旗�日傘各一件每日將接到入逓一應公文俱挨日�時抄寫於歷簿之內不許遺漏以便挨查如司兵遇有老弱卽稟明更換

凡訪察勢在難巳但近來有司各官一遇上司委托采訪豈能以坐照哉不過委其事於奴隸之人而令其采訪以塞責耳此輩一受其委以爲奇貨必赴窩訪之家而買訪焉夫窩訪之徒與各府州縣訪事之人相爲通同但此輩若非衙門積猾必系地方棍徒平日專一采訪官吏政迹搜求民間是非編成聯句列爲條款集稿以待來索愛憎出乎其心死生出乎其手案前之虛寔未分而袖中之軍徒先定矣窩訪一得其姓名則賣於買訪之人買訪人得其姓名則以次轉聞於巡按按院一至其地則憑原訪單而拏之不問其假先行解院解至則先責治方行發問幸而不死者猶之可也故眞正元凶大惡之輩自恐訪及互相結交反得漏网而良善無辜之人偶以睚眥細微而往往被其陷穽者似此聲勢大彰則州縣自佐領以下衛所自指揮以下府之首領以下悉爲籠絡與之交好帖具官銜處以賓禮厚其饋遺要一奉十中有特立而恥於詭隨者鮮不爲彼所陷是使懲惡之典反開�騙之門地方之害莫勝於此𨿽間有處治竟莫能除其根緣黨類多故也邇來耳目太多機事欠密遂令此輩大開騙局謂之通訪正官任後須要畱心密切暗自徐徐探訪要在不露形迹果有大姦大惡州縣官不能禁治者卽據寔聞幹上司拏治而不爲虐仍查訪本地有無窩訪之家夫抵耳目可有而不可多多則必至於濫機事貴密而不貴泄泄則必害夫成欲深知其害而亟救其害在善用乎權而不示以權則正官之才力可見矣

遇上司發問被訪人犯必須虛心鞫究照款研審不得輒用捶楚務求眞寔亦不得拘泥訪單但有事涉虛捏委果冤枉不妨申豁若贓貝正俱明服罪無詞卽當依律重治如是則民命少蘇而幹窩訪有戒也

保甲之設原爲弭盜安民其來巳久我皇祖中始立十家牌無非振民育徳之意今乃視爲泛常而有司正官不肯督率巡捕首領著寔舉行以致保甲反爲賊盜窩主或坐家分贓或指引行劫往往敗露事發而捕役受賄賣放皆由正官法令疏縱所致今後每十家置�木牌一面書各成丁姓名每家輪流收掛每牌置響鑼一面並應用器械如一家被盜九家鳴鑼恊力救獲如有躲避不出救投重者治枷號內有一家爲非九家不舉一並坐罪若肯遵行卽四境無虞黎庶安枕或少可塞有司瘝曠之愆矣

保甲之法貴在巡捕官著寔稽查捕官責之捕役捕役查之牌頭牌頭卽查一牌之內九家無事不許求索有事不許容隱各爲身家毋求安逸又恐奉行之人視爲奇貨假此肆行騙害是以禦暴而反以爲暴也又在各官因俗弛張迎機利導分定規式從寔舉行此爲弭盜保民第一件

保甲之內盡皆貧丁下戶彼無身家之慮是以不肯用心堤防而有力之家悉從優免一忽有事責在此輩但無賴之夫受其捶楚地方亦何賴焉今後優免止準本家住宅其餘僦�與人者卽將住家八丁編入牌甲一體應役仍出示曉諭以服人心

凡問理過詞狀人犯納過紙價例該八分八官二分公用其入官之數申詳類解公用之數須要支銷明白凡有支用俱取領狀在官備查其贖罪米價暫收在庫聽秋成買谷上倉備賑俱要申達上司知會

禁約小民凡詞狀敢有不經本縣本州島告理輒赴上司越欣者將犯人家屬收禁以待問完發下之日依律問擬越欣罪名

任後咨訪民情須出示云切照家鄕宦�遠隔千瑞安得土俗人情一體盡合凡有與革益民之事許諸人陳說有長於此而短於彼者有宜於彼而不宜於此者有某事應興有某事應革不拘一條二條明白開寫前來以憑折衷參取施行其境內有職治體髙年厚徳之人定然以禮迎接請益咨訪以通下情毋得視爲故套

任後禁除民害須出示云訪得有等在官人役有因公差下鄕狐假虎威虛張聲勢指官誆詐擾害良民明知卿農少入城市怕見官府只得受其淩虐雞犬爲之不寧有本差一人有幫二三人者一至其家勢如餓虎不滿其心不休也今後敢有前項情獘許被害人赴官口稟以憑痛治究遣

任後禁民爲非出告示云訪得在城有等光棍喇唬不順父母指教不安本分生理三五成羣恃酒行凶打街罵巷賭愽宿娼通宵在外日夜不歸以致父母憂恨妻子饑窘今後敢再不攺前非將來賭必爲盜姦必致殺爲患不小此等之徒許地方並兩鄰首告以憑捉拏重治枷號如有從容訪出一並連坐不貸

○工類

本治公堂衙字迎賓館及六房等處務令修理完固以壯觀贍至於公衙宅門尢宜嚴謹宅門之內置一云牌門外置木梆門旁墻中置轉桶有事傳進令擊梆有事傳出令擊云牌退堂入衙該吏承印至宅門外門子接印盒送入宅內卽將印牌取出如取印出堂將印牌交進門子卽出不許容令穿房人戶行走但此輩皆遊手遊食之徒不諳事不知法度一遇官府寵用卽在外架言倚勢誆騙靡不畏懼人人皆云某門子是太爺耳躲官箴卽由此大壞官尙不得而知任後務選小心勤愼之人應用不過聽其使令而巳豈可托以心腹縱容壞事遠者不必論卽以近日濟寧州同升臨淸知州將濟寧寵用一門子帶隨臨淸衙內而又寵一臨淸門子爲心腹以致濟門如恨竟將此官剌死衙內而臨門亦被搠數刁未死此可爲寵用小人之龜鑑也邇來慣寵此輩者多矣宜當知省

城垣乃一方保障遇有崩壞若設衛所去處就便行令作速修理否則該州縣查估申請動支或設處修葺不然則內外通達竊賊由之而出入其庫獄干系不小抑正官與巡捕官章任匪輕

城內察院公館所在及公用器物之類系官錢民力所辧要以時查點恐致頹壞埋沒務要置粉牌開列懸記過壞隨修加少追究免致重復勞費

圩岸塘長姓名及坐落地方並應納課程俱令置簿登記以備淸查勾換

軍器成造及胖祅■﹝革翁﹞鞋弓箭器械等件俱先令匠役各造一件呈樣俱要精致以爲定則庶姦役不敢低昂作獘

遇上司巡歷經過本治地方道路或有山石不平或有水沖低窪不便行走務要預行責差能幹官同該吏督率附近居民修墊平正通河處所多備舡只同候擺渡往來

到任後令該房行各裏將本治所轄四至之內山河風景古迹道路寺宇鎭店大小鄕村煙居之處定與尺寸式樣畫爲一圖待其齊完集爲一冊葉再令畫匠以郭城爲主自近而遠會爲總圖表背於公座之後以便查閱地方形勝不可不知

新刻居官必要卷之下終

