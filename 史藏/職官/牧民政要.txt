牧民政要

﹝明﹞不著撰人

●目錄

愼捕凡十條

愼打凡三十二條

愼監凡二十二條

愼罰凡十六條

催科法

●愼捕凡十條

婦女勿輕捕

宗室勿輕捕

儒紳勿輕捕

匿名帖內人勿輕捕

上司差人勿輕捕

奉告人多勿槪捕

狼猺獞狫勿輕捕

家人共犯勿槪捕

捕巡官非盜情勿許捕

營堡官非盜情勿許捕

○婦女勿輕捕

告者故牽以圖污辱差者易藉以肆需求宜於出票之時量行摘免審有姦盜捕未晚也

○宗室勿輕捕

事干宗室大者啟王申上司小者置之省事不爲廢法

○儒紳勿輕捕

儒紳體面寧厚母薄卽倉場雜聀與監生生員亦應優禮除重大事情依法捕治外其細小及牽連不得輒捕知則票內摘除不知則捕到先釋

○匿名帖內人勿輕捕

隱匿姓名文書若將送入官及官受理者律有明禁

○上司差人勿輕捕

投鼠忌器有犯法難縱者具文密申聽有自處

○奉告人多勿槪捕

刁民架网索騙往往牽扯多人宜先摘拘數名審果相干乃捕

○狼猺獞狫勿輕捕

夷人最怕見官槪捕易至逃竄先摘拘一二名審問其它可宥者宥之

○家人共犯勿槪捕

叛逆刼殺同行共坐其它罪坐家長應免科者卽應免提勿依狀而槪捕之墮姦民一网打盡之計

○捕巡官非盜情勿許捕

巡捕巡檢多出異途擅詞濫差最爲民害與府首領縣佐貳犯者俱應嚴禁

○營堡官非盜情勿許捕

防守追剿營堡之事擅詞拘擾非所得爲干系地方呈該州縣酌行則可

●愼打凡三十二條

老不打

幼不打

病不打

衣食不繼不打

人打我不打

婦人莫輕打

生員莫輕打

宗室莫輕打

官莫輕打

上司差人莫輕打

人急勿就打

人忿勿就打

人醉勿就打

人隨行遠路勿就打

人跑來踹息勿就打

我怒且緩行

我醉且緩行

我病且緩行

我見不眞且緩行

我不能處分且緩打

巳拶莫又打

巳夾莫又打

要枷莫又打

盛寒醋暑憐不打

佳晨令節憐不打

人方傷心憐不打

尊長該打爲與卑幼訟不打

百姓該打爲與衙門人訟不打

工役鋪行該打爲修私衙或買辦自用物不打

禁重杖打

禁從下打

禁佐二非刑打

○老不打

血气巳衰打必致死

○幼不打

血气未全打必致死且老幼不考訊巳載律文

○病不打

血气未平復打則病劇必死

○衣食不繼不打

如乞兒窮漢饑寒切身打後無人將養必死

○人打我不打

或與人鬭毆而來或彼別官巳打重又行加打則打死之名獨坐於我

○婦人莫輕打

羞愧輕生因人恥笑必自殞命

○生員莫輕打

於系諸生體面有事輕則行責戒重則申究如律彼自無詞

○宗室莫輕打

天潢之派干系甚大卽無名封者亦勿輕打只啟王戒飭或申奉上司處分

○官莫輕打

卽倉巡驛逓陰醫等官亦勿輕打彼旣爲官妻子僕從相對赧顏亦多殞命況其體多脆薄有司不宜擅刑

○上司差人莫輕打

非卹此輩投鼠忌器打𨿽理直亦損上司體面有犯宜盡書犯狀密申上司彼自有處若畏勢含忍又闖茸非體矣

○人急勿就打

彼方急迫無聊打則適促其死

○人忿勿就打

愚民自執巳見方以理直自負打則其忿愈甚死亦不服气逆傷心易於殞命宜多譬諭待其自知理虧𨿽打不怨

○人醉勿就打

俗云三官避酒客沈醉之人不曉天地寧知禮法打亦不痛儻醉語侵官亦失統體宜暫監候酒醒懲戒其收監亦勿鎖匣冷地寒入心亦足致命

○人隨行遠路勿就打

被打之人若在家自能將息遠路隨行日逐跋涉辛苦又要跟上程途亦多致命待其回後數日懲之

○人跑來踹息勿就打

捉拿人犯從遠路跑來六脈奔騰喘息未定卽乘怒用刑血逸攻心未有不死者宜待其喘息用刑

○我怒且緩行

有怒不遷大賢者事盛怒之下刑必失中待巳气平徐加責問試於怒定之後詳觀怒時之刑未有不過者

○我醉且緩行

酒能令人气暴心粗刑必不當卽當人亦有議當點檢彊制之

○我病且緩行

病中用刑多帶火性不惟施之不當亦恐因刑致死人巳俱損

○我見不眞且緩行

事才入手未見是非遽爾用刑儻細審本情與刑不對其屈在乙巳刑甲矣知甲爲直又復刑乙不惟甲刑爲冤顚倒周章亦爲可笑

○我不能處分且緩打

遇有難處之事難犯之人必先慮其所終作何結局方好加刑若浮气粗心先卽刑責儻終難了結反費區處曾見有打人後又倍事人者只爲從前慌張耳

○巳拶莫又打

語曰十指連心拶重之人血方奔心又復用刑心慌血入必至殞命

○巳夾莫又打

夾棍重刑人所難受四肢血脈奔逸潰亂又如刑責豈有不死且夾棍不列五刑豈可輕用人調審彊盜宜用余謂彊盜因夾招承此心終於不下惟多設方法隔別細查令其自吐眞情於心斯安此等刑𨿽不用可也

○要枷莫又打

先打後枷屈伸不便瘡潰難調足以致命待放枷時責之未晚

○盛寒醋暑憐不打

遇有盛寒酷暑令人無處躲藏擁氈圍鑪散發披襟猶不能堪此時豈宜用刑蓋彼方墮指裂膚气喘汗流而復被刑責未有不死者

○佳晨令節憐不打

如元旦冬至人人喜慶此時宜曲體人願頤養天和卽有違犯當憐而恕之

○人方傷心憐不打

問理時如知其人或新喪父母喪妻喪子彼哀泣傷心正值不幸再加刑責鮮不喪生卽有應刑亦宜姑恕

○尊長該打爲與卑幼訟不打

嘗見卑幼與尊長訟官亦分屈直用刑不知律卑幼訟尊長尊長準自首卑幼問干名犯義遇有此等卽尊長萬分不是亦宜寬恕卽言語觸官亦不宜用刑人終以爲�卑幼而刑尊長也大關倫理世教

○百姓該打爲與衙門人訟不打

卽衙門人理直百姓亦宜從寬否則不惟我有護衙門人之名後卽衙門人理屈亦不敢告矣

○工役鋪行該打爲修私衙或買辦自用物不打

卽其人十分可惡亦姑恕之不則人有辭不服而我之用刑亦欠光明

○禁重杖打

五刑輕重律有定式大杖一足當中杖三小杖五官之用刑只見太過未見太少若用輕杖卽多加數杖亦不傷生且我見責之多怒亦息而杖可巳若重杖只見數少而不知其人巳負重傷矣

○禁從下打

若皂役求索不遂重打腿灣致其斷觔而死同一彼刑而死生異則貧富不同耳貧者何辜而令其受此乎

○禁佐二非刑打

夾棍重刑不許佐貳首領衙私置卽正官亦止備一二副候不常之用各衙遇不得巳而用赴堂稟請蓋正官猶有忖量而佐貳首領視民命甚輕更有一等佐貳首領將勢要送來百姓私衙任意酷打替人出气正官全然不知凡各衙人犯令其一二過堂庶知收斂其它營堡等官尢宜嚴禁而通絕之●愼監凡二十二條

老幼勿監

婦女勿監

幹證勿監

疾病人勿監

杖傷人勿監

情輕未審人勿監

夷人非重情勿監

杖罪非重贓勿監

宗室勿輕監

儒紳勿輕監

上司差人勿輕監

上司批問駁問人犯勿輕監

工賈勿輕監

流移勿輕監

尊長告卑幼者勿輕監

人民告吏書者勿輕監

匿名帖內人勿槪監

家人共犯勿槪監

拖欠錢糧勿槪監

拖欠租債人勿槪監

佐領官非盜情勿許監

營堡官非盜情勿許監

○老幼勿監

老幼可憐律勿拷訊置諸監禁情法俱乖必重大事情乃間一加之耳

○婦女勿監

牢頭獄卒混亂𨿽貞女無以自明切宜愼之非眞姦盜重情勿輕監禁

○幹證勿監

幹證有告牽者有添提者有公論者有私護者有情不同受累則一非審實同犯不遽收監

○疾病人勿監

帶病入監旣不得醫藥又不免凍饑易於殞命

○杖傷人勿監

不論人打我打凡受傷者俱發保調理以避殺人之名若人命彊竊重情非此例論

○情輕未審人勿監

詞情本輕冗未暇審應令原差帶候或發外候槪監則濫失記則淹矣

○夷人非重情勿監

夷人有犯治以不治非殺搶重情宥之可也貴而逐之可也何必收監

○杖罪非重贓勿監

罪止於杖紙贖不多卽有入官給主之贓亦小者耳發保勒限可必其完愼勿濫監以傷民命

○宗室勿輕監

宗室犯法重者申明上司啟候王收候自有常憲其它細事應量爲審發

○儒紳勿輕監

儒紳有犯不得巳而差捕之可宥則宥可決則決主於從厚以全衣冠體面非大過惡不以入監

○上司差人勿輕監

此輩倚勢橫行最可恨惡贓迹顯著徑申解上司聽其自處勿輕監禁使彼得行膚愬

○上司批問駁問人犯勿輕監

批問駁問上司有何成心惟理法是依虛公審報可耳乃有自逞風力將告犯打而後問監而不結者殊失伸冤理枉之義卽所執是亦涉浮躁況未必是乎戒之戒之

○工賈勿輕監

修衙捨買貨物皆吾一身事耳卽有違誤不可打而可監乎當卽釋之以見吾之能容能忍

○流移勿輕監

招撫流移有司之責卽其有犯勿輕監之供送無人易至瘦死

○尊長告卑幼者勿輕監

彼挾尊長以陵卑幼縱理不直名分具存應監不監亦教民孝悌之義也

○人民告吏書者勿輕監

人民懷忿不得巳而告吏書實者十之七八虛者十之二三若爲衙門動气而遽監之不惟吏書肆忘且慮其交通牢卒陵虐人民也

○匿名帖內人勿槪監

匿名帖內牽紐姓名大都暗箭傷人之計於律不得受理豈得槪監

○家人共犯勿槪監

彊竊謀殺同犯同監其它止監一二人餘皆發保不使一家無主遽至傾蕩

○拖欠錢糧勿槪監

經手侵盜法應監追其止是拖欠者發保勤限使之催徵措辦庶幾可完一槪監之誰其催辦次身頂替而徒借口展延耳

○拖欠租債人勿槪監

田租債本固應追償較之錢糧終有差等準詞拘斷應酌情法之中一槪監追貧民不堪其苦矣

○佐領官非盜情勿許監

獲盜審監爲呈堂計耳其它不得擅受民詞豈得擅監人犯乎掌印官應不時淸監勿使播其惡於眾也

○營堡官非盜情勿許監

捕巡官除彊竊外不得受詞監人況哨堡乎乃有營房弔拷私家肘鎖者嚴示禁之重法懲之

●愼罰凡十六條

貧窮勿罰

孤寡勿罰

贓贖外勿罰

幹證勿罰

欠錢糧人勿罰

欠租債人勿罰

家人共犯勿槪罰

尊長與卑幼訟勿槪罰

人民與吏胥訟勿槪罰

鋪行答應不周勿槪罰

吏胥查照不到勿槪罰

事經兩衙門勿再罰

事經問結後勿再罰

一人同時兩犯勿再罰

佐領官非詳行勿輕罰

營堡官非詳行勿許罰

○貧窮勿罰

貧人忿激赴告紙銀難辦況罰贖乎嘗見人有含冤負屈死而不告者假使衙門淸淨何使民至此極矣

○孤寡勿罰

孤兒寡婦貧者十居八九告狀納紙猶或難之加以贖銀必至稱貸甚至賣身鬻產爲民父母者所不忍爲也

○贓贖外勿罰

犯罪追贓追贖自有定法因其富而加罰之嫌疑易起卽充公用亦損淸名況近日題禁甚嚴不可犯也

○幹證勿罰

幹證有罪則罪人科之無罪則供用免紙矣每�招詳有科幹證各民紙者非正法也其除之

○欠錢糧人勿罰

稅糧違限罪止杖一百今並爲條編限期宜寬矣立法追納及數而止勿加罪罰以益人戶之困

○欠租債人勿罰

負欠租債必貧民也卽姦頑可惡量責面勒追之加以贖銀則不堪命

○家人共犯勿槪罰

律雲家人共犯止坐尊長非有侵損於人及非系首從本罪各別者自應照律免科

○尊長與卑幼訟勿槪罰

尊長卑幼名森然槪罰罪銀尊卑無序未免免深尊長之怨遺卑幼之憂

○人民與吏胥訟勿槪罰

人民與吏胥交訟吏胥有罪則據法從嚴人民有罪則量情從寬所以制城狐社鼠不使縱橫也一槪罰贖人民必議我之偏護史胥且益無所忌憚矣

○鋪行答應不周勿槪罰

鋪行違悞於我自應寬容卽違悞上司量刑責戒足矣罰則斂鋪行之怨且恐非上司之心也

○吏胥查照不到勿槪罰

如習儀拜牌接詔接上司之類不得不查點以防其玩弛然一槪加罰則示人以私而人反議其後

○事經兩衙門勿再罰

一事告兩衙門尊則歸之相等則分之倘彼先追罰則此置不問可也

○事經問結後勿再罰

人民構訟每有牽扯問結之事者官爲查捲置之止以今事斷之罪無重科也

○一人同時兩犯勿再罰

二罪俱發以重者論罪各等者從一科斷若前發巳經論決後發若等勿論重者更論之亦通計前罪以充後數此律文一定不得擅違

○佐領官非詳行勿輕罰

掌印官有交際之費有積則之數得收贓罰聀掌則然佐領特協理而承行者寧令饕餮於民上乎應嚴禁之犯者並其書役罪之

○營堡官非詳行勿許罰

武夫罔知理法咆哮鄕里許以科罰靡所不爲必嚴禁而重懲之使於民秋毫無犯

●催科法

由票

花名冊

催票

限簿

號簿

號票

銀封

�收

○由票

自有條編卽有由票久矣繁者備載稅糧與因差之數瑣屑難稽簡者並無丁產與優免之數紛爭易起今於官總派撮其大綱於民起派詳其細目使一覽了然丁產多者不得少少者不得多優免有者不得無無者不得有卽猾裏犴書靡所容其灑派也此票編派之際務令書役磨算精詳惟恐差之毫釐積以什伯及用印給發民皆見之凡丁產優免差池許各稟告虛心查核以淸獘源票式開後

爲徵收

年條編事本年

閏算派丁

米條編銀每丁該銀

每石該銀

田有優免每丁減銀

每石減銀

除造冊詳兌備開出示外合給由票通知須示票者

計開

鄕

圖甲人戶

丁共

該銀

田共

該銀

地共

該銀

塘共

該銀

通共銀

內除優免

減丁銀

減米銀

實編銀

崇禎

年

月

日給

由票

○花名冊

條銀起徵見年催里長里長催甲首此舊法也顧甲下有散戶戶下有細名其家產人丁各應尊照輸納乃責催�及稽核無從良善全完裏戶長或多侵匿姦頑拖欠裏戶長或坐累賠今立法通催更爲一冊令各戶公同分派明白呈印領催凡戶人付銀除收約外仍令眼同塡注限下不得漏遺漏遺者罪坐戶長倘積三四限全然不納許戶長將冊呈官批行提究冊式開後

爲徵收

年編銀事除各戶丁產派數給有由票外猶恐戶人推延偏累戶長再發冊式聽該戶長自與通戶分派眼同塡造類爲一冊送印領催完者眼同塡報不完者一冊赴呈須至單者

計開

鄕

圖甲人戶

下

分丁

該銀

分田

該銀

分地

該銀

分塘

該銀

通共銀

內除優免

減丁銀

減米銀

實編銀

壹

限

貳

限

參

限

肆

限

伍

限

陸

限

柒

限

捌

限

玖

限

拾

限

崇禎

年月

日

○催票

花名有冊欠數有稽不行刷催則爲虛具槪行差捕則爲擾民宜於戶長稟呈摘其尢者數名發票令自算取掛號印鈐本冊副葉次限繳查其有順違處之如票載事例鄕民畏法必且辦完彼旣完銀吾亦省事如再抗拒差提究懲票式開後

爲徵收

年條編事據該里甲

呈花名冊查得

等屢限不總合令本裏賫票算催完者經釋不完者赴審抗違者續呈提究不貸

計催

共

名

崇禎

年

月

日給

○限簿

凡徵錢糧有數簿有比簿類知詳密而各自一簿查對未遑今總數限數注於一葉上列收數以稽完欠下列號數以便對查完足一限然後再注一限不使得那前湊後以起延展之端如連完幾限者一時分列幾限補完前限者仍舊注歸前限始終不得洗攺順頑不得參差每日收銀一畢將銀櫃連簿票呈官暇則卽對卽拆冗則專責庫吏書對簿有不同者揭稟查究臨比之際逐一親查但令吏書站旁算完若干之數足者先歸免點分別責裏有到者嚴提加責仍加嚴追示警焉起限以月爲度�時儉時停之周一年而完一年不過爲急迫也裏分少者�在月終多者分望晦各半再多則分上中下三旬必不可一月重限使民無所措乎簿式開後

鄕圖

甲里長

年一條編銀共

分爲限每限該銀

﹝見圖﹞

○號簿

嘗見州縣收銀有用流水簿者有用里甲簿者流水簿能查封而不能比限里甲簿能比限而不能查封是以臨比之時復設卯簿算核多寡盡屬吏書以欠作完以完作欠甚至飛灑其數脫漏其名鞭朴日系而錢糧日混矣今編立限號與流水略同而給票之時仰同注里甲之簿用之對限用之拆封拆完兌明卽於號界下記某月日自某號起至某號止拆銀共若干官批查訖字爲照再算簿內是限之數合則巳不合則挨查僞增者究之每葉十號便於檢閱件數面記防其暗偸若欲�記月日則每晨一注冊頭可也簿式開後

﹝見圖﹞

﹝見圖﹞

○號票

印信收票州縣皆行之但限數不明號數不對有用假票瞞官者有買眞票抵限者有詐僞而侵匿者獘不可言今以每限之銀編每限之號票與簿合鈐年月如印日限簿帶號互爲稽查𨿽積猾老姦無所容其洗攺矣若鈐號或有重編印票不無用剩關防查驗是在有司加之意耳票式開後

﹝見圖﹞

○銀封

自封自納民便安之今創爲銀封者何蓋侵欺之獘起於吏裏經收今兌驗在吏裏收貯在官櫃挨號給票挨號拆封非設法順流何從檢閱故特設封袋行今照式登塡以綫穿之眼同納戶入櫃櫃口加銅鐵雀舌使可入不可出凡十號收結另起綫穿自百至千如魚相貫開櫃卽見不致混亂費神封式開後

鄕裏

甲

投封崇禎

年條編銀面

計

件

第

限第

號背

○�收

限簿號簿拆封對同銀入庫收將何查考合於庫冊內明開某月日收第一限拆封自某號起至某號止共銀若干某月日收第二限拆封自某號起至某號止共銀若干如續追補限者則開某月日收第一限補封自某號起至某號止共銀若干某月日收第二隈補封自某號起至某號止共銀若干凡拆至某號止俱將總數明注縫界官批查訖字必與庫數相同余限仿此該限各數俱足取號簿收藏倘日後數目不明出之一對了然矣又銀在吏手未免日夜覬覦封貯於匣開閉難稽再將各匣編號寫單俱一樣二紙一存匣一呈官凡有收支隨時更單注數如此則官不待開庫官銀盡在目中𨿽神運鬼輸莫之敢肆矣單式開後

字號匣

舊管【某項銀若干前次實在便是】

新收【某月日收某項銀若干】

開除【某月日支某項銀若干】

實在【見在匣中銀數如單初起只先塡實有】

崇禎

年

月

日單

牧民政要

