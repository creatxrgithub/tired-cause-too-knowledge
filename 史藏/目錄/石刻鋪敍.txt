

欽定四庫全書

史部十四

石刻鋪敍

目錄類二【金石之屬】提要

【臣】等謹案石刻鋪敍二卷宋曾宏父撰宏父字防卿自稱鳳墅逸客是書𨿽逺引石經及祕閣諸本而自述其所集鳯墅帖特詳凡所徴摭皆有典則而藏書家見者頗稀

國朝初年朱彛尊得射瀆抄本自爲之跋有瑚木難之諭此本末有此跋及彛尊名字二印蓋猶其手迹然跋中謂宏父名惇以字行則未免舛誤考宋有兩曾宏父其一名惇字宏父爲曾布之孫曾紆之子後人避寧宗諱多以字行遂與此宏父混而爲一實則與作此書者各一人也跋又謂陳思寶刻叢編援據頗廣顧不及此考鳯墅帖刻於嘉熈淳祐間鋪敍諸石刻斷手於戊申仲春亦在淳祐八年若叢編則成於紹定辛夘實理宗卽位之七年相距凡十七八年何由預見曾刻彛尊亦何誤記也近厲鶚等刻南宋雜事詩直題此書爲曾惇撰是承彛尊之譌而失之矣乾隆四十二年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

石刻鋪敍卷上

宋曾宏父撰

紹興禦書石經

靖康丁未夏四月皇宋中興髙宗卽大位攺元建炎至紹興十三年癸亥通十九年金人逼迫干戈之日居多乃能親禦翰墨作小楷以書周易尙書毛詩春秋左傳全帙又節禮記中庸儒行大學經解學記五篇章艸語孟悉送成均九月甲子左僕射秦檜請鐫石以頒四方卷末皆刋檜跋語

益郡石經

孝經一冊二卷序四百三十九字正經一千七百九十八字注二千七百四十八字孟蜀廣政七年三月二日右僕射毋昭裔以雍經石本校勘簡州平泉令張徳釗書鐫工潁川陳徳謙

論語三冊十卷序三百七十二字正經一萬五千九百十三字注一萬九千四百五十四字廣政七年四月九日校勘書鐫姓名皆同孝經

爾雅一冊二卷不載經注數目廣政七年甲辰六月右僕射毋昭裔置簡州平泉令張徳釗書鐫者武令升周易四冊十二卷又略例一卷正經二萬四千五十二字注四萬二千七百九十二字廣政十四年辛亥仲夏刋石朝議郎國史毛詩博士孫逢吉書

毛詩八冊二十卷正經四萬一千二十一字注十萬五千七百一十九字將仕郎祕書省祕書郎張紹文書鐫工張延族

尙書四冊十三卷正經二萬六千二百八十六字注四萬八千九百八十二字將仕郎祕書省校書郎周徳貞書鐫工陳徳超

儀禮八冊十六卷正經五萬二千八百二字注七萬七千八百九十一字

禮記十冊二十卷正經九萬八千五百四十五字注十萬六千四十九字以唐元宗所刪月令爲首曲禮次之亦張紹文書

周禮九冊十二卷正經五萬五百八字注十一萬二千五百九十五字將仕郎祕書省祕書郎孫朋吉書春秋左氏傳二十八冊三十卷序一千六百一十七字經傳十九萬七千二百六十五字注十四萬六千九百六十二字【蜀鐫至十七卷止】

谷梁六冊十二卷傳四萬一千八百九十字注三萬九千七百三十字

公羊六冊十二卷傳四萬四千七百三十八字注七萬七千三十七字

畢工於皇祐元年己丑九月望日帥臣樞密直學士京兆郡開國侯田況益州路諸州水陸轉運使曹穎叔提防益州路刑獄孫長卿曁倅僉皆鐫銜於石成都誌又謂公谷田況所刻

孟子十二卷宣和五年九月帥席貢曁運判彭慥方八石逾年乃成計四冊

考異一冊乾道六年庚寅三月旦東裏晁公武校石經與監本不同者作爲此書

易【五】

書【十】

詩【四十七】

周禮【四十二】儀禮【三十一】禮記【三十二】左傳【四十六】公羊【二十二】谷梁【二十三】孝經【四】

論語【八】

爾雅【五】孟子【二十七】此正經不同者如此傳注不與

古文尙書三冊三卷蓋唐天寶未廢古書前傳本中汲郡呂大防得之於宋次道王仲至家乃元丰五年壬戌鏤板乾道六年庚寅帥晁公武取以入石教官張大固等監刋

益郡石經肇於孟蜀廣政悉選士大夫善書者模丹入石七年甲辰孝經論語爾雅先成時晉出帝攺元開運至十四年辛亥周易繼之實周太祖廣順元年詩書三禮不書嵗月逮春秋三傳則皇祐元年九月訖工時我宋有天下已九十九年矣通蜀廣政元年肇始之日凡一百一十二禩成之若是其艱又七十五年宣和五年癸卯益帥席貢始湊鐫孟子運判彭慥繼其成乾道六年庚寅晁公武又鐫古文尙書曁諸經考略洪文敏公邁謂孟蜀所鐫字體淸謹有正觀遺風續補經傳殊不逮前且引魏徴虞世南相繼爲祕書監日請選五品以上子孫工書者爲書手蓋欲字畫淸婉可以傳久是以自經傳以後非士夫所書皆不著姓氏若漢石經今不易得好古者所藏僅十數葉蜀中以之翻刋入石黃長睿謂開元中藏拓本於禦府以開元二字小印印之是元宗時已罕得況今又六百年後邪

鐘鼎彛器欵識帖

二十卷定江僉幕錢唐薛尙功編次並釋起於夏而盡於漢初捲夏雕戈鉤帶商鐘鼎二卷商之尊彛三則卣四則壺爵五則觚舉觶惇甗鬲盉匜槃戈皆商器也六之七悉載周鐘八之後益以磬銘九之十則鼎之篆識十一爲尊卣壺舟寶十二爲觶角彜匜十三至十四盡惇銘十五則簠簋豆盉十六則甗鬲槃盂盦十七則戈鐸皷琥皆周器也十八卷秦璽權斤居前其後爲漢鐘甬鈁鼎鼒十九乃鑪壺巵律管匜洗鉦末捲則鐙錠燭槃甗釜甑鋗弩機皆漢器也紹興十四年甲子六月郡守林師說爲鐫置公庫石以片計者二十有四視汝之所刻武陵所鋟金石篆隸則此帖爲備自漢以降則變爲楷變楷爲艸祕閣續帖詳之矣郡守譙令憲又別鐫王右軍十七帖於庾樓

帖譜

閣絳諸郡帖譜具前今鋪敍於後

祕閣前帖

十卷淳化三年壬辰翰林院所鐫侍書王著編次敍正以歷代帝王帖爲初捲而冠以漢章帝書博古者多議此乃漢代章艸耳非章帝所書又謂自漢章而下至梁簡文七帖並一手僞爲之二之四卷則歷代名臣帖寘蒼頡夏禹書於第五卷

六之八卷悉王羲之書七卷誤攙八釋智永一帖九之十則獻之書米元章黃長睿辯其眞贗各卷條列甚詳累數千言見之法帖刋誤蓋其源得自江左多南唐善書者取前賢語以意成之非臨非摹是謂仿帖藏之祕閣凡數匣明題云仿書皆用澄心堂紙與李庭珪墨悉後主在江南日所制者宣政間守官祕閣如劉無言輩猶及見之淳化畢工碑龕禁中大臣登二府者搨以賜焉歐陽文忠謂中爲火所焚或言其碑元在但其後不以賜臣下按國史仁宗天聖十年壬申八月禁中火延燔崇徳等八殿帝奉太后避火苑中後二十年皇祐三年辛卯楚公劉沆入參大政猶有搨本嘉祐五年庚子兗公歐陽修爲樞副則無之是罷賜典故當在至和以後乃仁宗末年大觀初徽宗視淳化帖石已皴裂且王著標題多誤詔出墨迹更定彚次較淳化所刻非若絳帖它有去取增減只並武帝一帖合於西晉武帝帖後擇七卷右軍帖內誤入智永書列在第五卷

合首卷古帖三段並而歸一及躋晉宣於晉武上之類使先後次序不紊迨名臣帖亦然俾蔡京書【闕】及卷首末刋石太淸樓下此正國朝盛時典章文物燦然備具百工技藝咸精其能視淳化艸創之始自然不同且當時盡出元藏眞帖臨摹定其舛誤非若外方但因石刻翻刋京𨿽驕吝字學恐出王著右是大觀之本愈於淳化明矣經靖康之禍新舊二刻莫知存亡閣帖目錄

淳化編次

大觀更定

第一卷

漢章帝

漢章帝

晉武帝

西晉宣帝

宣帝

西晉武帝

東晉元帝

東晉元帝

明帝

東晉明帝

康帝

東晉康帝

哀帝

東晉哀帝

簡文帝

東晉簡文帝

文孝王

宋明帝

武帝

齊髙帝

宋明帝

梁武帝

齊髙帝

梁髙帝

梁武帝

梁簡文帝

髙帝

唐太宗

簡文帝

唐髙宗

唐太宗

東晉文孝王

髙宗

陳長沙王

陳長沙王【叔懷】

陳永陽王

永陽王【伯智】

第二卷

漢張芝

後漢車騎將軍崔子玉

崔子玉

後漢張芝

魏鐘繇

魏太傅鐘繇

吳刺史皇象

吳靑州刺史皇象

晉丞相張華

晉尙書令衛瓘

丞相桓溫

晉黃門郎衛常

丞相王導

晉侍中張華

丞相王惇

晉丞相王導

中書令王洽

晉中書令王洽

司徒王瑉

晉尙書令王珣

司徒王珣

晉中書令王瑉

侍中王廙

晉太宰郤鑑

太宰郤鑑

晉侍中郤愔

侍中郤愔

晉中書侍郎郤超

中書郎郤超

晉侍中王廙

尙書令衛瓘

晉太傅謝安

黃門郎衛恆

晉散騎常侍謝萬

太傅謝安

晉侍中王惇

散騎謝萬

晉丞相桓溫

第三卷

晉太尉庾元亮

晉齊獻王侍中司馬攸車騎將軍庾翼

晉侍中杜預

太守沈嘉長

晉司徒山濤

侍中杜預

晉太尉庾亮

王循

晉車騎將軍庾翼

劉超

晉太守沈嘉長

散騎謝璠伯

晉中軍將軍王循

黃門郎王徽之

晉侍中卞壼

謝荘

晉衛尉劉超

侍中司馬攸

晉散騎常侍謝璠伯

劉瓌

晉黃門侍郎王徽之

王坦之

晉侍中王操之

王渙之

晉左將軍王凝之

王操之

晉王渙之

王凝之

晉中丞劉瓌之

司馬索靖

晉中書令王坦之

侍中劉穆之

晉徵西司馬索靖

尙書王劭

晉尙書令王劭

車騎紀瞻

晉中書令王恬

司徒王廞

晉司徒王廞

太守張翼

晉侍中紀瞻

陸云

晉太守張翼

海陵恭侯王邃

晉都督陸云

中書令王恬

晉海陵恭侯王邃

太守山濤

晉謝發

侍中卞壼

宋光祿大夫謝荘

謝發

宋侍中劉穆之

宋特進王曇

宋特進王曇

中散大夫羊欣

宋中散大夫羊欣

太常卿孔琳之

宋太常卿孔琳之

齊侍中王僧防

南齊侍中王僧防

第四卷

梁尙書王筠

晉西中郎將陳達

特進沈約

宋給事中薄紹之

刺史阮研

宋徵西將軍蕭思話

徵南將軍蕭確

梁尙書王筠

蕭思話

梁特進沈約

蕭子云

梁交州刺史阮研

陳朝陳達

梁廣州刺史蕭確

唐褚遂良

梁侍中蕭子云

祕監虞世南

唐祕書監虞世南

率更令歐陽詢

唐中書令褚遂良

諫議柳公權

唐率更令歐陽詢

李邕

唐禮部尙書薛稷

諫議褚廷誨

唐朝散大夫陸柬之

尙書郎薛稷

唐諌議大夫褚廷誨

刺史徐嶠之

唐祕書監李邕

長史陸柬之

唐廣平太守徐嶠之

薄紹之

唐太子太師柳公權

第五卷

蒼頡

史蒼頡

夏禹

夏禹

魯司冦仲尼

太史籀

史籀

魯司冦仲尼

秦丞相李斯

秦丞相李斯

秦程邈

秦禦史程邈

宋儋

東漢蔡琰

衛夫人

晉衛夫人

古法帖

宋儋

隨朝法帖

隨法帖

僧智果

隨僧智果

何氏帖

隨僧智永

蔡琰

何氏帖

古法帖

唐張旭

僧懷素

唐僧懷素

張旭

古法帖

古法帖

第六至第八卷

王羲之

第九至第十卷

王獻之

絳帖

前後各十卷相傳駙馬潘正夫以閣帖增損翻刋間摹淳化被防嵗月於卷末然不見跋尾無自稽考編次多有不同閣以漢章書爲首列蒼頡夏禹書於第五絳則以蒼頡夏禹書爲初捲寘歷代帝王書於後帖之二卷閣總二王帖爲五卷絳則前後帖皆有之衍而爲十且以第二卷

張芝王洽書析爲第二第五卷

以第三卷

庾元亮卞壼書析爲第三第四卷

古帝王帖則刪漢章帝晉宣帝明康哀簡文帝梁髙帝簡文名臣帖則削司馬攸王劭王廞梁蕭子云僧智永唐李邕等數帖卻增入王蒙羊諮書後帖一卷全刋入本朝太宗宸翰二卷末冬晚書院偶成一章則當以吳越忠懿王書作標目猶前段髙宗皇帝書之類何由自於諡號下花押如此是自稱於生前九卷增入張旭千文四十五字藏眞艸書乃素書跋顚旭語後云顚艸之趣貴在雄逸藏眞乃云其辭又非專爲此卷千文但絳初入石定爲直行岡之與鼎則爲橫碑十卷增入顏魯公王廙髙閒李建中書或謂他所刋之帖皆以橫石而絳獨立石印搨之際上下字迹相聯旣裁爲經冊手軸則何所考竟且匠者摹搨必通爲一碑無緣逐截橫搨何由相綴又謂紗紙紋可辧要當自有眼目潘尙哲宗第四女秦國公主後分二子捲捲析以爲二伯仲中一人最吝常苦其半不可得太守又憚於挾勢挾貴而求者不能全致始募工重刋於郡齋視舊本所差不毫釐其訛缺處亦逼眞但神气微弱嘉定間李全在山東印搨絳帖以遺要人或以售好事者又有自場貿易以來者殆古刻不存再翻新本謂卽岡帖僞爲非也岡之梅斑麤率況其筆意予所見絳帖陸續幾十覺藏眞艸書筆勢皆有截斷處良由元系橫書絳刋入石遷就移作直行岡以絳爲祖不敢有毫髮異乃獨此帖易直爲橫鼎帖紹興續刋者也亦捨絳而取法於岡是橫刋之爲當矣至於以橫碑剪爲直行裝褙是又僞之拙者此以岡帖或鼎帖湊成且其文自不甚順澑未易以意釋但今之辧帖者執此以別眞贗

閣帖本無而全捲增入

太號太宗禦書

封號唐張旭書

懷素跋

書號顏眞卿書

王廙書

懷素書

髙閒書

李建中書

閣帖本無而捲內增入其人

王蒙

羊諮

僧智果【書梁武帝評書】

閣帖本有而捲內刪去其人

漢章帝

晉宣帝

明帝

康帝

哀帝

簡文帝

文孝王

梁髙帝

簡文帝

晉司馬攸

王劭

王廞

謝發

梁蕭子云

唐李邕

閣帖捲內所載而增其帖

王瑉【美食】

王廙【聖體勝常得書】

虞世南【名公書】

柳公權【防恩絲靸蘭亭詩】唐太宗【秀嶽銘】

王羲之山號【景風藥方】

無號【永興遣鄕裏秋中感懷衰疾人】

以號【二十八勿殺一生毀塞重熙問鄕以弟上日日五爲此

淡悶不知君問斬足】

報號【轉久腫不差霜寒疾患差】

願號【適欲遺書嵗思終感新爲百姓一朝放懸從子弟範新婦間者

近道悉佳東問馳情馳期當小婢】

王獻之壯號【婢日久思戀】

帝號【錫錍】居號【二妹】上號

閣帖捲內新載而刪其帖

西晉武帝【刪一帖】

唐太宗【刪十六帖】髙宗【刪六帖】

晉張芝【刪一帖】

鐘繇【刪五帖】

索靖【刪一帖】

陳逵【刪一帖】

唐虞世南【刪二帖】

褚遂良【刪二帖】

柳公權【刪二帖】

王羲之六卷【比奉對情至都邑諸從梅知問熙存兒女山川諸奇譙周嚴君平口言餞行面近君可四月五日侍中近因夏勞寫懷】

七卷【君歡龍保當西淸宴朱處仁惆悵鹽井七十】

八卷【當北伏想若耶噉面晚可知問延期修齡晚得濶轉自愛故爾上虞昧得汝】

王獻之九卷【想彼悉佳永嘉節近前告】

十卷【助汝轉勝消息集聚鐵石散懷度勝常慶至服地黃鴨頭丸東陽豹奴益州散騎散情府君服油平安】

石刻鋪敍卷上

欽定四庫全書

石刻鋪敍卷下

宋曾宏父撰

長沙帖

十卷實祕閣前帖翻本內羲獻帖略有增入慶曆間慧昭師錢希白摹鐫自五年乙酉至八年戊子訖事嘗觀雜文中載東坡自儋耳移合浦見桂帥程欽之潭帖冊各題其後第二卷

云唐太宗作詩至多亦有徐庾風气而世不傳獨於初學記時時見之第四卷

云吳道子始見張僧繇畫曰浪得名耳已而坐臥其下三日不能去庾徵西初不伏逸少有家雞野鶩之論後乃嘆其爲伯英再生今觀其書乃不逮子敬逺甚正可比羊欣耳第六卷

云宰相安和殷生無恙宰相當是簡文帝殷生則深源也邪第八卷

云希白作字自有江左風味故長沙法帖比淳化待詔所摹爲勝世俗不察爭訪閣本誤矣此逸少一卷尢妙庚辰七夕合浦官舍借觀第九卷

云謝安問獻之君書與尊公何如答曰固自不同曰外人不爾內人那得知邪今刻皆不曽以坡書添入逐捲要是當時題於程所藏碑刻潭無眞迹故闕如也但二卷郤愔書第三卷

帖何以斷當字分兩行希白善書者於此殆不可曉後又有山谷評釋今長沙帖間不存希白臨摹嵗月或云土人又私翻木版有紋可辧容齋隨筆謂坡僊遺墨今藏其家有數字差異

廬陵帖

十卷亦祕閣前帖翻本皇祐中郡人蕭太博汝器曁其弟殿丞汝智相繼宰和之含山得丞相劉楚公被賜閣帖翻摹入石攜歸鄕居後五十年崇寧丙戌殿丞之子綸又自修補訛闕中不知何事乃歸郡齋今又百四十年碑石散失不可摸搨間有存者蓋數十年舊本蕭之族今盛於吉水之九江

淸江帖

十卷又名戲魚堂帖亦祕閣前帖翻本元祐七年壬申五月劉次荘得呂金部和卿閣本臨刻外有釋文十卷或咎所鐫過巧失眞郡又別有二王帖亦石碑自述釋文之誤

武岡帖

前後總二十卷乃絳帖翻本不載入石嵗月後帖之九卷張旭書其藏眞顚艸數十字則橫鐫於石筆勢淸勁蜿蜒立意本奇於絳之直行人多貴耳而賤目但以罕得爲重遇絳刻大訛闕處鑱爲梅紋今人多搨此碑僞作絳帖至橫刋藏眞顚艸剪以直背成冊𨿽古刻筆勢元有斷續至於剪痕則心勞而拙

續閣帖

十卷元祐五年庚午四月祕省乞以淳化閣帖所未刋前代遺墨入石有防從之至徽宗建中靖國元年辛巳八月畢工歷十一年費緡錢一十五萬乃成摹寫者待詔邵彰上其事者祕書少監鄧洵武孫諤也首卷晉唐帝後書二卷三卷悉王羲之書四又羲之曁其子操之等筆五又所書黃庭經樂毅論蘭亭敍六又其家寶章集七卷乃晉索靖所書月儀八則虞世南賀知章柳公權帖後則無名人帖九則李懷琳書康絕交書末捲唐無名人所書月儀諸帖多不入此刻蓋徽宗朝此碑方成諸郡翻本嵗月在前惟鼎帖刋在紹興故得取以攙入卷帙

汝帖

十二段大觀三年己丑八月郡守敷陽王寀刋石寘郡之坐嘯堂第一則金石文八種二則秦漢三國刻五種三則晉宋齊梁陳五朝帝王書三十行四則魏晉九人書四十八行五則晉渡江三家帖四十八行六則二王帖並洛神賦七則南朝十人書八則北朝胡晉書十二種九則唐三朝帝後四書十則唐歐虞褚薛書十一則唐六臣書十二則唐迄五代諸王七人書二百六字每段皆刻汝之郡印曁王敷陽所題標目防稽亦有翻本黃長睿深譏其謬寀後仕亦通顯坐降天神事爲林靈素所擠不得其死

武陵帖

二十二卷紹興十一年辛酉十月郡守張斛集祕閣法帖合潭絳臨江汝海諸帖參校有無補其遺闕以成此書後列郡官名銜以本朝太宗禦書冠於首卷二卷至四則古帝王書增隋煬帝絳閣之所無者五卷又蒼頡夏禹書曁古鐘鼎欵識六卷以後則歷代名臣帖十卷之末卽二王書亙十七卷之首而止二十卷則顏魯公帖居半張長史艸書亦系橫刋視閣絳名賢帖多五之一末捲亦祖絳帖殿以李建中字較之諸帖爲詳然止木本世稱舊有石碑前未之見且跋語亦不敍及儻有舊刻安能入閣之續帖晉武消息書唐明皇鶺鳹頌等帖

淳熙祕閣前帖

十卷卽淳化祕閣前帖翻本十二年乙巳二月修內司被防翻刋首卷髣髴猶存古本淳化嵗月後乃磨去

淳熙祕閣續帖

十卷十二年三月被防摹勒入石皆南渡後續得唐朝遺墨首卷則鐘繇王羲之帖次則羲獻書內黃庭經小楷後有臣遂良臨四字三卷歐陽詢蕭瑀褚庭誨孫思邈狄仁傑張旭顏眞卿七賢書四卷則明皇批答裴耀卿等奏狀五卷李白胡英李邕白居易帖六則張九齡三相曁李紳告身七則李陽冰篆李徳裕畢誠李商隱書八則懷素顚艸九則髙閒亞棲齊已書末捲則楊凝式並無名人帖上皆有內府圖書宣和及紹興小字印章或睿思殿印如李紳告身髙廟後有親筆跋語黃庭經懷素顚艸則有李主建業文房之印視今長沙所鐫筆法迥殊非若前帖但翻淳化所鐫閣帖

羣玉堂帖

十卷本平章韓冑自鐫其家藏墨迹閱古堂帖是也首卷全刋南渡以後帝後禦書二卷則晉隋名賢帖三則唐名賢帖四則懷素千文五六曁九卷悉本朝名賢帖七卷全刋山谷書八卷全刋米元章書末捲則蔡忠惠石曼卿帖開禧末韓以罪死籍嘉定攺元被防擬入祕省乃易今名

鳳墅帖

二十卷嘉熙淳祐間勒石寘吉州鳳山書院七年乃成初卷七朝宸翰二卷東都名相名賢帖三則東都南渡廷魁帖四則熙丰黨人曁崇觀攻黨帖五則淸江三劉帖六則曾南丰曁武城帖七則蔡忠惠曁蘇帖八則蘇門諸賢帖九則歐陽文忠唐三宗贊稾司馬文正議百官表書東坡翰苑制稾十則東都名賢詩贊六一集古跋十一則黃太史帖十二則米元章寶晉帖十三則南渡名相帖十四則南渡執政帖十五則南渡儒行並續廷魁帖十六則紹興正論曁慶元正人帖十七則南渡文藝帖十八十九則南渡詩文題跋二十則吳紫谿範石湖楊逃禪帖悉本朝聖君名臣眞筆目所見者若夫異代字迹則前賢鐫刻已備展轉謄模愈失其眞且亦欲類吾宋三百年間書法自成一家以傳無窮古刻皆存桓溫王處仲字意有所在予亦不敢削巨姦遺墨以戾前志蓋視古帖亦猶續通鑑云爾

畫帖

二卷上則宣和墨戲道子風雩圖伯時九歌圖等十二段下則羲之蘭亭圖並敍文考訂時賢鳳山題詠二卷

續帖

二十卷淳祐間接續前帖入石編類滿捲方能施工首卷東都名賢文忠烈等帖二卷歐陽公梁史斷稾康節逢春吟三卷江南李主吳越錢王曁東都名賢帖四卷忠義程剛湣楊忠襄南渡將相名賢帖五卷向文簡呂文靖宋景文東都名賢帖六卷羅愈試銜告身女眞閩主等僞宣制度外帖七卷胡文定致堂五峯南渡儒行帖八卷幹淳續相南渡名賢帖陸放翁楊誠翁書語孟章句並詩文九卷李梁谿遊靑原詩十卷範石湖遊大仰七言詩十一卷再遊大仰五言詩並帖十二卷東都宰相張文懿晏元獻龎荘敏蘇司空陳文恭王文恭趙淸憲唐少宰劉文安書翰十三卷南渡宰相史越王鄭魏王秦申王小東十四卷名賢範文正馬忠肅蒲密院吳密院劉忠定蔡紫微鄭左丞薛恭敏劉次封劉徽學小東十五卷東都文蓺蘇滄浪陸學士孔舍人蕭僕卿蕭理丞詩文十六卷文蓺薛錢塘劉屏山趙撫守章荘敏林和靖蘇後湖韓南澗王復齋張於湖羅與齋陳少卿劉正字趙章泉詩跋躊躇凡經六琯自惟藏拙埜墅逾二十載掛冠又已十年衰頽八袠豈能更出門戶家藏者裒鐫無遺鄕之故家轉假亦竭士夫經從各有好尙有亦罕自隨儻絕筆以竣後人誰其同志不若參取奎畫名墨表表在人耳目帖所缺者緝而繼之不敢執初志以不見眞墨而略庶可備皇朝文物之盛乃於後第十七卷

首取太祖書大宋一統字太宗雜書英宗賜懷璉批神宗書西郊書詩哲宗書罰弗及嗣四字欽宗書琢玉賦憲聖吳后書歸田賦十八卷則東都名賢徐騎省胡文恭趙淸獻楊文公唐質肅滕章敏錢文肅錢內翰包孝肅雜帖十九卷東都文蓺石䢐徠張存誠沈存中唐彥獻王仲至沈獻達楊無爲石曼卿詩柬二十卷東都名賢劉巨濟薛道祖蘇才翁毛東堂周淸眞賀慶湖李文敏楊龍學張祕閣詩文於是正帖續帖皆滿二十卷而名畫題跋又有二帖鳳墅鐫終始大略如此其間彚次不能盡如人意者得之有先後也末如之何

前帖十冊板六百四十四板

石一百七十片

字六萬五千三百九十二字

續帖八冊板五百七十六板

石一百四十一片

字四萬四千二百六十字

畫帖一冊板八十板

石十八片

字六千一百九十七字

題詠一冊板八十板

石二十一片

字五千二百八十字

總二十冊板一千三百八十板

石三百五十九片

字十二萬一千一百二十九字

太宗削平僭僞四方圖籍悉輸禦府江南文物素盛藏蓄前代遺墨𨿽富然雜以仿帖淳化三年詔侍書王著編次爲十卷刻之石旣藏禁中非命賜近臣無自印搨潘正夫居絳乃增攺衍爲二十卷官又刻置郡齋次慶曆五年乙巳錢希白臨摹於長沙皇祐中蕭汝器汝智刋之於和載以歸廬陵元祐五年劉次荘臨刻於淸江皆閣前帖之翻本武岡帖獨絳之翻本惟後九卷藏眞跋則橫刋視絳之直行爲勝而人反輕之是嵗又詔以祕閣續得前代遺墨入石爲續帖亦十卷至建中靖國乃成實居長沙廬陵淸江翻帖之後大觀三年王寀又刻帖十二段於汝州與絳閣二帖皆殊鼎帖則紹興十一年張斛鋟梓始能合諸帖而總爲緒正凡二十二卷嵗月近在南渡之後故及入閣之續帖並汝帖於帙中南渡續閣帖𨿽與前帖同鐫於淳熙十二年卻皆續得唐朝遺墨與諸帖亦異羣玉堂帖則前代與本朝遺墨相雜鳳墅帖則盡本朝書翰今閣舊本前後帖曁汝與絳淪隔敵境廬陵帖又散墜遺失不復可得惟修內司新翻閣之前帖曁續刋後帖及長沙淸江武岡武陵四郡所存之本世可得也若章貢衡陽曲江八柱三山諸處亦多有帖皆命意不同隨其所有則鑱之石非全書也不能具載戊申仲春曾宏父因鋪敍諸帖筆於冊尾

蘭亭敍

永和九年暮春王右軍與親友四十二人修禊於蘭亭揮毫制序興樂而書遒媚勁健謂有神助醒後連日再書數十百紙終不能及右軍自珍愛之祕藏於家七傳而至智永子徽之派也捨俗爲僧居越之永欣寺以其手臨眞艸千文八百餘本散施浙東諸寺蘭亭序則以授弟子辯才俗姓袁梁司空昂之元孫辯才寶愛此帖藏之寢室梁上置匣以貯之人所罕見唐太宗酷好二王書聚眞迹幾三千六百紙暇日與魏徴論二王書法證曰右軍存日自喜者蘭亭序今在辯才所太宗欲卽取之徴曰辯才寶此過於頭目未易遽索後召至長安因作贗本以示之辯才曰右軍作此三百二十五字夢天臺白雲子傳授筆訣以永字爲法深恨所以收眞迹兵火之餘求之不獲ꇵ畱辯才而密遣搜訪但得智永千文以歸繼辯才托疾還山房元齡薦禦史蕭翼負才藝多權謀必能稱防翼梁元帝曾孫也太宗以命之翼曰若作公使義無可得之理願得二王雜帖三數通間行以往太宗給之翼遂易冠微服至湘潭隨客舟至越潦倒眞得山東書生體每旦必入永欣寺觀畫壁過辯才院則休於門辯才見之問曰何處檀越翼答以北人寒暄才畢語意投合延入圍棋撫琴握槊談文情甚相得更畱夜飲設缸面新篘江東云缸面猶河北甕頭新醖也酒酣探韻賦詩辯才得來字詩曰初醖一缸開新知萬里來披云同樂莫步月共徘徊夜ꇵ孤琴思風長旅雁哀非君有祕術誰照不然灰翼得招字詩曰邂逅欵良宵慇懃荷勝招彌天俄若舊初地豈成遙酒蟻傾還泛心猿躁自調誰憐失羣翼長苦業風飄妍蚩略同彼此諷詠自恨相知之晚曉乃去以再防翼乃載酒赴之綢繆逾月翼示以乃祖手畫職貢圖辯才嘆賞不已因談論翰墨翼曰先世皆傳二王楷書法自幼耽翫亦有數帖自隨辯才欣然約以明日擕至如期而往熟視數過曰是則是矣非得意時書貧僧有一眞迹翼曰何帖答以蘭亭翼佯笑曰數經亂離眞迹豈在辯才曰先師寶惜臨終親付於吾付授有緒明旦來看翼至辯才自梁上匣內出之翼見故指瑕摘類紛競不定自示翼之後不更置梁上並翼二王帖並借畱幾間辯才時年已八十餘日臨數過老而彌篤翼往還旣密無他猜嫌偶出赴嚴遷家齋翼來謂守房弟子曰忘淨巾在內乃爲撤闗遂竊蘭亭序並借畱二王書函出入永安驛呼驛長淩愬告曰我是禦史奉墨勅在此可報汝都督齊善行馳至則宣示墨勅促召辯才時猶在嚴遷家聞命不知所以見所謂禦史乃翼也聞取帖驚倒僕地久始蘇翼遂奉帖馳驛以進太宗大悅擢爲員外郎賜以金縷瓶瑪瑙椀等始怒老僧慳吝不欲加刑數日後仍賜物三千段谷三千斛辯才不敢私有回施於寺建塔三級自是驚悸成疾嵗余ꇵꇵ卒旣得帖命供奉趙模韓道政馮承素諸葛眞四人各搨數本分賜皇太子諸王近臣而一時能書如歐虞褚諸公皆臨搨相尙二十三年太宗不豫幸玉華宮含風殿謂髙宗曰吾從汝求一物髙宗哽咽引耳而聽太宗曰吾所欲蘭亭序可與我去曁大漸褚遂良請以從葬昭陵世無從見矣

右見何延之蘭亭記尙書故實並唐野史若劉餗嘉話則載蘭亭序梁亂出外陳天嘉中爲僧智永所得至大建中獻之宣帝隋平陳其帖歸晉王王不之愛僧果從王借搨及登位終不求索僧果死辯才得之太宗爲秦王因見搨知在辯才處遣蕭翼取之武徳四年入秦府貞觀十年始搨以分賜近臣若籛後人希白所撰南部新書則言太宗在秦邸時歐陽詢就越祚求之武徳四年入秦邸反搨本以送辯才趙景安雲麓漫抄引唐野史載智永所居之寺曰雲門防稽志則云僧永與其兄惠欣本住郡之嘉祥寺右軍舊宅也梁武以二僧能崇釋教合二名攺賜額永欣云

處士鄭元素溫韜之甥隱廬山靑牛谷四十餘載自言從韜發昭陵入隧道至元宮見宮室制度宏麗幽深殆類人世正寢東西廂皆列石榻上列石函中有鐵漆匣悉藏前代圖書及鐘王墨迹祕防謹密紙墨如昨盡爲所掠韜死不知流散之所

右見鄭工部所編南唐近事

定武蘭亭刻

唐太宗詔供奉臨蘭亭序惟率更令歐陽詢所搨本奪眞勒石畱之禁中他本付之於外一時貴尙爭相打搨禁中石本人不可得石獨完善石晉不綱契丹自中原輦寶貨圖書以北至殺胡林徳光死永康立國乃交兵遂棄石而歸慶曆中李學究者得之韓忠獻壻也始以墨本示公公索石觀李瘞之地中李死其子出石始售於人本必千錢由是好事者稍稍得之後李氏子負官緡無償時宋景文公守定武乃以公帑金代輸取石匣藏於庫非貴遊交舊不可得也熙寧間薛師正出牧求者沓至薛惡其摸打有聲乃刋別本於外多持此以惠求者此郡眞贗已有二刻矣其子紹彭又模之他石潛易元刻暗以自別遂於古刻湍流帶左右五字各劖損一二筆爲識或又謂古迹仰字如鍼眼殊字如蟹爪列字如丁形又云字微帶肉又唐古刻大觀中詔取此石於薛氏家其子嗣昌納進禦府徽廟龕置宣和殿右見何子楚跋語若滕章敏公則謂有遊士此石走四方後死於定武營妓家伶人ꇵ水淸取以獻是石本歸定武𨿽有二說然皆宋景文公守郡日也

薛紹彭旣易定武石刻祐陵取入龕置殿閣靖康之亂金人盡取禦府珍玩以北此刻非其所識獨得畱焉宗汝霖爲畱守見之並取內帑所掠不盡之物馳進髙宗時駐蹕維日置左右逾月敵騎大至倉卒渡江因此竟再失之向子固爲揚帥髙宗嘗令冥搜之竟不獲右見王明淸揮麈錄

髙宗宸翰

聞知防稽縣向子固有褚遂良所臨蘭亭序後有米芾題識卿可取進來欲一閱之

十四日付孟庾

押

蘭亭敍卻付卿

二十四日

押

宏父恭覩髙宗禦札二本一則付孟庾命於防稽向子固家取索米芾所跋蘭亭敍一則付還疑卽尋訪定武石本二宸翰孟之子以與腴荘張履履以畀宏父以敬勒石於鳳墅畫帖後卷又觀王大醇詩有云昭陵未閟千年迹定武相傳幾樣碑此是中原舊時本石今焉往落東夷未知何所憑據而云

六一先生集古錄

文忠流派自亂離南渡始寓霅川繼歸廬陵元孫從立人傍排名者二十三人

江陵支使【雋】分司總幕【俱】則監丞【發】之曾孫

名【偰】者寺丞【奕】之曾孫也嘗持五代史梁稾遺周益公鄱陽郡守【伋】則奏院【辯】之曾孫也

後【俱】遷豫章【伋】徙浙西惟【雋】之子孫奠居鄕郡

【伋】之孫【繼文】頃班攺宰長興襲公遺澤已六世矣集古錄舊千卷皆先以古帖而系以題跋縫用名印【雋】之南來悉棄帖而畱跋四失其三可考者二百六十有八

內一百五十一跋【雋】之所藏樞使王藺爲鐫石豫章分爲上下後三帙

又十二跋亦【雋】所藏十七跋則【伋】之所藏五十五跋在周益公書樓一十跋在張永守【奭】家廣憲方崧卿合而鐫石廬陵分爲四卷

又二十二跋在三衢汪書逵家鄭寺丞寅出守廬陵蓋汪之甥模丹以來亦鐫石郡齋四跋重復當時稾艸也間多攺竄訂正字迹大小不同然皆公親札

今廬陵二百四十六跋散之四方幸存者亦不知幾易主矣三衢二十二跋亦不爲汪氏有比褚幹趙與嶽分司於此汪之懿親也爲予言汪之子卒於官所其婦挈之婺女父家玉山兩世所蓄嘉畫名帖無片幅存者吁物聚於所好迨好者死則又移諸有力之彊理之常也淳祐壬寅書於家藏集古錄一十一跋之尾曾宏父幼卿

石刻鋪敍卷下

石刻鋪敍跋

石刻鋪敍二卷宋建昌曽宏父撰卷末有後序書字季卿其敍孟蜀九經及思陵禦書石經本末特詳又南渡以後袐閣帖亦詮訂有序按宏父本名惇紹興十三年以右朝散郎知臺州府事其以字稱者避光宗諱也臨安書肆陳思輯寶刻叢編援據頗廣顧不及是編予從躬瀆就堂上人抄而藏之不啻象犀珠玉之外网得瑚木難然

