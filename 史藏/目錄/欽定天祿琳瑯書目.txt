

禦制題昭仁殿詩

蕓帷木榻想貽淳

聖日常懸麗柍桭六十一年玆惕息百千萬世永昭仁好書敢謂承

先志新徳惟期澡我身檐向周廬列書室每聞占畢達楓宸

皇祖在禦時常寢興於此予不敢居因以貯天祿琳瑯諸善本時一徘徊曷勝今昔之思敬成長律丁卯初冬禦筆

天祿琳瑯鑑蔵舊版書籍聨句【有序】

蕓編蘊古香盈羣玉之蔵茗榼延韶歡洽重華之賞溯前度籖羅縹碧聨吟羙已窺全遞今畨響戛琳瑯比例珍宜居上繄此傳稱善本取之而盡拔其尢原夫刻貴初摹數焉而必從其朔蓋自石經乍泐制創成都雕字旋繁文詳廣順範移鐵版存中之舊話堪稽倚向書牀邦彥之遺文彌艷況復西廊東庫頒官畱冑監之書兼防崇化麻沙入市走巾箱之式攷紀年於大定翠琰曽鐫徵掌署於興文白藤競印逮勝國技沿剞氏蘇州樣比杭州更誰家影付鈔胥汲古妙偕述古別梓梨而選粹寧徒邊論單雙驗楮墨而差良奚止畫分麤細耳食鈐題漫信摭名則贗鼎都刪任手披摸索非難審體則善刀能品物克聚於所好喜四百部甲乙都排書在佳而不多閱半千年菁華盡備歷宋金元明而完弆防持應借六丁依經史子集以臚陳整娖眞同二酉爰乃拈題舉典因之授簡分曹日是初三中適春朝元旦人仍四七班兼鳯閣鸞坡計

祈年尙及經旬招宜徵角顧侍

謙才過疇昔樂逮臣鄰詎矜中壘閣藜名沿天祿略仿新吳府玉韻葉靑陽矧玆儲以昭仁在予益凜體仁之義亦曰諭惟求舊願爾無忘由舊之規

【禦制】上正三節肇春祥茶宴重華例有常黃閣玉堂胥就列

赤文

仙藻首成章什研麗則抽中祕箋授臣鄰侍左廂四庫舊曽賡竹素【上年茶宴以四庫全書聨句臣舒赫徳】百城玆又詠琳瑯涵書味復融

詩味挹茗香頻沁墨香照以靑藜卑漢閣【臣於敏中】積來圃陋曹倉府區典籍西都固羙埒球玕禹貢梁漫詡鄴侯籖插架【臣李侍堯】浪吟何氏屋連牀乙光偕賦乙未防甲觀聨披甲子裝【書自乾隆甲子重裝以來凡有所得均籖書年月以志鑑蔵先後】各按部分部系句【諸書各系以句臣福隆安】

【禦制】總臚目舉目歸綱【宋版及影宋鈔全入題詠亦如四庫全書例以經史子集爲次其元明版則各舉其尢佳者入詠】宋金鉛槧元明繼經史精華子集襄續後韋編王弼注【周易】

箋依毛傳鄭公鄕【監本毛詩】呂詩眞鑑屬元汴【呂祖謙讀詩記項氏天籟閣蔵本】周禮精鋟標建陽【周禮宋建本】纂備闕官逸

教補【無名氏周禮纂圖互注臣官保】解求盲左癖奚忘【杜預春秋經傳集解】腴詞音辧唇兮齒【陸徳明左氏音義】墨守疵攻膏與肓【公羊傳注疏】紅印鄂州霑紙濕【公羊解詁卽何休注徐彥疏宋建本末有鄂州州學官印臣程景伊】繆紋晉第帶蕓香【谷梁傳注疏首有晉府書畫之印】中書札付胥徒掌【程公說春秋分記末有元大徳間奉江浙行中書省札付紅印】小字巾箱尺寸彊【五經小字本】繢匠六經貽宋殿【楊甲六經圖有宋緝熙殿書籍印臣王際華】學童四子溯衢庠【四書宋衢州庠本】詳申鄒邑推張栻【張栻孟子詳說】廣梓閩中演野王【孫彊大廣益防玉篇增顧野王原本宋閩中刻】迹對聃規嘗紀數【六經之名始見莊子天運篇謂吾何以防老聃哉及六經先王之陳迹云云臣蔡新】

【禦制】類虛班藝匪遺亡【漢書藝文志無史類蓋是時諸史未興如楚漢春秋等書今入史類者皆在春秋類非闕遺也】惟欣文景能休養【漢書】亦曰明章號治康【後漢書】五代卽隋尙如鄶【隋書】

兩家攺昫並存唐【唐書宋祁歐陽修攺劉昫舊唐書明監本廿一史遂不收昫作論者謂舊書自有勝處武英殿版新舊並存】考鈔涑水聊稽異【司馬光資治通鑑考異】鑑刻廬陵肇間行【朱子資治通鑑綱目是書初刻溫陵別其綱爲提要此本乃繼刻廬陵者綱目分行間列如春秋經傳例】具本末全啟馮谷【袁樞通鑑紀事本末按樞昉爲此體馮琦宋元紀事本末谷應泰明紀事本末皆襲之臣嵇璜】念終始典冠羲黃【範祖禹帝學】提其要取括繁冗【錢端禮諸史提要】糾厥繆爰資救匡【吳縝新唐書糾繆】直筆幾家窺筆削【呂夏卿唐書直筆新例臣英廉】確評誰某彚評量【唐宋名賢歷代確論不著彚人姓氏】重儓藍本癡循顧【劉向古列女傳毎傳有圖傳爲顧愷之】

【遺制】半壁黃圗僻剰杭【祝穆方輿勝覽時宋偏安余杭書中不及中原郡縣】上下歲三千可計【歷代史𨿽未備然已具編年紀事兩體可得經世之全臣阿思哈】寓卮說九百相望【諸子𨿽立意不同總不越漆園寓言卮言之防】志皆論也遷仍況【荀子史記禮志卽取荀子禮論爲之】蝶或周與紱寫莊【南華經有莊子像明永樂間舍人王紱奉敕作贊】爭逞儀秦用嬴趙【戰國防臣張若溎】

【禦制】特橅耕織更農桑【汪綱農桑書向曽題刻樓璹耕織圖於多稼軒玆書乃集陳旉農書秦觀蠶書及樓璹耕織圗詩成之】洪懷逸少筆隨記【洪邁容齊三筆】程演仲舒意寓良【程大昌演繁露】鐘鼎虫魚亞爾雅【王俅嘯堂集古錄】形聲防畫匹凡將【李錫排韻字類】虞初字漸淆羣喙【小說始自虞初乃子家之流派】摯別沿徐擷眾芳【漢志但云某家若干篇集之名始摯虞流別】紉佩秋蘭托湘沅【楚辭臣曹秀先】翻堦春艸接池塘【謝朓集】拾遺句配黃金匱【杜工部詩史】九注函繙敗錦囊【九家集注杜詩是書從武英殿庫貯殘書內檢得之】淮蔡僕碑壓山斗【韓昌黎文集臣梁國治】溪潭遊記辟蠻荒【栁栁州文集】博誇五百狐畱腋【五百家注韓昌黎集輯者自誇摭拾之富實祗百四十八家而已】巧遇一雙劍合鋩【五百家注栁子厚集乃武英殿舊貯因新得五百家注韓集取校之同爲韓醇刋本足稱雙璧】思潁手排雜琴局【歐陽修六一居士集臣周煌】和陶神遇引壺觴【蘇軾和陶詩】箕弓裘冶兄師教【蘇轍欒城集爲其曽孫所刋】輪輅水冰賔客塲【六臣注文選】了識佚名錄枚傅【徐陵玉臺新詠按文選古詩十九首不著作者姓名其云枚乘傅毅之詩僅見於玉臺新詠臣王傑】

【禦制】不收新律韻宮商【姚唐文粹此書祗收古詩而不及律體自屬有見】遺蘇文選疑難解【聖宋文選內獨無三蘇此不可解】憶杜正宗慨以慷【眞徳秀文章正宗其自序以自昔集錄文章者若杜預諸家湮沒弗傳而行世之昭明文選唐文粹二書未得源流之正云云】賦擬靑錢蓋小技【選靑賦箋】

考憑玉枕祗専長【桑世昌蘭亭考以上宋版】金源印獨難驂靳【吳兢貞觀政要乃金時版祗此一種爲世所罕見】宋影謄佳擬頡頑【藏書家競貴宋槧今內府所儲影抄各種精好實有逺過雕本者】聞擴九思通奧窔【趙汝楳周易輯聞臣彭元瑞】說宗七日契微茫【趙彥肅復齊易說】贊爻象彖猜圗馬【王宗童溪易其說主義理以言象數】徵夏商周愛餼羊【聶崇義三禮圗】防讀論須淳祐蔡【蔡節論語集說臣汪廷璵】艷題名訝狀元張【張九成孟子】頡篇約譜物從朔【夏竦古文四聲韻】內則少儀謙弗遑【張時舉小學五書】年表自然堪綴範【熊方後漢書年表臣董誥】長編焉肯遽齊光【李燾續資治通鑑長編按司馬光作通鑑先排長編燾紀宋事不敢自謂續通鑑但云續長編而已】河山故汴鴈橫塞【王存九域志】風月淸波雀處堂【周煇淸波雜誌】魯語余猶孔聖【家語臣阿肅】

【禦制】宋儀精敢企

軒皇【新儀象法要宋蘇頌編當時臺郎所肄

皇祖學契

圜穹防通西法

欽定數理精蘊儀象考成諸書實足爲天下後世法】全圗庚鼎足冠冕【呂大臨考古圖輯繪三代秦漢銅玉古器首載庚鼎】雜記金壺頗博詳【宋釋適之金壺記】屈子志寧在艸木【吳仁傑離騷艸木疏】

劉郎詞早葉笙簧【劉賔客外集】友朋水言都妙【王摩詰集】昆弟盤洲譽最【洪適盤州集】寫比鉤摹觀太乙【以上影宋鈔本臣逹椿】栞偏鄭重牒文昌【元時書籍並由中書省牒下諸路刋行】義原靡盡聖經大【眞徳秀大學衍義】音所由生樂記彰【陳樂書】瑣載續貂補安取【李肇國史補劉餗作國朝傳記肇續之臣汪永錫】壊譚鑄象怪何妨【山海經】戈矛西蜀乃同室【李心道命錄】斧鉞東萊空望洋【呂祖謙東萊博議】才雋左司宜栁替【韋蘇州集臣吳綬詔】謀深內相爲裴傷【陸宣公集】大都叢簡搜瑜瑾

【以上元版入選者共八十餘部今略舉數種以例其餘】勝國雕梨汰莠稂【內】

【府所蔵明版指不勝屈今取其最精者尙得二百五十餘部】王侍書饒瘢且垢【明版黃伯思東觀餘論是書內有法帖刋誤一種辯正王著之失頗稱精核

欽定淳化閣帖釋文考異多采之臣曹文埴】

【禦制】元才子直走而僵【白氏長慶集當時元白齊名其實防之不逮樂天逺甚也】輯今弆古非同事天祿文淵故別蔵【舊蔵宋金元明版書籍彚爲天祿琳瑯至新輯錄之四庫全書則特建文淵文源文津三閣分貯之】贗制還因重訂正【近因重校天祿琳瑯舊蔵凡僞充宋元槧印者俱詳加別擇攺正】

兼權嚴與判低昂【有確系舊刻而時代向未詳者並爲核正歸入】二坊私版官三舎【祝穆云建寧崇化麻沙二坊號圗書之府今所蔵有建本麻沙本蓋宋時坊書其監本則官版也】諸邸外儲內兩廊【中有東宮書府晉府印又內殿緝熙殿諸璽乃東西廊書庫物】樞【鮮於樞】頫【趙孟頫】璧【文】貞【王世貞】昌【董其昌】晉【毛】振【季振宜皆鑑蔵諸書人各有題跋印記臣沈初】趙【衢守長沙趙淇】韓【臨卭韓醇】陳【臨安鞔皷橋南陳宅書鋪】嶽【相臺嶽氏家塾】廖【世防堂】余【建安勤有堂】汪【新安汪綱以上七家皆宋時刻書姓氏惟餘氏勤有堂則自宋至元明世守其葉】流傳手眼衡殊允【諸書中如漢書唐書糾繆久經鑑賞流傳確有可據】繪畫須眉興欲狂【漢書前有趙孟頫王世貞像楚辭前有屈原朱子像】少益貴乎多益善【有一書而自兩部以至十數部之多者臣紀昀】前思作矣後思臧【有一書而宋元明各有梓本以後仿前而益工者兼爲收錄】盤螭璽疊登

璚府【每部用乾隆

禦覽之寶及天祿琳瑯兩璽】縈蚪章鮮揭寶房【間有舊用文淵閣及內府圗書等章】

寵賁

天顏知有喜【內最善本如前漢書資治通鑑綱目九家注杜詩皆

命寫

禦容於捲端

臣陸錫熊】

褒題

奎翰訓無疆【曽經

禦題者計三十二種】聚珍井井超模笵【武英殿聚珍版制極精良簡備如書中明無錫華氏銅活字長慶集亦此法然致用較爲不便】掃葉紛紛對勘戕【諸舊本皆完善精確憑以校對或可少免掃葉之誤】聨詠服膺源出水

【禦制三閣記並以水言文涵滙萬有源委一貫以四部爲六義乃詩之淵源也臣陸費墀】

【禦制】蕆編拭目派歸滄【所收各種並卽繕入四庫全書】舊時

寢息仰霄漢【天祿琳瑯之書貯於昭仁殿乃昔時

皇祖寢宮也】此日書聲逹尙方【上書房卽對此殿皇子讀書聲毎逹於此向曽有詩】銘著昭仁深體驗

行斯未逮敢無蘉

欽定四庫全書

史部十四

欽定天祿琳瑯書目

目錄類一【經籍之屬】提要

【臣】等謹按

欽定天祿琳瑯書目十卷乾隆四十年奉

撰初乾隆九年

命內直諸臣檢閱

祕府藏書擇其善本進呈

禦覽於

昭仁殿列架庋置

賜名曰天祿琳瑯迄今三十餘年祕笈珍函搜羅

益富又以

詔求遺籍充四庫之藏宛委叢編嫏嬛墜簡咸出

應昌期因掇其菁華重加整比倂

命編爲目錄以垂示方來冠以丁夘

禦題昭仁殿詩及乙未

重華宮茶宴用天祿琳瑯聫句詩其書亦以經史子集爲類而毎類之中宋金元明刋板及影寫宋本各以時代爲次或一書而兩刻皆工致則兩本並存尢袤遂初堂書目例也一板而兩印皆精好亦兩本並存漢祕書有副例也【案事見漢書敍傳】毎書各有解題詳其鋟梓年月及收藏家題識印記並一一考其時代爵裏著授受之源流按張彥逺歷代名畫記自論十六篇其十一記鑑識收藏閱玩十二記自古跋尾押署十三記自古跋私印記自後賞鑑諸家遞相祖述至鐵网瑚所載書畫始於是事特詳然蔵書著錄則未有辧訂及此者卽錢曽於也是園書目之外別出讀書敏求記述所蔵舊鈔亦粗具梗槪不能如是之條析也至於毎書之首多有

禦制詩文題識並恭錄於舊跋之前

奎藻光華增輝簡冊旁稽舊典自古帝王惟唐太宗有賦尙書一篇詠司馬彪續漢志一篇宋徽宗有題南唐舊本金樓子一篇而己未有

乙覽如是之博

宸章如是之富

鑑別如是之詳明

品題如是之精確者【臣】等繕錄之下益頌

聖學髙深超軼乎三古也乾隆四十六年十月防

校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

凡例

一

天祿琳瑯彚自乾隆甲子年冊府重裝標函列架閱今三十餘載慶惟

皇上久道化成文治覃洽

欽定四庫全書珍儲

三閣美富備臻而古槧之蔵於

內殿者視舊益加廣焉爰以舊蔵續入諸種編輯書目以合於古者祕書分中外之義

一書首冠以丁卯

禦題昭仁殿詩並乙未

重華宮茶宴廷臣及內廷翰林等用天祿琳瑯聨句詩

天文煥朗縹帙生光亦以識弆蔵之由與玆觀成之盛

事焉

一宋元明板書各從其代毎代各以經史子集爲次金槧僅止一種正如吉光片羽增重書林至明影宋鈔𨿽非剞氏之舊然工整精確亦猶昔人論法書以唐臨晉帖爲貴均從選入

一同一書而兩槧均工同一刻而兩印各妙者俱從並收以重在鑑蔵不嫌博采也

一卷中於每書首舉篇目次詳考證次訂鑑蔵次臚闕補至考證於鋟刻加詳與向來誌書目者少異則是編體例宜然爾

一諸書中有經

禦制題識者尢爲藝林至寶珍逾琬琰敬登鑑蔵之首至舊人題跋亦爲附錄其印記則仿淸河書畫舫之例皆用眞書摹入以資考據

一書名悉依本書首行及板心標目籖題舊未畫一者今悉更正套籖於舊蔵者添識乙未重訂續入者則識乾隆乙未重裝用志裒集次第

一諸書毎冊前後皆鈐用

禦璽二曰乾隆禦覽之寶曰天祿琳瑯其宋金板及影宋鈔皆函以錦元板以藍色綈明板以褐色綈用示差等

乾隆四十年歲次乙未新正上澣【臣】於【敏中臣】王【際華臣】梁【國治臣】王【傑臣】彭【元瑞臣】董【誥臣】曹【文埴臣】沈【初臣】金【士松臣】陳【孝泳】奉

勑編校

欽定四庫全書

欽定天祿琳瑯書目卷一

宋版經部

周易【一函五冊】

上下經六卷魏王弼注系辭以下三卷晉韓康伯注周易略例一卷王弼著唐邢璹注俱唐陸徳明音義共十卷

是書不載刋刻年月而字法圎活刻手精整且於宋光宗以前諱皆缺筆又毎卷末詳記經注音義字數宋版多此式其爲南宋刋本無疑

琴川毛晉蔵書類以甲乙爲次是書於宋本印記之下復加甲字印乃宋槧之佳者晉元名鳯苞字子晉蘇州常熟人好古博覽搆汲古閣蔵書數萬卷刻十三經十七史古今百家之書手自校讐僮僕皆能抄書著述甚富見蘇州府誌

闕補卷三【一二】卷九【全】卷十【全】

監本纂圗重言重意互注校毛詩【二函十冊】

首毛詩圗譜正文全錄漢毛萇傳鄭康成箋附唐陸徳眀音義復加重言重意互注三例共二十卷

朱尊經義考載纂圗互注毛詩二十卷引陸元輔語曰此書不知何人編輯鋟刻甚精首之以毛詩舉要圗二十五次之以毛詩篇目其卷一至終則全錄大小序毛傳鄭箋陸氏釋文而采左傳三禮有及於詩者爲互注又標詩句之同者爲重言詩意之同者爲重意蓋唐宋人帖括之書也此本證以所言𨿽無圖目而體例適符惟書中於篇目相同者爲重篇詩句相似者爲似句乃元輔所未及蓋因書名未經標出遂不加詳考耳至其字畫流羙紙墨亦佳信爲鋟本之精者

本朝禦史季振宜蔵書仿毛晉汲古閣例有宋本橢圎印以志善本尙書徐幹學是樓收蔵書籍甚富此書兩家印記俱備蓋歷經鑑蔵家珍祕也振宜字詵兮號滄葦揚州泰興人順治丁亥進士授蘭溪令歷刑戶兩曹擢禦史幹學字原一號健庵蘇州昆山人康熙庚戌進士第三授編官至刑部尙書所著有憺園文集

東萊家塾讀詩記【二函十六冊】

宋呂祖謙著三十二卷第一卷

爲綱領卷二以下釋大小經文博引諸家注成之朱子序巾箱本不載鋟刻年月按陳振孫書錄解題云自公劉以後編纂已備條例未竟學者惜之是本公劉首章下識云先兄是書至此終自公劉次章訖終篇則往歲所纂輯未及刋定今不敢損益姑從其舊則此書乃其弟所校刋也

禦題此呂氏家塾本也說詩家自毛鄭後同異紛紜鮮所折衷東萊兼綜眾說挈要提綱斷以已意於三百篇之義殆庶防乎向爲檇李項氏家蔵捲約字工猶屬閩中舊刻其珍惜之乾隆禦識鈐

寶二曰防暇怡情曰乾隆宸翰

檇李項元汴蔵本有印記元汴字子京好收金石遺文圗繪名迹凡斷幀只行悉輸其門書法出入智永趙吳興之間兼工山水號墨林居士見董其昌容臺集

闕補卷四【十九之二十二】卷二十五【五】卷二十七【十一】卷三十二【末行】

周禮【二函十二冊】

漢鄭康成注唐陸徳明音義十二卷

宋嶽珂相臺書塾刋正九經三沿革例云世九經自建蜀京杭而下有建余氏本分句讀稱爲善本云云此書毎捲後或載余仁仲比校或余氏刋於萬卷堂或余仁仲刋於家塾所謂建余氏也句讀處亦與所言相合又卷末各詳記經注音義字數畫完好紙色極佳

張氏古照堂所蔵名無考

纂圗互注周禮【二函十二冊】

前周禮經圗三十有九各系以說次篇目正文全錄鄭注及唐陸徳明音義復加重言重意互注三例共十二卷

按宋陳祥道有周禮纂圗其書已佚此書纂圗不載撰人姓氏而圗說多引祥道禮書之言或本之祥道書故仍其名音義後標重言重意互注與前監本毛詩同當亦唐宋人帖括之書但標名無重言重意四字經文不施句讀版尺寸亦較縮耳又經義考載周禮附音重言重意互注十二卷引繆泳謂元人所輯並無指實且與纂圗互注毛詩出唐宋人之說自相矛盾此本的系宋槧非明尹洪兩廣重刻本也

諸捲前後原有印記不知何時割去迹尙可辧闕補經圖【一之八】卷十二【十八】

春秋經傳集解【四函三十二冊】

晉杜預集解三十卷前自序末附五代馮繼先春秋名號歸一圗二卷無名氏春秋年表

諸卷末有木記曰相臺嶽氏刻梓家塾或曰相臺嶽氏刻梓荊谿家塾爲長方橢圎亞字諸式具大小篆隸文蓋南宋嶽珂乃飛孫本相州湯陰人故以相臺表望南渡後徙常州今宜興有珂父霖墓故家塾以荊溪名珂校刋九經三著沿革例讐勘爲精覈其辧析此書之言曰春秋名號歸一圗二卷馮繼先撰刋本多訛錯嘗合京杭建蜀本防校有氏名略同實非一人而合爲一者有名字若殊本非二人而析爲二者有自某國適他國而前後互見者有稱某公與某年而經傳不合者或以傳爲經或以注爲傳或偏旁疑似而有亥豕之差或行數牽連而無甲乙之別若此類非一今皆訂之經傳勘其譌謬且爲分行以見別書若雜出於經傳與注而止稱經或傳注散見於前後數年間而止稱某公某年蓋據始見而書之廖本無年表歸一圗今旣刋公谷並補二書以附經傳之後又曰春秋年表三朝藝文志不載作者名今諸本或闕號名或紊年月防之經傳多有舛錯不無刋寫之誤皆以經傳正之史記年表書事今表止書繼立循舊不敢增又曰按館閣書目元丰中楊彥齡撰二卷紹興中環中撰一卷今本一卷與紹興中本及藝文志所載者同珂之考證如此今詳閱卷中凡所臚謬誤之處俱經攺正無訛然則此本之善具徵學密匪獨工良也

曽入明項篤壽萬卷堂後歸季振宜家其紫玉居寶刻不知誰氏之章諸印於各卷中間互錯出蓋諸家潢分冊參差不齊又或祗得其半今裒然全帙洵足寶也篤壽字子長秀水人嘉靖壬戌進士入詞林性好蔵書見祕冊輒令小胥抄儲之舍北萬卷樓見浙江志

春秋經傳集解【二函十五冊】

晉杜預集解三十卷自序

相臺書塾刋正九經三傳沿革例云世所傳九經有建余氏興國於氏二本皆稱其善而廖氏以余氏不免誤舛於氏未爲的當合諸本參訂爲精板行之初天下寶之又云廖本春秋無年表歸一圗此書毎卷末有木記曰世防廖氏刻梓家塾爲長方橢圎亞字諸式具篆文八分而不載年表歸一圗蓋嶽珂所稱者卽爲此本考中興藝文志載世防堂集三卷稱政和中廖剛曽祖母與祖母享年髙皆及見五世孫剛作堂名世防以奉之士大夫爲作詩又趙均石迹記廖瑩中刻世防堂帖瑩中名玉號羣玉爲賈似道客周密癸辛雜識載賈廖刋書一條云廖羣玉諸書九經本佳凡以數十種比校百餘人校正而後成以撫州萆抄紙油煙墨印造其褫至以泥金爲籖則其貴重可知矣

婁東王世懋蔵本世懋字敬羙世貞之弟明太常卿又卷中多有徑山居頂庵紅記按徑山爲天目東北峯山門事狀云徑山之頂乃天目龍之別居國一大師法欽此山頂山誌𨿽不載居頂庵而釋徳淸淩霄峯記云圎照禪師居峯頂十年古鼎禪師亦居十年梵懷慧公結庵於頂居十三年蓋徑山以峯頂爲祖庭主僧講席在焉或旁通儒書曽蔵此本此諸僧者未知其何屬也

闕補卷十三卷十四卷十七之卷二十二計四冊鋟刻亦精但字畫較瘦卷末無世防廖氏印書中亦無徑山紅記乃用別本補入

監本纂圖春秋經傳集解【四函二十八冊】

宋蘇軾春秋列國圗經傳全錄晉杜預集解附唐陸徳明音義復加重言重意似句互注諸例共三十卷前後預自序

是書與監本纂圗重言重意互注校毛詩體例相同字形槧式亦俱脗合意唐宋人帖括之書羣經皆備合之纂圗互注周禮知爲當時所並行

吳江縣誌載張基字徳載於書無所不窺尢邃於經術著述甚富崇禎時贈翰林院待詔此卽其蔵本其謹止齋潯陽山人靑芝山房三印無考

春秋左氏音義【二函八冊】

唐陸徳明著五卷後附宋聞人模經傳識

異

按此卽徳明經典釋文之一左氏釋文原六卷今合卷五六爲一宋嘉定時興國學刋本興國軍隸江南西路亦江西諸郡書版也卷末結銜五人爲知軍通判教授判官又有教授聞人模跋載本學補刋春秋更新五經之由蓋當時刻春秋而附以陸氏音義今獨存音義耳按徳明釋文本分五經三傳並及孝經論語爾雅莊老各自成編無嫌單行也

琴川毛氏昆山徐氏兩家蔵本有印記

監本附音春秋公羊注疏【二函十六冊】

漢何休解詁唐徐彥疏附唐陸徳明音義共二十八卷休自序

宋景徳二年六月中書門下牒文奉勅校讐刋印頒行具載編首牒後結銜工部侍郎參知政事馮兵部侍郎參知政事王兵部侍郎平章事宼吏部侍郎平章事畢考宋史宰輔表景徳元年八月畢士安自吏部侍郎參知政事加同中書門下平章事宼準自兵部侍郎加同中書門下平章事二年四月馮拯自工部侍郎除參知政事皆與牒合而二年參知政事有王欽若王旦二人通鑑綱目載欽若以四月罷牒在六月知非欽若也歐陽修文正王公神道碑銘咸平四年以工部侍郎參知政事再遷刑部侍郎景徳二年始遷尙書左丞牒文爲兵部侍郎微有不合但下牒時旦方參政其遷尙書左丞或在牒後況時閱五年其中遷轉靡常碑文失載未可知也

書首有尙友方記不知誰氏而卷中丹筆竄注之處校勘頗爲詳密

春秋公羊經傳解詁【二函十冊】

漢何休學十二卷休自序

鐫刻年月不載而字體甚古於宋孝宗以上諱皆闕筆知爲南渡後刋

書中毎間數紙輒有眞書木印曰鄂州州學官書曰鄂泮官書帶去準盜考王應麟玉海咸平四年六月詔郡縣有學校聚徒講誦之所賜九經書一部大觀二年六月州學蔵書閣賜名稽古則州郡諸學置官書自宋初已行之李心朝野雜記載王瞻叔爲學官常請摹印諸經疏及經典釋文許郡縣以贍學或省系錢各市一本置之於學是南渡後猶重此舉且有準盜之條官守亦綦嚴矣

闕補卷十二【末】

監本附音春秋谷梁注疏【二函十冊】

晉範集解唐楊士勛疏附唐陸徳明音義共二十卷士勛序

朝野雜記云監本書籍紹興末年所刋是書於欽宗以上諱皆闕筆而皇瑗瑗字乃孝宗諱全書不闕蓋紹興監本也又云冑監刋六經無禮記今猶存毛詩春秋左氏公羊谷梁傳而無禮記亦可證矣

朱謀防藩獻記晉莊王鐘鉉憲王之子髙皇帝曽孫也正統七年以楡社王進封王好博古喜法書嘗以絳帖歲久斷脫令世子奇源采舊所蔵古今名人墨迹摹刻以號寶賢堂集古法帖今世傳名書畫多晉府章卽其人也余諸印無可考或仿漢銅章皆隨手鈐用無闗鑑蔵也

監本附音春秋谷梁注疏【二函十二冊】

篇目同前

勘對此書與前景徳二年中書牒刻公羊注疏板匡字體俱合板心上注毎紙大小字數中標名公疏谷疏字亦從俗省筆出於匠手兩本正符蓋景徳原刻諸經此其二也

明沈周有竹居所蔵周字啟南長洲人於書無所不覽文摹左氏詩擬白居易蘇軾陸遊字仿黃庭堅爲世所愛重尢工於畫評者謂爲明世第一巡撫王恕彭禮咸禮敬之欲畱幕下並以母老辭終身不仕明史有傳其羣雅齋吳惟明印康虞父三印大小略等似系一人之章但世裏未詳至方外司馬一印亦無考

春秋分記【四函四十冊】

宋程公說著首例要三則次年表九卷世譜七卷名譜二卷書二十六卷周天王紀二卷內魯及列國世本三十二卷次國小國及四夷十二卷共九十卷前防佀序公說自序又其弟公許序並附公說墓志銘

宋淳祐三年程公許守宜春刻是書於郡齋陳振孫書錄解題盛稱之此本卷中多有元時鈐用官印且於首尾紙背用紅字條記系大徳十年江浙等處行中書省奉中書省取備國子監書籍令儒學副提舉陳公舉校勘申解考元史世祖至元十三年括江西諸郡書板宜春隸江西蓋至元詔取而大徳始上此卽宋刋元印之本

禦題分記原通記尊王義寓中年經國爲緯外抑內斯崇統萬乃惟一防殊則以同稀珍宋槧遣暇可研窮乾隆甲午秋禦題鈐

寶一曰乾隆禦筆

五經【一函六冊】

易書詩禮記經文春秋左氏經傳不分卷

巾箱本行密字展朗若列眉中構字闕筆愼字瑗字不闕乃髙宗時刋上方列字音近錫山秦氏仿宋刻巾箱九經亦同此例

闕補禮記【六十九七十】春秋【五十】

六經圗【一函六冊】

宋楊甲撰毛邦翰補大易象數鉤深圗一冊尙書軌範撮要圗一冊毛詩正變指南圗一冊周禮文物大全圗一冊禮記制度示掌圗一冊春秋筆削髮微圗一冊不分卷苗昌言序

序載陳大夫爲撫之期年取六經圗編類爲書刋之於學事在乾道元年序後列銜知撫州陳森見西江志職官門次通判學正各一人學錄二人經諭六人而邦翰爲州學教授實補諸圗此書宋本在明時已爲囏致新都吳氏曽購得授梓見顧起元序今重刻本或間有之若此本之古香寶刻誠希珍也

禦題宋版六經圗八韻太古圗先書後出考書或不考圗非陳刋苗序誠探要物列文彰允造微典備六千年燭照冊貽五百載蕓馡玩時愒日凜儆戒惕夕幹朝守範圍傳授都因著姓氏次銓還以正依韋六經敢曰能窺道一已惟應勵勅幾敬奉

禋宗陳爼豆恪遵

家法置冠衣帝王學與儒生異罪我由他知我稀乾隆乙未仲春月禦筆鈐乾隆雙璽

按玉海紹定六年六月甲午緝熙殿成禦書二字牓之宋史理宗本紀六年秋九月以緝熙殿牓記宣付史館書中有緝熙殿及內殿文璽禦府圗書三則宋時已爲善本登之中祕矣又有明文淵閣印更徵累代寶蔵於愼行筆麈載明中葉文淵閣書散佚殆盡蓋已流布人間或吳氏所購得卽此本爾其鬻及借人爲不孝一印乃是收蔵家取唐杜暹語以示其後人考宋周煇淸波雜誌稱暹毎於所蔵書末自題云淸俸買來手自校子孫讀之知聖道鬻及借人爲不孝

四書【五函二十七冊】

朱子章句集注大學一卷中庸一卷論語十卷孟子十四卷朱子序說讀法

咸淳癸酉衢守長沙趙淇刋於郡庠毎版中有衢州官書四字中興館閣續錄祕書郎莫叔光上言今承平滋久四方之人益以典籍爲重凡搢紳家世所蔵善本外之監司郡守搜訪得之往往鋟板以爲官書其所在各自版行宋時郡守刋書於此可證此本淇爲衢守所刻時度宗九年按虞集道園學古錄淇乃趙葵次子幼以郊恩補承奉郎舉童子科刻書後六年而入元拜湖南道宣慰使又趙希鵠洞天淸錄鏤版之地有三吳越閩衢郡屬越由來舊矣

琴川毛氏蔵本印記防夥其鼎元雙印

祕殿珠林內錢選洪崖圗幀首有之上有錢氏印下曰仲雅又見宋版漢書下曰伯雅而此曰季雅似晜弟行好古鑑蔵家也余無考

南軒先生張侍講孟子詳說【一函六冊】

宋張栻著七卷前癸巳孟子說序講義發題一則

按序栻爲是書始自戊子成於癸巳故以癸巳名書而講義發題下注戊子紀年寓意序所云蓋將繼此而有考於異日也宋史藝文志載栻孟子詳說十七卷癸巳孟子說七卷文獻通考止載孟子說十七卷此本正癸巳孟子說而刻者誤冠詳說之名耳然其標題自屬宋款密行疎字精槧也

景定五年甲子詔歲二月二十日重於元吉山房【卷四末】

正統十三年戊辰歲夏四月上旬重於吳庠書捨樂安蔣裕識【卷七末】

右識語二其一記宋理宗景定年號而不書名其一乃明蔣裕蓋司教於吳者也後爲昆山徐氏蔵本余無考

大廣益防玉篇【一函六冊】

梁顧野王撰唐孫彊增三十卷前有大中祥符六年都大提舉玉篇所牒及字數野王序啟各一首

近吳江張士俊澤存堂重刋宋本玉篇朱彞尊爲之序謂顧氏玉篇唐上元末孫彊稍增多其字至宋陳彭年吳銳邱雍輩又重修之於是廣益者眾而玉篇又非顧氏之舊孫氏玉篇去古未逺猶愈於今之所行大廣益本玉篇復上元本而古之小學存焉矣其書較是本獨無牒文二十四卷後新加兩條在三十卷後而闕十八卷後兩條但多附分毫字樣及神珙反紐圗耳彞尊咎彭年等之重修而牒文內明稱彭年等校勘允當其實所謂上元本卽此大中祥符本也以復孫氏之舊爲辭故去其牒耳且彞尊之意以廣益爲非今核兩本字數俱符而澤存堂重刻本須部反多一防字又何說也考宋史藝文志但有彭年重修廣韻而無重修玉篇惟文獻通考載重修玉篇三卷非此書書錄解題云丁度等旣修集韻奏言添字旣多與野王玉篇不相參協乞委修韻官別爲類篇與集韻並行則與玉篇不相防矣是本款式皆宋槧但分卷而不隔流水又一例也

闕補【九十七】

欽定天祿琳瑯書目卷一

欽定四庫全書

欽定天祿琳瑯書目卷二

宋版史部

漢書【五函四十四冊】

漢班固撰唐顏師古注帝紀十二卷年表八卷志十卷列傳七十卷共一百卷

宋景徳二年七月中書門下牒文具載篇首結銜爲畢士安防準王旦馮拯與監本附音春秋谷梁注疏同而彼爲景徳二年六月此爲七月故牒文有顧玆三史繼彼六經之語書尾載淳化五年奉勅刋正至道三年呂端等進書後又有景祐元年餘靖奉詔偕王洙赴崇文院讐對嘉祐六年陳譯重校歐陽修防詳雕印熙寧二年書成奏禦各銜名據此則淳化至道間校正之本在宋太宗時業經雕印眞宗景徳年又經重刻仁宗景祐時復命余靖等校正神宗嘉祐熙寧間經歐陽修詳定刋成是北宋時官刻漢書已非一本而熙寧本爲最後然詳閱此書首葉牒文中愼字有缺筆系避宋孝宗諱又凡遇完字皆缺筆系欽宗嫌名則明爲南宋時重刻之書非熙寧舊本考朱彞尊經義考載宋葉夢得語曰淳化中以史記前後漢書付有司摹印自是書籍刋鏤者益多又載宋李心語曰監本書籍者紹興末年所刋也國家艱難以來固未暇及九年九月張彥實待制爲尙書郎始請下諸道州學取舊監本書籍鏤版頒行從之然所取者多殘闕故冑監刋六經無禮記正史無漢唐二十一年五月輔臣復以爲言上謂秦益公曰監中其他闕書亦令次第鏤版𨿽重有所費不惜也由是經籍復全云云乃知宋代摹刻漢書始於淳化而此則照熙寧本重付剞劂想卽心所稱紹興末年所刋之本直至孝宗之時校讐完備始得次第成書耳當時詔勿惜費鄭重其事故書手刻工皆屬上選摹印紙墨亦經加意取材必求精善宜官刻之書無出其右者矣

禦題內府蔵舊刻書甚夥而前後漢書雕鐫紙墨並極精妙實爲宋本之冠覽前人跋語知舊爲吳興趙孟頫家物展轉流傳一歸之王世貞再歸之錢謙益王錢輩皆精於賞鑑而愛惜珍貴至比之寶玉大弓良非虛語毎一繙閱楮墨猶香古今至寶眞有神物防持耶乾隆甲子仲秋之月禦題鈐

寶三曰乾隆宸翰曰幾暇臨池曰稽古右文之璽又禦題冠冕琳瑯天祿收因刋書目閱從頭吳蔵本自趙魏國楚得重歸王弇州久入上方不知故玆編四庫識其由舊杯新斝多佳玉卻笑無能大白浮乙未新正下澣禦題鈐

寶二曰幾暇怡情曰得佳趣中繪

禦容鈐乾隆雙璽左方鈐

寶二曰徳日新曰執兩用中

牒文前葉有趙孟頫像右方上書趙文敏公小像下書長洲陸師道題於顧汝修蕓閣考王世貞弇州續稿載陸師道字子長洲人官尙寶少卿汝修無考按明版秦漢印統有黃姬水序稱其書爲東川禦醫顧公所纂厥嗣汝由光祿汝修鴻臚汝和廷評共成之考松江志顧從禮字汝由顧從義字汝和而不及汝修今卷中有顧從徳印以從禮從義証之當卽汝修之名但姬水稱其官爲鴻臚而世貞跋以光祿稱之似誤以汝由之官屬之汝修固不若姬水序其所著之書爲可據也

眀王世貞跋余平生所購周易禮經毛詩左傳史記三國誌唐書之類過三千餘卷皆宋本精絕最後班範二漢書尢爲諸本之冠桑皮紙白潔如玉四旁寛廣字大者如錢絕有歐栁筆法細書絲髮膚致墨色精純奚潘流沈蓋自眞宗朝刻之祕閣特賜兩府而其人亦自寶惜四百年而手若未觸者前有趙吳興小像當是吳興家入吾郡陸太宰又轉入顧光祿失一莊而得之噫余老矣卽以身作蠧魚其間不惜又恐玆書之飽我而損也識其末以示後人瑯琊王世貞元羙甫重跋次頁繪像旁有小楷書王弇州先生像六字不知何人筆考明史陸太宰名完長洲人正徳間官吏部尙書但跋所稱眞宗朝刻之祕閣系據書首牒文而言未能審爲南宋刋本且於書尾景祐以後重訂始末皆未詳考也

王士騏跋此先尙書九友齋中第一寶也近爲國稅新舊並急不免歸之質庫中書此志愧明史載士騏世貞子字冏伯舉鄕試第一登萬曆十七年進士終吏部貟外郎亦能文

錢謙益跋趙文敏家蔵前後漢書爲宋槧本之冠前有文敏公小像太倉王司防得之吳中陸太宰家余以千金從徽人贖出蔵弆二十餘年今年鬻之四明謝象三牀頭黃金盡生平第一殺風景事也此書去我之日殊難爲懷李后主去國聽教坊雜曲揮淚別宮娥一段淒涼景色約略相似癸未中秋日書於半野堂又跋京山李維柱字本石本寧先生之弟也書法橅顏魯公嘗語余若得趙文敏家漢書毎日焚香禮拜死則當以殉塟余深愧其言右漢書二跋載在初學集中坦公司馬旣得此書屬余重錄於此又跋趙吳興家蔵宋槧兩漢書王弇州先生鬻一荘得之陸水村太宰家後歸於新安富人余以千二百金從黃尙寶購之崇禎癸未損二百金售諸四明謝氏庚寅之冬吾家蔵書盡爲六丁下取此書卻在人間然其流落不偶殊可念也今年遊武林坦公司馬攜以見眎余縱臾勸亟取之司馬家插架萬籖居然爲壓庫物矣嗚呼甲申之亂古今書史圗籍一大刼也吾家庚寅之火江左書史圗籍一小刼也今吳中一二蔵書家零星據摭不足當吾家一毛片羽見者誇詡比於酉陽羽陵書生餓眼但見錢在紙裹中可爲捧腹司馬得此十篋乃今時書庫中寶玉大弓當令吳兒見之頭目運舌吐而不能收不獨此書得其所歸亦差可爲絳雲主人開顏吐气也劫灰之後歸心空門爾時重見此書佛言昔年奇物經歷年歲忽然復睹記憶宛然皆是蔵識變現良非虛語而呂不韋顧以楚弓人得爲孔老之云豈爲知道者乎司馬精於佛學並以斯言諗之歲在戊戌孟夏二十一日虞山防叟錢謙益重跋於武林之報恩院謙益人品不足稱而長於鑑古故於是書三致意跋中所稱謝象三黃尙寶坦公司馬諸人均無考惟李維柱載蘇州府誌京山人領鄕薦嘉靖中爲常熟教諭又卷中有黃正賔印毎用錢謙益印鈐蓋其上正賔當卽官尙寶售此書於謙益者收蔵諸印中有鼎元伯雅潘允端諸印無考

後漢書【五函四十冊】

帝後紀十卷列傳八十卷宋範蔚宗撰志三十卷晉司馬彪撰梁劉昭注補共一百二十卷首載幹興元年十一月中書門下牒文系孫奭奏請刋印後漢書並劉昭補志奉勅令國子監依奏施行後列銜名右諌議大夫防知政事魯給事中防知政事呂中書侍郎兼禮部尙書平章事王守司徒兼侍中無姓考宋史幹興元年七月以王曽爲中書侍郎同中書門下平章事呂夷簡魯宗道防知政事與牒尾三人列銜脗合是年二月丁謂爲司徒兼侍中六月罷按宋史職官志司徒爲宰相親王加官而不常置時丁謂適罷故闕其人耳此書於宋諱桓構愼瑗諸字皆缺筆字畫欵式與前漢書相同版心下方刻書人姓名如劉仲王中陳伸等亦與前書相合蓋皆爲紹興末年校刋而孝宗時成書者特以劉昭補志合刻始於幹興故仍列舊牒於書首

禦題範書八志不傳後人雜取東觀漢記等書以補之蓋自宋以前無全本其不全者轉爲仍古之舊宋本無八志者民間本也若此書有八志者學官本也乾隆禦題鈐

寶一曰乾隆宸翰

前漢書王世貞錢謙益跋皆合此書而言諸印記亦同

隋書【六函六十冊】

帝紀五卷列傳五十卷唐魏徵撰志三十卷唐長孫無忌撰共八十五卷

是書未載刋刻年月而於宋諱皆缺筆其避廓字乃寧宗嫌名系南宋嘉定間刋本

禦題此書字迹紙質墨沈與趙吳興董華亭題跋文選可稱聨璧大內貯宋本書故多視此並遜一籌矣乾隆甲子九秋禦筆鈐

寶二曰乾隆宸翰曰擕筆流云藻

琴川毛氏泰興季氏蔵本有印記又書堂胡氏印無考

闕補目錄【十八十九】志二【二十六】志二十四【十三】

唐書【十函一百冊】

本紀十卷志五十卷表十五卷宋歐陽修撰列傳一百五十卷宋宋祁撰共二百二十五卷書首載曽公亮進書表

考宋史仁宗嘉祐五年六月歐陽修等上新唐書是書之末前載嘉祐五年六月二十四日進書銜名提舉爲曽公亮刋修爲歐陽修宋祁編修官爲範鎭王疇宋敏求呂夏卿劉羲叟後載是月二十六日準中書札子奉防下杭州鏤版頒行富弼韓琦曽公亮董其事校勘官爲裴煜陳薦文同校對官爲吳申錢藻按宋葉夢得論天下印書有杭州爲上蜀本次之福建最下之語意當時新唐書成朝廷重其事故特下杭州鏤版詳閱此本行密字整結媾精嚴且於仁宗以上諱及嫌名缺筆甚謹不及英宗以下其卽爲嘉祐奉勅所刋之本無疑印紙堅致瑩潔毎葉有武侯之裔篆文紅印在紙背者十之九似是造紙家印記其姓爲諸葛氏考宣城諸葛筆防著而唐書載宣城紙筆並入土貢唐張彥逺歷代名畫記亦稱好事家宜置宣紙百幅用法蠟之以備摹冩則宣城諸葛氏亦或精於造紙也

泰興季氏昆山徐氏蔵本又有錢塘梁氏及李安詩梅谷樹徳堂諸印無考

資治通鑑考異【一函三冊】

宋司馬光撰三十卷

晁公武郡齋讀書志光旣成通鑑又防考異同俾歸一塗別爲考異一編則考異本單行胡三省後取以入注耳考書成在元丰七年玉海載元祐七年詔諸路安撫鈐轄司並西京南京各賜通鑑一部是哲宗朝刻本已具今校書內欽宗以下諱俱不闕當是元祐槧也

禦題是書字體渾穆具顏栁筆意紙質薄如蟬翼而文理堅致爲宋代所制無疑中間十二卷至第十八卷

舊闕不知誰氏補抄防與雕本莫辧皇媧煉石竟成完璧亦玆書之幸也乾隆甲子秋八月禦識鈐

寶三曰防暇臨池曰稽古右文之璽曰含味經籍書史防要建炎間劉夫人掌內翰文字及寫宸翰髙宗甚眷之亦善畫畫上用奉華堂印記又見陳善杭州誌此本南渡初已入鑑蔵更足徵爲北宋本又倪淵乃元初人著周易集說易圗說卦說序例諸書黃溍文集有其墓志淵字仲深烏程人承務郎富陽縣尹三山敖繼翁深於三禮而尢喜易公從之遊於節文度數之詳辭變象占之妙靡不博考洞究其史氏一印不載名而玉海有史炤通鑑釋文三十卷考尙友錄炤字子熙眉山人其父淸卿蘇氏兄弟以師事之未審是其人否也

闕補【卷十二之卷十八】

資治通鑑綱目【六函六十冊】

宋朱子撰五十九卷前自序

宋陳振孫書錄解題載朱子綱目云刻於溫陵別其綱謂之提要今版在監中廬陵所刋則綱目並列不復別也是書大書細注字畫分明卽當時廬陵刋本

禦題涑水創爲開義例紫陽述訂益精防直一貫天人學兼揭千秋興廢機敬勝治兮怠勝亂念玆是耳釋玆非三編惟此遵綱紀輯覽曽無越範圍鋟出新安畱面目弆增天祿有光輝外王內聖斯誠備勿失服膺永勅防乾隆甲午仲秋月禦筆鈐

寶二曰乾隆宸翰曰防暇臨池前繪

禦容鈐乾隆雙璽

捲後間有印記俱經割去不知誰氏所蔵而補抄之葉紙潔字工竟無異於刋本則蔵是書者必爲好古之士書中𨿽有八冊以別本補入紙色印工稍遜而亦皆取之舊刻不相懸絕也

闕補卷一【全】卷九【二之十二】卷三十二【十六十七】卷五十四【一之三】卷五十七【十二之十四】卷五十九【末葉】

通鑑紀事本末【十六函八十四冊】

宋袁樞編四十二卷有楊萬里序

宋史袁樞建之建安人試禮部詞賦第一干道七年除太學錄求外補出爲嚴州教授嘗以司馬光資治通鑑浩博乃區別其事而貫通之號通鑑紀事本末防知政事龔良茂得其書奏上孝宗讀而嘉嘆以賜東宮及分賜江上諸帥玉海載淳熙三年詔取袁樞資治通鑑與陸防奏議賜皇太子熟讀以求治道與宋史脗合是書初刻於嚴陵淳熙元年楊萬里出守臨漳過嚴陵爲序行之理宗寶祐時宗室趙與籌以嚴陵版字小且訛易爲大書讐校重刋有與自序卽此本而缺其序

禦題洓水編年著通鑑建安紀事別成書興亡本末爲金鑑條理因依若輔車𨿽有增前斯數典便稱續後此開初淳熙紙墨香天祿玩味孜孜日警予乾隆乙未新春禦筆鈐乾隆雙璽

通鑑紀事本末【十四函八十四冊】

篇目同前楊萬里序後有趙與序

按此亦寶祐刋本而刷印稍後毎卷首末有禮部官書朱文長印考明史藝文志永樂四年命禮部尙書鄭賜訪購遺書又朱彞尊經義考載明永樂間勅翰院凡南內所儲書各取一部於時修撰陳循督舟十艘載書百櫝送北京又嘗命禮部尙書鄭賜擇知典籍者四出購求遺書不特合宋金元之所遺而滙於一且奉使者復命必納書於庫縹緗之富古未有也鄭賜當時官禮部董其事或所采之書鈐以禮部官印是書似亦曽爲所采也闕補卷四【八十八】卷八【六十二】卷二十二【九十九】卷三十八【一百】卷四十二【六七】

通鑑紀事夲末【六函四十二冊】

篇目同前趙楊二序前有元陳良弼序

是書亦寶祐舊版據良弼序稱版蔵趙與家束之髙閣四十餘年延祐六年其孫趙明安售於良弼置之嘉禾學宮復爲之序良弼號公輔宣城人時爲嘉禾郡文學掾出貲購版以恵後學蓋亦好古之士也書中𨿽間有字畫漫漶及補葉處然實爲宋槧未可以元印而少之

闕補卷一【五】卷六【七十六】卷十【十五十六】卷十一【三十三三十四】卷十二【八十六】卷十四【十一十二】卷十五【一十五十六】卷十六【一百一】卷十七【五十二】卷十九【十一十二】卷二十五【四十六】卷二十九【七十七七十八】卷三十二【三四】卷三十三【一百十九一百二十】卷四十一【六十七六十八】

帝學【一函四冊】

宋範祖禹編八卷

宋史祖禹字淳甫神宗時進士甲科從司馬光編修資治通鑑書成光薦爲祕書省正字哲宗元祐初擢右正言尋攺著作郎兼侍講在講筵八年蘇軾稱爲講官第一嘗進唐鑑十二卷深明唐三百年治亂學者尊之目爲唐鑑公是書亦同時所進書後有嘉定辛巳靑社齊礪跋載祖禹五世孫擇能宰髙安刋置縣齋未防散逸戶曹玉牒汝洋一日訪得元本俾鋟木以永其傳云云考宋史宗室世系表汝洋爲太宗長子漢王元佐八世孫齊礪無考按赤城志有齊碩者靑社人以宣教郎知臺州則礪當屬其雁行也詳閱是書楮墨精好洵屬嘉定時所重刋者

禦題此宋學士範祖禹編輯進上乙覽元本也成於元祐戊辰重刋於嘉定辛巳蔵弆禦府有年毎於防余展閱不特芬流楮墨足備石渠東觀之遺而自宓羲迄宋凡帝王務學求師之要燦然眉列實爲千秋金鑑董子有言彊勉學問則聞見博而知益明因題卷首以志自勗云乾隆甲子重九前一日鈐

寶二曰稽古右文之章曰乾隆宸翰又

禦題元祐成書心力殫逮乎嘉定又重刋欣玆祖禹蕓編在不異九齡金鑑防務學求師著儀軌修身蒞政示倪端知之行矣吾猶恧綈幾寧惟玩古觀乙未新正再題鈐乾隆雙璽

明吳寛蔵本寛字原博長洲人成化八年防試廷試皆第一授修撰累官至禮部尙書卒贈太子太保諡文定樷書堂印無考

諸史提要【二函十六冊】

宋錢端禮撰十五卷前劉孝韙序

宋陳振孫書錄解題載諸史提要十五卷防政吳越錢端禮撰考宋史端禮於紹興間通判明州有聲髙宗材之累遷至端明殿學士簽書樞密院事兼權防知政事是書蓋其時所刋故序中有防政錢公之語端禮爲吳越王錢鏐八世孫書中自鏐以後諱皆缺筆孝韙自稱門下士未詳其人書後載迪功郎前監潭州嶽廟李朋從事郎前平江府吳縣尉主管學事徐似道迪功郎紹興府府學教授胡紘校正李朋亦無考明淩迪知萬姓統譜載徐似道天臺人少負才名爲吳縣尉受知於範成大遷祕書監少監胡紘慶元人幼頴悟好學讀書過目不忘累官至吏部侍郎出爲廣東經略所至有能聲劉孝韙序稱門下士合辭以請則龜朋等校正是書皆出端禮之門墻者也

明晉荘王鐘蔵本余印無考

新唐書糾謬【一函六冊】

宋吳縝撰二十卷前自序後載縝進書表宋吳元羙後序

宋鼂公武郡齋讀書志曰吳縝字廷珍成都人仕至郡守數新書初修之時其失有八類其舛誤二十門凡四百餘事又宋王明淸揮麈後錄載嘉祐中詔宋景文歐陽文忠諸公重修唐書時有蜀人吳縝者初登第因範景仁而請於文忠願預官屬之末上書文忠言甚懇切文忠以其年少輕佻拒之縝鞅鞅而去逮夫新書之成乃從其間指摘瑕疵爲糾謬一書至元祐中縝遊宦蹉跎老爲郡守與五代史纂誤俱刋行之紹興中福唐吳仲實元羙爲湖州教授復刻於郡庠且作後序以爲鍼膏肓起廢疾杜預實爲左氏之忠臣然不知縝著書之本意也吳元羙宋史無傳考明淩迪知萬姓統譜載元羙福州人紹興中爲福建安撫司機宜鄕人鄭瑋告其家亭號潛光有心於黨李堂名商無意於事秦秦檜惡之謫容州是書元羙作後序時爲紹興戊午乃宋髙宗紹興八年序稱直寶文閣宇文時中自蜀來守吳興以郡庠有新唐書五代史版本而吳君此書不可不附見遂令並刻之云云此本密行小字楮墨甚精實宋刋本之佳者宇文時中仕左中奉大夫直祕閣亦見迪知萬姓統譜

禦題新唐書糾謬宋吳縝所作也觀其離爲二十門逐條考證摘舉舛訛洵稱犂然有當夫以宋代文學之臣如歐陽修宋祁者主持館局尙不免紕繆抵牾信史之難亶其然乎是書爲元刻舊本防暇覽觀用志數語於卷首乾隆甲子十月廿有八日鈐

寶二曰莊敬日彊曰內府書畫之寶

書後有明文徵明行書一行曰治丙辰春三月廿四日觀於唐子畏書樓文璧記按治丙辰爲明孝宗九年書畫譜載徵明名璧以字行長洲人子畏系唐寅字吳縣人二人皆工書畫擅才名寶貴是書則在前明己難得矣子畏有印記

本朝季振宜徐幹學均有收蔵圗章

新唐書糾謬【一函四冊】

篇目同前缺吳元羙後序

是書宻行小字體式與前部同而筆畫較肥亦間有訛字蓋宋代翻刻之本後缺吳縝進表一葉及吳元羙後序系本書所有而後經散逸者表末六行墨筆補書而中仍缺一百三十四字注明缺文補書者不知誰氏書中頗有校正訛字之處亦畱心考古之士惜所見非全本耳明鴻臚顧汝修蔵本詳見後明版秦漢印統考證

本朝大學士蔣廷錫編修查愼行俱經收蔵廷錫字孫江南常熟人康熙癸未進士選庶吉士授編修官至東閣大學士諡文肅愼行字悔余號初白浙江海寧人康熙癸酉舉順天鄕試以大學士李光地薦入直

南書房癸未成進士選庶吉士授編修得樹樓卽愼行家樓名其武陵世家顧防困學齋諸印無考

闕補【進表末葉】

唐書直筆新例【一函二冊】

宋呂夏卿撰四卷後附新例須知一卷

宋史呂夏卿字縉叔泉州晉江人舉進士爲江寧尉編修唐書直祕閣其學長於史貫穿唐事博采傳記雜說數百家折衷整比又通譜學創爲世系諸表於新唐書防有功鼂公武郡齋讀書志稱夏卿彊記絕人預修唐史此其在書局時所建明歐宋間有取焉此與新唐書糾謬版式相等想同時所鋟蓋是時新書初成文學之

唐宋名賢歷代確論【二函二十冊】

一百一卷無撰人姓名

宋陳振孫書錄解題云歷代確論一百一卷不知何人集自三皇五帝以及五代凡有論述者隨世次編次又宋史藝文志載名賢十七史確論一百四卷不知作者卷帙𨿽少異意卽是此書其標題唐宋名賢疑爲後人所加然宋志有詹玠唐宋遺史又有無名氏唐宋名賢詩話蓋當時習有此稱按書中事渉宋主皆空格於宋諱均有缺筆且字畫刋印俱極工妙信宋刻佳本也

毎冊首末有緝熙殿文淵閣禦府內殿諸璽則南宋明初此書俱登中祕後乃轉入收蔵家有長洲文氏玉蘭堂辛夷館印檇李項氏萬卷堂遼西郡諸印

夲朝泰興季氏亦有印記

古列女傳【二函八冊】

漢劉向編八卷毎傳有圗晉顧愷之畫

宋曽鞏列女傳序文傳凡八篇事具漢書向列傳而隋書及崇文總目皆稱向列女傳十五篇曹大家注以頌義考之蓋大家所注離其七篇爲十四與頌義凡十五篇而益以陳嬰母及東漢以來凡十六事非向書本然也蓋向舊書之亡久矣嘉祐中集賢校理蘇頌始以頌義編次復定其書爲八篇與十五篇者並蔵於館閣而隋書以頌義爲劉歆作與向列傳不合今驗頌義之文蓋向之自序又藝文志有向列女頌圗明非歆作也今校讐其八篇及十五篇已定可繕寫云云鼂公武郡齋讀書志曰漢劉向撰凡八篇前有王回序其略曰此書有母儀賢明仁智貞愼節義辧通嬖孽等篇而各頌其義圗其狀總爲卒篇傳如太史公記頌如詩之四言而圗爲屏風然世所行向書乃分傳毎篇上下並頌爲十五卷其十二傳無頌三傳同時人五傳其後人通題曰向撰題其頌曰向子歆撰與漢史不合故崇文總目以陳嬰母等十六傳爲後人所附予以頌考之毎篇皆十五傳耳則凡無頌者宜皆非向所奏書不特自陳嬰母所斷也頌云畫之屏風而史有頌圗在八篇中莫得而考以向所序書多散亡獨此幸存而完復爲他手竄疑於其眞而以頌証之刪爲八篇號古列女傳餘二十傳其文亦奧雅可喜故又以時次之別爲一篇號續列女傳公武按隋經籍志有劉向列女傳十五卷又有劉歆列女傳頌又有項原列女後傳今回刪此書爲八篇以合漢史得之矣至於疑頌非歆作蓋因顏籀之言耳則未必然也二十傳豈項原所作耶今合觀曽鞏王回鼂公武所言各有異同其以頌皆爲劉向所作也則曽與王同而鼂又據隋經籍志以頌爲出於歆手其以八篇爲仍劉向之舊也則曽王鼂皆合而曽以陳嬰母以下十六事非向書本然鼂則以凡無頌者皆非向所奏書蓋因其時向之舊書已亡而所流傳者又非一本刪訂者亦非一人皆各就所據而言耳此本爲宋寧宗嘉定七年刋行前有武夷蔡驥按語云列女傳頌義大序小序及頌或者皆以爲劉向子劉歆作驥謹按隋書崇文總目及本朝曽校書序則非歆作明矣然崇文總目則以續二十傳無頌附入向七篇中分上下爲一十四篇並傳頌一篇共成一十五篇今人則以向所撰列女傳七篇並續列女傳二十傳爲一篇共計八篇今止依此將頌義大序列於目錄前小序七篇散見目錄中間頌見各人傳後觀者宜詳察焉蔡驥宋史列傳不載其云依今人所定不知出於誰氏之手書分八卷前七卷以頌附傳後與曽鞏所訂傳七篇頌一篇定爲八篇者不合至無頌之二十傳王回所云號續列女傳別爲一篇者本在八篇之外此則列爲第八卷

書中毎傳有顧愷之繪圗按曽鞏序中據藝文志有向列女傳頌圗一語並未言及所校讐者有圗與否王回則云史有頌圗在八篇中莫得而考是愷之所繪二人皆未之見此獨燦若列眉宜藝林珍祕目錄後刋建安余氏印書中或稱靜庵余氏模刻或稱余氏勤有堂刋卽嶽珂九經三傳沿革例所稱建安余氏也

禦題劉向列女傳宋嘉定間閩中所刋圗書並列殆古遺制大內有顧愷之女史箴圗旁書箴文卽董其昌刻入鴻堂帖者不知蘇子容所見列女傳畫爲墨迹耶抑刻本也乾隆甲子秋九月禦題鈐

寶二曰乾隆宸翰曰擕筆流云藻

錢謙益跋余蔵列女傳古本有二一得於吳門老儒錢功甫一則丙戌入燕得於南城廢殿中皆僅免於劫灰此則內殿本也功甫指示余圗畫𨿽艸略尙是顧愷之遺制蘇子容嘗見舊夲於江南人家其畫爲古佩服而各題其頌像側今此畫佩服古朴坐皆尙右儒者在百世之下得見古人形容儀法非偶然者吾子其寶重之餘心識功甫之言不敢忘近又簡吳中舊刻贊後有贊乃黃魯曽以已作竄入與古文錯迕讀者習而不察久矣秦漢古書多爲今世妄庸人駁亂甚矣古本之貴重也壬辰孟冬虞山防叟錢謙益題識考錢功甫名允治長洲人錢谷之子黃魯曽字得之吳縣人前明正徳丙子科舉人

琴川毛氏蔵本內府長印未詳時代余印亦無考

闕補目錄【前三葉】卷八【末三葉】

方輿勝覽【四函三十二冊】

宋祝穆編七十卷呂午序祝穆自序祝洙跋卷首有引用文集目一卷

書首有咸淳二年六月福建轉運使司禁止麻沙書坊翻版榜文祝穆跋爲咸淳丁夘季春丁夘系咸淳三年是書當是咸淳二年開雕成於三年因洙重訂是書故禁坊間翻刻舊版洙稱先君子方輿勝覽行於世者三十餘年版老字漫遣工新之重整凡例分爲七十卷又云元本拾遺各入本州之下新增五百餘條並標出是此書不盡爲祝穆之舊矣編次首浙西訖利州凡十七路毎州郡分標事要二十門考穆字和甫嘗從朱子授業以儒學昌其家子洙寶祐中進士景定間爲涵江書院山長郡守徐直諒薦其趨向不凡學問有本宋史載呂午字伯可歙縣人嘉定時進士官至中奉大夫孫齊之氏印無考

闕補呂序【一】目錄【九之十二】卷一【十九】卷三【十九二十】卷四【十三十四】卷五【八九】卷九【七】卷十【五】卷二十六【七八】卷三十八【七】卷四十五【十一】卷五十八【十】

宋版子部

纂圗互注荀子【一函八冊】

周荀況撰三十二篇唐楊倞注分二十卷前載楊序序後有欹器大路龍旗九斿三圗

宋陳振孫書錄解題曰漢志作孫卿子者避宣帝諱也至楊倞始復攺爲荀分二十卷而注釋之淳熙中錢佃耕道用元丰監本防校刋之江西漕司其同異著之篇末凡二百二十六條視他本最爲完善云云據此則宋時刋刻荀子已非一本是書標爲纂圗互注書中於倞注外又加重言重意互注諸例與經部宋本毛詩周禮春秋經傳集解三書正同圗樣字體版式亦復相等蓋當時帖括之書不獨有經也

序首董玨生章一印無考

闕補卷三【一】卷十八【一】卷二十【二】

南華眞經【二函十冊】

周莊周撰晉郭象注唐陸徳明音義十卷

宋鼂公武郡齋讀書志曰按漢書誌書本五十二篇晉向秀郭象合爲三十三篇內篇七外篇十五雜篇十一唐世號爲南華眞經又宋戴埴曰今之刋印小冊謂巾箱本起於南齊衡陽王鈞手寫五經置巾箱中賀玠曰家有墳索何須蠅頭細書答曰檢閱旣易且手寫不忘諸王從而效之古未有刋本𨿽親王亦手自抄錄今巾箱刋本無所不備是宋時巾箱本盛行於世此書版髙不及半尺較之經部中五經及東萊家塾讀詩記尺寸尢縮而字畫倍加纎朗紙質墨光亦極瑩致乃巾箱本之最佳者

禦書南華眞經四字鈐

寶一曰乾隆宸翰又

禦題大內宋鋟南華經傳自永樂間蠅頭細書紙香墨古誠寶迹也古人有巾箱五經便於行役登臨觀覽斯亦其類歟乾隆禦題鈐

寶二曰乾隆宸翰曰稽古右文之璽

明王紱贊云柱下五千漆園萬言無適非道所賦自天後來者上靑出於藍萬防攸暇展玆簡編玉堂祕本金匱奇鐫珍防睿覽永矢勿諼中書舍人臣紱奉勅防贊永樂二十一年歲次癸夘二月六日

考明史王紱字孟端無錫人博學工詩能書永樂間以善書供事文淵閣除中書舍人次葉有荘子像上元程京萼書史記荘周京萼無考書類明文氏父子畫筆亦秀逸不知誰作

華亭董其昌蔵本有印記余印無考

闕補卷一【一二】

纂圗互注南華眞經【二函十冊】

篇目同前首有郭象序次節錄荘子大宗師爲太極說而繪宋周惇頤太極圗於後並載圗說是書於郭象注陸徳明音義外復標互注合之荀子皆一時所刋之書

書中有世禎印未知其姓又華善卿氏亦無考按明有華愛字仁卿鄞人正徳進士歷桂林守直道忤人被劾落職家居鎭日以詩書自娛精古書法尢工羲獻行艸爲詩希盛唐風格見淩迪知萬姓統譜善卿氏或其雁行也

纂圗互注南華眞經【一函五冊】

篇目同前闕郭象序及太極圗說

此與前一部版式相同惟毎葉左方欄綫外俱刋篇名卷數葉數於上宋版往往有此

琴川毛氏蔵本有毛扆印扆字斧季晉季子精於小學防知名見蘇州府誌又有莫云卿印考明史莫如忠子是龍字云卿後以字行更字廷韓十歲能文長善書皇甫汸王世貞輩亟稱之以貢生終又有華亭王氏王彥淳諸印無考

闕補卷六【十六】卷十【十二】

戰國防【一函八冊】

宋鮑彪注十卷首宋王信序次彪序並載劉向曽鞏上目錄序二首

按曽鞏戰國防序云劉向所定戰國防三十三篇崇文總目稱十一篇者闕臣訪之士大夫家始盡得其書正其誤謬而疑其不可考者然後三十三篇復完所謂三十三篇者東周一西周一秦五齊六楚四趙四魏四韓三燕三宋衛一中山一陳振孫書錄解題云尙書郎括蒼鮑彪注以西周正統所在易爲卷首其注凡四易槁乃定王信序曰鄕先生鮑公戰國防注余得其本刋之防稽郡齋序爲紹興辛亥作考宋史王信字誠之處州麗水人紹興進士官至通議大夫嘗以集賢殿修撰知紹興府山陰境有湖四環皆田歲苦潦信創啟斗門築十一壩化滙浸爲上腴民繪像以祀更其名曰王公湖此書蓋卽知紹興時所刋也

闕補卷七【二十四】

農蠶書【一函一冊】

宋陳旉農書三卷秦觀蠶書一卷附樓璹耕織圗詩

按宋史藝文志陳旉農書三卷陳振孫書錄解題云農書三卷稱西山居全眞子陳旉撰未詳何人其書曰田曰牛曰蠶洪慶善爲之後序慶善系洪興祖字又云秦少遊蠶書見少遊淮海集第六卷

云云此本二書合刻系宋江綱守髙郵時所編其跋農書略云髙沙素稱沃壤毎遇丰歲長淮所賴以儲蓄者糴於此以取足焉余曩得農書一帙凡耕桑種植之法纎悉無遺朅來守此視事之初急鋟諸木以爲邦人勸孫鏞蠶書跋云髙沙之俗耕而不蠶郡太守汪公取秦淮海蠶書示余曰子謂髙沙不可以蠶此書何爲而作乎乃命鋟木與農書並傳焉二跋俱爲嘉定甲戌按甲戌爲宋寧宗嘉定七年後附樓璹耕織圗詩並錄璹孫洪鐫石題識稱嘉定庚午蓋汪綱刻書時見此石刻遂並取之以附於二書之末耳宋史汪綱字仲舉黟縣人淳熙中中銓試調鎭江司戶防軍歷知平陽弋陽蘭溪太平諸縣又以選知髙郵軍進直煥章閣知紹興府權戶部侍郎致仕綱學有本原多聞博記兵農醫卜陰陽律曆諸書靡不研究所著有恕齋集左帑志漫存錄史𨿽未載此書而記其知髙郵時嘗增修興化堤堰以興水利政績甚多蓋畱心經濟宜以勸課農桑爲急務也檇李項氏泰興季氏蔵本有印記

容齋三筆【一函四冊】

宋洪邁著十六卷邁自序

宋史洪邁字景盧博極載籍𨿽稗官虞初釋老旁行靡不渉獵有容齋五筆夷堅志行於世陳振孫書錄解題云容齋隨筆續筆三筆四筆各十六卷五筆十卷每編皆有小序五筆未成書此三筆自序成於慶元二年凡二百四十八則目錄後記臨安府鞔鼓橋南河西岸陳宅書籍鋪印考杭州府誌鞔鼓橋屬仁和縣境今橋名尙沿其舊與洪福橋馬家橋相次在杭州府城內西北隅按魏了翁鶴山集書苑菁華序云臨安鬻書人陳思集漢魏以來論書者爲一編防爲該博又南宋六十家小集亦陳思彚編書尾皆識臨安府棚北大街陳氏書籍鋪刋行方回瀛奎律髓載陳起睦親坊開書肆自稱陳道人起字宗之能詩凡江湖詩人皆與之善嘗刋江湖集以售時又有賣書者號小陳道人據此則當時臨安書肆陳氏多有著名惟陳思在大街陳起在睦親坊卽今弼教坊皆非鞔鼔橋之書鋪也

禦題洪忠宣皓節並蘓典屬國而時防之難有過之其子邁博學淹通壽登耆耋爲宋宿儒孫亦世其家聲善人有後矣邁所著容齋隨筆雜誌今古以傳其所聞此爲隨筆之三眞宋鋟也乾隆禦識鈐

寶三曰稽古右文之璽曰乾隆宸翰曰萬國農桑寤寐中

正統十二年崖庵重志【十六卷末】

右識語一崖庵未詳其人此書歷經長洲文徵明檇李項篤壽泰興季振宜昆山徐幹學收蔵俱有印記余無考

闕補卷八【末葉】

程氏演蕃露【一函一冊】

宋程大昌撰六卷前自序陳應行跋

考宋史程大昌字泰之休寧人十歲能屬文登紹興二十一年進士第主吳縣簿擢太平州教授召爲太學正試館職爲祕書省正字孝宗卽位遷著作佐郎選爲恭王府贊讀擢國子司業兼權禮部侍郎直學士院繼除浙東提刑獄徙江西轉運副使尋命權刑部侍郎升侍講兼國子監祭酒給事中累遷權吏部尙書以行中外更疊之制力請郡遂出知泉州汀州遷知建寧府光宗嗣位徙知明州尋奉祠紹熙五年請老以龍圗閣學士致仕慶元元年卒賜諡文簡大昌篤學於古今事靡不考究有禹貢論易原雍錄易老通言考古編演蕃露北邊備對行於世此書有泉州州學教授陳應行跋稱淳熙庚子分教溫陵始得其禹貢圗論繼又得其考古編演蕃露二書亟命繕冩鋟木以於淳熙辛丑竣事按辛丑爲淳熙八年合之宋史大昌出知泉州當在其時宋陳振孫書錄解題載演蕃露十四卷續六卷今書祗六卷乃十四卷已佚而此特其續者應行字季陵建安人文獻通考載其所撰之書有杜詩六帖十八卷

明焦竑蔵本有印記考明史竑字弱侯江寧人萬曆十七年進士殿試第一官翰林修撰博極羣書自經史至稗官雜說無不淹貫善爲古文典麗馴雅集名澹園蓋竑所自號也餘三印俱無考

嘯堂集古錄【一函二冊】

宋王俅撰分上下二卷首宋李邴序後宋曽機跋文獻通考載宋陳振孫語曰王俅子弁撰李邴漢老序之稱故人長孺之子未詳何王氏也皆錄古彞器欵識自商迄秦凡數百章以今文釋之疑者闕焉是王俅在振孫時已無可考按宋史李邴任城縣人中徽宗崇寧五年進士第髙宗紹興間累官資政殿學士卒諡文敏有艸堂集一百卷此書邴序稱與俅父同鄕又爲同年進士則俅之家聲裏閈約略可知俅於邴爲後進成書時當在南渡以後書末有跋其署名處闕去考宋版翻刻本乃淳熙丙申廬陵曽機所撰跋中稱是書防爲後出奇文名迹自商及秦凡數百章尢爲精夥初不暁其前晦而今見因得其鋟版試摘所蔵邵康節秦權篆銘較之毫髮不舛益信子弁裒類之不妄敬書於後且掇古人所爲觸物存戒之意以拜之云云丙申爲宋孝宗淳熙三年去紹興間未逺曽機無考當亦好古博雅之士也

書中收蔵印記三俱無考卷下載古印章處下方鈐有朱印雜復不倫篆刻亦出俗手非鑑賞家所

太學新編排韻字類【八函六十四冊】

宋李錫虞韶撰上平聲十五卷下平聲二十三卷上聲十五卷去聲十五卷入聲八卷共七十六卷是書卷首刋昭武李錫建安虞韶編次考之宋史列傳二人俱不載藝文志內亦未列此書然標題之上冠以太學新編二人似曽肄業於太學者按經義考雲天下印書福建本防徧天下錫韶俱閩人當是閩中刋行之書且版髙半尺乃巾箱本亦宋所盛行者字朗紙堅瑩然可寶

禦題此宋太學本也依韻分編備聲律之用與選靑賦箋同屬閩中所刋迹其字古墨香蔵之祕府足爲縹緗生色乾隆甲子秋日禦識鈐

寶二曰乾隆宸翰曰防暇臨池

闕補目錄【上平聲一去聲十三】下平聲卷七【一】上聲卷十二【二十二二十三】卷十五【三十七之三十九】去聲卷一【一之五】卷十五【四十一四十二】入聲卷一【全】卷二【全】

欽定天祿琳瑯書目卷二﹤史部﹐目錄類﹐經籍之屬﹐欽定天祿琳瑯書目﹥

欽定四庫全書

欽定天祿琳瑯書目卷三

宋版集部

楚辭【一函四冊】

周屈平撰附宋玉景差賈誼莊忌劉安擬騷諸篇共八卷宋朱子集注目錄後載朱子序前有宋羅荷向文龍二序汨羅山水圗屈平朱子二像宋陳振孫書錄解題謂朱子以王逸洪興祖注或迂滯而逺於事情或迫切而害於義理遂別爲之注其訓詁文義之外有當考者則見於辯證所以袪前注之蔽陋而發明屈子之防意於千載之下其於九歌九章尢爲明白痛快公爲此注在慶元退居之時蓋有感而托其篇第視舊本益賈誼二賦而去諌嘆懷思屈子所著二十五篇爲離騷而宋玉以下則曰續離騷考宋史寧宗慶元二年朱子艸封事數萬言陳姦邪蔽主明丞相趙汝愚之寃力辭職名詔仍充祕閣修撰時臺諫皆韓侂冑所引有胡紘者未逹時謁朱子於建安待以脫粟飯紘不悅語人曰此非人情只雞尊酒山中未爲乏也及是乃銳然以搏擊爲任以疏艸授禦史沈繼祖奏之誣論十罪詔落職罷祠振孫所謂有感而托者蓋以此也是書刻於咸淳丁夘系宋度宗三年所繪汨羅山水圗中有淸烈公廟及墓考宋史祕書監何志同言諸州祠廟多有封爵未正之處如屈原廟在歸州者封淸烈公在潭州者封忠潔侯之類宜加稽考取一髙爵爲定悉攺正之云云蓋宋祀典封爵初封侯再封公當時旣經攺正潭州之廟宜亦稱淸烈公又按汨羅在湘陰縣北宋爲潭州所屬施南向文龍序稱學制湘陰汨羅焉欲索楚辭集注善本與邑之賢士大夫共讀之則未之有乃輟俸刻梓於縣齋廬陵羅荷者時爲文學掾故亦爲序之其刻是書蓋欲求爲善本宜其雕槧精良也

禦題信是身淸志猶烈允宜朱注向爲刋害公有疾托蕭艾正道無妨擬蕙蘭論古恆明論今闇責人則易責躬難睪然惕若披蕓處敢作尋芳潄潤觀乾隆乙未仲春禦筆鈐乾隆雙璽

衡山文璧蔵【卷八末】

右明文徵明自識蔵本其子文彭亦有印記後入檇李項氏泰興季氏二家收蔵

謝宣城詩集【一函二冊】

齊謝朓著五卷宋樓炤序序後有宋洪伋識宋史樓炤字仲暉婺州永康人登政和五年進士第歷官至僉書樞密院事兼權參知政事爲李文防詹大方所劾與祠久之除知宣州此書序中稱至郡視事之暇鋟版之云云蓋卽知宣州時所定考其年月系宋髙宗紹興二十八年陳振孫書錄解題雲集本十卷樓炤知宣州止以上五卷賦與詩刋之下五卷皆當時應用之文襄世之事可采者已見本傳及文選余視詩劣焉無傳可也所言皆本於炤序序後有嘉定庚辰鄱陽洪伋識庚辰爲宋寧宗嘉定十三年故伋稱樞宻樓公鋟木距今六十四年字畫漫毀防不可讀用再刻於郡齋又考宋周必大洪文恵公神道碑銘載適孫十人伋奉議郎荊湖南路提舉茶鹽司幹辦公事未載其知宣州蓋必大爲其祖適作碑銘時尙在伋守郡前耳

禦題李杜稱詩久樓洪鋟版行蕓香資望古藻繢足怡情詎祗摛辭麗頗多契理精欲嗤劉刺史何據五言城乾隆乙未春禦筆鈐乾隆雙璽

泰興季振宜滄葦氏珍蔵【卷五末】

九家集注杜詩【四函二十四冊】

唐杜甫著宋郭知逹集九家注三十六卷前知逹序宋曽噩序

宋鼂公武郡齋讀書志謂自王洙源叔以後學者喜觀甫詩有趙次公者以古律詩雜次第之且爲之注按趙次公字彥材蜀人所注杜詩名曰正誤此書爲成都郭知逹所輯知逹宋史未載其人而家於成都系與彥材同鄕裏故所輯之注首王文公而終之以彥材蓋以彥材之注爲盡善也按序中所載九人其一爲趙彥材餘八人王文公名安石臨川人宋景文名祁蜀人豫章先生卽黃庭堅寧州人王源叔名洙太原人薛夢符河東人杜時可名田南城人鮑文虎縉雲人師民瞻名尹蜀人知逹序稱屬二三士友各隨是非而去取之如假托名氏撰造事實皆刪削不載據此則亦博采而取其至精者矣其書刻於宋孝宗淳熙八年至理宗寶慶元年曽噩爲廣南東路轉運判官重爲校刋序稱蜀士趙次公爲少陵忠臣蜀本引趙注防詳所恨紙惡字缺不滿人意玆摹蜀本刋於南海漕臺防士友以正其脫誤云云書後有承議郎通判韶州軍州事劉鎔潮州州學賔辛安中進士陳大信同校勘銜名列於噩銜之右考明淩迪知萬姓統譜載噩字噩甫閩縣人學問淹貫文章簡古慶元間尉上髙有聲後遷廣東漕使鎔安中大信俱無考噩之刻是書也集諸僚友精其校讐固非苟焉付剞劂者故字畫端整一秉唐人而刻手印工皆爲上選

禦題平生結習防於詩老杜眞堪作我師書出曽鋟實郭集本仍寶慶及淳熙九家正注宜存耳余氏支辭槪去之適以遺編搜四庫乃斯古刻見漕司希珍際遇殊驚晚尢物闇章固有時重以琳瑯續天祿防閒萬徧讀何辭乾隆甲午仲夏月中澣禦筆鈐乾隆雙璽又

禦題兌氏之戈和氏弓續增天祿吉光中浣花眉列新全帙金粟身存舊卷筒尢物寧論顯與晦逢時亦有塞兮通武英棄置今方出絜矩人材黙惕衷乙未仲春月禦筆鈐

寶二曰乾隆宸翰曰防暇臨池中繪

禦容鈐乾隆雙璽

明秀水項篤壽平湖陸啟浤收蔵俱有印記考檇李詩系載啟浤字叔度平湖人後更名遁弱冠博極經史倜儻負奇類河朔壯士詩法全宗少陵有賁趾山房集史氏及篤壽見前余無考﹤史部﹐目錄類﹐經籍之屬﹐欽定天祿琳瑯書目﹐卷三﹥

闕補卷二【二十八六十六十五】卷二十【末葉】

黃氏補千家注杜工部詩史【一函十三冊】

唐杜甫著宋黃希黃鶴補注三十六卷前載宋吳元集錄傳序碑銘詩記鶴自訂甫年譜辧疑並集注杜詩姓氏有董居誼吳文序

考黃希字夢得臨川人宋孝宗乾道二年進士官終永新令楊萬里曰夢得之學奄有古今晚年作詩慕少陵句法有補注杜詩搜剔防皆前人所未發未成而卒子鶴續成之重定年譜名曰黃氏補注杜詩是當日此書之成已爲名流所推重其於詩之有闗時事者皆於題下注明故謂之詩史所引前人注皆各標名而出於希鶴父子之手者亦書名別之董居誼字仁夫臨川人孝宗淳熙間進士充賀金國生辰使悉得其國中事宜以歸遷四川制置使吳文吳元無考

松陽氏蔵本未詳其人內有紅筆校正處頗爲精核

新刋詁訓唐昌黎先生文集【六函三十二冊】

唐韓愈著宋韓醇詁訓正集四十卷外集十卷遺文一卷共五十一卷前載唐李漢序

是書惟卷一下標臨卭韓醇四字前後俱無序跋考之宋史不載醇按宋刋五百家詁訓昌黎文集列諸儒名氏載醇字仲韶又詁訓栁宗元集亦出醇手書後有醇記作於宋孝宗淳熙丁酉稱世所傳昌黎文公文𨿽屢經名儒手余昔校以家集其舛誤尙多有之用爲之訓詁云云則醇爲愈之裔可知其家在臨卭當卽爲蜀中所刋宋葉夢得以蜀本在建本之上觀此書字精紙潔刻印俱佳夢得所言洵不誣也

禦題宋刋昌黎集五十一卷卷首有幹學徐健庵諸印想未收入禦府之先爲舊臣徐氏蔵書字畫精好紙墨細潤非坊賈貌爲舊刻者可比天祿琳瑯所貯韓集當以是本爲第一干隆禦題鈐

寶三曰乾隆宸翰曰防暇臨池曰幾暇鑑賞之璽又禦題載道惟文語不磨齊昌黎者更伊何唐家制度垂露宋氏槧鉛存擘窠眞是起衰空八代弗慙濟溺息千波言宜長短因气盛玩味多年受益多乙未新正再題鈐乾隆雙璽

明李廷相蔵本淩迪知萬姓統譜載廷相字夢弼濮州人巡撫順天提督紫荊闗李瓚之子治壬戌進士第三歷官禮部尙書諡文敏

本朝尙書徐幹學亦曽收蔵俱有印記余印無考書中卷二十二之卷二十七凡三冊每葉有模字紅印乃出俗刻斜印紙上雜出不倫故不采錄

闕補卷三【十八】卷八【二】卷十二【一】卷二十六【六】卷三十四【一】

新刋詁訓唐栁先生文集【六函六十六冊】

唐栁宗元著宋韓醇詁訓正集四十五卷外集上下二卷新編外集一卷共四十八卷前載唐劉禹錫序宋王咨序後醇自記並附錄宋穆修後序是書與前韓愈文集體例版式相同後有醇記王咨爲之序稱本朝古文始自河南穆修伯長實宗韓栁韓之文定於諸鉅公之手而栁集亦經伯長是正胥山沈晦復相讐正比伯長加詳然其機杼源委要未呈露仲韶先注釋韓集學者爭其書而斯文加宻非仲韶發之孰窺其祕云云是醇注愈集旣就已先版行後又注宗元集付刋悉仿愈集之式以二書合而並故宗元集後有記而愈集後無記也穆修鄆州人眞宗東封詔舉齊魯經行之士賜進士出身歷潁州文學參軍沈晦字光用錢塘人宣和間進士第一累官徽猷閣直學士王咨字夢得蜀人著有雪齋文集

雲間莫氏城南精舍蔵書【後序末】

右識語一系莫是龍書此本歷經明文徵明王世懋顧從禮莫是龍至

本朝季振宜徐幹學收蔵俱有印記考顧從禮明嘉靖間中書舎人徵明諸人並已見前余印無

闕補卷三十【二之五】卷四十四【全】

新刋五百家注音辧昌黎先生文集【四函三十二冊】

唐韓愈著正集四十卷外集十卷宋魏仲舉集注前載引用書目一卷評論詁訓音釋諸儒名氏一卷韓文類譜七卷

宋史藝文志及宋馬端臨文獻通考皆不載是書書中亦無纂集人名氏惟正集目錄後有木記曰慶元六禩孟春建安魏仲舉刻梓於家塾應卽爲仲舉集注當時系韓栁並刋栁集引用書目中載仲舉名懷忠按宋人刻梓家塾之書多有欵識如宋版春秋經傳集解二部一曰相臺嶽氏刻梓家塾一曰世防廖氏刻梓家塾皆有木記亦此例也韓栁二集其所引書系合爲一目標曰韓栁先生文集引用書目有後一部可證此本挖去韓栁二字攺爲昌黎乃書賈未得栁集因而僞爲至後一部韓集書前有昌黎先生序記碑銘一卷防韓文綱目一卷後有昌黎別集一卷論語筆解十卷文集後序五篇皆此本所無此本書前載呂大防著韓吏部文公年譜一卷程俱著韓文公曆官記一卷洪興祖著韓子年譜五卷統名之曰韓文類譜而後一部逸之蓋流傳旣久互有散佚耳其所收諸儒評論詁訓音釋有名氏者一百四十八家新添逸姓氏者二百三十家合計爲三百七十八家而曰五百家者未免誇大其詞然采錄亦可謂之博贍矣

禦題子厚退之昔並傳論文可擬以詩詮韓如杜也栁如李此則聖而彼則仙注五百家孰窺奧垂千萬代獨鉤元學焉有志知難到難到猶然勵勉旃乾隆甲午仲秋禦筆鈐乾隆雙璽

琴川毛氏蔵本有印記余無考

闕補卷九之卷十四【全】

按卷九之卷十一後一部亦系抄補而此本所抄之注較少且此本卷十二之卷十四所抄與後部刋本亦異則此系從他本采錄非得於原書也

新刋五百家注音辧昌黎先生文集【四函二十冊】

正集四十卷外集十卷前載昌黎先生序傳碑記一卷防韓文綱目一卷引用書目一卷評論詁訓音釋諸儒名氏一卷後有別集一卷論語筆解十卷許渤序昌黎文集後序五篇

此本與前部版同紙色墨光亦復相似皆一時摹印之書

唐五竇聨珠集載竇牟爲東都判官陪韓【以下闕】劉師不遇分韻賦詩都官員外郎韓愈得【以下闕】客何【以下闕】此地深還隨躡鳬騎來訪馭【以下闕】霞入松髙老鸐尋猶疑形坐敢起竊桃心今【以下闕】載近者莆田方崧卿考證訪賾甚至猶取聨珠【以下闕】登嶽陽樓一大篇顧獨遺此何也右洪容齋邁隨筆所紀余因錄於此考【以下闕】聊以備遺失耳歲辛酉至治元年【以下闕】書於雙瑞堂時七十五歲【卷四末】右識語一書法宗宋蘇軾深得其妙當爲元英宗時好古有得之人惜歲久紙損不知誰氏所書考宋洪邁容齋四筆中韓文公逸詩一則云唐五竇聫珠集載竇牟爲東都判官陪韓院長韋河南同尋劉師不遇分韻賦詩都官員外郎韓愈得尋字其詩云秦客何年駐仙源此地深還隨躡鳬騎來訪馭雲襟院閉靑霞入松髙老鶴尋猶疑形坐敢起竊桃心今諸本韓集皆不載近者莆田方菘卿考證訪賾甚至猶取聨珠中竇庠酬退之登嶽陽樓一大篇顧獨遺此何也墨字所書卽邁此語因附錄以補其闕

明文伯仁蔵本按馮仙湜圗繪寶鑑續纂文伯仁字徳承號五峯善畫山水爲文徵明從子徵明有玉蘭堂此書有雙玉蘭堂印蓋伯仁仿徵明爲之者朱彛尊曝書亭集有五百家昌黎集注跋稱是書向蔵長洲文伯仁家歸吾鄕李太僕君實蓋宋槧之精者惜中間闕三卷後人補抄云云今書中有伯仁印而補抄之卷數亦適相符彛尊所指卽是書也余印無考

闕補卷九之卷十一【全】卷十二【二十一】卷三十二【二】卷四十【十六】

新刋五百家注音辯唐栁先生文集【二函十二冊】

唐栁宗元著宋魏仲舉集注正集二十一卷附錄二卷外集二卷新編外集一卷龍城錄二卷前載防栁文綱目一卷宋文安禮栁先生年譜一卷評論詁訓諸儒名氏一卷後附栁先生序傳碑記紀一卷文集後序五篇

宗元正集四十五卷此書自廿二卷以下皆闕書賈將目錄終三字移補廿一卷後故無魏仲舉木記然版式字體與韓集同實爲宋本且正集尙存其半而外集諸種卷帙完好亦足珍也

禦題五百家注昌黎集實宋槧之佳者栁子厚集𨿽亦五百家注版式行款標題並同而紙色墨香遜韓集逺甚且正集廿二卷以下至末皆闕又攺目錄終以彌縫之更非完善苐栁集注刋本今鮮存者亦覺片羽可珍惟當居韓之次耳附識題韓集詩之後並書冠此集捲端乾隆甲午秋禦筆鈐乾隆雙璽

闕補卷十二【四】

居士集【八函六十四冊】

宋歐陽修著九十九卷後附祭修文及行狀諡議墓志銘一卷共一百卷前宋祝庇民序

祝庇民列銜爲迪功郎士曹掾兼戶曹及管左推勘公事序後又列朝散大夫知軍州兼管內勸農事借紫金魚袋方時可朝請郎通判軍州兼管內勸農事賜緋魚袋周詵從事郎司儀曹事監方薦可諸銜名卷五十後載吉州公使庫開到六一居士集計五十卷宣和四年九月記又列迪功郎司士曹事郭嗣明迪功郎司兵曹事監秦尹迪功郎刑曹掾監洪知柔諸銜名庇民序稱太守陳公嘗以公帑之餘刻居士集五十卷觀者猶恨未爲全本今太守方公惜之俾嗣其事云云其書中所列之人宋史俱無傳考吉安府誌載宋徽宗宣和三年至五年知州事者爲陳城六年繼其任者爲方時可則序中所稱太守陳公卽爲陳城序後所列銜名蓋時可同官卷五十後所列銜名蓋城同官也城與時可世系裏居志亦未載而核其官稽其時實兩相脗合則是書之爲北宋刋本信而有徵矣

收蔵諸印無考

東坡先生和陶淵明詩【一函四冊】

宋蘇軾著四卷前蘇轍詩引

文獻通考載蘇東坡前集四十卷後集二十卷奏議十五卷內制十卷外制三卷和陶集四卷應詔集十卷又載陳振孫語曰杭蜀本同但杭夲無應詔集是軾和陶集宋時杭蜀刋本皆有之其在全集中系別爲四卷原可單行此本無校刋人名氏似卽從全集中抽出且紙致墨潤實爲宋印之佳者

本朝昆山徐幹學蔵本有印記余無考

欒城集【三函十六冊】

宋蘇轍著前集五十卷後集二十四卷三集十卷共八十四卷前載淳熙三年禮部定諡議後有宋鄧光轍曽孫詡四世孫森三跋

轍曽孫詡跋云欒城公集刋行於時者如建安本頗多缺謬其在麻沙者尢甚蜀本舛亦不免今以家蔵舊本並第三集合爲八十四卷皆曽祖自編類者謹與同官及小兒輩校讐數過鋟版於筠之公帑紀年爲淳熙己亥按己亥爲宋孝宗淳熙六年後列校勘官銜名爲文林郎筠州軍事判官倪思從政郎充筠州州學教授鄧光奉議郎知筠州髙安縣閭丘泳光泳俱無考宋史載倪思字正甫湖州歸安人孝宗乾道三年進士中博學宏詞科累官寶文閣學士中間出知紹興府太平府泉州建寧府鎭江府福州而未及筠州軍事判官以其時考之當卽是人乃史傳中偶失載耳轍四世孫森跋云先文定公欒城集先君吏部淳熙己亥守筠陽日以遺槁校定命工刋之森無所肖似濫承人乏到官之初重念先人所刋家集其版以歲久漫滅今撙節浮費乃一新之紀年爲開禧丁夘按丁夘爲宋寧宗開禧三年距詡鋟版之時歷二十九載父校於前子新於後宜其毫髮無遺爲宋刋欒城集之冠且祖孫五世三治筠陽俾版刻常新此中亦有天幸觀詡森書跋之字家法猶存亦可稱象賢矣

明文徵明蔵本有玉蘭堂梅溪精舎辛夷館諸印

本朝泰興季振宜亦經收蔵有印記

六臣注文選【二函二十冊】

梁昭明太子蕭統撰六十卷唐李善呂延濟劉良張銑呂向李周翰注前蕭統序呂延祚進五臣集注文選表李善上文選注表

是書不載刋刻年月而大小字皆有顏平原法按明董其昌跋顏眞卿書送劉太衝序後有宋四家書派皆宗魯公之語則知北宋人學書競習顏體故摹刻者亦以此相尙其鐫手於整齊之中寓流動之致洵能不負佳書至於紙質如玉墨光如漆無不各臻其妙在北宋刋印中亦爲上品

禦題此書董其昌所稱與漢書杜詩鼎足海內者也在元趙孟頫在明王世貞董其昌王穉登周天球張鳯翼汪應婁王醇曹子念並東南之秀俱有題識又有國初李楷跋紙潤如玉南唐澄心堂法也字迹精妙北宋人筆意漢書現在大內與爲連璧不知杜詩落何處矣天祿琳瑯中若此者亦不多得乾隆禦識鈐

寶二曰乾隆宸翰曰稽古右文之璽

元趙孟頫跋霜月如雪夜讀阮嗣宗詠懷詩九咽皆作淸泠气而是書玉楮銀鉤若與燈月相映助我淸吟之興不淺至正二年仲冬三日夜子昂識【卷二十三後】孟頫此跋作小行楷書曲盡二王之妙其愛是書也至足以助吟興則宋本之佳者在元時已不可多得矣

明王世貞跋余所見宋本文選亡慮數種此本繕刻極精紙用澄心堂墨用奚氏舊爲趙承防所寶往見於同年生朱太史家云得之徐太宰所防欲奪之義不可而止太史物故有客持以見售余自聞道日束身團焦五體外俱長物前所得漢書已授兒輩不復置幾頭寧更購此因題而歸之吾師得無謂余猶有嗜心耶壬午春日世貞書於曇陽觀大參同齋中【卷五後】朱太史名無考所云徐少宰者按朱彛尊明詩綜載徐縉字子容吳縣人治乙丑進士歷官吏部左侍郎諡文敏

王穉登跋宋本文選往往見於蔵書及好事之家欲其精善完好若此本者絕少此本紙墨鋟摹並出良工之手政與瑯琊長公所蔵漢書絕相類漢書有趙魏公小像此書有公手書二書皆公鄴架中本也流傳至今僅三百年而卷帙宛然旣免螙魚之腹又不落雌黃之手豈靈籖祕笈神物呵防之耶今歸朱司成像家出示諦賞因漫題此此本視漢書亦猶蜀得其龍吳得其虎耳矣萬曆甲戌人日王穉登書【卷二十五後】考穉登字百谷一字伯固長洲人太學生有晉陵金昌燕市荊溪松檀諸集

周天球跋余少時嘗見是書於崦西公家後有文敏跋語數十字當是松雪齋中物今五十餘年復見於仲嘉處紙墨如新良可寶也癸巳秋八十老人周天球記【卷五十後】考天球字公瑕號幼海長洲諸生善畫蘭仲嘉姓汪名道防歙人著小山樓槁卷中有印記崦西公未知誰氏

張鳯翼跋予嘗見此書於徐文敏嗣君架上云是文敏所鐘愛以貽其後之人者其紙墨精好神采煥發令人不忍去手且其間有趙文敏手識數語則知此書嘗入松雪齋中夫先後相去二百年而遙而去一文敏復歸一文敏豈文選之爲文也固自有夙緣耶予穉歲購得一部爲黃勉之先生家物與此同出一梓而刷印在後後有景石子題字其紙墨不及此逺甚今已爲好事者易去不復得與相較然大都不相及也夫一梓印出且相懸如此矧後之翻版耶近畱意選學將纂輯諸注則聞此書已歸雲間因倩人借畱案頭校對匝月遂識歲月歸之亦俾好事儒者知所珍重云萬曆丁丑仲秋望長洲張鳯翼【卷三十二後】考鳯翼字伯起嘉靖甲子舉人有處實堂集黃勉之名省曽吳縣人嘉靖辛夘舉人有五嶽山人集

汪應婁跋嘉賔拉予過淸逺閣出所蔵種種珍玩古色照人眞令目神馳應接不暇復翻其架上宋版文選又所罕覯者紙精墨妙居然完璧末有趙文敏公手書數行是爲松雪齋寶蔵者後傳之吾宗仲嘉有王元羙周公瑕張伯起王百谷諸君跋古雅如仲嘉經其收蔵當爲增價後傳之海陽好事家嘉賔親往而厚值廼今貯之閣中吾知嘉賔願讀盡天下好書者而文選尢詞林嚆矢宜其焚香披閱更助淸吟之興不淺矣珍而蔵之可爲家寶則淸逺主人之架勝晏先生之架云社弟汪應婁書【卷十七後】應婁無考其稱吾宗仲嘉當亦爲新安人按徽州府誌載明汪應蛟婺源人官尙書又汪應元歙人官禦史未知應婁爲誰之雁行也嘉賔湯賔尹字宣城人萬曆乙未進士第二授翰林編修累官至南國子監祭酒以時考之跋中所稱嘉賔當卽爲賔尹然後李楷跋乃作於諸跋之後而曰吳君珍重似嘉賔又系吳姓抑或從賔尹家再歸於吳亦未可知附著於此以俟參考

王醇跋余知仲嘉有宋版文選心揺揺十餘年矣及造其廬未遑索防後逢嘉賔於托山小有園出陶隱居及唐宋墨迹示之皆人間所未見者業已奪人精魄且許以此書出觀以暝色不能歸去役我魂夢越數日始得一覯紙墨之光射目字楷而有致竟日披覽得未曽有時松風防逺山橫黛是生平第一樂事己未小雪日太原王醇識【卷二十八後】考王醇揚州人太原其望也

曹子念跋日子於萬卷樓見弇州公所得兩漢書以爲宋版第一後復有持文選至者楮色瑩膩似覺更佳從臾公購之以爲合璧而公以奉道屏去一切翫好猶爲題數語令客持去念之常以爲恨今秋復覯於仲嘉寓舎披閱甫畢已負之入黃山矣念再見無期因識其末簡萬曆癸巳中秋日曹子念書【卷四十七後】考子念字昌先太倉州人

李楷跋蔵書讀書皆有非常之福其精神又足以相久故非易事而得觀古人之賞鑑手迹益不敢不什伯贊嘆趙文敏往矣弇州宰諸君子今安在滄田之嗟亦復如是吳君珍重此歷劫不壊之金剛寶也文字畫刻手能存其書法卽有圭瑑不可易矣己丑淸秋八月八日河濵岸翁李楷跋【卷二十六後】李楷無考按董其昌卒於崇禎九年歲在丙子今跋中有弇州宰諸君子今安在之語則此跋之作於己丑蓋

國朝順治六年也

歙汪氏春艸閣蔵【呂延祚表後卷六十】

右識語下有洪度橢圎印一於鼎小長方印一考歙縣誌載

本朝文苑汪洪度字於鼎松山里人工文詞著有息廬集弟洋度字文治詩有逸致書法仿晉人並有才名卷中亦有印記又有汪道昆印道昆字伯玉亦歙人明嘉靖進士與王世貞同年世貞稱其文簡而有法名大起晚年官兵部侍郎世貞亦嘗貳兵部天下稱兩司馬云余印無考

六臣注文選【二函十六冊】

篇目同前

此書與前部系出一版而紙墨之色摹印之工亦無軒輊洵堪同寶惟書首僅有呂延祚表其蕭統序及李善進表皆闕蓋歷年旣久流傳散佚固往往有之而篇目尙全亦無損其爲完書也

新安汪洪度蔵本有印記又淸暉館印考歙縣誌載吳孔嘉字元會明天啟乙丑進士官編修有淸暉館集余印無考

六臣注文選【二函十六冊】

篇目同前

此書亦前版而摹印並出一時古色古香竟成鼎峙觀前部張鳯翼跋云穉歲購得一部與此同出一梓而刷印在後紙墨不及逺甚則是前明鑑蔵家求初印本已不可多得乃經三百載後而登冊府者兼有其三縹緗之富古未之有也

朱氏明仲家塾【卷六十末】

右識語一明仲未詳其人此書爲宋趙孟堅蔵本有子固印考金賚畫史防要載孟堅字子固號彛齋居海鹽廣陳鎭寶慶二年進士修雅博識人比米南宮官至朝散大夫知嚴州府又明文徵明文伯仁項篤壽王寵及

本朝季振宜俱經收蔵按王世貞吳中往哲像贊王寵字履仁後字履吉別號雅宜山人吳縣人爲邑諸生貢入太學詩好建安三謝書摹永興大令爲時所趨徵明諸人見前余印無考﹤史部﹐目錄類﹐經籍之屬﹐欽定天祿琳瑯書目﹐卷三﹥

六臣注文選【六函三十冊】

篇目同前

此書亦前版而摹印在後墨光少遜書中有寶慶寶應州印及官書不許借出木記按文獻通考輿地考載宋理宗寶慶間以逆全之亂降淮陰郡爲淮安軍又以寶應縣爲寶應州是寶應州之名自理宗時始建故官印於州名之上冠以紀年此本系北宋時刻版印於南宋而稱爲官書則知爲北宋官刻宜其雕槧精良甲於他版也

明文徵明蔵本有玉蘭堂印又王寵項篤壽及

本朝季振宜俱經收蔵余印無考

﹤史部﹐目錄類﹐經籍之屬﹐欽定天祿琳瑯書目﹐卷三﹥

闕補卷六【四十二】卷十九【十八】

六家文選【六函六十一冊】

篇目同前

此書與前四部別爲一版亦未載刋刻年月惟昭明序後有此集精加校正絕無舛誤見在廣都縣北門裴宅印賣木記考一統志四川統部表載益州蜀郡東晉分成都置懷寧始康二郡又分廣都縣置寧蜀郡是廣都縣之稱得名古宋時鏤版蜀稱善此本字體結搆精嚴鐫刻工整洵蜀刋之佳者木記應是當時裴姓書肆所標亦廖氏世防堂之例也

袁氏昌安堂珍蔵【卷六十後】

右識一語袁氏未詳其人琴川毛氏蔵本有印記余無考

玉臺新詠【一函二冊】

陳徐陵撰十卷前陵序後宋陳玉父序

永嘉陳玉父後序稱玉臺新詠集十卷幼時至外家李氏於廢書中得之舊京本也版有刓者欲求他本是正多不獲嘉定乙亥始從人借得豫章刻本才五卷又聞有石氏所蔵錄本復求觀之以補亡校脫於是其書復全云云考乙亥爲宋寧宗嘉定八年所云舊京本當爲北宋時所遺而此乃重刋於南宋者陳玉父無考按宋永嘉陳埴陳宜中諸人或以道學稱或以風節著則知永嘉陳氏系宋望族玉父之刻是書讐校周詳摹刻精好亦可謂深於好古不隕家聲者矣

錢謙益蔵本海翁印未詳其人

玉臺新詠【一函四冊】

篇目同前

此書與前部系出一版宻行細字仿巾箱本式而尺寸加盈制極精雅其摹印亦屬良工故淸朗照人可爲合璧

明王鏊蔵本有濟之印考明史鏊字濟之吳縣人成化乙未進士第三授編修累官至大學士卒贈太諡文恪鏊在相位時劉司馬大夏楊相一淸皆劉瑾所忌將甘心焉鏊爲委曲諭解人以此多之王禹聲印未詳或卽鏊羣從也

唐文粹【四函四十冊】

宋姚撰一百卷後宋施昌言序

鼂公武郡齋讀書志曰廬州人太平興國中進士文辭敏麗善書札蔵書至多頗有異本累遷兩浙漕課吏寫書采唐世文章分門編類初爲五十卷後復增廣之坐事斥連州卒其子以其書上獻詔蔵內府命以一官又馬端臨文獻通考載麈史云謫居連州嘗冩所著文粹一百卷好事者於縣建樓貯之官屬多遣吏寫錄吏以爲苦以鹽水噀之冀其速壊後以火焚其樓據此則成是書時在朝在野皆欲得之而未有爲刋布者此乃臨安孟琪所刋爲文粹一書初刻本宋仁宗寶元二年吳興施昌言後序稱卷帙浩繁人欲錄未易爲力臨安進士孟琪代襲儒素家富文史爰事摹印以廣流布觀其校之是寫之工鏤之善勤亦至矣若夫述作之防悉於前序云云前序蓋自述今已闕亦無目錄而相其紙墨實爲北宋初印昌言宋史無傳按淩迪知萬姓統譜載昌言靜海人舉進士知太平州上政論三十篇入爲殿中侍禦史

禦題唐文粹一百卷五代姚右史所纂昔人稱其用意精博世甚重之乃翻刻旣繁流傳互異是本字畫工楷墨色如漆猶見臨安孟琪原雕面目予選唐宋文醇依儲欣例於唐韓栁外增李翺孫樵兩家讀書稽古者以文醇爲専家定本而參之文粹以博其趣庶防可乎乾隆禦識鈐

寶二曰乾隆宸翰曰防暇臨池

蘭陵蕭氏敷教堂所蔵無考

闕補卷十三【一】卷三十下之卷三十一下【全】卷三十三卷三十四【全】卷五十二【六之十】卷五十三【全】卷六十六【三】卷一百【九十】

聖宋文選【二函十二冊】

三十二卷無撰人姓氏

是書選集宋人文章自歐陽修以下凡十四家而三蘇之文槪置不錄按宋徽宗崇寧二年詔毀三蘇文集而孝宗禦極降敕褒至爲蘇軾文集作序撰是書者或因三蘇本集宇內爭傳故不復編纂亦猶王安石選唐詩不錄李白杜甫之意也書中未載刋刻年月觀其小楷書筆法森嚴宻行中自見淸朗蓋亦巾箱本之佳者

收蔵諸印無考內如一元印元當系緇流如一庵乃其棲禪之所按元詩中有僧名元字宗海或卽其人也

文章正宗【四函三十二冊】

宋眞徳秀撰二十四卷前徳秀自序

陳振孫書錄解題曰眞徳秀撰文章正宗其目凡四曰辭命曰議論曰敍事曰詩賦去取甚嚴按徳秀自序作於紹定執徐之歲乃宋理宗紹定五年序稱梁昭明文選姚文粹果皆得源流之正乎今所輯以體本乎古指近乎經者然後取焉云云此振孫所以謂其去取甚嚴也是書寛行大字用筆整肅刻手印工亦皆精好前後無他人序似卽徳秀纂輯成書時自爲校刋之本

書史之記一印無考

續文章正宗【二函十八冊】

眞徳秀撰二十卷前宋倪澄鄭圭序

咸淳丙寅倪澄序云西山文忠公晚歲所續澄倚席括山窮日夜力繙校鄭君亦分其勞凡三月而槁具又四月而工畢釐爲二十卷僅有其目者則虛寘於末一代之文燦然略備又鄭圭序云圭分教括山偕聨事倪君鋟諸梓以壽其傳先生心周程張朱之學觀正宗筆削可以槪見惜未脫槁天弗慭遺然大綱則備矣按丙寅爲宋度宗咸淳二年澄圭二人宋史俱無傳考浙江通誌澄金華人宋理宗寶祐四年丙辰進士知處州軍圭黃巖人理宗景定三年壬戌進士括山在處州時二人同官因有是刻觀兩序所云乃徳秀未完之書而澄與圭按前集四門之例因其所錄而分之其有目無文者則置於二十卷以存其闕所錄之文自歐陽修以下凡十四家版之尺寸與前集同而大字徑圍較小注字筆畫稍肥系仿前集而爲之非合刻之本也

書中亦有書史之記一印蓋蔵是書者取之以成合璧亦可爲有心人矣

選靑賦箋【一函四冊】

十卷無撰人姓氏

宋史藝文志及文獻通考經籍考皆不載是書卷中所錄盡當時省試之作目錄後有建安王懋甫刻梓於桂堂木記乃書賈所輯以頒行者如陳振孫書目解題謂指南賦箋五十五卷指南賦經八卷皆書坊編集卽系此類小版細書作巾箱本其制甚精亦宋時佳槧足供祕玩者也

禦題此宋人省試諸賦選本卽唐人試帖及今館課之類蓋一時坊刻也特筆法精鑱爲宋本中絕佳者卷首末俱有文氏停雲印良可珍祕乾隆甲子秋分日禦識鈐

寶二曰乾隆宸翰曰稽古右文之璽

明文徵明停雲館蔵本

闕補卷十【五】

蘭亭考【一函四冊】

宋桑世昌輯髙似孫刪定十二卷附羣公帖跋一卷前宋髙文虎並似孫序後齊碩序

陳振孫書錄解題載蘭亭博議十五卷淮海桑世昌澤卿撰世昌居天臺放翁陸氏諸甥博雅能詩又載蘭亭考十二卷云卽前書浙東庾司所刻視初本頗有刪攺初十五篇今存十三篇去其集字附見二篇其書始成本名博議髙內翰文虎炳如爲之序及其刋也其子似孫重爲刪攺去此二篇固當而其他務從省文多失事實或戾本意其甚者序文本亦條逹可觀亦竄攺無完篇首末闕漏文理斷續於其父猶然深可怪也考宋史文虎四明人登髙宗三十年庚辰進士第聞見博洽多識典故歷官至華文閣學士知建寧府丐祠提舉太平興國宮其爲世昌作蘭亭博議序正在其時考浙江通誌載世昌髙郵人號莫葊有文集三十卷此書乃浙江漕使齊碩屬似孫訂正之本按赤城志碩靑社人宋寧宗嘉定十四年以宣教郎知臺州似孫序作於嘉定十七年則爲碩知臺州時付梓與振孫所云脗合似孫字續古淳熙十一年登進士第嘗著經略史略子略集略緯略諸書其詩有疏寮集三卷振孫稱其少有俊聲不自愛重爲館職上韓侂冑生日詩九首皆暗用錫字爲淸議所不齒其讀書以隠僻爲博作文以怪澁爲奇就中詩猶可觀云云然馬端臨文獻通考經籍考中多引似孫子史諸略之言其博贍自可槪見碩刻是書字法皆本歐體鋟印兼出良工蓋亦鄭重而爲之者南嶽貞居記【卷三末】

右識語一未詳何人按元顧瑛玉山艸堂雅集載張雨一名天雨號貞居子明朱存理鐡网瑚載倪瓚云貞居眞人詩文字畫皆爲本朝道品第一髙啟云貞居字畫淸遒有唐人風格觀前五字用筆瘦勁似卽張雨所書

明文徵明停雲館蔵本

本朝秀水朱彛尊亦經收蔵俱有印記余無考

金版史部

貞觀政要【一函六冊】

唐吳兢撰十卷前金唐公弼序兢上貞觀政要表鼂公武郡齋讀書志曰兢以唐之極治貞觀爲最故采時政之可備勸戒者上之於朝凡四十篇考唐書兢汴州浚儀人少厲志貫知經史當路薦其才堪論譔詔直史館修國史此書當卽其時所進書前有大定己丑八月進士唐公弼序稱南京路都轉運使梁公出公府之貲命工鏤版按大定爲金世宗年號己丑爲世宗九年在南宋爲孝宗乾道五年公弼無考所稱梁公未詳何人考金史梁肅奉聖州人天眷二年擢進士第大定初爲中都轉運副使繼除河北東路遷中都都轉運使是肅生平屢任是官又適在大定之時似卽其人但史未載其爲南京都轉運使或肅曽歷未久於任而史略之耳此本字宗顏體刻印精良與宋版之佳者無異蔵書家知崇宋本而金版多未之及蓋緣流傳實尠耳目罕經似此吉光片羽眞爲希世之寶也

禦題好名曽昔議文皇三代下名好亦臧言不以人廢如是書原同帝範之蘉吳兢采輯質文備梁肅鋟行勸誡詳防度披蕓欽古鑑寧徒玩紙墨精良漧隆乙未初夏禦筆鈐乾隆雙璽

本朝徐幹學蔵本

欽定天祿琳瑯書目卷三

欽定四庫全書

欽定天祿琳瑯書目卷四

影宋鈔經部

周易輯聞【一函六冊】

宋趙汝楳撰六卷前汝楳自序

考鏤版書籍始於周顯徳間或據栁玭之言以爲唐已有之而刋行大備要自宋始其時監中官刻與士大夫家塾付梓者校讎鐫鏤講究日精宇內流傳罔不珍祕及時代旣更漸至散佚明之琴川毛晉藏書富有所貯宋本最多其有世所罕見而藏諸他氏不能購得者則選善手以佳紙墨影鈔之與刋本無異名曰影宋鈔於是一時好事家皆爭仿效以資鑑賞而宋槧之無存者賴以傳之不朽是書汝楳自敍稱先君子於易凡六稿汝楳得於口授者居多因輯所聞於篇云云考宋史汝楳父名善湘濮安懿王五世孫慶元二年舉進士累官至觀文殿學士所著有周易約說或問指要補過諸書汝楳其季子也

禦題廣大無不備夫惟易道然輯聞傳汴水述學衍先天觀彼多合聖切予斯體幹影鈔猶識宋逺矣緬韋編乾隆甲午仲冬禦筆鈐

寶二曰得象外意曰乾隆宸翰

復齋易說【一函二冊】

宋趙彥肅撰六卷前載彥肅行實後宋諭仲可許興裔二跋

彥肅字子欽宋孝宗乾道間進士仕至寧海郡節度推官朱彞尊經義考載朱子語曰子欽易說爲說太精取義太密或傷簡易之趣書後彥肅門人諭仲可跋云公卒後二十有六年郡太守許公取是書刋焉又許興裔跋云余假守嚴陵屬諭君校勘刋置公之祠堂與志學者共之跋後紀年爲嘉定辛巳按辛巳系宋寧宗嘉定十四年仲可興裔俱無考當時校刋旣成其版入祠堂中或流傳不廣世罕其書幸有影鈔而善本亦可長存矣

童溪易傳【二函十二冊】

宋王宗撰三十卷前宗自序宋林焞序此書與前兩部字體相似行欵亦同當屬一家影鈔之書故紙墨皆極精良足供寶玩宗焞宋史俱無傳按朱尊經義考載董眞卿曰宗字景孟臨安人太學上捨又載閩書宗寧徳人教授韶州尊按雲林焞亦寧徳人淳熙八年與宗同舉進士焞序稱與童溪生同方學同學同及辛丑第則宗爲寧徳人無疑鄱陽董氏以爲臨安人誤矣爰附錄之以資考證

三禮圖【二函八冊】

宋聶崇義集注二十卷前宋竇儼序後宋陳伯廣跋崇文總目三禮圖二十卷聶崇義於周顯徳中參定郊廟器玉因博采先儒三禮舊圖凡得六本考正是否繢素而申釋之每篇自敍其凡防以近世沿革之說建隆二年五月丙寅表上之竇儼爲序詔太子詹事尹拙集儒學三五人更同防議拙多所駁正崇義復引經以釋之其駁義及答義各四卷率列於注釋詔頒行之又畫於國子監講堂之壁考宋史崇義河南洛陽人少舉三禮善禮學通經防漢幹祐中累官至國子禮記博士周顯徳中國子司業兼太常博士世宗詔崇義防定郊廟祭玉又詔翰林學士竇儼統領之崇義因取三禮圖再加考正建隆三年四月表上之儼爲序太祖覽而嘉之五月賜崇義紫袍犀帶銀器繒帛以奬之云云與崇文總目所載略符惟崇文總目稱建隆二年五月上書鼂公武郡齋讀書志亦稱皇朝建隆二年而史載三年正與儼序合別本有崇義自序略云舊圖十卷形制闕漏文字省略不知所自臣崇義先於顯徳三年冬奉命差定郊廟器玉因敢刪攺至大宋建隆二年四月辛丑第敍旣訖則知崇義書成於建隆二年至三年始行奏進耳宋史又載詔太子詹事尹拙等防議多所駁正崇義復引經以釋之悉以下工部尙書竇儀俾之裁定儀奏崇義研求師說耽味禮經較於舊圖良有新意尹拙爰承制防能整所聞尹拙駁議及聶崇義答義各四卷臣再加詳閱隨而裁置率用增損列於注釋共分爲十五卷以聞詔頒行之亦與崇文總目所載相合惟列於注釋之語乃竇儀編次兩家之說別爲一書與三禮圖無涉耳書後有永嘉陳伯廣跋稱三禮圖始熊君子復得蜀本欲以刻於學而予至因屬予刻之後題淳熙乙未閏月三日乙未爲宋孝宗淳熙二年浙江通誌載伯廣登紹興三十年庚辰進士通判明州其所稱熊子復按文獻通考熊克字子復建安人官起居郎以王丞相季海薦驟用王時在樞府趙溫叔當國莫知其所從來頗疑其由徑沮之上意向之不能回也此書圖畫人物器具用筆工細乃精於繪事者所作知影鈔時殊費經營矣

論語集說【一函五冊】

宋蔡節撰十卷前載節進書表並集說例宋姜文龍序

考浙江通誌載蔡節永嘉人於宋理宗時歷知湖州明州衢州諸軍姜文龍麗水人登理宗淳祐元年辛丑進士是書於淳祐五年經進節表後結銜爲朝散郎試太府卿兼樞密副都承防姜文龍序作於淳祐六年云刋是書於湖頖自署爲文學掾皆省誌所未載影鈔字畫通體勻整其摹姜序行書學黃庭堅筆法尢得神理

張狀元孟子傳【一函八冊】

宋張九成撰二十九卷

考宋史藝文志載九成孟子拾遺一卷語錄十四卷而不及此書馬端臨文獻通考亦未載按本傳九成字子韶錢塘人髙宗紹興二年上將防進士詔考官直言者置髙等九成對策稱防擢寘首選授鎭東軍簽判累官至宗正少卿權禮部侍郎兼侍講兼權刑部侍郎坐傾附趙鼎落職秦檜復令司諫詹大方論其謗訕朝政謫居南安軍在南安十四年每執書就明倚立庭磚歲久雙趺隠然檜死起知溫州旋丏祠歸數月卒理宗寶慶初特贈太師封崇國公諡文忠此書標爲張狀元孟子次行所列之銜系追贈爵秩則是寶慶後校刋之本卷帙終於告子而闕盡心全篇按宋史藝文志載張氏孟子三十六卷趙希弁郡齋讀書附志作孟子解三十六卷亦卽是書此本蓋佚其七卷耳明焦竑國史經籍志載九成孟子解僅十四卷是前明內府所藏並佚其大半此𨿽未爲全書而已爲竑所未見且影鈔字法紙墨皆極精良其所得有二十九卷亦可謂是書之幸矣

琴川毛氏鈔本

闕補卷四【二】卷八【六】卷十【七之九】卷十六【七】

新集古文四聲韻【一函五冊】

宋夏竦撰五卷前竦進書序並古文所出書傳鼂公武郡齋讀書志曰古文四聲五卷夏竦撰博采古文奇字分四聲編次以便撿尋考宋史夏竦字子喬江州徳安人以父承皓死難錄竦爲潤州丹陽縣主簿繼舉賢良方正擢光祿寺丞仁宗寶元間以戶部尙書拜奉寧軍節度使知永興軍繼兼陜西經略安撫招討進宣徽南院使與陳執中論兵事不合徙屯鄜州請解兵柄攺判河中府徙蔡州慶曆三年召爲樞密使諫官禦史交章論奏詔徙知亳州攺授吏部尙書歳中加資政殿學士明年拜同中書門下平章事又明年召入爲宰相諫官禦史復言不可遂攺樞密使封英國公翰林學士張方平論竦姦邪宜出之罷知河南府未幾加兼侍中徙武寧軍節度使進鄭國公以病歸卒諡文莊書中竦進書序稱慶曆四年二月結銜爲吏部尙書知亳州軍州事証之史傳適相符合史又謂竦以文學起家有名一時朝廷大典防累以屬之多識古文學奇字至夜以指畫膚是竦於大小篆功力獨深此本影鈔楷法皆本歐陽篆文從者如懸衡者如編頗得蔡邕書勢之妙洵可寶也

宋張時舉弟子職等五書【一函一冊】

宋張時舉輯首周管子弟子職次漢班昭女誡次宋呂大鈞呂氏鄕約鄕儀宋司馬光居家雜儀凡五篇宋陳振孫書錄解題曰弟子職等五書一卷漳州教授張時舉撰時舉宋史無傳其裏居不可考按此五篇中呂氏鄕約書末稱汲郡呂大忠白後附載呂大鈞手札三通有朱子識語云此篇舊傳呂公進伯所作今乃載於其弟和叔文集又有問答諸書如此知其爲和叔所定不疑篇末著進伯名意以其族黨之長而推之使主斯約耳又鄕儀後亦有朱子識語云此篇舊題蘇氏鄕儀意其爲蘇昞季明博士兄弟所作今按呂叔和文集乃季明所序而此篇在焉然則乃呂氏書也因去篇題二字而記其實如此考宋史大忠字進伯京兆藍田人登第歷官寶文閣直學士知渭州忤章惇曽布徙知同州降待制致仕其弟大鈞字和叔中乙科歷官宣義郎鄜延轉運司從事蘇昞字季明武功人元祐中太常博士此書字法歐體工整淸勁影鈔能得其神洵爲佳本

琴川毛氏鈔本

影宋鈔史部

集補後漢書年表【一函四冊】

宋熊方撰十卷前方進書序表狀三篇

明盧廷選南昌府誌熊方字廣居丰城人靖康鄕舉貢上庠防澧州軍事雅善書髙宗內禪大書堯舜二字表進有防付祕閣除本路帥幕此書序表卷首結銜右迪功郎前權澧州司戶防軍與志所載脗合書中𨿽未紀進禦年月當亦在髙宗之時後漢書無年表得方輯之以補範劉昭之闕亦藝林盛事第宋史藝文志及馬端臨文獻通考皆不載是書觀方進狀中有昨甞投進未指揮之語豈當時經進再三而終無明詔許可耶宜其此書刋行流傳絕尠是不能不有賴於影鈔矣

續資治通鑑長編【十函五十冊】

宋李燾撰一百八卷前燾進書表

馬端臨文獻通考載燾撰續通鑑長編其奏進凡四次宋孝宗隆興元年燾知榮州時所進者起建隆迄開寶爲十有七卷乾道四年官禮部侍郎時所進者起建隆迄治平爲一百八卷淳熙元年知瀘州時所進者輯治平之後至中興以前六十年事年爲一卷合前所進一百八卷爲一百六十八卷又於卷中字數之繁略再均分之總爲二百八十卷淳熙九年燾知遂寧府時又上言臣累次進所爲續資治通鑑長編今重別寫進共九百八十卷計六百四冊其修撰事總爲目一十卷又緣一百六十八年之事分散爲九百八十卷其間文字繁多本末頗難立見略存梗槪庶易檢尋今創爲建隆至靖康舉要六十八卷並捲總目共五卷以上四種通計一千六十三卷六百八十七冊投進者云云是續資治通鑑長編以九百八十卷者爲全本其舉要之六十八卷則自別爲一書此本爲一百八卷蓋燾第二次所進之書也考宋史李燾字仁甫眉州丹稜人紹興八年擢進士第累官至敷文閣學士提舉佑神觀兼侍講年七十卒諡文簡累贈太師溫國公生平恥讀王氏書獨博極載籍搜羅百氏慨然以史自任本朝典故尢悉力研覈上甞謂長編一書無愧司馬遷其歿也復謂宇文價曰朕曽許燾大書續資治通鑑長編七字且用神宗賜司馬光故事爲序冠篇不謂其止此是孝宗之心許長編亦已至矣獨惜其卷帙浩繁購藏匪易不惟九百八十卷者世所罕存卽此一百八卷之本亦復希有影鈔以傳誠深於好古者矣泰興季振宜鈔本

闕補卷十三【六】

九域志【一函十冊】

宋王存曽肇李徳芻同撰十卷前王存等進書狀鼂公武郡齋讀書志曰皇朝王存被防刪定總二十三路京府四次府十州二百四十二軍三十七監四縣一千一百三十五陳振孫書錄解題曰存與曽肇李徳芻等共刪定名元丰九域誌書首王存等進書狀稱本朝九域圖自天禧以後歷年玆多事有因革乃詔臣肇臣徳芻撰次於祕閣而臣存實董其事綴輯大體略仿前書舊名圖而無繪事乃請攺曰志云云按天禧爲宋眞宗年號狀後𨿽無紀年而振孫謂名爲元丰九域志元丰爲神宗年號距天禧時已六十餘載故狀中有歷年玆多之語也考宋史徳芻無傳存字正仲潤州丹陽人登慶曆六年進士第累官至資政殿學士歷知揚州大名府杭州提舉崇禧觀遷右正議大夫致仕肇字子開建昌南丰人舉進士累官龍圖閣學士提舉中太乙宮出知定等州終濮州練副使是書影鈔紙墨精潔字畫整嚴固非率爾操觚者

琴川毛氏鈔本

淸波雜誌【一函二冊】

宋周煇撰十二卷前宋張貴謨序後宋章斯中張防陳晦楊寅張巖龔頤正徐似道七跋

考兩浙名賢錄周煇字昭禮淮海人紹熙間居錢塘淸波門之南嗜學工文藏書萬卷隠居不仕當世名公卿多折節下之而簡亢自髙未甞報謝撰淸波雜誌十二卷是書張貴謨序作於紹熙癸丑按癸丑爲宋光宗紹熙四年書後章斯中張防陳晦三跋皆是年作其楊寅張巖二跋作於寧宗慶元二年龔頤正徐似道二跋作於慶元三年考宋史張巖字肖翁揚州人登乾道五年進士第累官至知樞密院事督視江淮軍馬繼以銀靑光祿大夫致仕余俱無傳浙江通誌載張貴謨遂昌人乾道二年丙戌進士官至朝議大夫長興縣誌載陳晦字自明中童子科又中博學宏詞科仕至刑部侍郎兼中書舍人有文集三十卷淩迪知萬姓統譜載龔頤正楚人寧宗嘉泰元年以學問該博賜同進士出身官至祕書丞徐似道字淵子天臺人少負才名爲吳江尉受知範成大官至祕書監少監斯中防寅無考似道跋最後作有餘來中都聞周處士淸波志急祈借傳錄云云是當時此書已徵紙貴今得影鈔眞堪什襲矣

禦題逸史犁然志紹熙久無傳本此稱奇唐鉤晉迹隔一間明影宋刋非兩岐世道人心斯繋矣南遷北伐早卑之淸波門外西湖水洗盡當年諛墓辭乾隆甲午冬禦筆鈐寶二曰所寶惟賢曰乾隆禦筆

影宋鈔子部

孔子家語【一函三冊】

魏王肅注十卷前肅序

漢書藝文志載家語二十七卷顏師古曰非今所有家語也唐書藝文志載王肅注家語則爲十卷宋陳振孫書錄解題亦雲家語十卷孔子二十二世孫猛所傳魏散騎常侍王肅爲之注肅辟鄭學猛甞受學於肅肅従猛得此書與肅所論多合從而証之遂行於世明何孟春補注家語前載漢博士孔衍上言臣祖故臨淮太守安國撰次孔子家語旣畢防值巫蠱事起遂廢不行近世小儒以曲禮不足而乃取孔子家語雜亂者及子思孟軻荀卿之書以禆益之總名曰禮記今見其在禮記者則便除家語之本篇是謂滅其原而存其末也不亦難乎云云孟春序曰如孔衍言則壁藏之餘實孔安國爲之而王肅序未始及焉不知何謂班史所志大都劉向校錄已定之書肅之所注非安國之所撰次及向之所校者明矣肅之注愚不獲見而見其序今世相傳家語殆非肅本非師古所謂今之所有者司馬貞與師古乃同代人貞作史記索隠引及家語今本或有或無有亦不同愚有以知其非肅之全書矣謹卽他書有明著家語而今本缺略者以補綴之分四十四篇爲八卷存之私塾以俟博雅君子或得肅舊本而是正焉是豈獨春之幸哉按春序作於明武宗正徳二年其時欲求宋刋舊本已不可得今以是書考之系爲十卷與唐書所載陳振孫所言俱相脗合且較之孟春刋本篇中或有多十之三四並十之六七者則爲肅舊本無疑影鈔之爲功詎淺鮮哉

禦題天祿靑藜信也非何於家語卻相違祖傳孫辧名因正明影宋刋世已稀多漏鮮全斯乃萃鉤元提要志焉希愀然敬對君爲政一語興邦凜幾乾隆甲午仲秋月禦筆鈐乾隆雙璽

彭城錢孫保鈔本孫保無考

新儀象法要【一函一冊】

宋蘇頌撰三卷前頌進書狀

陳振孫書錄解題載蘇頌於哲宗元祐三年新造渾天成記其法要而圖其形象進之考宋史蘇頌字子容丹陽人第進士歷官吏部侍郎元祐初遷吏部尙書七年拜右僕射兼中書門下侍郎紹聖四年以太子少師致仕稱其總吏部時請別制渾儀以吏部令史韓公亷曉算術奏用之授以古法爲臺三層上設渾儀中設渾象下設司晨貫以一機激水轉輪不假人力時至刻臨測司晨出告星辰躔度所次占候則驗不差晷刻書夜晦明皆可推見云云今以頌進狀年月並狀後結銜與史傳較之皆合書中爲圖六十有一畫極工細字亦精整可寶也

禦題梁代渾儀已制之失傳蘇頌乃重爲有經有緯述前驗具說具圖期後垂亦曰用心究鉤股卽看影槧悉毫釐大成

圓象精錙黍

皇祖鴻貽萬世規乾隆乙未孟春上澣禦筆鈐乾隆雙璽

虞山錢遵王述古堂藏書【每葉邊闌外左方】

按遵王名曽常熟人

考古圖【一函六冊】

宋呂大臨撰十卷後大臨自記又附續考古圖五卷考古圖釋文一卷

鼂公武郡齋讀書志曰皇朝呂大臨與叔裒諸家所藏三代秦漢尊彞鼎惇之屬繪之於幅而辧論形制文字馬端臨文獻通考引陳振孫曰考古圖十卷呂大臨作於元祐七年所紀自禦府之外凡三十六家所藏古器物皆圖而錄之考宋史大臨字與叔學於程頤與謝良佐遊酢楊時在程門號四先生通六經尢邃於禮元祐中爲太學博士遷祕書省正字範祖禹薦之未及用而卒大臨記稱余於士大夫之家所閱多矣每得傳摹圖寫寖盈卷軸尙病欵識未能深考暇日論次成書云云是大臨所撰之書止於十卷鼂公武陳振孫所見皆此本也今書後有續考古圖五卷釋文一卷不載纂人姓氏宋史藝文志及玉海文獻通考諸書亦未之及書中往往引考古圖以爲證稱之曰呂與叔則非大臨自爲續纂之書明矣其體例皆仿前書所收古器頗多亦好古之士卷一首列玉尺云周尺漢尺晉尺皆同宋尺則爲宋人所撰無疑影鈔繪圖𨿽取工細而用筆圎健迥殊俗手其摹古器文字亦不失篆籀遺意

錢遵王述古堂藏書【每葉邊闌外左方】按曽撰讀書敏求志載此書稱北宋鏤版予得之梁溪顧修逺洵縹囊中異物後爲季滄葦借去屢索不還耿耿掛胸臆者數年滄葦歿此書歸之徐健庵予復從健庵借來躬自摹寫其圖像命良工繪畫不失毫髮楮墨更精於槧本閱之沾沾自喜云云據此則是書正爲曽所手抄宜其精妙絕倫矣

金壺記【一函二冊】

宋僧適之撰上中下三卷

馬端臨文獻通考載金壺記僧適之集書家故事以二字爲題而注所出於其下凡三百餘條適之始末無考書後稱浮提之國獻神通善書二人乍老乍少隠形則出影聞聲則藏形出肘間金壺四寸上有五龍之檢封以靑泥壺中有墨汁如淳漆灑地及石皆成篆科斗之字記造化人倫之始佐老子撰道徳經垂十萬言寫以玉牒編以金繩貯以玉函晝夜精勤形勞神倦及金壺墨盡二人刳心瀝血以代墨焉遞鑽腦骨取髓代爲膏燭及髓血皆竭探懷中玉管中有丹藥之屑以塗其身骨乃如故老子曰更除其繁紊存五千言及至經成工畢二人亦不知所往系錄晉隴西王嘉拾遺記中語以紀金壺二字所從出也影鈔紙白如雪墨色不尙濃厚取其勻淨幾與刋本摹印無異琴川毛氏鈔本

影宋鈔集部

離騷艸木疏【一函二冊】

宋吳仁傑撰四卷後仁傑自記宋方燦跋

宋史藝文志及鼂公武陳振孫馬端臨諸人所纂書目皆不載是書惟明焦竑經籍志有吳仁傑離騷艸木虫魚疏二卷今觀是書標題爲艸木疏而書中亦不及虫魚且仁傑後記稱離騷以薌艸爲忠正蕕菖爲小人蓀芙蓉以下凡四十有四種猶靑史氏忠義獨行之有全傳也薋菉葹之類十一種傳著卷末猶佞幸姦臣傳也云云是仁傑之疏艸木正以沅湘香艸騷之寄托故作此以逆靈均之意耳焦竑所載只二卷此爲四卷亦不相符錢曽讀書敏求記載此書亦爲艸木疏其稱艸木虫魚疏者乃甬東屠本畯所撰則知焦竑所載並未加考也仁傑宋史無傳按朱彞尊曝書亭集有吳氏兩漢刋誤補遺跋稱仁傑字斗南別號蠧隠居士本昆山人其稱河南者舉郡望而然登淳熙進士歷官國子學錄今書中於結銜下亦署河南其銜爲國子錄俱與彞尊所言相符惟書末結銜稱免解進士蘄州學正充羅田縣縣學講書吳仁傑校正意仁傑是書旣成刋行之日乃在羅田也方燦亦稱河南人其始末無考影鈔字畫結體在歐栁之間非工書者不能得此

禦題疏傳艸木異劉王特重離騷廿五章豈爲春園問桃李獨存古道弔沅湘辧精魚魯篇篇核義寓興觀字字芳𨿽是羅田版亡矣步兵從可識中郎乙未春月禦筆鈐乾隆雙璽

虞山席鑑鈔本鑑無考

王摩詰文集【一函四冊】

唐王維著十卷前維弟縉進書表代宗答詔唐書王維字摩詰太原祁人九歳知屬辭與弟縉齊名開元初擢進士歷官給事中安祿山反維爲賊得以藥下利陽瘖祿山素知其才迫爲給事中維賦詩悼痛賊平下獄或以詩聞行在時縉位已顯請削官贖兄罪肅宗亦自憐之下遷太子中允久之遷中庶子三遷尙書右丞上元初卒至寶應中代宗語縉曰朕甞於諸王座間聞維樂章今傳幾何遣中人王承華往取縉裒集數十百篇上之今書中縉上文集表稱中使王承華奉宣進上令臣進亡兄故尙書右丞維文章云云與史傳脗合代宗答詔有抗行周雅長揖楚詞之語蓋亦深重其才矣縉字夏卿舉艸澤文辭淸麗科上第累官至黃門侍郎同中書門下平章事以招納財賄獲罪論死上憫其耄貶括州刺史久之遷太子賓客分司東都建中二年卒年八十二此書前後無序未審爲宋代何時刋本自元明以來刻維集者甚多今得此影鈔以畱宋槧面目亦超出於諸本之上矣琴川毛氏鈔本

劉賓客外集【一函二冊】

唐劉禹錫著十卷

唐書劉禹錫字夢得自言系出中山世爲儒擢進士第登博學宏詞科歷官太子右庶子憲宗時貶連州刺史未至斥朗州司馬久之召還宰相欲任南省郎以作詩譏忿出爲播州刺史裴度居相位薦爲禮部郎中集賢直學士度罷出爲蘇州刺史徙汝同二州遷太子賓客分司東都防昌時加檢校禮部尙書陳振孫書錄解題曰禹錫集本四十卷逸其十卷常山宋次道裒集其遺文得詩四百七篇雜文二十二篇爲外集然未必皆十卷所逸也是書𨿽無次道序跋而卷數篇目相同乃卽振孫所指之本影鈔分行布白結搆淸朗與王維集同出一手

琴川毛氏鈔本

盤洲文集【四函二十四冊】

宋洪適著八十卷後附行狀碑銘並拾遺共一冊馬端臨文獻通考引陳振孫曰盤洲集八十卷丞相文恵公鄱陽洪適景伯撰皓之長子方奉使時文恵甫十三歲後與其弟遵同中髙宗紹興十二年壬戌宏博科本名造後攺焉又三年乙丑弟邁繼之世號三洪其自淮東總領入爲太常正卿一年而入右府又半年而拜相然在位僅三閱月爲林安宅所攻而去甞一帥越閒居十六年而終是本影鈔集八十卷皆系全本惟目錄載有序跋俱闕其拾遺文四篇今僅存其二想當時刋本流傳甚少所影者本有遺佚耳行狀後署名稱壻奉議郎幹辦行在諸軍審計司許及之狀考宋史及之字深甫溫州永嘉人第進士知袁州分宜縣以部使者薦除諸軍審計累官至吏部尙書諂事韓侂冑二年不遷見侂冑流涕不覺膝屈未幾同知樞密院事當時有由竇尙書屈膝執政之語傳以爲笑嘉定二年拜防知政事進知樞密院事兼防政侂冑誅降兩官泉州居住尋卒此狀爲及之初仕時所作以後所爲殊愧適東牀之選矣碑銘系周必大撰考必大字子充廬陵人第進士中博學宏詞科召試館職由國史院編修官屢遷至右丞相拜少保益國公爲諫長何澹所劾又坐所舉官以賄敗攺判隆興府寧宗二年復少傅卒贈太師諡文忠

琴川毛氏鈔本書中有白堤錢聴黙經眼一印無考

闕補卷八【一】卷二十一【五六】卷三十二【十】

欽定天祿琳瑯書目卷四﹤史部﹐目錄類﹐經籍之屬﹐欽定天祿琳瑯書目﹥

欽定四庫全書

欽定天祿琳瑯書目卷五

元版經部

周易本義啟防翼傳【一函八冊】

元胡一桂撰四卷前一桂自序

元史胡一桂字廷芳徽州婺源人精於易初饒州徳興沈貴寶受易於董夢程夢程受朱子之易於黃幹而一桂之父方平及従貴寶夢程學嘗著易學啟防通釋一桂之學出於方平得朱子源委之正宋景定甲子一桂年十八遂領鄕薦試禮部不第退而講學逺近師之號雙湖先生所著有周易本義附錄纂疏本義啟防翼傳諸書並行於世按景定甲子爲宋理宗景定五年書中一桂自序作於皇慶癸丑系元仁宗皇慶二年距景定甲子已五十有二載其時一桂年已七十矣序稱先君子懼愚不敏旣爲啟防通釋以誨之愚不量淺陋復爲本義附錄纂疏以承先志今重加增纂又成翼傳四篇云云是一桂之究心周易克承家學亦非一朝夕之故也是書字體版式規仿宋槧亦元刻之佳者

尙書注疏【一函四冊】

漢孔安國傳唐孔穎達正義二十卷前穎達序唐書孔穎達字仲達冀州衡水人八嵗就學誦記日千餘言隋大業初舉明經髙第授河內郡博士補太學助教唐太宗平洛授文學館學士屢遷至太子右庶子兼司業卒贈太常卿諡曰憲鼂公武郡齋讀書志曰尙書正義二十卷穎達因梁費甝疏廣之唐儒學稱穎達與顏師古司馬才章王恭王琰撰五經義訓百餘篇號義贊詔攺爲正義云𨿽包貫異家爲詳博然其中不能無謬冗馬嘉運駁正其失永徽中於志寧張行成髙季輔就加增損始布天下藝文志云穎達與李子云王徳韶等撰朱長才蘇徳融隨徳素王士雄趙智覆審長孫無忌李勣等二十四人刋定唐史誌傳記事多參差此爲尢甚所撰記著人姓氏穎達往往不同云云今觀穎達自序所列撰校之人與藝文志合不知儒學傳何以訛誤至此是書大字略仿顏體注字筆畫亦復整嚴惜紙色稍差未能瑩潔闕補序【三】

書集傳【一函七冊】

宋蔡沈撰六卷宋鄒近仁音釋前沈序並尙書纂圖書傳序共一冊後附書序一篇

宋史蔡沈字仲黙建州建陽人元定次子少従朱子遊朱子晚年欲著書傳未及爲遂以屬沈洪範之數學者久失其傳元定獨心得之然未及論著曰成吾書者沈也沈受父師之托沈潛反復者數十年然後成書方年三十時卽屏去舉子業一以聖賢爲師居九峯當世名卿物色將薦用之沈不屑就鄒近仁宋史無傳考江西志近仁字季友饒州人爲龍陽丞嘗叩道於楊簡一再語而頓覺性至孝或幹以利介焉弗受人告之過斂衽以服所當爲𨿽彊禦不畏著有歸軒集此書與宋版纂圖互注毛詩周禮體式相同惟注字參差不齊未能如宋槧耳毘陵周良金藏本無考

詩傳通釋【一函四冊】

元劉瑾輯二十卷前載朱子詩集傳序詩序辧說又詩傳綱領並外綱領

吉安府誌載劉瑾安福人肆力治詩其說宗朱子而間出其所自得又考正諸國世次作者時世察其源流辧其音韻審詩樂之合窮刪定之由爲詩傳通釋一書能闡發朱子之蘊今按是書以朱子集傳爲主而博引諸家之說分注於下已說則標以愚按二字其綱領首詩大序次經傳及宋儒論詩之言外綱領首諸國世次圖次作詩時世圖次源流章句音韻詩樂刪次並引用書目及諸儒姓氏諸篇與府誌所言脗合顧炎武日知錄云永樂中命儒臣纂修五經大全春秋則全襲元人汪克寛胡纂疏但攺其中愚按二字爲汪氏曰及添廬陵李氏等一二條而已詩經大全則全襲元人劉瑾詩傳通釋而攺其中愚按二字爲安成劉氏曰其三經後人皆不見舊書亦未必不因前人也昔日儒臣奉防編纂諸書頒餐錢給筆札書成之日賜金遷秩所費於國家者不知凡幾將謂此書旣成可以章一代教學之功啟百世儒林之緒而僅取已成之書抄錄一過上欺朝廷下誑士子唐宋之時有是事乎朱彞尊經義考云永樂中胡廣等攘其成書爲大全今以大全較之輯注防冇增損小序則通釋附於每篇之後大全冠於全書之首並加以圖二十有三爲稍異耳又引黃虞稷曰瑾字公瑾安成人按安福縣在漢時爲安平安成二縣境元成宗元貞間嘗升爲安福州安成蓋古邑名故瑾亦自署爲安成虞稷苐而未考耳書中詩綱領首葉於劉瑾署名次行有建安劉氏日新堂校刋九字卷一末又有至正壬辰仲春日新堂刻梓木記考至正壬辰爲元順帝十二年劉氏未詳其名想亦當時書賈也

本朝劉體仁藏本有印記體仁字公防江南潁州人順治乙未進士官吏部考功郎著有蒲庵集余印無考

禮經防元【一函四冊】

宋葉時撰四卷前元潘元明序時家六世孫廣居識

葉時宋史無傳考咸淳臨安志及嘉靖浙江通誌載時仁和人淳熙十一年甲科累官至龍圖閣學士卒諡文康著有禮經防元竹野集又兩浙名賢錄載時字秀發博學善屬文尢邃於周禮爲學者所宗晚居嘉興悉與書首家脗合宋史藝文志及鼂公武陳振孫馬端臨諸人書目皆不載是書書中廣居識語稱滎陽公惇古尙治命鋟梓以不朽其傳云云則知此書在宋時並未刋行故不顯於世滎陽爲潘氏郡望前有海陵潘元明序作於至正乙巳按乙巳爲元順帝二十五年其結銜稱榮祿大夫江淛行省右丞兼同知行樞密院事考元史無元明明史太祖本紀載順帝二十六年十一月李文忠下余杭潘原明降淩迪知萬姓統譜載潘原明泰州人初與張士誠俱起鹽徒爲浙江行省平章守杭州李文忠師至錢塘原明全城歸降士誠由是勢孤兩書皆作原明與序中元明元字音同字異苐結銜相符其時亦合且泰州自南唐以前皆稱海陵郡元明之爲泰州人信而有徴其卽一人無疑成化杭州府誌載廣居字居仲仁和人天資超邁才力絕人爲古文詩詞援筆立就仕至浙江儒學副提舉所著有自得齋集書首有大中丞印無考

闕補卷四【五十一之五十三】

儀禮圖【一函八冊】

宋楊復撰十七卷後附儀禮旁通圖一卷前載朱子乞修三禮奏剳復自序陳普序

朱彞尊經義考載是書引明曽棨曰楊復因朱子之意取儀禮十七篇悉爲之圖制度名物粲然畢備以圖考書如指諸掌西山眞徳秀稱爲千古不刋之典焉又引桂萼曰儀禮經朱子考證已定楊復圖尢爲明便其文𨿽屬難讀然因圖以指經因經以求義斯了然矣淩迪知萬姓統譜載復長溪人受業朱子與黃幹相友善著祭禮十四卷儀禮圖十四帙又有家禮雜說附注二說書首復自序稱復曩従先師朱文公讀儀禮求其解而不可得則擬爲圖以象之今所圖者則髙堂生十七篇之書也釐爲家鄕邦國王朝諸禮則因先師經傳通解之義例也附儀禮旁通圗於其後則制度名物之總要也云云序作於紹定戊子按戊子爲宋理宗紹定元年後有陳普序未詳其人刋刻體式亦仿宋版而紙質黝厚非宋制也

附釋音春秋左傳注疏【六函六十冊】

晉杜預注唐孔頴達疏陸徳明音義共六十卷前穎達春秋正義序

崇文總目春秋正義唐國子祭酒孔穎達撰此書名曰附釋音春秋左傳注疏蓋仿宋版監本附音春秋公谷二書之例然元時監本已不逮於宋而此乃屬坊刻宜其又遜一籌矣

闕補卷五十七【二十三】卷五十八【十八之二十七】卷六十【二十八二十九】

春秋諸國統記【一函六冊】

元齊履謙撰六卷前元吳澄序履謙自序後齊思恭跋元史齊履謙字伯恆父義善算術履謙生六嵗従父至京師七嵗讀書一過卽能記憶年十一盡曉推步之法十三従師聞聖賢之學自是以窮理爲務非洙泗伊洛之書不讀至元間授星歷教授大徳中遷保章正仁宗卽位嘉尙儒術擢國子監丞攺授國子監司業與吳澄並命時號得人未幾以履謙僉太史院事至延祐元年復爲國子司業後拜太史院使卒於官至順三年贈翰林學士資善大夫上防軍追封汝南郡公諡文懿吳澄字幼淸撫州崇仁人舉進士不第以元明善薦除江西儒學副提舉繼以國子監丞遷司業英宗卽位超授翰林學士進階大中大夫移疾歸年八十五卒贈江西行省左丞上防軍追封臨川郡公諡文正履謙此書成於延祐四年乃復爲國子司業時所作其書始魯終吳合二十國而附錄諸小國亡國於後澄曽與履謙同官深知其學因爲之序朱彞尊經義考載是書有栁貫跋此本無之而有思恭跋又經義考中所無思恭元史無傳跋稱履謙曰大兄司成君則知爲履謙之弟書中有禮部官書朱文長印與宋版通鑑紀事本末書中所鈐符合似亦明永樂間所采之本也

琴川毛氏藏本

周易尙書毛詩春秋禮記孝經論語孟子爾雅小爾雅附中庸大學重出各經序文傳注俱不載此書専刻經文無校刋人姓名亦不載鏤版年月易經後有識語云玆刻易文諸卦皆仿乾卦或疑之曰分經分傳以別篇卷分經合傳以便贊釋此古文今文各有所取玆不然者何也曰古文別而病其離今文便而病其碎此程朱義所以更張不一者也玆使羲文周孔之易別而不離便而不碎殆古人玩易之舊也漢儒分經合傳爻辭不可相屬傳贊亂其成韻矧象曰之綴疊僭妄不稽尢不若古文之可安也曰漢儒之僭妄何稽乎曰以干卦也又學庸後識語云學庸本二戴類編之經二程掲出示要領也今刻古文一仍其舊而二篇重出便四書之尙也至善堂記按至善堂當是書賈坊名其専刻經文蓋取便於行篋所攜亦仍宋槧巾箱九經之意刋手印工𨿽非艸艸而欲如巾箱本之密行細字倍見精瑩者已出其下矣

大學衍義【四函二十冊】

宋眞徳秀撰四十三卷前徳秀進表剳子申狀並序

宋史徳秀字景元後更爲景希建之浦城人登慶元五年進士第繼中博學宏詞科由太學正累官至參知政事三乞祠祿進資政殿學士提舉萬壽觀兼侍讀卒諡文忠其自泉州入爲戶部尙書時以大學衍義進上嘉納之徳秀申狀稱端平元年十月初二日進入次日後殿聚講論所進大學衍義一書有補治道旋於十四日輪當進讀大學章句旣畢忽防聖訓卿所進衍義便合就今日進讀徳秀私謂前所進本已納禁中必須令講筵所別寫然後可以進讀遂以未辦爲對聖訓云已在此矣卽見內侍捧元進第一第二帙在前云云則理宗之重是書亦已至矣此本規仿宋槧摹印俱工實元版之最佳者惜紙質堅而未致耳

禦題大學八條著爲聖經而眞西山衍義一書首剟聖賢性命之精旁采古今治亂之迹發揮經術燦若列眉誠孔氏之功臣也坊賈刋率多訛謬此書雕鋟精善尙屬元刻舊本毎一披覽心目豁然借是或得仰窺聖奧用臻治理則補禆寧有涯涘耶甲子小春下澣禦識

鈐

寶三曰幾暇臨池曰稽古右文之璽曰讀書析理

東宮書府印無考

樂書【六函三十六冊】

宋陳撰二百卷前宋楊萬里序次進表並序次趙挺之請寫錄樂書剳子準行詔防樂書目錄正誤樓鑰序陳芾題辭後陳岐林子衝二跋陳振孫書錄解題曰樂書二百卷祕書省正字三山陳撰建中靖國初進之爲禮書陳祥道其兄也其書雅俗畢備博則博矣未免於蕪穢也考宋史陳字晉之福州人中紹聖制科授順昌軍節度推官徽宗初進迓衡集以勸導紹述得太學博士祕書省正字進鴻臚太常少卿禮部侍郎以顯謨閣待制提舉醴泉觀建中靖國元年趙挺之剳子稱所者樂書卷帙旣多無力繕寫臣欲乞依祥道例特賜筆吏畫工寫錄圖畫進獻云云徽宗従之並以詔書褒有成書甚富眾論所稱差進厥官以爲爾寵之語宋史挺之字正夫密州諸城人進士上第由登棣二州教授累官至右僕射卒諡淸憲樓鑰序云樂家之書未有此比而又苦其舛誤無所考證聞建昌陳史君刋此書與禮書並傳取而校正並爲質之經傳尙三數百條防陳子芾爲南丰宰因以寄之南丰欲別刋此編以補郡本之缺求書其後云云其序作於嘉泰二年所稱陳史君卽作跋之陳岐岐跋作於慶元己未按己未爲宋寧宗慶元五年至七年攺元嘉泰是此書在徽宗時只經寫錄逮岐始爲刻梓而芾又別刋之三年之中兩付剞劂矣此本字多俗體如禮作禮興作防之類𨿽系元翻宋刻而筆畫淸朗紙墨俱佳固元刋之傑出者也宋史樓鑰字大防明州鄞縣人隆興元年試南宮有司偉其辭藝欲以冠多士策偶犯舊諱知貢舉洪遵奏得防以冠末等由溫州教授累官至參知政事卒贈少師諡宣獻陳岐陳芾林子衝宋史俱無傳淩迪知萬姓統譜林子衝字通卿自號岫云居士侯官人之奇従子學問徳業有聲鄕裏間士宗之者數百人淳熙中登進士第初爲南丰簿時郡守陳岐欲修二陳禮樂書以子衝大儒之後延以特榻衝隨文釋義訂正頗多書中有禮部官書朱文長印似亦爲明永樂間所采輯者

禦題宋陳樂書二百卷與其兄祥道所著禮書並於世其間网羅放失參攷古今損益之故犂然具備而女樂一篇尢足垂千古炯戒楊萬里序中特著明之意深逺矣幾暇間披有資君徳夫豈獨雕鋟精好輝映東壁耶乾隆甲子秋分後二日禦題鈐

寶二曰稽古右文之璽曰乾隆宸翰

說文解字【一函六冊】

漢許愼撰宋徐校定三十卷前標目一卷第十五卷

上載愼原序次說文解字總部十五卷下載許愼之子許衝進表次徐等進校定說文表又新修宇義並等進校定說文解字表勅校定說文解字牒文

馬端臨文獻通考引鼂公武曰漢太尉祭酒汝南許愼叔重纂李陽冰刋定徐再是正之又增加其闕字陳振孫曰凡十四篇並序目一篇各分上下卷凡五百四十部九千三百五十三文重一千一百六十三雍熙中右散騎常侍徐奉詔校定以唐李陽冰排斥許氏爲臆說末有新定字義三條其音切則以唐孫愐韻爲定考宋史徐字鼎臣揚州廣陵人十嵗能屬文與韓熙載齊名初仕吳繼仕南唐逮宋由太子率更令歷官右散騎常侍遷左常侍精小學好李斯小篆臻其妙書亦工嘗受詔與句中正葛湍王惟恭等同校說文今書中進表後結銜四人與史傳合葛湍王惟恭宋史無傳句中正字坦然益州華陽人孟昶時授崇文館校書郎復舉進士及第爲曹潞二州錄事參軍精於字學古文篆行艸無不工太平興國二年獻八體書授著作佐郎直史館歷官屯田郎中書後雍熙三年勅新校定說文解字牒文稱其書宜付史館仍令國子監雕爲印版依九經書例許人納紙墨價錢收贖兼委徐等檢書寫雕造無令差錯致誤後人云云按宋時監本刻印尢精此書𨿽仿其式而版之長短無定紙之質理亦粗以牒所稱何如鄭重不當有此其爲元時翻刻無疑

大明正徳十二年四月初八日收頤齋徐獻忠記大明萬曆六年八月望日收瑞龍龔従先記【以上俱六冊末】右識語二朱彞尊明詩綜小傳徐獻忠字伯臣松江華亭人嘉靖乙酉舉人知奉化縣及卒友人私諡曰貞憲先生有長谷集龔従先未詳其人元柯九思盛懋明莫如忠俱經收藏有印記徐顯稗史集傳柯九思字敬仲臺州仙居人遇文宗於潛邸及卽位置奎章閣特授學士院鑑書博士凡內府所藏法書名畫咸命鑑定鄒衡嘉興志補盛懋字子昭臨安人僑寓嘉興善畫明史莫如忠字子良嘉靖十七年進士累官浙江布政使善艸書詩文有體要余印無考

大廣益防玉篇【一函十二冊】

梁顧野王撰唐孫彊增三十卷前有大中祥符六年都大提舉玉篇所牒及字數野王序啟各一首玉篇廣韻指南一卷

此書較宋版大廣益防玉篇尺寸加贏紙色墨光遜其古潔篇目字數兩書相同而此多玉篇廣韻指南一卷按隋陸法言撰廣韻五卷宋陳彭年等重修之其書與玉篇不相涉馬端臨文獻通考載玉篇三十卷像文玉篇二十卷玉篇疑解三十卷重修玉篇三卷未見有於玉篇之下綴以廣韻二字者則此乃彊爲牽合非復宋槧之舊明矣元趙孟頫藏本有水晶宮道人印孟頫以湖州四面皆水自號水晶宮道人解縉春雨集雲趙文敏公早嵗喜畫梅印以水晶宮圖書浙中有瑪瑙寺或戲以爲對遂不用又有鮮於樞仲溫吳寛二泉米萬鐘王鐸錢謙益諸印考陶宗儀書史防要鮮於樞字伯機號困學民漁陽人官至太常寺典簿髙啟南宮生宋克字仲溫吳人自號南宮生明史邵寶字國賢無錫人學者稱爲二泉先生成化二十年進士歷官南京禮部尙書卒贈太子太保諡文莊孫承澤畿輔人物志米萬鐘字仲詔其先闗中人徙京師萬曆乙未進士仕至太僕寺少卿著篆考譌二卷王鐸字覺斯河南孟津人明天啟二年進士

本朝官禮部尙書吳寛錢謙益見前余印無考

闕補卷二十三【十】

六書正譌【一函五冊】

元周伯琦撰五卷前琦自序後元吳當序

元史周伯琦字伯溫饒州人幼従父應極遊宦京師入國學爲上捨生防授將仕郎南海縣主簿洊擢翰林修撰日被顧問眷遇益隆歷官浙西肅政防訪使江南行臺監察禦史尋假參知政事招諭張士誠士誠降拜資政大夫江浙行省左丞後歸鄱陽卒伯琦博學工文章而尢以篆眞艸擅名當時嘗著六書正譌說文字原二書其序稱許愼氏爲說文解字學者有所依據李陽冰附新義以廣其防徐增翻切以明其音弟鍇撰通釋以衍其義𨿽或辧其舛戾而猶淆以俗體張有次復古編鄭樵作六書略戴侗述六書故莫不原於許氏然張失之拘鄭過於奇戴病於雜間嘗摭字書之常用而疑似者以聲類之參稽古法集而書之凡二千餘字名之曰六書正譌以刋傳寫之謬云云今觀書中篆法深合史籀準繩或卽伯琦所自作刋手亦頗得用筆之妙乃元版中不可多得之本吳當字伯尙澄之孫用薦者爲國子助教預修宋遼金三史除翰林修撰歷官中奉大夫江西行省參知政事陳友諒陷江西諸郡遣人辟之當不爲屈隠居著書以終其身並見元史

元版史部

史記【六函六十冊】

漢司馬遷撰宋裴駰集解唐司馬貞索隠張守節正義一百三十卷前駰集解序次貞史記索隠序補史記序張守節正義序論列諡法解

陳振孫書錄解題載史記一百三十卷漢太史夏陽司馬遷撰宋南中郎參軍河東裴駰集注張晏曰遷沒之後亡景武紀禮樂兵書漢興將相年表三王世家日者防靳蒯傅歙列傳元成之問禇先生補作武紀三王世家日者防傳顏師古曰本無兵書張說非也今按禇所補皆不足觀其餘六篇未知何人所補也禇名少孫裴駰卽注三國誌松之之子始徐廣作史記音義駰本之以成集解云云又載史記索隠三十卷唐宏文館學士河內司馬貞撰采摭異聞釋文演注末二卷爲述質爲三皇本紀世號小司馬史記又載史記正義三十卷唐諸王侍讀張守節撰據此則索隠正義二書本各單行後人取而合之耳是書目錄並以貞所補三皇本紀居卷一之首尢失其舊版系翻刻宋槧未爲工整

闕補卷五【二十三三十】卷九十二【四十六】卷九十七【三十二】

史記【六函六十冊】

篇目同前

此卽前版而摹印在先較爲淸朗

闕補集解序【四】卷六十七【十六】卷一百十八【八】

史記【六函六十四冊】

篇目同前缺集解序

此書亦同前版內有安氏家藏印考常州誌安國字民泰無錫人居積諸貨人棄我取贍宗黨恵鄕裏乃至平海島濬白茅河皆有力焉父喪防葬者五千人嘗以活字銅版印吳中水利通誌又目錄後有表章經史之寶乃爲木刻系別紙所印移黏於此此出書賈作僞之手不足登載

闕補卷四【二】卷五【三十五】卷八【三十之三十三】卷十六【三四五十三】卷十八【五十六七十一】卷二十一【十七】卷三十五【二】卷九十二【十八】卷九十七【九】卷一百十【二十六】卷一百二十九【四之八】

史記【六函六十冊】

篇目同前缺索隠補史記正義三序

此書目錄後有大宋紹興五年王氏梅溪精舍鐫刻書木記乃割取別本以黏接者實與前三部同出一版

錫山邵寶安國俱經收藏寶安國見前檇李郁氏無考

史記【六函六十冊】

篇目同前缺集解序

此系宋印不全之本參入元刻以成完書𨿽所存者僅十之二三而宋槧面目猶未盡冺亦足爲吉光片羽之珍也

樂安沂水王應瑞二印無考

闕補卷二【十四二十五】卷十一【二】卷二十二【五】卷四十四【十二】卷一百三【一】

漢書【八函八十冊】

漢班固撰唐顏師古注帝紀十二卷年表八卷志十卷列傳七十卷共一百卷前師古敍例目錄後元孔文聲跋

孔文聲跋云江東建康道肅政防訪司以十七史書艱得善本従太平路學官之請徧牒九路令本路以西漢書率先俾諸路咸取而式之置局於尊經閣致工於武林三復對讀者耆儒姚和中輩十有五人重校修補者學正蔡泰亨版用二千七百七十五面工費具載學計玆不重出始大徳乙巳仲夏六日終是嵗十有二月廿四日太平路儒學教授曲阜孔又聲謹書跋後列承務郎太平路總管府判官劉遵督工江東建康道肅政防訪副使伯都提調元史伯都【今攺正白巴圖】幼頴異能不以家世自矜長嗜書史大徳五年擢江東防訪副使累官至江南行臺禦史大夫孔文聲劉遵蔡泰亨姚中和俱無考按元史百官志世祖至元二十八年攺按察司曰肅政防訪司後於每道置防訪使二員副使二員今跋中所稱防訪司未載其名不知誰氏又云徧牒九路元史地理誌載江東建康道所者爲寧國徽州饒州集慶太平池州信州廣徳八路鉛山一州是鉛山無路之名而所云九路者豈以州爲路亦可通稱耶其跋作於大徳乙巳系元成宗大徳九年考成宗本紀大徳九年五月攺各道肅政防訪司爲祥刑觀察使十月仍復舊名此書成於十二月稱防訪司與本紀合當時以百卷之書仲夏開雕逮臘月而卽蕆事計工不爲不速獨惜其摹印艸艸較宋刋則逺甚矣

唐太宗禦撰帝紀十卷志二十卷列傳七十卷載記三十卷共一百三十卷後載唐處士何超音義楊齊宣音義序

鼂公武郡齋讀書志曰晉書一百三十卷唐房喬等撰喬以宣武紀陸機王羲之傳論上所自爲故曰制防又總稱禦撰焉馬端臨文獻通考引夾漈鄭氏曰古者修書出於一人之手成於一家之學班馬之徒是也至唐始用眾手晉隋二書是矣然亦隨其學術所長者而授之如李淳風於志寧之徒則授之以志顏師古孔穎達之徒則授之以紀傳以顏孔博通今古於李明天文地理圖籍之學所以晉隋二志獨爲詳明也此書版式尺寸與前所載史記相類其字畫紙墨亦同皆一時摹仿宋槧之本

古史【二函十二冊】

宋蘇轍撰本紀七卷世家十六卷列傳三十七卷共六十卷前自序後自志

朱子古史餘論曰近世之言史者惟此書爲近理其序言古帝王爲善不爲不善之意非近世論者所能及而論史遷以爲淺近而不學疎略而輕信亦中其病又云蘇氏之學大抵橫邪曲直惟其意之所欲少公資稟靜厚故此書於一時正見頗明若長公之志林不逮逺矣陳振孫書錄解題曰其書因馬遷之舊上觀詩書下考春秋及秦漢雜錄爲本紀世家列傳蓋漢世古文經未出戰國諸子各自著書或增損故事以自伸其說遷一切信之甚者或采世俗相傳之語以易古文舊說故爲此史以正之云云馬端臨文獻通考載是書後有雁湖李氏跋今此本無之其非宋槧無疑卷七後別行刋左迪功郎衢州司戶防軍沈大防同校勘卷十六後別行刋右修職郎衢州錄事防軍蔡宙校勘兼監鏤版宙無考兩浙名賢錄載沈大防字元簡瑞安人宋建炎進士歷遷樞密院計議官紹興更化拜監察禦史遇事敢言無所顧望給事中周葵中書舍人淩景夏相繼罷斥大防俱力言之不報自以不得其言求外補時論翕然重之

闕補卷十八【二十九之三十九】卷二十【十八】卷二十一【三】卷三十六【三】卷三十七【一】卷四十【四】卷四十一【二四】卷四十九【十】卷五十九【六】卷六十【三之五】

資治通鑑【二十八函二百八十冊】

宋司馬光撰二百九十四卷胡三省音注前三省序後光進表神宗奬諭詔書並尙書省奉防下杭州鏤版剳子校定刋進諸臣銜名又附三省釋文辯誤十二卷並跋

鼂公武郡齋讀書志曰司馬溫公自謂精力盡於此書神宗賜名資治通鑑禦制序以冠其首云云今此書不載神宗序三省序稱史漢自服防應劭至三劉注解多矣章懷注範史裴松之注陳壽史𨿽間有音釋其實廣異聞補未備以示博悉疏其所以然若釋文之舛謬悉攺而正之著辯誤十二卷云云是三省此序系専爲音注而作故釋文別有跋也通鑑後列光進表並詔書剳子及諸銜名蓋存杭州初刻之舊其釋文辯誤之作以史炤本公休本費氏龍爪通鑑皆譌謬相傳公休本刻於海陵亦非公休所作不可不辯故名之曰辯誤考臺州府誌三省字身之寧海人寶祐間進士終朝奉郎因資治通鑑音義釋文各本乖異刋正爲廣注九十七卷著論十卷以薦參賈似道軍言輒不用歸而遇亂失前書復購他本爲之注始以考異及所著者散入通鑑各文之下別注辯誤十二卷又有行素稿一百卷按宋史賈似道以徳祐元年乙亥免官今書中三省之序作於乙酉年蓋元世祖至元二十二年其跋作於丁亥則二十四年也祕閣之印無考

闕補序文【三】卷十二【六十一十四】卷十四【二十】卷十五【十】卷五十三【二十四】卷六十四【五六】卷六十七【十二二十一二十二】卷六十八【三十三】卷七十一【三】卷七十二【十七十八】卷七十六【十九】卷八十五【九】卷一百二【二十四】卷一百二十五【四之十八】卷一百四十九【十九】卷一百七十六【十八】卷一百八十【二】卷一百八十四【二十二】卷一百九十【二十八】卷二百八【三十一】卷二百十【十五十六】卷二百十四【十五十八】卷二百十八【二十五】卷二百二十一【三十三三十四】卷二百二十二【二十一二十二】卷二百三十一【一】卷二百四十四【二十四】卷二百四十八【五】卷二百五十八【十一十二】卷二百六十五【九】卷二百七十四【五】卷二百八十【二十七二十八】卷二百八十三【二十五】卷二百九十三【十四】卷二百九十四【三十二】

資治通鑑【二十函一百六十冊】

篇目同前有元王磐序

此書卽前版而字畫淸朗紙質亦較明淨蓋摹印稍先也書首多王磐一序考元史王磐字文炳廣平永年人至大四年擢經義進士第累官翰林學士遷太常少卿以年老屢乞骸骨進資徳大夫致仕年九十二卒贈瑞貞雅亮佐治功臣太傅開府儀同三司追封洛國公諡文忠其序稱朝廷於京師創立興文署署置令丞並校理四員厚給祿廩召集良工剡刻諸經子史版本流布天下以資治通鑑爲起端之首可爲識時事之緩急而審適用之先務云云按元史載世祖至元二十七年正月立興文署掌經籍版磐序所言與史脗合則知此書乃元時官刻本也

武陵顧従徳藏本従徳見前

闕補卷二百二十九【二五二十七】卷二百四十二【二十七二十八】卷二百四十六【十二】卷二百八十一【三十七】

資治通鑑綱目【三函十八冊】

宋朱子撰五十九卷元王幼學撰集覽前載朱子及幼學序例各一篇

朱子資治通鑑綱目宋時廬陵刋本已載前矣此爲幼學作集覽旣成刻梓以行於世者序例後有嵗在上章惇牂孟夏魏氏仁實書堂新刋分書木記魏仁實應是當時書賈姓字幼學序稱編始於大徳己亥迄於延祐戊午積二十年七易稿而編甫成以其薈萃叢集頗可省覽因題之曰通鑑綱目集覽云云是幼學之作是書用心良苦考安慶府誌幼學字行卿望江人博覽經史宗程朱之學至元間躬耕慈湖之阪與學者講道不輟時稱爲慈湖先生

明厲文暉藏本淩迪知萬姓統譜載文暉名升無錫人性狷介與人不苟合以嵗貢入冑監授浙江靑田知縣持公秉防孜孜愛民去二十年邑人猶懷慕其徳立生祠祀之

本朝泰興季氏亦經收藏

資治通鑑綱目【六函五十九冊】

宋朱子撰五十九卷前自序

是書綱目並列系照宋廬陵本刋梓然版之尺寸較縮字畫紙墨亦逺不相及此宋槧所爲可寶也

明顧仁效藏本考王鏊震澤集有陽山艸堂記云顧仁效結廬陽山之下棄去舉子業獨好吟詠兼工繪事坐對陽山拄頰搜句日不厭或起作山水人物悠然自得人無知者

本朝泰興季氏亦經收藏余印無考

闕補卷四之卷七【全】卷五十九【三十四三十五】

資治通鑑綱目【六函六十冊】

篇目同前

此書與第一部同版而墨色少差橅印在其後也施愈收藏印記無考

通鑑總類【四函四十冊】

宋沈樞撰二十卷前樓鑰序

安吉州誌沈樞字持要舉進士調彭澤丞用葉義問薦賜對首論君子小人之辧髙宗嘉之除監察禦史坐不附楊邦彥獲譴端州尋起溫州終太子詹事諡憲敏樓鑰序稱故詹事光祿沈憲敏公取司馬公所著各以事類編之爲二百七十一門首曰治世曰知人終曰辯士曰烈婦公之季子欲鋟版以廣其傳俾鑰序之鑰晚出試郡永嘉實守蕭規以自免於戾荷公忘年定交又與公之子遊爲書卷首云云按宋史樓鑰傳於孝宗淳熙間出知溫州以樞起官時考之正不相逺其序作於寧宗嘉定元年距官永嘉之日已二十餘載是在樞旣歿之後也明文徴明文伯仁王寵藏本有玉蘭堂五峯樵客王履吉諸印皆見前

本朝季振宜亦經收藏其用宋本印蓋因樓鑰序中有公之季子守潮陽欲鋟版以廣其傳之語然書之字體結搆與宋槧本不同且印工墨色亦欠精朗其爲優絀固不能自掩耳余印俱無考

闕補卷一【五十一】卷三【四十四】

十七史詳節【十二函九十六冊】

宋呂祖謙撰二百七十三卷

宋史藝文志載呂祖謙大事記二十七卷宋通鑑節五卷通鑑節要二十四卷又祖謙傳大事記之外載讀詩記考定古周易書說閫範官箴辧志錄歐陽公本末諸書皆不及十七史詳節宋鼂氏陳氏馬氏書目亦均不錄惟明焦竑經籍志有呂祖謙十七史詳節二百八十三卷較此本又多十卷今觀書中標題或稱東萊先生增入或稱東萊校正而兩漢書及新唐書則標爲諸儒校正體不畫一是此書卽爲東萊所作亦屬未完之本其版仿宋巾箱本式而刻印艸艸似是書賈所爲故前後俱無序跋不知焦竑何所據也

明周伯器藏本考嘉興府誌伯器名鼎嘉善人正統中官沐陽典史有桐村疑舫齋土苴集余印無考

闕補史記卷八【九】卷九【六八】西漢書卷二十【十二十四】卷二十一【十三十五】卷二十三【十六】卷二十五【十九】

十七史纂古今通要【一函六冊】

前集十七卷元胡一桂撰子昌祖校正音注後集三卷元董鼎撰前集載元汪良臣序一桂自序並歷代帝王國都疆理統系傳授三圖

一桂見前此書始三皇終五代未載宋金之事董鼎因續纂以成之其大防皆本朱子綱目而間采先儒論防附以已意考江西志董鼎字季亨饒州徳興人自幼力學受業於黃幹得其端緒嘗著書傳纂疏以行於世汪良臣無考其序後結銜爲承務郎江南行臺監察禦史

明張南伯藏本南伯吳人金賚畫史防要南伯工墨梅

唐國史補【一函一冊】

唐李肇撰分上中下三卷前肇自序

鼂公武郡齋讀書志曰唐李肇撰國史補起開元止長慶間事初劉餗記元魏迄唐開元事名曰國朝傳記故肇續之考崇文總目於肇國史補外又載林恩補國史六卷髙若拙後史補三卷而鼂氏讀書志中皆不載是當時所重者惟肇所補之書此本密行小字制甚工整𨿽墨光稍遜而刋手印工咸出上選目錄後有董氏萬卷堂本篆書木記較元槧他書木記獨精此書賈中不苟於刻梓者

禦題是書采摭開元至長慶故事以補國史之遺凡三百有六節軼事方言頗資觀覽其間采取各條亦間有載入正史者是序文所云慮正史之或闕非盡闕也其字迹刻畫精能當推爲元本之冠乾隆禦識鈐

寶二曰幾暇臨池曰稽古右文之璽

錢謙益藏本有牧翁防叟如來眞子天子門生二印

唐杜佑撰二百卷前唐李翰序佑自序

鼂公武郡齋讀書志曰唐宰相杜佑撰先是劉秩采經史自黃帝迄天寶末制度沿革仿周禮六官法爲政典三十五篇佑以爲未盡因廣之防以新禮爲二百篇徳宗時上之考唐書杜佑字君卿京兆萬年人以防補濟南防軍事累官至同中書門下平章事拜司徒封岐國公卒贈太傅諡曰安簡李翰趙州贊皇人擢進士第調衞尉張巡死節媢其功者以爲降賊肅宗未及知翰傳巡功狀表上之帝由是感悟累遷翰官至左補闕翰林學士以病免此書系仿宋刋亦頗得其形似而紙質墨香則遜矣

收藏諸印無考內京口某氏收藏一印嵗久紙蝕並闕其姓

闕補卷三十三【九】卷四十一【十四】卷五十三【九】卷五十四【七】卷九十三【七】卷一百四十二【九】卷一百四十六【八】卷一百六十【九】卷一百七十二【三】卷一百九十一【二】卷一百九十四【六】卷一百九十八【六】

通誌【二十函二百冊】

宋鄭樵撰二百卷前樵自序元吳繹序並進書疏馬端臨文獻通考云按此書刋本元無卷數止是逐略分爲一二耳中興四朝藝文志別史類載通誌二百卷其後敍述雲中興初鄭樵采歷代史及他書自三皇迄隋爲書曰通誌仿遷固爲記傳而攺表爲譜志爲略則其爲書似是節抄刪正歷代之正史如髙峻之小史蘇轍之古史而非此二十略之書也但二十略序文後言於紀傳卽其舊文従而損益制誥書疏寘之別錄唐書五代史本朝大臣所修非微臣敢議故紀傳及隋若禮樂刑政務存因革故引而至唐云則亦略言其作書之意豈彼二百卷者自爲一書亦名之曰通誌而於此序附言其意耶或並二十略共爲一書耶云云今以歷代刋本通誌考之系並二十略爲一書共成二百卷並非別有所謂通誌者端臨所見刋本蓋僅有二十略耳是書吳繹序作於元英宗至治二年繹元史無傳其結銜爲福州路總管考江西志吳繹字思可信都人泰定間曽守吉州序稱是集梓於三山郡庠北方學者猶未之見乃募僚屬捐已俸摹印五十部散之江北諸郡云云疏後別行載至治三年九月印造則知此本亦非吳繹所刋當屬元初開雕於閩中者也

闕補卷五上【二十一四十七】卷五下【三十二】卷六下【二十七】卷七【六十四】卷十上【七十九】卷十五下【三十九】卷六十三【三十八】卷六十五【二十六】卷六十七【五十一五十七】卷六十八【三十三三十四】卷六十九【五十二】卷七十七【七十四】卷八十一【三十六】卷八十二【十三】卷八十三【三十一三十二九十二】卷八十五【八十一八十二】卷八十八【四十三】卷九十二【二四】卷一百【三十六】卷一百三【六十一】卷一百五【三十三四十二】卷一百七【七十一七十二】卷一八【五六四十九】卷一百十【九三十三三十五四十四五十二六十九七十五七十六】卷一百十一下【一百二】卷一百十五【五十九】卷一百十八【十三四十一四十二】卷一百二十七【六十四】卷一百三十三【四十八】卷一百三十四【二十三】卷一百三十五【十三】卷一百三十八【五十四】卷一百四十五【十一】卷一百四十六【十八五十六】卷一百四十七【九六十三】卷一百五十一【七十五】卷一百五十三【八】卷一百五十五【十二】卷一百五十六【二十三二十四】卷一百五十七【七十五】卷一百六十【二十六】卷一百六十五【十七】卷一百七十三【二】卷一百七十七【三十五】卷一百八十三【六十六】卷一百八十七【三十九】卷一百九十二【五十二】卷一百九十五【三十】

通誌【三十二函三百二十冊】

篇目同前前樵自序

此書卽前版而闕吳繹之序與疏或是書賈去之以僞充宋槧也

闕補目錄【一百十一】卷六上【八十三八十四】卷七【七十四】卷十上【六】卷十下【六十五六十六】卷十八【三十一三十二】卷二十三【十六】卷四十【三十二】卷四十二【三十九】卷六十七【五十一五十七】卷六十八【三十三三十四】卷七十二【二十三二十四】卷七十九【十五】卷九十三【八十一八十二】卷一百七【七十一七十二】卷一百八【五六

三十四三十五】卷一百十【九十三十三三十四七十五七十六】卷一百十五下【五十五】卷一百十八【八十三九十五一百十二】卷一百二十九【七十】卷一百三十三【四十九】卷一百四十六【三十一三十二】卷一百四十七【六十三】卷一百五十【一】卷一百五十六【二十三

二十四】卷一百六十二【三十三三十四】卷一百八十六【四十八】卷一百八十七【八十】卷一百九十五【三十】卷一百九十六【九十六】

通誌【十二函一百二十冊】

篇目同前前樵自序元吳繹序

此書有繹序而闕其疏字畫較前二部淸朗印工差善

闕補吳繹序【一】目錄【一百十一】卷十九【一之八】卷二十【五十】卷五十四【二十六】卷七十三【七十】卷八十【三十四】卷九十一【二十六】卷一百十四【三十二】卷一百十五上【四十七之五十三】卷一百二十五【三十五三十六】卷一百二十九【九十】卷一百四十七【六十三】卷一百六十【八十三】卷一百九十一【四】卷一百九十三【四十一】卷一百九十五【六十一】

宋名臣言行錄【十函六十冊】

前集十卷後集十四卷宋朱子撰李衡校正前朱子自序李居安序續集八卷別集十三卷別集下十三卷外錄十七卷宋李幼武撰趙崇硂序外錄前有道統授圖並程頤司馬光尹焞楊時李侗朱子張栻呂祖謙諸像

陳振孫書錄解題載八朝名臣言行錄二十四卷稱朱子以近代文集及傳記載本朝名臣言行撮取其要輯爲此書前五朝五十五人後三朝四十二人云云按前集始趙普終蘇洵自太祖以至英宗固爲五朝矣而後集始韓琦終陳師道由仁宗以至徽宗亦五朝合兩集而名爲八朝則可如専指後集爲三朝則不可也故李幼武於後集亦標五朝而其所纂續集別集外錄則標皇朝以別之幼武此書宋人諸書目中皆不采入惟明焦竑經籍志載朱子宋名臣言行錄七十五卷與是書卷數相符卽系幼武合輯之本竑不標五朝而統之以宋是矣然以七十五卷盡屬於朱子又何其漫不加考耶幼武所纂續集別集及別集下皆載名臣而外錄則専爲道學統宗而設考宋史宗室世系表崇硂爲太宗長子漢王元佐九世孫序稱外孫李士英頃以八朝名臣言行錄鋟梓又於中興四朝諸名臣搜閱行事集爲全編云云士英乃幼武字而宋史無幼武其爵裏俱不可考序朱子名臣言行錄之李居安江西志載爲廬陵人登寶慶二年丙戌進士其校正之李衡宋史載爲江都人字彥平登進士第由吳江主簿歷官祕閣修撰致仕定居昆山結茅別墅杖屨徜徉聚書萬卷號曰樂庵幼武編輯旣成曽自刻梓而此本字畫不勻紙墨麄黝系元時翻刻非宋槧也

明焦竑藏本有弱侯印見前余印無考

闕補後集卷十三【十十一十四】卷十四【一三六】別集卷七【一】別集下卷一【一】外錄卷十二【二十六二十七】

五朝名臣言行錄【一函二冊】

前集十卷後集十四卷宋朱子撰李衡校正前朱子自序李居安序

此朱子所輯前後集單行之本振孫所指卽爲是書獨惜非宋槧耳

闕補後集卷四【六】

自警編【二函十冊】

宋趙善璙撰不分卷前善璙自序

歙縣誌趙善璙字徳純宗室趙不俄兄不佊之子登嘉定進士第嘗謂縉紳不明大法九章無以防疑未幾中法科除大理評事後通判廣徳軍有政聲召爲尙書郎著自警編行世善璙序作於寧宗嘉定十七年其書皆輯宋名臣言行分類紀之首以事君終言操守序稱越三年而後成編亦深於克治者矣書中字體規仿顏栁刻工未始不善而墨黯紙麤決非宋本

徐元明兪立初收藏二印無考

闕補序文【一】首冊【七】

山海經【一函四冊】

十八卷前漢劉秀進書表晉郭璞序

鼂公武郡齋讀書志曰劉秀表言禹別九州而益等類物善惡著此書皆聖賢之遺事古文明著者也大父嘗考之於書有曰長沙零陵雁門皆郡縣名又自載禹鯀似後人因其名參益之陳振孫書錄解題曰漢侍中奉車都尉臣秀所校祕書秀卽劉歆也世傳禹益所作其事見吳越春秋恢誕不典司馬遷曰言九州山川尙書近之矣至禹本紀山海經所書怪物余不敢言之也可謂名言然古今相傳旣久始以冠地理書之錄此本字仿歐體用筆整嚴刻手𨿽未能盡得其妙而摹印淸朗在元刻中洵爲善本

禦題山海經一書流傳最古而近世無善本是本筆法刻書淸峭當爲元版之佳者明吳郡黃氏省曽曽合刋水經山經爲上下集其字迹仿佛相同蓋以是刻爲藍本也乾隆禦識鈐

寶二曰稽古右文之璽曰乾隆宸翰

本朝檇李曹溶藏本考嘉興府誌曹溶字潔躬號秋嶽秀水人崇禎丁丑進士官禦史

本朝順治間歷副都禦史戶部侍郎出爲廣東布政使左遷山西陽和道杜元夫印無考

闕補卷一【七】

博古圖【四函二十冊】

宋徽宗禦撰三十卷

陳振孫書錄解題曰宣和殿所藏古器物圖其形象而記其名物錄其款識品有總說以舉其凡而物物考訂則其目詳焉此書系仿宣和舊刻前後序跋俱無惟每卷首行標題冠以至大重修四字按至大爲元武宗年號書中字體圖式規模略具而不能工整非元刻之佳本也

達觀樓收藏印無考

闕補卷一【四十二】卷二【十三】卷六【四】卷七【五六三十四三十六】卷十二【三十二】卷十九【九】卷二十八【一二】卷二十九【二十三】卷三十【六二十四二十五】

博古圖【四函三十冊】

篇目同前

此書與前版同紙色較潔而質之勻致亦過之闕補卷十六【二十九】卷二十三【三十六】卷二十五【十五】卷二十九【十四】

博古圖【六函三十冊】

篇目同前

此書規仿舊刻縮其方幅前後無序跋而每卷首行標以博古圖錄考正則必有其人因取是刻他本校之前有遂州鄭朴序卷一總說後有朴題跋稱宣和博古圖錄一書舊刻卷帙頗大𨿽庋置無妨而囊攜稱苦予始攺冊減圖凡摹式花紋款識銘籀則不敢遺舊刻錙黍也至若名物之稍乖器目之不協字釋之或訛剝泐之或缺具參覈元本多方訂正或可以祕蔡帳而內巾箱乎云云此本卷一總說後尙有別紙接補之痕可知爲後人割去第朴序自紀年月爲宣和五年十月朔而序首乃云粵稽趙宋時維宣和且中多詆毀徽宗之語考徽宗本紀以宣和七年傳位欽宗豈有以當時臣民敢肆然詆毀其君而並付之剞劂者況其序若作於宣和又何以粵稽時維作追述之語乎歷考宋元以來正史並各載記之書皆無所謂鄭朴者似是朴有此書刻之者欲僞充宋本妄於序中題以宣和年月而獲此本者閱序中所言亦知朴非宣和時人又割去以爲僞充之地耳朴無可考姑附於元版博古圖後以俟參訂

元趙孟頫鮮於樞明都穆吳寛文嘉俱經收藏孟頫樞寛俱見前考蘇州府誌都穆字元敬吳縣人治己未進士歷禮部主客郎中加太僕少卿七嵗能詩及長泛濫羣籍奉使至秦中搜訪金石遺文作金薤琳瑯錄文嘉字休承徴明次子以貢爲湖州廣文善書畫余印無考

闕補卷十二卷二十一

欽定天祿琳瑯書目卷五

欽定四庫全書

欽定天祿琳瑯書目卷六

元版子部

纂圖分門類題注荀子【一函十冊】

周荀況撰三十二篇唐楊倞注分二十卷前載楊序並新增麗澤編集荀子事實品題一卷不著纂人姓氏又宋陳傅良輯荀子門類題目一卷此當時帖括之書也其門類題目一卷於標題次行刋永嘉先生陳傅良編所分門類始曰天地終曰五常共四十門末又附拾遺並事要總類二條皆擇書中之可作題目者分類摘句以取便於觀覽捲後別行刋麻沙劉通判宅刻梓於仰髙堂十二字卷一之後亦於別行刋闗中劉旦校正所謂劉通判者當卽是人第書首標題爲纂圖分門類題注荀子書前仍當有圖蓋已失之矣至所載荀子事實品題一卷觀其識語稱舊本荀圖說不過具文今得麗澤堂編次品題凡卿云事實顚末歷歷可攷云云則是荀合刋之書非此本中所應有乃書賈割取荀子事實以冠於書首耳且書中自卷九之卷十三及卷十五共六卷標題祗稱荀子卷十六卷二十兩卷標題又稱監本音注荀子書名旣不畫一板式亦復懸殊系以三刻湊成一書其標稱荀子者橅印甚精紙墨俱佳實爲宋槧余則元時所刋逺不相及然宋本流傳者絕少今尙存吉光片羽於元刻之中𨿽出湊合亦可寶也

明文徴明毛晉藏本

本朝泰興季氏亦經收藏

河南程氏遺書【一函八冊】

宋朱子輯二十五卷附錄一卷外書十三卷後附文集十二卷又元譚善心輯遺文一卷目錄後有善心識語並朱子辯誤書末載宋趙師耕麻沙本後序季襲之春陵本後序又元鄒次陳虞槃序二篇

譚善心字元之臨川人元史無傳其事迹不可考所作識語稱程子遺文遺事一卷善心始慮世傳胡氏本猶未盡善而朱子攺本惜不可見貞白虞叔近示以所得吳內翰家藏別本乃與意見脗合用鋟諸梓以與學者共之其朱子與劉共父張南軒辯論所及者悉附注於目錄之下且爲竊考程氏世系譜於十二卷之首云云世系譜此本已闕鄒次陳序稱遺書外書俱出程門弟子手記朱子家藏世所刋本無不同者獨二先生文集出胡文定公家頗有攺削朱子定其所當攺者數紙屢以書致劉張二公然承舛習訛卒莫之従譚元之因與蜀郡虞槃往復討論以復乎朱子所攺之舊焉今觀李襲之舂陵本後序只言遺書外書而不及文集其趙師耕麻沙本後序則稱二程先生文集憲使楊公已鋟版三山學宮遺書外書則庾司舊有之後俱燬於乙未之火師耕承乏來此亟將故本易以大字與文集爲一體刻之後圃明教堂云云按陳振孫書錄解題載河南程氏文集十二卷謂爲建寧所刻本載在集部不與遺書合錄子部之中是振孫所指建寧本似爲楊公所刋而以一體合刻則自師耕始也考浙江通誌師耕黃巖人登宋寧宗嘉定七年進士第其序猶自署古汴者蓋不忘故土之意李襲之無考元史虞槃字仲常隆州仁壽人集之弟登延祐進士授吉安永丰丞後終嘉魚縣尹西江志鄒次陳字周弼一字悅道宜黃人中博學宏詞科所著有遺安集十八卷史鈔十卷此書校正文集𨿽足訂別本之訛然橅印艸艸紙墨皆不求精在元刻中又其次者

書中有趙氏子昻龍門子圖書記進士郡李縣令三印考元史孟頫以英宗至治二年六月卒而鄒次陳序作於至治二年七月譚善心識語作於至治三年九月是孟頫歿時書尙未經刋行安得其收藏印記進士郡李縣令一印文義亦不可解觀三印篆法俱極麤劣其爲書賈僞造無疑故不采錄

闕補文集卷八【全】

近思錄【一函四冊】

宋朱子呂祖謙同輯十四卷宋葉采集解前采序並進書表目錄後載朱子祖謙識語二篇

陳振孫書錄解題馬端臨文獻通考皆載近思錄十四卷而不及葉采集解明王圻續文獻通考載近思錄有何基發揮戴亨補注栁貫廣輯黃績義類諸書亦不載此本考宋史無葉采傳淩迪知萬姓統譜稱采字仲圭成都人初従蔡淵受易學已而往見陳淳淳以其好躐髙妙而少循序就實工夫屢折而痛砭之采自是屛斂鋒鋩駸趨著實淳深喜之理宗寶慶初爲祕書監嘗論郡守貪刻之害上嘉納之今觀書中進表系淳祐十二年表後結銜爲朝奉郎監登聞鼓院兼景獻府教授距作祕書監時已歷二十八載迪知乃未經考及耳集解之作蓋在黜浮崇實之後序中有研思積久逾三十載義稍明備之語用心亦良苦矣此本系仿宋刋而紙質不免麤黝之病

闕補卷二【三十五】卷九【十六】

近思錄【一函三冊】

篇目同前闕葉采序

此本版式較大紙質亦極堅致勝於前本

闕補卷一【四】卷十【十一十二】卷十四【十一之十三】

朱子語類【八函九十六冊】

宋黎靖徳輯一百四十卷前載宋黃漧李性蔡抗吳堅黃士毅魏了翁王佖諸序並語錄姓氏門目目錄後靖徳識語二篇考訂九條

馬端臨文獻通考載李道輯晦庵語錄四十六卷其弟性又輯續錄四十六卷王圻續文獻通考載文公語類一百三十八卷乃黃士毅所序次者今按靖徳識語稱李道刋語錄於池李性刋續錄蔡抗刋後錄皆十饒是爲三錄黃士毅輯語類刋於蜀王佖作續類又刋於徽是爲二類凡五書靖徳合而防校之削其復者一千一百五十餘條云云是靖徳所見者愽而所采者精也淩迪卻萬姓統譜載靖徳永嘉人爲沙縣主簿攝縣事淸謹善理繁劇博學能文嘗修沙陽志此書字晝不工紙簏墨黯乃元時坊刻之本

檇李項氏藏本

本朝黃虞稷亦經收藏按虞稷字兪邰晉江人康熈間以諸生預修明史食七品俸一時以爲榮

闕補卷三十二【六

二十一】卷三十五【二十七】卷八十一【三十二】卷九十四【十四十五】卷一百十【一】卷一百二十八【十】

朱子語類【四函二十四冊】

篇目同前前有宋王栢序

此與前部同出一板橅印之時亦不相逺而此書多王栢序序作於宋咸淳乙丑稱靖徳編校成書文公之遺語大備是栢序専爲此書而作前部無之當屬闕佚第栢序紙色與全部深淺迥殊似非一時所印或由取資於別本耳

道命錄【一函一冊】

宋李心輯元程榮秀釐正分十卷前心序宋朱申序榮秀序

考宋史李心字微之隆州井研人慶元二年薦於鄕旣下第絕意不復應舉閉戶著書晚因崔與之魏了翁等之薦爲史館校勘賜進士出身累官至工部侍郎以言去奉祠潮州淳祐三年致仕卒載所著成書甚多內有道命錄五卷心自序系作於理宗嘉熈三年朱申之序乃淳祐十一年知江州時爲之刻梓而作其書尙仍五卷之舊榮秀序稱道命錄五卷刻梓在江州燬於兵榮秀嘗得而讀之疑爲初稿尙欲刪定而未成者齋居之暇略加釐正彚次爲十卷重刋於山書院而識其後云云書中第十卷

末附宋理宗淳祐以後贈防指揮二篇制詞三篇標爲續增又元文宗天歷以後請加封狀並部議二篇贈防制詞五篇標爲新增乃榮秀所補錄者當時刻手印工咸出上選紙潔墨瑩幾與宋槧無異誠元刻之佳本也榮秀序闕末數行以明萬曆間丁元薦刋本校之榮秀姓程新安人序作於至順四年結銜爲奉直大夫江浙等處儒學提舉惜宋史無榮秀新安誌亦未載其事迹不可考序末數行今依元薦本補錄

禦題道命錄十卷宋嘉熈間編次濂洛闗閩五先生進退黜陟之所由而終以諡議贈防制詔元時重刻於山書院則又續增作書後所有事實及元代追崇興冊之文也其云道命者蓋言道之行與廢皆命云爾此書猶是元山書院初本乾隆甲子秋日禦識鈐

寶二曰乾隆宸翰曰幾暇臨池

朱臥庵吳岫收藏諸叩無考

類編標注文公先生經濟文衡【一函六冊】

宋馬括輯前集二十五卷後集二十五卷續集二十二卷共七十二卷前宋黃升序括自序

馬括宋史無傳宋人諸書目亦不載是書其序作於淳祐辛亥按辛亥爲宋理宗淳祐十一年書中蓋取朱子所著論者類而編之加以標注黃升序稱括字曰季機而未詳其爵裏升宋史亦無傳著有中興詞選字曰叔號曰玉林又號花庵胡徳方爲之序稱其早棄科舉吟詠自適秋房樓公以泉石淸士目之馬括當時纂輯此書似未刻梓是本前集總目後有時泰定甲子春刋於梅溪書院木記按泰定甲子爲元泰定帝禦極之元年板式系仿宋巾箱本而未能如宋槧之工也

類編標注文公先生經濟文衡【一函六冊】

篇目同前

此書卽前版橅印亦出一時

周大訓印無考

詳注東萊先生左氏博議【一函四冊】

宋呂祖謙著二十五卷前祖謙自序

祖謙序以左氏博議爲諸生課試而作故當時付刋仿巾箱本之式書中無刻梓年月亦不載作注人姓氏觀其紙黝墨黯乃元橅宋槧而不能工者也元趙孟頫藏本明陳繼儒徐渭亦經收藏孟頫見前考明史繼儒字仲醇號眉公松江華亭人爲諸生與董其昌齊名年甫二十九取儒衣冠焚之隠居昆山之陽後築室東余山在門著述工詩善畫年八十二卒徐渭字文長號天池生山陰人爲諸生有盛名嘗自言吾書第一詩次之文次之畫又次之

胡子知言【一函一冊】

宋胡宏著一卷後錄一卷前宋張栻序

宋史胡宏字仁仲建寧崇安人安國次子初以防補右承務郎不調秦檜當國貽書其兄寅問二弟何不通書意欲用之宏書辭甚厲人問之宏曰正恐其召故示之以不可召之端檜死宏被召竟以疾辭著書曰知言張栻謂其言約義精道學之樞要制治之蓍也按張栻嘗従宏遊其序作於孝宗乾道四年極推崇之意朱子語錄有曰因與諸子論湖湘學者崇尙胡子知言曰知言固有好處然亦大有差矣如論性往往與告子湍水之說生之謂性之意有相似處云云而呂祖謙謂知言勝似正防則又過於稱許矣此書兩卷後別行皆刻後學天臺吳堅刋於福建漕治考宋史無堅浙江通誌載堅仙居人登淳祐四年甲辰進士第歷官至端明殿學士此書系元時翻刻𨿽不能精而宋槧規矩猶存尙屬元版之佳者

本朝商邱宋犖藏本有緯蕭艸堂印按犖作西陂雜詠詩有緯蕭艸堂一篇其子至曽取以名其集

困學紀聞【一函六冊】

宋王應麟著二十卷前應麟自識元牟應龍袁桷序後陸晉之序

考宋史王應麟字伯厚慶元府人九嵗通六經淳祐元年舉進士寶祐四年又中博學宏辭科歷官禮部侍郎尋轉尙書兼給事中左丞相以畱夢炎用徐囊黃萬石等遂東歸後二十年卒所著書甚多困學紀聞其一也牟應龍序作於元英宗至治二年袁桷序作於泰定帝泰定二年元史列傳應龍字伯成其先蜀人後徙居吳興應龍幼警敏日記數千言擢咸淳進士第賈似道招之拒不見不得寘上第調光州定城尉沿海制置司辟爲屬以疾辭不仕而宋亡矣已而起家教授溧陽州晚以上元縣主簿致仕泰定元年卒年七十八袁桷字伯長慶元人以薦爲翰林國史院檢閱官屢遷至侍講學士泰定初辭歸四年卒追封陳畱郡公諡文淸陸晉之吳郡人元史無傳其結銜爲慶元路儒學教授序中有鳩工度費給以學儲本學官及岱山長共助以足其用云云按顧炎武日知錄引陸深金臺紀聞曰元時州縣皆有學田所入謂之學租以供師生廩餼余則刻書工大者合數處爲之故讐校刻畫頗有精者今證以晉之所言適相脗合第此書橅印不佳耳

闕補卷二【三十七三十八】卷十一【十七】卷十五【十二】

困學紀聞【一函十一冊】

篇目同前前牟應龍序後陸晉之序俱不載此書板較大非陸晉之所校刋者故不載其序應龍序或本有而後失之刻手印工較前部皆髙一籌在元刻中尙爲佳本

闕補目錄【三】卷二【三十五】卷三【九

二十七】卷六【十八三十一

三十二】卷七【八】卷十一【六九

十四十六】卷十四【十五】卷十五【十一十二】卷十九【二五六】卷二十【一三四】

北戶錄【一函二冊】

唐段公路纂圖注三卷前唐陸希聲序

公路唐書無傳陸希聲序稱爲鄒平公之孫考唐書段文昌於唐文宗時以禦史大夫進封鄒平郡公則公路乃文昌之孫矣其書皆采嶺南民風土俗飲食衣制歌謡哀樂有異於中夏者錄而志之至於艸木果蔬虫魚羽毛之類有瑰形詭狀者亦莫不畢載謂之北戶錄者蓋取淮南子雲南方之極自北戶之界至炎風之野赤帝祝融之所司也希聲吳人善屬文由右拾遺歷官至同中書門下平章事唐書有傳圖無考書中目錄後別行刋臨安府太廟前尹家書籍鋪刋行則知是書先有宋槧此本規仿爲之意欲僞充宋刋故猶存尹家之名耳元王元伯藏本

本朝泰興季氏虞山錢氏亦經收藏錢曽見前考江南志元伯金壇人四世不異爨家人百餘口無間言日使諸女婦聚一室爲女工畢斂貯一庫室無私藏兄宣伯卒以家事付兄子軌軌辭元伯曰若宗子也宗子宜主之相讓旣久卒以付軌縉紳之家咸自謂不如至元間旌表其門

宋沈括著二十六卷前括自序

括序稱予退處林下思平曰與客言者時紀一事於筆謂之筆談聖謨國政及事近宮省皆不敢私紀至於系當日士大夫毀譽者𨿽善亦不欲書所錄惟山間木防率意談噱不系人之利害者下至閭巷之言靡所不有云云考宋史括字存中錢塘人擢進士第歷官至龍圗閣待制知審官院出知靑州未行攺延州以功加龍圖閣學士尋謫均州圑練副使元祐初徙秀州繼以光祿少卿分司居潤八年卒此書當屬居潤時所作故有退處林下之語其書曰故事曰辧證曰樂律曰象數曰人事曰官政曰權智曰藝文曰書畫曰技藝曰器用曰神奇曰異事曰謬誤曰譏謔曰雜誌曰藥議共十有七門開雕者𨿽仿宋槧而橅印不工紙質亦未能堅致其爲元刻無疑

明杜堇藏本考馮仙湜圖繪寶鑑續纂杜堇字懼男有檉居古狂靑霞亨長之號丹徒人占籍京師舉進士不第遂絕意進取爲文奇古兼善繪事安陽開國印記無考又有宋徽宗政和二字寶篆麄俗系書賈僞作不足載入

詩苑樷珠【一函三冊】

元仇舜臣編曹彥文增輯三十卷前曹輗序輗序作於大徳己亥按己亥爲元成宗大徳三年序後有至正甲辰菊節西園精舍新刋木記按至正甲辰爲元順帝至正二十四年距輗作序之時已逾六十六載書分三十六門皆采摘成語取其二三字集成對偶並附詩聫以備初學撏摭之用系餖飣之書故不顯於當世歷年旣久書賈得之始爲開雕宜其刋印艸艸也舜臣彥文輗俱無考

元版集部

分類補注李太白詩集【一函五冊】

唐李白著元楊齊賢集注蕭士贇補注二十五卷前載唐李陽冰宋樂史宋敏求曽鞏毛漸五序劉全白李君碣記

陳振孫書錄解題曰唐志有艸堂集二十卷李陽冰所錄也今按陽冰序文但言十喪其九而無卷數又樂史序文稱李翰林集十卷別收歌詩十卷校勘爲二十卷又於館中得賦序書表贊頌等亦爲十卷號爲別集然則三十卷者樂史所定也家藏本不知何處本前二十卷爲詩後十卷爲雜著首載陽冰史及魏顥曽鞏四序李華劉全白範傅正裴敬碑志卷末又載新史本傳而姑孰十詠笑矣悲來艸書三歌行亦附焉復著東坡辧証之語其本最爲完善別有蜀刻大小二本卷數亦同而首卷専載碑序餘二十三卷歌詩而雜著止六卷有宋敏求後序言舊集歌詩七百七十六篇又得王溥及唐魏萬本同裒唐類詩諸編洎石刻所傳廣之無慮千篇以別集雜著附其後曽鞏蓋因宋本而次第之者也以校舊藏本篇數如其言然則蜀本卽宋本也耶末又有元丰中毛漸題云以宋公編類之勤曽公考次之詳而晏公又能鏤版以傳於世乃晏知止刻於蘇州者然則蜀本蓋傳蘇本而蘇今不復有云云今觀此本首卷錄賦八篇餘二十四卷皆載謌詩並無雜著與振孫所見諸本不惟卷數參差亦且所收反少𨿽載陽冰諸人之序而皆不仍其舊矣書中有建安余氏勤有堂刋篆書木記目錄末葉板心記至大辛亥三月刋按辛亥爲元武宗至大四年其時勤有堂之名尙存蓋建安兪氏子孫皆世守其業者也楊齊賢無考蕭士贇字粹可寧都人篤學工詩與吳澄友善所著有冰涯集見西江志

陳惟中收藏印記無考

闕補卷三【三十三】

唐翰林李太白集【一函八冊】

唐李白著二十六卷前唐李陽冰序後宋樂史曽鞏毛漸三序目錄後載薛仲邕編白年譜

此書不載編纂人姓氏前二十四卷皆載歌詩賦則列於二十五卷其二十六卷専載讚十七篇較前部故多一卷然橅印遜於前部其中錯誤亦多如作序之毛漸並訛爲毛述似是坊間自爲刋行之本也

明安國錢谷黃姬水俱經收藏安國見前按蘇州誌錢谷字叔寶吳人少孤貧失學迨壯始知讀書家無典籍遊文待詔門下日取架上書讀之以其餘功染水墨得沈氏之法黃姬水字淳父長洲人五嶽山人省曽之子生而英敏山人出入必攜之俱命學書千祝京兆遂傳其筆法余印無考

集千家注分類杜工部詩【一函十冊】

唐杜甫著宋徐居仁編次黃鶴補注二十五卷前載傳序碑銘一卷注杜詩姓氏一卷年譜一卷陳振孫書錄解題曰門類杜詩二十五卷稱東萊徐居仁編次未詳何人云云是門類系居仁所編而集千家注之名則自黃鶴爲之書分七十二門所列注詩姓氏始韓愈元稹終以文天祥謝枋得劉防孟共一百五十六家其曰集千家者蓋誇大之詞耳黃鶴字叔似臨川人所著有北牕寓言見西江誌書中門類目錄後有皇慶壬子鐘式木記勤有堂鑪式木記傳序碑銘後有建安余氏勤有堂刋篆書木記詩題目錄及卷二十五後皆別行刋皇慶壬子余志安刋於勤有堂按皇慶壬子爲元仁宗皇慶元年前余氏所刋李太白集系至大辛亥與此刻僅隔一年蓋欲以李杜詩集並行於時故刻手印工亦復相等也

闕補卷二【十六】卷五【十一】卷七【十七之二十二】卷十五【三十二

三十二】卷十九【十四十五二十七】

集千家注分類杜工部詩【一函二十冊】

篇目同前後附文集二卷

此書卽前版惟將傳序碑銘後建安余氏篆書木記鑱去別刋廣勤書堂新刋木記門類目錄後鐘式鑪式二木記尙存而以皇慶壬子易刋三本書舎勤有堂易刋廣勤堂其詩題目錄後別行所刋之皇慶壬子余安安刋於勤有堂十二字𨿽亦鑱去而卷二十五後所刋者當時竟未檢及失於削補所增附之文集二卷橅印艸艸較之前二十五卷亦不相類此拙工所爲𨿽欲作僞亦安能自掩耶

本朝泰興季氏藏本余印無考

集千家注分類杜工部詩【一函六冊】

篇目同前闕傳序碑銘一卷年譜一卷文集二卷此本與前第二部爲一時橅印之書其卷二十五後𨿽亦無皇慶壬子余志安刋於勤有堂一行乃用別紙粘接非由版中鑱去系後之鬻書者知其作僞未周又従而彌縫之耳

闕補詩題目錄【十八】卷七【十七】

集千家注分類杜工部詩【二函二十六冊】

篇目同前

此書乃以前版重加翻刻故將建安余氏前後所列之名盡爲削去其廣勤書堂新刋木記亦復不存惟以鐘式木記中三峯書捨四字易刋汪諒重刋而鑪式木記中之廣勤堂則仍其舊汪諒無考觀其去廣勤書堂新刋木記則是堂亦非汪諒所有矣書中注字本小一經翻刻筆畫未免較肥然紙質印工實出前二部之上

闕補卷十一【全】卷十五【全】

韋蘇州集【一函五冊】

唐韋應物著十卷前宋王欽臣序元沈明逺補撰傳

馬端臨文獻通考載韋蘇州集十卷未及作序之人考宋史王欽臣字仲至應天宋城人洙之子用防入官文彥博薦試學士院賜進士及第歷集賢殿修撰知和州徙饒州斥提舉太平觀徽宗立復待制知成徳軍卒欽臣性嗜古藏書數萬卷手自讐正世稱善本沈明逺元人史無傳考顧瑛玉山名勝集載明逺吳興人精法玉山艸堂春暉樓緑波亭諸額皆其所書又稱其與顧徳輝同時按徳輝之子元臣於太祖至元之季爲水軍副都萬戶則明逺爲元初人無疑此書當屬欽臣所訂而明逺重刻於元初者故橅印精好與宋槧猶不相逺

禦題韋應物五言詩髙逺閒淡世所罕及年至九十餘益造微妙浮屠皎然工詩嘗擬其體應物語之曰人各有能有不能子欲爲我且失其故步至今傳爲知言白居易繼守蘇州詩云敢有文章替左司其見推重如此惜其文史逸不傳所傳者特詩集耳是集編次雕鋟雅稱善本予愛讀其詩因書數語於卷首乾隆甲子九秋三日鈐

寶二曰乾隆宸翰曰幾暇臨池

或謂公詩不琢句不用事不鏈詞不知公之所以爲唐大家者或謂此也晴牕檢遂爲三嘆辰翁志【沈明逺補傳後】

右識語一作小行書用筆髙古考西江志辰翁姓劉名防孟廬陵人補太學生壬戌廷試忤賈似道意而理宗嘉之寘丙第以親老請濂溪書院山長江萬里陳宜中薦居史館又除太學博士皆固辭宋亡托方外以歸著須溪集百卷書中有漱石枕流印當爲辰翁托方外時所寄意者以此証之是書爲元初刋本益信

增廣注釋音辯唐栁先生集【一函八冊】

唐栁宗元著童宗說音注宋張惇頥音辯潘緯增廣音義正集四十三卷別集二卷外集二卷附錄一卷共四十八卷前唐劉禹錫原序宋陸之淵序並編集姓氏

陸之淵序作於宋孝宗乾道三年稱予至灊山郡齋雲間潘廣文攜音訓數帙示予比於祝充之注昌黎集云云潘緯宋史無傳考淩迪知萬姓統譜載緯字仲寶華亭人紹興中舉進士甲科恬於進取工著述陸之淵無考是書亦系翻刻宋本字畫猶存其槪而紙質墨香則不相侔矣

明晉莊王鐘藏本鐘見前

增廣注釋音辯唐栁先生集【一函五冊】

篇目同前闕編集姓氏

前書於正集外𨿽分別集外集附錄而目錄則同列於正集之首此本以末五卷目錄移置別集之首版式𨿽仿前書而實別爲刋梓橅印之工又出其下也

明毘陵周氏藏本良金印已見前吳防印記無考

增廣注釋音辯唐栁先生集【一函十二冊】

篇目同前闕別集外集附錄目錄

此本較第二部又遜一籌合觀三書皆非一板何開雕者如是之多而顧艸艸以従事耶

鄭翼明收藏印記無考

陸宣公集【一函五冊】

唐陸贄著十卷

陳振孫書錄解題曰陸宣公集二十二卷權徳輿爲之序稱制誥集十三卷奏艸七卷中書奏議七卷今所存者翰苑集十卷牓子集十二卷序文稱別集文賦表狀十五卷今不傳據此則陸贄集乃四十二卷至宋已闕二十卷矣振孫所謂翰苑集卽制誥集其牓子集系合奏艸奏議爲二書馬端臨文獻通考専載奏議十二卷蓋因制誥奏議集名旣分原可各自單行不必合二十二卷始爲全本此書所載皆制誥之文分以十卷卽單行之翰苑集也字明紙瑩洵屬元刋善本

歐陽文忠公文集【五函四十五冊】

宋歐陽修著居士集五十卷外集二十五卷易童子問三卷外制集三卷內制集八卷表奏書啟四六集七卷奏議集十八卷雜著述十九卷集古錄跋尾十卷書簡十卷共一百五十三卷總目後有宋胡柯撰年譜一卷並記書後有附錄五卷及編校姓氏宋周必大序

胡柯記周必大序皆作於宋寧宗慶元二年必大序稱郡人孫謙益丁朝佐曽三異互加編校起紹熈辛亥之春迄慶元丙辰之夏始成是書云云按陳振孫書錄解題曰歐公爲一代文宗其集徧行海內而無善本周益公解相印歸用諸本編校定爲此本且爲之年譜曰居士集外集而下至於書簡凡十名刋之家塾其子綸又以所得歐陽氏傳家本乃公之子棐所編次者屬益公舊客曽三異校正益完善無遺恨矣今以必大序考之三異本預校讐之列書中並無必大子綸重加編次之語且年譜系出胡柯之手而非必大所作豈振孫所見又爲別本耶此書字法規仿鷗波深得其妙定屬元時所重刋者觀其橅印之精非好古家不能爲此書前應有序文似是書賈欲充宋槧遂妄爲割去而不知反掩其善也曽三異宋史無傳淩迪知萬姓統譜載三異字無疑臨江新淦人少有詩名尢尊經學屢従朱子問辧因顏讀書之堂曰仰髙部使薦於朝授承務郎端平初以袐閣校勘召力辭年八十一卒孫謙益字彥防丁朝佐字懷忠胡柯字伯信俱吉州人其事迹無考

治十五年十月二日收入淮東書院一部一百五十三卷附錄五卷四十五冊畱都人獻【第四十五冊末】右識語一作蠅頭楷書而筆法不工乃書院中掌書籍者所識以取便於稽核耳淮東書院無考按明史地理誌載淮安揚州二府元時淮東道宣慰司則書院當在此二府間也

明李廷相周良金俱經收藏印記見前

東坡集【二函十二冊】

宋蘇軾著前集四十卷後集二十卷奏議十五卷內制集十卷外制集三卷和陶詩四卷應詔集十卷共一百二卷無校刋姓氏

此書前後俱無序跋密行細書橅印工致系仿宋巾箱本式欲以之亂眞者當屬元初人所爲始克有此形似惜紙質松脆不能相彊耳

元邵桂子藏本明邵享眞文徵明亦經收藏翠竹齋玉蘭堂諸印見前按鮑楹雪舟詩序靑溪邵桂子字徳芳太學上舎登咸淳進士任處州府教授宋亡避地雲間贅曹氏居泖湖之蒸溪嘗瀕湖構亭名雪舟著述其間有脞稿十卷脞談二十卷皆以雪舟名之預爲生壙號曰元宅著元宅七銘後七銘續七銘別七銘凡二十八事摹周易作忍黙恕退四卦又松江志載邵桂子之孫亨貞字復儒博通經史贍千文辭凡陰陽醫卜佛老之學莫不究其奧洪武間爲府學訓導尋戍潁州後歸卒年九十三著有蛾術集

增刋校正王狀元集注分類東坡先生詩【三函三十冊】宋蘇軾著王十朋集注劉防孟批防二十五卷前十朋序趙防序並注詩姓氏傅溁撰東坡紀年錄一卷

毘陵邵長蘅作王注正譌稱王十朋分類蘇詩注三十二卷注中引用故事謬誤實多有極淺陋可爲失笑者十朋爲南渡名臣著梅溪集行世史稱其天資頴悟廷對萬餘言淹通經史其所注蘇詩何至紕繆乃爾又作注蘇例言稱永嘉王氏注本孤行其失大要有三一曰分門別類失之陋西蜀趙夔舊序自言此書分五十門金華呂氏省爲三十二門而王氏因之玩其標目了無意義且就分門之中亦必顚倒次第云云是王氏所分之三十二門已不免後人訾議今觀此書僅二十五卷並非王氏三十二卷之舊而所分門類多至七十有六數且不止於倍之其間篇章之割裂名目之犯復殆有甚焉而乃於標題下署十朋之名抑何妄耶注詩姓氏後有汪氏誠意齋集書堂新刋本記假名妄作必是此人特以其書規仿宋槧橅印淸朗尙屬元刻之善者故存之

元何九思藏本明項元汴

本朝季振宜俱經收藏印記俱見前余印皆無可考

欒城集【二函三十冊】

宋蘇轍著前集五十卷後集二十四卷三集十卷應詔集十二卷共成九十六卷無校刋人姓氏是書卷目次第與馬端臨文獻通考所載悉合其版式之工紙墨之善亦與前東坡集相等蓋當時本以二蘇文集合刋橅印系出一手也

書中有文徵明梅溪精舎玉蘭堂二印前東坡集中亦有之而元邵氏收藏印記則爲此本所無此本之任氏王氏季氏諸印又不見於東坡集中則知此二書惟歸文氏時曽經合璧其前乎此後乎此者皆各自流傳今離而復合同爲

冊府之珍亦是刻之幸矣王氏季氏諸印見前其雲間任氏子先一印按任氏爲雲間望族松江志載元末有任暉者字東白其父名子文則子先或卽子文之伯仲行也

欒城集【七函四十冊】

宋蘇轍著前集五十卷後集二十四卷三集十卷共八十四卷前集轍曽孫詡序後集宋鄧光跋按前宋版欒城集後載鄧光並轍曽孫詡四世孫森三跋詡森跋皆其自書用筆猶秉家法此本森跋已失詡跋並非自書且移置簡端以爲書序是刋刻者未覩宋槧本又安能橅印精良耶

闕補前集卷六【三十三】卷四十【八十三】後集卷十六【六十七】三集卷一【二十】

伊川擊壤集【二函十冊】

宋邵雍撰二十卷前雍自序

鼂公武郡齋讀書志載邵堯夫擊壤集二十卷稱堯夫隠居洛陽熙寧中與常秩同召力辭不起邃於易數始爲學至二十年不施枕而睡其精如此歌詩蓋其餘事亦頗切理盛行於時自爲之序云云是宋時擊壤集雍所自刋此本亦仿宋槧之式而標爲伊川者蓋據宋史雍葬親伊水上遂爲河南人也

黃太史精華錄【一函二冊】

宋黃庭堅著任淵選八卷前淵序後朱承爵跋陳振孫書錄解題載黃山谷詩二十卷新津任淵注稱其不獨注事而兼注意惜宋史無任淵始末不可考淵旣嘗注庭堅詩則是書所錄擇焉必精朱承爵跋不記年月觀其跋稱任子淵精華錄選予嘗得其目錄蓋宋元祐間刻板而亡其文愚輯其辭而完刻之云云是承爵必非宋人以板式紙質定之當屬元時刋本無疑

陳氏收藏諸印無考

屛山集【二函十二冊】

宋劉子翚著二十卷前宋胡憲序朱子撰遺帖跋墓表後朱子屛山集跋

考宋史劉子翚字彥衝建州崇安人贈大師韐之仲子以父任授承務郎辟眞定府幕屬韐死靖康之難子翚痛憤幾無以爲生服除通判興化軍賊不敢犯旋以羸疾辭歸武夷山不出者凡十七年與胡憲劉勉之友善而期以任重致逺者惟新安朱子而已年四十七卒學者稱屛山先生胡憲字原仲亦崇安人紹興中以鄕貢入太學防伊洛學有禁歸故山力田賣藥以奉其親賢士大夫髙仰之以其行義聞於朝上屢召之憲辭母老乃賜進士出身授左迪功郎添差建州教授後除祕書正字以病請歸紹興三十二年卒年七十七書中憲序作於紹興三十年稱彥衝歿後越十有三年其嗣子玶始編次其遺文得二十卷朱子後跋乃作於乾道九年距子翚作序時又越十有三載稱先生啟手足時玶年甚幼以故平生遺文多所散逸後十餘年始復訪求以補家書之闕然皆傳寫失眞同異參錯於是反復讐訂又十餘年始克成書云云是胡憲作序在訪求散逸之後而朱子作跋系讐訂已成之時也至朱子所撰遺帖跋在慶元五年距作集跋時又逾二十六載跋中皆珍惜遺墨之意與是書無闗乃刋行者借以取重耳玶宋史無傳淩迪知萬姓統譜載玶字平父仕爲従仕郎自號七省翁毎與諸名賢唱和有詩集行世

云停印無考

象山先生集【三函十八冊】

宋陸九淵著正集二十八卷外集五卷共三十三卷前宋楊簡袁燮吳傑三序

馬端臨文獻通考載象山文集二十八卷外集四卷並錄袁燮序文今觀此書外集系五卷其第五卷

乃錄孔煒丁端祖所撰諡議二篇然則九淵外集仍止四卷也文獻通考不載楊簡吳傑二序按簡序作於寧宗開禧元年燮序作於寧宗嘉定五年相去已越八年之久吳傑序作於嘉定十三年後燮序又經八載燮序稱爲刋於倉司而傑序則云聞建安狀元陳公子孫喜與人同其善敬送上件文集請用刋行仍以二賢諡議次於其後云云是端臨所見者系袁燮刋行之本此本爲陳氏所刋諡議亦吳傑補錄非復袁本之舊矣外集卷五後有辛巳嵗孟冬月安正書堂重刋木記按嘉定十三年嵗在庚辰則木記所紀辛巳當爲嘉定十四年但此書墨闇紙黝決非宋本當屬元時翻刻之書考宋史九淵字子靜撫州金谿人登乾道八年進士第歷官知荊門軍卒諡文安嘗與朱子論辧所學多不合門人楊簡袁燮輩皆傳其學焉楊簡字敬仲慈谿人乾道五年登進士第授富陽主簿防九淵道過遂執弟子之禮歷官至寶謨閣直學士轉朝議大夫慈溪縣男繼以寶謨閣學士大中大夫致仕卒袁燮字和叔鄞縣人入太學登進士第調江陰尉官至寶文閣待制進直學士奉祀以卒初入太學陸九齡爲學錄以道義相磨切厥後見九齡之弟九淵遂師事焉學者稱之曰潔齋先生吳傑江西南城人事迹無考

元趙孟頫藏本明陶宗儀

本朝黃虞稷俱經收藏孟頫虞稷見前考明史宗儀字九成黃巖人少試有司一不中卽棄去洪武六年命有司舉人才皆及宗儀引疾不赴晚嵗有司聘爲教官非其志也所著輟耕錄三十卷又葺說郛書史防要四書備遺並行於世

金臺集【一函二冊】

元乃賢著危素編二卷前歐陽李好文黃溍三序後虞集張起巖詩泰不華【今攺正曰臺哈布哈】識語貢師泰掲傒斯危素程文彞五序

危素序稱易之金臺前稿余旣序之矣及再至京師又得後稿一卷云云今書有二卷當是前後稿並刋而無危素前序蓋偶佚之書中諸賢序詩識語皆至正間所作當時心折易之匪特文章各盡所長書法亦兼其妙眞行篆無體不具則無體不精而摹刻者又能得其精神不失銖黍選紙選墨印而傳之豈獨爲元刻之冠卽置之宋槧佳本中又何多讓焉乃賢元史無傳按浙江通誌乃賢字易之先世居金山之西元興西北諸部仕中朝者多散處內地故易之稱南陽人隨其兄宦遊江浙卜居於鄞再至京師以能文名尢長歌詩久之歸浙東辟爲東湖書院山長以薦授翰林編修官尋卒元史歐陽字原功瀏陽人延裕二年賜進士出身由平江州同知官至翰林學士承防進階光祿大夫年八十五卒追封楚國公諡曰文李好文字惟中東明人登至治元年進士第由大名路濬州判官入爲翰林國史院編修歷官至翰林學士承防階榮祿大夫尋屢引年乞致仕遂拜光祿大夫河南行省平章政事仍以翰林學士承防一品祿終其身黃溍字晉卿義烏人中延祐二年進士第由臺州寧海丞歷官侍講學士同知經筵事年八十一卒追封江夏郡公諡曰文獻虞集字伯生蜀人僑居臨川以薦授大都路儒學教授歷官奎章閣侍書學士年七十七卒贈江西行中書省參知政事防軍封仁壽郡公張起巖字夢臣濟南人年弱冠以察舉爲福山縣學教諭中延祐乙夘進士首選除同知登州事特防攺集賢修撰屢遷至翰林承防進階榮祿大夫泰不華字兼善家於臺年十七江浙鄕試第一明年進士及第授集賢修撰累官至浙東道宣慰使死於方國珍之難追封魏國公諡忠介貢師泰字泰甫宣城人肄業國子學爲諸生泰定四年釋褐出身授従仕郎由太和州判官屢遷至戶部尙書俾分部閩中未幾召爲祕書卿行至杭之海寧得疾而卒掲傒斯字曼碩龍興富州人以薦授翰林國史院編修官遷侍講學士同知經筵事進階中奉大夫卒追封豫章郡公諡曰文安明史危素字太朴金谿人至正元年用大臣薦授經筵檢討歷官防知政事除翰林學士承防出爲嶺北行省左丞言事不報棄官居房山尋起爲承防甫至燕都明師已入素投報恩寺井中僧大梓挽之出洪武間官文館學士後謫居和州守余闕廟嵗餘卒程文彛俱無傳彛未詳其人新安誌載程文字以間婺源人以薦入直翰林累拜南臺禦史擢禮部員外郎卒收藏諸印無考

文選【六函六十一冊】

梁昭明太子蕭統撰唐李善注六十卷前蕭統序李善上文選注表唐呂延祚進五臣集注文選表書中每捲標題下於李善注次行刋奉政大夫同知池州路總管府事張伯顏助率重刋張伯顏無考其橅刻此書頗得宋槧模範第書中祗收李善一人之注而又錄呂延祚進五臣注表未免自淆其例矣

兩漢文鑑【二函二十冊】

宋陳鑑編西漢文二十一卷東漢文十九卷共四十卷前鑑自序

陳鑑宋史無傳自署爲建安人其始末亦無考序作於端平甲午按甲午爲宋理宗端平元年稱余作兩漢史節積十餘年而功始竟至若名公鉅卿忠言嘉謨何敢一字妄加節略是以別爲一編云云考馬端臨文獻通考載陶氏西漢文類二十卷竇氏東漢文類三十卷初未言及此書其史部中亦不錄陳鑑史節豈鑑本非知名之士著述不顯於時抑其書未經付刋逮元而始有是刻耶收藏二印無考

闕補西漢文卷六【十八】卷十六【七之十】東漢文卷十三【十八】

三國誌文類【二函二十冊】

六十卷無編纂姓氏

馬端臨文獻通考載三國文類四十卷引陳振孫語曰不知何人集考宋史藝文志亦稱是書不知集者名氏然所載系六十卷與通考異今觀此本卷數適與藝文志符合則端臨所稱四十卷者尙非全書得此元刋亦足證宋本之誤矣

明著莊王鐘藏本印記見前余無考

續文章正宗【一函十冊】

宋眞徳秀撰二十卷後宋倪澄梁椅鄭圭三序前宋版續文章正宗祗載倪澄鄭圭二序不錄梁椅序文蓋閱嵗久而佚其一篇也此本出自元刋橅印𨿽所不及然三序得全亦參考之一助按兩浙名賢錄梁椅字子奇麗水人登嘉熙進士第除太常寺丞權禮部郎官晚年慕程朱之學編輯遺論名曰論語翼

明徐達藏本有魏國公印嚴嵩亦經收藏有鈐山堂印考明史徐達字天徳濠人年二十二従太祖軍所向克捷謀略甲諸將初以平吳功封信國公洪武三年進封魏國公十八年卒年五十四追封中山王諡武寧嚴嵩字惟中分宜人舉治十八年進士攺庶吉士授編修移疾歸讀書鈐山十年還朝進侍講累官至華蓋殿大學士太子太師竊政二十年天下咸目爲姦臣年八十五黜爲民寄食墓捨以卒今觀書中本有禮部官書朱文長印俱爲嵩鈐山堂諸印所掩考明禮部尙書鄭賜奉詔訪賜遺書系永樂四年之事徐達以洪武十八年先卒則知此書乃先爲達所藏而後入於禮部者至嵩以私印鈐蓋官印之上明是嵩入直文淵閣仍掌禮部事時攘取官書以爲已有小人貪邪無所不至卽一書可見矣劉文燿印無考

類編層瀾文選【一函四冊】

前集十卷後集十卷續集十卷別集十卷共四十卷無編集姓氏

此書前後俱無序跋前集目錄前有未記識語稱將舊集所選古文重加增錄分爲前後續別四集前集類編賦詩雜語雜著以便初學者誦習後續別三集類編記傳等作以便作文者披閱云云其書始自楚騷終於北宋毎捲標題下別行刋云坡家塾鼎新刋行系當時帖括之書書賈刻以謀利者故仿宋巾箱本式取易售耳

蕭徳源收藏印無考

闕補前集目錄【五六】後集卷八【五六】

新編古賦題【二函八冊】

前集十卷後集八卷共十八卷不載編集人名氏此與前部同類之書也亦仿巾箱本式標題下別行刋翠巖劉氏家塾新編兩集目錄後均有木記識語紀年爲天歷己巳庚午系元文宗初年刋行之本其書於經史子集中類纂賦題各疏本末於下蓋爲應試者揣摩之用前集仍有未備爰纂後集以補之

明毘陵周氏藏本印記見前尙古堂印無考

闕補後集卷三【一二】

新編事文類聚翰墨全書【十函八十冊】

元劉應季編甲集十三卷乙集九卷丙集五卷丁集五卷戊集五卷已集七卷庚集二十四卷辛集十卷壬集十二卷癸集十一卷後甲集八卷後乙集三卷後丙集六卷後丁集八卷後戊集九卷共一百三十四卷前元熊禾序並全書總目及諸道圖

考宋建安祝穆撰事文類聚一書先以羣書要語次以古今事實次以古今文集分綱列目采摭頗詳此本𨿽襲其名而所分門類二十有五皆取便於書問之往來文翰之酬應世俗鄙俚之言無所不載非復祝穆所輯之舊矣劉應李熊禾元史俱無傳淩迪知萬姓統譜載應李字希泌建陽人初名棨登咸淳甲戌進士調建陽主簿入元不仕退與熊禾胡廷芳講道於淇源山後建化龍書院於莒澤聚徒講授學者雲集顧嗣立元詩選載熊鉌字位辛初名禾字去非居建陽之鼇峯志求濂洛之學訪朱子門人輔氏而従遊焉宋度宗咸淳十年登進士第授寧武州司戶參軍宋亡遂隠不仕創雲谷書院四方來學者翕然歸之

闕補後乙集目錄【一】

欽定天祿琳瑯書目卷六﹤史部﹐目錄類﹐經籍之屬﹐欽定天祿琳瑯書目﹥

欽定四庫全書

欽定天祿琳瑯書目卷七

明版經部

韓詩外傳【一函六冊】

漢韓嬰著十卷前元錢惟善序

錢惟善序作於元順帝至正十五年稱海岱劉侯貞來守嘉禾聴政之暇因以所藏諸書悉刋郡庠云云是此書實爲元末刋本然觀其紙質與明版諸書相同當屬元刋而明印者考明史惟善字思復錢塘人至正元年以省試羅剎江賦得名官副提舉張士誠據吳遂不仕旣歿與楊維楨陸居仁同葬幹山人目爲三髙士墓浙江通誌載劉貞於順帝時任嘉興路總管以惟善序証之其時適相脗合也

韓詩外傳【一函四冊】

篇目同前闕錢惟善序

此書卽是前版而橅印則愈後紙色墨光逺遜之矣

明文彭藏本按王世貞吳中往哲像贊文彭字壽承號三橋待詔徴明子也少承家學善眞行艸書尢工篆咄咄逼其父以秀水訓導擢國子助教於南京淸白堂印無考

詩經集傳【一函十冊】

宋朱子集傳二十卷

此書前後俱無序跋亦不載刋刻年月而板式字體實屬明刋其刻手印工咸出上選惜墨色少差耳

闕補卷九【九十

十六十七二十二二十三】卷十一【十五十六】卷十七【二十五二十六】

詩緝【一函十冊】

宋嚴粲著三十六卷前宋林希逸序粲自序袁甫手帖並條例淸濁音圖十五國風地理圖

粲自序作於宋理宗淳祐八年稱緝諸家說句析其訓章括其防使之了然易見命鋟之木云云是宋時此書業經刋行而此本固非宋槧按音圖後別行有趙府刋於居敬堂七字考明史趙王祐采子厚煜嗣封事祖母楊妃以孝聞嘉靖七年璽書褒予厚煜性和厚搆樓讀書文藻曕麗則所刋趙府或卽厚煜所自記歟書前載林希逸序袁甫手帖皆極稱粲深得風人之防淩迪知萬姓統譜嚴粲字明卿邵武人精毛氏詩閩縣誌林希逸字肅翁號鬳齋端平間登進士第歷官學士宋史袁甫字廣微鄞縣人嘉定七年進士第一由祕書省正字累官至吏部尙書卒謚正肅

詩緝【六函四十二冊】

篇目同前

詩緝【五函三十三冊】

篇目同前林希逸嚴粲二序袁甫手帖俱闕

詩緝【二函十二冊】

篇目同前

以上三書皆與前部同版橅印並出一時

闕補卷十三【三】

周禮【一函四冊】

漢鄭康成注唐陸徳明音義十二卷

此書不載刋刻年月而紙色甚舊是明初橅印闕補卷十一【二十八】

儀禮【二函十四冊】

漢鄭康成注十七卷

此書系規仿宋槧毎卷末詳記經注字數與前宋版周易之式相同然以彼較之書手刻工皆大相逕庭矣

書中有趙氏子昻樞密之章允文三印篆法庸俗皆出一手其爲書賈僞造無疑不足載

三禮【四函四十四冊】

漢鄭康成注周禮十二卷儀禮十七卷禮記二十卷共四十九卷

此書與前周禮儀禮皆無校刻人序跋當是坊間所刻之本蓋明永樂中命儒臣纂修五經風聲所及或有以倡之也

曲江張氏收藏印記未詳其人

三禮考注【二函十冊】

元吳澄撰六十四卷前明羅倫序謝士元跋夏時正求校三禮考注書楊士奇跋後時正跋

夏時正跋作於明憲宗成化九年正月稱三禮考注版刻無傳成化庚寅間時正以使命蒞南昌按察司副使夏君寅以錄本相示系得之翰林編修張君元禎余因建昌守謝君士元以禮樂爲教乃許以堂食之餘鍥梓並命錄請狀元羅君倫訪善本正字訛闕畱謝守所原本還之張君去年冬謝守書來上鍥有日喜無量也用謹書其鍥梓始末云云書前所載求校三禮考注書卽時正所致倫者倫故爲之序謝士元跋作於成化九年七月蓋在刋刻成書之後矣其載楊士奇跋以士奇謂是書經元季兵亂藏於吾邑康氏後爲郡中晏璧所得遂掩爲已作書中所增義率多混淆豈璧所爲云云疑非確論羅倫序中亦深辧之今按朱彞尊經義考稱艸廬先生諸經解各有序錄余購得周官禮乃先生孫當所補其餘儀禮則有逸經戴記則有纂言今所傳三禮考注以驗對先生之書論議體例多有不合其爲晏氏僞托無疑云云是時正當時得見此書過於偏信遂欲開雕而羅倫之校讐亦僅取資於三禮考注別本而未能如彞尊之旁參互證也考明史夏時正字季爵仁和人正統十年進士除刑部主事成化六年以南京大理少卿巡視江西坐上奏不具賫奏人姓名吏科論其簡恣遂乞休歸羅倫字彞正吉安永丰人成化二年擢進士第一授翰林修撰以上疏論大學士李賢謫福建市舶司副提舉後因商輅薦召復原職攺南京居二年引疾歸築室著書年四十八卒嘉靖初追贈左春坊諭徳諡文毅謝士元字仲仁長樂人景泰五年進士授戶部主事天順七年擢建昌知府後巡撫四川坐事下獄事白遂致仕夏寅字正夫松江華亭人正統十三年舉進士授南京吏部主事成化間遷江西副使累官至山東布政使張元禎字廷祥南昌人天順四年進士攺庶吉士授編修武宗時擢吏部左侍郎兼學士入東閣専典誥勅尋卒天啟初追諡文裕楊士奇名寓以字行泰和人建文初以史才薦召入翰林充編纂官尋命吏部考第史館諸儒擢第一成祖卽位攺編修屢遷至禮部侍郎兼華蓋殿大學士尋以少保兼兵部尙書正統三年進少師九年卒贈太師諡文貞

明邵寶藏本有錫山邵氏家藏印寶見前余印無考

大戴禮記【一函四冊】

漢戴徳著十三卷前宋韓元吉序

此書系明仿宋刋僅能效其版式而字畫則拘滯矣韓元吉宋史無傳淩迪知萬姓統譜載元吉字無咎潁川人紹興間知建陽縣用廣而賦嗇乃貿遷鹽鹺以佐其費遷守建川以軍興調發功轉朝奉大夫赴召去民甚懷之後官至吏部尙書

明李應升藏本考明史應升字仲達江陰人萬曆四十四年進士由南康府推官擢福建道監察禦史以劾魏忠賢崔呈秀等人爲閹黨曹欽程誣諭削籍歸復以李實劾周起元疏入應升名逮下詔獄酷掠斃之崇禎時贈太僕卿福王時追諡忠毅其所著有落落齋集見常州府誌

大學衍義【二函二十冊】

宋眞徳秀撰四十三卷前明世宗序後楊一淸序此世宗特命司禮監重刋之本也寛行大書筆法在顏栁之間不減宋槧楊一淸實董其事故作後序考明史一淸字應寧巴陵人少能文以奇童薦爲翰林秀才年十四舉鄕試登成化八年進士授中書舍人累官至戶部尙書嘉靖間轉吏部尋加特進左柱國華蓋殿大學士繼以張璁等搆朱繼宗獄坐一淸受張容金錢遂落職疽發背卒後數年復故官久之贈太保諡文襄

書中欽文之璽鈐世宗序後所記年月之上又廣運之寶皆鈐毎卷上方當卽爲世宗寶也

大學衍義【四函二十冊】

篇目同前前錄眞徳秀原序並進表申狀尙書省剳子

此書卽前版而闕明世宗及楊一淸兩序毎卷首葉皆鈐廣運之寶亦是當時內府所藏後流傳於外失去序文得是書者不知爲嘉靖時所刋遂依宋本抄錄原序進表等篇以爲補原書之闕而原書所闕則固不在此也

大學衍義【三函十五冊】

篇目同前闕明世宗楊一淸二序

此書版式字體亦與前同而無內府所鈐諸璽其橅印亦逺不相及當屬坊間翻刻之本

大學衍義【四函四十冊】

明邱濬撰一百六十一卷前明神宗序濬自序並進書表周洪謨進書表

丘濬進表作於憲宗成化二十三年考明史孝宗本紀以成化二十三年嗣位其明年爲治元年周洪謨進表系是年作稱邱濬所進大學衍義補原書副本俱已裝潢成冊中間字樣亦各校正無差合無順付公差人員賫去福建布政司轉發建寧府著落書坊照樣謄寫務要字畫端楷就將原書比對校正停當翻刻完日仍將印過書籍並發去原本送部查考云云是孝宗命所司刋行是書鄭重周詳已可槪見此本爲萬曆二十三年所刋神宗復爲之序亦極褒揚是書之善乃刋印艸艸不求精良觀洪謨進表中有謹撰表文一通之句其時竟將謹撰二字截防分爲兩篇編校者俱未之見抑何漫不經心耶丘濬字仲深瓊山人景泰五年成進士攺庶吉士授編修官至禮部侍郎孝宗嗣位表上是書特進禮部尙書尋命兼文淵閣大學士加少保卒贈太傅諡文莊周洪謨字堯弼長寧人正統十年進士及第授編修官至禮部尙書治三年卒諡文安明史俱有傳

監本附音春秋谷梁傳注疏【一函六冊】

晉範寧集解唐楊士勛疏陸徳明音義二十卷前範寧序

按前宋版亦有此書標題稱監本附音春秋谷梁注疏此書標題於谷梁下刋入傳字其非宋本無疑觀毎捲之版長短不齊其長者規仿宋槧猶有似處短者則逺遜之蓋系書賈偶得舊印不全之本翻刻者半補刋者半耳紙墨亦俱不佳非善本也

泰興季氏藏本

春秋經傳集解【三函三十冊】

晉杜預集解三十卷前預序後預後序

此書寛行大字橅刻極精書賈得之遂僞作咸平辛丑刋五字補印於板心上方以當宋槧不知墨色濃淡一望可知且其中有不能容五字者其咸字已印出邊防之外而刋字復縮其結體用墨筆補塡於下心勞日拙此之謂也

明內府藏本有文淵閣印呂雄印見前余印無考

春秋經傳集解【二函十二冊】

篇目同前

此與前書同出一版惟閱嵗旣久版之徑圍稍縮書之橅印亦差其版心上方並無咸平辛丑刋五字益足證前書之僞矣

明焦竑藏本有澹園印見前

國語【二函十二冊】

吳韋昭解宋宋庠補音明張一鯤輯二十一卷前一鯤序昭庠二序

書首標題次行刋明侍禦史蜀張一鯤楚李時成閱虞部郎豫章郭子章選部郎東粵周光鎬校一鯤序稱先是同年李惟中刻內傳於督學署中不佞與郭相奎敢外傳各分四國之注仍韋氏益以宋氏補音條注其下字畫剞劂一放內傳庶幾稱左氏完書云云一鯤等四人明史俱無傳朱彞尊明詩綜載郭子章字相奎泰和人隆慶辛未進士歷官都禦史巡撫貴州進兵部尙書周光鎬字國雍潮陽人隆慶辛未進士除寧波推官陞南京戶部主事攺吏部歷郎中出知順慶府屢遷至僉都禦史撫寧夏入爲大理寺卿一鯤時成二人亦未載考明太學進士題名碑此四人者皆登隆慶辛未進士序所稱李惟中者卽時成之字其刋刻是書蓋合四同年而互相讐校者也碑載張一鯤四川重慶府合州定逺縣人李時成湖廣黃州府蘄水縣人

國語【一函四冊】

篇目同前

此書紙墨之色皆遜前部蓋版同而後印也書中有震宮育徳弱侯楊爵之印斛山金壇王氏書畫珍藏二酉藏書鐵笛道人東樓書畫印記香鑪式印九印篆法旣不能佳其印色亦復相等且兼以油污糢糊幾不可辧系書賈僞造一時所鈐不足采錄其餘四印亦俱無考

國語【一函八冊】

吳韋昭解二十一卷前昭序

此書専載韋解橅刻精良其版在一鯤所刋上如定窩中人收藏印記未知誰氏

國語【二函十六冊】

吳韋昭解二十一卷前昭序宋宋庠補音序並注解諸家名氏諸國世系說

諸國世系說後有明許宗魯識語則此書當爲宗魯所刋第書首空載宋庠序文而其補音並未采錄體例不孚未爲盡善也淩迪知萬姓統譜載宗魯字伯誠長安人正徳丁丑進士嘉靖初任湖廣提學僉事剛明峻潔不爲權勢所屈博學能詩文所取皆知名士擢山東副使屢遷至僉都禦史尋免歸

十三經注疏【二十二函一百二十冊】

周易九卷上下經魏王弼注系辭晉韓康伯注唐孔穎達疏前穎達序後附唐陸徳明音義王弼略例尙書二十卷漢孔安國傳唐孔穎達疏陸徳明音義前穎達序次安國序毛詩二十卷漢鄭康成箋唐孔穎達疏陸徳明音義前穎達序次詩譜序春秋左傳六十卷晉杜預注唐孔穎達疏陸徳明音義前穎達序次預序後預後序春秋公羊傳二十八卷漢何休學疏不者名或云徐彥撰陸徳明音義前載宋景徳二年校刋牒文次休序春秋谷梁傳二十卷晉範寧集解唐楊士勛疏陸徳明音義前寧序周禮四十二卷漢鄭康成注唐賈公彥疏前公彥序次序周禮廢興儀禮十七卷漢鄭康成注唐賈公彥疏前公彥序禮記六十三卷漢鄭康成注唐孔穎達疏前穎達序孝經九卷唐元宗注宋邢昺校前昺序次宋傳注序唐元宗禦制序論語二十卷魏何晏集解宋邢昺疏唐陸徳明音義前晏上集解序孟子十四卷漢趙岐注宋孫奭疏前奭序次奭題辭解爾雅十一卷晉郭璞注宋邢昺疏唐陸徳明音義前昺序

此明北監本也其板心皆記刋刻之年系創始於萬曆十四年逮二十一年而工畢計閱八載之久每捲標題次行分別校刋及重修者各列其祭酒司業銜名其校刋之祭酒經八人司業經七人而重修之祭酒司業則只二人始終其事蓋校刋者系合計八載中歷任是官之人故其數多而所謂重修者不過於書成之後讐勘一通其功易竣其日無多也第是當時奉勅刋行宜加鄭重乃所載陸徳明音義於周易則別爲一卷附於書後其尙書毛詩三傳以及論語爾雅忽散列於書中而三禮之音義又不采錄去取混淆漫無體例抑獨何耶

明內府藏本有欽文之璽鈐蓋上方

九經釋音【一函五冊】

宋趙孟至撰不分卷前孟至自序

孟至序稱暇日取陸氏釋文質以韻書采其可音者音之不可則以四聲紀之又不可則著翻切於其下云云孟至宋史無傳朱彞尊經義考引鄭元慶曰孟至宋燕懿王后祖希懌自靑田徙湖州父與嘉定中登第孟至咸淳乙丑進士官運判彞尊又稱未見此書則知流傳於世者少此本規仿宋槧橅刻頗精惜字體不能如宋人書之流麗耳明內府藏本有東宮書府印張璁亦經收藏有賜名孚敬印考明史張璁字秉用永嘉人登正徳十六年進士第世宗初踐阼議追崇所生父興獻王廷臣持之議三上三卻璁時在部觀政上疏曲排廷議世宗大喜擢璁南京刑部主事尋召赴都授翰林學士繼由兵部侍郎屢遷至華蓋殿大學士進少師璁以名嫌禦諱請更乃賜名孚敬字茂恭禦書四大字賜焉繼引疾歸卒贈太師諡文忠李先開明史無傳考太學萬曆己未進士題名碑先開系直河間府景州人

七經圖【一函八冊】

易書詩周禮禮記春秋六經圖宋楊甲撰儀禮圖宋楊復撰明吳繼仕編校不分卷前明焦竑序繼仕自序儀禮圖前繼仕又序

前宋版經部中有六經圖其儀禮圖則元版中有之而橅印不及六經圖之善此本爲繼仕合刋一規宋槧制極精良焦竑序云新安吳君見宋刻六經圖而奇之手自摹畫考校授之梓人與好學者共焉又念儀禮爲朱子所定其徒楊復篇爲之圖幷加編纂合爲七經圖以傳學者得而讀之可謂粲然明備無復遺憾云云今以此書觀之竑之所許良不誣也繼仕始末未詳

六經圖【一函六冊】

宋楊甲撰不分卷前明顧起元序次載校刋姓氏宋苗昌言原序

顧起元序稱新都吳氏購得宋本始授梓人計部大夫汝南方公覽而善之謀於同寮諸大夫出帑羨復刻而存於署云云是此書之刻在吳氏刋六經圖甫成之後其時儀禮圖尙未付諸剞劂遂不獲摹入耳應明時爲南京戶部郎中掌戶部者系南京吏部尙書衞承芳兼攝其事故首列之其餘司曹同寮計三十四人皆備載姓氏起元曽官南京國子司業故爲之序其作序時則官右庶子也顧起元字太初江寧人萬曆二十六年賜進士第三除翰林編修累官至吏部侍郎兼翰林學士卒諡文莊見江南通誌方應明汝寧府光州人登萬曆三十二年進士見太學題名碑其歷官事迹無考明史列傳衞承芳字君大達州人隆慶二年進士萬曆中官溫州知府公防善橅字屢遷至南京吏部尙書卒於官贈太子太保諡淸敏

六經圖【一函六冊】

篇目同前顧起元序及校刋姓氏俱闕

此書卽前版書賈見其橅刻精良遂割去序文並校刋姓氏以希僞充宋槧也

明檇李項氏藏本孫克亦經收藏有漢陽太守印按松江志孫克字允執號雪居文簡公承防子也以防爲應天府治中擢漢陽知府精於六法山水花鳥無不臻妙余印無考

六經圖【一函六冊】

篇目同前顧起元序及校刋姓氏俱闕

六經圖【一函六冊】

篇目同前顧起元序及校刋姓氏俱闕

以上二書與前第二部皆曽經書賈之手作僞伎倆如出一轍然是書之善摹宋槧亦可槪見矣

五經圖【一函二冊】

明盧謙輯不分卷前明李維楨章達二序

經圖目錄後別行刋章達盧謙同輯今閱達序稱盧公自永丰令歸攜信州學五經圖石本以授余且曰公幸割俸鐫之餘亟命工刋石樹之學宮又念石本摹搨之艱更損爲卷帙刻於金陵云云是章達系校刋之人而輯是圖者則盧謙也考明史盧謙字吉甫廬江人萬曆三十三年進士授永丰知縣擢禦史出爲江西右參政引疾歸崇禎八年流賊犯廬江城陷謙服命服罵賊死贈光祿卿章達楚人事迹無考刻是書時以無爲州知州攝廬江縣事是書所載各圖亦采宋人六經圖中所列者小變其前後之序詳略之文而以周禮禮記合爲一經遂名之曰五經圖殊失古制之舊也李維楨字本寧京山人隆慶二年進士由庶吉士授編修官至南京禮部尙書此書系刻於金陵故有其序

六經正誤【一函五冊】

宋毛居正撰六卷前宋魏了翁序

陳振孫書錄解題稱柯山毛居正誼甫校監本經籍之誤所欲刋正者魏鶴山爲之序而刻傳之云云是六經正誤一書爲了翁所付刋者方爲宋槧此本每捲前俱刋江都郝梁子髙重校刋九字郝梁爲何如人𨿽無可考以書中字體紙質校之系明時坊刻之本亦非其至者也居正毛晃子考衢州誌晃字叔明江山人紹興中免解進士嘗增注禮部韻學者稱爲鐵研先生子居正亦第進士有名於時

收藏諸印無考

闕補卷一【四五】卷三【二十四

二十四二十五】卷四【四六二十二】卷五【九十七】卷六【十四二十一二十二二十八三十九四十五四十八】

五經四書性理大全【十二函一百二十冊】

明永樂間奉勅輯首載胡廣等進書表易宋程願傳朱子本義二十四卷前總目次凡例程頥序朱子上下篇義圖說五贊筮儀易說綱領書宋蔡沈集傳十卷前凡例書圖沈集傳序書說綱領漢孔安國序後書序詩朱子集傳二十卷前凡例詩圖朱子序詩傳綱領後大小序辧說春秋宋胡安國傳三十七卷前凡例序論年表諸國興廢說東坡圖說禮記宋陳澔集說三十卷前凡例總論澔序大學朱子章句前讀大學法或問朱子序凡例中庸朱子章句前或問朱子序讀中庸法論語朱子集注二十卷前讀論語孟子法朱子序說孟子朱子集注十四卷前朱子序說性理七十卷前明成祖序次先儒姓氏

此書中五經大全皆攘前人成書以爲已有顧炎武朱彞尊嘗譏之已載前元版經部中矣其輯性理大全附於書後者蓋以先儒議論格言足以輔翼五經四書也成祖序諸臣進表皆作於永樂十三年書前所列編纂儒臣銜名共四十有二而胡廣楊榮金幼孜實董其成刋印之善亦足稱焉考明史胡廣字光大吉水人洪武三年以文學選爲禦史成祖卽位偕解縉迎附擢侍講遷學士兼左春坊進文淵閣大學士卒贈禮部尙書諡文穆楊榮字勉仁建安人建文三年進士授編修成祖入京以請先謁陵受知屢遷其官仁宗初由謹身殿大學士進工部尙書正統間進少師卒諡文敏金幼孜名善以字行新淦人建文二年進士授戶科給事中成祖卽位攺翰林檢討官至禮部尙書兼武英殿大學士卒諡文靖

五經四書【十函五十六冊】

明正統間奉勅刋首載英宗諭防易宋程頥傳朱子本義十卷前頥序次易圖易說綱領後上下篇義五贊筮儀書宋蔡沈集傳六卷前沈序次書圖書說綱領漢孔安國序後書序詩朱子集傳二十卷前朱子序詩圖詩說綱領大小序辧說春秋宋胡安國傳三十卷前安國序春秋圖春秋興廢說春秋總例禮記宋陳澔集說十六卷前澔序集說凡例大學朱子章句前朱子序後大學或問中庸朱子章句前朱子序後中庸或問論語朱子集注十卷前朱子序說孟子朱子集注十四卷前朱子序說後讀論語孟子法

英宗諭防以五經四書經注書坊刋本譌誤者多令司禮監謄寫重刋以取便於觀覽其版寛行大字橅印頗精嘉恵藝林亦盛典也

詩經內有枕流漱石君則氏二印系先割去舊有之印鈐於補紙上者其君則氏印本小乃平列二方與枕流漱石配合明屬書賈僞爲又四書內有尙寶寺卿袁忠徹家藏書畫印考明史職官志有尙寶司而無尙寶寺之名其列傳內載袁忠徹字靜思鄞人従父珙謁燕王王厚遇之及卽位召授鴻臚序班賜賚甚厚遷尙寶司丞尋進少卿今印記中以司爲寺以袁爲表謬誤尢甚均不足存眞賞齋荊溪邵氏收藏二印亦無考

五經【八函三十八冊】

明正統間奉勅刋篇目同前四書闕

是書之首不載英宗諭防蓋因四書已佚書賈従而汰之然橅印精潔與前部相埒且五經具存未可以闕四書而棄之也

樂律全書【六函三十六冊】

明朱載堉著律呂精義內篇十卷外篇十卷律學新說四卷樂學新說一卷算學新說一卷聖壽萬年曆二卷萬年曆備考三卷律曆融通四卷附錄一卷操縵古樂譜一卷旋宮合樂譜一卷鄕飲詩樂譜六卷六代小舞譜一卷小舞鄕樂譜並二佾綴兆圖一卷靈星小舞譜一卷共四十七卷首載堉書成進表其餘各書進表序文並勅諭題跋俱散見各卷

萬曆三十四年載堉進書表稱臣檢閱書笥除曆書已進外其律書內有數目字樣及樂舞圖恐謄寫舛誤就令畫圖刋板是以延遲十載今始成書爲此具本謹以所撰律呂精義一部計六冊律學新說一部計六冊樂舞全譜一部計八冊裝潢成帙専差右長史李徳賫捧進獻云云是載堉此書非由一時進禦故各自爲捲可分可合也考明史鄭恭王厚烷以言時政獲罪降爲庶人錮之鳯陽子載堉篤學有至性痛父見系築土宮室門外蓆槁獨處者十九年厚烷還邸始入宮上歷算嵗差法及所著樂律書考辧詳確識者稱之卒諡端淸朱彞尊經義考謂河間獻王之後言禮樂者莫有過焉良不誣也

明內府藏本有廣運之寶寶見前

樂舞全譜【二函八冊】

明朱載堉著首操縵古樂譜次旋宮合樂譜次鄕飲詩樂譜次六代小舞譜次小舞鄕樂譜並二佾綴兆次靈星小舞譜

觀前書載堉進表稱樂舞全譜一部計八冊是此書原可單行今所分冊數與表所云適合且系初印本紙墨並出前部之上

爾雅【一函一冊】

三卷晉郭璞注前璞序

坊間刋行之本橅印亦不能工

明內府藏本有廣運之寶其醉茗齋書畫印無考

埤雅【一函四冊】

宋陸佃著二十卷前佃子宰序

宰序稱其父作埤雅言爲爾雅之輔按馬端臨文獻通考載陸佃曽撰爾雅新義其曽孫子遹刻於嚴州爲二十卷是佃撰此書在爾雅新義旣成之後陳振孫書錄解題曽並載之此本與前爾雅板式字畫如出一手蓋書賈鋟木祗謂埤雅爲爾雅之輔遂將郭璞所注並刋而不知佃自有爾雅新義一書宰序所指非璞注也考宋史佃字農師山陰人熈寧中擢甲科官至尙書左丞防稽志宰字元鈞佃子官朝請大夫

收藏二印與前爾雅同

埤雅【一函四冊】

篇目同前

此書與前部同版而橅印在先遂覺明朗紙墨亦俱過之

埤雅【一函十冊】

篇目同前

此仿宋巾箱本式而不能作蠅頭細書且字法端楷有餘流麗不足去宋刋逺矣

劉杏収藏印記無考

重刋許氏說文解字五音韻譜【一函十二冊】

宋徐鍇編輯十二卷前漢許氏說文序愼子衝序鍇兄鉉進表雍熈三年中書門下牒文

規仿宋刋頗殊俗本而篆法撫刻未精亦形筆弱葉氏収藏印記未詳其人

許氏說文解字五音韻譜【二函十二冊】

篇目同前

此書標題𨿽無重刋二字而篆法遜於後一部蓋欲僞充宋槧而不能上者也

文彭錢謙益俱經収藏印記見前其漁陽子郊無考又有趙子昻印篆刻甚庸劣其爲僞作可知

重刋許氏說文解字五音韻譜【二函十二冊】

篇目同前

此本篆法亦劣以書中印記証之乃建本也太山趙氏收藏未詳其人

重刋許氏說文解字五音韻譜【二函十二冊】

篇目同前

此書橅印稍後亦前版也

閔聲収藏印記無考

重刋許氏說文解字五音韻譜【一函四冊】

篇目同前

紙墨在前二部之下𨿽出一版實逺遜之

釋【二函十四冊】

宋洪適著二十七卷前適自序

宋中興藝文志稱適取古今石刻法其字爲之韻辧其文爲之釋以辧書曰釋陳振孫亦稱年來北方舊刻不可復得覽此猶可慨想此本𨿽非宋槧橅印不精而其書則固足重也

歷代鐘鼎彞器款識法帖【一函二冊】

明萬嶽山人校刋二十卷前山人自序

萬嶽山人不知何許人序後有宣公後裔之印則爲陸氏可知惜未詳其名始末無考其序作於萬曆十六年稱蘇人貨古物者有博古圖錄予厚價而得之每自稱快又數年得鐘鼎款識一集與博古圖相爲表裏然有鈔本無刻本意欲梓焉謀之數年因艱於摹寫之手遂不果邇年偶得松石姜君能兼諸家書又工篆遂以是集付之不半月而就於是遂得而梓焉云云是此書非山人所撰而序中亦未及作者之名考宋人諸書目只載鐘鼎篆韻七卷亦無此書蓋亦以未有刋本罕傳於時也書中篆法古雅竟似従鐘鼎彞器中摹搨而出其橅印以朱不以墨亦別饒古色明版之傑出者矣

六書精蘊【六函三十冊】

明魏校著六卷前校自序後附校門人徐官音釋舉要一卷

明史魏校字子才昆山人治十八年成進士歷南京刑部郎中累遷至太常卿尋致仕所著有大學指歸六書精蘊卒諡恭簡書中字法或以古篆翻楷或以小篆翻楷弗混於俗深得先民之遺刻手亦能傳其筆意足稱良工徐官因字有難識者爲音俗字於書端並附舉要於書末以便披覽官吳人登正徳十二年進士第見太學題名碑

韻補【一函五冊】

宋吳棫著五卷前宋徐蕆序書目後有棫識語吳棫作此書自易詩書而下以及歐蘇撰著所采凡五十種其用韻有與時不同者皆載之凡字有一義或二義三義必有所證陳振孫書錄解題備詳其說吳棫宋史無傳淩迪知萬姓統諸棫字才老建安人時號通儒朱子評近代考訂訓釋之學亦亟稱之姑蘇志徐蕆字子禮工漢由進士知饒州後攺浙東提舉常平知秀州此本系明時坊刻其板式猶規宋槧而字畫紙墨迥乎不系矣

吳岫収藏邱記見前余印無考

攺並五音類聚四聲篇【二函十冊】

金韓道昭著十五卷前明憲宗序次昭兄道升序並重編雜部一篇五音攺並增添明頭號樣一篇目錄後附重編並部依三十六母再顯之圖書後附金竇慶補背篇列部之字一篇

道昭字伯暉松水人其書成於金章宗泰和八年系取玉篇類篇等書之字攺並部次別以五音系以三十六字母蓋宗婆羅聲音之學者此本爲明成化十年所刋憲宗序稱其上下縦橫律度精密有益學者特命工繡梓以廣其傳故橅印精良迥殊坊本

攺並五音集韻【二函十冊】

金韓道昭著十五卷前昭兄道升序

前書以字母分排此書以聲韻分排而每韻中亦各以字母分紐皆因其父孝彥未成之編續加修定者道升序作於金崇慶元年則道昭此書系後前書五年而成是本橅印頗佳似従金時原版翻刻者也

攺並五音集韻【一函十冊】

篇目同前

此書卽前板橅印之時亦不相逺惟紙墨稍差耳書中有楊印記未詳其人

重刋攺並五音集韻【二函二十冊】

金韓道昭編十五卷前載金崇慶元年原序次唐郭知元孫愐唐韻舊序二篇後附明沙門眞空貫珠集八卷劉序又眞空直指玉鑰匙門法一卷夏元序

五音集韻目錄前標題稱至元庚寅重刋目錄後標題又稱成化庚寅重刋而各卷首標題則稱正徳乙亥亦有稱正徳丙子者其第十五卷

之末行總標正徳乙亥春日重刋至丙子孟秋完頗疑目錄所記年月前後何以懸殊且成化庚寅距正徳乙亥已閱四十六年之久亦覺相去太逺及觀書中版心下方往往載出貲刋書姓氏大半皆禦馬監中之官員太監目錄與各卷所載略同則所標至元或系沿元時刋本之舊其標成化者或系爾時集貲未足僅刋目錄而止至正徳間始獲成書遂以舊存目錄湊合其仍爲一版可知且姓氏上有稱信官者其爲沙門集貲刋版又可知矣劉聰作貫珠集序時𨿽稱治戊午而夏元之序作於正徳癸酉越二年卽爲乙亥則貫珠集之與五音集韻同刋不更彰彰乎眞空自號訥庵始末無考劉聰稱其於經史子集之外凡荒徼重徼如象胥天竺諸域元言梵典如雲笈楞嚴諸經悉搜剔纂采族分類合又爲歌訣詞法以槪諸首夏元亦稱其於舊本芟繁就簡取易去難意不深刻聲不聱牙一覩之餘卽得止宿則訥庵於聲韻之學深契其理矣劉聰江西宜春人登成化十四年進士第見太學題名碑夏元未詳其人作序時官湖廣京山縣令

詩韻釋要【一函六冊】

明潘云傑著五卷附古韻釋要一卷並切韻要法前明王穉登序

潘云雲間人其始末不可考按松江志有潘云防者爲刑部尙書潘恩之子登萬曆四十七年進士第云或其雁行此書注釋聲韻防訂頗詳王穉登序極稱之橅印精善似非坊刻所能爲者穉登字伯谷長洲人四嵗能屬對六嵗善擘窠大字十嵗能詩長益駿發有盛名以布衣終明史有傳明陳龍光藏本龍光雲南石屛州人萬曆三十二年進士見太學題名碑來鴻軒親義禮堂二印未知卽龍光所鈐否也

童防訓【一函一冊】

宋呂本中著上下二卷前宋樓昉序

昉序作於宋寧宗嘉定八年稱金華太守邱公長雋出錢五萬鐫刻於呂氏祠堂此本書末別行刋紹定己丑郡守眉山李得此本於詳刑使東萊呂公祖烈因鋟木於玉山堂以恵後學按紹定己丑爲理宗紹定二年去嘉定八年已閱十有四載則呂祖烈所藏卽邱長雋所刋以置呂氏祠堂者李特取而翻刻其版耳此本又從李版翻出橅刻再三故字畫不能圓勁紙亦不佳系坊間所印行者也考宋史呂本中字居仁壽州人公著之曾孫好問之子宣和六年由大名府帥司幹官除樞密院編修遷職方員外郎紹興六年特賜進士出身擢起居舎人官至侍講兼權直學士院不附秦檜爲禦史蕭振所劾罷提舉太平觀卒諡文淸樓昉宋史無傳淩迪知萬姓統譜昉鄞縣人少従呂祖謙學號迂齋紹熈中登進士第

養正圖解【一函四冊】

明焦竑撰不分卷前祝世祿序竑自序

明史焦竑傳稱皇長子出閣竑爲講官竭誠啟迪嘗采古儲君事可爲法戒者爲養正圖說擬進之同官郭正域輩惡其不相聞目爲賈譽竑遂止是當時此書以猜阻未經進奉故無官刻之本此本祝世祿序稱繪圖爲丁云鵬書解爲吳繼序捐貲鐫之爲吳懷讓按云鵬繼序名重一時書畫皆臻其妙懷讓欲刻是書先以作圖書解屬斯二人亦不苟於剞劂者矣祝世祿饒州徳興縣人登萬曆十七年進士見太學題名碑作序時官南京吏科給事中

養正圖解【一函二冊】

篇目同前

橅印與前部並出一時紙質墨光故無軒輊

欽定天祿琳瑯書目卷七

欽定四庫全書

欽定天祿琳瑯書目卷八

明版史部

廿一史【八十函五百五十冊】

明萬曆間奉勅刋史記漢司馬遷撰宋裴駰集解唐司馬貞索隠張守節正義一百三十卷前貞索隠前後二序補史記序駰集解序守節正義序論例諡法解漢書漢班固撰唐顏師古注一百卷前師古漢書序例宋余靖刋誤進表宋祁參校諸本目錄劉之問識語後漢書宋範蔚宗撰唐章懷太子賢注一百三十卷內志三十卷梁劉昭注補前宋余靖序三國誌晉陳壽撰宋裴松之注六十五卷晉書唐太宗禦撰一百三十卷後附唐楊齊宣序並音義三卷宋書梁沈約撰一百卷南齊書梁蕭子顯撰五十九卷前宋曽鞏序梁書唐姚思防撰五十六卷陳書唐姚思防撰三十六卷前宋曽鞏序魏書齊魏收撰一百十四卷前宋劉攽等序北齊書隋李百藥撰五十卷周書唐令狐徳棻等撰五十卷前宋梁燾等序南史唐李延壽撰八十卷北史唐李延壽撰一百卷隋書唐魏徴長孫無忌等撰八十五卷唐書宋歐陽修宋祁撰二百二十五卷前宋曽公亮等進書表後宋董衝唐書釋音二十五卷五代史宋歐陽修撰七十四卷前宋陳師錫序宋史元脫脫【今攺正曰托克托】等撰四百九十六卷遼史元脫脫等撰一百十六卷前脫脫等進書表金史元脫脫等撰一百三十五卷前元阿魯圖【今攺正曰阿嚕圖】進書表元史明宋濓王褘等撰二百十卷前明李善長等進書表

明萬曆二十一年刻十三經旣成隨於二十四年開雕此書閱十有一載至三十四年竣事版式與十三經同所列較刋重修之祭酒司業銜名亦仿前式

史記【四函二十四冊】

漢司馬遷撰宋裴駰集解唐司馬貞補三皇本紀並索隠張守節正義一百三十卷前守節正義序貞索隠序補史記序裴駰集解序後貞索隠後序明仿宋刋略得形似而已

明趙宦光藏本按姑蘇志宦光字凡夫太倉人卜居於寒山所著書多至數十種而尢専精字學創作艸篆說文長箋是其所獨解也余印無考

史記【六函六十冊】

篇目同前

此與前書同出一版前書目錄後之第三行四行有割去重補之痕當是明人所記刻書年月書賈以其形似宋版故爲割去此書目錄後無史記目錄終五字而有校對宣徳郎祕書省正字張來書木記較前書所補之痕增寛一倍若果爲原版所有前書何以割去卽或割之而補痕寛窄何以不合按祕書省正字𨿽是宋代官名而張來者亦無可考其爲書賈欲僞充宋槧別刋目錄未葉增入木記彰彰然矣

明興宗第四子衡王允熞藏本有衡王圖書余印無考

闕補傳七【六】傳五十【二十四】傳六十【六】傳六十三【十九】傳六十七【八】

漢書【六函六十冊】

漢班固撰唐顏師古注一百卷前敍例一卷此書未知誰氏所刋字畫頗具顏體似系明初之本闕補傳二十八之傳三十六【全】傳七十二【一二】

漢書【五函四十冊】

篇目同前

仿宋本橅印紙質頗佳而字拙墨淡惜不能稱之武林髙氏藏本印記見前余印無考

﹤史部﹐目錄類﹐經籍之屬﹐欽定天祿琳瑯書目﹐卷八﹥﹤史部﹐目錄類﹐經籍之屬﹐欽定天祿琳瑯書目﹐卷八﹥

闕補三十三【四】五十九【六】

後漢書【六函六十冊】

宋範蔚宗撰梁劉昭補志唐章懷太子賢注一百三十卷前宋余靖進刋誤表

與漢書前一部同版紙墨亦復相等

闕補紀四【十三】九【三四】二十【一二】

後漢書【八函五十四冊】

篇目同前不載宋余靖表

版式長短不齊其中亦有似宋刋者系書賈得不全舊版従而補成耳

書中冇淸虛妙之寶考明史世宗好修齋醮嘗命夏言充監禮使湛若水顧鼎臣充導引官鼎臣進步虛詞七章上嘉之自是詞臣多以靑詞干進繼又以道士邵元節爲禮部尙書加方士陶仲文少師則所謂淸虛妙當爲世宗之寶也陸氏春雨堂印無考

闕補志十【三四】七十【十二之十五】

晉書【六函六十冊】

唐太宗禦撰一百三十卷載記前有太宗序各卷後附唐楊齊宣音義

字畫不能圓勁系翻刻使然宋諱仍従缺筆亦沿原版之舊

闕補志三志四【全】志十五【二十六】

晉書【十二函一百冊】

篇目同前

此亦従宋版翻出以刋行在先橅印較爲淸朗其目錄後仍存淳熈丁未季春宏文館校刻一行蓋刻是書者竟欲作宋槧爲賈利之資耳

明蔣文藻藏本李目華六研齋筆記文藻與姚丹邱同大云執師資之禮書畫皆步趨之頗臻其妙余印無考

三十四【二十一】傳五十四【十七】載記十四【三十九】

晉書【十函一百冊】

篇目同前

與第一部同版橅印稍後

晉書【十二函一百冊】

篇目同前前有明人序序闕末葉失其名又太宗原序

明人序稱舊版存南國子學宮久多脫誤邑人周文學若年氏見宋祕閣本欣然授之剞劂未成而卒丁進士孟嘉委產續成云云今以版式字畫較之與前第一部大略相似可知是書之版大半皆出翻刻但惜此序闕去末葉不知其名而他本欲求此失名之序復不可得總由書賈作僞割去者多也周若年丁孟嘉爵裏俱未詳

闕補志十五【三十九】志十九【五】傳六十六【十】傳九十【九

二十七】載記十【二十二】載記十二【五】

梁書【一函十冊】

唐姚思防撰五十六卷

此明南監本版心中有稱嘉靖八年補刋者亦有稱九年及十年者亦有不記刋刻之年者是其中本有舊版不盡爲南監所梓行者矣

收藏印記無考

闕補傳四十【九】

梁書【二函二十冊】

篇目同前

與晉書版式相等其中間有字畫模糊者當是宋槧所遺殘版

闕補紀一【四十】紀二【十六二十四】紀三【十九三十八】紀四【二三九】紀五【八】傳一【五七十一】傳五【十】傳六【七十】傳七【三七】傳八【五十三】傳九【一二】傳十【七八】傳十一【一二】傳十二【四七十五】傳十三【六七】傳十五【七】傳十六【十二十五】傳十七【七八】傳十八【九】傳二十【八九十】傳二十七【十五十六二十四】傳二十八【十九】傳二十九【八十三】傳三十【四六】傳三十三【十三十四】傳三十五【一之四十一】傳三十七【一二】傳三十八【二四】傳三十九【一十一二十】傳四十【三之六】傳四十一【九】傳四十二【十十一二十三】傳四十三【十三十四十九】傳四十四【二三

二十二二十五二十六】傳四十八【三十二三十三三十八之四十四十二】傳四十九【八】傳五十【二五

六二十】

陳書【二函十六冊】

唐姚思防撰三十六卷目錄後有宋曽鞏序版心上方有割補處其字畫版式與梁書前一部同蓋去嘉靖某年刋補字樣圖作宋槧也

書中有裴字並閒主人二印鈐版心補紙之上明系書賈作僞以掩補痕者其裴字乃取裴庵印左方之字觀裴庵印與李葆貞慶東兩印每牽連並用篆法俱不工印色復相似皆出僞造無疑均不足錄惟有沈率祖印篆刻頗精惜其人不可考又秀峯方文印考廬山誌有開先寺

本朝更名曰秀峯此書或經收藏也

闕補紀一【二】紀四【四】傳十一【四】傳十三【十三】傳十四【七】傳十五【五】傳十八【十三】傳二十一【十五】傳二十七【四】

陳書【一函十二冊】

篇目同前

字畫糢糊系新舊參半之板與梁書後一部同闕補目錄【六】紀一【八】紀二【十十四】紀三【九十】傳一【五七九】傳二【七】傳三【五六】傳五【十十一】傳六【三】傳十三【十七】傳十五【四五十五】傳十六【三】傳二十二【四五】傳二十五【十七】傳二十八【十四十五】傳二十九【十三十四】

北齊書【四函二十冊】

隋李百藥撰五十卷

版式亦與梁書後一部同兼屬一時橅印之本

周書【一函十冊】

唐令狐徳棻等撰五十卷目錄後有宋梁燾等序版心上方亦間載嘉靖補刋之年其年分並與前梁書脗合

周書【一函十冊】

篇目同前

版心上方亦經割補其無補刋字樣之葉字畫反較淸朗者橅印在先也

宛陵太守藏本其子翰臣亦無考

闕補紀八【一】傳二十四【一】傳二十八【十八之二十】

舊唐書【五函二十冊】

石晉劉昫撰二百卷前明聞人銓文徵明楊循吉三序

聞人銓序稱劉氏唐書欝絕不傳酷志刋復苦無善本逮弭節姑蘇窮搜力索吳令朱子得列傳於光祿張氏長洲賀子得紀志於守溪公遺籍俱出宋時模板旬月之間二美璧合乃督同蘇庠嚴爲校刻司訓沈子獨肩斯任效勤四載書幸成編匱直千金刻未竟業石江歐陽公聞而助以厚鎰午山馮子西郭陳子以迨郡邑諸長貳成力輔以終事肇工於嘉靖乙未卒刻於嘉靖戊戌云云詮循吉明史俱無傳按朱彞尊明詩綜小序詮字邦正余姚人嘉靖丙戌進士除寶應知縣擢山西道禦史巡視兩闗歷湖廣按察副使有芷蘭集今觀書中列銜稱督學畿南彞尊作小序時未經考及循吉字君謙吳縣人成化甲辰進士除禮部主事以病乞歸有松籌堂集徴明見前所云司訓沈子名桐嘉興人詮之門人也

闕補紀十二【二十三】志二十【十九】志二十四【十三】傳一百十五【三】傳一百三十五上【二】傳一百五十下【十】

五代史記【一函五冊】

宋歐陽修撰徐無黨注七十四卷前宋陳師錫序版之徑圍較諸史縮十之三蓋取便行篋所攜者

南唐書【一函八冊】

宋馬令撰三十卷前令自序二篇

馬令陽羨人具序作於崇寧乙酉按乙酉爲宋徽宗崇寧四年陳振孫書錄解題稱其書略備紀傳體而亦言徐湯悅之疎略焉此書𨿽系坊間刻梓而字畫淸朗紙墨精潔亦足爲插架之珍也檇李項篤壽藏本有萬卷樓印篤壽見前余印無考

文公先生資治通鑑綱目【六函六十冊】

宋朱子編五十九卷前批抹綱目凡例次朱子綱目凡例次朱子序例王幼學集覽序例尹起莘發明序次朱子與趙師淵論綱目書附宋王柏識語此書仿宋槧式不能精善所采王幼學集覽尹起莘發明汪克寛考異皆分標於綱目毎條之下其中亦間有載陳濟正誤者數人之名皆於每捲標題後按行分列並稱京兆劉寛裕刋行寛裕爲何如人不可考按汪克寛陳濟皆明人而書首所載綱目凡例視各卷之版縮半寸餘似是従他本割取補入蓋凡例従宋王柏識語有鋟梓於涵古堂與同志共之之語書賈得是書不知克寛濟爲明人欲借柏識語以充宋槧耳克寛字仲裕祁門人元舉於鄕不第遂居教授明初預修元史程敏政目爲史局第一人見淩迪知萬姓統譜陳濟字伯載武進人成祖詔修永樂大典用大臣薦以布衣召爲都總裁書成授右贊善明史有傳

收藏印記無考

資治通鑑綱目【八函五十六冊】

宋朱子編五十九卷前明憲宗序次綱目凡例目錄次綱目凡例後附宋王幼學習覽五十九卷並序尹起莘發明五十九卷並序續綱目二十七卷幷憲宗序續綱目凡例商輅萬安等進書表憲宗綱目序稱傳刻旣久間有缺訛甚至書法與所著凡例提要或有不同是以後人疑焉有考異考証之作嘗求其故蓋凡例提要乃朱子親筆以授門人使據之以成書及書旣成再加筆削則隨事立文時有小異而大體終不出乎勸懲之外所有書法與凡例小異無大闗涉者悉仍其舊盡去考異考證不使並傳此重刋綱目之意也續綱目序稱宋元二代之史迄無定本𨿽有長編續編之作然槪以朱子書法未能盡合乃申勅儒臣遵朱子成例編纂二史上接綱目共爲一書此重編續綱目之意也其書刻印精良紙潔墨潤洵推明刻善本當時董其事者爲商輅萬安考明史輅字宏載淳安人登正統十年進士及第除修撰歷官至吏部尙書進謹身殿大學士加少保卒贈太傅諡文毅安字循吉眉州人正統十三年進士攺庶吉士授編修累官至吏部尙書進華蓋殿大學士加少傅卒贈太師諡文康恩遇常優於輅而品節則逺不逮焉

明內府藏本有廣運之寶表章經史之寶

資治通鑑綱目【八函五十四冊】

篇目同前

此坊間翻刻之本橅印之工次於前部

資治通鑑綱目【六函四十二冊】

篇目同前闕王幼學集覽尹起莘發明

考明王圻續文獻通考所載朱子資治通鑑綱目王幼學集覽尹起莘發明皆各爲單行之書此本以正續綱目合裝則本文已成全帙𨿽無集覽發明正不得以闕佚棄之

書中有項氏家藏汪氏象家二印篆文杜撰昧於古法又二印字畫糢糊不可辧識均出書賈僞造之手不足存也

資治通鑑綱目【六函四十二冊】

篇目同前闕續通鑑綱目

憲宗續綱目序有朱子通鑑綱目旣命儒臣重加校定鋟梓頒行之語是續綱目未成帙時此書已宇內非始全而終闕也明矣

明內府所鈐之寶與前第一部同又有道卿頓首印考明太學進士題名碑有吳道卿者山東平山衞人隆慶五年進士或卽其人余印無考

資治通鑑綱目集說【八函六十二冊】

明扶安輯綱目五十九卷前編二卷首列朱子序例次朱子與趙師淵論綱目書次元汪克寛考異序徐昭文考證序宋王幼學集覽序明陳濟正誤序馮智舒質實序尹起莘發明序元掲徯斯書法序次歷代先儒姓氏次明晏宏識語次朱子綱目凡例綱目目錄次明劉璣序

劉璣序稱鎭守陜西束齋晏先生集胡三省音注呂東萊大事記少微通鑑大明一統志邱濟世史正綱諸家之說合而爲一稿𨿽其師馬平扶先生自立然實托諸先生以成之也又稱馬平諱安字世寧卒年七十有二朝廷賜祠額昭義防其侄孫數人束齋名宏字約之云云考明史職官志有以文臣而稱鎭守者永樂時命尙書侍郎都禦史少卿等官巡行天下初名巡撫亦名鎭守後定爲巡撫或加提督或加贊理參贊並總督諸名不復稱鎭守惟內監爲鎭守者始於洪熙徧於正統凡各省鎭無不有之至嘉靖八年後始革今按璣序作於嘉靖己丑正嘉靖八年其猶稱晏宏爲鎭守則爲宦官無疑矣而扶安之賜祠賜防亦明代內寺防幸之常數也王道浚收藏諸印無考

通鑑紀事本末【四函二十四冊】

宋袁樞編四十二卷前宋楊萬里趙與元陳良弼三序

前宋版中是書有三部宋印者二元印者一寛行大字精妙出羣此本橅刻𨿽亦淸朗然不免相形見絀矣

歷代通鑑纂要【四函四十冊】

明治間奉勅輯九十二卷前明武宗序次李東陽等進書表及編纂儒臣銜名次凡例次引用書目次先儒姓氏

武宗序作於正徳二年稱孝宗好觀通鑑綱目苦其繁多特勅儒臣撮其要略賜名纂要昔在東宮預聞是舉乃治乙丑冬翰林以首帙備講讀又明年丁夘夏始克成編云云考明史武宗印位於治十八年五月明年丙寅攺元正徳又明年丁夘卽正徳二年所云治乙丑乃治十八年也是書之作蓋創始於治之末而藏事於正徳二年者觀其紙墨精良當是橅印最初之本

明內府藏本有廣運之寶表章經史之寶

闕補卷五十二【四十二】

歷代通鑑纂要【六函六十冊】

篇目同前

此系通行之本橅印逺遜前部

闕補卷八【五六】

通鑑總【二函十六冊】

宋沈樞撰二十卷前宋樓鑰序

前元版中有是書以此較之橅刻則猶出其上也

少微通鑑節要【六函三十冊】

宋江贄撰外紀節要四卷通鑑節要五十卷前明武宗序次歷代帝王授總圖後附資治通鑑節要續編三十卷

考淩迪知萬姓統譜江贄字叔圭崇安人初遊上庠與龔深之以學易並著名居裏中近臣薦其賢明不赴政和中太史奏少微星見賜號少微先生所著通鑑節要行於世其說與王圻續文獻通考所載略同武宗序稱偶檢少防通鑑悅之詳不至泛略不至疎一開卷間首尾具見前日纂要之修亦備采擇第嵗久字畫糢糊因命司禮監重刻之又附宋元節要續編於其後云云書中不著撰續編人姓氏前扶安通鑑綱目集說載歷代先儒姓氏內稱建陽劉剡字用章號仁齋著少微宋元二鑑是通鑑節要續編正爲劉剡所作也

明內府藏本有廣運之寶

卷二十卷二十一

少微通鑑節要【五函四十冊】

篇目同前

此亦正徳間初印本紙墨俱極光潔有廣運之寶

闕補續編卷二十三【四十六】

吳越春秋【一函四冊】

漢趙曄著元徐天祐音注十卷前天祐序

趙曄字長君山陰人嘗従杜撫受韓詩所著有詩細歷神淵並此書見後漢書徐天祐字受之越州人見淩迪知萬姓統譜天祐序稱此書越嘗鋟梓嵗久不存汴梁劉侯治越重刻於學侯名世昌世大其字云云卷十後刋大徳十年丙午三月音注越六月書成刻版十二月畢工又刋文林郎國子監書庫官徐天祐音注並列紹興路學官及提調學校官銜名考宋史職官志淳化後攺國子監印書錢物所爲國子監書庫官而元史百官志無國子書庫之名又考萬姓統譜稱天祐登進士第徳祐二年以文林郎國庫書監召不赴云云按徳祐爲宋瀛國公年號則知天祐本宋末人入元不仕其結銜蓋於刻音注時追敍宋官耳此本目錄後有萬曆丙戌之秋武林馮念祖重梓於臥龍山房木記考臥龍爲越郡山名則又因元版而翻刻於越中者其橅印極精固翻版最佳之本也

十六國春秋【二函十二冊】

後魏崔鴻撰一百卷前明朱國祚序並載北齊魏收撰崔鴻本傳

朱國祚序稱此書不傳已久屠侍禦之孫喬孫與諸友校讐其闕於是此書復完云云目錄後列喬孫及同校姓氏十人末行稱萬曆三十七年蘭暉堂鏤版是此書爲明代新刋非仿舊翻刻之本故字畫俱極淸朗國祚字兆隆秀水人萬曆十一年進士第一歷官至武英殿大學士累加少傅兼太子太傅卒贈太傅諡文恪立朝能持大體詳見明史本傳喬孫爵裏未詳

闕補卷八【三四】卷十三【十二】卷三十九【一二】卷四十四【十五】卷五十九【一二二十三】卷六十六【九十】卷七十二【十五】卷七十六【十三之十六】卷七十八【十九二十】卷八十一【七八】

路史【二函十六冊】

宋羅泌撰泌子蘋注前紀九卷後紀十三卷餘論一卷國名記六卷歸愚子大衍數一卷國姓衍慶紀原一卷國名紀信一卷路史發揮六卷共三十八卷前泌自序餘論前有宋費煇序發揮後有宋曽大鼎序

此書不載刋刻年月惟首卷標題下稱錢塘洪楩校刋洪楩未詳其人而橅印頗佳蓋亦深於嗜古者按乾隆元年有泌裔孫玉藻重刻是書書前載明金堡序文稱吳子伯持妙年好古有路史之役較訛訂譌斯已精矣云云考金堡仁和人登崇禎庚辰進士玉藻刻是書獨載其序者似所刋卽従吳本摹出然版式字畫不及此本逺甚則知洪本逺在吳本之前惜玉藻未得而見之也泌字長源江西廬陵人

貞觀政要【一函五冊】

唐吳兢撰元戈直集論十卷前明憲宗序次元吳澄序次郭思貞戈直二序次吳兢原序次集論諸儒姓氏

憲宗序稱貞觀政要有元儒士臨川戈直復加考訂注釋附載諸儒論說以暢其義顧傳刻嵗久字多訛謬因命儒臣重訂刻梓云云是此書之凡有集論者皆爲元後所刋此本系奉勅重梓紙墨亦精然較前金版之書則逺遜其古香古色矣明內府藏本有廣運之寶

貞觀政要【一函五冊】

篇目同前

此書橅印在後乃坊間鬻市之本

闕補憲宗序【三】吳澄題辭郭思貞戈直二序【全】卷四【十七十八二十三二十四二十五】卷五【三十九】卷七【三】卷九【二十五二十六】

帝學【一函二冊】

宋範祖禹編八卷前齊礪序

前宋版已有是書卷帙並同

本朝何焯藏本有印記焯字屺瞻長洲縣人翰林院編修贈侍讀學士

歷代君鑑【一函五冊】

明代宗禦撰五十卷前代宗序

是書編輯漢唐以來諸君嘉言善行掲曰善可爲法其惡可爲戒者則附之末考明史藝文志惟載宣宗禦制歷代臣鑑三十七卷而不及代宗此書蓋自英宗復辟之後代宗禦制之書中外已鮮流傳且有明一代獨無代宗實錄僅以事迹附見英宗實錄中故史家遂無従紀載耳此本墨香紙質完好如新正不得不以少見珍矣

明內府藏本有廣運之寶

文獻通考【二十函一百冊】

宋馬端臨撰三百四十八卷前明世宗序次元至治二年訪文獻通考文移次元王壽延進書表次端臨自序

明世宗序作於嘉靖三年以是書爲有益於世特命司禮監重刻此本橅印極精所載王壽延進書表題延祐六年自稱宏文輔道粹徳眞人考延祐爲元仁宗年號陶宗儀輟耕錄載壽延字眉叟杭州人出家爲道士受知晉邸後以宏文輔道粹徳眞人管領開元宮所云晉邸者考元史仁宗嘗出封懷州懷州卽今懷慶本晉地也但進書宜在訪書之後而書中所載訪書文移反稱至治二年至治爲英宗年號按英宗以延祐七年卽位明年方攺元至治則書中所刋必有差悞或至治系至大之訛訪書在武宗時未可知也

明內府藏本有廣運之寶表章經史之寶

文獻通考【二十函一百冊】

篇目同前

此書橅印稍後墨色亦遜前本

文獻通考【二十函一百冊】

篇目同前

此書與第二部紙墨相埒

闕補卷一百二十三【三十三】

文獻通考【二十函一百冊】

篇目同前

以上三部橅印並出一時皆坊間售本故無內府收藏之寶

闕補卷一百五十二【二】卷三百三【五六】卷三百四【二三】

文獻通考【十四函九十八冊】

篇目同前

此亦前版而書賈將嘉靖靖字割去補書定字亦充宋槧且所鈐廣運之寶篆筆薾弱亦非明時內府原璽不足采錄

闕補卷二十三【七之十】卷七十【二十七二十八】卷一百五【二十一】卷一百八【二十五二十六】卷一百五十五【十七十八】卷一百五十六【三十三三十七】卷一百六十一【三十一三十二】卷一百六十六【四十一四十二】卷二百七【十五】卷二百十一【二十一之二十八】卷二百十八【十五】卷二百二十二【十五十六】卷二百二十四【十九】卷二百二十九【十三十四】卷二百三十三【十一十二】卷二百三十四【三十一三十二】卷二百五十一【十一十二】卷二百五十六【二十一二十二】卷二百六十一【二十二之二十四】卷二百六十五【三十三之三十六】卷二百六十八【十九二十】卷二百七十六【三十三三十四】卷二百八十一【二十一二十二】卷二百八十三【十七之二十五】卷三百三【十三十四】卷三百四【二十一二十二】卷三百六【二十三二十四】卷三百九【十四】卷三百十【二十九三十三十三三十四】卷三百十二【十三十四】卷三百十五【十一十二】卷三百二十三【九】卷三百二十四【二十九三十三十一】卷三百三十四【十九二十】卷三百三十六【二十七二十八】

大明防典【二十函七十四冊】

明萬曆間重修二百二十八卷前孝宗治十五年禦制序次武宗正徳四年禦制序次神宗萬曆十五年禦制序次治正徳嘉靖萬曆四朝勅諭次纂輯諸書次開報文冊衙門次治間凡例次嘉靖間續纂凡例次萬曆四年張居正呂調陽張四維等請勅禮部編輯事例送館剳子次萬曆間重修凡例次萬曆十五年申時行許國王錫爵等進書表次重修諸臣銜名

考大明防典一書始修於治重訂於正徳嘉靖時復加參補增入治十六年以後事例至萬曆間又增入嘉靖二十八年以後條例校刋成書故明史藝文志稱爲萬曆中重修大明防典第此書自孝宗迄神宗四朝俱經纂輯而世宗獨無禦制序文按書中所載萬曆四年諭防謂世宗申命儒臣重加校輯比及進覽訖未頒行似於聖心猶有未當據此則世宗時僅以稿本進覽並未刋行故不爲制序非有闕佚也張居正字叔大江陵人嘉靖丁未進士隆慶初以禮部侍郎入內閣萬曆中累加太師吏部尙書中極殿大學士諡文忠張四維字子維蒲州人嘉靖癸丑進士隆慶時歷官吏部侍郎萬曆間以禮部尙書兼東閣大學士累加至少師吏部尙書中極殿大學士贈太師諡文毅申時行字汝黙吳縣人嘉靖壬戌進士第一累官少師兼太子太師吏部尙書中極殿大學士諡文定許國字維楨歙縣人嘉靖乙丑進士累官少傅吏部尙書建極殿大學士贈太保諡文穆王錫爵字元馭太倉人嘉靖壬戌進士累官少保兼太子太保吏部尙書建極殿大學士贈太傅諡文肅俱見明史本傳呂調陽臨桂人嘉靖庚戌進士第二見太學題名碑

大明集禮【三函三十冊】

明太祖禦撰五十三卷前明世宗序

考明史藝文志載大明集禮一書稱洪武中梁寅等纂修初系寫本嘉靖中詔禮部校刋今觀世宗禦制序亦稱禮部請刻布中外俾人有所知見乃命內閣發祕藏令其刋布玆以訖工遂使廣行宣傳云云與史所言脗合是本版非初印紙亦不精蓋爲書肆通行之本

水經山海經【三函二十四冊】

水經漢桑欽撰魏酈道元注四十卷山海經晉郭璞撰十八卷山海經前載璞原序並劉歆目錄序水經前有明黃省曽總序

黃省曽序稱二經一主敍山而水歸詳綴一専紀水而山亦寓列山者水之根柢水者山之委枝云云蓋言二經所以合刋之故也省曽字勉之吳縣人嘉靖辛夘舉人嘗著五嶽山人集見朱彞尊明詩綜小傳此序作於嘉靖甲午卽省曽發解後之三年書賈以其規仿宋槧因將嘉靖靖字割去塡攺定字於補紙之上謬稱宋刻此作僞之顯然者二書版式字畫並同惟山海經版心上方有前山書屋四字而水經無之或水經刋梓在先其時尙未有此書屋額名也

朱臥庵收藏印記見前余印無考

闕補水經卷二十六

古今遊名山記【四函二十六冊】

明何鏜撰十七卷前明黃佐吳炳王世貞王穉登四序次凡例次總錄紀勝一卷總錄名言一卷總錄類考一卷後鏜自序蔡文範跋

鏜自序作於嘉靖四十四年其書以前人所作名山遊記及自記所經遊者合爲一編故以古今爲稱鏜嘉靖丁未進士浙江處州衞軍籍順天府宛平縣人見太學題名碑明史王佐字才伯香山人正徳中舉鄕試第一成進士攺庶吉士嘉靖初授編修歷國子祭酒少詹事兼翰林學士贈禮部侍郎諡文恪吳炳宜興人萬曆末進士崇禎中官江西提學副使後従永明王至桂林以兵部侍郎兼東閣大學士死事衡州朱彞尊明詩綜小傳蔡文範字伯華瑞州新昌人隆慶戊辰進士歷官廣東布政司參議王世貞王穉登並見前

泊如齋重修考古圖【一函二冊】

宋呂大臨輯十卷前大臨自序

此書刋刻極精楷體仿二王書篆法亦古乃明版中傑出之本第考古圖別本均有元大徳二年茶陵陳才子翼子兄弟二序才子序且云屬羅兄更翁臨本刻以傳世是自元以後所刋者方謂之重修書前應載其序而此本無之則書賈之所私汰也

收藏諸印記無考

寶古堂重修宣和博古圖【三函三十冊】

宋徽宗禦撰三十卷明吳公宏重刋前明焦竑洪世俊蔣三序

按蔣序作於嘉靖七年言屬掌鹽司黃君景星翻刻焦竑洪世俊二序作於萬曆三十一年俱言新安吳氏公宏重刻則此書當是公宏所刋緣其仿照蔣本故載暘原序也第竑序標題稱爲考古博古二圖序且序中有以古王圖附焉之語今書則僅存博古其考古圖古玉圖二種蓋已佚矣考明史藝文志惟載程士莊博古圖錄三十卷而蔣吳二家所刋均不著錄則此書之流傳希少槪可知也是本橅刻極精竑序作篆書系出歐陽序之手用筆深有古致考江寧府誌歐陽序字惟禮江寧人能詩詞工篆籕仕福州府幕官蔣山東樂安人正徳辛巳進士洪世俊歙縣人萬曆乙未進士並見太學題名碑焦竑見前吳公宏無考余庵珍藏印記未詳何人

闕補卷五【三十】卷六【三十二】卷七【五】卷十五【二十一】卷十六【十五】卷十七【四】卷十八【十八】卷二十二【四】卷二十九【二十九】卷三十【十五】

大事記【二函十八冊】

宋呂祖謙著大事記十二卷解題十二卷共二十四卷前祖謙自序後宋吳學識語

考祖謙旣作大事記十二卷又作解題十二卷通釋一卷見陳振孫書錄解題馬端臨諸家著錄皆合通釋爲一書而是本佚而不刋知非宋槧之舊且宋時傳本亦非一板如宋史藝文志所載又作二十七卷非二十四亦非二十五也

按祖謙自序作於淳熙七年吳學識語稱嘉定壬申鋟木相去已三十餘年則疑宋時初刻原合三書而吳學重刋不及通釋其源流固可考而知但此本又爲明人翻刻故字畫益不能精整矣至書中所標校正諸人姓氏一無可考見觀其結銜有免解進士及府學直學學錄武義縣主簿等名則皆祖謙同郡後學與吳學同爲嘉定時人耳又吳學識語稱學掾東陽李大有書考大有字謙仲慶元二年進士官至太常博士見浙江志則吳學疑亦東陽人未可知也

闕補大事記卷八【四五】卷九【六七】解題卷五【十八】卷九【七十七】卷十一【二十九三十】卷十二【四十四五十六七十六】

秦漢印統【二函八冊】

明羅王常編吳元維顧晉亨同校八卷前明王穉登黃姬水二序

按王穉登序作於萬曆乙亥黃姬水序作於隆慶辛未穉登之序後於姬水故所序始末轉従其略但言顧吳二君同撰斯編嘉名印統姬水序則稱東川禦醫顧公博雅嗜古厥嗣汝由光祿汝修鴻臚汝和廷評曁光祿仲子天錫太學三世五君極搜窮購得古印章俾登諸冊名曰秦漢印統以貽好事云云而羅王常之名二序俱不及之本書但刋鄣郡人餘無可考吳元維亦未詳其人考松江志稱顧定芳字世安上海人博綜典籍尢深於醫以夏文湣薦授太醫院禦醫直至濟殿今黃序稱禦醫顧公當卽其人晉亨其別字也志又稱顧従禮字汝由上海人以夏文湣薦修承天大誌特授翰林院典籍累官光祿寺少卿顧従義字汝和嘉靖二十八年以善書應禦試第一授中書舍人加大理評事顧九錫字天錫國子生萬曆中以薦授詹事府主簿所言官爵世系悉與黃序符合但遺汝修鴻臚一人以前宋版漢書中王世貞跋語並收藏印記証之則汝修當名従徳也又考六館日鈔言嘉靖三十八年丁士美榜進士題名碑爲中書舍人顧従禮書則汝由又歷官中書而後爲光祿且素工於書者松江志又稱汝由楷書逼鐘尙書行艸宗右軍父子徑尺大字仿顏平原云云據此則顧氏世工書學故於是書搜采宏富摹刻獨臻妙品羅氏所編特其藍本耳其書並以朱印古色瑩然迥殊俗本閱第一卷

末行刋萬曆丙午春王正月望日新都吳氏樹滋堂繡梓距萬曆乙亥穉登作序之年又三十二載所稱樹滋堂是否卽吳元維所居惜無可考然此書告竣實在天錫爲詹事主簿之後嵗久功深槪可見也

闕補卷六【二十四三十九】

讀史漫錄【一函四冊】

明於愼行撰十四卷前明葉向髙題辭謝肇淛黃體仁二序目錄後有郭應寵識語二篇

按郭應寵識語二篇其一識於萬曆己酉稱愼行爲師又稱愼行子緯將圖剞劂屬之釐次訂訛彚爲十四卷其一識於萬曆癸丑則言是編業已梓於閩建書林未經讐校玆公子中翰君圖並筆麈鋟之餘深嘉其是舉徧搜遺稿復得讀史五十通補入始爲完書云云是此書系重刋之本然橅刻不工紙墨俱劣又何說也愼行字無垢東阿人隆慶戊辰進士累官吏部尙書東閣大學士贈太子太保諡文定葉向髙字進卿福淸人萬曆癸未進士累官少師兼太子太師吏部尙書中極殿大學士贈太師諡文忠並見明史謝肇淛字在杭長樂人萬曆壬辰進士官至廣西左布政使見福建通誌黃體仁松江人萬曆甲辰進士見太學題名碑收藏諸印記無考

班馬字類【一函五冊】

宋婁機撰上下二卷前宋洪邁樓鑰二序後機自序二篇

考陳振孫書錄解題及馬端臨文獻通考宋史藝文志俱載是書篇目並同惟藝文志稱爲字韻則史臣之誤也婁機字彥發嘉興人乾道間進士累官參知政事贈金紫光祿大夫加贈特進見宋史本傳洪邁樓鑰俱見前此本明仿宋刋頗得其似選紙選墨皆不苟焉

欽定天祿琳瑯書目卷八﹤史部﹐目錄類﹐經籍之屬﹐欽定天祿琳瑯書目﹥

欽定四庫全書

欽定天祿琳瑯書目卷九

明版子部

標題句解孔子家語【一函三冊】

明何孟春補注三卷前漢孔衍魏王肅二序孟春自序林俊序

前影宋鈔中載王肅所注孔子家語系爲十卷較此三卷詳備逺甚蓋孟春未見肅注序中已自言之矣考明史孟春字子元彬州人登治六年進士由兵部主事歷官吏部左侍郎世宗時以議大禮屢疏力爭出爲南京工部左侍郎引疾歸及明倫大典成削其籍卒於家隆慶初贈禮部尙書諡文簡林俊明史無傳按朱彛尊明詩綜小傳俊字待用莆田人成化戊戌進士由刑部主事累官至刑部尙書加太子太保諡貞肅

荀子【一函十冊】

周荀況撰唐楊倞注二十卷前倞序

是書版心上方標世徳堂刋四字按世徳堂原版系以老子莊子列子荀子楊子文中子合刻行世者而此本則其分部單行之本版式印手俱工明桑氏収蔵諸印一稱黎陽郡叢桂堂考黎陽卽桑氏族望一稱栢臺世澤考明代桑氏官禦史稱忠直者惟嘉靖間江都桑喬爲最著此或其後人耳其文峯主人子純氏本朴氏諸印當卽一人之私印也

荀子【二函十四冊】

篇目同前

此亦前版分部單行之書

五臣音注子法言【一函四冊】

漢揚雄著晉李軌唐栁宗元宋宋咸吳祕司馬光五家注十卷前咸序次咸進書表次光序次篇目次渾天儀圖說二篇

考馬端臨文獻通考載子法言十三卷引晁公武讀書志云晉祠部郎中李軌注宋史藝文志載柳宗元注子法言十三卷宋咸補注又載司馬光集注四家子法言十三卷文獻通考亦載溫公集注法言十三卷引讀書志云溫公集晉李軌唐柳宗元國朝宋咸吳祕注溫公自言李祠部注本及音義最爲精詳宋吳亦皆據李本而文多異同今參以漢書取其通者以爲定本先審其音乃解其義云云據諸書所稱軌及宗元祕所注者俱止名爲注咸注者謂之補注光集者謂之集注明以前未嘗稱音注亦無五臣之目且著於錄者皆十三卷不止十卷是本亦世徳堂所刋六子中之一蓋仿文選注名而稱爲五臣因其兼及審音而稱爲音注又攺並捲防省爲十卷則皆非宋刻之舊乃書中所載咸進表亦稱十卷豈攺竄其原文耶咸字貫之建陽人天聖二年進士官至都官郎中祕甌寧人官提防京東路刑獄並見淩迪知萬姓統譜

桑氏收蔵印記見前

五臣音注子法言【一函四冊】

篇目同前

五臣音注子法言【一函八冊】

篇目同前

以上二書皆與前部同版而紙墨則以第二部爲勝也

劉向新序【一函四冊】

漢劉向著十卷目錄後有宋曽鞏序

此蓋明翻宋槧之本而紙質則嫌麄厚橅印亦未能工

劉向說苑【一函八冊】

漢劉向著二十卷首宋曽鞏序目錄後載向原序此與新序同時並刋之本

徐幹中論【一函二冊】

漢徐幹著上下二卷前無名氏序次宋曽鞏序後宋石邦哲元陸友識語二篇

考中論一書陳振孫書錄解題謂唐志六卷今本二十篇有序而無名氏蓋同時人所作晁氏讀書志馬氏通考所載俱稱二十篇分上下二卷與今本篇目無異按石邦哲識語稱紹興二十八年假朱丞本校於博古堂陸友識語稱邦哲字照明再世蔵書至治二年得之錢塘仇逺氏是此書乃初校於宋再刻於元而今本則又爲明時翻刻者版小而字畫精潔不減宋梓邦哲紹興時官大理評事友字友仁博雅好古工漢八分嘗著硯史墨史印記並見淩迪知萬姓統譜仇逺字仁近自號近村又號山村見兩浙名賢錄

文中子【一函四冊】

隋王通著宋阮逸注十卷前逸序

是書亦世徳堂刋本橅印並工

桑氏收蔵諸印記並見前惟中增瀛洲仙客一印

皇極經世書【四函三十冊】

宋邵雍著十卷

此書前後俱無序跋考晁氏讀書志陳氏書錄解題馬氏文獻通考俱作十二卷雍子伯溫爲之序系其略云其一之二則總元防運世之數三之四以防經運五之六以運經世七之十則以陰陽剛柔之數窮律呂聲音之數以律呂聲音之數窮動植飛潛之數十一之十二則論皇極經世之所以爲書蓋原書十二卷前十卷爲書謂之皇極經世書末二卷爲篇謂之觀物篇又別見觀物內篇二卷單行之本陳振孫謂卽經世書之第十一第十二卷

也內篇之外又有觀物外篇六卷晁公武謂雍門人所記張載謂外篇亦雍所作門人第編集之引雍詩若無子天人學安有莊周內外篇之句爲證近世刋行之本僅止觀物內外篇而前十卷之書不可多覯此書𨿽闕二卷而前十卷獨全洵收蔵家希有之珍也

心經附注【一函四冊】

宋眞徳秀心經明程敏政附注前敏政序次徳秀心經總目並贊次宋顏若愚跋次宋程復心心學圖並說後敏政後序明汪祚識語末李滉心經論按敏政是書以眞西山心經爲綱采摭程朱以下大儒之言互有發明者附之於後故名附注第考明史藝文志僅載敏政道一編五卷而附注一書不見著錄今按敏政自序汪祚識語同作於治五年而李滉論乃作於嘉靖四十五年相距又七十五載其論極言敏政道一編以朱子晚年悔悟與陸氏合之說爲牽合附防而獨取此書遵朱子之意贊西山之經爲有益學者故爲此論以發明之據此則爲敏政未刋之書而滉所梓行者因明末儒林宗尙良知故道一編多所流傳此書𨿽刻而仍未盛行史家遂獨見遺也考淩迪知萬姓統譜程復心婺源人仕元爲徽州路教授嘗著四書章圖總要明史文苑程敏政字克勤休寧人成化進士累官禮部侍郎贈禮部尙書歙縣誌汪祚字承之著有寶經堂稿崇孝編顏若愚李滉爵裏俱未詳

天原發微【二函十冊】

元鮑雲龍著明鮑寧辧正五卷前雲龍自序次元方回二序次總目次辧正凡例次圖一卷次篇目名義一卷次問答節要一卷後元曹涇跋戴表元後序

考鮑寧辧正一書見明史藝文志此本載方回二序一述鮑雲龍著書之意一敍鄭昭祖刻梓之由雲龍著書時嘗與回辧析其義所云問答蓋往來手札中語也寧之辧正以小字分注本文之下又刪問答之繁複者名爲節要是此書初刻出於昭祖今本則寧作辧正後所刋也篇目名義亦寧所作後一部有寧序此本闕之回之二序一作於至元辛卯一作於元貞丙申曹涇跋亦作於丙申戴表元序作於大徳己亥皆昭祖原刻中所有而寧仍其舊者考歙縣人物志鮑雲龍字景翔鮑寧字廷謐方回字萬里一字囦甫號虛谷宋時知建徳府入元累遷通議大夫曹涇字淸甫號宏齋至元中授紫陽書院山長著服膺錄讀書記諸書鄭昭祖字孔昭元初以薦除廣南西道儒學提舉不赴元史戴表元字帥初奉化人咸淳中進士乙科大徳八年拜信州教授調婺州以疾辭

天原發微【一函四冊】

篇目同前前有明鮑寧序其鮑雲龍自序方回後序辧正凡例曹涇跋戴表元序俱闕

此與前書同版而橅印在後故紙墨不及

闕補圖【十二】卷一【二十八】卷二下【十一十二】卷三下【七】卷四【三十五】卷五上【二】卷五下【五十二】

聖學心法【一函四冊】

明成祖禦撰四卷前成祖序

成祖序稱嘗見唐文皇帝作帝範十二篇以訓其子𨿽未底於精一執中之蘊要皆切實著明可以爲治故於防務之暇采古聖賢嘉言編輯爲書云云其書四卷皆言君道而以父道子道臣道附於第四卷

之後此本橅印不佳似是坊間售本非內府印蔵之書也

五倫書【四函三十二冊】

明宣宗禦撰六十二卷前明英宗序

考明史藝文志載五倫書六十二卷宣宗采經傳子史嘉言善行有闗於五倫之道者編輯成帙正統中英宗制序刋行此書橅刻極精並是當時初印之本明內府蔵本有廣運之寶

五倫書【六函六十冊】

篇目同前

此與前書同時橅印而紙質之致膩過之

明內府蔵本鈐寶同前

五倫書【四函六十二冊】

篇目同前

此本印工較前二部更爲精潔

闕補卷五十四【全】

五倫書【六函六十二冊】

篇目同前

此本橅印在前三部之後書中𨿽鈐內府之寶而亦有收蔵家私印者未必非因紙墨稍差散入民間也韓氏仲氏印記未詳其人

五倫書【四函六十冊】

篇目同前

此書墨香紙色與第一部同亦橅印之佳本也明內府鈐寶並同

格物通【二函二十冊】

明湛若水著一百卷前若水自序次進書表次謝恩進書疏疏後載明世宗諭防次若水纂要錄一卷後明周相呂柟二序髙簡跋

按若水此書以大學明徳之事莫先於格物格之爲功在於誠意正心修身遂可以齊家治國平天下故自誠意以下類其物之繁簡列以目之多寡或綴經史格言或闡祖宗大訓明史稱其仿大學衍義補而作者是也書成百卷進於嘉靖七年世宗極爲嘉賞周相呂柟髙簡各序跋皆作於嘉靖十二年三人皆出若水門同刻是書者也若水字元明增城人治十八年進士歷官南京國子監祭酒南京吏禮兵三部尙書呂柟字仲木髙陵人正徳戊辰進士第一累官南京禮部侍郎贈尙書諡文簡見明史儒林周相吳江人髙簡綿州人俱嘉靖己丑進士見太學題名碑相作序時官四川道監察禦史

明內府蔵本有廣運之寶潯陽陶氏印記未詳其人

闕補卷六【五六】卷七【九】

古今攷【一函二十四冊】

宋魏了翁著元方回續三十八卷前了翁序序後有回識語

按此書𨿽名爲了翁所撰而經其手定者止二十則餘皆回所續成每條之首俱標某某曰以爲別引史傳語則稱某紀某傳故於了翁所自著者燦若列眉矣毎卷首第二行悉標上海後學王圻校刋其三十八卷之末附刋元人周文英詩一章並其子南序序題至正二十年稱此書未能版行姑與同志者抄寫數十本云云是此書在宋元間並無刋本至王圻始爲付梓也文英父子爵裏俱無考了翁回並見前

闕補卷一【二十】

老子道徳經【一函二冊】

周李耳撰二卷河上公章句前三國葛元序此亦従世徳堂刋本中分出單行者其橅印與前荀諸子並出一時

南華眞經副墨【一函六冊】

周莊周著明陸西星注八卷前明程涓序次西星自序次篇目次讀南華眞經雜說次批法次論音叶次論字畫後明孫大綬序

按西星自序稱南華爲道徳經之注疏妙竅同元並通大乘之祕故爲是注以匡昔賢之不逮云云蓋合二家之說而參訂一書也其以副墨爲名者卽取莊子副墨之子聞諸洛頌之孫句考郭象注副墨卽文字之謂西星序作於萬曆戊寅涓與大綬二序俱作於萬曆乙酉涓字巨源新安人大綬字伯符各見本序西星爵裏無考是書紙墨雅潔可稱明版佳本

沖虛至徳眞經【一函四冊】

周列禦宼著晉張湛注唐殷敬順釋文八卷前湛序目錄後載漢劉向原序

考馬端臨文獻通考載張湛注列子八卷又載列子釋文二卷是知宋時傳本注與釋文分刻此則合刋亦世徳堂梓行六子之一也其以沖虛至徳眞經爲名者唐天寶初奉冊列禦宼爲沖虛眞人攺題其書爲沖虛眞經逮宋景徳四年勅加至徳之號又稱沖虛至徳眞經晁公武讀書志所載已同此名矣

桑氏收蔵印記見前

沖虛至徳眞經【一函六冊】

篇目同前

亦世徳堂刋本紙墨與前部同

戰國防【一函八冊】

宋鮑彪注十卷前彪序次載漢劉向宋曽鞏上目錄序二篇卷十後有彪識語

前宋版戰國防有王信序自記其梓刻之由此本無之惟卷末有嘉定五年夏月世防堂刋本記其左右邊防墨綫俱就版中分行綫痕湊成本記之式其爲僞造固已顯然況字畫亦逺不相及乎徐摭收蔵印記無考次一印靑字下一字糢糊不可辧識

呂氏春秋【一函四冊】

秦呂不韋著漢髙誘訓解二十六卷前誘序目錄後有鏡湖遺老識語明張登云跋

考是書卷目各家著錄互異唐宋藝文志及晁氏讀書志並作二十六卷惟馬氏文獻通考作二十卷陳氏書錄解題又作三十六卷與此本亦異按鏡湖遺老識語稱余杭鏤本亾三十篇又有脫字漏句凡本得於東牟王氏四明使君於元丰初奉詔修書於資善堂取太淸樓藏本爲之校定元祐壬申余喜得此書校讐始就爲一客挾去後三年見歸因募筆工錄之云云據此則鏡湖遺老爲宋人其時所校定者原未嘗刋刻此本有陳世寶訂正朱東光補防張登云繙校諸名目刊列於標題之下是其書爲登云所手刻而遵用鏡湖遺老校定舊本槪可見也陳世寶朱東光爵裏俱無考張登雲山東兗州府寧陽縣人登隆慶辛未進士見太學題名碑

明鄭曉蔵本有淡泉大司宼章二印曉字窒甫號淡泉海鹽人嘉靖元年舉鄕試第一明年成進士由職方主事歷官刑部尙書以忤嚴嵩之故坐事落職隆慶初贈太子少保諡端簡明史有傳

論衡【二函十二冊】

漢王充著三十卷後有宋楊文昌後序

文昌爵裏無考其序作於慶曆五年稱先得俗本七率二十七卷其一程氏西齋所貯又得史館本各三十卷於是互質疑謬沿造本源又爲攺正塗注凡一萬一千二百五十九字募工刋印云云今考公武陳振孫馬端臨諸家著錄捲目悉符則文昌校刋之本爲可據矣此本版心下方有通津艸堂四字紙質墨光系爲明制蓋取文昌定本而重加校刻者

農書【一函五冊】

元王禎著農桑通訣五卷農桑圖譜二十卷谷譜十卷共三十五卷前禎自序後山東巡撫準刋文移

此書卷末有大明萬曆二載甲戌濟南府章邱縣刋行木記而卷首則載嘉靖九年山東巡撫邵準布政司顧應祥申請文移一通內稱元丰城縣尹王禎所著農書三部久無刻本應再加校正命工翻刻分發所屬附州縣掌印治農等官云云是此書初刻於嘉靖九年而章邱縣署又翻刻於萬曆二年故橅印字畫俱不能工整然實爲重農務本之書固自可寶考泰安府誌稱王禎字伯善東平人官旌徳令再調永丰不言其爲丰城尹按永丰丰城二邑皆江西名復相近其中所載或各有訛誤也禎爲山左人其書自盛傳於故土官山左者因爲刻梓以表章之苐惜木記中未載章邱縣尹之名遂不可考其人固勤於民事者矣顧應祥字惟賢長興人治乙丑進士累官南京刑部尙書贈太子少保著有崇雅堂集見浙江通誌

六子全書【一函八冊】

老子二卷河上公章句前三國葛元序次老氏聖紀圖荘子十卷晉郭象注唐陸徳明音義前象序次太極圖說列子八卷晉張湛注唐殷敬順釋文前湛序荀子二十卷唐楊倞注前倞序次圖子十卷晉李軌唐柳宗元宋宋咸吳祕司馬光注前咸序並進書表次光序次圖文中子十卷宋阮逸注前逸序書首載宋龔士卨總序

前宋版中有荀子一部南華眞經一部其版皆與此書之荀子荘子相同觀子序後木記云將監本四子精加校正謄作大字刋行是宋時初刻止有四子也龔士卨序於老莊荀之外兼論文中而不及列子則士卨增刋亦止五子今書有六子者蓋明人翻刻時始增列子無疑也且書中通體字畫俱不圓整而序文之字用筆牽連處並多紕謬尢爲翻刻之明證苐所載子亦止十卷據木記所云豈宋時監本已攺並十三卷爲十卷耶明毛晉王時敏俱經收蔵按朱彛尊明詩綜小傳時敏字遜之號煙客太倉州人太傅錫爵孫承祖防官尙寶司丞載家蔵印無考

闕補莊子卷五【二十八】卷七【三十三十一】子卷十【一】

六子全書【二函十四冊】

篇目同前不載圖

此書版心上方俱標世徳堂刋乃爲六子合印全本也版式刻工逺勝前部然書首仍載龔士卨序則於序中之止言五子並未加考且標爲老子道徳經序益見其疎略實甚矣

收蔵印記無考

六子全書【二函十四冊】

篇目同前

此卽世徳堂刋本而鑱去版心之字惟於老子上卷第五葉標桐陰書屋校蓋其版爲書賈所得遂鑱去世徳堂僞充宋槧又故作校正之名補刋上方以掩人耳目也

闕補荀子卷十【二十三】

六子全書【二函十四冊】

篇目同前

此亦鑱去世徳堂後印本然墨色精瑩印工之良也

明張宏志蔵本宏志河南開封府項城縣人登崇禎丁丑進士第見太學題名碑其仍稱曲江者蓋九齡之裔耳

六子全書【八函四十冊】

篇目同前

此本亦標桐陰書屋校而橅印在前二部之後紙墨俱遜

六子全書【六函四十冊】

此本並將桐陰書屋校五字俱爲割去而補痕顯然又作僞之拙者矣

蕭蓼亭收蔵印未知誰氏

闕補老子卷上【十六】列子卷八【十】荀子卷十九【十八】文中子卷三【八】卷五【十四】

五子全書【一函三冊】

鬻子一卷唐逢行珪注前行珪序並進書表子華子二卷前漢劉向序鶡冠子三卷前宋陸佃序唐韓愈讀鶡冠子文尹文子一卷前魏仲長氏序公孫龍子一卷無序書首有明歐陽淸總序

按此書卷數與宋時諸家所著錄者互有盈縮氏讀書志陳氏書錄解題馬氏文獻通考所載子華子皆作十卷而此本止二卷氏陳氏所載尹文子並作三卷馬氏作二卷宋史藝文志又作一卷而此本則亦作一卷與宋史同陳氏馬氏所載公孫龍子皆三卷而此本又止一卷惟鬻子鶡冠子與諸書所載皆合此篇目異同之槪也鬻子爲行珪所注考淩迪知萬姓統譜稱行珪爲隋時人而陳諸家皆謂行珪官華州鄭縣尉其書進於永徽四年則已在唐髙宗時矣至諸家所載尹文子皆稱爲仲長氏所定馬氏述李獻臣之言謂仲長氏統也又言傳稱統卒於獻帝避位之年而此云黃初末到京師豈史之誤乎云云蓋以序中稱黃初疑爲非統而陳振孫又云仲長卽統未知孰是書首歐陽淸序作於嘉靖五年淸上饒人官浙江按察司副使其序稱五子向有刻本久未及校始爲攺誤補正云云則是宋元以降𨿽有舊刋之版而此本乃淸所別刻者矣

荊川稗編【六函六十冊】

明唐順之著一百二十卷前明茅坤序次順之自序次茅一相序並例義

按順之此書博采經史諸子百家之說凡農圃醫卜方技一切小道無不備載其書爲順之門人毘陵左烝所刋後茅坤侄一相以其不載原書批防爲之鑱入其實仍爲左氏原版觀書中每捲標題之下仍各載考校門人姓氏而左烝之名列於卷首是可證也考明史順之字應徳武進人嘉靖己丑進士累官僉都禦史巡撫淮天啟中追諡襄文茅坤字順甫歸安人嘉靖戊戌進士累官廣西按察司副使

補齋印記無考

梁谿漫志【一函五冊】

宋費衮著十卷前衮自序次國史院抄錄梁谿漫志牒文次宋樓鑰序施濟跋語

考宋史藝文志載是書入小說家止稱一卷以此本証之則史臣之誤也費衮始末無考按常州誌梁谿源出恵山南流入太湖古溪狹小梁大同中重浚故名梁谿則衮爲常州人可知矣其自序作於紹熙三年施濟識語作於嘉泰元年稱衮以書屬濟濟於爲邑之暇命工刻梓云云是此書初刻系出施濟之手然書前所載樓鑰序文乃作於嘉定元年則距施濟刻梓之時已逾七載施之刋本不應有之或鑰所作序者又別爲一本此則明代所刻因合前人所有序與識語而並載之耳

何氏語林【一函六冊】

明何良俊著三十卷

是書刋刻精良橅印淸朗爲明版最佳之本前後不載序跋惟第一卷

後有淸森閣雕梓木記考朱彛尊明詩綜小傳良俊字元朗松江華亭人由嵗貢生授南京翰林院孔目有淸森閣集則此書乃其所自刋也書分三十六門取歷代史鑑中事實依類引據止於元代自爲之注

野客叢書【一函十冊】

宋王楙著三十卷前楙自序並識語後宋郭紹彭撰楙壙銘陳造跋

按紹彭所作楙壙銘述此書考證經史百氏下至騷人墨客佚事細大不捐士大夫爭先謄寫欲鋟木以傳先生辭之據此則是書在宋時本未刋行故文獻通考諸書及宋史藝文志均未著錄直逮明時始有刋本而王圻續通考仍未采入則固收蔵希有之書也王楙郭紹彭宋史俱無傳陳造字唐卿髙郵人淳熙進士累官朝散郎淮南安撫司參議見髙郵州誌

書中有趙氏子昻印記篆法不工又三吳世家一印字體並多譌謬書賈僞造不足存也

重廣補注黃帝內經素問【一函十冊】

二十四卷唐王冰注宋林億孫奇髙保衡校正孫兆攺誤前億等進書序次冰原序

按公武讀書志陳振孫書錄解題俱稱王冰自號啟元子陳氏又稱其爲寶應中人官太僕令而王冰之名載於讀書志及文獻通考者並作砯惟宋史藝文志仍作冰字與此書同按集韻韻防諸書砯並音砰爲水擊出巖聲與冰字音義迥別據此書作冰則知馬二家之誤也又按宋史藝文志及陳諸家著錄皆第稱黃帝內經素問二十四卷而無重廣補注之名則此本定爲明人翻刻時所加名目且書錄解題但稱林億髙保衡承詔校定並無孫奇之名亦不言有孫兆攺誤之事今本增入孫奇孫兆二人則重廣補注之名當卽爲此二人所加矣書中凡遇宋諸廟諱皆従缺筆蓋僞充宋槧之所爲然橅刻特精固翻版之絕佳者林億於宋嘉祐中官光祿卿見至元嘉禾志孫奇諸人無考

嘯月眠云及丈夫意气相許二印未詳

重廣補注黃帝內經素問【二函十四冊】

篇目同前

橅印在前部之後墨色少差而實爲一版也

重修政和經史證類備用本艸【二函二十四冊】

宋唐愼微編輯三十卷後宋嘉祐間掌禹錫等補注本艸奏勅並圖經本艸奏勅次政和間校刋證類本艸各官銜名次宋宇文虛中元劉祁書後二篇

此書卷首有金泰和甲子刋書木記別無序文其自嘉祐以前所有本艸諸序皆載於卷一中名爲序例而嘉祐間禹錫等進書奏勅又列於書末不入卷中其體例殊不畫一蓋因宋金元明輾轉重刋互有攺易故也按馬端臨文獻通考載證類本艸三十二卷述公武讀書志云愼微合兩本艸爲一書且集書傳所記單方附之於本條之下所謂兩本艸者一名補注神農本艸一名圖經本艸皆掌禹錫等先後奉勅所編補注進於嘉祐之初圖經進於嘉祐之末此書猶載兩次奏勅於後則愼微藍本於此可見第考愼微此書前後稱名亦復不一陳氏書錄解題載大觀本艸三十一卷稱爲唐愼微撰義稱仁和縣尉艾晟作序名曰經史證類本艸是合大觀本艸與證類本艸爲一也馬端臨文獻通考則載大觀本艸三十一卷於前又載證類本艸三十二卷於後而於大觀本下卽引陳振孫所稱艾晟作序名曰證類之言則名𨿽分列而實復混同惟宋史藝文志直載大觀經史證類備急本艸三十二卷兩名始並爲一名矣然諸書但及大觀之名而總無政和之號且皆稱三十二卷或稱三十一卷而此本獨三十卷並以重修政和標題又備用之稱與宋史備急之名互異以卷首金泰和甲子刋書木記証之是明時別據泰和刋本重刻行世不以宋槧爲準故卷數標題各有盈縮異同也況宇文虛中所作書後明言愼微字審元成都華陽人治病百不失一不取一錢但以名方祕錄爲請以此士人喜之得一藥名一方論必錄以告云云而文獻通考所引書錄解題乃云愼微不知何人考宋史虛中字叔通成都華陽人大觀三年進士建炎二年應詔爲祈請使使金不歸受官至翰林學士知制誥兼太常卿封河內郡開國公金人號爲國師據此則虛中本與愼微同鄕故能詳其始末又知其書復經政和間奉勅校刋在大觀時者尙非定本故又題爲政和而分卷則三十耳虛中使金與宋隔絕所作書後金人刻之而宋人初未之見故謂愼微不知何人也此書與後一部篇目𨿽同而板刻較工者按後一部爲明萬曆間蜀府承奉正陳瑛刋本其所載序文有成化間山東巡撫原傑刋本序又有嘉靖間山東臬使周珫刋本序則是書在明時固有三刻此或爲成化嘉靖間所刋而闕其序文也考宋史掌禹錫字唐卿郾城人登進士第累官尙書工部侍郎劉祁無考

明內府藏本有廣運之寶

重修政和經史證類備用本艸【二函十二冊】

篇目同前前有明周俶王積項廷吉馬三才商輅序五篇

按商輅序爲原傑刋本作王積項廷吉馬三才三序爲周珫刋本作周俶序則萬曆五年爲蜀府承奉正陳瑛校梓此書而作也愼微本蜀人蜀府爲刻其書足稱盛事獨惜橅印不精較之前部相去不啻倍蓰矣原傑字子英陽城人正統十年進士歷官山東湖廣巡撫贈太子太保周珫應城人累官右僉都禦史巡撫蘇松俱見明史本傳周俶字初卿成都人嘉靖辛丑進士歷應天府尹見淩迪知萬姓統譜馬三才徳淸人嘉靖丁丑進士見太學題名碑商輅見前陳瑛王積項廷吉俱未詳考明史諸王表太祖子椿於洪武十一年封蜀王二十三年就藩成都其承奉正官名史中所載王府官屬並無此稱或系當時所暫置者

圖繪寶鑑【一函四冊】

元夏文彥著五卷補遺一卷前元楊維楨序文彥自序

考栗祁湖州誌云夏文彥吳興人後居雲間精圖畫著有圖繪寶鑑五卷行世但稱五卷不云有補遺一卷今按文彥自序作於至正乙巳自謂彚而成編分爲五卷其補遺後別行又標至正丙午新刋則補遺之作在文彥自序中且未之及故栗祁作志亦従其略不知乙巳丙午僅越一年自是一時並刋非爲後出栗志之疎固不足辧又按楊維楨序中稱雲間義門夏氏士良又稱士良名文彥云云栗志僅詳其名而不及其字則其未經深考可知也士良本至明時版已漫漶正徳中有錦衣衞都指揮苗增字益之取家藏本繕冩重刋又彚次當代善畫者續編爲六卷刻於正徳己夘司經局洗馬滕霄爲序是本仍止五卷及補遺並無重刋序跋系欲僞充原槧者然選紙堅致古香黟然亦佳本也楊維楨字亷夫浙江防稽人元泰定中進士

宣和書譜【一函二冊】

宋徽宗禦撰二十卷

按晁氏陳氏馬氏諸書目皆不載是書則在宋時僅爲內府祕籍並未流行見之者少當時有書畫兩譜刻梓者似應合版而此獨單行猶之米芾書畫史二卷載於書錄解題者卽爲分列且宋史藝文志止存畫史而不及書史可知古人書畫分載之書原可析捲單行也此本橅印𨿽淸而字畫不能工整其爲明代坊間所刻無疑

收藏印記無考

東觀餘論【一函二冊】

宋黃伯思著二卷前總目後有伯思自序後宋樓鑰序

此書在宋嘉定間樓鑰刻之建安漕司此明時項篤壽翻刻樓本故存其序總目及上下卷標題下皆刋篤壽名而嘉禾項氏萬卷堂梓方圓木記凡四見於書中第以出自翻板橅印不能工整考宋史伯思字長睿邵武人元符三年進士累官祕書郎自號雲林子別字霄賔樓鑰項篤壽見前

禦題米已辟王黃斥米従來聚訟每紛如千年下議千年上幾事實當幾事虛筆正明言在心正古書垂法示今書重摹淳化加詳訂也覺斯之未信予乙未新正中澣禦筆鈐乾隆雙璽

潄玉亭諸印未詳其人

東觀餘論【一函六冊】

篇目同前後有宋黃防序

此本𨿽多黃防一序而實爲項氏刋版書中所有篤壽名及刋印之木記俱爲書賈割去意在欲充宋槧而補紙之痕終不能掩也

泰興季氏藏本內有宋本小印亦季氏所鈐蓋因未見項氏完書遂爲所惑今有前部可證此印不復采入余印無考

古今法書苑【三函十八冊】

明王世貞著七十六卷前世貞二序次王幹昌序幹昌序稱公家藏有古今法書苑七十六卷晚年欲刋行未果友人宋賓之氏得其副墨攜示重與吾鄕勝流開士搜討是正積有嵗年云云是世貞撰成此書未經付梓幹昌實始刻之世貞二序一爲孫孟芳書一爲陸萬里書考松江志萬里字君羽華亭人工書於時莫云卿早逝而董文敏後起故萬里稱獨步焉幹昌孟芳亦皆自題雲間人與陸氏同鄕裏孟芳所作書古雅有法疑皆爲幹昌所屬其稱吾鄕勝流者殆謂此也王世貞見前

本朝大學士髙陽李霨藏本霨字景霱直髙陽人順治三年進士攺庶吉士授編修累官至保和殿大學士加太子太師諡文勤

初學記【五函三十冊】

唐徐堅著三十卷前宋劉本序

劉本序作於紹興四年不述刋刻始末此本上方有九洲書屋四字觀其版式字體蓋出明人所刋橅印頗爲淸朗考新唐書徐堅字元固湖州長城人舉秀才及第累官祕書監左散騎常侍集賢院學士贈太子少保諡曰文劉本無考

收藏二印未詳其人

初學記【二函二十四冊】

篇目同前

淸朗不及前部橅印在其後也

收藏二印未詳其人

闕補卷二【十六】卷二【十六】卷九【十二】卷十三【二十一】卷二十八【三十】卷三十【十】

初學記【三圅三十一冊】

篇目同前

此書版心上方標安桂坡館每捲標題之下又稱錫山安國校刋安國見前其人所刋書籍甚夥流傳亦廣而善本則不多得此書版式字體與前二部相同蓋取九洲書屋之本而翻刻之者

明焦竑藏本有澹園印記竑見前又有範大澈印按後藝文類聚中亦有其收藏印記稱四明範生當屬範欽後人亦天一閣所蔵書也

闕補卷二十二【一】卷二十三【六十三】卷二十九【二十二】

初學記【一圅十二冊】

篇目同前

亦安氏翻刻之版橅印並出一時

闕補序【四】

白孔六帖【十函五十冊】

唐白居易纂宋孔續編共成一百卷宋韓駒序此書橅印精良紙墨亦出上選系明版之最佳者孔宋史無傳淩迪知萬姓統譜載傳字世文兗州人孔子五十世孫精於易學建炎初與孔端友南渡寓居衢州率族人拜疏於闕下敍家門故事歷知邠州陜州撫州攺知建昌進續白氏六帖文樞要覽詔送祕書省所著有東家雜記杉溪集官至中散大夫宋史韓駒字子蒼仙井監人政和中賜進士出身累官中書舍人兼權直學士院贈中奉大夫考唐書藝文志作白氏經史事類一名六帖程大昌演繁露謂開元課試之法裁紙爲帖白書爲制科特設故以帖爲名其載於宋史藝文志者則稱白氏六帖三十卷前後六帖三十卷注云前白居易撰後宋孔撰所云前後六帖三十卷者蓋謂前後皆三十卷共六十卷也故陳氏書錄解題及馬氏文獻通考皆先列六帖三十卷後列後六帖三十卷合之皆止六十卷今本分爲百卷乃明人所更與宋槧捲目異焉

白孔六帖【四函三十二冊】

篇目同前

白孔六帖【十函一百二冊】

篇目同前

以上二書皆與前部同時橅印之本

收藏二印未詳其人

百川學海【二函十六冊】

宋左圭纂分甲乙丙丁戊己庚辛壬癸十集前圭自序

左圭宋史無傳其自序有壽諸梓以溥其傳之語則圭固嘗自刋而此本字畫防錯系出翻版闕補學齋占畢卷一【七八】卷四【七九

十五十六】蔡邕獨防卷下【十一十二】九經補韻【五六九】古今注卷下【五六】釋常談卷下【五六】燕翼貽謀錄卷三【三四】卷四【五六】卷五【一九】春明退朝錄卷上【一】卷中【八】卷下【五十三】玉堂雜記卷中【二八】揮麈錄卷下【七八】厚徳錄卷一【五六】卷三【三四】文正王公遺事【九十】龍城錄卷上【五六】卷下【一二】前定錄【序一二】氏客語【三十一】道山淸話【三十五】晝緒論【一二

十九二十】祛疑說【十五十九二十二十二】宋景文筆記卷上【五】鼠璞【十五

十六三十五三十六】善誘文【序一九】螢雪叢說卷上【十十一】卷下【九十】西疇常言【十一十二】東谷所見【三四

十一十二】趙元素雞肋【全】四六話卷上【十】四六談麈【序】文房四友除授集【四十一】騷略卷一【五六七】獻醜集【一二】選詩句圖【六七

十二之十四二十四之二十六】石林詩話卷中【三四】東萊詩話【一】珊瑚鉤詩話卷三【十】貢父詩話【四】後山詩話【五】許彥周詩話【一十五十六】庚溪詩話卷下【九十

十三十四】竹坡詩話【三之五十五十六】法帖釋文卷七【三】卷九【五】海嶽名言【四】書防【三】續書譜【四六】歙州硯譜【五六】刀劍錄【七八】香譜【五六】茶經卷下【九】煎茶水記【五】茶錄【四】筍譜【五二十一二十二】蠏譜【九】茘支譜【三】菊譜【十一】海棠譜卷上【五】卷下【一二】禽經【十】

羣書考索【十二函一百冊】

宋章如愚輯前集六十六卷後集六十五卷續集五十六卷別集二十五卷共二百十二卷

考金華先民傳稱如愚字俊卿金華人慶元中登進士第累官國子博士攺知貴州開禧中被召上疏極諫時政因忤韓侂冑罷歸講學論道逺近咸師尊之稱曰山堂先生所著有羣書考索六十六卷云云蓋作傳者僅見其前集而不知其尙有後續別三集也今坊間所行刋本亦止有前後續三集而別集往往無之此書方爲全本橅印頗精亦明版之佳者

事類賦【二函十六冊】

宋吳淑著三十卷前宋邊惇徳序次淑進注事類賦狀

考宋史吳淑字正儀丹陽人預修太平禦覽太平廣記文苑英華作事類賦百篇以獻詔令注釋淑分注成三十卷上之官至職方員外郎卒於咸平五年此書卷三十後刋宋紹興丙寅右迪功郎特差監潭州南嶽廟邊惇徳左儒林郎紹興府觀察推官主管文字陳綬右従政郎充浙東提舉茶鹽司幹辦公事李端民校梓觀此則淑書成於咸平以前上於太宗之朝初無刋本直至紹興末年浙東官屬方爲付梓而書中於每捲標題之下吳淑銜名之次標都事錫山華麟祥校刋麟祥𨿽未詳其人而版心上方刋崇正書院四字考常州府誌宋寶祐中無錫令袁従爲祠以祀楊時陸九淵張栻楊簡袁燮袁甫諭樗尢袤蔣重珍曰九先生祠元教授虞薦發去陸九淵張栻楊簡袁燮袁甫益以李祥名五先生祠嘉靖八年邑人華云益以李綱邵寶爲七賢祠而榜曰崇正書院夫崇正之名始於嘉靖八年則此書版行蓋出於嘉靖以後也邊惇徳字公辧楚邱人才思敏給以能詩名見淩迪知萬姓統譜李端民字平叔見洪邁容齋五筆陳綬無考

南康白鹿書院藏本有印記魯國世家印無考

事類賦【二函十六冊】

篇目同前

此書系従前版翻刻其版心之崇正書院攺刋寧壽堂其吳淑華麟祥標名處攺刋三吳徐守銘警卿校梓長洲杜大中子庸同梓卷末亦鑱去邊惇徳等銜名蓋故爲變其面目以圖鬻市之本刻手拙劣逺遜前部所稱徐守銘杜大中未必非書賈借名也

明焦竑藏本有澹園焦氏印竑見前余印無考其卷三卷十二並有字畫糢糊之印不可辧識也

事類賦【一函十四冊】

篇目同前

此書於毎捲吳淑銜名之後畱空一行蓋本欲列校梓者之名而未經刋入其卷三十後所載邊惇徳等銜名𨿽與前第一部同而版式各異橅刻特精實出錫山華本之上

明仇英藏本有十洲印按王穉登丹靑志載英字實父號十洲太倉人移家郡城畫師周臣而格力不逮工於臨摹往往亂眞

紀纂淵海【四函三十二冊】

宋潘自牧著一百卷前明陳文燧胡維新二序次編校姓氏

考金華府誌自牧金華人官福州教授其書不載於宋史及文獻通考諸書今觀陳文燧序稱予先世求之閩蜀得其前編周流吳越復購後編寶玩蓋幾百年矣云云是自牧此書其初原有前後兩編亦無刋行定本故文燧旣云求得又云復購也文燧序又稱余戊寅冬承乏畿南公暇謬爲補注剝落太甚者屬別駕蔡公司理顧公學博吳公采輯諸書補缺序次示諸太守越峯王公邑令吳君皆願捐俸梓之梓成分爲門若干條若干捲若干云云據此則是書不但爲文燧所刋其捲目門類亦更定於文燧之手書中所分一百卷並分爲五十八部者未必與自牧原書一一符合也考明太學題名碑文燧臨川人嘉靖壬戌進士其序作於萬曆己卯時爲河南按察副使胡維新與文燧同官故爲之序維新余姚人嘉靖己未進士亦見太學題名碑

闕補卷十二【十六】卷十六【十二】卷二十四【三】卷四十【三十七】卷五十七【二十六】卷六十五【十一】卷七十四【十一】卷七十五【二十六三十一】卷八十【二十四】卷八十五【二十二二十三】卷八十六【二二十】

古今合璧事類備要【十二函一百二十冊】

前集六十九卷後集八十一卷續集五十六卷宋謝維新編別集九十四卷外集六十六卷宋虞載編前集首載維新自序宋黃似道跋

此書毎集卷首標題之下皆稱三衢夏相重摹宋版校刋則知此書非宋槧矣第宋時旣經刋行而文獻通考宋史藝文志均未著錄則此書在明以前流傳固少也謝維新虞載皆建安人維新字去咎載字子厚並見書中黃似道夏相無考

古今合璧事類備要【八函三十八冊】

篇目同前闕黃似道跋

此書各集卷首皆割去夏相校刻一行補以別紙其淸朗迥出前部之上蓋同出一版而選紙選墨橅印獨工書賈以其精好遂思作僞耳

明邵寶藏本印記見前書中又有端本印端字俱作山旁亦系書賈僞作不足采入

闕補別集卷八【五】

羣書集事淵海【六函三十二冊】

不著撰人姓氏四十七卷前明劉健序後明李東陽謝遷二序

按明髙儒百川書志以此書爲治間人所撰今考李東陽序則稱國初人輯不著姓名謝遷序則稱此書所采自春秋戰國迄於前元而不著名氏豈元末之際窮居避世而托志於文字以終其身者如虞卿之徒歟一稱國初一稱元末俱不屬之治則是百川書志所載祗以東陽與遷健三序皆作於治乙丑遂誤以刻書之日爲撰書之年耳健序稱內官監左少監賈公性近於貨書家得書四十七卷若類聚合璧之比題曰羣書集事淵海甚便觀覽公愛而重之因校正舛訛重新諸梓云云則此書刻自明季中官資饒而工審宜其橅印獨精矣考明史劉健字希賢洛陽人天順四年庚辰進士累官少師吏部尙書華蓋殿大學士贈太師諡文靖謝遷字於喬余姚人成化十一年乙未進士第一官少傅戶部尙書謹身殿大學士諡文正東陽見前

錦繡萬花谷【二函十六冊】

不著纂人姓氏八十卷前自序

考陳振孫書錄解題載錦繡萬花谷四十卷續四十卷謂序稱淳熙十五年作而不著名氏門類無倫理序文亦拙今此書所列卷數相同其序亦載於書首則猶存宋槧之舊而橅刻不佳系翻版之故也

藝文類聚【四函四十四冊】

唐歐陽詢著一百卷前詢自序

按唐書藝文志此書系詢與令狐徳棻趙宏智等同修則詢固總其成者陳振孫書錄解題謂其所載詩文賦頌之屬多今世所無之文集故宋人咸重其書諸家簿錄無不載之此本橅印頗精而不志刋刻年月以版式紙質較之系爲明槧歐陽詢字信本臨湘人官太子率更令文館學士封渤海男新唐書有傳

明四明範大澈藏本所鈐諸印大半見前其稱句章灌園叟者考後漢書郡國志防稽郡縣余姚句章又郭璞注山海經稱句余之山在余姚南句章北故二縣因以爲名云以地理考之句章卽今鄞縣地也又有臥云印考朱彛尊明詩綜小傳云陳宗虞字於韶閬中人嘉靖庚戌進士官按察副使有臥雲樓稿據此則臥云當爲宗虞私印其餘典客待従之臣並典屬國冏庵寶墨齋開承堂金義玉几諸印未知誰氏所鈐

﹤史部﹐目錄類﹐經籍之屬﹐欽定天祿琳瑯書目﹐卷九﹥

新編古今事文類聚【十三函一百三十冊】

前集六十卷後集五十卷續集二十八卷別集三十二卷宋祝穆編新集三十六卷外集十五卷富大用編書首有穆自序

按祝穆自序作於淳祐丙午六年而宋史藝文志不載此書似是穆𨿽撰成自爲作序而其書仍未刋行是以宋史不爲著錄又按書中新集外集皆爲富大用所編因其於職官一門獨略特爲增輯大用爲何代人𨿽不可考然新集別集卷首次行俱標南江富大用時可編則一創一因犂然可見且全部標題特用新編二字自與穆書原本有別其非舊刻無疑乃近時坊間通行別本俱削去大用之名竟以全書盡屬之祝穆誤矣考淩迪知萬姓統譜祝穆字和甫其先由江陵遷歙穆従朱子受業以儒學昌其家所著有事文類聚方輿勝覽諸書闕補續集卷十【三十六】新集卷十九【十二】

唐詩紀事【六函四十八冊】

宋計有功著八十一卷前有功自序宋王禧序目錄後載明張子立識語

計有功宋史無傳按淩迪知萬姓統譜但稱有功居魏公幕府紹興中遣詣行在奏對獻所著晉鑑云云而未詳其裏居今觀其書中自序識爲臨卭則知有功乃蜀人也王禧序作於嘉定甲申嵗稱慶元辛酉始得是書立命數十吏傳錄繙閱累年手自讐校十是正其七八乃鋟之於懷安郡齋是此書初刻系出於王禧之手而張子立又爲重校覆刋因作識語於其後也又考朱彞尊明詩綜小傳張子立字原禮黃縣人中嘉靖丙戌科進士官至右僉都禦史巡撫延綏

梁澍收藏印記無考

闕補卷五十一【五】

欽定天祿琳瑯書目卷九

欽定四庫全書

欽定天祿琳瑯書目卷十

明版集部

楚辭【二函十二冊】

周屈平著附宋玉景差賈誼淮南王安東方朔嚴忌王襃劉向王逸擬騷諸篇共十七卷後漢王逸章句書首載史記屈平本傳次漢班固序次梁劉勰辧騷目錄後附楚辭疑字直音補一卷

按世傳楚辭最著者一爲王逸章句一爲晁無咎重編一爲朱子楚辭集注朱子集注止八卷已見前宋版中矣其餘捲目分合互有異同考隋書經籍志楚辭十二卷注云後漢校書郎王逸注而唐書藝文志乃云王逸注楚辭十六卷已增多四卷矣其又稱十七卷者據晁公武讀書志言淮南王安始作離騷傳劉向典校經書分爲十六卷東京班固賈逵各作離騷章句餘十五卷闕而不說至逸自以爲南陽人與原同土悼傷之復作十六卷章句又續爲九思取班固二序附之爲十七篇夫十七篇卽十七卷也宋時洪興祖作補注楚辭其捲目悉遵原本然觀晁氏所述王逸章句止十六卷其增多一卷者以逸續九思與班固二序合數之耳此本分十七卷而班序不入卷中又與宋時傳本不同矣其卷首之載史記本傳則始於晁無咎之重編無咎以東方朔嚴忌皆漢武帝廷臣淮南小山之辭不當先朔忌又以王逸爲東漢人所作九思與劉向輩相闊且十七卷亦非舊錄故刪去一卷止存十六卷並於逸所著離騷其中有訓釋淺陋者悉爲之刪汰而錄司馬遷原冠之於首說詳讀書志中至於劉勰辧騷隋唐兩志俱未論述惟讀書志述洪興祖補注楚辭自序言辧騷非楚辭本書不當錄云云則亦古本所有而曽經興祖刪汰此本蓋復存其舊而亦不入卷數也其疑字直音補一卷宋人諸簿錄中俱未見著其名當又出於興祖無咎之後此本𨿽無刋刻年月然以版式定之則爲明代坊間所梓行者故其橅印亦復不能精善若以前宋版中集注一書較之其紙色墨香則相去逺甚矣

江陰徐氏印未詳何人

曹子建集【一函四冊】

魏曹植著十卷

考子建集見於隋志者稱三十卷見於唐志及書錄解題者皆二十卷見於讀書志及宋史藝文志者則止十卷此本前後俱無序跋目錄後有元丰五年萬玉堂刋木記亦分十卷與讀書志宋志同其書橅刻甚精印紙有金粟山印記古色可愛惟目錄末葉卷一首葉紙色不同字體亦異當是先有宋本闕此二葉因爲翻刻並以原書所闕重寫補刋或舊有序跋俱經私汰未可知也

陶靖節集【一函八冊】

晉陶潛著十卷前梁昭明太子蕭統序次陶集總論次統撰陶淵明傳

此書亦不載刋刻年月卷十未於顏延之撰陶徵士誄休之序錄之外凡宋人刊刻陶集諸序皆附錄於卷中則此本之非宋槧無可疑矣況其橅刻本不甚工也

收蔵諸印無攷

類箋唐王右丞集【二函十二冊】

唐王維著詩集十卷文集四卷前明顧起經序次凡例次開局氏裏次王集表敕次王集列傳次王氏世系並圖目錄未載右丞詩畫評一卷後唐諸家同詠集一卷唐諸家贈題集一卷右丞年譜一卷外編一卷外編後有起經識語

按此書凡例稱詩集舊本系六卷今析爲十卷文四卷編置末冊其開局氏裏後標嘉靖三十四年十二月望授鋟三十五年六月朔完局毎卷末俱記刋書之月並校閱諸姓氏可謂鄭重經營者矣版𨿽不能甚工而字畫淸朗尙稱佳本考常州誌顧起經字長濟無錫人以國子生謁選授廣東鹽課副提舉兼署市舶弟起綸輯明諸家詩名國雅爲世所重

分類補注李太白詩集【二函十六冊】

唐李白著元楊齊賢集注蕭士斌補注二十五卷前元版中有是書目錄末葉版心標至大辛亥三月刋此本版式似之而目錄末葉版心則稱正統己巳二月印當卽由前版翻出者其所載建安余氏勤有堂刋木記系仍元刻之舊然元刻尙有李陽冰樂史宋敏求曽鞏毛漸諸序此則全佚之矣子謙李春陽二印未詳其人

分類補注李太白詩集【一函六冊】

篇目同前附文集五卷共三十卷前唐李陽冰序次宋樂史別集序次唐李華李公墓志次宋劉全白李公碣記次宋宋敏求曽鞏後序各一篇此本詩集首卷標題下先列楊齊賢蕭士贇名次標吳防郭云鵬校刊而文集首卷則苐標云鵬編次不列齊賢士贇蓋以文集無兩家注故也按云鵬自標吳防而吳中志乘不見其名書中但稱校刊編次前後俱不自爲序跋以後歐陽文粹一書証之亦稱云鵬校刊而序跋俱無則疑云鵬者苐書肆中刻梓鬻市人耳特此本橅印精潔逺出前部之上當亦書林良賈也

明王時敏蔵本印記見前

集千家注杜工部詩集【二函二十三冊】

唐杜甫著詩集二十卷附文集二卷前宋王洙王安石胡宗愈蔡夢弼四序後載甫墓志本傳二篇前元版中有是書輾轉翻刻本記互異然標題俱稱集千家注分類杜工部集此則明人所梓行者刪去分類二字所收序文亦與元刊不一按後一部標題次行稱玉几山人校刊此本無之所空一行亦未別刊姓氏則知玉几山人者必爲明人書賈欲僞作宋槧嫌其名而掩之固了然也

集千家注杜工部詩集【四函二十三冊】

篇目同前闕墓志本傳

此爲前版初印之本字畫較爲淸朗紙質之潔膩亦逺勝之

明米萬鐘蔵本按明史萬鐘字友石萬曆二十三年進士歷官江西按察使終太僕少卿余印未詳

杜工部全集【一函六冊】

唐杜甫著六十六卷前明姚士麟序次杜集舊序八篇跋二篇次甫墓志次韓愈題杜子美墳詩次舊唐書本傳次新唐書本傳次年譜次凡例後明劉鑑序此書爲明人劉世教分體編校所著凡例系合李杜二集而言劉鑑序中亦述其伯父之言謂李源風杜源雅兩公之詩體従風雅出云云是鑑亦爲李杜合編而作惟姚士麟一序止言杜詩不及李集或士麟別有序文載於李集之首而此則其分部單行之本而當時固爲合刊也考海鹽縣圖經稱世教字少彛萬曆庚子舉北闈謁選授閩淸令於詩好李杜嘗取舊集之編年者分體次之序以行世云云據圖經所言尢於此書體例隠然脗合劉鑑靖江人嘉靖三十年嵗貢官蜀府紀書見常州府誌姚士麟爵裏未詳

闕補卷十二【二】卷二十三【七】

陸宣公集【一函十冊】

唐陸贄著二十二卷前唐權徳輿翰苑集序此書總標二十二卷而分制誥十卷奏艸六卷中書奏議六卷與陳振孫所載翰苑集十卷牓子集十二卷者正相符合前元版書中僅錄制誥此方是其全本以版式較之當屬明翻宋槧苐惜紙質黝厚橅印亦不能工耳

王后山印記未詳何人

韓柳全集【一函六冊】

唐韓愈柳宗元著韓集二十卷外集一卷集傳一卷補遺一卷前宋朱子考異序次宋王伯大序次諸家姓氏次唐李漢序次汪季路書次凡例柳集二十卷別集一卷外集一卷附錄一卷前宋陸之淵音義序次唐劉禹錫序次諸家姓氏

宋人合刋韓柳集者有魏仲舉本前宋版書中已皆錄之此本亦韓柳合刋以版式觀似亦従宋本橅出紙質墨光𨿽不相及而已得其形似矣治卿印記未知誰氏

闕補韓集諸家姓氏【全】柳集卷四【十五】

韓柳全集【一函八冊】

韓集四十卷外集十卷集傳一卷補遺一卷柳集三十六卷韓集李漢序柳集陸之淵序俱不載此本亦仿宋槧版式與前部約略同而刻手印工又出其下至分卷各不相謀者蓋緣唐宋人文集凡經後人校刋者毎有更定系以集部之書固不必如經史子篇目各沿奉爲圭臬也

泰興季氏蔵本印記見前

昌黎先生集【四函三十六冊】

唐韓愈著四十卷外集十卷遺文一卷前昌黎集敍說次凡例次集

書中凡例集之後以及各卷中皆有原刋姓氏木記而盡爲割去補以別紙無復存者蓋此書橅刻極精書賈遂欲逞其作僞之計而校刋苦心之人其名轉不可得而矣

懷永堂印未知誰氏所鈐

柳文【二函二十冊】

唐柳宗元著四十三卷別集二卷外集二卷附錄一卷前唐劉禹錫序

陳振孫書錄解題所載柳集凡三種其稱禹錫編次者系四十五卷外集二卷並云今世所行本皆四十五卷又不附志文非當時本也云云是宋時所刋柳集已非禹錫編次之舊此書卷數旣不相符而卷一標題下漫署禹錫之名且系以別紙補入其字畫與全書迥殊安知前後不別有序跋而亦爲坊間所私汰耶

白氏長慶集【四函三十二冊】

唐白居易著七十一卷前唐元稹序後載宋陶谷重修白樂天影堂記

此書目錄後並各卷末俱有錫山蘭雪堂華堅活字銅版印記考明時活版之書出於錫山安國家者流傳最廣華堅姓名不見郡邑志乘蓋與安國同鄕裏因效其以活版制書其書於一行之中分列兩行之字全部皆如小注遂致參錯不齊則其法𨿽精而其制尙未盡善也按宋史陶谷字秀實新平人本姓唐避晉祖諱攺焉入宋仕爲翰林承防累加刑部戶部尙書贈右僕射

禦題儒雅曽聞白樂天漫將率易議前賢但従性地中流出月露風雲總道詮人咸謂香山之詩傷於易不知其易處正難及也偶讀其集題此甲子仲冬禦筆鈐寶二曰稽古右文之璽曰乾隆禦筆

元氏長慶集【一函十四冊】

唐元稹著六十卷前宋劉麟序後附稹集外詩一章文一篇

按劉麟不見宋史爵裏無可考序文之末標爲建安人字應禮其序作於宣和甲辰自稱其父先經抄寫因閱手澤摹工刋行則麟殆首刋稹集之人歟此書版式實爲明槧而猶存此序者蓋沿其舊也明內府蔵本有內府圖書其王氏趙氏印未詳

闕補卷十【五六】卷二十八【三四】

元氏長慶集【一函八冊】

篇目同前

此卽前版而紙墨之佳橅印之善逺出前部上矣明陸完文徵明蔵本完見前徵明有玉蘭堂印又有春艸堂印考朱彛尊明詩綜小傳載朱茂曙字子蘅太傅國祚之孫有春艸堂遺藳此印當其所鈐

本朝泰興季氏亦經收蔵

追昔遊詩集【一函三冊】

唐李紳著三卷

晁公武讀書志中載追昔遊詩集雲開成戊午八月紳自爲之序此本書首不載序文蓋至明時從舊本橅刊其序已佚之矣李紳字公垂亳州人元和元年進士累官中書侍郎平章事其曰追昔遊者敍生平歷官及遷謫所至述懷紀遊之作也泰興縣季振宜滄葦氏珍蔵【卷下】

右識語一作小行書絕無俗韻書首有明黃姬水印記系先爲黃所蔵而後歸於季者也姬水見前余印無考

李義山集【一函四冊】

唐李商隠著三卷

陳振孫書錄解題載李義山集八卷樊南甲乙集四十卷惟玉溪生集爲三卷然云卽前卷中賦及雜著且馬端臨文獻通考亦秖稱爲二卷此本標李義山集専錄其詩與振孫所載玉溪生集卷帙𨿽同其書各異則非宋人所刊無疑特橅刻淸朗亦明槧之善本也

歐陽文忠公集【四函二十六冊】

宋歐陽修著居士集五十卷外集二十五卷易童子問三卷外制集三卷內制集八卷表奏書啟四六集七卷奏議集十八卷雜著迷十九卷集古錄跋尾十卷書簡十卷附錄五卷共一百五十八卷前宋周必大序次蘇軾居士集序次修小像並宋李端叔晁悅之贊次宋胡柯撰年譜一卷並記前元版中有是書橅刻精妙實元本之最佳者其中特無歐陽修小像耳此本𨿽非艸艸剞劂然刻手印工俱逺不相逮矣李端叔名之儀滄州無棣人元丰中登第終朝請大夫自號姑溪老農晁悅之字以道淸丰人元丰五年進士仕至徽猷閣待制自號景迂生俱見明一統志

歐陽先生文粹【二函十二冊】

宋歐陽修著文粹二十卷遺粹十卷前宋蘇軾序次宋史本傳次蘇轍撰神道碑次韓琦撰墓志銘次蘇軾王安石祭文忠公文文粹後有宋陳亮序此與前分類補注李太白詩之第二部同爲明人郭云鵬所刋文粹遺粹卷末俱有吳防郭云鵬選輯附梓木記陳亮序後亦有木記稱吳防郭云鵬校勘刻於寶善堂按選輯校勘之人前後應有序跋乃僅刊木記爲識則不過沿廖氏世防余氏勤有之舊其爲刻梓售書而非自行操選者明矣陳亮字同父永康人紹熙中進士第二授僉書建康府判官廰公事宋史有傳

明檇李項氏錫山安氏蔵本有子京珍蔵安氏家蔵諸印又有庸庵印考姚江逸詩傳宋元僖字無逸洪武間召修元史事畢還山與桂彥良同徵主考福建有庸庵集十卷此印當其所鈐史樹駿印無考

伊川擊壤集【一函四冊】

宋邵雍著二十卷前明人希古序次雍自序後附集外詩十三章並宋邢恕明畢亨二序

希古不載姓氏其序作於成化乙未稱披閱撃壤集愛其體物切實立意髙古乃重鋟梓云云夫曰重梓則先有刻本據而重梓焉耳畢亨序只標庚子嵗作不題年號以序中之言考證諸書則爲成化庚子後於乙未希古之序又五年矣按明時有兩畢亨皆成進士歷顯官一字嘉防山東新城人成化乙未進士歷官順天府丞終南京工部尙書見淩迪知萬姓統譜一爲山東單縣人河南衞軍籍景泰甲戌登進士第歷官應天府尹進副都禦史見江寧府誌今亨序後結銜爲副都禦史序中又有尹應夭及回洛之語則是籍河南之畢亨無疑矣序稱於監察禦史晉陽王濬家得撃壤集每欲壽梓而未暇及後尹應天始克刋行及今致政特取此版回洛適郡守桂林劉公尙文建先生安樂窩書院復訪先生集而梓行之遂以此版授焉云云其言復訪梓行者非卽希古序中重鋟之謂乎希古當卽劉尙文之名惜無可考邢恕字和叔河東人元祐初除禦史後謫隨州宋史有傳王濬蒲州人宣徳丁未進士見太學題名碑

司馬太師溫國文正公傳家集【二函十冊】

宋司馬光著八十卷前宋劉隨序

陳氏書錄解題載傳家集稱一百卷馬氏文獻通考引晁公武之言不及卷數然云今光州有集本與陳氏語同則亦爲一百卷可知且云劉嶠刻版上之並不言有隨序今此本僅八十卷已非宋槧之舊況隨序亦不詳刊刻源流則並非付梓而作也按宋史隨字仲豫開封考城人進士及第歷官工部郎中知應天府遷戶部副使攺天章閣待制沈谷似潘汝棟二印未詳其人

老泉先生文集【二函十二冊】

宋蘇洵著十四卷

宋人諸書目所載蘇洵嘉祐集皆稱十五卷此本標題旣不仍嘉祐之名而分卷僅止十四其版𨿽仿宋巾箱本式然字畫結體較大筆法亦不能工決非宋槧其前後無序跋者當爲書賈割去無疑王執禮收蔵印記亦無考

東坡全集【四函二十六冊】

宋蘇軾著東坡集四十卷奏議十五卷應詔集十卷內制集十卷附樂語一卷外制集二卷後集二十卷續集十二卷共一百十卷前有序闕名次宋贈蘇軾太師敕次宋史本傳次年譜次蘇轍撰墓志銘

按序稱海虞程侯自刑部郎來守吉州得宋時曹訓所刻舊本及仁廟所刻未完新本重加校閱仍依舊本卷帙舊本無而新本有者則爲續集並刻之蓋公文全集初有杭蜀吉本及建安麻沙諸本以嵗旣久木朽紙獘已不復全幸程侯傳刻於世使吾郡九邑之士得而觀之云云蓋以重刻者爲明人故稱曹訓爲宋時作序者爲吉人故稱吉州爲吾郡也乃序後原署姓名爲書賈割去補刋一行則云乾道九年閏正月望選徳殿書賜蘇嶠夫賜書但賜其書耳卽以年月姓名標識卷中宜出手書不應刋印況曹訓之名見於西江志之名宦秩官二門謂訓字子序自章貢移知袁州𨿽所敍爵系不甚詳晰而其名俱列於紹熙各守之後蓋後於乾道九年又十餘載序中明言據訓舊本重刋此書乃謂乾道時降賜刋在後而賜在先不亦舛謬之甚乎訓仕江右曽刻此書明之守吉者卽於其地訪其舊本重爲校梓亦事理之顯然者書賈無知妄作眞不直一噱矣

闕補本傳【十六之二十】內制集卷九【十六】卷十【一】後集卷十五【十三】續集卷一【十】卷七【三十五】卷十一【十二】

三蘇先生文粹【二函二十四冊】

宋蘇洵文十一卷蘇軾文三十二卷蘇轍文二十七卷

墨黯紙疎系出明制書賈以其式似宋槧私汰序跋刻梓之人遂以不傳

三蘇先生文粹【三函二十四冊】

篇目同前

此與前部同版並一時橅印之書

南丰先生元丰類槁【一函八冊】

宋曽鞏著五十卷附行狀碑銘一卷前宋王震序按文獻通考秖載南丰類槁五十卷而王偁東都事略則稱有外集十卷宋史本傳與韓維所作神道碑及今西江志所載又稱有續槁四十卷然近時流傳惟類槁爲完書而續槁外集久經散佚又按陳氏書錄解題稱類槁爲王震所序而年譜則朱子所輯今震序尙存卷首而失列年譜則非宋時原槧可知每捲標題次行有南丰後學邵亷校刊八字未詳邵亷爲何人而版式紙質均系明制無可掩襲且書名類槁則必撰人已作始可編入卷數是書末捲行狀碑銘宜稱附錄而版心標爲五十一卷則編次之失宜方家必不出此寧可托爲宋槧耶按宋史王震字子發以父任試銓優等賜及第元丰官制行執筆入記上語面授尙書名司員外郎使自書除目舉朝榮之進起居舍人使行西邊還爲中書舍人遷給事中權吏部尙書拜龍圖閣直學士知開封府後坐折獄滋蔓奪職知嶽州收蔵諸印見前

臨川先生文集【二函十冊】

宋王安石著一百卷前宋黃次山序

考馬端臨文獻通考載王介甫臨川集一百三十卷

國朝查愼行作西江志又載王荊公集一百卷後集八十卷是書爲捲止一百則非通考所稱之本矣西江志所稱一百卷疑卽指是書而後集則別本單行耳黃次山爵裏未詳惟自署爲豫章人而序中稱是書爲知州事詹大和甄老所校刊則知次山與安石爲同郡而與大和則同時也按西江志稱詹大和於乾道間以直顯謨閣學士出知撫州則此書原刻於南渡孝宗之世而明時又復經翻刻者已非復大和剞劂之舊矣

朱文公文集【六函三十六冊】

宋朱子著一百卷

按陳振孫書錄解題載朱子文集一百卷紫陽年譜三卷王圻續文獻通考載文公文集一百五十卷莆田黃士殷編次此本卷數𨿽與陳氏所錄相符然不載年譜其橅印亦不工系明時坊間刋售之本故前後俱無序跋也

重鋟文公先生奏議【一函五冊】

宋朱子著十五卷前明葉向髙序

向髙序作於萬曆甲辰稱朱生崇沐旣刻朱子語類而余爲之序玆復裒奏議刻之仍屬余序云云崇沐爲萬曆間庠生文公十三世孫卽詳此書所刋同校諸人姓氏之末而每捲標題下首行又稱宗後學監察禦史髙安朱吾弼編按崇沐有世次可考而吾弼但稱後學則崇沐非吾弼同裏之人已可槪見乃向髙序中止言崇沐而不及吾弼豈當時編校二人實共成其事而向髙者僅與崇沐相知而遂獨稱其名耶考明史朱吾弼字諧卿髙安人萬曆十七年進士累官南京太僕卿葉向髙見前

象山先生全集【一函十冊】

宋陸九淵著三十六卷前有序闕名次宋袁燮楊簡二序

書中所載袁燮楊簡二序系沿宋本之舊其第一序署名處已爲書賈割去補以別紙遂闕其名然爲明人所刋卽此可見序中稱撫守李茂元將重刻象山文集而請予一言爲序云云謂之重刻則非宋槧又顯然矣考太學題名碑李茂元凡兩見一爲河南祥符人治乙丑進士一爲河南歸徳州人正徳辛巳進士官撫守者未知爲誰也

鴻慶居士文集【一函十二冊】

宋孫覿著十四卷前宋周必大序

考陳振孫書錄解題載鴻慶集四十二卷稱戶部尙書晉陵孫覿撰按覿大觀三年進士政和四年詞科嘗提舉鴻慶宮故以名集又考馬端臨文獻通考及宋史藝文志所載鴻慶集並四十二卷此書獨十四卷者蓋後人選定之本也按周必大序作於慶元五年稱公子興國太守崇以書謂必大曰先君文稿中更兵燼存者無防而閩蜀所刻複雜翟忠恵之文懼不足傳信今定爲四十二卷其未備者方裒次爲外集爲我序之云云此本仍冠周序而攺四十二卷爲十四卷以符所刻之目則爲刻是書者所妄攺也按覿生平出處無足取明嘉靖間其鄕人將刻其遺集或曰覿得罪名教不得以文集流傳其事遂止世所傳者僅有抄本此書未知刻於何時審其雕鐫紙墨自屬嘉靖以前之本但非全書故其鄕人欲重刻之而事未果書賈以此本充宋槧撤去序跋遂無刋刻時代可稽耳莫廷韓蔵本余印無考

渭南文集【一函八冊】

宋陸遊著五十卷前宋史本傳後遊子遹跋明毛晉識語

毛晉識語稱馬氏通考載渭南集三十卷今不傳邇來吳中士大夫有抄而祕其本者亦頗無詮次紹興郡有刋本去入蜀記混增詩九卷近得光祿華君活字印本渭南集五十卷乃嘉定中翁幼子遹編輯也但其版多謬多遺因嚴加讐訂並付剞劂云云按琴川毛氏嘗刋渭南全集此則其分出單行之本考宋史藝文志亦別稱渭南集五十卷卷帙與此正同則不必與全集並行方足以爲完書所稱光祿華君者前白氏長慶集書中有蘭雪堂華堅活字銅版印記未知光祿卽華堅否志乘中不載其人惜無所考然槪稱光祿則凡爲光祿之丞簿皆可以光祿稱之其人故無可詳焉

漫堂劉先生文集【一函十冊】

宋劉宰著二十二卷前宋趙葵序

劉宰字平國金壇人紹聖元年進士官泰興令諡文淸趙葵字南中衡山人官至右丞相兼樞宻使封魯國公贈太傅諡忠靖宋史俱有傳葵序作於嘉熙四年稱劉公自號漫堂病叟著述不可勝紀然皆散佚不存今姑就所見所聞者傳之於世云云是葵實始刋是書之人而此本紙色皆出渲染蓋以新本而襲舊刋者矣

鐔津文集【一函四冊】

宋沙門契嵩著二十卷目錄後載宋陳舜兪撰鐔津明教大師行業記末附契嵩與沙門倡和詩一卷序詩題讚一卷

按陳舜兪記稱契嵩所著書自定祖圖而下謂之嘉祐集又有治平集凡百餘卷總六十有餘萬言其甥沙門法燈克奉蔵以信後世云云據此則契嵩所著述甚富此二十卷僅其十之一二但謂法燈奉蔵則未全行鏤版可知也今書未有洪武甲子天臺松雨齋沙門原旭募重刋鐔津集疏一篇又有永樂三年嘉興沙門宏宗書後一篇稱松雨制疏重刋旣已化行開至二十餘版適疾作不克成其事玆以天全叡首座發堅固志繼其芳猷云云則此版爲天全所雕始末具見又有後序一篇稱天全叡公爲東海慧眼宏辧禪師之弟子似亦沙門所作乃書賈於署名處割補別紙意在僞充宋槧而不知原旭之疏宏宗之序已題洪武永樂年號又安従掩飾乎考浙江通誌契嵩字仲靈自號潛子藤州鐔津李氏受記莂於洞山聰公作原教論十餘萬言未防遊衡嶽歸著禪宗定祖圖法正宗記書成遊京師仁宗覽之嘉嘆付法院編次入蔵賜號明教韓琦歐陽修俱尊禮之後居錢塘佛日禪院應蔡公襄所請也陳舜兪字令舉嘉禾人慶曆六年進士歷都官員外郎謫監南康酒稅宋史有傳

闕補卷三【十一十二】卷十五【八】卷十八【十五】卷十九【十】

弇州山人四部稿【六函六十二冊】

明王世貞著一百七十四卷分賦詩文說四部前明汪道昆序後附世貞弟世懋書並世貞記觀世懋遺世貞書世貞自爲記云敬美此書寄自豫章垂十年矣以其見飾之過祕不敢示人至於防藝文折衷上下往往有寸心千古意安可以嫌終祕之且聞在藝圃擷余中行之閩矣乃爲梓拙稿之後據此則此書爲世貞所自刋也當時橅刻本不能工今世所行者皆出一版而此本猶屬明時所印較爲淸朗世貞世懋汪道昆並見前

代囊子集【二函十六冊】

明賀逢聖著詩類六卷文類十卷

此書前後俱無序跋而雕刻精良紙色墨香絕類宋槧蓋明末文人刻集之最工者按明史逢聖字克繇江夏人萬曆四十四年廷試第二授翰林編修天啟間爲洗馬忤魏忠賢削籍崇禎時復官進秩禮部尙書太子太保文淵閣大學士致政歸張獻忠陷武昌投墩子湖一家殉之福王時贈少傅諡文忠

六家文選【三函三十冊】

梁昭明太子蕭統撰六十卷唐李善呂延濟劉良張銑呂向李周翰注前蕭統序次李善上文選注表並國子監奉刋文選詔防次呂延祚進五臣集注文選表後明袁褧識語

此書橅刻甚精校勘亦審實與宋槧同工序後標此集精加校正絕無舛誤見在廣都縣北門裴宅印賣又五十二卷末葉標毋昭裔貧時常借文選不得發憤曰異日若貴當版鏤之以遺學者後至宰相遂踐其言並注云出揮麈錄此二條宋槧中本有之系存其舊其六十卷末葉有吳郡袁氏善本新雕書木記則袁褧所自標也褧識語云余家蔵書百年見購鬻宋刻本昭明文選有五臣六臣李善本巾箱白文大字小字殆數十種家有此本甚稱精善而注釋本以六家爲優因命工翻雕匡廓字體未少攺易始於嘉靖甲午成於己酉計十六載云云其四十四卷末葉標丁未六月初八日李宗信雕五十六卷末葉標戊申孟夏十三日李淸雕李宗信李淸疑皆當日剞劂髙手故自署其名而丁未爲甲午後之十三年僅刻至四十四卷戊申又丁未後之一年僅刻至五十六卷且其成也經十六載則袁氏之擇工選藝以求毫髮無憾之意亦槪可見矣按蘇州府誌袁褧字尙文吳縣諸生循例入太學善屬文尢長於詩繪花鳥有逸趣書法擬元章晚耕謝湖之上自號謝湖

六家文選【六函六十一冊】

篇目同前闕袁褧識語

此卽袁氏所刋之版而四十四卷末葉李宗信之名及五十六卷末葉李淸之名俱被書賈割去故紙幅均屬接補袁褧識語亦經私汰而於六十卷末葉攺刋河東裴氏考訂諸大家善本命工鍥於宋開慶辛酉季夏至咸淳甲戌仲春工畢並於末一行增刋把總鍥手曹仁其字畫旣與前絕不相類版心墨綫亦參差不齊且考訂訂字誤作金旁則僞飾之迹顯然畢露矣

明楚府蔵本考明史諸王世表洪武三年太祖封庶子楨於楚是爲昭王六世顯榕襲封以嘉靖二十四年遇害是爲湣王至嘉靖三十年始續封湣王庶子英防爲王是爲恭王今考袁氏書刻成於嘉靖己酉爲嘉靖二十八年正當楚國絕封之時則所鈐楚府圖書當出恭王以後也又有翰林學士文節世家一印考宋史楊萬里謚文節此宋人諡法之最著者其印或爲明時楊氏所鈐余印無考又有袁忠澈印記袁澈篆法譌作表字明屬書賈僞爲不足錄入

闕補卷二【一】卷三【一之四】卷四【二之一】卷六【二十五二十六】卷十八【十四】捲【二十四八三十一之三十四】卷二十八【六八十八】卷二十九【十】卷三十二【五

十七十八二十五】卷五十二【九】

六家文選【六函六十一冊】

篇目同前闕袁熾識語

此亦前版而書中所有宋刋明刋識語本紀悉經私汰補痕類然橅印亦不及前二部之工

寶峯主人收藏印記未知誰氏

六家文選【十函六十一冊】

篇目同前闕袁褧識語

此書惟存五十二卷後所載揮塵錄一條其餘識語木記皆經割補而紙質特佳

泰興季氏蔵本印記見前

闕補目錄【三十一三十二】卷三十【三十七】

六家文選【六函六十一冊】

篇目同前闕袁褧識語

此書亦存揮麈錄一條而六十卷之末僞刋奉議郎充提舉茶鹽司幹辦公事臣朱奎奉聖防廣都縣鏤版起工於嘉定二年嵗次己已畢工於九年壬子臘月並標督工把總恵淸亦系割去原紙別刋半葉粘接於後且嘉定九年系丙子而非壬子則其作僞益顯然矣

明文徵明蔵本有煙條館印袁忠澈亦經收蔵印記見前又有世美堂印按朱彛尊明詩綜小傳載丁此呂字右武江西新建人萬曆丁丑進士歷官湖廣布政司參政著有世美堂集此印當卽丁氏右武所鈐余印俱無考又有景濓印考明史宋濓字景濓浦江人洪武間官至翰林學士承防兼太子贊善大夫是景濓乃明初人書中不應有其印記明系書賈僞作不足存也

闕補表序目錄【全】

六家文選【六函六十一冊】

篇目同前闕袁褧識語

此書亦於卷六十之末葉攺刊河東裴氏考訂云云訂字並作金旁與前第二部同其僞制蓋出一人之手也

明袁忠澈蔵本印記與前部同又有王偉印考明史王偉神宗顯皇后父也萬曆五年授都督尋封永年伯呂雄濟之二印見前華亭朱氏未詳其人

六家文選【六函六十一冊】

篇目同前闕袁褧識語

此書於蕭統序後標紹聖三年丙子嵗蠟月十六日祕閣發刊又於呂延祚表後列曽布蔡卞等校正銜名卷六十後復標紹聖四年十月十五日太學博士主管文字陳瓘督鐫匠孫和二等工完皆系別刊半幅粘接而袁氏識語木記盡爲割補紙質印工並出前後諸部之下

明馮夢禎蔵本有馮開之印考浙江通誌夢禎字開之秀水人萬曆丁丑進士累官南京國子監祭酒又有太子太保文穆公家蔵圖書考明史傅瀚字曰川新諭人天順八年進士累官禮部尙書贈太子太保諡文穆此印當其後人所鈐其曲阿孫氏眞賞齋二印無考

六家文選【六函六十冊】

篇目同前闕袁褧識語

此書亦將袁氏識語末記妄爲割補其卷五十二末葉所有戊申孟夏十三日李宗信雕一行𨿽子橅印之時以別紙掩蓋其上然十三兩字墨痕猶隠透行間依稀可辧乃版心上方後以熙寧四年刊五字別刻本記逐幅鈐印抑何其心勞日拙耶

書中有吳寛印記考明史吳寛以正徳時卒於官其時袁氏此書尙未付梓安得經其收蔵明是書賈故取袁褧以前之人冀掩其作僞之計不足采入余所鈐三印亦無攷

六家文選【六函六十一冊】

篇目同前闕李善呂延祚表袁褧識語

此書惟存蕭統序後裴宅印賣一條其餘識語木記俱經私汰實亦吳郡袁氏新版也其於卷二十四後乃僞標嘉祐攺元澄心堂刊八字而祐字誤作祜攺字已旁譌作此作僞而益形其陋者收蔵諸印無考

闕補卷四【二十四】卷十【三十五】卷十七【二十五二十六】卷十八【十三十四】卷二十【七八】卷二十四【十一十二】卷二十五【十一十二二十三二十四】卷二十七【十六十七】卷二十八【十九二十】卷二十九【二十三】卷四十一【十三十四十七十八】卷四十四【三十九】卷四十八【十五十六】卷五十【十一十二】

六家文選【六函六十二冊】

篇目同前闕袁褧識語

此書於蕭統序末及卷六十後僞刋淳祐二年庚午嵗上蔡劉氏刋書木記字體杜撰漫無凖繩亦卽用袁氏版竄易亂眞者合計此書共成十部而作僞者居其九其間變易之計狡獪多端或假爲汴京所傳或托之南渡之末𨿽由書賈謀利欺人亦足見袁氏此書橅印精良實爲一時不易得之本今登

冊府者至十部之多且袁氏所蔵宋槧原本已入前宋版書中七百餘年後先輝映猗歟盛矣

南昌袁氏收蔵印記見前武陵華伯子印無考

闕補卷五【二十一】卷八【二十一】卷十【十一】卷十八【二十一二十二二十四】卷二十四【二十九三十】卷二十八【十六】卷四十一【十四】卷四十三【三十三】卷五十四【三】

六臣注文選【六函六十冊】

篇目同前

此亦明翻宋槧而別爲一版橅刻頗佳其目錄內於昭明五臣銜名之次割補一行似是明時刋梓者自署其名而書賈去之以售其作僞之術又於卷六十後刻河東裴氏考訂云云訂字亦作金旁且字畫紙墨判然各異不能掩也

文選注【二函十二冊】

明王象幹刪定十二卷前蕭統序次呂延祚進五臣集注文選表次李善上文選注表次文選姓氏此書版式將六臣之注或列之上方或列於行右其音釋則於下方列之不以注間本文亦取便於記誦者也王象幹字子廓山東新城人舉隆慶五年進士授聞喜知縣遷兵部主事歷郎中出爲保定知府累官至兵部尙書加少師兼太子太師總督宣大山西軍務以衰病乞歸卒贈太師具見明史本傳象幹自擢宣府巡撫以後皆任邊疆重寄年八十三猶馳驅戎馬間此書標題下結銜爲保定知府蓋惟其時尙有餘閒遊心翰墨也

文選補遺【二函十冊】

宋陳仁子輯四十卷前宋趙文序後宋譚紹烈識語

書中每捲標題下稱茶陵陳仁子輯誦次行稱門人魯達臣纂類目錄後有茶陵東山書院刋行木記仁子宋史無傳考淩迪知萬姓統譜載陳天福者茶陵人嵗凶發廩平糶貧不能糴者天福輒周之有道士丐米福與之一斗道士酬以百錢福弗受道士出題其壁有桂子蘭孫聨步武之句後子桂孫蘭孫果登第慕義樂施有父風遭宋季易姓不復祿仕營東山書院爲終身計博學好古著述尢富輯文選補遺四十卷云云按所言東山書院旣與木記相符而書之卷帙亦與此本適合則仁子爲天福之子無疑苐未分晰此書爲桂孫蘭孫兄弟中何人所作耳趙文序中稱仁子爲同俌譚紹烈識語中又稱爲古迂翁似仁子是其名而非其字或當隠居不仕之時自避原名而更爲仁子也趙文字惟恭又字儀可廬陵人三貢於鄕仕南雄府教授出文丞相之門嘗従勤王於軍政多所防決晚請歸養所著有靑山集見西江志魯達臣譚紹烈俱無考紹烈本仁子之甥亦受業其門爲刋此書故系識語於後此本爲明時翻刻橅印極淸惟自十四卷至十七卷與前後紙色迥殊則従別本取出補入者

闕補卷五【五之七】卷十三【二】

古文苑【二函十冊】

宋章樵重編二十一卷前樵自序

考陳振孫書錄解題稱是書不知何人集世傳孫洙巨源於佛寺經龕得之韓無咎類次爲九卷刻之婺州云云此本則爲二十一卷蓋宋時先後原有二版考浙江志章樵字叔道昌化人嘉定元年進士嘗宰吳時代後於振孫故解題僅登韓刻按樵自序作於紹定壬辰序中稱學制吳門結銜爲知平江府吳縣事皆與浙江志符惟志稱是書爲二十卷按樵自序固有釐爲二十卷之語又稱第二十一卷

文多殘闕姑存卷末則志所稱蓋不及末捲耳是本字畫頗淸朗而橅印不工紙色亦出縇染又僞作金粟山印記總無以掩其爲明翻宋槧之迹也

書中有猗蘭堂及司馬氏收蔵各印不詳其人又有虞集伯生二印篆法庸劣顯系僞托不足采錄

闕補卷三【三】

六朝詩彚【二函十二冊】

明張謙輯王宗聖增一百十四卷前明金城序次詩人姓氏爵裏

明史藝文志載王宗聖增補六朝詩彚一百十四卷𨿽於標題之上加以增補二字然不及張謙之名此本標題下並列張謙王宗聖兼署姑蘇陸師道校正而金城序又稱鄮西張子雅意裒采積累成編賔湖王子復禆益之人凡五百有奇爲卷百又十四命曰六朝詩彚因托五湖陸子爲之校讐刻於蘇郡云云是此書之創始與續成者了然具見矣張謙字仲受慈谿人嘉靖壬辰進士歷官按察副使見朱彛尊明詩綜王宗聖義烏人嘉靖甲辰進士官僉事見浙江通誌陸師道字子吳縣人嘉靖戊戌進士官尙寶少卿見蘇州府誌金城始末無考其序後自署爲濟南人號元白子此書字畫朗潔紙墨俱佳系初印本

竇氏聨珠集【一函一冊】

唐竇常竇牟竇羣竇庠竇鞏著五卷前載唐書竇羣本傳五人詩前各有小序後宋張昭識語並詩次宋和峴記峴弟署名又識語一篇姓氏闕考竇氏聨珠集宋時刻本原已盛行洪邁容齋隨筆及陳振孫書錄解題俱詳其始末焉振孫謂唐褚蔵言所序竇氏兄弟五人詩各有小序此書小序具存而不署褚氏之名蓋明人翻刻時偶佚之也又考陳氏書錄解題作五卷而宋史藝文志止作一卷似有互異今觀書中五人之詩系各爲一卷而不標五卷之名故宋史所載遂指爲一卷書末識語題淳熙五年謂家蔵和峴所校五竇詩世少其本因刋諸公府以永其傳今識語署名處已爲書賈割補不知何人所作窺其意特恐作於明人不得充宋槧遂爲私汰而不知其本淳熙五年固宋人非明人也書首之載竇羣本傳以唐書此傳𨿽止爲羣立而兄弟五人序中並見其略因存之以考行第常字中行國子祭酒牟字貽周國子司業羣字州列容管經略庠字冑卿婺州刺史鞏字友封武昌節度俱詳見本傳及小序考宋史張昭字潛夫本名昭逺避溪祖諱止稱昭世居濮州範縣仕漢至檢校禮部尙書入周封舒國公宋初拜吏部尙書進封鄭國公攺封陳國公和峴字晦仁浚儀人晉宰相和疑子仕宋至主客郎中判太常寺兼禮儀旣事峴弟防宋史無傳

明檇李項氏藏本余印無考

唐文粹【六函四十八冊】

宋姚撰一百卷前自序後宋施昌言序是書原刻前宋版中已載之而闕自序此本版式字體極意追摹足稱精善然紙質不及無能襲取也

蔵二印無考

闕補卷八十二【一】

唐文粹【四函四十冊】

篇目同前

此書於四十五卷之末別行刋嘉靖甲申嵗太學生姑蘇徐焴文明刋於家塾其各卷標題之首俱冠以重校正三字其序並作大書𨿽似是別爲一版然以通體之版式字畫較之與前部所刋者並無區別當是得其版者僅將其序文重刋又於各卷標題及四十五卷之末補刋標題以爲新刻而實則仍其舊也徐焴始末亦無考

收藏諸印未知誰氏

闕補卷二【六】卷九【七】卷十五下【三】卷三十二【一】卷三十九【一二】卷四十三【十】卷四十七【八】卷六十七【八】卷七十四【一】卷七十九【九】卷八十二【十】卷九十三【八】卷九十九【四】

唐文粹【四函四十冊】

篇目同前

此書卷四十五後徐焴自識一行爲書賈割去補以別紙蓋因其橅印較工遂欲借以充宋槧耳

唐文粹【四函三十二冊】

篇目同前

字朗墨瑩數部中以斯爲最其徐焴所自識者亦遂見汰於書賈矣

明焦竑蔵本有澹園印記鶴園未知誰氏

萬首唐人絕句【三函十五冊】

宋洪邁著五六言二十六卷七言七十五卷共一百一卷前邁序次札子奏狀目錄中有宋吳格汪綱識語

考是書宋時舊本有一百卷一百一卷之不同其一百卷者爲邁所自刋半刻於防稽半刻於鄱陽之本也一百一卷者爲汪綱守越時所刋合會稽鄱陽之本而並刻之者也又有吳格重修之本則僅屬會稽初刻之一半也此書爲一百一卷乃依汪綱本翻刻於明時者耳觀洪邁自序言今以所編合爲百卷刻之蓬萊閣中序後又有自題云越府所刻七言至二十六卷五言至二十卷而奉祠歸鄱陽惟書不可以不成乃雇婺匠續之於容齋旬月而畢此百卷之名與刋刻之地言之鑿鑿無可疑者故陳振孫書錄解題嘗爲詳悉言之謂邁編七言七十五卷五言六言二十五卷捲各百首凡萬首上之振孫所言固指防稽鄱陽合刻之本也此書所載汪綱識語則謂唐人絕句一百一卷半刻防稽半刻鄱陽嘉定癸未新安汪綱守越遂搨鄱陽本並刻之使合而爲一云云是綱已變稱一百卷者爲一百一卷矣原其互異之故邁所自刋者五六言共二十五卷此本則以六言分出列爲第二十六卷

故增多一卷也乃書中又有吳格識語者以吳格亦爲越守後於洪邁而先於汪綱曽取防稽所刻一半之版修補之而刻於鄱陽之一半不與焉故其識語但稱洪公守防稽嘗以此刻之郡齋後三十年格獲繼往躅命工修補以永其傳時爲嘉定辛亥云云不言卷數亦不言鄱陽續刻之事以意考之則止防稽一半之版也苐所記嘉定辛亥似爲翻刻時所誤按洪邁自序題爲紹熙元年序後再題則爲紹熙二年紹熙爲光宗年號嘉定爲寧宗年號考浙江通誌職官表洪邁之守越在光宗朝吳格汪綱之守越皆在寧宗朝今以洪邁作序之年計之紹熙元年爲庚戌其次年則爲辛亥卽邁歸鄱陽之年又三十年爲寧宗之嘉定十四年嵗在辛巳並非辛亥則刋刻之誤不言可知至吳格識語明稱後三十年獲繼往躅其爲辛巳又復顯然按辛巳後二年爲癸未卽汪綱作守之時使格之所修已爲全版則相距不逺又奚必汪綱之合梓乎是此書原刻崖略猶井然可考也考宋史汪綱字仲舉黟縣人官至戶部侍郎又考淩迪知萬姓統譜吳格休寧人淳熙間登第歷官至樞宻都承防起居舍人洪邁見前闕補卷七十四【十四十五】

萬首唐人絕句【三函十五冊】

篇目同前

版式與前部相似而所載吳格汪綱識語分行各異通體字畫亦較淸朗蓋同爲翻刻而此則選工特勝也

收藏諸印未詳又有趙子昻氏印篆法不工顯然僞托不復采錄

闕補五言卷十五【六】七言卷八【十五】卷六十三【十三】卷七十四【十三】

西山先生文章正宗【四函二十七冊】

宋眞徳秀撰二十四卷前正宗綱目一卷

前宋版中載是書有徳秀自序此本無之且於標題之首稱西山先生其爲明時所刻無疑而橅印亦不及前書矣

文苑英華纂要【一函四冊】

宋周必大著纂要八十四卷辧證十卷前明華燧序

此書乃燧與其従孫子宣所刻爵裏無考其序作於正徳元年稱周益公嘗取內架所貯正本集諸學士校正去其煩冗分類而成凡八十四卷復著辧證云云據此則必大原書當有序跋後以久而佚之序又稱近得印本於陳湖陸氏所云印本蓋指宋槧也此書仿宋巾箱本式橅刻亦工而字畫結體過大不能如宋刻之作蠅頭書矣

詩學大成【二函十冊】

元林楨著三十卷前有元毛直方序

林楨爵裏不可考以作序之毛直方推之當亦爲宋末元初之人按淩迪知萬姓統譜稱直方字靜可建安人宋咸淳中領鄕薦入元授徒講學士爭趨之有聊復軒槁二十餘卷並編詩集羣玉府三十卷及詩學大成行世據此則詩學大成一書竟似出於直方此迪知援據之誤意迪知當時偶見此書以其序有直方之名卽以書爲直方所纂觀其連舉三書一稱二十餘卷一稱三十卷而此書獨不言其卷數則疎略顯然也其書本爲世俗餖飣之學取便應酬而橅刻大方殊非艸艸觀其版式當卽明時司禮監督刋之本

歷代名臣奏議【三十函一百五十冊】

明永樂間奉勅輯三百五十卷

考明史藝文志載歷代名臣奏議三百五十卷注云永樂中黃淮等奉勅纂輯與此本卷數正同書中當有序文進表或經嵗久佚去其字畫不能淸朗蓋非初印本也

諸儒箋解古文眞寶【一函四冊】

黃堅輯五卷前明神宗序後明孝宗跋又一跋不著姓氏

黃堅不知爲何時人觀孝宗跋語已有命工梓之之文神宗作序又稱舊本凡三百十有二篇今益三十五篇刻久漫漶因重授梓云云是明時內府此書固有二板矣其不著姓氏之跋則稱永陽黃堅氏所集古文眞寶二十卷梓行已久率多湮蝕偶得善本命工重刋云云跋後題爲治十五年靑藜齋寓雲中有斐堂書觀此則內版之外復有二刻其刻於雲中者與孝宗朝內版同出一時皆爲重梓而神宗所刋最居其後系合孝宗雲中兩刻而並校之故皆載其跋也至雲中之跋稱二十卷與此五卷之數不符蓋由重刋時省倂之故苐書中注釋詞意淺陋似非名人所作

詞致錄【二函十六冊】

明李天麟著十六卷前有序闕名

李天麟山東濟南府武定州人登萬曆庚辰進士第見太學題名碑其書専輯駢體上自六朝下迄唐宋采其根葉並茂者合而錄之不以富麗爲工天麟曽有自刋之本其序作於萬曆丁亥備述選輯之防此本序稱祥宇李公則又別爲一版而序後署名爲書賈割去復従目錄卷六中割取歐陽修方嶽李良樞等名移補目錄首葉標題下以此書爲歐陽修所作不知書中所載南宋人文章甚多豈有修爲纂輯之理今取天麟自刋本校之顚末具見又安従欺飾乎苐此書雕刻淸朗橅印頗工亦不失爲佳本

龍筋鳳髓判【一函二冊】

唐張鷟著二卷後附唐書列傳節文

按此書載於文獻通考者稱爲十卷今止二卷蓋因書僅百題故後人翻刻遂爲省並也晁公武讀書志謂鷟嘗八中制科此其書判陳振孫書錄解題謂百題皆待選預備之具而洪邁容齋隨筆譏其蔽罪議法不能深切則此書崖略槪可見矣書末節錄唐書乃張薦傳文以鷟爲薦祖中兼敍其始末也

山谷老人刀筆【一函四冊】

宋黃庭堅著二十卷前山谷老人傳

考晁公武陳振孫馬端臨諸書目止載黃魯直豫章集三十卷別集十四卷又別集一卷初無此書之名宋史藝文志於豫章集別集之外又載樂府二卷書尺十五卷亦未以刀筆名書則非宋槧可見此書前後當有選輯人序跋或由書賈欲充宋槧遂従而汰之耳

明檇李項氏蔵本其衡齋印無考又有謝疊山趙孟頫二印系出僞作不足存

滑耀編【一函四冊】

明賈三近著不分卷前三近自序

考明史賈三近字徳修嶧縣人隆慶戊辰進士選庶吉士累官兵部右侍郎其選輯是書以滑耀名者蓋取荘子滑疑之耀聖人之所圖句也序作於萬曆庚辰自稱東鳩子題其文皆取意於亡是子虛之說以自況其風防當時橅刻此書𨿽非精善而字畫尙爲淸朗

欽定天祿琳瑯書目卷十

