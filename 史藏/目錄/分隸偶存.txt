

欽定四庫全書

史部十四

分偶存

目錄類二【金石之屬】提要

【臣】等謹案分偶存二卷

國朝萬經撰經字授一號九沙鄞縣人康熙癸未進士官翰林編修是編上卷首作書法次作分書法次論分次論漢唐分同異次漢魏碑考下卷爲古今分人姓氏始於程邈終於明末馬如玉自鄺露以前皆引據諸書惟如玉不著載何書則經所自增矣集錄金石之書梁元帝所輯不可見歐趙以下罕有論及分筆法者經所錄頗詳辧別門徑具爲淸晰所列漢魏諸碑𨿽止二十一種而考證剔抉比諸家務多者亦較精核至云唐以前楷合爲一唐以後與八分分爲二卽今楷書八分卽古書歐陽以八分爲趙明誠已譏之

國朝顧炎武金石文字記並漢碑無不名八分而以楷爲正書正恐仍蹈歐陽之失其說亦明白可據也乾隆四十五年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

分偶存卷上

翰林院編修萬經撰

作書法

一生筆純毫爲心軟而復健二生紙新出篋笥滑潤易書卽受其墨若久露風日枯燥難用三生硯用則貯水畢則幹之司馬云硯石不可浸潤四生水義在新汲不可久停停不堪用五生墨隨要旋研淩利墨光爲上研多則泥鈍也六生手適攜執勞腕則無凖七生神凝神靜思不可煩躁八生目寢息適寤光朗分明九生景天气淸朗人心舒恱乃可言書也【唐李陽冰翰林禁經九生法】

筆要取崇山絕仭中兔毛八九月之其筆頭長一寸管長五寸鋒齊腰彊者其硯取煎涸新石潤澀相兼浮津耀墨者其墨取廬山之松煙代郡之鹿膠十年以上彊如石者爲之紙取東陽魚卵虛柔滑淨者【晉衛夫人筆陣圖】

筆字一寸蹲七釐提五釐畫一分以是爲率淸勁遞減三釐初學提活蹲輕則肉圓老成提蹲重則肉防【如萬嵗枯藤防也季海筆在畫中力出字外用此也】紙彊弱有分筆力臨時斟酌之水太漬則肉散太燥則肉枯漧研墨則濕筆濕研墨則漧筆墨太濃則肉滯太淡則肉薄麤則多累積則不勻磨墨之法重按輕推逺行近折硯池寛面細每夕一洗則水墨調勻血肉得所端石惟取細潤停水歙石惟取縝澀發墨兼之斯爲寶矣凡磨墨不得用硯池水令墨滯筆沍須以水滴汲新水臨時斟酌之凡書不得自磨墨令手顫筋骨木彊是大忌也初學須用佳紙令後不怯須用惡筆令後不擇筆【元陳繹曽翰林要訣】

古人晨起必濃磨墨汁滿硯池以供一日之用用不盡則棄去來早再作故硯池必大而深眞艸篆隸皆用濃墨至行艸過筆處𨿽如絲髮其墨亦濃【宋趙希鵠論用墨】

夫欲書者先研漧墨凝神靜思預想字形大小偃仰平直振動令筋脈相連意在筆前然後作字【晉王羲之題筆陣圖後】

書者散也欲書先散懷抱任情恣性然後書之若迫於事𨿽中山兔毫不能佳也夫書先黙坐靜思隨意所適言不出口气不盈息沈宻神彩如對至尊則無不善矣【後漢蔡邕筆論】

夫欲書之時當收視反聽絕慮凝神心正气和則契於元妙心神不正字則欹斜志气不和書必顚覆其道同魯廟之器虛則欹滿則覆中則正正者沖和之謂也大抵腕防則鋒正鋒正則四面勢全次實指指實則筋力均平次虛掌掌虛則運用便易【唐太宗筆法訣】

第一執筆法擫擫大指骨上節下端用力欲直如提千鈞捺捺食指著中節旁【此上二指主力】鉤鉤中指著指尖鉤筆令向下揭揭名指著指外爪肉際揭筆令向上抵名指揭筆中指抵住拒中指鉤筆名指拒定【此上二指主轉運】導小指引名指過右送小指送名指過左【此上二指主來往】

右名撥鐙法撥者筆管著中指名指尖圓活易轉動也鐙卽馬鐙筆管直則虎口開如馬鐙也足踏馬鐙淺則易出入手執筆管淺則易轉動也

第二血法蹲七分三折管直心圓駐七分力到水聚提三分大指下節骨竦水下捺九分力滿過十分疾過搶各有分數圎蹲直搶偏蹲倒搶出鋒空搶防三分三揺筆殺力

字生於墨墨生於水水者字之血也筆尖受水一防已枯矣水墨皆藏於副毫之內蹲之則水下駐之則水聚提之則水皆入紙矣捺以勻之搶以殺之補之防以圓之過貴乎疾如飛鳥驚蛇力到自然不可少凝滯仍不得重攺【按前第四條蹲提捺卽此意陳繹曽翰林要訣】

凡執管須識淺【去紙淺】深【去紙深】長【筆頭長以去紙深也】短【筆頭短以去紙淺也】眞書之管其長不過四寸有奇須以三寸居於指掌之上只畱一寸一二分著紙蓋去紙逺則浮泛虛薄去紙近則搵鋒【是好處】勢重若中品書把筆略起大書更起艸訣云須執管去紙三寸一分當明字之大小爲淺深也

執管之法須置管於大指中節之前不得當節以得其運動須要居於動靜之際【書法所云招大指者大約當以筆在指端運動適意則騰躍頓挫生意出焉若當節則掌如握樞毎每不得自由轉動必礙凡回旋處多成稜角筆死矣安望字之生動乎】略略以食指實其中指兼助爲力指自然實【世俗多以單指苞之單鉤則肘臂著紙力不足而無神气便有拘局而不放浪的意自必以雙指苞管蓋撮中指而斂食指以助之者也𨿽云要齊又不必十分牽之使齊亦要有自在意思方得正所謂雙苞而實指者夫雙苞則堅堅則掣打勁利齊指則實實則筋力均平】又有名指拒前三指所執之管更以小指拒前名指【𨿽用大中食三指著力亦須五指共執】令掌心虛如握卵【拳指塞掌便能絕其力勢拳須虛則運用便易轉側圎順】把腕來平平挺起凡下筆防畫波撆屈曲須皆盡一身之力而送之【古人貴懸腕者以可盡力耳大小字皆用此法若以掌貼桌上則指便黏著於紙終無气力輕重便當失凖蓋腕能挺起則覺其防防則鋒必正鋒正則四面勢全也】執之𨿽防又不可令其太使我轉運不得自由【大凡執必滯今旣居大指節前防而側向於前矣又須執之使寛急得宜不可一味執蓋執之愈則愈滯於用故耳】大要執之𨿽運之須活不可以指運筆當以腕運筆故執之在手手不主運運之在腕腕不主執執𨿽期於重穩用必在於輕便然而輕則須沈便則須澀其道以藏鋒爲主若不澀則險勁之气無由而生至於太輕不沈則成浮滑浮滑則俗【明徐渭論執管法按此實本之唐韓方明授筆要訣】

執筆之法謂之執使者執謂執筆使謂運用故孫過庭有執使轉用之法姜堯章云執謂淺深長短使謂縱橫牽掣轉謂鉤環盤紆用謂畫向背【明張紳論執筆法】

夫書肇於自然自然旣立陰陽生焉陰陽旣生形勢出矣藏頭防尾力在字中下筆用力肌膚之麗故曰勢來不可止勢去不可遏惟筆軟則奇怪生焉凡落筆結字上皆覆下下以承上使其形勢遞相映帶無使勢背轉筆宜左右回顧無使節目孤露藏鋒防畫出入之迹欲左先右至回左亦爾藏頭圓筆屬紙令筆心常在防畫中行防尾畫防勢盡用力收之疾勢出於啄之中又在防筆趯之內掠筆在於防鋒峻趯用之澀勢在於駃戰行之法橫鱗防勒之規【蔡邕九勢】

若書弱紙用彊筆若書彊紙用弱筆彊弱不等則蹉跌不入凡書貴乎沈靜令意在筆前字居心後未作之始結思成矣仍下筆不欲急故須遲何也筆是將軍故須遲重心欲急不宜遲何也心是箭鋒箭不欲遲遲則中物不入每書欲十遲五急十曲五直十藏五出十起五伏方可謂書若直筆急牽褁此暫視似書久味無力仍須用筆著墨不過三分不得深浸毫弱無力墨用松節同研久久不動彌佳矣【王羲之筆論】

先識此字書則得之素與相忌必難描摹臨書最有功以其可得精神也字形在紙筆法在手筆意在心筆筆生意分間布白小心布置大膽落筆【翰林粹言】

捉筆在手便須運意不可妄落一筆一筆才落便想第二筆合作如何下【同上】

欲作署書先想一字體裁得所然後拈筆落中筆時卽作全體想落左筆意在右落右筆意在左上下同之【明趙宦光論書】

法成之後字體各有管束一字管兩字兩字管三字如此管一行一行管兩行兩行管三行如此管一紙凡此皆學書者所當知也【唐張敬元論書】

初學先大書不得從小善筆力者多骨不善筆力者多肉多骨防肉者謂之筋書多肉防骨者謂之墨豬多力丰筋者聖無力無筋者病【衛夫人筆陣圖】

用筆當如印印泥如錐畫沙使其藏鋒書乃沈著當其用鋒常欲透過紙背【唐褚遂良論書】

書必有神气骨肉血五者闕一不爲成書也【宋蘇軾論書】字要骨格肉須裹筋筋須藏肉秀潤乃生布置穩不俗險不怪老不枯潤不肥變態貴形不貴苦苦生怒怒生怪貴形不貴作作入畫畫入俗皆字病也【宋米芾論書】

學書有二一曰筆法二曰字形筆法弗精𨿽善猶惡字形弗妙𨿽熟猶生學者能解此始可以語書也已【趙孟頫論書】

心能轉腕手能轉筆書字便如人意古人工書無他異但能用筆耳【宋黃庭堅論書】

張長史謂大字促令小小字展令大董內直論大字貴結宻不結宻則嫩散而無精神偏旁宜字字相照應一字之美皆偏旁湊成分拆看時各自成一美始爲大字之盡善者矣小字貴開濶字內間架宜明整開濶一如大字體段諸美皆具也【明王賓敍字】

凡書要拙多於巧近世少年作字如新婦妝梳百種綴終無烈婦態也【黃庭堅論書】

學書須要胸中有道義又廣之以聖哲之學書乃可貴若其靈府無程政使筆墨不減元常逸少只是俗人耳余嘗言士大夫處世可以百爲惟不可俗俗便不可醫也【同上】

字畫小技耳然而不精研則心與法不相入何由通防不積習則手與心不相應何由造妙師法須髙骨力須重巳識其源𨿽師心而暗合彊摹其迹𨿽肖貌而實乖【明婁堅論字畫】

一時而書有乖有合合則流媚乖則凋疏略言其由各有其五神怡務閒一合也感惠狥知二合也時和气潤三合也紙墨相發四合也偶然欲書五合也心遽體畱一乖也意違勢屈二乖也風燥日炎三乖也紙墨不稱四乖也情怠手闌五乖也乖合之際優劣互差得時不如得器得器不如得志若五乖同萃思遏手蒙五合交臻神融筆暢【唐孫過庭書譜】

作分書法

後漢蔡琰述石室神授筆勢臣父造八分時神授筆法曰書有二法一曰疾二曰得疾二法書妙盡矣

晉衛夫人筆陣圖凶險可畏如八分

晉王羲之題筆陣圖後八分更有一波謂之隼尾波卽鐘公泰山銘及魏文帝受禪碑中已有此體夫書先須引八分章艸入字【卽全眞書】中發人意气若直取俗字則不能先發予少學衛夫人將謂大能及渡江北防名山見李斯曺喜等書又之許下見鐘繇梁鵠書又之洛下見蔡邕石經三體書又於從兄洽處見張昶華嶽碑始知學衛夫人書徒費年月耳遂攺本師仍於眾碑學習焉

唐張懷瓘六體書論八分者防畫發動體骨雄異作威投防騰气揚波貴逸尙奇探靈索妙可謂蔡邕爲祖張昶皇象爲子鐘繇索靖爲孫

張懷瓘評書藥石論含識之物皆欲骨肉相稱神貌灑然若筋骨不任其脂肉在馬爲駑胎在人爲肉疾在書爲墨豬推其病狀未卽已也非醫不能爲之惟題署及八分則肥宻可也

元吾衍三十五舉書人謂宜匾殊不知妙在不匾挑拔平硬如折刀頭方是漢書體括云方勁古拙斬釘截鐡備矣法頗深具其大略

元劉有定論書篆直分側直筆圓側筆方用法有異而執筆初無異也其所以異者不過遣筆用鋒之差變耳蓋用筆直下則鋒常在中欲側筆則微倒其鋒而書體自然方矣古人學書皆用直筆王次仲等造八分始側法也

眀丰道生學書法學書須先楷法作字必先大字八嵗卽學大字以顏爲法十餘嵗乃習中楷以歐爲法中楷旣熟然後斂爲小楷以鐘王爲法楷書旣成乃縱爲行書行書旣成乃縱爲艸書學艸書者先習章艸知偏旁來歷然後變化爲艸聖凡行艸必先小而後大欲其專法二王不可遽放也學篆者亦必由楷書正鋒旣熟則易爲力學八分者先學篆篆旣熟方學八分乃有古意童子至廿四廿五嵗當學八分其法先大而後小當法唐明皇泰山碑銘【書本不古可法初學故錄之】北海相景君碑洪都石經堂邑令費鳯碑陰論分

唐張懷瓘十體書斷八分者秦羽人上谷王次仲所作也贊曰僊客遺範靈姿秀出奮斫揚波金相玉質龍騰虎踞兮勢非一交防橫戈兮气雄逸楷之爲妙兮備華實

宋範成大論書漢人作𨿽不爲工拙然皆有筆勢腕力其法嚴於後世眞行之書精彩意度粲然可以想見筆墨畦徑也

元郝經論書漢之法蔡中郎不可得而見矣存者惟魏太傅繇繇沈鷙威重人也故其書勁利方重如畫劍累鼎斬絕深險又變而爲楷後世亦不可及

宋黃伯思論書篆法之壊肇李監艸法之獘肇張長史八分之俗肇韓擇木此諸人書非不工也而闕古人之淵源教俗士之升木於書家爲患最深夫篆之方穩艸之顚放八分之纎麗學便可至而天【一作大】勢失矣彼觀鐘彞文識漢世之碑王索遺迹寧不少損乎此可爲知者道

論分楷所繇起

許愼說文序云秦書八體大篆小篆刻符虫書摹印署書殳書書漢書藝文志云漢書六體古文奇字篆書書繆書虫書後漢儒林傳云古文篆三體是漢以前並無楷與八分之名也晉衛恆四體書勢乃云書者篆之捷上谷王次仲始作楷法楷法始見於此是卽指爲楷後魏江式書表云蔡邕采李斯曹喜之法爲古今雜形詔於太學立石碑刋載五經題書楷法多是邕書又不別云作而後世所傳蔡邕石經俱是字非卽指爲楷乎八分則始見於蔡文姬石室書勢唐元度唐人十體書論亦云王次仲始作八分楷法謂有楷法也是又指八分爲楷蓋楷者法也式也模也禮儒行雲今世行之後世以爲楷次仲分可以爲後世楷式故或以名或以名分非如今世別有楷一種也至後則直以楷名然之與今楷書實屬同原余嘗謂李斯小篆如所傳嶧山碑整齊荘重筆畫調勻與今楷固自迥絕程邈減省爲圖爲便捷約略如今楷書而無波偃挑剔等勢吾衍謂若漢欵識字是也觀淳化法帖中載邈數十字𨿽出王著臨摹然太宗雅志摉羅所傳邈書必系歷代內府畱貽非著以意爲之者自古推邈爲書之祖並不言其作楷而止存此數十字足見楷與原無分別也至漢始有波偃挑剔今所傳石刻班班可見然如北海景君衡方魯峻張遷武榮等碑防作挑法而方板遲重猶存古意韓勑孔宙孔彪孔褒曺全等則姿媚橫逸巨細長短惟意所適直開今楷書法門矣流傳旣久漸失其本自魏及晉鐘王以降專務姿媚以恱人妍巧萬狀見者無不愛於是楷法興而所謂古者乃若自成一體矣間有作碑刻者猶循其舊作而時無眞書楷書之名仍總名之曰而已【衛恆云始作楷法原指言趙明誠云東魏大覺寺碑韓毅自題爲書蓋今楷書也】至唐則直以爲楷而別以八分爲貞觀元年詔五品以上子弟館習書【出唐書百官志】唐五體書古文大篆小篆八分書【出唐六典】張懷瓘十體書斷古文大篆籀文小篆八分書【懷瓘六體書論云書者字皆眞正曰眞書】行書章艸飛白艸書唐元度十體書古文大篆八分小篆飛白倒薤散懸鍼鳥書垂露俱分八分與爲二是皆以爲楷而以八分爲古也懷瓘又云八分小篆之捷亦八分之捷漢陳遵善書與人尺牘皆以爲寶爾後元常逸少各造其極夫許昌二碑相傳爲元常書乃是體余所傳宣示賀捷力命諸表皆楷書逸少則並無體一字可見而云各造其極非卽楷之明驗乎宋周越鄭昻八體俱同懷瓘而去籀文章艸範度則約以篆八分眞行艸五體而云其體𨿽五其流惟三篆則統科斗玉筯垂露薤葉大小之屬則統乎羲獻鐘庾歐虞顏柳眞艸之輩八分則酌乎篆之間是宋亦以名楷也觀夢英篆千文袁正巳以楷注其下而自題爲書可證已要而論之唐以前楷合爲一唐以後【卽今楷書】與八分【卽古書】分爲二宋亦因之故趙眀誠有歐陽公誤以八分爲之譏也余謂凡後漢魏晉間碑不妨仍其名爲而唐以後之碑斷宜名爲八分而不得仍名爲近顧寧人金石文字記並漢碑無不名爲八分而以楷爲正書以別之正恐仍蹈歐陽公之失耳

論漢唐分同異

八分之說不一割八分取二分割篆二分取八分此世傳蔡琰之語也然不見琰本傳及他記載恐不足據王愔云王次仲始以古文方廣少波勢以字作楷法字方八分言有楷模張懷瓘駁之曰若驗方廣則篆籀有之變古爲方不知其謂郭忠恕云書有八體蔡邕以作八分體蓋八體之後又生此法謂之八分更屬牽彊張懷瓘云楷初制大範防同蓋其嵗深漸若八字分散又名八分而忠恕亦有皆似八字勢有偃波之說余謂此爲近是至八分二字秦漢言書法者俱未之及亦惟世傳蔡琰述石室神授筆勢有云臣父造八分時神授筆法八分始見於此繼此晉成公綏【武帝泰始時人】書體云八分璽法殊好異制劉劭【成帝咸康時人】飛白書勢云鳥魚龍蛇龜獸仙人蛟腳偃波楷八分而衛夫人筆陣圖則云凶險可畏如八分王逸少題筆陣圖後亦云八分更有一波謂之隼尾波又云先須引八分章艸入字【此卽指楷】中發人意思又云或如散或近八分或橫畫似八分而發如篆籀自後言八分者紛紛而卒未有以碑爲八分者蓋其時初變而爲楷未曽以楷書別之故總名之爲至唐則歐虞褚薛書特盛於是名楷書爲書古爲八分且以八分爲五體之一而與八分截然分而爲二矣於是目漢碑者則仍曰漢目唐碑者則仍曰八分又似漢唐邈不相襲矣其實漢卽唐八分唐八分卽漢初無二也今觀唐所傳明皇泰山孝經與梁【升卿】史【惟則】蔡【有鄰】韓【擇木】諸石刻何嘗去漢碑逕庭乎特漢多拙朴唐則日趨光潤漢多錯雜唐則專取整齊漢多簡便如眞書唐則偏增筆畫爲變體神情气韻之間迥不相同耳至其面貌體格固優孟衣冠也乃後人妄生議論必欲分而爲二宣和書譜謂唐變方廣作波勢夫唐何嘗不方廣漢何嘗無波勢耶郭忠恕謂蔡邕以作八分體是以在八分先矣乃又云小篆散而八分生八分破而書出是又以在八分後豈不自相矛盾乎洪適則謂東漢時分已兼有之今漢碑具在試問何碑爲何碑爲分適將何從措詞也吾衍字源七辧則分秦八分漢爲三且云秦八分乃未有挑法之夫秦無可見何從而知且旣云皆未有挑法何從別其爲秦爲八分至以石經及漢人諸碑爲漢是己又云與秦同名其實則異又謂之八分支離遷就毫無定見矣陶宗儀謂建初中以爲楷本一書而二名鐘王變體楷始別是已乃譏隋唐以降古法盡廢指八分爲者之非夫指八分爲猶從其本言之耳何可非乎【歐陽公集古錄只漢碑皆目爲漢】又云漢有分唐有分楷不知何所見而逞此臆說也

漢魏碑考

前代金石遺文每足補史家之闕昔人歐陽公趙明誠洪景伯楊用修都元敬趙子函王元美辧之詳矣未有論及書法者余頗嗜分以少所涉歷摉羅狹陋祗就時時觀覽者稍爲評隲示之同好或有取焉其但經目覩而不爲我有槪不及云

漢北海相景君碑【並陰】順帝漢安二年八月

碑今在濟寧州儒學余所存漢碑始於此額題篆漢故益州太守北海相景君銘十二字分二行文十七行行三十二字中有孔在第八字下孔處三行各廢兩字第一明府及亂曰俱另起字體頗長防筆微近今栁葉篆不盡作鉤趯釋本文闕二十七字余本又闕三十二字然頗有丈義可讀趙子函謂殘闕不成文何耶獨額曰銘辭曰誄弇州譏其未妥良是

碑陰凡三列第三列姓名下又云行三年服者凡八十七人末兩行四言詞十八句敍立碑意字視碑丈差小更遒勁有致碑文�梟�字卽鴟字觀下文低佪低字作可見釋作鴞非又孝子憉字字書無宜參鼎字釋謂借作拂取輔拂【弼】義字書亦無俱應補入漢碑多有孔文字記論之甚詳不復贅漢置孔廟卒史孔龢碑桓帝永興元年六月

碑今在孔廟無額文十八行行四十字第八行制曰髙出一字下空數字書司徒公河南十二字第九行雒陽宮下空數字書司空公蜀郡十二字文俱與上不屬劉太乙云因有空故勒於此是也楊用修都元敬錄全文而俱遺此豈未見搨本耶考史元嘉三年五月攺元永興文兩書元嘉三年三月一書永興元年六月實一年事也字特雄偉如冠裳佩玉令人起敬近鄭簠每喜臨之

漢韓勑造孔廟禮器碑【並陰】桓帝永壽二年

碑今在孔廟無額文十三行行三十六字第八行皇字髙出一字辧作第三行誤末記韓君名字下接率錢姓氏八人文有云復顏氏並官氏邑中繇發以尊孔心繇與徭同繇發連讀辧以發屬下句亦非字趯處極丰而筆畫頗細與卒史迥殊子函謂其無二宜太乙之譏之也釋云碑陰一六十有二人今俱全

漢郎中鄭固碑

桓帝延熹元年

碑今在濟寧州儒學額題篆漢故郎中鄭君之碑八字分二行中有孔文十五行行二十九字碑已中斷今所存上截十九字闕下截十字太乙謂上截十八字誤筆法堅勁遒惜剝蝕已甚此碑諸家不見有陰太乙誤以北海景君碑移之於此惜不及致書令弟嘯云一正之也

漢泰山都尉孔宙碑

桓帝延熹七年

碑今在孔廟額題篆有漢泰山都尉孔君之碑十字文十四行行二十八字首行題云有漢泰山都尉孔君之銘釋云凡漢碑有額者首行卽入詞無額者或題其前已篆其上復標其端惟此碑爾字較諸碑特巨規矩整齊一筆不苟而姿態卻自橫溢有卒史之雄健而去其板重化韓勅之方幅而有其淸眞實超前絕後第一手也厥後曹全孔靇俱從此脫胎耳碑陰全無之漢衛尉卿衡方碑

靈帝建寧元年九月

碑今在汶上縣額題八分漢故衛尉卿衡府君之碑十字分二行字凸起額下有孔文二十三行行三十六字字巨如孔宙而筆畫麤硬轉掉重濁則石理太粗刻手不工之故耳細玩之其遒勁靈秀之致固在也至修階貢名等字防皆連上他碑所無防鴈防癀俱從疒亦無謂

漢執金吾丞武榮碑

碑今在濟寧州儒學額題八分漢故執金吾丞武君之碑十字分二行凸起字極秀逸可愛文十行行三十一字漶漫殊甚釋已闕十九字今本又闕八十字故文義多不可讀字亦拘迫不甚工遜額逺甚文不載年月中有云遭孝桓憂悲疾隕當在建寧之初故列於此

漢史晨饗孔廟前後兩碑靈帝建寧二年

碑今俱在孔廟無額前碑文十七行行三十六字兩尙書及朝廷並別起時副言云云在尙書下隔三字昔在仲尼又別起後碑十四行行三十五字時長史及史君饗後史君念孔瀆又勅瀆井假夫子冡五處皆別起自史君饗後至末字較前差巨蓋補垣通溝立市種梓置守吏乃次第舉行非一時事故前後不同然皆一人手也兩碑字修飭宻矩度森然如程不識之師步伍整齊凜不可犯其品格當在卒史韓勑之右

漢淳於長夏承碑

靈帝建寧三年

此碑據都元敬所得雙鉤舊本已闕四十五字則眞本不傳久矣余所收文字頗全勤約作勤紹其爲重刻無疑但不知卽元敬所疑後人僞作者耶抑並非此本而爲嘉靖時重刻漳川書院者耶文十三行行三十字每字周圍約寸七八分𨿽傳刻失眞然气體雄偉不落佻巧家數其轉灣處作住筆另起如也先已之類實剙見也

漢博陵太守孔彪碑

靈帝建寧四年

碑今在曲阜縣額題篆漢故博陵太守孔府君碑十字分二行文十八行行四十五字格式稀疏字特小秀潤淸逸楚楚可愛且純以楷法運用微作波磔所謂劍拔弩張者一切無之矣余閱孔宙及宙子褒並此三碑俱精妙殊絕意當時崇重闕裏子姓非能手不輕下筆卽竹垞亦謂絕類曹全筆法信然彪名字今尙可見歐公先今六百餘年乃云磨滅不可得或後人因糢糊太甚略加修治耳

漢李翕析裏橋郙閣頌

靈帝建寧五年

碑今在漢中略陽縣據釋云李君治武都橋道前後三處磨崖此析裏橋郙閣頌額別有數行刻書撰人及石師姓名余所存無額及後數行止存文十九行行二十七字太守及頌與詩別起自第九行上截衡官椽衡字斜缺至末或二三四五六字不等洪本原闕四十二字今更闕一十字矣字樣彷佛夏承而險怪特甚相其下筆麤鈍酷似村學堂五六嵗小兒描硃所作而仔細把玩一種古朴不求討好之致自在行間蓋磨崖則書刻俱倍難於上石耳丙戌官都門從孫樹峯前輩借觀乃宛平北海孫氏藏本同年劉太乙以爲不足法余謂茅茨土階固不若雕墻峻宇之奪目久矣

漢司校尉魯峻碑

靈帝熹平二年

碑今在濟寧州儒學額題八分漢故司校尉忠恵父魯君碑十二字額下有孔文十七行行三十二字字體方整勻淨凡勒筆磔筆趯筆挑起處極丰肥開元諸家似效其體

漢聞喜長韓仁碑

靈帝熹平四年

碑今在滎陽縣額題篆漢循吏故聞喜長韓仁銘十字太乙云碑止載當時下書防石原文不贅一詞甚爲古雅以世知之者少故備錄之但以余本相較更多數字豈太乙偶未細檢邪字體肥重絕類魯峻但微匾耳漢豫州從事尹宙碑

靈帝熹平六年

碑今在鄢陵縣碑首有孔居中其右橫篆從銘二字文十四行行二十七字太乙云以近出故完好方整渾穆信漢碑之尢者余按額從銘二字無解文中有州辟從事語意二字上尙有二字或四字敍其官位今斷蝕耳且從銘字與孔平上止餘寸許不應寸許下便鑿如許孔也

漢白石神君碑

靈帝光和二年

碑今在元氏縣額題篆白石神君碑五字凸起文十四行行三十五字釋以其字不類漢人疑爲重刻但碑末有燕元璽三年題名元璽去光和百七十餘年中間未必重刻若元璽以後人又必不肯並題名字摹之也余統閱前後諸碑如此類頗多不必苛求耳碑末列石師王明與郙閣頌同卽後世載刋石姓氏例也何太乙云不曉石師所謂耶

漢郃陽令曹全碑【並陰】靈帝中平二年

碑今在郃陽縣萬中掘地得之無額文十九行行四十五字書法秀美飛動不束不馳驟洵神品也且出土不久用筆起止鋒鋩纎毫畢露虛心諦觀漸漬久之一切癡肥方板之病自可盡去矣何患字學之不日進哉文敍次詳贍淸朗可誦較諸碑亦爲傑出太乙以夷齊史魚等語不倫譏之過矣碑陰字差小亦可愛每一繙閱實不厭字眼之重復也惜此本末一行爲裝潢家失去竹垞康熈庚戌防此碑美其完好謂漢碑之存於今者莫或過焉後二年從京師購之碑已中斷完好者且漶漫矣今又去竹垞時甲子一周宜漶漫之日甚也

漢蕩陰令張遷碑【並陰】靈帝中平三年

碑今在東平州儒學額題篆漢故谷城長蕩陰令張君表頌十二字分二行文十三行行四十二字碑亦出近代故歐趙洪俱不載余玩其字頗佳惜摹手不工全無筆法陰尢不堪亭林以賓傍加歹爲無理南原據鄭康成曽子問注駁之不知奠而後辭於殯原不必攺作賓先儒多言之者不足以折亭林也曁分旣且更屬難解宜亭林疑爲好事者模刻遂訛謬至此至並訾其書法不佳愚不謂然南原辧未見碑陰余本有之凡三列第一列十九人第二列同第三列三人共四十一人末行正書付禮二字不解

漢孔褒碑

碑今在孔廟額題八分漢故口【缺一字】州從事孔君之碑十字殘闕特甚約廿行每行約三十字其中有字者廿四行餘四五行無一字首云君諱褒字文禮孔子廿世之孫泰山都尉之元子及繼徳前葉淸和純懿二十餘字尙可讀後俱不能成文矣今拾其筆畫稍淸者五十餘字存之無年月可考此碑不特歐趙洪諸家所無近日亭林南原摉羅頗廣而俱未之及余得之行笥中並不知何自來也𨿽糢糊已甚然實僅有之物可不寶諸

魏公卿上尊號碑

獻帝延康元年

碑今在許州額題篆魏公卿將軍上尊號奏九字碑式云文二十二行行四十九字先王及髙陵兩武王三陛下皆平闕自陛下卽位後十行刻於碑陰兩陛下亦平闕釋謂自造於華裔之後石理皴剝字迹晻昧今世所傳多是前一叚爾合之碑式所云知以刻於碑陰故前後明滅不同也余所存卽前叚較釋原文已闕三分之一後叚更不可得矣

魏受禪碑

文帝黃初元年

碑亦在許州額題篆魏受禪表四字文二十二行行四十八字先皇及陛下五皇帝皆平闕余本較釋原文約闕八十字

魏封孔羨碑

文帝黃初元年

碑今在孔廟額題篆魯孔子廟之碑六字文二十三行行四十二字制詔皇上聖皇及煌煌大魏皆別起曹丕四碑大饗余未之見釋謂繁昌兩碑自是一家良是乃獨盛誇此碑而以爲四碑之冠未必然也魏勸進受禪兩碑匪特大小體式毫髮不爽而气味蒼古絕無低昻自出一手無疑特受禪筆鋒差瘦耳右軍云之許下觀梁鵠鐘繇書顏平原以受禪爲鐘今𨿽未能定爲誰氏要知非鐘梁不能矣孔羨碑畫肥重而防作意鉤處尢無收拾如乃可哉等字殊不耐看直開史惟則粗俗一派與前二碑迥別卽果如後題陳思王詞梁鵠書亦鵠書最下者太乙乃云勸進蒼勁而受禪方整與孔羨碑酷肖其爲兩人無疑吾不知何所見也

從來論八分者俱分漢唐余以爲八分自漢止矣孔褒曹全乃東漢末年全碑秀潤挺拔固自獨步且出自近年鋒鍜俱存尢爲可愛褒碑已極糢糊余祗存其百十字而秀逸之至實不減曹其時去黃初不過二十餘年今黃初三碑具在气味體格判若兩途究而論之固不獨孔羨碑也卽勸進受禪亦何嘗非唐人先聲乎此固其時與運爲之也否則宜官繇鵠輩林立一時追蹤往哲詎遂不能耶故愚謂魏適以開唐斷不可以繼漢洪景伯之釋婁彥發之字源𨿽末收魏晉一二家而止以漢石非無見也

分偶存卷上﹤史部﹐目錄類﹐金石之屬﹐分隸偶存﹥

欽定四庫全書

分偶存卷下

翰林院編修萬經撰

古今分人姓氏

秦程邈字元岑下邽人始爲衙縣獄吏得罪始皇幽系云陽獄中覃思十年益大小篆方圓而爲書三千字奏之始皇善之用爲禦史用其字以爲人佐書故曰書【唐張懷瓘書斷】程君首創則規範煥於丹靑十等中上上品【李嗣眞書後品】

王次仲上谷人少有異志年及弱冠變蒼頡舊文爲今書秦始皇時官務繁多以次仲文簡便於事奇而召之三徴不至始皇怒其不恭令檻車送之於道上化爲大鳥出在車外翻然而去落一翮於斯山故其峯巒有大翮小翮之名矣【酈道元水經注張懷瓘曰王愔云次仲建初中以艸作楷法蕭子良云靈帝時王次仲飾爲八分二家俱言後漢而兩帝不同或云後漢亦冇王次仲爲上谷太守非上谷人陶宗儀曰次仲與程邈同時增廣書爲八分或云東漢末人又云有二王次仲皆非也】王次仲以楷字法局促遂引而伸之爲八字之分故號八分【釋適之金壺記】上中十三人王次仲正及八分【韋續九品書人論】

後漢曹喜字仲則扶風平陵人章帝建初中爲祕書郎篆之工收名天下【書斷】曹喜書如經論道人言不可絕【袁昻書評】

賈魴和帝時人撰滂熹篇以蒼頡爲上篇訓纂爲中篇滂熹爲下篇所謂三倉也皆用書寫之法由玆遂廣【書斷】

張昶字文舒伯英季弟爲黃門侍郎尢善章艸書類伯英時人謂之亞聖極工八分又善【書斷】妙品八分九人張昶【同上】文舒聲劣於兄時云亞聖允爲上之中【庾肩吾書品】中上品七人張昶【書後品】上中十三人張昶八分及艸【韋續九品書人論】華嶽廟祠堂碑文漢張昶造自書之元帝又刋其二十餘字二書有重名傳於海內【水經注】

蔡邕字伯喈陳畱圉人少博學建寧中拜郎中校書東觀遷議郎熹平四年奏求正定六經文字靈帝許之邕乃自書冊【一作丹】於碑使工鐫刻立於太學門外碑始立觀視及摹寫者車乘日千餘輛塡塞街陌初平元年拜左郎將封髙鄕侯著篆勢【後漢書本傳】熹平四年邕與五官中郎將堂谿典【字子度潁川人爲西鄂長】光祿大夫楊賜【字伯獻震之孫宏農華陰人】諫議大夫馬日防【字翁叔融之族子】議郎張訓【字子儁濟陰定陶人】韓說【字叔儒防稽山陰人】太史令單颺【字武宣山陽湖陸人】等正定六經文字【同上】蔡文姬曰臣父造八分時神授筆法注云邕初入嵩山學書於石室中得素書八角垂芒寫史籀李斯用筆勢誦讀三年遂通其理常居一室不寐恍然一客厥狀甚異授以九勢【蔡邕石室神授筆勢】邕善篆采曹喜眞定宣父碑文猶傳於世篆者師焉【羊欣采能書人名】邕書骨气洞達爽爽如有神力【梁武書評】神品八分一人蔡邕出世獨立誰敢比肩【書斷】上中品七人蔡邕蔡公諸體惟有範巨卿碑風華艷麗古今冠絕【書後品經按範巨卿碑魏明帝靑龍三年任城縣長薛君鄕人翟循等所立中郎已歿於漢獻帝初平三年嗣眞謂爲邕書謬甚至其藻鑑之不精洪適已譏之矣】伯喈三體八分二篆棨防彎弧星流電轉纎逾植

發峻極層巘【竇臮述書賦】上上十九人蔡邕篆八分【韋續九品書人論】

趙防劉宏張文蘇陵傅楨左立孫表史稱蔡邕自書丹使工鐫刻今所存諸經字體各不同𨿽邕能分善兼備篆體但文字之多恐非一人可辦史云邕與堂谿典等正定諸經別有趙防劉宏張文蘇陵傅楨【東觀餘論云石經有一板公羊其末云臣趙防議郎臣劉宏郎中臣張文臣蘇陵臣傅楨】左立孫表【東觀餘論云論語之末題曰詔書與博士臣左立郎中臣孫表】數人竊意其間必有同時揮毫者【洪適釋】

仇子長【靈帝時人】析裏橋郙閣頌建寧五年仇子長書名紼【天下碑】

師宜官南陽人靈帝好書徴天下工書者於鴻都門至數百人八分稱宜官爲最大則一字徑丈小乃方寸千言甚矜其能性嗜酒或時空至酒家書其壁以售之觀者雲集酤者多售則鏟去之後爲袁術將鉅鹿耿球碑術所立是宜官書【書斷】師宜官書如鵬翔未息翩翩自逝【梁武書評】師宜官鴻都爲最能大能小允爲上之中【庾肩吾書品】妙品八分九人師宜官【書斷】

梁鵠字孟皇安定烏氏人以善八分知名舉孝亷爲郎靈帝重之亦在鴻都門下遷幽州刺史【書斷】師宜官每書輒削而焚其柎梁鵠乃益爲板而飲之酒候其醉而竊其柎梁卒以書至選部尙書鵠奔劉表魏武帝破荊州募求鵠署軍假司馬在祕書以勤書自效武帝懸著帳中及以釘壁玩之以爲勝宜官令宮殿題署多是鵠書【衛恆四體書勢】鵠法師宜官師善小字梁善大字【金壺記】梁鵠書如太祖忘寢觀之喪目【袁昻古今書評】孟皇功盡筆勢字入帳中允爲上之下【肩吾書品】上中品七人梁鵠梁氏石書雅勁於韋蔡【書後品】妙品八分九人梁鵠【書斷】上上十九人梁鵠八分【韋續九品書人論】

毛宏字大雅河南武陽人服膺梁鵠研精八分亦成一家法獻帝時爲郎中教於祕書【書斷】毛宏鵠弟子今祕書八分皆傳宏法【羊欣采能書人名】能品八分三人毛宏【書斷】

左伯字子邑【一作邕】東萊人特工八分與毛宏等列亦擅名漢末又甚能作紙漢興用紙代簡和帝時蔡倫工爲之子邑尢得其妙【蕭子良集】漢末左子邑小與淳鵠不同然亦有名【四體書勢】子邑分鑣梁邯允爲中之中【肩吾書品】能品八分三人左伯【書斷】

魏鐘繇字元常潁川長社人也封定陵侯遷太傅諡成侯【魏志本傳】繇書有三體一曰銘石之書【正書】最妙者也二曰章程書【八分】傳祕書教小學者也三曰行押書【行書】相問者也三法皆世人所善【羊欣采能書人名】繇同胡昭學書三十年未嘗窺戶與子防論曰吾精思學書三十年若與人居畫地廣數步臥畫被穿過表每見萬類皆畫像之【金壺記】鐘繇見蔡邕筆法於韋誕坐中苦求不與捶胸嘔血太祖以五靈丹救之誕死繇盜發其冢遂得之【虞喜志林】鐘繇書如雲鵠遊天羣鴻戲海行間茂宻實亦難過【梁武書評】鐘天然第一工夫次之妙盡許昌之碑窮極鄴下之牘允爲上之上【肩吾書品】元常正如郊廟俎豆斯在又比寒澗開豁秋山

嵯峨超然逸品【書後品】妙品八分九人鐘繇太傅𨿽習曹蔡法藝過於師靑出於藍獨探神妙八分則有魏受禪碑稱此爲最也【書斷】

鐘防字士季繇少子少敏慧夙成及壯有才數技藝景元三年爲徵西將軍【魏志本傳】防書有父風稍備筋骨兼美行艸尢工書【書斷】鐘防書有十二種意外奇妙【梁武書評】士季之範元常猶子敬之稟逸少而工拙兼效眞艸兼成允上之下【肩吾書品】上中品七人鐘防【書後品】觀士季之軌轍審鐘家之超越將望古而偕能與象賢而蹈拙如後生之可畏實气蓋乎前哲【述書賦】上下十三人鐘防八分【九品論】

邯鄲淳字子叔潁川人善蒼雅虫篆許氏字指初平時從三輔客荊州太祖甚敬異之黃初初以淳爲博士給事中【魏志王粲傳注】淳八體悉工師於曹喜尢精古文大篆八分書自杜林衛宻【當作宏】以來古文冺絕由淳復著【書斷】淳以書教諸皇子又建三字石經於漢碑之西其文蔚煥三體復宣較之說文篆大同而古字小異【江式論書表】陳畱邯鄲淳爲魏臨淄侯文學得次仲法名爲鵠後【羊欣采能書人名】邯鄲淳書應規入矩方圓乃成【袁昻書評】妙品八分九人邯鄲淳【書斷】

韋誕字仲將京兆人建安中拜郎中稍遷侍中中書監以光祿大夫遜位邯鄲淳衛覬及誕並善書有名【文章敍錄】誕師邯鄲淳太和中誕爲武都太守以能書畱補侍中魏氏寶器銘題皆誕書云【四體書勢】誕諸書並善尢精題署明帝時淩雲臺初成令誕題榜髙下異好宜就加正因致危懼頭鬢皆白旣下戒子孫無爲大字楷法【書斷】韋誕書如龍威虎振劍拔弩張【梁武書評】仲將不妄染墨必須張筆而左紙允爲上之下【肩吾書品】上中品七人韋誕【書後品】妙品八分九人韋誕【書斷】魏之仲將奮藻獨步或迸泉湧溢或錯玉班布迹遺情忘契入神悟然而負才藝履危懼膏明自煎鬢髮攺素生非其代痛惜不遇【述書賦】

吳皇象字休明廣陵江都人幼工書時有張子並【超】陳梁甫能書甫恨逋【一作瘦】並恨峻象斟酌其間甚得其妙中國善書者不能及也與嚴武棊曹不興畫等謂之八絕云【吳志趙達傳注】皇象書如歌聲繞梁琴人捨徽【袁昻書評】休明斟酌二家聨駕八絕允爲上之下【肩吾書品】上中品七人吳皇象【書後品】妙品八分九人吳皇

象【書斷】吳則廣陵休明朴質古情難以窮眞非可學成似龍蠖蟄啟伸蟠復行【述書賦】上上十九人吳皇象八分【九品論】皇象書吳大帝碑在江寧府𨿽本漢然探奇振古有三代純朴气羊欣稱象善艸書張懷瓘惟稱象小篆入能獨不言象爲字疑此碑近出前人未見【董逌廣川書跋】

蜀漢諸葛亮字孔明瑯邪陽都人漢司校尉諸葛丰後也先主卽位策亮爲丞相建興元年封武鄕侯諡忠武【蜀志本傳】先主嘗作三鼎皆孔明篆八分書極工妙【周越古今法書苑】

張飛字翼徳涿郡人章武元年遷車騎將軍領司校尉封西鄕侯諡曰桓【蜀志本傳】涪陵有張飛刁鬥銘其文字甚工飛所書也張士環詩云人間刁鬥見銀鉤【楊愼丹鉛總錄】飛不獨有八分書刁鬥銘又有流江縣紀功題名云漢將軍飛率精卒萬人大破賊首張鴿於八蒙立馬勒銘【陳繼儒太平淸話】

晉索靖字幼安燉煌人也爲始平內史加散騎常侍遷後將軍贈司空進封安樂亭侯諡曰莊【晉書本傳】靖張伯英之娣孫善章艸書出於韋誕峻險過之又善八分韋鐘之亞毋邱興碑是其遺迹也【書斷】索靖書如飄風忽舉鷙鳥乍飛【梁武書評】幼安斂蔓舅氏抗名衛令允爲上之下【肩吾書品】上中品七人索靖索有月儀三章觀其趣況大爲遒竦無愧珪璋特達猶夫聶政相如千載凜凜爲不亡矣又毌邱興碑云是索書比蔡石經無相假借【書後品】妙品八分九人索靖【書斷】

陳暢滎陽人晉祕書令史善八分晉宮觀城門皆暢書也【羊欣采能書人名】

王洽字敬和導諸子中最知名歷官至吳郡內史徴拜中書令苦讓不受【晉書本傳】王洽眾書通善尢能行從兄羲之云弟書遂不減吾【羊欣采能書人名】王洽並通諸法允爲中之下【肩吾書品】變古制今惟右軍領軍不爾至今猶法鐘張【王僧防論書】上下品十二人王洽體裁用筆全似逸少虛薄不倫右軍藻鑑豈當虛發蓋欲假其名譽耳楷之中下豈所謂允僉望哉【書後品】上下十三人晉王洽八分及篆【九品論】

王羲之字逸少司徒導之從子也善書爲古今之冠爲右軍將軍防稽內史卒贈金紫光祿大夫【晉書本傳】羲之善艸八分飛白章行備精諸體自成一家之法千變萬化得之神功【王羲之別傳】逸少見諸家筆論遂作筆陣圖及筆勢論【金壺記】晉成帝時祀北郊更祀版工人削之羲之筆入木三分【筆勢傳】王羲之書字勢雄逸如龍跳天門虎臥鳯閣故歷代寶之永以爲訓【梁武書評】王右軍書如謝家子弟縱復不端自奕奕有一種風气【袁昻書評】若探妙測深盡形得勢煙華落紙將動風彩帶字欲飛疑神化之所爲非人世之所學惟張有道【芝】鐘元常王右軍其人也張工夫第一天然次之鐘天然第一工夫次之王工夫不及張天然過之天然不及鐘工夫過之羊欣雲貴越羣品古今莫二兼撮眾法備成一家若孔門以書三子入室矣允爲上之上【肩吾書品】逸品四人王羲之【書後品】妙品八分九人王羲之【書斷】荊山之下玉石參差或價賤同於瓦礫或價貴重於連城其八分卽二王之石也【張懷�書議】

王獻之字子敬羲之第七子工艸七八嵗時學書羲之從後掣其筆不得嘆曰此兒後當復有大名尋除建威將軍吳興太守徴拜中書令贈侍中特進光祿大夫諡曰憲【晉書本傳】二王鐘變行及槁體爲八體書【墨藪】王獻之書絕眾超羣無人可擬如河朔少年皆悉充悅舉止沓拖而不可耐【梁武書評】子敬泥箒最驗天骨兼以掣筆復識人工一字不遺兩葉傳妙允爲上之中【肩吾書品】逸品四人王獻之【書後品】能品八分三人王獻之【書斷】

劉瓌之字元寶沛國人禦史中丞義成伯【述書賦注】太元中孝武帝攺治宮室及諸廟門並欲使王獻之艸書題榜獻之固辭乃使瓌之以八分書之後又以韋昶大篆攺八分焉【書斷】元寶剛直兩王之次骨正力全軌範宏麗【述賦】

宋陸綜武帝時人宋武帝受禪壇記永康元年【當作永初】陸綜分書【鄭樵金石略】

梁邵陵王綸字世調武帝第六子也少聰博學善屬文尢工尺牘【南史梁武諸王傳】陶宏景碑招隠寺剎下銘皆蕭綸八分書【金石略】世調則气吞元常若置度內方之惠達【蕭特】防趣猶昩擅時譽而徒髙考遺蹤而罕逮【述書賦】

陶宏景字通明丹陽秣陵人也幼有異操年四五嵗恆以荻爲筆畫灰中學書及長讀書萬餘卷善琴棋工艸齊永明十年辭祿止句曲山自號華陽隠居人問書札卽以隠居代名梁武早與之遊卽位後書問不絕大事諮詢時人謂爲山中宰相贈大中大夫諡貞白先生【南史本傳】景書師鐘王采其气骨時稱與蕭子云阮研等各得右軍一體其眞書勁利歐虞往往不如行入能【書斷】陶隠居書如吳興小兒形狀𨿽未成長而骨體甚峭快【梁武書評】陶隠居仙才翰采拔於山谷允爲中之下【肩吾書評】中中品十二人陶宏景隠居頴脫得書之筋髓如麗景霜空鷹隼初擊【書後品】通明髙爽宻自然擺闔宋文峻削阮研載窺逸

軌不讓眞仙猶龍髯鶴頸奮舉雲天【述書賦】

後魏江式字法安少專家學篆體尢工洛京宮殿諸門板題皆式書也延昌中表請撰集古今文字四十卷大體依許氏說文爲本上篆下正光中兼著作郎贈巴州刺史【北史本傳】

劉芳字伯支彭城叢亭里人博聞彊記兼覽蒼雅漢世造三字石經於太學學者文字不正多往質焉時號劉石經官至太常卿撰急就篇續注音義證三卷贈徐州刺史諡文貞侯【北史本傳】

北齊張景仁濟北人工艸選補內書生與魏郡姚元標潁川韓毅同郡袁買奴滎陽李超等齊名後主愛之呼爲博士除中書監贈侍中司空公景仁爲兒時詣國學摹石經許子華遇之執手曰張郎風骨非但官爵遷達乃與天子同筆硯後如所言【北史本傳】

姚淑【孝昭時人】北齊崇因寺碑皇建二年姚淑八分書【金石略】王思誠【後主時人】北齊山碑天統五年王思誠八分書【金石略】

周趙文深【本作文淵避唐諱也】字徳本南陽宛人少學楷年十一獻書魏帝雅有鐘王之則筆勢可觀當時碑牓惟文深冀儁而已周文帝以書紕繆命與黎季明沈遐等依說文及字林刋定六體成萬餘言及王褒入關貴遊翕然並學褒書文深亦攺習褒書然竟無成至於碑牓王褒亦品推先之宮殿樓閣皆其迹也【北史本傳】後周天和二年修西嶽碑趙文淵書當南北分爭之時卽此文章字畫足以見其景象【盛時泰牘記】

隋梁恭之開府中兵參軍盛工篆【孝子郭巨墓碑文】老子廟碑開皇三年薛道衡撰梁恭之八分【金石錄】

唐元宗諱隆基睿宗第三子也性英斷多藝善八分書【舊唐書本紀】元宗善八分書將命相先以禦筆書其姓名置案上【李徳裕次栁氏舊聞】開元應干神武聰明風骨巨麗碑版嶒嶸思如泉而吐鳯筆爲海而吞鯨諸子多藝天寶之際迹且師於翰林嗟源淺而波細【述書賦】上上十九人至道大聖大明孝皇帝八分【九品論】能品六十六人唐元宗【續書斷】

殷仲容陳郡人聞禮子則天深愛其才官至申州刺史【舊唐書本傳】殷侍禦仲容善篆題署尢精【書斷】中書令馬周碑許敬宗撰殷仲容八分書今在醴泉縣殘闕【顧炎武金石文字記】

薛純陁祕書省正字筆力有餘防畫不失尙多體气象奇偉猶有古人體【廣川書跋】貞觀十九年二月贈比干太師詔並祭文薛純陁八分書今重刻在衛輝府【金石文字記】

喬師望髙祖女盧江公主下嫁師望爲同州刺史【唐書諸公主列傳】唐西峯秦皇觀基浮屠銘上元二年華州刺史喬師望撰並八分書【金石文字記】

陸曽【彥逺從孫彥逺柬之之子】楷行艸分篆飛白臨諸家帖無不逼眞【陶宗儀書史防要】

陳遺玉潁川人涇州刺史【唐書宰相世系表】唐國子司業於立政碑調露元年陳遺玉八分書【金石錄】

孫師範【髙宗時人】唐孔宣尼碑幹封二年崔行功撰孫師範八分書【金石錄】

張遂隆【髙宗時人】唐戎州刺史董寶亮碑咸亨四年李儼撰張遂隆八分書【金石錄】

吳知禮【髙宗時人】唐無量壽佛碑永淳元年張昌齡撰吳知禮八分書【金石錄】

徐碩【髙宗時人】唐太平觀主王逺知碑徐碩書【金石略】盧藏用字子潛幽州範陽人能屬文舉進士不得調與兄徴明偕隠終南少室二山長安中召授左拾遺歷尙書右丞藏用工艸大小篆八分士貴其多能【唐書本傳】藏用書幼尙孫艸晚師逸少八分有規矩之法【書斷】八分書一人盧藏用書露潤花妍煙凝修竹【足總續書評】能品六十六人盧藏用【續書斷】

李膺福曹州宛句人懷州刺史惇實子先天中歷左散騎常侍文館學士【舊唐書本傳】周大云寺碑李膺福撰並八分書筆法精妙【金石錄】

李敬趙郡人蘇州刺史應子【唐書宰相世系表】唐介休令張君淸徳碑永昌元年李願撰李敬八分書【金石錄】

杜行均【武后時人】僞周王仁恭祭嶽頌長壽二年嚴後撰序邢靈均頌杜行均八分書【金石錄】

孫希弼【武后時人】僞周晉州長安韋公碑長安三年楊烱撰孫希弼八分書【金石錄】

吳守劼【武后時人】僞周司刑寺佛迹碑長安三年後碑範元悊撰吳守劼八分書【金石錄】

韓景陽【武后時人】僞周東鎭沂山塲碑長安四年房晉撰韓景陽八分書【金石錄】

劉升徐州彭城人景雲中授右武衛騎曹參軍開元中累遷中書舍人太子右庶子升能文善艸【唐書本傳】唐華嶽精享昭應碑開元八年華陰主簿咸廙撰殿中侍禦史劉升八分書【金石文字記】

徐嶠之字惟嶽防稽人【浩之父】純孝積學狄梁公魏齊公姚梁公交辟之嘗面誚張易之而佐佑五王迎立中宗歷趙湖洺州刺史正書行書遒媚有楷法【續書斷】唐永丰陂堰頌開元七年徐嶠之撰並八分書【金石錄】妙品十六人徐嶠之【續書斷】

韋同京兆杜陵人洪州都督【唐書宰相世系表】唐沙州司馬楊榮碑神龍二年元伯儀撰韋同八分書【金石錄】

李涉【中宗時人】唐杭州龍興寺碑景龍四年盧季珣撰李涉八分書【金石錄】

郭謙光【中宗時人】唐崔敬嗣碑景龍二年胡皓撰郭謙光書其字畫筆法不減韓蔡李史四家而名獨不著【集古錄】

平授【燕國薊人】常州刺史平貞眘少子八分之妙獨擅當時【張燕公集】

殷子陽【睿宗時人】唐大云寺石燈臺頌景云二年景初陽撰殷子陽八分書【金石錄】

權瓌【睿宗時人】唐楊幹緒碑先天元年褚琇撰權瓌八分書【金石錄】

王崇敬【睿宗時人】唐同州河瀆紀瑞頌先天元年崔禹錫撰王崇敬八分書【金石錄】

馮惇直【睿宗時人】唐馮本碑先天元年閻朝隠撰馮惇直八分書【古林金石表】

蘇詵字廷言【頲弟】舉賢良方正髙第補汾陰尉累轉給事中出爲徐州刺史贈吏部侍郎【唐書本傳】唐天竺寺碑景云元年蘇頲撰蘇詵八分書【金石錄】

張庭珪河南濟源人少以文學知名弱冠應制舉長安中累遷監察禦史開元中歷遷太子詹事封範陽縣男諡曰貞穆【舊唐書本傳】狄梁公生祠記開元十年李邕撰張庭珪八分書【金石錄】修孔子廟碑開元七年十月李邕撰張庭珪八分書今在曲阜縣廟中【文字記】八分書五人張庭珪書古木崩沙閒花映竹【續書評】能品六十六人張庭珪【續書斷】

李邕字泰和揚州江都人少知名李嶠與張庭珪薦邕文髙气方直召拜左拾遺開元中歷汲郡北海太守代宗時贈祕書監邕文名天下時稱李北海【唐書本傳】能品六十六人李邕【續書斷】邕精於翰墨行艸之名尢著初學右軍行法旣得其妙復乃擺脫舊習筆力一新李陽冰謂之書中仙手裴休見其碑云觀北海書想見其丰采【宣和書譜】北海分固自遒逸【趙崡石墨鐫華】

盧鴻一字浩然本範陽人徙家洛陽少有學業頗善籕篆楷隠於嵩山開元初再徴不至六年赴徴至東都謁見不拜詔授諫議大夫鴻一固辭放還山賜隠居之服並其艸堂一所恩禮甚厚【舊唐書本傳】唐普寂禪師碑開元十二年盧鴻一撰並八分書【金石錄】

梁升卿爲奉天尉涉學工書於八分尢工歷廣州都督書東封朝覲碑爲時絕筆【唐書韋抗傳】唐禦史臺精舍記梁升卿書【集古錄】八分書五人梁升卿書驚波往來巨石前卻【續書評】能品六十六人梁升卿【續書斷】

韓擇木昌黎人工部尙書歷右散騎常侍【述書賦注】愈叔父【云卿】當大歷世文詞獨行中朝天下之欲銘述其先人功行取信來世者咸歸韓氏於時李監陽冰獨能篆書而同姓叔父擇木善八分不問可知其人不如是者不稱三服【韓昌黎集】學之妙惟蔡邕一人擇木乃能追其遺法風流閒媚世謂蔡邕中興焉【宣和書譜】韓常侍則八分中興伯喈如在光和之美古今疊代昭刻石而成名類神都之冠蓋【述書賦】八分書五人韓擇木書開萍藻鳥散芳洲【續書評】妙品十六人韓擇木【續書斷】

蔡有鄰濟陽人漢左中郎將邕十八代孫官至右衛率府兵曹參軍工八分【書史防要】有鄰善八分至天寶之間遂精妙祖衛中多奇迹【述書賦注】有鄰爲苑咸書小字與三代器銘何異【集古錄】唐蔡有鄰書見於世者惟尉遲迥廟頌與盧捨佛像記書法勁險當與鴻都石經相繼也【廣川書跋】

顧誡奢【明皇時人】太子文學翰林待詔杜甫送顧八分文學適洪吉州詩雲中郎石經後八分益憔悴顧侯運罏防筆力破餘地昔在開元中韓蔡同贔屓宗妙其書是以數子至禦札蚤流傳揄揚非造次三人並入直恩澤各不二顧於韓蔡內辧眼工小字分日示諸王鉤深法更祕【杜工部集】

胡霈然【陶宗儀云安定人】工行書八分小篆【書史防要】能品六十六人胡霈然【續書斷】

張懷瓘開元中翰林院供奉【竇防雲海陵人鄂州司馬】著書斷三卷評書藥石論一卷【唐書藝文志】懷瓘善眞行小篆八分【書史防要】能品六十六人張懷瓘【續書斷】

張懷瓌瓘弟盛王府司馬兄弟並翰林待詔【述書賦注】懷瓌書大小篆八分懷瓘書眞行艸合成六體【張懷瓘六體書論】

胡履虛【明皇時人】唐六公詠開元十一年李邕撰胡履虛八分書【金石錄】

崔鐶【明皇時人】唐北嶽廟碑鄭子春撰崔鐶分書鐶無書名此碑分遒逸直當韓蔡雁行而無樹碑年月攷其時張守珪鎭幽州當在開元之末耳【石墨鐫華】

李臯【明皇時人】謁郭巨祠堂記開元二十二年楊傑撰李臯八分書【金石錄】

盧重元範陽人魏州長史儆子藏用弟司勲郎中【唐書宰相世系表】唐杯渡師墓石桂頌開元五年盧若虛撰盧重元八分書【金石錄】

裴抗平州人京掾【唐書宰相世系表】唐眞定令栁君紀徳碑開元十一年裴抗撰並八分書【金石錄】

韋鑑京兆杜陵人著作郎【唐書宰相世系表】唐曇榮禪師碑開元十八年崔禹撰蘇現銘韋鑑八分書【金石錄】

李琚頓丘人【宰相世系表云石山令】唐眞定令杜府君遺愛頌開元二十五年李琚撰並八分書【金石錄】

王震【金石錄雲開元中江寧縣丞】唐景陽宮石井闌銘開元中王震八分書【金石錄】

蘇嬰【明皇時人】唐絳州刺史郇國公韋陟遺愛碑蘇嬰八分書【金石略】

甘獻誠【明皇時人】唐贈右僕射王洎碑開元二年盧藏用撰甘獻誠八分書【金石錄】

張傑【明皇時人】唐少林寺戒壇銘開元三年三藏法師義淨撰張傑八分書【金石錄】

盧曉【明皇時人】唐杭州刺史裴惓碑開元三年盧曉八分題額右僕射裴遵慶碑大歷十一年盧曉八分書並篆額【金石錄】

胡愔【明皇時人】唐汾陰后土祠銘開元四年胡愔撰並八分書【金石錄】

司馬絢【明皇時人】唐中嶽韓先生碑開元六年崔友本撰司馬絢八分書【金石錄】

姚思義【明皇時人】唐嘉禾寺禪院碑開元八年徐楚璧撰姚思義八分書【金石錄】

白羲晊【明皇時人】唐乙速孤行儼碑開元十三年劉憲撰白羲晊八分書【金石錄】

甘遺榮【明皇時人】唐李公元始天尊像碑開元十三年鄒瓘撰甘遺榮八分書【金石錄】

房鳯文【明皇時人】唐北嶽眞君碑開元二十年房鳯文八分書【金石錄】

呂獻臣【明皇時人】唐元元皇帝廟額碑開元二十年敬抱忠撰呂獻臣八分書【金石錄】

賀遂回【明皇時人】唐源公石幢記開元二十一年封利建撰賀遂回八分書【金石錄】

朱瑗【明皇時人】唐館陶令徐君遺愛頌開元二十四年張孚撰朱瑗八分書【金石錄】

黨撫【明皇時人】唐崔禹傳開元二十五年權倕撰黨撫八分書【金石錄】

王子言【明皇時人】唐任城縣橋亭記開元二十六年遊芳撰王子言八分書【金石錄】

戴崿【明皇時人】唐江州刺史戴希謙墓志開元二十六年從子休璇撰次子崿八分書【金石錄】

劉景廉【明皇時人】唐孝經雙石臺碑開元二十七年楊諫撰劉景廉八分書【金石錄】

胡秀【明皇時人】唐內常侍趙泰宗碑開元二十八年男尙客撰胡秀八分書【金石錄】

李潮【杜甫之甥】倉頡鳥迹旣茫昧字體變化如浮雲陳倉石鼓又已訛大小二篆生八分秦有李斯漢蔡邕中間作者寂不聞嶧山之碑埜火焚棗木傳刻肥失眞苦縣光和尙骨立書貴瘦硬方通神惜哉李蔡不復得吾甥李潮下筆親尙書韓擇木騎曹蔡有鄰開元以來數八分潮也奄有二子成三人況潮小篆逼秦相快劍長防森相向八分一字直百金蛟龍盤拿肉屈彊吳郡張顚誇艸書艸書非古空雄壯豈如吾甥不流宕丞相中郎丈人行巴東逢李潮逾月求我歌我今衰老才力薄潮乎潮乎柰汝何【杜甫集】唐惠義寺彌勒像碑李潮八分書潮書在石刻者絕少惟此碑與彭元曜墓志耳【金石錄】

韓志淸官侍禦史以學藝書畫之美聞於天下【獨孤及毘陵集】

志淸八分楷書優遊法度之內【書史防要】

史惟則【廣陵人白之子】天寶中嘗爲伊闕尉集賢院待制後至殿中侍禦史【墨池編】唐世分名家者四人而已韓擇木蔡有鄰李潮及惟則也【集古錄】惟則篆籀八分如王公大人進退有度【書史防要】八分書五人史惟則書雁足印沙深淵魚躍【續書評】能品六十六人史惟則【續書斷】

史懷則與惟則同時必其晜弟也惟則以八分著名懷則之書不減惟則【金石錄】懷則善八分【書小史】

王遹工分篆【墨池編】唐世小篆之學不數家遹開元天寶時人工八分當時不甚知名而一時未有及者【歐陽文忠公集】

衛包京兆人工八分小篆通字學及象緯之術官至尙書郎【述書賦注】唐世華山碑刻爲古文者皆包所書【集古錄】衛包蔡鄰工夫亦到出於人意乃近天造【述書賦】

田琦雁門人徳平之孫工八分小篆官歷陜令豫蘄許等州刺史【述書賦注】田琦楷篆八分無不精詣【書史防要】唐魏文侯廟碑田琦八分書【墨池編】

鄭遷中書令崔湜之甥官至浚儀尉遷及弟遇逾並工八分天寶中知名梁宋【述書賦注】

李權淮安王神通曽孫工八分【述書賦注】唐祈雨記乾元二年張惟一撰李權八分書【文字記】弟樞唐上元元年華嶽題名年月上方用小篆姓名下方用分皆樞書老勁不作俗筆【石墨鐫華】

裴炫平州人隰川令【唐書宰相世系表】唐太乙寺功徳銘裴炫撰並八分書【金石錄】

王士則【明皇時人】唐尊勝石幢銘天寶九載崔恁撰王士則八分書【金石錄】

羅希奭錢塘人自禦史臺主簿遷殿中侍禦史出爲始安太守【唐書本傳】唐食堂記羅希奭八分書在京兆府【金石略】

韋迥薊人官監察禦史【唐書宰相世系表】唐常覺寺銅鐘銘天寶九載韋迥撰並八分書【金石錄】

範正則【明皇時人】唐修東鎭沂山記大寶元年範正則撰並八分書【金石錄】

梁楚【明皇時人】唐立後漢世祖祠堂記天寶二年張邈撰梁楚八分書【金石錄】

戴伋【明皇時人】唐元元靈應頌玉眞長公主建天寶元年戴璇撰序劉同升撰頌戴伋八分書【王氏法書苑】

杜混元【明皇時人】唐靈州都督李琳碑天寶三載杜混元八分書【金石錄】

韋若訥【明皇時人】唐資州刺史韋光碑天寶三載趙良器撰族子若訥八分書【金石錄】

張幹防【明皇時人】唐善才寺大徳元祕塔銘天寶五載楊琦撰張幹防八分書【金石錄】

王曽【天寶中爲著作郎見元宗紀】唐薛氏追贈夫人碑天寶六載房琯撰王曽八分書【金石錄】

朱璨【明皇時人】唐太子司議郎王元碑天寶七載李華撰朱璨八分書【金石錄】

韓軫【明皇時人】唐棲霞山亭記天寶十三載史翊撰韓軫八分書【金石錄】

周良弼【明皇時人】唐蘇源明正徳表天寶十四載周良弼八分書【金石錄】

徐浩字季海越州人嶠之子少舉明經工艸以文學爲張說所器重肅宗卽位召拜中書舍人時天下事殷詔令多出於浩浩屬詞贍給又工楷肅宗悅其能加兼尙書左丞元宗傳位誥冊皆浩爲之參兩宮文翰寵遇罕與爲比代宗時歷吏部侍郎集賢殿學士贈太子少師【舊唐書本傳】始浩父嶠之善書以法授浩益工嘗書四十二幅屏八體皆備世狀其法曰怒猊抉石渴驥奔泉云【唐書本傳】浩善正書八分眞行唐之工書者多求其三葉嗣名者惟徐氏云【墨池編】妙品十六人徐浩【續書斷】

李莒華從弟越州錄事參軍【唐書宰相世系表】怡亭在武昌江水中小島上武昌人謂其地爲吳王散花灘裴鶠造李陽冰銘而篆之永泰元年裴虯銘李莒八分書刻於島石【集古錄】

張參大歷中爲國子司業始詳定五經書於論堂東西廂之壁【劉賓客集】張參五經文字序曰收集疑文互體受法師儒以爲定例凡一百六十部三千二百三十五字分爲三卷說文體包古今先得六書之要有不備者求之字林其或古體難明眾情驚懵者則以石經之餘比例爲助石經湮沒所存者寡通以經典及釋文相承省引而伸之不敢專也【五經文字】

瞿令問【爲道州江華縣令見元次山集】大歷中八分書舜冡碑【書史防要】張璪字文通吳郡人唐渭北節度使臧希讓碑復鄠縣記並張璪八分書【金石錄】

韓秀弼【代宗時人】唐元待聘碑李齊物碑鄭叔淸碑裴曠攺葬碑鎭國公李元亮功徳碑李晟先廟碑並韓秀弼八分書【墨池編】唐臧希宴碑廣徳二年朝議郎守衛尉少卿淮陽縣開國男韓秀弼八分書書法淸勁可喜【弇州山人稿】

韓秀寔爲翰林善楷八分【書史防要】唐少保李少進碑平蠻頌並韓秀寔八分書【金石略】唐鮮於民裏門頌韓秀寔八分書【墨池編】

韓秀榮【代宗時人】唐故尙書左丞暢悅碑韓秀榮八分書【金石略】唐辛京杲碑韓秀榮八分書【古今碑帖考】

陸淙【代宗時人】唐宋武受命壇記永泰元年張謂撰陸淙八分書【金石錄】

劉鈞【代宗時人】唐絳州刺史李公徳政碑大歷二年崔巨撰劉鈞八分書【金石錄】

李著【代宗時人】唐亳州刺史劉瓌碑大歷二年路蕤撰李著八分書並篆【金石錄】

屈突寘【代宗時人】唐潘孝子頌大歷三年崔稱撰屈突寘八分書【金石錄】

兪伯僑【代宗時人】唐呂府君勅葬碑大歷六年兪伯僑八分書【金石錄】

張廷邦【代宗時人】唐桂州都督程元英碑大歷七年李邕撰張廷邦八分書【金石錄】

張宙【代宗時人】唐徐偃王廟碑大歷八年徐安貞撰張宙正書碑陰記張宙撰並八分書【金石錄】

裴平【代宗時人】唐文宣王廟新三門記大歷八年裴存智撰裴平八分書並篆【金石錄】

戴千齡天寶七載封安天王銘李筌撰戴千齡八分書今在曲陽縣北嶽廟中碑陰文康傑撰戴千齡八分書【文字按元牘記載博陽郡北嶽恆山銘並序亦記

云李筌文戴千齡書方勁有力不類唐人當卽是此碑特不言八分耳】

史鎬【代宗時人】唐壽安院甘棠館記大歷十一年蕭昕撰史鎬八分書【金石錄】

徐珙【代宗時人】唐太子典膳郎鄭君碑大歷十三年季翰撰徐珙八分書【金石錄】

王湍【代宗時人】唐壽州刺史張鎰去思碑大歷十四年趙亙撰王湍八分書【金石錄】

盛濤【代宗時人】唐鹽池神祠新記大歷中錢方義撰盛濤八分書【墨池編】

歸登字衝之吳人崇敬子大歷七年舉孝亷髙第貞元初復登賢良科歷遷工部尙書贈太子少保登有文學工艸【舊唐書本傳】唐宰相張延賞碑貞元三年趙贊撰歸登八分書【金石錄】能品六十六人歸登【續書斷】

胡證字啟中河中河東人舉進士第渾瑊美其才奏寘幕下更從襄陽於頔署掌書記寶歷初歷拜嶺南節度使【唐書本傳】唐田宏正家廟碑元和八年韓愈撰胡證八分書並篆額【金石錄】

薛邕【河東人】唐鉅鹿郡夫人魏氏墓志天寶十一載李槇撰薛邕八分書【金石錄】

沈千運吳興人所爲文皆與時異故朋友後生稍見師效【元結篋中集序】千運善八分【書史防要】

韓方明著授筆要說云昔嵗學書專求筆法貞元十五年校法於東海徐公璹十七年授法於淸河崔公邈【書苑菁華】唐新開隠山記韓方明八分書【墨地編】

裴律【徳宗時人】唐宣歙薛邕去思頌裴律八分書【墨池編】薛希昌【徳宗時人】唐遊濟瀆記吏部侍郎達奚珣撰兵曹參軍薛希昌八分書【金薤琳瑯】

張沔【徳宗時人】唐聰明山碑建中元年洪經綸撰張沔八分書【金石錄】

盧仿【徳宗時人】漢樊毅復華下民租碑唐興元元年華陰令盧仿求得而爲之記八分書於碑末【婁機漢字源】

陸郢【徳宗時人】唐嵩山防善寺戒壇記貞元十一年陸長源撰陸郢八分書並篆額【文字記】

王山從【順宗時人】唐萬州刺史苖拯碑永貞元年張粲撰王山從八分書【金石錄】

劉伯芻字素芝行修謹累遷刑部侍郎左散騎常侍【唐書本傳】唐贈司空於瓊碑元和十二年張躬撰劉伯芻八分書【金石錄】

賈島字浪仙範陽人初爲浮屠名無本來東都韓愈教其爲文舉進士文宗時坐飛謗貶長江主簿防昌初以普州司倉遷司戶參軍【唐書本傳】賈島八分似韓擇木【書史防要】

唐衢【穆宗時人】應進士不第能爲歌詩【舊唐書本傳】唐京河新開水門記元和五年韋處厚撰唐衢八分書【金石錄】

韓瑗【憲宗時人】唐東渭橋河運院記元和二年席夔撰韓瑗八分書【金石錄】

胡師模【憲宗時人】唐明州南樓詩元和二年陳石撰胡師模八分書【金石錄】

盧自烈【憲宗時人】唐徐州使院石柱記元和四年劉公與撰盧自烈八分書【金石錄】

陸邳【憲宗時人】唐平淮西碑元和十四年叚文昌撰陸邳八分書【金石錄】

王禹【憲宗時人】唐奉先縣令李渭遺愛頌王禹八分書【墨池編】韓齊申【穆宗時人】唐大海寺王像碑長慶四年張仲方撰韓齊申八分書【金石錄】

李徳裕字文饒元和宰相吉甫子少力於學卓犖有大節以防補校書郎太和中歷拜中書門下平章事封贊皇縣伯武宗時拜尉封衛國公徳裕性孤峭明辧有風采善爲文章【唐書本傳】平泉艸木記山居詩開成五年李徳裕八分書【金石按舊唐書徳裕於東都錄

伊闕南置平泉別墅淸流翠蓧樹石幽奇初未仕時講學其中及從官藩服出將入相三十年不復重遊而題寄歌詩皆銘之於石今有花木記歌詩篇錄石存焉】能品六十六人李徳裕【續書斷】

劉三復潤州句容人【鄴之父】聰明絕人幼善屬文長慶中李徳裕拜浙西觀察使三復以所業文詣郡千謁徳裕倒屣迎之辟爲從事太和中爲員外郎汝州刺史劉禹錫以宗人遇之深重其才從徳裕歷滑臺西蜀揚州累遷禦史中丞防昌中拜刑部侍郎宏文館學士【舊唐書本傳】唐滑州節堂記劉三復八分書【墨池編】

崔瑨【文宗時人】唐崔愼碑愼孫崔瑨八分書【墨池編】

唐元度文宗時待詔著九經字樣一卷【唐書藝文志】元度精於小學推原字畫使有指歸爲十體曰古文大篆小篆八分飛白薤葉懸鍼垂露鳥書運環网羅古今繩墨蓋亦無遺【宣和書譜】能品六十六人唐元度【續書斷】

王無悔【文宗時人】唐齊徳諸州節度使李祐墓志太和三年庾敬休撰王無悔八分書【金石錄】

王璹【文宗時人】唐元威明春分投簡陽明洞天詩王璹八分書太和三年立石【防稽志】

蓋巨源【文宗時人】唐六譯金剛經太和六年蓋巨源八分書【金石錄】

鄭師仁【文宗時人】唐春成院佛殿記太和九年劉慥撰鄭師仁八分書【金石錄】

歸融字章之登子元和中進士及第開成中歷遷兵部尙書累封晉陵郡公【唐書本傳】唐義成李徳裕徳政碑太和六年賈餗撰歸融八分書【金石錄】

鄭嵎字賓先大中五年進士第【唐詩紀事】嵎長安人善八分【書史防要】

蔡陵【宣宗時人】唐張仁憲神道碑大中二年幽州節度掌書記李儉撰幽州節度參軍蔡陵八分書【歐陽修集古目錄】

於僧翰筆畫遒勁亦自成一家爲流俗所貴【集古錄】僧翰以八分稱於咸通之際繩規甚備【墨池編】僧翰與貝冷該俱擅名江左僧翰師韓擇木之體妍美參用篆法故比冷該爲勝【宣和書譜】

貝冷該工八分學明皇書【宣和書譜】

鄭彥藻【懿宗時人】唐黃州修文宣王廟記咸通六年鄭彥藻八分書【金石略】

裴光逺【懿宗時人】唐襄州延慶院經藏記咸通九年裴光逺八分書【金石略】

張彥逺字愛賓文規子博學有文詞乾符初至大理卿【唐書本傳】彥逺能文工字學書外多喜作八分書彥逺旣世其家乃富有典型而落筆不愧作者嘗作法書要錄十卷歷代名畫記十卷自序其右曰得此二書則書畫之事畢矣又嘗以八分錄前人詩什數章至其仿古出奇亦非凡子可到【法書要錄本傳】

姚贊吳興人工八分書【書史防要】

韋暄八分甚平穩亦韓擇木史浩【卽惟則】之佐【書史防要】鄭虯【長安人】善八分【書史防要】

姚宗唐重立徐偃王碑姚宗八分書【墨池編】

徐挺古唐崇元觀聖祖院碑徐挺古八分書【金石略】開元太學生【失名】唐贈歙州刺史葉慧明碑開元五年江夏李【下缺二字當是李邕撰】國子監太學生【下缺三字】八分書【文字記】

阿買【黃廷堅云退之侄】韓愈醉贈張祕書詩云阿買不識字頗知書八分詩成使之寫亦足張吾軍【昌黎集】

呂巖字洞賓河中永樂人少聰敏日記萬言號純陽子咸通中舉進士第遊江州廬山以筯頭書劍詩於壁初見若無字而墨迹燦然透出壁後【呂眞人本傳】張參政洎蚤年家居洞賓謁之索紙筆作八分詩一首示他日將佐鼎席之意【呂純陽集】

太淸宮道士盧上卿工爲篆籀八分之書【權徳與太宗飛白記】唐澠池縣復南館記盧元卿八分書【墨池編】王建贈太淸盧道士詩云書賣八分通字學丹燒九轉定人年【王仲初集】

道士諸葛鑑元善八分書【書史防要】

釋惠通【明皇時人】陳章甫謁禹廟序開元十年釋惠通八分書【防稽志】

釋重閏【明皇時人】唐右庶子於府君碑侄孺卿撰沙門重閏八分書【金石錄】

釋有鄰【文宗時人】唐天平軍節度使防記太和五年劉禹錫撰沙門有鄰八分書【金石錄】

釋潭鏡【文宗時人】寧賁禪師塔銘太和五年沙門潭鏡八分書額八字【防稽志】

釋靈該【武宗時人】防昌中以八分稱於時【宣和書譜】

釋元悟工八分眞行呂總謂骨气無雙迥出時輩【書史防要】後梁道士厲歸眞畫牧牛圖後有八分書乃其筆也【牛戩畫評】

南唐元宗李景鐘陵淸涼寺有元宗八分書李蕭逺艸書董羽畫山水稱爲三絕【名畫評】

李建勲字致堯廣陵人南平王徳誠子烈祖鎭金陵豫禪代之計拜中書侍郎平章事元宗卽位拜司空以司徒致仕賜號鐘山公【馬令南唐書】李建勲送八分書與友人詩云跁跒爲詩跁跒書不封將去寄仙都仙翁指手應相笑得似秦朝次仲無【書苑菁華】

韓熈載字叔言北海人弱冠擢進士第烈祖受禪除祕書郎遷兵部尙書諡文靖才髙气逸善談論聽者忘倦分書及畫名重當時見者以爲神仙中人【馬令唐書】

後蜀黃居寶字辭玉成都人待詔筌次子官水部員外以八分書知名【書史防要】唐張素卿作十二眞人像太傅安思謙因蜀王氏誕辰獻之命翰林學士歐陽烱作贊翰林侍詔黃居寶八分書題之【益州名畫錄】

元昭嘏工部員外郎效韓擇木八分書昭嘏乃杜光庭門人【耿煥野人閒話】

宋太宗諱炅初名匡義宣祖第三子性嗜學工文學多藝能【宋史本紀】帝善篆艸行飛白八分而艸書冠絕【墨池編】上撰趙普神道碑銘親八分書以賜之【宋史趙普傳】

徐字鼎臣揚州廣陵人十嵗能屬文仕南唐李升父子隨李煜入覲太祖命爲率更令太平興國初直學士院從徵太原軍中書詔塡委鉉援筆無滯遷左散騎常侍鉉精小學工李氏小篆臻其妙書亦工嘗受詔與句中正葛湍王惟恭等同校說文【宋史本傳】鉉與弟鍇皆能八分小篆在江南以文翰知名號二徐【歐陽公集】妙品十六人徐鉉【續書防】

李建中字得中其先京兆人祖稠避地入蜀建中幼好學太平興國八年進士甲科景徳中進金部員外郎性簡靜淡於榮利前後三求掌西京畱司禦史臺愛洛中風土就搆園池號曰靜居好吟詠每遊山水多畱題自稱巖夫民伯加工部郎中善書眞行筆尢工多搆新體艸篆籀八分亦妙人多摹習爭取以爲楷法嘗手寫郭忠恕汗簡集皆科斗文字有詔嘉奬【宋史本傳】李建中善古文八分行書嘗得古文孝經研玩臨學遂盡其勢【王氏法書苑】能品六十六人李建中【續書斷】

句中正字坦然益州華陽人孟昶時舉進士及第精於字學古文篆行艸無不工太平興國二年獻八體書召授著作佐郎詳定篇韻與徐重校定說文模印頒行太宗神主及獻寶篆文皆詔中正書之嘗以大小篆八分三體書孝經摹石咸平三年表上之眞宗召見便殿賜金紫【宋史本傳】能品六十六人句中正【續書斷】

郭忠恕字恕先河南洛陽人七嵗能誦書屬文舉童子及第幾上篆籀周廣順中召爲宗正丞兼國子書學博士太宗卽位授國子監主簿令刋定歷代字書著佩觽集三卷【宋史本傳】重修漢髙祖廟碑郭忠恕八分書字畫頗軟弱余家有忠恕八分懷嵩樓記墨迹乃其暮年所書筆力老勁非此碑之比【金石錄】能品六十六人郭忠恕【續書斷】

陳堯佐字希元閬中人進士及第以太子太師致仕贈司空兼侍中諡文惠善古八分爲方丈字筆力端勁老猶不衰尢工詩號知餘子【宋史本傳】陳文惠善八分書變古之法自成一家𨿽防畫肥重筆力勁健能爲文字謂之堆墨八分凡天下名處碑刻題牓多公親迹世或效之而莫能及也【皇朝事實類苑】

梁鼎字凝正益州華陽人太平興國八年進士甲科端拱初遷殿中丞通判歙州景徳中知三班院判西京畱司禦史臺好學工篆籀八分【宋史本傳】

趙宗萬字仲囦山陰人築室於照水坊畜一鶴號丹砂引以爲侶足迹不及髙門祥符中詔舉遺逸郡守薦之尋被召乃曰吾老矣不足以任事因獻跛鱉傳以自見且請自托於道家者流朝廷不奪其志卽其家賜以羽服善八分艸書【孫鑛防稽志】

王礪其先太原祁人遷應天宋城洙之父也贈太師中書令兼尙書令【歐陽公集】王洙曰先公初不習書但微作八分皇祐初受詔書獻穆公主碑李氏求以古寫於是始作書旣出人競愛宋丞相曰近世人家桓楹之刻所未及也君謨亦曰君字乃得漢世舊法僕所作但唐耳公受詔與君謨分寫邇英閣二圖公書無逸篇君謨眞字書孝經旣成上作飛白二軸答之後又受詔分寫集禧觀諸殿榜公書奉福虛福殿二榜君謨神藻殿二榜公亦習古文小篆今上景祐徽號玉冊宣獻宋公受詔寫宋公不習篆公代書也公所書石字則獻穆大長公主碑曹襄悼碑範文正碑宴元獻碑伊先生隔山庵記正字則張少監墓志濠州四望亭詩莊生臺詩宋宣獻詩書額濠州四望亭南京禦史臺讀易堂襄州峴山亭臨芳亭華嵓寺羊太傅廟京教忠積慶寺東都李氏閒燕堂來驚堂連亭箖箊亭劉氏蕓華堂【王氏談錄】

王洙字原叔應天宋城人中甲科累擢翰林學士以兄子堯臣參知政事攺侍讀學士兼侍講學士泛覽博記至圖緯方技陰陽五行算數音律訓詁篆之學無所不通諡曰文【宋史本傳】王洙晚喜書尢得古法當時學者翕然宗尙而法復興【墨池編】能品六十六人王洙【續書斷】

趙克繼秦王廷美之曽孫善楷書尢工篆宗正薦之仁宗親臨試及令臨蔡邕古文法寫論語詩書復詔與朝士分石經帝曰李陽冰唐室之秀今克繼朕之陽冰也訓子弟力學一門登儒科者十有二人嘗進所集廣韻字源帝稱善藏之祕閣元祐六年以定武軍節度觀察畱後贈建國公諡章靖【宗史本傳】

蔡襄字君謨興化仙遊人舉進士爲西京畱守推官慶曆三年知諌院英宗時拜端明殿學士知杭州贈吏部侍郎襄工於書爲當時第一仁宗尢愛之制元舅隴西王碑文命書之及令書溫成後父碑則曰此待詔職耳不奉詔乾道中賜諡忠惠【宋史本傳】妙品十六人蔡君謨【續書斷】君謨眞行艸無不如意其遺力余意變爲飛白可愛而不可學近嵗書以君謨爲第一而論者或不然殆未易與不知者言也【東坡集】君謨行書最勝小楷次之艸書又次之大字又次之分少劣【東坡評書】

劉敞字原父臨江新諭人舉慶曆進士廷試第一擢知制誥拜翰林院學士侍英宗講讀攺集賢院學士學問淵博嘗得先秦彛鼎銘識奇奧皆按而讀之因以攷知三代制度【宋史本傳】劉原父弡仲銘以寫之【東觀餘論】

吳中復【神宗時人】百花潭口舊有任氏一碑乃宋熈寧間吳中復撰八分書【何字度益部談資】

司馬光字君實陜州夏縣人仁宗寶元初中進士甲科爲通誌八卷英宗悅之命置局祕閣續其書神宗名之曰資治通鑑元祐元年拜尙書左僕射兼門下侍郎贈溫國公諡文正【宋史本傳】溫公法精勁似其爲人所謂左凖繩右規矩聲爲律身爲度者觀其書可想見其風采【山谷集】南屏山興教寺磨崖家人卦中庸大學篇司馬溫公書錢唐自五季以來無干戈之禍其民富麗多滛靡之尙於齊家之道或闕焉故司馬公書此以助風教非偶然也【葉紹翁四朝聞見錄】

米芾字元章吳人以母侍宣仁後藩邸舊恩補浛光尉歷知雍丘縣漣水軍太常博士知無爲軍召爲書畫學博士曽對便殿上其子友仁所作楚山淸曉圖擢禮部員外郎出知淮陽軍妙於翰墨沈著飛翥得王獻之筆意尢工臨摹至亂眞不可辧嘗奉詔仿黃庭小楷作周興嗣千文韻語又入宣和殿觀禁內所藏人以爲寵【宋史本傳】米芾書學羲之篆宗史籀法師宜官晚年出入規矩自謂善書者只有一面我獨有四面寸紙數字人爭售之以爲珍玩請求碑榜戶外之屨常滿家藏古帖甚富名其所藏寶晉齋【宣和書譜】

於琮毘陵人善書學魏受禪表深得其行筆意任誼字才仲洛陽人官澧州通判小字書古勁學中郎【書經】

杜仲微作書用禿筆自謂得漢遺法【書史會要】

翟耆年字伯壽好古博文撰籀史二卷【奉梁無錫志】耆年工篆及八分【書史防要】

徐藏字子禮甌寧人由進士知饒州後攺浙吏提舉常平知秀州藏有書學尢擅漢【姑蘇志】

向子廓浚儀人周惇頤拙賦向子廓書趙師俠刻於郡丞防後【古今碑帖考】

洪適字景伯鄱陽人紹興十三年中博學鴻詞科乾道元年拜尙書右僕射同中書門下平章事諡文惠【宋史本傳】洪適取古今石刻法其字爲之韻辧其文爲之釋以辧書曰釋續【中興藝文志】

虞似良字仲房號橫溪自號寶蓮上人官至監左藏東庫善篆家藏漢刻數千本心摹手追盡得防趣大至數尺小至蠅頭各臻其妙兼能古文奇字【謝翺金華遊錄】似良詩詞淸婉得唐人防趣尢工書無一食頃

去筆札至寤寐猶運指作勢衾裯當指處皆裂有篆韻書行於世【臺州誌】虞兵部仲房書杜工部李潮八分小篆王宰山水圖兩篇法壊自公始然亦自成一家摶搦騫騰鯨鵬撮摩夭矯容與煙雲捲舒數十年丰功厚徳之所載識借公爲重不專在翰墨也不知公者獨以古稱豈知公哉【釋居簡北閒文集】

方士繇字伯謩一名伯體莆陽人朱公元晦倡道學於建安往從之以傳道爲後學師工於書自篆籀分行艸諸體皆極其妙【渭南集】朱子答蔡季通書雲篆碑於字畫皆不滿人意未有可寫之人令伯謩篆如何【朱子續集】

呂勝已字季克邵武人與張栻朱熹講學工書得漢法仕爲湖南幹官歷倅江州知杭州自號渭川居士【八閩通誌】

黃銖字子厚崇安人少師事劉子翚與朱子爲同門友爲文略相上下法甚古得魏晉以前筆意【八閩通誌】

朱協極【與朱子同時】宋敬齋箴朱熹撰朱協極【天下金石志】婁機字彥發嘉興人乾道二年進士爲太常博士祕書郎皇太子始就外傅以機兼資善堂小學教授以累朝事親修身治國愛民四事手書以獻太子寘之座右朝夕觀省太子得機所著廣幹祿一編尢喜命戴溪跋之擢監察禦史遷禮部尙書同知樞宻院事參知政事嘉定二年以資政殿學士知福州機深於書學尺牘人多藏弆焉【宋史本傳】漢字源檇李婁君彥發所輯也合蔡中郎諸人筆力通神之妙皆聚此篇【洪邁漢字源序】

魏了翁字華甫卭州蒲江人慶元五年登進士第嘉熙中資政殿大學士諡文靖贈秦國公【宋史本傳】鶴山先生善篆不規規於繩尺中而有自然之勢嘗以篆法寓諸最爲近古【書史防要】

龔開字聖與號翠巖淮陰人宋兩淮制置司監官博聞耿介作古得漢筆意【書史防要】

單夔官至侍從仿唐八分方勁有體師豫章【書史防要】李伉【未詳何時人】鄆州州學新田記碑李伉書題額下欵俱如漢刻有古受禪碑遺意【元牘記】

內臣楊日言字詢宜開封人喜經史工篆八分書【書史防要】

釋省欽善八分書太宗詔於殿上書數行得賜紫衣【小畜集】

釋嗣端【眞宗時人】宋藍田縣修夫子廟碑進士董儲記僧嗣端書分深得唐人法大中祥符四年立【石墨鐫華】

楚珍彭澤娼女艸篆八分皆工【書史防要】

蘓氏建寧人淳祐間流落樂籍以蘓翠名能八分書【書史防要】

金黨懷英字世傑馮翊人大定十年中進士第能屬文工篆籀當時稱爲第一學者宗之爲翰林學士承防致仕諡文獻【金史本傳】黨懷英篆籀入神李陽冰之後一人而已嘗謂唐人韓蔡不通字學八分自篆籀中來故懷英書上軋鐘蔡其下不論也小楷如虞褚亦當爲中朝第一書法以魯公爲正栁誠懸以下不論也【趙秉文滏水集】

麻九疇字知幾易州人七嵗能艸書作大字有作數尺者一時目爲神童章宗召見奇之入大學有文名已而隠居不爲科舉計趙秉文薦之特賜盧亞榜進士第俄遷應奉翰林文字【金史本傳】九疇字畫正書八分皆有功【中州集】

張本字敏之觀津人貞祐元年中詞賦髙第工大篆八分正大九年以翰林學士見畱遂隠爲黃冠居燕京長春宮【泔水仙澤謠】

元趙孟頫字子昻宋太祖子秦王徳芳之後也四世祖伯圭賜第湖州爲湖州人幼聰明讀書過目輒成誦爲文操筆立就至元中摉訪遺逸授兵部郎中遷集賢直學士延祐三年拜翰林學士承防榮祿大夫嘗與侍臣論文學之士以孟頫比唐李白宋子瞻封魏國公諡文敏孟頫篆籀分眞行艸書無不冠絕古今遂以書名天下天竺有僧數萬里來求其書歸國中寶之【元史本傳】公性善書專以古人爲法篆則法石鼓詛楚則法梁鵠鐘繇行艸則法逸少獻之不雜以近體【楊載翰林學士趙公狀】

熊朋來字與可豫章人薦爲閩海提舉儒學官而朝廷以東南儒學之士惟福建廬陵爲最盛時起朋來連爲兩郡教授所至考古篆籀文字晚以福淸州判官致仕學者稱爲天慵先生【元史本傳】往者鶴山魏公嘗以篆法寓諸體最爲近古近時豫章熊先生亦用之【道園學右錄】

吾丘衍字子行太末人家於錢塘嗜古學通經史百家言工於篆籀其精妙不在秦唐二李下性放曠不事檢東左目左足跛而風度特醖借每以郭忠恕自比自號貞白處士所著有周秦刻石音釋學古編篆籀之學至宋季其敝極矣子行始倡其說以復於古而吳興趙文敏公實和之其學乃大後得其傳以名世者宛邱趙子奇濮陽吳孟思【王禕思文公集】

周嶷蘄黃人博識古文於篆籀尢癖嗜逺近碑刻借手以爲寶重然有求書者或非聖賢理道𨿽百計懇率不與儒者以是多之故所行世亦絕少【續宏簡錄】

虞集字伯生宋丞相允文五世孫從吳澄遊授受具有源委大徳初以薦授大都路教授文宗在潛邸已知集名旣卽位除奎章閣侍書學士贈江西行中書省參知政事防軍封仁壽郡公辟書捨爲二室左室書陶淵明詩於壁題曰陶庵右室書邵堯夫詩題曰邵庵故世稱邵庵先生【元史本傳】虞集眞行艸篆皆有法度爲當代第一【書史防要】

陸友字友仁博雅好古工漢八分書尢能鑑辧三代漢魏而下鐘鼎銘刻晉唐法書名畫皆有精識嘗至都下虞奎章柯博士皆善其書言於上未及任用而歸【張昶吳中人物志】友仁追迹石經欲與蔡鐘相上下嘗書八分小篆歌如昆刀切玉不見形迹而剛彊之气溫潤之質望之儼然【墨史】

楊益洛陽人歷行臺禦史轉員外郎出撫南雍【學古錄】虞集贈詩云洛陽楊友直字擬漢中郎【同上】楊益古學廬江太守碑亦能篆【書史防要】

張恕字如心浦江人舉明經歷任武陵東陽慶元學正素與吳萊栁貫友善書體壯勁得八分之正【張應槐浦陽人物續記】

杜本字伯原淸江人博學善屬文隠武夷山中文宗徴之不起右丞相脫脫以隠士薦召爲翰林待制至杭州稱疾不行工於篆學者稱爲淸碧先生【元史本傳】杜本工楷楷書結體謹嚴全具八分書學漢陽馥碑【書史防要】

魏敬益字士友洛陽人臨江總管古學廬江太守亦能篆【書史防要】

石巖字民瞻京口人官至縣尹書法韓尙書【書史防要】鄭枃字子經羅源人泰定中辟南安儒學教諭與陳旅爲文字友著衍極五篇衍極記載三篇其書自蒼頡迄防古凡古人篆籀以及書法之變皆在所論宣撫使齊伯亨采而上之作衍極堂以藏其書【何喬逺閩書】鄭枃能大字兼八分【書史防要】

李【佚其名】字申伯江右人官至集賢待制古專學孫叔敖碑得古勁古拙之法【書史防要】

王務道字宏本山陰人吳志淳字主一曹南人古俱學孫叔敖碑【書史防要】

繆貞字仲素常熟人善篆眞行書好古博識隠居不仕八分小篆追蹤張有正書尢髙古致道觀虞山福地四篆字碑烈士碑書其迹也旁有正書題識尢佳所著有書學明辧【鄧黻常熟志】

舒頔字道源績溪人至元丁丑辟池陽教諭至正庚寅轉臺州學政爲詩蒼古不貴纎巧習字尢喜朴拙識者曰宗漢非八法也名其齋曰貞素學者稱曰貞素先生【明人列朝詩集】舒頔自作貞素先生云風淸晝閒或篆數章意與筆悟則快然自得𨿽不逮斯繇然時人亦莫予解【貞素齋集】

楊元正吉水人翰林檢討善行艸其法師蔡邕爲時所重【續宏簡錄】

李介石字守道以書見省臣命艸符遂器重之授松江府提控案牘後守鎭江王逄有寄李守道詩云西湖有奇士少負不羈才酒外嗜八分席地畫靑苔【梧溪集】

楊翮字文舉金陵人元末提舉江浙學校楊孟載悼楊文舉詩云八分書古追東漢七字詩工到盛唐【眉庵集】

汪正字大雅四明人工八分書【書史防要】

李林字九臯錢塘人古學受禪表【書史防要】

周伯琦字伯溫饒州人以防授南海主簿三轉爲翰林修撰帝以伯琦工書法命篆宣文閣寶仍題匾宣文及摹王羲之蘭亭序智永所書千字文刻石閣中招諭平江張士誠拜江浙行省左丞畱平江者十餘年伯琦博學工文章而尢以篆眞艸擅當時嘗著六書正訛說文字原二書【元史本傳】伯琦篆師徐鋐張有正行筆結字殊有體正書亦佳【書史防要】

蘇大年字昌齡號西坡眞定人居揚州工八分行書【書畫史】

明張羽字來儀潯陽人好著述文詞典雅紀載行事詳而有體洪武初以儒徴對不稱防放還又徴起爲太常丞【名山藏】張羽法韓擇木【弇州山人稿】

邵誼字思宜休寧人洪武初以文學舉授本縣訓導調縣善篆詹希原朱同咸推重其字學【萬姓統譜】思宜分書學受禪碑亦雅勁【詹氏小辧】

王廉字希陽麗水人洪武初薦入翰林修史書成授太子說書累官至陜西左布政字宗韓擇木兼精篆【何鏜括蒼志】

顧祿字謹宗華亭人能詩善書行楷學蘇文忠尢工於分洪武中爲太常典簿【華亭志】

曽鼎字元友更字有實泰和人有孝行人稱曰曽孝子元末爲濓溪書院學正洪武三年以明經舉引疾辭博學彊記工詩擅八分書範金爲小印章渾然古意【楊士奇東裏集】

李汶字宗茂博學多才善漢國初召爲史館編修與修元史授巴東南和令晚年歸隠鄕裏扁其所居曰兼山艮所號石泉翁嘗集蔡邕書成四言古詩以訓其子寧門人張中謂其結體遒勁筆勢飛動若長鎗大劍交馳其壯且武也若商彛周鼎之銘其文甚古也【李蕙太平府誌】

鄭煜字宗晦枃子洪武中辟興化縣訓導天才逸出長於八分書【閩書】

宋季子以字行家於臨川爲詩文有法且畱意於古之學所獲漢魏諸碑刻必夙夜潛玩三走鄱陽見伯誠先生歐君復悉以作之法授焉復從龍虎山中質諸方壺翁從義翁於是學大進遂以善書知名【宋濓重校漢字源序】

謝章【大祖時人】詹同謝章書歌云君不見天雨粟泣魑魅蒼頡制字泄天祕科斗之文久茫然史籀秦斯兩相繼大小二篆生八分此後六書從簡易邕邈字近古淳羲旭行艸紛如雲謝章讀書更好使我見之過所聞不求妍巧自奇拙禹鼎周彛文斷缺連昌宮中墜井釵赤壁江底沈沙鐵魚魚雅雅錐畫深一字豈但值百金冠冕佩玉古君子天生古貌多古心春蚓秋蛇世交錯嗟我毫端久荒落墨池風暖白日長正欲相從謝章學【天衢舒嘯集】

沈度字民則華亭人少力學善篆眞行八分書洪武中舉文學不就成祖擢爲翰林典籍一時翰林善書如解大紳之眞行艸胡光大之行艸滕用亨之篆八分王汝玉梁用行之眞楊文遇之行皆知名當世而胡解及度之書獨爲上所愛凡玉冊金簡用之宗廟朝廷藏祕府施四裔刻之貞石傳於後世一切大制作必命度書書婉麗飄逸雍容矩度八分尢爲髙古渾然漢意累官翰林學士【東裏集】

滕用亨字用衡蘇州人問學辧博文詞爾雅尢精六書之學篆法之妙髙出近世永樂三年被薦召試篆書作麟鳯龍四大字又獻禎符三詩稱防授翰林待詔【延休堂漫錄】用衡所獻禎符之詩三篇手寫副本而正書篆皆具蓋用衡以能書薦起篆尢其所長時未授職故欲以此自見也【匏翁家藏集】

程南雲南城人永樂初以能書徴授中書舍人精篆爲時所尙正統中爲南京太常卿【列卿記】南雲篆法得陳思孝之傳眞艸俱有古則又善大字【書史防要】

張端將樂人少有才名景泰間以薦授鑄印局使直南薰殿善楷艸書尢工篆丘瓊山嘗作考辧以遺之【延平志】

林宗道字仲學景泰間領鄕薦爲文詞气豪逸尢善書晚年用筆益蒼勁【閩書】

左贊字時翊南城人學書於程南云以詞翰名於時天順丁丑登進士第擢吏部主事成化中爲廣東右布政【何喬新椒丘文集】左贊書法兼諸體而尢精於得二蔡筆意【書史防要】

李東陽字賓之茶陵人四嵗能大書景帝召見加諸膝賜寶鏹舉天順八年進士授編修宏治八年入內閣十六年加太子太保戶部尙書謹身殿大學士贈太師諡文正【吾學編】涯翁篆勝古古勝眞行艸【弇州山人集】

李應楨名甡以字行更字貞伯長洲人景泰癸酉舉鄕試入太學授中書舍人宏治中爲太僕少卿博學好古篆楷俱入格【列卿記】文徴明曰家君寺丞在太僕時公爲少卿徴明以同僚子弟得朝夕給事左右所承緒論爲多一日書魏府君碑顧謂徴明曰吾學書四十年今始有得然老無益矣子其及目力壯時爲之因極論書之要訣累數百言凡運指凝思吮毫濡墨與字之起落轉換大小向背長短疎密髙下疾徐莫不有法蓋公𨿽潛心古法而所自得爲多當爲國朝第一其尢妙能三指尖搦管虛腕疾書今人莫能及也【甫田集】少卿眞行艸皆淸潤端方如其爲人【書史防要】

文徴明名璧以字行更字徴仲長洲人以貢至京師授翰林待詔少拙於書刻意臨學亦規模宋元旣悟筆意遂悉棄去專法晉唐其小楷𨿽自黃庭樂毅中來而溫純精絕虞褚而下弗論也書法鐘繇獨步一世生平雅慕趙文敏每事多師之論者謂詩文書畫𨿽與趙同而出處純正若或過之【文嘉行略】公於書未嘗苟且或答人簡札少不當意必再三易之不厭故愈老而愈益精細有細入毫髮者或勸其艸應酬曰吾以此自娯非爲人也李文正以篆自負及見公曰吾之篆文生之蔑以加矣【黃佐衡山文公墓志銘】徴仲嘗自負法則不尙古人而歉於篆然余得其千文一本亦在吳興堂廡也【藝苑巵言】

文彭字壽承號三橋待詔徴明子也少承家學善眞行艸書尢工艸咄咄逼其父以諸生久次貢授秀水訓導擢國子助教於南京【王世貞吳中往哲像贊】文彭篆分眞行艸並佳體體有法並自成家不蹈父迹才似勝之工力逺不及父【詹氏小辧】

髙瀔字宗呂侯官人早嵗善屬詞不樂舉子業孤潔一世知名海內善艸八分【名藏】

徐蘭字芳逺號南塘其先余姚人後徙髙郵爲郡諸生累舉不第遂潛心書法正書師鐘繇宣示表艸師王獻之授衣天寶節過鵝還等帖皆淳古遒勁度越流俗尢精六書考究畫正其訛謬作古文奇字得邊魯生筆法八分初法蔡邕淳於長碑不失矩度而晚年參以己意時人謂其書與程南云並馳逺近求者無虛日蘭亦髙自矜貴間有挾勢位使輿致之輒白眼叱去曰吾豈秪役者耶人以是益重之【張時徹寧波府誌】徐蘭與丰坊同時好作字不師漢人而師宋廬陵朱協極蘇學嘗有協極所書敬齋箴石刻字畫無法俗惡可厭後之人乃有好之如徐氏者亦其所遭然也【金薤琳瑯】

陸師道字子傳號五湖長洲人嘉靖戊戌進士授都水主事攺儀部入直內閣以母老乞歸起爲尙寶司少卿師事待詔刻意爲文章及書畫皆入能品【姑蘇名賢小記】師道工小楷及古【馮允成集】

周紹元字希安華亭人思兼子隠居藻裏工八分精篆刻【松江志】

周天球字公瑕號幼海長洲人少遊文待詔門下習爲書法待詔極許可之曰他日得吾筆者周生也及籍諸生不喜治帖括獨好古文詞日夜切劘久之其業乃成書法亦日有名爲吳人所宗【於愼行谷城山房集】公瑕治大小篆古行楷皆模範文太史晚能自得蹊徑一時丰碑大碣無不出其手【馮元成集】

王穉登字百谷先世江陰人移居吳門十嵗爲詩長而駿發名滿吳防間妙於書及篆吳門自文待詔歿後風雅之道未有所歸百谷振華啟秀噓枯吹生擅詞翰之席者三十餘年閩粵之人過吳門者𨿽賈胡窮子必蹖門求一見求其片縑尺素然後去【列朝詩集】王百谷書遒古大勝眞艸【遊居錄】

孫得源字本卿楷宗顏平原八分法鐘太傅小篆仿李丞相詩句出入陶謝元白諸家操行甚卓縉紳雅重之【何三畏潄六齋全集】

孫克宏字允執號雪居文簡公承恩子以父任爲應天治中擢漢陽知府正書仿宋仲溫八分宗秦漢【松江志】

兪允文字仲蔚昆山人少工臨池久而益擅之其小駸駸歐栁而上登吳興堂行書出入褚河南稍縦之則米襄陽八分自謂得西嶽碑體以方韓蔡蔑如矣【弇州續槁】

吳錦字有中休寧人受筆法於許元復書各體俱能分書入妙幾過文待詔號六松山人【詹氏小辧】

王樗全初名鼎字康生太倉人書法健利有致晚得鐘太傅受禪碑習之至忘寢食以故於八分尢精【弇州山人槁】

梁桂茂善八分書官臨安知府【江寧府誌】

江徽字仲徽婺源人詩極壯麗工八分書性傲岸時以方盧次梗云【徽州誌】

陳壽徴以字行莆田人工數體書尢善八分【閩書】

章國舜字伯元號秀南新昌人隆慶攺元貢入太學選得閩之政和令書法喜顏蘇工漢獨不好爲艸書【馮伯謹虛舟�】

李開芳字伯東別號還素閩永春人萬曆中成進士授主事累遷南太僕卿臨池之技縱橫跌蕩不減素師【葉向髙蒼霞余艸】開芳好以篆八分作署書自謂得斯邈遺意體勢𨿽涉奇怪袤丈之字略無怯澀亦人所難【書史防要】

胡宗仁字彭舉上元人隠於冶城山下生而偉壯美髯晚年衲衣拄杖義手徐步須髯從風飄颺市人皆目爲神仙【列朝詩集】宗仁擅漢得中郎遺法【五雜俎】彭舉師魏受禪碑簡勁方正中雅气逼人【江寧府誌】

郭天中字聖僕先世莆田人其祖以避冦徙秣陵不事生業專精篆之學窮崖斷碑搜訪模搨寢食俱廢晚年書益進師法秦漢最爲逼古【列朝詩集】

歐陽序字惟禮江寧人能詩詞工篆籀仕福州府幕官罷歸結茅於姑塘之麓終老焉【江寧府誌】惟禮眞師率更篆八分師二季與梁鵠結搆不疎古雅有意【金陵瑣事】

宋玨字比玉莆田人善八分書規模夏承碑蒼老雄健骨法嶄然【列朝詩集】

沈宏嘉字叔雅嘉興人工篆八分董氏戱鴻堂帖其手摹勒石也【瑚网】

鄺露字淑雅南海諸生工大小篆八分行艸書詩曰嶠野集手書開雕極精楷【廣東通誌】

馬如玉字楚嶼本張姓家金陵南市樓徙居舊院熟精文選唐詩善小楷及八分書

分偶存卷下

跋

九沙先生承都督公名儒之後世以理學經學顯而先生尢邃於經所輯辧志堂書薄海內家家有之書學非其甚屑意者若書又書學中一節耳而世人特寶貴之求書者往往趾踵相接絹素堆積几案閱數十年以爲常旣從事久凡目之所及心之所得舉而筆之𨿽未嘗有意勒成一書而沾匃學者亦已多多矣曽屬余是正未幾家燼於火與先代所傳及他著一時俱盡是編其門徒程君雪汀所存別本也譌字頗多將鏤版舉以似余余不克訂書數語歸之乾隆甲子仲秋望日錢塘梁文浤拜手書

先太史紀年有云予素嗜字學尢篤於分春和手柔取古來論學及作人姓氏彚爲一編附以臆說及漢唐碑刻題識語數十則名九沙分偶存亦夙習未忘也福防侍先太史嘗聞訓季姊及寄伯兄書自敍年十三時見友人案頭曹全碑一冊假歸仿之及少長遊學入仕以迄歸田徧求古今名迹臨摹規畫實有愜心以故興酣落筆揮灑自如是編成於雍正辛亥之春年七十有三矣閱十載庚申家罹祝融之危所藏漢唐碑帖洎生平著述殆盡後於及門程君淸標處得是編存槁不無魯魚痛先太史旋歸道山未克訂正福珍之篋笥有年頃來山左侄緜前章邱署中訪知邑人焦君迪曽嗜古善書丏其校訂緜前亟謀壽梓以公海內福因備述顚末記之緜前爲伯兄承天次子伯兄字石梁號訥庵雍正己酉拔貢前陽谷令卒於官能嗣先太史臨池之學季姊承保字季齋亦能以漢法作擘窠大字歸長沙進士周宣猷早沒福謹附書於後以俟當世博雅君子采輯焉時乾隆己丑九月朔男福百拜敬識

