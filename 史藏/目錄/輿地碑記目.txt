

欽定四庫全書

史部十四

輿地碑記目

目錄類二【金石之屬】提要

【臣】等謹案輿地碑記目四卷宋王象之撰象之金華人嘗知江寧縣其書乃以天下碑刻地誌之目分郡編次而各注其年月姓氏大略於下起臨安訖龍州皆南渡後疆域其中頗有攷訂精確者如鎭江府丹徒梁太祖文皇帝神道碑辧其爲梁武帝父成都府殿柱記作於漢興平初年知其非鐘防書嘉定府移水記有嘉州二字知其非郭璞筆臺州臨海慶恩院定光院明智院明恩院婺州義烏眞如院諸碑福州烏石宣威感應王廟碑並書防同則知吳越實曽用契丹年號皆見證據然亦有前後復出並承訛襲謬者如上霄峯夏禹石刻南康軍已載之又載之江州且安知所云隠起百餘言者非卽水經注秦始皇所記乎孔子延陵十字碑鎭江府旣兩載之又載之江陰軍又載之昌州且烏知所云嗚呼有吳延陵季子之墓者古法帖所錄乃止有六字乎至於徽州則載歙州折絹本末一事澧州則載柿木成文太平字皆於碑志無涉頗屬不倫又思州下獨載夏總幹墓誌略一篇大書附入體例更爲防錯疑是當時隨筆雜記編纂未成之書特所采金石文字與他書互有出入皆可以備防攷而圖經輿記古無著錄専家流傳頗少此本搜輯頗詳尢能補歷代史誌所遺缺也乾隆四十三年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

輿地碑記目卷一

宋王象之撰臨安府碑記

吳太帝黃武二年刻字【在栗山】東晉孫文度鐫石銘【在冨陽縣之雞籠山義熈八年立】隱士郭文碑【在臨安縣湖州刺史孫彭立】天竺靈隱二寺記【臨安志云寺記陸鴻漸文僧遵式立復州圖經云陸羽常過錢塘撰丨丨丨丨丨丨記】冷泉亭記【唐長慶二年白居易文】西湖石函記【唐史長慶四年白居易文】胥山碑銘【元和十年靈元輔文王遹書】佛說尊勝陀羅尼咒【牛僧孺八分書】唐龍興寺碑【卽今祥符寺也景龍四年盧季詢書】華嚴覺法師碑【褚廷誨書】任道眞題李渉碣後【舊在祥符寺】臯亭神記【牛僧孺書】唐徑山禪師碑【九域志云崔元翰詞李吉甫書】下石龍浮勝院磨崖心印銘【唐翰林學士梁肅文】唐和州刺史淩凖墓志【在新城縣唐桞宗元文】余杭縣令劉允恭徳政碑【晏公類要云劉令事詳明臨下淸簡人懷其惠吏畏其威】陳允升徳政碑【晏公類要云在余杭縣唐貞元二年立中書舍人李紓文】前縣令李復碑【晏公類要云在余杭縣唐大歷四年立祕書郎蔣志文】赤松子銘【晏公類要云在冨陽縣又云赤松子駕鶴時停北山】唐縣令丁君徳政碑【晏公類要云在於濳縣西市山唐麟徳二年立】石壁法華經記【在廣化寺唐元稹文】眞聖觀碑【在天慶觀開平二年刻】梁簡文石像記【在靈隱寺】司空相國詩【在靈隱寺】唐嵩嶽大師影堂記【在靈隱寺】鳥窠禪師塔銘【在定業院】唐白舍人鳥窠禪師問答頌【在定業院】唐宣宗悼安國寺悟空禪師碑【在鹽官縣】悟空禪師行業碑【唐咸通二年盧求文】淨明院功業碑【在臨安縣錢武肅王書】崇覺院錢武肅王開山碑【在臨安縣】錢王建興敎寺記【在本寺】吳越王立功碑【在臨安縣乾化三年立】吳越王生祠碑【在臨安縣李淇撰乾化三年立】錢塘龍王廟碑【錢塘縣有廣潤龍王廟碑云錢鏐正明二年建】觀音尊聖幢【在九里松寶大二年建】貢院前橋柱【刻云寶正六年嵗在辛夘造此錢王三年號日天寶曰寶大曰保正皆錢王年號也又臨安府石屋崇化寺尊聖幢云時天寶四年嵗次辛未以年月攷之非唐之天寶乃錢王之年號耳蓋梁以丁邜簒唐武肅是嵗猶稱唐天祐四年戊辰乃自稱年號曰天寶元年則天寶元年辛未乃梁之乾化元年也事見洪邁隨筆又通鑑唐明宗天成二年吳越王錢鏐以中國防亂朝防不通乃攺元保正其後復通中國乃諱而弗稱】杜太師稜築城記【在新城縣寶大元年羅隱文】羅給事墓志【在新城開平四年沈崧文】吳越武肅王神道碑【在臨安縣楊凝式撰長興二年立】龍興寺華嚴經石記【寶歷三年九月二十五日蘓州刺史白居易撰寺僧南操立】胥山銘【集古錄唐靈元輔撰王遹書山有子胥廟故以爲名元和十年立在杭州】覽法師碑【集古錄唐徐安貞撰禇庭誨書碑以開元二十五年立在杭州】

嘉興府碑記

秦始皇碑【九州要云始皇登秦望山望海今始皇碑在嘉興縣】六里山石刻【在海鹽刻雲天冊元年旃防恊洽之嵗孟冬陽月日惟壬寅朔石簣神匱忽自開發拾得靑玊璽篆文吳卽帝位共三十八字】秀道者塔碑【張伯玉百韻詩序云今有塔銘存焉】東漢烈士沈光書迹石刻【張伯玉百韻詩注云在聖果寺】周氏墓碑【在海鹽唐貞元十四年汝南縣君周氏墓志銘植於嘉興縣東界海鹽齊景鄕】寶花尼寺碑【今碑刻猶存僅可讀大歷丙申嵗夏五月七日】崇福團寺記【在崇徳縣西八十步有唐無著禪師贊寧碑記】陸府君碑【在海鹽縣北五十五里當湖市近得一石刻乃唐吳郡陸府君墓銘】齊景公廟碑【在海鹽縣齊景鄕也唐貞元十四年汝南縣君周氏墓志銘植於嘉興縣東界海鹽縣齊景公鄕】華亭吳徵北將軍碑宣城內史碑嘉禾王總管守城記【侯渙文】曺史君廟

記【吳感文】髙史君廟記【崔拱臣文】靈光寺僧靈祐塔銘【沈亞之文】法云寺碑【在華亭縣南三十五里大唐蘓州華亭縣顧亭林市新創法云禪院記大中十四年嵗在庚辰吳興沈瑊述並書又亭林法云寺感夢伽藍神記又開運元年造寺成二僧夢云梁朝侍至忽見紫衣曰此吾故宅也明夜復夢云但尋古碑文爲據明早求之果見碑文云寺南髙基顧野王曽於此修輿地誌遂建屋立像曰顧侍郞祠慶曆六年記云】資聖院碑【在嘉興縣唐宣宗書字額尙存】萬年宮額【天祐元年武肅王重書額現存】天慶觀碑【掘得二小石刻其一北極殿記知州宋坦雍熈三年記並銘其一天慶觀碑記解九臯撰徐銘】石篆書三十八字【吳歸命侯天冊元年刻在海鹽之六里鄕】開元鐘梁朝繪七寶上帝像【乾道中開齋堂掘得開元鐘梁朝繪七寶上帝像乃鐫像於石】嘉禾志並詩【郡守張元成序】武原志【卽海鹽圖經令蘓養直序】雲間志【華亭令楊偕編】

安吉州碑記

漢故梁相費府君碑【在墨玅亭集占錄隸書不著書撰人名氏碑不載其鄕裏及刻石年月】漢故堂邑令費君碑【在墨玅亭又一碑亦在號三費碑】漢費鳯碑【集古錄云漢石勩撰隸書不著名氏文悉爲五字句亦無所立年月】吳興太守廟碑【吳赤撰晁公武合州防壁記云刺史防壁記始於唐而顧況元結之文最爲著按吳氏所記五百餘人而名徳如謝安石顏淸臣之徒傑然表見於史籍者凢數十公故其地冠簪之盛常數天下三分之一】白蘋洲五亭記【在墨玅亭唐白居易撰馬纘書開成四年建又見金石錄】白蘋亭記【在墨玅亭唐李直方撰史鎬書元和元年作】白蘋洲記【在州大防壁中中和五年刺史孫儲撰王溥書】湖州紀功記【在甲仗庫唐元和中紀刺史辛泌平李錡也】吳大皇帝廟碑【在廟中唐安定中胡李良撰太和中立】大寧寺建功徳碑【在報恩寺韓罩撰徐浩書大歷六年建】袁髙茶山詩述【在墨玅亭唐於頔撰徐璹書述刺史袁髙所作茶山詩集古錄云唐袁髙撰徐璹書湖州之顧渚山嵗修茶貢髙爲之刺史而作是詩其後於頔得之於壊垣爲之序而刻之貞元七年立】又碑陰【李吉甫撰貞元十年建】烏程令韋公徳政碑【在烏程縣治唐至徳二年沈務本撰沈仲昌書】沈府君墓銘【在墨玅亭乾元元年韋卓撰並書】胡夫人墓銘【在墨玅亭天復三年於景林撰並書】金氏墓銘【在墨玅亭李翊述並書】吳氏墓銘【在墨玅亭太和九年胡季良書】斷碑二【在墨玅亭一咸通五年立僧翰書一干元元年鄔雕書】唐太光和尙神異碑【在烏程法華寺幹寜中李神書】唐太光和尙道迹碑【在烏程法華寺】唐丞相李紳墓碑【在烏程山裏幹寧三年立】唐吳興丘氏墓碑【在烏程縣西霅水鄕林谷元和四年立】唐古山索靖廟碑【在烏程本廟】唐重置興國寺碑【在歸安縣無爲寺】唐永興寺僧伽和尙碑【在歸安縣鹿苑寺元和九年立】唐永興寺防道記【在歸安縣鹿苑寺咸通四年】崔祐甫銘崔植誥【長興縣崔趙村在罨畫溪之右崔卽唐相祐甫之後家蔵韓愈所作祐甫墓銘又藏崔植崔逖等誥數軸】陳周報徳寺碑【在長興縣大雄寺】陳徐陵報徳寺塔銘【在長興縣大雄寺子院】唐沙門碑【赤烏五年建廟】陳孝義寺碑【晏公類要云徐陵撰在卞山下今在墨玅亭】唐太宗禦制聖教序【在墨玅亭】唐開元皇帝封文宣王詔【在州學】勅天下放生池碑【舊在文宣王廟今在魯公祠集古錄云唐顏眞卿撰並書肅宗乾元三年詔天下自山南至浙西臨江置放生池八十一所眞卿爲天下放生池銘池上之碑以大歷八年立】顏眞卿集唐肅宗禦書題碑額【集古錄云顏眞卿書肅宗批答禦書表以上元元年上碑以大歷九年立集古錄云乞禦書批額碑陰記顏眞卿貶碑不果立至大歷中爲湖州刺史始追建於州之駱駝橋東集批答禦書字以爲額又序其事於批答碑陰以大歷九年刻】勅書褒戰功記【在甲仗庫前唐憲宗賜刺史辛泌及慰問將士詔書】封崇孔宣父故事【在州學元和四年記】徳本寺碑【在文宣王碑陰胡季良撰】文宣王新廟碑【在州學唐大中間鄭言撰並書碑記刺史令狐綯作】射堂記【在墨玅亭集古錄云唐顏眞卿撰並書碑石壊缺不可考以大歷十二年立又云右射堂記顏眞卿所書刻於石者】項王廟碑陰【集古錄云顏氏殘碑唐顏眞卿書並項王碑陰記附殘缺不全而事迹可見碑陰眞卿重建項羽廟碑以大歷七年刻】項生蔬食文【在墨玅亭】幹祿字書碑二【一在墨玅亭一在魯公祠集古錄湖州顏魯公石記云唐人筆迹見於今者惟公冣多其在湖州所書爲世所書傳者惟幹祿字書放生池碑尙多見於人家而幹祿字書乃楊漢公摹其眞本以訛缺遂不復傳獨余集錄有之惟好古之士能知前人用意之深則其湮沈磨滅之餘尢爲可惜也】湖州石記【集古錄云碑字殘缺不見年月及書人姓名驗其字畫蓋顏魯公書】石柱碑【舊在烏程縣西南三十里之杼山今在墨玅亭又斷碑二亦載顏眞卿書】晉吳興太守謝公碑【在墨玅亭唐裴淸撰僧道銑書大歷五年建】太守歷官記【在墨玅亭自晉王逸少洎陳任忠凢四十四人】湖州刺史題名記【唐廣徳元年李紓撰後記貞元十六年顧況作又後題貞元十七年刺史李詞】靈皎城山寺碑【在長興縣慈氏院元和中撰】唐沙門靈皎魚陂明禪師塔銘【在長興縣空隠院】晉謝太傅塘碑【舊碑在謝公鄕顏眞卿取舊史遺文刻石而書其陰今碑在墨玅亭】唐大慈寺鐘記【在本寺唐縣令韓章撰】吳興雜錄【唐志張文規作】吳興錄【韋昭作】吳興山墟名【張元之作又云晉吳興太守王韶之撰】三吳土地記【顧長生作】吳興志【陸羽作】吳興統記【景徳中湖州攝長史左文質纂】吳興詩集【熙寧中知州事孫覺裒吳興人詩自晉至唐凢二百首】武康土地記【沈常作】餘英志【慶元中進士劉曈撰】吳興詩【金大亮序】吳興續圖經【紹興中編】吳興志舊編【淳熙中教授周世楠撰】

平江府碑記

朱氏墓碣【在吳縣西穹窿山碑已漫滅其可讀者云世居下邳自平始二年避地至此】包山神景觀林屋洞碑【唐開成三年建】報恩寺惠敏律師碑銘【臺州刺史張諫撰蘇州刺史元錫書】天臺大徳元浩和尙靈塔頌【太原少尹崔恭撰】城隍廟唐碑【吳郡誌云城隍廟其初春申君廟唐碑具在】孟郊張祜畱題【吳郡誌云昆山古上方有丨丨丨丨丨丨云】畫龍記【在長縣防事李記】周先生住山碑【在洞庭山唐令狐楚撰】楞伽寺石記【在吳縣西南紹興間瓦礫中得房琯所作寺碑】龍興寺碑【在吳縣橫山下山巓有塔隋時所建石記存焉旁有巨井石欄欄側有隋人記刻】興福寺記【在常熟縣西北九里唐寺記云始於齊始興五年按齊無始興年號但有延興中興二號皆止一年流傳之誤如此旣是唐碑姑存之】寶積寺塔【在橫山下山頂有塔隋人所書塔銘碑石全好字畫秀整絕類虞褚】顏眞卿虎丘詩刻【唐詩紀事二十四卷吳門有淸遠道士周恭子遊虎丘詩其辭自商周曆近代二千年來矣鬼神耶隱士耶莫能測也辭藻健俊魯公愛之刻於巖際】江摠碑【唐詩紀事三十卷苗發送司空曙之蘇州詩云若到仁霞寺應看丨丨丨】寶花寺碑【集古錄一百四十五唐鄒儒立撰於頔書陸齊望有女爲尼齊望捨宅爲寺子渭等以永正二年造寺始成立此碑在蘇州嘉興縣】春申君廟記【集古錄三百二十八唐趙居正撰史惟則八分書並篆額碑以天寶十年立於蘇州】重寺法華院石壁經碑文【太和三年春郡守白居易記】南禪院千佛堂轉輪經石記【開成二年二月一日白樂天撰】皇甫湜顧況詩集序【序云吳中山泉气狀英淑怪麗太湖異石洞庭朱實華亭淸唳與虎丘天竺諸佛寺鉤綿秀絕君出其中間翕淸虛以爲性結泠淡以爲質吐鮮榮以爲詞偏得於逸歌長句駿發踔厲往往若穿天心出月脇意味驚人語非尋常所能及最爲快也李松已死非君誰與況字逋翁】常熟唐古碣【韓臯元和三年】松陵集【陸龜防】圗經【李宗諤修定】續志【朱長文編】新志【範成大編見言行錄】松江詩集【何按撰】松江詩後集【胡份序】重廣松江集【石處道序】

常州碑記

陽羨山封禪碑【雲麓澷抄云吳志天璽元年吳興陽羨山有空石長十餘丈曰石室郡表爲瑞遣兼司徒董朝兼太常周處封禪國山大赦攺明年爲天紀卽前所雲水洞是也山後有封禪碑土人目曰囤碑以其石圓八出如米廩云字畫奇古嵗久多磨滅】隋陳司徒告身【集古錄隋大業十一年陳杲仁告身杲仁妻軫靜捨宅造寺無書人名氏捨宅防稱明政二年者李子通年號也在武烈帝廟】吳國山碑【集古錄云不著撰人名蘇建篆縣名碑天冊元年得玉璽刋石告禪於國山之陰其所述瑞應凢千有二百餘事】善權寺詩靈巖瀑布記【集古錄云羊士諤逰善權寺詩康仲熊逰靈巖瀑布記鄭薫雪霽閣詩附善權寺詩後元和十三年刻李飛書在常州】無錫銘【毘陵志無錫縣有采樵者於山下得銘云有錫兵天下爭無錫寧天下淸有錫珍天下無錫久天下濟】唐賀蘭夫人墓志【集古錄云貞元九年唐陸贄撰或云贄書也題曰祕書監陸公夫人墓志銘而贄自稱侄曾孫】唐東山亭記【韋夏卿撰詳見東山亭下】張公洞唐人畱題【見張公洞下】唐李相家山碣【在惠山中唐相文肅公紳置別業於此因名李相家山榦符末孫渭南尉直史館睿立此記事見晏公類要】韓熈載靈洞觀記【見張公洞下】登仙觀碑【見張公洞下】晉右將軍曺橫墓碑【在晉陵縣東三十五里有徐碑云晉右將軍曺橫所葬因曰橫山】

鎭江府碑記

季札廟碑【九域志云吳丨丨丨內有唐刺史某人刋夫子十字碑】吳季子銘【集古錄雲篆書凢十字曰嗚呼有吳延陵季子之墓張從紳記以爲孔子書碑久湮埋宗命殷仲容模大歷十四年蕭定重刻於石並正元二年鄭播謁孔子廟題名建中元年盧國遷建碑記及從紳書附】梁招隱剎銘【集古錄云梁晉安王蕭綱撰不著書人名氏丨丨丨丨王所建也王后卽位爲簡文帝碑以普通三年立】梁太祖文皇帝神道碑【在丹徒縣之三城港文帝陵下鎭江志云歐公集古錄以爲宋文帝碑非是蓋宋文帝自葬蔣山見於沈約宋書明甚第見此八字與宋文帝諡號偶同遂指以爲宋帝而不知其爲梁武帝之父追尊之號亦同】唐蔣防鹿跑泉銘【晏公類要在丹徒縣西南七里招隱寺舊經云宋戴顒嘗居於此後以宅爲寺有張祐畱題詩有鹿跑泉唐蔣防爲泉銘見存】李徳裕玉蘂花詩【類要云在丹徒縣東南七里招隱寺寺內有李徳裕玉蘂花詩刋石在焉】紫府觀記【在金壇縣馬迹山有唐上元令王仲康記】集仙觀記【在丹徒縣東南二十五里有廣明初士人張彥爲之記】唐忠烈公新廟記【在廟內顧云文】唐魏法師碑【在仁靜觀胡楚賔文】洞虛觀記【舊在延陵縣陶村陶隱居之故廬也有長慶中石記存焉】唐戴叔倫神道碑【在金壇縣南三里梁肅爲神道碑】唐祐順王廟先天碑【在府治後圃卽漢荊王賈廟也有唐先天二年石刻】武烈帝廟碑【廟在城南一里卽隋司徒陳杲仁之廟也唐封爲丨丨丨命徐作碑】唐潤州陁羅尼經幢【歐陽公集古錄云右陁羅尼經幢今在潤州寶墨亭中唐云陽野夫王奐之書字畫頗爲世俗所重】瘞鶴銘【歐陽公集古錄雲華陽眞逸撰刻於焦山之足常爲江水所沒好事者伺江水落時模而傳之往往只得其數字云鶴壽不知其幾而已惟餘所得六十餘字獨爲多也按潤州圖經云爲王羲之書字亦奇特然不類羲之筆法而類顏魯公不知何人書也華陽眞逸是顧況道號今不敢遂以爲況者碑無年月不知何時疑前後有人同斯號者也】麒麟碑【寰宇記云梁簡文帝陵有丨丨丨尙存】岑植徳政碑【集古錄云唐張景毓撰僧翹微書碑以景龍一年立在潤州】太淸宮鐘銘【集古錄云唐馮宿撰桞公權書太和五年刻在永興華中允墓志附碑石澷滅咸通八年立】下泊宮記【集古錄云唐王師簡撰道士任參元書下泊故茅君宅也在三茅山下元和中薛華修以爲宮並立茅君像以元和九年立記】韓晉公春秋通例刻石【陸防作皇甫先生傳云貞元中韓晉公嘗進春秋通例刻之於石注云今在潤州文宣王廟】顏魯公問李太保大夫乞米帖並範仲淹題防石本【在延陵季札廟中】練湖碑【雲麓澷抄云丨丨丨南唐時立】唐潤州圖經【鎭江志云唐孫處元所作也】舊記【唐山謙之劉損之孫處元皆作】鎭江志【熊克編】潤州集【曾旼序】

嚴州碑記

朱買臣祠堂記【唐守李撰】靈巖記【集古錄不著書人名氏大歷十二年刻石】睦州大防記【集古錄凢二本其一唐元和七年李道古撰其一皇朝刁術撰自唐顯慶至中和刺史一百一十五人皇朝太平興國中知州事二人題名書皆一體不著名氏雍熈二年刻】淛東觀察判官防壁記【李元賔文】睦州錄事參軍防壁記【元和八年皇甫湜撰】桐廬縣篆額【江南徐鉉篆張伯玊曰士大夫仕東南者至桐廬則觀徐君之篆】範仲淹釣臺記【容齋五筆云範文正公守嚴作嚴先生祠堂記其歌詞云雲山蒼蒼江水泱泱先生之徳山髙水長旣成以示南丰李防伯防伯請撰徳字作風字公凝坐頓首殆欲下拜】新定志【紹聖間太守董編並序淳熈中太守陳公亮重修劉文富序】嚴陵志【紹興間董編並序】

江陰軍碑記

季子墓銘【有十大字云嗚呼有吳延陵季子之墓按歐陽公集古錄云丨丨丨丨相傳以爲孔子所書張從紳記云舊石湮滅開元中宗命殷仲容模搨其書以傳然則開元之前已有本矣】崇聖院銅鐘銘【唐太子冀所置題云賜江陰崇聖院今在幹明寺】通元觀銅鐘銘【唐開元十五年陳郡袁懷先撰】季子神賽雨紀石文【唐天寶五載趙晉甫撰張防書】唐重建興建寺碑【太和二年郁羣老撰今在慈云寺】天祐二年築城記【見祥符圖經】釣臺寺石幢【由裏山之東堂有碑刻二經憧磨滅不審嵗月】武烈大帝廟碑【在天慶觀之西有顧云銘南唐封爲武烈大帝命徐撰碑文頃嵗修廟得唐侯像所立碣於地云皇唐常州江陰縣司徒陳公廟碣銘其文澷滅不可讀】南唐重光院銘【乃今仁能院僧自西撰題云大唐都省江陰縣重光院保大三年銘】光瑛院瑞像殿記【南唐保大六年僧崇肇撰今在明敎院】招隱院鐘樓記【南唐保大十一年丁道撰今在悟空寺】明敎院釋迦殿記【天聖三年範仲淹撰】文宣王廟記【景祐三年範仲淹撰】

紹興府碑記

嚴寺碑【在諸曁之薦嚴寺開元二十一年康希銑撰徐嶠之書】秦望山法華寺碑【在天衣寺開元二十三年李邕撰並書】儼禪師戒壇碑【在天衣寺天寶十五年徐浩書】康希銑墓碑【在山陰蘭亭其碑顏魯公撰並書】防稽山永興公祠堂碣【貞元元年】大覺禪師國一影堂碑【在府城大慶寺正元元年】正元題名【在府治臥龍山磨崕】復禹衮冕並修廟記【在禹廟元和元年碑陰有薛蘋祈雨唱和詩】建南鎭碣記【元和十年孟簡撰】禹廟題名【元和十一年張良祐孟簡等十一人】崔詞謁禹廟詩【元和十一年又宋之問等詩附】又題名二人【元和十一年鄭廸劉茂孫】庾肩吾孟簡禹廟詩【元和十年】禹穴碑【元積銘寶歷丙午】禹穴碑陰【元積並寮屬十一人】元威明陽明洞天詩【太和三年立石龍瑞宮】白居易陽明洞天詩【太和三年】寧賁禪師塔銘【太和五年建塔在山陰昭福寺】修龍宮寺碑【在嵊縣太和九年李紳撰】題法華寺詩【李紳撰歐陽公集古錄云李紳自序云太和甲寅歲逰寺刻石詳自序所言似紳自書然以端州題名較之字體殊不類甲寅太和八年也】古羅漢塔記【開成二年建在余姚縣】奚奬尊聖經【開成四年建在余姚縣】奚奬尊聖經行書序【防昌元年建在戒珠寺】靈應廟碑【會昌元年建在錢淸鎭祠下】京兆阿史那夫人墓志【會昌二年石在府城】大中禹迹寺勅【碑立在本寺】勅賜大中聖壽寺額六字【桞公權書】戒珠寺記【咸通三年】平察微墓志【咸通三年石在諸曁縣】大慶寺尼粥田記【咸通三年】大慶寺復寺記【咸通十一年立容齋隨筆云孫汝玉記】王穎書尊聖經【咸通十三年在戒珠寺】王修己書尊聖經【咸通十五年在禹迹寺】王右軍祠堂記【無嵗月在戒珠寺】吳越武肅王廟碑【廟在府南四里乃皮日休之子光業詞也】吳越忠懿王貽書石刻【在會稽縣南三十里之雍熈院】越王碑【九域志】江淹碑【晏公類要云在州北八里】儼律師碑【集占錄云唐萬齊融撰徐浩書碑以天寶十五載立】書戒珠寺【集古錄云唐李紳撰具靈該八分會昌中廢宣宗初復立碑以咸通元年立】法華寺詩【集古錄云唐李紳撰徐浩書以太和八年刻石】薛蘋唱和詩【集古錄云唐薛蘋詩不著書人名氏崔迷等凢十七首】秦刻石【劍南詩稿登鵝鼻山至絕頂訪秦刻石有詩】沃洲山禪院記【晉宋以來有羅漢僧西天竺人白道猷居焉次有髙僧竺法濳支道林居焉又有幹興淵文遁開成蘊崇實光識裴藏濟度印凢一十八僧居焉髙士名人有戴逵王洽劉恢許度殷融郗超孫綽柏彥表王敬仁何次道王文度謝長霞袁彥伯王蒙衛玠謝萬石蔡叔子王羲之凢十八人或防焉或止焉】

慶元府碑記

董孝子廟記【唐崔殷作丨丨丨丨丨云黯後漢人孝行著於鄕邑孝和召拜郎中不起厥後世爲名族故以董孝子名鄕】棲霞觀碑【在象山縣有唐大中元年碑孫諫卿撰】等慈院釋迦殿記【在象山縣宋元嘉二年置有釋迦殿記方豫撰】龍壽院記【在象山今名延壽院漢幹祐三年置有記】洋山廟記【在定海縣東北五里唐大中年間黃洽廟記】唐心鏡大師舍利塔銘【在鄞縣之崇壽寺刺史崔琪狀其事】崇壽寺額【在鄞縣唐相裴林書】明州額【舊錢氏書】奉國軍額【太守潘良貴書】文宣王廟碑【在州學火損其半】裴公徳政碑【李陽冰篆在衙門內】唐刺史王密徳政碑【李舟文李陽冰玊筯篆今在郡樓下】桞公權書金剛經【在州治之進思堂】應天徳潤寺碑【在慈谿縣唐乾符中僧文義大師淸晏撰】唐李華撰左谿大師碑銘【在慈谿之普濟院】云漢廣福敎院記【在慈谿縣唐光化二年楊適撰】開元寺碑【在鄞縣南二里寺有二碑其一李頻文其一陶祥文韓擇木書】小字道徳經【集古錄唐明皇注八分書不著名氏開元十七年立】

臺州碑記

天臺觀葛仙翁篆【晏公類要云吳赤烏元年爲葛仙翁所建其額卽仙翁親篆】齊桐栢山金庭館記【集古錄南齊沈約造兒珪之書永防中因地名建館曰金庭宮置道士十人蓋道士自敍之言非約所撰其謂之造者疑如後世立碑之類爾碑以永元三年立】桐柏觀勑【唐景云二年】桐柏頌【集古錄唐崔尙瑗文韓擇木八分書天寶元年立碑】修桐柏宮碑【集古錄唐元稹撰顏顒書景雲中道士徐靈府等理葺碑以元和四年立】國淸寺記【唐桞公權書額】老君眞容碑【唐開元二十九年立在州天慶觀內】佛窟禪師碑【唐元和六年在天臺縣】道元院碑【在天臺唐乾符二年】天臺禪林寺碑【唐元和六年在大慈寺】智者大師修禪林道塲碑【唐元和二年在大慈寺】禪林寺智者大師畫贊【在天臺縣唐大歷中顏眞卿文】隋陳司徒廟碑【唐乾符二年在本州廟中】臺州刺史杜雄墓碑【唐文徳元年碑陰有蔡大王廟記今在臨海蔡王廟中】臺州司馬韓光乘眞贊【唐先天元年在崇道觀】杜夫人墓銘【唐光化三年在臨海縣】金像寺【在仙居縣西三十五里嵗久無碑識惟石幢巋然唐垂拱三年立也】吳越王題梁【續志云在城之兜率寺有廣順年間吳越王題梁】上淸閣唐人題梁【在崇道觀】吳越錢氏用契丹防同年號【臨海縣慶恩院及定光院皆書曰石晉會同元年建臨海明智院及明恩院皆書曰石晉防同中建而通鑑石晉無會同年號及婺州圖經義烏眞如院亦云吳越錢氏會同十年建而吳越止有寶大天寶保正三號亦無所謂會同象之謹按東都事略載遼主徳光以天福三年攺元會同至開運四年南牧歷年圖載天福三年攺元會同嵗在戊戍而會同十年嵗在丁未是嵗正徳光南牧之時去天福三年整整十載意者錢氏奉徳光之正朔則丁未之嵗乃契丹會同十年然婺州眞如院書會同十年建尙是契丹入汴之時恐吳越奉其正朔若赤城志所書會同元年則是石晉天福三年晉髙祖尙都汴爲中國主不應錢氏乃越石晉而奉契丹正朔也比之婺州眞如院所書年月無據當攷】天臺集【李兼序】續集【李子長編李兼序】舊圖經【敎授余嚞編】赤城志【陳耆卿編】

溫州碑記

僧元覺神道碑【在永嘉縣之淨光先天寺元於是山有括州刺史李邕所作神道碑】淨居尼機圓明塔碑【在永嘉縣之淨居尼禪寺其碑先天中立】石室碑【在永嘉縣膺符鄕大羅山之石室上有石夫人及古石碑在天柱寺後】仙巖寺碑銘【司空表聖文】海濤志【集古錄云丨丨丨濤歷濤日時濤期朔望體象春秋仲月漲濤解凢六篇唐竇叔蒙撰其說以月朏朒候濤汐之進退並竇氏濤日時疏一篇孟簡撰皆陶慫書朱巨題額不著刻石年月在溫州】遊仙記【唐著作顧況遊仙記曰溫州人李庭等大歷六年入山斫船迷不知路逄見漈水漈水者東越方言以桂泉爲漈中有人煙雞犬之候尋聲渡水忽到一處約在甌閩之間云古莾然之墟者好田泉植果藥連棟架險三百餘家四靣髙山廻環深暎有象耕鴈耘人甚知禮野鳥名鴝飛行似鶴入人捨中惟祭得殺無故不得殺殺令地震有一老人爲眾所伏容貌甚和嵗收數百疋布以備寒暑乍見外人亦甚驚異問所從來袁晁賊平未時政何若具以實告因曰願來就居得否云此間地窄不足以容爲致飲食申以主敬旣而辦行斫樹記道還家及復前蹤羣山萬疊不可尋省】永寧編【陳謙所述畱元剛序云是編非取夫搜摭新故誇詡形勝而已事變之會風俗之趍蓋將有攷焉觀敍州自晉以來守凢幾人孰賢孰否觀敍人自國朝以來作者幾人孰先孰後熈寧而後所易兵制善於古否建炎而後所增稅賦安扵民否水利何爲而便役法何爲而病是非得失之迹廢興沿革之由安危理亂扵是乎在一言去取萬世取信】鴈蕩序述【丨丨山丨云樂淸縣鴈蕩諸山在焉難以殫載校書章望之有記郡丞謝升俊有圖樂淸縣丞洪藏有賦記述模冩皆極形容之妙然猶有未盡薛寺正季宣復爲賦以偹足之】

婺州碑記

八詠碑【沈約文舊本在仁風堂新本在八詠樓】陋室銘【不知在何所政和中郡民至頭土城上茅棘中見一頑石其色如鐵靣平可坐因刮拭之彷佛有字題曰丨丨丨唐劉禹錫文其詞雲山不在髙有僊則名水不在深有龍則靈斯是陋室惟吾徳馨苔痕上堦綠艸色入簾靑談笑有鴻儒往來無白丁可以調素琴閱金經無絲竹之亂耳無案牘之勞形南陽諸葛廬西蜀子云亭孔子云何陋之有今其碑在明月樓】通判防蘭亭記【其碑甚古】大防再建記【唐廣明二年】赤松巗寺碑【唐垂拱四年】盧府君碑【唐大中十一年】俱胝石幢記【唐咸通十年】武威侯廟記【唐廣明元年已上並在金華縣境】杜叔倫去思碑【晏公類要云在東陽縣前逹州刺史陸長源文】涵碧亭碑【在東陽縣唐寶歷二年】法華寺碑【唐會昌三年在東陽縣】智者法師碑【及本生寺碑在義烏縣界梁太子綱文】善慧大寺碑【陳大建五年】善知闍黎碑【陳大建五年】惠集法師碑【陳大建六年】還珠記碑【唐元稹文】轉輪經藏碑【唐咸通八年】重云大師眞身碑【唐乾符三年】普濟院碑【周顯徳二年已上並在義烏縣】聖壽寺碑【唐綦母潛文】和安寺碑【唐邵郞文】東峯亭記【唐馬宿文在蘭溪團寺】萬安院碑【晉天福八年】永寧院碑【周顯徳四年已上並在蘭溪縣】千嵗和尙碑【開元元年在浦江寶嚴寺】左溪大師碑銘【唐李華文在浦江縣】明招院壽塔碑【周廣順二年在武義院】鶴巖院碑【淸泰】義烏眞如寺耶律年號【寺在義烏縣西南一百八十步東陽志云吳越錢氏會同十年建洪邁隨筆載錢氏有年號三曰寶大天寶保正而無所謂會同象之謹按防同乃契丹年號東都事略契丹傳載遼主徳光以天福三年攺元會同至開運四年南牧歷年圖載天福二年嵗在戊戌而防同十年嵗在丁未自戊戌至丁未整整十年意者錢氏奉徳光之正朔則丁未之嵗乃契丹會同十年故用其紀元耳十國紀年吳越王錢佐傳雲開運四年四月敵防京師稱會同十年而馬殷傳止書雲開運四年契丹犯闕中國兵亂貢賦不通而不書會同年號是湖南諸國不用會同年號而吳越獨用會同年號故也】吳越寶大年號【東陽志云觀音寺大殿有梁吳越寶大二年立象之謹按通鑑後唐明帝大成二年吳越王錢鏐以中國喪亂朝命不通攺元保正其後服中國乃諱而不稱今觀音寺之題梁皆已削去年月寺僧云吳越攺元後用中國正朔故諱其事而削去與通鑑所書相應寺卻有銅鐘銘題云寶大二年嵗在乙酉置】張巡許遠雙廟辯【嘉泰甲子余謁郡侯南康李公景和見其追逮土偶械系於庭問其罪則曰李侯家眷爲所擾故加之罪杖之溪滸投土偶於深淵絕其廟食未嘗不重李侯之果決也及余之郊外聽輿人之誦曰此廟非他卽唐張許之祠也郡侯意其烹愛妾而無所歸旋擾其室旣伏其罪而怪亦絕余獨念張許置廟始末郡誌無所繼見志乃洪公遵銓次必不逸書余固未能釋然後佘繙閱故書見唐張巡傳載許遠子玫爲婺州司馬桞子厚南公廟碑載南霽云子承嗣爲婺州別駕今婺之雙廟與倅廨鄰意者南許二子之所立乎余旣參沂公之史攷桞子之記又不能不譏李侯之太果而誚洪公之略也反覆張許之事因嘆其捐軀以蔽江淮而當時議者反以睢陽食乏爲二子罪逺烹妾以激士眾而後世乃以其鰥居而爲廟食之累甚矣忠臣之不遇也自李翰作傳以表其事而當時之異論始息余不量其譾薄欲彊引史傳以證其廟食之始末視李翰爲難矣昔韓文公謂張許子弟材下不能通其父志由今日觀之廟存而無所記豈特不能通其父志於當時而已哉昔我朝章聖皇帝東狩過雙廟畱駕徘徊鑄金刻石贊明厥忠而司馬公光嘆顏杲卿張巡之徒世治則擯斥外方抑沈下僚世亂則委棄孤城虀粉防手何爲善之不幸而朝廷待忠義之薄耶我聖朝君臣待忠義之意如此惜不及見洪公李侯而一洗之云】

處州碑記

追魂碑【在松陽永寧觀唐故有道先生葉公碑李邕撰並書法善之祖也世傳法善求邕書不可得夜追其魂書之俗謂之丨丨丨恐未必然人愛其字模打不已黃冠潛毀之有銅鐘宣和造防焚爇烈熖中竟不銷鑠聲亦不減若有神防】唐李蘩孔子廟記【唐元和中刺史李蘩建孔子廟韓愈爲之碑杜牧書其陰碑遭亂不存宣和中知州黃葆光模刻於學而碑陰猶闕】有唐贈歙州刺史葉公神道碑【李邕撰韓擇木八分書其石運自霅川擊之鏗然有聲在麗水縣北一百二里衝眞觀中】李邕書大唐開悟之寺【在龍泉之薦福院】黃帝祠宇篆額【唐李陽冰篆在仙都山】縉雲縣城隍廟記【集古錄唐李陽冰篆並撰陽冰禱雨因移建於山上碑以干元二年立】刺史李鋁送行記【貞元中李鋁爲刺史朝士之贈行者二十三人石刻今存】唐靑田縣尉楊光於作隱難記【在麗水縣北六十里之東巖大略言袁晁黃巢之亂民避難於此獲免者甚眾】好道廟碑【在麗水縣東十里唐大中十年刺史叚成式作廟記今存】陳松司馬墓碑【在麗水縣西四十里期山下乾符二年卒葬於此碑及銘記並任省公文】李陽冰修夫子廟記【在縉雲記云上元元年縉雲令李陽冰修文宣王廟換夫子之容貌增侍立之九人其餘六十二子圖於屋壁據陽冰記云增侍立之九人蓋獨顏回坐而餘九人爲立像矣】李陽冰忘歸臺銘【在縉雲之吏隱山】李氏窪樽銘【在縉雲之吏隱山】李陽冰篆倪翁洞三字【在縉雲縣東半里之倪翁洞】阮客洞詩【在縉雲縣東九十里有石室鐫李陽冰詩】隱眞洞劉先生塑像贊【在縉雲縣東二十八里隱眞洞其碑見存】李陽冰篆初谷三字【在縉雲之仙都山】

衢州碑記

古碑【信安記文其最古者徐偃王廟則韓退之西楚覇王廟則賀蘭進明信安王禕石橋詩則嚴綬女樓之陽東武則崔耿若陸爕子臯之偃王碑碣皆漫缺不可讀】唐乾符六年僧衝蒞開山文樅碑銘【在西安之子湖定業院】唐則天書明果寺【在西安縣北玊泉鄕明果禪寺額】唐白居易大徹禪師傳法堂記【在西安縣北玊泉鄕明果禪寺】後唐淸泰中吳中丞所書發願文【在常山縣西三十里福田院】唐杜荀鶴及禪月大師貫休畱題【在龍逰之石壁院】石橋詩刻記【唐廷評嚴綬】瑞魚銘【張子壽集賀衢州進古銅器表云伏見衢州所進丨丨丨等神物瓌奇形制純古魚爲龍像旣彰受命之元銘作久文更表錫年之永河圖舊事無以加之】徐偃王廟碑【韓愈撰】徐偃王后記【唐於臯作記今在靈山廟中】雙檜堂記【開寶間吳越刺史謹知禮撰】吳越國王墨帖【在保安院】信安志【毛憲序】

建康府碑記

吳紀功三段石碑【天璽元年皇象之書今在府治紳書閣前集古錄謂之皇象】晉王祥墓碑【在江寧縣之城西南河城寺之北有古碑防缺不全】謝安墓碑【晉缺云謝安墓前惟立一白碑蓋當時難其徳耳】王羲之蘭亭記【在三段闕石後壁】大宗碑【顏魯公書】顏府君碑【顏魯公書並在府學】卞壼墓碣【南唐徐鍇書在忠烈公墓下】陶隱君墓磚【熈寧中金陵丹陽之間有盜發塜得隱起磚於塜中讀其書知山中宰相陶隱君墓也其文尢髙妙王荊公因書遺金陵天慶觀黃冠遂以入石】陳景陽宮井欄石刻【唐人書今在行宮歐陽公云晉王廣書戒哉戒哉字已不存象之觀書擒虎則去虎字書世字則作代皆避以唐諱則知爲唐碑也】唐棲霞寺記【陳江摠作碑唐髙宗禦書額至今猶存今在攝山寺中去城四十五里】唐棲霞寺銅像背記【唐景龍二年又寺中徐鉉書古迹甚多】唐徐鉉紫極宮司命殿記【在天慶宮】徐鉉蔣帝廟碑【在蔣山廟】南唐追封慶王碑【在婁湖橋東南路側已上並在建康城中及上元江寧界內】吳太極左仙翁葛公碑【唐調露二年重建】梁許長史舊館碑【陶洪景文天監十七年立在玉宸觀】梁太元眞人碑【孫文韜書】梁許長史舊壇碑【陶隱居書又有梁九錫文孫文韜書】陶隱居帖【在玊宸觀】陶隱居墓銘【自撰】陶隱居墓志【梁昭明太子撰】華陽頌【陶隱居文唐天寶九年立】羲和寺額【梁昭明太子書】陶隱居碑銘【邵陵王綸撰】陶隱居君碑陰【司馬道隱子微書】唐紫陽觀王先生碑【唐摠章二年立】唐崇禧觀碑【太極元年立】唐明皇授籙碑【在崇禧觀】唐宗授上淸籙碑【在華陽洞】唐句容令岑公徳政碑【景龍二年】唐禁山碑【太和七年今在玉宸觀】唐玉淸觀四等碑【開元十五年】貞白先生碑【梁邵陵王綸撰今在玊宸觀】祠宇宮白鶴廟記【大歷十三年】唐元靜先生碑【顏眞卿書大歷二年又云在紫陽觀大歷七年】唐韋君碑【正元三年立在玉宸觀】唐聖祖碑【寶歷二年】孔子尹眞人贊皇公三碑【寶歷二年】唐張孝子旌表碣【咸通十三年】唐茅山孫尊師碑【李徳裕文今在玊宸觀】題陶隱居銘【唐保大十四年】靑元觀殿碑【唐保大十五年】下泊宮記【王帥蕳文】元素先生碑【徐鉉撰在玉宸觀】唐紫陽觀碑【徐文在玊宸觀】騎省石【在句容縣治】唐許長史丹井銘【徐文在玉宸觀】故傅太師王君碑【徐文已上並在句容縣界】溧陽長潘元卓碑【後漢光和四年今在尉防】唐潘城寺碑【劉驩文在縣西九十里】唐禮部侍郎劉府君神道碑【裴度撰今在欽賢亭】校官之碑【後漢光和四年立洪邁夷堅癸志云其石淪於固城湖中紹興十三年溧水尉諭仲遠得之輦置防事之側蓋相距六百九十二年今在縣圃已上並在溧水縣界】西漢趙禹廟記【唐中和三年】後漢溧陽侯史公神道碑【晉永和八年立唐中和十四年重立】晉建安太守史公神道碑【景龍四年立】晉廬陵太守呂府君神道碑晉冠軍將軍史爽墓石柱刻梁兗州刺史史府君墓石柱刻唐宣州溧陽縣永仙觀元宗先生碑銘【開元五年】城隍廟

記【開元十七年在舊縣城】唐祭酒史公之碑【李陽冰篆頞】重換司空廟殿記【唐會昌一年】史祖廟禱雨記【南唐升元三年已上並在溧陽縣界】宋宗慤母夫人墓志【碑以大明六年立自此以下圖經不再載而旁見他書今附見焉】齊海陵王墓志【南齊謝眺立石在江寧齊明帝廢其兄鬰林王而立之在位一年又廢爲海陵王】華陽王先生碑【唐於敬之撰王元宗書以干封二年立在茅山】王法主碑【道士江旻撰徐碩隸書碑以貞觀十六年立在茅山】陳尼慧仙碑【陳景哲書以大嘉元年立】梁智藏法師碑【梁蕭幾撰文王擇撰銘蕭挹書碑以普通中立】梁茅君碑【道士文韜書道士張澤集碑以普通三年立在茅山】王法主碑【唐劉褘之書齊懷壽書碑曰升眞以文明元年立在茅山】張常洧碑【唐貞元五年旌表丨丨丨勑一道並紀孝行碑髙孚撰旌表碣贊承瓌撰】王師幹神道碑【唐楊琯撰張從紳書碑以大歷十三年立在句容縣】鐘山林下集序【唐石洪撰以貞元七年立】華陽頌【梁陶洪景撰崔元亮長髮三年防山題記附在茅山】司空殿記【司空光武時人碑以會昌六年立在溧陽】副元帥防階記【唐嚴仍撰大歷四年刻在金陵】三茅山記【唐人書太和三年題】茅山三像記【與崇元聖祖院一體書李徳裕旣建世祖院並立元皇帝孔子尹喜三像以寶歷二年刻在茅山】崇元聖祖院記【唐賈餗撰徐挺古八分書寶歷二年立在茅山】賜李練師詩詔【唐道士任良友書宗所賜詩凢三首貞元十四年刻石在茅山】景陽井銘【井銘有二其一隋帝所作其一張著撰】仙壇山銘【道士宋文幹以山石自然因立壇其後岑仲琢石爲像碑以聖歷三年立在溧水縣已上並見集古錄】江南秦淮石志【皇朝類苑江南保大中浚秦淮得石志按其刻有大宋幹徳四年六字磨滅不可識諸儒參驗乃輔公祏反江東時年號】溧陽瀬水貞義碑【李白文】徐鍇篆字題名【在中茅峯石上荊公有詩百年風雨艸苔昏尙有當年墨法存祗恐終隨嶧碑盡西風吹燒滿秋原】建康志【史誌正序】建康續志【朱闕編吳琚序】

太平州碑記

吳陶基墓碑【在當塗橫山晉陶氏亦有墓碣見存】晉楊府君墓碑【名亮農人桓溫破姚防亮杖防來歸後爲雍州刺史卒今有石碑二一在治山一在河澗碑陰各有巴蜀故吏姓名合五百人太守楊倓惜其防裂徙置郡學】李白天門山銘【在天門山】水心院石幢記【在蕪湖縣西二里寧淵觀初爲水心院有唐廣明間石幢記】羅泰石城記【在當塗東二十里石城山之多寶院太和三年】慈姥磯唐刻【在當塗縣北四十里慈湖鎭之北磯上有界牌二字乃唐刻也】陶府君大舉徳政碑【在當塗縣東去十里丹陽鎭南之禪那院乃唐僧所撰永昌元年己丑建碑今存】禪惠院記【在當塗縣東十七里禪嶽山有咸通二年記刻石山頂】廣濟院石幢【在蕪湖縣北四十步院門外有兩石經幢一題曰大中十二年一題曰乾符六年】東能仁院水陸會記【在蕪湖縣東院南有唐水陸會記】演教院碑【在繁昌縣東二十里院有古牌上有長慶二字】太平州詩南州集【林桷序】姑孰志【楊倓序】

寧國府碑記

題疊嶂樓詩【南齊謝眺】題疊嶂樓壁【唐獨孤霖】敬亭山梓府君廟題名【髙璩】題梓府君廟詩【李太白司空圖】良吏記【陳簡甫題開元良吏六人】祭敬亭山文【鄭薫文碑陰文杜宣猷】重修敬亭廟記【張延嗣】梓府君神祠記【崔從】新修梓府君廟記【劉仲約大中二年】新興寺碑【盧肇書在縣北敬亭山大中二年相國裴休建】禪定寺通公碑【嚴綬】新興寺新條劉勑【裴休】新興寺經閣帖【裴休】白龍寺經幢【在水陽鎭開成元年】石中丞廟防碑【廟在子城南石中丞神覽宣州人】魯府君廟碑【在宣城縣南六十里廟有防碑載武徳六年魯之以宣城防】衝廟觀防碑【在宣城縣東二十里會昌中立】新興寺羅漢碑【徐善】福田寺經藏記【大歷中崔從】薛公去思碑頌【崔巨】築新城碑【韓熈載碑陰林仁肇】送二王詩【李后主】徐知證墓碑【在宣城西四十里】重修宣城縣廨宇記【朱】開元寺大殿記【孟拱辰】多寶佛塔記【孟拱辰】東禪院法華經記【孟拱辰】新興寺藏記【唐天祐一年僧浩澄已上並在宣城縣界】南陵修大農陂記【韋瓘】涇縣防記【薛文羙】水心寺碑【唐宣宗】孔子廟記【徐】東峯亭記序【在涇縣西二里唐永泰中李廣琛將兵討石闕冦告防賦詩劉大眞爲之序今刻石存焉已上並在涇縣界】唐宣州響山新亭新營記【權戴之撰云元和二年今宣城長帥闕路應造】賀蘭夫人墓志【集古錄云唐陸贄撰並書碑以貞元七年立】宣城志【郡守趙希遠序李兼編】宣城詩【唐人已前詩篇失編集人姓名】

徽州碑記

興唐寺碑【唐呂渭文在歙縣】越國公廟記【唐江臺符文在歙縣】問政先生碑記【吳順義中方防文在歙縣】歸眞觀碑【江南徐鉉文在歙縣】漢洞院碑【在歙縣新安誌云今院有南唐保大中碑】婺源縣古縣考【見新安誌本縣沿革下】州縣碑額【容齋續筆徽州之山水淸遠素無火災紹熈元年忝差通判盧瑢悉以所作隸字換郡下扁榜自譙樓儀門凢亭榭臺觀之一切趨新郡人謂字多燥筆而於州碑尢爲嚴重私切憂之次年四月火起扵郡庫經一日兩夕乃止官舍民廬一空】歙州折絹本末【皇朝類苑五代方鎭割據多於舊賦之外重取於民國初悉皆蠲正稅額一定其間或有重輕未均處隨事均之福歙州稅額太重福州則令以錢二貫五百折絹一疋歙州輸官之絹止重數兩太原府輸賦全除乃以減價糴米補之往往疑福歙折絹太貴太原折米太賤又原居仁言行錄云歙在五代爲偏方夏稅特重祖宗故輕之他郡輸納率以十二兩惟歙十兩比歲戶部謂不中度卻之人以爲擾孝宗欲仍舊貫而慮輸有輕重吏得病民每十二疋特蠲其二】新安誌【羅願編】

信州碑記

南巖古篆【上饒志云在弋陽縣北三十里有石壁鐫古篆二十三字書迹甚羙】唐人大篆【洪芻山水記雲貴溪王表巖有防昌中丨丨丨丨題名】唐元和碑【在永丰之寶積院蔣頴叔詩云舊碑聊一讀惟有記元和】艸衣寺記【在城下南巖有唐權徳輿記】南唐欽道觀記【在永丰縣觀舊名玉陽觀有朱鞏所爲記乃南唐徐鍇八分書徐篆額今碑在縣治】龍紀中雄石鎭請僧帖【在貴溪之資國寺象山陸九淵子靜有防語辧其眞僞唐龍紀時帖由龍紀之元距紹熈辛亥凢三百有三年云】王荊公信州興造記【晉陵張公治信之明年皇祐二年也夏六月乙亥大水水防於是募人修城水之所入築垣郡府之缺考監軍之室司理之獄營州之西北亢爽之墟以宅屯駐之師除其故營以時敎士刺伐坐作之法故所無也作驛曰饒陽宅曰回車築二亭於南門之外左曰仁右曰智山水之所附也梁回十有二舟於兩亭之間以通車徒之道築一亭於州門之左曰宴月言所以屬賓也凢爲城垣九千尺爲屋八以楹數之得五百五十二自七月甲午卒九月丙戌爲日五十二爲夫一萬一千四百二十五】洪蒭遊洞記【曲書一郡山川之景皆洪所身親而足歷者也今附上饒志卷末】唐曺君墓碑【容齋五筆云慶元三年上饒尉陳莊發土得碑乃婦人爲夫君所作君姓曺名因祖父皆仕於唐髙祖之朝惟公三舉不第居家以禮義自守及卒於長安之道朝廷公卿鄕鄰耆老故舊無不太息惟予獨不然謂其母曰家有南畆足以養其親室有遺文足以訓其子肖形天地間範圍陰陽之內死生聚散特世態耳何憂喜之有哉予周氏公之妻室也】上饒志【趙蕃編白上中序】

池州碑記

大防壁記【元和八年齊暎爲守日建裴晉公作記於防壁今不存又韓贄文竇潏文】刻漏記【杜牧文】夫子廟麟臺碑【韋表物文】紫極宮碑【徐文】康濟廟記【在建徳徐鍇爲之記】昭惠廟墨勅【昭惠廟在銅陵神姓張名寛嘗仕晉陽太守唐裴休以墨勅贈防擊將軍又以墨勅封保勝侯及保勝公今三勅俱存廟中】開講詩【集古錄鞏疇爲講老子而作咸通九年楊巖刻石立於鞏疇之所居】馬當山銘【陸防文有云言天下之險者在山曰太行在水曰呂梁合二險之爲一吾又聞乎馬當波之爲險也屹乎大江之旁怪石憑怒跳波發狂日黯風助摧牙折檣幸而脫死神防飛殊不知堅輪蹄者夷乎太行仗忠信者通乎呂梁使舟檝而行乎馬當合是三險而爲一未敵小人方寸之包藏】題宗禦書記【集古錄張說題宗所書碑禦制字並年月記及模勒刻字人姓名說所題者大慧禪師塔碑也侍巖記李芳撰宗書防昌四年刻杜牧題名者牧爲池州刺史立左史洞之名而題之張祐書會昌五年刻在池州今同附於後】唐孚貺侯廟碑【容齋四筆云在銅陵縣唐中和二年立】池陽前集【吳蔚張古序】池陽續集【崇寧中畢漸序】池陽前記【政和八年範致明編】池陽後記【建炎四年張古序】秋浦志【胡兆序】

饒州碑記

饒州刺史碑【容齋三筆饒州良牧自吳至今以政績著者有九賢郡圃立祠以祀此外知名者蓋鮮白樂天集有吳府君碑】唐紫極觀鐘銘【在城紫極觀天寶九年上官經野文】唐薦福寺莊田記【幹興元年僧志全文】唐能仁寺菩薩堂記【南唐邊鎬文】唐薦福寺碑【冷齋夜話云範文正公守饒有書生獻詩甚工生自言平生未嘗飽時歐陽率更薦福寺碑墨本直千錢文正爲打千本使售京師紙墨已具一夕雷擊碎其碑東坡詩一夕雷轟薦福碑蓋謂是也】唐饒娥碑【唐桞宗元文云饒姓娥名世漁鄱水娥爲室女女事循整鄕閭式敬寶應中父醉漁溺死求屍不得娥走哭水上三日不食耳鼻流血气盡伏死明日屍出黿魚鼉蛟浮死萬數縣旁水民悲感怨號會錢具葬娥於鄱水西橫道上宗元爲之記云】唐魏仲兕饒娥碣【在樂平】唐魏惜饒娥碣【在樂平】南唐雙溪觀記【在安仁幹徳二年葉窰文】唐自鳴山記【在安仁唐咸通十年歐陽證】吳羅漢寺記【在安仁僞吳順義六年】羅漢贊【同上】玉石寺記【在安仁唐逢汝舟】都頡七談【容齋五筆云鄱陽素無圖經元祐六年餘干進士都頡作七談一篇其敍士風人物云張仁有篇徐濯有說顧雍有志王徳璉有記其所引張徐顧王所著今不復存】鄱陽志【史定之序】桞將軍墓碑【在安仁唐咸通六年】桞子厚與元饒州書【見桞文】鄱陽舊志

輿地碑記目卷一

欽定四庫全書

輿地碑記目卷二

宋王象之撰廣徳軍碑記

顏眞卿橫山廟碑【碑載自梁天監五年至唐天寶中以祈禱感應始贈水部員外郎】廣徳軍桐汭志【郡守趙亮大序】

南康軍碑記

夏禹石刻【在上霄石室中世傳夏禹所刻其大如掌文皆隱起僅百餘言亦載於江州】梁簡寂觀碑【梁太子僕射沈璿撰】唐簡寂先生陸君碑【唐寶應中翰林供奉吳筠撰南唐保大中立】簡寂觀碑攺修靈寶殿並記【攺修靈寶殿並齋記唐禦史大夫王路撰】簡寂觀修立石路記【唐掌元帥表奏徐憲撰】楚王谷景徳觀記【朝奉郎柳宏撰】唐處士顏居碣【黃太史記海昏縣齋觀智顕寺竹林中所得顏家壠斷碑魯公大字淸勁秀發者是也】龍紀道碑【唐永徽四年】南山寺題鐘【唐龍紀元年】流霞觀記【唐幹寧四年】永安縣記【後周顯徳七年已上四處並在都昌縣】雲溪觀碑【南唐祕書正字宋渙撰今名祥觀】貞風觀碑【南唐虞部員外郎韓熈載撰碑陰有當時嬪禦姓氏十餘人今名先天觀】徐鉉石刻【在白雲庵李仁宗嫌諱】右書堂記【在城西十五里南唐時李古爲江州刺史作記刻於崖下今存】報恩院寺額【寺在福星門內軍學之西號塔院南唐李后主所書院額其碑尙存】慧悟師衝照冩眞讚【西華湯悅撰】簡寂觀新建石壇記【虞部員外郎陳覺撰】簡寂觀重建大殿記【安西將軍張崇撰】陳令舉廬山記五卷【碑刻記什莫不畢載】廬山續記【紹聖中太守馬玗因訪廬山諸寺創始之迹出陳舜兪令舉廬山記以閱之且謂令舉書止述記者之姓字而不記其所述之文因取碑碣凡令舉所不載者名曰丨丨丨丨】

隆興府碑記

唐豫章冠蓋盛集記【獨孤及撰】舊石柱記【嚴譔記】新石柱記【來某撰】韋公遺愛碑【杜牧撰在觀音院】滕王閣記【王勃撰】延壽寺碑【寺在濟城徐騎省常爲寺碑】李衛公劍池賦【在丰城縣西北寶气亭】李司空廟碑【在丰城縣去縣二十五里長丰鄕司空姓李諱承鼐李神福之長子也戰沒於此因廟食焉南唐徐爲立碑以紀其事】寶峯院記【在靖安縣北石門山之寶峯院權徳輿爲之記唐商翺爲塔銘】摠持寺碑【容齋三筆云隆興府城內丨丨丨有一碑乾符三年牒又一紙乃中和五年牒】棲霞觀記【在靖安載劉懿眞登仙事鄭安請爲之記今碑尙存】天宮寺金銅釋伽像記【在城之景徳院光啟二年記】崇勝院古碑【在新建縣洪井北二十里】廣化院碑【院在洪井上之翠巖韓熈載徐爲之立碑】龍沙章江院碑【在城北南唐淸泉禪師居之保大四年順化韓熈載作碑文】開元寺藏經【寺在城東藏經皆唐經生所書】梅仙觀碑【在新建覀北三十里今名陽靈觀昔梅子眞旣以仙去嘗於山上築壇以朝斗後人立觀以奉之唐末羅隱嘗爲梅先生碑】法正禪師碑【在新奉之石智院以元和十四年歸寂桞公權爲之碑嵗久多殘缺今猶存有二三百字可讀】寶云寺碑【在奉新縣東百五十步有鉄鑄菩薩五十二軀唐保大六年祕書郎陳用寛爲之記今碑具焉】昭徳觀碑【徐鉉作重建觀碑在奉新之昭徳觀今碑尙存】西山風雨池記【貞元三年權徳輿撰】唐故洪州開元寺石門道一禪師塔銘【權載之撰】後漢徵君徐君碣銘【張九齡撰】北海李公放生池碑【同上】宋海陵王墓碑【慶曆中江州江岸摧得謝朓撰正書宋海陵王墓銘石朓文固奇而書亦有法類鐘繇書石入沈括家十餘年後爲夏元昭匿之不知所在】江西使院小史記【集古錄云唐崔祐甫撰陸蔚之書開元二十二年始分江南十七州爲西道宣州至於此凡十八使此碑以長慶三年立】文宣王廟碑【唐齊抗文權載之集云】豫章舊志一卷【晉防稽太守熊黙撰】豫章事實【雷次宗撰見於崇文摠目】豫章古今志【同上見隋書經籍志】豫章記三卷【南唐徐廙撰】洪州圖經【季宗諤編】新建圗經【余襄公撰】職方乘【洪芻編】續職方乘【李大異編】

瑞州碑記

唐淨居寺碑【寺在上髙縣西四十五里舊曰龍居隋開皇九年置唐貞觀三年廢大歷三年復寺有碑施肩吾文太和時進士】中和二年石刻【唐二賢廟在髙安縣調露鄕應智項辛敝南容祠有莆田黃滔丨丨丨丨丨丨記廟立於貞觀初元和時敝南容修之寶歷庚午里人並祀南容李徳裕爲袁州長史爲書祠額】普濟院碑【院在上髙北十里武泉山南唐保大中僧義從再築有同光中記】五代楊漙浮橋記【在州西五龍廟下載僞吳楊漙幹正二年浮橋記云云】南唐新建【禦名】州碑【在鳳凰山之碧落堂碑乃南唐保大十年立】南丰曾鞏學記【在州學】東坡書大愚石臺山詩【在本山】欒城書郡圃八詠【在郡圃】山谷書道院賦【在州治】蜀江志【學職雷公編】髙安志【郡博士辛元龍編】瑞州誌【周徐序】

袁州碑記

唐劉禹錫碑【萍鄕楊岐山廣利禪院唐開元中廣利禪師塔劉禹錫作碑石尙存】唐黃頗文宣王廟記【頗宜春人爲文與盧肇相上下所著者千餘篇獨郡庠文宣王廟記存】袁州學記【皇祐中祖無擇營建州學李防伯爲之記章友直篆桞洪書世號爲三絕碑熈丰間館學第天下學記以袁爲冠】上眞觀記【在分宜南唐徐爲之記】乘廣禪師碑【集古錄唐劉禹錫撰並書劉申錫篆額碑以元和二年立在袁州】唐相國房公銘之陰【桞子厚文有云唐之大臣以姓配公最著者曰房公相宗肅宗甚徳袁人袁人不勝其懷李華銘公之徳刺史王涯爲刻銘】舊宜春志【童宗說編】宜春新志【郡守滕彊恕序】

撫州碑記

東方朔畫像贊【臨川志云晉夏侯湛作初碑在徳州天寶十三年平原太守顏眞卿作大字勒之他石今碑在宜黃富民家凡爲石六丈髙一丈五尺】謝康樂翻經臺記【顏魯公爲之今碑已經再刻】杜佑去思碑【在東城三十步大歷十三年建刑部侍郎包佶文時佑爲刺史】張景倩淸徳碑【在州東三十步大歷五年建顏眞卿文並書篆額時景倩爲刺史】戴叔倫遺愛碑【在州城東三十步貞元四年建時叔倫爲刺史】魏夫人仙壇碑【晏公類要云在壇側唐大歷中年立顏眞卿文】元子晢遺愛碑【在崇仁縣南五步大歷五年凖尙書考功苻建立刺史顏眞卿文今存見晏公類要】顏魯公寶蓋山記【在崇化縣】律藏院戒壇記【集古錄云唐顏眞卿撰並書院壇皆僧和融所立在州之寶應寺】唐撫州景云寺故律大徳上和尙石塔碑銘【白樂天撰】

江州碑記

夏禹石刻【郡國志云在上霄峯石刻中世傳夏禹所刻其大如掌文皆隱起僅百餘言亦載於南康軍】慧逺法師碑銘【集古錄宋謝靈運撰張昌序東晉末居於廬山東林碑在廬山】隋廬山西林道塲碑【集古錄渤海公撰以大業十三年立在廬山西林寺】唐辧石鐘山記【在州治唐太和元年李勃記】太平觀使者靈廟記【在本觀唐開元二十年李沘撰文】使者靈驗記【在太平觀開元二十年】張靈官記【在太平觀南唐徐撰】祥苻觀眞人廟記【保大二年南嶽朱陵道士倪少通撰】東林寺碑【集古錄云唐李邕撰並書開元之十九年立在東林】復東林寺碑【集古錄云唐崔黯撰桞公權書以大中十一年立在東林】佛防舎利碑【集古錄云唐李湜撰明幹莭書述東林興立本末在東林】大孤山賦【集古錄云唐李徳裕撰周墀篆書防昌五年刻李徳裕有記同刻在廬山東林寺】東林寺碑銘【寺有晉唐以來碑刻及諸塔銘慶元己酉經回祿之禍間有存者】西林寺道塲碑【在本寺隋大業十三年歐陽洵撰】唐顏眞卿題名【在道塲碑文之上】唐西林齊明和尙碑【在本寺太和六年】唐大中題名【在道塲碑之上】唐江州刺史裴行諷作記【在明和尙碑陰大中十四年】唐興果寺湊公塔【元和十二年白居易撰碑】唐上和尙石墳【元和十年白居易撰碑】唐韋應物蒲塘驛詩【在徳安縣驛中】玊淸觀碑【在瑞昌縣本觀僞唐甲戌立】陶狄碑【在彭澤縣南門唐景龍中馬澤撰】江州司馬防記【元和十三年七月八日白樂天撰】江州南湖隄銘【李翺撰】顏魯公祖亭碑【事見祖將軍廟下】唐狄梁公碑【在彭澤縣唐皮日休撰錢雍書】潯陽志【曹訓序】

吉州碑記

大業碑人謂之故州碑【吉水縣東北二十五里有故城續通典云故州城堞尙存土沒江中有龜趺在沙磧有石碑半在江秋冬水淸人謂尙見大業等字】香城寺碣【唐皇甫湜作在郡西景徳寺】王藹墓碑【唐平盧節度使王師範之子也事見古迹下】輔順廟碑【在永和鎭有周顕徳五年碑】廬陵縣令防壁記【唐皇甫湜撰】靖居寺碑【在廬陵之靑原山有大中五年叚成式記及天寶六年大和尙碑】國慶寺經藏記【在廬陵有唐太和四年經藏及開成四年郭京記】顏魯公眞卿題名【在廬陵之靑原山靖居寺】吉祥院記【在廬陵縣西六十里今名寶院有南唐保大十五年薛良記】寂禪師塔碑【在吉水縣之龍華寺韓熈載撰】朱陵觀碑【在吉水縣南八十里碑徐鍇所撰】齊蕓亭碑【在安福縣西九十五里有蕓亭碑齊永明二年立其文磨滅】唐李升石刻【李升仕唐爲安福令有讀書齋石刻今存】劉史仙壇記【唐咸通劉史撰】禾山大舜二妃廟碑【在太和縣南唐西昌令張翊撰】紫陽觀新興佛碑【在太和縣南唐西昌令張翊撰】白鶴觀碑【在太和縣西二里徐鍇撰】吉州刺史防壁記【皇甫湜文】廬陵香城寺碣【皇甫湜文】岑夫人志【集古錄不著書撰人名氏夫人南陽人適隴西董淑碑以廣徳中立】叚成式廬陵官下記二卷【見唐藝文志】顏魯公廬陵集十卷【見令狐所撰墓碑】廬陵志【周必大編纂】

贑州碑記

天竺寺白樂天詩【在水東三里白樂天贈韜光禪師墨迹舊存眉山老蘓嘗至寺觀焉後四十七年東坡南遷再訪惟見石刻因賦詩云香山居士畱遺迹天竺禪師有故家空詠連珠並疊璧已無飛鳥及驚蛇】唐鐘紹京書【城東五里恵云院有臨池禪院四字乃丨丨丨丨丨】大覺禪師塔銘【在贑州東北一百二十里有唐長慶四年大覺禪師塔銘桞公權書之又有郡守唐扳銘及大寂師塔銘亦權徳輿筆也】廣澤廟碑【廟在贑縣儲潭山之麓廟中石刻有唐時州刺史裴湑祈雨感應碑】天王廟碑【在州衙後門城樓上唐咸通二年刺史李振撰唐代石刻無恙者惟此】福田院碑【在雩都縣有唐咸通中進士楊知新重修寺記】崇福寺碑【在寧都縣東�江院有修寺碑及食堂工記乃僞唐時郡人衷愉文】李后主重陽詩【在寕都之桃林寺寺有李后主重陽詩及禪月盡十八羅漢孫志康題名眞迹存焉】安國寺記【在寧都縣西八里有五代末禦史大夫愉安國寺記】嘉濟廟碑【廟在水東五里廟有唐進士楊知新僞吳薛光範二碑】南唐徐鍇碑【舊在天慶觀又有徐鍇施造石磬仍爲之銘】景徳觀碑【在州之景徳觀徐鍇爲之記徐篆額焉】章貢舊志【曹訓序】

興國軍碑記

唐重巖寺記【在軍城景徳寺唐太和元年舒元輿撰】唐白巖寺記【在永興縣西北白巖寺乃唐尙書右僕射中書令杜正倫撰江夏費冠卿書】富川志【潘廷立序】

寧江軍碑記

毛玠之墓碑【郡城西有風羲堡昔年進士陳京於圃中掘得斷碑有丨丨丨丨丨五字】天慶觀殿額【南唐徐騎省書曰金闕寥陽之殿今有石刻】天慶觀記【在軍城之天慶觀南唐徐騎省爲記】戲魚堂帖【帖十卷元祐中寓客劉次荘輯自爲法帖釋文十卷其帖今與潭帖武岡帖並傳】

建昌軍碑記

唐麻姑仙壇記【集古錄云唐顏眞卿撰並書碑以大歷六年立在南城縣】唐小字麻姑壇記【集古錄云唐顏眞卿撰並書記文及刻石年月與前帙所錄者同而字甚小】唐鄧天師碣【靈昌郡太守李邕撰】唐大徳和尙石塔碑銘【並序白居易撰】唐南城縣客館記【獨孤及撰】唐鄧先生墓志銘【鄭畋撰】唐南城縣羅城記【刁尙能撰】南唐旴江亭記【韓熈載撰】建昌軍圗經【李宗諤編】旴江志

南安軍碑記

橫浦前集【楊邦彥防】橫浦後集【方崧卿跤】開鑿大庾嶺路序【見張子壽集有云初嶺東廢路人苦峻極開元四年冬俾使臣左拾遺內供奉張九齡緣磴道披灌叢相其山谷之宜革其阪險之故】

州碑記

龍興寺愼律和尙碑號四絕碑【九域志云在龍興寺李華文張從申書李陽冰篆額時人謂之四絕碑】姚崇立碑化徳淮南郡梁山倉中記【沈亞之撰】漢兪鄕侯季子碑【集古錄云書不著書撰人名氏其碑但曰來居此邦不書郡縣之名不著所立年月今在州】大唐岐國杜公淮南遺愛碑銘【權載之文】大觀九域志【劉彥序】廣陵志【鄭少魏序】州詩【秦觀編】

眞州碑記

石帆銘【宋中書舍人鮑昭文】梁孝敬寺剎下銘幷發願文【二碑亦在靈巖法義院】顏王墓碑【在揚子縣十都顏玉村墓前有碑碣字畫磨滅】冶山祗園寺

碑【在六合縣東北有唐開元二十二年建寺碑】唐正晦先生碑【先生姓陳名融貞元五年東平呂溫述】唐云居寺碑【在六合縣西北云居寺有唐大和四年碑河南孫叔拒文】冶山寺碑【在六合縣冶山寺寺有碑其來甚久】三絕碑【卽發運司東園記也歐陽永叔文蔡君謨書蔡君用顏筆而作禇體故號三絕】

楚州碑記

漢東海恭王廟碑【在山陽縣有碑斷裂僅有數十字云東海恭王祠】唐得寶記【楚州刺史鄭輅撰舊有碑今在寶應縣】唐娑羅木碑【在淮陰縣南大寜寺唐開元十一年海州刺史李邕文並書】娑羅碑陰刋上海州李使君狀【唐淮陰縣令張松質書】趙悅遺愛碑【集古錄云唐楚金撰不著書人名氏此碑淮陰所立天寶間刻】開元聖像碑【集古錄云唐陳知溫書開元二十九年宗夢人告之曰吾汝祖也有像在京城西南百里可求之當見汝於興慶宮得之於盩厔山此碑以天寶元年淮陰太守李湮雨建】彌勒尊佛碑【在淮陰縣南天寧寺垂拱四年宋寕積文發運使蔣之奇題碑額曰寶積碑字字奇古惜乎不載名氏也】龍興寺碑【寺在淸風門裏舊有防碑】白鶴觀碑【觀在山陽縣治之後】五君子帖【蘇子瞻黃魯直秦少遊張文潛鄒志完與節孝徐仲車往還詩簡也和州向洹刻於郡齋】米南宮帖【元章爲漣水軍時與賀方回王彥用諸公往來帖也】新建學記【慶曆二年宋景文公郁文】淮陰侯廟記【蘇軾文】開禧守禦事實【合肥鋟本今刻之山陽記】

防州碑記

東都天女寺尼性空大師塔銘【唐元和六年給事郎於志言文】頴州庾府君夫人徐氏墓志【在務本坊乾道六年武烈帝廟鋤土築墻得石乃唐元和十一年刻好事者摸數十本復藏故處】李陽冰碑【在城隍廟】妙慈和尙塔銘【斷缺不見嵗月云旣濟文而缺其姓】吳陵志【萬鐘序】

通州碑記

與亭記【鄭獬撰】崇州文宣王廟記【王隨撰】海門興利記【沈興宗撰】崇州廣教院記【王隨撰】

滁州碑記

李庻子泉銘【集古錄云唐李陽冰撰並書鑿井瑯琊山勒銘於泉之側石上其傍又有陽冰別題十八字皆以大歷六年刻在滁之瑯琊山歐陽公謂學篆者皆云陽冰之迹世多矣無如此銘者中更兵亂古刻散失後再刻於郡齋】懷嵩樓記【李徳裕撰】瑯琊溪述【唐大歷六年刺史闕撰】瑯琊溪記【唐祕書郎劉灣撰】寶歷寺記【唐貞元三年崔祐甫撰】白知節告身石刻【今瑯琊寺有唐滁州刺史白知節告身石刻乃開元十七年也】新興院講堂碑【在全椒縣之新興院唐顏元孫撰】林希望白鶴碑【作於唐景云元年在全椒縣之白鶴觀】侯並寺古碑【在全椒縣之侯並寺】醉翁亭記【歐陽公文東坡書今再刻而舊文僅存十數字】醒心亭記【曾南丰文】丰樂亭記【歐陽修撰】曾子開慶曆集【曾肇守滁取慶曆以前滁陽事迹之見詩文者爲慶曆前集慶曆以後見於詩文者爲慶曆後集】

髙郵軍碑記

寶嚴院石刻【在興化縣舊縣治唐天順九年置塔基甃石有刻尙存】南宮米公碑【詞云澤國之女膚露筋不就有幃之子氏不顯於一時名可掲於萬世】新建髙郵軍城記【梁周翰撰】禪居寺五百羅漢殿記【紹興四年太嵗丁丑漣水軍使米芾書】掩關銘【秦觀元丰初舉進士不中退居髙郵杜門卻掃以詩書自娛乃作掩關之銘】髙郵志【無編集人姓氏】髙郵詩【秦少防編】

旴軍碑記

唐光福寺聖井碑【在古旴光福寺舊有碑漫不可考額篆唐貞元寺碑上有唐翰林學士吳道防數字存】磬泉【在古離宮西南杜家山側上有石刻曰丨丨】繡巖堂碑【米芾書】唐法華和尙焚身碑【在昭信縣彭村市南妙明院】都梁志都梁詩【並霍箎序】都梁續志都梁續詩【並耿與義序】

廬州碑記

廬州重建巢湖太姥廟記【唐龍紀元年那甚夷撰今名巢湖廟】唐旌表萬敬儒孝行狀碑【大中十三年知州盧潘立今在孝義坊】南唐重修巢湖太姥廟記【保大三年立今在巢湖廟中】新開肥河記【開寶四年立今在布政坊】廬州五縣均田記【開寶四年立今在布政坊】唐盧潘四辯【謂左傳中廬在防陽之宜城不當以廬爲中廬振廩同食亦在楚荘王所都之處不當命廬江之館曰同食館又謂爾雅歸異出同曰肥不應指夏水與肥水合羣帥囚於冶父乃在荊防不應在廬江】浮槎寺八記詩【集古錄云唐沙門僧皎撰不著書人名氏凡詩八首不著刻石年月在廬州浮槎山下】李翺奏田稅表【集古錄云不著書撰人名氏碑以寶歷元年立】霍公修齋記【集古錄云不著書人名氏其文但稱滑亳莭度使霍公而不著名題名附在廬州】梁公徳政碑【集古錄云唐崔錡撰韋玩書薛益篆額碑以大歷四年立】咎繇碑【皮日休文有云太史公曰禹封咎繇之後於英六日休道出英六闕下厥祀存焉乃再拜於廟庭退而碑之請從陽少闕刋於壁】梁縣定光院金剛經碑【其碑八九叚甚古】衣錦亭記【天禧間張君房作以馬亮兩守鄕國故名又有衣錦坊】浮槎山水記【歐陽修文今在福嚴寺內】李伯時山莊記【東坡嘗書李伯時山莊圖後云伯時作龍眠山荘圖自西而東凡數里其可遊者凡二十處子瞻爲之記子由有詩二十首韓駒子蒼又從而和之亦有二十首云】新合肥志【帥李大東編郡文學劉澹然序】

安慶府碑記

唐李習之題刻【在山谷寺見張商英防潛山記】法華院額【在相城乃唐宣宗禦書】唐太平興國寺碑【乃調露年間碑圖經載爲薛稷書及有唐碑亦有古法】唐天柱山司命眞君廟碑【大歷八年】舒州丹霞府新泉記【保大二年】潛山眞君廟左眞人仙堂記【開成三年張虛白撰】皖山祠碑【唐永淳元年太湖縣尉劉嘉哲撰劉師憲書】山谷寺璨大師碑銘【唐寶應元年房琯文徐浩書】山谷寺智禪師銘【唐大歷八年獨孤及撰張從書】三祖大師碑陰記【唐咸通二年張彥逺撰】麯令祠堂記【開成五年】開元寺碑陰碑【南唐順義九年李宗撰】喬公亭記【篆法甚古保大十三年徐騎省記】周將軍廟碑【保大十三年徐騎省記】山谷寺三祖大師偈【唐禦史中丞包佶撰建中三年立】文宣王廟碑序【徐】龍門寺記【徐】九疉松讚【徐】保大中勑書石刻【在三祖乾元寺】四面山大中寺唐碑【在太湖縣北十五里寺有古碑題大中十三年建咸通五年重修又大觀中知太湖孫勰記云大中帝者宣宗也其防時嘗避禍祝發爲比丘周逰天下築庵隱於此】同安志【錢紳編】續志【蔡時編】舒州新堂銘【李翺撰】四絕碑【集古錄云唐李陽冰篆並李華文張從申書】防溪院碑【集古錄雲南唐徐撰並篆記碑以南唐保大十三年立】靈仙觀碑【張編云興國七年舒州懷寧縣有老僧詣萬壽山取寶掘得黟石刻志公記云吾觀四五朝後次丙子年趙號太平二十一帝僧忽不見州以石刻來獻六月甲戌詔舒州修司命眞君祠號曰靈仙觀九朝通略云太平興國四年嘉州亦有石文云趙二十一帝】

蘄州碑記

松公生祠碑【集古錄云唐張粲撰史惟則八分碑乾元二年立在於蘄州】唐太守杜敏生祠碑【見九域志】唐震覺大師碑【白居易文見九域志】唐戴叔倫撰曹王臯出師碑【在黃梅縣東一里五祖院眾造寺】蘄春志【丁光逺編】

和州碑記

和州刺史防壁記【在後防西唐劉禹錫文其略曰歷陽古州之邑於天文直南斗魁下在春秋實吳之封後爲楚所取秦並天下以九江而亦爲九江所治晉平吳復淮南至永興初因析爲郡而益之以烏江宋建防目爲南豫州又益之以龍亢梁之亡也北齊圗覇功擁正陽侯淵明以歸王僧辧來迎防於玆地二國恊和故更名和州】唐劉禹錫和州詩【在後防東】唐劉禹錫陋室銘【栁公權在防事西偏陋室】唐李思聰雞籠山詩【在小防東】唐李白天門山銘【禦史邢夣臣書在小防東】唐桞公權書金剛經【在含山褒禪寺】唐李陽冰篆西楚覇王靈祠額【在烏江廟】唐張翺白字碑【在烏江廟】唐李徳裕項亭賦【在烏江廟賦云望牛老之蒼然嘆烏江之不渡思項氏之入關按秦圖而割據恃八十之剽疾棄百二之險固咸陽不畱王業已去𨿽未至於陰陵誰不知其失路恥沭猴之醜詆乃烹韓而泄怒謂天命之我欺何覇王之不寤】唐姚辟烏江圖詩經【在烏江項王廟碑陰】李宗重修碑【在烏江廟】南唐保大中碑【在烏江廟】舊圖經【治平間余從周修】新圖經【程九萬序】

黃州碑記

圖經【李宗諤編】齊安志【厲居正編】齊安集【許端夫編】齊安拾遺【許端夫編】齊安故實【王中實編】春亭記【韓琚爲亭魏公記之其後魏公因貴人孫賁來見感念作詩有嘗念春亭記焉敢示不朽之句賁以魏公詩刻石東坡爲之記云】

濠州碑記

唐彭晁禹廟記【記大略曰昔禹治水之日防於塗山則此地是也今禹防鄕因玆而立今有禹家夏家者皆是禹之苖裔元和十四年彭晁記】唐勸栽桑碑【在定逺縣門外唐大中十四年濠州刺史侯固奏乞令人廣栽桑而官司無収稅】唐社亭記【在鐘離縣西七十里遺碑村元和中太常寺協律郎杜牧作今碑尙存】州碑古篆【世傳以爲李陽冰書按唐地理誌州舊名豪至元和三年始益之以水從濠是時李陽冰沒已久矣或云元丰時郡人錢叔獻見一石石刻云濠州碑及開元等碑皆江南韓熈載書】智源禪師塔銘【元和九年立在鐘離縣西南九十里今爲廣慧寺】唐張皓禪窟寺碑【在定逺西北三十里太平興國禪院】唐應福寺彌勒佛記【咸通四年立在城中之幹明寺】唐勸農勑【集古錄云不著書人名氏唐宣宗時濠州刺史侯固奏言其州以桑爲稅民患伐去之固勸使栽植請除其稅勑依其所請並李宮請立石狀同以大中十一年立】

光州碑記

漢遺愛廟碑【期思遺愛廟在固始縣北七十里昔楚荘王封孫叔敖之子於寢丘建廟期思嵗久祠宇隳壊漢延熹三年固始縣令叚君復爲立祠且刻其事於石碑畫今存元丰八年勑以遺愛之碑爲額阮之武詩云楚績光輝存簡防漢碑突兀鎖期思風雲防合當年事簫鼓喧闐此日祠弱嗣負薪亷莭著怪蛇膏劍徳名垂廟封又見標遺愛子產陰靈想已知】梁大同七年石柱記【在城西十五里之中普明寺上有梁鐫記於酉字上漏一字圖經遂攺大同七年爲天監七年象之謹按天監七年乃是戊子大同七年則爲辛酉當作大同七年】唐刺史郭道瑜徳政碑【九域志】新浮光志【禇孝錫編】

無爲軍碑記

晉人書法【在寶晉齋】巢縣大力寺掘地得碑【其碣云地去巢城十里分招提名目古今存風磨防楚痕皴暗雨剝殘碑防畫昏一道澗聲飛石壁兩邊山色鎖云根杜鵑花裏啼幽徑往事依稀似訴論】紫微洞有唐人題刻【在巢縣洞內有唐人杜子春等七人貞元二十一年磨崖阮戶部有詩云一溪流水過防池池外三峯云四垂行到唐人題字處紫防巖下立多時常取水以防茶有詩云紫翠山圍小洞天洞中石下有寒泉他年誰補茶經闕合在康王谷水前】巢縣紫微觀隋碑【隋開皇十四年劉頴制銘云廬州防安縣紫防館晉咸康四年防稽道士王妙才之所剏也其碑皴剝難讀】南唐重建巢湖神廟碑【保大二年廬州刺史周鄴記】唐白將軍廟碑【在巢縣元和七年立其略云昔姚萇有不臣之迹堅怒乃詔白將軍虎斬萇虎戰敗乃力窮沈於濡水而堅亦敗績爲萇所殺】

安丰軍碑記

東漢孫叔敖廟碑【在安豊縣東三里孫叔敖廟】八公山廟碑【在壽春縣北四十里八公山廟前有碑乃齊永明十年立】宋武帝受命壇碑陰【在宋武受命壇】唐楚王祭淮壇碑【在壽春縣北四十里唐永防元年立】壽州刺史張公度去思碑頌【大歷十年起居舍人趙運文王端書】春申君碑【皮日休文有云春申君憂荊不勝以身市奇計不曰忠乎荊太子旣去歇孤在秦不逃刑而待禍若自屠以當餒虎不曰烈乎然徙都於壽春矣捐鄧襄之故去方城之險捨江漢之利其爲謀已下矣猶能以吳爲宮室以魯爲封疆春申之力哉】萬勝岡新城錄【沈亞之撰】壽州團練防壁記【沈亞之文】

衡州碑記

神禹碑【韓文岣嶁山詩岣嶁山尖丨丨丨字靑石赤形摹奇科斗拳身薤葉披鸞漂鳳泊拏虎螭事迹祕鬼莫窺】石柱【在耒陽縣西五十里其上有字今磨滅所可識者天寶之字而已】唐文學儒林碑【有大唐文學儒林碑】銓徳觀碑【上有開元二十年衡州司馬趙頥眞】漢桂陽周府君碑【上載東海萊陽人則碑疑在萊陽縣又有周府君碑】聶氏墳石志【在衡陽縣西九十里】羅彥墓碑【在衡陽縣西南二十里】谷昕墓碑【在衡陽縣東北五十里墓碑云延康五年於此】元次山茅閣記【在子城西永防二年記】元次山寒泉銘【在平陽江口】東巖記【在合江亭東貞觀五年刺史宇文氏記】覀谿記【在合江亭宇文氏有銘】衡陽志【宋剛仲序】吳九眞谷府君碑【集古錄云書不著書撰人名氏碑以鳳凰元年立在耒陽】臨海谷侯碑【集古錄云書不著書撰人名氏碑亦無年月不知何時立也在耒陽】

永州碑記

大唐中興頌【在祁陽浯溪石崕上元結文顏眞卿書大歷六年刻俗謂之磨崖碑又按練潛闕熈寧間作笑峴亭記曰次山文章遒勁魯公筆畫闕皆有以驚動人耳目故中興頌寶之中州士夫家而浯溪之名因大稱著】峿臺銘【集古錄云唐元結撰書不著名氏峿臺巨石也銘以大歷二年刻又有唐亭東崖浯溪石堂四銘皆結撰眞書不著人名氏大歷六年刻】朝陽巗記【元結所刋記尙在巖下自唐迄今名公畱題皆鑱於石】小磨崖【山谷浯溪詩後人目爲丨丨丨又王明淸揮麈錄云崇寕三年黃魯直竄宜州泊於零陵時外祖曽空靑坐鉤黨先徙是郡約逰浯溪觀中興碑太史賦詩書姓名於詩左外祖止之云某今方爲流人豈可出郊公又逺徙豈可不過爲之防太史從之但詩中云亦有文士相追隨蓋爲外祖設】秦少防中興頌碑【秦少防詩云玉環妖血無人掃漁陽馬厭長安艸潼關戰骨髙於山萬里君王蜀中老】零陵志【張埏序】浯溪前集【李仁剛編】浯溪後集【侍其光祖編】

郴州碑記

義帝碑【在義帝廟】

道州碑記

漢故平郡侯相蔣君之碑【在營道縣南三十里州山】漢故綏民校尉騎都尉桂陽曲江長熊君之碑【在營道縣北四十里龍村】無爲觀鐡磬文【在修眞第二壇無爲觀其文云齊永明十年四月五日國主爲一切含識造鐡磬十二枚】無爲洞篆刻【洞在寧逺之舜溪碧虛洞元次山銘】正元間李嶠篆【在寧逺之永梅寺東】元次山永防二年題名【在寧逺紫虛洞桞子厚記後人集徐浩書再刻】道州刺史防壁後記【刺史呂溫撰】唐永徽甲寅碑【在天慶觀】唐州魯儒碑【在江華薦福寺唐太和六年立】舜廟狀舜祠表【圖經云江華令瞿君善篆籀元次山陽華寺等銘窊銘舜廟狀舜祠表皆其所書】舊碑【在懷古亭西右上有周刺史河內字有前江華令瞿令問書石之趾有二三十字末有大歷字八分書也】九疑圖記【永防丙午元次山撰】寒亭記【元結撰瞿令問八分書亭在江華縣】窊樽銘【元結撰瞿令問書】陽華巗銘【元結撰瞿令問書以上三碑並永明二年刻集古錄云】道州律令要錄序【呂溫撰云此州法吏何洛庭良士也溫與之撮要講其義書於防事】令暉巖記【唐劉夢得文】天皇元年舜碑舂陵志【章頴序】

邵州碑記

古制無釋菜文【在郡學濓溪周先生文】修學記【在郡學廣漢張栻記武夷胡宏記】邵州誌【淳熈壬寅教授李韋之序】邵陵類考【郡守鞏嶸序】

金州碑記

二妃廟記【在淸湘縣南漢初平二年建廟堂元和間桞宗元記】盤石廟記【黃庭堅文並書】

桂陽軍碑記

盤王舊經【見於太守題名】韓張亭碑【在臨武】龍川廟碑【在藍山】桂永集【見桂陽志太守題名下未知編集人姓名】桂陽志【教授鄭伸編】

武岡軍碑記

桞子厚武岡銘【見桞文】都梁志【鄭昉序】

茶陵軍碑記【闕】

江陵府【上】碑記【闕】

江陵府【下】碑記

孫叔敖碑【卽楚相孫君諱饒字叔敖縣人也碑以漢延熹三年立】鷂雀賦碑【在枝江縣楊內翰宅系艸書前有隋大業皇帝序云陳思王魏宗室子也後題云黃初三年二月記】晉公安縣二聖記【永和年間唐人王粲記婁至徳如來聖迹】曹子建碑【在枝江】楚荘王廟記【羲之書】倚相碑【羲之書】唐明皇注老子碑【在城西開元觀乾道五年張孝祥移於府治】三公廟碑【唐呂湮以陶侃羊祜杜預三公聚爲一廟後又祀湮於其西元結爲之記云】韓文公題名石刻【江陵志云愈爲江陵法曹當時之題名石刻存焉】唐武士彠都督荊州碑【按江陵舊志載武士彠貞觀中爲荊州都督有白狼嘉禾出境內太宗手勑褒美此碑開禧丙寅後因修大軍倉得於地已碎裂今因見存者載之】後梁宣明二帝碑堂【劉禹錫撰又作詩云玉馬朝周從此辭園林寂寞對丰碑千行宰樹荊州道暮雨蕭蕭聞子規】荊南節度判官防壁記【皇甫湜撰】枝江縣南亭記【皇甫湜撰】白碑驛碑【歐陽公集古錄云江陵北四十里白石碑驛蓋驛側數里有後梁宣明二帝墓唐相蕭嵩爲其祖立碑於驛之北因名】唐楚王堤記【貞元十年沙門眞裕集晉王羲之書】唐江陵尹呂湮廟碑【衛宻撰顧械書】唐江陵尹呂公表【集古錄唐元結撰頋械書八分碑以肅宗元年立存江陵府呂公祠堂中】城西開元觀斷碑【查藻詩云防碑最愛開元時上有模糊五千字】法華臺記【在枝江縣法華防至道三年春鄭文寶掘地曽獲丨丨丨丨】古帝寺碑【在潛江縣二十里東北寺內有防碑一截其字磨滅不可讀】江陵府官石幢記【唐貞元十年吳仲舒纂元豊六年得之於金鑾寺亦有黃魯直畱題王師心移置於杞梓堂下】經藏修造記【在龍門山金鑾福昌禪寺有晉天福六年剏經藏修造記見序】南平髙王廟碑【周顯徳二年孫光憲撰今在城西三王廟前】南平髙武信王神道碑【王諱季興於江陵縣龍山鄕乹徳六年陶谷撰】南平髙文獻王神道碑【王諱從誨葬龍山艾撰】南平髙正懿王神道碑【王諱保融龍山陶谷撰】渤海髙公神道碑【公諱保朂陶谷撰】冦萊公祠堂碑【劉敞撰】唐質肅公神道碑【劉贄撰】渚宮故事【李淑邯鄲志載渚宮舊事十卷唐余知古撰自鬻熊至唐江陵君臣人物事迹史子傳記所載者悉纂次之今有苐五卷云】

鄂州碑記

太宗禦書崔顥黃鶴樓詩【石刻在州治】舜帝廟碑【在蒲圻縣北有防碑載二妃事字沒滅不可考】隋文帝舍利石塔銘【在州東十里勝緣寺塔記云隋仁壽初文帝以釋迦如來感應舍利分布於天下建塔百所是塔爲天下第一】緣果道塲塼塔舍利銘【隋人撰近時民家掘地得之】唐閬州武陵縣令翟府君墓銘【貞元十一年碑今在總領所】唐寧逺將軍李公墓銘【貞元十三年】唐扶風馬氏墓銘【元和七年】唐胡府君夫人朱氏墓銘【太和七年】唐馮府君綸墓銘【太和七年】唐處士韞墓銘【開成三年】唐姜夫人墓銘【開成三年】唐故鄂【闕文】墓銘【防昌六年已上七碑皆近時掘地得之今在左軍統制衙】唐寶豊院記【在江夏縣東六十里本唐末貴州刺史王銃母陶氏墳庵有記乾符四年朱朴撰今記編存】唐茱萸山存制大師碑銘【在崇陽之金界院唐乾符乙未趙潾撰】頭陀寺碑【舊碑乃瑯琊王簡棲撰文唐開元六年張廷珪書今亡新碑乃江南徐鍇篆額韓熈載撰碑陰今新碑存寺】黃鶴樓記【在黃鶴樓唐永防中閻伯珵撰魏萬成書李陽冰篆額】唐徳尖山院塔記【在咸寧縣西二十里唐中和三年剏有古石塔鐫記猶存】李陽冰篆鄂州字【鄂州二字唐寶應二年李陽冰篆世傳初篆時鬼神泣空中士大夫爭摹以致逺謂可禦魑魅】吳幹正二年石幢【在江夏縣東南五里慈云院有石幢刻吳幹正二年重建又有唐保大間所建殿猶存】鄂州南樓磨崖記【容齋四筆云慶元元年鄂州修南樓剝土有大石露於外奇崛可觀郡守吳琚見而愛之命洗剔出圭角卽而諦觀乃磨崖二碑其一刻兩字上曰桞徑二尺四寸茟勢淸勁下若蕃書人字惟存夫腳不可復辧或以爲符或以爲花押邦人至標飾置神堂香火供事或云道州學側虞帝廟內亦有之云桞君應辰是唐末五代時湖北人也其一髙丈一尺濶如其髙而加五寸刻大字八十五凡爲九行其文曰幹正元年荊防冦亂大將出陣武昌詔太守楊公出鎭後云荊江宋漢推忠輔國侍衛將軍居中記】

輿地碑記目卷二﹤史部﹐目錄類﹐金石之屬﹐輿地碑記目﹥

欽定四庫全書

輿地碑記目卷三

宋王象之撰常徳府碑記

唐桃源碑【詳載溫造所述碑中】唐梁山廟【唐元和四年董挺撰修陽山廟碑唐太和九年刺史劉端夫賽請陽山神文又沱潛別有陽山廟董劉二碑在焉徐鍇方輿記遂謂梁松徵蠻死於此遂爲其神樂史寰宇記亦祖於此不知後漢書載松徵蠻歸死洛陽與此所載不同】赤山廟碑【在沅江縣東北五十里丨丨丨有丨言光宅二年立廟天寶六年攺其山爲蠡山】招屈亭碑【唐龍朔中縣令蔡朝英重修且刻石以記其事】沈公臺碑【在武陵西南三里光福寺竹林中今猶存有古碑題額六字云重逰沈公臺記碑字漫滅不可讀記謂沈約爲沅南令按約傳未嘗令沅南也】淸陵館碑【在郡西西明寺寺後有臺云是李陵爲臨沅令逰息於此有古碑漫滅不可讀】天慶觀碑【乃白雲先生管師復集桞公權體書字畫端楷人以爲法】天王院碑【建隆元年丞相範質書】桃源行【容齋三筆云陶淵明作桃源記云源中人自言先世避秦時亂來此乃不知有漢無論魏晉系之以詩曰嬴氏亂天紀賢者避其世黃綺之商山伊人亦云逝願言躡輕風髙舉尋吾契自是之後詩人多賦桃源行亦不及淵明所以作記之意按宋書傳云潛自以曽祖晉世臺輔恥復屈身後代自宋髙祖王業漸隆不復肯仕所著文章皆題其年月義熙以前則書晉氏年號自永初以來惟云甲子而已然余竊意桃源之事以避秦爲言至云無論魏晉乃寓意於劉裕而借秦以爲諭耳】桃源石文【夷堅志云建炎三年鼎州桃源洞石澗有文似大書而字畫皎然可識凢三十二字云無爲不道天知人情無爲防神見人形心言意語鬼聞人聲犯禁滿盈地鬼殛人其言𨿽簡而警於人世】桃源山界記【集古錄云唐狄中立撰徐元書並篆額開成五年立】賽陽山文【集古錄云唐劉端夫禱陽山文凡五首不著書人名氏以太和九年立】武陵北亭記【劉禹錫撰】圖經【郡守胡介序】

嶽州碑記

湘夫人碑【嶽陽志云黃陵廟前有荊州對表題云丨丨丨丨庭有斷碑晉太康九年立額題曰虞舜二妃之碑元和十四年韓愈過而禱焉】無姓和尙碑【報恩光孝寺舊名聖安卽桞宗元丨丨丨丨丨所著者也】石壁篆文【嶽陽志曰平江縣有昌江山眞人艾君居之石崕壁立有篆文夏禹治水嘗至於此】君山神祠堂記【懿宗咸通四年巴陵令李宻思撰桂陽闕陳闕】樵桂亭記【滕宗諒撰】江心小石詩【蛟室圍靑艸龍堆擁白沙防江蟠古木迎棹舞神雅破浪南風正收帆畏日斜雲山千萬疊底處上仙槎王直方云此老杜過洞庭湖詩也李希聲云得之於江心一小石刻潘子眞云元丰間有人得此石刻於洞庭湖中而不載名氏或以示山谷曰子羙作也今蜀本已收入集而不記其得詩之由故錄其詳於此】黃陵廟碑【集古錄云韓愈撰沈傳師書長慶元年立】夏侯宋客墓碑【夏侯宋客爲嶽州刺史墓碑見在華容鎭北一里元次山文事見鄂州舊圖經】幕阜山記【在平江縣記曰山有石壁刻銘上言禹治水登此山髙於平地二千有八百丈周五百里】四絕碑【滕宗諒守嶽取嶽陽樓古今賦詠刻石於上範文正公爲之記蘓舜欽子羙書其丹邵餗篆其首時稱丨丨丨】

澧州碑記

雙泉僧石碑【寰宇記澧陽縣雙泉有髙僧修行於此有石碑缺落】慈云禪寺碑【卽澧陽藥山寺唐光啟二年雷滿奏立寺額斷碑尙存】香積縣石碑【在澧陽縣西一里有古冢及古碑漫滅不可讀惟額存三大字曰石墓志不知其爲誰氏也】藥山牛欄八字石碑【不知嵗月刻石藥山】田朝奉墓銘【在石門縣元丰五年蘇頌文】柿木成文太平字【言行錄富弼言澧州丨丨丨丨有丨丨丨公言今四海騷然未見太平之象請不宣示於外】

靖州碑記

唐久視中古碑【圖經云元丰癸亥通道於廣西於溪旁得古碑乃唐久視中碑詳見鑿字溪下】

峽州碑記

廢汶陽觀碑【寰宇記云在逺安縣梁大通五年荊州刺史湘東王繹碑】李刺史墓碑【隋大業五年在廢狠山縣南舊經云墓前有碑篆蓋雲南郡太守李己酉墓】曹王臯墓【在廢狠山縣西六十里正元中丨丨丨爲江陵節度荊州記云李曹王江陵節度使死焉】李冢石碑【荊州記云縣長南陽張朔撰在廢狠山縣南缺落不可辧】李將軍墓經幢【在淸江北霧洞山李景盛嘗事髙季興髙氏納土守義以死子孫因家墓傍有經幢可攷】

歸州碑記

古松枝碑【在髙陽鄕朱家村碑在樹上去地十許丈相傳云昭君祖冢碑】石柱廟碑【廟在秭歸縣之長城鄕栢長村】唐黃魔神廟記【載唐蘭陵公自右史竄黟南溯峽夢神將祐助公出郡紀載甚詳乾符丁巳司戶袁循記今其碑在紫極宮又有譽鄕磨崕趙公記及張無盡正訛碑載李吉甫及冦萊公舟行皆獲神之助云】玉虛洞碑【有唐碑一片在洞門崕石之下】混元皇帝像【在郡西五里天慶觀開元二十九年牛仙客奏置天寶元年劉守滔刻之石】唐元皇帝像及唐銅鐘【在郡北龍興觀內有元皇帝像及唐儀鳯二年歸州刺史勤寄生所造銅鐘重十斤】懷忠堂記【至和中蔣防作丨丨丨丨謂戰國距今作者如宋玉則止於辧王褒止於懷劉向止於嘆賈誼止於弔皮日休止於諷梁竦則止於悼騷而已楊雄大儒猶曰遇不遇命也何必捐身哉不知先生之心三仁之心也蔣槪有三防洞記與周茂叔俱防則取友必端矣】

辰州碑記

銅柱銘【在防溪城晉天福五年溪州刺史彭士愁納土求銘楚王馬希範請於朝以立之學士李臯爲之銘五代史謂之彭士然者字之訛也當以丨丨丨爲正】景星寺碑【安福寺在沅陵縣城外西南隅寺有盧蔵用所撰寺碑猶存】義蓮塘石刻【淑浦紅旗石壁間有義蓮塘三字石刻存】瞿栢庭記【長慶二年刺史溫造刻石記其事於桃源】

復州碑記

防景石【上題唐朝竇史君名】夢野亭記【景祐五年郡守王琪撰】夢野亭詩【景祐間諸賢所作】蘭亭記槁石刻【太守何公榘刻】陸鴻漸煎茶碑【見人物門】陸文學傳【集古錄唐劉防鴻書陸羽自敍也劉虛白以羽自傳並李陽冩眞讚又爲後敍附咸通十五年刻石在復州】龍蓋寺碑【集古錄唐徐元弼撰王辭書碑以開成五年立在復州】

徳安軍碑記

晉董黯墓碑【圖經云卽董城在孝感縣北一百三十里昔孝子董黯家焉故後魏大統十六年攺爲董城郡然明州慈溪縣亦有孝子董黯墓唐徐浩所書碑碣見存當考】玉碑【唐史云州東十八里有宰相村卽唐許氏墓昔人因發地獲一碑石卽孝昌公許君墓碑治平中郡守周爕以其石類玉以爲玉碑自其墓挽入城易以他刻磨去其文視之非玉也鄭獬遽止之已無及矣】金泉寺唐碑【寺在府西五里有石浮圖九級上鐫數百字周武后延載元年安陸縣逹等所建】李徳碑【歐陽公集古錄云徳自安州刺史遷神武大將軍而史不書獨見此碑】

荊州軍碑記

防泉題詠序【由沈傳師而下得五十七人朱震序】後梁宣明二帝碑【在長林縣南一百五十里唐韓林撰】沈約墓碑【在本軍管通判家】玉泉二碑【其一邵了明其一李安期】玉泉山大通碑【唐神武皇帝所題】唐正元玉泉廟記【大理評事董挺】三星院石塔刻【在當陽縣東莒堰其石柱刻云唐貞元十七年智壽和尙舎利塔】飡霞觀碑【在當陽縣之圓臺有丨丨丨基乃陳宗遜撰庾逺書碑字剝落其碑中前梁尙書侍中基州長史云云】三王城古碑【在當陽縣之緑林山漢王匡王鳯王常之所屯故曰三王城城中有故碑字缺落】石馬洞碑【在花溪之下淯溪之上其廟神卽闗王也五代間有斷碑尙存】永興觀碑【在當陽縣後街唐元和中立】唐南泉大云寺蘭若和尙碑【天寶中作】唐玉蘂詩【集古錄云在荊門惠泉寺唐沈傳師李徳裕唱和也】闗將軍祠堂記【集古錄云唐董挺撰張積書以貞元十八年立】二聖金剛碑【集古錄云唐瞿撰書開元中有史淸者過洞庭遇風將溺潛儔之見二神移其舟於沙上而免由是往來行旅皆禱祠之碑以元和三年立】

漢陽軍碑記

晉徵南將軍胡奮碑【元和郡縣誌云在魯山】南平將軍黃廣之碑【寰宇記云在魯山爲討杜魯刻石以記事】

信陽軍碑記

唐李刺史墓神道碑【刺史名鳯在郡城東南隅大歷中爲申州刺史有神道存焉字漫滅不可讀】舊圖經【教授鄔徳麟編】新圖經【郡守闗良臣序】

壽昌軍碑記

梁武王華容寺碑【在武昌】西山唱和石刻【在武昌】夏侯宋客墓表【唐元結撰在武昌縣】惠公禪居表【元結撰在武昌縣】窊樽銘【在武昌縣】東方山石刻【在武昌之東方山有石刻云漢東方朔之故隠也】怡亭記【蔣武奇序怡亭銘刻於江濵巨石之上至今存焉乃永防元年李陽冰篆季莒八分書裴虯作銘】唐令君馬向石刻【在石門郭祥正詩云雙崕屹然起剔蘚認題識又注云石刻存焉】退谷銘【丨丨丨序云杯湖西南是退谷杯湖銘序云杯湖東抵杯樽西浸退谷北匯樊水南涯郎亭】

襄陽府碑記

漢儒婁先生碑【舊在谷城今移在光化軍】漢南陽太守秦頡碑【碑在今宣城縣故墻下】漢郭先生碑【在谷城歐陽公集古錄云嵗月未詳不見書撰人姓名在襄州谷城縣】東漢襄陽太守胡烈碑【皇朝郡縣誌云在南漳縣之固城】諸葛武矦故宅碣【晉李興撰】魏劉熹學生碑【集古錄云文字磨滅其間有稱大魏而有學生名百餘熹嘗歷谷城令學者從之受業而歿者悉之謂之學者冡在谷城縣】晉南陽太守司

馬整碑【闕】

晉南鄕太守頌【在今副都統司】墮淚碑【寰宇記云在襄陽縣東九里晉羊祜之鎭襄陽有功徳於人百姓於峴山建碑立廟嵗時享祭望其碑莫不流涕杜預因名曰丨丨丨】梁攺墮淚碑【梁大同十年太常卿劉之遴撰今在羊祐碑之陰】梁檀溪寺禪房碑【集古錄云梁劉建之撰沙門道安重建天監十一年立】後梁修峴山亭記【在峴首】陳伏波將軍墓志序並碑陰【在府治】後周儀同碑【周元年宇文周碑今在襄陽縣民董氏家按通鑑宇文周立國之初但稱王不建年號至陳武帝永定三年崔猷建議請稱皇帝建年號始攺元武成故此碑但稱元年則此碑之立當尙在武成之前】後周席肅公神道【保定四年卒碑今在府治】周襄州靜眞觀碑【今在府中】隋鳯林寺興國寺碑【集古錄鳯林寺碑庾信撰又李徳林制興國寺碑隋開皇中立今在襄陽縣延壽寺】隋啟法寺碑【集古錄云隋丁道防書仁壽二年立】隋故處士羅君墓志銘【在府治容齋隨筆云其字畫勁楷類禇河南然其父子皆名淸爲不可暁龍朔二年立】唐啟法寺金銅無量像碑【張昌齡文永淳二年建碑今在襄陽之龍興寺】唐阿陁經碑【無年月在襄陽之龍興寺】周襄州靜眞觀碑【何彥先撰登封元年立碑在府中武后時碑也】唐旌表尹孝子碑【張東之文萬嵗通天二年立今在府中集古錄雲天寶五年立】唐襄州編學禪寺碑【韋承慶撰鐘紹京書開元二年立集古錄云在襄州今在轉運司愛峴閣下】唐裴公碑【開元八年建在峴山】唐靳公遺愛碑【張九齡撰今在峴山】唐獨孤府君碑【集古錄云李邕撰蕭誠書誠書世多有而此尢佳碑今在峴山】唐金剛經石幢【唐開元二十六年建碑在龍興寺】唐故襄州處士孟君墓碣銘【唐樊澤撰碑今在谷隱寺】唐放生池石柱記【集古錄雲天寶十載李憕記在府城小北門外】唐宜城驛記【元和十四年韓愈撰】唐新學記【貞元五年立盧羣文在府學】唐侍中王粲石井欄記【集古錄云貞元十七年於頓撰胡證書上元二年來瑱移井欄置於刺史官舍甄濟撰彭朝議書碑在都統司內】樊公遺愛碑【李絳撰元和八年立在於治中】唐髙廟詩碑【防昌五年立碑在府治】唐蜀丞相諸葛公碑【大中三年李景遜撰今在隆中】唐漢光武新廟祝文【大中八年李景遜撰今在襄陽之八疊】唐羊公及攺墮淚碑【大中九年李景遜重立碑在峴山】唐置延慶禪院碑【蔣系撰今在延慶寺】唐延慶洞行記【唐咸通蔣系盧防等防山新題碑今在延慶寺】唐東海徐公徳政頌【李隙撰咸通六年在峴山】唐相國徐公辭立碑表【咸通九年立在峴山】唐聞喜亭記【趙璘撰記在子城上】唐故云麾將軍宗公墓志【咸通九年立在張王廟】唐新修後漢荊州劉公廟碑【劉權撰廣升二年碑劉巨容碑所立在城中廟前】唐攺封諸葛亮爲武靈王廟記【唐光化五年封諸葛孔明爲武靈王今在隆中】唐延慶寺重修法堂碑【碑背殘闕今在延慶寺】後梁新修峴山亭記【正明二年記碑在峴首】石晉新剏臥龍山武靈王學業堂記【李光圖撰天福三年記碑在於襄陽之伏龍岡】盧僎碑【集古錄云唐閻寛撰史惟則八分碑字殘闕】劉棗彊碑【唐詩記事云皮日休撰丨丨丨丨坆去襄陽郭五里曰栁子闗襄之人只知孟浩然墓不知有先生墓】峴山亭記【熙寜三年歐陽修記】聞喜亭詩【歐陽修撰在丨丨丨】東坡帖【在髙陽】諸葛武侯贊【張拭撰在府治】鄒道鄊碑【在府治】

隨州碑記

舜井斷碑【碑字澷滅惟碑陰有五大夫字余亦莫辧相傳秦時碑舊在舜子巷艸間元祐間移置州治今在漢東閣下元祐丁卯許覺之記碑首有詩云一千二百餘年外萬古消磨不可尋舜子井泉誰記古隨人閭巷秪如今書字雜梓防體民爵名存藥石陰登覧時來醒醉目也勝他物在園林】漢延熹六年敬祀頌記【在桐栢山淮瀆廟】唐漢東紫陽先生碑陰【李白撰栁公綽書碑角殘缺字澷滅不可讀碑陰寶歷二年】紫陽先生塔銘【李白撰碑寰宇記在廢光化縣】開元寺唐賜院額碑【寺今名普安在城東二里】金剛經碑【亦在普安寺中】歐陽文忠公送襄城李令小詩送張文潛三小簡碑額刻【在漢東閣下壁門皆眞迹】東坡墨迹【崇寧攺元刻石今在倅防】大洪山慈忍靈濟大師碑【楊傑撰】大洪山靈禪寺十方記【張商英撰】淮瀆大字【在淮瀆廟】舊志【林序】新志【董之奇志】

郢州碑記

唐毗沙門天王祠堂記【開成丁巳郢州刺史崔耿撰】荊山郭橋記【貞元十年郢州長史劉丹記】孟亭記【咸通四年皮日休撰云先生襄陽人也說者曰王右丞畫先生於郢之亭元是亭之名取先生之名後易之以先生之姓雲又汪陵寄居李耆壽嘉定庚午於郢州白雪樓之倉側得斷石一塊上有六十五字乃唐率更體文理斷續不可讀其間有孟先生三字終於波動嶽陽城五字則知其爲孟亭記今石尙存】風土考古記【教授石才儒作宋玊之宅有井龜鶴有池聊曲屈之山鹿湖之靈雨澤應焉髙僧之塔白乳之異凶渠懼焉以至新郢肇郢亭之名王維畵孟亭之像李昉創五客之堂崔耿建大王之祠皆昔人勝槪遺迹】

均州碑記

漢中部碑漢張來君碑魏興太守碑【在丰利縣】隋韋氏神道【並漫滅】隋顯崇觀碑【隋大業五年爲至尊皇后祈壽之所記銘存於州治後碑云大業五年己巳嵗今五百餘年觀在鄖鄕縣西二百三十里】大唐威武公廟記【乾道三年翁洮撰山南東道觀察使趙凝立】唐延福寺碑【在鄖鄕縣幹明寺上元元年王府功曹沈長撰後火焚碑湮毀興國中僧海淸於坎塪中依堵墻整之如故】石橋記【在武當山落防峯】舊魏興郡太守譚義徳政碑【在鄖鄕縣一百五十里】大唐延福寺浮圖記【咸寧五年創沈長卿纂文張元靚書】幹明寺重刻經藏記【上元三年建張士遜述黃通書】新圖經【教授叚子防序】

房州碑記

後唐刺史修廨斷碑【圖經云自唐貞觀十年由竹山徙房陵廨宇其詳莫可攷證近得斷碑數百字有特修廨署壯郡城之气防巧安池榭光衙門之威稜而逸其年月防其官稱乃後唐之刺郡者】唐述聖碑【在南門外五里田間唐廬陵王嗣聖元年遷房州神龍元年復辟故宮爲龍光寺寺有丨丨丨建中三年立今斷缺不全】幹溪石壁間有篆書古字【見道隆防山記】房陵湣說【皇朝類苑云湣說者不知何人所撰偶一冊中錄之云熙寧丙辰襄州通衢一死婦阿毛其夫楊金配房陵旣死本州陳請願負夫骨歸故鄕遭時大疫遂斃於道嗚呼轅門之匹婦豈不知攺從於人免凍餒以全餘生乎翻能以義藏中惸然不憚數千里之逺負夫骨以歸此節婦義女之爲反斃於道尺乎福善助順之理信所以難忱也】

光化軍碑記

漢儒婁先生碑【集古錄云書不著書撰人名氏碑以熹平中立在光化軍幹徳縣壽墓之側今在縣門下】晉南鄕太守整碑【集古錄云古南鄕太守碑不著書撰人名氏碑云君諱整字孔修太宰安平王之孫太尉義陽王之子今在光化軍軍卽襄州谷城縣之陰城鎭按晉志不列南鄕郡據此碑所載縣令名氏有武陵築陽丹水陰城順陽析六縣此蓋南鄕郡所治也南陽鄕人爲之立此頌碑以防始四年立今移光化軍又容齋隨筆亦嘗有云金石刻有晉南鄕太守司馬整碑其陰刻椽史以下姓名合三百五十一以晉史考之南鄕本南陽西界魏武平荊州始分爲郡至晉防始中所管凡八縣才二萬戶耳而掾史若是之多掾史旣然吏士又可知矣民力安得不困哉】晉順陽王碑【在固王古城】

廣州碑記

吳隠之貪泉詩【在州治防事東】貪泉碑【唐南海別駕陳元伯銘舊植於泉之側亭上今徙於廣平堂】廣州都督宋公遺愛碑頌【張說撰公諱璟】饗軍堂記【栁子厚文】南海神廟碑【集古錄云唐韓愈撰陳諌書並篆額元和十二年孔戣重修南海神祠以十五年立此碑在廣州南海廟中圖經云又有修廟碑修東西二廟碑】梁羅浮山銘【集古錄云梁肅宗撰蕭世眞書大同元年立】廣州古塼【皇朝類苑云魏侍郎瓘初知廣州忽子城一角頽墊得一古塼塼面範四大字云委於鬼上蓋合而成魏也乃大築子城未幾儂智髙廣其一城撃而摧獨子城堅完民逃於中獲生者甚眾】東筦縣五百羅漢閣記【蘓軾撰又有舍利塔銘詞並書】十賢贊【並後序蔣之奇撰】州學記【王十朋撰】南海志【郡守陳見序】南海文集【三十卷無編集人姓名】

棗陽軍碑記

唐隨州棗陽縣普照寺毗沙門神素像頌並序驌驦橋石刻【三字在唐城鎭】

韶州碑記

漢周府君記【府君後漢時爲淮陽太守開龍水有利於民當時立碑紀其績碑在樂昌縣西武溪上廟中郭蒼文碑尾云太和九年重修歐陽修集古錄凡三防尾云此君漢書無之今碑石缺不著其名】靈池山碑【碑雲開山和尙靈震扵山頂開池】始興郡記【見東漢志注曲江縣下】唐九臯碑【集古錄云蕭昕撰史仲方書長慶三年立】陸羽題名【在仙人石室中古傳鴻漸嘗水至此】韶州重修東防壁記【乾符元年刺史謝肇撰】新修虞舜廟碣文【唐嶺南東道節度推官謝楚撰長慶元年立】六祖賜諡碑【唐栁州刺史桞宗元撰元和十年立】張文獻碑銘【唐嶺南節度經略使徐浩撰集古錄長慶三年立】張尙書碑銘【尙書諱伸方白居易撰】朝陽樓記【皇甫湜撰】余襄公神道碑【歐陽修撰文】韶州修衙記【余靖撰文】韶州溪石室記【余靖撰文】韶石亭記【余靖撰】韶州湧泉亭記【余靖撰】韶州眞水館記【余靖撰】九成臺銘【蘓東坡文】曹溪銘【蘓潁濵文】濓溪祠堂記【張拭撰】又州學濓溪祠堂記【朱熹撰】州學張公餘公祠堂記【楊萬里撰】朱晦庵韶州學講堂四齋銘【明倫堂曰天敍有典匪學弗明我作此堂大猷是經匪忠曷勸匪學曷程詔爾學子永觀厥成崇徳齋曰尊我徳性希聖學兮玩心神明悅幽獨兮廣業齋曰樂節禮樂道中庸兮克勤小物來膚公兮居仁齋曰勝己之私復天理兮宅此廣居仁在已兮由義齋曰羞惡爾修勉擴充兮遵彼大路行無窮兮】圖經【郡守楊祐跋】

循州碑記

唐威惠紀功碑【有吳應錄在本廟唐儀鳯中刻】白鹿石刻【白鹿山唐開元二十三年二白鹿出見於此山因以爲號時雷鄕縣令在楚賓靳斯水記此石刻之文也後立於龍川縣治】張曲江遺筆【興寧縣學二字乃曲江公書模自博羅有年矣】霍山記【國朝至和二年司法朱何作記云大略峯巒三百七十二如大佛迹峯志心樓峯仙殿前峯白牛塔峯大獨石峯皆峯之特秀者其靈勝如栴檀彌勒之像文殊印迹之所石曰搗藥之聲浮丘煉丹之竈靈迹之尢著其塔廟有合防吳龕之寺】循陽志【翁韶序】

連州碑記

梁廖衝飛升碑【刺史蔣方立】劉禹錫防壁記【在郡治元和十一年立】連州燕喜亭記【韓昌黎】

南雄州碑記

張九齡開大庾嶺記【在大庾嶺上】唐元傑開東嶺洞谷銘【唐詩紀事云元潔有湞陽果業寺開東嶺洞谷銘並序云】保昌志【教授魯恕序】唐修路銘【唐給事中蘓闕撰】修大庾嶺奏【本朝廣南東路蔡機奏】四並堂記並箴【太守潘俠新修推官張瑱記】道院記【太守李俠新修黃匪躬記】

封州碑記【闕】

英徳府碑記

衡州刺史蘭欽徳碑【在縣城外梁天監七年立湘東王蕭繹文其石斷裂文字磨滅】南巖亭刻記於石壁【集古錄云唐李蕃撰周夔又作到難一篇同刻李蕃書元和六年立在眞陽縣眞陽志在元和七年唐李蕃文】果業寺開洞谷記【集古錄文唐元傑撰元和十一年立】涵暉谷石壁上刻【唐人元傑刻景徳三年郡守王仲逹於石壁間得元傑所刻開洞谷銘及涵暉谷等字因建宣聖祠及置書院於谷中】唐人刻煮茗臺字【在涵暉谷中】唐人刻石到難篇【周防文在碧落洞】僞南漢盤禦室記【在碧落洞幹和七年鐘尢章撰】碧落洞【楷書三字乃鄧克柔書書三字乃潘侍書】浛光縣開元佛寺頂心經【字畫遒勁似虞栁所書】圖經【無編集人姓名】

肇慶府碑記

唐法華寺詩【太和八年集古錄云右法華寺詩唐越州刺史李紳撰其後自序題云太和甲寅嵗防寺刻詩於壁詳自序所言似紳自書然以端州題名較之字體殊不類】唐李邕端州石室記【開元十五年集古錄云古端州石室記唐李邕撰不著書人名氏考其筆迹侶張廷珪書疑廷珪所書也】李文饒題名【集古錄云唐李徳裕題名字爲八分稱丙辰嵗題者開成元年也在除州並朗州刺史溫進長慶三年桃源宮題名端州司馬李紳長慶四年石室題名附造題名右鼎州坤題名】端州陞興慶軍詔【元符三年十月徽宗卽位未攺元詔曰惟髙要之奧區乃南國之舊壤士風淳厚民物繁朕誕受多方紹承大統顧啟封於玆土寔賜履扵先朝茅土之榮是爲基命節旄之重冝隆名可賜端州爲興慶軍】郭祥正防石室記【記云洞開其上則七山建斗司天之喉舌其下則源泉不流停碧一杯窺之毛髮水酌之則煩心灰四傍皆石乳玲瓏中敞圓蓋窕萬丈莫窮其崖】李習之題桄榔亭【李習之題名翺與監察禦史韋君詞皆自東京如嶺南約偕行翺居信安四十餘日此及江西韋君亦前行矣上桄榔亭見韋紀姓名且有念我之言】唐李邕石室記唐盧錠陳氏忠孝兩全記余襄公梁寺丞墓表嵩臺記【繆瑜撰】嵩臺集【繆瑜編】

新州碑記

唐光府君淸徳碑【在新興縣】竻竹城記【紹興二十年郡守黃濟遣人取竻竹以爲城環袤一千二百八十丈胡寅爲記見新昌集】新昌集龍山集【不知編集人姓名】新昌集【廖演序】

南恩州碑記

瑞靈山古碑【見仙釋門】鼉山誌【黃曄序】

惠州碑記

唐傅士佛迹記【有巨人迹在湯泉之東瀑布之西散印於巖石之上深者二寸許】瑞像記【五代僞劉時僧惠進作瑞像記立扵中閣院殿側】圖經【教授余嘉序】新圖經【郡文學黃以寧序】

潮州碑記

韓退之題名【集古錄云唐韓愈元和四年題名在齊涼並大顚壁記附】李公亭記【唐正元十三年立】韓文公廟碑【蘓東坡文】金山石刻【金山有始開金城山及韓山祠記郡守題名並刋於石】招韓辭【陳文惠公爲韓公祠爲文以招之名曰丨丨丨】古瀛集【帙三凡著述之闗於州常侯禕命編爲集】潮州圖經【郡守常禕序】新圖經【教授陳宗道序】

徳慶府碑記

圖經【李宗諤編】

梅州碑記

州學記【滕侯元發守郡郡學生食不給民有爭公田二十年不決者侯曰學無糧而以良田飽頑民乎乃請爲學田學者作新田詩以羙之】三賢堂記【元符初元城劉先生以論事謫於梅至建中靖國初去徙於衡蓋在梅二年有奇立像扵文公之側與程爲三】續學記【南海屬郡潮爲大潮之屬邑程鄕爲大五季僞劉陞其地曰敬州國初避諱以梅易敬周必大記】鼎剏貢院記【周必大記】

靜江府碑記

桂林石瑞【唐太宗時桂州獻石瑞文上有字曰聖主大吉子孫五千嵗】韓云卿平蠻頌【九域志云唐李靖爲嶺南安撫大使有平蠻頌碑錄云卿文李陽冰篆額】訾家洲亭石記【訾氏所居訾氏亭記栁宗元文】隠山六峒記【唐韋宗卿】陽朔縣防壁記【唐吳武陵】全義縣復北門記【栁宗元撰】修堯舜二祠祭器碑【唐趙觀文】新開隠山記【吳武陵撰】隠山六峒詩賦敍碑【唐李渤撰】重修靈渠記【唐刺史魚孟威撰】唐衡嶽道士李彌明詩刻【在唐帝祠】饗軍堂記【栁宗元文】唐大歷磨崖【在堯舜祠】虞帝廟碑【唐李陽冰篆】桂頌【範成大作也桂林以桂名顧弗植桂成大始收之賓植之正夏堂植已而去郡爲之詞防後之人勿剪伐見賓州安城志】桂林志【鮑同序】桂林編【黃豈編劉褒序】桂海【範石湖序】嶺外代答【周喜序】

容州碑記

元刺史奏免科率防【在郡齋】唐盧藏用碑【開元四年舊在景新寺今在報恩寺】十洞記【吳元羙】普寧志【司法梁日成編】唐刺史題名序【郡守陶弼】王慶曽思元堂詩碑【見斷碑門】

象州碑記

石羊山大字【石羊山在武仙縣上有六行大字隠約如艸書四傍皆無路可逹莫辧其眞土人相傳爲仙人畱題】象郡誌【丁世英序】仙巖石刻【詳見景物上仙巖下】

邕州碑記

天威經新鑿海【咸通九年靜海軍管書記裴釧撰】唐銅柱銘【在江左右其刻云銅柱拆交人滅】建武志【尹安中編樂公明序】太宗平蠻碑【余靖文】邕州馬退山茅亭記【栁子厚文】邕管雜記【長編雍熙二年上覧丨丨丨丨嘆其風俗乖異詔嶺南諸州民嫁娶防塟衣服制度所在長史漸加戒厲俾遵條式】

昭州碑記

唐明皇丹霄驛詩刻【驛前南面架危橋久欲登臨畏路遙今日偶然尋得到直從平地上丹霄此明皇丹霄驛詩也】南漢銅佛識【報恩光孝寺殿貯銅佛一軀趺坐蓮花中五代僞劉時所鑄髙一丈二尺闊六尺座髙七尺縦闊一丈巨拇圍五寸他稱之金蓮寶座皆銅所範妙極精巧後有識云維大寶四年】玉臼泉石刻【在昭平縣龍門峽上有龍門峽玉臼泉六大字】鄒道鄕祠堂記【南軒文】五瘴說【梅摰作刻石在梅公亭云今觀瘴說謂仕有五瘴以急催暴斂爲賦租之瘴良惡不白爲獄訟之瘴昏晨酣飲爲飲食之瘴侵牟民利爲貨財之瘴盛陳姫妾爲帷薄之瘴其意以爲有一於此𨿽在轂下有不可逭矧其頻海之地表嶺之區耶】得志軒記【鄒浩】張夢立字序【鄒浩】昭潭志【韋揖編】

梧州碑記

元結冰井銘【井在州北一里唐大歷十三年容州經略使元結過郡目曰冰井又爲銘刻石泉上銘曰火山無火冰井無冰丨丨丨丨甘寒可凝鑄金磨石篆刻此銘置之泉上彰厥後生】蒼梧志【薛誠之編】蒼梧集【見集賢堂下無編集人姓名】

藤州碑記【闕】

潯州碑記

南海漧和白石秀林之記【幹和三年嵗次乙酉奉勑鐫石王皇儀像侍衛九軀並修金籙齋慶讚記臣吳可一撰】余襄公學記【在慶曆中詳見修貞院記】潯江志【教授黃鐘序】白石洞陽明觀記【景祐二年立】陳坦然墓記【余襄公撰】龔州防壁記【潘陽石瑊撰】太守題名記【大觀二年郡守張浙云】

貴州碑記

懷澤志【教授譚景光序】

栁州碑記

栁州文宣王新修廟碑【栁子厚文】黃柑堂碑【在黃柑堂栁子厚所題詩刻今存】幹明寺碑【栁子厚來刺是邦而建寺有碑】東亭記【前人】大云寺【栁宗元碑見存】栁州山水記【前人】栁侯遺碑【學有夫子廟碑蓋子厚親筆久僕無聞淳熈己酉太守趙彥禮復得舊斷碑並蓋於學宮艸莾間遂龕於郡治明秀堂】羅池廟碑【韓文公作集古錄雲長慶元年立】靈泉寺磨崖碑【王安中】重修學記【汪藻】

橫州碑記【闕】

融州碑記

唐平蠻刻【久視元年】玉融志【楊昱】天下第一眞仙之巖【張扵湖書】

賓州碑記

韋厥碑【智誠洞去縣四十里蓋韋厥所隱之洞也碑乃廖州刺史韋敬辧所撰】葛仙巖三大字【在州西十五里葛仙巖】安城志【吳逺編】

化州碑記

石碑亭【去城六七里因陵鐡冦平紀功刻於道左連山廖顒立嵗久碑已斷僕今郡守劉伋取石扵雷陽重刋焉】唐羅州刺史馮士嵗並妻吳川郡夫人墓記【二碑】陵水志【劉奕序】譙國夫人廟碑【有行狀刋於碑碣蓋髙涼洗氏之女也】

髙州碑記

誠敬夫人廟碑【石極古礲錯𨿽不平整而其光瑩然遇天日淸明迫而視之可洞見人物往來影其俗舊傳以此碑乃鑑石所制】圖經【教授劉棠序】

雷州碑記

伏波將軍廟碑【東坡文有兩伏波前伏波指路博徳後伏波指馬援也】雷州新學記【嘉祐七年餘襄公文】李丞相畱題【余謫萬安行次雷陽適海南黎冦猖獗艱阻畱寓天寧丈室累月聞官軍旣破賊卽日戒行南渡次瓊管不三日祗奉徳音恩聽還往返才一十日復天寧舊館建炎三年嵗次己酉李綱伯紀書】威武廟碑陰記【故翰林蘓公謫儋耳旣北歸作漢伏波將軍廟記迨今逾三十年未克建立綱以罪謫居萬安遣子宗之攝祭黙禱於神異時儻得生還當書蘓公所作碑刻石廟中以答神貺時建炎三年李丞相綱文】雷州城記【胡銓】南軒先生修學記【前記在乾道六年再記在淳熈四年】

欽州碑記

烏雷廟記【自唐以來所有碑記今猶存廟在城外半里】州學記【張南軒撰】寧越郡誌【慶元攺元郡守林防序又簽判廖演序文】

亷州碑記【闕】

欝林州碑記

隠仙巖畱題【在南畱縣壁上有元和十四年來防字余不可攷】唐乾符中碑【北戍灘在博白縣西南一百里馬門灘之下唐咸通末安南都防髙駢旣平蠻獠詔歸闕自海路由合浦而上經是灘險不可行又中伏巨石駢因畱俸錢遺海門防遏使俊營治之至今舟楫通行人無難阻乾符中俊立碑以紀其事碑今存焉】鬰林圖志【舊記李宗鄂序新志施坤序】

宜州碑記【闕】

賀州碑記

龍母廟秦古碑【在蒼梧門外神乃秦人碑偹述靈異】蘓許公烈女碑【在廟中】廣陽島石刻【碧雲巖在冨川縣一里巖洞邃深石壁絕髙處有石脤成三字曰廣陽島逺望分明近視如擘絮狀】幽山丹甑記【太和五年李郃撰】惠澤侯廟碑【在廟】

瓊州碑記

乘桴浮於海賦【建炎元年李丞相綱自澧移謫萬安軍已渡海至瓊而只奉徳音聽還想必是渡海而作也】瓊州學記【朱晦翁作見晦公集】瓊管志【義大初序】

昌化軍碑記

六無帖【東坡謫儋耳貽書江浙士友云食無肉出無友居無屋病無醫冬無炭夏無寒泉見瓊管志】峻靈王廟碑【東坡文】

萬安軍碑記

瓊州華逺館題壁【李丞相綱以建炎二年自澧州移萬安軍十一月二十有五日南渡次瓊管後三日只奉徳音聽還以十二月六日北歸寓華逺館凡十日載惟自唐以來宰相有罪謫海上多矣得生還者以一二數又皆積年始內徙而今者往返曽不逾旬天恩寛大感極而繼之以泣云】

吉陽軍碑記【闕】

福州碑記

閩遷新社記【集古錄云漢濮陽寧撰書爲八分以大中十年立】懷道闍黎頌【集古錄唐李邕撰並書碑以開元二十五年設立】永福縣無名篆古號仙篆【集古錄在福州永福縣觀音院後山下世俗傳以爲仙傳篆文亦有道家之言譯之者曰勤道守三一中有不死術亦莫知其是也今作三巖院】重興院碑【在蒜嶺西有石碑勒石馬泉三字】中際香積院記【院在水際裏天成三年記刻石今存】安國寺碑【長興元年閩王所立】李陽冰篆【在神光寺般若防記刻於華嚴頂與處州新驛記縉雲縣城隍記鏡水防歸臺銘世寶之爲四絕】上生院記【在州西南烏石山大中六年】西院大律師碑【在閩縣大乘愛同寺內】羅漢堂記【在大乘愛同寺顏顒書】賈島章敬國師碑【在閩縣方山寺】懷一塔碑【皇甫政撰在閩縣聖泉院】開元中勑書【在連江縣光化寺】南澗天生寺石像記【正光六年歐陽詹書】毬場山亭記【元和闕年馮審記】東山聖泉法華院記【太和四年劉軻記】懷安縣天王堂記【咸通六年何蟾記】大姥山記【乾符六年唐林嵩記】恩賜瑯琊郡王徳政碑【幹寧三年王兢撰】重修忠懿王廟碑【天復元年錢昱撰】永福縣髙蓋名山院碑【幹封嵗王蟾撰自開元勑書以下並長樂集】新修神光寺碑【長樂集咸通五年李勲撰】雪峯寺無字碑【有客題詩云一片如屏紫翠間風吹日炙蘚花斑莫言个無文字正要常人著眼防】雪峯眞覺大師碑【唐僖宗時王防撰】烏石宣威感應王廟碑銘契丹年號【陳郊撰並序長樂志云防同十年封長樂志又云年號史闕東陽志義烏縣眞如院碑吳越防同十年建洪邁隨筆載錢氏有年號三曰天寶寶大保正而無防同年號象之謹按通鑑晉天福三年嵗在戊戌契丹主耶律徳光卽位攺元防同至後漢天福十二年丁未整整十年蓋是嵗福州陥於吳越錢氏是時錢氏不攺年號只用中原正朔契丹入汴故用契丹年號二浙旣用防同年號是年福州旣屬吳越故福州亦用防同年號】薛老峯碑【在州西烏石山頂突起三峯曰向陽峯咸通中侯官令薛逄創亭其間仍別書丨丨丨三字】光祿臺碑【在候官法祥院有石巋然鐫光祿吟臺四字】甘棠院記【在州治錢氏有土日錢昱爲太守作開寶七年】建善寺碑【在長溪縣建隆四年吳謹辭撰】太原灘畱題【陳武休後序云永福太原灘有太原二字不知何代人書】天寶狀元防碑【夷堅志云福州福淸縣石竹山乾道三年居民夜半聞山上有聲如震雷明且山頂有大石方九丈飛落半腰間縣主李槐雲山下舊有碑曰天寶石移狀元來期龍爪花紅狀元西東是嵗永福人蕭國梁魁天下永福在福淸西又三年興化鄭僑繼之正在福淸之東】閩中名士錄【寰宇記云自唐設科舉塲此州才子登科者甚眾黃璞慕錄】閩中記【慶曆二年林世知序】長樂志【梁克家編】

建寧府碑記

唐貞觀中石刻【在湛虛山去松溪縣南二十里】分水嶺銘【在崇安縣鐫於崖石上】集公山石刻【在建陽縣北江先生側嘗聚徒讀書側與羣弟相繼登第如葉祖洽防酢廼其尢顯者有山齋題名】勝果院記【天聖中章浮象記】乘風堂記【北苑鳯凰山髙處有石鐫爲碣字大尺許端勁有體蓋慶曆戊子柯適記】甌粵銘【李綱序云惟甌粵之民好鬭相挺爲亂及王師削平其徒盡殱議者謂甌俗生子僅畱一二餘悉溺之所殺防何因果報應理固冝然二說𨿽殊實相表原其不明君臣之理蓋緣不篤父子之恩平居於父子之間無虎狼之仁則臨變故之際責其守節而不爲亂豈可得哉於所厚者薄則無所不薄因果報應又不論也藥石之言明著勸戒】建安志【張叔春序】防先生祠堂記【朱熹文】

泉州碑記

唐曁克華州防壁記【趙曄記】唐相新六曹都堂記【貞元十一年歐陽詹撰今謂之簽防】唐相北樓記【唐貞元初歐陽詹撰】二公亭記【唐歐陽詹撰】桃林塲記【太中十三年盛均撰】馬懿公壁記【元和二年馬摠撰】王氏刺史防壁記【保大五年黃防撰】永春縣記【開寶二年立又有江公望多假亭之記刻於碑陰】惠安靈光院記【天聖八年蔡襄撰】萬安橋記【莆陽蔡陽記並書】髙士峯石像篆【延福寺中有西峯卽唐徴君居處有石篆題云】栁公權書【晉江縣瑞峯院有閣榜曰瞻部靈源之閣相傳丨丨丨丨而烏雀不敢棲其上】淸源集【程卓命從事李方子輯爲四十卷眞徳秀序】泉州刺史之數【蔣雝王詹事祠堂記本朝建隆攺元至嘉祐刺史卓然可稱者端明蔡公一人自嘉祐六年至乾道刺史卓然可稱者閣學王公一人】泉州進士題名【鄭俠序】唐相李深之題名【呂夏卿同嚴大廷老閱書北臺看唐相李深之題名慨然作詩曰一篇論諫手曾開七字題名拂緑苔莫道元和多士防人曽訟左軍來淸源集】泉山集【陳從易有泉山集二十卷事略】

漳州碑記

唐王諷三平大師碑唐沈懷逺碑【咸通二年】晉亭碑【張登詩云瀟灑晉亭碑句】陳元光威烈廟記【唐垂拱二年】漳州登科記【元祐七年】淸源集【乾道間郡守林孝澤編】五代僧楚熈糧料歷【蔡如松崚山南北二峯靈迹記云禮曰幽巖山狀如伏乃五代僧楚熈居之有陳洪進月給糧料歷蔵巖中】

汀州碑記

唐中丞伍公墓志【正明元年舍人張防撰】鄞江志【慶元武午昭武李臯詮次林仲文序】鄞江集【林仲文序】

輿地碑記目卷三

欽定四庫全書

輿地碑記目卷四

晉王象之撰南劍州碑記

仙書石【在劍浦縣之東蕭坑之前或指爲仙書】湆澹院畱題【在劍浦玅峯閣上有蔡襄題字及李孝彥艸書賈靑詩曰溪聲灘外急艸色雨中深客意自南北山光無古今】虎頭巖記【在將樂縣南山楊時記】鎭國廟中碑【見古迹門】寶華院記【在將樂南十五里有僞閩王氏銅鐘】天王院畱題【在沙縣壁間有唐韓渥題詩】延平志【廖挺編胡舜舉序】尢溪縣新學記【晦翁文】

邵武軍碑記

王氏石銘【夷堅志云邵武人危氏者大觀二年塟其親於郡西塔院下路傍逾月雨過視墳側隠然有防掘之得銀酒杯二銅水鉢及鏡銘一又得埋銘石其文曰瑯琊王氏女江南熙載妻丙申閠七月塟在石城西諸器皆依古而制度精巧非世工可及】吏隠堂銘【葉儀鳯撰云樵溪之水淸漱玉樵嵐之山翠可掬溪水之湄山之足上有寒梅擁修竹】武陽志【髙光編葛鴻序】樵川集【黃璋序】李丞相祠堂記【在軍學晦翁序】

興化軍碑記

石敢當碑【慶曆中張緯宰莆田再新縣治得一石銘其文曰石敢當鎭百鬼壓災殃官吏福百姓康風教盛禮樂昌大歷五年縣令鄭和字記今人家用碑石書曰丨丨丨三字鎭於門亦此風也】仙篆石【在莆田縣北十里陳崖山巨石坦平文迹縦橫若篆書方翥陳巖詩云虫文鳥篆不可識如讀岣嶁神禹碑】石碑【在莆田縣南十里嶺上有石平闊數尺上有鳥迹書文不可暁】中峯庵記【曽聞天臺庵記雲南山廣化寺有庵百餘區檐楹相摩軒檻層出如中峯瑞泉天宮號是爲絕景】

成都府碑記

漢蜀太守何君造尊健閣碑【容齋隨筆云在成都府其末云建武中元年】漢王渙墓碑【在新都縣北五里渙字穉子東漢循吏也家前有二石闕其一題漢故兗州刺史雒陽令王君稚子之闕其一題云漢故先靈侍禦史河內縣令王君稚子之闕】漢文翁學生題名【集古錄不著書人名氏文翁題名可見者凡一百十二人碑在益州】漢文翁石柱【集古錄云漢不著書撰人名氏永初中火災被焚惟廟內兩石鈌存太守髙朕重立又於其東別築周公禮殿碑以初平五年立益州】殿柱記【先儒謂鐘防書非也鐘防是晉咸熈元年始入蜀距漢興平初禩已七十一年不應追書也今在禮殿】東漢學殿嵗月記【繋年錄云紹興六年成都教授範仲殳奏防言本府學殿建扵東漢之初平漢人以大記其修築嵗月刻於東楹至今九百四十三年蓋天下棟宇之古無過於此者】髙宗皇帝禦書大成殿榜【繋年錄云紹興六年上書大成殿榜賜成都府府學】左存生題名【歐陽公集古錄謂爲晉宋間碑】晉益州刺史羅君碑【在碑陰】晉朱齡石刻宋髙祖檄譙縱文【在石室】館學廟堂記【唐永徽元年賀公亮撰集古錄謂不著撰人名氏不同】州學廟堂頌【唐神龍二年史燾撰文】唐平蠻碑【集古錄云唐蕭晉用撰開元十九年刻石紀功在成都昭烈帝廟又容齋隨筆云成都有丨丨丨丨開元十九年南蠻爲邊患明皇遣內常侍髙守信爲南道招慰處置使以討之防其九城此事新舊唐書及野史皆不載肅宗以魚朝恩爲觀軍容處置使憲宗用吐突承瓘爲招討使議者其以中人主兵柄不知明皇用守信蓋有以啟之也】先主廟碑【貞元四年蘓瑞撰在昭烈帝廟中】韋臯寶國寺記【貞元中立記】叚文昌元和中律師銘【共爲一碑見在府學】蠶市記【韋南康文在葉陽縣寶歷寺寺有南康像最得其眞】武侯碑陰記【集古錄云唐崔偹撰元和二年武元衡刻及其寮屬題名於武侯廟碑陰】古栢行【長慶四年段文昌文】重冩前益州立長史眞記【李文饒撰昔益州艸堂寺刋畫前長史十四人代稱絕迹余嘗於數公子孫之家獲見圖像乃知艸堂繪事靡不逼眞者余以精舍甚久貌像將頽乃選其功徳尢盛者五人摹於郡之防記】資福院記【集古錄云唐李徳裕撰長慶二年立】諸葛武侯碑【在昭烈帝廟中長慶四年裴度撰桞公綽書立石】摠綰大學碑【周益州刺史齊國公宇文憲頌徳碑也】石室贊【唐維州刺史鄭藏休撰大歷十年殿中侍禦史李樞篆】修文宣王廟碣【防昌五年裴坦撰】唐栁公權書金剛經【在城嘉佑禪院】唐僧大辯修功徳碑【元和十五年立在文殊閣】唐韋南康碑二【並在大慈寺福殿中】石本九經【在府學容齋隨筆云皆孟昶時所刻其書淵世民三字皆闕畫蓋髙祖太宗諱也】龍興寺碑【容齋隨筆云乃前蜀王氏時所立及唐諸帝皆平闕云】髙駢築城記【唐中和四年翰林王徽記在城中信相院】孟知祥修城記【後唐天成二年李昊記】唐明皇追諡孔子冊文【本朝太平興國五年府尹辛仲甫立】十賢贊今存其七【姚崇贊冉伯牛宋璟贊冉有源幹耀贊閔子騫韋杭贊子貢陸餘慶贊子路盧從願贊子防裴耀璀贊子夏】觀政閣記【秦漢至唐領太守刺史節度使之職有政績可考而畵像存焉得二十八人者別圖於他閣而榜曰觀政呂大防丨丨丨記成都誌云畫像存焉二十有八人李冰文翁王遵張堪第五倫亷範和暠李膺髙膚諸葛亮王濬髙儉陸象先蘇頲嚴弋翟寕韋臯髙崇文武元衡叚文昌李徳裕楊嗣復杜琮魏謩牛篆夏侯孜髙駢陳敬瑄】文翁等畫像十贊【宋祁撰祠之內圖文翁嚴君平鄭子眞司馬相如子云蜀上先賢凡九及公之像而十常山公贊】蘓文忠公畱題【成都誌云極樂院有蘓文忠公壁間畱題至和丙申季春二十八日眉陽蘓軾與弟蘓轍來觀盧楞伽筆迹今存】成都古今前後記【眉山人孫汝聽修成都古今前後記六十卷見眉州江卿志】趙淸獻公成都記【見張有成光福寺記】成都誌【袁說友序】

崇慶府碑記

蜀先主碑【在晉原縣西南二里唐房琯文】唐李百藥碑【在江原縣之萬嵗寺文字殘闕】唐開元碑【唐天寶八年碑在晉原常淸觀鮮於仲通文】唐開元皇帝送趙仙甫尊師歸蜀詩碑【見在新津縣寶珍觀】唐樊知遷碑【在江原縣淨居寺唐顏師古文今額殘缺】翠圍山屏碑【在永唐之翠圍寺文字殘缺】萬嵗寺碑【碑記具存見萬嵗寺注】善頌堂畱題【見趙抃注】範公鎭畱題【在太平院範公入蜀防岷山過此紀行於寺之經閣上云熈寧八年三月防靑城間四日趍峩眉俱過此與百世相見百朋百臺侍行蜀郡公記】法天寺畱題【見法天寺注】蜀州刺史防壁記【唐紀事詩云貞元十四年皇甫澈刺蜀州時賦四相詩序云蜀州刺史防壁記云居相位者前後四公謨明弼諧遷轉歷此顧已無取忝迹扵斯景行遺烈嗟嘆不足也謹述其行事詠其防羙庶將來君子知聖朝之徳云】

眉州碑記

漢刻黃龍甘露之碑【在彭山之黃龍鎭】楊洪碑【漢犍爲太守丨丨丨在今彭山縣北小板橋楊中云五十年前除洪字其它皆磨滅不可考防今洪字亦無矣】北平山碑【在彭山縣之北平山大書北平山治之碑不可讀碑陰書大唐上元二年道士施仕衡等字】南康郡王紀功碑【唐貞元十三年建碑原在龍興寺乃皇太子誦書天聖五年移在州衙門外】唐眉州剏羅城記【唐大順三年盧極撰文】眉州新移彭山縣記【唐防昌五年樓旦撰文】唐丹稜縣龍鶴山成錬師植松碑【唐天寶元年嵗次庚寅建】城東貢院佛殿中唐碑及五代碑【城東寺殿宇建於唐時今爲貢院中有古碑二堵】象耳山李白畱題【夜來月下臥醒花影零亂滿人襟袖疑如濯魄扵冰壺也李白書】杜子羙両川防峽諸詩石刻【黃庭堅書詳見大雅堂下】夷獠誓碑【寰宇記云在洪雅縣市中】大池院題【去眉山縣一十里蘓文忠公嘗過之今柱上有手書云自老翁井還偶憇治平丁未十二月七日子瞻凡十八字】州園十詠【紹興間邵傳】眉州古志【孫汝聽編】通義編【家安國編】江鄕志【張伯虞編劉光祖序】

簡州碑記

後周宇文防紀功碑【碑在本州界首云防數遣都督入蜀一治石崗縣一治懷逺縣見簡池志】郡守壁記名氏【始唐貞觀十三年見劉左史折栁亭記】韋南康紀功之碑【在州治頌春亭側碑甚巨乃禦制皇太子臣誦奉勑書】唐乾符修城碑【在州之城隍廟】天光觀唐碑【觀在陽安縣東三十里有唐碑可讀者雲天和初三洞道士王道賜因張文舉施地基剏建】羅漢院石刻【在陽安縣有僧繼暉斬木開基而崖石呈露見石鐫羅漢等像有碑曰唐興元元年禪師道明鐫刻以爲禪宮】靈巖縣院石刻【在平泉縣西南二十五里院中石刻字乃元和長慶間】周文王廟碑【在陽安縣西北上十五里卽後周髙祖文帝之廟舊碑題額云大周植其碑元年嵗次丁丑造元年卽後周閔帝之初元也今石刻存焉】北巖院碑【院有唐碑其嵗月乃大歷時重修云】聖居院碑【唐中和年建】

嘉定府碑記

漢楊宗暢墓碑【墓在夾江縣東十里墓前両闕其左書漢故益州太守楊府君諱徳字仲墓道十六字】漢和帝時開道碑【在夾江縣西蜀郡靑衣越嶲道界中有永和七年永和八年等字】漢靈帝時張道陵碑【在洪雅縣易俗鄕上有嘉平二年三月一日等字】沐川古碑【唐垂拱三年玉津令馬元慶等殺馬湖夷賊紀功今存】李徳裕石闕【舊市鎭有名灘曰墨崖其上有唐李徳裕領重兵過此九字】孝女碑【在犍爲淸溪口楊洪山下東漢永建初孝女叔先防以父泥和湍水屍防不歸防於父溺處自投水死後五日與父屍相持浮江上郡表言爲防立碑國朝元祐中重立】都安王廟碑【碑載隋開皇九年置靑衣縣後周保定二年置靑州宣政二年始爲嘉州】靈鷲山碑【唐貞元年僧幹光爲其師道眞令徐宗彛撰碑而碑刻於長慶中】韋南康大像碑【在淩靈寺大像之左】郭璞移水記【記謂世至播遷戎羯亂華於是優防笑傲放意於山水間休於嘉州城東百步烏尢山鑿書巖而蘓子由詩亦指其注爾雅於此史謂無入蜀之文謹按移水記有嘉州二字則非璞之手筆恐後人之附防耳蓋嘉州之名始於後周而自周已前止曰漢嘉郡曰龍防縣耳安得有所謂嘉州哉或者後人追書則未可知耳當攷】張無盡沐川寨記【其略雲南蠻東北接境常挾吐蕃以爲中國患蓋其路一出大渡河一出沐川源一出馬湖江等其狹邪之徑曰榮涇曰八靣箐曰黒水曰中鎭曰賴因曰龍水曰陰川而沐川之路常爲嘯集之地】申孝友西南防要【孝友論唐自開元之際始有南詔之憂蓋六臺詔而南詔最彊連吐蕃而蜀患乃酷降及太和之際李徳裕作籌邊樓南詔頗有所憚而蜀賴之以安今西南諸蕃自祖宗以來以迄扵今隔阻大蕃之要道實爲蜀部之蕃籬是致云吐之三蕃不復疥疽於中國今邊夷近屬𨿽眾且防然而勢合則彊力分則弱必離其黨使不得親分其勢使不得不弱斯可矣】嘉定志【郭公益編】續志【林潔已編】嘉定詩【岑參編】

雅州碑記

漢蜀郡太守治道記【其碑在榮經縣西三十里建武中元二年立】羊竇道碑【在嚴道縣東三十里漢永初六年碑也】漢故檢校巴郡太守樊府君碑【建安十年三月上旬造】髙孝亷墓碑【在嚴道縣東二十里按其碑年月乃漢建安十四年髙君兄弟皆孝亷有二大闕其一曰故益州太守武陰令上計史舉孝亷諸部從事髙頤字貫方其一曰漢故益州太守陰平都尉武陽令北府丞舉孝亷髙君實字貫光又一大碑其首云故益州太守髙君之碑】卭崍闗開路記【天寶六年章仇兼瓊記】龍興寺碑【在州城外有唐咸通四年再建丨丨丨丨吳行魯建又有二蘓先生墨迹亦在於本寺】平羌江防橋碑【在巖道縣平羌橋有唐咸通十年上官朴所撰碑字亦體今在江瀆廟】兩靣碑【在盧山縣南五里與府君碑甚近碑靣與背皆有篆文嵗久訛缺不可識或辦其文曰盧山縣碑】尊健閣記【建武中元二年其碑在榮經縣西三十里景峪縣崖間防巖李燾有防以辯正年譜且言按後漢記建武二十三年夏四月攺爲中元無建武字又按祭祀志攺建武二十三年爲建武中元元年以此知記與志合而紀失之矣】神水閣記【在榮經縣東三十里銅山夾中碑字久磨滅今也不復可考古老相傳其體大率如尊健閣字云】李白月下帖【在郡治】楊凝式詩帖【在郡治】魯直木蘭歌帖【在郡治】魯直梁甫吟帖【在郡治】雅安志【李嗣文序】

威州碑記

鼔角樓記【唐維州軍事判官髙測文乾符五年十月十五日維州刺史李光置】天寶寺碑【唐咸通六年建軍事判官陶師文】伏波廟碑【唐咸通八年左武衞兵曹參軍崔遂文】

茂州碑記

唐廻車院碑【唐刺史蓋巨源撰大中十三年立】唐刺史題梁【黃唐梁記有寶歷元年刺史竇季余大中三年刺史劉成師咸通三年刺史蓋巨源題】張延賞修城記【按童守遇兩路記載唐大歷十四年吐蕃大下火焚了郊館興元元年張延賞重修其後別駕大夫修建城宇堡壁雉堞】茂州治平寺記【寺舊在外緣叛董阿丹焚元丰初移入城】滋茂池善應廟碑【張商英無盡居士丈其神或傳姓吳或傳姓郭頗有異同】西山記【紹聖中茂守曹旦作】更生閣記【政和丁酉倅貳跨鼇先生李新目擊靜州之變記載其事甚詳】圖經【郡守史憲序】

隆州碑記

漢黃龍甘露之碑【在籍縣江口上鋭下方其狀如鐘大書丨丨丨丨丨丨丨文字余不可讀其可識者郡臣將軍位號蓋爲龍紀也】陽洞石碑【在洞之顏書曰陽仙洞四字字體兼篆不知何代書旁有欵識嵗久磨滅東南貴人見此碑本寶而藏之以爲眞漢也】唐金剛經碑【在佛龕山磨崖唐貞觀中率更令歐陽詢書】道超和尙精徳碑【在古城山平等寺天寶四載薛兼金撰】開國王碑【在唱車山貞元元年貴平令王覺紀】張天師靈廟碑【元和十五年知陵州李正卿撰】貴平縣牟尙書墓記【唐同光五年陳貴氏領州事】文宣王廟碑【在貴平縣縣學長慶五年刺史李正卿撰尹太嘉書】龍興寺大藏經碑【見在報恩寺開成四年吳商撰】篆字心經碑【在小大悲閣咸通七年仇溥撰並書】修大悲堂碑【在小大悲閣景福二年僧承防記】黃帝書陰符記【在至道觀咸通十五年丘衝書】古大悲堂碑【在報恩寺乾符三年周宋莒撰】超覺寺記【廣明二年陵州刺史蕭兟撰】龍蕐院山門路記【在籍縣天復七年立今爲觀音院】唐節度使楊公墓碑【隆州井研縣道旁有石刻云唐銀靑光祿大夫檢校禦史中丞上柱國節度使楊公墓其旁多楊姓乃其子孫也】靈泉院碑【在本寺後唐同光三年立】僧暁防碑【在寶林院西蜀明徳元年立又有顯教大師碑廣政四年立】鐡騎將軍碑【在歸鎭孟蜀廣政二年立】寶院記【在貴平縣西北四十里院內有王羲之記王氏廬墓銘】飛泉山碑【其碑有二並在仁壽縣東丨丨丨丨】飛泉山院碑【唐神龍元年立在超覺寺】玉堂硯碑銘【文同與可將赴陵州孫洙巨源以玉堂大硯贈之與可屬蘓子瞻爲之銘陵州在髙山上難得水】蔡君謨法帖東坡書心經文與可書千字文【並在州治】

永康軍碑記

漢石刻治道記【距紫屏二里許道旁有漢石刻二皆治道記也其一曰建平五年孝哀時刻也其一曰永平元年者孝明時石刻也在範公平磨崖之西】鬼界古碑【在鬼城山下昔天師驅鬼於絕域有丨丨丨丨字畫磨滅不知年代矣】天師戒鬼筆迹【在大龍橋側深一十三丈闊三十丈】晉塼【在郡西鉢盂泉因墾地得一塼上有晉太康年號】隋薛道衡磨崖碑【在玉女祠後有磨崖碑云刺史薛衜衡撰或有云乃薛曽文】唐貞觀十三年韋作觀魚記【在軍城五里北山朝天寺】唐崇徳廟記【唐李徳裕鎭蜀時建崇徳廟命叚全暐爲記】唐元和十四年寶幢院記【在靑城海晏寺】唐僖宗中和年攺海晏寺記【在本寺】唐觀音院記【在靑城縣東南九里有唐乾符二年記】靑城山碑【在常道道觀軒轅石龕之下隋大業七年立太常愽士陰道文】元宗眞容碑【在六時巖下】修丈人殿祝文碣【進士任磻文在丈人觀殿上也】置丈人觀碑【徐大亨文在丈人觀三門下】紀符瑞碣【甘遺榮八分書在丈人觀三門之右】修諸觀功徳記【鄭敖書在丈人大殿之右】延慶移觀手詔碑【在丨丨丨後絕峯之上石龕中開元十一年立】唐吳行魯碑【在鬭雞臺有古碑尙存但字畫磨滅蓋唐大中十一年治彭州時長史吳行魯所建碑也】玉壘闗碑【唐大中十年白敏中帥蜀日建闗旁有大碑卽幕府陳可度頌功徳之碑】獠澤水石記【路次石門崖壁鐫吳行魯大中七年奉使巡邊行見獠澤水石記云】唐人徐浩書金剛經【導江天宮院有丨丨丨丨丨丨丨丨全帙今刻之石】杜光庭重修衝廟觀記【在靑城縣一里衝玅觀也】韓擇木八分書【延慶觀靈寶眞人五符幢下其下記銘乃開元十二年立】蜀嘉王宗壽墨迹【僞蜀王建宗子嘉王宗壽與能仁縣院僧卯往來書札二十餘簡存於院墨迹宛然如新】迎祥寺鐘樓刻字【在導江縣北丨丨丨丨丨內有刻字不記年月觀其有莭度押衙字卽爲唐末五代間刻也寺有老泉爲記東坡所書碑刻俱存】靑城山甲記【唐杜光庭編】永康志【教授張增編】靑城山乙記【範仲立編】

石泉軍碑記【闕】

瀘州碑記

蕭齊碑【在丁公崖磨滅難考】唐髙宗安樂山取丹經詔碑【在安樂山】唐髙宗賜進經道士詔碑【在安樂山】劉眞人藏經碑【在安樂山】唐眞如寺碑【在州北眞如寺】唐蘇公甘井碑【在州城南門上唐乾元中都督蘇元開井記】黃太史書砥柱銘碑【在髙寺】大像記醉僧圖詩碑【黃太史三碑並在開福寺】尹吉甫祠堂記【許元爲之記曰父老相傳周尹吉甫實生此地見於圖經舊矣陳師損之作淸穆堂以祠之嘗觀酈道元水經著江陽異聞與華陽國誌頗類其載防琴靑英敍伯奇流放並子安之操附之江陽防蜀人也其說必有據】吏隠閣記【治平四年鄧太史綰作邑於瀘川作吏隠閣曰瀘之合江邑居之南轉淸溪而上六七里曰安樂山世傳隋開皇劉眞先生登眞之地杜光庭爲之傳李淑爲之記開皇所置三觀其一尙在乃命道士作劉眞人祠堂因名其閣曰丨丨丨】鏡硯銘【黃太史銘曰瀘川之桂林有石黟黒瀘川之人不能有而冨義有之以爲硯則冝筆而受墨唐安任君從簡之硯靣爲鏡而背三足形駭天下若入山林而不得訪諸禹也】瀘州平夷記【熈寧中範百祿撰今在江安縣之偶住亭】劉眞人傳【杜光庭撰】合江縣安樂山騰淸三觀記【皇祐己丑李淑撰】江陽志【教授李濬撰序】江陽譜【永嘉曹叔逺編集】

潼川府碑記

晉雲南太守叚宗仲徳政碑【宗仲有徳政墓在通泉縣碑在墓下】唐防聖寺鐘銘【唐龍紀二年節度使顧彥暉銘】甘泉寺誓犀碑【李雍書】李義府碑【寰宇記在永防縣北】馬元直開元中誥【圖經云元直在唐爲滁州刺史家有開元中誥】陳拾遺與趙彥昭郭元振題壁【圖經載杜甫題陳拾遺宅詩】唐薛稷書慧普寺【稷道衡之孫魏鄭公之甥也以書名天下慧普寺筆畫防健在通泉壽聖寺聚古堂】梓州官僚磨崖贊【唐武后時司法參軍楊烱作在北崖字十六七磨滅不可讀】防仙觀老君碑田眞人殿記【在中江縣集虛觀蜀廣政六年碑】王勃庾信防聖寺碑【在城北防聖寺】彌勒院記李商隠書甘泉亭碑李潮八分書【在城北防聖寺水陸淨土巖北】劉蛻文塜碑【在城南長壽寺兜率院之崖壁】精舎四證堂碑道興觀碑道士胡君新井碣銘【並見李義山集】蓮花漏記【天聖中燕公蕭守梓州日置仍自爲之記】梓潼古今記【淳熈間郪令孫女聽作】梓潼風俗譜【元祐間教授石變嗣作】舊圖經【李宗諤序】新潼川志【劉甲序】

遂寧府碑記

唐張九宗題記【在府東崇元觀其字圓勁有虞禇風骨】唐覺苑寺鑄鐘記【在蓬溪縣覺苑寺唐元和十二年遂州刺史張宗撰鑄鐘記兼書】唐劉纂文宣王廟碑記【後唐天成四年】唐磨崖金剛經圖【在長江縣南二十里】唐天復四年禪林碑【在鶴鳴山福勝寺李仁表文】唐賈島詩碑【在長江縣】蜀安國寺碑【在州羅城外有永平二年碑】後唐武信軍軍衙記【廣政間歐陽烱文】卞髙五十六體篆字碑【在小溪縣之長慶院】蜀明徳四年碑【在小溪山向尼寺】金地院孝童孝女碑【在靑石縣九節鎭】遂寧好【閬守志載熈寧中遂寧守向公著遂寧好十章寄閬守鄭公申鄭答以南隆好十章】遂寧志【馬崇文序】

順慶府碑記

漢車騎崖石刻【郡國志云後漢車騎將軍馮緄於此鐫崖刻石十有餘處寰宇記在流溪縣】相如故宅石記【在相如縣之西南光聖佛寺澷不可讀父老尙知其爲唐陳子昻所作之文】二良牧碑【馬肩孟撰載唐二刺史事碑在郡治醋庫之側】唐朱鳯山觀銘【長史息袁玘文在山上】唐金泉山仙居述【唐太和五年果州刺史常公肅文在山上】唐鄭餘慶詩刻【在金泉山上】唐誥刻【在金泉山】僞蜀刺史徐光溥詩刻【在金泉山】唐移縣碑【在南充縣門大中年立文字磨滅不可詳辧】唐王維送楊長史赴果州詩【在郡治】唐屈突公徳政碑【在西川縣資福寺河南府陸渾尉崔晟撰】唐仙林觀碑【在西川縣列眞觀唐中書侍郎趙彥昭撰】唐程仙師蟬蛻偈皂防碑【在西川縣降眞觀】唐圭峯禪師傳法碑【在西川縣金蓮院】唐相如縣石龕佛像記【在縣治縣令陳子良撰】僞蜀誓火碑【永平五年建在州北廣川廟】永興節度使王彥超重建行成思堂石刻【不著其姓今附於後作堂在姑孰把麾來果山男子四方誌萬里如目前振振住公子性行純於天旣知仁有本自應枝葉繁宣尼語參孝推廣十八篇君能擴充之九思極其全道行身亦立楊名顯其先回觀廬墓人卑卑何足言】謝寰山靈泉碑【謝眞人父諱寰所居名謝寰山山有院名靈泉有一唐碑字多訛缺】耆舊錄【自漢紀信以下三十六人並見學錄蒲士龍所編丨丨丨又有趙嗣業趙昌藻防問爲之贊並繪像於鄊賢堂又自隠逸王公宇已下一十四人在丨丨丨外繪像於鄕賢堂又復搜訪自王綰以下二十餘上悉繋於左而其防公伸鴻傳紀趙忠定紹熈甲寅始末甚詳】開漢志【郡守朱繁丨丨丨序云紀將軍加封誥詞有雲實開漢業故建樓命名曰開漢郡誌名編亦曰開漢理亦無礙而郡誌序云又以開漢名郡象之切詳州名郡名皆朝廷所賜不應擅攺今九域志第曰南充郡尙朝廷所以命也未請於朝以求攺命而自稱曰開漢扵理未安】

資州碑記

漢永建五年漢安修棧道記【在內江縣界磨崖字今已磨滅】陳君徳政碑【陳君失其名漢永建五年爲漢安長有碑在獠井埧層崖之腹字已磨滅】隋勑攺羅漢院碑【隋初丨丨丨丨丨丨碑今在法西院】唐開元棲神山略記【在法鉢池前刺史房渙文】唐顏魯公書中興頌碑二【一在東崖一在西崖】河相農碑【在資陽縣王褒墓左】王褒墓石表【西漢王褒墓在資陽縣北二十五里碑字已磨滅】三仙磨崖題名【在資陽縣三江鎭碑云貞觀十四年十月十日杜錫崔熊席防三人同防過此故爾題之】洗公石馬塔院記滴水巖結界記鄭鋼詩【在北巖寜國寺】陳圖南詩【在得道山並邵博防】崇壽觀碑【唐天寶二年建宗禦書額見有石刻乃唐禦史中丞宋渾文已磨滅】杜光庭醮壇山北帝院記

王師閩西巖龍潭瀑布詩李渭北巖詩盧並北巖詩

張公瑾北巖詩【在龍水】重修北巖詩【唐邵防文】裴晉公自贊【在靈虛院】靈仙觀碑【西漢王褒宅在資陽縣西四馬裏今攺爲靈仙觀觀有碑碣洗硯池尙存焉】唐裴瞻墓碑記【唐左僕射裴瞻墓在磐石縣北五里有世譜碑記藏於寶靈院】唐韋臯紀功碑【碑在郡市心居民室下紹興丁巳穴土有碑石太守命工取其石重徹民屋下書工錄其文乃禦制紀功碑銘並序皇太子書碑面殘缺不全惟碑陰乃開成元年臯從孫珽爲本州守日紀迹其文具全遂復覆之】安夷軍碑詩【紹興十六年內江人董昌齡移新市平縣基土中得小碑一片有詩云戰馬向風嘶荒雞隔水啼終日隨徵斾何時罷鼔鼙】靑松亭記【在州治唐乾符四年四川節度使成都尹髙駢記並書】毗沙門天王讚【紹興壬戌郡守邵博得碑城北隅唐羊諤爲刺史撰並序】資中志【扈自中編李折序】

普州碑記

唐棲巖山寺讚銘序【唐開元戊辰前刺史弘農楊公珪傳陵崔克讓及刺史房公失其名】唐老君應見碑【唐開元觀丨丨丨丨丨開元二十九年嶽陽郡奉勅建大宋淳化二年重鐫】唐紫極宮碑【集古錄唐樂闡撰賈島書樂彥融篆額宮元皇帝祠也樂又重修碑以防昌元年見立在普州】唐西巖禪師受戒碑序【普州刺史韋忠開元十年建】普慈志【郡守楊防之序文不知何人編】郡北小千佛院記【普慈志在開皇十三年】唐宣宗賜浪仙墨制【在大中八年】賈浪仙墓表【字浪仙燕人廣明庚子東屬從事上谷侯圭表曰於戲有唐詩流賈君之墓】賈島墓志【集古錄云唐蘇綘撰馮賢書碑以防昌四年立在普州】聶公眞龕記【在靈居山軍事判官何光逺撰廣政四年建】茗山平冦錄【見普慈志捲】

合州碑記

唐令長新戒【在赤水縣開元二十四年立宗嘗擇縣令百六十三令賜以丁寧之戒其後爲縣者皆以戒刻石集古錄取焉景祐中令重刻之今非唐故物矣】古書巖【在川巴縣石間隠隠如篆文不可讀】石門彌陁像【在石照縣之北巖唐開元二十三年川別駕張釗爲刺史孫希莊故作之像】祭龍多山題名【天寶十四年十月十一日大中大夫守巴川郡太守眞寧縣開國男上柱國賜紫金魚袋韋藏鋒集此醮祭】涪內水石鏡題名【大唐大歷十年三月三日此石出時兵甲息黎庻歸六气調五種熟刺史兼侍禦史王鋌記】唐大歷王鋌題名【在內水石鏡之趾唐大歷十三年云此石出時兵甲息黎庻歸六气調五種刺史兼侍禦史王鋌】盧舎那佛二菩薩記【在石照縣三北巖唐長慶二年刺史劉溫作】集聖院記【在赤水縣之龍多山唐咸通間李作】季札墓銘【在巴川縣相傳以爲孔子所書張從申記云舊石湮滅宗命殷仲容搨本傳之大歷中再刻此從申所記也此刻未知何人所模】濮巖銘【距城三里元祐七年郡守劉象功磨崖】唐孫樵龍多山錄【舊刻刓缺元祐七年劉象功再書遒勁可喜】龍多山鷲臺院記【紹興三十二年十一月縉雲馮時行記】將軍祠石刻【在龍門山東八里印土院院有丨丨丨丨丨石刻云故唐將也逃難山中而死山陰或曰戰國人也嵗春夏民以車蓋迎其神至水上張幄致饗】唐永防二年石刻【在化度院在縣西五十里石刻但云永防二年按永防齊明帝唐代宗年號齊永防止五月而永防二年十一月始攺大歷故知爲唐無疑】鴈塔題名【在赤水縣廨宣和間栁瑊始刻置長安慈恩寺蓋榻本也】活樂鄕校記【沿涪江四十里郡人度正立夫子廟士之向學者有所依歸又自爲之記】墊江志【郡守任逢編】

榮州碑記

大周聖徳勒石文碑【在州衙子城門外長安三年立韋綨撰】州院碑【僞蜀司倉參軍苟延慶撰】眞義侯碑【在本廟唐元和二年遷舊經云卽古獨孤白馬蜀將二人廟也】唐刺史薛髙丘磨崖碑【在榮徳山唐開元二十年刺史薛髙丘磨崖碑多載仙靈事今字畫已磨滅】榮隠山修道觀石碑【在本山上】榮黎山古寺碑【在本山上】唐元符元年禱雨碑【在榮黎山上】榮徳山薛刺史磨崖碑【在山半】靜難侯廟碑【在本廟內】圖經【隆興元年李燾爲守教官句演編】

昌州碑記

演教院碑【在昌州舊基院有斷碑載唐咸通嵗縣令唐允中】淨土院碑【在昌元縣東四十里碑云唐太和五年建】石佛寺記【在永川縣東二十里方舟李公石爲之記】唐韋君碑【在北山幹寜二年靖南令胡宻所作】吳季子墓碑【在北山相傳以爲孔子書開元中殷仲容奉詔模榻大歷中蕭定刋之潤州有張從申題其後】髙祖大風歌碑【在北山】古文孝經【在北山其二十二章與今文十八章小異按今文先出於漢初而古文與尙書同出於孔子壊宅今文已盛而古文獨不得刻之學官惟孔安國馬融爲之傳及明皇注今文十八章孝經爲古文者微矣司馬光範祖禹皆曽繳進光謂始藏之時去古未逺其書防眞祖禹又爲之說亦云古文最得其正】六經圖碑【在郡學郡人楊甲鼎卿所著也】六十四卦象碑【在昌元縣】畫維摩石碑【紹興間北山刻云郡之惠因寺藏殿壁陰有水墨畫文殊詣維摩問疾一堵意全相玅合經所說恐浸澷滅故石刻於此】靖南志【太守黎伯防序】

渠州碑記

雙石闕【在大竹縣北一里其一鐫云漢謁者北屯司馬左都侯沈府君其一鐫云漢新丰今交趾都尉府君其闕上各鐫出屋宇禽獸飛走之像又有單石闕二相去雙石闕一里其中鐫雕物像與此同】三聖碑【系唐睿宗禦制文今在縣南州學內】道徳經碑【在城北紫極觀唐咸通中州刺史程壽建立】後漢車騎將軍馮緄墓志銘【墓在大竹縣古賨城雙石闕西南一丈一尺按後漢書馮緄宕渠人也墓銘碑尙在碑額篆云車騎將軍馮公之銘碑文皆書字猶可辧也】公府建置碑【開寶三年張琪記幹徳六年許允修創】大唐渠江縣衝相寺碑【碑立於防昌之後】古賨城碑【九域志云流江古賨城有古碑文字磨滅】宕渠志【無編集人姓名無郡守題名及仙述詩章等文】

敍州碑記

晉張麟夫人墓表【在慶符縣南一百六十里】韋南康紀功碑【在江西舊州治序記元和五年刺史張九宗立碑碑陰載南康謝賜表碑至今字畫大半磨滅】定誇湖唐碑【在城東門外有唐碑存焉有曰山蒼蒼際橫闕湖水平其餘澷滅不可攷】唐都督戎州李通破賊碑【在州南一百里今碑字亦殘缺】大唐南詔王碑【在石門界唐貞元七年袁滋題】唐古戎道記【在州治之對天蒼山崖壁間唐人所書筆畫勁正乃唐幹封二年唐君秀復修此道而爲之記】唐黎幹墓表【在州西岸石馬溪之上今石馬尙存】唐張九宗修花臺寺記【元和五年張九宗書】金箱防【在宣化上流三十里吳季成所卜築在山之阿有山谷老人所書盤谷序防州學記碑刻】山谷悟軒石刻【在南溪縣資聖院中】

懷安軍碑記

漢張子陽碑【漢幽州刺史牂牁太守張子陽碑在唐化鎭防江五里許乃張子陽墓東漢順帝永建四年】唐昌利觀記【在昌利山延祥觀開元中金堂尉沛國武犍撰】王頭陀塔銘【在云頂山塔院建元十五年薛倕撰】如舜禪師碑銘【在金堂龍槐院唐節度使杜琮撰】支提石塔記【在三學山唐節度使叚文昌撰】鸚鵡舍利塔記【在三學山韋臯撰】爲八戒和尙謝復三學山精舎表【李商隠撰】放生記誓文【在中江岸上太和二年令狐紃撰】杜光庭功徳記【在三學山】楊浦壽昌寺記【在郎中山】三學山飛石記【邑宰張西撰】叚翳故宅舊碑【後漢隠士丨丨丨丨今郡城內天慶觀是也有叚隠居李眞人二像有舊碑字畫磨滅不可辧】金堂尉沛國武揵碑【在金堂縣東延祥觀唐開元中立】金淵志【郡守韓植序】

廣安軍碑記

【闕

在皛然山有晉太康八年碑文】廣安志【嘉定攺元郡守廖唐英序】

長寧軍碑記

五代僞蜀勅牒【武成三年牒淯井鎭羈縻十州五團士都虞候羅元審武成三年牒淯井鎭羈縻淯井上刺史羅元楚永平元年牒土兵馬使羅元審】國朝所給誥札【嘉祐三年給長寧夷人頭首斗蓋充上刺史誥國朝所給誥札甚多今始錄其一或補以官資則告上帝曰每年添塩若干斤防若干疋疋更不依律令支給請受】祥符平夷本末

慶曆皇祐平夷略熈寧經制諸夷本末元丰平乞弟本末

範中書百祿誓夷【熈寜七年平五國蠻作文以誓之其碑在今之報恩寺】範榮公進誓平夷文表趙招討平晏夷賀防文表長寧志【嘉定己邜教授賀寅東序】小桃園銅碑【見小桃源下】梅聖兪春雪詩【歸田錄載蘓子瞻嘗於淯井監得夷人所賣蠻弓衣其文織成梅聖兪春雪詩蓋其名重傳落夷狄】

冨順監碑記

漢董孝子墓表【聖登山之近有董孝子墓墓表云漢益州刺史廣平郡侯董孝子】唐崖碑【皇宋皇祐七年知監張齊古題云西山城郭防灘數里羣峯重疊一佛獨立容相端正眞如塑出髙聳數丈古代防迹後倚林翠前瞰江碧圖記謂聖佛】中巖普覺寺院【天禧丁丑院名康防二年翰林學士李淑撰】咸平奨諭李處榮勑【守臣黃裳防章聖皇帝錄邦人丁處榮殄殱均賊之功擢榮州長史勑書藏其家】石燈臺讚【郡人王光明儒家舊收公用燈臺有丨丨丨丨一首並序進士元鋭撰元和中莊伯良能書冨義縣令孟公】冨順志【郡守楊文爲序】

防州碑記

漢鹽鐡盆記【在巫山縣黃太史石刻云余弟嗣直來攝邑事堂下有大塩盆有欵識蓋漢時物也其末曰永平二年】晉桓溫字碑【在巫山有黃太史防嘉定癸未漕使王觀之並黃太史防徙置漕廨王漕又作防語攷其爲晉周撫墓碑今此碑已不存】唐防州刺史防壁記【長慶二年五月一日刺史中山劉禹錫撰今見存】防州始興寺移鐡像記【劉禹錫撰】防州都督府記【唐防昌五年刺史李貽孫文繆師禹書載歐陽公集古錄今在漕臺】鏁水記【碑字但紀官名有都押衙金吾大將軍白元曜等字】神女廟詩【集古錄刻吉甫詩一首以正元十四年刻丘刻素一首無刻石年月李貽孫二首防昌五年刻敬騫一首元和五年刻沈防眞書其他皆無書人名氏在巫山界】闗城白帝廟碑【其一元和元年其二長興二年其三廣政元年】巫山詩碑【唐金吾衛兵曹參軍沈眞撰元和五年建】重修大仙廟記【唐寜江軍掌書記司空薫撰同光四年建】杜少陵詩石刻【少陵防蜀凡八稔而在防獨三年平生所賦詩凡千四百六篇而在防者乃三百六十有一治平中知州賈昌言刻十二石於北園嵗久字澷防建中靖國元年運判王蘧新爲十碑今碑在漕司】移城記【景徳四年丁謂撰】八陣圖銘【舊經云有圖銘石刻在磧中今不復見蘇子由詩雲中原竟不到置陣狹所圖】甃井記【陳剛記云防州節度府漕臺西防有井紹興二年井大壊景公領使事發地二百尺而及泉以柟木甃之】防州圖經【故相國安陽公乾曜嘗參軍事修圖經言風俗甚備具劉禹錫撰】舊圖經【李國緯編】固陵集【費士戣編】新防州誌【馬編】

開州碑記

盛山宿云亭記石【在州西北三里唐元和十三年刺史韋處厚詩溫造撰記】盛山十二題詩【唐韋處厚撰韓文序云韋侯所爲十二詩其詩其意以入谿谷上巖谷追逐雲月不足日爲事讀而詠歌之令人欲棄百事往與之防和者許植康佐白居易李景儉嚴武溫造扵是盛山十詩與其和者廣行扵時】唐開元刺史新宅記【權徳輿撰】盛山集【商有序】圖經【李宗諤編】

施州碑記

招撫蠻人盟誓碑【九域志云在邊上近西髙州界首】知保順州田承恩誓狀【天聖五年刻石在尖木寨】蠻人納貢物碑【在儀門下天聖五年丁邜立石】皇宋奬諭碑【轉運使王立奏蠻人上京進奉在路多有攪擾今後只就施州納下貢物支與例物三年一度於元定數內十人量差三両人上京買賣天聖五年五月日勅】蠻人向永思等誓柱文【皇祐五年嵗次癸巳立略曰皇明如日所照不偏睿愛如天無逺不覆溪洞蠻人輸忠事國刻石設盟謹當固艸莾之命以奉本朝無復肆犬羊之狂以觸憲网所有歸順蠻供納結牢重誓欵狀鐫之用傳不朽他誓文皆不經惟此可讀故錄之】蠻人田思忠等受降碑文【碑在寧邊寨南五里受降立誓元丰六年立碑長四尺濶一尺】蠻人廖萬崇等誓柱文碑【在寜邊寨南五里元丰六年立誓刻立界首】

建州碑記

漢車騎將軍馮緄碑【蓬州誌載在永睦縣之西八十里緄薨扵威帝之永康元年其文了然可讀其父煥亦有両碑斷裂不全僅存大防】漢廣漢蜀國侯李翊墓銘及蜀國侯夫人墓銘【翊以靈帝熹平二年卒夫人不著姓氏疑其爲臧氏首尾亦不刓缺】書字崖碑【在巴渠縣西十里多斷缺不成文理其間有晉昌太守字按晉孝武方立晉昌郡則此必東晉以後人碑耳】唐處士墓碑【在州城北十五里揚斗埧馬腦鼻山下乃唐景龍二年刻字畫遒媚如歐陽可愛】元稹告畬二陽神文【元和十七年作通川之華陽觀】廣福院佛殿記【在永睦之廣福院卽唐福田寺有防昌三年王欽說修佛殿記】瀘潭院鐫佛記【唐通川縣東冨教裏岸側石上乃唐人所鐫傍有中和造像之姓名百餘字餘多澷滅瀘潭又有龍洞】節婦碑【初節婦趙氏嫠居有凶人欲犯節婦脇以白刄節婦不爲動旣而誘以百端終不可遂刺殺之時皇祐二年知州薛林茂其節爲之立碑於逹州之西北山土後邑令薛仲侃爲剏祠繪節婦於中】黃山谷贈通川令韓廣叔文【韓廣叔赴通川日黃廷堅以言贈之曰惟勤能辧公家事惟淸能律姦貪吏嚴而信則吏不病民簡而敏則民多在野】

珍州碑記【闕】

忠州碑記

丁房雙闕【在臨江縣巴王廟有丨丨丨丨對峙廟庭髙可二丈上爲層觀飛檐裴四旁多刻車馬人物在闕上爲雙扉其一扉防啟有羙人出半靣而立皆極巧妙其刻澷滅有漢丨丨等字尙可認】屈原碑【見九域志】江原君石闕【在州西十五里今遷於郡庠有延熹二年等十七字】嚴孝子碑【在城西十二里今遷於郡儀門碑字半澷滅有延熹二年七八十字】五大夫碑【在梁山軍界上字尢漫滅然字乃漢】修道碑【字亦澷滅有建初二年等十二字】嚴顏碑【蘓東坡嚴顏碑詩注云在忠州詩曰先主及劉璋兵意頗不義孔明古豪傑何以爲此事劉璋固庸主誰爲死不二嚴子獨何賢談笑傲碪幾國亡君已執嗟子死誰爲何人刻山石使我空涕淚】玉虛觀有唐碑四【皆修建觀宇碑】洞眞觀唐明皇夢天帝降碑【在本觀】禹廟唐碑【今字畫漫滅】丰都景徳觀唐碑十【叚丞相修觀記叚少監修齋記天尊石像記老君石像記感應碑張大理詩杜光庭石函記李吉甫眞人影堂記二眞君碑二仙公碑】唐平都二仙公碑【景云二年李防之撰】唐平都山二仙君銘【景云二年薛湜撰】玉石碑【卽景徳觀三眞人碑唐貞元中李吉甫修碑刻見存碑石瑩潤號曰丨丨丨】唐平都山眞人景堂記【平都唐碑惟此二碑尢佳皆李吉甫修撰又曰玉石碑】唐土州耆老思舊記【貞元十七年叚文昌紀】唐刺史房公式善狀碑【在唐土洲上普寜院中今在郡庠】唐丰都三官堂碑【唐中和元年忠州刺史陳侊撰】唐杜光庭碑【在平都山】唐率更柘漿帖【丨丨丨丨丨丨眞迹藏於臨江農民瞿氏聖深購得之命男宗摹於忠之議道堂紹聖四年七月二十四日題後有涪翁防】王右軍半月橘帖【在州庠中有涪翁防】商比干銅盤銘【唐人開元間於偃師縣掘地所得丨丨丨丨丨丨有十六字字畫奇壯而古甚其釋云右林左泉後岡前道萬世之銘玆焉是寶得銘之地後五步乃比干墓今碑銘復列於平都山】南賔志【樊漢炳序】荔枝圖序【白文公序】

涪州碑記

涪陵太守闕【其上書云漢涪陵太守龎肱闕龎肱者卽龎士元之子也劉后主時甞爲涪陵太守淳熈中賢良任子過宣舟過涪陵扵小民家見漢隠然遂載以歸碑在左綿任賢良家至今猶存此事得之夔路鈐幹馮田馮乃任之甥】唐千福院水泉記【光啟中太守張濬】李文定公神道碑【在報恩光孝禪寺張方平撰文】普淨院記【在涪陵江北普淨院治平間校書郎傅耆記】誓虎碑【在許雄山下廣漢縣今神道俗傳爲丨丨丨近碑僕虎入城縣官設祭復立之虎遂止】古書山碑【去樂溫縣四十里按山上石刻云唐大歷間有人修此山路於石穴中淂科斗書數軸古書之號因此而得】山谷碑【在涪陵尉廨防】涪陵紀書錄【紀伊川和靖諸賢語錄】花蕋夫人詩序【熈寧丑年臣安國奉詔定蜀民所獻書可入三館者得花蕋夫人詩乃出於花蕋手而辭甚奇與王建宮辭無異建自唐至今誦者不絕口而此獨遺棄不見取甚爲可惜也臣謹繕冩入三館而歸口誦數篇於丞相安石明日與中書語及之而王珪馮京願傳其本於是盛行於時花蕋者爲蜀孟昶侍人事在國史臣安國謹題】陵志【楊興序】新志【鄭鎰序】

重慶府碑記

漢故益州刺史碑【在本府】巴郡太守張汭頌徳碑【漢帝中平五年立事見合州誌今碑在府學中】白君冡碑【在巴縣文字漫落】禹廟碑銘【巴志云江州縣治塗山有禹王祠及塗後祠有碑銘】丰年碑【在江岸碑謂之義熈碑每水落而碑出則年丰人爭摹打數十年不一見】蜀廣政十五碑【在東陽鎭市心】周濓溪防彭應求詩序碑【在溫泉寺】圖經【李宗諤編】

黔州碑記

漢故孝亷栁莊敏碑【在州廨內字迹銷訛】唐黔南節度使趙國珎徳政碑【上元二年立在州南隔江】重建州衙碑【在州治】廣徳元年碑【寰宇記雲開寶四年黔南上言江心有石魚見土有古記云廣徳元年二月大江水退石魚見部民相傳丰稔之應兆】崔能神道碑【歐陽公集古錄在長慶二年】黃魯直畱題【魯直謫居有涪翁晚防杖至此觀江漲雨餘天欲涼十五年墨迹在州之嘉禾堂此外如緑陰堂丹泉萬卷堂皆魯直舊所書墨迹】

萬州碑記

報恩寺漢碑【圖經云硤中漢刻少今萬州報恩寺有碑髙五尺乃漢桓帝延熹間所刻石凡百餘字土人謂之冝字碑】絕塵龕石刻【丨丨丨三字在西山石壁字體淸勁類晉宋間人書】寶像記【練巖有杜修隋朝丨丨丨】岑先生銘【嚴挺之撰開元一年立又有叚文昌銘貞元三年四月十五日鐫】岑公洞記【在丨丨丨元和八年叚文昌記】魯直畱題【在岑公洞下巖寺】聖業院碑【碑在蘇溪大江之濵三生石旁蘇封可見者咸通三年王子民十一月建如是者十餘字尓】大云寺碑【寺有唐僧圓滿傳及元和間萬州守李裁書】冉仁才碑【在防革門南浦州下】萬州廟碑【幹徳乙丑白延誨爲刺史重修之距今二百三十餘年碑𨿽在而澷滅不可讀】白刺史題名記【開寶二年九月白廷誨題名記上云刺史白廷誨今本州萬州廟有碑艸莾中比因考閱得之字皆澷滅獨白刺史名在】靈顯王碑【皇朝累加封昭毅武惠丨丨丨遺愛碑碣刻於廟】南浦志【趙善贛編】新志【王子申序】

思州碑記

縉紳馮先生作夏總幹墓誌略示田氏大槪恭南夏子明爲太學名諸生老不售自少時識思州田祐恭政和某年田氏被召赴京師謂子明曰我邊臣今北闕見天子懼禮文率略坐不恭公屈相吾行如何子明度田氏意不可觧免謂曰吾老不任行有子大均習詩禮明識時務年方二十餘俾從公冝任輔公入覲事田氏大喜以子明之子大均行至國門有防朝大慶殿拜伏進退不類逺人太上皇異之問其故祐恭對曰臣生邊逺不知禮節臣之客夏大均書生也實教以朝覲之禮上大恱厚賜田氏賜大均保州文學大均字正卿拜命還久之參防路選授奉節簿建炎初蜀人張上行帥夔門劇賊王辟郭守忠破歸州入巫山將防瞿塘闗徑入蜀帥命正卿調田氏兵曰正卿厚田氏比至田氏宜卽就道事急矣可日夜兼行以濟吾事正卿發田氏兵不一月至巫山摧賊鋒還走保歸州再戰賊大敗收歸州乘勝逐北至房州竹山當是時峽外大賊以十數連百餘萬荊楚赤地數千里至是以人爲食莫不妄意蜀郡冨饒人人垂涎誓突入瞿唐闗快其所欲自田氏破王辟郭守忠夔路軍聲大振自是羣賊始不敢有意扵蜀矣

梁山軍碑記

梁山呂保藏漢篆【梁山保有呂保藏在絕崖半腹有一穴人迹所不到漢末赤眉之亂有呂保藏家資巨萬賫金寶緣木而上鑿崖以居盡伐崖下木冦不能近後舉家終焉紹熈中有樵夫得一劵於崖側非銅非鉄其聲鏘然上有古篆云西漢之末赤眉邂逅黃金千兩坑埋而走羔豚十祭其財自阜今藏所猶存】浮蘭碑【通川志記梁山軍忠州兩界舊有漢刻石著白虎夷王之名今其上刻漢時官屬及白虎夷王及時民等姓名尙有可攷但字多磨滅】梁山驛唐碑【題云令長新誡之記乃明皇禦制梁山令尹茂元得此誡於萬州守河東裴公而刻之乃大中十年也嘉定丁邜郡守李錫移其碑於軍治其詞云我求令長系夫下民民之不安必有所因侵漁浸廣賦役不均使夫離散莫闗其身徴諸善理寄爾良臣與之革故政在維新調風變俗背僞歸眞教化爲先惠防於貧無小無大以躬以親靑旌勸農孰不敬遵曷云被之我澤如春】舊梁山驛碑【驛在軍之東四十里耆舊相傳李唐時有白虎蛟龍爲民害民至遷居以避之韓昌黎嘗按部經行二害乃去作碑識之今名其地爲碑坳碑猶存於溪側其文漫滅不可復識矣】飛練亭碑【多唐人碑刻】圖經【教授王震仲編】

南平軍碑記

西心坎崖上書【丨丨丨丨丨有書云本初三年三月十六日共二十餘字多缺不可讀在溱溪寨路去軍七十餘里本初後漢貭帝年號】吹角埧古磨崖【丨丨丨有古磨崖風雨朘刻苔蘇侵蝕惟識其一二曰建安其他不可辧在湊州堡去軍四十里建安漢獻帝年號】姜維碑【在吹角埧其始有一穴開內有碑相傳以爲丨丨丨今已磨滅】南州石像頌【南鎭下三里崖上有石佛像近嵗有碑出於下雲南州城門前石岸石像頌並序司法參軍員外郎置同正靳豫撰開元十八年十二月丙戌中大夫使持節南州諸軍事守南州刺史上柱國晉昌唐虞景所造盧全那石像也】白鵠寺鐘碑【鐘記字𨿽磨滅垂畫尙餘一二可識曰丨丨丨丨處士彭城劉欣撰】劉孝標墓銘【晏殊撰】南平志【郡守趙彥邁序】

大寧監碑記

丁晉公謂夔州移城記【景徳三年記太祖皇帝出師平蜀由劍門巫峽分兵以澦而灩激射峻惡樓船戰艦難進易退步騎自襄州西山裹糧兼行林麓無際澗壑相接不知道路之所從得蜀民詣王師獻畫由大寜路直趨夔州平蜀之師實取道扵此也】

云安軍碑記

周靈王符碑【在棲霞宮其文之末有周靈王三字】漢處士金廣延母子碑【初無文字但有人物】唐云外尊師碑【在云升宮唐杜光庭文見九域志今名棲霞宮碑尙存焉】人物碑【所勒皆車馬人物或云古者修車馬備器械之圖也】

興元府碑記

張騫墓碑【墓在城固縣西二十三里有碑文字磨滅不可辧】李固墓碑【墓在城固縣西三十里唐韋臯撰】檢玉觀碑【在西縣一里本津口地按舊經云昔有褒氏女並陳安民於此上升仙有唐防昌中鐫石題記】重修安逺城碑【在西縣中】漢司校尉楊君頌【集古錄書不著書撰人名氏文爲韻語碑在興元】漢公昉碑【集古錄書不著書撰人名氏及年月在興元】唐公碑【在城固縣北三十里唐公廟前碑文缺落其略云唐公城固人也有仙人與公藥妻子犬畜倐然與之俱去餘皆不可識】諸葛武侯行廟碑【在西縣唐貞觀十一年置】永平間石門記【洋州誌云在今興元褒縣石門有記云髙祖受命興自漢中道由子午出散入秦】梁蕭懿墓碑【劍南詩槁云興元姚節度園以所碑爲石筍文猶可識蓋梁蕭懿墓碑簡文爲太子時撰書法遒勁可愛】褒城驛記【唐孫樵撰在雙林驛】山南西道額【李陽冰撰】山南西道新修驛路記【集古錄唐劉禹錫撰栁公權書李陽冰篆號三絕碑開元中山南節度使歸融自散闗南至劍門鑿石山棧道千餘里以通驛路碑不著所立年月在興元】張將軍新廟記【集古錄唐李巨川撰唐彥謙書楊守亮重修張魯之廟也以龍紀元年立在興元】魏石門碑【永記二年太嵗己丑梁秦典籖王遂書洛陽縣武何仁鑿】刻武侯碑陰【孫樵撰】唐山南西道節度使防壁記【開成二年劉禹錫撰】棧道銘【歐陽詹撰】興元新路記【有石刻凡七十字其側曰太康元年按其刻乃晉武平吳時蓋晉由此路耳】文宣王廟庭松記【節度使令狐楚命掌書記鄭從誨作從誨餘慶之子澣之子也】圖經【李宗諤編】舊志【閻蒼舒序】

利州碑記

唐南池新亭碑【劍南詩槁云唐長慶中南池新亭碑在漢髙帝廟側亭已失所在】唐李義山碑【在籌筆驛西有碑近今兵火不存】棧道銘【歐陽詹文有云】蘇頲利州北佛龕前重題【在佛龕】山谷紀行碑【在嘉川縣靈溪寺元丰三年題】圖經寧武志【鄒鄕序楊炎正編】

閬州碑記

唐貞觀碑王蜀咸康碑【並在太宵觀其石光瑩前後可鑑人號透明碑】顏魯公磨滅記【在新政縣離堆崖下歐陽公集古錄唐顏眞卿撰並書碑以寶應元年立在閬州】元稹畱題【唐元稹以諌官謫通判司馬今逹州也曽防雲臺山書行記扵山之鐘樓枋上】新政縣大歷碑【在新政縣江崖之次顏魯公書碑旁有佛老孔子像傍又有二小記皆大歷中新建】王徽畱題【唐僖宗朝丞相王徽未第時曽經閬中次南部合符寺登髙念逺因賦詩】李后主書【南唐李主煜尢善書元祐二年太守李孝直乃煜族孫也家蔵得親書李白古風模勒於石江之普通院】崔善徳政碑【王蜀武城中崔善爲刺史有惠政里人爲徳政碑今在衙門之東廨】鮮於氏神道碑【一在二教院崖上一在墓田其文與書皆出顏魯公又有奨諭仲通碑亦在墓田非魯公之文亦魯公之筆也】裴晉公銘【南部裴廸唐丞相晉公之後國初爲新政令因家南部至今尙收得晉公之像及累任告身自撰眞贊墓銘並存焉】唐道襲墓碑【在報恩寺】汝南令神道碑闕【在閬中縣郡守張晦辧云於東面得字十有二缺不可識有七】冦萊公詩【公嘗過本州新井慈老院畱海棠詩云暄風花雜滿欄香盡日幽吟嘆異常翻笑牡丹虛得地日階開落對君王今龕於縣防柱上】司馬公畱題【本路運使司馬池丞相光父也天聖九年防臺星巖君寔侍題於崖上末云司馬光捧硯】閬苑記【朱涉文】前記【何求文】續記【曹無忌文】新記【王震序】

隆慶府碑記

李業闕【在梓潼縣西五里舊經云前漢侍禦史李業葬此遭赤眉毀破二闕臨闗路其文亦漢字】後漢趙相國雍墓石闕【在梓潼縣北二里前有石闕石麟其文曰漢丨丨丨雍府君之墓】漢沛國範伯友墓石闕【在梓潼縣東六里有裏闕上有文曰丨丨丨丨丨丨丨丨】晉張載劍閣銘【王隠晉書云昔張載隨父入蜀作劍閣銘益州刺史張敏見其文乃表天子刻石於劍閣焉】魏太尉鄧公神廟記【唐長慶四年劍州刺史邢冊題】鄧艾衛聖侯碑【在普安縣北十五里唐中和五年八月劍州刺史郭淮立石】唐李商隠重陽亭銘【在郡東山之陽唐大中八年太守蔣公侑創亭李商隠作序而銘之石刻今存焉】悟本寺碑【寺有唐盧照鄰所撰碑嵗月旣久其文缺焉】淸義何氏古碑【在劍門縣有登髙臺存一古碑唐光宅中建其間所載有名墓者於此生四子孝弟義遜家八十口不異居儀鳯二年勑賜淸義門】陰平縣記【唐大中六年郭茵撰】開元寺重修中和極樂院銘【大順三年劉崇望記】唐韋表防劍閣銘劉國均石刻【在普安縣報國寺靈泉昔唐僖宗巡幸至此有防恙闕飲泉頓覺淸愈因名爲報國靈泉今有石刻存焉】宣詔亭內碑【以天成四年四月一日記在本州】郭朴縣路防石刻【在武連縣據郭朴云縣路翠武功貴縣路淸武功榮其後靑城何居琰宰是邑遂刻石於縣治之門內以詔邦人】景福院石碑【在梓潼縣二十五里許葛山之景福院】州碑【在劍門縣二十里許有一古州基自縣至彼攀木緣壁至此稍平有一舊碑字名磨滅開皇三年李徳林文土人謂之丨丨蓋隋時以此爲始州也】

巴州碑記

唐守巴州裴緯修廨宇記【防昌四年甲子嵗立今在郡防】唐古佛龕石刻【在城南二里有大書石刻載唐乾元三年山南西道嚴武奏臣頃牧巴州其州南二里有古佛龕舊石鐫五百餘伏望特賜洪名勑以光福爲額】北山老君影迹詩【王望山舊名北山山半石壁隠出老君像唐人爲賦丨丨丨丨丨丨丨】唐張禕題擊甌樓【唐中和四年尙書右丞相戶部張禕記賦在樓下】唐巴州紫極宮記【大中元年軍事判官進士蕭珦記在迎眞宮】唐嚴將軍廟記【廟在城西門內碑在本廟唐貞元元年韋曽爲廟記】南龕題詩石刻【在州南二里之廣福寺自唐迄今名公題詠皆刻之扵石】唐兜率寺碑【在東龕寺廢而碑存碑字不可辧】集州兩角山記【唐集州刺史楊師謀書今在難江縣】集州紫極宮記【唐開元二年兵部尙書牛仙客作難江縣立石】唐李繼顏誥詞【刻於郡防唐光化三年中書舎人錢珝】放生潭三字【州東五里有一潭潭中有石刻丨丨丨丨丨每水落石出方見字意亦唐刻也】薛史君布政碑【唐乾符年間壁州刺史裴寘辭鑿石作乾符年間立石】唐人題西龕櫻桃詩【在西龕其名磨滅】成王李雄讀書臺石碣【今在梓七曲山顯徳祠中】壁州神廟石刻【今在通江縣北四十步有元光三年制書刻於石】龍興寺碑【在通江縣南一里龍興寺唐壁州刺史鄭凝續之父鄭畋作乾符中鄭凝續侍飬其父畋於壁時所作也】壁州山寺記【大唐中和嵗次癸卯丞相鄭畋作】菖蒲澗記【唐開成四年或雲集州刺史蘇味道遺迹也】石鼓峽記【趙寅爲集州刺史有丨丨丨丨在難江縣】唐貞元石刻【恩陽縣南渡江登石梯數百級上義陽縣舊縣治石梯之側懸崖上有刻字云唐貞元四年十月二十日再修此路餘皆磨滅不可辧】南隆州牟縣界碑【在恩陽縣西北百里有斷碑刻雲南隆州牟縣界十里北集州難江縣界五里縣令李昱立】唐韋蘇州詩【丨丨丨丨丨送令狐岫宰恩陽縣詩刻石於縣之驛亭】唐難江公山威惠廟記【唐天寶攺元田彥識撰廟在難江縣神乃漢張魯之神也】唐嚴武乞賜山南寺表【乾元三年】南山記【唐中和四年尙書右丞相戶部張禕題】巴南新置屋宇什物石記【防昌四年巴州刺史裴禕記】孫氏園石刻【在通江縣二十里龍灘之側唐末監察禦史盧重阜率壁州刺史辛巢父等六人分韻賦詩有石刻在焉】瘞麟銘【淳化中牛生麒麟於古集州山民魏臯家鹿首魚尾魚鬛而龍鱗四趾始生身有五色民以爲妖而斃之乃於縣之北十五步楊羲仲爲銘】修路記【鄭子信撰】城牙樓記【圖經云李楫爲記有舊碑二其一僞蜀廣政己未之記其一天聖乙丑之記】七佛龕【圖經云乃唐張禕扈從僖宗入蜀時經此所鐫龕名公鉅卿題詠甚多皆列之於石】沙渡碑【在難江縣唐集有刺史蘇味道題字】嚴侍禦暮春五言【在西龕寺】史俊寄嚴侍禦楠木詩【在西龕寺】郗昻陪嚴使君暮春五言二首【在南龕詩甚典麗】蕭珦建天王堂記【在天王堂】楊士諤十四詠【在東龕】折栁詩十絕【嘉祐五年太守鄭淵賦栁詩十絕刻石其自序見折栁亭下】流杯十四詠【流觴亭在西龕寺上唐乾元戊戌嚴鄭公武所創大歷間盜起地遂廢開成丙辰刺史唐元封復修蓋取楊士諤流杯十四詠以自序爲證云爾】巴南十七景【蘇欽以閬中望江南十首記郡景別駕史彭永仍賦丨丨丨丨丨】淸化前志【教授劉甲編】續志【教授李鈞編】

蓬州碑記

隋防州普光寺碑【歐陽集古錄云防州普光寺碑防州者漢南陽郡之育陽縣也碑以仁壽元年建碑無書撰人名氏而筆畫遒羙玩之忘倦蓋開皇仁壽以來碑碣字畫多妙而往往不著名氏惟丁道防所書嘗著之然碑石在者尢少餘每與蔡君謨惜之自大業以後率更與虞世南書始盛旣接於唐遂大顯】周萬嵗通天碑【報恩光孝觀在石泉縣有丨丨丨丨丨丨前內供奉書手王惠元書其石擊之淸亮全類玉音碑陰有段文昌畱題】西天佛足碑【在天聖廨院】唐僖宗碑【圖經云今碑子渡有唐僖宗一碑云乾符四年漢陰縣助修道施主云云】安康志【郡守家子欽序】

洋州碑記

漢永平間石門記【今在興元褒縣石門有記云髙祖受命興自漢中道由子午出散入秦】唐許敬宗撰桂州都督李襲志墓碑【永徽五年碑墓在眞符縣】唐衡州刺史李公孝儒之碑【永徽三年碑墓在眞符縣】周洋州司馬李正亮墓碑【唐聖歷中碑】華陽塞磨崖刻【駱谷路華陽塞下有大溪俟冬水落則見大字刻之道傍云建中三年造此得意閣廻河鎭同節度副使張大使記】山南西道節度使南陽張公淸徳羙化之碑【梁國喬琳撰上柱國陰冬曦書李公名獻恭與鄴侯李泌實推薦之蓋肅宗時人也】唐徳宗復洋州租賦詔【徳宗之回鑾也降詔以復洋州之賦曰朕巡狩山南自春渉夏師旅殷防持費旣廣州閭抒軸嵗計其空東作效時西成罕望𨿽黽勉從事人不告勞而憫悼積中予實知愧昨者減其租稅優以復除庻乎有瘳汔用小息洎朕言旋修躬復畏途絕防索闕廻危棧綿亙時經霖雨道阻且修工徒造舟縣人嘗路靡間耋老莫獲寧居而又賫負糗糧供備頓舎渉於千里飫我六師居人露處以同依宿闕麥過時而不獲覩玆妨奪彌增感傷前所復除未足酬防式敷惠澤以舒大勞洋州除先減放秋稅外給復一年嗟乎古先哲王東徵西怨顧予不徳重以勞人補費錄勤是有寛防申命長吏明加優諭稱朕意焉此陸贄之詞也】唐徳宗升洋州爲望州詔【貞元元年徳宗幸興元道出洋州後升洋州爲望州詔曰自昔多虞順時而動古公避狄兆永祚於岐下髙帝徒蜀建雄啚於漢中王迹所興子孫是奉覩遷居之遐阻知政業之艱難矧天下爲家不常厥邑王者所至四方防同崇號設都於是乎在朕遭罹冦難播越梁岷烝庶煩於供億武徒勤於扞衞凡百執事各欽厥司人皆競勸物以丰給嘉乃成績予眷不忘今大憝已除京邑甫定將旋法駕展敬園陵眷於是邦復我興運宜其崇大以示將來洋州冝升爲望州此陸贄之詞也】重興營田務並懷昌堰記【蜀廣政二年節度使呂彥珂立判官王暁撰衘內帶源壁等州處置使則是時洋州攺爲源州明矣】碑子渡碑【幹祐眞符兩界之間碑子渡有唐僖宗時一碑二首當中云乾符四年四月八日余題漢陽長安兩縣施主名字耳】明妙庵記【文同與可文也丹淵集中此篇今見洋州誌】洋州記【鄭鄖序】

金州碑記

幹祿字碑【唐顏魯公幹祿字碑在郡治之蓬萊堂】顏魯公書碑刻【顏魯公爲蓬州長史在蓬四年往來新政縣鮮於氏家爲書離推記今在縣之西南崖石間又書鮮於仲通裏門記復以小字書之磨崖碑廣數丈今又大書皆在崖石間自書崖石故舊體尢爲精妙】安祿山題【在透明巖大唐先天二年安祿山造彌勒佛一龕祈來云云象之按唐史祿山傳祿山死於至徳二載年五十餘而先天二年卽開元元年嵗次癸丑下及至徳有二載嵗在丁酉已四十五年以年月考之祿山是時未及十嵗不應入蜀祈福此可疑者一也又祿山傳載張守珪爲幽州莭度日祿山以盜羊獲罪當死守珪壯而釋之通監開元二十年張守珪始爲幽州莭度而開元二十四年張守珪始執祿山赴京師不應開元元年已曽入蜀此可疑者二也以相傳之久兼恐別有姓名偶同姑兩存之】福緣寺唐碑【在蓬池縣西五十步敍碑云唐大中七年蓬州刺史吳延述】賈氏本支碑【在蓬池縣之輯瑞院院有古碑字畫磨滅無餘不可攷其題云丨丨丨丨四大字極精明蓬之諸賈或祖於此云】石佛院碑【在營山院之西北四十里有古碑雲開寶六年丙子朔蓬州卽池縣石佛院記】大蓬山天寶碑【在良山縣之大蓬山秀立觀元祐中何彥國詩云誰向山陰澷刻鐫兩山日炙文全依稀記得升平事天寶猶題十二年】咸通中石碑【在伏虞縣之延眞觀天尊祠中有小石僅有咸通中葺之五字可辧考】景福寺碑【在良山縣南十里大蓬山上有唐昭宗天復八年修寺立之碑耳】方等院碑【在蓬山縣載蓬山本漢宕渠縣地至徳二年徙其縣並入營山有古彌勒殿按碑云大隋創建僞蜀廣政二十一年更新】羅漢閣記【在樓溪觀音院戊子端拱元年刻石】咸安志【李曄序】

大安軍碑記

九井灘記【九井灘有大石三其名魚梁龜堆芒鞋觜危參差相望於波間操舟人力不勝舟而輙爲石所觸故抵於敗誠今絕江爲長堤度其南別爲河道以分水則北流水益減而石出矣以火煆醘沃金錘隨擊之宜可去如其言治之明年三大石不復見而九井遂平元祐五年轉運陳鵬記】龍洞記【自三泉西二里見有若觀闕者當其前廹而視之則洞也其深七十三步廣半之其兩旁石壁之嵌空突怒者若目鼻口麟腳甲跟肘甚具其下皆平石爲底水文其上若鋪筦簟石墮其間若設爼豆其兩崖皆瘦木翠附石羅生萎防下覆若綴纓絡木蔓之間布水之道後先交暎若垂冕旒水落石底其勢跳防與石相闘若濺玉雪其聲鏘鳴與洞相應若響琴築淸寒幽邃殆非人境】

劍門闗碑記

修闗石刻【在天成五年四月又有五代勑牒甚多皆天成長興廣政間牒也】唐碑【在劍門山嶺有一寺曰梁山寺產茶亦爲蜀中奇品東坡南行錄題木櫪觀詩有雲飛檐如劍寺之語其下注云出劍門東望有一寺山巓樓閣隠隠可見有一二碑皆磨滅正丨丨也】劍門銘【李文饒集云丨丨丨注劍門當中有一岑峻領橫峙望若蕭屏北一峯最奇而說者未嘗及也故銘云羣山西來波積云屯地險所防斯爲蜀門層岑峻壁森若戈防萬壑奔東雙飛髙闕翠嶺中橫黯然黛色樹若雄屏以衞南國】唐升明題劍門【貞元二年張允書碑在闗之棄繻亭之南百步】唐劍門山記【有碑在闗之內棄繻亭之南百步】唐盧照鄰悟本寺記【在故臨津縣悟本寺】唐劍門制置之記【廣明元年立碑在闗之內棄繻亭之南百步】唐劍閣碑【李復撰】趙淸獻公畱題【在志公寺】

沔州碑記

栁宗元作興州水運記【昔丨丨丨丨丨丨丨丨丨以爲轉巨石僕大木焚防炎火沃防食醯摧其堅剛化爲灰燼畚鍤之下易其朽壊】武興集【普慈唐舜思序】郙閣漢銘【文同題靈巖寺詩雲南徵曽讀涪溪誦西遡今觀丨丨銘】唐刺史行記【興州刺史當行防河中府參軍裴思南防士劉彷進士孟元旗大唐開成三年】

階州碑記【闕】

成州碑記

漢武都太守漢陽阿陽李翕磨崖頌【翕諱君羨開平道路作磨崖頌漢建寧四年造今碑在魚窮峽】漢天井山記【亦漢陽太守李翕建寧五年造今藏碑之家亦惟有前一碑四年所立者後一碑五年所立者少有之又老農云往年雷震崖石僕地此碑不知所在是可惜也】漢耿勲碑【漢成都太守扶風茂陵耿勲爲守防熹平三年立碑又同谷志云後漢建寜四年武都太守李龕修道記並黃龍白鹿嘉禾甘露木連理石刻建寜五年天井山修道記熹平三年太守耿勲政迹記並題名記並在封泉保魚�峽】隋楊將軍墓碑【在州覀十里舊圖經載隋大將軍巖州總管茂林楊氏墓碑天祐中州庠取是防刻文防得他石乃再立扵將軍墓側】唐漢陽太守趙承碑【秦府法曹楊景撰開元十二年建】唐刺史劉公重修水亭記【大順元年節度副使劉崇魯述】唐李彥琛修經閣碑【在鳯凰山有唐天復七年天雄軍指揮使知成州李彥琛修經閣碑判官爲汶撰天復七年卽天祐四年是年二月唐禪於梁彥琛稱天復七年猶稟唐之正朔也亦可尙也】大云寺石碑【在鳯凰山上去州七里剏始莫考殿後崖上有刻字云漢永平十二年又經閣崖刻云梁大同九年】

西和州碑記

聖徳寺記【集古錄唐戴正倫撰梁肅書碑防貞元二十年立在鳯州】王仁裕墓碑【有貞女墓在河池縣地朱梁時爲梁將所得義不污辱梁將不敢犯見丨丨丨丨丨】王欽若韓琦王振辰畱題【在皂莢驛】文同任師張浮休畱題【在興唐寺】

鳯州碑記

圖經【郡守張仕佺修】隋朗法禪師碑【見在釋門】

文州碑記

同昌郡驛碑【毯防驛在州覀四十里唐天寶四年置同昌縣主簿趙齊記有碑】和太尉墓碑【墓在今城覀大渡埧僞蜀殿中侍禦史文谷碑太尉名文爲唐徳興軍莭度使文州馬步軍都虞候大中五年卒於此】省倉梁記【唐咸通三年刺史秦述謨建譙門外】文州古今志【郡守楊槱編】文州續志【郡守杜孝嚴編】

龍州碑記

眞觀古碑【在江油縣南一百三十四里太華山之登眞觀此記防古不記撰人姓名】牛心山靈異記【在牛心之顯濟廟卽李龍仙廟也廟碑不載撰人名氏】龍門志【楊熹序】續志【宋之源序】

輿地碑記目卷四

