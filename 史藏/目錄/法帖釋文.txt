

欽定四庫全書

史部十四

法帖釋文

目錄類二【金石之屬】提要

【臣】等謹案法帖釋文十卷宋劉次莊撰次莊字中叟長沙人崇寧中嘗官禦史曹士冕法帖譜系云臨江戲魚堂帖元祐間劉次莊以家藏淳化閣帖十卷摹刻堂上除去捲尾篆題而增釋文曽敏行獨醒集志曰劉殿院次莊自幼喜書嘗寓於新淦所居民屋牖墻壁題寫殆徧臨江郡庫有法帖十卷釋以小楷他法帖之所無也觀二書所記則次莊之作法帖釋文本附注石刻之中未嘗別爲一集此本殆後人於戲魚堂帖中鈔合成帙而仍以閣本原第編之者也陳振孫書錄解題又稱武岡人嘗傳刻絳州潘氏帖嘉定中汪立中又取劉本分入二十卷中官帖所無者增附之蓋絳帖本閣帖而廣之故立中釋文亦因次莊釋文而廣之與此又別一書矣乾隆四十五年七月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

法帖釋文卷一

宋劉次莊撰

漢章帝

辰宿列張盈昃海鹹河淡鱗羽翔龍師火帝鳥官人皇始制文字乃服衣遐邇壹體罔談彼短無恃已長尺璧非尙寸陰是競孝當竭力忠興溫若思愼終宜令學優登仕攝職從政都邑二京背芒面洛浮渭旣集墳典亦

晉武帝

省啟知旣下須防具具揚州寒到有者比尙擬之動靜更啟也數遣信還

西晉宣帝

之白阿史病轉差未皆外曹尙書云得書法

東晉元帝

安軍未報平和之如何深可爲事也

八月九日睿頓首忽中秋但有逺懷便微冷恆何如比殊不能佳惟勿得慰抱念及不多司馬睿頓首

東晉明帝康帝哀帝簡文帝文孝王武帝書皆楷法故不復釋

宋明帝

鄭修容有凡防今成服汝可令汝內人知之再報休祐休範二家內人知也彧報

齊髙帝

吾今至破堈在路粗可尋還遲見卿不逺願信知卿深意也

梁武帝

數朝腳气轉動不得多有憂懸情也二謝處委曲復當有情故舊數有書問不可復有興也知何時再言話報之

梁髙帝簡文帝

唐太宗

胸气參具忌欲怕死欲似死

遽操翰墨故斯表意爲善之暇相足怡神

不知信復

今爲北邊動靜

遣無久嬰沈疾虛獘何言昨旦臨朝略無勞惙不佳旦來何似軒丘禦扆六相宣其

景化嬀水乘時五臣濟其鴻業

數日來气發今旦服一飲子不得相見

髙宗

太子無事欲僻洛城西門仗聼更不須覆

陳長沙王叔懷

云須�吾旣不司此行極是園中梅始發旣無工力治未花之與�今付此不多叔懷答自足何用此花

永陽王陳伯智

熱甚汝習讀爲勞吾疾劣遣不具伯智疏寒嚴比气力何似僕疾劣甚情想遇今信防此不多陳伯智疏

法帖釋文卷一

欽定四庫全書

法帖釋文卷二

宋劉次莊撰

漢張芝

知汝殊愁且得還爲佳也冠軍蹔暢釋當不得極蹤可恨吾病來不辧行動潛不可耳終年纒比當治何理耶且方有諸分張不知比去復得一防不講竟不竟可恨汝還當思更就理一昨遊悉誰同故數往虎丘不此甚蕭索祖希時面因行藥欲數處看過還復共集散耳不見奴粗悉書云見左軍彌數論聼故也今欲歸復何適報之遣不知總散

侍郎耶言別事有及過謝憂勤

二月八日復得鄱陽等多時不耳爲慰如何平安等人當與行不足不過彼與消息

八月九日芝白府君足下不日秋涼平善廣深彌邁想思無違前比得書不逐西行望逺懸想何日不懃捐業漂沒不當行李又去春送舉防到美陽須待伴比故遂簡絕有緣復相聞餐食自愛張芝幸甚幸甚

崔子玉

賢女委頓積日治此爲憂懸憔心今已極佳足下勿復憂念有信來數附書知聞以解其憂

魏鐘繇

吳皇象

文武將墜乃俾俊臣整我皇綱董此不防古君子卽戎從身昭其果毅尙其桓桓師尙七十气冠三軍詩人作歌如鷹如鸇天有泰一五將三門地

臣象言頑闇容薄加以年老凡百乖穢無所聞宜特防哀傷殊異之遇安感騎乘之懽遊息之燕淳和足使忘軀命榮觀足以光心膂延望翹翹念在效報而走垂須終何才力以答新恩惟尙有借近趙走文過首貧尙尋天恩智方當私成無任顏愛自彌文惟

晉張華

得書爲慰僕諸惛疾己甚蹔西臥歸還乃悉比將念反不具張華呈

桓溫

大事之日僕在都謂無所復見慰勞又計時事也逐節郎來已具言意余所慰勞諸相具答邊將粗當爾耳僕無所使治度意

王導

省示具卿辛酸之至吾甚憂勞卿此事亦不蹔忘然書足下所欲致身處尙在彀中王制正自欲不得許卿當如何導亦天明往

導白攺朔情增傷感濕蒸自何如頗小覺損不帖有應下懸耿連哀勞懣悶不具王導

王惇

惇頓首頓首蠟節忽過嵗暮感悼傷悲今邑想自如常比苦腰痛憒憒得示知意反不以悉王惇頓首頓首

王洽

洽白辱告承問洽故爾劣劣冀以復敍還日不具王洽再拜

洽白向感塞不成敍得告承問殊乏劣白不具王洽再拜

王瑉

十八日瑉白以二書蹔至未更近問懸情不適似可不吾羸疾故爾憂深力書不具王瑉敬問

得書至之吾亦

今欲出耳吾此月急遣廿四是王濟祖日欲必赴卿可尅過明吾當下解相待餐出亦遣報旣至王家畢卿可豫檄光公令作一頓美食可投其飯也王瑉相報

王珣

三月四日珣頓首未冬眾感得七月書知問卽日何如秋獘憂之劣不具王珣頓首白

王廙

廿四日廙白惟久白想適妙來行未面遲想得示知同云冀何生相見近及不多王廙白

七月十三日告借之等近日遣王秋書不言月行復半念汝思不可堪居柰何柰何雨涼不差

防何如汝所患遂差未懸心不可言阿母防恩上下悉佳宜可行瘧如復斷要取未斷愁人宜復具日發與別罔罔不可言今遣使未北反書不足白復防日消息廙疏

郗鑑

郗愔

九月七日愔報比得章知弟漸佳至慶想今漸勝食進不新差難將適猶懸憂遣不具愔報

廿四日愔報比書想悉達日諒弟佳不及數字愔報逺近何王右軍竟去不付石首幹一節

想親親悉如常敬豫何當來耶道祖故未善差恆在尙書不見來多日

郗超

衛瓘

頓州民衛瓘惶恐死罪中闕音敬望想想懷在外累年始爾得還情甚踴躍旦望卅里上領節度明日乃入奉說欣承福祚得白不具瓘惶恐死罪

衛恆

一日有恨知問未面爲嘆欲七日去耶恆白

謝安

柰何柰何臨書淒悶

謝萬

汝等各可可知近聞邑邑吾渉道動下乏劣力及不具具告父疏

法帖釋文卷二

欽定四庫全書

法帖釋文卷三

宋劉次莊撰

晉庾亮

媞音氏又音啼弟江淮呼母也

庾翼

飛也音榻吾哀勞何賴愛防時不足下頃气力熟若別時

沈嘉

嘉頓首頓首嵗有感懷深寒切想各平安僕勞獘遣不具沈嘉頓首頓首

杜預

十一月十四日預頓首嵗忽已終別久益兼其勞道逺書問又簡間得來說知消息申省次若言面

親故數移轉想祖父白具云也祖父如足下來言小大云具絕汝親親也有信數附書信以慰吾心也

王循

七月廿四日循頓首秋月感思深得近示爲慰餘熱比復可不僕疾患故爾不平復頓勿力書不盡王循頓首

劉超

謝璠伯

此計江東精兵不可卒得惟當善養見者而事慮日多如比來憂懷實己萬端

王徽之

得信承防疾不減憂灼寜復可言吾便欲往恐不見汝等湖水泛漲不可渡遂復隔絕不然尋已往彼故遣疏知吾逺懷不具徽之等告

謝莊

弟昨還方承一日忽患悶當時乃爾大惡殊不易追企怛想諸治昨來己漸勝眠食復云何頃日寒重春節至居患者無不增動今作何治眼風不異耳指遣承問謝莊白呈左僕射

司馬攸

劉瓌之

瓌之頓首頓首末陽逺感閏知有患耿耿知以自屈恨不相見力及不比望瓌之

王坦之王渙之王操之王凝之

索靖

載妖防過臧災甾莫告咎臯陶士繩罪報鞠按據號裁割辜戮羞屈愬謾逆曲歸想輟寂鬭爭念復鞉鼔肆陳愛於

琴瑟以詠歌其命禽爵翔榮獸乃歌舞聲翳麗城越動飛走脈土處農姬業掌稷

七月廿六日具書靖白𨿽數相聞不解勞倦信具得書

云宅及計來東言展有期索靖白

劉穆之

所欲足下家獘耳倉卒無祿故推遷不得不相用事已禦出寜復吾所得回復足下且當就之公還當思更律啟申師情事也劉穆之白

王劭

紀瞻

瞻白昨信來

今蓋又貧家無以將意今粉二斗少香所謂物微意全者也力書不多紀瞻頓首

王廞

張翼

廿三日卿翼頓首節過多懷得近書爲慰意以何如深勞獘頓曵力還不具

陸云

三月十六日云白春節餘不適得示知足下平安爲思面未如何由如何信數之及卿旣淸防可之經髙言人嘆之當今徵南取之也

王防

王恬

得示知足下問吾故不差殊劣劣力不具王恬白

山濤

卞壼

足下佳不朝郎上獲諸誠文墨至便在舎事許攺愛子紙下物知此艸勿令一人見也吾今勑書事令不發亟付卿發發便宻令人傳之壼白

謝發

未欲防問悲酸悒悒想不久可得還耳執筆惻感

王曇

昨服散差耳然不過佳請和所宜如更增劇恐難爲力耳未能令遣俗有餘念頓耳王曇答和南

羊欣

書欲何言

孔琳

日月深酷撫膺崩叫心肝分膾尋繹懊憹觸感隕絕孤思悒悒自郡地最當柰何不孝柰何念痛悼難勝得去月二示知君所患故爾不差甚有幽悒熱盛比復何似想已轉佳眠食極勝也善將治之孤子並疾患嘆具悒悒腳中轉劇近明散未覺益惙頓何賴扶力迷甚不次孤子孔琳柰何頓首

王僧虔

法帖釋文卷三

欽定四庫全書

法帖釋文卷四

宋劉次莊撰

王筠

沈約

今年約垂

始得此

沈約白十一月十六日

阮研

道增至得書深慰己熱卿何如吾甚匆匆始過嶠今便下水未因見卿爲嘆善自愛異日當至上京有因道增行所具少字不具阮研頓首

蕭確

故以孝事君則忠以敬事長則順忠順不失以事其上然後能保其祿位而守其祭祀蓋士之孝也詩云夙興夜寐無忝爾所生

蕭思話

一月二日思話白節近說寒切足下復何如比何一渉道久當諸惡耶少首望近吾所患猶爾思話白

蕭子云

陳逵

十二月廿五日逵白嵗終感慘寒切足下何如遣不悉陳逵

伯禮啟明願問訊足前許借纛今遣請受願付佳仰於悚息謹啟

禇遂良

諸何足言更得汝狀汝悉也

虞世南

率一兩日訪問願爲奉答

賢兄處見臨樂毅論便是靑過於藍欣忭無已數願學耳世南近臂痛發書不堪覼縷也虞世南呈十三日遣書謹空得書爲慰可言也

潘六云司未得近問莫耶數小奴等計不日當有狀來

歐陽詢

吳君何當至定須寄信意

未能平復極欲知君等

柳公權

未卽展豁尙增

後使送往耶

李邕

禇庭誨

薛稷

徐嶠之

陸柬之

近得告爲慰上下無恙恙不得吳興近問懸心得藥書散勢耿耿嘗也

薄紹之

知弟定欲江參軍薄紹之白

法帖釋文卷四

欽定四庫全書

法帖釋文卷五

宋劉次莊撰

蒼頡

夏禹

仲尼

史籕

李斯

程邈

宋儋

衛夫人

古法帖

兄子皆佳能數爲也

隋朝帖

智果

奕奕皆有一種風气爽爽如有神力豈須文譜範懷約眞書有分艸書無功故知簡牘非易志其名李斯見重一時耶

何氏

吞聲飲气不勞頓爾他便生異議速自詳答取竟勿滯畱也

去畱深情故當所爾餘散軰停嵗積故切思歸三月下旬還非賒冀敍不遙路行乃寂絕傷心

蔡琰

我生之初尙無爲我生之後漢祀衰

古法帖

孤不度徳量力欲義於天下而措術淺短遂至昌蹶然至於今日誌猶不息君謂計將安出

亮白董卓已來豪傑並起跨州連郡不可勝數曹操比於袁紹則名微而眾寡故能克紹以弱爲彊今日擁百萬之眾協挾天子而令諸侯誠能不可與爭鋒也右帖四前二具載王獻之帖中此不復釋後二帖亦與獻之筆法同

懷素

右軍云吾眞書過鐘而艸故不減張僕以爲眞不如鐘艸不及張所爲世之所重以其能懷素書之不足以爲道其言當不虛也

張旭

足下晚後不知疾痛如何深極憂難比也上下安之必得發耶

得足下十五日問爲慰僕前患差張旭書

古法帖

旣移屋近西薔微援裏地成大寛援裏起小三架如步廊政可一丈梁得使二家通出入作門閤也此屋之東故應作墻直步廊一壁太單空園中彌宜移三間屋故當不甚難重復粗盡圖如別耳

足下旣有意適閒曠亦當惡暑耶遊矚疎數慰對告今少吾今年病垂耳始小差大小防使疾惛忽移日耳每毎深望逺言慰尙賒慨然過之音介忽忽書復旣與直人理略絕何緣復有周旋理長史斷闊亦不減卿惟公事時相瞻望耳吾面信遂至今不著不可解計至故應必有香但不知好惡云何耳須得

法帖釋文卷五

欽定四庫全書

法帖釋文卷六

宋劉次莊撰

王羲之

適得書知足下問吾欲中治甚憒憒向宅上靜佳眠都不知足下來一甚無意恨不蹔面王羲之

知欲東先期共至謝欲處云何欲行想忘耳過此如命差涼君可不今日寔頋不遲面力知問王羲之

比奉對對兄以釋豈一汝不可言未知集聚日但有慨嘆各愼防前與防試求屏風遂不得答爲也

奄至此禍情願不遂緬然永絕痛之深至情不能已況汝豈可勝任柰何柰何無由敍哀悲酸

日月如馳防棄背再周去月穆大祥奉瞻廓然永惟悲摧情如切割汝亦增慕省疏酸感

兄靈柩垂至永惟崩慕痛貫心膂痛當柰何計

慈顏幽翳垂卅年而吾忽忽不知堪臨始終不發言防絕當復柰何吾頃至忽忽比加下

省別具足下小大問爲慰多分張念足下懸情武昌諸子亦多逺宦足下兼懷並數問不老婦頃疾篤救命恆憂慮余粗平安知足下情至

旦夕都邑動靜淸和想足下使還

時州將桓公告慰情企足下數使命也謝無奕外任數書問無他仁祖日往言尋悲酸如何可言

欲想防安和自下悉佳松上下至乖隔十八年復得一集且悲且慰何指諭防疾至篤憂懷甚深穆松難爲情地自慰猶小差然故忽忽冀得涼漸和耳

諸從並數有問粗平安惟修載在逺音問不數懸情司州疾篤不果西公私可恨足下所云皆盡事勢吾無間然諸問想足下別具不復一一

此諸賢粗可時見省甚爲簡逺須異多小患而吾疾篤不得數爲嘆耳

宰相安和殷生無恙時面兄當宣兄懷噉豆鼠傷如佳今送能噉不

得足下旃胡桃藥二種知足下至戎鹽乃要也是服食所須知足下謂須服食方回近之未許吾此志知我者希此有成言無緣見卿以當一笑

秋中感懷異雨冷足下各可耳胛風遂欲成患甚憂之力知問王羲之頓首

又不能不痛熙孝政爾復何於求之度政當求之內事余理不絕求之一條當有冀不信罔然前塗願乙乙誨之以悟其心疾不退潛損亦當日深豈可以常理待之此豈常憂不審食復何如雲肌色可可所堪轉勝復以此慰馳竦耳

吾有七皃一女皆同生婚娶以畢惟一小者尙未婚耳過此一婚便得至彼今內外孫有十六人足慰目前足下情至委曲故具示

省足下別疏具彼土山川諸奇揚雄蜀都左太衝三都殊爲不備悉彼故爲多奇益令其遊目意足也可得果當告卿求進少人足耳至時示意遲此期眞以日爲嵗想足下鎭彼土未有動理耳要欲及卿在彼登汶領峨眉而旋實不朽之盛事但言此心以馳於彼矣

云譙周有孫髙尙不出今爲所在其人有以副此志不令人依依足下具示

嚴君平司馬相如揚子云皆有後不

夫人遂善平康也足下各可不冀行復面王羲之頓首想小大悉佳蔡家賔至君情感益深惟當撥遣之耳知足下散勢小差此慰無以爲諭雲气力故爾復以胡怛想散患得差余當以漸消息耳

吾頃無一日佳衰老之獘日至夏不得有所噉而猶有勞務甚劣

昨得熙廿六日書云患气懸情

知足下連不快何爾耿耿善將適吾積羸困而下積日不斷情慮尙深殊乏自力不能悉

小佳更致問一一適修載書平安

羲之白奉告慰反側伏想比安和伯熊過見之悲酸大都可耳惟垂心羲之平平一日白比具羲之白送此鯉魚徵與敬耶不在不乃邑邑不

月半哀悼兼至柰何柰何得告承復下懸耿至匆匆願不具王羲之再拜

今遣鄕里人往口言也行成旅以從是月也景風司至星火殷宵伯趙鳴而載陰爽鳩習而揚武時可以升髙逺望禮可以出宿餞行有詔具僚爰開祖

廿二日羲之報近得書卽日又得永興書甚慰想在道可耳吾疾故爾沈滯憂悴解日面近不具羲之報四月二十三日羲之頓首昨書不悉君可不腫劇憂之力遣不具

羲之頓首闊別稍久眷與時長寒嚴足下何如想淸豫耳披懷之暇復何致樂諸賢從就理當不疎吾之朽疾日就羸頓加復風勞諸無意賴促膝未近東望慨然所冀日月易得還期非逺耳深敬宜音問在數遇信怱遽萬不一陳

旦極寒得示承夫人復小欬不善得眠助反側小爾復進何藥念足下猶悚息卿可不吾昨暮復大吐小噉物便爾旦來可耳知足下念王羲之頓首

卿與虞休意書有所問足下防爲致誠答令防意致來勿忘此意自決今以資嚴知小大疾患念勞心

四月五日羲之報建安靈柩至慈防幽絕垂卅年永惟慕痛徹五內永酷柰何無由言昔臨紙摧哽羲之報吾昨得一日一起腹中極調適無所爲憂但顧情不可言耳

侍中書書徐侯遂危篤恐無復冀深令人反側

敬豫乃成委頓令人深憂

適十五日問淸和爲慰復得南後問不想二庾速王之始興奴長就令人邑邑想無所至耳還具示問追尋傷悼但有痛心當柰何柰何得告慰之吾昨頻哀感便欲不自勝舉旦復服散行之益頓乏推理皆如足下所誨然吾老矣余願未盡惟在子軰耳一旦哭之垂盡之年將無復理此當何益冀小卻漸消散耳省卿書但有毀塞足下念顧言散所豁多也王羲之頓首

不得臨川問懸心不可言子嵩之子來數有使冀因得間問示之

得袁二謝書具爲慰袁生蹔至都已還未此生至到之懷吾所也

想小大皆佳知賔猶爾耿耿想得夏節佳也念君勞心賢姊大都轉差故有時嘔食不已至足下年衰疾久亦非可倉卒大都轉差爲慰以大近不復服散常將陟釐也此藥爲益如君告

適太常司州鎭軍諸人廿五六書皆佳司州以爲平復此慶慶可言余親親皆佳大奴以還吳也冀或見之司州供給寥落去無期也不果者公私之望無理或復是福得大等書慰心今因書也野數言疏平安定太宰中郎

近因得里人書想至知故面腫耿耿今差不吾比日食意如差而髀中故不差以此爲至患至不可勞力數字今弟知問耳

疾患差也念憂勞王羲之頓首

想弟必有過理得蹔寫懷若此不果役期欲難冀臨書多嘆吾不復堪事比成此書便大頓

廿日羲之頓首節日感嘆深念君增傷災雨君可也僕可耳力數字王羲之頓首

定聼他母子哀此遂不還可令來也

適重熙書如此果爾乃甚可憂張平不立勢向河南者不知諸侯何以當之熙表故未出不說說荀侯疾患想當轉佳耳若熙自勉此一役當可言淺見實不見今時兵任可處理

二謝在此近終日不同之此嘆恨不得方回知幸知幸後問令人怛怛

法帖釋文卷六

欽定四庫全書

法帖釋文卷七

宋劉次莊撰

七月一日羲之白忽然秋月但有感嘆信反得去月七日書知足下故羸疾問觸者逺涉憂卿不可言吾故羸乏力不具王羲之白

得都下九日書見桓公當陽去月九日書久當至洛但運遲可憂耳蔡公遂委篤又加防下日數十行深可憂慮得仁祖廿六日問疾更委篤深可憂當今人物眇然而艱疾若此令人短气

謝光祿亦垂命可憂念二朝奄忽傷人懷今年雕落可哀嘆

䢐暑感懷深得書知足下故頓乏食差不耿耿吾故爾耳未果爲結力不具王羲之

月半念足下窮思深至不可居忍雨濕體气各何如參軍得鍼灸力不甚懸情當深寛割晴通省苦遣不具王羲之白

長素差不懸耿小大佳也得敬豫九日問故進退之深知念許君與足下意政同但今非致言地甚勑勑亦不知範生以居職未以卿示輙便及之吾尙不能惜小節目但一開無解巳又亦終無能爲益適足爲煩瀆足下呼爾不

每念長風不可居忍昨得其書旣毀頓又復壯溫深可憂謝生多在山不復見且得書疾惡冷耿耿想數知問𨿽得還不能數可嘆

初月二日羲之頓首忽然今年感兼傷痛切心柰何柰何念君哀窮不巳羲之皇恐

足下時事少可數來至人相尋下官吏不東西未委若爲言敍乖足下不返重遣信往問願知心素

吾怪足下參朝少晚不審有何事情致使如然也王羲之再拜

前從洛至此未及就彼參承願夫子勿悒悒矣當日緣明府共飲遂闕問願足下莫見責羲之頓首

十一月廿七日羲之報得十四十八日二書知問爲慰寒切比各佳不念憂勞久懸情吾食至少劣劣力因謝司馬書不具羲之報

十月七日羲之報前過足下所得其書想殊有勞獘然叔兄子孫有數人足慰目前情至取答委曲故具示可令必達以副此志且山川甚有形勢逺想慨然又出藥精要有驗信次可致當大惠也從弟分別吾深憂慮卿女轗軻想何可處差充喜言不多耳羲之

皇象艸章防信送之勿三當付良信

逺婦疾猶爾其餘可耳今取書付想具

阮生何如此麤平安數絕問爲慰

羲之白君晚可不想比果力不具王羲之

得逺嘉興書計今日必度喜遲可言足下至慰今有書想足下有防信別告具之

云足下尙停數日半百餘里瞻望不得一見卿此何可言足下疾苦晴便大熱恆中至不易可得過夏不甚憂卿還具示問

得告承長平未佳善得適適君如常也知有患者耿耿念勞心食少勞甚頓還白不具王羲之再拜

足下小大佳也諸疾苦憂勞非一如何復得都下近問不吾得敬和廿三日書無他重熙往定爲善謝二侯省飛白乃致佳造次尋之乃欲窮本無論小進也稱此將靑於藍

知比得丹陽書甚慰乖離之嘆當復可言尋答其書足下反事復行便爲索然良不可言此亦分耳遲面具具太常故患胛灸兪體中可可耳僕射事己行以表讓未知恕不未復司州防告懸竦鄱陽嵗使應有書而未得

向亦得萬書委曲備悉使人慨然見足下乃悉知叔虎克昨發月半略必至未見勞參軍者

熱日更甚得書知足下不堪之同此無賴早且乘涼行欲往遲散也王羲之

知賢室委頓何以使爾甚助耿耿念勞心知得廿四問亦得叔虎廿二日書云新年乃得發安石昨必欲克潘家欲克廿五日也足下以語張令未前所經由足下近如似欲見今送

七月六日羲之白多日不知問邑邑得二日書知足下昨問耿耿今已佳也

期已至遲還具足下問耳當力東論道家無緣省苦但有悲慨不得東此月問

信云捨子送別乃是北方物也何以欲此欲幾許致此四紙飛白以爲何似能學不

月未必往遲見君無以爲諭

鄕里人擇藥有發簡而得此藥者足下豈識之不乃云服之令人仙不知誰能試者形色故小異莫與嘗見者謝二侯

昨見君歡後無諭然未善悉想宿昔可耳脇中云何一善消息值周轉勝也耿耿疾患小差與逺俱詣遲共寫懷王羲之

承足下還來已久欲參慰爲染患不能得往問眷仰情深豈此委具一兩日少可尋冀言展若因行李願存故舊今遇賢弟還得數張紙勞動幸不怪耳謹此代申不具釋智永

此帖世多論爲差誤蓋

太宗皇帝取其書類右軍遂參列其間所以貴之耳

太宗於艸聖最爲深妙乃特不曉此釋智永字耶

雪候旣不已寒甚盛冬平可苦患足下亦當不堪之轉復知問王羲之

知逺比當造次遲見此子眞以日爲嵗足下得審問防令吾

荀侯佳不未果就卿深企懷耳安好音信那可遇得歸洛也計令解懸休尋

知君當有分住者念處窮毒而復分乖尙可居情想反理斷當

旦反想至所苦差不耿耿僕腳中不堪沈陰重痛不可言不知何以治之憂深力不具王羲之頓首

深以自慰理有大斷其思豁之令盡足下勿乃憂之足下殊當憂吾故具示問

晚復毒熱想足下所苦並以佳猶耿耿吾至頓劣異涼意散力知問王羲之頓首

足下家極知無可將接爲雨遂乃不復更諸弟兄問疾深防之不具王羲之白耳

僕近修小園子殊佳致果雜藥深可致懷也儻因行往希見比二處動靜故之常患馳情散騎防轉利慶慰姊故諸惡反側永嘉至奉集欣喜無諭余可耳得華直疏故爾諸惡不差懸憂順何似未復慶等近消息懸心君並何爲耶此猶未得盡集理行大克遲此無諭龍保等平安也謝之甚遲見之

離不可居叔當西耶遲知問

知彼淸晏嵗丰又所使有無鄕故是名處且山川形勢乃爾何可以不遊目

朱仁處今何在往得其書信遂不取答今因足下答其書可令必達

愛爲退臨書但有惆悵知足下行至吳念違

彼鹽井火井皆有不足下目見不爲欲廣求異聞具示足下今年政七十耶知體气常佳此大慶也想復懃加頥養吾年垂耳順推之人理得爾以爲厚幸但恐前路轉欲逼耳以爾要欲一遊目汶領非復常言足下但當保防以俟此期勿謂虛言得果此緣一叚奇事也

法帖釋文卷七

欽定四庫全書

法帖釋文卷八

宋劉次莊撰

王羲之

羲之死罪小大悉以來未不可懷未復諮誨問懸情計賔命行應至遲卞公逺具承問妺極得散力以爲至慰期等故爾耳因緣不多白羲之死罪

不審定何日當北遇信復白遲承後問

伏想淸和士人能佳適桓公十月末書爲慰云所在荒甚可憂殷生數問北事勢復云何想安西以至能數面不或云頓歷陽爾耶無緣同爲嘆遲知問運民不可得而要當得甚慮叛散

頓爲此足勞人意八日羲之頓首多日不知君問得一昨書知君安善爲慰僕似小差而疲劇昨若耶觀望乃苦輿上隠痛前後未有此也然一日一昔勞復不極以此爲慰耳力不

鄕里人樂著縣戶今送其名可爲領受君頃就轉佳不僕自秋便不佳今故不善差頃還少噉脯又時噉麫亦不以爲佳亦自勞獘散系轉久此亦難以求泰不去人問而欲求方外此或速獘皆如君言

便大熱足下晚可耳甚患此熱力不具王羲之上此書因周常侍想必至

吾惟辧辧便知無復日也諸懷不可言知彼人已還吾之猶有小小往來不欲來者其野近當往就之耳不大思其方不見可久理而任之者悠然此可嘆息得西問無他想彼人甚平安此粗佳度來數日爲慰

中郎女頗有所向不今時婚對自不可復得僕徳意君頗冷不大都此亦當在君耶發瘧比日疾患欲無賴未面邑邑反不具王羲之

得書知問腫不差乏气忽忽面近羲之報

足下各如常昨還殊頓匈中淡悶漧嘔轉亂食不可彊疾髙難下治乃甚憂之力不具王羲之

得書知足下問吾旣不佳賢內妹未差延期

須狼毒市求不可得足下或有者分三兩停須故示得書知問吾夜來腹痛不堪見卿甚恨想行復來修齡來經日今在上虞月末當去重熙旦便西與別不不可不知安所在未審時意云何甚今人耿耿

一昨得安西六月書無他無所知表亦復常言耳闊轉久勞想豈捨知足下常得之卒未近緣如何足下數令知問

十一月四日羲之白冬中感懷深始欲寒足下常疾何

如不得近問邑邑吾故苦心痛不得食

虛頓力及不具王羲之白

周益州送此笻竹杖卿尊長或須今送不得執手此恨何深足下各自愛數惠告臨書悵然

阮公故爾可憂時放恕大事今令速言何方守篤大灸不得力而從事以至甚無計自必出惟須小佳鐵石今出取救足下可復助旦令得通

家月末當至上虞妹亦俱去

此蒸濕難爲人得示知足下故爾堪行想不成病耳吾至無賴行克王羲之頓首

不得西問耿耿

近令送此宅圖云可得卌畝爾者爲佳可與水丘共行視佳者決便當取問其賈謝生多在山下不復見且得書疾惡冷耿耿想數知問𨿽得還不能數可嘆不審比出日集聚不一爾緬然恐東旋未期諸情罔飛白不能乃佳意乃篤好此書至難或作復與卿

羲之白昨故遣書當不相遇知君還喜慰足下時行想今善除猶耿耿僕時行以十一日而不保如比日便成委頓今日猶當小勝不知能轉佳不積不卿至劣劣力還不具王羲之白

不審復何似求日多少看未九日當采菊不至日欲其行也但不知當晴不耳倫等還殊慰意增慨知足下疾患小佳當惠緣想必能果遲此善散非直思想而已也尋復有問足下以數示由爲諸力不具

月半哀感柰何柰何念邑邑罔極之至不可居處比日何似痺差不悒悒力知王羲之頓首

知彼乃爾切切汝乃獨坐但有憂色懸逺不能得遣人且吾無復久意果去當南視汝等也

一昨得安西六日書無他無所大說故不復付送讓都共表亦復常言耳如見子書道嵩自必果今復與書督之足下勑令至並與逺書也奉黃甘二百不計佳想故得至耳船信不可得不知前者至不

尊夫人不和想小爾今以佳念累息卿佳不吾故劣劣力知問王羲之敬問

日五期結極以大先師之言皆著推此言之無驗如此事君當欲知故及宜停宅

先生適書亦小小不不能佳大都可耳

三月十六日羲之白一昨省不悉雨快君可不萬石轉差也灸得力不不得後問懸悒不知懷君云當有防信遲望其至僕劣劣故遣不具還具示王羲之

取卿女知耳爲長史休種知何似耿耿

適欲遣書云得示知足下得涼以爲佳甚慰知多疾患念勞心吾故不欲食幾以爲事恐不可久邑邑思面行故果之王羲之

此郡之獘不謂頓至於此諸逋滯非復一條獨坐不知何以爲治自非常才所濟吾無故捨逸而就勞嘆恨無所復及耳夏人事請托亦所未忽小都冀得小差須日當何理

法帖釋文卷八

欽定四庫全書

法帖釋文卷九

宋劉次莊撰

王獻之

相過終無復日淒切在心未嘗蹔掇一日臨坐目想勝風但有感慟當復如何常謂人之相得古今洞盡此處殆無恨於懷但痛神理與此而窮耳盡此感深殆無處常恨況相遇之難而乖其所同省告不覺灌流旣已往矣亦復何言獻之

諸捨復何如吾家多患憂面以問慰情不知可耳承永嘉比復患下上下諸疾患乃爾燋馳豈可懷不審今復何如防卽平和耳貞壽不成病不鵞還慰姊意今已嘗向發分張諸懷可言殊嘗復憂懸婢腹痛見差不劉家疾患卽差秀已還也

諸女無日事懸心阮新婦何日至慰姊目下

獻之死罪授衣諸感悲情伏惟哀慕兼慟痛毒難居見徐雋並使君書承比極勝但承此防問當復大頓耳比日憂馳無復意不審尊體云何腳及可痛气得此哀號何如先大惡時灸創特不堪此不乃爲患眼食幾許使君今地實難爲識然所以爲識政在此耳

獻之白奉別告承安和慶慰極冷不審尊體復何如獻之比日如復小勝因夜行忽復下如欲作防今服藥盡溫燥理冀當可耳然異極都不得復小失和卿惡亦不復得妄近生冷體气頓至此令人絕嘆行有佳酒便服想彼悉佳汝復見諸女不此近下故爾耳

獻之白承姑比日復小進退其爾不得一極和憂懸猶深不審以服散未必得力耳比驎相聞故云惡緣懷使君數得書也

獻之白思戀觸事彌至獻之旣欲過余杭州將若比還京必視之來月十左右便當發奉兄無復日比告何諭願復盡珍重理獻之白

獻之白節過嵗終眾感纒心防惟同之奉月初告承極不平復頭眼半體疹恆惡兄告說姊故殊黃瘦憂馳可言寒切不審尊體復何如眠食轉進不气力漸復先耳遲復防告獻之故爾獻之

願余上下安和知婢日夕疏慰意育故羸懸心倪比健也適奉永嘉去月十二日動靜故常患不寜諸女無復消息獻之

再拜夏節近感思深惟窮號崩絕不可忍處晴快不審體中何似食噉復多少甚馳情不審諸捨復何如未復西動靜不寜此多患反側願深寛勉故承問

思戀無往不慰省告對之悲塞未知何日復得奉見何以諭此心惟願盡珍重理遲此信反復知動靜

十二月廿七日具疏操之獻之再拜嵗盡無復日感思兼懷不自勝兄亦同之柰何柰何奉十二日告承掾安和慰馳情姊三兄諸患故爾不損憂馳情快不審尊體並復何如遲復來告操之故平平已再復散冀得力獻之亦惡憒勿謹拜疏不具操之等再拜

衛軍猶未平和而哀勞殊未得盡消息理常以不寜僕射得散力甚慰表解臺職不知得恕不復冠軍告懸企

獻之白兄靜息應佳何以復小惡耶伏想比消息理盡轉勝耳礜石深是可疑事凡喜患散輙發癕勢爲積乃不易願復更思獻之惟賴消息內外極生冷而心腹中恆無他此一事是差但疾源不除自不得佳論事當隨宜思之也獻之姊性纒綿觸事殊當不可獻之方當長愁耳

獻之白不謂鄱陽一門艱故至此追尋悲惋益不自勝柰何柰何政坐視其滅盡使人悲熟賴子髙在此不爾無可成獻之

阮新婦勉身得雄甚善散騎殊常喜也

𨿽奉對積年可以爲盡日之歡常苦不盡觸頗之暢方欲與姊極當年之足以之偕老豈謂乖別至此諸懷悵塞實深當復何由日夕見姊耶俯仰悲咽實無已無已惟常絕气耳

夏日感思兼悼切割心懷痛當柰何柰何得思道書慰意薄熱汝比各可不吾並故諸惡勞益勿勿獻之白疏

獻之白思戀轉不可言瞻近而未得奉見但有嘆塞遲諸攸還具動靜獻之白

白東告具天寶疾患問何其倉卒乏子孫常欣倫早成家以此娛上下豈謂奄失此女湣惜深至惻切心懷防哀念當可爲心情願不可保使人惋惋悲政常隨事豁之耳嫂先積獘復有此痛心不審不乃惡不甚以憂馳眠食復多少願遣無益盡消息理

吾十一日發吳興違逺兄姊感戀無諭慶等別不可言比奉告故多患姊經感極頓憂馳益深適諮議十六日告風疾故爾反側余可行未東動靜不寜吾宜速吳與丞別兄進猶戀罔勞亦極惡馳情二女晚生皆佳未復華姜疏比來得直疏故惡故足當視華也汝兒女並可不

廿九日獻之白昨遂不奉恨深體中復何如弟甚頓勿勿不具獻之再拜

承服腎气丸故以爲佳獻之比服黃蓍甚勤平平耳亦欲至十齋當可知

得書爲慰吾先夜遂大得服湯酒諸治漸相故頓極難勞知足下便去不得面別怏恨深保愛臨書增懷王獻之

度時往來以此爲慰興公使適還數日具都下問人情所憂良可嘆息諸吳數問齡前來經日極爲差云仁祖欲請爲軍司不知行不

慕容有易賴意耶

薄冷足下沈痼已經嵗月豈宜觸此寒耶人生稟气各有攸處想示消息

益部耆舊傳令送想催驅寫取了愼不可過淹畱吾去月從孫家求信次頓爾頻爲亂反側餳大佳柳六惠言餳可常餌亦覺有益耳

前告先以陳事意必是更有家信未知期說見徳逺書所致人耶何可足下今耶

鬱鬱澗底松離離山上苖以彼徑寸莖防此百尺條世冑躡髙位英雋沈下僚

一月廿九日告仲宗奉世諸皃禍變無常黃門隕背哀痛摧剝不自勝任柰何柰何及書感塞父姑告

念外甥欲問郗新婦更篤憂慮深

獻之白思戀轉不可言瞻近而未得奉見但有嘆塞遲諸信還具動承冦軍故爾不覺轉勝灸無所覺憂馳深汝燋悚可耳

可必不耳企遲此大都如常秀順至慰意順心痛委頓燋勞諸舎不能集防深哽塞仰料靜婢自常不和知從事甚簡致此佳也

法帖釋文卷九

欽定四庫全書

法帖釋文卷十

宋劉次莊撰

王獻之

吾當托桓江州助汝吾此不辧得遣人船迎汝當具東攺枋三四吾小可者當自力無禦迎汝故可得五六十人小枋諸謝當有便是見今當語之大理盡此信還具白胛痛可堪而以作書絕欲不可識

疾不退潛處當日深豈可以常理待之此豈常憂不審食復何如肌色可可所堪轉勝復以此慰馳疎耳消息亦不可不恆精以經心向秋冷疾下亦應防也獻之下斷來恆患頭項痛復小爾耳

省前書故有集聚意當能果不足下小大佳不聞官前逼遣足下甚急想以相體恕耳足下兄子以至廣州耶當有得集理不念懸心也耳

近與鐵石共書令致之想久達不得君問以復經月懸情豈可言頃更寒不適頗有時气君頃各可耳遲防問僕大都小佳然疾根聚在右髀腳重痛不得轉動左腳又腫疾候極是不佳幸食眠意事爲復可可冀非藏病耳

知鐵石前往快作樂諸君善處世一達於當年不復過此僕端坐將百日爲尸居解日耳不知那得一散懷何其相思之深臨書意塞

度何來遲深足人憂懸耶常謂有理因祠監多感足下事甚善然所造極難想足下每思先後公豈須言親親不已意耳安石停此過半日猶得一宿何物諭之一十當浦送近道所以致嘆陽諸懷皃不可言且不復得卿送有諸嘆今此貪上道忽動小行多書夜十三四起所去多又風不差腳更腫轉欲書疏自不可已惟絕嘆於人理耳二妹復平平昨來山不差靜政當還委曲前書具想勝常也諸人悉何如承冠軍定入計今向逹都汝奉見欣慶但恐停日不多耳慶等已至也鵞差不甚懸心宜道尋去奴定西諸分張少言

新婦服地黃湯來似減眠食尙未佳憂懸不去心君等前所論事想必及謝生未還何爾進退不可解吾當書問也

鴨頭丸故不佳明當必集當與君相見

不審阿姨所患得差否極令懸惻想東陽諸妹當復平安不審頃者情事漸差耶彼郡今載甚不能佳不知早晚至當遂至郡深想望

斁奴此月惟省一書亦不足慰懷深悉足下情素耳七月二日獻之白孫權據有江東以歷三世國險而民附賢能爲用斯可與爲援而不可圖也益州天府之地髙祖因之以成帝業荊州北據漢沔利盡南海西連巴蜀東通吳防此用武之國而其不能治天所以資將軍將軍旣是帝室之冑信義著於四海來之大國誠難至也鄱陽書停諸捨便有月未具散騎書知情至艸艸未發遣奉去月問承婦等復不能差深憂慮耳

獻之白不審疾得損未極憂及更能出入未前書云至於散情嫂疾苦療得所深喜慰想必爲問敬和晚際似差耶諸舎也能向諸弟各也

獻之白極熱敬惟府君此月內得書來時幾得問希此消息極悶悶軍中復如何患膿不能潰意甚無賴君有好藥必時復與府中多少極濟事也

承冠軍故爾不覺轉勝灸無所覺憂馳深汝燋悚可言

服油得力更能噉數麫只五六日停也不至絕艱辛也足下明當必果想卽日如何深想憶

近奉阿姑告知平安極慰人意獻之遂不堪暑气力恆惙恐是惡風大都將息近似小卻

白承捨內分違近豫遂就難以諭痛濟理獻之白復面悲積蕃首以不佳耿耿僕近動散委頓𨿽轉折猶惙然發止尙以未定日冀以言首力還不復耳

還此今有書何以至不知諸舎故多患念勞以今差也得領軍書故在風丹陽書常疾動耿耿亦足得鄱陽近書爲慰丹陽疾者不果來甚悵悵

得西問不寢復云何令人邑邑具示

東家尙未欲下李參軍無政日有此議能自來此方寸無使聞上極不妙之事獻之頓首

八月十九日具疏操之獻之再拜昨日諸願悉達奉奉告慰馳心極冷不審尊體復何如操之創故不差常惡亦故爾憒憒獻之昨來復下如欲作防殊乏極服石的丸冀得力謹謹不具操之等再拜

獻之白不審尊體復何如昨夜眠多少願盡寛諭理憂馳可復言若得消息者獻之嫂等承更惡不審頃痊復不必須散時終得力耶此藥甚佳想姊舉體不能行履服遂差安西且無恙府君屬有和稀久滯行路同人絕得此心故當攜其長防詣汝上下知彼駱驛有書示不足以慰吾意耶冬間必欲至足下所居承使君明練不謂漸有勝也君散集驟然其大都可耳吾止於月半間耶

鄱陽歸鄕承修東轉有理吾賢畢欲事必俟勝歡慰於懷耶吾終權宜至承今年饑饉仰惟年支都乏絕不謂乖又至於此耶吾腳尙未差極憂也

獻之等再拜不審海監諸舎上下動靜比復常憂之姊告無他事崇虛劉道士鵞羣並復歸也獻之等當須向彼謝之獻之等再拜

敬祖日夕還山陰與嚴使知聞頗多嵗月今屬天寒擬適逺爲當柰何柰何爾豈不令念姊逺路不能追求耳

太宗皇帝嘗遣使購募古先帝王名臣墨帖集爲十卷淳化三年冬詔刋之後大臣登二府皆以賜焉歐陽修云往時禁中火災焚其板或云尙在但不賜元祐四年臣得本於前金部員外郎臣呂和卿命工摹刻之後二年復取帖中艸書世所病讀者爲釋文十卷並行於時所以上廣太宗皇帝垂意訓示天下後世之學者耳元祐七年五月十九日前承議郎臣劉次莊謹題

太宗皇帝深於艸書嘗論之智永帖中矣眞宗皇帝亦善艸聖仁宗皇帝喜飛白書飛白蓋王羲之以爲難而不敢自以爲善者仁宗皇帝乃獨善之英宗皇帝最喜書儒臣王廣淵以書得侍從神宗皇帝喜徐浩書熙寜元丰間天下化之臣爲宗正時聞先帝大喜鐘王書天下復將化之矣七月八日臣次莊書

法帖釋文卷十

