

欽定四庫全書

史部十四

法帖釋文考異

目錄類二【金石之屬】提要

【臣】等謹案法帖釋文考異十卷明顧從義撰從義字汝和上海人嘉靖中詔選善書者入殿直應試稱防授中書舍人直文華殿隆慶初以預修國史成擢大理評事其楷書行艸宗鐘王徑尺大字仿顏趙甚爲文徴明王世貞父子所重此乃所作淳化閣帖釋文於前人音注辧其訛謬析其同異依帖本原次勒爲十卷手自繕寫而刋行之閣帖自米芾黃長睿秦觀諸家而後踵加考訂者寥寥無幾從義始參彚羣說輯成一編後來評帖者每以爲據而識見淺近又不得善本以相校勘故搜羅𨿽廣而精審未臻今者恭逢我

皇上幾暇臨池折衷藝苑特取

內府所儲閣帖遴其初搨最佳者爲淳化四年賜畢士安本

命內廷諸臣詳加校訂選工摹勒復還舊觀其間搜集諸家釋文至爲賅備凡是非得失之故仰荷

睿裁鑑定勘核精詳洵足嘉惠觚永垂奕禩其從義所長者旣已悉資采取誤者亦已駁正無遺是書原不過爲白茅之借特行世旣久其用心之勤至亦頗有可取者故仍錄而存之以不沒其薈稡之功焉乾隆四十五年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

法帖釋文考異原序

淳化法帖以閣本爲祖而後臨摹傳仿刻者紛紜猶子母相生孫曾相因云仍耳禾愈逺而愈防卽溫陵一搨乃有四十二家其他不可推乎刻者旣無伏靈芝之絕技鑑者亦無歐率更之妙賞肥瘦失眞巧拙莫辧遼豕宋璞之流人自爲寶相持而莫肯下幾何其不爲聚訟哉上海顧氏自禦醫公以來世以博物好古相授受江東推爲文獻之族迨及廷尉汝和尢鐘情金石好無以尙秦宮漢之刻積案支牀每覩一碑覯一碣傾赤仄而不能償往往捐架上圖籍與室中之釵珥更或索米胡奴以益之致必獲而後已旣得則摩挲諦玩忘與食防於紙獘墨渝而猶不忍去手購求日廣討論日博辧析防防卓有定見審波磔而知人代防防畫以分郡國美惡察之絲縷眞贗較於毫毛以爲蘭亭有考絳帖有評獨俾是本寥寥紫可奪朱乎於是釋其訛譌考厥異同勒成一家之言傳諸好事之口手自繕冩以授鋟人嗚呼斯不可謂之癖與抑古之所謂癖者寧獨一汝和哉揚雄之太杜預之左氏王濟之馬支遁之鶴劉伶之酒稽康之鍜與阮孚之蠟屐癖等耳其逸情髙韻足以垂照簡編流響千古談者津津至今有遺味焉蓋卽甘蟠虫啖指爪嗜瘡痂好驢鳴亦皆使人解頥而忘倦豈非玊之有瑕勝石之無玷乎汝和此書吾益取其癖焉而已世故有同汝和之癖者庶防得免於覆瓿也夫太原王穉登序

欽定四庫全書

法帖釋文考異卷一

明顧從義撰漢章帝書【黃伯思刋誤云凡艸書分波磔者名章艸似此耆但謂之艸猶古之生今正書故章艸當在艸書先然本無章名因漢建初中杜操伯度善此書章帝稱之故後世目焉今此卷首帖偶章艸便以爲章帝書誤矣然此書亦前代作但錄書者集成千文中語耳米芾徑以此辯之未中其病黃庭堅云疑只是蕭子云書之最得意者】

辰宿列張盈昃海鹹河淡鱗羽翔龍師火帝鳥官人皇始制文字乃服衣遐邇壹體防談彼短無恃已長尺璧非尙寸陰是競孝當竭力忠興溫若思愼終宜令學優登仕攝職從政都邑二京背芒【幹祿字書芒邙上俗下正】面洛浮渭旣集墳典亦【米云僞帖】

晉武帝書【伯思云米云晉武當是孝武非也僕按省啟帖與後譙王帖𨿽在疑錄似非一家書續帖中炎報帖頗與此筆法同炎晉武名非孝武也然皆後人依放此帖末云故遣信還古者謂使爲信故逸少帖云信遂不取答眞誥云公至山下又遣一信見告謝宣城傳云荊州信去倚待陶隱居帖云明旦信還仍過取反凡言信者皆謂使人也近世猶有此語故虞永興帖云事已信人口具而今之流俗遂以遣書饋沕爲信故謂之書信而謂前人之語亦然不復知魏晉以還所謂信者乃使之別名耳】

省啟知旣下須防具具【施作之】揚州寒到有者比尙擬之動靜更啟也數遣信還【米云僞帖】

西晉宣帝書【伯思云阿史病轉差帖云晉宣帝亦未然按大觀帖敍在一卷第二不當在武帝下此類太多】

之白阿史病轉差【差卽瘥疾愈也後放此】未皆外曹尙書云【當作之】得書法

東晉元帝書【伯思云安軍破堽數朝三艸書筆勢糺繞若一其僞不疑僕防時嘗觀世傳七賢書末有白字皆連名作防七人所作了無小異𨿽當時筆法傳授或同然人書不同亦如面焉不應乃爾無別因疑其僞是時宿輩長者或謂不然後觀竇臮書賦始知七賢帖果李懷琳僞作此三帝艸書亦是類也】

安軍未報平和之如何深可爲事也

八月九日睿頓首【施宿大觀總釋文作頓首頓首】忽中秋【闕】

懷便微冷恆何如比殊不能佳惟勿得慰抱【闕】不多司馬睿頓首【施作頓首頓首米云僞帖】

東晉明帝書

伏想【作一行】墓次安隱【隱穩古通用後放此】守視文武平安

東晉康帝書

陸女郎問誶【息醉切言也】如此可籌量之【有飛白】

東晉哀帝書

丕死罪死罪承中書郎君疢患比委瘵情以灼恆伏念垂心憂勞想得治力漸佳丕死罪死罪

東晉簡文帝書

昱白所示慶賜事具具【施作乙乙】此莫大之禮【施作祀】天下大慶得率由舊章慰答民望甚爲盡善但奢則不適於時儉則陋而不典正當斟酌其宜令得防中耳【文嘉本第二三行闕上二字第四行闕上三字第五行第六行俱闕上四字】

東晉文孝王書【帖說旣云道子白當是會稽王也】

異暑復何如向見云卿小苦瘧不乃以爲患治之不【文本已上二行各闕五字通前八半行皆白紙似闕損此方板也】遣不悉司馬道子白東晉武帝書【語見晉武按米黃二公見則譙王爲襲封者矣晉武帝諱炎東晉孝武諱曜大觀帖爲晉武帝次省啟帖下】

比【劉次妝釋文作昨非】得譙王【名遜宣帝弟仕魏關內侯晉受禪封譙王】書有欲仙語吾答之如別卿前云宜卿譙王參之於眾云公書卿私書君輙從眾以吾觀之寧當許也想所謂爾

宋明帝書【伯思云宋明帝帖云報休祜休範二家內人知祜晉平王也範桂陽王也宋史以祜爲祐蓋冊牘傳冩之訛當以祜爲是按諸帖俱作祜豈帖反不足信耶】

鄭修容有兄喪今成服汝可令汝內人知之再報休祜休範二家內人知也彧【明帝諱一作感非】報

齊髙帝書

吾今至破堽在路粗可尋【潘允諒本右有銀錠紋】還遲見卿不逺願信知卿深意也【米云僞】

梁武帝書

數朝腳【庭堅謂腳字防摹轉缺筆是評長沙帖也】气轉動不得多有憂懸情也二謝處委曲復當有情故舊數有書問不可復有興也知何時再言話報之【米云僞】

梁髙帝書【伯思云米云梁髙當是齊髙非也此帖末云蕭衍正梁武名梁武廟號髙祖此書目誤以祖爲帝耳按潘得袁褧之閣本顧從義所得螙損閣本標目下有小二字】

眾軍行人最今封如別曹郢州【曹景宗也】近遣樊士眞領三百人猶在漁湖其應用行合應有四千人【疑有闕此行特稀而短】故指白蕭衍疏【米云僞】

梁簡文帝書

知康司馬卓以水淺未時發漢源冬涸理當有訜【茟云切不知也】遄舟有及具【泉州本此二字闕角】綱答【米云僞】

唐太宗書

不審夜來胸气何似想當漸散痢復斷未江叔所患竟不痊除奄然逝聞問悲痛哽咽何言想叔同气之傷故當難處今故遣使往參具【施作乙乙】無委諮【諮字下大觀帖多二日二字伯思云弔江叔帖非唐文皇書案髙宗永隆元年七月丙申江王元祥薨卽此帖所謂江叔也髙宗多以國呼諸父如滕叔不須賜謂滕王元嬰猶以元祥爲江叔此正髙宗書也】

兩度得大內書不見奴表耶耶忌欲【施作怕非】死少時間忽得奴手書報娘子患憂惶一時頓解欲似死而更生今日已後但頭風發信【文本有闕空未補】便卽報耶耶若少有疾患卽一一具報今得遼東消息錄狀送憶奴欲死不知何計使還具耶耶勅

懷讓患水邊身腫復利形勢極惡耶耶意多恐不濟【潘本幷顧本俱闕齊上一防】遺愛勞發大重气候【一作復非】似少可於豆盧【覆姓也】亦似難差傷念不可言奴報其婦知也

叔藝韞【蘊通一誤作輼】多材慈深善誨藹夙奉趨庭之訓早擅臨池之工聞其比來復愛飛白昨故戱【劉與施俱釋作遽非】操翰墨聊以示藹【本文故藹二行頭上木版朽壞殘闕不全】慙六文之【潘本有補防錠紋顧本有補防未下錠文本未補】麗則異五際之芳詞忽枉來書談飾過實顧惟菲迹非敢當仁披攬循環祗以增愧故斯表意余不多雲諮【諮字下大觀帖多十五日三字伯思云叔藝韞多材帖亦髙宗書中云聊以示藹謂魯王靈夔之子範陽王藹也靈夔亦髙宗叔史稱其篤學善艸此帖所謂叔藝韞多材慈深善誨藹夙奉趨庭之訓早擅臨池之工者以此後有答進枇杷幷移營五橋南二帖皆髙宗書此數段並誤入太宗帖中】使至得所進枇杷子良深慰【一作至非】恱嘉菓珍味獨冠時新但川路旣遙無勞更送今者梅炎藻夏麥气迎秋香飄蘭阪之風鏡轉桂巖之月爲善之暇想【劉作相非】足怡神延望白雲載深離緒聊疏緑【一作緣非】字此不多申諮【諮字下大觀多廿九日三字】

使至辱書知公所苦少可慰意何言不知信復更復何似時气【潘本華叔陽本已上五字少有殘闕獨顧本不損】漸冷善將息也所請景賢公卽宜畱聽追然後遣若無好藥更遣揀擇今爲北邊動靜奉勅卽行相去【一作知非】大近信使非遙實情欣怉【施作悅】耳遣無○【疑是乏字】李世民呈

比者久嬰沈疾虛獘何言昨旦臨朝略無勞惙防此稍望平復未知於後何如且用慰心自怡而已昨夜痛發少覺勞獘【華本獘字行左有一卷二字】所【上有補防】以不能相見若有事進勑十一日

昨日來體履似漸可始聞卿不佳旦來何似勑

三五日來漸望平復所以不能相見恐更勞發勑雅【一作雍】州只爲造船急所以如此早與書莫聽急賊已至萬【一作一力】發兵恐少勑

卿與道宗誰已得多馬明當至故遣問卽報勑十四日所疾者漸可不至憂耳【此行獨低一字諸本皆同】

北邊始有【華本行左有一卷十三字】表至甚無事故書相報勅八柱承天干道由其廣運四維紀地坤元所以載安是知締搆經綸必具風雲之佐燮諧樞宇咸資川嶽下【潘本華本顧本失波作下字淳熈修內司帖有波作之字】靈故軒丘禦扆六相宣其景化嬀水乘時五臣濟其鴻業

數日來气發今旦服一飲子不得相見有事進狀勑中書門下三【一誤作六】品廿七日

門下中書省及侍郎給事中舍人員外郎鎧曹參軍左右庶子【大觀連下明日移營帖共作一帖】

明日移營向五橋南一二【一合二字作三非】裏著勅三日數日來患痢今𨿽稍可猶自虛惙欲三五日將息諸司有事進狀勅十一日

昨令今旦引髙麗人辭明日將來勅二日

卿昨日道服蜀葵可錄方將來勅廿三日

唱箭處只道官號及姓不唱名不知是何人想彑應合唱名勅三日【泉本此帖二行有石裂紋】

五言秋日斆庾信體

嶺銜霄月桂珠穿曉露叢蟬啼覺樹冷螢火不溫風花生圓菊蕋荷盡戱魚通晨浦鳴飛雁夕渚集棲鴻防防髙天吹氛澄下熾空

數年來每有徵動𨿽復事非爲已猶恐下有怨咨所以廢甘泉之逰履燋金之寧可違涼忍暑不能適已勞民想汝誠心惟吾是念自非孝情深結孰能以此爲懷省書澘然益增感念善【泉本此行有石裂紋】自將愛遣此不多哥哥勅

東都今年別稅艸今旣不去並停常稅艸彼處應無用處且宜減納卽早處分勿遲勅九日

唐髙宗書

太子無事欲僻洛城西門伏聽更不須覆奏勅廿三日過午將審行福及倉糧悵乏絕戶數向衙裏來勅廿五日【上二字飛白】

卿及文瓘處俊敬午前到九幹門來勅廿九日錢事且莫宣出勅【有飛白】

六尙書及尙書左右承侍郎殿中將作少府司農等長官今日晚間並喚向衙裏來勅至徳二日

昨日令卿等平章事遣作狀報何因不進勅六日使至知堂已成得早了深以爲慰不知諸作早晚總待斷手日月猶賖必須牢固數日來極熱卿等撿校大應疲倦陵初料髙一百一十尺今聞髙一百三十尺不知此事虛實今因使還故遣相問勅十五日

今遣【孝敬皇帝也】往東都逐生气敬已下宮臣及隊仗至彼聽入於文思章善等門祗承啟事進食等物並聽其文思門宿衛處卿等共其相知檢校勅更不湏覆奏廿六日

陳長沙王陳叔懷書【伯思云據陳史長沙王但有叔堅而無叔懷其晜亦無此名觀帖尾作名處疑是叔愼叔愼嶽陽王也孫楨云蓋摹傳之變宣和書譜亦作叔懷謂史不載其名黃說爲優】

云須吾旣不司此行極是【是字疑】園中梅始發旣無工力治未花之與今付此不多叔懷答自足何用此花【潘華顧三本花字內多一晝泉本孫本無畫】

陳永陽王陳伯智書【伯思云陳文帝謂宣帝曰我名子以伯汝宜以叔此卷陳永陽王伯智書誤錄在長沙王叔懷後】

熱甚汝習讀爲勞吾疾劣遣不具伯智疏

寒嚴比气力何似僕疾劣甚情想遇今信防此不多陳伯智疏

法帖釋文考異卷一

欽定四庫全書

法帖釋文考異卷二

眀顧從義撰後漢張芝書【伯思云唐文皇右軍傳贊云伯英臨池之妙無復余蹤當是時逺購冥搜古帖畢出而禦府所蓄其富無倫尙無伯英書後世豈可復得非特唐也晉世見者亦寡故庾翼與右軍書云昔得伯英章艸十紙過江亡失常嘆妙迹永絕此卷艸艸芝白一帖差近古亦疑先賢摹放也前知汝殊愁以下五帖米云皆張長史書信然但帖中有云數往虎丘祖希時面祖希張之字也之與大令同時虎丘地在江左當是長史書二王帖辭耳】

知汝殊愁且得還爲佳也冠軍蹔暢釋當不得極蹤可恨吾病來不辧行動潛不可【大觀帖合不可共作處字後羲獻帖語亦有潛處字以義詳之要是王著誤分也】耳

終年纒此當治【施總釋注云治字本復字淳化帖摹差劉作治按大觀帖摹正作復】何理耶且方有諸分張不知比去復得一會不講意【施作竟】不意【同上】可恨汝還當思更就理一昨【一本合二字作所字】逰悉誰同故數往虎丘不此甚蕭索祖希時面因行藥欲數處【按此行下空不能容防字故提頭耳】防過還復共集散耳【淳化拖筆不過三寸大觀乃至七寸】不見奴粗悉書云見左軍彌數論聽故也

今欲歸復何適報之遣不知總散往並【上二字劉施釋闕按書法當作往並】侍郎耶言別事有及過謝憂【有飛白】勤

二月八日復得鄱陽等多時不耳爲慰如何平安等人當與行不足不過彼與消息【米云前五帖並張旭書】

八月九日芝白府君足下不爲【劉作所爲陳作不日施疑按字形當作不爲】秋涼平善廣閒【劉施作深非】彌邁想思無違前【一作柰非】比得書不逐【一作遂非】西行望逺懸想何日不懃捐【庭堅作指】棄【劉作業非】漂【庭堅作湮】沒不當行李又去春送舉【一作余非】喪到【一作美】陽須待伴比故遂蕳絕有緣復相聞飡食自愛張芝幸甚幸甚

後漢崔子玊書【伯思云崔子玊書云數附書知聞以解其憂唐人書也字亦非漢案孫云伯英嘗云吾上方崔杜不足下比羅趙有餘則敍崔當在張前大觀帖敍在張后】

賢女委頓積日治此爲憂懸憔心今已極佳足下勿復憂念有信來數附書知聞以解其憂【米云僞】

魏鐘繇書【伯思云尙書宣示帖鐘書眞迹本在王丞相導家導過江時藏衣帶中以遺逸少逸少以遺王修修死其母以修平日所寶幷入棺眞迹遂絕此本右軍所臨者白騎遂帖乃王大令臨唐開元中在滑臺人家並逸少臨宣示帖藏之故誤錄在鐘部長風帖乃逸少早年書殊云變鐘體故亦誤寘此長風範母齊梁人書非也】

尙書宣示孫權所求詔令所報所以博示逯【孫云音錄人姓案韻會音代及也古作逯又賄霽韻鐘繇力命帖有復逯及語正同】於卿佐必冀良方出於阿是茤【芻同】蕘之言可擇郎廟況繇始以疏賤得爲前恩橫所【一作眄又盼同】睨公私見異愛同骨肉殊遇厚寵以至今日再世榮【策通】名【按諸本皆作榮名法帖譜系云黔江帖榮名作榮石正與戱魚堂帖同】同國休慼敢不自量竊致愚慮仍曰逹晨坐以待旦退思鄙淺聖意所棄則又割意不敢獻聞深念天下今爲已平權之委質外震神武度其【大觀帖度其右邊有臣張長吉張仲文小字】拳拳無有二計髙尙自疏況未見信今推欵誠欲求見信實懷不自信之心亦宜待之以信而當防其未自信也其所求者不可不許許之而反不必可與求之而不許勢必自絕許而不與其曲在已裏語曰何以罰與以奪何以怒許不與思省所示報權疏曲折得宜宜神聖之慮非今臣下所能有增益昔與文若【荀彧字也】奉事先帝事有數者有似於此粗表二事以爲今者事勢尙當有所依違願君思省若以在所慮可不須復防節度惟君恐不可采故不自拜表

繇白昨疏還示知憂虞復深遂積疾苦何乃爾耶蓋張樂於洞庭之野鳥值而髙翔魚聞而深潛豈絲磬之響雲英之奏非耶此所愛有殊所樂乃異若能審已而恕物則常無所結滯矣鐘繇白

白騎遂內書不俟車駕計吳人權道情懷急切當以時月待取伏罪之言蓋不以疑相府小緣心吞若八九【大觀卽接下帖】

弟常患常羸頓遇寒進口物多少【有飛白】新婦動止仰人十二日繇白雪寒想勝常得張侯書賢從帷帳之悼甚哀傷不可言疾患自宜量力不復具繇白

得長風書靈柩幽隔三十年心想平昔痛慕崩絕豈可居處抽裂不能自勝謝書【已上二字閣本微闕】已乞【施作具】日安厝卽其情事長畢柰何松等隕動哀情頓泄亦難可言郗還未卜聊示友中郎相憂不去心感遠懷近增傷惋每見範母子哀號使人情悲【米云齊梁人書】

吳靑州刺史皇象書【伯思云皇象文武帖蓋寫漢東觀校書郎中髙彪送幽州督軍禦史第五永箴耳結字亦古史本云呂尙七十此云師尙七十史本云明其果毅此云昭其果毅師作呂昭作明蓋作史者避晉諱五將三門下當云地有九變丘陵山川人有計策六奇五間總玆三事謀則咨詢無曰已能務在求賢淮陰之勇廣野是尊周公大聖石碏純臣以威克愛以義滅親勿謂時險不正其身勿謂無人莫識已眞忘富遺貴福祿乃存枉道依合復無所觀先公髙節越可永遵佩藏斯戒以厲終身時蔡邕輩並賦詩送永獨彪作此箴邕等甚美之以爲莫尙也全章見東漢書此段軼之象書人間殊少惟建業有吳時天發神防碑若篆若字勢雄偉相傳乃象書也張懷瓘目以沈著痛快眞得其筆勢云皇象後章艸一表蓋唐人僞作其體正與世傳曹植書鷂雀賦同皆非眞迹至若孫皓上晉武帝表亦章艸書字畫髙古與此有閒矣】

文武將隊【一作墜】乃俾俊臣整我皇綱董此不防古【史有之字】君子卽戎是【劉施俱作從】身昭【史作明】其果毅尙其桓桓師尙【史作呂避晉諱也】七十气冠三軍詩人作歌如鷹如鸇天有泰一五將三門地

臣象言頑闇容【庭堅作空】薄【庭堅作蕩非】加以年老凡百乖【庭堅作朽者長沙傳摹失眞也】穢無所中【庭堅作中一作聞】宜特蒙哀傷【庭堅作侍是】殊異之遇安感騎乘之懽逰息之燕淳和足使忘軀【庭堅誤作儉】命【疑作欲】榮【庭堅誤作裏】觀足以光心膂延望翹翹念在效報而蕭走垂須終何才力【潘本右有綻文】以答新恩惟尙有借近趙走文過首【施作省非】貧尙尋天恩智方當私成無往顏愛自彌文惟【米云此帖章帝一手僞帖】

晉丞相張華書

得書爲慰僕諸惽疾已甚【已甚二字施作欲字】蹔西臥歸還乃悉比將念【可疑】反【施作及非】不具張華呈【施作呈字疑一作頓首】

晉丞相桓溫書

大事之日防在都謂無所復見慰勞又計時事也逐節郎來已具言意余所【淳化摹誤大觀摹正】慰勞諸都督【按上二字當作都督二字劉釋作相具答大觀摹正相具答三字施釋又與劉同】邊將粗當爾耳防無所使【當作防】酒席【劉作治度】意

晉丞相王導書【文本標目板有朽壊晉丞相三字糢糊不全】

省示【一作不】具卿辛酸之至【庭堅作言一作意】吾甚【劉與施同案書法當作慮】憂勞卿此事亦不蹔忘【庭堅作忌非】然書足下所欲致身處尙在彀【劉作彀形稍近庭堅作殿義亦通一作殷大觀竟摹作冦故施以劉釋爲非】中王制正自欲不得許卿當如何導亦天明往

導白攺朔【淳化摹可疑大觀摹正】情增傷【大觀摹正立人】感濕烝【一作惡非】自【一作日】何如頗小覺【大觀摹正覺字】損不帖有應不懸耿連哀勞滿悶不具王導【施釋導字下多一白字】

晉丞相王惇書

惇頓首頓首蠟節忽【潘本右有綻紋】過歲暮感悼傷悲意【施分作今邑】想自如常比苦腰痛憒憒【心亂也一作快快】得示知意反不以悉王惇頓首頓首

晉中書令王洽書

洽白辱告承【陳與義曰此字畫失】問洽故爾劣劣冀以復敍還日【一作白】不具王洽再拜

洽頓首言不孝禍深備○【劉作紛按書法可疑施作豫其釋注云劉修撰無言以館閣法書刻於私家有此帖乃側注豫字恐是後人署名而淳化大觀帖摹以入行鉤勒復差蓋不可辧劉氏本豫字甚明也】嬰荼毒蔭恃亡兄仁愛之訓冀終百年永有憑奉何圖慈兄一旦背棄悲號哀摧肝心如抽痛毒煩冤不自堪忍酷當柰何痛當柰何重告惻至感增斷絕執筆哽涕不知所言洽頓首言

洽頓首言兄子號毀不可忍視撫之摧心發言哽慟當復柰何洽頓首言

洽白向感塞不成敍得告承【大觀摹正承字】問殊乏劣白不具王洽再拜

晉司徒王瑉書【伯思云王小令此年帖本唐人所畜與二鐘虞松三帖爲一卷瑉帖末】

【云輔國司馬君筆勢婉雅與此有間矣此亦無後五字潘本此下有錠紋】

瑉頓首頓首此年【本文補防右貫標目】垂竟【大觀少末一鉤】悲懷兼割不自勝柰何柰何寒切體中比何似甚耿耿僕疾遂不差眠食少憂深遣書不次王瑉頓首頓首十八日瑉白比【劉作以】二書蹔至未更近問懸情不適以可不吾羸疾故爾憂深力書不具【施作乙乙】王瑉敬問

何如僕故頓獘力書不次王瑉頓首頓首上下何如防上下上下大都蒙恩得書至之吾亦

今欲出耳吾此月急遣【庭堅作亟盡】廿四是王濟祖日欲必赴卿可克過明【庭堅作則劉作的】吾【大觀多一早字】當下解相待飡【按書法當作限】出【上四字庭堅作想你臨書非】亦遣報旣至王家【一作敬非】畢卿可豫檄【庭堅作報謂傷筆非也】光公令作一頓美食可投其飯也王瑉相報

晉司徒王珣書

三月四日珣頓首末冬眾感得七月書知問卽日【一本無日字】何如服【一作秋字】獘憂之劣不具【施作乙乙】王珣頓首白晉侍中王廙書【伯思云王世將廿四日帖與弟一卷數朝等僞帖字勢無異惟後兩表極古信能傳鐘氏筆意而右軍學之也表中有云頓乏勿勿案顏氏家訓云世中書翰多稱勿勿相承如此莫原其由或有妄言此忽忽之殘闕耳說文勿者州裏所建之旗蓋以趣民事故悤遽者稱勿勿僕謂顏氏以說文證此字爲長而今世流俗又妄於勿勿字中斜益一防讀爲勿字彌失眞矣案祭義云勿勿諸其欲其饗之也注勿勿猶勉勉也慤愛之貌杜牧之詩浮生長勿勿是知勿勿出於祭義古人詩中用之不特稱於書翰耳】

廿四日廙白惟久白想適妙來行未面遲想得示知因【施作同】云冀何生相見近及不多王廙白【米云同章帝一手僞】臣廙言臣祥除以復五日窮思永逺肝心寸截甘雪應時嚴寒奉被手詔伏承聖體禦膳勝常以慰下情臣故患匈滿气上頓乏勿勿慈恩垂湣每見慰問感戴屛營不勝防遇謹表陳聞臣廙誠惶頓首頓首死罪死罪臣廙言昨表不宣奉賜手詔伏承聖體勝常以慰下情不審夙昔復何如承鄭夫人乃爾委頓今復增損伏惟哀亡湣存益勞聖心謹附承動靜臣廙言

七月十三日告籍之等【可疑】近日遣王秋書不言【一作具一作�乙俱非】月側【一作何】復半念汝獨【一作緬】思不可堪居柰何柰何雨涼不差【施作審當作佳字大觀連下爲一帖】

防【幹祿字書防嫂嫂上俗中通下正又禮記三老五更蔡邕曰更當作叟其來亦舊矣】何如汝所患遂差未懸心不可言阿母蒙恩上下悉佳宜【一作聞】可行【闕劉施闕一作鴻疑作防】疾如復斷要取未斷愁人宜復具【一作乙乙】日發與別惘惘不可言今遣使未北反【大觀摹作及】書不足白復會【一作言】日消息廙疏

晉太宰髙平郗鑑書

鑑頓首頓首災禍無常奄承遘難念孝性攀【凡偏旁手亦作於】慕兼剝不可堪勝柰何柰何望逺未緣敍苦以增酸楚鑑頓首

晉侍中郗愔書

九月七日愔報比得章知弟漸佳至慶想令【一作今】漸【大觀書法少二防】勝食進【一作逢】不新差難將適猶懸憂遣不具【施作乙乙】愔報

廿四日愔報比書想悉達【一作連一作違】日諒弟佳不及數字愔報逺近何也【劉施闕一作地非】王右軍竟去不付石首幹【古幹字】一節

想親親【當作乙乙】悉如常敬豫【王恬字】何當【長沙帖分作少用二字且分作兩行誤甚矣】來耶道祖故未善【一作曾非】差恆在尙書不見來多日

晉中書郎郤超書

超言逺近無他說荀【一作苟】異問者定虛耳云段龕歸順不知審不【不否通後凡遇此可以意求】王江州【羲之凝之皆嘗爲江州刺史】爲宗正似已定前所傳者虛妄耳異同自防啟超言

晉尙書令衛瓘書

頓【按頓字下當有首字古人作字略希卽可當字孔琳之帖尾頓首亦如此寫又羲之帖亦如此冩】州民衛瓘惶恐死罪中闕音敬望想想【一作報】懷在外累年始爾得還情甚踴躍旦【當作且】望【當作至】卅里上領【當作須】節度明日乃入奉說欣承福祚自【當作得】白不具瓘惶恐死罪【施釋重死罪二字】

晉黃門郎衛恆書

一日【文本上二字板朽糢糊】有恨知問未面爲嘆欲七日云【一作之】耶【文本上四字板朽糢糊】恆白

晉太陳郡謝安書【伯思云謝安後一帖傳摹逺甚米以爲僞者蓋以惶恐再拜當時罕用然於尊老者或有之陶華陽眞誥中有帖云許惶恐再拜正晉世體】

安頓首頓首每念君一旦知【泉本此行有石斷紋】窮煩寃號慕觸事崩踴尋繹荼毒豈可爲心柰何柰何臨書淒悶安頓首頓首

六月廿日具記道民【稱道民庭堅謂蓋事五斗米道考史王氏世事五斗米道凝之彌篤未聞安石恐當時通俗尙之案後漢張燕輩托天師道陵立祭酒治病使人出米五斗而病隨愈謂之五斗米道】安惶恐言此月向終惟祥變在近號慕崩慟煩寃深酷不可居處比奉十七十八日二告承故不知甚馳灼太熱尊體復何如謹白記不具謝安惶恐再拜【米云前帖眞後六月帖僞書】

晉散騎常侍謝萬書

七月十日萬告朗等【詔朗川並早卒】便流火感傷兼切不自勝柰【泉本此行有斷石紋】何柰何轉涼汝等各可可【大觀第二可摹作之】知近聞邑邑吾涉道動下乏少力力及不具【施作乙乙】告父疏

法帖釋文考異卷二

欽定四庫全書

法帖釋文考異卷三

明顧從義撰晉太尉庾元亮書【伯思云庾亮書云奉告書箱先爲媞子作案江淮之間謂母曰媞此云媞子未知目何戚也爾雅云媞媞安也案史庾亮字元規大觀標目庾亮置三卷第四】

亮白奉告書葙【案急就章箱亦作艸頭】先爲媞【音氏又音啼弟】子作輙先以奉之研今作之支發枕今作【劉作作施作注】無作【劉作作施作治】模若有可權付之亮再拜【案大觀帖自開禧以後磨去亮字右邊轉筆蓋避逆亮諱也】晉車騎將軍庾翼書【伯思云庾翼帖稱故吏從事中郎按翼嘗爲陶侃太尉府從事中郎此當是與侃啟也大觀置三卷第五】

故吏從事中郎庾翼參軍事劉遐【字正長】死罪白昨所啟龎遺孟【日榻飛也】所請求述上事事須撿挍【一作防非】諮論光駕當出請不從詣錄事中郎共詳處別白謹啟翼遐死罪死罪

已向季春感慕兼傷情不自任柰何柰何溫和足下何如吾哀勞何賴愛防時不足下須【一作頃】气力熟若別時【米云同章帝一手僞帖】

晉太守沈嘉長書【按史沈嘉字長茂大觀置三卷第六】

十二月十三日嘉頓首頓首歲有感懷深寒切想各平安防勞獘遣不具【施作乙乙】沈嘉頓首頓首

晉侍中杜預書【伯思雲杜預有十一月十四日帖云道逺書問又簡間得來況非當時尺牘中語或是江左人書不特親故帖僞也親故末云數附書信以慰吾心亦近世流俗語耳大觀置三卷第二】

十一月十四日預頓首嵗忽已終別久益兼其勞道逺書問又蕑間得來況【一作說】知消息申省次若言面【米云此帖眞】

親故數移轉想祖父白具云也祖父如足下來言小大云具孤【劉施作絕】女【劉作汝一作如】親親也有信數附書信以慰吾心也【米云同章帝僞帖】

晉王循書【大觀標目作晉中軍將軍王循置三卷第七】

七月廿四日循遮【施闕一作舊非】頓首秋月感思深得近示爲慰餘熱比復可不防疾患故爾不平復頓勿力書不盡王循遮頓首【褚遂良羲之書目有阿遮帖張彥逺帖語中有報敬倫遮恐是王氏子姓米云同上僞】

晉劉超書【伯思云晉劉超爲人愼密自以書類元帝不敢與外書此帖不應尙傳又字勢與元帝大別其僞審矣大觀標目作晉衛尉劉超書置三卷第九】

超死罪白如命皆令有本末保任然後受隨宜分處謹白

晉散騎常侍謝璠伯書【大觀置三卷第十】

此計江東精兵不可卒得惟當善養見者而事慮日多如比來憂懷實已萬端

晉黃門郎王徽之書【大觀作晉黃門侍郎置三卷第十一】

得信【潘本右有錠紋】承防疾不減憂灼寧復何言【陳雲劉作耳誤】吾便欲往恐不見汝等湖水泛漲不可渡遂復隔【孫本闕耳旁】絕不然尋已往彼故遣疏知吾逺懷不具徽之等告

晉謝莊書【伯思云謝莊首終仕宋而題曰晉大誤大觀標目作宋光祿大夫謝莊置三卷第二十六】

弟昨還方承一日【一合二字作間】忽患【一作戀】悶當時乃爾大惡殊不易追企怛【一作垣】想諸治昨【施云疑】來已漸勝眠食復云何頃【一作須】日寒重春節至居患者無不憎【施作增】動今作何治眼風不異耳指遣承問謝莊白呈左防射晉侍中司馬攸書【攸封齊王幾爲太子者數矣合置司馬道子之上大觀標目作晉齊獻王侍中司馬攸書置三卷第一】

攸惶恐頓首頓首望近未得諮承以爲【華本以爲右有三卷二字】委【華本委字下有補防】積比已秋風不審尊體何如冀行得稟受首頓首

晉劉瓌書【伯思云劉瓌之乃東晉時善八分者大令旣不肯書太極殿榜謝安石遂令瓌之以八分題之今此帖非眞與王廙廿四日廙帖無異按瓌之字元寶仕至禦史中丞脫一之字大觀標目有之字置三卷第十五】

瓌之頓首【帖空一字】末陽逺感閏知有患耿耿知以自屈恨不相見力及不比望懷之【大觀帖多頓首頓首四字米云同章帝僞帖】晉王坦之書【伯思云王著敍坦之書列於逸少諸子間意以名皆從之殊不知坦之乃述子自太原王耳非瑯琊王也非通古甚那至爾案坦之仕至安北將軍與上徽之易至始得大觀標目作晉中書令王坦之置三卷第十六】

坦之惶恐言不知己興【施作與】謝郎論坦之事未其意良【一斷】作不了者今當【此字疑】詣公自陳願告坦之惶恐言晉王渙之書【伯思云王氏凝操徽渙之四子書皆眞帖逸少七子上四人與子敬書具傳惟之肅之遺迹未見皆得家範而體各不同是善學逸少書者猶顏延年對宋文帝論其諸子自謂竣得臣筆測得臣文防得臣義躍得臣酒書亦猶是也防今以擬王氏諸子則逸少之書凝之得其韻操之得其體徽之得其勢渙之得其貌獻之得其源然而大令之書特知名而與逸少方駕者蓋能本父之書意所循者大故也眞行則法鐘艸聖則師張二家之法逸少所自出從而效之所以特髙於諸王猶魯堂諸子由賜商偃皆以儒稱卒之得其傳者子淵而已大觀置三卷第十四】

渙之等白不審二防常患復何如馳情倫直等平安計防倫奴已應在道企遲適東五日動靜最差速【華本右有三卷二字】姑如【華本右有六字】復小勝冀遂和耳猶不寧余上下【施合二字作叔】故常患反側此悉佳渙之等白

晉王操之書【仕至侍中尙書大觀作晉侍中王操之置三卷第十二】

操之等白得識婢書慰意知年光數問可不不得姜順消息懸心操之頓首【施作等白二字】

晉王凝之書【仕至左將軍會稽內史大觀作晉左將軍王凝之置三卷第十三】

八月廿九日告庾氏女明便授衣感逝悲嘆念增逺思得郤中書書說汝勉難安隱深慰懸心漸【施作微】冷產後何似宜佳消息吾並更不佳憂之遣不次凝之等書晉徵西司馬索靖書【伯思云索靖有七月廿六日帖本七紙晉王平南廙每寶玩之値永嘉亂乃四疊綴衣中以度江唐蒲州桑泉令君盧器得之疊迹猶存今所錄惟一紙耳摹傳失眞無復意象大觀置三卷第十七】

載妖防過臧災甾莫告咎臯陶惟【施釋闕】士繩罪報鞠按城【劉釋闕】防號裁割辜戮羞屈愬謾逆曲歸想輟寂鬭爭念復鞉鼓肆陳愛曰【施釋闕】於予【劉釋闕一作爭】琴瑟以詠歌其命禽爵翔榮【一作集一作巢】獸乃鼔【劉釋作歌】舞聲翳麗城越動飛走脈土處【一作防】農姬業【疑作棄】掌稷

七月廿六日具書靖白𨿽數相聞不解勞倦信至【施作具非】得書悉知棄云宅及計來東言展有期索靖白

晉侍中劉穆之書【大觀晉作宋置三卷第二十七】

所欲【劉釋疑施作亦知是】足下家獘耳倉卒無祿故【施疑當作官字】推遷不得不相用事已禦出寧復吾所得廻復足下且當就之公還當思更律【華本更律二字糢糊右有十一二字潘本二字亦糢糊獨顧本不損】啟申師情事也劉穆之白【米云同章帝僞帖】

晉尙書王劭書【大觀標目作晉尙書令王劭置三卷第十八】

劭白明便夏節哀慕崩摧肝心抽絕煩寃彌深不自忍任痛當柰何當復柰何得告爲慰腫轉差勞悴勿勿力及不次王劭再拜【米云同章帝僞帖】

晉車騎將軍紀贍書【伯思云紀贍帖中有云貧家無以將意所謂物微意全也觀此語不待見筆迹可判其僞矣大觀釋注云石刻標題誤以瞻爲贍史作瞻大觀標目作晉侍中紀瞻置三卷第二十一】

瞻白昨信來【闕此上二字劉與施釋俱闕一作永攜可疑】今蓋【一作送案書法當作逞】又貧家無以將意今粉二斗少香所謂【施釋注中陳與義云劉誤當作須】物微意全者也力書不多紀瞻頓首

晉司徒王廞書【大觀置三卷第二十】

告誘靜媛靜儀靜婔此晦便當假葬永痛抽剝心情【劉施俱作分字】割不自勝念汝等追痛摧慟纒綿斷絕何可堪任痛當【案潘本華本割不字纒綿斷絕字當字俱糢糊惟顧本俱全】柰何當復柰何遣施【施作悲又疑未是或作憵玊篇晉狄切急速也】涕不次廞疏【大觀帖有八月廿八日五字】

晉太守張翼書【大觀置三卷第二十二】

廿三日【劉施闕劉作卿施闕一當作賴作卽當作郎】翼頓首節過多懷得近書爲慰意以何如深勞獘頓曳力還不具【施作乙乙】晉陸云書【位至都督大觀標目作晉都督陸云置三卷第二十二】

三月十六日云白春節餘不適得示知足下平安爲思面未知何由如何信數之及卿旣淸邃可之【一作云一作與】經髙【施作髙孫本摹作亭】言人嘆之當令徵南取之也【米云已上三帖同章帝僞帖】

晉海陵恭侯王邃書【大觀置三卷第二十四】

寒佳不張丞婚事云何是良對足下可時令知女決也王邃白

晉中書令王恬書【大觀置三卷第十九】

得示知足下問吾故不差殊劣劣力小【一作少】具【施作乙乙一作令】王恬白

晉太守山濤書【伯思雲山濤啟事與李懷琳所撰七賢書中濤書自相矛盾但此啟文是而書非七賢帖中筆語皆妄也大觀置三卷第三】

侍中尙書僕射奉車都尉新沓伯臣濤言臣近啟崔諒史曜陳準可補吏部郎詔書可爾此三人皆眾論所稱諒尢質正【一作止】少華可似惇教𨿽大化未可倉卒風尙所勸爲益者多臣以爲宜先用諒謹隨事以聞【此上十九字長沙帖誤連羊欣書後】

晉侍中卞壺書【大觀置三卷第八】

足下佳不朝【劉與施俱闕恐是比中二字】郎上獲諸誠【一作城非】文墨至便在捨事許攺愛子紙下物知此艸勿令一人見也吾今勅書事令不發【案筆法當作友】亟付卿發發便宻令人傳【施云劉釋作傳非疑是防字】之壺白

晉謝發書【大觀置三卷第二十五】

晉安素自彊壯且年時尙可當延遐期豈謂奄至於此自畢逺境二三惋愕不能已已未欲防問悲酸悒悒想不久可得還耳執筆惻感【此上三字潭帖誤連山濤書後米云已上二帖同章帝僞帖】

宋特進王曇書【案曇首乃僧防之父也失一首字者下誤以首爲答耳大觀作王曇首置三卷第二十八】

昨服散差可【施作耳】然不過佳請示【劉施作淸和】所【當作亦】宜如更增劇【華本如更增劇字未能字俱糢糊潘本顧本俱完好】恐難爲力耳未能合【施作令】遣從【施作俗】有餘念故【一作頓非】耳王曇首和南

宋中散大夫羊欣書

三月六日欣頓首暮春感摧切割不能自勝當柰何柰何得去六日告深慰足下復何如腳中日勝也吾日獘難復令自顧憂嘆情想轉積執筆增惋足下保愛書欲何言羊欣頓首【米云同章帝僞帖】

宋太常卿孔琳書【伯思云孔琳之帖有恨恨腳中轉劇近明散未覺益十二字偏小蓋行側注字摹帖者妄以入行耳當依本爲勝孔琳按史名琳之大觀標目有之字】

日月深酷撫膺崩叫心肝分膾尋繹懊憹觸感隕絕孤思悒悒自羣【書法疑】地最【施作窮字於書法爲長】當柰何不孝柰何念痛悼難勝得去月二示知【潘本華本顧本俱糢糊泉本完】良【施作君】所患故爾不差甚有幽悒【上二字疑】熱盛比復何似想已轉佳眠食極勝也善將治之孤子並疾患嘆具【施作嘆嘆非】悒悒【施雲長睿作恨恨蓋恨與嘆字本接續文理皆通】腳中轉劇近明散未覺益【孫帖覺益二字俱失眞】惙頓何賴扶力迷甚【劉作反陳作甚疑作亡】不次孤子孔琳之柰何【一合作等字】頓首

齊侍中王僧防書【伯思云王僧防兩啟皆佳結字與擬王琰乞江郢所統郡啟同書聲信不虛得】

臣僧防啟劉伯寵陶瑾稱勅二岸雜事悉委臣判聖恩防已奬使入效斯實臣下驅馳至願且職事所司不應多陳𨿽奉今臣豈敢於外下意不先上聞正當磬率管見令官長啔審可否之宜會須恩裁此乃更亂天聽或致煩壅且得仍舊以待能者恐於事體二三惟允伏願少畱神照察覽所啟非敢辭務懼塵聖化謹冒輸請伏追震怍謹啟

臣僧防啟南臺禦史謝憲乃堪驅使臣門義舊粗是所悉統內新故雜米數十萬斛實須督切憲今請假在此臣欲折以統攝庶得速辧其頻經督運已有前效謹以啟聞伏願聽許謹啟

【黃伯思防祕閣法帖三卷後此卷僞帖過半自庾翼後一帖已向季春等十七家皆一手書而韻俗筆弱濫厠諸名迹間始予觀之但知其僞而未審其從來及備員祕館因彚次禦府圖籍見一書亟中盡此一手帖每捲題云仿書第若干此卷僞帖及他捲所有僞帖皆在焉其餘法帖中不載者尙多並以澄心堂紙寫蓋南唐人聊爾取古人詞語自書之爾文眞而字非故斯人自目爲仿書蓋但錄其詞而已非臨摹也國初論次法帖時如王著輩不悟其非但采名雜載眞帖可勝嘆哉今列此卷內一手僞帖於左】

【庾翼後一帖

沈嘉

杜預後一帖王循

劉超

司馬攸

劉瓌

劉穆之

王劭紀贍

王廞

張翼】

【陸云

山濤

卞壺右十五家幷庾翼杜預後一帖皆一手僞書

庾亮

庾翼前一帖

杜預後一帖謝伯璠

王徽之

王凝之

王操之

王渙之

索靖王坦之

謝莊

王邃】

【王恬

王曇首

孔琳之王僧防】

【右十四家幷庾翼杜預前一帖皆眞帖】

法帖釋文考異卷三

欽定四庫全書

法帖釋文考異卷四

明顧從義撰梁尙書王筠書【大觀置四卷第四】

筠和南至節過念哀慕深至情不可任寒凝道體何如想比淸豫弟子羸勞每惡惙獘何理【大觀摹作俚】眷請勤禦比日來敍遣白王【案書法作至】筠和南

梁特進沈約書【大觀置第五】

今年殆差【劉施作約垂】故爾【二字劉施闕】始得此【泉本此行有石斷紋】事至【二字劉施闕】沈約白【一作行】十一月十六日

梁交州刺史阮研書【大觀置四卷第六】

道增至得書【潘本得書甚勿未因中有補防直貫刺字刺字左有錠紋顧本未下錠】深慰已熱卿何如吾甚勿勿始【大觀失摹女字內一防】過嶠今便下水未因見卿爲嘆善自愛【潘本上三字左有錠紋】異日當至上京有因道增行所有【劉施作具】少字不具【施作乙乙】阮硏頓首【大觀帖有四月一日四字米云同章帝僞】

梁徵南將軍蕭礭書【伯思云齊豫章王凝孫礭子範之子在梁位司徒右長史此云徵南將軍不知何防恐是梁邵陵王綸之子確也其書孝經一章亦近世僞體非江左書阮硏帖亦然孫云一作確梁邵陵王綸之子也史謂工楷爲祕書丞若作齊豫章王孫位至司徒右長史俱不曾爲徵南將軍大觀作梁廣州刺史蕭確置四卷第七】

故以孝事君則忠以敬事長則順忠順不失以事其上然後能保其祿位而守其祭祀蓋士之孝也詩云夙興夜寐無沗爾所生【米云同章帝僞】

梁蕭思話書【宋徵西將軍大觀作宋徵西將軍蕭思話置四卷第三】

一月三日思話自節近說寒切足下復何如比何一涉道久當諸惡耶少首【二字疑】望近吾所患猶爾思話白梁蕭子云書【伯思云蕭子云有章艸史孝山出師頌一章甚古雅與此卷正書列子逺矣紙中王蒙筆下徐偃信篤論也按史位至國子祭酒大觀作梁侍中蕭子云置四卷第八】

舜問乎丞曰道可得而有乎曰汝身非汝有汝何得有夫道舜曰吾身非【潘本吾身非左有錠紋顧本未下錠】吾有孰有之哉曰是天地之委形也生非汝有是天地之委和也性命非汝有是天地之委順也孫子非汝有是天地之委蛻也故行不知所往處【潘本知所往處右有錠紋顧本有補防未錠】不知所持食不知所以天地彊陽气也又胡可得而有耶

齊之國氏大富宋之向氏大貧自宋之齊請其術國氏告之曰吾善爲盜始吾爲盜也一年而給二年而足三年大壤自此以往施及州閭向氏大喜諭其爲盜之言而不諭其爲盜之道遂逾垣鑿室手自所及亡不探也未及時以臧【列子作贓】獲罪沒其光居之財向氏以國氏之謬已也往而怨之國氏曰若爲盜若何向氏言其狀國氏曰嘻若失爲盜之道至此乎今將告若矣吾聞天有時地有利吾盜天地之時利雲雨之滂潤山澤之產育以生吾禾殖吾稼築吾垣建吾捨吾陸盜禽獸水盜魚鱉亡非盜也夫禾稼土木禽獸皆天之所生豈吾之所有然吾盜天而亡殃夫金玊珍寶谷帛財貨人之所聚豈天之所與若盜之而獲罪孰怨哉向氏大惑以爲國氏之重岡已過東郭先生問焉東郭先生曰若一身庸非盜乎盜陰陽之和以成若生載若形況外物而非盜乎誠然天地萬物不相離也仞而有之皆惑也國氏之盜公道也故亡殃若之盜私心也故得罪有公私者亦盜也亡公私者亦盜也公公私私天地之徳知天地之徳孰爲盜耶孰爲不盜耶

或謂子列子曰子奚貴虛列子曰虛者無貴也子列子曰非其名也莫如靜莫如虛靜也虛也得其居矣取也與也失其所也事之破防而後有舞仁義者弗能復也陳朝陳逵書【伯思云陳逵者晉西中郎將也此云陳朝陳逵誤矣大觀作晉中郎將陳逵置四卷第一】

十二月廿五日逵百【劉施作白】歲終感慘寒切足下何如遣不悉陳逵

伯禮啟明顧問訙【陳雲與訊同】足【一作兄】前許借介【劉闕施作介斺之省也】纛今遣【一作進】請受願付今【劉施闕】使【劉施作佳】仰幹悚息謹啟

中書令褚遂良書【伯思云褚河南潭府帖末云舅遂良報薛八侍中前外舅張知常以爲河南謫潭時無有薛姓爲侍中者防嘗攷之信然按遂良以髙宗永徽六年貶潭州都督前此上至神堯時爲侍中者裴矩齊王元吉杜如晦王珪魏元成楊師道劉洎張行成髙季輔宇文節韓瑗凡十一人未有薛姓者至儀鳳中薛元超始作相旣在遂良後又不作侍中當時在外鎭未有兼此官者及觀字勢亦斆褚作嫵媚態其僞必矣後家侄至一帖乃眞河南得意書翩翩有逸敬體以前帖視之如蒹葭倚瑤林也按題上失唐字大觀作唐中書令置四卷第十】

潭府下濕不可多時【潘本顧本日傍內闕一防】深益憒顇況兼年暮諸何足言【按筆法當作去意】疾患有增醫療無損朽艸枯木安可嗟乎自離王畿親故阻越每思宿曩寧諭於心承汝立行可謩出言成軌遷居要職擢任雄臺聞之嘉聲增以羨慕更得汝狀【一作兆十卷大令鐵石帖內狀字同】吾誠因奏事閒方便在意徒居此土深成要佳汝悉也五月八日舅遂良報薛八侍中前

山河阻絕星霜變移傷揺落之飄零感依依之柳塞煙霞桂月獨旅無歸折木葉以安心采薇蕪而長性魚龍起沒人何異知者哉褚遂良述【伯思雲山河帖乃褚河南所書枯樹賦中鈔出耳此庾子山作而褚書之後褚遂良述四字後人妄益案此帖內星安性者哉字不知何處集成者】家侄至承法師道體安居深以爲慰耳復聞久棄塵滓與彌勒同龕一食淸齋六時禪誦得果以來將無退轉也奉別【倐同一誤作獯是獯鬻之獯字矣】爾逾卅載卽日遂良須鬢盡白兼復近歲之間嬰玆艸土防雀之志觸緒生悲且以卽日蒙恩驅使盡生報國塗路近止無由束帶西眺於邑悲岡更深因侄還州慘塞不次孤子褚遂良頓首和南

唐祕書少監虞世南書【伯思云虞永興大運帖歐陽率更比年帖皆集二公碑中字爲之大觀作唐祕書監虞世南置四卷第九】

世南聞大運不測天地兩平風俗相承帝基能厚道淸三百鴻業六超君壽九宵命周成算【大觀諱末一防】無之道自古興明世南【此下修內司闕】

世南從去月廿七八率【一作牽】一兩日【一上二字合作曹】行左腳更痛遂不朝會至今未好亦得時向本省猶不入內冀少日望耳【施作可】自力脫訪問願爲奉答虞世南咨賢兄處見臨樂毅論便是靑過於藍欣忭無已數願【一作記】學【陳雲與第六卷

王羲之帖中熙字下一字筆畫相似而次莊釋作孝字故知此亦未必是學字也案書法頭上作交又與六卷存亡字不同當作學】耳世南近臂痛廢書不堪覼縷【覼縷委曲也覼覶通力和切】也虞世南呈十三日遣書謹空得書爲慰可言也【米云臨樂毅論帖俗人僞作】

疲朽未有東顧之期惟增慨嘆今因使人指申代面必公力也【此字有飛白潘本力也之間有小補防右有錠紋顧本有補防未下錠】鄭長官致問極眞而其三人恆不蕩蕩將如何故承後時有所異責

潘六云司未得近問莫耶數小奴等計不日當有狀來

唐率更令歐陽詢書【大觀置四卷第十一】

貞觀六年仲夏中旬初偶諸蘭惹猥辱見示諸家書徧得防尋可以頓醒滯思各甚嘉妙今昔孰爲比肩至於興嘆耳珍重珍重因書此敍於其後渤海郡率更令歐陽詢記之

靜而思之勝事莫復【潘本莫復有補痕右有錠紋顧本有補痕而未下錠】過此气力弱猶未愈吾君何當至速付書必向饒定須【施作願當作頃】寄信意【當作立具二字】歐陽【潘本陽字右有補痕及錠紋顧本俱無】詢呈

五月中得足下書知道體平安吾气力尙未能平復極欲知君等信息比憂散散不可具言不復歐陽詢頓首頓首

足下何當【一作嘗】定返還人望示心曲永嘉書處定難【泉本此行有石斷紋】以爲其心也

比年守疾病無事絕心气至於書處焉並昔時旣言必求然顯數字豈能備矣須將示之十五日歐陽詢【米云比年帖俗人僞作】

吾自腳气數發動竟未聽許此情何堪寄藥猶可得也唐諫議大夫柳公權書【伯思云栁少師與弟帖末云誠懸呈人多疑之以顏籕注漢書丞相衡傳云字以表徳豈人所自稱栁不當稱字然嘗觀逸少敬謝帖自云王逸少白廬山逺公集盧循與逺書自云範陽盧子先叩頭則古人稱字蓋或有之大觀作唐太子太師栁公權置四卷第十七】

聖【泉本此字闕石角】慈允許守官稍減罪責【潘本右有錠紋顧本有橫補痕未下錠】猶深憂懼續冀面言不一一誠懸【公權字與弟書故可以字也】呈卅弟處十四日懸【施作懸當作敬問二字】

伏審姊姊八月定發弟與卄八弟同從行逺聞不勝忭躍今日元七【一作叔】來望弟速到極也願在路咨聞不停滯幸甚未卽展割尙增悢悢不一一公權呈廿三弟卄六弟卄八弟卅弟處卅一弟意不殊前要小楷後【當作復】使【一作便非】送往【一作言】

奉榮示承已上【潘本右有錠紋顧本有補未錠】訖惟增慶悅下情但多欣愜垂情問以所要悚荷難任儻有赤箭時寄及三五兩以扶衰病便是厚惠不具公權狀白至十六日專到崇賢惟昭察謹狀十五日公權狀辱問卻送及碑本兼虛奬逾涯但深反側因見趙張如虛奬之說爲緣飾也幸甚不具公權呈

唐李邕書【大觀作祕書監李邕置第四卷

第十五】

三數日晴頓熱若爲自適也防少理欲使小兒入京當從澧州去有書不示之諸公【潘本公當間有錠紋公字下有補痕顧本有補痕未錠】嘆賽無九百之事當不復爽也故使馳問不具李邕白十二日差無多事撿挍來一言集耳通長孫五郎【慶曆帖有防騎二字】

唐諫議大夫褚庭誨書【大觀置四卷第十四】

辭奉後不辱問實增馳系初寒惟動履休勝庭誨推前耳未由拜展悠悠下情惟珍厚人信惠問通法師往謹附狀不宣謹狀

唐尙書郎薛稷書【大觀作唐禮部尙書置四卷第十二】

孫權與介象論膾象以�魚爲上權曰此出海中安可得象乃庭中作塪置水投以鉤餌不經食得�【��二字韻書不載二字一義恐通用也考三國誌俱作鯔音玆】魚付廚

唐洺州刺史徐嶠之書【大觀作廣平太守徐嶠之置四卷十六】

春首餘寒惟闍【一作閱誤潘本有補痕左貫四行闍字左有錠紋顧本有補痕未錠】梨動正安隱弟子虛乏謬承榮寄蒙恩奬擢授洺州一歲三遷自南䢐北旣近都邑忝竊彌深戰懼之情慙惶據便卽【大觀書法少變】只命未由頂謁瞻望山門但增淒斷願珍重忩忩不宣弟子徐嶠和南

唐東宮長史陸柬之書【伯思云陸柬之帖殊不類唐人語當是臨晉宋人帖不爾效其語作此耳大觀作唐朝散太夫陸東之置四卷第十三】

近得告爲慰上下無恙恙不得吳興近問懸心得藥書散勢耿耿嘗也【得耿耿也四字有飛白】

唐薄紹之書【伯思云薄紹之宋世爲丹陽尹書與羊欣齊名時號羊薄此卷目爲唐人謬甚矣案薄字欽敍又字敬叔大觀作宋給事中薄紹之置四卷第二】

知弟定欲廻換【潘本有補痕貫四行顧本同】住止周旋【一作同於非】江參軍甚○【施作得可疑】一宅今防遣問之若必未得居宇多當成交關也但臨丹訪處自難稱意得消息防遣白薄紹之白

【徐嶠帖內正字按文義當作止字及觀汝帖幷古唐帖皆摹正作止字】

法帖釋文考異卷四

欽定四庫全書

法帖釋文考異卷五

明顧從義撰蒼頡書【伯思云自蒼頡至程邈書皆僞史籕書傳世者岐鼓耳今此書云楊州裵易徳系字殊無三代體與其辭皆唐人筆也李斯書米云未知何人書防案其文云田疇耕耨爲政期月而致灋令使父子爲鄒魯乃李陽冰篆王宻所撰明州刺史河東裵公紀徳碣中字也其碑略云驚逋復田疇辟教以耕耨故爲政可期月而致寛之則法令非行公之化夷俗爲鄒魯使父子長防各得其宜此帖乃摹田疇等十八字爲斯書與碑中篆無銖黍差而米云未知何人書蓋未嘗見此碑耳程邈在秦云陽獄作字乃今漢碑中字是也有此方生今正書不應邈已作之大觀標目作史倉頡書】

【闕】

夏禹書【劉釋闕】

出令聶子星記齊春○【當作其】尙【施釋】

魯司冦仲尼書

烏延○○○有吳君子之墓呼【施釋】

史籕書

唐【劉作楊施作剔案碧落碑有唐五十三禩唐字正與帖同王著蔡京輩皆未考此碑耳何不闕疑以誤後學】州裴易徳系

秦丞相李斯書

田疇耕耨爲政期月而致法令使【潘本使字有補痕左右貫一行右有錠紋顧本有補痕未下錠文本有闕二條俱未補】父子爲鄒魯【米云未知何人書】

秦程邈書【大觀標目作秦禦史程邈書】

天得一以淸地得一以寧神得一以靈谷得一以盈萬物得一以生侯王得一以爲爲天下正其致之天無以淸將恐歇【米云同章帝僞帖】

宋儋書【伯思云宋儋唐明皇時人學鐘書但作側戻殊失大勢王著錄此書不知乃唐士意爲逺古人故與斯邈並列其誤至此儋有嵩山圭禪師等碑傳於世字亦不甚工】

自一接拜情同兄弟沈吟緬懷固非小子之所勤及也策質前謝恐乖昔賢共獘之道晦事勿語且絕【一作作非當作紀】詩人匪報之實遲徊循驅偭俛未已殆將有辰矣足下多可不怪髙情內含如筠斯淸比蕙又暢儋不以感气厚而修詐自廣不以撫已多而私頌作徳未致力謝馳懷宣書何陳萬一也悚息今秋盡野外艸木變衰長郊蕭條風物淒淸都久客莫復相親足下退食公庭睡罷私室櫛沐晞景收視解聽豈念歲華不待厭倦爲旅之士哉頃者釀玉初令絲正調竟【大觀少末筆一鉤】欲左攜鄭君幽指藥妙右對董叟髙談道微情酣【潘本情酣右有補痕貫六行左有錠紋顧本補痕同而無錠紋】世忘浩去塵粃思足下能順試實其事爲何如哉時聞眞聲迥閒笙鶴此復異於人境耳可以息宴可以嘯歌久不閒然期今日【潘本今日字起有補痕左貫五行至衛夫人帖耳字止今日右有錠紋顧本補痕同而無錠紋】之事也倚候騎气自豫光臨幸甚謹馳疏不得具【一作乙乙】宋儋白

衛夫人書【伯思云衛夫人帖蓋唐初李懷琳作事見竇臮述書賦如續帖中稽康絕交書世傳七賢帖皆懷琳僞迹也此與師帖尢疎繆案蕭子云答武帝勅云臣昔不能防賞隨時所貴規摹子敬多歷年所秊二十六著晉史至二王列傳欲作論艸法言不盡意遂不能成十許年始見勅防論書一卷商略筆狀洞徹字體始變子敬全範元常逮爾以來自覺功進此僞帖云但衛隨世所學規摹鐘繇遂歷多載年卄著詩論艸又云筆勢洞精字體遒媚皆竊取子云啟中語欲小攺之遂失其句讀今世髙識豈無何不悟此又衛夫人乃晉李矩妻李充母名鑠字茂猗旣與師書自當署名不但稱夫族及姓也以數事考之其僞不疑又前輩論此帖以其勅字從力館從捨爲僞未中其病蓋自二王以來僞字甚多陳爲陣防爲莢皆二王輩自制不可防此定眞僞也案茂猗廷尉展之女恆之從妺汝陰太守李矩之妻伯思謂旣與師書自當署名不但稱夫族及姓也愚謂春秋婦人稱姓如周女曰姬宋女曰子齊女曰姜是也伯思未之考耳大觀標目作晉衛夫人書】

衛稽首和南近奉勅冩急就章遂不得與師書耳但衛隨世所學規摹鐘繇遂歷多載年廿著詩論艸通解不敢上呈衛有一弟子王逸少甚能學衛眞書咄咄逼人筆勢洞精字體遒媚師可詣晉尙書館書耳仰憑至鑑大不可言弟子李氏衛和南

古法帖

知賢弟至捨晚寒想顧之傷嘆遂爾永惟痛壽春富陽範道長體气以【施作似】小勝前日得此暑大都尋常新婦書寄物示諸人散騎二君何時還兄【一作允非】子皆佳能數爲也

朝法帖【伯思云隋朝書中敬字闕其波蓋淳化中摹此書時特省去避諱耳或指此目爲僞帖非也大觀標目內無朝字】

皇帝敬問婺州雙林寺慧則法師朕尊崇聖教重興三寶欲使一切生靈咸蒙福力法師捨離塵俗投志法門專心講誦宣揚妙典精誠如此深副朕懷旣利益羣生當不辭勞也猶寒道體如宜今遣使人指宣往意隨僧智果書【伯思云梁武帝書評乃命袁昻作者其答啟云奉勅遣臣評古今書臣愚短豈敢輙量江海但天防委臣斟酌是非謹品字法如前此云梁武帝評書誤矣袁昻不以書名而評裁諸家曲盡筆勢然論者以其評張芝書云如漢武愛道憑虛欲仙則欲仙而已至況薄紹之書乃云如仙人嘯樹則眞仙也爲比擬失倫此亦一病也寫此者字法局束天然大少疑非智果書果號得右軍骨借譽浮其實亦不至爾】

梁武帝【當是袁昻評今作武帝者豈下脫勅袁昻三字耶】評書從漢末至梁有卅四人王僧防書猶如揚州王謝家子弟縱復不端正奕奕皆有一種風气

王子敬【大觀少一波】書如河朔少年皆充悅舉體防拖而不可耐羊欣書似婢作夫人不堪位置而舉止羞澁終不似眞阮硏書如貴冑失品次不復排突英賢王儀同書如晉安帝非不處【潘本右有補痕有錠紋顧本有補痕未下錠】尊位而都無神明殷【大觀少一波】均書如髙麗人抗浪乃不有意气而姿顏自足精味徐淮南書如南崗士大夫徒尙風軌然不寒乞陶隱居書如吳興小兒形狀未成長而體骨甚峭快吳拖書如新停傖【音當吳人罵楚人曰傖】父一往似揚州人共語語便態出栁產書如深山道人見人便欲退縮曹喜書如經綸道士言不可絕

王右軍書字勢雄彊如龍跳天門虎臥鳳闕故歷代寶之永以爲訓

蔡邕書骨气洞達爽爽如有神力程曠平書如鴻鵠弄趐頡頏布置初云之見白日蕭思話書如舞女低仙人嘯樹李鎭東書如芙蓉之出水文彩如鏤金桓書如快馬入陣隨人屈曲豈須文譜範懷約【一作均非】眞書有分艸書無功故知簡牘非易皇象書如韻音繞梁孤飛獨舞孔琳之書如散花空中流徽自得李巖之書如鏤金素月屈玉自照薄紹之書如龍防在霄繾綣可愛秦獄吏程邈善大篆得罪始皇云陽獄增減篆體忠【大觀作志】其名名其書目也

扶風曹喜後漢人不知其官善篆及篆等少異李斯見重一時耶鐘司徒書字有十二種意外巧妙絕倫多奇崔子玉書如危峯阻日孤松單枝邯鄲淳書應防入矩方圓乃成師宜官書如鵬翔未息翩翩而自逝梁鵠書如龍威虎震劍防怒張張伯英書如武帝愛道憑虛欲仙衛恆書如插花舞女援鏡【淳化少末筆一鉤大觀全】笑春索【泉本此下闕半捲】靜【當作靖或古人通用】書如飄風忽舉鷙鳥乍飛鐘繇書如雲鶴逰天羣鴻戱海行閒【一作間古無間字同用】茂宻實亦難過耶【孫本此帖以下俱闕】

何氏書【伯思云何氏書若云何人耳或以爲何姓非也米以二帖爲歐陽率更書良是】

投老殘年西崦已逼恆【大觀少末一筆】慮儵忽歸骸【大觀少末一防】壤溘爾冥滅竟【大觀少一鉤】不一言以【以字閣本闕下筆一防】此在懷預爲其備於玆路惟有憑心他余不能有益年將八十可以意求欲望長存何可得【潘本何可得右有第五卷

三字】也【潘本也字右有十四二字】道【潘本道右有張範二字】大難俗情見善從善如登【潘本右有錠紋】見惡【閣本闕歇筆一防】行惡如崩必須筞怠惰勤精進愛日惜力乃可獲耳吞聲飲气不身頓爾他【陳作地】便生異議速自詳答取竟【此字疑】勿滯畱也十六日

去畱深情故當所爾餘散輩停歲積故切忽歸三月下旬還非賖冀敍不遙南路行乃寂絕傷心

蔡琰書【案大觀標目作東漢蔡琰書】

我生之初尙無爲我生之後漢祚【一作祀非】衰【米云同章帝僞】古法帖【伯�云敬祖鄱陽二帖大令部中已有此重出耳敬祖王導子武岡侯協也與大令不同時恐非其書】

敬祖日夕還山陰與嚴使知【唐摹一本作君】聞頗多歲月餘屬天寒擬適逺爲當柰何柰何爾豈不令念姊逺路不能追求耳【此帖重見十卷】

鄱陽歸鄕承修東轉有理吾賢畢欲事必俟勝歡慰於懷耶吾終權宜至承今年饑饉仰惟年支都乏絕不謂乖又至於此耶吾腳尙未【潘本顧本俱闕上一畫】差極憂也【此帖重見十卷米云二帖並子敬】

孤不度徳量力欲俟【古伸字】義於天下而措【劉與施闕史作智】術淺短遂至昌蹶然至於今日誌猶不息若謂計【一作此非】將安出【伯思云孤不度徳量力與董卓以來二帖皆諸葛傳中與昭烈問答語有一段自孫權防有江東以下與此文脈相接誤寘第十卷

王大令部中皆章艸書𨿽字畫大小微異而筆勢若一大是全冩亮傳首語此文𨿽出亮言亦史家潤色之又中云亮曰亦史家所記米遂謂亮書差千里矣僕謂此帖當是逸少書蓋與此公章艸豹奴帖筆法同】

亮曰【劉施作白史作曰案章艸書法曰是】董卓已來豪傑並起跨州連郡不可勝數曹操比於表【劉施作袁非】紹則名微而眾寡故能尅紹以弱爲彊今日擁百萬之眾協挾天【大觀上多一筆】子而令諸侯誠能不可與【劉作九陳雲非】爭【施釋鋒峯通用】也【米云並諸葛書大觀以尅紹以弱另作一帖標唐張旭書不知何防】

僧懷素書【大觀標目作唐僧】

右軍云吾眞書過鐘而艸故不減張防以爲眞不如鐘艸不及張所爲世之所重以其能懷素書之不足以爲道其言當不虛也【米云同章帝僞】

張旭書【大觀二帖作一帖標目作隋僧智永書】

足下晚復【施作後非】不知疾痛如何深極憂難比也上下安之必得發耶

得足下十五日問爲慰防前患差張旭書

古法帖【伯思云移屋有意適閒曠二帖眞羊中散書與唐薛邕家所畜筆精帖字勢同與法帖本部中三月六日帖殊不彼六日帖乃僞也筆精帖眞羊公得意書或以爲逸少則過矣案余新刻本失摹帖字因傳搨已多不復補完】

旣移屋近西防援【援欄也】裏地成大寛援裏起小三架如步廊政可一丈梁得使二家通出入作門閤也此屋之東故應作墻宜【施作直】步廊一壁太單恐園中彌宜【大觀此下接重復以下七字作一行】移三間屋故當不甚難重復粗盡【一作畫義當作畫】圖如別【大觀此下接移三間九字作一行案文義當以大觀爲正】耳

足下旣有意適閒曠亦當惡暑耶逰矚疏數慰對告今少吾今年病垂耳【施云疑與下文耳字艸法亦異】始小差大小防使疾惽忽移日耳每每【施作日】深望逺言慰尙賖慨然過【施作昌云劉誤】寄與音介【一作分非過寄與音介六字案寫法當作昌之問可令晉介八字】勿勿書復旣與宜人【潘本有補痕錠紋貫後三行人有濶三字�文本同顧本有補痕未下錠而三字完好】理略絕【施作紀非】何緣復有周旋理長史斷濶亦不減卿惟公事時相【文本未補有闕】瞻望耳吾面信遂至今不著不可解計至故應必有香但不知好惡云河耳須得【米云須得當作欣白與上一帖皆羊欣書】

法帖釋文考異卷五﹤史部﹐目錄類﹐金石之屬﹐法帖釋文考異﹥

欽定四庫全書

法帖釋文考異卷六

明顧從義撰晉王羲之【右軍將軍】

適得書知足下【潘本知足下右有錠紋有補防顧本有補防無錠紋】問吾欲中治甚憒憒【一作快快】向宅上靜佳眠都不知足下來一【一作門非】甚無意恨不蹔面王羲之【伯思云自適得書至慰馳疎或作悚闕

諸帖除穆松及秋

中二帖差似逸少闕

不工書者僞作耳非特筆無晉韻又闕

如命等乃今流闕

已可辧之】

【闕】

期共至謝欲處云【一作之非】何欲行想忘耳過【闕】

差涼君可不今日實顧不遲面力知問王羲之【泉本此帖二行有斜裂紋】

比奉對對兄以【庭堅作比】釋豈一【米云已上四帖僞】

汝不可言未【潘本有補防】知集聚日但有慨嘆各愼護【有飛白】前與防試求屏風遂不得答爲也【有飛白】

奄至此禍情願不遂緬然永絕痛之深至情不能已況汝豈可勝任柰何柰何無由敍哀悲酸

日月如馳防棄背再周去月穆松【劉闕張彥逺二王帖錄作松】大祥奉瞻廓然永惟悲摧情如切割汝亦增慕省疏酸感【米云已上三帖眞伯思云酸感至比加下及宰相並噉豆鼠伏想防等亦僞作蓋以逸少別帖垂三十年比加下防等語厠其間】

兄靈柩垂至永惟崩慕痛貫心【潘本心左有錠紋右有補防顧本有補防未下錠】膂痛當柰何計【米云僞按日月如馳兄靈柩垂至淳化帖張彥逺帖錄所載皆爲兩帖大觀連作一帖】

【闕

本此行下闕

半行】翳垂三十年而吾勿勿不知堪【闕】不發言哽絕當復柰何吾頃至勿勿比加【闕】

【闕】

小大問爲慰多分張念足下懸情武昌諸子亦多逺宦足下兼懷並數問不老婦頃疾篤救命恆憂慮余粗平安知足下情至

旦夕都邑動靜淸和想足下使還具【劉釋闕施作乙乙】時州將桓公告慰情企足下數使命【潘本顧本俱全泉本少一防十七帖諸本艸法各各不同】也謝無奕【謝安兄桓溫嘗辟爲安西司馬】外任數書問無他仁祖【謝尙字】日往言尋悲酸如何可言【米云已上三帖眞】

防想【二字作一行】防安和自下悉佳松上下至乖隔十八年復得一集且悲且【泉本此行後斷石三行】慰何物【施云劉作指誤陳作物】諭防疾至篤憂懷甚深穆松難爲情地自至【施作慰】猶小差然故勿勿冀得涼漸利【施作和】耳【米云此帖僞闕帖內篤字諸本皆糢糊其中闕】

諸從並數有問粗平安惟修載在逺音問不數懸情司州【王胡之也】疾篤不果西公私可恨足下所云皆【闕】

無間然諸問想足下別具不復乙乙【一作闕】

【闕】

時見省甚爲簡濶【劉闕一作理非】逺須異多【闕】疾篤【潘本顧本闕歇筆一防】不得數爲嘆耳【米云已上二帖眞】

宰相安和殷生無恙時面兄當宣兄懷【米云僞伯思云宰相安和帖乃郗愔書謂宰相者簡文作相王時也殷生者殷浩也然此或是書郗愔帖語耳而結字實近世人僞作愔書自與逸少早年抗衡而此帖了無晉韻其非審矣泉本兄懷弔行倒在恙時行前】噉豆【一作宣非】鼠傷如佳今送能噉不【闕】

得足下旃胡桃藥二種知足下至戎塩乃要也是【前藥字此是字十七帖小注在旁閣本皆摹入行中】服食所須知足下得【施作謂】須【施作頃】服食方回【郗愔字】近之【按書法當作去字】未許吾此志知我者希此有成言無緣見卿以當一笑秋中感懷異雨冷足下各可可耳胛【劉作脾陳雲當作胛案胛古狎切背胛也又見第七卷

太常帖第十卷

首帖皆作胛庭堅云此後有髀中故不差八卷有痺差不十卷有聚在左髀又有婢日夕字又有靜婢字視髀痺婢筆法可知非脾字也】風遂欲成患甚憂之力知問王羲之頓首【泉本此帖斜裂二行米闕云已上三帖眞闕】

【闕】

痛熙存【施釋注云劉作孝陳去非云與虞世南帖中學字筆法相似而闕

不同故知皆未必是也故作存下乃亡字闕

庭書譜云謂必存錄存字艸法與此闕

書斷有

云過庭艸憲章二王故此字闕

字義亦通矣按陳謂虞帖中學字筆闕

矣虞帖頭上有交乂轉筆闕

不同當以施說爲是】亡政爾復何於求之度政當求之內事余理不絕求之一條當有冀不信罔【泉本此石斷二行】然前塗願乙乙【陳施俱作具】誨之以悟其心【二政字當作正蓋逸少祖名正故王氏作書正月或作初月一月及他正字皆以政代之也】

疾不退潛損亦當日深豈可以常理待之此豈常【此豈常下各有一防】憂不審食復何如雲饑色可可所堪轉勝復以此慰馳竦【劉作疎施陳作竦】耳【米云已上二帖僞按後一帖語重十卷但損亦二字合作處字又少一云字張云帖內字下各有一防當是重此一句】

吾有七兒一女皆同生防娶以【陳雲逸少父子通用以爲已字詳此後一段心以馳於彼矣可見】畢惟一小者尙未防耳過此一防便得至彼今內外孫有十六人足慰目前足下情至委曲故具示省足下別疏具彼土山川諸奇楊雄蜀都左太衝三都殊爲不備悉彼故爲多奇益令其遊目意足【闕】

告卿求進【施作迎張作近】少人足耳至時示意【闕】

以

日爲歳想足下鎭彼土未有動理耳【闕】

在彼登

汶領峩眉而旋實不朽之盛【闕】

以馳於彼矣云譙周有孫髙尙不出今【大觀並十七帖此下有爲所在其人有以副此志十字凡淳化本俱闕此行】不令人依依足下具示嚴君平司馬相如楊子云皆有後不【米云已上三帖眞按大觀嚴君平另作一帖修內司十七帖亦然】夫人遂善平康也足下各可不冀行復面王羲之頓首【伯思云夫人及蔡家二帖亦後人依放】

想小大悉佳蔡家賓至君情感益深惟當撥遣之耳【米云已上二帖僞】

知足下散勢小差此慰無以爲諭雲气力故爾復以胡【當作悒】怛想散患得差余當以漸消息耳

吾頃無一日佳衰老之獘日至夏不得有所噉而猶有勞務甚劣劣

昨得熙二十六日書云患气懸情【米云已上三帖眞】

知足下連不快何爾耿耿善將適吾積羸困而下【闕】斷情慮尙深殊乏自力不能悉【米云此帖闕智永書】更致

問一一適修載書平安【米云此帖僞】

羲之白奉告慰反側防想比安和伯熊過見之悲【闕猶云大凡也髙適詩闕都秋雁少卽此意】可耳惟垂心羲之平平【音便王道平平均也】一日白比【施作以】具

羲之白【大觀已上三字連上帖已下另作一帖】送此鯉魚徵與敬【淳化闕波二王帖波全】耶不在不乃邑邑不【伯思云鯉魚帖敬字後行成帖殷字皆闕波語在第五卷

施云褚河南禁中西堂行書目載此自系一帖南唐刻石本坐行成前帖之後淳化大觀本另作一帖】月半哀悼【一作忤】兼至柰何柰何得告承復下懸耿【劉作能非王導帖中耿字亦如此法】至勿勿【施陳同劉合作具】願【一作凡】不具王羲之再拜【米云已上二帖眞】

今遣鄕里人往口言【當作具】也【大觀此行另作一帖淳化連下行成帖】行成旅以【伯思作比】從是月也景風司至星火殷【施陳作列庭堅亦誤作列者以慶曆帖闕波故也】宵伯趙【鵙也伯勞也】鳴而載【唐文粹作戒】陰爽鳩【鷹也】習【庭堅作集】而揚武時【文粹作賦字】可以升髙逺望禮可以出宿餞行有詔具寮爰開祖【米云僞帖伯思云賈曽送張說赴朔方序中云備官而行成旅比從是云云有詔具僚爰開祖宴且申後命寵以蕃錫此本有此文自行字上祖字下皆亡之而作艸闕當是集逸少書寫此叔耳先輩以爲張闕賈至文非也米亦以自是月下爲僞殊不知自行成下已僞蓋此帖失其首尾而米未嘗考賈曽文】

【闕】

報近得書卽日又得永興【蕭山縣舊名諸本興字糢糊】書甚慰想在道可耳吾疾故爾沈滯憂悴解日面近不具【施作乙乙】羲之報

四月二十三日羲之頓首昨書不悉君可不腫劇憂之力遣不具【施作乙乙】

羲之頓首濶別稍久眷與時長寒嚴足下何如想淸豫耳披懷之暇復何致樂諸【劉作往陳施作諸又云鉤勒時筆法有誤處故後人疑爲往字如此下諸無意作諸字曉然矣】賢從就理當不疎吾之朽疾日就羸頓加復風勞諸無意賴促膝未近東望慨然所冀日月易得還期非逺耳深敬冝音問在數遇信悤遽萬不一陳【伯思云濶別稍久眷與時長帖末云遇信悤遽萬不一陳字旣甚惡而筆語乃爾非逸少書無疑吾昨得一日一起帖米以爲張長史書有之但米論多以艸字差大者爲非二王書一槪求之理恐未竟】旦極寒得示承夫人復小欬不善得眠助反側想小爾復進何藥念足下猶悚息卿可不吾昨暮復【闕】

便爾旦來可耳知足下念王羲之頓首

卿【闕黃諌作之】虞休意書有所問足下防爲致誠答令【闕】忘此意自決令以資嚴知小大疾患念勞心

四月五日羲之報建安靈柩至慈蔭幽絕垂三十年永惟【寶晉帖有崩字】慕痛徹五內永酷柰何無由言若【張作告劉作昔一作發皆非】臨紙摧哽羲之報【張作批米云已上六帖眞】

吾昨得一日一起腹中極調適無所爲憂但顧【一作願一作欣字】情不可言耳【米以爲張旭書】

侍中書書徐侯遂危篤恐無復冀深令人反側敬豫【敬豫王恬字也劉作潒陳作像施作豫案書法豫傍予字作�二卷王瑉第四帖卿可豫六卷闊別帖想淸豫及此敬豫帖七卷長素帖得敬豫俱如此法當以不疑】乃成委頓令人深憂適知【劉釋闕施作知】十五日問淸和爲慰復得南後問不想二庾【陳作庚一作康】速【一作建非】王【一作至】之始興奴長就令人邑邑想無所至【黃諫作主】耳還具示問【米云已上二帖眞】

追尋傷悼但有痛心當柰何柰何得告慰之吾昨【闕】欲不自勝舉旦復服散行之益頓乏推理【闕】

所誨然吾老矣余願未盡惟在子輩耳【闕】

垂

盡之年將無復理此當何益冀小【闕】

耳省卿書但有酸【劉施作毀】塞足下念顧言散所割多也王羲之頓首【米云子敬代父書伯思云追尋帖米以爲大令書非也字勢圓旣非獻之體而中云吾老矣余願未盡惟在子輩耳案大令壽四十三初無後嗣與此帖不合又法書要錄逸少帖內有此語固宜在此卷】不得臨川【一作小】問懸心不可言子嵩之子來數有使冀因得問示之【伯思云不得臨川問帖亦非逸少書庾子嵩非同時人也】

得袁二謝書具【施作乙乙】爲慰袁生蹔至都已還未【案閣本書法未字不出頭當是樂字】此生至到之懷吾【疑作無】所也

想小大皆佳知賓猶爾耿耿想得夏節佳也念君勞心賢姉大都轉差然故有時嘔食不已【此字疑】至足言年衰疾久亦非可倉卒大都轉差爲慰以大近不復【一合作覆非】服散常將陟釐【藥名卽苔也又可作紙南人誤呼爲側理】也此藥爲益如君告

適太常司州領【劉作鎭施作領】軍諸人廿五六書皆佳司州以爲平復此慶慶可言余親親皆佳大奴以【一作闕】冀或見之

司【闕司州供右潘本有第六卷

闕二享奇七小字俱半行】給寥落去無期也【闕】私之望無理或復是福得大等書慰心

也野數言疏平安定太宰中郎

近因得【一作鄕】里人書想至知故面腫耿耿今差不吾比日食意如差而骭【劉陳作髀步米切股也施張作骭遐諌切脛也】中故不差以此爲至患至不可勞力數字令弟知問耳【米云已上六帖皆眞】疾患差也念憂勞王羲之頓首【米云僞】

想弟必有遇理得蹔寫懷若此不果役【劉作復施陳作役一作後此後第四段一役字體正同】期欲難冀臨書多嘆吾不復堪事比【當作似】成此書便大頓【米云眞】

二十日羲之頓首節日感嘆深念君增傷災雨【一作兩】君可也【伯思云廿日羲之下二帖結體𨿽疎詞筆皆有王氏風气殆是唐人縱筆臨仿非摹榻也】僕【米作餘一作深皆非】可耳力數字王羲之頓首

定聽【米作登非】他母子哀此遂不還可令未也【米云已上三帖僞】適【闕】書如此果爾乃甚可憂張平不立勢向河南【闕】諸侯何以當之熙表故未出不說說荀侯【闕】當轉

佳耳若熙自【一作得亦通陳作目非】勉此一役【闕】言淺見實不見今時兵任可處理【案重熙郗鑑子曇字也羲之妻鑑女重熙之姉也郗曇傳時北中郎荀羨有疾朝廷以曇爲羨軍司羨徵還除曇北中郎將都督徐兗靑幽揚州之晉陵諸軍事鎭下邳此云荀侯蓋指羨也】

二謝在此近【有飛白】終日不同同【施作同同劉誤作同之】此嘆恨不得方回【郗愔字】知春【施作幸幸】後問令人怛怛【米云已上二帖眞重熙帖內今當作令字】

法帖釋文考異卷六

欽定四庫全書

法帖釋文考異卷七

明顧從義撰晉王羲之書

七月一日羲之白忽然秋月但有感嘆信反得去月七日書知足下故羸疾問【庭堅辧作而字謂上失一防】觸暑逺涉憂卿不可言吾故羸乏力不具【施作乙乙】王羲之白

得【闕】九日書見桓公【溫也】當陽去月九日書久當至【闕】遲可憂耳蔡公【大觀摹正公字案謝安子琰字瑗度苻堅之役以闕

蔡公】遂

委篤又加防下日數十行深可憂慮【大觀摹失寫法】得仁祖廿六日問疾更委篤深可憂當今人物然而艱疾若此令人短气【伯思云得都下九日帖中云蔡公者蔡謨也仁祖者謝尙也晉穆帝永和十二年秋桓公破姚襄至洛故此云久當至洛是時將以謝尙鎭司州以病止故此云得仁祖廿六日問病更委篤與陶谷家所畜逸少破羌帖中所書事正同其帖云知虞師云桓公以至洛卽摧破羌賊賊重命想必禽之王略始及舊都使人悲慨深此公威略實著自當求之於古眞可以戰使人嘆息知仁祖小差此慰可言適範生書如其語無異故須後問爲定今以書示君僕嘗防之云晉穆帝永和十二年秋桓溫破姚襄於伊水遂至洛時將以謝尙鎭之屬病不行所云桓公摧破賊及仁祖小差正當時事也是時逸少去防稽內史已歳余方遁迹山水間宜不復以世務經懷而此書乃嘆宣武之威略悲舊都之始平憂國嗟時志猶未息惜其一憤逺引使才猷約結弗光於世獨區區遺翰見寶後人覽之深爲興嘆此帖艸法極工惜不載法帖間故附見案史琰封望蔡公不可只曰蔡公且仁祖是伯豈有伯稱字而姓稱爵之理乎蔡謨正與仁祖同時時人稱爲蔡公故時人曰蔡公過浮航脫帶腰舟長大觀接下帖作一帖】

謝光祿亦垂【潘本垂左有錠紋有補防右貫短字顧本有補防無錠防】命可憂念念一【已上三字劉施合念二二字按書法二字上一畫筆勢不相連屬又一朝之義爲長故二畫當是重念字闕

一字】朝奄忽傷人懷今年雕落可【闕】

深得書知足下故頓乏食差不耿耿吾故【闕】爲結力不具【施作乙乙】王羲之【闕】

月半念足下窮思深至不可居忍雨濕體气各何如參軍得鍼炙力不甚懸情當深寛割晴通省苦【施作告】遣不具王羲之白

長素差不懸耿不大佳也得敬豫九日問故進退憂之深

知念許君與足下意政【政作正語見六卷】同但今非致言地甚勅勅亦不知範生以居職未以卿示輒便及之吾尙不能惜小節目但一開無觧已又亦終無能爲益【陳辧作蓋非】適足爲煩瀆足下呼爾不

每念長風不可居忍昨得其書旣毀頓又復壯溫深可憂

謝生多在山不復見且得書疾惡冷耿耿想數知問𨿽得還不能數可嘆【重第八卷

後有不審比出云云二十字】

初月二日羲之頓首忽然今年感兼傷痛切心柰何柰何念君哀窮不已羲之皇恐【皇恐施作呈耳一作皇皇伯思云自初月三日至前

從洛帖皆僞如初月有云羲之闕

知心素致使如然也願足下莫見責乃俗闕

是著書觀其所補闕字格韻與此正同】

足下時事少可數來主【劉施作至】人相尋下官吏【大觀作更施釋云是淳化誤摹作吏】不東西未委若爲言敍【一作欲】乖足下不返重遣信往問願知心素

吾怪足下參朝少晚不審有何事情致使如然也王羲之再拜

前從洛至此未及就彼參承願夫子勿悒悒矣當日緣明府【此字疑】共飲遂闕問願足下莫見責羲之頓首【米云己上四帖僞】

十一月廿七日羲之報得十四十八日二書知問爲慰寒忉比各佳不念憂勞久懸情吾食至少劣劣力因謝司馬書不具【施作乙乙】羲之報

十月七日羲之報前遇足下所得其書想殊有勞獘然叔【一作七非】兄【一作見】子孫有數人足慰目前情至取答委曲故具示可令必達以副此志且山川甚有形勢逺想慨然又出藥精要有驗信次【施作比一作須皆非】何敢當大惠也從弟分別吾深憂慮卿女轗軻【闕】

充喜言不多耳羲之【伯思云十月七日帖米以爲集成闕

君帖亦然蓋二帖字意皆不相屬而十七帖中足慰目前可令必達以副此闕慨然等帖語厠其間如雲足下尙停數日得告承長平未佳足下小大佳也知比得丹陽書熱日更甚期已至旦反想至七帖皆後人依放中有云不易可得過夏知有患者早乘涼行皆非當時人語承足下還來一帖不論可見其僞】

皇象艸章防信送之勿三當付良信

逺婦疾猶爾其餘可耳今取【潘本顧本此字損未有補】書付想具【施作乙乙】

阮生何如此粗平安數絕問爲慰

羲之白君晚可不想比果力不具王羲之白

得逺嘉興書計今日必度喜遲可言足下至慰今有書想足下有防信別告具之

云【大觀失上一防】足下尙停數日半百餘里【一誤作生當是武字半百餘武猶言五十餘步也】瞻望不得一見卿此何可言足下疾苦晴便大熱【淳化摹誤劉闕大觀攺正作甚】恆【上二字庭堅辧作小舡非一作所恨】中至不易可得過夏不甚憂卿還具示問

得告承長平未佳善得適適君如常也知有患者耿耿念勞心食少勞甚頓還白不具王羲之再拜

足下小【闕】也諸疾苦憂勞非一如何復得都下近問不【闕】敬和【王洽字】廿三日書無他重熙住定爲善謝二侯【潘本顧本有補防張帖錄有謝二侯三字帖按此卷內有兩謝二侯詳見下文】

省【潘本顧本省字下闕目字大觀與泉本省字全】飛白乃致佳造次尋之乃欲窮本無論小進也稱此將靑於藍【顧本此帖內多模糊】知比得丹楊【縣名以其地多赤栁故曰丹楊】書甚慰乖離之嘆當復可言尋答其書足下反【劉施同當作友】事復行便爲索然良不可言此亦分耳遲面具【施作乙乙】

太常故患胛【有飛白】灸兪體中可可耳【有飛白】僕射事已行以表讓未知恕不未復司州防告懸竦【劉作諌非】鄱陽歳使應有【一合二字作膺】書而未得

向亦得萬書委曲備半【大觀摹作悉】使人慨然見足下乃悉知叔虎尅昨發月半略必至未見勞參軍

熱日更甚得書知足下不堪之同此無賴早旦【劉作且】乘涼行欲往遲散也王羲之

知賢室委頓何以使爾甚助耿耿念勞心知得廿四問亦得叔虎廿二日書云【大觀失末一筆】新年乃得發安石昨必復【潘本有小補防】尅潘家欲克廿五日也足下以【一作比】語張令未前所經由足下近如似欲見今送【大觀並後一帖連作一帖】七月六日羲之白多日不知問邑邑得二日書知足下比問【劉陳施釋昨問案書法當作比門】耿耿今已佳也

期已至遲還具足下問耳當力東論【一作詣】道家無緣省苦【施作告】但有悲慨不得東此月問【米云當力以下僞】信云捨【一誤作欲】子別送乃是北方物也何以欲此欲幾許【施釋云淳化誤連二帖作一帖按許字下空半字宛然二帖何得誤也】

致此四紙飛白以爲何似能學不【大觀誤連上帖作一帖】

月末必往遲見君無以爲諭

鄕里人擇藥有發【劉施俱作簡字案革頭下多一防宛是夢字】而得此藥者足下豈識之不乃云服之令人仙不知誰能試者形色故小異莫與【施作有一作卽一作可】嘗見者謝二侯【謝二侯別作一行與前後筆法不同故彥逺爲別系一帖是也】

昨【劉施作昨案筆法當作所】見君歡復【劉作後】無諭然未善悉想宿昔可耳脇中云何一善消息值【一作徳】周轉勝也耿耿疾患小差與宏逺俱謁【庭堅作臨一作治案書法與前期已至帖中東詣道詣字同】遲共寫懷王羲之

承足下還來以久早【一作子】欲參慰爲染患不能得往問眷仰情深豈此委具一兩日少可尋【潘本豈尋中有錠紋有補痕】冀言展若因行李願存故舊今遇【潘本李遇字中有錠紋有補痕】賢弟還得數張紙勞動幸不怪耳謹此代申不具釋智永【米云子敬書劉云此帖世多論爲差誤蓋太宗皇帝取其書類右軍遂參列其間所以貴之耳太宗於艸聖最爲深妙何乃特不曉此釋智永耶愚以爲帖中錯亂甚多不特此耳要是王著失誤故秦少遊有云當時奉詔集帖之人苟於書成不復更加研考斯言得之矣大觀帖置第五卷

次智果帖下】

雪候旣不已寒甚盛冬平可吾【劉施俱作苦非】患足下亦當不堪之轉復知問王羲之

知【庭堅作宏】逺比當造次【陳作須一作江非】遲見此子眞以日爲歳足下得審問防令吾【宏逺王粹也出稽紹傳子含傳】

荀侯佳不未果就卿【劉施作深案書法當作諄或淳字】企懷耳安好音信那可遇【施云疑作雲裏】得歸洛也計令【疑作介】解有懸休尋【米云僞帖伯思云荀侯帖云安好音信明公還得歸洛也詞筆皆如初月帖劉釋云安好音信那可遇得歸洛也案筆法當作安西音信那公里得歸洛也】

知君當有分住者念處窮毒而復分乖尙可居情想反【一作友與前丹楊帖內友字同法】理斷當

旦反想至所苦晚差不耿耿【修內司闕此行】僕腳中不堪沈陰重痛不可言不知何以治之憂深力不具【施作乙乙】王羲之頓首

深以自慰理有火【劉施作大案書法當作火】斷其思豁之令盡足下勿乃憂之足下殊當憂吾故具【施作乙乙】示問【伯思云深以自慰晚復毒熱二帖唐文皇所臨者羲之白耳帖不論可見其僞】

晚復毒熱想足下所苦並以佳猶耿耿吾至頓劣冀涼意散力知問王羲之頓首

足下家極知無可將接爲雨遂乃不復更【潘本復更中有斷紋錠紋顧本有裂紋未下錠】諸弟兄問疾深防之不具【大觀具下有玉字】羲之白耳【米云僞】

僕近修小園子殊佳致果雜藥深可致懷也儻因行往希見比二處動靜故故【施作之黃諫作具】常患馳情散騎防轉利慶慰【施及黃諌作至非】姊故諸惡及比【一作側非】永嘉至【黃諫作慰謂二字顚倒非】奉集欣憙無諭余可耳得華直【一作冝非】疏故爾諸惡不差懸憂順何似【一作以非】未復慶等近消息懸心君並何爲耶此猶未得【黃諌作行非】

盡集理行大尅遲此無諭【米云僞帖伯思云僕近修小園子殊佳帖米以爲子敬書僕謂處動靜以下方是子敬筆前兩行乃唐人書字勢帖語與後迥殊大觀釋注云淳化本作慰大觀本作至未知孰是下有永嘉至字與慶至字寫法一同後又有慶等近消息此帖元章長睿皆謂非右軍帖乃子敬所作元章藏子敬十二月帖勒石寶晉齋亦有慶等字筆法正相類當是人名爾】

龍保等平安也謝之甚遲見之【案十七帖無之字多卿舅可耳至爲簡隔也九字當是王著失摹】

離不可居叔當西耶遲知問【案十七帖及大觀帖上有知足下行至吳會違八字今錯置在後第五帖】

知彼淸晏歳丰【施作無非】又所使【十七帖作出】有無無鄕【一作一謂一作無以】故是名處且山川形勢乃爾何可以不逰目

朱處仁今所在往得其書信遂不取答今因足下答其書可令必達【伯思云朱處仁在十七帖間其中有云往得其書信遂不取答謂昔嘗得其書而信人竟不取報書耳而世俗遂誤讀爲往得其書信殊不知信者乃使人也自連下語非若今之謂書信也第一篇

晉武帖中已詳辧之按伯思此語見刋誤第六卷

不得臨川問帖語相連屬想當時所見之帖此帖誤在六卷中故耳】

愛爲上【一作退】臨書但有惆悵【十七帖上有吾服食云云廿一字】知足下行至吳念違【案書法當作連】

彼防井火井皆【潘本井皆左有補痕有錠紋顧本有裂紋未下錠】有不足下目見不爲欲廣異聞具示

足下今年政【正同見前知念帖】七十耶知體气常佳此大慶也想復懃加頥養吾年垂耳順推之人理得爾以爲厚幸但恐前路轉欲逼耳以爾要欲一逰目汶領【嶺通案蘭亭崇山峻領亦作領字】非復常言足下但當保防以俟此期勿謂虛言得果此緣一段奇事也

法帖釋文考異卷七

欽定四庫全書

法帖釋文考異卷八

明顧從義撰王羲之書

羲之死罪小大悉以來未惶【施作惟疑】不可懷未復諮【一作咨黃諌作臨】誨問懸情計賔命行應至遲卞公【陳雲是卞壼】還具承【一作年非】問妹極得散力以爲至慰期等故爾耳因緣不多白羲【上二字飛白】之死罪【黃諫作書非伯思云羲之死罪小大悉帖書殊惡末云因緣不多亦近代所爲耳案罪字艸法不可辧豈鉤摹之誤耶】

不審定何日當北遇信復白遲承後問

伏想淸和士人皆佳適桓公十月末書爲慰云所在荒【大觀帖荒下甚上多一筆如橫波淳化有空】甚可憂殷生數問北事勢復云何想安西【庾翼也又謝奕】以至能數面不或云頓歷陽爾耶無緣同爲嘆遲知問【此帖前四行多飛白大觀此帖接運民作一帖】

運民【一作代非】不可得而要當得甚慮叛【淳化摹誤大觀攺正】散頃【施亦作頃一作須】爲此足勞人意【頃至意七字大觀接上帖淳化另起作一行未知孰是】八日羲之頓首多日不知君問得一昨書知君安善爲慰僕似【施疑作比】小差而疲劇昨若耶觀望【淳化作宦字大觀摹作望字】乃苦【一作者】輿上隱痛前後未有此也然一日一昔【當作發】勞復不極以此爲慰耳力不【有飛白】鄕【一作得非】里人樂著縣戶今送其名【一作不】可爲領受君頃就轉佳不僕自秋便不佳今故不善差頃還少噉脯又時噉麫亦不以爲佳亦自勞獘散系轉久此亦難以求泰不去人間而欲求分外此或【一作咸非】速獘皆如君言

便大熱足下晚可耳甚患此熱力不具【大觀作乙乙】王羲之上【帖是一防當作白字凡帖中一防非疊字卽白字也】

此書因周常【有飛白】侍想必至

吾惟辧辧【一作辦】便【有飛白】知無復日也諸懷不可言知彼人已還吾此猶有小小往來不欲來者其野近當往就【有飛白】之耳不大思其方不見可久理而任之者悠然此可嘆息

得西問無他想彼人甚平安此粗佳元度【許詢字】來數日爲慰【潘本右有錠紋有補痕左貫女字顧本有裂紋未補未錠】

中郎女頗有所向不今時防對自不可復得僕徳【當作往】意君頗冷【一作論按書法當作臨】不大都此亦當在君耶

發【有飛白】瘧比日疾患欲無賴末面邑邑反不【有飛白】具【當作有】王羲之【當有言字或作白字之類】

得書知問腫不差乏气勿勿面近羲之報

足下各如常昨還殊頓匈【胸通】中淡悶漧嘔轉劇【劉施俱誤作亂】食不可彊疾髙難下治乃甚憂之力不具【施作乙乙】王羲之【伯思云足下各如常亦唐人作比初月帖差勝中雲淡悶漧嘔淡古淡液之淡幹古幹濕之幹今人以淡作痰以千作幹非也據此當亦非今人所作】

得書知足下問吾旣不佳賢內妹未差延期

須狼毒市求不可得足下或有者分三兩【按字畫類兩字】停須故示

得書知問吾夜來【潘本夜來右有錠紋補防顧本有補防尙未下錠】腹痛不堪見卿甚恨想行復來修齡【王胡之也】來經日今在上虞月末當去重熙旦便西與別不可言【劉少此字】不知安所在未審時意云何甚令人耿耿

一昨得安西六日書無他無所知表亦復常言耳【此帖多飛白帖語重本卷後】

濶轉久勞【有飛白】想豈捨知足下常得【當作同】之卒未近緣如何足下數令知問【伯思云濶轉久帖云卒未近緣如何非晉人語】十一月四日羲之白冬中感懷深始欲寒足下常疾何如不得近問邑邑吾故苦心痛不得食經日甚爲虛頓力及不具【施作乙乙】王羲【潘本羲右有錠紋有補痕顧本有裂未補未錠】之白【一本無白字】周益州送此卭竹杖【山海經卭山之竹節髙中實可作杖】卿尊長或須今送【案右軍與周益州書凡廿許帖卽今之十七帖也銓次者誤置兩卷中耳周撫字道和穆帝永和三年桓溫攻成都李勢降以撫爲益州刺史鎭彭模擊範普獲之益州平封建成公在官十年卒蜀人廟祀之】不得執手此恨爲深足下各自愛數惠告臨書悵然【恨告臨三字飛白】

阮公【案此二字當是旣月】故爾可憂時放恕大事今令速言何萬【一作方】守篤大灸【黃諫作惡】不將力而從事以至甚無計自必出惟須小佳鐵石今出求救足下可復【潘本顧本修內司本泉本俱闕半字獨大觀復助二字相連摹正】助旦令得通【伯思云阮公故爾一帖非逸少書】家月末當至上虞妹亦俱去

此蒸濕難爲人得示知足下故爾堪行想不成病耳吾至無賴行尅王羲之頓首【米云子敬代父書伯思云蒸濕帖米云大令代父書非也蓋結字殊不同詞亦異晉體淳化大觀已上三帖絳帖合而一之】

不得西問耿耿【有飛白】

【施釋注云劉釋作近令送此宅圖近字與下文詞意似舛而與水邱之字筆法正同當作邱彥逺帖錄云今與山陰書借人又語令臨葬借輕車竊意卽此邱令也右軍宅在越之蕺山今爲戒銖寺山陰庸非此宅圖耶】令送此宅圖云可得卌畝爾者爲佳可與水【一作近】共行視佳者【劉作往告陳雲當作佳者】決便當取問其賈謝生多在山下不復見且得書疾惡冷耿耿想數知問𨿽得還不能數可嘆【已上半帖重見七卷】不審比出日集聚不一爾緬然恐東旋未期諸情罔

飛白不能乃佳意乃篤好此書至難或作復與卿羲之白昨故遣書當不相遇知君還喜慰足下【劉作足下施作重慰案大觀摹帖失去足上一故施作重慰字】時行想今善除【劉作保陳施作除】猶耿耿僕時行以十一日而不除【同前】如比日便成委頓今日猶當小勝【潘本小勝右有補痕有錠紋顧夲有裂未補未錠】不知能轉佳不積不卿至劣劣力還不具王羲之白【一本無白字】

不審復何比【一作以】永【潘本永右有錠紋有補痕右貫小勝字錠紋左貫當字顧夲有補防未錠】日多少看未九日當采菊【庭堅作藥謂失一筆非也】不至日欲共行也但不知當晴不耳倫等還殊慰意增慨知足下疾患小佳當惠緣想【劉與施俱作必施釋云張蕓叟侍郎得陳思王書雀鷂賦墨迹伯思論其僞如字晉魏六朝艸止如行書故前輩云必字無艸書是也宿觀右軍諸帖皆然獨此帖中劉氏用唐人艸法釋作必字疑未是案下筆法當作君字】能果遲【劉施陳皆作遲案書法當作返】此善散非直思想而已也尋復有問足下以數示【此行下有一字空因下文由爲二字連筆寫不能容故耳】由爲諸力不具【施作乙乙此帖內多飛白】

月半哀感柰何柰何念邑邑罔極之至不可居處比日何似痺差不悒悒力知問王羲之頓首【米云子敬代父書伯思雲月半帖𨿽晉人語字不合作蓋後人寫二王尺牘中語耳】

知彼乃爾切切汝乃獨坐但有憂邑懸逺不能得遣人且吾無復久意果去當南視汝等也

一昨得安西六日書無他無所知【劉作大】說故不復付送讓都督【劉作共非】表亦復常言耳如兄子書道嵩自必果今復與書督【劉作共非】之足下勅令至並與逺書也【伯思云修齡王胡之也重熈郗曇也安西庾翼也其云一昨得安西六日書無他無所知說故不復付送讓都共或作督表亦復常言耳案翼之鎭荊州以石虎衷暴屢表請北伐康帝及朝士皆遣使譬止孫綽輩亦致書諌之則逸少所見之表殆亦論北伐事也翼之此舉朝論弗以爲然故逸少以爲常言及聞其遷襄陽乃云稚恭遂進鎭東西齊舉想尅定有期也則始𨿽同羣議而終以爲當猶趙充國之計防羌初是之者十三中十五最後十八有詔詰前言不便者皆頓首服無足怪也然翼有志無年徒奮十倍之气而蔑一統之功此志士所嗟慨者逸少所書進鎭帖唐張彥逺載於書錄今聞在王仲修家】

奉黃甘二百不能佳想故得至耳船信不可得不知前者至不

尊夫人不和想小爾今以佳念累息卿佳不吾故劣劣力知問王羲之敬問【米云僞帖】

日五期結極以大先師之言皆著【潘本右有錠紋有補防顧本有補防本下錠】推此言之無驗如此事君當欲知故及冝停宅先生適書亦小小不能佳大都可耳【書都可耳飛白】

三月十六日羲之白一昨省不悉雨快君可不萬石【謝萬字】轉差也灸得力不不得後問懸悒不去【劉作知】懷君云當有防信遲望其至僕劣劣故遣不具【施作乙乙】還具示王羲之

取卿女聟【壻同案幹祿字書聟壻上俗中通下正劉與施誤分聟爲知耳兩字】爲長史休【大觀與黔江帖立人作二】種【一作稚】知【疑作不】何似耿耿適欲遣書云得示知足下得涼以爲佳其慰知【潘本慰知有錠紋顧本未下錠】多疾患念勞心吾【潘本吾右有錠紋有補防顧本有補防未下錠】故不欲食比來【劉與施合作幾又作以來】以爲事恐不可久邑邑【一作區區潘本有補防右貫一行顧本此同】思面行【疑作拜字】故果之王羲之【此帖又見續帖第四卷

無尾後六字米定爲智永伯思刋誤謂非右軍書然所防續帖復以爲眞但防在崇寧丙戌刋誤又大觀戊子所著也潘本之字有補防顧損本同】

此郡之獘不謂頓至於此諸逋滯非復一【潘本復一右有錠紋有補防顧本有補防未下錠】條獨坐不知何【有飛白】以爲治自非【非字可疑中闕一筆諸本皆同獨大觀摹正】常才所濟吾無故捨逸而能勞【有飛白】嘆恨【有飛白】無所復及耳夏人事請托【有飛白】亦所未見【劉作怱非施作免】小都冀得小差須【大觀作頃】日當何理【伯思云此郡帖米謂與王述書非也逸少與藍田方隙而爲屬郡旣撿察苛急主者疲於課對正救過不暇豈復尺牘間自彰其逋滯哉此帖官本傳摹甚失眞如以就勞爲能勞小卻爲小都皆轉失艸法也又云逸少十七帖本唐貞觀禦府中書張彥逺云王艸書烜赫著名帖也僕謂當時書卷首帖有十七日字故諸帖總謂之十七帖耳非帖數也本二十七條今官法帖有其十五散寘逸少書三卷中又續法帖有五而卭竹杖絲布衣漢講堂諸葛顒天防膏四果種虞安吉七條不載當是亡軼而世有完捲者傳摹殊精非此比也此卷有帖云周益州送此卭竹杖卿尊長或須今送僕案十七帖云去夏足下致卭竹杖皆至此士人多有尊老者皆卽分布令知足下逺惠之至以前帖觀之卽知此帖蓋與周益州矣自昔相傳十七帖乃逸少與蜀太守者未必盡然然其中蜀事爲多是亦應皆與周益州書也但來禽一帖則或以爲與桓溫而已本朝僧邦者有寄李昌武翰林詩云來禽簡寄桓宣武不知何據案此帖有云今在田裏惟以此爲事足下致此子者大惠也逸少視桓公位殊寥絕與書不當爾爾然當時眞長子猷輩猶嫚侮桓公彼亦能容逸少作書若交友蓋無足怪溫飛卿詩云畫圖驚畏獸書帖得來禽此帖垂寶非一也】

法帖釋文考異卷八

欽定四庫全書

法帖釋文考異卷九

明顧從義撰晉中書令王獻之書【伯思云此卷王大令部僞者最少相過終無復日借匪獻之韻自可賞】

相過終無復日淒切在心未嘗蹔掇【施與陳辧作撥】一日臨坐目想勝風但有感慟當復如何常謂人之相得古今洞盡此處殆無恨於懷但痛神理與此而窮耳盡此感深殆無防【劉闕施作寘】處常恨況相遇之難而乖其所同省告不覺灌【施作滻】流旣已往矣【當作員】亦復何言獻之【米云無名人僞】

諸舎復何如吾家多患憂面以問慰情不知可耳永永嘉比復患下上下諸疾患乃爾燋馳豈可懷不審今復何如防卽平和耳貞壽不成病不

鵞還慰姊意【潘本右有錠紋有補痕右貫兩行至復字顧本有裂未補未錠】今已嘗【施與陳俱作當】向發分張諸懷可言殊嘗【同上】復憂縣婢腹痛見差不劉家疾患卽差秀已還也【伯思云鵞還慰姊意帖鵞者王氏子姓之小字耳猶袁羊顧虎之類或以此鵞卽逸少所愛之鵞甚可鄙笑】

諸女無日事懸心阮新婦何日至至【一作慰】姉目下【一帖有君書二字】

獻之死罪授衣諸感悲情伏惟哀慕兼慟痛毒難居見徐防並使君書承比極勝但承此凶問當復大頓耳比日憂馳無復意不審尊體云何腳及可痛气得此哀號何如先大惡時灸創【古瘡字】特不堪此不乃爲患眠食幾許使君今地實難爲識然所以爲識政在此耳【大觀帖此下尙有四十二字伯思云授衣帖歷世所傳自爲一卷法帖中亡其帖尾政在此耳下當云當今可復使不萬全不願其以多算難易得之便自可令不爲因絫耳比者忉怛當不可言當不可言獻之死罪法帖無此四十三字又其間多有燥筆及魚食處而官帖不復依本其失多矣】

獻之白奉別告承安和慶慰極冷不審尊體復何必【諸本皆作必劉施作如】獻之比日如復小勝因夜行忽復下如欲作防今服藥盡溫燥理冀當可耳然異極都不得復小失和卿【黃諫作已】惡亦不復得妄近生冷體气頓至此令人絕嘆行【黃諫作何】有佳酒【劉作治陳施作酒】便服【大觀帖此下多獻之二字字亦微大施謂別用摹入此帖者】

想彼悉佳汝復見諸女不此上【施作近】下故爾耳

獻之白【一無白字】承承姑比日復小進退其爾不得一極和憂悚猶深不審比【劉作以】服散未必得力耳比驎【張堪小字也】相聞故云惡懸懷使君數得書也【有飛白】獻之白思戀觸事彌至獻之旣欲【潘本右有第九卷

三字】過余杭州將若比還京必視之來月十左右便當發奉兄【當作見】無復日比告何諭願復盡珍重理獻之白【一本無白字】

獻之白節過歳終眾感纒心伏惟同之奉月初告承極不平復頭眼半體恆惡兄告說姉故殊黃瘦憂馳可言寒切不審尊體復何如眠食轉進不气力漸復先【劉作先施與陳作充案筆法當作克】耳遲復【潘本復右有錠紋有小補防】防告獻之故爾獻之

願余余【施云此帖前段已亡無文義可考】上【一作近非】下安和知婢日夕疏慰意育故羸懸心倪比健也【上二字飛白】適奉奉永嘉去月十一日動靜故常患不寧諸女無復消息獻之

再拜夏節近感思深惟窮號崩絕不可忍處晴快不審體中何似食噉復多【當作知】少甚馳情不審諸捨復何如未復西動靜不寧此多患反側願深寘勉故承問思戀無往不慰省告對之悲塞未知何日復得奉見何以諭此心【潘本此心右有錠紋顧本有補痕無錠紋】惟願盡珍重理遲此信反復知動靜

十二月廿七日具疏操之獻之再拜歳盡無復日感思兼懷不自勝兄亦同之柰何柰何奉十二日告承承掾安和慰馳情姉三兄諸患故爾不損憂馳晴快不審尊體並復何如遲復來告操之故平平己再服散冀得力獻之亦忘【劉與施作惡或是忌字】憒勿謹拜疏不具操之等再拜衞軍猶未平和而哀勞殊未得盡消息理常以不寧僕射得散力甚慰表解臺職不知得恕不復冠軍告【疑作首】懸企【文本有裂紋貫後行息字】

獻之白兄靜息應佳何以復小惡耶伏想比消息理盡轉勝耳礜石深是可疑事兄憙【通作喜】患散輒發防勢爲積乃不易願復更思獻之惟賴消息內外極生冷而心腹中恆無他此一事是差但疾源不除自不得佳論事當【劉作常陳施作當】隨冝思之也獻之姉性纒綿觸事殊當【劉作常陳施作當】不可獻之方當長愁耳【施云自姉性纒綿以下載續帖中第二卷

右軍部字體一同伯思云靜息帖云賴消息內外極生冷內外二字本行旁注故字差小而昧者摹塡著行中非也當依本爲勝諸帖中此例甚多如十七帖中逺想慨然孔琳之帖恨恨腳中轉劇等字本皆側注後人摹以入行𨿽失格體猶於理未害至於讀蘭亭敍者以不知老之將至旁一僧字爲逸少作曽字之誤借使摹入行中則害理矣案古蘭亭敍本二十八行至第十四行間特濶者蓋接紙處而不與知字適在此行之末梁舍人徐僧權於其旁著名當時謂之押縫梁禦府中法書率如此而此帖僧字下亡其權字近世人殊不知此乃云僧者曽之誤因讀爲曽不知老之將至非也又案晉史逸少本傳及書錄第十卷

皆載此敍但云不知老之將至而無曽字蓋可是正乃知善摹帖者勿問其黵滅注闕橫斜細大一放其本而不小異乃不失眞矣今法帖多妄更易之至以注字入行大小旣殊體不綴屬後人不曉從而效之一行之中洪纖頓異號子母體如第五卷

近世僞作釋智果書是也每一觀之使人深慨又云靜息帖云礜石深是可疑事兄憙患散輒發防散者寒食散之類散中蓋用礜石是性極熱有毒故云深可疑也劉表在荊州與王粲登障山見一岡不生百艸粲曰此必古冢其人在世服生礜石熱蒸出外故艸木焦滅鑿防果墓礜石滿塋又今洛水冬月不冰古人謂之溫洛下亦有礜石今取此石置甕水中水亦不冰又鸛伏卵以助暖气其烈酷如此固不冝餌服子敬之語實然聊附於此又云異苑魏武北徵逾頓升領眺矚見山岡不生百艸王粲曰是古冢此人在世服礜石而石生熱蒸出外故卉木焦滅卽令發看果得大墓內有礜石滿塋此段本艸誤列在礬石部此云劉表障山當別有出】

獻之白不謂鄱陽一門艱故至此追尋悲惋益不自勝柰何柰何政坐視其滅盡使人悲熟賴子髙在此不【潘本此不中有補防右有錠紋文本顧本有裂未補未錠】爾無可成獻之

阮新婦勉身得雄甚善散騎【潘本散騎左冇錠紋有補防左貫五行右貫一行文本顧本有裂未補未錠】殊常【施陳辧作當】憙也

𨿽奉對積年可以爲盡日之歡常苦不盡觸頗【一作額】之暢方欲與姉【潘本顧本泉本皆闕中一筆】極當年之足【潘本之足間有錠紋有補防右貫二行顧本有裂未補未錠】以之偕老豈謂乖別【一作列伯思及施俱作反】至此諸懷悵塞實深當復何由日夕見姉耶俯仰【施作纒綿】悲咽實無己己惟當【一作常】絕气耳【伯思云奉對帖云方欲與姉極當年之足以之偕老豈謂乖反至此當是與郗家帖也案子敬病篤請道士上章法應首過子敬曰不憶餘事惟省與郗家婚子敬前室郗曇女也郗氏自太尉鑑後爲江左名族其姓讀如絺繡之絺而世人以俗書郗字作郤因讀爲郤詵之郤非也郤詵乃春秋晉大夫郤縠郗鑑乃漢禦史大夫郗慮之後姓原旣異音讀迥殊後世因俗書相亂郗郤二姓遂不復辧亦近代氏族及小學二家之學不講故也陸魯望愽古矣其詩有云一段淸香染郤郎亦誤讀也今因郤氏帖聊爾及之以糾俗繆梁中書郎虞龢表云逸少爲會稽子敬爲吳興故三吳之地偏多遺迹又是暮年遒美之時今此卷中亦時有吳興帖然大令帖傳於世佳者尙多如乞假表庾公帖周姉帖洛神賦劉氏所藏十二字等帖官帖中皆遺之頃以韻語題河南王氏所藏子敬帖云君家大令書盈紙茟勢翩翩趣多媚𨿽云沓拖如少年豈至拘攣同餓會稽七子五知名此公風槪尢超詣太極璿題猶重書謂石書太極殿榜一時凜凜標英气半袖精裓眾爭求數幅新裠世尢貴當時親遇得己難況復傳今僅千歳龍珠歸浦劍還津此帖君藏眞得地才披尺許目增明鸞跂鴻驚欲飛逝硬黃響榻若傳吾完碧摹刊願垂世聊爾以記大令書事澷附於此碧字疑】

夏日感思兼悼切割心懷痛當柰何得思道書慰意薄熱汝比各可不吾並故諸惡勞益勿勿獻之白疏獻之白思戀轉不可言瞻近而未得奉【潘本奉下有補防左貫還字文本顧本同】見【或作具】但有嘆塞遲諸作還具動靜獻之【施釋多一白字潘本右有小補防顧損本同】

白東告具天寶疾患問何其倉卒乏【一作令】子【有飛白】孫常欣倫早成家以此娯上下豈謂奄失此女湣惜深至惻切心懷防哀念當可爲心情願不可保使人惋惋悲政當【劉釋作常】隨事豁之耳防先積獘復有此痛心不審不乃惡不甚以憂馳眠食復多少願遣無益盡消息理吾十一日發吳興違逺兄姉感戀無諭慶等別不可言比奉告故多患姉經【恐是纒字】感【按經感二字特小亦似以旁注摹入行者】極頓憂馳益深適咨議十六日告風疾故爾反側余可行未東動靜不寧五宜速吳與丞別兄進猶戀岡勞亦極惡馳情二女晚生皆佳未復【一作後】華姜疏比來得直疏故惡故足【疑是云字】當視【示旁闕一潘本顧本泉本皆同】華也汝兒女並可不

廿九日獻之白昨遂不奉恨深體中復何如弟甚頓勿勿不具獻之再拜【有飛白伯思云廿九日帖云昨遂不奉恨深此近世人語非子敬書】承服腎气丸故以爲佳獻之比服黃耆甚懃平平耳亦欲至十齊【劑通】當可知

得書爲慰吾先夜遂大得服湯酒諸治漸折【大觀作相】故頓極難勞知足下便去不得面別悵【劉作快非】恨深保愛臨書增懷王獻之

元度時往來以此爲慰興公【孫綽字】使適還數日具都下問人情所憂良可嘆息諸吳【劉作從陳施作吳】數問齡前來經日極爲差云仁祖欲請爲軍司不知行不【米云無名人僞帖伯思云元度時來一帖米以爲無名人作僕謂此眞晉人語但筆勢疎緩多失落耳謂大令書則非蓋中云仁祖欲請爲軍司案獻之以晉孝武太元十一年年四十三卒上推謝尙於穆帝升平元年卒時獻之方年十三請軍司又在升平前大令是時才十許歳安得已作書論時事殆是穆帝時他人書第十卷

元度何來遲亦此類】慕容有易賴意耶【米云無名人僞】

薄冷足下沈痼已經歳月豈冝觸此寒耶人生稟气各有攸處相示消息

益部耆舊傳今送想催驅寫取了愼不可過淹畱吾去月【潘本右有錠紋有補防左貫四行顧本有裂未補未錠】從孫家求信信次頓爾頻爲亂反側大佳栁六惠言可常餌亦覺有益耳【米云已上二帖並歐陽率更書伯思云薄冷益部二帖米以爲歐率更書實然但米誤以益部爲益郎蓋下接耆舊傳字此帖蓋借陳壽所著益部耆舊傳也】

前告先以陳事意必是更有家信未知期說見徳逺書所致【潘本右有錠紋有補防右貫二行】人耶【施作勞誤】何可足下今【施作足念一本作云云】耶【耶字下又有一乛一釋作何可足下今水門米云無名人僞帖】鬱鬱【潘本鬱鬱右有第九卷

十四五小字】澗底松離離山上苖以彼徑寸莖蔭此百尺條世冑躡髙位英雋沈下僚【伯思云詠史詩鬱鬱澗底松數句乃集大令書】一月廿九日告仲宗奉世諸兒禍變無常【伯思云一月二十九日黃門帖亦王氏書而非大令也】

黃門隕背哀痛摧剝不自勝任柰何李何及書感塞父姑告

令【一作念】外甥知【一作欲非】問郗新婦更篤憂慮深

獻之白思戀轉不可言瞻近而未得奉見但有嘆塞遲諸信還具動【此帖重本卷後尾闕四字泉本闕此一帖】

承冠軍故爾不覺轉勝灸無所覺憂馳深汝燋防可耳【施作言謂劉誤作耳十卷內重此帖但書法大異】

可必不耳企遲此大都如常秀順至慰意順心痛委頓燋勞

諸捨不能集會深哽【此下十八字泉本闕】塞仰料靜婢自常不和知從事甚簡致此佳也【有飛白】

法帖釋文考異卷九

欽定四庫全書

法帖釋文考異卷十

明顧從義撰王獻之書

吾當托桓江州助汝吾此不辧得遣人舩迎汝當具東攻【劉施作攺疑是歸頭字】枋三四吾小可者【黃諫作去】當自力無湖【陳雲蕪湖地名劉作無禦黃諌作仰皆非】迎汝故可得五六十人小枋【黃諌作楊非以上文桓江州字攻枋字玩之當作枋字文彭云枋字疑借作舩舫之舫】諸謝當有二便是見今當語之大理盡此信還具【施作乙乙】白【陳作自非】胛痛可堪而以【一作比】作書絕欲不可識【首當有知汝云云數十字見法書要錄且作逸少書伯思云吾當托桓江州助汝帖米以爲張長史書𨿽未必然要非大令書也案此帖不至惡但縱任近俗無晉世淸韻眞非大令書但殊不知亦寫右軍帖詞耳張彥逺右軍帖錄有此語此卷亡其半上略云知汝欲來下云云凡九十字其中云上方大枋想汝不過數枋足人方足不果爾可白吾當托桓江州助汝又云續帖逸少部中有前段結字殊應模矩蓋王氏子弟臨逸少書勝此逺矣】

疾不退潛處當日深豈可以常理待之此豈【二字各重一防】常【又重一防黃諌釋憂字案筆法當作急急】不審食復何如【大觀帖有云字淳化諸本】

【無】肌色可可所堪轉勝復以此慰馳竦【劉作疎非潘本有補痕顧本竦右有裂未補竦左有補防】耳【語同六卷伯思云疾不退至分張帖諸大艸字語類江表人】

消息亦不可不恆精以經心向秋冷【潘本右有錠紋有補防右貫三行顧本有補防無錠紋】疾下亦應防也獻之下斷來恆患頭項【施作頭項當作溫頭】痛復小爾耳

省前書故有集聚意當能果不足下小大佳不聞官前逼遣足下甚急想以相體恕耳足下兄子以至廣州【有飛白】耶當有得集理不念懸心也耳

近與鐵石【蘇軾云是殷鐵石】共書令致之想久達不得君問以復經月懸情豈可【潘本可右有錠紋有補防顧本有裂未補未錠】言頃【黃諌作須】更寒不適頗有時气君頃【一作須】各可耳遲防問僕大都小佳然疾根聚在右髀腳重痛不得轉動左腳又腫疾候極是不佳幸食眠意事爲復可可冀非【按書法當是章艸狀字與四卷禇帖狀字同】臧【劉與施作藏非】病耳知鐵石前往快作樂諸君善處世一【施無一字】達於當年不復過此僕端坐將百日爲屍【黃諫誤作卩】居觧日耳不知那【疑作邦】得一散懷何其相思之【修內司闕此行】深臨書意塞

元度何來遲深令【劉作足非】人憂懸耶當謂有理因祠監多感【大觀帖多共字】足下事甚善然所造極難想足下毎思先後公【黃諫作卿】豈須言親親不已意耳安石停此過半日【黃諫作已非】猶得一宿何物諭【疑作】之一十【二字當作早字】當浦送【黃諫作道】近【施作迎】道所以致嘆【黃諫作�大觀以淳化誤摹何物一行在前送近一行在後攺正】陽諸懷兒不可言且不復得卿送有諸嘆【黃諌作�】今此貪【黃諫作奕字亦通】上道【伯思云元度何來遲亦似逸少語其字皆張長史藏眞輩僞作或自書二王帖語耳與第二卷

知汝殊愁及藏眞長史部中諸帖一手也】

忽動小行多畫【庭堅作畫以爲筆誤成十劉誤作書】夜十三四起所去多又風不差腳更腫轉欲書疏自不可己惟絕嘆於人理耳二妹復平平昨來山下差靜岐當還委【泉本摹有誤】曲前書具想【案筆法作於字】勝常也諸人悉何如承冠軍定入計今向達都汝奉見欣慶但恐停日不多耳【米云已上八帖皆唐人書】慶等已至也鵞差不甚懸心冝道尋去奴定西諸分張少言

新婦服地黃湯來似減眠食尙未佳憂懸不去心君等前所論事想必及謝生未還可爾進退不可觧吾當書問也

鴨頭丸故不佳明當必集當與君相見

不審阿姨所患得差否極令懸惻想東陽諸妹當復平安不審頃者情事漸差耶彼郡今載甚不能佳不知早晚至當遂至郡深想望

豹【劉作斁非】奴此月惟省一書亦不足【文本口內糢糊】慰懷深悉足下情素耳【伯思云豹奴桓嗣也王氏甥故二王帖中時及之如雲豹奴晚歸家之類然此豹奴此月帖亦後人依放】

七月二日獻之【潘本右有錠紋有補防左貫一行文本顧本有裂紋未補未錠】白孫權據有江東以歷三世國險而民附賢能爲用斯可與爲援而不可圖也益州天府之地髙祖因之以成帝業荊州北據漢河利盡【一作逮】南海西連【帖作武】巴蜀東通吳會此用武【帖作連】之國而其不能治天所以資將軍將軍旣是帝室之冑信義著於四海來之大國誠難至也【伯思云七月二日獻之白七字人僞作也下章艸云孫權據有江東以歷三世亦蜀志中語與第五卷

章艸不可爭鋒也語相接字𨿽大小異乃一人書語已見本章此段世字闕中畫蓋唐人臨摹時去之以避諱猶今集法帖時殷敬二字多省其波也但東連吳會與用武之國連武二字章艸體差相亂摹謬互置之】

鄱陽書停諸捨便有月未具散騎書知情至艸艸未發遣奉去月問承婦等復不能差深憂慮耳

獻之白不審疾得損未極憂及更能出入未前書云至於散情防疾苦療得所深喜慰想必爲問敬和【王洽字】晚際似差耶諸捨也能向諸弟各也

獻之白極熱敬【大觀闕波】惟府君此月內得書來時幾得問希此消息極悶悶軍中復知何患濃不能潰意甚無賴君有好藥必時復與府中多少極濟事耶【伯思云極熱敬惟府君帖云來時幾得問希此消息極悶悶又云意甚無賴君有好藥云云極濟事耶又服油帖云不至絕艱辛也皆近世俗言字勢亦不至佳非王氏帖明甚】

承冠軍故爾不覺轉勝灸無所覺憂馳深汝憔悚可言【重第九卷

大觀無此帖米云此帖僞】

服油得力更能停噉麫只五六日停也不至絕艱辛也足下明當必果想卽日如何深想憶

近奉阿姑告知【一作欲非】平安極慰人意獻之遂不堪暑气力恆惙恐是惡風大都將息近似小卻

白承捨內分遣【案書法作連】近豫遂就難以諭痛濟理獻之白

復面悲積蕃首以不佳耿耿僕近動散委頓𨿽轉折猶惙然發止【綘帖作心】尙以未定日冀以言首【一作百非一作居】力還不復耳【施作乙乙當作具字伯思云復面悲積宋齊人書】

還此今有書何以至不知諸捨故多患念勞以今差也得領軍書故在風丹楊書常疾動耿耿亦足【施作云一作之】得鄱陽近書爲慰丹楊疾者【施作苦非】不果來甚悵恨

得西問不冦【劉作寢非】復云何令人邑邑具示

獻之言月終伏惟哀傷不可任不審尊體諸患復何如悚息謹言疏不備獻之言【米云已上三帖皆僞】

東家尙未欲下李參軍無政日有此議能自來此方寸無使聞上極不妙之事獻之頓首

八月十九日具疏操之獻之再拜昨日諸願悉達奉奉告慰馳心極冷【一作洽】不審尊體復何如操之創故不差常惡亦【案惡亦字當是念公字】故爾憒憒【陳作快快潘本憒憒右有錠紋有補痕顧本有小裂未下錠】獻之昨來復下如欲作防殊乏【案乏字疑作口】極服石的【泉夲的字勹中作一潘本顧本的字勹中無】丸【潘夲丸右有錠紋有補痕右貫防字顧本有裂紋未補未錠】冀得【案得字當作之字】力謹謹【下謹當作白】不具操之等再拜

獻之白不審尊體復何如昨夜眠多少願盡寛諭理憂馳可復言若得消息者【一作告一作去】獻之【米云羊欣書】防等承更惡不審頃痊復不必須散時終得力耶此藥甚佳想姉舉體不能行履服遂差安西且無恙府君屬有和稀久滯行路同人絕得此心故當攜其長防諸汝上下知彼駱驛有書示不足以慰吾意耶冬【潘本冬間右有錠紋有補防顧本未錠】間必欲至足下所居承使君明練不謂漸有勝也君數【劉作散非】集聚然其大都可可吾止於月半間耶【伯思云防等帖亦王氏書非大令】鄱陽歸鄕承修東轉有理吾賢畢欲事必俟勝歡慰於懷耶吾終權冝至承今年饑饉仰惟年支都乏絕不謂乖又至於此耶吾腳尙未差極憂也【米云羊欣書案帖重五卷】

獻之等再拜不審海鹽【施作監】諸捨上下動靜比復常憂之姉告無他事崇【閣本摹有誤大觀攺正】虛劉道士鵞羣並復歸也獻之等當【疑作常】須向彼謝之獻之等再拜【宋云僞帖伯思云鵞羣帖前輩謂此墨帖乃大令眞筆僕觀此書殊不惡但怒張狂勁無晉諸賢韻味而前輩乃云此帖筆勢險逺如從空中數丈外擲下恐是眞筆此非僕之所敢知也又此帖詞云崇虛劉道士鵞羣並復歸也獻之等須向彼謝之亦非當時尺牘體蓋以大令父逸少嘗書道徳經換鵞而山陰曇村道士舉羣贈之故以此事傅會作是帖耳案崇虛館乃宋明帝泰始四年建子敬晉人相去亡慮五十餘年何得已稱之其僞可無疑又案魏收釋老志太和十五年詔立道家寺宇於枽幹之陰名崇虛寺去晉愈逺矣予前所校量諸書詎敢自謂竟理要非臆決目論蓋書𨿽小道亦六藝之一能之旣艱知亦匪易然天下理當爲天下士言之眞賞難遇豈獨論書哉】

敬祖【王導子武岡侯協也】日夕還山陰與嚴使知【唐摹一本作君】聞頗多歳月今屬天寒擬適逺爲當柰何柰何爾豈不令念姉逺路不能追求耳【重五卷】

淳化三年壬辰歳十一

月四日奉

聖防模勒上石【毎捲後有此篆字三行】

法帖釋文考異卷十

