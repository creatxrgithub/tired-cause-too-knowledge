讀書附志宋趙希弁

●卷上◎經類△《石經周易》右《周易》十卷。經注六萬六千八百四十四字。將仕郎守國子助教臣楊鈞﹑朝議郎守國子《毛詩》博士柱國臣孫逢吉書。△《石經尙書》右《尙書》十三卷。經注並序八萬一千九百四十四字。將仕郎試祕書省校書郎臣周徳貞書﹐鐫王冊官陳徳超鐫。△《石經毛詩》右《毛詩》二十卷。經注一十四萬六千七百四十字。將仕郎試祕書省校書郎張紹文書。△《石經周禮》右《周禮》十二卷。經注一十六萬三千一百單三字。將仕郎試祕書省校書郎孫明吉書。△《石經儀禮》右《儀禮》十七卷。經注一十六萬五百七十三字。將仕郎試祕書省校書郎張紹文書。△《石經禮記》右《禮記》二十卷。經注十九萬六千七百五十一字。卷首題曰「禦刪定《禮記月令》第一。集賢院學士﹑尙書左僕射兼右相吏部尙書修國史上柱國晉國公臣林甫奉敕注。」《曲禮》爲第二。蓋唐明皇刪定之本也。將仕郎試祕書省校書郎張紹文書。△《石經春秋》右《春秋經傳集解》三十卷。經注並序三十四萬五千一百四十四字。不題所書人姓氏。△《石經公羊》右《公羊》十二卷。經注一十三萬一千五百一十四字。不題所書人姓氏。△《石經梁》右《梁》十二卷。經注八萬一千六百二十字。不題所書人姓氏。△《石經論語》右《論語》十卷。經注並序三萬五千三百六十八字。將仕郎前守簡州平泉縣令兼殿中侍禦史賜緋魚袋張徳釗書﹐潁川郡陳徳謙鐫字。△《石經孝經》右《孝經》一卷。經注並序四千九百八十五字。不題所書人姓氏﹐但題潁川郡陳徳謙鐫字。△《石經孟子》右《孟子》十四卷。不題經注字數若干﹐亦不題所書人姓氏。△《石經爾雅》右《爾雅》三卷。將仕郎前守簡州平泉縣令賜緋魚袋張徳釗書﹐武令鐫。不題經注字數若干。以上石室《十三經》﹐蓋孟昶時所鐫﹐故《周易》後書﹕「廣政十四年歲次辛亥五月二十日。」惟《三傳》至皇初方畢﹐故《公羊傳》後書﹕「大宋皇元年歲次己丑九月辛卯朔十五日乙巳工畢。」又書﹕「將仕郎試國子四門助教州學講說何維翰﹑將仕郎試祕書省校書郎州學說書黃東﹑儒林郎試祕書省校書郎守華陽縣尉州學勾當王尙﹑朝奉郎祕書省著作佐郎簽署節度判官歷公事武騎尉管勾州學華參﹑奉直郎尙書屯田員外郎通判軍州兼管內橋道勸農事及提舉渠堰騎都尉借緋提舉州學解程﹑朝奉郎尙書屯田員外郎通判軍州兼管內勸農事及提舉渠堰輕車都尉借緋提舉州學聶世卿﹑提點益州路諸州軍州獄兼本路勸農提舉渠堰公事朝奉郎尙書比部員外郎護軍借紫孫長卿﹑益州路諸州水陸計度轉運使兼本路勸農使朝奉郎尙書刑部員外郎直史館上騎都尉賜緋魚袋借紫曹穎叔﹑樞密直學士朝散大夫右諫議大夫知益州軍州事兼管內橋道勸農使充益利路屯駐駐泊本城兵馬鈐轄提舉益利路諸州軍兵甲巡檢賊盜公事上騎都尉京兆郡開國侯食邑一千戶賜紫金魚袋田況。△《春秋梁傳注疏》二十卷右唐國子四門助教楊士勛撰。《昭徳先生讀書志》中有諸經注疏﹐獨無《梁注疏》云。◎經解類△《經說》三十卷右晦先生朱文公熹仲晦之說也。《易說啟蒙》三卷﹐《大易問答》兩卷﹐《尙書問答》三卷﹐《毛詩問答》一卷﹐《禮記問答》一卷﹐《中庸問答》二卷﹐《大學問答》二卷﹐《周禮春秋問答》一卷﹐《論語問答》並《拾遺》八卷﹐《孟子問答》並《拾遺》並《孝經刊誤》四卷﹐附《太極解義》《太極問答》《西銘解義問答》三卷﹐通爲三十卷。邵武黃大昌﹑鄱陽王迂編次﹐凡《六經》之要旨﹐《論》《孟》之奧義﹐悉可以類而求之。延平廖徳明爲之序。△《大易粹言》七十卷﹐《總論》三卷右集明道先生程顥伯淳﹑伊川先生程頤正叔﹑橫渠先生張載子厚﹑廣平遊酢定夫﹑龜山楊時中立﹑兼山郭忠孝立之﹑白郭雍子和之說也。舒守曾童序。△《紫巖易傳》十卷右紫巖居士魏國張忠獻公浚徳遠所著也。△《誠齋易傳》二十卷右誠齋先生楊文節公萬里廷秀所著﹐自爲之序。△《周易本義》十卷右晦先生朱文公熹仲晦所定也。《發例》《筮儀》附。△《周易系辭精義》二卷右東萊先生呂成公祖謙伯恭所集也。△《周易玩辭》十六卷右平項安世平父所述也。自敍於前﹐其爲說曰「君子居則觀其象而玩其辭﹐動則觀其變而玩其占﹐讀《易》之法﹐盡於此矣。程子平生所著﹐獨《易傳》爲全書。今以其所得於《易傳》者﹐述爲此書﹐而其文無與《易傳》合者﹐合則無用述此書矣。」其子寅孫刊於建安書院﹐樂章識於後。△《周易總義》二十卷△《易學舉隅》四卷右山齊易祓彥章所著也﹐陳章﹑李爲之序。《易學舉隅》亦祓所著。傳疑之說附於後。△《二五君臣論》一卷右胡寅明仲﹑閭丘昕逢辰二侍郎之論也。六十四卦﹐各爲之說。南軒先生張宣公┉爲之序。△《卦圖系述》五卷右《卦圖》三卷﹐《皇極經世篇系述》二卷﹐康節邵先生之說﹐而先生之子伯溫所學也。簡池趙震敍而列之。△《皇極經世指要》二卷右蔡元定季通所序也。以伏羲《卦圖》列之於前﹐而以《皇極經世》疏之於後。季通﹐建陽人﹐朱文公之益友。始辭聘命﹐終預黨名。嘉定更化﹐贈以初品。△《蓍卦辧疑》三卷右上卷康節先生《揲蓍法》﹑橫渠先生《大衍說》﹑伊川先生《揲蓍法》﹑兼山郭先生《蓍數說》﹔下卷則辧證也。兼山之子雍爲之序﹐謝艮齋識其後云。△《卦气圖》一卷右祝融樂洪徳秀所著也﹐河南郭雍爲之序。徳秀嘗從文定胡公父子遊﹐取飲水曲肱之義﹐名所居之堂﹐故號曲肱先生云。△《象爻說》二卷右武林吳準齋如愚所著也。一則明象﹐二則明爻。喬文惠公行簡嘗薦之曰「成忠郎吳如愚隨身右列﹐尋卽隱居。𨿽在都城而杜門不出﹐臣欲識之而不可得。其人行醇而介﹐气直而溫﹐講道窮經﹐有著述。欲乞特與換授從事郎﹐並與祕閣校勘。」有旨從之﹐而如愚不受。△《書說》六卷右東萊先生呂成公祖謙之說也。自《洛誥》至《秦誓》﹐凡一十七篇。或謂先生之說﹐始於《秦誓》﹐上至《洛誥》而止云。△《書說精義》三卷右西山先生眞文忠公徳秀之說也。△《書集傳》六卷右晦先生朱文公訂正﹐而武夷蔡沈集傳也。沈自序於前﹐其子奉議郎﹑祕書省著作佐郎兼權右侍郎官兼樞密院編修官兼諸王宮大小學教授杭進於朝。沈字仲默﹐號九峯先生。眞西山撰其墓表﹐今附於後。△《詩集傳》二十卷﹐《詩序辧說》一卷右晦先生朱文公所定也。江西漕趙崇憲刻於計臺而識其後。△《周禮說》三卷右朝奉郎祕書少監陳傅良所進也。舊刊於《止齋文集》中﹐曹叔遠別爲一書而刻之﹐且爲之說。△《周禮考疑》七卷右祝融居士樂思忠仲恕所著也﹐永嘉戴溪肖望﹑丰城劉徳秀仲洪爲之序。△《周禮總義》三十卷右山齋易祓所著也。許儀爲之序﹐刻於衡陽。△《禮記要義》二卷右荊國文公王安石介甫所著也。△《中庸章句》一卷﹐《或問》二卷△《中庸輯略》二卷△《大學章句》一卷﹐《或問》二卷右晦先生旣定著章句於經文之下﹐又述平時問答所疑﹐以爲《或問》。《中庸》又述《輯略》兩卷﹐蓋集伊﹑洛諸儒之說也。希弁所藏各兩本﹐嶽麓書院精舍及白鹿洞書院所刊者。△《春秋集解》三十卷右東萊先生所著也。長沙陳邕和父爲之序。△《春秋左氏後傳》十二卷△《春秋左氏章指》十七卷右止齋陳傅良所著也。四明樓忠簡公鑰序其前﹐淸海崔淸獻公與之識其後﹐而刻於維揚郡庠。△《春秋左氏國紀》二十卷右淸江徐得之所編也。自周而下﹐各系以國﹐又因事而爲之論斷。止齋陳傅良序之。△《春秋左氏博議》二十五卷右東萊先生所著也﹐自爲之序。△《春秋分記》九十卷右克齋程公說伯剛所編也。其弟公許守宜春﹐刻於郡齋﹐遊丞相似爲之序。△《左氏連璧》八卷右三山葉儀鳳子儀撰。乃對偶之書也。△《三傳分門事類》十二卷右莫詳誰氏所編。以類相從而分其門也。△《論語筆解》十卷右唐昌黎先生韓文公之說也。其間「翺曰」者﹐李習之也。始﹐愈筆大義以示翺﹐翺從而交相明辧﹐非獨文公制此書也。《韓文補》云﹕公作《論語傳》﹐未成而沒﹐見於張藉祭詩﹐辧之於洪慶善者﹐明矣。今世所傳﹐如「宰予晝寢」﹐以「晝」作「畫」﹔「子在齊﹐聞《韶》﹐三月不知肉味」﹐以「三月」作「音」﹔「浴乎沂」﹐以「浴」作「氵公」﹔「子在﹐回何敢死」﹐以「死」作「先」之類﹐𨿽未必然﹐而爲伊川之學者﹐皆取之。此本乃祕書丞許勃所序者。△《論語直解》十卷右漢上先生朱文定公震所著也。紹興五年夏﹐肇建資善堂時﹐孝廟富於春秋﹐文定以起居郎﹐與宗正卿範公衝同爲翊善﹐朝論皆以爲極天下之選。此解﹐資善堂錄本也﹐其孫繼先刻於瀏陽學捨而識其後。△《孟子解》兩卷右和靜先生尹侍講享所著也。先生乃伊川之髙弟﹐欽宗累聘不起﹐賜號和靜。紹興初﹐再以崇政殿說書召。旣侍講筵﹐首解《論語》以進﹐繼解《孟子》﹐甫及終篇而卒。此本乃邢正夫刻於嶽陽泮宮者。△《論語解》二十卷△《孟子解》三十六卷右無垢先生張文忠公九成子韶所著也。△《論語精義》十卷△《孟子精義》十四卷右明道﹑伊川﹑橫渠三先生﹑成都範氏﹑滎陽呂氏﹑藍田呂氏﹑上蔡謝氏﹑建安遊氏﹑延平楊氏﹑河東侯氏﹑河南尹氏十一人之說﹐晦先生所編集也。初曰《精義》﹐後攺《集義》。卷末「淳熙辛丑冬至前五日點畢」十一字﹐乃先君子戒居士師向手澤也。△《論語集注》十卷△《孟子集注》十四卷右朱文公所著也。先生之於《語》《孟》﹐始集程﹑張﹑呂﹑範十一人之說﹐以爲《集義》。旣又本之《注疏》﹐參之《釋文》﹐采之儒先﹐斷之詳說﹐以爲《集注》。《語》《孟》之精微﹐蓋萃於此書矣。希弁所藏各兩本﹐嶽麓﹑白鹿洞所刊也。△《論語說》三卷△《孟子說》七卷右南軒先生張宣公┉敬夫所著也。△《論語注義問答通釋》十卷右勉齋黃先生通釋晦先生《集注》《或問》之書也。△《孝經義》一卷右荊國文公王安石所著也。凡十七章。《喪親章》闕之。△《孝經刊誤》一卷右朱文公所定也。皆以古文爲正﹐惟《傳》之六章或從今文。廬山胡冰敍於後。◎小學類△《弟子職》一卷右《弟子職》一書﹐雜見於《管子》之篇。朱文公揭其入學﹑受業﹑事師之法﹐以爲章句﹐參以眾說﹐輔其注文云。△《敍古千文》一卷右致堂先生胡寅明仲所作也。南康黃西坡灝商伯爲之傳﹐晦朱文公題其後﹐曰「敍事立言﹐昭陳法式﹐實有《春秋》經世之志。至於發明道統開示徳門﹐又於卒章深致意焉。新學小童朝夕誦之而諷其義﹐亦足以養正於蒙矣。」△《續千文》一卷右佐朝散大夫﹑知池州軍州事﹑賜紫金魚袋侍其瑗字良器所著也。昔周興嗣次王逸少所書千字爲韻語﹐以便觀省﹐後世謂之《千文》。良器遷避興嗣所用字﹐別制干言以續之。山谷嘗抵以書曰「引辭連類﹐使不相觸﹐甚有功。當與《凡將》《急就》並行也。」葛文康公勝仲爲之序。△《百體書千文》一卷右艮齋謝公諤題其後曰﹕神剜天畫﹐千類萬狀﹐豈止汲蒙﹑魯璧﹑周鼓﹑秦山耶﹗△《敍古蒙求》一卷右五峯先生胡宏所著也。自羲﹑農至於五代周﹐凡三十一章。毛以謨爲之序﹐先生之子大壯書而刻之。△《通鑑韻語》九卷右黃日新齊賢所著也。大略如李瀚《蒙求》四言體﹐而列其事於左方。周平園﹑朱晦翁﹑洪容齋﹑謝艮齋﹑楊誠齋﹑樓攻愧諸老先生皆爲之序。齊賢﹐臨川人。△《字義》三卷右北溪陳淳安卿所著也。安卿﹐臨潼人。△《史韻》四十九卷右回錢諷正初所編也。依《唐韻》分四聲﹐而以十士史之句注於下。諷﹐錢塘人。鄭僑﹑錢文子爲之序。△《篆韻》五卷右徐鉉序﹐蓋其弟鍇所集也。鉉字鼎臣﹐仕南唐﹐爲昭文館學士。入朝爲太子率更令。太平興國初﹐詔以本官直學士院。鍇字楚金﹐仕南唐爲﹐右內史舍人卒﹐李。煜贈之禮部侍郎云。△《隸韻》七卷右洪文惠公適《隸釋序》冠於前。周益公志其《神道碑》云﹕耽嗜隸古﹐爲纂《釋》二十七卷﹐《隸續》二十一卷。△《十二先生詩宗集韻》二十卷右裴良甫師聖編杜甫﹑李白﹑髙﹑韓愈﹑柳宗元﹑孟郊﹑歐陽修﹑曾鞏﹑蘇軾﹑王安石﹑黃庭堅﹑陳無已之詩韻也。◎史類△《補史記》一百三十卷右唐司馬貞補司馬遷之書也。補《三皇紀》於《五帝》之前﹐每篇各注《索隱》之說﹐以百三十篇贊附於每篇之末。希弁嘗考諸家之說﹐爲《讀史補注》一書﹐頗加詳焉。△《古史六》十卷右蘇文定公轍所作也。自伏羲﹑神農﹐訖秦始皇帝﹐爲七本紀﹑十六世家﹑三十七列傳﹐以補司馬遷之缺云。△《西漢刊誤》一卷﹐《東漢刊誤》一卷右宣徳郎﹐守太常﹑博士﹑充國子監直講劉分攵所撰也。仁宗讀《後漢書》﹐見「墾田」字皆作「懇」字﹐使侍中傳詔中書﹐使刊正之。分攵爲學官﹐遂刊其誤﹐爲一書云。△《西漢補遺》一卷右何亻甫徳輔補西漢之遺文也﹐蓋束補《詩》之義耳。希弁嘗讀其《皇太子遺四皓書》及《侯公說項羽辭》﹐因思昔東坡先生亦嘗爲《侯公說項羽辭》﹐載於集中。而商蕓《小說》載張良所與商山四皓書﹐則世所罕見也。其書曰「良白仰惟先生秉超世之殊操﹐身在六合之間﹐志淩造化之表。但自大漢受命﹐禎靈顯集﹐神母告符﹐足以宅兆民之心。先生當於此時﹐耀神爽乎霄﹐濯鳳翼於天漢﹐使九門之外﹐有非常之客﹐北闕之下﹐有神气之賓﹐而淵潛山隱﹐竊爲先生不取也。良以頑薄﹐承乏忝官﹐所謂絕景不禦﹐而駕服駑駘。方今元首﹐欽明文思﹐百揆之佐﹐立則延首﹐坐則引領﹐日仄而方文不禦﹐夜眠而閶闔不閉﹐蓋皇極須日月以揚光﹐后土待嶽瀆以導滯。而當聖世鸞鳳林棲﹐不翔乎太淸﹐騏ら嶽遁﹐不步乎郊藪﹐非所以寧八荒﹑慰六合也。不得侍省﹐展布腹心﹐略寫至言﹐想望翻然。不猜其意。張良白。」亻甫﹐乾道中權工侍兼權直遼。△《西漢補注》十卷右國子博士吳莘商卿所著也。倪思爲之序。△《史記法語》十卷△《前漢法語》二十卷△《東漢精語》十六卷△《三國誌精語》六卷右鄱陽洪文敏公邁所著也。△《東都事略》一百三十卷右承議郎﹑知龍州王稱所進也。本紀十二﹐世家五﹐列傳一百五﹐附錄八。間爲贊論﹐以發揚之。以其國都大梁以前之事﹐故謂之「東都。」然其中疏駁甚多。稱﹐眉山人﹐故禮部侍郎賞之子﹐此書旣進﹐遂直中祕云。◎編年類△《皇王大紀》八十卷右五峯先生胡宏所述皇帝王伯之事。始於盤古氏﹐而終於周之末。自堯以上﹐六閼逢無紀。堯之初載﹐迄於赧王乙巳﹐二千有三十年。貫通經典﹐采摭史傳﹐靡所不載。又因事而爲之論所以述去取之原﹐釋疑似之惑者﹐至矣。先生字仁仲﹐文定公之季子﹐自幼有志於道。嘗見楊中立於京師﹐又從侯師聖於荊門﹐而卒傳文定公之學。紹定戊子﹐希弁生父師爲衡山令﹐嘗奉朝旨索其書云。△《通史緣起》二十卷右會稽胡衛之作也。其說謂伏羲氏﹐神農氏﹐軒轅氏﹐三皇也﹔少昊氏﹐髙陽氏﹐髙辛氏﹐合唐﹑虞氏﹐五帝也﹐不可不備。乃推盤古以來眾說之異同﹐𨿽十紀浩茫﹐難以年考﹐而傳疑傳信﹐有理存焉。衛嘗仕於朝云。△《晉春秋》二十卷右隋祕書省正字杜延業所述。其自序云「蕭方等采削羣史﹐著《三十國春秋》﹐囊括兩晉之言﹐网羅諸國之事﹐以晉國爲主﹐附列二十九國。延業刪緝﹐題曰《晉春秋》。載於《唐書藝文志》。△《南北徵伐編年》二十卷右吳曾編集。自漢獻帝迄於周世宗。其意謂《資治通鑑》徵伐之事﹐雜見於列國言動之問讀者不得專一稽考。至南北議論﹐亦未詳盡。遂效其體﹐凡一徵一伐﹐靡所不載。紹興辛巳﹐逆亮叛盟﹐廟堂知有是書﹐嘗取以備乙覽云。曾﹐字虎臣﹐撫之崇仁人。京文忠公鏜爲之序。△《五代春秋》五卷右河南先生尹洙師魯所作也。由梁太祖開平元年四月甲子﹐迄於周顯徳七年正月甲辰。△《資治通鑑綱目》五十九卷﹐《序例》一卷右晦先生朱文公所編也。司馬文正旣爲《資治通鑑》﹐又別爲《目錄》及《舉要歷》。胡文定復修《舉要補遺》。朱文公因文正﹑文定兩公四書﹐別爲義例。表歲以首年﹐而因年以著統﹐大書以提要﹐而分注以備言﹐其綱仿《春秋》﹐而參取羣史之長﹐其目效《左傳》﹐而稽合諸儒之粹。眞徳秀刻於泉南﹐陳孔碩﹑李方子敍其後。希弁所藏夔本﹐爲板四千二百有奇。吉本二千八百﹐而且無陳﹑李二公之序。希弁又嘗參以泉本﹐校其去取之不同﹐並考溫公﹑文公之書法﹐爲《資治通鑑綱目考異》。淳丙午﹐祕省嘗下本州借本書寫云。△《資治通鑑綱目提要》五十九卷右《資治通鑑綱目提要》﹐存其綱而去其目﹐如《春秋》之經也。希弁所藏乃趙希琴刻於廬陵者。△《續資治通鑑長編》九百四十六卷右巽巖先生李文簡公燾仁甫所修也。太祖至英宗一百七十五卷﹐神宗朝二百二十八卷﹐哲宗朝二百二十卷﹐徽宗朝三百二十三卷。其書仿司馬氏通鑑踵爲之。然燾謙抑﹐不敢名《續通鑑》﹐但謂《續長編》。蜀帥汪應辰嘗乞給筆札﹐以寫藏祕閣。乾道六年正月﹐令祕書省依《通鑑》紙樣及字樣大小﹐繕寫一部﹐仍將燾銜位於卷首﹐依司馬光銜位書寫進入。燾之卒也﹐上語宇文價云「朕嘗許燾大書『續資治通鑑長編』七大字﹐且用神宗賜司馬光故事﹐爲序冠篇﹐不謂其止此也。」希弁所藏蜀本﹐視書坊所刊者爲詳。希弁嘗爲《續資治通鑑長編補注》一書﹐以補詔敕奏篇等闕云。△《國朝編年政要》四十卷右兵部尙書﹑太子詹事蔡文懿公幼學所編也。自太祖建隆之元﹐迄於欽宗靖康之末﹐祖《春秋》之法﹐而參以司馬公《舉要歷》呂氏《大事記》之例﹐《宰輔拜罷表》諸年首。其子朝請大夫﹑直祕閣提舉﹑福建路常平義倉茶事敍而刻之。△《皇朝編年備要》二十九卷△《中興編年備要》十卷右壺山陳均所編也。其書用《國史》《實錄》等書爲編年體例﹐起於建隆﹐迄於淳熙﹐書法蓋微仿綱目之例而加斟酌焉。眞徳秀﹑鄭性之﹑林皆爲之序。△《開基事要》十卷右朝奉郎﹑祕書少監皇子嘉王府贊讀陳傅良所進也。自建隆之初﹐迄開寶之末﹐亦曰《建隆編》。曹叔遠序而刻之。△《仁宗君臣政要》四十卷右文林郎﹑守祕書丞監﹑閬州商稅院市買稅鹽臣張唐英編進。起天聖﹐終嘉﹐詔令刑政之要﹐禮樂選舉之法﹐郊廟祭祀﹐邊鄙備禦﹐罔不備錄。其門名臣得其家世之詳者﹐爲之立傳﹐否則闕之。唐英﹐字次功﹐自號黃松子。△《續紀年通譜》一卷右宣議郎致仕畢仲荀續宋元憲公《紀年通譜》之書也。元憲止於慶曆辛巳﹐仲荀起於慶曆壬午﹐而迄於徽宗。△《丁未錄》二百卷右左修職郎﹑監臨安府都鹽倉李丙所編也。上帙起召王安石爲翰林學士﹐迄於神宗皇帝升遐﹐中帙起宣仁聖烈垂簾除呂公著侍讀﹐迄於宣仁聖烈廟﹔下帙起李淸臣進策題﹐迄於誅童貫﹑安石之召。實治平丁未之所始﹐故以「丁未」名之。△《三朝北盟集編》二百五十卷﹐《集補五》十卷右朝散大夫﹑充荊湖北路安撫司參議官徐夢莘編集。上帙起政和七年七月庚寅﹐終宣和七年十二月庚申﹔中帙起宣和七年十二月庚申﹐終靖康二年四月丁亥﹔下帙起建炎元年五月庚寅﹐終紹興三十二年四月丁亥。《集補》則補其遺也。△《建炎以來中興系年要錄》二百卷右陵陽布衣李心傳微之所修也﹐知瀘州許奕奏進之。修國史曾奐又嘗乞令其弟太常博士道傳繳進﹐得旨降付國史院。然其中闕疑尙多﹐希弁嘗爲《補注》一書﹐頗爲詳備云。△《寧宗皇帝紀》十卷右四朝國史中之本紀也。△《續稽古錄》一卷右太社令龔頤正續司馬文正稽古錄之書也。文正止於治平﹐頤正起於熙寧﹐而迄於寧宗之初。袁說文﹛木﹜於成都﹐趙彥勵復﹛木﹜於長沙﹐未幾﹐有毀之旨云。△《通鑑問疑》一卷右祕書丞髙安劉恕字道原﹐嘗與司馬公修《通鑑》。司馬公深愛其博學﹐每以所疑問焉。恕子羲仲纂集其往復相難者而作此書﹐《十國紀年序》附於後。△《綱目發明》五十九卷右建康布衣尹起莘所著﹐以發明《綱目》義例。別之傑帥金陵﹐進其書於朝。魏文靖公了翁爲之序。△《綱目論斷》二十卷右江呂中論大書﹐以提要正變例而爲之斷雲。其間所載徐淸叟跋﹐有以知端平初元《通鑑綱目》上塵乙覽之因。△《雜史類靖康傳信錄》三卷右李忠定公綱爲尙書右丞﹑充親徵行營使﹑及以知樞密院事﹐爲河北﹑河東路宣撫使時事也。△《建炎進退誌總序》四卷右李忠定公綱爲正議大夫﹑尙書右僕射兼中書侍郎﹐至於罷爲觀文殿大學士﹑提舉杭州洞霄宮時事也。△《建炎時政記》三卷右李忠定公綱所編也。自建炎元年五月一日以後﹐至於八月十八日。△《紹興正論》一卷右編錄秦檜當國﹐羅織諸賢﹐或死於市朝﹐或死於囹圄﹐或死於貶所﹐或流落於魑魅之區﹐累赦不移﹐或棲遲於林泉之下﹑屏迹不出者一百一十八人姓名與其獲罪之因。但云瀟湘樵夫序﹐不知其爲誰也。△《朝野遺事》一卷右趙子崧伯山所著。記中興以前凡一百二十有五事。自號鑑堂居士﹐終於延康殿學士﹑右中奉大夫。淳熙中﹐周益公帥長沙﹐命項安世﹑丁朝佐﹑楊長孺讎校而刻之。△《朝野雜記甲集》二十卷﹐《乙集》二十卷右李心傳微之所編中興以來之事也。《系年錄》蓋仿於此。◎史評類△《讀史管見》三十卷右致堂先生胡寅明仲所著也。意謂二百四十二年之後至於五代﹐司馬文正所述《資治通鑑》﹐事𨿽備而立義少。遂用《春秋》經旨﹐尙論詳評。晦《綱目》中多取之。猶子大壯序其說﹐孫徳輿刻於衡陽。△《讀史明辧》二十卷右伊川﹑元城﹑龜山﹑了齋﹑橫渠﹑屏山﹑橫浦﹑五峯﹑東萊﹑南軒﹑止齋﹑致堂十二先生史論也。△《史說》十卷右東萊先生呂成公之說也。△《史評》六卷右誠齋先生楊文節公萬里之說也。△《西漢鑑》十卷右國子博士吳莘所著也。王容爲之序。△《兩漢博議》二十卷右陳季雅彥羣所撰也。△《唐史論斷》二卷右朝散大夫﹑尙書刑部郎中﹑充天章閣待制兼侍讀孫甫之翰所撰也。甫﹐陽翟人﹐《國史》有傳。△《唐論》二卷右宣教郎﹑前太平州州學教授王居中撰。程公許﹑韓祥﹑韓補皆序之。◎職官類△《漢官考》四卷右徐筠孟堅所著也。西京二百年品秩﹑爵列﹑位號﹑名數﹐自三公而下﹐至於庫﹐爲十九門﹐總一百四十九條。韋楫爲之序。孟堅﹐淸江人﹐淳熙甲辰進士。△《職官分紀》五十卷右孫逢吉彥同所集也。以楊侃《職林》而廣之﹐具載新制﹐而又增門目之亡缺﹐補事實之遺漏。元中﹐趙﹑秦觀爲之序。△《職源》五十卷右王益之等所編歷代置官本末也。官之故實﹐職之典掌﹐前賢遺迹﹐先朝訓詞﹐以次列焉。△《翰苑羣書》二卷右唐李肇翰《林志》﹑元稹《承旨學士院記》﹑韋處厚《翰林學士記》﹑韋執誼《翰林院故事》﹑楊鉅《翰林學士院舊規》《皇朝禁林宴會集》爲一卷﹐錢惟演《金坡遺事》﹑晁﹤辶向﹥《別書金坡遺事》﹑李宗諤《翰苑雜記》爲一卷﹐蘇易簡《續翰林誌》﹑蘇耆《次續翰林誌》《學士年表》《翰苑題名》《翰苑遺事》爲一卷。△《祖宗官制舊典》三卷右東萊蔡元道所編也﹐其子興宗敍於後﹐云「追記祖宗舊典﹐凡設官任職﹑治民理財之要﹐與夫分別流品﹑謹惜名器之道﹐合七十七門」云。△《玉堂雜記》三卷右周益公必大記玉堂中事也。丁朝佐謂九重之美﹑徳前輩之典刑﹑恩數之異同﹑典故之沿革﹐皆因事而見之云。△《鑾坡錄》一卷右周益公必大記初除翰林日制誥﹐表章也。◎刑法類△《養賢錄》二十二卷右王日休所編也。以嘉﹑元丰﹑政和﹑紹興《敕》《令》《格》《式》﹐嘉﹑政和《祿》《令》﹐紹興《祿秩》《吏部七司條法》﹐紹興《免役令》參考編類﹐其舊法不行於今者亦存之﹐以見沿革云。日休﹐字作徳﹐釣臺人也。△《治縣法》十卷右呂惠卿所著也。曰《法令》﹐曰《詞訟》﹐曰《刑獄》﹐曰《簿歷》﹐曰《催科》﹐曰《給納》﹐曰《災傷》﹐曰《盜賊》﹐曰《勸課》﹐曰《教化》。惠卿自序於前﹐紹聖二年九月也。所在多刊此法﹐豈非不以人廢言玉。△《堂雜記》三卷右周益公必大記玉堂中事也。丁朝佐謂九重之徳美﹑前輩之典刑﹑恩數之異同﹑典故之沿革﹐皆因事而見之云。△《鑾坡錄》一卷右周益公必大記初除翰林日制誥﹑表章也。◎刑法類△《養賢錄》二十二卷右王日休所編也。以嘉﹑元丰﹑政和﹑紹興《敕》《令》《格》《式》﹐嘉﹑政和《祿》《令》﹐紹興《祿秩》《吏部七司條法》﹐紹興《免役令》參考編類﹐其舊法不行於今者亦存之﹐以見沿革云。日休﹐字作徳﹐釣臺人也。△《治縣法》十卷右呂惠卿所著也。曰《法令》﹐曰《詞訟》﹐曰《刑獄》﹐曰《簿歷》﹐曰《催科》﹐曰《給納》﹐曰《災傷》﹐曰《盜賊》﹐曰《勸課》﹐曰《教化》。惠卿自序於前﹐紹聖二年九月也。所在多刊此法﹐豈非不以人廢言。△《常平役法》一卷右紹興以來臣僚申請﹑士民陳訴備載於中。按《朱文公語錄》﹐乃朝廷頒降者。◎儀注類△《儀禮經傳通解續纂祭禮》十四卷右朱文公編集﹐而喪﹑祭二《禮》未就﹐屬之勉齋先生。勉齋旣成《喪禮》﹐而《祭禮》未就﹐又屬之楊信齋。信齋據二先生槁本﹐參以舊聞﹐定爲十四卷﹐爲門八十一。鄭逢辰爲江西倉曹﹐進其本於朝。信齋﹐福州人﹐名復﹐字茂才。書旣奏﹐贈文林郎。△《家禮》五卷右朱文公所定﹐而趙崇思刻之萍鄕者。潘時舉﹑李道傳﹑黃﹑廖徳明﹑陳光祖序跋附焉。△《家禮附注》五卷右陳雷刻於溫州學宮者﹐凡九十九條。△《呂氏鄕約》一卷﹐《鄕儀》一卷右二書呂和叔季明所定也。朱文公記於後。△《司馬公居家雜儀》一卷右溫國文正公光所著也。◎天文卜算類△《躔度分野列宿圖》三卷右自《河圖洛書》以及《列宿圖》其象於上﹐而列《漢》《晉》《隋志》之說於下。△《律呂本原》一卷右蔡元定季通所著也。曰《黃鐘》﹐曰《黃鐘之實》﹐曰《黃鐘生十二律》﹐曰《十二律之實》﹐曰《變律》﹐曰《律生五聲圖》﹐曰《變聲》﹐曰《八十四聲圖》﹐曰《六十調圖》﹐曰《候气》﹐曰《審度》﹐曰《嘉量》﹐曰《謹權衡》﹐凡十三篇云。◎五行類△《拜命歷》一卷右趙景先集。其自序曰「此書常式﹐陰陽家莫能曉。今則不敢傳諸該博。愚嘗得自名流﹐用之皆驗﹐故集成此﹐以示子孫。自非洞於此道﹐他人幸勿妄傳也。」趙師俠志於後。◎地理類△《長安志》二十卷右龍圖閣直學士﹑右諫議大夫﹑修《國史》常山宋敏求所撰也。熙寧九年二月五日﹐太常博士﹑充集賢校理﹑崇文院檢討﹑同知宗正丞事趙彥若序。敏求亦嘗爲《河南志》﹐時以朝奉郎守太常丞﹑充集賢校理﹑編修《唐書》官﹑通判西京畱守司兼畿內勸農事﹑飛騎尉署銜。元丰六年二月戊辰﹐端明殿學士兼翰林院侍讀學士司馬光序。《讀書志》中有《河南志》﹐而無《長安志》云。△《職方乘》三卷﹐《後集》十四卷右洪芻所編也。曰《郡縣》﹐曰《城宇》﹐曰《山》﹐曰《水》﹐曰《觀寺》﹐曰《祠廟》﹐曰《冢墓》﹐曰《寶瑞》﹐曰《妖異》﹐曰《牧守》﹐曰《仙眞》﹐曰《人物》﹐凡十二部。芻﹐字駒父﹐自少以詩名取重於時。登進士第﹐爲晉州學官。山谷素稱其才﹐嘗曰「甥之文學﹐他日當大成﹐但願極加意於忠信孝友之地﹐甘受和﹐白和采﹐不但用文章照映今古﹐乃所望也。」又嘗作《釋權》以遺山谷﹐山谷答曰「筆力縱橫﹐極見日新之功。」芻之名因是益顯。靖康之初﹐爲尙書郎﹐三遷至諫議大夫。遭變坐事﹐貶文登。有《老圃集》行於世。續之者淳熙中帥程叔達也。李大異序於後。△《建康志》十卷﹐《續志》十卷右禦史正志所修而爲之序﹐乾道五年三月也。慶元六年八月﹐帥吳琚續之﹐又爲之序。△《長沙志》五十二卷右紹興辛亥﹐帥趙善俊修而爲之序。△《宜春志》十卷﹐《集》八卷﹐《續修志》四卷﹐《集》六卷右嘉定中守滕彊恕修﹐郡人張嗣古序。《續志》《集》則嘉熙初守郭正已也。△《桂海虞衡志》三卷右範文穆公成大帥靜江日﹐志其風物土宜也﹐自爲之序。△《靜江志》十二卷右嘉泰癸亥帥蔡戡修﹐以髙宗皇帝除太傅靜江奉寧軍節度使﹑桂州牧兼鄭州牧制詞﹐冠於篇端。△《永寧編》十五卷右嘉定中守畱元剛序﹐陳謙所述也。敍州﹐敍縣﹐敍山﹐敍川﹐敍賦﹐敍役﹐敍兵﹐敍人﹐敍產﹐敍祠﹐敍遺﹐凡十一類。△《桃花源集》一卷右紹聖丙子四明姚孳序﹐淳熙庚子邑宰趙彥俾新澧陽簿張櫟重修。備載晉﹑唐﹑本朝諸公詩文。△《海南集》二十三卷﹐《後集》十二卷右海外瓊管之集也。於中可見丁晉公﹑蘇長公﹑趙丰公﹑折仲古﹑李泰發﹑胡邦衡諸公之文筆。△《臨江集》三十四卷右嘉定中守楊恕編。郡人劉昌詩序。△《景陵志》十四卷右嘉定庚辰郡文學林英發修﹐詩文集錄附焉。唐陸鴻漸﹑皮日休﹑陸龜蒙﹐皇朝朱昂﹑宋祁﹑晏殊﹑吳育﹑楊徽之﹑蘇紳﹑石延年﹑王禹﹑張耒諸公之作爲多。△《邵陽志》一卷右淳熙壬寅郡文學李韋之序。△《陵水志》三卷右慶元丙辰郡文學劉奕修﹐詩文附。△《臨賀志》三卷﹐《集》二卷右莫詳誰所修也。集以蘇東坡《答彭賀州啟》爲首。△《淥江志》十二卷右嘉定中邑令張耕修。△《龍江志》十卷右嘉定庚午邑丞紹古修﹐令沈燮序。△《鈐岡志》三卷右嘉定甲戌邑令謝好古修。△《瑞陽志》十卷﹐《縣誌》三卷右嘉定六年郡守周綸修﹐郡人雷孝友序。△《梅川志》三卷右寶慶丙戌重修。淸江張洽序。△《秋浦新志十》六卷右端平丙申江東倉使兼知池州王伯大修﹐自爲序。△《富川志》三卷右嘉定甲申守李壽朋修。△《寧越志》三卷右慶元攺元郡守林會修。△《南嶽總勝集》三卷右紀載南嶽之勝也。△《水簾詩集》三卷右編集水簾洞之詩文也。△《浯溪集前後續別》四集右自元結中興頌之後﹐凡刻之浯水之崖者﹐皆在焉。△《捲雪樓集》二卷右集富池昭勇廟記序詩文也。廟乃三國甘寧﹐累封昭毅武惠﹐遺愛靈顯王。△《靈應後集》十二卷右集梓潼廟誥敕記敍詩文也。範鎭﹑張浚﹑胡世將﹑王剛中﹑王之望﹑晁公武諸公祝文爲多﹐亦有唐僖宗之祝文。△《富文忠八國語錄》一卷右富弼慶曆二年﹐以右正言知制誥﹐爲回謝契丹國信使西上﹐閣門使符惟忠副之。惟忠行至武彊﹐病卒﹐以知貝州供備庫使﹑恩州團練使張茂實代之。所說機宜事件﹐具載錄中。弼所爭者獻納二字﹐朝廷竟從晏殊議﹐用納字﹐弼不預也。△《章忠恪奉使金國語錄》一卷右紹興三年章誼以龍圖閣學士﹑樞密都承旨充軍前奉表通問使﹐給事中孫近副之。誼錄其報聘之語也。誼字且叟。△《攬轡錄》二卷右範成大乾道六年以資政殿大學士﹑左中大夫﹑醴泉觀使兼侍讀﹑丹陽郡開國公﹑食邑二千戶﹑食實封八百戶﹐與崇信軍節度使﹑領閣門事兼客省四方館事﹑信安郡開國侯﹑食邑一千六百戶﹑食實封四百戶康氵胥爲奉使大金國信使副﹐其往返地理日記也。成大﹐字至能﹐吳縣人。紹興二十四年進士﹐使金歸﹐除中書舍人。淳熙五年﹐參知政事。自號石湖。孝宗皇帝禦書二字以賜之。△《禹貢疆理廣記》六卷右長沙易祓編而爲之說。△《方輿勝覽》四十三卷﹐《後集》七卷﹐《續集》二十卷右建安祝穆和父編。新安呂千伯可序。△《仰山孚惠廟實錄》二十八卷﹐《太平興國禪寺附錄》六卷右嘉定庚午潘侃重編﹐郡守鄭志於後。希弁自庚竿以後續錄之﹐爲五卷。△《夢華錄》一卷右夢想東都之錄也﹐宋敏求《京城記》載坊門﹑公府﹑宮寺﹑第宅爲甚詳﹐而不及巷陌﹑店肆﹑節物﹑時好。孟元老記錄舊所經歷而爲此書﹐坦趙師俠識其後。△《金國承安須知》一卷右金國名諱及增修朝官﹑職事﹑俸給﹑格式﹑服制﹑地理圖之類也。承安﹑蓋金主之之紀元也。時惟丁巳﹐乃寧宗皇帝慶元三年云。◎傳記類△《古列女傳》八卷右漢都水使者光祿大夫劉向撰。又一卷﹐莫知其爲誰續﹐然亦載於《崇文總目》。王回﹑曾鞏皆序之。△《百將傳》十卷右東光張預公立所進也。由太公而下﹐至於五代之劉詞﹐凡史辭泛漫而不切於兵者﹐一刪去之。或非兵略而可以資人之智慮者﹐間亦存焉。各以《孫子兵法》題其後﹐次以行事合之。△《諸葛忠武侯傳》一卷右南軒先生張宣公┉所著也。△《四將傳》四卷右建炎中興名將劉琦﹑嶽飛﹑李顯忠﹑魏勝之傳也。史官章穎撰而上之。△《十二朝名臣言行錄》七十二卷右八朝朱文公所編也四朝乃後人所續者。△《丰淸敏遺事》一卷右李朴所編丰公稷之言行也。陳敍次及復官賜謚制﹑尋訪子孫子﹑《國史列傳》附於後﹐朱文公爲後序云。△《範太史遺事》一卷右範衝所編正獻公祖禹言行也。△《趙丰公逸事》一卷右門人諭樗﹑方疇諸人所記也。△《李忠定公行狀》三卷右公之弟綸所述也。太常博士兼實錄院檢討官葉所撰謚議附於後。△《胡文定公行狀》一卷右公之子寅﹑寧宏所述也。其孫大壯手書而傳之﹐因附入曾玄諸孫名。△《朱文公行狀》一卷右門人黃所作也。△《道命錄》五卷右秀巖李心傳所編也。自司馬公﹑呂申公﹑韓康公薦伊川先生子﹐至於嘉定錄用伊川先生後人詔旨﹐中間朝臣之奏疏﹐儒宗之謚議﹐纖悉備載。道學興廢﹐具見於此。△《張忠文公節義錄》四卷右張公叔夜告敕﹑奏﹑書東北行記﹑旌忠湣節廟碑及事類也。◎譜諜類△《仙源積慶圖》三卷右三祖下宗室派系也。△《皇族登科題名》一卷右大宗正嗣濮王士曷﹑宗正丞耿延年所編也。淳熙二年成書。始於元三年李常寧榜。子令﹤香非﹥厥後嗣而益之。延年持節鍾官﹐鋟木於饒﹐洪文敏公邁書於後。△《安定先生世系述》一卷右胡瑗世系源委也。瑗﹐字翼之﹐泰州如臯人也。瑗爲人師﹐言行而身化之﹐使誠明者達﹐昏愚者厲﹐而頑傲者革﹐故其爲法嚴而信﹐爲道久而尊。自景﹑明道以來﹐學者有師﹐惟瑗與孫復﹑石介三人。瑗以布衣召見論樂﹐拜校收郎。嘗爲湖州學官。慶曆四年﹐建太學於京師﹐有司請下湖州取瑗教學之法﹐以爲則。召爲諸王宮教授﹐以疾免。已而﹐以太子中允致仕。皇中﹐召至京師議樂。歲餘﹐爲光祿寺丞﹑國子監直講﹐遷大理寺丞。嘉中﹐遷太子中允﹐充天章閣侍講。已而﹐又病不能朝﹐復以太常博士致仕。東歸之日﹐太學之諸生與賢士大夫送之東門﹐執弟子禮﹐路人嗟嘆以爲榮。卒﹐年六十七。《世系》乃淳熙中沈大臨述。△《周元公年譜》三卷右南康所刊也。以元公出處譜之﹐以年公所作詩文之類附見焉。倪灼跋。△《橫渠先生張獻公年譜》一卷右先生之孫同然所編也譜先生之出處﹑歲月﹑墓表﹑謚議﹑封誥及司馬文正謚議之帖﹑魏文靖公請謚之表﹐並哀辭之類附焉。希弁又以先生行狀補其闕。△《三蘇先生年譜》一卷右左朝請大夫﹑權發遣成都府路提點刑獄公事何侖編。△《山谷先生年譜》一卷右先生諸孫┿所編也。悉譜先生所爲詩文於逐年之左﹐極爲詳備云。△《朱文公年譜》三卷右先生門人李方子所編也。盧壯父刻之於瑞陽者爲三冊﹐倪灼刻於康廬者爲一冊﹐今兩存之。◎諸子類△《禦解老子》二卷右徽宗皇帝之禦制也。嘗仿唐制﹐命大臣分章句書寫刻石﹐又詔《史記老子傳》升於列傳之首﹐自爲一帙﹐《前漢古今人表》列於上聖。今觀此解﹐所謂道者﹐人之所共由﹔徳者﹐人之所自得。道者﹐亙萬世而無獘﹔徳者﹐充一性而常存。老子當周之末﹐道降而徳衰﹐故著書九九篇﹐以明道徳之常﹐而謂之經。其辭簡﹐其旨遠﹐學者當默識而深造之。其說大與政和之詔同。△《鬻子》十四篇右楚人鬻熊之書也﹐逢行序而注之。《漢藝文志》云「《鬻子》六篇」﹐今此本乃十四篇﹐未詳孰是。然篇或錯亂﹐又多遺闕﹐行之說已然矣。《唐藝文志》列於《老子》之前﹐蓋謂其爲文王師也。△《列子》九卷右《列子》一書﹐漢﹑唐及本朝《藝文志》皆謂八卷。政和中﹐宜春彭兪爲積石軍ヘ﹐聞髙麗國《列子》十卷﹐得其第九篇

曰《元瑞》於靑唐卜者。神宗皇帝嘗惡《後漢》範曄姓名﹐欲更修之。求《東觀記》久之不得﹐繼而髙麗以其本來上。裕陵厭代﹐遂不及進。元中﹐髙麗使人言狀﹐訪於書省﹐無知者。醫官已死﹐於其家得之。信乎﹗髙麗之多異書也。△《孔叢子》七卷右孔子八世孫鮒集先君仲尼﹑子思﹑子上﹑子髙﹑子順之言及已之行事﹐凡二十一篇﹐爲六卷﹐名之曰《孔叢子》﹐蓋言有善而叢聚之也。孔臧又以其所爲賦與書謂之《連叢》﹐上下篇爲一卷﹐附之卷末。其書不見於《漢》《唐藝文志》。嘉四年﹐提點廣南西路刑獄公事兼本路勸農事﹑朝散郎守尙書屯田郎中﹑上輕車都尉宋咸始爲注釋以進。△《愼子》一卷右瀏陽人愼到之書也。《唐藝文志》云﹕《愼子》十篇﹐愼到撰﹐滕輔注。蓋法家云。△《公孫龍子》三卷右《唐藝文志》列於名家﹐陳嗣古﹑賈大隱皆嘗爲之注﹐今不辧矣。《孔叢子》第四卷

有《公孫龍子》一卷。△《劉子》五卷右劉晝字孔昭之書也。或云劉勰所撰﹐或曰劉歆之制﹐或謂劉孝標之作﹐袁孝政爲序之際已不能明辧之矣。《唐藝文志》列於雜家。△《聱隅子》二卷右閩人黃之書也。好讀書﹐聚數千卷﹐學者多從之。著《聱隅欷瑣微論》。石介爲直講﹐聞其名﹐使諸生如古禮﹐執羔雁束帛﹐就裏中聘之﹐以補學職。固辭不就。故歐陽文忠公《哭䢐徠先生詩》云「羔雁聘黃﹐驚走鄰家」是也。嘉中﹐韓魏公爲樞密使﹐薦之以爲太學助教﹐受命而卒。或曰有子甚愚魯﹐所聚及自著書﹐多散失不存。△《子家子》一卷右眉山家頤養正之書也。無卷帙篇目﹐姑附於諸子後。△《莊子解》四卷△《楊子解》一卷右荊國文公王安石所解也。◎農家類△《農書》三卷右平江陳峻景文所述也。唐元宗因李泌之請﹐以二月朔爲中和節﹐令百官進農書以示務本﹐而其書不見於史。景文輯《六經》中所載農圃之事﹐參以田﹑牛﹑蠶﹑桑等爲此編﹐以補史記之闕。謝艮齋諤爲之序。△《社倉本末》一卷右眞文忠公帥潭日所編也。其自序云﹕刂其大要﹐使後之君子得以覽觀焉。蓋今日之所講求﹐𨿽不敢不極其至﹐而後來之獘﹐終有不能逆計者。存諸家之規畫﹐所以備後日之參考也。太師史公浩﹑尙書韓公某﹑丞相趙公汝愚舉子條約附焉。其說蓋欲扌求愚俗殺子之禍云。◎雜說類△《世說新語》三卷右宋臨川王義慶撰﹐梁劉孝標注。《讀書志》引《唐藝文志》及《崇文總目》﹐有十卷﹑八卷之疑。又云一本極詳﹐一本殊略﹐未知孰爲正。希弁所藏本﹐有紹興八年董┍題其後﹐曰「右《世說》三十六篇﹐世所傳爲十卷﹐或作四十五篇﹐而末捲但重出前九卷中所載。余家舊本蓋得之王原叔家﹐後得晏元獻公手自校本﹐盡去重衤復﹐其注亦小加剪截﹐最爲善本云。」△《宋景文雞跖集》二十卷右宋景文公祁所集也。《讀書志》云﹕《雞跖集》十卷﹐未詳撰人。希弁所藏二十卷﹐題曰《宋景文雞跖集》﹐有建炎九年黃邦俊序。△《孔氏談苑》五卷右孔平仲毅父記錄之文也。毅父﹐淸江人﹐文仲﹑武仲之弟﹐有《續世說》行於世。△《孔氏雜說》一卷右孔平仲毅父之記錄也。《圖志》謂之《珩璜論》。△《公是先生弟子記》一卷右劉敞原父之說也。謝艮齋得之於劉司業享﹐以遺淸江守江溥刻之﹐趙不黯以閣下本校正而識其後﹐云「『如叔貢問尙書記人之功』下闕五段﹐『梓慶削本爲釒』至『不敢以爵賞扌嬰其慮』下缺七段﹐文勢差錯﹐至不可讀。其他以二段爲一﹐一段爲二者﹐皆正之。」△《東萊呂紫微雜說》一卷﹐《師友雜誌》一卷﹐《詩話》一卷右呂本中字居仁之說也。鄭寅刻之廬陵。△《春明退朝錄》五卷右宋常山公敏求所錄也。《讀書志》云「《春明退朝錄》三卷。」希弁所藏一本三卷﹐又一本五卷﹐凡多七十有八條云。△《侯靑錄》八卷右聊復翁趙令時徳麟之說也。取王氏《五侯靑》之義而名之。△《避暑錄》十五卷右葉夢得少蘊之說也。少蘊﹐蘇州吳縣人﹐紹聖四年進士。建炎初爲翰林學士﹐拜戶書﹐遷尙書左丞﹐終於崇信軍節度使。自號石林云。△《能攺齋漫錄》二十卷右吳曾虎臣所纂也。曰《事始》﹐曰《辧誤》﹐曰《事實》﹐曰《沿襲》﹐曰《地理》﹐曰《議論》﹐曰《記詩》﹐曰《紀事》﹐曰《記文》﹐曰《類對》﹐曰《方物》﹐曰《樂府》﹐曰《神仙詭怪》﹐曰《詼諧戲謔》﹐一一載之。曾﹐臨川人﹐嘗主奉常簿﹐入玉牒爲檢討官。能攺齋乃其自謂云。終於吏部郎。△《揮麈錄後錄》《第三錄》《揮麈餘話》二十三卷右王明淸仲言之說也。明淸﹐汝陰人。載朝廷典故賢哲言行爲多。△《辧志錄》一卷右呂東萊祖謙伯恭所著也。四明樓鑰序之。△《管見錄》二十卷右吳莘商卿之說也。論經史並歷爲詳。商卿﹐建寧人﹐嘗爲國子博士。序則倪思。△《典刑錄》二十卷右吳宏子大所錄也﹐杜東子野爲之序。蓋分門編次先正諸公之言行也。△《項氏家說》十卷﹐《附錄》四卷右項安世平父之說也。說經史文學爲甚詳。平父﹐江陵人﹐自號平庵。辛克承刻於江陵郡齋而爲之識。△《容齋隨筆》十六卷﹐《續筆》十六卷﹐《三筆》十六卷﹐《四筆》十六卷﹐《五筆》十卷右洪文敏公邁字景盧所著也。何異序之。△《麈史》三卷右王得臣字彥輔所記也。其自序云「自朝廷至州裏有可稱可法﹑可鑑可戒者﹐類以相從云。」得臣自號鳳臺子。△《卻掃篇》三卷右雎陽徐度所著也。度﹐字中立﹐丞相處仁之子。嘗爲吏部侍郎。△《示兒編前後集》二十四卷右孫奕季昭所編也。蘇大章諸人題於後。◎兵家類△《八陣圖﹑風後握機文馬隆八陣贊獨孤及八陣記》四卷右蔡元定季通所編次也。△《車或問》一卷右知興國軍胡逸駕所述也。自序於前﹐附《車戰利害奏》於後。◎類書類△《文章緣起》一卷右梁太常卿任彥升所集也﹐自秦﹑漢以來聖君賢士所爲文章名之所始﹐備見於中。△《古今注》三卷右晉太傅丞崔豹正熊所注也。一《輿服》﹐二《都邑》﹐三《音樂》﹐四《鳥獸》﹐五《虫魚》﹐六《艸木》﹐七《雜注》﹐八《問答釋義》。△《尊號錄》一卷右宋元憲公庠所編也。自漢至於仁宗﹐有序有評有贊。龍圖閣學士﹑提舉寶宮宋康年進。△《十七史類》七十七卷右三山鄭某所編也。自周而下﹐每一事相類﹐則編而次之。△《西漢總類》二十六卷右沈長卿文伯所編也。隨事立門﹐隨門類事﹐他傳所載﹐總而歸一﹐𨿽注中有所取者﹐亦皆掇拾而裒集之。長卿﹐川人也。乾道攺元﹐信州教官吳瓊景玉序。△《唐五》十卷右張文忠公九成所著也。公嘗謂紀﹑志出於歐陽公﹐列傳出於宋公﹐《天文》《律曆》《五行志》則劉義叟爲之﹐《方鎭》《百官表》則梅堯臣爲之﹐《禮儀》《兵制》初出於王景彜﹐未竟而卒。每患首尾不相貫屬﹐遂總其條綱﹐稽其同異﹐類聚而區別之。△《事物紀原》十卷右髙承編。自天地生植與夫禮樂﹑刑政﹑經籍﹑器用﹐下至博奕嬉戲之微﹐虫魚飛走之類﹐無不考其所自來。承﹐開封人。雙溪項彬序。△《補注事類賦》三十卷右吳淑所進也。始﹐淑進一字賦百首爲二十卷﹐奉旨令其注釋﹐遂廣爲三十卷云。淑﹐勃海人。△《事文類聚》六十卷右祝穆和父編。門分臚列﹐各以羣書要語冠其首﹐次之以古今事實﹐又次之以詩文。全篇凡天文﹑地理﹑人事﹑服食﹑器具﹑艸木﹑虫魚﹐靡不備載。呂午伯可爲之序。△《祕府書林》二十二卷右張文伯正夫所編。曰《天文》﹐曰《律曆》﹐曰《五行》﹐曰《地理》﹐曰《食貨》﹐曰《選舉》﹐曰《百官》﹐曰《禮樂》﹐曰《輿服》﹐曰《祭祀》﹐曰《藝文》﹐曰《兵刑》﹐凡十二類。考訂歷代及本朝史誌爲甚詳。△《國朝會要》一百五十卷右《國朝會要》﹐起建隆﹐止慶曆﹐凡八十五年。章得象所進者。△《總類國朝會要》五百八十八卷右《總類國朝會要》﹐由建隆而至乾道也。始﹐仁宗命章得象編﹐起建隆﹐止慶曆﹐爲一百五十卷。神宗又命王續編慶曆四年以後至熙寧末﹐凡三十四年﹐通前爲三百卷。徽宗詔王覿﹑曾肇續編元丰至元符。尋﹐又詔﹐起治平四年﹐止崇寧五年﹐凡四十二年。然二書皆弗克成。政和末﹐有司獨上《吉禮》三類﹐總一百五十卷﹐蓋通章得象﹑王所編者﹐益以熙寧後事也。紹興九年﹐詔館職續編﹐至三十一年﹐又降趣旨。孝宗命宰相提舉﹐閱再歲乃成。自神宗之初﹐至於靖康之末﹐凡六十年﹐總三百卷。厥後中興﹑乾道踵而成之。此集則合十一廟爲一書也。然中多節略而始末不全者。△《會要詳節》四十卷右禦史知雜範師道所編也。《讀書志》云「《節會要》十二卷。」希弁所藏乃四十卷﹐前有序云「師道所節四十卷﹐先後詳糸致﹐無異全本。紹興小臣王容淸謹題。」△《皇朝大詔令》二百四十卷右宋宣獻公家所編纂也。皆中興以前之典故。嘉定三年﹐李大異刻於建寧。△《本朝事實》三十五卷右莫詳編者姓氏。祖宗世次﹑登極紀元詔書﹑聖學﹑禦制﹑郊廟﹑道釋﹑玉牒﹑公主﹑官職﹑爵邑﹑勛臣配享﹑宰執拜罷﹑科目儀注﹑兵刑律曆﹑籍田財用﹑削平僭僞﹑升降州縣﹑經略夷狄之類﹐具載本末﹐又如聖徳頌﹑旌忠碑之類皆載之。△《紹述熙丰政事》十卷右政和八年十月一日詔云﹕可以《紹述熙丰政事》書布告施行。此卽布告之本也。其列詔書於前﹐而載十一人姓名於後。今詳書之﹐以見當時之官制云﹕承務郎試明堂平朔頒朔兼禮制局校正內經檢討官臣黃次功﹑承奉郎守明堂總章頒朔臣李伯全﹑宣教郎守明堂靑陽頒朔臣嚴裕﹑朝請郎明堂頒朔臣徐秉哲﹑宣教郎試明堂頒事臣蔡﹑朝散郎試明堂頒事臣陳公彥﹑朝奉郎試明堂頒政國史編修官臣許翰﹑通侍大夫康州防禦使提點《龍徳太一宮》﹐提舉入內醫官編類《聖濟經》提舉太醫學明堂頒朔布政詳定官臣曹孝忠﹑翰林學士知制誥兼侍講同修國史明堂頒朔布政詳定官充編類禦筆所禮制局詳議官臣張邦昌﹑檢校少傅護國軍節度使中太一宮使直宣和殿明堂兼在京神霄玉淸萬壽宮提舉通領頒朔布政詳定事臣梁師成﹑宣和殿大學士上淸寶宮使兼神霄玉淸萬壽宮副使兼侍讀明堂頒朔布政詳定官﹑編類禦筆詳議臣蔡攸。△《崇觀政宣詔令章奏》二十卷右徽宗皇帝朝詔令章奏﹐分門而類次之。△《隆平典章》三十卷右建炎至乾道之詔旨﹐及禦制之文﹑奏對之章誥詞謚議之類﹐皆分門而敍之﹐如《孔子七十二子贊》及《損齋記》皆在焉。△《髙宗寶訓》七十卷右嘉定六年十月史官所上本也。△《內治聖監》二十卷右彭忠肅公龜年爲起居舍人兼皇子嘉王府直講日所進也。上自九重后妃世子﹐旁及宗藩戚裏﹐下至官寺胥史﹐以類紀之﹐而外廷百司庶府不與焉。公字子壽﹐淸江人﹐自號止堂。△《太平治迹統類》四十卷△《中興治迹統類》三十五卷右仿《通鑑紀事本末》條例﹐統而類之。事撮其綱﹐辭舉其要﹐上自藝祖﹐而下至於孝宗﹐凡二百門云。眉山彭百川編集。◎雜藝術類△《文房圖贊》一卷右和靖後人林可山撰。自筆硯而下皆爲之官稱﹐圖其像於前﹐而列其贊於後。序謂﹕「唐韓愈舉穎爲中書﹐他竟無所聞。今圖贊一十八人﹐擬以官酬之﹐俟異日請於朝﹐罔俾黎顓美有唐。」△《采選集》四卷右莫詳誰氏作。初﹐《彩選格》起於唐李﹐本朝踵之者有趙明遠﹑尹師魯。元丰官制行﹐有宋保國﹐皆取一時官制爲之。至劉黃父﹐獨因其法取西漢官秩升黜次第爲之﹐又取本傳所以升黜之語注其下﹐局終遂可類次其語爲一傳﹐博戲中最爲雅馴。此集尢詳且悉﹐曰《階官》﹐曰《職名》﹐曰《科目》﹐曰《賞格》﹐曰《服色》﹐曰《俸給》﹐曰《爵邑謚法》之類﹐無一不備。◎醫家類△《禦制聖濟經》十卷右徽宗皇帝所制也。政和八年五月十一日﹐詔頒之天下學校。九月二十四日大司成李邦彥等言﹕乃者從侍臣之請﹐令內外學校課試﹐於《聖濟經》出題。臣等切謂今《內經》《道徳經》旣已選博士訓說﹐乞更以《聖濟經》附二經兼講。從之。△《陸宣公經驗方》二卷右唐陸宣公贄在忠州時所集﹐而山陰陸遊所跋也。或問朱文公曰「陸宣公旣貶避謗﹐闔門不著書﹐爲《古今集驗方》。曰「此亦未見陸宣公是處。豈無聖賢經傳可以玩索﹐可以討論﹖」△《濟世全生方指迷集》三卷右考城王貺字子亨所著也。吳丞相敏序之曰「子亨當官不苟﹐遇世變﹐嘗慨然再請出疆使萬里云。」△《本艸單方》十五卷右龍溪林能千編。集列三十六門﹐疏二百七十三目。自爲之序。△《鍼炙資生經》七卷右王執中所編也。執中﹐東嘉人﹐嘗爲從政郎﹑灃州教授云。△《四時治要》一卷右永嘉屠鵬字時舉所著。戴文端公溪爲之跋。△《陳氏經驗方》五卷右書林陳先生集。李文懿公壁爲之序。◎神仙類△《禦序集注無量度人經》二卷右眞宗皇帝禦制序﹐徽宗皇帝禦書而注之。《會要》云「宣和六年八月四日﹐詔賜左丞範致虛《禦書洞元靈寶無量度人經》二部。」想卽此本也。別一本云「建中靖國元年四月十三日﹐奉聖旨鏤版」﹐而無序無注﹐亦不載於《會要》。朱文公云「此經乃杜光庭撰。」△《赤松子中械經》一卷右序云軒轅黃帝遇赤松子﹐授《中械經》。希弁嘗考《國朝大詔令》云「元符三年九月日制云﹕赤松眞君﹐紀於仙﹐神農之師﹐可加號赤松淩虛眞君。」疑卽此也。然張良亦封忠佑淩虛眞人云。△《玉皇本行集經》三卷右嘉熙四年臨安府承天靈應觀所刻蜀本也﹐程公許序述爲詳。△《九天生神章經》三卷右綿州沖虛觀道士王希巢隱賢解﹐玉局散吏程公許爲之序﹐西蜀譙巖趙日休跋。朱文公嘗謂此經亦杜光庭所撰。△《西山十二眞君傳》一卷右晉許遜﹑吳猛﹑陳勛﹑周廣﹑曾亨﹑時荷﹑甘載﹑施岑﹑彭杭﹑盱烈﹑鍾離嘉﹑黃仁覽﹐皆得道於西山者。政和王冊誥詞在其中。△《皇宋拾遺仙傳》一卷右陳希夷﹑張虛靜﹑朱觀妙﹑徐神公﹑王侍宸﹑劉靜一﹑趙道翁﹑皇甫淸虛之事迹也。其中所載禦制及誥詞與夫詩記之類爲多。△《太上感應篇》八卷右漢嘉夾江隱者李昌齡所編也。希弁生父師嘗爲之序。四明史彌志跋其後曰「趙公所序﹐禍福善惡之報爲尢詳﹐可謂愛人以徳者。余嘗守袁﹐喜袁人之樂於趨善﹐因閱是序﹐矍然起敬。」而程公許﹑湯中維書之。△《竹宮表制》一卷右楊至質字休文﹐太乙宮代言之文也。自號勿齋﹐聖上嘗書二字以賜之。休文謝表云「先儒徳秀﹐嘗貽金石之文﹔督府了翁﹐復賁虫魚之篆。」希弁云「不若用臣眞徳秀﹑臣魏了翁。」休文以爲然。◎釋書類△《禦注四十二章經》一卷右禦注未詳歲月。希弁嘗聞朱文公云「釋氏只《四十二章經》是他古書﹐其餘皆中國文士潤色成之。《維摩經》亦是南北時人作。」△《大方廣佛華嚴經八十卷普賢行原品》一卷右於闐國三藏沙門實義難陀譯。序云「天冊金輪聖皇帝制」者﹐唐武后也。希弁嘗考﹕晉義熙中六十卷﹐唐聖歷中八十卷。《普賢行願品》﹐乃正元十二年﹐南天竺烏荼國王手書以進﹐通爲八十一卷。厥後李長者制爲《合論》四十卷﹐提舉坑冶鑄錢朝奉張大夫乃以經﹑論合爲一書云。李忠定公綱曰「廣博妙圓﹐極諸經之閫奧﹐莫如《大方廣佛華嚴經》﹔精微條暢﹐爲《華嚴》之指南﹐莫如李長者所制合論。」△《妙法蓮華經》七卷右姚秦三藏法師鳩摩羅什譯。經本十卷﹐後三卷朝廷所禁云。△《楞嚴經解》十卷右王荊公安石所解也。△《圓覺經皆證論》一卷右臨川謝逸序。謂王荊公嘗問眞淨文禪師曰「一切眾生﹐皆證《圓覺》﹐而圭峯禪師易『證』爲『具』﹐謂譯者之訛﹐其義是否﹖」眞淨曰「圭峯之說非是。眞淨法子徳洪述其師之說而爲之論。」△《淨土文》一卷右王日休所編﹐歷陽張孝祥爲之序。日休﹐字虛中﹐龍舒人。嘗爲國學進士。△《般若精義》四卷右《金剛般若波羅密經》解義也。△《寂感禪師法語》五卷右寂感禪師印肅語也。程公許爲之序。淳熙中﹐謝艮齋諤所作《塔銘》附。△《無庵法語》一卷右孟少保琰與公安僧法東往復之語也。陳登﹑趙希子爲之序。●卷下◎楚辭類△《楚辭集注》八卷﹐《後語》六卷﹐《辧證》一卷右朱文公所定也。《離騷》凡七題﹐二十五篇﹐皆屈原作﹐定爲五卷。《續離騷》八題﹐十六篇﹐定爲三卷。校晁氏本﹐增《弔屈原》《服賦》二篇﹐而去《七諫》《九懷》《九嘆》《九思》四篇。公謂四篇𨿽爲騷體﹐然詞气平緩﹐意不深切﹐如無所疾痛而彊爲呻吟者﹐就其中諫嘆猶粗可觀﹐兩王則卑已甚矣﹐故𨿽幸附書尾﹐而人莫之讀﹐今不復以累篇也。賈傅之詞﹐於西京爲最髙﹐且《惜誓》已著於篇﹐而二賦尢精﹐乃不見取﹐亦不可曉﹐故並錄以附焉。《後語》定著五十二篇。公謂屈子者﹐窮而呼天﹑疾痛而呼父母之詞也。故今所欲取而使繼之者﹐必其出於幽憂窮蹙﹑怨慕淒涼之意﹐乃爲得其餘韻。而宏衍鉅麗之觀﹑忄愉快之語﹐宜不得而與焉﹐至論其等則又必以無心而冥會者爲貴﹐其或有是﹐則𨿽遠且賤﹐猶將汲而進之﹐一有意於求似﹐則𨿽迫近如楊柳﹐亦不得已而取之耳。騷自楚興﹐公之加意此書﹐則作牧於楚之後也。或曰有感於趙忠定之變而然。△《離騷章句》一卷右呂成公所分也。以《離騷經》一篇爲十六章。公謂王逸嘗言劉向典校﹐分《離騷》爲十六卷。班固﹑賈逵各作《離騷章句》﹐惟一卷傳焉﹐餘十五卷闕而不錄。今觀屈平所作凡二十有五﹐各有篇目﹐獨此一篇﹐謂之《離騷》。切意劉向所分卽此篇﹐猶一篇之中有數章焉。故嘗因逸之言﹐卽《離騷》一篇﹐反復求之﹐考其文之起伏﹑意之先後﹐固有十六章次第矣。因而分之﹐爲十六章。《東萊集》中不載。△《離騷艸木疏》四卷右通直郎行國子錄河南吳仁傑撰。慶元間自序。◎別集類一△《申鑑》五卷右後漢荀悅所作也。悅﹐字仲豫﹐儉之子也。儉早卒。悅年十二能說《春秋》﹐家貧無書﹐每之人間﹐所見篇牘﹐一覽多能誦記﹐尢好著述。靈帝時﹐閹官用權﹐士多退身窮處。悅乃疾隱居。初﹐辟鎭東將軍曹操府﹐遷黃門侍郎﹐侍講禁中﹐累遷祕書監侍中。時政移曹氏﹐天子恭已而已。悅志在獻替﹐而謀無所用﹐乃作《申鑑》五篇。其所論辧﹐通見政體。旣成而奏之。其大略曰﹕前鑑旣明﹐後復申之。故古之聖王其於仁義也﹐申重而已。悅嘗依《左氏傳》體爲《漢紀》三十篇﹐又著《崇徳正論》及諸論數十篇。建安十四年卒。△《孔稚集》十卷右齊孔稚字徳璋之文也。稚﹐道隆孫﹐會稽山陰人﹐爲東南冠族。少知名﹐有文彩﹐辭章淸拔﹐獨冠當世。舉秀才﹐爲安成王法曹參軍。齊髙帝時﹐補記室參軍﹐終於都官尙書﹑散騎常侍﹑太子詹事﹐追贈金紫光祿大夫﹐謚簡子。集有序云「所爲文章﹐𨿽行於世﹐竟未撰集。今摭其遺逸﹐分爲十卷。」然莫知其爲誰序也。△《詩品》三卷右梁徵遠記室參軍鍾嶸撰。嶸﹐字仲偉﹐《南史》有傳。嶸嘗求譽於沈約﹐約拒之。及約卒﹐嶸品古今詩爲評﹐言其優劣﹐云「觀休文眾制﹐五言最優。齊永明中相王愛文﹐王元長等皆宗附約。於時謝未遒﹐江淹才盡﹐範名級又微﹐故稱獨步。故當辭宏於謝﹐意淺於江。」蓋追宿憾以此報約也。△《陸宣公集》二十二卷右唐陸贄敬輿之文也。《讀書志》云「《陸贄奏議》十二卷。」希弁所藏《制誥》十卷﹐《奏艸》六卷﹐《奏議》六卷﹐凡二十二卷云。△《李翰林文集》三十卷右唐李白太白之文也。《讀書志》云二十卷。希弁所藏三十卷。以常山宋敏求﹑南丰曾鞏序考之﹐則三十卷爲是。然第一卷

乃李陽冰﹑魏顥﹑樂史三人所作序﹐李華﹑劉全白﹑範傳正﹑裴敬四人所作志與碑。第二卷

以後乃白詩文云。△《黃氏補千家集注杜工部詩史》三十六卷﹐《外集》二卷右唐杜甫少陵之詩也。嘉定中﹑臨川黃希夢得及其子鶴叔似所補也。《外集》上卷詩二十九首﹐下卷《祭遠祖當陽君文》《祭外祖祖母文》《爲閬州王史君進論巴蜀安危表》《東西兩川》說﹐凡四篇﹐以《唐書》本傳冠於前﹐而呂汲公《年譜》附於後云。△《昌黎先生文集》四十卷﹐《外集》三卷﹐《順宗實錄》五卷﹐《附錄》三卷右唐韓愈退之之文也。《讀書志》云﹕《韓愈集》四十卷﹐《集外文》一卷。希弁所藏合五十一卷。嘗以宜春新﹑舊本兼饒本參校﹐又以嘉壬寅所刊杭本是正之。饒本刊《年譜》於《目錄》之後﹐刊《附錄》於《外集》之前。又《附錄》止載九篇﹐而前後共列五序。柳開但曰後序﹐亦不書其姓名。杭本並無《目錄》《年譜》《附錄》﹐亦無柳開一序﹐趙徳之序文﹐錄列於李漢之先。歐陽修之記﹐舊本較之他集則異。他本所載者﹐六百二十七字﹐杭本所刊者﹐一百六十二字。以嘉壬寅考之﹐歐陽方在政府﹐刊者不應謬誤﹐豈非後來更攺而然歟﹖遂寫杭本歐陽之序﹑饒本汲公之記﹐續於《附錄》之後。石守道﹑秦少遊﹑張文潛之論﹐黃魯直﹑蔣穎叔﹑李伯紀之詩﹐鄭介甫之祭文﹐陳元光之集序﹐黃直卿之記新廟﹐眞希元之記祠堂﹐又寫附歐﹑呂二公之後﹐而諸賢評論先生之文者﹐各以其說注於逐篇之上。若夫委大學宜序天臺之屬﹐此先生除都官郎之誥詞也﹐當考誰行﹔道徳博聞﹐此先生謚文公之法也﹐當考誰議﹔有所謂示浩初序之書者﹐王逢原代先生之作也﹔續駑驥行之詩者﹐李泰伯廣先生之說也。如此類者﹐亦當寫補《附錄》之缺云。△《柳先生文集》四十五卷﹐《外集》二卷﹐《附錄》二卷右唐柳宗元子厚之文也。《讀書志》云﹕《柳宗元集》三十卷﹐《集外文》一卷。希弁所藏卷帙與劉禹錫四十五通之說同﹐以諸本點校﹐寫諸公評論於逐篇之上。《附錄》中先後失次者正之﹐遺缺者補之。若夫昌黎所作先生墓志祭文﹐他本皆在《附錄》中﹐惟此本在《正符》之後﹐蓋禹錫自謂附於第一通之末也。朱文公嘗謂﹕「柳文後《龍城雜記》﹐王釒至性之所爲也。子厚敍事文字﹐多少筆力﹐此記衰弱之甚﹐皆寓古人詩文中不可曉知底於其中﹐似暗影出云。」△《杜詩辧證》一卷右洪興祖所纂也。年譜列於前。興祖﹐字慶善﹐鎭之丹陽人也。張釜刻於興國。△《韓文考異》十卷右朱文公所定也。以南安《舉正》及祥符杭本﹑嘉蜀本﹑李謝所據館閣本﹐考其同異﹐一以文勢義理及他書之可證驗者決之云。嘉定戊辰﹐三山鄭自誠刻而敍其後。△《韓文音義》一卷右右從政郎潭州寧鄕縣丞祝充所進也。毛叔度爲之序。張杓刻而敍其後。△《柳文音釋》一卷右南城童宗說編。△《韓集舉正》一卷右莫詳誰作。而說云﹕唐儒郭京有《周易舉正》三卷﹐蓋以所得王輔嗣﹑韓康伯注定眞本﹐舉正傳本之訛。題義取此。△《文標集》三卷右唐集賢學士盧肇之文也。肇﹑字子發﹐宜春人。幼好學﹐穎拔不羣。宜春令盧一見奇之﹐曰「子異日有聞乎﹖」由是愈激厲。唐會昌二年﹐預江西解試﹐末送﹐啟謝曰「巨﹐首冠蓬山。」主文詢其謂﹐對曰「巨不靈﹐頑石右上。」一座盡笑。唐制取士﹐許簾獻所業﹐先察其素。時王起知舉﹐肇爲書以獻﹐起問曰「鄕薦如公材幾何﹖」對曰「皆才選也﹐未易品判﹐然如肇者﹐亦猶沅江之﹛敝黽﹜﹐九助賓希。」繼而同舉黃頗進謁﹐起問如初﹐則曰「捨頗其誰才﹖」起由是少頗而多肇之謙。始﹐李徳裕以言事出爲宜春長史﹐嘉肇文行﹐異禮之。至是徳裕以言事遷太尉﹐總樞柄﹐絕朋黨﹐晚進寒素﹐難遊其門﹐獨肇入謁﹐常許袍帶﹐從容談論。旣試有期﹐知舉以取士白﹐亦舊例也。徳裕曰「某不薦人﹐然喜今榜得一狀元矣。」迨試﹐果魁中﹐任著作郎﹐遷京兆府司錄﹐使相盧商﹑裴休﹑盧簡求爭辟之。歷集賢學士﹐歙﹑宣﹑池三州刺史﹐所至皆有可紀。後爲吉州刺史﹐卒。△《靈溪集》七卷右唐王貞白之文也。貞白字有道﹐信州永丰人。乾寧二年進士﹐後七年﹐調校書郎。手編所爲詩三百篇﹐命曰《靈溪集》云。慶元中﹐洪文敏公邁爲之序。◎別集類二△《趙韓王文集》五卷右韓忠獻王趙普之文也。《讀書志》云﹕《文集》三卷﹐而敍述甚略。希弁所藏《文集》一冊﹐列劉昌言所作行狀於前﹐記一﹐表疏二十九﹐附手詔﹑批答五﹐奏狀﹑子二十五﹐附禦詩二十一﹐啟狀十﹐詞帖三。希弁又得其《謝請班師批答》一表於《國史》本傳﹐《賀平江南》一表及《與諸公遺書》於《國朝文粹》﹐通六十八篇。以太宗皇帝禦制《神道碑》冠於帙首﹐並《行狀》爲一卷﹐次以記﹐又次以表疏﹐又次以奏狀﹑子﹐又次以啟狀﹑詞帖﹐成五卷。碑稱「晚歲酷愛讀書﹐經史百家﹐常存几案﹐彊記默識﹐經目諳心﹐碩學老儒﹐宛有不及。」又爲之銘曰「經綸宏異﹐學識通該。」傳亦稱﹕普初以吏道聞﹐寡學術。及爲相﹐太祖常勸以讀書。晚年手不釋卷﹐謚以忠獻﹐取慮國忘家﹑薦可替否之法也。追封韓王﹐配享太祖皇帝廟庭。△《韓魏王安陽集》五十卷右魏忠獻王韓琦之文也。王﹐安陽人﹐故以名集。王﹐字稚圭﹐天聖五年進士第二人﹐定策三朝﹐功在國史。神宗皇帝禦制《神道碑》有云「薨前一夕﹐有大星殞於園中﹐櫪馬皆鳴。」又曰「公奉詔立皇子﹐句被顧命﹐立英宗爲皇帝﹐立朕以承祖宗之序﹐可謂定策元勛之臣矣。」又爲之銘曰「公行不歸﹐中夕是悼﹐尙想公儀﹐淚落苑艸。」復禦篆十字塡金以冠其額曰「兩朝顧命定策元勛之碑」。贈尙書令﹐謚忠獻﹐取慮國忘家﹑文賢有成之法也。追封魏王﹐配享英廟。△《楊文公武夷集》二十卷右楊文公億之文也。景徳丁未﹐公所自編。序於前曰「目之『武夷』﹐蓋山林之士﹐不忘維桑之情﹐雕篆之文﹐竊懷敝帚之愛。」命題之意﹐蓋以是也。集凡五百七十五篇。公兩爲翰林學士﹐寇準得罪﹐公憂畏而卒。自唐大中後﹐文气衰濫﹐國朝稍革其獘﹐至億乃振起風采﹐與古之作者方駕矣。景初﹐贈禮部尙書﹐謚曰文。鎭國節度使﹑駙馬都尉李勗乞加謚「忠」字﹐奏𨿽不行﹐詔付史館。△《種隱君江南小集》二卷右種放字明逸之文也。明逸﹐洛陽人。少時往來嵩﹑華間﹐慨然有山林之志。隱居終南豹林谷﹐自號溪醉叟﹐又號退士。聞陳摶之風﹐往見之。放作樵夫﹐拜庭下﹐摶挽之而上曰「君豈樵者耶﹗二十年當爲顯官﹐名聞天下。」放曰「放爲道義﹐官錄非所原也。」搏笑曰「人之貴賤﹐莫不有命﹐貴者不可爲賤﹐亦猶賤者之不可爲貴也。君骨相當爾﹐𨿽晦迹山林﹐恐不能安﹐異日當自知之。」太宗時﹐召之不起。眞宗時﹐召爲左司諫﹐攜其手登龍圖閣﹐論天下事。累遷工部侍郎。嘗侍宴﹐眞宗令羣臣賦詩﹐杜鎬以素不屬辭﹐誦《北山移文》以議之。眞宗因出放所上《時議》十二篇﹐謂近臣曰「放爲朕言事甚眾﹐但人無知者耳。」放一日晨興﹐忽取前後章疏焚之﹐服道士服﹐召諸生飲與訣﹐酒數行而卒﹐年六十。贈工部尙書。集凡二百九十四篇﹐乃淳化三年李所編者。序謂以所集之地定名﹐故曰《江南小集》云。△《歐陽文忠公文集》一百五十三卷﹐《附錄》五卷﹐《廬陵歐陽先生集》六十卷右歐陽文忠公修永叔之文也。《讀書志》云﹕《文忠公集》八十卷﹐《諫垣集》八卷。希弁所藏一百五十三卷﹐內《居士集》五十卷﹐《外集》二十五卷﹐《易童子問》三卷﹐《外內制》十一卷﹐《表奏書啟四六奏議》二十五鄭﹐《雜著述》十九卷﹐《集古錄跋語》一十卷﹐《附錄》五卷。別一本六十一卷﹐乃舊物也。△《張文定玉堂集》二十卷右張文定公方平之文也。公字安道﹐宋城人。明道二年﹐以茂材異等﹐擢爲校書郎。神廟時﹐參大政。元六年﹐終於太子少師致仕﹐贈司空﹐謚文定。公出入兩禁﹐垂二十年﹐一時大典﹐多出其手。劉忠肅嘗序其《玉堂集》二十卷﹐乃在東坡所序《樂全集》四十卷之外。淳熙九年﹐錫山尢袤重刻於江西漕臺。△《範文正公奏議》十五卷右範文正公仲淹之奏議也。皇五年﹐韓魏王爲河東經略安撫使知並州時所序也。公字希文﹐蘇州人﹐中進士第。嘗與韓魏王開府涇州經略邊事。元昊請和﹐召拜樞副﹐除參知政事﹐以資政殿學士﹑戶部侍郎卒﹐贈兵書﹐謚文正。上篆其碑額曰「褒賢」。別有《丹陽集》二十卷﹐東坡先生序之。△《王歧公華陽集》一百卷右王文恭之文也。大觀二年﹐詔故相歧國王公之家﹐以文集來上﹐其子朝奉大夫﹑管勾南京鴻慶宮上護軍仲修等表進之﹐許光疑爲之序。公字禹玉﹐成都華陽人也。舉進士﹐廷試第二﹐以左僕射﹑歧國公薨於位﹐贈太師﹐謚文恭。紹聖中﹐爲章所誣﹐追貶萬安軍司戶。元符三年﹐其子仲修訴父冤﹐乃盡復故宮﹐贈謚。乃蔡京用事﹐又以爲臣不忠﹐入黨籍。哲宗嘗篆其碑額曰「懿文」﹐徽宗又賜之曰「元丰治定﹐弼亮功成。」△《範忠宣公文集》二十卷右範忠宣公純仁之文也。後三卷乃《國史》載公本傳及行狀。公字堯夫﹐文正公次子﹐以恩補太祝。中皇元年進士第。再相元之間。元符末﹐自潁昌以大觀文﹑中太一宮使召﹐以疾不赴﹐薨。上覽遺表震悼﹐贈開府儀同三司﹐謚忠宣﹐賜其墓碑曰「世濟忠直。」曾文昭公銘之﹐四明樓鑰序其文。別有《臺諫論事》五卷﹐《邊防奏議》二十卷﹐又在此文之外。△《劉忠肅公文集》四十卷右劉忠肅公摯之文也。忠肅制誥附於後。元城先生劉安世序之。公名摯﹐字莘老﹐永靜軍東光人。嘉中﹐登進士甲科。元六年﹐拜右僕射﹐出知鄆州。紹聖四年﹐責鼎州團練副使﹐新州安置。薨﹐詔許歸葬﹐追復觀文殿學士。中興﹐贈少師﹐謚正肅﹐以家諱﹐攺忠肅。△《陳忠肅公諫垣集》二卷右陳忠肅公所作也。﹐字瑩中﹐延平人。元丰二年進士甲科。徽宗朝爲右正言﹐遷右司諫﹐坐黨籍﹐除名勒停送袁州編管。崇寧初﹐移廉州﹐又移郴﹐及彗出﹐僕黨碑﹐乃得自便。靖康初﹐贈諫議大夫﹐擢其李子爲密院檢詳﹐嘗因奏對許刊其家集云。△《道卿鄒忠公奏議》十卷右鄒忠公浩之文也。龜山先生爲之序。公字至全﹐常州晉陵人。舉進士﹐累遷右正言﹐上疏諫立劉皇后﹐除名新州羈管。然世所傳疏﹐其辭詆訐﹐蓋當時小人僞爲之以激怒者也。公之子柄後因賜對﹐首辧此事﹐且繳元疏副本上之。詔付史館﹐贈公寶文閣直學士﹐謚曰忠。△《趙丰公忠正徳文集》十卷右丰國趙忠簡公鼎之文也。始號《得全居士集》﹐周文忠公序之曰「髙宗中興﹐用宰相十五人﹐曰忠﹐曰正﹐曰徳﹐曰文﹐兼而有之者﹐其惟趙公元鎭乎﹖此非私言﹐髙宗大書賜公云爾﹐遂以名其集。」文謂﹕「唐用兵伐叛﹐詔書付宰相﹐乃下處報機急﹐武宗必命徳裕起艸﹐與公事業如出一揆。」又謂﹕「徳裕自分司東都﹐貶潮之司馬。鼎奉祠四明﹐以散官安置於潮。徳裕貶朱崖司戶而卒﹐公亦移置此地薨。」於紹興十七年。乾道四年﹐賜謚忠簡。上曰「此謚甚稱。」陳俊卿曰「眞所謂正直無邪曰簡。」追封丰國公﹐贈太傳﹐配食髙廟。△《胡文定公武夷集》十五卷右胡文定公安國之文也。公之子太常丞寧輪對奏事﹐上問﹕「乃父旣解釋《春秋》﹐尙當有他論著﹐其具以進。」徽猷閣直學士﹑左承議郎致仕寅遂表上之。安國﹐子康侯﹐建之崇安人。中紹聖四年進士第終於寶文閣直學士﹐謚文定。△《吳康肅公湖山集》四十三卷﹐《別集》一卷﹐《和陶詩》三卷﹐《附錄》三卷右吳康肅公芾之文也。《附錄》則行狀﹑神道碑及謚誥。周益公爲之序。公字明可﹐臺之仙居人。紹興二年進士中第﹐嘗爲禦史﹐歷吏﹑戶﹑禮﹑刑少常伯﹑給事中﹐以龍圖閣直學士致仕﹐卒﹐謚康肅。自號湖山居士云。△《忠恪章公文集》二十卷右章忠恪公誼之文也。公字且叟﹐丹陽人。崇寧二年進士。建炎三年﹐通判杭州。苗﹑劉之變﹐公正色以斥時希孟﹐二賊就擒﹐擢倉部外郎﹐累遷樞密都承旨﹐同孫近使金國歸﹐拜刑部尙書﹐終於端明殿學士﹑提舉明道宮。謚忠恪。集乃陳季習序。△《許右丞襄陵文集》二十二卷﹐《詩》二卷﹐《行狀》一卷右尙書右丞許翰之文也。翰﹐字崧老﹐拱之襄邑人。登元進士第。建炎初元﹐自提舉鴻慶宮﹐召拜右丞﹐屢章丐罷﹐除資政﹑提舉洞霄宮。紹興二年﹐以提舉萬壽觀召﹐懇求外祠﹐又乞致仕﹐道卒於吉州﹐贈光祿大夫。行狀中載其章疏爲多。△《李莊簡公文集》二十卷右李莊簡公光之文也。光﹐字泰發﹐紹興中參知政事。庚申歲﹐虜敗盟﹐奪河南地﹐光在榻前攻檜之短﹐遂罷﹐尋謫藤州﹐移瓊州﹐又移萬安。檜死﹐量移郴。己卯﹐用赦放還﹐舟行至江州而卒。△《洪文惠盤洲集》八十卷右文惠公洪適之文也。公字景伯﹐紹興十二年﹐與文安公遵同中博學宏詞科﹐宰臣進呈所試制詞﹐髙宗曰「父在遠﹐子能自立﹐可嘉﹐宜與升擢。」遂除敕令所刪定官。後三年﹐文敏公邁亦中選﹐由是洪氏文名滿天下。適以乾道元年十二月拜通奉大夫﹑尙書右僕射兼樞密使﹐淳熙十一年二月薨於家。前自撰遺表上之﹐神道碑﹑謚議附於集後。△《孫尙書大全集》五十七卷右孫覿之文也。覿字仲益﹐蘭陵人。大觀三年進士。常以靖康間文字得罪﹐廢徙久之﹐終於左朝奉郎﹑龍圖閣待制。△《趙中書棲集》二十五卷右中書舍人趙昶之文。逵字莊叔。紹興辛未﹐入奉大對﹐天子親擢爲第一。嘗卜居溪山間﹐榜之曰「棲」﹐故名其集。潘文壽編﹐周麟之所撰墓志附於後。△《徐學士北門集》十二卷右徐鳳之文也。盧壯父刻於瑞陽。△《王荊公詩注》五十卷右李文懿公璧所注﹐魏文靖公了翁序。△《孔毅文詩戲》一卷右孔平仲毅甫之詩也﹐向子跋之。平仲父延之﹐字長源﹐生文仲﹑武仲﹑平仲﹐皆登制科。晚又得子﹐極穎悟﹐多才思。有故人見其三子旣顯貴﹐以書勸長源歸休﹐長源報書云「某又有一子﹐年七歲能作《梅花詩》﹐云﹕『舊葉落未盡﹐新花開更繁。』俟其及第則致仕。」未幾而夭。△《黃直講泉書》十卷右國子監直講黃君兪之說也。觀其自序﹐蓋仁廟時閩人也。所謂《六經關言》《二傳節》《三史訓彜》《五經續注》《六代史記》﹐惜不得而見之矣。△《芻蕘集》十卷右從政郎差充嚴州州學教授鄭範撰進。凡五十篇。一曰《敍篇》﹐敍述其所以言之意云。◎別集類△《三河東先生文集》十五卷右如京使知滄州河東伯柳開字仲塗之文也。《讀書志》云﹕《柳仲塗集》一卷。希弁所藏乃十五卷。咸平三年張景序云「緝其遺文﹐得九十六首﹐成十五卷﹐命之曰《河東先生集》。」行狀附於後﹐亦景所撰也。開著書號東郊野夫﹐又號補亡先生﹐作二傳以見意。開垂絕﹐語景曰「吾十年著一書﹐可行於世。」景爲名之曰《默書》﹐辭義稍隱﹐讀者難遽曉﹐今載文集第一卷

第一篇

﹐凡六百二十三言。△《濂溪先生大成集》七卷△《濂溪先生大全集》七卷右周元公頤字茂叔之文也。濂溪﹐在營道之西﹐蓋營川之支流也。先生旣不能返其故鄕﹐卜居廬山之下﹐築室溪上﹐名曰濂溪書堂﹐以無忘父母之邦之意。學者因號爲濂溪先生。國朝道學始於先生。嘉定十二年﹐賜謚曰元﹐太常丞臧格取主善行徳之法也。淳初元﹐詔從祀於學﹐封舂陵伯。始﹐道守蕭一致刻先生遺文並附錄七卷﹐名曰《大成集》。進士易統又刻於萍鄕﹐名曰《大全集》。然兩本俱有差誤﹐今並參校而藏之。△《明道先生文集》四卷﹐《遺文》九篇右程純公顥字伯淳之文也。太師潞國公文彥博題其墓曰「大宋明道先生程君伯淳之墓。」弟頤序其所以而刻之。嘉定十二年﹐謚曰純公﹐取法所謂「中正粹精」也。淳初﹐詔從祀於學﹐封河南伯。此集並《伊川集》刻於長沙者﹐南軒先生識其後曰「右遺文九篇﹐新安朱熹得之玉山汪應辰者﹐敬授教授何蘊俾嗣刻之。」△《河內先生文集》六卷右太常博士尹源字子漸之文也。源與弟洙俱以儒學知名。趙元昊寇邊﹐圍定川堡﹐大將葛懷敏發涇原兵救之。源與懷敏書曰「賊舉其國而來﹐其利不在城堡﹐而兵法有不得而救者。且吾軍畏怯﹐見敵必赴而不計利害﹐此其所以數敗也。宜駐兵尾亭﹐見利而後動。」懷敏不能用。今此書不見於集中。△《河南先生文集》十五卷右起居舍人尹洙師魯之文也。《讀書志》云﹕《尹師魯集》二十卷。希弁所藏二十七卷﹐洙傳中所載亦同。希弁嘗考《邵氏聞見錄》云「錢惟演守西都﹐起雙桂樓﹐建臨園驛﹐命永叔﹑師魯作記。永叔文先成﹐凡千餘言。師魯曰﹕『某止用五百字可記。』文成﹐永叔服其簡古。永叔自此始爲古文。」然二記皆不載於集中。△《彭城先生文集》六十卷右中書舍人劉分攵字貢父之文也。分攵與兄敞同學﹐自刻厲﹐博讀羣書﹐遂偕中第。或曰﹕原父將死﹐戒子弟無得遽出其集﹐曰「後百餘年﹐世好定當有知我者。」故貢父次其集﹐藏之不肯出。私謚曰公是先生。貢父平生亦好諧謔﹐與荊公素厚﹐坐是亦相失。及死﹐子弟亦次其文﹐私謚曰公非先生。然今謂原父之文爲《公是集》﹐貢父止曰《彭城集》云。△《東坡先生別集》三十二卷﹐《續別集》八卷右《東坡先生別集》《續別集》﹐乃蘇公嶠刊置建安而刪略者。淳甲辰廬陵郡庠刊。△《豫章先生別集》二十卷﹐《黃文纂異》一卷右《豫章先生別集》﹐乃《前集》《外集》之未載者﹐淳熙壬寅先生諸孫┿所編也。△《後山先生文集》五十五卷右陳師道無已之文也。《讀書志》云二十卷。希弁所藏乃紹興二年謝克家所敍者。或謂二十卷者﹐乃魏衍所編﹐而《讀書志》不載。△《淸眞先生文集》二十四卷右周邦彥字美成之文也。神宗時﹐嘗奏《汴都賦》七千言﹐上命近臣讀於邇英閣﹐由諸生爲學官。哲宗之文館﹐徽宗列之郎曹。嘗守四明﹐故樓忠簡公鑰序而刻之。△《玉池先生文集》十二卷右鄧忠臣字謹思之文也。卽覆議範忠宣公謚者﹐以此入黨籍。欽宗踐阼﹐贈直祕閣。△《初寮先生前集》四十卷﹐《後集》十卷右王安中字履道之文也。《讀書志》止載《初寮集》十卷。希弁所藏乃周益文忠公必大序前集中興以前﹑後集中興以後文也。《內外制》二十六卷﹐則李文敏公邴序。△《西塘先生文集》二十卷右鄭俠字介甫之文也。熙寧中﹐監安上門﹐時久不雨﹐公以本門所見饑民及新法之不便者﹐爲圖狀﹐發馬遞經銀臺投進﹐且曰「如行臣之言﹐十日不雨﹐乞斬臣宣徳門外。」神宗觀圖長噓﹐命馮京等體量新法﹐而寢罷之﹐大開倉庾﹐以賑饑民﹐下責躬詔。三日﹐大雨﹐荊公率百僚入賀﹐上出奏疏並圖以示之。附麗新法者爭言公詆毀良法﹑直奏驚禦﹐遂得罪云。中興初﹐贈朝奉郎﹐官其孫一人。△《元澤先生文集》三十六卷右王字元澤之文也。未冠﹐著書已數千百言。舉進士﹐爲旌徳尉﹐作策三十餘篇﹐極論天下事﹐又作《老子訓傳》及《佛書義解》﹐亦數萬言。有以書聞者﹐召見﹐除太子中允﹑崇政殿說書﹐被旨撰《詩》《書義》﹐擢天章閣待制。書成﹐遷龍圖閣直學士﹐不拜而卒。論議刻深﹐常稱商君﹐以爲豪傑之士。言不誅異議者法不行﹐嘗勸安石誅不用命大臣。政和中﹐封臨川伯﹐從祀於學。靖康初﹐罷之。集乃崇寧中盧崇編。△《忠惠先生文集》三十卷右翟汝文公巽之文也。公巽﹐丹陽人。年十四﹐登進士第﹐徽宗朝爲左史﹑給事中﹑吏部侍郎﹐欽宗朝召直翰苑。紹興中﹐參知政事﹐終於資政殿學士﹐提舉洞霄宮。私謚忠惠。文乃其子耆年編次﹐附《忠惠先生家傳》於後。△《梁先生文集》一百七十卷右李忠定公綱之文也。公字伯紀﹐邵武人﹐寓於常州無錫梁﹐因以爲號。政和元年進士乙科﹐宣和初﹐爲起居舍人﹐以大水章疏罷黜。靖康初﹐爲右丞﹑親徵行營使﹐俄知樞密院﹑河東﹑北宣撫使。罷﹐知揚州﹐提舉洞霄宮﹐責授昭化節度副使﹑建昌軍安置。髙宗卽位﹐召拜右僕射﹐凡七十五日而罷﹐後贈少師﹐謚忠定。奏議中欽宗批答爲多。集有陳俊卿序﹐朱文公後序。△《浮溪先生文集》六十卷﹐《猥外集》一卷△《龍溪先生文集》六十卷右汪藻字彥章之文也。《讀書志》止載《汪彥章集》十卷。希弁所藏《浮溪》《龍溪》兩本﹐卷帙皆六十卷。藻﹐徳興人﹐崇寧二年進士﹐建炎中﹐爲中書舍人﹐權直院。紹興中﹐爲兵侍﹐攺翰林﹐出知湖州﹐攺撫州﹐提舉太平宮。黜居於永﹐累赦不宥﹐凡八年而卒。藻工於儷語﹐所爲制詞﹐人多傳誦。集乃孫覿序。△《北海先生文集》六十卷右綦禮字叔厚之文也。叔厚﹐髙密人。登政和上捨進士第。仕髙﹐宗爲翰林學士﹐終寶文閣學士﹑髙密郡侯﹐贈朝議大夫。楊萬里﹑樓鑰爲文集序﹐行狀﹑墓志附於後。△《致堂先生斐然集》三十卷右禮部侍郎胡寅字明仲之文也﹐章穎爲序。然與髙﹤門亢﹥書﹐責其請幸太學報秦檜書﹐所謂「願公修任賢﹐勿替初志﹐尊王攘狄﹐以開後功」之說﹐皆不載焉。△《玉山先生表奏》六卷右汪應辰聖錫之文也。本名洋﹐紹興五年進士第二﹐黃中以有官﹐遂升洋爲第一。洋乞避遠祖嫌名﹐髙宗以其與王拱辰皆年十八﹐遂賜今名。△《五峯先生文集》五卷右胡宏字仁仲之文。門人張┉所序也。△《南軒先生文集》四十四卷右張宣公┉字敬夫之文也。朱文公校定而爲之序。然《紫巖棋圖》﹑跋語之類﹐皆不載於集中。△《晦先生文集》一百卷﹐《續集》一十卷右朱文公之文。嘉熙己亥﹐王刻於建安﹐黃壯猷嗣成之﹐識於後。《續集》則王遂刊而序之。然南康黃西坡諸處所刻《墨帖》之類﹐或不在焉﹐然則遺逸尙多有之。△《象山先生文集》二十八卷﹐《外集》四卷右陸文安公九淵字子靜之文也。嘗作書院於象山之上﹐以待講學之士﹐因以自號。集有袁燮﹑楊簡序。嘉定十三年賜謚。行狀﹑謚議附。△《復齋先生文集》六卷右陸文安公之兄九齡字子壽之文也。東萊呂太史所作墓志附。△《水心先生文集》二十八卷右葉字正則之文也﹐門人趙汝鐺序而刻之。水心﹐其自號云。△《窗先生初集》三十卷﹐《續集》三十八卷右陳耆卿字壽老之文也。壽老﹐臺之臨海人。《初集》﹐葉水心爲之序。吳子良並刻於江西漕司。於中沂邸箋表爲多。△《頤堂先生文集》五十九卷﹐《碧雞漫志》一卷﹐《長短句》一卷﹐《祭文》一卷右王灼晦叔之文也。灼﹐遂寧人。嘗佐總幕﹐故趙公爲之序。《漫志》可以見樂府之源委。△《鶴山先生文集》十三卷﹐《後集》十卷﹐《續集》十三卷﹐《別集》十一卷右魏文靖公了翁字華父謫靖州日所作﹐故名《渠陽集》云。△《雁湖先生詩集》四十卷右李文懿公璧字季章之詩也。璧﹐文簡公燾之子﹐嘗爲參知政事。神道碑附於集後﹐眞文忠公徳秀所作也。△《滄洲先生塵缶編》三十五卷﹐《內外制》二十四卷右程先生公許之文也。先生字季與﹐眉桂枝人。嘉定辛未進士﹐嘗以禮部侍郎兼侍講。聖上親禦翰墨﹐以「桂枝永芳世家」及「南山滄洲」字賜之。瞿軒王邁爲之序其集。希弁生父郴ヘ墓銘﹐先生筆也。△《總龜先生松菊集》五卷右阮閱之詩也。建炎初﹐以中奉大夫知袁州。△《三山張先生質言》四卷右張淵叔潛撰。叔潛﹐三山人。嘗爲左宣教郎﹑樞密院編修云。△《石室先生百論》十卷右陸子才所進也。《君論》三十篇﹐《政事論》二十篇﹐《臣論》三十篇﹐《攻守論》二十篇﹐各有其目云。◎別集類△《四莆陽居士蔡公文集》三十卷右蔡忠惠公襄字君謨之文也。《讀書志》止載《蔡君謨集》十七卷。希弁所藏三十卷﹐乃公之曾孫刑部郎洗所刊者﹐陳參政癸序。△《得得居士乘桴集三卷戇艸》二卷右任忠敏公伯雨字徳翁之文也。公﹐眉山人﹐元丰五年進士﹐爲左正言﹐僅半歲而上一百八疏。以黨事編管通州﹐遷儋耳﹐移道州。復官﹐提點明道宮﹐卒。紹興中﹐累贈右諫議。謚忠敏。集首刻朱震所作行狀。△《藏六居士安樂集》十二卷右安定郡王令之文也。王字徳麟﹐東坡先生爲字說﹐又嘗薦之﹐乞召致館閣﹐以風厲天下。紹興初﹐同知大宗正﹐襲封安定。薨之日﹐嗣濮王仲言其貧﹐無以殮﹐乃命戶部賜銀絹百匹兩﹐贈開府儀同三司。王薦宗室中﹐所謂「和ぅ自將﹐居貧不撓﹐則有右從政郎子孟者」﹐希弁曾大父淸願先生字醇父也﹐家藏王之墨迹爲多﹐近時諸賢皆跋之。△《退齋居士文集》二十八卷右起居舍人侯延慶字季長之文也。季長﹐衡山人。政和六年進士﹐嘗侍講筵。髙宗取杜詩「直臣寧戮辱﹐賢路不崎嶇」之句﹐書扇以賜之。兄彭老所爲志銘附集後。△《介趙居士文集》十卷右趙彥端字徳莊之文也。徳莊寓居南昌﹐登紹興八年進士第。出更麾節﹐入踐臺省﹐凡奏對獻策﹐陳述利害﹐如蠲丁錢﹐講治體﹐禦敵守邊之謀﹐用兵行賞之規﹐議論醇正﹐卓然皆有可用之實。淳熙十四年﹐江西運副趙彥操刻之。△《於湖居士文集》四十卷右張孝祥字安國之文也。安國﹐歷陽人。紹興甲戌大魁多士﹐明年入館﹐浸登淸華﹐至中書舍人﹐出典藩郡﹐孝宗皇帝嘗有用不盡之嘆﹐安國筆法妙天下﹐希弁伯祖伯崇得其詩﹐曰「趙侯富貴種﹐而有巖壑姿。同姓古所惇﹐早晚蹋天墀。」又云「徳髙欲余作字﹐醉中不能謹也。安國書。」徳髙乃伯祖字也。△《介庵張居士文集》七卷右張耕字莘翁之文也。莘翁﹐嘉泰壬戌進士﹐終於淸江別駕﹐希弁妻之諸父也。故生父師同爲之序﹐繼而程公許亦序之﹐行狀則今應大參彳繇之筆。△《雪齋居士文集》二十卷右導江王咨字夢得之文也。門人計運孫援李漢裒昌黎文章故事爲序。咨嘗知劍州﹐其訓詞有曰「早登儒科﹐文采著見﹐久更民事﹐爲朕所知」云。△《李泰伯退居類》十二卷﹐《皇續》八卷﹐《當語》三卷﹐《周禮致太平論》十卷﹐《後集》六卷右李覯泰伯之文也。覯﹐盱江人。嘗試制科六論不得﹐其一曰「吾書未嘗不讀﹐必《孟子注疏》也。」擲而出。人爲檢視之﹐果然﹐遂下第而歸。後以海門簿召赴太學說書以卒。嘗自類其所爲文曰「天將壽我與﹐所爲固未足也。不然﹐斯亦足以藉手見古人矣。」其詳見於《國朝儒學傳》。希弁嘗得《修梓山寺殿記》﹐云「應茂材異等科李覯撰。」然不載於中。△《續元丰類》四十卷右南丰先生遺文也。建昌郡丞陳東叔魯刊而敍之。△《掖垣類》七卷﹐《玉堂類》二十卷右周益文忠公必大之文也。公自爲之序。△《性善堂》十五卷右度正周卿之文也﹐曹文簡公彥約爲之序。周卿﹐巴川人。紹熙元年進士﹐嘗爲禮部侍郎。△《志隱類》二十卷右許開仲啟之文也﹐信安陳亙爲之序。開嘗爲中奉大夫﹐提舉武夷衝觀。《淸江二王帖》﹐開爲守時所刻。△《東溪詩》六卷右許介之之詩也。周益公嘗親寫其《漢宮春夜》《朱陵洞詞》《古離別》《出塞曲》四篇而跋之。△《友林詩》二卷右史彌寧安卿之詩也。集有黃景說﹑曾丰序。安卿﹐嘉定中﹐以國子捨生之望蒞春坊事﹐帶閣門宣贊舍人﹐知邵陽。△《雙峯猥》八卷右舒邦佐平叔之文也。開禧丙寅﹐劉徳秀爲之序。平叔﹐豫章雙人也。△《湘中類》三卷右楊叔虎文若之詩也。環澗王容爲之序。文若﹐長安人。爲武成宮諸生第一﹐嘗任陰平太守﹐得罪謫長沙云。△《扌求楮奏》一卷右唐伯玉之奏疏也﹐刻於江東漕司籌思堂。△《孚齋文錄》十卷右張仲龍之文也﹐李良爲之序。﹐三山人。嘗以隆興ヘ攝袁州。△《腴齋詞艸》三卷右段允迪之作也。允迪﹐濟陽人﹐乃武人之能文者。陳朴厚﹑黃庚序。△《金陵吏余》四卷右劉榘帥建康日所作詩詞也。△《豫章雜著》二卷右馬某分教隆興日所作詩文也。△《壑隱居集》三卷﹐《浩歌集》一卷右蔡冉堅老之作也。冉嘗爲宜春別駕雲。△《閒止堂集》一卷右沈徳遠之作也。趙蕃爲之序。之子兢莊可亦以詩名﹐自號菊山。此集乃莊可之手寫。△《碧崖詩集》五卷右ト皂山羽士甘夢叔叔懷之詩也。叔懷嘗登晦﹑誠齋之門。楊長孺爲之序。△《東山詩文選》十卷右葛紹體元承之作也。家大酉﹑應彳繇爲之序﹑葉夢鼎跋其後﹐行狀﹑墓志附焉。△《煮瀑詩》一卷右莆陽方左鉞武成之詩也。劉克莊所作墓志附。△《葛無懷詩》一卷右會稽葛天民無懷之詩也。◎語錄類△《河南程氏遺書》二十五卷﹐《附錄》一卷﹐《外書》十二卷右李﹑呂大臨﹑謝良佐﹑遊酢﹑蘇丙諸人記二先生語十卷﹐劉絢錄明道語四卷﹐劉元承﹑楊遵道﹑周孚先﹑張繹﹑唐棣﹑鮑若雨﹑鄒柄﹑暢大隱諸人錄伊川語十三卷。《附錄》則明道行狀﹐劉立之﹑朱光庭﹑邢恕﹑範祖禹敍述﹐遊酢《書行狀後》﹑呂大臨《哀詞》《明道墓表》《伊川年譜》﹑張繹《祭文》﹑胡安國《奏狀》。《外書》則拾遺也﹐朱光庭錄二卷﹑陳淵本﹑程氏學﹑馮氏本﹑羅氏本﹑胡氏本﹑遊氏本﹑《春秋錄》《大全集》﹑時氏本﹑《傳聞雜記》各一卷。朱文公記其後。△《橫渠先生語錄》三卷右張獻公載字子厚之語也。公秦人﹐舉嘉二年進士。歷崇文檢書﹑同知太常禮院。議禮不合﹐復以病請歸﹐卒。門人謚爲「明誠中子」。呂大臨爲謚議。有《正蒙》《理窟》二書行於世。嘉定中有旨賜謚﹐禮官議謚曰「達」﹐或者不以爲然﹐攺議曰「誠」﹐或者又以謚法「至誠感神」爲疑。久之﹐乃謚曰「獻」。淳初﹐從祀於學﹐封伯云。△《橫渠先生經學理窟》一卷右張獻公載之說也。《讀書志》云「《理窟》二卷。右題金華先生﹐未詳何人﹐爲程﹑張之學者。」希弁所藏橫渠先生《經學理窟》一卷﹐其目有所謂《周禮》《詩書》《宗法》《禮樂》《气質》《義理》《學大原》《自道》《祭祀》《月令統》《喪紀》﹐凡十二云。△《元城先生語錄》三卷﹐《譚錄》一卷﹐《道護錄》兩卷右劉忠定公安世字器之之語也。維揚馬永卿大年爲之序。器之﹐大名人。中熙寧六年進士第。哲宗朝﹐歷正言﹑左史司諫﹑右諫議﹑中書舍人。貶黜久之﹐至除名勒停﹐送峽州編管。起提舉鴻慶﹐復直龍圖閣以卒。昔有與蘇子瞻論元人才者﹐至公﹐則曰「器之眞鐵漢﹐不可及也。」△《龜山先生語錄》四卷右楊文靖公時字中立之語也。公閩人﹐與遊定夫﹑謝顯道俱從遊於明道先生之門﹐嘗以著庭兼邇英殿說書﹐遷祭酒﹐擢右諫議﹐除徽猷閣直學士工﹑部侍郎兼侍講。紹興五年﹐卒。初入見之際﹐首言自古聖賢之君﹐未有不以講學爲先務者﹐上深然之。△《上蔡先生語錄》三卷右門人記錄謝先生良佐字顯道之語也。△《延平先生問答》一卷右延平先生李侗願中之語﹐而晦先生所錄也。△《晦庵先生語錄》四十三卷右廖徳明﹑輔廣﹑余大雅﹑陳文蔚﹑李閎祖﹑李方子﹑葉賀孫﹑潘時舉﹑董銖﹑竇從周﹑金去僞﹑李季紮﹑萬人傑﹑楊道夫﹑徐寓﹑林恪﹑石洪慶﹑徐容﹑甘節﹑黃義剛﹑淵﹑龔蓋卿﹑廖謙﹑孫自修﹑潘履孫﹑湯泳﹑林夔孫﹑陳埴﹑錢木之﹑曾祖道﹑沈亻間﹑郭友仁﹑李儒用三十三人記錄晦先生之語也﹐李文惠公道傳持江東庾節﹐刻於池陽﹐黃書於目錄之後。△《晦先生語續錄》四十六卷右黃﹑何鎬﹑程端蒙﹑周謨﹑潘柄﹐魏椿﹑吳必大﹑黃┿﹑楊若海﹑楊驤﹑陳淳﹑童伯羽﹑鄭可學﹑滕﹑王立行﹑遊敬仲﹑黃升卿﹑周明作﹑蔡與﹑楊與立﹑鄭南升﹑歐陽謙之﹑遊倪﹑楊至﹑潘植﹑王過﹑董拱壽﹑林學蒙﹑林賜﹑李儒用﹑胡泳﹑呂燾﹑黃義剛﹑呂壽昌﹑楊長儒﹑吳琮等四十一家記錄晦庵先生語也。內五家莫詳姓氏﹐後一卷則前錄廖徳明﹑潘時舉﹑董銖﹑萬人傑﹑徐寓﹑林恪所遺也。李性傳敍而刻之鄱陽。△《朱子語略》二十卷右楊與立編次晦庵先生之語。蕭一致刻於道州。△《師誨》三卷﹐《附錄》一卷右吳必大記錄晦庵先生之語。朱鑑刻於興國。△《近思錄》十四卷右晦庵先生﹑東萊先生集周﹑張﹑二程之說也。△《續近思錄》十四卷右寶慶丁亥蔡模纂晦庵先生之語以續之。△《五峯先生知言》一卷右胡子宏字仁仲之說也。門人張┉序之曰「先生優遊南山之下餘二十年﹐玩心神明﹐不捨晝夜﹐力行所知﹐親切至到﹐析《太極》精微之蘊﹐窮《皇王》制作之端。此書乃平日之所自著﹐其言約﹐其義精。晚歲嘗被召旨﹐不幸寢疾﹐不克造朝而卒」云。近世朝廷嘗索其書而賜之謚。△《無垢先生心傳錄》十二卷右張文忠公九成字子韶之說也。甥於恕編。公以紹興三年狀元及第﹐歷禮部侍郎兼侍講﹐謫居南安十四年﹐手不停披。歲久﹐庭迹依然。公題於柱曰「予平生嗜書﹐老來目病﹐執書就明於此者十四年矣。倚立積久﹐雙趺隱然﹐可一笑也。」因自號橫浦居士。寶慶初﹐贈太師﹐追封崇國公﹐謚文忠云。△《橫浦日新》二卷右門人郎曄記錄無垢先生之說也。△《南軒先生問答》四卷右張宣公┉敬夫答門人之所問也。敬夫﹐魏國忠獻公之嗣子也。忠獻都督諸軍事﹐奏以公書寫機宜文字﹐以軍事入見﹐天子異其言﹐詔以爲直祕閣。劉珙薦公學行志業﹐遂與郡﹐召爲吏部員外郎兼侍講﹐除左司﹐知靜江。治狀上聞﹐特轉承事郎﹐除修撰﹐爲湖北運副﹐知江陵而卒。且死﹐猶手艸遺表﹐寫畢而絕。學者稱爲南軒先生。嘉定八年賜謚。△《張子太極解義》一卷右張宣公解周元公《太極》之義也。△《二十先生西銘解義》一卷右明道﹑伊川﹑呂大防微仲﹑呂大臨與叔﹑楊時中立﹑遊酢定夫﹑尹享彥明﹑劉安節元承﹑鮑若雨商霖﹑李朴先之﹑張九成子韶﹑胡銓邦衡﹑許景衡少伊﹑郭雍子和﹑謝諤昌國﹑劉淸之子澄﹑張維﹑祝禹圭﹑錢聞詩子言﹑張┉敬夫解橫渠先生《西銘》之義也。△《無極太極辧》一卷右朱文公﹑陸梭山﹑象山往復論難之書也。△《復禮齋語錄》一卷右楚澤李蓍之說也。亦名《桂林語錄》。△《總括夫子言仁圖》一卷右李蓍所著也。△《羣經新說》十二卷﹐《論五經疑難新說》三卷右荊國文公王安石之說也。△《傳道精語》三十卷﹐《後集》二十六卷右李方子編濂溪﹑康節﹑橫渠﹑明道﹑伊川﹑晦庵﹑南軒﹑東萊之說﹐類而集之。△《勉齋先生講義》一卷右黃文肅公所講《孟子》義二十篇也。◎總集類△《古文苑》九卷右《古文苑》﹐世傳孫巨源於佛寺經龕中得唐人所藏文章一編﹐莫知誰氏錄也﹐皆史傳所不載﹐《文選》所未取﹐而間見於諸集及樂府﹐好事者因以《古文苑》目之。自石鼓文而下﹐曰賦﹐曰詩﹐曰歌﹐曰曲﹐曰敕﹐曰書﹐曰對﹐曰頌﹐曰箴﹐曰銘﹐曰贊﹐曰記﹐曰碑﹐曰雜文﹐皆周﹑秦﹑漢人之作也。《容齋隨筆》嘗引之。然訛舛謬缺﹐不敢是正。淳熙中韓元吉之記己言之。△《文苑英華》一千卷右翰林學士中書舍人宋白等奉敕集。始﹐太宗皇帝旣得諸國圖籍﹐聚名士於朝﹐詔修三大書﹐其一曰《文苑英華》。蓋以諸家文集﹐其數實繁﹐𨿽各擅所長﹐亦榛蕪相間﹐乃命白等精加銓擇﹐以類編次爲一千卷﹐時太平興國七年九月也。雍熙三年十二月壬寅上之。《賦》五十卷﹐《詩》一百八十卷﹐《歌行》二十卷﹐《雜文》二十九卷﹐《中書制誥》四十卷﹐《翰林制誥》五十三卷﹐《策問》四卷﹐《策》二十六卷﹐《判》五十卷﹐《表》七十四﹐《捲箋》一卷﹐《狀》十七卷﹐《檄》二卷﹐《露布》二卷﹐《彈文》一卷﹐《移文》一卷﹐《啟》十六卷﹐《書》二十七卷﹐《疏》五卷﹐《序》四十卷﹐《論》二十二卷﹐《議》十卷﹐《連珠諭對》一卷﹐《頌》八卷﹐《贊》五卷﹐《銘》六卷﹐《箴》一卷﹐《傳》五卷﹐《記》三十八卷﹐《謚哀冊》五卷﹐《謚議》二卷﹐《誄》二卷﹐《碑》九十一卷﹐《志》三十五卷﹐《墓表》一卷﹐《行狀》十卷﹐《祭文》二十三卷﹐通一千卷。嘉泰攺元﹐周益公刻而記於前。△《樂府集》十卷﹐《樂府序解》一卷﹐《樂府雜錄》一卷﹐《羯鼓錄》一卷右劉次莊所序也。《古樂府之所起》二十二﹐《橫吹曲》二十四﹐日月《霞》十九﹐《時序》十一﹐《山水》二十三﹐《佛道》十二﹐《古人》十七﹐《童謠》三﹐《古婦人》二十三﹐《美女》十六﹐《酒》六﹐《音樂》十一﹐《遊樂》十三﹐《離怨》二十八﹐《雜歌行》五十七﹐《都邑》四十六﹐《宮殿樓臺》十六﹐《徵戍弋獵》十七﹐《夷狄》六﹐《虫魚鳥獸》三十三﹐《艸木花果》二十五﹐次莊﹐元間人也。《樂府雜錄》一卷﹐朝議大夫守國子司業﹑上柱國﹑賜紫金魚袋段安節撰。《羯鼓錄》一卷﹐婺州刺史南卓撰﹐乃唐人也。《讀書志》載《古樂府》於別集類﹐而載段﹑卓二錄於樂類。希弁所藏本乃刊三書爲一集云。△《國朝二百家名臣文粹》三百卷右《論著》二十二門﹐《策》四門﹐《書》十門﹐《碑記》十二門﹐《序》六門﹐雜文八門﹐總目六﹐分門六十二。所謂二百家者﹕趙普﹑柳開﹑張齊賢﹑田錫﹑寇準﹑張詠﹑王禹﹑孫何﹑楊億﹑劉筠﹑陳堯咨﹑錢惟演﹑種放﹑王曾﹑夏竦﹑晏殊﹑穆修﹑範仲淹﹑孫堪﹑宋庠﹑宋祁﹑余靖﹑尹洙﹑韓琦﹑包拯﹑文彥博﹑孫甫﹑孫﹑蔡襄﹑田況﹑石介﹑歐陽修﹑元絳﹑富弼﹑張方平﹑趙﹑蘇舜欽﹑祖無擇﹑司馬光﹑範鎭﹑鮮於亻先﹑邵泌﹑呂誨﹑邵亢﹑李覯﹑王﹑王安石﹑韓維﹑陳襄﹑孫復﹑王令﹑崔公度﹑劉敞﹑王逢﹑彊至﹑章望之﹑劉恕﹑周惇頤﹑錢公輔﹑文同﹑孫覺﹑鄧潤甫﹑孫洙﹑鄭獬﹑楊繪﹑劉分攵﹑蒲宗孟﹑李淸臣﹑梅堯臣﹑蘇洵﹑呂惠卿﹑曾鞏﹑王無咎﹑蔣之奇﹑蘇軾﹑蘇轍﹑程顥﹑王韶﹑張載﹑王回﹑邵雍﹑王鞏﹑顏復﹑胡宗愈﹑劉摯﹑章﹑楊傑﹑李常﹑王覯﹑孔文仲﹑孔武仲﹑範祖禹﹑袁默﹑呂陶﹑鄧綰﹑孫覽﹑呂大臨﹑張舜民﹑張商英﹑許安世﹑鄭俠﹑王﹑黃庭堅﹑曾肇﹑顧臨﹑史均﹑陸佃﹑龔原﹑王巖叟﹑劉涇﹑劉安世﹑張耒﹑吳拭﹑王安國﹑徐禧﹑楊時﹑吳儔﹑陳﹑晁補之﹑劉﹑楊天惠﹑黃裳﹑張剛﹑鄒浩﹑馮﹑任伯雨﹑周邦彥﹑程頤﹑秦觀﹑李チ﹑陳師道﹑何去非﹑王庠﹑李之儀﹑蘇過﹑謝逸﹑馬存﹑鄭少微﹑崔﹑馬涓﹑李新﹑王當﹑侯溥﹑唐庚﹑晁詠之﹑翟汝文﹑範致明﹑王﹑宇文粹中﹑王賞﹑彭俊民﹑汪藻﹑汪伯彥﹑黃定﹑梅執禮﹑蘇元老﹑劉觀﹑諭汝礪﹑陳恬﹑余安行﹑唐重﹑孫覿﹑李若水﹑王騰﹑陳公輔﹑韓駒﹑林敏功﹑何﹑李良臣﹑洪皓﹑胡宏﹑範宗尹﹑計有功﹑劉一止﹑熊彥詩﹑楊椿﹑馮時行﹑張九成﹑趙雍﹑何熙志﹑程惇厚﹑張行成﹑邵博﹑黃成孫﹑王之望﹑李燾﹑晁公溯﹑劉望之﹑宋遠孫﹑洪邁﹑郭雍﹑張┉﹑趙逵﹑李石﹑張震﹑張孝祥﹑楊萬里﹑王十朋﹑趙雄。△《皇朝名臣經濟奏議》一百五十卷右淳熙中趙忠定帥蜀時所進也。一君道﹐二帝系﹐三天道﹐四百官﹐五儒學﹐六禮樂﹐七賞刑﹐八財賦﹐九兵政﹐十方域﹐十一邊防﹐十二總議。自建隆迄靖康﹐推尋歲月﹐見本末﹐忠定自序於前。紹熙之末﹐忠定有定策功﹐爲冑誣貶﹐久而論定﹐賜謚追王﹐配食寧廟。遊似志其神道之碑﹐禦篆額曰「宗老元勛」云。△《宗藩文類》六十卷右魏邸鑰天銓次也。三祖而下各以昭穆編敍之。凡朝廷之所褒嘉者﹐爲詔爲制二十五卷﹐凡名公鉅卿相與贊述者﹐爲表奏﹑爲記序﹑爲賦頌﹑爲詩歌與夫碑銘祭文等﹐作三十五卷。魏了翁爲之序。端平己亥﹐鑰天自蜀來訪﹐扣未盡之書﹐希弁嘗以一二補其闕。渠深惜太祖派下文字獨少﹐旣而欲以燕王秦﹑王初除防禦使制達之而未能云。△《古文正宗前集》二十二卷﹐《後集》十二卷右集諸儒評論先秦﹑兩漢﹑三國﹐二晉﹑六朝﹑唐及我宋諸公之文也。△《諸儒鳴道集》七十二卷右集濂溪﹑涑水﹑橫渠﹑二程﹑上蔡﹑元城﹑龜山﹑橫浦諸公議論著述也。於中有江民表《心性說》一卷﹐安正《忘筌集》十卷﹐崇安《聖傳論》二卷。△《宋賢體要集》十三卷右集曾鞏﹑歐陽修﹑王安石﹑王令﹑王安國﹑吳子經﹑周父﹑王﹑陳之方﹑蘇軾﹑蘇轍﹑孫洙﹑杜植﹑曾宰﹑鄭獬﹑範鎭﹑唐介﹑姚辟所作也。△《戛玉前集》四十九卷﹐《後集》五十卷右紹興壬戌楊存亮元明編近世諸公舉業雜文﹐類而次之。△《中興六臣進策》十二卷右紹興五年﹐前宰執呂頤浩﹑李綱﹑汪伯彥﹑李邴﹑張守﹑王絢﹑韓肖冑答詔旨所問戰守方略之策也。△《中興羣公吟》四十八卷右中興以來一百五十三人之詩也。△《四靈詩》四卷右趙師秀字靈秀﹑翁卷字靈舒﹑徐璣字靈﹑徐照字靈暉四人之詩也。◎法帖類△《禦制太淸樓閱書歌》一卷右眞宗皇帝禦制﹐賜張耆以下。徽宗皇帝﹑髙宗皇帝跋其後。△《禦制唐十八學士圖贊》一卷右欽宗皇帝禦書﹐賜張叔夜。△《禦書眞艸孝經》一卷右髙宗皇帝禦書﹐賜尙書右僕射兼樞密使秦檜。時紹興九年六月辛酉﹐檜請刻之石。上曰「十八章﹐世人以爲童蒙之書﹐不知聖人精微之學﹐不出乎此。朕宮中無事﹐因學艸聖﹐遂以賜卿﹐豈足傳後﹖」檜請再三﹐乃從之。十四年七月﹐從左宣教郎﹑守殿中侍禦史汪勃所請﹐詔令諸州刊石賜見任官並系學籍諸生云。△《禦臨法帖》十卷右髙宗皇帝臨晉﹑唐諸人之帖也。秦檜跋。△《禦制聖安壽仁太上皇帝聖政序》一卷右寧宗皇帝禦制《光宗皇帝聖政序也》。謝深甫跋其下。△《淳熙祕閣續法帖》十卷右淳熙十二年三月十九日奉聖旨摸勒鍾繇諸人帖。△《羣玉堂帖》十卷右嘉定元年四月二十四日省下祕書收省藏。蓋韓平原家本也﹐故捲尾有印曰「閱古審定法書之印」﹑「永興軍節度使印」﹐篇首則三朝宸翰﹐有璽文﹐曰「吳娃之章」﹑「吳氏書印」﹑「吳娃翰墨」﹑「寶章妙墨宜爾子孫世世寶之康壽珍玩」皆憲聖慈烈皇后之記也。△《二王帖》三卷右淸江所刻羲之﹑獻之帖也。二像冠於篇端﹐引周子中之言曰「心慕二王之人品﹐則瞻之在前﹔手追二王之墨妙﹐則忽然在後。」目錄﹑注釋具於卷末。△《篆書千文》一卷右徐鉉篆周興嗣之音也。希弁嘗考《徽宗皇帝實錄》﹐政和三年四月辛卯﹐詔避廟諱﹐攺「曰嚴與敬」爲「曰嚴與謹」﹑「勞謙謹敕」爲「勞謙兢敕」﹑「籍甚無竟」爲「籍甚無罄」﹑「璇璣懸斡」爲「璇璣遷」云。△《星鳳》樓帖右曹文簡公彥約家所刻也。△《甲秀》堂帖右廬山陳氏所刻也。△《鳳墅帖》二十卷﹐《畫帖》二卷﹐《續帖》四卷右廬陵曾宏父刻國朝聖賢帖也。△《東坡先生帖》三十卷右玉山汪應辰聖錫所刻也。△《山谷先生帖》五卷右張孝祥跋山谷之侄﹝A170﹞所藏。捲後引徽宗皇帝評公之書﹐謂「如抱道足學之士﹐坐髙車駟馬之上﹐橫斜髙下﹐無不如意」云。△《張忠文奏議》一卷右張忠文公叔夜圍城中奏議也。李綱﹑李彌遜﹑趙子氵直﹑胡世將﹑沈調諸公跋其後。△《趙延康帖》右髙宗皇帝賜趙子崧書一幅﹐後用禦名圖書。其次則子崧與張邦昌一書﹑與王時雍諸人一書﹐親筆也。△《張魏公帖》一卷右張忠獻公帖。篇端《紫巖棋圖》﹐乃忠獻及陳逍遙二老畫像。南軒先生跋其下。△《張宣公帖》四卷右南軒先生帖﹐遺表終焉。表云「臣再世蒙恩﹐一心報國﹐大命至此﹐厥路無由。猶有微誠﹐不能自己﹐伏願陛下親君子﹐遠小人﹐信任防一已之彳扁﹐好惡公天下之理﹐永淸四海﹐克鞏丕圖。臣死之日﹐猶生之年。臣┉。」△《朱文公帖》六卷右南康黃西坡所藏先生之帖﹐而郡守錢明徳並項平跋語刻之﹐於中可以補《晦翁大全集》之闕者爲多。△《張紫微帖》一卷右歷陽張孝祥帖﹐尋陽陶思贊所刻。△《歐陽公集古錄跋尾》六卷﹐《拾遺》一卷右周益公跋。方崧卿所刊﹐𨿽非石刻﹐亦眞迹也。故附於法帖之後。◎拾遺△《春秋集善》十一卷右胡忠簡公銓爲敷文閣直學士﹑提舉江州太平興國宮日﹐被旨投進之書也。其說多引《易》以証之。張忠獻公浚爲之序。△《論語集程氏說》二卷△《孟子集程氏說》一卷右左宣教郎﹑建寧府教授湯烈編集程氏二先生《論》《孟》說也。二先生議論答問﹐散在諸集﹐學者未能彳扁觀﹐烈取《遺書》《語錄》與夫門人編纂之言﹐條而類之於逐章之下﹐續又得《論語說》一百二十有九﹐《孟子說》六十有八﹐附於卷末﹐曰《拾遺》云。△《論語意原》十卷右東谷鄭汝諧所著也。然所原「三仁」等說﹐晦庵先生多不然之。晦庵謂﹕「《論語》只言微子去之﹐初無面縛銜璧之說﹐今乃扌捨孔子而從《左氏》。史遷已自難信﹐義不得已而曲爲之說。以爲微子之去﹐乃去紂而其封國﹐則尢爲無擄矣。」△《疑孟》一卷右溫國司馬文正公光所著也。公疑《孟子》之書有非軻之言者﹐故爲《疑孟》十有一篇。建安余允文乃爲《尊孟辧》﹐於溫公之疑﹐逐段爲之辧。晦庵先生又於允《辧》之後﹐逐段爲之說云。△《孝經解》一卷右張文忠公九成所解也。△《孝經說》一卷右蒙齋先生袁公甫親筆也。甫﹐字廣微﹐潔齋先生之子也。△《大學衍義》四十三卷右眞文忠公徳秀爲戶部尙書日所進也。因《大學》條目而附之以經史。首之以帝王爲治之序﹐次之以帝王爲學之本﹕是之謂綱。首之以明道術﹑辧人才﹑審治體﹑察民情﹐次之以崇敬畏﹑戒逸欲﹐又次之以謹言動﹑正威儀﹐又次之以重妃匹﹑嚴內治﹑定國本﹑教戚屬﹕是之謂目。每條之中﹐首之以聖賢之典訓﹐次之以古今之事迹﹐諸儒之釋經論史﹐有發明者錄之﹐而公之說亦附見焉。△《小學之書》四卷右朱文公先生所編也。有內篇﹐有外篇。其宏綱有三﹕曰《立教》﹐曰《明倫》﹐曰《敬身》。《明倫》則有父子﹑君臣﹑夫婦﹑長幼﹑朋友之品﹐《敬身》則有《心術》《威儀》《衣服》《飲食》之目。又采摭古今經傳書史之所紀載。曰《稽古》﹐曰《嘉言》﹐曰《善行》﹐以廣其教而實其事。小學之工程﹐大學之門戶也。△《越絕書》十五卷右越復讎之書也。或以爲子貢所作﹐或疑似子胥所作﹐皆無所據﹐故曰「《越絕》誰所作﹖」「吳越賢者所作也。」《隋經籍志》十六卷﹐《崇文總目》十五卷。希弁考其所以﹐第一卷

《荊平王內傳》﹐第二卷

《外傳記吳地》﹐第三卷

《吳內傳》﹐第四卷

《計倪內經》﹐第五卷

《請糴內傳》﹐第六卷

《外傳策考》﹐第七卷

《外傳記範伯》《內傳陳成恆》﹐第八卷

《外傳記地傳》﹐第九卷

《外傳計倪》﹐第十卷

《外傳記吳王占夢》﹐第十一卷

《外傳記寶劍》﹐第十二卷

《內經九術》《外傳記軍气》﹐第十三卷

《外傳枕中》﹐第十四卷

《外傳春申君》《徳序外傳》﹐第十五卷

《篇敍外傳》﹕此十五卷也。然第一卷

有所謂《越絕外傳本事》一篇﹐此其爲十六卷歟﹖△《蔡邕獨斷》二卷右漢左中郎將陳畱蔡邕纂。撰雜記自古國家及漢朝故事﹐王莽無﹐蓋見於此。△《資治通鑑釋文》二十八卷右奉議郎﹑行祕書省著作佐郎兼侍講﹑賜緋魚袋司馬康所集也。康字公體﹑溫公之子也。△《內傳國語》十卷右劉分攵戇父所作也。以其異於《外傳國語》﹐故曰「內傳」云。其兄敞原父題辭。△《神宗聖訓》二十卷右試太學錄林ж所集也。ж乃希之失﹐以所聞神宗聖訓記錄﹐分一百門﹐擬續《五朝寶訓》。崇寧中上於朝云。△《韓忠獻王遺事》一卷右羣牧判官﹑朝奉郎﹑尙書職方員外郎﹑上騎都尉彊至編次韓魏王琦言行也。始韓忠彥編次《家傳》﹐王巖叟編次《別錄》﹐至又編次其遺事云。△《歷代氏族言行類》六十卷右武夷章定以歷代迄本朝名賢言行之迹﹐類姓成編﹐凡一千一百八十九姓雲。△《古今年號錄》五卷右紹熙中臨安府免解進士侯望所進也。其說謂自漢建元至今﹐一千三百三十五年正僞年號﹐總八百三十八﹐爲字二百三十五﹐有重用﹑三用﹑至九用者。△《列子釋文》二卷右唐當塗縣丞殷敬順撰。△《說玄》一卷右溫國司馬文正公光所著也。△《天象賦》一卷右題後漢尙書張衡撰﹐蜀丞相諸葛亮注。然注中引用晉事﹐決非亮也。希弁嘗以《祕書省闕書目》考之。《天象賦》一卷﹐張衡撰﹐李淳風注。疑此爲是。△《玄綱》三卷﹐《神仙可學論》一卷﹐《形神可固論》一卷右唐中嶽嵩陽宮道士宗玄先生吳筠貞節所進修行之要旨也。一曰《明道徳》﹐二曰《辧法教》﹐三曰《析疑滯》。玄宗批答云「詞簡旨奧﹐義博文精﹐足以弘闡格言﹐發明幽致。」△《國朝官制沿革》一卷右黃元禮琮所編也。△《職官記》一卷右三晉張糸寅所編也。其說謂﹕「元丰官制名實正矣。惟是祖宗因官制以別流品之意﹐當時初不講明及之﹐故寄祿之階﹐條理未盡。若參以舊典﹐則得失可見。遂先立元丰寄祿新格﹐以祖宗舊官遷轉之法﹐參列於後」云。△《續文房四譜》五卷右題柯田山樵編。蓋續蘇易簡之書也。《祕書省闕書目》云李洪編。△《夷堅志》四十八卷右洪文敏公邁記異志怪之書也。其名蓋取《列子》所謂「大禹行而見之﹐伯益知而名之﹐夷堅聞而志之。」說者謂夷堅乃古之博物者云。△《義林》十卷右起居舍人兼中書舍人兼侍講眉山程惇厚所述也﹐凡一百一十二篇。摭取千百載人物而尙論之。張文忠公九成嘗謂﹕「如論姚崇不進制心之說﹐而以十事諫﹔王莽之文姦言﹐起於嚴助﹑朱買臣﹔天誘君子以甚難﹑王伯自用心始﹔鄭伯上欲爲舜﹑下欲爲周公﹔文帝斗粟之譏﹐所以致刑措﹔景帝殺臨江王﹐天下安之而不疑﹔蕭何萬世之功﹐在王漢中﹑用韓信﹔絳侯無出塞功﹐衛﹑霍有絕漠賞﹔仲連﹑鄒陽同傳﹐平﹑勃合於輿權之說﹐皆深見眇微﹐而發古人用心處﹐議論卓然﹐在人意表」云。△《常譚》二卷右河南吳箕和父雜記經子史傳之事二百餘條。△《視聽鈔》三卷右國子博士吳莘商卿得之聞見﹐示後人以勸戒。凡六十四事云。△《武昌志》三十卷右郡守古括王信所修也﹐詩文附焉。△《萍實志》十卷﹐《續志》二卷右邑宰周世昌所修﹐徵官王大節所續也。△《都梁志》六卷右郡守何季羽所修也﹐詩文附焉。△《嶺外代答》十卷右周去非直夫記廣右二十五郡疆場之事﹑經國之具﹑荒忽誕漫之俗﹑瑰詭譎怪之產﹑耳目所治﹑與得諸學士大夫之緒談者四百條云。△《祕書省闕書目》四卷右祕書省見闕書之目也。△《楚辭故訓傳》六卷△《楚辭艸木疏》一卷△《楚辭補音》一卷右建寧ヘ谷水林至所著也。李大異爲之序。△《河海英靈集》二卷右唐丹陽進士殷集常建﹑李白﹑王維﹑劉謹虛﹑張渭﹑王季友﹑陶翰﹑李頎﹑髙﹑岑參﹑崔顥﹑薛擄﹑綦母潛﹑孟浩然﹑崔國輔﹑儲光羲﹑王昌齡﹑賀蘭進明﹑崔曙﹑王灣﹑祖詠﹑盧象﹑李嶷﹑閻防二十四人之詩。謂諸人皆河海英靈也﹐故以名集。凡二百四十三首云。△《唐賢絕句》一卷右莆田柯夢得所選李白﹑杜甫﹑元結﹑王維﹑韋應物﹑賀知章﹑岑參﹑靈徹﹑張繼﹑郎士兀﹑盧綸﹑司空文明﹑韓愈﹑柳宗元﹑張籍﹑賈島﹑陳羽﹑劉禹錫﹑元稹﹑白居易﹑杜牧﹑竇庠﹑竇鞏﹑張祜﹑徐凝﹑王建﹑於鵠﹑朱絳﹑許渾﹑雍陶﹑陳陶﹑李播﹑劉商﹑羊士諤﹑楊敬之﹑司空圖﹑薛能﹑鄭谷﹑王涯﹑李涉﹑楊憑﹑崔櫓﹑劉昭屬﹑陸龜蒙﹑狄歸昌﹑章碣﹑劉得仁﹑許纏﹑吉師老﹑張顚﹑杜荀鶴﹑吳融﹑韓﹑韋莊五十四人之作。白止四首﹑甫六首﹐愈八首﹐宗元四首﹐惟牧二十五首云。△《眾妙集》一卷右汴人趙師秀編沈期﹑盧象﹑王維﹑孟浩然﹑錢起﹑周賀﹑於武陵﹑李頻﹑秦系﹑劉長卿﹑李嘉﹑楊巨源﹑劉得仁﹑朱慶余﹑雍陶﹑郎士元﹑崔塗﹑皇甫曾﹑皇甫冉﹑包佶﹑司空曙﹑耿緯﹑嚴維﹑李端﹑韓﹑戴叔倫﹑盧綸﹑祖詠﹑綦母潛﹑方幹﹑靈一﹑無可﹑護國﹑貫休﹑岑參﹑張眾甫﹑張南史﹑周朴﹑張﹑張﹑李季蘭﹑許渾﹑張祜﹑馬戴﹑張循之﹑張繼﹑章八元﹑李益﹑張喬﹑呂溫﹑於鵠﹑崔顥﹑項斯﹑崔峒﹑包何﹑竇常﹑趙嘏﹑薛能﹑劉威﹑鄭谷﹑韓﹑羅隱﹑李羣玉﹑皮日休﹑杜荀鶴﹑張籍﹑任藩﹑劉商﹑楊發﹑處默﹑戎昱﹑於良史﹑王灣﹑林寬﹑劉禹錫﹑王貞白七十六人之作。△《二妙集》一卷右汴人趙師秀選賈島﹑姚合詩也。△《宣和禦制詩》一卷右徽宗皇帝賜張忠文公叔夜之詩也﹐凡二十有八篇云。△《巴東集》一卷右萊國忠湣公寇準之詩也。《讀書志》云「《寇忠湣詩》三卷。希弁所藏《巴東集》﹐乃公自編而爲之序﹐凡一百五十有六篇﹐《秋風亭記》附。按公本傳云﹕巴東有秋風亭﹐公析韋應物一言爲二句云「野水無人渡﹐孤舟盡日橫。」識者知其必大用﹐凡五年不得代。邑庭有二柏﹐民以比甘棠。集後有範忠文諸公題秋風亭詩。然東坡亦有詩曰「萊公昔未遇﹐寂寞在巴東。聞道山中樹﹐獨余手種松。」惜不之載焉。△《晦翁先生朱文公語後錄》二十卷右東陽王亻必記楊方﹑黃﹑劉炎﹑黃灝﹑邵浩﹑劉砥﹑李﹑黃卓﹑汪徳輔﹑陳芝﹑吳振﹑吳雉﹑林子蒙﹑林學履﹑劉礪﹑鍾震﹑蕭佐﹑舒髙﹑魏椿﹑楊至所錄也。其說謂池《錄》初成﹐勉齋猶未免有遺恨於刊行之後﹐況饒本又出於其後乎﹖此二十卷﹐皆池﹑饒所未及刊者﹐稽其所自﹐證其所得﹐嘗屢反復焉﹐無一語或敢不謹也。又謂晦翁始與南軒講於嶽麓﹐後與東萊及象山講於鵝湖。此皆先賢講論大端﹐深恨從遊者莫能錄其所聞﹐以示後世云。△《晦庵先生朱文公語續錄後集》二十五卷右楊方﹑黃﹑包揚﹑劉炎﹑劉子寰﹑邵浩﹑劉砥﹑劉礪﹑李﹑陳芝﹑黃灝﹑黃卓﹑汪徳輔﹑吳振﹑吳雉﹑鍾震﹑林子蒙﹑林學履﹑蕭佐﹑舒髙﹑魏椿﹑楊至二十二人記錄晦庵先生之語也。蔡杭將詣江東﹐集而刻之。△《曲江帖五卷後帖》一卷右二蘇﹑劉元城﹑鄒道卿﹑黃山谷﹑王金陵﹑曾文淸﹑韓﹑呂諸公之帖也。△《花蕊夫人詩》一卷右蜀孟昶愛姬也﹐靑城費氏女。幼能屬文﹐長於詩﹐宮詞尢有思致。蜀平﹐以俘輪織室。後有罪。賜死。此卷乃王安國寫入館者﹐毛恕鐫於衡陽。

