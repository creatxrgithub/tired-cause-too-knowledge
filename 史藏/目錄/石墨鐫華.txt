

欽定四庫全書

史部十四

石墨鐫華目錄

目錄類二【金石之屬】卷一【防三十六首】

夏禹衡嶽碑【二種一在獄防書院一在棲霞山天開巖】周武王銅盤銘【在汲縣】

周穆王壇山刻石【在趙州】

周宣王石鼓文【在國子監】

周仲尼比干墓題字【在汲縣】

周仲尼季札墓題字

秦嶧山刻石【李斯篆二種一在西安府學一在鄒縣】漢五鳯二年殘字【在孔廟】

漢防山都尉孔宙碑【在孔廟】

漢魯相置孔子廟卒史碑【在孔廟】

漢韓勑造孔子廟禮噐碑【在孔廟】

漢魯相史晨孔子廟碑【在孔廟】

漢魯相史晨孔子廟後碑【在孔廟】

漢北海相景君碑【在濟寧州】

漢淳於長夏承碑【蔡邕書在廣平府】

漢郭有道碑【蔡邕撰書在介休縣】

漢李翕折裏橋郙閣銘【在略陽縣】

漢郃陽令曹全碑【在郃陽縣】

漢西嶽華山廟碑【郭香察書在華陰縣今亡】魏封孔羨奉孔子祀碑【在孔廟】

魏百官勸進碑【在許州】

魏文帝受禪碑【在許州】

晉將軍周孝侯碑【陸機撰王羲之書在宜興縣】後魏魯郡太守張猛龍碑【在孔廟】

後魏修孔子廟碑【在孔廟】

後魏豆盧恩碑【在咸陽縣】

後魏周惠達碑【在咸陽縣】

後周華嶽頌碑【萬紐於瑾撰趙文淵書在華陰縣】隋安喜公李使君碑【在幹州上官村】

隋海陵公賀若誼碑【在興平縣文廟】

隋龍藏寺碑【張公撰在眞定府】

隋陳明府修孔子廟碑【仲孝俊撰在孔廟】隋智永眞艸千字文【大觀間刻在西安府學】隋常丑奴墓志【在興平縣】

隋李淵爲子世民祈疾疏【在鄠縣艸堂寺】隋皇甫誕碑【於志寧撰歐陽詢書在西安府學】

卷二【防四十二首】

唐刻石經【在西安府學】

唐晉祠之銘【太宗制並書在太原府】

唐李英公碑【髙宗制並書在醴泉縣】

唐萬年宮銘【髙宗制並書在麟遊縣】

唐萬年宮碑陰題名【諸臣自書】

唐景云觀鐘銘【睿宗制在西安府鐘樓】

唐紀太山銘【宗制並書在泰山】

唐宗注孝經【宗書在西安府學】

唐升仙太子碑【武后制並書在登封縣】

唐述聖紀碑【武后制中宗書在幹州】

唐集右軍聖教序並記【太宗制序髙宗制記在西安府學】唐三藏聖教序【禇遂良書】

唐三藏聖教序記【禇遂良書以上二碑在慈恩寺塔下】唐三藏聖教序並記【禇遂良書在同州】

唐九成宮醴泉銘【魏徴撰歐陽詢書在麟遊縣】唐孔子廟堂碑【虞世南撰書在西安府學】唐集王右軍殘碑【在西安府學】

唐昭仁寺碑【朱子奢撰在長武縣】

唐少林寺碑【裴防撰書在少林寺】

唐北嶽廟碑【鄭子春撰崔鐶書在北嶽廟】唐元靈應頌碑【戴璇撰序劉同升撰頌戴伋書在盩厔縣】唐宗聖觀碑【歐陽詢撰序陳叔達撰銘在盩厔縣】唐房梁公齡碑【禇遂良書在醴泉縣】

唐申公髙士亷塋兆碑【許敬宗撰趙模書在醴泉縣】唐虞公溫彥博碑【岑文本撰歐陽詢書在醴泉縣】唐中書令崔惇禮碑【於志寧撰在醴泉縣】唐祭酒孔頴達碑【於志寧撰在醴泉縣】

唐李衞公靖碑【許敬宗撰王知敬書在醴泉縣】唐褒公段志碑【在醴泉縣】

唐中書令馬周碑【許敬宗撰仲容書在醴泉縣】唐莒公唐儉碑【在醴泉縣】

唐太常卿薛牧碑【於志寧撰在醴泉縣】

唐芮公豆盧寛碑【李義甫撰在醴泉縣】

唐薛公阿史那忠碑【在醴泉縣】

唐尙書張后碑【在醴泉縣】

唐右監門將軍王君碑【在醴泉縣】

唐內侍將軍張阿難碑【在醴泉縣】

唐姜遐斷碑【侄郕公晞撰書在醴泉縣】

唐蘭陵公主碑【李義甫撰在醴泉縣】

唐涼國公主碑【蘇頲撰明皇禦書在蒲城縣】唐許洛仁碑【在醴泉縣】

唐乙速孤昭祐碑【苗神客撰釋行滿書在醴泉縣】唐乙速孤行儼碑【劉憲撰白羲晊書在醴泉縣】

卷三【防四十六首】

唐郭敬之家廟碑【顏眞卿撰正書在陜西布政司】唐郭敬之家廟碑陰【顏眞卿行書】

唐多寶佛塔感應碑【岑勛撰顏眞卿書在西安府學】唐將軍臧懷恪碑【顏眞卿撰書在三原縣】唐東方曼倩贊碑【夏侯湛撰顏眞卿書在陵縣】唐顏氏家廟碑【李陽冰篆額顏眞卿撰書在西安府學】唐中興頌碑【元結撰顏眞卿書在永州府】唐八闗齋會碑【顏眞卿撰書在歸徳府】

唐幹祿字帖【顏元孫撰眞卿書】

唐爭坐位書槁【顏眞卿撰行書在西安府學】唐顏眞卿奉使題字【在同州】

唐華嶽題名【在華陰縣】

唐顏眞卿斷碑【止數十字在華州】

唐云麾將軍碑【李邕書在蒲城縣一趙孟頫臨書在良鄕縣】唐嶽寺碑【李邕撰書在嶽州府】

唐葉有道先生碑【李邕書在處州府】

唐淄川公李孝同碑【諸葛思楨書在三原縣】唐祝府君碑【子欽明撰在三原縣】

唐李劍州廣業碑【在三原縣】

唐於大猷碑【在三原縣】

唐贈池州刺史馮公碑【崔尙撰郭謙光書在咸陽縣】唐臨淮武穆王李光弼碑【顏眞卿撰張少悌書在富平縣】唐西平忠武王李晟碑【裴度撰栁公權書在髙陵縣】唐蘇許公瓌碑【盧蔵用撰序張說撰銘在武功縣】唐契苾明碑【婁師徳撰殷祚書在咸陽縣】唐段行琛碑【張增書在汧陽縣】

唐尙書馮宿碑【王起撰栁公權書在西安府學】唐王忠嗣碑【元載撰王縉書在渭南縣】

唐田仁琬徳政碑【徐安貞撰蘇靈芝書在易州】唐夢眞容碑【蘓靈芝書有二種一在易州一在中南樓觀】唐姜嫄公劉廟碑【髙郢撰張誼書在邠州】唐修孔子廟詔表碑【在孔廟】

唐修孔子廟墓碑【李邕撰張庭珪書在孔廟】唐贈太師孔宣公碑【崔行功撰孫廷範書在孔廟】唐孔溫裕修孔子廟碑【賈防撰在孔廟】

唐兗公之頌碑【張之宏撰包文該書在曲阜縣】唐華嶽精享碑【咸廙撰劉升書在華陰縣】唐昭告華嶽碑【韓賞撰韓擇木書在華陰縣】唐述聖頌碑【達奚珣撰序呂向撰頌並書在華陰縣】唐碧落碑【陳惟玉書在絳州】

唐碧落碑釋文【鄭承規書】

唐李元諒懋功昭徳碑【張蒙撰韓秀弼書在華州】唐邠國公功徳銘【楊承和撰書在西安府學】唐嵩陽觀碑【李林甫撰徐浩書在嵩縣】

唐祕塔碑【裴休撰栁公權書在西安府學】唐祕塔碑陰記

卷四【防四十七首】

唐不空禪師碑【嚴郢撰徐浩書在西安府學】唐道因禪師碑【李儼撰歐陽通書在西安府學】唐楚金禪師碑【沙門飛錫撰吳通微書在西安府學】唐大智禪師碑【嚴挺之撰史惟則書在西安府學】唐大智禪師碑陰【陽伯成撰史惟則書】

唐圭峯禪師碑【裴休撰書在鄠縣】

唐隆闡禪師碑【在西安府學】

唐杜順和尙碑【杜撰董景仁書在長安開佛寺】唐寂照和尙碑【段成式撰釋無可書在咸陽縣】唐禦史臺精舍碑【崔湜撰梁升卿書在西安府學】唐禦史臺精舎碑陰題名

唐周公廟靈泉碑【崔珙撰在岐山縣】

唐濟安侯廟記【李巨川撰栁懷素書在華州】唐法門寺重修塔廟碑【薛昌撰王仁恭書在扶風縣】唐順陵碑【武三思撰相王旦書在咸陽縣今亡】唐本願寺碑【在獲鹿縣】

唐武安君廟記【在咸陽縣】

唐令新誡碑【王某書】

唐陳居士殘碑【在武功縣】

唐淨住寺文賢像銘【在西安府學】

唐縉雲縣城隍廟記【李陽冰撰書在縉雲縣】唐李陽冰先塋記【在西安府學】

唐李陽冰三墳記【在西安府學】

唐彌勒佛頌【林諤撰房嶙妻髙氏書在交城縣】唐宗聖觀主尹文操碑【貟半千撰在盩厔縣】唐李靖上西嶽書【在潞安府又在藤縣】

唐李輔光墓志【崔元略撰巨雅書在咸陽縣】唐劉光俊墓志【髙肅撰】

唐比丘圓滿碑銘【在華嚴寺】

唐大徧覺禪師塔銘【劉軻撰僧建初書在興教寺】唐大法師基公塔銘【李度撰僧建初書在興教寺】唐圓測法師塔銘【宋復撰書在興教寺】

唐大徳進法師塔銘【陳光撰僧智詳書在溫國寺】唐大徳檀法師塔銘【姜立佑撰在崇仁寺】唐淨業禪師塔銘【畢彥雄撰在香積寺】

唐張旭斷碑千文【在西安府學】

唐張旭肚痛帖【在西安府學】

唐艸書心經【在西安府學】

唐懷素藏眞律公帖【在西安府學】

唐懷素聖母帖【在西安府學】

唐懷素艸書千文【在西安府學】

唐題名石柱【在西安府學】

唐石幢兜率天經【在志川王府】

唐石幢燃燈功徳經【在香積寺】

唐石幢尊勝咒【八種一張少悌書在崇仁寺七無書者名在牛頭寺一興平崇寧寺一慈恩寺一干州蒲落坊一仙遊寺一香積寺一一忘所在】

唐石幢尊勝經【十一種一劉愼徽書忘所在一無可書在百塔寺九無書者名在寶慶寺一干州大馬村一張曲井一李家窪一海亭王府一宜州王府一艸堂寺一福寺一】

唐石鼓經咒【在醴泉縣】

卷五【防四十一首】

宋藍田縣修夫子廟碑【董儲撰僧嗣端書在藍田縣】宋修唐太宗廟碑【李塋撰孫崇望書在醴泉縣】宋刻昭陵六馬圖贊【遊師雄題刁玠書在醴泉縣】宋譯三蔵聖教序碑【太宗禦制沙門云勝書在西安府學】宋北嶽安天聖帝碑【陳彭年撰邢守元書在北嶽廟】宋重修北嶽記碑【韓琦撰書在北嶽廟】

宋勸愼刑碑【迥撰盧經書在西安府學】宋勸愼刑箴【迥撰盧經書在西安府學】宋淸淨護命得道經【龎仁顯書在西安府學】宋摩利支天並陰符經【袁正巳書在西安府學】宋郭忠恕三體陰符經【在西安府學】

宋篆書千字文序【陶谷撰皇甫儼書在西安府學】宋篆書千字文【夢瑛篆袁正巳書在西安府學】宋夢英十八體書【在西安府學】

宋夢英偏旁篆書【在西安府學】

宋夢英夫子廟堂碑【程浩撰在西安府學】宋登太山謝天書碑【眞宗禦制禦書在防山】宋華嚴寺文殊閣碑【夢英撰何潤之書在華嚴寺】宋興平縣保寧寺碑【冉曽撰書在興平縣】宋聖文宣王贊【眞宗禦制在孔廟】

宋修兗州文宣王廟碑【呂正撰白崇矩書在兗州】宋玉峯軒記【陳正舉撰在興教寺】

宋三十六峯賦【樓異撰僧參寥書在嵩縣】宋綘州夫子廟碑【李垂撰集右軍書在絳州】宋於眞庵記【任諒撰集歐虞禇薛顏栁等書在三原縣】宋牡丹詩【在西安府香城寺】

宋普濟禪院碑【閻仲卿撰僧善儁書在汧陽縣】宋承天觀碑【李維撰尹熙古書在眞寧縣】宋刻僧彥修艸書【在西安府學】

宋抄髙僧傳序【陶谷撰夢英書在西安府學】宋僧靜已書偈語碑【○○禪師述在西安府學】宋修周武王廟碑【盧多遜撰孫崇望書在咸陽縣】宋修周康王廟碑【黃遜浮撰孫崇望書在咸陽縣】宋修唐憲宗廟碑【趙○撰張仁願書在蒲城縣】宋贈夢英大師詩【僧正防書在西安府學】宋太平興國宮碑【徐鉉撰張振書在盩厔縣】宋同州龍興寺塔碑【在同州】

宋復惟識廨院記【黃○撰○○元書在藍田縣】宋賜西嶽廟乳香碑【韓見素撰○智通書在華陰縣】宋樞宻趙瞻碑【在盩厔縣】

宋遊師雄墓志【張舜民撰邵防書在西安府學】

卷六【防四十一首】

宋蔡襄萬安橋記【在福建】

宋蔡襄荔枝譜【在福建】

宋蘇軾書醉翁亭記【在鄢陵縣】

宋蘇軾書上淸宮詞【在盩厔縣】

宋蘇軾書樓觀詩【在盩厔縣】

宋蘇軾仙遊塔題字【在盩厔縣】

宋章惇艸堂寺題記【在鄠縣】

宋蘇元老龍洞記【在寧羗州】

宋蔡京艸堂寺題記【在鄠縣】

宋米芾蕪湖縣學記【在蕪湖縣】

宋米芾第一山大字【一在盱眙縣一在盩厔縣】宋黃魯直狄梁公碑【範仲淹撰】

宋黃魯直夷齊墓碑【在蒲州】

宋黃魯直了元歌【騰禪師作】

宋黃魯直艸庵歌【石頭和尙作】

宋薛紹彭詩刻【在盩厔縣】

宋李騊遊終南詩刻【在鄠縣】

宋艸堂寺舍利亭記【寗祖武撰僧宗書在鄠縣】宋慈云寺集右軍書詩【沙門靜萬集在浮山縣】金普照寺興造記碑【仲汝尙撰集栁公權書在沂州】金趙秉文艸書刻【在鄠縣】

金博州重修廟學記【王去非撰王庭筠書在博州】金博州廟學碑陰【王遵古撰庭筠書】

金中嶽廟碑【黃文約撰郝某書在嵩縣】

金都統經略郎君行記【在幹州】

元集顏書黙庵記【趙良弼撰在楊萬坡】

元趙孟頫孫公道行碑【鄧文原撰在盩厔縣】元趙孟頫勑蔵禦服碑【趙世延撰在盩厔縣】元趙孟頫番君廟碑【元明善撰在饒州府】元趙孟頫裕公和尙碑【程鉅夫撰在少林寺】元趙孟頫元十子贊【在中南樓觀】

元趙孟頫佑聖觀記【在杭州府】

元重陽仙迹碑【劉祖謙撰姚璲書在盩厔縣】元重陽教祖碑【金宻國公璹撰李道謙書在盩厔縣】元馬丹陽碑【王利用撰孫徳彧書在盩厔縣】元蒙古字碑【在盩厔縣】

元重修說經臺碑【李道謙撰李志宗書在盩厔縣】元希聲堂碑【朱象先撰杜道堅書在盩厔縣】元文始碑【杜道堅撰書在盩厔縣】

元篆書道徳經碑【髙翿書在盩厔縣】

元正書道徳經碑【在盩厔縣】

卷七【附錄】

記三首

卷八【附錄】

詩三十二首

【臣】等謹案石墨鐫華六卷附錄二卷明趙崡撰崡字子函盩厔人萬曆乙酉舉人崡家近漢唐故都多古石刻性復好事時挾楮墨訪搨並乞於朋友之宦遊四方者積三十餘年故所蓄舊碑最富自序稱所收過於都穆楊愼而視歐陽修才三之一視趙明誠才十之一然宋元以上多歐趙所未收者欲刋其全文而力不足以供匠氏故但刻其跋尾凡二百五十三種其曰石墨鐫華者取劉勰文心雕龍誄碑篇句以所收石刻居多故也每碑目錄之下各注其地兼仿陳思寶刻叢編之例金元國書世不多見亦仿集古錄摹載鐘鼎之例收之頗爲詳備惟所跋詳於筆法而略於攷證故岣嶁碑比干墓銘之類皆持兩端而所論筆法於栁公權夢英蘇軾黃庭堅皆有不滿亦僻於一家之言然一時題識語有出入自集古錄以下皆所不免不能獨爲崡咎也至所載古碑頗多未備則由崡本貧士其力止於如斯觀附錄二卷所載三記及詩其求索之勞亦云備至不必以掛漏爲譏矣乾隆四十三年閏六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

石墨鐫華自序

余不敏八歲時從先大夫在重慶郡守朱秉器先生博學好古手虞伯施書授余使余臨摹余時兒嬉不能有得也旣歸爲諸生困於制科文不暇旁及然私心竊向慕古人每獲一名碑必摩弄累日不忍釋去余居近周秦漢唐故都諸名書多在焉西安頖宮碑林爲最余每至其下必坐臥觀之至於忘返芒蹻所及片石隻字必且駐觀其佳者輒防記之以後好事貴人慫慂摹搨從乞副本並請之友人之宦逰四方者於今三十餘年矣憶宋歐陽公趙明誠洪丞相明都敬楊用修皆能博收古碑注釋評證傳之將來今洪丞相釋刻本最少歐之集古錄趙之金石錄都之金薤琳瑯楊之金石古文則人所共睹記也考其收錄歐僅四百餘趙至二千都楊二公數不及歐以餘三十年所收𨿽過都楊而視歐才三之一視趙不能十之一自宋元以上往往有二公所不及收者卽諸公書亦自有無互異豈不以搜訪之難哉且諸公版本具在而求其石迹亡者已過半矣余死之日余所收錄亦與浮煙飄靄俱盡良足悲也暇日命裝池成帙置一長幾髙齋永晝或追尋往哲或模仿名書披賞之餘妄加管見書於各卷之尾又恐他日將與此卷同爲烏有而已因總錄其語付諸棗棃余目不能識書乃敢謬議古人何足存者但因餘言而使後之好古者如余之取徴諸公未必非斯文之一助也且余於諸公書最愛都楊二公全文抄刻卽石迹已亡取徴猶備而負廬所入不足以旣匠氏故用歐趙二公例獨刻防語刻成竊取劉勰氏之言以名其書曰石墨鐫華示諸同好無不稱善者追惟三十年前在重慶時秉噐先生往矣安能起九原而與之上下之斯文未喪其爲秉噐先生不知凡防有能益我以所未見者余𨿽老矣飲啖尙健天假之年將有續篇就政君子萬曆戊午秋七月五日中南惇物山人趙崡子函父撰

欽定四庫全書

石墨鐫華卷一

明趙崡撰防三十六首

夏禹衡嶽碑【二種】

禹碑七十七字在衡嶽雲宻峯楊用修得之張僉憲云宋嘉定中何致子一遊南嶽脫其文刻於嶽書院用修又刻於滇中安寧州近世楊時喬又刻於棲霞山天開巗余所收二本其一稍泐防數十字尢不可辧有何致字當是子一舊本其一則楊時喬刻也用修謂韓愈劉禹錫朱熹張栻諸人求之不得而已得之以爲奇幸而王元羙復疑之謂銘詞未諧聖經類汲冡穆天子語何也用修金石古文並楊時喬皆注釋互有不同元羙亦有二本釋亦不同時喬本出在元羙後元羙所得豈卽何子一楊用修二刻耶何其抵牾同也但其文所謂龍畫螺書鸞漂鳯泊𨿽經摩刻猶可想見古人惜不得衡嶽石上迹耳

周武王銅盤銘

此文元延祐間摩汝帖刻於石者辭防簡逺𨿽非原物亦可重也

周穆王壇山刻石

吉日癸巳字在壇山宋宋祁尋而摩之縣令劉莊鑿取歸州權郡事李中祐龕置防事右壁而爲之防國朝宋濓考據款識以爲周穆王書亡疑而宋人施宿乃謂州廨舊石以政和五年取入內府然則濓所見余所錄豈後人拓本耶濓曽摩刻浦陽山房仍自爲防余本有李防無宋防又非宋本不可曉

周宣王石鼓文

鼓文出入雅頌書法淳質出周宣王時史籕筆亡疑都敬楊用修王元美諸人辧之已詳余借得一本𨿽磨泐特甚眞三代物也古人有以爲秦物者已非又有以爲宇文周物者尢可咲歐陽公防號博雅乃亦疑之遂令後人譏駁無地自容矣今石猶在太學門內余從李典籍又覓得此本漫滅視余借本尢甚而護持無人惜哉

周仲尼比干墓題字

此書程邈李斯之所不爲而曰仲尼手書洪氏釋漢字源辧其謬矣然以比干忠烈尼父是其族孫姑妄信之亦足爲忠臣吐气也

周仲尼季札墓題字

此書流傳已久故陶淵眀季札讚云夫子戻止爰詔作銘唐張從申云舊石湮滅宗命殷仲容模搨大歷中蕭定重刻於石又有謂李陽冰學嶧山碑得此而後變化者據此數說則眞仲尼書也歐陽公疑仲尼未嘗至吳且其字大非古簡牘所宜又有謂原字止曰嗚呼有吳君子而延陵之墓四字後世妄增卽黃長睿董廣川皆以爲疑卒未有敢定其眞僞者但淳化帖所收字小而鎭江石刻字大不倫不曉何故姑存之以俟博識君子

秦嶧山刻石【二種】

唐封演謂魏太武登山排倒此碑然猶模拓者多邑人疲於奔命聚薪焚之有縣宰取舊文勒於石其後徐鉉得模本鄭文寶刻於長安自此刻者甚眾評者謂長安第一鄒縣最下而杜甫詩又云嶧山之碑野火焚棗木傳刻肥失眞據此數說則嶧山舊石亡在開元之前其翻本或以石或以木矣則未知鉉所錄者縣令所刻石耶抑卽肥失眞之木耶而鉉自謂得思於天人之際何也余所收二本一爲鄭文寶本正臨自鉉者僅存形似無復神情其一本則至元間翻刻據防元祐中縣令張文仲又刻之矣此又當居文寶本之下原文二段後叚乃二世詔文都敬謂宜在石之傍文寶誤錄爲一而至元刻防以爲皆二世頌始皇語尢可咲

漢五鳯二年殘字

此石金髙徳裔修孔廟掘得之太子釣魚池中池在靈光殿基南三十步太子者景帝子劉余封魯故俗以太子呼之也石曰五鳯二年宣帝號也又曰魯三十四年徳裔以爲余孫孝王時也又曰六月四日成者必當時創建或鑿池而記其成功之日也西漢石刻傳者極少此字簡質古朴存之以示後人

漢防山都尉孔宙碑

宙融之父孔子十九代孫也卒以延熹六年碑造於七年而趙明誠歐陽永叔王元羙皆曰四年宙字季將書易辧而永叔集一作秀持皆不知何據鄭漁仲金石略又載兩孔宙碑尢謬余借得東肇商本又得二紙於王戶部堯年趙郡丞可行大都殘闕過敬所錄者猶精彩動人元美乃謂文與書皆非至者何也

又有宙碑陰門生故吏名余未得見據金石錄有捕巡字升臺捕姓姓苑不載而其稱謂有門生門童弟子故吏故民之不同洪丞相適謂親受業曰弟子相傳授曰門生未冠曰門童椽屬曰故吏占籍曰故民因是異聞附著之

漢魯相置孔子廟卒史碑

此碑都少卿敬考據始末甚明楊用修金石古文全錄之但碑中奏洛陽宮下有司徒公河南【闕】

字季髙司空公蜀郡武都【闕】字意伯二十四字內闕六字而二公不之及都云此碑殘闕據宋洪丞相釋錄其全文而竟遺此豈二公但憑抄錄未見搨本耶碑後又有刻云後漢鐘太尉書宋嘉祐七年張稚圭按圖題記按此碑永興元年造元常獻帝初始爲黃門侍郎距永興且四十年此非元常書明甚未知張稚圭所按何圖其敍事簡古法遒逸令人想見漢人風采政不必附防元常也碑中趙戒範史注字志伯今云意伯趙明誠云疑是避桓帝諱戒袁宏又作誡

漢韓勑造孔子廟禮噐碑

此碑都楊二公錄闕七字而余所獲搨本止闕五字多一皇統華胥戱字一以俟知奧奧字二公前餘八十年都所收又云舊搨本而闕字反見於今何也且都錄碑陰謂釋所載六十二人較都家舊搨本闕三十八人釋始曲成侯王暠終洛陽王敬都家本始涿郡太守魯麃次公終河南樊文髙按碑文韓明府下已列頴川長社王君眞至相史魯周幹伯徳八人似不應碑陰重錄釋首正少此八人於漢文簡古之體爲合而都本乃重出不知何故惜不得至碑所一証之至若碑書與卒史碑無二且記法簡質非今所能而敬乃以雜用防緯薄之餘竊不取焉

漢魯相史晨孔子廟碑

此史晨上尙書奏章蓋漢制郡國因尙書以逹天子如今通政司事也晨初到官自出俸錢以供禋祀可謂知尊聖人矣

漢魯相史晨孔子廟碑

又一碑紀晨姓字載當時廟享觀禮者九百七人復修瀆置井及守墓人可謂盛事

余所收二碑在漢碑中頗爲完好前碑止缺十一字後碑止缺一字按都敬與楊用修所錄前碑缺二字而後碑乃缺三字且前碑上尙書後有時副言大傅大尉司徒司空大司農府治所部從事等二十字而都楊本俱無之後碑又較二公多一望見闕觀觀字一享獻之薦薦字豈都公所收偶是缺壊本楊公又從都公書中抄錄不及以碑證耶餘生後二公而得見所未見爲之一快

漢北海相景君碑

此碑殘缺防不成文考集古錄蓋自歐陽永叔時已然而都敬乃錄其全文止缺三十字不知何據敬又雲家藏漢碑不完者皆以洪丞相釋足之此是耶王元美曰法故自古雅但益州部當言刺史不當言太守額曰銘辭曰誄亦屬未妥東京作者往往如是而碑中睂壽作麋壽歐公以爲古字通用良是

漢淳於長夏承碑

都敬引證極博大略以此碑自元王文定公惲定爲蔡邕書謂其气淩百代筆陳堂堂洪丞相釋謂其字體奇怪鄭僑書衡謂其兼篆體八分合數說而疑碑非眞迹又云江陰徐擴有舊刻闕字四十有五此獨完好則其僞始信余亦覓得一紙非漢刻似不待辧而楊用修謂爲漢刻之僅存者王元美亦云其法時時有篆籕筆骨气洞逹精彩飛動非中郎不能豈所見別一碑耶

漢郭有道碑

此碑在介休縣余邑人王正巳曾爲其縣令余從其家覓一紙乃正巳重刻者深恨不得原刻近有晉人爲餘言舊石曾在一秀才極愛之每往碑下摩挲累日一夕盜碑舁去縣令無柰重刻一石以應求者後又磨泐而王正巳再刻之秀才所盜之石竟不得出異哉

漢李翕折裏橋郙閣銘

此碑在略陽相傳爲蔡邕書馬伯循信之固未的然碑文醳散闗之漯徙朝陽之平歐陽公以爲疑董逌書防云防古文顯字漯川漢作顯讀謂川在卑濕書學古文至今同古文字濕作�又作故漢人濕又作累然則漯當作濕喿與叄同體故古文燥作其言醳與易同卜用醳亦易也楊用修謂醳古與釋通漯借作濕與燥同解作去濕就燥之義蓋本董說但碑文磨泐歐陽謂二句適完好今亦損過半矣又碑中太守李君諱翕字伯都今板本皆作李防或傳冩之誤惟鄭樵略曰李翕與碑合

漢郃陽令曹全碑

萬曆初郃陽縣城掘得此碑中平二年造內稱全爲戊部司馬徵防勒王和徳攻城野戰謀若湧泉威牟諸賁和徳面縛歸死還師振旅諸國禮遺且二百萬悉以簿官按範史西域傳和徳射殺其王自立涼州刺史孟佗遣從事任渉將燉煌兵五百人與戊巳司馬曹寛西域長史張宴將諸國兵合三萬人討防勒攻楨中城四十餘日不能下引去二說不合且司馬爲曹寛非曹全豈卽其人範史傳冩誤耶卽紀功者張大其詞而面縛歸死似非虛飾抑又何也碑又稱光和七年史光和止六年蓋七年冬十一月始攺元中平耳碑文書遒古不減卒史韓勑等碑且完好無一字缺壊眞可寶也余曽與友人論及古碑友人曰吾輩幸生此時猶得見漢晉人書恐後世無復存者余曰神物顯晦有時寧無沈埋以待後死者如曹全碑歐陽公趙明誠都敬楊用修諸公豈得見哉相眡一咲

漢西嶽華山廟碑

漢魏碑例不著書刻人姓名獨此題郭香察書爲異洪適釋云東漢循王莽禁無防名郭香察書者察蒞他人之書及唐徐浩古迹記以爲蔡中郎書余按碑文云京兆尹勑監都水掾覇陵杜遷市石句遣書佐新豊郭香察書市石察書爲二事則洪公言似亦有據但書𨿽遒勁殊不類中郎郭香何人乃蒞中郎書耶且市石察書刻者皆著其名而獨無中郎名何也徐浩生唐盛時去漢近其人又深於字學不應謬妄至此皆不可曉至如楊文貞公跋遂以爲郭香書則察字無屬不成文理矣此碑嘉靖中猶在一縣令修嶽廟石門視殿上碑題皆當時顯者恐獲責罰此碑年久遂碎爲砌石餘從東肇商借舊本而書其後如此云

魏封孔羨奉孔子祀碑

梁鵠字孟星學書於師宜官舉孝廉官至選部尙書漢靈帝重之曹孟徳愛之王逸少學之梁武評其書雲龍威虎震劍拔弩張是其書亦可重者此碑結法古質遒健未知果爲鵠書否碑後題曹植詞鵠書出張稚圭亦曰按圖記與卒史碑同殊不可曉

魏百官勸進碑

此碑或曰梁鵠書或曰鐘繇書未有的據但法遒古非二公不能自是鐘鼎閒物也

魏文帝受禪碑

此傳是司徒王朗文梁鵠書太傅鐘繇刻石謂之三絕碑又云卽鐘繇書亦未有的據然謂爲鐘書者出顏魯公言或不妄法大都與勸進碑同王元美曰以太傅手腕使書前後出師表刻七尺瑉不遂與日月照映哉但其文與事海內士所指而唾罵者寶玩不忍釋手孰謂書一藝也又曰余始喜明皇泰山銘見此而怳然自失也漢法方而瘦勁而整寡情而多骨唐法廣而肥媚而緩少骨而多態漢如建安唐三謝時代所壓故自不得超也此語得評書三昧並識之

晉將軍周孝侯碑

宜興周處碑元美考據極詳大都謂碑文記處以身殉國死戰矣而忽又云元康九年因疾捐館前後不續攷吳晉俱無元康年號且贈處將軍賜葬地給其母醫藥酒米等皆永平七年戰歿時事其後十五年建武元年乃諡孝侯而碑並作建武年事建武元年陸機已歿安得文及之蓋碑前陸機撰下有空石後人妄增羲之書以重其價耳又碑後云唐元和六年歳次辛夘義興令陳從諫重樹此石協律郎黃某書尢爲可疑餘則謂碑中有唐元和重樹等語實出黃某所書其人習右軍者後人見似右軍遂加羲之字陸平原文不及諡孝侯事重書刻時或以意增之耳而以身殉國以下元康九年等語錯簡則不可曉豈陳從諫刻後又有刻者亂之耶然不應謬妄至此今但以其書有右軍遺意姑存之以待博識者

後魏魯郡太守張猛龍碑

猛龍爲魯郡太守郡人立碑而頌之正書虯健已開歐虞之門戶碑首正書大字十二尢險勁又蘭臺之所自出也猛龍不見史冊據碑諱猛龍字神而金石錄有劉幹碑諱幹字天魏人名字如此亦異矣

後魏修孔子廟碑

李仲璇爲兗州都督修孔廟建碑事在興和三年史官稱之是時髙歡與宇文泰方確鬭關洛而東魏又當遷都之際仲璇乃能攺修孔廟崇尙文儒賢矣碑正書時作篆筆間以分形容奇怪攷古書法大小篆謂之篆東漢諸碑減篆筆有批法者謂之以篆筆作書謂之八分亦謂之正書謂之今亦謂之楷然則如此碑篆耶分耶古今耶

後魏豆盧恩碑

史恩附兄寧傳曰永恩今據碑蓋以字行耳碑稱保定二年贈柱國大將軍涪陵郡公史稱贈少保幽冀等五州諸軍事幽州刺史謚曰敬似當以碑爲正碑在咸陽恩墓前書令尹王公家瑞求得之餘摹一紙多不堪讀而王公所刻金石遺文尙存彊半蓋從碑下錄之耳

後魏周惠逹碑

此與豆盧恩碑皆咸陽令王公所得視豆盧碑稍完書王公刻其文止缺三十三字而搨本則不可讀矣碑首大魏故司空匡穆周公之碑銘篆書十二字宛然如新按史傳與碑略同碑具當時贈謚而史無之史但雲開皇初追贈蕭國公云

後周華嶽頌碑

碑文萬紐於瑾造趙文淵書按瑾唐瑾賜姓史稱其著碑頌數十萬言此其一也而文詞殊無超防其稱趙文淵云雅有鐘王之則筆勢可觀宇文防時命文淵與黎季明等刋定六體甞至江陵書景福寺碑梁主稱之又以題榜功增封邑除郡守後𨿽外任每須題榜輒復追之竇臮賦云文淵孝逸獨慕前蹤至師子敬如欲登龍有宋齊之面貌無孔薄之心胸然則文淵書在當時固自知名此碑天和二年造正其書路寢等榜後也故官稱趙興郡守云碑字小變書時兼篆籕正與李仲璇孔廟碑同亦褚河南聖教歐陽蘭臺道因之所由出也江陵景福寺碑不知存否此則完好無一字磨泐固文淵之幸哉文淵史避唐祖諱作文深

隋安喜公李使君碑

奉天鄕人掘得此碑樹之上官村廟前余過觀榻二紙書亦自遒逸而碑頗完使君涼武昭王之後祖景超員外散騎侍郎父通逸使持節東南道都督狄道縣開國子季父琰之出牧荊郡使君仕開府儀同三司使持節卭州諸軍事卭州刺史安喜縣公開皇十六年卒十七年樹碑皆歷歷可讀而獨闕使君名按使君與唐同宗官亦不卑隋史無傳遂不可攷使君祖父季父獨琰之見魏書耳因知史官闕略如此類者不可勝計也

隋海陵公賀若誼碑

此碑正書方整精健是唐初諸人前茅在興平縣文廟宋人磨其陰刻夫子廟記而此文止存十三聞曾完好一縣令苦貴人之摹搨使捶去之誼事見隋史本傳玆不贅云

隋龍蔵寺碑

龍蔵寺卽今眞定府龍興寺碑尙存碑書遒勁亦是歐虞發源但碑立於開皇六年時齊滅已久而張公尙稱齊官何也又碑稱造寺者太師上柱國太威公之世子使持節左武衛將軍上開府儀同三司恆州諸軍事恆州刺史鄂國公金城王孝史傳逸之遂無所攷

隋陳明府修孔子廟碑

陳明府名叔毅字子嚴陳宣帝子爲曲阜令修孔子廟仲孝俊爲文樹此碑碑書亦頗有漢魏分法而集古錄金薤琳瑯俱不載惟金石錄有之且都敬謂隋碑少傳自云嗜好垂三十年止得皇甫君龍蔵碑姚辧志江夏磚塔記四種皇甫碑唐刻以是觀之都才有三種余所錄乃四碑並常醜奴志李淵記爲六而皇甫智永不在其中安得起敬於九原而誇示之

隋智永眞艸千字文

智永傳其家逸少法無一筆不合此刻於大觀間精良可寶也南部新書永居長安西明寺寫千文八百本但是律召調陽乃眞迹蓋艸聖召字似呂故俗本誤作律呂調陽徐散騎亦誤爲呂夫以閏餘對律召是其義也今本正作召字

隋常丑奴墓志

醜奴始平人爲都督熒澤令大業元年卒志在興平崇寧寺壁間爲童子摩挲防平余榻一紙書亦不大佳但以隋物存之興平卽古始平今不知墓所在

隋李淵爲子世民祈疾記

此唐髙祖也記稱鄭州刺史李淵爲男世民目患先於此寺求仙防仙恩力其患得損敬造石碑像一鋪願此功徳資益弟子男合家大小福徳興足永無災障弟子李淵一心供飬後署大業二年正月八日按是時太宗才九歲耳而史稱髙祖爲譙隴岐三州刺史不曰鄭州此亦可以證史之闕

隋皇甫誕碑

皇甫君名誕歿於隋而碑立於唐以子無逸貴也於志寧撰歐陽詢書王元美謂比之信本他書尢爲險勁是伊家蘭臺發源余謂其勁而不險特用筆之峻一變晉法耳可爲楷法神品碑舊在鳴犢鎭今在西安府學戊子余君房督學作亭覆之丙申亭圯壓碑中斷故剝二十餘字至是又亡其五十餘字余所收乃未斷時搨本深寶惜之

石墨鐫華卷一﹤史部﹐目錄類﹐金石之屬﹐石墨鐫華﹥

欽定四庫全書

石墨鐫華卷二

明趙崡撰防四十三首

唐刻石經攷

漢靈帝光和六年刻石五經文於太學講堂此初刻也蔡邕以熹平四年與五官中郎將堂谿典議郎張訓韓說太史令單颺求正定六經文字帝許之邕乃書丹刻石立於太學門外此再刻也魏正始中又立古篆三體石經古文用科鬥鳥迹體篆用史籒李斯胡母敬體用程邈體此三刻也魏世宗神元年以王彌劉曜入洛石經殘毀崔光之請補之此四刻也唐天寶中刻九經於長安禮記以月令爲首從李林甫之請此五刻也文宗時鄭覃以經籍刓繆建言讐刋凖漢故事太和七年勑唐度覆定石經字體於國子監立石九經並論語孝經爾雅共一百五十九卷字樣四十卷開成二年告成此六刻也又孟蜀亦刻九經謂之孟蜀石經朱晦翁所引石經是此

按六朝以前用分今石經皆正書且多用歐虞書法知其爲唐人書矣禮記首月令尊明皇純字諱尊憲宗又知其非天寶以前人書矣然則今西安府學石經乃唐文宗時石經也舊在務本坊韓建築新城棄之於野朱梁時劉鄩用尹玉翁請遷故唐尙書省之西隅宋元祐中汲郡呂公始遷今學嘉靖乙卯地震石經倒損西安府學生員王堯惠等按舊文集其缺字別刻小石立於碑傍以便摹補又按唐書謂文宗朝石經違棄師法不足觀然其用筆𨿽出眾人不離歐虞禇薛法恐非今人所及惟王堯惠等補字大爲紕繆今華下東生文豸家有乙卯以前搨本庻幾稱善焉【右本喬景叔說】

唐晉祠之銘

唐得天下後太宗祠晉侯而爲之銘晉侯者周唐叔後覇天下者也據碑髙祖起兵時會禱於晉侯之祠而以是報享之太宗制文並書全法聖教序蘭亭而縱橫自如但石理惡歷年多其鋩鎩之存者無幾耳

唐李英公碑

公陪塟昭陵碑文髙宗制並書行艸神逸機流後半尢縱橫自如良由文皇藏右軍墨迹如蘭亭之類極夥故其父子靑宮萬機之暇一意模仿以至此也碑首禦制禦書四字大類禇登善余會至碑下見碑髙大過房杜諸臣豈以陛下家事之一言而爲是以報之耶

唐萬年宮銘

萬年宮卽九成宮攺名髙宗幸而銘之書之也行艸視英公碑尢爲勁防

唐萬年宮碑陰題名

碑陰雲奉勑中書門下見從文武三品以上並學士並聽自書官名於碑陰后列從官五十餘人長孫無忌李勣禇遂良軰皆與焉書名大小不倫然皆有法卽契苾賀蘭亦不艸艸一時之盛令人仰想其後武氏亂之而不復可觀矣

唐景龍觀鐘銘

景龍觀者中宗所作景云二年睿宗爲之鑄鐘制銘也字正書而稍兼篆奇偉可觀鐘今在西安府城鐘樓

唐紀太山銘

宗禦制並書文詞雅馴而分遒逸婉潤最爲得意之筆刻在太山髙崖字大六七寸石方三丈極不易搨王戶部堯年爲彼中司理見餉一紙如獲明珠王元羙云余嘗登防山轉天門見東二里許穹崕造天銘書若鸞鳳翔舞於雲煙之表爲之色飛惜其下三尺許爲搨工惡寒篝火焚蝕遂闕百餘字云

唐宗注孝經碑

此碑四面以蟠螭爲鑿嵌精工故非後世所能開元帝書法與太山銘同潤色史惟則老勁丰妍如泉吐鳳爲海吞鯨非虛語也後有李齊古表行書亦佳同勒諸臣名字字不艸艸至如行押數十字尢豪爽可喜乃知前代帝王畱心翰墨如此

唐升仙太子碑

武曌滛橫千古而亦假借柔翰天之生才於彼何其不靳也此文未必眞出後手當是北門學士語碑首升仙太子之碑六大字飛白書作鳥形亦佳飛白書久不傳於世此其僅存者耳

唐述聖紀

碑立幹陵今倒僕折爲數段止存兩段耳據金石錄武后制中宗書字法遒健深得歐虞遺意非中唐以後所辦也

唐集右軍聖教序並記

此碑爲百代書法模楷今時尢重搨者無虛日風骨鋩鎩俱無存者形似耳然其筆法隱然可尋余曽見舊搨十數本獨長安一田生本爲善今已爲按察僉事劉公餘澤索去餘皆不及也余所收本乃二十年前物較之今搨猶勝眞可寶惜王元羙曰右軍眞迹自禊帖外不應行法大小勻整乃爾且梵字多所不備小小展縮偏傍湊合所不免也又曰奘旣托之文皇懷仁又托之右軍以不朽其業卽令逹磨師見之不滿一笑耳

唐三藏聖教序並記

此以序與記分刻二碑於慈恩寺塔下分東西兩龕置之風雨與童牧俱不能及是以能久而不毀書法遒健然用筆輕細後署永徽四年書似不及同州本

唐三藏聖教序並記

此以序記並書一碑在同州遒逸婉媚波佛處虯如鐵綫後署龍朔三年書似勝慈恩本

右二碑王元羙考年代官品以爲不合署名處疑皆後人附益良是但元羙未嘗至關中遂不知二碑所在耳余又按玉海太宗制聖教序髙宗爲太子又述記並勒碑置慈恩寺浮圖永徽四年十月褚遂良書則大塔本似是眞迹而同州本反勝何也

唐九成宮醴泉銘

歐書皇甫君遒勁此碑婉潤允爲正書第一碑已缺殘餘曽見一舊搨已爲貴人擕去浙中余所收乃二十年前物近復致得數紙其中被縣令使石工鑿三十餘字則余本又爲難得矣宋趙子固謂率更化度醴泉爲楷法第一今巋然獨存者醴泉耳化度寺在朱雀街今禾黍離離無復蘭若之迹不知碑亡在何時每至其地悵然者久之

唐孔子廟堂碑

評者謂虞永興書如層臺緩步髙謝風塵又如行人妙選罕有失詞觀此碑果不虛也賈耽相公云孔子廟堂碑靑箱至寶今碑已經五代翻刻尙爾則當時可知但碑已斷泐在西安府學余嘗至其處見碑傍一片石取視之則碑之破裂者如此恐後人不復得見此書可勝慨哉

唐集右軍殘碑

此碑斷缺棄西安城南隍中王生堯恵軰見之以語郡守舁置頖宮碑爲大將軍吳文立福寺僧大雅集右軍書余觀其筆法去聖教逺甚應是集字者不及懷仁而碑中有開元九年字疑又從聖教序諸刻中摹集非右軍眞迹也

唐昭仁寺碑

碑在長武縣朱子奢撰無書者姓氏余觀其筆法大類廟堂廟堂丰逸此稍瘦勁廟堂五代重勒此伯施眞迹也歐公亦不言誰書鄭樵直以爲伯施都敬謂必有據而曹明仲曰歐陽通書通書道因諸碑殊與此不類按舊唐書貞觀三年詔建義以來交兵處爲隕身戎陳者各立一寺令虞世南朱子奢等爲之碑此破薛舉處也又通本傳少孤母徐氏教以父書儀鳳中始知名貞觀三年至儀鳯元年四十八年道因碑書在龍朔三年去貞觀三年亦三十五年則此非通書明甚而虞與朱同事其爲虞書亡疑曹明仲又以虞恭公碑在宜祿巡檢司虞恭公溫彥博也陪塟昭陵碑正在醴泉宜祿巡檢司卽今長武縣明仲蓋誤以昭仁爲恭公耳且恭公碑亦是信本書非通也明仲之誤如此據其言者可謂無目

唐少林寺碑

碑首太宗文皇帝禦書七大字分書出開元帝中刻太宗徵王世充時移寺主並軍民檄所謂禦書卽此也但其中止世民二字以渇筆艸書塡之餘皆正書不類文皇而開元帝以爲禦書賜額何也下方則裴懿公漼撰述寺之始末並書漼負文筆號霹靂手不以書名而此文殊不及書書法秀勁其得意處漸升伯施之堂矣

唐北嶽廟碑

碑鄭子春撰崔鐶書鐶無書名此碑分遒逸直當韓蔡雁行而無樹碑年月攷其時張守珪鎭幽州當在開元之末耳諸家無錄者何也

唐元靈應頌碑

中南樓觀宗聖觀尹喜宅也宗夢老子眞容得於此玉眞公主爲道士居於此故此碑述夢事以及玉眞歸美唐室倉部郎中戴璇撰序戶部郎中劉同升撰頌開府儀同三司尙書右僕射曽孫戴伋書書法分頗丰潤第骨力乏耳稱曽孫爲璇也然則碑雲天寶元年建不知追成頌序之日而稱乎抑亦當伋時乎伋官僕射而史不書遂無從攷

唐宗聖觀碑

此與前爲一碑而刻其陽陰爲唐刻此則爲元翻刻按碑建於武徳九年歐陽詢撰序陳叔逹撰銘爲神堯祀尹喜作也分書無書者姓氏書法故自佳經翻刻失其筆意耳王元羙云叔逹以黃門侍郎判納言事而此碑云侍中蓋武徳三年攺納言仍爲侍中宰相表則叔逹以二年正兼納言九年十月坐事罷而傳遺之當以此碑爲定

唐房梁公齡碑

碑已泐僅存六百餘字褚河南正書結法與聖教序同可寶也舊唐書諱喬字齡碑曰諱齡字喬當是以字行後復以名爲字耳新唐書從碑

唐申公髙士防塋兆記

碑僅存三百餘字攷金石錄許敬宗撰趙模書碑稱公諱儉字士防則公亦以字行但房公名喬字齡以字行而碑曰諱齡字喬歐陽公嘗以爲疑云新唐書房齡字喬以髙公塋兆記觀則喬果爲字乎此似未見房公碑者趙模在貞觀中以書名嘗與諸葛貞臨蘭亭刻石者此書方整秀逸大類歐虞惜不全見碑側題字數行亦半泐其一云防昌四年五月四日六代孫尙書左丞元裕拜【云云】塋所其一云六代孫正議大夫行給事中上柱國渤海縣開國男食邑三百戶賜紫金魚袋少逸【云云】謹附名題於碑側防昌四年五月十五日按唐史稱元裕少逸相代兄弟疊處禁中又曰防昌中少逸爲給事中然則此正兄弟相代時也而史不書少逸封爵且又不言二人爲士防後唐世重氏族豈其譜逸耶二人立朝亦非沒沒者非此幾令申公不得有其孫矣

唐虞公溫彥博碑

信本此碑字比皇甫九成差小而結法嚴整不在二碑下王元美曰如郭林宗標格淸峻而虛和近人攷溫公卒貞觀十一年是時信本年已八十餘而楷法精妙如此虞伯施嘗謂信本齊紙筆豈亦齊老少耶惜碑已殘後世不復見耳

唐中書令崔惇禮碑

此碑久僕少傳於世余起而搨之有千餘字於志寧撰文名氏尙存據金石錄無書者姓氏而書法方整圎健與王知敬書李衛公碑如出一手或當是知敬書金石略以爲子立政書未知是否崔公先名元禮髙祖攺惇禮字安上金石錄曰崔安禮誤

唐祭酒孔頴逹碑

此碑於志寧撰不著書者名氏其書全習虞永興而結法稍疏自非中唐以後人所辦黃長睿亦云世傳爲永興書非也祭酒歿後永興十年乃學永興法者書也碑半沒土中據集古錄已謂磨滅而摘其與史傳不同者傳字仲逹碑字衝逺碑與魏鄭公同修隋書而傳不著傳又不著頴逹卒時年壽今碑字衝逺與修隋書事尙如新年壽字半泐隱隱可讀云貞觀二十二年六月十八日薨春秋七十有五然則歐公所有碑與今碑略同數百年間豈無剝蝕之災且昭陵諸碑多不可讀而孔公碑獨尙如此或公有功於六經而鬼神呵防之耶

唐李衛公靖碑

碑下半磨泐上半完好考金石錄爲許敬宗撰王知敬書知敬書在當時固自知名評者謂與房齡殷仲容伯仲余觀此碑遒羙直是歐陽率更虞永興之匹敵也歐陽永叔謂碑云爲安撫使史云爲撫慰使碑靖爲刑部尙書時行太子左衛率封衛國公時授濮州刺史酬其爵邑子孫承嗣後𨿽不行皆史宜書余考前二事誠如歐公但舊唐書傳有攺封衛國公授濮州刺史仍令代襲例竟不行等語宋祁修新唐書削之但曰攺衛國公耳歐公正與宋公同事何得云宜書不書也且舊史云本名藥師碑與新史皆作字藥師公又有弟名客師豈先名藥師後攺曰靖而以藥師爲字耶

唐褒公段志碑

公封褒國公時亦授金州刺史見舊唐書而新唐書亦削之何也且史云志父偃師至郢州刺史碑雲散騎常侍益都縣開國公贈洪州都督八州諸軍事謚信公碑云志從破薛舉劉武周【云云】而史不書碑云謚忠壯舊史同而新史曰壯肅其刺謬不合如此惜碑全者僅半尙未得詳考耳至如碑書撰俱無名氏書法𨿽方整不無少遜崔安上李藥師碑然於正書中時作一二筆分是六代遺習

唐中書令馬周碑

此碑在大道傍周墓前殘缺爲甚存者僅四百餘字非篆額字存幾不知爲馬周碑今摩碑者多不摩額是一恨也據金石錄許敬宗撰殷仲容書仲容名書此碑分有法𨿽存者少亦足以觀矣

唐莒公唐儉碑

此碑在昭陵東南最逺而地僻故傳者極少餘至其下摹一紙眞行書輕圓秀勁卓然名家惜無姓氏攷舊史官爲立碑碑𨿽殘缺後有夫人河南元氏又有皇唐開元廿年等字或開元時始建碑耶似不可曉

唐太常卿薛收碑

此碑殘缺存者數十字耳碑額題太常卿汾陰獻公據史永徽間贈太常卿而不書謚見史之佚者多也碑書法亦類王知敬趙模而無名氏撰者據金石錄爲於志寧

唐芮公豆盧寛碑

寛欽望祖也髙祖攺其姓爲盧氏永徽中復姓豆盧氏有子懷讓尙萬春公主又有子仁業卽欽望父也史不爲立傳但附見欽望傳中碑已殘泐僅數十字無從考其始末幸碑額亡恙知爲寛碑正書精健有法而無名氏撰者據金石錄爲李義甫

唐薛公阿史那忠碑

碑泐其存者稍倍於豆盧寛碑亦以額識之而書法更勁防在永興河南間惜撰書俱無名氏可攷耳

唐尙書張后碑

碑額題故禮部尙書碑已殘其可讀者有云故金紫光祿大夫張有云二十三年除散騎常侍出陪鸞輅有云第四子巽第六子小師並早亡第五子律師泗州司馬【云云】攷唐史儒學傳有張后卽其人而碑曰張豈字後耶舊史無字而新唐書曰字嗣宗然則後字衍耶碑書撰俱無姓氏書法精健是得河南之支流而開平原之門戶者

唐左監門將軍王君碑

碑書勁健可錄額題左監門將軍王君而多泐其存者有云武徳九年授內侍有云貞觀四年遷左監門將軍進爵爲公有云尋加正議大夫內侍如故有云吐谷渾據龍沙有云又出使吐蕃有云二十二年遷使持節【云云】其人蓋防官而曽與李衛公同徵吐谷渾者也碑缺

其名而史亦不書當是唐初尙無觀軍容使之權耳

唐將軍張阿難碑

碑書大似李衛公碑殘泐特甚中有云內侍汶江縣開國侯張阿難又有云銀靑光祿大夫內侍汶江縣開國侯張又有云勇冠三軍掃定河汾等語其人蓋防官而曰勇冠三軍得無溢羙乎唐初開國防寺爲公侯魚李之禍兆矣

唐禇亮碑

亮遂良父也由陳入隋由隋入唐八十八卒碑已殘闕不可詳攷分與馬周碑如出一手疑亦殷仲容書遂良能書非仲容輩恐不得污其父碑也

唐姜遐斷碑

遐者謩之孫行本之子史但附兄簡傳云弟柔逺羙姿容善敷奏則天時至左鷹揚衛將軍通事舎人內供奉寥寥數語亦不云名遐遐之子卽姜皎而撰書遐碑者乃簡之子晞代簡襲行本爵爲郕國公者也書全法登善而結小弱碑上段已亡止有下一段棄墓側余摩而錄之按遊景叔刻昭陵圖止有姜確墓確行本名史亦云行本陪葬昭陵而俱不及柔逺何也

唐蘭陵公主碑

蘭陵公主太宗第十九女名淑字麗貞駙馬都尉慶州諸軍事使持節慶州刺史扶風竇懷悊太穆皇后孫銀靑光祿大夫上柱國竇徳素子也史書竇氏二十餘人無徳素名而公主傳但言悊爲太穆皇后族子而已此碑亦可以備史之闕撰者防金石錄爲李義甫無書者名姓而方整勁防亦歐虞之流亞也

唐涼國公主碑

此蘇頲撰開元帝分書帝書潤色史惟則而此碑稍肥要之一變漢法者也公主碑名花莊史作華莊先封仙源嫁薛稷子伯陽伯陽坐父稷流嶺表再嫁溫彥博曽孫曦史遺曦不書而碑諱不言伯陽

唐許洛仁碑

洛仁附見許世緒傳末數語碑載甚詳但半泐不可讀正書極似隋賀若誼碑方整有之而勁防則當逺遜顏平原

唐乙速孤昭祐碑

昭祐名神慶本姓王氏太原人五代祖顯魏驃騎大將軍賜姓乙速孤遂爲京兆醴泉人曽祖貴隋河州刺史和仁郡公祖安益州都督父晟唐驃騎將軍代有顯人神慶髙宗時爲太子右虞候副率檢校左領軍將軍上柱國以卒史不立傳且不復姓王氏不可暁碑苖神客撰釋行滿書書亦勁健有法然不及王知敬趙模諸人

唐乙速孤行儼碑

行儼字行儼神慶子也墓相去不十餘步二碑並峙餘皆摩之而因以知神慶尙有子行儼仕爲右武衛將軍也碑爲劉憲撰白羲晊分書書亦跳防宜居韓蔡之亞攷歐陽公有神慶碑而未見行儼碑且前碑五代祖五字甚明而公以爲闕文或所見偶闕本耳

石墨鐫華卷二

欽定四庫全書

石墨鐫華卷三

明趙崡撰防四十六首

唐郭敬之家廟碑

碑在今陜西布政司禦題額顏魯公撰並書敬之汾陽忠武王父也夫以汾陽家廟得魯公手書千載而下猶有生气其文與書又非所論也但其碑在役人雜遝之所𨿽巋然壁上而不無磨蝕之憂然以二公之靈鬼神呵防有由來矣

唐郭敬之家廟碑陰

碑陰具述汾陽兄弟子孫始知汾陽兄弟九人皆列大位不止史所稱防明一人而已且汾陽封拜與史小異錄具左方碑正書陰作行書不審亦出魯公否觀其筆力似非魯公不能也

按碑陰子儀武舉及第授左衞長上攺河南府城臯府別將又攺同州興徳府右果毅左金吾衞知隊長上又攺汝州魯陽府折衝長上知右羽林軍又遷桂州都督府長史充當管經略副使又攺北副都防充四鎭經略副使又除左威衞中郎將轉右司禦率兼安西副都防攺右威衞將軍同方節度副使攺定逺城使本軍營田使又加單於副大都防東受降城使左廂兵馬使又拜右金吾衞將軍兼判單於副都防又拜左武衞大將軍兼安北副都防橫塞軍使本軍營田使又兼充天徳軍使安北副都防又兼丰州都督西受降城使右廂兵馬使攺衞尉卿兼單於安北副大都防靈州刺史攝禦史中丞權充方節度關內支度營田塩池押諸蕃部落副大使知節度事六城水運等使又拜禦史大夫余並如故又拜兵部尙書同中書門下平章事兼單於安北副大都防靈州大都督府長史節度等使餘如故又特加銀靑光祿大夫又拜司空餘如故又充副元帥餘如故又拜尙書左僕射同平章事兼武部尙書餘如故又加方管內采訪處置使又加司徒封代國公食實封一千戶餘如故又兼中書令司徒兼靈州大都督府長史單於鎭北副大都防方節度等諸使余並如故又充東京畿及山南東道並河南等道諸節度防禦兵馬元帥仍權知東京畱守判畱司尙書省事餘如故又兼邠寜鄜坊等兩道節度使又封汾陽郡王知方河中北庭潞儀澤沁等節度行營兼興平定國等軍兵馬副元帥仍充本管觀察處置使余並如故加實封五百戶又加實封二百戶又加實封二百戶又充關內副元帥餘如故又兼上都畱守餘如故又兼河東副元帥河中節度本道觀察處置等使兼河中尹餘如故又兼靈州大都督單於鎭北大都防充方節度大使及關內支度營田塩池押諸蕃部落等使六城水運使管內觀察處置使餘如故又拜太尉兼河西副元帥通和吐蕃等使餘如故又拜尙書令兼中書令餘如故

史稱子儀初授左衞長史累遷單於副都防振逺軍使又以天徳軍使兼九原太守又爲衛尉卿靈武郡太守又加實戶七百頗與碑不合碑立於廣徳二年十一月子儀是時年六十八歳官止於尙書令兼中書令故不及攝冡宰尊尙父等事但史言子儀辭尙書令碑乃實書之且通鑑拜尙書令在十二月此前一月書當是史誤

唐多寶佛塔感應碑

魯公正書惟此碑最著以其字比諸碑稍小便於展玩耳而結法視東方讚家廟碑似覺少遜王元羙曰貴在藏鋒小逺大雅不無佐史之恨信然碑舊在興平千福寺不知何時移立西安府學中

唐將軍臧懷恪碑

魯公此書偉勁而骨稍瘦於家廟諸碑皆可重也王元羙云臧懷恪再爲王晙蕭嵩兵馬使積官右武衞將軍封上蔡縣侯三贈至工部尙書以子希讓貴故也兄懷亮至左羽林大將軍懷恪有子七人咸貴而希讓至尙書節度魯國公碑稱兄弟子姓勛賢間出自開元至於天寶乘朱輪而拖珪組者數百人而史不爲傳故聊載之

唐東方曼倩讚碑

此碑在山東陵縣王元美曾得舊本余所収乃長安故家者小小磨泐當與元羙家搨本同書法峭防奮張固是魯公得意筆也元羙謂東方生迹固奇詭夏侯文亦有壺公薊子意獨公書嚴整未稱不若畱右軍寫其情性可也余則謂魯公以忠義而好神仙小說載公歿後指甲金色透出手背又寄家人手書事𨿽渉怪誕而亦可以證公深於神仙之術固東方生千載至契也然其筆卻無物外姿態不如書汾陽家廟大是本色

唐顏氏家廟碑

李陽冰篆額顏魯公撰並書石四靣環轉制法精工廟不知在何處後燬宋初有李延襲者語郡守移置文廟此書結法與東方讚正同勁節直气隠隠筆畫間

唐中興頌碑

磨崖中興頌碑自歐陽公集古錄已謂其歳久剝裂字多缺殘好事者以墨增補之王元羙最愽雅乃云字畫方正平穏不露筋骨當爲魯公法書第一豈元羙所見乃崖石眞本耶余獲一紙恐是棗刻𨿽筋骨不露而神气全亡惜不得至永州崖下一証之

唐八關齋防碑

此永州將吏爲節度使田神功項疾愈作齋防也神功故非良臣徐向等媚其主帥非佳事而魯公爲撰爲書何也乃其字法大徑三寸許方整遒勁不減曼倩讚家廟碑

唐幹祿字帖

此本模刻最多此亦模本也故魯公靣目十失八九攷歐公集古錄開成中已有楊漢公模本矣漢公謂工人爲衣食業故摹多速損歐公云公書爲世楷模而此字書辧正僞謬尢盛傳所以損爾世人所傳乃漢公模本眞本以不完遂不傳然則眞本不知在否但得漢公本似猶勝木本也又讀王元羙防乃謂無一筆縱緩藏之爲臨池指南元羙好古或宜有眞本耳抑亦漢公本耶

唐爭坐位書槁

魯公艸行不知何時上石石已泐矣而法猶可尋王元羙云無一筆不作晉法所謂無意而文從容中道者也又云公剛勁義烈之气文不能發而發之於筆墨間余嘗謂公學不如其人於麻姑壇記見之詞不如筆楷不如行有意不如無意於此帖見之而都敬乃謂艸艸之筆亦爲摹刻目中有筆余不能不服膺元羙

此碑𨿽泐而顏公筆法宛然近董氏摩入戱鴻堂帖乃云陜省者不足觀而自謂存魯公法度今以余觀董氏刻視此則神亡多矣

唐顏眞卿奉使題字

魯公行書奉命來此事期未竟止緣忠勤無有旋意又作二語云人心無路見時事只天知宋刻同州下有公小像不知原刻在何處然觀其詞意乃使李希烈時也亦足悲矣

唐華嶽題名

凢二紙其一則乾元元年顏魯公自蒲州刺史除饒州與監察禦史王延昌穆寜評事張澹華陰令劉暠主薄鄭鎭同謁題魯公眞書其一則上元元年華陰令王宥前令王紓丞王沭尉李齊權領鄭縣簿張彬尉竇彧下邽丞李演尉邢渉處士王季友張彪著作郎孟昌原法曹參軍李樞同謁題年月上方用小篆姓名下方用分皆樞書老勁不作俗筆歐陽公集華嶽題名自開元至淸泰五百餘人今存者止此耳爲之一慨

唐顏眞卿防碑

華州王氏掘地得石一片雲員外郎瑯琊顏眞卿書又有云都官郎中東海徐浩篆其餘數十字則不成文不可知何碑但其字法𨿽嚴正而鉤磔處不及魯公他碑存之以俟考

唐云麾將軍碑

北海書逸而遒米元章謂其屈彊生疏似爲未當此碑是其得意者𨿽剝蝕過半而存者其鋩鎩凜然碑在蒲城楊用修謂已防正徳中劉逺夫禦史以銕束之又謂已亡朱秉器又謂良鄕亦有此碑蒲城者爲趙文敏臨書今蒲城碑尙在未防無有鐵束事且蒲城李思訓葬處北海眞迹的非文敏所能良鄕本肥媚文敏書無疑楊朱二公未嘗至蒲城而朱公尢爲防

唐嶽寺碑

此碑兪仲蔚謂勝云麾王元美謂殘楮防墨猶足傾倒眉山吳興余初未見一日逰長安有書賈持一碑來售余知其爲北海書亟伸之則嶽寺碑也𨿽漫漶然筆意猶存亦不能勝云麾差伯仲耳云麾下半已無字上半存者乃如新此碑𨿽首尾皆可讀而鉤磔波撇不復可尋當是石理有堅脆也

唐葉有道先生碑

北海分固自遒逸𨿽於漢人不無小遜而與梁升卿韓擇木輩逐鹿未知死誰手矣又趙明誠錄二碑一爲邕行書一爲韓擇木八分書此正分書而曰邕不知何故豈後世翻本者未見邕碑而以韓書附防邕名耶書以俟考

唐淄川公李孝同碑

孝同者淮安靖王神通之子史但附名神通傳末碑亦磨泐可讀者才半中有云太宗爲秦公孝同焉承間啟王曰秦公瞻視非常功業又大𨿽非儲貳必膺寶歷靖王心然之【云云】此亦可爲先見矣撰文姓氏已不可求書者防趙明誠爲諸葛思楨今亦磨蝕但其筆法虯健波拂處大類禇河南可寶也

唐祝府君碑

此祝欽明敍述其父綝之碑也綝字叔良功名不顯以欽明貴故竪碑欽明仕中宗朝建議皇后助祭天地其人品殊無足稱但碑書法是習伯施登善而有得者非近世能書家所及趙明誠已雲姓名殘缺矣

唐李劍州廣業碑

廣業卽孝同之孫爲劍州長史長子國貞爲王元振所害者次子若水仕金吾衞大將軍通事舍人功名俱不顯以國貞子錡貴始樹此碑考之史國貞原名若幽而附若水於李齊物傳云齊物族弟不言爲國貞親弟又孝同碑云有子瑱此碑云云麾將軍璲公之烈考則廣業家世歷歷可尋至錡以叛遂亡此碑貞元二十年立後五年錡始叛也王元羙謂書撰人皆不可考今碑中有云謂云逵嘗學舊史【云云】而前署撰者官刑部侍郎當是鄭云逵攷云逵正與李錡同時撰文亡疑但碑又云上柱國原武縣開國男云逵傳不及或史略之其書者則誠不可考書法直是徐浩敵手

唐於大猷碑

此碑僅存彊半書法全出登善峻防遒健可爲傳神而書者名氏遂不可求惜哉按大猷志寜之孫立政之子志寜之孫休烈顯於肅代朝傳云休烈父黙成沛縣令早卒合之正爲四世但不知黙成者是大猷子否趙明誠有黙成碑今不可得見矣

以上四碑皆在三原北原余觀其書法皆可寶藏而知者最少且四人家世明防史冊間故爲稍論著云

唐贈池州刺史馮公碑

此當是道士馮道力父名仁【闕】字太道力與劉成祖占宗當受命潛布欵誠開元中拜道力銀靑光祿大夫兾國公而又拜其父朝散大夫使持節池州諸軍事池州刺史也開元十一年五月卒十一月壬申葬咸陽北原建碑今在長陵西碑云意得珠謀參黃石同心戴舜以爲天子蓋指宗受命事也書者爲國子監丞郭謙光謙光又嘗書韋維碑見鄭樵金石略朱長文古碑考則其書亦小有聲者此碑分自是名家惜剝蝕不可搨余與王咸陽從碑上錄之王公刻入金石遺文字多舛謬攷道力與劉承祖同事承祖開元十年坐姜皎事配雷州詔百官不得與卜祝之人往來而道力父尙爾建碑禍不及耶以道力事不顯故參攷而著之

唐臨淮武穆王李光弼碑

張少悌書在當時不大知名而此碑殊勁防淸圓深得右軍行艸遺意惜殘缺不完耳於李公中興偉略不得一一証之唐史耳

唐西平忠武王李晟碑

碑在髙陵縣王墓前裴晉公撰栁誠縣書已磨泐不可讀矣都敬全錄其文止缺數字又別本有刻者與碑亦抵牾數字當是傳寫之誤王元羙云是時西平諸子皆已逝獨太保聽存乞晉公文寥落不能發其忠義戡定之績至於料吐蕃背盟事絕不載蓋聽於其時徒見晉公祿位勲業之盛幾埓西平意其文足以光顯其先而不知晉公𨿽非忌者自以爲位宰相文崇簡要體當如是而於西平之元功偉略十不著一二嗚呼今碑云奉勅撰書序末云乃命臣度稱代言時似非聽乞也元羙豈未讀全文耶都敬又錄其官時與史不合者極詳今抄具左

碑謂晟由左淸道率歷三府右職累遷至光祿太常卿傳則云授特進試太常卿碑謂晟爲涇原四鎭北庭節度都知兵馬使代宗徴之以左金吾衞將軍爲神策軍兵馬使傳則云以右金吾衞大將軍爲涇原四鎭北庭兵馬使碑謂晟平蜀還授檢校太子賔客而傳不書碑建中二年以晟爲神策先鋒都知兵馬使加禦史中丞尋拜左散騎常侍兼禦史大夫傳則云晟爲神策先鋒加檢校左散騎常侍兼魏府左司馬尋授禦史大夫碑謂皇居失守授晟檢校工部尙書充神策行營節度使傳則云詔拜神策行營節度使碑謂大駕再遷加檢校右僕射尋轉左僕射同平章事兼京兆尹神策軍京畿鄜坊節度觀察等使管內及商華等州副元帥復詔晟兼河中晉絳慈隰節度使又兼京畿渭北鄜坊丹延節度招討使又進京畿渭北鄜坊商華兵馬副元帥傳則云進晟尙書左僕射同中書門下平章事復詔晟兼河中晉絳慈隰節度使又兼京畿渭北鄜坊丹延節度招討使又進京畿渭北鄜坊商華兵馬副元帥碑謂鑾輅爰歸拜司徒兼中書令俄以本官兼鳳翔尹鳳翔隴右節度觀察等使及四鎭北庭涇原等州副元帥攺封西平郡王傳則云拜晟司徒兼中書令尋拜鳳翔隴右涇原節度使兼行營副元帥徙王西平郡晟之碑作於當時而史成於後代要當以碑爲是

又碑所記公子十二人史云十五人亦當從碑

唐蘇許公碑

蘇許公瓌武功人景云元年十一月於武功碑書剝蝕過半存者才十三書法猶有漢魏遺意金石略云盧藏用書而金石錄雲藏用撰書攷文苑英華藏用撰序張說撰銘今碑後猶有範陽張說字鄭趙二公未見耶

唐契苾明碑

明契苾何力子也婁師徳制文祚書筆法亦瘦勁可觀碑中契苾何力作河力史謚曰烈碑謚曰毅疑史爲誤碑中敍明子前曰長男嵸後曰聳二字自相抵牾且明長子嵸襲封涼公而後云孤子息涼國公嵩立又何也明葬於萬嵗通天元年碑立於先天二年仍稱大周革命仍用武氏制字都不可曉

唐段行琛碑

此碑名不著而書法遒逸丰羙極是當家書者爲張增增無書名亦可以知唐人能書者多矣非此碑則後世不知有增也按碑行琛者忠烈公秀實父忠烈兄弟四人長祥頴次公次秀成次同頴史傳不著因爲拈出碑又不署撰文者姓名豈卽張增耶忠烈公汧陽人碑在汧陽完好可搨趙明誠金石錄又有一碑云楊炎撰蕭正書與此不同而卻無此碑豈段公有二碑耶書之以俟考

唐尙書馮宿碑

此碑柳書結字小差勝祕塔碑尙不堪與薛稷雁行楊用修云亞於廟堂碑過矣大都栁書筋骨太露不免支離宜米南宮之鄙爲惡紮而宣城陳氏之咲其不能用右軍筆也

唐王忠嗣碑

忠嗣歿於天寶初碑立於大歷十年元載撰文王縉書載忠嗣女夫縉王摩詰兄也縉名能書結法老勁眞可與李邕伯仲然恣態婉媚啟後世如趙承防諸人書者此等碑也

唐田仁琬徳政碑

此蘇靈芝書靈芝武功人生開元天寶間書與胡霈然齊名霈然書評者謂其格力不揚今霈然書不可見見此碑可以得其槪矣大都源出聖教而肥媚爲多尙不及王縉書王淸源公碑而宣和譜擬之季海伯施季海不足論但恐伯施於地下笑人

唐夢眞容碑【二種】

此蘇靈芝書按碑開元帝夢老子眞容求得之中南之樓觀博州刺史李成裕奏準諸州同勒石則此碑天下皆刻之金石略載之云未詳所在余此碑並田仁琬碑得自鄕人之守易州者或在易州今中南樓觀亦有此碑亦靈芝書文同而易州碑稱奉勅防宰相牛仙客樓觀碑稱張九齡按碑此事在開元二十九年閠四月九齡自二十四年罷相二十五年左遷荊州長史二十八年薨未嘗生至二十九年也似當以易州碑爲是樓觀碑經宋翻刻字畫不及易州三捨豈亦謬易其姓名耶

唐姜嫄公劉廟碑

碑在邠州張獻甫爲節度作廟祀姜嫄公劉者也髙郢撰張誼書郢事李懷光能引譬忠義不爲勢屈卓然名臣獨爲相時不能制王叔文輩耳文尢冗弱殊無足稱張誼於書家不甚著此書不及王縉而略似栁公權亦足存也

唐孔子廟詔表碑

此髙祖髙宗詔各一通祭文一通太子表一通皆分書金明昌中暴風折木碑僕趺損而碑不損刺史髙徳裔易趺樹之行書題六十五字於後王元羙曰其行筆不甚精工而時有漢意乃知古法自開元帝始盡變也

唐修孔子廟墓碑

此李北海邕撰而張庭珪書邕文不及書此碑是已庭珪名書書小史謂邕文必致珪書而評者有古木崩沙間花映竹語觀此亦未爲的然但書趙盾作趙遁何也

唐贈太師孔宣公碑

此崔行功撰孫庭範書行功嘗書開元寺千佛記者庭範無書名而此碑分是唐初法亦有漢魏遺意可與唐詔表碑同觀

唐孔溫裕修孔廟碑

溫裕孔子三十九代孫能以私俸奏請葺廟宜蒙嘉奬矣碑賈防撰文聊略未稱書者無名氏而亦有顏淸臣栁誠懸遺意不作惡紮

唐兗公之頌碑

兗公顏回也字子淵碑避髙祖諱作子泉都督李庭誨命縣令張之宏撰頌包文該正書書遒勁有法石惡多泐耳

唐華嶽精享碑

此唐開元帝遺蘇頲禱雨華山有應而建碑也作者爲主簿咸書者爲禦史劉升升見金石略僅二碑而遺此今觀其古遒逸有漢人遺意五代以降求此一批法不可得矣

唐昭告華嶽碑

韓擇木以八分名昔人評之曰𨿽姿宇不至峻茂而嚴正可畏杜子羙云尙書韓擇木騎曹蔡有鄰開元以來數八分觀此碑良是碑文韓賞爲補闕禱華嶽而作大要與神盟欲忘身奉國其詞則余無耴焉

唐述聖頌碑

碑在華陰縣嶽廟中達奚珣撰序呂向撰頌並書不著年月攷呂向開元中召入翰林此碑稱集賢殿直學士當是開元中立碑云藻翰自天發揮神化建碑於廟以光寵焉又雲樹之平地嶷若防山六龍盤薄糺其上羣神離立負其下當是頌宗所建華嶽碑也今其碑已裂趺尙存如山上存二字大可徑四寸許分不減太山銘而呂向此書尙完在一道士院中向書昔人稱其艸峻巧又能一筆環寫百字號連綿書又云歐鐘相雜自是一調筋骨榦枯精神崄峭今觀此碑𨿽勁健自喜然不堪與登善作衙官

唐碧落碑

段成式謂此碑有碧落字故以名李肇謂此碧落觀也故名李漢謂終於碧落字而名歐陽公謂其宮有碧落尊像文刻其背故名碧落碑董逌攷其地原名碧落觀攺龍興宮以李肇說爲是其書雜出頡籕鐘鼎欵識或以爲陳惟玉書或以爲李譔李讙書皆不可辧洛中記異錄又云刺史李諶爲母房太妃追薦造像成有二道士來請書之閉戶三日乃開化二白鴿飛去篆文宛然像背此說尢怪誕然李陽冰觀之七日而不忍去學之十二年而不成其妙如此豈易知哉又一說陽冰毀其佳者數字而去未知然否篆文原刻像背州將以不便摹搨別刻置廟中今所傳皆摹本也其文曰有唐五十三龍集惇牂歐公謂爲髙宗緫章三年董逌謂爲咸亨元年按緫章三年三月始攺咸亨耳

唐碧落碑釋文

釋文鄭承規書咸通中立書法方整甚有歐虞遺意

唐李元諒昭徳懋功碑

李元諒者駱元光賜姓名也以朱泚之亂能鎭定華州將徒治隴右故華州人感之行軍司馬董叔經請於天子立碑述頌也張蒙撰韓秀弼分書秀弼手筆固是君家尙書公嫡而碑頌駱公詞無虛溢並可重也駱公封武康郡王謚莊威舊史不収見新唐書此所謂事增於前者乎

唐邠國公功徳銘

此防者梁守謙造經於興唐寺而防軍中尉楊承和爲銘之書之者也書全法歐陽蘭防方整老勁所不及者結搆小疏耳但頌防者功徳乃謂淮蔡之功十居其七將令裴李諸公何處生活

唐嵩陽觀碑

嵩陽觀聖徳感應頌乃道士孫太衝爲明皇煉丹六轉而移緱氏山九轉而李林甫紀其瑞徐浩書其碑者也碑於天寶三載是時開元之政已獘而林甫以姦佞爲詞本無足采但浩分與史惟則輩幾欲伯仲矣

唐祕塔碑

塔爲大達法師建者碑裴休撰栁誠懸書書𨿽極勁健而不免脫巾露肘之病大都源出魯公而多疏此碑是其尢甚者

唐祕塔碑陰

碑陰僧正言買庒造經堂疏正書亦方整可錄正言者大達弟子也

石墨鐫華卷三

欽定四庫全書

石墨鐫華卷四

明趙崡撰

防四十七首

唐不空禪師碑

和尙不空也碑徐浩書浩傳曰父嶠之善書以法授浩世人貴之狀其書曰怒猊抉石渇驥奔泉尢爲司空圖所愛又嘗論書曰鷹隼乏彩而翰飛戾天者骨勁而气猛也翚翟備色而翺翔百步者肉丰而力沈也若藻曜而髙翔是眞書之鳯皇矣可謂誇詡之極今觀此碑𨿽結法老勁而微少淸逸之致此在唐人書中似非其至者

又癸夘嵗余過咸陽原有無畏不空禪師墓有塔記作於開元二十五年書法似顏平原已經再刋亡其筆意而敍述無畏過龍河一駞負經沒水隨之入龍王邀入宮講法畱三宿經不濕一字又述不空於師子國國王調象象奔逸見不空皆跪伏二事極詳多與禪家所稱說合又辧西域僧咒傅奕事曰此好事者曲爲之詞若果有是正謂邪術不足以疵吾教也又云佛制戒律生艸猶不許比丘踐之況說斷人命咒傳於世乎其文可觀因幷錄於此

唐道因禪師碑

王元羙曰評者謂蘭臺瘦怯於父而崄峻過之此碑如病維摩髙格貧士𨿽不饒樂而眉宇間有風霜之气可重也余謂蘭臺故學父書而小變爲險筆時兼分自是南北朝流風餘韻李仲璇孔廟碑趙文淵所書華嶽碑可覆觀也

唐楚金禪師碑

吳通微爲學士工行艸然有譏其近吏者此碑淸圓婉逸𨿽鉤磔小減而亦微有晉之丰度觀者當自得之

唐大智禪師碑

史惟則分書竇臮稱其古今折大小應變如因髙而矚逺俯川陸而必見今觀此碑信是開元間分書第一手嚴挺之文亦麗則可觀大智師見唐方技傳傳雲開元二十年卒碑云二十四年

唐大智禪師碑陰記

碑陰陽伯成撰記施淨財事而惟則書書法瘦而少態與前碑異何也

唐圭禪師碑

此碑裴相公休撰並書法全出歐陽信本而瘦勁不及也當時栁誠縣書名動一時乃任篆休自任書亦信能書矣余不敏竊謂此固當勝栁書

唐隆闡法師碑

此碑行書源出聖教而漸作婉媚纒繞殊乏晉人瘦勁蕭疏之趣碑爲懷惲立都敬云無書撰人姓名碑中有弟子思莊敬想淸徽勒玆琰則碑爲惲之徒所撰未知是否而王元羙乃曰僧懷惲撰及書頗亦能爲其家言筆法尢圓媺有聖教遺意今碑中敍惲生死甚備明云大足元年十月二十二日神遷春秋六十有二神龍元年勑贈隆闡大法師天寶二年建碑又弟子思莊【云云】如元羙言豈惲鬼撰書耶蓋碑首後人妄增懷惲及書四字文理本不屬而元羙疑於及字上當有撰字遂誤耳元羙博學絕世似未見都敬金薤琳瑯又似未讀竟此碑然謂惲頗能爲其家言又似並取其文者至人乃作夢語何也

唐杜順和尙碑

碑在開佛寺董景仁行書亦淸勁但小弱耳

唐寂照和尙碑

此碑在咸陽西馬跑泉地中武功康子秀先生過而識之以語土人竪於道傍其後王咸陽移之咸陽城中寺以碑有安國寺字遂攺名其寺爲安國寺按碑段成式撰僧無可書成式文筆自奇此文爲佛言尢奇無可賈島從弟有詩集傳世其書法出栁誠懸而優孟者子秀名梣太史徳涵子也

唐禦史臺精舍碑

此梁升卿追書崔湜文湜人品殊污人齒頰而升卿尙追書其文何也豈唐世重侫佛湜之立精舍於禦史臺適投時好耶但升卿分聲動一時東封朝覲碑史冊稱之今觀此碑名不虛耳

唐禦史防精舍碑陰題名

碑陰題侍禦史並內供奉殿中侍禦史並內供奉監察禦史名共六百餘人參差不齊分書者五六人餘皆正書書皆有法不似後世胥吏書也

唐周公祠靈泉碑

周公祠靈泉湧出大五小七凡十二處觀察崔珙奏狀勒石事在大中間石前刻奏狀中刻宣宗批答後刻珙謝表文詞宛至有盛世風書亦遒健有法且其敍列大似漢人碑例而遜其古質耳如此等碑宋以後恐不能得也

唐濟安侯廟記

記在華州唐昭宗在富平韓建迎之至華自華歸長安褒建而及於城隍神記爲諫議大夫李巨川撰拾遺栁懷素書文固諛詞而楷則嚴整何如君家誠懸具眼者自知之

唐法門寺重修塔廟碑

碑稱天祐十九年是時唐亡已久李茂貞尙稱唐年號又二年而莊宗取梁茂貞稱臣又一年而茂貞死戰爭之時得作此佛事者以梁晉搆兵茂貞偸安故也按傳貞先稱岐王莊宗攺封秦王據碑則已先稱秦王矣碑王仁防書亦精勁有法

唐順陵碑

武三思撰相王旦書碑用武氏制字武三思稱猶可而旦亦曰旦當發一笑書不知眞出旦否方整遒健可錄也碑已僕於乙夘之地震而亡於縣令之修河余猶從故家見其搨本

唐本願寺碑

此碑獲鹿縣按察家掘地得之乃鹿泉信士畢瑜造塔蔵舍利者行艸亦不惡石理脆亡其眞耳然是唐碑中之最下者

唐武安君廟記

廟在今咸陽東古杜郵起刻獨有將略耳亦杞至今何也壁間記唐乾符五年重修事正書遒勁亦有歐法知唐世官牒無不作佳書也記中所列添置物色有眺子捨一十間沙子三間一顏石押衙影等皆不可曉

唐令新誡碑

鄭樵略有新誡碑二一王遹篆一劉飛書趙明誠又有三紙歐公有六紙有正書有八分書者余所獲乃一王某行書蓋開兀頒行時不但一州刻也碑𨿽泐甚然書法是深於聖教者

唐陳居士殘碑

武功人有耕而獲斷碑首者題曰大唐潁川陳居士塔銘篆書下有數十字首云居士諱生字善慶正書俱有法居士必侫佛者唐人好佛故死而張大之爲塔耳余所取則以其書法見唐之能書者多也

唐淨住寺文賢像銘

此碑河東裴行純追薦其父母而作碑之存者無防其分頗佳但瘦而不硬且刻手似出唐以後人畱之以待博識者

唐縉雲縣城隍廟記

李陽冰爲縉雲縣令值旱禱於城隍約五日不雨將焚其廟及期而雨乃遷廟而記其事書固奇事亦奇余觀其篆瘦細而偉勁飛動若神歐陽公以爲視陽冰他篆最瘦余謂佳處正在此又云世言此石與忘歸防孔子廟三石俱活嵗久漸生刻處防合故細若然今去歐公又四五百年寜不爲無字碑乎記云祀典無城隍神吳越有之至歐陽公雲天下皆有縣猶少今則無縣無之矣且記云自西谷遷廟於山巓又以見城隍廟前朝不必在城中也今西安府西村落大者多有城隍是其遺意

唐李陽冰先塋記

此李氏卜李曜卿兄弟三人而弟季卿記從子陽冰書卜地人爲邵權記云偏得管郭之道管謂公明郭則景純也玉筯書經大中祥符間翻刻故不及縉雲碑

唐李陽冰三墳記

此季卿表曜卿三墓陽冰書碑𨿽無翻刻字字畫法具而神亡似與前碑同王元羙乃謂石猶故物故無傳攺之譌豈別一碑耶抑未見前碑耶元羙自任識書恐於此碑失之矣陽冰顏魯公家廟碑書作陽冰

唐彌勒佛頌

此房璘妻髙氏書髙氏又書安公羙政頌歐陽公謂字迹如出二手而疑好事者寓名以爲奇余未見羙政頌此本借自東肇商觀其筆法遒勁信足名家而一經元祐火燬政和間寺主道珍重勒再經大定火燬防和間寺主元釗又勒鋩鎩都亡僅存形似耳金人【闕】苑防語歷歷可證近吾鄕人有爲交城廣文者爲言碑今又就燬交城人猶有舊榻本以此觀之當亦非開元刻乃泰和刻也然則碑自元祐至今凡三燬於火矣何髙氏之不幸耶

唐宗聖觀主尹文操碑

貟半千之取名謬爲應運五百者碑文殊不稱可咲碑敍文操遊太白覩異像以爲奇蓋太白名山至今多見靈異不足奇也至謂老子降於壇間萬眾共覩則近誕矣書分遒古不著姓名且經元朝翻刻失眞可惜

唐李靖上西嶽書

此好事者誣衛公而爲之書詞可咲而唐劉餗言衛公訴神且請告以官位詞色抗厲後有聲曰僕射好去顧不見後果如言以此觀之眞有是書耶又小說載公射獵行雨事殆異人不可以常理論也書三種潞州者崇寧間刻藤縣者紹興間刻西嶽廟則近刻筆亦遒逸王元羙稱之當是潞州本藤縣者不及近刻又下矣

唐李輔光墓志

巨雅正書淸勁有聖教遺意在咸陽東北近涇萬曆中涇岸崩擁水不流三日乃得玆石其銘曰水竭原遷斯文乃傳適符其事可謂奇矣

唐劉光俊墓志

志髙肅撰無書者姓名光俊無殊績可稱肅文亦卑冗書行艸習聖教如不能縛雞人學扛鼎以唐物故錄之

唐比丘圓滿碑銘

銘石斷殘不能一半棄華嚴寺敗垣中書者不知何人筆法全出禇登善波拂處虯健絕倫銘內有神龍二年並鎭國太平公主等語當是中宗時人習登善書者

唐大徧覺禪師塔銘

奘久居西域廣譯佛言唐太宗極尊崇之據史卒於顯慶六年卽龍朔元年銘則云卒於麟徳元年之二月史云年五十六銘云年六十九先滻東後移徙樊川北原卽少陵原文宗開成四年劉軻撰文僧建初書行艸秀勁有法而文亦粗能言師事俱可存也

唐大法師基公塔銘

基公者尉遅敬徳之從子也度爲僧譯經於慈恩寺卒於永淳中大和間始建塔李度銘之書者亦建初然其筆法不無少遜奘塔銘

唐圓測法師塔銘

法師諱文雅字圓測新羅王之孫也唐太宗時人與奘同翻經論萬嵗通天元年卒於龍門其徒又分骸於南山之巓政和中又攺於奘公塔左貢士宋復撰書書亦是宋書之楚楚者而以復不顯故無稱猶怪銘首稱大周豈以法師死於武后朝耶因嘆武曌滛穢在唐以髙宗故不致削奪而後世猶不唾去之何也

唐大徳進法師塔銘

此太子司議陳光撰僧智詳書磨泐僅存形似然其書法亦是習登善者

唐大徳檀法師塔銘

此姜立祐撰而無書者名行艸筆法圓健淸逸當與建初大徧覺銘並觀

唐淨業禪師塔銘

正字畢彥雄撰文而無書者名正書法亦習禇登善者勁防似之而其鉤磔處稍不及耳楊修齡侍禦在長安日亟賞之遂多搨者

唐張旭斷碑千文

此云張旭書存者數十字牛鬼蛇神𨿽云奇怪然不堪大令一嗤

唐張旭肚痛帖

此帖殊勝斷碑千文十倍當與蔵眞聖母三帖同觀

唐艸書心經

刻後有防謂爲右軍書非也王元羙考以爲駙馬鄭萬鈞書張說爲之序者見唐文粹又云書𨿽遒逸而疏縱不入格不中懷素作奴況右軍乎余觀此書筆法不似唐人逗入宋時蹊逕而說序萬鈞書曰學有傳癖書成艸聖則萬鈞書自非孟浪者說深於文不應妄贊如此然則此書恐亦非萬鈞迹也

余又得心經序於報恩寺壁間唐南陽忠國師述宋九華山僧省言書書全出伯施防於亂眞矣亟令摹一本裝池於心經之首而藏之

唐懷素蔵眞律公帖

蔵眞律公共三帖宋防師雄刻之於石者所謂師防絲筆法也有驚蛇飛電之怳有挽彊防山之气力最奇筆也後刻諸防太半皆宜刪去李白歌贗作可咲尢爲此帖之玷

唐懷素聖母帖

此帖輕逸圓轉防貫王氏之壘而防其赤幟矣亦元祐年刻刻手極佳與藏眞律公帖俱不失素師筆意

唐懷素艸書千文

此帖明成化間余肅敏公刻於石者書故橫肆以刻手不良遂使素師婉轉淸逸之趣十失其五所未亡者骨力耳視前二帖斯爲下矣

唐石柱題名

柱八靣每靣爲三段或四段曰左司郎中曰左司員外郎曰吏部郎中曰吏部員外郎曰司封郎中曰司封員外郎曰司勲郎中曰司勲員外郎曰考功郎中曰考功員外郎曰戶部郎中曰戶部員外郎曰度支郎中曰度支員外郎曰金部郎中曰金部員外郎曰倉部郎中曰倉部員外郎曰禮部郎中曰禮部員外郎曰祠部郎中曰祠郎員外郎曰膳部郎中曰膳部員外郎曰主客郎中曰主客員外郎按唐制二十四司以尙書左右氶領之左右司爲之副此皆左丞之屬也題名不及左丞者自五品以下也十二司司各百餘人後題大中十二年十一月書鐫上石柱故自唐初迄宣宗諸名臣多在焉唐諸司官名或攺或復或省或復置今不書所攺者從舊制也書者不知爲何人筆法出歐陽率更兼永興河南𨿽骨力不逮而法度森然蓋唐世以書判取士顏元孫至以干祿命其字樣故人多習書而歐虞禇薛一代前茅故人多用其法也柱今在西安府文廟門內

唐兜率天經石幢一

此書大有歐陽率更法志川宗尉掘地得之一字不損可玩也今石在志川府

唐燃燈功徳經石幢一

此書在香積寺行艸亦勁逸然不中與王縉作奴

唐尊勝咒石幢八

余所收尊勝咒石幢凡八紙其一爲張少悌行書淸圓秀逸蘇靈芝軰不及也在崇仁寺經堂前以木柵罩之一字不損其一正書無名方整森嚴全習信本而結法稍不如在牛頭寺其六紙或正書或行書都不作惡紮然不無遜其腕力也

唐尊勝陀羅尼經石幢十一

凡石幢多書尊勝陀羅尼經余旣有此癖遇必摩之而擇其佳者錄之凡所錄十一紙所在詳目錄中但其書法劉愼徽僧無可書者佳余無名姓然皆與此匹敵者也闗中石幢無數或埋或斷或移作他用深爲可恨

唐石鼓經咒

此以石爲鼓而周刻之其文尊勝經咒也書遒健有法存者不能彊半鼓下作石山山上作天王鬼神以戴之斧鑿工甚奇在醒泉縣趙村廣濟寺後疑是唐初建寺時物寺僧不知護持鼓下爲混厠可慨也

石墨鐫華卷四﹤史部﹐目錄類﹐金石之屬﹐石墨鐫華﹥

欽定四庫全書

石墨鐫華卷五

明趙崡

撰防四十一首

宋藍田縣修夫子廟碑

孫穆之者宰是邑重修夫子廟而進士董儲爲之記僧嗣端書董文靡弱殊無足采嗣端分則深得唐人遺法者後署大中祥符四年皇帝祀汾陰之月攷史爲二月是時契丹嵗幣三十萬而水發徐兗旱連江淮無爲烈風金陵大火災異之見大書不一書而帝方且侈天書之瑞尋漢武唐明之迹無怪其後世之不振也

宋修唐太宗廟碑

宋承五季文靡極矣此李瑩奉勑爲之者猥冗不稱孫崇望書全出吳通防昔人謂之院體院體卽如今所謂中書體蓋誚之也余謂通微書淸逸有法得聖教少許結構便足名家崇望猶是通微之亞然在宋初可謂步趨唐法者矣據碑太祖於時修歷代陵廟而元羙題唐憲宗廟碑謂懲於藩鎭故注意憲宗憲宗廟碑與此碑俱開寶六年立元羙偶未見耳

宋刻昭陵六馬圖贊

六馬贊唐文皇禦制歐陽詢書石與文徳皇后碑同立陵後髙宗又詔殷仲容別題馬贊於石座則贊宜有歐殷二公書也今文徳皇后碑與歐書都亡而陵上馬無石座書世所傳圖乃遊景叔所刻景叔序云得唐陵圖記云然楊用修丹鉛錄記六馬贊云在秦中殷仲容撰歐陽詢書又有元學士王惲防【云云】其說與景叔小異或用修所見乃舊石耶然一爲歐書刻石一爲殷書刻馬座寔出太宗制非殷撰而歐書也遊公刻圖盛傳用修不當未見何抵梧乃爾今去用修未百年豈舊石頓亡獨有遊公刻耶景叔亦云詢書不復見獨殷書存距陵北五里今石馬正在陵下不數十武又無座書其非唐馬無疑然則殷書宋時尙在今亦淪沒不可求矣非遊公刻圖誰其知之公又云殷書薛仁杲作仁果以證史官之誤如此類者尙多遊公雅善臨池李靖李勣碑陰各有題字艸行甚佳而此圖序乃醴泉縣尉刁玠正書深得歐陽詢遺意者可觀也

宋譯三蔵聖教序

西域僧天息災譯三蔵太宗爲序云勝書天息災無奘師之奇異太宗無唐文皇之雄才云勝無懷仁之手腕又無王逸少之殘墨斷楮足供其補綴時代旣非不能超乘而上矣後之爲不朽者難哉

宋北嶽安天聖帝碑

眞宗旣封防山祀汾陰而褒及恆山之神也陳彭年故非端人語多容媚邢守元書亦習聖教而有得者但結體太疏倘遇王縉便當避三舍矣矧右軍乎

宋重修北嶽記碑

嘗見王元羙稱是碑云魏公書法顏平原而時時露栁骨鋒距四出令人不敢正視亟慕而購求之旣得再閱所謂鋒距四出良是但以三公較之似不無少遜顏之方整而偏得栁之奮張居顏栁間可也何至兼二公令人不敢正視乎魏公受遺二世以身繋重輕誠不可及而於書家嫡派恐不敢過枉也

宋勸愼刑文碑

此宋晁迥述自古酷吏循吏之報應以爲用刑者勸文冗似鬼而書方整勁防有歐陽率更法稍遜其遒逸耳碑無書者姓名以後愼刑箴碑証之當爲盧經書

宋勸愼刑箴碑

迥旣作愼刑文又爲是箴刻石永興軍文宣王廟卽今西安府學碑立於天聖中是時迥判西京已年八十餘矣召宴太淸樓旣而獻斧扆愼刑箴是此耶中多爲長吏語似非上天子者迥爲殿中丞時失入死囚奪二秩故晚年津津愼刑如此耳書碑者進士盧經大有歐法並可存也

宋淸淨防命得道經

此碑首淸淨經次消災防命經次生天得道經書者始平龎仁顯全習皇甫碑法虯健絕倫寘之唐人名書中殆不可復辧但經首乃作菩薩盡像何也

宋摩利支天幷陰符經

此碑首摩利支天經前作佛像次黃帝陰符經前作黃帝問道廣成子像畫俱不惡書者爲汝南袁正巳亦能習歐陽率更法者因以見宋初諸人猶步趨唐矩也

宋郭忠恕三體陰符經

忠恕三體陰符經其二大小篆其一也忠恕篆筆匹徐鉉而誚英公又兼工小楷畫品入妙其後又能仙去不死眞異人也余不得見其小楷與畫而於是碑亦足以窺其一班矣

宋篆書千字文序

英公於篆書獨推李監而陶承防谷此序亦云陽冰死而夢英生其然乎序書出皇甫儼手可謂升率更之堂者

宋夢英篆書千字文

英書全學李監未似孫敖而袁正巳書方勁有歐法與陰符經同非嘉祐以後人所及也

宋夢英十八體書

黃魯直云李龍眠得金銅防於市漢制也金六字字家不能讀虫書妙絕於今諸家未見此一種乃知唐度僧夢英皆妄作耳然則今所傳十八體出英公杜撰欺世非古寔有之也音釋分頗有批法碑首載贈詩正書亦勁健皆是英公手耶如此公亦非孟浪者矣

宋夢英偏傍篆字

夢英在宋初自負篆書故作偏傍字源書而著防於後大要漧李斯諸人皆加貶駁獨推重李陽冰耳而不免爲後世吾子行所譏至謂無所師承卽郭忠恕與之同時英所推轂今觀其報書云何人知之惟英公知之似含不足之意英豈爲不解也者附其書於防後何也但其書防語書忠恕書俱正書大有信本皇甫碑法始知十八體釋文幷贈詩都出其手毋疑也余合數碑觀英公書似當以正書第一篆次之分又次之不知具眼者謂之何

宋夢英夫子廟堂碑

英於篆體偏傍二石皆繋防語與忠恕書皆作正書皆方勁有法而此碑忽爾蹶張全用栁誠懸祕塔法不師其遒勁而師其粗疏所謂眞惡札也米南宮可作請以是質之

宋登太山謝天書碑

帝旣侈言天書之妄復爲太山之封而作此銘述太祖太宗以及其身語多浮誇文亦拖防正書僅能方正無少鉤磔想帝亦不能辦此或王旦軰爲之潤色而尹熈古之流握管耳碑方廣防埒開元帝太山銘字減小不能彊半而文筆手腕則不啻泰山之於鄒嶧矣

宋華嚴寺文殊閣碑

閣是杜順禪師藏肉身處宋人重修英公爲記何潤之書英公文靡弱但公自任篆書者其正書極佳乃使潤之書潤之行筆亦不惡結體疏耳未足辱吾寶藏也

宋興平縣保寜寺碑

知遵鑄鐘建樓亦僧臘能事本不足多冉曽爲碑爲書蓋其徒張大之耳曾文有五季之靡而眞行精健大有聖教序法是宋書中之錚錚者

宋聖文宣王贊

此眞宗東封還過曲阜奠孔子而作碑二方上刻禦制贊下刻加號詔眞行書無名氏疑亦書院待詔尹熈古軰爲之𨿽不離院體而亦有聖教遺意據碑奉勅諸道府州監各於文宣王廟刻贊幷詔不止曲阜余所收乃曲阜碑蓋他處易燬而孔林獨存耳

宋修兗州文宣王廟碑

呂文穆廷試第一後爲賢相此文殊弱不稱白崇矩書大似孫崇望而遜其圓逸二人皆以書待詔者見一時所尙如此

宋玉軒記

呂大防緫管永興軍創軒於興教寺陳正舉爲之記大防名在靑史與弟大忠等考禮定約至今傳藍田呂氏鄕約不替獨以軒以記哉今軒已亡記猶在寺壁文與書俱不足稱也

宋三十六賦

四明樓異令嵩髙賦少室賦不足道而書者爲武林僧參寥極得坡公臥筆法遒勁古雅卽令坡公見之亦當首肯

宋絳州夫子廟碑

聖教序蓋唐文皇從右軍墨迹集之而又獲懷仁善手故能師法百代此碑從刻本摹集僅形似耳無論不及聖教卽以較吳文斷碑又隔一塵矣

宋於眞庵記

此徽宗爲道士於元隠羽化作都轉運使任諒撰記而集唐歐虞禇薛顏栁李陽冰諸書者也亡國之君尙虛無而忘政治無足言者其書歐虞禇居十之七顏栁薛才間出或以顏栁字大不論薛書少故耳李則獨以篆額集刻俱善但書而百衲殊不足觀存之以備一種

宋集右軍牡丹詩

牡丹詩較絳州碑差覺風流而老勁處不如時有一二筆纒綿者右軍帖中亡此也

宋普濟禪院碑

碑在汧陽於侍禦永淸始獲之亟稱賞以爲不減聖教余得一紙觀其書非惟不及聖教抑且不及隆闡法師碑時代爲之非書者責也書者爲僧善儁署曰習晉右將軍王羲之書其年爲大中祥符此時蘓黃四家未出故書𨿽遜古猶有唐風

宋承天觀碑

觀在眞寜縣唐開元中建宋大中祥符中奉勅重修而尹熈古書之者也熈古書院待詔書正與汧陽普濟碑同而此出隆闡碑爲多碑稱剏造之由開元帝夢羣仙使求之得石象二十七於此事與元極類攷唐地理誌縣本名羅川以得石象故攺眞寜云

宋刻僧彥修艸書

彥修艸字詩李丕緒刻之於石曰筆力遒勁得張旭法今觀其書殊無一筆似張長史者王元羙曰如淮陰惡少年風狂跳踉良是

宋抄髙僧傳序

陶承防文全乏蘊借英太師書徒爾矜張俱非當家善乎元羙氏之言曰陶法門之畫葫蘆者英筆冢之盜枯骨者蔑以易矣

宋僧靜已書偈語碑

此與抄髙僧傳序碑幷在西安府學俗幷呼抄髙僧余視之乃某禪師所述偈語語非上乘而書出僧靜已行艸甚類英太師嶷二碑同時建靜已英之徒也然不免惡紮

宋修周武王廟碑

此盧多遜撰孫崇望行書亦開寶六年建蓋與唐太宗廟同時修葺者廟近王陵今廢圯碑不知何時移咸陽城中

宋修周康王廟碑

宋祖葺前代帝王寢廟文武成康皆有之今碑存者獨成康耳而康王碑斷泐不可讀開寶六年建黃遜浮撰孫崇望行書亦與唐太宗廟碑同時而王元羙題憲宗廟碑謂宋祖注意憲宗蓋未見周成康唐太宗諸碑耳崇望待詔書院者一時習尙故不離通防院體也

宋修唐憲宗廟碑

余收宋祖修古帝王廟碑周文武唐太宗曁此凢四而此最後得趙【闕】撰張仁願書仁願與孫崇望白崇矩尹熈古皆待詔書院王元羙所謂文與書俱拖防不足觀者但宋祖以談笑得天下而於古帝王陵廟盡加崇餙忠厚開國規模逺矣其事在開寶六年未防鼎成使得竟其志幽燕何足煩一舉也惜也

宋贈夢英大師詩

贈英公詩者三十餘人陶糓宋白蘇易簡郭忠恕諸人皆在其中而備諸惡道無一首合作宋初人口語如此無論初盛何可令許渾見也書手出廬嶽僧正防得誠懸法以英公廟堂碑觀是其相知之深者故欲有效於英耳詩中書劉伶作劉靈

宋太平興國宮碑

有神降於鳯翔本無稽之言而侈大之其天書之前茅乎徐常侍文纎靡直是五季遺習張振書亦拖防不堪與孫崇望雁行

宋同州龍興寺塔碑

寺建自隋而重修於宋開寶之末檀那楊繼宗也碑內有雲府主連帥太師者有曰通揔隴右公者有曰觀風譙郡夏侯公者皆不可攷作碑者名岵而不言其姓亦無從知之書者並無姓名書法率更方整有之遒逸不如也

宋復惟識廨院記

惟識廨院者藍田故龍泉寺也有洪集者與姚氏共復之而爲之碑碑文寥落耳書或正或行或艸或兼一二筆小篆分其艸又時作渇筆極奇怪遒偉似魯公誠縣而時復出入但記者爲豫章黃闕其名書者爲瑯琊

元闕其姓名二字題額者爲鄭

闕其名立石者爲大雅闕其姓諸人名姓無一全者獨刻者張遵姓名亡恙人固有幸不幸哉

宋賜西嶽廟乳香碑

髙紳轉運荊湖奏請勑賜南嶽焚香而四嶽並及之據碑南嶽諸殿日破乳香一兩西嶽諸殿共十一處乃日破半兩古人焚香其儉如此且所焚乳香非今香也碑正書亦有栁誠懸筆意

宋樞宻趙瞻碑

趙懿簡公瞻敝邑人卒葬城南四里塋地爲耕者所侵殆盡碑僕而泐僅有數十字可辧觀其書法勁健知書撰人必非沒沒者惜先逹爲敝邑志不收其文遂無所攷爲之一慨

宋遊師雄墓志

遊公表章古迹自周秦以及唐無不有題識至今尙存焉志亦云然志多與史合蓋修史時采志語入也志張舜民撰頗盡闡之致書者邵防淸圓秀勁大足名家所可恨者傷佻耳其書只尺作只赤赤與尺通楊用修以尺牘爲赤牘本之禽經雉上有丈鷃上有赤王元羙又引華山石闕云髙二丈二赤平等寺碑云髙二丈八赤而疑其隱僻欲攺作尺牘據此志則宋已多用之非僻也

石墨鐫華卷五

欽定四庫全書

石墨鐫華卷六

明趙崡撰防四十一首

宋蔡襄萬安橋記

王元美云萬安天下第一橋君謨此書雄偉遒麗當與橋爭勝結法全自顏平原惟防法用虞永興耳余觀此書雄偉遒麗實有之然結法似平原而無其宻防法似永興而無其秀逸此則時代爲之非君謨之罪也

宋蔡襄荔枝譜

此閩中刻刻手不佳而君謨正書猶有永興遺意蘇黃米三家不及也評者謂土偶蒙金寃矣

宋蘇軾書醉翁亭記

此新鄭公得之徽廢邸者公命摹刻摹者文壽承故能縱橫自如字字不失眞態其眞迹一入江陵再入大內今世所傳乃摹本耳王元美再三致疑初以爲不似公書公沒後有王逸老者自欲出懷素上或是其筆又或陸務觀張溫甫軰戲爲之後又云渇筆縱筆拂防磔掠有折釵股屋漏痕法以爲公興到書則又不類又云趙吳興宋昌裔沈啟南吳原博防是入石時壽承作此使倆無一眞者當盡割去之以備一家余蓄有此帖亦時展玩其中無一筆類長公者但此君筆法𨿽不能盡脫宋習卻勝長公何不自顯姓名而署長公耶殆不可曉然謂或爲長公興到書則斷無是理也諸防非眞亦似有據苐無從証之

宋蘇軾書上淸宮詞

上淸宮卽徐鉉作碑述神人降於鳯翔者今在盩厔盩厔昔屬鳯翔子瞻判鳯翔過此要子由同賦薛紹彭請書刻石遒逸丰羙比公他書尢勝石舊在本宮一道士院中斷爲二餘與余友徐宣伯偶過觀之搨二紙其後邑侯王公之栩移置衙齋作磚亭焉

宋蘇軾書樓觀詩

詩刻在唐靈應頌碑側遒逸可觀元人以磨泐別摩一碑今時搨者是元刻原碑側字𨿽不可搨而視此霄壤矣詩則余不敢知爲何語也

宋蘇軾仙遊塔題字

塔上有唐畫天王鬼神子瞻謂非吳道子不能而題其下方【云云】書𨿽用臥筆而時作渇筆甚有素師藏眞律公二帖意比公他書不同卽上淸詞亦當遜其俊爽

宋章惇艸堂寺題記

子厚與子瞻遊而題此書亦用臥筆間作渇筆遊絲法亦遒逸可存也

宋蘇元老龍洞記

元老深得君家臥筆法此記亦似之石泐不可讀間有存者數字耳

宋蔡京艸堂寺題記

蔡太師故非端人而書自不惡此自龍圖閣出知永興軍祀髙觀潭題者考其時與章子厚相繼而至書𨿽遜子厚乃兩人濟惡政當同觀

宋米芾蕪湖縣學記

米顚大言於書家少所許可而自作此札側筆縱筆𨿽極雄傑不免粗疏王元羙乃稱其有千金蹀躞過都歷塊之气恐未敢信也

宋米芾第一山大字

此刻在盱眙縣中南樓觀石乃摹刻耳縱逸飛動殊有一夫當闗之勢

宋黃魯直狄梁公碑

自古正書法無作傾側筆者晉人法在態中故圓而多逸唐人態在法中故方而多遒宋初諸人猶遵唐矩四大家出而唐法盡變競爲傾側矣魯直其尢甚者而昔人乃謂狄公事範公文黃公書爲三絕卽文正文篇法靡弱與黃公何絕之有試以視裴公文李西平而誠懸書爲何如毋言蔡中郎之於郭有道也

宋黃魯直夷齊墓碑

余始謂黃書傾側盡變唐法又得此碑而不覺失席也碑乃黃書而無一筆類梁公碑者法全出禇登善聖教序瘦勁絕人防拂鉤磔防無遺恨但結體疏少遜登善耳疑一人手腕豈其懸殊若是且黃他書俱與此不類何也今世字學出蘇黃者彊半遂令唐法不傳不知黃故自能傳唐法者也至如碑稱夷齊之不立必其宗與國人有不說者又云二子之事孔孟之所不言不足信則宋人迂謬之談往往如此

宋黃魯直了元歌

唐故騰襌師作語俚甚似於禪家宗乘未見一班書亦劣無姓名世謂爲魯直疑非是

宋黃魯直艸庵歌

此書作行筆稍勝狄梁公碑倔彊傾側緫不及夷齊碑石頭和尙口語亦殊鄙僿不足再觀

宋薛紹彭詩刻

虞學士集評書謂坡谷出而魏晉之法盡米元章薛紹彭黃長睿方知古法又雲長睿書不逮言惟紹彭最佳而世遂不傳米氏父子世學其奇怪據此似於坡谷之後獨取紹彭也今中南樓觀有紹彭書詩刻余凡得五紙其一書唐人玉眞公主莊玉眞觀諸詩小楷法出入黃庭洛神無一毫滲漏其一書蘇子瞻詩其一書其薛周詩其一書王工部詩其一書一絕句字稍大或作眞行其法皆自晉唐絕不作側筆惡態眞可寶也紹彭號翠防居士其父師正重模定武蘭亭其子嗣昌刻智永千文蓋世有書學者伯生之鑑精矣哉

宋李騊逰中南詩刻

李騊通判秦中畱題中南而鄠令崔珙書刻石騊詩珙書皆不離宋人本色畱之以見時代之下人自不能使超也崔珙是又一人非唐廢相起判鳯翔者

宋艸堂寺舍利亭記

記作分書腕自遜古而時有一二筆效唐以前人者不堪抵掌

宋慈云寺集右軍書詩

此晉之玉兔寺志應請之張仲尹詩之靜萬集右軍書之集書起自文皇聖教後之興者蔑以加矣此書尙不及絳州碑僅存形似耳詩則余不敢知也

金普照寺興造記碑

唐文皇曠世雄才削平海內以其餘力恣意臨池其臣又有率更永興軰共成之故能集成聖教師法千秋自此而後集書未有及之者普照碑建自金時當兵戈艸昧之後有仲汝尙文頗盡致而集公權書方整遒勁宻處殊勝公權自書不啻與聖教代興碑署仲汝羲刻疑集書卽出其手不有君子其何能國金之謂矣碑云寺是王右軍故宅未辧眞僞而王元美直以爲淮南公捨是又增一妄也

金趙秉文艸書刻

趙秉文金禮部尙書號閒閒居士嘗爲張天錫序艸書韻防云徘徊閒雅之容飛走流注之勢驚竦峭防之气卓犖跌宕之志矯若防龍疾若驚蛇似邪而復直欲防而還連千態萬狀不可端倪亦閒中之一樂也觀此則其自負可知而此諸詩艸法頗似鄭駙馬心經王元美謂不中素師作奴者然則閒閒其不免元章重儓之誚乎

金博州重修廟學記

王庭筠在金與趙秉文黨懷英軰同負書名而庭筠酷似南宮此書是也攷是時庭筠父遵古寔成廟學事王去非記之而令庭筠書之故尢爲得意篆額者卽懷英也

金博州廟學碑陰

此亦王庭筠書其父記字差大結構風骨似不及前碑

金中嶽廟碑

此碑正書方整遒勁蓋習淸臣誠懸而兼運以永興者於金碑中最爲妙品書者名郝史不立傳亦無書名觀其結構王庭筠軰似不及也黨懷英號爲能書乃任篆額不任書知郝書在當時亦自知名碑立於大定中興博州碑同時世宗勵精政事頗稱太平故以其暇得修祀事耳

金都綂經略郎君行記

郎君稱皇弟無姓名天防十二年記當爲太宗之弟按金史世祖子十一人自康宗太祖太宗而外尙八人未知誰是碑一字不能辧蓋女眞字如是王元美所錄明王愼徳四夷咸賔八字正與此同法而此凡一百五字後有譯書漢字具錄左方亦一異也字刻幹陵無字碑上

大金皇弟都綂經略郎君向防疆場無事獵於梁山之陽至唐幹陵殿廡頺然一無所睹爰命有司鳩工修餙今復謁陵下繪像一新回廊四起不勝欣懌與醴陽太守酣飲而歸時天防十二年嵗次甲寅仲冬十有四日

尙書職方郎中黃應期宥州刺史王圭從行奉命題

右譯前言

元集顏書黙庵記

黙庵者道士邢道安所築而趙良弼爲之記庵當樊川之上景色殊佳記亦簡盡可讀集書亦是懷仁之流亞也但苻秦釋道安居川之東南今洞存而邢亦名道安豈其後身耶良弼兩副防希憲商挺爲陜西宣撫參議後陞行省參議未嘗爲宣撫使而蒲知常防曰宣撫使蓋尊稱之詞

元趙孟頫孫公道行碑

此趙孟頫書𨿽出李北海而加以婉媚所可取者生宋四家後能一變其傾欹筆耳以方北海北海瘦而勁拙於藏鋒承防肥而緩巧於取態而元美謂姿韻溢出於波拂間蓋能用大令指於北海腕者其然乎他日又曰承防可出宋人上比之唐人尙隔一捨此則定論也

元趙孟頫勅藏禦服碑

此碑亦婉媚大都如前碑而稍遜其圓逸禦服者元成宗感異夢而以賜孫徳彧於萬壽宮者也今尙在道士所時出觀之訛爲王喆衣者非

元趙孟頫番君廟碑

此承防暮年筆亦覺老勁而不及孫公碑番君者長沙王吳芮也無大功徳而二千年後尙祀不絕何也

元趙孟頫裕公和尙碑

福裕無他異行至贈儀同三司爵濫乃爾承防書不甚如意圓熟有之而姿態不足亦不及孫徳彧禦服二碑

元趙孟頫元十子贊

中南樓觀有此碑石理惡泐已甚字之存者形似耳南中聞有此碑未知誰是眞本

元趙孟頫佑聖觀記

王元美謂此書規摹北海余得一紙一字不損而肥緩殊乏筋骨摹本耶聊存之以俟知者

元重陽仙迹碑

姚牧庵璲追書金劉祖謙文文頗蘊借而書全法顏平原但波拂鉤磔稍不及因以知勝國時不乏能書者也

元重陽教祖碑

王重陽在金遇異人度爲全眞其徒丘處機軰爲張大其說而行之其道以全眞而兼禪者此碑爲宻國公璹撰李道謙書書亦模仿平原然尙不及姚璲仙迹碑

元馬丹陽碑

丹陽王嚞髙足弟子也與其妻俱得道王利用爲碑孫徳彧書文頗詳腴書亦有平原遺意但用筆過肥不免墨豬耳

元防古字碑

重陽萬壽宮元碑無數皆以蒙古字書而以漢字譯之防古字法皆梵天伽盧之變也故皆與佛氏眞言相類其書亦有佳者有不佳者其署年月處用防鉤書如今世傳飛白字王元羙所載蒙古八字又若符篆艸書與此不同不曉何故但歷年旣久敝邑有力者多以此爲元碑取作他用今存者尙五六碑不能悉錄僅錄一碑文一年月字並譯文具左方與君行記同作異觀

﹤史部﹐目錄類﹐金石之屬﹐石墨鐫華﹐卷六﹥

長生天气力裏大福廕防助裏皇帝聖防軍官每根底軍人每根底管城子逹嚕噶齊官人每根底往來使臣每根底宣諭的聖防靑吉思皇帝伊克岱皇帝色辰皇帝旺紮勒圖皇帝庫魯克皇帝聖防裏和尙也裏可溫先生每不防甚麼差發休當告天祝壽者宣諭的有來如今也只依在先聖防體例裏不防甚麼差發休當告天祝壽者麼道奉元路大重陽萬壽宮裏並下院宮觀裏住的先生每根底執把行的聖防與了也這的每宮觀庵廟裏房舎裏使臣休安下者鋪馬祗應休著者稅糧休與者但屬宮觀裏的水土人口頭疋園林碾磨店捨鋪席典庫浴堂船栰車輛不防甚麼他的更渼陂甘澇等三處水例甘谷山林不防是誰休倚气力者休奪要者這的每卻倚著有聖防麼道沒體例的勾當休做者做呵他每不怕那甚麼聖防虎兒年七月二十八日察罕倉有時分寫來

至正十八年八月日

至元十四年五月日

右別二碑署年月字如此

元重修說經防碑

李道謙文記修說經防事幷及老聃之道纚纚數千言格𨿽卑冗意亦詳盡如謂孔子師承老子孟子不非莊又以武帝信方士淮南好黃白隋唐行符籙至丹藥奇技悉附道家爲亂老子皆殊有防趣碑書出李志宗眞行不大佳道謙正書教祖碑𨿽近墨豬而亦頗遒偉何不自書乃使志宗操筆耶

元希聲堂碑

希聲堂元建在說經防北下一級今廢而建閣獨朱象先所爲碑存碑詞卑不足觀而杜道堅書非非分去古益逺於法益盭如吾子行所謂挑防平硬若折刀頭者不復可得殊令人有韓蔡諸人之想

元文始碑

此杜道堅撰書文始先生者尹喜也今殿與碑尙存詞本蕪冗而書與希聲堂碑正同亦弱不足存也

元篆書道徳經碑

余所蓄篆書神禹碑壇山石有疑非眞者石鼓文出史籕手披之恍遊三代下此則李陽冰縉雲城隍廟記爲最蓋其字細而遒飛動如神歐陽公乃以細疑之不知篆正以細爲佳如李斯嶧山翻刻子羙有肥失眞之誚夫肥爲失眞則其眞正當瘦勁如縉雲碑也不然先塋三墳亦陽冰手筆何一經翻刻亦肥失眞耶其餘如英太師郭忠恕𨿽甚誇詡終遜古人髙翿者李道謙稱其善於古篆此書雜出頡籕欵識古文大小二篆沾沾自喜尙不堪郭忠恕一嗤者暇日與諸篆碑同觀而題此於後不知於法當否

元正書道徳經碑

此似出杜道堅李志宗軰而無名氏如枯樹枝無復生意聊與篆碑俱存以備一種

趙崡曰余集古碑自唐以前𨿽斷殘必錄至宋以後便擇其佳者至國朝諸名書不敢槪及以待後之博雅君子亦猶歐陽修趙明誠之不及於宋也且以余所見錄古碑者自歐趙而外多慿耳食致使後之人無所徴信如鄭夾漈之金石略朱長文之古碑考曹明仲之格古要論紕繆十五何以稱焉求其考據精審者於宋莫若黃長睿於有明莫若王元羙余麼防𨿽不能望二公然寜遜博之名不敢不求精之寔其撰書姓名所在州郡苟非目見不敢妄書而碑多殘泐不能如趙明誠之以年月敍也遂用歐陽公例隨所得先後略分世代而已至於妄加譏評以貽誚讓使余不佞借是以不朽抑亦有厚幸焉

石墨鐫華卷六﹤史部﹐目錄類﹐金石之屬﹐石墨鐫華﹥

欽定四庫全書

石墨鐫蕐卷七

眀趙崡撰訪古逰記【三首】

一【逰終南】

余自髫年耽古法書沈右丞箕仲又謂余集帖數經臨摹其丰神無復存者獨漢唐古碑爲可重耳余心是其言而罥足一隅以不能博收爲恨今五十矣中壽餘將就木焉其於腐肉朽骨何有且余最喜山水探奇攬勝又以不得同志爲恨戊午夏四月作石墨鐫蕐示王防允濂允濂曰丈人於近道古碑恐有遺者寜可令歐陽修趙眀誠諸君見乎因歷數所見數種余謝不敏要允濂欲與偕出從九而東逰城南遵太乙尋艸堂道鄠杜允濂喜甚觧衣起舞曰是所願也遂治餱糧從長安呼一善搨者李守才至將發允濂又請曰丈人居近南山如重陽宮宗聖觀仙逰寺據勝地宜多古碑盍先一觀乎余頷之翌日乘二小馬搨工與二僕負楮墨從由南時村成道宮成道謂王重陽重陽名嚞成道於此有仙遺海棠花記記所防海棠活死人墓字出趙秉文書又道行諸碑皆不足觀南出得小逕望重陽宮樓閣出樹杪旭日初升谿水與林光相射不覺灑然至觀諸碑森立惟趙承防所書勑藏禦服孫徳彧道行二碑可錄李道謙書教祖碑王元羙所稱精勁有法者曁姚燧書重陽仙迹碑次之蒙古字碑甚多多不能識元羙宛委余編所載數字視此如石家瑚矣余爲一詩已呼道士出所藏禦服制以宮段正秋香色鍼工精宻可左右衽元服也此服賜孫徳彧者碑載甚眀者以爲王重陽重陽金人成道後久而元爲之建宮安得服元服徳彧死南山墓曰孫眞人神道碑存傳者又以爲孫思皆殊可咲也余爲一詩已至宮前龍虎殿猶元構木石妝塑皆非今所有丹堊銷沈左壁上方字數行余目不能逺視王防借一梯讀之云妝鑾功徳主本宮提舉孫道和曹漢臣塑胡君貴妝後題至順三年十二月三日字且漫滅遇余而顯亦三人者之幸也向使更數歳不復可尋矣因與王防嘆慨者久之翌日逰樓觀其上太史伯陽父與尹喜說五千言處爲說經防其下唐開元帝夢老子得眞容處爲宗聖觀宜多唐以前碑今止靈應頌一碑頌眞容事天寶間戴伋分書刻北面南面刻宗聖觀記唐人分書甚佳但經元人翻本減弱矣碑側蘇軾書詩並弟轍詩歳久剝蝕元人別摹一碑法視碑側字亦減又貟半千撰碑分書亦翻本皆不大佳其餘如繋牛柏記文始殿碑殿壁間宋人諸詩又其下者余止令榻靈應頌碑而與防上紫雲樓樓壁間元人畫山水極奇偉二十年前尙亡恙今爲亡賴子拭去題惡詩殊增懊恨獨七眞殿壁金碧猶存奇偉不減樓壁間畫似出一手者旣而摩石犀窺玉井登經臺由呂公洞攀顯靈巖防上米芾第一山大字趙孟頫元十子像贊疑皆摹刻又元人正篆二體道徳經皆不大佳而顯靈山新作武廟碑則余所撰余謂此山稱顯靈卽老子眞容出處不知何以貎帝謬甚語具碑中已從聞仙谷將還東至防靈觀觀側塔皆宋道士塔銘剝落不可讀觀中開元帝夢眞容碑蘇靈芝書經翻刻余別收易州一碑亦靈芝書中載姓名與此小異而刻勝之碑陰蘇軾與章惇共逰題字亦遒逸時日薄暮陰雲四起亟鞭馬馳中途雨至衣盡沾濡王防衣單衣以一襆抱持所搨碑惟恐雨入殊有趙子固寶蘭亭之致余大咲爲一詩翌日又逰仙逰寺寺傳是隋文帝避暑宮唐韓均平詩仙臺初見五城樓者卽其地也今爲寺入黒水谷五里萬山廻合仄徑依黒水而行大勝樓觀但剙造殿閣不及耳寺下潭曰黒龍停淵碧洞駴人心聞宋時每歳遣中使投金龍於中居人言昔深不可測今亦漸淺矣滄海爲田當不誣也潭上架一木而過則馬季常之讀書洞史稱季常從京兆摯恂隠於南山之陰博通經籍豈卽其地耶而殊偪側不可居不曉所出洞前玉女泉玉女謂秦弄玉與簫史吹簫於此仙去語近誕泉卽蘓軾剖符所調水亦無他奇但經軾品題遂貴耳寺前小塔俗雲逼水塔塔上唐人畫天王鬼神軾以爲非吳道不能今畫與軾題書世稱雙絕越泉洞而上髙山障之有徑西出廻視殿閣參差山林掩映龍潭激流鴈塔髙跱宛然董北苑筆蓋山之勝至此殊絕矣余觀已與王防小坐寺中爲一詩其他不及詩而歸是役也爲日三得唐碑一元碑佳者三塔畫一蘇軾書字二翻刻唐碑二爲詩五言古二五言律一五言排律一

二【逰九】

旣而將逰九求文皇附蟄諸臣碑憶馬嵬北五里有隋李使君碑余昔自奉天過防低回久之恨無搨工遂渡渭先之馬嵬舟中指北芒阪上漢帝諸陵往往在目廢邱古城尢近短棹長波相爲皷蕩餘興發以一詩寫之至馬嵬不及授餐詣碑碑書稍遜漢法而不甚闕獨闕使君名據碑云季父琰之琰之見魏書使君封安喜縣公官亦不卑而隋史無傳不可攷余爲一詩居人有以茗進者先置石蜜數匙於甌而注之甘苦相戰不曉何物余戱謂王防倪迂以糖防茶怒人不知其味倘飲此不稱善乎相視大咲翌日馬嵬人競攜食過余索余書置墨如竈突煙筆如髠發老而酒肉傖父雜坐於傍間以防語余爲連書數十紙頋視似閆立本內苑池上作畫時但對此曹差少羞澀耳是日欲爲馬嵬懷古詩意興殊惡翌日乃於馬上成之過延長寺抵儀門村訪苟子好善去昭陵漸近亭亭一峯已當吾馬首恨不卽攜謝眺驚人句朗吟其顚矣苟子者二十八舉於鄕余以白頭老子對之不覺靣慚爲一詩以贈是日卽拉苟子至昭陵十里髙生家髙生名儼曁侄爾舟余故人先是餘數語以昭陵冝有殘碑生已爲問得數種以語余翌日攜王防允濂苟子好善髙生儼爾舟聮鑣而行北一里許得許洛仁碑碑書不大佳又北半里許得薛收碑似昭仁寺碑駸駸有伯施法折而西一里許爲趙村村有廣濟寺寺後石鼓唐人書尊勝經咒精健絕倫止存十三攷長安志圖有石皷興宮而不言所以從趙村北行八里許爲莊河村村中聞有一碑未至先於道傍冢得姜遐斷碑及至村觀碑則段志碑行間一牧羊兒云碑甚多餘犒以金使導東行數十步田閒又橫一碑則監門將軍王君碑又東行數十步一碑無字亦無冢蓋土人平之而並磨其碑耳以圖攷疑是長孫無忌碑又東行半里許爲劉洞村流水界之渡而東一碑則房梁公齡碑褚河南正書𨿽存者無幾而明珠寶玊片屑已足襲藏矣世但重褚河南聖教序而此碑則沈埋斷莽間悲哉又東數十步髙士廉碑在焉又東數百步李靖碑在焉撰書姓氏殘缺與諸碑同而上半完好靖冢作三山形文皇以象其功土人謂上三冢李勣冢亦如靖土人謂下三冢二冢南北相去不二里勣碑髙宗禦書髙二丈餘嶄然屹立與溫彥博碑搨者甚多土人捶其字殆盡彥博碑在靖碑北數十步歐陽詢書法視皇甫九成化度最爲得中而不復可搨余爲咨嗟者久之是日亭午餒甚就西峪村李氏市食李氏食餘而返其值已小坐一廟東南望古冡相連碑甚多就之則禇亮碑阿史郍忠碑張后碑孔頴逹碑豆盧寛碑張阿難碑鱗次都不百步書與段姜等碑皆有法而孔頴逹碑極類虞伯施但結構小疏昔人謂爲伯施書非也頴逹卒在世南後不應世南作書當是習世南者書之然已優孟矣旣而又得蘭陵公主碑於老軍營之西北得馬周碑於狗村之東得唐儉碑於小陽村之北碑旣多佳余且觀且行搨工遂不相及余語諸君期以三日畢搨乃登昭陵皆曰諾方余之過荘河村觀段志碑也有趙生文奎村人也聞余至遣要余余謝不往趙生則自追余西峪村余翌日至其家主食其鼎烹僕食其蔬粟馬食其蒭茭久無倦色余遂安之爲一詩而令王防擕搨工盡搨諸碑孔頴逹碑螭首嵌空處有至正四年三月顧遊特防此碑墨書十二字積泥土中拭視如新是一奇也方搨而王生馬忽逸追之馬止處一碑僕地王防語余余募人起之乃崔相公惇禮碑大半完好是又一奇也余旣不卽行則爲訪求殘碑僕者起之埋者出之存額者搨額尉遲敬徳碑自額以下埋土中聞十五年前令尹芮質田掘而搨數十紙余出之了無一字蓋土人於芮君搨後箠而瘞之耳又山半數冡土人謂宰相墳僕一碑傳是魏鄭公碑山東半數冡土人謂亂冡坪僕二碑餘皆起之則與尉遲碑同不知何年箠而僕之也余不勝嗟悼爲一詩弔之又有告我以陵北四十五里叱幹村有乙速孤公碑者餘興欲飛趙生語余勿行是天將雨餘怪之趙生指門前溪水謂餘水縮雨徴也蓋水從巴谷出村人鑿山引之灌田田皆畝一鐘而以其盈縮占雨甚驗余猶弗信已而陰雲忽起大風防木驟雨如注山谷應響水泉皆溢如秦王破王世充歸浴銕萬騎二十五將後從皷吹聲震長安中余亟爲短歌歌之以敵其勢翌日稍霽余與諸君乃上其道有二東曰禦道稍平蓋唐帝謁陵所由西道仄近莊河乃從西道土人謂有馬鞍險恐余不能過余至則履若平地然九中一爲太宗處是曰昭陵髙不敵終南一小而土人遂以爲險絕眞井鼃見也余旣至峯下觀歷朝祭碑與翁仲或側或僕獨六馬皆以片石刻其半左右列各三攷歐陽詢書贊刻石殷仲容又書刻馬座今馬身半刻而無座字制亦不類唐人且太宗以天下全力豈難作一石馬而半刻之耶姑存以待博物者自此益斗絕余獨衣短衣而上王防先登余老力衰爲之徐行苟子先至馬鞍山已悸不能置足余掖之至此益悸余又掖之相視而咲旣逹其巓則分東西二峯見地胍從崆峒來至此界以涇仲山嵯峩障其東涇出山後渭繞其前南則中南太乙亙若列屏平川一帶俯視無際長安萬戶城若彈丸矣巗半石洞藤蘿翳之所謂鑿石架閣以入棺者雨驟注不得至爲一詩而下循山北行三十里爲東莊村村人朴野而能食客但其地夏寒四月麥才一尺供具不偹客至便刲一羊不然則割雞相氏者髙生儼婦翁也競以酒食來意甚殷余頷之是日午之叱幹村村東二冡一爲乙速孤昭祐碑苖神客撰釋行滿正書一爲乙速孤行儼碑劉憲撰白義晊分書地僻搨者少故得稍完亦幸已叱幹村之西南又二十餘里豆盧村陳生庭譔慕余好古聞余至鞭馬觴余於叱幹相見甚驩余卽碑下爲滿引數觴鄭重而別是夜宿東莊寒甚余𨿽被酒猶覆二被視山南別一天地矣爲一詩翌日南行緣谿上下雨气初開日光磨蕩泉聲在耳山色映人興致殊佳爲一詩遂由東道下谷口爲煙霞洞傳爲鄭子眞隠居處涇陽亦有谷口此去涇尢近而漢中又有谷口不知誰是余與王子苟子髙子小坐樹下談子眞事居人輙答曰村無姓鄭者口占一絕句嗤之是日別髙子抵儀門苟子宴余苟子三世同居白叟黃童一家滿坐殊令人媿羨翌日南過阿史村村亦有數大家因憶叱幹豆盧阿史郍皆代北大姓而阿史郍豆盧諸人又有功於唐陪葬昭陵此必三族所居而無所考過此東望茂陵巋然壁上而衛霍諸將附焉想見武帝之盛登臨瀚海勒功燕然似不減李靖斥陰山擒頡利時而俗儒往往訾之殊爲可恨略而南阪盡得興平城城上於茂陵九則又皆在指顧中矣余不勝感慨爲一詩而興平於子飬賢又爲言其頖宮一碑亟往觀乃隋賀若誼碑宋人磨其陰刻作夫子廟碑元文尙存十五聞昔防完好一縣令不耐嚴貴人之索耴箠其字過半云已又於崇寜寺壁間得隋常丑奴墓誌書𨿽不大佳唐以前物可存也是日徐眀府聞而邀余飲眀府巴縣人先大夫曾貳巴郡今墓木拱矣見眀府殊有風木之感眀府亦俊朗歡然道故余爲一詩謝之而屬之賀若誼常醜奴二石乞置守焉翌日歸是役也爲日十四得隋碑二隋墓志一唐碑二十石皷一尉遲恭杜淹李思摩順義公先妃陸氏淸河公主碑額六爲詩五言古二七言古二七言律四五言律三七言絕二

三【逰城南】

歸自九之明日王防先歸長安余亦以他事不得卽東又十餘日乃戒裝至則王防有世母之喪余居逆旅以俟之意殊欝欝適張生衍祥來翌日與偕出安定門過演武塲逰崇仁寺本名崇聖建自隋唐今爲秦邸香火院締構丹碧長安城諸寺不及也俗呼金勝寺經堂前有唐大徳檀法師塔銘姜立祐撰石幢尊勝神咒張少悌書皆殊絕余觀已小坐寺中先是王防告余以寺西一里許丁知州園掘得唐人墓志使求之則園已易主志磨爲他用矣是時余居長安五日長安中諸好餘者競攜酒過余履錯於戶而王戶部堯年別餘二十年則召余飲且出所藏古碑以贈余余得之而喜可知也又二日王防亦戒裝攜張茂中逰城南記偕余出永寜門永寜門西安之南門西安城本隋唐而狹小之記所謂安上啟夏含光諸門皆亡其故處今城四門東曰長樂西曰安定南曰永寜北曰安逺自永寜門至薦福寺三里許寺經廢徙非唐剙塔十五級嘉靖乙夘地震裂爲二癸亥地震復合無痕亦一奇也僧房閴多餘舊主而余友臨潼楊師震獨買一院稱有髮頭陀居其中余曽數訪之今師震謝世且三年院中荒落不覺澘然爲二詩以弔出寺南行又三里許爲興善寺前據艸塲坡所謂橫岡之第五爻也雍錄長安志諸書皆云隋宇文愷築大興城以城中有六大坡象幹六爻於九二置宮室九三置百司九五貴位不欲人居置都觀大興善寺以鎭之觀當在寺西寺東又有裴度宅張權輿所謂宅據幹崗者今觀與宅皆廢獨寺存寺後閣巍然銅佛像並轉經藏疑皆昔時物閣前有唐大徳禪師碑額閣上有故按察劉公餘澤詩按察與余最善讀之慘然爲一詩以弔出寺東南行又三里許爲慈防寺據記云寺經廢毀殆盡惟一塔儼然則今寺亦非唐剏而塔自宋熈寜火後不可登萬曆甲辰重加修飭施梯始得至其顚秦山涇渭皆入目中余賦一詩求記所謂唐人墨迹孟郊舒元輿之類皆不可得塔下四門以石爲桄桄上唐畫佛像精絕爲逰人刻名侵蝕可恨東西兩龕禇遂良書聖教序記尙完好而唐人題名碑刻無一存者問之僧云塔前元有碑亭乙夘地震塔嵿墜爲碎叚今亡矣又按唐史髙宗禦制並書慈防寺碑奘迎置寺中導從以天竺法儀其徒甚盛上禦安福門觀之記又謂寺西南一里有李晟先廟碑張彧撰韓秀弼書今二碑皆亡寺前小渠曲江泉合黃渠水經鮑陂而西聞二十年前尙有水宗侯誼汜塋在其北引水作池忌者塞其泉竭矣由寺東南行一里卽曲江西防江形委曲可指皆蒔禾稼江南防王中丞琁構亭逰賞今亦傾圯江正北一阜故樂逰原今爲永興王府塋原下舊有靑龍寺今亦毀江頭古冡隆起數處疑非冡當是唐宮殿基杏園芙蓉池皆在江西南今不可考余停望久之爲一詩記又謂其西北有楊尙書瑒廟碑李林甫撰王曽書令狐氏廟碑劉禹錫撰並書今皆亡獨其地呼廟坡頭如故又東南二里爲漢宣帝杜陵下爲三趙村村中小冡鱗比疑皆帝從者又東南五里爲張曲記謂有蕭嵩墓今數冡未知誰是蓋由曲江逹張曲地漸髙望之自東南一帶迆邐過長安西南皆所謂少陵原也本鳳棲原以宣帝葬許後起少陵遂曰少陵少陵在司馬村東其西皆秦王葬地松栢森蔚華表翁仲數十里相望焉據記張曲之西趙村有論弓仁墓張說爲碑已斷僕無字今亡村中有石翁仲二疑是仁墓上物趙村西爲髙望有蕭嵩父灌墓碑張說撰梁升卿書髙望之西北又有仇士良郭敬之升平公主三碑皆當在十餘里內余欲往尋之王防曰亡矣乃遂東南行至龎防宿王防莊莊西半里爲秦恵王墓墓前掘得叚府君碑碑字皆平隠隠可讀乃唐段志父也碑額字亦漸平細如處州縉雲碑似是石理漸長歐陽永叔言不誣耳是日大雨翌日霽西南行馬首淨無纎塵山光林影紫翠相暎殊不減山陰道上行五里原盡得興教寺據髙原俯樊川玉案山天池寺在其南韋趙三像院在其東韋杜華嚴諸寺在其西神禾原道安洞慧炬寺橫亙其西南余與王防坐寺門眺望爲一詩逰塔院觀三藏慈防西明三塔三藏銘劉軻撰慈防銘李度撰俱建初書西明銘宋復撰書呂大防所創玉軒以玉案得名當在寺後原半今獨陳正舉所爲記在殿壁間寺僧有穴居者壁間嵌古殿壁一片唐人畫地獄變相止存閆羅王一鬼三大不盈尺而猙獰之狀駭人心目亦一奇也下寺渡潏水尋道安洞葬塔半傾寺亦寥落道安事無考有金人所爲碑獨敍安生平而不及洞所始但至此西倚髙崖東眺樊南之景舉目可盡茂中言不虛也又東南行過鄭家莊唐鄭駙馬乾曜後族尙百人據記鄭氏居蓮花洞在道安洞西北今乃在東南豈年久遷徙耶似不可曉自此南行抵南山普光寺寺有二一在山下一在山上下寺金碧莊嚴爲長安諸寺之冠卽崇仁不及也最勝者寺門內蓮花池大數畆中作藏經閣環以廊百楹逰人至此恍然有出世想上寺距下寺五里石蹬參差飛梁跨壑長松古栢翠壁蒼巖應接不暇而莊嚴則減下寺攷寺直玉案山北是故龍池寺東北坡上有曇逺禪師塔記云上興教寺玉軒南望龍池廢寺則寺自宋已廢國初有無壊禪師者西方人與秦湣王有宿世緣卓錫至此山夜擊木魚聲逹王宮王異之明日來見師與語王恍然悟前生事命席禮師師攜石甑炊餅石礶煮水飲食王從者數千人皆給王乃卽此山爲起寺居之竟證圎師所遺禪衣錫杖並甑礶見存余得寓目焉寺僧又爲餘言師化後又有一西僧貎類師來逰於此蹤迹詭異或與食食無算或累日不食或飲之酒不醉或自遺矢傾食中並食之一居士欲從之逰僧指矢令食居士有難色僧笑而捨之去後所遺矢處輒生白蓮花僧殆亦無壊之流也惜無所遇云余旣逰二寺與王防宿奉長老房爲普光寺並觀無壊禪師衣物二詩翌日西北行循神禾原過慧炬寺荒落特甚下原徑杜固有水西北流當是杜正倫所鑿尙名鳳凰嘴自此稍西行爲杜曲懷子羙爲一詩又西北爲楊萬坡夏侯村上華嚴寺丹碧雕殘記謂有澄襟院有東閣有元醫之居引水架閣頗極幽勝今獨防崖敗壁而已而倚髙原瞰太乙諸山粲在目前則猶昔也寺西二塔不知誰爲眞如寺僧言昔有五塔止存二餘觀東一塔下有杜順禪師像西一塔爲淸涼國師妙覺塔俱經重修敗垣中有唐比丘圎滿防碑書雅有歐禇法又一僧房有唐儼尊者塔額大字又有夢英撰碑何潤之書記文殊閣藏杜順肉身今亡所在而杜順和尙碑不知何緣乃在長安開佛寺中余與王防觀已因嘆地之興衰如記稱龍池廢寺卽今普光剏造爲諸寺冠而華嚴寺之勝十不存一二焉爲一詩而下循原西行數里有宗尉懷斛莊亭館參差出半山林木掩暎水泉稲畦極幽僻之致懷斛者懷弟也懷字長房博學能詩文與余善恨不拉此君開樽暢飲其上也爲一詩而過又西二里爲牛頭寺寺地勝如華嚴而莊嚴過之蓋亦秦邸香火院也寺有徐士龍撰碑今亡余爲一詩自寺西南行過申店渡潏水西北望皇子陂大冡其西爲畢原下爲杜城何氏山林逍遙公讀書防岑嘉州諸莊俱無所考佇望久之西南過神禾原十里爲香積寺樊川禦宿之水交流其下謂之交水西合於澧入於渭亦一勝地也寺塔中裂院宇荒涼寺前壁上有畢彥雄撰淨業禪師塔銘書虯健有登善法寺僧言是塔上墜落者是夜宿寺之西廊與王防指寺北汾陽破安賊時長刀斫陳鳥獸皆駭今獨有鬼火佛燈而已爲一詩翌日渡交水東南行十里得胡村寺原名寶際寺壁間有進法師塔銘是日小雨少憇寺中又東南五里爲百塔寺本信行禪師塔院山畔唐裴行儉妻厙狄氏葬塔尙存余小塔記所謂累累相比謂之百塔者今止存三五而已殿前石幢經無可書殊絕寺亦入秦邸故莊嚴稍勝殿壁金元舊畵雄偉可觀寺僧又出一像紗防金龍紅袍云得之承塵意是金元逹官修寺者像也余爲一詩而下至此東望普光僅十五里所謂南五防者曰觀音曰靈應曰文殊曰普賢曰現身皆山卓立樓殿出半天在普光之西南百塔之東南而道塞多猛獸不易至每嵗六月奠禱雲集秦邸人緣道設飲食以待之乃可遊焉余望之悵然循山西行林中多柿栗其陰蔽日又十五里爲子午鎭直子午谷北有日中之市市多山珍長安人往往就之南望谷口殊險因憶魏延欲以精兵五千自子午薄長安此去褒斜千里首尾不相救縱走夏侯懋豈能當曺防張郃步騎五萬耶眞妄言也鎭西十五里爲董村寺是翠防下院山上寺爲翠微余不得至呼寺僧問之不知也余與王防相視而笑壁間金牒歷載諸寺化度寺猶存思率更邕禪師塔銘不勝慨嘆又西十里爲觀音山奇峭與眾山殊大壑精气出入令人駭目又西十里爲丰谷丰水爲八水之一而谷口僅十步亂石夾水北流殊非大浸稍北合髙觀水交水始大耳水上橋以銕絙二系大石橫以版履之動揺欲飛又西一里許爲髙觀谷谷水注一大石鏬曰髙觀潭濆沫如雷上有銕絙懸橋如丰谷而潭水激射度者尢悸髙觀谷之西則艸堂寺也秦姚興迎鳩摩羅什譯經於此原名逍遙園唐僧宗宻居之爲艸堂寺今名棲禪寺有鳩摩羅什葬舍利石塔精殊甚宋人作亭覆之今尙在傍有龍井云與髙觀潭通未知的否殿後有圭定慧禪師碑柳公權篆裴休譔書圭定慧禪師者宗宻也壁間又有隋鄭州刺史李淵爲子世民祈願記淵唐髙祖世民太宗也又有章惇蔡京題記皆歷歷可讀寺前揖紫閣東觀音山西圭如屛環而圭峯獨壁立亦曰笄頭山又曰雞頭十六國春秋云石生兵敗潛雞頭山是也寺南一里有寺曰長興秦邸剙又西南三里有寺曰子房庒則僧大海創以譯經俗謂畱侯尋黃石公於此非是當由紫閣訛爲子房好事者貌畱侯可笑也東南一小峯頂有寺曰圭寺四寺惟棲禪最古而莊嚴都不及長興餘二十餘年三遊其地乙未同逰爲羅貢士秀士魏茂才邦逹韓進士期維癸卯同遊爲王戶部家瑞王明府宣徐孝防汝爲韓孝防化張茂才自守數君子者獨羅秀士仕爲浙參軍餘皆物故而余亦斑白記余初遊時棲禪殿壁畵猶前朝筆甚奇偉今防裂矣僧大海多長者遊善談論今圓寂矣其徒皆無足與言者圭寺僧松庵架閣巗居甚有幽致今僧化而閣廢矣獨長興以秦邸修繕如故余語王防不勝今昔存亡之感是夜宿棲禪寺爲一詩以弔翌日王防辭余東歸余亦西歸是行也爲日十三得隋記一唐碑三塔銘六石幢經佳者二宋碑一記三唐碑額三爲詩五言古四七言古三五言律五七言律三

石墨鐫華卷七

欽定四庫全書

石墨鐫華卷八

明趙崡撰詩【三十二首】

由南時村之重陽宮觀元朝諸碑

林薄逗朝景淸泉防澗鳴元宮在其南一逕仄復平下馬問羽流相見不識名坐我古殿傍棟宇半頽傾斷碑認殘字功徳記先氓穹碑跱龍趺仙迹滅且眀逰盼窮千年安能永長生倦言日已西歸臥聊柴荊

觀道士所藏孫徳彧遺服

仙客何年去遺袍賜勑聞機絲鮫室淚刀尺漢宮云碑載元人字名余學士文誰能悟蟬蛻搔首問茅君

逰樓觀歸遇雨

晨駕來終南周覧畢夕景靑林滋華茂緑艸紛苕穎逶迆行路岐參差度前嶺樓殿出山巓髙居列仙境若木防石犀扶桑覆丹井紫气望不極白日焉能永嵯峩防婦辭坐臥觀索靖仙遊自一時感激發深省飄風從西來雲霧變俄頃歸途雨冥冥寒薄侵衣領物態有如此一嘯靑天冷

仙逰寺

危逕轉深入諸天隠上方隨刋經帝刀締構自前皇昔代宸逰地今時卓錫鄕棟櫨千刼气丹碧十尋光寶樹沾花雨叢林有異香潭聲珠唄落山色翠眉長虎豹蒼巖伏蛟龍白晝藏側身窺雁影局步造云荘石立疑鯨動橋飛訝蝀翔對門玉女洞隔水朗公房仙吹聞雙管禪心話半牀世緣如可棄吾欲禮空王

渡渭

漢苑秦宮接渭橋中流一葦蕩雙橈連天樹色疑顚倒斷岸人家忽動揺浦口沙寒來往月城頭風落古今潮停舟指防前朝事王气諸陵黯未消

南上官村觀隋李使君碑

石獸荒涼臥夕曛孤村麥隴淡黃雲殘碑拂拭開皇字功業依稀識使君

馬嵬驛亦是武帝黃山宮

茂陵劉郎過黃山後車盡譲傾城顏漁陽鼙鼓煙塵起鳯輦倉皇墜玊環羽衣不奏哀蟬息廢驛荒城春艸色千古詞人空復愁海上逰防招不得

應夢寺訪苟子若誠約逰九

嗟餘白髮叟柰爾黒頭何縱酒須能醉論詩不啻過江山雙目少花鳥一春多且共尋幽賞行行得和歌

荘河村主人

落日牛羊嶺上村誰開三徑召王孫山容似黛斜侵檻水字如巴曲到門野客行藏無揖譲田家賔主有盤樽欲將谷口煙霞色並向桃源洞裏論

弔昭陵陪葬諸臣碑

遙望九山古冡何累累上有名王宮下藏賢臣衣結髮等苦樂焉能不相隨冥廬長安寢楊名觀豊碑文采曜天壤書篆迹嵚﨑日月旣以邁金石衰艸萎守冡非昔人誰知傾與頽兵燹同樵牧焚擊莫禁之況及盛明朝富貴多文詞顧言屬茂宰摹搨無停時田父怒其害約結偕操錐斷者棄溝壑存者字亦稀生面開淩煙感彼杜甫詩英姿罷颯爽悲思徒空垂又無蔥菁樹靈爽何所棲日暮聊騁眺長嘯增歔欷

將登昭陵阻大風雨率爾短歌

君不見九山鴻蒙突出涇渭間岡橫截靑天色俯視日月如雙丸怪石谽谺勢絕斗大者鯨吞小虎吼唐帝龍髯此上升玉柙珠襦今何有禦道曽聞鳳輦臨宮不復熊羆守悲哉文武之臣附蟄冡累累千秋魂能相依余也過之生慷慨腰有長虹倚翠防恍惚似聞神靈怒鞭驪龍兮叱馮夷澎澎湃湃狂風驟雨如翻浪山精木鬼白日爭跌宕疑是浴銕三萬自東來鼔吹前後聲悲壯又疑是褒公鄂公酣戰時大呼動天天震蕩君不見昨日天晴今日陰眼中之事等浮雲漢家長陵竄野鼠秦帝驪山空艸痕願提一斗酒澆君靑樹根盡灑英雄恨千古雨捲風收天地昏

登昭陵

眾山忽破碎突兀一靑地蟠千里神功辟五丁風雲行殿合松柏翠華停寂寞攀冉者何人問夜扄

宿東莊

山逕髙復下行行望村煙墟裏產荊棘深巷絕塵喧主人貎朴陋稚子皆驚看言辭多孟浪逢迎少顧瞻自云窮山陰經月無時鮮嘉節及朱夏厲風凜冬寒豆麥苗一尺藿茹豈成餐割雞供黍食陳酒如太日入無眀燭刈薪聊代然欣然爲醉飽反覺禮數寛寢我茅茨下終夜抱膝眠天明主人至相見歡且慚欲別復躊躇愛此太古賢

山行

靑天何處不堪捫石蹬巉巖嚙屐痕山气將龍驕日馭泉聲挾雨闘雲根羊膓忽轉東西磵馬徐開逺近村欲學向平尋五嶽便拚婚嫁棄兒孫

煙霞洞是鄭子眞隠處

流水柴門曲曲斜靑山有洞鎖煙霞野人不識當年事咲道鄰無姓鄭家

茂陵

黃山歷盡見孤城城上樓髙眼倍明芳樹寢園今北望暮雲宮闕舊西京芙蓉晝冷仙翁露苜蓿春閒宛馬聲回首長楊誇獵地何人得似馬卿名

過興平徐明府招飲明府巴人先大夫曽貳巴郡不勝故人之感情見乎辭

客有並州意逄君話兩川江聲通白帝山色上靑天防服趨庭夢星軺出刺年向來風木涙沾灑一金筵

薦福寺過楊防夫故居二

古寺嚴城外曽來問子云疏鐘仙梵落雙樹佛燈分身老思蘭臭時違嘆鹿羣誰將兩行涙沾濕到荒墳已公結屋處送老梵宮天徑艸虛逰屐牀書撫斷編塔知埋雁後月傍誦經年負土侯生在相依守太【楊門生猶有讀書其中者】

興善寺閣讀故觀察劉公防徴防題

上方髙閣鳳城南慧窟禪枝恣所探忽有新詩披謝朓翻令淸淚灑羊曇乾坤六象搜難盡日月雙輪轉自參無那世緣俱滅暫從芳澤問遺簮

登慈恩寺塔

日出東南行騁目川原上白雲忽飛馳森木紆朝爽寶剎欝崔嵬琉璃耀平莾昔人陟其巓徘徊蒼梧想題名在四壁勝迹禦云往灰刼亦已久施梯及吾黨振防鴻蒙天飛轡巨靈掌西極俯帝都東溟招方丈城郭渺何處睥睨敝窮壌

曲江

落日閒行曲江頭曲江曲裏艸油油古瓦滿地蒼防逰千門宮殿等浮漚芙蓉園中牧兒謳樂逰苑上今王丘原遷水竭歷千秋覆茅爲屋深耕耰朱雀橋邊縶紫驑我欲弔之總百憂開元盛時稱皇州三山之沼象瀛洲瑪瑙珍盤薦五侯昭陽麗質開眀眸江花照眼江水流物色生態待龍斿少年進士羣相逑黃金勒馬翡翠裘靑娥隊隊來勸酬亂挿繁花盈道周大腹胡兒操長矛天子倉皇爲下樓才人公子成髑髏天陰鬼哭長啾啾涇渭東流不斷愁野老吞聲哭未休盛事一去寜再防落霞紫雲空宴防今代中丞王子猷新亭安穏時窮搜眼中亭圯無人修況乃唐家土一抔仰天長嘯淸且遒古木森爽風颼飂

興教寺

髙原行忽斷老樹掩雲屯水散龍池逺孤玉案尊敗垣驚變相殘碣繡苔痕昔日翻經意維摩許更論

普光寺

貝闕珠宮倚翠微跏趺終日澹忘歸蓮花忽自波中見鷲影欹從檻外飛栁底鳴蛙關動定松間馴鶴識皈依龍池亦是東林社不必廬山好息機

參無壊禪師觀所遺衣物

開士何年至郍提訪故知振鈴醒萬刼分乳食千兒什襲防衣鉢莊嚴奉國師志公飛錫處雲气繞龍池

杜曲

行逰杜陵巖巖下有晨炊茅屋數十家翳翳夏木齊遙岑結雨腳亂水眀稻畦系馬長條間箕坐復踟躇昔有杜陵老在此深巖居華族多貴逹麗藻盛文詞此人旣云往地靈亦以移花光比酒濃豈復如昔時村人但耦耕玆事不能知撫心悲先民攬筆作此詩

蕐嚴寺

杜陵原上艸樹遮蕐嚴寺傍山水涯浴鳬飛鷺水田迥過雨防雲山色賖老僧施食去扄戶童子乞火來烹茶法堂東閣半沈寂讀罷殘碑坐日斜

過公謹宗尉莊兼懷長房社友

茂林蔽修逕敷艸帶髙岡薄言事逰遨夏陰淸且長倚原結茅茨避喧如柴桑竹樹覆短垣蓬蒿豈就荒亭館出其巓參差摩穹蒼爾家近韋杜嗟彼羙人行羙人好兄弟結侶惟淸狂識我亦已久奇文數與商安得有樽酒對坐話腸一醉何所求良時多感傷

牛頭寺

野寺荒原上登登逕轉遙禪房穿樹杪珠閣擘山腰坐久花頻落談深鳥故驕淹防従老衲寂寞話前朝

宿香積寺【寺北汾陽破賊處】

迢迢禦宿川落落香積寺殿頽塔裂不記年斷碑猶拂開元字開元之後此出師胡兒六萬首皆碎我來宿寺中徘徊動遐思空山日落雨冥冥古木荒村鬼火靑尙父忠勲那在眼至今惟有佛燈眀

百塔寺

遙望百塔寺寺邊塔累累下有敷榮艸上有紛披枝借問此下人長臥亦何其心結如金石骨化隨塵灰慧澤廣無外圎光照地垂色身寜有極生願爲芻尼

艸堂哀舊逰諸君子

紫閣對圭古寺三五處松栢蔽其陰日夕起煙霧二十年間三來逰我歌爾和偕交素吁嗟乎哀莫哀兮昔日之人今朝露一哀兮魏生意气無知流【謂魏邦逹】二哀兮韓郎識面如荊州【謂韓期維】三哀兮一代風流王子猷【謂王家瑞】四哀兮京兆眉間翠黛愁【謂張自守】五哀兮韓家難弟雙吳鈞【謂韓化】六哀兮小王翩翩舄鳬逰【謂王宣】七哀兮徐穉髙歌更莫酧平生意气輕王侯【謂徐汝爲】作者七人不可遮眼前山水音悲嗟此行攜得東牀兒【謂王允濓】我昔逰時爾童牙今也能探虎豹窟彩筆飛淩嵂崒老態龍鐘應避鋒狂來曾負崚嶒骨不隨逝者爲髑髏且向山中書咄咄嗚呼仰天長嘯兮生死交情不能忘年過半百多悲傷更有羅含在逺方【謂羅秀士】安得雙涙隨大江大江東流無止息紫閣圭千古色但使圭紫閣如礪堅一生一死那足言

石墨鐫華卷八

