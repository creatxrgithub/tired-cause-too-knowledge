

欽定四庫全書

史部十四

蘭亭續考

目錄類二【金石之屬】提要

【臣】等謹案蘭亭續考二卷宋兪松撰松字壽翁【案兪庭椿亦字壽翁二人同人謹附同在宋末而實非一人謹附識於此】自署曰吳山蓋錢塘人後有自跋稱甲辰書於景歐堂蓋淳祐四年也其仕履無考惟髙宗臨本跋內有承議郎臣松之語其終於是官與亦莫得而詳焉是書蓋繼桑世昌而作故名曰續考跋內所稱近嵗士人作蘭亭攷凡數萬言名流品題登載略盡者卽指世昌之書然書中體例與世昌迥異上卷兼載松所自藏與他家藏本下卷則皆松所自藏經李心傳題跋者其跋皆淳祐元年至三年所題以宋史心傳本傳考之蓋其罷祠之後寓居臨安時也前卷所載跋語知辧永嘉之誤而仍沿筆陣圗所云羲之三十三嵗書蘭亭之說其無所防制與世昌相等然朱彛尊曝書亭集有是書跋稱其跋語條暢不類董逌輩之晦澁則賞鑑家固亦取之至心傳題跋尢熟於史事如宋祁摹碑靑社諡法諸條皆足以備考核非徒紀書畫也又宋史心傳本傳載其淳祐元年罷祠而其初入史館因言者論罷則不載其嵗月今是書跋內有紹定之季罷史職歸嵓居語則知其罷在紹定末年亦足以補史闕焉乾隆四十六年三月防校上

總纂官【臣】紀昀【臣】陸錫熊【臣】孫士毅

總校

官【臣】陸費墀

欽定四庫全書

蘭亭續考卷一

宋兪松撰

繭紙鼠須眞迹不復可見惟定武石本典刑具在展玩無不滿人意此帖所宜寶也

右紹興癸丑歳髙皇帝賜鄭諶本有禦筆復古殿書四字下用禦書之寶藏兪松家李秀巖有跋在後

世傳太史箴大雅吟黃庭經樂毅論遺教經蘭亭記皆逸少奇迹而太史箴大雅吟不復傳黃庭𨿽有本然殊不類似後世依仿而托之者遺教經又訛缺過半獨樂毅論字完正精勁絕出此本藏於毘陵髙氏云始得之石城已亡其一角所存三百餘字卽其眞也其後或見其石者以爲玉髙氏子弟以火試之今遂破爲數段石蓋楚石堅瑩似玉而畏火予亦甞見之然物之不幸有如此者亦可嗟也蘭亭記傳者尢多行艸不一竟未見其正本嘉祐中侍官陳畱得集賢胡公謹家本觀之與世之傳者不相類而字勢奇絕非後人所能爲然予不知公謹果何從得之也治平乙巳予歸毘陵又獲瑯琊模本而字體乃與公謹所藏悉同其後有永陽守杜符卿題云蘭亭記自永嘉之亂而亡其石刻今存於定武李氏李氏初亦不甚祕而今無能見之者惟府帥下教或得墨本一二而已於是予乃知公謹所藏蓋定武李氏本也杜守眞可謂好事者然其傳模非良工僅存梗槪而失其精神逺矣聊識而藏之然不知異日果能得李氏正本否四月壬辰南陽子厚題於山軒南齋杜守云蘭亭記永嘉之亂亡其石而張彥逺書斷雲右軍修禊事時三十三嵗揮毫制序於時寶之貞觀中入於內府文皇帝令搨書人趙模韓道政馮承素諸葛貞等四人各搨數本以賜皇太子諸王近臣後以玉匣盛貯隨葬於昭陵然永嘉之亂乃是惠帝惠帝塵辛未嵗至穆帝永和癸丑嵗相去四十二年豈非傳之誤耶因志於此用祛羣惑耳治平乙巳中元日閒閒堂記

右魯子學本後歸沈虞卿

蘭亭樂毅東方先生三帖皆妙絕然摸冩屢傳猶有昔人用筆意思比之遺教經則有間矣元丰上巳日冩

東坡防官本法帖

蘭亭敍世間本極多惟定武本者最佳且有東坡先生跋證可爲雙寶張氏其珍藏之辛未孟春中休日賀方回云

此蘭亭乃定本也今亦罕有賞嘆無已元祐辛未仲春十八日田晝楊書思趙滂

始鄒正言浩赴貶所其友人告之曰使君官京師遇寒疾不汗五日死矣獨嶺海之外能死人哉友爲誰田晝是也蘭亭佳無說蘓子瞻賀方回人所共識由田君求楊趙又從可知也淳祐四年夏至日長樂潘牥

右一本自東坡而下四防藏兪松家

劉郎無物可縈心沈迷蠧縑與斷簡求新不獲狂時發自謂下取且謾眼猗嗟斯人今實尠我欲從之官有限何時大叫劉子前跽閱墨皇三復返

右米元章題劉涇所収唐絹本

永和九年暮春月內史山陰幽興發羣賢題詠無足珍敍引抽毫取奇紮好之寫來終不如神助畱爲後世法二十八行三百字摸冩𨿽多誰定似昭陵竟發不知歸尙有異形終可祕彥逺記摸不記楮要錄班班有名氏後生有得苦求髙俗說紛紛那有是

右米元章題永徽中撫本

予爲兒童侍先君旁嘗聞與客論蘭亭詩敍惟取定武本爲最眞予初不悟此說今老矣學書無所成信知蘭亭詩敍不可以水墨積習也此軸廼侍郎王彥昭文房物觀之使人健羨是尢可珍也丹陽蔡肇天啟題

右李鳳山所藏本

先君所藏定本修禊敍愛之甚切今觀此刻宜在季孟之間紹興九年嵗次己未春三吳吳說防

右王岐公本藏兪松家

錢及之於工部外郎薛伯常所藏蘭亭曰蘭亭自唐太宗刋在玉石後流落定武民間世以定本爲貴伯常尊君道祖世以米薛名者侍其先樞宻守定武別以玉石刋一本易民間太宗以歸薛道祖長安人也自此天下以長安薛家本爲貴道祖又畱刋一石在使宇畱刋一石在譙門計之民間所易者一石只定武自有三本然皆經道祖手元用太宗碑本便上石皆善本也及之與伯常防數於其家參之曲折精防得蘭亭妙處一開不能逃也雋道此本眞薛家好本也然伯常又說玉石本惟背後有五色蓮花記者爲貞觀時本耳此石後來亦不在長安薛家蓋道祖死其弟尙書嗣昌奏之宣和之間已取歸汴京龕在宣和殿上靖康丁未燕人載歸沙漠嗚呼中國所存者亦可知矣雋道妙於翰墨方能珍玩之他人有之未必能披玩法書如此也道祖諱紹彭其防子伯常諱經紹興二十八年八月十三日錢及之中叟謹書

右藏兪松家

王羲之蘭亭敍詩眞迹貞觀中禦史蕭翼就會稽僧得之詔內供奉摹冩賜功臣時禇遂良在定武再摸於石眞迹復入昭陵世不復見自唐以來所傳惟寶定武本當時印取已多缺去防字此石宣和間又歸內府亦不復見矣今古摹刻響搨奚翅數十百卒非識者眼中物按張彥逺書法要錄云羲之復書此敍凡三十終不類初以是知無心之妙亦不自知也能造此理可以學道僑寓南安觀知白所藏定武眞本旅愁頓解建炎二年五月二十六日宋唐卿謹識

右藏越僧處

王性之家蘭亭云是唐人所臨後有建中押尾建中乃李西臺名也以予觀之落筆結字皆是西臺法度此帖爲西臺所摸者無復疑焉陳長方齋之書於惟室之東雲巢

右李西臺臨本藏兪松家

翰墨風流冠古今鵞池誰不賞山陰此書𨿽向昭陵朽刻石猶能直萬金

右藏兪松家

昭陵一入見無從鐫石猶將贗本供八法典刑今在此華山天外立三峯

不須苦恨厭家雞自是鹽車後月題弄筆數行書紙背莫教人喚庾安西

此甥此舅兩風流翰墨相傳不誤投大似曺溪付衣鉢臨池他日防銀鉤

吾友胡少明教官以王文正家所得蘭亭敍惠其甥王立之定武石刻屢經牧守私易此本信非近年摹搨失眞者所能髣髴也紹興乙夘上元日閩人陳長方齋之題於笠澤寓捨

庚申二月復借此本參訂程光祿滕康樞宻家所得本此石實與滕氏所藏同出一轍

栁子厚殷賢戱批書後寄劉連州並示孟侖二童家有右軍書每紙背庾翼題云王防稽六紙二月三十日

右三詩三題並陳齋之筆王沂公本李秀巖有跋藏兪松家

平生三見唐人摸本蘭亭敍一見泗南山杜氏本刻者一是周延雋家本一是蘇中書家惟蘇氏本冠諸家其傳摸不失眞處決非定武石刻所能及然不善爲斵血指汗顏摸書手未免有之

右陳齋之評唐人摸本

定武舊刻長安薛氏所藏余政和丁酉歳倅郡次年移南陽薛氏子晐以此贈行建炎已酉承乏鄕部遭裏中之變已失復得錢塘吳說傳朋題

傳朋赴鎭上饒相遇嘉興觀定武舊本蘭亭眞气凜然紹興中甲子九月十四日雒陽朱惇儒題

揆家所藏定武禊帖有三最後得此本絕妙戊申九月三日觀於欣遇東齋沈虞卿題

是嵗冬十一月觀楊伯時路分家藏本與此正同其籖題是薛紹彭手書知此爲定武眞刻無疑沈虞卿再題蘭亭敍唐世摹本已不復見今但石本耳摹手刻工各有精粗故等差不同惟自定武者筆意彷佛尙存士大夫通知貴重皆欲以所藏者當之而未必皆然觀此本則不容聲矣紹興辛亥立冬石湖範成大書

余從士大夫家見蘭亭石刻多矣皆號定武本𨿽祕府之藏亦未免雜贗也紹定癸巳修稧之月舟過采興欣遇沈公之孫寺丞出示家世所藏二軸望之知其爲眞也此軸本吳傳朋得諸薛氏而博古如尢王善書如朱範同所鑑賞則又信而有徵矣近歳士人作蘭亭攷凡數萬言名流品題登載略盡惜無以此軸示之陵陽李心傳書

右一本六跋沈伯愚所藏本

唐太宗旣獲蘭亭敍乃命馮承素趙模諸葛貞之流鉤摸以賜近侍令禇遂良撿校而董之今嗜古好奇君子尙有祕傳當日賜本近見一本已歸禦府矣神物防持斯爲萬世不朽之藏廣宇間石刻莫可勝紀悉以定武爲善此蓋是也紹興十九年九月十五日懶拙老人米元暉書

宣和之末復置書學增博士三員杜從古米友仁與兢昨兼見任職事一日太上徽皇各賜蘭亭敍石刻一本其下禦筆書云康定二年進尙是定州所貢今觀是本政與向來所賜同今不易得宜珍祕之紹興壬申春二月六日保大騎省云來徐兢題

定本蘭亭敍如世奇寶不惟難得亦難辧此蓋故家所藏米徐二公好古博雅與之不疑僕因而識焉幸矣淳熙辛丑閏月晦日唐季度題

右一本三防藏兪松家

蘭亭禊飲敍艸號右軍法書第一眞墨入昭陵虞禇軰所臨典刑猶在散落人間今復數百年鉤搨旣多眞贗轉雜濃輙過肥或病瘦偏勁露鋒規媚傷弱工不勝拙當時無復見右軍大成矣余每獲蘭亭隨以入集晚防都下蘭若得本於老書生云淸獻趙公少年學書定武本一見驚喜取較他本果勝不誣遂以壓捲魯直嘗防蘭亭有云摹冩或失眞肥瘦亦自成妍媸各以心防其妙防因題所集云蘭亭防妙紹興辛巳元夕後一日魯長卿書

右藏魯子平家

蘭亭爲書法之祖南中摸仿幾數十本終不若定武者之勝今觀此軸刻畫與使墨皆有佳趣決知其爲定武者也然較之予所収者墨色勻重亦打碑者自有不同得之者當寶藏蓋書法盡於此矣石湖居士書

右範至能跋

右蘭亭記曾禹任得之諫大夫毛氏毛氏得之淮陰非近時習訛者也予見元明防山谷書雲山谷謫黔溯峽舟中日日惟把玩石刻一紙蓋此記也故末嵗筆法超絕云予聞五更侵早起更有夜行人願持此句子寄聲山谷楊萬里

右楊誠齋跋曾氏本

晉人風度不凡於書亦然右軍又晉人之龍鳳也觀其鋒藏勢逸如萬兵銜枚申令素定摧堅防陣初不勞力蓋胸中本無所滯礙故形於外者乃爾非但積學可致也昔梁昭明以一語不中廢此敍而不錄後世以絲竹管弦爲重復之病至齊梁小兒僞妄之作則信而不疑是蓋微瑕棄玉而以玉表重瑉唐太宗親傳晉史偹載斯文豈無意耶𨿽然翰墨如此閱千百載終當輝映學海後之覧者亦將有感於此固右軍期望於大夫士之志也故我樂爲仲威言之紹興乙亥九月二十七日必大書

朝士素藏金石刻且殫見洽聞者莫如沈虞卿尢延之王順伯予每咨問焉淳熈己酉正月五日必大題唐太宗始得修禊敍命趙模韓道政馮承素諸葛貞搨本賜羣臣而虞世南歐陽詢禇遂良各自臨摹由是流傳人間今髙宗皇帝臨定武石本則唐摹本亦亡矣皇諸孫臣善鏬好古博雅得紹興宸奎寶藏之屬臣必大記其後必大嘗伏讀禦制禦書翰墨志近三千言而稱美此序無慮數四旣曰測之益深擬之益嚴姿態橫生莫造其原又曰得右軍書手之不置自束髮喜作字晚年得趣又曰右軍擇毫制序用蠶繭紙鼠須筆遒媚勁健絕代更無凡三百二十四字有重者皆具別體之字二十絕無同者歷代論書遂集大成方孝宗皇帝在王邸詔摹冩爲具課乃知二聖心畫𨿽曰天縱亦積學之功也使羲之復生將云非恨陛下無臣法恨臣無陛下法耶嘉泰二年三月三日少傅觀文殿大學士致仕益國公周必大謹書

右三跋周益公題

定武本凡湍流帶右天五字全者皆謂在薛紹彭之前然不能知嵗月之久近此誠善本王順伯謂是熙寜前摹拓於中山者爲可寶近見畢少董所董氏淳化間本尢爲精好自言爲兒時親在定武見靑石本帶右天三字已缺壊大觀再見之與舊所見無異則五字未必皆紹彭劖損也更當考紹彭在中山時嵗月雲樓大防【跋王伯常本】

薛道祖名紹彭向之子也與米元章劉巨濟相爲莫逆之友不惟人物翰墨相上下所蓄法書名書亦略相埒今有淸閟堂帖名字印章了然跋語所謂河東公者也從孫棣近以伯父州所藏稧序問淸閟爲誰誦所聞以告之樓大防【防淸閟居士本】

子耕明逺以古帖相易不肯各以其寶余有淳化間本與此相似而流帶右天尙全謂子耕曰天下有道丘不與易也明逺姓單名丙文右選之有文者樓大防【跋黃子耕本】

右三跋樓攻愧題

南朝千載有斯人帖出蘭亭花艸春俛仰之間已陳迹至今此紙尙如新

右楊誠齋題袁起巖本

慶曆中宋景文帥定武有舉子攜此石至都死於營妓家有營吏號孟水淸者見而識之取獻景文景文喜甚不敢私有畱於公帑世謂之定武本後薛道祖攜以歸長安宣和中有防取舊石置睿思殿嘗以墨本令賜近臣時先君通籍殿中遂得此本間關兵火之餘迨今數十年祕藏不墜豈有物之防持因書所聞以告來者淳熈十年八月二十三日東平榮芑書

定武蘭亭敍凡三本其一李學究本傳爲智永所摸薛氏別刻本易以歸長安宣和間歸禦府前本是也其二字肥有薛道祖別刻畱定武與前本方駕人多課爲舊本非也其三斷字差瘦得於修城役夫後藏康伯可家舊刻與岐陽石鼔俱載以北宋元功云嘗從北使聞在中原楊伯時云與薛氏爲姻家定武本以玉石背刻舒元輿牡丹賦並記之以廣異聞淳熈十三年五月十三日右東平榮芑題

右榮次新二防桑澤卿考中已載其間三斷石本今藏兪松家李秀巖題跋在後

蘭亭皆以定武爲貴其寔有三各不同始慶曆中宋景文爲帥得唐石本匣藏庫中至元丰中薛居正爲帥惡摹打聲乃刻別本置譙樓未防其子紹彭又別刻易元石歸長安蓋道祖嗜古工書臨摹盡善三本皆出定武而宋之所得者當謂之唐石本薛氏父子所刋者卽謂之定武本可也大觀旣詔取元易石本龕置宣和殿靖康時與岐陽石鼓共載以北南渡以來舊物多不存後人所在摹刻不知幾本觀之者有肥瘦劖損取況之說紛紛不一皆未足爲證多取他本較出自然萬萬不侔余亦嘗以後來所見參攷兼見楊誠齋所藏薛道祖籖題本與此無纎毫異故知此本爲定武毋疑淳熈丁未仲冬後一日山陰王明淸題

右玉照王仲言所題本

定武蘭亭敍熙寕中薛師正爲帥其子紹彭竊歸洛陽斷損湍流帶右天數字以惑人宣和間歸禦府建炎初宗澤送之維揚迨經兵火之餘不知所在此本未斷損乃舊日定武所拓尢可貴重黃太史謂肥不剰肉瘦不露骨評此帖也臨川王厚之防

前軰論定武蘭亭石本風流秀潤骨肉相稱視其筆意右軍淸眞气韻冠映一代猶可想見今觀此帖寜不信然己未冬武夷詹體仁書

永和嵗癸丑羣賢防蘭亭流觴各賦詩風流見丹靑右軍艸褉敍文采燦日星選文乃見遺至今恨昭明字畫冣得意自言勝平生七傳至永師襲藏過金籝辧才尢祕重名已徹天庭屢詔不肯獻托官墮戎兵妙選蕭禦史微服山陰行譎詭盡萬狀徑取歸神京辧才恍如失何異勑六丁文皇好已甚丁寜殉昭陵當時馮趙軰臨冩賜公卿惟此定武本謂出歐率更采擇獨稱善遂以鐫瑤瓊流傳迨五季皆在禦寢扄耶律殘石晉睥睨不知名意必希世寶氊裹載輜軿契丹旣北去棄與朽壤並久乃遇知者龕置太守防或云政宣間此石歸紹彭又言入內府宣取恐違程焚膏繼短晷拓本手不停疊紙至三四肥瘠遂異形南渡愈難見得者輙相矜我見十數本對之心欲醒汪侯端明子嗜古自弱齡錦囊荷傾倒快覩喜失聲帶流及右天往往字不成而此獨全好防持如有靈尢王號博雅異論誰與評硬黃極摹冩唐人苦無稱贗本滿東南不足呈猶有婺與撫碔砆近璜珩右軍再三作已覺不稱情心摹且手追安能效筆精響搨固近似形似神不淸不如其意到手隨縱橫況我筆素拙何由望羣英近亦得舊物庶幾窺典刑此本更髙勝著語安敢輕孤風邈難繼悵望冥鴻徵【攻愧題季路本】

悵望當時眞迹臨摹所在支分千載但稱合作誰能有感斯文

定本爲世第一此又在定武前今日錦標玉軸向來不直一錢【攻愧題袁起巖本】

東防登防稽祗見蘭亭不見碑北過中山府欲訪此碑不知處間從故家看墨本如此二者絕難遇曾經耶律氊裹去至今邊徼猶知慕時將一二餽北使持歸往往快先覩未知玉石眞在否要比江南終近古他日縛取呼韓作編戶勒銘歸來過定武只問君王乞此碑打向人間莫論數【攻愧題羅春伯本】

餘三爲蘭亭作詩姚江施令尹家世好古所藏定武略與季路者相似披玩不已欣然爲題其後四明樓鑰

慶元戊午詹阜民子南趙師夏致道武子以是日修故事於此地武子出示同觀相望八百四十有六年矣懷想風流爲之慨然

觀蘭亭當如禪宗勘辧入門便了若待渠開口堪作什麼識者一開卷已見精粗或者推求防畫參以耳鑑瞞俗人則可但恐王內史不肯耳予平生見佳本亦多然如武子所藏不過三四眞可寶也慶元庚申重九月笠澤陸防書

莆人陳讜正仲借觀於越上齊宮是本眞定武二三百年前本也冝珍藏之嘉防元年八月初八日

嘉泰元年八月上休日南丰曽防茂昭觀於越之棣華堂常叔度徐淵子同觀於西渤張園壬戌四月二十四日是日微風小雨

嘉泰壬戌冬至後五日林成季周南朱鼐趙汝譡朱元紘滕別旴昭施武子於虎丘同觀書畫武子弟寅宏往見定武蘭亭後有畢少董所題與此正同眞奇物也甲子七月二十有三日闗中張嗣古敏則

曩年沈揆虞卿蓄蘭亭敍刻凡百餘本予嘗見之要各有所長而以定武刻爲冠予問沈何以別其爲定武本沈以斷損湍流帶右天字爲驗今觀王順伯防云未斷損前本尢可貴重則是沈之前說尙未盡也以是知見聞不可不博開禧丁夘正月望題倪正甫

李眞徳秀任希夷同觀嘉定癸酉中冬二十五日玻瓈泉上題

定武禊敍有三曰肥曰瘦曰五字損本予皆舊藏焉今又得此肥本於施武子因以識之戊寅重九日古汴向水若冰甫

右不損本自王順伯而下十三防藏兪松家

鄱陽洪景盧

梁溪尢延之

東平範東叔

括蒼梁昭逺

三山黃彛卿

丹丘謝子長

延平鄧千里

長樂黃邕父

霅川倪正甫

淳熈丁未孟夏六日觀於羣玉亭【祕書省印】

括蒼王誠之將命出使三館之士餞於史退傳北園檇李沈虞卿出此書示坐客同觀者凡十四人鄱陽洪景盧述

錫山尢袤延之

三山髙子云曇

無諸黃倫彛卿

山陰莫叔光仲謙

蜀花仲藝東卿

括蒼王信誠之

延平鄧馹千里

濟陽李巘獻之

長樂黃唐邕父

渠江正叔簡敬父

吳興倪思正甫

臨江羅防春伯

右一本兩經題名藏兪松家李秀巖題跋在後

上卽大位之初揆以國子祭酒召入都越旬日被命使燕過定武得此本然非舊刻也顧修程萬里犯暑馳驅而歸槖有此亦可喜也後三年來守吳門遂以頃嵗所得別本裝爲一卷北望故都回思經行之地撫捲慨然因書於捲後紹熙壬子仲冬四日揆題

右蘭亭修禊敍劉餗嘉話云蘭亭敍梁亂出在外陳大嘉中僧智永得之隋平陳或以獻晉王卽煬帝也僧智果借搨不從索果死歸弟子辧才唐太宗爲秦王時見摸本喜甚使歐陽詢求之以武徳二年入秦王府正觀中搨十本賜近臣世言遣蕭翼詭計取之者妄也後遂入昭陵溫韜發唐諸陵蘭亭復出人間世所傳摸刻本極多而獨貴定武本者自山谷始所謂彷佛存古人筆意者是已此刻是定武舊本慶曆中韓魏公守定武有李學究者得此刻魏公力求之仍埋石土中刻別本以獻李死其子稍稍摹以售人宋景文爲帥伶人孟水淸得之以獻子京子京愛而不敢有畱於公帑元丰中薛師正樞宻爲帥擕石去其子紹彭道祖刻別本在郡大觀中次子嗣昌始納之禦府龕於宣和殿後與岐陽石鼔俱載以北或云道祖於定武舊本劖去湍流帶右天五字以惑人或云道祖刻別本劖去此五字未知孰是尢延之云此舊本蓋道祖未劖去之前摹拓者尢可愛重也延之平生所見禊帖不一其言當可信檇李沈揆謹題

右二本沈虞卿題

歐公所得蘭亭凡三其一得於王沂公家此本是也揆爲大學正時同捨生章澥爲予得之其族人家今二十有一年矣撫捲感慨豈惟山陰勝防成陳迹而已哉紹熈癸丑正月十日書於姑蘓郡齋

右藏兪松家李秀巖題跋在後

唐硬黃紙防鉤蘭亭敍字皆率意爲之咸有禇去非馮承素之流所搨冩本無復可疑此書當下眞迹一等非知書者未易道也昔南宮米舍人芾元章書史有云樂毅論天下正書第一蘭亭敍行書第一也縫有半書印乃米氏寶晉書印後有忠孝家之印卽吳越錢氏印及有趙景道進徳齋印蓋已經名公鉅卿賞鑑矣乾道二年中元前一日獲於錢塘故人杜可升升之因手裝於行在祥符寺張堯臣跋

信以傳信疑以傳疑事物皆然而字畫爲尢甚世之法書亙古迄今王逸少爲稱首永以爲訓不可復加然精粗眞僞在當時或已有疑者逸少常作意書表上穆帝帝使張翼擇紙色長短相類者臨冩而題後答之逸少初亦不覺詳視乃嘆曰小兒亂眞廼爾耶在當時已自疑如此唐初去永和猶未逺相傳以敍艸爲遺蹤之冠太宗寤寐求之以王氏家傳在其孫智永弟子辧才處房齡計得之及攷紀聞所載乃云元艸爲隋末時五一僧所藏誓與死守太宗以威驅勢脇而又得之二說不同則此敍眞迹乂有可疑如此自匣殉之後獲見硬黃響搨者且爲欣幸迨於明皇始刋之於學士院洎顯宗朝又刋於翰林待詔所攷其二石一乃懷仁所臨前瘦而後肥一乃王承規摸刻丰殺得所轉搨精神至石晉時耶律輦藏北去遺是石於殺狐林遂號爲定武本亦不知其爲學士院本耶或待詔所本也後汴京書坊亦刋一石咄咄逼近而摹手差劣識者謂之贗本時人鮮克攻發而墨本滋爲可疑宣政初薛紹彭易定武石歸藏於家敲刷過多駸駸剝裂上之天府更以他石別鐫其致疑滋甚二百年間博雅君子家摹而戶刻之無不根苗於定武本其庸工者駁雜不能致辧而精微者得眞十六七互相詆訾而収藏者爲疑又將如何自非得之之正傳之之的𨿽明發秋毫欲決其近似之惑亦戞乎其難哉雙槐先祖政和間爲博士日得是本於定守之故家攜歸祕篋示爲子孫矜式淳熈中入伯父位愛防惟謹近爲鬻碑者所得不期而遇若有神明呵禁之者價驚喜之餘亟以倍價復歸較之所集蘭畹數十本何啻驪珠之與魚目瑜瑾之與碔砆筆勢自然精微遒勁玩味不能釋手信乎其爲王承規舊本也因驗諸易得卦之暌象曰上火下澤暌君子以同而異蓋始焉同於槐堂而中也異於分析初九曰悔亡勿追自復蓋幾爲鬻倅負之而走幸終歸於我上九乃曰羣疑亡也蓋家傳之可信而絕無前所謂數者之疑吁合極而暌暌極而合至理所存非偶然者謹薫沐裝軸永爲靑氊之藏抑當思其信以守之誼則其傳斯無忝耳嘉定己巳中秋鄭價裕齋志

右二本二防鄭雙槐本藏兪松家

蘭亭博議余及桑君澤卿所輯也余挈故書入山陰結廬茂林修竹間訪問王謝諸人遺躅但見壑流巖秀云物興蔚而已旣而於屋東得鄰土地數畝益藝卉竹治堂觀人有以汪龍溪家所藏禊圖見遺者乃掲之屋壁間又有舊藏定武石刻亦設諸幾席日與兒軰來防觀圖玩字如與王謝諸人相接一日澤卿忽擕博議見過予驚且嘆曰此越故事也我曾不能爲之而澤卿所編甚勤且篤而又精贍貫串如此余每謂右軍召爲侍中尙書皆不拜又擢防軍將軍仍不就至於兒娶女嫁便有尙子平之意縷書辭間其識宇度量似非江左諸傳所可及天若有晉使昌於事業當不在司徒叔太傳公之下而論者僅推其研精篆素盡善盡羙而已吁是何其不知右軍者耶繭紙一帖辧者多矣自有確論因不復云獨愛我澤卿續證詩書之系膏肓大雅之傳凡所攷訪一一詳的直有括囊流俗包舉藝文編該緗素殫極丘墳之意因以敍博議且以防眾曹之苟簡鮮工雲開禧元年十二月望日四明髙文虎書

右藏楊叔憲家

嘉泰壬戌十二月因與鄰人湯升伯過童道人許見此禊帖知是烏防盧提防者所藏定武舊本後數日雪後更欲雪上車寒凜因詣童買得之姜堯章書

廿餘年習蘭亭皆無防處今夕燈下觀之頗有所得澷書於此癸亥三月十二日白石道人

天下能事無有極其至者袁昻謂王右軍字勢雄彊龍跳天門虎臥鳳闕歷代寶之永以爲訓然右軍在時師法平南王廙又衛夫人書大雅吟賜子敬右軍亦嘗臨學同時有荀輿字長倩冩貍骨帖右軍自謂不及也大抵右軍書成西漢魏西晉之法盡廢右軍固新奇可喜而古法之廢寔始右軍亦可恨也余官帖中有張芝章艸帖皇象文武帖鐘繇宣示帖王世將廙上表二首其筆髙絕具存古意而宣示帖乃右軍所臨不失鐘法也右軍之前旣多名書右軍同時又有世將李衛王洽謝安瑉珣諸人皆妙於此故蘭亭不見稱於晉而至隋唐始顯耳癸亥六月九日白石書是日天乃大熱

右一本姜堯章三次題防藏兪松家李秀巖有跋在後

蘭亭出諸唐名手所臨固應不同然其下筆皆有畦町可防惟定武本鋒藏畫勁筆端巧妙防終身效之而不能得其彷佛世謂此本乃歐陽率更所臨予謂不然歐書寒峭一律豈能如此八靣變化也此本必是眞迹上摹出無疑學右軍書者至蘭亭止矣今一所傳石本刓一角者皆定武所自出也然其工拙姸醜如人靣之不同覧者自當具眼可耳又定武一石前軰紛紛各有異論旣自具眼定不向人言下轉也此卷有山谷題字山谷之言云爾乃知當時眞贗混淆久矣山谷之孫字子邁今爲農丞過予見後題欲乞去予不忍與以爲去此題則蘭亭廢矣周翰者文及甫之字多見其名於書帖後雅尙如許亦足以贖粉昆之疵矣嘉泰壬戌十有二月白石道人姜夔堯章書

右蕭千巖所藏本

余防侍先君見薛氏子爲先君道定武修禊敍刻頗詳薛之伯祖師政嘗帥定武謂初得此刻於定武之殺狐林後置郡嵗月久矣薛至定士大夫乞墨本者狎至薛惡摹打有聲自刋別本畱譙樓下多持此以授覓者蓋先後已二刻居亡何薛之子紹彭私又摹刻別本易元本以歸自是定武所藏殆薛父子所重刻二本耳政非舊物也然好事稽究源流次第眞贗各據所聞以定勝否年來有劖本之說謂薛師政所得之本欲以自別乃取湍流帶右天五字各劖一二筆私以爲記又有取況之說謂定武者於仰字如鍼眼殊字如蟹爪列字如丁形紛紛之論莫知孰是然予獨信薛者蓋其家親見而身歷之豈今所謂定武本者或出於薛氏父子所重刋者耶抑所挾歸者中更多故將又轉而之他也今觀順伯所藏余亦未敢遽以薛語劖本取況之說爲證然在等軰實稱第一餘𨿽隨羣嗜此所蓄益未敢信是夫以右軍平生得意書一字一筆皆足以心防而神遇要不必苦計較毫釐疑似之間余自此更當訪佳本以求正於順伯云【袁起巖題王順伯少卿本】

頃嵗有薛氏子爲先君道其族伯紹彭定武蘭亭帖三本始末語與前軰略同去春予防王順伯定武本嘗及之矣蘭亭帖距今嵗月滋久本旣弗一好事者說乂紛異然物之珍謬𨿽相去毫釐吾人一具眼目少加訂正便可盡見如順伯與今季路所藏一見知爲至寶物也以肥瘦別定本先後本亦是要論予畱都下九年士大夫家所幸數見之往往筆瘦而刻畫大明者甚多較之肥本自永和九年而下只此一行其運筆自然气象渾厚已不可及其間如防有咸流暢淸可浪猶齊攬數字相去尢不勝天淵他皆如此又肥本字畫之傍石紋自然皴縐如防煙籠染抆拭未去之狀俗謂之粉紋此尢不可僞爲前嵗見範元卿所藏渠卻未深信肥本人固各有見也尢延之領袖博雅定武石本偶未得刮目嘗見沈虞卿之本似不減順伯季路者予𨿽隨羣嗜此而所儲未確僅有一二可以偹遺然必求有以頡頏於尢沈王汪之門可也【袁起巖題汪季路大慱本】

富沙袁說友敬誦蘓富諸鉅公題防注想典刑如生乎其時也輙冒不韙書嵗月於下方【袁起巖題唐人臨本】

永和九年暮春日蘭亭修禊羣賢集含毫欲下意已先媚日暄風佐揺筆當時一筆三百字但說斯文感今昔誰知己作尢物看流落人間天上得天髙地逺閟不示僅許一二翻摹勒忽然飛上白雲俱徑入昭陵陪玉骨識眞之士已絕少眞者一去嘆難覓紛紛好事眼空只把殘碑摹眞迹蕭郎防去明眞贗定武傳來方甲乙如丁如爪辧形似不丰不露分肥瘠人亡無復見風流謾費精神疲得失臨川先生天下士古貌古心成古癖搜奇日富老不厭如渇欲飲饑欲食牙籖不止三萬軸集古已多千卷帙有時瞥眼道旁見倒屣迎之如不及平生著意右軍防並蓄兼收一何力賞音本在筆墨外何必此優而彼劣淸波萬頃渾一防明月一輪云半入是中元不礙眞趣气象典刑尢歷歷知我罪我春秋乎政爾未容言語直我方隨羣厚其嗜門戶弗彊才僅立幾年冥搜政無那剰欲流涎分半席閱公善本三四五不覺長歌書卷側羲之死矣空費公家九萬牋要得斯人冩金石

右三防一詩袁起巖題內所題王順伯詩本藏兪松家李秀巖有跋在後

予甞觀歐陽文忠公題是書是知眞本已葬昭陵唐末之亂昭陵爲溫韜所發其所藏書畫皆剔取其金玉而委棄之於是魏晉以來諸賢墨迹復流落於人間我宋太宗皇帝購募所得集爲十卷俾摸傳之時以分賜近臣今公卿家所有淳化法帖是也獨蘭亭眞本亡矣自唐以來傳本𨿽多皆以所藏舊本轉相摸傳失眞彌甚而皆以不同間或得其一二耳此本光朝頃得之於表兄羅山宰王敬子蓋其奉使北庭歸以爲贈藏之逾三十年矣嘗以諸本校其優劣獨此爲冠今所謂定武本者是也故特寶之以爲楷式因知傳刻者尙爾造妙想其眞迹宜何如哉嘉定十六年嵗在癸未六月望日樂靜居士永城劉光朝明逺跋

右藏兪松家

禊帖至唐乃有湯普徹趙模韓道政馮承素搨本皆不如永禪師禇河南所臨惟栁誠懸自用栁法作大字雋奇特甚今工部公所書生气凜凜儼然魯公栁莫及也公在髙宗防閣孝宗省曺名節論議彛獻典刑皆足以標凖兩朝儀刑諸老而一本諸學晚來東防訪舊事風流聲采猶被晉人士淸哉孫踐世官拜遺像淸白雅亮挺挺祖風顧瞻棠防遺越以琰一香世世如彼渚蘭乃若裒上祖以來書導自羲獻二十八人直可陋視方慶嘉定十二年八月日髙似孫書

右髙疏寮題諭工部樗所冩禊序

之茂爲兒童時侍先祖龍舒府君常見幾間捲舒蘭亭防妙喜動顏色抱之茂於膝上指示且曰此王右軍蘭亭修禊序艸也筆意精妙於時寶之劉餗蘭亭嘉話云蘭亭敍自梁亂出在外陳天嘉中僧智永借得之隋平陳或以獻諸晉王卽煬帝也僧智果借搨不還後果死歸弟子辧才唐太宗爲秦王時見摸本喜甚使歐陽詢求之武徳二年入秦王府貞觀中搨十本賜近臣世言蕭翼取者妄也後遂入昭陵溫韜之亂髮唐諸陵蘭亭復出人間世所傳摹刻本極多而今獨以定武爲貴者自山谷始所謂彷佛存古人筆意者是也慶曆中韓魏公守定武有李學究者得此刻魏公力求之廼埋石土中別刻本以獻李死其子稍稍摹以售人宋景文爲帥伶人孟水淸得之以獻子京子京愛而不敢有也畱於公帑元丰中薛師正爲帥擕石去其子紹彭道祖刻別本在郡大觀中次子嗣昌始納之禦府龕於宣和殿後與岐陽石鼔俱載以北或云道祖別刻本劖去湍流帶右天五字又云劖去者別本也今此數本刻字皆全又云此皆未劖去之前摸本也傳刻旣多工有巧拙自各存其妙然眞迹已千百年不可復見矣故題之曰蘭亭防妙之茂痛念先祖誨言時已七十年矣遺墨如新不覺感愴墮淚遂書於後

右雪邨魯伯秀跋家藏本

孫叔詣參政以所被賜本刻石防稽而薛嗣昌所得長安崔氏本亦刻在淛東倉司

栁公權楷書禊序攺天朗爲天融不知何意

右二說秀巖李先生筆記

蘭亭續考卷一

欽定四庫全書

蘭亭續考卷二

宋兪松撰

魯氏此帖藏之百年而壽翁表出之非篤好何以至此後山陰修禊之八百六十九年中冬月上朔日蜀人李心傳觀【淳祐初年題魯雲林所蔵本】

董承防者名誡劉信叔子壻也劉氏世爲貴將則此帖由來可攷矣鑱去五字所傳亦不同昔右軍旣書此文甚自愛賞更書之無能及者則謂蘭亭不見稱於晉恐未爲確論也摩挱墨本尙爾況其眞迹耶淳祐辛丑嵗十有一月庚子哉生魄越六日乙巳秀巗老人李心傳題【姜堯章所藏本】

紹定之季嵗予罷史職歸嵓居春三月過禦溪沈虞卿侍郎之孫提舉君以家藏禊帖示余求識其後秋九月過梁溪尢伯晦仲晦方裏居邀予與蔣良貴共飯日加己巳速客席間設大幾錦標玉軸堆積其上余雅聞遂初圖書之富也亟起觀之則多元老鉅儒所嘗鑑賞者良貴拔其尢者謂予各題數語觴每行趣輙更一二軸遲明飲畢余與良貴各題若干防亦不憶有無禊帖在其間也【闕】五日兪壽翁走價以此帖示予實沈貳卿於羣玉曁史園兩嘗出似坐客者而尢公遺墨在焉其爲定武眞帖不疑矣前後同觀者十有六人大抵二熈名士其間蓋有出處與隆替對者自是右軍輩人物書翰其一也後之覽者又當有感於斯文陵陽李心傳書【供內相所題本】

兪壽翁寄示禊帖四皆定本也但筆迹防有肥瘦之不同耳聞諸前輩謂此石將歸天上好事者疊紙以拓之紙在上者字微瘦理宜爾也此帖差瘦勁餘一見之便覺與沈貳卿家本相類視壽翁所評亦然因識其後淳祐元年冬十有一月乙巳研溪李心傳【劉明達所藏本】

此帖嘗經思陵賞識無復可議況後有驪珠三十六耶思陵本斆黃書後以僞豫遣能黃書者爲間攺從右軍而紹興之初筆勢已如此乃與戒石銘字體頓異殆天縱也鄭諶寺人中之粗能詩者上𨿽以此帖畀之未幾屬鞬之際復以其交通士大夫而止蓋畏公議如此後百有十年承議郎臣兪松以示前史官臣李心傳因憶傳舊聞龔識其後【髙皇賜鄭諶本】

此卷不知何人所作觀其意象殆二人初相見時也或謂當作老僧蒼皇頫叩口法而不能合之狀乃爲眞失蘭亭耳昔政和畫學以午陰多處聽潺湲命題眾皆作淸流激湍而聽者坐其側最後納捲者獨爲藤蔓膠轕樹影正中而有人屬耳於崩崕亂石之間上覽之以爲眞聽潺湲者遂除盡學錄然則摹寫之工固不在乎泥其迹毋亦對談之頃而蘭亭已落我度中耶壽翁試評之淳祐二年春正月甲午霅濱病叟書【江南蕭翼取蘭亭圖】予嘗評壽翁四禊帖以瘦本爲勝後見周益公之說亦然壽翁復以二帖示余亦瘦本也沂公作相時定武石似未刻豈其子孫所藏耶淳祐壬寅嵗雨水節霅濱病叟李心傳書【範文正公所藏本】

予旣題此帖後五旬有一日壽翁復以示予反復觀之眞善本也以集古錄考之當嘉祐中定武民間石刻已出但未入公廨耳然世傳薛紹彭易之以歸長安後其弟嗣昌獻諸朝今觀嗣昌大觀初題識乃以爲得長安崔氏所藏本眞迹而刻之則又非定本也蓋薛本幸存於靖康北狩之日而復逸於建炎南渡之時自是絕迹矣今壽翁訪求至十數帖而未見其殆有蘭亭癖耶霅濱病叟李心傳嗣書【再題範文正公前本】

集古錄所收蘭亭四刻王沂公家本才居一爾而陳沈二跋咸稱焉或疑其有一誤然沂公家自有石則摹傳宜不止此但渡江之後所存絕少滋爲可愛耳虞卿鑑賞甚精玆壽翁所以爲據也歐公錄沂而舎定政謂其纎毫無異不必並列爾非有所輕重也淳祐壬寅嵗淸明後五日蜀人李心傳觀【歐陽文忠公所藏本】

此帖信美矣惟室以爲王沂公家本蓋有所授第並指定武石刻則似未攷耳歐陽公旣敍沂本而繼之云又有別本在定州民家二家各有石校其本毫無異故不復錄然則二本皆佳也奚必以定本爲貴哉惟室紹興名士也予嘗得其步裏客談一編今又見其三詩風流可想矣淳祐壬寅嵗季春之四日霅溪病叟書【王沂公本】

徳壽臨蘭亭世所藏者不一而垂鍼蟹爪之體各具眞宸筆也但摸刻者視眞迹爲稍腴耳嘗聞普安恩平宗藩並立之時上各賜以所臨蘭亭而批其後云依此本進五百本其後重華書七百本上之而恩平訖無所進蓋勤怠之分天命之所以去畱也書帖云乎哉淳祐三年修禊日承議臣松以眞迹示臣心傳龔題其後【髙皇禦書臨寫本】

壽翁以三禊帖示予其末用靑社忠臣曽孫之印蓋曽威湣家所藏也威湣建炎初帥京東死國難予聞定刻以瘦本爲貴而此首帖特秀潤者歐陽文忠公評李陽冰忘歸臺等諸碑謂三石皆活嵗久漸生刻勿欲合故多細時有數字筆畫偉勁者乃眞迹也然則此帖殆亦活石所刻但摹打有先後故潤瘦不同耶反復視之滋爲可愛其它亦不足較也淳祐壬寅嵗北至日秀巖李心傳審定【曽公序所藏賜本公序爲京東帥之死難也博士錢防謚曰剛湣執政慊之攺曰威】論漢魏法書後此者東晉爲第一就晉人論之右軍又爲第一右軍遺墨流傳至國初者尙數十紙而蘭亭臨本特爲士大夫所稱予嘗見壽翁所藏蘭亭石刻凡十餘而此最後出蓋曽魯公家故物也定本始見集古錄中後六十年乃歸禦府魯公所藏豈其居揆席時與歐陽公俱得之耶或謂右軍風流人物與謝太傅自是輩流不應專以筆札之工爲貴予謂有如此人作如此字乃爲第一宜壽翁寶藏而無斁也淳祐橫艾攝提格臯月幾望霅濱病叟李心傳書【曽魯公所藏本】

定刻得薛氏父子而顯觀道祖臨帖殊可賞愛豈心誠求之之故蘭亭自入渠筆端耶如未能然匠意經營終不近爾帖藏下山已久今乃入於禦溪歐陽公謂物常聚於所好者是也淳祐二年孟秋九日霅濱病叟李心傳題【薛修撰道祖臨寫本】

此榮氏賜本眞定刻也但次新謂慶曆中宋景文帥定武得此石畱於公帑則小誤景文鎭中山在皇祐中墓碑可攷建炎初宗元帥守汴都得此刻致之維揚行在渡江時失之自是絕迹予嘗讀洪丞相釋云碑刻不必問所從但以書之工拙爲斷此帖旣佳而其來復有自非壽翁篤好之未易致也淳祐二年八月庚午霅濱病叟李心傳書【榮次新所題賜本】

王順伯好古博雅在二熈間爲第一所藏諸禊帖尢遂初極稱之袁起巖所賦玆其一也賞音本在筆墨外何必此優而彼劣其然耶其未必然耶壽翁試評之淳祐壬寅嵗秋八月哉生明霅濱病叟李心傳書【袁起巖賦長篇王順伯所藏本】

壽翁以此軸示予石旣中斷故缺十六字字亦瘦勁榮次新所謂第三本也康生朔南徧歷至乾道間尙存此帖未知何時歸卞山今又易主蓋余行四方所未見者玆爲可貴也淳祐次年尢集攝提格旻天中月皇極之日霅濱病叟題【葉石林所藏定武斷石本】

王右丞所畫蘭亭圖祐陵標題仍書何延之所作記於後逮今百三十三年矣爰自火龍騎日以來天上圖書散落人間不知其幾其至江左者僅毫芒耳臣松得之以示臣龔攬流涕記中數字殆是筆誤讀者以意屬焉可也王圖已經睿鑑故不復論淳祐二年白露節日前史官臣李心傳謹記

徽皇禦題王維蘭亭圖又禦書何延之蘭亭祕府藏祐陵書百餘軸臣三入承明備見之矣大抵政宣間所賜臣下觀筆也紹興日曆載髙廟聖語云近有進先帝禦紮者宸翰小璽皆人僞爲之時渡江未久也而贗本已出矣何耶淳祐癸夘二月幾望臣松以帖示臣龔攬再三筆勢似與祕府所藏稍異因憶蔡絳史補政和初宰臣言近降禦筆有不類上書者上曰比得一二制筆其管如玉而鋒長幾二寸是以用之作字軟美乃知崇觀政宣筆法固已不類此帖殆崇觀間所作也帖中領悟惓三字咸從右軍之舊不復釐正蓋自來臨摹之本如此惟麗字特有所避故與諸本不同云前史官臣李心傳龔書【徽皇禦書臨寫絹本】

蘭亭續考卷二

蘭亭續考前一卷其間有松所藏本與他人所藏者合爲一卷後一卷皆松所藏嘗經秀巗李先生品題命工鋟板以貽同志淳祐甲辰中秋日書於景歐堂

正徳間吳人栁大中僉嘗藏書萬卷特以抄本鬻於嗜古者此冊亦出諸栁氏云系宋刻大字本搨之又有桑澤卿蘭亭考十二卷藏於家今大中亡矣所藏皆散去余偶得之華少嶽忽病痁不能執筆乃命兒子手搨以供老境淸玩復綴數語末簡云

嘉靖乙夘杪秋卄二日勾吳苶夣散人姚咨時年六十有一

蘭亭續考防

