﹤史部﹐目錄類﹐金石之屬﹐欽定重刻淳化閣帖釋文﹐﹝釋文﹞﹥﹤史部﹐目錄類﹐金石之屬﹐欽定重刻淳化閣帖釋文﹐﹝釋文﹞﹥

禦制淳化軒記

淳化軒何爲而作也以藏重刻淳化閣帖石而作也蓋自伏滔崆峒之銘石虹堯碑之文歷代相傳石刻尙焉然物有其成必有其壊世逺年湮眞僞莫辧則漢唐且難得其全者無論周秦以上矣故言帖必以趙宋爲猶近而宋帖必以淳化爲最美重刻之由考稽之故已見於帖前之防冊後之跋玆不復記記所以藏石作軒之故云石刻旣成凡若干頁使散置之慮其有失也爰於長春園中含經堂之後就舊有之回廊每廊砌石若干頁恰得若干廊而帖石畢砌焉廊之中原有蘊眞齋因稍移齋於其北卽舊基而拓爲軒事起藏帖則以帖名名之夫淳化宋太宗之紀年也爲人君者卽不能以唐堯虞舜爲師亦當以夏甲周成爲軌所謂取法乎上僅能得中耳若宋太宗始終家國之間慙徳多矣吾所不取而又有何慕於淳化而以之名軒爲哉

壬辰淸和禦筆

朕幾余不自暇逸典學之優時及臨池曩曾輯內府所藏前人墨迹刻爲三希堂墨妙軒二帖廣示藝林復念古帖流傳可補墨迹所未備者惟宋淳化閣帖鐫集尢爲美富遠出大觀太淸樓諸本之上但惜初搨與賜者絕尠或云版尋殘損當時已爲難得後來翻刻愈繁眞意寖失有志追摹者末由津逮內府舊藏淳化閣帖極多而此畢士安所得賜本搨最精好爰特勅選工鉤摹上石冀復舊觀苐王著昧於辧別其所排類標題舛陋滋甚不當聴其沿譌以誤後學因命於敏中等詳加考正以次呈閱候朕參定分識各卷並命搜采諸家釋文依字旁注其互異者折衷附記於後以資省覽是於考文稽古之中兼寓舉墜訂譌之益用嘉惠海內操觚之士焉特諭

乾隆三十四年二月六日禦筆

欽定四庫全書

欽定校正淳化閣帖釋文

提要

【臣】等謹案

欽定校正淳化閣帖釋文十卷乾隆三十四年奉詔以

內府所藏宋畢士安家淳化閣帖賜本詳加釐正重勒貞瑉首冠以

禦題寓名蘊古四字及

禦題淳化軒記

命諸臣校正摹勒

諭防末載原帖舊跋及諸臣書後其中古帖次第一從舊刻而於朝代之先後名字之標題皆援證史文裁以書法碑不乖於春秋之義每捲皆防摹

禦筆論防昭示權衡又參取劉次莊黃伯思姜夔施宿顧從義王防諸說而以大觀太淸樓諸帖互相考校凡篆籕行艸皆注釋文於字旁復各作訂異以辧正是非別白疑似誠爲墨林之極軌書苑之大觀乾隆四十三年侍郎金簡以石刻貯在

禁庭自

宣賜以外罕得瞻仰乃防錄釋文請以聚珍板摹印俾共窺八法之精微由是流布人間遂衣被於海內考張彥逺法書要錄末有右軍書記一卷所載王羲之帖四百六十五附王獻之帖十七並一一爲之釋文劉克莊之釋閣帖蓋卽以是爲藍本然彥逺書傳寫多訛克莊書至南北宋間陳與義已奉勅作法帖釋文刋誤一卷今附刻韋續墨藪之末則克莊所釋不盡足據可知苐諸家𨿽知其有訛而辧正未能悉當逓相駁詰轉益多岐防逄我

皇上天縱聰明遊心翰墨裁成頡籀陶鑄鐘王訓示儒臣詳爲釐定書家乃得所指南是不惟臨池者之幸抑亦漢晉以來能書者之至幸矣乾隆四十六年十一月防校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

欽定重刻淳化閣帖釋文卷一

歷代帝王法帖

夏后氏大禹書【舊標夏禹列卷五今從史例攺題並移此】

出令聶子星紀齊春其尙節化

謹案右一帖篆書二行十二字

後漢章帝書【舊止標漢今從史例增後字】

辰宿列張盈昃海鹹河淡鱗羽翔龍師火帝鳥官人皇始制文字乃服衣遐邇壹體罔談彼短無恃已長尺璧非尙寸陰是競孝當竭力忠興溫若思愼終宜令學優登仕攝職從政都邑二京背芒面洛浮渭旣集墳典亦

謹案右一帖章艸九行八十四字

晉武帝書

省啟知旣下須防具具揚州實欲可可者比尙擬之動靜更啟也數遣信還

謹案右一帖艸書四行二十九字

晉元帝書【以下舊標東晉今從史例刪東字】

安軍未報平和之如何深可爲事也

謹案右一帖艸書三行十四字

八月九日睿頓首忽中秋但有遠懷便微冷恆何如比殊不能佳惟勿得慰抱念及不多司馬睿頓首

謹案右一帖艸書五行三十九字

晉明帝書

伏想墓次安隠守視文武平安

謹案右一帖行楷二行十二字石本不釋今附錄餘仿此

晉康帝書

陸女郎問訊如此可籌量之

謹案右一帖行楷二行十一字今附錄

晉哀帝書

不死罪死罪承中書郎君疢患比委瘵情以灼怛伏念垂心憂勞想得治力漸佳丕死罪死罪

謹案右一帖行楷四行三十六字今附錄

晉簡文帝書

昱白所示慶賜事具具此莫大之禮天下大慶得率由舊章慰答民望甚爲盡善但奢則不適於時儉則陋而不典正當斟酌其宜令得會中耳

謹案右一帖行楷六行五十五字今附錄

晉孝武帝書【舊誤標東晉武帝今考正】

比得譙王書有欲仙語吾答之如別卿前云宜卿譙王參之於眾云公書卿私書君輒從眾以吾觀之寧當許也想所謂爾

謹案右一帖行艸五行四十七字

宋明帝書

鄭修容有兄喪今成服汝可令汝內人知之再報休祜休範二家內人知也彧報

謹案右一帖行艸四行三十一字

齊髙帝書

吾今至破堽在路粗可尋還遲見卿不遠願信知卿深意也

謹案右一帖艸書四行二十三字

梁武帝書【舊誤分武帝髙帝爲二今並】

數朝腳气轉動不得多有憂懸情也二謝處委曲復當有情故舊數有書問不可復有興也知何時再言話報之

謹案右一帖艸書五行四十三字

眾軍行人最今封如別曹郢州近遣樊士眞領三百人猶在漁湖其應用行合應有四千人故指白蕭衍疏

謹案右一帖卽舊列爲梁髙帝書者也楷書五行四十一字今附錄

梁簡文帝書

知康司馬卓以水淺未時發漢源冬涸理當有訪遄舟有及具意綱答

謹案右一帖行楷四行二十七字今附錄

隋文帝書【舊列卷五第十標隋朝法帖今移攺】

皇帝敬問婺州雙林寺慧則法師朕尊崇聖教重興三寶欲使一切生靈咸防福力法師捨離塵俗投志法門專心講誦宣揚妙典精誠如此深副朕懷旣利益羣生當不辭勞也猶寒道體如宜今遣使人指宣往意

謹案右一帖行楷八行八十二字今附錄

唐太宗書【舊二十三帖今並一帖移四帖入髙宗書】

兩度得大內書不見奴表耶耶忌欲恆死少時間忽得奴手書報娘子患憂惶一時頓解欲似死而更生今日已後但頭風發信便卽報耶耶若少有疾患卽一一具報今得遼東消息錄狀送憶奴欲死不知何計使還具耶耶勅

謹案右一帖行艸十行八十七字

懷讓患水邊身腫復利形勢極惡耶耶意多恐不濟遺愛勞發大重气候似少可於豆盧亦似難差傷念不可言奴報其婦知也

謹案右一帖行艸六行四十九字

使至辱書知公所苦少可慰意何言不知信復更復何似時气漸冷善將息也所請景賢公卽宜畱聴追然後遣若無好藥更遣揀擇今爲北邊動靜奉勅卽行相去大近信使非遙實情欣怉耳遣無具李世民呈

謹案右一帖行艸十一行八十一字

比者久嬰沈疾虛獘何言昨旦臨朝略無勞惙看此稍望平復未知於後何如且用慰心自怡而已昨夜痛發少覺勞獘所以不能相見若有事進勅十一日

謹案右一帖行艸十行六十字

昨日來體履似漸可始聞卿不佳旦來何似勅

謹案右一帖行艸三行十八字

三五日來漸望平復所以不能相見恐更勞發勅

謹案右一帖行艸三行十九字

雅州只爲造船急所以如此早與書莫聴急賊已至方發兵恐少勅

謹案右一帖行艸四行二十六字

卿與道宗誰已得多馬明當至故遣問卽報勅十四日

謹案右一帖行楷二行二十一字今附錄

所疾者漸可不至憂耳

謹案右一帖行楷一行九字今附錄

北邊始有表至甚無事故書相報勅

謹案右一帖行艸二行十四字

八柱承天干道由其廣運四維紀地坤元所以載安是知締搆經綸必佇風雲之佐燮諧樞宇咸資川嶽之靈故軒丘禦扆六相宣其景化嬀水乘時五臣濟其鴻業

謹案右一帖行艸八行六十三字

數日來气發今旦服一飲子不得相見有事進狀勅中書門下三品廿七日

謹案右一帖行艸五行二十九字

門下中書省及侍郎給事中舍人員外郎鎧曹參軍左右庶子明日移營向五橋南一二里著勅三日

謹案右一帖行艸五行三十九字

數日來患痢今𨿽稍可猶自虛惙欲三五日將息諸司有事進狀勅十一日

謹案右一帖行艸五行二十九字

昨令今旦引髙麗使人辭明日將來勅二日

謹案右一帖行艸三行十七字

卿昨日道服蜀葵可錄方將來勅廿三日

謹案右一帖行書二行十六字今附錄

唱箭處只道官號及姓不唱名不知是何人想且應合唱名勅三日

謹案右一帖楷書三行二十六字今附錄

五言秋日斆庾信體

嶺銜霄月桂珠穿曉露叢蟬啼覺樹泠螢火不溫風花生圓菊蘂荷盡戲魚通晨浦鳴飛鴈夕渚集棲鴻防防髙天吹氛澄下熾空

謹案右一帖楷書六行五十八字今附錄

數年來每有徵動𨿽復事非爲已猶恐下有怨咨所以廢甘泉之遊履燋金之獘寧可違涼忍暑不能適己勞民想汝誠心惟吾是念自非孝情深結孰能以此爲懷省書澘然益增感念善自將愛遣此不多哥哥勅

謹案右一帖行艸九行八十二字

唐髙宗書【舊八帖今歸入太宗四帖】

不審夜來胸气何似想當漸散痢復斷未江叔所患竟不痊除奄然逝聞問悲痛哽咽何言想叔同气之傷故當難處今故遣使往參具無委諮

謹案右一帖行艸七行五十五字

叔藝韞多材慈深善誨藹夙奉趨庭之訓早擅臨池之工聞其比來復愛飛白昨故戲操翰墨聊以示藹慙六文之麗則異五際之芳詞忽往來書談飾過實顧惟菲迹非敢當仁披覽循環祗以增愧故斯表意余不多雲諮

謹案右一帖行艸十一行八十五字

使至得所進枇杷子良深慰悅嘉果珍味獨冠時新但川路旣遙無勞更送今者梅炎藻夏麥气迎秋香飄蘭阪之風鏡轉桂巖之月爲善之暇想足怡神延望白雲載深離緒聊疏緑字此不多申諮

謹案右一帖行艸九行七十六字

太子無事欲僻洛城西門仗聴更不須覆奏勅廿三日

謹案右一帖行艸三行二十一字

過午將審行福及倉糧悵乏絕戶數向衙裏來勅廿五日

謹案右一帖行艸三行二十三字

卿及文瓘處俊敬午前到九幹門來勅廿九日謹案右一帖楷書二行十九字今附錄

錢事且莫宣出勅

謹案右一帖行楷一行七字今附錄

六尙書及尙書左右承侍郎殿中將作少府司農等長官今日晚間並喚向衙裏來勅至徳二日

謹案右一帖行楷四行三十七字今附錄

昨日令卿等平章事遣作狀報何因不進勅六日謹案右一帖楷書二行十九字今附錄

使至知堂已成旣得早了深以爲慰不知諸作早晚總得斷手日月猶賖必須牢固數日來極熱卿等撿挍大應疲倦陵初料髙一百一十尺今聞髙一百卅尺不知此事虛實今因使還故遣相問勅十五日謹案右一帖行楷七行八十字今附錄

東都今年別稅艸今旣不去並停常稅艸彼處應無用處且宜減納卽早處分勿遲勅九日

謹案右一帖行楷四行三十五字今附錄

今遣往東都逐生气敬已下宮臣及隊仗至彼聽入於文思章善等門祗承啟事進食等物並聽其文思門宿衞處卿等共其相知撿挍勅更不須覆奏廿六日

謹案右一帖行楷六行六十三字今附錄

閣帖第一卷

首列帝王於義當矣而禹書十二字散置卷五所應表出以冠簡端又隋朝法帖一則旣屬制詞且考婺州沿革宜標文帝移入此卷至如司馬懿𨿽其子孫追尊宣帝而誼終魏臣與晉陳三王並當攺就臣列其餘標題岐舛悉爲訂正又唐太宗帖內多闌入髙宗書如江叔爲太宗弟元祥藹爲魯王靈防子乃髙宗從弟枇杷一帖則蔣王惲鎭蜀時事東都廢自武徳復於顯慶終貞觀之世爲洛陽宮正史具存皆可據以移定或以移營懷讓二帖亦髙宗書考永徽以後未親武事不當有移營之勅而豆盧懷讓與房遺愛皆文皇懿親豈得以開元僧名偶同妄生疑義其章艸數行乃梁周興嗣千文中語不應後漢先有此書或亦如懷仁之集聖教序但章艸著自章和以爲章帝書理尙可通蓋此帖重在摹刻流傳其書之眞僞固無庸深論耳禦識

釋文訂異

謹按自宋陳與義奉勅校釋閣帖劉次莊刻戲魚堂帖始附釋文而施宿著大觀帖總釋姜防絳帖平今存六卷黃庭堅題跋間亦音注至明上海顧從義參訂諸家撰爲閣帖釋文考異頗稱完備

內府藏陳繼儒家舊搨本丹注字右

本朝羅森朱家標各有刋本最後王澍纂閣帖考正凡十卷於筆法音義采輯辧證綦詳今擇諸家所長就篆艸各體釋注行間其中或可兩存或應正其非者附訂如後

夏后氏大禹書節化二字釋舊闕今從明李登摭古遺文補釋

晉武帝省啟帖旣下旣字不合艸法別無可考姑從顧從義釋又具具從劉次莊釋施宿作具之又實欲可可從王澍釋劉作寒到有

晉元帝安軍帖未報從顧從義釋王澍作未想中秋帖頓首下施宿重頓首二字又慰抱亦從顧釋劉次莊作慰愁

宋明帝鄭修容帖彧明帝名從陳與義釋顧從義云一作感非

唐太宗兩度帖欲恆從顧從義釋施宿作欲怕非懷讓帖气候從顧從義釋劉次莊羅森朱家標俱作气復非使至帖不知從顧從義釋劉次莊作不足又今爲亦從顧釋劉作令爲非又相去顧云一作相知非又欣怉亦從顧釋按怉音抱懷也施宿作悅或作悒俱非又無具舊釋闕今從陳繼儒釋顧作無乏王澍作無一一俱非雅州帖雅州從顧從義釋按造船云云與史事合劉次莊作稚州或作雍州俱非又萬亦從顧釋羅森作一力王澍作方俱非八柱帖之靈之字缺波今從大觀帖補顧從義作下非數日帖三品從劉次莊釋顧云一作六誤移營帖從大觀合上作一帖又一二里從顧從義釋或合作三非數年帖潸然刻作潛然王澍云古通用字書𨿽無可考玩文義潸字爲長潛或筆誤今訂正之唐髙宗江叔帖具從顧從義釋施宿作乙乙藝韞帖戲操從顧從義釋施宿作遽操非枇杷帖慰悅從顧從義釋一作至非又綠字亦從顧釋劉次莊作緣非

乾隆三十四年嵗在己

丑春二月奉

敕校正宋淳化閣帖初

搨模勒上石

【謹案第一卷

共四十七帖二百二十九行一千八百四十

九字】

欽定重刻淳化閣帖釋文卷一

欽定四庫全書

欽定重刻淳化閣帖釋文卷二

上古至晉人法帖

軒轅氏史蒼頡書【舊列卷五首但標名今移並從通鑑攺題】

戊己甲乙居首共友所止列世式气光名左互乂家受赤水尊戈矛斧芾

謹案右一帖篆書四行二十八字

孔子書【舊列卷五第三標魯司宼稱字今移並特書表異】

烏延陵封有吳君子之墓呼

謹案右一帖篆書二行十二字

秦禦史下邽程邈書【舊列卷五第六但標名今移攺以下皆增系爵裏】

天得一以淸地得一以寧神得一以靈谷得一以盈萬物得一以生侯王得一以爲爲天下正其致之天無以淸將恐歇

謹案右一帖楷書五行四十六字今附錄

後漢濟北相涿郡崔瑗書【舊列卷二第二按瑗字子玉舊誤稱字今移攺】

賢女委頓積日治此爲憂懸憔心今已極佳足下勿復憂念有信來數附書知聞以解其憂

謹案右一帖艸書五行三十五字

後漢徴士農張芝書【舊列卷二首但標名今移攺舊五帖今移四帖入張旭書】

八月九日芝白府君足下不爲秋涼平善廣閒彌邁想思無違前比得書不逐西行望遠懸想何日不懃捐棄漂沒不當行李又去春送舉喪到美陽須待伴比故遂簡絕有緣復相聞飡食自愛張芝幸幸甚甚

謹案右一帖章艸六行八十字

後漢屯田都尉董祀妻陳畱蔡琰書【舊列卷五第十三但標名今移攺】

我生之初尙無爲我生之後漢祚衰

謹案右一帖艸書二行十四字

魏太傅潁川鐘繇書【舊列卷二第三但標名今移攺舊六帖今移一帖入王羲之書】

尙書宣示孫權所求詔令所報所以博示逮於卿佐必冀良方出於阿是蒭蕘之言可擇郎廟況繇始以疏賤得爲前恩橫所睨公私見異愛同骨肉殊遇厚寵以至今日再世防名同國休慼敢不自量竊致愚慮仍日達晨坐以待旦退思鄙淺聖意所棄則又割意不敢獻聞深念天下今爲已平權之委質外震神武度其拳拳無有二計髙尙自疏況未見信今推款誠欲求見信實懷不自信之心亦宜待之以信而當防其未自信也其所求者不可不許許之而反不必可與求之而不許勢必自絕許而不與其曲在已裏語曰何以罰與以奪何以怒許不與思省所示報權疏曲折得宜神聖之慮非今臣下所能有增益昔與文若奉事先帝事有數者有似於此粗表二事以爲今者事勢尙當有所依違願君思省若以在所慮可不須復皃節度惟君恐不可采故不自拜表謹案右一帖楷書十八行二百九十八字今附錄

繇白昨疏還示知憂虞復深遂積疾苦何乃爾耶蓋張樂於洞庭之野鳥值而髙翔魚聞而深潛豈絲磬之響雲英之奏非耶此所愛有殊所樂乃異君能審已而恕物則常無所結滯矣鐘繇白

謹案右一帖楷書六行七十四字今附錄

白騎遂內書不俟車駕計吳人權道情懷急切當以時月待取伏罪之言蓋不以疑相府小緣心吞若八九

謹案右一帖楷書四行四十一字今附錄

弟常患常羸頓遇寒進口物多少新婦動止仰人謹案右一帖行楷二行十九字今附錄

十二日繇白雪寒想勝常得張侯書賢從帷帳之悼甚哀傷不可言疾患自宜量力不復具繇白

謹案右一帖行楷四行三十七字今附錄

魏太傅河內司馬懿書【舊列卷一第三標西晉宣帝今移攺】

之白阿史病轉差未皆列曹尙書之白書法

謹案右一帖艸書二行十七字

吳侍中廣陵皇象書【舊列卷二第四標靑州刺史今移攺】

文武將隊乃俾俊臣整我皇綱董此不防古君子卽戎忘身昭其果毅尙其桓桓師尙七十气冠三軍詩人作歌如鷹如鸇天有泰一五將三門地

謹案右一帖艸書六行五十六字

臣象言頑闇容薄加以年老凡百乖穢無所中宜特防哀傷殊異之遇安感騎乘之懽遊息之燕淳和足使忘軀命榮觀足以光心膂延望翹翹念在效報而蕭走垂須終何才力以答新恩惟尙有借近趙走文過首貧尙尋天恩智方當私成無往顏愛自彌文惟

謹案右一帖章艸九行一百字

晉齊王攸書【舊列卷三第十標侍中司馬攸今移攺】

攸惶恐頓首頓首望近未得諮承以爲委積比已秋風不審尊體何如冀行得稟受首頓首

謹案右一帖行楷四行三十五字今附錄

晉防稽王道子書【舊列卷一第九標東晉文孝王今移攺】

異暑復何如向見欽云卿小苦瘧不乃以爲患治之不遣不悉司馬道子白

謹案右一帖行楷三行二十九字今附錄

晉特進京兆杜預書【舊列卷三第四標侍中今移攺】

十一月十四日預頓首嵗忽已終別久益兼其勞道遠書問又簡間得來況知消息申省次若言面

謹案右一帖艸書五行三十八字

親故數移轉想祖父白具云也祖父如足下來言小大云具孤女親親也有信數附書信以慰吾心也

謹案右一帖艸書四行三十九字

晉太保河東衞瓘書【舊列卷二第十六標尙書令今移攺】

頓州民衞瓘惶恐死罪中闕音敬望想想懷在外累年始爾得還情甚踴躍且至卅里上須節度明日乃入奉說欣承福祚自白不具瓘惶恐死罪

謹案右一帖艸書六行五十六字

晉司空範陽張華書【舊列卷二第五標丞相今移攺】

得書爲慰僕諸惛疾已甚蹔西臥歸還乃悉比將念反不具張華呈

謹案右一帖艸書四行二十六字

晉司徒河內山濤書【舊列卷三第二十五標太守今移攺】

侍中尙書僕射奉車都尉新防伯臣濤言臣近啟崔諒史曜陳準可補吏部郎詔書可爾此三人皆眾論所稱諒尢質止少華可似惇教𨿽大化未可倉卒風尙所勸爲益者多臣以爲宜先用諒謹隨事以聞謹案右一帖行楷八行七十九字今附錄

晉後將軍燉煌索靖書【舊列卷三第十六標徵西司馬今移攺】

載妖防遏臧災甾莫告咎臯陶惟士繩罪報鞫按城據端裁割辜戮羞屈愬謾逆曲歸想輟寂鬭爭念復鞉鼓肆陳愛曰於予琴瑟以詠歌其命禽爵翔榮獸乃起舞聲翳麗城越動飛走脈土防農姬棄掌稷

謹案右一帖章艸八行七十九字

七月廿六日具書靖白𨿽數相聞不解勞倦信至得書悉知棄云宅及計來東言展有期索靖白

謹案右一帖章艸四行三十七字

晉中書侍郎吳郡陸云書【舊列卷三第二十二但標名今移攺】

三月十六日云白春節餘不適得示知足下平安爲思面未知何由如何信數之及鄕旣淸邃可與經髙言人欽之當令徵南取之也

謹案右一帖艸書五行五十一字

晉黃門郎河東衞恆書【舊列卷二第十七今移】

一日有恨知問未面爲嘆欲七日云耶恆白

謹案右一帖艸書二行十七字

晉太傅瑯琊王導書【舊列卷二第七標丞相今移攺】

省示具卿辛酸之至吾守憂勞卿此事亦不蹔忘然書足下所欲致身處尙在殿中王制正自欲不得許卿當如何導亦天明往

謹案右一帖艸書八行四十九字

導白攺朔情增傷感濕烝自何如頗小覺損不帖有應不懸耿連哀勞滿悶不具王導

謹案右一帖艸書五行三十三字

晉荊州刺史瑯琊王廙書【舊列卷二第十二標侍中今移攺】

廿四日廙白惟久白想適妙來行未面遲想得示知同云冀何生相見近及不多王廙白

謹案右一帖艸書四行三十四字

臣廙言臣祥除以復五日窮思永遠肝心寸截甘雪應時嚴寒奉被手詔伏承聖體禦膳勝常以慰下情臣故患匈滿气上頓乏勿勿慈恩垂湣毎見慰問感戴屏營不勝銜遇謹表陳聞臣廙誠惶頓首頓首死罪死罪

謹案右一帖行楷六行八十三字今附錄

臣廙言昨表不宣奉賜手詔伏承聖體勝常以慰下情不審宿昔復何如承鄭夫人乃尓委頓今復增損伏惟哀亡湣存益勞聖心謹附承動靜臣廙言謹案右一帖行楷四行五十八字今附錄

七月十三日告籍之等近日遣王秋書不具月行復半念汝獨思不可堪居柰何柰何雨涼不審

謹案右一帖艸書三行三十七字

防何如汝所患遂差未懸心不可言阿母防恩上下悉佳宜可行瀉瘧如復斷要取未斷愁人宜復具日發與別惘惘不可言今遣使未北反書不具自防會日消息廙疏

謹案右一帖艸書六行六十五字

晉尙書左僕射瑯琊王邃書【舊列卷三第二十三標海陵恭侯今移攺】

寒佳不張丞防事云何是良對足下可時令知女決也王邃白

謹案右一帖艸書三行二十四字

晉標騎將軍丹陽紀瞻書【舊列卷三第十九標車騎將軍瞻誤贍今移攺】

瞻白昨信來永攜今逞又貧家無以將意今粉二斗少香所謂物微意全者也力書不多紀瞻頓首

謹案右一帖艸書四行三十八字

晉太尉髙平郗鑑書【舊列卷二第十三標太宰今移攺】

鑑頓首頓首災禍無常奄承遘難念孝性攀慕兼剝不可堪勝柰何柰何望遠未緣敍苦以增酸楚鑑頓首頓首

謹案右一帖行楷五行四十三字今附錄

晉右衞將軍瑯琊劉超書【舊列卷三第六但標名今移攺】

超死罪白如命皆令有本末保任然後受隨宜分處謹白

謹案右一帖行楷三行二十二字今附錄

晉尙書令濟陰十壼書【舊列卷三第二十六標侍中壼誤壺今移攺】

足下佳不朝將中郎上獲諸誠文墨至便在捨事許攺愛子紙下物知此艸勿令一人見也吾今勅書事令不發亟付卿發發便密令人防之壼白

謹案右一帖艸書六行五十六字

晉司徒潁川庾亮書【舊列卷三首標太尉按亮字元規舊誤作庾元亮今移攺】

亮白奉告書葙先爲媞子作輒先以奉之研今作之支發枕今作無作模若有可權付之亮再拜

謹案右一帖行艸五行三十七字

晉徵西將軍潁川庾翼書【舊列卷三第二標車騎將軍今移攺】

故吏從事中郎庾翼參軍事劉遐死罪白昨所啟龐遺孟所請求述上事事須撿挍諮論光駕當出請不從詣錄事中郎共詳處別白謹啟翼遐死罪死罪謹案右一帖行楷七行六十字今附錄

已向季春感慕兼傷情不自任柰何柰何溫和足下何如吾哀勞何賴愛防時不足下頃气力熟若別時

謹案右一帖行艸五行四十字

晉太傅陳郡謝安書【舊列卷二第十八今移】

安頓首頓首每念君一旦知窮煩寃號慕觸事崩踴尋繹茶毒豈可爲心柰何柰何臨書淒悶安頓首頓首

謹案右一帖行艸四行四十一字

六月廿日具記道民安惶恐言此月向終惟祥變在近號慕崩慟煩寃深酷不可居處比奉十七十八日二告承故不和甚馳灼大熱尊體復何如謹白記不具謝安惶恐再拜

謹案右一帖行艸六行六十七字

晉散騎常侍陳郡謝萬書【舊列卷二第十九今移】

七月十日萬告朗等便流火感傷兼切不自勝柰何柰何轉涼汝等各可可知近聞邑邑吾涉道動下疹乏劣力及不具告父疏

謹案右一帖行艸六行四十九字

王著編次自二卷以下以名臣古帖分類比附旣不倫且昧於論世知人前後率多蹖誤如張芝崔瑗開帖便已倒置蔡琰同是後漢而獨標古帖晉氏二王道子則上躋諸帝桃符則下雜羣僚衞瓘杜預爲泰始佐命張華索靖陸云皆渡江前人而編厠晉中葉諸家至庾亮紀瞻卞壼名字並舛且或僅標名或兼稱地亦無一定體例大觀𨿽加更正仍有未盡今悉按時世移定於捲前總標某朝至某朝人帖並於諸人詳系爵裏附注考訂首列蒼頡用志六法權輿儕司馬懿於鐘繇以嚴臣分先諸王而殿列女則從史例焉至各帖中傳仿傅會固所不免而米芾黃伯思指爲僞帖者亦過事吹求玆就確有可據者悉爲移攺余槪仍厥舊蓋古手鉤摹下眞迹一等亦足禆益臨池無事齗齗聚訟耳又別本鐘繇書內有戎路表一帖筆意輭鈍與董其昌所稱唐搨單行者殊不類其爲僞托無疑且詞義亦不足取更何必因李日華之言從而附益之耶禦識

釋文訂異

蒼頡書釋舊闕今從宋楊信文鐘鼎篆韻補釋孔子書陵封邑三字釋舊闕今從摭古遺文補釋此帖疑有錯簡

張芝書不爲從顧從義釋劉次莊作所爲陳與義作不日又捐棄亦從顧釋黃庭堅捐作指劉棄作業俱非

蔡琰書漢祚從姜防釋劉次莊作祀非

司馬懿書列曹從王澍釋顧從義作外曹非又之白亦從澍釋顧作云得劉次莊作之得俱非

皇象文武帖忘身從後漢書髙彪傳釋忘顧從義作是劉次莊施宿作從俱非騎乘帖並從顧從義釋容薄黃庭堅作空蕩中宜黃作聞宜軀黃作儉榮黃作裏過首施宿作過省俱非

杜預道遠帖來況從顧從義釋劉次莊作來說移轉帖孤女從顧從義釋劉次莊作絕汝非

衞瓘書頓下顧從義云當有首字存考又想懷從顧釋劉次莊作夜懷一作報懷俱非又且至亦從顧釋一作旦望非又須亦從顧釋一作領非又自白從王澍釋顧云當作得非按帖內躍字疑有闕損

張華書已甚已字不合艸法疑有闕損施宿並二字作欲亦未確姑從顧從義釋又反從顧釋施作及非又呈從施釋顧云一作頓首

索靖臯陶帖遏從王澍釋顧從義作過非又端諸家釋作號按艸法與智永千文端字同因攺又於予從顧釋一作爭非又翔榮亦從顧釋或作集作巢俱非又起舞從劉次莊釋施宿作歌顧作鼔俱非又防從澍釋顧作處非又棄從顧釋或作業非廿六日帖信至從姜防釋施宿作信具非

陸云書春節從姜防釋或作喪非又及鄕可與欽之並從王澍釋顧從義作及卿作可之作嘆之俱非王導省示帖示從顧從義釋一作不非又至亦從顧釋黃庭堅作言一作意俱非又吾守劉次莊施宿作甚與艸法不合姑從王澍釋顧作慮非又忘從顧釋黃作忌非又殿中從黃釋劉作彀大觀摹作宼俱非導白帖烝從姜防釋顧從義云一作惡非又自從顧釋一作日非又不懸不字與艸法亦不甚合諸家釋並同姑從之

王廙廿四日帖同雲從施宿釋顧從義作因云非七月帖等從姜防釋王澍作寺艸法𨿽合義難通又不具從顧從義釋姜作言一作乙乙俱非又月行從劉次莊釋顧作側一作何俱非又獨思從姜釋顧云一作非又審從施宿釋姜作差顧作佳俱非大觀合下防何如作一帖劉姜分瘧如復斷別作一帖大觀爲優今分行仍從舊防何如帖宜從姜防釋一作聞一作宣俱非又瀉諸家釋並闕顧從義云疑作瀉與艸法不甚合然無可考姑從之又瘧從姜釋顧作疾又北反何焯合二字作發與他發字不類今從姜釋大觀摹作北及非又不具自防從王澍釋顧作不足白復非又會從顧釋一作言非按帖內消字有闕損

紀瞻書永攜諸家釋並闕顧從義云疑作永攜與艸法不甚合義亦難解姑從之存以俟考又今逞從顧釋姜防作今蓋一作送並存參又所謂亦從顧釋陳與義作須非

卞壼書將中從王澍釋姜防作北中顧從義作比中又不發從姜釋顧云案筆法作友非又房姜作防云房防古通用從之劉次莊作傳非

庾亮書四作字俱從姜防釋施宿以第三爲注第四爲治俱非

庾翼書頃從姜防釋顧從義作須非

謝安毎念帖知窮從姜防釋王澍云當作哀窮謝萬書可可從顧從義釋大觀摹作可之非

乾隆三十四年嵗在己

丑春二月奉

勅校正宋淳化閣帖初

榻模勒上石

【謹案第二卷

共四十三帖二百十八行二千一百七十九

字】

欽定重刻淳化閣帖釋文卷二﹤史部﹐目錄類﹐金石之屬﹐欽定重刻淳化閣帖釋文﹥

欽定四庫全書

欽定重刻淳化閣帖釋文卷三

晉人法帖

晉右軍將軍瑯琊王羲之書【舊列卷六但標名今移攺舊五十九帖今移一帖入卷五】

適得書知足下問吾欲中治甚憒憒向宅上靜佳眠都不知足下來門甚無意恨不蹔面王羲之

謹案右一帖艸書五行三十七字

知欲東先期共至謝奕處云何欲行想忘耳過此如命

謹案右一帖艸書三行二十一字

差涼君可不今日寔顧不遲面力知問王羲之

謹案右一帖艸書三行十八字

比奉對對兄以釋豈一

謹案右一帖艸書二行九字

汝不可言未知集聚日但有慨嘆各愼防前與防試求屏風遂不得玆爲也

謹案右一帖艸書六行二十九字

奄至此禍情願不遂緬然永絕痛之深至情不能已況汝豈可勝任柰何柰何無由敍哀悲酸

謹案右一帖艸書五行三十六字

日月如馳防棄背再周去月穆松大祥奉瞻廓然永惟悲摧情如切割汝亦增慕省疏酸感

謹案右一帖艸書五行三十五字

兄靈柩垂至永惟崩慕痛貫心膂痛當柰何計

謹案右一帖艸書三行十八字

慈顏幽翳垂卅年而吾勿勿不知堪臨始終不發言哽絕當復柰何吾頃至勿勿比加下

謹案右一帖艸書五行三十四字

省別具足下小大問爲慰多分張念足下懸情武昌諸子亦多遠宦足下兼懷並數問不老婦頃疾篤救命恆憂慮余粗平安知足下情至

謹案右一帖艸書六行五十三字

旦夕都邑動靜淸和想足下使還具時州將桓公告慰情企足下數使命也謝無奕外任數書問無他仁祖日往言尋悲酸如何可言

謹案右一帖艸書五行五十一字

伏想防安和自下悉佳松上下至乖隔十八年復得一集且悲且慰何物諭防疾至篤憂懷甚深穆松難爲情地自至猶小差然故勿勿冀得涼漸利耳

謹案右一帖艸書九行五十八字

諸從並數有問粗平安惟修載在遠音問不數懸情司州疾篤不果西公私可恨足下所云皆盡事勢吾無間然諸問想足下別具不復一

謹案右一帖艸書五行五十四字

此諸賢粗可時見省甚爲簡闊遠頃異多小患而吾疾篤不得數爲嘆耳

謹案右一帖艸書三行二十八字

宰相安和殷生無恙時面兄當宣兄懷

謹案右一帖艸書三行十五字

噉豆鼠傷如佳今送能噉不

謹案右一帖艸書二行十一字

得足下旃胡桃藥二種知足下至戎鹽乃要也是服食所須知足下謂須服食方回近之未許吾此志知我者希此有成言無緣見卿以當一笑

謹案右一帖艸書六行五十六字

秋中感懷異雨冷足下各可可耳胛風遂欲成患甚憂之力知問王羲之頓首

謹案右一帖艸書三行三十字

又不能不痛熙存亡政爾復何於求之度政當求之內事余理不絕求之一條當有冀不信罔然前塗願具誨之以悟其心

謹案右一帖艸書六行四十七字

疾不退潛損亦當日深豈可以常理待之此豈常憂不審食復何如雲肌色可可所堪轉勝復以此慰馳竦耳

謹案右一帖艸書五行四十二字

吾有七兒一女皆同生婚娶以畢惟一小者尙未婚耳過此一婚便得至彼今內外孫有十六人足慰目前足下情至委曲故具示

謹案右一帖艸書五行五十字

省足下別疏具彼土山川諸奇揚雄蜀都左太衝三都殊爲不備悉彼故爲多奇益令其遊目意足也可得果當告卿求迎少人足耳至時示意遲此期眞以日爲嵗想足下鎭彼土未有動理耳要欲及卿在彼登汶領峨睂而旋實不朽之盛事但言此心以馳於彼矣

謹案右一帖艸書十一行一百二字

云譙周有孫髙尙不出今爲所在其人有以副此志不令人依依足下具示嚴君平司馬相如揚子云皆有後不

謹案右一帖艸書五行四十三字

夫人遂善平康也足下各可不冀行復面王羲之頓首

謹案右一帖艸書三行二十一字

想小大悉佳蔡家賔至君情感益深惟當撥遣之耳

謹案右一帖艸書三行二十字

知足下散勢小差此慰無以爲諭雲气力故爾復以悒怛想散患得差余當以漸消息耳

謹案右一帖艸書四行三十四字

吾頃無一日佳衰老之獘日至夏不得有所噉而猶有勞務甚劣劣

謹案右一帖艸書四行二十六字

昨得熙廿六日書云患气懸情

謹案右一帖艸書二行十二字

知足下連不快何爾耿耿善將適吾積羸困而下積日不斷情慮尙深殊乏自力不能悉

謹案右一帖艸書四行三十四字

小佳更致問一一適修載書平安

謹案右一帖艸書二行十三字

羲之白奉告慰反側伏想比安和伯熊過見之悲酸大都可耳惟垂心羲之平平一日白以具

謹案右一帖艸書四行三十六字

羲之白送此鯉魚徵與敬耶不在不乃邑邑不

謹案右一帖艸書二行十八字

月半哀悼兼至柰何柰何得告承復下懸耿至勿勿願不具王羲之再拜

謹案右一帖艸書三行二十八字

今遣鄕里人往口具也

謹案右一帖艸書一行九字

廿二日羲之報近得書卽日又得永興書甚慰想在道可耳吾疾故爾沈滯憂悴解日面近不具羲之報

謹案右一帖艸書五行四十字

四月廿三日羲之頓首昨書不悉君可不腫劇憂之力遣不具

謹案右一帖艸書三行二十四字

羲之頓首闊別稍久眷與時長寒嚴足下何如想淸豫耳披懷之暇復何致樂諸賢從就理當不疎吾之朽疾日就羸頓加復風勞諸無意賴促膝未近東望慨然所冀日月易得還期非遠耳深敬宜音問在數遇信忩遽萬不一陳

謹案右一帖艸書九行八十八字

旦極寒得示承夫人復小欬不善得眠助反側想小爾復進何藥念足下猶悚息卿可不吾昨暮復大吐小噉物便爾旦來可耳知足下念王羲之頓首

謹案右一帖行書六行五十八字

卿與虞休意書有所問足下防爲致誠答令旨意致來勿忘此意自決今以資嚴知小大疾患念勞心

謹案右一帖艸書五行三十九字

四月五日羲之報建安靈柩至慈蔭幽絕垂卅年永惟慕痛澈五內永酷柰何無由言苦臨紙摧哽羲之報

謹案右一帖行書四行四十一字

吾昨得一日一起腹中極調適無所爲憂但顧情不可言耳

謹案右一帖艸書三行二十三字

侍中書書徐侯遂危篤恐無復冀深令人反側

謹案右一帖艸書三行十八字

敬豫乃成委頓令人深憂

謹案右一帖艸書二行十字

適知十五日問淸和爲慰復得南後問不想二庾速王之始興奴長就令人邑邑想無所至耳還具示問

謹案右一帖艸書五行四十字

追尋傷悼但有痛心當柰何柰何得告慰之吾昨頻哀感便欲不自勝舉旦復服散行之益頓乏推理皆如足下所誨然吾老矣余願未盡惟在子輩耳一旦哭之垂盡之年將無復理此當何益冀小卻漸消散耳省卿書但有酸塞足下念顧言散所豁多也王羲之頓首

謹案右一帖行艸十一行一百三字

不得臨川問懸心不可言子嵩之子來數有使冀因得問示之

謹案右一帖艸書三行二十四字

得袁二謝書具爲慰袁生蹔至都已還未此生至到之懷吾所也

謹案右一帖艸書三行二十五字

想小大皆佳知賓猶爾耿耿想得夏節佳也念君勞心賢姊大都轉差然故有時嘔食不已至足言年衰疾久亦非可倉卒大都轉差爲慰以大近不復服散常將陟釐也此藥爲益如君告

謹案右一帖艸書八行七十二字

適太常司州領軍諸人廿五六書皆佳司州以爲平復此慶慶可言余親親皆佳大奴以還吳也冀或見之

謹案右一帖艸書五行四十一字

司州供給寥落去無期也不果者公私之望無理或復是福得大等書慰心今因書也野數言疏平安定太宰中郎

謹案右一帖艸書六行四十四字

近因得里人書想至知故面腫耿耿今差不吾比日食意如差而髀中故不差以此爲至患至不可勞力數字令弟知問耳

謹案右一帖艸書六行四十七字

疾患差也念憂勞王羲之頓首

謹案右一帖艸書二行十二字

想弟必有過理得蹔寫懷若此不果復斯欲難冀臨書多嘆吾不復堪事比成此書便大頓

謹案右一帖艸書五行三十五字

廿日羲之頓首節日感嘆深念君增傷災雨君可也

謹案右一帖艸書三行二十字

僕可耳力數字王羲之頓首

謹案右一帖艸書二行十一字

定聽他母子哀此遂不還可令未也

謹案右一帖艸書二行十四字

適重熙書如此果爾乃甚可憂張平不立勢向河南者不知諸侯何以當之熈表故未出不說說荀侯疾患想當轉佳耳若熈得勉此一役當可言淺見實不見今時兵任可處理

謹案右一帖艸書八行六十八字

二謝在此近終日不同同此嘆恨不得方回知爽後問令人怛怛

謹案右一帖艸書三行二十五字

逸少書爲古今之冠子敬紹美家聲閣帖別次二王義亦有取然瑯琊王氏入帖者十六人考其譜系導惇廙爲一行羲之洽劭恬爲一行凝之徽之操之渙之獻之珣瑉廞爲一行循則羣從別出者也舊所編次不依行輩於理未協今悉按其世次排類使之倫敍秩然至卷中譙周帖校大觀及十七帖六十帖諸本缺爲所在以下十字今依大觀摹補又帖內有上下筆勢連屬原刻分行隔斷者亦爲移置期不失臨池本意其行成一帖乃賈曾送張說赴朔方序見於唐文粹蓋輯右軍字成文者因攺編第五卷

末俾眞迹集書不相淆混若臨川帖中子嵩黃伯思謂是庾敳字敳與右軍不同時姜防謂此言其子意似以爲無礙但右軍旣不識子嵩何不直言其子名而上溯其父字且引右軍嘗爲臨川作據理亦未安無怪啟人訾議然王帖中米芾所指爲僞托者頗多而又不能明斥爲出自何人之手則亦存而弗論可耳禦識

釋文訂異

王羲之適得帖中治從顧從義釋王澍云當是中冷非又憒憒亦從顧釋劉次莊作怏怏又來門從王澍釋顧作來一非欲東帖奕字諸家釋作欲玩艸法文義俱不合按謝奕爲安西司馬羲之旦夕帖亦及之帖蓋指其人因攺又云何從顧從義釋一作之何非奉對帖對對從顧從義釋又兄以黃庭堅釋作兄比按此帖疑有脫誤汝不帖前與從顧從義釋王澍云當作前云非日月帖疏字諸家釋並同文義則安而艸法不合或是疾書筆誤伏想帖何物從陳與義釋劉次莊作指非又漸利從顧從義釋施宿作和諸從帖一一從唐張彥遠釋彥遠集羲獻帖語爲二王書錄在諸家音釋之前頗爲可據因酌從之諸賢帖闊從顧從義釋一作理非又遠頃從王澍釋顧作須非旃帖謂須從張彥遠釋謂顧從義作得須施宿作頃俱非秋中帖胛從陳與義釋劉次莊作脾非前塗帖存從施宿釋姜防作薦義尙可通劉次莊作孝非又二政字顧從義云俱當作正逸少祖名正故以政代之也馳竦帖肌從王澍釋顧從義作饑非又竦從施宿釋劉次莊作疏非七兒帖以畢從陳與義釋按以與已通凡當作已

者俱仿此彼土帖求迎從張彥遠釋顧從義作進非又以日諸家釋並同玩筆法似是比字存考散勢帖悒從顧從義釋或作胡非王澍疑是灼尙可通昨得帖懸情諸家釋並同按懸字與艸法不合然

別無可考姑仍之奉告帖以具從施宿釋顧從義作比具鯉魚帖徵借作用與鯖同月半帖悼諸家釋並同王澍云當作忤非鄕裏帖口具從顧從義釋王澍云當作一一非虞休帖患從顧從義釋玩艸法殊不類王澍云當作連亦未確建安帖苦從顧從義釋張彥遠作告劉次莊作昔一作發並非一起帖昨從顧從義釋朱家標作聞非又顧情亦從顧釋劉次莊作願或作欣皆非侍中帖書書諸家釋並同王澍云古帖凡帶下一皆作白存考又徐侯從顧從義釋澍云當作塗侯亦無可據敬豫帖豫從施宿釋劉次莊作潒陳與義作像俱非淸和帖適知從施宿釋又二庾從顧從義釋陳與義作庚一作康俱非又速王亦從顧釋按明張溥刻右軍集以速王之始興爲句義尙可通速或作建王或作至非追尋帖酸塞從顧從義釋劉次莊施宿作毀非臨川帖川從顧從義釋一作小非袁生帖還未顧從義云未字不出頭當是樂字非又吾所也從姜防釋姜云所也之間當別有一字存考顧云吾疑作無非知賓帖不已及倉卒並從顧從義釋玩已字倉字艸法俱不甚合當是鉤摹之失太常帖領軍從張彥遠釋劉次莊作鎭非又以還亦從張釋或作比非里人帖得從張彥遠釋一作鄕非又髀中從劉次莊釋顧從義作骭想弟帖不果復從劉次莊釋施宿作役非又斯欲從王澍釋顧從義作期欲節日帖雨從顧從義釋一作兩非僕可帖僕從顧從義釋米芾作餘一作深俱非重熈帖得勉從張彥遠釋得顧從義作自陳與義作目俱非勉卽免字二謝帖同同從施宿釋劉次莊作同之非又爽從王澍釋顧從義作春義可通而艸法不合施作幸幸非

乾隆三十四年嵗在己

丑春二月奉

勅校正宋淳化閣帖初

搨模勒上石

【謹案第三卷

共五十八帖二百五十五行二千五十字】

欽定重刻淳化閣帖釋文卷三

欽定四庫全書

欽定重刻淳化閣帖釋文卷四

晉人法帖

晉右軍將軍瑯琊王羲之書【舊列卷七今移攺舊五十三帖今刪一帖移一帖入卷九自卷二歸入一帖】

七月一日羲之白忽然秋月但有感嘆信反得去月七日書知足下故羸疾問觸暑遠涉憂卿不可言吾故羸乏力不具王羲之白

謹案右一帖艸書六行五十字

得都下九日書見桓公當陽去月九日書久當至洛但運遲可憂耳蔡公遂委篤又加防下日數十行深可憂慮得仁祖廿六日問疾更委篤深可憂當今人物眇然而艱疾若此令人短气

謹案右一帖艸書八行七十二字

謝光祿亦垂命可憂念念一朝奄忽傷人懷今年雕落可哀嘆

謹案右一帖艸書三行二十四字

䢐暑感懷深得書知足下故頓乏食差不耿耿吾故爾耳未果爲結力不具王羲之

謹案右一帖艸書三行三十二字

月半念足下窮思深至不可居忍雨濕體气各何如參軍得鍼灸力不甚懸情當深寛割晴通省苦遣不具王羲之白

謹案右一帖艸書五行四十五字

長素差不懸耿小大佳也得敬豫九日問故進退憂之深

謹案右一帖艸書三行二十二字

知念許君與足下意政同但今非致言地甚勅勅亦不知範生以居職未以卿示輒便及之吾尙不能惜小節目但一開無解已又亦終無能爲益適足爲煩瀆足下呼爾不

謹案右一帖艸書六行六十六字

每念長風不可居忍昨得其書旣毀頓又復壯溫深可憂

謹案右一帖艸書三行二十二字

得長風書靈柩幽隔卅年心想平昔痛慕崩絕豈可居處抽裂不能自勝謝書已具日安厝卽其情事長畢柰何松等隕慟哀情頓泄亦難可言郗還未卜聊示友中郎相憂不去心感遠懷近增傷惋每見範母子哀號使人情悲

謹案右一帖行艸九行八十七字

初月二日羲之頓首忽然今年感兼傷痛切心柰何柰何念君哀窮不已羲之皇恐

謹案右一帖艸書四行三十二字

足下時事少可數來主人相尋下官吏不東西未委若爲言敍乖足下不返重遣信往問願知心素

謹案右一帖艸書四行三十八字

吾怪足下參朝少晚不審有何事情致使如然也王羲之再拜

謹案右一帖艸書三行二十四字

前從洛至此未及就彼參承願夫子勿悒悒矣當日緣明府共飲遂闕問願足下莫見責羲之頓首

謹案右一帖艸書四行三十八字

十一月廿七日羲之報得十四十八日二書知問爲慰寒切比各佳不念憂勞久懸情吾食至少劣劣力因謝司馬書不具羲之報

謹案右一帖艸書五行五十字

十月七日羲之報前過足下所得其書想殊有勞獘然叔兄子孫有數人足慰目前情至取答委曲故具示可令必達以副此志且山川甚有形勢遠想慨然又出藥精要有驗信比可致當大惠也從弟分別吾深憂慮卿女轗軻想何可處差充喜言不多耳羲之

謹案右一帖艸書十一行一百字

皇象艸章旨信送之勿三當付良信

謹案右一帖艸書二行十四字

遠婦疾猶爾其餘可耳今取書付想具

謹案右一帖艸書二行十五字

阮生何如此粗平安數絕問爲慰

謹案右一帖艸書二行十三字

羲之白君晚可不想比果力不具王羲之

謹案右一帖艸書二行十六字

得遠嘉興書計今日必度喜遲可言足下至慰今有書想足下有防信別告具之

謹案右一帖艸書四行三十一字

云足下尙停數日半百餘武瞻望不得一見卿此何可言足下疾苦晴便大熱如恆中至不易可得過夏不甚憂卿還具示問

謹案右一帖艸書五行四十八字

得告承長平未佳善得適適君如常也知有患苦耿耿念勞心食少勞甚頓還白不具王羲之再拜

謹案右一帖艸書四行三十八字

足下小大佳也諸疾苦憂勞非一如何復得都下近問不吾得敬和廿三日書無他重熈住定爲善謝二侯

謹案右一帖艸書四行四十一字

省飛白乃致佳造次尋之乃欲窮本無論小進也稱此將靑於藍

謹案右一帖艸書三行二十五字

知比得丹楊書甚慰乖離之嘆當復可言尋答其書足下反事復行便爲索然良不可言此亦分耳遲面具

謹案右一帖艸書五行四十一字

太常故患胛灸兪體中可可耳僕射事已行以表讓未知恕不未復司州旨告懸竦鄱陽嵗使應有書而未得

謹案右一帖艸書五行四十二字

向亦得萬書委曲備悉使人慨然見足下乃悉知叔虎尅昨發月半略必至未見勞參軍

謹案右一帖艸書四行三十四字

熱日更甚得書知足下不堪之同此無賴早且乘涼行欲往遲散也王羲之

謹案右一帖艸書三行二十九字

知賢室委頓何以便爾甚助耿耿念勞心知得廿四問亦得叔虎廿二日書云新年乃得發安石昨必欲尅潘家欲尅廿五日也足下以語張令未前所經由足下近如似欲見今送

謹案右一帖艸書六行六十九字

七月六日羲之白多日不知問邑邑得二日書知足下昨問耿耿今已佳也

謹案右一帖艸書三行二十九字

期已至遲還具足下問耳當力東冶道家無緣省苦但有悲慨不得東此月問

謹案右一帖艸書四行三十字

信云捨子別送乃是北方物也何以欲此欲幾許致此四帋飛白以爲何似能學不

謹案右一帖艸書四行三十二字

月末必往遲見君無以爲諭

謹案右一帖艸書二行十一字

鄕里人擇藥有發夢而得此藥者足下豈識之不乃云服之令人仙不知誰能試者形色故小異莫卽甞見者謝二侯

謹案右一帖艸書五行四十五字

昨見君歡復無諭然未善悉想宿昔可耳脇中云何一善消息徳周轉勝也耿耿疾患小差與遠俱詣遲共寫懷王羲之

謹案右一帖艸書五行四十七字

雪候旣不已寒甚盛冬平可苦患足下亦當不堪之轉復知問王羲之

謹案右一帖艸書三行二十七字

知遠比當造頃遲見此子眞以日爲嵗足下得審問防令吾

謹案右一帖艸書三行二十三字

荀侯佳不未果就卿深企懷耳安好音信那云愚得歸洛也計介解有懸休尋

謹案右一帖艸書五行三十字

知君當有分住者念處窮毒而復分乖尙可居情想反理斷當

謹案右一帖艸書三行二十四字

旦反想至所苦晚差不耿耿僕腳中不堪沈陰重痛不可言不知何以治之憂深力不具王羲之頓首

謹案右一帖艸書四行三十九字

深以自慰理有大斷其思豁之令盡足下勿乃憂之足下殊當憂吾故具示問

謹案右一帖行艸四行三十字

晚復毒熱想足下所苦並以佳猶耿耿吾至頓劣冀涼言散力知問王羲之頓首

謹案右一帖行艸三行三十一字

足下家極知無可將接爲雨遂乃不復更諸弟兄問疾深防之不具羲之白耳

謹案右一帖行艸四行三十字

僕近修小園子殊佳致果雜藥深可致懷也儻因行往希見比二處動靜故故常患馳情散騎癰轉利慶慰姊故諸惡及比永嘉慰奉集欣熹無諭余可耳得華直疏故爾諸惡不差懸憂順何似未復慶等近消息懸心君並何爲耶此猶未得盡集理行大尅遲此無諭

謹案右一帖艸書十五行一百二字

龍保等平安也謝之甚遲見之

謹案右一帖艸書二行十二字

知足下行至吳念違離不可居叔當西耶遲知問

謹案右一帖艸書二行十九字

知彼淸晏嵗丰又所使有無無鄕故是名處且山川形勢乃爾何可以不遊目

謹案右一帖艸書四行三十字

朱處仁今所在往得其書信遂不取答今因足下答其書可令必達

謹案右一帖艸書三行二十六字

吾服食久猶爲劣劣大都比之年時爲復可可足下保愛爲上臨書但有惆悵

謹案右一帖艸書三行三十字

彼鹽井火井皆有不足下目見不爲欲廣異聞具示

謹案右一帖艸書三行二十字

足年今年政七十耶知體气常佳此大慶也想復懃加頤養吾年垂耳順推之人理得尓以爲厚幸但恐前路轉欲逼耳以尓要欲一遊目汶領非復常言足下但當保防以俟此期勿謂虛言得果此緣一段奇事也

謹案右一帖艸書九行八十二字

唐貞觀內本十七帖最爲烜赫著名張彥遠帖錄載二十二則今內府所藏宋搨本乃三十則而南宋修內司本又爲二十八則黃伯思爲南唐澄心堂十七帖二十七則且云王著摹以入石玆閱閣帖羲之書與十七帖同者凡十有五此卷末得七帖而舛謬殊甚𨿽不可居之上一行八字誤置服食帖末復脫服食帖首兩行二十一字不審著當時按帖鉤鋟何率略糺錯乃尓大觀𨿽曽增攺而結字別成機杼與原帖不侔今悉依宋搨十七帖摹補至龍保帖闕卿勇可耳至爲簡隔也九字而末有之字則尙可成文因仍其舊蓋考證確有據依自應訂正若彼此互異有不妨兩存傳信傳疑論古之道當如是耳至長風一帖舊列鐘繇而體殊不類伯思謂是逸少早年書考此卷亦有長風帖帖錄別有長風盡平安語則長風自屬逸少時人洵宜攺以相次其謝生帖重見後卷筆法無一不合惟在山句多一下字刪此存彼貴有權衡固不必踵襲前人譌復也禦識釋文訂異

王羲之秋月帖問從顧從義釋黃庭堅謂是而字缺上一筆非桓公帖蔡公公字起筆摹誤今從大觀攺正謝光祿帖下念字一字從顧從義釋劉次莊施宿合作二字非月半帖割晴從顧從義釋二字義不可通王澍云摹搨有誤又省苦亦從顧釋施宿作省告長素帖小大從張溥釋字畫明了無可疑顧從義作不大蓋沿別本字誤知念帖益從顧從義釋陳與義作蓋非每念長風帖壯溫諸家釋並同但義不可解他又無可考證存疑得長風書帖具日從施宿釋顧從義作乞日非初月帖皇恐從顧從義釋王澍云當是皇恐皇恐存參施宿作呈耳一作皇皇俱非時事帖主人從顧從義釋又敍亦從顧釋王澍云當是鉤摹小失一作欲非寒切帖切從劉次莊釋王澍云上帶筆鉤摹小失顧從義作切非十月七日帖叔兄從顧從義釋一作七見非又比從施宿釋顧作次一作須皆非又充從顧釋王澍作二兄非皇象帖勿三從顧從義釋王澍云三或三思之三楊愼作勿勿非君晚帖羲之下顧從義釋有白字玩筆勢當是之字末筆微拖與月半帖異尙停帖武從顧從義釋劉次莊作裏非又如恆諸釋或作小船或作所恨大觀攺作甚恆俱不甚足憑玩文義及艸法恆字自無可疑上一字當是如字微有缺損耳存考長平帖患苦從王澍釋澍云苦字鉤橅有失筆良是顧從義釋作者非丹楊帖反事從顧從義釋劉次莊施宿作友事非太常帖竦從顧從義釋劉次莊作諫非又應有亦從顧釋或合二字作膺非得萬書帖備悉本無缺顧從義釋作備半亦沿別本之誤熱日帖且從劉次莊釋顧從義作旦非又遲字微有缺筆賢室帖便爾從王澍釋澍云是筆偶出玩初搨上筆與下撇本不相屬似系石版損防由別本聯爲一筆諸家遂誤作使耳又以語從顧從義釋或作比非多日帖昨問劉次莊陳與義施宿釋並同王澍云二字皆鉤摹有失顧從義作比門於義難通力東帖冶顧從義釋作論或作詣王澍作治義俱未安考晉書防稽有東冶因從冶又省苦從顧釋施宿作告別送帖捨子從顧從義釋艸法𨿽合而文義難解但無可考據姑從之擇藥帖發夢從王澍釋按此與十七帖夢中結體正類劉次莊施宿作簡非又卽顧從義釋作與或作有或作可義俱難通惟顧云一作卽文義較順姑從之其字體不甚完或是鉤摹微失昨見帖昨從劉次莊釋顧從義云當作所非又徳從王澍釋顧作值非又詣黃庭堅作臨一作治或作謁顧云當作詣較諸釋爲長從之雪候帖苦患從張彥遠釋顧從義作吾患非知遠帖頃從王澍釋陳與義作須顧從義作次俱非或作江艸法尙合荀侯帖深從劉次莊釋顧從義疑作諄或作淳俱非又安好亦從劉釋顧云當作安西非又那從劉釋雲從姜防釋艸法頗合但云字有缺筆耳或作明公存考顧作那可非又愚諸釋或作遇或作裏或作還字體俱不類義亦未安惟愚字艸法差近釋以俟考又計介從王澍釋顧作計令非分住帖反字從顧從義釋或作友非自慰帖大從劉次莊釋顧從義作火非晚復帖言從王澍釋顧從義作意非將接帖末耳字文義不屬王澍云當由集書人妄增小園帖故故從顧從義釋施宿作故之非又及比亦從顧釋或作反側非又嘉慰亦從顧釋慰姜防作至非又華直亦從顧釋劉次莊作華宜非又何似亦從顧釋或作以非淸晏帖丰從顧從義釋施宿作無非又所使亦從顧釋十七帖作所出又有無無鄕亦從顧釋但義不可解或作有丰一鄕或有無無以或有無一乏艸法俱不甚合存疑

乾隆三十四年嵗在己

丑春二月奉

勅校正宋淳化閣帖初

搨模勒上石

【謹案第四卷

共五十一帖二百二十一行一千九百七字】

欽定重刻淳化閣帖釋文卷四﹤史部﹐目錄類﹐金石之屬﹐欽定重刻淳化閣帖釋文﹥

欽定四庫全書

欽定重刻淳化閣帖釋文卷五

晉人法帖

晉右軍將軍瑯琊王羲之書【舊列卷八今移攺舊四十三帖今自卷六歸入一帖】

羲之死罪小大悉比來未惶不可懷未復臨海問懸情計賓命行應至遲卞公還具承問妹極得防力以爲至慰期等故爾耳因緣不多白羲之死罪

謹業右一帖艸書六行五十七字

不審定何日當北遇信復白遲承後問

謹案右一帖艸書二行十五字

伏想淸和士人皆佳適桓公十月末書爲慰云所在荒甚可憂殷生數問北事勢復云何想安西以至能數面不或云頓歷陽爾耶無緣同爲嘆遲知問

謹案右一帖艸書七行五十八字

運民不可得而要當得甚慮叛防

謹案右一帖艸書二行十三字

頃爲此足勞人意

謹案右一帖艸書一行七字

八日羲之頓首多日不知君問得一昨書知君安善爲慰僕比小差而疲劇昨若耶觀望乃苦輿上隱痛前後未有此也然一日一昔勞復不極以此爲慰耳力不

謹案右一帖艸書六行六十二字

得里人樂著縣戶今送其名可爲領受君頃就轉佳不僕自秋便不佳今故不善差頃還少噉脯又時噉麫亦不以爲佳亦自勞獘防系轉久此亦難以求泰不去人問而欲求分外此或速獘皆如君言

謹案右一帖艸書十一行七十七字

便大熱足下晚可耳甚患此熱力不具王羲之白

謹案右一帖艸書二行十九字

此書因周常侍想必至

謹案右一帖艸書二行九字

吾惟辧辧便知無復日也諸懷不可言知彼人已還吾此猶有小小往來不欲來者其野近當往就之耳不大思其方不見可久理而任之者悠然此可嘆息

謹案右一帖艸書七行六十字

得西問無他想彼人甚平安此粗佳元度來數日爲慰

謹案右一帖艸書三行二十一字

中郎女頗有所向不今時婚對自不可復得僕往意君頗論不大都此亦當在君耶

謹案右一帖艸書四行三十二字

發瘧比日疾患欲無賴未面邑邑反不具王羲之白

謹案右一帖艸書三行二十字

得書知問腫不差乏气勿勿面近羲之報

謹案右一帖艸書二行十六字

足下各如常昨還殊頓匈中淡悶漧嘔轉劇食不可彊疾髙難下治乃甚憂之力不具王羲之

謹案右一帖艸書四行三十六字

得書知足下問吾旣不佳賢內妹未差延期

謹案右一帖艸書二行十七字

須狼毒市求不可得足下或有者分三兩停須故示

謹案右一帖艸書三行二十字

得書知問吾夜來腹痛不堪見卿甚恨想行復來修齡來經日今在上虞月末當去重旦便西與別不可言不知安所在未審時意云何甚令人耿耿

謹案右一帖艸書七行五十八字

一昨得安西六日書無他無所知表亦復常言耳

謹案右一帖艸書三行十九字

闊轉久勞想豈捨知足下常同之卒未近緣如何足下數令知問

謹案右一帖艸書三行二十五字

十一月四日羲之白冬中感懷深始欲寒足下常疾何如不得近問邑邑吾故苦心痛不得食經日甚爲虛頓力不及具王羲之白

謹案右一帖艸書五行五十字

周益州送此邛竹杖卿尊長或湏今送

謹案右一帖艸書二行十五字

不得執手此恨何深足下各自愛數惠告臨書悵然

謹案右一帖艸書三行二十字

阮公故爾可憂時放恕大事今令速言何萬守篤大灸不得力而從事以至甚無計自必出惟須小佳鐵石今出力救足下可復助且令得通

謹案右一帖艸書七行五十四字

家月末當至上虞妹亦俱去

謹案右一帖艸書二行十一字

此蒸濕難爲人得示知足下故爾堪行想不成病耳吾至無賴行尅王羲之頓首

謹案右一帖艸書四行三十一字

不得西問耿耿

謹案右一帖艸書一行六字

丘令送此宅圖云可得畝爾者爲佳可與水丘共行視佳者決便當取問其賈謝生多在山下不復見且得書疾惡冷耿耿想數知問𨿽得還不能數可嘆不審比出日集聚不一爾緬然恐東旋未期諸情罔

謹案右一帖艸書十行八十字

飛白不能乃佳意乃篤好此書至難或作復與卿

謹案右一帖艸書三行十九字

羲之白昨故遣書當不相遇知君還喜慰足下時行想今善除猶耿耿僕時行以十一日而不除如比日便成委頓今日猶當小勝不知能轉佳不積不卿至劣劣力還不具王羲之白

謹案右一帖艸書七行七十字

不審復何以永日多少看未九日當采菊不至日欲共行也但不知當晴不耳倫等還殊慰意增慨知足下疾患小佳當惠緣想示能果遲此善防非直思想而已也尋復有問足下以數示

謹案右一帖艸書九行七十二字

由爲諸力不具

謹案右一帖艸書一行六字

月半哀感柰何柰何念邑邑罔極之至不可居處比日何似痺差不悒悒力知問王羲之頓首

謹案右一帖艸書四行三十六字

知彼乃爾切切汝乃獨坐但有憂邑懸逺不能得遣人且吾無復久意果去當南視汝等也

謹案右一帖艸書四行三十五字

一昨得安西六日書無他無所知說故不復付送讓都督表亦復常言耳如兄子書道嵩自必果今復與書督之足下勅令至並與逺書也

謹案右一帖艸書六行五十三字

奉黃甘二百不能佳想故得至耳船信不可得不知前者至不

謹案右一帖艸書四行二十四字

尊夫人不和想小爾今以佳念累息卿佳不吾故劣劣力知問王羲之敬問

謹案右一帖艸書三行二十九字

日五期結極以大先師之言皆著推此言之無驗如此事君當欲知故及宜停宅

謹案右一帖艸書四行三十一字

先生適書亦小小不能佳大都可耳

謹案右一帖艸書二行十四字

三月十六日羲之白一昨省不悉雨快君可不萬石轉差也灸得力不不得後問懸悒不去懷君云當有旨信遲望其至僕劣劣故遣不具還具示王羲之

謹案右一帖艸書七行五十九字

取卿女聟爲長史休種意何似耿耿

謹案右一帖艸書二行十四字

適欲遣書云得示知足下得涼以爲佳甚慰知多疾患念勞心吾故不欲食比來以爲事恐不可久邑邑思面行故果之王羲之

謹案右一帖艸書五行四十九字

此郡之獘不謂頓至於此諸逋滯非復一條獨坐不知何以爲治自非常才所濟吾無故捨逸而能勞嘆恨無所復及耳夏人事請托亦所未見小都冀得小差頃日當何理

謹案右一帖艸書八行六十六字

行成旅以從是月也景風司至星火殷宵伯趙鳴而載陰爽鳩習而揚武時可以升髙逺望禮可以出宿餞行有詔具寮爰開祖

謹案右一帖艸書六行四十九字

昔人於閣帖羲之書多所譏評自米芾黃伯思已然卷中阮公帖有疑爲梁人殷鐵石書者苐因帖內有鐵石字而蘇軾直云已將鐵石作逸少玩帖文惟須小佳鐵石爲句蓋晉人多服金石藥此因其出而須藥故爲求助耳若竟以爲人名則何不署於札尾且按詞索解體義亦乖烏容傅防乎又安西帖卷中重見後一帖字數多而體亦不類殆兩札語意偶同不必執謝生帖爲例刪其一也至此郡帖元章云是與王述書長睿謂逸少與述方隙不應於尺牘間自彰逋滯王防則謂右將軍辭郡時與人道情曲非與述者其說固優然以編此殿右軍諸帖爲有見殊非篤論王著昧於考古隨所得爲排類豈復具防意於其間哉縂計羲之書三卷凡百五十二帖較張彥逺所云唐太宗購大王書三千卷防佚已多則什一僅存不可謂非閣帖之力但帖內止収行艸而不及正楷直俟元祐中祕閣續帖始有黃庭樂毅諸刻豈當時徵求未廣抑楷書眞迹流傳視行艸尢爲難信耶禦識

釋文訂異

王羲之小大帖比來從王防釋顧從義作以來又未惶從顧釋施宿作惟又臨海臨從黃諫釋海從防釋顧作諮誨又賓命從顧釋防云命當是禽存考又承問亦從顧釋承一作年非帖末罪字艸法不可辧顧云鉤摹之失運民帖民從顧從義釋一作代非大觀合下頃爲七字爲一帖文義似相屬而筆法不同仍如舊多日帖比從施宿釋顧從義作似非又觀望從顧釋望或作宦非又乃苦亦從顧釋一作乃者非又一昔亦從顧釋或作一發非縣戶帖首一字顧從義釋作鄕與艸法不合一作得字體稍近姑從之又其名從顧釋名一作不非轉佳帖或從顧從義釋一作咸非大熱帖白字從王防釋顧從義作上非中郎帖往從顧從義釋一作徳非又論顧作冷亦作臨注云一作論按文法論字較合因從之比日帖不具從王防釋顧從義云當作有非又白亦從防釋延期帖賢從顧從義釋原缺上一筆當是鉤摹之失今從大觀補狼毒帖兩從顧從義釋王防云當是雨文義不協闊轉久帖同之從羅森釋劉次莊作得非冬中帖不具從顧從義釋王防作不一一阮公帖阮公從劉次莊釋顧從義云當是旣月非王防云當是阮郎艸法亦不甚合又何萬從顧釋防云當作阿萬玩艸法不類阿字又大灸從顧釋黃諌作大惡非又得力從朱家標釋顧作將刀非又且字鉤摹稍有缺筆按絳帖合下月末蒸濕爲一帖蒸濕帖字體不同月末則大小正類文法亦相屬存考丘令帖卌從顧從義釋羅森作州非又水丘亦從顧釋一作水近非遣書帖足下從劉次莊釋施宿作重慰非王防釋作之亦二字於文義不協又善除不除並從顧從義釋劉俱作保非又卿亦從顧釋澍云當是公采菊帖何以從王澍釋劉次莊作似顧從義作比俱非又菊從顧釋黃庭堅作藥非增慨帖想示之示劉次莊施宿作必顧從義云當作君朱家標作念俱與艸法不合王防釋作示引行穰帖爲證從之又遲從劉釋顧云當作返非又善防從顧釋防作節防月半帖邑邑從顧從義釋王防作足下按下字與艸法不合獨坐帖果去諸家釋並同王防云按書法當是果者安西帖知從顧從義釋劉次莊作大非又都督亦從顧釋劉作都共非又督之同長史帖聟從顧從義釋聟與壻同顧引幹祿字書爲證劉次莊施宿分作知耳二字非又休種從劉釋按張溥所輯王羲之集以休種爲句猶言爲長史休之後耳種或作稚王防疑作腫俱非種下一字劉作知顧云當作不與艸法文義俱不合疑是意字摹缺末一筆姑釋以俟考得涼帖比來從顧從義釋劉次莊施宿作以來又合二字作防俱非又邑亦亦從顧釋一作區區又面行從劉釋顧云疑作拜此郡帖自非非字舊缺一筆今從大觀補又未見

從顧從義釋見劉次莊作忽施宿作免俱非又頃從王防釋顧作須非行成帖以從從顧從義釋以黃伯思作比非又殷亦從顧釋黃庭堅施宿陳與義俱作列非

乾隆三十四年歲在己

丑春二月奉

敕校正宋淳化閣帖初

搨模勒上石

【謹案第五卷

共四十四帖一百八十九行一千五百三十

四字】

欽定重刻淳化閣帖釋文卷五

欽定四庫全書

欽定重刻淳化閣帖釋文卷六

晉人法帖

晉防騎常侍瑯琊王恬書【舊列卷三第二十四標中書令今移攺】

得示知足下問吾故不差殊劣劣力不具王恬白

謹案右一帖艸書二行十九字

晉領軍瑯琊王洽書【舊列卷二第九標中書令今移攺】

洽白辱告承問洽故爾劣劣冀以復敍還白不具王洽再拜

謹案右一帖艸書三行二十三字

洽頓首言不孝禍深備豫嬰荼毒蔭恃亡兄仁愛之訓冀終百年永有慿奉何圖慈兄一旦背棄悲號哀摧肝心如抽痛毒煩寃不自堪忍酷當柰何痛當柰何重告惻至感增斷絕執筆哽涕不知所言洽頓首言

謹案右一帖行書七行八十一字

洽頓首言兄子號毀不可忍視撫之摧心發言哽慟當復柰何柰何洽頓首言

謹案右一帖行書三行三十字

洽白向感塞不成敍得告承問殊乏劣白不具王洽再拜

謹案右一帖艸書二行二十二字

晉吳國內史瑯琊王劭書【舊列卷三第十八標尙書今移攺】

劭白明便夏節哀慕崩摧肝心抽絕煩寃彌深不自忍任痛當柰何當復柰何得告爲慰腫轉差勞悴勿勿力及不次王劭再拜

謹案右一帖行書五行四十九字

晉中書令太原王坦之書【舊列卷三第十二但標名今移增】

坦之惶恐言不知已與謝郎論坦之事未其意良不了者今當詣公自陳願告坦之惶恐言

謹案右一帖行艸四行三十五字

晉鎭軍將軍髙平郗愔書【舊列卷二第十四標侍中今移攺】

九月七日愔報比得章知弟慚佳至慶想今漸勝食進不新差難將適猶懸憂遣不具愔報

謹案右一帖艸書五行三十五字

廿四日愔報比書想悉達日涼弟佳不及數字愔報

謹案右一帖艸書二行二十字

逺近何他王右軍竟去不付石首幹一節

謹案右一帖艸書三行十六字

想親親悉如常敬豫何當來耶道祖故未善差恆在尙書不見來多日

謹案右一帖艸書四行二十七字

晉臨海太守髙平郗超書【舊列卷二第十五標中書郎今移攺】

超言逺近無他說苟異問者定虛耳云段龕歸順不知審不王江州爲宗正似已定前所傳者虛妄耳異同自旨啟超言

謹案右一帖行楷五行四十六字今附錄

晉防稽內史瑯琊王凝之書【舊列卷三第十五但標名今移攺】

八月廿九日告庾氏女明便授衣感逝悲嘆念增逺思得郗中書書說汝勉難安隱深慰懸心漸冷產後何似宜佳消息吾並更不佳憂之遣不次凝之等書

謹案右一帖行艸七行六十字

晉黃門侍郎瑯琊王徽之書【舊列卷三第八標黃門郎今移攺】

得信承防疾不減憂灼寧復可言吾便欲往恐不見汝等湖水泛漲不可渡遂復隔絕不然尋已往彼故遣疏知吾逺懷不具徽之等告

謹案右一帖艸書七行五十二字

晉豫章太守瑯琊王操之書【舊列卷三第十四但標名今移增】

操之等白得識婢書慰意知年光數問可不不得姜順消息懸心操之等白

謹案右一帖行艸三行二十九字

晉【爵無考】瑯琊王渙之書【舊列卷三第十三但標名今移增】

渙之等白不審二防常患復何如馳情倫直等平安計防倫奴已應在道企遲適東五日動靜最差速姑如復小勝冀遂和耳猶不寧余上下故常患反側此悉佳渙之等白

謹案右一帖行艸八行六十六字

晉中書令瑯琊王獻之書【舊列卷九但標名今移增舊三十九帖今刪一帖移一帖入無名氏書又截八帖並入卷七】

相過終無復日淒切在心未嘗蹔撥一日臨坐目想勝風但有感慟當復如何常謂人之相得古今洞盡此處殆無恨於懷但痛神理與此而窮耳盡此感深殆無冥處常恨況相遇之難而乖其所同省告不覺滻流旣已往矣亦復何言獻之

謹案右一帖行艸十一行九十二字

諸捨復何如吾家多患憂面以問慰情不知可耳

謹案右一帖艸書二行十九字

承永嘉比復患下上下諸疾患乃爾燋馳豈可懷不審今復何如防卽平和耳貞壽不成病不

謹案右一帖行艸四行三十六字

鵝還慰姊意今已當向發分張諸懷可言殊當復憂懸婢腹痛見差不劉家疾患卽差秀已還也

謹案右一帖艸書五行三十七字

諸女無日事懸心阮新婦何日至慰姊目下

謹案右一帖艸書二行十七字

獻之死罪授衣諸感悲情伏惟哀慕兼慟痛毒難居見徐儁並使君書承比極勝但承此凶問當復大頓耳比曰憂馳無復意不審尊體云何腳及耳痛气得此哀號何如先大惡時灸創特不堪此不乃爲患眠食防許使君今地實難爲識然所以爲識政在此耳

謹案右一帖行艸十二行一百字

獻之白奉別告承安和慶慰極冷不審尊體復何如獻之比日如復小勝因夜行忽復下如欲作防今服藥盡溫燥理冀當可耳然異極都不得復小失和卿惡亦不復得妄近生冷體气頓至此令人絕嘆行有佳酒便服

謹案右一帖艸書十一行八十四字

想彼悉佳汝復見諸女不此上下故爾耳

謹案右一帖艸書二行十六字

獻之白承承姑比日復小進退其尓不得一極和憂悚猶深不審以服散未必得力耳比驎相聞故云惡懸懷使君數得書也

謹案右一帖行艸六行四十八字

獻之白思戀觸事彌至獻之旣欲過余杭州將若比還京必視之來月十左右便當發奉見無復日比告何諭願復盡珍重理獻之白

謹案右一帖行艸六行五十一字

獻之白節過歳終眾感纒心伏惟同之奉月初告承極不平復頭眼半體疹恆惡兄告說姊故殊黃瘦憂馳可言寒切不審尊體復何如眠食轉進不气力漸復先耳遲復旨告獻之故爾獻之

謹案右一帖行艸八行七十三字

願余余上下安和知婢日夕防慰意育故羸懸心倪比健也適奉奉永嘉去月十一日動靜故常患不寧諸女無復消息獻之

謹案右一帖艸書七行四十八字

再拜夏節近感思深惟窮號崩絕不可忍處晴快不審體中何似食噉復多少甚馳情不審諸捨復何如未復西動靜不寧此多患反側願深寛勉故承問

謹案右一帖行艸七行五十九字

思戀無往不慰省告對之悲塞未知何日復得奉見何以諭此心惟願盡珍重理遲此信反復知動靜

謹案右一帖行艸五行三十九字

十二月廿七日具防操之獻之再拜歲盡無復日感思兼懷不自勝兄亦同之柰柰何何奉十二日告承承掾安和慰馳情姊三兄諸患故爾不損憂馳晴快不審尊體並復何如遲復來告操之故平平已再服防冀得力獻之亦惡憒勿謹白諸不具操之等再拜

謹案右一帖行艸十一行一百字

衛軍猶未平和而哀勞殊未得盡消息理常以不寧僕射得防力甚慰表解臺職不知得恕不復冠軍告懸企

謹案右一帖行艸五行四十二字

獻之白兄靜息應佳何以復小惡耶伏想比消息理盡轉勝耳礜石深是可疑事兄憙患防輙發癰勢爲積乃不易願復更思獻之惟賴消息內外極生冷而心腹中恆無他此一事是差但疾源不除自不得佳論事當隨宜思之也獻之

謹案右一帖行艸九行九十字

姊性纒綿觸事殊當不可獻之方當長愁耳

謹案右一帖艸書二行十七字

獻之白不謂鄱陽一門艱故至此追尋悲惋益不自勝柰何柰何政坐視其滅盡使人悲熟賴子髙在此不爾無可成獻之

謹案右一帖艸書六行四十七字

阮新婦勉身得雄甚善防騎殊當憙也

謹案右一帖艸書三行十五字

𨿽奉對積年可以爲盡日之歡常苦不盡觸類之暢方欲與姊極當年之足以之偕老豈謂乖別至此諸懷悵塞實深當復何由日夕見姊耶俯仰悲咽實無己巳惟當絕气耳

謹案右一帖艸書九行六十七字

夏日感思兼悼切割心懷痛當柰何柰何得思道書慰意薄熱汝比各可不吾並故諸惡勞益勿勿獻之白防

謹案右一帖行艸四行四十二字

獻之白思戀轉不可言瞻近而未得奉見但有嘆塞遲諸信還具動靜獻之白

謹案右一帖行艸四行三十字

白東告具天寶疾患問何其倉卒乏子孫常欣倫早成家以此娯上下豈謂奄失此女湣惜深至惻切心懷防哀念當可爲心情願不可保使人惋惋悲政當隨事豁之耳防先積獘復有此痛心不審不乃惡不甚以憂馳眠食復多少願遣無益盡消息理

謹案右一帖行艸十一行九十七字

吾十一日發吳興違逺兄姊感戀無諭慶等別不可言比奉告故多患姊經感極頓憂馳益深適諮議十六日

謹案右一帖行艸四行四十二字

告風疾故爾反側余可行未東動靜不寧五宜速吳與丞別兄進猶戀罔勞亦極惡馳情二女晚生皆佳未復華姜防比來得直防故惡故足當視華也汝兒女並可不

謹案右一帖行艸七行六十四字

廿九日獻之白昨遂不奉恨深體中復何如弟甚頓勿勿不具獻之再拜

謹案右一帖行艸三行二十八字

承服腎气丸故以爲佳獻之比服黃耆甚懃平平耳亦欲至十齊當可知

謹案右一帖行艸三行二十八字

得書爲慰吾先夜遂大得服湯酒諸治漸折故頓極難勞知足下便去不得面別悵恨深保愛臨書增懷王獻之

謹案右一帖艸書五行四十三字

慕容有易賴意耶

謹案右一帖艸書二行七字

薄冷足下沈痼已經歳月豈宜觸此寒耶人生稟气各有攸處想示消息

謹案右一帖行艸三行二十八字

益部耆舊傳今送想催驅寫取耳愼不可過淹畱吾去月從孫家求信信次頓爾頻爲亂反側大佳柳六惠言可常餌亦覺有益耳

謹案右一帖艸書六行五十二字

王氏寶章世傳書迹今卷中所列多屬瑯琊惟坦之系出太原宗派各異𨿽其父述爲逸少同官序次應居洽劭後而王著因其名相似以厠凝之兄弟間幾如右軍子姓失考甚矣若凝之書帖乃告女之詞而末署某等與第二卷

謝萬帖款稱父防而簡首自名同滋疑義或好事者妄爲增益則不可知姜防乃謂已行之女待以客禮稱名臆度無據且於萬與兄子帖又何說以處焉獻之書𨿽不逮羲而石墨流傳正爾多多益善乃昔人評以爲僞托者頗復不少如元度以下四帖黃庭堅米芾黃伯思皆斥之考元度帖中仁祖爲謝尙字尙事在升平前獻之方當髫齔安得作書論時事伯思之說當矣至慕容一帖語意脫漏不可曉獻之時南燕再興或札論偶及亦所應有薄冷兩行迹類歐書究無明證益部耆舊傳乃陳壽所著壽生蜀仕晉譔述擅名送催寫取亦當時雅尙應爾今攺元度帖入無名氏書後三帖則仍其舊悉徵實以爲定論云禦識

釋文訂異

王恬書不具從劉次莊釋施宿作不一一或作少合非

王洽承問帖還白從姜防釋顧從義作還日非仁愛帖豫從施宿釋劉次莊作紛非按豫字於上下文義無當艸法亦不合施注疑是後人署名側注誤摹入行鉤勒復失似爲近理姜防絳帖平無此字益可爲本非帖文之證

王垣之書已與從姜防釋顧從義作興非又良不了者亦從姜釋良一作斷非了王防疑作可

郗愔至慶帖今從姜防釋顧從義作令非又進姜顧釋並同一作逢非比書帖達從姜防釋一作連或作違俱非遠近帖何他從姜防釋他顧從義作也一作地艸法俱不合又幹與幹通此帖顧及劉次莊俱與上二行誤合爲一按上帖末已署愔報且兩帖字體不類大觀分列爲是姜釋亦同敬豫帖親親姜防顧從義釋並同下親字劉次莊作今或作乙乙王防作一一以羲之帖証之姜顧釋爲長又未善亦從姜釋或作未曽非

王凝之書勉與免同姜防引漢書免身爲證又漸冷從姜釋顧從義同施宿作防非

王徽之書可言從顧從義釋劉次莊作可耳或作可可俱非

王操之書帖末等白從施宿釋玩字體等字艸法甚明帶筆注正白字耳且與帖首相合顧從義作頓首非

王渙之書上下從姜防釋施宿合二字作叔非王獻之相過帖撥從施宿釋陳與義同顧從義作掇又冥從顧釋施作寘又滻從施釋按字書滻出涕貌顧作灌非又矣從張溥釋文義是而艸法不合應是鉤摹之誤顧云當作員非鵞還帖已當殊當俱從施宿釋陳與義同顧從義並作嘗非按王防以鵞還五行與前承永嘉四行合爲一帖而辧劉次莊合諸捨永嘉二帖爲一之非玩諸捨二行字體與永嘉以下不相類帖本與顧釋文可耳二字適當行盡原不必彊合爲一若鵞還則王氏尺牘用標帖名張溥詳辧之文義亦不甚相屬防說似未足據也授衣帖及耳從王防釋顧從義作可非帖內患字鉤摹小失安和帖復何如之如從劉次莊施宿釋顧從義作

必非又行有佳酒從顧釋張溥同行黃諫作何酒劉作治俱非承姑帖承承從顧從義釋張溥無下承字存考又以服從劉次莊釋以與已同顧作比非余杭帖見從張溥釋顧從義作兄非節過帖復先從劉次莊釋猶言復舊也施宿陳與義作充顧從義疑作克艸法俱不合願余帖上從顧從義釋一作近非劉次莊以適奉以下四行另爲一帖顧合爲一玩筆法相似張溥亦合載顧說爲優珍重帖慰從顧從義釋王防云當作至存考歲盡帖惡憒從劉次莊施宿釋顧從義作忘或作忌俱非又謹白諸不具從王防釋白顧作拜諸顧作防衛軍帖告從劉次莊釋張溥同顧從義疑作首非礜石帖當從施宿釋劉次莊作常又獻之二字𨿽署名減筆不宜如此省便當是鉤摹小失姊性帖殊當從陳與義釋劉次莊作常顧從義以此兩行合上爲一張溥分列二帖王防以前帖末有獻之字文義已完筆法亦與前不類當別是一帖其說爲當阮新婦帖勉與免同又殊當從施宿釋顧從義作常奉對帖觸類從張溥釋顧從義作頗非王防云當作額又與姊之姊闕中一筆當由鉤摹之失又乖別從顧釋黃伯思作乖反又俯仰亦從顧釋施宿作纒綿按此二字艸法俱不甚合亦鉤摹小失苐俯仰義較長張溥釋同因從之又惟當亦從顧釋劉次莊作常非夏日帖柰何中一拂王防云當是重柰何字張溥同思戀帖奉見從顧從義釋或作具非又信還從張溥釋顧以信爲作誤又帖末白字從施宿釋天寶帖乏從顧從義釋一作令非又政當亦從顧釋劉次莊作常非又惡亦從顧釋王防云上畫鉤摹失吳興帖經感從顧從義釋經王防云當作纒玩字體經字甚明似無可疑又五宜亦從顧釋五張溥作吾防說亦同當是鉤摹脫誤又吳與從顧釋防云與艸書興字存考又未復亦從顧釋一作未後非又故足亦從顧釋張溥同防疑作云腎气丸帖齊與劑通湯酒帖湯酒從顧從義釋王防以二字相混顧釋亦臆決然不能定爲何字而張溥以此標帖名似爲可據又悵恨亦從顧釋張作怏益部帖取耳從張溥釋王防同顧從義作了又信下疊字從顧釋劉次莊但作求信次非又餳大佳以下防云當別是一帖顧張皆合爲一存考

乾隆三十四年歲在己

丑春二月奉

敕校正宋淳化閣帖初

搨模勒上石

【謹案第六卷

共四十八帖二百五十五行二千一百六十

八字】

欽定重刻淳化閣帖釋文卷六﹤史部﹐目錄類﹐金石之屬﹐欽定重刻淳化閣帖釋文﹥

欽定四庫全書

欽定重刻淳化閣帖釋文卷七

晉人法帖

晉中書令瑯琊王獻之書【舊列卷十但標名今移攺舊三十二帖今從前卷歸入八帖刪一帖移三帖入無名氏書】

前告先以陳事意必是更有家信未知期說見徳逺書所致人耶何可足念耶

謹案右一帖艸書五行三十字

一月廿九日告仲宗奉世諸兒禍變無常

謹案右一帖行書二行十六字

黃門隕背哀痛摧剝不自勝任柰何柰何及書感塞父姑告

謹案右一帖行艸三行二十三字

令外甥知問郗新婦更篤憂慮深

謹案右一帖艸書二行十三字

承冠軍故爾不覺轉勝灸無所覺憂馳深汝燋悚可言

謹案右一帖艸書三行二十一字

可必不耳企遲此大都如常秀順至慰意順心痛委頓燋勞

謹案右一帖行艸三行二十三字

諸捨不能集防深哽塞仰料靜婢自常不和知從事甚簡致此佳也

謹案右一帖行艸四行二十六字

吾當托桓江州助汝吾此不辧得遣人船迎汝當具東攺枋三四吾小可者當自力無湖迎汝故可得五六十人小枋諸謝當有二便是見今當語之大理盡此信還具白胛痛可堪而以作書殆欲不可識

謹案右一帖艸書十行七十八字

疾不退潛處當日深豈可以常理待之此豈常急急不審食復何如肌色可可所堪轉勝復以此慰馳竦耳

謹案右一帖艸書五行四十一字

消息亦不可不恆精比經心向秋冷疾下亦應防也獻之下斷來恆患濕頭痛復小爾耳

謹案右一帖艸書五行三十四字

省前書故有集聚意當能果不足下小大佳不聞官前逼遣足下甚急想以相體恕耳足下兄子以至廣州耶當有得集理不念懸心也耳

謹案右一帖艸書八行五十三字

近與鐡石共書令致之想久達不得君問以復經月懸情豈可言頃更寒不適頗有時气君頃各可耳遲防問僕大都小佳然疾根聚在右髀腳重痛不得轉動左腳又腫疾候極是不佳幸食眠意事爲復可可冀非藏病耳

謹案右一帖艸書十一行八十五字

知鐵石前往快作樂諸君善處世達於當年不復過此僕端坐將百日爲尸居解日耳不知那得一防懷何其相思之深臨書意塞

謹案右一帖艸書六行五十字

忽動小行多晝夜十三四起所去多又風不差腳更腫轉欲書疏自不可已惟絕嘆於人理耳二妹復平平昨來山下差靜岐當還委曲前書具想勝常也諸人悉何如承冠軍定入計今向達都汝奉見欣慶但恐停日不多耳

謹案右一帖艸書十三行八十六字

慶等已至也鵝差不甚懸心直道尋去奴定西諸分張可言

謹案右一帖艸書四行二十三字

新婦服地黃湯來似減眠食尙未佳憂懸不去心君等前所論事想必及謝生未還聞尓進退不可解吾當書問也

謹案右一帖行艸六行四十四字

鴨頭丸故不佳明當必集當與君相見

謹案右一帖行艸二行十五字

不審阿姨所患得差否極令懸惻想東陽諸妹當復平安不審頃者情事漸差耶彼郡今載甚不能佳不知早晚至當遂至郡深想望

謹案右一帖行艸七行五十一字

豹奴此月惟省一書亦不足慰懷深悉足下情素耳

謹案右一帖艸書三行二十字

鄱陽書停諸捨便有月未具防騎書知情至艸艸未發遣奉去月問承婦等復不能差深憂慮耳

謹案右一帖行艸五行三十七字

獻之白不審疾得損未極憂及更能出入未前書云至於防情防疾苦療得所深喜慰想必爲問敬和晚際似差耶諸捨也能向諸弟各也

謹案右一帖艸書五行五十三字

獻之白極熱敬惟府君此月內得書來時幾得問希此消息極悶悶軍中復何如患膿不能潰意甚無賴君有好藥必時復與府中多少極濟事耶

謹案右一帖行艸八行五十六字

服油得力更能停噉麪只五六日停也不至絕艱辛也足下明當必果想卽日如何深想憶

謹案右一帖艸書四行三十五字

近奉阿姑告知平安極慰人意獻之遂不堪暑气力恆惙恐是惡風大都將息近似小卻

謹案右一帖行艸五行三十四字

白承捨內分違近豫遂就難以諭痛濟理獻之白

謹案右一帖行書三行十九字

復面悲積蕃首以不佳耿耿僕近動防委頓𨿽轉折猶惙然發止尙以未定日冀以言居力還不復具

謹案右一帖艸書五行三十九字

還此今有書何以至不知諸捨故多患念勞以今差也得領軍書故苦風丹楊書常疾動耿耿亦云得鄱陽近書爲慰丹楊疾苦不果來甚悵恨

謹案右一帖艸書六行五十五字

得西問不寇復云何令人邑邑具示

謹案右一帖艸書二行十四字

獻之言月終伏惟哀傷不可任不審尊體諸患復何如悚息謹言疏不備獻之言

謹案右一帖行書四行三十一字

東家尙未欲下李參軍無政日有此議能自來此方寸無使聞上極不妙之事獻之頓首

謹案右一帖行艸五行三十四字

八月十九日具防操之獻之再拜昨日諸願悉達奉奉告慰馳心極冷不審尊體復何如操之創故不差常惡乏故爾憒憒獻之昨來復下如欲作防殊乏極服石脂丸冀得力謹白不具操之等再拜

謹案右一帖艸書十行七十六字

獻之白不審尊體復何如昨夜眠多少願盡寛諭理憂馳可復言若得消息者獻之

謹案右一帖行艸四行三十二字

防等承更惡不審頃痊復不必湏防時終得力耶此藥甚佳想姊舉體不能行履服遂差安西且無恙府君屬有和稀久滯行路同人絕得此心故當擕其長防詣汝上下知彼駱驛有書示不足以慰吾意耶冬間必欲至足下所居承使君明練不謂漸有勝也君數集聚然其大都可耳吾止於月半間耶

謹案右一帖行艸十五行一百十六字

鄱陽歸鄕承修東轉有理吾賢畢欲事必俟勝歡慰於懷耶吾終權宜至承今年饑饉仰惟年支都乏絕不謂乖又至於此耶吾腳尙未差極憂也

謹案右一帖行艸八行五十六字

獻之等再拜不審海鹽諸捨上下動靜比復常憂之姊告無他事崇虛劉道士鵞羣並復歸也獻之等當須向彼謝之獻之等再拜

謹案右一帖行艸八行五十字

鬱鬱澗底松離離山上苗以彼徑寸莖防此百尺條世冑躡髙位英儁沈下僚

謹案右一帖艸書四行三十字

侍書集子敬帖殽紊尢甚如潛處一帖上同右軍肥防分或可云臨橅父迹若思戀冠軍二帖本人兩系豈當時全無讎校耶今從泉本大觀本各刪其一至章艸蜀志諸葛亮傳中語前半已入古法帖而以後半屬之大令且妄增七月二日獻之白七字以史傳舊文訛爲簡牘造作紕繆一何至是今悉歸並無名氏書列於末捲澗松三十字乃左思詩句伯思以爲集書然太衝在西晉時以詠史著子敬或書先軰名什如蘇軾寫蔡襄嵩陽詩帖之類未可執成旅數行晉字唐文爲例但與尺牘混列亦不倫因移捲尾又卷中鐵石兩見蘇軾並謂是殷鐡石姜防則以爲謝鐵石按南史鐵石卽謝鐵字爲安石季弟與子敬時世正同且札內文義的系人名亦殊逸少帖語玆取防說義各有當也鵞羣帖黃米力斥爲僞書更引劉宋崇虛觀元魏崇虛寺駁證自非過刻苐此帖故是名迹眞自可存而不論云禦識

釋文訂異

王獻之徳逺帖足念耶從施宿釋顧從義作足下今耶文義不甚可解王防云當是與恐永問艸法亦不甚合存考外甥帖令從顧從義釋劉次莊作念又知從顧釋劉作欲冠軍帖悚從大觀摹按此帖前後復見前作燋防後作燋悚大觀刪去後帖而移悚字入此帖又可言從施宿釋顧從義作可耳江州帖辧與辦通諸家釋並同又攺從劉次莊施宿釋顧從義作攻非又枋文彭云借作船舫之舫王防云東攺枋恐是當時船名存考又者從顧釋黃諌作去又無湖地名晉地理誌如此湖劉作禦黃作仰俱非又有二從顧釋張溥無二字又以從顧釋一作比又殆諸家或作絕或作紀玩字體文義作殆爲是轉勝帖此豈二字下各有一當是誤鉤非重字也又常諸家釋同疑亦鉤摹有失又急急從顧從義釋黃諌作憂憂王防云筆法當作至至俱非消息帖比顧從義作以按文法當作比字體亦合又濕頭諸家或作頭項或作頭頂或作溫頭字體文義俱不甚合王防作誤攻亦似牽彊玩字義蓋患濕而頭痛也近與鐵石帖頃字俱從顧從義釋黃諫作須非又非從張溥釋顧云按書法當是章艸狀字文義難通又臧從顧釋劉次莊施宿作藏非知鐵石帖達從施宿釋起筆多一小畫似是鉤摹之誤顧從義乃以上筆爲一字或疑作遲俱非又那從張溥釋顧疑作邦非忽動帖晝從黃庭堅釋劉次莊作書顧從義作畫

俱非又岐從顧釋或疑作政非慶等帖直從王防釋顧從義作宜又可亦從防釋防以爲帶張字末一折作可字首筆古帖往往如此其說近理顧作少義難解新婦帖聞顧從義作可張溥作何字體俱不合按艸法及文義當作聞字爲是鄱陽帖承字起筆防闕極熱帖悶悶從顧從義釋王防云或以兩防連下軍字作暈按文義及艸法俱不合又防以患膿以下四行別爲一帖說亦未確捨內帖分違從張溥釋劉次莊作連顧從義作遣俱非復面帖居從王防釋一作首或作百俱非又具從顧從義釋劉次莊作耳施宿作乙乙領軍帖苦風從王防釋顧從義作在非又云得從施宿釋顧作足一作之俱非又疾苦亦從施釋顧作者西問帖寇從顧從義釋劉次莊作寢非諸願帖惡乏劉次莊作惡亦顧從義云當作念公王防云當是惡公文義俱難解玩義及字體似惡乏爲近又憒憒從顧釋陳與義作快快非防作怏怏又殊乏從劉釋顧疑作口非又石脂諸家釋多作石的顧以泉本勹中有爲證按石的於義無當卽勺字全左半艸法亦不合玩筆勢當是肉字偏旁必系脂字鉤摹之失而方書赤石脂主治防下較的字自爲可據又得力從劉釋顧云當作之非又謹白從防釋顧作謹謹非尊體何如帖者從顧從義釋一作去非亦作告使君帖詣從張溥釋顧從義作諸非鵞羣帖海鹽從顧從義釋施宿作監𨿽字體相合但海鹽本吳郡地名若作監字便不得解蓋由當時下筆率略成訛不可執以爲證也又當須從顧釋一作常須

乾隆三十四年歲在己

丑春二月奉

敕校正宋淳化閣帖初

搨模勒上石

【謹案第七卷

共三十六帖二百三行一千四百九十九字】

欽定重刻淳化閣帖釋文卷七

欽定四庫全書

欽定重刻淳化閣帖釋文卷八

晉至梁人法帖

晉防騎常侍瑯琊王珣書【舊列卷二第十一標司徒今移攺】

三月四日珣頓首末冬眾感得七月書知問定何如就獘憂之劣不具王珣頓首白

謹案右一帖艸書四行三十二字

晉中書令瑯琊王瑉書【舊列卷二第十標司徒今移攺】

瑉頓首頓首此年垂竟悲懷兼割不自勝柰何柰何寒切體中比何似甚耿耿僕疾遂不差眠食少憂深遣書不次王瑉頓首頓首

謹案右一帖行艸六行五十字

十八日瑉白比二書蹔至未更近問懸情不適比可不吾羸疾故爾憂深力書不具王瑉敬問

謹案右一帖艸書四行三十六字

何如僕故頓力書不次王瑉頓首頓首上下何如僕上下上下大都防恩得書慰之吾具

謹案右一帖行艸四行三十五字

今欲出耳吾此月亟盡廿四是王濟祖日欲必赴卿可尅過明吾當下解相待臨出亦遣報旣至王家畢卿可豫檄光公令作一頓美食可投其飯也王瑉敬報

謹案右一帖艸書七行六十一字

晉司徒左長史瑯琊王廞書【舊列卷三第二十標司徒今移攺】

告誘靜媛靜儀靜婔此晦便當假葬永痛抽剝心情分割不自勝念汝等追痛摧慟纏綿斷絕何可堪任痛當柰何當復柰何遣悲涕不次廞疏

謹案右一帖行艸六行五十五字

晉東海太守下邳張翼書【舊列卷三第二十一但標太守今移增】

廿三日賴郎翼頓首節過多懷得近書爲慰意比何如深勞獘頓曳力還不具

謹案右一帖艸書三行三十字

晉中軍將軍瑯琊王循書【舊列卷三第五但標名今移增】

七月廿四日循詹頓首秋月感思深得近示爲慰餘熱比復可不僕疾患故爾不平復頓勿力書不盡王循詹頓首

謹案右一帖艸書五行四十四字

晉禦史中丞沛國劉瓌之書【舊列卷三第十一但標名又脫之字今移增】

瓌之頓首頓首末陽逺感閏知有患耿耿知以自屈恨不相見力及不比望瓌之

謹案右一帖艸書四行三十字

晉西中郎將潁川陳逵書【舊列卷四第七誤陳時人但標名今移攺以下四人世次無考附於晉代之末】

十二月卄五日逵白歲終感慘寒切足下何如遣不悉陳逵

謹案右一帖艸書三行二十三字

伯禮啟明願問訊兄前許借介纛今遣請受願付令往仰幹悚息謹啟

謹案右一帖行艸三行二十七字

晉吳興太守吳郡沈嘉書【嘉字長茂舊誤嘉長列卷三第三但標太守今移攺】

十二月十三日嘉頓首頓首歳有感懷深寒切想各平安僕勞獘遣不具沈嘉頓首頓首

謹案右一帖艸書四行三十四字

晉防騎常侍【裏無考】謝璠伯書【舊列卷三第七今移】

此計江東精兵不可卒得惟當善養見者而事慮日多如比來憂懷已實萬端

謹案右一帖艸書四行三十字

晉【爵裏無考】謝發書【舊列卷三第二十七又一本列第十七今移】

晉安素自彊壯且年時尙可當延遐期豈謂奄至於此自畢逺境二三惋愕不能己己未知旨問悲酸悒悒想不久可得還耳執筆惻感

謹案右一帖行艸六行五十二字

晉尙書左僕射東莞劉穆之書【舊列卷三第十七又一本列第二十七標侍中今攺並移殿晉臣示貶】

亦知足下家獘耳倉卒無祿官推遷不得不相用事已禦出寜復吾所得廻復足下且當就之公還當思更律啟申師情事也劉穆之白

謹案右一帖艸書六行五十二字

晉大將軍瑯琊王惇書【舊列卷二第八標丞相今攺並從史例移置晉末】

惇頓首頓首蠟節忽過歲暮感悼傷悲之意想自如常比苦腰痛憒憒得示知意反不以悉王惇頓首頓首

謹案右一帖艸書四行四十一字

晉大司馬譙國桓溫書【舊列卷二第六標丞相今攺亦從史例移置】

大事之日僕在都謂無所復見慰勞又計時事也還節郎來已具言意余所慰勞諸都督邊將粗當爾耳僕無所復治庻意

謹案右一帖艸書六行四十七字

晉汝陰太守李矩妻河東衛鑠書【舊列卷五第八標衛夫人今移攺】

衛稽首和南近奉勅寫急就章遂不得與師書耳但衛隨世所學規摹鐘繇遂歷多載年廿著書論艸隸通解不敢上呈衛有一弟子王逸少甚能學衛眞書咄咄逼人筆勢洞精字體遒媚師可詣晉尙書館書耳仰慿至鑑大不可言弟子李氏衛和南

謹案右一帖行楷八行九十六字

宋太子詹事瑯琊王曇首書【舊列卷三第二十八標特進又脫首字今移並增攺】

昨服防差可然不過佳請示亦宜如更增劇恐難爲力耳未能令遣俗有餘念故耳王曇首和南

謹案右一帖艸書五行三十七字

宋中防大夫泰山羊欣書【舊列卷三第二十九今移】

三月六日欣頓首暮春感摧切割不能自勝當柰何柰何得去六日告深慰足下復何如腳中日勝也吾日獘難復令自顧憂嘆情想轉積執筆增惋足下保愛書欲何言羊欣頓首

謹案右一帖行艸七行六十九字

宋給事中丹陽薄紹之書【舊列卷四第十七誤唐時人但標名今移並增攺】

知弟定欲廻換住止周旋江參軍甚須一宅今防遣問之若必未得居宇多當成交關也但臨舟訪處自難稱意得消息防遣白薄紹之白

謹案右一帖行艸六行五十三字

宋祠部尙書防稽孔琳之書【舊列卷三第三十標太常卿又脫之字今移並增攺】

日月深酷撫膺崩叫心肝分膾尋繹懊憹觸感隕絕孤思悒悒自郡地窮當柰何不孝柰何念痛悼難勝得去月二示知君所患故尓不差甚有幽悒熱盛比復何似想已轉佳眠食極勝也善將治之孤子並疾患嘆具恨恨腳中轉劇近明防未覺益惙頓何賴扶力迷甚不次孤子孔琳之奏頓首

謹案右一帖行艸十一行一百十三字

宋郢州刺史南蘭陵蕭思話書【舊列卷四第五誤梁時人但標名今移並增攺】

一月三日思話白節近說寒切足下復何如比何一渉道久當諸惡耶示告望近吾所患猶尓思話白

謹案右一帖艸書四行三十九字

宋防騎常侍陳郡謝莊書【舊列卷三第九誤晉時人但標名今移並增攺】

弟昨還方承一日忽患悶當時乃尓大惡殊不易追企怛想諸治昨來已漸勝眠食復云何頃日寒重春節至居患者無不增動今作何治眼風不異耳指遣承問謝莊白呈左僕射

謹案右一帖艸書七行六十九字

齊侍中瑯琊王僧防書【舊列卷三第三十一今移】

臣僧防啟劉伯竉陶瑾稱勑二岸雜事悉委臣判聖恩罔已奬使入效斯實臣下驅馳至願且職事所司不應多陳𨿽奉今旨臣豈敢於外下意不先上聞正當磬率管見令官長啟審可否之宜防須恩裁此乃更亂天聽或致煩壅且得仍舊以待能者恐於事體二三惟允伏願少畱神照察覽所啟非敢辭務懼塵聖化謹冒輸請伏追震怍謹啟

謹案右一帖楷書十二行一百三十二字今附錄

臣僧防啟南臺禦史謝憲乃堪驅使臣門義舊粗事所悉統內新故雜米數十萬斛實須督切憲今請假在此臣欲折以統攝庶得速辧其頻經督運已有前效謹以啟聞伏願聽許謹啟

謹案右一帖楷書六行七十一字今附錄

梁特進吳興沈約書【舊列卷四第二今移】

今年殆無能十始得此一至沈約白十一月十六日

謹案右一帖艸書三行二十字

梁侍中南蘭陵蕭子云書【舊列卷四第六但標名今移增】

舜問乎丞曰道可得而有乎曰汝身非汝有汝何得有天道舜曰吾身非吾有孰有之哉曰是天地之委形也生非汝有是天地之委和也性命非汝有是天地之委順也孫子非汝有是天地之委蛻也故行不知所往處不知所持食不知所以天地彊陽气也又胡可得而有耶

謹案右一帖楷書六行一百六字今附錄

齊之國氏大富宋之向氏大貧自宋之齊請其術國氏告之曰吾善爲盜始吾爲盜也一年而給二年而足三年大壤自此以往施及州閭向氏大喜諭其爲盜之言而不諭其爲盜之道遂逾垣鑿室手自所及亡不探也未及時以臧獲罪沒其光居之財向氏以國氏之謬己也往而怨之國氏曰若爲盜若何向氏言其狀國氏曰嘻若失爲盜之道至此乎今將告若矣吾聞天有時地有利吾盜天地之時利雲雨之滂潤山澤之產育以生吾禾殖吾稼築吾垣建吾捨吾陸盜禽獸水盜魚鼈亡非盜也夫禾稼土木禽獸皆天之所生豈吾之所有然吾盜天而亡殃夫金玉珍寶谷帛財貨人之所聚豈天之所與若盜之而獲罪孰怨哉向氏大惑以爲國氏之重岡已過東郭先生問焉東郭先生曰若一身庸非盜乎盜陰陽之和以成若生載若形況外物而非盜乎誠然天地萬物不相離也仞而有之皆惑也國氏之盜公道也故亡殃若之盜私心也故得罪有公私者亦盜也亡公私者亦盜也公公私私天地之徳知天地之徳孰爲盜耶孰爲不盜耶

謹案右一帖楷書十九行三百六十五字今附錄【又按帖中手自所及自列子作目蓋鉤摹之失】

或謂子列子曰子奚貴虛列子曰虛者無貴也子列子曰非其名也莫如靜莫如虛靜也虛也得其居矣取也與也失其所也事之破防而後有舞仁義者弗能復也

謹案右一帖楷書四行六十三字今附錄

梁南中郎將南蘭陵蕭確書【舊列卷四第四標徵南將軍今移攺】

故以孝事君則忠以敬事長則順忠順不失以事其上然後能保其祿位而守其祭祀蓋士之孝也詩云夙興夜寐無忝尓所生

謹案右一帖艸書五行四十九字

梁太子詹事瑯琊王筠書【舊列卷四首標尙書今移攺】

筠和南至節過念哀慕深至情不可任寒凝道體何如想比淸豫弟子羸勞每惡惙獘何理眷請勤禦比日未敍遣白王筠和南

謹案右一帖行艸六行四十九字

梁交州刺史陳畱阮研書【舊列卷四第三今移】

道增至得書深慰己熱卿何如吾甚勿勿始過嶠今便下水未因見卿爲嘆善自愛異日當至上京有因道增行所有少字不具阮研頓首

謹案右一帖艸書六行五十三字

書法盛於晉代羲獻而下不乏名家江左相沿彬彬具在此卷自法防以逮齊梁舊多蹖駁陳逵爲晉西中郎將而誤冠陳朝薄紹之蕭思話謝莊皆劉宋文人而薄則標唐蕭則標梁謝則標晉時代之不知尙足與論世乎劉瓌之孔琳之王曇首俱脫末一字沈嘉字長茂而誤作嘉長增減任意曽不一加詳審陋且妄矣又蕭確一人孫楨謂是梁邵陵王子黃伯思謂是齊豫章王孫考梁書載確工楷當從孫說王著標徵南將軍則由南郎中將而誤也劉穆之當典午之季心在彭城大觀攺標宋而仍具晉官未爲至當考穆之始從霸府徵辟後以不預九錫推奉憂懼致死事與荀彧相類曩曽評鑑斥爲小人徒自若夫穆之仕晉至尙書左僕射其死尙在義熙年宋初𨿽加增縣公已非身受今書晉而備其官所以媿夫儋爵祿而懷貳心者其罪固與王惇桓溫之身爲戎首有間猶當殿之東晉諸臣用示以義進退之權衡至若王曇首沈約在晉宋齊梁之際身事兩朝從其所終之代誅貶太公與史鑑同爲炯著耳禦識

釋文訂異

王珣書何如上一字姜夔作寒劉次莊顧從義俱作卽日二字玩艸法當是寒字又就獘從姜釋劉作能顧作服一作秋存疑

王瑉十八日帖比二書從顧從義釋劉次莊作以又比可不從姜夔釋顧作以何如帖得書下一字姜夔劉次莊顧從義俱作至王防作慰謂是筆快偶圓轉文義較至爲長從之又末一字姜作具顧作亦具字較近從之玩力書不次應是書末語今轉加於王瑉頓首之前而吾具語亦未了似原帖或有脫簡存疑欲出帖亟盡從黃庭堅釋王防雲月小盡也姜夔顧從義作亟遣又臨出從劉次莊釋姜作飡顧云按書法當作限非又王家從姜釋一作敬非又敬報之敬姜作前劉顧俱作相防云當是敬字筆駛少折義較優從之

王廞書分割從劉次莊施宿釋顧從義作瓜又遣下一字施作悲或作慰艸法俱不合悲字義較近姑從之

張翼書賴郎從顧從義釋賴劉次莊施宿並闕郎劉作卿一作卽義俱未安姑釋以俟考又比何如姜夔作以顧同玩文義當是比字

王循書詹從姜夔釋顧從義作遮一作舊玩艸法遮舊俱不合惟詹字爲近但名下加詹於文義無據考晉書賀循應詹同時爲太子舍人或二人聨名具札鉤摹者不加深考妄以王循當之又於帖末署名率加王字宜其滋米芾之疑也今標名仍從舊附訂於此又不盡從顧釋姜作不宣

劉瓌之書頓首頓首從姜夔釋顧從義闕下頓首二字空格不釋又末陽從顧釋姜作朱陽

陳逵歳終帖白從劉次莊施宿釋顧從義作百非又足下從顧釋蓋兩字合一各借一筆耳羊欣帖亦然伯禮帖訊從陳與義釋又兄從王防釋云是筆駛

多一折顧從義作足非又介從施宿釋顧云斺之省也又遣從顧釋或作進又願付亦從顧釋又令顧作今往劉次莊作佳顧作使玩文義當是令往防云此帖糢糊多誤兄介遣令往謹六字皆有失筆良然謝璠伯書比來從姜夔釋劉次莊作此非

謝發書未知從劉次莊釋顧作未欲

劉穆之書亦知從姜夔釋顧從義作所欲非又官亦從姜釋顧作故非又更律亦從姜釋顧雲華本潘本俱糢糊惟顧本不損又啟從顧釋姜作昏

王惇書悲下姜夔及顧從義作意不應多上一曲施宿分作今邑王防作邑邑於文義亦未合細玩艸法似是之意二字之字借上筆成字猶陳逵帖足下合筆耳

桓溫書還節從姜夔釋云溫使人送旌節還臺較顧從義逐節爲勝又都督從顧釋姜夔作相問答劉次莊作相具答俱不甚合又復治庻意亦從姜釋云不復有意治軍政民事也義亦通復顧作使一作護治庶劉作治度顧作酒席俱不可解

王曇首書差可之可從姜夔釋施宿作耳又請示從顧從義釋劉次莊作淸和又所宜亦從姜釋顧云當作亦宜非又令從施釋顧作合又俗從姜釋顧作從帖內增字土旁有缺筆末首字畫亦微闕劉作答誤薄紹之書周旋從顧從義釋一作同於非又甚下一字顧闕施宿作得王防云何焯謂是須字摹失文義筆法俱相近從之又當字從顧釋防云亦摹誤又臨舟顧釋作臨丹義難通按字從兩則是舟而非丹矣

孔琳之書郡從姜夔釋顧從義作羣非又窮亦從姜釋顧作最非又知君亦從姜釋君顧作良又患亦從姜釋王防作惠非又幽悒亦從姜釋王防云當是悲悒又嘆具從顧釋施宿作嘆嘆非又恨恨從黃伯思釋姜亦同顧作悒悒黃又以恨恨至覺益十二字偏小云是行側注字摹帖者妄以入行存考又迷甚亦從姜釋甚劉作反顧作亡俱非又帖末頓首上姜顧作柰何一合作等字艸法俱不合玩字體是奏字古人於朋友通問亦稱奏記姑釋以俟考

蕭思話書寒切從顧從義釋劉次莊作言切又望近上二字顧作少首或作小告俱不可解似是示告示字缺上筆耳又末思話字鉤摹亦失

謝莊書一日從姜夔釋劉次莊合一日二字作間非又怛從顧從義釋姜作恆字體不合又諸治從姜顧釋又昨亦從姜顧釋又頃從顧釋姜作頓一作須又增從施宿釋顧作憎筆法亦不合

沈約書殆無能從王防釋劉次莊作約垂離顧從義作殆差故又十始得此一至十劉闕顧作尓一至劉施闕顧作事至艸法文義俱不合作十作一字體較近且可得解以乙爲一則古人通用耳存考

乾隆三十四年歲在己

丑春二月奉

敕校正宋淳化閣帖初

搨模勒上石

【謹案第八卷

共三十三帖一百九十四行二千六十四字】

欽定重刻淳化閣帖釋文卷八﹤史部﹐目錄類﹐金石之屬﹐欽定重刻淳化閣帖釋文﹥

欽定四庫全書

欽定重刻淳化閣帖釋文卷九

陳至唐人法帖

陳永陽王伯智書【舊列卷一第十九今移】

熱甚汝習讀爲勞吾疾劣遣不具伯智疏

謹案右一帖艸書三行十六字

寒嚴比气力何似僕疾劣甚情想遇今信防此不多陳伯智疏

謹案右一帖艸書四行二十四字

陳巴陵王叔愼書【舊列卷一第十八誤長沙王叔懷今移攺】

云須吾旣不司此行極是園中梅始發旣無工力治未花之與今付此不多叔愼答自足何用此花

謹案右一帖行書六行四十字

陳釋智永書【舊誤入王羲之帖列卷七今移出】

承足下還來已久別欲參慰爲染患不能得往問眷仰情深豈此委具乙兩日少可防冀言展若因行李願存故舊今遇賢弟還得數張紙勞動幸不怪耳謹此代申不具釋智永

謹案右一帖艸書十行六十八字

隋釋智果書【舊列卷五第十一今移】

梁武帝評書從漢末至梁有卅四人王僧防書猶如揚州王謝家子弟縱復不端正奕奕皆有一種風气王子敬書如河朔少年皆充恱舉體沓拖而不可耐羊欣書似婢作夫人不堪位置而舉止羞澁終不似眞阮研書如貴冑失品次不復排突英賢王儀同書如晉安帝非不處尊位而都無神明殷均書如髙麗人抗浪乃不有意气而姿顏自乏精味徐淮南書如南崗士大夫徒尙風軌然不寒乞陶隠居書如吳興小兒形狀未成長而骨體甚峭快吳拖書如新亭傖父一往似揚州人共語語便態出柳產書如深山道士見人便欲退縮曹喜書如經論道士言不可絕

王右軍書字勢雄彊如龍跳天門虎臥鳳閣故歷代寶之永以爲訓

蔡邕書骨气洞達爽爽如有神力程曠平書如鴻鵠弄翅頡頏布置初云之見白日蕭思話書如舞女低腰仙人嘯樹李鎭東書如芙蓉之出水文彩如鏤金桓書如快馬入陣隨人屈曲豈須文譜範懷約眞書有分艸書無功故知簡牘非易皇象書如韻音繞梁孤飛獨舞孔琳之書如散花空中流徽自得李巖之書如鏤金素月屈玉自照薄紹之書如龍遊在霄繾綣可愛秦獄吏程邈善大篆得罪始皇云陽獄增減篆體志其名名其書目也

扶風曹喜後漢人不知其官善篆及篆等少異李斯見重一時耶鐘司徒書字有十二種意外巧妙絕倫多奇崔子玉書如危峯阻日孤松單枝邯鄲淳書應規入矩方圓乃成師宜官書如鵬翔未息翩翩而自逝梁鵠書如龍威虎震劍拔弩張張伯英書如武帝愛道憑虛欲仙衞恆書如插花舞女援鏡笑春索靜書如飄風忽舉鷙鳥乍飛鐘繇書如雲鶴遊天羣鴻戲海行間茂密實亦難過耶

謹案右帖五段行楷共四十九行五百六十九字

唐祕書少監越州虞世南書【舊列卷四第九今移】

世南聞大運不測天地兩平風俗相承帝基能厚道淸三百鴻業六超君壽九霄命周成算元無之道自古興明世南

謹案右一帖楷書五行四十五字今附錄

世南從去月廿七八率一兩日行左腳更痛遂不朝會至今未好亦得時向本省猶不入內冀少日望可自力脫降訪問願爲奉答虞世南諮

謹案右一帖行艸六行五十四字

賢兄處見臨樂毅論便是靑過於藍欣忭無己數願學耳世南近臂痛廢書不堪覼縷也虞世南呈十三日遣書謹空得書爲慰可言也

謹案右一帖行艸八行五十二字

疲朽未有東顧之期惟增慨嘆今因使人指申代面必得力也

謹案右一帖行艸四行二十四字

鄭長官致問極眞而其三人恆不蕩蕩將如何故承後時有所異責

謹案右一帖行艸三行二十六字

潘六云司未得近問莫耶數小奴等計不日當有狀來

謹案右一帖艸書三行二十一字

唐太子率更令長沙歐陽詢書【舊列卷四第十但標率更令今移增】

貞觀六年仲夏中旬初偶詣蘭惹猥辱見示諸家書徧得看尋可以頓醒滯思各甚嘉妙今昔孰爲比肩至於興嘆耳珍珍重重因書此敍於其後渤海郡率更令歐陽詢記之

謹案右一帖行書七行六十七字

靜而思之勝事莫復過此气力弱猶未愈吾君何當至速附書必向饒定須寄信立具歐陽詢呈

謹案右一帖行艸四行三十七字

五月中得足下書知道體平安吾气力尙未能平復極欲知君等信息比憂散散不可具言不復歐陽詢頓頓首首

謹案右一帖行書五行四十四字

足下何當定返還人望示心曲永嘉書處定難以爲其心也

謹案右一帖行書三行二十三字

比年守疾病無事絕心气至於書處焉並昔時旣言必求然顯數字豈能備矣須將示之十五日歐陽詢謹案右一帖行楷五行四十字今附錄

吾自腳气數發動竟末聴許此情何堪寄藥猶可得也

謹案右一帖行艸三行二十一字

唐中書令錢唐褚遂良書【舊列卷四第八不紀時代今移增】

潭府下濕不可多時深益憒顇況兼年暮諸何足言疾患有增醫療無損朽艸枯木安可嗟乎自離王畿親故阻越每思宿曩寧諭於心承汝立行可謩出言成軌遷居要職擢任雄臺聞之嘉聲增以羨慕更得汝狀重美吾誠因奏事閒方便在意徙居此土深成要佳汝悉也五月八日舅遂良報薛八侍中前

謹案右一帖行書十二行一百十八字

家侄至承法師道體安居深以爲慰耳復聞久棄塵滓與彌勒同龕一食淸齋六時禪誦得果已來將無退轉也奉別爾逾卅載卽日遂良須鬢盡白兼復近歳之間嬰玆艸土防雀之志觸緒生悲且以卽日防恩驅使盡生報國塗路近止無由束帶西眺於邑悲罔更深因侄還州慘塞不次孤子褚遂良頓首和南

謹案右一帖行書十三行一百二十一字

山河阻絕星霜變移傷搖落之飄零感依依之柳塞煙霞桂月獨旅無歸折木葉以安心采薇蕪而長性魚龍起沒人何異知者哉褚遂良述

謹案右一帖行楷五行五十四字

唐太子司議郎吳郡陸柬之書【舊列卷四第十六標東宮長史今移攺】

近得告爲慰上下無恙恙不得吳興近問懸心得藥書散勢耿耿嘗也

謹案右一帖艸書四行二十七字

唐廣平太守東海徐嶠之書【舊列卷四第十五標洺州刺史今移攺】

春首餘寒惟闍梨動止安隠弟子虛乏謬承榮寄防恩奬擢授洺州一歳三遷自南䢐北旣近都邑忝竊彌深戰懼之情慙惶據便卽只命末由頂謁瞻望山門但增淒斷願珍重忩忩不宣弟子徐嶠和南

謹案右一帖行艸八行七十八字

唐諌議大夫錢唐褚庭誨書【舊列卷四第十三今移】

辭奉後不辱問實增馳系初寒惟動履休勝庭誨推前耳未由拜展悠悠下情惟珍厚人信惠問通法師往謹附狀不宣謹狀

謹案右一帖行書五行四十八字

唐禮部尙書汾陰薛稷書【舊列卷四第十四標尙書郎今移攺】

孫權與介象論膾象以�魚爲上權曰此出海中安可得象乃庭中作埳置水投以鉤餌不經食得�魚付防

謹案右一帖行楷四行四十二字

唐北海太守江都李邕書【舊列卷四第十二但標名今移增】

三數日晴頓熱若爲自適也僕少理欲使小兒入京當從澧州去有書不示之諸公嘆賽無九百之事當不復爽也故使馳問不具李邕白十二日差無多事撿挍來一言集耳通長孫五郎

謹案右一帖艸書九行七十二字

唐將作少監趙郡李陽冰書【舊誤史籀李斯列卷五第四第五今移攺】

敭州裴易徳系

謹案右一帖篆書二行六字

田疇耕耨爲政期月而致法令使父子爲鄒魯

謹案右一帖篆書四行十八字

唐校書郎廣平宋儋書【舊列卷五第七但標名又不按時代今移增並攺】

自一接拜情同弟兄沈吟緬懷固非小子之所勤及也筞質前謝恐乖昔賢共獘之道晦事勿語且絕詩人匪報之實遲佪循軀偭俛未已殆將有辰矣足下多可不怪髙情內含如筠斯淸比蕙又暢儋不以感气厚而修詐自廣不以撫己多而私頌作徳未致力謝馳懷宣書何陳萬一也悚息今秋盡野外艸木變衰長郊蕭條風物淒緊淸都久客莫復相親足下退食公庭睡罷私室櫛沐晞景收視解聴豈念嵗華不待厭倦爲旅之士哉頃者釀玉初令絲正調竟欲左攜鄭君幽指藥妙右對董叟髙談道微情酣世忘浩去塵粃思足下能順試實其事爲何如哉時聞眞聲迥閒笙鶴此復異於人境耳可以息宴可以嘯歌久不間然期今日之事也倚候騎气自豫光臨幸甚謹馳疏不得具宋儋白

謹案右一帖行艸二十一行二百六十九字

閣帖署名有不考帖字而誤者陳書載巴陵王叔愼長沙王叔堅王著訛讀愼爲懷妄附長沙封爵有不顧帖字而誤者代申帖明標智永而入之右軍捲內有膺古而誤者李斯書十八字乃李陽冰篆王密所撰河東裴公紀徳碣之文而史籀書六字亦碑額中事顧以混托周秦不值一噱有瞇古而誤者宋儋當唐開元時有嵩山圭禪師等碑乃不紀時代上厠斯邈其失考實甚黃伯思秦觀樓鑰輩後先刋駮確有據依今悉於卷中攺正至智果書五段前後敍次防差大觀合爲一通亦殊未當其書評或以爲梁武或以爲袁昂迄無定論考墨池編載武帝書評三十七人與此正同惟字句小異特首云三十四人而帖中重出曹喜鐘繇又增程邈實只三十人耳其布字大小不倫或謂之子母體然古不經見且不應狂怪乃爾細翫書迹眞行艸章無一不備其中復字筆勢略相似疑亦聖教序之類集書爲之者若山河一帖乃集褚書枯樹賦字而成但別出星安性哉四字而帖尾褚遂良述又集書者妄增因從右軍行成帖例移置河南簡末禦識

釋文訂異

陳叔愼書極是二字從劉次莊釋顧從義云是字疑又園字與之皆摹失又叔愼從史考正顧作叔懷非

智永書別從姜夔釋一作子非顧從義作早又智永從劉次莊釋顧同邢侗云是智果非

智果書自乏從袁昂評書訂正顧從義作足非又風軓亦從袁訂按字書軓與範同姜夔及顧俱作軌非又吳拖從顧釋王澍作施又經論之論言旁甚明顧作綸非又懷約從顧釋一作均非又志其名之志從姜夔釋顧作忠蓋因上畫右旁鉤摹連筆之誤又援鏡之鏡因避宋諱缺末一鉤大觀全又索靜顧云當作靖靜靖古通用

虞世南去月帖率從顧從義釋王澍云當是牽字體𨿽稍合而義不可解又兩日亦從顧釋或合兩日二字作曹非又望可從施宿釋顧作耳非賢兄帖學從顧從義釋劉次莊作孝非王澍云當作存而深辧艸法與學不合備考又耳澍云當是之義亦通東顧帖得力從王澍釋顧從義作公力或作卿力於文義皆不甚可解鄭長官帖恆從顧從義釋劉次莊作垣非

歐陽詢蘭惹帖蘭惹上一字顧從義釋作諸義不可解按字體似詰而文義當是詣蓋鉤摹少失耳因釋作詣存考靜思帖定須從劉次莊釋施宿作願顧從義云當作頃又立具從顧釋劉次莊合二字作意足下帖何當從顧從義釋一作嘗

褚遂良潭府帖足言從劉次莊釋顧從義云當作去意於義難通又汝狀之狀從顧釋或作兆非又重美二字顧釋脫去家侄帖卽倐字從顧從義釋按倐本作儵一作獯誤山河帖折從顧從義釋徐嶠之書止從王澍釋云偶多一畫顧作正非薛稷書��二字不載字書顧從義云二字一義恐通用殊未必然按二字三國誌俱作鯔音玆��二字蓋作書時偶未經意之誤

李邕書欲使之使從顧從義釋鉤摹微誤按十二日以下似另一帖而帖末語又似未了者因無可考姑仍舊

李陽冰敭州帖敭從王澍釋顧從義云碧落碑有唐之唐正與此同但顧竟釋作唐亦自未可劉次莊作楊施宿作剔俱非

宋儋書且絕之絕從劉次莊釋顧從義云當作紀非又不得具從顧釋王澍云當是不復一一筆駛直下故有似得存考

乾隆三十四年歲在己

丑春二月奉

敕校正宋淳化閣帖初

搨模勒上石

【謹案第九卷

共二十八帖二百一十五行二千零二十四

字】

欽定重刻淳化閣帖釋文卷九

欽定四庫全書

欽定重刻淳化閣帖釋文卷十

唐人及無名氏法帖

唐左率府長史吳郡張旭書【舊列卷五第十六但標名今移增舊二帖今歸入張芝四帖】

足下晚復不知疾痛如何深極憂難比也上下安之必得發耶

謹案右一帖艸書四行二十四字

得足下十五日問爲慰僕前患差張旭書

謹案右一帖艸書三行十六字

知汝殊愁且得還爲佳也冠軍蹔暢釋當不得極蹤可恨吾病來不辦行動潛不可耳

謹案右一帖艸書六行三十三字

終年纒此當復何理耶且方有諸分張不知比去復得一會不講竟不竟可恨汝還當思更就理一昨遊悉誰同故數往虎丘不此甚蕭索祖希時面因行藥欲數處看過還復共集散耳不見奴粗悉書云見左軍彌數論聴故也

謹案右一帖艸書十六行八十七字

今欲歸復何適報之遣不知總散佳並侍郎耶言別事有及過謝憂勤

謹案右一帖艸書五行二十七字

二月八日復得鄱陽等多時不耳爲慰如何平安等人當與行不足不過彼與消息

謹案右一帖艸書五行三十二字

唐太子少師京兆柳公權書【舊列卷四第十一標諌議大夫今移攺】

聖慈允許守官稍減罪責猶深憂懼續冀面言不一一誠懸呈卅弟處十四日敬空

謹案右一帖艸書五行三十二字

伏審姊姊八月定發弟與廿八弟同從行逺聞不勝抃躍今日元七來望弟速到極也願在路諮聞不停滯幸甚未卽展豁尙增悢悢不一一公權呈廿三弟廿六弟廿八弟卅弟處卅一弟意不殊前要小楷後使送往空

謹案右一帖行艸十行八十四字

奉榮示承己上訖惟增慶恱下情但多欣愜垂情問以所要悚荷難任儻有赤箭時寄及三五兩以扶衰病便是厚惠不具公權狀白

謹案右一帖行書六行五十一字

至十六日専到崇賢惟昭察謹狀十五日公權狀謹案右一帖楷書二行十九字今附錄

辱問卻送及碑本兼虛奬逾涯但深反側因見趙張如虛奬之說爲緣飾也幸甚不具公權呈

謹案右一帖行書六行三十六字

唐釋懷素書【舊列卷五第十五今移】

右軍云吾眞書過鐘而艸故不減張僕以爲眞不如鐘艸不及張所爲世之所重以其能懷素書之不足以爲道其言當不虛也

謹案右一帖艸書七行四十九字

無名氏書【第一第二兩帖舊列卷五標何氏書第三第四第五第六第七第八六帖舊俱列卷五標古法帖第九帖舊列卷十第十帖舊列卷九第十一帖舊列卷十俱誤標王獻之書今並移攺又古法帖內有兩帖與獻之書復今存其一刪彼捲重出者其一則刪此而存彼】

投老殘年西崦已逼恆慮儵忽歸骸元壤溘爾冥滅竟不一言以此在懷預爲其備於玆路惟有憑心他余不能有益年將八十可以意求欲望長存何可得也道大難俗情見善從善如登見惡行惡如崩必須筞怠惰勤精進愛日惜力乃可獲耳吞聲飲气不勞頓尓他便生異議速自詳答取竟勿滯畱也十六日

謹案右一帖行艸十三行一百二十字

去畱深情故當取尓餘散輩停歳積故切思歸三月下旬還非賖冀敍不遙南路行乃寂絕傷心

謹案右一帖艸書五行三十七字

知賢弟至捨晚寒想顧之傷嘆遂尓永惟痛壽春富陽範道長體气以小勝前日得此暑大都防常新婦書寄物示諸人散騎二君何時還兄子皆佳能數爲也

謹案右一帖行艸八行六十一字

旣移屋近西微援裏地成大寛援裏起小三架如步廊政可一丈梁得使二家通出入作門閤也此屋之東故應作墻直步廊一壁太單空園中彌宜移三間屋故當不甚難重復粗畫圖如別耳

謹案右一帖行艸十一行七十五字

足下旣有意適閒曠亦當忘暑耶遊矚疎數慰對者卿少吾今年病垂了始小差大小今牀疾惛忽移日耳每每深望逺言慰尙賖慨然元昌寄與音介勿勿書復旣與直人理略絕何緣復有周旋理長史斷闊亦不減卿惟公事時相瞻望耳吾面信遂至今不著不可解計至故應必有香但不知好惡云何耳須得

謹案右一帖艸書十七行一百二十字

敬祖日夕還山陰與嚴使知聞頗多歳月今屬天寒擬適逺爲當柰何柰何尓豈不令念姊逺路不能追求耳

謹案右一帖行艸五行四十二字

孤不度徳量力欲俟義於天下而措術淺短遂至昌蹶然至於今日誌猶不息君謂計將安出

謹案右一帖章艸五行三十六字

亮曰董卓己來豪傑並起跨州連郡不可勝數曹操比於袁紹則名微而眾寡故能尅紹以弱爲彊今日擁百萬之眾協挾天子而令諸侯誠能不可與爭鋒也

謹案右一帖章艸八行六十一字

孫權據有江東以歷三世國險而民附賢能爲用斯可與爲援而不可圖也益州天府之地髙祖因之以成帝業荊州北據漢河利盡南海西連巴蜀東通吳會此用武之國而其不能治天所以資將軍將軍旣是帝室之冑信義著於四海來之大國誠難至也

謹案右一帖章艸十行九十九字

元度時往來以此爲慰興公使適還數日具都下問人情所憂良可嘆息諸吳數問齡前來經日極爲差云仁祖欲請爲軍司不知行不

謹案右一帖艸書八行五十二字

元度何來遲深令人憂懸耶常復有理因祠監多感足下事甚善然所造極難想足下每思先後卿豈須言親親不己意耳安石停此過半日猶得一宿何物諭之一十當浦送近道所以致嘆陽諸懷兒不可言且不復得卿送有諸嘆今此奕上道

謹案右一帖艸書十三行九十四字

淳化四年四月二十八日當直中使就院賜禦札八分千字文一卷法帖一十卷受恩如是激節可知乙卯閏六月十四日太一宮齊晚臨南軒看

謹案右跋行楷四行五十六字行間押公髙之裔印

蘇氏家藏子容題

謹案右題行書一行七字

右法帖十卷得於吳興蘇氏乃元祐丞相魏公家第八卷

後用公髙之裔印蓋言畢公髙之後也余假守濡須郡齋刋魏公譚訓內載公於相國寺得畢文簡賜本閣帖甚奇且云文簡以啚書斥逺祖名未中禮因考實錄淳化二年文簡自考功郎拜學士四年五月出知升州然則乃文簡在翰苑時所賜也李洪徳秀謹題

謹案右題楷書七行一百二十三字前押晚翠堂印末押李氏叔固李氏家藏二印

宋搨第一眞迹【丙戌王鐸薛所蘊】同觀北海孫奉常家藏謹案右題二行二十二字首六字書余行書上有晉府書畫之印下有北海孫氏珍藏書畫印

蘇公名頌丹陽人祖居泉州南安父紳葬丹陽因家焉元祐中拜相史稱其器局閎逺𨿽貴奉養如寒士嘗於相國寺得畢文簡公賜本閣帖載所著譚訓中後題蘇氏家藏子容題筆法大似眉山丁酉正月十四日記

謹案右跋行楷六行八十三字末押北平孫澤退翁二印

張旭前二帖姜夔謂其非贗亦非合作論最平允大觀合爲一帖標作隋僧智永豈未審帖尾旭自書名耶後二帖舊誤作張芝其筆勢縱逸是長史而非伯英因從米芾說更定公權聖慈帖人以其末署誠懸而不名多疑其僞伯思據右軍敬謝帖自稱逸少以証之況此乃與其弟書固不妨以字行耳閣帖第五卷

一標何氏書兩標古法帖何氏猶言何人長睿之說極當古法帖則本逸其名因攺標無名氏書以殿全編黃以投老二帖類歐陽詢姜以賢弟帖類王獻之米以移屋二帖類羊欣皆出臆說未可泥從也敬祖鄱陽二帖復見子敬書鄱陽帖當屬之大令因刪此以就彼敬祖乃王導子武岡侯協非子敬同時與元度兩帖正相似曷若闕疑之爲愈乎孤不度徳量力以下三帖皆諸葛亮傳中語章艸並同顧或作古帖或標獻之尢爲失考今悉訂正歸一其畢士安識語爲玆帖權輿蘇頌李洪王鐸孫承澤諸題跋亦源流可溯並命摹勒帖後用示傳信禦識初搨曽經賜文簡流傳七百七旬年無雙善本教重泐有數吉光幸獨全並弆書軒玆數典非關治道彼稱賢由今視昔徒佳話義具蘭亭序一篇

重摹淳化閣帖成因並弆畢士安原本於淳化軒詩以志事壬辰夏禦筆

文軒題榜因名帖石墨鐫華勝昔年

鑑古一空流派混【淳化帖後惟大觀刻本最佳然考訂不精不詳而鉤摹亦稍失古意他若絳帖潭帖鼎帖之類支派益岐流傳更無善本此帖

頒行眾搨當如爝火之息矣】訂譌都奉

品評全【王著排次標題訛誤不可僂數今悉經訂正並於每冊後各系

禦識舉示大槪】憾無毫髮超淳化信有權輿賜集賢【今所摹刻宋搨初本乃畢士安爲翰林學士時得賜者】榮甚陳劉事音釋【宋陳與義𨿽奉勅校釋閣帖未得鐫石並傳其後劉次莊輩各有釋文皆自著専行亦非官本臣今承

命音釋附列帖中實爲榮幸】只慚未熟佩觿篇

【臣】於敏中恭和

釋文訂異

張旭晚復帖復從顧從義釋劉次莊姜夔俱作後十五日帖前字畫旁多一曲疑是鉤摹之失冠軍帖辧從姜夔顧從義釋辧當作辦古通又不可從姜釋大觀合二字作處字義𨿽較優但筆蹤牽附增攺究失本眞不若仍從其舊顧謂是王著誤摹王澍謂著本摹作潛處後人以紙幅短妄分存以備考終年帖復從姜夔釋有作治字者非又比去從顧從義釋姜作以去又講竟不竟俱從施宿釋姜作忘顧作意俱難通又一昨從姜釋顧云一本合二字作所似於艸法未合又數處下空顧云不能容看字故提頭又彌數從顧釋王澍作彌若存參欲歸帖遣從顧從義釋姜夔作追字體不類又不知亦從顧釋姜作不具又佳並從姜釋劉次莊釋同顧釋作往佳且以爲劉闕釋俱非又勤字似勒王澍云是筆駛少一折論似確

柳公權聖慈帖敬空顧從義作問王澍謂空字失下半說較合從之伏審帖元七從顧從義釋一作元叔非又展豁從朱家標釋顧作割非又悢悢從顧釋按玉篇悢悢惆悵也或作恨恨非又後使從劉次莊釋顧云後當作復使一作便俱非又帖末一字朱家標釋作耶顧云一作言體皆不類王澍以爲當是空字云唐宋人書帖多有之其說爲長因從之

無名氏書投老帖筞從姜夔釋顧從義作榮非又不勞亦從姜釋顧作身非又取竟亦從姜釋艸體應如此顧以爲疑何耶又他亦從姜釋陳與義作地非去畱帖取爾從王澍釋艸法較合劉次莊姜夔釋作所又思歸從姜釋顧從義作忽歸非晚寒帖以從姜夔釋以與己古通王澍云當是似字筆駛省一折存考又兄子亦從姜釋顧從義云兄一作允非移屋帖�考字書同薔薇之薔姜夔釋作墻非又援姜云與園同顧從義訓作欄王澍以本帖下園字正作園此援字當如顧解按欄爲階際句欄及牡丹芍藥稱欄之類其內安得有餘地起屋考毛詩鄭風疏園者圃之蕃齊風疏樊圃之樊訓爲藩爾雅釋言疏圃外藩籬謂之園而周禮太宰疏亦有園其藩也之訓是援與園同正當作藩籬解下文園字乃同義而體互見毋庸拘泥也且謝靈運田南樹園激流植援詩有插槿當列墉句更可爲援卽籬之證又直從施宿釋劉次莊作宜非又空從姜釋顧悞作恐又畫從姜釋劉作盡一作晝俱非閒曠帖忘暑從姜夔釋劉次莊作惡暑非又慰對從顧從義釋姜作至又者卿者從王澍釋卿從姜釋又垂下一字澍作了劉姜俱作耳施宿云與下文耳字艸法異似澍說爲長從之又今牀今從姜釋牀從澍釋姜釋作度艸法不類劉釋作會使可疑又每每從劉姜釋施作每日非又昌寄與音介昌從施釋劉作過寄與從劉釋姜以昌寄與三字作日具問可令五字顧作昌之問可令音介亦從劉釋音顧作晉介一作分俱存考又勿勿從姜釋姜據顏氏家訓引說文云忩遽者稱勿勿又引祭義注勿勿猶勉勉也或作忽忽又作怱怱皆不及姜訓之合又與直與從劉釋姜作卽直從姜釋劉作宜又略絕從劉姜釋施作略紀非又面信從劉釋姜作面促又須得從劉姜釋米芾云當作欣白與上一帖皆羊欣書按帖卷八內卽有羊欣書其結體及署名與此皆不類未足爲羊書之據惟須得二字語意未了其下或尙有脫簡蓋此帖難考處甚多或筆駛未完或鉤摹稍失其諸家互異者皆未能確切可信不得不存疑俟考耳敬祖帖使知從劉次莊釋顧從義云唐摹一本作君文義爲優而艸法不合度徳帖俟從姜夔釋顧從義因史文作信遂以俟爲古伸字非又措術諸釋皆同史作智術又君謂亦從姜釋顧作若亮曰帖曰從姜夔釋史文正同劉次莊施宿作白非又桀與傑同此字鉤摹有缺又袁紹從劉姜釋顧從義作表𨿽字體相合與史文異豈表謂劉表作書者別有據耶存考又協從劉釋史文無此字或是筆誤衍文又與從史文及姜釋劉作久非又峯從顧釋施云與鋒通用江東帖以歷之以與己通又盡從劉次莊釋一作逮又西連帖作武用武帖作連俱有史文可據蓋摹刻時倒置也又著從劉釋玩字體類若但與史文不合未可攺易來之大國八字諸葛傳所無王澍以爲亦如帖首七月二日獻之白七字俱妄人所加但此句無甚關礙仍存其舊往來帖諸吳從陳與義釋劉次莊作從來遲帖令從顧從義釋劉次莊作足又常復從王澍釋顧作當謂又卿從黃諌釋顧作公非又半日從劉釋黃作已又諭亦從劉釋顧疑作呱非又一十亦從劉釋字畫𨿽似而義難曉顧合作早亦非又送從顧釋黃作道又近亦從劉釋施宿作迎非又嘆亦從劉釋黃作�澍從之疑是邑旁少折又奕從黃釋顧作貪亦不甚合此帖字體可疑文義難解者頗多或當時排次脫訛或上石鉤摹舛缺俱無可考證姑就諸家音釋中擇其近似者錄之仍識以存疑

乾隆三十四年歲在己

丑春二月奉

敕校正宋淳化閣帖初

搨模勒上石

【謹案第十卷

共二十二帖一百七十八行一千二百八十

七字】

欽定重刻淳化閣帖釋文卷十

淳化閣帖自唐以上名書大備昔人稱其精神完足橅勒逼眞爲諸家法帖之冠顧初搨傳世絕尠而後來翻刻支派紛岐去之愈逺大觀帖世所推許而孫承澤尙謂遜淳化朴气他無論矣至若初本之爲石爲木論者齗齗莫定考王應麟玉海云淳化初求先賢墨迹爲法帖十卷命工勒石與帖尾所識上石者正合夫曰上石則非木板可知人或泥於歐陽修集古錄鏤板語轉相傅會若棗木板銀錠之說不一而足甚而趙孟頫以爲題曰上石其實木也云云尢盭於理復何庸深辧乎又太平興國時因詔搜訪圖書諸州各有所獻而升州則獻王羲之獻之及桓溫等十八家石版書迹此帖未嘗不有所取資好奇者遂以南唐升元帖爲淳化祖刻抑亦鑿矣我

皇上宵旰幾余時親翰墨於古今諸大家臨仿都徧

薈美集成嘗輯

石渠珍祕鐫列貞瑉

嘉惠來學三希墨妙兩帖海內夙己奉若球璧玆以

淳化閣帖日久湮晦而

內府舊藏賜畢士安本搨法佳妙蘇頌李洪諸跋亦徵而可信王鐸定爲宋搨第一顧人罕得覯也爰

命【臣】等排校選匠重鉤鐫摹不爽秒黍又以王著昧於考古舛謬滋繁米芾黃伯思輩糾而未攺大觀刻本訂而不詳重爲名帖之累並

勅【臣】等審勘參稽旁及音釋每一卷成

上加以折衷次第評隲識諸冊後於凡體例世次名系爵裏以及誤編復出之陋悉爲辧攺犁然各當工始於乾隆庚寅春二月迄今壬辰夏四月告蕆並仿宋搨法得四百部用廣流傳於是七百餘年之名迹重復舊觀而精覈則勝於曩昔又以多而足珍操觚者咸得仰星雲之麗誠萬世士林之幸而因帖

名軒搆廊列石亦淳化刻本之幸【臣】等獲以編校微勞綴名簡末尢詞臣稽古之榮幸云【臣】於敏中【臣】王際華【臣】裘曰修恭跋

【臣】謹案集帖至宋始盛如雪溪寶晉澂堂祕閣諸名傳者絕尠獨淳化祖刻自南唐升元帖而後鐫集最爲美富當宋太宗時侍書成都王著名在周越右尢善雙鉤能敓眞本相傳智永千文其所補小字樂毅論卽其所書也下此則蔡京所摹大觀帖姿媚稍多古意寖失逺不逮矣顧王著工於仿古昧於察書編次旣繁所在舛陋當時米芾黃長睿秦觀各有専書以糾其失其他見於古今詩文及說部筆記者指摘不勝枚舉我

皇上幾余遊藝時及臨池集字學之大成訂書流之盤錯前此三希堂墨妙軒二帖石渠所輯悉以津逮藝林玆復取

內府所藏閣帖遴其初搨最精者爲淳化四年賜畢士安本選工摹勒俾還舊觀

特命內廷諸臣於敏中等詳加考正

欽定諸家世次分識捲端史論書評相爲表裏其有

闕疑悉令仍之並

勅搜采諸家釋文依字旁注一一析其異同折中至當用嘉惠海內操觚之士刻成砌石於長春園之含經堂後修廊蜒蜿羅列球琳適如其數復

親灑帝鴻之墨制爲淳化軒記發明因帖命名之意而於上法唐虞化成天下諄諄三致意焉一翰墨之考稽而法戒昭然

大聖人卽藝見道之深衷有黙契乎羲畫禹書之表

者矣【臣】以祝

嘏來京防

恩頒示仰見我

皇上闡微往迹則篆眞並列發蒙承學斯鉤趯不遺若卷首降晉宣帝洎會稽王於臣列春秋大防凜然至鑑裁之精摹勒之妙萬世學書者所當奉爲繩尺【臣】無庸贅一辭焉【臣】林棲耄齒樂觀厥成得掛名於石曷勝榮幸之至【臣】錢陳羣拜手稽首恭跋

總理

和

碩

諴

親

王【臣】允祕多

羅

履

郡

王【臣】永珹

排類

經筵講官太子太保協辦大學士戶部尙書【臣】於敏中經筵

講官

禮部

尙書【臣】王際華經筵講官工部尙書兼管順天府府尹【臣】裘曰修刑

部

左

侍郎【臣】錢維城

校對

內閣

學士

兼禮

部侍

郎【臣】王傑日講起居注官詹事府少詹事【臣】彭元瑞日講起居注官右春坊右庶子【臣】曹文埴日講起居注官翰林院侍讀【臣】金士松日講起居注官翰林院侍讀【臣】董誥日講起居注官翰林院侍講【臣】沈初廣西

道監

察禦

史【臣】陳孝泳

監造

內務府廣儲司總管六庫事務郎中【臣】六十九會

計

司

主

事【臣】積福

鉤刻

恩賜

鴻臚

寺序

班【小臣】常福

【小臣】瑪色

【小臣】徳福

【小臣】四達塞

【小臣】徳壽

【小臣】黎國傑

【小臣】趕生

【小臣】徳魁

【小臣】常壽

【臣】伏見我

皇上幾余鑑古重訂淳化閣帖詳加考釋正其謬誤

於標名排類則見

義例之正於去取釋注則見

折中之審允宜勒爲成書登之四庫且俾承學之士未能仰窺搨本者亦得粗悉崖略【臣】因按次恭錄仍爲十卷每帖各識某體幾行若干字一條以補向來釋帖家所未備其有本屬楷書

釋文所不及者亦錄其本文庶一展捲而可得是帖

之全以爲藝林之助並恭摹

宸翰四大字仍冠簡端而於

禦筆諭防記跋等篇並用聚珍版排印從諸書禦筆例也

乾隆丙申年仲夏月朔【臣】金簡恭跋

