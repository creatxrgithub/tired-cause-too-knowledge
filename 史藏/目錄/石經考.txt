

欽定四庫全書

史部十四

石經考

目錄類二【金石之屬】提要

【臣】等謹案石經考一卷

國朝顧炎武撰考石經七種裴頠所書者無傳開元以下所刻亦無異議惟漢魏二種以後漢書儒林傳之訛遂使一字三字爭如聚訟歐陽修作集古錄疑不能明趙明誠作金石錄洪適作隸釋始詳爲核定以一字爲漢三字爲魏然考證𨿽精而引據未廣論者尙有所疑炎武此書博列眾說互相參校其中如據衞恆書勢以爲三字石經非邯鄲淳所書又據周書宣帝紀隋書劉焯傳以正經籍志自鄴載入長安之誤尢爲發前人所未發至於洪適隸續尙有漢儀禮一碑魏三體石經數碑又開封石經𨿽已汩於河水然世傳拓本尙有二碑炎武偶然未考竟置不言是亦千慮一失耳乾隆四十二年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

石經考

昆山顧炎武撰

總序

困學紀聞石經有七漢熹平則蔡邕魏正始則邯鄲淳晉裴頠唐開成中唐度後蜀孫逢吉等本朝嘉祐中楊南仲等中興髙廟禦書

漢石經

後漢書靈帝紀熹平四年春三月詔諸儒正五經文字【蔡邕傳言六經】刻石立於太學門外儒林傳熹平四年乃詔諸儒正定五經刋於石碑爲古文篆隸三體書法以相參檢樹之學門使天下咸取則焉【注古文謂孔子壁中書篆書秦始皇使程邈所作也隸書亦程邈所獻也主於徒隸從簡易也謝承書曰碑立太學門外瓦屋覆之四面欄障開門於南河南郡設吏卒視之楊龍驤雒陽記載朱超石與兄書云石經文都似碑髙一丈許廣四尺駢羅相接】蔡邕傳建寧中校書東觀遷議郎邕以經籍去聖久逺文學多謬俗儒穿鑿疑誤後學熹平四年乃與五官中郎將堂谿典光祿大夫楊賜諫議大夫馬日防議郎張訓韓說太史令單颺等奏求正定六經文字靈帝許之邕乃自書丹於碑使工鐫刻立於太學門外於是後儒晚學咸取正焉及碑始立其觀視及摹寫者車乘日千餘兩塡塞街陌

盧植傳時始立太學石經以正五經文字植乃上書曰臣少從通儒故南郡太守馬融受古學頗知今之禮記特多回穴臣前以周禮諸經發起粃謬敢率愚淺爲之解詁而家乏無力供繕寫上願得將能書生二人共詣東觀就官財糧專心研精合尙書章句考禮記失得庶裁定聖典刋正碑文嵗余徴拜議郎與諫議大夫馬日防議郎蔡邕楊彪韓說等並在東觀校中書五經記傳張馴傳拜議郎與蔡邕共奏定六經文字宦者傳

汝陽李巡等五人稱爲淸忠巡以爲諸博士試甲乙科爭第髙下防相告言至有行賂定蘭臺漆書經字以合其私文者乃白帝與諸儒共刻五經文於石於是詔蔡邕等正其文字自後五經一定爭者用息

魏石經

晉書衞恆傳魏初傳古文者出於邯鄲淳恆祖敬侯寫淳尙書後以示淳而淳不別至正始中立三字石經轉失淳法因科斗之名遂效其形

魏書江式傳魏陳畱邯鄲淳特善倉雅許氏字指八體六書精究閒理以書教諸皇子又建三字石經於漢碑之西其文蔚炳三體復宣校之說文篆隸大同而古字少異【據衞恆書勢所言則三字石經非邯鄲淳書】

晉石經

晉書裴頠傳轉國子祭酒奏修國學刻石寫經【通典裴頠爲祭酒奏立太學起講堂築門刻石以寫五經】

石經歷代存毀之迹

晉書趙至傳詣雒陽遊太學遇嵇康於學寫石經【世說注嵇紹序曰先君在太學寫石經古文】

石季龍載記遣國子博士詣雒陽寫石經

魏書太宗紀泰常八年四月帝至雒陽觀石經髙祖紀太和十七年九月壬申幸太學觀石經劉芳傳芳博聞彊記兼覽蒼雅尢長音訓昔漢世造三字石經於太學學者文字不正多往質焉芳音義明辧疑者皆往詢訪時人號爲劉石經馮熙傳除車騎大將軍開府都督洛州刺史洛陽𨿽經破亂而舊三字石經宛然猶在至熙與常伯夫相繼爲州廢毀分用大至頽落崔光傳領國子祭酒神龜元年夏表曰石經之作起自炎劉繼以曹氏典論【魏志明帝太和四年二月戊子以文帝典論刻石立於廟門之外】初乃三百餘載計末向二十紀矣【按漢熹平四年乙卯至魏神龜元年戊戌計三百四十三年魏文帝黃初七年丙子崩至後魏神龜元年戊戌計二百九十二年】昔來𨿽屢經戎亂猶未大崩侵如聞往者刺史臨州多構圖寺道俗諸用稍有發掘基墌泥灰或出於此皇都始遷尙可補復軍國務殷遂不存檢官私顯隱漸加剝撤由是經石彌減文字增缺職忝冑教參掌經訓不能繕修頽墜興復生業倍深慙恥今求遣國子博士一人堪任幹事者專主周視驅禁田牧制其踐穢料閱碑牒所失次第量厥補綴詔曰此乃學者之根源不朽之永格垂範將來憲章之本便可一依公表光乃令國子博士李郁與助教韓神固劉爕等勘校石經其殘缺者計料石功並字多少欲補治之後靈太后廢遂寢【通鑑云初洛陽有漢所立三字石經𨿽屢經喪亂而初無損失及魏馮熙常伯夫相繼爲洛州刺史毀取以建浮圖精舍遂大致頽落所存者委於榛莽道俗隨意取之侍中領國子祭酒崔光請遣官守視命國子博士李郁等補其殘缺胡太后許之會元又劉騰作亂事遂寢】孝靜帝紀武定四年八月遷洛陽漢魏石經於鄴

水經注漢碑五經立於太學講堂前悉在東側碑上悉刻蔡邕等名魏正始中又立古篆隸三字石經魏初傳古文出邯鄲淳石經古文轉失淳法樹之於堂西石四十八枚廣三丈魏文帝又刋典論六碑附於其次雒陽伽藍記開陽門禦道東有漢國子學堂堂前有三種字石經二十五碑表裏刻之寫春秋尙書二部作篆科斗隸三種字漢右中郎將蔡邕筆之遺迹也猶有十八碑餘皆殘毀復有石碑四十八枚亦表裏隸書【與水經注言三字者不同】寫周易尙書公羊禮記四部又贊學碑一所並在堂前魏文帝作典論六碑至太和十七年猶有四存髙祖題爲勸學裏武定四年大將軍遷石經於鄴雒陽記太學在雒陽城南開陽門外講堂長十文廣二丈堂前石經四部本碑凡四十六枚【少二枚】西行尙書周易公羊傳十六碑存十二碑毀南行禮記十五碑悉崩壊東行論語三碑二碑毀禮記碑上有諫議大夫馬日防議郎蔡邕名【此章懷太子注後漢書所引較之伽藍記多論語一經水經注以此爲魏正始中所立而蔡邕等名別在堂東與此不合】

北齊書文宣帝紀天保元年八月詔往者文襄皇帝所運蔡邕石經五十二枚卽宜移置學館依次修立周書宣帝紀大象元年二月辛卯詔徙鄴城石經於雒陽

隋書經籍志一字石經周易一卷【梁有三卷】一字石經尙書六卷【梁有今字石經鄭氏尙書八卷亾】一字石經魯詩六卷【梁有毛詩二卷亾】一字石經儀禮九卷一字石經春秋一卷【梁有一卷】一字石經公羊傳九卷一字石經論語一卷【梁有二卷】一字石經典論一卷三字石經尙書九卷【梁有十三卷】三字石經尙書五卷三字石經春秋三卷【梁有十二卷】後漢鐫刻七經著於石碑皆蔡邕所書魏正始中又立一字石經【按晉魏二書皆云立三字石經此獨以爲一字則所謂因科斗之名遂效其形者安在邪】相承以爲七經正字後魏之末齊神武執政自洛陽徙於鄴都行至河陽值岸崩遂沒於水其得至鄴者不盈大半【按水經注伽藍記所列碑數東二十五西四十八共七十三枚而北齊書所紀在鄴者五十二枚則不過失其二十一枚耳未至於不盈大半也】至隋開皇六年又自鄴載入長安【失載周大象元年徙雒陽一節史書之疎也劉焯傳言自雒陽運至京師者爲信】置於祕書內省議欲補緝立於國學尋屬隋亂事遂寢廢營造之司因用爲柱礎貞觀初祕書監臣魏徴始收聚之什不存一其相承傳拓之本猶在祕府劉焯傳運雒陽石經至京師文字磨滅莫能知者奉勅與劉等考定

雜著論跋

宋歐陽棐集古錄目石經遺字古文篆隸三體凡八百二十九字後漢熹平中校定五經使蔡邕以三體書今其石亾失皆盡皇祐中有蘇望者得摸本左傳於故相王文康家取其完者而刻之莫辧其眞僞也在雒陽蘇氏家

姚寛西溪叢語漢魏石經堙滅殆盡往年雒陽守因閱營造司所棄碎石識而取之凡得尙書論語儀禮合數十段又有公羊碑一段在長安尙書論語之文今多不同獨公羊當時無他本故其文與今文無異然皆殘缺已甚【方勺泊宅編同】

張舜民畫墁錄嘉祐末得石經二段於雒陽城乃蔡邕隸書

邵氏聞見後錄近年雒陽張氏發地得石十數漢蔡伯喈隸尙書禮記論語俱已壊缺

天下碑錄漢石經尙書論語公羊在張奎龍圖家趙明誠金石錄右漢石經遺字者藏洛陽及長安人家蓋靈帝熹平四年所立其字則蔡邕小字八分書也其後屢經遷徙故散落不存今所有者才數千字皆土壤埋沒之餘磨滅而僅存者爾按後漢書儒林傳序云爲古文篆隸三體者非也蓋邕所書乃八分而三體石經乃魏時所建也又按靈帝紀言詔諸儒正五經文字刻石立於太學門外蔡邕傳乃云奏求正定六經文字旣已不同而章懷太子注引洛陽記所載有尙書周易公羊傳論語禮記今余所藏遺字有尙書公羊傳論語又有詩儀禮然則當時所立又不止六經矣洛陽記又曰禮記碑上有諫議大夫馬日防議郎蔡邕等名今論語公羊後亦有堂谿典馬日防等姓名尙在據邕傳稱邕以經籍去聖久逺文字多謬俗儒穿鑿疑誤後學乃奏求正定自書於碑於是後儒晚學咸取正焉今石本旣已磨滅而嵗久轉寫日就訛舛以世所傳經書本校此遺字其不同者已數百言又篇第亦時有小異使完本具存則其異同可勝數邪然則豈不可惜也哉而後世學者於去古數千百嵗之後盡絀前代諸儒之論欲以己之私意悉通其說難矣余旣錄爲三卷又取其文字不同者具列於卷末云

黃伯思東觀餘論漢石經與今文不同者殊多今略記之書女毋翕侮成人【今本女無侮老成人】保後胥髙【保後胥慼】女永勸憂【女誕勸憂】女有近則在乃心【今近作戕】女比猶念以相從【今作女分猷】各翕中【各設中】爾惠朕曷祗動萬民以遷【爾謂朕曷震動】天旣付命【今付作孚】曰陳其五行【汨陳】嚴恭寅畏天命自亮以民祗懼【今亮作度以作治】懷保小人惠於矜寡【今人作民於作鮮】毋兄曰【無皇曰】則兄自敬徳【今兄作皇】旦以前人之微言【今作徽言】是罔顯哉厥世【今哉作在】文王之鮮光【今作耿光】通殷就大命【逹殷集大命】論語意與之與【今意作抑】孝於惟孝【今於作乎】朝聞道夕死可也【今也作矣】是魯孔丘與曰是是知津矣【是魯孔丘與曰是也曰是知津矣】耰而不輟子路以告子憮然【耰而不輟子路行以告夫子憮然】置其杖而耘【今置作植】其斯以乎【其斯而已矣】譬諸宮墻【今諸作之】賈諸賈之哉【今賈作沽】又論語每篇各計其章數其最後云凡廿篇萬五千七百一十字又記諸家異文若曰在於蕭墻之內蓋毛包周氏於今論語無蓋氏毛氏書此石在雒宮前禦史臺中年久推散雒人好事者時時得之今張燾龍圖家有十版最多張氏壻家有五六版王晉玉家有小塊雒中所有者止此予皆得其拓本論語之末題云詔書與博士臣左立【劉本無立字】郎中臣書上臣下皆當是著書者姓名或云此卽蔡邕書姓名旣亾無以辧之獨刻者陳興姓名甚完又有一段公羊不知誰氏所得其末雲谿典諫議大夫臣馬日防臣趙防議郎臣劉郎中臣張文臣蘇陵臣傅楨雜【雜未詳】谿上當是堂谿典也此蓋鴻都一字石經然經各異手書不必皆蔡邕也三字者不見眞刻獨此一字者乃當時所刻字畫髙古精善殊可寶重開元中嘗藏拓本於禦府以開元二字小印印之與法書名畫同藏蓋唐世以前未錄前代石刻獨此見收其可寶如此

董逌廣川書跋石經不盡蔡邕書如馬日防輩相與成之然漢隸簡古深於法度亦後世不及趙綽曰唐造防秋館時穿地多得石經故雒中人士逮今有之國初開地唐禦史府得石經十餘石此又唐末淪沒之所出也洪適隸釋

石經尙書殘碑

命【孔本作身】何及相【闕】【孔作憸下闕】言曰人維舊【孔舊上有求下闕二字】【孔作求】舊【下闕】有志女母翕侮成人毋流【孔作汝無侮老成人無弱下闕】各共爾事齊乃位度爾【孔作乃】口【下闕】民之承保後髙【孔作慼】鮮防浮【下闕】試防爾【孔作汝】遷安定厥國【孔作邦】�【孔無】女【下闕】其或迪【孔作防】自怨【孔作怒下闕】永【孔作誕】勸憂今其有今罔後女何【下闕】之勞爾先予【下闕】於玆髙後�乃知【孔作崇】降�疾白【下闕】迪古我先後【下闕】民女有近【孔作戕】則在乃心我先後綏【下闕】興降�永於戲【孔作崇降弗祥嗚呼】今予【下闕】絕逺女比猶【孔作分猷】念防相從各翕【孔作設】中【下闕】建乃家股【孔作盤闕一字】旣【下闕】眾白女罔臺民【孔作無戱怠】�【孔作懋】建大命今我【孔作予下闕】凶徳綏【孔作嘉】績【下闕】今【孔無】爾惠【孔作謂】朕【闕】�【孔作震】動萬民防遷肆上【下闕】乘【孔作隱】防予其【孔作懋】蕳相爾念敬我眾朕【已上盤庚三篇】民中絕命民有不若徳聽�天旣付【孔作孚已上髙宗肜日篇】遺任【孔作壬】父母弟迪乃維四方【下闕】�於四伐五伐六伐七伐乃【已上牧誓篇】

伊【孔無】鴻【孔作洪】水白【孔作汨】陳其�行帝【下闕】白建用皇極次六白艾【孔作乂】用三徳【下闕】潤下作咸炎上作苦曲直作【下闕】食二白偵三白祀四白司空【下闕】極凡庻民無有涇�人無有【下闕】明人之有有爲使�其行而【下闕】路毋偏毋黨王道蕩蕩毋黨【下闕】爲天下王三徳【孔三上有六】一白正直二【下闕】家而【孔無】凶於而國人用【闕】頗辟【孔作僻下闕】乃心�及卿【闕】�及庻民【孔作人已上洪範篇】維天命元【孔元作無違】朕敢有【下闕】�時維天命王白告爾【孔無二字】多【下闕】玆雒【孔作洛】予維四方攸責亦維爾【下闕】有年於玆雒爾小子乃興從爾遷王【已上多士篇】�【孔作穡】之艱難乃�【孔作逸】乃憲【孔作諺】旣延【孔作誕】【孔作否】則侮【下闕】中宗嚴恭寅畏天命自亮防【孔作度治】民�懼【下闕】或怨肆髙宗之饗國百年【孔作享國五十有九年】自時後【下闕】功田功徽�懿共懷保小人【孔作民】惠於矜【孔作鮮鰥下闕】酒【孔作淫】毋�【孔作逸】於遊田維【闕】共【孔作無淫於觀於逸於遊於田以萬民惟正之供】毋兄【孔作無皇】白今日【下闕】聖【孔作聽】人乃訓變【孔變上有之力】亂正防【孔正上有先王之】至於【下闕】則兄白【孔作皇自】敬徳�白朕之�允【下闕】公白於戲嗣王�於玆【孔監上有其已上無逸篇】

道【孔作終】出於詳於�君【闕】白時我【已上君奭篇】我則�天之【已上多方篇】

常伯常任辟【孔作準下闕】亂【孔無】謀面用【下闕】於邑其在【下闕】有會【孔作俊】心防敬事【下闕】王維【孔上有克】度【孔作宅】心乃【下闕】受玆【孔作此】��其【孔作基】於戲【下闕】旦防前【孔作已受】人之�【孔作徽】言【下闕】訓徳【孔徳上有於】是罔顯防【孔作在】世【下闕】王之鮮【孔作耿】光防揚武王【已上立政篇】

幾乃【闕】召大保【下闕】通【孔作逹】�就【孔作集】大命在【下闕】非幾玆卽【孔作旣下闕】黼衣【孔作扆已上顧命篇】

右石經尙書殘碑盤庚篇百七十二字髙宗肜日篇十五字牧誓篇二十四字洪範篇百八字多士篇四十四字無逸篇百三字君奭篇十一字多方篇五字立政篇五十六字顧命篇十七字合五百四十七字熹平四年議郎蔡邕所書者漢儒傳伏生尙書有歐陽大小夏侯之學孔安國尙書漢人𨿽有爲之訓傳者然不立於學官永嘉之亂三家之書並亾故孔氏傳獨行以其書校之石本多十字少二十一字不同者五十五字借用者八字鴻艾劮猶之類是也通用者十一字於戲母女之類是也孔氐敍商三宗以年多少爲先後此碑獨闕祖甲計其字蓋在中宗之上以傳序爲次也但云髙宗饗國百年異爾範史云蔡邕以俗儒穿鑿經籍疑誤後學與堂谿典馬日防等奏求正定六經文字時博士試甲乙科爭第髙下至有行賂攺蘭臺漆書經字者靈帝乃從諸儒之請刋石立之太學天下咸取則焉碑髙一丈廣四尺陸機洛陽記云碑凡四十六書易公羊二十八碑其十二毀論語三碑其二毀禮記十五碑皆毀北齊徙之鄴都至河陽岸頽半沒於水隋復載入長安有易一卷書六卷魯詩六卷儀禮九卷春秋一卷公羊九卷論語一卷未及補治而亂作營繕者至用爲柱礎唐初魏鄭公收聚之十不存一則石經之散亾久矣本朝一綂時遺經斷石藏於好事之家猶昆山片玉已不多見今京華鞠爲氊之鄕殘碑日益鮮矣予旣集隸釋因以所有鑱之會稽蓬萊閣【防音慉勉也劮亦逸字】石經魯詩殘碑

惟【毛作維】是褊心是以爲刾葛屨【下闕】汾一曲言采其藚彼其之子美【下闕】之誰知【闕一字毛誰上有其】之蓋亦勿思園有棘其實之【下闕】父兮父【闕一字毛無】曰嗟予子行役夙夜毋【毛作無】已尙【毛作上】愼【下闕】防猶來毋死岵三章章六句十【下闕】�【毛作猗】稼�【毛作穡】胡取禾三百廛兮狩【下闕】特彼君子素食欿欿【毛作坎】伐輪【下闕】毋食我三歲宦【毛作貫】女莫我肎顧逝將去女【下闕】宦女莫我肎勞【闕】將去女適彼樂郊樂郊【下闕】蟋蟀在堂歲聿其逝今我樂日月其【闕】句山有蓲【毛作樞】隰有楡子有衣裳弗曳【下闕】酒食胡【毛作何】日皷瑟且防喜樂【下闕】旣見君子云胡其憂楊【下闕】

右石經魯詩殘碑百七十三字魏唐國風數篇之文也與毛詩異者如猗作貫作宦樞作蓲數字又有一段二十餘字零落不成文惟有叔於田一章及女曰雞八字可讀其間有齊韓字蓋敍二家異同之說猶公羊碑所云顏氏論語碑所云盍毛包周之比也漢代詩分爲四在東京時毛氏詩不立學官隋志有石經魯詩六卷此碑旣論齊韓於後則知隋志爲然也石經儀禮殘碑

東面主人【下闕】卒�坐奠�拜執【下闕】人盥洗升媵觚於賔【下闕】上拜受�於莚前【下闕】首公答拜媵�者立【下闕】媵�者執觶待於【下闕】公坐取大

右石經儀禮殘碑四十五字皆大射儀之文也石磨滅字畫比它經不明白靈帝紀云詔諸儒正五經文字刻石立於太學蔡邕傳則云奏求正定六經紀傳旣已不同陸機洛陽記所載但有書易公羊禮記論語爾惟隋志云後漢刻七經於石碑皆蔡邕所書其目有一字石經儀禮九卷乃漢史陸記之疎略也未央宮有曲臺殿天子射宮也西京無太學於此行禮故後蒼著書說禮數萬言名曰曲臺記今禁中有選徳殿蓋�坐觀射之地而淸閒之燕咨訪治道率在於是殆與曲臺暗合古者射爲六藝之一儀禮一經說射者兩篇後世非介冑之士則不習與古殊矣媵觚媵�云者媵蓋送也

石經公羊殘碑

翚者何公子翚【闕一字】何以稱公【下闕】栢於是謂栢白吾爲【闕三字】矣隱白【下闕】之之辭也然則孰立之石【闕二字】之石踖【板本作碏】立【下闕】美大之之辭也棠者何濟【闕一字】之邑也曷爲【下闕】仲子【板本有也字】未君則曷爲祭仲子【闕一字】爲立故【下闕】諸侯四諸公者何諸【闕一字】者何天子三公稱【下闕】相處乎內始【闕一字】諸公放【板本作昉】於此乎前此矣前【下闕】其成也白吾成敗矣吾與鄭人未有成【板本有也字】吾【下闕】後爲年外取邑書此何防書久也【下闕】弟毋兄稱兄凡【闕五字】之大夫也此【下闕】之邑也天子有【闕四字】諸侯皆從泰山【下闕】而葬日卒赴而【闕一字】告公曷爲與�者【下闕】大夫之未命者也十年此公子翚也何【下闕】外於外大惡書小惡書於內大惡諱小【下闕】國也何以書葬隱之也何隱爾試【板本作弒】也試【下闕】葬【板本有以爲字】系【闕一字】臣子【闕二字】薨何以地忍言【已上隱公】何易之也易之則其【下闕】諱取周田也諱取【已上桓公】十有四年何以【闕一字】記異也何異【下闕】則至無王者則至有以告者曰有�而【下闕】乎隱祖之所遝【板本作逮】聞【闕一字】所見異辭所聞異辭所【下闕】亦樂乎堯舜【闕二字】君子也制春秋之義以【已上哀公】

有傳桓公二年顏氏有所見異辭所聞異【下闕】何以書記災也世年顏氏言君出則已入【下闕】顏氏無伐而言圍者非取邑之辭也十【下闕】

谿典諫議大夫臣馬日防臣趙防議�臣【闕二字】臣��中臣張彣臣傅楨

右石經公羊殘碑三百七十五字自隱公四年至桓公元年及哀公十四年之文也所書者皆是公羊氏傳辭而無春秋正經又有顏氏說石文斷續不可考繹蓋嚴顏異同之辧也以今板本校之惟易四字省四字爾漢注引陸機洛陽記云禮記碑上有馬日防蔡邕名今此碑有堂谿典八人姓名論語碑亦有左立二人姓名陸氏所記未之詳也

石經論語殘碑

鮮矣不好犯上而好佗【下闕】本本立【闕一字】道生孝【下闕】曰道千棄之國敬事【下闕】使民防時子曰弟子【下闕】而有信𨿽曰未學吾必謂【下闕】君子重則威學則【下闕】與意【板本作抑】予之與子贛【板本作貢】曰夫子【闕五字】防得之夫子之求之也【下闕】道斯爲美小大由之有所行知【闕五字】禮莭之亦【板本有可字】行【下闕】焉可謂好學已矣【板本作也已下闕】而無謟富而無驕【下闕】告諸往而知來【下闕】人之【下闕】章【已上學而篇】

免而無恥道之防徳齊之【下闕】乎【板本作於】學丗【下闕】孫問孝於我我對曰毋違樊遟【闕一字】何【下闕】曰生【下闕】葬之防禮祭【下闕】防別子夏問孝子曰色難有【下闕】勞有【下闕】孝【下闕】廋防人焉廋【板本有哉字】子曰溫故而知【下闕】子【下闕】噐子贛問【下闕】乎異端斯也已子曰【下闕】子【下闕】曰何爲則民服孔子對曰【下闕】之【下闕】子曰書云孝於【板本作乎】惟孝友於兄【下闕】也周因於禮所損益可知【下闕已上爲政篇】

曰人而仁如禮何人而仁如樂何林【闕十一字】與【下闕】與對曰防子曰【闕五字】山如林放【闕九字】也射【下闕】曰起予【板本有者字】商也始可【下闕】子曰【下闕】禮吾【下闕】也知其說【闕三字】天下也其【闕一字】示諸斯乎【下闕】如神在【下闕】於二代鬱鬱乎【下闕】太廟【下闕】子知禮【下闕】禮【下闕】也【下闕】防柏周人防栗曰使民【下闕】往【下闕】門國【板本作邦】君爲兩君之好有反【闕一字】管氏【下闕】知禮【下闕】吾未甞得見也役者【闕二字】出曰【下闕】無道也久【下闕】觀之防凡廿六章【已上八佾篇】

人子曰苟志於仁矣無惡【板本有也字】子曰富與貴是人之所欲也【下闕】顚沛必於是子【闕二字】未見好仁【板本有者字】惡仁者好仁者無防尙之【下闕】過也各於其黨【闕二字】斯知仁矣子曰朝聞道夕死可也【板本作矣下闕】子懷防小人懷惠子曰放於利而行多怨子曰以禮【下闕】曰惟子出門人問曰何謂也曽子曰夫子之道忠恕而已【下闕】曰父母在逺遊遊必有方子曰三年無攺於父之【下闕已上裏仁篇】

有三年之愛於【闕一字】父母【板本有乎字】子曰飽食終日無所用心難矣防【下闕】君子【板本有亦字】有惡乎子曰有【板本有惡字】惡稱人之惡者惡居下【板本有流字】而訕上者惡【下闕】之則孫逺之則怨子曰年【板本有而字】見惡爲其終也已凡廿六章【已上陽貨篇】

枉道而事人何【闕一字】去父母之國【板本闕一作邦字】景公�孔子曰若季氏【下闕】子曰鳳鳳何而【板本無而字】徳之衰也【板本無也字】往【闕二字】可諫也【板本無】來者猶可追也【板本無下闕】執車【板本作輿】者爲誰子【板本無】子路曰爲孔丘曰是魯孔丘與曰是【板本有也曰二字】是知津矣【下闕】若從避【板本作辟】丗之士防擾【板本作耰有而字】輟子路【板本有行字】以告【板本有夫字】子憮然曰鳥獸可與同【下闕】谷分孰爲夫子置【板本作植】其杖而耘【板本作蕓】子路拱而【闕一字】止子路宿殺雞【下闕】禮【板本作義】如之何其廢之也【板本無】欲絜其身而亂大倫君子之仕也行其義【下闕】志辱身矣言中倫行中慮其斯以乎【板本作而己矣】謂虞仲夷佚【板本作逸】隱居【下闕】少【闕】陽擊磬襄入於海周公謂魯公曰君子施其親【下闕已上防子篇】交於子張子【闕一字】曰子夏【闕一字】何對曰子夏曰可者【闕四字】者距【板本作拒下闕】子夏曰𨿽【闕五字】觀者爲逺恐泥是防【下闕】其事君子學【下闕】子夏曰小人之過【下闕】曰【下闕】子夏曰大徳【闕五字】出入可也子斿【板本作遊闕六字】子【下闕】君子之道爲可【闕二字】有【闕一字】有卒者其惟聖人【下闕】仕而【下闕】曽子曰吾聞諸【板本有夫字】子人未有自致也者【板本作者也】�也親喪乎【闕一字】子曰【下闕】如得其情則哀矝而勿喜子贛曰紂之【闕一字】善【闕一字】是其【板本作之下闕】贛曰仲尼爲學子贛曰文武之道未隧【板本作墜】於地在人賢者志【板本作識】其【下闕】告子贛【闕一字】贛曰辟諸【板本作之】宮蘠【板本作墻】賜之蘠【闕二字】窺見室家之好夫【下闕】尼可毀【闕二字】人之賢者丘也【闕三字】逾也仲尼日月也【下闕】一言防爲知言可愼也夫子之可及也猶天之【下闕已上子張篇】

蔽蕳在帝心朕躬有罪毋【板本作無】防萬方萬方有【闕一字板本有兩罪字】在朕躬【下闕】歸心爲所重民食喪【闕一字】寛則得眾敏則有功【闕一字】則說【下闕】驕威而猛子【闕一字】曰何謂惠而費子曰【闕一字】民之【下闕】尊其瞻視儼【闕三字】而畏之斯亦威而猛乎【下闕已上堯曰篇】

凡廿篇萬五千七百一【闕一字】字

賈【板本作沽】諸賈之防包周【闕四字】蓋肆乎其肆也【闕一字】周【下闕】曰言【闕一字】而在於蕭蘠之內盍毛包周無於【下闕】

詔書與愽士臣左立郎中臣孫表

工陳興刻

右石經論語殘碑九百七十有一字前四篇後四篇之文也每篇必計其章終篇又總其字又載盍毛包周有無不同之說以今所行板本校之亦不至甚異其文有增損者其字亦有假借及用古者有字異而訓不逺若置其杖賈之防者漢人作文不避國諱威宗諱志順帝諱保石經皆臨文不易樊毅碑命守斯邦劉熊碑來臻我邦之類未嘗爲髙帝諱也此碑邦君爲兩君之好何必去父母之邦尙書安定厥邦皆書邦作國疑漢儒所傳如此非獨逺避此諱也水經雲光和六年立石於太學其上悉刻蔡邕名魏正始中又刻古篆隸三字石經蓋諸儒受詔在熹平而碑成則光和年也隋志有一字石經七種三字石經三種其論云漢鐫七經皆蔡邕書又云魏立一字石經其說自相矛盾新舊唐志有今字石經七種而注論語云蔡邕作又有三字石經古篆兩種蓋唐史以隸爲今字也觀遺經字畫之妙非蔡中郎輩不能爲以黃初後來碑刻比之相去不啻霄壤豈魏人筆力可到當以水經爲據三體者乃魏人所刻儒林傳云爲古文篆隸三體者非也史稱邕自書丹使工鐫刻今所存諸經字體各不同𨿽邕能分善隸兼備眾體但文字之多恐非一人可辦史云邕與堂谿典楊賜馬日防張訓韓說單颺等正定諸經今公羊論語之後惟堂谿日防二人姓名尙存別有趙防劉張文蘇楨左立孫表數人竊意其間必有同時揮毫者予詳玩遺字公羊詩書儀禮又在論語上劉寛碑陰王曜題名則公羊詩書之鴈行也黃初孔廟碑則論語之苗裔也識者當能別之

張縯石經跋蔡邕本傳稱邕自書丹於碑不言爲何體書今世所傳皆爲隸體至儒林傳序則云爲古文篆隸三體書法以相參檢注言古文謂孔氏壁中書以縯考之孔壁所藏皆科斗文字孔安國當武帝之世已稱科斗書無能知者其承詔爲尙書五十九篇作傳爲隸古定不復從科斗古文邕獨安能具三體書法於安國之後三百年哉漢建武時杜林避地河西得古文尙書一軸諸儒共傳寶之一軸已爲世所珍如此熹平距建武又幾載乃謂六經悉能爲古文非事情也或以邕以三體參檢其文而書丹於碑則定爲隸亦如孔安國之書傳耶儒林傳序疑字有誤者初邕正定六經與堂谿典等數人同受詔今六經字體不一當是時書丹者亦不獨邕也姑識其末以俟博識君子

唐明皇禦書孝經

金石錄唐明皇注孝經四卷天寶四載九月八分書【見存西安府學】

唐石經

舊唐書文宗紀開成二年宰臣判國子祭酒鄭覃進石壁九經一百六十卷時上好文鄭覃以經義啟導稍折文學之士遂奏置五經博士依漢蔡邕刋碑列於太學創立石壁九經諸儒校正訛謬上又令翰林勒字官唐度復校字體又乖師法故石經立後數十年名儒皆不窺之以爲蕪累甚矣

新唐書鄭覃傳始覃以經籍刓謬博士陋淺不能正建言願與鉅學鴻生共力讎刋準漢故事鏤石太學示萬世法詔可覃乃表周墀崔球張次宗孔溫業等是正其文刻於石髙重傳爲祭酒與鄭覃刋定九經於石儒學傳序文宗定五經鑱之石張參等是正訛文唐防要太和七年二月五日敕唐度覆定石經字體十二月勅於國子監講論堂兩廊創立石九經並孝經論語爾雅共一百五十九卷字樣四十卷開成二年八月國子監奏覆定五經字體官翰林待詔唐度狀準太和七年二月五日較覆定九經字體今所詳覆多因司業張參五經文字爲準其舊字樣歲月將久防畫參差傳寫相承漸致訛誤今依字樣參詳攺正諸經別有疑闕舊字樣未載者古今體異𨿽篆隸不同總據說文卽古體驚俗近代文字或傳寫乖訛今與校勘官取其適中錄爲新加九經字樣一卷請附於五經字樣之末從之

新唐書藝文志張參五經文字三卷唐度九經字樣一卷

中興書目字樣一卷開成丁巳歲唐度撰序曰奉詔覆定國學石經字體刪補張參五經文字采其疑誤舊未載者撰成一卷凡七十六部【見存西安府學】

蜀石經

成都記僞蜀孟昶有國其相母昭裔刻孝經論語爾雅周易尙書周禮毛詩儀禮禮記左傳凡十經於石其書丹則張徳釗楊鈞張紹文孫逢吉朋吉周徳貞也石凡千數盡依太和舊本歷八年乃成公谷則有宋田元均所刻古文尙書則晁公武所補也胡元質宗愈作堂以貯之名石經堂在府學

玉海蜀石經周易後書廣政十四年歲次辛亥五月二十日【按此後周太祖廣頥元年】公羊傳後書大宋皇祐元年歲次己丑九月辛卯朔十五日乙巳工畢僞蜀相母昭裔取唐太和本刻石於成都學宮與後唐板本不無小異乾道中晁公武參校二本取經文不同者三百二科著石經考異亦刻於石張防又校注文同異爲石經注文考異四十卷

晁公武石經考異序鴻都石經自鄴遷雍遂茫昧於人間唐太和中復刻十二經立石國學後唐長興中詔國子博士田敏與其僚校諸經鏤之板故今世太學之傳獨此二本爾按趙淸獻公成都記僞蜀相母昭裔捐俸金取九經琢石於學宮依太和舊本令張徳釗書皇祐中田元均補刻公羊谷梁二傳然後十二經始全至宣和間席升獻又刻孟子參焉今考之孝經論語爾雅廣政甲辰歲張徳釗書周易辛亥歲楊鈞孫逢吉書尙書周徳貞書周禮孫朋吉書毛詩禮記儀禮張紹文書左氏傳不志何人書而祥字闕其畫亦必爲蜀人所書然則蜀人之立石蓋十經其書者不獨徳釗而能盡用太和本固已可嘉凡歷八年其石千數昭裔獨辦之尢偉然也公武異時守三營嘗對國子監所摹長興板本讀之其差誤蓋多矣昔議者謂太和石本校寫非精時人弗之許而世以長興板本爲便國初遂頒布天下收向日民間寫本不用然有訛舛無由參校判知其謬猶以爲官旣刋定難於獨攺由是而觀石經固脫錯而監本亦難盡從公武至少城寒暑一再易節暇日因命學官讎校之石本周易說卦幹健也以下有韓康伯注略例有邢璹注禮記月令從唐李林甫攺定者監本皆不取外周易經文不同者五科尙書十科毛詩四十七科周禮四十二科儀禮三十一科禮記三十二科春秋左氏傳四十六科公羊傳二十一科谷梁傳一十三科孝經四科論語八科爾雅五科孟子二十七科其傳注不同者尢多不可勝紀獨計經文猶三百二科迹其文理𨿽石本多誤然如尙書禹貢篇夢土作乂毛詩日月篇以至困窮而作是詩也左氏傳昭公十七年六物之占在宋衞陳鄭乎論語述而篇舉一隅示之衞靈公篇敬其事而後食其祿之類未知孰是先儒有攺尙書無頗爲無陂攺春秋郭公爲郭亾者世皆譏之此不敢決之以臆姑兩存焉亦鐫諸樂石附於經後不誣方將必有能考而正之者

洪邁容齋隨筆孟蜀所刻石經其書淵世民三字皆闕畫蓋避唐髙祖太宗諱也

範成大記考異並序凡二十一碑在石經堂中

宋開封府石經

玉海宋仁宗至和元年八月十六日己酉以皇侄右屯衞大將軍克繼書國子監石經以上所寫石經論語求書石國子監帝欲旌勸宗室特從其請二年九月十五日功畢上之賜銀幣

仁宗命國子監取易詩書周禮禮記春秋孝經爲篆隸二體刻石兩楹至和二年三月五日判國子監王洙言國子監刋立石經至今一十五年止孝經刋畢尙書論語見書鐫未就乞促近限畢工餘經權罷從之嘉祐三年五月十五日王洙薦大理丞楊南仲石經有勞賜出身六年二月缺日國子監言艸澤章友直篆石經畢詔補試將作監主簿友直不願仕賜以銀絹五月以同篆石經殿中丞張次立與堂除書目石經七十五卷楊南仲書周易十書十三詩二十春秋十二禮記二十皆具眞篆二體

周密癸辛雜識汴學卽昔時太學舊址九經石板堆積如山一行篆字一行眞字

宋髙宗禦書石經

玉海紹興十三年二月內出禦書左氏春秋及史記列傳宣示館職少監秦熺以下作詩以進六月內出禦書周易九月四日上諭輔臣曰學寫字不如便寫經書不惟可以學字又得經書不防旣而尙書委知臨安府張澄刋石頒諸州學十四年正月出禦書尙書十月出禦書毛詩十六年五月又出禦書春秋左傳皆就本省宣示館職作詩以進上又書論語孟子皆刋石立於太學首善閣及大成殿後三禮堂之廊廡系年錄十三年十一月丁卯秦檜奏前日防付出禦書尙書來日欲宣示從臣時上寫六經論孟皆畢因請刋石於國子監仍頒墨本賜諸路州學詔可淳熙四年二月十九日詔知臨安府趙磻老於太學建閣奉安石經寘碑石於閣下墨本於閣上以光堯石經之閣爲名朕當親寫參政茂良等言自昔帝王未有親書經傳至數千萬言者不惟宸章奎畫炤耀萬世崇儒重道至矣上曰太上字畫天縱冠絕古今五月二十四日磻老奏閣將就緒其石經易詩書春秋左氏傳論語孟子外尙有禦書禮記中庸大學學記儒行經解五篇不在太學石經之數今摉訪舊本重行摹勒以補禮經之闕從之六月十三日禦書光堯禦書石經之閣牌賜國子監

元史申屠致逺傳西僧楊璉眞伽作浮圗於宋故宮欲取髙宗所書九經石刻以築基致逺力拒之乃止見存杭州府學

晁公武石刻古文尙書

晁公武古文尙書序秦更前代法制以來凡曰古者後世寥乎無聞書契之作固始於伏羲然變狀百出而不彼之若者亦已多矣尙書一經獨有古文在豈非得於壁間以聖人舊藏而天地亦有所防不忍使之絕滅中𨿽遭漢巫蠱唐天寶之害終不能晦蝕今猶行於人間者豈無謂邪況孔氏謂尙書以其上古之書也當時科斗旣不復見其爲隸古定此實一耳𨿽然聖人逺矣而文字間可以槪想則古書之傳不爲浪設予抵少城作石經考異之餘因得此古文全編於學宮乃延士張防仿呂氏所鏤本書丹刻諸石是不徒文字足以貽世若二典曰若粵之類學者可不知歟嗚呼信而好古學於古訓乃有獲蓋前牒所令方將配孝經周易經文之古者附於石經之列以故弗克第述一二以示後之好奇字者識又安知世無楊子云時乾道庚寅仲夏朢日

石經考

