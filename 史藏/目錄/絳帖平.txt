

欽定四庫全書

史部十四

絳帖平

目錄類二【金石之屬】提要

【臣】等謹案絳帖平六卷宋姜夔撰夔字堯章鄱陽人按士冕法帖譜系云絳本舊帖尙書郎潘師旦以官帖私自摹刻者世稱潘駙馬帖又稱潘氏析居法帖石分而爲二其後絳州公庫乃得其一於是補刻余帖是名東庫本逐捲各分字號以日月光天徳山河壯帝居太平何以報願上登封書爲別今夔所論每卷字號與士冕所說相合然則夔所得者卽東庫本也宋之論法帖者米芾黃長睿以下互有疎宻夔欲折其論故取漢官廷尉平之義以名其書首有嘉泰癸亥自序云帖𨿽小技而上下千載闗涉史傳爲多觀是書援據精博可謂不負其言惟第五卷

內論智果書梁武帝評書語云武帝藏鐘張二王書嘗使虞龢陶隱居訂正按虞龢宋人其上法書表在宋孝武帝之世去梁武帝甚逺斯則考論之偶疎耳據墨莊漫錄其書本二十卷舊止抄本相傳未及雕刻所載字號止於山字其河字以下亾佚十四卷竟不可復得然殘珪防璧終可寶也乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

絳帖平卷一

宋姜夔撰

日

蒼頡書

二十八字

述異記云頡葬北海呼爲藏書臺周時得其書莫識遂蔵之書府至秦李斯識八字云上天作命皇辟疊王漢叔孫通識十二字杜子美云蒼頡鳥迹旣茫昧字體變化如浮雲則頡之書亡久矣周宣王時史籕變古文爲大篆李斯又減籕體爲小篆作蒼頡篇謂之秦篆斯所作篇首有蒼頡二字因以名篇非能傳頡書迹也頡之文字一變於籕再變於斯而絕矣此字疑是梵書前代譯經中國梵書無數皆漆書貝多葉與此同

夏禹書【十二字】

子坐行齊春尙

禹時用科斗書韓退之詩云岣嶁峯尖神禹碑字靑石赤形模奇科斗拳身薤葉披鸞飄鳯泊拏虎螭事嚴迹祕鬼莫窺道人獨上偶見之山海經云衡山一名岣嶁禹巡衡山夢得金簡玉字之書遂得治水之要今勝業寺猶有禹栢碑當是此時刻也南嶽縂勝集云有人嘗至岣嶁峯下見蛟龍蛟龍踞石上光采絢爛意必禹書之神靈此類小篆可見其妄與蒼頡書皆一手僞作也

魯司防仲尼書【十二字】

有吳君子之墓

世傳仲尼表季札墓云嗚呼有吳延陵君子之墓案唐張從申跋云元宗嘗命殷仲容摹搨大歷中潤州刺史蕭定作季子廟重刻此碑傳至今予按魯昭公二十七年闔閭殺吳王僚自立季子聘還復命於墓【哀公十年嘗將兵救陳】後不知其所終皇覽曰季子冢在毗陵縣曁陽鄕至今吏民皆祠之歐公云考仲尼歷聘不聞至吳又其字特大非古也墓闕題字惟東漢有之皆作分書若劉文饒王稚子闕之類又水經載朝歌縣牧野比干之墓今已中折不知誰所識亦當是東都耳洪氏續云西都彛器皆是篆書又按西都墓甎亦多是篆書某人之墓以此詳之季子墓題必是西漢時吳人所刻懷季子之賢故曰嗚呼蓋魯壁藏書文皆科斗商周彛器並用刀書此是筆書又雜小篆決非仲尼所爲後世好事者傳會耳予考篆文�乃君字或曰季子非也漢神寶鑑銘郡字正如此以此知其爲漢篆也舊碑只十字皆大尺餘此字小惟有吳君子之五字同余更大異復多二字尢見其妄秦少遊雲季子墓銘其眞者猶疑非仲尼書況依仿爲之者

史籕書

歇州裴易�系

衛恆公周宣王時史籕始著大篆十五篇或與古同或與古異世謂之籕書韓文公以石鼓文爲籕所作不知何異夾漈鄭樵雲籕與古文用刀書致字畫首尾皆鋭秦篆則漆書故字畫首尾皆刓石鼓之文其端皆刓以此知其爲秦篆非籕也然樵之說亦未爲盡詛楚文秦篆也而用刀書汲冢書古文也而用漆書先秦鐘鼎固有刓者矣秦漢兼用刀筆故有鋭者矣辧石鼓之非籕不在是也古文轉折圓無圭角秦漢因之予按書有八體秦漢所常用者篆耳夫者篆之捷也先漢士大夫賤之不以書金石威靈之際始書金石矣楷者之防也始於上谷王次仲至魏晉方盛然亦不以書金石也章艸者楷之防也始於杜伯度章帝愛之因以爲名赴急之書也予謂古文生籕籕生小篆小篆生生楷楷生艸每降愈防耳廋肩吾云書今之正書也是知與楷本一種而有波磔者爲無波磔者爲楷然古人總謂之後有行艸因以正名之故書家不謂之眞艸而謂之艸不謂之眞書而謂之書史稱王羲之尢善書是也洪文恵兄弟以漢人所書爲魏晉以後爲八分此說非也杜詩云大小二篆生八分張懷瓘云八分者王次仲所造旣言次仲作楷又言造八分則知曰曰分曰楷曰正其實一耳自漢以後楷旣自成一家南北分裂又分爲二體北方一體則魏受禪碑是也南方一體則吳天發神防碑是也蓋魏人專法中郎方勁可愛吳人雜用篆法奇古無倫爾後北人多用魏體南人多用吳體皆有碑可證東晉之末字轉折方歷代承之故漢以後篆皆方至唐李陽冰乃以鐘鼎筆法書小篆故自成一家也今石鼓字方與詛楚同是爲秦書明矣非籕也況此七字乃唐人小篆耳

秦丞相李斯書

田疇耕耨爲政期月而致法令使父子爲鄒魯

米元章云不知何人書黃長睿云乃李陽冰篆明州刺史裴公紀徳中碣字此摹十八字爲斯書無銖黍差斯書傳至今者有太山刻及秦瓘衡斤量銘乃棄【闕】

秦程邈書

天得一以淸地得一以寜神得一以靈谷得一以盈萬物得一以生侯王得一以爲天下正其致之天無以淸將恐歇

今人稱書爲古非也書序所謂古者書有古文今文之別爲今文古爲古文漢靈帝時劉陶剛定古今二文尙書是也書始於程邈衛恆云秦旣用篆奏事繁多篆字難成卽令人佐書曰字漢道術盛行符籙所用皆作吳體至唐則縂爲一耳

國初以來多作唐體自歐趙著錄漢刻士大夫始重漢而貶唐唐體誠拘然漢刻亦有工拙不能皆佳也此帖𨿽無波磔謂之書亦何不可若以爲邈書則非黃雲自蒼頡至程邈皆僞

又按周越法書苑丘光庭云左傳亥有二首六身如布笇之狀古文亥作布依此語則春秋時已有書矣善長水經注云臨淄人發古冢得銅棺前和隠起爲字云齊太公六代孫胡公之棺惟三字是古餘同今書證知字出古非始於秦而邈推廣之耳

古法帖

知賢弟至捨晚寒想顧之傷嘆遂爾永惟痛壽春富陽範道長體气以小勝前日得此暑大都尋常新婦書寄物示諸也散騎二君何時還兄子皆佳能數物也

此帖乃王大令筆書勢可見所稱散騎王敬豫也大令帖云阮新婦勉身得雄散騎殊常喜也詳見山字捲孤不度徳量力欲俟義於天下而措術淺短遂至昌蹶然至於今日誌猶不息君謂計將安出亮曰董卓已來豪傑並起跨州連郡不可勝數操比於袁紹則名微而眾寡故能尅紹以弱爲彊今日擁百萬之眾挾天子而令諸侯誠能不可與爭鋒也

古蜀昭烈與諸葛亮問答其半在居字捲大令書中米云亮書固非山谷以爲兼張芝索靖之美黃雲此逸少書似豹奴帖予按二帖𨿽章艸未爲精宻又數經臨摹大小不等且妄增損史文殊無義理與豹奴帖皆非逸少筆法矣逸少學皇象章艸當不止此

旣移屋近西墻微援裏地成大寛援裏起小三架如步廊政可一丈梁得使二家通出入作門閣也此屋之東故應作墻直步廊一壁太單空園中彌宜移三間屋故當不甚難重復粗盡圖如別耳

足下旣卽意適閒曠亦當忘暑耶逰矚疏數至對告卿少吾今年病垂耳始小差大小今度病惽忽移日耳每每深望逺言慰尙賖慨然日具問可與音介勿勿書後旣卽直人理略絕何緣復有周旋理長史斷闊亦不減卿惟公事時相瞻望耳吾面促遂至今不著不可解計至故應必有秀但不知好惡云何耳湏得

此二帖米云羊中散書後有欣白字黃亦以爲中散書非也此晉帖耳所稱謂吳興太守張之或防稽內史謝所稱長史謂司徒左長史王蒙或是大司馬長史王楨之或是司馬左長史王皆晉人也以此推之乃王微之輩書耳欣晚出非欣書也援與園同見皇象急就章諸家釋心著爲惡暑忌暑皆非以上文尋之乃忘字耳張芝帖中講忘不防上亡字亦如此下心字作三防劉次莊又釋作竟可怪釋有秀作有香亦誤謂秀才隨上計吏至也東晉諸州舉秀才一人旣不講習遂坐所舉故至者多稱疾而去帖中好惡如何似爲此古減字懷素云艸不張亦同劉釋作憾尢非

黃雲王世將帖後兩表極古信能傳鐘氏筆意而右軍學之也表中云頓乏勿勿案顏氏家訓云世中書翰多稱勿勿相承如此莫原其由或有妄言此怱怱之殘缺耳說文勿者州裏所建之旗蓋以趣民事故忩遽者稱勿勿僕謂顏氏以說文證此字爲長而今世流俗又妄於勿字中斜益一防讀爲怱怱字彌失眞矣按祭義云勿勿諸其欲其饗之也注勿勿猶勉勉也慤愛之貌杜牧之詩浮生長勿勿是知勿勿出於祭義古人詩中用之不特稱於書翰

何氏書

投老殘年西崦已逼恆慮儵忽歸骸壤溘爾防滅竟不一言以此在懷預爲其備於玆路惟有憑心他余不能有益年將八十可以意求欲望長存何可得也道大難俗情見善従善如登見惡行惡如崩必湏策怠惰勤精進愛日惜力乃可獲耳吞聲飲气不勞頓爾他便生異議速自詳答取竟勿滯畱也十六日去畱深情故當所爾餘散輩停嵗積故切思歸三月下旬還非賖兾敍不遙南路行乃寂絕傷心

黃雲何氏書若曰如何人耳或以爲姓非也米云是歐率更令書按法書苑率更名詢長沙汨羅人唐正觀十五年卒年八十五此帖有年將八十之語詢書明矣詢墨迹今世尙多筆勢皆如此

蔡琰書

我生之初尙無爲我生之後漢祚衰

此兩句琰所作胡笳曲辭琰中郎之女因董卓之亂爲胡所掠在胡中生二子公贖琰歸至洛陽見胡雛而念其子作胡笳十八拍琴家傳之祚字劉釋作祀此易曉右旁先防後乙爲祀先乙後防爲祚山谷云琰自書十八章極可觀不謂流落僅餘兩句亦似斯人身世卽以予觀之與皇象後一帖一手僞作耳

衛夫人書【在何氏帖前】

衛稽首和南近奉勅冩急就篇遂不得與師書耳但衛隨世所學規摹鐘繇遂歷多載年廿著詩論艸通解不敢上呈衛一弟子王逸少甚能學衛眞書咄咄逼人筆勢洞精字體遒媚師可詣晉尙書館書耳仰憑至鑑大不可言弟子李氏衛和尙

衛夫人帖唐初李懷琳贗作竇眾述書賦云嵇康絕交書七賢帖亦李所贗也黃雲此帖尢疏繆按梁蕭子云答武帝勅云臣昔不能技賞隨時所貴規摹子敬多歷年所二十六著晉史至二王列傳欲作論艸法言不盡意遂不能成十許年始見敇者論書一卷商略筆狀洞激字體始變子敬全範元常逮爾以來自覺功進此僞帖皆竊取子云啟中語欲小攺之遂失其句讀又衛夫人乃李矩妻李充母名鑠字茂猗與師書自當著名不但稱夫族及姓也以數事考之其僞不疑前軰論此帖以其敇字従力館字従捨爲僞未中其病蓋自二王以來譌字甚多陳爲陣策爲防皆二王軰自制不可據此定眞僞也予按懷琳字殊少韞借與此不同似非懷琳自作觀其諸字皆楷而不可言三字作艸必是集晉字爲之法書苑云夫人是尉展之女弟恆之從妹中郎李充之母充善楷書妙參鐘索此聖善之教也夫人旣是恆之従妹書安得不佳王子敬年五嵗神淸朗悟已有書意每従諸兄造焉夫人因書大雅吟賜之後右軍亦嘗臨寫墨藪云夫人見右軍小時書語太常王策曰此兒必見用筆訣也妾見其書便有老成之智因流涕曰此子必蔽吾書名少陵云學書湏學衛夫人但恨無過王右軍其傳尙矣

僧懷素書

右軍云吾眞書過鐘而艸故不減張僕以爲眞不如鐘艸不及張所爲世之所重以其能懷素書之不足以爲道其言當不虛也

懷素此言似訶右軍董逌云此阮借臨廣武戰塲之嘆也孫過庭云伯英不眞元常不艸彼之二美而逸少兼之擬艸則余眞比眞則長艸𨿽専工小劣而博涉多優蓋謂此也唐太宗謂鐘書體則古而不今字則長而逾制心摹手追右軍而已庾翼舊蔵伯英艸書十紙過江亡失見右軍書煥若神明頓還舊觀翼與太宗在前其言如此過庭懷素後出其言如彼何也

張旭書

足下晚後不知疾痛如何深極憂難比也上下安之必得發耶得足下十五日問爲慰僕前患差張旭書

此兩帖非贗亦非合作世所傳千文豪甚今祕閣有二迹其一佳

絳帖平卷一

欽定四庫全書

絳帖平卷二

宋姜夔撰

月

漢張芝書

知汝殊愁且得還爲佳也冠軍蹔暢釋當不得極蹤可恨吾病來不辧行動潛不可耳

終年纒此當復何理耶且方有諸分張不知以去復得一防不講忘不防可恨汝還當思更就理一昨逰悉誰同故數往虎丘不此甚蕭索祖希時面因行藥欲數處看過還復共集散耳不見奴粗悉書云見左軍彌數語聴故也

今欲歸復何時報之追不具防散佳並侍郎耶言別事有及過謝憂勤

二月八日復得鄱陽等多時不耳爲慰如何平安等人當與行不足不過彼與消息

八月九日芝白府君足下不日秋涼平善廣閒彌邁想思無違前比得書不遂西行望逺懸想何日不懃捐業漂泊不當行李又去春送舉防到美陽湏待伴比故遂簡絕有緣復相聞飡食自愛張芝幸甚幸甚

太平興國中詔天下搜訪前哲墨迹圖書先是荊湖轉運使得張芝艸韓幹馬以獻此帖是也按芝字伯英農人凡家之衣帛必書而後練之臨池學書池水盡黒下筆必爲楷則號忩二不暇艸書寸紙不見遺韋仲將謂之艸聖此五帖僅一眞

不知以去以與已同蘭亭以爲陳迹或作比非講志或釋作竟非也竟字當於徳字捲郗愔帖看之

米云五帖皆非長史書黃雲張祖希之字與大令同時當是時史書黃雲帖辭耳予按續晉陽秋張之嘗爲冠軍將軍又按世說王東亭珣與張冠軍善旣作吳郡人問小令【王瑉】曰東亭作郡風政何似答曰不知治化如何惟與張祖希情好日隆前兩帖所謂冠軍蹔暢適祖希時面數往虎丘等語似是珣作吳郡時帖以爲伯英過矣顏魯公虎丘寺詩云捨宅仰珣瑉則知珣又嘗居吳也後兩帖云侍郎者郗愔也鄱陽者王也當是右軍父子帖以上四帖皆經長史或蔵眞手臨蔵鋒圓勁如篆筆所謂錐畫沙者也長史嘗以此法授顏平原平原授蔵眞柳公權楊凝式皆得之近時惟思陵獨擅其妙

第五帖章艸髙古可愛眞伯英之妙迹不日秋涼諸家皆不曉不日二字伯英旣是農人則送防至美陽應亦有之美陽岐山也山谷云此書絕妙無品者信然淳化官帖十卷除二王書多佳者外惟有張芝小艸皇象前帖鐘繇宣示帖王二表而已苟伏膺於此四家亦足以誇唐人矣

後漢書子玉書

賢女委頓積日治此爲憂懸燋心今已極佳足下勿復憂念有信來數附書知聞以解其憂

崔瑗字子玉後漢安平人善小篆艸師杜度衛恆云章帝時杜度善作篇後有崔瑗崔實亦皆稱工杜氏【闕】字甚安而書體微瘦崔氏甚得筆勢而結體小疎此帖附書知聞是唐人語筆亦不古子玉書有張平子碑傳於代

吳皇象【當在鐘後】

文武將墜乃俾俊臣整我皇綱董此不防古君子卽戎從身【闕】昭其果毅尙其桓桓師承七十气冠三軍詩人作歌如鷹如鸇天有泰一五將三門地

臣象言頑闇容薄加以年老凡百乖穢無所聞宜特防哀傷殊異之遇安感騎乘之權逰息之燕淳和足使忘軀命榮觀足以光心膂延望翹翹念在效報而趨走垂須終何才力以答新防惟尙有借近趙走交過首貧尙尋天防智方當私成無任顏愛自彌又惟

皇象吳人字休明前一帖乃寫後漢東觀校書郎髙彪送幽州督軍第五永箴其文曰文武將墜乃俾俊臣整我皇綱董此不防古之君子卽戎忠身明其果毅尙其桓桓呂尙七十气冠三軍詩人作歌如鷹如鸇天有泰一五將三門地有九變丘陵山川人有計策六奇五間云云蔡邕等甚美其文以爲莫尙也此以明爲始以呂爲師蓋範曄作史因晉代舊書避晉諱耳當以此爲正欠一之字防誤作�或是傳訛然書迹妙絕遂爲章艸之冠

魏鐘繇書

尙書宣示孫權所求詔令所報所以博示逮於卿佐必兼良力出於阿是蒭蕘之言可擇廊廟況繇始以疎賤得爲前防橫所眄睨公私見異愛同骨肉殊遇厚寵以至今日再世策名同國休慼敢不自量切致愚慮仍自逹晨坐以待旦退思鄙淺聖意所棄則又割意不敢獻聞深念天下今爲已平權之委質外震神武度其拳拳無有二計髙尙自流況未見信今推欵誠欲求見信實懷不自信之心亦宜待之以信而當讓其未自信也其所求者不可不許許之而反不必可與求之而不許勢必自絕許而不與其曲在已裏語曰何以罰與以奪何以怒許不與思省所示報權疏曲折得宜神聖之慮非今目下所能有增益者與文若奉事先帝事有數者有似於此粗表二事以爲今者事勢尙當有所依違願君思省若以在所慮可不須復防節度惟君恐不可采故不自拜表已欲日安厝卽其情事長畢柰何松等隕動衷情頓泄亦難可言郗還未卜聊示友中郎相憂不去心感還懷近增傷惋每見範母於哀號使人情悲

褚遂良右軍書目有鐘繇宣示帖一條山谷云鐘繇書小有數種予獨善此小字又云鐘繇書有十二種意外巧妙世所傳者乃右軍臨本爾案袁昻評書云鐘司徒有十二種意外巧妙絕倫多奇又云鐘繇如雲鶴逰天羣鴻戲海行間茂宻實亦難過耶以此言之十二種巧妙乃鐘防耳非繇也又案法書要錄梁武論鐘繇書十有二意謂平直均密鋒力輕快補損巧稱非前所謂也王僧防云亡髙祖丞相導防亂狼狽將鐘繇尙書宣示帖衣帯中過江在右軍處右軍借王敬仁【修】敬仁死其母以修平生所愛並以入棺眞迹遂亡貞觀禦府所蔵乃右軍臨本開元中與大令所臨白騎遂帖在滑臺人家國朝刻之淳化帖蓋蘭亭之外此帖便足爲寶在樂毅論之右也但今人不能研味之耳世復有丙捨戎路力命白騎遂黃帝張樂五帖近世汪氏有漢【闕】復帖云是鐘繇書皆別有平此不載

範母子等語二王帖間多有米云齊梁人書非也余觀松卽右軍帖所稱穆松也郗王獻之婦也中郎郗曇也字重熈嘗爲北中郎乃知是王右軍書爾安得爲齊梁人書

宣示帖云昔與文若奉事先帝昔訛爲者以在所慮古文以已一爾漢書云是時漢兵以逾勾注亦然故不復白白字下有兩古白字印文皆然此帖黃初二年作是年八月孫權奉章遣於禁等還魏故曰權之委質也

晉丞相張華書

得書爲慰僕諸惽疾已甚蹔西臥歸還乃悉以將念及不其張華呈

範陽張茂先終於司空非丞相也唐世已無書迹此帖僞作麁惡多俗筆與李懷琳所作七賢帖同其末一筆皆下垂也

晉丞相桓溫書

大事之日僕在都謂無所復見慰勞又計時事也還節住來已具言意余所慰勞諸相聞答還將粗當爾耳僕無所復治庶意

案晉史溫鎭荊州母孔氏卒上疏解職欲送葬宛陵詔不許此云大事之日僕在都無所復見慰勞是也還節往來者溫使人送旌節還臺也諸相聞答邊將粗當爾耳者謂邊將自能奏報已可以去官也無所復治庶意者謂不復有意治軍政民事也或謂溫是時在江陵不當言都殊不知古稱邦國都鄙左傳稱大都三五之一小九之一後世稱軍爲邦國謂黒云都雁子都是也陳去非釋治庶爲酒席殊無義理述書賦云元予正艸厚而不倫若爲翰墨由帶眞淳山林之樂道非玉帛之能親信然由與猶同

晉丞相王導書

省示具卿辛酸之至吾甚憂勞卿此事亦不暫忘然書足下所欲致身處尙在殿中王制正自欲不得許卿當如何導亦天明往

導白攺朔情增傷感濕烝自何如頗小覺損否帖有應不懸耿連哀勞滿悶不具王導

山谷絕喜王茂此兩帖云傷感濕烝字皆佳張懷瓘稱其行艸兼妙疎柯迥擢寡葉危陰此蓋彷佛矣懷瓘又論王會稽羲之艸書第八在世將【王】茂下若爾何足下壓右軍應別有合作者山谷云足下所欲致身處尙在殿中諸家多作彀中字𨿽摹失山谷爲優十七帖中殿字與此不相逺也濕烝劉作濕惡

晉丞相王惇書

惇頓首蠟節忽過嵗暮感悼傷悲今【闕】想自如常比若腰痛憒憒得示知意及不以悉王惇頓首頓首

王大將軍書極佳不論其人乃可爾憒憒劉誤作快快

絳帖平卷二

欽定四庫全書

絳帖平卷三

宋姜夔撰

光

晉太尉庾元亮書

亮白奉告書箱先爲媞子作輙先以奉之研今作之支髮枕今作無作摸若有可權付之亮再拜

媞音氏又音啼江淮呼母爲媞此當是以名小兒耳王僧防云庾徵西少時與右軍齊名右軍後進庾猶不分在荊州與都下人書云小兒賤家雞皆學逸少書湏吾下當比之觀此帖誠去右軍逺矣亮字元規誤題曰元亮

晉車騎將軍庾翼書

故吏従事中郎庾翼參軍事劉遐死罪白昨所啟龎遺孟所請求述上事事湏撿校諮論光駕當出請不從詣錄事中郎共詳處別白謹啟翼遐死罪

已向季春感慕兼傷情不自任柰何柰何溫和足下何如吾哀勞何賴愛防時不足下頃气力孰若別時

庾翼亮之弟嘗爲陶侃府從事中郎晉有兩劉遐其一太寜二年以平王惇功封泉陵公其一南嶽魏夫人之息此泉陵也黃雲此啟當是與侃二庾皆以能書名此不能佳

第二帖贗作

晉太守沈嘉長書

十二月十三日嘉頓首頓首嵗有感懷深寒切想各平安防勞獘遣不具沈嘉頓首頓首

述書賦雲長茂艸勢旣挺而疏慕王不及【右軍】獨斷所如由鷙鳥擊而失中因蹭蹬於古此帖贗可知嘉字長茂題作嘉長亦非

晉侍郎杜預書

十一月十四日預頓首嵗忽已終別久益兼其勞道逺書問又簡間得來況知消息申省次若言靣

親故數移轉想祖父自具云也祖父如足下來言大小云具絕女親親也有信數附書信以慰吾心也

杜徵南第一帖筆畫稍佳而措詞非古黃雲或是江左人書第二親故帖大體與皇象第二帖崔子玉帖同語亦佀崔帖皆僞也

晉王循書

七月二十四日循詹頓首秋月感思深得近示爲慰餘熱比復可不僕疾患故示不平復頓勿力切不宣王循詹頓首

米云王循馬攸王劭劉懷之劉穆之王張翼陸雲山濤卞壺謝發羊欣與章一手僞帖

晉劉超書

超死罪白如命皆令有本末保任然後受隨宜分處謹白

此帖與庾翼第二帖同一手僞書按超爲人忠淸【闕】愼愼迹與元帝相類乃絕不與人交書述書賦云元帝之用筆可觀世瑜之呈規仰侶世瑜超字也此帖與元帝大別其僞可知

晉散騎常侍謝璠伯書

此計江東精兵不可卒得惟當善養見者而事慮曰多如比來憂懷實已萬端

江東謂吳中也項羽所謂江東父老者也此帖右軍論時事帖書亦甚似但已經唐臨失其精妙處爾

晉謝莊書

弟昨還方承一日忽患悶當時乃爾大惡殊不易追企恆想諸治昨來已漸勝眠食復云何頓日寒重春節至居患者無不增動今何何治眼風不異耳指遣承問謝莊白呈左僕射

謝憲子書全仿子敬風气殊佳案史莊素多疾與大司馬江夏王義恭牋自陳兩脇癖疢眼患五月來便不復得夜坐此云眼風不異耳當是此時書也爾時蕭思話爲左僕射愛才好士人多歸之此帖當是與蕭啟莊宋人誤題爲晉

晉劉瓌書

之頓首頓首朱陽逺感閏知有患耿耿知以自屈恨不相見力及不比望瓌之

劉瓌之善八分大令旣不宜書太極殿前謝安遂令之以八分題之此僞帖也黃雲與王二十四日帖無異題欠之字

晉黃門侍郎王徽之書

得信承嫂疾不減憂灼寧復可言吾便欲往恐不見汝等湖水泛漲不可渡遂復隔絕不然尋已往彼哉遣疏知吾逺懷不具徽之等告

王右軍七男見十七帖凝之操之徽之渙之獻之並有書迹傳世下二子之肅之書迹不黃雲集帖者不惟失諸子之序而誤以坦之參其中意謂坦之亦右軍子也殊不知坦之王述子乃太原族右軍乃郎邪族耳按史右軍嘗謂其諸子曰吾不減懷祖而位遇懸邈當是汝輩不及坦之故耶

右軍家山陰湖水泛漲謂鏡湖也

晉王坦之書

坦之惶恐言不知已與謝郎論坦之事未其意良不了者今當詣公自陳願告之坦之惶恐言

此帖中言謝郎似指謝安安爲僕射時坦之爲北中郎將徐兗二州刺史觀其稱公非與尙書令王彪之卽防稽王道子也何以知下云惶恐言乃與所尊者啟耳筆差不凡工夫妙

晉王渙之書

渙之等白不審二嫂常患復何如馳情倫直等平安計嫂倫奴已應在道企遲適東五日動靜最差速姑如復小勝兾遂和耳猶不寧余上下故常患反側此悉佳渙之等白

渙之此帖或是大令書倫直皆王氏女子大令屢言之姑如復小勝王右軍妹適者所謂曹妹也余上下皆常患姑上下三字頗難辧

晉王操之書

操之等近得識婢書慰意知年光數問可不不得姜順消息懸心操之頓首

此帖當是好事者集大令帖中字爲之操之姜順消息等字皆同但熟觀大令帖中知其爲集字也祕閣續帖中操之自別有艸迹帖與此大懸足了此爲僞艸近字欠末復一筆故諸家釋爲上

晉王凝之書

八月二十九日告庾氏女明便授衣感逝悲嘆念增逺思得郗中書書說汝勉難安隠深慰懸心漸冷產後何似宜佳消息吾並更不佳憂之遣不次凝之等書

按史郗愔嘗爲中書侍郎又爲臨海太守與姊夫王羲之髙士許邁並有邁世之風愔蓋凝之舅也所稱郗中書卽愔也庾氏女似是凝之或徽之女子已嫁從其夫姓猶陶淵明所謂程氏妹也但不暁古人父與女書而稱名祕閣續帖有徽子與女帖末云徽之等告亦不可曉然謝安與其猶子書乃云父告何也予意已行之女古人以客禮待之故稱名勉產也今俗間謂之分免漢書許後傳今皇后當勉身大令阮新婦勉身得雄亦如此

右逸少四子黃雲皆得家範而體各不同是善學逸少者顏延年對宋文帝論其諸子自謂竣得臣筆測得臣文防得臣義躍得臣酒書亦猶是也僕今以擬王氏諸子則逸少之書凝之得其韻操之得其體徽之得其勢渙之得其貌獻之得其源予觀世無眞迹久矣未易作許平也

晉海陵恭侯王邃書

寒佳不張丞婚事云何是良對足不可時令知女決也王邃白

邃書亦不落流俗可喜

晉徵西司馬索靖書

七月二十六日具書靖白𨿽數相問不解勞倦信至得書喜知棄云宅及計來東言展有期索靖白

索靖帖字皆作古體山谷云此字筆端意長誠不可及長沙古帖中有急就章數十字劣於此帖黃雲靖七月二十六日帖本七紙晉王平南每寶翫之值永嘉之亂乃四疊綴衣中以度江唐蒲州桑泉令豆盧器得之疊迹猶存今所錄惟一紙耳摹傳失眞無復意象予觀信至得書喜知棄云宅及計來東者云雲山也漢書秦山郡防陰縣有云云亭亭所謂禪云云者也棄云宅者猶杜詩所謂春宅棄汝去也計者上計吏也來東者猶詩所謂我來自東者也按史靖嘗爲魯相豈有故人未仕者在云云耶此數語人多不曉喜知棄三字又訛當以理防劉禹錫嘉話云歐陽詢見索靖所書碑駐馬觀之良久而去行數百步復還下馬立觀疲倦卽坐因宿其旁三日而後啟行欣然若有所得

晉侍中劉穆之書

亦知足下家獘耳倉卒無祿官推遷不得不相用事已禦出寧復吾所得回復足下且當就之公還當思更律昬申師情事也劉穆之白

劉穆之𨿽晉人實劉裕之敬翔耳穆之與朱齡石嘗於武帝坐答書目且至日中穆之得百函齡石得八十函而穆之應對無廢足見其敏此帖僞

晉車騎將軍紀瞻書

瞻白昨信來【闕】

今蓋又貧家無以將意今料二斗少香所謂物微意全者也力言不多紀瞻頓首

黃雲觀物微意全等語不待見書知其僞予謂瞻晉名儒必不作此帖官終驃騎非車騎也凡僞帖中不可解者皆不合艸法

晉太守張翼書

二月三日翼頓首節過多懷得私書爲慰意以何如深勞獘頓曳力還不具

王僧防評書云王右軍自書表上晉穆帝帝令翼別冩題後答之右軍當時不別久後方悟云小人幾欲亂眞此帖僞作可見

晉陸云書

三月十六日云白春節餘不適得示知足下平安爲思而示知何由如何信數之及卿旣淸邃可之經髙言人嘆之當令徵南取之也

陸云帖與紀瞻帖同一手僞作

晉中書令王恬書

得示知足下問吾故不差殊劣劣力不具王恬書

豫丞相導第二子書兩行極佳竇蒙云恬洽皆不見眞迹不知官帖何從而有二人書也

晉太守山濤書

侍中尙書僕射奉東都尉新防伯臣濤言臣近啟崔諒史曜陳準可補吏部郎詔書可爾此三人皆眾論所稱諒猶質正少華可似惇教𨿽大化未可倉卒風尙所勸爲益者多臣以爲宜先用諒謹題事以聞也

七賢帖中有山濤書已是李懷琳僞作此帖亦僞黃雲恐是冩當時語耳亦非也濤爲奉軍都尉時未爲侍中後爲兾州轉北中郎將鎭鄴乃入爲侍郎遷尙書又見其妄且濤爲侍中奉車都尉時銓選非所典掌不應擬此三人爲郎以此見好事者假托山公啟事之名而爲之絳帖平卷三

欽定四庫全書

絳帖平卷四

宋姜夔撰

天

晉侍中卞壼書

足下佳不朝北中郎上獲諸誠文墨至便在捨事許攺愛子帋下物知此艸忽令一人見也吾令勅書事令不發亟付卿發便密令人房之卞壼白

壺誤題作壺發便密令人房之房防古通用

晉謝發書

晉安素自彊壯且年時尙可當延遐期豈謂奄至於此自畢逺近二三惋愕不能已己未欲防問悲酸悒悒想不久可得還耳執筆惻感

晉安如陶詩殷晉安之類以上二帖語𨿽古而書非晉置晉安郡今福州梁簡文所封

宋特進王曇書

昨復散差可然不過佳諸示所宜如更增劇恐難爲力耳未能令遣俗有餘念故耳王曇首和

王曇書名昭然有一首字而王著違之劉亦不覺其非釋爲答也曇首事宋文帝以太子詹事侍中卒年三十七當時稱王詹事未嘗爲特進也

宋中散大夫羊欣書

三月六日欣頓首暮春感摧切割不能自勝當柰何柰何得去六日告深慰足下復何如腳中日勝也吾日獘難復令自顧憂嘆情想轉積執筆憎惋足下保愛書欲何言羊欣頓首

羊敬元年十二時王子敬甚知愛之夏日著新綃裙晝寢子敬見之書裙數幅而去欣書本工因此彌善王僧防評書云欣書見重一時親受子敬行書尢善正乃不稱名袁昻評書云欣書似婢作夫人舉止羞澀終不似眞乃謂不盡力於正書也而史稱其善書何耶欣自有筆精帖傳於世此帖僞作謝發云執筆惻感此云執筆憎惋字𨿽大小眞行不同觀其筆勢乃一人所作耳

宋太常卿孔琳書

日月深酷撫膺崩心肝分膾尋繹懊憹觸感隕絕孤思悒悒自郡地窮當柰何不孝柰何念痛悼難勝得去月二示知君所患故爾不差甚有幽悒熱甚比復何似想已轉佳眠食極勝也善將治之孤子並疾患嘆具恨恨腳中轉劇近服散未覺益惙頓何賴扶力迷甚不次孤子孔琳柰何頓首

孔琳之字彥林題欠之字防稽人宋太常善艸此帖縱逸亦可喜竇臮述書賦亦稱其速也大抵右軍以前書法眞自眞行自行章自章艸自艸王子敬年十五六時啟其父乃於行艸之間別剏新體故當時傾慕羊薄謝孔之徒一時爭效而正行之體壊矣蓋行艸爲書不惟便於揮運而不工於字但能行筆者便可爲之知古之士不貴也自唐及今書札之壊實由於此蓋縱逸甚易收斂甚難人心易流冝其書之不古甚者反以學古爲拘良可嘆也今欲觀古人正行蘭亭敍玉潤帖之類是已學者當知之黃雲此帖恨恨等十二字偏小蓋行間側坐摹帖者妄以入行耳當依本爲勝予按王僧防伎錄載漢魏樂府歌辭皆有側注也自地之間字不可曉諸家作郡未是示君閒作知字𨿽失猶有君嘆具或作嘆嘆迷下一字不可曉恐是書字欠一筆服散黃作明散恐是摹失

齊侍中王僧防書

臣僧防啟南臺禦史謝憲乃堪駈使臣門義舊粗是所悉統內新故雜米數十萬斛實湏督切憲今請假在此臣欲折以統相攝庶得速辧其頻經督運已有前效謹以啟聞伏願聴許謹啟

王簡穆郎邪人書名齊代此帖𨿽佳亦應失眞簡穆自謂正書第一今觀其位置未爲盡善蓋自子敬以後楷法不古宋齊人喜效子敬行艸故於正書不甚用工也然簡穆特善評書言必稽古未嘗以已意定髙下又與齊帝較書之優劣其言不讓亦猶子敬自稱過父當時人自重書名如此

隨僧智果書

梁武帝評書從漢末至梁有三十四人王僧防書如州王謝家子弟縱復不端正奕奕皆有一種風气王子敬書如河朔少年皆充悅舉體防拖而不可耐羊欣書似婢作夫人不堪位置而舉止羞澁終不以眞阮研書如貴冑失品次不復排哭英賢王儀同書如晉安帝非不處尊位而都無神明殷均書如髙麗人浪乃不有意气而姿顏自足精味徐淮南書如南岡士大夫徒尙風軌然不寒乞陶隠居書如吳興小兒未成長而骨體甚峭快吳拖書如新亭傖父一往似州人共語語便態出栁產書如深山道士見人便欲退縮喜書如經綸遣士言不可絕王右軍書字勢防彊如龍跳天門虎臥鳯閣故歷代寶之永以爲訓蔡邕書骨气洞逹爽爽如有神力程曠平書如鴻鵠弄翅頡頏布置初云之見白日蕭思話書如舞女低仙人歗樹李鎭東書如芙蓉之出水文彩如鏤金桓書如快馬入陣隨人屈曲豈湏文譜範懷約眞書有分艸書無功故知簡牘非易皇象書如韻音繞梁孤飛獨舞孔琳之書如散花空中流徽自得李巗之書如鏤金素月屈玉自照薄紹之書如龍逰在霄繾綣可愛秦獄吏程邈善大篆得罪始皇云陽獄增減篆體志其名名其書曰也扶風喜後漢人不知其官善篆及篆等少異李斯見重一時耶鐘司徒書字有十二種意外巧妙絕倫多奇崔子玉書如危阻日孤松單枝邯鄲淳書應防入矩方圓乃成師宜官書如鵬翔未息翩翩而自逝梁鵠書如龍威虎震劍拔弩張張伯英書如武帝愛道憑虛欲仙衛恆書如挿花舞女援鏡笑春索靖書如飄風忽舉鷙鳥乍飛鐘繇書如雲鶴逰天羣鴻戲海行間茂密實亦難過耶

按梁武論鐘繇書有十二意均間平直疏密損益之類至唐人傳其法解釋尢詳此云鐘司徒書有十二種意外巧妙絕倫多奇未知是前十二意不然則傳流之差以元常爲司徒或司徒又自有十二種意外巧妙過其父邪

書評乃梁武命袁昻作非武帝評也事見法書要錄據此帖止有三十人而兩喜法書要錄云袁崧書如深山道士見人便欲退縮蕭子云書如經綸道人言不可絕以此帖智果誤以袁崧爲栁產子云爲喜也然兩書所載人名數各不同

王僧防王子敬羊欣

阮研

王儀同殷均

徐淮南陶隠居

吳拖

柳產

喜

王右軍

蔡邕

程曠平蕭思話李鎭東

桓

範懷約皇象

孔琳之

李嚴之薄紹之程邈

扶風喜鐘司徒崔子玉邯鄲淳師宜官

梁鵠

張伯英衛恆

索靖

鐘繇

右三十三人官帖

王僧防王子敬羊欣

阮研

王儀同殷均

徐淮南陶隠居

吳拖

袁崧

蕭子云崔子玉

師宜官韋誕

蔡邕

皇象

張伯英索靖

梁鵠

鐘司徒

衛恆

孟光錄李斯

鐘繇

逸少

蕭思話薄紹之

右二十七人法書要錄

其他尙多抵牾世無善本可校按智果智永同是辧才弟子果得右軍骨永得右軍肉皆以能書名永書固爲妙絕果書如此未爲髙古也黃雲此字局【闕】天然少疑非智果案梁武帝蔵鐘張二王書至多嘗使虞龢陶隠居輩訂證不獨袁昻也

隋朝法帖

皇帝敬問婺州防林寺慧則法師朕尊崇聖教重興三寶欲使一切生靈咸蒙福力法師捨離塵俗投志法門専心講誦宣妙典精誠如此深副朕懷旣利益羣生當不辭勞也猶寒道體如宜令遣使人指宣往意

隋朝帖當是吏筆簿有吏气予嘗見唐吏筆亦如此

宋儋書

自一接拜情同弟兄沈吟緬懷固非小子之所勤及也榮質前謝恐乖昔賢共獘之道晦事勿語且絕詩人匪報之實遲回循軀偭俛未已殆將有辰矣足下多可不怪髙情內含如筠斯淸比蕙又暢儋不以感气厚而修詐自廣不以撫已多而私頌作徳未致力謝馳懷宣書何陳萬一也悚息今秋盡野外艸木變衰長郊蕭條風物淒淸都久客莫復相親足下退食公庭罷私室櫛沐晞景収視解聴足念嵗華不待厭倦爲旅之士哉頃者釀王初令正調竟欲左攜鄭君幽指藥妙右對董叟髙談道微情酣世忘浩塵粃思足下能順試實其事爲如何哉時聞眞聲迥聞笙鶴此復異於人境耳或以息宴可以嘯歌久不閒然期今日之事也倚候騎气自豫光臨幸甚謹馳疏不得一一宋儋白

案竇臮述書賦云宋儋李璆擅美中州李師王而意淺宋效鐘而體疏注云儋字蔵諸廣平人髙尙不仕書作鐘體而側戾放縱黃氏深不取其書以爲但作側戾殊失天勢東坡山谷殊不喜其文乃云其人不解此狡獪書便不足觀前輩之去取不同如此然而譬之查梨橘柚終不可棄也

絳帖平卷四

欽定四庫全書

絳帖平卷五

宋姜夔撰

徳

絳帖中此一卷皆晉代名賢之妙迹惟王廙二十四日帖謝安後一帖是贗餘皆可以爲師法

晉中書令王洽書

洽白辱告承問洽故爾劣劣兾以復敍還白不具王洽再拜

洽頓首言不孝禍深備嬰荼毒防恃亡兄仁愛之訓兾終百年永有憑奉何圖慈兄一旦背棄悲號哀摧肝心如抽痛毒煩寃不自堪忍酷當柰何痛當柰何重告惻至感增斷絕執筆哽防不知所言洽頓首言

洽頓首言兄子號毀不可忍視撫之摧心發言哽慟當復柰何柰何洽頓首拜

洽白尙感塞不成敍得告承問殊乏劣白不具王洽再拜

王領軍敬和丞相第三子右軍之従兄也王僧防評書云領軍謂右軍曰弟書遂不減吾變古制今惟右軍領軍不爾至今猶法鐘張今觀此帖淸逸閒雅眞不在右軍下也

晉司徒王瑉書

瑉頓首頓首此年垂竟悲懷兼割不自勝柰何柰何寒切體中比何似甚耿耿僕疾遂不差眠食少憂深遣書不次王瑉頓首頓首

十八日瑉白此二書蹔至未更近問懸情不適比可不吾羸疾故爾憂深力書不具王瑉敬問何如僕故頓獘力書不次王瑉頓首頓首上下何如僕上下上下大都防得書至之吾具今欲出耳吾此月亟遣廿四是王濟祖日欲必赴卿可尅過明吾當下解相待飡出亦遣報旣至三家畢卿可豫擬光公令作一頓美食可投其飯也王瑉前報

王小令瑉洽之子善行書子敬云弟書如騎騾駸駸欲度驊驑前代子敬爲中書故世謂子敬爲大令瑉爲小令卒贈太常不爲司徒也書視敬和爲小劣與元琳【王珣】當雁行第四帖尢奇王濟當是人名祖日者祖餞之日尅過此也與逸少帖安石昨必欲尅潘家尅二十五日同陳子昻表云除此之際未有尅期至今陰陽家謂之尅擇黃雲小令此年帖本唐人所畜與二種虞松三帖爲一卷瑉帖末云輔國司馬君筆勢婉雅與此間矣此亦無後五字

晉司徒王珣書

三月四日珣頓首末終眾感得七月書知問寒何如就獘憂之劣不具王珣頓首白

元琳季琰之兄誤列在後帖中如此多矣山谷云眾感字皆佳

晉侍中王廙書

二十四日廙白惟久白想適妙來行未面遲想得示知同云兾何生相見近及不多王廙白臣廙言臣祥除以復五日窮思永逺肝心寸截甘雪應時嚴寒奉被手詔伏承聖體禦膳勝常以慰下情臣故患匈滿气上頓乏匆匆慈防垂湣每見慰問感戴屏營不勝銜遇謹表陳聞臣廙誠惶頓首頓首死罪死罪

臣廙言昨表不宣奉賜手詔伏承聖體勝常以慰下情不審夙昔復何如承鄭夫人乃爾委頓今復增損伏惟哀士湣存益勞聖心謹附承動靜臣廙言

七月十三日告借之等近日遣王祕書不言月行復半念汝獨思不可堪居柰何柰何雨涼不差嫂何知汝所患遂差未懸心不可言阿母防上下悉佳宜可行

瘧如復斷要取未防愁人宜復具日發與別不可言今遣使未北反書不具白復防日消息廙疏

王世將従王惇之命爲平南將軍故晉人多稱爲王平南沒贈侍中爲明帝師書爲右軍法過江右軍前平南爲最今觀後二表眞有鐘元常之風祥除表世別有全本後云具官臣王廙上此欠一行七月第二帖筆意淸逺天下之佳書黃雲世將信能鐘氏筆意山谷云王得中學鐘絕近眞行皆好如此書乃可臨學雨涼不下一字不曉諸家作悉後有悉佳字不爾

晉太宰髙平郗鑑書

鑑頓首頓首災禍無常奄承遘難念孝性攀慕兼剝不可堪勝柰何柰何望逺未緣敍苦以增酸楚鑑頓首頓首

老郗𨿽非贗校官帖爲無韻竇云博哉四庾茂矣六郗今存其三攀字下省一筆極佳

晉侍中郗愔書

九月七日愔報比得章知弟漸佳至慶想今漸勝食進不新羗難將適猶懸憂遣不具愔報比書想悉逹日涼弟佳不及數字愔報

逺近何地王右軍竟去不付石首幹一節想親親今悉如常敬豫何當來卽道祖故本善差恆在尙書不見來多日

山谷云郗方回書初不減王氏父子方回右軍婦弟書固當佳第二帖似缺文石首幹卽幹也古謂幹幹二字通用敬豫王恬字丞相子道祖未詳

晉中書郎郗超書

超言逺近無他說苟異問者定虛耳云叚龕歸順不知審不王江州爲宗正似已定前所傳者虛妄耳異同自防啟超言

按晉地理誌石季龍末遼西叚龕自號齊王據靑州永和七年龕以靑州來降以龕爲鎭北將軍封齊王今此帖中言叚龕歸順以此又按史亮庾亡後逸少爲江州王充之繼之此咸寧建元之間去龕歸順尙十餘年不知何爲爾也書亦不工

晉尙書令衛瓘書

頓州民衛瓘惶恐死罪中闕音敬望想盡懷在外累年始爾得還情甚踴躍旦至三十里上湏節度明日乃入奉說欣承福祚日白不具瓘惶恐死罪死罪

頓州民衛瓘頓字下當有一首字古無頓州瓘河東安邑人若以爲頓丘又在衛地了不相干也瓘與索靖俱善艸號一臺二妙𨿽嘗爲尙書令終於太保山谷云衛中令音敬帖近世艸書不復敢望其籓此一章語亦佳

晉黃門郎衛恆書

一日有恨知問未面爲嘆欲七日云邪恆白

恆卽瓘子其論四體書極有源流非後世所及也王簡穆云二衛書無以評其優劣但見其筆力驚異耳此帖皆似失眞亦見上字捲

晉太傅陳郡謝安書

安頓首頓首每念君一旦知窮煩寃號慕觸事崩踴尋繹荼毒豈可爲心柰何柰何臨書淒悶安頓首頓首

六月廿日具記道民安惶恐言此月向終惟祥變在近號慕崩慟煩寃深酷不可居處比奉十七十八日二告承故不和甚馳灼大熱尊體復何如謹白記不具謝安惶恐再拜

安石書不在大令下故不甚重大令書也六月廿日帖米云贗誠然黃以爲傳摹失眞過矣山谷云道民安蓋事五斗米道者右軍爲獻之女玉潤請罪亦稱民也又云謝太傅墨迹聞駙馬都尉李公照有之不作姿媚態度恨不見爾但如此去右軍父子間可著數人

晉散騎常侍謝萬書

七月十日萬告朗等便流大感傷兼切不自勝柰何柰何轉涼汝等各可之知近聞邑邑吾涉道動下之勞劣力及不具告父疏

萬石人品在安石下當時有攀安提萬之語書亦然然總謂之二謝朗萬兄之子而自稱父告亦猶疏受謂疎廣叩頭從大人議蓋古人之諸父猶父也聞與問同

絳帖平卷五

欽定四庫全書

絳帖平卷六

宋姜夔撰

山

晉王羲之書

山谷云右軍筆法如孟子言性莊周談自然從說橫說無不如意非復可以常理待之又云王氏書法以爲如錐畫沙如印印泥蓋言鋒蔵筆中意在筆前耳承學之人更用蘭亭永字以開字中眼目能使學家多拘忌成一種俗气要之右軍二言羣言之長也

得袁二謝書具爲慰袁生暫至都已還未此生至到之懷吾所也

袁謂袁宏二謝謂安萬袁宏嘗從桓溫北伐謝安亦嘗爲溫司馬右軍當是得袁謝爾時書所也之間當別有一字袁或是陳郡袁嶠之與右軍謝萬同燕曲水不得臨川問懸心不可言子嵩之子來數有使兾囙得問示之

法書要錄十卷載右軍帖語云僕有至臨川意蓋右軍嘗爲臨川也庾敳字子嵩與王夷甫同遇害黃雲子嵩與右軍不同時然此言其子耳

勞心賢妹大都轉差然想小大皆佳知賔猶爾耿耿想得夏節佳也念君

賔當是蔡謨家兒報字捲云蔡家賔至法書要錄捲載右軍帖語云小大佳否賔轉勝又云得官奴書賔平安皆若人也

又不能不痛熈薦亡政爾復何於求人度政當求之內事余理不絕求之一條當有兾不信岡然前塗願具誨之以悟其心

郗曇字重熈右軍婦弟爲北中郎將戰敗左官而亡亡在升平五年正月右軍亦以是年亡見眞誥但未知孰先後耳或是右軍在後作此帖也薦亡者謂曇代荀羨爲北中郎二人相繼早世也陳簡亝甚疑此字大意逸少因羨熙之亡感人生之短景貽書髙士講求性命之理故曰求之內事當有兾不又云前塗願具誨之以悟其心似亦謂此按許詢郗愔與右軍皆從仙人許邁逰此帖當是與邁輩而傳臨之餘字惡矣

行成旅以從是月也景風司至星火列宵伯趙鳴而載陰爽鳩習而揚武時可以升髙望逺亦可以出宿餞行有詔具寮爰開祖

此帖六行山谷云恐是虞褚輩早年書實不爾黃雲先輩以爲張說送賈至文非也乃賈曾送張赴朔方序中云備官而行成旅以従下云有詔具寮爰開祖宴且申後命寵以蕃錫此帖自行字上祖字下皆亡而作艸書皆不綴屬當是集逸少書冩此序耳米亦云自是月以下僞殊不知行成以下已僞矣予按此帖墨迹尙在祕省乃流俗書非集右軍字

兄【闕】柩垂至永惟崩慕痛貫心膂痛當柰何計【闕】

黃雲此帖僞非也但嘗經俗筆臨耳褚氏書目有兄安厝情事長畢帖右軍不聞有兄乃羣從耳

羲之頓首闊別相久眷與時長寒嚴足下何如想淸豫耳披懷之樂復何致樂諸賢從就理當不疏吾之朽疾日就羸頓加復風勞諸無意賴促膝未近東望慨然所兾日月易得還期非逺耳深敬宜音問在數遇信忩遽萬不一陳

山谷云此好事者戲爲之耳書未爲甚惡而以亂逸少則不可如雲吾之朽疾行就羸頓皆懷素髙閒輩鄙語日月如馳嫂棄背再周去月穆松大祥奉瞻廊然永惟悲摧情如切割汝亦增慕省疎酸感

此帖似是右軍語法書要錄中亦載此數語但多不同耳穆松似是王氏兒又一帖誤在鐘繇後雲松等愪慟亦此人也

建安【闕】柩至慈防幽絕垂三十年永惟慕痛徹五內永酷柰何無由言苦臨帋摧哽羲之報

此帖墨迹在王順伯家傳寶有緒右軍帖傳至今者祕閣尙有二十許軸多唐人鉤臨聞此妙迹恨未得見嘗有墨本頗勝官帖也帖語亦見法書要錄

此諸賢粗可時見省甚爲蕳闊逺湏異多少患而吾疾篤不得數爲嘆耳知足下散勢小差此慰無以爲諭雲气力故爾復以悒怛想散患得差余當以漸消息耳吾頃無一日佳衰老之獘日至夏不得有所噉而猶有勞務甚劣甚劣

散者何晏所服寒食散觧見大令帖

近因鄕里人書想至知故靣腫耿耿今差不吾比日食意如差而髀中故不差以此爲至患至不可勞力數字今弟知問耳

右三帖書有頓挫鋒勢雄勁眞右軍名迹

適重熈言如此果爾乃甚可憂張平不立勢向河南者不知諸侯何以當之熈表故未出不說荀侯疾患想當轉佳耳若熈得勉此一投當可言淺見實不見今時兵任可防理

郗曇字重熈右軍婦弟按史殷浩北伐以荀羨爲北中郎將而羨有疾朝廷以曇爲羨軍司加散騎常侍頃之羨徵還仍除曇爲北中郎將此帖熙表故未出否荀侯疾患想當轉佳若熈自勉等語知是彼時作蓋羨北伐時年二十八殷浩以羨在事有能名故居以重任右軍所以憂也是時並州郟史張平爲苻堅所逼奔平陽穆帝升平二年六月也曇爲北中郎將在八月此帖右軍暮年筆

小佳更致問一一適修載書平安

修載王耆之字郎邪人之弟

慈顏幽翳垂三十年而吾匆匆不知堪臨始終不發言哽絕當復柰何吾頃至匆匆比加下

此帖字畫未爲佳然語見法書要錄當是臨失

昨見君歡復無諭然未善悉想宿昔可耳脇中云何一言消息值周轉勝也耿耿

黃雲似是集成字意皆不相屬非也此乃一筆皆成初書數字筆鋒含墨後乃筆鋭耳值或作徳皆未詳疾患小差云逺俱次遲共寫懷王羲之

此帖非僞遲共寫懷共或作無作與皆非此共字昭然特模多苐二筆耳逺是二人名俱次次捨也諸家觧作論詣皆非後卷期已至帖次道字亦如此

承足下還來已久別欲參慰爲染患不能得往問眷仰情深豈此委具已兩日少可尋兾言展若因行李願存故舊今遇賢弟還得數張紙勞動幸不怪耳謹此代申不具釋智永

右帖末作釋智永不待能者皆知其非右軍書劉云太宗皇帝豈不曉此釋智永字特取其筆法類右軍耳山谷云是永師書之不臧者以予觀之不類右軍智永亦不肯作此鄙語惡書也此墨迹在祕閣又與一帖同捲題云右軍書末有白二字甚昭然可笑然劉無言亦嘗編入祕閣續帖以爲王右軍書也殆不可暁

雪候旣不已寒甚盛冬至可苦患足下亦當不堪之轉復知問王羲之知逺以當造次遲見此子眞以日爲嵗足下得審問防令君

右二帖是右軍書之平平者

荀侯佳否來果就卿許企懷耳安西音信明云遇得洛也計解有懸休尋

荀侯似謂荀羨安西音信或作安好非安西謂庾亮耳西字狡獪非書之正遇得歸洛似言殷浩入洛也然書體不古恐唐人信手所歸就卿許猶世說王大將軍許知君當有分佳者念處窮毒而復分乖當可居情想反理斷當

三反想至所苦晚差不耿耿僕腳中不堪沈陰重痛不可言不知何以治之憂深力不具王羲之頓首

右二帖皆右軍書反理斷當以理反觀而斷當也深以自慰理有大斷其思豁之令盡足下勿乃憂之足下殊當憂吾故具示得

吾故具示得具字得字訛不可讀

僕近修小園子殊佳致果雜藥深可致懷也儻因行往希見比二處動靜故常患馳情散騎癰轉利慶至姊故諸惡反側永嘉至奉集欣喜無諭余可耳得華直疏故爾諸惡不差懸憂順何似未復慶等近消息懸心君並何爲耶此猶未得盡集理行大尅遲此無諭

右一帖米以爲子敬書黃謂動靜以下方是子敬然予觀此自是兩帖前一帖乃唐人書所謂近修小園子儻因行往皆唐語也觀其筆勢乃與安西音問同一手所爲耳後一帖乃是子敬書散騎王珣也慶與華直王氏內外子孫敬帖中皆有永嘉謝鐵也

治頭腦悶或患癰腫頭不卽潰者以此藥貼之皆良

蜱麻巴豆薰陸石塩芎防松脂

六物粗搗如米粒許其巴豆三分減一松脂少加其分頭悶處先剃去髮方寸以帛帖塗藥當病上帖之周時帖刮上爛皮以生麻油和石塩塗上當有黃水出爲佳羲之上

官帖無頭悶帖惟絳帖有之黃雲政和丁酉六月七日丹陽陳君孝友見過云崇寜間彭諌議君時守潯陽役兵於山間斸石得一大石中空內有小石卽此碑也大石未破時堅完無際不解何緣中有此帖殊可異也陳之父時亦官潯陽得此拓本因以見遺視之比絳帖尢縱逸結字互有工拙要之此本當在絳刻前但不知何世所刻案逸少嘗在江州豈晉以後好事者因移寫於石與意其薶沒旣久土變爲石故是刻蔵於石間理不足怪世或以此帖爲虞永興書恐未必然或虞嘗臨此書微翻其體予案祕閣續帖有永興齋防帖如出一手又其中煩腦字與此惱字相似知是虞臨可信又案晉武帝太康十年置江州所統荊揚地十郡初理豫章至成帝咸康六年移於潯陽逸少嘗在江州蓋是庾亮死後咸康之末卽潯陽也詳見郗超帖【宋書作咸康六年移治潯陽續通典作咸和元年】

絳帖平卷六

