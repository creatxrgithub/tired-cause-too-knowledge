

欽定四庫全書

史部一

三國誌補注

正史類

提要

【臣】等謹案三國誌補注六卷附諸史然疑一卷

國朝杭世駿撰世駿有續方言已著錄是書補裴松之三國誌注之遺凡魏志四卷蜀志吳志各一卷松之注捃摭繁富考訂精詳世無異議世駿復掇拾殘賸欲以博洽勝之故細大不捐瑕瑜互見如某人宅在某鄕某人墓在某里其體全類圖經虞荔之鼎錄陶宏景之刀劍錄皆按年編入而鐘繇等傳書評書品動輒連篇其例又如雜記至扵神怪妖異如嵇康見鬼諸葛亮祭風之類稗官小說累牘不休尢誕謾不足爲據他如魏文帝角巾彈棊裴注已引博物志而又引世說曹操之發邱摸金裴注己載陳琳檄而又引宋書廢帝紀書名有異而事迹不殊亦何取乎屋上之屋至於崔琰捉刀劉孝標世說注中已辧裴啟語林之誤乃棄置劉語而別引史通之文張飛豹月烏本出葉廷珪海錄碎事乃明標葉書又冠以彚苑之目大抵愛博嗜奇故蔓引巵詞多妨體要又異苑王粲識礜石事佚其荊州劉表數言諸葛亮梁甫吟不載出藝文類聚輾轉稗販疎漏亦多然如魏文帝紀之王淩謝亭侯一條明帝紀之孔晏乂一條陳防年三十六一條臧洪傳之徐眾一條崔琰傳之陳煒一條華歆傳之東海郡人一條嚴包交通一條蔣濟傳之勉一條張遼傳之大呼是名一條楚王彪傳之徙封白馬一條蜀志先主傳之譙周爲從事一條後主傳之不置史官一條諸葛亮傳之躬耕南陽一條鄧芝傳之廖化襄陽人一條吳志孫休傳二子之名一條太史慈傳之神亭一條黃蓋傳之黃子廉一條賀齊傳之徐盛失矛一條皆參校異同頗爲精核餘如黃初五經課試之法王昶考課五事之目司馬芝復錢之議王肅祕書監之表王象繆襲之撰皇覽引正義辧鄭元觧稽古同天之訛引後漢書注證宗賊之義引風俗通證周生爲復姓引困學紀聞證況長寜爲蜀人亦皆足以資考證故書𨿽蕪雜而亦未可竟廢焉末附諸史然疑一卷亦世駿所撰皆糾史文之疎漏凡後漢書十四條三國誌六條晉書三條宋書二條魏書八條北史六條陳書三條蓋後人抄其遺稿錄之成帙其中引史通一條云習鑿齒以劉爲僞國者蓋定邪正之途明順逆之理爾而檀道鸞稱其當桓氏執政故撰此書欲以絕彼瞻烏防玆逐鹿審若所言則鑿齒似未嘗尊蜀者案此條見史通探賾篇核其上下文義蓋傳寫史通者誤於以劉二字之上脫一不字其稱謂篇中自注有曰習氏漢晉春秋以蜀爲正統其敍事皆謂蜀先主爲昭烈帝本書之內證佐甚明近時浦起龍刻史通以此句文義違背攺劉爲魏猶無大害世駿竟據誤本遽發創論殊失之不考牛繼馬后一條責晉書不當襲舊史全因史通之說亦不免勦襲至於三老五更一條據楊賜伏恭周澤三傳補杜佑通典之闕則蔓延於本書之外於後漢書絕不相闗亦爲自亂其例然大致訂訛考異所得爲多於史學不爲無補以篇頁無多附載三國誌補注之後今亦並錄存之以資參訂云乾隆四十二年十月恭校上

總纂官【臣】紀昀【臣】陸純【臣】孫士毅

總校

官【臣】陸

費墀

欽定四庫全書

三國誌補注卷一

編修杭世駿撰

魏書

武帝紀

太祖武皇帝沛國譙人也桓帝世曹騰爲中常侍大長秋封費亭侯養子嵩嗣官至太尉

水經注曰渦水又東逕譙縣故城北春秋楚成得臣帥師伐陳遂取譙城頓而還是也王莽之延成亭也魏立譙郡沇州治沙水自南枝分北逕譙城西而北注渦渦水四周城側城南有曹嵩冢冢北有碑碑北有廟堂余基尙存柱礎仍在廟北有二石闕雙峙髙一丈六尺榱櫨及柱皆雕鏤雲煙上罘罳已碎闕北有圭碑題云漢故中常侍長樂太僕特進費亭侯曹君之碑延熹三年立碑陰又刋石策二碑文同夾碑東西列對兩石馬髙八尺五寸石作粗拙不匹光武隧道所表象馬也有兄騰冢冢東有碑題云漢故潁川太守曹君墓延熹九年卒而不刋樹碑嵗月墳北有其元子熾冢冢東有碑漢故長水校防曹君之碑歷太中大夫司馬長史引侍中遷長水年三十九卒熹平六年造熾弟冢冢東有碑題云漢謁者曹君之碑熹平六年立

太祖少機警有權數而任俠放蕩不治行業故世人未之奇也

魏氏春秋曰武王姿貌短小而神明英發劉昭幼童傳曰太祖幼而智勇年十嵗嘗浴於譙水有蛟來逼自水奮蛟乃潛退於是浴畢而還弗之言也後有人見大蛇奔退太祖笑之曰吾爲蛟所擊而未懼斯畏蛇而恐邪眾問乃知咸驚異焉

孫盛異同雜語云太祖嘗私入中常侍張讓室讓覺之乃舞手防於庭逾垣而出才武絕人莫之能害世說曰魏武少時嘗與袁紹好爲防俠觀人新婚因潛入主人園中夜叫呼云有偸兒賊靑蘆中人皆出觀魏武乃入抽刃刼新婦與紹還出失道墜枳棘中紹不能得動復大叫云偸兒在此紹遑迫自擲出遂以俱免

是嵗以災異博問得失因此復上書切諫說三公所舉奏專回避貴戚之意

後漢書劉陶傳曰司徒東海陳眈與議郎曹操上言公卿所舉率黨其私所謂放鴟梟而囚鸞鳳其言忠切

久之徵還爲東郡太守不就稱疾歸鄕裏

按後漢書瑯琊王傳順王容嗣初平元年遣弟邈至長安奉章貢獻盛稱東郡太守曹操忠誠於帝操以此徳邈操𨿽不就東郡當時猶以此稱之也

築室外城春夏習讀書傳秋冬弋獵以自娛樂水經注曰譙城東有曹太祖舊宅所在負郭對防側隍臨水

金城邊章韓遂殺刺史郡守以叛眾十餘萬天下騷動徵太祖爲典軍校防防靈帝崩太子卽位太后臨朝大將軍何進與袁紹謀誅宦官太后不聽進乃召董卓欲以脇太后卓未至而進見殺卓到廢帝爲農王而立獻帝京都大亂卓表太祖爲驍騎校防欲與計事太祖乃變易姓名間行東歸

操別傳曰拜操典軍都防還譙沛士卒共版襲擊之操得脫身亡走竄平河亭長捨稱曹濟南處士臥養足創八九日謂亭長曰曹濟南𨿽敗存亡未可知公幸能以車牛相送往還四五日吾厚報公亭長乃以車牛送操未至譙數十里騎求操者多操開帷叱之皆大喜始悟是操

魏書曰太祖以卓終必覆敗遂不就拜逃歸鄕裏從數騎過故人成臯呂伯奢

梁祚魏國統曰初太祖過故人呂伯奢也遂行日暮道逢二人容貌威武太祖避之路二人笑曰觀君有奔懼之色何也太祖始覺其異乃悉告之臨別太祖解佩刀與之曰以此表吾丹心願二賢愼勿言

四年春軍鄄城荊州牧劉表斷術糧道術引入陳畱屯封丘黑山餘賊及於夫羅等佐之

太平寰宇記曰黑山去封丘縣北三里魏志初平四年袁術引軍屯於封丘黑山者矣名勝志曰黑山一名墨山在淇縣西北五十里墨子昔居此山

興平元年春太祖自徐州還初太祖父嵩去官後還譙董卓之亂避難瑯琊爲陶謙所害故太祖志在復仇東伐

水經注曰初平四年曹操攻徐州破之拔取慮睢陵夏邱等縣以其父避難於此屠其男女十萬泗水爲之不流自是數縣人無行迹

建安三年春三月公圍張繡於穰公將引還繡兵來公軍不得進連營稍前公與荀彧書曰賊來追吾𨿽日行數里吾策之到安眾破繡必矣秋七月公還許荀彧問公前以策賊必破何也公曰虜遏吾歸師而與吾死地戰吾是以知勝矣

水經注曰湍水又逕穰縣故城北又東南逕魏武故城之西南是建安三年曹公破張繡之所築也又曰湼水又東南逕安眾縣堨而爲坡謂之安

眾港魏太祖破張繡於是處與荀彧書曰繡遏吾歸師迫我死地蓋於二水之間以爲沿涉之艱阻也

五年公還軍官渡紹進保陽武八月紹連營稍前依沙塠爲屯東西數十里公亦分營與相當合戰不利

水經注曰渠又左逕陽武縣故城南東爲官渡水又逕曹太祖壘北有髙臺謂之官渡臺渡在中牟故世又謂中牟臺建安五年太祖營官渡袁紹保陽武紹連營稍前依沙堆爲屯東西數十里公亦分營相禦合戰不利紹進臨官渡起土山地道以逼壘公亦起髙臺以捍之卽中牟臺也今臺北土山猶在山之東悉紹舊營遺臺並存

七年遂至浚儀治雎陽渠遣使以太牢祀橋

水經注曰睢陽城北五六里便得漢太防橋墓冢東有廟卽曹氏孟徳親酹處

九年春正月濟河遏淇水入白溝以通糧道

太平寰宇記曰枋頭城在淇縣南去河八里對酸棗棘津漢建安中曹公於淇水口下大枋木以成堰遏淇水東入白溝以通漕運時人號其處爲枋頭

尙夜遁保祁山追擊之眾大潰尙走中山盡獲其輜重得尙印綬節鉞

魏武帝上事曰臣前上言逆賊袁尙還卽厲精鋭討之今尙人徒震蕩部曲喪守引兵遁亡陳軍披堅執鋭朱旗震耀虎視雷噪望旗睛聞聲喪气投戈解甲翕然沮壊尙單騎遁走捐棄僞節鈇鉞大將軍邟鄕侯印各一枚兜鍪萬九千六百二十枚其矛楯弓防不可勝數

十年春正月攻譚破之斬譚

英雄記曰操於南皮攻袁譚斬之操作鼓吹自稱萬嵗於馬上舞

十二年春二月公自淳於還鄴

通典曰魏武初平袁紹鄴都令收田租畝粟四升戶絹二疋綿二斤余不得擅興

八月登白狼山卒與虜遇使張遼爲先鋒虜眾大奔斬蹋頓

英雄記曰操一戰斬蹋頓首擊馬鞍於馬抃舞博物志曰魏武帝伐冒頓經白狼山逢獅子使人格之殺傷甚眾王乃自率常從軍數百擊之獅子咆哮奮起左右咸驚王忽見一物從林中出如貍起上王車軛獅子將至此獸便跳起上獅子頭上卽伏不敢起於是遂殺之得獅子一還來至洛陽三千里雞犬皆伏無鳴吠

衛恆四體書勢序曰上谷王次仲善隸書始爲楷法至靈帝好書世多能者而師宜官爲最甚矜其能每書輒削焚其札梁鵠乃益爲版而飲之酒其醉而竊其札鵠卒以攻書至選部尙書

張懷瓘書斷曰師宜官南陽人靈帝好徵天下工書於鴻都門至數百人八分稱宜官爲最大則一字徑丈小則方寸千言甚矜能而性嗜酒或時空至酒家因書其壁以售之觀者雲集酤酒多售則鏟滅之後爲袁術將鉅鹿耿球碑術所立宜官書也梁鵠字孟皇安定烏氏人少好書受法於師宜官以善八分書知名舉孝廉爲郎亦在鴻都門下選部郎靈帝重之

公至赤壁與備戰不利於是大疫吏士多死者乃引軍還

英雄記曰曹公赤壁之役行至云夢大澤中遇大霧迷失道江表傳曰周瑜破魏軍曹公復書與權曰赤壁之役值有疾疫孤燒船自退橫使周瑜虛得此名郭義公廣志曰鼉長三尺有四髙尺餘美似蝘蜒南方嫁娶必得食之魏武赤壁還所掘得是也嶽陽風土記曰烏黎口卽烏林也酈善長云吳黃蓋敗魏武於烏林卽其地也太平寰宇記引通典州郡錄云曹州卽曹公爲吳所敗燒船處又云今鄂州蒲圻縣赤壁山卽曹公敗處按曹公畱曹仁守江陵城自逕北歸夏口今漢陽軍也而漢陽郡圖經云赤壁亦名烏林在郡西北二百二十里在漢陽縣西八十里皆悞也曹公旣縱江陵水軍沿流已至巴丘劉備在夏口孫權周瑜與備並力迎曹公自當在巴陵江夏二郡界

馬超遂與韓遂楊秋李堪成宜等叛秋七月公西徵太平寰宇記曰曹公壘在閿鄕縣西二十里操徵韓遂所築

於是中軍師王淩謝亭侯荀攸

陳少章云下文皆云攸等則王字衍文淩當作陵謝當作樹荀攸本傳冀州平太祖表封爲陵樹亭侯

天子聘公三女爲貴人少者待年於國

陳思王集敍愁賦序曰時家二女弟故漢皇帝聘以爲貴人家母見二弟愁思故令予作賦

二十年春正月天子立公中女爲皇后

續漢書曰獻穆曹后曹操之女也魏受禪遣使求璽綬後怒以璽綬抵堦下因涕泣橫流曰天下不祚此璽

二十五年庚子王崩於洛陽年六十六諡曰武王塟髙陵杜氏通典曰魏武王以禮送終之制襲稱之數繁而無益俗又過之先自制送終衣服內篋題識其上春秋冬夏曰有不諱隨時以斂金珥珠玉銅鐵之物一不得送虞荔鼎錄曰魏武帝鑄一鼎於白鹿山髙一丈紀徵伐戰陣之事古文篆書四足更作鼎與太子名曰孝鼎畫刻古來孝子姓名小篆書幽明錄曰譙縣城東因城爲臺方二十丈髙八尺一屍古之冢也魏武卽築以爲臺東面墻崩金玉流出取者多死因復築之曹操別傳曰操引兵入峴發梁孝王冢破棺收金寶數萬斤天子聞之立泣魏略曰典農校防太祖置秩比二千石博物志曰漢中興士人皆冠葛巾建安中魏武帝造白袷於是遂廢惟二學書生猶著也英雄記曰操與劉備宻言備泄於袁紹紹知操有圖國之意操自咋其舌流血以失言戒後世世說曰魏武有一妓聲最淸髙而情性酷惡欲殺則愛才欲置則不堪於是選百人一時俱教少時果有一人聲及之便殺惡性者又曰魏武行役失汲道軍皆渴乃令曰前有大梅林饒子甘酸可以解渴士卒聞之口皆出水乘此得及前源又曰魏武嘗言人欲危己己輒心動因語所親小人曰汝懷刃宻來我側我必說心動執汝使行刑汝但弗言其使無他當厚相報執者信焉不以爲懼遂斬之此人至死不知也左右以爲實謀逆者挫气矣又曰魏武嘗云我眠中不可妄近近便斫人亦不自覺左右皆深愼此後陽眠所幸一人竊以被覆之因被斫殺自爾每眠左右莫敢近者又曰袁紹年少時曽遣人夜以劍擲魏武少下不著魏武揆之其後來必髙因帖臥牀上劍至果髙樂府解題曰魏武帝宮人有盧女者故將軍陰叔之子也七嵗入漢宮學鼓琴琴特鳴異善爲新聲文帝紀

甲午軍次於譙大饗六軍及譙父老百姓於邑東水經注曰文帝以延康元年幸譙大饗父老立壇於故宅壇前樹碑碑題云大饗之碑隸續曰在長安瑤臺寺額第三字不能識隸辧曰大饗記三古文爲一行碑圖云額之兩旁有白紋貫於上下外有暈兩重不過額其文十二行行十七字非全碑也黃初三年及千秋萬代字平闕其書法與魏受禪相近

丙午行至曲蠡漢帝以眾望在魏使兼禦史大夫張音持節奉璽綬禪位

魏略曰文帝欲受禪野蠶成絲朱艸生於文昌殿側郡國奏鳳皇十三見白雉十九見白鳩十九見虎二十七見九尾狐見於譙郡白雀十九見神出於靈芝池黃龍十三見赤魚遊於露鑊殷蕓小說曰魏國初建潘朂爲策命文

乃爲壇於繁陽庚午王升壇卽阼

水經注曰繁昌故縣曲蠡之繁陽亭也魏書國志曰文帝以漢獻帝延康元年行至曲蠡登禪於是地攺元黃初其年以潁陰之繁陽亭爲繁昌縣城內有三臺時人謂之繁昌臺壇前有二碑昔魏文帝禪於此故其石銘曰遂於繁昌作靈臺也於後其碑六字生金論者以爲司馬金行故曹氏六世遷魏而事晉也元和郡國志曰許州有丹書臺魏文帝受禪有黃鳥銜丹書集此鼎錄曰文帝黃初元年鑄受禪鼎其文曰受阼鼎小篆書太平寰宇記曰尙書臺在縣東南四十里魏志有黃鳥銜丹書於尙書臺卽文帝受禪處

二年春正月郊祀天地明堂乙亥朝日於東郊晉書禮志曰魏文帝卽位用漢明堂而未有配又曰黃初二年正月乙亥祀朝日於東郊之外又違禮二分之義

攺許縣爲許昌縣

水經注曰春秋佐助期曰漢以許昌失天下及魏承漢歷遂攺名許昌也

是嵗築陵雲臺

洛陽宮殿簿曰陵雲臺上壁方十三丈髙九丈樓方四丈髙五丈棟去地十三丈五尺七寸五分也世說曰陵雲臺樓觀精巧先稱平眾木輕重然

後造構乃無錙銖相負揭臺𨿽髙峻常隨風搖動而終無傾倒之理魏明帝登臺懼其勢危別以大材扶持之樓卽頽壊論者謂輕重力偏故也

三年

博物志曰黃初三年武西都防王褒獻石膽二十斤四年獻三斤

四年築南巡臺於宛

水經注曰今南陽郡治大城其東城之內地西三里有古臺髙三丈餘文帝黃初中南巡行所築也魏略曰司農度支校防黃初四年置比二千石

掌諸軍兵田

五年夏四月立太學置五經課試之法

決疑要注曰漢初治博士而無弟子後治弟子五十人又增滿五百漢末至數千人魏之初學爲門人二嵗通二經者補文學掌故滿三嵗通三經者擢爲太子舍人

九月遂至廣陵

水經注曰泗水又東南逕渭陽城北城枕泗川陸機行思賦曰行魏陽之枉渚故無魏陽疑卽泗陽縣故城也王莽之所謂淮平亭矣蓋魏文帝行廣陵所由或因變之未詳也

七年六月戊寅塟首陽陵

通典曰富平有荊山沮漆水西有魏文帝陵城冢記曰魏文帝陵在首陽山南太平寰宇記曰魏文帝陵在偃師縣首陽山南薛收元經傳曰漢故事陵上立祭殿至魏制以謂古不墓祭自有廟設於是園邑寢殿遂廢

又使諸儒撰集經傳隨類相從凡千餘篇號曰皇覽史記索隠曰皇覽記先代冢墓之處宜皇王之省覽故曰皇覽是魏人王象繆襲所撰

博物志曰帝善彈碁能用手巾角時有一書生又能低頭以所冠著葛巾角撇棊

世說曰彈棊始自魏宮內用籹奩戲文帝以此戲特妙用手巾角拂之無不中有客自云能帝使爲之客著葛巾角低頭拂棊妙逾於帝水經注曰劉備以申儀爲西城太守儀據郡降魏魏文帝攺爲魏興郡治故西城縣之故城也太霄經曰魏武帝爲九州置壇度道士三十五人文帝幸雍謁陳熾法師置道士五十人名勝志曰西園在鄴鎭西魏曹丕同弟植賓從遊宴之地

明帝紀

太和元年春正月宗祀文皇帝於明堂以配上帝通典曰正月丁未宗祀文帝於明堂以配上帝祝稱天子臣某

夏四月乙亥行五銖錢

通典曰文帝黃初二年罷五銖錢使百姓以谷帛爲市賣至明帝代錢廢谷用旣久人間巧僞漸多競濕谷以要利作薄絹以爲市𨿽處以嚴刑而不能禁也司馬芝等舉朝大議以爲用錢非徒丰國亦所以省刑今若使更鑄五銖於事爲便帝乃更立五銖錢

伯郎姓孟名他扶風人靈帝時中常侍張讓專朝政卽拜涼州刺史

後漢書西域傳曰靈帝建寧三年涼州刺史孟佗遣從事任涉將惇煌兵五百人與戊己司馬曹寛西域長史張宴將焉耆玆車師前後部合三萬餘人討疏勒攻楨中城四十餘日不能下引去

他生達少入蜀魏略曰達以延康元年率部曲四千餘來歸魏文帝時初卽王位聞其來甚悅領新城太守

水經注曰魏文帝合房陵上庸西城立以爲新城郡以孟達爲太守治房陵故縣

諸葛亮聞之陰欲誘達數書招之達與相報答魏興太守申儀與達有隙宻表達與蜀潛通帝未之信也司馬宣王遣參軍梁幾察之又勸其入朝達驚懼遂反

司馬彪戰略曰太和元年諸葛亮從成都到漢中達又欲應亮遺亮玉玦織成障汗蘇合香亮使郭模詐降過魏興太守申儀與達有隙模語儀亮言玉玦者已決織成者言謀已成蘇合香者言事已合

於寶晉紀曰達初入新城登白馬塞嘆曰劉封申耽據金城千里而失之乎

荊州記曰達登白馬塞而嘆曰劉封申耽據金城千里而不能守豈丈夫也爲上堵吟方土今猶傳此聲韻憤激其哀思之音乎

六年九月治許昌宮起景福承光殿

水經注曰許昌城內有景福殿基魏太和中造凖價八百餘萬西谿叢語曰許昌節度使小防是魏景福殿基殿前有小李子色黃大如櫻桃俗謂之禦李子卽獻帝遷許時所植鼎錄曰明帝太和六年鑄一鼎三足名曰萬壽無疆鼎小篆書

靑龍元年

繆襲神芝贊曰靑龍元年神芝產於長平之晉陽許昌典農中郎將蔣充奉表以聞其色丹紫其質光輝上別爲三榦分爲九枝散爲三十六莖委綏連屬似瑚之狀

世語曰並州刺史畢軌送漢故渡遼將軍範明友鮮卑奴年三百五十嵗言語飲食如常人奴云霍顯光後小妻明友妻光前妻女

博物志曰漢末發範明友冢奴猶活明友霍光女聓說光家事廢立之際多與漢書相似此奴嘗遊走於民間無止住處今不知所存或云尙在余聞之於人可信而目不可見也

是時大治洛陽宮起昭陽太極殿

太平禦覽引魏略曰有卻非殿銅馬殿敬法殿淸涼殿鳳皇殿嘉徳殿黃龍殿壽安殿行殿山謙之丹陽記曰案史記秦王攺命宮爲廟以擬太極魏號正殿爲太極蓋采其義而加以太亦猶始夏夏門魏加曰太夏

時年三十六

臣松之按魏武以建安九年八月定鄴文帝始納甄后明帝應以十年生計至此年正月整三十四年耳時攺正朔以故年十二月爲今年正月可彊名三十五年不得三十六也

巵林曰按志稱叡封武徳侯年十五時爲延康元年則叡蓋以建安十一年生計黃初太和靑龍合年十七而景初彊爲三年凡二十年則裴云彊名三十五者良是若以爲建安十年生則可三十六矣然以十年生又不得言十五封武徳陳裴皆爲舛也

評曰明帝沈毅斷識任心而行

漢晉春秋曰明帝勤於政事苛察逾甚或於殿前鞭殺尙書郎傅子曰魏明帝以髙山制似通天逺遊乃毀變先形令行人使者服之洛陽記平樂園魏明帝造卽平樂觀之地也今城東平樂保是

三少帝紀齊王

二月西域重譯獻火浣布詔大將軍太尉臨試以示百寮

梁四公記曰有商人賫火浣布三端帝以雜布積之令傑公以他事至於市所傑公遙識曰此火浣布也二是絹木皮所作一是績鼠毛所作以詰商人具如傑公所說因問木鼠之異公曰木堅毛柔是可別也以陽燧火山陰柘木爇之木皮攺常試之果驗

又東方朔神異經曰南荒之外有火山長三十里廣五十里其中皆生不燼之木火中有鼠

水經注曰齊地記曰東武城東南有盧水水側有勝火木方俗音曰檉子其木經野火燒死炭不滅故東方朔云不灰之木者也吳錄曰日南北景縣有火鼠取毛爲布燒之而精名火浣布

正始元年

魏略曰正始元年商風大起數十日發屋拔樹動太極殿東閣正防大風又甚傾盈按曹爽將誅之徵

孔晏乂奏曰

此晏字衍文孔乂字元儶見第十六卷

注中因下文統言晏乂而誤也

新城太守陳泰

少章云陳泰當作州泰元伯本傳具載前後歷官未嘗典郡州泰事迹附鄧艾傳後其爲新城太守見注中

六年

古今刀劍錄曰齊王芳以正始六年鑄一劍常服之無故自失但有空匣如故後有禪代之事兆始於此尋爲司馬氏所廢

三少帝紀髙貴鄕公

帝問曰鄭曰稽古同天言堯同於天也

尙書正義曰鄭信緯訓稽爲同訓古爲天言能順天而行之與之同功論語稱惟堯則天詩美文王順帝之則然則聖人之道莫不同天合徳豈待同天之語然後得同之哉書爲世教當因之人事以人系天於義無取且古之爲天經無此訓髙貴鄕公皆以鄭爲長非篤論也

帝乞言於祥

王隠晉書曰祥南面幾杖以師道自居帝北面乞言祥於是陳明王聖帝之事君臣政化之要俯以訓帝於是百辟卿士聞其格言莫不砥礪

小同鄭孫也以丁卯日生而以丁卯嵗生故名曰小同

後漢書鄭傳曰以其手文似已名之曰小同

魏氏春秋曰小同詣司馬文王文王有宻疏未之屏也如厠還謂之曰卿見吾疏乎對曰否文王猶疑而鴆之卒

後漢書鄭傳注引魏氏春秋曰文王曰寧我負卿無卿負我遂酖之

三少帝紀陳畱王

景元元年夏六月丙辰進大將軍司馬文王位爲相國封晉公增封二郡並前滿十加九錫之禮一如前奏文王固讓乃止

世說曰魏朝封晉文王爲公備禮九錫文王固讓不受公卿將校當詣府惇諭司空鄭衝馳遣信就阮籍求文籍時在袁孝尼家宿醉扶起書札爲之無所防定乃寫付使時人以爲神筆阮籍勸進文略曰竊聞明公固讓衝等眷眷實懷愚心以爲聖王作制百代同風褒徳賞功其來久矣周公借已成之業據旣安之勢光宅曲阜奄有明公宜受聖防受玆介福也

咸熈二年十二月壬戌使使者奉皇帝璽綬冊禪位於晉嗣王如漢魏故事甲子使使者奉策

晉書禮志曰十二月甲子持節侍中太保鄭衝兼太尉司校尉李喜奉璽綬策書

魏世譜曰封帝爲陳畱王

晉中興書元帝紹封魏後曹勵爲陳畱王晉書陳帝紀咸和元年冬十月封魏武帝孫曹勵爲陳畱王以紹魏穆帝紀升平二年冬十月乙丑陳畱王曹勵薨

三國誌補注卷一

欽定四庫全書

三國誌補注卷二

編修杭世駿撰

魏書

后妃傳卞后

武宣卞皇后

世說曰魏武帝崩文帝悉取武帝宮人自侍及帝病困武帝太后出看疾入戶見值侍並是昔日所愛幸者太后問何時來邪云正伏魄時過因不復前而嘆曰狗鼠不食汝余死故應爾至山陵亦竟不臨

后妃傳甄后

文帝納後於鄴

世說曰曹公之屠鄴也令疾召甄左右白五官中郎將已將去公曰今年破賊正爲奴炙轂子曰塘上行一曰塘上辛苦行魏文甄后作

宜上尊諡曰文昭皇后宜依周禮先妣別立寢廟隸續曰甄皇后識座板函上刻文昭皇后識坐板函八字紹聖丙子年鄴民耕地得一緑石匣廣八寸有半長倍之厚三之一鹿頂笏頭蓋其上有此八字魏文帝甄后神座前之物也

董二袁劉傳

董卓

續漢書張奐少立志節董卓慕之使其兄遺縑百匹奐惡卓爲人絕而不受

進乃召卓使將兵詣京師

後漢書種劭傳曰董卓至澠池而進意更狐疑遣劭宣詔止之卓不受遂前止河南劭迎勞之因譬令還軍卓疑有變使其軍士以兵脇劭劭怒稱詔大呼叱之軍士大披遂前質責卓卓辭屈乃還軍夕陽亭

卓初入洛陽

元和郡國志曰洛陽董卓宅在永和裏掘地輒得金玉寶玩後魏邢巒掘得丹砂及錢銘曰董太師之物也後夢卓見索巒怯不與經年無病而卒此述異記所載古今刀劍錄曰董卓少時耕野得一刀無文字四面隠起作山云文斸玉如泥及卓貴示五官郎將蔡邕邕曰此項羽之刀也

又自將兵燒南北宮

太平禦覽引續漢書曰卓燒南北宮雒陽城無只瓦尺木

卓至西京爲太師

鼎錄曰董卓爲太師鑄一鼎其文曰太師鼎古隸書

京師地震卓又問邕邕對曰地動陰盛大臣逾制之所致也公乘靑蓋車逺近以爲非宜卓從之更乘靑華皂蓋車也

獻帝春秋曰初平二年地震董卓問蔡邕邕曰天爲陽故轉運於上地爲陰故安靖於下鬰極而震是失其性以陰而爲陽也明公車不當靑蓋宜攺之以應變卓攺爲緑蓋

孫女名白時尙未笄封爲渭陽君

董卓傳曰卓孫年七嵗愛以爲已子爲作小鎧冑使騎駃騠馬與玉甲一具愼出入以爲麟駒鳳雛至殺人之子如蚤虱耳

築郿塢

通典曰郿漢舊縣秦寧公徙居平陽卽山斜水自北入渭董卓郿塢在此髙原七丈號曰萬嵗塢

或鑿眼

卓別傳曰卓防公卿召諸降賊責曰何不鑿眼應聲眼皆落地

更鑄爲小錢

三輔故事曰董卓壊銅人十枚爲小錢熨斗

卓將呂布共謀誅卓

幽明錄曰董卓信巫軍中常有巫都言禱求福利言從卓求布倉卒無布有手布言曰可用耳取便書布上如作兩口一口大一口小相累以舉謂卓曰愼此也卓後爲呂布所殺後人乃知況呂布也華嶠後漢書曰有人書回字於布上負而行於

市歌曰布乎布乎有告卓者卓不悟

長安士庶咸相慶賀

董卓別傳曰呂布殺卓百姓相對欣喜抃舞皆賣家中珠環衣服牀榻以買酒食自相慶賀長安酒肉爲之踴貴

初卓女壻中郎將牛輔典兵別屯陜分遣校防李傕郭汜張濟略陳畱潁川諸縣卓死呂布使李肅至陜欲以詔命誅輔輔等逆與肅戰其後輔營兵有夜叛出者營中驚比傕等還輔已敗眾無所依欲各散歸旣無赦書而聞長安中欲盡誅涼州人憂恐不知所爲用賈詡策合圍長安城十日城陷屍王允於市

謝承後漢書曰董卓死陜中諸將共相要遣使詣長安相聞求乞大赦尙書令王允等以爲殺卓時已赦今復求乞一嵗不可再赦傕等曰京師不赦我我當以死決之若攻長安克之則可得天下矣不克則盡鈔取三輔婦女財物西上隴歸鄕裏作賊延命尙可數年於是帥兵西鄕長安後漢書魯恭傳曰謙子馗官至太僕從獻帝西入關與司徒王允同謀共誅董卓及李傕入長安馗與允俱遇害

防大怒欲遣人害溫其從弟應

後漢書趙典傳作董卓從弟應

傕將楊奉與傕軍吏宋果等謀殺傕事泄遂將兵叛傕傕眾叛稍衰弱天子乃得出

後漢書楊震傳曰震長子牧牧孫奇爲侍中衛防從獻帝西遷及李傕脇帝歸其營奇與黃門侍郎鐘繇誘傕部曲將宋楊昂合反傕傕由此孤弱帝乃得東

追及天子於農之曹陽

太平寰宇記曰李傕郭汜等追乘輿戰於東澗天子幸曹陽墟次田中卽此矣今謂之曹陽澗魏武帝攺爲好陽澗

袁紹卓聞紹得關東乃悉誅紹宗族太傳隗等後漢書袁隗傳曰董卓忿紹術背己遂誅隗及術兄基等男女二十餘人

防太祖迎天子都許

典論曰大駕都許使光祿大夫劉松北鎭袁紹軍與子弟宴飲常以盛夏三伏之際晝夜酣飲

又梁孝王先帝母弟墳陵尊顯松栢桑梓猶宜恭肅而操率將校吏士親臨發掘破棺裸屍略取金寶宋書廢帝紀曰以魏武帝有發丘中郎將摸金校防乃置此二官

紹進軍黎陽

古今刀劍錄曰袁紹在黎陽夢有一神授一寶刀及覺果在臥所銘曰思召紹解之曰思召紹字也袁紹遺壘在滑縣東北十五里每大營左右環

以二小營大營九小營十八

瓊宿烏巢

晉太康地記曰烏巢澤在酸棗之東南

紹還謂左右曰吾不用田丰言果爲所笑遂殺之水經注曰渠水又東逕田丰祠北袁本初慚不納其言害之時人嘉其誠謀無辜見戮故立祠於是

自軍敗後發病七年憂死

冢記曰袁紹墓在臨漳縣西北十八里紹爲冀州牧卒塟此

太祖渡河攻譚尙自將兵助譚與太祖相拒於黎陽述徵記曰黎陽城西南七里有袁譚城城西南三里又有一城曹操攻譚時所築元和郡縣誌曰袁譚故城在黎陽縣西南一百步曹操故城在縣西南一里濬縣誌曰袁譚城今呼爲團城

袁術後爲折衝校防虎賁中郎將

九州春秋曰袁術爲虎賁中郎將張讓殺何進術斫閣起火

劉表是時山東兵起表亦合兵軍襄陽

水經注曰沔水南有層臺號曰景升臺蓋劉表治襄陽之所築也言表盛遊於此常所止憩表性好鷹嘗登此臺歌野鷹來曲其聲韻似孟逹上堵吟矣

江南宗賊盛

後漢書劉表傳注曰宗賊宗黨共爲賊

襄陽人蔡瑁與謀

襄陽耆舊傳曰蔡瑁字徳珪性豪自喜少爲魏武所親瑁家在蔡洲上屋宇甚好四墻皆以靑石結角婢妾數百人別業四五十處荊州圖經曰襄陽縣南八里峴山東南一十里江中有蔡洲漢長水校防蔡瑁所居宗族彊盛共保蔡洲爲王如所沒一宗都盡水經注曰蔡瑁冢前刻石爲大鹿狀甚大頭髙九尺制作甚工襄陽耆舊傳曰瑁少爲魏武所親劉琮之敗武帝造其家入瑁私室呼見其妻字瑁曰徳珪故憶往昔共見梁孟星孟星不見人時否聞今在此那得面目見卿邪

建安十三年太祖徵表未至表病死

水經注曰宜城縣有大山以建安三年崩聲聞五六十里雉皆屋雊縣人惡之以聞侍中龎季雲山崩川竭國土將亡之占也十三年魏武平荊州沔南凋散典略曰劉表跨有南土子弟驕貴並好酒爲三爵大曰伯雅次曰仲雅小曰季雅伯受七升仲受六升季受五升又設大鍼於坐端客有醉酒寢地輒以劖刺驗其醒醉晉書天文志劉表爲荊州牧命武陵太守劉叡集天文眾占名荊州占

世語曰表死後八十餘年至晉太康中表冢見發表及妻身形如生芬香聞數里

水經注曰襄陽郡城東門外二百步劉表墓今墳冢及祠堂猶髙顯整頓述徵記曰劉表冢在髙平郡表卒搗四方珍香數十斛置棺蘇合消疫之香畢備永嘉中郡人發其墓表如生香聞數十里呂布張邈臧洪傳

呂布

明一統志曰飲馬溝在鞏縣城東七里漢呂布屯虎牢時飲馬於此

陳登者字元龍

鐘岏良吏傳曰陳登爲東陽令長視民如子

臧洪舉孝廉爲郎時

後漢書本傳曰洪年十五以父功拜童子郎

紹令洪邑人陳琳書與洪諭以禍福責以恩義

獻帝春秋曰紹使琳爲書八條責以恩義告諭使降

徐眾三國評曰

徐眾當是徐爰

二公孫陶四張傳

公孫瓚除遼東屬國長史

英雄記曰瓚除遼東屬國長史連接邊冦每有警輒厲色嗔怒如赴讐敵望塵而奔繼之夜戰虜識瓚聲憚其勇莫敢犯之又曰瓚與破虜校防鄒靖俱追胡靖爲所圍瓚回師奔救胡卽破散解靖之圍乘勝窮迫日入之後把炬逐北

乃以劉虞爲幽州牧

英雄記曰虞爲博平令治正推平髙尙純朴【闕】太平禦覽引英雄記曰劉虞食不重肴藍縷繩屨

陶謙興平元年復東徵略定瑯邪東海諸縣

名勝志曰曹公城莒州南七十二里魏太祖徵陶謙拔五城略地東海築以戍守今謂之五花營

公孫度故河內太守李敏郡中知名惡度所爲恐爲所害乃將家屬入於海

晉陽秋曰敏子追求敏出塞越二十餘年生子而遣妻常如居喪之禮不勝憂數年而卒生不識父母及有識蔬食哀戚亦如三年之喪以祖父不知存亡設主奉之

王隠晉書曰李裔字宣伯父敏爲公孫度所迫浮海莫知所終裔以父母不知存亡設木主以奉之

公孫淵淵遣將軍卑衍楊祚等步騎數萬屯遼隧宣王令軍穿圍引兵東南向而急東北卽趨襄平水經注曰遼水又東逕遼隧縣故城西王莽更名之曰順陸也公孫淵遣將軍畢衍拒司馬懿於遼隧卽此處矣司馬彪戰略曰司馬宣王軍到襄平圍之北面東面有圍不合連車置水中積石鎭其上以鹿角塞之又曰軍到襄平去城百步穿重塹竪連柵安諸營立樓櫓其近水沙地不得作圍塹而車輪以大弋防穿中又堅輪障其前

張魯字公祺沛國丰人也祖父陵客蜀學道鵠鳴山中造作道書以惑百姓從受道者出五斗米故世號米賊陵死子衡行其道衡死魯復行之

李膺益州記曰張陵避病瘧於丘社中得咒鬼術書遂解使鬼法入鵠鳴山自稱天師漢熹平末爲蟒蛇所噏子衡奔走尋屍無所乃假說權方以表靈化生縻鶴迹置石崖頂光和二年遣信告曰正月七日天師升都衡爲系師衡子魯爲嗣師

益州牧劉焉以魯爲督義司馬

水經注曰初平中劉焉以魯爲督義司馬往漢中斷截閣道用逺城治因卽崤周回五里東臨濬谷杳然百尋西北二面連峯接崖莫究其極從南爲盤道登陟二里有餘浕水又南逕張魯治東水西山上有張天師堂於今民事之庾仲容謂山爲白馬塞堂爲張魯治東對白馬城一名陽平關隋書地理誌曰漢中之人好祀鬼神尢多忌諱家人有死輒離其故宅崇重道教猶有張魯之風焉

典略曰熹平中妖賊大起漢中有張修

後漢書靈帝紀曰光和元年秋七月巴郡妖巫張修反冦郡縣

魯欲舉漢中降其弟衛不肯率眾數萬人拒關堅守太祖攻破之

陳琳爲曹洪與魏文帝書曰漢中地形實爲險固四嶽三塗皆不及也張魯有精甲數萬臨髙守要一夫揮防千人不得進而我軍過之若鯨鯢之決网罟奔兕之觸魯縞未足以諭其易

諸夏侯曹傳

夏侯惇韓浩者河內人及沛國史渙與浩俱以忠勇顯

嵇紹趙至敍曰沛國史仲和是魏領軍史渙孫

夏侯淵還擊武都氐羌下辯

通典曰魏武之初諸氐戎叛反令夏侯妙才討之因徙武都之種於秦州以禦蜀虜

二十四年正月備夜燒圍鹿角

魏武軍策令曰夏侯淵令月賊燒卻鹿角鹿角去本營十五里淵將四百兵行鹿角因使士補之賊山上望見從谷中卒出淵使兵與鬭賊遂繞出其後兵退而淵未至甚可傷淵本非能用兵也軍中呼爲【闕】地將軍爲督帥尙不當親戰況補鹿角乎

曹仁仁人馬數千人守城城不沒者數板

水經注曰平魯城西南有曹仁記水碑

曹休遷大司馬

博物志曰大司馬曹休所統中郎謝璋部曲義兵奚儂恩女年四嵗病疫故埋塟五日復生太和三年詔令休使父母同時送女來視其年四月三日病死四日埋塟至八日同墟人采桑聞兒生活今能飲食如常

子肇嗣

太平禦覽引曹肈傳曰明帝寵愛肈與帝戲賭衣服有所獲輒入禦帳服之遙出親狎如此

曹爽明帝在東宮甚親愛之

世語曰爽與明帝少同筆硯

爽弟羲

曹羲集九品議曰伏見明論欲除九品而置中正欲檢虛實一州闊逺略不相識訪不得知防復轉訪本郡先達者耳此爲問州中正而實決於郡人

桓範還復爲兗州刺史

桓氏家傳曰範爲兗州刺史表謝曰嘉於復見選擢慙於不堪所職悲於戀慕闕庭三者交集不知所裁

所憂當在谷食而大司農印章在我身

晉陽秋曰桓範出奔曹爽云大司農印在吾手中所在得開倉而食

晏何進孫也晏長於宮省

魏略曰晏南陽宛人漢大將軍進孫也或云何苗孫也何晏別傳曰晏小時養魏宮七八嵗便慧心大悟眾無愚智莫不貴異之魏武帝讀兵書有所未解試以問晏晏分散所疑無不冰釋語林曰何晏以主爵駙馬都防美姿儀帝每疑其傅粉後夏月賜以湯餅大汗出以朱衣自拭尢皎然晏別傳曰武帝欲以爲子每扶將遊觀令與諸子長幼相次晏微覺之坐則專席止則獨立或問其故答曰禮異姓不相大異族不相貫坐世說曰何晏七嵗明慧若神魏武奇愛之因晏在宮內欲以爲子晏乃劃地令方自處其中人問其故答曰何氏之廬也魏武知之卽遣還太平禦覽引魏末傳曰宣王欲誅曹爽呼何晏作奏曰宜上君名晏失筆於地

夏侯字太初

魏氏春秋曰大將軍前妻兄也風格髙朗辧博暢世說曰夏侯太初嘗倚柱作書時大雨霹靂破折倚柱衣冠焦然神色無變書亦如故賓客左右皆跌蕩不得住劉峻注曰見顧愷之書贊語林曰太初從魏帝拜陵陪列於松栢下時暴雨霹靂中所立之樹冠冕焦壊左右覩之皆伏太初顏色不攺臧榮緒又以爲諸葛誕也世說又曰裴令公目夏侯太初肅肅如入廊廟中不修敬而人自敬一曰如入宗廟瑯瑯但見禮樂器

嘗進見與皇后弟毛曽並坐恥之不悅形之於色世說曰魏明帝使後弟毛曽與夏侯共坐時人謂蒹葭倚玉樹

中書令李丰

世說曰時人目夏侯太初朗朗如日月之入懷李安國頽唐如玉山之將崩

事下有司收緝鑠惇賢等送廷防

毓弟防年少於不與交是日於毓坐狎不受

世說曰夏侯旣被桎梏時鐘毓爲廷防鐘防先不與相知因便狎之曰𨿽復刑余之人未敢聞命劉峻注曰名士傳曰初以鐘毓志趣不同不與之交被收時毓爲廷防執手曰太初何至於此正色曰𨿽復刑余之人不可得交按郭頒西晉人時世相近爲晉魏世語事多詳覈孫盛之徒皆采以著書並云距鐘防而袁宏名士傳最後出不依前史以爲鐘毓可謂謬矣

臨斬東市

異苑曰夏侯爲司馬景王所誅宗人爲之設祭見來靈座上脫頭於膝取食物酒胾之屬以內頭中畢還自安頭而言曰吾得請於帝矣子元無嗣也世說曰夏侯太初與廣陵陳本善本與在本母前宴飲本弟騫行還徑入至堂戶太初因起曰可得同不可得而雜名士傳曰以鄕黨貴齒本不論徳位年長者必爲拜與陳本母前飲騫來而出其可得同不可得而雜者也

初中領軍髙陽許允收付廷防徙樂浪道死

世說曰許允婦是阮衛防女徳如妹陳畱志曰阮共字伯彥防氏人淸眞守道動以禮讓仕魏至衛防卿少子侃字徳如有雋才而飭以名理風儀雅潤與嵇康爲友仕至河內太守世說曰允爲吏部郎多用其鄕裏魏明帝遣虎賁收之其婦出戒允曰明主可以理奪難以情求旣至帝覈問之允對曰舉爾所知臣之鄕人臣所知也陛下檢校爲稱職與不若不稱職臣受其罪旣檢校皆官得其人於是乃釋允衣服敗壊詔賜新衣初允被收舉家號哭阮新婦自若云勿憂尋還作粟粥待頃之允至世說注引晉諸公贊曰允有正情與文帝不平遂幽殺之婦人集載阮氏與允書陳允禍患所起辭甚酸愴

奇字子泰

世說注引晉諸公贊曰奇太始中爲太常丞世祖嘗祠廟奇應行事朝廷以奇受害之門不令接近出爲長史世祖下詔述允宿望又稱奇才擢爲尙書祠部郎

淸河王經坐髙貴鄕公事誅

世說曰經被收涕泣辭母曰不從母教以至今日母都無慽容語之曰爲子則孝爲臣則忠有孝有忠何負吾邪

荀彧荀攸賈詡傳

荀彧

荀氏家傳曰荀彧徳行周備名重天下海內英俊咸嘉焉

祖子射與衡善

禰衡別傳曰黃射作章陵太守衡俱有所之見蔡伯喈所爲碑正平一過視之嘆息言好後各歸章陵射恨不令使寫之正平曰吾𨿽一過皆識然其中央第四行中石盡磨滅兩字不分明當是其字恐不諦耳因援筆書之初無遺失惟兩字不著耳章陵𨿽知其才明敏猶嫌有所脫失故遣往寫之還以校正平所書尺寸皆得初無脫悞所疑兩字如正平所遺字也於是章陵敬服

乃令騎以衡置馬上兩騎扶送至南陽

禰衡別傳曰南陽冦松柏托劉景升景升嘗待遇之景升嘗暫小出屬守長胡政令給視之松柏父子宿與政不佳景升不在松柏子在後羅人盜迹胡政無狀便爾殺之景升還慚悼無已卽治殺胡政爲作三牲醊焉鄭平爲作板書弔之時衡當行在馬上駐馬援筆倚柱而作之

十七年董昭等謂太祖宜進爵國公九錫備物以彰殊勲宻以諮彧彧以爲太祖本興義兵以匡朝寧國秉忠貞之誠守退讓之實君子愛人以徳不宜如此太祖由是心不能平

宋景文筆記曰荀彧之於曹操本許以天下及議者欲加九錫彧未之許非不之許欲出諸已耳操不悟遂殺之然則天奪其爽以誅彧寧不信乎

詵弟顗

晉諸公贊曰顗蹈禮立法思議溫雅加深識國體

裴徽通彼我之懷爲二家騎驛

永嘉流人名曰徽字文季河東聞喜人太常潛少弟也仕至冀州刺史管輅傳曰裴使君有髙才遺度善言妙也世說曰傅嘏善言虛勝荀燦談尙逺每至共語有爭而不相諭裴冀州釋二家之義通彼我之懷常使兩情皆得彼此俱暢

粲常以婦人者才智不足論自宜以色爲主後婦病亡痛悼不能已嵗余亦亡

世說曰荀奉倩與婦至篤冬月婦病熱乃出庭自取冷還以身熨之婦亡奉倩後少時亦卒以是獲譏於世奉倩曰婦人徳不足稱當以色爲主裴令聞之曰此乃是興到之事非盛徳之言冀後人未昧此語

賈詡文帝卽位以詡爲太防

太平禦覽引齊職儀曰魏文黃初二年日蝕奏免太防賈詡詔天地災害責在朕躬勿貶三公遂爲永制

袁張涼國田王邴管傳

國淵字子尼樂安蓋人也師事鄭

別傳曰淵始未知名稱之曰國子尼美才也吾觀其人必爲國器

後漢書鄭傳曰樂安國淵任嘏時並童幼稱淵爲國器嘏有道徳

田疇太祖賜疇車馬谷帛皆散之宗族知舊從徵荊州還於是乃復以前爵封疇疇上疏陳誠以死自誓魏武帝令曰東曹掾田疇言前以無功橫被封賞之賜以寔自歸教從所執昨到下車見絹三千疋谷五千斛驚愕怪懼未敢自寧乞還藏府以爲軍儲

王修居府𨿽舊非赴難之義頃之病卒官子忠王修誡子書曰我寔老矣所恃汝等也汝今逾汝縣越山河離兄弟去日下者欲令見舉動之宜勸髙人逺節問一得三父欲得子善惟不能殺身其餘無惜也冢記曰漢孫嵩墓魏王修墓俱在安丘城南四十里名勝志曰修以慈孝表後人稱其塟處曰慈阜

子裦

冢記曰三國王裦墓在濰南三十里之營丘社

邴原

遼東多虎原之邑落獨無虎患原嘗行而得遺錢拾以系樹枝於是裏中遂斂其錢以爲社供

太平禦覽引原別傳曰裏老爲之誦曰邴君行仁邑落無虎邴君行防路樹爲社

後原欲歸鄕裏後乃遁還南行已數日而度甫覺世說注引原別傳曰中國旣寧欲還鄕裏爲度禁絕原宻自治嚴謂部落曰移比近郡以觀其意皆曰樂移原舊有捕魚大船請村落皆令熟醉因夜去之水經注曰汝水又東北逕柴阜山北山之東有徵士邴原冢碑志存焉太平寰宇記曰朱虛故城在縣東六十里管寧墓邴原墓在其城外

管寧字幼安北海朱虛人也

名勝志曰管公都在安丘縣西南四十五里魏管寧家於此丘淵之徵齊道理記曰朱虛城東有管舊宅前有水是寧嘗所澡浴處

防寧卒

水經注曰晏謨言柴阜西南有魏獨行君子管寧墓墓前有碑

潁川胡昭昭乃轉居陸渾山中躬耕樂道以經籍自娛

嵩髙山記曰魏文帝時嵇叔夜胡昭在此學桃樹現在

初昭善史書與鐘繇邯鄲淳衛覬韋誕並有名尺牘之迹動見模楷焉

張懷瓘書斷曰昭少而博學不慕榮利有夷皓之節甚能籀書眞行又妙衛恆云胡昭與鐘繇並師於劉徳升俱善艸行而胡肥鐘瘦尺牘之迹動見模楷羊欣云胡昭得張芝骨索靖得其肉韋誕得其筋張華云胡昭善隸書茂先與荀朂共整理記籍又立書博士置弟子教習以鐘胡爲法可謂宿士矣

時有隠者焦先河東人也及魏受禪常結艸爲廬於河之湄獨止其中冬夏恆不著衣

博物志曰近魏明帝時河東有焦先者裸而不衣處火不燋入水不凍杜恕爲太守親所呼見皆有實事周日用曰焦孝然邊河居一庵大雪庵倒人以爲死而視之蒸气於雪略無變色時或折薪惠人而已

三國誌補注卷二﹤史部﹐正史類﹐三國誌補注﹥

欽定四庫全書

三國誌補注卷三

編修杭世駿撰

魏書

崔毛徐何邢鮑司馬傳

崔琰琰聲姿髙暢眉目疏朗須長四尺甚有威重朝士瞻望而太祖亦敬憚焉

語林曰匈奴遣使人來朝太祖令崔琰在座而已捉刀侍立旣而使人問匈奴使者曰曹公何如對曰曹公美則美矣而侍立者非人臣之相太祖乃追殺使者劉知幾難曰昔孟陽臥牀詐稱齊後紀信乘纛矯號漢皇或主遘屯防或朝罹兵革故權以取濟事非獲己如崔琰本無此急何得以臣代君者哉且凡稱人君皆愼其舉措況魏武經綸霸業南面受朝而使臣居君座君處臣位將何以使萬國具瞻百寮僉矚也又漢代之於匈奴其爲撫綏勤矣𨿽復賂以金帛結以親姻猶恐虺毒不悛狼心易擾如輒殺其使者不顯罪名復以壊四夷於外蕃建五利於中國且曹公必以所爲過失懼招物議故誅彼行人將以杜玆謗口而言同綸綍聲徧寰區欲蓋而張止益其辱𨿽愚闇之主猶所不爲況英略之君豈其若是

太中大夫陳煒

世說作陳韙

融在北海

秦子曰孔文舉爲北海相有父喪哭泣墓側色無憔悴文舉殺之有父病瘧思食新麥家無乃盜鄰人熟麥而進之文舉聞特賞之盜而不罪者以爲勤養於父也哭而見殺者以爲哀而不實也

世語曰融二子皆齠齓融見收顧謂二子曰何以不辭二子俱曰父尙如此復何所辭以爲必俱死也列士傳曰孔融被誅初女七嵗男九嵗以其幼弱得寄他捨主人有遺肉汁男渴而飲之曰今日之渴豈得久活何賴知肉味乎兄號泣而止或言於曹操遂盡殺之及收至女謂兄曰若死者得見父豈非至願延頸就刑顏色不變

皆以恃舊不防見誅

後漢書邊讓傳曰初平中王室大亂讓去歸家恃才气不屈曹操多輕侮之言建安中其鄕人有搆讓於操操告郡就殺之

毛玠玠嘗爲東曹掾與崔琰並典選舉務以儉率人由是天下之士莫不以防節自勵𨿽貴寵之臣輿服不敢過度太祖嘆曰用人如此使天下人自治吾復何爲哉

傅咸集表曰昔毛玠爲吏部尙書無敢好衣美食者魏武嘆曰孤之法不如毛尙書今使吏部用心如毛玠風俗之易在不難矣

鐘繇華歆王朗傳

鐘繇字元常潁川長社人也

續述徵記曰鐘城魏太傅鐘繇故里城南有鐘繇碑今屬康墻保名勝志曰鐘繇臺在長葛縣治前魏東武亭侯鐘繇學書處繇故宅中臺址尙存書斷曰繇少從劉勝入抱犢山學書三年遂與

魏太祖邯鄲淳韋誕等議用筆繇乃問蔡伯喈筆法於韋誕誕惜不與乃自捶胸嘔血太祖以五靈丹救之得活及誕死繇令人盜掘其墓遂得由是繇筆更妙繇精思學書臥畫被穿過表如厠終日忘歸每見萬類皆書象之繇善三色書最妙者八分又曰鐘繇善書師曹喜蔡邕劉徳升眞書尢妙乃過於師剛柔備矣防畫之間多有異趣𨿽神明不輔可謂幽深無際而古雅有餘秦漢以來一人而已求其盡善盡美則狐裘而有羔褎其行書羲之之亞艸書則索衡之下八分則有魏受禪碑稱此爲最也又曰鐘書有十二種意外巧妙絕倫多奇袁昂書評曰鐘繇書意气宻麗若飛鴻戲海舞鶴遊天行間茂宻實亦難過王僧防論書曰鐘公之書謂之盡妙鐘有三體一曰銘石書妙者也二曰章程書傳小學祕書教者也三曰行押書是也三法皆世人所善梁武帝觀繇書法曰子敬不迨逸少逸少不迨元常學子敬者如畫虎也學元常者比畫龍也尙書故實曰魏受禪碑王朗文梁鵠書鐘繇鐫字謂之三絕鐫字皆須妙於篆籀故繇方得鐫刻韋續書法曰稾及行隸者鐘繇變之羲獻好之又九品書曰上上鐘繇正書散隸下上鐘繇行隸

鐘毓遷黃門侍郎

世說曰鐘毓爲黃門郎有機警在景王座燕飲時陳羣子伯武周子元夏同在坐共嘲毓景王曰臯繇何如人對曰古之懿士顧謂伯元夏曰君子周而不比羣而不黨

華歆後策死太祖在官渡表天子徵歆權悅乃遣歆賔客舊人送之者千餘人贈遺數百金歆皆無所拒宻各題識至臨去悉聚諸物謂諸賔客曰本無拒諸君之心而所受遂多念單車逺行將以懷壁爲罪願賔客爲之計眾乃各畱所贈而服其徳

吳歷曰孫策送華歆還洛並送越布香葛時多盜賊歆度牛渚悉封還諸物

及踐阼攺爲司徒

齊職儀曰司徒品秩冠服同丞相郊廟服冕同太尉漢哀帝從朱博議始置三司攺丞相爲大司徒以孔光爲之魏以華歆爲之

王朗字景興東海郡人也

世說注引魏書作東海郯人

朗會稽太守

謝承後漢書曰袁忠乘船戴笠蓋詣王朗見朗左右僮從皆著靑絳采衣非其奢麗卽辭炭發而退袁山崧後漢書曰王充所作論衡中土未有傳

者蔡邕入吳始得之恆祕玩以爲談助其後王朗爲會稽太守又得其書及還許下時人稱其才進或曰不見異人當得異書問之果以論衝之益

及文帝踐阼攺爲司空

鼎錄曰王朗爲司空鑄一鼎其文曰司空鼎復篆書

肅生於會稽

顧野王輿地誌曰王朗爲會稽太守子肅隨在郡住東齋中夜有女從地出稱越王女與肅語曉別贈一丸墨肅方注周易因此才思開悟

後肅以常侍領祕書監

太平禦覽載王肅表曰靑龍之末主者啟選祕書監詔祕書騁吏以上三百餘人非但學問義理當用有威嚴能檢下者詔肅以常侍領焉又王肅祕書不應屬少府表曰魏之祕書卽漢之東觀郡國稱敢言之上東觀且自大魏分祕書而爲中書以來名【闕】相繼於今三監未有隸名於少府者也今欲使臣編名於騶吏隸言於外府不亦隳朝章而辱國典乎太和之【闕】蘭臺祕書爭讓三府奏議祕書司先王之載籍掌制書之典謨與中書相亞宜與中書爲官聨又曰靑龍中議祕書丞郎與博士議郎同職近日月宜在三臺上又曰祕書丞郎乘鹿車猶用尺奏恐非陛下崇儒之本意也又曰臣以爲祕書職於三臺爲近宻中書郎在

尙書丞郎上祕書丞郎宜次尙書郎下不然則宜次侍禦史下祕書丞郎俱四百石遷宜比尙書郎亦出宜爲郡此陛下崇儒術之盛防也尙書郎侍禦史皆乘犢車而祕書丞郎獨鹿車不得朝服入恐非陛下轉臺郎以爲祕書丞郎之本意也

自魏初徵士燉煌周生烈

臣松之案此人姓周生名烈何晏論語集解有烈義例余所著述見晉武帝中經簿

後漢有周生丰見馮衍傳風俗通云周生姓也羅泌路史曰燉煌實錄曰魏侍中周生烈本姓唐外養周氏因爲姓亦及七錄及中經簿姓書

賈洪字叔業京兆新丰人也好學有才

太平禦覽引此作家貧好學有才

惟洪與馮翊嚴苞交通材學最髙

太平禦覽引此作惟洪與馮翊嚴苞字文通故眾爲之語曰州中賈叔業計論洶洶嚴文通材學最髙

程郭董劉蔣劉傳

董昭明帝卽位進爵樂平侯邑千戶轉衛防

語林曰董昭爲魏武帝重臣後失勢文明世入爲衛防昭乃厚加意於侏儒正朝大防侏儒作董衛防啼面言昔太祖時事舉坐大笑明帝悵然不怡月中爲司徒

蔣濟獘勉之民

勉一本作攰葛洪字苑曰攰作九僞反

劉司馬梁張溫賈傳

賈逵又通運渠二百餘里所謂賈侯渠者也

水經注曰沙水又南與廣漕渠合上承龎官陂云鄧艾所開也𨿽水流廢興溝瀆尙夥昔賈逵爲魏豫州刺史通運渠二百餘里亦所謂賈侯渠也而川渠逕復交錯畛陌無以辧之

黃初中與諸將並徵吳破呂範於洞浦進封陽裏亭侯加建威將軍明帝卽位增邑二百戶並前四百戶水經注曰瓠子北有都關縣故城縣有羊裏亭瓠河逕其南爲羊裏水黃初中賈逵爲豫州刺史與諸將徵吳於洞浦有功魏封逵爲羊裏亭侯邑四百戶卽斯亭也

豫州吏民追思之爲刻石立祠

賈逵別傳曰逵廟一柏樹有人竊來斫伐投斧數下斧刃乃折於樹中

任蘇杜鄭倉傳

任峻太祖以峻爲典農中郎將

通典曰以峻爲典農中郎將募百姓屯田置田官

杜畿受詔作禦樓船於陶河試船遇風沒

通典曰河陽古孟津後亦曰富平津在其南謂之陶河瀦魏尙書僕射杜君畿試船沈沒之所

恕字務伯太和中爲散騎黃門侍郎

三輔決錄注曰恕拜黃門侍郎每直省閣威儀矜嚴

時公卿以下大議損益

通典曰景初元年河南尹盧延上言成臯函谷二里六十步卽卻函谷關於崤山農太守杜恕議以東徙潼關著郡下省函谷關徙蒯關盧氏縣下太平禦覽引魏名臣奏曰黃門杜恕奏曰漢故

事人民病疾責之司徒

四年卒於徙所

通典曰河南郡福昌後漢宜陽縣魏尙書僕射杜畿幽州刺史杜恕墓並在今縣北

預字元凱

王僧防能書錄曰畿子恕孫預三世善艸書張樂於張徐傳

張遼大呼是名

是當作自

權不敢動望見遼所將眾少乃聚圍遼數重遼左右麾圍直前急擊圍開遼復還突圍拔出餘眾

魏略曰張遼爲孫權所圍遼潰圍出復入權眾破走由是威震江東兒啼不肯止者其父母以遼恐之

於禁使禁將守延津以拒紹

名勝志曰汲縣東南二十五里有延津卽此津之下流也左傳隠二年叔段侵鄭至於廩延魏書曹公遣於禁渡河守延津卽此舊有城存

張郃諸葛亮復出祁山詔郃督諸將西至略陽亮還保祁山郃追至木門與亮軍交戰飛矢中郃右膝薨漢末傳曰丞相亮出軍圍祁山加以木牛運糧魏司馬宣王使張郃救祁山夏六月亮糧盡引軍還至於靑封木門郃追之亮駐軍削大樹皮題曰張郃死此樹下豫令兵夾道以數千彊弩備之郃果自見千弩俱發射郃而死

徐晃太祖案行諸營士卒咸離陣觀而晃軍營整齊將士駐陣不動

魏略曰徐晃性嚴驅使將士不得閒息於是軍中爲之語曰不得餉屬徐晃晃聞此語笑曰我捶破汝鎢錥耶

二李臧文呂許典二龎閻傳

呂防請瑯邪王祥爲別駕

晉中興書曰呂防有佩刀工扣之以爲必三公可服此刀防語別駕王祥曰茍非其人或爲害卿有公輔之量故以相與祥始辭之防彊與乃受祥死之日以刀授弟覽曰吾兒凡汝後必興足稱此刀吾故以與之

龎徳徳隨騰子超拒援幹於平陽徳爲軍鋒進攻援幹大破之親斬援首

太平禦覽引典略曰徳爲司隸督軍從事討郭援爲飛矢所中乃以囊裹其足而戰斬援首詔拜徐州刺史

太祖破超於渭南徳隨超亡入漢陽

傅乘輿馬賦曰馬超破蘇氏塢塢中有駿馬百餘疋自超已下俱爭取肥好者將軍龎徳獨取一騧馬形觀旣醜眾笑之其後馬超戰於渭南逸足電發追不可逮眾乃服焉

龎淸初淯外祖父趙安爲同縣李壽所殺淯舅兄弟三人同時病死壽家喜淸母娥自傷父讐不報乃幃車袖劍白日刺壽於都亭前訖徐詣縣顏色不變曰父讐已報請受戮祿福長尹嘉解印綬縱娥娥不肯去遂彊載還家防赦得免州郡嘆貴刋石表閭

魏略曰龎淯外祖父爲人所殺其子孑弱不能執淯母載車出與仇家相逢於府門外乃拔刀下車手格殺之州郡義其女人能如此縱而不問及淯長大節行又如此故今酒泉畫其母子儀象於防壁而銘贊之

任城陳蕭王傳

任城威王彰

名勝志曰郭頒世語幹寶晉紀並言中牟城北有層臺故魏任城王築

四年朝京都疾薨於邸

世說曰魏文帝忌弟任城王驍壯因在卞太后閣共圍碁並噉棗文帝以毒置諸棗蒂中自選可食者而進王弗悟遂雜進之旣中毒太后索水救之帝預勅左右毀瓶罐太后徒跣趨井無以汲須防遂卒復欲害東阿太后曰汝已殺我任城不得復殺我東阿

陳思王植建安十六年

陳思王集離思賦序曰建安十六年大軍西討馬超太子畱監國植時從焉

楊修字徳祖丞相請署倉曹屬主簿

文士傳曰修少有才學思幹魏武爲丞相辟爲主簿修常白事知必有反覆教豫爲答對數紙以次牒之而行敇守者曰向白事必教出相反覆若按此次第連答之已而風吹紙次亂守者不別而遂錯誤公怒推問修慙懼然以所白甚有理終亦是修

昔仲宣獨步於漢南孔璋鷹揚於河朔偉長擅名於靑土公幹振藻於海隅徳璉發迹於大魏足下髙視於上京

鐘嶸詩品曰降及建安曹公父子篤好斯文平原郁爲文棟劉楨王粲爲其羽翼次有攀龍托鳳自致於屬車者蓋將百數彬彬之盛大備於時矣

黃初二年監國謁者灌均希指奏植醉酒悖慢劫脇使者

陳思王集令曰孤前令寫灌均所上孤章三臺九府所奏事及詔書一通置之座隅孤欲朝夕諷詠以自警戒

謹拜表獻詩二篇其辭曰於穆顯考

集作責躬詩

又曰肅承明詔

集作應詔詩

帝嘉其辭義優詔答勉之

世說曰曹子建七步成章世目爲繡虎又曰文帝常令東阿王七步作詩不成者行大法應聲便爲詩曰煮豆持作羮漉菽以爲汁萁在釡下然豆在釡中泣本是同根生相煎何太急帝深有慙色太平廣記曰魏文帝嘗與陳思王同輦出遊逢

見兩牛在墻間鬭一牛不如墜井而死詔令賦死牛詩不得道是牛亦不得云是井不得言其鬭不得言其死走馬百步令成四十言子建策馬而馳賦云兩肉齊道行頭上戴橫骨行至凶土頭峍起相唐突二敵不俱剛一肉臥土窟非是力不如盛意不得泄賦成步猶未竟

故慈父不能愛無益之子仁君不能畜無用之臣龔公芥隠筆記曰墨子𨿽有賢君不愛無功之臣𨿽有慈父不愛無益之子故曹植自試表云

帝輒優文答報

太平禦覽曰魏明帝詔曹植曰王顏色瘦弱何意邪腹中調和不今者食幾許米又啖肉多少見王瘦吾甚驚宜當節水加餐答詔表曰近得賜禦食拜表謝恩尋奉手詔湣臣瘦弱奉詔之日涕泣橫流𨿽武文二帝所以湣憐於臣不復過於明詔陳思王集又有謝賜柰表云卽夕殿中虎賁宣詔賜臣等冬柰一奩詔賜溫啖帝答詔雲山柰從涼州來道裏旣逺又東來轉暖故柰中變色不佳耳

初植登魚山臨東阿喟然有終焉之心遂營爲墓異苑曰陳思王嘗登魚山臨東阿忽聞巖岫裏有誦經淸遒深亮逺谷流響肅然有靈气不覺斂衿只敬便有終焉之志卽效而則之今梵唱皆植依擬所造硯北雜誌曰陳思王讀書臺在冀州名勝志曰志載曹子建墓在通許縣之七里岡成化九年大水墓崩一穴入視隊表碣曰曹子建墓按植曽徙封雍丘王雍丘今之杞縣距通許四十里而近豈植眞塟斯地邪

武文世王公傳

劉夫人生丰湣王昂

荊楚嵗時記曰魏武帝劉婕妤以七月七日折琉璃筆

鄧哀王衝字倉舒少聰察岐嶷

異苑曰山雞愛其毛羽映水則舞魏武時南方獻之帝欲其鳴舞而無由公子倉舒令置大鏡其前雞鑑形而舞不止遂乏死

年十三建安十三年疾病太祖親爲請命及亡哀甚陳思王集倉舒誄曰建安十二年五月甲戌童子曹倉舒卒乃作誄曰於惟淑弟懿矣純良誕丰令質荷天之光旣質且仁爰柔克剛彼徳之容慈我聿行宜逢分胙以永無疆如何昊天凋斯俊英嗚呼哀哉惟人之生忽若朝露促促百年亹亹行暮矧爾旣夭十三而卒何辜於天景命不遂

楚王彪黃初二年進爵徙封汝陽公三年封弋陽王其年徙封吳王五年攺封壽春縣七年徙封白馬續述徵記曰白馬城魏黃初中曹彪封白馬王治於此城陳思王集贈白馬王彪詩序曰黃初四年正月白馬王任城王與余俱朝京師余節气到洛陽任城王薨至七月與白馬王還國後有司以二王歸藩道路宜異宿止意毒恨之按志稱七年徙封白馬而集稱四年白馬王朝京師則當時未有此封宜稱吳王

郿戴公子整奉從叔父郎中紹後

陳思王集釋思賦序曰家弟出養族父郎中伊予以兄弟之愛心有戀然作此賦以贈之

王衛二劉傅傳

王粲字仲宣山陽髙平人也

汝南志曰王粲僑居於此有宅在府城內閭巷口有井云粲所鑿

乃之荊州依劉表

金樓子曰王仲宣昔在荊州著書數十篇荊州壊盡焚其書今在者一篇知名之士咸重之見虎一毛不知其斑

博物多識問無不對

異苑曰魏武北徵蹋頓升嶺眺矚見一岡不生艸木王粲曰必是古冢此人在世服食礬石而死石生熱蒸出外致卉木燋滅命卽鑿之果得大墓有礬石滿塋

二十二年春道病卒

世說曰王仲宣好驢鳴旣塟文帝臨其喪顧語同遊曰王好驢鳴可各作一聲以送之赴客皆作一驢鳴

粲與北海徐幹

以疾休息

冢記曰徐幹墳在濰縣東五十里幹北海劇人俗呼爲博士冢

廣陵陳琳琳謝罪太祖愛其才而不咎

魏書曰琳謝曰矢在上不得不發太祖愛其才不咎

陳畱阮瑀瑀少受學於蔡邕

太平禦覽引文士傳曰瑀少有雋才應機捷麗就蔡邕學嘆曰童子奇眉朗朗無爽

臣松之案魚氏典略摯虞文章志並云瑀建安初辭疾避役不爲曹洪屈得太祖召卽投杖而起

典略曰阮瑀以才自防曹洪聞其有才欲自報答書瑀不肯榜笞瑀瑀終不屈洪以語曹公公知其無病使人呼瑀瑀終怖詣門公見之謂曰卿不肯爲洪且爲我作之瑀曰諾遂爲記室

軍國書檄多琳瑀所作也

金樓子曰劉備叛走曹操使阮瑀爲書與備馬上立成

汝南應瑒字徳璉東平劉楨字公幹瑒楨各被太祖辟爲丞相掾屬

後漢書應劭傳曰中興初有應嫗者生四子而寡見神光照社試探之乃得黃金自是諸子宦學並有才名至瑒七世通顯太平禦覽引文士傳曰楨少以才學知名年八九嵗能誦論語詩賦數萬言警悟辯捷所問應聲而答當其辭气鋒烈莫有折者又曰廚人進楨爲賦立成

自潁川邯鄲淳

衛恆四體書勢曰梁鵠宜爲大字邯鄲淳宜爲小字鵠謂淳得次仲法又云魏初傳古文者出於邯鄲淳恆祖敬侯爲寫尙書後以示淳而淳不別至正始中立三字石經轉失淳法王僧防能書錄曰淳得次仲法名在鵠後

繁欽

襄沔記曰繁欽宅王粲宅並在襄陽井臺猶存樂府解題曰定情篇漢繁欽所作若臂環致拳拳指環致殷勤耳珠致區區香囊致扣扣跳脫致聞佩玉結恩皆婦人敍志之詞也

瑀子籍才藻艷逸而倜儻放蕩

太平禦覽引魏氏春秋曰阮籍幼有奇才異質八嵗能屬文性恬靜兀然長嘯以此終日世說曰晉文王功徳盛大坐席嚴敬擬於王者惟阮籍在坐箕踞嘯歌酣放自若

遂縱酒昬酣遺落世事

王隠晉書曰魏末阮籍有才而嗜酒荒放露頭散髮裸袒箕踞作二千石不治官事日與劉伶等共飲酒歌呼時人或以籍生在魏晉之交欲徉狂避時不知籍本性自然也

時率意獨駕

竹林七賢傳曰籍有奇才異質或閉戶讀書連月不出或遊行丘林經日不返

蘇門生亦嘯若鸞鳳之音焉

太平寰宇記引魏氏春秋云籍見孫登長嘯有鳳皇集登所隠之處故號登爲蘇門先生

時又有譙郡嵇康文辭壯麗好言老莊而尙奇任俠康別傳曰康長七尺八寸偉容色土木形骸不加飾麗而龍章鳳姿天質自然正爾在羣形之中便自知非常之器世說曰嵇康身長七尺八寸風姿特秀見者嘆曰蕭蕭肅肅爽朗淸舉或云肅肅如松下風髙而徐引山公曰嵇叔夜之爲人也巖巖若孤松之獨立其醉也傀俄若玉山之將崩韋續書評曰嵇康書如抱琹半醉酣歌髙眠又若眾鳥時翔羣烏乍

兄喜字公穆晉州刺史宗正

晉百官名曰嵇喜字公穆歷州刺史康兄也阮籍遭喪往弔之籍能爲靑白眼見凡俗之士以白眼對之及喜往籍不哭見其白眼喜不懌而退康聞之乃賫酒挾琴而造之遂相與善幹寶晉紀曰安嘗從康或遇其行康兄喜拭席而待之弗顧獨坐車中康母就設酒食求康兒共語戲良久則去其輕貴如此世說曰嵇康與呂安善每一相思千里命駕安後來值康不在喜出戶延之不入題門上作鳳字而去喜不覺猶以爲忻故作鳳字凡鳥也

性好服食嘗采禦上藥善屬文論彈琴詠詩

修武縣誌曰太行之北有天門山山麓有巖可容百家又名百家巖上有精舍及嵇康鍛竈存九州要紀曰天門山有三水嵇康采藥逢孫登彈一琴卽此山元和郡縣誌曰蘇門山在衛縣西北八十一里卽孫登隠處水經注曰華陽亭名在宻縣嵇叔夜常采藥於山澤學琴於古人卽此亭也靈異志曰嵇中散常西南去洛數十里有亭名華陽投宿一更中操琴聞空中稱善中散呼與相見乃出見形以手持其頭共論音聲授以廣陵散語林曰嵇中散夜燈下彈琴忽有一人面甚小斯須轉大遂長丈餘單衣革帶嵇視之旣熟乃吹燈滅之曰恥與魑魅爭光又曰嵇中散夜彈琴忽有一鬼著械來嘆其手快曰君一不調中散與琴調之聲更淸婉問其名不對疑是蔡伯喈伯喈將亡亦被桎梏大周正樂曰嵇康有邁俗之志常宿王伯通館忽有八人云吾有兄弟爲樂人不勝羇旅今授君廣陵散甚妙今代莫測廣異志曰嵇中散神情髙邁任心遊憩嘗行西南山去洛數十里有亭名華陽投宿夜了無人獨在亭中此亭由來殺人宿皆多凶至一更中操琴先作諸弄而聞空中稱善聲中散撫琴而呼之曰君何以不來此人便出云身是古人出沒於此數千年矣聞君彈琴音曲淸和故來聽耳而就終殘毀不宜以接侍君子向夜髣髴漸見以手持其頭遂與中散共論音聲其辭淸辧謂中散君試過琴於是中散以琴授之旣彈悉作眾曲亦不出常惟廣陵散絕倫中散才從受之半夕悉得與中散誓不得教他人又不得言其姓也

撰錄上古以來聖賢隠逸遁心遺名者集爲傳贊自混沌至於管寧凡百一十有九人

史通曰嵇康髙士傳其所載者廣矣而顏回蘧瑗獨不見書蓋以二子𨿽樂道遺榮安貧守志而拘忌名教未免流俗也正如董仲舒子云亦鉆仰四科驅馳六籍漸孔門之教義服魯國之儒風與此何殊而並可甄錄夫回瑗是棄而楊董獲升可謂識二五而不知十者也又曰康撰髙士傳取莊子楚辭二漁父事合成一篇夫以園吏之寓言騷人之假說而寔爲實錄斯已謬矣況此二漁父者校年則前後別時論地則南北殊壤而輒並之爲一豈非惑哉隋書經籍志曰聖賢髙士傳贊三卷嵇康譔周續之注

康寓居河內之山陽縣遊於竹林號爲七賢述徵記曰山陽縣城東北二十里魏中散大夫嵇康園宅今悉爲田墟而父老猶謂嵇公竹林地以時有遺竹也太平寰宇記曰山陽城北之狄山卽嵇康園宅

康方箕踞而鍛

文士傳曰康性絕巧能鍛鐵家有盛柳樹乃激水以圜之夏天甚淸涼恆居其下傲戲乃身自鍛家𨿽貧有人說鍛者康不受直惟親舊以雞酒往與共飲噉淸言而已世說曰鐘士季精有才理先不識嵇康鐘要於時賢儁之士俱往尋康康方大樹下鍛向子期爲佐鼓排康槌不輟旁若無人移時不交一言

遂殺安及康

晉陽秋曰安冀州刺史昭之第二子志量開曠有拔俗風气又曰遜陰告安撾母表求徙邊安當徙訴自理辭引康文士傳曰呂安罹事康詣獄以明之鐘防廷論康曰今皇道開明四海風靡邊鄙無詭隨之民街巷無異口之議而康上不臣天子下不事王侯輕時傲世不爲物用無益於今有敗於俗昔太公誅華士孔子戮少正卯以其負才亂羣惑眾也今不誅康無以淸潔王道於是錄康閉獄臨死而兄弟親族咸與共別康顏色不變問其兄曰向以琴來不邪兄曰以來康取調之爲太平引曲成嘆曰太平引於今絕也王隠晉書曰康之下獄太學生數千人請之於時豪傑皆隨康入獄悉解諭一時散遣世說曰嵇中散臨刑東市神气不變索琴彈之奏廣陵散曲終曰袁孝尼嘗請學此散吾靳固不與廣陵散於今絕矣太平禦覽引世說曰防稽賀思令善彈琴常夜在月中坐臨風鳴忽有一人形貌甚偉著械有慘色在中庭稱善便與共語自云是嵇中散謂賀云卿手下極快但於古法未備因授以廣陵散遂傳之於今不絕李充弔嵇中散曰先生挺邈世之風資髙明之質神蕭蕭以宏逺志落落以遐逸忘尊榮於華堂括卑靜於蓬室寧漆園之逍遙安柱下之得一寄欣孤松取樂竹林尙想榮莊聊與抽簪味觚觴之濁醪鳴七之淸琴慕義人之防詠千載之徽音淩晨風而長嘯托歸流而詠吟乃自足於丘壑孰有慍乎陸沈馬樂原而跂足悅塗而曳尾疇廟堂而足榮豈和鈴之足視久先生之所期羌達於遐防尙遺大以出生何殉小而入死嗟乎先生逢時命之不丁冀後凋於嵗寒遭繁霜於夏零滅皎皎之玉質絕瑯瑯之金聲援明珠以彈雀捐所重而爲輕諒鄙心之不爽非大雅之所營袁宏友李氏弔嵇中散曰宣尼有言曰惟仁者能好人能惡人自非賢智之流不可以褒貶明徳擬議英哲矣故彼嵇中散之爲人可謂命世之傑矣觀其徳行奇偉風韻劭邈有似明月之映幽夜淸風之過松林也若夫呂安者嵇子之良友也鐘防者天下之惡人也良友不可以不明明之而理全惡人不可以不拒拒之而道顯夜光匪與魚目比映三秀難與朝華爭榮故布鼓自嫌於雷門礫石有忌於琳瑯矣嗟乎道之喪也𨿽智周萬物不能違顚沛之難故存其心者不以一眚累懷檢乎迹者必以纎芥爲事慨達人之獲譏悼髙範之莫全淩淸風以三嘆撫玆予而悵焉聞先覺之髙唱理極滯其必宣千載之大聖期五百之明賢聊寄憤於斯章思慷慨而然

衛覬河南潘勗

魏公九錫策命勗所作也

殷蕓小說曰魏國初建潘勗爲策命文自漢武以來未有此制勗乃依商周憲章唐虞辭義溫雅典誥同風於時朝士皆莫能措一字勗亡後王仲宣擅名於當時時人見此策或疑是仲宣所爲論者紛紛及晉王爲太傅臘日大防賔客勗子滿時亦在焉宣王謂之曰尊君作封魏君策髙妙信不可及吾曽聞仲宣亦以爲不如朝廷之士乃知勗作也

劉劭著律略論

劉劭律略曰刪舊科采漢律爲魏律懸之象魏

劭同時東海繆襲官至尙書光祿勲

文章敍錄曰襲累遷侍中光祿勲

繆斐事親色養

宋躬孝子傳曰繆斐東海蘭陵人父忽得患醫藥不給斐盡夜叩頭不寢不食气息將盡至三更中忽有二神引鏁而至求哀曰尊府君昔枉見侵故有怒報君至孝所感昨爲天曹所攝鏁鋃鐺斐驚父已差云吾病恆見二人見持向來忽不見斐乃具說父曰吾曽過伍子胥廟引二神像至地此當是也

襲撰統昌言表稱統贍於文辭

後漢書仲長統傳曰襲常稱統文章足繼西京董賈劉

光祿大夫京兆韋誕

初邯鄲淳衛覬及誕並善書有名覬孫恆撰四體書勢

世說注引四體書勢曰誕善楷書魏宮觀多誕所題明帝立淩霄觀誤先訂榜乃籠盛誕轆轤長絙引上使就題之去地二十五丈誕甚危懼乃戒子孫絕此楷法著之家令三輔決錄曰韋誕除武都太守以書不得之郡轉侍中典作魏書號散騎書一名大魏書凡五十篇洛陽鄴許三都宮觀始就命誕銘題以爲永制以禦筆墨皆不任用因奏曰夫工欲善其事必先利其器用張芝筆左伯紙及臣墨兼此三具又得臣手然後可以逞徑丈之勢方寸千言韋續九品書曰上中魏韋誕正艸章及署袁昂書評曰韋仲將書如龍拏虎據劍拔弩張張懷瓘書斷曰仲將八分隸書章艸飛白入妙小篆入能兄康字元將工書子熊字少季亦善書時人云名父之子克有二事世所美焉又曰姜詡梁宣田彥和及司徒韋誕皆伯英弟子並善艸書誕最優魏宮觀寶器皆是誕手出之僧防名書錄

傅嘏字蘭石

世說曰見傅蘭碩江廧靡所不有

三國誌補注卷三﹤史部﹐正史類﹐三國誌補注﹥

欽定四庫全書

三國誌補注卷四

編修杭世駿撰

魏書

桓二陳徐衛盧傳

桓階太祖定荊州辟爲丞相掾主簿遷趙郡太守桓階別傳曰上已平荊州引爲主簿每有深謀疑事甞與階籌之或日昃忘食或夜坐徹旦擢爲趙郡太守防郡寮乏人上曰北邊未靖以卿威能震敵徳足懷逺故用相煩是亦寇恂河內之舉階在郡時俸盡食醤酻上聞之數戲之曰卿家醤頗得成不邪詔曰昔子文淸儉朝不謀夕而有脯糧之秩宣子守約簞食魚飱而有加粱之賜況乎大魏富有四海棟宇之大臣而有蔬食非吾所以禮賢之意也其賜射鹿師二人並給媒【齊人謂麯糵爲媒】又曰階爲趙郡太守期月之間增戶萬餘路有遺一囊耕者見之舉以系樹數日其主還取

文帝踐阼遷尙書令

桓階別傳曰階爲尙書令文帝行幸見諸少子無褌上搏手曰長者子無褌乃抱與同乘是日拜三子爲郎使黃門賫衣三十囊賜曰卿兒能趨可以褌矣

陳羣制九品官人之法

傅子曰司空陳羣始立九品之制郡置中正評次人才之髙下各爲輩目州置都而總其議孫楚集奏曰九品漢氏本無班固著漢書序先代賢智以九條此蓋記鬼錄次第耳而陳羣依之以品生人

進爵潁鄕侯

水經注曰潩水又南逕潁陰縣故城西魏明帝封司空陳羣爲侯國

泰字伯

世說曰正始中人士所論以五荀方五陳荀淑方陳寔荀靖方陳諶荀爽方陳紀荀彧方陳羣荀顗方陳泰

景元元年薨

漢晉春秋曰曹髦之薨司馬昭聞之自投於地曰天下謂我何於是召百官議其事昭垂涕問陳泰曰何以居我泰曰公光輔數世功蓋天下謂當並迹古人垂美於後一旦有殺君之事不亦惜乎速斬賈充猶可以自明也昭曰公閭不可得殺也卿更思余計泰厲聲曰意惟有進於此耳余無足委者也歸而自殺

陳矯子本嗣本弟騫

世說注引世語曰本字體元漢晉陽秋曰陳騫兄本有名於世與夏侯親交拜其母騫求爲中領軍聞防於其家恱而歸旣入戶曰相與未致於此騫當戶立良久曰如君言乃趨而出意气自若以此大知之

和常楊杜趙裴傳

常林林宰南和治化有成超遷博陵太守幽州刺史所在有績

魏略曰林歷宰守刺史所在檢身節用其家常饑乏糟糠緼

辛毗楊阜髙堂隆傳

辛毗明帝卽位

魏略曰明帝時常大會殿中禦史簮白筆側階而坐上問左右此何官侍中辛毗對曰此謂禦史舊簮筆以奏不法今但備官耳

靑龍二年諸葛率眾出渭南先是大將軍司馬宣王數請與亮戰明帝終不聴是嵗恐不能禁乃以毗爲大將軍軍師使持節六軍皆肅凖毗節度莫敢犯違

晉陽秋曰諸葛亮據渭水南原詔使髙祖拒之亮挑戰遺髙祖巾幗巾幗婦女之飾欲以激怒冀獲曹咎之利朝廷慮髙祖不勝忿憤而衛尉辛毗骨鯁之臣帝乃使毗仗節爲髙祖軍司馬亮果復挑戰髙祖奮怒將出應之毗仗節中門而立髙祖乃止世說曰諸葛亮之次渭濵闗中震動魏明帝深懼晉宣王戰乃遣辛毗爲軍師司馬宣王旣與亮對渭而陳亮設誘譎萬方宣王果大忿將欲應之以重兵亮遣間諜覘之還曰有一老夫毅然仗黃鉞當軍門立軍不得出亮曰此必辛佐治也

毗女憲英外孫夏侯湛爲其傳

太平禦覽引夏侯孝若爲辛憲英傳曰夫人性不好華麗琇上夫人鼲子帔緣以錦不肯服從外孫胡母楊上夫人錦被夫人取反臥之

滿田牽郭傳

郭淮字伯濟太原陽曲人也

古今刀劍錄曰郭淮於太原得一刀文曰宜爲將後遂爲將軍及與蜀將戰敗失此刀

徐胡二王傳

徐邈

魏氏春秋曰徐邈善畫作水獺標於水濵羣獺集焉

潁川典農中郎將

魏略曰上以農殖大事將選典農以徐邈爲潁川典農中郎將

胡質子威嗣

拜見父停廏中十餘日告歸臨辭質賜絹一疋爲道路糧威跪曰大人淸白不審於何得此絹質曰是吾俸祿之餘故以爲汝糧耳

劉氏史通難曰古人謂方牧爲二千石者以其祿有二千石故也名以定體貴實甚焉甚使亷如伯夷介如黔敖茍居此職終不患於貧餒者如胡威之別其父也一縑之財猶且發問則千石之俸其費安施料以牙籌推以食箸察其厚薄知不然矣

官至前將軍靑州刺史

晉武帝起居注曰豫州刺史胡威忠素質直思謀深奧其以威爲監軍刺史如故

王昶昶陳治略五事

太平禦覽引王昶考課事曰尙書侍中考課一曰掌建六材以考官人二曰綜理萬機以考庶績三曰進視惟允以考讜言四曰出納王命以考典政五曰罰法以考典刑

王基

魏氏春秋曰司空東萊王基當世大儒豈不達禮而納司空太原王沈女以姓同源異故也【此出劉聰載記聰大鴻臚劉之辭】

以基著勲前朝攺封基孫廙而以東武余邑賜一子爵闗內侯

晉太康起居注曰故司空王基夙爲先帝授任基子衝尙書郎中𨿽在淸途猶未免楚撻其以衝爲治書侍禦史

王毌丘諸葛鄧鐘傳

王淩吳大將全琮數萬眾寇芍陂淩率諸軍逆討水經注曰肥水東北逕白芍亭東北積而爲湖謂之芍陂陂周一百二十許裏在壽春縣南八十里言楚孫叔敖所造魏太尉王淩與吳將張休文戰於芍陂卽此處

宣王將中軍乘水道討淩大軍奄至百尺逼淩軍到邱頭淩面縛水次

水經注曰沙水又東南流注於潁謂之交口水次有大堰卽古百尺堰也魏書郡國志曰司馬宣王討太尉王淩大軍至百尺堨卽此堨也今俗呼之爲山陽堰非也蓋新水首受潁於百尺溝王莽名郡爲新平故堰兼有新陽之名水經注曰渠又右合五池溝上承澤水中流渠謂之五池口魏嘉平三年司馬懿帥中軍討太尉王淩於壽春自彼而還帝使侍中韋誕勞軍於五池也今其地爲五池鄕矣又曰潁水又東逕丘頭丘頭枕水魏書郡國志曰宣王軍次丘頭王淩面縛水次故號武丘矣

淩至項飲藥死

幹寶晉紀曰淩到項見賈逵祠在水側其年八月太傅有疾夢淩逵爲癘甚惡之遂薨

水經注曰谷水逕小城北又東逕刺史賈逵祠北王隠言祠在城北非也廟前有碑碑石金生幹寶曰黃金可采爲晉中興之瑞王隠晉書曰永嘉元年陳國項縣賈逵石碑中生金人盜鑿取賣賣已復生此江東中興之瑞也還寃記曰宣王有疾白日見淩來並賈逵爲祟因呼字曰彥云緩我宣王身亦有打處少日遂薨

廣字公淵

世說曰王公淵娶諸葛誕女入室言語始交王謂婦曰新婦顏色卑下殊不似公休婦曰大丈夫不能彷佛彥云而令婦人比蹤英傑劉峻注引魏氏春秋曰廣有風量才學名重當世與傅嘏論才性同異行於世

母丘儉安風津都尉部民張屬就射殺儉傳首京師舊唐書地理誌曰霍丘縣北有安丰津斬毌丘儉處

欽亡入吳

謹上還所受魏使持節前將軍山桑侯印綬

水經注曰山桑邑俗謂之北斗城昔文欽之封山桑侯疑食邑於此

轉爲廬江太守鷹將軍王淩奏欽貪殘曹爽以欽鄕裏厚養待之

魏略曰文欽爲廬江太守爲都督王淩所奏欽訴曹爽爽謂曰淩責卿載灰兩船何用爲乎曰聞足下起染舎故燒作灰耳

諸葛誕

曹嘉之晉紀曰諸葛誕以气厲稱常倚柱讀書雷震其柱誕讀書自若

自出攻州刺史樂綝殺之

太平禦覽引魏末傳曰誕殺樂綝有典農都尉數說誕於是收而斬之罵曰卿坐舌先人以竹攙其舌然後殺之

渡黎漿水

水經注曰芍陂瀆又北分爲二水一水東注黎漿黎漿水東逕黎漿亭南文欽之叛吳軍北入諸葛緒拒之於黎漿卽此水也東注肥水謂之黎漿水口

圍上諸軍臨髙以發石車火箭逆燒破其攻具

王隠晉書曰諸葛反淮南孟康王慕曰宜作土山斂諸侯材板【闕】櫓以爲攻具

誕子靚字仲思吳平還晉靚子恢字道明位至尙書令

晉諸公贊曰吳亡靚入洛以父誕爲太祖所殺誓不見世祖恢別傳曰恢少有令聞稱爲明賢避難江左中宗召補中簿

鄧艾年十二隨母至潁川讀故太丘長陳寔碑文古今刀劍錄曰鄧艾年十二曽讀陳太丘碑碑下掘得一刀黒如漆長三尺餘刀上常有气淒淒然時人以爲神物

時欲廣田畜谷爲滅賊資使艾行陳項已東至壽春艾以爲田良水少不足以盡地利宜開河渠可以引水澆漑大積軍糧又通運漕之道宣王善之事皆施行通典曰宣王善之皆如艾計遂北臨淮水自鐘離西南橫石以西盡沘水四百餘里五里置一營營六十人且耕且守兼循廣淮陽百尺二渠上引河流下通淮潁大理諸陂於潁南北穿渠三百餘里漑田三萬頃淮南淮北皆相連接自壽春到京師農田兵田雞犬之聲阡陌相屬

遷汝南太守

太平寰宇記曰故西平城在汝南西平縣西七十里有二十四陂魏典農鄧艾所造也

先登至江由

任豫益州記曰江由左擔道案圖在陰平縣北於成都爲西鄧艾束馬懸車處

鐘會字士季潁川長社人太傅繇小子也少敏恵夙成世說曰見鐘士季如觀武庫但覩矛防張懷瓘書斷曰會善書有父風相備筋骨美兼行艸尢工書逸志飄然有淩雲之志亦所謂劍則幹將鏌鋣焉韋續九品書曰上下魏鐘會八分

會帳下督本屬胡烈爭赴殺會

王隠晉書曰衛瓘監軍防軍鐘會素與瓘至厚坐則同牀行則同輿會書板上欲殺胡烈等示瓘瓘言不可會自削棄反問瓘何許問消息相疑益露瓘厠上見烈故給使令出語三軍會逼瓘不得議定經宿不眠各橫刀膝上古今刀劍錄曰鐘會克蜀於成都土中得一刀文曰太一會死入帳下王伯升伯升後渡江刀遂飛入水漧寶晉紀曰鐘會鄧艾將伐蜀與劉寔別客謂寔曰二將當破蜀不寔曰必破蜀但皆不還客問其故寔曰治道在於克讓因著崇讓論曰季世不能讓賢虛謝見用之恩莫肯讓於勝己

初會弱冠與山陽王弼並知名弼好論儒道辭才逸辧注易及老子

世說曰何晏爲吏部尙書有位望時談客盈坐王弼未弱冠往見之晏聞弼名因條向者勝理語弼曰此理僕以爲極可得復難不弼便作難一坐人便以爲屈於是弼自爲客主數番皆一坐所不及又曰何平叔注老子始成詣王輔嗣見王注精

奇乃神伏曰若斯人可與論天人之際矣因以所注爲道徳二論又曰何晏注老子未畢見王弼自說注老子防何意多所短不復得作聲但應諾諾遂不復注因作道徳論

方技傳

華陀若病結積在內鍼藥所不能及當須刳割者便飲其麻沸散須臾便如醉死無所知因破取病若在腸中便斷腸前洗縫腹膏摩四五日差不痛人亦不自寤一月之間卽平復矣

玉澗雜書曰華陀固神醫也然範曄陳壽記其治疾皆言若病結積在內鍼藥所不能及者【云云】此決無之理人之所以爲人者以形而形之所以生者以气也陀之藥能使人醉無所覺可以受其刳割與能完養使毀者復合則吾所不能知然腹背腸胃旣以破裂斷壊則气何由含安有如是而復生者乎審陀能此則凡受支解之刑者皆可使生王者之刑亦無所復施矣

陀死後

冡記曰華陀墓在項城

東阿王作辯道論曰世有方士吾王悉所招致甘陵有甘始廬江有左慈陽城有郤儉始能行气導引慈曉房中之術儉善辟穀悉號三百嵗卒

博物志曰魏王所集方士名上黨王眞隴西封君達甘陵甘始魯女生譙國華陀字元化東郭延年唐霅冷壽光河南卜式張貂薊子訓汝南費長房鮮奴辜魏國軍吏河南趙聖卿陽城郤儉字孟節廬江左慈字元放右十六人魏文帝東阿王仲長統所說皆能斷谷不食分形隠沒出入不由門戶左慈能變形幻人視聴厭刻鬼魅皆此類也又曰皇甫隆遇道士姓封名君達其餘養性法卽可放用大略云體欲常少勞無過虛食去肥濃節酸鹹減思慮損喜怒除馳逐愼房室春夏施瀉秋冬閉藏武帝行之有效又曰典論又云王仲統云甘始左元放東郭延年行容成禦婦人法並爲丞相所錄間行其術亦得其驗降就道士劉景受千雲母九子元方年三百嵗莫知所在武帝恆禦此藥亦云有驗魯女生別傳曰封君達隴西人也少好道初服黃連丸五十餘年乃入鳥防山又於山中服水銀百餘年還鄕裏年如二十者常騎靑牛攺號爲靑牛道士神仙傳曰甘始者太原人也善行气不飲食又服天門冬行房中之事依容成素之法更演益之爲一卷用之甚有近效治病不用鍼灸湯藥在世百餘嵗乃入王屋山仙去

杜防太祖以防爲軍謀祭酒參太樂事因令創制雅樂防善鐘律聰思過人絲竹八音靡所不能

晉後略曰鐘律之器自周之末廢而漢成哀之間諸儒修而治之至後漢末復隳矣魏氏使協律知音者杜防造之不能考之典禮徒依於時絲管之聲時之尺寸而制之甚乖失禮度博物志曰漢末喪亂無金石之樂魏武帝至漢中得杜防舊法始復設軒懸鐘磬至於今用之於防也魏臺訪議曰後漢尺度稍長魏代杜防亦制律呂以之气灰悉不飛凡律各有所攝引而申之至於六十相生者相變如黃鐘之管下生林鐘以陽生陰故變也相攝者相通如中呂之管攝於物應以母權子故相變者異時而各應相通者同月而繼應應有早晚者非正律气乃子律相感寄母中應也

管輅吏部尙書何晏請之

名士傳曰是時曹爽輔政識者慮有危機晏有重名與魏姻戚內𨿽懷憂而無復退也著五言詩以言志曰鴻鵠比翼遊羣飛戱太淸常畏大网羅憂禍一旦並豈若集五湖從流唼浮萍水寧曠中懷何爲怵惕驚蓋因輅言懼而賦詩

烏桓鮮卑東夷傳

短人國

突厥本末記曰自突厥北行一月有短人國長者不逾二尺亦有一尺者頭少毛髮若羊胞之狀突厥呼爲羊胞頭其旁無他種類相侵俗無寇盜但有大鳥髙七八尺恆伺短人啄而食之短人皆持弓矢以爲之備按此亦在西北卽魏略之短人國也

三國誌補注卷四

欽定四庫全書

三國誌補注卷五

編修杭世駿撰

蜀書

劉二牧傳

劉焉字君郎江夏竟陵人也

盛宏之荊州記曰鄭卿鄕鄭滅地方也岡南有劉長沙墓益州牧焉之父

後以師祝公喪去官

臣松之案祝公司徒祝恬也

後漢書桓帝紀曰延熹二年八月光祿大夫中山祝恬爲司徒三年六月司徒祝恬薨注曰恬字伯休盧奴人

後丞相諸葛亮問秦宓以扶所長宓曰董扶褒秋毫之善貶纎芥之惡

後漢書方術傳曰丞相諸葛亮問廣漢秦宓董扶及任安所長董扶褒秋毫之善貶纎芥之惡任安記人之善忘人之惡云

先主傳

先主姓劉諱備

出所乘馬名的盧騎

傅乘輿馬賦曰劉備之初降也太祖賜之驄馬使自至廏選之名馬以百數莫可意者次至下廏有的顱馬委棄莫視瘦瘁骨立劉備撫而取之眾莫不笑之其後劉備奔於荊州逸足電發追不可逮眾乃服焉

羣下推先主爲荊州牧

水經注曰劉備之奔江陵使築而鎭之曹公聞孫權以荊州借備臨書落筆

召璋白水軍督楊懷責以無禮斬之

零陵先賢傳曰劉璋請劉備璋將楊懷數諫備悟主人請璋子禕及懷酒酣備見懷佩匕首備出其匕首謂懷曰將軍匕首好孤亦有可得觀之懷與之備得匕首謂懷曰女小子何敢間我兄弟之好耶懷罵言未訖備斬之

十九年

洪遵泉志曰直百錢顧烜曰漢獻帝建安十九年劉備鑄舊譜云徑七分重四銖直百五銖錢顧烜曰徑一寸一分重八銖文曰五銖直百劉巴說劉備鑄直百錢傳形五銖此又近之未知孰是張臺曰今自巴蜀至於襄漢此錢甚多皆是昭烈舊地斷在不疑傳形五銖錢顧烜曰劉備鑄直百錢傳形五銖今所謂蜀錢卽傳形五銖也時有勒爲直百者亦有勒爲五銖者大小稱量如一並徑七分重四銖三吳諸屬縣行之

進圍成都

隋書地理誌曰蜀郡臨卭眉山隆山資陽瀘川巴東遂寧巴西新城金山普安犍爲越嶲防牁黔安得蜀之舊域其地四塞山川重阻水陸所湊貨殖所萃蓋一都之會也昔劉備資之以成三分之業

勸學從事張奭尹黙譙周等上言

顧炎武日知錄曰譙周傳建興中丞相亮領益州牧命周爲勸學從事而先主未稱尊號卽有勸學從事張奭尹黙譙周等上言前後不同按周卒於晉泰始六年年七十二而昭烈卽位之年年僅二十有三未必與勸進之列從本傳爲是

卽皇帝位於成都武擔之南謹擇元日與百寮登壇水經注曰沔陽故城舊漢祖在漢中言蕭何所築也建安二十四年劉備北定漢中始立壇卽漢王位於此城其城南臨漢水北帶【闕】逵南面崩水三分之一梁州記曰劉備爲漢王權住此城盟於城下今門外有盟壇猶存

章武元年

通典曰魏武據中原劉備割巴蜀孫權盡有江東之地三國鼎立戰爭不息劉備章武元年有戶二十萬男女口九十萬及平蜀得戶二十八萬口九十四萬帶甲將士十萬二千吏四萬通計戶九十四萬三千四百二十三口五百三十七萬二千八百八十一除平蜀所得當時魏氏惟有戶六十六萬三千四百二十三口有四百四十三萬二千八百八十一

軍次秭歸

水經注曰秭歸縣城東北依山卽城周回二里髙一丈五尺南臨大江古老相傳謂之劉備城蓋備徵吳所築也

二年

鼎錄曰蜀先主章武二年於漢川鑄一鼎名曰克漢鼎埋之丙穴中八分書三足又鑄一鼎沈於永安水中紀行軍奇變又於成都武擔山埋一鼎名曰受禪鼎又埋一鼎於劍山鼎並小篆書皆武侯造又時龍見武陽之水九日因鑄一鼎像龍形沈水中

先主病篤托孤於丞相亮夏四月癸巳先主殂於永安宮

水經注曰永安劉備終於此諸葛亮受遺處也其間平地可二十許裏江山迥濶入峽所無城周十餘里背山靣江頽垣四毀荊棘成林左右民多墾其中

勿以惡小而爲之勿以善小而不爲

賈誼新書審微篇云善不可謂小而無益不善不可謂小而無傷

後主傳

二年

古今刀劍錄曰後主傳延熈二年造一大劍長一丈二尺鎭劍口山往往人見光輝後人求之不獲

二十年

水經注曰南廣郡南廣縣故犍爲之屬縣也漢武帝太初元年置劉禪延熈中分以爲郡

攺元爲炎興

通典曰蜀劉禪炎興元年則魏常道鄕公景元四年嵗次癸未是嵗魏滅蜀至晉武帝太康元年嵗次庚子凡一十八年戶增九十八萬六千三百八十一口增八百四十九萬九百八十二則當三國鼎峙之時天下通計戶百四十七萬三千四百三十三口七百六十七萬二千八百八十一以奉三主斯以勤矣

又國不置史注記無官是以行事多遺災異靡書諸葛亮𨿽達於爲政凡此之類猶有未周焉

史通曰陳氏三國誌劉后主傳云蜀無史職故災祥靡聞案黃气見於秭歸羣烏墮於江水成都言有景星出益州言無宰相气若史官不置此事從何而書又曰案蜀志稱王崇補東觀許蓋掌禮儀又卻正爲祕書郎廣求益部書籍斯則典校無闕屬辭有所矣而陳壽評云蜀不置史官者得非厚誣諸葛乎

二主妃子傳

劉永使司徒靖立永爲魯王

劉理使司徒靖立理爲梁王

鼎錄曰章武三年先主作二鼎一與魯王文曰富貴昌宜侯王一與梁王文曰大吉祥宜公王並古隸書髙二尺

諸葛亮傳

諸葛亮亮躬耕隴畝好爲梁父吟

亮家於南陽之鄧縣

水經注曰諸葛壘諸葛武侯所居也南枕沔水水南有亮壘背山向水中有小城回隔難解梁州記曰諸葛亮宅有井深四尺餘口廣一尺五寸累博如初開雲水經注曰亮好爲梁甫吟每所登遊故俗以樂山水爲名梁甫吟曰步出齊城門遙望蕩陰裏裏中有三墳累累正相似問是誰家墓田疆古冶氏力能排南山文能絕地紀一朝被讒言二桃殺三士誰能爲此謀國相齊晏子

惟博陵崔州平潁川徐庶元直與亮友善

水經注曰檀谿之陽有徐元直崔州平故宅悉人居故習鑿齒與謝安書云安省家舅縱目檀谿念崔徐之交未甞不撫膺躊躇惆悵終日矣梁祚魏國統曰崔州平者漢太尉烈之孫也兄曰元平爲議郎以忠直稱董卓之亂烈爲卓所害元平常思有報復之心會病卒

曹公敗於赤壁引軍歸鄴

說寶曰孫權據江東曹操伐之進兵赤壁勝負未分權大將周瑜問計於諸葛亮亮曰用火攻可以破之瑜曰恨無東南風耳亮曰可建星壇一所爲都督借風數日卽可破曹矣瑜大喜令人於南屏山下築臺三層插二十八宿旗色按六十四卦用一百一十人侍立左右禹步踏罡三上三下而去至其夜東南風起瑜部將黃蓋詐降順風放火燒盡北船曹操狼狽奔還江南安堵皆亮之功也

頃之又領益州牧

水經注曰西樂城在山上周三十里甚險固城側有谷謂之容裘穀道益州山多羣獠諸葛亮築以防遏又曰五丈谿側有黃沙屯諸葛亮所開也

亮率眾南徵其秋悉平

古今刀劍錄曰諸葛亮定黔中從靑石祠過遂抽刀刺山頭刀不拔而去行人莫測

躬耕於南陽

困學紀聞曰殷蕓小說云諸葛武侯躬耕於南陽南陽是襄陽墟名非南陽郡也

十二年春亮悉大眾由斜谷出以流馬運據武功五丈原與司馬宣王對於渭南

語林曰諸葛武侯與司馬宣王在渭濵將戰宣王戎服蒞事使人視武侯素輿葛巾持白旄扇指揮三軍皆隨其進止宣王聞而嘆曰可謂名士

亮遺命葬漢中定軍山因山爲墳

水經注曰諸葛亮死遺令葬於其山因卽地勢不起墳壠惟深松茂栢攢蔚川阜莫知墓塋所在

損益連弩

宋書殷孝祖傳曰禦仗先有諸葛亮筩袖鎧帽二十五石弩射之不能入上悉以賜孝祖魏氏春秋曰諸葛亮損益連弩謂之元戎以銕爲矢矢長八寸一弩十矢俱發

作八陣圖

水經注曰營東卽八陣圖也遺基略在崩禠難識又曰石磧平曠望兼川陸有亮所造八陣圖東

跨故壘皆累細石爲之自壘西去聚石八行行間相去二丈目曰八陣旣成自今行師庶不覆敗皆圖兵勢行藏之權自後深識者所不能了今夏水漂蕩嵗月消損髙處可二三尺下處磨滅殆盡荊州圖副曰永安宮南一里渚下平磧上有諸葛亮八陣圖聚細石爲之各髙五尺皆棊布相當中間相去九尺正中開南北巷悉廣五尺或爲人散亂及爲夏水所沒至冬水退如故荊州記曰壘西聚石爲八行行八聚謂之八陣圖旣成自今行師不復敗後人莫能了之桓宣武伐蜀見之曰此常山蛇勢也

詔爲亮立廟於沔陽

水經注曰定軍山東名髙平是亮宿營處有亮廟北齊書陸法和傳曰軍次白帝謂人曰諸葛孔

明可謂名將吾自見之此城旁有其埋弩箭鏃一斛許因插表令掘之如其言博物志曰臨卭火井一所從廣五尺深二三丈井在縣南百里昔時人以竹木投以取火諸葛丞相往視之後火轉盛熱盆蓋井上煮鹽得鹽入以家火卽滅訖今不復然也硯北雜誌曰漢中之民當春月男女行哭首載白楮幣上諸葛公墓其哭甚哀困學紀聞曰昭烈謂武侯之才十倍曹丕以丕之盛終身不敢議蜀也司馬懿畏蜀如虎非武侯之敵史通云陸機晉史虛張拒葛之鋒又云蜀老猶存知葛亮之多枉然則武侯事迹湮沒多矣

瞻怒斬艾使遂戰大敗臨陣死瞻長子尙與瞻俱沒困學紀聞曰晦翁欲傳末略瞻子尙死節事以見善善及子孫之義南軒不以爲然以爲瞻任兼將相而不能極諫以去黃皓諫而不聴又不能奉身而退以冀主之一悟可謂不克肖矣兵敗身死𨿽能不降僅勝於賣國者耳以其猶能如此故書子瞻嗣爵以防見善善之長以其智不足稱故不詳其事不足法也

晉永興中鎭南將軍劉至隆中觀亮故宅立碣表閭命太傅掾犍爲李興爲文

水經注曰車騎沛國劉季和之鎭襄陽也與犍爲人李安共觀此宅命安作宅銘後六十餘年永平之五年習鑿齒又爲其宅銘焉古今刀劍錄曰蜀主劉備以章武元年嵗次辛丑采金牛山鐵鑄八劍各長三尺六寸一備自服一與太子禪一與梁王理一與魯王永一與諸葛亮一與闗羽一與張飛一與趙雲並是亮書皆是風角處所有令稱元造刀五萬口皆連環及兩口列七十二鏈柄中通之兼有二字房子容曰唐人尙書郎李章武本名方古貞元季年爲東平帥李師古判官因理第掘得一劍上有章武字方古博物亞張茂先亦曰蜀相諸葛孔明所佩劍也乃攺名師古爲奏請爲章武焉蓋蜀主八劍之一也

闗張馬黃趙傳

闗羽遼以羽言報曹公

宋書庾炳之傳曰何尙之曰臣思張遼之言闗羽𨿽兄弟曹公父子豈得不言

權遣將逆擊羽

江表傳曰孫權使朱儁往諭闗羽令降羽乃作像人於城上而潛遁古今刀劍錄曰闗羽爲先主所重不惜身命自采都山鐵爲二刀銘曰萬人及羽敗羽惜刀投之水中

張飛封新亭侯其帳下將張達範彊殺飛

古今刀劍錄曰張飛初拜新亭侯自命匠鏈赤朱山鐵爲一刀銘曰新亭侯蜀大將也後被範彊殺彊將此刀入於吳彚苑曰豹月烏張飛馬見海錄碎事

馬超曹公與遂超單馬會語超負其多力陰欲突前捉曹公

江表傳曰魏太祖與馬超單馬會語超負其多力甞制六斛米囊東西走馬輒制米囊以量太祖輕重太祖尋知之曰幾爲狡虜所欺

黃忠建安二十四年於漢中定軍山擊夏侯淵水經注曰容裘谿水左有故城憑山卽崄四面阻絕昔先主遣黃忠據之以拒曹公古今刀劍錄曰黃忠從先主定南郡得一刀赤如血於漢中擊夏侯軍於一日之中手刃百數

趙雲亮令云與鄧芝往拒軍退

諸葛亮與兄瑾書曰前趙子龍退軍燒壊赤崖以北閣道緣谷一百餘里其閣梁一頭入山腹其一頭立柱於水中今水大而急不得安柱此其窮極不可彊也又云頃大水暴出赤崖以南橋閣悉壊時趙子龍與鄧伯苗一戍赤崖屯田一戍赤崖口但得緣崖與伯苗相聞而已

七年卒

城塜記曰南陽縣南十五里爲蜀漢偏將軍趙雲墓有石碑

龎統法正傳

龎統潁川司馬徽統弱冠往見徽徽采桑於樹上坐統在樹下共語

輿地誌曰荊東南白沙有龎士元宅於漢水之北司馬徳操於漢水之南隔魚梁望衡對宇歡情日接每至相思則褰裳涉水

徳公字山民爲魏黃門吏部郎早卒子渙字世文晉太康中爲牂牁太守統徳公從子也

襄陽耆舊傳曰徳公居峴山之南未甞入城府躬耕田裏夫妻相待如賔琴書自娛覩其貌者肅如也荊州牧劉表數延請不能屈乃自往之後遂攜其妻子登鹿門山托言采藥不知所在子渙字世文晉太康中爲牂牁太守去官歸鄕裏居荊南白沙鄕里人宗敬之相語曰我家池中龍種來歸鄕裏仰其讓徳少壯皆代老者擔

許麋孫簡伊秦傳

許靖字文休汝南平輿人少與從弟劭俱知名並有人倫臧否之稱而私情不協

典論云汝南許劭與族兄靖俱避地江東保吳郡爭論於太守許貢坐至於手足相及韋續書九品曰下下蜀相許靖行艸

劉彭廖李劉魏楊傳

李嚴少爲郡職吏

江表傳曰嚴少爲郡職吏用情深尅茍利其身鄕裏爲嚴諺曰難可狎李鱗甲

移屯江州

水經注曰巴漢世郡治江州巴水北北府城是也後乃徙南城劉備初以江夏費觀爲太守領江州都督後都防李嚴更城周一十六里造蒼龍白虎門求以五郡爲巴州治丞相諸葛亮不許竟不果

楊儀字威公襄陽人也

水經注曰蔡洲大岸西有洄湖停水數十畝長數里廣減百步水色常緑楊儀居上洄楊顒居下洄與蔡洲相對在峴山南廣昌裏

楚國先賢傳云儀兄慮字威方少有徳行爲江南冠冕

襄陽耆舊傳江南作沔南又曰許汜是慮同里人少師慮爲魏武從事中郎事劉備昔在劉表坐論陳元龍者其人也

霍王向張楊費傳

張裔諸葛亮遣鄧芝使吳亮令芝言次可從權請裔諸葛亮教張君嗣曰去婦不顧門蔞韭不入園以婦人之性艸菜之精猶有所恥想忠壯者意何所之

黃李呂馬王張傳

黃權明年卒

水經注曰淯水又南逕預山東山南有魏車騎將軍黃權夫妻二冢地道通其冢前有四碑其二魏明帝立二是其子及臣吏所樹者也

蔣琬費褘姜維傳

費禕亮以初從南歸以褘爲昭信校尉使吳孫權性旣滑稽嘲啁無方諸葛恪羊衜等才博果辯論難鋒至褘辭順義篤據理以答終不能屈

荊州先賢傳曰吳與蜀和遣使張溫來修好溫辯議鮮有言抑之諸葛亮以禕有俊才宜遣報溫使以褘爲奉信校尉權時竊尊號意猶豫不決褘爲陳興亡之畫開國建家之防權甚恱滑稽時知名皆在會並在發異端之難褘應輒答坐席稱之由是愛敬焉

姜維是嵗汶山平康夷反維率眾討定之

舊唐書地理誌曰維州薛城縣漢已前徼外羌冉駹之地蜀劉禪時蜀將姜維馬忠等討汶山叛羌卽此地也今州城卽姜維故壘

皆退保劍閣以拒會

益州記曰姜維抗鐘會故壘其山峭壁千丈下臨絕澗

鄧張宗楊傳

鄧芝頃之爲督江州

水經注曰陽闗巴之三闗斯爲一也延熈中蜀車騎將軍鄧芝爲江州都督治此

宗預廖化襄陽人也

襄陽耆舊傳作中盧人

三國誌補注卷五﹤史部﹐正史類﹐三國誌補注﹥

欽定四庫全書

三國誌補注卷六

編修杭世駿撰

吳書

孫破虜討逆

孫堅字文臺吳郡富春人

吳書曰堅世仕吳家於富春葬於城東

幽明錄曰孫鐘吳郡富春人堅之祖也與母居至孝篤明種爲業忽有三年少詣之乞鐘爲設食臨去曰我司命也感君之知何以相報此山下善可作冢復言欲連世封侯而數世天子邪鐘跪曰數代天子固當但何處便爲定墓曰君可出百步後顧見我去處卽是墳所也山下行百步便顧見悉化成白鶴也

表遣黃祖逆於樊鄧之間

元和郡國志曰復州卻月城在河口劉表將黃祖所守處

爲祖軍士所射殺

水經注曰峴山有桓宣所築城孫堅死於此中華古今注曰孫文臺獲靑玉馬鞍其光照於衢路

防字伯符興平元年從袁術術甚奇之

語林曰孫防年十四詣袁術俄而外通劉豫州來孫便求去袁曰劉豫州何若答曰英雄忌人旣出下東階而劉備從西階上但得轉顧視孫足下行殆不復前矣

後術欲攻徐州從廬江太守陸康求米三萬斛康不與術大怒術遣防攻康拔之

後漢書陸康傳曰袁術屯兵壽春部曲饑餓遣使求委輸兵甲康以其叛逆閉門不通內修戰備將以禦之術大怒遣其將孫防攻康圍城數重康固守吏士有先受休暇者皆遁伏還赴暮夜緣城而入受敵二年城陷月餘發病卒

吳人嚴白虎等眾各萬餘人處處屯聚

太平寰宇記曰石城山在烏城縣西三十里山墟名云昔烏程豪族嚴白虎於山下壘石爲城與呂防戰今山下有弩臺烽火樓之迹猶存

志林曰初順帝時瑯邪宮崇詣闕上師於吉所得神書於曲陽泉水上白素朱界號太平靑領道凡百餘卷

後漢書裴楷傳曰臣前上瑯邪宮崇受於吉神書又曰宮崇所獻神書専以奉天地順五行爲本

亦有興國廣嗣之術其文易曉防同經典又曰其言以陰陽五行爲家而多巫覡雜語有司奏崇所上妖妄不經乃收藏之後張角頗有其書焉注曰神書卽今道家太平經也其經以甲乙丙丁戊己庚辛壬癸爲部每部一十七卷也像天地經曰後漢順帝時曲陽泉上得神仙經一百卷內七十卷皆白素朱界靑標朱書號曰太平淸道神仙傳曰宮崇者瑯琊人也有文才著書百餘卷師事仙人於吉漢元帝時隨吉於曲陽泉上遇天仙授吉靑縑朱字太平經十部吉行之得道以付崇後上此書書多論陰陽否泰災眚之事有天道地道人道云治國者用之可以長生此其防也

至夜卒權稱尊號追謚防曰長沙相王封子紹爲吳侯評曰且割據江東防之基兆也而權尊崇未至子止侯爵於義儉矣

吳地記曰盤門吳大帝蟠龍故名門內有武烈大帝廟在祀典東北二里有後漢破虜將軍孫堅墳又有討逆將軍孫防墳異苑曰余姚縣倉封印完全而開之覺大損耗後伺之乃是富陽縣桓王陵上雙石所食卽宻令毀口於是不復損耗容齋續筆曰孫權卽帝位追尊兄防爲長沙王

封其子爲吳侯按孫氏奄有江漢皆防之功權特承之耳而報之之禮不相宜稱故陳壽評云割據江東防之基兆也而權尊崇未至子止侯爵於義儉矣而孫盛乃云逺思盈虛之數正本定名防防於未兆可謂爲之於未有治之於未亂其說迂謬如此漢室中興出於伯升光武感其功業之不終建武二年首封其二子爲王而帝子之封乃在一年之後司馬昭季兄師秉魏政以次子攸爲師後常雲天下者景王之天下欲以大業歸攸以孫權視之不可同日論也

吳主傳

孫權十五年分豫章爲鄱陽郡

豫章古今記曰分鄱陽曆陽余幹樂安石陽等五縣及廬江共爲鄱陽郡

權自公安都鄂攺名武昌

水經注曰孫權自公安徙此攺曰武昌縣鄂縣徙治於袁山東又以其年立爲江夏郡分建業之民千家以益之

黃武元年

鼎錄曰孫權黃武元年於彭蠡水沈一鼎其文曰百神助陽侯伏三足大篆書

三年

顧防廣州記曰黃武三年遣交州治中呂瑜發趙嬰齊冢得金蠶白珠各數斛

五年

古今刀劍錄曰孫權以黃武五年采武昌銅鐵作千口劍萬口刀各長三尺九寸刀頭方皆是南銅越炭作之文曰大吳小篆書中華古今注曰吳大皇帝有寶刀三寶劍六一曰白虹二曰紫電三曰辟邪四曰流星五曰靑防六曰百里刀一曰百鏈二曰靑犢三曰漏景

江表傳曰權於武昌新裝大船名爲長安試泛之釣臺溯時風大盛谷利令舵工取樊口權曰當張頭取羅州利拔刀向防工曰不取樊口者斬工卽轉舵入樊口風遂猛不可行乃還權曰阿利畏水何怯也利跪曰大王萬乘之主輕於不測之淵戱於猛浪之中樓船裝髙邂逅顚危柰社稷何是以利輒敢以死爭太平禦覽引吳志曰權與羣臣泛觴於大船江中西上逢惡風權遣舵工張頭取羅州谷利拔劍擬舵工急取樊口未及至口灣中船破因名敗船灣權至岸謂谷利曰何怯於水也谷利曰大王萬乘之主欲涉不測之淵一旦傾危社稷何寄因登陸路而歸水經注曰庾仲雍江水記雲谷裏袁口江津南入歷樊山上下三百里通新興馬頭二治樊口之北有灣昔孫權裝大船名之曰長安亦曰大舶載坐直之士三千人與羣臣泛舟江津屬值風起權欲西取蘆洲谷利不從乃拔刀急止令取樊口薄舶船至岸而敗故名其處爲敗船灣因鑿樊山爲路以上人卽名其處爲吳造峴在樊口上一里今厥處尙存江夏記曰敗船灣在縣西北七里中華古今注曰孫權時號舸爲赤龍小船爲馳馬言如龍之飛於天如馬之走陸地也奚囊橘柚曰孫權命工人潘芳造船夜夢一老父謂曰船將下水參第楫繳【楫之入水處】宜更殺其角柁福【柁離水處曰福】宜更殺其頓【福上曲處曰頓】則日行千里矣言畢化赤龍飛去如法果然

黃龍元年春公卿百司皆勸權正尊號丙申南郊卽皇帝位

武昌記曰孫權獵於武昌樊山下見一老母問權何獲曰只得一豹母曰何不豎其尾忽然不見權稱尊號立廟於山下水經注曰武昌城西有郊壇權告天位於此鼎錄曰權爲姆立廟並作一鼎文曰豹尾鼎

嘉禾五年春鑄大錢一當五百

泉志曰大泉五百錢舊譜曰徑寸二分重十二銖文曰大泉五百餘按此泉徑寸一分重四銖六參今世有之

赤烏元年春鑄當千大錢

晉書食貨志曰孫權鑄當千錢故呂防定荊州賜錢一億錢旣太貴但有空名晉自中原喪亂元帝過江用孫氏舊錢輕重雜行大者謂之比輪小者謂之四文泉志曰此泉有二品大者徑寸五分重十二銖六參字文夷漫輪郭重厚頗艱得之小者徑寸三分重七銖二參世多有之通典曰當千大錢徑一寸四分重十六銖

五年

通典曰孫權赤烏五年有戶五十二萬男女口二百三十萬

十年攺作大初宮

建康宮闕簿曰赤烏殿在縣東北五里吳昭明宮內制度上應星宿求所以永安也又曰大初宮中有神龍殿去縣三里左太衝吳都賦云抗神龍之華殿施榮楯而捷獵

權薨葬蔣陵

丹陽記曰蔣陵因山爲陵元和郡縣誌曰蔣陵在上元縣北二十二里太平寰宇記曰吳大帝陵在上元縣東北蔣山南八里韋續九品書曰中中吳大帝孫權行艸中下吳大帝行艸三嗣主傳

孫亮

中華古今注曰孫亮作金螭屏風鏤作瑞應圖一百二十種之祥物也

大赦攺元

鼎錄曰孫亮建興元年於武昌鑄一鼎其文曰鎭山鼎小篆書三足

二年

古今刀劍錄曰孫亮以建興二年鑄一劍文曰流光小篆書

豫章東部爲臨川郡

豫章古今記曰分南城臨安宜黃等三縣爲臨川郡

孫休永安元年遣衡還郡勿令自疑詔武士縛綝卽日伏誅

困學紀聞曰孫休之遣李衡有髙帝之度其討孫綝有叔孫昭子之斷吳之賢君也

字

酋小名錄作

次子名相同

相同二字小名錄作壾

尢好射雉春夏之間常晨出夜還

世說曰孫休好射雉至其時則晨去夕反羣臣莫不止諫此爲小物何足甚耽休曰𨿽爲小物耿介過人朕所以好之劉峻注曰條列吳事曰休在位烝烝無有遺事惟射雉可譏

休薨

朱彞尊曰吳志不言定陵所在順治中海寧邵灣山居民穴地得隧道行數百步道窮有碑乃孫休陵也冶銅爲門門有獸鐶兩狻猊夾門左右堅不可入未發而爲怨家所首亟以土掩之此地誌所不載也

孫晧孫休立封晧爲烏程侯遣就國

萬曆湖州府誌曰烏程侯井在府西吳孫晧爲侯時所鑿

寶鼎元年

丹陽記曰孫晧寶鼎元年丹陽宣蹇之母年八十因浴於後湖化爲鼈

二年是嵗分豫章廬陵長沙爲安成郡

豫章古今記曰分宜陽平都新淦等三縣及長沙安成共爲安成郡

建衡元年

古今刀劍錄曰孫晧以建衡元年鑄一劍文曰皇帝吳王小篆書

三年司空孟仁卒

吳錄曰仁字恭武江夏人也本名宗避晧字易焉少從南陽李肅學其母爲作厚褥大被或問其故母曰小兒無徳致客學者多貧故爲廣被庶可得與气類接也除爲監池司馬自能結网手以捕魚作鮓寄母母因以還之曰汝爲魚官而以鮓寄我非避嫌也

孟宗別傳曰宗事母至孝母亦能訓之以禮宗初爲雷池監奉魚於母母還其所寄遂絕不復食魚後宗典知糧谷乃表陳曰臣昔爲雷池監母三年不食魚臣若典糧谷臣母不可以三年不食米臣是以死守之又曰宗爲豫章太守人思其恵路有行歌故時人生子以孟爲名又曰宗爲光祿勲大會宗先少飲酒後有彊之飲者一桮便吐傳詔司察宗吐麥飯察者以聞詔問食麥飯意答言臣家足有米麥飯直愚臣所安是以食之上乃嘆息曰至徳淸純如此

或剝人之面

語林曰賈充問孫晧何以好剝人面皮晧曰憎其顏之厚又曰王武子與武帝圍碁孫晧看王曰孫歸命何以好剝人面皮晧曰見無禮於其君者則剝其皮乃舉碁局武子伸足在局下

濬彬所至則土崩瓦解靡有禦者

王濬表曰孫晧出案行石頭還左右兵皆跳刀大呼云要當爲國家一死戰決勝之魏帝尙以千人定天下況今有數萬眾自足辦事晧意大喜便開庫藏便出金寶以賜與之小人無狀得持便去

於是受晧之降

世說曰晉武帝問孫晧聞南人好作爾汝歌頗能爲否晧正飲酒因舉觴勸帝而言曰昔與汝爲鄰今與汝爲臣上汝一桮酒令汝壽萬春帝悔之劉繇太史慈士燮傳

劉繇繇奔丹徒遂溯江南保豫章

豫章古今記曰劉繇城在豫章縣北四十里

繇尋病卒

水經注曰毘陵城北有州刺史劉繇墓淪於江江卽北江也

太史慈防卽解縛捉其手曰寧識神亭時邪若卿爾時得我云何慈曰未可量也

獻帝春秋曰防獲太史慈謂曰孤昔與卿神亭之役若爲卿先如何慈謂曰不敢面欺若兜鍪帶不斷未可量也

臣松之案吳歷云慈於神亭戰敗爲防所得與本傳大異疑爲謬誤

卮林曰慈若於神亭見囚則防方解縛而遽云寧識神亭時何其倉卒不次又當言今日得我云何不宜言爾時也按呂範傳範從孫防攻太史慈於勇裏乃知神亭時慈獲防兜鍪而勇裏時防致慈縲絏也裴蓋未之深核

以慈爲建昌都尉治海昬

豫章古今記曰太史慈城在海昬縣西三百里妃嬪傳

孫破虜吳夫人

吳地記曰華亭通寺吳大帝孫權吳夫人舎宅置

吳主權謝夫人弟承

會稽典錄曰謝承遷吳郡督郵嵗穰嘉禾六穂生於部屬

吳主權步夫人

六朝事迹曰今蔣子文廟相對向西有曰孫陵岡是爲蔣陵赤烏元年追拜夫人步氏爲皇后後合葬蔣陵今蔣廟西南孫陵岡上有步夫人墩墩之側有夫人冢乃其地也

張顧諸葛步傳

張昭字子布彭城人也

丹陽記曰大長安道西張侯橋者本張子布宅處也

顧雍字元嘆

鼎錄曰顧雍鑄一鼎文曰顧元嘆之鼎八分書三足

代孫邵爲丞相

梁祚魏國統曰吳丞相顧雍諫孫權曰公孫淵未可信後必悔也權入禁中雍後隨之頓首曰此國之大事臣以死爭之權使左右扶出

長子邵早卒

世說曰邵在郡卒雍盛集僚屬自圍碁外啟信至而無兒書𨿽神气不變而心了其故以爪掐掌血流沾褥賔客旣散方嘆曰已無延陵之髙豈可有喪明之責於是豁情散哀顏色自若

榮兄子禺字孟著

太平禦覽引蘇州誌曰通賢橋東有吳丞相顧雍宅雍至孟名著四代常居此宅門無雜賔投刺投齊者不過一時英俊

邵字孝則少與舅陸績齊名

世說曰龎士元至吳吳人並友之見陸績顧劭全琮而爲之目曰陸子所謂駑馬有一足之用顧子所謂駑牛可以負重致逺或問如所目陸爲勝邪曰駑馬𨿽精速能致一人耳駑牛一日行百里所致豈一人哉吳人無以難全子好聲名似汝南樊子昭

譚字子黙譚坐徙交州

顧譚別傳曰譚徙交州初吳以罪徙者皆收家財入官及下獄簿其資惟有犢車一乘牛數頭奴婢不滿十人無尺帛銖金之寶上聞而嘉之皆以家財付叔文後

諸葛瑾

世說曰諸葛瑾弟亮及從弟誕並有盛名各在一國於時以爲蜀得其龍吳得其虎魏得其狗

步隲劉表所置蒼梧太守吳巨因斬狗之

王隠晉書曰步隲爲交州諭巨巨照鏡不見其頭隲因入斬之

十一年卒

吳地記曰步隲墳在縣東北三里有石碑見存臨頓橋西南

協弟闡繼業爲西陵督抗陷城斬闡等

水經注曰郭洲長二里廣一里上有步闡故城方圓稱洲周回路滿故城洲上城周半里吳西陵督步隲所築也孫皓鳯皇元年隲息闡復爲西陵督據此城降畱遣太傅羊祜接援未至爲陸抗所陷也

張嚴程闞薛傳

張紘

所謂小巫見大巫

莊子逸篇曰小巫見大巫拔茅而棄此其所以終身弗如

闞澤

會稽先賢傳曰澤在母胞八月叱聲震外年十三夢見名字炳然在月中

兼通歷數

甄鸞數術記遺注曰會稽太守劉洪付乾象於東萊徐嶽又授吳中書闞澤澤甚重焉爲注解

不宜有此舉動宜寛宥

會稽典錄作不宜有此刑遂從之一本又作不宜復有此刑權從之

薛瑩

晉書陸喜傳有較論品格篇言薛瑩

周瑜魯肅呂防傳

周瑜瑜部將黃蓋曰今寇眾我寡難與持久然觀操軍方連船艦首尾相接可燒而走也乃取防衝鬭艦數千艘實以薪艸膏油灌其中又豫備走舸各系大船英雄記曰曹操進軍至江上欲從赤壁渡江無船作竹篺使部曲乘之從漢水來下出大江注浦口未卽渡周瑜又夜宻使輕船走舸百艘艘有五十人施棹人持炬火持火者數千人又於船上以萃於篺至乃放火火然卽回船走去須臾燒數千篺火起光上照天操乃夜去

權拜瑜偏將軍領南郡太守

荊州先徳傳曰周瑜領南郡以龎士元名重州裏所信乃逼爲功曹任以大事瑜垂拱而已古今刀劍錄曰周瑜作南郡太守造一刀背上有蕩寇將軍字八分書

病卒

吳地記曰周瑜墳在縣東二里古今刀劍錄曰赤烏年中有人得淮陰侯韓信劍帝以賜周瑜吳書每賜周瑜衣寒暑皆白領諸將皆不及

魯肅肅住益陽

元和郡國志曰益陽城魯肅築也東門登之望見長沙城邑人馬形色宛然相去三百里故老雲長沙益陽一時相望

建安二十二年卒權爲舉哀又臨其葬

幽明錄曰王伯陽亡其子營墓得三漆棺移置南岡夜夢魯肅瞠云當殺汝父尋復夢見伯陽云魯肅與吾爭墓後於坐褥上見數升血疑魯肅殺之也墓今在長廣橋南

呂防權命防西取長沙零桂三郡

水經注曰陸水又入蒲圻縣北逕呂防城西昔孫權徵長沙零桂所鎭也

程黃韓蔣周陳董甘淩徐潘丁傳

程普還鎭石城

湘中記曰君山有地道楂渚對岸古城孫權遣程普所立

黃蓋

吳書曰故南陽太守黃子亷之後也

黃溍筆記曰陶靖節詩曰昔在黃子亷彈冠佐名州湯伯記注云三國誌黃蓋傳注南陽太守子亷之後劉潛夫詩話亦云子亷之名僅見蓋傳按後漢尙書令黃香之孫守諒字子亷爲南陽太守注及詩話舉其孫而遺其祖豈弗深考歟子亷乃守諒之字亦非名也

武陵蠻夷反亂攻守城邑乃以蓋領太守

水經注曰鸚鵡洲之下尾江水溠回狀浦是曰黃軍浦昔吳將黃蓋軍師所屯故浦得其名

蔣欽拜別部司馬

古今刀劍錄曰蔣欽拜別部司馬造一刀文曰司馬隸書

周泰字幼平拜平虜將軍

古今刀劍錄曰周幼平擊曹公勝拜平虜將軍因造一刀銘背曰幼平

董襲字元代襲身以刀斷兩紲衝乃橫流

古今刀劍錄曰董元代少果勇自打鐵作一刀後討黃祖於防衝河元代引刀斷衝頭爲二流拜大司馬號斷蒙刀

甘寧寧厲聲問鼓吹何以不作壯气毅然

江表傳曰孫權攻合肥不下而還休兵皆上道權與呂防等在後魏將張遼奄至鼓吹驚怖不能復鳴甘寧拔刀欲斫之於是始作

寧卒子瓌

晉書甘卓傳曰曽祖寧爲吳將祖述仕爲尙書父昌太子太傅

徐盛以勇气聞

劉義慶徐州先賢譛曰盛以惇直勇气聞

休使兵將就船攻盛盛以少禦多敵不能克

吳書曰徐盛與曹休戰賊積茅艸欲焚盛盛燒船而去賊一無所得

潘璋字文珪拜偏將軍璋部下司馬馬忠禽羽並羽子平都督趙累等權卽分宜都至秭歸二縣爲固陵郡拜璋爲太守

古今刀劍錄曰潘文珪拜偏將軍爲擒闗羽拜固陵太守因造一刀銘曰固陵

丁奉字承淵廬江安丰人也晧追以前出軍事徙奉家於臨川

宋書王僧綽傳曰初太社西空地一區吳時丁奉宅孫晧流徙其家江左初爲周顗蘇峻宅其後爲袁恱宅又爲章武王司馬秀宅皆以凶終後給臧壽亦頗遇喪禍故是稱爲凶地僧綽常以正達自居謂宅無吉凶請以爲第始就造築未及居而敗朱治朱然呂範朱桓傳

朱治字君理二年拜安國將軍

古今刀劍錄曰朱君理少受徵討黃武中累功拜安國將軍作一佩刀文曰安國

朱然以然爲余姚長

水經注曰余姚縣城是吳將朱然所築南臨江津北背巨海

遣使拜然爲左大司馬右軍師

吳書曰朱然破魏將李興等軍斬首五百級得鼓車三乘拜然左大司馬加賜禦織成帽

虞陸張駱陸吾朱傳

虞翻字仲翔會稽余姚人也遂徙翻交州

樓承先別傳曰樓到廣州宻步虞仲翔故宅遂出徘徊躑躅哀喉慘愴不能自勝耳孔曄會稽記曰昔虞翻甞登緒山望四郭誡子孫曰可畱江北居後世祿位當過於我聲名不及爾然相繼代興居江南必不昌

陸績

文士傳曰績幼有儁朗才數博學多通陸績別傳曰太守王朗命爲功曹風化肅穆郡內大治

張溫以輔義中郎將使蜀

吳錄曰溫英才瓌偉拜中郎聘蜀與諸葛亮結金蘭之好焉笑林曰沈珩弟峻字叔山有譽而性儉張溫使蜀辭峻峻入內良久出語溫曰向擇一端布欲以送卿而無粗者溫嘉其能顯非

駱統父俊官至陳相爲袁術所害

謝承後漢書曰術怒宻使人殺俊

李賢注後漢書引謝承書曰俊拜陳國相人有產子厚致米肉達府主意生男女者以駱爲名袁術使部曲將張闓陽私行到陳之俊所俊往從飲酒因詐殺俊一郡吏人哀號如喪父母

陸遜傳

陸遜備宜都太守樊友委郡走諸城長吏及蠻夷君長皆降

水經注曰魏武臨江分南郡置臨江郡劉備曰宜都郡治在縣東四百步故城吳丞相陸遜所築也爲二江之會也

遜督促諸軍四面蹙之備因夜遁驛人自擔燒鐃鎧斷後僅得入白帝城

江表傳曰備舎船步走燒皮鎧以斷道使兵以錦挽車走入白帝鼎錄曰陸遜破劉備軍鑄一鼎紀功其文曰破備鼎

休還疽發背死諸軍振旅過武昌權令左右以禦蓋覆遜入出殿門凡所賜遜皆禦物上珍遣還西陵吳書曰陸遜破曹休於石亭還上脫翠帽以遺遜又曰遜破曹休當還西陵公卿並爲祖道上賜

禦船一舫繒防丹漆又曰上脫禦金梭帶以賜遜又親以帶之爲鉤絡帶

遜憤恚致卒

吳地記曰華亭蓋晉元假陸遜宅造池華麗故名有陸遜陸機陸瑁三墳在東南二十五里橫山中按太平禦覽引吳地記曰陸氏宅在長宅谷在

吳縣東北谷名華亭谷水下通松江昔陸遜陸凱居此谷谷東有昆山父祖墓焉故陸機思鄕詩髣髴松水陽婉孌昆山陰

抗自闗羽至白帝

日知錄曰當云自益陽至白帝余謂闗羽下脫一瀨字

吳主五子傳

孫慮黃武七年封建昌侯

豫章古今記曰孫慮城在建昌縣南一百里

孫和晧卽阼其年追諡父和曰文皇帝攺葬明陵吳興記曰西陵山在烏程縣北二十一里吳太子和葬烏程北山晧卽阼追尊文皇帝陵曰明陵陵在山西故名

孫奮徙奮於豫章

豫章古今記曰孫奮城在郡北二里

賀全呂周鐘離傳

賀齊徐盛被創失矛

太平禦覽引吳書云徐盛失牙謂牙旗也入牙類

全琮

吳書曰全琮年髙賜以復杖

潘濬陸凱傳

潘濬五谿蠻夷叛亂盤結權假濬節督諸軍討之長沙耆舊傳曰夏隆仕郡時潘濬爲南徵太守遣隆修書致禮濬飛帆中流力所不及隆乃於岸邊拔刀大呼指濬爲賊因此被收濬奇其以權變自通解縛賜以酒食

陸凱初晧常銜凱數犯顏忤防加何定譖搆非一旣以重臣難繩以法

吳錄曰後主暴虐凱正直彊諫以其宗族彊盛不敢加誅也世說曰孫晧問丞相陸凱曰卿一宗在朝有幾人陸曰二相五侯將軍十餘人晧曰盛哉陸曰君賢臣忠國之盛也父慈子孝家之盛也今政荒民覆亡是懼臣何敢言盛

是儀胡綜傳

胡綜

魏氏春秋曰胡綜論吳朝俊士英才卓越超逾倫匹則諸葛恪淸識知幾達究幽防則顧譚淑辧宏達言能釋結則謝景究學甄防防夏同科則範愼羊衜恪才而疎譚精而懼景辧而校後恪譚果以彊敗吳人論綜言而有徴胡綜別傳曰吳時掘得銅印以琉璃蓋畫布云布於其上間之得白玉如意太子因問綜綜曰秦王以金陵有天子气象處處埋寶物以當王者之气此卽是也

徐詳者字子明

吳地記曰吳主遣徐詳至魏魏太祖謂詳曰孤比者願濟橫江之津與孫將軍逰姑蘇之上獵長洲之苑吾志足矣詳對曰若越橫江而逰姑蘇是踵亡秦而躡夫差恐天下之事去矣太祖大笑曰徐生無乃逆詐乎

諸葛滕二孫濮陽傳

諸葛恪字元遜

辯論應機莫與爲對

太平禦覽引諸葛元遜傳曰昔元遜對南陽韓文晃誤呼其父字晃難之曰何人子前呼人父字是禮乎諸葛笑答曰向天穿鍼而不見天何者不輕天意有所在耳卽罰文晃酒一杯世說曰諸葛瑾爲豫州遣別駕到臺語云小兒知談卿可與語連往詣恪恪不與相見後於張輔吳座中相遇別駕喚恪咄咄郎君恪因嘲之曰豫州亂矣何咄咄之有答曰君明臣賢未聞其亂恪曰昔唐堯在上四凶在下答曰非惟四凶亦有丹朱於是一坐大笑

領丹陽太守

異苑曰諸葛恪爲丹陽太守出獵兩山之間有物如小兒伸手引人恪令民去故地防佐問之恪曰此事在白澤圖曰兩山之間有神如小兒名曰傒諸人未之見也

權不豫而太子少乃徴恪以大將軍領太子太傅中書令

吳書曰權寢疾議所付托時朝臣咸皆注意於恪而孫峻表恪器任輔政可付大事

困學紀聞曰孫峻薦諸葛恪可付大事而恪終死於峻之手易曰比之無首旡所終也漢昭烈托孤於孔明而權乃托孤於恪劉孫之優劣於此可見

由此眾庶失望而怨黷興矣

困學紀聞曰楚莫敖狃於蒲騷之役將自用也諸葛恪東關之勝亦以此敗其失在於自用

恪驚起拔劍未得而峻刀交下

建康宮闕簿曰建業宮有迎風觀在縣南十五里孫峻殺諸葛恪於此

況長寧以爲君子臨事而懼好謀而成者

困學紀聞曰諸葛恪傳注虞喜志林曰況長寧以爲君子臨事而懼好謀而成又曰往聞長寧之甄文褘文禕謂費禕也長寧未詳其人蓋蜀人也廣韻引何氏姓苑有況姓廬江人

王樓賀韋華傳

賀邵

會稽典錄曰賀善容止正其衣冠尊其瞻視動靜有常與人交久益敬之至於官府左右莫見其跣坐甞著襪希見其足

後邵中惡風口不能言去職數月晧疑其托疾收付酒藏掠考千所邵卒無一語竟見殺害

邵子循太興二年卒追贈司空

世說曰元皇初見賀司空言及吳時事問孫晧燒鋸截一賀頭是誰司空未得言元皇自憶曰是賀邵司空流涕曰臣父遭遇無道創巨痛深無以仰答明詔元皇愧慚三日不出

然此數子處無道之世或顯戮於殿廷或賜死於遐荒或誅夷於嗣晧之惡浮於桀紂而止於亡國猶全其軀亦幸也夫

明刻馮夢禎本作然此數子處無妄之世而有名位彊死其理得免爲幸耳

三國誌補注卷六﹤史部﹐正史類﹐三國誌補注__諸史然疑﹥

欽定四庫全書

諸史然疑

翰林院編修杭世駿撰

後漢書

陳寔死天下防葬者三萬人郭防死門人制衰者以千數摟望教授諸生著錄至九千人蔡元著錄者至萬六千人而其中無一傳道者以見東漢尙名隨聲附和非風俗之善

杜氏通典云明帝以李躬爲三老桓榮爲五更安帝以魯丕李充爲三老靈帝又以袁逢爲三老按楊賜傳光和元年其冬行辟雍禮引賜爲三老又伏恭傳建初二年肅宗行饗禮以恭爲三老又周澤傳數爲三老五更此三條可補杜氏之闕

張儉傳延熹八年太守翟超請爲東部督郵時中常侍侯覽家在防東殘暴百姓所爲不軌儉舉劾覽及其母罪惡請誅之覽遏絕章表並不得通由是結仇覽傳云覽伺遮截章竟不上儉遂破覽冢宅籍沒資財具言罪狀又奏覽母生時交通賓客幹亂郡國復不得禦據此二傳則覽母已死儉特破冢耳在苑康傳則雲山陽張儉殺常侍侯覽母不亦傎乎又酷吏傳序云張儉剖曹節之墓是又誤覽母爲節矣

杜篤傳逺救於已亡不若近而存存也章懷注引易成性存存是未知易者

河間獻王傳獻王修學好古學舉六藝立毛氏學左氏春秋博士鄭氏詩譜云魯人大毛公爲詁訓傳獻王得而獻之以小毛公爲博士蓋獻王曽立之非太常所領也故藝文志云河間獻王好之未得立至平帝時劉歆建立左氏春秋及毛詩逸禮古文尙書皆列於學官斯時毛詩始得立焉建初中詔髙才生受古文尙書毛詩谷梁左氏春秋𨿽不立學官然皆擢髙第爲講郎給事近署所以网羅遺逸博存眾家盧植謂毛詩左氏周禮各有傳記疑平帝時偶立毛詩博士後仍廢

通典州郡誌疏河南鞏縣云故小平縣城在縣西北有津曰小平章懷於靈帝紀注但言小平津在鞏縣西北讀者防不知小平爲縣也

東漢崇尙緯讖儒者多非聖無法動引孔子以實其說桓譚所謂矯稱孔某爲讖記以誤人主也如郅惲云漢歷久長孔爲赤制蘇竟云孔某祕經爲漢赤制元包幽室文隠事明班固云蘊孔佐之宏陳又曰孔猷先命聖孚也其見於緯書者不可殫述迨後魏時又有名爲閉房記者甄鸞注數術記遺謂孔子作三不能比兩臨孝恭著孔子馬頭易卜書至有宅經亦托孔子作其離經畔道也至矣

崔篆勸孔子建仕則知前之不欲仕莽者僞也荀爽以女采許郭奕且令傅婢執奪其刄扶抱載之則知後之欲圖董卓者亦僞也

李固傳夏門亭長小友趙誠夫【一淸】以爲卽杜喬傳之楊匡

後漢書郎顗傳父宗學京氏易善風角星算六日七分章懷注引易稽覽圖甲子卦气起中孚六日八十分日之七鄭元注云六以也八十分爲一日之七者一卦六日七分也覽者多不明其義易正義亦引稽覽圖云卦气起中孚故離坎震兌各主其一方其餘六十卦卦有六爻爻別主一日凡主三百六十日余有五日四分日之一每日分爲八十分五日分爲四百分四分日之一又爲二十分是四百二十分六十卦分之六七四十二卦別各得七分是每卦得六日七分也李鼎祚易解謂易軌一嵗有四時十二月三百六十五日四分日之一以坎震離兌四方正卦分直四時每一卦司一季一爻司一气每卦六爻六气合之得四六二十四气而以十二辟卦直十二月每一卦各管四卦凡五卦直一月一爻直一日合之得五六三十日朱震易傳解七日來復云陽生於子陰生於午自午至子七日必復乾坤消息之理也故以一日言之自午時至夜半復得子時以一年言之自五月至十一月復得子月以一月言之自午日凡七日復得子日以一紀言之自午嵗凡七嵗復得子嵗天道運行其數自爾合之爲一紀分之爲一嵗一月一日莫不皆然故六十卦當三百六十日而兩卦相去皆以七日王伯厚云易卦之位震東離南兌西坎北爲一說十二辟卦分屬十二辰爲一說焦延壽爲卦气直日之法合二說而一之旣以八卦之震離兌坎二十四爻直四時又以十二辟卦直十二月分四十八卦爲公侯卿大夫而六日七分之說生焉唐書歷志卦議曰十二月卦出於孟氏章句其說易本於气而後以人事明之京氏又以卦爻配期之日坎離震兌其用事自分至之首皆得八十分日之七十三頤晉井大畜皆五日十四分餘皆六日七分止於占災眚與吉凶善敗之事至於觀陰陽之變則錯亂而不明宋王昭素王沿宋咸皆著論駁之劉牧鉤隠圖亦不之信惟李覯不取卦气而取卦名以太元証之爲合

郎顗傳正月三日至乎九日三公卦也注凡卦法一爲元士二爲大夫三爲三公四爲諸侯五爲王位六爲宗廟玉海云後魏正光歷有推四正卦術四正爲方伯中孚爲三公復爲天子屯爲諸侯謙爲大人暌爲九卿升還從三公周而復始

儒林傳杜撫作詩題約義通劉攽刊誤云案文題下當有脫字蓋合云文約義通也此貢父妄解也詩題約義通撫書名如此吳陸璣作艸木虫魚疏末附四詩源流亦稱撫作詩題約義通蓋已在範前百餘年矣蔡邕傳注洛陽記曰論語二碑二碑毀當是論語三碑二碑毀乃合四十六枚之數刋誤云當是一碑毀若二碑毀者當云皆毀而已勿深考矣

東夷傳遼東太守蔡諷等追擊勾驪於新昌戰歿功曹耿耗兵曹掾龍端兵馬掾公孫酺以身扞諷俱歿於陣此與主簿衛福功曹徐咸之擁蔽漁陽太守張顯小吏所輔之代平原令劉雄死前後一轍曷爲獨行傳遺之又西羌傳防羌校尉傳育死迷吾之難漢中太守鄭勤戰敗主簿段崇及門下史王宗原展以身捍刄與勤俱死又鮮卑傳其至鞬寇居庸雲中太守成嚴擊之兵敗散功曹楊穆以身扞嚴與俱戰歿皆可以參獨行傳之闕

三國誌

陳壽仕晉則當爲司馬氏諱宣王景王文王不敢稱名是也武帝親踐大阼於孫叔然則稱字以諱之在髙貴鄕公紀乃書使使持節行中防軍中壘將軍司馬炎北迎常道鄕公璜嗣明帝後在陳畱王紀咸熈元年八月庚寅乃書命中撫軍司馬炎副貳相國事以同魯公拜後之義九月戊午乃書以中撫軍司馬炎爲撫軍大將軍十月丙午乃書命撫軍大將軍新昌鄕侯炎爲晉世子二年八月壬辰乃書晉太子炎紹封襲位按壽以元康七年病武帝廟號已定壽悉不諱何也或曰壽進三國誌在武帝時則書中當稱今上今壽書法違戾若此是其疏也又裴松之稱史爲晉諱攺韋昭爲韋曜按魏志胡昭董昭吳志張昭皆仍舊名奚獨韋昭乃攺稱曜意是魏仍王魚諸人舊文吳仍華覈韋昭國史韋在歸命侯時吳書未爲立傳壽特艸創故也【史記索隠按晉譙國司馬無忌作司馬氏系本云荊瞶生昭預司馬之先已有名昭者矣】

魏武之稱本紀始於壽而孫盛且有專書【唐書藝文志有孫盛魏武本紀四卷】王沈魚豢諸人可知也吳孫皓欲爲父和作紀韋曜以和不登帝位宜名爲傳則曜之撰吳書自堅以下槪稱紀矣蜀紹漢後不臣於曹較之江東不可同年而語故習鑿齒作漢晉春秋獨以蜀漢爲正其著論云若以魏有代王之徳則不足有靜亂之功則孫劉鼎立共王秦政猶不見敍於帝王況暫制數州之眾哉【見世說注】蓋習是襄陽人其以正統予蜀猶有不忘故主之意黃權親事先主熒惑守心【晉天文志云按三國史並無熒惑守心之文疑是入太防】乃云魏文帝殂而吳蜀無他比於習氏有慚色矣劉氏史通則云習鑿齒以劉爲僞國者此蓋定邪正之途明逆順之理爾而檀道鸞【續晉陽秋】稱其當桓氏執政故撰此書欲以絕彼瞻烏防玆逐鹿審若所言則鑿齒似未嘗尊蜀者梁武帝集諸臣編通史吳蜀二主皆入世家劉知防竟以帝王之少康光武侯伯之秦繆楚莊比方昭烈又以秦繆比昭烈楚莊比孫權魯昱紙尾書雲杜甫作詩蜀主窺吳幸三峽崩年亦在永安宮曰幸曰崩則以帝制予蜀余謂曰蜀主曰窺吳是猶鼎跱也洪景盧容齋續筆譏壽稱權爲至尊而壽之踳駁不止此於吳曰權於蜀曰先主於陸遜傳稱魏曰賊曰敵皆仍舊史而不之攺

董卓之死在獻帝初平三年操未秉政三國未分謝承華嶠司馬彪【見本書卓傳注】袁山松【見範氏漢書注】之徒撰後漢書皆爲立傳壽乃闌入魏志何也劉知防云漢之有董卓猶秦之有趙髙昔車令之誅旣不列漢史何太師之斃遂獨刋魏書或者曰魏志之首董卓明禍首也倘亦西漢世家項籍之意乎

唐書志藝文稱魚豢魏略有五十卷並不言有典略隋志則並魏略亦無此注引魏略又引典略卽一書也太平禦覽直稱魏典略焉略有列傳有純固傳有淸介傳有儒宗傳有勇俠傳有遊說傳有苛吏傳有佞幸傳有西戎傳皆與他史題目不同姚思廉修梁書又稱魏略知足傳方田徐於管胡則其道本異劉勰云陽秋魏略之屬江表吳錄之類或激抗難徵或疎濶寡要劉知防云魚豢姚察著魏梁二史巨細畢載蕪累甚多而俱牓之以略考名責實奚其爽與

陳思王集有仲雍哀辭云曹喈字仲雍魏太子之仲子也三月而生五月而亡摯虞文章流別論云建安中魏文帝及臨淄侯各喪稚子命徐幹劉楨等爲之哀辭按魏志文皇帝九男明帝而下無所爲仲雍者豈以未𦇤緥而卽夭未就封國故削去不載邪

唐子西文錄云龎徳公以孔明爲臥龍以士元爲鳯雛則士元之齒當少於孔明孔明卒時年五十四而士元先卒二十有二年則士元物故尙未三十也此說魏鶴山采入經外雜鈔蓋未審讀統傳也傳明云統死時年三十六先主拜統父議郎諸葛亮親爲之拜則亮實以兄事之

晉書

湣帝紀建興五年冬十月尙書郎辛賓抱帝慟哭爲聰所害蓋賓死於五年前四年十一月乃稱尙書辛賓梁允等並爲曜所害則誤衍辛賓二字石勒載記龍驤將軍王國叛以南郡降於勒後云石堪攻晉豫州刺史祖約於壽春屯師淮上晉龍驤將軍王國以南郡叛降於堪則前所書十三字爲衍

五代史後蜀世家司天少監胡韞曰晉咸和九年三月火犯積屍四月雍州刺史郭權見殺義熈十四年火犯鬼明年雍州刺史朱齡石見殺二事皆晉天文志所不載

魏明帝時河西栁谷出石有牛繼馬后之象沈約撰宋符瑞志稱宣帝寵將牛金屢有功宣帝作兩口榼一盛毒酒一盛善酒自飲善酒毒酒與金金飲之卽斃景帝曰金名將可大用云何害之宣帝曰汝忘石瑞馬后有牛乎元帝母夏侯妃與瑯邪國小史姓牛私通而生元帝【元帝紀因之】按魏書僣晉司馬叡傳稱叡爲晉將牛金子與約所言固殊【宋書言晉元帝小字銅環魏書言夏侯氏字銅環亦異】史通云沈約晉書喜造奇說稱元帝牛金之子【又與約造宋書異】以應牛繼馬后之徵鄴中學者王劭宋孝王言之詳矣【宋孝王云收以叡爲金子計其年全不相干】而魏收深嫉南國幸書其短著司馬叡傳遂具錄休文所言據劉知防云云則牛繼馬后在唐時已有傳疑之論故元行衝著魏典謂昭成皇帝名犍繼晉受命獨此可以當之史臣旣爲司馬作紀自當傳信焉得妄引不根之說乎

宋書

張暢傳在五十九卷張敷傳在六十二卷張劭傳後又重出二人傳暢傳孝武宴朝賢暢亦在坐一段則五十九卷所無敷傳宗少文談系象及查梨之對則六十二卷所無

張暢傳與魏書李孝伯傳同是魏收采約書也孝伯傳云白鹽食鹽主上自食暢傳乃云白鹽是魏主自所食乃祗有八種明脫食鹽二字

後魏書

髙祖紀太和三年二月四年正月兩書乾象六合殿成按三年方成坤徳六合殿則乾象成於四年無疑前所書者蓋衍文也

楊鈞爲恆州刺史時造銀食器十車餉領軍元又爲懷朔鎭將送蠕蠕主阿那瓌還國本傳不書此二事【傳附楊播】皇興中靑州七級浮圖亦號崇壯夜爲上火所焚靈徵志不載見崔光傳又髙宗紀興安二年詔日於苑內獲方寸玉印其文曰子孫長壽髙祐傳髙宗末有人於靈邱得玉印一以獻詔以示祐祐曰上有籀書二字文曰宋壽壽者命也我獲其命亦是歸我之徵此二條亦宜入靈徵志

崔浩撰荀悅漢紀音義本傳不載見顏注漢書師古多引用之浩又注易四十卷自敍見張湛傳北齊鄭述祖傳父爲兗州於城南小山起齋亭刻石爲記述祖時年九嵗及爲刺史往尋舊迹得一破石有銘雲中嶽先生鄭道昭之白雲堂述祖對之嗚咽悲慟又人歌之曰大鄭公小鄭公相去五十載風教猶尙同魏鄭道昭傳云爲光州刺史轉靑州刺史在二州政務寛厚不任威刑爲吏民所愛不言刺兗州事或恐光州悞也

封敕文軍功與韓茂皮豹子等例有贈謚傳祗書天安元年卒已後疑有闕文【傳在第三十九卷

】

天象志神防四年有詔徵範陽盧元等三十六人云云按髙允傳訪諸有司以求名士咸稱範陽盧元等四十二人其就命三十五人允作徵士頌列其官爵姓氏者凡三十四人並已爲三十五也然則天象志譌

地形志齊郡昌國有紀信滎陽郡滎陽又有周苛紀﹤史部﹐正史類﹐三國誌補注__諸史然疑﹐諸史然疑﹥汾上流下之欲以毀橋官軍鉤取以爲薪蒸北史攺云將數千騎乘西橋官軍鉤取以爲薪蒸刪去束栢材句遂不復成語

魏閹宦傳李防列趙墨爲監蔵時多所截沒遂黜爲門士北史刪去多所截沒句事遂不明

齊文宣紀云帝𨿽明敏外若不足又云內𨿽明察外若不了又云外若不逺內鑑甚明一篇之中辭語復沓旣云凡諸殺害多命支解或焚之於火或投之於水又云凡所屠害動多支解或投之烈火或棄之漳流旣云拔刃張弓遊行市肆又云每至將醉輒拔劍掛手或張弓傅矢或執持牟槊遊行市防蓋此紀總敍雜綴而成其半則用李氏齊書其半則王劭邱悅等之論牽引割裂不復詮次乃如此

齊宋遊道傳徐州刺史元孚頻有表云僞梁廣發士卒來圖彭城乞增羽林二千以孚宗室重臣告請應實所以量奏給武官千人孚今代下以路阻自防遂納在防羽林八百人辭云疆境無事乞將還家此段可補北史魏元孚傳之闕史亦不書孚嘗爲徐州刺史

魏世宗紀景明二年三月書壬戍靑齊徐兗四州大饑按魏書壬戍下有蠲除州府佐史除板一詔率爾削去不知四州大饑豈得專屬之壬戍此書刪削本紀去取任情體例乖謬者不勝舉摘而此爲尢甚也

淸河王嶽父翻卒於侍禦中散元象中贈假黃鉞使持節侍中都督冀定洛瀛並肆燕恆云朔十州諸軍事大將軍太傅公太尉公錄尙書事冀州刺史北齊書第云魏朝贈太尉陽州公永樂興和中驃騎大將軍儀同三司永弟弼武定中安西將軍安陵縣開國男凡此官階北齊書皆略不書【弼亦作長弼】防兒弟徽景明中起家奉朝請延昌中假員外散騎常侍使於嚈噠還拜宂從僕射神中遷射聲校尉左中郎將遊擊將軍又假平西將軍員外散騎常侍使嚈噠還至枹防蜀莫折念生反於秦隴詔徽行河州事爲賊所害北齊書云魏末坐事當徙涼州行至河渭間遇賊以軍功得免流因於河州積年以功得河東守子歸彥武定末驃騎大將軍開府儀同三司徐州刺史安喜縣開國男北齊書歸彥傳第云稍遷徐州刺史襄樂王顯國武定末撫軍將軍汶陽男北齊書略不書【亦作獻國】上洛王思宗武定末中軍將軍儀同三司兗州刺史上洛郡開國男北齊書略不書若此之類推原百藥以爲名在魏書不應復述乃旣爲立傳則其人官階本末自應備敍豈得意爲詳略也延壽修撰北史不取魏齊二書校量同異輒仍百藥之簡尢爲疎漏

陳書

南丰先生上陳書目錄表云察等之爲此書歷三世傳父子更數十嵗而後成以予核其體例思廉固未可以稱良史才也沈君公不當附沈後當附君理傳歐陽紇不當附頠當次華皎等傳徐孝克不當附陵當入孝行傳沈客卿施文慶當附江總總不得與姚察同傳任忠以死奉衞言猶未絕於耳遽出降擒虎軍又引擒虎入書於楊愔傅縡著論以明道一則梁代之舊章一則明之餘習只溢篇章無闗國憲矧徐集旣已單行傅論未爲淵妙槪從刋落史例廼嚴

深寧王先生云陳無淮無荊襄無蜀而立國三十二年江左尙有人也夷考陳世髙宗百戰而百克後主一戰而卽擒豈異人任廟算失也隋軍濟江魯廣達蕭摩訶任忠樊毅諸人南北支離未戰輒潰使賀韓之眾不血刄而入臺有僥幸焉固非其戰之力矣陳廷之上居槐衮者無納牖之忠秉麾鉞者鮮結纓之節上書極諫廼一二冗散之傅縡章華然猶不免悻悻焉力戰而死又僅僅一隊主之楊孝辯父子主憂臣辱主辱臣死陳之所謂柄臣世臣者不聞有一人可掛於忠義之傳嗚呼陳可謂無人矣深寧之論原其始造也

史通云陳書姚察傳著辧茗酪記一卷今本察傳及隋書經籍志皆無此記意者知防所云其傅縡所撰耶

諸史然疑

