

欽定四庫全書

史部一

讀史記十表

正史類

提要

【臣】等謹案讀史記十表十卷

國朝汪越撰徐克範補越字師退康熙乙酉舉人克範字堯民皆南陽人是書有後記一篇記越初作此書成以書抵克範曰有讀史記十表一帙徧求友人商防殊無一人按定子長原表通首訖尾印證鄙說之是非者不解何故仰惟細加推勘示明紕繆以便攺訂有補義則亦書於篇將來授梓云云蓋古來增減前人舊本多在其人之身後惟此書則同時商而補之故考校頗爲精密於讀史者尙屬有禆考史家之難在於表志而表文經緯相牽或連或斷可以考證而不可以誦讀學者往往不觀劉知防考正史例至爲詳悉而史通已有廢表之論則其他可知越等獨排比舊文鉤稽防義𨿽其間一筆一削務以春秋書法求之未免或失之鑿而訂訛砭漏所得爲多其存疑諸條亦頗足正史記之抵牾異乎矉捧一書纎毫必爲回防者於史學之中可謂人略我詳矣乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

讀史記十表總論

太史公自序曰孔子作春秋學者至今則之自獲麟以來四百餘嵗而諸侯相兼史記放絕漢興百年之間天下遺文古事靡不畢集太史公【衛宏漢儀注太史公武帝置天下計書先上太史公副上丞相瓚曰百官表無太史公司馬貞曰公者遷所著書尊其父云云也按遷序中亦自稱太史公非但尊其父也】太史公仍父子相續纂其職【談卒三年遷爲太史令五年而當太初元年七年而太史公遭李陵之禍】綱羅天下放失舊聞王迹所興原始察終見盛覩衰論考之行事略推三代錄秦漢上記軒轅下至於玆著十二本紀旣科條之矣並時異世年差不明作十表【顏師古云並時異世則年曆差殊難以明辦故作表也正義雲起黃帝迄天漢四年合二千四百一十三年】

維三代尙矣年紀不可考蓋取之譜諜舊聞本於玆於是略推作三代世表第一

幽厲之後周室衰微諸侯專政春秋有所不紀而譜諜經略五霸更盛衰欲覩周世相先後之意作十二諸侯年表第二

春秋之後陪臣秉政彊國相王以至於秦卒並諸夏防封地擅其號作六國年表第三

秦旣暴虐楚人發難項氏遂亂漢乃扶義徵伐八年之間天下三擅事繁變眾故詳著秦楚之際月表第四漢興以來至於太初百年諸侯廢立分削譜紀不明有司靡踵彊弱之原云以世【正義曰譜紀不明故有司無所踵繼其後彊弱之原乃云以世相代都不能有所錄記也按云字疑亡字之訛見亡以論其世也】作漢興以來諸侯年表第五

維髙祖元功輔臣股肱剖符而爵澤流苗裔忘其昭穆或殺身隕國作髙祖功臣侯者年表第六

惠景之間維申功臣宗屬爵邑作惠景間侯者年表第七

北討彊胡南誅勁越徵伐夷蠻武功爰列作建元以來侯者年表第八

諸侯旣彊七國爲從子弟眾多無爵封邑推恩行義其勢銷弱歸徳京師作王子侯者年表第九

國有賢相良將民之師表也維見漢興以來將相名臣年表賢者記其治不賢者彰其事作漢興以來將相名臣年表第十

按太史公自序在史記篇末其歷序所以著本紀世家書表傳之意是一片文字不可割截玆所剟取特以其辭簡明使讀者觀其持論大防耳至每表之前各自有序惟將相名臣闕此固具載全表也

司馬貞曰應劭云表者錄其事而見之按禮有表記鄭云表明也謂事微而不著者須表以明之故曰表也張守節曰表分代系年封又云作表十象天之剛柔十日也

鄭樵曰史記一書分爲五體本紀紀年世家傳代表以正曆書以類事傳以著人

林駉曰嘗觀遷史之表矣三代世表所以觀百世之本支也考黃帝之初先列諸系以祖宗爲經以子孫爲緯則五帝三王皆出於黃帝此帝王授受之正統可見也六國年表所以示天下之名分故齊康公之十九年爲田和遷居海上而書曰齊太公卒【田和亦稱太公】且繋之康公二十年康公旣卒始書田齊此尊卑逆順之正理可見矣十二諸侯年表以下以地爲主故年經而國緯所以觀天下之大勢也功臣年表以下以時爲主故國經而年緯所以觀一時之得失也秦楚月表上尊義帝而漢居其中明大義也將相年表上系大事記明職分也【凡表縱者爲經衡者爲緯】

王應麟曰班固謂司馬遷史記十篇有錄無書顏師古以爲十篇具在或艸具而未成也漢興以來將相年表其書具在但闕前序【按自序云凡百三十篇五十二萬六千五百字則當日全書已成或後散失故闕十篇耳】

按表者紀月編年聚而爲繪圖指掌經緯縱橫有倫有脊其書法謹嚴幾於春秋大義數十炳若日星矣至所不言尢寓褒譏未易測識後人欲穿鑿立論復所未安誠防本紀世家列傳窮厥事理當自得之也

欽定四庫全書

讀史記十表卷一

南陽汪越撰

三代世表第一

太史公曰五帝三代之記尙矣【劉氏云尙猶久古也尙矣之文元出大戴禮彼云黃帝尙矣】自殷以前諸侯不可得而譜【正義曰譜布也列其事也】周以來乃頗可著孔子因史文次春秋紀元年正時日月蓋其詳哉至於序尙書則略無年月或頗有然多闕不可錄故疑則傳疑蓋其愼也余讀諜記【索隠曰諜音牒牒者記系諡之書也下云稽歷譜諜謂歷代之譜諜也】黃帝以來皆有年數稽其歷譜諜終始五徳之傳【索隠曰謂帝王更王以金木水火土五徳傳次相承終而復始故云終始五徳之傳】古文咸不同乖異夫子之弗論次其年月豈虛哉於是以五帝系諜尙書集世紀黃帝以來訖共和爲世表【索隠曰按大戴禮有五帝徳及帝繋篇蓋太史公取此二篇之諜及尙書集而紀黃帝以來爲系表也】

﹤史部﹐正史類﹐讀史記十表﹐卷一﹥﹤史部﹐正史類﹐讀史記十表﹐卷一﹥

帝泄

帝不降

帝扃【不降弟】

帝厪

帝孔甲【不降子好鬼神淫亂不好徳二龍去】

帝臯

帝發【索曰帝臯子也系本云帝臯生發及履癸履癸一名桀】

帝履癸【是爲桀】

從禹至桀十七世從黃帝至桀二十世

殷湯伐夏氏【從黃帝至湯十七世】

帝外丙【湯太子太丁蚤卒故立次弟外丙】

帝仲壬【外丙弟】

帝太甲【故太子太丁子淫伊尹放之桐宮三年悔過自責伊尹乃迎之復位】

帝沃丁【伊尹卒】

帝太庚【沃丁弟】

帝小甲【太庚弟殷道衰諸侯或不至○索隠曰殷本紀及系本皆云小甲太庚子】

帝雍已【小甲弟】

帝太戊【雍已弟以桑谷生稱中宗】

帝中丁【俗作仲丁】

帝外壬【中丁弟】

帝河亶甲【外壬弟】

帝祖乙

帝祖辛

帝沃甲【祖辛弟○索隠曰系本作開甲】

帝祖丁【祖辛子】

帝南庚【沃甲子】

帝陽甲【祖丁子】

帝盤庚【陽甲弟徙河南】

帝小辛【盤庚弟】

帝小乙【小辛弟】

帝武丁【雉升鼎耳雊得傅說稱髙宗】

帝祖庚

帝甲【祖庚弟淫○徐廣曰一云淫徳殷衰】

帝廩辛【索隠曰或作馮辛系本作祖辛誤也按上祖乙巳生祖辛故知誤也】

帝庚丁【廩辛弟殷徙河北】

帝武乙【慢神震死】

帝太丁

帝乙【殷益衰】

帝辛【是爲紂】

從湯至紂二十九世從黃帝至紂四十六世

周武王伐殷【從黃帝至武王十九世】

按舊本此後載褚先生語一段援殷周以稱霍將軍又謂堯知后稷子孫之後王故益封之百里索隠云褚先生蓋腐儒也言之不經蕪穢正史又按索隠各表述贊文義亦淺故皆不錄

讀史記十表卷一

讀三代世表

讀三代世表以黃帝爲主於顓頊屬俈屬堯屬舜屬於夏屬殷屬周屬皆曰黃帝生又曰起黃帝至顓頊三世起黃帝至帝俈四世起黃帝至俈子帝堯五世黃帝孫之孫虞舜明諸帝皆黃帝後也於夏殷周曰從禹至桀十七世曰從黃帝至桀二十世從湯至紂二十九世曰從黃帝至紂四十六世周武王伐殷曰從黃帝至武王十九世明三代皆黃帝後也此必古譜諜如帝系姓本有成文而史公據之以作表也

世表者但次其世不可以紀年故也序言孔子次春秋則紀元年正時日月序尙書則弗論次其年月蓋可詳者詳之不可詳者愼之故但據系諜尙書作世表亦愼而闕疑之意也

索隱曰三代皆出自五帝故序三代要自五帝而起首也

表起於五帝而但曰三代世表何也正義云五帝久古傳記少見夏殷以來乃有尙書略有年月比於五帝事迹易明故也索隱云三代之系長遠宜以名篇似正義說是也

索隱曰太史公作史記宜應上自開辟下迄當代以爲一家之首尾三皇以還載籍罕備然君臣之始教化之先旣論古史不合全闕近代皇甫謐作帝王代紀徐整作三五歷皆論三皇以來事並采而補之

按司馬貞補三皇本紀以伏犧女媧皆蛇身人首神農人身牛首以至煉石防鼇之誕皆筆之又推之開辟之初天地人三皇以爲圖緯所載不可全棄又推人皇以後五龍氏以下十七君又引韓詩以爲自古封太山禪梁甫者萬有餘家又稱自開辟至於獲麟凡三百二十七萬六千嵗分爲十紀其可信乎太史公托始黃帝而其間猶不免抵牾況欲論著開辟以降乎故曰百家言黃帝其文不雅馴薦紳先生難言之乃知其澄汰者已多矣

蘇轍曰司馬遷紀五帝遺羲農而黜少昊後世皆以爲非

按司馬貞補伏羲女媧神農而後及黃帝蘇轍作古史去女媧進黃帝爲三皇以少昊顓頊帝俈堯舜爲五帝蘇勝於小司馬矣

柯維騏曰五帝之名見於孔子家語及大戴禮其說有二其一孔子對季康子以伏羲配木神農配火少昊配金顓頊配水此言數聖人革命攺號取法於五行之帝非五帝之定名也其一則孔子所答宰我五帝徳曰黃帝曰顓頊曰帝嚳曰堯曰舜太史公所述五帝紀是也【見五帝本紀贊中】厥後皇甫謐作帝王代記蘇子由作古史鄭樵作通誌並祖孔安國以伏羲神農黃帝爲三皇少昊顓頊帝嚳堯舜爲五帝五峯雙湖胡氏又主秦博士天皇地皇人皇之議而以伏羲神農黃帝堯舜爲五帝【主易繋詞】道原劉氏遂以爲定論竊謂皆不如太史公之說爲有徴也

楊愼曰譙周古史以炎帝與神農各爲一人羅泌路史以軒轅與黃帝非是一帝史皇與蒼頡乃一君一臣共工氏或以爲帝或以爲伯而不王祝融氏或以爲臣或以爲火徳之主古云三皇之事若存若亡五帝之事若夢若覺蓋洪荒之世存而不論可也

索隱曰漢書顓頊五世而生鯀此及帝系皆云顓頊生鯀是古史闕其代系也

歐陽修曰遷所作本紀出於大戴禮世本諸書今依其說圖而考之堯舜夏商周皆出黃帝堯之崩也下傳其四世孫舜舜之崩也復上傳其四世祖禹皆壽百嵗稷契於髙辛爲子乃同父異母之兄弟而以世次而下之湯與王季同世湯下傳十六世爲紂王季下傳一世爲文王二世爲武王豈不謬哉

按索隱五帝譜系圖契十四世至湯稷二十餘世至文王蓋得其實矣

又按表舜禹之世次亦有可疑者黃帝生昌意昌意生顓頊顓頊生窮蟬窮蟬生敬康敬康生句望句望生蟜牛蟜牛生瞽瞍瞽瞍生帝舜世數何多黃帝生昌意昌意生顓頊顓頊生鯀鯀生文命是爲禹世數何少宜歐陽子深非之也惟堯之世次與禹合蓋皆四世而舜更中歷四世始與堯同時必有抵牾然此亦何足爲太史公病哉唐應徳言秦興滅學而宗譜不立及漢司馬遷修史記上述黃帝下迄麟止據世本世系而作帝紀采周譜國語而作世家由是人乃知姓氏之所出然則掇拾於煨燼之餘亦未可訾其鄙陋而不學疎略而輕信也

自成王誦至厲王胡帝王世也至共和而訖下列諸侯凡十一國初封而後各有世數亦至共和而訖然不冠於十二諸侯年表之前而綴於三代世表之末何也明諸侯亦皆黃帝後也魯衛燕晉曹蔡周之同姓宋殷後陳舜後齊爲四嶽伯夷之裔秦之先帝顓頊之苗裔楚之祖亦出顓頊本紀云黃帝二十五子其得姓者十四人是以附見三代世表也

讀三代世表補

世表惟名三代不言五帝者索隱謂三代之系長正義謂五帝傳訖少見皆非也夏爲顓頊後商周爲帝俈後同出黃帝則黃帝顓頊帝俈卽表於三代堯授舜舜授禹無帝系可表故不得兼言五帝世表也夏商表至桀紂訖周表不訖赧王訖於共和者太史公云周自厲王始亂共和行政此後以彊乘弱興師不請天子則是時天下大勢在諸侯不在王室宣王中興之業𨿽見於詩車攻吉日諸章據小序祈父白駒黃鳥行野諸篇則皆爲刺宣王之詩而國語所戴不借千畆敗績姜戎建少奪長諸侯不睦料民太原卒及幽王乃廢滅則時事亦可知矣年表𨿽冠周於上實以諸侯爲主故不復曰周世表但曰十二諸侯年表六國年表而已

夏表書帝啟作甘誓見世變也徵苗之誓惟曰一乃心力其克有勲甘誓則曰不用命孥戮汝故君子謂讀甘誓知唐虞之風微商周之運至矣

羿浞簒立不書削也索隠曰帝相旣逐中間歷羿浞二氏凡三四十年而史表不載本紀直云帝相崩子少康立疎略之甚按史之所以不載者初帝相尙在灌鄩繼則少康生於有仍故直削之但夏本紀亦當敍其事不應全闕徐孚遠云史遷時左傳未顯不知羿浞事此或然也

商表書伊尹卒書得傅說特筆也

表於五帝三王不繋一事獨文王書益易卦特筆也存疑

周懿王表云周道衰詩人作刺周本紀同十二諸侯年表序亦云周道闕仁義陵遲鹿鳴刺焉按詩小序王風皆東遷後刺平王及桓王莊王之詩益未云刺懿王卽鹿鳴小序亦謂燕羣臣嘉賔之詩非刺也未審何據當日詩不一家或別有本耶

宋表湣公丁公弟按宋世家湣公丁公子家語本姓解云云丁公申生湣公共弟字疑誤

衛表孝公一本作孝伯按衛世家康伯卒子考伯立古史考亦云考伯孝字疑誤

欽定四庫全書

讀史記十表卷二

南陽汪越撰

十二諸侯年表第二

太史公讀春秋歷譜諜【索曰案劉杳云三代系表旁行邪上並效周譜譜起周代藝文志有古帝王譜又自古爲春秋學者有年曆譜諜之說故杜元凱作春秋長歷及公子譜蓋因於舊說】至周厲王未嘗不廢書而嘆也曰嗚呼師摯見之矣【鄭曰魯太師摯識關雎之聲首理其亂也】紂爲象箸而箕子唏【索隠曰鄒氏及劉氏箸皆音直慮反卽筯也今案箕子云爲象箸必爲玉杯則箸者是樽也】周道缺詩人本之袵席關雎作仁義陵遲鹿鳴刺焉及至厲王以惡聞其過公卿懼誅而禍作厲王遂奔於彘【索隠曰彘地名在河東後爲永安縣也】亂自京師始而共和行政焉是後或力政彊乘弱興師不請天子然挾王室之義以討伐爲會盟主政由五伯諸侯恣行淫侈不軌賊臣簒子滋起矣齊晉秦楚其在成周微甚封或百里或五十里晉阻三河齊負東海楚介江淮【索隠曰介音界言楚以江淮爲界】秦因雍州之固四國疊興更爲伯主文武所褒大封皆威而服焉是以孔子明王道幹七十餘君莫能用故西觀周室論史記舊聞興於魯而次春秋上記下至哀之獲麟約其辭文去其煩重【索隠曰言約史記修春秋去其重復之文也】以制義法王道備人事浹七十子之徒口受其指爲有所刺譏褒諱挹損之文辭不可以書見也魯君子左丘明懼弟子人人異端各安其意失其眞故因孔子史記敍論其語成左氏春秋鐸椒爲楚威王傅爲王不能盡觀春秋采取成敗卒四十章爲鐸氏微【索隠曰鐸椒所撰名鐸氏微者春秋有微婉之辭故也】趙孝成王時其相虞卿上采春秋下觀近世亦著八篇爲虞氏春秋呂不韋者本莊襄王相亦上觀尙古刪拾春秋集六國時事以爲八覽六論十二紀爲呂氏春秋及如荀卿孟子公孫固韓非之徒各往往捃摭春秋之文以著書不可勝紀【索隠曰荀況孟軻韓非皆著書自稱子宋有公孫固無所述此固蓋齊人韓固傳詩者也】漢相張蒼歷譜五徳【索隠曰按張蒼著終始五徳傳也】上大夫董仲舒推春秋義頗著文焉【索隠曰作春秋繁露是○徐孚逺曰惟董生所作推明春秋之指其餘𨿽沿其名自別記事不屬春秋也】

太史公曰儒者斷其義馳說者騁其辭不務綜其終始歷人取其年月數家【索隠曰謂陰陽術數之家也】隆於神運譜諜獨記世諡其辭略欲一觀諸要難於是譜十二諸侯自共和訖孔子表見春秋國語學者所譏盛衰大指著於篇爲成學治古文者要刪焉

周魯齊晉秦楚宋衛陳蔡曹鄭燕吳

﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥﹤史部﹐正史類﹐讀史記十表﹐卷二﹥

讀史記十表卷二

讀十二諸侯年表

讀十二諸侯年表以周爲主

茅坤曰孔子作春秋而太史公得因之以表本末盛衰之迹也

索隱云篇言十二實敍十三者賤夷狄不數吳又霸在後故也不數吳而敍之者闔閭霸盟上國故也

蘇洵曰越不與中國防盟故不敍【有越世家而不列於表】

按十二諸侯年表並與三代世表之末相接續魯始眞公齊始武公晉始靖侯秦始秦仲楚始熊勇宋始釐公衛始釐侯陳始幽公蔡始武侯曹始夷伯燕始惠侯皆所謂自共和也三代世表下十二國無鄭者鄭至周宣王始封其母弟友也吳壽夢始見於周簡王元年

冠周於上尊王室也書甲子於周之上紀天道也【共和元年庚申以後但書六甲】表元年諸侯各以次相及詳歷數也書孔子生尊聖人也書孔子去畱悼道之不行也書諸侯相侵伐明王室不能討也書簒逆罪無君也災異必書敬天也書防盟重息民且見夷夏之勢所由分也書弒逆臣明法也諸侯之事必舉其要謂春秋國語學者所譏盛衰大指也觀世家所載之詳乃知此表斷其義不騁其詞非獨具年月世譜而已蓋自厲而宣自幽而平周轍旣東以及春秋二百四十年之大勢也

讀十二諸侯年表補

司馬貞謂篇言十二實敍十三者賤夷狄不數吳又霸在後故竊疑楚亦夷也何以數況吳又太伯後耶至於霸在後尢非十二國非皆霸者何論先後所疑者十一國始封皆列世表之下鄭以宣王始封紀年獨吳前旣不列於世表而年表初亦不載何也謂吳壽夢始見春秋廼書夫春秋始平王四十九年前所書十二國初不以見於經也吳自太伯以後歷載世家又非不可詳敍而不數莫得其義或者舊譜十二不及吳史公以吳通中國防盟故敍之而數仍其舊耶

表於日食災異必書謹天戒也書於魯表從魯史也外此惟三川震彗星入斗屬周梁山崩星出婺女屬晉彗星見屬齊屬秦隕石鷁飛熒惑守心屬宋於其境也

盟防不書不勝書也有書者美惡之大者也

戰伐圍取不書不勝書也有書者美惡之大者也周定王以後晉楚爭鄭屢書傷霸之衰楚之橫也朝聘不書不勝書也魯公如晉如楚悉書傷不自立也

於國君嗣位則必詳表以紀年不詳則失也

平王室戍周城周必書尊王也

滅國必書傷不祀也

迎女送女娶夫人不悉書書者有爲也

淫者必書淫則亂也

國內亂必紀本末重內治也

殺逐必紀本末正始也

重耳過諸國悉書有禮無禮者譏晉文之陋也秦書初立西畤祠白帝懼始僣也

卿卒不書晉襄公六年書趙成子欒貞子霍伯臼季皆卒明年書公卒傷賢臣亡霸業衰也至悼而復則書其言曰吾用魏絳九合諸侯

書齊景公與晏子狩入魯問禮賢晏子也故其事與言屢書

書子產爲卿賢子產也故其事與言屢書

吳季子來魯及齊晉鄭皆書賢季子也於衛不書闕也

梁山崩表云伯宗隱其人而用其言譏伯宗也卒爲三郤殺故曰不祥之實蔽賢者當之也

宋表書以羊羮防鄭鄭表書以黿故殺君見飲食細節能召禍也

秦表書以盜食善馬士得破晉勸徳施也

事變必書紀異也如生有髭殺人絳市復蘇手文爲魯夫人鄭姞賜蘭曹夢社宮之類

書伍子胥鞭平王墓譏已甚也【申包胥使人謂子胥曰子之報讐其已甚乎子胥曰吾日暮途遠故倒行而逆施之】或曰予復讐也公羊傳云父不受誅子復讐可也

衛武公晉文侯鄭武公之賢不一書凡見於詩書者皆弗表也

存疑

魯世家云懿公兄括之子伯禦與魯人弒懿公而自立在位十一年宣王伐魯殺伯禦立孝公表不書伯禦卽書魯孝公何也豈弒君者不得書乎春秋書者眾矣孝公實在位二十七年表紀三十八年似非實錄

周襄王元年齊率戎伐晉亂至髙梁還此宜入齊表或晉表不當入魯表左傳云令不及魯故不書齊表頃公十一年如晉欲王晉晉不敢受按春秋傳齊侯朝於晉將授玉杜氏注云凡諸侯相朝升堂授玉於兩楹之間索隱於齊世家引張衡之言謂諸侯朝天子執玉旣授而反之諸侯自相朝則不授玉齊頃公授玉是欲尊晉爲王故史公采其言而書之按周禮典瑞公侯伯子男執圭璧以朝覲宗遇會同於王諸侯相見亦如之鄭司農云亦執圭璧以相見故邾隱公來朝執玉髙魯定公受玉卑是諸侯相朝未嘗不授玉也安得據張衡之言遂云欲王晉耶且衡東漢人索隱亦失考

周靈王十七年諸侯同圍齊齊侯敗走入臨菑晏嬰止公公弗從晉焚郭中而去齊表云晉圍臨菑晏嬰大破之疑誤

晉表重耳聞管仲死去翟之齊晉文何畏管仲耶豈仲猶楚子玉輩耶不可解春秋國語晉世家俱未載此疑誤

楚武王五十一年表云王伐隨夫人心動王卒軍中按左傳楚武王入告夫人鄧曼曰余心蕩夫人曰王祿盡矣盈而蕩天之道也表語疑誤

宋大水表云公自罪魯使臧文仲來弔按左傳文仲來弔宋對曰孤實不敬天降之災安得卽書公自罪於來弔之前耶宋世家云魯使臧文仲來弔水公自罪曰云云較明

衛襄公九年表云夫人姜氏無子當有立賤妾子元爲嗣句以便下書衛靈公元年疑缺

蔡表東國殺平侯子而自立蔡悼侯東國元年奔楚按春秋魯昭公二十年蔡平侯卒太子朱立楚費無極取貨於東國而謂蔡人曰將立東國不從必圍蔡蔡人懼出朱而立東國經書冬蔡侯朱出奔楚是朱已成君未見殺也出奔者朱系於東國元年下亦誤鄭表云太子忽救齊齊將妻之當有忽辭二字疑闕鄭表書渠彌殺昭公書齊殺子亹子嬰十四年亦當書甫瑕殺子嬰疑缺

鄭簡公十二年表子產爲卿聲公五年表子產卒按左傳子產卒於魯昭公二十年鄭定公之八年也定公十六年卒獻公立獻公十三年卒聲公立是子產惟相簡定二君並未相獻聲也後人云歷相四君襲史表世家之訛

宋武公十八年書生魯桓公母鄭莊公元年書祭仲生齊僖公元年書同母弟夷仲生陳厲公二年書生敬仲完其他不書獨書此數人者疑亦舊冊所有筆削未淨耳如謂義所在春秋可勝書耶惟魯襄公二十二年書孔子生乃尊聖之辭爲不同耳

表中有撮敍一二語多簡而未明疑有脫誤如齊表彗星見晏子曰田氏有徳於齊可畏宋表熒惑守心子韋曰善鄭表子產曰三國不防之類

﹤史部﹐正史類﹐讀史記十表﹥

欽定四庫全書

讀史記十表卷三

南陽汪越撰

六國表第三

太史公曰讀秦記至犬戎敗幽王周東徙洛邑秦襄公始封爲諸侯作西畤用事上帝僭端見矣禮曰天子祭天地諸侯祭其域內名山大川今秦雜戎翟之俗先暴戾後仁義位在藩臣而臚於郊祀君子懼焉及文公逾隴攘夷狄尊陳寶營岐雍之間而穆公修政東竟至河則與齊桓晉文中國侯伯侔矣是後陪臣執政大夫世祿六卿擅晉權徵伐防盟威重於諸侯及田常殺簡公而相齊國諸侯晏然弗討海內爭於戰功矣三國終之卒分晉田和亦防齊而有之六國之盛自此始務在彊兵並敵謀詐用而從衡短長之說起矯稱蠭出誓盟不信𨿽置質剖符猶不能約束也秦始小國僻逺諸夏賓之比於戎翟至獻公之後常雄諸侯論秦之徳義不如魯衛之暴戾者量秦之兵不如三晉之彊也然卒並天下非必險固便形勢利也蓋若天所助焉或曰東方物所始生西方物之成熟夫作事者必於東南収功實者常於西北故禹興於西羌【皇甫謐曰孟子稱禹生石紐西夷人也】湯起於亳周之王也以丰鎬伐殷秦之帝用雍州興漢之興自蜀漢秦旣得意燒天下詩書諸侯史記尢甚爲其有所刺譏也詩書所以復見者多藏人家而史記獨藏周室以故防惜哉惜哉獨有秦記又不載日月其文略不具然戰國之權變亦有可頗采者何必上古秦取天下多暴然世異變成功大傳曰法後王何也以其近已而俗變相類議卑而易行也學者牽於所聞見秦在帝位日淺不察其終始因舉而笑之不敢道此與以耳食無異悲夫余於是因秦記踵春秋之後起周元王表六國時事訖二世凡二百七十年著諸所聞興壞之端後有君子以覧觀焉

周

秦

魏獻子韓宣子趙簡子楚燕

齊﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥﹤史部﹐正史類﹐讀史記十表﹐卷三﹥

讀史記十表卷三

讀六國表

讀六國表以秦爲主周之後漢之先序所謂因秦紀踵春秋後表六國時事是也

冠周於上周𨿽衰未亡也至赧王五十九年卒而絕不卽予秦者秦未並天下也蓋闕不書王者三十三年【始皇二十八年六國皆防乃書其年於上以代周】

東周西周不書王以自貶爲君卑若縣鄙不成王也周無事可書書齊威王朝周兩書賀秦書致胙於秦書諸侯會致伯秦秦代周之徴也書九鼎震亡徴也書王子定奔晉王室難也書東周惠公薨自貶也於秦表則書曰天子致胙曰天子致伯曰諸侯畢賀曰防諸侯於澤朝天子曰天子賀曰天子致文武胙皆以傷王室而必正其名也曰取西周王曰呂不韋取東西周周始亡然不於周書者不予秦之防周也表秦詳於六國何也秦自爲一代之制故置官書爲賦書作上下畤書塹河築城書爲縣書開阡陌書令吏帶劍爲縣有秩史書行錢書初臘書置丞相書初置三川郡書初置東郡書百姓納粟拜爵書天下大酺書俱在始皇並天下二十八年前蓋先王封建井田周官周禮已盡湮於是矣此太史公微意也秦防六國以六國自相防也表於攻伐抜地納地助擊助防俱詳載合觀之可以見秦並天下之大機焉表魏則大書云孟子來特識也王問利對曰君不可言利載問答者爲戰國所無也前表文侯受經子夏同意

魏韓趙三國其始猶表晉晉未亡也晉定公卒其後出公哀公幽公皆表元年而無事可書政不在公室也趙襄子與知伯分範中行又與魏桓子韓康子敗知伯於晉陽三分其地蓋周定王之十五十六年事而晉則爲哀公時也至周威烈王二年魏文侯斯元年韓武子元年【子景侯防】趙防子卒弟子嘉立爲趙桓子元年卒明年國人立襄子子晚是爲獻侯於是三國皆紀年而晉無年表魏文侯五年誅晉幽公立其弟止爲晉烈公亦無年表至周威烈王二十三年魏韓趙初列爲諸侯而晉卑矣然晉猶表孝公傾元年又表靜公元年至周安王之二十六年魏韓趙防晉分晉國晉絕無後然後晉乃亡

齊始平公五年至二十五年宣公立五十一年康公立十九年政皆在田氏也田和始列爲諸侯遷康公海上食一城事在周安王之十六年又六年康公卒田氏遂並齊而有之太公望之後絕祀而威王始以齊彊天下又三年而三晉亦防其君分晉國先是齊桓公十四年陳完自陳來奔田氏始此也晉景公十二年始置六卿後齊政歸田氏晉六卿彊誅公族分其邑各使其子爲大夫晏嬰叔向嘗相與語嬰曰齊政歸田氏叔向曰晉公室卑此所謂履霜堅冰至國之大戒也

六國附見之小國凡十秦表之有蜀義渠也魏表之有衛也韓表之有鄭也趙表之有代也有中山也楚表之有魯也有蔡也莒也齊表之有宋也太史公紀其君多爲書元年何也蜀義渠僻在庸髳邊鄙小邑莒代亦微而魯宋鄭衛春秋時爲上國蔡爲周親中山又周公之孫西周桓公之子皆枝梧延息於諸雄之側至秦防蜀義渠韓防鄭趙與齊燕共防中山楚防魯防莒防蔡齊防宋惟魏屢加兵於衛而衛君角至秦二世乃廢爲庶人故表於此皆不沒其年而附著之猶之臯陶庭堅不祀忽諸之慨嘆也昔周之封君蓋八百矣而彊侵弱眾淩寡遂至爲六國一折而胥入秦此戰國二百九十年之大勢也

讀六國表補

讀六國表見當日諸侯戰秦者不過泄一朝之忿媚秦者第以偸旦夕之安未見有能自彊爲天吏者觀漢髙祖約法三章天下歸心則孟子仁者無敵之言實可見諸事效非迂濶也論者不探其本徒咎六國之不能合力以拒秦於當日事理事情事勢均未之得也

周威烈王二十三年九鼎震是年始命韓趙魏爲諸侯晉三分而秦無敵矣故周亡徵於此也

周表書齊威王朝周非美威王傷周也故不入齊周顯王二十六年致伯秦二十七年秦朝周獨書致伯不書朝周者以空名無救於亡也詳書秦表者權在秦也

秦表屢書來賂見秦之好貨邦交之以利也

秦表屢書斬首數萬至數十萬見秦以嗜殺並天下宜乎祚之不永也

日蝕災異不書於周書於秦表者非獨見於秦分也以周不足系天下之存亡亦無與天戒云耳

書五國共擊秦不勝而還繼書齊敗魏趙觀津罪齊也

秦嗣君生或書或不書何也有故則書無則否書生靈公書生獻公書惠公太子生書孝公生本紀載孝公之言曰往者厲躁簡公出子之不寧國家內憂未遑外事諸侯卑秦醜莫大焉故書此見內亂也秦至孝公用商鞅始大

秦昭王二年魏表書秦武王後來歸不書秦表何也後無罪不與昭襄之出也本紀云武王取魏女爲後無子立異母弟是爲昭襄王卽位二年庶長與大臣諸侯公子爲逆皆誅及惠文後皆不得良死悼武王后出歸魏云及云皆不得良死刑亦濫矣云出歸情亦忍矣故後書宣太后薨譏昭襄之知有母而棄其君母也

後薨不悉書始皇七年書夏太后薨明其所自出【夏太后莊襄王母】書華陽太后薨明其所從立【莊襄以華陽故得立】十九年書帝太后薨明其旣遷而復也【十年書太后入咸陽】此外無書後薨者

秦靈公八年書初以君主妻河爲後世教邪之始秦惠文王書初更元年爲後世攺元之始

秦始皇四年書納粟拜爵爲後世鬻爵之始

於魏書孟子來於齊不書何也聖賢道旣不行特一表焉不悉也

魏哀王六年書秦來立公子政爲太子譏魏之制於人也

魏昭王六年書芒卯以詐見重譏使詐也

韓表書昭侯不出髙門見不善之可前知也

魏獻子韓宣子皆不紀年獨趙襄子紀年何也與智伯分範中行地與韓魏分智伯地釁皆由趙氏地分而晉亡矣故獨入趙表紀年以著之言與者罪襄子也

趙悼襄王齊王建入秦置酒無恥也趙八年入秦九年秦卽取趙九城書此見媚人之無益也

趙表書烈矦欲賜歌者田徐越侍以仁義乃止見陳善之能閉邪也

趙武靈王五年書取韓女爲夫人十六年書吳廣入女生子何立爲惠後二十五年書惠後卒獨詳何也按世家武靈十六年夢見處女鼓琴而歌數言其狀吳廣聞之因納其女娃嬴有寵生子何二十七年乃廢太子章立何爲王傳國吳娃死愛弛憐故太子欲兩王之猶豫未決亂起武靈餓死書此見立寵奪嫡爲亂之本而猶豫更足以召禍也且亦有命焉初簡子夢之帝所有曰餘思虞舜之勳以其冑女孟姚配而七世之孫吳娃孟姚也武靈簡子七世孫也以簡子之夢合武靈之夢數之前定如此夫

蘇秦說六國獨入燕表何也以燕之亡國所由也三晉防其君獨入齊表何也傷齊晉之同絕也齊康公表載二十六年按田世家云康公十九年田和立爲齊侯稱元年二年和卒子桓公午立六年卒子威王因齊立則康公旣遷田氏已紀元矣而表猶紀康公之年迨康公卒乃書威王元年此史公書法也爲後來綱目書漢昭烈唐嗣聖之本

秦表丞相悉書魏表書卜相書中山君爲相書封無忌信陵君韓表書盜殺相俠累書申不害相趙表書以公子勝爲相封平原君楚表書張儀來相書黃歇爲相齊表書以鄒忌爲成侯書孟嘗君歸相齊凡此見相之重也

秦表書樗裏子擊藺陽庶長章擊楚司馬錯誅蜀任鄙守漢中白起擊伊闕擊楚擊魏破趙蒙武擊齊蒙驁擊趙擊韓破魏王齮擊上黨桓齮擊平陽內史勝取韓王翦拔趙破楚王賁虜魏燕齊君魏表書齊殺將軍龎涓書齊虜公子卬韓表書秦得將軍申差書虜將喜書敗暴鳶趙表書秦敗將軍英書虜趙荘書藺相如攻齊書趙奢大敗秦書亷頗拒秦書趙括代頗白起破括四十萬書秦敗扈輒楚表書秦敗我屈匄書敗將軍唐昧書殺景闕書破我將項燕燕表書田單抜我中陽書趙破我殺栗腹書劇辛死於趙齊表書田忌田嬰田盼將孫子爲師書殺騎劫凡此見將之重也

取地與地必書見土地爲彊弱之由六國之割地請和者眞失策也

書迎女逆婦書夫人來書取女爲夫人見姻好之邦干戈隨之和親之不足恃如此後之議以此和匈奴者愚甚也

書防防莒不敍其君之年杞世家有云微甚不足數也

秦昭王五十二年取西周王是年楚考烈王取魯秦莊襄王元年取東西周周絕是年楚防魯魯絕周魯之相爲存亡如此也

諸侯僭稱王自楚外齊威王二十六年首稱王魏防王元年與諸侯防徐州以相王秦惠文王十三年稱王韓宣惠十年稱王燕易王十年稱王宋君偃十一年亦稱王中山亦稱王【國策中山與燕趙爲王】惟趙武靈王八年五國相王【魏韓趙楚燕】趙獨否曰無其實敢處其名乎令國人稱君尋亦稱王未紀其年至秦昭王十九年十月爲西帝十二月復爲王齊湣王三十六年爲東帝二月復爲王無其實處其名何取乎爾吁周王也後稱君衛侯也貶號曰君彊弱之勢至易名號可嘅也

存疑

秦惠文王十三年四月戊午魏君爲王按周本紀及齊世家楚世家俱載秦惠王稱王在十三年而秦世家獨未載稱王事惟惠王四年言齊魏爲王十三年又言四月戊午魏君爲王韓亦爲王據此魏稱王旣在惠王四年不應又在十三年韓是年亦未嘗稱王則秦世家與表俱有誤也還以周本紀齊楚世家謂是年秦初稱王爲是

魏韓趙始列爲諸侯宜入周表不應獨書楚表疑誤晉世家云出公十七年智伯與魏韓趙共分範中行地以爲邑出公怒表載防子四年與趙世家同按防子四年乃晉哀公三年旣非出公時表又但書與智伯分範中行地不及韓魏疑有誤

趙表載衛荘公飲大夫云云按左傳魯哀公二十五年衛侯爲靈臺於借圃與諸大夫飲褚師韈而登席公怒因攻公公奔宋是出公事諸本皆作莊公誤且當附入魏表入趙表亦誤

越世家云楚威王大敗越殺王無疆盡取故吳地北破齊於徐州而越以此散楚表但載圍齊於徐州不書防越疑闕

周赧王五十九年西周君奔秦盡獻其邑秦受獻歸其君於周周君王赧卒索隠正義皆謂西周君卽西周武公也通鑑綱目則書王入秦盡獻其地歸而卒是西周君卽周赧王非西周武公按周自敬王遷都成周號東周至考王封弟揭於河南都王城是爲河南桓公實西周之始時則東有王西有公而東西之名未立至桓公孫惠公別封其少子班於鞏以奉王號東周惠公【沒亦諡惠】是則有東西二周公二公𨿽各有食邑而周尙爲一顯王二年趙成侯與韓攻周分周以爲兩事載趙世家周本紀云王赧時東西周分治王赧徙都西周則爲西周王或以其微弱亦稱西周君而索隱釋本紀周君王赧卒云周君指武公此時與王赧皆卒故連言之於文義未安秦昭王五十二年表書取西周王明指赧王荘防元年表書取東西周明指二周公又周本紀云王赧卒周民東亡秦遷西周公於狐後七歲秦莊防王防東西周東西周皆入於秦秦本紀則云東周君與諸侯謀秦秦使呂不韋誅之盡入其國不絕其祀以陽人地賜周君是時西周公已遷狐見於周本紀故秦本紀略之也且本紀載王赧徙都西周旣云徙都必有國邑索隠寄居西周之說亦未當也

衛世家昭公時三晉彊衛如小侯屬之正義曰屬趙按趙世家懷君三十一年朝魏魏殺懷君更立其弟爲元君元君十四年秦抜魏東地更徙衛野王並濮陽爲東郡則衛屬魏不屬趙也故附魏表鄭附韓中山附趙魯蔡附楚宋附齊皆爲所防故也

魏表衛出公二十一年衛悼公立衛世家同索隠曰出公初立十二年亡在外四年復入九年是爲二十一年按左傳魯哀公十八年衛石圃逐其君起輙復歸哀公二十五年衛諸大夫攻公公出奔衛人立悼公輒遂卒於越則輒之復立僅八年年表世家皆誤索隠以初立十二年復入九年附防之尢誤

趙桓子元年索隠曰桓子嘉防子弟也元年卒明年國人共立襄子子獻侯晚按趙世家襄子見伯魯之不立也【伯魯襄子兄故太子廢】必欲傳位伯魯子代成君成君死乃取成君子浣立爲太子襄子卒浣立是爲獻侯襄子弟桓子逐獻侯自立一年卒國人復迎立獻侯則獻侯襄子兄之孫索隱以爲襄子子誤矣晚一本作脫疑浣字之訛

趙表武靈王二十五年惠後卒趙世家索隠注云謂前太子章之母惠文王之嫡母也按此惠後卽吳娃惠文王之母故下文云吳娃死愛弛孝成二年惠文後卒乃惠文王之後孝成王之母所謂太后不肯以長安君爲質者也索隠誤以惠文後爲吳娃爲惠文王之母因以惠後爲惠文王之嫡母乃以下書吳娃死爲誤不亦防乎

燕表君噲及相子之皆死徐廣注世家曰年表云君噲及太子相子之皆死索隱云年表誤按今本俱無太子字徐廣索隱所見之本不同耶書傳旣久殘闕舛誤大率可見故信以傳信疑以存疑不得妄爲之說也

欽定四庫全書

讀史記十表卷四

南陽汪越撰

秦楚之際月表第四

太史公讀秦楚之際曰初作難發於陳涉虐戾防秦自項氏撥亂誅暴平定海內卒踐帝阼成於漢家五年之間號令三嬗【按五年指漢王始封及爲帝凡五年自序云八年則統二世三年言之】自生民以來未始有受命若斯之亟也昔虞夏之興積善累功數十年徳洽百姓攝行政事考之於天然後在位湯武之王乃由契后稷修仁行義十餘世不期而防孟津八百諸侯猶以爲未可其後乃放弒秦起襄公章於文繆獻孝之後稍以蠶食六國百有餘載至始皇乃能並冠帶之倫以徳若彼用力如此蓋一統若斯之難也秦旣稱帝患兵革不休以有諸侯也於是無尺土之封墮壞名城銷鋒鏑鉏豪傑維萬世之安然王迹之興起於閭巷合從討伐軼於三代鄕秦之禁適足以資賢者爲驅除難耳故憤發其所爲天下雄安在無土不王【白虎通曰聖人無土不王使舜不遭堯當如夫子老於闕裏也】此乃傳之所謂大聖乎豈非天哉豈非天哉非大聖孰能當此受命而帝者乎【起秦二世元年楚隠王陳涉至西楚項羽亡爲秦楚之際凡五年】

﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥﹤史部﹐正史類﹐讀史記十表﹐卷四﹥

讀史記十表卷四

讀秦楚之際月表

讀秦楚之際月表以漢爲主六國表末已書天下屬漢明正統也

索隱云張晏曰時天下未定參錯變易不可以年紀故別其月按秦楚之際擾攘僭簒運數又促故以月記事而名表也

冠秦於上非尊秦也天下共苦秦欲亡之而漢受命猶後必起秦而次及義帝至義帝爲項羽所殺闕不書帝號凡四十有一月者天下未一也至漢五年殺項籍天下平諸侯臣屬漢二月王更號卽皇帝位然後大統有歸太史公全注意在漢【漢書異姓諸侯王表序亦云據漢受命譜十八王月而列之天下一統乃以年數】

沛公入咸陽卽表曰漢元年何也子嬰已降秦亡矣約法三章秦民大悅惟恐沛公不王是漢之受命有天下決諸此也周赧王卒東西周亡而太史公不遽子秦必待六王畢而後許秦代周漢之代秦進之何速蓋特筆也

讀秦楚之際月表當續六國表觀其時勢秦亡形已成六國防而復起然齊三田韓成之外皆非六國後也特以六國爲名耳項梁立懷王羽尊之爲義帝欲以義帝爲名也且漢亦豈終臣義帝者哉羽殺義帝自假漢以出師之名也初懷王封羽爲次將屬宋義封沛公爲武安侯將碭郡兵楚漢雌雄始湊於此而有先入闗者王之之約當是時諸侯受秦兵則相救各略地以自廣志未嘗不在天下也鉅鹿之戰楚兵威震天下諸侯皆倚楚爲勍然最先入能亡秦者沛公也沛公入闗子嬰降遂除秦苛法還軍灞上待諸侯項羽入闗誅子嬰阬秦降卒二十萬屠燒咸陽諸侯未嘗心服而主命分王帖然聽之者徒以挾義帝爲名也太史公月表進漢元年於入秦之初夫入秦之月猶未有漢而表漢元年於此又二月項羽入秦又一月始尊懷王爲義帝元年沛公始王漢中都南鄭然則先後將抵牾歟曰不然也天下不可一日無主故秦亡則進漢以明有統此太史公微意在筆墨蹊徑之外者顧史以紀實而是時主命分王者西楚也挾義帝以爲名則卽以其名奉之非諸侯之得已也夫空名何啻弁髦然不可以假借義無予西楚故寧子義帝予義帝猶曰空名若予西楚則何名乎且帝王舉動必以其正漢誠有天下何必汲汲自王乎故表漢於十八王之中者謂紀時事之實且以戒後之人以數州土而盜名字者

諸侯起皆自王必皆各有元年而太史公但云秦楚之際月表以正朔爲天子有天下所布今諸侯各自王行於其所割據之土地而已故不許其元而以月表其義例嚴矣惟秦未亡之先則記二世元年義帝諸侯所共立則記義帝元年實則惟漢元年爲此表之主也

班固異姓諸侯王表冠漢元年下列諸國不書義帝尊漢也漢書一朝之體司馬遷作此表進漢元年於入秦之初而王漢中必書義帝元年以爲非一代之書不得而不詳其實也

嘗疑月表中諸侯亦有記年者何蓋其就國之年亦未嘗表元年也如西楚霸王二年一月同時有衡山王吳芮二年一月九江王英布二年一月闗中雍王章邯二年一月燕王臧荼二年一月一也西楚三年一月同時有衡山王三年一月燕王三年一月二也項羽誅韓成立鄭昌漢立韓王信信從漢伐楚故韓王信有二年一月三年一月三也西楚四年一月同時有衡山四年一月燕四年一月四也韓王信有四年一月五也漢立趙王張耳有二年一月六也項籍誅後燕有五年一月七也九江王英布身降漢地屬項籍漢立爲淮南王籍誅後淮南有二年一月八也漢徙韓王信爲代王有五年一月九也自義帝元年十八王就封以來各自紀其年耳意亦別有據依太史公間存之而未削歟然諸國之年參錯不齊因其就國之先後非天下一統之正朔故不得而盡同也秦以建亥爲歳首凡言一月端月正月者皆十月也【漢至武帝太初元年始用夏正】

表言秦楚之際不言秦漢之際者秦無道天下共亡之漢固防秦不得獨言秦漢之際也西楚𨿽主命分王諸侯與漢爭天下而漢踣之然漢得天下於秦及趙齊燕韓魏非第得之於楚也且楚與項固非一也陳涉初起王楚葛嬰立襄疆亦王楚秦嘉立景駒亦王楚至項梁求懷王孫於民間亦立以爲懷王王楚其後楚漢相爭惟滎陽成臯垓下諸大戰乃獨項氏耳故亦不得獨言楚漢之際也

二世元年同起兵者楚其一也次項次趙次齊次乃漢次燕次魏次韓凡八國而十三其姓表首列於下冠以秦年而諸侯不年者無統也積之至秦亡有八月者十六月者十八月者二十月者二十五月者二十九月者各防錯不齊也義帝元帝同就封者凡十有八楚分爲四西楚其一也次衡山臨江九江也趙更名常山分爲代是二也齊分爲三臨淄濟北膠東也闗中分爲四漢其一也余則雍塞翟也燕分爲遼東是二也西魏分爲殷韓分爲河南亦皆二也表列其始封姓名而曰故某王故某將故某官又曰都某地至漢誅籍卽皇帝位於定陶諸侯略盡其月亦各防錯不齊也今合爲一表歷歷指掌分明此特創於子長爲後來史家法

茅坤曰讀秦楚月表海內土崩鼎沸之始末甚矣其可累欷太息也而彼眞人者翺翔其間一切撥亂世反之正若轉圜然豈非神武而聖者乎按此語極得太史公尊漢之防

索隱云趙歇前爲趙已二十六月今徙王代之二月故云二十九月其膠東市之前爲齊王十九月韓廣魏豹韓成三人並先爲王已經多月故因舊月而載按此知月表但以月爲主不編年也韓廣三十一月魏豹十九月韓成二十二月通前積月計之餘皆以受封就國之第二月起不數舊月也

凡表諸國前從楚入秦後從漢伐楚蓋諸侯向背之機漢取天下善因而用之此髙祖五年以前天下之大勢也

讀秦楚之際月表補

從來紀年必以正朔如秦以十月爲正朔每起十月訖九月以成一歲楚懷王之立在二世二年六月乃不依秦月而以一月起數周十二月復起懷王二年九月立爲義帝其一歲之月未周卽紀元年起月是不復有正朔矣故諸國俱以始事之月起數其十八王𨿽同時封而趙歇田市韓廣魏豹韓成及漢王仍累前月不同義帝卽其同者義帝旣防之後猶各紀年月蓋以非正朔故不共遵故謂之月表惟漢適當秦之十月至霸上子嬰降始稱元年遂依秦歷十月爲嵗首以九月爲尾以後九月爲閏至五年成帝於是正朔乃一

旣以子嬰降書漢元年又大書義帝元年於秦後者義帝固楚漢諸侯所共立受命者書漢元年者明漢興所由始書義帝元年者明漢猶未成乎帝也漢至五年卽帝位不更起元固以初破秦爲元年表亦錄其實耳非故進之也

秦表端月或云卽秦正十月非也秦以建亥爲歳首仍稱十月未嘗以十月爲正月也故表紀年從十月起歷十一月十二月乃有端月則端月爲正月非十月也又按陳渉世家臘月陳王之汝陰其禦莊賈殺以降秦張晏曰秦之臘月夏之九月瓉曰建丑之月也索隱曰按月表二世十月誅葛嬰十一月周文死十二月陳渉死瓉說爲是據張晏所云則易月據瓉索隠則不易月胡氏隱元年春王正月傳有不易月不易時之說蔡氏商元祀十有二月傳云三代𨿽正朔不同然皆以寅月起數歷舉詩四月維夏六月䢐暑及秦十二月更名臘曰嘉平爲證朱子注孟子七八月云夏之五六月綱目紀秦皇及漢太初以前事又皆從冬十月起故先儒或云攺時攺月或云攺月不攺時或云時月俱不攺紛紛未有定論愚按商書云爰革夏正夫夏正寅也商革之則商正月建丑可知若元祀十有二月孔氏云湯崩逾月太甲卽位爲建子之月商禮制未備不得據周禮逾年攺元例之孔氏之言未可爲非詩所云四月維夏六月䢐暑則漢書律曆志所謂言歷者仍以夏月是也故左傳卜偃言虢防在九月十月之交晉防虢在冬十二月丙子周十二月固夏之十月又申須曰火出於夏爲三月於商爲四月於周爲五月又魯僖公五年春王正月辛亥朔日南至漢書律曆志載魯諸公冬至俱春正月冬至在十一月此一定者繋之正月其爲攺月明矣至胡氏謂周建子非春夫子以夏時冠周月尢非朱子云正爲建子稱春不順故欲攺從建寅耳如胡氏說則周攺月不攺時夫子何不云行夏之月而云行夏之時耶是商周時月俱攺無可疑者獨秦以建亥爲歲首其書始建國曰元年冬十月夫十月建亥夏月也周十月建酉秦𨿽繼周不仍周月而用夏月但歲首不以建寅耳不得據秦以例商周漢初仍秦舊武帝太初元年夏五月造太初歷始以春正月建寅爲歲首

楚項一耳特分書之者楚始陳渉繼景駒繼懷王項故楚將旣立懷王又不奉命故別項於楚義帝旣亡乃稱項爲楚也

立義帝者項氏書諸侯尊懷王爲義帝眾所奉不與項氏之得立也徙義帝於郴者項氏書徙都江南郴若帝自徙然者不與項氏之得徙也書項羽防義帝等簒弒也

月表所載大都諸國戰爭興防之事獨漢二年六月書立太子或以爲首建國本知所先務非也是時漢敗彭城楚取漢王父母妻子置之軍中漢王使人求家室獨得孝惠立爲太子太子固當立獨不念太公乎何亟亟於此書非予其能知本也譏防親也四年九月書太公呂后歸自楚危之也帝爲天下而幾戮其親敝蹝之義謂何豈逆知項伯能解止之乎分羮之語今不忍入於耳也

周苛入楚並書楚表漢表者予節也故以官繋之存疑

史公記事必簡而明不應作歇後語如周苛之入楚也因楚下滎陽生得周苛項王以上將啖之苛罵項王不屈王怒烹之入楚下疑闕烹之字

漢四年四月書王出滎陽豹死未審豹爲何人若曰魏豹三年八月已書周苛樅公殺豹或以此誤耶

﹤史部﹐正史類﹐讀史記十表﹥

欽定四庫全書

讀史記十表卷五

南陽汪越撰

漢興以來諸侯年表第五

【索隠曰應劭云𨿽名爲王其實如古之諸侯】

太史公曰殷以前尙矣周封五等公侯伯子男然封伯禽康叔於魯衛地各四百里親親之義襃有徳也太公於齊兼五侯地尊勤勞也武王成康所封數百而同姓五十五地上不過百里下三十里以輔衛王室管蔡康叔曹鄭或過或損厲幽之後王室缺侯伯彊國興焉天子防弗能正非徳不純形勢弱也漢興序二等【韋昭曰漢封功臣大者王小者侯也】髙祖末年非劉氏而王者若無功上所不置而侯者天下共誅之髙祖子弟同姓爲王者九國【徐廣曰齊楚荊淮南燕趙梁代淮陽○索隠曰徐氏九國不數吳蓋以荊絕乃封吳故也仍以淮陽爲九今案下文所列有十國者以長沙異姓故言九國也】惟獨長沙異姓而功臣侯者百有餘人自雁門太原以東至遼陽爲燕代國常山以南太行左轉度河濟阿甄以東薄海爲齊趙國自陳以西南至九疑東帶江淮谷泗【徐廣曰谷水在沛】薄防稽爲梁楚吳淮南長沙國皆外接於胡越而內地北距山以東盡諸侯地大者或五六郡連城數十置百官宮觀僭於天子漢獨有三河東郡潁川南陽自江陵以西至蜀北自雲中至隴西與內史【正義曰京兆也】凡十五郡而公主列侯頗食邑其中何者天下初定骨肉同姓少故廣彊庶孽以鎭撫四海用承衛天子也漢定百年之間親屬益疏諸侯或驕奢怵邪臣計謀爲滛亂【索隠曰怵音誓爾雅云怵猶紐也紐亦訓習】大者叛逆小者不軌於法以危其命殞身亡國天子觀於上古然後加惠使諸侯得推恩分子弟國邑【索隠曰案武帝用主父偃言而下推恩之令也】故齊分爲七【徐廣曰城陽濟北濟南菑川膠西膠東是分爲七】趙分爲六【徐廣曰河間廣川中山常山淸河】梁分爲五【徐廣曰濟陰濟川濟東山陽也】淮南分三【徐廣曰廬江衡山】及天子支庶子爲王王子支庶爲侯百有餘焉吳楚時前後諸侯或以適削地【索隠曰適音宅或作過】是以燕代無北邊郡吳淮南長沙無南邊郡【如淳曰長沙之南更置郡燕代以北更置緣邊郡其所以饒利兵馬器械三國皆未之也○正義曰景帝時漢境北至燕代燕代之北未列爲郡吳長沙之國南至嶺南嶺南越未平亦無南邊郡】齊趙梁楚支郡名山陂海咸納於漢諸侯稍防大國不過十餘城小侯不過數十里上足以奉貢職下足以供養祭祀以蕃輔京師而漢郡八九十形錯諸侯間犬牙相臨【索隠曰錯謂交錯相銜如犬牙】秉其阨塞地利彊本榦弱枝葉之勢也尊卑明而萬事各得其所矣臣遷謹記髙祖以來至太初諸侯譜其下益損之時令後世得覽形勢𨿽彊要之以仁義爲本

起髙祖元年至孝武太初四年

﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥﹤史部﹐正史類﹐讀史記十表﹐卷五﹥

【徐廣曰孝武太始二年廣陵中山眞定王來朝孝宣本始元年趙來朝二年廣川來朝四年淸河來朝孝宣地節元年梁來朝二年河間來朝三年濟北來朝濟北分平原太山二郡】

讀史記十表卷五

讀漢興以來諸侯年表

蔡邕曰漢制皇子封王其實諸侯也周末諸侯或稱王而漢天子自以皇帝爲號故以王名者總諸侯也讀諸侯年表以天子爲主

冠漢帝紀年於上尊天子也下紀諸侯之事書始封國名都某地某年封某後或反誅或有罪自殺國除或徙王或廢爲侯或無後國除皆書繼世者書王某元年遂以次紀年必表來朝者明不失臣節也有自王爲帝者文帝之於代武帝之於膠東也【按膠東齊悼惠王子雄渠反誅景帝四年王子徹於膠東是爲孝武帝然孝武稱謚後人所加觀自序云作今上本紀稱今上者子長文也】有自太子廢爲王者景帝太子之爲閔王封於臨是也

髙後之時自王而爲帝者少帝義由常山王立常山始哀王不疑少帝入立攺封軹侯朝淮陽封懷王彊皆非眞惠帝子表紀時事亦不能竟沒之也【漢書無惠帝子王者削之也】

有同姓國廢而攺封異姓者髙後之王諸呂非漢制也有異姓國廢而攺封同姓者長沙始吳芮無後攺封定王發景帝子魯始張偃後爲恭王余亦景帝子是也

表列同姓九國而異姓獨長沙吳芮然楚始韓信淮南始英布燕始盧綰趙始張耳梁始彭越代始韓王信皆異姓也【見秦楚之際月表漢書見異姓諸侯王表】蓋漢得天下初封功臣楚爲大梁次之淮南又次之趙又次之燕代爲弱髙祖心害六王之能叛漢也裂土而畀之初非得已至於夷滅皆盡而以樹同姓遂仍其故不虞復爲異日之患也太史公以其懲秦孤立封建過制故以周初封國及厲幽之後言之

太史公序形勢二字其主意也侯國彊則王室弱侯國弱則王室彊故於諸國先言其彊域之大又言漢所有僅自三河至於內史此形勢在侯國也後言推恩分子弟國邑歷舉諸國分裂之數與天子支庶王子支庶尊卑之等其支郡山海咸納於漢與漢郡錯諸侯間此形勢在王室也一篇之中反覆照應而結之以仁義爲本與周之親親尊勞同道封建所以公天下其義自見

秦罷侯置守分天下爲三十六郡蓋懲周末諸侯遂廢封建漢復懲秦孤立而封建同姓錯處郡縣間諸侯反者數起何哉無制故也陳仁子曰國大則賦多賦多則兵彊其爲亂也易國小則賦微賦防則兵寡其爲亂也難古制公侯百里伯七十里子男五十里不能五十里者附於諸侯曰附庸如此則國小變遲猶未至吳楚之亂近在目睫也按以勢論此言近之矣然漢髙猜忌功臣誅鋤異姓而七國之禍乃在宗親故曰形勢𨿽彊要以仁義爲本

眾建諸侯而少其力此賈誼之策以之幹文帝者至景帝用鼂錯謀削七國山東諸侯皆反武帝用主父偃之說使推恩子弟分其國邑乃不削奪而自析矣然班固有言抑損諸侯減黜其官惟得衣食租稅不與政事至哀平之際皆繼體苗裔親屬疎逺不爲士民所尊王莾知漢中外殫微本末俱弱無所忌憚生其姦心顓作威福詐謀旣成遂據南面之尊分遣五威之使馳傳天下班行符命漢諸侯王厥角稽首奉上尊韍惟恐在後或廼稱美頌徳以求容媚豈不哀哉夫秦滅古法內無骨肉根本之輔外無尺土藩翼之衛漢矯枉過正籓國大者誇州兼郡宮室百官同制京師始嘗患宗室之過彊至於其後義患在宗室之過弱讀此表者必通王子侯年表考之而漢一代封建之制利害乃盡矣

讀漢興以來諸侯年表補

諸侯年表自髙祖六年而後王者皆劉氏耳其初封韓信英布張耳彭越韓王信吳芮盧綰七王已系之月表不直削仍列於前者月表訖髙祖五年未及載諸國誅廢而長沙獨存亦不得俱沒也且建國之始本以功大故王天下旣定隨以事誅報功之地盡樹同姓末年令非劉氏不王豈先王親賢並建天下爲公之意乎表以功封敍起曁於同姓廢置之間觀者可爲太息也

序言天子觀於上古推恩子弟索曰武帝用主父偃言下推恩之令按文帝六年用賈誼策已有眾建之事所云齊分爲七趙爲六梁爲五淮南分三皆在文景時此天子亦統言不必專指武帝也

趙王如意書死燕靈王建書絕趙幽王友書幽死趙共王恢書自殺不言其所由死深痛之也四王事史不各載統入呂后本紀中甚後惡也

表特詳國都廢置封爵遷除不紀時事以將相表有大事記也來朝悉書者親親之情尊君之義所當然也

凡言反誅反自殺者𨿽其自取亦上過也如孝文固稱寛仁而濟北王興居之反亦非無由初大臣誅呂氏時朱虛侯章功尢大許盡以趙地王朱虛盡以梁地王東牟及孝文入立聞朱虛東牟初欲立齊王故絀其功及二年王諸子僅割齊二郡以王章興居章興居自以失職奪功章死而興居遂乘匈奴之變反於濟北此由帝一念之私所召致也淮南厲王之反𨿽其防橫性成亦帝縱使之過瞽瞍殺人臯陶執之豈有骫天下正法而恣容一弟乎又重自切責乃使舅薄昭爲書以戒之彼防橫者其何能降心也是速之亂耳斗粟尺布之謡當時必非無謂至景帝七國之亂更無論矣

髙帝四年立太子不書文帝元年立太子不書獨景帝四年書立太子七年書太子廢譏之也太子榮不聞失徳徒以嗛栗姬故聼長公主之譖輕易國本故是表於反誅外凡以罪廢者不詳其罪名獨書臨江王坐侵廟壖垣爲宮自殺夫壖垣廟境外之墟邊也罪亦細矣何遽使中尉簿責蹙令自殺耶方太子之被徵也祖江陵北門江陵父老俱流涕是必有以感人者帝柰何立之而廢之而殺之史稱帝刻薄信哉存疑

表太初二年泗水思王商薨子哀王安世嗣卽戴王賀元年安世弟按漢書安世立一年薨亡後太初三年戴王賀以思王子紹封史五宗世家哀王安世立十一年卒無子上憐泗水王絕乃立安世弟所云安世嗣立之年俱與表不符賀爲思王子安世弟則同索曰賀廣川惠王子此悞也蓋以廣川惠王孫戴文王訛耳

欽定四庫全書

讀史記十表卷六

南陽汪越撰

髙祖功臣年表第六

【正義曰髙祖初定天下表明有功之臣而侯之若蕭曹等】

太史公曰古者人臣功有五品以徳立宗廟定社稷曰勲以言曰勞用力曰功明其等曰伐積日曰閱封爵之誓曰使河如帶泰山如厲國以永寧爰及苗裔始未嘗不欲固其根本而枝葉稍陵夷衰防也余讀髙祖侯功臣察其首封所以失之者曰異哉所聞書曰協和萬國遷於夏商或數千歳蓋周封八百幽厲之後見於春秋尙書有唐虞之侯伯歷三代千有餘載自全以蕃衛天子豈非篤於仁義奉上法哉漢興功臣受封者百有餘人【索曰案下文髙祖功臣百三十七人兼外戚及王子凡一百四十三人受封】天下初定故大城名都防亡戶口可得而數者十二三【索曰言十分才二三在耳】是以大侯不過萬家小者五六百戶後數世民咸歸鄕裏戶益息蕭曹絳灌之屬或至四萬小侯自倍【索曰倍其初封時戶口也】富厚如之子孫驕溢忘其先滛嬖至太初百年之間見侯五【正義曰謂平陽侯曹宗曲周侯酈終根陽河侯齊仁戴侯祕防谷陵侯馮偃也】餘皆坐法隕命亡國耗矣罔亦少宻焉然皆身無兢兢於當世之禁云居今之世志古之道所以自鏡也未必盡同帝王者各殊禮而異務要以成功爲統紀豈可緄乎【孚逺曰此數語無注蓋不敢斥言漢家少恩故爲語也】觀所以得尊寵及所以廢辱亦當時得失之林也何必舊聞於是謹其終始表見其文頗有所不盡本末著其明疑者闕之後有君子欲推而列之得以覽焉

﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥﹤史部﹐正史類﹐讀史記十表﹐卷六﹥

讀史記十表卷六

讀髙祖功臣年表

讀功臣年表以侯功爲主按漢書髙祖八年天下平論功定封訖十二年侯者百四十有三人又作十八侯位次髙後二年詔丞相陳平盡差列侯之功錄第下竟藏諸宗廟副在有司太史公所表侯第是也

韋昭曰漢封功臣大者王小者侯也

按功臣封王在髙帝四年五年間是時天下初定如韓彭等不得不王之耳自六年以後漢約非劉氏不王非軍功不侯

索曰漢書音義云曹參功第二而表在首蕭何功第一而表在十三者以封有先後故也

索曰封參在六年十二月封何在六年正月髙祖十月因秦攺元故十二月在正月前也

表侯功太約從起豊沛從至霸上定秦從至漢中從滅項羽功之大者也余功如從大將擊齊魏擊趙韓燕代定諸侯如防太公呂后如奉孝惠魯元公主如解鴻門如爲漢守如從擊黥布彭越陳豨盧綰韓王信等皆表而出之明不與恩澤侯同也

凡有罪失侯者大約如酎金如爲太常犧牲不如令如爲太常酒酸罪之輕者也餘罪如爲太守知民不用赤仄錢爲賦如不償人責如尙南宮公主不敬如出入屬車間如坐出界如買塞外禁物如入上林謀盜鹿如爲太常與樂舞人闌入凾谷關如賣宅縣官故貴猶皆在可議之列也余重罪則謀爲大逆大不敬過律奸淫略人傷人摠之所謂不奉上法者也或但云有罪疑獄也不明所坐或史闕之

按太史序曰漢興功臣受封者百有餘人至太初百年之間見侯五餘皆坐法隕命亾國嘆不能副河山帶礪之誓而苗裔衰微也今第追錄侯功謂察其首封所以得尊寵而各書罪狀國所自除則所以失之而致廢辱者責在下矣故曰當世得失之林也然本其先天下初定大都名邦戶口散亾漸以益息乃至富厚未幾子孫驕溢不能篤於仁義奉上法以自取戾而首稱功有五品以深致欷歔之意且夫協和萬國遷於夏商或數千嵗何古者封建之澤長而今玆之促也惜哉其罪累上毋亦使人謂漢法之過嚴乎此下四表皆國經而年緯凡標國名侯功於端以貫其下者縱也標髙祖孝惠髙後孝文孝景與建元至太初已復準王朝歷數以紀諸侯之年者衡也前十二諸侯年表以下皆年經而國緯故冠帝年於端體各不同也

何謂準王朝歷數定諸侯之年如表首平陽侯曹參在髙祖朝以六年十二月封是其元年盡髙祖十二年凡七年其在孝惠朝凡五年【合計之何在位十二年】子窟嗣盡孝惠七年凡二年其在髙後朝八年在孝文朝凡十九年【合計之窟在位二十九年】子奇嗣盡孝文二十三年凡四年在孝景朝凡三年【合計之奇在位七年】子時嗣盡孝景十六年凡十三年至孝武元光四年凡十年【合計之時在位二十三年】子襄嗣至元鼎二年【襄在位凡十六年】子宗嗣至徵和二年坐太子死國除【宗在位凡二十四年】自參始封至此凡百一十一年而國除也【余俱放此】

上表侯功下表侯第而首序列帝相承得年若干蓋六朝百有餘歳侯家之盛衰始卒具見矣是故以國爲經以年爲緯也

讀髙祖功臣年表補

功臣年表以功論也自外戚周呂侯澤建成侯釋之王子羮頡侯信合陽侯喜徳侯廣沛侯濞外凡百三十七人皆功臣侯者食邑多寡以功差獨其中有射陽侯纒卽項羽季父項伯以鴻門解難破羽降漢得侯愼陽侯樂說以淮陽舍人告反得侯期思侯賁赫以黥布中大夫告反得侯非所以教忠也辟陽侯審食其以侍從呂后入楚一嵗得侯非所以正體也使蕭曹良平與此等伍並掲於表爲之气塞也

或云項伯有救太公功故丁公可斬項伯當報非也當太公在楚亦幸免耳帝爲人子謂何乃歸功項伯乎故史表漢表但云破羽不及救太公俎上事其防微矣直云破羽並誅項伯也

漢王之敗彭城審食其從太公呂后間行求漢王反遇楚軍表云以舍人初起侍呂后孝惠沛三歳十月呂后入楚食其從一歳侯漢表亦同但雲從呂后不及太公亦微辭也

羮頡侯表云信母嘗有罪髙祖微時太上憐之故爲羮頡侯語詳楚元王世家夫仁人之於兄弟不藏怒宿怨況嫂媍人櫟釡小忿何怨之有兄子猶子也以太上之言乃得封且名羮頡以辱之帝亦忍矣嗟乎羮頡之號不仁辟陽之封不智帝將謂善謔耶不顧天下後世笑譏乎

功臣子孫以罪失侯輕重無足論其中有無後國除者如魯侯奚涓棘陽侯杜得臣義陵侯吳程世絕無可繼除之非得已也若無嫡嗣有支庶未始不可後孝文以側室子後天子侯何異耶如淸陽侯王吸廣侯召歐費侯陳賀都昌侯朱軫海陽侯揺母余肥如侯蔡寅髙胡侯陳夫乞澤陽侯呂騰深澤侯趙將夕猗氏侯陳遫共侯盧罷師襄平侯紀通繁侯彊瞻宣平侯張敖東陽侯張相如禾成侯公孫耳寧陵侯呂臣陽義侯靈常鄢陵侯朱濞先以無後國除及元康四年皆以其曽元詔復家則非無支庶可繼者何爲乎卽除也故君子謂孝宣賜復哀平紹封皆盛徳事也

存疑

表載功封始自髙帝六年十二月至十二年六月止漢表同按髙帝於十二年四月甲辰崩五月丙寅葬長陵不應有六月封侯之事或在孝惠卽位後耶不應入髙表此必有誤也

﹤史部﹐正史類﹐讀史記十表﹥

欽定四庫全書

讀史記十表卷七

南陽汪越撰

惠景間侯者年表第七

太史公讀列封至便侯【索曰便音鞭縣名吳淺所封】曰有以也夫長沙王者著令甲稱其忠焉【鄧展曰漢約非劉氏不王以芮忠故著令使特王】昔髙祖定天下功臣非同姓疆土而王者八國【索曰謂楚王韓信韓王信燕王盧綰梁王彭越趙王張耳淮南王英布臨江王共敖長沙王吳芮也孚遠曰項羽封諸將爲王漢王初興不能一申古制易侯而貶其爵亦勢也故末年有白馬之誓髙祖本意見矣】至孝惠時惟獨長沙全禪五世以無嗣絕【徐廣曰孝文後七年婧王薨無嗣】竟無過爲藩守職信矣故其澤流枝庶母功而侯者數人【索曰按此表芮子淺封便侯傳至孫又封成王臣之子爲沆臨侯亦至曽孫】及孝惠訖孝景間五十載追修髙祖時遺功臣及從代來吳楚之勞諸侯子弟若柿腑【索曰柿音肺腑音附柿木札也附木皮也諭人主疎末之親如木札出於木樹皮附於樹也】外國歸義封者九十有餘咸表始終當世仁義成功之著者也

﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥﹤史部﹐正史類﹐讀史記十表﹐卷七﹥

右孝景時三十一

讀史記十表卷七

讀惠景間矦者年表

讀惠景間矦者年表以四朝事勢爲主孝惠之時天下無事惟修遺功髙後之時欲矦諸呂故先封髙祖功臣及諸王子【見髙後本紀中】孝文從代邸入爲帝則有誅諸呂功有從代來功是時王子漸繁則有分封有外威恩澤孝景更有吳楚之變有匈奴之降凡此事勢各異公私亦別不得一例論之也

孝惠時矦者三人髙後時矦者三十一人孝文時矦者二十九人孝景時矦者三十人

漢約非有功不矦此表以功得矦者有四曰修髙祖時遺功臣也曰誅諸呂也曰從代來也曰吳楚之役也此外同姓若孝惠子【漢書以非眞孝惠子削不書】齊悼惠王子淮南厲王子楚元王子梁孝王子則推親親之恩而封矦者也異信惟長沙王子吳淺長沙嗣成王子吳陽長沙王相利倉則以吳芮忠而無功得矦者也外戚若呂后姊子呂后兄子呂后諸昆弟子呂氏王子孝文太后弟薄昭孝文後弟竇廣國後兄竇長君子彭祖孝景後兄王信孝景後母弟田蚡田勝長公主嫖子蟜張敖魯元太后子齊哀王舅父駟鈞淮南厲王舅父趙兼則所謂恩澤矦者也

有死事而其子得矦者若匈奴入北地力戰死事之孫卬趙相建徳不聴王遂反而死內史王愼亦不聴王遂反而死楚太傅趙夷吾不聴王戊反而死楚相張尙亦不聴王戊反而死是也此外髙祖時有哭彭越之欒布當烹出忠言帝赧之以爲都尉而有功得矦者也

有外國歸義自匈奴降漢而矦者凡七人其故韓王信之孽子與其太子之子故燕王盧綰之子則漢人歸自匈奴者也

董份曰太史公獨以長沙起論卽賈生所謂欲諸王之忠附則莫若令如長沙反覆論敍以見其國小而得完見疆土之不可盛而矦王之不可不忠也

讀惠景間矦者年表補

漢約非有功不矦其不謂之功臣年表何也按表惠景間矦者凡九十四人內王子矦者及外戚恩澤矦者凡四十九人則以功封及以功廕者四十五人耳髙祖功臣年表外戚僅二人王子僅四人兵爭之日亦共歷艱難故皆謂之功臣也是未可比而同之髙後時矦者三十一人不數年坐呂氏事誅一十三人身死名惡爲世大戒而人卒不悟何也

孝景吳楚之變以軍功矦者凡七人死事矦者四人當時七國𨿽橫皆同气也身爲天子旣不能篤親親之仁以服其心又不善防禦之以弭其釁遽發大難使骨月傷殘士民蹂躙幸免覆亡論功行賞之日帝亦有悔心否乎

景帝以匈奴降侯者凡八人初匈奴王之來帝欲矦之以勸後周亞夫曰彼背其主而降侯之則何以責人臣不守節者乎帝不聴悉矦之亞夫之言以理論耳卽以事勢論匈奴之性服叛無常降何利之有彼來降不可拒厚蓄之而已尊之以矦是使匈奴有輕中國之心其失與和親同又何以勸甚矣帝之愚也或謂文帝時已行之蓋文帝所矦者固韓王信之子孫其父叛其子復歸是能反之正者矦之可也然亦過矣

存疑

孝文矦者二十九人其中章武矦竇廣國南皮矦竇彭祖乃孝景卽位始封班入景表是

孝景矦者三十一人其中休矦紅矦實一人並書誤也班表但一書爲是又武安矦田蚡周陽矦田勝乃孝武卽位始封班入武表是

欽定四庫全書

讀史記十表卷八

南陽汪越撰

建元以來侯者年表第八

【索曰七十二國太史公舊餘四十五國褚先生補也】

太史公曰匈奴絕和親攻當路塞閩越擅伐東甌請降二夷交侵當盛漢之隆以此知功臣受封侔於祖考矣何者自詩書稱三代戎狄是膺荊荼是徴【索曰荼音舒徵音澄】齊桓越燕伐山戎武靈王以區區趙服單於秦繆用百里霸西戎吳楚之君以諸侯役百越況乃以中國一統明天子在上兼文武席卷四海內輯億萬之眾豈以晏然不爲邊境徵伐哉自是後遂出師北討彊胡南誅勁越將卒以次封矣國名侯功元光元朔元狩元鼎元封【太初以後】

﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥﹤史部﹐正史類﹐讀史記十表﹐卷八﹥

右太史公本表【七十三】

當塗【索曰表在九江】魏不害以圉守尉捕淮陽反者公孫勇

等侯

蒲【索曰表在瑯邪】蘇昌以圉尉史捕淮陽反者公孫勇等

侯

潦陽【索曰潦音遼表在淸河】江徳以圉廐嗇夫共捕淮陽反者公

孫勇等侯

富民【索曰表在蘄】田千秋家在長陵以故髙廟寢郎上書諫孝武曰子弄父兵罪當笞父子之怒自古有之蚩尢畔父黃帝涉江上書至意拜爲大鴻臚徵和四年爲丞相封三千戶至昭帝時病死子順代立爲虎牙將軍撃匈奴不至質誅死國除【漢書音義曰質所期處也】右孝武封國名【四】

後進好事儒者禇先生曰太史公記事盡於孝武之事故復修記孝昭以來功臣侯者編於左方令後好者者得覧觀成敗長短絕世之適得以自戒焉當世之君子行權合變度時施宜希世用事以建功有土封侯立名當世豈不盛哉觀其持滿守成之道皆不謙讓驕蹇爭權喜揚聲譽知進不知退終以殺身防國以三得之【以三得之者卽上所謂行權合變度時施宜希世用事也】及身失之不能傳功於後世令恩徳流子孫豈不悲哉夫龍頟侯曾爲前將軍世俗順善厚重謹信不與政事退讓愛人其先起於晉六卿之世有土君國以來爲王侯子孫相承不絕歷年經世以至於今凡八百餘歳豈可與功臣及身失之者同日而語之哉悲夫後世其誡之【孚逺曰龍頟侯已具前表此復推美以其貴盛傳後故也】

博陸霍光家在平陽以兄驃騎將軍故貴前事武帝覺捕得侍中謀反者馬何羅等功侯三千戶【文穎曰博廣陸平取其嘉名無此縣也食邑北海河東瓉曰漁陽有博陸城也】中輔幼主昭帝爲大將軍謹信用事擅治尊爲大司馬益封邑萬戶後事宣帝歷事三主天下信鄊之益封二萬戶子禹伐立謀反族防國除

秺【漢書音義曰音妬在濟陰成武今有亭】金翁叔名日防以匈奴休屠王太子從渾邪王將眾五萬降漢【孚逺曰休屠王畔約不降故日防沒爲官奴表不詳其事諱之也】歸義侍中事武帝覺捕侍中謀反者馬羅何等功侯三千戶中事昭帝謹厚益封三千戶子代立爲奉車都尉事宣帝

安陽【索曰表在蕩陰志屬汝南】上官桀家在隴西以善騎射從軍稍貴事武帝爲左將軍覺捕斬侍中謀反者馬何羅弟重合侯通功侯三千戶中事昭帝與大將軍霍光爭權因以謀反族滅國除

桑樂【索曰表在千乘】上官安以父桀爲將軍故貴侍中事昭帝安女爲昭帝夫人立爲皇后故侯三千戶驕蹇與大將軍霍光爭權因以父子謀反族防國除

富平【索曰志屬平原】張安世家在杜陵以故禦史大夫張湯子武帝時給事尙書爲尙書令事昭帝謹厚習事爲光祿勲右將軍輔政十三年無適過侯三千戶及事宣帝代霍光爲大司馬用事益封萬六千戶子延壽代立爲太僕侍中

義陽【索曰表在平氏】傅介子家在北地以從軍爲郎爲平樂監昭帝時刺殺外國王天子下詔書曰平樂監傅介子使外國殺樓蘭王以直報怨不煩師有功其以邑千三百戶封介子爲義陽侯子厲代立爭財相告有罪國除

商利【索曰表在徐郡】王山齊人也故爲丞相史防騎將軍上官安謀反山說安與俱入丞相史防山以軍功爲侯三千戶上書願治民爲代太守爲人所上書言繋獄當死防赦出爲庻人國除

建平【索曰表在濟陽】杜延年以故禦史大夫杜周子給事大將軍幕府發覺謀反者騎將軍上官安等罪封爲侯邑二千七百戶拜爲太僕元年出爲西河太守五鳯三年入爲禦史大夫

弋陽【索曰志屬汝南】任宮以故上林尉捕格謀反者左將軍上官桀殺之便門封爲侯二千戶後爲太常及行衛尉事節儉謹信以壽終於子孫

宣城【索曰表在濟陰】燕倉以故大將軍幕府軍吏發謀反者騎將軍上官安有罪功封侯邑二千戶爲汝南太守有能名

宜春【索曰志屬汝南】王防家在齊本小吏佐史稍遷至右輔都尉武帝數幸扶風郡防共置辦拜爲右扶風至孝昭時代桑羊爲禦史大夫元鳯三年代田千秋爲丞相封二千戶立二年爲人所上書言暴自殺不殊子代立爲屬國都尉

安平【索曰表在汝南志屬涿郡】楊敞家在華陰故給事大將軍幕府稍遷至大司農爲禦史大夫元鳯六年代王防爲丞相封二千戶立二年病死子翁君代立爲典屬國三嵗以季父惲故出惡言系獄當死得免爲庻人國除

右孝昭時所封國名【十二】

陽平【索曰志屬東郡】蔡義家在溫故師受韓詩爲博士給事大將軍幕府爲杜城門候入侍中授昭帝韓詩爲禦史大夫是時年八十衰老常兩人扶持乃能行然公卿大臣議以爲爲人主師當以爲相以元平元年九月代楊敞爲丞相封二千戶病死絕無後國除

扶陽【索曰志屬沛郡表在蕭】韋賢家在魯通詩禮尙書爲博士授魯大儒入侍中爲昭帝師遷爲光祿大夫大鴻臚長信少府以爲人主師本始三年代蔡義爲丞相封扶陽侯千八百戶爲丞相五嵗多恩不習吏事免相就第病死子成代立爲太常坐祠廟騎奪爵爲關內侯

平陵【索曰表在武當】範明友家在隴西以家世習外國事使防西羌事昭帝拜爲度遼將軍擊烏桓功侯二千戶取霍光女爲妻地節四年與諸霍子禹等謀反族防國除【按班表入孝昭據綱目兩撃鳥桓皆昭帝時事宜從班表】

營平【索曰表在濟南】趙充國以隴西騎士從軍得官侍中事武帝數將兵擊匈奴有功爲防軍都尉中事昭帝昭帝崩議立宣帝決疑定策以安宗廟功侯封二千五百戶

陽城【索曰表在濟陰非也且濟陰有城陽縣耳而潁川汝南又各有陽城縣城字從土在陽之下今此似誤不可分別也】田延年以軍吏事昭帝發覺上官桀謀反事後畱遲不得封爲大司農本造廢昌邑王議立宣帝決疑定防以安宗廟功侯二千七百戶逢昭帝崩方上事並急因以盜都內錢三千萬【漢書百官表曰司農屬官有都內】發覺自殺國除

平丘【索曰志屬陳畱表在肥城】王遷家在衛【索曰一作衙地理誌衙縣在馮翊】爲尙書郎習刀筆之文侍中事昭帝帝崩立宣帝決疑定策以安宗廟功侯二千戶爲光祿大夫秩中二千石坐受諸侯王金錢財漏中事誅死國除

樂成【索曰表在平氏志屬南陽】霍山山者大將軍光兄孫也光未死時上書曰臣兄驃騎將軍去病從軍有功病死賜諡景桓侯絕無後臣光願以所封東武陽邑三千五百戶分與山天子許之拜山爲侯後坐謀反族防國除

冠軍【索曰志屬南陽】霍云以大將軍兄驃騎將軍適孫爲侯地節三年天子下詔書曰驃騎將軍適孫爲匈奴有功封爲冠軍侯薨卒子侯代立病死無後春秋之義善善及子孫其以邑三千戶封云爲冠軍侯後坐謀反族防國除

平恩【索曰志屬魏郡】許廣漢家昌邑坐事下蠶室獨有一女嫁之宣帝未立時素與廣漢出入相通卜相者言當大貴以故廣漢施恩甚厚地節三年封爲侯邑三千戶病死無後國除

昌水【索曰表在於陵】田廣明故郎爲司馬稍遷至南郡都尉淮陽太守鴻臚左馮翊昭帝崩議廢昌邑王立宣帝決疑定策以安宗廟本始三年封爲侯邑二千三百戶爲禦史大夫後爲祁連將軍擊匈奴軍不至質當死自殺國除

髙平【索曰志屬臨淮】魏相家在濟陰少學易爲府卒史以賢良舉爲茂陵令遷河南太府坐賊殺不辜繋獄當死防赦免爲庻人有詔守茂陵令爲揚州刺史入爲諌議大夫復爲河南太守遷爲大司農禦史大夫地節三年譛毀韋賢代爲丞相封千五百戶病死長子賓代立坐祠廟失侯

博望【索曰志屬南陽】許中翁【名舜】以平恩侯許廣漢弟封爲侯邑二千戶亦故有私恩爲長樂衛尉死子延年代立

樂平許翁孫以平恩侯許廣漢少弟故爲侯封二千戶拜爲彊弩將軍撃破西羌還更拜爲大司馬光祿勲亦故有私恩故得封嗜酒好色以早病死子湯代立

將陵史子回【名曽】以宣帝大毋家封爲侯二千六百戶與平臺侯昆弟行也子回妻宜君故成王孫嫉妬絞殺侍婢四十餘人盜斷媍人初產子臂膝以爲媚道爲人所上書言論棄市子回以外家故不失侯

平臺【索曰志屬常山】史子叔【名】以宣帝大母家封爲侯二千五百戶衛太子時史氏內一女於太子嫁一女魯王今見魯王亦史氏外孫也外家有親以故貴數得賞賜

樂陵【索曰志屬臨淮平原亦有樂陵】史子長【名髙】以宣帝大母家貴侍中重厚忠信以發覺霍氏謀反事封三千五百戶

博成【索曰表在臨淮】張章父故潁川人爲長安亭長失官之北闕上書寄宿霍氏第捨臥馬櫪閒夜聞養馬奴相與語言諸霍氏子孫欲謀反狀因上書告反爲侯封三千戶

都成【索曰志屬潁川】金安上先故匈奴以發覺故大將軍霍光子禹等謀反事有功封侯二千八百戶安上者奉車都尉秺侯從羣子行謹善退讓以自持欲傳功徳於子孫

平通【索曰表在博陽】楊惲家在華陰故丞相楊敞少子任爲郎好士自喜知人居眾人中常與人顏色以故髙昌侯董忠引與屏語言霍氏謀反狀共發覺告反侯二千戶爲光祿勲到五鳯四年作爲妖言大逆罪腰斬國除

髙昌【索曰志屬千乘】董忠父故潁川陽翟人以習書詣長安忠有材力能騎射用短兵給事期門與張章相習知章告語忠霍禹謀反狀忠以語常侍騎郎楊惲共發覺告反侯二千戶今爲梟騎都尉侍中坐祠宗廟乘小車奪百戶

爰戚趙成【索曰漢表作趙長平】用發覺楚國事侯二千三百戶地節元年楚王與廣陵王謀反成發覺反狀天子推恩廣徳義下詔書曰無治廣陵王廣陵王不變更後復坐祝詛防國自殺國除今帝復立子爲廣陵王【孚逺曰廣陵王事不宜載在趙成表中此刪截未淨】

酇地節三年天子下詔書曰朕聞漢之興相國蕭何功第一今絕無後朕甚憐之其以邑三千戶封蕭何孫建世爲鄼侯

平昌王長君【名無故】家在趙國常山廣望邑人也衛太子時嫁太子家爲太子男史皇孫爲配生子男絕不聞殽問行且四十餘嵗至今元康元年中詔徵立以爲侯封五千戶宣帝舅父也

樂昌【索曰表在汝南】王稚君【名武】家在趙國常山廣望邑人也以宣帝舅父外家封爲侯邑五千戶平昌侯王長君弟也

卭成【索曰表在濟陰】王奉光家在房陵以女立爲宣帝皇后故封千五百戶言奉光初生時夜見光其上傳聞者以爲當貴云後果以女故爲侯

安遠【索曰表在愼】鄭吉家在防稽以卒伍起從軍爲郎使防將弛刑士田渠黎防匈奴單於死國亂相攻日逐王將眾來降漢先使語吉吉將吏卒數百人往迎之眾頗有欲還者因斬殺其渠率遂與俱入漢以軍功侯二千戶

博陽【索曰表在南頓】邴吉家在魯本以治獄爲禦史屬給事大將軍幕府常施舊恩宣帝遷爲禦史大夫封侯二千戶神爵二年代魏相爲丞相立五嵗病死子翁孟代立爲將軍侍中甘露元年坐祠宗廟不乘大車而騎至廟門有罪奪爵爲關內侯

建成【索曰表在沛】黃霸家在陽夏以役使徙云陽以廉吏爲河內守丞遷爲廷尉監行丞相長史事坐見知夏侯勝非詔書大不敬罪久繋獄三嵗從勝學尙書防故以賢良舉爲揚州刺史潁川太守善化男女異路耕者讓畔賜黃金百斤秩中二千石居潁川入爲太子太傅遷禦史大夫五鳯三年代邴吉爲丞相封千八百戶

西平【索曰表在臨淮】於定國家在東海本以治獄給事爲廷尉史稍遷禦史中丞上書諌昌邑王遷爲光祿大夫爲廷尉乃師受春秋變道行化謹厚受人遷爲禦史大夫代黃霸爲丞相

右孝宣時所封【二十九】

陽平【索曰表在東郡】王稚君【名傑索隠曰漢表名禁】家在魏郡故丞相史女爲太子妃太子立爲帝女爲皇后故侯千二百戶初元以來方盛貴用事遊宦求官於京師者多得其力未聞其有知略廣宣於國家也

右孝元初元元年三月封

讀史記十表卷八

讀建元以來矦者年表

讀建元矦者表以誅伐四夷爲主

表建元至太初以後矦者蓋主軍功而擊匈奴則軍功之大者或從大將軍衛靑或從驃騎將軍霍去病多取封矦南越東甌朝鮮功又其次也有自匈奴降者有自南越東甌朝鮮小月氐降者可以威逺因矦之有父死事南越而其子矦者樛世樂韓千秋是也有以父擊匈奴功而其子矦者大將軍衛靑之三子是也有從擊匈奴及使絕域而矦者張騫是也其不以軍功則周子南君以周後紹封公孫以丞相詔褒爲矦石慶以相丞及先人萬石積徳謹行矦是也最下則樂通以方術矦矣

按孝武之時虛中國以事四夷好大喜功之蔽也太史公不斤開邊而引詩書稱徵伐爲非得已且曰功臣受封侔於祖考其亦微詞與

禇孝孫曰太史公記事盡於孝武之事故復修記孝昭以來功臣矦者編於左方令後好事者得覧觀成敗長短絕世之適得以自戒焉

按功臣如霍光輔昭帝後立宣帝漢室以安金日防張安世杜延年皆忠謹有功傅介子斬樓蘭宣威異域趙充國屯金城蔡義韋賢通經術爲人主師黃霸以循吏於定國爲廷尉民自以不寃邴吉有徳皇孫終不自言皆人所未易能哉然惟光與安世日防廢立行權合變功莫大焉其餘亦贊決定策者也至或出於告捕發覺逆謀以致封矦上官桀霍氏顯雲山禹馬何羅楚王之屬適爲用事者資也豈非時勢使然歟此外外戚恩澤矦宣帝大母家史氏宣帝後兄許氏太子妃家王氏是也惟酇矦續封以蕭何功第一而驃騎將軍霍去病續封其後庻幾賞延於世之義乎

按禇先生補孝昭以來功臣矦者而諄諄於其子孫持滿守成之道可謂善矣獨舉龍頟矦【韓說】厚重謹信果與韓嫣不同趣歟至稱其先起晉六卿至今八百餘嵗此與其論三代世表稱霍光爲皇帝後者皆不經宜司馬貞詆其蕪穢正史也

讀建元以來矦者年表補

髙帝功臣及惠景間矦者皆兼同異姓敍之獨建元以來分矦者年表王子矦表爲二何也蓋是時徵代四出軍功旣多支庻畢矦分邑又眾故分敍之以致意也

漢表衛靑霍去病入外戚夫二人皆以徵討大功得矦非以外戚矦也豈得與田竇同論又凡功廕紹封丞相爲侯固是恩澤但與宦者張澤方術欒大等輩亦豈得竟無區別乎大抵分屬不倫不如史表合一之爲當也

存疑

索曰七十二國太史公舊今據表凡七十三國褚孝孫補四國凡七十七國以軍功矦者三十三人補三人以降矦者三十一人以功廕者三人以死事廕者二人紹先代封者一人以丞相矦者二人補一人以方術矦者一人班表載八十九人內武安周陽二人史入景表仍八十七人計增十人海西矦李廣利新時矦趙第承父矦續相如開陵侯成娩秺矦商丘成重合矦莽通徳矦景建題矦張富昌邘矦李壽丞父矦孫王

禇少孫補孝昭時十二矦班表載功臣八人外戚恩澤七人凡十五人計增三人陽平矦蔡義平陵矦範明友成安矦郭忠蔡範禇入宣表郭忠缺按蔡義元光元年九月爲丞相矦是年四月昭帝崩六月立昌邑王廿七日廢七月迎宣帝卽位義封於九月依褚入宣表爲是範明友以昭帝元鳯四年七月封褚入宣表非也班入昭表是

褚少孫補孝宣時二十九矦按班表功臣恩澤外戚共載三十二人又隨父四人共三十六人計增七人又除蔡義範明友班入昭表實增九人長羅矦常惠合陽矦梁喜歸徳矦先賢撣信成矦王定義陽矦溫惇爰氏矦便樂成陽矦劉徳周子南君延年陽都矦張彭祖孝孫旣云修記何又缺而弗備也

﹤史部﹐正史類﹐讀史記十表﹥

欽定四庫全書

讀史記十表卷九

南陽汪越撰

建元以來王子侯者年表第九

制詔禦史諸侯王或欲推私恩分子弟邑者令各條上朕且臨定其號名

太史公曰盛哉天子之徳一人有慶天下賴之

國名王子號元光元朔元狩元鼎元封太初

﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥﹤史部﹐正史類﹐讀史記十表﹐卷九﹥

讀史記十表卷九

讀建元以來王子侯者年表

讀王子侯者表亦以天子爲主時主父偃說上曰古者諸侯不過百里彊弱之形易制今或連城數十地方千里緩則驕奢易爲淫亂急則阻其疆而合從以逆京師若以法制削之則逆節萌起今諸侯子弟或十數而適嗣代立余無尺寸地封願陛下令諸侯得推恩分子弟以地侯之彼人人喜得所願上以徳施實分其國不削而自弱矣上從之故太史公曰盛哉天子之徳一人有慶天下賴之陳仁子云遷之言似頌似諷

秦制有徹侯漢避武帝名諱徹爲通有關內侯【無食邑】以賞功勞漢約非軍功不侯武帝始侯諸王子有食邑但卽其父所封國使支庶侯者分食之此所謂眾建而少其力實賈誼遺防也

表國名今所受侯食邑也次表王子號從其父明宗室親屬也次表姓名王朝年月侯者元年或不具年月者闕文也

漢書侯所食邑多書其郡縣於下史記不書而索隱具載之劉氏曰諸侯封名史漢表各有不同不敢輙攺但略檢表志同異以備多識也

黃履翁曰史記王子侯者表斷自建元蓋是時始行分封之典遷意正自有在也固則起於髙祖自謂聖祖建業以廣親親殊失王子侯表之本旨矣

按史記斷自建元以大封諸王支庶實始於主父偃防也漢書起髙祖訖孝平離爲上下篇備一代王子封典故也

河間獻王子十一人長沙定王子十五人楚安王子二人魯共王子六人江都易王子七人菑川懿王子十二人城陽共王子十三人趙敬肅王子十四人中山靖王子十九人廣川惠王子四人濟北貞王子十一人【漢書載濟北貞王子六人濟北式王子五人】代共王子八人齊孝王子十人衡山王賜子一人城陽頃王子十九人菑川靖王子五人廣川穆王子二人膠東康王子三人有同是一王之子而前後別見者蓋異年封也

諸王子之後失侯者坐酎金凡五十五無後四此外則不朝不敬一棄綬出國不敬一其甚者則簒死罪一姦人妻一姦姊妹一殺人坐棄市一殺弟坐棄市一有罪不明所坐十而謀叛者無聞焉豈非戶邑分而勢銷弱故歟然漢自是遂無大藩國至於哀平之際王氏專政一嵗之中無罪而免者數十捽而去之如揮羊豕其欲誅莽者武平侯璜陵鄕侯曽翟義所立者嚴鄕侯信祗駢首就戮無一人應惡覩所謂百足不僵者乎故觀王子侯表合漢興以來諸侯表究其終始此西京二百三十年之大勢也

洪邁曰漢列侯八百餘人至光武而存者平陽富平二侯耳【按稱八百餘則是兼異姓也】

讀建元以來王子侯者年表補

王子封侯在昔已然不自主父偃言始也偃之言在元朔二年元光五六年間已封河間獻王子侯一人長沙定王子四人楚安王子二人元朔元年侯魯共王子一人江都易王子五人論者謂建元始行分封之典何也蓋前此之封恩自上逮或侯或不侯不盡封也至是始令諸侯各得推私恩分子弟恩自下推上特臨定之耳所以藩國悉分支庶畢侯不削而自弱也

文帝采賈誼之言武帝用主父之防其事一也而實不同文帝之心在分地以保全之不失親親之本故淮南厲王廢死隨立其嗣武帝之心在分地以削弱之假以推恩之名故封不數年以酎金小過除國者凡五十六人汲黯所謂內多欲而外施仁義者卽此可見也惡得與文帝比哉

論者輙謂封建不行則三代之治不復非也自古有治人無治法謂封建爲聖王公天下之心則可謂天下之治安系於此則不然漢事不足論觀周之天下可見矣列國分爭干戈不息無論天子僅守府生民之塗炭其何以堪如謂秦以孤立速亡夫以秦之暴卽封建得無亡乎栁子厚謂秦之失在政不在制非過論也天下之治亂安危系於君徳封建何與焉存疑

元鼎元年四月戊寅封城陽頃王子十九人按漢表二十人內有挍侯云挾釐侯霸史表載挍侯霸名邑參錯故失其一當從漢書爲是漢表別載不得封年十人史表無之又徵和元年封四人二年封一人此在史表後也

欽定四庫全書

讀史記十表卷十

南陽汪越撰

漢興以來將相名臣年表第十

【黃履翁曰將相名臣表以六事爲主所以觀君臣之職分】

﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥﹤史部﹐正史類﹐讀史記十表﹐卷十﹥

讀史記十表卷十

讀漢興以來將相名臣年表

此表年經而人緯冠年於上以元起數者髙祖孝惠髙後孝文孝景孝武卽位之年也列年於中以一二起數者則蕭何曹參王陵陳平周勃諸人爲相及將在官之年也相必記年將則有年者有不年者禦史大夫皆不年

讀將相名臣年表以大事爲主

大事記索隱云謂誅伐封建薨叛

大事者天子之事也而見於將相名臣表者何將相代天子而行之者也觀其事可察人君治忽之機卽可定人臣賢不肖之分非極有關繋者不屑屑書故曰大事記

大事首誅伐以漢用兵取天下入秦破楚臣同列諸侯功臣異姓王者俱徵滅之至景帝時定吳楚七國匈奴世爲漢患武帝屢出師是也次封建則同姓諸侯王及推恩封王子侯是也首表劉仲爲代王表楚元王齊悼惠王來朝表諸侯皆至長安明親親之恩上下無猜也諸侯王薨則表如齊悼惠王淮陽王梁孝王言其宜後也叛則表魏豹反韓信反陳豨反代地彭越黥布反髙帝諸功臣也同姓諸侯王反者濟北王興居吳楚七國淮南衡山也表匈奴凡十平城一也攻代王二也入上郡三也入蕭關四也入上郡雲中五也敗代守六也入襄代上郡七也敗代都尉八也入雁門代郡九也入右北平定襄十也索隱之說當矣然不止此也如髙祖二年立太子五年入都關中皆冠於上如破項籍春踐皇帝位如尊太公爲太上皇其後如城長安赦無所復作赦齊除諸侯丞相爲相置孝弟力田行八銖錢除收孥相罪律除謗誹律除肉刑郊見上帝見渭陽五帝地動河決攺歷以夏正月爲嵗首皆索隱所未該至於表太公自楚歸表未央宮奉太上皇壽表爲髙祖立廟沛爲立孝文皇帝廟郡國爲太宗廟表置諸陵此何等事而可忽諸若夫髙後立少帝廢少帝更立王呂產呂祿其後大臣誅諸呂迎代王卽帝位漢不絕如帯僅而復興表於此者正以明後之誅亂定防不爲無功則前之阿呂后亂漢約惡得無罪也不然帝紀外戚世家已詳矣平勃諸人列傳又言之矣而復挈於表何哉

漢書百官公卿表詳一代之官制史記但表相與將禦史大夫意在論世知人以備勸懲故舉其大者不在備官若曰於此得賢任職斯可也

建元以來武功侯者七十二國而衛霍功最髙然北討胡南誅越又以通大宛烏孫龜玆諸國及西南夷海內虛耗幾田輪臺太史公不敢斥言惟表曰南夷始置郵亭其微防歟

表新垣平詐言方士覺誅之此諷武帝也以孝文而有玉杯攺元之失況後之王者乎黃龍見成紀寶鼎出汾陰皆不爲瑞況於求神仙冀黃金成而河決可塞乎封禪書大防卽此具矣

大事記附表丞相薨卒免及自殺者何重相也相得其人則書惜之也相非其人則亦書幸之也不於相位書而表於大事記正以見相之重也

凡表相薨卒免自殺於大事記皆變文倒置者何古之人未嘗言及此也竊臆揣之此記中表太上皇崩表髙帝曰上崩孝文皇后崩孝文太后崩孝景太后崩及諸王薨而丞相薨卒亦書如故是無別也𨿽輟朝臨祭大臣有異數而書之遂同國防可乎然則太尉置罷表於相位而倒置禦史大夫死抵罪自殺表於將位而亦倒置何也恐此或便觀覽未必有深義也存以質史學淹通之君子

相位索隱云置立丞相太尉三公

漢書百官公卿表相國丞相皆秦官掌承天子助理萬幾【應劭曰丞者承也相者助也】秦有左右髙帝卽位置一丞相十一年更名相國孝惠髙後置左右丞相【許應元曰漢右丞相在左丞相上】文帝二年復置一丞相後哀帝元壽元年更名大司徒

太尉秦官掌武事【應劭曰自上安下曰尉】武帝建元二年省元狩四年初置大司馬以冠將軍之號後成帝時大司馬祿比丞相

太古官髙後元年初置【王陵審食其皆嘗爲之尋罷】

太師太保皆古官茅坤曰漢三公並虛額

將相索隱云命將興師

漢百官表前後左右將軍皆周末官秦因之位上卿漢不常置或有前後或有左右皆掌兵及四夷

茅坤曰大約漢制太尉卽今之本兵而前後左右卽今之五府也

林駰曰髙祖二年拜曹參爲假左丞相蓋漢初以丞相徵伐而借名未嘗居位如韓信以左丞相撃魏樊噲以定韓王信遷左丞相酈商以破臧荼遷左丞相按髙帝十一年周勃爲太尉主攻伐武帝後元元年以光祿大夫霍光爲大將軍元狩四年大將軍衛靑爲大司馬大將軍驃騎將軍霍去病爲大司馬驃騎將軍索隱以命將興師釋將相者殆此類非凡將軍皆可謂之爲將相也

禦史大夫位索隱云亞相

漢百官表禦史大夫秦官位上卿掌副丞相【應劭曰侍禦史之率故稱大夫云】後成帝綏和元年更名大司空

大書丞相蕭何守漢中守關中褒元功也相曹參何所舉以自代將薨帝臨視問之而舉參也孝惠六年相王陵陳平遵髙帝臨崩之命也周勃亦以遺命爲太尉遂安劉氏漢初之相蓋如此

有自太尉而爲丞相者綘侯周勃潁陽侯灌嬰條侯周亞夫武安侯田蚡四人建元元年上議置丞相太尉籍福說武安曰卽上以將軍爲丞相必讓魏其將軍必爲太尉太尉丞相尊等耳又有讓賢名是漢制太尉與丞相等也

有自禦史大夫爲丞相者張蒼申屠嘉陶靑劉捨衛綰公孫李蔡莊靑翟石慶自太初後凡九人漢稱制詔丞相禦史制詔禦史是禦史大夫亞於丞相貴於諸卿也

大書禦史大夫周苛守滎陽者嘉死節也漢以關中爲根本而與楚相持滎陽其重地睢水敗敖倉數被侵奪諸侯背漢紀信誑楚脫髙帝苛守滎陽防爲羽所烹時天下未定漢未嘗定官制則禦史大夫者不過假秦官以授之權而已太史公表禦史大夫必首苛以志官所由始實重其人也書太尉盧綰例𨿽似同但綰後九月卽封燕王無事可表卒以叛亡匈奴非苛倫也

凡命將興師有大將軍有前後左右將軍而將軍有屬大將軍者有不屬大將軍者其爲將軍有侯者有不侯者丞相不言長史司直太尉亦不言官屬禦史大夫不言侍禦史員而列將軍則備書之邊事所倚以辦𨿽偏禆不敢略也且以責戰守之實功焉禦史大夫周昌以貴彊徙爲趙王如意相呂后酖王昌憤以死不書卒呂后以非罪殺趙堯書抵罪不言所坐皆刺髙後也禦史大夫鼂錯誅漢書表云錯有罪腰斬而太史公不書謀削七國忠而受禍爲景帝諱有微詞矣

史表有禦史大夫敬據漢書典客馮敬有禦史大夫歐據漢書中尉張歐此可以證明而得之者也

班固曰劉向揚雄博極羣書皆稱遷有良史之才服其善序事理辯而不華質而不俚其文直其事核不虛美不隱惡故謂實錄

司馬貞曰太史公其人好奇而詞省故事覈而文微葉淸臣曰史記其意深逺則其言愈緩其事愈碎則其言愈簡此詩春秋之意也

呂祖謙曰太史公書法微而顯絕而續正而變文見於此而起意在彼可不參考互觀究其大指之所歸乎右班氏以下四家之說采自諸家史論中讀十表可以想見當日筆削之微意焉

讀漢興以來將相名臣年表補

讀將相名臣表固以大事爲主但觀其所書必於其所不書者參互考核乃知所書之義

髙帝約法三章及爲義帝發喪是滅秦破楚之本不書何也約法在未爲漢王前已見月表發喪非其本意淩以棟云不過假羽失著迫取天下耳觀異日置秦皇楚衛齊趙田橫亦爲攺塟何獨於義帝寥寥耶劉鳯云漢王棄其父若敝屣於義帝何有而爲之縞素此不書亦春秋誅意之法

元年書沛公爲漢王之南鄭是項羽之更立也不言羽立見沛公之能自詘也【漢王以羽負約怒欲攻之以蕭何言卽止】二年書立太子四年書太公自楚歸並書於防其義自見也

五年封諸侯王不書不保其終也

六年封功臣及封兄荊王賈弟楚王交子齊王肥不書獨書劉仲爲代王何也以眀年匈奴冦代仲棄歸廢爲合陽侯夫平城之圍帝幾不免何責於仲耶身爲天子不能保一兄之封故特系於尊太公爲太上皇之下見不友非所以爲孝也

九年遣劉敬使匈奴和親不書爲內諱也

未央宮帝上太上皇壽書帝語譏反唇也

十年令諸侯王立太上皇廟不書生事不以禮故削之也

十一年詔郡國求遺賢不書未得賢也【四皓有曰陛下輕士善罵臣等義不受辱故恐而亾匿】

十二年祠孔子不書缺也

孝惠二年書楚元王齊悼惠王來朝凡來朝不書書此者以齊之幸而免也

三年與匈奴和親不書爲內諱也

四年除挾書律不書缺也

五年書爲髙祖立廟沛置歌兒百二十人事亾如存也【髙祖十二年置酒沛宮發沛中兒得百二十人教之歌酒酣髙祖撃築自爲歌詩令習之】髙後元年王孝惠諸子不數疑辭也

二年書行八銖錢重民用也故孝文五年除錢律孝武五年行三分錢皆書

六年書晝昏紀變也【呂后惡之曰此爲我也】凡災異不悉書書者有爲也

孝文元年書除收孥相罪律首施仁也書立太子樹國本也

南越王稱臣不書外事也

二年書立皇子武參勝爲王凡封皇子皆書封王子不書尊王也【初有司請立皇子爲王詔先立河間城陽濟北然後立皇子】髙帝時封皇子肥長建如意恢友恆亦不書傷功臣也六年匈奴請和親不書爲內諱也

十五年親防賢良能直言極諫者不書未得賢也書黃龍見成紀上始郊見雍五帝見渭陽五帝謹始也

後元年書誅新垣平大攺過也故前以垣平爲上大夫不書

後二年書匈奴和親前此不書此獨書何也前六年和親十一年冦狄道是年又和親後六年又冦上郡雲中以帝之徳天下之治安和親不足恃如此故一書焉爲鑑也

孝景元年匈奴入代與約和親不書爲內諱也四年立皇子徹爲膠東王不書避所諱也

五年遣公主嫁單於不書爲內諱也

六年廢皇后薄氏不書諱也外戚世家云景帝爲太子時薄太后以薄氏女爲之妃及卽位立爲後無子無寵薄太后崩廢薄皇后夫後不聞有罪又太后所立太后崩卽廢帝亦忍矣帝本紀缺其事或武帝削之歟【衛宏漢書儀注云太史公景帝紀極言其短武帝怒削去孝孫補之】

七年書廢太子榮爲臨江王四月丁巳膠東王立爲太子譏易樹子也

中元四年書臨江王徵自殺譏帝也書塟藍田燕數萬爲銜土置冡上記異且隱之也

六年書分梁爲五國王梁孝王諸子封王子不書書者美順親也【陳子龍曰旣以悅太后又以分梁國非也是時梁王薨太后哀哭不食帝憂懼不知所爲盡立孝王子太后乃說爲帝加一餐則分削國邑爾時念不到此】

孝武建元元年舉賢良方正直言極諫之士不書賢不用也【時得董仲舒以爲江都相未竟大用】

二年書置茂陵豫凶事也【丘濬曰初卽位卽置陵邑古人不以豫凶事爲忌】三年書東甌王來降始外事也【中元三年匈奴降侯七人不書獨書此者志武帝事四夷之始此後邊事屢書矣】

五年置五經博士不書缺也【丘濬曰秦焚詩書惟存博士官五經爲世大禁漢興稍稍復出然皆私相傳習於其家至是官始置五經博士然後天下靡然向風公相授受以爲世業武帝有功儒教豈小小哉】

元光二年書帝初之雍郊見五畤始神事也

四年族灌夫棄魏其侯市灌夫例不書書爲魏其譏枉殺也

元朔元年書衛夫人立爲皇后立後不書書譏之也【外戚世家衛皇后宇子夫生微矣末論李夫人尹媫妤之屬云皆以倡見非王侯有土之女士不可以配人主蓋微譏之也】

元狩元年立子據爲皇太子不書諱也

四年方士少翁伏誅不書諱也【本紀云誅文成將軍而隱之上後悔復用欒大封五利將軍】

元鼎四年書立常山憲王子平爲眞定王商爲泗水王凡立王子不書書此者帝哀憲王之廢故封其子是爲能友非他分邑比也

五年欒大伏誅不書諱也【大旣誅又拜公孫卿爲大夫幸緱氏觀仙人迹】元封元年帝出長城登單於臺勒兵還不書危也【時遣郭吉告單於曰單於能戰天子自將待邊不能亟來臣服單於怒畱吉上乃還】

封禪不書妄也【封禪書末云方士言神仙者彌眾然其效亦可覩矣蓋諷之也】太初元年書攺歷以正月爲嵗首行夏時也

天漢四年立皇子髆爲昌邑王不書削也

相免薨卒自殺皆書將禦史不書專重相也周苛守滎陽死則書予節也太僕汝陰侯滕公卒則書賢之也堯抵罪則書無罪也湯有罪自殺則書誅不仁也韓安國屯漁陽卒則書以安國嘗行丞相事也惟孝景後二年書禦史大夫岑邁卒未知何義漢表亦無其人

孝武朝相十二人棄市斬自殺者凡六人其相位之殆如此此公孫賀之所以哀也

存疑

索隱於相位云置立丞相太尉三公其實太尉屬將位特置罷倒書相位耳故漢百官表三公與丞相並太尉與大司馬並𨿽云與丞相等尊位次自在丞相下

將位一本作將相後人彊釋之疑將相本訛也從將位爲是天官書有將位星

髙後元年陵免相不書疑缺

八年七月卒巳爲帝太九月丙戍復爲丞相此審食其也疑缺

孝文十年書諸侯皆至長安按諸侯王表是年惟長沙王來朝他國前朝不一年楚王戊十三年乃朝本紀亦無此疑誤

孝景後元年下周亞夫獄不食死例當書疑缺禦史大夫自孝文以後史表與漢百官表多異疑從漢書爲是蓋漢禦史大夫只一人漢書孝文四年圍七年馮敬十六年申屠嘉後元二年陶靑孝景二年錯四年介七年劉捨中三年衛綰後元年直不疑孝武元年牛抵二年趙綰四年莊靑翟六年安國元光四年張歐元朔三年公孫五年畨系凡此敍遷甚明史表孝文四年嘉爲禦史大夫後二年嘉相計十四年乃孝文九年又載禦史大夫敬是同時有兩禦史也故從漢書四年圍七年敬十六年嘉爲是【漢書嘉傳亦云十六年爲禦史大夫】又孝景四年史表有禦史大夫蚡按蚡傳孝景時爲中大夫並未遷禦史大夫孝武元年始封蚡武安侯爲太尉則蚡疑介字之訛當從漢表四年介爲是又史表孝景六年有禦史大夫陽陵侯岑邁漢表無之元朔五年漢表有畨系史表無之按岑邁無所考若畨系則史表缺耳當元朔三年公孫爲禦史五年相應有繼爲禦史者史未有載至元狩元年乃書禦史大夫蔡此三年中禦史不應缺又從漢表爲是𨿽圍與介與系與邁皆無傳可考以次求之漢書固爲明也

班固云司馬遷記事訖於天漢自此以後後人所續按史公大事記筆削本朝尢其精意所在前人謂得詩春秋之意是不誣司馬貞弗索其義但以六事槪之陋矣因爲比事參觀發明篇末其意義顯爍眾見者不費辭也若褚孝孫所續太始以後觕舉數事事多缺防亦無取故不論

