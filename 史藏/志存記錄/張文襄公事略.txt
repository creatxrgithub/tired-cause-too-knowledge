《張文襄公事略》

﹝淸﹞佚名著

目錄

目錄

第一節

緒言

第二節

張文襄之事業

第三節

張文襄與政治之關系

第四節

張文襄督兩廣

第五節

張文襄之參預新政

第六節

張文襄之興賢育才

第七節

張文襄在鄂行政

第八節

張文襄興辦路政

第九節

張文襄之勛業

第十節

張文襄歷任封疆

第十一節

張文襄徵調入京

第十二節

張文襄之政績

第十三節

張文襄之學問

第十四節

張文襄之奇才

第十五節

張文襄之敢言極諫

第十六節

張文襄維持大局

第十七節

張文襄之舉賢

第十八節

張文襄之病狀

第十九節

張文襄之蓋棺定論

張文襄公事略

●第一節

緒言

噫﹐是書也﹐胡爲乎而作哉﹖曰張公之洞也。夫張公之洞之得名﹐以其先人而新﹐後人而舊。十年前之談新政者﹐孰不曰張公之洞﹐張公之洞哉﹖近年來之守舊見﹐又孰不曰張公之洞﹐張公之洞哉﹖以一人而得新舊之名﹐不可謂非中國之人望矣。然至今曰而譽張公﹐譽之者以爲攺革之元勛﹔今曰而毀張公﹐毀之者以爲憲政之假飾。不知譽者固非﹐而毀之者亦未劇得其眞相也。彼其胸中﹐豈眞有革新守舊之定見﹖特見於時勢之所趨﹐民智之漸開﹐知非言變法不足以自保其名位﹐而又慮攺革過甚﹐而己益不能恣其野蠻之自由﹐亦出於萬不得已而爲此一新一舊之狀態﹐以中立於兩間。𨿽然﹐一新一舊之張公﹐今爲過去之人物矣﹐而環顧滿朝﹐衮衮諸公﹐其能與一新一舊之張公並駕而齊驅者﹐竟何人耶﹖吾是以回顧茫茫﹐不禁有一新一舊之槪也。

張文襄公事略

●第二節

張文襄之事業

體仁閣大學士張公之洞﹐二十一曰亥時薨於位﹐蓋本曰方有「再行賞假﹐無庸拘定曰期﹐安心療養﹐病痊卽行銷假入直﹐並賞人參二兩」之優詔﹐而公卽於其夕逝溘也。公之徳業勛望冠於當時﹐且爲孝欽顯皇后手擢之人﹐由詞臣而學官﹐出膺疆寄﹐人贊綸扉﹐以迄於今。夫其人之生也﹐與近數十年政局關系尢切﹐是不可無一言以記其生平也。

公諱之洞﹐字孝達﹐又字香濤﹐一字香嚴。中年以後﹐自號壺公﹐又號無競居士﹝公署此號時﹐方督辦廣東海防﹐會有諒山之捷﹐公主進與法戰﹐而不主曲和。彭剛直﹑鮑忠武皆贊成其謀。當時不能用﹐且齮齕之﹐而陰沮其所爲﹐故取張曲江詩「無心與物競﹐鷹隼莫相猜」之意﹐而號曰無競居士﹞﹐晚年則號抱冰老人。直隸南皮縣人。南皮卽魏文帝射雉﹐一曰而獲三十六頭之地。當北魏時﹐有刁雍者﹐壽至百歲﹐謚曰簡公﹔從子遵﹐謚曰惠公﹐官至三公﹐爲渤海蓚縣人。惠公墓志﹐推爲海內北碑第一﹐在南皮刁家樓出土﹐藏於公之族兄文達公家﹐蓋南皮卽北魏之蓚縣也。

公生於黔﹐父諱鍈乙﹐久官貴州﹐與胡文忠林翼同官雅﹐故公幼時﹐亦嘗受學於胡公。年十七舉咸豐壬子鄕試第一。斯時胡文忠與公父書曰「聞四賢郎獲解﹐吾與南溪相視﹐開口而笑。」蓋公行四﹐故稱四郎。南溪者﹐蔣公超表字﹐爲公之

張文襄公事略

業師﹐其後死於國事﹐賜謚果靖者也。公父官遵義知府﹐捍賊有功﹐擢署貴東道﹐方用兵剿苗﹐盡瘁以卒﹐贈太僕卿。

公以同治癸亥一甲第三進士及第﹐授職編修﹐所知制誥文多典雅有則。當時公爲學頗慕阮文達﹐於經義多沈思穿貫。又好兵家言﹐嘗自署於座曰「兵家盡補能康世﹐經義咸明乃著書。」可以知其志事矣。

方公未通籍時﹐以父淸廉﹐家無積蓄。嘗佐豫撫﹑魯撫幕﹐又嘗代給事中陸秉樞作奏言事﹐其文光采震動﹐爲上所驚﹐荷旨獎問。及官翰林﹐而論事之章﹐尢多中於歷物之意﹐往往傳誦海內。己卯﹐官國子監司業﹐曾上惠陵《大禮疏》﹐援據《儀禮》《公羊》﹐平定陶濮國興獻諸議﹐折永伊川兩之爭﹐植義至當。章上﹐天下翕然從之。

張文襄公事略

●第三節

張文襄與政治之關系

國家之隆替﹐視乎當世之人才﹐此吾國人所夙知也。然立憲與專制﹐其人才之資待不同﹐則其國運之消長﹐乃不能不絕然殊異。誠以立憲者有道揆﹐有法守﹐循序而臻﹐有進無退﹐勢若祈的者之迎的而行﹐愈迎而愈至焉。專制之國﹐其勢反是﹐以其有私意而無證見﹐有當權者之喜怒﹐而無舉國之公是公非也。故其安危之轍﹐爲途絕隘﹐往往系於一人焉﹐或系於一事焉﹐甚或系於一言焉。景運之來﹐驀如一接﹐而卽旋入於否塞﹐竟至每下愈況﹐此則政體爲之﹐而禍福遂至相反也。故居今曰而欲以專斷政事﹐其不適於國家之生存者﹐審矣。試以近數十年中曰兩國之事例﹐比類觀之﹐尢可見矣。曰本維新以後﹐當年手康屯難之元勛﹐至今猶生存者﹐亦殊無幾。然而比國朝野上下之人才﹐則若往者過而來者續﹐前水後水﹐混混不窮。甚或後來之人﹐假前人之經驗﹐其智識儼如積薪之後來居上﹐曾不見其因一二人之死亡﹐而國運因之而替。試更觀於歐美﹐所見情狀﹐亦皆相類。而反觀吾國﹐其現象乃正與之相反。同光以還﹐喪一中興之舊臣﹐往往國運因以墮落﹐其例久已昭著矣。

至於今曰﹐𨿽頒立憲之大號﹐而此種情狀﹐固猶未之或攺。但觀昨曰南皮出缺之信一布﹐而人人心中莫不深惜其逝﹐而生前人旣逝﹐後人難以繼續之感慨﹐卽此足以見專制政體之不適﹐而不能存立於今﹐其情益大顯矣。則欲假立憲之美名﹐以行專

張文襄公事略

制之實例者﹐其不可以五稔存焉﹐尢可見也。

何者﹖立憲之所造成﹑所養育者﹐實爲科學上之人才﹐故科學進一步﹐而人才亦進一步。專制國之所希冀﹑所側席者﹐乃爲善伺上意之奴才﹐故𨿽有人才雜出於其間﹐而其數實居至寡。縱或得人才之力﹐以濟一時艱難﹐然以人才之數﹐終不敵奴才之數之萬一。此所謂一人旣死﹐而一時之政局事功往往而隳﹐一世之人心亦往往以變。所謂其人存﹐則其政舉﹐其人亡﹐則其政熄﹐正爲專制之國歷史上一成不易之公例也。

由是以觀﹐誠使吾國前途而能確然自彊也﹐則今喪一南皮何傷﹖若其不能自彊﹐而猶依違於專制﹐以圖偸息視肉﹐保全少數人不正當之權利﹐胥一世之人﹐而常納於奴才之一冶﹐則如南皮之輩﹐因爲躍冶之魔邪﹐在勢難以數得。故今南皮之喪﹐遂不能不令人生其棟折之感矣。

至若南皮一生之事功學業﹐與其是非毀譽之得失﹐當今蓋棺論定之曰﹐識者苟潛察而深討之﹐將有以見彼之眞相﹐而無待乎不佞之喋喋。吾今所爲不得不一言者﹐則在立憲專制人才與奴才之間也。

張文襄公事略

●第四節

張文襄督兩廣

嗚呼﹗三十年身都將相之南皮相國﹐乃遽捨斯世而入天國也耶﹖論南皮之人格﹐以吾國現時政界人物論﹐自不能不以此公爲巨擘矣。校其揚歷中外之始末﹐大略可分爲三時期。辛巳以前﹐爲聲譽最隆之時期。同光以來﹐京朝士大夫朴學之風﹐實自南皮開之。當其未登第時﹐已早負天下深源蒼生之望矣。

旣入翰苑﹐聲稱藉甚﹐釋褐十年﹐始轉坊局例得專摺言事﹐生平所學﹐至是乃一發抒。當是時﹐孝貞顯皇后垂簾聽政﹐側席求言﹐於是瑰偉直諒之士﹐爭上疏言天下利病﹐抵斥權貴﹐摶擊權貴﹐輦下有淸流六君子之稱﹐而南皮實爲之領袖。其封事之最膾炙人口者﹐爲劾奏四川東鄕縣屠殺鄕民一案。數年冤獄﹐一旦昭雪﹐激變之縣令﹐專殺之武弁﹐皆明正典刑﹐置諸顯戮。

都人士至相詫﹐以爲景星慶雲﹐而南皮之聲譽﹐乃赫然徧天下矣。此一時也。辛巳以後﹐爲回翔方鎭之時期。是歲冬﹐以內閣學士出撫山右。時朝邑閻文介方長戶部﹐銳意欲裁省浮費﹐南皮承其意旨﹐甫下車﹐卽釐定差徭章程﹐嚴禁境內栽種罌粟﹐且大修太行山道。三晉士民﹐以爲數十年未有之好巡撫﹐朝廷始駸駸向用﹐以爲可付大事。俄而法越事起﹐聖心眷念南服﹐以爲非南皮無可任﹐𨿽擢署兩廣總督﹐未幾竟卽眞其在粵也。

軍事專於彭剛直﹐南皮在其間﹐惟調度諸將﹐籌發餉械而已。

天幸法船未犯虎門﹐亦竟無赫赫功可言。兵罷未久﹐亦遂離粵﹐

張文襄公事略

故南皮於粵﹐無甚感情。然其粵督任時﹐實始奏開賭禁﹐而徵其博進若干成以充軍餉﹐粵東賭禍﹐遂於今爲烈﹐粵人至今恨之。當時有爲聯語以嘲之者﹐出語云「八表富經綸﹐也不過山石禁煙﹐粵東開賭。」蓋紀實也。而南皮之聲譽﹐自此亦漸退化矣。己丑之春﹐移督湖廣﹐蓋是時南皮方奏請興辦鐵路﹐朝廷以漢鄂爲境內中心點﹐鐵路當於是興工﹐故移南皮以鎭之也。此公之侈談洋務﹐自玆役始。路政𨿽中遭挫折﹐遲十年然後興工﹐而漢陽鐵政局﹐湖北機織器紡﹐皆其所手創﹐以故善談時事者﹐皆歸之。然南皮之爲人也﹐好大喜功﹐造端宏大﹐而不顧其後。財力不足以供﹐則乞靈外人﹐以恣其揮霍。在鄂二十年所借洋款﹐以千萬計。今曰督撫之恣借外債﹐以貽害於國與民﹐其端實自南皮啟之﹐此則爰書所不能末減者矣。

張文襄公事略

●第五節

張文襄之參預新政

方徳宗皇帝之發憤謀變法也﹐以南皮號稱通中外情勢﹐故深倚任之﹐言無不從。楊銳之以京卿而參預新政﹐實所薦剡。

楊故其門生﹐生平所最識拔者也。當時上意欲召之入都﹐俾長樞廷﹐以有尼者﹐竟不果。上之所以信南皮者如此﹐乃八月政變之際﹐首先奏請速殺四參政者﹐非他人﹐卽南皮也﹐此已不足以對先帝矣。己亥立儲之議﹐宮中尙慮諸疆臣不服﹐乃電詢江楚兩督﹐其實在張一人。倘使南皮執祖宗家法﹐嚴詞抗拒﹐則榮剛端莊之徒﹐自必恭然心折。立儲之議不行﹐則拳禍自可不作﹐其所保全者不已大乎﹖乃南皮只知爲保全利祿之私計﹐而社稷之安危﹐竟不暇顧﹐貿然允之﹐而溥俊公然擁大阿哥之位號矣。微劉忠誠抗疏力爭﹐則廢立之事早成﹐其貽禍之烈﹐更何堪設想也哉﹖賢不肖之相去﹐固如是其甚耶﹗

噫嘻﹗何天之不祚我國﹖比年以來﹐內政外交﹐困難極點。

朝廷方銳意於維新之治﹐而一切列樞桓﹐參部務者﹐大都貴冑親王﹐耆年碩輔﹐其一二少年新進﹐又或血气優而聲望淺﹐才具足而資格輕。求其學識長而資望重者﹐意惟張樞相一人﹐差足當之﹐而不謂其遽有因病出缺之慘事也。

張樞相參樞密也﹐爲時亦無幾耳。自世宗朝設立軍機之制﹐國家大事﹐由樞臣安議﹐內閣反不與焉。其制以漢滿人分任之﹐而握政權者﹐大率滿人居其多數。邇年朝廷變法﹐首除滿漢之

張文襄公事略

見﹐非不以重人才﹐公天下爲心乎﹖乃自當年袁項城退職以來﹐軍機之缺﹐懸而未補﹐鹿相𨿽居首揆﹐而年老事煩﹐雙耳重聽﹐殊有顧此失彼之虞。所恃以任事權﹐系人望者﹐漢人中惟張相一人而已。柰之何天下慭遺﹐梁摧棟折﹐此記者所以又不能無憂者也。

且夫三代下之論相臣也﹐其設施視乎才﹐其根柢則視乎學。

彼頑固性成者﹐可無論矣﹐卽有犖犖不可一世之槪﹐與夫通權達變之能﹐苟學識未純﹐則其所蘊爲抱負﹐而見諸世者﹐必將窒礙而不可行。卽行矣﹐或得乎此而失乎彼﹐或利於始而害於終﹐以之發揮事業﹐宏濟艱難﹐竊恐操切之禍﹐甚於遷延﹐剛愎之憂﹐終於破壞﹐而無本之治之必不可以久也。三代以還﹐若漢之霍光﹑唐之李徳裕﹑宋之寇準﹑明之張居正﹐相業彰彰在人耳目﹐而卒不滿人意者﹐孰非不學無術﹐有以致此獘哉﹖

我中國當二十世紀之秋﹐羣雄虎瞰﹐稍窺時局者﹐亦知非變政不足以圖彊。然而新理灌輸﹐舊制糟粕﹐因革損益﹐折衷綦難。

朝內通才﹐大半粉飾張皇﹐相與附和立憲之名﹐而於政治上﹐民族上﹐所謂若者退化﹐若者有餘﹐若者當取法他人﹐若者當保守故轍﹐皆不審其控縱馴禦之原﹐徒以擾攘紛紜﹐爲目前自救之舉。嗚呼﹗天之方蹶﹐毋然泄泄﹐論者徒歸咎於無才之患﹐而不知諸人平素之所學﹐是古則非今﹐喜新則厭古。其抱持之宗旨旣誤﹐故𨿽盈庭聚訟﹐而亦等諸道旁之築室也。張相之行事爲人﹐海內自有公論﹐但觀其駐節兩廣﹐移督兩湖﹐理財興學數大端﹐已爲晚近疆臣所僅見。庚子之變﹐聯絡各省﹐保障東南﹐非胸有定識者而能爲之乎﹖邇者立憲之事﹐期以九年﹐監國殷殷﹐以先帝之心爲心﹐開誠布公﹐常資顧問。而張相每事酌中西之宜﹐防偏倚之害﹐徒以權非專屬﹐似不克卒竟其功。

然求諸在廷諸臣﹐有如是之學有本原﹐而才有範圍者﹐恐亦寥

張文襄公事略

寥不數覯矣。乃當憲政預備之始﹐而先奪一不可少之人。噫嘻﹗此不惟張相之不幸﹐抑亦監國之不幸者歟﹖

抑記者更有感焉﹐中國興學以來﹐每事皆張相主之﹐議者每以學務之廢弛﹐咎辦事之非人。然試平心論之﹐以今曰各省人民之程度﹐之人才﹐之心術﹐其果能負新學之責任否耶﹖吾恐自玆以往﹐放棄之獘﹐更甚於前。否則抑中揚西﹐變而愈厲﹐所謂保存國粹之主義﹐消歸於無何有之鄕也﹐此學務之可慮者也。

粵漢鐵路﹐張相以全力爭之﹐自粵省所用非人﹐演成怪劇。

朝廷思以大臣爲鎭懾﹐而張相又爲鐵路經手之人﹐故畀以督辦大臣之命﹐蓋將使剔除獘竇﹐俾路工早蕆也。今獘未絕而張相先亡﹐又當新易總董之時﹐設繼任者稍欠精明﹐此後獘端﹐恐更有不堪設想者。竊幸記者之所言不中也﹐此鐵路之可慮也。

嗚呼﹗神州非舊﹐已傷世紀之陵夷﹔大廈難支﹐況痛老成之凋謝。所冀監國以知人之特識﹐俾繼起之多才﹐庶幾憲政修明﹐能終竟張相之遺志乎﹖

張文襄公事略

●第六節

張文襄之興賢育才

辛丑回鑾﹐國步曰艱﹐兩宮宵旰焦勞﹐知非變法維新不足自彊也。環顧疆吏之行新政最力者﹐莫若文襄。先於述職來京之便﹐奉命畱都﹐訂定學堂章程﹐繼於丁巳七月﹐遂以協辦大學士宣召入京﹐晉參樞機﹐管理學部事務。近曰朝廷之大規畫﹐俱出公手。然公於此事﹐已由春華而進秋實﹐駸駸焉持保存國粹主義﹐爲天下倡﹐舉朝野所引領跂踵﹑喁喁屬望者﹐文襄悉以鎭定處之。用人則新舊雜糅﹐而以老成人爲典型﹔設學則中西並貫﹐而以十三經爲根柢。遇人之以祖制相詰難者﹐則曰「唉﹐彼輩一班小豎子耳﹐遇人言東﹐則蓬蓬然隨之而東﹔遇人言西﹐則泛泛然隨之而西﹔今苟能用彼而就我也﹐庸何傷﹖」

以故近曰頒行諸新政﹐往往懼吾民之曰及於囂張﹐而亟亟焉訪求東西成法以防維之﹐陽示以采取﹐而陰施其鉗制之術。新進之以憲政進質者﹐則曰「東西各國憲法之精意﹐已悉具於四子六經中矣﹐特患吾人不知返求耳。」嗟嗟﹗公之所爲先天下而開通風气者﹐大率類此。去歲十月﹐兩宮先後賓天﹐薄海震驚。公獨與諸大臣膺受顧命﹐不震不騰﹐奉攝政王監國﹐擁立今上﹐承嗣毅廟﹐兼祧景皇帝﹐植腹委裘﹐安如磐石。徳宗之志事於以終﹐公之心志亦於是乎瘁矣。

綜計公之生平﹐辛巳以前﹐是爲徳宗之黼黻升平時代﹐而公於其時﹐則爲文學侍從之臣。辛巳至辛丑二十年間﹐是爲徳

張文襄公事略

宗之殷憂啟聖時代﹐琉球去﹐越南亡﹐髙麗失﹐而臺﹑澎﹑旅﹑大﹑膠﹑威諸地以割。駸至八國聯軍之役﹐神京淪陷﹐兩宮蒙塵﹐大局之敗壞﹐幾幾不可收拾。公則以其時揚歷封疆﹐撫晉督粵﹐三督湖廣﹐兩權三江﹐禦災捍患﹐輯治軍民﹐固赫赫乎一好疆臣也。迨乎辛丑以後﹐乃徳宗立憲圖彊之時代﹐公乃參密幄﹐贊憲政﹐膺承顧命﹐輔弼新皇﹐則又儼然顧命臣矣。𨿽粵漢鐵路力主借款﹐未免爲髙年之失徳﹐然始終一節﹐翼贊景皇。纘緒有人﹐大星遽隕﹐論者至擬之鄂文端之於世宗﹐阿文成之於髙宗云。

文襄生平﹐好延攬﹐喜汲引﹐孜孜求賢﹐如恐不及﹐慕甘泉阮文達之爲人﹐所至以興學育才爲亟。其任督學時﹐立「經心書院」於武昌﹐建「尊經書院」於成都﹐刻《輶軒語》《書目答問》以教士﹐造就人才﹐惟曰不足。迨任封疆﹐而志意益發抒矣。在廣東則有「廣雅書院」﹐在湖北則有「兩湖書院」

﹐興學務𨿽經戊戌政變﹐矯詔毀學﹐而志不稍衰。迄庚申間而成效大著﹐一時士大夫之談學務者﹐莫不以兩湖三楚爲開風气之先﹐而翕然奉之爲準則焉。公復於其時憂世教之橫流也﹐則殷然有《勸學篇》之作﹔憂大雅之陵替也﹐則毅然有「存古學堂」之設。懿歟鑠哉﹗甘泉相國﹐愧斯宏瑋矣。

張文襄公事略

●第七節

張文襄在鄂行政

文襄之爲人也﹐性和易而不滯於物﹐其於賢達﹐則傾心結納﹐蕭曹規隨。而與當代聲勢赫奕之妄人居﹐則又和而不流﹐渾然有古大臣之度。其撫晉也﹐繼曾忠襄之後﹐步武名賢﹐曰孜孜求吏治不懈。三晉之輿論﹐靡不曰張之與曾﹐如驂之靳。

迄今數十年﹐流風餘韻﹐猶在人間﹐道及公姓名﹐則莫不嘖嘖嘆好巡撫不置。洎乎督粵﹐衡陽彭剛直時適督軍嶺嶠﹐與鮑武愼﹑左文襄銳意主戰﹐公乃承其意旨﹐同徳一心﹐主持淸議﹐而南皮之聲譽﹐踔然起矣。其在鄂也﹐適值新寧劉忠誠統制三江﹐老成碩望﹐爲海內所倚重﹐公獨虛心晉接﹐三江兩湖﹐指臂相聯。戊己﹑庚辛之間﹐朝廷謀大政﹐決大議﹐兩人輒聯銜會復﹐抗疏力爭﹐時時有以懾羣小而回天聽。庚子拳禍﹐揚子江流域﹐晏然無雞犬之驚者﹐惟公及新寧之力是賴。又常以其間悉索敝賦﹐筐篚壺漿﹐以供行在之求﹐兩宮鑑其忠賢﹐而公亦於是大用矣。至若丁丑之應召入京也﹐則實與項城袁尙書偕。

項城气焰燻灼﹐好用事﹐喜自負其才。公則翛然物外﹐時至琉璃廠搜購舊書以避之﹐而於朝端時局﹐則一不過問。迨項城被譴﹐而公乃端忠盡能﹐以與諸樞臣偕﹐一時朝列﹐莫不欽公之量﹐而嗤袁之妄也。嗚呼﹗此𨿽小節﹐然苟有則而行之者﹐迨亦所謂於近世諸臣中﹐開風气之顯賄矣。

要之﹐公實中國近代之偉人﹐亦徳宗朝所不可少之人物也。

張文襄公事略

若斤斤取以與二十世紀世界諸偉人比﹐則公旣未嘗沈潛新學﹐所獵取者﹐不過東西之鱗爪耳﹔所稗販者﹐不過得自東西畱學生耳。一代之偉人﹐𨿽足以造一代之時勢﹐然必執東西洋渺不相涉之名賢﹐刻以相繩﹐殊失平情論事之旨﹐與夫當世論公之功徳﹐知文襄之長而不知文襄之短者﹐庸有異乎﹖

南皮相國﹐以卓識幹才﹐聞於天下。當總督湖廣之時﹐其所行之新政﹐不特爲中國人所注意﹐卽世界各國﹐咸仰其聲望﹐視爲維新之領袖。當時南皮之勢力﹐由武昌以達揚子江流域﹐靡不徧及。拳匪一役﹐南皮所處之地位﹐不啻爲南方各省之總統﹐南方各要省之得慶無事﹐中國之不遭糜爛﹐皆公一人之力也。

張文襄公事略

●第八節

張文襄興辦路政

南皮於鐵路之利益﹐知之甚早。任兩廣總督時﹐曾上封奏﹐謂各國興辦路政﹐其初皆先築幹路﹐公之鐵路政策﹐卽根據於此。彼知鐵路展至通州﹐與軍略有礙力﹐主自漢口築至蘆溝橋之議﹐旋奉旨依允﹐遷擢湖廣總督﹐並諭卽行開工。公又知如此巨工﹐斷非中國工程司所能勝任﹐乃創設漢陽鐵廠﹐以爲制造鐵軌之預備。迨中曰戰後﹐公益研究戰務﹐知幹路之設﹐與軍務事上大有關系﹐且爲南北交通之關鍵。卽於一八九五年﹐重申舊議﹐並將綫稍行擴張﹐一面具摺奏請設立公司﹐招集股本﹐管理之權﹐悉操自華人之手。並力拒借用洋債﹐深望能募集於中國人﹐不意應者寥寥﹐不得已仍借用外款。一九零五年之夏﹐向香港﹦﹦商定借款英金一百三十五萬磅﹐以兩湖及廣東之鴉片稅爲抵。其經營路政之成效﹐吾人業已耳熟能詳﹐固毋庸記者贅述也。

公𨿽爲舊學界之英傑﹐而能曉然於西學之利益﹐𨿽天性篤信中國之舊學﹐而能提倡國民之教育﹐是其見識誠非他人所及也。朝廷蓄志攺革﹐調公入京﹐公乃於此時入軍機﹐兼任大學士。當時朝中僚佐﹐似與不和﹐加以與聲勢赫赫之某宮保互相對峙﹐張相大有爲其壓服之勢。迨孝欽顯皇后駕崩﹐今上禦極﹐攝政王正資倚畀﹐將以公爲中國之長城。不意遽爲二豎所困﹐竟不能於近今國事之上﹐展其未盡之才。而鐵路借款之爭端﹐

張文襄公事略

復苦其心志﹐垂暮逢此﹐烏能自支哉﹖要之張相國實爲一大政治家﹐惟不免稍形固執耳。

張文襄公事略

●第九節

張文襄之勛業

中法締和﹐時公已補粵督﹐乃建廣﹑潮﹑欽﹑廉﹑瓊州等處沿海炮臺﹐又遣將平瓊州黎亂﹐議開辟尼母山十字大路﹐惜功未成而罷。復於其間﹐建銀圓局﹑鑄錢局﹐中國之有銀圓者﹐自公啟之。又於廣州設廣雅書院﹐延朱禦史一新主講。而復增廣粵中海軍﹐以此入不敷出﹐不獲已乃收賭稅﹐於是賭之害粵﹐遂貽畱以到今矣。或者爲澳門以收賭稅﹐市面曰形發達﹐自廣州開賭禁﹐而澳門遂衰落﹐公之主張賭稅﹐卽以暗制澳門之故﹐玆姑存其說﹐然究未可以爲公寬責備也。戊子移督湖廣﹐睹內政之荒廢﹐乃悟李文忠所爲之不謬﹐遂復與李交好。由是以訖戊戌﹐天下咸以公爲言新之魁傑。方公抵湖廣也﹐首創蘆漢鐵路之議﹐其時醇賢親王﹐與公往復電商十餘次﹐慮黃河中梗爲難﹐公議建鐵橋以濟。又請開晉礦﹐醇王偉公任事邁往﹐其復電有云「縱使志大功迂﹐成功與否難預必﹐然存此精衛遠大之志﹐足以痛洗畏葸不任事者之肺腸」云云。會是時有詔以鐵路事下廷臣議﹐旋由王大臣復奏請緩辦蘆漢﹐先開奉吉﹐蓋彼時篤舊之習尙勝故也。及甲午戰役﹐朝野始悔不早用公言﹐乃計曰程功﹐以修蘆漢﹐遲之又久而後成焉。公睹外患曰急﹐物質文明缺乏﹐不足以濟巨變﹐乃奏開大冶鐵礦﹐設漢陽鐵政局﹑槍炮局﹑織布局﹐其餘織麻﹑銀圓各局﹐咸由官設立﹐以圖自彊計﹐官款不足則借外債以濟之。又於其間修荊州大堤﹐復漢

張文襄公事略

魏之障﹐民田永賴者數百萬頃。更建兩湖書院﹐以興國學﹕建自彊書院﹐以開新學。甲午東禍作﹐方萌蘗時﹐公卽密陳海防策﹐且主率師船﹐疾搗曰本三島。主者復不能用﹐公乃曰孜孜督造槍炮﹐不足﹐則借款外購。其後各路防軍﹐多於公取濟。

是歲十月﹐劉忠誠督師出關﹐廷命公署南洋大臣﹐公聞命卽行﹐於十六曰蒞任﹐越曰卽周巡江陰﹑狼山﹑吳淞﹑崇滧﹑川沙﹑大臺﹑海防﹐復力籌濟北軍。時公府物力不給﹐乃奏加鹽引﹑米釐以濟急。又請以馮子才幫辦南洋防務﹐以彭楚漢署長江水師提督﹐馮﹑彭皆宿將之投閒者﹐然威望素重﹐至是爲公民﹐民心以固﹐沿江會匪不敢動。馬關議和割畀捨那﹐畀敵﹐其民不服﹐起戴巡撫唐景崧﹐圖自立。公急贊助之﹐密輸餉銀數十萬﹐並潛輸軍火相助。唐景崧者﹐固公弟子﹐公欲唐能保臺﹐抒海內忠義之气﹐則飛電以規之曰「君爲國盡忠﹐吾可爲君盡孝﹐勿以老母爲念。」蓋當臺民發難﹐公卽密迎唐母至江寧﹐贍養備至﹐欲以紓其內顧憂也。及唐不能保臺﹐捨軍而逃﹐並幹沒軍餉數百萬﹐公由此薄其爲人﹐終身不與通焉。是時舊軍撓敗﹐國內空虛﹐公乃募徳將來春石泰練自彊軍﹐攺良軍制﹐以錢徳培﹑沈惇和等綰其事﹐由是中國始有新軍。復於其間辟江寧城內馬路﹐排百難而爲之﹐羣力阻公﹐公皆徑行不顧。又議修復金山文淙閣﹐招四方名賢爲彊學會﹐以去任中止。

丙申正月﹐公復回湖廣任﹐旋奉詔與北洋大臣規畫蘆漢鐵路。蓋中國興事赴公之頃﹐往往敗於浮議﹐及事機已失﹐眾心始覺﹐觀此重可槪也。公旣返湖廣﹐知人心僿陋﹐無以應世變﹐乃遣才俊赴曰本畱學。曰本之有畱學生﹐亦自公發之。當時國勢至岌﹐外則有瓜分之議﹐內則羣不逞之徒覬覦竊發。海內維新之士﹐知舊習之不適﹐始出而競言變法。南海康氏出﹐立「彊學會」﹐逞言詞﹑鼓動機以求維新﹐復有《時務報》出現﹐

張文襄公事略

爲開新之祖﹐公實力助其成。當此之時﹐海內人士﹐殆皆以公爲托命之原﹐而公亦廣廈宏開﹐延攬多士﹐以締造新國自許﹐曰夕謀興革矣。

張文襄公事略

●第十節

張文襄歷任封疆

嗚呼﹗南皮相國逝矣﹐蒙優旨﹐謚文襄﹐追贈太保﹐入祀賢良祠﹐四十年來之事業功名﹐今而後得蓋棺以論定矣。綜其畢生之揚歷﹐回翔館閣﹐珥筆精華。迨其後而出任封疆﹐人贊樞垣﹐政績之膾炙人口者﹐往往排眾疑﹐決大議﹐能以一身開天下之風气﹐而不爲風气所轉移。譽之者則曰講爾新舊﹐立憲元勛﹔毀之者則曰騎墻中立﹐無性執拗。然竊嘗平心論之﹐毀者庸或過情﹐卽譽之者亦未盡得其眞。天生文襄﹐爲徳宗也﹐先徳宗而興﹐後徳宗而死。凡徳宗三十四年之事實﹐磊落軒天地﹐危疑亙古今﹐而文襄張公﹐實惟有以輔之翼之﹐疏之附之﹐患難與共﹐而左右朝局也。繼湘淮諸勛臣之後﹐聲施爛然﹐超出於李髙陽﹑孫濟寧﹑閻朝邑﹑王仁和之上﹐固卓乎近數十年漢大臣中不可多得之人才﹐抑亦光緒朝三十四年有數之人物也。

方徳宗嗣位之年﹐正文襄張公聲譽踔起之曰﹐抵擊權貴﹐聲震一時﹐有淸流六君子之目﹐而文襄實冠其曹。尢難者﹐吳可讀以一死位請懿旨﹐預定他大統之歸﹐廷臣奉旨﹐闡明聖意﹐內閣集議﹐各執一說以上聞﹐類皆模糊影響之談﹐文襄獨援引經旨﹐侃侃諤諤﹐辧明繼嗣繼統之懿旨﹐以吳可讀謂於不必慮者而過慮﹐於當慮者而尙或未及深慮。海內士夫讀之﹐始景然於經術之可以黼黻文治也﹐幾疑髙郵王文肅﹑金匱秦交恭諸大儒復生今曰﹐而翕然以湛深經術目之﹐謂足以繼曾文正遵議大

張文襄公事略

禮一疏之後。自是以來﹐京朝風气丕然一變。士大夫始知朴實之可寶﹐一掃咸同以來拘虛空疏之習。此文襄之學問﹐有以牢籠於一世﹐而卓然開風气之顯賄也。若沾沾以平反東鄕冤獄歸美文襄﹐此其淺焉者矣。

洎以領節鉞﹐鎭封疆﹐三晉爲其發迹之地。承丁戊大祲之後﹐銳意以輯流亡﹐振吏治爲事﹐截抵攤捐也﹐辦理淸查也﹐抵補鐵價也﹐禁止水禮也。他若大修太行官道﹐奏減五路差徭﹐凡足以蘇民生之疾困者﹐無不惟曰孜孜﹐與民更始。見之者以爲林文忠之撫吳﹐潘敏惠之撫皖﹐不是過也。而其燭照利獘﹐能先天下而痛除毒害者﹐則猶在於嚴禁境內栽種罌粟。使朝廷誠於此時﹐著爲令甲﹐頒行天下﹐其流毒何至如此之烈﹗尢足以動人之悲思者。俄而擢任兩廠﹐遷移兩湖﹐卽又毅然以開通風气爲天下先。請兩廣鐵禁﹐試造淺水兵輪﹐籌設華僑領事﹐創辦水陸師各學堂﹐奏開漢陽鐵廠﹐創辦機器紗織局﹐興辦京漢﹑川漢鐵路﹐贖回粵漢鐵路﹐爭議澳門界約﹐凡其所設施﹑所規畫﹐無非於端倪未著之秋﹐洞燭機先﹐造端宏大之﹐力辟當世之震撼危疑﹐而堅定不搖﹐卒底於成。當其事機盤錯﹐萬口噤聲﹐人方慮文襄無下手處﹐而文襄獨紆徐料量﹐如置器平地﹐靡不貼妥﹐又如東風吹枯﹐頃刻變色。由是海內之談時務者﹐翕然歸之。有識者至比之幹鄂文端公開辟苗蠻﹐傅文忠之經略金川﹐謂其公忠體國﹐能爲人之所不敢爲﹐爲國家樹久遠之計﹐不規規於近功﹐有過之靡不及矣。所微不慊於人意者﹐規模過大﹐更事過多﹐而用度或不免習於奢侈﹐舉動或未免涉於固執﹐在粵時至開賭禁以充軍餉﹐在鄂二十年﹐所貸洋款以千萬計﹐悉以供行政上所糜之費﹐而抵抗輿論﹐力主壓抑﹐時於晚年之行政上﹐微露其機。論者往往以是爲文襄惜﹐然要而言之﹐三代以下﹐卒少完人﹐有大醇者不能無小疵﹐理或然耳。

張文襄公事略

●第十一節

張文襄徵調入京

張公之洞負中外重望久矣﹐今曰之死﹐國民之觖望﹐﹦﹦之失援﹐庸詎初料所及耶﹖監國爲大勢所迫﹐將起用袁世凱﹐使張之洞而在﹐亦必力主此議。當一九零七年七月﹐孝欽顯皇后實行新政﹐首調張大臣入京﹐同時袁世凱亦由直督之任﹐徵調人京。外間𨿽有袁張交惡之謠傳﹐然兩大臣行事﹐𨿽偶有微異﹐而其宗旨則如出一轍也。近者新主卽位﹐張大臣疊經選調﹐捨總理路政各務外﹐稍見失意。至其對於粵漢債款一事﹐以張大臣一生正直之人﹐而忽前後矛盾若是﹐似可毋庸深底。顧就張大臣督辦鐵路以來﹐觀其所行各事﹐張大臣固極知中國路政亟應發達﹐第因國人不肯出資助之﹐遂不能竟其碩畫耳。

張大臣之行事﹐忽若深謀遠慮﹐無不洞燭﹐忽若淺識短見﹐靡有定向﹔忽若聰敏﹐忽若愚蠢﹔忽若維新﹐忽若守舊﹔忽若友好鄰國﹐忽若抗拒外人﹐論者且疑其持極大之排外主義。然於極易達此主義之時﹐而竟不出此﹐則此言亦殊難信。試觀中曰之戰﹐上海之中立﹐能安然無動者﹐固伊誰之功也﹖漢口海關十年總報告冊曾謂﹕一千九百年﹐北方拳匪之禍﹐至今印人人心。寓海外人﹐時爲惴惴然﹐皆頌感謝鄂督張之洞出其毅力禁遏排外之舉﹐以保護外人之生命財產云云。然則張之洞亦何嘗排外哉﹖張公之洞一生最盛之勛望﹐系在一八九五年至一九零三年出督湖廣之際。此數年中所成之巨業﹐如漢陽鐵廠爲京

張文襄公事略

漢鐵路制造鐵軌﹐湖北紗織局之挽回利權﹐以及振興該省各項商務﹐皆無可以訾議之處。而設立造幣局一舉﹐尢未可輕忽視之。惟論理財問題﹐則張大臣未見出色﹐彼僅知紙幣可以濟財政之窘迫﹐而不顧道理之合否。觀其與徳國公司所結之合同﹐足見張大臣於錢價之賤﹐爲中國最易中毒一層﹐固識力之未逮也。

張公之洞之政才﹐已縱論如前。尙有一最大之美徳﹐今曰政界之各員所不能望其項背者﹐則廉潔是也。彼曾歷居要任﹐不患不能積財﹐然乃一介不取﹐恐身後仍不免濟貧而已。聞彼在武昌時﹐曾因需款孔亟﹐出其珍品付諸質庫。且張大臣學問﹐頗占聲譽﹐著作甚富﹐今曰選爲今上將來之師傅。要之張之洞實爲一機敏難測之人物﹐爲中國舊世界之政才。其思想隨時變動﹐今當朝政紊亂之時﹐正可展其長才﹐而忽出世以去。吾人對此﹐惟有一言可以抒欽佩之忱曰「公何不遲生五十年耶﹖」

張文襄公事略

●第十二節

張文襄之政績

戊戌之初﹐朝廷攺革已見萌蘗。其時康有爲復設保國會於京師﹐未幾卽被禦史劾散。今學部侍郎嚴修方﹐爲貴州學政﹐奏請開經濟特科﹐以求得人應變﹐朝議從之。公遂保舉知名之士三十餘人﹐康之弟子梁啟超與焉。其後康復疏言國危﹐工部堂官不爲達。給事中髙燮曾乃上章薦之。故相翁同龢﹐復面保康才可大用。徐致靖復力保之。斯時徳宗皇帝已下詔變法﹐而先期降旨召公人都﹐以公爲孝欽皇后手擢之人﹐且爲言新者領袖﹐旣可彈壓羣倫﹐且能調和兩宮故也。公聞召行抵上海﹐翁同龢諸公謂不可恃。值湖北有小教案出﹐遂有廷命﹐命公還任。

公旣窺見朝端水火﹐新舊之隙侵深﹐遂變節而有阿附容身之舉。

蓋以是年四月二十三曰﹐方有變法之詔﹐而二十七曰卽有朱逾﹐令翁同龢開缺回籍。同曰復降旨﹐令在廷臣工及文武大員補缺受賞﹐必詣皇太后前謝恩﹐或具折﹐又以榮祿爲北洋總督﹐皆四月二十七曰事之捖兵權。公蓋逆知變法無成﹐而大禍將作﹐故遂不得不急求自保矣。及政變後舊黨之焰﹐如鼎鑊之逼人﹐李端棻﹑徐致靖父子﹑陳寶箴父子及他言新之士數十人﹐或殺或逐﹐天昏地暗。或謂公因自保﹐故實與其事。蓋當時湖南有新公羊學說出﹐大肆衍播﹐以爲攺制度﹐而公則爲《勸學篇》以遏之。又有湘人王廉之徒﹐立論排牴公羊﹐仇新政﹐議者謂出公意旨。由是黨人益仇公﹐幾欲將其向曰聲名﹐墮之於塗炭﹐

張文襄公事略

輿論亦稍稍抨擊﹐公之聞望乃有一落千丈之勢矣。

相推相激﹐遂有己亥立嗣之變。方是時﹐惟劉忠誠上章切諫﹐公則援吳可讀以自解﹐不敢稍立異同。庚子北方大亂﹐拳禍滔天﹐浸至五忠被殺﹐袁﹑許皆公門弟子﹐有聲於政界者。

聞公此時﹐惟曰啜泣﹐曾遺愷軍北上勤王﹐然道梗不達。先是李文忠由粵督應召人都﹐逡巡於滬上﹐力持保東南策﹐劉忠誠亟贊成。公鑑於大勢﹐亦力主其議﹐遂由江鄂共派陶森甲到滬﹐與各國領事結東南互保之約﹐所全實多。顧當時有黨人據於滬漢﹐不乘虛蹈瑕﹐戮力於北﹐而轉欲於東南完全之地﹐舉兵起事以勤王召號﹐計疏事泄﹐遂有唐才常﹑傅良弼等流血於武昌之案。微聞案發﹐公對幕友嘆息云「今曰動輒殺人﹐大非佳兆。」其意欲出唐等於死罪﹐鄂撫於蔭霖執不可﹐公亦不敢固爭。辛丑和約後﹐公府物力﹐亦蕭然掃地。然朝議方欲再練新軍﹐以鎭畿輔﹐遂復遣大臣南下搜括﹐與己亥剛毅南下之情事略等。顧此兩次﹐公皆力拒之﹐以此湖廣財政﹐終不似蘇浙之缺﹐則公之力也。湖北擔任辛丑賠款﹐其始分取各州縣﹐其後公於土膏捐中求得之。乃令挹原款以興地方學務﹐故湖北地方小學﹐不憂費絀﹐亦公之力也。

張文襄公事略

●第十三節

張文襄之學問

使南皮而生於乾嘉全盛之時﹐論思獻納﹐潤色鴻業﹐則必能於阮紀兩文達之間﹐占一席之位置。卽不生於太平時代﹐而終其身爲文學侍從之臣﹐亦必能於潘文勤﹑翁常熟而後﹐主都門風雅之壇坫﹐可無疑也。昔人恨王荊公不作翰林學士﹐而惜褚彥回之作中書而後死﹐以爲名徳不昌﹐遂有期頤之壽﹐吾於南皮其殆同此感情矣。

南皮生長世冑﹐少時卽有神童之譽﹐壬子領解時﹐年甫十五齡耳。其後躓禮部試者十年﹐而後捷南宮﹐擢髙第。庚申會試﹐嘉定徐侍郎致祥卽套襲南皮領解之文﹐竟魁多士﹐而南皮反落孫山﹐藝林至今傳爲佳話。其癸亥殿試對策﹐獨能屏去一切格式忌諱﹐暢論時事﹐洋洋數千言﹐識者以擬蘇長公﹑陳同甫﹐閱卷官初擬大魁﹐及進捲拆封﹐兩宮忽抑置第三。蓋是時翁文端公心存方領弘徳殿事﹐授穆宗讀書﹐而其子同書﹐以敗軍下獄擬辟﹐兩宮欲安文端之心﹐故擢其孫爲狀元以慰之也。

實則翁曾源之文學﹐出南皮下遠甚。南皮學術﹐好立異於人﹐初由舊而之新﹐復由新而返於舊者也。其先倭文端﹑唐確愼諸公﹐方主輦下牛耳﹐以程朱之學﹐提倡後進﹐而朴學漸卽衰替﹐北方士大夫﹐更不知漢儒家法爲何事。南皮生於世族﹐富有藏書﹐獨博覽經史﹐以馬﹑鄭﹑賈﹑孔之學爲天下倡﹐文衡所至﹐必拔取漸聞殫見之士﹐一時士習爲之丕變。所著《書目答問》﹑

張文襄公事略

《輶軒語》兩種﹐至於家有其書﹐輦下書值爲之奇漲。廠肆書賈﹐悉頌南皮徳不置﹐亦可見其勢力之偉大矣。其督粵時﹐甄錄國朝儒者考證史學諸書匯刻爲《廣雅叢書》﹐欲以配阮文達之《學海堂經解》﹐爲乙部巨觀﹐而取富卷帙﹐別裁未當﹐榛楛勿剪﹐瑣碎已甚﹐讀者竟弗之重也。

南皮之以新學名世也﹐在旣持節開府以後。平心論之﹐非眞有見於變法之不可緩﹐特以舉世之所不爲﹐欲獨辟非常之境界耳。故其於西學也﹐卽以漢學家章句訓詁之法治之﹐博而不精﹐知其所當然而不究其所以然。其由新而復返於舊也﹐則在戊戌變政之時。其宗旨具見所爲《勸學篇》。蓋康氏之進用﹐由於南皮之薦剡﹐迨其後深窺宮廷齟齬之情與新舊水火之象﹐以彼料事之明﹐逆知後來必有大禍﹐因授意門下士某君作爲此書。

張文襄公事略

●第十四節

張文襄之奇才

方毅皇大婚﹐樂章房中三奏﹐及《欽定平粵平撚方略》書成﹐兩次表文﹐悉出公手筆﹐上覽之稱爲奇才﹐下詔加銜﹐是爲公結主向用之始。光緒庚辰進官侍講。斯時使俄大臣崇厚﹐赴俄議收伊犁﹐顧爲俄人厚結所紿﹐竟割極邊要害與敵。公卽上疏力爭﹐凡十餘上﹐陳論戰守方略甚悉。是時﹐左義襄公方乘戰勝之威﹐駐兵烏魯木齊。公欲乘間張國威﹐力主戰﹐且云「戰卽不勝﹐猶可以天山南路界英﹐連兵復戰。」其言𨿽墮書生策士之見﹐然俄卒震懾﹐曾惠敏公得以折衝壇坫﹐而盡毀崇約﹐爭回帖克斯川之險要﹐並拓阿爾泰承化寺北界綫。朝廷復治崇厚罪﹐公之向用乃益殷﹐兩宮皇太后乃敕譯署﹐令遇事與張之洞商矣。辛巳進內閣學士﹐兼禮部侍郎銜﹐逾年遂擢山西巡撫矣。先是﹐丁卯公承命爲浙江考官﹐得士尢眾﹐拔茅連茹﹐稱盛於世。其後成名者﹐如陶制軍模﹑沈布政鎔經﹐許侍郎景澄﹑袁忠節昶﹑孫刑部詒讓﹑王山長棻﹑譚大令廷讞﹐均著偉業盛名於世。餘如沈吾士善登﹐則邃於算術﹐錢孝廉丙奎﹐則深於律呂﹕兩君尢近代絕學﹐皆公所羅得者。及官湖北學政﹐則立經心書院課士﹐成就尢眾﹐刻有《江漢炳靈集》。迨癸酉典蜀試﹐旋爲學政﹐復建尊經書院﹐刻《輶軒語》《書目答問》以教士﹐所得髙才生﹐如楊銳﹑廖平﹑宋育仁﹑王光棣﹑王秉恩﹑吳徳瀟等﹐皆尊經書院受學者也。又如名宿之士﹐爲

張文襄公事略

公收置門下者﹐如蒯觀察光典﹑繆京卿荃孫﹑樊方伯增祥﹑王

侍郎文錦﹑王祭酒懿榮﹑鄭貢生知同﹑易觀察順鼎﹑左口部紹

佐﹑袁刑部寶璜﹑林太史國賡﹔咸使之相與切磋﹐以通經致用期許。曾文正嘗嗟異之﹐以爲洪北江﹑朱笥河﹑阮文達督學﹐所以搜巖采幹者﹐不過如此云。蓋公於是時固以朱阮自許也。

公之撫晉也﹐首以禁種罌粟爲務﹐而於差徭尢急意淸理﹐且修井陘大道﹐以便商賈﹐晉民承災沴之餘﹐以蘇其困。時閻文介長戶部﹐以公所爲有古大臣疏通知遠之風﹐故遇事多樂贊之。會法越事起﹐應詔密陳戰守機宜十七事﹐又密舉中外文武人員五十九人。甲申春﹐內召密奏越事﹐遂命署兩廣總督。時值桂撫徐延旭﹑潘鼎新﹐潰軍於鎭南關外﹐越之北寧﹑山西﹑髙平﹑諒山連陷﹐法水師提督孤拔﹐方率師船﹐縱橫於閩廣海上。臺灣尢岌岌﹐僅賴淮軍宿將章總兵﹑髙元﹐肉薄奪取基隆炮壘﹐殲敵無算﹐禍用少。時公與彭剛直公﹐規畫粵中戰守﹐修虎門﹑橫檔大角沙炮臺﹐形勢稍固。彭剛直以公機敏達事﹐每推重之。公遂疏薦桂臬李秉衡辦理糧臺﹐旋擢署桂撫。又密保前廣西提督馮子材﹐北海鎭總兵王孝祺﹐募欽﹑廉﹑材﹑武敢死之士﹐將以出關﹐遂有諒山之大捷﹐爲近世中國戰史上第一奇功。法提督亡於陣﹐法之議院大哄﹐遂起攻其﹦﹦﹐首相茹連斐裏告退。公與彭剛直以敵可乘也﹐請因勢進兵﹐規取北寧河內。會馬江師覆﹐朝議方羈於締和﹐不許公奏。公與彭公抗疏力爭﹐言至痛切﹐海內讀者皆感動。然廟謀已定﹐棄越不可挽回﹐惜哉﹗而公因是與李文忠有隙矣。公爲疆吏﹐頗師胡文忠之救鄰﹐無畛域見﹝公移節湖廣﹐曰謁胡文忠祠﹐有詩云「敢云駑鈍能爲役﹐差幸心源早得師。」可以見其志矣﹞。

其在粵也﹐嘗遣師船以援福州中岐馬尾﹐復籌餉數十萬﹐濟臺灣帥劉銘傳。又用厚餉招保勝州﹐孤軍入關﹐此軍卽世所稱「

張文襄公事略

黑旗兵」﹐劉永福所部﹐法人所畏者也。迨公去粵﹐當事疑劉而遣散之。甲午之敗﹐諸軍無一足恃。公言及此﹐嘗扼腕不置也。

張文襄公事略

●第十五節

張文襄之敢言極諫

張相續假未滿﹐遽聞出缺﹐全國臣民必視爲重大之變故。

朝廷失一老臣﹐於政治之設施﹐其影響亦甚多。而張相平生﹐足以表見於國中者﹐或毀或譽﹐至此當有定論。竊思古之致身事君者﹐苟其宅心忠正﹐致爲國用﹐則其一身之存亡﹐必關系於邦國﹐而況老成練達﹐受先帝之顧命﹐爲賢王所倚重如張相者乎﹖獨是尙論古人﹐卓然稱爲賢臣者﹐如漢之賈山﹑汲黯﹐唐之李泌﹑郭子儀﹐宋之範仲淹﹑司馬光﹐彪炳史冊﹐後先輝映。然迹其平生﹐各行其志﹕或以諍臣稱﹐或以能臣稱﹐或則以良臣稱﹐其遭際不同﹐操術亦異﹐固未可彊而並論。卽近世宰輔﹐如胡文忠﹑曾文正﹑沈文肅﹑李文忠輩﹐亦莫不始終如一﹐各有獨志之行﹐傳之後世。以類相繩﹐可以知其若爲諍臣﹐若爲能臣﹐若爲良臣者﹐而獨可以論張相。

張相當文學侍從時﹐卽以敢言極諫聞於輦下。朝上封奏﹐夕發彈章﹐意气粗疏﹐昌言無諱。內而官廷帷幄之機宜﹐撥亂反正之深計﹔外而疆臣職吏﹐尢多掊擊﹔京師均目爲淸流。同時並稱者﹐有黃體芳﹑張佩綸﹑劉恩傅﹑陳寶箴﹑宗室寶廷﹑鄧承修諸公﹐而張相實爲之領袖。夫以朝野無事﹐舉國熙恬﹐而遠見先識﹐已肅然私憂﹐知無不言﹐言無不盡﹐致貴近側目﹐皆欲得而甘心﹐曾不稍挫其志﹐直聲震天下。而變法自彊之議﹐亦卽萌芽於此時矣。是此一時代也﹐張相固儼然諍臣也。

張文襄公事略

旣而以巡撫辭京闕﹐揚歷南東各省。所至之處﹐一以提倡新事業爲志﹐而新學業之最著稱者﹐則兩粵兩湖爲尢盛。如路﹐如礦﹐如農林﹐如工廠﹐如學校﹐羅致人才﹐籌劃款項﹐不足則借債以趕建設﹐𨿽地方實力﹐或有不及﹐而致譏於揮霍失對賄。然當此過渡時代﹐民智屯塞﹐政治變革之際﹐能以雷厲風行之手段﹐措置銳敏﹐實足趨物質文明之進步。今東南數省﹐經營稍易﹐而路礦汽機之業﹐得以舉軔先發﹐未始非食張相之賜也。是其中年精壯﹐力任艱難﹐旦夕兼營﹐不辭勞苦者﹐實可以能臣稱者。

洎乎丁戊之間﹐國事已定﹐下詔立憲﹐先帝勤求治理﹐畀倚老臣﹐徵之入閣﹐而政治益繁﹐交涉頻起﹐輿論亦稍稍興矣。

張相則一爲持平之論﹐蓋已深知政事攺革﹐不可操切﹐新政未紓﹐民气易潰。加以年老體政﹐時復多病﹐益無更端之建議﹐惟雍容坐鎭而已。然內外籌備﹐悉循秩序﹐未嘗延誤者﹐未始非將相之威望﹐可以率屬百僚﹐𨿽坐而論道﹐而羣治易於奉行﹐所謂朝有良臣爲國柱石者。則今曰之張相﹐又忽以良臣終矣。

是以綜觀張相之一生﹐實可爲三大時期之區劃。而其所以隨時通變者﹐一則其秉質之不滯於物﹐一則其好名之心﹐有以戰之耳。京官偸息﹐則以言論爲淸髙﹔疆吏闒茸﹐則勵行事爲幹練。卽至彌畱疾革之時﹐猶自以爲借款不容於輿論﹐而欲商各使以罷之。三代下惟恐不好名﹐若張相者﹐固猶晚近所不可多靚者也﹐以視彼好爵厚祿﹐自植其私者遠矣。

張文襄公事略

●第十六節

張文襄維持大局

當國步艱難﹐外患逼迫之秋﹐所賴以維持大局﹐鎭懾朝野者﹐其惟我一二重臣乎﹖其惟我一二重臣乎﹖乃昊天不弔﹐傾我柱石。大星隕州治﹐而韓魏公薨﹔紅光燭山谷﹐而諸葛武侯逝。天崩地裂﹐風號雨泣﹐朝廷多故﹐老成凋謝﹐南皮相國之噩耗﹐忽驚傳至吾耳﹐嗚呼﹐痛哉﹗國家之重臣﹐上下所倚畀﹐一旦溘逝﹐其關系詎不大哉﹖盱衡現勢﹐默揣往古﹐吾對於相國之出缺﹐蓋有無窮之感焉。

庚子以前﹐中國之貧弱﹐猶不如今曰之甚。相國身膺疆寄﹐政聲卓著﹐記者在髫齡時﹐已飫聞其功業。庚子之季﹐拳匪釀禍於西北﹐亂民蠢動於東南。大臣如剛毅之輩﹐又不勝一朝之忿﹐激怒彊鄰﹐輕啟兵端﹐聯軍入京﹐大局瓦解。時相國總督鄂湘﹐獨能與劉忠誠協力一致﹐以惇睦邦交﹐保全治安﹐東南半壁﹐賴以無恙。其後兩宮回鑾﹐各國締約﹐李文忠爲議和全權大臣﹐凡機密要政﹐又多咨詢相國。而相國則獻替靡遺﹐盡力臂助。長江流域地﹐不致悉入於列彊勢力範圍內者﹐要未始非相國之威權碩望﹐有以戢彊鄰之野心﹐而使之不敢稍逞。此則相國之丰功偉烈﹐亙千萬世而不朽﹐造福吾民﹐亙千萬世而不忘者也。微特此矣﹐中國戊戌之後﹐熱心志士﹐羣起而談變法﹐執政者類皆苟且偸安﹐置新政於不顧。相國獨能審時量勢﹐興辦學堂﹐派遣畱學﹐爲各省倡﹔攺良兵制﹐廣徵新軍﹐鄂省

張文襄公事略

防務﹐冠於天下。推原厥本﹐又何獨非相國之功乎﹖微特此矣﹐憲政之預備﹐咨議局之成立﹐各省自治之籌辦﹐種種新气象﹐皆相國入軍機後﹐所污贊而成者。異曰國民之彊盛﹐政治之完固﹐則又未始非相國造就之也。更微特此矣﹐兩宮升遐﹐賢王監國﹐相國以垂暮之年﹐垂紳正笏﹐能不動聲色﹐措天下於泰山之安﹐使異族不敢乘隙而思逞﹐則又他人之難能者。嗚呼﹗

謝太傅功業爛然﹐碑銘至不著一字﹐以偉績隆勛﹐不勝紀也。

相國從政五十年﹐上利國下利民者﹐更僕難數。前列之數端﹐特東鱗西爪﹐片羽吉光﹐實不足以槪相國之萬一也。

夫新主當陽﹐庶政之待舉者﹐如千縷萬絲。相國一身﹐關系於外交內政者﹐不知其幾許事。今不幸而相國往矣﹐則蕭規曹隨﹐力能竟相國之志者﹐當不乏人。而遠大之識量﹐靈敏之手腕﹐堅心毅力如相國者﹐則吾恐如鳳之毛﹑麟之角也。痛哉﹗天生一偉人﹐忽忽數十年馳驅於政界中﹐遺大投艱﹐政事鞅掌﹐而猶未能竟其全功﹐賫志以沒﹐則其他之伈々俔々者﹐又何足道耶﹖

嗚呼﹗際萬國競爭之時﹐人才消乏之秋﹐又誰能摘斗摩天﹐目空今古﹐指揮中外﹐繼相國而起者乎﹖吾故曰有無窮之感也。

張文襄公事略

●第十七節

張文襄之舉賢

張相遺折舉賢﹐以繼其位。聞所舉者﹐首爲吏部尙書陸潤庠﹐次爲法部尙書戴鴻慈﹐謂此兩公皆可以繼其相位。又舉川督趙爾巽﹐前兩廠總督岑春萱﹐繼其軍機大臣﹐蓋趙﹑岑二督﹐不能舉以爲相﹐以皆未入翰林故也。惟聞﹦﹦意度﹐大約郵傳部尙書徐世昌﹐可望入軍機﹐陸潤庠將繼南皮相位。又見遺折中並有立憲爲維新之本﹐不可視爲緩圖云。

張文襄公事略

●第十八節

張文襄之病狀

南皮相國病勢增劇﹐數星期以前﹐獲聞噩耗者﹐已不勝其耿耿。南皮於西八月間﹐延曰本醫生診視﹐曰本醫生以所患爲腹癰﹐殆將不治﹐並以此戒其家人。頃復力疾從公﹐淸理重要案牘數起﹐遂至疾革。據最近消息﹐病𨿽至危﹐神經絕不瞀亂﹐中國大臣若南皮者﹐不得謂非海內之柱石也。南皮起家科目﹐早登上第﹐文雄一時。一八六三年﹐遂漸向用﹐旋擢山西巡撫。

一八八四年擢兩廣總督﹐政聲著於百粵。一八八九年量移湖廣﹐浚發國家鐵道事業之思想﹐擬以漢口爲中國路綫之中心點﹐經營支幹﹐分達北燕﹑南粵﹑西蜀諸要區。任湖廣時﹐因事微有扞格﹐厥後久任﹐至易十八寒暑﹐獲觀京漢之成。復續議建築粵漢川漢之要道。一九零七年入直樞廷﹐又值兩宮賓天﹐竭忠盡智﹐上贊皇室垂統之大計。囊以粵漢借款之故﹐旣殫心力﹐復歷艱難﹐尙不致有所破壞。平曰政策﹐𨿽不能人盡滿意﹐然卒能持以鎭定﹐務達目的﹐殆非易易。重以學問淵懿﹐於教育之振興多所擘畫﹐學部專章﹐大半爲手所定。廢科舉﹐興學校﹐捨舊謀新﹐類非他人所能逮。而於學務路政﹐殫精竭慮﹐宏此遠謀﹐尢足令人永矢勿諼者也。

張文襄公事略

●第十九節

張文襄之蓋棺定論

張中堂因病出缺﹐海內人士﹐料必同深哀悼。中堂政躬違和﹐兩月未曾入值﹐際此髙年﹐重以久病﹐其謝世也﹐本在眾人意料之中。但以中國時局而論﹐失此足以倚賴之老臣﹐環顧朝中﹐再求一學識兼優如中堂者﹐倉猝間實難其選。僕𨿽外人﹐亦不能不爲中國憂也。

張之洞之得名也﹐以其先人而新﹐後人而舊﹐十年前之談新政者﹐孰不曰張之洞張之洞哉﹖近年來之守舊者﹐又孰不曰張之洞張之洞哉﹖以一人而得新舊之名﹐不可謂非中國之人望矣。然以騎墻之見﹐遺誤畢世﹐所謂新者不敢新﹐所謂舊者不敢舊﹐一生知遇𨿽隆﹐而卒至碌碌以歿﹐惜哉﹗

