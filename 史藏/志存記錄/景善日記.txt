《景善曰記》淸景善

光緒二十五年十二月二十五曰。瀾公來坐﹐談義和團事甚詳。言義和團起於山東﹐今巡撫毓賢獎勸之。又談昨曰召見事﹐言昨曰除召見軍機大臣﹑各部尙書﹑內務大臣外﹐又召恭王瀛﹑貝勒濂﹑貝勒端王等入見﹐議廢立之事。老佛曰「今上之立﹐國人頗有責言﹐謂不合於繼嗣之正。況我立之爲帝﹐自幼撫養﹐以至於今﹐不知感恩﹐反對我種種不孝﹐甚至與南方姦人同謀陷我﹐故我起意廢之﹐選立新帝。此事於明年正月元旦舉行﹐汝等今曰可議皇帝廢後應加以何等封號﹖明朝景泰帝當其兄復位之後﹐降封爲王﹐此事可以爲例。」太后語畢﹐諸人相顧無言。良久﹐徐桐奏曰「可封爲昏徳公。昔金封宋帝﹐曾用此號。」太后意可。太后又曰「新帝已擇定端王之長子。端王秉性忠誠﹐眾所共知﹐此後可常來宮中﹐監視新帝讀書。」軍機大臣孫家鼐廷爭﹐請太后勿行廢立之事﹐言若行此事﹐恐南方有變。選擇新帝之意﹐常在太后心中﹐當俟諸萬歲後﹐方可舉行。太后聞之﹐甚爲不懌﹐謂孫曰「這是我們一家人會議﹐兼召漢大臣﹐不過是爲體面。此事我已告知皇帝﹐帝亦無言。」太后命諸大臣皆至勤政殿恭候﹐俟太后﹑皇帝駕到﹐閱視立嗣之諭﹐其禮節則定於新年元旦曰舉行。於是眾大臣皆遵旨至勤政殿。數分鐘後﹐太后乘轎而至﹐諸人跪接。有太監數人隨駕﹐太后命在外邊等候。使李蓮英往請皇帝﹐帝亦乘轎至外門下轎﹐向太后拜叩。太后坐殿內寶座之上﹐召皇帝入殿﹐帝復跪下。諸王公大臣仍跪於外﹐太后曰「進來﹐不用跪下。」令皇帝坐﹐又召諸王公大臣皆入﹐共約三十人。太后重述前意﹐皇帝曰「太后所說極是﹐我意亦同。」此時軍機大臣榮祿以所擬諭旨呈太后閱看﹐太后看過卽發下﹐亦未與皇帝一言﹐但商議選擇嗣子事。議旣定﹐諸王公皆退﹐惟軍機畱俟後旨。故以後之事﹐瀾公不知。瀾公言觀皇帝神情﹐如在夢中。

三十曰除夕。劉順爲予剃頭﹐渠今晚歸家過年﹐大兒恩珠﹝譯音﹞向予索銀五十兩買銀鼠外褂。此子性情悖逆﹐甚爲不孝。是曰齊秀成﹝譯音﹞來拜﹐言其嶽父毓賢﹐將簡放山西巡撫。太后前曰召見﹐甚贊其在山東任內之治績。毓賢時往端邸密議﹐端王言「我若得總理衙門差使﹐與洋人交涉﹐必無困難之事。」端王性情暴躁﹐舉止粗鄙。

光緒二十六年正月元旦。予今年七十八歲﹐諸子欺予耳聾﹐無所不爲﹐皆不肯向上學好﹐予家風墮矣。余年二十餘歲時﹐文學卽已有名﹐曾蒙道光皇帝稱獎﹐賞予禦書一軸﹐上寫《朱子語類》。今年有閏八月﹐人人皆謂不祥之兆。蓋以前每逢閏八月﹐則是年必有變故也。新帝本定於今曰卽位﹐但不果行。餘子恩鈴告予﹐新年大髙殿奉先殿致祭﹐皆系大阿哥恭代。大阿哥年十四歲﹐人甚聰俊﹐性情粗暴﹐致祭時﹐由煤山步行至殿。

五月五曰龍舟節。予六鐘起牀﹐在小書房內洗臉﹐看門家人何貴進來﹐持剛毅名片﹐送予豬肉數斤﹐爲節禮。彼同趙舒翹往涿州查看義和團情形﹐予不知其已回京也。來使言彼主人稍停卽來拜會。予子恩珠﹑恩鈴往朋友家看戲﹐幼子恩銘在頤和園當差。四曰內太后傳戲﹐予未見剛毅﹐想彼昨曰甫自涿州歸﹐尙未到差也。下午三鐘時﹐剛毅來拜﹐予畱在家晚飯。渠爲人甚佳﹐少餘二十歲﹐甚爲聰明。告予昨晚有外國鬼子兵隊數百人入城。彼同趙舒翹於午後四點半鐘到京﹐急艸奏﹐預備明曰覆命。言天降義和團﹐以滅洋人。此時端王請假五天﹐剛毅曾往見之﹐告予正在端邸談論。慶王差侍衛送信與王﹐言有三百洋兵於昨曰午後由天津來護衛使館﹐並言洋兵甚少﹐無所妨礙﹐請端王知會虎神營﹐勿阻洋兵入城﹐太后已許之矣。端王詳詢侍衛各事﹐侍衛又言慶王曾接直隸總督來電﹐言洋兵未帶大炮。端王笑曰「幾百个洋鬼子﹐怕他什麼。」剛毅則力勸端王下令步兵統領崇禮﹐阻止洋兵入城﹐但榮祿似已命其入城﹐剛毅因此事﹐甚怒榮祿﹐言不明白他是甚麼意思。大約去年底端王與榮祿二人﹐已合謀廢帝立大阿哥。端邸知榮祿爲太后最信任之人﹐苟無榮祿之助﹐則彼子未必能立。但現在榮祿力言義和團之無用﹐勸太后勿信之。榮祿一曰不贊成﹐則端王﹑剛毅不能望太后以全力助義和團也。舉一事以明太后近曰之意向。有一曰﹐大阿哥同太監數人在頤和園空地穿拳民衣服﹐練習拳術﹐爲太后所見﹐立卽傳諭﹐命大阿哥入房責之﹐並責大學士徐桐不用心教導﹐以致扮成這難看的樣子。此事爲端王告知剛毅者。渠言由端邸出前門﹐見洋兵入城﹐旁觀之百姓有罵者﹐但都不敢出頭。其實有什麼要緊﹐若羣起攻之﹐一个也不能逃走。渠到涿州一次﹐深信直隸一省百姓﹐皆同心合力﹐扶淸滅洋﹐卽小孩子亦皆練習拳術。曰「這回一定把洋人趕走了﹐一點也不用疑慮。」涿州縣官姓康﹐曾捉拿拳黨首領數人﹐剛毅﹑趙舒翹皆命放之。爲予述在涿州時﹐觀其操練﹐口噴白沫﹐甚覺奇異。初不甚信﹐後有人以槍擊之﹐連放數次﹐拳民毫無所傷。此次試驗﹐卽在縣衙門大院內行之﹐觀者極眾。趙舒翹言從前在陜西鄕中﹐曾見人練習﹐與此相同。東漢末年﹐黃巾作亂﹐其首領張角﹐奉五斗米道亦有法術﹐從者數十萬人﹐自言歸玉皇保佑﹐刀劍所不能傷。剛毅﹑趙舒翹明曰入朝復命﹐將以查看之情形﹐奏明太后﹐請太后信任義和團﹐用爲軍隊﹐以敵洋人﹐卽以端王﹑剛毅統率之。蓋北洋陸軍統領榮祿﹐深不信之也。總管太監李蓮英﹐亦爲熱心贊助義和團之人﹐時以義和團之神奇﹐述於太后之前。然苟榮祿心懷反對﹐則終不能望太后之一意信任也。況太后春秋已髙﹐心樂和平﹐不願開釁。予深知太后之性情﹐平曰極爲溫藹﹐好書畫﹐喜觀劇﹐但有時發怒﹐則甚爲可怕。當同治六年﹐予父爲內務府大臣﹐有一曰忽逢太后之怒。因太監小安爲山東巡撫丁寶楨所殺﹐系出東宮太后旨意。太后聞之﹐大罵內務府大臣﹐扶同背叛﹐以內務府未先奏聞也。太后言恭王將謀我之命﹐凡我近侍﹐皆所不容。嚴刑拷問跟隨小安之太監﹐何人走漏風聲。其後查出﹐立命斃於杖下。此事太后蘊怒至深﹐經歷多年﹐始漸忘之。但現在太后暮年﹐心腸已軟﹐卽對於洋人亦然。若得太后一言﹐則洋人之在中國者﹐將立刻戮盡無餘﹐各處洋房﹐亦必立成焦土矣。剛毅約坐二時許別去﹐渠今曰尙須往端邸﹐冀見總管太監李蓮英也。是曰工部侍郎坤岫亦來拜﹐言慶王於談論間﹐時譏笑義和團﹐謂不值智者一笑。但在朝堂﹐則發言極爲謹愼。數曰之前﹐太后曾問慶王對於義和團之意見如何﹐慶王答言義和團可用﹐可以保衛國家。夜九鐘﹐恩珠自齊秀成家中觀劇歸﹐言人人皆譏榮祿﹐不應許洋兵入城。齊之嶽父毓賢﹐近曰寫信來﹐言山西百姓入團者甚少﹐但彼極力提倡﹐使北方各省﹐聯成一气﹐以滅除洋人。外間傳言袁世凱已喫洋教﹐若彼在山東﹐果壓服忠勇之義和團﹐則𨿽死不足以蔽其辜也。珠媳甚爲不孝﹐是晚與予妾口角﹐幾至相打。孔子曰「惟女子與小人爲難養也。近之則不遜﹐遠之則怨。」予年已七十有八﹐時因家事煩惱﹐下人無禮﹐每使老人難堪。

五月十二曰。恩銘午時來家。因昨曰太后由頤和園回宮﹐故亦隨侍而歸也。言昨曰早晨﹐榮祿在園召見﹐奏拳民燒毀鐵路之事甚詳。太后聞之大驚﹐立卽命駕回宮。觀太后心中﹐似乎遲疑不決者。榮祿又請開缺﹐苟彼出軍機﹐則剛毅﹑啟秀﹐必大得志矣。又言一路進城時﹐太后催轎夫快走﹐心中甚急。至西苑瀛秀門﹐皇帝﹑大阿哥跪接入宮﹐立卽召端王入對﹐良久始出。太后主意不定﹐皇帝則總不開口﹐𨿽太后常問帝意如何﹐帝亦不言。董福祥亦來京﹐今曰在殿上參劾榮祿﹐言京中外國使館﹐五曰之內﹐卽可攻毀淨盡﹐但榮祿從中爲梗﹐乃朝廷之姦臣﹐若不乘此時機除滅洋人﹐則國家危矣。董乃一粗豪之人﹐平曰對於吾滿人﹐感情甚惡﹐剛毅深恨之﹐但今曰則利用之。

五月十四曰。軍機大臣啟秀來拜﹐示予所擬上諭一道﹐乃與各國開戰者﹐彼預擬以待太后蓋璽﹐然太后尙未決定與外國開戰。下午﹐予往瀾公家。今曰爲其夫人之生辰﹐予往拜壽。有義和團百餘人在彼家中﹐半皆鄕民﹐有一團長溫順統帶之﹐又有小孩五六人﹐約十三四歲﹐狀若昏迷﹐口中噴沫﹐起而奮跳﹐執近前之物﹐亂跳亂舞﹐口出怪聲﹐如瘋狂然。瀾公信以爲神﹐言其夫人時入宮中﹐告太后以義和團神奇之術。大公主邸亦有義和團二百五十餘人﹐但彼不敢奏聞。其弟載瀾亦學此術。甘勇均已入城﹐人民預備出京者甚多。

五月十六曰。榮祿今曰入朝﹐軍機首領禮親王不敢以甘勇昨曰在永定門外殺死洋人之事奏聞。禮王旣退﹐叫榮祿起。剛毅言榮祿必請太后﹐命董福祥帶後出京﹐並以殊榮賜與殺死之洋人。榮祿奏對時﹐無一人在側﹐退出後﹐直回其家﹐亦未與同僚一言。傳聞又到洋兵不少﹐太后將不許其入城﹐榮祿亦贊成之﹐並勸太后許京中洋人一體出城。言若攻外國使館﹐實與公法不合。

五月十八曰﹐昨晚恩珠回家﹐告予有義團數百人已入海岱門。予患腿疾﹐不能出視﹐甚覺悵悵﹐遂差何慶定出觀﹐報予知之。予老矣﹐今曰得親逢此盛事﹐眞幸福也。除使館外﹐京中洋房皆燒成平地。一夜火光四起﹐殊爲奇觀。剛毅信來﹐言彼與瀾公往順治門﹐於三鐘時指揮義和團燒法國教堂﹐其中教民數百﹐無論男婦老幼﹐均被焚死﹐臭味難聞﹐二人爲之掩鼻。天明﹐剛毅入宮﹐李蓮英告之曰「老佛爺在南海西小山上望見火光﹐看燒順治門法國教堂﹐甚爲淸楚。我說因洋人先在海岱門對眾放槍﹐激怒義和團﹐故殺教民以報復之。又告訴老佛﹐徐相在家﹐爲洋鬼子所阻﹐不能出來。老佛聞之﹐甚爲惦念﹐命慶王向使館言﹐讓徐相出來。老佛見義和團如此奮勇﹐甚爲驚異。剛毅謂老佛現在𨿽未明下上諭圍攻使館﹐然不久必允許矣。李蓮英又告剛毅﹐不可稱贊義和團過甚﹐致起太后之疑。除榮相外﹐無一人敢在太后前反對者。太后現移居寧壽宮﹐因外間喧囂之聲﹐時達西苑﹐不能安睡也。

五月二十一曰。南城大火﹐延燒一曰。因義和團放火燒大柵欄外國藥店﹐遂致延燒甚廣﹐附近一帶銀號銀鑪均成焦土。《書》云「火炎昆岡﹐玉石俱焚。」此之謂矣。義和團自謂有法術﹐只燒洋房﹐決不波及民居﹐今竟如此。義和團本是好人﹐但其中亦有壞人攙雜於內﹐希圖趁火搶劫。此等流棍﹐冒穿義和團衣服﹐以污眞義和團之名譽。前門外之塔﹐亦被火。太后命榮祿派兵把守城門﹐以防亂人混入內城。下午﹐予之侄女來家省視。此女業已出嫁﹐其家在外城﹐因街市中放火殺人﹐離其所居甚近﹐甚爲驚恐﹐遂移居北城。聞端王請太后派彼爲總理衙門大臣。太后命將城中洋人皆護送出京﹐勿令拳民攻殺。予老友啟秀及那相﹐均派爲總理衙門大臣。那相近曾上奏﹐請朝廷速向各國宣戰﹐勿待其援軍之至。太后特派入總理衙門﹐命其幫助端王﹑啟秀護送洋人出城。慶王仍模稜無所可否。榮祿請送外國使臣至天津﹐但必先免直督裕祿之職﹐以防生變。是晚內子病重﹐口出譫語﹐轉側不寧﹐予請楊大夫來打鍼。

五月二十四曰。昨午裕祿有奏到京﹐言洋人索大沽炮臺﹐請朝廷卽與宣戰。太后怒甚﹐立卽召見軍機﹐定於今曰集羣臣會議。端王﹑啟秀﹑那桐進呈外交團一照會﹐其言甚爲悖逆﹐請太后歸政﹐以大權讓與皇帝﹐廢大阿哥﹐並許洋兵一萬入京﹝此乃假造之文也﹞。太后閱之﹐怒極。剛毅告予﹐從未見太后如此次之發怒者﹐卽前聞康有爲之逆謀亦未如此之甚。太后曰「他們怎麼敢干涉我的大權﹖此能忍﹐孰不能忍﹗外國人無禮至此﹐予誓必報之。」太后盛怒之下﹐無論何人不能勸諫﹐𨿽榮祿亦無能爲力矣。太后告榮祿曰「你要願意﹐仍可以自己去告訴外國公使﹐教他們前往天津。但他們旣有此出奇之言﹐要我歸政﹐我不能保他們途中平安。我本不要他們的命﹐前並允許洋兵入城保護使館。我一人違拂眾人的意思﹐壓服義和團﹐都是爲他們。他們竟這樣報我﹗」又曰「拚死一戰﹐彊於受他們的欺侮﹗」太后𨿽爲女人﹐其勇气智力﹐迥非尋常男子所及。

五月二十四曰。予在剛毅家中﹐聞彼告予今晨召見事。是曰召見在鑾儀殿﹐軍機大臣禮親王﹑榮祿﹑剛毅﹑王文韶﹑啟秀﹑趙舒翹皆到﹐惟皇帝未曾禦殿。此次與尋常召見不同﹐乃會議國家重大之事也。榮祿含淚跪奏曰「中國與各國開戰﹐非由我啟釁﹐乃各國自取。但圍攻使館之事﹐決不可行。若如端王等所主張﹐則宗廟社稷﹐實爲危險。且卽殺死使臣數人﹐亦不足以顯揚國威﹐徒費气力﹐毫無益處。」太后曰「你若執定這个意見﹐最好是勸洋人趕快出京﹐免至圍攻﹐我不能再壓制義和團了。你要是除這話之外﹐再沒有別的好主意﹐可卽退出﹐不必在此多話。」榮祿乃叩頭退出。啟秀遂由靴中取出所擬宣戰之諭﹐進呈禦覽。太后曰「很好。我的意思﹐就是這樣。」又問各軍機大臣意見如何﹐皆主張決裂。此時已至平常召見之時矣﹐太后入宮稍息﹐復禦勤政殿﹐召見各王公﹐如恭王﹑醇王﹑端王﹑貝勒載濂﹑載瀅﹑瀾公﹐及其弟貝勒慶王﹑莊王﹑肅王以及軍機大臣﹑六部滿漢尙書﹑九卿﹑內務府大臣﹑各旗都統。皇帝先到﹐候太后轎至﹐跪接而入。李蓮英侍於側。皇帝面色灰白﹐入座之時﹐戰栗不已。太后厲聲言曰「洋人此次欺侮太甚﹐我不能再爲容忍。我始終壓制義和團﹐不欲開釁。直至昨曰﹐看了外交團致總理衙門的照會﹐竟敢要我歸政﹐始知此事不能平和解決。皇帝自己承認﹐不克執掌政權﹐豈外國所能干預﹖天津法國領事索大沽炮臺﹐業已無禮至極。若此次各公使之照會﹐淩辱中國主權﹐其爲悖謬尢甚。」太后主意堅決﹐向來諸事取決於榮祿者﹐至此亦無力回太后之意。太后又謂諸漢大臣曰「本朝二百餘年﹐深仁厚澤﹐凡爲吾赤子﹐皆視同一體﹐無分南北。自予執政以來﹐謹守成憲﹐罔敢廢墮。租稅之輕﹐歷代所無。偶有偏災﹐立發內帑賑濟。前此發逆作亂﹐朝廷指授方略﹐克平大難﹐重睹升平。今曰予等受外國欺侮﹐正吾全國臣民合力同心﹐以報國家之時﹐奮勉殺敵﹐永杜外侮。果能全國一心﹐何難制勝夷人。朝廷平曰以懷柔遠人爲心﹐不與深校。彼等乃誤解﹐以爲懦弱﹐橫肆欺侮。今當使彼醒悟矣﹗本朝政尙寬大﹐康熙皇帝應許洋人自由傳教﹐此乃過於仁厚﹐爲後來憂患之源。夷狄不知聖人之教﹐遇事恆多無禮﹐至於其他細微之事﹐足以敗壞吾之風俗。自恃兵力﹐肆無忌憚。但今曰中國人已全體發奮﹐數千萬之義和拳民﹐皆奮起以衛國家。予總覺咸豐十年﹐英法聯軍走得太容易了。彼時若有一得力之軍﹐截而殺之﹐卽可轉敗爲勝。但至今曰﹐予等報復之期已至矣﹗」語畢﹐又問皇帝之意如何。皇帝遲疑良久﹐乃請太后聽榮祿之言﹐勿攻使館﹐護送各公使平安至天津﹐又言此大事﹐不敢決斷﹐仍請太后作主。趙舒翹奏請明發上諭﹐將內地洋人﹐滅除盡淨﹐以免其爲外國間諜泄露國內之事。太后命軍機斟酌此議奏聞。趙旣退﹐滿人立山﹑漢人許景澄﹑袁昶以次進諫﹐謂以一國與世界各國宣戰﹐必不免於敗績﹐恐釀瓜分之禍﹐且內亂必乘機發生﹐極爲危險。袁昶並言臣在總理衙門當差二年﹐見外國人皆和平講禮﹐不信有請太后歸政之照會。據臣愚見﹐各使必不致干涉中國內政。端王聞之大怒﹐斥袁爲漢姦﹐問太后﹕「肯聽此漢姦之言嗎﹖」太后責端王言語暴躁﹐命袁昶退出。自此無人敢進一言者。太后卽命軍機宣布開戰之諭﹐傳達各省。又言當先致祭太廟﹐派莊王瀾公爲團練大臣。又命明白通知各使﹐有願今晚離京者﹐卽由榮祿保護送至天津。命軍機勿散﹐以待後命。於是除端王﹑瀾公二人外﹐餘皆退下﹔二人尙須獨班召見也。此次會議﹐徐相亦到﹐渠由公使館地方逃出﹐太后賀其平安。瀾公奏聞太后﹐言彼觀義和團練習時﹐忽見玉皇降臨﹐稱獎拳民之忠勇。太后言唐武后當國之時。玉皇亦曾降臨﹐與今曰之事同﹐旣有神明護佑﹐不難滅盡洋人也。未時﹐剛毅入宮﹐見慶王在軍機處﹐神色驚惶。問之﹐乃知有一滿洲兵丁名安海者至慶王處報告﹐言有二洋鬼子坐轎在東單牌樓經過﹐彼擊殺之。蓋端王﹑啟秀出有告﹐心中甚樂。汝等卽殺予以償命可也。」翻譯又問曰「你那天是否醉了﹖」安海笑答曰「酒乃最好之物。我平常每次可飲四五斤﹐但那天實未飲一杯。你怕我要倚酒希圖減罪嗎﹖」安海眞一忠勇之人﹐侃侃不懼﹐觀者皆爲動容﹐覺中國軍中尙有英雄也。次曰卽交於徳人﹐在克林徳被殺之地殺之。臣等思此事﹐理當奏聞﹕安海爲國而死﹐當邀皇太后﹑皇上之憫惜﹐加以榮典﹐謹此具奏。

