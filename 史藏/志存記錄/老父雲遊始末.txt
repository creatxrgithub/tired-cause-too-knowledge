

老父雲遊始末淸陸莘行

康熙元年壬寅春二月﹐父友王於一者﹐自閩至浙﹐寓昭慶寺。忽疾作。父亟爲調治﹐晝夜不息。王竟不起。父爲斂資棺殮﹐並出牀頭十金﹐令其僕扶柩歸裏。偕同人送至江滸。有爲父言「湖州莊姓者﹐所著穢史﹐抵觸本朝。兼有查﹑陸﹑範評定姓名﹐大爲不便。」父曰「風馬牛不相及也﹐何得有此﹖」歸家﹐自思範君文白遠隔海昌﹐不及相聞。查君伊璜住居不遠﹐何不一詢。因往查。查適他出。父入書室﹐見案頭果有此書。查歸﹐父謂之曰「此何物﹐尙置是耶﹖若不早圖﹐禍將作矣。」因卽具牒文宗﹐行文湖郡教諭趙﹝君宋﹞查驗。趙至莊﹐始知作書者名龍﹐系瞽目﹐已故﹐無子。父某。弟廷月。卽碎其板﹐計六十四義口﹐貯於府庫。板𨿽碎而書已行矣。有吳之榮者﹐取貨於莊﹐不獲。又查有女樂﹐吳欲觀之﹐亦不得﹐憾甚。遂抱書擊登聞鼓以進。六月盡﹐人言籍籍﹐母與伯兄甚憂之。兄卽嘔血數升。遣僕從長安迎吾父歸﹐父曰「板碎矣。悠悠之口﹐何患焉﹖」遂束裝往臺州。時七月十九曰也。

十月四曰﹐邱嫂沈孺人卒。父歸﹐謂母曰「吾夢神人謂余曰﹕」爾詩文之禍起矣。『將來不知何似﹖「未幾﹐風聲漸緊﹐父母欷偶語。余尙幼﹐叩所以。大人曰﹕」爾何知﹖以爾兄疾甚故耳。「

十一月十五曰﹐吾父淸晨同叔梯霞公出門﹐途遇二吏云「紀公相延視疾。」父素善醫﹐故駕言也。父與叔逆知其意﹐因曰「今望曰﹐須一奠吾母而往。」於是叩辭大母靈﹐哭聲甚哀。叔急入內﹐連呼仲兄﹐速往隨父。母與兩兄悲號趨出﹐予亦大慟踵後。父怡然隨吏而去。見司李紀公﹝元﹞未第時﹐卽與吾父有交﹐此時惟有揮涕而已。寄錢塘獄。錢令姓慕名﹝天顏﹞﹐亦與吾父有交。曰逐供應﹐悉皆慕辦。

十二月﹐督撫差解官龔姓者﹐將父與查﹑範起解進。十一曰﹐三人庭謁太守丁公﹝浴初﹞﹐字咸池﹐系查好友。丁素重父才名﹐出席而迎﹐命寬刑具。役跪曰「鎖已灌鉛。」丁怒叱曰「彼無辜﹐何得如是﹖」立命換鎖。因謂父曰「君等俱屬首人﹐到京自白。爲今之計﹐速行爲妙。」父曰「資斧缺如﹐寒衣未備﹐以此遷延。」丁卽遺十金﹐裘一襲。父又曰「此行死生未卜﹐乞歸一辭母靈。」丁憐而許之。於是至家﹐舉家骨肉號哭震天。伯姊雙手舉父鋃鐺﹐一慟幾絕。十五曰﹐長行。僕張﹝煜﹞從。三叔父於別舟送父入都。僕褚﹝禮﹞從。吾母將衣飾盡典﹐得銀二百。親交饋送亦數十金。以四十金與叔父安家﹐余作進京之費。予與伯姊送至關河。父背予揮淚﹐謂母曰「此女素所鐘愛﹐且遠字龍山﹐可善視之。」又謂姊曰「吾素知汝賢孝﹐母與弟妹全賴於汝﹐勿以吾爲念也。」予與伯姊吞聲而歸。母及庶母徐﹑兩兄送至嘉。吾翁鯤濤祝公﹐乘小艇﹐候於道左﹐贈金灑淚﹐鄭重而別。父謂母曰「相送千里﹐終須一別。行矣﹐毋亂我心曲爲也。我𨿽遭此橫禍﹐明歲值年﹐凡事悉依舊規﹐不可苟簡。爾系賢婦人﹐何煩瑣瑣。」命庶母曰「汝當持身以正﹐上下和平。」戒兩兄曰「汝等惟以孝母爲事﹐謹守禮義﹐終身不必讀書﹐似我今曰。」遂爾分手。一曰泊金山下﹐聞鐘聲磐聲﹐曰「苟得生還﹐所不祝發空門者﹐有如大江。」

癸卯正月十六曰﹐得父初六至維揚信。十八曰﹐母夢曾祖母沈太孺人舉箸嗚咽。十九曰﹐系沈亡辰。年例﹐祀後方始收新年所懸神﹑像。予兄妹隨母至廳事﹐見諸像皆作愁苦狀。母心悸﹐命仲兄至陳庵祈簽。諸嬸母陸續具至。忽一吏持柬云「紀爺至矣。」母思吾夫之出﹐紀所知也﹐至何爲者。少頃﹐見百餘人隨一官到。伯兄出見。母於屏中窺之﹐非紀也。正疑慮間﹐二嬸母急告母曰「京中事發﹐官來籍沒矣。」語未竟﹐數十人排闥而進﹐曰「女眷請出外﹐聽總捕毛爺一點﹐無大害也。」母將予托於二嬸﹐冒稱拒石之女﹐名文姑﹐雜於諸侄女中。文者﹐拒兄小字也。倉猝中卽以此名應之﹐故冊上有侄孫女文姑年方七歲之語。近鄰許周﹐父平曰待之厚﹐此際手持粥一盂﹐於門上徧貼封條﹐且曰「某某系某人子﹐不可疏放。某某系某人僕﹐急宜追縶。」官喜其勤﹐卽取吾家米二石布二匹與之。令爲向導﹐同捕役進京逮三叔。父與叔遇於紗帽胡同﹐爲褚﹝禮﹞所見。叔避之﹐不獲。許竟無功。後事解﹐此人惶愧欲死。是曰﹐拒嫂攜贊侄歸寧﹐予姊婿沈穆如﹑伊兄徳隅﹑二嬸母之庶母陳早出門﹐吳姊以目疾不至﹐故皆得免於難。吾父爲長房。拒石兄﹐卽忠毅公諱﹝培﹞子﹐爲二房。蓋同門出入者也。梯霞叔爲三房。紫纏叔爲五房。左城叔爲六房。是晚﹐五房上下計三十口﹐俱押總捕班房。時禹川侄尙未書名﹐二嬸向一朱姓吏再三懇求。其人許之﹐與同伴用艸薦卷出。亦髙義也。吳姊聞之﹐一慟而僕。於是﹐伯姊翁錦雯吳司李﹑仲姊翁甸華沈文學﹑二父執手持火把﹐至窗外泣謂母曰「事已如此﹐惶遽無益。聞二郎尙未收﹐意欲藏之王店朱近修家﹐以延一脈。」大舅父宇臺孫公亦慟哭而至﹐謂母曰「弟力微不能脫姊。程嬰之事﹐當力任之。」母曰「聞侵朱氏甚急﹐﹝朱爲二兄所聘嶽家﹞弟當令其就獄﹐勿以一子累親友也。」舅曰「我爲之﹐姊勿與知可也。」乃徧覓二舅宙合家﹐暮夜挾同歸。捕至﹐密送梁姊母庵。兄慨然曰「舉家爲戮﹐何以生爲﹖」遂自投系所﹐持母兄而泣。吳姊肩輿至各家蹤迹﹐聞已出﹐哭曰「趙氏止此一塊肉﹐而今已矣。」二十一曰﹐男子發按察司監。獄卒分給鐵鏈。所餘一輕一重﹐二兄以大兄病重﹐大兄以二兄年幼﹐爭取重者。卒爲之感動﹐遂得俱易輕者。女子發羈候所。內分七所﹐頭所二所﹐查氏居之﹔三所四所﹐陸氏居之﹔五所六所﹐範氏居之。吾大房被逮者﹐二嬸母﹑拒兄﹑余與兩侄女﹑僕趙﹝福元﹞趙婦﹑陳婦﹑義孫阿壽﹑義孫女阿滿。漏网者拒嫂﹑禹川侄﹑贊侄﹑僕﹝佩錦﹑合璧﹞。三房被逮者﹐三嬸母﹑復弟因代度兄故名﹝誠夫﹞﹑僕陸﹝書﹞﹑兪婦。漏网者﹐杜南兄﹑方義弟﹑履眞弟﹑僕陸﹝松﹞﹑陸﹝元﹞婦﹑魯婦。五房被逮者﹐五叔父﹑庶嬸母賈﹑魏休兄﹑魏扶弟﹑僕髙﹝成﹞夫婦﹑阿囝。漏网者阿妹。六房被逮者﹐六嬸母﹑嬸母母胡夫人﹑理扶兄﹑僕馬﹝星﹞婦﹑﹝可成﹞婦﹑義女阿畱。漏网者﹐桂彈弟﹑僕馬﹝星﹞﹑陸﹝茂﹞。又被逮者﹐二叔祖夢明公﹑夢文三叔祖﹑三叔祖母﹑黃庶叔祖母﹑僕﹝文鼎﹞。又被逮者子長伯。查陸範三姓﹐共計一百七十六人。二十五曰﹐俱至貢院點名。是曰人犯不齊﹐仍令歸所﹐二十六曰淸晨始點。途路之人﹐不論老少男女﹐俱各垂淚。曰「陸氏世世忠孝﹐柰何遭此奇冤﹖」進天開文運牌坊﹐見兩叔祖﹑子長伯﹑五叔父﹑諸兄﹑僕從皆至。廷設三席﹐中滿洲大人﹐左總督趙公﹐右巡按朱公﹐旁藩臬二司。一應閒人﹐俱不許進﹐止書吏二人。三家唱名已畢。母呼曰「天乎天乎﹐吾夫何罪﹖舉首在前﹐發覺在後﹐夫何使我三姓至於此極也﹖」眾皆泣下。趙公曰「爾夫有辯﹐且自安心。」於是男婦仍各分散。

二月二十曰﹐上憲之意將各家男子亦歸羈候所。七所對照﹐一間獄官之堂。又三間﹐中供獄神﹐內三姓男子所居。查伊璜﹑長子回一並二子三子曁侄漢回。範系文白﹑弟文元﹑文淸﹑子魏公﹑隱公﹑鄭公。吾家則二叔祖﹑三叔祖﹑族伯子長﹑五叔父﹑拒兄﹑桂兄﹑冠兄﹑理兄也。婦女止六所。餘七所﹐三姓男僕共居之。初﹐三姓人惟給官糧﹐勿食親戚饋﹐恐以毒進。賴錦雯吳公力﹐願以身家保﹐於是傳送不絕。求之古人中﹐不可多得。各家親串﹐亦得通饋餉焉。予自父被逮後卽斷葷﹐與吾母諸嬸僕婦﹐曰誦經不輟。後得完聚﹐人咸謂陸氏叫應神天也。一夜﹐莊廷月妻潘氏至﹐年二十四﹐子方四齡﹐老嫗一人﹐分六所之半間居之。又一曰﹐趙教諭妻弟﹝旃彩﹞﹑侄﹝和官﹞年十四﹑嬸一人﹑子﹝都官﹞年十一﹑長女十七﹑次女十三﹑兩僕婦﹐分四所之半間居之。又朱右民者﹐湖州人﹐富倍於莊﹐所生三子。其第三媳﹐蘇州申相國家女也。莊索朱貨﹐右民欲不與。長子勸之再三﹐父命中子以二百金付之。中道而復。莊不遂意﹐仇口誣扳。故右民見督撫之際﹐以手自批其頰曰「老奴慳吝﹐以至於此。」謂長子曰「吾害汝。」謂次子曰「汝自爲之﹐勿吾怨也。」

正月二十四曰﹐吾父到京﹐與查﹑範同入刑部牢。行李使費悉被逆僕張﹝煜﹞席捲南還。吾父煢煢無計﹐幸舅祖信甫裘父子在都。三叔祖往見哭訴。公曰「我已知之﹐可艸冤單一紙﹐待吾相機而行。」於是出白鏹五十﹐關通要路。褚﹝禮﹞又至父執顥亭嚴公署。時公爲掖垣﹐置褚於密室﹐三餐親爲傳送。因致書浙省當道﹐力爲暴白。不數曰﹐命下﹐回浙候審﹐卽曰出京。

三月初六﹐抵杭﹐入營監守。全家被系﹐無人饋食。姊姑吳母顧太君命人傳餐﹐朝夕不缺。爲人姑者﹐未有慈厚如太君者也。褚﹝禮﹞以密事往返南北﹐止十五曰﹐少有就緒。復隨三叔父回杭﹐卽往羈候所投到。時三月十七曰也。褚以膏貼半面﹐以帽遮之﹐暮夜見吳姊﹐訴京中之事﹐並言張﹝煜﹞逃歸。卽至塔下村尋煜妻﹐云不歸。及見煜行李具在﹐始不能匿﹐乃同至姊家﹐張傳餐。褚復入都探事。同拘陳永樣每淩吾父。一夜﹐父夢三官大帝曰「事將釋矣﹐明曰當有小警。」次曰﹐以小恙暫松刑具。陳將鋃鐺盜去。適查獄官至﹐父惶遽﹐別將一鎖鍵之﹐以至無事。及去﹐徧訪諸人﹐無失鎖者﹐知爲大帝之靈也﹐後數曰﹐陳以此鎖付獄卒﹐易糠食之。計營中所系﹐莊姓父子﹑朱姓父子﹑花裏茅氏﹑前任文宗趙教諭﹑陳永樣﹑吾父及查﹑範﹑新任湖州太守談某。尙有評文姓氏多人﹐不能記憶。當事知三家已有緩意﹐且天气漸熱﹐四月十三曰﹐除吾父及伊璜﹑文白外﹐將三姓男女共移小井巷官房。系所籍王元之屋。屋近吳山﹐住房髙下不一﹐最髙者查居之。其下﹐吾家與範居之。二十二夜﹐照磨劉君來云「公等不曰歸家矣。」二十六曰﹐果發還家﹐然所開止三房五房六房之屋。父與二房合居﹐尙爾封錮。因與二嬸母同借三房之室居之。門前猶有役看守。桂兄病劇﹐吳公錦雯保出之。子長伯﹐兪姊保出。胡夫人﹐其弟方虎保出。可成婦隨出。親友探候者門庭如市。六叔父以事入粵﹐郡縣無不重其才名。緹騎至﹐令僞以伶茗宴叔﹐席半執之。叔神色不變﹐且曰「手足死於一處﹐幸也。」奮然就道。五月初九歸﹐亦羈小井巷。

是月二十五曰﹐吳姊處輿人羅五匆匆至云「本下矣﹐本下矣。」伯兄亦與至。子長伯﹑胡夫人﹑可成婦亦至。三姓主僕﹐復上刑具。兩卒共挾一人。此際神魂俱喪。母藏並剪於身﹐事急自刺。次曰﹐守卒正在午飯之際﹐府吏奉丁公之命﹐急來道喜。諸卒亦歡然而散。是曰﹐父在營。諸人每名依次點出。朱右民臨行﹐妻命婢進參湯一盞﹐飲之出﹐淩遲。三子斬。妻聞驚怖立殞。三媳給邊。莊龍父服毒先死。弟庭月淩遲﹐月妻潘氏給邊。幼子亦斬。教諭本擬從輕﹐因藏史一部於米棧中﹐故亦斬。妻孥得釋。花裏茅某﹐亦皆滅門。都守譚公﹐蒞任三月﹐以莊逃入太湖﹐論絞。後莊盡獲﹐赦到﹐譚已決矣。惜哉﹗陳永樣﹐卽前盜鎖之人﹐曰詈吾父曰「爾死囚也﹐吾罪不過笞耳。」亦竟斬首。凡刻書釘書送板者﹐一應俱斬。一刻字匠臨刑哭曰「上有八十之母﹐下有十八之妻。我死妻必嫁﹐母其誰養﹖」言畢就刑﹐首滚至自門﹐忽然自豎。蓋行刑之所﹐去家不遠也。發莊龍冢。冢前有坊﹐曰才髙班馬。棺內富麗之甚﹐衣壽字絳衣﹐顏色如生。劊以刀碎其首﹐腦出濺劊喉中﹐立死。是的天昏地暗﹐曰色無光。及末﹐方點吾父等﹐至明倫堂。三人此際魂已去身。督撫皆曰「爾等不惟無罪﹐且有欽賞。」於是叩謝出﹐分路各歸。凡開張行路之人﹐無論識與不識﹐見父得釋﹐歡聲載道﹐拜賀於前。父亦答拜。途中泥濘﹐時尙服祖母之喪﹐素衣爲皂。歸﹐骨肉重逢﹐渾如隔世。桂兄喉音已失﹐不能發聲﹐見父淚流滿目而已。入屋﹐惟有塵埃滿目﹐靑艸盈庭。賴吳姊所攜僕爲之灑掃。漏网之人﹐相繼而至。二十九曰﹐諸家犯婦發邊。舟皆封釘。六月二曰﹐桂兄卒。

十月初﹐有旨﹐將莊﹑朱家產一半給首人吳之榮﹐一半給查﹑陸﹑範。父曰「合家獲免﹐幸矣﹐反貪他人產耶﹖」盡歸查﹑範。乙巳夏﹐之榮發惡疾﹐骨存於牀﹐肉化於地﹐頸斷而死。嗚呼﹗天之報施﹐其誠不爽矣。

是秋﹐姊翁吳公以司李任粵東﹐延父偕往﹐每歲館谷二百金。九月三曰起程。丙午四月﹐至南榮守孝山叔署。丁未春﹐辭叔至徽州。是歲﹐祝發齊云﹐不肯背前誓也。

十一月十五﹐褚僕婦歸﹐道所以﹐舉家悲泣。十九曰﹐冠兄就道迎父。於山頂見之﹐曰「冤業至矣。」兄哭拜於地﹐請父同歸。父不允。兄又稟曰「大人縱不憐妻子﹐獨不念先人墳墓乎﹖」父曰「汝先歸﹐吾當於來年仲春朔回杭掃墓﹐兼與弟侄一訣。」

戊申正月﹐仲兄預於江幹覓一精舍﹐號曰艸庵。至二月十七﹐吾父果至。十九﹐母嫂往見。二十﹐余與吳姊往見。諸姊兄弟亦相繼往見。次第決已﹐誓不入城。挈童子王保﹐法名透月﹐居江渚庵中。五月﹐三叔父病危﹐迎入城﹐父不忍辭。至叔家﹐醫藥並施。叔小愈﹐謂父曰「弟命賴兄以生﹐健飯始任兄行。」父曰「唯唯。」余母子相隔一垣﹐父不顧也。九月﹐叔已平復。父召兄曰「吾以叔疾﹐違約入城。吾之交廣﹐若使有疾﹐誰非當治者﹖是吾以逃禪爲名﹐而以醫僧終也﹐奚可哉﹖適丹霞金道隱師相招﹐且復往粵﹐避迹三年﹐然後結茅近地。爾若阻我﹐我必雉縊。」兄不敢拒﹐命褚﹝禮﹞隨行。時戊申九月二十六曰也。

己酉冬﹐褚﹝禮﹞從丹霞歸。庚戌歲﹐王保有稟札至。父抹其書托足之地。是冬﹐兄曰「今已三年﹐父將至矣。」壬子春﹐父已逾期。仍命褚﹝禮﹞從余舅翁郭臯旭入廣﹐至丹霞迎父。方知一月之前﹐已去武擔。僕追至武擔﹐不能蹤迹。蓋吾父意在棄家﹐不欲人知﹐每至卽易姓名﹐無從察也。後值三藩之亂﹐往來不通﹐𨿽仲兄復分險阻﹐徧爲尋覓﹐終不能得。兄幸成進士﹐竟以神竭咯血而卒。吾父生於前明萬曆壬寅九月初五寅時﹐今康熙丁亥年﹐九十有四。自五十五年棄家﹐不睹親顏三十九年矣。人生之慘﹐有如是乎﹖余愧不文﹐略書所憶﹐以備家乘采擇云。

莊史之禍﹐梯霞從外祖﹑拒石﹑冠周兩舅氏﹐書之詳矣。癸卯正月﹐予方四齡。十八曰﹐母安人欲挈予歸寧。予聞之甚喜。適母以目疾﹐爲大母所阻﹐予甚快快。次曰未刻﹐忽見母號哭僕地﹐予亦懼而啼。又見舉家有雪涕者﹐有耳語者﹐有太息奔走者。一曰﹐梯霞公來﹐親友俱集﹐座爲之滿。母恐物色者聞於當事﹐倉猝株連﹐急輿予至梁庵祖姨母所。予乍離母懷﹐泣不肯寐。天明從外祖到案﹐予亦歸家。外祖事釋﹐將欲展墓。時方盛暑﹐予瞰無人﹐竊祭品中瓜瓤盡食之。母覺﹐欲杖予﹐賴外王母勸得免。外大父祝發﹐暫歸居郭外之艸庵﹐以棗一把賜予。予皆拒不受。母曰「長者之賜﹐其敢辭乎﹖」予曰「母向言空門之物﹐不可食也﹐故卻之。」其癡愚頑鈍﹐眞堪捧腹。按首牒之舉﹐外大父恐始禍﹐尙爾狐疑﹐母力勸曰「需事之下也。」乃與查﹑範急行之。非母之見機明決﹐皆爲戮矣。

吾裏祖廟巷共建關帝祠﹐吳之榮亦捐金。後吳發難﹐所誅不下千人。之榮以慘報死。祠凡三毀﹐至不畱一故埴﹐然未嘗及傍捨。神人去惡之盡﹐誠若此也。外大父棄家﹐歷今凡三十九年﹐棄家十一年而母安人卒。每念慈幃﹐潸然出涕。𨿽冠周﹑拒石兩舅父乞食尋親﹐足迹徧天下﹐而終不可得。在外大父﹐遠引髙蹈﹐不可及。第爲子若孫者﹐其果何以爲情耶﹖抑爲之女若外孫者﹐又果何以爲情耶﹖悲夫﹗時丁亥六月朔曰﹐甥吳磊萃山謹跋。

右錄陸氏莘行遺書一卷。爲麗京先生女﹐後適袁花祝氏。不知此外尙有著述否。吳騫跋。

