

梅花嶺遺事淸佚名

黎士宏氏記史忠烈公可法殉揚州事﹐又《江南野錄》《南都紀略》等書﹐俱言史公遺骸葬梅花嶺。己酉秋﹐予遊廣陵﹐曾尋其阡址﹐無所得。同遊方君﹐方君從兄芷﹛移﹜﹐俱賅博多聞﹐因爲予述梅花嶺掌故。史公身後﹐尙有傷心事﹐情節曲折哀艷。新朝監謗令嚴﹐時人類深諱不敢道。全謝山《鮚奇亭集》中曾涉其凡﹐然不得詳。方君所述﹐乃十倍於謝山文。新歲微酣﹐瓶梅映燈影﹐橫斜几案間。瞥睹其旁有書﹐《明季痛史》也。舊遊昔夢﹐陡上心來﹐自詫曰「此獨非說部好資料乎﹖Г筆綴書。兩夕而畢業。欲比於羅昭諫之拾甲子年事﹐畫虎之誚﹐殊汗顏也。

史公赴義處﹐或云在某河道中﹐或云某池。時值天暑﹐屍腐不可辧。裨副史徳威至﹐覓忠骸不可得﹐卒具衣冠﹐窆於梅花嶺下﹐是並無玉魚金碗﹐長眠地下可知也。當時遂多訛傳﹐盛言史公未死。揚人某者﹐本史公部下走卒﹐乃云親見史公攺服靑衣烏帽﹐乘白馬出天寧門。其後大江南北及淮泗之間﹐互相傳播。謂史公正養晦某山谷中﹐俟釁而動﹐將有新野中興之望。未幾而英山霍山兵起。初霍山有無賴子馬某﹐淸兵略皖豫時﹐嘗嘯聚山中。邑紳王君﹐誤認爲義俠﹐集餉奉之﹐期以保衛鄕裏。旋爲降兵所誘﹐馬某竟受淸賄千金﹐賣王紳﹐執紳送滿帥麾下﹐斬以徇﹐邑人皆憾之刺骨。其後隨滿帥入金陵。鄭成功舟師之役﹐馬某又通於鄭﹐謀開門納鄭師。事泄﹐主帥亟捕之﹐馬僞爲難民﹐竟得逃回霍山。道遇一男子﹐自言張姓﹐慷慨有大志。同入逆旅﹐抵足夜談﹐則史忠烈舊部也。以劫虜良民﹐犯罪當死﹐因欷談善後事。馬某諦視張甲之面﹐忽躍起曰「得之矣。

吾能爲公取富貴如拾土芥﹐苟得志﹐幸毋忘今日之諸葛也。「張甲大驚﹐問計﹐馬曰﹕」君狀貌魁梧﹐須髯如戟﹐仿佛史公。今皖桐間聞史公名﹐皆激昂扼腕﹐感慨涕零﹐無不願爲之死者。苟以子冒爲史公﹐如陳涉之篝火狐鳴﹐詐稱楚項燕﹐則義軍不難立起也。「張甲咦曰﹕」兄言固矣﹐但此時惟吾二人耳。無兵無餉﹐義安從起﹖「馬曰﹕」無患也。此間距廬巢甚邇﹐有土豪某某等﹐皆號召徒眾﹐負隅自固﹐尙不肯剃髮。平日語及史公﹐無不裂眥奮臂﹐云欲爲報仇。彼等皆以爲史公未死﹐兄苟能爲虎賁中郎﹐典型貌似﹐則彼等贏糧景從﹐不待蓍龜決矣。「

張甲喜﹐乃摒擋衣冠﹐僞爲史公從淮南來者。詣土豪說之曰「建虜躪我中原﹐鄭成功以國姓同休戚﹐不忍坐視﹐今金陵垂下矣。吾方痛心南都﹐事敗於豎子之手﹐得我公借箸﹐以成旅收眾﹐藉奏中興之業。可法𨿽駑駘﹐尙能稍效馳驅﹐卽死不恨。」土豪果信以爲史公而不疑﹐悉索徒眾軍實授之﹐鼓行而西﹐英霍盡下。

馬參贊帷幄﹐奇能異謀﹐盡出其下。時已易姓名﹐亦莫有知其底蘊者。聞史公名﹐則爭相稱述﹐簞食壺漿以迎﹐以故張﹑馬所獲頗饒。屯眾守英霍山﹐殊鬱鬱無進取志。且或置酒髙會﹐聲伎雜Ш﹐由是地方志士頗疑之。無何﹐淸豫王多鐸使將軍常衮出淮潁﹐兵力雄厚。馬某知不可敵﹐乃私謂張曰「吾輩徼悻一試﹐志徒在富貴耳。今淸兵麇至﹐一旦失事﹐覆巢寧有完卵﹖且君之冒爲史公﹐不能掩識者之目﹐尢足以取劇禍﹐不早自爲之地﹐諒無死所矣﹖吾意不如先樹之援﹐以備蹉跌﹐苟得其人﹐或不至無噍類。」張問援之所在﹐馬曰「聞吳中有起義者曰孫兆奎﹐亦前朝耆碩﹐名僅亞於史公。今淸帥亦率兵壓其境﹐顧聞甲兵尙銳。苟得與之通使﹐或可成犄角之勢。滿人必緩我而急攻彼﹐吾因得徐收河洛健兒。且召史公家眷來﹐告以情﹐彼喜吾等之厚奉﹐必不反顏相向也。乃求一明裔立之﹐挾名義以收吳越﹐則百足虫死而不僵矣。」張曰「有是哉﹐然則誰通是意於吳中孫君﹖」馬毅然曰「不佞願往。」張憮然曰「吾一日不能無君﹐柰何使吳越﹖」馬笑曰「吾非太平宰相﹐能安坐而致治隆哉﹖不得已﹐吾薦某友代庖﹐而往返以不過匝月爲斷﹐可乎﹖」張勉應之曰「可。」於是馬使於吳﹐久之不復返﹐而事局變矣。

東坡先生謂小人猶蝮蛇﹐其所螫艸木﹐猶且殺人﹐諒哉﹗當淸兵壓境之日﹐馬知事不可爲。而張處尙存鹵獲金數萬﹐珍寶山積﹐固馬所預聞者。因欲支取若干金﹐往淸營行間計﹐陳說於張﹐蓋思藉是攫金而遁也。張吝不與﹐嬲之再四﹐僅許數千金。馬私恚曰「彼之假面具何自來﹐今竟得魚忘筌耶﹖吾有以處之矣。」

遂獻聯絡吳中孫氏之議。瀕行﹐通庫者私取三萬金以往。張欲使人追之﹐會淸師已逼近﹐乃止。張至淮上﹐爲淸軍邏者所獲。詭言「我史公弟也﹐名可程﹐曾入詞林﹐官京曹。北都淪於李寇﹐我始南返﹐正欲奉兄參軍事﹐爲國復仇。忽聞大軍入關﹐極願迎師道左﹐而吾兄誓必身殉。吾乃竄匿窮山﹐以待時淸。今聞吾兄忽抗命英霍山間﹐欲往覘虛實﹐以定眞僞。豈知彼秉白旄以麾眾者﹐果贗鼎也﹖吾以大義責之﹐令速歸命新朝﹐彼竟敢爲螳臂之拒。吾幾爲所戕﹐故乘間逃出﹐不知有犯行陣﹐惟願羈縶以待命。倘蒙特赦﹐則吳中孫某﹐與先兄有舊﹐願往進說﹐使之投誠﹐必能不勞天師之徵剿也。」邏兵聞於渠帥。時渠帥滿貴人也﹐曰額善﹐貪功而憚力戰﹐聞馬言﹐甚喜。乃令心腹二人挾馬至吳﹐馬實不識孫﹐而孫固與史公有舊﹐亦未嘗與可程相晉接。馬旣至此﹐計無復之﹐乃冒險以可程求見。孫以爲故人弟也﹐許之入見。馬僞爲慟哭﹐言史公兵敗困頓狀。並言此來無他事﹐吾家兄弟眷屬來邗上省墓﹐乃知吾兄未死。顧爲淸師所圍﹐財餉無所出。

今眷屬乃流離邗上﹐兄以勤於國事﹐不遑兼顧。使吾就近呼庚癸於公。公如肯念舊者﹐𨿽不望指之贈﹐亦庶幾解囊之助﹐則史氏八口﹐不致溝壑矣。語畢﹐復泣﹐哀懇動人。孫公爲之流涕﹐並言史公之殉國﹐當世知與不知﹐無不慘怛﹐況曾結縞佇之歡者乎﹖吾今𨿽處燕巢﹐然力苟可爲﹐無不願竭棉薄。卽席許贈萬金﹐令先賫往史公處。馬乃出謂淸使者曰「已允降矣﹐但孫之女﹐實吏之姑也﹐今在史處。非稟命其女﹐則事不敢擅決。彼轉浼吾致意﹐各贈使者以千金﹐俾先返復命。吾行渡江往邗上問其女﹐不三日可至金陵奏事也。」使者信之。馬遂挾八千金至揚﹐時史公弟可程及眷屬等已在揚﹐馬竟坦然往視焉。

甲申之際﹐史公弟可程在北﹐頗畏葸無所建白。易姓初﹐未能仗節出疏﹐或旅進旅退﹐苟延祿位﹐史公深恨之﹐詒書切責﹐可程愧恧不敢較。聞史公已殉節﹐乃敢北歸。而有季弟可用者﹐爲劉澤淸部將﹐方擁兵皖豫﹐間﹐欲謀復舉。可程行至陳歸間﹐爲淸兵所捕得﹐令作書招可用。可用不從﹐可程涕泣往說之﹐可用欲劫可程俱歸﹐而令人賫蠟丸遞消息﹐可程泄其事﹐淸軍夜入可用營﹐兵敗﹐可用死之﹐獲其妻子。妻黃夫人者﹐山左大家女也﹐明慧有殊色﹐慨然欲以身殉。

渠帥洪承疇諭可程曰「史公兄弟俱忠烈之士﹐不保其孥﹐何以勸善﹖朝廷旌賞忠義﹐至公無私。今爾旣誠心向化﹐可率眷屬往揚州省墓﹐安受新朝之錫命﹐勿更有他志也。」可程唯唯聽命﹐遂挈眷屬南下。可程妻淩氏者﹐與黃夫人善﹐婉勸夫人奉可用骸骨﹐並葬於梅花嶺之麓。夫人以爲然﹐隨偕至揚﹐實心不善可程所爲也。可程有僕曰張成﹐狡猾多心計﹐日徜徉市井中﹐言主公且以禮部侍郎偕虞山錢牧齋尙書同就職。是時馬某已抵揚﹐則遇張成於勾欄中﹐傾心結納﹐金迷紙醉無虛日。及酒酣﹐馬某以巨金嗾艷姬媚張成﹐成樂而忘死。旣而謂馬曰「兄萍水相逢﹐何相愛之甚﹐而肯割愛以奉我﹖是必有故。」馬某長跽而進曰「聞子家八爺有遺孀﹐國色也。吾願爲之婿﹐卽以八爺之姓名姓名我。我能往淸軍白事﹐令英霍師立敗﹐分其餘燼。且町折吳中孫氏﹐誘與俱來﹐不難邀首功也。

事如可成﹐吾願以大利先奉子。「張成心動﹐私謂馬曰﹕」淸帥洪公﹐本欲使三爺往英霍山﹐三爺膽怯﹐不敢往也﹐得子辦此事誠大佳。前洪公見黃夫人色美﹐曾勸三爺慫恿使攺適﹐云豫親王欲納爲次妃﹐黃夫人誓死不從也。淩夫人亦云﹐彼必不願從滿人俱北。苟得子﹐豈不差勝於韃子耶﹖「馬喜。張成曰﹕」但八爺已死﹐外人皆知﹐黃夫人又不肯再醮﹐將何術處此﹖「馬曰﹕」無患也。第言自刎不殊﹐今已復生。彼當時之入棺者﹐豈必其眞屍耶﹖英霍山之史公﹐天下固信以爲眞者已。「成曰﹕」然﹐當日八爺之死﹐亦並未獲其屍﹐偶得脛骨﹐以爲此革靴相似耳。黃夫人至今亦不免疑之。「馬曰﹕」甚善。君但先言八爺未死﹐然後吾設計以求合﹐則事必可成也。「張成大悅﹐呼盞更酌﹐擁妓髙眠﹐尋復與馬某訂約而別。

鴻雁未飛﹐魚网先設。馬某又行賄豫王麾下﹐自稱史公之弟可用﹐願投效立功。豫王本慕可用名﹐以爲已死矣。今忽自來﹐喜而延之。馬某貌亦偉岸﹐豫王不知其僞也﹐立擢爲都閫﹐令專討英霍之寇。馬旣得旌節﹐以兵迎可程夫婦及黃夫人﹐拜而泣訴曰「吾本從先督師徵討﹐兵敗自匿﹐分老死牖下矣。英霍山小醜﹐乃敢冒督師以爲利﹐且賣督師而享其餘﹐犬豕類也。吾痛必疾首﹐務誅此獠﹐故不得已﹐冒八爺之名以求之﹐如此或有濟。且黃夫人爲滿奴所覬覦﹐事急矣。

吾陽居介弟之名﹐陰全節嫠之實﹐請黃夫人勿疑。「是時黃夫人頗不肯從﹐可程夫婦勸之﹐謂權宜一時。夫婦之實﹐惟黃夫人命﹐不敢相彊。馬唯唯請如約﹐黃夫人猶不欲﹐繼以報仇念切﹐遂聽之。無何﹐馬挈黃夫人至金陵﹐與張成比而謀之﹐屢挑黃夫人﹐黃夫人恚﹐不肯食﹐姬姜憔悴﹐日以淚痕洗面矣。憤語淩夫人曰﹕」吾悔爲報仇之念所誤﹐天下豈有假人名器而能自全節操者哉﹖肘腋戎心﹐防不勝防﹐吾不復可耐﹐柰何﹖「淩夫人泣曰﹕」吾夫固一時昧﹐鑄錯若此。

夫己氏本狡童﹐安可與居﹖𨿽然﹐騎虎之勢已成﹐設下逐客令者﹐彼滿酋正耽耽視﹐一旦伸其威逼﹐必無幸也。不如夫己氏止知貪利﹐尙可以賄免﹐吾當謀於夫而解子圍。「黃夫人亦泣曰﹕」夫人之爲我亦至矣﹐然是名實不可居﹐吾將祝發空門﹐以全白璧﹐使事後無牽臂之悔何如﹖「淩夫人顰蹙曰﹕」子自爲計甚佳﹐然彼羽翼已成﹐非一避所可了。吾意子暫忍辱﹐待英霍事定﹐眞僞事白﹐吾等盡室北行歸梓裏。然後聽子所爲﹐全家骨肉﹐庶不爲血气所激﹐頓成灰土。否則子旣出家﹐淸帥必疑吾家果有異志。夫己氏毒焰構煽﹐滔天之禍﹐吾實痛心。幸子婉娩﹐能成全吾家﹐則小紅或可爲和親之使也。「黃夫人拭淚問小紅何爲。小紅者﹐夫人侍婢也。淩夫人曰﹕」吾意將以小紅侍馬寢﹐而吾夫賄以金若干﹐若重奩然﹐則事可免。「黃夫人以爲可行﹐乃飾小紅而進之馬﹐可程賂以千金。馬喜﹐言於豫王﹐不罪可程。而令進軍亟攻英霍。不匝月﹐英霍下﹐張甲成禽矣。

馬旣由張成得入可程之室﹐成望報頗奢﹐馬出囊中金購美妓以贈之﹐成意猶未足。及馬得小紅與賂金﹐張成欲分其潤﹐馬靳不許。成怒﹐乃相詬詈。馬白於滿帥﹐謂成通叛徒﹐意叵測﹐滿帥將執而誅之。有小奴王四者﹐馬遇之無恩。是夜飲酒酣﹐與小紅暢言張成短﹐不覺泄滿帥遣人捕執事。王四悉聞其說﹐疾奔告張成﹐成謝以百金﹐使爲內應。而己投吳中孫氏﹐言於孫公兆奎曰「史公之忠藎﹐可驚風雨而泣鬼神。不意傲弟無恥﹐隳壞聲譽﹐至與無賴子馬某爲伍。如叔孫氏之寵豎牛﹐帷薄之醜﹐實可痛心。彼馬某旣賣吾主人於明公處。復欺吾主人以售其姦﹐坐使節婦撫心﹐不知死所。其煽惑荒亂之狀﹐稍有人心﹐不忍言也。

今又欲以主婦獻媚於虜酋﹐怵傲弟使就鞭笞。傲弟暱比匪人﹐自蹈羅网﹐固無足惜﹐其何以慰忠烈公在天之靈﹖而可用殉國﹐節婦守貞﹐竟爲一妖豎所敗﹐寧不可恨﹖惟明公血性男子﹐果不忘史公者﹐請爲之雪冤。則奴願執鞭弭以從周旋﹐糜身不敢辭也。「孫公躍然起曰﹕」以史公之忠烈﹐而身後竟逢妖孽﹐尙得謂有天道耶﹖不誅此僚﹐何以爲人﹖「乃遣人傳檄四布﹐討妖徒馬某﹐歷數其冒爲可用﹐欺孤兒寡婦之罪。淸帥得檄大疑﹐召馬某入計事﹐卽令其自誦此檄﹐然後明白答復。時馬𨿽怯驚汗﹐而外貌頗能自持。從容讀竟﹐起爲滿帥曰﹕」秦以多金縱間計而六國滅﹐漢用陳平計間範增而項羽亡。自古敵國﹐無不以爲人所賣而敗﹐不可不審也。臣本俘虜餘生﹐忽膺節鉞﹐皆殿下所賜。臣兄忠義垂訓﹐臣死不足以蔽辜。今旣見疑﹐請先就死﹐以謝眾人﹐而快姦宄之心。臣又何足惜﹖其如殿下之知人善任何﹖「語畢﹐免冠待罪。豫王覘其無愧怯色﹐且益慷慨﹐乃使人慰諭之曰﹕」吾固知敵人之離間也。今吾於子﹐深任不疑﹐願子卽奮力向前﹐滅此朝食﹐先吳下而後英霍﹐何如﹖「馬唯唯起謝﹐奮臂願往。乃提兵攻孫氏﹐未幾竟破之﹐執孫公至金陵。徧索張成不得﹐蓋已遁矣。及凱旋﹐馬言於豫王﹐請大索張成﹐且白其狡獪用間狀。豫王如其言﹐懸賞募之﹐終不獲。及獻俘﹐豫王與洪經略會勘叛狀。孫公侃侃言馬某之非人﹐並斥淸帥好用僉壬﹐無興朝體制。

又歷數洪經略顚倒黑白之罪。淸帥怒﹐呼左右速殺諸轅下。然不能無疑於馬﹐時使入覘其行徑。馬內不自安﹐厚結可程以自解﹐可程常爲辯護。不數旬﹐幸英霍下﹐張成竟從張甲被俘。

英霍四面山嶺﹐淸帥之入攻也﹐頗崎嶇不易得志。惟馬曾往來其間﹐途徑至熟﹐乃提兵獨深入。且夙知張甲虛實﹐又令善說者四出遊說土豪﹐令不助張﹐張勢益孤。馬又故縱吳中俘兵﹐使徧入張之部伍中﹐盛言淸勢之盛彊﹐及投誠後之優待﹐張部下遂解體。及戰﹐望風奔潰﹐馬竟得擒張甲。初馬自計可程爲己所束縛﹐黃夫人亦如俎上肉。惟張甲張成知己底蘊﹐苟首告於淸帥﹐則己之罪狀必盡露。𨿽彼爲俘囚﹐言之未必有大力。然破綻一啟﹐疑竇斯生﹐他日苟有齟齬﹐禍根卽在乎是﹐不可不預爲之地。計不如速殺以滅口﹐能醢之於戰地﹐上也。擒而不告於淸帥﹐卽刺殺之﹐次也。苟爲淸帥所得﹐自請以軍法從事﹐又其次也。若俱不能﹐事必危矣。計議方定﹐卽獲張成﹐成戟指大數馬罪﹐語未及半﹐馬命麾下速殺之。然其語已盡爲裨將所聞。有滿人某者﹐亟告於淸帥﹐帥固已疑馬於先。

至是乃遣使持節至軍﹐令獲張甲﹐須解往揚州﹐聽史公家族認諦﹐是否爲可法復生。意將釋江南民人之疑慮﹐杜後來覬覦之心也。並言務令生擒﹐勿聽遽死。馬意大懼﹐猶欲乘倉猝間致死。自念功髙﹐則𨿽犯令﹐必不致柰何。事未辦而豫王專使滿將已馳至。時張甲果已生擒﹐麾下方受馬密囑﹐執置後營以待命。使者立索交出﹐馬欲支梧不得﹐使者竟擁張甲南歸。

馬旣失張甲﹐知審訊時甲必且訐己隱慝。而張成舊黨有駱某者﹐正用事豫王府中﹐前此睹小紅而艷之﹐聲言欲竄取﹐畏洪督之節制不敢動。設聞張甲之言﹐必爲落阱下石之計。馬時憂懼﹐不知所出。旣而謂小紅曰「吾之非八爺﹐子所知也。故三爺以子配吾﹐代黃夫人爲正室。吾今旣克英霍﹐朝廷以吾功多﹐必不奪吾官爵。而王府從事駱某爲梗﹐欲揭吾隱﹐以遂其傾軋之計。其意乃在以子爲要挾﹐子意何居﹖」小紅駭然曰「吾得侍巾櫛﹐出於主公之命﹐非比香履間狎玩物也。公堂堂專閫﹐而不能保一婦人﹐寧不愧死﹖」馬曰「非此之謂也。吾與子伉儷有年﹐安忍一旦捨此﹖微子言﹐吾亦不自決。然事不得已﹐吾欲出下策以救死﹐子亦當念伉儷情﹐能助吾成此事乎﹖」小紅問何計﹐馬曰「王爺志在獵艷﹐數載不可得。而聞黃夫人美﹐數求洪經略致意﹐欲得之心甚切。黃夫人柏舟自誓﹐至不惜借我爲拒敵之計﹐且以子爲餌。可程夫婦爲之謀﹐所以不遣逐吾者﹐無非爲以毒攻毒計。今吾事且敗﹐而黃夫人一家﹐覆巢破卵﹐豈能獨全﹖故吾意不如誘黃夫人致之於豫王﹐黃夫人旣得爲次妃﹐而吾亦可保全首領﹐子亦得無篡奪之辱。駱某𨿽狡﹐何足患哉﹖然非子無以濟此妙策﹐幸子哀憐而許之。」

小紅爲人本達心而懦﹐聞破家之患﹐心膽已寒。明知黃夫人不可欺﹐而急不暇思﹐意不能無動﹐因喟然曰「黃夫人貞烈性成﹐自不可犯。吾畏之而又愛之﹐何忍加以迫逼﹖且一旦設有他患﹐吾等尙何面目見人哉﹖不如別圖他計。」馬知小紅意已搖﹐特膽怯耳。因怵之曰「子以爲淸大人果憐史公之忠烈而全其家族耶﹖

不過因英霍事未下﹐疑信之間﹐欲待事竣而一网打盡耳。今其時矣。惟豫王有一綫之瓜葛﹐不欲行誅﹐其意卽在黃夫人。故今日之事﹐不以黃夫人爲贊﹐則非獨吾之身必膏斧﹐並可程夫婦﹐亦必無還鄕里正首丘之望。關系若此﹐子視爲無足重輕耶﹖「小紅曰﹕」是固然矣。然所謂誘致黃夫人者﹐其道若設﹐黃夫人設不願從吾等之計﹐將何以善其後﹖「馬曰﹕」子無憂﹐大抵婦人之性﹐執拗於一時﹐而旣爲紛華所動﹐美好所移﹐必不能堅決以持久。吾觀黃夫人秉性婉淑﹐非堅彊猛悍者流﹐設動以感情﹐或自有水到渠成之妙。但好爲之﹐保無他虞也。「

小紅曰「吾往說以淸王之富貴﹐及家難之猝來﹐彼遂爲之情移乎﹖果爾﹐則前日安有投梭之拒﹖」馬曰「此拙計也。一說不成﹐後難再繼﹐吾自有他法。」

小紅曰「然則柰何﹖」馬曰「豫王之丰采甚都﹐威儀隆盛﹐觀者莫不動容。

今聞獲英霍之俘﹐將陳之揚州墓上﹐令家族往視是否史公。設非是者﹐當卽墓前斬之以祭。是時豫王將親臨祭奠﹐以妥忠魂。吾亦將與觀盛典﹐而此正黃夫人與豫王情緣輻輳之際會也。慕色者覿艷﹐求牡者驚心﹐目成之妙﹐不可思議﹐所慮者﹐黃夫人或寂寞自守﹐不肯臨觀。則機會易逝﹐而好事多磨﹐是則子之責也。「

小紅曰「吾安能使之必出﹖」馬曰「子速先發至邗上﹐見黃夫人﹐泣且賀曰﹕『數年之仇﹐一旦得報﹐其快何如﹖今僞史公者已獲﹐將陳之墓道﹐以待家人徧認。設一人以爲否者﹐猶屬疑案﹐則羈禁以待更鞠。惟家人盡至﹐矢口不移﹐則立斬於墓道前﹐以慰忠魂。吾儕亦得遄返鄕裏﹐不致畱滯異鄕﹐受奔馳之苦矣。』如此則彼必出﹐旣出而後﹐非子所復與聞也」。小紅喜曰「如是則亦易爲。」

馬旣紿小紅﹐乃賄豫王左右﹐投密函以要之曰「曩王所注意之麗者﹐今已由河南原籍來此﹐實史公之第七弟媳也。於吾爲嫂行﹐年少守孀﹐志節淸妙。王如有意者﹐可於陳英霍俘時特召之入﹐惟睿意所洽。臣受國厚恩﹐不敢不竭犬馬以報。」

王得書大喜﹐以爲可用誠有心人﹐能知孤之衷曲﹐他日事成﹐不吝重賞也。當孫公兆奎之被執﹐已指馬某之冒爲可用﹐洪承疇請誅之﹐豫王猶未決。及張甲旣至金陵﹐大呼馬某無賴﹐陷人於死。於是歷數其陰謀﹐及冒爲可用事。時豫王已得馬之密函﹐笑不之理。因從容語經略﹕「姦人無用反間﹐以逞其殘賊﹐孤意不可輕信。彼旣自冒史公﹐安知不能挾嫌以誣蔑人﹖還當於陳示墓道後決進止。今日祕之﹐何如﹖」經略大服﹐稱頌不置。及豫王旣至揚州﹐師旅云屯﹐旌旄日動﹐連營數十里﹐威儀之盛﹐古之王者所不過也。王珊頂翠翎﹐箭袍黃褂﹐面𨿽半蒼﹐而敷粉如雪﹐頰間且有脂痕﹐見者無不匿笑。以平山堂爲行邸﹐帷幄牀榻﹐鮮麗侔宮闕﹐供張之富﹐眩眉動心。時所獻之俘﹐自張甲以下﹐皆陳列庭下。史公家族以次入﹐可程夫婦旣過﹐馬率小紅亦冉冉入。張甲戟詈大呼﹐守者急掩其口﹐然已聲聞堂上﹐王若爲不聞也者。第外視不瞬﹐則一麗人珊珊登堂﹐斂衽作禮。

若朝霞之映雪﹐而淸臚曼采﹐奪人目睛﹐𨿽左右無不動容。素衣云裙﹐雅淡如虢國。是時眾兵悄然無聲﹐王急起慰之曰「夫人﹐此悍賊乃汝家之仇﹐今日得報﹐誠快事也。」黃夫人斂衽稱謝﹐從容欲出。王忽遣滿媼前致詞曰「夫人請暫勿歸﹐王當別恩命。」黃夫人毅然正色曰「未亡人爲視仇而至﹐謝恩而退﹐事已畢矣。其他恩命﹐不敢與聞。」滿媼知不可畱﹐乃使婢媼數人夾持之﹐令退居別室﹐不得復與親族相睹。黃夫人泣不肯行﹐婢媼皆好言撫慰備至。頃之﹐王命賜玉冠珠飾﹐錦繡衣數襲﹐黃夫人不拜﹐棄擲於地。旣而王命入見﹐婢媼牽曳之﹐姑入一室。王方倚牀吸淡巴菇﹐婢媼令黃夫人拜﹐黃夫人厲聲曰「妾明朝命婦﹐夫死疆場﹐義不他適﹐豈爲虜酋屈耶﹖速殺我首﹐毋多言。」王笑曰「吾非欲彊子﹐吾有所問詢耳。子夫果何名﹖黃夫人曰﹕」吾夫可用﹐明總兵爲國死於淮上之戰者也﹐系可法公之第八弟。「王驚曰﹕」頃聞可用尙偕其妻入視﹐子不嘗親睹耶﹖「黃夫人愀然曰﹕」此實馬某﹐吾家奴卒耳﹐小紅﹐吾家婢﹐以爲配﹐何謂可用夫婦也﹖王愼勿爲人所欺。「王瞿然曰﹕」果爾則將何以置夫人﹖「黃夫人怒曰﹕」未亡人以死自誓﹐奚待人安置﹖彼等奴顏婢膝﹐欺人者自欺﹐又何與未亡人事。「王嘆曰﹕」夫人果烈性可嘉﹐柰何使豎於冒其名﹖吾昨聞張甲之呼﹐固已疑之矣。矧今夫人言若此﹐是彼竟冒不韙而欺世者也。此等妖孽﹐不誅何待﹖吾爲史氏誅此妖孽可乎﹖「黃夫人曰﹕」此固國法所宜然也﹐非未亡人所敢與聞。今王無故召未亡人至此﹐所言止此。則請放歸鄕裏﹐死且銘感。「王笑曰﹕」馬某宜誅﹐吾當爲子立辦。若夫人則靑春花月﹐安可獨守空房﹖吾當與子共享富貴﹐偕老京邸﹐何爲歸鄕裏乎﹖「黃夫人憤然作色曰﹕」然則請速賜死﹐否者吾去矣。「攝衣揭帷﹐旋踵欲行。王乃目左右﹐爭前欲持之。黃夫人舉手拒之曰﹕」吾淸白之身﹐容汝等莽男子侵犯耶﹖不賜死﹐吾亦能自了。「乃突然自袖中出一匕首﹐向頸上力刎之。左右急前取奪﹐血濺襟袖。如以玫瑰之醬﹐灑雪堆中。蓋黃夫人已預辦一死﹐故藏利器於袖間﹐而非王之所及料也。須臾﹐黃夫人關聲而僕﹐口猶罵滿奴未絕。於是王乃亟誅馬某小紅等﹐而遣可程歸。匿黃夫人屍他所﹐懊喪累日﹐囑左右諱其事﹐苟有泄者殺無赦。至今梅花嶺下﹐人莫敢題黃夫人墓表云。

指嚴曰「霸者之與盜賊﹐其間不能以寸耳。夤夜劫人門戶﹐奪其婦而污之﹐則誅。赫赫侯王﹐稱師徵計﹐而必虐一二卹緯之嫠﹐以逞肉欲﹐旣驅之死﹐又令人噤莫敢言﹐遂謂可欺後世。嗚呼﹗忠魂有知﹐能無遺恫哉﹖𨿽然﹐全謝山云﹕『梅花如雪﹐芳香不染。』後之過嶺下者﹐獨能娓娓道其詳﹐誰謂霸者卽可欺後世哉﹖」

