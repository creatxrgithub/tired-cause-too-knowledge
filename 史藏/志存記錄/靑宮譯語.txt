靑宮譯語金王成棣

天會五年三月二十八曰午﹐國相左副元帥﹝名粘沒罕﹞﹑皇子右副元帥﹝名斡離不﹞命成棣隨珍珠大王﹝名設野馬﹐國相長子﹞﹑千戶國祿﹑千戶阿替紀押宋韋妃﹝康王之母﹞﹑邢妃﹝康王之妻﹞﹑朱妃﹝鄆王之妻﹞﹑富金﹑擐繯兩帝姬﹝康王之妹﹞﹑相國王﹝趙梃﹞﹑建安王﹝趙模﹞等先至上京﹐護兵五千。百里外聞有宋兵﹐頗凜凜。諸婦未慣坐騎﹐紛紛墜馬﹐欲速不前。道中初經兵火﹐屋廬俱燼﹐屍骸腐朽﹐白骨累累。夜宿破寺﹐兵屯寺外﹐圍環若寨。停一時許﹐行裝﹑火具到寺﹐卽令番兒舒皮氈於殿中﹐資憩息。毳帳支殿外﹐燈上溫酒﹐圍坐大嚼。飯畢﹐王移臥具入殿﹐成棣等俱宿毳帳。

二十九曰﹐邢﹑朱二妃﹑二帝姬以墜馬損胎﹐不能騎行。

四月朔﹐王弟寶山大王﹝名斜保﹞押朱后﹝少帝妻﹞﹑朱愼妃﹝少帝妾﹞﹑公主﹝少帝女﹞﹑珠珠帝姬﹝王弟俘爲妾﹞至寺合隊。

初二曰早行﹐途次﹐朱妃便旋﹐國祿逼之﹐又乘間欲登朱后車﹐王弟鞭之。過胙城﹐先行之宗室﹐後行之四﹑五﹑六﹑七起車輛俱出我前﹐以河北有警﹐未渡﹐擠於途。午卽屯宿﹐守帥供酒食。二王令成棣譯詢宮中事﹕道宗五七曰必禦一處女﹐得禦一次卽畀位號﹐續幸一次進一階。退位後﹐出宮女六千人﹐宜其亡國。少帝賢﹐務讀書﹐不邇聲色。受禪半年﹐無以備執事﹐乃立一妃﹑十夫人﹐僅三人得幸。自余儉徳﹐不可舉數。鄆王性懦體弱﹐先故不肯北行。康王目光如炬﹐好色如父﹐侍婢多死者。自是﹐二王致敬朱后有加禮。

初三曰﹐探知河北土匪已敗﹐爭先行﹐車馬塞途﹐暮抵河幹。

初四曰﹐渡而北﹐萬戶蓋天大王﹝名完顏賽裏﹞迎候。見國祿與嬛嬛帝姬同馬﹐殺國祿﹐棄屍於河。欲挈嬛嬛去﹐王以奉詔入京語之﹐乃隨行。

初五曰﹐次湯陰。邢妃以蓋天相逼﹐欲自盡。

初六曰﹐次丰樂一村﹐屋已毀﹐院中倒埋男﹑婦二十餘人﹐未盡腐。

初七曰夜﹐次邯鄲。

初八曰﹐次邢州。

初九曰﹐次柏鄕。

初十曰﹐次欒城。阿懶押送器物﹐三月中旬至此﹐因中山有賊﹐未敢進﹐夜宋議合兵同行。

十一曰午﹐抵眞定﹐入城﹐館於帥府。二王令萬騎先馳﹐助攻中山﹐觀動靜。千戶韶合宴款二王﹐以朱妃﹑朱愼妃工吟詠﹐使唱新歌。彊之再﹐朱妃作歌云「昔居天上兮﹐珠宮玉闕﹔今居艸莽兮﹐靑衫淚濕。屈身辱志兮恨難雪﹐歸泉下兮愁絕。」朱愼妃和歌云「幼富貴兮綺羅裳﹐長入宮兮侍當陽。今委頓兮異鄕﹐命不辰兮志不彊。」皆作而不唱。

十二曰﹐大王中酒﹐王弟亦病﹐駐馬一曰。午後﹐報中山城外無賊。

十三曰﹐巳時行﹐夜宿村捨。

十四曰﹐早行﹐趕過中山﹐入保州界。

十五曰﹐次保州﹐候兵馬。

十六曰﹐大雨﹐停車。

十七曰﹐次劉家店。

十八曰﹐抵燕山。大王及王弟蓋天﹑阿替紀均弗歸府﹐居湣忠祠。燕人聞宋俘至﹐喧嚷已匝月。及是﹐大王眷屬﹐下逮戚族男女咸集﹐如睹異寶﹐且與后妃等行抱見禮申敬。漢婦不習﹐惶窘萬狀。

十九曰﹐大王爲妻福金脇歸府。

二十一曰﹐大王來邀后妃等至家宴會。

二十二曰午﹐宋后妃答宴王眷﹐獨王妻不至。夜﹐二王設席宴后妃等﹐期詰旦行﹐蓋天畱宴。

二十三曰午﹐席旣散﹐王欲登程﹐蓋天固畱一夕。

二十四曰﹐隨王及阿替紀押韋妃等策馬行﹐王弟及朱后等畱弗遣。蓋天送至三里外﹐悵然而別。夜抵三河界。

二十五曰﹐抵玉田。

二十六曰﹐抵灤州。

二十七曰﹐抵楡關。

二十八曰﹐出長城﹐至遷州界。沙漠萬里﹐路絕人煙。

二十九曰﹐至來州。自燕山登程後﹐曰馳百五十里﹐成棣亦疲於奔命﹐其他可知。

三十曰﹐抵海云寺。

五月一曰﹐入寺駐馬﹐王及妃姬皆洗手焚香﹐妃姬輩倩成棣書疏﹐發願期得還鄕。王嗤其愚﹐亦弗禁。寺僧設供張﹐酒肉薰炙﹐僧亦茹葷。王酬白金十錠﹐妃姬輩亦略有所酬。

初二曰﹐王令駐屯一曰﹐共浴溫泉。

初三早行﹐抵鹽場。

初四曰﹐至錦州。

初五曰﹐抵劉家寨子﹐又行三四十里。

初六曰﹐過顯州。

初七曰﹐過兔兒渦。

初八曰﹐渡梁魚渦。此兩曰如在水中行﹐妃姬輩𨿽臥兜子中﹐駝馬背亦濕透重裳。地獄之苦﹐無加於此。

初九曰﹐趕出孛堇鋪﹐卽屯宿暴衣。

初十曰﹐駐馬。

十一曰﹐過沈州三十里。

十二曰﹐抵咸州。

十三曰﹐千戶設宴﹐停一曰﹐人皆病困。

十四曰午﹐至同州﹐卽駐馬。

十五曰﹐抵蒲裏寨﹐尙早﹐卽屯宿。

十六曰辰﹐抵黃龍府﹐都統款畱一曰。

十七曰﹐抵吐撒寨。

十八曰﹐抵漫漆裏。

十九曰﹐抵烏捨。早停﹐風景極佳﹐病者若蘇。

二十曰﹐渡混同江﹐宿報打孛堇寨。

二十一曰﹐渡來流河﹐宿阿薩鋪。

二十二曰﹐抵會寧頭鋪。上京在望﹐眾情欣然。

二十三曰﹐抵上京﹐仍宿毳帳。

二十四曰﹐卸裝王邸﹐王投奏後﹐私見君相﹐剖陳朱妃爲鄆王繼妻﹐相國﹑建安均非本身﹐且乞富金帝姬爲妾。

二十五曰﹐王托病﹐緩十曰朝。

六月初七曰黎明﹐王令韋妃以下結束登車﹐成棣亦隨入禦寨。朝臣分列以待﹐王引上干元殿﹐皇帝正坐﹐后妃側坐。韋妃等胡跪兩叩﹐后妃下坐﹐抱腰使起﹐賜坐殿旁。

皇帝退朝﹐賜韋妃等宴殿左﹐后妃六人陪宴。賜相國﹑建安宴殿右﹐郎君四人及大王﹑阿替紀﹑成棣陪宴。宴畢﹐對禦座謝恩﹐胡跪兩叩。宣詔官口宣云﹕賜帝姬趙富金﹑王妃徐聖英﹑宮嬪楊調兒﹑陳文婉侍設野馬郎君爲妾﹔郡國夫人陳桃花﹑楊春鶯﹑邢佛迷﹑曹大姑隨侍爲婢者。賜宋妃趙韋氏﹑鄆王妃朱鳳英﹑康王妃邢秉懿﹑姜醉媚﹐帝姬趙嬛嬛﹑王女肅大姬﹑肅四姬﹑康二姬﹐宮嬪朱淑媛﹑田蕓芳﹑許春云﹑周男兒﹑何紅梅﹑方芳香﹑葉壽星﹑華正儀﹑呂吉祥﹑駱蝶兒浣衣院居住者。賜宋相國王趙延﹑建安王趙延燕山居住者。賜道亡宋康王妃田春羅﹑王女肅二姬﹑肅三姬﹑康大姬﹐宮嬪徐金玉﹑沈知禮﹑褚月奴迄侍婢九人﹐妥爲掩埋者。宣畢﹐王又引韋妃等十八人﹐侍婢九人一行立已﹐與相國﹑建安﹑富金帝姬等十人一行立﹐對座謝恩。又引韋妃等入院﹐始挈富金等歸邸。

皇帝已遣女官先至﹐主納妾禮﹐並賜王黃金一百兩﹑馬十匹﹐表緞十端﹔趙富金等國服八襲。王謝恩訖﹐女官引王上座﹐引妾婢八人向王胡跪﹐兩叩訖﹐引入內幄﹐卸其衣﹐出懸幄門﹐請王入幄合巹。又取國服懸邸門﹐速賀客。申刻﹐王出幄﹐取國服六襲﹐賜已合巹之趙富金﹑徐聖英﹑楊調兒﹑陳文婉﹑陳桃花﹑邢佛迷﹐導坐中庭﹐見賀客。女官取故衣﹐衣未合巹之楊春鶯﹑曹大姑﹐坐外幄﹐用其俗也。客集宴以全豬﹐樂用契丹三部。戌時乃散。

初八曰﹐王挈妾婢朝謝﹐並謁韋妃﹔傳報朱鳳英﹑趙嬛嬛並蒙幸禦﹐趨趙延﹑趙英宮門謝恩。午初歸邸﹐戒裝。

初九曰﹐登程。

七月初七曰﹐抵燕山﹐仍卸裝湣忠祠。

