備倭記

明卜大同輯序

大瀛海環其東南有倭夷焉以島爲居以舟爲馬習刀鋌以抄略其天性也入我民類多滑豪潛與夷構相爲雄長至如炎風去如收電奄忽千里縱橫茫洋往往入盜於海邊不可勝數民甚患之玆予持節閩中職司海禁乃日夜思竭其不肖之才力務一心營職以求底於肅淸也顧書生不知兵又其積弛已非一日則亦何能爲焉所賴者上而督府洞察機宜式勤遠略下而師帥同心靖冠戮力效忠以故閩海稍稍安寧卜萌釁之作矣夫舟帥之設亦軌事之大者也而今多失其故實焉豈所以跨海內制倭夷之術哉然惟治理廢興𨿽以古今時變所貴載在方策有明徵焉是俾後之人得以按籍而修其政也乃不自揆紬繹見聞再證履討而爲之記雲秀水卜大同

卷上置制

晉置溫麻船屯

備倭記一

唐置左衛營右衛營復置經略寧海軍唐末陳巖置九龍軍僞閩置龍虎天霸等六軍及控宸探鶴宸衛三都以自衛迄於五季有全勝百勝橫衝海路捉生獲閩諸營宋置崇節水軍牢城外則自京或他路更番屯駐慶曆中增置澄海嘉佑初並爲威果熙寧中攺爲教閱廣節不教閱保節元丰中置壯城及諸寨紹聖間罷遣戍兵置有馬雄略大觀元年升帥府置全捷紹興初福州置荻蘆延祥二寨泉州有水澳寨乾道八年始置後攺名永寧今爲永寧衛淳熙十三年統制韓俊請復於城南中裏置寶林寨城東十五里置法石寨嘉定十一年海寇衝突圍頭字眞徳秀以寶林帶郭法石控海道請增法石兵而移寶林兵戍圍頭立寶蓋寨其正將衙立於法石諸屯並聽命焉若漳州之中柵寨則在龍溪中柵保沿海寨則在漳浦南詔塢今爲詔安縣共寧海寨在海口鎭外豪門蓋紹安二年漳守李勛請建也國朝洪武二十年江夏侯周徳興經略沿海地方設立福寧福州左福州右福州中鎭東興化平海泉州永寧漳州鎭海一十一衛大金定海梅花萬安蒲禧崇武福全金門中左髙浦陸鰲銅山元鍾一十三所大篔簹淸灣髙羅延白石東洋麻嶺北茭五虎門閩安鎭石梁焦山小祉松下澤郎牛頭門璧頭迎仙衝沁靑山嵌頭吉了峯尾黃崎小岞獺窟祥芝深滬烏潯圍頭官澳田浦峯上陳坑烈嶼塔頭髙浦濠門海門島尾井尾靑山後葛古雷金石洪淡四十四巡司永樂年間復設烽火南日浯嶼三水寨正統初年侍郎焦宏以其孤懸海中乃徙烽火於松山南日於吉了浯嶼於嘉禾各仍其舊稱又設小埵銅山二水寨銅山在井尾地方至景泰二年尙書薛希璉又將井尾官軍移遷於銅山西門澳後又以銅山水寨南哨攺爲元鍾澳仍屬寨轄焉而安邊館則始自嘉靖七年都禦史胡璉選委各府佐理其事今都禦史王忬又於流江官井洋松下閩安鎭邊盤湄洲泥滬獺窟圍頭料羅元鍾各設遊兵船云

方畫

備倭記二

自福寧州流江以南至羅源縣濂澳門約五百里則以烽火水寨轄之自濂澳門以南至福淸縣午頭門巡檢司約四百里則以小埵水寨轄之自牛頭門以南至晉江縣祥芝巡檢司約五百里則以南月山水寨轄之自祥芝以南至漳浦縣井尾巡檢司約四百里則以浯嶼水寨轄之自井尾以南至詔安縣洪淡巡檢司約三百里則以銅山水寨轄之自洪淡以南至廣東柘林寨約一百里則以元鍾澳轄之蓋所謂信地云爾

將領晉有典船校尉唐經略寧海二軍以刺史領之宋有安撫司兵官福建路兵馬副總管按宋史每路委文臣一員充撫使以治民武臣一員充都總管以治兵又按三山誌云福建路只有副總管一員以路分鈐轄爲之後每路分轄鈐福建路兵馬鈐轄一員說見上福建路兵馬都監一員按宋史路分都監掌本路禁旅屯戍邊防訓練之政令以肅淸所部又按三山誌元丰後福州各立路分都監一員東南路第十將副各一員元丰間置福州駐紮紹興間移副將建州駐紮隊將二員福州建寧府駐紮各一員延祥寨水軍正副統領各一員準備將提轄官訓練官指教官錢糧官各二員荻蘆寨水軍統領兼福州興化軍都巡檢使一員緝捕官一員準備將領二員中柵沿海海口巡檢各一員國朝衛所有指揮千百戶巡司有檢巡凡水寨統以把總指揮而各衛所歲輪指揮千百戶各以其軍往聽節制焉正統間巡撫侍郎焦宏奏攺都指揮五員把總又奏選都指揮一員張翥提督浙福廣東海道正統五年禦史成規奏革三省海道除都指揮僉事王勝提督福建備倭景泰四年巡撫尙書孫原貞奏革各水寨把總都指揮只委指揮五員把總一年一更其把總指揮五年一代則弘治十三年依太監鄧原請也若元鍾澳之寧備亦以指揮充之而各要害遊兵官則指揮千百戶雜用嘉靖三十一年七月兵部又奏設參將一員領敕握符分守福興泉漳地方云

備倭記三

七卒宋澄海軍五百人後攺威果增爲五百一十人全捷軍額如之教閱保節軍五百人後攺除教閱二字攺名廣節軍每指揮不得過五百人壯城軍二百三人延祥軍一千人荻蘆軍五百人中柵沿海俱一百六人寧海則七十人國朝衛統五所各軍一千人共五千人其五寨一澳烽火則福州左中福寧共撥軍四千六十八人今逃亡者三千人小埵則福州右鎭東梅花萬安定海共撥軍四千四百二人今逃亡者二千三百八十三人南日則泉州興化平海共撥軍四千七百人今逃亡者二千五百五十七人浯嶼則永寧福全金門崇武共撥軍三千四百二十九人今逃亡者一千四百六十八人銅山則鎭海陸鰲元鍾共撥軍一千八百二十二人今逃亡者一千一百九十二人元鍾則漳州鎭海銅山共撥軍一千一百三十三人今逃亡者四百七十八人成化間都禦史張欲軍得以休息分作三班上班今年二月上明年二月下下班替之中班今年八月上明年八月下上班替之下班明年二月上後年二月下中班替之參差輪轉大約一年有半年休息休息者月辦料銀一錢以修戰舸後又於出海者選退老弱每人扣行糧四斗月糧三斗以待募兵之用

烽堠烽火界內二十有四曰黃崎曰水澳曰後崎曰大靑曰浩東璧曰黎智曰白露曰南鎭曰沙埵曰梅花曰金家降曰南金曰小篔簹曰大篔簹曰古縣曰靑山曰塔尾曰閭峽曰羅浮曰長門曰石湖曰車安曰關崎曰赤崎小埵寨界內五十有三曰雁塔曰垾寨曰裹頭曰崎達曰黃崎曰格上曰安海曰官塢曰給沙曰小澳曰東岸曰石鼓曰六石曰浪頭曰棋山曰魁洞曰湖井曰聖娘曰牛山曰不嶼曰蕉山曰鱊鮓曰鬥湖曰黃崎曰大亮曰可門曰大邱曰小址曰峯前曰白鶴曰江田曰流水曰澤朗曰西松曰崎山曰後侖曰石濃曰西坑曰大朗曰後營曰茶林曰汶澑曰桃嶼曰仙巖曰前晏曰塔山曰馬頭曰倘頭曰石馬

備倭記四

曰陳塘曰蒲頭曰雙嶼曰峯頭南日寨界內二十有一曰蠣前曰石獅曰小澳曰石井曰蔡山曰石城曰崎頭曰澄港曰湖邊曰埵口曰新浦曰三江曰山柄曰山西曰文甲曰大頭田東湖曰大岞曰靑山曰古雷曰赤山浯嶼寨界內四十曰沙堤曰古云曰東店曰龍婆曰深鑪曰東捕曰浯沙曰總臺曰五通曰井上曰龍淵曰東澳曰徑山曰東渡曰廈門曰流焦曰牛頭曰洪山曰天寶曰歐山曰西山曰葉亨曰穢林曰東門曰坑山曰洋下曰陳坑曰安平曰石頭曰石菌曰肖下曰益捕曰潘徑曰瞭臺曰西鑪曰亨泥曰劉山曰馬鑾曰大員堂曰歐捨銅山寨界內十有七曰莆頭曰灣角曰燈火山曰白塘曰江口曰流會曰小澳曰卓岐曰大徑曰瞭望臺曰陸鱗曰峯山曰安集曰洪邱曰古樓曰陳平曰泊浦元鍾澳界內七曰瞭臺曰南山曰洋林曰鹽倉梅黃崎曰漸山曰東灣焉要皆使民得以知寇至而爲之備也

險要蝓山流江水澳釣澳蓁嶼三沙閭峽官井洋古鎭門濂澳門是爲烽火要害上竿塘下竿塘棕蓑山海壤山濂澳梅花港磁澳松下是爲小埵要害湄洲舊南日卽南匿烏邱石獅雙嶼靑山南哨泥滬文甲張坑大窄是爲南日要害大擔舊浯嶼默林圳上圍頭白沙料羅金門烏沙會厝安南風灣是爲浯嶼要害沙洲橫嶼油澳靈宮前是爲銅山要害南澳山走馬溪傅厝港是爲元鍾要害於此而嚴以守之斯賊不敢侵軼矣

戰舸宋嘉佑三年知福州蔡襄奏福興泉漳各有魚船及巡檢司船乞修整以備海道乾道二年令諸司分甲乙丙番品搭以備調遣其後泉州沿海晉江同安南安惠安四縣分甲乙丙三番計二十一隻甲番一隻乙番九隻丙番二隻遞年行下屬縣拘集以聽安撫司起發淳佑三年安撫司乞措置沿海諸州民船桃類丈尺重立番次有旨令安撫司措置團練淳佑九年漳州守章大任造巨雕巨鰲二船獲蘆寨有巨舟曰赤馬賊遇之必

備倭記五

遁國朝沿海衛所每所設備倭船十隻每一衛五所共船五十隻船有虧拆有司補造損者軍自修理蓋載在會典云今則不復修舉矣

邊儲衛所寨澳官軍糧餉先年布政司會計應支之數於福興泉漳福寧各府州所屬縣秋糧並各衛所屯糧潯美等場鹽米及延建汀邵等府秋糧派撥湊補後因官軍減耗正徳十五年會計見在官軍俸糧定派倉額足彀支用遂將延建等府撥補錢糧止作糧剩解司貯庫而福興泉漳等府州派撥之餘亦有糧剩解司歲或大侵及舉賢檢材之費皆取足於斯焉然已非其事實矣故以計軍實則日見其少以核軍餉則不見其多也爰記顚末俾事事者有考焉

卷下奏牘

論福建海寇札子李綱臣契勘廣白福建路近年多有海寇所過劫掠沿海縣鎭鄕村及外國海船市舶司上供寶貨所得動以巨萬計官司不能討捕多是招安重得官爵小民歆艷皆有仿效之意臣恐自此爲患未艾蓋緣兩路帥司並無戰艦水軍遇有海寇坐視猖獗不能進討止是於沿海擺布些小兵卒爲保守之具賊船來去近遠不常並海之民罹其荼毒擄掠船舶旣多愚民嗜利喜亂從之者眾將浸成大患如晉之孫恩不可不過爲之備伏望聖慈特降睿旨常存兵於兩路鎭壓仍下逐路帥司委以措置戰艦招集水軍水夫常切教閱令士卒習於風濤之險以水夫駕舟以官軍施放𨿽賊榷飄忽可以追逐掩擊殄滅一兩頭項則餘人有所忌憚不敢覬覦妄作庶幾海邦之民得被朝廷大賜不勝幸甚

中樞密院措置沿海事宜狀眞徳秀照得泉之爲州控臨大海閩陬要會之地國家南渡之初盜賊屢作上勤憂顧置兵立戍所以爲海道不虞之備者至詳且密

備倭記六

開禧軍興之卒戍卒生還者鮮舟楫蕩不復存於是武備空虛軍政廢壞有識之士所共寒心近者溫明羣盜窺見單弱輒萌侵軼之志仰賴聖朝威徳廣被亟遂肅淸倘幸目前之警粗平因循苟簡不復少加經理安知其亡後日之患某不揆迂愚竊思所以爲久安之計者近選委本州島觀察推官李方子知晉江縣徐叔用同左翼軍副將邱全等徧行海濱審視形勢今據逐官申竊見沿海列戍要在控扼得所布置得宜士卒精練器械整齊舟楫便利而又習熟風濤然後緩急可用今來左翼水軍三寨曰寶林曰法石曰永寧本州島沿海四寨其緊要者二在晉江曰石湖在惠安曰小兜𨿽已得控扼之數然寶林取城甚近距海殊遠其勢稍緩而乃有新舊兩寨至圍頭去州一百二十餘里正闞大海南北洋舟船往來必泊之地旁有支港可達石井其勢甚要而前此未嘗措置此控扼之未盡得其所也寶林所屯水軍三百其數爲多法石𨿽有一百二十餘人然正爲防海要衝之地其數尙少永寧步軍之數倍於水軍誠爲倒置此布置之未盡得其宜也諸寨軍兵雜以老弱法石軍器總於大軍遇事關請示免稽遲大軍戰艦僅可足用自余諸寨船隻俱無徒有舟師之名初無其實至於營房倒塌器械闕少亡具尢甚若不及今逐一整備臨時必至誤事今條具合行措置事件下項須至申聞者

中樞密院乞修沿海軍政前人戰船南遁未盡就擒風濤瞬息往來無時某昨守本州島自捕賊首趙希鄰之後具申朝廷蒙發度牒一十五道應副本州島修整戰船創立圍頭寶蓋及修葺法石永寧二寨添屯水軍增置石湖小兜水軍名額以至儲蓄軍糧葺理器甲色色具備每歲舉行水教及立諸寨巡海界分今再至見逐項事多廢弛軍船壤爛而不修軍額死亡而不補營房頹墜器甲損失自統制齊敏到官方稍善治尙未能就緒及至賊船侵軼郡境倉卒和雇民船應副大軍之用故料羅之戰𨿽有勇將精卒竟以船小不能成全功及晉江同安民船稍集而賊徒急遁事已無及今賊徒

備倭記七

深入廣南正當舶回之時必有遭其剽劫者豈不虧失國課又福泉興化三郡全仰廣米以贍軍民賊船在海米船不至軍民便已乏食糶價翔貴公私病之其爲利害固已不細況其在海每劫客船小則焚之大則取而爲己之船其人或與鬥敵則殺之懦弱不堪用則縱放之或沈之水中而擄其彊壯能使船者爲己之用稍忤其意輒加殺害故被擄之人只得爲出死力其始出海不過三兩船俄卽添至二三十隻始不過三五十人俄卽添爲數百以至千人今諸賊在海人船已多若不及早殄除則日增月益其害未有窮已某見與統制齊敏商議整促水軍及添創大船葺理諸塞務爲先備使賊不敢犯但本州島目今府庫赤立官俸軍糧尙且不給而本軍見管典庫息錢亦自不多俟旦夕見得合支用錢數或有久闕未免控告朝廷乞賜量行應副所有福州延祥荻蘆寨廣州摧鋒軍及漳潮州興化軍應有水軍去處欲望指揮行下各處急速措置修創船隻閱習軍藝向去南風賊船必回向北洋若自廣至福所過五六州軍處處有備會合剿捕庶幾可以殄滅免爲海道無窮之害乞賜指揮旋行

奏革巡海參政專糧儲疏成化九年兵部爲添設管糧官員事案查先該吏部等衙門會官議奏各司府州縣額設添除官員事簡官多者俱令裁革巳將福建巡海右參政李騙裁減別用續該鎭守福建馮讓等題稱要照舊添設參政副使等官本部爲照布政司參政難再添設除已經具題行移吏部添除副使一員請敕令去福建會同總督備倭官員專一巡視海道去後續該福建左布政使姚龍等奏稱福建海洋廣闊沿海永寧等倉積獘尢甚布政司𨿽有額設布政參政參議共七員除本司掌印管事其餘公占數多委實缺官提督海道總理邊儲乞照舊添除參政或參議一員前來管理等因本部爲照福建地方委的海洋廣闊海寇不時出沒今旣本司官員公占數多若不與其區處恐後因循誤事合無準其所奏行移吏部添除參政一員請敕前去巡視海道

備倭記八

兼理倉糧等因具題奉聖旨是欽此欽遵外緣右參政陸昶系奉敕巡視海道兼理倉糧官員已有前項奉準事理𨿽以輕易更張合就移咨貴部煩爲知會施行議五寨把總五年一換及巡海總督備倭更番

出巡疏弘治十三年少保兼太子太傅兵部尙書臣馬等謹題爲處置邊務事查得先爲哨探海洋船隻等事該山東鎭巡等官太監李全等題稱登州衛正北大海洋內有雙桅大船七隻往南行使稱系髙麗國通事前來各處海島采打鹿只但倭賊譎詐難以測度等因本部議得合無通行遼東山東浙江福建廣東各該總督鎭巡等官各行總督備倭巡察海道等官嚴捕備禦把總等項官員各將備倭海船逐一撚整務在堅固合用什物軍器俱要鋒利見在官軍用心操習務在得用不可視爲泛常因循致誤事機等因具題弘治十一年十月二十日奉聖旨是欽此續爲陳言時政事該巡按福議監察禦史胡華奏稱福建海道法度廢弛賊寇猖獗要將總督等官聽從督責一月一巡軍士一月一點其有把總等官從古軍伴照例降級若有捕獲賊船照例升賞等因本部議得行移都察院通行山東浙江福建廣東直隸揚州府各該巡按監察禦史今後沿海備倭把總等項官軍悉聽禦史同巡海官員不時親歷點閘俱令鋒利器械整備戰船操習官軍振揚威武遇有海賊生發嚴督官軍早爲撲滅果能捉獲海寇船二隻者給賞三四隻者照依擒斬賊級一顆事例升一級其把總以下官員如有徑自賣放軍士等項應提問者徑自提問應參奏者指實參奏孥問俱照降級事例發落等因具題弘治十三年三月初五日奉聖旨是欽此俱經通行欽遵去後今該前因若如所言各水寨把總官一年一更總督備倭並巡海官俱在鎭城居住則備倭之說實同兒戲但福建偏居東南角似此積獘已非一年若非鄧原練達老成憂深慮遠豈能言及於此所言俱各準行合無本部行移福建鎭守太監鄧原巡按監察禦史並轉行巡海總督官員查照本部

備倭記九

節該奏行事理將沿海一帶備倭把總官通行推舉公廉有爲頗曉戎務指揮專一把總若帶家小者聽從其便五年一換務要操習官軍整備戰船禁革姦獘防禦倭寇緝捕盜賊其餘興利革獘之事逐一舉居行其總督巡海官員每三月出巡一次若總督備倭出巡則巡海官在司巡海官出巡則總督官回司不許常在鎭城久住亦不許未及期而回違者鎭守巡撫巡按官糾劾其前項原委把總官員中間若有才守俱優克修職業者具奏旌獎以勵人心貪財害軍廢弛武備者就便黜退以警不職本部仍行遼東山東浙江廣東直隸揚州府各該鎭守巡撫總鎭總督官並各該巡按監察禦史嚴督巡視海道總督官員俱照此例施行如此使人心警畏海道無虞緣系處置沿海備倭把總等官及奉欽依兵部知道事理未敢擅便於弘治七年題奉聖旨是

奏復沿海逃亡軍士餘剩糧疏嘉靖三十三年巡撫浙江兼管福興泉漳都禦史王題一倭寇頻年爲患海道熟知四時皆至乘風流突千里瞬息閩海三十餘里皆當設險預防兵船無時敢撤則錢糧支費自大查得大明會典內開沿海地方每一衛五所共船五十隻每船旗軍一百名春夏出哨秋冬回守計福建沿海十一衛有船五百餘只用旗軍五萬餘人以此制倭何憂不克卽今額船朽爛已盡額軍逃亡十七額派錢糧支剩數多皆折銀畱布政司別用祖宗舊制略不修復僅扣老弱之銀支持海上之費容養姦賊以至於今虐焰燻天𨿽欲惜費而不可得矣夫軍𨿽少而糧尙存縱不能盡復原伍猶可取本項錢糧選募沿海民兵以充戰備今乃靳數萬額派之費貽百萬生靈之毒猶謂之識輕重緩急乎經營添備之初別項錢糧皆得從宜支用而況海軍之餉不歸海防可乎除臣已一面行布政司查照海道會議造船募兵之費陸續動支無得銀兩責委各府官員分投幹理及修城犒賞等用俱責用該司處給外但目前仰給有限海防經費無窮合無敕行福建布政司備查支剩糧銀見在若干未曾徵解若干

備倭記十

堪解補海防若干速爲處豁以後額派軍糧行令原坐地方照數追徵經解沿海福興漳泉四府並福寧州貯庫專備募兵殺賊支用不必混解該司歲終聽撫按衙門會委查盤外海波偃息兵費漸減尙有嬴積銀兩貯於各郡猶其貯於該司也再照福建運司鹽課正余銀歲不過三萬戶部原議以七分解京三分存畱本省公用起解之數臣已不敢奏討存畱之數亦乞賜作軍餉不許別項支銷如此則食足而應募有人備周而敵愾可賴矣伏候聖裁等因備咨到部送司捲查先於嘉靖三十年正月內爲宏遠慮責實效以濟富彊事奉本部送據福建布政司造到文冊內開存畱米六十萬一千七百三十七石零內除裒益放支嘉靖二十九年分官吏師生旗軍人等俸糧米五十四萬九千九百五十石零外剩米五萬一千七百八十六石零以備閏月支用魚課實徵銀八千三百一十八兩零備給折色軍餉又備用銀二萬九千五百一十六兩零解京收庫俟補各年有閏不足並凶年六錢給軍之數三年一次科舉各部不時坐派等項支銷又查得福建鹽運司所管上裏等七場內除起運上裏海口牛田惠安四場鹽課銀兩解京濟邊外其存畱潯美汭州浯州三場額辦折鹽米共五千七百八十八石零解運泉州府屬永寧等倉支給軍餉續於嘉靖十九年海米一石攺折銀五錢以備軍士閏月支用通查案呈到部看得巡撫都禦史玉條奏福建沿海衛所船隻朽爛額軍逃亡錢糧支剩數多要取本項選募沿海民兵以充戰備以後額派軍糧行令原坐地主照數追徵徑解沿海福興漳泉四府並福寧州貯庫專備募兵殺賊及要將存畱三分鹽課銀兩亦作軍餉之用一節爲照天地間財貨一方所產自足以供一方之用平時有備斯可以待不時之需今福建布政司存畱糧米數多歲用之外尙剩餘米五萬一千七百八十六石有零魚課之外又有備用銀二萬九千五百一十六兩零而都禦史王欲以海軍舊時之額糧濟防海今日之軍需固不必額外取之於民而因以復地方先太舊制誠目前救急之策海防經久之圖也但未諗所餘支剩

備倭記一一

糧銀解布政司何項支用而存畱鹽米折銀及備用銀兩歲支有餘亦應備泉州軍餉之數事在彼中相應查處恭候命下之日本部備行巡撫都禦史王及咨都察院轉行巡按福建監察禦史會行布政司備查沿海衛所船隻原額若干節年損壞若干見在若干旗軍若干卽今逃亡事故若干有無盡絕扣除派銀現在何處作何支用剩存的有若干未曾徵解若干應否防海募兵之用以後額派軍糧應否盡解福興等四府州貯庫聽撫按歲終會委查盤事寧兵減嬴積錢兩應否積貯各郡不必解司其存畱三分監米攺折銀兩原備軍士閏月支用應否攺作防海軍餉而魚課備用等銀爲數頗多應否酌量緩急扣分接濟俱一一從長計處務圖終久無獘立爲成規覆奏施行庶軍餉有備而海防無患矣伏乞聖裁奉聖旨是

卷下策議

備倭事略歸有光備寇犯境百姓被殺死者幾千人流離遷徙所在村落爲之一空迄今逾月其勢益橫州縣廑廑嬰城自保浸淫延蔓東南列郡大有可慮卽今賊在嘉定有司深關固閉任其殺掠已非仁者之用心矣其意止欲保全倉庫城池以免罪責不知四郊旣空便有剝膚之勢賊气益盛資糧益饒並力而來孤懸一城勢不獨存此其於全軀保妻子之計亦未爲得也見今賊徒出沒羅店劉家行江灣月浦等地方其路道皆可逆知欲乞密切差兵設伏相機截殺彼狃於數勝謂我不能軍往來如入無人之地出其不意可以得志古之用兵惟恐敵之不驕不貪法曰卑而驕之又曰利而誘之今賊正犯兵家之忌可襲而取也訪得吳淞所一軍素號精悍倭賊憚之呼爲白頭虫去歲宗百戶馮百戶見倭船近城倉卒與敵爲其所殺有司不加矜卹反歸罪於二人自後人以爲戒又城壁崩圮半落海中且累年不給軍糧士皆饑疲往往乞食道路遂致新城失陷翻爲賊巢嘉定上海之勢日以孤危今乞召新城失事指揮令收還散卒許以贖罪要以厚賞俾於賊所入嘉定及往南翔等要路阻狹之處長

備倭記一二

槍勁弩設伏以待之又新城敗散之餘所存約二百餘人人數寡少乞募沿海大姓沈濮蔡嚴黃陸等家素能禦賊及被其素害者並合爲一專爲伏兵及往來遊擊賊自不敢近太倉嘉定松江矣且因新城之軍俟便襲擊城可復襲而有也法曰善守者守其所不攺又曰使敵人不得至者害之也今所謂守城者徒守於城之內而不知守於城之外惴惴然如在圍城之中賊未至而已先自困矣畏首畏尾身其餘幾故唇亡而齒寒魯酒薄而邯鄲圍夫蘇州之守不在於婁門而在於昆山太倉太倉之守不在於太倉而在於劉家港此易知也今賊掠羅店等處已盡必及南翔賊據南翔奪民船以入吳淞江一日可至葑門卽蘇州危矣南過唐行則松江危矣今聞又至太倉穿山等處卽常熟危矣故欲害之使不得至所以爲守也然所謂設伏爲奇兵又時出正兵相爲表裏而後可也又嘉定近海爲內地保障其縣令恇怯不知兵乞委任百姓所信向如任同知董知縣武指揮等協力主決兵事知縣備辦糧食不得從中沮撓倘有疏虞卽蘇松二郡不可保矣又考得白茆舊有白茆寨劉家港舊有劉家港寨靑浦舊有靑浦寨此皆前朝撥置軍士備倭之所蓋以春夏巡哨秋冬還衛又白茆吳塘西涇劉家港甘市等處各有煙墩烽火相接以此見往日備倭之迹今疏闊如此欲以一城自固不可得也又訪得賊中海島夷洲眞正倭種不過百數其內地亡命之徒固多向亦往往有被劫掠不能自拔者近日賊搶婁塘羅店等外驅率居民挑包其守包之人與吾民私語言是某府州縣人被賊脇從未嘗不思鄕裏但已剃髮從其衣號與賊無異欲自逃去反爲州縣所殺以此只得依違苟延性命愚望官府設法招徠明以丹靑生活之信務在孤弱其黨賊勢不久自當解散此古人制遏盜之長策也又聞民間不見官府出軍以爲當俟請旨須大軍之至竊見祖宗於山東淮浙閩廣沿海設立衛所鎭戍連絡每年風候調發舟師出海後又設都指揮一員統領諸衛專以備倭爲名今倭賊馮陵所在莫之誰何但見官司紛紛抽點壯丁及原役民快皆素不教

備倭記一三

練之民驅之殺賊以致一人見殺千人自潰徒長賊气使海外蠻倭聞之皆有輕中國之心非祖宗設立沿海軍衛之意也當事者拘礙文法動以擅調官軍爲解竊伏讀大明律擅調官軍一款其暴兵卒至欲來攻襲事有警急及程途遙遠者並聽從便火速調撥軍馬乘機剿捕若寇賊滋蔓應合會捕者鄰近衛所𨿽非所屬亦得調發策應若不卽調遣會合或不卽申報上司及鄰近衛所不卽發兵策應者與擅調官軍罪同此各衛自得調撥策應之明文也今賊殺害人民搖動畿輔蘇松內地城門經月不開百姓喁喁各衛擁兵深居賊在近郊不發一矢忽以百萬生靈餌賊幸其自退豈可得哉夫以沿海之衛自足備禦今獨民兵支吾玩心曷養寇及其必不可已然後請旨動調大軍夫以民兵則气力孱弱以大軍則事體隆重是虛設沿海數百萬之兵也況大軍之至吾民饜飽豺狼之腹已久矣賊聞天兵旣下倏忽遁去𨿽貔貅百萬悵望空波徒使百姓騷然而已乞早爲裁處遵照大明律軍政調撥策應庶殄滅有期不煩朝廷勤調大軍實地方生靈之幸

禦倭議前人日本在百濟新羅東南大海中依山島以居當會稽東與儋耳相近而都於邪摩堆所謂邪馬臺也古未通中國漢建武時始遣使朝貢前世未嘗犯邊自前元於四明通互市遂因之抄掠居人而國初爲寇始甚然自宣徳以後金綫島之捷亦無復有至者矣今日啟戎召釁實自中國姦民冒禁闌出失於防閒事今已往追悔無及但國家威靈所及薄海內外無不臣服而蕞爾小醜敢肆馮陵魏正始中宣武於東堂引見髙麗使者以夫余涉羅之貢不至宣武曰髙麗世荷上將專制海外九彜黠蠻實得徵之方貢之愆責在連率故髙麗世有都督遼海徵東將軍領東彜中郎將之號今世朝鮮國𨿽無專徵之任而形勢實能制之況其王素號恭順倭奴侵犯宜可以此責之不然則興兵直搗其國都系累其王始足以伸中國之威如前世慕容皝陳稜李績蘇定方未嘗不得志於海外而元人五龍之敗此由

備倭記一四

將帥之失使中國世世以此創艾而甘受其侮非愚之所知也顧今日財賦兵力未足及此獨可爲自守之計所謂自守者愚以爲祖宗之制沿海自山東淮浙閩廣衛所繹絡能復舊伍則兵不煩徵調而足而都司備倭指揮俟其來於海中截殺之則官不必多置提督總兵而具柰何不思復祖宗之舊而直爲此紛紛也所謂必於海中截殺之者賊在海中舟船火器皆不能敵我也又多饑乏惟是上岸則不可禦矣不禦之於外海而禦之於內海不禦之於海而禦之於海口不禦之於海口而禦之於陸不禦之於陸則嬰城而已此其所出愈下也宜責成將領嚴立條格敗賊於海者爲上功能把截海口不使登岸亦以功論賊從某港得入者把港之官必殺無赦其有司閉城坐視四郊之民肝腦塗地者同失守城池論庶人知效死而倭不能犯矣

