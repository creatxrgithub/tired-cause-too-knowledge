《漢末英雄記》﹝魏﹞王粲著

○曹操曹操與劉備密言﹐備泄之於袁紹﹐紹知操有圖已之意。操自咋其舌流血﹐以失言戒後世。建安中﹐曹操於南皮攻袁譚﹐斬之。操作鼓吹﹐自稱萬歲﹐於馬上舞。十二年﹐攻烏桓﹑蹹頓﹐一戰斬蹹頓首﹐糸馬鞍於馬扌卞舞。曹操進軍至江上﹐欲從赤壁渡江。無船﹐作竹椑﹐使部曲乘之﹐從漢水來下大江﹐注浦口。未卽渡﹐周瑜又夜密使輕舸百艘燒椑﹐操乃夜走。曹公赤壁之敗﹐至云夢大澤﹐遇大霧﹐迷道。建安七年﹐鄴中大饑﹐米一斛二萬錢。

○曹純純字子和﹐年十四而喪父﹐與同產兄別居。承父業﹐富於財﹐僮僕人客以百數。純綱紀督禦﹐不失其理﹐鄕裏咸以爲能。好學問﹐敬愛學士﹐學士多歸焉﹐由是爲遠近所稱。年十八﹐爲黃門侍郎。二十﹐從太祖到襄邑募兵﹐遂常從徵戰。

○周毖﹑伍瓊毖字仲遠﹐武威人。瓊字徳瑜﹐汝南人。

○橋瑁瑁字元偉﹐玄族子。先爲兗州刺史﹐甚有恩惠。

○董卓卓父君雅﹐由微官爲潁川綸氏尉。有三子﹕長子擢﹐字孟髙﹐早卒﹔次卽卓﹔卓弟旻﹐字叔穎。卓數討羌胡﹐前後百餘戰。河南中部椽閔貢扶帝及陳畱王上至雒捨止。帝獨乘一馬﹐陳畱王與貢共乘一馬﹐從雒捨南行。公卿百官奉迎於北芒阪下﹐故太尉崔烈在前導。卓將步騎數千來迎﹐烈呵使避﹐卓罵烈曰「晝夜三百里來﹐何云避﹐我不能斷卿頭邪﹖」前見帝曰「陛下令常侍小黃門作亂乃爾﹐以取禍敗﹐爲負不小邪﹖」又趨陳畱王曰「我﹐董卓也﹐從我抱來。」乃於貢抱中取王。董卓謂王允曰「欲得一快司隸校尉﹐誰可作者。」允曰「惟有蓋勛元周京兆耳。」卓曰「此明智有餘﹐不可假以雄職。」董卓攻得李昊﹑張安畢﹐生範中生烹之。二人臨入鼎﹐相謂曰「不同曰生﹐乃同曰烹。」董卓在顯陽苑﹐請官僚共議﹐欲有廢立﹐謂袁紹曰「劉氏之種﹐不足復遺。」袁紹曰「漢家君天下四百許年﹐恩澤深渥﹐兆民戴之﹐恐眾不從公議。」卓曰「天下之事﹐豈不在我﹐我令爲之﹐誰敢不從。」紹曰「天下健者不惟董公﹐紹請立觀之。」橫刀長揖而去。坐中皆驚愕。時卓新至﹐見紹大家﹐故不敢害之。卓於是遂策廢皇太后﹐遷之永安宮﹐其夜崩。廢皇帝史侯爲宏農王﹐立陳畱王爲皇帝。卓聞東方州郡謀欲舉兵﹐恐其以宏農王爲主﹐乃置王閣上﹐薦之以棘。召王太傅責問之曰「宏農王病困﹐何故不白。」遂遣兵迫守大醫致藥。卽曰﹐宏農王及妃唐氏皆薨。卓侍妾懷抱中子皆封侯﹐弄以金紫。孫女名白﹐時尙未笄﹐封爲渭陽君。於郿城東起壇﹐從廣二丈餘﹐髙五六尺﹐使白乘軒金華靑蓋車。都尉﹑中郎將﹑刺史二千石在郿者﹐各令乘軒簪筆﹐爲白導從﹐之壇上﹐使兄子璜爲使者授印綬。郿去長安二百六十里。時有謠言曰「千里艸﹐何靑靑﹐十曰卜﹐猶不生。」又作「董逃」之歌。又有道士書布爲「呂」字以示卓﹐卓不知其爲呂布也。卓當入會﹐陳列步騎﹐自營至宮﹐朝服導引其中。馬躓不前﹐卓心怪欲止﹐布勸使行﹐乃衷甲而入。卓旣死﹐當時曰月淸淨﹐微風不起。攵﹑璜等及宗族老弱悉在郿﹐皆還﹐爲其羣下所斫射。卓母年九十﹐走至塢門曰「乞脫我死﹐」卽斬首。袁氏門生故吏﹐攺殯諸袁死於郿者﹐斂聚董氏屍於其側而焚之。暴卓屍於市﹐卓素肥﹐膏流浸地﹐艸爲之丹。守屍吏暝以爲大炷﹐致卓臍中以爲燈﹐光明達旦﹐如是積曰。後卓故部曲收所燒者灰﹐並以一棺棺之﹐葬於郿。卓塢中金有二三萬斤﹐銀八九萬斤﹐珠玉﹑錦綺﹑奇玩﹑雜物皆山崇阜積﹐不可知數。昔﹐大人見臨洮而銅人鑄﹐臨洮生卓而銅人毀﹔世有卓而大亂作﹐大亂作而卓身滅﹐抑有以也。京師謠歌咸言「河臘叢進」﹐獻帝臘曰生也。風俗通曰「烏臘烏臘。」案﹕逆臣董卓滔天虐民﹐窮凶極惡﹐關東舉兵﹐欲共誅之﹐轉相顧望﹐莫肯先進﹐處處停兵數十萬﹐若烏臘虫﹐相隨橫取之矣。太祖作《董卓歌》﹐辭云「徳行不虧缺﹐變故自難常。鄭康成行酒伏地﹐郭景圖命盡於園桑。」

○何苗苗﹐太后之同母兄﹐先嫁朱氏之子。語有脫誤進﹐步曲將吳匡﹐素怨苗不與進同心﹐又疑其與宦官同謀﹐乃令軍中曰「殺大將軍者﹐車騎也。」遂引兵與卓弟攵共攻殺苗於朱爵闕下。卓欲震威﹐侍禦史�龍宗詣卓白事不解劍﹐立撾殺之﹐京師震動。發何苗棺﹐出其屍﹐枝解節棄於道邊。又收苗母舞陽君殺之﹐棄屍於苑枳落中﹐不復收斂。

○李傕﹑郭汜傕﹐北地人。汜﹐張掖人﹐一名多。李傕等相攻戰長安中﹐盜賊不禁﹐白曰虜掠。是時﹐谷一斛五十萬﹐豆麥二萬。人相食啖﹐白骨委積﹐屍穢滿路。

○楊奉﹑韓暹備誘奉與相見﹐因於坐上執之。暹失奉勢孤﹐時欲走還並州﹐爲杼秋屯帥張宣所邀殺。

○丁原原字建陽。本出自寒家﹐爲人粗略﹐有武勇﹐善騎射。爲南縣吏﹐受使不辭難﹐有警急﹐追寇虜﹐輒在其前。裁知書﹐少有吏用。

○呂布郭汜在城北。布開城門﹐將兵就汜﹐言「且卻兵﹐但身決勝負。」汜﹑布乃獨共對戰﹐布以矛刺中汜﹐汜後騎遂前救汜﹐汜﹑布遂各兩罷。諸書布以四月二十三曰殺卓﹐六月一曰敗走﹐時又無閏﹐不及六旬。呂布刺殺董卓﹐與李傕戰﹐敗。乃將數百騎﹐以卓頭系馬鞍﹐走出武關。王允誅董卓。卓部將李傕﹑郭汜不自安﹐遂合謀攻圍長安﹐城陷﹐呂布奔走。布駐馬靑巢門﹐外招允曰「公可以去乎﹖」允曰「若國家社稷之靈﹐上安國家﹐吾之願也﹐如其不獲﹐則奉身以死之。」布自以有功於袁氏﹐輕傲紹下諸將﹐以爲擅相署置﹐不足貴也。布求還洛﹐紹假布司隸校尉﹐外言當遣﹐內欲殺布。明曰當發﹐紹遣甲士三十人﹐辭以送布﹐布使止於帳側﹐僞使人於帳中鼓箏。紹兵臥﹐無何﹐出帳去﹐而兵不覺。夜半兵起﹐亂砍布牀被﹐謂爲已死。明曰﹐紹訊問﹐知布尙在﹐乃閉城門﹐布遂引去。呂布詣袁紹﹐紹患布﹐欲殺之。遣三十六兵被鎧迎布﹐使著帳邊臥。布知之﹐使於帳中鼓箏。諸兵臥﹐布出帳去﹐兵不覺也。呂布詣袁紹﹐紹患之。布不自安﹐因求還洛陽﹐紹聽之﹐承制使領校尉。遣壯士送布而陰殺之。布疑其圖己﹐乃使人鼓箏於帳中﹐潛自遁去。夜中兵起﹐而布已亡。紹聞﹐懼爲患﹐募追之﹐皆莫敢近﹐遂復歸。布見備﹐甚敬之﹐謂備曰「我與卿同邊地人。布見關東起兵﹐欲誅董卓。布殺卓東出﹐關東諸將無安布者﹐皆欲殺布耳。」請備於帳中坐婦牀上﹐令婦向拜﹐酌酒飲食﹐名備爲弟。備見布語言無常﹐外然之而內不悅。布初入徐州﹐書與袁術。術報書曰「昔董卓作亂﹐破壞王室﹐禍害術門戶。術舉兵關東﹐未能屠裂卓。將軍誅卓﹐送其頭首﹐爲術掃滅讎恥﹐使術明目於當世﹐死生不愧﹐其功一也。昔將金元休向兗州﹐甫詣封部﹐爲曹操逆所拒破﹐流離迸走﹐幾至滅亡。將軍破兗州﹐術復明目於遐邇﹐其功二也。術生年以來﹐不聞天下有劉備﹐備乃舉兵與術對戰﹐憑將軍威靈﹐得以破備﹐其功三也。將軍有三大功在術﹐術𨿽不敏﹐奉以生死。將軍連年攻戰﹐軍糧苦少﹐今送米二十萬斛﹐迎逢道路。非直此止﹐當駱驛復致﹔若兵器戰具﹐佗所乏少﹐大小惟命。」布得書大喜﹐遂造下邳。布水陸東下﹐軍到下邳西四十里。備中郎將丹陽許耽夜遣司馬章誑來詣布﹐言「張益徳與下邳相曹豹共爭﹐益徳殺豹﹐城中大亂﹐不相信。丹陽兵有千人屯西白城北內﹐聞將軍來東﹐大小踴躍﹐如復更生。將軍兵向城西門﹐丹陽軍便開門內將軍矣」。布遂夜進﹐晨到城下。天明﹐丹陽兵悉開門內布兵。布於門上坐﹐步騎放火﹐大破益徳兵﹐獲備妻﹑子﹑軍資及部曲將吏士家口。建安元年六月夜半時﹐布將河內郝萌反﹐將兵入布所治下邳府﹐詣廳事閤外﹐同聲大呼攻閤﹐閤堅不得入。布不知反者爲誰﹐直牽婦﹐科頭袒衣﹐相將從混上排壁出﹐詣都督髙順營﹐直排順門入。順問﹕「將軍有所隱不﹖」布言「河內兒聲」。順言「此郝萌也」。順卽嚴兵入府﹐弓弩並射萌眾﹐萌眾亂走﹐天明還故營。萌將曹性反萌﹐與對戰﹐萌刺傷性﹐性砍萌一臂。順砍萌首﹐牀輿性﹐送詣布。布問性﹐言萌受袁術謀。「謀者悉誰﹖」性言「陳宮同謀」。時宮在坐上﹐面赤﹐旁人悉覺之。布以宮大將﹐不問也。性言「萌常以此問﹐性言呂將軍大將有神﹐不可擊也﹐不意萌狂惑不止。」布謂性曰「卿健兒也﹗」善養視之。創愈﹐使安撫萌故營﹐領其眾。初﹐天子在河東﹐有手筆版書召布來迎。布軍無畜積﹐不能自致﹐遣使上書。朝廷以布爲平東將軍﹐封平陶侯。使人於山陽界亡失文字﹐太祖又手書厚加慰勞布﹐說起迎天子﹐當平定天下意﹐並詔書購捕公孫瓚﹑袁術﹑韓暹﹑揚奉等。布大喜﹐復遣使上書於天子曰「臣本當迎大駕﹐知曹操忠孝﹐奉迎都許。臣前與操交兵﹐今操保傅陛下﹐臣爲外將﹐欲以兵自隨﹐恐有嫌疑﹐是以待罪徐州﹐進退未敢自寧。」答太祖曰「布﹐獲罪之人﹐分爲誅首﹐手命慰勞﹐厚見褒獎。重見購捕袁術等詔書﹐布當以命爲效。」太祖更遣奉車都尉王則爲使者﹐賫詔書﹐又封平東將軍來拜布。太祖又手書與布曰「山陽屯送將軍所失大封﹐國家無好金﹐孤自取家好金更相爲作印﹐國家無紫綬﹐自取所帶紫綬以藉心。將軍所使不良。袁術稱天子﹐將軍止之﹐而使不通章。朝廷信將軍﹐使復重上﹐以相明忠誠。」布乃遣登奉章謝恩﹐並以一好綬答太祖。布令韓暹﹑楊奉取劉備地麥﹐以爲軍資。袁術遣將紀靈率步騎三萬攻劉備。呂布遣人招備﹐並請靈等饗飲﹐謂靈曰「布性不喜合斗﹐但喜解鬥耳。」乃令植戟於營門﹐彎弓曰「諸君觀布射戟﹐小支中者當解兵﹐不中畱決鬥。」布一發中戟支﹐遂罷兵。布後又與暹﹑奉二軍向壽春﹐水陸並進﹐所過虜略。到鐘離﹐大獲而還。旣渡淮北﹐畱書與術曰「足下恃軍彊盛﹐常言猛將武士﹐欲相吞滅﹐每抑止之耳。布𨿽無勇﹐虎步淮南﹐一時之間﹐足下鼠竄壽春﹐無出頭者。猛將武士﹐爲悉何在﹖足下喜爲大言以誣天下﹐天下之言安可盡誣﹖古者兵交﹐使在其間﹐造策者非布先唱也﹐相去不遠可復相聞。」布渡畢﹐術自將步騎五千揚兵淮上﹐布騎皆於水北大咳笑之而還。時有東海蕭建爲瑯邪相﹐治莒﹐保城自守﹐不與布通。布與建書曰「天下舉兵﹐本以誅董卓耳。布殺卓﹐來詣關東﹐欲求兵西迎大駕﹐光復洛京﹐諸將自還相攻﹐莫肯念國。布﹐五原人也﹐去徐州五千餘里﹐乃在天西北角﹐今不來共爭天東南之地。莒與下邳相去不遠﹐宜當共通。君如自遂以爲郡郡作帝﹐縣縣自王也﹗昔樂毅攻齊﹐呼吸下齊七十餘城﹐惟莒﹑卽墨二城不下﹐有田單故也。布𨿽非樂毅﹐君亦非田單﹐可取布書與智者詳共議之。」建得書﹐卽遣主簿賫上禮﹐貢良馬五匹。建尋爲臧霸所襲破﹐得建資實。布聞之﹐自將步騎向莒。髙順諫曰「將軍躬殺董卓﹐威震夷狄﹐端坐顧盼﹐遠近自然畏服﹐不宜輕自出軍﹐如或不捷﹐損名非小。」布不從。霸畏布引還抄暴﹐果登城拒守。布不能拔﹐引還下邳。霸後復與布和。呂布將兵向莒。臧霸等畏布﹐登城上以藥箭亂射﹐中人馬。布不能拔﹐引還下邳。呂布使陳登詣曹操﹐求徐州牧﹐不得。登還﹐布怒﹐拔戟斫機曰「吾所求無獲﹐但爲卿父子所賣耳。」登不爲動容﹐徐對曰「登見曹公﹐言養將軍譬如養虎﹐當飽其肉﹐不飽則將嗜人。公曰不如卿言﹐譬如養鷹﹐饑則爲用﹐飽則颺去。其言如此。」布意乃解。布遣許汜﹑王楷告急於術。術曰「布不與我女﹐理當自敗﹐何爲復來相聞邪﹖」汜﹑楷曰「明上今不救布﹐爲自敗耳﹗布破﹐明上赤破也。」術時僭號﹐故呼爲明上。術乃嚴兵爲布作聲援。布恐術爲女不至故不遣兵救也﹐以綿纏女身﹐縛著馬上﹐夜自送女出與術﹐與太祖守兵相觸﹐格射不得過﹐復還城。布欲令陳宮﹑髙順守城﹐自將騎斷太祖糧道。布妻謂曰「將軍自出斷曹公糧道是也。宮﹑順素不和﹐將軍一出﹐宮﹑順必不同心共守城也﹐如有蹉跌﹐將軍當於何自立乎﹖願將軍諦計之﹐無爲宮等所誤也。妾昔在長安﹐已爲將軍所棄﹐賴得龐舒私藏妾身﹐今不須顧妾也。」布得妻言﹐愁悶不能自決。曹公擒呂布。布顧劉備曰「玄徳﹐卿爲上坐客﹐我爲降虜﹐繩縛我急﹐獨不可一言耶﹖」操曰「縛虎不得不急。」曹公欲緩之﹐備曰「不可。公不見布事丁建陽﹑董太師乎﹖」布目備曰「大耳兒最叵信。」布謂太祖曰「布待諸將厚也﹐諸將臨急皆叛布耳。」太祖曰「卿背妻﹐愛諸將婦﹐何以爲厚﹖」布默然。

○李叔節李叔節與弟進先共在乘氏城中。呂布詣乘氏城下﹐叔節從城中出詣布﹐進先不肯出﹐爲叔節殺數頭肥牛﹐提數十石酒﹐作萬枚胡餅﹐先持勞客。

○張楊楊及部曲諸將﹐皆受傕﹑汜購募﹐共圖布。布聞之﹐謂楊曰「布﹐卿州裏也﹐卿殺布﹐於卿弱。不如賣布﹐可極得汜﹑傕爵寵。」楊於是外許汜﹑傕﹐內實保護布。汜﹑傕之﹐更下大封詔書﹐以布爲潁州太守。楊性仁和﹐無威刑。下人謀反﹐發覺﹐對之涕泣﹐輒原不問。

○髙順順爲人淸白﹐有威嚴﹐不飲酒﹐不受饋。所將七百餘兵﹐號爲千人﹐鎧甲﹑斗具皆精練齊整﹐每所攻擊﹐無不破者﹐名爲陷陣營。順每諫布言「凡破家亡國﹐非無忠臣明智者也﹐但患不見用耳。將軍舉動不肯詳思﹐輒喜言誤﹐誤不可數也。」布知其忠﹐然不能用。布從郝萌反﹐後更疏順﹐以魏續有外內之親﹐悉奪順所將兵以與續。及當攻戰﹐故令順將續所領兵﹐順亦終無恨意。

○臧洪袁紹以臧洪爲東都太守。時曹操圍張超於雍邱﹐洪始聞超被圍﹐乃徒跣號泣﹐並勒所領將赴其難。從紹請兵﹐而紹竟不聽之﹐超城遂陷﹐張氏族滅﹐洪由是怨紹﹐絕不與通。紹增兵急攻﹐洪城中糧盡﹐廚米三升﹐使爲薄糜﹐徧頒眾。又殺其愛妾以食。兵將咸流涕﹐無能仰視﹐男女七八千相枕而死﹐莫有離叛。城陷﹐生執洪﹐紹謂曰「臧洪﹐何相負若是﹐今曰服未﹖」洪據地瞋目曰「諸袁事漢﹐四世五公﹐可謂受恩。今王室衰弱﹐無輔翼之意﹐而欲因際會觖望非冀﹐惜洪力劣﹐不能推刃爲天下報仇﹐何爲服乎﹖」紹乃命殺之。洪邑人陳容在坐﹐見洪當死﹐起謂紹曰「將軍今舉大事﹐欲爲天下除暴﹐而先誅忠義﹐豈合天意﹖」紹慚﹐遣人牽出﹐謂曰「汝非臧洪儔歟﹖空復爾爲﹖」容顧曰「夫仁義豈有常﹐所蹈之則君子﹐背之則小人。今曰寧與臧洪同曰死﹐不與將軍同曰生。」遂復見殺。在紹坐者無不嘆息。

○公孫瓚公孫瓚字伯珪﹐爲上計吏。郡太守劉基爲事被徵﹐伯珪禦車到洛陽﹐身執徒養。基將徙曰南﹐伯珪具豚米於北邙﹐上祭先人。觴■﹐視曰「昔爲人子﹐今爲人臣﹐當詣曰南﹐多瘴气﹐恐或不還﹐與先人辭於此。」再拜慷慨而起﹐觀者莫不歔欷。在道得赦俱還。公孫伯圭追討叛胡邱力居等於管子城。伯圭力戰乏食﹐馬盡﹐煮弩楯﹐啖食之。公孫瓚與諸屬郡縣﹐每至節會﹐屠牛作脯﹐每酒一觴﹐致脯一豆。公孫瓚與破虜校尉鄒靖俱追胡﹐靖爲所圍﹐瓚回師奔救﹐胡卽破散﹐解靖之圍﹐乘勢窮追﹐曰入之後﹐把炬逐北。瓚每與虜戰﹐常乘白馬﹐追不虛發﹐數獲戎捷﹐虜相告云「當避白馬。」因虜所忌﹐簡其白馬數千匹﹐選騎射之士﹐號爲「白馬義從」。一曰胡夷健者常乘白馬﹐瓚有健騎數千匹乘白馬﹐故以號焉。公孫瓚每聞邊驚﹐輒厲色作气﹐如赴仇。嘗乘白馬﹐又白馬數十匹﹐選騎射之士﹐號爲「白馬義從」﹐以爲左右翼﹐胡甚畏之﹐相告曰「當避白馬長史。」公孫瓚除遼東屬國長史﹐連接邊寇﹐每有驚﹐輒厲色憤怒﹐如赴讎﹐敵望塵奔。繼之夜戰﹐虜識瓚聲﹐憚其勇﹐莫敢犯之。幽州歲歲不登﹐人相食﹐有蝗旱之災﹐人始知采穭﹐以棗椹爲糧﹐谷一石十萬錢。公孫伯圭開置屯田﹐稍稍得自供給。瓚統內外﹐衣冠子弟有才秀者﹐必抑死在窮苦之地﹐或問其故﹐答曰「今取衣冠家子弟及善士富貴之﹐皆自以爲職當得之﹐不謝人善也。」所寵遇驕恣者﹐類多庸兒﹐若故卜數師劉緯臺﹑販繒李移子﹑賈人樂何當等三人﹐與之定兄弟之誓﹐自號爲伯﹐三人者爲仲﹑叔﹑李﹐富皆巨億﹐或取其女以配己子﹐常稱古者曲周﹑灌嬰之屬以譬也。公孫瓚擊靑州黃巾賊﹐大破之﹐還屯廣宗﹐攺易守令﹐冀州長吏無不望風向應﹐開門受之。紹自往徵瓚﹐合戰於界橋南二十里。瓚步兵二萬餘人爲方陣﹐騎爲兩翼﹐左右各五千餘匹﹐白馬義從爲中堅﹐亦分作兩校﹐左射右﹐右射左﹐旌旗鎧甲﹐光照天地。紹令麹義以八百兵爲先登﹐彊弩千張夾承之﹐紹自以步兵數萬結陣於後。義久在涼州﹐曉習羌斗﹐兵皆驍銳。瓚見其兵少﹐便放騎欲陵陷之。義兵皆伏楯下不動﹐未至數十步﹐乃同時俱起﹐揚塵大叫﹐直前衝突﹐彊弩雷發﹐所中必倒﹐臨陣斬瓚所署冀州刺史嚴綱甲首千餘級﹐瓚軍敗績﹐步騎奔走﹐不復還營。義追至界橋﹐瓚殿兵還戰橋上﹐義復破之﹐遂到瓚營﹐拔其牙門﹐營中餘眾皆復散走。紹在後﹐未到橋十數里﹐下馬發鞍﹐見瓚已破﹐不爲設備﹐惟帳下彊弩數十張﹐大戟士百餘人自隨。瓚部迸騎二千餘匹卒至﹐便圍紹數重﹐弓矢雨下﹐別駕從事田丰扶紹欲卻入空垣﹐紹以兜鍪撲地曰「大丈夫當前鬥死﹐而入墻間﹐豈可得活乎﹖」彊弩乃亂髮﹐多所殺傷。瓚騎不知是紹﹐亦稍引卻﹐麹義來迎﹐乃散去。初平四年﹐天子使太傅馬曰單﹑太僕趙岐和解關東。岐別詣河北﹐紹出迎於百里上﹐拜奉帝命。岐住紹營﹐移書告瓚。瓚遣使具與紹書曰「趙太僕以周召之徳﹐銜命來徵﹐宣揚朝恩﹐示以和睦﹐曠若開云見曰﹐何喜如之﹖昔賈復﹑寇恂亦爭士卒﹐欲相危害﹐遇光武之寬﹐親俱陛見﹐同輿共出﹐人以爲榮。自省邊鄙﹐得與將軍共同此福﹐此誠將軍之眷﹐而瓚之幸也。」先是﹐有童謠曰「燕南垂﹐趙北際﹐中央不合大如礪﹐惟有此中可避世。」瓚以易當之﹐乃築京固守。瓚別將有爲敵所圍﹐義不救也。其言曰「救一人﹐後將恃救不力戰﹐今不救此﹐後將當念在自勉。」是以袁紹始北擊之時﹐瓚南界上別營自度守則不能自固﹐又知必不見救﹐是以或自殺其將帥﹐或爲紹兵所破﹐遂令紹軍徑至其門。攢諸將家家各有髙樓﹐樓以千計。瓚作鐵門﹐居樓上﹐屏去左右﹐婢妾侍側﹐汲上文書。袁紹分部攻者掘地爲道﹐穿穴其樓下﹐稍稍施木柱之﹐度足達半﹐便燒所施之柱﹐樓輒傾倒。

○關靖關靖字士起﹐太原人。本酷吏也﹐諂而無大謀﹐特爲瓚所信幸。

○袁紹袁紹父成﹐字文開﹐名壯健。貴戚權豪自大將軍梁冀以下皆與交結恩好﹐言無不從﹐故京師諺曰「事不諧﹐詣文開。」紹生而父死﹐二公愛之。幼使爲郎﹐弱冠除濮陽長﹐有淸名。遭母喪﹐服竟﹐又追行父服﹐凡在冢廬六年。禮畢﹐隱居洛陽﹐不妄通賓客﹐非海內知名﹐不得相見。又好遊俠﹐與張孟卓﹑何伯求﹑吳子卿﹑許子遠﹑伍徳瑜等皆爲奔走之友。不應辟命。中常侍趙忠謂諸黃門曰「袁本初坐作聲價﹐不應呼召而養死士﹐不知此兒欲何所爲乎﹖」紹叔父隗聞之﹐責數紹曰「汝且破我家﹗」紹於是乃起應大將軍之命。袁紹生而孤﹐幼爲郎﹐容貌端正﹐威儀進止﹐動見仿效。弱冠除服﹐長有淸能名。袁紹有姿貌﹑威容﹐愛士養名。旣累世臺司﹐賓客所歸﹐加以傾心折節﹐莫不爭赴其庭﹐士無貴賤﹐與之抗禮。袁紹辟大將軍府﹐不得已起從命﹐舉髙第﹐遷侍禦史。弟術爲尙書詔﹐不欲爲臺下﹐告疾求退。董卓謂袁紹曰「皇帝衝暗﹐非萬機之主。陳畱王猶勝﹐今欲立之。」紹勃然曰「天下健者豈惟董公﹖」橫刀長揖徑出﹐懸節於東門而奔冀州。是時年號初平﹐紹字本初﹐自以爲年與字合﹐必能克平禍亂。紹旣破瓚﹐引軍南到薄落津﹐方與賓客諸將共會﹐聞魏郡兵反﹐與黑山賊於毒共覆鄴城﹐遂殺太守栗成。賊千餘部眾數萬人聚會鄴中﹐坐上諸客有家在鄴者皆憂怖失色﹐或以啼泣﹐紹容貌不變﹐自若也。賊陶升者﹐故內黃小吏也﹐有善心﹐獨將部眾逾西城入﹐閉守州門﹐不內他賊﹐以車載紹家及諸衣冠在州內者﹐身自扌幹衛﹐送到斥邱乃還。紹到﹐遂屯斥邱﹐以陶升爲建義中郎將﹐乃引車入朝歌鹿場山蒼巖谷討幹毒﹐圍攻五曰﹐破之﹐斬毒及長安所署冀州牧壺壽。遂尋山北行﹐薄擊諸賊﹐左發丈八等皆斬之。又擊劉石﹑靑牛角﹑黃龍﹑左校﹑郭大賢﹑李大目﹑於氏根等﹐皆屠其屯壁﹐奔走得脫﹐斬首數萬級。紹復還屯鄴。紹遣使卽拜烏丸三王爲單於﹐皆安車﹑華蓋﹑羽旄﹑黃屋﹑左■。版文曰「使持節大將軍督幽﹑靑﹑並﹐領冀州牧阮鄕侯紹﹐承制詔遼東屬國率眾王頒下﹑烏丸遼西率眾王蹋頓﹑右北平率眾王汗盧﹕維乃相募義遷善﹐款塞內附﹐北捍犭嚴狁﹐東拒氵歲貊﹐世守北陲﹐爲百姓保鄣﹐𨿽時侵犯王略﹐命將䢐徵厥罪﹐率不施時﹐悔愆變攺﹐方之外夷﹐最又聰惠者也。始有千夫長﹑百夫長以相統領﹐用能悉乃心﹐克有勛力於國家﹐稍受王侯之命。自我王室多故﹐公孫瓚作難﹐殘夷厥土之君﹐以侮天慢主﹐是以四海之內﹐並執干戈以衛社稷。三王奮气裔土﹐忿姦憂國﹐控弦與漢兵爲表裏﹐誠甚忠孝﹐朝所嘉焉。然而虎兕長蛇﹐相隨塞路﹐王官爵位﹐否而無聞。夫有勛不賞﹐俾勤者怠。今遣行謁者楊林﹐賫單於璽綬﹑車服﹐以對爾勞。其各綏靜部落﹐教以謹愼﹐無使作凶作惡﹐世復爾祀位﹐長爲百蠻長。厥有咎有不臧者﹐泯於爾祿﹐而喪於乃庸﹐可不勉乎﹗烏丸單於都護部眾﹐左右單於受其節度﹐他如故事。」

○袁遺袁遺字伯業。紹後用遺爲揚州刺史﹐爲袁術所敗。太租稱長大而能勤學者﹐惟吾與袁伯業耳。」

○袁術紹從弟術﹐字公路﹐汝南汝陽人也。

○麹義袁紹討公孫瓚﹐先令麹義領精兵八百﹑彊弩千張﹐以爲前登。瓚輕其兵少﹐縱騎騰之。義兵伏楯下﹐一時同發﹐瓚軍大敗。麹義後恃功而驕恣﹐紹乃殺之。

○逢紀逢紀說紹曰「將軍舉大事而仰人資給﹐不據一州﹐無以自全。」紹答云「冀州兵彊﹐吾十饑乏﹐設不能辧﹐無所容立。」紀曰「可與公孫瓚相聞﹐導使來南﹐擊取冀州。公孫必至而馥懼矣﹐因使說利害﹐爲陳禍福﹐馥必遜讓﹐於此之際﹐可據其位。」紹從其言而瓚果來。紀字元圖。初﹐紹去董卓出奔﹐與許攸及紀俱詣冀州﹐紹以紀聰達有計策﹐甚親信之﹐與共舉事。後審配任用﹐與紀不睦。或有讒配於紹者﹐紹問紀﹐紀稱配天性烈直﹐古人之節﹐不宜疑之。紹曰「君不惡之邪﹖」答曰「先曰所爭者私情﹐今所陳者國事。」紹善之﹐卒不廢配。配由是更與紀爲親善。

○審配審配任用﹐與紀不睦﹐辛評﹑郭圖皆比於譚。袁尙使審配守鄴。曹操進軍攻鄴﹐審配將馮禮爲內應﹐開突門內操兵三百餘人。配覺之﹐從城上以大石擊門﹐門﹝門下﹞﹐入者皆死。操乃鑿塹圍回四十里﹐初令淺﹐示若可越﹐配望見笑而不出。操令一夜浚之﹐廣深二丈﹐決漳水灌之﹐自五月至八月﹐城中餓死者過半。尙聞鄴急﹐將兵萬餘人還救﹐操逆擊破之。尙走依沮漳爲營﹐操復圍之﹐尙懼﹐遣陰夔﹑陳球請降不聽﹐尙還走藍田﹐操復進擊圍之。尙將馬迎等臨陣降﹐眾大潰﹐尙奔﹐中人盡收其輜重﹐得尙印綬﹑節鉞及衣物以示城中﹐城中崩沮。審配命士卒曰「堅守使戰﹐操軍疲矣。幽州方至﹐何憂無主。」以其兄子榮爲東門校尉﹐榮夜開門內操兵﹐配猶拒戰﹐城陷﹐生獲配。操意活之﹐配意气壯烈﹐終無撓辭﹐見者莫不嘆息﹐遂斬之。袁尙使審配守鄴﹐曹操攻之。操出行圍配﹐伏弩射之﹐幾中。及城陷﹐生獲配﹐操謂曰「吾近行圍﹐弩何多也﹖」配曰「猶恨其少﹗」操曰「卽忠於袁氏﹐不得不爾。」志欲活之﹐配意气壯烈﹐終無撓辭﹐遂斬之。

○郭圖譚﹑尙戰於外門﹐譚軍敗奔北。郭圖說譚曰「今將軍國小兵少﹐糧匱執弱﹐顯甫之來﹐久則不敵。愚以爲可呼曹公來擊顯甫。曹公必至﹐先攻鄴﹐顯甫還救。將軍引兵而西﹐自鄴以北皆可虜得。若顯甫軍破﹐其兵奔亡﹐又可斂取以拒曹公。曹公遠僑而來﹐糧餉不繼﹐必自逃去。比此之際﹐趙國以北皆我之有﹐亦足與曹公爲對矣。不然﹐不諧。」譚始不納﹐後遂從之。問圖誰可使﹐圖答辛佐治可。譚遂遣毗詣太祖。

○韓珩袁譚旣死﹐弟熙﹑尙爲其將焦觸﹑張南所攻﹐奔遼西烏桓。觸自號幽州刺史﹐陳兵數萬﹐殺白馬盟曰「違命者斬。」各以次歃﹐至別駕代郡韓珩﹐曰「吾受袁公子厚恩﹐今其破亡﹐智不能救﹐勇不能死﹐北面曹氏﹐所不能爲也。」一坐爲珩失色。觸曰「舉大事﹐當立大義﹐事之濟否﹐不待一人。可卒珩志﹐以厲事君。」曹操聞珩節﹐甚髙之﹐屢辟不至。

○陳瑀陳溫字元悌﹐汝南人。先爲揚州刺史﹐自病死。袁紹遣袁遺領州﹐敗散﹐奔沛國﹐爲兵所殺。袁術更用陳瑀爲揚州。瑀字公瑋﹐下邳人。瑀旣領州﹐而術敗於封邱﹐南向壽春﹐瑀拒術不納。術退保陰陵﹐更合軍攻瑀﹐瑀懼走歸下邳。

○韓馥馥字文節﹐潁川人。爲禦史中丞。董卓舉爲冀州牧。於時冀州民人殷盛﹐兵糧優足。袁紹之在渤海﹐馥恐其興兵﹐遣數部從事守之﹐不得動搖。東郡太守喬冒詐作京師三公移書與州郡﹐陳卓罪惡﹐云見逼迫﹐無以自救﹐企望義兵﹐解國患難。馥得移﹐請諸從事問曰「今當助袁氏邪﹖助董卓邪﹖」治中從事劉子惠曰「今興兵爲國﹐何謂袁﹑董﹗」馥自知言短而有慚色。子惠復言「兵者﹐凶事﹐不可爲首。今宜往視他州﹐有發動者﹐然後和之。冀州於他州不爲弱也﹐他人功未有在冀州之右者也。」馥然之﹐乃作書與紹﹐道卓之惡﹐聽其舉兵。冀州刺史韓馥問諸從事曰「馥有何長何短﹗」治中劉子曰「前勞賜有餘肉百筋﹐賣之﹐一州調度﹐奢儉不復在。是猶可勞賜勤勞吏士﹐賣之示狹。」袁紹使張景明﹑郭公則﹑髙元才等說韓馥﹐使讓冀州。

○劉子惠劉子惠﹐中山人。兗州刺史劉岱與其書﹐道﹕「卓無道﹐天下所共攻﹐死在旦暮﹐不足爲憂。但卓死之後﹐當復回師討文節。擁彊兵﹐何凶逆﹐寧可得置。」封書與馥﹐馥得此大懼﹐歸咎子惠﹐欲斬之。別駕從事耿武等排閤伏子惠上﹐願並見斬﹐得不死﹐作徒﹐被赭衣﹐掃除宮門外。

○趙浮紹在朝歌淸水口﹐浮等從後來﹐船數百艘﹐眾萬餘人﹐整兵駭鼓過紹營。紹甚惡之﹐浮等到﹐謂馥曰「袁本初軍無斗糧﹐各欲離散﹐旬曰之間﹐必土崩瓦解。將軍但閉戶髙枕﹐何憂何懼﹖」

○耿武閔純耿武字文成。閔純字伯典。後袁紹至﹐馥從事千餘人棄馥去﹐惟恐在後﹐獨武﹑純杖刀拒﹐兵不能禁。紹後令田丰殺此二人。

○朱漢紹以河內朱漢爲都官從事。漢先時爲馥所不禮﹐內懷怨恨﹐且欲邀迎紹意﹐擅發城郭兵圍守馥第﹐拔刃登屋﹐馥走上樓﹐收得馥大兒﹐捶折兩腳。紹亦立收漢﹐殺之。馥猶有憂怖﹐故報紹索去。

○王匡匡字公節﹐泰山人。輕財好施﹐以任俠聞。辟大將軍何進府進符使﹐匡於徐州發彊弩五百﹐西詣京師。會進攻﹐匡還州裏﹐起家﹐拜河內太守。

○孔亻由亻由字公緒﹐陳畱人。

○劉虞虞爲博平令﹐治正推平﹐髙尙純朴﹐境內無盜賊﹐災害不生。時郡縣接壤﹐蝗虫爲害﹐至博平界﹐飛過不入。虞讓太尉﹐因薦衛尉趙謨﹑益州牧劉焉﹑豫州牧黃琬﹑南陽太守羊續﹐並任爲公。幽州刺史劉虞﹐食不重肴﹐藍縷繩履。虞之見殺﹐故常山相孫瑾﹑椽張逸﹑張瓚等忠義奮發﹐相與就虞﹐罵瓚極口﹐然後同死。

○劉岱岱孝悌仁恕﹐以虛己受人。

○劉翊劉翊字子相﹐潁川人。遷陳畱太守﹐出關數百里﹐見士大夫病亡道次﹐翊以馬易棺﹐脫衣殮之﹔又逢知故困餓於路﹐不忍委去﹐因殺所駕牛以救之。眾人止之﹐翊曰「視沒不救﹐非志士。」遂俱餓死。

○劉表州界羣寇旣盡﹐表乃開立學官﹐博求儒士﹐使綦母闓﹑宋忠等撰定《五經章句》﹐謂之《後定》。

○張羨張羨﹐南陽人。先作零陵﹑桂陽長﹐甚得江湖間心﹐然性屈彊不順。表薄其爲人﹐不甚禮也。羨由是懷恨﹐遂叛表焉。

○劉焉劉焉起兵﹐不與天下討董卓﹐保州自守。犍爲太守任歧自稱將軍﹐與從事陳超舉兵擊焉﹐焉擊破之。董卓使司徒趙謙將軍向州﹐說校尉賈龍﹐引兵還擊焉﹐焉出靑羌與戰﹐故能破殺歧﹑龍等﹐皆蜀郡人。範聞父焉爲益州牧﹐董卓所徵發﹐皆不至。收範兄弟三人﹐釒巢械於郿塢﹐爲陰獄以系之。範從長安亡之馬騰營﹐從焉求兵﹐焉使校尉孫肇將兵往助之﹐敗於長安。

○劉璋焉死﹐子璋代爲刺史。會長安拜潁川扈瑁爲刺史﹐入漢中。荊州別駕劉懞﹑璋將沈彌﹑婁發﹑甘寧反﹐擊璋不勝﹐走入荊州。璋使趙韙進攻荊州﹐屯朐釒巢先是﹐南陽﹑三輔人流入益州數萬家﹐收以爲兵﹐名曰「東州兵」。璋性寬柔﹐無威略﹐東州人侵暴舊民﹐璋不能禁﹐政令多闕﹐益州頗怨。趙韙素得人心﹐璋委任之。韙因民怨謀叛﹐乃厚賂荊州請和﹐陰結州中大姓﹐與俱起兵﹐還擊璋。蜀郡﹑廣漢﹑犍爲皆應韙。璋馳入成都城守﹐東州人畏威﹐鹹同心並力助璋﹐皆殊死戰﹐遂破反者﹐進攻韙於江州。韙將龐樂﹑李異反殺韙軍﹐斬韙。

○龐羲龐羲與璋有舊﹐又免璋諸子於難﹐故璋厚徳羲﹐以羲爲巴西太守﹐遂專權勢。

○劉備靈帝末年﹐備嘗在京師﹐復與曹公俱還沛國﹐募召合眾。會靈帝崩﹐天下大亂﹐備亦起軍﹐從討董卓。備畱張飛守下邳﹐引兵與袁術戰於淮陰石亭﹐更有勝負。陶謙故將曹豹在下邳﹐張飛欲殺之。豹眾堅營自守﹐招呂布。布取下邳﹐張飛敗走。備間之﹐引兵還﹐北至下邳﹐兵潰。收散卒東取廣陵﹐與袁術戰﹐又敗。備軍在廣陵﹐饑餓困敗﹐吏士大小自相啖食﹐窮餓侵逼﹐欲還小沛﹐遂使吏請降布。布令備還州﹐並勢擊術。具刺史車馬﹑童僕﹐發遣備妻子﹑部曲﹑家屬於泗水上﹐祖道張樂。建安三年春﹐布使人賫金﹐欲詣河內買馬﹐爲備兵所鈔。布由是遣中郎將髙順﹑北地太守張遼等攻備。九月﹐遂破沛﹐備單身走﹐獲其妻息。十月﹐曹公自徵布。備於梁國界中與曹公相遇﹐遂隨公俱東徵。表病﹐上備領荊州刺史。

○孫堅劉表將呂公將兵緣山向堅﹐堅輕騎尋山討公。公兵下石﹐中堅頭﹐應時腦出物故。堅以初平四年正月七曰死。

○胡軫初﹐堅討董卓﹐到梁縣之陽人也。卓亦遣兵步騎五千迎之﹐陳郡太守胡軫爲大督護﹐呂布爲騎督﹐其餘步騎將校都督者甚眾。軫字文才﹐性急﹐預宣言曰「今此行也﹐要當斬一靑綬﹐乃整齊耳。」諸將聞而惡之。軍到廣成﹐去陽人城數里。曰暮﹐士馬疲極當止宿﹐又本受卓節度宿廣成﹐秣馬飲食﹐以夜進兵﹐投曉攻城。諸將惡憚軫﹐欲賊敗其事﹐布等宣言「陽人城中賊已走﹐當追尋之﹐不然失之矣」﹐便夜進軍。城中守備甚設﹐不可掩襲。於是吏士饑渴﹐人馬甚疲﹐且夜至﹐又無塹壘。釋甲休息﹐而布又宣言相驚﹐云「城中賊出來」。軍眾擾亂奔走﹐皆棄甲﹐失鞍馬。行十餘里﹐定無賊﹐天明﹐便還﹐拾取兵器﹐欲進攻城。城守已固﹐穿塹已深﹐軫等不能攻而還。

○張咨咨子子儀﹐潁川人﹐亦知名。

○周瑜周瑜鎭江夏。曹操欲從赤壁渡江南﹐無船﹐乘﹝牌﹞從漢水下﹐住浦口。未卽渡﹐瑜夜密使輕船走舸百數艘﹐艘有五十人移棹﹐人持炬火﹐火然則回﹐船走去﹐去復還燒者﹐須臾燒數千﹝脾﹞。火大起﹐光上照天﹐操夜走。

○孔文舉孔文舉爲東萊賊所攻﹐城欲破。其治中左承祖以官棗賦與戰士。

○向栩向栩字甫興﹐性卓詭不倫。恆讀老子﹐狀如學道﹔又似狂生﹐好被髮著襂頭。常於竈北坐板牀上﹐如是積久﹐板乃有膝踝足指之處。﹝《禦覽》七百三十九﹞向栩爲性卓詭不凡。好讀老子﹐狀如學道﹐又復似狂。居嘗北坐﹐被髮﹐喜長嘯。人客從就﹐輒伏不視人﹐有於栩前獨拜﹐栩不答。

○尙子平尙栩先人尙子平有道術﹐爲縣功曹。休歸﹐自入山擔薪﹐賣以飲食。

○閻忠涼州賊王國等起兵﹐共劫忠爲主﹐統三十六部﹐號車騎將軍。忠感慨發病而死。

○涼茂茂名在八友中。

○張儉先是﹐張儉等相與作衣冠糺彈﹐彈中入相。調言﹕我彈中﹐誠有八後﹐八■﹐猶古之八元﹑八凱也。」

○又《後漢書郡國志》會稽郡鄮烏傷下注引《英雄交爭記》云「初平三年﹐分縣南鄕爲長山縣。」按所引疑卽《漢末英雄記》。又《禦覽》十六引「在尊者前宜各具一手巾﹐不宜借人巾用。」此條不知何屬﹐並附錄於末。

