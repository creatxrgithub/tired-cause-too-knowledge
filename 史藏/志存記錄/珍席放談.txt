珍席放談宋髙晦叟

●卷上宋初循舊制﹐節度使班綴在卿監之下﹐太祖命升於龍墀內。今官至觀察使則禮秩與待制等﹐而元戎位列六曹尙書之次﹐居翰林學士之上﹐得其宜矣。唐制﹐文武雜任作節度使﹐還朝爲省監長貳者間有﹐如顏魯公自江西回充刑部侍郎﹐段成公涇原還領司農卿之類是已﹐亦一時之良矩也。初﹐外戚罕有建節者﹐太祖時杜審進以元舅之尊窮老才得節度使。宋朝之制﹐節度州爲三品﹐刺史州爲五品。蓋五品州則軍事也﹐而命官乃爲防禦使﹐則以防禦團練使領刺史州﹐蓋本唐制。至節度州則非賜旄鉞不以命之﹐若觀察使蓋與節度使相須觀察系州﹐節度系軍﹐節度可以兼觀察﹐觀察視節度則降殺矣。神宗鼎新官制﹐建尙書﹐分六曹以蒞事。制落成之日﹐命左右僕射赴都省禮﹐上依唐制﹐百官致恭以見。王禹玉﹑蔡持正爲二揆尙書﹐拜於副階之上而答拜。禦史中丞諸行侍郎以下拜於庭中而跪於堂上以受其參。上卽聞之﹐翌日登對語及﹐訝不如儀也。厥後登庸者﹐亦不復沿襲矣。故事﹐知制誥待制權發遣三司使事賜金帶。韓玉汝以待制分畫河東地界事畢﹐陳睦以校理使髙麗還進職修撰﹐亦各被賜。近時梁材叔﹑胡師文﹑黃師是之徒皆待制並賜雜學士帶﹐亦優禮也。舊制﹐公卿士大夫引年者隨其品秩髙下例進散官致仕。內外制雜學士前執政官帶職名﹐前宰相帶使弼致仕﹐自熙寧﹑元丰始也。石表之以前參知政事自資政殿大學士吏部侍郎太子少傅致仕。田宣簡後以樞使罷事觀文殿學士尙書左丞乞致仕﹐亦除太子少傅﹐職仕𨿽殊而恩秩一等。前後失於比凝耶﹖輕重系於當時耶﹖神宗朝王公帶觀文殿大學士在金陵府﹐及生日﹐有旨契勘有無所賜禮物。樞密院具到﹐宰臣樞密使帶平章事並使相﹐生日則賜進呈特令依在外使相例賜。昔趙獻拜守太師﹐西京養疾﹐國朝故事﹐非帶同平章事無生辰賜物例。太宗以普故相﹐特示異數﹐遣使就賜。是時自當舉此以聞﹐不知何以遺忘之也。本朝舊相不帶平章事﹐生日錫之以禮物﹐惟二公爾。本朝小使臣供奉官而下﹐皆隸宣徽院﹐院使之��禮遂同二府而班在樞密副使之上。至雍熙中置三班院﹐專領小使臣授任﹐而宣徽使如舊﹐其後班綴下榻副矣。爲使者不勝計賜重金笏帶﹐惟王君貺爾。舊令﹐郡守監司通判隨其服色借紫或緋而不垂魚。按﹐唐制借緋卽佩銀魚﹐借紫卽佩金魚﹐亦人銜位書之﹐其法似可襲矣。哲宗未親政日﹐宰相呂大防委更先朝官制﹐事極不經﹐以左右字分有無出身人﹐則右職者分當髒污而不足怪責矣。何其不思之甚也﹗朝廷之士弗聞一言論其疏舛﹐出於畏附而然耶﹖果以爲中理而無說耶﹖至上獨攬權綱﹐方命有司復行故典而斥去謬舉﹐天下韙之。班固謂霍光曰﹕不學無術。大防豈非其儔乎﹖凡詔書徳音﹐立後建儲﹐行大誅討﹐拜免三公宰相樞密使﹐命將日﹐制並用白麻紙﹐不使印﹐百官立班宣讀﹐故謂之白麻﹐亦曰宣麻。杜子美有詩云「紫誥追三代﹐黃麻似六經。」﹝按﹐杜甫《贈張》詩﹕「紫誥仍兼綰﹐黃麻似六經。」此作「追三代」﹐未詳所本。﹞黃麻不睹所出﹐蓋唐貞觀以詔敕多蠹﹐始用黃麻紙書寫爾。名與白麻相類﹐而事則殊矣。公式﹐舊惟中書門下﹐今惟尙書省發敕書曰故牒﹐諸州出補牒亦稱故牒﹐自余省臺寺監支移皆云謹牒﹐不易之制也。獨夔州路轉運司公牒輒書故字﹐諸道監司文檄未嘗有類是者也。前後主者但相承行無顧條理而更革者。近時上官復謁屬僚﹐刺字多雲起居某官﹐避參之卑也。夫參辭上下通行之制﹐所爲起居者﹐其禮至重。嫌輕而增重﹐誠爲倒置﹐得非循襲其常弗之思乎﹖唐京師錢陌八十五﹐自河而南八十五。燕代皆以八十爲陌。漢王章建言官司出錢陌減其三。今則凡官私出入悉用七十七陌﹐謂之省陌者是已。獨封贈錢輸官帑陌猶用八十﹐乃唐時余制也。太祖召陳圖南對便殿﹐恩禮甚渥﹐問曰「昔堯舜之爲天下﹐今可至否﹖」對曰「堯舜土階三尺﹐茅茨不剪﹐其迹似不可及。然能以淸淨爲治﹐則今之堯舜也。」上善其對。淸淨之言起於老莊﹐世多以爲道家虛元之說﹐其源蓋出於乾坤易簡之道。堯舜繇之﹐修己以安百姓者也。希夷舉之以答睿問﹐可爲仁人之言﹐其利溥也。豈髙引遠遁方外﹐泛泛之流可攀企哉﹖太祖嘉納﹐帝道日隆﹐聖政日躋﹐偃武修文﹐函夏奠枕視唐虞無間然矣。太祖嘗下詔﹕「吏員繁而求事之治﹐俸祿薄而責人以廉﹐甚無謂也。與其冗員而重費﹐不若省官以益俸。」非獨垂一時之訓﹐足以爲萬世之制。仁宗臨軒淸問賢良之士﹐蘇轍策略曰「陛下近歲以來﹐宮中貴妃已至千數﹐歌舞飲酒歡樂失節﹐坐朝不聞諮議﹐便殿無所顧問。」從官奏曰「陛下恭儉﹐未嘗若是。轍言狂誕﹐恐累盛徳﹐乞行黜落。」帝曰「設制科本求直言﹐蘇轍小官﹐敢言﹐特命收選。夫人主言動﹐轍𨿽妄說﹐果能誑天下之人哉﹖」置而不論﹐仍嘉其能賁以恩寵。容諫納善﹐堯舜禹湯無以過也。章聖嘗謂輔弼曰「諸州長吏或廉而肆虛﹐或察而滋擾﹐或掊斂以爲公﹐或曠職以爲恕﹐此何由致治﹖四者世人不獨不非﹐而反獲休譽多矣。安得廉而弗厲﹐察而弗擾﹐公而弗優﹐恕而弗廢之士與上共理邪﹖」田宣簡昔有言「士君子修身起家易﹐始終盡善難﹔始終盡善易﹐世徳相繼難。」噫﹗士當窮時艱勤自奮﹐往往能之﹐曁其志得欲充﹐喪其素操﹐蓋亦弗稀。或己克終而子孫殞家聲者多是﹐公語足以爲士大夫之良規也。楊文公嘗云「人之操履無若誠實。」此曾子平日三省其身之道﹐而孟子所謂仰不愧於天﹐俯不怍於人者也。君子允蹈﹐其可後乎﹖王沂公嘗云「是非曲直在聽斷之審。請以藥物諭之﹐醫方謂藥物有相使相反者﹐如甘艸爲國老﹐以性能和眾藥﹐放湯齊中﹐不論寒溫多用之。而斑貓有毒﹐相反﹐若用之則致害人。」時以爲名論。噫﹗攻疾者投藥相反﹐患止一身。經國者用人相反﹐獘及天下﹐弗可忽也。李谷有言﹐壯年仕宦﹐忌於太速﹐肌體患於太丰。早速早丰﹐莫能致遠﹐物禮自然也。而斯乃分定﹐匪系乎人。𨿽不速丰有可得耶﹖若謂爵祿用巧心彊力必能駛取則誤矣。蓋有經營而卽如其意者﹐是亦命也。適與幸會焉。蘇文忠有言「人之仕宦﹐但只作郎官典郡﹐自無患害也。蓋位髙貴重﹐常近顚躓﹐理自然耳。正人居要路則忘身許國﹐知其必爲羣小側目乘伺間隙﹐邪人知重權則營私罔上﹐言者抵罪。貫盈難掩﹐終致發揚﹐邪正不類﹐皆所以貽禍也。」公言約而旨深矣。龐潁公嘗云「大臣尢當只畏繩墨﹐豈可自恃貴重亂天子法﹖」此談足以爲鉅人藥石也。嘗思法非爲君子設﹐世之君子冒而弗憚﹐將何以禦中人之下者哉﹖士大夫有審顧憲章不少逾閒者﹐人或嗤以爲拘出矩度﹐以肆放而無所卹者。或推以爲才﹐果其然乎﹖若人知法之可虞﹐則世無招尢速累者矣。若舉皆勿避於法﹐則世無能保厥躬者矣﹐系所自處也。先賢云﹐上順公法﹐下順人情﹐故稱循吏。可不謂之才乎﹖趙中令舉官訓﹐人有見其故槁但云「某當公事如私事﹐愛惜官物如己物。」誠簡切也。世之從仕者﹐多汲汲然營私謀己﹐心惟恐後﹐治公事豈嬰思慮﹐主官物弗人顧ツ﹐第務因循﹐苟且以度歲。時而僥幸﹐襲以成風﹐恬莫怪也。能如公所舉﹐則州邑必無稽違﹐帑廩寧有侵蠹矣﹗推士者往往爲過情溢美之談﹐曲相藻飾﹐是非可否﹐未免失眞﹐視中令得無愧乎﹖孫宣公一代之名儒也。久在經筵﹐嘗取《無逸》篇繪圖以進徳廟﹐援唐明皇時故事爾。夫《無逸》﹐周公所以戒成王﹐欲知先業之艱難而罔可怠豫。王道之持盈﹐守成而致長久﹐安寧之道也。宜其常置左右﹐起居出入觀瞻念慮焉。寇萊公以將相穹崇﹐歷鎭方﹐面諭擯紹者。遇有過客造請﹐常以同年小錄與參狀俱呈﹐若其人聯榜而年在己上者﹐𨿽州縣小官亦展茵席以敍拜禮﹐舊如此。近時同年事分一空﹐得公之彷佛者﹐可以厚浮俗而爲佳語矣。冠萊公當國﹐契丹入境﹐河朔戒嚴﹐朝論二三﹐未知適從﹐獨公勸上親幸澶淵﹐得以振士气。章聖面諭擘畫邊事及駕起與不起至何處者﹐準條四事以對﹐曲盡機要﹐其狀右語奏云「陛下睿智淵深﹐聖猷宏遠﹐固以坐籌而決勝﹐尙猶虛己以詢謀。兼彼契丹頗乏糧糗﹐𨿽恃甲兵之眾﹐必懷首尾之憂﹐豈敢不顧大軍乃圖深入﹖然亦慮其凶狡﹐須至過有防虞。」由是宸衷決從其策不惑﹐鑾輿順動﹐敵兵北歸。議者以寇公之公烈崛然第一﹐信不誣矣﹗寇公性尙華侈﹐夏英公亦然。夏嘗語門下客曰「萊公自奉豪奢﹐而世弗非者。至某則云云者多﹐何也﹖」客對曰「舊傳寇公在鎭﹐暇日與僚屬出郊園﹐坐席上﹐聞馱鐸聲﹐遣介問之﹐乃一縣令代還行李經由。公卽召同席﹐從容宴﹐賞侍中。今待入京士大夫與出都之人禮數已自加損﹐況其他歟﹗宜乎物論之不同矣。」竦默然久之。夫虛心下士﹐弗論髙卑疏暱者﹐無賢不肖悉皆推尙﹐曲意輕重﹐欲收人情者譽未必至﹐而毀亦莫可逃也。李文定年四十方登第。陳康肅守鄞時﹐猶在場屋﹐多與之遊﹐每題壁則書布衣李迪捧硯。其後李相國﹐而陳方建節﹐升沈淹滯蓋叵測也。劉溫叟﹐嶽之子也。以父名嶽﹐終身不聽樂。李文正一代之賢人也﹐嘗云「禮不諱嫌名。」二名不偏諱﹐劉不登嵩華諸嶽則可矣。而諱嶽不聽樂﹐無乃過矣。夫嶽與樂比其他嫌名異矣。耳聞管弦愉樂之音﹐冒父之嫌名而弗顧﹐人子安乎﹖禮以義起﹐豈必須典制顯禁﹐然後避也﹖緣人情論之﹐未爲過爾。楊文公在翰林﹐母處外被疾。請告﹐不待報卽去。上遣中使賜禦封藥洎金帛以賜﹐謂輔臣曰「億﹐侍從官﹐安得如此自便﹖」王文正對曰「億﹐本寒士﹐先帝賞其詞學﹐置在館殿﹐陛下矜容﹐不然顚躓久矣。然近職不當居外地﹐遂除太常少卿分司。」夫近侍輕事而聖君優假﹐大臣又善爲之地﹐眞幸遇矣。王文正公宇量鴻曠絕倫﹐在相府日未還等間。上遣中使錫禦酒十器﹐方逾閫內﹐厥兄亟令人詣國封首取二壺。其婦云「此上賜也﹐俟相公歸視卽持去。」兄怒﹐挈挺擊壺皆碎﹐醞流盈地。夫人惡之﹐不令卻掃﹐公歸見之﹐問其故﹐左右具道所以然。徐語國封曰「人生光景幾許時﹐其間何用校計。」余無他言。兄與國封默愧也。張文定守江陵﹐歲大旱﹐田稼將敗﹐民憂艱食。公自府宇率僚佐炎日中拖紳端笏徹蓋徒步至承天寺弗捨モ雨﹐升殿焚香﹐祀拜才終﹐甘澤飄零﹐霈然г足。邦人舞泳﹐遂獲有秋。故老尙能傳道其事以相語﹐至誠感格如是之央也。王沂公罷政柄﹐以相節守西都﹐屬縣兩簿尉同詣府參﹐公見之﹐將命者喝放。參訖﹐請升階啜茶﹐二人皆新第經生﹐不閒儀﹐遂拜於堂上。旣去﹐左右申舉非儀﹐公捲其狀﹐語之曰「人拜有甚惡﹖」噫﹗大臣包荒固非淺丈夫之可望也。呂文靖當國﹐一日歸自中書﹐欲發奏牘﹐令子弟開堂﹐印莫知所在﹐家人駭顧﹐公默然﹐但命緘扃如故而已。翌日至政事堂用印﹐印在如故﹐蓋主吏時或竊用﹐自是防察謹嚴﹐姦勿能措。若卽暴揚窮治﹐則非惟貽中外訊笑﹐而牽連抵罪者亦多矣。世皆服公之識度絕人遠甚也。呂文靖慶曆在相府久病﹐昭陵手詔云「古人言髭可療疾。𨿽無痊驗﹐今朕剪髭與夷簡合湯藥﹐表予意也。」昔白傅詠唐太宗剪髭燒藥賜功臣李﹐嗚咽思殺身﹐其渥儷矣。君臣之間至恩如此﹐𨿽殺身詎足以報﹖況之阿諛但爲謀身之地哉﹗白傅之言不亦過歟﹖範文正公賢髙一代﹐踐更貴仕﹐至登政府﹐常務周賑宗族以逮孤遠。薨之日家無餘貲﹐窀穸有期﹐素相厚善者韓﹑富﹑田﹑裴諸公各出金帛之助。狄武襄常在麾下﹐早被知鑑﹐時位樞席﹐賻贈倍腆於諸公﹐然有古風槪﹐悠悠之交非其比也。範文正公﹐王佐才﹐世所髙仰弗逾﹐大用未究所蘊而亡﹐時論悵惜。後三十餘年﹐子純仁自同知樞密院事拜相﹐紳多以爲宜﹐非如前輩英聲茂實﹐實在人耳目中屬望以相天下者也。蓋文正位弗稱才﹐公議未契。一旦嗣續登庸輿情慰厭爾﹐與魯人欲臧孫達之有後幾矣。●卷下哲宗嗣統﹐宣仁權同聽斷。蔡持正以故相典安陸。暇日偶作小詩數篇。朝散郎吳處厚守漢陽﹐鄰封也。平日深嫌蔡秉政﹐時不相推引﹐購得詩本﹐輒以己意曲加注釋﹐以爲意在怨訕﹐如其私說飛驛上聞。禍起不測﹐遂竄嶺外。時上相呂大防等居輔弼之地﹐皆緘默顧忌﹐無所論辯﹐奉行而已。惟右揆範堯夫奏疏理列﹐又與王正仲簾前再三爲之辯解﹐不克﹐回已行之制。而二公亦各罷去﹐天下士論靡不賢其人也。噫﹗人臣效情與夫兪合者臨事則可見矣﹐可弗察哉﹗範文正殿余杭時﹐有一近臣同路宴公於堂﹐以其家聲樂相娛﹐繼出俳優﹐男女紛揉﹐褒語交至。怪而問其男女誰何﹐主人答云「兒曹爾。」公不懌﹐避席卽去。王荊公具書其事於策﹐眞可謂直筆矣。富文忠﹑楊隱甫皆晏元獻公婿也。公在二府日﹐二人已升貴仕。富每詣謁﹐則書室中會話竟日﹐家膳而去。楊或來見﹐坐堂上置酒從容﹐出姬侍奏弦管﹑按歌舞以相娛樂。人以是知公待二婿之重輕也。二婿之功名年位亦自不相倫矣。富文忠公以累朝舊相出鎭河陽﹐龍圖韓贄自西京被召孟洛﹐相去不及百里。𨿽非入都。正驛而迂行止一捨爾。韓未戒行﹐馳書於公﹐欲因而假道三城以通典謁。公報拒之﹐意謂侍從被召不當曲程﹐先展私覿﹐慮招物議。大臣於事避愼如此﹐飛謗其能及乎﹖富文忠卜宅洛陽﹐勝偉寇於西都王君貺相繼起第﹐又復過之也。然而富公年七十卽上印綬乞骸致政﹐優佚自善﹐家居十期。太原公𨿽嘗暫止其間﹐老猶任事﹐擁節旄殿方﹐面亟モ歸甚切﹐未兪而終於鎭﹐名圃廣廈﹐虛設爾。有而不知足﹐失其所以有者也。韓忠獻﹑富文忠立朝傑然無出其右﹐眞社稷之衛﹐邦家之光也。仁宗𨿽任之政府﹐未幾皆出﹐久流於外﹐四海士民系望以爲相者久矣。上亦終諒其賢﹐嘉間相繼秉鈞軸﹐簪列辟林麓潛夫拭目延頸競欲觀聽弛張﹐遲遲未有聞見。或切語而私怪﹐逾年行享大禮﹐於赦文中列廢置者數十事﹐皆興利蠲害之端﹐人同慶幸﹐視其措畫可知其故也。世方知二公不卽變更﹐蓋有待焉。因肆赦而推惠者﹐非獨使編氓比戶曉然歸恩於上﹐又免郡縣數數遵承之煩﹐莫不嘆誦其徳業不羣也。豈非君子之道昭然日彰而宰相自有體者乎﹖韓魏公未相時﹐自政府出﹐更歷方而久之。建節判相州﹐鄴臺﹐公松楸所在也。上謝表云「鋪排牛酒﹐燕故老於裏中﹔羅列旌幢﹐拜先臣於墓下。」一時之盛事也。人子致位若斯來臨鄕社﹐所謂以顯父母者也。韓魏公在相府。嘉中畿邑多蝗﹐朝廷遣使分行督捕。時一朝士還闕見公﹐面白縣𨿽有蝗﹐全不食稼。公識其言之佞也﹐遂問有遺種否﹐佞者不期問此﹐遽對遺種不無。公曰「但恐來年令嗣不及尊君。」其人慚而退。韓魏公秉鈞時﹐王陶遊其門﹐公亦素器之。累歷從官﹐及爲中丞﹐未登二府﹐怏怏有望於公。因撫細故奏疏詆公﹐由此出守轉郡。謝上表﹐尢肆狂訐﹐詞皆浮實﹐至舉丁朱崖以況公﹐悖妄弗顧於理甚矣。忿欲攻人失其所禦﹐一旦至於是也﹐由此大失望公。後𨿽復用於朝爲計相﹐竟不躋丞弼之列﹐足爲躁人鑑矣。潞公嘉佑中位元臺時﹐上偶違豫二府﹐同宿於內。一夕﹐有人款禁闥告變﹐公卽命礱墨於盎﹐呼其人至前﹐濃塗面目﹐驅出斬東華門外。翌日﹐都下帖然﹐𨿽左右亦莫知其上變者誰何也。倉卒之間處非常之事﹐如是足鎭服中外﹐絕人遠甚﹐誠社稷之衛也。程康穆帥髙陽﹐北使過部稱疾﹐遣人白公欲著帽以見﹐公拒之。報曰「疾則可無相見﹐見當如禮。」使人沮伏莫能爲辭﹐深得鎭禦之方也。範蜀公皇中知諫院。陳恭公爲相﹐嬖妾笞殺一婢﹐禦史奏論排斥不知所謂﹐遂誣公私其女。景仁上言朝廷設臺諫官﹐使除讒慝﹐非使爲讒﹐果如其言。執中可斬﹐不然則言者亦可斬。禦史怒﹐共劾其阿宰相﹐範弗顧﹐力論其不然。熙寧初﹐歐文忠在政府﹐言官亦誣其私子婦吳氏﹐惟衝鄕以己女嘗辧於文疏﹐余無一言爲明其罔蔑。景仁之心豈持私於相國﹐蓋欲爲朝廷別枉直﹑惜事體爾﹐何其似之者鮮焉﹗蘇子美年二十一﹐上疏極爲切至﹐後以祠會棄躓不振﹐未五十淪亡﹐良可嘆惋。然而是亦韓文公所謂柳子厚少時不自貴重顧惜者也。侍郎郎廉叔淸風峻節﹐聞於一代。嘗師朱ν沈天錫﹐旣顯皆均俸及之﹐每置書不稱官﹐上雲門生。二人旣沒﹐又周其子爲畢婚嫁﹐告老還鄕未有居第﹐漸治園廬﹐號「武林居士」。其賢髙矣。宋莒公再入政府﹐景文時以端明殿學士守成都﹐輒系金方團笏頭帶﹐言者上聞。朝論欲究然否﹐公白上云「臣久備位二府﹐累蒙賜帶﹐曾寄遺祁。兄弟之心﹐覬其早被進用﹐不期遂佩服爾。」事卽中寢﹐可謂善爲辭也。宋莒公晚年﹐景文奄謝諸侄成服﹐公惡其縷太粗﹐命易去。有一門客自言素辱恩遇﹐願請以衣﹐當日都下人多傳笑。近時有相國誕辰﹐馳至賓次薦紳﹐跪籠放生祝壽之人相埒矣。噫﹗士迷深利﹐喪失廉恥﹐莫知自賤者何獨斯焉﹗古傳爲要人或特溺器﹐或驗便液﹐蓋不誣矣﹗夏文莊豪俊之流也﹐然操行多疵﹐淸論寡與。慶曆中﹐自前執政拜樞密使﹐言者排之不已。卽罷﹐時石守道進《聖徳頌》﹐其序云﹐皇帝命得象﹐殊爲丞相﹐竦樞密使。次云用禦史諫官十一疏追竦白麻﹐又除襄爲諫官﹐天地人神昆虫艸木無不喜躍。皇帝退姦進賢發於至誠﹐奮於睿斷﹐見於剛克。公怏怏銜之﹐深歲設水陸齋﹐常旁設一位立牌﹐書曰「夙世冤家石介。」人以謂益彰石之讜言勁節而重自暴其醜也。豈非忿懣內懷勿能制而未之思乎﹖神宗在禦﹐李端願納節以少師致仕﹐特給節度使俸之半。曹佾拜中書令﹐特贈公使錢一萬貫﹐朱衣雙引。皆近朝待戚裏之殊禮也。曾子宣﹑呂吉甫同爲內相﹐與客啜茶注湯者頗數。客云「爾爲翰林司﹐何故不解點茶﹖」吉甫卽云「翰林司若盡會點茶﹐則翰林學士須盡工文章也。」意譏子宣﹐緣此遂相失矣。與武元衡在院中食瓜驅蠅事頗不遠焉。哲宗紹隆丕構拓大提封劉舜卿帥熙河出兵塞外﹐破戎壘﹐擒囚領鬼章﹐至庭下﹐倨悍不拜﹐竟弗能屈﹐反善遇之。識者以謂若因其慢﹐卽時出於不測﹐斬首以徇﹐揚威示武則類必沮勢喪气﹐乘機足以掃蕩也。此正閫外之事﹐專之可也。𨿽罪擅誅何避焉﹖舜卿庸才﹐不能建偉然之事﹐區區畏首畏尾圖全之策﹐執俘以煩朝廷﹐謬矣。人君何賴焉﹖魏文帝云「文人相輕自古而然。」翰墨之流﹐貴己忽人﹐其源久矣。無深怪。惟自視有餘裕者不然﹐如韓退之未嘗弗推子厚﹐杜子美未嘗弗稱太白﹐豈區區務取勝也。江南李后主善詞章﹐能書畫﹐盡皆臻妙絕。是時紙筆之類亦極精致﹐世傳尢好玉屑箋。於蜀主求箋匠造之﹐惟六合水最宜於用﹐卽其地制作﹐今本土所出麻紙無異玉屑﹐蓋所造遺範也。王元之詞學器識度越當代。大宗深所器異﹐而天資忠勁。知無不言﹐言無所徇﹐殆以知制誥坐事貶商州團練副使。還朝﹐上曰「王文章俊穎﹐人罕偕者﹐但性剛直﹐不甚容物。」命宰相召戒之後﹐又繼被貶斥﹐皆以論議也。嘗爲《三黜賦》云「一生幾日﹐八年三黜。始貶商於﹐親老且疾﹐兒未免乳﹐呱呱擁樹。六百里之窮山﹐惟毒蛇與﹝B206﹞虎。歷二稔而生還﹐幸舉族而無苦。再謫滁上﹐吾親已喪﹔幾筵未收﹐旅襯未葬。泣血就路﹐痛彼蒼穹安仰﹐移郡印於淮海﹐信靡監而鞅掌。旋號赴於國哀﹐亦事居而送往。明四人於液垣﹐何寵祿之便蕃。今去齊安﹐發白目昏。吾子有孫﹐始笑未言。去無騎乘﹐畱無田園。羝羊蠲藩﹐老鶴乘軒。不我知者猶謂乎郎官貴而郡守尊也。於戲﹗令尹無慍﹐吾之所師。下惠不恥﹐吾其庶幾卞和之刖﹐吾乃完肌曹沫之敗。吾非輿屍﹐緘金人之口﹐復白圭之詩。細不宥兮過可補﹐思而行兮悔可追。慕康侯之晝接兮苟無所施﹐徒錫馬而胡爲﹖效仲尼之日省兮苟無所爲﹐𨿽嘆鳳而奚悲﹖夫如是屈於身兮不屈其道﹐任百謫而何虧﹖吾當守正直兮佩仁義﹐期終身以行之。」公之志斯可識矣﹐然而直之爲行而悔而弗可恃。臯陶所謂直而溫﹐叔向以直及難是已。元之表啟精致﹐如﹕「諸縣丰登﹐全無公事。一家飽暖﹐盡荷君恩。三神山上﹐曾陪鶴駕之遊﹔六學士中﹐獨有漁父之嘆。」人多傳誦。知制誥被謫﹐未幾復職。謝牘「階前。藥樹重吟謝客之詩﹐觀裏桃花免動劉郎之嘆」﹐比句尢微婉也。田宣簡公天資寬明忠厚﹐海���帥平涼日置灑與僚屬相集﹐路分都監雍元規者酌飲逾常﹐言色失度﹐曳裾離席而遊﹐詰旦方悟。愧畏不勝﹐卽馳詣公﹐深自咎謝。公溫然軟語以存慰之。旣去尙慮其內﹐弗安也。後數日諭副帥範恪宴兵官於西池﹐席半贈以詩曰「醒時莫憶醉時事﹐今日休言昨日非。池上風光宜共﹐勸君不要半酣歸。」元規幾於感泣方寧處矣。論者莫不嘆公之徳量足以容物大過人也。宣簡嘗過箕山﹐望潁水有詩云「先生嘗此傲明時﹐綠岫淸波萬古奇。應有好名心未息﹐灘頭洗耳欲人知。」帝以天下讓﹐若自得而無待於外﹐則遜避而已﹐烏用「洗耳」哉﹗「洗耳」乃欲暴揚其髙風於四方萬世也。公能探其情矣。宣簡初登大科﹐通守金陵日﹐有李琵琶者本建康伶人﹐國除時十餘歲﹐逮玆近八十。因宴席呼出﹐猶能飲巨觥。陳敍平昔﹐歷歷可聽﹐辭容不甚追愴﹐若無情人。又云後主喜音藝﹐選教坊之尢者號「別敕都知」。日夕侍宴﹐自稱父喜琵琶﹐名冠別選。王帥圍城未陷間﹐後主猶未輟樂﹐但云甚述。公有詩卒章曰「曲終甚喜詢前事﹐自言本是都知子。當時此地最繁華﹐酒酣不覺恣矜誇。若使斯人解感傷﹐豈能終老愛琵琶。」誠如所謂矣。以其無情所以道往事奏舊曲而不悲﹐淪落泥塗而長年也。古詩云「寡欲罕所關﹐味薄眞自幸。」又曰「多情眞薄命﹐容易卽回腸。」噫﹗於物味濃而情勿遷者﹐未嘗不爲身之累焉﹗亦賤分致然﹐己莫能而取捨爾。若李琵琶在人間﹐幸未必不多而命未必不厚也。楊文公入省校試﹐天下士旣出﹐眞廟問云「聞卿都堂簾中哄笑何故﹖」對曰「有舉人上請堯舜是幾事。臣答以有疑時不要使﹐因此同僚皆以爲笑。」上爲之動容。範蜀公嘗書於簡﹐在南唐時已著斯事矣。侍郎楊鑾乃國相湯悅之妹婿﹐問悅曰「堯舜不知幾件事﹖」答云「如此疑事不要使。」噫﹗荒唐之流多矣﹐何獨子耶﹖富文忠當軸﹐殿帥闕﹐進擬除授。上謂公曰「張茂實久次何不與選﹖」對曰「茂實𨿽可任﹐曾同臣北使﹐恐致物議﹐故不敢引用。」上曰「朝廷公舉何卹人言﹖」遂被擢禦史中丞。韓絳不知所以﹐奏論其事﹐果如文忠之說﹐彈其非公。丞相卽日家居拜章﹐引咎云「觀絳所言皆中臣病﹐無路可逃於斧鉞﹐胡顏再覲於宸旒﹖」蓋上自知本末不假剖析爾。終由是請去﹐猶堅乞出。又歐陽永叔時爲內制﹐批答云「事緣暖昧﹐語涉中傷﹐遽罷憲司以釋羣惑。𨿽朕之不明不敏﹐能爲卿而辧之。而卿亦何嫌何疑﹐遂將去朕而不顧。避辭已確﹐惇諭亦勤﹐其體予於懷﹐復安厥位﹐使天下曉然知朕任賢而無貳也。」君臣相與至矣﹐然而非歐之筆﹐亦莫能發揮人主之誠意如此之著切﹐而使大臣釋然感通也。韓﹑富二公功與夫當世人望﹐不啻古之王佐也。天下無賢不肖稱韓富二公亦素相厚﹐韓嘗寄詩文忠云「二州連結子孫契﹐十載同馳忠義名。」治平間﹐韓位元臺﹐富爲樞相﹐舉錯之間事有矛盾﹐由是失歡而弗顧﹐相繼而去位。音問慶弔亦皆闊略。所謂勢疑則隙生﹐力侔則亂起。豈虛言乎﹖名賢尙爾﹐況庸人哉﹗馮當時爲舉子時﹐卷中《詠溫泉》云「他如冰雪爾如湯﹐他學安流爾沸揚。人事如今貴和合﹐莫將寒暑苦參商。」﹝平生多可少怪﹐於物無忤志﹐見於良篇矣﹞文潞公守成都﹐獻燈籠錦於溫成宮中﹐都下傳其新異。代還輔政﹐繼而宰國。唐子方爲言官舉貢錦事﹐廷斥其姦﹐詞甚鯁﹐忤天子震怒而不懾。左右之人靡不爲之惴惴﹐坐是竄逐嶺外。李師中有詩送行雲﹕「眞誠自許時不與﹐獨立敢言人所難。去國一身輕似葉﹐髙名千載重如山。並遊英俊顏何厚﹐未死姦諛骨已寒。天意若思安社稷﹐肯教夫子不生還。」人有易未字作尙者﹐蓋有所謂爾。當時義夫志士非獨欽唐之孤節勁气﹐而亦重李之銳然樂善成美矣。日後子方聲問寢揚﹐祿位益顯﹐爲禦史中丞﹐亻免默以養譽望而無所建明﹐不若前時之國爾忘家也。李遂貽書誚其故﹐索取昔年所送之詩﹐可謂直諒之友焉。噫﹗士之微時以忠義自處奮振身名﹐一旦踐更要地冒榮固寵爲私己之謀﹐勿變其操者鮮﹐可責止於唐歟﹗王荊公《登庸謝表》云「念善俗之方姑務徐徐而攺革﹐思愛日之義又將汲汲以施爲。」公之志於是可見矣。世之言者謂公得君專天下之政﹐施張庶務峻切而弗以漸﹐致異論蜂起﹐果知公乎﹖荊公在政府鼎新百度﹐眞大有爲也。有小詩云「金明池道柳參天﹐投老歸來聽管弦。飽食大官猶昔日﹐夕陽流水思茫然。」此乃失意無聊者語也。公方君臣相遇﹐謀合計從﹐不應有此句﹐識者頗怪之也。其後去國久居閒地﹐遂如所詠爾。荊公深知呂吉甫﹐力薦於上﹐遽位要津。不數年同在政府﹐勢焰相軋﹐遂致嫌隙。呂並不安﹐謂人曰﹐惠卿讀儒書只知仲尼之可尊﹐看外典只知佛之可貴﹐今之世只知介甫之可師。不意爲人讒﹐失平日之歡﹐且容惠卿善去。」人有達其言於公者﹐公聞之﹐語其子元澤曰「呂六卻如此使人不忍。」其子答云「公𨿽不忍﹐人將忍公矣。」公默然。夫父子天資厚薄相僚﹐宜其道之至妙莫能相傳授也。五代僭亂之國十﹐竊帝號而不奉正朔者七﹐江南楊溥﹑李﹐蜀王建﹑孟知祥﹐南漢劉陟﹐閩中王延鈞﹐河東劉崇耳。宋元憲﹑歐文忠皆言得錢Α時封落星石爲寶﹐應山制稱寶正六年。疑錢氏亦嘗攺元稱帝而後諱之也。歐公又云「閱吳越與諸國往來書多﹐皆無稱帝事﹐切意當時稱帝攺元獨施於境內﹐不見於四方焉。不然則安得全無旁見之迹也﹖」太原劉氏舊城𨿽已殘廢﹐而余址巋然﹐形勢山聳。當時匝合及四十里﹐气槪雄壯可想也。周世宗徵之不克﹐祖宗相繼親禦六師方縶頑童﹐以區區一隅之力抗中原全盛之鋒﹐非恃金湯雄壯﹐安能遷延歲月耶﹖關陲要地﹐今𨿽壁壘整固﹐或寢增大能與彼相類﹐則非惟足以待寇之來﹐寇亦自潛戢矣。章聖卜地建玉淸昭應宮﹐望气者密﹐以語人其地當出二天子﹐人未然之。不久宮災﹐鞠爲殘燼﹐卽其廢址作睦親宅﹐以居宗室。永厚﹑永裕二帝降生邸中﹐相繼潛躍以福蒼生﹐術士往日所占﹐果不妄矣。文靖長於知人﹐世能道其事者。王仲儀﹐故相子﹐待制年未四十﹐一日謁公﹐簪紳騎從華奕﹐公二子窺之﹐相與羨慕﹐公知而語曰「汝輩何愛王某﹖」對云「以其少年榮達耳。」又告之曰「爾曹皆當遠過斯人。」二子者﹐晦叔﹑寶臣﹐一宰相﹐一樞密使。鑑裁之精如此。丁晉公竄朱崖到海上﹐遇異人頗道嚴生﹐休咎有驗。又云「公但無慮﹐非久當復北歸﹐以壽終。」公叩其由﹐答曰「公食料中尙有羊數口﹐食之未旣爾。」後果來﹐旋以正卿分司﹐然後逝。人之飲可肆心而越分乎﹖王逵爲湖南轉運使。永州何仙姑者曾遇異人﹐得道術﹐迹甚奇怪﹐士大夫多訪其居。王行部至永﹐要詣舟中畱宿數夕。魏帥長沙與之不協﹐遂聞諸朝﹐云﹕逵取無夫婦人宿於船。由是罷。魏所言𨿽險妄﹐而逵爲使者﹐舉措殊弗遠嫌﹐取人指目亦未得無罪焉。古人於寡婦之子非見焉﹐不與之友可弗念哉﹖賈文元未及誕彌之月﹐母夢人遺之一冠。旣寤猶記其形制﹐繪以示人﹐乃貂蟬冠也。後公位躋侍中﹐告薨。王荊公作《挽詞》云「天上貂蟬曾夢賜﹐歸魂應侍紫陽宮。」述其事也。張鄧公在相位喪閨女﹐幾上書薄福字。趙悅道止一子守成都﹐日化去﹐得訃﹐寫冤家字於書背﹐制服哀慟。已而無復悲思﹐玆亦近時宗工中之達者也。王元之淳化中在禁從﹐八月晦日夢賦詩上前。旣悟﹐惟記一句云「九日山中見菊花」﹐莫諭其然也。翌日﹐授商州團練副使﹐孟冬初抵官所﹐菊紛盈於目﹐神先告乎﹖竟淹徊於翰林﹐坎坷於外﹐弗逾大用而亡。亦詩讖爾﹐豈偶然哉﹖富文忠甲辰年丙寅月丙午日癸巳時生﹐韓忠獻戊申年庚申月庚申日庚辰時生。昔有善術者云「富命可及九分﹐韓不及一二分﹐功名祿位弗相上下。」論者莫以爲然。厥後忠獻薨時才年六十﹐文忠還政優遊自適﹐十年方捐館﹐壽八十。始信術之精微也。

