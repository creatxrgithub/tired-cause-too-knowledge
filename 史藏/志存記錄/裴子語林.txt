裴子語林

﹝晉﹞裴啟撰

●裴子語林

婁護﹐字君卿﹐歷遊五侯之門。每旦﹐五侯家各遺餉之。君卿口厭滋味﹐乃試合五侯所餉之鯖而食﹐甚美。世所謂五侯鯖﹐君卿所致。

胡廣本姓黃﹐五月生﹐父母置諸甕中﹐投之於江。胡翁見甕流下﹐聞有小兒啼聲﹐往取﹐因以爲子。遂登三司。廣後不治本親服﹐世以爲譏。

張衡之初死﹐蔡邕母胎孕﹐此二人才貌相類﹐時人云﹕邕是衡之後身。

陳元方遭父喪﹐形體骨立﹐母哀之﹐以錦被蒙其上。郭林宗往弔﹐見錦被而責之。賓客絕百許日。

傅信字子思﹐遭父喪﹐哀慟骨立﹐母憐之﹐竊以錦被蒙其上。林宗往弔之﹐見被﹐謂之曰「卿海內之俊﹐四方是則﹔如何當喪﹐錦被蒙上﹖」郭奮衣而去。自後賓客絕百許日。

傅信忿母﹐母羸病﹐恆驚悸。傅信乃取雞鳧滅毛﹐施於承塵上﹔行落地﹐母輒恐怖。

鄭玄在馬融門下﹐三年不得見﹐令髙足弟子傳授而已。融嘗算渾天不合﹐召鄭玄﹐令一算﹐便決﹐眾咸駭服。及玄業成﹐辭歸﹐融心忌焉。玄亦疑有追者﹐乃坐橋下﹐在水上據屐。融果轉式﹐欲敕追之﹐告左右曰「玄在土下水上據木﹐此必死矣。」遂罷追﹐竟以免。

孔嵩字仲山﹐南陽人也。少與潁川荀彧未冠時共遊太學。彧後爲荊州刺史﹐而嵩家貧﹐與新野裏客傭爲卒。彧時出﹐見嵩﹐下駕。執手曰「昔與子搖扇俱遊太學﹐今子爲卒﹐吾亦痛哉﹗」彧命代嵩。嵩以傭夫不去﹐其歲寒心若此。嵩後三府累請﹐辭不赴。後漢時人。

魏郡太守陳異嘗詣郡民尹方﹐方被頭以水洗盤﹐抱小兒出﹐更無餘言。異曰「被頭者﹐欲吾治民如理髮﹔洗盤者﹐欲使吾淸如水﹔抱小兒者﹐欲吾愛民如赤子也。」

孫策年十四﹐在壽陽詣袁術。始至﹐俄而外通﹕「劉豫州備來。」孫便求去。袁曰「劉豫州何關君﹖」答曰「不爾﹐英雄忌人。」卽出﹐下東階。而劉備從東階上。但轉顧視孫之行步﹐殆不復前矣。

管寧嘗與華子魚少相親友﹐共園中鋤菜﹐見地有片金﹐管揮鍤如故﹐與瓦石無異﹔華捉而擲去。

諸葛武侯與宣王在滑濱﹐將戰﹐宣王戎服蒞事﹐使人覌武侯﹐乃乘素輿﹐著葛巾﹐持白羽扇﹐指麾三軍。眾軍皆隨其進止。宣王聞而嘆曰「可謂名士矣﹗」

蜀人伊籍稱吳土地人物云「其山嶵巍以嵯峨﹐其水■﹝氵甲﹞渫而揚波﹐其人磊砢而英多。」

孫休好射雉﹐至其時﹐則晨往夕還。羣臣莫不上諫曰「此小物﹐何足甚耽﹖」答曰「𨿽爲小物﹐耿介過人﹐朕之所以好也。」

豫章太守顧劭﹐是丞相雍之子﹐在郡卒。時雍方盛集僚屬圍棋﹐外信至﹐而無兒書。𨿽神意不変﹐而心了有故。賓客旣散﹐方嘆曰「已無延陵之遺累﹐寧有喪明之責邪﹖」於是豁情散哀﹐顏色自若。

魏武云「我眠中不可妄近﹐近輒斫人﹐亦不自覺﹐左右宜愼之。」後乃陽凍眠﹐所幸小兒竊以被覆之﹐因便斫殺。自爾﹐莫敢近之。

魏武將見匈奴使﹐自以形陋﹐不足雄遠國﹐使崔季珪代當坐﹐乃自捉刀立牀頭。坐旣畢﹐令人問曰「魏王何如﹖」使答曰「魏王信自雅望非常﹐然牀頭捉刀人﹐此乃英雄也。」魏王聞之﹐馳遣殺此使。

楊修字徳祖﹐魏初弘農華陰人也。爲曹操主簿。曹公至江南﹐讀《曹娥碑》文﹐背上別有八字﹐其辭云「黃絹幼婦外孫蒜臼。」曹公見之不解﹐而謂徳祖﹕「卿知之不﹖」徳祖曰「知之。」曹公曰「卿且勿言﹐待我思之。」行三十里﹐曹公始得﹐令祖先說。祖曰「黃絹﹐色絲﹐『絕』字也。幼婦﹐少女﹐『妙』字也。外孫﹐女子﹐『好』字也。蒜臼﹐受辛﹐『辭』字也。謂『絕妙好辭。』」曹公笑曰「實如孤意。」俗云﹕有智無智﹐校三十里。此之謂也。

董昭爲魏武帝重臣﹐後失勢。文﹑明世﹐入爲衛尉。乃厚加意於侏儒。正朝大會﹐侏儒作董衛尉啼面﹐言昔太祖時事﹐舉坐大笑。明帝悵然不怡﹐月中﹐以爲司徒。

何晏字平叔﹐以主婿拜駙馬都尉。美姿儀﹐面絕白﹐魏文帝疑其著粉。後正夏月﹐喚來﹐與熱湯餅﹐旣啖﹐大汗出﹐隨以朱衣自拭﹐色轉皎潔。帝始信之。

辛恭靜見司馬太傅﹐問何卿處人﹖答曰「西人。」太傅應聲戲之曰「在西頗見西王母不﹖」恭靜答曰「在西乃不見西王母﹐過東已見東王公。」太傅大愧。

夏侯太初從魏帝拜陵﹐陪利松柏下。時暴雨霹靂﹐正中所立之樹﹐冠冕焦壞。左右睹之皆伏﹐太初顏色不攺。景王欲誅夏侯玄﹐意未決間﹐問安平王孚云「己才足以制之不﹖」孚云「昔趙儼葬兒﹐汝來﹐半坐迎之。太初後至﹐一坐悉起。以此方之﹐恐汝不如。」乃殺之。

王經少處貧苦﹐仕至二千石。其母語云「汝本寒家兒﹐仕至二千石﹐可止也。」經不能止。後爲尙書﹐助魏﹐不忠於晉﹐被收。流涕辭母曰「恨昔不從敕﹐以致今日﹗」母無戚容﹐謂曰「汝爲子則孝﹐爲臣則忠﹐有何負哉﹖」

劉伶字伯倫。飲酒一石﹐至酲﹐復飲五斗。其妻責之﹐伶曰「卿可致酒五斗﹐吾當斷之。」妻如其言。伶咒曰「天生劉伶﹐以酒爲名。一飲一石﹐五斗解醒。婦人之言﹐愼不可聽。」

嵇中散夜燈火下彈琴﹐忽有一人﹐面甚小﹐斯須轉大﹐遂長丈餘。黑單衣﹐皂帶。嵇視之旣熟﹐吹火滅﹐曰「吾恥與魑魅爭光。」

嵇中散夜彈琴﹐忽有一鬼著械來﹐嘆其手快﹐曰「君一弦不調。」中散與琴﹐調之﹐聲更淸婉。問其名﹐不對。疑是蔡邕伯喈。伯喈將亡﹐亦被桎梏。

嵇康素與呂安友﹐每一相思﹐千里命駕。安來﹐值康不在。兄喜出迎﹐安不前﹐題門上作「鳳」字而去。喜不悟﹐康至﹐云「鳳﹐凡鳥也。」

陳協數日輒進阮步兵酒一壺。後晉文王欲修九龍堰﹐阮舉協﹐文王用之。掘地得古承水銅龍六枚﹐堰遂成。

胡母彥國至相州﹐坐廳事斷官事。爾時三秋中﹐傍搖扇視事。其兒子先從容顧謂曰「彥國復何爲自貽伊戚﹖」

鄧艾口喫﹐常云「艾艾」。宣王曰「爲云『艾艾』﹐終是幾艾﹖」答曰「譬如『鳳兮鳳兮』﹐故作一鳳耳。」

鐘士季常向人道﹕「吾少年時一紙書﹐人云是阮步兵書﹐皆字字生義﹐旣知是吾﹐不復道也。」

滿奮字武秋﹐體羸﹐惡風﹐侍坐晉武帝﹐屢顧看雲母幌。武帝笑之。或云「北窗琉璃屏風﹐實密似疏。」奮有難色。答曰「臣爲吳牛﹐見月而喘。」或曰是吳質侍魏明帝坐。

孟業爲幽州﹐其人甚肥﹐或以爲千斤。武帝欲稱之﹐難其大臣﹐乃作一大秤掛壁。業入見﹐武帝曰「朕欲試自稱﹐有幾斤。」業答曰「陛下正是欲稱臣耳﹐無煩復勞聖躬。」於是稱業﹐果得千斤。

諸葛靚字仲思﹐在吳﹐於朝堂大會。孫皓問曰「卿字仲思﹐爲欲何思之﹖」曰「在家思孝﹐事君思忠﹐朋友思信。如斯而已。」

陳壽將爲國志﹐謂丁梁州曰「若可覓千斛米見借﹐當爲尊公爲佳傳。」丁不與米﹐遂以無傳。

蔡洪赴洛﹐洛中人問之﹐曰「人皆以洪筆爲鋤耒﹐以紙札爲良田﹐以玄默爲稼穡﹐以禮義爲丰年。」

晉蔡洪赴洛﹐洛中人問曰「吳中舊姓何如﹖」答曰「吳府君聖朝之盛佐﹐明時之俊乂﹔朱永長理物之宏徳﹐淸選之髙望﹔嚴仲弼九臯之鴻鵠﹐空谷之白駒﹔顧彥先八音之琴瑟﹐五色之龍章﹔張威伯歲寒之茂松﹐幽夜之逸光﹔陸士龍鴻鵠之徘徊﹐懸鼓之待槌。此諸君以洪筆爲鋤耒﹐以紙札爲良田﹐以玄墨爲稼穡﹐以義禮爲丰年。」

裴秀母是婢。秀年十八﹐有令望﹐而嫡母妒﹐猶令秀母親役。後大集客﹐秀母下食﹔眾賓見﹐並起拜之。答曰「微賤﹐豈宜如此﹖當爲小兒故耳。」於是大母乃不敢復役之。

夏少明在東國不知名﹐聞裴逸民知人﹐乃裹糧寄載﹐入洛從之。未至裴家少許﹐見一人著黃皮褲褶﹐乘馬將獵。少明問曰「逸民家若遠﹖」答曰「君何以問﹖」少明曰「聞其名知人﹐從會稽來投。」裴曰「身是逸民﹐君明可更來。」明往﹐逸民果知之﹔又嘉其志局﹐用爲西門侯。於此遂知名。

李陽性遊俠﹐士庶無不傾心。爲幽州刺史﹐當之職。盛暑﹐一日詣數百家別﹐賓客與別﹐常塡門﹐遂死於幾下。

中朝有人詣王太尉﹐適王安丰﹑大將軍﹑丞相在坐。因往別屋﹐見季胤﹑平子。還﹐謂人曰「今日之行﹐舉目皆琳瑯珠玉。」

王夷甫處眾中﹐如珠玉之在瓦石。

裴令公目王安丰﹕「眼爛爛如巖下電。」

和嶠諸弟往園中食李﹐而皆計核責錢﹔故嶠婦弟王濟伐之也。

劉道眞年十六﹐在門前弄塵﹐垂鼻涕至胸。洛下年少乘車從門過﹐曰「年少甚■﹝土回﹞塠。」劉便隨車問﹕「爲惡爲善爾﹖」答以「爲善」。劉曰「令君翁亦■﹝土回﹞塠﹐母亦■﹝土回﹞塠。」

劉道眞遭亂﹐自於河側牽船。見一老嫗采桑逆旅﹐劉謂之曰「女子何不調機利杼﹐而采桑逆旅﹖」女答曰「丈夫何不跨馬揮鞭而牽船乎﹖」

道眞嘗與一人共索袢艸中食﹐見一嫗將二兒過﹐並靑衣。調之曰「靑羊將兩羔。」嫗答曰「兩豬共一槽。」

劉道眞子婦始入門﹐遣婢虔。劉聊之甚苦﹐婢固不從﹐劉乃下地叩頭﹐婢懼而從之。明日﹐語人曰「手推故是神物﹐一下而婢服淫。」

賈充問孫皓曰「何以好剝人面皮﹖」皓曰「憎其顏之厚也。」

吳主孫皓字孫賓﹐卽鐘之玄孫也。晉伐孫皓﹐皓降晉﹐晉武帝封皓爲歸命侯。後武帝大會羣臣﹐時皓在座﹐武帝問皓曰「朕聞吳人好作汝語﹐卿試爲之。」皓應聲曰「諾。」因勸帝酒曰「昔與汝爲鄰﹐今與汝作臣。上汝一杯酒﹐令汝壽萬春。」座眾皆失色﹐帝悔不及。

王武子與武帝圍棋﹐孫皓看。王曰「孫歸命何以好剝人面皮﹖」皓曰「見無禮於其君者﹐則剝其皮。」乃舉棋局﹐武子伸腳在局下﹐故譏之。

王濟﹐字武子﹐太原人。又魏舒﹐字陽元﹐濟陰人。二人善射﹐名重當時。並仕晉。

王武子性愛馬﹐亦甚別之。故杜預道﹕「王武子有馬癖﹐和長輿有錢癖。」武帝問杜預﹕「卿有何癖﹖」對曰「臣有《左傳》癖。」

王武子葬﹐孫子荊哭之甚悲﹐賓客莫不垂涕。哭畢﹐向靈座曰「卿常好驢鳴﹐今爲君作驢鳴。」旣作﹐聲似眞﹐賓客皆笑。孫曰「諸君不死﹐而令武子死乎﹖」賓客皆怒。須臾之間﹐或悲﹐或怒﹐或哭。

戴叔鵉母好驢鳴﹐叔鵉每爲驢鳴﹐以樂其母。

中朝方鎭還﹐不與元凱共坐。預徵吳還﹐獨榻﹐不與賓客共也。

洛下少林木﹐炭止如粟狀。羊琇驕豪﹐乃搗小炭爲屑﹐以物和之﹐作獸形。後何﹑呂之徒共集﹐乃以溫酒。火爇旣﹐猛獸皆開口向人﹐赫然。諸豪相矜﹐皆服而效之。

羊稚舒冬月釀酒﹐令人抱甕暖之。須臾﹐復易其人。酒旣速成﹐味仍喜美。其驕豪皆此類。

劉寔詣石崇﹐如廁。見有絳紗帳大牀﹐茵蓐甚麗﹐兩婢持錦香囊。寔遽反走﹐卽謂崇曰「向誤入卿室內。」崇曰「是廁耳。」寔更往﹐向兩守廁婢所進錦囊實籌。良久不得﹐便行出。謂崇曰「貧士不得如此廁。」乃如他廁。

石崇廁常有十餘婢侍列﹐皆佳麗藻飾﹐置甲煎沈香﹐無不畢備。又與新衣﹐客多羞不能著。王惇爲將軍﹐年少﹐往﹐脫故衣﹐著新衣﹐气色傲然。羣婢謂曰「此客必能作賊。」

石崇恆冬月得韭齏﹐爲客作豆粥﹐咄嗟便辦。王愷乃密貨帳下都督﹐問所以。云是搗韭根﹐雜以麥苗耳。豆難煮﹐豫作熟豆﹐以白粥投之。

石崇與王愷爭豪﹐窮極綺麗﹐以飾車服。晉武帝﹐愷甥也﹐每助愷﹐以珊瑚髙三尺許﹐枝柯扶疏﹐世間罕比。愷以示崇﹐崇視訖﹐以鐵如意擊之﹐應手瓦碎。愷聲色俱厲﹐崇曰「此不足恨。」乃命取珊瑚﹐有三尺﹐光彩溢目者六十七枚。愷悵然自失。

潘﹑石同刑東市。石謂潘曰「天下殺英雄﹐卿復何爲爾﹖」潘曰「俊士塡溝壑﹐餘波來及人。」

潘安仁至美﹐每行﹐老嫗以果擲之﹐滿車。張孟陽至醜﹐每行﹐小兒以瓦石投之﹐亦滿車。

士衡在坐﹐安仁來﹐陸便起去。潘曰「淸風至﹐塵飛揚。」陸應聲答曰「眾鳥集﹐鳳皇翔。」

陸士衡在洛﹐夏月忽思竹筱飲﹐語劉寔曰「吾鄕曲之思轉深﹐今欲東歸﹐恐無復相見理。」言此已﹐復生三嘆。

陸士衡爲河北都督﹐已被間構﹐內懷憂懣﹐聞眾軍警角鼓吹﹐謂其司馬孫掾曰「我今聞此﹐不如華亭鶴唳。」

宋岱爲靑州刺史﹐禁淫祀﹐著《無鬼論》甚精﹐莫能屈。後有一書生葛巾修刺詣岱﹐與談論次﹐及《無鬼》論﹐書生乃振衣而去曰「君絕我輩血食二十餘年﹐君有靑牛髯奴﹐所以未得相困耳。奴已叛﹐牛已死﹐今日得相制矣。」言絕而失。明日而岱亡。

明帝數歲﹐坐元帝膝上。有人從長安來﹐元帝閣洛下消息﹐潸然流涕。明帝問﹕「何以致泣﹖」具以東渡意告之。因問明帝﹕「汝意謂長安何如日遠﹖」答曰「日遠﹐不聞人從日邊來﹐居然可知。」元帝異之。明日﹐集羣臣宴會﹐告以此意。更重問之﹐乃答曰「日近。」元帝失色﹐曰「爾何故異昨日之言邪﹖」答曰「舉見見日﹐不見長安。」

晉明帝年少不倫﹐常微行。詔喚人以衣幘迎之﹐涉水過﹐衣幘悉濕。元帝已不重明帝﹐忽復有此﹐以爲無不廢理。旣入﹐幘不正﹐元帝自爲正之﹐明帝大喜。

晉成帝時﹐庾後臨朝。諸庾誅南頓王宗﹐帝問﹕「南頓何在﹖」答曰「黨峻作亂﹐已誅。」帝知非黨﹐曰「言舅作賊﹐當復云何﹖」庾後以牙尺打帝頭云「兒何以作爾語﹖」帝無言﹐惟張目熟視﹐諸庾甚懼。

初﹐溫嶠奉使勸進﹐晉王大集賓客見之。溫公始入﹐姿形甚陋﹐合坐盡驚。旣坐﹐陳說九服分崩﹐皇室弛絕﹐晉王君臣莫不歔欷。及言天下不可以無主﹐聞者莫不踴躍﹐植發穿冠。王丞相深相付托。溫公旣見丞相﹐便遊樂不往﹐曰「旣見管仲﹐天下事無復憂。」

鐘雅語祖士言「我汝潁之士﹐利如錐﹔卿燕代之士﹐鈍如槌。」祖曰「以我鈍槌﹐打爾利錐。」鐘曰﹕自有神錐﹐不可得打。」祖曰「旣有神錐﹐必有神槌。」鐘遂屈。

庾公道﹕「王眉子非惟事事勝於人﹐布置須眉﹐亦勝人。我輩皆出其轅下。」

王平子從荊州下﹐大將軍因欲殺之。而平子左右有二十人﹐甚健﹐皆持鐵楯馬鞭。平子恆持玉枕﹐以此未得發。大將軍乃犒荊州文武﹐二十人積飲食﹐皆不能動。乃借平子玉枕﹐便持下牀。平子手引大將軍﹐帶絕。與力士斗甚苦﹐乃得上屋。上久許而死。

顧和爲揚州從事﹐月旦當朝﹐未入﹐停車州門外。周侯飲酒已醉﹐著白袷﹐憑兩人來詣丞相。歷和車邊﹐和先在車中覓虱﹐夷然不動。周始遙見﹐過去行數步﹐復又還。指顧心問曰「此中何所有﹖」顧擇虱不輟﹐徐徐應曰「此中最是難測地。」

周伯仁過江恆醉﹐止有姊喪三日醒﹐姑喪三日醒﹐大損資望。每醉﹐諸公常共屯守。

周伯仁在中朝﹐能飲一斛酒﹔過江日醉﹐然未嘗飲一斛﹐以無其對也。後有舊對忽從北來﹐相得欣然。乃出二斛酒共飲之。旣醉﹐伯仁得睡。睡覺﹐問共飲者何在﹖曰「西廂。」問﹕「得轉不﹖」答﹕「不得轉。」伯仁曰「異事﹗」使視之﹐脇腐而死。

周伯仁被收﹐經太廟﹐大喚宗廟之靈。以矟刺落地﹐罵曰「王惇﹐小子也。」

庾公乘馬有的盧﹐殷浩勸公賣馬﹐庾云「賣之﹐必有買者﹐卽復害其主﹔寧可不安己而移於他人哉﹖昔孫叔敖殺兩頭蛇以爲後人﹐古之美談﹐效之﹐不亦達乎﹖」

庾公欲伐王公﹐先書與郗公曰「老賤賊專欲輈張﹐殿中將軍舊用才學之士﹐以廣視聽﹐而頃悉用面墻之人也。是欲蔽主之明。便欲勒數州之眾﹐以除君側之惡。今年之舉﹐蔑不濟矣。」

殷浩於佛經有所不了﹐故遣人迎林公。林乃虛懷欲往﹐王右軍駐之曰「深源思致淵富﹐旣未易爲敵。且己所不解﹐上人未必能通﹔縱復服從﹐亦名不益髙。若佻脫不合﹐便喪十年所保。可不須往。」林公亦以爲然﹐遂止。

大將軍王惇尙武帝女。此主特所重愛﹐遣送王﹐倍諸主。主旣亡﹐人就王乞﹔始猶分物與之﹐後乞者多﹐遂指庫屋數間以施。

譙王承作相州﹐過大將軍曰「卿才堪廊廟﹐自無間外。」

王大將軍每酒後﹐輒詠﹕「老驥伏櫪﹐志在千里﹐烈士莫年﹐壯心不已。」便以如意擊珊瑚唾壺﹐壺盡缺。

晉王惇與世儒議下都﹐世儒以朝廷無亂﹐且唱兵始﹐自古所難﹐諫諍甚苦。處仲変色曰「吾過蒙恩遇﹐受任南夏。卿自同姦邪﹐阻遏義舉﹐王法焉得相私﹗」因目左右令進。世儒正色曰「君昔歲害兄﹐今又殺弟﹔自古多士﹐豈有如此舉動﹗」言畢流涕﹐惇意乃止。

大將軍﹑丞相諸人在此時﹐閉戶共爲謀身之計。王曠世宏來﹐在戶外﹐諸人不容之﹔曠乃剔壁窺之﹐曰「天下大亂﹐諸君欲何所圖謀﹖」將欲告官。遽而納之﹐遂建江左之策。

大將軍收周侯﹐至石頭﹐坐南門石盤上。將戮之﹐送己褥與周。

大將軍刑周伯仁﹐以步障繞之。經日﹐已具。王曰「周伯仁子弟疾﹐何以不知取其翁屍﹖」周家然後收之。

簡文帝爲撫軍時﹐所坐牀上﹐塵不令左右拂﹐見鼠行之迹﹐視以爲佳。參軍見鼠白日行﹐以手版打殺之。意不悅﹐門下起彈﹐辭曰「鼠被害﹐尙不能忘懷﹔今復以鼠損人﹐無乃不可乎﹖」

許玄度出都﹐詣劉眞長﹐先不識﹐至便造之﹐一面畱連。標列貴略無造謁﹐遂九日十一詣之。許語曰「卿爲不去﹐家將成輕薄京尹。」

許玄度將弟出都婚﹐諸人聞玄度弟﹐朝野欽遲之。旣見﹐乃甚癡﹐便欲嘲弄之。玄度爲之解紛﹐諸人遂不能犯。眞長嘆曰「許玄度爲弟婚﹐施十重鐵步障也。」」

劉道生與眞長言﹐一時有名譽者皆宗眞長。

仲祖語眞長曰「卿近大進。」劉曰「卿仰看邪﹖」王問﹕「何意﹖」劉曰「不爾﹐何由測天之髙也﹗」

利眞長與桓宣武共聽講《禮記》﹐桓公云「時有入心處﹐便咫尺玄門。」

劉尹見桓公每嬉戲﹐必取勝﹐謂曰「卿乃爾好利﹐何不焦頭。」

宣武徵還﹐劉尹數十里迎之。桓都不語﹐直云「垂長衣﹐談淸言﹐竟是誰功﹖」劉答曰「晉徳靈長﹐功豈在爾﹖」

劉眞長始見王丞相﹐王公不與語。時大熱﹐以腹熨石局﹐曰「何乃渹﹖」劉旣出﹐人問﹕「見王公如何﹖」眞長云「丞相何奇﹐止能作吳語及細唾也。」

劉眞長與丞相不相得﹐每曰「阿奴比丞相條達淸長。」

劉眞長病積時﹐公主毀悴。將終﹐喚主。主旣見其如此﹐乃舉手指之云「君危篤﹐何以自修飾﹖」劉便牽被覆面﹐背之不忍視。

孔坦爲侍中﹐密啟成帝不宜往拜曹夫人。丞相聞之曰「王茂弘駑屙耳﹗若卞望之之巖巖﹐刁玄亮之察察﹐戴若思之峯距﹐當敢爾不﹖」

蘇峻新平﹐溫﹑庾諸公以朝庭初復﹐京兆宜得望實。惟孔君平可以處之。孔固辭﹐二公逼諭甚苦。孔敖然曰「先帝大漸﹐卿輩身侍禦牀﹐口行詔令﹔孔坦爾時正瑣臣耳﹐何與國家事﹖不可今日喪亂﹐而猥見逼迫。吾俎豆上腐肉﹐任人截割邪﹖」庾愧不能答。

孔君平病困﹐庾司空爲會稽﹐省之。聞訊甚至﹐爲之流涕。

孔慨然曰「丈夫將終不問安國寧家之術﹐而反作兒女相問﹖」庾聞﹐回還謝之﹐請其語言。

陶侃字士行﹐丹陽人也。鄱陽孝廉範逵宿侃捨﹐侃家貧﹐母爲截髮爲髲待之﹔無薪﹐伐屋柱炊飯。斬薦以供馬。逵感之﹐乃爲侃立聲譽﹐於是顯名。侃仕至大將軍。晉時人。

陶太尉旣作廣州﹐優遊無事。常朝自運甓於齋外﹐暮運於齋內。人問之﹐陶曰「吾方致力中原﹐恐爲爾優遊﹐不復堪事。」

康法暢造庾公﹐捉麈尾至彼。公曰「麈尾過麗﹐何以得在﹖」答曰「廉者不求﹐貪者不與﹐故得在耳。」

庾翼爲荊州都督﹐以毛扇上成帝。帝疑是故物﹐侍中劉劭曰「柏梁云構﹐工匠先居其下﹔管弦繁奏﹐夔﹑牙先聆其音﹔翼之上扇﹐以好不以新。」稚恭聞之曰「此人宜在帝左右。」

王蒙爲諸人談﹐有時或排擯髙禿﹐以如意注林公云「阿柱﹐汝憶搖櫓時不﹖」阿柱乃林公小名。

諸人嘗要阮光祿共詣林公。阮曰「欲聞其言﹐惡見其面。」

林公云「文度著膩顏﹐挾《左傳》﹐逐鄭康成﹐自爲髙足弟子。篤而論之﹐不離塵垢囊也。」

謝興在中朝﹐恆遊宴﹐還家甚少。過江﹐不復宿行。後一宿行﹐家遣之﹐乃自嘆曰「不復作樂﹐曰分在朝﹐與阮千里總章重聽﹐一典六曰亡歸﹐今一宿行而家業紙也。」

謝尙字仁祖﹐酒後爲鸜鵒舞﹐一座傾笑。

謝鎭西著紫羅襦﹐乃據胡牀﹐在大市佛圖門樓上﹐彈琵琶﹐作《大道曲》。

謝公云「小時在殿廷﹐會見丞相﹐便覺淸風來拂人。」

謝安謂裴啟云「乃可不惡﹐何得爲復飲酒。」

謝安目支道林﹐如九方臯之相馬﹐略其玄黃﹐取其俊逸。

謝太傅問諸子侄曰「子弟何豫人事﹐而正欲使其佳﹖」諸人莫有言者。車騎答曰「譬如芝蘭玉樹﹐欲其生於庭階也。」

有人詣謝公﹐別﹐謝公流涕﹐人了不悲。旣去﹐左右曰「客殊自密雲。」謝公曰「非徒密雲﹐乃自旱雷。」

羊驎因酒醉﹐撫謝左軍謂太傅曰「此家詎復鎭西﹖」太傅曰「汝阿見子敬﹐便沐浴爲論兄輩。」

太傅府有三才﹕裴邈淸才﹐潘陽仲大才﹐劉慶孫長才。

王太保作荊州﹐有二兒亡。一兒欲還葬舊塋﹐一兒欲畱葬。太保乃垂涕曰「念故鄕﹐仁也﹔不戀本土﹐達也﹔惟仁與達﹐吾二子其有焉。」

雷有寵﹐生恬﹑洽。

蘇峻新平﹐帑藏空﹐猶餘數千端粗練。王公謂諸公曰「國家凋敝﹐貢禦不致。但恐賣練不售﹐吾當與諸賢各制練服之。」月日間﹐賣遂大售﹐端至一金。

王丞相拜揚州﹐賓客數百人﹐並加沾接﹐人人有悅色。惟有臨海一客﹐姓任名顒﹐時官在都﹐預王公坐﹐及數胡人爲未洽。公因便還到過任邊﹐云「君出臨海﹐便無復人。」任大喜悅。因過胡人前﹐彈指云「蘭闍蘭闍﹗」羣胡同笑﹐四座並歡。

丞相拜司空﹐諸葛道民在公坐。指冠冕曰「君當復著此乎﹖」

明帝函封與庾公信﹐誤致與王公。王公開詔﹐末云「勿使冶城公知。」導旣視表﹐答曰「伏讀明詔﹐似不在臣﹔臣開臣閉﹐無有見者。」明帝甚愧﹐數月不能出見王公。

何公爲揚州﹐有葬親者﹐乞數萬錢﹐而帳下無有。揚州常有糲米﹐以賑孤寡﹐乃有萬餘斛。虞存爲治中﹐面見﹐道﹕「帳下空素﹐求糶此米。」何公曰「何次道義不與孤寡爭粒。」

阮米祿聞何次道爲宰相﹐嘆曰「我當何處生活﹖」

王仲祖有好儀形﹐每覽鏡自照曰「王文開那生如馨兒﹖」時人謂之達也。又酷貧﹐帽敗﹐自以形美﹐乃入帽肆﹐就帽嫗戲﹐乃得新帽。

王仲祖病﹐劉眞長爲稱藥﹐荀令則爲量水矣。

桓宣武外甥﹐恆在坐鼓琵琶。宣武醉後﹐指琵琶曰「名士固亦操斯器。」

桓宣武性儉﹐著故褌﹐上馬不調﹐褌敗﹐五形遂露。

桓宣武與殷﹑劉談﹐不知其不堪。喚左右取黃皮褲褶﹐上馬持矟數回﹐或向劉﹐或擬殷﹐意气始得雄王。

桓溫自以雄姿風气﹐是司馬宣王﹑劉越石一輩器。有以比王大將軍者﹐意大不平。徵苻健還﹐於北方得一巧作老婢﹐乃是劉越石妓女。一見溫入﹐潸然而泣。溫問其故﹐答曰「官家甚似劉司空。」溫大悅﹐卽出外修整衣冠﹐又入﹐呼問﹕「我何處似司空﹖」婢答曰「眼甚似﹐恨小﹔面甚似﹐恨薄﹔須甚似﹐恨赤﹔形甚似﹐恨短﹔聲甚似﹐恨雌。」宣武於是弛冠解帶﹐不覺昏然而睡﹐不怡者數日。

羅含在桓宣武坐﹐人介與他人相識﹐含正容曰「所識已多﹐不煩復爾。」

袁眞爲監軍﹐範玄平作吏部尙書。一坐語袁﹕「卿此選還不失護軍。」袁曰「卿何事人中作市井﹖」

丞相嘗曰「堅石挈腳枕﹑琵琶﹐故自有天際想。」

劉承允少有淹雅之度﹐王﹑庾﹑溫公皆素與周旋。聞其至﹐共載看之。劉倚被囊﹐了不與王公言﹐神味亦不相酬。俄頃賓退﹐王﹑庾甚怪此意﹐未能解﹐溫曰「承允好賄﹐新下必有珍寶。當有市井事。」令人視之﹐果見向囊皆珍玩﹐正與胡父諧賈。

謝萬就安乞裘﹐云畏寒。答曰「君妄語。正欲以爲豪具耳﹗若畏寒﹐無復勝綿者。」以三千綿與謝。

王藍田食雞子﹐以箸刺之不得﹐便大怒﹐投於地。

王藍田少有癡稱﹐王丞相以門第辟之。旣見﹐他無所問﹐問來時米幾價﹖藍田不答﹐直張目視王公。王公云「王掾不癡﹐何以云癡﹖」

王藍田作會稽﹐外自請諱﹐答曰「惟祖惟考﹐四海所知﹐過此無所復諱。」

孫興公作永嘉郡﹐郡人甚輕之。桓公後遣傳教﹐令作《敬夫人碑》﹐郡人云「故當有才﹗不爾﹐桓公那得令作碑﹖」於此重之。

褚公與孫綽遊曲阿後湖﹐狂風忽起﹐航欲傾。褚公已醉﹐乃曰「此舫人皆無可以招天譴者﹐惟興公多塵滓﹐正當以厭天欲耳。」便欲捉擲水中。孫遽無計﹐惟大啼曰「季野﹐卿念我﹗」

王太尉問孫興公曰「郭象何如人﹖」答曰「其辭淸雅﹐奕奕有餘﹐吐章陳文﹐如懸河瀉水﹐注而不遏。」

王長史語林道人曰「眞長可謂金石滿堂。」林公以語孫興公。興公曰「語不得爾﹐選擇正可得少碎珠耳。」

晉孝武好與虞嘯父飲酒﹐不醉不出。後臨出拜﹐殆不復能起。帝呼人上殿扶虞侍中。嘯父答曰「臣位未及扶﹐醉未及亂﹐非分之賜。所不敢當。」帝美之﹐敕左右疏取其語。於是爲風俗。人相嘲調﹐輒云「好語疏取。」

毛伯成負其才气﹐常稱﹕「寧爲蘭摧玉折﹐不作蒲芬艾榮。」

王中郎以圍棋爲手談﹐故其在哀制中﹐祥後客來﹐方幅會戲。

桓野王善解音﹐晉孝武祖宴西堂﹐樂闋酒闌﹐將詔桓野王箏歌。野王辭以須笛﹐於是詔其吹笛奴碩﹐賜姓曰張﹐加四品將軍﹐引使上殿。張碩意气激揚﹐吹破三笛﹐末取睹腳笛﹐然後乃理調成曲。

晉孝武祖宴西堂﹐詔桓子野彈箏﹐桓乃撫箏而歌怨詩。悲厲之響﹐一堂流涕。

向世闈歌桓子野一聞而洞歌。

張湛好於齋前種松柏﹐養鴝鵒。袁山松出遊﹐好令左右作挽歌。時人謂﹕「張屋下陳屍﹐袁道上行殯。」

殯有人目杜弘治標解甚淸令﹐初若熙﹐怡容無韻﹐盛徳之風﹐可樂詠也。

王敬仁有異才﹐時賢皆重之。王右軍在郡迎敬仁﹐叔仁輒同車﹐常惡其遲。後以馬迎敬仁﹐𨿽復風雨﹐亦不以車也。

右軍年十三﹐嘗謁周顗。時絕重牛心炙﹐坐客未啖﹐顗先割啖羲之﹐於是始知名。

王右軍少嘗患癲﹐一二年輒發動。後答許掾詩﹐忽復惡中﹐得二十字云「取歡仁智樂﹐寄暢山水陰。淸泠澗下瀨﹐歷落松竹林。」旣醒﹐左右誦之。讀竟﹐乃嘆曰「癲﹐何預盛徳事邪﹖」

王右軍目杜弘治﹐嘆曰「面如凝脂﹐眼如點漆﹐此神仙中人﹗」

王右軍爲會稽令﹐謝公就乞箋紙。檢校庫中﹐有九萬枚﹐悉以付之。桓宣武曰「逸少不節。」

王子猷嘗暫寄人空宅住﹐使令種竹。或問﹕「暫住何煩爾﹖」王嘯詠良久﹐直指竹曰「何可一日無此君﹖」

王子猷居山陰﹐大雪夜﹐眠覺。開室酌酒﹐四望皎然﹐因起彷徨﹐詠左思《招隱詩》。忽憶戴安道﹐時戴在剡溪﹐卽便夜乘輕船就戴﹐經宿方。旣造門﹐不前便返。人問其故﹐曰「吾本乘興而來﹐興盡而返﹐何必見戴。」

王子敬在齋中臥﹐偸入齋取物襆裝﹐一室之內﹐略無不盡。子敬臥而不動﹐偸遂復登廚﹐欲有所覓。子敬因呼曰「偸兒﹐石漆靑氈是我家舊物﹐可特置不﹖」於是羣賊始知其不眠﹐悉置物驚走。

王子敬疾篤﹐兄弟勸令首罪。答曰「無所應首﹐惟遣郗家女﹐以爲恨。」

殷洪喬作豫章郡守﹐臨去﹐郡下人因附書百餘函。至石頭﹐悉擲水中。因咒之曰「沈者自沈﹐浮者自浮﹐殷洪喬不能作達書郵。」

殷公北徵﹐朝士出送之﹐軍容甚盛﹐儀止可覌。陳說經略攻取之宜﹐眾皆謂必能平中原。將別﹐忽馳逞才﹐自盤馬﹐遂墜地。士以是知其必敗。

桓玄不立忌日﹐止立忌時。每至日﹐弦歌不廢。

桓玄字信乃﹐沛國龍亢人也。晉時爲部公﹐與荊州刺史殷仲堪語次﹐二人遂相爲嘲。玄曰「火燎平原無遺燎。」堪曰「投魚深泉放飛鳥。」次復危言﹐玄曰「矛頭淅米劍頭炊﹐百歲老翁攀枯枝。」堪曰「井上轆轤臥小兒。」晉末安帝時人。

祖約少好財﹐阮遙集好屐﹐並常自經營。同是一累﹐而未判其得失。有詣祖﹐見料視財物﹐客至﹐並當不盡﹐余兩小■﹝莆上皿下﹞﹐以置背後﹐傾身障之﹐意未能平。或有詣阮﹐正見自蠟屐﹐因嘆曰「未知一生當著幾量屐﹖「神甚閒暢﹐於是勝負始分也。

範啟云「韓康伯似肉鴨。」

任元褒爲光祿勛﹐孫翊往詣之﹐見門吏憑幾視之﹐孫入語任曰「吏憑幾對客﹐不爲禮。」任便推之。吏答曰「得罰體痛﹐以橫木扶持﹐非憑幾也。」任曰「直木橫施﹐植其兩足﹐便爲憑幾。何必孤鵠蟠膝曲木抱要也。」

範信能啖梅﹐人常致一斛奩﹐畱信食之﹐須臾而盡。

王東亭作《經王公酒壚下賦》。

諸阮以大盆盛酒﹐木杓數枚也。

董仲道常在客宿﹐與王孫隔共﹐語同行人曰「此人行必爲亂。」後果爲亂階。

賢者國之紀﹐人之望﹐自古帝王皆以之安危。故《書》曰「惟後非賢不乂﹐惟賢非後不食。」昔者周公體大聖之徳﹐而勤於吐握﹐由是天下之士爭歸之。向使周公驕而且吝﹐士亦當髙翔遠去﹐所至寡矣。

淮北滎南河濟之間﹐有千樹梨﹐其人與千戶侯等。

大夫向■﹝門外詹內﹞而立。

報至尊。

魏張魯有十子﹐時人語曰「張氏十龍﹐儒雅溫恭。」

茶博士。裴子語林

﹝晉﹞裴啟撰

●裴子語林

婁護﹐字君卿﹐歷遊五侯之門。每旦﹐五侯家各遺餉之。君卿口厭滋味﹐乃試合五侯所餉之鯖而食﹐甚美。世所謂五侯鯖﹐君卿所致。

胡廣本姓黃﹐五月生﹐父母置諸甕中﹐投之於江。胡翁見甕流下﹐聞有小兒啼聲﹐往取﹐因以爲子。遂登三司。廣後不治本親服﹐世以爲譏。

張衡之初死﹐蔡邕母胎孕﹐此二人才貌相類﹐時人云﹕邕是衡之後身。

陳元方遭父喪﹐形體骨立﹐母哀之﹐以錦被蒙其上。郭林宗往弔﹐見錦被而責之。賓客絕百許日。

傅信字子思﹐遭父喪﹐哀慟骨立﹐母憐之﹐竊以錦被蒙其上。林宗往弔之﹐見被﹐謂之曰「卿海內之俊﹐四方是則﹔如何當喪﹐錦被蒙上﹖」郭奮衣而去。自後賓客絕百許日。

傅信忿母﹐母羸病﹐恆驚悸。傅信乃取雞鳧滅毛﹐施於承塵上﹔行落地﹐母輒恐怖。

鄭玄在馬融門下﹐三年不得見﹐令髙足弟子傳授而已。融嘗算渾天不合﹐召鄭玄﹐令一算﹐便決﹐眾咸駭服。及玄業成﹐辭歸﹐融心忌焉。玄亦疑有追者﹐乃坐橋下﹐在水上據屐。融果轉式﹐欲敕追之﹐告左右曰「玄在土下水上據木﹐此必死矣。」遂罷追﹐竟以免。

孔嵩字仲山﹐南陽人也。少與潁川荀彧未冠時共遊太學。彧後爲荊州刺史﹐而嵩家貧﹐與新野裏客傭爲卒。彧時出﹐見嵩﹐下駕。執手曰「昔與子搖扇俱遊太學﹐今子爲卒﹐吾亦痛哉﹗」彧命代嵩。嵩以傭夫不去﹐其歲寒心若此。嵩後三府累請﹐辭不赴。後漢時人。

魏郡太守陳異嘗詣郡民尹方﹐方被頭以水洗盤﹐抱小兒出﹐更無餘言。異曰「被頭者﹐欲吾治民如理髮﹔洗盤者﹐欲使吾淸如水﹔抱小兒者﹐欲吾愛民如赤子也。」

孫策年十四﹐在壽陽詣袁術。始至﹐俄而外通﹕「劉豫州備來。」孫便求去。袁曰「劉豫州何關君﹖」答曰「不爾﹐英雄忌人。」卽出﹐下東階。而劉備從東階上。但轉顧視孫之行步﹐殆不復前矣。

管寧嘗與華子魚少相親友﹐共園中鋤菜﹐見地有片金﹐管揮鍤如故﹐與瓦石無異﹔華捉而擲去。

諸葛武侯與宣王在滑濱﹐將戰﹐宣王戎服蒞事﹐使人覌武侯﹐乃乘素輿﹐著葛巾﹐持白羽扇﹐指麾三軍。眾軍皆隨其進止。宣王聞而嘆曰「可謂名士矣﹗」

蜀人伊籍稱吳土地人物云「其山嶵巍以嵯峨﹐其水■﹝氵甲﹞渫而揚波﹐其人磊砢而英多。」

孫休好射雉﹐至其時﹐則晨往夕還。羣臣莫不上諫曰「此小物﹐何足甚耽﹖」答曰「𨿽爲小物﹐耿介過人﹐朕之所以好也。」

豫章太守顧劭﹐是丞相雍之子﹐在郡卒。時雍方盛集僚屬圍棋﹐外信至﹐而無兒書。𨿽神意不変﹐而心了有故。賓客旣散﹐方嘆曰「已無延陵之遺累﹐寧有喪明之責邪﹖」於是豁情散哀﹐顏色自若。

魏武云「我眠中不可妄近﹐近輒斫人﹐亦不自覺﹐左右宜愼之。」後乃陽凍眠﹐所幸小兒竊以被覆之﹐因便斫殺。自爾﹐莫敢近之。

魏武將見匈奴使﹐自以形陋﹐不足雄遠國﹐使崔季珪代當坐﹐乃自捉刀立牀頭。坐旣畢﹐令人問曰「魏王何如﹖」使答曰「魏王信自雅望非常﹐然牀頭捉刀人﹐此乃英雄也。」魏王聞之﹐馳遣殺此使。

楊修字徳祖﹐魏初弘農華陰人也。爲曹操主簿。曹公至江南﹐讀《曹娥碑》文﹐背上別有八字﹐其辭云「黃絹幼婦外孫蒜臼。」曹公見之不解﹐而謂徳祖﹕「卿知之不﹖」徳祖曰「知之。」曹公曰「卿且勿言﹐待我思之。」行三十里﹐曹公始得﹐令祖先說。祖曰「黃絹﹐色絲﹐『絕』字也。幼婦﹐少女﹐『妙』字也。外孫﹐女子﹐『好』字也。蒜臼﹐受辛﹐『辭』字也。謂『絕妙好辭。』」曹公笑曰「實如孤意。」俗云﹕有智無智﹐校三十里。此之謂也。

董昭爲魏武帝重臣﹐後失勢。文﹑明世﹐入爲衛尉。乃厚加意於侏儒。正朝大會﹐侏儒作董衛尉啼面﹐言昔太祖時事﹐舉坐大笑。明帝悵然不怡﹐月中﹐以爲司徒。

何晏字平叔﹐以主婿拜駙馬都尉。美姿儀﹐面絕白﹐魏文帝疑其著粉。後正夏月﹐喚來﹐與熱湯餅﹐旣啖﹐大汗出﹐隨以朱衣自拭﹐色轉皎潔。帝始信之。

辛恭靜見司馬太傅﹐問何卿處人﹖答曰「西人。」太傅應聲戲之曰「在西頗見西王母不﹖」恭靜答曰「在西乃不見西王母﹐過東已見東王公。」太傅大愧。

夏侯太初從魏帝拜陵﹐陪利松柏下。時暴雨霹靂﹐正中所立之樹﹐冠冕焦壞。左右睹之皆伏﹐太初顏色不攺。景王欲誅夏侯玄﹐意未決間﹐問安平王孚云「己才足以制之不﹖」孚云「昔趙儼葬兒﹐汝來﹐半坐迎之。太初後至﹐一坐悉起。以此方之﹐恐汝不如。」乃殺之。

王經少處貧苦﹐仕至二千石。其母語云「汝本寒家兒﹐仕至二千石﹐可止也。」經不能止。後爲尙書﹐助魏﹐不忠於晉﹐被收。流涕辭母曰「恨昔不從敕﹐以致今日﹗」母無戚容﹐謂曰「汝爲子則孝﹐爲臣則忠﹐有何負哉﹖」

劉伶字伯倫。飲酒一石﹐至酲﹐復飲五斗。其妻責之﹐伶曰「卿可致酒五斗﹐吾當斷之。」妻如其言。伶咒曰「天生劉伶﹐以酒爲名。一飲一石﹐五斗解醒。婦人之言﹐愼不可聽。」

嵇中散夜燈火下彈琴﹐忽有一人﹐面甚小﹐斯須轉大﹐遂長丈餘。黑單衣﹐皂帶。嵇視之旣熟﹐吹火滅﹐曰「吾恥與魑魅爭光。」

嵇中散夜彈琴﹐忽有一鬼著械來﹐嘆其手快﹐曰「君一弦不調。」中散與琴﹐調之﹐聲更淸婉。問其名﹐不對。疑是蔡邕伯喈。伯喈將亡﹐亦被桎梏。

嵇康素與呂安友﹐每一相思﹐千里命駕。安來﹐值康不在。兄喜出迎﹐安不前﹐題門上作「鳳」字而去。喜不悟﹐康至﹐云「鳳﹐凡鳥也。」

陳協數日輒進阮步兵酒一壺。後晉文王欲修九龍堰﹐阮舉協﹐文王用之。掘地得古承水銅龍六枚﹐堰遂成。

胡母彥國至相州﹐坐廳事斷官事。爾時三秋中﹐傍搖扇視事。其兒子先從容顧謂曰「彥國復何爲自貽伊戚﹖」

鄧艾口喫﹐常云「艾艾」。宣王曰「爲云『艾艾』﹐終是幾艾﹖」答曰「譬如『鳳兮鳳兮』﹐故作一鳳耳。」

鐘士季常向人道﹕「吾少年時一紙書﹐人云是阮步兵書﹐皆字字生義﹐旣知是吾﹐不復道也。」

滿奮字武秋﹐體羸﹐惡風﹐侍坐晉武帝﹐屢顧看雲母幌。武帝笑之。或云「北窗琉璃屏風﹐實密似疏。」奮有難色。答曰「臣爲吳牛﹐見月而喘。」或曰是吳質侍魏明帝坐。

孟業爲幽州﹐其人甚肥﹐或以爲千斤。武帝欲稱之﹐難其大臣﹐乃作一大秤掛壁。業入見﹐武帝曰「朕欲試自稱﹐有幾斤。」業答曰「陛下正是欲稱臣耳﹐無煩復勞聖躬。」於是稱業﹐果得千斤。

諸葛靚字仲思﹐在吳﹐於朝堂大會。孫皓問曰「卿字仲思﹐爲欲何思之﹖」曰「在家思孝﹐事君思忠﹐朋友思信。如斯而已。」

陳壽將爲國志﹐謂丁梁州曰「若可覓千斛米見借﹐當爲尊公爲佳傳。」丁不與米﹐遂以無傳。

蔡洪赴洛﹐洛中人問之﹐曰「人皆以洪筆爲鋤耒﹐以紙札爲良田﹐以玄默爲稼穡﹐以禮義爲丰年。」

晉蔡洪赴洛﹐洛中人問曰「吳中舊姓何如﹖」答曰「吳府君聖朝之盛佐﹐明時之俊乂﹔朱永長理物之宏徳﹐淸選之髙望﹔嚴仲弼九臯之鴻鵠﹐空谷之白駒﹔顧彥先八音之琴瑟﹐五色之龍章﹔張威伯歲寒之茂松﹐幽夜之逸光﹔陸士龍鴻鵠之徘徊﹐懸鼓之待槌。此諸君以洪筆爲鋤耒﹐以紙札爲良田﹐以玄墨爲稼穡﹐以義禮爲丰年。」

裴秀母是婢。秀年十八﹐有令望﹐而嫡母妒﹐猶令秀母親役。後大集客﹐秀母下食﹔眾賓見﹐並起拜之。答曰「微賤﹐豈宜如此﹖當爲小兒故耳。」於是大母乃不敢復役之。

夏少明在東國不知名﹐聞裴逸民知人﹐乃裹糧寄載﹐入洛從之。未至裴家少許﹐見一人著黃皮褲褶﹐乘馬將獵。少明問曰「逸民家若遠﹖」答曰「君何以問﹖」少明曰「聞其名知人﹐從會稽來投。」裴曰「身是逸民﹐君明可更來。」明往﹐逸民果知之﹔又嘉其志局﹐用爲西門侯。於此遂知名。

李陽性遊俠﹐士庶無不傾心。爲幽州刺史﹐當之職。盛暑﹐一日詣數百家別﹐賓客與別﹐常塡門﹐遂死於幾下。

中朝有人詣王太尉﹐適王安丰﹑大將軍﹑丞相在坐。因往別屋﹐見季胤﹑平子。還﹐謂人曰「今日之行﹐舉目皆琳瑯珠玉。」

王夷甫處眾中﹐如珠玉之在瓦石。

裴令公目王安丰﹕「眼爛爛如巖下電。」

和嶠諸弟往園中食李﹐而皆計核責錢﹔故嶠婦弟王濟伐之也。

劉道眞年十六﹐在門前弄塵﹐垂鼻涕至胸。洛下年少乘車從門過﹐曰「年少甚■﹝土回﹞塠。」劉便隨車問﹕「爲惡爲善爾﹖」答以「爲善」。劉曰「令君翁亦■﹝土回﹞塠﹐母亦■﹝土回﹞塠。」

劉道眞遭亂﹐自於河側牽船。見一老嫗采桑逆旅﹐劉謂之曰「女子何不調機利杼﹐而采桑逆旅﹖」女答曰「丈夫何不跨馬揮鞭而牽船乎﹖」

道眞嘗與一人共索袢艸中食﹐見一嫗將二兒過﹐並靑衣。調之曰「靑羊將兩羔。」嫗答曰「兩豬共一槽。」

劉道眞子婦始入門﹐遣婢虔。劉聊之甚苦﹐婢固不從﹐劉乃下地叩頭﹐婢懼而從之。明日﹐語人曰「手推故是神物﹐一下而婢服淫。」

賈充問孫皓曰「何以好剝人面皮﹖」皓曰「憎其顏之厚也。」

吳主孫皓字孫賓﹐卽鐘之玄孫也。晉伐孫皓﹐皓降晉﹐晉武帝封皓爲歸命侯。後武帝大會羣臣﹐時皓在座﹐武帝問皓曰「朕聞吳人好作汝語﹐卿試爲之。」皓應聲曰「諾。」因勸帝酒曰「昔與汝爲鄰﹐今與汝作臣。上汝一杯酒﹐令汝壽萬春。」座眾皆失色﹐帝悔不及。

王武子與武帝圍棋﹐孫皓看。王曰「孫歸命何以好剝人面皮﹖」皓曰「見無禮於其君者﹐則剝其皮。」乃舉棋局﹐武子伸腳在局下﹐故譏之。

王濟﹐字武子﹐太原人。又魏舒﹐字陽元﹐濟陰人。二人善射﹐名重當時。並仕晉。

王武子性愛馬﹐亦甚別之。故杜預道﹕「王武子有馬癖﹐和長輿有錢癖。」武帝問杜預﹕「卿有何癖﹖」對曰「臣有《左傳》癖。」

王武子葬﹐孫子荊哭之甚悲﹐賓客莫不垂涕。哭畢﹐向靈座曰「卿常好驢鳴﹐今爲君作驢鳴。」旣作﹐聲似眞﹐賓客皆笑。孫曰「諸君不死﹐而令武子死乎﹖」賓客皆怒。須臾之間﹐或悲﹐或怒﹐或哭。

戴叔鵉母好驢鳴﹐叔鵉每爲驢鳴﹐以樂其母。

中朝方鎭還﹐不與元凱共坐。預徵吳還﹐獨榻﹐不與賓客共也。

洛下少林木﹐炭止如粟狀。羊琇驕豪﹐乃搗小炭爲屑﹐以物和之﹐作獸形。後何﹑呂之徒共集﹐乃以溫酒。火爇旣﹐猛獸皆開口向人﹐赫然。諸豪相矜﹐皆服而效之。

羊稚舒冬月釀酒﹐令人抱甕暖之。須臾﹐復易其人。酒旣速成﹐味仍喜美。其驕豪皆此類。

劉寔詣石崇﹐如廁。見有絳紗帳大牀﹐茵蓐甚麗﹐兩婢持錦香囊。寔遽反走﹐卽謂崇曰「向誤入卿室內。」崇曰「是廁耳。」寔更往﹐向兩守廁婢所進錦囊實籌。良久不得﹐便行出。謂崇曰「貧士不得如此廁。」乃如他廁。

石崇廁常有十餘婢侍列﹐皆佳麗藻飾﹐置甲煎沈香﹐無不畢備。又與新衣﹐客多羞不能著。王惇爲將軍﹐年少﹐往﹐脫故衣﹐著新衣﹐气色傲然。羣婢謂曰「此客必能作賊。」

石崇恆冬月得韭齏﹐爲客作豆粥﹐咄嗟便辦。王愷乃密貨帳下都督﹐問所以。云是搗韭根﹐雜以麥苗耳。豆難煮﹐豫作熟豆﹐以白粥投之。

石崇與王愷爭豪﹐窮極綺麗﹐以飾車服。晉武帝﹐愷甥也﹐每助愷﹐以珊瑚髙三尺許﹐枝柯扶疏﹐世間罕比。愷以示崇﹐崇視訖﹐以鐵如意擊之﹐應手瓦碎。愷聲色俱厲﹐崇曰「此不足恨。」乃命取珊瑚﹐有三尺﹐光彩溢目者六十七枚。愷悵然自失。

潘﹑石同刑東市。石謂潘曰「天下殺英雄﹐卿復何爲爾﹖」潘曰「俊士塡溝壑﹐餘波來及人。」

潘安仁至美﹐每行﹐老嫗以果擲之﹐滿車。張孟陽至醜﹐每行﹐小兒以瓦石投之﹐亦滿車。

士衡在坐﹐安仁來﹐陸便起去。潘曰「淸風至﹐塵飛揚。」陸應聲答曰「眾鳥集﹐鳳皇翔。」

陸士衡在洛﹐夏月忽思竹筱飲﹐語劉寔曰「吾鄕曲之思轉深﹐今欲東歸﹐恐無復相見理。」言此已﹐復生三嘆。

陸士衡爲河北都督﹐已被間構﹐內懷憂懣﹐聞眾軍警角鼓吹﹐謂其司馬孫掾曰「我今聞此﹐不如華亭鶴唳。」

宋岱爲靑州刺史﹐禁淫祀﹐著《無鬼論》甚精﹐莫能屈。後有一書生葛巾修刺詣岱﹐與談論次﹐及《無鬼》論﹐書生乃振衣而去曰「君絕我輩血食二十餘年﹐君有靑牛髯奴﹐所以未得相困耳。奴已叛﹐牛已死﹐今日得相制矣。」言絕而失。明日而岱亡。

明帝數歲﹐坐元帝膝上。有人從長安來﹐元帝閣洛下消息﹐潸然流涕。明帝問﹕「何以致泣﹖」具以東渡意告之。因問明帝﹕「汝意謂長安何如日遠﹖」答曰「日遠﹐不聞人從日邊來﹐居然可知。」元帝異之。明日﹐集羣臣宴會﹐告以此意。更重問之﹐乃答曰「日近。」元帝失色﹐曰「爾何故異昨日之言邪﹖」答曰「舉見見日﹐不見長安。」

晉明帝年少不倫﹐常微行。詔喚人以衣幘迎之﹐涉水過﹐衣幘悉濕。元帝已不重明帝﹐忽復有此﹐以爲無不廢理。旣入﹐幘不正﹐元帝自爲正之﹐明帝大喜。

晉成帝時﹐庾後臨朝。諸庾誅南頓王宗﹐帝問﹕「南頓何在﹖」答曰「黨峻作亂﹐已誅。」帝知非黨﹐曰「言舅作賊﹐當復云何﹖」庾後以牙尺打帝頭云「兒何以作爾語﹖」帝無言﹐惟張目熟視﹐諸庾甚懼。

初﹐溫嶠奉使勸進﹐晉王大集賓客見之。溫公始入﹐姿形甚陋﹐合坐盡驚。旣坐﹐陳說九服分崩﹐皇室弛絕﹐晉王君臣莫不歔欷。及言天下不可以無主﹐聞者莫不踴躍﹐植發穿冠。王丞相深相付托。溫公旣見丞相﹐便遊樂不往﹐曰「旣見管仲﹐天下事無復憂。」

鐘雅語祖士言「我汝潁之士﹐利如錐﹔卿燕代之士﹐鈍如槌。」祖曰「以我鈍槌﹐打爾利錐。」鐘曰﹕自有神錐﹐不可得打。」祖曰「旣有神錐﹐必有神槌。」鐘遂屈。

庾公道﹕「王眉子非惟事事勝於人﹐布置須眉﹐亦勝人。我輩皆出其轅下。」

王平子從荊州下﹐大將軍因欲殺之。而平子左右有二十人﹐甚健﹐皆持鐵楯馬鞭。平子恆持玉枕﹐以此未得發。大將軍乃犒荊州文武﹐二十人積飲食﹐皆不能動。乃借平子玉枕﹐便持下牀。平子手引大將軍﹐帶絕。與力士斗甚苦﹐乃得上屋。上久許而死。

顧和爲揚州從事﹐月旦當朝﹐未入﹐停車州門外。周侯飲酒已醉﹐著白袷﹐憑兩人來詣丞相。歷和車邊﹐和先在車中覓虱﹐夷然不動。周始遙見﹐過去行數步﹐復又還。指顧心問曰「此中何所有﹖」顧擇虱不輟﹐徐徐應曰「此中最是難測地。」

周伯仁過江恆醉﹐止有姊喪三日醒﹐姑喪三日醒﹐大損資望。每醉﹐諸公常共屯守。

周伯仁在中朝﹐能飲一斛酒﹔過江日醉﹐然未嘗飲一斛﹐以無其對也。後有舊對忽從北來﹐相得欣然。乃出二斛酒共飲之。旣醉﹐伯仁得睡。睡覺﹐問共飲者何在﹖曰「西廂。」問﹕「得轉不﹖」答﹕「不得轉。」伯仁曰「異事﹗」使視之﹐脇腐而死。

周伯仁被收﹐經太廟﹐大喚宗廟之靈。以矟刺落地﹐罵曰「王惇﹐小子也。」

庾公乘馬有的盧﹐殷浩勸公賣馬﹐庾云「賣之﹐必有買者﹐卽復害其主﹔寧可不安己而移於他人哉﹖昔孫叔敖殺兩頭蛇以爲後人﹐古之美談﹐效之﹐不亦達乎﹖」

庾公欲伐王公﹐先書與郗公曰「老賤賊專欲輈張﹐殿中將軍舊用才學之士﹐以廣視聽﹐而頃悉用面墻之人也。是欲蔽主之明。便欲勒數州之眾﹐以除君側之惡。今年之舉﹐蔑不濟矣。」

殷浩於佛經有所不了﹐故遣人迎林公。林乃虛懷欲往﹐王右軍駐之曰「深源思致淵富﹐旣未易爲敵。且己所不解﹐上人未必能通﹔縱復服從﹐亦名不益髙。若佻脫不合﹐便喪十年所保。可不須往。」林公亦以爲然﹐遂止。

大將軍王惇尙武帝女。此主特所重愛﹐遣送王﹐倍諸主。主旣亡﹐人就王乞﹔始猶分物與之﹐後乞者多﹐遂指庫屋數間以施。

譙王承作相州﹐過大將軍曰「卿才堪廊廟﹐自無間外。」

王大將軍每酒後﹐輒詠﹕「老驥伏櫪﹐志在千里﹐烈士莫年﹐壯心不已。」便以如意擊珊瑚唾壺﹐壺盡缺。

晉王惇與世儒議下都﹐世儒以朝廷無亂﹐且唱兵始﹐自古所難﹐諫諍甚苦。處仲変色曰「吾過蒙恩遇﹐受任南夏。卿自同姦邪﹐阻遏義舉﹐王法焉得相私﹗」因目左右令進。世儒正色曰「君昔歲害兄﹐今又殺弟﹔自古多士﹐豈有如此舉動﹗」言畢流涕﹐惇意乃止。

大將軍﹑丞相諸人在此時﹐閉戶共爲謀身之計。王曠世宏來﹐在戶外﹐諸人不容之﹔曠乃剔壁窺之﹐曰「天下大亂﹐諸君欲何所圖謀﹖」將欲告官。遽而納之﹐遂建江左之策。

大將軍收周侯﹐至石頭﹐坐南門石盤上。將戮之﹐送己褥與周。

大將軍刑周伯仁﹐以步障繞之。經日﹐已具。王曰「周伯仁子弟疾﹐何以不知取其翁屍﹖」周家然後收之。

簡文帝爲撫軍時﹐所坐牀上﹐塵不令左右拂﹐見鼠行之迹﹐視以爲佳。參軍見鼠白日行﹐以手版打殺之。意不悅﹐門下起彈﹐辭曰「鼠被害﹐尙不能忘懷﹔今復以鼠損人﹐無乃不可乎﹖」

許玄度出都﹐詣劉眞長﹐先不識﹐至便造之﹐一面畱連。標列貴略無造謁﹐遂九日十一詣之。許語曰「卿爲不去﹐家將成輕薄京尹。」

許玄度將弟出都婚﹐諸人聞玄度弟﹐朝野欽遲之。旣見﹐乃甚癡﹐便欲嘲弄之。玄度爲之解紛﹐諸人遂不能犯。眞長嘆曰「許玄度爲弟婚﹐施十重鐵步障也。」」

劉道生與眞長言﹐一時有名譽者皆宗眞長。

仲祖語眞長曰「卿近大進。」劉曰「卿仰看邪﹖」王問﹕「何意﹖」劉曰「不爾﹐何由測天之髙也﹗」

利眞長與桓宣武共聽講《禮記》﹐桓公云「時有入心處﹐便咫尺玄門。」

劉尹見桓公每嬉戲﹐必取勝﹐謂曰「卿乃爾好利﹐何不焦頭。」

宣武徵還﹐劉尹數十里迎之。桓都不語﹐直云「垂長衣﹐談淸言﹐竟是誰功﹖」劉答曰「晉徳靈長﹐功豈在爾﹖」

劉眞長始見王丞相﹐王公不與語。時大熱﹐以腹熨石局﹐曰「何乃渹﹖」劉旣出﹐人問﹕「見王公如何﹖」眞長云「丞相何奇﹐止能作吳語及細唾也。」

劉眞長與丞相不相得﹐每曰「阿奴比丞相條達淸長。」

劉眞長病積時﹐公主毀悴。將終﹐喚主。主旣見其如此﹐乃舉手指之云「君危篤﹐何以自修飾﹖」劉便牽被覆面﹐背之不忍視。

孔坦爲侍中﹐密啟成帝不宜往拜曹夫人。丞相聞之曰「王茂弘駑屙耳﹗若卞望之之巖巖﹐刁玄亮之察察﹐戴若思之峯距﹐當敢爾不﹖」

蘇峻新平﹐溫﹑庾諸公以朝庭初復﹐京兆宜得望實。惟孔君平可以處之。孔固辭﹐二公逼諭甚苦。孔敖然曰「先帝大漸﹐卿輩身侍禦牀﹐口行詔令﹔孔坦爾時正瑣臣耳﹐何與國家事﹖不可今日喪亂﹐而猥見逼迫。吾俎豆上腐肉﹐任人截割邪﹖」庾愧不能答。

孔君平病困﹐庾司空爲會稽﹐省之。聞訊甚至﹐爲之流涕。

孔慨然曰「丈夫將終不問安國寧家之術﹐而反作兒女相問﹖」庾聞﹐回還謝之﹐請其語言。

陶侃字士行﹐丹陽人也。鄱陽孝廉範逵宿侃捨﹐侃家貧﹐母爲截髮爲髲待之﹔無薪﹐伐屋柱炊飯。斬薦以供馬。逵感之﹐乃爲侃立聲譽﹐於是顯名。侃仕至大將軍。晉時人。

陶太尉旣作廣州﹐優遊無事。常朝自運甓於齋外﹐暮運於齋內。人問之﹐陶曰「吾方致力中原﹐恐爲爾優遊﹐不復堪事。」

康法暢造庾公﹐捉麈尾至彼。公曰「麈尾過麗﹐何以得在﹖」答曰「廉者不求﹐貪者不與﹐故得在耳。」

庾翼爲荊州都督﹐以毛扇上成帝。帝疑是故物﹐侍中劉劭曰「柏梁云構﹐工匠先居其下﹔管弦繁奏﹐夔﹑牙先聆其音﹔翼之上扇﹐以好不以新。」稚恭聞之曰「此人宜在帝左右。」

王蒙爲諸人談﹐有時或排擯髙禿﹐以如意注林公云「阿柱﹐汝憶搖櫓時不﹖」阿柱乃林公小名。

諸人嘗要阮光祿共詣林公。阮曰「欲聞其言﹐惡見其面。」

林公云「文度著膩顏﹐挾《左傳》﹐逐鄭康成﹐自爲髙足弟子。篤而論之﹐不離塵垢囊也。」

謝興在中朝﹐恆遊宴﹐還家甚少。過江﹐不復宿行。後一宿行﹐家遣之﹐乃自嘆曰「不復作樂﹐曰分在朝﹐與阮千里總章重聽﹐一典六曰亡歸﹐今一宿行而家業紙也。」

謝尙字仁祖﹐酒後爲鸜鵒舞﹐一座傾笑。

謝鎭西著紫羅襦﹐乃據胡牀﹐在大市佛圖門樓上﹐彈琵琶﹐作《大道曲》。

謝公云「小時在殿廷﹐會見丞相﹐便覺淸風來拂人。」

謝安謂裴啟云「乃可不惡﹐何得爲復飲酒。」

謝安目支道林﹐如九方臯之相馬﹐略其玄黃﹐取其俊逸。

謝太傅問諸子侄曰「子弟何豫人事﹐而正欲使其佳﹖」諸人莫有言者。車騎答曰「譬如芝蘭玉樹﹐欲其生於庭階也。」

有人詣謝公﹐別﹐謝公流涕﹐人了不悲。旣去﹐左右曰「客殊自密雲。」謝公曰「非徒密雲﹐乃自旱雷。」

羊驎因酒醉﹐撫謝左軍謂太傅曰「此家詎復鎭西﹖」太傅曰「汝阿見子敬﹐便沐浴爲論兄輩。」

太傅府有三才﹕裴邈淸才﹐潘陽仲大才﹐劉慶孫長才。

王太保作荊州﹐有二兒亡。一兒欲還葬舊塋﹐一兒欲畱葬。太保乃垂涕曰「念故鄕﹐仁也﹔不戀本土﹐達也﹔惟仁與達﹐吾二子其有焉。」

雷有寵﹐生恬﹑洽。

蘇峻新平﹐帑藏空﹐猶餘數千端粗練。王公謂諸公曰「國家凋敝﹐貢禦不致。但恐賣練不售﹐吾當與諸賢各制練服之。」月日間﹐賣遂大售﹐端至一金。

王丞相拜揚州﹐賓客數百人﹐並加沾接﹐人人有悅色。惟有臨海一客﹐姓任名顒﹐時官在都﹐預王公坐﹐及數胡人爲未洽。公因便還到過任邊﹐云「君出臨海﹐便無復人。」任大喜悅。因過胡人前﹐彈指云「蘭闍蘭闍﹗」羣胡同笑﹐四座並歡。

丞相拜司空﹐諸葛道民在公坐。指冠冕曰「君當復著此乎﹖」

明帝函封與庾公信﹐誤致與王公。王公開詔﹐末云「勿使冶城公知。」導旣視表﹐答曰「伏讀明詔﹐似不在臣﹔臣開臣閉﹐無有見者。」明帝甚愧﹐數月不能出見王公。

何公爲揚州﹐有葬親者﹐乞數萬錢﹐而帳下無有。揚州常有糲米﹐以賑孤寡﹐乃有萬餘斛。虞存爲治中﹐面見﹐道﹕「帳下空素﹐求糶此米。」何公曰「何次道義不與孤寡爭粒。」

阮米祿聞何次道爲宰相﹐嘆曰「我當何處生活﹖」

王仲祖有好儀形﹐每覽鏡自照曰「王文開那生如馨兒﹖」時人謂之達也。又酷貧﹐帽敗﹐自以形美﹐乃入帽肆﹐就帽嫗戲﹐乃得新帽。

王仲祖病﹐劉眞長爲稱藥﹐荀令則爲量水矣。

桓宣武外甥﹐恆在坐鼓琵琶。宣武醉後﹐指琵琶曰「名士固亦操斯器。」

桓宣武性儉﹐著故褌﹐上馬不調﹐褌敗﹐五形遂露。

桓宣武與殷﹑劉談﹐不知其不堪。喚左右取黃皮褲褶﹐上馬持矟數回﹐或向劉﹐或擬殷﹐意气始得雄王。

桓溫自以雄姿風气﹐是司馬宣王﹑劉越石一輩器。有以比王大將軍者﹐意大不平。徵苻健還﹐於北方得一巧作老婢﹐乃是劉越石妓女。一見溫入﹐潸然而泣。溫問其故﹐答曰「官家甚似劉司空。」溫大悅﹐卽出外修整衣冠﹐又入﹐呼問﹕「我何處似司空﹖」婢答曰「眼甚似﹐恨小﹔面甚似﹐恨薄﹔須甚似﹐恨赤﹔形甚似﹐恨短﹔聲甚似﹐恨雌。」宣武於是弛冠解帶﹐不覺昏然而睡﹐不怡者數日。

羅含在桓宣武坐﹐人介與他人相識﹐含正容曰「所識已多﹐不煩復爾。」

袁眞爲監軍﹐範玄平作吏部尙書。一坐語袁﹕「卿此選還不失護軍。」袁曰「卿何事人中作市井﹖」

丞相嘗曰「堅石挈腳枕﹑琵琶﹐故自有天際想。」

劉承允少有淹雅之度﹐王﹑庾﹑溫公皆素與周旋。聞其至﹐共載看之。劉倚被囊﹐了不與王公言﹐神味亦不相酬。俄頃賓退﹐王﹑庾甚怪此意﹐未能解﹐溫曰「承允好賄﹐新下必有珍寶。當有市井事。」令人視之﹐果見向囊皆珍玩﹐正與胡父諧賈。

謝萬就安乞裘﹐云畏寒。答曰「君妄語。正欲以爲豪具耳﹗若畏寒﹐無復勝綿者。」以三千綿與謝。

王藍田食雞子﹐以箸刺之不得﹐便大怒﹐投於地。

王藍田少有癡稱﹐王丞相以門第辟之。旣見﹐他無所問﹐問來時米幾價﹖藍田不答﹐直張目視王公。王公云「王掾不癡﹐何以云癡﹖」

王藍田作會稽﹐外自請諱﹐答曰「惟祖惟考﹐四海所知﹐過此無所復諱。」

孫興公作永嘉郡﹐郡人甚輕之。桓公後遣傳教﹐令作《敬夫人碑》﹐郡人云「故當有才﹗不爾﹐桓公那得令作碑﹖」於此重之。

褚公與孫綽遊曲阿後湖﹐狂風忽起﹐航欲傾。褚公已醉﹐乃曰「此舫人皆無可以招天譴者﹐惟興公多塵滓﹐正當以厭天欲耳。」便欲捉擲水中。孫遽無計﹐惟大啼曰「季野﹐卿念我﹗」

王太尉問孫興公曰「郭象何如人﹖」答曰「其辭淸雅﹐奕奕有餘﹐吐章陳文﹐如懸河瀉水﹐注而不遏。」

王長史語林道人曰「眞長可謂金石滿堂。」林公以語孫興公。興公曰「語不得爾﹐選擇正可得少碎珠耳。」

晉孝武好與虞嘯父飲酒﹐不醉不出。後臨出拜﹐殆不復能起。帝呼人上殿扶虞侍中。嘯父答曰「臣位未及扶﹐醉未及亂﹐非分之賜。所不敢當。」帝美之﹐敕左右疏取其語。於是爲風俗。人相嘲調﹐輒云「好語疏取。」

毛伯成負其才气﹐常稱﹕「寧爲蘭摧玉折﹐不作蒲芬艾榮。」

王中郎以圍棋爲手談﹐故其在哀制中﹐祥後客來﹐方幅會戲。

桓野王善解音﹐晉孝武祖宴西堂﹐樂闋酒闌﹐將詔桓野王箏歌。野王辭以須笛﹐於是詔其吹笛奴碩﹐賜姓曰張﹐加四品將軍﹐引使上殿。張碩意气激揚﹐吹破三笛﹐末取睹腳笛﹐然後乃理調成曲。

晉孝武祖宴西堂﹐詔桓子野彈箏﹐桓乃撫箏而歌怨詩。悲厲之響﹐一堂流涕。

向世闈歌桓子野一聞而洞歌。

張湛好於齋前種松柏﹐養鴝鵒。袁山松出遊﹐好令左右作挽歌。時人謂﹕「張屋下陳屍﹐袁道上行殯。」

殯有人目杜弘治標解甚淸令﹐初若熙﹐怡容無韻﹐盛徳之風﹐可樂詠也。

王敬仁有異才﹐時賢皆重之。王右軍在郡迎敬仁﹐叔仁輒同車﹐常惡其遲。後以馬迎敬仁﹐𨿽復風雨﹐亦不以車也。

右軍年十三﹐嘗謁周顗。時絕重牛心炙﹐坐客未啖﹐顗先割啖羲之﹐於是始知名。

王右軍少嘗患癲﹐一二年輒發動。後答許掾詩﹐忽復惡中﹐得二十字云「取歡仁智樂﹐寄暢山水陰。淸泠澗下瀨﹐歷落松竹林。」旣醒﹐左右誦之。讀竟﹐乃嘆曰「癲﹐何預盛徳事邪﹖」

王右軍目杜弘治﹐嘆曰「面如凝脂﹐眼如點漆﹐此神仙中人﹗」

王右軍爲會稽令﹐謝公就乞箋紙。檢校庫中﹐有九萬枚﹐悉以付之。桓宣武曰「逸少不節。」

王子猷嘗暫寄人空宅住﹐使令種竹。或問﹕「暫住何煩爾﹖」王嘯詠良久﹐直指竹曰「何可一日無此君﹖」

王子猷居山陰﹐大雪夜﹐眠覺。開室酌酒﹐四望皎然﹐因起彷徨﹐詠左思《招隱詩》。忽憶戴安道﹐時戴在剡溪﹐卽便夜乘輕船就戴﹐經宿方。旣造門﹐不前便返。人問其故﹐曰「吾本乘興而來﹐興盡而返﹐何必見戴。」

王子敬在齋中臥﹐偸入齋取物襆裝﹐一室之內﹐略無不盡。子敬臥而不動﹐偸遂復登廚﹐欲有所覓。子敬因呼曰「偸兒﹐石漆靑氈是我家舊物﹐可特置不﹖」於是羣賊始知其不眠﹐悉置物驚走。

王子敬疾篤﹐兄弟勸令首罪。答曰「無所應首﹐惟遣郗家女﹐以爲恨。」

殷洪喬作豫章郡守﹐臨去﹐郡下人因附書百餘函。至石頭﹐悉擲水中。因咒之曰「沈者自沈﹐浮者自浮﹐殷洪喬不能作達書郵。」

殷公北徵﹐朝士出送之﹐軍容甚盛﹐儀止可覌。陳說經略攻取之宜﹐眾皆謂必能平中原。將別﹐忽馳逞才﹐自盤馬﹐遂墜地。士以是知其必敗。

桓玄不立忌日﹐止立忌時。每至日﹐弦歌不廢。

桓玄字信乃﹐沛國龍亢人也。晉時爲部公﹐與荊州刺史殷仲堪語次﹐二人遂相爲嘲。玄曰「火燎平原無遺燎。」堪曰「投魚深泉放飛鳥。」次復危言﹐玄曰「矛頭淅米劍頭炊﹐百歲老翁攀枯枝。」堪曰「井上轆轤臥小兒。」晉末安帝時人。

祖約少好財﹐阮遙集好屐﹐並常自經營。同是一累﹐而未判其得失。有詣祖﹐見料視財物﹐客至﹐並當不盡﹐余兩小■﹝莆上皿下﹞﹐以置背後﹐傾身障之﹐意未能平。或有詣阮﹐正見自蠟屐﹐因嘆曰「未知一生當著幾量屐﹖「神甚閒暢﹐於是勝負始分也。

範啟云「韓康伯似肉鴨。」

任元褒爲光祿勛﹐孫翊往詣之﹐見門吏憑幾視之﹐孫入語任曰「吏憑幾對客﹐不爲禮。」任便推之。吏答曰「得罰體痛﹐以橫木扶持﹐非憑幾也。」任曰「直木橫施﹐植其兩足﹐便爲憑幾。何必孤鵠蟠膝曲木抱要也。」

範信能啖梅﹐人常致一斛奩﹐畱信食之﹐須臾而盡。

王東亭作《經王公酒壚下賦》。

諸阮以大盆盛酒﹐木杓數枚也。

董仲道常在客宿﹐與王孫隔共﹐語同行人曰「此人行必爲亂。」後果爲亂階。

賢者國之紀﹐人之望﹐自古帝王皆以之安危。故《書》曰「惟後非賢不乂﹐惟賢非後不食。」昔者周公體大聖之徳﹐而勤於吐握﹐由是天下之士爭歸之。向使周公驕而且吝﹐士亦當髙翔遠去﹐所至寡矣。

淮北滎南河濟之間﹐有千樹梨﹐其人與千戶侯等。

大夫向■﹝門外詹內﹞而立。

報至尊。

魏張魯有十子﹐時人語曰「張氏十龍﹐儒雅溫恭。」

茶博士。

