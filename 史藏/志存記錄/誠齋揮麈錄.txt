誠齋揮麈錄宋楊萬里●卷上《唐明皇實錄》云﹕開元十七年秋八月上降誕之日﹐大置酒合樂﹐燕百僚於花萼樓下。尙書左丞相源乾曜﹑右丞相張說率百官上表﹐願以八月五日爲千秋節﹐著之甲令﹐布於天下。羣臣燕樂休假三日﹐下詔從之。誕日建節蓋肇於此。天寶七載八月己亥詔攺爲天長節。其後肅宗以九月三日生﹐爲地平天成節﹐史不書日。文宗以十月十日生﹐爲天成節。武宗六月十二日生﹐爲慶陽節。懿宗十月二日生﹐爲延慶節。僖宗八月五日生﹐爲應天節。昭宗二月二十二日生﹐爲嘉會節。哀帝十月三日生﹐爲延和節。梁太祖十月二十一日生﹐爲太明節。末帝九月十二日生﹐爲明聖節。後唐明宗九月九日生﹐爲應聖節。晉髙祖二月二十八日生﹐爲天和節。出帝六月二十七日生﹐爲啟聖節。後漢髙祖二月四日生﹐爲聖壽節。隱帝三月七日生﹐爲嘉慶節。周太祖七月二十八日生﹐爲永壽節。世宗九月二十四日生﹐爲天淸節。恭帝八月四日生﹐爲天壽節。本朝太祖二月十六日生﹐爲長春節。太宗十月七日生﹐爲乾明節﹐後攺爲壽寧節。眞宗十二月二日生﹐爲承天節。仁宗四月十四日生﹐爲乾元節。英宗正月三日生﹐爲壽聖節。神宗四月十日生﹐爲同天節。哲宗十二月七日生﹐避僖祖忌辰﹐以次日爲興龍節。徽宗十月十日生﹐爲天寧節。欽宗四月十三日爲乾龍節。太上皇五月二十一日生﹐爲天申節。今上十月二十二日生﹐爲會慶節。而章獻明肅皇后正月八日生﹐爲長寧節。宣仁聖烈皇后七月十六日生﹐爲坤成節﹐以嘗臨朝故耳。五代諸君節名不見於正史﹐以鄭向《開皇紀》考得之。唐代宗十月十三日天興節見令狐文集中﹐唐順宗聖壽節見於《齊抗會稽捨宅爲寺碑》﹐後唐淸泰帝千春節見於《五代史﹖晉家人傳》﹐皆亡其日。近董令升作《誕聖錄》﹐不如是之詳也。祖宗神禦像設在南京則鴻慶宮﹐西京則奉先寺之興先﹑會先﹐會聖宮之降眞殿﹐揚州曰彰武﹐滁州曰端命﹐河東曰統平﹐鳳翔曰上淸太平宮。及眞宗親徵北郊﹐封泰山﹐祀汾陰﹐則有澶淵之信武﹐嵩山崇福之保祥﹐華陰雲臺之集靈。乾徳六年卽都城之南﹐安陵之舊域﹐建奉先資福院爲慶基殿﹐以奉宣祖。藝祖則太平興國之開先﹐太宗則啟聖之永隆。至大中祥符中﹐建景靈宮天興殿以奉聖祖。其後眞宗之奉眞﹑仁宗之孝嚴﹑英宗之英徳﹐皆在其側也。又有慈孝之崇眞﹑萬壽之延聖﹑崇先之永崇﹐以奉眞宗母后章獻。明肅在崇眞之傍﹐曰章徳。章懿在奉先之後﹐曰廣孝。章惠在延聖之後﹐曰廣愛。在普安者二元徳﹐曰隆福﹐明徳章穆曰重徽。元丰中神宗以獻饗先後失序﹐地偏且遠﹐有曠世不及親祠者﹐乃詔有司﹕神禦之在京師﹐寓於佛祠者﹐皆廢撤而遷之。禁中由英徳而上五世合爲一宮﹐凡十一殿以世次列東西序。帝殿一門﹐列戟七十二。殿之西廡繪畫容衛﹑公王﹑名將羅立左右﹐內有宴寢溫淸之室﹐玩好畢陳。而母后居其北。攺慶基曰天元﹐後曰太始﹔開先曰皇武﹐後曰儷極﹔永極曰太定﹐後曰輝徳﹔奉眞曰熙文﹐後曰衍慶﹔孝嚴曰美成﹐後曰繼仁﹔英徳曰治隆。其便殿十一﹐曰來寧﹐曰燕挨﹐曰雲遊﹐曰凝神﹐曰天遊﹐曰冷風﹐曰太靈﹐曰丹臺﹐曰靈昆﹐曰昭淸﹐以五年十一月奉安帝後塑像於新宮﹐大赦天下﹐繪像侍臣於後。元初卽治隆之後宣光殿以奉神宗。紹聖初辟宮之東偶爲顯承殿﹐以宣光殿故址爲徽音殿﹐以奉宣仁聖烈。建中靖國元年詔﹕以顯承介於一偏﹐廟號未稱﹐於是度馳道之西東直大定南北廣袤地勢並撤府寺﹑創爲西宮﹐建大明殿以奉神宗爲館禦之首﹐曰遷奉親祠﹐爲不桃之廟﹐以視推崇之意。曲赦四畿﹐錄功臣後﹐如元丰故事云。南京應天寺本後唐夾馬營。大中祥符二年以太祖誕聖之地建寺﹐賜名東京。啟聖院本晉護聖營﹐以太宗誕聖之地﹐太平興國六年建寺﹐雍熙二年寺成﹐賜名二寺﹐皆奉祖宗神禦。英宗以齊州防禦使入繼大統。治平二年建齊州爲興徳軍。熙寧八年八月詔潛邸爲佛寺﹐以本鎭封之﹐賜名興徳禪院﹐仍給淤田三千頃。太祖嘗詔重修先代帝王祠廟﹐每廟須及百五十間以上﹐委逐州長吏躬親點檢﹐索圖赴闕﹐遣使覆驗。令太常禮院重定配享功臣﹐檢討儀相﹐畫樣給付。女媧祠在晉州﹐書傳無功臣可配﹔太昊以金提句芒配﹐祠在陳州﹔炎帝以祝融配﹐祠在衡州﹔黃帝以後土風後力牧配﹐祠在坊州﹔髙陽以元冥配﹐祠在澶州﹔髙辛以稷配﹐祠在宋州﹔唐堯以司徒配﹐祠在鄆州﹔虞舜以咎繇配﹐祠在道州﹔夏禹以伯益配﹐祠在越州﹔商成湯以伊尹配﹐祠在河中府﹔中宗太戊以伊陟臣扈配﹐祠在大明府﹔髙宗帝武丁以甘盤傳說配﹐祠在陳州。周文王以師鬻熊配﹔武王以召公配﹔成王以周公旦﹑唐叔升﹑虞叔配﹔康王以太公﹑畢公配﹔秦始皇帝以李斯﹑蒙恬﹑王翦配﹔漢髙祖以蕭何配﹔文帝以周勃﹑陳平﹑劉章﹑宋昌配﹔景帝以周亞夫﹑竇嬰﹑申屠嘉﹑晁錯配﹔武帝以公孫宏﹑霍去病﹑衛靑﹑金日﹑霍光配﹔宣帝以丙吉﹑魏相﹑張安世配。以上十帝並祀﹐祠在長安。後漢世祖以鄧禹﹑吳漢﹑耿﹑賈復配﹔明帝以東平王蒼柏榮配﹔章帝以牟融﹑趙意﹑宋安配﹐以上三廟並在河南府。魏武帝以鐘繇﹑荀攸﹑程昱配﹐廟在相州。文帝以賈詡﹑王朗﹑曹眞﹑辛毗配﹔晉武帝以羊祜﹑張華﹑王﹑杜預配﹐二廟在河南府。後魏孝文帝以王祥﹑魯肅﹑長孫晟配﹔後周文帝以宇文憲﹑蘇綽﹑燕公於謹﹑盧辧配﹐二廟在耀州。隋髙祖以牛宏﹑髙﹑賀若弼配﹐廟在鳳翔府。唐髙祖以河間王孝恭殷﹑開山劉政會﹑淮安王神通配﹐廟在耀州。太宗以長孫無忌﹑房玄齡﹑杜如晦﹑魏徵﹑李靖配﹐廟在京兆府。明皇以張說﹑郭元振﹑王琚配﹐廟在河中府。肅宗以苗晉卿﹑裴冕配﹐廟在京兆府。憲宗以裴度﹑杜佑﹑李配﹐廟在同州。宣宗以夏侯端﹑白敏中﹑馬植配﹐廟在耀州。朱梁太祖以劉﹑敬翔﹑葛從周﹑袁象先配﹔後唐莊宗以郭崇韜﹑李嗣肱﹑符存審配﹔明宗以霍彥威﹑安重進﹑任園配﹔石晉髙祖以桑維翰﹑趙瑩配﹐以上並在河南府。皆著之儀制。是時吳蜀未平﹐六廟帝朝闕而不載。本朝曹武惠配享太宗﹐武穆配享仁宗﹐韓忠獻配享英宗﹐文定配享徽宗﹐父子配享自昔所無也。李和文《遺事》云﹕仁宗嘗服美王帶﹐侍臣皆注目。上還宮問內詩曰﹕侍臣目帶不已﹐何耶﹖對曰﹕未嘗見此奇異者。上曰﹕當以遺虜主。左右皆曰﹕此天下至寶﹐賜外夷可惜。上曰﹕中國以人安爲寶﹐此何足惜。臣下皆呼萬歲。李和文《遺事》又云﹕其家書畫最富﹐有吳道子《天王》﹐胡瑰《下程圖》﹐唐淨心《須菩提》﹐黃居き《竹鶴》﹐孫知微《虎》﹐韓《旱竹圃》《梅》《雞》﹐傅古龍江南畫佛﹐唐希雅竹﹐李成山水﹐唐畫《公子出獵圖》﹐黃居き《雕狐圖》﹐黃筌雨中牡丹﹐李思訓設色山水﹐周防按舞折枝杏花﹐徐崇嗣沒骨芍藥﹑江南艸虫﹐獨幅山水﹐黃筌金盆鵓鴿﹑大窠山茶。書有懷仁眞迹﹐集右軍《聖教序》﹐貞觀《蘭亭詩敍》﹐右軍《山陰帖》《樂毅論》﹐顏魯公書《劉太衝序》﹐皆冠世之寶。熙寧八年四月岐王顥﹑嘉王κ﹐言蒙遣中使賜臣方團﹑玉帶各一條﹐準閣門告報﹐著爲朝儀。臣等乞寶藏於家﹐不敢服用。上命工琢玉帶以賜二王﹐固辭。聽請加佩金魚以別嫌﹐詔並以玉魚賜之﹐玉帶爲朝儀始於此。北齊顯祖髙洋﹑晉陽公李元忠﹑南齊竟陵三蕭子良﹑隋長孫覽﹐俱謚文宣﹐孔子蓋出四謚之後。大中祥符元年始加元聖二字﹐後以避聖祖諱易爲至聖。熙寧中欲加謚至神元聖帝﹐禮官李邦直以謂夫子周臣也﹐周室諸君止稱王﹐執以爲不可﹐卒從其議。元魏獻欲置學官﹐上郡國髙允表請制大郡立博士二人﹑助教四人﹑學生一百人﹐次郡立博士二人﹑助教二人﹑學生八十人﹐中郡立博士一人﹑助教二人﹑學生六十人﹐下郡立博士一人﹑助教一人﹑學生四十人。其博士取博聞經典﹑履行忠淸﹑堪爲人師者﹐年限四十以上﹔助教亦與博士同﹐年限四十以上﹐若道業夙成﹐才任教授﹐不拘年齒﹔學生取郡中淸秀﹐言行循謹﹐堪束脩名教者先進﹐次及中等。帝從之。郡國立學自此始﹐事載允本傳﹐本朝髙承纂《事物紀原》﹐自謂博極﹐而不取此﹐何耶﹖唐髙宗攺門下省爲東臺﹐中書省爲西臺﹐尙書省爲文昌臺﹐故禦史臺呼爲南臺。趙《因話錄》云。又曰﹕武后朝禦史有左右肅政之號﹐當時亦謂之左臺﹑右臺﹐則憲臺未曾有東臺﹑西臺之稱。嘗記張《朝野僉載》對天后爲戲語云﹕左臺胡禦史﹐右臺禦史胡是也。本朝李建中爲分司西京畱司禦史﹐世以西臺目之。唐李棲筠爲禦史大夫﹐不樂者呼爲棲臺﹐蓋斥其名也。太祖以歸徳軍節度使創業﹐後升宋州爲應天府。太宗以晉王卽位﹐升並州爲太原府。眞宗以壽王建儲﹐升壽州爲壽春府。仁宗以王建儲﹐升建業爲江寧府。英宗以齊州防禦使入繼﹐以齊州爲興徳軍。神宗自穎王升儲﹐以汝陰爲順昌府。哲宗自延安郡王升儲﹐爲延安府。徽宗以端王卽位﹐升端州爲肇慶府。欽宗自定王建儲﹐前已升中山府。太上以康王中興。升康州爲徳慶府。今上自建王建儲﹐升建州爲建寧府。宣和元年六月邢州民董世多進狀以英宗嘗爲鉅鹿郡公﹐又知嶽州﹐孫勰建言英宗嘗爲嶽州防禦使﹐詔加封。論時邢州已升安國軍﹐遂詔邢州爲信徳府﹐嶽州爲嶽陽軍。是歲十月又詔以列聖潛邸所領地再加討論﹐以眞宗嘗爲襄王﹐升襄州爲襄陽府﹔仁宗嘗爲慶國公﹐以慶州爲慶陽府﹔英宗嘗爲刺史﹐以宜州爲慶遠軍﹔神宗嘗爲安州觀察使﹐以安州爲徳安府﹐又爲光國公﹐以光州爲光山軍﹔哲宗嘗爲天平軍節度使﹐以鄆州爲東平府﹐又爲均國公﹐以均州爲武當軍﹔徽宗嘗爲寧國公﹐以寧州爲興寧軍﹐其後又以徽宗嘗爲平江軍節度使﹐並升爲府﹔太宗嘗爲睦州防禦使﹐升睦州爲遂安軍。國朝承五代搶攘之後﹐三館有書僅一萬二千卷﹐乾徳以後平諸國﹐所得浸廣。太宗鄕儒學下訪﹐搜訪民間﹐以開元四部爲目﹐館中所缺及三百以上卷者﹐與一子出身。端拱元年分三館之書別爲書庫﹐目曰祕閣。眞宗咸平三年詔﹕中外臣庶家有收得三館所少書籍﹐每納一卷及千卷﹐判館看詳委是所少書數及卷帙﹐別無差誤﹐方許收納﹐其所進書及三百卷以上﹐量材試問﹐與出身。又令三館寫四部書一本﹐一置禁中龍圖閣﹐一置後苑之太淸樓﹐以便觀覽。八年滎王宮火延燔三館﹐焚殆徧﹐於是出禁中本﹐就節閣傳寫﹐且命儒臣編類讎校﹐校勘校理之官始於此也。嘉五年又詔中外士庶﹐許上所缺書﹐每一卷支絹一匹﹐及五百卷特與文資。元丰中建祕書省﹐三館並歸省中﹐書亦隨徙。元中重寫禦前書籍﹐又置校對黃本﹐以館職資淺者爲之﹐又置重修《晉書》局﹐不久皆罷去。宣和初蔡攸初舉祕書省﹐建言置補完禦前書籍所﹐再訪天下異書以資校對﹐以侍臣十人爲參詳官﹐館爲校勘。又以進士白衣充檢閱者數人﹐及年皆命以官﹐未畢而國家多故﹐靖康之變﹐諸書志不存。太上警蹕南渡﹐屢下搜訪之詔﹐獻書補官者凡數人。秦熹提舉祕書省﹐奏請命天下專委守臣﹐又有旨錄會稽陸氏所藏書上之﹐今中祕所藏之書亦良備矣。承平時士大夫家如南都戚氏﹑歷陽沈氏﹑廬山李氏﹑九江陳氏﹑番陽吳氏﹐俱有藏書之名﹐今皆散逸。近年所至羣府多刊文籍﹐且易得本傳錄﹐仕官稍顯者家必有書數千卷﹐然多失於讎校也。吳明可帥會稽﹐百廢具舉﹐獨不傳書。萬里嘗啟其故云﹕此事當官極易﹐但僕旣簿書﹐期會賓客應接﹐無暇自校。子弟又方令爲程文﹐不欲以此散其功﹐委之他人﹐孰肯盡心。漫盈廂篋﹐以誤後人﹐不若已也。紹興初﹐昭慈聖獻皇后升遐﹐外祖曾公公捲以江東漕兼攝二浙應辦﹐用元符末京西漕陳向故事也﹐朝論欲建山陵﹐外祖議以爲帝後陵寢今存伊洛﹐不日復中原卽歸附矣﹐宜以攢宮爲名﹐僉以爲當﹐遂用之。紹興戊午徽宗梓宮南歸有日﹐丞相秦檜當相﹐請以永固爲陵名﹐先人建言北齊叱奴皇后實名矣﹐不可犯﹐且叱奴婦人也﹐尢當避。秦大怒﹐幾陷不測。後數年卒﹐易曰永。近見邵博公濟所著小說詆先君此議﹐然後知當時沮此議者卽此人也。國朝百官致仕﹐庶僚守本官﹐侍從轉廣官﹐宰執換東宮官。熙寧初歐陽文忠公始以太子少師帶觀文殿學士致仕﹐示特恩也﹐故謝表云﹕道愧師儒乃忝春宮之峻秩﹐身居畎畝猶書玉殿之隆名。是以爲例。國朝侍從以上﹐自有寄祿官﹐如左右正言﹑二史給諫﹑吏禮部郎中之類是也﹐若庶僚曾經飾擢﹐至於雜流甄敍﹐志皆有別﹐一見刺字﹐便知涇渭。元丰官制旣行﹐混而爲一﹐故王荊公有流品不分之語。舊年如侍從致仕﹐轉官所表贈之官﹐皆令其於遷官上加之。今則加官至升朝則轉﹐贈僅正員郎而已。蒲傅正在翰林﹐自入對。神宗曰﹕學士職淸地近﹐非他官比﹐而官儀未寵﹐自今宜加佩魚。遂著爲令﹐見於《神宗實錄》。東坡謝翰林表云﹕玉堂賜篆﹐仰淳化之彌文﹔寶帶重金﹐佩元丰之新渥。中書舍人系紅艇犀帶﹐自葉少蘊始。舊假服色不��﹐崇寧末王照尙書詳定敕令﹐啟請許之﹐自是爲例﹐仍許入銜﹐二字具載詔書。其後以除敕中不載﹐多不署魚袋二字。●卷下祖宗朝最重先代陵寢﹐每下詔申樵采之禁﹐至於再三。守冢戶遂處長吏及本縣令佐常切檢校罷任﹐具有無廢缺﹐書於歷子。太昊葬宛丘﹐在陳州﹔炎帝葬長沙﹐在潭州﹔黃帝葬橋山﹐在上郡﹐今坊州界﹔髙陽葬臨河縣故城東﹔髙辛葬濮陽頓邱城南臺陰城﹔唐堯葬城陽林﹐今鄆州界﹔舜葬零陵郡九疑﹐今永州界﹔女媧葬華州界﹔夏禹葬會稽山﹐今越州會稽縣﹔商湯葬寶鼎縣﹔周文王武王並葬京兆府﹐咸陽縣界﹔漢髙祖葬長陵﹐在耀州安北﹔後漢世祖葬原陵﹐在洛陽縣界﹔唐髙祖葬獻陵﹐在耀州三原縣東﹔太宗葬昭陵﹐在醴泉縣北九山﹐以上十六帝各置守陵五戶﹐每歲春秋祀以太牢﹐禦書名祝板﹐諸處舊有祠廟祭饗。商中宗帝太戊葬內黃縣東南陽﹔武丁葬西華縣北﹔周成王康王皆葬畢﹐在咸陽縣界﹔漢文帝葬霸陵﹐在長安東南﹔宣帝葬杜陵﹐在長安南﹔魏武帝葬髙陵﹐在鄴縣西﹔晉武帝葬峻陽陵﹐在洛陽﹔後周太祖文帝葬成陵﹐在耀州富平縣﹔隋髙祖文帝葬太陵﹐在武功縣﹐以上十帝置三戶﹐歲一饗以太牢。秦始皇帝葬昭應縣﹔漢惠帝葬安陵﹔景帝葬陽陵﹐在長安東北﹔武帝葬茂陵﹐在長安西﹔後漢明帝葬顯節陵﹐章帝葬敬陵﹐並在洛陽東南﹔魏文帝葬首陽﹐陵在偃師縣﹔後魏孝文帝葬永寧﹐陵在富平縣﹔唐明皇泰陵﹐憲宗景陵﹐俱在奉天縣﹔肅宗建陵﹐葬醴泉縣﹔宣宗正陵﹐在雲泉縣﹔朱梁太祖葬興極陵﹐在伊門﹔後唐莊宗葬伊陵﹐在新安縣﹔明宗葬徽陵﹐在洛陽東北﹔石宋髙祖葬顯陵﹐壽安縣﹐以上十五帝各置守陵兩戶﹐三年一祭以太牢。凡祭祀使令長史行禮﹐所用太牢以羊代之。陵戶並以陵近小戶充﹐除一稅﹐外免諸雜差徭。周桓王葬澠泄縣東北﹔靈王葬河南縣五亭西周山上﹔景玉葬洛陽縣中西北隅﹔西漢元帝葬渭陵﹐在長安縣﹔成帝葬延陵﹐在咸陽縣﹔哀帝葬義陵﹐在扶風﹔平帝葬康陵﹐在長安北﹔後漢武帝葬漢陵塋中庚地﹔東漢安帝葬泰陵﹐在長安西北﹔順帝葬順陵﹐衝帝葬懷陵﹐並在洛陽之西﹔質帝葬靜陵﹐桓帝葬宣陵﹐並在洛陽之東﹔靈帝葬文陵﹐在洛陽西北﹔獻帝葬禪陵﹐在渭城北﹔魏明帝葬髙平﹐陵在河淸縣﹔髙貴鄕公葬洛陽澗之濱﹔陳畱王葬王原陵﹐在鄴西﹔晉惠帝葬太陽陵﹐在洛陽﹔魏文帝葬富平縣東南﹔魏孝靜帝葬鄴縣﹔唐髙宗乾陵﹐睿宗橋陵﹐穆宗光陵﹐僖宗靖陵﹐並葬奉天縣西﹔中宗定陵﹐代宗元陵﹐順宗丰陵﹐文宗章陵﹐懿宗簡陵﹐並葬富平縣﹔徳宗崇陵﹐敬宗莊陵﹐武宗端陵﹐並葬三原縣﹔昭宗和陵﹐葬河南緱氏縣﹔梁末帝葬伊闕縣﹔後唐末帝葬明宗陵內﹐以上三十八帝﹐常禁樵采。此乾徳四年十月詔也﹐著於甲令。其後又曾經開發者在﹐重制禮衣裳服棺槨重葬焉。東晉以降﹐六朝陵寢多在金陵﹑丹陽﹐人闕皆可考職而制書不載者﹐當時江左未平故耳。修纂歷代陵名﹐自漢髙帝建名以來﹐𨿽后妃追崇僭霸無有遺者﹐今行於世。國朝凡登從班﹐無在外閒居者﹐有罪則落職歸班﹐亦奉朝請﹐或黜守偏州。甚者乃分司安置﹐不然則告老掛冠。熙寧間始置在外宮觀﹐本王荊公意以處異論者﹐而荊公首以觀使閒住鐘山者八年。官制惟光祿大夫及中散朝議二大夫分左右﹐增磨勘而已。初非以科第分也﹐元間範忠宣當國﹐始帶左右。紹聖初罷去﹐大觀二年又置中奉﹑奉直二大夫﹐撤中散大夫﹑朝議大夫左右字。紹興初樞密院編修官楊願啟請再分左右﹐自是以出身爲重。前宰相爲樞密使者宋元憲﹑富鄭公﹑文潞公﹑陳秀公。宣和二年鄭華原以故相領院事﹐紹興七年宰相秦檜亦以前揆拜樞密使﹐未幾復登庸﹐近歲張魏公亦然。李邦直﹑許衝元﹑曾令綽﹑韓師朴爲二府﹐後皆入爲尙書﹐然不久復柄用﹐惟令綽竟止八座。舊制﹕樞密使知樞密事﹐奏薦子弟皆補班行。故富鄭公之子紹京﹑文潞公之子貽慶﹐皆爲閣門祗候﹐元丰後方授文資。神宗朝詔樞密院編修《經武要略》﹐以都承旨張誠一提舉。誠一﹐武臣也﹐乞差編修官二員。詔以王正仲﹑胡完夫爲館職﹐詔令兼之。是夕忽禦批提舉攺作管﹐詰朝執政攺啟上所以﹐上云﹕已差館編修﹐豈可令武臣提舉﹖而樞密院編修官創自此也。樞密院皆武臣﹐如都承旨亦用﹐熙寧中王荊公怒李平﹐罷去﹐命曾令綽爲都承﹐自是始吏用文臣矣。神宗以大中祥符七年由慶國公出閣﹐隆興初易﹐特進封慶國公﹐嘗以故事啟之。遂上章辭不敢受﹐攺封榮國。然王將明﹑白蒙亨宣和間皆封慶公而不辭﹐豈忘之耶﹖國朝範魯公質﹑王文獻溥﹑魏宣懿仁浦秉鈞史館﹐昭文﹑集賢三相俱全。太宗初卽位﹐薛文惠居正﹑沈恭惠倫﹑盧多遜。眞宗咸平二年李文靖沆﹑向文簡敏中﹑呂文穆蒙正。仁宗至和三年﹐劉文忠沆﹑文潞公彥博﹑富鄭公弼。元初司馬溫公爲左僕射﹐文潞公平章軍國重事﹐呂正獻同平章軍國事﹐皆三相也。至三年溫公薨﹐文﹑呂二公在位﹐而呂汲公大防﹑範忠宣純仁爲左右僕射﹐殆四相﹐然不久也。本朝宰相兼公師者﹐範魯公﹑王文獻﹑趙韓王﹑薛文惠﹑王文貞﹑丁晉公﹑馮文懿﹑王文公﹑呂文靖﹑薛忠獻﹑曾宣靖﹑富韓公﹑文潞公﹑呂正獻﹑蔡師垣﹑秦師垣﹑陳魯公而已﹐餘皆罷政後拜。近日惟張魏公自外以少傅再拜右揆。本朝三入相者趙韓王﹑呂文穆﹑文靖﹑張鄧公﹑文潞公﹐蔡元長𨿽四入而不克有終。國朝自外拜相者文潞公﹑韓康公﹑章子厚﹐近年陳魯公亦曠典也。元符未曾文肅自知樞拜相﹐是夕召文昭繅宿禁林而對﹐諭旨艸制﹐昭力辭。上云﹕弟艸兄麻﹐太平美事﹐禁中已檢見韓絳故事矣﹐不須辭。文昭始拜命。蓋熙寧初韓康公入相﹐實持國當制。國朝已來兩家而已。《鑾坡遺事》載錢希白爲文僖艸麻﹐𨿽云儀同鈞衡﹐實未嘗秉政也。國朝宰相享耆壽者﹐宋惠安八十﹐張鄧公八十六﹐陳文惠八十二﹐富韓公八十一﹐杜祁公八十﹐宋元獻七十九﹐李文定七十七﹐曾宣靖八十﹐龐潁公七十六﹐蘇丞相八十二﹐文潞公𨿽至九十四﹐而薨貶秩中﹐蔡師垣九十一﹐晚節拘籍南遷﹐殂於中路﹐不得全有富貴考終。國朝名公多厄於六十六﹐韓忠獻﹑歐陽文忠﹑司馬溫公﹑王荊公﹑蘇翰林﹐而秦師垣亦然。國朝宰相登庸年少者宋常山﹐《春明退朝錄》備見之﹐然無逾近歲範覺明丞相﹐廷告曰方三十一﹐但壽止三十七。其後張魏公入相亦未四十﹐且太夫人康健﹐罷相之外遷謫﹐居外幾二十年﹐後𨿽再入﹐竟不拜元宰。國朝身爲宰相壽考康寧再見其子入政府者﹐惟曾宣靖一人而已。呂文穆相太宗﹐猶子文靖參眞宗政事﹐相仁宗。文靖子惠穆爲英宗樞副﹐爲神宗樞使﹔次子正獻爲神宗知樞﹐相哲宗。正獻孫舜徒爲太上皇右丞相﹐繼執七朝政﹐眞盛事也。國朝一家爲宰執者﹐呂氏最盛﹐旣列於前矣。父子兄弟者﹐韓忠獻億﹐子康公絳﹑黃門維﹑莊敏縝﹔範文正仲淹﹐子忠宣純仁﹑左轄純禮﹔石元懿熙載﹐子文定中立﹔呂參政餘慶﹐弟正惠端﹔陳參政恕﹐子恭公執中﹔曹武惠彬﹐子武穆瑋﹔任安惠中師﹐弟康懿中正﹔張參政自﹐左轄ロ﹔王惠�化基﹐子安簡舉正﹔陳文忠堯叟﹐弟文惠堯佐﹔王文獻溥﹐孫康淸貽永﹔章文憲得靖﹐從孫樞密﹑丞相﹔王樞密博文﹐子忠簡疇﹔吳正肅育﹐弟正惠充﹔曾宣靖公亮﹐子樞密孝寬﹔韓魏公琦﹐子定忠彥﹑曾孫樞密肖冑﹔胡文恭宿﹐從子左丞宗愈﹔梁懿肅適﹐孫中書子美﹔蔡忠懷確﹐子樞密懋﹔林文節希從﹐子中書攄﹔蔡太師京﹐子樞密攸﹔鄧樞密洵武﹐弟左轄洵仁。近日如參政錢端禮之於文僖亦一家﹐而參政洪適﹑樞密洪遵爲伯仲﹐數十年未見也。韓奉常治之妻魯國太夫人﹐文氏潞公之孫﹐魏公之孫婦﹐儀公之冢婦﹐呂穆之外孫﹐魯簡公肅之外曾孫﹐呂文靖之曾外孫﹐見其子肖冑爲樞密﹐婿億年爲資政殿大學士﹐儀同執政﹐他子與孫俱被飾擢﹐壽逾八秩﹐婦人中罕有。唐張延賞苗夫人可儷之也。宣和中蔡居安提舉祕書省﹐夏日會館職於道山食瓜﹐居安令坐客徵瓜事﹐各疏所憶﹐每一條食一片。坐客不敢盡言﹐居安所徵爲優。欲畢﹐校書郎董彥遠連徵數事﹐皆未聞﹐悉有據依﹐坐客咸嘆伏之。識者謂彥遠必不能安﹐後數日果補外。曾文肅帥定武﹐一日晨起﹐忽語諸子曰﹕吾必爲宰相﹐然須南遷。請其所以﹐公曰﹕吾昨夕夢十郎綠袍北向謝恩﹐豈非他日貶司戶之徵乎﹖後十年累登庸﹐旣爲蔡元長所擠﹐徙居衡陽﹐已而就降廉州司戶參軍﹐敕到取幼子糸並朝服以拜命﹐果符前夢。十郎卽糸並排行也。張咸漢州人﹐應制舉﹐初出蜀﹐過夔州郡將﹐知名士也﹐一見遇之甚厚﹐因問曰﹕四科優劣之差﹐見於何書﹖無以對。守曰﹕載《孟子注》中。因檢示之。且曰﹕不可不牢記之也。張道中漫思索著論成篇﹐至都閣試第一﹐以此爲首題﹐張更不佇思而就。主文範淳夫也﹐覽之大喜﹐過閣第一。黃元文叔愚能記守之姓名﹐嘗以見告﹐今已忘之。張卽魏公乃翁也。已酉歲二月金人舉國南寇﹐時太上駐蹕維揚﹐虜旣次臨淮郡﹐相距甚邇﹐有招信尉以所部弓手百餘人拒敵。是日也﹐塵氛蔽日﹐虜初不測其多寡﹐遂相拒逾半日﹐尉與眾竟死不退﹐於是探騎得疾走上聞﹐乘輿百僚僅得南渡。倘非尉悉力以拒其鋒﹐俾探騎得上聞﹐則殆矣。尉之姓名不傳於世﹐可恨。友人王彥國獻臣能道其詳﹐他日當問之﹐爲求大手筆作傳﹐近見程可久云。郭稹字仲微﹐仕至龍圖閣直學士﹐權知開封府。幼孤母邊﹐更嫁王氏﹐旣而母亡﹐稹解官服喪。知禮院宋祁言稹服喪爲過禮﹐請下有司博議﹐因馮元奏聽解官申心喪﹐申喪蓋始於稹。

