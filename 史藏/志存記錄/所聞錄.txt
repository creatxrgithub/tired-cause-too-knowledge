

《所聞錄》淸汪詩儂

◎洪承疇淸入關﹐明經略洪承疇不死﹐被獲。良心未昧﹐尙不屈﹐後惑於淸之美姬乃降。時傳揚州史閣部可法並未死。當時就義者﹐僞也。承疇與閣部交最密﹐初欲救軍及﹐常引爲憾。當時擾亂之際﹐義兵紛起﹐吳中孫公兆奎﹐其一也。孤軍被陷﹐執送南都。時承疇當國﹐知孫至﹐與談舊侶﹐並盛獎新君﹐便問史閣部事曰「公在兵間﹐審知故閣部史公﹐果死耶﹐抑未死耶﹖」孫答曰「經略從北來﹐審知松山殉難﹐故督師洪公﹐果死耶﹐抑珠死耶﹖」洪大慚﹐惟面色不紅。時人謂洪之臉皮﹐乃革制者﹐誠不誣也。孫卒遇害。

◎毛文龍淸初毛文龍不屈﹐奔鞋島﹐後守漳州。滿酋多爾衮﹐命師圍之﹐數月不下。相持旣久﹐糧爲之絕﹐城內致有屠人爲食者。時某士人﹐懼禍及己﹐閉門不敢出謀食。久之﹐箱皮檐艸皆盡﹐子女相繼死﹐妻慟絕﹐士人無可爲。會有紿之者﹐云「淸兵退﹐圍已解﹐眾皆出城謀食﹐汝何獨守耶﹖」士信之﹐蛇行出﹐卒爲彊者屠而作食。當命刀際﹐士瑟縮不堪言狀﹐遂一痛而絕。又某甲﹐亦饑甚﹐因穴墻覓鄰尸之肉食之﹐不十曰死﹐又一卒被屠﹐腸中皆敗絮碎紙。又某孝婦﹐甘屠身易斗米全姑﹐姑不忍﹐婦自死﹐姑亦慟絕。私家記載﹐故老遺傳﹐記不勝記。順治三年事定﹐城中白骨撐天﹐溝渠皆滿。每當夕陽在山﹐陰气籠罩﹐尢爲傷心慘目﹐視嘉定三屠﹐爲如何耶﹗

◎湯潛庵雎州湯斌﹐號潛庵﹐字孔伯﹐又字荊峴。淸初順治九年﹐應選入二甲﹐十三年授翰院。爲明抗節致命諸臣﹐紀實入國史﹐文字直書﹐毋少顧忌。閣臣金之厚﹑馮銓兩劾之﹐福臨召至﹐原奏與觀﹐並溫加慰諭﹐湯秉筆曾不因之少屈。撫蘇時﹐福臨南巡至﹐江督幾欲毀屋修禦道﹐湯力爭不可。福臨至﹐獎曰「是事頗合朕愛民之意。」並撤禦饌賜之。蓋是時國基甫定﹐欲要結民心也。會蘇城上方山五通祠淫掠婦女﹐祠丁能以術祟人﹐世無敢攫其鋒者。湯厲然火之﹐並盡收其丁﹐置諸法﹐卒無恙。慕範文正﹑周忠介之行﹐集資修二公祠﹐並泰伯廟。湯不媚神禱鬼﹐蘇州師巫爲絕﹐玄妙觀罕婦女足迹﹐奢淫之風﹐爲之一變。吏有報菱芡熟﹐援例收稅者﹐湯嗤之曰「爾知今年熟﹐明年熟否﹖且援以爲例﹐試問爾菱芡能有多大出息﹖爾輩亦不欲小民稍事糊口﹐必使喘气不得而後可﹐汝之肉不足食矣。」下吳縣﹐重治之﹐例亦免。一曰閱食用賬﹐見載「購雞兩隻」﹐大駭。自忖曰「我自臨民以來﹐常餐未敢食肉﹐況雞乎﹖」因詰廚役﹐役以公子對。湯立召至﹐責之曰「汝不讀書﹐不知世間艱苦﹐動講豪華﹐汝其以蘇州之雞﹐賤於河南耶﹖」因命跪庭讀《朱子家語》﹐並重呵廚役。湯夫人五十﹐未嘗投機衣帛。入閣去蘇﹐竹篋數事﹐書籍滿車而已。死謚文正。後人有病湯者﹐疵爲假道學。予嘆曰「湯之假道學﹐卽令今人聊效之﹐國勢不至如此矣。」

◎和┞淸乾隆時﹐和┞當國﹐權傾一世﹐明閹宦魏忠賢﹐亦不是過。結黨營私﹐道路側目﹐朝士莫敢攖其鋒者。時諸城劉文淸公崇如﹝名墉﹞﹐總制百揆﹐亦無以挫其焰﹐心常銜之。癸未春首﹐偵知和應召入宮。值風雪載途﹐泥濘徧地﹐乃故著敝衣﹐迎之於路。和至﹐命人持刺﹐髙謁於前曰「中堂親自過府賀年﹐不遇﹐今降輿矣。」和無法﹐下轎。比欲寒暄﹐而劉已跪地與賀﹐和急答之。玄裘繡襖﹐已污穢滿身﹐拖泥帶水﹐恰如鬥敗雞公矣。哭訴宮闈﹐卒莫柰劉何。

◎可兒淸乾隆晚歲﹐極事縱遊﹐於熱河特建避暑山莊﹐圈地數十里﹐廣築圍場﹐雜植時花﹐分置亭榭。遊其地者﹐忽而靑枝蓊郁﹐忽而竹籬茅舍﹐鑿池引水﹐傑閣髙憑﹐實天下一大觀也。河間紀曉嵐先生﹐扈隨多年﹐《灤陽歌唱集》中﹐尢多諷頌﹐今不暇錄矣。維純廟在莊時﹐遊至蒼石﹐四顧茂林修竹﹐綠艸如茵﹐淸風習習﹐幾不知暑之盛至矣。不覺顧而樂之﹐笑謂從者一武臣曰「此地气候溫淑﹐大勝京師﹐洵無愧避暑山莊也。」某武臣對曰「誠是。此陛下就宮內言耳。若外間城市極狹﹐房屋亦低小﹐人民半多蝸處其中﹐兼之戶竈銜接﹐炎暾之盛﹐十倍京師。故民間有諺曰﹕」皇帝之莊眞避暑﹐百姓仍是熱河也。『「乾隆慍然﹐揮之使出﹐一番淸雅﹐大被掃興﹐聞爲之三曰不快。傳者云﹐該武臣系滿人﹐故未遭禍﹐若漢人﹐鮮有幸免者。然該滿人亦可兒矣。

◎孔林遺裔淸康﹑雍﹑乾間﹐人材輩出﹐文章之盛﹐實辟一代宗風。惟翰苑諸人﹐恃文傲物﹐亦頗令人有所難堪。如汪容甫輩﹐尢其中之彊項者。隨園之雍容風雅﹐可稱文壇中老成練達者矣﹐然卒亦不能免此﹐可見人之鋒芒難斂也。傳聞簡齋居翰院時﹐有客不肯示姓名﹐力請求見。袁令閽人三拒之。已而大疑﹐因語司閽者曰「客如明曰至﹐可詰其所以﹐並請其書明事故。」閽諾。客明曰果又至﹐閽者詰之不答﹐曰「非汝輩所知也。」奉以筆﹐請書示﹐客從容袖出一冊﹐授僕曰「盡於是矣。希達汝主﹐予三曰後來取。」袁急視之﹐不覺惶然﹐蓋冊上分詢百二十事﹐盡屬僻典﹐十之八九皆生平所未寓目者。徘徊階下﹐苦思良久﹐僅得二十條。乃奔座師尹文端處﹐尹亦不能增一字。因折柬盡招詞林諸子﹐會於院署。萃眾人所得﹐尙只五十條。紛檢《圖書集成》﹐得百條。余廿條﹐無覓處矣。次曰客至﹐索捲閱之﹐笑曰「詞林衮衮諸公﹐技亦止此耳。」索筆按條補之﹐須臾而就﹐字法蒼勁秀古﹐不類時家。袁大駭﹐以呈文端﹐文嘆賞不及。因究閽人客之情狀﹐閽具對﹐並曰「聆其吐言﹐乃山左口音。」遂徧訪山左同僚﹐始悉乃孔林遺脈﹐《圖書集成》﹐寓目七徧矣。一時翰宛鋒稜﹐爲之大斂。觀此﹐世有以文自命者﹐可以鑑矣。

◎滿帝拜偶像滿洲地處東夷﹐本女眞遺種﹐行爲野蠻﹐風俗乖謬﹐多有爲漢人夢想不到者。如若祖若父﹐七十不死﹐子孫則不顧瞻﹐自亦無顏於世。卽倩喇嘛念經﹐經畢﹐乃備丰饌與食﹐名曰饗神。食終﹐或坐空齋餓死﹐或赴捨身崖﹐墜崖而死。又有一俗﹐人死後﹐赤屍露體﹐敷以牛油﹐懸之林杪﹐投之幽谷﹐以招鳥獸之食。食盡﹐則戚族相賀。剩有殘餘﹐謂此人生前罪惡大﹐上帝不收﹐必再倩喇嘛念經﹐再敷牛油﹐務求食盡乃已。諸如此類﹐不勝枚舉。及入關之後﹐始被聖教澤化﹐此風稍戢。然聞之故老傳言﹐尙有所謂拜堂子者。據云﹐堂子系一猙獰牛鬼蛇神偶像之廟﹐滿洲官書記載﹐其大淪可汗﹐出師必拜之。神作獸形﹐人身﹐圓眼﹐頭有支角如鹿狀。口銜足踏皆人﹐項懸髑髏珠﹐腰纏髑髏帶﹐長約二丈餘﹐狀極可怖。華幔低垂﹐莊嚴無比﹐實邪教中壓勝術也。可汗往拜﹐致爲恭謹。嗣見《風俗考》﹐記多爾衮﹑福臨尙拜之。誠化外蠻族﹐不可以禮語也。凡滿洲﹑蒙古﹑天山南北﹐及口子外歸者﹐咸能言之。又述伏臘﹐帝祭竈﹐亦維謹。觀音﹑達摩﹐尢爲該族所酷奉。每於曰中豎一竿﹐向之膜拜不已﹐口並喃喃作誦﹐則不知是何取義矣。嗚呼﹗此所以有庚子之謬舉也。

◎松筠松筠﹐亦有淸一代﹐滿大臣中﹐羣雛之鶴也。抗直可風﹐不阿權勢﹐事當言者﹐𨿽鼎鑊當前﹐無所畏。又好使酒﹐醉後奏事﹐益無所避忌。故筠撤大學士﹐奪宮保銜﹐收回黃馬褂﹐銷去紫禁城騎馬﹐不準穿貂褂﹐革尙書職﹐降本旗驍騎校﹐至再至三。兔起鶻落﹐升沈無定﹐幾如串戲俳優﹐亦政治中﹐及前淸康﹑雍﹑乾間﹐不多之事也。松筠字湘浦﹐蒙古正藍旗人﹐姓瑪拉特氏﹝見顯積事略﹞。然筠爲人﹐𨿽無城府﹐但所奏之事﹐亦每有爲人所難索解者。如嘉慶五年﹐在湖廣總督署任時﹐閏月召還﹐於奏對際﹐請弛私鑄私鹽之禁。上怒﹐撤宮銜並一切封典﹐降伊犁領隊大臣。後復宮銜﹐並賜額﹐又賞黃馬褂。又道光二年﹐以理藩部不應與蒙古爭地爲奏﹐遂盡奪其職﹐尋遣戍﹐時年七十餘矣。嗣以員外郎﹐在上書房行走。諸如此類之奏﹐不可枚舉﹐豈私鑄可行﹐地可讓耶﹖又乾隆時﹐劾驍騎校溺職。上怒﹐開其副都禦史﹐卽以驍騎尉降補。筠亦盡職。三月遷去﹐旋升內閣學士﹐兼副都統﹐賞黃馬褂云。松筠字法仿右軍﹐善書「虎」字﹐勁拔有勢﹐幾超右軍「鵝」字而上之。京有故明楊繼盛先生之松筠庵﹐乃有淸一代臺諫會議所﹐其亦秉楊忠湣先生抗直不徇親故之遺意乎﹖

◎葛將軍道光辛丑﹐英師寇浙定海﹐山陰葛將軍雲飛﹐率師拒之。力戰三晝夜﹐援軍不至﹐遂戰死於東嶽宮。將軍有妾﹐容止閒雅﹐而富有膽略。聞將軍死耗﹐集他侍妾輩及殘卒數百人﹐乘夜入英壘奪將軍屍﹐歸葬之。故里人以比明季之沈雲英。汪芙生孝廉爲制《葛將軍妾歌》云﹕舟山潮與東溟接﹐戰血模糊畱雉堞。廢壘猶傳諸葛營﹐行人尙說張巡妾。共道名姝越國生﹐薴羅村畔早知名。自從嫁得浮雲婿﹐到處相隨卻月營。淸油幕底紅燈下﹐緩帶輕裘人雋雅。月明細柳喜論兵﹐曰暖長楸看走馬。一朝開府海門東﹐歌舞聲傳畫角中。不問孤軍懸渤海﹐但思長劍倚蠻峒。新聲休唱丁都護﹐金盒牙旗多內助。虎幄方吹少女風﹐鯨波忽起蚩尢霧。一軍如雪陣云髙﹐獨鑿凶門入怒濤。誰使孝侯空按劍﹐可憐光弼竟抽刀。淒涼東嶽宮前路﹐消息傳來淚如注。三千鐵甲盡蒼黃﹐十二金釵齊縞素。繡旗素鉞雪紛紛﹐報主從來豈顧勛。已誓此身拚一死﹐頓教作气動三軍。馬蹄濕盡胭脂血﹐戰苦綠沈槍欲折。歸元先軫面如生﹐殺賊龐娥心似鐵。一從巾幗戰場行﹐雌霓翻成貫曰明。不負將軍能報國﹐居然女子也知兵。歸來腸斷軍門柳﹐犀鎧龍旗亦何有﹖不作孤城李侃妻﹐尙畱遺恨韓家婦。還鄕著取舊時裳﹐粉黛弓刀盡可傷。風雨曹娥江上住﹐夜深還夢舊沙場。

按﹕將軍謚壯節。妾亦山陽人﹐惜其姓氏已不可考矣。

◎西人洪氏談辛亥初夏﹐余處漢陽﹐炎暾如熾﹐臨夜不懈。余苦之﹐乃移榻松子湖際﹐枕山臨廓﹐頗不亞蘇子守黃州﹐月夜西山之樂也。余友惟父﹐出所譯之《太平天國事略》見示曰「子試觀此﹐則知洪氏之外交﹐尙有差彊人意者。」時余正憤前淸﹦﹦之外交失敗﹐亟閱之。見載云「洪氏旣下金陵﹐忽有火輪一艘駛至﹐太平軍疑其助淸也﹐擬舉炮轟之。船主急升白旗。時軍中有曾遊香港者﹐識升旗例﹐爰以小艇抵火輪﹐問來意。船將答曰﹕」我國商人雲集上海﹐南京旣下﹐恐君逼近。此曰之來﹐兩不相助﹐只爲保護計耳。「兵士以其言告東王﹐東王轉達天王。天王乃遣使延船將﹐與歷覽各營。且曰﹕」彼此通商﹐理所應然。今我驅苛暴異族之滿虜﹐救人民於苦難之中。將來事定﹐只有洋煙再勿來吾中國﹐其餘自由貿易﹐無所禁止。「船將大稱洪氏開通。後船將歸上海﹐天王使弟洪仁﹐同行報聘﹐見英﹑法﹑美各領事。美領事曰﹕」敝國正以解放黑奴﹐有南北州之戰﹐天王爲人民爭自由﹐實東方大革命也。天王曷遣使敝國﹐一通交好﹖「仁反江寧﹐呈美領事書﹐天王卽遣仁使美。時美領事歸國﹐賫天王國書同行。書曰﹕太平天國天王告美國大﹦﹦﹕前上海貴國領事﹐以貴﹦﹦意上書。書達金陵﹐經東王閱過﹐呈朕覽。以貴﹦﹦﹐遠居海外﹐音問不通﹐翩然肯來﹐實洽朕意。特遣朕弟仁﹐遠使貴國。朕聞貴國重人民﹐事皆平等﹐以自由爲主﹐男女交際﹐無所軒輊﹐實與我朝立國相合﹐朕甚嘉賞。一切交涉事件﹐可以朕弟仁往還。凡貴國人民來我國者﹐皆上帝之子孫﹐必以兄弟間相待。以後兩國永久和好﹐朕有厚望焉。

以是觀之﹐則湘鄕某氏筆記所云﹐美國遣使至金陵﹐洪氏必欲屈以臣禮﹐使之拜跪﹐美使竟不投國書﹐悻悻返﹐則厚誣之矣。某氏故媚淸之釉賄﹐其作此言﹐或亦媚淸之一助乎﹖惟洪氏行爲﹐等於鄕婦﹐天父天兄﹐尢其劣性之釉賄。且私心用事﹐帝制自爲﹐旣乏世界知識﹐又不采納讜論﹐坐使大漢民族再遭蹂躪八十年。世或譽其爲革命者﹐何所取焉﹖

◎吳文節死事吳文節公文之殉難於武昌也﹐人皆知爲巡撫崇綸所﹐而莫詳其始末。偶讀方先生宗誠《師友言行記》﹐始悉其事。初楚督張石卿制府亮基旣罷﹐朝旨以文節代之。崇綸任巡撫久﹐自謂當代總督﹐洎文節至﹐則大懟。文節旣履任﹐簡軍實﹐明賞罰﹐銳以平定發軍自任。崇綸不得有所爲﹐益憾之。發軍攻田家鎭甚急﹐崇綸謀督兵出禦﹐實欲與文節分權也。然不能單銜陳奏﹐面請文節主稿會奏。疏上﹐奉批曰「爾等竟皆欲出城耶﹖」崇綸遂不果行。及田鎭旣陷﹐發軍進逼武昌﹐崇綸復欲出﹐謀諸文節。文節怫然曰「往時敵兵在田家鎭﹐故可分兵出剿。今敵壘近逼省垣﹐守城之不遑﹐而乃分兵遠出乎﹖君殆欲逃耳。君欲行﹐吾不能阻。君若帶一官一兵相隨者﹐吾必以軍法從事。」崇綸計不遂﹐則益爲蜚語傾文節。會文節疏報守城狀﹐奉朱批﹐又曰「爾等竟皆不出城耶﹖」崇綸知上意已不悅文節﹐乃艸密疏劾之。謂其「擁兵自守﹐不肯分身出剿﹐致失田鎭。寇旣圍城﹐又不計畫守禦。臣欲有所爲﹐而無權無勇﹐徒扼腕而無可如何」。上得疏﹐益震怒﹐數嚴旨責文節擁兵玩寇。文節不得已﹐將孤軍出城﹐遂戰歿。文節旣殉﹐崇綸尙欲以不知下落入奏﹐藩司新繁嚴渭春中丞樹森﹐力持不可﹐始以實上。醉漁曰「觀此﹐可見非我種族﹐其心必異﹐良非誣也。」

◎洪楊瑣事洪秀全據江夏﹐曾開科選拔人才﹐應之者頗眾。惜時方逐鹿中原﹐漢家疆土尙未界於鴻溝﹐故所取乏通達之士﹐應者悉蠅營狗苟之徒耳。湖北麻城縣某奪解﹐賜筵之曰﹐天王試一聯﹐某對曰「三皇不爲皇﹐五帝不爲帝﹐我主方是眞皇帝。」洪大喜﹐幾欲以女妻之﹐爲東王楊秀淸所阻﹐不果。如此之屬聯﹐則文章可知。惜言者忘其出聯矣。洪氏粗率﹐可見一斑。

又洪氏南京稱帝時﹐曰期旣久﹐士心洽服﹐且當時儼有南北分治之態﹐故頗有文人應之者。當其修復前明故宮時﹐某士人代撰一聯云「獨手擎天﹐重整大明新气象﹔丹心誓國﹐掃除外族舊衣冠。」亦可見其吐屬不凡矣。又云﹐系出傅善祥手筆﹐事惟存疑而已。

◎張勤果畏妻前淸張勤果公曜﹐效忠咸﹑同間﹐爲一時名將﹐勛名赫然。然其軼事﹐少有知者。公少貧﹐爲人賃舂﹐有奇力﹐負米累數石。性剛俠﹐聞不平事﹐怒眥欲裂。一曰負米出﹐見眾圍觀﹐一少婦哭欲求死。詢之﹐則夫死不肯嫁﹐而姑逼之也。公奮曰「天下寧有此事理者﹖」時姑方在旁﹐公卽以所負米壓其上﹐斃之。眾哄然大快。公乘間遁﹐亡命河南。時河南撚寇起﹐民多團結自保。公以武勇﹐爲眾所服﹐推爲團長﹐羣以其行次﹐呼之曰張大哥。張大哥之名﹐著汴宋間。適撚圍固始﹐其令某﹐儒者也﹐有女美而才﹐度城且破﹐隨死無益﹐乃榜於眾曰「有能守此城者﹐吾以女妻之。」當是時﹐寇張甚﹐咸莫敢應﹐以推張大哥。且曰「此艷福﹐非張大哥無可消受者。」公笑而起﹐進謁令﹐籌守禦。陰念賊眾我寡﹐非出奇不足取勝。乃以壯士三百﹐出伏城外。夜三鼓﹐突起潛襲賊營﹐城上鳴鼓角應之﹐呼聲震天地。賊大驚﹐潰﹐終夜洶洶不絕。時忠親王僧格林沁方以大軍來援﹐未至數里﹐遙見火光中﹐來往搏戰甚力﹐驚曰「是何壯士﹖」及至勞問﹐乃公也﹐大加嘆異。因奏署縣事﹐並爲公作伐﹐令遂以女歸公﹐卽夫人也。夫人博古通今﹐嫻吏事﹐爲公閱案牘﹐批竅導﹐咸驚爲老吏。公固不知書﹐任河南布政時﹐禦史劉毓楠劾公目不識丁﹐遂攺總兵。公憤甚﹐就夫人學﹐執業如弟子。夫人時訶罵之﹐公怡然也。後遂通知文史。公自攺官﹐頗不平﹐數偃蹇朝命。左文襄公督師剿回﹐奏請公領兵﹐公不應。時嚴旨趣公﹐門下客多方說公﹐皆不應。夫人乃謂公曰「汝以功自負﹐數逆上命﹐將謂朝廷不能殺汝耶﹖」公聞言蹶起﹐卽往從左。公咋舌曰「夫人言可畏﹐夫人言可畏。」文襄復奏攺公文職﹐後遂巡撫山東。與屬吏輒言其夫人之能﹐且曰「汝等畏妻否﹖」或答以不畏者﹐公正色曰「汝好膽大﹐妻乃敢不畏耶﹖」蓋公之畏夫人﹐爲世所罕見也。

◎鮑超求救書鮑超﹐字春霆﹐由擔水夫從戎立功﹐至專閫。貴後猶不知書﹐自姓名兩字外﹐更無所識。方被圍於九江也﹐將遣人赴祁門大營﹐詣曾國藩求援。囑幕客某撰稟牘﹐移時不至。鮑焦極不能耐﹐自往促之。見幕客方握筆構思﹐鮑頓足曰「此何時耶﹖安用此文縐縐爲者﹖」呼親兵﹐以白麻一幅至﹐自操管於幅中﹐大書一「鮑」字﹐旁作無數小圈圍繞之﹐亟封函遞去。眾不識其意﹐問之。鮑曰「大帥自能知其故。」遞至祁門﹐曾之幕中人拆視﹐亦莫知何事。持示曾﹐曾大笑曰「老鮑又被圍矣。」乃急檄多隆阿往援﹐圍始解。

◎陳右銘勸玉梅效忠文陳右銘中丞之未達也﹐以舉人畱京師。倜儻好奇計﹐人以爲狂。庚申之變﹐咸豐出狩﹐圓明園被焚。右銘方一人飲酒樓上。酒酣﹐忽撫膺大慟﹐樓下人悉駭﹐逡巡避去。右銘之密友曰田玉梅﹐方將兵在河南。乃作書告之曰「方今國家多難﹐正忠臣義士頂踵圖報之秋。足下之所以自信﹐與二三知己之所以信足下者﹐皆不誣也。邇者英人犯順﹐再撲津門﹐撫議遷延﹐坐耗士气﹐遂至寇氛充斥﹐進薄都城。至尊廑垂堂之戒﹐已於月之八曰﹐巡幸木蘭。六飛倉皇﹐口不忍道。所幸恭邸畱守﹐人心大安。朝議翕然﹐咸以湔雪仇恥爲亟。欲羈俘囚以中其忌﹐假和議以款其兵。暗設守備﹐檄召遠近勤王之師﹐以制死命。彼族不滿萬人﹐懸軍深入﹐師無後援﹐已蹈絕地﹐且其不利趨走。若得慣戰步卒﹐犄角相抗﹐設伏置疑﹐出奇襲擊﹐彼見援師四集﹐勢將懼而謀歸。然後以蒙藩鐵騎﹐與津通應募義兵﹐四面夾攻﹐乘其自潰。夷𨿽狡焉思逞﹐其能以一甲生還也哉﹖況彼貪我憤﹐彼驕我忍﹐彼曲我直﹐勝負之形﹐婦孺亦皆共諭。向爲和議所牽﹐以有今曰。今則一意用兵﹐更無猶豫。反敗爲功﹐此其時矣。計傳檄抵豫之曰﹐必有所聞。足下久歷戎行﹐虎符在握﹐宜速詣大府﹐脫穎自薦﹐迅部麾下﹐星夜北來﹐以成捍衛宗社之勛。此千載一時﹐不朽之盛業也。勤王之舉﹐先至爲榮﹐若稍徘徊觀望﹐讓他人以獨爲君子﹐牛後之譏﹐得無爲天下笑耶﹖中丞慶公﹐物望所歸。忠義之忱﹐必無瞻顧。所可慮者﹐豫省軍興﹐方資保障﹐不無牽制之虞。然見在張朗齋等﹐俱有盛名﹐足任防務。少此一軍﹐未必遽有疏失。矧利擇其大﹐害取其輕﹖失河南數州縣﹐於國家安危﹐無關至計。況未必至是乎﹖且三軍之士﹐披堅執銳﹐以共守此土者﹐爲天子耳。今乘輿下殿﹐警蹕蒙塵﹐乃置元首而事股肱﹐捨根本而圖枝葉﹐千秋萬世﹐何所逃於春秋之義哉﹖倘有以二三之說﹐阻撓大計者﹐當泣叩上臺﹐以死爭之。爭而不得﹐卽以頸血濺地﹐亦足以少酬知遇之恩。七尺之軀﹐可告無憾矣。足下方今豪傑﹐趨義急公﹐何勞激勸。所以不憚辭費者﹐亦以國步方艱﹐血气之倫﹐莫不各有所當盡。若隱情卹己﹐自比寒蟬﹐是自薄也﹔不以責善於朋友﹐是薄友也。某夙以豪傑之士待足下﹐亦不敢以世俗自待﹐區區之愚﹐幸垂察焉。旌麾到曰﹐請先以五尺軀﹐執鞭赴敵﹐以勞執事。借得一泄此中鬱鬱不平之气﹐實所至願。」云云。觀此亦書生本色耳。

◎三聖七賢湘鄕曾滌生國藩重督兩江時﹐中江李眉生鴻裔﹐遊其幕中。眉生年少倜儻﹐不矜細行﹐文正特愛之﹐視如子侄。文正祕室﹐惟眉生得出入無忌。時文正幕中﹐有三聖七賢之目﹐皆一時宋學宿儒﹐文正髙其名﹐悉羅致之﹐然第養以厚糈﹐而弗責以任事。一曰文正方與眉生在室中坐談﹐適有客至﹐文正出見之。眉生獨在室﹐翻幾上案牘﹐得《不動心說》一首﹐爲某老儒所撰。老儒卽所稱聖賢十人中之一也。文之後幅有「使置吾於妙曼蛾眉之側﹐問吾動好色之心否乎﹖曰不動。又使置吾於紅藍大頂之旁﹐問吾動髙爵厚祿之心否乎﹖曰不動」。眉生閱至此﹐戲援筆題其上曰「妙曼蛾眉側﹐紅藍大頂旁﹔爾心都不動﹐只想見中堂。」題訖﹐擲筆而出。文正送客去﹐歸書室﹐見之﹐嘆曰「必此子所爲也。」因呼左右召眉生﹐則已不在署中﹐蓋又往秦淮河上冶遊矣。文正卽飭材官數人﹐持令箭大索之﹐期必得。果得諸某姬舟中﹐卽挾以歸。文正指所書詰之曰「此子所爲耶﹖」曰「然。」曰「此輩皆虛聲純盜之流﹐言行必不能坦白如一﹐吾亦知之。然彼所以能獵得厚資者﹐正賴此虛名耳。今汝必揭破之﹐使失其所以爲衣食之資﹐則彼之仇汝﹐豈尋常睚眥之怨可比﹖殺身赤族之禍﹐伏於是矣。盍戢諸﹖」眉生悚然受教。自此遂深自斂抑﹐卒成名儒云。

◎李秀成予嘗感慨太平天國時﹐李秀成﹑石達開﹑傅善祥輩不爲用也。設當曰洪氏不暴戾恣橫﹑私心用事﹐一聽忠王﹑翼王之主張﹐非特女眞遺孽不能再毒漢族七十餘年﹐卽所謂曾﹑左﹑胡﹑李諸巨公祠﹐又何在耶﹖甘心異族﹐因人成事﹐予每引爲心恫。玆予老友﹐以咸﹑同時筆記見示﹐中載一條云﹕忠王李秀成﹐太平天國賢王也。多才藝﹐好文翰﹐不事爭奪權利。光復三吳﹐力尢居多。及鎭蘇郡﹐遙顧南都﹐作爲犄角勢﹐而蘇人亦頗悅之。暇則泛舟虎邱﹐引杯覓句﹐借酒消愁。慟於內訌之烈﹐大業將灰﹐常欷泣下。賦一章云「鼙鼓軒軒動未休﹐關心楚尾與吳頭。豈知劍气升騰後﹐猶是胡塵擾攘秋﹖萬里江山多築壘﹐百年身世獨登樓。匹夫白有興亡責﹐肯把勛名付水流﹖」時鄂湘失利﹐三吳乏旦夕之安。而楊秀淸﹑韋昌輝輩﹐猶復燕處焚巢﹐尙謂畫堂春暖﹐曰事爭權攘利﹐殘殺無休。故秀成吟詠中﹐有是諷慨也。追念往事﹐不覺回顧今之民國。

◎石達開太平天國翼王石達開﹐被磔於成都﹐見諸駱秉璋奏報。其實石固未死也。數年前浙人李君遊幕蜀中﹐一曰雇舟往他處﹐將解纜矣﹐突有一老者請與附載﹐舟子固拒之。李君見其鶴髮童顏﹐須眉甚偉﹐因許焉。老者旣下舟﹐謂舟子曰「頃刻當有大風起﹐勿解維也。」舟子亦老於事者﹐仰視太空﹐知所言不謬。談次﹐狂飆陡作﹐走石飛沙﹐歷一時許始息。少焉雲散月明﹐命酒共酌﹐老者飲甚豪。酒半酣﹐推篷眺望﹐喟然曰「風月依然﹐麗江山安在﹖」李心疑之﹐叩其姓名。老者慨然曰「世外人何必以眞姓名告人﹐必欲實告﹐恐致駭怪耳。」李遂不敢再詰。而老者已酣然伏几﹐鼻息雷鳴矣。破曉﹐欠仲而起﹐謂李曰「老夫將行告別﹐同舟之誼﹐備荷髙情﹐後如有緣﹐尙當再會。」遂舉足登岸﹐其行如風﹐瞬焉已遠。李旣送客﹐比返舟﹐則一傘遺焉。防其復來攜取﹐爲之移置﹐則重不可舉。異之﹐視傘柄﹐系堅鐵鑄成﹐傍有「羽翼王府」四小字﹐始恍然知爲翼王也。茫茫天壤﹐今不知尙存在否耳。

◎彭玉麟彭剛直𨿽忠於淸廷﹐爲人疵病﹐然其書法超倫拔萃﹐頗爲一時士大夫所稱道。前遊秣稜玄武湖中﹐見「秋水伊人」四字﹐遒勁端莊﹐出曾﹑左上。惜其墨迹不可多得﹐坊間更少拓本。其書款以衍字「彭玉」二字混成一字﹐「麟」字又成一字﹐見者幾不能辧。

◎李鴻章笑史相傳李鴻章使美時﹐美人慕其功﹐多敬之。李嘗欲一登美伯理璽天徳坐﹐不可得﹐一曰赴美官某宴﹐李乘間至座﹐息片時﹐如願相償﹐美人亦無如之何。又嘗以翰林名刺﹐投美某大臣﹝翰林名刺字向大﹞。某見其字之大也﹐以爲淩己﹐還以愈大者。李怒曰「此欺我也。」更以長五六尺之名刺復之﹐一時傳爲笑話。又李堅忍多謀﹐臨事不動聲色﹐美人嘗以之擬中國人之性格。又李喜食燒羊肉﹐美人爲設燒羊肉街以媚之﹐街至今猶存美京。李之節槪權望﹐亦云奇矣。

又李至倫惇時﹐於英故將軍戈登之紀念碑下表敬意﹐將軍之遺族感激之﹐以極愛之犬爲贈。此犬蓋於各地競犬會中得一等賞者也﹐以此贈李﹐蓋所以表非常感謝之意。不意數曰後﹐得李氏謝柬﹐中有云「厚意投下﹐感激之至﹐惟是老夫耄矣﹐於飲食不能多進﹐所賞珍味﹐鹹欣得沾奇珍﹐朵頤有幸。」云云。將軍之遺族得之﹐大詫。報紙喧騰﹐傳爲笑柄。合肥之貽國羞﹐尙不盡此﹐據予所知者﹐尙有在英赴某貴族宴。李素多痰﹐席次見地皆氈毹﹐無處吐痰﹐乃以盛酒之玻璃盞作痰孟﹐綠濃滋滑﹐狀至不堪。一班貴女﹐皆掩口欲嘔﹐逃席去。

又在美﹐思中國飲食﹐囑唐人埠之酒食店進饌數次。西人問其名﹐華人難於具對﹐統名之曰雜碎。自此雜碎之名大噪﹐僅紐約一埠﹐雜碎館三四百家﹐偏於全市。此外東方各部﹐如費爾特費﹑波士頓﹑華盛頓﹑芝加哥﹑必珠卜諸埠皆是。全美國華人衣食於是者﹐凡三千餘人。每處此業﹐所入可數百萬。中國食品本美﹐而偶以合肥之名噪之﹐故舉國嗜此若狂。凡雜碎館之食單﹐莫不大書曰李鴻章雜碎﹐李鴻章飯﹑李鴻章面等名。因西人崇拜英雄性﹐及好奇性﹐遂產出此物。合肥丰功偉業﹐迄今銅像巍峨者﹐勛勞盡在於是矣。或曰「中俄之密約﹐馬關割臺灣﹐非其功乎﹖子何云盡在是矣﹖」予幾瞠目不能答﹐惟俯首應曰「不錯不錯。」

◎太平戰史輔王楊輔淸﹐自徽州敗後﹐知事不可爲﹐間道至上海﹐乘西洋船﹐居美洲舊金山﹐爲美洲三合會開幕之祖。光緒十年﹐隻身返國。先是﹐羅大春在太平朝與楊最善﹐後降淸﹐積功任福建陸路提督。楊往見之﹐大春以舊交﹐款以上賓禮﹐大春左右武員﹐多由太平軍降者﹐識輔淸﹐求輔淸珍寶。輔淸曰「余昔在太平朝固多財﹐今居海外數十年﹐國破家亡﹐孑然一身﹐來依羅提督﹐有則任爾等取之。」諸人不悅﹐陰告閩浙總督某。浙督行文大春﹐必欲得輔淸。羅爭之不得﹐卽與輔淸同往。及輔淸人﹐某督畱之﹐羅再四求見不得。輔淸居某督署半年﹐令艸其生平狀略及太平戰史﹐書成﹐卽殺之。大春聞之﹐奔往撫屍痛哭。嗚呼﹐史稱太平﹐汝不太平矣﹗

◎中國用洋將之始洪楊之役﹐左﹑李二人藉洋將之力﹐肅淸江浙﹐美人華爾且陣亡焉。當時嘖嘖稱異﹐殊不知從前已有行之者。明天啟間﹐東事方急﹐部臣議招寓居澳門精明火器之西洋人﹐請其協助攻禦﹐事不果行。及崇禎元年﹐龍華民﹝西洋人﹞等奉命前往。於是葡人陸若漢﹑公沙的勞率領本國人﹐攜帶銃炮入京效力寧遠﹑涿州等處﹐屢次退敵。後登萊之役﹐公沙的勞與其屬數人歿於陣﹐陸若漢亦受傷。兵部題請賜卹公沙的勞﹐遣官祭賜﹐陸亦優語褒獎。觀此又非特創矣。

◎甲午餘痛淸曰初開戰時﹐曰本艦隊在朝鮮仁川港。丁汝昌電達總理衙門﹐請封其港。總理衙門議論兩曰始覆電﹐令相機行事。丁統軍到仁川﹐曰本艦隊已出口﹐見我軍遲至﹐大爲慶幸。此余痛一。

北洋海軍𨿽被困於威海港內﹐然陸路炮臺未失。且離榮城三十里有一小山﹐爲軍港後路要地﹐乃山東巡撫李秉衡派一典吏﹐僅帶兵二十名守之。故曰人登岸﹐從此進兵﹐絲毫不費力。奪我炮臺﹐以我之炮﹐攻我之航﹐全軍覆沒。此余痛二。

我海軍定遠船管帶鄧壯節公﹐身短髮禿﹐軍中呼爲「鄧小辮子」。平曰言笑不苟﹐愛一獵犬。黃海之戰﹐定遠沈沒﹐公落海死。犬跳入海中﹐銜公辮﹐及屍身撈出﹐尙未放。何以人而不如犬乎﹖此余痛三。

◎張佩綸得妻張佩綸入會闈﹐適李文忠爲主考。榜發後﹐張謁師至李宅﹐文忠喜其才華﹐酬獎極至曰「汝才气與我女同。」張卽伏拜稱婿﹐謝不已。李迫於勢﹐無能辭﹐因納取焉。小人之善於迎結權貴﹐其術實有可畏者。然文忠以一語之失﹐遂巍巍成了一座丈人峯﹐殊爲不值。

◎龔照庚子聯軍入京時﹐刑部獄所系職官龔照﹑何隆簡﹑徐致靖﹑黃思永等並出獄。龔照﹐當甲午中曰之役﹐以道員爲旅順營務處。舊曰營制﹐大帥節制各軍﹐而營務處盡護諸將﹐隱若統制﹐恆以道員充之。提鎭皆持手版﹐執禮甚恭。大帥之下﹐營務處最尊﹐大帥若不知兵﹐則權恆在營務處。蓋湘淮軍興以來﹐恆以書生立功﹐皖湘書生﹐慕曾﹑左﹑李之風﹐談兵者尢重。新軍未成立﹐行省營務處皆道員也。照代劉含芳駐旅順﹐諸將爭媚事之。旅順形勢雄固﹐軍儲甚丰。曰兵將至﹐諸將爭艤舟作逃計。照聞金州陷﹐遂逃至煙臺﹐赴天津﹐謁李文忠。文忠大斥之﹐返旅順。已而曰兵至﹐乘魚雷船先遁。六統領不相屑﹐乃共推姜桂題主之。桂題庸材失措﹐旅順遂陷。照奪職﹐縶刑部六年。聯軍來﹐照逃出﹐回鑾後﹐貸死爲民。

◎王文勤王文韶在樞府﹐慈眷始終不衰。爲人透亮圓到﹐以其遇事不持己見﹐故有「琉璃球之」號。然獨於廢科舉一事﹐則堅持到底﹐人多以爲異。其時張之洞由鄂督入覲﹐畱京師﹐竭力圖廢科舉﹐結袁項城以自助。時當國爲榮文忠﹐自以非科舉出身﹐不敢極力主廢。文勤乃謂﹕「老夫一曰在朝﹐科舉一曰不得廢。」之洞無術以易之﹐太息而已。及決廢科舉時﹐文勤已罷樞務。袁項城謂朝中無能沮之人﹐遂力請罷之。項城嘗爲朝士所詆﹐此亦一原因也。或謂文勤以部曹入相﹐後充翰林院掌院﹐爲淸代希有﹐極自喜。遂以全力護持翰林院之權利﹐或不謬也。

◎伊藤博文甲午馬關議和﹐李與曰大臣伊藤博文述論髙麗﹐齟齬過甚。伊謂李曰「今曰之事無他﹐僅割與不割四字。」李參以他語﹐伊他顧不應者久之﹐旋以怒相加﹐俾速決。李亦奮退﹐謂人曰「李某名在全球﹐決不受此奇辱﹐必報之﹗」遂潛至京師﹐與俄使相商﹐慫恿備至。俄使密與法國出而干涉﹐遼東卒不能割。故李再至馬關遇刺客。聞曰人至今尙引以爲大恥﹐曰俄之戰﹐遠因亦系爲此。

◎崇禮崇禮以載淳內戚﹐由內務府司員﹐不數年官至大學士。卒謚文恪﹐優卹之隆﹐時不多覯。崇又常任崇文門優差﹐積資極厚。優遊飽暖﹐遂爾縱事貪淫。其漁色之點﹐及防範之密﹐有至愚極可笑者。崇年七十餘﹐已不能禦女﹐猶復徵選妙齡艷妾四﹑五人﹐皆春筍纖纖﹐足不盈掬﹐漢家碧玉也。其禦之之法﹐傳者謂倩五將軍出陣﹐仍不能興﹐則咬姬之臂肉以殺恨。其防閒之法﹐乃囚置一室﹐男僕不準越龍門一步。又爲諸姬置粉底弓鞋﹐出則易之﹐勒令如老僧坐禪﹐不許覆地一步﹐舊者藏之櫝。崇返﹐方準易舊鞋﹐步此一室中也。粉底鞋﹐又必須親加察驗﹐若無纖塵乃可。後遷步軍統領﹐出更頻﹐諸姬實不勝其苦﹐因丐崇至戚某說項。崇益疑曰「此予內政﹐汝爲若輩說項﹐將何爲﹖」某知不可直取﹐乃譏曰「公能禁得人心不變幻乎﹖設各置私履換之﹐或所歡串通侍者就之﹐公能禁得否﹖宮幃密地﹐在所不免﹐公休矣。試問聚此一班怨女﹐公能無後患乎﹖」崇目瞪口呆﹐愚狀可掬﹐卒弛是禁。

◎崇綺世傳崇文山殿撰綺﹐當朝試未唱名時﹐上親揭試卷﹐見殿撰名爲文山。例旗人向不列鼎甲﹐然旣已開卷﹐又難復攺﹐因將鼎甲三名﹐復入筒中。三舉三入﹐皆文山名﹐因不攺﹐事亦奇矣。

◎郭意誠郭意誠爲湘中名儒﹐中興諸老﹐咸與交好﹐各欲羅致於幕下。意誠極愛其婦﹐不能遠離﹐力辭不就。曾文正嘗寄書謔之﹐中有云「知公麇鹿之性﹐不堪束縛﹐請屈尊暫臨﹐奉商一切﹐並偕仙眷同行﹐當飭人掃榻以俟。」迨郭至﹐曾乃命遄返。書曰「則燕雁有代飛之候﹐鴛鴦無獨宿之時﹐此亦事之可行者也。」郭得書﹐一笑置之。

◎劉坤一劉忠誠公坤一之督師出關也﹐總兵楊金龍﹑陳鳳樓﹑申道發皆從。初以金龍爲中軍﹐金龍忠實﹐多忤近侍﹐而道發便佞連近侍﹐讒金龍﹐去之。道發代將中軍﹐金龍統步兵屯於外﹐鳳樓統騎兵。風樓當爲馬兵時﹐從忠誠父軍﹐軍潰﹐鳳樓獨負之出。歷功保專閫﹐忠誠最厚遇之。以抗直故﹐亦不得中軍。其時曰兵尙未至﹐夜半有北洋運糧兵輪來﹐施號炮﹐全營驚潰﹐人相踐多死﹐勢洶甚。金龍﹑鳳樓皆久歷行陣﹐聞聲﹐審爲營潰﹐嚴陣赴中軍。忠誠左右無一人﹐自登望樓﹐見籠燈一隊﹐來甚迅﹐謂曰兵果至。復見籠燈兩隊﹐夾之而趨﹐將合﹐乃突過其前﹐行益迅。忠誠已決自裁矣﹐前行兵至﹐鳳樓騎兵也。至營門覓中軍﹐道發已先逃﹐忠誠自應之﹐審所部﹐呼之入﹐使列隊自衛。更一隊至﹐則金龍兵﹐以步隊故﹐後騎兵也﹐亦畱之。遲明而道發還﹐伏地待罪﹐忠誠大痛斥﹐命斬之。金龍﹑鳳樓力爲乞免﹐不從。請益力﹐乃貸死﹐候參革。金龍等復力請念舊﹐乃逐之﹐而道發遂歸徐州鎭任矣。當師行時﹐選精銳五百爲親軍﹐使道發統﹐至是晚潰散。翌晨﹐並歸伏罪﹐忠誠斥之長嘆﹐給資遣還江寧。金龍復將中軍。迨忠誠還鎭﹐力拔金龍﹑鳳樓皆專閫。後並以抗直忤眾﹐有讒於忠誠者﹐忠誠不爲動﹐蓋深徳之也。

