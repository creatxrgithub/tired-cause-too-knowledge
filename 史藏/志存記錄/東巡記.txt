東巡記

宋趙彥衛

臺州臨海縣章安祥符寺﹐法堂有髙廟禦坐。寺僧師顏年八十餘矣﹐能言東巡事﹐云﹕時年方十四﹐事悟講主。建炎三年十二月二十六曰﹐民間歡言天子航海東來﹐泊金鰲山下。二十八曰﹐平明﹐有十六人皆衣戰袍﹐步自金鰲入寺﹐有黃領者坐頃之﹐問寺有素食否﹖時方修歲懺﹐乃取炊餅五枚以進之﹐食其三已﹐又食其半。悟講主復擷園蔬﹐芼以姜﹑鹽進之。有旨取一內人﹐乃借民間小竹輿乘之以來。立語良久﹐復令登舟。晚﹐遂復幸金鰲。凡畱十四曰﹐始航海幸永嘉﹐又畱四十五曰﹐復航海幸金鰲﹐又畱八曰﹐忽聞六軍皆呼萬歲﹐捷書至也。於是﹐航海由四明還紹興。李正民侍郎《乘桴錄》云﹕巳酉十二月五曰﹐車賀至四明。十五曰﹐大雨﹐遂登舟至定海﹖十九曰﹐至昌國縣。二十六曰﹐移舟之溫臺。自是﹐連曰南風﹐舟行𨿽穩﹐而曰僅行數十里。二十九曰﹐歲除庚戍。正月二曰﹐北風稍勁﹐晚泊臺州港。三曰早﹐至章安﹐知臺州晁公爲來。上幸祥符寺﹐從官迎拜於道左。是曰﹐得余杭把隘官陳彥報人馬至縣﹐迎擊乃退。六曰﹐得張俊奏云﹕二十八﹑二十九曰﹑正月二曰凡三遇敵﹐殺傷相當。八曰﹐張忠正奏云﹕張俊出兵﹐擊退北騎。十四曰﹐張俊自臺州來。十八曰﹐移舟離章安。十九曰晚﹐雪﹑雨又作。二十曰﹐泊靑澳門。二十曰﹐泊溫州港。《國史》載此事皆在四年正月﹐與顏言不合﹐然今歲懺皆開歲乃修﹐則顏所記誤耶﹖金鰲﹐蓋一獨峯﹐坡陁樊茂﹐若鰲背然。正與柵浦相對﹐兩涘之間﹐略辧牛馬。東看海門﹐雲飛波翻﹐渺然無際。山頂有善齊寺﹐與夫祥符塔院。紹興三十二年﹐始賜額。先是﹐有人題詩云「牡蠣灘頭一艇橫﹐夕陽多處待潮生。與君不負登臨約﹐同向金鰲背上行。」髙廟覽之﹐以爲詩讖﹐求其人不可得。禦坐一竹椅﹐寺僧今別造﹐以黃蒙之。壁間有詩云「黃帽當年駕舳艫﹐東浮鯨海出三吳。中興事業風波惡﹐好作君王坐右圖。」不著姓氏。

