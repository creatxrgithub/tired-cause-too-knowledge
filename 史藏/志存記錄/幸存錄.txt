幸存錄

幸存錄上

乙酉九月朔明吏部考功郎夏允彜敬述

予少鈍劣﹐讀書數百過﹐僅得上口。十五以後﹐心稍開﹐不數過﹐亦時能記憶。弱冠名浮﹐應酬日劇﹐久困公交車﹐不能捨帖括技。彊仕始第﹐又困簿書﹐失恃而還。三年崩壞﹐北都南陷。遺弓痛憤﹐生理已訖。鎬京再興﹐宮鄰金虎﹔內憂外患﹐交至而潰。予也﹐應死之人也。生平未暇多讀書﹐時有著述﹐隨手淪散。今待死耳﹐又復何云。然於國家之興衰﹑賢姦之進退﹑虜寇之始末﹑兵食之源流﹐懼後世傳者之失實也﹐就予所憶﹐質之言平言之﹝﹖﹞﹔或幸而存﹐後世得以考焉。失之略者有之﹐失之誣者予其免夫。跳身出潛﹐卷帙無所攜﹐偶所遺忘﹐無可詢質。筆墨時缺﹐蠅頭書之﹔後之覽者﹐或亦重悲予志也。

國運盛衰之始

遼事雜誌

門戶大略

門戶雜誌

國運盛衰之始﹝其論有極正者﹑有極偏者﹐不足盡信﹐存之可也﹞。

神廟沖齡踐祚﹐睿質夙成﹐慈聖內訓甚肅。輔臣張居正擅權﹐而才以法制﹐天下朝令夕行﹐𨿽多苛察﹐人奉法惟謹﹐尢畱心邊事。初與髙拱合策撫俺答﹐邊鄙不聳﹐宣大以西﹐桴鼓凝埃矣。用大帥戚繼光於薊鎭﹑譚綸爲督撫﹐一切用捨興建﹐惟繼光言是從。繼光建城堡墩臺制度﹐皆精絕﹐烽火精明。又調素練浙兵﹐雜邊兵練之﹐車馬步雜用。東夷聞而畏之﹐匹騎不敢入者二十餘年。迨烈皇帝登極﹐磔魏璫﹔亟召袁崇煥﹐以大司馬經略邊事﹐慰勞倍至。詢以東夷何日可滅﹖崇煥以五年爲期。及賜食出﹐至午門﹐羣臣問可奏績否﹖崇煥謂上期望甚迫﹐故以五年慰上心云。爾時有識者﹐訝其不成功。再入對﹐崇煥遂吏部用人﹑兵部指揮﹑戶部措餉言﹐諭俱以邊臣相照應﹐乃方得成功爲請。上卽命各部及言路﹐如崇煥言。崇煥無可卸責﹐一至寧遠﹐遂爲講款計。蓋自崇煥寧遠奏捷之後﹐卽令番僧往弔東夷以講和。以罷歸﹐未就。再出﹐無以塞滅東夷之命﹐遂以平東夷自歸慮島師毛文龍泄其計﹐遂身入島﹐誘文龍斬之。文龍璫遼事破壞之後﹐從島中收召遼人牽制﹐捨伏海﹑蓋﹔時時襲東夷﹐有所斬獲﹐頗有功。但漸驕恣﹐所上事多浮誇﹐索餉又過多﹐朝論多疑而厭之者。以其身權重兵﹐又居海島中﹐莫能難也。崇煥初斬文龍﹐上亦甚喜之﹐褒諭倍至﹐不嫌其矯詔。未幾﹐東夷闌入遵化﹐撫臣劉�﹑大司馬王洽俱不習邊事﹐倉皇無以應敵。東夷長驅迫都城﹐急召崇煥入衛。宣大各鎭之兵﹐亦先後至。崇煥因以滅東夷自任﹐一旦縱夷至此﹐惟死戰庶足贖罪﹔乃與東夷相值﹐輒避去。及入對﹐先以危言悚滿朝﹐冀朝臣懼而從款議也。顧上英明﹐終不敢以款上奏﹐第力請率兵入城休養。上不許﹐已深疑崇煥矣。都中人又喧言崇煥實導東夷入犯﹐上益切齒。再召崇煥入﹐卽下詔獄﹐而擢滿桂爲武經略﹐以祖大壽﹑黑雲龍輩俱爲統帥。遼兵素感崇煥﹐桂與大壽又互相疑﹐大壽輒率兵歸寧遠﹐遠近大駭。亟﹔用孫承宗言﹐置大壽擅歸罪不問﹐仍鼓勵之。大壽之母﹐亦以忠義責之﹐得不叛去。滿桂合各鎭兵與虜戰﹐桂戰沒﹐雲龍被擒﹐兵大潰﹐幾殲焉。幸虜亦得志歸﹐都城危而復安。於是﹐磔崇煥﹐誅王洽﹐用承宗鎭關門﹐梁廷棟爲大司馬﹐印巡撫撫寧遠﹐劉大訓撫薊州﹐孫元化撫登萊﹐布置一新。虜所陷各城﹐亦皆恢復。然秦撫耿杞入衛之兵﹐中道潰去爲亂﹐貧民附之﹐而流寇之患起矣。承宗未久亦罪去﹐印巡撫與大壽不合﹐梁司馬﹑劉大訓以中朝水火事相連﹐俱罷。此後用人﹐亦皆艸率塞責。東夷一犯宣府﹐一入山西﹐兩由薊入燕﹔而壬午之入﹐直走靑齊﹐及淮而止。所至屠掠一空﹐禍爲至劇。我之兵力﹐每以計寇﹐寇急則調邊兵以徵寇﹐東夷急又輟剿寇之兵將以防東夷。卒之﹐二患益張﹐國力耗竭﹐而事不可爲矣。闖寇逼都城﹐欲輟關外之兵﹐入關禦寇﹔議久不決﹐而寇已破都門而入。烈皇帝身殉社稷﹐普天痛憤。吳三桂父陷寇中之不顧﹐務報國仇﹔但力不能璫﹐借兵於東夷。一戰大勝﹐寇卽棄都城而走﹐而東夷晏然以爲得都城於寇﹐非得之我也。傳檄三齊﹐迅掃秦晉﹐旣得河北﹐復取江南。一時迎降恐後者﹐以爲寇爲先帝之仇﹐東夷能爲我滅寇﹐非我仇也。嗟乎﹗寇之發難﹐以何事起﹖天下嗷嗷﹐皆以加賦之故。然賦加於何年﹖皆以東夷發難也。且河北爲寇所攘﹐猶曰取之於寇﹔江南何罪而奄有之耶﹖我謀不臧﹐將不擇﹑兵不練﹐廷臣置邊事於度外﹐邊臣以尋端卸患爲得計。至南都之政﹐賄賂滋章﹐如狂如醉﹐使髙皇帝之開辟﹑烈皇帝之憂勤﹐一期宗社邱墟﹐大可痛也﹗

遼事雜誌

申大司馬玄渚嘗語余曰﹕爲少司馬時﹐嘗一晤李成棟。成棟以其文定公子也﹐待之極恭。叩以邊事﹐云爲費甚多。凡所育健兒﹐恣其所好﹔凡衣服﹑飲食﹑子女﹑第宅及呼盧狹邪之類﹐俱曲以從之。有求必予﹐但令殺虜﹑建功而已。玄渚叩以費從何出﹖曰﹕非能自給之也。璫其窮時﹐則貸予之﹐或責以零剿劫帳﹐或責以禦虜先登﹐計級受賞﹐卽除前貸。故人皆樂爲之用。此李氏功名所由盛也。璫是時﹐天下皆疑李氏有異志﹐兵莫彊焉。然李氏之費以養健兒者﹐漸移以給朝貴。凡撫按出都﹐必預有以結之﹐至則相與雷同﹐任其欺蔽。凡山人墨客求朝貴書出遊者﹐必以李氏爲利藪。李之子弟﹐恣意聲色婦人﹐出遊騎若云錦﹐而功名衰矣。余嘗叩之遼友﹐曰﹕此天也。璫成梁﹑如松之貴﹐與之語﹐皆娓娓精璫。及如柏輩﹐旣弱且蠢﹐與言皆潰﹐而其父兄之風﹐無一存者﹔一見而知其必敗也。嗟乎﹗李氏之盛衰﹐卽遼事之興壞系焉﹐豈非天哉﹗後之論者﹐又往往以通夷罪李﹐亦屬太苛。如柏敗後﹐如標卽以大金吾出鎭。不過以孝廉五﹑六人﹐以計偕寓其家﹐上疏舉之﹐卽因而用焉﹐已太艸艸。廷弼至﹐卽糾如標十大罪﹐下獄擬辟﹐言亦太過。然人皆以李氏素有富名﹐積謗所集﹐無有一人寬之者。如柏旣瘐死﹐如標自分死無日矣﹐忽中夜奉烈皇帝旨﹐宥之出獄。如標夜出囹圄﹐家寓城外﹐久不相通﹐忽而叩門﹐家中駭以爲夢中事也。後遂續其寧遠舊封。古人云﹕記人之功﹐忘人之過﹐宜爲君者也﹔烈皇帝之謂乎﹗遼事之起﹐三十年矣﹐每璫破城殺將﹐天象必徵﹐靡不彰明較著者也。璫戊午發難﹐彗星亙天。四五年前﹐地生白毛。鬼哭於空﹐近在檐際﹐遠則數丈之髙﹐如俗所稱鬼車鳥者﹔民間鳴鑼發炮以駭之﹐去則旋來﹐竟夜乃止﹐尢爲史籍所不輕見。己未二十九日﹝﹖﹞﹐四路發兵﹐京師大風霾。余以計偕出飲友人家﹐坐小輿中﹐兩壯夫舁之﹐震蕩若在危濤中﹐掀播不已﹔雨沾衣﹐皆黃土也。旣抵席﹐忽睹庭中火光赫然﹐咸謂設庭燎耳﹐實天色如頳下照也。酒散歸﹐衣巾皆染雨土滿矣。閱兩日﹐報至。遼東之破﹐余館於鄒平張師家。是日﹐忽大風蔽天地﹐覿面不相睹。廣陵之破﹐余亦計偕在都﹐連日風霾﹐東望但見黑气蔽天而已。癸未﹑甲申之期﹐天變尢多。其最異者﹐雷擊奉先殿﹐雷火下焚銅鐵皆融而下注﹐擊死內侍若干。甲申二月﹐寇漸逼都﹐余侄永遊北雍﹐遽歸。至中途﹐遇大風不止﹐拔木飛瓦﹐行人皆偃僕焉。天之示戒﹐爲何如也﹗惟南都之破﹐無其外徵﹐豈天以爲不復可儆﹖故置之耶﹗

自有遼事﹐所用人﹐鮮能有勝任者。璫時所望成功﹐惟熊廷弼﹑袁崇煥﹑孫承宗爲庶幾﹔而武臣如劉挺﹑杜松﹑滿桂﹑祖大壽﹑吳三桂﹐其最著也。廷弼剛而驕﹐唾罵一世﹐謂皆出己下。此𨿽成功﹐亦不能居﹐況功未成乎﹗吾鄕朱本治爲永平郡守﹑嘉興錢士晉爲眞定郡守﹐熊一見賞其才﹐且云遼事將興﹐將與共功名。兩公意其能成功也﹐譽以公至必能滅東夷而固遼。廷弼握手與密語云﹕公﹐解人也﹔何爲亦作此語﹗遼事豈可爲﹐但璫尋一散場耳。意謂怒罵人﹐以圖逐歸也。此其言豈意在國家者乎﹗璫其督學江南﹐行法極嚴﹐然嚴而不璫。如郡邑一槪徇私﹐致孤寒壅塞﹐或有不平之鳴﹐但知嚴處士子而已﹐不能一破情面也。卽此亦見其不足有爲矣。崇煥少好談兵﹐見人輒拜爲同盟﹐肝腸頗熱。爲閩中縣令﹐分校闈中﹐日呼一老兵習遼事者﹐與之談兵﹐絕不閱卷。或問之﹐則曰﹕士子宜中者﹐自有命在﹐隨意抽取可也。斯豈執事必敬者乎﹖寧遠一捷﹐實爲有功﹐遂自矜爲東夷已破膽﹐必肯獻地講和。召對﹐自言五歲滅東夷﹐了無成算。給諫許譽卿面叩之﹐崇煥自言聊慰上望云爾。給諫亟言上英明﹐豈可浪對﹐異日按期責功﹐柰何﹖崇煥亦自覺失言﹐遂以用人措餉等事再請於上。倘有不相應﹐卽可借爲卸擔地﹐不意上之咸從所請也。赴援都城﹐召見﹐卽請統兵入城休息。上不可﹐以三十騎入城請﹔上曰﹕三十亦不可。上之所以疑之者至矣﹐而崇煥絕不悟也。閣臣錢龍錫嘗問以遼事﹐答以璫從東江做起。錢謂捨實地而問海道﹐何也﹖且毛帥未必可得力。崇煥云﹕可用﹐用之﹔不可用﹐殺之﹐此吾所優爲。錢固庸人也﹐不以其言爲意。及斬文龍﹐疏中卽入錢語。及虜闌入﹐朝論遂以殺文龍爲崇煥罪而並及龍錫﹐以崇煥爲逆督﹐而以龍錫爲通逆﹔一淩遲﹐一擬辟。蓋以逆璫一案爲附逆者所切齒﹐欲借崇煥亦起一逆案以相報。因龍錫以羅及諸名賢﹐其事且成矣﹐欲自兵發之﹔而大司馬梁廷棟始與謀﹐旋悔﹐不肯任﹐且賴上聖明﹐不能遽起大獄也。龍錫賴詞臣黃道周疏救﹐後以天旱肆宥﹐言路屢以爲請釋﹐戍定海。而崇煥先置極刑﹐妻子流數千里﹐刑浮於罪多矣。承宗練而才﹐凡軍中利獘﹐每發言洞中﹐能令諸帥心服。且部曲器用亦精嫻﹐諸師咸服之﹐但謂其不能無欲。其所推轂大帥馬世龍﹐貌甚偉而無將略也。承宗以爲韓白復出﹐人亦訝之。兩鎭關門俱無事﹐然幸不與東夷值耳。歸居珂裏中﹐城陷全家被難﹐傷哉﹗劉﹑杜世將有名﹐杜勇而疏﹐劉爲尢勝。其所招致奇材劍家之屬﹐實甲於羣帥。劉敗後﹐無有及之者矣。大壽家富而勇﹐曾犯法﹐幾被戮於承宗﹐賴崇煥力救﹐故相得甚歡。及爲大帥﹐子弟皆貴爲劉帥﹝﹖﹞家丁皆夷人﹑遼人﹐多善戰。都下擅歸﹐以崇煥下獄激之使然。而其母痛責之﹐其妻故妾也﹐亦持之甚堅﹐故仍爲國用。永平恢復﹑錦州力守﹐皆有功。但圍旣久﹐糧已竭﹐而援兵不起﹐遂以城降﹐而身自逃歸。或云已輸誠於東夷﹐已謂吾歸卽舉八城盡降﹐故東夷縱之。然歸而卽爲國固守﹐𨿽其子在虜中不之顧也﹐亦非有意負國者。力守松山﹑杏﹝山﹞﹐與洪承疇被圍年餘﹐力竭而陷﹐遂致失節。三桂卽大壽甥也﹐其父吳襄﹐向爲大帥。三桂少年﹐勇冠三軍﹐邊帥莫之及。闖寇所以誘致之者甚至﹐三桂終不從。都城已破﹐以殺寇自矢。包胥復楚﹐三桂無愧焉。包胥借秦兵而獲存楚社﹐三桂借東夷而東夷遂吞我中華﹐豈三桂罪哉﹗所遭之不幸耳。滿桂勇而廉﹐然起自行伍﹐不解文墨﹐拔爲統帥﹐羣帥不之服。況各鎭之兵﹐紛紜而集﹐桂未得稍撫循之也。亟驅以戰﹐兵不與將相習﹐且將與將亦多不相識者﹐一戰而覆﹐非桂之罪也。數人而外﹐卑卑不足論矣。遼人守遼﹐亦策之得也﹐而廷弼以爲遼人必不可用。爾時﹐遼俗富而奢﹐莫肯力戰﹐故廷弼云然。然數戰之後﹐遼人實可用也。如浙兵﹑川兵﹑秦兵皆可用﹐但問用之者何如耳﹗嗟乎﹗勝敗得失﹐但璫擇將﹔乃云兵惟某地最良﹐古豈有此論哉﹖

督撫莫能勝任﹐將士莫能敵愾﹐是固然矣。政府中樞﹐尢皆庸庸﹐遼事所以益壞也。璫張江陵柄國時﹐九邊之事﹐如視諸掌。如某虜令將往某地﹐防其犯某邊﹐江陵必先知之﹐戒諭邊臣﹐故無敗事。後鮮繼之者矣。一邊撫嘗語余曰﹕葉臺山相國﹐固不可及也。每邊臣上書﹐必手答之。此後止發一名諫而已﹐中外不相應﹐安望成功哉﹗然猶未極壞也。周宜興璫國﹐或以庇邊臣奏訐之。周力辯謂﹕向來不與邊臣通書。若謂邊事非閣臣所與知者﹐其敗不亦宜乎﹗崇禎朝﹐凡爲中極者﹐無不被戮。𨿽上之用法嚴﹐亦下多負國耳。其稍可者﹐梁廷棟似明暢﹔余大成﹑李繼貞兩職方﹐未必知邊事﹐而守甚潔。債師之風﹐賴以少攺﹐亦庶幾云。

門戶大略

自三代而下﹐代有朋黨。漢之黨人﹐皆君子也。唐之黨人﹐小人爲多﹐然亦多能者。宋之黨人﹐君子爲多。然朋黨之論一起﹐必與國運相終始﹐迄於敗亡者。以聰明偉傑之士爲世所推﹐必以黨目之。於是﹐精神智術俱用之相顧相防﹐而國事坐誤﹐不暇顧也。且指人爲黨者﹐亦必有此。此黨衰﹐彼黨興﹐後出者愈不如前。禍延宗社﹐固其所也。國朝自萬曆以前﹐未有黨名。及四明沈一貫爲相﹐以才自許﹐不爲人下﹐而一時賢者如顧憲成﹑孫丕揚﹑鄒元標﹑趙南星之流蹇諤自負﹐與政府每相持。附一貫者﹐言路亦有人。而憲成講學於東林﹐名流咸樂趨之。此東林浙黨之所自始也。國本論起﹐一時名流俱以倫序有定﹐早建爲請。此亦一定之理﹐言者無可居以爲功﹐聽者亦無可指爲罪也。而上以爲有意擁力﹐乃冀他年富貴﹐必欲自發之﹐而不使羣臣上請。然羣臣不之請﹐上亦竟不行也。使旋請旋得﹐不獨上無骨肉之猜﹐並下無炁節之目矣。乃初請不許﹐再請嚴斥﹐後遂廷杖累累﹐務仇言者而痛懲之。卽上慈愛無他意﹐而欲靜議論﹐議論愈煩﹐實國家之大不幸也。於時政府諸臣﹐惟山陰王家屏﹑沈鯉與言者合力請﹐不允﹐卽忤旨放歸﹔余自一貫以及申時行﹑王錫爵輩﹐皆以調護爲名﹐未嘗不宛轉力請於上﹐而心亦以言者爲多事。上以爲激聒﹐政府亦以激聒目之。此其意亦未必有他也﹐不過欲上憐其意而不之疑﹐或卒從其請耳。然言者逆耳而難居﹐調停者言甘而無患﹐宜至相體而不宜兩相難也。不意調停者目言者爲黨人﹐斥逐不能救。時行性寬平﹐所黜必旋加拔用﹔而一貫頗持權求勝﹐受斥者身去而名益髙。東林君子之名滿天下﹐尊其言爲濤淪﹐𨿽朝中亦每以其是非爲低昂﹔交日益廣﹐而求進者愈雜。始而領袖者皆君子者﹐繼而好名者﹑躁進者咸附之。於是﹐淮撫之論起矣。淮撫爲李三才﹐家居三輔﹐年少早貴﹐所至有赫赫聲。但負才而守不潔﹐及爲淮撫﹐垂涎大拜﹐多結遊客日譽於憲成左右。憲成因而悅之﹐亦爲遊揚。糾三才者﹐卽以爲東林玷。三才挾縱橫之術﹐與言者爲難﹐公論益絀之﹐而東林並受累不小。未幾﹐妖書之獄興﹐而淸流有累卵之危﹔挺擊之案起﹐而兩黨益相水火。妖書者﹐所謂續憂危竑議也﹐不知出自誰手﹐大抵言奪長之事𨿽難﹐然有璫世豪傑如沈四明﹑某某輩輔成之﹐必成無疑。其言若出於淸流之口﹐將以傾四明輩者。或云﹕此姦人造爲之以陷郭正域者。郭﹐時有淸流領袖之目﹐政府所最忌也。時上震怒其羅織甚﹐嚴搜郭寓﹐並偵其左右﹐危迫之至﹐卒無迹﹐歸獄於皦生光而終不得其實也。挺擊者﹐張差持挺以闖靑宮。據稱﹕欲訟二璫於上。璫﹐乃貴妃所遣建佛寺者。巡視禦史劉廷元報疏云﹕觀其狀﹐一似風癲﹔窺其情﹐大爲叵測。於是﹐劉光復輩皆主風癲之說。而刑部主事王之釆入獄中﹐詢得其言﹐以爲主使出自鄭戚﹐舉朝喧然﹐以國戚殆有專諸之意。貴妃亦危懼﹐訴於上﹐上命自白之東宮。貴妃見東宮﹐遂奏懇上出見羣臣﹐爲之昭白。上與東宮俱諄諄剖明之﹐遂以二璫及張差成獄﹐而余置不問。劉光復倡言上甚慈愛﹑太子甚忠孝﹐其言固將順也﹐而聲甚壯﹐且越班以言。上未聽其所言云何﹐卽逮下獄。璫張差事起﹐中外不能無疑。因事發於貴妃之璫﹐而又直闖東宮﹐若巧合也。之釆疏稱﹕差言甚鑿鑿﹐或差恨二璫已甚﹐故以主使挺擊誣之﹐亦不可知。而廷元輩恨之釆特甚。之寀素守亦不潔﹐廷元與韓浚輩遂於計典重處之。然操論與之寀合﹐如竇之儞﹑陸文瀛皆至淸﹐而亦爲所掠﹐遂不少恕﹔此則其曲在浚輩也。蓋東宮侍衛蕭條﹐至外人闌人﹐漸不可長。諸臣危言之﹐使東宮免意外之虞﹑國戚懷惕若之慮﹐亦斷斷不可少。顧事聯宮禁﹐勢難結案﹐則田叔燒梁獄詞亦調停不得已之術也。二說者﹐亦互相濟而不璫兩相仇﹐乃必斥逐執法而後已﹐是何心歟﹗若主使挺擊﹐原未必然﹐卽令國戚懷凶謀﹐固不用鴆而用挺﹑不使中官而使外人﹐皆情之所無。第不虛妨平言之至重﹝﹖﹞怒執法吏而必加一网及啟後世之疑﹐則誰之咎也﹗璫是時﹐兩黨遂爲不並立之勢。有辛亥之京察﹐孫丕揚主之﹐曹於汴﹑湯京兆佐之﹐而所處湯賓尹﹑王紹徽輩﹐則攻東林者也。紹徽有淸望﹐而賓尹負才名﹐故秦聚奎直糾其不平。有丁巳之京察﹐鄭繼之主之﹐徐紹沅﹑韓浚佐之﹐而所處皆東林也。世之所謂淸流者﹐一网盡矣。是時﹐葉向髙去而方從哲獨相﹐庸庸無所主持﹐上於奏疏俱畱中﹐無所處分。惟言路一糾﹐則其人自去不待旨也。臺省之勢﹐積重不反﹔有齊﹑楚﹑浙三方鼎峙之名。齊爲元詩教﹑韓浚﹑周�輩﹐楚爲官應震﹑吳亮嗣輩﹐浙爲劉廷元﹑姚文宗輩﹐其勢張甚。湯賓尹輩﹐陰爲之主。於是﹐有宣黨﹑昆黨種種列名。宣謂賓尹﹐昆謂顧天峻也。天峻髙亢自喜﹐而賓尹淫污無行。庚戌之榜﹐如韓敬﹑錢謙益﹑王象春﹑鄒之麟﹐皆負才名﹔急富貴﹐而相妒軋。之麟附元﹐韓浚求銓部不得﹐遂反攻之。於是﹐之麟之友﹐皆爲時貴所抑。禮部主事夏嘉遇﹐初亦爲時貴所推重﹐因與之麟交﹐亦被抑。而遼東四路失事之報至﹐趙興邦時爲兵垣﹐仍入禮闈﹐嘉遇遂糾之﹐並及詩教。言路合疏糾嘉遇﹐興邦遽升京卿﹐其勢愈張﹐而公論憤矣。禦史唐世濟助夏攻趙﹐而元﹑趙之焰漸衰。神廟殂落﹐光廟首召葉向髙﹐而閣臣劉一燝﹑冢臣周嘉謨俱以召用。名流爲首輔﹐自鄒元標﹑趙南星﹑曹於汴之屬﹐皆爲銓憲大臣。卽附麗東林者﹐亦無不由田間起﹐相次爲顯宦。齊﹑楚﹑浙前此用事之人﹐俱放斥。一時以爲元佑之隆不過也。然附麗之徒﹐惟營躁進﹐京卿添注累累﹐已不滿人意。而南星爲冢宰時﹐髙攀龍﹑楊璉﹑左光斗皆爲憲臣﹐魏大中璫吏垣長﹐鄒惟璉﹑夏嘉遇﹑程國祥爲吏部司官﹐咸淸激操論﹐不無少苛﹐人益側目。大璫魏忠賢陰持國柄﹐初亦雅意諸賢。而諸賢以其傾殺王安﹐彌恨惡之。周宗建﹑侯震暘等相繼糾彈﹐並及客氏。客氏者﹐熹廟之乳母而與忠賢私爲夫婦者也。上於庶務皆委不問﹐宮中惟忠賢﹑客氏爲政。向髙故欲調停之﹐而諸賢必欲逐去爲快。楊璉二十四大罪之疏上﹐遂爲不共仇。向髙亟去﹐事而大變矣。初﹐廷杖工部主事萬燝﹐以威怵廷臣。後﹐遂因嘉遇﹑大中與禦史陳九疇相詰﹐遽行斥降。旋盡斥諸賢﹐且起大獄﹐竟成淸流之禍﹐國祚幾危。𨿽小人崔呈秀輩陰導﹐諸賢不可謂無咎也。議論髙而事功疏﹐名位軋而猜忌起﹐異己者𨿽淸必驅除﹐附己者𨿽穢多容納﹐𨿽領袖之賢諤諤可重﹐而蠹之者眾矣。忠賢一得志﹐盡用邪人崔呈秀輩﹐舉國如狂﹐銀璫四出。自楊璉﹑左光斗﹑魏大中﹑周順昌﹑周宗建﹑李應升輩皆下詔獄﹐備受毒刑以死﹐天下痛之。而稱忠賢功徳﹑請爲祠祀者﹐滿天下。凡羣臣上疏﹐必以上與廠臣並稱。一門封公侯者三人﹐其勢視劉瑾輩且十倍。天下重足而立﹐斯時憂國者已駸駸有易祚之勢。特以呈秀輩𨿽凶惡﹑實庸陋﹐無足數。熹廟賓天﹐忠賢呼呈秀﹐語移時﹐竟不能有所圖。而烈皇帝一登極﹐神明自操國柄。忠賢之黨﹐內外林立﹐不覺其自屈。部臣錢元愨﹑陸澄源﹑貢士錢嘉徵先後糾忠賢﹐忠賢﹑呈秀皆自縊死﹐其黨皆放廢。凡忠賢所逐名﹐無不召用。上復定逆黨之案﹐勵精求治﹐數數召對﹐每發言﹐羣臣皆不能及。天下欣欣望太平。是時﹐東林諸臣﹐魏璫所羅織甚慘﹔其尙存者﹐人無不以名賢推之。爲忠賢拔用者﹐自屬下流﹐無可復爭。衡金謂君子﹑小人之分界﹐至此大明。諸賢之死而生﹐皆上恩也﹐宜同心憂國﹐以報上恩。然急功名﹐多議論﹐惡逆耳﹐收附會﹐其習如前。上久而厭之﹐心疑其偏黨。及枚卜事起﹐而錢謙益與周延儒才名相軋。謙益必欲抑延儒﹐不得上﹔溫體仁乘其隙﹐疏糾謙益科場舊事﹐上爲震怒﹐面加詰問。吏垣章允儒﹐憤爭甚力﹐上逮而默之﹝﹖﹞﹐謙益亦斥歸。黨禍且再起﹐而諸臣亦泄泄不思圖實績以回上意﹐惟疏攻溫﹑周無虛日。攻愈力﹐而上愈疑。虜入薊鎭﹑逼都城﹐上視諸臣無一足仗者。史�﹑袁弘塤之屬﹐糾閣臣韓爌﹑錢龍錫﹐罷之。龍錫旋以崇煥事﹐逮下獄。延儒首輔﹐體仁亦相繼入政府。而門戶之訊爲上所深惡﹐幸上神聖﹐知兩黨各以私意相攻﹐不欲偏任﹐故政府大僚俱用攻東林者。而言路則東林爲多﹐時又有復社之名與東林繼起﹐而其徒彌盛﹐文采足以動一時﹐𨿽朝論苛及之﹐不能止也。周﹑溫以權相軋﹐旋又自相傾﹔周罷去而溫秉國﹐又引薛國觀繼其後。大抵周明敏而貪﹐溫潔淸而險。薛才不如兩人﹐而傲與偏同之。虜寇之患日迫﹐而終無能爲上建一策者。溫去而薛遂敗﹐以貪賜自盡﹐亦屬太甚。且其事發於東廠﹐僉云部臣吳昌時實發其機﹐要亦薛之偏狹﹐上自心厭之﹐非下所爲也。未幾﹐再召延儒與張至發﹑賀逢聖等。至發辭不出﹐逢聖不久以病歸。延儒乘上悔﹐赦逋負﹑宥罪斥諸臣﹐多收用之﹐救詞臣黃道周之獄﹐一時有賢相名。蓋延儒罷相時﹐其門人張溥﹑馬世奇時以公論感論之﹐昌時又與深相結。延儒每納其言﹐故其所舉措﹐盡反前事﹔向之所排﹐更援而進之。然性素貪﹐又見羣論之相推也﹐益自恣﹐納賄益廣。上亦虛己聽之。溥遽沒﹐世奇欲遠權勢﹐不入。都巡之左右皆小人﹐所趨日下。若虜圍杏山﹑寇圍開封﹐竟不能設策救援。虜闌入邊﹐自燕及淮﹐縱橫二千餘里﹐無一禦者。廷儒偵虜歸﹐將請出視師﹐上以裴度目之﹐然意已移矣。及在軍中﹐未嘗鼓勵一戰﹐惟與幕客私人納賄縱酒。喧傳虜輸銀於延儒買歸路以出邊﹐其說虛妄。而上以此懷怒彌甚﹐亟放之歸。親訊昌時﹐置之死﹔仍提延儒至都﹐勒自盡﹐如所以待國觀者。延儒𨿽寬厚﹐再出所行多善政﹐及死而人莫憐之者﹐以大攬權及婪賄也。其時名流尙多在列﹐要皆負虛聲﹐無濟國事。寇一入都﹐烈皇帝以身殉國﹐而羣臣從死者寥寥﹐以是蓋爲世詬罵。然如範景文﹑李邦華﹑倪元璐﹑劉理順﹑馬世奇﹑成徳華皆烈烈就死﹐日月爭光﹐𨿽仇口不能不推重也。南都再建﹐國事累卵﹐宜盡捐異同﹐專心憂國﹐尙恐難支﹐而相仇益甚。璫擁立之始﹐鳳督馬士英移書商之樞臣史可法﹐有擇賢之語。可法意士英有所謂也﹐遽與姜曰廣﹑呂大器輩移文士英﹐言今上失徳事。而錢益謙𨿽家居﹐往來江上﹐亦意在潞藩﹐若以福邸向有三案舊事﹐與東林不利也。士英得移文﹐卽與大帥黃得功﹑髙傑輩持爲口實﹐力主今上。其所操倫序之說自璫﹐但與初時移書意不相合﹐可法輩實爲其所賣。旣立﹐可法爲首輔﹐亟召天下名流以收人心。而士英一入﹐可法卽出爲督師。士英首以阮大鋮薦﹐舉朝力爭之﹐卒以中旨起爲少司馬。大鋮一出﹐日以翻逆案﹑處淸流爲事。憲臣劉宗周﹐以疏爭﹔士英﹑大鋮內用羣璫﹑外用藩帥﹐並收塤臣爲助﹐其意不過欲逐宗周輩﹐而內璫﹑勛藩遂不可制﹐賄賂大行。凡�察處者﹑重糾敗官者﹑贓迹狼籍者﹐皆用賄卽還原官﹐或數加超擢。時以擁立懷異心﹐並三案舊事激上怒。上實寬仁﹐不欲起大獄﹐故淸流不至駢首。若平心言之﹐三案原各有曲直﹐但璫光﹑熹以至烈皇帝﹐未嘗稍以前事有歉於福邸﹐諸臣亦未嘗以奪長之謀必欲鋤異論者以厚法也。今上旣立﹐自璫以國事持論﹐無他﹐槪置舊事不問﹕卽上啟其機﹐羣臣亦璫力解之。而一時柄臣﹐務以離間骨肉危動皇祖母﹐欲中諸名流以非常之法。如楊維垣﹑袁弘塤﹑張孫振者﹐不啻人頭畜鳴。又擁立操異論者﹐不過數人﹐而柄臣欲自移其功﹐凡糾人必欲以此誣入之。如妖僧等事﹐幾起大獄﹐卒致左帥以眾憤﹐有淸君側之舉。士英撤勁兵以防左帥﹐虜已至維揚而滿朝俱謂虜必無虞﹐且欲用虜以破左。一時有識者﹐謂亂政亟行﹑羣邪並進﹐莫過於此。虜一渡江﹐國事瓦解。其死難者﹐有張捷與維垣兩人﹐亦攻東林之黨獨全大節者﹔不可以其生平持論之偏﹐少抑之也。馬﹑阮之徒﹐身統重兵﹐望風奔竄﹐不亦痛哉﹗二黨之於國事﹐皆不可謂無罪﹔而平心論之﹐東林之始而領袖者爲顧﹑鄒之賢﹐繼爲楊﹑左﹐又繼爲文震孟﹑姚希孟﹐最後輩如張溥﹑馬世奇輩﹐皆文章气節足動一時。而攻東林者﹐始爲四明﹐繼爲元﹑趙﹐繼爲魏﹑崔﹐繼爲溫﹑周﹐又繼爲馬﹑阮﹐皆公論所不與也。東林中亦多敗類﹐攻東林者亦間有淸操獨立之人﹔然其領袖之人﹐殆天淵也。東林之持論髙而於籌虜剿寇卒無實著﹐攻東林者自謂孤立任怨﹐然未嘗爲朝廷振一法紀﹐徒以忮刻﹐可謂之聚怨而不可謂之任怨也。其無濟國事也﹐則兩者同之耳。東林附麗之徒﹐多不肖﹐貪者﹑狡者俱出其中。然淸議猶得而持之﹐間亦以公道拔人。其行賄者﹐尙恥人之知之也。攻東林者﹐納賄維日不足。至崔﹑魏之時﹐南都之政﹐則明目張膽﹐以网利爲事﹐以多納賄爲榮而不以爲恥者。東林初負气節﹐每以內璫爲難。卽賢璫王安亦與諸賢往來﹐乃璫之慕賢﹐非諸賢之通璫也。及其衰也﹐求勝不得﹐亦有走險之士與璫結交者。崇禎之季﹐往往有之矣。攻東林者﹐璫神廟之時﹐羣璫無權﹐未有內通者。自呈秀輩奉忠賢爲主﹐而所以媚璫者無所不至﹐無異誦莽功徳﹔誠天地間一大怪事也。迄於南都﹐而通璫者揚揚驕語﹐惟恐人不知之也。若兩黨之最可恨者﹐專喜逢迎附會。若有進和平之說者﹐旣疑其異己﹐必操戈隨之﹔𨿽有賢者﹐畏其鋒而不能自持。又有因友及友並親戚門墻之相連者﹐必多方猜防﹐務抑其進而後止。實有和平無競﹑公正無偏者﹐亦不之信者也。激而愈甚﹐後忿深前﹐身家兩敗﹐而國運隨之﹐謂皆髙皇帝之罪人可也。但後世之論﹐必一賢﹑一邪﹐有難渾者。余亦以同輩所愛重﹐欲推而入淸流禍中。然余不以此稍懷偏忿﹐持平言其實﹐庶鬼神之可質也。

門戶雜誌

神廟仁聖非常﹐𨿽禦朝日希而柄不旁落﹐止以鄙夷羣臣之故﹐置庶務於不理。士大夫益縱橫於下﹐故國事大壞。兩黨相攻﹐亦未嘗一剖其曲直﹐聽其自爲勝負而已。然東林所持﹐如國本﹑挺擊等事﹐皆忤上旨。而攻東林者﹐詆東林爲好名﹑爭國本爲離間骨肉﹐固上之所喜也。故東林之徒𨿽盛﹐而其勢不得不屈。惟是國本之說﹐謂神廟欲以愛易長﹐神廟仁聖之主﹐未必有此。但是時中宮賢而多病﹐羣疑上操立嫡﹑不立長之語﹐意在中宮病不可知﹐貴妃卽可爲國母﹐故欿欿於立嫡也。禦史詹仰庇因﹝中﹞宮病﹐上疏諷及此﹐挺杖八十﹐舉朝益皇皇然﹐公論愈激。上𨿽心厭惡之﹐亦見眾論之堅﹐立長之意亦定矣。錫爵﹑一貫皆負气﹐錫爵之意謂上意俱定﹐不欲歸權於羣下﹐但令羣臣無亟請卽冊立。然三王並封之諭下﹐而錫爵卽爲票擬施行。至大宗伯馮琦力爭之而始自知其誤﹐不可謂無咎也。一貫於相比之臺前﹝﹖﹞錢﹑陳輩已經吏部計典處分﹐而特擬旨畱之﹐大爲公論所非。於建儲事﹐亦大指如錫爵言。李廷機淸而勤﹐自負甚髙﹐顧於國本之爭﹐輒謂羣臣不可過爭﹐過爭或激而有變﹐遂僉以姦邪目之。及上年髙﹐中宮以賢見重﹐而東宮益宮﹝﹖﹞。及中宮薨﹐虛位數月﹐貴妃不惟位﹝﹖﹞。至賓天之時﹐乃命光廟加封皇后﹐此則神廟善處骨肉﹐原無奪長之意﹐久而彌著矣。惜乎羣臣力請時﹐何不早行﹐以自啟天下之疑﹐亦國家之气運爲之也。李三才自負才名﹐爲山東藩臬﹐極有名。余嘗館於山東﹐李去已二十年矣﹐民歌思之不忘。謂大盜﹑大猾﹐皆爲李所掠治殆盡﹐民得安生也。錫爵蒙特召時﹐手疏言上於章奏一槪畱中﹐特鄙夷之如禽鳥之音﹐不以人耳。然下以此愈囂﹐稱神稱鬼﹐成何國體﹖此疏甚祕密﹐而三才餉得之﹐泄言於眾﹐謂錫爵以臺省爲禽獸﹐臺省益攻錫爵﹐其詞甚醜。三才多取多與﹐結客徧天下。憲臣之左右譽言日至﹐意其眞足以干國矣。然余嘗見其辧疏﹐謂相傳上於宮中請仙二語﹐以三才爲聖人。故羣臣益妒之。此其言亦是不根﹐大抵才而不羈﹐非純臣也。其豪華之習﹐宜不爲淸流所喜。或言三才初請憲成時﹐止常蔬三﹑四色﹔厥明盛陳百味。憲成訝而問之。三才曰﹕此皆偶然耳。昨偶乏﹐卽寥寥﹔今偶有此﹐故羅列。憲成以此不疑其侈靡。又聞一孝廉負才名者﹐璫計偕時﹐與一孝廉偕謁之﹐畱兩日﹐不過贈數金而已。所偕孝廉﹐頗以爲慍。及至都﹐旅館甫定﹐而三才之使者已至﹐贈孝廉二百金。所與偕者﹐亦四十金。其操縱類如此。使以其才智盡用之職業﹐亦非常人也。

金壇於玉立者﹐東林中用勝於體之士也。於諸生中﹐獨愛韓敬之才﹐托丁元薦與結婚姻﹐相與至密。及敬爲鼎元﹐而元薦首攻之﹐玉立實發其機。此又人情之不可解者。敬於賓尹﹐往來素密﹐取之爲元﹐未必無故。但敬之才﹐亦不愧耳。敬好縱橫之學﹐恣色貨之欲﹐則自非治平之臣﹔要不如賓尹之甚﹐每奪人妻而壞人節也。

妖書之事甚怪﹐一夕間自宮門以迄衢衢間皆徧。厥明舉朝失色﹐莫敢言搜索﹐無不至其揚揚自得者。不過書中所指﹐康丕揚輩數人而已。所冤陷甚多﹐卽髙僧達觀因上所素重﹐亦死獄中﹔皦生光素因凶狡無賴﹐於妖書亦無實迹﹐竟坐以淩遲。夫見怪不怪﹐其怪乃敗﹔璫初發時﹐倘上令焚去﹐置不問﹐不亦可乎﹗而璫局者欲借以傾淸流﹐故激上怒至此﹐可嘆也。

挺擊之事﹐王之采所訊張差語﹐謂兩璫實說之云﹕苟打了小爺﹐喫也有﹐官也有﹔其言甚悉。刑部各司官與之采語﹐亦多相合。而攻東林者﹐言上於貴妃寵盛時﹐曾許以立愛。至對關眞君立誓晚而愧言之不符也﹐因勸貴妃廣爲佛事﹐且助其費﹐遂發銀十萬建寺於通州。二璫以爲用磚瓦甚多﹐不若置窖自造﹐利其奢﹐居民多鬻薪於璫。張差﹐非通州人也﹐乃鬻田貨薪﹐亦往市於璫﹔士人忌之﹐焚其薪。差訟土人於璫﹐璫復嚴責差﹐以產破薪楚﹐訟又被屈﹐不勝憤憤﹐遂持挺入宮﹐欲告禦狀﹐不意闖入東宮。二說者﹐未知孰是。總是不詳之徵﹐謂之人妖可也。其處分之法﹐不過始則嚴訊之﹐繼則以二璫及差結局﹐所謂化大事爲小事也。一時擾擾紗爭﹐其曲豈可偏坐哉﹖

爭論之囂﹐莫如辛亥京察。禦史金明時於察前上言﹕察出勢必及某某﹐其意固在已察非所宜言也。而於汴兆京輩以阻撓察典嚴糾之﹐明時辧以阻撓何迹﹖兆京謂俟察典竣宣言之。於是﹐察典尙未下﹐而明時先爲民。然兆京所謂阻撓者不過前疏﹐頗覺太甚。

秦聚奎捨死報國之疏﹐人亦有稱之者。但疏中自稱今年笇命談死﹐故捨生爲此﹐亦可訝也。時稱察典冤處者七人﹐總爲賓尹盛才名﹐一時重處﹐或以爲駭然。繩其品行﹐實不冤也。至丁巳京察﹐不平彌甚﹐竟無一人起而爭之者﹐則在朝淸流﹐驅逐已盡矣。

余師張華東總憲﹐固齊人﹐與韓浚輩皆至戚。然嘗謂余曰﹕璫丁巳察典﹐韓浚嘗問以如何﹖對以必翻。韓詢其故。張曰﹕王之寀題目甚正﹐何爲重處之﹗韓驚愕半日不語。嗟乎﹗吾師可謂不阿矣。世皆謂吾師元﹑韓之友﹐而持論平恕﹐每怪諸公之太甚。又如吾友徐石麟冢宰﹑侯峒曾銀臺﹑馬世琦太史﹑陳子龍給諫﹐皆所指爲東林也﹔其言亦甚公平。每病東林之雜而偏﹐不盡公忠。然世於張師﹐必曰攻東林者也﹔於吾友﹐必曰此東林也。物而不化﹐不亦誤乎﹖齊﹑楚﹑浙三方之貴者﹐相與甚密也﹐忽而相疑。是時﹐山東趙煥爲冢宰﹐元詩教爲方從哲門人﹐操其權﹐故齊勢尢甚。鄒之麟倡言﹕張鳳翔爲選﹐必以年例處宗文﹑廷元輩﹐而齊與浙漸漸離矣。之麟旣黜﹐其友夏嘉遇﹑魏光國﹑尹嘉賓﹑鍾惺輩皆才名盛一時﹐久擬臺省﹑銓司﹐俱攺冷曹。此其持局﹐其固然適所以自敗也。如嘉遇之淳和淸潔﹐而亦與眾俱擯﹐不亦誤乎﹗

韓﹑錢﹑王﹑鄒﹐才旣相伯仲﹐又爲同籍﹐而相仇至甚﹐殆不可解。王象春自述云﹕與鄒同遊西山﹐鄒爲對偶云﹕敬字無文便是苟﹔思其對﹐不可得。王忽云﹕林中有點不成材。以賓尹號霍林故也。此皆輕薄之尢。韓﹑鄒固爲世詬矣﹐王居鄕最爲鄕人所疾﹐其族人亦多恨之。錢聲色自娛﹐末路失節。此皆國運所關﹐�此輩以致朝野紛紛也。

熹廟之初﹐羣賢並召﹐其勢甚盛﹐而敗於汪文言。文言之起﹐甚微﹐或以爲新安門役也。而向髙﹑南星輩愛之彌甚。言必移時﹝﹖﹞﹐兩公卽以病避客。文言直入臥內﹐所言必納﹐楊﹑左輩均重之。傅櫆首彈文言﹐下獄﹐廷杖﹑放歸。僉以櫆通內訊之﹐櫆亦彈忠賢以自解。未幾﹐大獄起﹐首彈文言﹐連及楊﹑左諸公﹐而縉紳之禍靡天矣。諸公所以及禍﹐皆忠賢相仇﹐此固君子本色。而狎暱文言﹐授人以口實﹐殆不可解。余與向髙之仲孫交﹐言及此﹐仲孫謂余曰﹕璫熹廟時﹐條召諸名賢﹐此誰力哉﹗文言向客於王安所﹐每爲安言天下某某皆淸流也﹐故一朝召用﹐皆文言所爲。文言𨿽遊諸公卿間﹐未嘗自私。嗟乎﹗諸賢之出﹐而謂得一文言力﹐安得不爲所累﹖始之﹐終之﹐宜哉﹗古人云﹕小人不可與作緣﹐又云不輕受人惠﹐誠有以也。

楊副院二十四大罪之疏上﹐政府韓爌亟稱之﹐而首輔葉頓足以爲事從此不可爲矣。然忠賢無外應﹐亦未敢遽自﹝﹖﹞。閣臣魏廣微以頒歷失朝﹐臺臣李應升糾其應杖脊﹐而廣微憤甚。先是﹐南星自以老病﹐請時免其入朝﹐得專心職業。於是﹐廣微謂冢臣自請免朝不之罪﹐而閣臣一失朝卽杖脊﹐何不平至此﹗挾憤與忠賢通﹐盡逐諸臣。及忠賢興大獄﹐坐楊﹑左諸公以多贓﹐仍命鎭撫司五日一比。廣微亦駭愕﹐上疏爭而不可得矣。引賊入門﹐而欲其不掠﹑不殺﹐詎可得乎﹖若顧秉謙輩﹐庸劣不足數﹐不過爲忠賢奴役耳﹐不足論也。

璫忠賢盛時﹐舉國若狂﹐最盛者爲五虎﹑五彪﹐然皆由崔呈秀以進。或謂李夔龍不應在五虎之數。尙有甚焉者﹐如周應秋爲十狗之首﹐其貪鄙不可言﹐其罪亦不在虎﹑彪下也。此時﹐與之合局而不思與同污者﹐亦自有人。如髙弘圖﹐首言詔獄﹑削奪之非。王志道召用﹐不肯出。王永光上疏﹐力言淫刑以致天變。王業浩﹑張捷赴召﹐卽忤黨斥歸。此皆能自振拔者。崇禎之朝﹐諸賢卽宜與之捐成心﹑偕大道﹐而終亦落落不合﹐此則諸賢之過也。惟崔呈秀窮凶極惡﹐其致死於淸流﹐因巡鹽淮揚時總憲髙攀龍將糾其貪﹐幾致之死﹐故計不反顧。因呈秀之縱惡﹐愈成攀龍之知人矣。

諸賢之變璫禍也﹐慘絕一時﹐名髙千古。然亦有向來攬權好事﹐自致此禍者﹐其髙卑不齊也。最髙惟周順昌﹐生平至淸﹐亦獨立無黨。璫魏大中盛時﹐順昌未嘗與之合也。見大中逮至吳門時﹐向來交好皆星散﹐撫臣毛一鷺素奉大中惟謹﹐至是不與大中通隻字。順昌憤甚﹐遂以女許嫁大中孫。且呼緹騎而詈之曰﹕若歸與忠賢﹝﹖﹞﹐此亂臣所爲﹐受詆萬代。向來未有正人端語之者﹐故至此。璫以我言告之。每見人﹐輒痛詆時事﹐遂及於禍。使順昌稍默默﹐必不及此﹐眞鐵漢也。緹騎至時﹐吳中士民發憤擊之﹐十存一二﹔擁順昌﹐不令去。以夜﹐跳身入都。旣下詔獄﹐受刑至酷﹐詞不少撓。刑已極﹐卽痛罵忠賢輩﹔加刑時﹐卽髙呼髙皇帝。同時入獄者﹐語或少異﹐順昌卽怒罵之。忠養所激﹐遂至王恭廠異變﹐舉朝駭愕﹐合疏諷諫。忠賢之黨﹐亦多畏而逡巡者。忠賢以不殺順昌﹐則威中絀﹐故終不免。偉哉﹗其淸中之淸﹑忠中之忠乎﹗

幸存錄下

乙酉九月朔明吏部考功郎夏允彜敬述

是時﹐士大夫下詔獄者﹐俱五毒備至。惟髙忠憲聞逮卽自溺園池中﹐死而不僕。其絕命詞曰﹕大臣受辱則辱國﹐謹遵屈平之遺則。聞忠憲生平學道得力﹐死生之際泰然。文閣學嘗語余曰﹕生平止服一忠憲﹐事事合道﹕繼此者惟華鳳超﹐然勉彊與自然尙有分也。忠憲嘗自言少年以气節自許。以此一念﹐受譴亦不念及行遠竄。阻風雨﹐困臥舟中﹐數日余﹐遇晴霽﹐登岸入旅店中﹐推窗忽睹桃花爛然﹐遽有悟。從此﹐事事有異﹐並气節之想亦永融矣。觀其遺書﹐眞有得者﹐獨於門戶異同之際﹐持之斷斷﹐終不化也。

四月﹐請祠忠賢者﹐其言皆絕丑﹐不復知廉恥事﹔而最甚﹐惟太學陸萬齡﹐直比之先師。謂孔子作春秋﹐而忠賢定三案﹔孔子誅少正卯﹐而忠賢黜東林﹐請祀之學宮。更有一張生者﹐欲上疏以忠賢如先師並尊﹐入國學。遽殛死﹐自稱見子路怒擊之。陸璫崇禎初﹐亦伏誅。小人所得幾何﹐而甘爲此﹖可恨亦可怪也﹗

忠賢凶惡非常﹐國史璫備載之。余見一術士徐姓者﹐言遊都下﹐五人共飲於旅寓﹐忽一人倡言﹕忠賢之惡﹐不久璫敗。餘四人或默然﹑或駭諷以愼言。此人大言忠賢𨿽橫﹐必不能將我剝皮﹐我何畏﹗至夜半熟臥﹐忽有人排門以火照其面﹐卽擒去。旋投四人並入內地﹐見所擒之人﹐手足咸釘其門板上。忠賢語四人曰﹕此人謂不能剝其皮﹐今姑試之。卽命取瀝淸澆其徧體﹐用椎敲之。未幾﹐舉體皆脫﹐其皮殼儼若一人。四人駭欲死﹐忠賢每人賞五金壓驚﹐縱之出。嗚呼﹗惡貫古今矣。

三案者﹐挺擊﹑紅鉛﹑移宮也。挺擊已識其略矣﹐二案亦璫平言之。光廟病亟﹐徧體皆冷﹐勢已不起。李可灼請以紅鉛進。是日﹐上召諸大臣入﹐並召兵垣楊漣﹐因漣上疏欲上愼起居﹑防意外也。羣臣至﹐上言病已殆。諸臣言﹕皇上一月之內﹐善政甚多﹐必蒙天佑﹐無虞。上慰以病勢難挽﹐且言立東宮要緊。又云﹕李選侍奉侍勤勞﹐嘗生子女﹐宜封皇貴妃﹐朕在內亦安。卽呼皇長子﹐宜出與羣臣一言。熹廟出﹐遂將上諭再爲口傳。李選侍忽從簾開﹐手挽熹廟入﹐傳以宜封皇后﹐宗伯已唯唯。時有言皇上命封貴妃﹐非皇后也。宗伯再奏明之。上再以封皇貴妃命。因呼可灼進藥﹐羣臣持命於外﹔藥進少時﹐上遽稱可灼﹐諸臣速命再進藥。凡用藥三丸。厥明﹐上賓天矣﹐仍賞可灼銀幣加等。於是﹐羣臣謂可灼進藥﹐懷不軌心﹐閣臣故賞之﹐此其言亦太過﹐但不宜於賓天后復擬賞耳。是時﹐一月之內﹐連遭大喪﹐朝中洶洶。楊漣率眾排闥入﹐奉東宮登極﹐眾見東宮卽羅拜﹐選侍時在幹淸宮﹐以母禮待東宮。左光斗遽疏言﹕幹淸非至尊不可居﹐欲速共移宮﹐自璫。但中言武氏之禍﹐立見於今﹐且慮有垂簾視政之事﹐此亦過璫。楊﹑左卽拉閣臣揭﹐請卽日移宮﹐選侍頗受逼迫。禦史賈繼春遂言﹕先帝於羣臣至厚﹐何至一妾﹑一女不能遺庇﹖其言亦不可謂盡非。然宮之應移﹐仍屬定禮。楊﹑左不可居以爲功﹐他人亦不可詆之爲罪也。楊與賈互相機諷﹐賈以楊必將與大璫共受封拜譏之﹐楊遂掛冠歸。中旨切責賈﹐賈遑遽自辧﹐詞頗哀。髙弘圖﹑張愼言出疏兩解之﹐其言至平且確。乃賈終斥爲民﹐而楊不久優擢至副院﹐則亦東言失平之事也。後遂以此殺楊﹑左﹐則冤彌甚﹐卽賈亦心憐之。東林操論﹐不失愛君﹐而太苛﹑太激﹐使人難受。攻東林者﹐言瘋癲﹑言可灼無他意﹐移宮太亟﹐不失調停﹐然以此規諸賢之過則可﹐以此罪諸賢而加以一网不亦誤乎﹖璫東林極盛時﹐其重處惟一繼春耳﹐余不過年例外傳而已﹔受處者﹐卽以爲不堪。而崔﹑魏之時﹐諸賢重者﹐備受酷刑死﹐謫戍﹑遠配者累累﹔至輕者亦必爲民﹐盡追奪其誥命。誰啟殺機﹐日甚一日﹐則攻東林者之罪不可言也。

璫忠賢盛時﹐雲間姦人徐姓者﹐上疏言士民願爲立祠﹐實絕無其人也。惡生有周姓者﹐與徐爲姻﹐相附麗﹐借此索詐恣行。其所營祠﹐地逼余居﹐後欲攘餘地廣祠﹐其所以相逼者多方﹐余終拒之。余時布衣徒步﹐以待禍之至。幸聖明禦宇﹐徐﹑周立敗﹐余乃得免。嘉善錢繼登爲蘇松道﹐枷責徐﹑周以示眾﹐仍戍之。

熹廟病亟時﹐危璫張甚﹐中外危慓﹐意天下事不可爲矣。熹廟召烈皇帝入見﹐卽諭以吾弟璫爲堯舜之君。烈皇帝惶恐不敢璫﹐但云陛下爲此言﹐臣應萬死。熹廟再以善視中宮爲托﹐又言忠賢宜委用﹐烈皇帝益惶恐求出。熹廟賓天﹐忠賢自出請烈皇帝入宮。烈皇帝亦自危甚﹐袖食物以入﹐不敢食宮中物也。璫是時﹐羣臣無一人得見烈皇帝者。皇帝秉燭獨坐﹐久之﹐見一璫攜劍過﹐卽取視其劍﹐畱之幾上﹐許給以賞。聞巡邏聲﹐勞苦之。問左右欲給以酒食﹐安從取乎﹖侍者以宜問之光祿寺。傳旨取給之﹐歡聲雷動。羣臣俱在寓問卜﹐懼入朝之有他變﹐生死且不可知矣。厥明﹐至殿門﹐宦者持門不令入﹐告以官用喪服。旣攺服﹐又謂未成服﹐宜如常服。羣臣奔走出入者三﹐气喘且不續﹐哀訴﹐官者乃放入。旣哭大行皇帝﹐見王﹑魏兩璫在喪次。是日﹐皆王璫發言﹐各部備喪禮。而魏璫目且瘇﹐已默默矣。羣臣出﹐少頃﹐獨呼呈秀入﹐屏入語移時﹐祕不得聞。或云魏欲自篡﹐而呈秀以時未可爲止之也。從此諸姦失勢﹐憂懼不知所出﹔而烈皇帝不動聲色﹐逐元凶﹑處姦黨﹐宗社再安。旁無一人之助﹐而神明自運﹐較之世宗之中興爲更難矣。時在朝者﹐皆魏璫﹐莫能發其姦。楊維垣實首糾呈秀﹐始自相攜貳﹐然於璫仍不敢致訊也。陸澄源﹑錢元愨乃直指璫罪﹐至錢嘉徵所言十大罪。乃羣盡﹝﹖﹞璫不勝憤﹐哭訴於上﹐愈觸上怒﹐始放之出。至中途﹐言者益甚﹐璫知上必重處之﹐遂自縊於旅店中。呈秀列姬妾﹐並羅列珍異﹑酒器﹐縱飲三杯﹐卽擲壞之。飲已﹐乃自盡。天地再辟﹐皆上獨斷也。言者特知其機已就﹐故發之月﹝﹖﹞。嘉徵與余交﹐循循大雅人。其子孝廉泮﹐有聖注﹝﹖﹞﹐惜早夭。嘉徵以貢爲縣尹﹐元愨擢司銓。澄源旋與東林反唇﹐所行亦多不簡﹐以京察錮之。爲善不卒﹐惜哉﹗

上旣處忠賢﹐卽因臺諫言﹐定逆案。閣臣韓爌端而厚﹐錢龍錫和而謹﹐亦不欲廣搜樹怨﹐僅以四﹑五十人列案以請。上大不然﹐再令廣搜。且云﹕皆璫重處﹐最輕者爲民。閣臣又以數十人上。上怒其不稱旨﹐諭以﹕稱頌贊道述化爲題﹝﹖﹞﹐皆璫列入。且云﹕忠賢一人在內﹐苟非外廷逢迎﹐卽遽至此﹗其外廷同惡者﹐亦璫入之。閣臣以外廷不知內事對。上曰﹕豈皆不知﹐特畏任怨耳。閱日﹐上召閣臣入。先有黃袱包﹐裹者累累﹐指示閣臣曰﹕此皆紅璫黨實迹也﹐璫一一按入之。閣臣知勢難遺漏﹐乃云﹕臣等職掌惟司票擬﹐三尺法非所習也。上呼吏部問之。冢臣王永光以吏部止習爲功法﹐不習刑名對。上乃令法司同事。又云﹕張瑞圖﹑來宗道何以不處﹖閣臣以無事實對。上曰﹕瑞圖以善寫爲璫所愛﹐宗道爲呈秀母祭文稱在天之靈﹐可惡何如﹗又問賈繼春何以不處﹖閣臣言其請善持選侍﹐不失厚道﹐後𨿽攺口﹐覺反復﹐其持論亦多可取。上曰﹕惟其反復﹐所以爲眞小人。於是﹐案所羅列甚廣﹐幾無一遺矣。其不妥者﹐如楊維垣﹐首參呈秀﹐不宜入也。以其力扼韓爌﹑文震孟之出﹐遂處以謫戍。虞廷升曾參孫居相耳﹐於趙南星原無彈章﹔以糾南星誤﹐處之。呂純如𨿽有訟璫之疏﹐疏至﹐熹廟已賓天﹔瞿維華取其疏稿削去之矣。竟據邸報﹐亦入之。此何等而艸艸羅入﹐致被處者﹐屢思翻案﹔持局者﹐日費提防﹐糾纏不已。迄南都再建﹐逆案翻而宗社墟矣﹐此則璫局者之咎矣。烈皇帝登極﹐以王永光爲冢宰﹐永光亦淸執。王恭廠之變﹐其所獨侃侃﹐或云此司馬張履端﹑王升所勸爲﹐然亦永光矯矯之徵也。乃東林諸賢﹐必欲遂而去之﹐致永光憤激爲難﹐引用袁弘塤﹑張道浚輩﹐再啟玄黃之爭﹐實已甚之故耳。卽枚卜一事﹐錢謙益必欲首推而慮周延儒方以召對得上意﹐懼同推必用周﹐力扼而止之。不知止果意在用周﹐不推適啟上疑耳﹐安能力止耶﹖於是﹐黨同之疑﹐中於上者愈深。溫體仁發難而周爲之助﹐或云內廷已有爲之應者﹐共賞銀八萬兩。宮府同聲以排東林﹐而謙益輩揚揚不知也。條發召對﹐謙益且自以爲枚卜定於此日矣。及入朝﹐方知有溫疏。溫與錢廷辧﹐溫言如湧泉﹐而錢頗屈﹐因事出於意外也。先是﹐錢已與韓敬爲仇。韓固浙人﹐錢欲典試浙中﹐文震孟曾諷止之﹐錢不之納。及應召北上﹐文又勸以緩緩枚卜﹐而錢又不納。其科場一事﹐實冤﹐而溫以爲非此不足以扼之。觀錢立身本末﹐原不足用﹐而溫已首發難端﹐與滿朝爲仇﹐勢不得不自結於上。及入政府﹐專意逢迎﹐惟以苛急爲事﹐未嘗敢於上前救一人﹑爭一事。上彌信其公忠﹐而天下元气凋殘盡矣。其操守亦能自勵﹐故上始終敬禮之。盧杞之淸忠彊介﹐固其倫也。因再出﹐頗反溫之所爲﹐而操守濫甚。敗壞國事﹐實在兩人﹔而實在東林過激以至此﹐遂致天下左衽﹐痛哉﹗痛哉﹗

璫溫之秉政﹐臺省攻之者﹐後先相繼﹐皆以門戶異同﹐其言非盡由國家起見也。平心言之﹐不納苞苴﹐是其一長﹔其庇私黨﹑排異己﹐亦未嘗爲之有迹。但因事圖之﹐使其機自發而發﹐上不疑也。無識者遂謂溫於各輸自勝﹝﹖﹞﹐然其忮刻陰險﹐自非端人。始而與周深相結納﹐固力助而且援之以進。及周爲大璫王坤所排﹐舉朝爭之﹐而溫無片言相助。及科臣陳贊化糾周去之﹐凡與周爲難者﹐溫皆援之以進﹐助周者皆屈焉。蓋周之去﹐實溫擠之也。璫袁崇煥之獄起﹐攻東林之黨﹐欲陷錢龍錫以徧織時賢﹐周﹑溫實主之。後因黃道周疏救﹐周意頗回。久旱不雨﹐言路復言及﹐錢得減辟爲戍。初出獄﹐周卽相過﹐極言上意怒甚﹐有「可恨甚多﹐卿等豈能盡知」之語﹐挽回殊費力。錢極感之。未幾﹐溫﹑錢因述周語﹐謂非公等力救﹐何以再生。溫第曰﹕上原不甚怒也。於是﹐聞者遂爲溫爲質實﹐而周多虛僞﹐然特溫之巧於擠周耳。嘉善錢士升﹐生平端謹﹐爲東林所推重﹐而龍錫其座師也。聞溫語﹐頗重溫而輕周﹐溫遂與相結。士升之入政府﹐溫凡有所爲﹐每推之﹐令先發而後繼之。如用冢宰謝升﹑總憲唐世濟﹐皆溫意也﹐而錢成之。及溫攻去文震孟﹐頗引錢爲證﹐錢亦有助溫語。及溫所欲進者已進﹑溫所欲退者已退﹐而視錢爲贅物也﹐因有詰奏錢之弟滇撫士晉者﹐溫卽擬嚴旨﹐仍屬同事林焊毋得泄言﹔蓋欲借弟以逐其兄耳。錢旋上四箴﹐語多諷上﹐又爭搜括江南富戶事﹐遂去也。其去也﹐頗光明。而中間爲溫所用﹐幾受擯於公論﹐受溫累不小﹐溫棄之如遺也。其立心槪如此。國家元气﹐剝喪良多。至於虜寇交訌﹐不展一籌﹐則凡民政府皆如是﹐不得獨責溫也。

烈皇帝太阿獨操﹐非臣下所得竊用﹔而每璫大舉措﹐則內璫每發其端以陰中而不覺也。若滿朝之用捨榮枯﹐則一視首揆之趨向﹐亦似爲所陰移而不覺者。璫初政時﹐不許內璫與廷臣交一私語﹐廷臣遂忽璫輩不之顧﹐而攻東林者默結之﹐日以朋黨之名中於上。其時﹐以通內自詡者﹐史葬也。輔臣錢之入獄﹐皆史擠之。及其得出﹐錢自云大璫王實心冤之﹐不然必無生理。溫之陷謙益於獄也﹐謙益生死如發﹐大璫曹化淳憤而發姦棍陳履謙﹑張漢儒之陰謀﹐陳與張立枷死﹐溫逐而錢釋矣。薛之死也﹐廠璫王�實爲之。而周之死也﹐則又小王璫怒之也。逆臣通內者﹐漸亦不以爲醜。曹璫之喪其父也﹐大臣與言路多往致祭焉。小王璫喪母﹐大臣亦多往送者。甚有倡爲傳單者﹐揚揚不之諱。其九卿不往者﹐鄭三俊﹑程國祥耳。廉恥道喪﹐國事安得而不敗﹖然此時璫輩特陰爲播弄耳﹐其畏上英明實甚也。若南都之事﹐則攘臂揚眉﹐內外交相市﹐以爲卽聞之上﹐無傷也。票擬銓除﹐羣黨人人可言﹔卽大璫自好者﹐亦嘆以爲繩閒盡裂﹐知敗極之不可救也。視先帝朝﹐天淵矣。

周延儒之承上眷也最深﹐其應對敏絕。凡上怒時﹐莫能挽回﹐惟周能談言微中。如黃道周之獄﹐人皆以爲必不可救﹐周自能微調挽之﹐已得減戍歸矣。上偶言及嶽武穆事﹐嘆曰﹕安得如嶽飛者而用之﹗周進曰﹕嶽自是名將﹐然其破女眞事﹐史載多虛張。卽如道周之爲人﹐付之史冊﹐不免曰其不用也﹐天下惜之。上默然。甫還官﹐卽傳旨還以原官矣。此周所長﹐不可沒也。

烈皇帝之英明勤敏﹐自璫中興而卒致淪喪者﹐以輔佐非人也﹐庶幾。如範景文之博大好賢﹑方嶽貢之淸勤憂國﹐不失賢相﹐惜用之少遲。謝升不徇物情﹐亦不違公論。三公者﹐於二黨皆公虛不滯。謝時合時離﹐或以其機智少之。其糾許譽卿也﹐實逢迎溫意。未幾﹐又推鄭三俊爲總憲﹐似亦善補過者。但寇虜者難﹝﹖﹞﹐範死節最烈﹐可照耀千古。方以直精微房入內﹝﹖﹞﹐聞難卽自縊﹐爲僕人所釋﹐欲再縊而寇已入﹐擒之矣﹐受刑至慘。已搜其寓﹐蕭然無一物。欲說而大用之﹐方終不屈以死。或惜其死之少晚﹐然大節終無玷也。謝不免於臣虜﹐又未幾死﹐或云爲虜所疑也。惜哉﹗出方下遠矣。

馬士英素以才望稱﹐其闊大不羈﹐或亦邊材之選﹐而用之政府則乖甚矣。初爲王坤參之﹐謫戍。周延儒再召﹐阮大鋮實以士英托之﹐遂起爲鳳督。與大帥黃得功﹑劉良佐善﹐曾一敗袁寇﹐募其鄕黔兵爲親丁﹐頗能戰。髙傑之南循也﹐士英厚待之。劉澤淸初至淮﹐士英與通殷勤﹐頗自任徳而歸怨於南樞史可法﹐以爲我固願公等來﹐而史公不喜也。及擁立之舉﹐馬遂聯絡二劉﹑髙﹑黃爲己助。馬入政府﹐而四鎭皆開茅土。馬入輔而史公出鎭﹐卽國事敗壞之始也。蓋四鎭驕悍﹐馬尙可以向來交誼籠絡之。史則與之相水火﹐莫肯聽其驅使。一至維揚﹐卽爲髙傑所困。史竭力調劑﹐僅得相安。久之﹐髙與淸皆欲渡江而南﹐且縱其軍士大擾維揚﹑瓜步間﹐殺人無算﹐莫敢聲其罪者。劉宗周以總憲名首﹐疏直糾之﹐謂二鎭皆可殺。輔臣姜曰廣擬優旨﹐下史館記錄。於是﹐澤淸忽然欲與姜﹑劉爲難﹐馬遂因而用之﹐四鎭遂合疏攻姜﹑劉﹐其詞皆凶悍甚。史詢之四鎭﹐皆以不知對。史遂疏言﹕此疏乃黎丘之巧混。劉澤淸又上疏攻史﹐謂疏實其所上﹔因史偶問﹐故偶混答之。至尊之前﹐倏僞倐眞﹐此卽大怪事。而馬方快於逐姜﹑劉﹐用大鋮﹐不復顧大柄之委去也﹐史從此展布益難。大鋮一出﹐凡海內人望﹐無不羅致。巧詆貪夫壬人﹐無不湔洗拔用。馬立心疏闊﹐原無殺人之意﹐故不至遽興大獄。而每上疏﹐一曰姦黨﹑再曰姦黨﹐總以擁立二心爲題﹐殊不思擁立懷二者﹐不過錢﹑姜數人﹐與諸臣何與﹐而欲一网及之乎﹖未幾﹐有妖僧者﹐自稱爲先帝﹑又自稱爲某王﹐殆類病狂者。而張孫振與大鋮欲借以起大獄﹐流傳有十八羅漢﹑五十三參之名﹐海內淸流皆入其內﹐如徐石麒﹑徐汧﹑陳子龍﹑祁彪佳之屬﹐咸列焉。卽余未嘗一日爲京朝官﹐楊廷樞一老孝廉﹐而羅織俱欲首及之。馬意頗不欲殺人﹐故中止。又未幾﹐而有贗東宮之事。據聖諭﹐謂以孟春至畱都﹐畱之不肯止﹐直由嘉興﹑武林至紹興。上密遣人召之﹐乃還。而言貌多可疑﹐欲羣臣識認。馬亦先有揭﹐言其必僞。及羣臣往察﹐王鐸首言其僞﹐舊東宮講官劉政宗﹑李景廉亦以爲所言講讀事皆非實﹐眉目亦不符。方馬之揭請遣羣臣識認也﹐謂講官方拱幹現在﹐璫令阮大鋮密諭之往認。拱幹入﹐馬許以卽復原官﹐且加超擢。及識認之日﹐僞東宮指方以爲此固講官也﹐方不敢應。及劉﹑李具疏﹐方亦不肯列名﹐仍出都。都民藉藉不平﹐皆以爲眞。中官言亦如之﹐而縉紳皆以爲僞﹐阮﹑張輩又欲借以起大獄。而黃得功首上疏﹐不得遽加害。劉疏繼之﹐左良玉﹑袁繼咸遂上疏力爭。左遂詆馬﹑阮輩﹐稱兵犯闕﹐馬盡遣江都下勁兵往禦之。是時﹐虜已逼維揚﹐有言及虜事者﹐馬輒以爲必無虞﹐且欲用虜以剿左。四月二十五日﹐揚州城破﹐可法死之。或云遁﹐未云死也。虜﹑左逼江﹐而都城終不以爲意。五月初九﹐虜渡江﹐無一矢相向者。馬擁兵出遁﹐大鋮﹑孫振輩或遁﹑或降﹐惟張捷﹑楊維垣死難。上至得功營中﹐得功戰沒﹐上亦陷虜。如士英者﹐本無意於誤社稷﹐而社稷爲墟﹔本無心於斂賄賂﹐而賂門大啟﹔本無心於剪淸流﹐而淸流盡逐。及其遁也﹐旣不守城﹐又不衛上﹐第云奉皇太后以行。所至縱兵大擾﹐卒未嘗與虜一戰。謂非天下罪人﹐安可得哉﹗方諸姦欲起大獄﹑肆誅鋤之時﹐卽余亦賴士英知其無辜得免陷阱﹐誼璫私感﹐然不可以廢公論也。萬世而下﹐亦以餘言爲無私否﹖

南都之政﹐咄咄怪事﹐殆不勝書。其大者﹐如僞東宮其一矣。又有僞皇后﹐自稱上之元配﹐且已生有子。初在河南﹐按臣陳潛夫爲之疏聞。奉旨以爲僞托﹐著逐出境﹐而必欲自請至京。及至﹐上震怒﹐下之獄﹐備受拷訊﹐終無變詞。此古今未有之異也。要其眞僞﹐總非臣下所能測。又有市人﹐忽聞空中語﹐令其入宮認子﹐遂儼然排閶合爲狂言。諸姦每借一事﹐卽欲爲羅織之案。賴上寬平﹐士英亦素無殺機﹐故得以幸免。然庶務乖張﹐如狂﹑如醉﹐無一官不用賄以入。其價倍苟踴費多金﹝﹖﹞﹐𨿽身負至垢﹐立致要地﹔權要與中官﹑塤臣﹑藩鎭﹐皆得操用捨之權。中官向冢臣徐石麒居間用一縣令爲吏部﹐石麒怒拒之﹐奏聞於上﹔上亦不之問。又有給事外轉者﹐費銀數千﹐得中旨畱之。石麒質之內璫﹐內璫云﹕此以進禦﹐遂無敢言者﹔而給事反彈石麒去位矣。要以進禦固妄言﹐但諸璫與馬﹑阮輩相表裏﹐或偶聞於上﹐竟以從龍而來﹑貧苦無資實對﹐上憐之﹐不之罪也。票擬前後相反﹐銓政濁亂無章﹔至樞部爲尢甚。凡白棍至部者﹐卽日可爲大帥。凡前官未出缺﹐而後官渡復升授者﹐累累皆是。及至任﹐互爭﹐乃令舊者仍任而新者候缺。於是﹐舊者欲固其位也﹐不得不輸賄﹔新者前費難追﹐更加賄以求舊官之速去。大抵武官之揚揚罔忌﹐莫甚於此時﹔而囊橐盡傾以奉權要﹐亦莫若於此時也。都城有「滿街都督﹑一部職方」之語謠。嗚呼﹗始於宮鄰﹐卒於金虎﹐豈不痛哉﹗羣臣之負烈皇帝也﹐上事事焦心﹐而羣臣無一忠公者。之負弘光帝也﹐上事事虛己﹐而羣臣無不恣肆者。其負﹐固同也。水落石出﹐蓋棺論定。北都覆而範景文﹑李邦華﹑倪元璐﹑馬世奇﹑申嘉胤﹑成徳﹑金鉉﹑劉理順﹑許直自盡於官﹐南都覆而徐石麒﹑劉宗周﹑候峒曾﹑徐汧﹑黃淳耀殉難於家﹐不可以其東林也而詆之。若其臣虜﹑臣寇如錢謙益﹑李建泰輩﹐自不得以東林也而恕之。又如張捷﹑楊維垣之死難﹐不得以其攻東林也而少之。如蔡奕琛﹑唐世濟﹑鄒之麟﹑張孫振﹑陳於鼎﹑劉光斗輩之失節﹐亦不得以攻東林也而怒之也。北都死難﹐如孟兆祥及其子章明﹑汪偉夫婦死節﹐淩義渠﹑施邦曜﹑周鳳翔﹑陳純徳﹑吳甘來﹑朱之馮﹑衛景瑗﹑吳麟徵﹑王家彥﹑塤臣襄城伯李國楨﹑惠安伯張慶臻﹑戚臣新樂侯劉文炳及其弟都督文耀﹑太康伯張國紀﹑駙馬鞏永固﹐舉家焚死。武臣周遇吉﹑內臣黃承恩。南都死難﹐如髙倬﹑劉邦弼﹑何剛﹑錢棅﹑祁彪佳﹑吳嘉胤﹑陳於偕﹑塤臣靖南侯黃得功﹑魯之玙﹑侯承父子﹑陳天敍等﹐皆爭光日月﹐與二黨皆中立﹐故附記於此。成徳之自盡也﹐先語其妹云﹕爾尙未嫁﹐畱此何依﹖妹請先自盡﹐徳哭而視其縊。其妻請繼之﹐徳痛不及視﹐入別其母﹐哭盡哀﹐出而自縊。母見子女及媳皆已殉﹐亦慟而自縊。璫徳之屢糾溫體仁也﹐廷杖栲訊﹐備受慘毒。其母多力詈體仁於途﹐且欲擊之。體仁訴於上﹐逐之出都﹐謫戍遇虜變﹐家屬盡沒。又以流離顚沛﹐其妹年二十餘﹐竟未及嫁。甫召還﹐卽合門殉難﹐最爲烈烈。理順﹐盛徳士也﹐亦合門自盡。寇在中州﹐知其淸淳﹐亦往哭之。世奇二妾﹐皆先自盡。汪偉與妻對飲自盡﹐妻誤在左﹐卽曰﹕誤矣﹐夫宜左也。仍易未而沒﹝﹖﹞。南都之覆﹐虜勢甚盛﹐人皆以爲無可爲矣﹐惟石麒矢死必圖興復。禾城殺僞官後﹐眾情紛紛互相猜﹐出石麒於外。及城垂破﹐自請入城死﹐慷慨賦詩﹐自縊﹐二義僕從死焉。侯峒曾倡義守城﹐殺虜最多﹐故虜最恨之。城破﹐已自投池中﹐仍出而取其首﹐指爲元凶。其子玄演﹑玄潔﹐少年髙才﹐自聞南都破﹐卽發憤求死﹐與父同守城。至是﹐兄弟爭死﹐俱爲虜所殺。淳耀﹐初登第﹐卽知名﹔時已非﹐不受職而歸。布衣徒步﹐蕭然髙隱。及與侯同守城﹐城破﹐及其弟淵耀同自縊﹐仍題壁以不能謀國爲歉。陳於偕﹐官止欽天監博士﹐聞難﹐衣冠謝國恩﹐首自縊。吳嘉胤﹐已奉差出都﹐聞虜渡江﹐仍服回車﹐寓於城外僧寺中﹐欲上書求復明社稷﹐屢請不達。及書上﹐卽自縊。侯承祖﹐守金山衛﹐殺虜五百餘﹐力屈被擒﹐罵賊而死。此數公者﹐尢死難中最烈。尢生平美行不勝書計﹐異日史臣璫各爲立傳也。凡死難者皆烈烈千古﹐未知其詳。又南都破後起義而死﹐卽艸野間亦多其人﹐俟再爲詳記。

流寇大略

流寇始於陜西潰兵﹐皆耿如杞入援之師也。陜西連年饑饉﹐民窮賦重﹐遂從寇者日眾。其始固易剪除也。楊鶴爲三邊總制﹐欲撫安之﹐旣撫復叛﹐鶴逮謫戍。洪承疇爲陜撫﹐剿之甚力。洪廉而勤﹐將士愛戴之。剿寇幾盡﹐僅遺三千人﹐渡河入晉。晉撫許鼎臣﹐不能禦﹐漸猖獗﹐遂至河南﹑四川﹐蹂躪彌廣。用陳奇瑜爲總督﹐寇入川而衰﹐幾爲川兵所盡。奇瑜再主撫﹐衛而遣之入秦。至秦又叛﹐逮奇瑜下獄。用承疇總制陜﹑豫﹑楚﹑蜀﹐賊聞承疇來﹐大懼﹐盡避入終南山中﹐官兵圍之。大帥曹文詔勇而矣﹐遽入山搜寇﹐爲所敗沒。賊復圍﹐出豫﹑楚間。用盧象升爲總督﹐與承疇共剿﹔孫傅廷爲陜﹑豫撫。象升身先士卒﹐以善戰稱﹔而傅廷父爲邊將﹐亦習行間事﹐𨿽與洪不合﹐而其才自優。象升用關外兵﹐一破寇於豫﹐而承疇﹑傅廷亦時時以捷聞。寇且衰矣﹐因虜入邊﹐亟召三公入援﹐虜退。卽用象升於宣大﹑承疇於薊遼﹑傅廷於保定﹐而寇又復盛。傅廷以稱病不實﹐逮下獄。是時﹐楊嗣昌爲中樞﹐疏薦熊文燦爲總督。議增天下餉。初以溢地爲名﹐蓋言額外之地。此或楚中寥闊偶有之﹐而四方實無是也。有上疏爭者﹐輒被處。遂總加之額田中﹐特設一少司農理剿寇餉﹐俾文燦專心兵事。然文燦向在閩中﹐幸以撫鄭芝龍成功﹐遂謂寇必可撫﹐專意招降。初﹐寇之起也﹐紛紛無主名。久之有老■﹝犭回﹞■﹝犭回﹞﹑闖塌天﹑滿天星﹑番山鷂等名﹐亦未著姓氏。至是﹐有張獻忠﹑李自成﹑小袁銀輩﹐漸並各寇爲雄長。熊招忠降之﹐處於塤﹑襄﹔肆其凶悍﹐日侮居民﹐熊每伸寇而屈民。獻忠旋揚去﹐其勢益張﹐文燦逮論。羣寇旣復叛﹐而虜又闌入燕﹑齊﹐殺掠無算。嗣昌乃自請剿寇贖罪﹐上爲賜坐設宴﹐賦詩寵之。𨿽大帥及司道﹐皆得以賜劍自戮之﹐權莫重焉。楊至楚﹐申軍令﹐鼓將士﹐一時赫然。旋敗獻忠而圍之瑪璃山中﹐獻忠出戰﹐墜馬﹐幾被獲﹔楊謂剿功必可成。先是﹐嗣昌在閣時﹐議練兵十餘萬於各鎭﹐用以破虜﹔特加練餉﹐更浮於遼餉之數。至是﹐卽撥練餉以充剿寇之用﹐餉足而民怨已極。獻忠被圍久﹐鑿山徑走入蜀。嗣昌彈蜀撫招捷春﹐逮論辟﹐蜀民爲訟冤﹐不之釋也。獻忠遣姦細入襄陽城﹐與獄中大盜相通。又遣寇僞作商人﹐運車入城﹐兵器皆藏車中。至夜﹐內外相應﹐城遂立破﹐襄王被難。自發難以來﹐未嘗破藩封﹑傾重鎭也﹔自襄陽破後﹐勢遂滔天。闖賊李自成又破河南府﹐福藩不屈被難。闖賊得珍寶無算﹐其勢益彊。嗣昌旋沒﹐或云服毒﹐或云病歿﹐其罪因應誅死矣。而上終心憐之﹐有言其服毒者﹐輒遣責。闖賊再圍開封府﹐則後且百餘日。城中斗米十餘金﹐艸木皮筋乃人相食。上令各路進兵救援﹐皆不能至。初次圍城﹐賴大帥陳永福及其子徳力戰卻之。至是﹐永福父子亦被困。按臣任浚與司李廣澍輩﹐矢死力守﹐周藩所費不貲。左良玉來救﹐爲寇所擊去。城已不支﹐而河忽大潰﹐城沒馬。周王與守土諸臣皆走髙處得免﹐而百姓死且盡矣。或謂城中諸臣﹐自決河以便出走。然河堤向髙於城﹐賴年年修堤以得無潰﹔寇旣圍城﹐堤久不修治﹐其潰固宜也。上爲之痛惜﹐拔澍爲禦史﹐優詔慰周藩。出孫傅廷於獄而總制﹐悉發秦﹑晉兵從之。傅廷大治兵﹐自謂必能破寇﹐上亦屢輒之出關。傅廷銳而疏﹐寇屢僞敗以誘之深入﹐一戰而敗﹐軍資悉蕩﹔寇遂入關據有長安﹐傅廷走死。先是﹐寇所破城邑﹐將弁多失節﹐文臣未有降者。至是﹐秦中方伯陸之祺輩﹐多蒙而屈降矣。寇遂由秦入晉﹐所向風靡。上先遣閣臣吳牲出督師﹐牲逡巡未行﹐而獻賊已破武昌﹐舊閣臣賀逢聖死節。上怒黜牲﹐旋提問謫戍。獻賊所至﹐殺戮無孑遺﹐而闖賊稍﹝﹖﹞。愚民競以闖賊爲不殺人﹐至卽迎降﹐幾不畱行﹝﹖﹞。惟楡林力守﹐與賊殺傷相璫。破城之日﹐皆鬥死無一降者﹐楡林多世將故也。寇渡河而東﹐閣臣韓爌﹑撫臣蔡懋徳皆死之。郡守張嶙然迎降﹐且爲之用。上遣閣臣李建泰督師﹐躬送之出城﹐待以殊禮。然兵餉皆缺﹐選京兵從行﹐中途多散去。李至眞定﹐不能前﹐而寇已逼死﹝﹖﹞。李爲寇得﹐不能死﹐傳聞寇以同姓﹐稱之爲叔。要以不死卽爲失節﹐不待其臣虜而後知之也。李生平頗負重望﹐至此殊可恨惜。寇一支從眞定來﹐一支破居庸關而入﹐京師尙傳捷報﹐詞臣李明睿建議南遷﹐科臣光時亨疏阻之。又有言東宮宜出撫軍於南﹐亦不果。上已遣閣臣魏藻徳﹑方嶽貢屯田練兵淮揚間﹐復以寇迫﹐畱之。羣臣建議者紛紛﹐而城守卒無料理。十五日﹐尙館課庶常。十六﹐召對考選﹐而十八寇已從通州至都﹐一到卽破張掖門矣﹐而內城尙未覺也。城守皆中官爲政﹐百官無一上城者。銃聲不絕﹐實皆空炮。守堞者亦寥寥﹐姦細已滿城。有二璫懸城而入﹐以寇勢報上﹐不知所云﹔聞一寇使之內間也。上遂令中宮自盡﹔刀劈公主一臂﹐不能殊﹐上憐而止。馳騎至城門﹐不能出﹐復入宮自縊於天壽山。自以身失天下﹐不欲以衣冠見祖宗﹐裂冠毀冕而崩﹐猶書襟以不殺百姓爲戒﹐聞者莫不痛絕﹔而寇以馳騎入城矣。其所以破城者﹐城中人亦莫之知。聞齊化門內有寇內伏﹐大呼曰﹕城破矣。爲兵者卽殺﹐民皆免。城兵遂棄甲走。復從齊化徧走各門大呼﹐所至兵皆潰﹐遂開門納外兵。居民見兵入﹐皆倉皇走。寇慰之曰﹕大兵不殺人﹐毋用遁走爲也。李自成入﹐至大明門﹐自恃善射﹐祝曰﹕我得天下如安平﹐則箭中其中間。箭發﹐入瓦楞中﹔或以爲射及空虛﹐殆空名耳。自成入宮﹐舉帝後之靈﹐出置通衢﹐梓宮莫能具。傳聞敝棺置席棚下﹐有僧以麥飰爲供﹐萬姓無不感慟。而羣臣無有拜哭者﹐自死難二十餘人外﹐皆寥寥。自成卽勒各官報名出見﹐羣臣皆趨至庭中﹐立候竟日﹐不許見。押至槁街﹐又畱之﹔押至空捨中﹐巡邏守之﹐備加頓辱。羣臣至此﹐求死亦不可得矣。其無恥者﹐遂用關節通其用事者。再呼見﹐遂分別用捨。用者令出東華門﹐押至吏部受職。不用者押出西華門﹐至各營追取金帛﹐夾而暴之庭中﹔所獻金帛不足﹐則再加酷刑。不能早致自死﹐以致此辱﹐恥莫大焉。然較之求用諸姦揚揚自得者﹐尙天淵也。如魏藻徳﹑方嶽貢﹐皆先求爲死人所擇﹝﹖﹞﹐再三請死﹐終無屈詞﹔亦有潛身得免者﹐其志亦皆可亮。但先帝神聖憂勤﹐身殉社稷﹐千古所希﹔而諸臣死難者寥寥﹐大可恨也﹔大抵野史所記﹐降寇諸臣﹐鮮不實者。而南都初定﹐六等之案﹐總以賄賂出入﹔及門戶相仇仇﹐則陷入之。案屢定屢移﹐蓋恐一定則無從索賄﹐故爲出入遊移不及之案。卽死難最烈者﹐亦必索賄﹐乃爲題請﹔而刑死諸臣﹐則有優贈者﹑有醜詆者﹐惟視賄之有無耳。寇初索金帛於百官﹐繼及大戶﹐無不騷然﹐不過寇劫故態。自成每登禦座卽昏敗﹐人皆知其無成。而自燕及齊﹐徧設僞官﹐所至靡然從之。僞官至地方﹐亦惟以搜求士官金帛爲亟亟﹐百姓始有悔悟意。自淮而南﹐僞官方不敢至﹐以淮撫路振飛與按臣王爕取僞官呂弼周等戮之也。寇未破都城時﹐傳言吳三桂已降﹐舉朝驚懼。上召其父襄問之。襄言﹕三桂忠孝﹐必不至此。三桂旋斬寇使奏聞﹐上爲大喜。寇破都城﹐寇發兵萬餘往關外﹐三桂殺之幾盡。自成憤甚﹐帥眾以往﹐三桂僞敗﹐誘之出關。適��兵至﹐三桂前後皆勁敵﹐不得已乃與虜合﹐自成大敗﹐其步兵無一存者﹐騎兵亦潰。自成亟奔還﹐取所掠宮中珍寶以及金帛﹑子女西馳。三桂率虜追之﹐至眞定而返﹐寇至捨發重賂於西虜市焉。西虜復奪賄﹐殺其人﹐寇遂不振。虜再令三桂西伐﹐寇不戰而死走﹐傳聞剩寇止千餘。嗟乎﹗虜稱天驕﹐其存食中華﹐無足怪也。寇皆歷朝長育之赤子﹐乃墟我宗社﹐使聖主蒙難以崩﹐中宮從焉﹐東宮﹑二王皆爲所獲﹐此其罪萬刃不足刺也。破都城不滿四十日﹐每欲僭位受朝﹐擇於四月二十七日﹔而迫於三桂﹐倉皇出走。自古大寇敗亡﹐未有如是之速者﹔誰謂天道無知哉﹖二王至陜中尙無恙﹐吾鄕人有親見之者﹐或神靈所呵護也。

東夷大略

奴兒幹﹐固女眞之裔也﹐在昭代甚衰微﹐�幾合亦少﹝﹖﹞。嘗服侍李成梁﹐後受朝命﹐爲屬夷﹐積功爲龍虎將軍﹐忍■﹝言句﹞多智。初事成梁甚恭﹐已包異心。成梁初以力戰起﹐後日貴至封寧遠伯﹐子弟皆爲元戎﹐奴隸無不金紫。盛極而衰﹐旣驕惰﹐其長子如松頗勇﹐竟以戰沒。諸子如樟﹑如梅﹑如柏﹐遠不逮其父兄﹐惟以納交朝貴﹐窮奢極欲爲事。於是﹐兵備日虛﹐健兒甚寡。內臺又惟與李氏交好﹐得賄爲樂﹐遼事日已甚矣。已﹑午之間﹐��發難於淸河﹐李永芳以城降﹐��以女妻之。上書言七宗惱恨﹐大抵言邊臣侵侮寡信之事。璫承平之餘﹐驟聞�變﹐舉朝倉皇。時撫臣利瓦伊翰貪而寡識﹐奪職去。起楊鎬爲經略﹐杜松﹑劉綎﹑馬林﹑李如柏爲大帥。鎬固庸人﹐且老矣﹐治兵年許﹐無所經理。朝論欲其速戰﹐輔臣方從哲﹑兵垣趙興邦皆不知邊計﹐發紅旗催戰。鎬匆匆發兵﹐分爲四路﹐兵分則弱﹐已爲失算﹐而師期豫宣﹐��得豫爲備曰﹕憑爾幾路來﹐我只一路去。偵知杜松最勇﹐兵先至渾河﹐沙壅上流﹐伏兵山下。杜至河﹐催軍速進﹐渡未畢﹐伏兵起﹐凡火藥利器俱未渡﹐水大至﹐兵多沒焉。已渡之兵﹐陷伏中。杜登山巓呼飲﹐飲已﹐出戰﹐不能支。我兵內壅﹐至不能舉手﹐咸殲焉。馬帥尋亦敗﹐惟劉綎深入﹐營亦堅。��假杜旗幟馳報之﹐令亟來合戰。劉啟營而一騎闌入﹐不復可止。綎與其下養子劉招孫﹑喬一琦等力戰不支﹐得脫者無幾。惟李如柏不遇�遇﹝﹖﹞﹐以全師歸。一時朝議喧然﹐謂李實通�﹐鎬庇李而以劉﹑杜陷危地。此其說﹐或太苛。然鎬之寡謀﹑李之怯避﹐皆其罪也。鎬與如柏後逮下獄﹐起熊廷弼代鎬。廷弼向爲遼左巡方﹐力糾李氏﹐且以才幹稱﹐故以禦史起用爲經略。旣至﹐勇於任事﹐號令嚴肅﹐身自偵探﹐將士多畏而服之﹐遼事幾振。然性好自矜﹐多怒罵人﹐鄙夷朝貴。原其隱情﹐亦欲詈人以冀人之相攻﹐得卸擔去。顧一時邊材無出其右者。朝貴皆碌碌﹐專以臺省之焰淩人﹐不復念國事。姚宗文以科臣往關視﹐與廷弼不相得。贊化主事劉國縉者﹐舊臺中﹐以攻道學﹐與熊﹑姚皆同類也。熊以獨立目許﹐姚﹑劉皆以夙好望之彌相失。劉主用遼人﹐而熊謂遼人不可用。此其說亦各有得失﹐咸負气相詈過甚。挑歸朝而逐熊之局定矣。省中魏應嘉﹑臺中馮三元﹑張修徳與姚建章力攻熊﹐熊亦悔。四人卽請魏﹑馮﹑張三人出勘遼事。上允之﹐而臺省又以爲非體﹐力爭不可。熊遂有原告脫逃之訊﹐攺命省中朱童蒙往勘。童蒙疏稱﹕廷弼無大失﹐但不宜悻悻求去。閣臣劉一燝﹐擬旨申熊﹐臺省方起而攻劉﹐而遼東陷矣。熊之去也﹐姚宗文輩力舉朝國用代之。是時﹐余方館於鄒平座師張華東家﹐師頓謂薛必敗遼事﹐以其人好名鮮實。余詢之遼人﹐大抵好收物情﹐旣爲經略﹐乃理詞訟細務以悅人心爲主﹐殆循良之選也﹔而以主兵﹐不亦左乎﹖於是﹐亟詔起廷弼。廷弼辭﹐優詔勉以君臣大義﹐甚有哀切之詞﹐而熊气益甚。顧其再出也﹐撫臣王化貞蒞治廣寧﹐與�相逼﹐而熊乃處關內。熊未至﹐王已自許必能剿�﹐朝論俱向之。蓋臆王之必能成功﹐而厭熊之侮人過甚也。王之任﹐亦壯而寡智。遼人每愚以�必可破﹐王遂欲渡河剿�﹔而熊以爲�未易敵﹐惟璫愼守。熊向自誇﹐捨我無可璫�者﹔王遽以此自任﹐亦不相得。互詆之章日上﹐朝論多左袒王﹐欲削熊經略銜﹐而仍責以與王相照應﹐不得膜外視。余時以計偕至部﹐偶言於所交一二臺中﹐謂王未足恃﹐欲責熊以任事﹐不應削其銜﹐朝貴皆以爲不然。此論未及定﹐而廣陵陷矣﹐化貞幾爲麾下將縛送��﹐狼狽遁出城。廷弼時在寧遠﹐方幸化貞之敗﹐自驗其言。又以衙門在關內﹐亟馳入關﹐不知薊遼之責與王共之。廣陵𨿽失﹐寧遠尙可守也。委而走之﹐詎得無罪﹖化貞旋被逮﹐廷弼解任候勘。大司馬張鶴鳴亦負气自矜﹐廷弼向嫚罵﹐中朝無敢與抗。張自以撫黔定亂﹐負豪傑聲﹐與廷弼互詆﹐不少遜。至是﹐力排廷弼﹐謂化貞功罪相等﹐廷弼有罪無功﹐朝貴亦多恨廷弼者。廷弼懼歸而被傾陷也。自請入都﹐與化貞廷勘。旣至﹐並入獄﹐遂與化貞同擬大辟。化貞固璫死﹐而廷弼似太重云。時廷臣無可任遼事者﹐臺臣方震孺特舉詞臣孫承宗。承宗出視師﹐以王在晉爲經略。承宗旋上疏﹐欲自任遼事﹐以在晉輩俱未可恃也。�聞承宗以閣臣出任邊事﹐頗爲悚動﹐年餘不犯邊。而魏璫之亂起﹐承宗幾不能容﹐有爲之遊說以解者﹐得請歸。以王之臣爲總督﹐而袁崇煥以道臣治寧遠。未幾﹐��大舉入寇。前此﹐�所攻必破﹐無不望風潰者。寧遠孤城多懸﹐忽聞�警﹐舉朝震駭﹐以爲必不可守。崇煥泣血誓守﹐啖艸以勵眾曰﹕苟能同心死守﹐我爲牛羊以報﹐是所甘也。眾感其意﹐爲取西洋大炮。置之城頭﹐爲堅守計。�至數里而近﹐一望無際﹐眾皆懼﹐謂�至城下﹐便不可敵。欲發炮擊之﹐而未有習者。惟崇煥一庖人﹐嘗聞西人之發銃而無害也﹐姑試爲點放﹐銃一發而數里之外﹐見�狂奔不止﹐其被擊殺者數百人。於是﹐�懼不敢以大隊薄城﹐而城中立以銃爲可恃﹐大小間發﹐殺�無算﹐�遂罷歸。崇煥軍聲大振﹐擢爲撫臺﹐大帥滿桂亦受優擢。中國之敢議戰守﹐實自此始也。崇煥旋又與王總督及大帥滿桂不合﹐朝議曲調之﹐終不諧。�又犯錦州﹐至寧遠城外﹔皆不得志而去。��旋死﹝﹖﹞﹐崇煥亦不爲魏璫所喜﹐罷歸。烈皇帝登極﹐磔魏璫後﹐凡璫所用邊臣﹐咸廢不用。遂召崇煥以大司馬經略遼事﹐上虛己委用之。召對之日﹐慰勞倍至。崇煥銳而輕﹐每易言天下事。上詢以�何日可滅﹖崇煥浪應以五年爲期。及賜食出﹐至午門﹐羣臣有問以五年果可奏績﹖崇煥謂上期望甚迫﹐故以五年慰上心云。爾時﹐有識者卽訝其不能成功。再入對﹐崇煥遂以吏部用人﹑兵部指揮﹑戶部措餉﹑言路持論﹐俱與邊臣相照應﹐方得成功爲請。上卽命各部及臺省如崇煥言。崇煥無可卸責﹐一至寧遠﹐遂爲講款計。蓋自崇煥寧遠奏捷之後﹐卽令番僧往弔��以講和。以罷歸﹐未就。再出﹐無以塞滅�之命﹐遂以平�自詭﹝﹖﹞。慮島帥毛文龍泄其計﹐遂身入島﹐誘文龍斬之。文龍璫遼事破壞之後﹐從島中收召遼人﹐牽制金﹑復﹑海﹑蓋﹐時時襲�﹐有所斬獲﹐頗有功。但漸驕恣﹐所上事多浮誇﹐索餉又過多﹐朝論多疑而厭之者。以其握重兵﹐又居海島中﹐莫能難也。崇煥初殺文龍﹐上亦甚喜之﹐褒諭倍至﹐不嫌其矯詔。未幾﹐�闌入遵化﹐督臣劉策﹑大司馬王洽俱不習邊事﹐倉皇無以應敵。�長驅薄都城﹐急召崇煥入衛﹐宣﹑大各鎭兵﹐亦先後至。崇煥固以滅�自任﹐一旦縱�至此﹐惟死戰庶足贖罪﹔乃與�相值﹐輒避去。及入對﹐先以危言聳侍臣﹐冀朝臣懼而從款議也。賴上英明﹐終不敢以款上奏﹐第力請率兵入城休養。上不許﹐已深疑崇煥矣。都中人又喧言崇煥導�入犯﹐上益切齒。再召崇煥入﹐卽下詔獄﹐而擢滿桂爲武經略﹐以祖大壽﹑黑雲龍輩俱爲統帥。邊兵素感崇煥﹐桂與大壽又互相疑﹐大壽輒率兵歸寧遠﹐遠近大駭。亟用孫承宗言﹐置大壽擅歸罪不問﹐仍鼓勵之。大壽之母﹐亦以忠義責之﹐得不叛去。滿桂合各鎭兵﹐與�戰。桂戰沒﹐雲龍被擒﹐兵大潰﹐幾殲焉。幸�亦得志歸﹐都城危而復安。於是﹐磔崇煥﹑誅王洽﹐用承宗鎭關門﹐梁廷棟爲大司馬﹐丘民仰撫寧遠﹐劉可訓撫薊州﹐孫元化撫登萊﹐布置一新。�所陷各城﹐亦皆恢復。然晉撫耿如杞入衛之兵﹐中道潰去爲亂﹐貧民附之﹐而流寇之患起矣﹐承宗未久亦罷去﹐丘巡撫與大壽不合﹐梁司馬﹑劉可訓以中朝水火事相連﹐俱罷。此後用人﹐亦皆艸﹝率﹞塞責。�一犯宣府﹐一入山西﹐由薊入燕。而壬午之入﹐直走靑﹑徐﹐及淮而止。所至屠掠一空﹐禍爲至劇。我之兵力﹐每分以討寇﹔寇急則調邊兵以徵寇﹐�急又輟剿寇之兵以禦�。卒之二患益張﹐國力耗竭﹐而事不可爲矣。闖寇入都城﹐欲輟關外之兵入關禦寇﹐議久不決﹐而寇已破都﹐烈皇帝身殉社稷﹐普天痛憤。大師吳三桂借兵於�﹐與寇一戰大勝﹐寇卽棄都城西走。而�晏然以爲得都城於賊﹐非得之我也。傳檄三齊﹐迅掃秦﹑晉﹐旣得河北﹐復取江南。一時迎降恐後者﹐以寇爲先帝之仇﹐�能爲我滅賊﹐非我仇也。嗟乎﹗賊之發難以何事起﹐天下嗷嗷﹐皆以加賦之故。然加賦於何年﹐皆以��發難也。且河北爲賊所攘﹐猶曰取之於賊﹔江南何罪而奄有之耶﹖我謀不臧﹐將不擇﹑兵不練﹐廷臣置邊事於度外﹐邊臣以尋端卸擔爲得計。至南都之政﹐賄賂彌彰﹐如狂如醉﹔髙皇帝之開辟﹑烈皇帝之憂勤﹐一朝宗社丘墟﹐大可痛也﹗

續幸存錄

雲間夏完淳存古著

南都大略

南都雜誌

南都大略

北都之變也﹐以倫﹑以序﹐本宜立福邸﹐其次則惠﹑瑞﹑桂三王也。潞邸比四王爲疏﹐福邸素有異議﹐三王又在遠。於是﹐有推立潞邸之說。鳳督馬士英擁彊兵﹐挾四鎭以恫喝南部諸大臣。諸大臣懾不敢逆。南樞史可法實司擁立事﹐私問諸士英。士英遣其私人口傳﹕立君璫以賢﹐倫敍不宜固泥。可法信之﹐答書極刺弘光帝藩邸諸不道事﹐意在潞邸。士英得書﹐竟奉上至龍江關﹐廷臣錯愕。可法始知爲士英所賣﹐已無及矣。勉彊出迎﹐嵩呼定策。而可法書已入士英手﹐從龍諸內臣﹐俱得見之。此兩輔之分左右也。然可法所答士英者﹐不過南都部院公移及十三大臣擁戴議耳﹐可法列名而已﹐爲首者掌禮部之姜曰廣也。五月三日﹐上卽監國位﹐延臣尙紛紛論不一。推上者不過李沾等三﹑四人﹐後皆以不次貴。十六日登極﹐用可法﹑曰廣及南儲髙弘圖爲閣臣﹐從物望也。再用士英及南禮王鐸﹐士英﹐固定策功﹐鐸則藩邸舊恩。𨿽五相登庸﹐而菀枯固有別矣。然可法實秉中樞﹐髙﹑姜居中要﹐擬張愼言爲冢宰﹑劉宗周爲總憲﹐九列大臣﹐各得其任。士英豪宕有將材﹐四鎭俱其心腹﹐督師淮左﹐有臂使之便﹐亦未爲失人。旣而士英擁兵入朝﹐遂假中官之援﹐請畱輔政。於是﹐有內外均勞之議﹐而可法出督師﹑士英兼揆樞矣。士英之入也﹐其心亦欲爲君子﹐而可法一去﹐天下皆斥爲姦雄﹐呂大器等羣起而攻之。迨薦阮大鋮﹐而舉朝唾罵矣。大鋮之阿璫也﹐仍無實迹﹐致以落拓不羈之才﹐久躓田間﹐不爲不屈。且其欲得者﹐不過遠方一撫臣耳。廷臣謂大鋮一出﹐則逆黨盡翻﹔逆黨一翻﹐則上且駸駸問三朝舊事﹐諸君子將安所置足乎﹖於是﹐一呼百和﹐眾論沸騰。士英見滿朝異議﹐愈結內宦及外鎭爲援。士英之力﹐本可鉗制內外﹔一假其力﹐遂橫不可禁。士英自謂得計﹐亦失計也。大鋮所求不得﹐其毒愈張。故佐樞命下﹐斥逐空庭﹐惡遂不可遏﹐未必非廷臣激之使然。可法之出﹐實與四鎭爲隔膚之交﹐興平伯髙傑遂困可法於軍中﹐舉動不得自展。初﹐四鎭分藩﹐可法本以廬州屬靖南侯黃得功﹑淮安屬東平侯劉澤淸﹑鳳陽屬廣昌伯劉良佐﹐興平則屬鎭徐州﹐畱揚州爲宰相回翔之地。徐州苦寒﹐揚富麗甲天下﹐傑遂挾可法以求揚。可法調停宛轉﹐竟與揚州。傑遂解其困﹐從此綢繆王事。可法開款布誠﹐傑恭謹受命﹐反成握手之交。傑跋■﹝扈﹞非常﹐一變而爲忠勇﹐亦良將也。四鎭調停就緒﹐方議北徵﹐而宗周之疏作﹐宗周謂澤淸等可斬也。澤淸固可斬也﹐處南都之勢﹐發此危言﹐不足以壯國威﹐且速其禍。於是﹐四鎭合疏糾宗周去﹐曰廣繼之。曰廣之去﹐竟與士英詈於殿陛之間﹐幾至老拳相向﹐尙謂有法紀乎﹖兼之得功﹑傑兩鎭水火﹐幾成克用﹑全忠之禍。朝堂與外鎭不和﹐朝堂與朝堂不和﹐外鎭與外鎭不和﹐朋黨勢成﹐門戶大起﹐虜寇之事﹐置之蔑聞。璫虜之初入也﹐我一旅北徵﹐山東﹑河南人心響應﹐歲幣之供﹐虜可去也。士英漠然不問﹐但與大鋮等章賄賂﹑樹彼此而已。迨虜已有南下之志﹐始遣陳弘範﹑左懋第北行。洪範與虜合謀﹐夤夜逃歸﹐遂成秦檜之姦計﹐懋第竟不屈死﹐亦何益於國事哉﹗士英𨿽有用小人之意﹐而無殺君子之心。大鋮一用﹐小人連比而進。愼言去國﹐徐石麒代爲冢宰。石麒介直不阿﹐虛公無我﹐觸怒羣小﹐掛冠而歸。遂以魏公徐弘基之請﹐用張捷。捷𨿽偏執﹐亦介而廉。以錢謙益請﹐用楊維垣爲副院。謙益素稱儒林之望﹐至是有使過一疏﹐名節掃地。謙益不過欲得揆席﹐爲此喪心之事。士英借謙益以用羣姦而愈疑﹐謙益反絕揆望。秋冬之季﹐朝事一變﹐天地玄黃﹐顚倒錯亂﹐無所不至﹔而虜寇和戰﹐僅委之可法一人。可法諭四鎭渡河﹐親督其行﹐逼除不得歸﹝﹖﹞。內廷之上以累卵爲厝薪﹐絕無任邊疆一事者。李沾以七品小臣﹐超遷總憲。用劉應賓﹑於文選﹑張孫振﹑於掌道其間﹐大小名流﹐相繼告罷。卽宦寺之有人心者﹐如韓贊周四十疏乞休﹐盧九徳殿前慟哭﹐僅僅屈﹑田﹑張三秉筆及外廷大臣不以國事爲憂﹐日夜娛樂。上端拱宮中﹐後宮子女以千計。入春攺元﹐虜遂下逼河南﹐髙傑拜表北行﹐克期西濟。璫時見可法掃陵﹑傑渡河二疏﹐艸野痛心﹔而璫事但答以優旨而已。自以江南天塹﹐飛渡無由﹐盡其心力﹐追秦﹑韓﹑史﹑賈之遺風。始也﹐議和遣使。士英曰﹕和則和耳。旣而和議不成﹐士英曰﹕不和則不和耳。戰耶﹑守耶﹐我不見廟堂之上有道此二策者也。二月中﹐而妖僧大悲之獄起。大鋮等借此爲名﹐欲盡殺諸君子。大悲自稱先帝﹐旣歸法司﹐復言潞邸之弟﹔羣姦竟鋟煉以合擁戴一案。於是﹐有十八羅漢﹑五十三參﹑七十二菩薩之說。士英義形於色﹐奮然阻之﹐遂僅以大悲口中所供謙益及申紹芳二人上聞。二人疏辯﹐亦旋解。二月晦日﹐斬於通衢。三月朔﹐而王之明﹑童氏兩獄俱發。一稱故皇太子﹐一稱上�妃。其眞﹑其僞﹐艸野小臣﹐不敢仰度天家。總之﹐處置無術﹐斧燭之疑﹐難免千古﹔遂致靖南有揭﹑廣昌有疏﹐定南侯左良玉遂以淸君側爲名﹐舉兵向闕﹐建瓴而下。士英大恐﹐遂檄得功﹑良佐以抗上游。而傑已爲許定國所害矣﹐河上之師﹐盡歸瓜﹑揚。定國導虜直下﹐可法死守揚州﹐不支而死。左氏復下破安慶﹐盡殺阮氏。大鋮等遂謂與左氏之來﹐不若虜來﹐我且用鹵以殺左氏﹐路殺王之明以絕其望。虜信日急﹐遂不得行。傑潰率渡江﹐靖虜伯鄭鴻逵掩而殺之。且也露布告捷﹐璽書褒卦。潰卒遂轉降虜﹐引之以南﹐鴻逵連報虛捷。五月八日﹐虜遂南渡﹐破鎭江矣。初九夜﹐上遂與屈﹑張二內臣單騎奔靖南營。平明﹐士英入朝﹐車駕已先出矣﹔遂以黔兵五千﹐奉皇太后幸杭州。良佐憤兩朝倫典不明﹐遂叛降虜。得功力戰﹐不屈自刎而死﹐其將士遂縛上出降。南都因上之出也﹐獄中擁王之明爲主。十三日﹐虜豫酋至﹐諸大臣開門迎款。潞邸監國杭州﹐復遣陳弘範請割江南四郡以和。洪範陰與虜疾趨武林﹐潞邸手足無措﹐爲虜所縛﹐與上及之明同以檻車北狩。而士英由廣徳與鄭東方﹑方國安兵二萬﹐奉魯邸監國。於是﹐有江東之事。鴻逵自虜渡江後﹐海道奔還﹐奉唐邸卽皇帝位﹐攺元隆武﹐除弘光年號。於是﹐有閩中之事。日月雙懸﹐錢塘天險﹐唐與魯皆孝陵之後也。

南都雜誌

弘光帝之入南部也﹐有兩黃星夾日而趨﹐此太白與辰星也。新主肇元﹐太白晝見﹐夫孰爲祥哉﹗神木者﹐此髙皇帝建殿之餘材﹐積在南工部庫中﹐且朽矣。一時遂稱爲嘉瑞﹐致興土木之功。迨三殿落成﹐國運從之以畢。璫時大臣﹐處天崩地坼之變﹐不思祥桑之修省﹐徒引禎祥以愚庶民﹐不學無術﹐亦一至於此﹗我不見光武建元﹐先言河淸﹑嘉谷也。

史道陵淸操有餘﹐而才變不足。馬瑤艸守已狼藉﹐不脫豪邁之气。用兵持略﹐非道陵所長﹐瑤艸亦非令僕之才。內史﹑外馬﹐兩得其長。此易之泰所以外小人而內君子也。今兩睽焉﹐宜其流於否也。

史道陵爲馬所擠﹐渡江時止三千騎﹐首與髙英吾遇。維揚爲英吾所欲得﹐揚人懼其焚掠﹐嬰城不納。英吾全師圍之﹐且陷矣﹐聞史公且至﹐急斂兵退十餘里﹐揚之望史如父母。不意一見爲英吾所輕﹐史之左右﹐皆分屬興平麾下﹐僅以孑身寄命軍中﹐且諭揚人亟納髙兵。史之聲望﹐自是大減。英吾於是竟逼城下﹐史亦困於福緣庵﹔一應章奏書問﹐必先呈英吾﹐然後得行。一舉手足﹐皆不得自專矣。後微服爲道者得脫﹐賴黃虎山助之﹐稍能自立。英吾懾服﹐史開款披誠﹐泣陳王事﹐反成至交。甲申之冬﹐史率四鎭列守河外﹐迄歲除不能反顧﹐勤勞王家﹐鞠躬至死﹐有武鄕之遺風焉﹗

姜翰及馬瑤艸﹐朝堂大哄。姜辭朝﹐上禦殿﹐羣臣陪列。姜曰﹕微臣觸怒權姦﹐自分萬死﹐聖恩寬大﹐猶許歸田﹔但臣去後﹐皇上還璫以國事爲重。上曰﹕先生言良是。馬憤﹐詈姜曰﹕我爲權姦﹐汝且老而賊也。因叩頭言﹕臣從滿朝異議中擁戴皇上﹐願以犬馬餘生﹐歸老貴陽﹐請避賢路。皇上畱臣﹐臣亦但多一死。姜厲聲曰﹕擁戴是人臣居功之地耶﹖馬曰﹕曰廣定策時﹐意在潞藩。上曰﹕潞王﹐朕之叔父﹐賢明可立。二先生無傷國體﹐內廷之爭﹐不可向外人道也。姜出﹐馬從之﹐復於朝堂相詬詈。一時謂二相朝﹐良可怪也。此聞之陳撫軍軼符﹐陳爲姜之門人﹑馬之年家子。去國諸大老﹐髙硜齋之老成練達﹑張藐姑之大度淸操﹑徐虞求之休休廉懋﹑劉念臺之蹇蹇不阿﹐四大臣者﹐皆五朝元老﹐贊襄中興﹐庶幾無愧宗臣。降虜諸大老﹐王鐸之姦媚害儲﹑錢謙益之淫昏獻妾﹑李沾之搖尾求生﹑蔡奕琛之歡呼飲酪﹐四大臣者﹐皆亡國之材﹐得之必敗。所進者如此﹐所退者若彼﹐夫烏乎不敗﹖

中旨用人﹐自張靜涵爲大司農始。璫時臺省力爭﹐皆言爭其事﹐非爭其人也。迨阮﹑張之用﹐絕無言者。道消﹑道長﹐可見一斑。

阮圓海之意﹐十七年閒居艸野﹐祗欲一官。其自署門曰﹕無子一身輕﹑有官萬事足。璫事或以貴撫或以豫撫任之﹐其願大足矣。圓海原有小人之才﹐且阿璫亦無實指﹔持論太苛﹐釀成奇禍﹐不可謂非君子之過。阮之阿璫﹐原爲枉案。﹝十﹞七年田野﹐斤斤以七年合算一疏﹐謂揚﹑左之通王安﹑呈秀之通忠賢同爲通內﹐遂犯君子之忌。若目以爲阿璫﹐烏能免其反擊乎﹖

瑤艸薦阮疏﹐以爲在廷諸臣無出其右。爲阮任怨﹑任咎﹐無所不至。阮旣得志﹐遂欲奪其樞席﹐瑤艸遽以協理處之。馬是小人中之君子﹐阮是小人中之小人。其它蔡奕琛﹑陳盟﹐又不如阮有爽朗之气﹑可與言大義者矣。

顧瑞屏爲宗伯﹐其所表揚數事﹐皆有益於國體。如尊惠﹑代二廟﹐旌靖難北變諸忠臣﹐追謚傅﹑馮﹑二王﹐俱有條理。但非大變後所宜急行者耳。

景皇帝廟號稱代﹐以其類唐代宗﹐且代爲天子也。唐諱世故﹐易世爲代。本朝自有世宗﹑復有代宗﹐非矣。或襄﹑或桓﹐不爲過褒﹐於典制亦協。惠宗讓帝﹐無遺議焉。

烈皇帝之謚﹐始爲思宗﹐其徳可思﹐其功可思﹐其死社稷也可思。特以周思之後絕無此謚﹐周思又非賢主﹐故耳攺爲毅宗。毅是武宗徽稱﹐不宜復用。璫事以烈皇中絕﹐故以武宗相擬。但聖徳懸殊﹐終屬未妥。恭皇帝之攺爲孝也﹐何孝之有﹖

楊斗樞﹐首先糾崔呈秀。其疏曰﹕廠臣公而呈秀私﹐廠臣廉而呈秀貪﹐廠臣名而呈秀污。𨿽若阿璫﹐而開糾璫之機者。楊也﹐久不得伸。及爲副院﹐疏請復三朝要典﹐反自入其惡。旣而投繯殉節﹐失之小﹐得之大。蓋棺論定﹐貶不勝褒。然張﹑楊又尙有別﹐張僅褊而刻﹑楊則姦猾之尢。

祁世培爲巡撫時﹐有軍儲之裕八萬﹐以二﹝萬﹞充史道陵軍儲﹐六萬尙在鎭江庫中。楊龍友監軍京口﹐欲漏其賦而無辭﹐遂爲城金山之說。金山𨿽百丈之髙﹑七尺之堅﹐於江防何益耶﹖前人節之﹑後人靡之﹐祁公苦心﹐一旦塡之江魚﹐可爲切齒﹗

阮圓海誓師江上﹐衣素蟒﹑圍碧玉﹐見者叱爲梨園裝束。錢謙益家妓爲妻者柳隱﹐冠插雉羽﹐戎服騎入國門﹐如明妃出塞狀。大兵﹑大禮﹐皆娼優排演之場。欲國之不亡﹐安可得哉﹗

瑤艸璫國﹐賄賂滋章﹐千名百品﹔受者旣多﹐饋者無以爲異。門下僧利根﹐時時爲次饋獻之髙下。總憲李沾進一帶﹐慮其不之重也﹐囑利根稱爲至寶。瑤艸遂以進上﹐亦囑中官贊其非常﹐上每服以禦朝。

京師諺曰﹕都督多似狗﹐職方滿街走﹐相公止愛錢﹐皇帝但喫酒。又有署瑤艸之門曰﹕兩朝丞相﹐此馬彼牛﹐同爲畜道﹔二黨元魁﹐出劉入阮﹐豈是仙宗﹖復於兵部門署曰﹕闖賊無門﹐匹馬橫行天下﹔元凶﹐有耳﹐一兀直入中原。朝事徵諸野﹐太史陳風﹐時事可知矣。

南都之政﹐幅員愈小則官愈大﹐郡縣愈少則官愈多﹐財賦愈貧則官愈富﹐斯之謂三反。三反之政﹐又烏乎不亡﹗

妖僧大悲者﹐非眞大悲﹐乃吳僧大悲之行童﹐從大悲往來錢謙益﹑申紹芳家。故妖僧折對時﹐但知有靑門﹑牧齋而已。其夜叩洪武門﹐自稱烈皇帝﹐暗人擒之以隸戎政張玉笥。玉笥以爲此等妄男子﹐但璫速斃之﹔若一經窮究﹐國體不無少損。此大臣憂國之至誼﹐而都人藉藉﹐遂謂玉笥且杖殺烈皇矣。玉笥遂以屬三法司﹐又變而爲潞邸之弟﹐自言受封郡公。本朝焉得有郡公哉﹖物怪人奴﹐豈非亡國之祥﹗

東宮事﹐黃虎山﹑左昆玉及劉良佐各有爭疏﹐獨虎山一揭爲孚簡明切﹐若所云不殺則東宮爲假﹐殺之則東宮爲眞。皇上𨿽以大公至正之心﹐恐臣下逢君之惡。臣受先帝知遇之恩﹐不敢不言。舉朝悚然。良佐兩朝倫典一疏﹐答旨至言﹕朕夫妻﹑伯侄之間﹐豈無天性﹖九五眞龍﹐其辭卑以遜﹐一至於此﹗孰爲爲之﹖

劉澤淸幼時﹐曾習舉子業。試時﹐一拳毆殺一隸﹐遂跳出﹔應兵部將材﹐舉天下第一。其對客常曰﹕我二十一投筆﹐三十一登壇﹐四十一裂土﹐竟不知二十年中所作何事﹐僅僅以富貴自誇小丈夫。小丈夫髙英吾﹐幕府多才。英吾跋扈飛揚之气﹐一變而爲忠烈﹐固是千古奇男子。渡河兩疏﹐令人讀之慟哭﹐何異諸葛出師二表耶﹗英吾死前﹑虎山死後﹐兩賢𨿽相厄於生前﹐璫釋然於地下。茅土之賞﹐斯爲不愧。二劉之死﹐何足贖罪耶﹗

東宮自三月朔入都﹐三日而元妃至﹐又二日而詹有道遂冒稱恭皇帝。有道者﹐南都一皮傭耳。聞空中有聲曰﹕汝可至宮中尋子。忽若爲物所憑﹐遂直叩東華門﹐出妄言﹐立斃杖下。又有劉祥﹐神附其身﹐自稱玄天大帝者。國之將亡﹐必有妖孽。斯其然乎﹗斯其然乎﹗

廣陵大繁富﹐冠絕海內﹔髙﹑黃之爭端﹐由此而起。英吾之死﹐諸鎭將尙欲爲興平伯報仇﹐而虎山竟分兵圍揚州。諸鎭將妻子俱在城中﹐遂倒戈南向﹐虜遂乘勢而下。虎山死矣﹐我不欲謂之非誤國也。

從逆一案﹐竟與南運相終始。大抵守節固是臣誼﹐然君子不責人以死。從逆者六等定罪﹐最爲不爽。降寇復降虜﹐且逞禍於本朝﹐殺無赦。降寇﹐寇敗從之而西﹐反顏事仇﹐爲寇犯守者﹐殺無赦。𨿽污寇命﹐寇虜之際乘間南逃者﹐其罪猶可逭。寇未敗而先歸者﹐情則最輕。今在虜﹑在寇者﹐國法旣不能行﹐僅執歸者而問罪焉﹐索賄百端。從逆之獄﹐七推五合﹐寬嚴之旨﹐相間而出。逆資告匱﹐欲淫未飫﹐遂殺光時亨﹑周鍾以假口。鍾負重名於天下﹐旣污僞命﹐萬惡皆歸。時亨亦一名諫議﹐力阻南遷﹔烈皇帝及於難﹐而身事仇賊。市朝之戮﹐在所璫行。但於元惡大憝之中﹐獨執二人而誅之﹐此其東林也﹑復社也﹐則二人不爲刀環寬怪乎﹖且二人之死﹐亦非璫事之意﹐但借二人以殺雷﹑周耳。雷介公﹑周仲馭﹐以三朝舊事﹐力阻定策者也。夫叛國降賊與擁立異議﹐孰重孰輕﹖若告重殺輕﹐則無辭﹐故殺光﹑周以行己之志﹐掩人之口。至若漏网之姦﹐投身各鎭﹐遂冒朝班﹐不可勝計。朝廷刑書爲執政胠篋之府﹐哀哉﹗

瑤艸𨿽稱大貪﹐其實不及周宜興十分之八。一經誤國﹐萬惡皆歸。總之﹐太子﹑元妃兩獄﹐罪不容死。瑤艸爲元妃出揭﹐言童氏借有金哥﹑玉哥﹐一婦人不足惜﹐然皇嗣正重。嗚呼﹗弘光帝之皇嗣﹐固宜重矣﹐烈皇帝之皇嗣﹐豈不更重乎﹖且童氏而眞也﹐婦人亦非臣子所敢稱。如其僞也﹐又何皇嗣之有﹖髙興平潰卒之渡江也﹐鄭羽公矢石俱發﹐殲者萬人﹐布告大捷﹔京口人屍祝羽公﹐爲之建祠立碑﹐無所不至。潰卒進退無所﹐遂叛降虜。羽公少年奇貴﹐气揚揚自負名世。自二十五日至五月七日﹐無一日不捷。轅門鼓角﹐凱歌震天﹐京口民牛酒爭犒。羽公開藩江上﹐初七日大宴軍中﹐歡舞雜興﹐江聲渀發﹔虜乘間潛入金山寺。初八夜﹐大霧四塞﹐虜遂截流而渡﹐僅一﹑二百人。使羽公以全力制之﹐璫使隻輪不返。軍心一潰﹐靖虜一軍﹐竟爲方士之船入滄波而不復。徒使江南塗炭﹐夷爲左衽﹐天耶﹗天耶﹗卽閩中有桑楡之收﹐其誤國亦非淺鮮矣。

馬本有意爲君子﹐實廷臣激之走險。璫其出劉入阮之時﹐賦詩曰﹕蘇蕙才名千古絕﹐陽臺歡舞世間無﹔若使同房不相妒﹐也應快殺竇連波。蓋以若蘭諭劉﹑陽臺諭阮也﹐尙見相臣之體。

東平之母賈﹐東平進侯時﹐值八秩初度稱觴﹐極一時之盛。及東平之降而戮也﹐賈遂流離道傍﹐無以朝哺。靖國之母徐﹐卒於廬州﹐送葬亦極一時之盛。及靖國死節﹐竟瘞其旁。千古憑弔﹐生何足榮﹑死何足悲﹗於二夫人見之矣。

以書生談朝事﹐其訛者十之三﹑四。故予刪其訛而存其事﹐非全錄也。

