嘉靖東南平倭通錄

﹝明﹞不著撰人

自嘉靖元年罷市舶司﹐番貨至邦時��商������不肯償﹐番人泊近島遣人生索不得﹐番人泠��汶海上爲盜久之﹐百餘艘艦據海洋﹐日����不肯去﹐小民好亂者相率入海從倭﹐凶徒﹑逸囚﹑罷吏﹑黠僧﹐及衣冠失職書生﹐不得志羣不逞者﹐皆爲矮姦細﹐爲之鄕導。於是王五峯﹑徐必溪﹑毛海峯之徒皆我華人﹐金冠龍袍稱王﹐海島攻城掠邑﹐莫敢誰何。浙東大壞。至是巡按禦史陳九徳﹐請置大臣兼制浙﹑福﹐乃以朱紈爲都禦史﹐巡撫浙江兼領福興泉漳。紈任怨任勞﹐嚴禁閩浙諸通番勾引主藏者﹐凡只檣余艎﹐一切毀之。時浙人通番皆自寧波﹑定海出洋﹐閩人通番皆自漳州﹑月港出洋﹐往往諸達官家爲之彊截良賈貨物﹐驅令入舟。紈因上言﹕去外夷之盜易﹐去中國之盜難﹔去中國之盜易﹐去中國衣冠之盜難。於是﹐福建海道副使柯喬﹑都司盧鏜捕獲通番九十餘人。紈欲禁止令行﹐遣旗牌督決於演武場。一時通番稍息﹐而巨姓諸不便者大嘩﹐詆誣惑亂視聽﹐諷禦史周亮﹑給事葉鏜﹐奏攺紈爲巡視。從之。紈尋罷﹐卒。

●嘉靖三十一年

四月﹐倭寇臺州﹐巡按禦史檄知事武緯禦之﹐緯突入賊中﹐伏發﹐眾潰﹐緯死之。

初﹐朱紈旣卒罷﹐巡撫不復設﹐又以禦史宿應參之﹐請復寬海禁﹐而舶主土豪益連結倭賈﹐爲姦日甚﹐官司以目視﹐莫敢誰何。有王直者﹐徽人也。以事亡命走海上﹐爲舶主渠魁倭奴愛服之。其黨徐學﹑毛勛﹑徐海﹑彭老等﹐不下數千人﹐俱列兵近港﹐乘巨艘﹐爲水砦﹐且築屋港上諸山﹐時時出入近洋﹐掠我居民。至是遂登陸犯臺州﹐破黃巖縣﹐殺掠慘甚﹗復四散大掠象山﹑定海﹐而浙東爲之騷動矣﹗﹝按王直卽五峯﹐徐海卽明山﹐毛勛卽海峯也。毛勛以王直義子稱王放。﹞

六月﹐浙江巡按禦史林應箕奏倭寇焚劫地方狀﹐因參署海道副使李文進﹑分巡副使谷嶠﹐僉事李廷松﹑參議李實﹑顧問備倭把總等官﹐周應禎﹑周奎﹑楊材等﹐各失事當治﹐給由海道副使丁湛﹑新推備倭指揮張鈇﹐皆臨難規避﹐宜並罰。於是給事中王國禎﹑禦史朱瑞登交章請復設都禦史疏﹐下吏兵二部覆議﹐國禎等言是。但巡視都禦史必當兼假﹐以巡撫總督之權使之卽制諸省﹐方可責其成功。其閩浙二﹐仍各添設參將一員﹐駐紮邊海地方。上從其議。暫設巡視浙江兼管福興漳泉提督軍務大臣一員﹐督兵剿賊﹐其兼管巡撫等項﹐須待賊平。議處參將準添﹐丁湛罷爲民﹐以李文進代之。張鈇革回原衛﹐以周應禎代之。仍各同李寵﹑顧問谷嶠﹑李廷松﹑周奎﹑楊材等住俸戴罪殺賊。林應箕標準專敕官﹐給由離任﹐令奪俸三月。

七月﹐以都禦史王忬巡視浙江海道﹐及福興漳泉地方﹐尋攺巡撫。

●嘉靖三十二年

三月﹐王忬督兵破倭寇於普陀諸山。初﹐都指揮盧鏜坐都禦史朱紈事﹐尹鳳坐贓累﹐俱系獄。忬詣知其能﹐奏釋之﹐以爲副將。募沿海壯民及徵狼土兵﹐分帥之日﹐犒撫激勵﹐欲得其死力。而倭魁王直等結砦海中普陀諸山﹐顧時出近洋襲我軍﹐忬偵知之﹐乃遣參將兪大猷帥銳兵先發﹐而湯克寬以巨艘繼之﹐徑趨倭砦縱火焚其廬舍﹐賊倉皇覓艅艎走﹐我兵隨擊大破之﹐斬首五十餘級﹐生擒百四十三人﹐焚溺死者無晞。忽颶風發﹐兵亂渠魁王直率眾乘間逸去﹐都指揮尹鳳復以閩兵邀擊於表頭北諸洋﹐斬首百餘級﹐生俘一百餘人﹐先後以捷聞﹐賜白金文綺有差。

四月﹐倭攻破昌國衛﹐屯據凡五日﹐兪大猷以舟師攻退。

有蕭顯者﹐尢桀狡﹐率勁倭四百餘人﹐攻吳淞江所﹑南匯所﹐俱破之﹐屠掠極慘﹐分兵掠江陰﹐圍嘉定﹑太倉。已而王忬遣盧鏜倍道掩擊﹐斬蕭顯﹐餘眾復奔入浙。

倭寇破臨山衛﹐乘勝西犯松陽﹐知縣羅拱辰督處州兵禦卻之﹐賊浮海走﹐參將兪大猷以舟師邀擊﹐斬首六十九級。

倭攻福寧州﹑棬嶼所﹐破之﹐大掠而去。

江北倭掠海州﹐殺二百餘人。

五月﹐倭圍參將湯克寬﹑參政潘恩﹑僉事姜■﹝月竘﹞於海鹽環四門﹐攻之不克﹐縱火焚城樓及民屋數百間而去。

倭攻陷乍浦所﹐知縣羅拱辰復督兵來援﹐倭引去﹐流劫奉化﹑寧海諸處﹐克寬追圍於獨山﹐民家以火爇之﹐賊半死﹐餘眾奪道走遁於海。

倭復入上海﹐知縣諭顯科逃﹐指揮武尙文﹑縣丞宋鰲戰縣街中﹐不勝﹐死之。賊據城數月﹐焚毀廬廨略盡。

南科賀涇奏﹐倭犯浙東﹐以防守密﹐泊寶山﹐窺蘇湖。密邇京口﹐不儀﹐運道咽喉﹐宜添總兵住札。吏部李默奏﹐添官兼餉﹐以屠大山爲督﹐儲撫應天。

兵部議遣將領分屯要地﹐令四司官分行點札﹐而列官兵龍江闋。命職方郎中阮垕﹐垕苦眾持首鼠﹐乃慷慨調度﹐陰詗虛實以爲備禦。

時諸倭巢穴旣毀﹐王直﹑徐海等奔散四出﹐倏忽千里。於是﹐自臺﹑溫﹑嘉﹑湖﹑寧﹑紹﹑蘇﹑松﹑淮﹑揚十郡﹐俱罹其害﹐同時告急。兪大猷﹑湯克寬𨿽智勇可任﹐而江南人素柔軟﹐倭揮只刀﹐銀光耀日﹐望風奔潰﹐倒戈就戮﹐死者相枕﹐捆載而去。當時文武吏不能以軍法繩下﹐有司往往以軍法脇富人﹐巧索橫欽﹐指一科十。師行城守餉犒數多幹沒﹐十不給一。廉謹者又以吳人善謗﹐束手不敢動一錢給賞﹐遂致公私坐困﹐戰守無策﹐寇來不支。始釋柯喬﹐起盧鏜﹐而賊船獼滿海上。自閏三月登岸﹐至六月旋﹐畱內地凡三月。遂至攻陷昌國﹑臨山﹑靈衢﹑乍浦﹑靑村﹑南匯﹑吳松﹑江■峽諸衛所﹐圍海鹽﹑太倉﹑嘉定﹑長洲﹐入上海﹐掠華亭﹑崇明﹑靑浦﹑海寧﹑余姚﹑定海﹑象山﹑慈溪﹑山陰﹑會稽﹑臨海﹑平湖﹑嘉興﹑黃巖諸縣﹐金山錢倉諸所﹐鄕鎭焚掠殆盡。

有大船倭四十人﹐突至平湖﹑海鹽焚掠﹐官兵禦之﹐皆敗績﹐凡殺一把總﹑四指揮及百戶﹑縣丞﹐竟奪舟去。

六月﹐應天巡撫彭黯﹑巡按陶承學等言﹕倭勢日熾﹐非江南脆弱之兵﹐承平紈絝之將所可辦﹐請得便宜調山東﹑福建等處勁兵﹐及敕巡視浙江都禦史王忬﹐督官兵船犄角攻剿。疏下﹐兵部覆山東陸兵不諳水斗﹐福建海滄﹑月港亦在戒嚴﹐豈能分兵外援﹖宜令黯等就近調處州坑兵一二千名。仍隨宜募所屬濱海郡縣義勇鄕夫﹐分布防禦。並請命王忬互相應援﹐其應用兵船﹑糧餉﹑器械﹑火藥﹐許徵發所在支用。南京署兵部尙書孫應奎亦言﹕倭夷劫掠﹐漸近畱都﹐沿江津隘已議調官軍防守﹐應用甲伏糧芻﹐乞命南京戶工二部給發。上允之。

七月﹐太平府同知陳璋等統兵敗倭﹐斬首千餘級﹐餘寇出境浮海東遁。應天巡撫彭黯﹑浙福巡撫王忬以聞。旣而擢蘇州同知任環整飭蘇﹑松兵備﹐陳璋共贊軍務。立有戰功﹐以與時相忤﹐僅蒙欽賞而已。

十月﹐自倭眾東遁後﹐江南稍寧﹐惟崇明﹑南沙泊失風﹐倭幾三百人﹐舟壞不能去。參將湯克寬及僉事任環畱兵守之﹐日久不克﹐克寬復督■﹝土阝﹞漳等兵擊之﹐敗績﹐亡卒四百餘人。

先是﹐倭賊百餘﹐由華亭縣氵崇缺登岸﹐流劫戚木涇﹑金山衛等處﹐至是移舟泊寶山。參將湯克寬引舟師追擊﹐及於髙家嘴﹐毀其舟﹐斬七十三級﹐生擒十四人。

有倭舟失風﹐飄至興化府南日舊寨﹐登岸流劫。殺千戶葉巨卿﹐把總指揮張棟督舟師擊﹐倭走擄山。知府董士弘糾民兵﹑獵戶﹐與棟等合勢圍賊﹐殲之。是時﹐海洋並岸諸島多棲寇﹐舟有眞倭阻風汛不獲歸者﹐有沿海姦民搶江南族候來歲。倭至者未幾﹐南日寨復有三舟登岸﹐棟﹑士弘擊之﹐引去﹐擒賊數人﹐皆眞倭。比泉州舟兵巡海攻賊於石圳澳深泥灣等處﹐凡舟戰擒賊四十餘人﹐則皆臨海﹑漳浦﹑揭陽等縣人﹐蓋江南海警倭居十三﹐而中國叛逆居十七也。

●嘉靖三十三年

正月﹐時倭據太倉﹑南沙。五月﹐余官軍列艦海口圍之數重﹐不能破。軍中多疾疫﹐乃佯棄數舟﹐開壁東南陬賊﹐遂潰圍出海﹐轉掠蘇﹑松各州縣。

三月﹐南直隸續至倭寇二千餘﹐自南沙登岸﹐分掠蘇﹑松諸處。參將湯克寬帥兵邀擊之於采淘港﹐斬首百八十級。

參將兪大猷督兵剿普陀山倭寇﹐我軍半登﹐賊突出乘之﹐殺武舉火斌等三百餘人。

蘇﹑松倭掠民舟﹐入海趨江北﹐大掠海門﹑如臯﹑通州﹐焚各鹽場﹐至揚州殺一同知﹑一千戶。有飄入靑﹑徐者﹐山東大震。復以盧鏜爲參將﹐兪大猷爲浙直總兵。

先是巡撫王忬奏薦盧鏜爲參將鎭閩代克寬﹐閩人故忌鏜﹐劾鏜凶險不可用﹐罷之。而沿海大猾且言﹐忬令大猷搗巢非計﹐欲搖動忬﹐忬不爲動。已而南京各官薦復用鏜﹑大猷﹐將帥稱得人云。

以尙書張經總督浙﹑福﹑江南北軍務。時朝議欲徵狼王兵剿寇﹐以經嘗督兩廣有威惠﹐爲狼兵所戴﹐故用之。經請並調永順﹑保靖等宣慰司﹐各率兵剿賊。

四月﹐倭寇自海鹽趨嘉興﹐參將盧鏜等帥兵禦之﹐稍卻。次日復戰於孟宗堰﹐伏發﹐殺官軍四百人﹐溺死五百人。都司周應禎﹑指揮李元律﹑千戶薛■﹝糸缶﹞﹑宋應漸等﹐俱死之賊﹐�勝入據石墩山﹐分兵四掠。

倭寇攻嘉興府城﹐副使陳宗夔帥兵禦卻之﹐焚其舟﹐賊遁入乍浦﹐與長沙灣寇合犯海寧諸縣。

倭寇自嘉興東掠入海﹐至崇明﹐夜襲破其城﹐知縣唐一岑死之。

初﹐通州河之役﹐賊兵僅百餘人﹐鹽徒及脇從者千餘人。時參將解明道擁眾兵居城中﹐揚州府同知朱裒﹑儀眞守備張壽松軍城外﹐鳳陽巡撫鄭曉發兵往援﹐檄原任都指揮月輪將之﹐輪辭以非朝命﹐不至﹔乃更檄兩淮運判馬侖﹑原任守備陳津﹑往會千戶洪岱等﹐合戰城內。外兵無策應者﹐岱等孤軍敗﹐與千戶文昌齡﹑王烈皆死。至是﹐曉上疏言狀﹐因請治明道等畏怯﹑輪捱避之罪。得旨﹕洪岱﹑文昌齡﹑王烈俱贈指揮同知﹐子孫升襲。褫明道與壽松等職﹐各戴罪立功。輪令巡按禦史逮至京問。

兵部覆巡按直隸禦史孫愼言﹐浙江江北諸郡倭患方殷﹐蘇﹑松二三月間所在告急﹐皆經略失人﹐軍令不嚴所致。乞敕巡撫屠大山﹐收召忠勇之士﹐申明�軍之罰。仍榜諭沿海居民﹐有能奮勇殺賊者﹐如軍功升賞﹐所得倭器﹐悉以與之。計擒首賊者﹐許奏升指揮僉事﹐世襲。一切軍費﹐悉從便宜區處。督糧參政翁大立﹐無事﹐來往蘇﹑松﹑常﹑鎭﹐催給糧餉﹔有事﹐專住松江﹐以便調度。詔以其議﹐屬大山舉行﹐仍令赴任﹐不許遲緩。

倭自崇明進薄蘇州城﹐大掠。時給事中王國禎上禦倭方略﹐言懸賞招降賊首王直非計。兵部尙書聶豹覆言﹕海賊與山賊異﹐山賊有巢穴﹐可以力攻﹐海賊乘風飄忽﹐瞬息千里﹐難以力取。臣聞王直﹐本徽人﹐以通番入海得罪後﹐嘗爲官軍捕斬海寇陳嶼主等。曁餘黨二三百人﹐欲以自贖﹐當時有司不急收之﹐遂貽今日大患。欲仿嶽飛官楊幺﹑黃佐故事﹐懸賞購募﹐以賊攻賊﹐非輕王爵以示弱也。上以國禎言是﹐令一意剿賊﹐脇從願降者待以不死﹐賊首不赦。

六月﹐福建官兵捕得漳州通倭賊蘇老等三十餘人﹐誅之。

倭寇由吳江轉掠嘉興﹐都指揮夏光督兵禦之﹐背王江涇而陣﹐賊眾鼓噪而前﹐我兵大潰﹐光急入舟﹐中流矢溺死。

七月﹐蘇州倭寇至嘉善﹐轉趨松江出海﹐總兵兪大猷擊敗之。於吳松所擒七人﹐斬首二十三級。

八月﹐倭寇自嘉興還屯采淘港﹑柘林等處﹐進薄嘉定城。會摹兵參將李逄時﹑許國以山東民槍手六千人至﹐與賊遇於新涇橋﹐逄時率其麾下先進敗之﹐賊退據羅店鎭﹐官軍追及之﹐擒斬八十餘人。

山東兵復追擊倭寇至采淘港﹐乘勝湲入。伏起﹐我兵大潰﹐溺水死者千人﹐指揮劉勇等死之。初﹐新涇之捷﹐李逄時功最﹐許國恨逄時與之同事﹐而不先約己﹐乃別泛閒道襲賊﹐欲以奪逄時功﹐會日暮大雨﹐劉勇等兵先陷沒﹐諸軍繼之﹐皆倉卒不整﹐遂大敗。

刑部主事郭仁﹐以賊首王直挾倭奴亂海上﹐引祖宗諭三佛齊故事﹐請敕令朝鮮宣諭日本國。章下兵部覆言﹕宣諭乃國體所關﹐最宜愼重﹐蓋倭寇方得志﹐恣肆比之往者﹐益爲猖獗﹐恐未可以言語化誨懷服也。若猾夏之罪未懲﹐而綏以撫諭﹐非所以蓄威﹔糾引之黨未得﹐而責以斂載﹐非所以崇體。矧今簡將練兵﹐皆有次第﹐待其畏威悔罪﹐然後皇上擴天地之仁﹐頒恩諭以容�更生﹐未爲晚也。且祖宗時﹐三佛齊止因阻絕商旅﹐非有倭奴匪茹之罪﹐朝鮮近上表獻俘﹐心存敵愾﹐如復令其宣諭﹐恐亦非其心矣﹗臣竊以爲不便。上從部議。

十月﹐命錦衣衛械系原任應天巡撫屠大山﹐參將許國﹑李逄時﹐副總兵解明道至京訊治。先是采淘港之役﹐坐兩將不相能﹐各兵趨利不止﹐故垂成而敗。時明道督水兵泊海口﹐坐視不救﹐大山方稱疾不視事。至是禦史張師價以敗書聞﹐請治大山﹑逄時﹑國﹑明道各失事罪。總督張經因論山東監軍參政許大倫﹑副使周臣紀律不嚴﹐亦宜量罰。於是大山逮至黜爲民﹐明道等坐失律罪斬﹐大倫﹑臣降三級邊方用。已東兵見主將被逮﹐鬱鬱思歸﹐稍自引去。總督張經請下有司追捕﹐兵部言北輩俱系北土烏合之兵﹐驅之蘇﹑松水澤之地﹐固不相宜﹐令悉遣之。詔﹕可。

浙江巡按禦史胡宗憲奏上﹐十月至十一月﹐倭寇自健洮所分掠紹興各縣﹐水路官兵前後擒斬三百餘人﹐請錄巡撫都禦史李天寵﹑總兵兪大猷﹑原任副使陳宗夔﹑陳應魁等功﹐上從。部覆令﹕先賞天寵等銀幣﹐其所獲功次﹐下禦史再勘。

●嘉靖三十四年

二月﹐應天巡撫周琉言﹕禦倭有十難﹐有三策。其十難謂﹕去來飈忽難測﹐海涯曼衍難守﹐水陸勾錯難戰﹐鬼蜮變詐難知﹐盤據堅久難備﹐居民柔脆難使﹐土地瀉鹵難城﹐主客兵力難恃﹐芻糧匱乏離措﹐將領驕懦難任。其三策謂﹕據海上﹐陳前馬迹﹐諸托倭夷出沒之路﹐置福船二百﹑倉山船三百﹐與兩浙兵船會哨於諸島之間﹐來則擊之﹐去則搗之﹐制人而不制於人﹐上也。以捷船五百﹐疊哨於蘇州﹑海口﹐選土兵萬餘﹐列戍於松江之護塘﹐俟賊登岸而掩擊之﹐中也。集松江輕舸五六百艘﹐遊哨於黃浦﹑吳松﹑太湖小港之間﹐使賊步不敢深入﹐舟不敢橫行﹐下也。更請趣調狼兵﹑土兵﹑潼兵﹐畱淮﹑浙餘鹽銀十萬兩﹐或借南贛軍餉九萬兩﹐爲犒賞之需。兵部覆奏﹐從之。

工部侍郎趙文華疏陳備倭七事﹕一祀海神﹐一降徳音﹐一增水軍﹐一差田賦﹐一摹餘力﹐一遣視師﹐一察賊情。疏下﹐部覆謂﹕祀海神﹑降徳音﹑增水軍﹑募餘力﹑察賊情﹐俱有裨軍政﹐下督臣酌行。差田賦﹐恐致擾民。遣視師宜行。總督張經將率諸軍﹐不必別遣會昆山。致仕侍郎朱隆禧奏﹐請添設巡視福建都禦史﹐並開互市之禁。上諭閣臣曰﹕南北兩欺不宜怠視﹐本兵若罔知者﹐文華﹑隆禧二臣之疏﹐似不同泛奏者﹐當有依爲。今南破北虛﹐豈爲國之道耶﹗祖宗教養寵恩﹐豈以怨仇時君﹐而忘先聖大徳﹗卿等其集兵部科臣﹐示朕此意﹐令盡忠猷以告。於是兵部尙書聶豹等﹐震懾請罪﹐言文華之疏﹐臣度其可行者﹐已奏可之﹐其事有窒戾者﹐亦復疏陳其略。至如隆禧所奏設巡視科﹐臣謂官多民擾﹐其雲開互市﹐亦謂示弱﹐兼以北虜之市﹐爲監皆駁寢之。且昨歲文華已有市舶之議﹐戶部所在﹐守臣計處﹐至今未報。臣惟祖宗制倭﹐絕其朝貢﹐至以勛臣出鎭﹐海波始淸。當時絕不言及市舶﹐意良有謂。且浙直兵力脆弱﹐所恃徵調以策應緩急者﹐獨有漳泉兵耳。若更設巡視閩中﹐則人懷自顧漳泉之兵﹐豈得復爲蘇松兩浙之用。今兵力四集﹐南倭似有可平之漸﹐而宣大諸境邊臣﹐今亦各矢力奮猷﹐足寢北虜之謀。倘所在不效﹐則當治諸臣及臣等之罪。疏入﹐得旨﹕南北兩欺﹐倭賊殘毀地方尢甚﹐昨下諭﹐求平剿長策﹐欲豹等入告忠猷﹐今此疏何有忠猷之告﹖其更悉心計處以聞。於是豹益皇恐﹐因上便宜五事。上曰﹕爾等職任本兵﹐坐視賊欺﹐不能設一策平剿﹐又奉諭問﹐卻令泛言具對﹐摭拾舊文塞責﹐豹姑降俸二級﹐侍郎翁溥等各奪俸半年﹐所司郎中張重降二級調外任﹐餘各奪俸三月。已復降敕﹕切責張經﹐師久罔效﹐令其嚴督諸臣﹐亟爲剿賊安民﹐如再回循﹐重治不貸。

三月﹐兵部覆浙江巡按禦史胡宗憲疏報﹐正月朔﹐柘林倭奪舟犯乍浦﹑海寧﹐攻陷崇徳﹐又轉掠塘西﹑新市﹑橫塘﹑�林等處﹐復攻徳淸﹐殺把總梁雞﹑指揮周奎﹑孫曾﹐百戶陸陵﹑周應﹑農理問﹑陶一貫等﹐請正失事諸人之罪﹐並錄有功及死事者。上以城陷失事重大﹐命巡按禦史執崇徳知縣蔡本端﹐解京訊治﹐參將湯克寬﹑把總指揮丁僅下督撫﹐先取死罪。招巡撫李天寵﹑指揮吳韜﹑邵升﹑領兵僉事羅拱辰﹐俱停俸﹑戴罪殺賊。奪副總兵兪大猷及參將謝少南﹑兵備副使陳應魁﹑僉事淩雲翼等俸三月﹐下指揮等官李上等七人﹐於按臣問周奎﹑陶一貫等﹐各贈襲如例。獲功知縣楊芷﹑千戶周勇﹑監生喬鏜等各令軍門獎賞有差。已逮本端聖﹐坐失陷城﹐治謫戍。

四月﹐廣西田州土官婦瓦氏﹐引狼土兵應調至蘇州。總督張經分配總兵兪大猷等殺賊奏聞。詔賞瓦氏﹐及其孫岑大﹑壽大祿﹐各銀二十兩﹐紵絲二表裏。余令軍門獎賞。

命趙齊華祀海神。是時倭據川沙窪﹑柘林爲巢﹐經冬涉春﹐新倭復日有至者﹐地方甚恐。及聞狼兵至﹐人心稍安。賊分眾三千餘過金山衛﹐總兵兪大猷遣遊擊白泫等及瓦氏兵遮擊之﹐稍有斬獲。文華至松江﹐因謂狼兵果可用﹐厚犒之﹐激使進剿至漕涇﹐遇倭數百人﹐鼓眾衝戰﹐不勝﹐頭目鐘富﹑黃維等十四人俱死。失亡甚眾。於是賊知狼兵不足畏﹐復奔犯浙江﹐肆掠如故矣﹗

胡宗憲言﹕往時日本入貢﹐多不及期﹐請待其復來﹐得以便宜謝遣。仍令有司移檄於王﹐問以島夷入寇之狀。兵部尙書楊愽覆言﹕令按臣移檄日本國王﹐問何人猖亂。令於半年間立法鈐制﹐號召還國﹐卽見忠款。𨿽貢期未及﹐必爲奏請﹐否則是陽爲入貢﹐陰蓄異謀也。上是其議。

廣東賊徐銓﹑方武等﹐與海賊王直糾結倭夷﹐縱橫海上﹐兩廣總督鮑象昊檄海道副使汪柏等督戰﹐銓等就戮﹐前後斬首千二百餘級﹐海濱頗靖。

倭犯江北﹑淮揚等處﹐前後由通州之餘東場﹐海門之東夾港地方登岸﹐流劫狼山﹑利河等鎭﹐呂四﹑余西等蕩。

江北倭突入通州南門﹐燒民屋二十餘間而去。三文浦倭賊分眾掠常熟﹑江陰村鎭﹐兵備任環督保靖土兵千餘﹐及知縣王秩指揮孔燾分統官民兵三千﹐攻其巢﹐破之﹐斬首五十餘級﹐燒賊船二十七隻﹐賊奔江陰。

川沙窪倭駕舟出海﹐官兵縱火焚其巢﹐幾蕩賊舟。一至戚家墩﹐遊擊白泫﹑劉恩至﹐獲之﹐斬首三十七級。是日江陰賊亦出江東遁。

五月﹐柘林倭合新倭四千餘人﹐突犯嘉興。總督張經分遣參將盧鏜等督狼土等兵﹐水陸擊之。保靖宣慰使彭蓋臣與戰﹐遇於石塘灣﹐大戰﹐敗之﹐賊遂北走平望﹐副總兵兪大猷以永順宣慰司官舍彭翼南邀擊之﹐敗奔回王江涇。保靖兵復擊其後﹐賊遂大潰。諸軍共擒斬首一千九百八十有奇﹐溺水及走死者甚眾﹐餘賊不及數百﹐奔歸柘林﹐自有倭患來﹐此第一功石。

倭五十餘人﹐白山東日照流劫東安衛﹐至淮安﹑贛楡﹐復自贛楡流劫沭陽﹑桃源等處﹐至淸河阻雨。徐邳官兵分道蹙之﹐殲於馬頭鎭民家﹐斬首四十一級。此賊自日照登岸﹐以數十人流害兩省﹐殺戮千餘人﹐至是始滅。

倭舟三十餘艘﹐眾約千餘人﹐自海陽突犯蘇州靑村﹐所攻城不克﹐遂縱火自焚其舟﹐登岸肆劫。是時新倭復大至﹐自靑村外若南沙﹑小鳥口﹑浪港諸處﹐悉有賊至。泊岸卽捨舟殺劫﹐官兵稍稍逼之﹐乃合勢犯蘇州﹑陸涇灞及婁門﹑南京﹐都督周於徳引兵來援﹐一戰而敗。鎭撫蘇憲臣被殺﹐賊遂眾分其中爲二﹕一由齊門撞馬頭而北﹐轉掠滸墅關﹑長洲﹑五都地﹔一由�門木瀆而南﹐轉掠吳縣﹑橫鎭﹑延蔓﹑常熟﹑江陰﹑無錫之境﹐出入太湖﹐莫能禦者。

南京禦史屠仲律﹐條上禦倭五事﹕一﹑絕亂源。言宜禁放洋巨艦﹐窩藏巨家﹐及下海姦民。二﹑防海口。言宜守平陽港﹐拒黃花澳﹐據海門之險﹐則不得犯溫﹑臺﹔塞寧海關﹐絕湖口灣﹐遏三江之口﹐則不得窺寧﹑紹﹔把鱉子門﹐則不得近杭州﹔防吳淞江﹐備劉家河﹐則不得掩蘇﹑松﹑嘉興。三﹑責守令。言宜責江南守令﹐當以訓練土兵﹐保全境土爲殿最。四﹑議調發。言近日徵調各處民兵﹐無慮數萬﹐而膚功不奏﹐坐不善用兵之十獘。五作勇敢。言沿海如沙民﹑鹽徒﹑打生手﹑及村莊悍夫﹐皆勇悍可用﹐宜獎諭收錄﹐令並力戰守。詔部議行之。

詔逮總督張經及參將湯克寬﹐械系來京﹐以趙文華劾也。倭自去歲據松江﹑柘林川沙窪二處爲巢﹐縱橫肆掠﹐周圍數百里間﹐焚屠殆徧﹐水陸兵無敢近者。是年春﹐田州土官婦瓦氏﹐及東蘭﹑南丹那地歸順等州狼兵六千餘名﹐承經調至。狼兵輊栗嗜利﹐聞倭富有財貨﹐亟欲取之。居民亦苦倭寇暴朝夕﹐冀幸一戰。文華旣至嘉興﹐屢趣經亟檄狼兵剿滅。經言賊狡且眾﹐今檄召四方兵﹐獨狼兵先至耳。此兵勇進而易潰﹐萬一失利﹐卽駭遠近觀聽﹐姑俟保靖﹑永順土兵至﹐合力夾攻﹐庶保萬全。文華再三言﹐經終守便宜﹐不聽。文華劾經玩寇殃民﹐畏耎失機﹐惑於湯克寬謬言﹐欲俟倭飽載出洋﹐以水兵掠餘賊﹐報功塞責耳。宜亟治﹐以紓江南在禍。上以問大學士嚴嵩﹐對具如文華言﹐且謂蘇﹑松人怨至﹐不可復畱﹐宜與克寬俱逮京鞠訊﹐以懲欺怠。克寬遂並得罪。尋以巡撫應天都禦史周琉爲兵部右侍郎﹐仍兼原職﹐代經總督。

原屯川沙窪倭賊﹐復突犯閘港﹑周浦等處﹐奪舟過浦﹐分掠泗﹑涇﹑北竿山﹐僉事董邦政﹑遊擊周藩﹐引兵追擊﹐遇賊驚潰﹐藩被創死。軍士死傷者幾三百人﹐賊遂屯駐石塘橋﹐流劫昆山﹑石浦諸鎭。

提督浙福都禦史李天寵﹐以四月間金山衛之敗來聞﹐因參副總兵兪大猷統調集重兵﹐失機僨事﹐以致流毒浙省。上批其疏曰﹕兪大猷統狼廣兵萬餘﹐不行進剿﹐致賊猖獗﹐本當重治﹐姑奪職充爲事官﹐戴罪殺賊。

總督都禦史張經﹐以平望﹑王江涇大捷來聞﹐於是給事中李用敬﹑閻望零﹑預弘潞﹑袁世榮﹑髙敏宇等﹐因言經巽愞失事﹐罪之誠當﹐但今獲首功一千﹐正倭奴奪气﹑我兵激奮之時﹐宜乘勢搗柘林﹑川沙窪之巢﹐以殲醜類﹐若復易師﹐恐誤機宜﹐請姑召還錦衣使者﹐待進兵後視其成績與否﹐從而逮經加罪未晚也。上覽疏大怒﹐手批曰﹕張經欺怠不忠聞﹐文華之奏也﹐方有此一戰﹐是何心也﹗此輩黨姦惡直﹐沮法怨上﹐罪不可貸。乃命錦衣衛執用敬等﹐各杖五十﹐斥爲民。已而﹐上心疑之﹐以問嚴嵩﹐嵩言﹕此事臣昨問徐階﹑呂本二臣﹐以鄕邦被慘聞見甚眞﹐皆怨經養寇﹑損威﹑殃民﹑糜餉﹐不逮問無以正法。昨狼兵初至气銳﹐經禁久不進﹐瓦氏憤曰﹕我自備軍糧﹐不效尺寸﹐何以歸見鄕黨﹖及賊逸甚多﹐地方震恐﹐文華憤不能平﹐與禦史胡宗憲合謀﹐督兵追賊。經聞繼至。今次文華誠忘身殉國﹐然亦巡按胡宗憲勇敢有膽略﹐親振甲臨戎﹐以致克捷﹐此實上天永佑所致。皇上昨諭﹐欲遣官賜文華銀幣﹐以壯彼威﹐仰見激勵﹐臣工至意。但宗憲功同﹐希亦賜一賞﹐使彼地之人知日月之明﹐無遠不照﹐功者勸﹐罪者懼矣﹗上乃諭禮部曰﹕昨文華不言賊情﹐未免又誤﹐可令竭忠督討﹐仰贊玄威﹐其遣衛官一員﹐賫賜文華﹑宗憲及瓦氏銀幣有差。

趙文華疏報捷﹐謂前月倭犯嘉興﹐禦史胡宗憲光中以藥酒擊敗之。兪大猷率永順宣慰彭翼南等﹐又敗之於王涇﹐擒斬千餘人。絫政任環又敗之於常熟﹐斬首百五十級﹐焚其舟二十七。而金山衛等斬獲亦不下二百賊眾﹐蕩平有期矣。兵部言﹕據此捷奏﹐兵威稍揚﹐人心正奮。然在浙江﹐則餘黨未遁﹐在松江則舊巢尢在﹐宜乘勝逐捕﹐以靖地方。請先賞將士用命者。上命賞彭翼南等四人銀幣﹐餘軍門領賞。

倭寇常熟﹐屢攻不克﹐移舟泊三里槁﹐知縣王秩及鄕官絫政錢泮﹐率耆民家兵追賊。及於上滄港﹐爲賊所掩擊﹐俱死。其民丁僅有脫者。巡按禦史金浙上其事。上憫二臣死事﹐詔贈秩爲太僕少卿﹐泮光祿卿各蔭一子錦衣百戶﹐世襲。賜祭立祠﹐有司歲時享祀。

趙文華後疏陳倭夷出沒之形﹐並劾巡撫周琉﹑總兵白泫﹑僉事董邦政等﹐縱寇喪師﹐使令賊奔潰餘孽復張。因言巡按禦史胡宗憲﹐才誌異常﹐安危可寄﹐宜亟付以大任。兵部覆上責琉統重兵﹐不能擒斬逸賊﹐致蹶將損師﹐本當逮治﹐第時方用人﹐姑停琉俸﹐褫泫及邦政職﹐充爲事官﹐戴罪殺賊﹐如更怠縱﹐罪無赦。宗憲俟論功之日﹐不次超擢。文華命督師恭奏僨事者﹐勿畏避。

六月﹐倭賊百餘﹐自上虞爵溪所登岸﹐突犯會稽﹑髙埠﹐奪民居樓房據之。知府劉錫﹑千戶徐子懿等﹐分兵圍守﹐賊潛縛木筏﹐由東河夜渡﹐潰圍而出。鄕官禦史錢鯨遭於怪浦見殺。賊遂流劫杭州﹐而兩歷於潛昌化﹐內地大駭。

倭進據江陰蔡注閘﹐分眾犯唐頭﹐知縣錢錞統狼兵禦之﹐遇賊於九里山﹐時已薄暮﹐雷雨大作﹐伏兵四起﹐狼兵悉奔﹐惟餘鋅及民兵八人﹐盡死於賊。按臣上其事﹐詔贈錞光祿少卿﹐蔭一子﹐賜祭立祠死所。

勒浙直總督周琉﹑浙江巡撫李天寵爲民﹐以侍郎楊宜兼僉都禦史代琉。以禦史胡宗憲代天寵。先是上聞琉疾甚﹐又以天寵嗜酒廢事﹐遂並斥之﹐乃命趙文華悉心督察﹐命禮部鑄督察關防﹐馳賜之。

三板沙倭賊奪民船出洋﹐參政任環督總兵兪大猷引舟師追擊於馬迹山﹐擒倭首灘捨賣﹐及賊五十七人﹐斬首九十三級。是日﹐倭舟被海風飄回者五十人﹐屯嘉定民家。環率兵攻之﹐不克﹐乃投火民捨爇之﹐賊盡死。旣而環有親喪﹐按臣周如斗以倭寇未平﹐請畱之。詔奪情任事如故。

七月﹐倭犯南京。先是髙埠逃倭﹐自杭州西掠至淳安﹐僅六十餘人﹐以浙兵逼急﹐突入歙縣﹐流劫至南陵﹐趨太平府時﹐摻江都禦史史褒善﹐駐太平督兵禦之。賊引而東犯江寧鎭﹐守備遣指揮朱襄等﹐率勇士數百人出。時賊已至板橋﹐襄等怠緩﹐不知袒蕩﹐縱酒﹐一遇賊。盡爲所殲。羣賊沿途殺人﹐由安徳﹑鳳臺﹑夾崗各門外鄕落﹐搶掠﹐趨秣陵關。時應天推官羅郎卿﹑指揮徐豕宗率兵千人守關﹐望風奔潰﹐賊遂過關而去。

趙文華言﹕始者﹐賊逸松江也﹐宣慰彭蓋臣等與賊相持十晝夜﹐賊遁蘇州。蓋臣及兪大猷﹑任環合兵追之﹐於陸洷壩﹐斬首五六百級﹐兵勢稍振。頃二司兵失利﹐而賊遂散逸。一犯宜興﹐一犯長興﹐勢復猖獗﹐良由吾兵寡勢分﹐士气不揚耳﹗臣以爲﹐蓋臣等報效之勤﹐宜勞寇至蘇州﹐我軍盡云火器委諸賊中﹐而又海上福滄等州七十餘船﹐皆爲賊毀。臣以爲﹐諸臣失事之罪﹐宜問兵部覆議。上命降敕獎勵彭蓋臣﹑彭明輔﹐各賜銀二十兩﹐紵絲一表﹐裏官舍﹑彭翼南﹐準實授生員﹐彭守忠給與冠帶﹐其福滄兵船被毀失事﹐會按臣覆實以聞。

巡按直隸禦史周如斗﹐因常熟之敗﹐疏言越浦之寇﹐蔓延內地﹐流毒日深﹐諸臣防禦失策﹐致鎭撫孫憲臣身嬰賊鋒﹐知縣王秩﹑鄕官錢泮﹐繼及於難﹐前後𨿽有小捷﹐所喪敗實多。因參兵備副使任環﹐功不掩過。海防僉事董邦政﹐罪浮於功﹐及巡捕同知王如瓚﹑把總姜旦等﹐失守慢防之咎﹐請卹錄憲臣等﹐而正環等罪。又言永順﹑保靖之兵﹐屢戰多捷﹐實湖廣副使孫宏軾﹑參議王維洛監督有方﹐及官舍﹑彭翼南﹑彭守忠等實心幹濟﹐請優賞以示。兵部議覆。詔﹕宥環﹐下如瓚等﹐於禦史問。賜宏軾﹑繼洛各銀幣。贈憲臣指揮僉事﹐襲﹐升其子三級。

南京禦史葉恩﹐以倭破杭州北新關﹐劾奏提督李天寵失誤軍機罪﹐宜重治﹐詔差官校逮問。時胡宗憲亦疏劾天寵縱寇殃民﹐參將尙允紹等防禦寡謀﹐請罷天寵而治允紹等罪。得旨﹕天寵已逮﹐允紹姑革職充爲事官﹐與守巡官俱奪俸﹐令戴罪自效。已﹐天寵詣京下獄﹐竟以失律喪師論死西市。

張經﹑湯克寬逮至﹐詔下法司議罪。經上疏自理言﹕倭寇嘉興﹐卽委盧鏜督保靖兵援﹐嘉興委兪大猷督永順兵﹐由柳湖間道趨平望﹐以扼賊路。令湯克寬引舟師從中擊之﹐一戰而克﹐凡斬馘一千九百有奇﹐焚﹑溺死者無算﹐賊气遂餒﹐豈有一毫怠玩之念。自臣蒞任方半年﹐前後俘斬以五千計﹐惟是智略淺短﹐不能俄頃掃蕩﹐此則臣罪不報。刑部尙書何鰲﹐竟論克寬與經罪死﹐系獄待決。

八月﹐倭自南京秣陵關至溧水縣楊林橋﹐典史林文景率兵迎遏﹐不能禦。暑縣縣丞趙珠臣棄城走﹐遂由小北門入城﹐宴飲民家﹐信宿乃去。

柘林倭賊載舟出海。僉事董邦政﹑總兵兪大猷等﹐各督所部水兵﹐分哨擊之﹐斬首七十有奇﹐獲賊船九艘。邦政復以嘉定兵擊賊於寶山﹐斬首九十八顆。

溧水倭流劫趨宜興﹐至岊亭關﹐聞官兵自太湖出﹐取道官路橋黃土﹐越武進境﹐抵無錫惠山寺﹐一晝夜奔一百八十里﹐我兵追及﹐急擊之。賊夜走望亭﹐次日至滸墅關。蘇松巡撫曹邦輔督各官兵圍之。南京禦史金浙﹑陶承學﹐各言中國叛人王直﹐久住日本﹐主謀煽禍﹐乞懸立爵賞﹐俘馘賊首﹐及將兩京十三省見監並緣事大小武臣許令殺賊贖罪。及公侯勛戚﹑世臣﹐有蓄養家丁﹐行令督率效用。兵部議覆﹕賞格宜如宣大例﹐有能擒斬王直來獻者﹐封伯爵﹐賞銀萬兩﹐授坐營坐府﹐職禦管事。斬獲黨酋如明山和尙輩者﹐授指揮僉事﹐賞三千兩。緣事武臣﹐本犯仍監候﹐許令子弟﹑家丁報效贖罪﹐充軍以擒斬十名顆﹐永遠充軍者以二十名顆﹐死罪者以三十名顆。爲勛戚家丁未便﹐姑已之。詔悉縱部議﹐第武臣犯死罪者﹐不準贖。

倭自宜興奔蘇州﹐會柘林賊爲風飄旋者三百餘﹐進據陶宅港。巡撫曹邦輔﹐慮二賊合且爲大患﹐乃親督副使王崇古﹐會集各部兵﹐扼其東路﹐四面蹙之。賊逃至五龍﹐復至海灣山﹐我兵隨地與競﹐頗有斬獲。太倉衛指揮張大綱被殺﹐兵卒傷亡甚眾。時僉事董邦政﹑把總婁宇督沙兵守陶宅﹐邦輔計陶宅賊據險且眾﹐未可進兵﹐乃召邦政﹑宇以沙兵助剿﹐一戰斬首十九級﹐賊始懼﹐奔吳捨﹐欲潛走太湖﹐我兵覺追及於楊林橋﹐盡殲其眾。此賊自紹興髙埠竄走﹐不過六七十人﹐流劫杭﹑嚴﹑徽﹑寧﹑太平﹐至犯畱都﹐經行數千里﹐殺戮及戰傷無慮四五千人﹐凡殺一禦史﹑一縣丞﹑二指揮﹑二把總﹐入二縣﹐歷八十餘日始滅。

九月﹐趙文華以蘇寇之捷﹐己不得與爲恨﹐見調兵四集﹐謂陶宅倭乃柘林餘孽﹐可取。胡宗憲因大言寇不足平﹐以悅其意。遂悉簡浙江精銳﹐得四千人﹐文華宗憲親將之﹐營於松江之磚橋。因約曹邦輔以直隸兵會剿﹑定期。浙兵分三道﹐直兵分四道﹐東西並進。賊悉銳衝﹐浙兵諸營皆潰﹐我兵擠沈於水﹐及自蹂踐死者甚眾。指揮邵升﹑千戶劉勛﹐損失軍士幾千餘人﹐直兵陷賊伏中死者二百餘人﹐由是賊勢益熾。

南京給事中朱文漢﹑禦史侯東葉等﹐各以倭犯京城狀聞﹐並參內外守備官撫寧侯朱嶽﹑太監郭放及兵部尙書張時徹﹑侍郎陳洙等﹐時徹亦條上失事死事﹐諸臣始末﹐詞多隱護﹐中有信宿之間﹐遂爾潛遁城外﹐地方一無所傷等語。於是給事中丘橓疏參之﹐下吏部﹑兵部議﹐覆請降時徹俸級﹐令策勵自效。上以本兵任重﹐不允特詔﹐時徹及洙俱致仕。

倭舟三艘泊臺州海洋之螺門﹐備倭都指揮王沛等引舟師出哨﹐遇於大陳山嶼﹐擒賊十七人﹐斬首九級﹐餘賊棄舟登山﹐走匿。我兵焚其舟﹐四面環守。參將盧鏜以大兵會之﹐入山搜剿﹐生擒眞倭烏魯羨他郎﹐酋首林碧川等八十四人﹐斬首三十八級。由是三舟之倭盡殄。

浙江兵備副使劉燾督兵五千餘﹐分三道攻陶宅倭巢﹐倭二百餘來迎敵﹐諸軍望見散走。燾與家丁陸本髙等二十餘人﹐各引滿射之﹐賊不敢逼﹐燾僅以身免。

十月﹐應天巡撫曹邦輔﹐以剿滅蘇州滸墅關倭寇聞﹐且言僉事董邦政及婁宇聞命疾趨﹐躬履行陣﹐橫犯鯨鯢之眾﹐不旬日而斐削之﹐可謂奇功﹐請亟加褒錄。浙直總督楊宜亦報捷﹐如邦輔言﹐復參邦政﹐𨿽有斬馘功﹐然實故違郎制﹐當罪。督察侍郎趙文華又言﹕柘林餘賊復巢陶宅﹐巡撫胡宗憲督兵四千來松江會剿﹐而巡撫曹邦輔﹑僉事董邦政不協力進兵﹐顧乃避難趨易﹐僥幸功捷﹐乞加懲究。詔下邦政於總督逮問。初﹐文華聞蘇寇且滅﹐趣赴蘇欲攘其功﹐比至﹐則邦輔業先已奏捷矣。文華遂大怒﹐乃以陶宅寇患﹐委罪邦政參之﹐復嗾楊宜排邦政﹐宜心知邦政功﹐而重文華意﹐故矛盾若此。

總督楊宜言柘林一鎭﹐乃倭奴出入之門﹐爲諸郡要害之地﹐請創立城堡公館﹐調取募兵防守﹐添設把總控制﹐舊有墩臺哨船﹐一並修復。事寧﹐設一所﹐摘發官軍塡補。兵部議覆﹐從之。

倭二百餘人﹐自樂淸岐頭登岸﹐流劫黃巖﹑仙居﹑寧海等處﹐所過焚戮﹐官兵莫能禦。至楓樹嶺﹐慈溪領兵主簿畢淸見殺。賊遂至余姚﹐由上虞渡曹娥江﹐犯會稽。

十一月﹐給事中孫浚言﹕近見趙文華請罷曹邦輔﹐參稱約與夾攻﹐而邦輔後期﹐及考疏內所列邦輔督兪大猷進剿﹐在九月十一日。浙兵次日方進﹐則後期之罪不在直兵。今蘇﹑松士民交口咸稱邦輔實心任事﹐而前流劫畱都之倭﹐又爲邦輔所滅﹐功能顯然﹐遽請罷黜﹐文華之意﹐殆不可曉。給事中夏栻言﹕浙直官兵會剿陶宅倭寇﹐屢遭陷敗﹐諸臣奏捷不實。且文華欺逛﹐大負簡命﹐會巡按浙江禦史趙孔昭亦以敗聞。上令申飭文華矢心秉公﹐視事圖效。已﹐曹邦輔言﹕川沙窪之賊已集至四十餘艘﹐而繼至者未已。總兵兪大猷﹑把總劉鏜﹐擁兵觀望﹐縱賊合■﹝舟宗﹞﹐請究其罪。上謂大猷縱寇﹐所宜逮治﹐始革其祖職﹐揭黃﹐令軍門責取死罪﹐招殺賊立功﹐別舉代者。鏜革充爲事官管事。

時倭二千餘人﹐自海洋駕舟四十餘艘﹐先後入川沙窪與舊倭合勢登岸﹐沿浦一帶焚劫四圍八竈等處。

倭八十餘人﹐駕舟泊海鹽之奏駐山﹐登岸劫掠。提督胡宗憲遣指揮徐行健等率兵禦之﹐賊走入民家拒守﹐官兵縱火焚之﹐賊悉殘滅。

倭五十餘人﹐突犯平陽縣﹐由大奧登岸﹐殺協守指揮祈嵩﹑平陽所百戶劉湣。又倭八十餘人﹐犯舟山﹐進屯謝浦﹐參將盧鏜遣兵禦之﹐不克。指揮關溶死之。

倭寇犯興化涵頭鋪等處﹐平海衛千戶丘珍﹑楊一茂與戰﹐死之。已復犯淸海口﹐泉州衛指揮童軋震直奔其壘﹐斬賊十餘﹐亦被害。事聞﹐詔各立祠其地﹐有司春秋祭享﹐襲升其子二級。

閏十一月﹐提督胡宗憲以倭犯平陽﹐遣守備劉隆率兵禦之﹐遇賊於三港﹐敗績。隆及千戶劉綱﹑指揮張登俱死。

給事中孫浚言﹕防倭諸臣旣有巡撫﹑總兵﹐又有總督及督察重臣﹐事榷不一﹐牽制靡定﹐所以迄無成功。兵部覆奏﹐諸臣職守﹐督察主竭忠討寇﹐核實布聞。總督主徵集官兵﹐指授方略。巡撫主督理軍務﹐措置糧餉。總兵主設法教練﹐身親戰陣。至於有司﹐責在保安地方﹐同守城隍。上然之。命行諸臣﹐各遵敕諭施行。

趙文華疏乞還京﹐許之。文華初奉命至浙﹐適狼兵調至﹐土官婦瓦氏等﹐知倭厚蓄﹐銳意請戰﹐文華惑之﹐亟趣總督張經進兵﹐不得﹐則上書痛詆經被逮。代經者周琉﹑楊宜﹐皆庸駑無遠略﹐由是賊勢益熾﹐及激瓦氏戰﹐亡其卒千餘人﹐復計攻陶宅﹐遭颶﹐余倭﹐大敗。始知賊未易圖﹐卽有歸志。及十一月川兵破周浦賊﹐兪大猷復有海洋之捷﹐文華遽言﹕水陸成功﹐江南請宴﹐臣違闕日久﹐請歸供本職。是時海洋回倭泊浦東﹑川沙窪舊巢﹐及嘉定髙橋皆有倭據﹐而新倭來者日眾﹐浙東西破軍殺將﹐羽書沓至﹐文華乃以寇息聞﹐其欺誑若此。

南京給事中朱文漢疏言﹕周浦與川沙窪倭賊新舊合夥﹐而民兵柔脆不足以當點寇﹐宜仍調客兵剿捕。摻江重任宜畱臨淮侯李庭竹供職﹐誠意伯劉世延稚弱不堪重寄。上詰責兵部曰﹕江防重任﹐何乃漫不擇入﹐李庭竹可南京掌府事﹐仍兼摻江如故。貸尙書楊愽姑不問﹐奪郎中宋國華俸一月。

●嘉靖三十五年

正月﹐福建倭寇流入浙江界﹐與錢倉寇合。原任畱守王倫﹐督容美土司田九霄等兵扼之於曹娥江﹐賊不得渡﹐還走。官軍追及之﹐於三江民捨連戰﹐斬首二百級﹐復追至黃家山﹐盡殲之。

松江新場倭襲敗官軍於四橋﹐參將尙允紹等死之﹐亡其卒四百餘人。

先是﹐三十四年十二月﹐蘇﹑松兵備任環﹑都司李經﹑守備楊縉等﹐率永順﹑保靖土兵追剿新場倭寇時﹐賊眾二千餘人皆伏不出﹐而詐令人舉火於數里外﹐若將引去者。保靖土捨彭翅引軍先入嘗之﹐不見一人。於是永順頭目田菑﹑田丰年等爭入﹐伏起﹐我軍四面爲賊所圍﹐翅等偕所部俱死之。禦史邵惟中以聞﹐因言旬月之內﹐酉陽﹑永順兵再戰再北﹐皆由督撫經略失宜﹐將領觀望畏怯所致﹐乞敕總督楊宜與巡撫曹邦輔﹐俾無再誤﹐而究治環及經﹑縉﹐褒卹翅﹑菑﹑丰年等。得旨﹕宜調兵萬餘﹐不能平賊﹐屢失機宜﹐大負委任﹐姑革﹐回籍閒住﹔邦輔﹑環﹑經等﹐俱奪俸帶罪剿賊﹐翅等各贈以官﹐仍賜以棺具殮。

巡按禦史周如斗﹐以正月間官軍禦倭於四橋事聞﹐因參總督楊宜﹑提督曹邦輔﹐輕率寡謀﹐致川兵敗於東淸﹐畱兵敗於新場﹐東兵胡兵敗於四橋﹐乞將宜罷斥﹐邦輔罰治﹐陣亡參將尙允紹﹑指揮李田鮑﹑東萊千戶郭勛﹑崔彥章﹑李尙郎﹑李■﹝日上拆下﹞﹑百戶趙武﹑陳淸褒卹。疏下﹐兵部參看。上湲以南寇爲憂﹐疑趙文華前言零寇將滅爲不實﹐屢以問大學士嵩﹐嵩曲爲營解﹐上意終不釋。文華聞而大懼﹐於是謀所以自解者﹐因詭言臣受皇上重托﹐爲人所嫉﹐近奉命還京﹐臣計零寇指日可滅﹐乃替換非人﹐今復一敗塗地﹐皆由吏部尙書李默恨臣前歲劾逮其同鄕張經﹐私爲報復﹐迨臣繼論曹邦輔﹐則嗾給事夏栻﹑孫浚媒孽臣﹐及宗憲黨畱﹐邦輔延今半年﹐地方之事大壞﹐昨浙直總督又不用宗憲﹐而用王誥抵塞﹐然則東南塗炭何時可解﹖陛下宵旰之憂何時可釋也﹖默因得罪。上隨諭吏兵二部曰﹕南賊一事﹐不宜坐視﹐人臣都不盡忠。文華非告密﹐楊宜已黜﹐仍革去冠帶爲民。曹邦輔令巡按禦史逮系來京問﹐此任便推補王誥﹐不必去﹐仍令舊職胡宗憲升兵部左侍郎兼僉都禦史代邦輔。後邦輔逮﹐主謫戍邊。

三月﹐兵部奉旨覆議﹐九卿科道條陳禦倭事宜﹕一選武將﹐一任文職﹐一精選練﹐一處兵餉﹐一守要害﹐一明職掌﹐一論奇功﹐一分信地﹐一計職任﹐一行撫諭。近趙文華言﹕獲降倭奴﹐入寇海賊俱系日本所屬野島小夷﹐爲中國逋逃所引﹐其王小必知也。乞遣官敕朝鮮﹐令其傳諭日本國王﹐禁戢諸島。詔俱如議行。

四月﹐倭薄溫州﹐兵使者檄同知黃釧出兵迎擊賊﹐戰敗被執。寇欲還釧﹐索千金爲贖。釧罵賊不置﹐賊怒磔殺之。事聞﹐贈參議﹐蔭一子﹐太學生仍爲祠﹐春秋祀之。

倭自福淸登岸﹐散入內地﹐流劫溫﹑臺﹑淮﹑揚﹑常﹑鎭諸府﹐殺掠焚毀﹐慘不勝言。

倭船二十餘艘﹐自浙江觀海登岸﹐攻慈溪﹐破之﹐殺鄕官副使王賂﹑知府錢渙等﹐大掠而去﹐軍民死者數百人。

江北倭流劫至圖山﹑山北等港﹐無爲州同知齊恩率舟師迎戰﹐敗之﹐斬首百餘級﹐恩長子尙文﹑次子嵩非﹑仲寔﹐弟寶榮﹐侄愼寅﹐友良大卿﹑孫童等﹐俱在行。嵩年才十八﹐尢驍勇善射﹐獨前追賊﹐至安港﹐恩等從之。會伏發﹐賊四面合圍﹐恩等及其家丁錢鳳等二十一人﹐力戰皆死之。獨嵩﹑愼﹑寅三人得脫。賊乘勝遂至金山﹐殺鎭江千戶沈宗玉﹑正世良於江中。

倭萬餘趨浙江皂林等處﹐遊擊宗禮帥兵九百人禦之於崇徳三里橋﹐三戰俱捷﹐斬首三百餘級。賊首徐海等﹐皆辟易稱神兵﹐會橋陷軍潰﹐禮與鎭撫侯槐﹑何衡忠﹑義官霍貫道等﹐俱死之。賊乘勝攻桐鄕﹐不克。禮驍勇敢戰﹐所部箭手三千人﹐皆壯士。及是役論者﹐謂兵興以來﹐用寡敵眾﹐血戰第一功。事聞﹐贈禮都督同知﹐謚忠壯﹐蔭一子﹐世襲。指揮僉事槐﹑衡﹐各晉二級。貫道贈光祿寺丞﹐任一子﹐知印出身。

時兩浙俱被倭﹐而浙東則慈溪焚殺獨慘﹐余姚次之﹐浙西則松林﹑乍浦﹑烏鎭﹑皂林﹐皆爲賊巢。前後至者二萬餘人。巡按禦史趙孔昭以聞﹐詔總督胡宗憲亟圖剿寇方略﹐各處調兵﹐巡撫官有畱滯不發者﹐罪之。

先是﹐三十四年九月﹐胡宗憲請遣使詔諭日本國王﹐禁戢島夷﹐並招還通番商犯﹐許立功免罪。旣奉諭旨﹐遂以寧波生員蔣洲﹑陳可願往﹐至是可願先還﹐言﹕初自定海開洋﹐爲颶風飄至日本五島﹐遇王直﹑毛海峯等。言日本國亂﹐王與其相俱死﹐諸島夷不相統揖﹐須徧曉諭之乃可杜其入犯﹐有薩摩州賊舟﹐未奉諭先已入寇矣。我輩習坐通番禁嚴﹐以窮自絕﹐實非本心。誠令中國貸其前罪得通貢互市﹐願殺賊自效。遂畱蔣洲傳諭國王。宗憲疏﹐令本兵議其制馭所宜﹐俾臣等奉以從事﹐下部﹐覆﹕東南自有倭患以來﹐有言悉販海姦商王直﹑毛海峯等﹐以近年海禁太嚴﹐謀利不遂﹐故勾引島夷爲寇者。有言彼國遭荒米貴﹐各島小夾迫於饑窘﹐乃糾眾掠食﹐國王不知者﹐用兵數歲﹐捕獲亦多﹐招報參差﹐茫無可據。故昨歲禮部從撫臣請﹐遣使偵之。今使者未及見王﹐乃爲王直等所說而返﹐其云禁諭各夷﹐不來入犯﹐似乎難保。且直等本吾編民﹐旣稱效順立功﹐自當釋兵歸正﹐乃絕不言及﹐而第求開市通貢﹐隱若夷酋。然此其姦未易量也。宜令宗憲等﹐振揚威武﹐嚴加提備﹐仍移文曉諭直等﹐俾剿除舟山賊巢﹐以自誠其信﹐果海壖淸蕩﹐朝廷自有非常恩賚。其互市通貢﹐姑俟蔣洲回日﹐夷情保無他變﹐然後議之報可。

五月﹐倭圍巡撫阮鶚於桐鄕﹐攻城甚急﹐巡按趙孔昭上疏乞援。總督胡宗憲知賊首有麻葉﹑徐海二酋﹐乃飾美妓二人﹐黃金千兩﹐繒綺數十匹﹐月下舁送徐海﹐而不及麻葉。葉知之﹐疑有異志﹐遂拔砦歸﹐城不得破。

胡宗憲遣使至桐鄕﹐諭賊首徐海﹑陳東解圍。海聽命歸我﹐俘二百餘人﹐東不從﹐復畱一日﹐始退屯乍浦。

巡江禦史邵惟忠言﹕倭薄通州﹐攻圍未解﹐餘眾自狼山轉掠瀕江諸郡縣﹐而瓜儀爲畱都門戶﹔鎭常乃漕運咽喉﹐不可視爲緩圖。宜大集客兵﹐嚴敕諸臣﹐協心戮力﹐共靖其亂。下兵部﹐覆言﹕倭自入犯以來﹐未有徧浙之東西﹑淮之南北如今日者也﹐縱使地方多兵﹐而分投防禦﹐不無顧此失彼之患﹐徵兵應援﹐實不容已日者。趙孔昭乞援﹐已議令徵集湖廣土捨﹑永順夷兵﹐並山東﹑河南﹑廣東打手﹑胡盧等兵六枝﹐俱赴浙直軍門聽用。今再議選河南睢﹑陳﹐及山東八衛兵﹑陜西延綏兵﹔徐﹑沛募兵﹐敕遣才望大臣一人﹐總督前去﹐以爲犄角﹐保障畱都。上然之。

命工部尙書趙文華﹐兼副都禦史提督浙直軍務。初﹐文華言殘寇無幾﹐旋當淸蕩。已而海警屢至﹐因上屢詰﹐懼誅﹐乃攻李默﹐誹謗爲脫罪也。上果大悅﹐升文華尙書加宮保。嵩因薦文華有文學﹐宜供玄撰﹐上不允。及是倭患日甚﹐羽書日夕數主﹐部議遣大臣督兵往援﹐已命兵部侍郎沈良才矣。上復諭嵩﹐以南地人事物情﹐再問文華﹐令備細以實對。嵩知上覺其欺﹐詞窮且見譴﹐乃令文華自以其意﹐請復視師。嵩從中爲言﹐良才不勝任﹐江南人引領候文華至﹐宜仍遣督察。上乃止良才﹐令文華往﹐賜敕遣之。文華因奏薦文武官知兵可用者﹕副畱守朱仁﹐守備米蔭﹐郎中陳惟舉﹑陳茂禮﹐知州盧孝達﹐通判黃元恭。請悉登自隨﹐與良才所舉何鳳﹑郭仁一體效用﹐詔﹕可。

六月﹐摻江史褒善﹐初駐蕪湖﹐聞浙西倭寇突至﹐卽馳往徽寧避之。賊渡江陰﹐過狼山﹐直抵瓜州﹐至揚州﹐無能禦者。給事中張師載論劾褒善巽愞失職。上令罷之。

廣東倭劫掠潮州等處﹐巡撫譚愷以聞﹐因請以本省兵船赴浙直軍門者﹐掣還自救。部言﹕並海諸省俱系要地﹐宜令愷與胡宗憲酌議彼中事勢﹐緩急以爲去畱﹐不得自分彼此。從之。

倭入慈溪。初﹐王忬在浙﹐令兩浙諸縣皆築城自囤﹐獨慈溪士人持不可﹐至是倭眾大至﹐知縣柳東伯不知所禦﹐攜印組走匿。倭殘殺人民無算﹐縉紳被禍尢慘﹐始追悔不城爲失計。東伯失守﹐當坐死﹐以無城可守爲民。

倭入慈溪﹐省祭官杜槐與父文明率兵追敗於王家圍。梅道副使劉起宗﹐因委防守余姚﹑慈溪﹑定海三縣﹐未幾復與賊遇於白沙﹐一日戰十三合﹐殺賊三十餘人﹐斬其一酋。槐數被創﹐遂墜馬死。文明別將兵擊賊於白鶴場﹐斬白眉倭帥一級﹐從七級﹐生擒二賊﹐賊驚遁呼爲杜將軍。旣而復追賊至奉化楓樹嶺﹐以兵少無繼﹐陷陣沒。按臣以聞﹐詔贈槐光祿寺丞﹐文明府經歷。蔭一子﹐國子生。有司立祠祀之。

倭薄海鹽﹐指揮徐行健﹑程祿﹐百戶方存仁﹐逆戰死之。事聞﹐行健贈指揮使﹐任一子百戶﹐祿﹑存仁﹐各贈有差。

八月﹐總兵兪大猷大破倭寇於梁莊。初﹐趙文華赴浙﹐沿途徵檄河間﹑山東兵四千人﹐募徐沛兵千人﹐爲前鋒。已而抵鎭江﹐整兵東下﹐諸寇在常州桃花港諸處者﹐聞之皆解散。亡何﹐復聚掠﹐倏忽莫測。胡宗憲計無所措﹐議欲招輯之﹐徐圖掩襲。浙江巡按趙孔昭﹑蘇松巡按周如斗不可。因上言﹕寇未一挫﹐撫之徒滋後虞﹐今徵兵四集﹐初气正銳﹐當大振軍聲﹐明彰天討﹐勿得輕信寡謀﹐自貽僇辱。上然之。諭文華等﹐協謀剿寇﹐克期蕩平。文華仍陽與宗憲宣諭徐海等出降﹐而密檄總兵兪大猷﹐督師襲擊破之。

初﹐浙西倭寇惟陳東一部最彊﹐徐海後至﹐與合。已﹐桐鄕之圖海﹐麾其兵遽退﹐東不得已從之﹐遂與海有隙。宗憲知其情﹐乃乘間說海﹐使爲內應﹐海許諾。卽計擒東及其黨麻葉等百餘人以獻。餘賊有入海者引兵追及之﹐沈其舟﹐無一人得還。海旣縛獻陳東等﹐退屯梁莊聽撫﹐進退未決。其部眾仍出營肆掠不止﹐至是官兵四面俱集﹐文華遂欲乘勝剿海﹐使人責問之。海知有變﹐乃阻深塹自守。大猷等督師襲擊﹐於沈莊破之。又進薄梁莊﹐會大風﹐縱火﹐諸軍鼓噪從之﹐賊遂大潰。斬獲一千六百餘級。倭窮迫﹐皆闔戶投火中﹐相枕籍死。海倉猝溺水死﹐引出截其首。生獲倭魁辛五郎等﹐餘眾解散﹐浙直稍寧。

提督趙文華﹑總督胡宗憲﹑巡撫阮鶚﹐以乍浦捷聞﹐因類奏﹕六月中﹐各哨官兵首功﹐前後共二千餘級。兵部覆奏﹕徐海𨿽稱效順﹐而擁眾自保﹐情狀叵測﹐宜所司嚴爲之備﹐不得借口投降﹐貽患地方。具各處戰功﹐請行巡按禦史核實行賞。時浙東仙居﹑浙西桐鄕二大寇略平﹐其分掠海斗者﹐把總張成已敗之。江北寇流入鎭﹑常者﹐總兵徐玨等敗之﹐及蘇﹑松﹑寧﹑紹諸處﹐相繼告捷﹐賊勢日衰矣﹗

九月﹐趙文華等奏上八月中梁莊平倭功次。因言水陸諸寇相繼蕩平﹐皆上穹默佑﹐聖武布昭﹐非將帥之力能及此。兵部覆請錄永保二土司彭蓋臣﹑彭翼南﹑彭明輔﹑彭守忠等﹐及文武將立功﹐仍祭告郊廟社稷﹐以明得意。上曰﹕妖气蕩平﹐仰賴天地洪庇﹐朕心感悅﹗胡宗憲﹑趙文華﹑阮鶚﹐先賜敕﹐獎勸各處。調兵將數多﹐督撫官卽時勘酌散回。趙文華命回京。

十二月﹐趙文華還京。初﹐文華再出督兵﹐所至徵兵集餉﹐浪費不經。於是提編徭役﹐加派稅糧﹐截畱漕粟﹐扣除京帑﹐迫脇富民﹐脫釋凶醜﹐侈括公私金瑤圖畫以百萬計﹐其爲軍旅之用才什之一二。所徵官土民兵﹐川﹑貴﹑湖﹑廣﹑山東西﹑河南﹐無不罹患﹐而臨敵不前﹐遣還不去﹐往往潛爲盜賊﹐行者﹑居者﹐並受其禍﹐𨿽有梁莊之捷﹐人腹誹之。至是還京﹐而吳越之間如脫距矣﹗

倭俘麻葉﹑陳東等﹐俱械系至﹐兵部尙書許論等﹐奏請獻俘。從之。羣臣俱具服稱賀﹐仍舉謝玄大典。論平倭功﹐加趙文華少保﹐胡宗憲右都禦史﹐各任一子﹐錦衣千戶﹐余升賞有差。

自梁莊捷後﹐倭賊悉靖﹐惟舟山倭據險結巢﹐官兵環守之不能克。時土狼兵俱已遣歸﹐而川﹑貴兵六千人始至﹐胡宗憲方畱防春汛﹐隸兪大猷﹐經營舟山之賊。會夜大雪﹐大猷乃督兵四面攻之﹐賊悉銳出敵﹐殺土官莫翁送﹐諸軍益怒﹐競進﹐大敗歸巢。官兵積薪艸以棕蓑捲火擲之﹐賊四散潰出﹐斬首一百四十餘級﹐余悉焚死﹐賊遂平。

●嘉靖三十六年

三月﹐有倭舟七艘﹐自金沙登岸﹐復犯如臯﹐至泰州﹐轉掠揚州﹑山東﹐及徐州。官兵禦之﹐皆潰﹐遂進薄新水﹑關矢﹐及城中。又進犯天長﹐都司沃田﹑把總丘君寵禦之﹐皆敗死。賊遂入縣治劫掠。已而由石梁趨盱眙﹐復攻入之﹐遂突犯泗州﹐攻城不克﹐分眾犯淸河﹐攻入縣治﹐縱火焚掠而去。遂侵淮安﹐轉入安東焚劫。

江北倭主揚州﹐營於灣頭鎭﹐數日遂犯髙郵﹐入寶應﹐信宿而去。突犯淮安﹐掠民船四十餘艘。旋復入寶應﹐燒毀官民廨捨﹐掘縣北土壩﹐泄上河水﹐人乃駕舟遊東鄕。由鹽城至廟灣入海。居數日﹐開洋東遁。

閏六月﹐淮揚兵備副使於徳昌等督兵擊倭賊於東鄕。徳昌督水陸兵參將劉顯率畱兵直前衝賊﹐親斬其渠首﹐賊眾披靡。諸軍鼓噪繼進﹐賊走登舟﹐我水陸兵夾擊之﹐斬首百餘﹐多焚溺死者﹐餘眾退泊云梯關。尋去刀門港﹐遁南京。科道等官劉堯誨言﹕侮寇攻掠揚州﹑髙郵﹐勢且侵及天長﹑六合﹐去畱都不數捨。夫淮揚爲運道要衝﹐則當爲國家血脈之慮﹐畱都系陵寢﹐所在則當爲國家根本之閣﹐惟陛下速敕諸臣﹐刻期剿滅。仍重究參將黑孟陽等﹐以嚴失事之罰。上以爲然。命南京撫按官及各督撫諸臣﹐亟調兵驅剿﹐不得怠緩。仍擬黑孟陽死罪﹐革把總韓徳。須備倭王表職﹐俱令立功自贖。

八月﹐先是﹐總督胡宗憲奏﹕差生員蔣洲﹑陳可願諭各島主﹐丰後阻畱﹐轉令使僧前往山口等島﹐宣諭禁戢。主是山口都督源義長﹐具咨送回被虜人口。丰後太守源義鎭﹐遣僧徳等﹐具方物奉表請罪﹐請頒勘合﹐修貢。復送洲還﹐遣僧淸授附舟前來﹐言前後侵犯﹐皆中國姦商﹐潛引小島夷眾﹐義鎭等初不知也。於是宗憲數陳其事﹐言洲奉使宣諭日本﹐已歷二年﹐乃所宣諭止及丰後﹑山口﹐丰後𨿽有進貢方物﹐而無印信勘合﹐山口𨿽有金印﹑回文﹐而又非國王名稱﹐是洲不請國體﹐罪無所追﹐但義長等旣以進貢爲名﹐又送還被虜人口﹐眞有畏罪。乞恩之意﹐宜量犒其使﹐以禮遣回﹐令其傳諭義鎭長﹐轉諭日本國王﹐將倡亂各倭﹐立法鈐制﹐勾引內寇﹐一並縛獻﹐始見忠款﹐方許請貢。疏下禮部﹐言﹕來使宜優賚遣回﹐如宗憲議。其宣諭一郎﹐事關國體﹐未可輕易詔﹐仍詳議具奏。部臣乃請令浙江布政司﹐以有司之意﹐移咨風示義鎭等﹐轉諭其王﹐餘如宗憲議﹐報可。

十一月﹐胡宗憲以擒獲倭寇王直等來聞。直與王滶﹑葉宗滿﹑謝和﹑王淸溪等﹐共一其眾屯五島自保。宗憲與直同鄕﹐習知其人﹐欲以招之﹐乃迎直母與其子入杭﹐厚犒撫之。而奏遣生員蔣洲等﹐持其母與子書﹐往諭以意﹐謂直等來﹐悉釋前輩不問﹐且寬海禁﹐許東夷市。直等大喜﹐奉命卽傳諭各島﹐如山口﹑丰後等﹐島主源義鎭亦大喜﹐乃裝巨舟﹐遣夷目善妙等四十餘人﹐隨直等來貢市﹐以十月初至舟山之岑港泊烏。是時浙東西傷於倭﹐聞直等以倭船大至﹐則甚竟言其不便。巡按王本固奏﹕直等意未可測﹐納之恐招侮。於是朝議哄然﹐謂宗憲且釀東南大禍﹐而浙中文武將吏﹐亦陰持兩可。直旣至﹐覺情狀有異﹐乃先遣滶見宗憲﹐問曰﹕吾等奉詔而來﹐將以息兵安邦﹐謂宜信使遠迓而宴賜交至也。今兵陳儼然﹐卽販蕩小舟無一達島者﹐公其紿我乎﹖宗憲委曲諭以國禁固爾﹐誓無他心。滶以爲信﹐而夷目善妙等﹐見副總兵盧鏜於山鏜誘使縛直等﹐直大疑畏﹐百凡說之﹐終不信。曰﹕果不欺﹐遣滶出﹐吾當入見耳。宗憲卽遣之﹐直等仍要中國一官爲質。於是以指揮夏正往。直與宗滿﹑淸溪來見﹐宗憲好言慰之﹐令系按察司獄﹐具以狀聞﹐請顯戮直等正國法﹐姑準義長等貢市﹐永銷海患。或曲貸直等死﹐充沿海戍卒﹐用系番夷心﹐俾經營自贖。本固暗於事機﹐力以爲未可。而江南人洶洶﹐言宗憲入直﹑善妙等金銀數十萬﹐爲求通市貸死。宗憲聞而大懼﹐疏卽遣追還之﹐盡易其詞﹐言﹕直等實海氛禍首﹐罪在不赦﹐今幸自來送死﹐實藉玄庇﹐臣等當督率兵將﹐殄滅餘黨﹐直等惟廟堂處分之。時直等三人來﹐畱滶﹑謝和在舟﹐本固復言諸姦逆急叵測﹐請嚴敕宗憲相機審處﹐務令罪人盡得﹐夷不爲變﹐於是嚴旨責宗憲擒剿。宗憲乃大集兵艦環夷。舟守之夷﹐挾貨無所售﹐旣索直等不出﹐見兵船逼之﹐益急﹐乃揚言責中國渝約﹐數出怨懟語﹐移舟據舟山爲固。宗憲仍以好言挑之﹐令盡縛送中國。人將與善妙等爲市。夷已狎知誑之﹐然冀幸萬一﹐彼此以危言相支調云。初﹐直泊岑港﹐宗憲欲戰﹐慮不勝﹐乃力主撫議﹐檄總兵盧鏜﹐往來直舟爲盟甚堅﹐直來官以都督署司﹐海上通互市。直亦自奮﹐言能肅淸海波。遂與葉碧川等﹐挺身來見。宗憲以賓禮遇之﹐使指揮某爲館主﹐給與大肩與出入﹐復出薪﹑米﹑肉﹑酒供饋其舟﹐人日費百餘金﹐且交質爲信﹐保無他虞。宗憲以狀上﹐然不敢悉其故。旣而上謂﹕直﹐元凶﹐不可救命﹐棄市。宗憲得旨﹐大愧﹐沮然不獲已矣。密檄按察使﹐收直系桌司獄﹐且諭令稍緩﹐恐急則激之去﹐然其實欲陰逸直﹐顧前盟也。而將歸責於按察使。按察使覺之﹐乃急收直﹐竟服上刑。宗憲復以爲功﹐謂前招納爲祕計﹐非本心也。朝廷信之。加宗憲太子太保﹐余升賞有差。然直𨿽就誅﹐而三千人無所歸﹐益恚恨﹐謂我不足信﹐撫之不復來矣﹗日散掠閩﹑越﹑淮﹑揚間﹐爲禍更慘。

●嘉靖三十七年

二月﹐倭犯潮州之鮀浦﹐攻蓬州千戶所﹐僉事萬仲分部水陸兵馬﹐東西哨攻之﹐臨敵而哨兵皆潰﹐領哨千戶魏嶽﹑髙洪俱死。

倭犯福州﹐巡撫阮鶚不能禦﹐取庫銀數萬兩及攺機數百匹﹑金花牙轎賂之﹐以新造大舟六艘﹐俾載而去。

四月﹐倭寇二十四艘約數千人﹐掠臨海之三石鎭﹐總督胡宗憲驅走之。

倭千餘攻惠安﹐知縣林咸率丁壯乘城禦之﹐倭攻五晝夜﹐不克﹐丁壯死者數百人﹐倭亦頗有損失﹐乃引去。

倭攻福淸﹐破之。執知縣葉宗文﹐劫庫獄﹐殺虜男婦千餘﹐縱火焚官兵廨捨。舉人陳見率家僮禦賊﹐不克﹐與訓導鄔中涵同被執﹐罵賊而死。

五月﹐福建倭結ズ﹐自海口出港。參將尹鳳督武舉楊承業等﹐引舟師擊之。衝沈賊舟七艘﹐斬首六十八級﹐生擒七人﹐余舟敗遁。鳳等復追至東洛外洋﹐及七礁﹑白大棕﹑衣大洋等處﹐斬首百有餘級﹐生擒十有六人﹐銃傷及溺水死者甚眾。福與之患﹐由是少熄。

惠安知縣林咸﹐率兵攻倭於縣境之鴨山﹐乘勝追奪﹐陷賊伏中﹐死之。

六月﹐倭寇分犯同安﹑長樂﹑漳泉諸處﹐攻福淸﹑南安二縣﹐破之。巡按禦史樊獻科以聞﹐上命趣巡撫王詢赴任﹐集兵追剿﹐殲於海口。在漳﹑泉者﹐亦創殘遁去。已而敍功﹐升參將黎鵬舉職﹐充鳴事官。奪守巡官參政萬衣﹐副使邵楩等俸﹐俱戴罪殺賊。下福淸知縣黃文宗﹑南安知縣塗光裕於禦史問。

七月﹐以浙江岑港海寇未平﹐詔奪總兵兪大猷﹑參將戚繼光﹑把總劉英等職﹐期一月內蕩平﹐如過限無功﹐各逮系至京問﹐並奪兵備副使陳元琦﹑曹金等俸。令總督胡宗憲督之剿賊﹐若失事者﹐連坐。初﹐胡宗憲遣還毛海峯誘降王直﹐及至直下獄﹐海峯遂絕﹐與倭目善妙等五百餘人燒船登岸﹐列柵舟山﹐阻岑港而守。官軍四面圍之﹐𨿽頗有斬獲﹐然海中數苦毒霧﹐賊憑髙死鬥﹐我軍莫利登先﹐多陷沒者。是時﹐新倭大主朝議﹐慮其先後並合﹐爲害將大。屢下嚴旨﹐趣宗憲督諸將及時平賊。宗憲懼得罪﹐乃上疏﹐侈言陸戰功﹐謂賊𨿽未殄﹐然可期月而待。於是科部極言其欺誕﹐並劾失事諸臣之罪﹐乃有是命。

十月﹐岑港倭移巢柯梅﹐總督胡宗憲屢督兵討之﹐不能克。於是禦史李瑚追劾宗憲私誘王直啟釁。禦史王本固﹑南京給事中劉堯誨﹐亦劾其老師縱寇濫叨功賞﹐請行追奪。堯誨又言﹕前淮揚之變﹐知府石茂華﹑劉崇文等﹐嬰城自保﹐顧得援軍之力﹐卻賊冒賞。禦史馬斯臧﹐僞增功次﹐亦當並治。兵部覆﹐請切責宗憲﹐而令查盤科道羅嘉賓﹑龐尙鵬並勘斯臧等事。上曰﹕宗憲軍務重寄﹐宜去與畱﹐其令廷臣集議﹐母黨護依違斯臧等﹐本兵旣據擬賞矣﹐如何又勘其並議上。於是成國公朱希忠等﹑吏部尙書吳鵬等議言﹕宗憲功多﹐當切責畱用﹐如部議斯臧等事﹐已前決﹐當置勿問﹐如上旨。上手答曰﹕妖賊王直﹐罪浮贓富﹐本宗憲用計誘獲﹐人皆知者﹐小人嫉功﹐會彼奏上玄瑞﹐遂爾有言﹐朕覽諸疏付之丞弼議﹐擬用存公論耳﹗是豈不分是非﹑不明功罪﹖宗憲其仍奮用心平賊﹐以副簡眷。未幾﹐宗憲疏辯言﹕王直爲東南大患﹐節經兵部題奉﹐欽依先有購求之文﹐後有許降之議﹐臣仰豕廟算﹐不惜身家﹐百計以圖之﹐玆幸擒獲。言者乃誣臣爲私誘﹐詆臣爲專擅﹐又以今歲繼來之寇﹐謂由臣擒直啟釁致之﹐是將嫁無窮之禍於任事者之身。昔歲臣任巡按時﹐徐海﹑陳東﹑麻葉﹐已盤據松江﹐結巢柘林﹐攻城破邑者四年矣﹐王直黨果何人﹖招致何人﹖啟釁乎﹖矧直猾譎善戰﹐久�海上﹐昔年以孤舟駐泊列表﹐兪大猷時爲參將﹐以福船五十艘攻圍數月﹐竟爾逸去﹐以此觀之﹐此非可以力勝﹑非可以常視之也﹗方直跳梁海洋﹐中外驚詫﹐以爲猛獸毒蛇﹐不啻丘富臣君﹐辛積慮幸而獲之。乃言者復以麼魔視之。夫直誠麼魔﹐與海上事無輕重也﹐不足爲臣功已矣﹐而又安得爲臣大罪耶﹖臣力竭智殫﹐怨多毀集﹐願舉力以除舟山餘孽﹐退伏斧鉞﹐惟聖明裁察。上復報曰﹕卿計獲妖賊﹐人所皆曉﹐特以獻瑞故不敢直指引軍事以害卿﹐宜揭誠展布﹐以平余氛﹐不允辭。

●嘉靖三十八年

正月﹐胡宗憲以倭患未弭﹐春汛伊邇﹐請募山東民兵三千﹐選委謀勇將官﹐督駐蘇﹑松﹑常﹑鎭防守。兵部覆議從之。

廣東原屯黃岡倭賊﹐流劫海陽﹑饒平﹑潮陽﹑惠來等處。

浙江永嘉縣良醫王沛﹐招集鄕兵斬倭﹐戰於梅嶺﹐死之。胡宗憲以聞﹐詔贈太僕寺丞﹐立祠祀之﹐蔭一子。

二月﹐廣東流倭突犯福建﹐詔安官兵禦之﹐賊引眾犯漳浦。

三月﹐倭犯浙江﹐自象山河家■﹝石覽﹞﹑金井等處﹐焚舟登岸。海道副使譚綸引兵與賊戰於馬崗﹐敗之﹐斬首七十七級。

總督胡宗憲言﹕舟山殘孽移住柯梅﹐卽其焚巢夜徙﹐力已窮蹙﹐小船浮海﹐勢易成擒。而總兵兪大猷﹑參將黎鵬舉﹐防禦不密﹐邀擊不力﹐縱之南奔﹐播害閩廣﹐失機殃民﹐宜加重治。上命逮系大猷﹑鵬舉來京訊治。柯梅倭之造舟開洋也﹐宗憲實陰遣之﹐故不令諸將邀擊﹐及倭旣出舟山﹐卽駕舟南泛﹐泊於浯嶼﹐焚掠居民。由是福建人大噪﹐謂宗憲嫁禍南道。禦史李瑚﹐遂訐參宗憲﹐數其三大罪。瑚與大猷皆福建人﹐宗憲疑大猷漏言於瑚﹐故諉罪大猷﹐以自掩飾如此。

倭犯江南崇明縣治﹐泊舟三沙﹐登岸焚劫。

四月﹐江北倭趨通州﹐總兵鄧成遣兵禦之﹐敗。指揮張容被殺﹐倭進據白浦鎭。

初﹐倭僧淸授﹐隨侍郎楊宜所遣鄭舜臣至寧波。未幾﹐總督胡宗憲所遣生員蔣洲﹐復以僧徳陽至﹐俱上書求貢市﹐朝議未允。令量賞遣歸。未行﹐而王直就擒。宗憲疏言﹕倭情可見﹐不必遣還﹐然畱之浙西非宜﹐請用洪武問例﹐發四川各寺安置。兵部議從之。

時江北兵備劉景韶以遊擊丘升等擊原駐白浦倭於丁堰﹑如臯﹑海安﹐三戰皆捷﹐斬首百餘。賊乃進掠通州﹐謀犯揚州。景韶復督升等以火攻其老營﹐擊敗之。斬首八十級﹐焚死一百七十九人。賊奔入潘家莊﹐盡銳攻之﹐斬首一百二十八級。初自南沙登岸犯通州倭﹐至是剿絕。

廟灣倭又合眾來攻淮安﹐參將曹克新禦之。戰於姚家蕩﹐自寅至申﹐賊大敗﹐斬首四百七十八級。賊遁入姚莊﹐我兵縱火焚莊﹐死者二百七十餘人。餘賊奔陳莊﹐我兵追斬七十四級。賊乃退入廟灣拒守。

劉景韶督兵擊倭於邱莊﹐斬首四十五級。賊西走。次日﹐我兵復與戰於新州﹐斬首七十八級。賊泛新河口遁入民莊﹐我兵以火攻之﹐凡再戰﹐斬首二百六十級。餘賊悉焚死﹐無一人脫者。是時﹐江北流劫之倭﹐悉殄。惟廟灣大夥據險固守不出﹐水陸兵環其四面攻之。

福建新倭大至﹐且多賫攻﹐具先攻福寧﹑連江﹑羅源等處﹐流劫各鄕﹐遂攻福州府城﹐經旬不克。乃移攻福安﹐破之。參將黎鵬舉﹐以舟師擊倭於海中七星山﹑屏風嶼﹐斬首六十七級﹐生擒六十八人。時沿海若長樂﹑福淸等境﹐悉有倭舟。廣東流倭往來詔安漳浦間。浙江前歲舟山倭移舟南來者﹐尙屯浯嶼﹐加之新寇徧福﹑漳﹑泉﹐無地非倭矣。

五月江北兵攻倭於廟灣﹐衝其巢﹐斬首四千餘級。我兵死傷過當﹐復退守之。時賊守甚固﹐巡撫李遂以我兵鼓戰而疲﹐宜圍困之﹐賊日久無食﹐且水陸斷其行道﹐可收全勝。通政唐順之以爲玩寇。乃自擐甲持矛麾兵以進﹐屢挑戰﹐賊終不出。遂督兵入險﹐賊奮銳東西衝﹐我兵擁進﹐彼此皆傷。然賊復稍稍出掠﹐覓舟援道﹐爲走計矣﹗順之自知失計﹐以爲賊未可平﹐乃駕言經略三沙倭南去。

福建倭屯浯嶼經年﹐乃前舟山寇隨王直至岑港者也。至是開洋去﹐其毛海峯者﹐復移眾南﹛奧山﹜建屋而居。

倭寇二十餘艘屯崇明縣三川沙。總督胡宗憲檄總兵盧鏜帥師攻破之﹐前後斬首一百餘級﹐寇遁去。宗憲以捷聞﹐賜賚有差。兼言通政唐順之贊畫功。已而擢僉都禦史﹐未幾﹐卒於官。

倭圍廟灣日久﹐副使劉景韶督卒塡濠塹﹐覆兵逼壘而陣。賊終不出。乃令水兵載葦縱火焚其舟﹐復水陸進擊﹐倭潛遁入舟﹐官兵進據其巢﹐追奔至蝦子港﹐斬獲頗多﹐余倭無幾﹐不能復戰﹐乘風開洋而去。

福建永福倭舟出梅花洋﹐參將尹鳳等以舟師分擊之﹐斬首百餘級﹐生擒九人。旣而﹐倭復回舟﹐泊澳頭。未幾﹐復遁﹐鳳等復以水兵追擊於橫山﹐斬獲其眾。

七月﹐原屯三沙倭賊突犯江北﹐由海門縣七星港登岸流劫﹐過金沙西亭﹐將犯揚州。參將丘升並力禦之﹐戰於鄧家莊﹐賊敗走仲家園﹐復追至鍋團﹐升輕騎先追﹐賊覘無後繼﹐盡銳來衝﹐升馬蹶﹐被殺。已而官軍大至﹐賊懼奔遁。宗憲以聞﹐贈升都同知﹐蔭一子﹐世襲。

八月﹐江北倭自鄧家莊敗後﹐沿海覓舟不得﹐我兵尾之於劉家橋﹑白駒沙等處﹐寇餒甚﹐奔莊﹐我兵圍之。時劉顯兵至﹐江北兵令顯先登﹐各營繼進﹐縱火衝擊﹐自辰至酉﹐巢破﹐斬二百十四級。賊奔白駒沙﹐我兵追擊﹐又敗之於七竈﹑茅花墩﹐共斬首四百餘級﹐盡殄焉。

●嘉靖三十九年

二月﹐倭寇六千餘人流劫﹐潮州等處告急﹐兵部言﹕閩廣二省﹐俱鄰南海﹐倭奴侵軼廣中﹐皆以閩人爲向導﹐今其勢張甚﹐在兩廣固當克期誅剿﹐在福建撫臣亦難辭縱賊賠患責﹐請令巡按﹑禦史通核功罪以聞﹐報可。

三月﹐給事中王文炳言﹕邇者浙直倭患稍寧﹐而閩廣警報踵至﹐蘇﹑松﹑淮﹑揚間﹐博徒﹑悍卒所在驛騷﹐宜敕下本兵議所以安民﹑蓄兵﹑絕寇之策。邵議﹕安民之策﹐莫若去不急之務﹐捐無名之徵﹐重懲貪官酷吏。蓄兵之策﹐莫若訓練各處鄕兵﹐至隸籍行伍者﹐則責之軍衛﹐募之民間者﹐則責之有司。絕寇之策﹐宜令沿海有司﹐按籍所部居民有與盜賊通者﹐許同裏首告﹐卽置之法﹐仍追所犯銀三十兩給賞。又有無賴惡少﹐竄入軍中﹐功立報效﹐贊畫名色﹐平居坐糜公廩﹐有事爭冒首功﹐此輩亦將來禍本﹐宜一切禁革。上皆納之。

五月﹐加胡宗憲兵部尙書兼右都禦史﹐仍督沿海軍務。初﹐南京禦史李瑚劾宗憲邀功致寇﹐下兵部議詳覆﹐上不問。已而閩﹑廣﹑浙﹑圻倭寇日熾﹐福建巡按樊獻科請趣宗憲赴閩應援。浙江巡按周斯盛請敕兵部趣宗憲督師剿寇﹐以弭海患﹐宗憲仍泄泄如故。已而寇稍解散﹐竟以功進官﹐沿海撫﹑巡諸官悉聽都制﹐其體統如三邊﹐而勛臣總兵亦由掖門通謁﹐庭拜下風矣﹗

●嘉靖四十一年

十二月﹐倭陷福建永寧衛﹐大掠數日而去。三月復攻永寧城﹐陷之﹐大殺城中軍民﹐焚毀房屋幾盡。

叛民江一峯等﹐盡發泉州諸山壕﹐守備歐陽深等率兵進討﹐大破走之﹐生擒一峯等﹐皆伏誅。泉地始寧。

倭犯懷安縣﹐提督都禦史遊震得檄兵剿之。時坐營指揮王毫帥三衛軍﹐福州府通判彭登瀛﹐帥鄕兵﹐先當賊﹐失利﹐歸罪於毫。震得執毫﹐笞之﹐斬隊長以下四人﹔三衛軍不服﹐有怨言。會副使汪道昆閱摻教場﹐遂大噪﹐格殺鄕兵數人﹐求殺登瀛﹐不得﹐屯城南﹐久之乃散。

●嘉靖四十二年

十月﹐倭犯福建﹐其自浙之溫州來者﹐合福﹑寧﹑連江登岸海賊﹐攻陷壽寧﹑政和﹑寧徳等縣﹐自廣之南嶼來者﹐合福淸﹑長樂登岸海賊﹐攻陷玄鐘﹐所蔓延及於龍巖﹑松溪﹑大田﹑古田之境﹐無非賊者。

初﹐浙江參將戚繼光等﹐旣連破賊於林墩港等處﹐閩之宿寇盡平。繼光引兵還浙﹐遇倭自福淸東營嶼登岸﹐麾兵擊之﹐斬首百八十級有奇﹐遂行。而倭寇至者日眾﹐始犯邵武﹐殺指揮齊天祥﹐轉掠羅源﹑連江等縣﹐殺遊擊倪祿﹐遂攻玄鐘所城﹐及寧徳縣入之﹐乘勝直抵興化府﹐攻城不克﹐乃合兵薄城下圍之且匝月。巡撫遊震潯以狀聞﹐部覆﹕賊以旬月內連破數城﹐如入無人之境﹐帥府而下職守謂何﹖顧事急之際﹐姑俱令戴罪立功﹐請調新募義烏兵一枝﹐以戚繼光統之﹐仍起丁憂參將譚綸﹐與都督劉顯﹑總兵兪大猷等﹐同心共濟﹐以收奇功。上從之。

十一月﹐都督劉顯率兵應援興化。初﹐顯大兵畱江西剿海寇﹐所提入閩卒不及七百人﹐且疲屢戰﹐倭新至﹐勢眾且銳﹐顯知不敵﹐乃去府城三十里﹐隔一江﹐按兵不進。至是欲掩逗畱之罪﹐始遣五卒賫文詣府約﹐欲率兵赴城禦敵。賊獲五卒﹐殺之。用其職銜僞爲顯文約某日夜某時分﹐率兵潛入城中應援﹐勿舉火作聲﹐恐賊驚覺。擇姦細五人﹐詐爲劉卒﹐賫入。時參將畢髙﹑參政翁時器在城﹐信之。至期﹐賊冒劉兵入城﹐人莫之疑。賊旣大入﹐忽爾殺入﹐城中驚亂。畢髙﹑翁時器﹐及衛掌印指揮徐將等﹐皆倉皇縋城走﹐城遂陷。同知吳世亮爲賊所殺﹐賊遂據城中三閱月﹐殺擄﹑劫掠﹑焚毀﹐慘毒備極。劉顯乘亂擄執城中逃出婦女﹐時有閒住參政王鳳靈繼妻年少﹐亦爲劉顯擄去。賊旣飽其欲﹐始如平海衛﹐欲擄船泛海去。

十二月﹐原屯興化倭結巢崎頭城﹐與都指揮歐陽深相拒﹐久之不出。深望見其兵少﹐輕之﹐直前挑戰﹐伏發﹐深與其下數百人皆戰死。賊遂乘勝攻陷平海衛。

以倭陷興化﹐命提督兩廣都禦史張臬﹐總督廣﹑閩軍務﹐調兵馬分部擊之。罷巡撫遊震得回籍聽勘。令總兵劉顯﹐戴罪剿賊。逮參政翁時器﹑參將畢髙至京問罪。初﹐興化敗書聞﹐震得已坐失事奪俸。旣而巡按禦史李邦珍言﹕震得一籌莫展﹐宜簡命大臣有濟變才者﹐假以重權﹐亟往拯之。南京科道範宗吳﹑張士佩等﹐亦言賊薄興化時﹐震得詐疾告休﹐及城陷﹐則避之福淸﹐不肯督兵救援。顯屯軍江口﹐遠在三十里外駐營﹐未聞提兵決戰﹐而時器與髙﹐聞變卽縋城宵遁﹐尙未識其所往。請各寘之理。俱下兵部﹐議覆﹕大臣有威望﹑累著擒賊功者﹐一時無如臬賢﹐宜重用之。震得等誠駑怯﹐有罪﹐但題素得士心﹐臨敵易將﹐恐一時難其代者﹐宜令立功自贖﹐俟事寧並論。上然之﹐乃有是命。

平海倭引兵出海﹐把總許潮光以輕舟抄之﹐斬首四十九級。賊乃進焚其舟﹐還屯平海。

副總兵戚繼光﹐督浙兵至福建﹐與總兵劉顯﹑兪大猷﹐夾攻原犯興化倭賊於平海衛﹐大破平之﹐斬首二千二百餘級﹐火焚﹑刃傷及墮崖﹑溺水死者無算。�所掠男婦三千餘人﹐獲得衛所印十五顆﹐自是福州以南諸寇悉平。

故海寇王直餘黨洪迪珍降﹐伏誅。珍﹐漳州人﹐初與直通番﹐後直敗﹐其部下殘倭乃依迪珍往來南﹛奧山﹜間﹐懼官軍誅之﹐聲言聽撫﹐而剽掠如故。至是勢窮﹐率其子文宗﹐自詣福建海道副使邵楩所﹐願立功自效。總督張臬收下獄﹐馳疏以聞﹐詔﹕卽其地誅之。

●嘉靖四十三年

二月﹐時舊倭萬餘攻仙遊城﹐圍之三月。戚繼光引兵馳赴之﹐大戰城下﹐賊敗﹐趨同安。繼光麾兵追至王倉坪﹐斬首數百級。餘眾奔漳浦之蔡丕嶺﹐繼光督各哨兵入賊巢﹐擒斬數百人。閩寇悉平﹐殘寇得脫者﹐流入廣東界﹐掠魚舟入海。

三月﹐歸善盜溫七﹑伍端作亂﹐總督張臬檄參將謝敕討之。敕不爲備﹐爲盜所乘﹐殺指揮王佐等。敕懼﹐逃歸原衛。未幾﹐溫七兵亦敗﹐被擒。端自縛至軍門﹐求殺賊自效。端卽所謂花腰封也。總兵吳繼爵﹑兪大猷受其降。提督吳桂芳至﹐因使擊賊﹐官軍繼之﹐圖倭於鄒塘﹐連克三巢﹐焚斬四百餘人。捷聞﹐上命各加賞賚。

●隆慶平倭﹝附﹞

隆慶二年﹐倭分道犯廣東化州﹑石城縣﹐攻破錦囊所﹐殺千戶黃隆﹐又陷神電縣城。一時吳川﹑陽江﹑髙州﹑海丰等﹐並遭焚劫。而山寇黃朝泰等復起﹐勢甚猖獗﹐官兵不能禦。提督軍務侍郎殷正茂以聞﹐自劾待罪﹐兵部以正茂初至任﹐宜赦﹐弗問。上曰﹕廣東舊賊未至﹐新倭復熾﹐至陷城池﹐皆守臣向來怠廢玩愒﹐守禦無策所致﹐罪不可宥﹐通候事寧核治。殷正茂素有才略﹐玆初任事﹐其督率將領﹑司道等官﹐悉力驅剿﹐務期蕩滅。其地方機宜﹐悉聽破格整理﹐敢有梗撓者﹐奏聞重治。

廣東倭入犯新寧﹑髙平等處﹐官兵與戰於外村島嶼﹐皆捷﹐俘斬二百餘人﹐焚﹑溺死者甚眾。事聞﹐詔下﹐禦史核功具奏。

兩廣總督殷正茂奏撫民許瑞出兵攻剿倭寇﹐生擒七十八人﹐斬首二十五級﹐請授把總職銜﹐以示優異。兵部謂廣盜未淸﹐姑厚其賞﹐令盡剿諸賊﹐乃並授官。上命如部議。

●倭誌

日本﹐古倭奴國﹐在大海中﹐於閩浙爲東北隅﹐其國名以王爲姓﹐世世不易。文武官僚亦然。有不����。郡至五百七十三。然皆依水附嶼﹐大者不過中國一村落而已。戶可七萬餘﹐課丁八十八萬三千有奇。自元師討日本者沒於水﹐不得志﹐日本亦絕不復來貢。髙帝初﹐遣使臣趙秩諭降之﹐僧祖朝來貢方物。十三年﹐丞相胡惟庸謀叛﹐令伏精兵貢艘中﹐計以表裏挾上﹐卽不遂﹐掠庫物乘風而遁。會事露﹐悉誅其卒﹐而發僧使於陜西﹑四川各寺中﹐著訓示後世﹐絕不與通。於是遣信國公湯和等﹐沿海規畫﹐自南直隸﹑山東﹑浙江﹑福建﹑廣東﹑西﹐咸置行都司﹐以備倭爲名﹐犬牙盤錯矣。永樂初﹐太監鄭和等賫賞諭諸海國﹐日本首先歸附。詔厚賚之﹐封其鎭山﹐賜勘合百道。與之期﹐期十年一貢。無何﹐三千人犯遼東﹐爲都督劉江所破殺無噍類。自是斂迹﹐不敢大爲寇﹐而小小抄盜亦不絕﹐或其主不知也。其貢則恆多先期而至﹐要以利中國給賚與互市爲利耳。嘉靖初﹐其主幼沖﹐不能制羣臣﹐右京兆大夫髙貢﹐使宋素卿貢。亡何﹐左京兆大夫內藝典﹐遣宗設貢﹐咸彊請勘合。後先至寧波﹐爭長不相下。宗設眾盛於宋素卿﹐遂攻敗之﹐追北至紹興﹐躪諸郡縣﹐殺掠以千計。都指揮劉錦及千百戶等官﹐遇之皆死。後以詔指諭且下宋素卿獄﹐始肯聽徐徐解﹐自是有輕中國心矣。而中國亡命者多跳海聚眾爲舶主﹐往來行賈閩﹑浙之間﹐又以財物役屬勇悍倭奴自衛﹐而閩﹑浙間姦商猾民其利厚﹐私互市違禁器物﹐咸托官豪庇引﹐有司莫敢誰何。黠者又多取其責匿去﹐莫與酬。舶人怒則輒有所殺害﹐而他舶不爲商渚﹐又行剽掠海中。漸彰聞。朝廷慮之﹐乃特設閩浙巡撫﹐開軍門﹐聽以軍法從事。而所用撫臣朱紈﹐素潔廉﹐然銳果壯往﹐則日夜練兵甲﹐嚴糾察﹐數尋舶盜淵藪﹐破誅之。而又嚴根株通海者﹐令迫急。諸豪右咸惴惴。重足立其仕宦貴臣﹐相呴紈不休﹐竟以擅殺逮紈。及置二司用事者於理。紈恚﹐自殺乃罷﹐巡撫不復設。而舶主土豪益自喜﹐爲姦益甚﹐官司視以目莫之禁矣。壬子﹐賊始犯臺州﹐破黃巖﹑象山諸邑。議復設提督都禦史﹐用家嚴爲之。時沿海衛所軍久廢弛﹐不習戰﹐軍府艸創﹐財用殫屈。家嚴於是益召募驍勇﹐委良將﹐申約束﹐婁諜其巢穴覆之﹐斬獲以千計。於是移舟而南犯吳松郡﹐一郡固都會﹐素沃饒﹐而其民愈怯弱。賊至則咸壞散不支﹐稇載而去。所被攻剽郡邑﹐爭以檄書上聞﹐巡撫﹑操江憲臣相繼罷﹐而家嚴又以雲中急﹐攺節鉞。

天子數憂東南﹐計用張經矣。倭賊勇而戇﹐不甚別生死﹐每戰輒赤體﹐提三尺刀舞而前﹐無能捍者。其魁則皆閩浙人﹐善設伏﹐能以寡擊眾﹐反客主勞逸而用之﹐此所以恆勝也。大羣數千人﹐小羣數百人﹐比比■﹝口胃﹞起。而舶主推王直爲最雄﹐徐海次之﹐又有毛海峯﹑彭老不下十餘帥。張經者﹐南京兵部尙書也。朝計調二廣狼土兵討之﹐而經舊嘗爲彼總督﹐有威惠﹐經亦慷慨以平賊自負﹐故用爲大帥。節制當天下半﹐得以便宜行事﹐開府辟召諸郎署參佐﹐中外忻忻﹐謂賊旦夕盡矣。然經素貴侈靡﹐行事有承平風﹐而諸特用大將何卿﹑沈希儀等﹐名位極老而驕﹐新進之士又傈猾﹐果往速退﹐田州瓦氏及山東槍手兵﹐連戰敗去﹐經望實稍稍損矣。而侍郎趙文華出督察﹐文華繇上疏行有所負挾﹐顧指淩經。而經以大臣自重出其上﹐文華恚﹐則疏連劾經﹐謂其才足辦也﹐特家閩避賊仇﹐故嚿唶縱賊爾﹗而會兵科亦有言﹐上怒甚﹐趣使捕徵經﹐經則已聚兵大破賊於嘉興﹐斬首二千級﹐溺水死者稱是。兵科言宜畱經﹐以賊平自效。不聽﹐並巡撫李天寵皆論死。文華旣已攘其功﹐則奏超巡按禦史胡宗憲代﹐天寵督臣亦有更置。由是中外文武惴惴空足﹐立憂不在倭矣﹗文華俄還朝﹐進太子太保﹐工部尙書﹐而宗憲亦遂以兵部侍郎總督。無何﹐徐海入寇﹐圍巡撫阮鶚﹐躪浙地﹐告急疏上。尙書趙文華請出督﹐許之﹐其進止機宜如張經加重。乃與宗憲誘徐海降﹐而合兵掩捕平之。徐海死﹐進文華少保﹐宗憲亦遷右都禦史。又明年﹐獲王直。王直者﹐故徽人也﹐以事走海上﹐後爲舶主﹐頗尙信﹐有盜道﹐𨿽夷主亦愛服之。而其姓名常借他舶﹐以是凡有入掠者﹐皆云直主之﹐蹤迹詭祕﹐未可知也。宗憲亦徽人﹐乃以金帛厚賂誘之﹐云﹕若降吾﹐以若爲都督﹐置司海上﹐通互市。而直亦自奮言﹐必能肅淸海波﹐贖死命。宗憲與之誓甚苦﹐直信之﹐從入杭州。宗憲具狀聞上﹐然不敢悉其故。廷議﹐以直元凶﹐不可赦﹐棄市。宗憲亦得加太子太保﹐余遷賞有差。然其眾無歸者而寇﹐復犯淮揚﹐不利﹐連犯吳﹑越﹑巢﹑閩中﹐首尾七八歲間﹐所破城十餘﹐掠子女財物數百千萬﹐官軍吏民戰及俘死者﹐不下數十萬。𨿽時有勝負﹐雅不相當。而轉漕軍食橫賞賜幹沒入索中者﹐以鉅萬計。天下騷動﹐東南髓膏竭矣﹗胡松著《海圖說》﹐曰﹕始倭之通中國也﹐實自遼東﹐今乃從南道浮海﹐率自溫州﹑寧波以入﹐風東北汛。自彼來此﹐約可四五日程﹐蓋其去遼甚遠﹐而去閩﹑浙甚邇﹐若盡具國界﹐則東西也﹔長行可四五月﹐南北也。短行三月而皆極於海。其西北至髙麗也﹐必由對馬島開洋﹐順風僅一日二日﹔南至琉球也﹐必由薩摩州開洋﹐順風七日。其貢使之來﹐必由博徳開洋﹐歷五島而入中國﹐以造舟水手俱在博徳故也。貢舶回﹐則徑收長門﹐抽分司官在馬故也。若其入寇﹐則隨風所之﹐東北風猛﹐則由薩摩或五島﹐至大小琉球﹐而仍視風之變遷﹐北多則犯廣東﹐東多則犯福建﹝彭湖島分船或之泉州等處﹐或之梅花所﹑長樂縣等處﹞﹐若正東風猛﹐則必由五島歷天堂官渡水而視之變遷﹐東北多則至烏沙門分■﹝舟宗﹞﹐或過韭山海閘門而犯溫州﹐或由舟山之南而犯定海﹝經大猶洋入金塘蛟門﹞犯象山﹑奉化﹝由東西廚入湖頸渡﹞﹐犯昌國﹐﹝入召浦明﹞犯臺州。﹝入桃渚﹑海門﹑松門諸巷﹞正東風多﹐則至李西﹛奧山﹜壁下陳錢分■﹝舟宗﹞﹐或由洋山之南而犯臨觀﹝過漁陽山兩頭洞二姑山入蟶浦﹐則犯紹興之臨山﹑三山。遇霍山洋五島列表平石則犯寧波之龍山觀海﹞﹐犯錢塘﹝過大小衢徐山﹐入鱉子門赭山薄省城﹞或由洋山之北而犯靑村﹑南匯﹝過馬迹潭而西﹞犯太倉﹝過馬迹潭而西北﹞﹐或遇南沙而入大江﹝過茶山入瞭月嘴﹐涉谷櫝山而犯瓜﹑儀﹑常﹑鎭﹞。若在大洋而風欻東南也﹐則犯淮揚登萊。﹝過步州洋亂沙入鹽城口﹐則淮安﹔入廟灣港﹐則犯揚州﹔再越而北則犯登萊﹞若在五島開洋﹐而南風方猛﹐則趨遼陽﹑趨天津。大抵倭舶之來﹐恆在淸明之後﹐前乎此﹐風候不常難準定。淸明後﹐方多東北風﹐且積久不變。過五月﹐風自南來﹐不利於行矣﹗重陽後﹐風亦有東北者﹐過十月﹐風自西北來﹐亦非所利。故防海者﹐以三﹑四﹑五月爲大汛﹐九十月爲小汛﹐其停橈之處﹐焚劫之權﹐𨿽曰在倭﹐而其帆檣所向﹐一視乎風﹐實有天意﹐有備者率勝。前此入寇者﹐多薩摩﹑肥後﹑長門三州之人﹐其次則大隅﹑竺前﹑竺後﹑博徳﹑日向﹑攝摩﹑津州﹑紀伊﹑種島﹐而丰前﹑丰後﹑和泉之人亦間有之。蓋因商於薩摩而附行者﹐蓋日本之民﹐有貧﹑有富﹑有淑﹑有慝。富而淑者﹐或附貢舶﹐或因商舶而來。其在寇舶﹐率皆貧而惡。且山城居號令又不行於諸島﹐而山口﹑丰後﹑出云﹐又各專一軍﹝如中國總督府之儀﹞相吞噬。今惟丰後﹑彊頗並肥前等六島而有之﹐山口﹑出云俱以貪滅亡﹐倭蓋無常尊定主矣﹝山城君﹐倭王別號也﹞﹗先北虜﹐次南倭﹐志大害也。又次安南﹐志大舉也。又次哈密﹐志大謀也。夫哈密不矣﹐閉玉關﹐而絕西貢之路可也﹔安南﹐故𨿽故版圖夷之久矣﹐弗復可也﹔北虜不易勝者也。倭能勝而不得﹐所以勝之者也。練士卒﹐固險要﹐明賞罰﹐此書生談耳。究孰有易之者乎﹗夫虜與倭亂我者也﹐非欲有我者也﹐憂不在南北﹐而在中土﹔機不在將帥﹐而在朝廷﹔失不在地利﹐而在人心。嗚呼﹗亦未如之何已。

