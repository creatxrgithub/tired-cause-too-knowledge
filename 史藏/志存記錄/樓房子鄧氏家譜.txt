家譜第一

家譜序第一合抱之本﹐起於毫末﹔萬傾之洋﹐成於積水。夫萬民之眾者﹐必有其宗祖﹔血脈之繼者﹐必有其源流。人遠行而思其親﹐遠交而念其故﹐子久傳而憶其先。鄧氏子孫﹐傳至今日﹐凡百多代﹐因家譜散軼﹐其間多不可考。予之一脈﹐其先環縣洪徳杏兒鋪鄧氏也﹐曰洪徳之鄧氏﹐洪徳之鄧氏﹐曰四川之鄧氏﹐其餘盡不知。昔在夏時﹐帝仲康有子孫封鄧國﹐後世子孫以國爲氏﹐遂稱鄧氏。夏之始祖大禹爲姒姓﹐故鄧姓出自姒姓﹐此其一也。或曰出自子姓或曼姓。商之始祖爲子姓。黃帝之孫顓頊髙陽氏﹐曾賜少昊金天氏有功之子爲曼姓﹐殷時爲侯國﹐春秋時因與楚爲敵﹐爲楚所滅﹐鄧侯子孫思故國﹐攺姓鄧﹐遂稱鄧姓爲正宗﹐此其二也。其三者曰出自李姓。五代十國時﹐南唐爲宋所滅﹐太宗下令緝拿南唐宗室﹐李煜之孫李天和出逃﹐以其父封地爲氏﹐其後世遂稱鄧氏。其父乃李煜第八子李從鎰也﹐受封爲鄧王。此三者﹐紛論而莫一。然天下鄧姓﹐多出南陽﹐後漸周遷﹐徧於各地。「文革」以降﹐天下家譜﹑家信幾於毀滅殆盡。予訪祖父以求其要﹐略以記之﹐備我曹及後世念其祖。家譜第二譜系圖第一

家譜第三列輩傳第一治國治家之父傳

其名不詳﹐有子二﹐長曰治國﹐次曰治家。其事今亦不聞﹐世居洪徳杏兒鋪。家譜第四列輩傳第二治國治家傳

治國﹐排行第一﹐妻蘇氏﹐其子一﹐女一﹐名不詳。治國爲浪人。其在少時﹐因家貧﹐遂與鄕人結伴至新疆西口外澄金子﹐與一婦姘居。欲歸﹐言於姘婦曰「吾將歸﹐視妻兒﹐汝爲我備漧糧。」姘婦佯諾。及夜﹐乃陰匿巫人於治國枕下﹐治國遂卒﹐鄕人歸。治家﹐排行第二﹐有二子﹐長曰友福﹐次曰友生﹐其事不詳﹐世居洪徳杏兒鋪。家譜第五列輩傳第三海云之父及友福友生傳

海云之父﹐排行第一﹐妻王氏邦英﹐世居洪徳杏兒鋪。其子一﹐女二﹐一女嫁李氏。海云之父少時爲腳客﹐以驢從定邊往西峯馱鹽﹐與眾腳客結伴行。養家糊口﹐系其一人。是年正月初八﹝九﹞﹐語其妻曰「吾將出﹐汝爲我烙餅﹐以備途中食。」因無薪火﹐遂外出負薪﹐歸﹐心口劇痛﹐五日後乃卒﹐年不逾三十。至此有南遷之舉﹐舉凡九人。海云之父世居洪徳杏兒鋪。其妻邦英南遷之後攺嫁李家原王氏。葬李家塬。友福﹐排行第二﹐無子。友生﹐排行第三﹐養子曰海晏。二人生平事不詳。友福及妻與友生及妻俱在南遷之列。家譜第六列輩傳第四海雲海晏傳

海云﹐民國八年卽一九一九年十月十一日生﹐屬羊。其妻齊氏﹐民國十二年卽一九二三年三月二十八日生﹐屬豬。其子一﹐曰連科﹐其女二﹐長女嫁賣糧山楊茂學﹐次女嫁王山王剛。民國十七﹝八﹞年二月十三日﹐舉家南遷﹐時年海云九歲﹐亦在其中。九人者﹐蘇氏﹐王氏邦英﹐友福及妻﹐友生及妻﹐海云及其二姊妹。海云爲人謹愼﹐有辧才﹐不識字﹐然長珠算之術。後於「文革」時受人之誣﹐懼﹐自縊於堡子溝大杏樹上。未幾﹐文下﹐白其冤。初葬挪山﹐其妻齊氏卒於一九九一年正月﹐與海云合葬與大路山。海晏﹐友生養子也﹐居裴大岔﹐其事不詳。家譜第七列輩傳第五連科傳

連科﹐民國二十七年卽一九三八年八月二十八日生﹐屬虎。其妻周愛魁﹐民國三十二年卽一九四三年九月十三日生。其子一﹐曰志洲﹐其女一﹐曰粉梅。

