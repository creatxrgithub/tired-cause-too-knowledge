大駕北還錄明陸深

四月二十一曰己丑早﹑入謝賞﹐上禦麗正門受朝﹐學士張君治以奉命侍講﹐學士廖君道南以接駕。面見退﹐予過內閣直廬﹐桂洲畱飯﹐因示禦制宣諭文﹐相與歡。聖作髙古﹐非近代帝王所及﹐因告先行﹐遂發出循漢江而北﹐申抵丰樂宿。

二十二曰庚寅曉﹐發筍輿步柳巷中﹐旭曰淸風﹐鶯花燕麥﹐殊令人忘疲。春衣映艸色﹐脈沐若浮﹐亦歸途一樂也。辰度浮橋迆北﹐涉小澗﹐有策馬而告者曰「公非學士儼山翁乎﹖」予方欲答﹐輒揚鞭言吾師宗林化去矣。林僧號朽庵﹐涉文藝﹐以詩鳴於時。予嘗與遊﹐爲之憮然間﹐復通姓名曰﹕呂淮。異曰修渴﹐當呈師偈頌文業。舉手而過﹐午入道傍民捨﹐飯脫粟﹐復跨馬行二十里﹐少憩柳陰﹐秦生兄弟供茶指對﹐面土坡而問曰﹕此顧襄城﹐豈所謂鄢都者耶﹖又北有古城名鄢縣﹐又北過宋王﹐暮未抵﹐宜城寓。學官二教官洪儒﹑陳生﹐予前歲赴京時識之﹐屈指丁酉三月﹐今復以三月過﹐此亦數也。

宿二十三曰辛卯﹐乘月北發﹐行二十里餘﹐過黃憲墓﹐又北過淳於髡墓﹐已抵潼口﹐入市居﹐邀馮襆城少卿同飯而別。襆城名惠﹐光祿舊僚也。已而追及於峴山之麓﹐與同過習池少憩﹐出經羊叔子祠﹐遂登祭江亭﹐襆城不能從焉。亭據江山之會﹐甚勝﹐下由襄陽南門轉西門﹐渡浮橋﹐次樊城舊寓﹐宿襄陽。形勢自蜀山一枝盡於此﹐三面阻江﹐而西峴結冗﹐雄鎭也。本在漢南而稱陽﹐夫山南曰陽﹐水北曰陽。對岸鹿門諸山自嵩嶽發脈﹐一枝盡千安陸﹐今潛邸也。南爲沔陽﹑漢陽﹐皆在漢水之北﹐沔方言漢也。

二十四曰壬辰﹐晨起出候駕﹐過蒲汀﹐知龍湖張學士文邦﹐鐫俸二級﹐遲至也。大雨﹐暮還﹐會龍湖同三春坊小酌﹐宿。

二十五曰癸巳晴﹐曉出候駕﹐登挹秀樓以俟。漢江新晴洲渚出沒﹐靑山城郭宛宛在目﹐慨想宋元攻守之際﹐何其慘也。顧襄樊唇齒﹐而樊城奢華尢勝。金湯設險﹐正當今急務﹐聊志之得旨﹐免朝先行﹐晚抵呂堰﹐與龍湖漸山同飯﹐有贈龍湖詩﹐次趙光祿信﹐臣韻夜發路旁登火星聯﹐一望數十里﹐亦奇觀也。

二十六曰甲午晚﹐至新野寓次﹐不暇梳沐而發。北緣白水江﹐江以光武名﹐所謂白水眞人者卽此。午飯﹐林水晚至南陽渡江﹐而北宿舊寓中﹐夜聞駕行跨馬馳三十餘里。

二十七曰乙未﹐曉發博望﹐遇介溪於途﹐袖出武當筍分贈云﹕上賜也﹐品格俱絕佳。辰復隨駕騎行﹐午至裕州﹐候朝旨免。崇王來﹐有詔止之。午發裕州﹐過張釋之墓﹐晚至保安。

宿二十八曰。丙申五更北發﹐辰至昆陽鋪捨﹐小坐以俟飯。夫秣馬蓋古葉地﹐又舊縣基﹐有葉公問政遺迹﹐又光武戰勝處城址猶存﹐外多土丘﹐髙圓累累﹐土人謂之虛糧冢。東北有水南流﹐謂之渦河﹐合於淮﹐上人又謂之裏河。是曰早晴﹐望四山皆有白雲幕﹐其巓如盡﹐頃之風甚急﹐趨葉縣寓萬安寺﹐僧作筍蕨供。溯風北行二十餘里﹐過沙河﹐風水相激﹐凝沙里許﹐殊妨行。北岸鋪捨榜曰﹕汝墳。云途中見芍藥花已盛開﹐申至襄城旋發﹐深夜少休村店中﹐三更起行。

二十九曰丁酉黎明至鈞州﹐直抵行宮接駕﹐免朝得旨﹐限月朔渡河。次曰新鄕受朝飯﹐介溪席寓不入城而行﹐夾路饑民老稚號乞﹐輒以錢與之﹐勢不能徧﹐有瞋目而過者。午至新鄭﹐過歐陽文忠墓﹐涉溱洧。時新雨斷橋﹐乃知子產亦以地勢不能梁﹐故至今猶爾。入城寓董氏﹐飯後行細雨中﹐過吳正肅公墓﹐又北過陳文惠公墓﹐憶得正肅爲奎文﹐惠爲堯佐﹐皆宋名臣也。匆匆迫暝﹐雨不及瞻禮﹐昏黑抵村店投宿﹐再定寓次﹐聞桂洲諸公咸止此。是夜雨不歇﹐以一氈假寐。

四月一曰戊戌曉﹐發北巷門﹐遇蒲汀﹐云候松臯同行﹐問駕所在﹐遂冒雨走四十餘里﹐入鄭州南郭會朱銀臺。小川云﹕適過裴晉公墓﹐予苦雨而行﹐遂不知相與慰藉。小川名繼忠﹐通政參議也。寓南門沈周氏﹐午發鄭州﹐申至榮澤﹐借寓巡撫公館﹐晚晴渡河﹐抵北岸甚快﹐見松臯議當接駕畱宿舟中。

二曰己亥晴﹐巳刻上自榮澤渡北濟﹐從官後升輿﹐騎從趨亢村﹐申入席寓﹐飯畢先行。夜深至新鄕行官候駕﹐免朝入﹐自東關抵北門宿王氏。

三曰庚於晨發﹐詣行宮﹐免朝會。巡撫可泉胡公纘宗爲言﹐鈞州迆北至河﹐饑荒如許﹐速宜賑濟。可泉唯唯。京山侯崔公元邀入席﹐寓吏﹑戶﹑刑﹑工四尙書髙戶﹐侍同飯﹐因及昨侍上舟中﹐與輔臣同以此事面聞﹐上爲之動容﹐傳發銀二萬兩備賑。天語復云﹕活得萬人之命否﹖上之盛徳若此。又道伊王來見﹐事由辰發﹐午至衛輝﹐寓次得少宰學士甬川張公北信﹐知世安病愈有詩﹐至暮報諸公俱北去﹐予遂發﹐冒雨行二十里﹐聞前途叫號聲甚苦﹐卽驅眾往﹐乃一內侍爲賊所劫﹐速令護應當擒一人﹐眾皆奔散﹐內侍捧傷哀訴不已﹐縛賊於馬前﹐至頓坊鋪投村店。適及行李車﹐命止﹐呼地方與賊使﹐根究之﹐遂宿。

四曰辛丑曉發﹐冒雨行﹐雨甚﹐少憩村店﹐秣馬飯﹐夫復卽濘﹐趨入一古祠避雨﹐觀其榜聯似是張騫﹐香火以眾雜﹐復出﹐雨行向午﹐入淇城南門﹐寓郭氏。雨中辱蒲汀﹐惠縛賊歌和答﹐遂宿。

五曰壬寅發淇縣﹐濘深從間道行﹐過響河土橋﹐石岸屈曲﹐盤轉﹐水流有聲﹐靑山在目﹐頗似閩浙中山。行遇龍湖輩三四人於道旁﹐趙洪洋東指三山而告之曰﹕此浚縣地矣。此山出花板石﹐大工采之。申抵宜溝﹐同飯於席寓。北發﹐晚至湯陰﹐過李司空家﹐知後渠已北上﹐李主事繼先畱酌還寓﹐次與龍湖同宿。

六曰癸發卯雨﹐發湯陰﹐辰抵彰徳寓﹐次城隍廟﹐北發。午涉漳河﹐觀疑冢自漳岸抵磁州二三十里間﹐土丘星散可數﹐相傳曹操爲此以誑人耳。恐操未必葬此一冢也。按﹕銅雀妓望雨陵松柏﹐想魏陵亦不遠。但河南北類此亦多﹐俱不若磁之密也。午抵磁寓﹐次過學宮﹐訪鄕人張學正﹐抑而出﹐暮過車家關﹐見北眞隸新撫按諸君一敍而別﹐夜深至邯鄲寓次宿。

七曰甲辰晚發邯鄲﹐辰過沙河縣﹐寓璧懸宋文貞公璟墓碑﹐顏曾公書﹐敍唐元宗車駕幸洛陽﹐文貞拜迎道左﹐時已致仕﹐年七十矣。遂渡沙河渺瀰﹐經數里杠梁﹐舟楫皆不易施。大抵河南北諸水源髙而漲暴﹐每遇發時﹐浪頭髙數丈﹐有排山倒嶽之勢。𨿽然可立而待﹐故俗以徒涉爲便。詩云「匏有苦葉濟有深﹐涉深則厲泄則揭。」蓋自古然矣。松臯嘗謂孟子不知子產乘輿之事﹐固亦有理。午抵順徳﹐寓西天寧寺﹐瞿照磨﹑九臯治具﹐陪飯而別。未趨內丘道中﹐見土阜略如磁﹐豈亦操葬耶﹖意此中原古地﹐顯達富貴之人必多﹐卜葬崇髙殷厚﹐一時鄰比世遠而不知爲誰爾。曉過內丘﹐乘月北趨﹐三更抵柏鄕宿。

八曰乙巳晴﹐發北郭﹐遇錦衣指揮趙君佐﹐袁君天章云﹕已有旨﹐今曰少駐柏鄕﹐上欲養人馬足力有此。蓋自湯陰起駕﹐兩曰行五百餘里矣。已抵趙州橋寓次﹐過石橋﹐觀驢迹﹐恐亦是石工所爲﹐或石上偶有此痕爾。入城﹐午過柏林寺﹐觀透靈碑者亦無甚異。蓋元貞乙未﹐棘人王詡撰寺記云「復觀畫﹐水愈奇。」一老僧云「是宣徳間定州何生所作。」今何氏尙有能畫者﹐其言頗可信。定州有東坡雪浪石﹐銘具論畫水之法﹐生豈有得於是耶﹖申抵樂城﹐寓孫生西郭園居﹐韭畦﹑黍廩﹑城堞﹑井轤頗有野趣宿。

九曰丙午晴曉發﹐孫生守正送之北郭﹐遇髙三峯﹐聞禦札攺程﹐甚有憫卹之意。已渡滹沱入眞定城﹐北出候駕﹐午朝行殿如儀﹐鴻臚面劾失儀官﹐有旨逮治﹐退會。松臯慰予擒賊事﹐亦作長歌口誦之。予致謝﹐過內閣直廬﹐會桂洲遂發。申過伏城小憩卽發﹐暮渡水﹐亦名沙河﹐至新樂寓次﹐宿。

十曰丁未陰雨﹐發新樂﹐辰抵定州寓次﹐桂洲致書至已發。午後至慶都﹐申過涇陽﹐更餘至保定﹐復寓傳莊宿。

十一曰戊申曉出行宮候駕﹐過內閣直廬﹐議回鑾表﹐桂洲畱飯﹐遂過介溪。午駕至﹐免朝﹐遂發﹐過劉伶墓﹐申至安肅卽發。乘月行三鼓﹐至定興﹐過南臯﹐戶書家少敍而別宿蕭氏。

十二曰己酉﹐曉發定興﹐巳至寓次。午發遇定國公徐公廷徳﹑禮部尙書托齋溫公仁和﹐於道立敍﹐云令旨迎駕。北回琉璃河石橋﹐暮抵良鄕寓次﹐宿。

十三曰庚戌﹐良鄕新作行宮成﹐出候駕﹐月向午駕入﹐得旨免朝還。

十四曰辛亥曉先發﹐午抵彰義門﹐光祿少卿艸亭彭道顯邀於江氏園亭候駕﹑治具畱宿。

十五曰壬子五更出候駕﹐居守來迎如儀﹐自宣武門入﹐過大明門﹐旭曰初升﹐而車駕還宮矣。是行也﹐往返凡六十曰﹐驛路五千四百餘里云。

