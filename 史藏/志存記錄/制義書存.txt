劉熙載《制義書存》《制義書存》序制義書存稿自序

余昔所爲「制義」﹐自以爲不足存﹐多隨手棄去。縱未曾棄﹐而所置之處﹐他日遺忘﹐有自覓而不可得﹐舊書中余「五」義﹐偶撿得之﹐皆系少作﹐亦所謂不足存者也。然書旣待吾存之﹐而吾必棄之﹐書將謂我何﹐因存其其所以不足存。而名之曰「書存」﹐以不沒其實焉。子曰不然獲罪於天無所禱也聖人與權臣論天﹐而媚之說可息矣﹐夫人之以媚爲然者﹐皆不知有天者也。子言「獲罪」之「無所禱」﹐賈不可爽然自失乎﹐且人以非理之言嘗聖人﹐聖人必斥之﹐不以處權臣而異也。然第斥之而已﹐而不示以萬萬不可爲之則﹐則有以奪乎彼之所自恃﹐無以明乎我之所必尊。彼𨿽屈於口而不服於心﹐而所恃者﹐終未知其不足恃矣。夫子答王孫賈曰﹕於大夫苟言君子之所可爲者﹐我敢不謂然﹐而柰何以媚言也﹖夫君子尙欲正人之媚﹐豈忍自出於媚﹖君子尙不欲爲人所媚之人﹐棄忍爲效人媚之人﹐斯其爲不然也﹐不待辧而決矣。且夫世之工於媚者﹐皆知有禱﹐而不知其他者也。𨿽然﹐人獨不知有天乎﹖惟天與正﹐吾能正﹐則𨿽非有求於天﹐而可無愧於天。非此﹐則是天之待我者重﹐而我自輕也。輕則罪也。惟天諸直﹐吾能直﹐則𨿽不責報於天﹐而實可對夫天。非此﹐則是天之處我者嚴﹐而我自褻也。褻則罪也。是則﹐獲罪於天﹐可不爲之大懼乎﹗而彼善媚者﹐或別有意焉。滅之當敬也﹐君子念之﹐卽眾人亦豈不念之﹐而敢獲於罪﹖當亦自覺其無忌焉。彼惟見乎別有所祈﹐可以藉銷其重戾﹐而情之多悖者﹐遂一往而不顧其安。其獲罪也﹐恃其禱也。禱之不堪也﹐君子代人苦之﹐卽眾人亦豈不自苦之﹖而不惜於禱﹐當亦深恧而無行焉。彼惟見乎隱麗於罰﹐不復能挽其前愆﹐而途之可假者﹐遂立攀而固求其助。其獲罪也﹐亦以禱也。然果有所禱否乎﹖以義理之當守而言﹐則君子兢兢自懍者﹐要非慮無所禱而然也。一念不少乖﹐庶以全其付畀﹔一行無偶失﹐庶無忝於監觀。吾苟可以告無罪﹐𨿽或有持權以困我者﹐使之不得自伸﹐而其心固泰然也﹕若一言夫禱﹐縱可遂其所欲得﹐將焉置之面目之非矣﹖以禍福之有定而言﹐則斯人之齪齪有求者﹐皆無解於獲罪之實也。明旦有難辭之咎﹐而謂其無咎者﹐只見欺誣。屋漏有莫宥之辜﹐而貸以無辜者﹐適行暱比。人非豫有以遠罪﹐縱不忍違心而害直焉﹐以冀易辭逃譴﹐而其身已蹙然也。況一占乎禱﹐非惟不能有所寬﹐而更增加於前此所罹矣﹐蓋無所禱也。子大夫更思之﹐愼無以媚言可也。曰今之從政者何如子曰噫斗筲之人何足算也﹗不援士以爲問﹐卽僅求其「足算」而小得也。夫曰「今之從政者」﹐則其非士﹐子貢已明知之矣﹐特未知其猶「足算」而否耳。然何不察其爲「斗筲之人」之人也哉﹐且古大人之所以大過人者﹐器量耳。若待勢位權藉以爲重﹐則其中必有不足者矣。乃或𨿽無與於器量之人﹐而苟非其細已甚﹐定於一成者﹐斯尙可冀古人之不棄﹐君子亦何遽鄙之而不屑道也﹐何子貢繼問十而及者且不然乎﹖夫子歷言士之爲土﹐此其人皆非苟焉而已﹐豈第謂其「足算」也哉﹗子貢乃別乎此而問「今之從政者」﹐則其以爲非士也﹐已斷斷然矣。意固知從政資乎才實也﹐顧才實之贍﹐久不可期於酣豢之人。而按其生平﹐或猶有一二焉足睹其抱負﹐則亦將節取而不必深苛也。且之從政本乎行誼也﹐故行誼之純﹐久不可律於髙明之族。而綜其端末﹐或不以佌瑣焉自限其懷來則終且姑許以存一格也。而夫子則聞之而重有慨焉﹐曰「噫﹗賜尙不知今之從政者爲何如人乎﹖豈尙以之爲足算者乎﹖」從政者必有不自滿之量﹐而人始得以益之。且無論不自滿也﹐就令易滿﹐亦宜有所受而不遽滿也。而令之人﹐則蹙乎其不能受焉。縱或因事有咨﹐而善言終莫之聽用﹐是欲相益而無從也。吾人何爲而論夫不可相益也﹖從政者必有不可竭之量﹐而人始得以挹之。且無論不可竭也﹐就令易竭﹐亦宜有所施而不遽竭也。而今之人﹐則蕞然其不能施焉。惟計身圖之便﹐豈公義猶恃以共扶﹖是欲相挹而無從也。吾人何爲而論夫不可相挹也﹖是斗筲之人而已矣。顧有斗筲之人﹐而足算者耶﹖夫吾觀今之從政者﹐未嘗不自掩其斗筲也。彼慮示人以實﹐人將有相形者矣﹐則不得不設爲寬深優裕以鎭之﹐若與鬥筲者相懸絕焉。蓋底蘊易窮﹐則矜飾彌欲其取重﹐故日眩乎愚者之耳目﹐以爲吾果斗筲﹐何以從政而無患也﹖此自掩以求足算者也﹐而用心爲愈陋矣。夫吾觀今之從政者﹐又未嘗不自著其斗筲也。彼慮不示人以衡﹐人將有立異者矣﹐則不得不故爲稽實數以張之﹐若以其斗筲者爲程式焉。蓋自處於守數之末﹐正欲杜人以陳義之髙﹐故日倡爲風气之崇尙﹐以爲吾服從政﹐亦何能以斗筲之名爲避也﹖此自著而不求足算者也﹐而操術爲愈下矣。「何足算也﹗」夫子答子貢以此﹐其亦示以捨士更無可問者歟﹖立則見其參於前也在輿則見其倚於衡也有常存於心者﹐自隨境而若有見焉。夫以忠信篤敬存於心﹐斯無在而不若見之矣﹐豈以立與在輿而異也戰﹖且人之心逐於物者﹐常於境之所值無形向若構其形﹐而要之心存乎理者﹐亦正可卽無形以爲形。蓋理不可以有形滯之﹐而可以有形懍之。惟形於心﹐自形於境。而境之屋頂者﹐遂得隨舉以觀焉。忠信篤敬﹐其理非可以顯然見者也﹐而學者之心又不可無見於此者也。大抵外見其所見﹐不如內見其所見。只此忠信篤敬﹐而反而自證﹐旣微之或昧﹐不啻取諸其懷而去之也。且暫見其所見﹐不如內見其所見。而靜而自惟﹐日用之不親﹐而已悵乎其窮於無所接也。惟然﹐而見之不容已矣。然而見之難也﹐人當怠於所守﹐凡寢興寤寐皆不能定其心﹐而偶焉駐足﹐不待言矣。人不愼於所由﹐凡進退周旋﹐類不免馳其志﹐而皇然在道﹐更難知矣。則如立也﹐在輿也﹐皆人所易忽者也。立則見前﹐未見有參於前者也﹔在輿則見衡﹐未見有倚於衡者也。人之立也﹐其於可欣可欲之端﹐亦何所不見﹖而至於忠信篤敬﹐則若有物焉以蔽之。彼豈獨於立而蔽之耶﹖夫人於一事苟念之不忘﹐惟靜一之時﹐乃愈隱然其來會。若於立而不見之﹐則是以不見爲常然。而失之於未立﹐斷不能存於其立也﹐而參焉者不爾也。人之在輿也﹐其於紛至沓來之故﹐亦未有不見﹔而至於忠信篤敬﹐則若有途焉以隔之。彼豈獨於在輿而隔之耶﹖夫人於一物苟懍之無失﹐𨿽動作之地﹐不使暫與之相離。若於在輿而不見之﹐則是以不見爲固然。而不在輿而去﹐斷不能因在輿而畱也﹐而倚焉者不爾也。境之奇者﹐人或願於盡其心。而立與在輿﹐則有何奇也﹖夫因境之奇﹐而後盡吾忠信篤敬﹐是此心已爲奇所驚﹐而所見亦倏忽難憑矣。惟見其參倚者﹐惟能不以常而置之耳。境之難者﹐人或有以勵其志﹐而立與在輿則有何難也﹖夫因境之難﹐而後勵吾忠信篤敬﹐是此心已爲難所奪﹐而所見亦紛賾不專矣。惟見其參倚者﹐惟能不以異而忘之耳。夫然後行矣﹐汝豈可遽期其行﹐而不待其功之自至也耶﹖公孫丑問曰夫子當路於齊二章辧功與心﹐王道聖學兼備矣。夫功如管晏﹐不動心如告子﹐丑幾以爲足擬孟子矣﹐然必孟子非希文王﹑孔子者而後可。且王者之功﹐聖人之心﹐臺外內之道也。功欲被於世﹐心欲定於己﹐君子於此必有宗仰得力之自焉。而或有似是而非者雜出以相淆﹐則政治學術之歸﹐烏得不極言而詳辯乎﹖說在孟子答公孫丑矣。醜不嘗設言。夫子當路於齊」乎﹖凡所貴於當路者。在於功之可許。使孟子而難許﹐何以徵幼學壯行之抱﹖要其以仁政爲可許之實﹐在王道不在霸術也﹐而乃以管晏願之﹐可乎﹖夫卑視管仲者﹐有曾西矣。遜於路以賢﹐述先子之畏﹐此適形管仲之不足爲。而功亞管仲如晏子者﹐無論矣﹐且孟子所欲法者﹐文王耳。仲惟不及生文王之世﹐故以功烈而自矜﹐曾亦思文王之徳﹐其誰足以當乎﹖方文王以百里起也﹐初不聞以力假仁之舉﹐而徳莫阻其流行。𨿽言乎其勢﹐地﹑民之屬未廣焉﹑言乎其時﹐饑渴之望未深焉。然其施仁於武﹑周之前﹐自非有成湯﹑武丁六七君之賢聖﹐何以使殷之久而延﹖自非有微﹑箕﹑比干﹑膠鬲同異姓之輔相﹐何能免周之興而勃也﹖而王齊有具者﹐減不可視倒懸之困﹐不爲引手之援矣。醜又不設言「夫子加齊之卿相﹐得行道」乎﹖凡所貴於行道者﹐在於心之不動。使孟子而或動﹐何云無富貴貧賤之移﹖要其主道義爲不動之本﹐在聖學不在異端也。而猥以告子例焉﹐可乎﹖夫道近告子者﹐有盂賁矣。其賢者不過爲必勝之黝﹐又其賢者不過爲無懼之舍﹐此俱見告子之未爲難﹐而得聞大勇如曾子者﹐斯尙矣。故孟子所願學者﹐孔子耳。告子惟大昧孔子之道﹐使之心气之不求。其亦思孔子之聖﹐生民固未有乎﹖想孔子不得以百里君也﹐惟是以好學勤誨自居﹐而聖莫掩其獨至。𨿽謙言未能不惑﹐而實立知言之極焉﹐謙言未能不懼﹐而實爲持志養气之宗焉。是不惟拔出於凡民之上﹐卽伯夷﹑伊尹之淸任﹐猶未及其時中﹐卽宰我﹑子貢﹑有若之明智﹐僅得深其仰止也。而望古興懷者﹐誠不容失取捨之宜﹐而略異同之辧矣。齊人有一妻一妾一節乞於外而驕於家﹐心艷富貴者也。夫人至於乞﹐無可驕矣﹐乃設爲富貴以驕妻妾﹐乞人之心艷爲何如﹗且夫執「貧賤驕人﹐富貴安敢驕人」之說者﹐不善處貧賤者也。乃令之貧賤者﹐則又不然。今之貧賤者﹐不以己之貧賤驕人﹐而以人之富貴驕人。且不能以人之富貴驕人﹐而更設烏有之人之富貴以驕人。此其狀﹐於何得之﹖得之齊人。齊人者﹐乞人也﹐非富貴人也。乃不啻爲富貴人也者﹐以彼有一妻一妾處室﹐問其出而所與飲食者﹐而彼驕以盡富貴也。夫卽所與飲食者盡富貴焉﹐豈遂足使齊人重哉﹖而齊人弗思也。使當日者﹐妾𨿽未之敢言﹐而妻或從而試之曰「良人每出﹐酒肉是宴﹐得無從乞來乎﹖」彼必啞然曰「斯言何爲至於我也﹗浸假使與吾飲食者聞之﹐其謂之何﹖」且夫其妻豈必遽挾一不然之見﹐以疑其所與哉﹖方且以爲﹕「吾聞富貴之人多驕﹐不輕與人款洽﹐而良人獨得之於彼者﹐意其平時必气節自髙﹐絕無乞哀請憐之態﹐故所與者亦自忘其爲顯著歟﹖今𨿽未見顯者之來﹐安之不蚤戒其家﹐灑掃治具﹐以待良人之至歟﹖」惟然﹐故不能已於告妾及蚤起施從﹐以瞷其所之焉。大凡有酒肉而與人飲食者﹐富貴人之常也﹐亦富貴人之惟恐不能常者也。故當鳴鐘列鼎﹐抵掌揚眉﹐往往發「古而無死﹐其樂如何」之嘆。及念乎「朝露易晞﹐墓木將拱」﹐則繼以泣下沾襟﹐又未嘗不嘆向之挾所有以驕人者﹐皆不足以潤墦間之朽骨也。使齊人悟此﹐非特鄙富貴之人無足與談﹐且將視富貴之家有若墦問然者﹐更何屑較夫彼我之有餘不足﹐致自淪於辱人賤行乎﹗而胡以其妻瞷之﹐乃貿然一乞人也﹖蓋國中旣無所與﹐卒乃之東郭也﹐迹其乞墦間之祭余﹐不足﹐又顧而之他﹐而向所謂饜酒肉者﹐其故亦從可識矣。斯時也﹐使其良人俯而自思﹐必深悔曰「吾爲妻妾終身仰望之人﹐而今若此哉﹗吾以乞爲饜足﹐其妾𨿽不吾知﹐無能無自汕自泣乎﹖」乃良人未出此而妻已知之﹐安得不歸告其妾﹐而共訕且相泣也。然妻已知之﹐而良人卒未知之﹐猶施施從外來﹐驕其妻妾。吁﹗彼固不識人間有羞恥事﹐其驕也不亦宜乎﹖

