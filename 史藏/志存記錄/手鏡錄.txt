手鏡錄自序文忠公以文章名天下﹐後進謁見者﹐顧多與談政事。劉忠宣公願爲有司親民之官﹐蓋州縣令長與民最近﹐設施當則民食其利﹐不當則民受其害﹐捷若影響。居此官者﹐可勿兢兢愼之與﹖康熙丁丑﹐予承乏左司徒且四年餘矣。兒子啟沈筮仕得順徳之唐山﹐賦稅不過萬金﹐縣距驛路又三十里﹐向稱簡僻易治。近乃以乏糧逋欠﹐遞馬協濟爲累﹐拊循調劑﹐殆未易言。汸以書生驟膺斯任﹐老夫心殊惴惴﹐輒就思慮所及﹐手迹敷十條付之﹐俾朝夕置座右﹐披玩而從事焉。汸能守而勿替﹐縱不敢遽擬古之循良﹐其亦可無隕越也夫。二月十二日﹐漁洋老人書於京邸。公子公孫做官﹐一切倍要謹愼檢點﹐見上司﹐處同寅﹐接待紳士皆然。稍有任性﹐便謂以門第傲人。時時事事須存此意﹐做官自己腳底須正﹐持門第不得。有司衙門嚴內外之防﹐是第一要緊之事﹐家人勿令出外。日用節儉﹐可以成廉﹐而下人衣食﹐亦須照管﹐令其無缺。日用米﹑肉﹑薪﹑蔬﹑艸﹑豆之類﹐皆當照市價平買﹐不可有官價名色。朔望行香及有朝廷大典禮拜牌等事﹐須早起恭敬侍事。每日坐堂須早﹐早起須用粥及姜湯禦寒气。午堂亦須飯﹐然後出﹐惟不可多用酒。酒後比糧審刑﹐尢斷斷不可﹐愼愼之。春秋課農﹐須身親勸諭鼓舞之﹐尢須減少騶從﹐自備飲食﹐令民間不驚擾。文廟當加意修葺﹐嚴其啟閉﹐潔其灑掃﹐嚴禁兵丁﹑衙役﹑閒雜人等賭博飲酒於其中。時時囑廣文先生查之。牌甲一事﹐詰盜弭盜之良法﹐但要行之極善﹐勿致騷擾。盜有犯者﹐鞫得其質﹐當執法嚴懲﹐則不肖之屏迹矣。欲淸盜源﹐尢在嚴禁賭博。有窩賭者﹐犯卽枷示重懲﹐不宜輕縱。神會人雜﹐當令捕官彈壓之。嚴禁賭錢﹑喫酒﹑聚眾打架。城門亦當令防守﹐嚴禁出入﹐面生可疑之人﹐不放入城。宴會當早赴早散﹐不可夜飲。錢糧不論多寡﹐批回俱要一一淸楚。號件簿最要稽查﹐每日勾銷一次。須無延捱遲悞及賄壓等獘。夏天出門﹐亦要帶綿衣﹑綿被褥之類﹐以防風雨驟寒。此少聞於方伯贈司徒公者﹐四五十年守之不敢忘。捕快多縱盜殃民﹐當嚴駕馭之。做有司官須忍耐﹑耐煩。事至須三思而行﹐不可急遽﹐急遽必有錯誤。火燭門戶﹐時時謹愼。遇年節﹑燈節﹐民間煙火﹑起火等﹐亦宜禁之。如花炮則不妨。地方如有聚眾燒香念佛﹐白蓮﹑龍天等邪教左道惑眾者﹐當於嚴牌甲時力禁之。早杜其源﹐勿令滋蔓。解錢糧﹐須愼選老成殷實人役﹐銀入鞘必自家經眼﹐然後點封﹐不可粗心。義學多有名無實﹐宜實實舉行之。皇上禦書﹐賜天下督撫﹐不過「淸愼勤」三字。無暮夜枉法之金﹐淸也﹔事事小心﹐不敢任性率意﹐愼也﹔早作夜思﹐事事不敢因循怠玩﹐勤也。畿輔之地﹐果爲好官﹐聲譽易起。如不努力做好官﹐亦易滋謗。勉之﹐勉之﹗地方萬一有水旱之災﹐卽當極力申諍﹐爲民請命﹐不可如山左向年以報突爲諱﹐貽民間之害。政有閒暇﹐令廣文選生員美秀而文者﹐爲文會作養之。學院少司馬李公﹐素講理學﹐孤峭立崖岸﹐禮遇或優﹐斷不可有片紙竿牘。養馬一差及恊濟驛馬二事﹐當畱心﹐相機行之。非筆墨可盡。霧天早起﹐當使飽﹐若枵腹則恐致疾﹐行路尢不可也。暑天有汗﹐亦不可在有風處脫衣帽﹐寒天又不必言。與上司稟啟﹐當先檢點﹐勿犯諱。其父祖名諱﹐亦宜話間而避之。如﹕守道於之祖﹐謐「淸端公」﹐諱成龍﹔巡道許之父﹐諱世昌﹝福建巡撫﹞﹔太守宜之父﹐諱永貴﹝總兵巡撫﹞﹔軍廳王之父﹐諱永茂﹐河間知府。此其及知者﹐餘可類推也。上司﹑同寅﹐有送優伶之類者﹐量給盤費﹐不妨從優﹐不可久畱地方滋擾﹐亦不必多畱衙中做戲。凡審事及商榷事體﹐最宜愼祕﹐𨿽門役等日在左右者﹐亦不可令窺探意措﹐泄漏語言。同寅切戒戲謔﹐往往有成嫌疑者﹐不可不愼。堂規要嚴肅﹐此最觀瞻所系﹐上堂顰笑﹐亦不可輕易。所云「君子不重則不威」也。勿用重刑﹐勿濫刑。至於夾棍﹐尢萬萬不可輕用。病人醉人﹐不宜輕加撲責。盛怒之下﹐萬不可動刑。審事務極虛公﹐須參互原告﹑被告及幹證口供﹐虛實曲直自見。不可先執成見﹐致下有不得盡之情﹐或至枉縱。至於盜案﹐尢要詳愼﹐彊之與窈﹐相去天淵﹐一出一入﹐萬萬不可輕易。人命最重﹐極當詳愼﹐務於初招確得眞情。屍格不可聽仵作妄報﹐﹝暑月檢屍﹐須先食辟惡之物﹞方不致開後來翻案駁竇﹐亦不致有冤枉。詳冊中招首敷語﹐謂之「招眼」﹐更有關系。如素無仇怨等語﹐卽系鬥毆殺﹔如夙有仇恨﹐遂動殺機等語﹐卽系謀故殺。鬥毆矜釋者多﹐謀故遇赦不赦﹐輕重判若天淵。故招眼數語﹐最當詳愼。凡人命﹐投井﹑投繯﹑服毒﹑自盡等﹐多是刁徒藉命誣賴﹐居奇騙詐。如審出此等節情﹐卽當反坐。不惟誣告者少﹐而輕生者亦少矣。惟眞正有威逼實據者﹐乃當別論。不可多準詞狀﹐不可輕易差人拘提﹐不可令婦女出官﹐不可輕易監禁﹐不可令久候審理。隨到隨結﹐則案無畱牘﹐不悞農事﹐而衙役也不敢恐嚇詐騙矣。事體小者﹐或事關骨肉親戚者﹐止當令其和息﹐自海自艾﹐亦教化之一端也。風俗教化所關甚巨。每月朔望﹐會師儒講上諭法條﹐須敷陳明白條暢﹐鄕愚人可解﹐中才以下之人﹐皆可勉於爲善﹐而不敢爲不善。勿視以爲具文。待鐘衿須各盡禮貌。生員閉盧讀書﹐績學能文者﹐當愛敬作養之。惟出入衙門扛幫訶訟者﹐不在此例。生員不可責﹐有過語廣文可也。逃人隨獲隨解﹐不可監禁過三日。或獲之道路﹐或獲之空廟﹐斷不可株累窩家。萬一果有窩家﹐令作自首﹐則保全者大矣。剔有《督捕條例注釋》﹐可細看﹐此事尢可行陰騭也﹐畱心畱心。凡解逃人一名﹐須僉有身家﹑不喫酒的殷實解役二名﹐方保無虞。此事大有干系﹐愼之愼之。旗下人不可刑責。衙門倉庫巡邏﹑監倉﹐防範俱要嚴緊。宅中上宿巡更﹐亦當每夜嚴緊。如有公事赴省赴府﹐尢要加緊勿忽。待廣文﹑捕衙﹑防守將官﹐皆要和睦。催徵錢糧﹐各有不同﹐要以便民爲主。如自封投櫃﹐不經胥吏之手﹐流水簿備照分明﹐則胥吏不能作姦﹐則天下所同也。比糧不可用刑太重﹐此事最系官聲﹐愼之。羨餘一項﹐各處相沿有定規。若前人有已甚者﹐則去之。若無害於民﹐不妨仍舊。斷不可於創頭加重。加重﹐此斂怨之道也。居官以得民心爲主﹐爲民間省一分﹐則受二分之賜﹐誦聲亦易起矣。銀匠須擇人。加派一事﹐最礙官聲﹐最爲民害。如地方有大役﹐必出於地丁正項之外者﹐必有院﹑道﹑府通行明文。看別州縣如何行﹐本縣往年遇此等大役如何行。與鄰封同寅﹑本縣紳衿詳酌盡善﹐稟命於府﹐然後行之。斷斷不可一毫染指。切囑切囑。常平倉米谷盛貯﹐須擇髙燥爽塏之地﹐以防浥爛。又須峻其墻垣﹐嚴其鎖鑰。以老成殷實人專司其事。此項近往往爲有司之累﹐不可不愼。民壯快手﹐選少壯恩實者﹐暇日教之習射﹐亦有得力處。馭胥役輩要嚴﹐亦要體卹人情﹐勿近刻薄。最不可令吏胥等有時道用事之名。非萬不得已﹐不可輕易借貸﹐亦系官評也。必實實有眞誠與民同休戚之意﹐民未有不感動者。不恃智術駕馭。遇下犯上﹑賤淩貴﹑奴欺主之輩﹐當嚴正明分﹐以維風俗。右五十條﹐隨億隨書﹐未有倫次﹐汝時時玩味遵行﹐庶幾寡過愼勿忽也。後有億及者﹐續寄鈔入。

