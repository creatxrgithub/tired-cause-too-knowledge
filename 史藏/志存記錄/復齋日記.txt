復齋日記

﹝明﹞許浩撰

●復齋日記卷上

會稽王冕元章有髙才。其墨梅冠絕古今﹐斷枝殘楮﹐人爭寶之。其畫梅多自題﹐有云「我家洗硯池頭樹﹐个个花開淡墨痕。不用人誇好顏色﹐只畱淸气滿乾坤。」其初見髙廟應制題梅詩曰「獵獵北風吹倒人﹐乾坤無處不沙塵。北人凍死長城下﹐誰信江南別有春。」上大賞之。

僧玘太璞﹐吾姚人﹐專心禪學﹐藏經五千四百卷﹐無不成誦。髙皇帝靈愛之。一日﹐問之曰「爲僧不了﹐其報云何﹖」玘對曰「爲僧不了﹐永墮阿鼻地獄。」上曰「出何典﹖」玘曰「出《藏經》第幾卷。」都禦史詹同目之曰「若柰何爲此對﹖」玘曰「玘釋氏﹐不敢背教﹐亦不敢欺上也。」上頗聞其語﹐詰之。玘以實對。上變色曰「然則吾當受是報也。」玘叩頭曰「天生聖人﹐爲生民主﹐豈同於凡類耶﹖」上曰「此又出共﹖」玘曰「出《藏經》第幾卷。」上命取經閱之﹐信然﹐大悅﹐諭諸大臣曰「卿等𨿽各有才﹐不若是僧之忠誠也。」臨終﹐沐浴更衣﹐詣上告訣。上適有事不見。玘望位叩頭曰「臣有生緣無死緣。」卽退。上聞知其語﹐嘆曰「噫﹐玘死矣﹗」使人視之﹐果已卒。遣人諭祭﹐驛送還鄕。

禦吏臺管勾宇文桂犯罪﹐搜其衣笥中﹐得私書百封﹐皆浙右人獎誘之言。或欲私求進﹐惟平涼知縣王軫之父﹐托寄軫一書﹐勉其忠孝﹐盡心於職。余索少許附子川椒﹐以養衰老。髙廟見之大悅﹐親賜璽書獎諭﹐及白金百兩﹑絹十匹﹑附子五枚﹑川椒五斤。是𨿽聖明旌善之厚﹐其亦軫父之誠﹐有以感動之也歟﹖

林舜舉子同善﹐元省試第七人﹐任泉山書院山長﹐因號泉山。設教有方。元亡﹐變名字遠遁。國朝徵天下賢良﹐有司鉤致﹐遣行人多賫金帛。泉山攜一謹願僕同行﹐途中以金帛授僕而自裁﹐戒使勿返﹐蓋不欲使其家人知也。子世懋﹐官至太守﹐號芹邊。孫勤﹐號朴庵﹐奉新教諭。皆有詩文行世。學者稱爲三林先生。朴庵子大酋﹐國子監丞。大酋大夔﹐庚戌進士。人皆以爲泉山忠節之報云。

元都事蘇天爵﹐類集元名人詩文﹐如姚牧庵輩亦與﹐凡七十卷﹐名曰《國朝文類》。禦史南鄭王理爲序。今牧庵輩全稿不復見﹐而於此獨存。其有功於諸人歟﹗

予觀文公先生之作《資治通鑑綱目》﹐仿諸《春秋》而立凡例﹐其義甚精。及觀全編﹐則其間所書﹐多與凡例不合。心竊疑之﹐旣而考之先生《與林擇之書》﹐有「《通鑑》工夫浩博﹐始謀之太銳﹐今甚費心力。須來年春夏間﹐入近山僧寺中﹐謝絕人事﹐作一兩月期﹐畢力了之。蓋心力不彊﹐其間稍似間斷﹐便覺條例不貫﹐故須如此」之語。而他書又謂﹕「是書實授之門人訥齋趙氏﹐而成於其手。』乃知先生僧寺之期﹐竟弗及酬。而訥齋所成﹐於凡例之旨﹐先生未必能盡究也。何後學之不幸如此耶﹖所幸凡例俱存﹐可以取正。故上虞徐昭文得爲考證﹐以明先生之意。今考證已附入綱目之後﹐凡例尙未載。累言之於有力﹐使梓入之﹐而未遂也。用志之。

錢宰﹐武肅王這裔﹐善詩文。髙廟徵修《尙書》﹐會選《孟子節文》﹐宰爲詩曰「四鼓冬冬起著衣﹐午門朝見尙嫌遲。何時得遂歸田願﹐睡到人家飯熟時。」察者以聞。明日﹐文華殿宴﹐上笑曰「錢宰昨日好詩﹐然朕曷嘗嫌汝﹖何不攺爲『憂』字﹖」宰惶恐謝罰。未幾遣還。髙廟待士之隆如此。

元中書左丞余闕﹐嘗名安慶太守韓建之堂曰「大節」﹐而爲之記。大略言其爲政簡易﹐及寇至﹐乃不懼而有臨大節而不可奪之操。蓋亦溢美之也。及元末亂﹐余公乃爲之守﹐而居是堂﹐增城浚湟保障之。�年﹐城始陷而公死焉。是其所爲大節者﹐乃自成也。昔趙昂發判池﹐嘗作堂﹐名「從容」﹐冀可於此而從容耳。及後元兵南下﹐趙遽引客至堂﹐指所匾字曰「吾必死於是。」古人謂「從容就義難」﹐此殆先兆也。公名是堂「大節」﹐而後竟死是堂。豈非亦其兆歟﹖公之大節﹐素所蓄積﹐亦於此而可見也。池與安慶相隔一江﹐趙夫婦同死﹐而公亦然。忠肝義膽﹐交映江滸﹐長江之輝﹐一何多耶﹗

沙漠道途﹐風物傷感。�於參議張輝卿《北上紀行》﹐學士王仲謀《中堂事記》﹐蓋元盛時風景如此。今當不然矣。

陳壽﹐分宜人。聘某氏﹐未成婚而壽得癩疾。其父令媒辭絕﹐女泣不從﹐竟歸壽。以己惡疾﹐不敢近。女事之三年不懈。壽念惡疾不可瘳﹐而苟延旦夕以負其婦﹐不如死。乃私市砒﹐欲自盡。婦覘之﹐竊飲其半﹐冀與俱殞。壽服砒大吐﹐而癩頓愈。婦一吐不死。夫婦偕老﹐生二子。家道日隆﹐人皆以爲婦貞烈之報。安成李翰爲予言之如此。

宋孝宗因觀《文海》﹐敕宰臣王淮﹑周必大﹐諭祕書郎呂祖謙﹐取有益於治道者﹐編次成書。書成而疾作。孝宗驚惜。令取閱之﹐曰「呂祖謙所編《文海》﹐采摭精詳。」與除直祕閣﹐賜銀三百兩﹐絹三百匹﹐賜名《皇朝文鑑》。且令必大爲序﹐下國子監版行。有媢疾者﹐密奏《文鑑》多言田裏疾苦之事﹐是乃借舊以刺今。又其所載奏疏多指祖宗過舉﹐尢爲非宜。於是孝宗遂以爲載鄒浩諫立劉后之疏語訐﹐別命他官修定﹐而版行之議遂寢。呂以病歸鄕裏﹐遂絕口不敢言《文鑑》事。後必大作序﹐緘以傳呂﹐呂一閱而藏之。蓋其所序未能悉其意也。呂曾自言其去取之意云「國初文人尙少﹐故所取稍寬。仁廟以後﹐文士輩出﹐故所取稍嚴。如歐陽﹑司馬﹑二蘇諸公之文﹐俱自成一家﹐以文傳世。今姑摘其尢者一二﹐以備篇帙。或其有聞於時﹐而其文不爲後進所誦習﹐如李公揮﹑孫莘老﹑李太伯﹐亦搜求其文載之﹐使不煙沒。或其嘗仕於朝﹐不爲淸議所與﹐而其文亦自有可觀﹐如呂惠卿之類﹐亦取其不悖於理者﹐而不以人廢言。」又嘗謂﹕「本朝文人﹐比之唐人韓退之﹑杜子美正少。如柳子厚﹑李太白﹐則可與追逐者。周美成《汴都賦》﹐亦未能侈國家之盛。止是別無作者﹐不得已而取之。若斷自渡江以前﹐蓋以其年之已遠﹐議論之已定﹐而無去取之嫌也。」其所著如此﹐人豈能知之乎﹖晦翁晚年語學者﹐以爲此書編次﹐每篇有意﹐每卷首必取一大文字作壓捲﹐如賦則取《五鳳樓賦》之類。其所載奏議﹐皆系一代政治之大節。祖宗二百年規範﹐與後來中變之意思﹐盡在其中。讀者著眼便見。蓋非《經濟錄》之比也。《文鑑》於此遂傳。彼媢疾而沮撓之者﹐有何益哉﹗

張顯﹐宋狀元。旣廷試﹐髙皇帝夢雙燕墜地。及臚唱得顯宋。大悅﹐後爲國子。

永樂間﹐李馬廷試第一。禦筆攺爲騏。唱名﹐馬不知爲己﹐不敢應。上曰「馬也。」復唱「李馬」﹐乃出拜賜。是攺王拱辰之事﹐復見於昭代云。

予嘗觀諸豫讓曰「智伯以國士遇我﹐我故國士報之。」而竊感曰「玆讓值智伯﹐然亦智伯之值讓也。使讓不值智伯﹐讓固不見知。智伯而不值讓﹐亦無讓也。」噫﹗世果無豫讓歟﹖無智伯歟﹖

髙皇帝罷相﹐政皆獨斷。惟制誥之事﹐任之館閣。永樂間﹐解縉以艸登極詔稱旨﹐以政任之。不久而黜。一日且暮﹐寧夏報被虜圍。上悉召閣下諸老﹐皆已出﹐惟編修楊子榮赴命。上不懌﹐示以奏曰「爾後進﹐寧解此﹖今當遣何處兵往救﹖」子榮徐曰「不須救也。」上曰「何也﹖」子榮曰「臣嘗奉使至彼﹐其城堅﹐且人皆習戰。今其發已十餘日﹐虜必己退。但敕守臣固守﹐及鄰近諸城壁堤備可矣。不必遣兵而重爲煩擾也。」上頗回顏﹐曰「明日與諸老來議之。」夜半﹐虜圍解報至。詰旦﹐上召子榮以報書示之﹐曰「卿何料之審也﹖」喜見於色。問其名﹐曰「楊子榮。」命去子字﹐單名榮。卽命入閣﹐與楊文貞﹑楊文定同事。寵遇日隆。然入謀於內﹐未嘗以宣於外。外人亦不知趨之。故成永樂之治。宣徳間仍舊。至正統中﹐三楊繼沒。繼之者頗攬威權焉。榮後謚文敏。三楊心迹﹐大抵相同。而文敏才實通敏。機務總至﹐斷決如流。而善承人主意﹐徐引於正。二楊皆以諫東宮事系獄累年。文敏𨿽嘗諫﹐上不罪也。說者謂其相業有姚崇之風焉。

尙書毗陵胡公嘗言﹐文皇帝嘗遣之出外﹐面諭之曰「人言東宮所行得失﹐卿至南京﹐多畱數日﹐試觀如何﹐密奏來。字樣須大。如晚至卽欲觀也。」胡至南京﹐早晚隨朝﹐有令旨令免朝。胡謝不敢。一日﹐勛臣語嘩﹐侍衛槌之。仍口奏﹐有旨不問。卽退朝﹐侍衛宣旨﹐賞之寶鈔。朝臣皆稱善。胡卽錄之。泰和楊縣與鄰居﹐問之曰「君被命出使﹐何得逗畱﹖」胡謬言曰「錦衣事未就。」居數日﹐又得所行之善事。至安慶﹐乃具奏。令所從校尉以疏聞。上大悅。後事還﹐特授吏部左侍郎。宣宗亦倚任之﹐令與王抑庵薦巡撫侍郎幾員。卽相與薦上。上盡用之。吏部憤其侵越﹐殊不知上特命二人也。

永樂十五年﹐文皇帝北狩。仁廟時爲皇太子﹐畱守南京。有陳千戶者﹐擅取民財﹐謫戍交阯。皇太子念其嘗有功﹐令且畱。上疏申理之。支庶有異志者﹐使人譖之曰「東宮曲宥軍官﹐心叵測。」文皇帝大怒。械取陳千戶至北京。辭連贊善廬陵梁潛﹐正字四明周冕﹐俱處死。仁廟大不安。及卽位﹐錄梁之子婺官至布政使﹐周之子濂官至部郎中。

楊文敏公嘗言十事﹐指斥五府六部三法司積獘。文皇帝密諭曰「實切時病﹐但卿言之﹐人將汝尢。不若令謹密禦史言之。」由是文敏以授禦史鄧眞。疏入﹐眾待罪。有詔﹕「卽日悛攺。敢怙終者不貸。」眾頗聞出於文敏。會祭酒員缺﹐共舉推公。欲疏之也。上知其情﹐不允。其知遇如此。宜其悉心盡力﹐而累建夫勛業也歟﹗

文皇帝初營天壽山。敕皇太子漢﹑朝﹝案﹐太祖子得封者二十三王﹐未聞有朝王也。似是韓王之誤﹞二王﹑皇太孫往視。過沙河﹐卻輦步進。皇太子有足疾。中官扶從。時或失足。漢王曰「前人失足﹐後人把滑。」皇太孫應聲曰「更後人把哩﹗」漢王怒目回視久之。天縱聖人﹐𨿽一時謔浪之語﹐而後來武定州武成之略﹐已具於此矣。洪武初﹐安南國王陳日煃來降﹐髙皇帝封爲安南國王﹝戕字上有脫文﹞而戕其宗﹐詭稱胡一元。子胡蒼﹐冒陳氏甥﹐誑言陳氏絕嗣。來請襲封。文皇帝不逆其詐﹐特賜封冊。蒼謀旣遂﹐因懷逆謀。據我思明等數州﹑寧違等七寨﹐侵占城土疆﹐要其貢賦。通授僞印﹐使之從己。朝廷聞之﹐議欲加封。會安南王孫奔竄至京陳訴﹐蒼聞之﹐遣使奉貢﹐自伏誣妄之罪﹐請陳歸國。文皇帝信之﹐遣使送還。蒼使兵邀殺於途﹐並賊朝使。文皇帝大怒﹐拜成國公朱能爲徵南將軍﹐總兵八十萬以討之。師渡富良江﹐蒼率眾號七十萬來拒。一戰敗之。蒼走死﹐復其地爲郡縣﹐而置交阯都指揮使司﹑布政使司﹑按察司以統之。

廣寧伯劉江鎭守遼東﹐軍政修明。永樂間倭賊二千餘人駕海酋數十﹐逼望海塢登岸。公令都指揮徐剛伏兵山下﹐百戶姜隆率壯士先焚其舟﹐約以旗舉伏起﹐炮鳴奮擊﹐不用命者以軍法從事。倭至﹐江�旗舉鳴炮﹐伏盡起合擊。倭大敗﹐奔入櫻桃園空堡內。進圍﹐開西南一路縱之。倭走﹐江揮眾追逐﹐斬首千餘級﹐生擒幾百人。無人得脫者。事聞﹐進封。麾下皆進秩。先是﹐遼東﹑山東﹑淮陽﹑崇明﹑太倉﹑金山﹐浙閩﹑廣多被倭寇害﹐俱置備倭官軍。自江捷後﹐倭不復敢窺。烽堠𨿽置人﹐終老不見警。江之功大矣。

太師英國公張輔徵交阯時﹐一旦黎賊擁兵大至﹐公下令出戰。參將王某以風逆﹐按所部不出。公勒眾力戰﹐大敗之而還。明日班賞﹐因問﹕「昨日不與戰者爲誰﹖」王知公怒之﹐斂手曰「昨以風逆﹐故不敢出。」公曰「我獨不畏死也。封疆之事﹐幾不可失。我旣已出﹐而公不繼﹐朝廷不福﹐幸而勝耳。脫或不敵而陷於賊﹐豈非公賣我乎﹖」命引出斬之。王叱引之者曰「孰敢引我﹗」公據�拔佩刀起﹐眾共擁出﹐斬於軍門。其子某訴之﹐朝廷頗疑﹐徵還。都禦史顧佐請去其兵權以保全之。制可。某知朝廷之意﹐率其家人於長安門外伺公出朝毆之﹐朝廷知而不問。

仁廟在東宮時﹐天臺徐好古爲贊善﹐淸介端重。仁廟以師禮待之。詩文皆令攺定。嘗因其有疾致書﹐稱之爲「贊善先生」。徧述其能直言裨益﹐欲望輔導之意。辭極謙抑。冬至賜酒﹐又特賦詩致意。徐卒﹐痛悼不已﹐自爲文以祭。及卽位﹐又爲之敕守臣時祭於其家。是固好古之遇﹐然亦可見仁廟崇儒重道之盛徳云。好古名善述﹐贈太子少保﹐謚文肅。仁廟冬至賜酒詩云「淸朝盛文治﹐輔徳資耆儒。念彼筋力倦﹐趨朝諒非宜。賦詩有佳致﹐教誨多良規。起予徳深處﹐永懷浩無涯。新陽廟初復﹐況此承平時。酬勞見尊酒﹐庶以榮期頤。」

北方田野人患胸腹飽脹﹐用馬蘭子椎碎﹐涼水吞下﹐卽瀉而愈。

祭酒安成李先生﹐上仁廟封事忤旨。命侍衛將軍以金瓜擊之不死﹐系獄。而仁廟上賓﹐皇太后意其激怒之﹐以致大故。欲殺之。宣廟承旨﹐命就獄械取。欲親鞫。俄又命錦衣衛指揮王某卽出行刑。王甫行而先生至。宣廟退﹐近臣某就問﹐先生陳其忠誠之意。宣廟出﹐近臣備述其言。宣廟悟﹐命仍就獄。蓋王被旨﹐急趨出﹐與先生相失於端門左右。候之於長安門久﹐不知先生已入。急趨回﹐則先生已獲更生矣。使彼時而王值之﹐或宣廟不退﹐而先生之情﹐不得達於近臣﹐不以聞﹐則禍必及矣。豈天憫先生忠誠而陰佑之也耶﹖先生後在國學時﹐重修國學。英廟臨幸﹐坐彜倫堂﹐賜先生坐。先生講《舜典﹟君臣賡歌》一章﹐敷陳明切﹐君臣傾聽。英廟大悅﹐錫予優厚。時先君爲太常博士﹐與行釋奠禮﹐及見之﹐常道之如此。其所立監規﹐嚴肅簡要﹐至今猶遵之云。

漢王髙煦﹐文皇之第二子﹐建國樂安州。先從文皇帝奉天徵討﹐善戰有功。爲文皇帝所鐘愛。潛有奪嫡之志。文皇帝亦惑之。賴儒臣楊士奇﹑楊溥﹑蹇義﹑黃淮等前後正救。𨿽皆下獄﹐而文皇帝酷愛皇太孫英明﹐可承大業﹐故東宮迄得不搖。仁廟正位不久而崩﹐宣廟繼立。王不自安﹐圖爲不軌。以指揮王斌﹑知州朱恆等爲謀主。僞命斌爲太師﹐恆爲都督。奪民馬爲戰馬﹐放囚徒爲卒伍。潛以帛結在京官軍爲內應﹐反謀漸露。朝廷疑之。王覺﹐差百戶陳剛賚本指斥乘輿﹐聲言犯闕。皇太后憂之﹐召楊榮使定計。榮請親徵﹐皇太后及上俱難之。榮曰「彼謂陛下新主﹐必不自行﹐故敢爾。若陛下親行﹐出其不意﹐而以天威臨之﹐事無不濟。若或遲疑而使彼得爲計﹐未可知也。臣請先行﹐誓不與賊俱生。」皇太后壯之。勸上從其計。榮卽起行﹐晝夜疾馳。至卽合圍。督軍士築土山。山成而大駕至。眾呼萬歲﹐聲振城中。漢王知不敵﹐遂開門出降。詔誅王斌等同爲謀者﹐免漢王爲庶人﹐攺樂安州爲武定州。

宣徳五年﹐卽賜進士。時東宮已建﹐上欲選進士之尢者﹐使積學以備官僚之用。敕禮部尙書胡濙選年少美質者三千人。入時﹐上在齋宮﹐甚喜﹐卽令考之。濙奏筆札未備。敕內臣給﹐而親授題曰「用人何以得其方。」命楊文定掄次﹐得三山薩琦八人。先入與列﹐詔賜襲衣冠帶﹐仍命有司給以燈油房屋皂隸。而敕太和王直率之讀書中祕。每賜上膳良醞以勞之。其後復敕通取二年﹑五年﹑八年進士﹐妙選得泰和蕭鎡﹑東吳徐有貞等二十人﹐共二十八人﹐如永樂間應二十八宿之數。後薩琦爲禮部侍郎﹐西蜀江淵爲少師工部尙書﹐蕭鎡武成王﹐玉俱侍郎。徐有貞爲武功伯﹐安成王宣爲國子祭酒。上虞陳金﹑吾姚何瑄皆布政使。咸著聲績云。

朝廷奏事﹐前一日進奏目﹐至日廷奏。其有彈劾﹐多命鞫問。正統辛未﹐狀元彭時謝恩﹐不敢就枕﹐反致失朝被劾。上惟命錦衣衛諭之而已。不惟可見聖明倉卒處置之盡善﹐而愛惜儒臣之心﹐亦於是爲至矣。其日報名謝恩﹐鴻臚盛气讓之。彭應答自若﹐亦可以驗其將遠到云。

歐公晚年﹐論靑州靑苗事﹐明切至當。行狀不載。韓魏公作墓志﹐始見之而亦不詳。《神宗實錄》附傳亦不載。葉濤重修﹐始著其不俟命擅止散錢有放罪之詔。至洪景盧四朝使傳﹐始直書。以是爲王安石所詆﹐而遂決歸老之計。只此一事﹐凡更數賢之手始傳。以是而觀﹐古人之美迹﹐其不得傳者多矣。

尹鳳岐先生善爲詩﹐遇事有不平者﹐輒爲詩諷刺之﹐往往爲人所傳。會制科舉賢良方正授八品官。而簡太學生年五十以上者悉放還。尹作詩曰「五十餘年老秀才﹐故鄕依舊布衣回。回家早去養兒子﹐保个賢良方正來。」當道聞之大慚。

正統十四年﹐先人以太常博士陪郊祀。先一日﹐英廟已蒞齋宮﹐升壇習儀。賜供事官食。及將祀﹐宣太常寺官﹐命英太師攝祭。蓋英廟沐浴更衣﹐體不平也。成化二十三年郊祀畢﹐憲廟卽駕出南天門還宮。衛士皆不知之。蓋常郊駕還﹐皆出西天門也。而其年英廟駕陷﹐憲廟賓天。上帝鑑臨可畏矣哉﹗

正統十四年進士登科錄﹐凡天字皆作■﹝艸曳﹞字﹐云出內閣之意。景泰中《幸太學謝表》﹐有「管窺霄蠡測海之句」﹐蓋亦諱天字也。偶見宋宣和時禁君天等八字﹐乃知其事蓋有所本云。

王抑庵先生典選﹐或遇事不如意﹐輒誦古人詩以自解。一給事中欲幹選法﹐則誦曰「偶然題作木居士﹐便有無窮求福人。」一禦史言其選得不當﹐則誦曰「若逢鮑老當筵舞﹐更覺郎當舞袖長。」其所感深矣。

獵者用繩設機於山徑中﹐野獸過而觸之卽被束。有二人早行遇機繩束一巨鹿。獵者未知﹐二人取之。念其設機良苦﹐系一白鯗於繩以遺之而去。獵者得之驚異﹐歸以語其家人。其子卽爲神語曰「吾此山神來招我靈﹐宜爲我立廟。」鄕人聞之﹐共立廟祀山神﹐祈禱輒應。遠近尊奉﹐共名爲「白鯗廟」。旣數年﹐二人還憶其得鹿之處﹐問奚立廟﹐祝言其由。二人笑述得鹿遺鯗之事。聞者皆嘆。廟遂不神。祠因廢。妖由人興﹐信哉﹗

六科之署﹐舊在尙寶寺西。永樂間災﹐暫於午門外直房署事出入便易。正統間營造不復重建。因之至今。

京城西一古廟久廢﹐相傳爲「白虎廟」。一老夫與其婦二人寄居。一夕﹐夫婦俱夢一白衣老人謂曰「吾乃此廟白虎靈神也。本身在後檐地內三尺之下﹐汝可出之。吾有大靈﹐人有疾在首者﹐捫吾之首﹔在腹者﹐捫吾之腹﹔在手足者﹐捫吾手足﹐皆能使愈。香火之錢﹐皆可贍你老也。」覺與鄰家言之。相與掘地三尺﹐果有虎首。老夫鬻衣具酒飯﹐飼眾出之。乃燕中白玉石所爲﹐髙可八尺﹐形狀雄壯﹐儼然如生。用水滌之﹐舉置廟中﹐適有賣面者痧肚叫號。老夫扶入﹐令捫虎腹﹐鄰有解治痧者砭之﹐須臾而愈。繼有乘馬者及門而墜﹐傷手痛甚﹐不能上馬。老夫扶入﹐令捫虎足﹐眾爲撫摩﹐須臾少止﹐上馬而去。共以爲神。鄰巷醵錢致奠﹐人遂輳集。一日收香火錢千餘。三日之後﹐門巷塡塞擠排﹐墻覆壓死二人。兵馬司以聞﹐有旨「取入大內畱三日」。計舊廟不可容﹐令置城隍廟門。以疾來捫者益多﹐𨿽通宵不絕﹐有五六里之外乘輿而至者。委頓死者多﹐而驗者絕少。人亦不沮。至三月餘始懈。則虎受捫摩﹐白漸變而黃﹐乃相謂曰「白虎已爲黃虎﹐今不神矣﹗」無復捫者。其虎至今猶存﹐亦怪矣哉﹗

京中有鬻有夫鬻豆芽菜。一婦人用錢買菜求益﹐夫不與。婦人引手就其筥取之﹐袖中銀一錠﹐落於其筥。夫持歸以告妻曰「吾今可以免賣菜矣。」妻略不視﹐曰「爾得之而喜﹐彼失之者寧不戚乎﹖今吾將娩﹐彼戚而致死﹐詛咒及吾﹐吾亦且死矣﹗縱得十錠何補﹖」夫感其言﹐遂還之。婦爲其夫所咎﹐果將自經。得之甚喜﹐勞以酒飯﹐以銀一兩遺之。其夕鬻菜妻產一男。夫出求火。妻見一白衣人從地中出﹐長尺許﹐光彩照室﹐驚怪。以衣投之﹐卽沒。夫意其寶﹐掘之﹐得銀一缶。報於失銀者。其婦亦產一女﹐歸於其男。相與同爲貿易﹐皆致富。鬻菜妻亦賢乎哉﹗

松江曹至得常言其祖云西善詩畫﹐而家饒於財。嘗築一屋﹐以錫塗之。月夜攜客飲宴其間﹐號曰「瑤臺」。蓋元制不備﹐富家侈僭﹐大率類此﹐不獨一云西也。

範仲淹﹑髙季迪﹐皆姑蘇人﹐皆嘗詠卓筆峯。範詩曰「笠澤研池小﹐穹窿架石峨。仰憑天作紙﹐寫出太平歌。」髙詩曰「云來初潑墨﹐寫過還成字。千載只書空﹐山靈恨何事﹖」二人之气象﹐於此蓋可見矣。

兵部侍郎王偉﹐嘗戲謂劉洗馬定之曰「太僕馬多﹐先生須一一洗之。」劉應聲曰「只爲諸司馬不潔﹐太僕之馬﹐則易易耳。」問者大笑。

太監王振﹐代州人﹐有才識﹐能驅駕人﹐見知於宣廟。英廟在東宮時﹐使事之﹐仍責之以授書授字。振莊嚴自持﹐英廟亦嚴憚之。及登極﹐未親政事。議於閣下﹐而決於太皇。多令傳旨﹐以此漸干政事﹐而敢肆然。宮中之事﹐一皆統之。經筵講日﹐英廟幸西海子不至。振卽言於太皇。太皇急遣人召還深譴﹐久之始釋﹐而下諸從行內侍於獄抵罪。自此上或起居必皆諮之。行幸各宮﹐亦責保傅報知。或不循序﹐卽勸上回馬車﹐曰「恩澤欲均﹐不可偏也。」一日﹐退食入侍﹐問蕭聲﹐吹簫者以振至走匿。振追之﹐叱曰「爾事皇上﹐當進正言﹐談正事﹐以養聖徳。而乃以此淫聲惑上聽乎﹖」杖之二十。又一內侍給上梳櫛久﹐乞恩。上欲授以奉禦。以諭振﹐振曰「官所以待有功。此賤技微勞﹐賞以金帛可也。」卒不與。其閒邪納誨﹐以成英廟盛徳﹐不爲無補。惜其因三楊旣沒﹐政悉攬歸於己。招權納賂﹐淩忽大臣﹐殺戮諫官﹐馴致土木之禍﹐而爲世大戮矣﹗

翰林修撰安福劉■﹝王永﹞鯁直有文。時太監王振招權納賂﹐劉憂之。因災異上十事﹐其一言北虜當備﹐其一言太常當用儒臣﹐其一請上攬乾綱﹐不可使之下移﹐暗斥振也。振𨿽銜之﹐而無以罪。下其章﹐令百官各省。未幾﹐編修董璘請任太常﹐下錦衣衛獄。鎭撫馬順希振旨﹐抑令連劉被收。劉知不免﹐大罵﹕「目爲趙髙﹗」振怒﹐令順於獄殺之。振遂大橫﹐肆意誅戮。朝臣重足而立。遂北徵致陷大駕。言者訟劉之冤﹐且謂「所言皆有先見」。制贈翰林院學士﹐謚忠湣﹐附祀於廬陵六賢祠﹐位次於文天祥。振方熾時﹐吾邑成器傷劉之死﹐設位於龍泉絕頂﹐爲文以祭之。人名其地爲「祭忠臺」。劉二子鉞﹑釪俱第進士。鉞官至廣東參政﹐釪雲南按察使。釪子須禮部郎中﹐洵鄕貢進士。人聞﹐以爲公忠烈之報云。

正統十四年八月﹐也先犯邊﹐太監王振欲立功固寵﹐且欲車駕過代州﹐就幸其家﹐力主英廟親徵。尙書王直等諫﹐俱不聽。卽出﹐遇賊不利。引還至土木﹐爲也先所薄。止營﹐營中無水。止三日﹐軍馬多渴死。不得已啟行。也先急攻﹐不戰而潰。駕遂陷。皇太后下詔立皇子見深爲皇太子﹐命郕王爲輔攝政。九月﹐也先攻破紫荊關﹐直犯都城。廷臣請於皇后﹐共立郕王﹐是爲景皇帝。遙尊英廟爲太上皇。乃號令都人城守。也先見吾有備﹐引去。遣使許歸大駕﹐遂得迎復。廷臣議令大學士商輅迎於紫荊關﹐請英廟詔諭羣臣﹐恭事皇帝以治天下﹐還居南宮。後有獻燕帖木兒謀者﹐景皇帝黜之。歲壬申﹐皇子見濟生﹐欲立爲皇太子。於謙﹑王文等且號令廷臣置給事中林聰爭之不得﹐竟下詔立見濟爲皇太子﹐而封見深爲沂王。不逾年﹐皇太子薨。歲丙子十二月﹐景皇帝不豫﹐眾請復舊太子﹐不納。於謙等亦無贊成之意。明年正月十七日﹐太監曹吉祥﹑總兵官石亨﹑張輗﹑張軏﹑都禦史徐有貞等共謀﹐集兵叩南宮門﹐請上皇升輿﹐徑入右順門。侍衛都督範廣禦之﹐戰死。遂升殿﹐諭百官以皇帝不豫﹐眾請復位意。百官皆呼萬歲﹐事遂定。亨等欲邀功﹐斬於謙﹑王文﹐謫陳循﹑江淵等戍邊﹐放商輅等歸田裏﹐廢景皇帝爲郕王。後三四日﹐英廟禦文華殿﹐諸文武有功之臣在列﹐英廟喜見於色﹐曰「弟弟好矣﹐能喫粥矣。事無與於弟弟﹐小人壞之耳。」英廟之言如此。廢黜之事﹐非其意矣。他日追復﹐豈嘗有微言歟﹗

正統己�八月二十三日﹐郕王禦午門左﹐言官及諸大臣共劾王振誤國之罪。有令旨﹕「朝廷自有外置。」眾心憤郁﹐叫號不已。長史儀某造膝前免冠密言﹐眾皆免冠。郕王見眾情怒﹐命籍沒王振等家。眾長號不聞﹐膝行益前﹐將及禦座。給事中王竑忽於眾中躍起﹐捽馬順至前﹐曰「姦臣黨在是﹗」郕王起退﹐方闔門﹐順已死於諸臣拳足之下。諸衛士因大言索王﹑汪二長隨。內縛二人送錦衣衛獄﹐甫出門﹐衛士共箠殺之。蓋二長隨因戒嚴箠撻衛士及都人﹐眾皆怨之故也。其後乃以犯闕罪竑﹐非其罪矣。

正統己巳﹐也先兵臨城時﹐人情洶洶。廷中倡遷都之議。太監金英以上意諭眾曰「死則君臣一處耳。敢有以遷都爲言者必誅之﹗」禦史徐謙亦上疏極論﹐下其章申戒。人心乃定。

土木兵潰歸﹐一卒曰「兵敗時﹐已蹂躪於人馬之下。忽見一神人提起之曰﹕『爾非此中人﹖豆腐閘兒人也。』不覺得脫。然不曉豆腐閘。」﹝下有脫文﹞此卒後死於閘畔云。

正統十四年﹐京師小兒嬉戲﹐羣環一小兒﹐而匿一小兒於外﹐一小兒呼問曰「正月裏狼來咬豬麼﹖」眾曰「未。」按月問之﹐皆曰「未。」至於八月﹐則外之小兒破羣而取環之小兒而去﹐諸小兒逐之以爲樂。在在皆然。其後果爲土木之應。景泰末﹐忽童謠云「鷺鷥冰上走﹐那里討魚寨﹖」其後卒爲於謙之應。蓋禍之將至﹐兆已先見﹐特人不能知耳。

景泰元年九月廿六日﹐禮部具奏﹕「也先遣使來言﹐欲送車駕還都。請遣使奉迎。」景皇帝﹕「欲與虜絕﹐而卿等每以和請何耶﹖」吏部王直曰「虜之誠僞﹐𨿽未可知﹐而奉迎臣子之事﹐義自當舉。今虜有言而不知舉﹐其如天下後世之公論何﹖」景皇帝不懌﹐曰「當時大位是卿等推戴﹐非出朕心。」兵部於謙進曰「大位已定﹐孰敢有議﹖但王直之言﹐理合如是﹐不可失耳。」景皇帝始釋然曰「從汝﹐從汝。」言已而退。太監興安自內出﹐盛气謂諸臣曰「只說遣使﹐今羣臣孰可行者﹖其孰爲輔弼﹖孰爲文天祥耶﹖」王直怒曰「羣臣皆朝廷臣子﹐惟朝廷用。孰敢不行﹖」興安語塞。乃推給事中李實。國書惟言報禮﹐而不及奉迎之事。實等驚疑﹐而質之於用事諸臣。興安訶之曰「汝等奉黃紙幹事﹐尙有何言﹖」蓋深諱言復也。實見也先慨許奉還﹐及後將至紫荊關﹐詔廷臣集議還宮之禮﹐及議防變方略。都禦史王文曰「孰以爲眞來耶﹖黠虜變詐﹐不過用以索金帛及土地耳。豈眞有心送來﹖」眾畏縮不敢言。兵部於謙曰「防變方略﹐乃在我與總戎。」遂皆退。惟給事中葉盛等至禮部﹐問之﹐尙書胡濙曰「君輩以王公言而疑奉迎大禮﹐遂不講耶﹖言彼自言﹐儀注已送閣下議矣。」當時特以也先累促奉迎﹐而諸老力主應之。內外當事之人﹐實無奉迎意也。天造艸昧﹐懷湣徽欽﹐無一時得還。而我英廟鑾輿安返﹐天蓋將復隆八年之治﹐以綿我國家千萬年之業而保之佑之。𨿽也先凶醜﹐不敢有加。豈區區所能沮撓也耶﹖

景泰元年﹐迎復上皇報至。閣老髙公於禁門內得一帖﹐大約言「上皇爲宗社故失陷﹐今虜人悔禍奉還﹐禮宜從厚。主上當避位再讓而後受命。不爾恐取天下後世之議。」末云「書奉修史先生」。禮部胡公欲封進之﹐都禦史王文不可。於謙依違未上。給事中葉盛以聞﹐有旨封進。縣令錦衣衛捕治甚急。指揮龔榮自首﹐詔下獄。內旨叵測﹐門﹑謝二鎭撫謀於大臣﹐坐以應奏不奏不應之罪﹐制可。蓋其辭理俱直﹐而公論不容廢也。

正統駕陷之後﹐人心遑遑。自給事中王竑擊死馬順﹐一時科中如林聰﹑葉盛﹑金達輩﹐皆夙夜謀慮舉正庶務。而景泰皇帝亦倚任之﹐言無不從。先是舉劾必受密旨。或自欲舉﹐亦先一日具春坊帖上聞﹐次日乃廷陳之。至是都督楊俊鎭守有罪﹐葉盛等豫艸疏﹐欲俟其還劾之﹐使人伺於鴻臚寺。俊廉知﹐昏暮始至寺報名。及將入朝﹐盛等方知。卽率同列懷春坊帖叩門投之﹐時駕將發﹐閽者不納之。盛訶曰「吾輩有急事欲廷舉﹐苟有誤﹐罪在爾也﹗」閽乃爲通﹐遂廷論之。俊竟抵罪。自是上下震恐﹐百度皆正﹐邊鄙復寧。諸人之力也。

景泰元年﹐廣寧伯劉安﹑都督僉事郭登守大同。也先遣人奉上皇至城下﹐召守臣出見議事。劉邀郭同出﹐郭曰「虜情叵測﹐安知其不以夏人之誘揚廷者誘之我乎﹖吾二人之身﹐城之存亡攸系。脫或懷詐﹐吾二人命不足惜﹐如此城何﹖」擐甲登城﹐北面拜曰「臣非敢不出﹐但此城臣冢﹐不敢離耳。」劉竟自出﹐因得迎復上皇。命加封侯﹐從而入京。給事中葉盛等劾之﹐詔復原職。英廟復位﹐進劉爵﹐郭罷廢。至成化間﹐始得復用﹐人莫不多郭之守正云。

蒙古可汗脫脫不花﹐元之後也。其部落也先﹐初甚微。知勇善戰﹐日漸彊大。脫脫不花因命爲太師。及土木得利﹐遂懷篡逆。因眾部落會朝﹐執脫脫不花﹐以弓弦縊殺之﹐自立爲可汗。平章某言於也先曰「主人衣新衣矣﹐幸以故衣賜臣。」蓋覬乎太師。也先不許﹐而以封其弟。平章某不平﹐而形於言。也先知之﹐鴆其子。子飲而覺﹐嚙指血染箭﹐令僕持報平章。平章厲兵﹐俟也先兵眾出獵襲之。也先勢不敵﹐從數十騎遁去。旣又恐其下叛﹐夜與親信數人﹐走至一部落乞漿﹐一婦人以酪飲之﹐遂去��。婦言狀﹐夫疑其僞﹐追及之﹐果也先﹐殺之。蓋其父嘗爲也先所殺﹐每圖報之﹐而求之﹝下闕﹑上闕﹞。下當傳之子﹐請立皇子見濟爲皇太子。景皇帝大悅﹐卽輦金銀﹐駕之太監興安私室﹐使主其事。安辭﹐請下其奏於廷臣議。都禦史王文卽曰「當立。」眾唯唯﹐因具疏令羣臣議。署給事中林聰曰「皇太子已立﹐無過當置何地﹖」文怒瞋之﹐林不得已﹐亦署。見濟竟立。以翰林院官兼官職﹐他官不與﹐文特以林兼淸紀郎以愧之。禦史王傳希文旨﹐構林爲甥某官某營美地。詔多官訊之。文抑使承受賂﹐林不承。乃入以大臣專擅選法﹐律斬。獄上﹐尙書胡濙移疾請告。景皇帝命太監王澄視之。濙對曰「臣本無疾﹐因林聰以微罪坐死﹐被驚故爾。今其事何如耶﹖林聰好人可惜。」澄還言之﹐景皇帝悟。免死﹐降國子學錄。英廟復位﹐升僉都禦史。初立儲詔下﹐其文有曰「天降下民作之君﹐父有天下傳之子。」尙書何文淵宣言於朝曰「此文淵語。」閣下先生不解﹐道﹕「此蓋欲以徼寵也。」及英廟復位﹐何已致事﹐心上自疑禍及。一日﹐驛報陳都禦史將至。何意朝廷將有處分﹐卽自經死。已而至者﹐乃舊都禦史陳泰﹐降廣東副使﹐便道還鄕耳。夫林守正俟命﹐而卒獲夫福。何以要譽徼寵﹐而卒取夫禍﹖爲人臣者﹐可以鑑矣。

土木喪敗之後﹐節庵於公整飭官軍﹐捍禦也先﹐朝廷賴之。景皇帝優禮有加﹐故與王文有易置東宮之舉。及東宮薨﹐前星不耀﹐少卿夏時正以爲憂﹐謂於之子冕曰「久懷一事﹐欲白尊翁﹐而未得間。幸先爲我言之。」冕以告公。一日﹐夏往謁。坐惟言鄕曲之事﹐茶進七次﹐且欲退。於止之曰「君前與冕言將有見教﹐今盍言之﹖」夏拱手曰「東宮久虛﹐中外之人﹐皆仰丈人樹之。」公愀然不樂﹐戒曰「事不循法﹐予之責也。樹儲國之大事﹐閣老及諸勛舊當任其咎﹐責不在我。」夏曰「丈人恐不得辭其責也。」公愈不樂﹐夏趨出。節庵特以景皇帝遇之之厚﹐重違其意。使時而用夏言以正救之﹐未必有他日西市之禍。而公不之悟﹐何哉﹖

臺州章某﹐聘某氏﹐未成婚﹐納妾某氏﹐有娠。而某得疾且死。某氏聞﹐請往視。父母謂未成婚尙可別議﹐不許。某氏堅欲往。某一見而卽逝。某氏爲棺殮之﹐挽妾守喪。妾生子綸﹐親教讀書﹐通《四書》大義後﹐遣就外傳。竟第進士﹐官至某部侍郎。先欲疏請復立舊太子﹐恐貽母憂﹐未果。某氏聞之謂曰「吾平日教爾何爲﹖汝能諫死職﹐𨿽爲官婢﹐無所恨也。」綸𨿽以疏入﹐忤旨。謫戍某地。某氏怡然。綸後獲復官終養。某氏嘗自爲詩見志﹐人共傳誦。詩曰「誰云妾無夫﹖妾猶及見夫方殂。誰云妾無子﹖側室生兒與夫似。兒讀書﹐妾辟纑。空房夜夜聞啼烏。兒能成名妾不嫁﹐良人瞑目黃泉下。景泰某年﹐東宮見濟薨。禮部郎中章綸﹑禦史鐘同請復建前太子﹐而同復及宮闈之失。上怒﹐下錦衣衛獄﹐俱杖一百。鐘死章免。英廟復位﹐章進階﹐錄子錢通政司知事。

內閣撰敕﹐皆從該衙門具事。實景泰六年正月獎勵﹐獨石守臣一敕﹐不依兵部所具﹐而以請兵責之。不知請兵者宣府﹐非獨石也。以此而掌絲綸﹐豈謂�乎﹖

景泰丙子﹐順天府鄕試吉水劉公儼爲考試官。閣老陳循﹑王文皆有子入場托之。劉不爲錄。二人令其子錄其文以訟。上命翰林院取中式捲與相較。翰林院以二卷與中式在後之捲相等﹐試官批無點﹐特拘解額而不及錄爲對。上特命順天府給公據赴禮部會試。先是廬陵羅崇嶽中順天府鄕試第一﹐以冒籍發回本貫入學讀書。人因爲之語曰「學中有榜上有名字秀才﹐禮部有榜上無名字貢士。」傳以爲笑。明年正月﹐英廟復位。王文被刑﹐陳循謫戍﹐而此命遂格不行。夫劉之守正﹐固不可尙﹐而科舉祖宗良法﹐亦自不容紊也。後劉卒﹐眾議以此謚之爲文介云。

忠國公石亨﹐以有南城之功﹐頗幹朝政﹐多納賄賂。禦史楊瑄等欲言之。亨聞﹐先訴於上。上怒﹐下錦衣衛獄﹐謫戍遠邊。亨益自恣﹐有納賂者﹐卽稱南城有功﹐以請官賞。上厭之﹐以問少保李公賢﹐公曰「非惟此輩望不見南城之人無功﹐𨿽有事於南城之人﹐亦無功也。」上曰「何謂無功﹖」曰「陛下復位﹐中外同欲﹐��特能倡之耳。其何功之有﹖」有愀然不寧者累日。由是陸杲盡廉其不法事以聞﹐而竟以得罪云。

太監曹吉祥事英廟最久﹐後有南城之功﹐官其侄曹欽爲某官﹐使掌降虜之充軍者。英廟旣任錦衣衛指揮陸杲﹐構總兵石亨之罪致死。欽致疑﹐欲行苗劉之事。會遣卒戍也﹐欽夜享虜騎﹐期以旦日舉事。有亡告總兵官孫鏜者。鏜急以聞﹐而微服至宣武門﹐令騎追戍卒曰「刑部囚反獄﹐可具甲回捕之。」至則令之曰「曹欽作反﹐同吾剿之。有功升賞﹐不用命者卽斬。」眾方聲「諾」﹐而欽騎已殺陸杲及都禦史寇深攻西長安門矣。賴內已覺﹐賴衛士築門不得入。鏜揮眾攻之﹐欽東走。殺恭順侯吳於表背巷口。焚東華邊門﹐大雨火滅。欽已敗走歸其家﹐赴井死。騎猶據其室以拒。有旨攻入其家﹐得其財者卽以充賞。卒爭奪盡殺其騎﹐而肆吉祥於市。

都禦史東莞彭公﹐守吾郡時﹐郡入倉之費﹐以斗計賦益之。佃官田戶大病﹐多至於逋。公許以畝益﹐佃官田戶大便﹐皆復其業。郡之西五十里有西小江﹐源出金華﹑諸曁。先朝阻錢唐江築堰擁水入之﹐恆不竭﹐民得其利。永樂間堰決﹐水竟入錢唐江﹐不復至西小江。惟錢唐江潮﹐上入林浦﹐下入三江﹐水減於昔﹐西舟入郡不通﹐因設錢淸南北二壩﹐以通舟楫。潮水渾咸﹐日漸於淺。舊浮橋船十五﹐比漸減﹐存三之一。今則橋下亦淺﹐易爲梁矣。公相其形地﹐築林浦壩以遏江潮於上﹐而於三山側曰馬山﹐置閘以瀦鑑湖之水。水不復耗。而錢淸二壩除去﹐亦可以舟﹐農商俱利。先鑑湖水逼錢唐江﹐築塘以瀦水﹐立水口牌﹐而置閘以泄水。或時久�﹐水過於閘而泄﹐不泄則上騰爲決。公視水淺深﹐而決塘以泄之。稍舒卽築﹐迄無水患。公旣去﹐水至決塘如故﹐而築多失期。水卽失瀦﹐又復失利。浮梁戴公繼守﹐度爲石堰﹐髙視水�而橋其上﹐以通往來。水益卽泄﹐而又無失瀦之患。遂爲吾郡永遠之利。彭以績成﹐遷山東布政使﹐尋進侍郎。會有旨諭諸大臣以遼東之事﹐自王翺總督以後﹐累見更攺。令選總督必得如王翺者﹐共以彭薦。上悅﹐卽日拜都禦史遣之。公視諸將多新進﹐不閒軍旅﹐未可用﹐俱遣屯田。而獨嚴邏卒﹐謹烽堠。虜疑不敢大入﹐而時復鼠竊。諸將累請出師﹐公俱不許。眾議藉藉﹐公乃閱之。坐作進退﹐皆失其度。公開教之。明日又閱﹐稍稍如度。公問諸將﹕「何如﹖」皆曰「願受教習之。」公怒曰「渠輩累請出軍﹐而戎事尙未習若此﹗若徇渠所請﹐豈不敗事乎﹖」皆重杖之﹐令習一月。再閱之﹐則軍成矣。公又言曰「今竟何如﹖」諸將拜服。公卽授以方略﹐遣之出塞。軍士踴躍啟行。虜聞之﹐使人請降。使者言多張皇﹐且言地多喬木﹐騎恐難入。公笑曰「木可去否﹖」卽令軍萬人﹐各持一斧一炬﹐使人去木近根之皮三寸以爇之﹐數日木皆枯死﹐炬焚之矣。虜懼﹐遂皆乞降。遼有紅羅山甚髙﹐其外卽虜。虜嘗登山覸望﹐乘不備﹐卽入寇。公於上築垣守之。虜不敢復望山。山產人參。先時采者多爲虜所掠﹐不敢往采。從虜市之﹐價甚貴。壘成﹐人皆往采﹐參價爲賤。朵延不能掠﹐走依塞上﹐求入避難。諸將請縱之入﹐坑之。公曰「乘其危而取之不武﹐且取輕於癿家斯蘭﹐不許。仍諭朵延﹐止於塞上﹐給之以糧。仍諭鴉家斯蘭釋之。朵延深徳��﹐請爲外捍。自是邊塵不驚。息軍屯田﹐積谷至百萬餘石﹐公私給足。累以老疾辭﹐諸將輒表請畱不遂。最後潛表懇請﹐上憫之﹐賜歸。諸將大慟﹐虜聞之亦涕泣。繼公者因公多積﹐興役深入﹐𨿽有所殺獲﹐而虜尋報之﹐得不償失。邊鄙多事﹐而遼東虛耗矣。

太監懷恩﹐自憤其被刑﹐篤志力學﹐每以唐張承業自待。憲廟知之﹐任之以政。始協商輅﹑姚夔爭皇太后襄事﹐忤慈懿皇太后意。旣爲汪直饞構﹐安置鳳陽。今上卽位﹐召還。都人望之﹐如宋洛中之望司馬公來也。至則贊營大行襄事﹐裁抑內府幸濫。未幾卒﹐人皆惜之。先從學士雲間錢先生溥及太常吾邑陳先生贄授書﹐後二人歸老﹐常有問遺。其得政日﹐錢特至京請謁。懷今守正陽門外內侍館之﹐日給之資﹐仍以百金爲壽﹐而辭不見。太常有孫詢﹐任刑部主事﹐請見亦辭。一日奉命讞獄刑部。事畢﹐詢司寇陸公﹐召見詢﹐問太常終事﹐嘆曰「吾師有孫矣﹗」明日﹐命家人招詢至家﹐設盛具享之﹐而終不見。其盡禮守志如此﹐𨿽士人未易及也。

安南國逐占城王而奪其地﹐使其臣提布臺據之。占城王子古來逃避海島﹐使人訟於朝﹐且請封。上命給事中馮義﹑行人張謹賫冊以封之﹐而諭廣東布政司移檄詰其據地之狀。二人至﹐占城猶據於提布臺﹐而不得見古來。提布臺遂以計取冊﹐二人授之。馮卒於道﹐張還。詔系獄治之﹐而更爲冊﹐復遣給事中李孟陽﹑行人某往封。李奏不詰安南之罪﹐取還提布臺所取之冊及地﹐恐復不受詔命﹐特與禮部議之。李執前議。尙書周某曰「天使復臨﹐彼小邦必不敢復抗。」李曰「萬一敢抗﹐將若之何﹖」周無以答﹐上竟是李奏﹐令駐廣東﹐俟安南報而後發。未幾﹐古來避難﹐來依海濱。上命都禦史屠公便宜處之。乃逆古來於廣州封之。而遣人送之國。安南不敢拒﹐以其地還之。

都禦史陳鉞﹐以太監汪直得幸﹐以陳自彊之計說之﹐使立功於異域以自固。直然之﹐請巡遼東。夜出兵襲殺女眞五百餘人﹐論功升鉞戶部尙書。直等懼兵部尙書馬文升發其姦﹐誣以啟邊釁。彊不錦衣衛﹐獄臣鞫之無實。送都察院﹐直怵之以威﹐竟坐謫還邊戍。旣而女眞懷忿﹐寇三萬等處﹐屠殺官軍二千餘人。鉞隱其四之三﹐禦史彊珍以實聞。詔都禦史林聰往覆。林畏直﹐以「鉞奏未盡﹐而彊奏亦頗張皇」爲對。詔謫彊戍﹐而鉞不問。鉞旣得志﹐尙書王鉞慕之﹐因說直北虜可襲﹐願任其事。直脇總兵官許寧襲之。寧曰「祖宗舊法﹐虜來則禦。不得掩襲﹐以啟邊釁。三萬之寇﹐已可鑑矣﹗烏可復蹈其轍﹖」直怒曰「虜在近地﹐不行進討﹐朝廷蓄養汝輩奚爲﹖吾將聞之於上。」卽命駕行。寧懼得罪﹐馳還﹐候暮發兵。四鼓至虜營﹐俘斬老弱婦女四百餘人﹐少壯者得馬皆走。鉞輩恐其交戰﹐乘暗鳴金退軍。馬牛羊𨿽蔽野﹐不暇取也。論功封鉞爲威寧伯﹐直蒙厚賞﹐中外皆惡之。諸內侍共教優人之爲淨者﹐盛飾如直之狀﹐髙視闊步﹐叱吒呼喝﹐傍若無人。副末前詰之曰「你是何人﹖敢如此肆志﹗」淨曰「你不知我是汪直﹖爺爺愛我信我﹐我要殺人便殺人﹐要活人便活人。如何不肆志﹖」副末曰「看你這廝模樣﹐有甚本領﹖爺爺愛你信你﹖」淨曰「我有計較。」副末曰「你敢是張良﹖」淨笑跪曰「不及不及。但我會殺人。」末曰「你敢是韓信﹖」淨得跪曰「不及不及。但我有擺布。」副末曰「你敢是蕭何﹖」淨復笑曰「不及不及。」副末曰「你不及﹐如何得爺爺愛信﹖」淨曰「你不知我兩隻手有兩个月。」副末曰「天只有一个﹐你如何有兩个月﹖」淨曰「不是兩个月。」因舉左手月﹕「這是陳鉞。」又舉右手月﹕「是王鉞。」憲廟大笑﹐因疑直。會虜憤威寧之役﹐深入邊鄙﹐大肆屠戮﹐嬰孺亦殘滅。言官論直輩起釁之罪﹐俱坐貶謫。方直得志之日﹐楊文敏公之孫建寧指揮楊信﹐恃富殺人。事覺﹐遣人挾重貲至京行賂。主於其弟給事中仕偉。直伺知之﹐收仕偉家於獄。夜二鼓﹐領卒至其家﹐執訊其妻而徵其貸。刑極慘酷。林侍講陳音與鄰﹐聞之﹐大言曰「太平盛世﹐豈宜夤夜訊人﹖」直聞而釋去。當是時﹐逢直一怒﹐立見齏粉。而陳不之顧﹐人皆壯之。

妖僧繼曉﹐有寵於憲廟﹐爲之建永昌寺於西華門西。太監梁方主其事。規制甚備。先是三官殿費用巨萬﹐刑部主事莆田林俊恐復重費﹐艸疏極言「寺觀之建﹐於國無益。繼曉妖妄不可親近。今西北大歉﹐民力不堪﹐不可重費﹐以益民困。」言甚切至。疏成﹐鎖吏閣中使書。每遇繼曉及梁言名空之﹐書成使塡。吏大駭﹐叩頭泣曰「此疏果入﹐彼此均死。公激於義﹐死或所耳。何吏累也﹖」俊曰「死罪吾承﹐不爾相及。」吏泣不已﹐妻覺之。俊禦家素嚴﹐不敢諫﹐令其僕告於俊所厚侍講吳希賢﹐力諫止之。俊曰「吾志已定﹐不可回也。但事定之後﹐煩君爲傳耳。」因貨其所乘馬﹐區處家事畢﹐賫赴通政司投之。語通政使張某曰「請屏人視。」張閱之竟﹐嘆曰「君能言人所不能言﹐吾輩愧之。然雷霆之下﹐恐未易處。尙再思之。」俊曰「吾思已三﹐奚云再也﹗」張度其不可回﹐令其同年參議張某諫之。俊不應﹐置疏於案而去。疏入﹐詔下錦衣衛。獄臣杖之。俊曰「俊備員部署﹐見事有害於國﹐不得不言。具上以謫俊﹐罪誠當死﹐賜卽死﹐奚事杖也﹖」獄臣壯其言。具上﹐以謫姚州判官。後軍都督府經歷張黻爭之﹐亦坐謫師宗州知州。南京兵部尙書王恕極言二人之謫非罪。有詔召還復職﹐攺調南京。俊疏出﹐見者莫不爲之吐舌。而俊慨然無所顧慮﹐𨿽被謫﹐繼曉亦坐是尋竄。寺不成建﹐則俊之志亦已伸矣。

今上在東宮時﹐憲廟命太監覃吉侍。時詔徳官寵盛﹐吉心常危懼。東駕出入起居必俱﹐飲食必嘗始進﹐未敢頃刻少離。朝廷之政事﹐大臣之臧否﹐至誠啟告。淫聲奇色﹐皆不得近。以故聖徳日新﹐天下仰賴。𨿽聖神天縱﹐生知安行﹐然保護輔導﹐不無涓埃之助。吉誠篤寡欲﹐不營私利﹐卒之日﹐檢其橐﹐惟賞賜銀百餘兩。憲廟及上皆悼惜之。卹賜白金百兩使治喪。上旣卽位﹐常思念之。王恕﹑馬文升﹑懷恩皆特旨召用﹐不由外朝論薦﹐蓋皆吉之所推譽也。孰謂閽寺果無人乎﹗

關西都禦史員缺﹐冢宰三原王公薦某官蕭禎及某官某人堪之。內批不允﹐而命別選二人。公執奏曰「陛下不以臣爲不才﹐任臣銓選﹐則臣之所舉不效﹐臣之罪也。且陛下安知蕭禎等之不可用﹖而拒臣也﹖是必左右近官﹐別有所主﹐而圖以與之也。承順風旨﹐以固此位。臣誠不能﹐臣之所知禎與某﹐陛下旣以爲不可用﹐是臣不可用也。願乞骸骨歸老。」上優詔慰之﹐竟用蕭禎﹐果稱其任。說者謂公是舉有過於趙普補牘之勇果云。

吾邑滑壽字伯仁﹐號櫻寧。工古文詞﹐善醫校正《靈樞》《素問》錯簡者。著《難經本義》《讀素問鈔》《十四經發揮》《讀傷寒論鈔》《診家樞要》《痔痿篇》《醫韻引彀》等集。其治人疾﹐不拘拘於方書﹐而以意處劑﹐投無不立效。秋日﹐姑蘇諸仕人邀遊虎邱山。一富家有產難﹐挽回﹐諸仕人不可。先生登階﹐見新落梧桐葉﹐拾與之曰「歸急以水煎而飲之。」未登席﹐報兒產矣。皆問﹕「此出何方﹖」櫻寧曰「醫者﹐意也。何方之有﹖夫妊已十月而產者气不足也。桐葉得秋气而墜﹐用以助之﹐其气足。寧不產乎﹖」其神效多類此。今南京太守宗源﹐其嫡孫也。

吾邑石川王貴學﹐元提舉景善之子﹐讀書能詩。爲仇家所誣﹐謫戍關西。與子仕伊﹐別於南京﹐貽之詩曰「石頭城西笛嗚咽﹐他鄕父子生離別。淚珠滴�瑯玕痕﹐�枕平分海天月。爾祖生吾吾生伊﹐立身立志家欲齊。患難相仍二十載﹐家危不絕如綫微。爾今獨歸心亦苦﹐歸見爾妻並爾母。弟妹倉皇立兩傍﹐含淚還應問爾父。爾發柰何﹖萬里一身行負戈。朔風吹浪捲作云﹐飛霜墜地如雪多。雪深一尺秦川道﹐關西之山極天表。生來從役當復歸﹐死卽埋沒隨百艸。兒弗憂﹐吾何愁﹖丈夫四海當遨遊。常念行人遠行役﹐天寒早烏貂裘。烏貂裘﹐久已敝﹐補綴成衣應爾妹。遙憐寒夜碧窗前﹐一綫一鍼一行淚。」人傳誦之。今其玄孫克承恩任監察禦史。

戚瀾字文瑞﹐任翰林院編修。負才使气﹐醉尢甚。人皆憚之。丁內艱﹐服闕赴京。夜行峽山江﹐見神人七人﹐皆乘馬炬列前後。舟人皆恐﹐文瑞拜曰「爾桑將軍兄弟耶﹖來應欲吾文耳。吾當爲之。」遂皆不見。及登驛舟渡錢唐﹐忽起而揖遜曰「爾宋朝官﹐乃坐我翰林編修上耶﹖」舟人無所見﹐皆怪之。至邸而卒。蓋其神已亂也。後廣東丘閣老先生夫人入京﹐舟次髙郵﹐夢一偉衣冠人告曰「我戚編修﹐賢夫閣老之故人也。明日大風舟行必覆﹐故來相告。」夫人戒勿行。舟人以天方霽﹐欲發﹐夫人苦止之。及風果作﹐舟行者皆覆。丘聞﹐爲文遣人祭奠於其家。其文略曰「友道之廢久矣﹗曰友曰朋﹐如兄如弟。指金石以爲期﹐刑雞犬而投誓。腰首稍殊﹐情態頓異。�半臂才解﹐遇諸途遽轉面而過。宿酲未醒﹐�������。」其所感深矣。

貴州思南有曰甑峯﹐居大山中﹐其形似甑﹐故名。山盤亙銅仁思州石阡﹐數百里內無人。居人亦多不能到。所產艸木多異狀。有獸曰「宗彜」。狀狝猴﹐巢於樹。老者直居上﹐子孫以次居下。老者不多出﹐子孫居下者出。得果卽傳遞至上。上者食﹐然後傳遞至下﹐下者始食。上者未食﹐其下者不敢食也。先儒謂先王用以繪於衮者﹐取其孝也﹐蓋以此。予弟尙寶文淵謫思南﹐聞土人言。其死者亦嘗見之﹐求其生者﹐不可得也。

漢祖歌風臺詠者甚多﹐惟宋張安道一篇可賞。其詩曰「落魄劉郎作帝歸﹐臺前一曲大風詞。才如信越猶菹醢﹐安用思他猛士爲﹗」

●復齋日記卷下

舊制文廟祀用少牢﹑籩豆各八﹐而舞佾六。成化元年�月﹐國子祭酒周洪謨上言「吾夫子唐封爲文宣王﹐乃周時天王之王﹐蓋卽後世皇帝也。當祀之以天子之禮﹐祭用太牢﹑籩豆各十二﹐而舞佾八。」制「可」。予意不可﹐嘗爲疏將言之﹐會解官歸不果。所擬疏曰﹕竊惟禮莫嚴於分﹐分莫嚴於祭。故天子祭天地﹐諸侯祭山川﹐大夫祭五祀。宗廟之樂舞﹐天子八佾﹐諸侯六佾﹐大夫四佾﹐士二佾。天子之郊祀﹐戴冕藻建旗俱十有二遊﹐繪龍章而設以日月。諸侯以下﹐則不得用。其上下之分﹐尊卑之序﹐有若天尊地卑﹐冠上履下﹐截然而不可逾。是古今之所共﹐而百王之所同也。其可於文廟之中﹐禮教所出之地而紊之乎﹖切惟文廟禮樂﹐太祖髙皇帝斟酌前代之制﹐祀以王禮。天下奉行﹐百有餘年﹐或有議定。該國子監祭酒周洪謨建言﹐援引唐開元樂用宮懸﹐及宋徽宗加衮冕十二旒﹑衣十二章之制﹐而爲舊制未足﹐請攺舞六佾爲八﹐籩豆各爲十二﹐蓋不過欲其器數之備﹐以致尊崇之心。殊不知禮而不稱﹐非所以爲尊也。夫禮貴於稱。宜丰而丰﹐宜儉而儉。其不宜丰而丰之﹐則爲之逾。逾則爲僭﹐而非禮矣。吾夫子何人﹖而可以此非禮之禮而誣之乎﹗魯世爲郊禘﹐吾夫子觀之曰「魯之郊禘非禮也。周公其衰矣﹗」可以是爲天王之禮﹐而謂其所封之王﹐乃天王乎﹖實臣所未解也。且祭先聖先師﹐先王蓋有制矣。《記》曰「大學始教﹐皮弁祭菜﹐示敬道也。」又曰「凡學﹐春官釋奠於其先師﹐秋冬亦如之。」則所薦者止於蘋藻之菜而已﹐其禮初不丰也。至於用樂﹐亦惟曰「命樂正入學習舞﹐天子乃率三公九卿諸侯大夫親往視之。」則固未嘗不致重﹐然以大雩蘋而曰「用盛樂觀之。」則是其樂亦非天子之樂也。堂堂天朝﹐不取先王之制爲法﹐而於唐宋之失禮是師。臣實恥之。臣誦吾夫子之言﹐賴以竊祿﹐非不欲致隆其禮﹐以盡報本之心也﹐但體吾夫子之心﹐必所不安﹐而欲以當得之禮祀之﹐庶幾吾夫子在天之靈﹐得以安享。而「其衰」之漢﹐貴取之愧﹐不作於地下耳。如蒙準言﹐乞敕內閣大臣及在廷儒臣﹐稽考先王之典﹐參酌事理之宜﹐將所加舞佾﹑籩豆革去﹐而一遵太祖髙皇帝舊制。非惟理循常古﹐而無僭妄之議﹐抑且情文兼備﹐而無誣妄之失﹐可以格夫子之靈於在天﹐可以垂昭代之禮於後世。微臣幸甚﹐吾道幸甚﹗

文皇帝旣立﹐������������升順天府爲北京﹐欲徙都之。六年臨幸﹐八年下詔徵元。詔書略謂﹕「以大擊小﹐以順討逆﹐以治攻亂﹐以逸待勞﹐以悅弔怨﹐期在必勝。」以二月出塞﹐五月十二日師至斡難河﹐遇虜本雅失禮﹐一鼓敗之。失禮從七騎遁去﹐餘眾擒殺者不可勝計。獲馬駝牛羊數千頭﹐其餘降者相繼﹐皆撫安之。卽日班師。二十日還京。十二年�月﹐復下詔親徵。師至撤裏怯兒﹐虜來逆戰敗走。追至剌河﹐虜酋望巴巷木太平把孛委把罷復來戰﹐又敗。殺其名王數十人﹐斬馘無算。餘眾宵遁。歸至飲馬河﹐虜酋阿魯臺遣使率眾詣軍門降。上嘉之﹐封爲和寧王﹐使其部落還京。二十年﹐和寧叛﹐殺使者犯邊。七月四日﹐復下詔親徵。師至闊欒海之北﹐和寧王棄其車輛牛羊馬匹而遁。窮追累日﹐獲其諜者﹐云王已驚懼死﹐餘黨潰散。及至屈兒河﹐其屬兀耒哈又來戰。上親勒前鋒與戰﹐敗之。殺其酋長數十人﹐盡殲其黨﹐俘獲其婦女老稚車輛牛羊馬匹而還。二十一年四月四日﹐復下詔親徵。五月至答闌搭兒河。虜聞遂遁。遂逾白邨山﹑屈烈兒河﹑溥溫河﹐終不見虜而還。是歲八月﹐又敕平陽侯陳懋爲前鋒﹐出西道﹐上自將大軍由東道。上至陰山﹐愼虜知院阿失帖木兒等﹐率其妻子來降﹐備言諸虜爲瓦剌順寧王脫歡剿殺。而西道陳懋兵亦降其酋也先土幹眾﹐以來見於軍門。上聞也先土幹虜旣畏服﹐封之爲忠勇王。土幹感激﹐請捍北邊。二十二年七月﹐復下詔親徵。行月餘﹐不見虜。上不豫﹐班師至楡木川﹐宮車晏駕。閣老楊榮與內侍謀斂於營中﹐祕之。日進膳傳旨如常。奉梓宮入之宮﹐乃用皇太子令發喪。文皇帝忿胡人之驕﹐期盡滅之﹐累乘盛暑出師不厭復﹐遂至於大故。而虜人摧破﹐迄今不振。文皇帝之功大矣﹗

楊廉夫《正統論》﹐以宋建隆元年至開寶七年﹐天下猶有蜀及南漢等國﹐吳越荊南等鎭﹐當如朱子《綱目》所書秦始皇二十五年漢髙帝四年﹑唐髙祖武徳六年以前天下無統之例﹐與蜀及南漢諸國鎭分書紀年。至開寶八年滅南唐﹐當如朱子《通鑑綱目》所書秦始皇二十六年滅齊﹐漢髙帝五年滅楚﹐唐髙祖武徳七年平羣盜天下一統之例﹐大書紀年﹐以繼唐統。其言深有合於春秋之旨。當時之臣﹐多以爲是。而脫脫輩﹐及遼金遺臣之子孫﹐或欲爲《晉書》例﹐以宋爲世紀﹐遼金爲載紀﹔或欲以遼金爲北史﹐宋太祖至靖康爲宋史﹐建炎以後爲南宋史﹐紛紛不決。竟捨廉夫之議﹐而爲遼金宋各立史。�������事載於遼者復載於金﹐事載於遼金者﹐復載於宋﹐重見疊出﹐令人厭觀。向非聖朝取乎春秋之法﹐以重定之﹐以續夫朱子《通鑑》�����其不終明矣。

夫�襄王有仁聞﹐故英廟復位時﹐石亨等文致於謙﹑王文之罪﹐以援立外藩爲言﹐蓋指之也。英廟心知﹐特詔來朝﹐宴賜甚厚。其過洛時﹐諸父老遮道泣訴按察使王槪之善﹐被誣系錦衣衛獄﹐乞王救之。王因沿途詢於人﹐無不冤之。王心許爲之言。一日賜宴歡甚﹐王避席請曰「臣有一公事爲囑﹐願俯納之。」上驚異曰「何事﹖」王遂述洛中父老遮請之故﹐與沿途人稱冤之實﹐請加察焉。上立命法司與辦遂雪。上因有大用槪意﹐尋召爲大理卿升刑部尙書。王辭歸﹐上送之午門外。王拜不起。上曰「叔父欲何言﹖」王曰「萬方望治﹐願望陛下以省刑爲意。」上拱手曰「謹領。」英廟親親之仁﹐於此可見。而王之賢﹐亦可知也。

正統間麓川蠻不馴﹐當道有貪功者主徵之。閣老爭之不省﹐遂命王忠毅公爲總督﹐而以刑部郎中楊寧參之。楊文眞公贈之詩曰「楊老靑雲姿﹐文采耀白璧。腰間龍泉劍﹐別我有遠適。吾聞禹䢐徵﹐舞於致苗格。所以宣尼訓﹐服遠修文徳。好謀而有成。明明垂警飭。如何才知士﹐宏議薄古昔。懷忿忽還圖﹐急功得幸局。寧論萬里行﹐糗糧預儲積。漢廷所遣將﹐孰是趙充國﹖子行職贊襄﹐黽勉攄良畫。𨿽有鬥酒餞﹐安能寫胸臆﹗」蓋其不行而賦此以見志也。其後師竟無功﹐南方之人大病。公蓋以先見云。

閣老廬陵陳文簠簋不飭。及病革﹐其門下士有善滑稽者﹐謂人曰昨夕二夜叉來取公﹐一夜叉挽之。公不肯去﹐其一曰「彼將望升太師柱國﹐如何捨得去﹖」乃挽文曰「若此去卽爲閻羅王﹐何惡也﹖」公喜曰「如何便得爲閻羅王﹖」夜叉嘆曰「公有淮鹽十餘萬﹐非鹽王而何﹖」聞者絕倒。及卒議謚﹐故事凡入閣者皆用文字﹐而下議加一字﹐如文正﹑文眞之類。至此類論鄙之﹐特攺例而謚之曰「莊靖」。或爲詩以譏之曰「莊靖先生始蓋棺﹐薤歌聲裏萬人歡。塡門客散人何在﹖負郭田多死亦安。炎海已無前日利﹐冰山不似舊時寒。九泉若遇南陽李﹐爲道羅倫已復官。」蓋羅嘗言李之不終喪﹐故及之也。其後永新劉公繼入閣﹐尢不愜乎眾望。或述《輟耕錄》所載或人譏史師語意﹐謂人曰「昨新閣老入閣﹐閣中吏請循故事﹐祀臯夔稷契。」劉曰「陳先生不祭﹐我也不祭。朝士多或未見《輟耕錄》事。」傳爲笑﹐優人因飾之﹐以陳於上前。上大笑。自此待閣下殊薄﹐無復永樂﹑宣徳之風矣。

永新劉文安公作「宋論」﹐論宋徽宗髙老氏﹐反覆言釋老之不足信﹐而極言世之人君﹐奉其神﹐養其徒﹐竭生民之膏血。積山塡海﹐不足以侔其費﹐而不免於危亡之禍。可謂深知其害者矣﹗卽知其害﹐則胡不一言以悟乎上﹖以去夫生民之害﹐以弭夫危亡之禍乎﹖文安在翰苑十數年﹐執政數年﹐非不得言者也。夫不知而不言﹐與不得言而不言﹐猶之可也。今旣知之﹐又得言之﹐而卒不言﹐其何用托之於空言乎﹖正統十四年﹐也先�都城之後﹐自眞定﹑保定至河南﹐在在有盜﹐路梗不通。少保於公募將統兵﹐往捕治之。指揮範信願募請五百。少保嫌其請少﹐範對以「已足用﹐不須多也」。少保壯而遣之。因請給兵部禁約榜文﹐沿途招揭。夜卽止營。警候嚴整﹐盜賊屏息﹐人馬通行如故。少保錄其功﹐升都指揮使。從教守信﹐彊力勤恪﹐常使人候少保動息﹐才出門﹐卽趨候於道左。少保大倚信之。英廟復位﹐石亨等素嫉其附少保﹐指爲黨棄市。人皆惜之。

狀元孫遇賢﹐與同邑徐紳同領景泰庚午鄕薦。會試禮部﹐宿彰徳驛。驛丞盛設待之。二人疑怪。驛丞曰「昨夜夢神人建大旗於驛門﹐其上有『狀元』字。今此設蓋待狀元﹐非待舉人也。」二人竊喜﹐而其年皆不遇。過其驛﹐不敢入。至甲戌會試﹐二人俱第。廷試畢傳臚﹐則孫果第一人。班中一人歡曰「前定﹐前定。」則陜西邢簡﹐二科前嘗夢中孫遇賢榜進士。及中正榜﹐而榜中無孫遇賢名字﹐以爲不驗。至此而悟爲孫遇賢也。馬涼之說﹐信乎其有之矣。人其可以妄覬之乎。

弘治乙卯﹐河決張秋﹑濟寧。丁巳﹐漕河水決入之﹐舟不通。詔遣都禦史劉大夏﹑總兵官�太監發兵�萬修築﹐而別浚渠以通漕。功未有緒﹐予聞而有感。詩以志之曰「河決張秋鄕井淪﹐乍聞不覺淚沾巾。不愁天意不歸壑﹐只恐人謀枉動民。地勢若知原有限﹐漕渠何慮別無津。誰將此意聞當道﹖免使吾民嘆苦辛。」其起工祀神時﹐所焚幣帛灰燼﹐有人頭之狀。按察副使楊茂元疏請取回太監總兵官以省浮費﹐而專用劉以責成功。抑損外戚之權﹐以回天意。忤旨﹐謫同知長沙。

文公朱先生﹐中紹興十八年王佐榜進士第五甲第九十八。祭酒莆田鄭先生得當時廷試錄抄﹐托提督南畿學校禦史王明仲梓之。明仲訪得刻本於句容江璽。蓋璽之遠祖賓王﹐當時爲糾彈官得之而家藏也。因校讎而梓行。錄載紹興十八年四月十七日﹐皇帝禦集英殿﹐賜狀元王佐以下三百三十人及第出身同出身釋褐。十八日﹐赴期集所敕差糾彈箋表主管名﹐小錄掌儀﹑典客﹑掌計﹑掌�﹑掌膳﹑掌酒果﹑監門等官執事。二十六日﹐賜錢一千七百貫。二十九日﹐朝謝。五月初二日﹐就法慧寺拜黃甲敍同年。初五日﹐赴國子監謁謝先聖先師﹐立題名石於禮部貢院。𨿽比我朝恩榮次第未及﹐然亦不可謂不隆也。所試策問﹐欲起晉之陵夷﹐接東漢之軌範﹐抑藏宮之銳﹐謝西域之質﹐以幾夏康周��髙宗之志﹐而吾文公素所講求者也。當時王佐以下諸人之對﹐豈皆在於文公上乎﹖而文公之第﹐乃��第五甲八十九人之下。其不擇賢任用﹐從可知矣。宜其終不能以酬其策士之意也。

定襄伯郭登﹐有文武才略。英廟愛之﹐特授勛尉。郭感激思欲立功。一夕夢至嶽祠﹐見二人擔水釋荷前揖。郭問﹕「爲誰﹖」對曰「吾二人勛尉鄰居某某﹐乃不識耶﹖」因至階下﹐仰問功名之事。嶽神目一僧下﹐握其手﹐同至方丈待茶。僧一手有六指﹐貌亦奇怪。茶罷﹐告曰「公之功名自此始矣﹐必列五等。」旣悟以語家人﹐則鄰近果有二人前夕死矣。公心異之﹐然莫曉所謂功名自此始之說。未幾﹐詔徵麓川。公爲參將分駐﹐欲安置則公廨皆爲�蒞重臣所據。守臣不得已﹐延館於�。一僧出茶﹐六指宛然。嶽祠僧也。公乃悟前夢。勵志深入﹐累敗��﹐以功升都指揮�督。蓋功志存建勛﹐而周公自��夢也。景泰���廣寧伯劉安守大同﹐也先遣上皇至城下。報守臣出見議事﹐�邀公同出。公曰「君父之義﹐故當出見。然虜情叵測﹐安知其不以夏人之��圖者誘我乎﹖吾二人之身﹐城之存亡攸系。吾﹝原闕九字﹞擐甲登城﹐北面拜曰﹕臣非﹝原闕十一字﹞劉竟自出。﹝原闕一十六字﹞中﹐葉盛劾之。事寢。英廟﹝原闕十字﹞至成化間始復用﹐錄前後﹝原闕十字﹞僧言果不爽云。其在大同﹝原闕十字﹞尿於前﹐左右曰「用艸裹去。﹝原闕十字﹞喫雞生﹐左右皆大笑。」因各﹝原闕十二字﹞雞突入陳大致克﹝原闕十二字﹞部。累不第﹐卒業大學﹝原闕十二字﹞否嶽神目判官閱籍﹝原闕十二字﹞械數人來。內一人﹝原闕十三字﹞也。呼之不應而泣。﹝原闕十二字﹞第一。潘中二榜﹐授陜﹝原闕十三字﹞有定數如此。人其﹝下闕﹞。

復齋日記

