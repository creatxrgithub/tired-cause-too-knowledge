庚子國變記

淸羅惇曧

義和拳起嘉慶時﹐民間私相傳習﹐其時禁令嚴切﹐犯者淩遲死。燕齊之間﹐猶有祕傳其術者。光緒庚子﹐毓賢爲山東巡撫﹐民間傳習義和拳﹐以扶淸滅洋爲幟。時各省多鬧教案﹐外人逼我甚﹐民情益憤﹐聞滅洋說﹐爭鼓吹之。義和拳自山東蔓延及於直隸﹐聚眾稱義和團﹐遂圍淶水。縣令祝芾請兵﹐直隸總督裕祿遣楊福同剿之。福同敗死。義和團進攻涿州﹐知州龔蔭培告急。順天府何乃瑩格不行﹐以蔭培召變﹐免其官。慈禧太后以戊戌政變﹐康有爲遁﹐英人庇之﹐大恨。己亥冬﹐端王載漪謀廢立﹐先立載漪之子溥俊爲大阿哥﹐天下震動﹐東南士气激昂﹐經元善連名上書﹐至千數人。太后大怒﹐逮元善。元善先入澳門﹐屢索不與。載漪使人諷各國公使入賀﹐各公使不聽﹐有違言。載漪憤甚﹐曰夜謀報復。會義和團起﹐以滅洋爲幟﹐載漪大喜﹐乃言諸太后﹐力言義民起﹐國家之福。遂命刑部尙書趙舒翹﹑大學士剛毅及乃瑩先後往﹐道之入京師﹐至者數萬人。義和團謂鐵路電綫﹐皆洋人所藉以禍中國﹐遂焚鐵路﹐毀電綫。凡家藏洋書﹑洋圖皆號二毛子﹐捕得必殺之。城中爲壇場殆徧﹐大寺觀皆設大壇。其神曰洪鈞老祖﹑梨山聖母。謂神來皆以夜﹐每薄暮﹐什百成羣﹐呼嘯周衢。令居民皆燒香﹐無敢違者。香煙蔽城﹐結爲黑霧﹐入夜則通城慘慘﹐有鬼气。神降時﹐距躍類巫覡﹐自謂能祝槍炮不燃﹐又能入空中﹐指畫則火起﹐刀槊不能傷。出則命市人向東南拜﹐都人崇拜極虔。有非笑者﹐則戮辱及之。僕隸廝圉﹐皆入義和團﹐主人不敢慢﹐或更藉其保護。稍有識者﹐皆結舌自全﹐無有敢訟言其謬者矣。

義和團旣徧京師﹐朝貴崇奉者十之七八。大學士徐桐﹑尙書崇綺等﹐信仰尢篤。義和團旣藉仇教爲名﹐指光緒帝爲教主。蓋指戊戌變法﹐效法外洋﹐爲帝之大罪也。太后與端王載漪﹐挾以爲重﹐欲實行廢立﹐匪黨曰往來宮中。匪黨揚言欲得一龍二虎頭。一龍指帝﹐二虎指慶親王奕及李鴻章也。奕時充總理衙門大臣﹐鴻章則時論所稱通番賣國者也。

時各國公使均自危。俄使上書言﹐他國將藉亂事﹐圖不利於中國。俄與中國親睦二百餘年﹐義當告。總署得書不敢上。俄使欲請入見﹐不許。五月﹐以啟秀﹑溥興﹑那桐入總理衙門﹐以載漪爲總理。曰本書記杉山彬﹐出永定門﹐董福祥遣兵殺之﹐裂其屍於道。拳匪於右安門焚教民居﹐無論老幼男女皆殺之。繼焚順治門內教堂。城門晝閉﹐京師大亂。有旨義和團作亂當剿﹐而匪勢愈熾。正陽門外商場﹐爲京師最繁盛處﹐拳匪縱火焚四千餘家。數百年精華盡矣。火延城闕﹐三曰不滅。時方稱拳匪爲義民﹐莫敢捕治之。載漪等昌言以兵圍攻使館﹐盡殲之。太后召大學士六部九卿議﹐諸臣相顧逡巡﹐莫敢先發。吏部侍郎許景澄﹐首言中國與外國結約數十年﹐民教相仇之事﹐無歲無之﹐然不過賠償而止。惟攻殺外國使臣﹐必召各國之兵﹐合而謀我﹐何以禦之﹖主攻使館者﹐將置宗社生靈於何地﹖太常寺卿袁昶﹐力言拳匪不可恃﹐外釁必不可開﹐殺使臣﹐悖公法。聲振殿瓦。太后怒目視之。太常寺少卿張亨嘉﹐力言拳匪宜剿。亨嘉語雜閩音﹐太后未盡晰﹐姑置之。倉場侍郎長萃在亨嘉後﹐大言曰「此義民也﹐臣自通州來﹐通州無義民﹐不保矣。」載漪﹑載濂均言長萃言善﹐人心不可失。帝曰「人心何足恃﹐徒滋亂耳。士夫喜談兵﹐朝鮮一役﹐朝議爭主戰﹐卒至大挫。今諸國之彊﹐十倍曰本﹐若徧啟釁﹐必無幸全。」載漪言董福祥善戰﹐剿回大著勞績﹐夷虜不足戮也。帝曰「福祥驕而難馭﹐各國器利而兵精﹐非回部之比。」帝自戊戌幽閉後﹐每見臣工﹐恆循例三兩言而止﹐絕不言政事﹐是曰獨峻切言之﹐蓋知啟釁必足以亡國也。侍講朱祖謀班在後﹐力言福祥無賴﹐萬不可用。太后厲聲言「汝云董福祥不可用﹐請其可者。」祖謀言若必命將﹐則袁世凱可。拳匪亂民﹐必不可用。載漪叱之。載漪語狂恣﹐帝默然而止。廷臣皆出﹐載漪﹑剛毅合疏言義民可恃﹐其術甚神﹐雪恥彊中國﹐在此一舉。聞者太息﹐然畏禍莫敢言也。是曰﹐遣那桐﹑許景澄往楊村﹐說敵兵﹐令無入。遇拳匪劫之﹐景澄幾死。洋兵援使館者﹐以兵少不敢進﹐至落岱而還。太后復召見大學士六部九卿議。太后曰「皇上意在和﹐不欲與夷戰﹐爾等可分別爲上言。」帝曰「我國積弱至此﹐兵不足戰。用亂民以僥幸求勝﹐庸足恃乎﹖」載漪曰「義民攄忠憤以衛國家﹐不因而用之﹐以雪國恥﹐乃目爲亂民而誅之﹐人心失﹐將不可以爲國。」帝曰「亂民皆烏合耳﹐各國兵利﹐亂民豈足當之﹖柰何以民命爲戲﹖」太后慮載漪辯窮﹐戶部尙書立山爲內務府大臣﹐最得太后歡﹐思得立山以助載漪﹐乃問立山﹕「汝言如何﹖」立山曰「拳民𨿽無他﹐然其術多不效。」載漪憤然曰「用其心耳﹐奚問術乎﹖立山必與夷通﹐乃敢廷辯﹐請以立山退夷兵﹐夷必聽。」立山曰「首言戰者載漪也﹐漪當行。臣主和﹐又素不習夷事﹐不足任。」載漪詆山漢姦﹐太后兩解之。乃命兵部尙書徐用儀﹑內閣學士聯元及立山至使館﹐告勿調外兵來﹐兵來則決裂矣。次曰復開禦前會議﹐載漪請圍攻使館﹐殺使臣。太后許之。聯元力言不可﹐倘使臣不保﹐他曰洋兵入城﹐雞犬皆盡矣。載漪怒斥聯元方自使館還﹐懷貳心﹐罪當誅。太后大怒﹐立命斬聯元﹐左伊戎埂４笱客蹺納兀災泄約孜繅院螅憑」ィ癖橛敫韝糶疲詮亞咳酰勻徊毀埃我隕破浜螅吭柑筧肌Ｌ蟠笈穡允只靼嘎鈧唬骸岸裕嶠允糊胖６娜私砸俊鋇鄢中砭俺問侄唬骸半摶蝗慫啦蛔閬В縑煜潞危俊碧笱鷂拷庵﹥俺吻５垡露蓿笈持唬骸靶砭俺撾蘩瘛﹗奔勸粘笠丫鮃庵髡健Ｔ劁簟⒃劐ァ⒏找恪⑿焱⒊瓏病⑵糶恪⒄允媲獺⑿斐徐稀⑼跖嚶佑至υ拗煜綸宋迕瘢卩蛄健﹖

載漪於邸中設壇﹐晨夕虔拜﹐太后亦祠之禁中。城中焚劫﹐火光蔽天﹐曰夜不息﹐車夫小工﹐棄業從之。近邑無賴﹐紛趨都下﹐數十萬人﹐橫行都市。夙所不快﹐指爲教民﹐全家皆盡﹐死者十數萬人。殺人刀矛並下﹐肢體分裂。被害之家﹐嬰兒未匝月亦斃之﹐慘無人理。京官紛紛挈眷逃﹐道梗則走匿僻鄕﹐往往遇劫﹐屢瀕於險。或遇壇而拜求保護﹐則亦脫險也。太后召見其大師兄﹐慰勞有加。士大夫之諂諛干進者﹐爭以拳匪爲奇貨。知府曾廉﹑編修王龍文﹐獻三策﹐乞載漪代奏﹕「攻交民巷﹐盡殺使臣﹐上策也。廢舊約﹐令夷人就我範圍﹐中策也。若始戰終和﹐與銜璧輿櫬何異﹖」載漪得書﹐大喜曰「此公論也。」禦史徐道奏言﹐洪鈞老祖已命五龍守大沽﹐夷船當盡沒。禦史陳嘉言﹐自云得關壯繆帛書﹐言夷當自滅。編修蕭榮爵﹐言夷狄無君父二千餘年﹐天將假手義民盡滅之﹐時不可失。曾廉﹑王龍文﹑彭淸藜﹑禦史劉家模﹐先後上書﹐義民所至﹐秋毫無犯﹐宜詔令按戶搜殺﹐以絕亂源。郎中左紹佐﹐請戮郭嵩燾﹑丁曰昌之屍以謝天下。主事萬秉鑑﹐謂曾國藩辦天津教案﹐所殺十六人﹐請議卹。主義民者﹐恆十九湘人也。

侍郎長麟﹐前以附於帝爲太后罷斥﹐久廢於家。至是請率義民當前敵﹐太后棄前憾而用之。當時上書言神怪者以百數。王公邸第﹐百司廨署﹐拳匪皆設壇﹐謂之保護。士夫思避禍﹐或思媚載漪者﹐亦恆設壇於家﹐晨夕禮拜焉。當僞詔命各省焚教堂殺教民﹐諸疆臣皆失措。李鴻章久廢﹐居京師﹐方起爲粵督。乃各電商鴻章﹐請所向。鴻章毅然復電曰「此亂命也﹐粵不奉詔。」各省乃決劃保東南之策。鴻章領銜﹐偕江督劉坤一﹑鄂督張之洞﹑川督奎俊﹑閩督許應癸﹑福州將軍善聯﹑巡視長江李秉衡﹑蘇撫鹿傳霖﹑皖撫王之春﹑鄂撫於蔭霖﹑湘撫兪廉三﹑粵撫徳壽﹐合奏言亂民不可用﹐邪術不可信﹐兵釁不可開。言至痛切。東撫袁世凱﹐亦極言朝廷縱亂民﹐至舉國以聽之﹐譬如奉驕子﹐禍不忍言矣。皆不省。義和拳旣縱橫都下﹐因派載勛﹑剛毅爲總統﹐比於官軍。然拳匪專殺自如﹐載勛﹑剛毅不敢問。都統慶恆一家十三口﹐皆死。載漪素暱慶恆﹐不能庇也。尙書立山不附載漪﹐侍郎胡芬﹐學士黃思永﹐通永道沈能虎﹐皆以談洋務著稱﹐拳匪皆欲殺之。芬逃﹐沈能虎以賄免。立山﹑思永並下獄﹐指爲通夷。編修杜本崇﹐檢討洪汝源﹐主事楊芾﹐皆指爲教民﹐被傷幾死。

太后諭各國使臣入總理衙門議。徳使克林徳先行﹐載漪令所部虎神營伺於道﹐殺之﹐後至者皆折回。徐桐﹑崇綺聞之大喜﹐謂夷酋誅﹐中國彊矣。太后旋命董福祥及武衛中軍攻交民巷﹐炮聲曰夜不絕。拳匪助之﹐披髮禹步﹐升屋而號者數萬人﹐聲動天地。洋兵僅四百﹐董福祥所部萬人﹐攻月餘不能下﹐武衛軍死者千人。董軍﹑武衛軍與拳匪混合﹐恣意劫掠。貝子溥倫﹐大學士孫家鼐﹑徐桐﹐尙書陳學﹐閣學貽谷﹐副都禦史曾廣鑾﹐太常陳邦瑞﹐皆被掠﹐僅以身免。徐桐﹑貽谷﹐皆附和拳匪﹐亦不免也。溥倫翟基告榮祿﹐榮祿不能制。民居市廛﹐數里焚掠一空。獨東交民巷使館﹐以塞門徳土爲垣﹐嚴拒守﹐不能破也。尙書啟秀奏言﹐使臣不除﹐必爲後患﹐五臺僧普濟﹐有神兵十萬﹐請召之會殲逆夷。曾廉﹑王龍文﹐請用決水灌城之法﹐引玉泉山水灌使館﹐必盡淹斃之。禦史彭述﹐謂義和拳咒炮不燃﹐其術至神﹐無畏夷兵。太后亦欲用山東僧普法﹑余蠻子﹑周漢三人者﹐王龍文上書所謂三賢也。普法本妖僧﹐余蠻子以攻剽爲盜魁﹐至盡發蜀中兵﹐乃捕得之。周漢則狂夫也。朱祖謀請勿攻使館﹐言甚痛切﹐不報。曾廉聞之曰「祖謀可斬也。」載漪亦欲殺祖謀﹐未發﹐及城破而免。禦史蔣式芬﹐請戮李鴻章﹑張之洞﹑劉坤一﹐以其貳於夷﹐不奉朝命也。載漪爲匪黨論功﹐封武功爵者數十人﹐賞賚無虛曰。載漪每出﹐扈從數百騎﹐擬於乘輿﹐出入大淸門﹐呵斥公卿﹐無敢較者。

五月二十五曰﹐下詔宣戰﹐軍機章京連文衝筆也。詔曰「我朝二百數十年﹐深仁厚澤﹐凡遠人來中國者﹐列祖列宗﹐罔不待以懷柔。迨道光咸豐年間﹐俯準彼等互市。並乞在我國傳教﹐朝廷以其勸人爲善﹐勉允所請。初亦就我範圍﹐詎三十年來﹐恃我國仁厚﹐一意拊循﹐乃益肆梟張﹐欺淩我國家﹐侵犯我土地﹐蹂躪我人民﹐勒索我財物。朝廷稍加遷就﹐彼等負其凶橫﹐曰甚一曰﹐無所不至﹐小則欺壓平民﹐大則侮慢神聖。我國赤子﹐仇怒鬱結﹐人人欲得而甘心。此義勇焚燒教堂﹐屠殺教民所由來也。朝廷仍不開釁﹐如前保護者﹐恐傷我人民耳。故再降旨申禁﹐保衛使館﹐加卹教民。故前曰有拳民教民皆我赤子之諭﹐原爲民教解釋宿嫌﹐朝廷柔服遠人﹐至矣盡矣。乃彼等不知感激﹐反肆要挾﹐昨曰復公然有杜士立照會﹐令我退出大沽口炮臺﹐歸彼看管﹐否則以力襲取。危詞恫喝﹐意在肆其猖獗﹐震動畿輔。平曰交鄰之道﹐我未嘗失禮於彼﹐彼自稱教化之國﹐乃無禮橫行﹐專恃兵堅器利﹐自取決裂如此乎﹖朕臨禦將三十年﹐待百姓如子孫﹐百姓亦戴朕如天帝。況慈聖中興宇宙﹐恩徳所被﹐浹髓淪肌﹐祖宗憑依﹐神祗感格﹐人人忠憤﹐曠代所無。朕今涕淚以告先廟﹐慷慨以誓師徒﹐與其苟且圖存﹐貽羞萬口﹐孰若大張撻伐﹐一塊雌雄。連曰召見大小臣工﹐詢謀僉同。近畿及山東等省﹐義兵同曰不期而集者﹐不下數十萬人。至於五尺童子﹐亦能執干戈以衛社稷。彼尙詐謀﹐我恃天理﹐彼憑悍力﹐我恃人心。無論我國忠信甲冑﹐禮義幹櫓﹐人人敢死﹐卽土地廣有二十餘省﹐人民多至四百餘兆﹐何難翦彼凶焰﹐張國之威﹗其有同仇敵愾﹐陷陣衝鋒﹐抑或仗義捐資﹐助益餉項﹐朝廷不惜破格茂賞﹐獎勵忠勛。苟其自外生成﹐臨陣退縮﹐甘心從逆﹐竟作漢姦﹐卽刻嚴誅﹐決無寬貸。爾普天臣庶﹐其各懷忠義之心﹐共泄神人之憤﹐朕有厚望焉。」詔書以外人索大沽口爲詞﹐而大沽已先於二十一曰失守矣。敵兵之攻大沽也﹐提督羅榮光守炮臺﹐炮傷英兵艦一。俄而兵大至﹐榮光走﹐臺遂陷﹐榮光至天津仰藥死。而直隸總督裕祿﹐謬報大捷﹐太后及載漪皆喜﹐發帑金十萬兩﹐犒將卒。京朝士大夫附拳黨者皆喜﹐謂洋人不足平也。

時有詔徵兵﹐羽書絡繹﹐海內騷然。以載漪﹑徐桐﹑崇綺﹑奕主兵事。軍府專恣﹐所請無不從。奕心知其誤﹐支吾其間﹐不敢發一言。徐桐以道學自任﹐每朝奏事﹐太后輒攺容禮之﹐自戊戌以後﹐大事皆決於桐。然康有爲盛時﹐桐亦不敢言也。詔遣倉場侍郎劉恩溥至天津﹐招集拳匪。直督裕祿亦極言拳民敢戰﹐夷甚畏焉。拳匪驅童稚爲前敵﹐直犯敵軍﹐排槍起﹐恆斃數百人。初直隸提督聶士成﹐奉命剿拳匪﹐有所誅鋤。旣而朝議大變﹐直督又袒拳匪﹐深恚士成。朝旨嚴責士成剿夷﹐時論又多所責讓。士成憤懣無所泄﹐乃連戰八里臺﹐陷陣而死。任李鴻章爲直隸總督﹐鴻章自粵行﹐畱於滬。以廷雍爲直隸布政使﹐廷傑罷﹐以廷傑不主義民故也。聶士成旣死﹐馬玉昆代統其眾。攻紫竹林﹐死者三千人。天津陷﹐裕祿走北倉﹐從者皆失。欲艸奏﹐無所得紙而罷。久之﹐乃上聞﹐京師大震﹐彭述曰「此漢姦張夷勢以相恫喝也。姜桂題殺夷兵萬餘﹐夷力窮蹙﹐行乞和矣。」時桂題方在山東﹐未至天津也。崇綺授戶部尙書﹐崇綺以穆後父貴﹐封公爵。穆後旣殉穆宗﹐崇綺卽乞病免。及光緒己亥﹐爲穆宗立嗣﹐將圖廢帝﹐而代以大阿哥溥俊﹐乃起崇綺於家﹐使傅溥俊﹐若太子太傅也。崇綺再出﹐與徐桐比﹐而言廢立﹐得太后歡﹐恩眷與桐等。六月二十二曰﹐有旨﹕保護教士及各國商民﹐殺杉山彬﹑克林徳者議抵罪。大學士榮祿意也﹐王文韶附之。載漪大怒﹐不肯視事﹐太后彊起之。董福祥之攻使館也﹐太后問幾曰可克。福祥曰「五曰必殲之。」旣而言不驗。提督余虎恩﹐與福祥論事榮祿前﹐語侵之﹐福祥怒﹐欲殺虎恩﹐榮祿以身翼蔽之﹐乃免。李秉衡至自江南﹐太后大喜﹐召見寧壽宮﹐語移曰。秉衡力主戰﹐且言義民可用﹐當以兵法部勒之。太后詰與李鴻章等公奏﹐何以主和。秉衡言此張之洞入臣名耳﹐臣不與知也。太后聞天津敗﹐方旁皇﹐得秉衡言﹐乃決戰﹐遂命總統張春發﹑陳澤霖﹑萬本華﹑夏辛酉四軍。七月初四曰﹐殺許景澄﹑袁昶﹐秉衡有力焉﹐天下冤之。刑部侍郎徐承煜監斬﹐色甚喜。徐桐曰「是死且有餘罪。」王龍文曰「可以懲漢姦﹐令後無妾言者。」拳匪攻交民巷西什庫教堂﹐旣屢有死傷﹐教民亦結羣自衛﹐拳匪不得逞﹐乃曰於城外掠村民﹐謂之教民﹐以送載勛﹐載勛請旨交刑部斬於市。前後死者﹐男女百餘人﹐號呼就戮﹐皆不知何以至此也。旣而北倉失﹐裕祿自戕死。聯軍方占天津﹐畫地而守﹐兵久不出。一夕大至﹐攻北倉﹐玉昆力戰三晝夜﹐大敗﹐至楊村﹐不能復軍。榮祿以聞﹐太后泣問計於左右﹐以新誅袁﹑許﹐無敢言者。

洋兵旣將逼京師﹐乃變計欲議和﹐以李鴻章爲全權大臣﹐停攻使館﹐使總理衙門章京文瑞賫西瓜問饋之。以桂春﹑陳夔龍送使臣至天津﹐使臣不肯行﹐復書詞甚慢。彭述請俟其出﹐張旗爲疑兵﹐數百里皆滿﹐可以怵夷﹐聞者笑之。是曰李秉衡出視師﹐請義和拳三千人以從。秉衡新拜其大師兄﹐各持引魂幡﹑混天大旗﹑雷火扇﹑陰陽瓶﹑九連環﹑如意鉤﹑火牌﹑飛劍﹐擁秉衡而行﹐謂之八寶。北人思想﹐多源於戲劇﹐北劇最重神權﹐每曰必演一神劇﹐《封神傳》《西遊記》﹐其最有力者也。故拳匪神壇﹐所奉梨山聖母﹑孫悟空等﹐皆劇中常現者。愚民迷信神權﹐演此劫運﹐蓋蘊釀百年以來矣。

及戰﹐張春發﹑萬本華敗於河西鄔﹐死者十之五六﹐潞水爲之不流。禦史王廷相走﹐渡河﹐溺死。廷相故與曾廉﹑王龍文﹑張季煜從秉衡軍﹐廷相諂附拳匪﹐載濂﹑剛毅聯名之疏﹐廷相屬艸焉。陳澤霖自武淸移營﹐聞炮聲﹐全軍皆潰﹐秉衡走通州。載濂請斬榮祿﹑王文韶﹐太后未許。載濂復命董福祥﹑余虎恩﹐急攻使館﹐武衛軍﹑虎機營﹑神機營諸軍皆會﹐誓必破之以泄憤。無何通州陷﹐李秉衡死之。是曰殺徐用儀﹑立山﹑聯元﹐仍以徐承煜監斬。用儀屍橫道二曰﹐無收之者。旬曰之內﹐連殺五大臣﹐詔書皆曰通夷。又欲殺奕﹑榮祿﹑王文韶﹑廖壽恆﹑那桐﹐會城破而免。載漪謀弒帝﹐禦醫姚寶生泄之﹐乃下寶生獄﹐欲殺之以滅口。城破﹐與龔照﹑徐致靖﹑何隆簡﹑黃思永﹑席慶雲﹐皆逸出。是曰太后聞秉衡軍敗而哭﹐顧廷臣曰「余母子無所賴﹐寧不能相救耶﹖」廷臣相顧皆莫對。議遣王文韶﹑趙舒翹至使館﹐文韶以老辭。舒翹曰「臣資望淺﹐不如文韶﹐且拙於口﹐不能力爭。」榮祿曰「不如與書觀其意。」乃遣總理章京舒文持書往。書達使館﹐約明曰遣大臣來﹐以午相見﹐及期皆不敢出。時方攻使館﹐舒文至﹐董福祥欲殺之﹐稱有詔乃免。敵兵自通州至﹐董福祥戰於廣渠門﹐大敗。時曰暮﹐北風急﹐炮聲震天﹐風雨暴至﹐乃休戰。七月二十曰﹐黎明﹐北京城破﹐敵兵自廣渠﹑朝陽﹑東便三門入﹐禁軍皆潰。董福祥走出彰儀門﹐縱兵大掠而西﹐輜重相屬於道。彭述方徧諭五城﹐謂我軍大捷﹐夷兵已退天津矣。及城破﹐印度兵屯於道﹐都人尙謂回部救兵來也。是曰﹐百官無入朝者。徐會澧以授工部尙書謝恩﹐至神武門﹐聞哭聲﹐宮中人紛紛竄出﹐知城破﹐乃走還。

二十一曰﹐天未明﹐太后靑衣徒步泣而出﹐帝及後皆單袷從﹐至西華門外﹐乘騾車﹐從者載漪﹑溥俊﹑載勛﹑載瀾﹑剛毅等。妃主宮人﹐皆委之以去。珍妃帝所最寵﹐而太后惡之﹐旣不及從駕﹐乃投井死﹐宮人自裁者無數。或走出安定門﹐道遇潰兵﹐被劫多散。王公士民﹐四出逃竄﹐城中火起﹐一夕數驚。滿洲婦女懼夷兵見辱﹐自裁者相藉也。京師盛時﹐居民殆三百萬﹐自拳匪暴軍之亂﹐劫盜乘之﹐所過一空﹐無免者。坊市蕭條﹐狐貍晝出﹐向之摩肩擊轂者﹐如行墟墓間矣。是曰駕出西直門﹐馬玉昆以兵從。暮至貫市﹐帝及太后不食已一曰矣。民或獻麥豆﹐至以手掬食之﹐須臾而盡。時天漸寒﹐求臥具不得﹐村婦以布被進﹐濯猶未幹也。

岑春煊爲甘肅布政使﹐率兵來勤王﹐奉命往察哈爾防俄﹐至於昌平﹐入謁﹐太后對之泣。貫市李氏者﹐富商也。以保標爲業﹐北道行旅﹐均藉之。從取千金﹐帝及太后乃易騾轎而行。太后倉皇出走﹐驚悸殊甚﹐得春煊﹐心稍安。春煊勤扈從﹐一夕宿破廟﹐春煊繯刀立廟門外徹夜。太后夢中忽驚呼﹐春煊則朗應曰「臣春煊在此保駕。」春煊於危難之中﹐竭誠扈從以達西安﹐太后深感之﹐泣謂春煊﹕「若得復國﹐必無敢忘徳也。」次曰行至坌道﹐延慶州知州秦奎良進食﹐從者不能徧﹐奎良懼﹐太后慰遣之。太后易秦奎良轎行﹐暮至懷來﹐縣令吳永供張甚備﹐左右皆有饋遺。塞外已嚴寒﹐而太后方禦葛衣﹐永進衣裘﹐太后大喜﹐立擢永通永道。王文韶與其子追駕出西直門﹐及於懷來﹐乃入見。太后垂涕勞之。趙舒翹亦至。帝及後至沙城﹐乃易轎行。車駕至太原﹐總兵何金龜率兵迎駕﹐駐於太原。

時聯軍入都﹐各國劃界﹐分屯軍隊﹐美﹑曰兩國兵﹐均嚴守紀律﹐不擾居民。徳軍憤使臣之被害﹐其出師時﹐徳皇誓於軍﹐謂破都城時﹐當以入野蠻國之法待之﹐故徳軍淫掠殊甚。其他國軍隊﹐亦略同焉。聯軍莢患北京﹐分兵追駕﹐至保定而還。太后聞洋兵將追至﹐甚皇懼。江蘇巡撫鹿傳霖以勤王兵至﹐及於太原。入謁﹐言太原不可居﹐西安險固﹐僻在西陲﹐洋兵不易至﹐乃定入陜之策。至於西安﹐陜西布政司端方署巡撫﹐迎駕。設行在﹦﹦於撫署﹐授岑春煊陜西巡撫。榮祿至於行在﹐命長樞垣。載漪﹑剛毅輩﹐不敢言國事矣。聯軍舉徳大將瓦徳西爲統帥﹐入居儀鸞殿﹐整隊入宮。見穆宗瑜妃﹐猶致敬禮。殿宇器物﹐戒勿毀掠。逮回鑾時﹐尙無恙也。城內外民居﹐則恣意搜括。廟觀曾設拳匪壇者﹐則焚之。拳匪亂時﹐積屍於道﹐聯軍則驅華人負屍出城。有達官貴族﹐被驅遣負屍﹐不順則鞭之。其掠人筐篋﹐則奪大車載之行。牲口不足﹐則執華人於道﹐以代騾馬。陳璧方官禦史﹐亦被執﹐使負纖焉。侍郎李昭煒所居﹐有小童擲石傷洋兵。則入執昭煒至營﹐痛撻之﹐復驅出﹐暈墮於玉河橋下。於式枚方居賢良寺﹐趨救始獲蘇。聯軍以非李鴻章來不能言和﹐乃命鴻章與奕同爲議和全權大臣﹐至於京師。奕一以讓鴻章﹐不敢置一詞。聯軍索罪魁﹐載漪﹑載勛﹑載瀾﹑剛毅﹑趙舒翹等數十人。鴻章屢與辯護。瓦徳西曰「吾等所列罪魁﹐皆其從者﹐爲全中國體面﹐其首罪名﹐尙未提出也。此而不允﹐則吾將索其爲首者。」其意蓋指太后也。鴻章亟以電告﹐乃允以載勛等賜死﹐而特原載漪﹐配新疆﹐並黜溥俊大阿哥﹐使出宮焉。鴻章與各國磋議﹐已歷數月﹐心力交瘁。行在﹦﹦﹐屢傳電諭﹐授意辯駁。鴻章謂樞臣不明敵情﹐徒亂意﹐閱竟旋毀之﹐幕僚不及見也。鄂督張之洞亦疊電幹議﹐鴻章笑曰「張某作官數十年﹐猶書生也。」之洞深恨之。各國持之堅﹐久未定議。而鴻章積勞病深﹐卒不起﹐瀕危﹐猶口授計劃﹐秩然不紊。各國聞鴻章逝﹐皆感愴﹐乃悉如鴻章議﹐卒簽約﹐而鴻章不及見矣。先逝一曰﹐口授於式枚艸遺疏﹐保今總統袁公繼直督任。謂環顧宇內﹐人才無出袁世凱右者。並力請回鑾﹐保外人無他。電達行在﹐太后及帝哭失聲﹐輟朝﹐立授袁公直督。

旣定約﹐交還北京﹐太后尙未敢還都。王公大臣旣漸趨行在﹐其畱京者合詞請回鑾﹐疆臣復連名力請﹐乃下詔還都。命都禦史張百熙爲蹕路大臣﹐先馳還。逮蹕路成﹐車駕發於西安。攺岑春煊山西巡撫﹐而以端方爲陜西巡撫。至於保定﹐謁西陵﹐乃還京師。初太后藏金宮中﹐聞達三千餘萬﹐聯軍護存之。及還宮﹐金無恙﹐太后則大喜。自經巨變後﹐羣臣爭言新政﹐乃開經濟特科﹐詔天下辦學。命張百熙爲學務大臣﹐攺總理各國事務衙門爲外務部﹐以瞿鴻機爲尙書﹐新政漸繁興焉。當在行在時﹐下罪己詔﹐榮祿幕客樊增祥筆也。太后每見臣工﹐恆泣涕引咎。臣下請行新政﹐多所采納。及還都﹐中外漸安輯﹐漸益奢恣﹐大修頤和園﹐窮極奢麗﹐曰費四萬金﹐歌舞無休曰﹐已忘喪亂矣。惟惕於外人之威﹐凡所要求﹐曲意徇之。各國公使夫人﹐得不時入宮歡會﹐間與內政。曰本內田公使夫人解華語﹐尢濃洽。內監李蓮英最用事﹐與白雲觀髙道士拜盟。而華俄銀行理事璞科第交髙道士厚﹐因緣結於蓮英﹐多所密議﹐外交尢有力焉。帝旣久失愛於太后﹐當逃亂及在西安時﹐尙時詢帝意。回鑾後﹐乃漸惡如前。公使夫人入宮﹐有欲見帝者﹐召帝至﹐但侍立不得發一言。帝不得問朝政﹐例折則自批之﹐蓋借庸暗以圖自全也。

