

藤陰雜記

淸戴璐

●序余弱冠入都﹐畱心掌故﹐嘗閱王漁洋《偶談》《筆記》等書﹐思欲續輯。

於是目見耳聞﹐隨手漫筆。及巡視東城﹐六街踏徧﹐凡琳宮梵宇﹐賢蹤名迹﹐停車咨訪﹐筆之於書。甲寅﹐讀禮閒居﹐重加芟削。見《舊聞考》《宸垣識略》已載者﹐悉去之。匯存十二卷﹐固不若說鬼談狐令人聽而忘倦也。寓移槐市斜街﹐固昔賢寄迹著書地。院有新藤四本﹐漸次成陰﹐恆與客婆娑其下。爰仿漁洋《香祖》之例﹐卽以名之。嘉慶丙辰陽月﹐吟梅居士戴璐。

●卷一王州及徐應秋《玉芝堂談薈》﹐俱記有明盛事﹐王漁洋《池北偶談》《香祖筆記》﹐載止康熙中葉。今將本朝盛事﹐續錄於左﹕父子大拜﹕桐城張文端公英﹐次子文和公廷玉。常熟蔣文肅公廷錫﹐子文恪公溥。無錫嵇文敏公曾筠﹐子文恭公璜。

父子一品﹕商邱宋文康公權大拜﹐子犖吏部尙書。海寧陳淸恪公詵禮部尙書﹐子文勤公世倌大拜。錢塘徐文敬公潮吏部尙書﹐子文穆公本大拜。諸城劉文正公統勛大拜﹐子墉今吏部尙書大拜。富陽董文恪公邦達禮部尙書﹐子誥今戶部尙書大拜。

父子兄弟九列﹕桐城張文和公弟廷璐戊戌榜眼﹑禮部侍郎﹐廷彖工部侍郎﹔文和子若靄﹑若澄俱內閣學士﹐若氵亭刑部侍郎。靜海勵文端公杜訥刑部侍郎。

子文恭公廷儀刑部尙書﹐孫宗萬刑部侍郎。錢塘徐文穆公弟已甘肅巡撫﹐子以ピ禮部侍郎。武進劉文定公綸大拜﹐子躍云禮部侍郎。休寧汪文端公由惇吏部尙書﹐子承霈戶部侍郎。嘉興錢文端公陳羣刑部侍郎加尙書銜﹐子汝誠戶部侍郎。

溧陽史文靖公貽直大拜﹐子奕昂兵部侍郎。蔚州李旭升吏部侍郎﹐子周望禮部尙書。陽城田文端公從典大拜﹐子懋吏部侍郎。錢塘梁文莊公詩正大拜﹐子惇書工部侍郎。臨川李紱戶部侍郎﹐孫友棠工部侍郎。安溪李文貞光地大拜﹐孫淸植禮部侍郎﹐曾孫宗文工部侍郎。南昌熊一瀟工部尙書﹐孫學鵬兵部侍郎。廣昌魏方泰刑部侍郎﹐子定國吏部侍郎。常熟蔣文恪公子鼎兵部侍郎﹐賜戶部侍郎。

大興黃叔琳吏部侍郎﹐子登賢漕運總督。海丰吳紹詩禮部尙書﹐子垣吏部侍郎﹐壇同時爲刑部侍郎﹐涪州周文恭公煌兵部尙書﹐子興岱禮部侍郎。光州胡文良公煦禮部侍郎﹐子季堂刑部尙書。桐城方恪敏公觀承直隸總督。子維甸副都禦史。

若八旗名臣碩輔﹐恆出一門﹐史不勝書﹐未敢率記。

兄弟翰林同時九列﹕前則昆山三徐﹑華亭三王﹐已見《池北偶談》。今則南匯吳省欽工部侍郎﹑省蘭內閣學士﹐滿洲鐵保禮部侍郎﹑玉保吏部侍郎。

同胞三及第﹕昆山徐氏而後﹐惟武進莊存與乙丑榜眼﹐弟培因甲戌狀元。

同邑一榜及第﹕康熙己未榜眼孫卓﹑探花茆薦馨﹐俱宣城人。壬辰狀元王世琛﹑探花徐葆光﹐俱長州人。乙未狀元徐陶章﹑榜眼繆曰藻﹑會元傳臚李錦﹐俱蘇州人。雍正庚戌狀元周﹛澍﹜﹑探花梁詩正﹐俱錢塘人。乾隆壬戌榜眼楊述曾﹑探花湯大紳﹐俱武進人。乙丑狀元錢維城﹑榜眼莊存與﹐俱武進人。

翁婿狀元﹕鼓大司馬啟丰丁未狀元﹐婿莊培因甲戌狀元。金少宗伯壬戌會狀﹐外孫汪如洋庚子會狀。

鼎甲三人同時八座﹕康熙癸丑狀元韓大宗伯﹐榜眼王大司農鴻緒﹐探花徐侍郎秉義。乾隆乙丑狀元錢少司寇﹐榜眼莊少宗伯存與﹐探花王大司農。越十餘年﹐會元蔣少司馬元益﹐以侍禦歷侍郎。一時稱盛。文敏未幾卒於家﹐文莊師卒於位﹐莊公休歸卽卒。獨蔣少司馬年八十餘。

乾隆丙辰榜眼黃孫懋﹐五年卽擢閣學而卒。探花秦大司寇﹐狀元金總憲徳瑛﹐傳臚蔡中堂新﹐二甲二名曹大宗伯俱官一品。金﹑秦俱六十外卒﹐漳浦以宰輔致仕。十年﹐重宴鹿鳴﹐年已九十。

祖孫父子同科﹕江西奉新甘莊恪汝來﹐官巡撫時﹐父萬達﹑弟汝逢﹑子禾﹐雍正丙午同舉於鄕。封公後官知縣﹐不受冢宰封誥﹐亦奇。

父子同登進士﹕乾隆己未﹐烏程費瀛﹐子蘭先。甲戌﹐嘉善周翼洙﹐子升桓。

辛己﹐大興邵自鎭﹐子庾曾。前此未查。若父子同科及同胞同舉尙多﹐不及錄。

同胞同登進士﹕順治丙戌﹐膠州法若眞﹑若貞。己丑﹐烏程姚延啟﹑延著。

康熙丁未﹐宜興儲方慶﹑善慶。庚戌﹐福山鹿廷瑛﹑廷。丙辰﹐歸安沈涵﹑三曾。聯名入翰林﹕己丑﹐長洲張學庠﹑學賢。大興黃叔琬﹑叔敬。乙未﹐長洲李錦﹑文銳。乾隆丁巳。歸安潘汝誠﹑汝龍。戊辰﹐涿州劉湘﹑洵。己丑﹐山陰沈詩李﹑詩杜。壬辰﹐咸寧賈策安﹑策治。戊戌﹐大興邵自昌﹑自悅。丁未﹐靈石何元良﹑道生。乙卯﹐吾郡王以釒吾中會元﹐第二名卽胞兄以銜。廷對狀元﹐則前此所未有。嘉慶丙辰﹐南昌許庭椿﹑應喈。

同胞三同甲﹕康熙辛丑﹐宜興儲大文會元﹐弟郁文﹑雄文同榜。

同胞五登甲科﹕大興金澍﹑溶﹑潢﹑洪﹑浚﹐門縣「五子登科」額。同年邵楚帆侍禦自昌﹐弟自華﹑自悅﹑自本﹑自和﹑自巽﹑自彭﹐則六正榜一副榜。代州馮履咸﹑履泰﹑履謙﹑履豫﹑履丰﹐亦同胞。

祖孫會狀﹕康熙丙辰彭定求﹐雍正丁未彭啟丰。亦無繼者。

父子鼎甲﹕溧陽任蘭枝﹐癸巳榜眼﹐子端書﹐丁巳探花。鎭洋汪廷﹐戌辰探花﹐子學金﹐辛丑探花。

己亥江南解元錢﹐辛丑會狀。翁閣學作三元詩﹐徳定圃師和韻。趙雲崧翼作三元考﹐謂張又新﹑崔元翰﹐孫何﹑王曾﹑宋庠﹑楊置﹑王巖叟﹑馮京﹐孟宗獻﹐王宗哲﹐商輅﹐及錢而十二。

重赴瓊林﹕康熙己未趙執信﹑王材任﹐俱於乾隆己未稱前後同年。辛未黃侍郎叔琳﹐庚辰史文靖﹐丙戌熊編修本﹐庚戌嵇文恭亦然。丙辰蔡中堂未及來京。

王文恭公頊齡﹐舉康熙癸卯鄕試﹐雍正癸卯重赴鹿鳴﹐作公宴詩。黃侍郎庚午重赴﹐卽次其韻。辛未又次韻重赴鹿鳴。康熙丁酉侯官鄭開極﹐乾隆丁卯錢塘周天相﹐丙子歸安吳大煒﹐壬午永福黃任﹐甲午霸州孟。近年己酉科﹐雲南賽﹐年九十二。浙江吳編修嗣富。壬子﹐福建三人﹕大學士蔡新﹐年八十六。陳材年八十八。邱理徳年八十三。湖北禦史萬年茂﹐前壬子解元﹐年八十六。湖南石鵬翥﹐年八十一。譚昌明年八十六。乙卯﹐馮侍禦浩以丙辰舉人﹐年七十七﹐奏請預宴。湖北陳編修中龍。年八十九。雲南沈詠﹑孫似茗﹐俱官知縣﹐年八十外。

國朝年少登第﹕順治丁亥王文靖熙。年二十﹐乙未伊文端桑阿﹐年十六。戊戌陳文貞廷敬﹐年二十。康熙己未李丹壑孚靑﹐年十六。辛未黃昆圃叔琳﹐年二十。庚辰史文靖﹐年十九。壬辰舒大成。年十八。辛丑勵少司寇宗萬﹐年十七。

雍正庚戌嵇文恭﹐年二十。

乾隆朝年少登第﹕丁巳徳定圃師﹐年十九。己未蔣麟昌﹐年十九。乙丑夢侍郎麟﹐年十八。戊辰朱大司馬﹐年十八。壬申熊恩紱﹐年二十。甲戊戈太僕源﹐年十九。丁丑彭紹升﹐年十八。辛巳秦中丞承恩﹐年二十。丙戌祥布政鼐﹐年二十。甲辰蔣編修攸﹑文學士寧﹐俱年十九。

教官金榜掛名且中狀元﹕明惟翁正春一人﹐稱盛事。乾隆辛巳王韓城﹐藍田教諭。辛卯榜眼王增﹐申臨安教諭。丁未狀元史致光﹐由湯溪教諭﹔嘉慶丙辰榜眼汪守和﹐由新諭教諭。

一省三鼎甲﹕順治丁亥﹐呂宮武進人﹐程芳朝桐城人﹐蔣超金壇人。戊戌﹐孫承恩常熟人﹐孫一致鹽城人。吳國對全椒人。己亥﹐徐元文昆山人﹐華亦祥無錫人﹐葉方藹昆山人。康熙癸丑﹐韓長洲人﹐王鴻緒婁縣人﹐徐秉義昆山人。

己未﹐歸允肅常熟人﹐孫卓﹑茆薦馨俱宣城人。己丑﹐趙熊詔武進人﹐戴名世桐城人﹐繆沅泰州人。雍正庚戌﹐周﹛澍﹜錢塘人﹐沈昌宇秀水人﹐梁詩正錢塘人。

乾隆庚戌﹐石韞玉吳縣人﹐洪亮吉陽湖人﹐王宗П靑陽人。

順治己丑新進士卽用道府二十餘人﹐分發兩廣。止此一科﹐後不爲例。

解元狀元﹕康熙甲戌﹐胡任輿﹐辛酉解元。乾隆辛未﹐吳鴻﹐丁卯解元。辛丑會狀錢﹐己亥解元。康熙初﹐解元中進士無不入翰林者﹐今不盡然。

大宗伯徳定圃師﹐乾隆癸未﹑己丑﹑庚子﹑辛丑﹑甲辰五典會試。韓城王中堂﹐乾隆己未﹑戊戌﹑丁未﹑己酉﹑庚戌五典會試。前此惟孝感熊文端公賜履﹐康熙癸丑﹑甲戌﹑丁丑﹑庚辰﹑癸未五典會試。少宗伯介師﹐乾隆辛未﹑甲戌﹑丁丑﹑庚辰四典會試。諸城劉文正公統勛﹐乾隆辛未﹑丁丑﹑辛巳﹑辛卯四典會試。髙陽李文勤公﹛尉﹜﹐順治戊戌﹑康熙甲辰﹑丙辰三典會試。澤州陳文貞公廷敬﹐康熙壬戌﹑辛未﹑癸未三典會試。桐城張文和公廷玉﹐雍正癸卯﹑甲辰﹑乾隆丁巳三典會試。溧陽史文靖公貽直﹐雍正甲辰﹑丁未﹑乾隆乙丑三典會試。

《池北偶談》漢閣臣﹕康熙朝﹐江南宋﹑徐﹑張﹑李﹑張五人。後太倉王公﹐華亭王文恭公頊齡﹐山西沁州吳公。後澤州陳文貞公廷敬﹐福建則安溪李文貞公光地﹐四川遂寧張文端公鵬翮﹐直隸各省無續拜者。雍正朝江南三人﹐桐城張文和公廷玉﹐在位二十餘年﹐常熟蔣文肅公廷錫﹐無錫嵇文敏公曾筠﹐浙江海寧陳文簡公元龍﹐江西髙安朱文端公軾﹐山西田文端公從典。乾隆朝﹐江南溧陽史文靖公貽直﹐常熟將文恪公溥﹐武進劉文定公綸﹐金壇於文壤公敏中﹐武進程文恭公景伊﹐無錫嵇文恭公璜﹐浙江錢塘徐文穆公本﹐海寧陳文勤公世倌﹐錢塘梁文莊公詩正﹐會稽梁文定公國治﹐仁和孫公士毅﹐山東泰安趙公國麟﹐諸城劉文正公統勛﹐廣西臨桂陳文恭公宏謀﹐福建漳浦蔡公新﹐陜西韓城王公傑﹐浙江富陽董公誥。

尹文端公四督兩江﹐甲申四月八日﹐七十生辰拜相﹐仍督兩江。袁子才枚爲公門生﹐呈詩云「紫禁城頭駐玉車﹐宮闈深處女兒家﹐萬釘寶帶天邊賜﹐十部笙歌宅裏嘩。北面公侯爭把盞﹐東牀帝子替簪花。休誇與佛同生日﹐轉恐光榮佛尙差。」又﹕「韋平兩世黃扉業﹐伊呂三朝白髮身。」「兒童竹馬頭成雪﹐官舍甘棠樹拂天。」「新築沙提迎使節﹐剛調梅雨到江村。」文端紀恩十絕。其三云「舊沙堤子上築新沙﹐如此光榮有幾家。說與兒孫須努力﹐兩朝父子領黃麻。」

杭州王峨山正功﹐出入省闥二十年﹐每入直﹐輒搜考檔案﹐勒成一書﹐名《中書典故匯紀》。其目有六﹕曰官制﹑曰職掌﹑曰儀式﹑曰恩遇﹑曰建置﹑曰題名﹐而以雜錄終焉。杭世駿作序。阮吾山司寇葵生畱心掌故﹐恆以在閣未久﹐未乃徧閱檔案爲憾。

汪厚石孟釒久困公車﹐壬午﹐召試中書﹐初到內閣口號云「陳人久嘆積薪余﹐乍許淸班學步趨。獵獵西風敝裘帽﹐東華門外喚車驅。」「靜聽閣老馬蹄聲﹐侍讀諸公白事迎。我自田間來幾日﹐愼教輕易上階行。」「六科書吏立如麻﹐齊下三單卅點加。埽筆紛紛忙注本﹐日輪眼急下東華。」「乾淸門側檔初交﹐匣硯看人喚打包。枯坐今朝扌棄守晚﹐領歸諭折件傳抄。」「禦門聞道特除官﹐朱筆題名敬奉觀。別有攺簽更式樣﹐傳宣票擬細尋端。」「輪班辰入退過申﹐來是空言兩隸人﹐莫怪此間無灑埽﹐禁城淸絕不生塵。」典籍廳任事八首云「六年曆俸八年資﹐又向西廳坐褥移。一轉成仙人共笑﹐回不去待何時。」「寂寞茶房淡泊廚﹐喧然吏役日髙初。各堂上任誇誰似﹐一飽豬羊祭庫余。」「畫行事細粗能曉﹐點卯人多猝未詳。夜直若非連兩夜﹐軍機須去面中堂。」「印單印簿縫鈐存﹐啟鑰開箱晝繼昏。始識相公多攝事﹐十才一二本衙門。」「掌印幫班等樣官﹐平明滿漢一廳攢。考勤簿子親書押﹐要送兼廳侍讀看。」「北廳章奏南廳案﹐大庫文書小庫銀。承發散班齊了事。瓣香酹酒祭科神。」「寶箱例引赴乾淸﹐肅駕年年黃據徵。接送預行交泰殿﹐奉盈一念警宵興……」「辦事銜名不自由﹐背推踵接此勾畱。莫將五日輕京兆﹐尙許笞人喚皂頭。」丙戌進士﹐官吏部﹐未幾卒。

蔣苕生士銓﹐甲戌考取中書﹐夜直詩﹕「朝衣墨漬帶酸寒﹐誰喚仙郎上界官。

海內封章畱硯北﹐天邊綸在毫端。晝特衤僕被花同宿﹐人散黃扉月自看。那似鳴機圖畫裏﹐小窗燈火坐團﹖「的是一人獨直情事。

徐中丞士林﹐康熙癸巳進士。初官中書時﹐有句云「歸來惹得山妻問﹐侍女薰香近有無。」後由部郎歷官江蘇巡撫﹐方正最著。沒﹐祀賢良。官蘇臬﹐對云「看階前艸綠苔靑﹐無非生意﹔聽墻外鵑啼雀噪﹐恐有冤魂。」仁人之言﹐歷久未沫。

內閣大堂西槐樹﹐會試年鵲結一巢﹐則中書得鼎甲一人。乙未﹐結數巢﹐則狀元吳錫齡﹐榜眼汪鏞﹐探花沈淸藻﹐會元嚴福﹐皆中書。吳﹑沈次年卒﹐嚴官亦未顯。今惟汪編修存。中書會試必有中者。乙卯止中一人﹐丙辰無之。

吏部﹑翰林院﹑禮部﹑國子監土地俱祀韓昌黎﹐未知所自。趙甌北翼入翰林﹐詩以解嘲云「瀛洲署中坎社鼓﹐社公傳是韓吏部。建置本末無可徵﹐肇祀不知意何取。從來名賢歿爲神﹐各視生平所建豎。或班侍郎居碧落﹐或冊眞人位紫府﹔或選閻羅分殿十﹐或封遮須列爵五。鬼官司命周ダ除﹐太陽都錄魏徵補。白傳已列蓬萊仙﹐曼卿更拜芙蓉主。況主日星河嶽气﹐立朝大節炳千古﹐絕脈能開道學先。餘事亦號文章祖。抗疏幾碎佛氏骨﹐從祀不慚宣聖廡。豈宜罰作土地神﹐坐使淮陰噲爲伍。屈宋詎稱衙官職﹐樂卻翻充皂隸戶。生前磨蠍坐命宮﹐曾謫嶺南鮫鱷浦。庸知身後尙蹭蹬﹐無端又遭左遷侮。鄕先生可祭於社﹐此土初非公故土。

卽云立社爲樂公﹐公未久修史館簿。區區冷官一臠肉﹐豈足爲公增華無。我來展謁聊解嘲﹐且勿牢騷碩人俁。幸未攺塑浮屠像﹐儒服依然端章甫。香火祠𨿽處末僚﹐翰墨緣仍近藝圃。猶勝杜陵老拾遺﹐變作十姨呼阿姥。「

史文靖公﹐康熙庚辰年十九﹐館選後歸娶﹐繪《玉堂歸娶圖》﹐徵詩﹐袁子才枚亦己未館選歸娶﹐題文靖圖云「愧作彭宣拜後堂﹐絕無衣缽繼安昌。算來只有歸迎事﹐曾學黃粱夢一場。」吾湖丁巳沈庶常云蜚﹐亦翰林歸娶﹐未幾歿於京邸。袁賦挽詩﹐而鄕人有不能舉其姓氏者矣。

乾隆七年﹐編檢侍班﹐始掛朝珠。商寶意盤詩云「一現牟尼五色重﹐陸離婉轉正當胸。欲宣梵唄酬君徳﹐百八珠隨百八鐘。」螭坳鵠立兩班瞻﹐中憲俄驚秩驟添。從此披香案前吏﹐果然仙佛一身兼。「想是時四品方掛﹐五品尙不得云。

劉文定公以武進廩生﹐丙辰二十六歲擢博學宏詞第一。廷試「五六天地之中」

合賦﹐諸徵士不解所出﹐公獨揮翰如飛。張文和公故睨公捲﹐對眾朗吟。始共得題解。詩題《山雞舞鏡》﹐有句云「似擬投林方戢戢﹐可能對語便關關。」一時傳誦。時沈歸愚宗伯同試﹐未第。俯首曰「吾輩頭顱如許﹐乃不如白面後生﹐得不愧死﹗」

武進莊本淳學士培因﹐少負才華﹐不作第二人想。乾隆乙丑﹐令兄方耕少宗伯存與以第二人及第﹐學士賦詩調之﹐落句云「他年令弟魁天下﹐始信人間有宋祁。」果中甲戌狀元。館課《夏云多奇峯》有「天際落芙蓉」句﹐頗自矜詡。

未幾﹐卒。此與蔣淩溪麟昌「羊燈無焰三更碧」句﹐同一詩讖。甲戌會榜﹐莊中第三句﹐第一胡紹鼎﹐第二朱元。莊爲彭芝庭尙書婿﹐尙書笑謂曰「君當作狀元﹐不見榜頭書鼎元莊耶﹖」一時語慧﹐遂成佳讖。二則見《炙硯瑣談》。

阮吾山少司寇葵生﹐與秦通政荻江淸同保臺諫﹐同日補授。二公皆壬申鄕舉。

秦問阮曰「君南榜名第幾﹖」阮曰「五十三。」秦訝然曰「予列陜榜亦五十三名。」秦又言「辛未偶取丁卯賈天祿﹑庚午蕭克明朱卷讀之﹐皆五十三名。

戲謂予亦欲中五十三名﹐已而果然。「又通政胞兄浩生﹐中癸酉五十二名。戲謂﹕」遲弟一歲﹐髙弟一名。「荻江曰﹕」髙弟一名﹐畢竟遲弟一歲。「

宜興陳其年維崧﹐年四十餘﹐尙爲諸生。有日者謂曰「君過五十﹐必入翰林。」梅杓司磊贈詩﹕「朝來日者橋邊過﹐爲許功名似馬周。」己未﹐果以鴻博授檢討。年五十六。

名士晚達﹕康熙丁丑﹐姜西溟宸英七十三中探花。癸未﹐王樓屯阝式丹五十九會狀。宮恕堂鴻歷五十八﹑查他山愼行五十四﹑己丑何端簡世基五十八﹑壬辰胡文良煦五十八﹑乙未裘璉七十二﹑辛丑陸坡星奎勛五十九﹐俱入翰林。乾隆丙辰﹐劉起振八十歲授檢討。己未﹐沈歸愚尙書六十七入翰林。癸丑﹐吳貽詠五十八歲中會元﹐入翰林。嘉慶丙辰﹐元和王巖八十六歲中式﹐尙未殿試。

髙江村士奇﹐錢塘諸生﹐年十九﹐貧﹐至京師﹐賣文自給。新正爲人書春帖子﹐自作聯句﹐偶爲聖祖禦覽﹐召見﹐授錄事。年三十二﹐有「空對西風嘆二毛」

之句﹐遂攺中書﹐擢侍講。不數年﹐晉宮詹﹐放歸。起用﹐歿﹐謚文恪。

勵近公杜訥﹐靜海歲貢。年六十﹐選授州同。會三殿三門禁扁書未工整﹐人薦書扁﹐合式﹐遂授編修。七十二歲﹐開坊升侍郎﹐贈尙書。亦謚文恪。二公不由科目﹐遭際亦同。

孫松坪致彌﹐嘉定人﹐耿都尉薦﹐以布衣賜三品服﹐充朝鮮采詩使﹐士論榮之。康熙戊辰﹐入翰林﹐旋以連染下獄。起用﹐升學士而卒。亦儒生榮遇。

順治丙戌會試﹐杜月湖芳以庶吉士同考﹐得魏柏鄕裔介捲﹐已擬第一﹐後攺十二名。李棠本十二名﹐攺第一。月湖評魏文﹐擬之以蘇長公﹐果居揆席。而月湖分校次年卽卒。柏鄕作志銘述之。

本朝直隸狀元﹐自雍正甲辰陳大宗伯徳華始。封翁夢神人贈松柏兩株﹐桂花一枝。吟詩以紀。有「庭樹兩株邀祖徳﹐天香一瓣續孫枝」之句。長子徳榮﹑少子徳正俱以進士官藩臬。宗伯登上第。年八十三而卒。

範浣浦咸﹐雍正癸卯聯捷﹐入翰林。先是﹐夢得泥金賀帖﹐有「齊第五」三字﹐鄕會首題第五字皆齊字。咸安營學生向少科第﹐浣浦謫官充教習。丁巳﹐觀補亭﹑徳定圃先生﹑李質穎﹑諾敏皆聯捷﹐館選一時稱盛。

雍正己酉﹑壬子﹑乙卯三科﹐鄕試聘鄰省舉人同考。浙江錢湘人琦﹐出福建舉人林瑞泉房﹐丁已入翰林﹐乙丑同考。林於乙丑成進士。出張太史映斗房﹐錢於塡榜時﹐卽認張爲太老師。出闈﹐率所中會元蔣元益﹑狀元錢維城等謁林﹐同年而稱太老師。蔣與林又己酉同年。一時傳爲佳話。林歸班﹐終於蜀令。

嘉慶己未會試﹐中二百九名。翰林七十人﹐部屬八十人。同胞同榜者﹐滿洲廉善﹑能﹔大興兪恆澤﹑潤﹐原籍徳淸。狀元姚文田﹐吾鄕名士﹐臚傳前夜﹐有人夢迎天榜﹐有「人心易昧」﹑「天理難欺」二金牌前導狀元。蓋姚髙祖陳臬江南﹐以身活千萬人﹐陰徳不淺所致。

●卷二吏部藤花﹐傳爲長洲吳文定寬手植。王漁洋司寇《夏日有事吏部坐藤花下呈趙玉峯﹑王昊廬二少宰》詩﹕「日斜人吏散﹐雜坐古藤陰。時有涼風至﹐冷然開我襟。周行聊寄迹﹐丘壑共論心。尙憶延陵叟﹐淸徽感至今。」注﹕「指吳文定公。」陳文簡元龍任侍郎時﹐偕澤州相國同賦二律﹔乙酉大拜京察至部﹐又賦詩﹐已二十年。

宋牧仲犖由蘇撫擢冢宰﹐詠詩云「長洲少宰令名垂﹐手種藤花世共知。一片淸陰連古幹﹐三春喬木微ざ。儲才總見當年盛﹐好事堪爲我輩師。未答恩暉兼述祖﹐閒廳惆悵每移時。」周漁璜起渭和詩﹕「竹埤槐院古藤垂﹐閱世蒼茫不自知。濃結繡幃遮曉日﹐亂牽珠春ざ。尙書屢葉經行地﹐大雅新音舉世師。

更上沙堤尋鳳閣﹐紫薇花好似當時。「陳澤州和詩﹕」黃散功名畫省詩﹐卅年心事故人知。回驚海內交遊少﹐卻訝天涯聚散遲。芳艸長洲春去後﹐落花髙館夜深時。藤陰舊是棲遲地﹐風月今宵有夢思。「冢宰編《藤陰倡和集》。

湯西崖少宰右曾詩﹕「一年容易及花時﹐待到花開看較遲。槐柳陰中春已老﹐燕鶯聲外蝶先知。綠云片片將成幄﹐紫玉條條尙綴枝。三百年來遺事盡。風流畱得在曹司。」又《次遂寧張冢宰韻》詩﹕「繁英密葉自年年﹐常在朱欄碧檻前。

罨畫溪從新竹繞﹐平泉潭共綠蘿懸。龍蛇屈曲盤空上﹐珥丰茸壓架偏。豈敢對公終不飲﹐惜花較似醉差賢。「

劉文定公綸爲冢宰﹐程文恭公景伊爲少宰﹐何公逢僖由選郎外轉﹐旋擢侍郎。

賦藤花詩﹐倡和成帙。選郎盂超然裝成全冊。文定詩云「莎廳﹛鹿﹜Λ見繁枝﹐壓架陰成覆廣墀。移榻相將重數典﹐綠天吟徹放衙時。」「采楹雨過上蚰蜒﹐夕照低翻紅欲然。案吏畫叉先檢校﹐擬芟秋莢計明年。

商寶意盤。庚戌編修﹐陳情乞外﹐例得同知。更調江南﹑湖北﹐二十餘年不調。作《白鷴吟》﹐云「玆禽綴我衣﹐無由Р雲霧。未養羽毛丰﹐甘遭塵土污。

予秩旣難遷﹐爾顏亦非故。見月擬開籠﹐歸心向誰訴﹖「迨遷太守﹐詩云﹕」得信如逢靑鳥使﹐遷官不唱《白鷴吟》。「

康熙辛丑﹐新進士看驗。馬墨麟維翰人本矮小﹐挺立不跪。提督隆科多呵之曰「不料渺小丈夫﹐風骨如許﹗」對曰﹕區區不跪﹐尙未見維翰風骨也。「後以給事轉建昌道﹐忤總督﹐直揭部科﹐被逮。復官常鎭道而沒。夙與戶見曾同年﹐詩名有南馬北盧之目。盧挽詩云﹕」前輩典型亡北斗﹐中原旗鼓失南軍。「

韓春湖朝衡﹐杭州人﹐丙戌翰林﹐攺吏部。嘗塡曲述司官況味﹐窮形盡相﹐一時傳誦。其司嘲云「謾道司曹﹐地位淸髙﹐文章收拾簿書勞﹐上衙門走遭。

笑當年指望京官好﹐到如今﹑低心下气空愁惱。要解到﹑个中辛苦耐人熬﹐聽從頭說曉。幾曾見﹑傘扇旗鑼紅黑帽﹐叫名官從來不坐轎。只一輛破車兒代腿跑﹐剩有个跟班的夾墊馱包﹐傍天明將驢套。再休題﹑遊翰苑三戰淸標﹐只落得﹑進司門一聲短道辦事費推敲﹐手不停披目昏毛﹐那案情律意多用心操。還有滑經承弄筆蹊蹺﹐與那疲貼寫行文顚倒。細商量坐把精神耗﹐才得回堂說稿。大人的聰明洞照﹐中堂的度量容包。單只爲﹑一字寬嚴須計較﹐小司官﹑費盡周旋敢挫撓﹖從今那復容髙傲﹐免不得﹑攺稿時顚頭簸腦﹐說堂時垂手呵腰。西苑路逕遙﹐候堂官偏難湊巧﹔東閣事更饒﹐抄案件常防欠早。受用些﹑汗流浹背的秋陽照﹐沙飛撲面的冬風暴。那顧得﹑股顫心搖﹐腸枯舌燥。百忙中錯誤眞難保﹐暗地裏隻眼先瞧。敢只望﹑乞面去捱些臉臊﹐那知到﹑喫雷回唬得魂銷。若是例難逃﹐律不饒﹐忙檢舉也半邊兒焦。只怕因公誤幾降調﹐幸得霹靂聲髙雨點小。趕辦過平安暫報。公堂事了﹐拜客去﹑西頭路須先到﹐約債去﹑東頭路須親造。急歸家﹑柵閉溝開沿路繞。淡飯兒才一飽﹐破被兒將一覺。柰有个﹑枕邊人卻把家常道。道只道非絮叨。你淸俸無多用度饒﹐房主的租銀促早﹐家人的工錢怪少﹐這一隻空鍋兒等米淘﹐那一座冷壚兒待炭燒。且莫管小兒索食傍門號﹐眼看著﹑啞巴牲口無麩艸。況明朝幾家分子﹐典當沒分毫。空煩擾﹐空煩擾﹗五旬外﹐頭顱老。休嗟悼﹐休嗟悼﹗千里外﹐家山邈。無文貌﹐沒相巧﹗怪不得辦事徒勞﹐升官尙早﹐回頭顧影空堪笑﹐把平生壯气﹑半向近年銷。這便是﹑那司官行樂圖兒信手描。「司慰云﹕」薄宦天涯﹐首善京華﹐公餘隨伴散司衙﹐任銷遙似咱。便無多錢鈔供揮灑﹐較似他﹑風塵俗吏殊髙雅。再休爲﹑長安淸況輒嗟呀﹐且銜杯細話。有多少﹑宦海茫茫吁可怕﹐那風波陡起天來大﹐單聽得﹑轎兒前喝道喧嘩﹐可知那﹑心兒裏歷亂如麻﹐到頭來空傾軋。霎時間﹑升美缺錦上添花﹐驀地裏﹑被嚴參山頭落馬。你我赴官衙﹐坐道從容盡瀟灑﹐只照常辦事便不爭差。可有急公文特地行查﹐與那緊差使橫空派下﹖所言公案無多寡﹐將依樣葫蘆便畫。特題的才能俊雅﹐推升的器識淸華。便只要﹑頸上朝珠將就掛﹐到其間﹑科道挨班分定咱。何須一等誇京察﹐但盼个學政兒三年稅駕﹐試差兒一榜通家。頻年俸漸加﹐添置些綿衣布襪﹔挨時米不差﹐彀養个車夫奶媽。一任咱﹑壺冰貯水消炎夏﹐鑪煤聚火煨殘臘。且落得﹑釀酒裁花﹐題詩品畫。客何來幾句閒談罷﹐忙捧上大葉淸茶。他待要﹑決勝負一枰對下﹐我還與﹑葉宮商弦管同抓。不用果ゾ嘉﹐器皿華﹐野蔬菜便似山家。盡射覆藏鬮傾巨﹐直到月落參橫更鼓打。且莫去和衣共榻。回看家下﹐滿壁的﹑今和古書簽掛﹐滿院的﹑開和落花枝亞。笑相迎﹑子婦牽衣閒戲耍。奴婢兒多寬假﹐雞犬兒無驚唬。但博得﹑夜眠時一枕神淸暇。𨿽則久別家﹐把聖水孤山夢想遐﹕廣廠的香車寶馬﹐趕廟的淸歌雜耍。才看了殿春風紅芍藥﹐又開到傲秋霜黃菊花。你便道﹑茶園戲館太喧嘩﹐試與我﹑窯臺攬勝多幽雅。況爭誇燕山八景﹐風日倍淸華。眞休暇﹐眞休暇﹗暗移卻﹐春和夏。無牽掛﹐無牽掛﹗漸了卻﹐婚和嫁。忘機詐﹐絕虛假。受盡老健年華﹐淸髙聲價﹗

太平時節恩光大﹐或京堂幾轉﹑帽頂變山查。這便是﹑老司官頭白爲郎盡足誇。「

未幾﹐由郎中擢惠潮道﹐告歸。

員外內用﹐九階方得四品﹐故有九轉丹成之號。謂員外﹑郎中﹑禦史﹑掌道﹑給事中﹑掌科﹑鴻少﹑光少﹑通參也。余惟越通參﹐八階徧歷﹐整二十年﹐方轉四品。

趙恭毅公申喬狀貌奇古﹐長戶部時﹐人呼冷廟龍王。見鮑西岡《亞谷叢書》。

王漁洋《再入戶曹戲作》﹕「休論顏駟與馮唐﹐執戟重來鬢已霜。慚悔儒冠成底事﹐卻從陛羨諸郎。」丙子﹐官戶部侍郎。臘月﹐爲殷彥來書《雍益集》中絕句七十首。查查浦嗣栗﹑梅雪坪庚﹑陳香泉奕禧題跋謂新城不以書名﹐有求者俱令門生代書。此冊於封印前書﹐想見前賢風致。曾於阮吾山司寇家見之。

臺州侯元經嘉糸番﹐才士也。年五十﹐以拔貢官縣丞。解餉至戶部﹐管庫吏需索﹐不卽予批。侯方窘﹐時梁文莊公爲侍郎﹐見侯名﹐曰「夷門也。」顧司官謂某尙書祭文﹐諸君謙讓不作﹐盍以屬之。卽傳至戶部後堂﹐授筆札﹐不移晷成﹐駢體極莊麗。某司官復進曰「此堂官祭文﹐諸司曹尙需一首﹐亦以相屬。」

侯磨墨濡筆﹐復成四言韻文。此何足盡夷門之才﹐而一時堂上下嘖嘖稱訝不已。

彼管庫者已袖文書﹐俟侯出而付之﹐明日遂行。今之解餉受累者多矣。有夷門之才﹐則可以解餉。然敕文莊素知其人耳。

康熙己未保舉鴻博﹐朱竹謂皆擅著作才。撰《鶴徵錄》未成。其時應考者一百三十三人﹐未取名士﹐如法若眞﹐丙戌進士﹐布政使﹔趙進美﹐前庚辰進士﹐河北道﹔田雯﹐甲辰進士﹐郎中﹔葉封﹐己亥進士﹔髙層雲﹐丙辰進士﹐常博﹔譚吉璁﹐例監﹐同知﹔許孫荃﹐庚戌進士﹐刑部郎中﹔戴王綸﹐乙未榜眼﹐江西糧道﹔陸隴其﹐庚戌進士﹐革職知縣。監生閻若璩﹑李良年。進士汪懋麟﹐以丁憂未試。保舉奏疏﹐於吏科庫見之。

乾隆丙辰考試鴻博一百九十三人﹐年長萬經﹐癸未翰林﹐年少袁枚﹐廩監。

取入翰林十五人﹐亦見《館選錄》。不取而後登顯仕者﹐沈歸愚徳潛﹑王少司馬會汾﹑裘大司空曰修﹑錢少宗伯載﹑葉庶子酉﹑楊學士述曾﹑金總憲徳瑛。曹大宗伯秀先以春榜已入翰林﹐不與試。全祖望撰《公車徵士小錄》。今惟袁隨園存。

乾隆辛巳會試﹐有「中者不如不中﹐用者不如不用」之謠。時劉侍郎秉恬取入中正榜﹐不數年總督四川。孫補山先生二甲第三﹐文字入選﹐未用﹐壬午召試﹐授中書﹔不十年﹐開府雲南﹐終大學士﹐贈公爵。若馮方伯應橊﹑陸副憲錫熊﹑郭侍讀元氵隆﹐皆未用﹐以召試授官。榜下選翰林者﹐皆不之及。

趙秋谷執信去官﹐查他出愼行被議﹐人皆知於國忌日同觀洪思升新塡《長生殿》。思顚蹶終身﹐他山攺名應舉。秋谷一蹶不振﹐贈他山云「與君南北馬牛風﹐一笑同逃世网中。」竹贈洪句﹕「梧桐夜雨詞淒絕﹐薏苡明珠謗偶然。」

是也。近於吏科見黃六鴻原奏﹐尙有侍讀學士朱典﹑侍講李澄中﹑臺灣知府翁世庸同宴洪寓﹐而無查名﹐不知何以牽及。又傳黃以知縣行取入都﹐以詩稿土宜送趙﹐答刺﹕「土宜拜登﹐大稿璧謝。」因之挾嫌訐奏。黃有《福惠全書》﹐墳間盛行﹐初仕者奉爲金鍼。李字渭淸﹐己末鴻博﹐與毛﹑朱倡和﹐世無知其被論。

何也﹖

朱竹以帶僕充當供事﹐出入內廷﹔潘稼堂耒以浮躁輕率﹐有玷講官﹔爲掌院牛鈕參劾。原奏尙存。

癸巳﹐四庫館開﹐以翰林纂輯不敷﹐劉文正保進士邵晉涵﹑周永年﹐裘文達舉進士余集﹑舉人戴震﹐王文莊舉舉人楊昌霖。時稱五徵君。武康髙人照未與斯選﹐寄五君云「丹旁求石室書﹐普天光气吐覃魚。洽聞端敕終軍豹﹐薄技空慚黔地驢。亡去篇增安世﹐載來學富惠施車。諸公衮衮蒲輪出﹐一夜多空風雨廬。」「屈指浮生幾甲寅﹐孤身天地一微塵。魏收木榻經穿久﹐劉勰雕龍自鬻頻。正派百川歸學海﹐空山四壁有逋臣。大官廚味寧多羨﹐珍重靑藜照讀人。」

髙少工詩﹐博學﹐僅以拔貢中甲午舉人。乙未﹐客死京寓。五君俱攺入翰林。

蕭侍讀惟豫﹐順治甲午中五名。庚子﹐主江西試﹐吉水李尙書振裕﹐年甫十五﹐閱卷決爲大器﹐名列第五﹐云以衣缽傳之。

康熙乙丑會試﹐王司農鴻緒爲總裁﹐胞兄九齡爲同考。若兄弟同科﹑典試﹑分校﹕康熙己未﹐沈三曾﹑涵﹔乾隆癸卯﹐吳蠡濤主政俊雲南副主考﹐弟中書樹萱湖南副主考﹐甲辰會試同爲分校官。壬子﹐順天鄕試﹐吳學士樹本﹐弟助教孝顯同考﹔甲寅順天鄕試﹐何農部元良﹐同弟水部道生﹐充同考官。

康熙癸未﹐禮部右侍郎王頊齡轉左﹐內閣學士王九齡升右侍郎﹐乃胞弟也。

其三弟鴻緒﹐爲工部尙書。兄弟同時八座﹐後官俱一品。

徳定圃師官大宗伯﹐五典會試。繪《春官桃李圖》﹐施小鐵朝作記﹐諸門生題詩。

禮部侍郎開列知貢舉﹕乾隆庚辰﹐特點熊少司寇學鵬。蔣太史士銓有「滿城桃李屬秋官」之句。今知貢舉開列六部﹐滿漢侍郎欽點二員。

禮部堂官不由科甲﹕吳恭定紹詩﹐以諸生保舉歷巡撫﹐晉大宗伯。葉存仁以監生﹐歷布政﹐晉禮部侍郎。李��世傑以吏員出身﹐官至兵部尙書。

平越王少司馬士俊﹐康熙辛丑翰林﹐攺祥符知縣。時田文鏡督豫﹐素惡科目﹐忽問出身﹐王眉蹙口澀﹐若爲萬不得已而對曰「士俊不肖﹐某科翰林也。」田以爲刺己﹐愈惡之。將劾其官﹐王詳請免河南鹼地稅﹐冀見懺放歸。布政楊文乾得牒﹐驚曰「此何時﹐尙有奇男子耶﹖」遲明﹐田果折劾﹐楊爲緩畱。楊卽巡撫廣東﹐保薦同往﹐以道府用﹐權兩司。未幾﹐田卒。卽代其任﹐旋佐兵部。丙辰讀卷﹐先期夢髯道士袖文來謁。詰旦﹐閱金總憲捲﹐奇其文﹐列十卷內﹐遂得大魁。謁見時謂貌同道士云。田督豫時﹐一疏劾科目牧令十餘員。適李穆堂制府紱過汴﹐揖未畢﹐卽歷聲曰「明公身任封疆﹐有心蹂躪讀書人﹐何也﹖」田不能堪﹐劾李﹐致麗入蔡案﹐擬辟。乾隆初出獄﹐佐戶部。又以多保鴻博﹐議降﹐夏起閣學﹐告歸。

己未朝考詩題《因風想玉珂》﹐袁子才枚有「聲疑來禁苑﹐人似隔天河」一聯﹐甘冢宰汝來閱卷﹐嫌語不莊﹐欲棄。尹文端力爭﹐入選。子才深感知遇﹐有「琴獻已成焦尾斷﹐風髙重轉落花紅」之句。文端固是愛才﹐亦見冢宰校文之愼。

庶常館久不修茸﹐吉士恆不進館。乾隆丙戌﹐王文莊公充大教習﹐奏請重修﹐煥然一新﹐禦賜「蕓館培英」額。裘文達公謂公曰「願公世世子孫俱進是館。」

公子朝梧果於辛丑入翰林。

自己卯嚴磨勘之條﹐順天停科四十餘人﹐陜西斥革一人﹐廣西斥革一人﹐時疵謬者固不乏人﹐亦有幸免者﹐有誣指者。壬午勘捲﹐某摘一用社稷鎭公子捲﹐應議。裘文達充大磨勘官﹐心疑非杜撰。歸第﹐問公子麟﹐對以句出《國語》﹐客有以出《左傳》對者﹐立命取書以證﹐果出《左傳》。遂長跪而幾受責。時麟已官編修矣。自是勘捲不敢妄加指摘。庚寅﹐順天駿五十外中舉﹐題爲《「孟公綽」節》﹐用「國狗之」句﹐爲大磨勘指出﹐停科。安得有文達虛心查《左傳》而救之。

己卯﹐磨勘官有宮太僕煥文﹑閻侍禦循琦﹑朱侍禦丕烈﹑朱侍禦嵇﹐盡心細核﹐指摘較多。時有魔王之號。朱侍禦丕烈以大磨勘復核未公劾奏﹐尢見丰采。

庚辰考差﹐列三等﹐竟副江南主考。於時楊給事方立﹐有廢謄錄之奏。湯方伯聘有攺經文爲經解之奏。章疏紛紛﹐議覆殆無虛日﹐遂酌攺罰停三科﹑一科條例﹐減主考房官處分﹐至今遵守。儀部向號閒曹﹐至是繁劇甲六部。時郎中爲鄭前村先生忄予﹐與先大夫主稿﹐故得其詳。

己卯﹐任邱邊氏中六人。解元方晉。第四響禧﹐文實勝元﹐乃以後場犯諱罰三科﹐又以經文語疵罰二科﹐久館南皮張氏。壬辰例準會試﹐辛卯遽歿﹐未得一踏禮闈。門人張景運著《秋坪新語》﹐稱其無書不讀。文人無命﹐一至於斯﹗

庚辰鄕試﹐鄭前村儀部忄予﹑蔡蘭圃以臺同校。札記房多宿學﹐一時有四皓之目﹐謂顧奕松﹑馬曾魯﹑趙光照﹑陳彭齡﹐年皆六十上下。馬乙卯拔貢﹐辛酉副榜﹐至是聯捷入翰林﹐攺吏部﹐守思南歸卒。篤實可親﹐敬師尢切。顧丙辰副榜﹐僅官學博。陳亦終靖江司訓。

南北人捲不通看﹐前惟辛酉科行之。自戊子以後﹐仍不通看。是以庚寅科惟李殿圖﹑劉經傳二人看南捲。丙午科惟初彭齡﹑韓湯衡看南捲。一房幾二十人﹐所謂盡東南之美也。南北皿副榜向無定額﹐佳捲約中十餘人。戊子以後﹐何侍禦曰條奏照正榜五名中一之例﹐南北皿各中七人。

李石渠殿圖﹐常夢人語遇亨而通﹐不解所謂。乙酉出劉侍讀亨地房﹐丙戌出盧學士文召薦﹐中撥入紀太僕復亨房﹐而夢乃驗。遂由翰林科道廉訪閩中。

進士見於《王制》﹐入詩始於唐徐凝《答施先輩》詩﹕「料得仙官列仙署﹐如君進士出身稀。」元歐陽原功《京城雜詠》﹕「行到瓊林春更好﹐新來進士唱名聲。」舉人入詩﹐白香山﹕「乞錢羈客面﹐落第舉人心。」歲貢入寺﹐孟浩然﹕「孝廉因歲貢﹐懷橘向秦門。」秀才入詩﹐李太白《送杜秀才》﹕「秀才何翩翩。」

諸生入詩﹐髙適﹕「諸生曰萬盈﹐四十乃知也。」

吳白華司空省欽﹐久困鄕闈。丙子被貼《飲長干酒樓》詩﹕「歸燕吟成近十霜﹐吳鞋重踏大功坊。故侯寥落遺民老﹐忍見西風字數行。」丁丑召試﹐授中書﹐《感遇》詩﹕「再四蹉跎榜未塡﹐蹇人豈分上靑天。科因制舉尊鴻博﹐典爲遊巡予量銓。」迨癸未入詞館﹐戊子秉文衡﹐及今已三十年。凡典鄕試七次﹐會試同考三﹐總裁一﹐學政五任。弟省蘭以舉人學正﹐甲午充同考。戊戌賜進士﹐以編修充丙午浙江正主考。大考第一﹐侍講擢正詹事。

錢少宗伯載﹐雍正壬子中副榜﹐時金檜門總憲客禾﹐訂交。丙辰大魁﹐宗伯屢試不售。日者謂逢申方中﹐年四十五﹐壬申果聯捷﹐出眭朝棟門。眭乃總憲辛酉江南所得士也。於是執小門生禮維謹。自是典文衡﹑陟卿貳﹐七十歸田﹐八十七方卒。韋約軒中丞謙恆﹐二十拔貢﹐名噪詞場。四十四癸未及第﹐不十年開府黔中﹐嗣三入詞館﹐再領成均﹐官上鴻臚﹐七十七卒。

癸未一榜﹐英才濟濟﹐擬鼎甲者初未知秦大成名也。呼名時﹐秦貌本寢﹐繭袍纓帽﹐幾於一軍皆驚。寓衣肆中﹐無第可歸。繼而訂交﹐接其言論﹐篤實可欽。

性至孝﹐隨乞養侍母。越十五年﹐補官﹐年將六十﹐僅一分房﹐假歸旋卒。先是﹐會榜第三本定張書勛﹐以論誤斥去﹐於落卷中搜秦捲補之﹐占大魁﹐張隨中丙戌狀元。皆科名佳話﹐因志之。

刑部福建司有甘露軒﹐以配四川司白雲樓﹐皆王﹑李當年賦詩地。查查浦嗣栗詩﹕「甘露飛來綴柏枝﹐白雲樓下坐談詩。時平刑措原無事﹐閒煞西曹是鳳池。」

漁洋《香祖筆記》﹕「十月初九日夜﹐雨雪竟夜﹐積素滿庭。晚菊尙敷腴可玩。晨起﹐忍寒坐信古堂﹐對雪看菊。忽梁溪琴僧嶽蓮見過﹐彈《平沙落雁》《漢宮秋》二曲﹐古音蕭寥﹐忘其身在長安﹐官是秋曹之長也。賦詩記事。」時爲康熙四十一年壬午﹐想見承平刑措气象。

阮司寇吾山葵生《齋宿四川司》詩﹕「宿齋西署暮煙稠﹐簾捲西風懍敝裘。

涼夜獨尋黃葉徑﹐遺蹤待訪白雲樓。虛堂儼對秦臺月﹐雪案淸於蜀道秋。笑與諸君若相避﹐夜來明去未勾畱。「又《雨中進署》云﹕」駑蹄款段蹴洪流﹐十八曹司水際浮。縱轡登堂還沒膝﹐鞭入屋自低頭。層層素幾排紅影﹐面面紅窗化蜃樓。波浸法堂占吉兆﹐幾人快馬似龍遊。「少司寇時爲司員﹐旋攺禦史通參兼部。

一日﹐楊主事﹤音﹥見而愕然﹐曰「公旬日必得本部堂官。」時尙無缺﹐果有海升殺妻一案﹐杜少司寇玉林獲譴﹐初放王郎中士亦以先檢應譴﹐遂擢吾山。

又《西曹判筆》詩﹕「狼籍云司墨與朱﹐朝朝依樣畫葫蘆。三錢價本輕寒荻﹐一字鋒能奪湛蘆。幾度停毫防出入﹐可憐落紙判生枯。淋漓敢快如刀筆﹐湘管何時淚始無﹖」仁人之言﹐可作西曹箴銘。

●卷三工部藤花未及吏部著名﹐而植根亦久。康熙己亥﹐陳文簡元龍以粵撫晉長冬官。到署見花盛放﹐賦詩云「不知移植自何年﹐蔓曲根蟠百丈牽。曾向銓曹嗟樹老﹐又來水部遇花緣。當階吏散畱佳蔭﹐亭午風淸動紫煙。莫道官寮無韻事﹐公餘欹枕亦修然。」

翁大司空叔元﹐常熟諸生﹐被黜﹐冒籍永平。在京與蘇苞九翔鳳夜行執火﹐兩手﹐謂蘇曰「朝廷若掛窮民榜﹐天下無如我二人。」後中丙辰探花﹐歷官工部尙書。蘇﹐壬戌進士﹐終於一令。

陳澤州《午亭集》﹕《冬官署中南亭﹐張惇復英所葺。玆予再至﹐承乏公後﹐而惇復權領翰林﹐齋居有懷》詩云「乾坤蕩漾兩浮萍﹐歲月樊龍意渺冥。再到冬曹新燕壘﹐百年喬木舊槐庭。吟成白雪人難和﹐夢續黃粱客半醒。惆悵玉堂明月夜﹐柯亭劉井幾回經。」按今工部廳事﹐植藤﹐亦曰藤花廳﹐旁有齋戒房。節愼庫旁有棒日亭﹐相傳爲嚴世蕃書﹐今削其名。南亭﹐疑卽藤花廳﹐而人罕知﹐故記之。

裘大司空曰修父君弼﹐以建徳令行取入都。夫人禱於燕子磯水神﹐生父。治河敏幹﹐位至司空。歿後夢示家人﹐仍舊神位。袁簡齋枚與公己未同年﹐過而弔以詩云「燕子磯邊泊﹐黃公壚下過。江神如識我﹐應送好風多。」

都察院《題名記》﹐始於陳文勤公世倌丁巳官副憲時。《記》略云「少讀司馬文正《諫院題名記》﹐輒懍然於報稱之難。家世總臺取一人﹐副者三人。世倌以樗散復廁其後﹐謹以父及伯叔兄及己名別勒石於壁﹐以志隆遇云。」按公父詵﹑伯ο永﹑叔論﹑兄世亻垂。

父子禦史﹕鄞縣胡文學﹐子徳邁﹔新安呂北琳﹐子覆恆﹑謙恆。長興錢玨﹐子兆沆。陽城田從典﹐子懋。錢塘張湄﹐子霽。歸安沈世楓﹐子咸熙﹔固始吳士功﹐子玉綸。歸安章有大﹐子寶傳。安邑葛徳潤﹐子鳴陽﹔臨桂朱若東﹐子依魯。

桐鄕馮浩﹐子應橊。通州劉圻﹐子錫嘏。汾陽曹學閔﹐子錫齡。綏徳張璨﹐子秉愚。

兄弟禦史﹕漢陽江蘩﹑芑﹐商邱陳覆平﹑中﹐夏邑李敏第﹑行﹐獻縣戈濤﹑源﹐大庾戴第元﹑均元﹐常熟張惇均﹑培﹐無錫馮育﹑培。

祖孫禦史﹕南昌熊一瀟﹐孫學鵬。丰潤鄭恂﹐孫澄。蒙自尹泰﹐孫壯圖。雍正乙巳先祖諱永椿任禦史﹐趙六十年璐由湖廣道轉科。

父子科道﹕余杭嚴沆﹐子曾榘。定州郝浴﹐子林。虞城耿﹐子大烈。文水鄭昆璽﹐子廷楫。

兄弟科道﹕太倉錢三錫﹑晉錫﹐余姚袁懋功﹑徳。

祖孫給事﹕海寧楊雍建﹐孫存理。

乾隆二年﹐翰﹑詹﹑科﹑道輪進經史。十四年﹐禦史金和以翰﹑詹人多﹐科﹑道人少﹐奏請分班進呈。隨以無裨實政停止。近人文集中有進經史卽此。

行取科﹑道﹐久已停止。行取部曹﹐乾隆十五年永行停止。

九卿﹑科﹑道驗看月官﹐向例全集。因到班寥寥﹐壬申奉旨特派九卿四五員。

禦史張聲奏科﹑道亦請欽派﹐部議派掌科﹑道各四員﹐著爲例﹐而臺規未載。

乾隆十八年﹐定給事中正五品﹐禦史從五品﹐俱不試俸。各省道員俱正四品﹐刪去參政等虛銜。

諸城劉文正公﹐乾隆六年甫任總憲﹐卽以桐城張﹑姚二姓官多﹐奏請裁抑﹔尙書納親管理事務太多﹐任事多銳﹐一時風采懍然。納親果於金川僨事﹐桐城未久去位。

禦名蔣元益﹐乾隆十八年八月﹐劾奏總河髙斌﹑顧琮老疾。奉旨嚴行申飭。

九月卽有漫工河庫虧空大案。蔣卽視山西學政六年。

禦史歐堪善升太僕少卿﹐視學貴州。癸酉選拔﹐因將原捲號謄﹐被巡撫定長參奏降調。近日貢捲多有另謄解部者﹐豈不知此例耶﹖

乾隆七年﹐因言路不得其人﹐令內外大臣保舉如馬周﹑陽城市衣而爲禦史者﹐共六十人。擢禦史者僅胡寶泉﹑吳龍見﹑葛徳潤﹑章有大﹑丁廷讓﹑孫灝六員﹐本系應保禦史者。其他外吏未仕者不用。後躋大位者英廉大拜﹐吳達善﹑愛必達總督﹐俱在選中。若三泰滿色所保之人平常﹐被禦史吳煒糾參扣除。於是李淸芳﹑陳大有請通行考選之奏﹐部議準行﹐至今不廢。

香山魏忠賢墳﹐康熙中禦史張瑗奏請鏟平。王振詞尙在智化寺﹐乾隆七年禦史沈廷芳奏毀之。百年來無人奏及﹐亦不可解。

乾隆十二年﹐瀛臺侍宴﹐某侍郎向傅文忠屈膝請安﹐爲禦史萬年茂糾參﹐並援某某爲證。侍郎力辧其誣﹐萬卽罷歸﹐裏居四十年。萬本壬子解元﹐重赴鹿鳴﹐年八十五﹐丙辰尙存﹐不及來京與宴。

明重禦史巡方﹐權傾督撫﹐統轄文武。士人釋褐卽得﹐人艷稱之。昔有一富人二婿﹐一爲守備﹐一尙秀才。富翁輕生重備。後備歷副將﹐生成進士﹐以禦史巡方閱兵。副將披執郊迎﹐報名入謁﹐五更稟請開操。生於枕上賦一絕云「黃艸坡前萬甲兵﹐碧紗帳裏一書生。而今始信文章貴﹐臥聽元戎報五更。」康熙初停止。雍正初﹐直隸三府設一巡察﹐二年報滿。臺灣巡察如之。今惟滿科道巡察東三省﹐聞猶是巡方體制。

都察院稱柏臺﹐固無柏也。傅巖溪爲濘任副憲時﹐植柏於堂前﹐賦五言古詩﹐俾科道和韻。今漸成蔭﹐而未見添種﹐不及隔墻太常寺槐陰之茂。

禦史院題名碑﹐日久漫滅。黃侍禦玉圃叔敬刻爲一書﹐乾隆初﹐王給諫應彩偕許農部道基探討續增﹐嗣後歲有增添。余輯《給諫題名》時﹐隨手檢閱章奏﹐康熙以前尙漏十餘人﹐年分有前後倒置者﹐悉爲更正﹐惟望後之君子於續輯時﹐詳加考訂而已。

給事中向無題名﹐各科惟懸近年一二匾﹐久則另換。日久無徵。余自甲辰轉禮科﹐欲編輯而無從。繼掌吏垣﹐查庫見國初以來凡內升外轉章疏﹐詳載覆歷﹑到任年月﹐喜極欲狂﹐因得據以編錄。顧冊籍難攜﹐每於候本齋宿之頃﹐手不停披﹐編成一冊﹐幾欲與《題名碑錄》《館選錄》《禦史題名》《文武紳》﹐並爲京師必有之書。繼見明人蕭彥有《掖垣人鑑》﹐載至萬曆而止。意欲續編﹐因徧尋本朝詩文集﹐甄錄事迹﹐未知能成書否也。

《欽定臺規》﹐乾隆初告竣。其時未分十二道﹐迄今五十餘年﹐更定典禮若干﹐亟應續纂﹐而未有議及者。不若六部卿寺﹐頻見有纂修則例之舉。向日禦史到任﹐京畿道吏送《臺規》一冊﹐內載儀注甚詳。此歷久不廢者﹐近聞久不呈送﹐並餼羊而去之。

余初入臺﹐僅見陳寶所前輩鴻寶稱總憲﹐副憲爲某堂翁﹐諸後輩爲某道長。

陜西道坐次自西南而東北﹐復折西而北﹐不敢紊次。新來偶誤者﹐沈華坪前輩琳見卽呵之。

王漁洋謂諫官稱魏環極象樞﹑楊以齋雍建﹑李琳枝森先。楊﹑魏奏疏俱見本集。李巡按江左有聲﹐再劾馮銓﹐頗見風力。素豪於飲﹐家有園名「椒雨」﹐蓋酒之辛者。山東掖縣人﹐前庚辰進士。言事﹐流尙陽堡﹔赦回。今陜西道懸所書「錢面冰心」額﹐筆法遒古﹐百廿餘年﹐墨沈猶新。禦史臺有十人﹐到任則題名。

陜西道顏以四字﹐如「肅振臺綱」﹑「邦之司直」之類﹐若不能容﹐則將前匾棄去﹐立碑於京畿道。余庚子入臺﹐尙見有二三匾題字者﹐後悉刮去﹐以三十人並立一匾﹐攺勒石於陜西道壁﹐俾後至者爭識其名。管松崖前輩幹貞時掌京畿道﹐倩史國華書而自爲之跋。

考選禦史與鄕會試﹐例認同年。余於己亥與選﹐同記名者十九人﹐每歲春朝﹐會於阮吾山司寇葵生瓶花書屋。時蕭玉亭際韶﹑郎耕莘若伊已逝﹐若馮星實應橊﹑史卓峯夢琦﹑陳琬同其晃﹑楊培山壽楠﹑秦荻江淸﹑王卜崖鍾健﹑王瑤峯爾烈﹑李曉南召﹑鄭秋浦﹑朱筱庭依魯﹑潘容齋曾起﹑沈大云孫璉﹑陳釒禾卿蘭森﹑程江世淳﹑馮半梅育﹐皆同選也。恐久而遺忘﹐故志之。

「吏科官﹐戶科飯﹐兵科紙﹐工科炭﹐刑科皂隸禮科看。」今刑科並無動刑皂隸。六科俱有官廚﹐掌印嚴正﹐備飯卽佳﹐不必戶科飯。巡城口號﹕「中城珠玉錦繡﹐東城布帛菽粟﹐南城禽魚花鳥﹐西城牛羊柴炭﹐北城衣冠盜賊。」

曹秋嶽溶《自四譯館遷左納言》詩﹕「入奉金輿麗﹐環看彩纛秋。┾讒難﹤辶官﹥責﹐獻可實懷憂。砥礪資賢友﹐明良感昔遊。定知歸馬詔﹐先下海南州。」

曹秋嶽溶《遷太僕卿》詩﹕「日抱無聞恐﹐蒼蒼四十餘﹐臺烏稀舊侶﹐廏馬閱新除。冷態飄霜柿﹐閒身伴壁魚。《周官》嚴﹛曰﹜禦﹐此制近何如﹖」

太常仙蝶﹐翅長毛茸﹐通靈解人語﹐呼爲老道。戊申冬﹐徳少宗伯明捧貯盒內進呈。禦賜詩云「蠕動蟄之時﹐來賓果是奇。異夫羣物體。睹此一仙資。薌久太常號﹐神超大造司。欣玆百年遇﹐用志五言詩。」勒碑大堂。時座師徳定圃宗伯總理寺務﹐賦七言古詩﹐亦勒於壁。先有塞爾赫詩﹕「萬里羅浮天一涯﹐奉常淸署夢中家。誰教片影隨風絮﹐不戀濃香宿露花。栩栩居然能解語﹐悠悠信可共飡霞。冰霜尙有寒梅約﹐未入《離騷》莫怨嗟。」塞字曉亭﹐宗室﹐有詩名﹐官侍郎。

「寅淸堂」﹐萬曆中董文敏爲寺卿所攺書﹐用李北海法﹐甚工。見《春明夢餘錄》。今「寅淸堂」額﹐系乾隆乙未重修﹐非香光之舊矣。

髙念東侍郎珩﹐有太常樂詩﹕「長安百職趨路逵﹐說向閒人皆不宜。惟有館卿云最樂﹐官身惟問私家著。其次屈指則太常﹐碧樹淸風秋滿廊。數日文書一二紙﹐不過牲榛栗耳。巡檐閒步據牀眠﹐葉聲ベ々催鳴蟬。病叟荷鋤往菜圃﹐靑虫化蝶迎風舞。萬物自得怡我情﹐何止芳艸當窗生。此署終身無不可﹐誰云曼倩羨公卿。會議會推揮汗雨﹐寄謝諸君良勞苦。」

曹秋嶽溶《宿壇》詩﹕「靜神穹紫翠遙﹐一天星斗照虛寥。蒼松萬歲鼯﹤鼠生﹥伏﹐白玉千門海嶽朝。藻火齋宮回復道﹐鼓鐘冬祀肅重宵。講求漸洽升中禮﹐日日祠官按鳳簫。

龔介庵佳育起家掾吏﹐由江南布政內擢太常卿﹐與趙恆夫給諫吉士同修《賦役全書》﹐語同事云「趙農部每與予談﹐不諱『吏員』二字﹐吾甚感其重我﹐若加意周旋﹐反成輕佻。」見《寄園寄所寄》。太常任通永僉事﹐竹館焉。原非俗吏。

大祀福酒﹐光祿寺堂官驗嘗﹐敬貯龍瓶﹐名曰「灌酒」﹐然後護以龍袱﹐擡赴祭所。灌後有餘﹐許攜以歸﹐亦受福之遺意也。酒味甘﹐色黑﹐小戶尢宜。

良醞三升﹐至今猶戀。

毛西河《詩話》﹕禦酒坊後墻有街曰「長連」﹐又一街曰「短連」﹐總曰「廊下家」。長隨答應﹐多住此賣酒﹐京師稱「廊下內酒家」。故查嗣栗詩﹕「長連遙接短連墻﹐紫禁滄洲列兩廂。催取四時花釀酒﹐七層吹過竹風香。」其時或尙存數竿耳。光祿寺因張元易種竹署中﹐黎惟敬題「紫禁滄洲」額﹐今匾去而竹亦亡。

李穆堂侍郎紱﹐降光祿卿﹐履任之日﹐查閱冊籍﹐復至實錄館。諸公問﹕「今日何事﹖」穆堂歷舉筵宴﹑器物﹑制度無遺﹐蓋一過目輒能記﹐至老不攺。

光祿寺向無題名﹐吳白華司空爲卿時﹐查得近年卿員書版作記。考寺爲英親王故邸﹐規模宏敞﹐今半空閒。余又詳考國初以來著祿﹐惜不能全﹐若得赴閣科核冊﹐則無遺漏矣。

光祿四署丞八缺﹐例用滿洲歸班舉人﹐七八年升六部主事或中允﹑贊善﹐計中舉後得官已二十餘年。昔有旗員嘲唱贊易於得官之驟﹐有「十年窗下苦﹐不比一聲嚎」之謔。蓋太常鴻臚等官﹐由八旗生監兵於挑補﹐得卽授六品頂帶﹐且掛朝珠云。

漁洋《池北偶談》﹕祭酒不三年輒升﹐丁祭無過四者。髙念東侍郎爲祭酒﹐久不遷﹐洪文襄戲之曰「髙先生可謂五丁開山矣﹗」髙對曰「無妨六丁六甲﹗」

果三年始升。予在成均四年﹐升少詹。口占寄髙云「佳話曾聞役六丁﹐任教人笑鈍司成﹐六丁今日還加二﹐始信前賢畏後生。」然此官淸簡恬靜﹐《南史》邱靈鞠有言「人居官願數遷﹐使我終爲祭酒不恨也。」近年惟陸大司馬宗楷官祭酒幾二十年﹐未主文衡。年逾七十﹐超擢侍郎﹐主丙戌會試﹑戊子鄕試﹐遂長兵部。未幾﹐休致。近見法大司成所輯《司成題名》﹐久任無如公者。

查他山愼行於康熙甲子肄業成均﹐至癸未釋褐﹐年五十四﹐記事詩﹕「曾陪鼓篋三千士﹐重到橋門二十年。」進士釋褐謁聖後﹐卽至彜倫堂謁司成﹐髙坐受禮。相傳動必有咎。余於己卯肄業﹐癸未釋褐﹐約諸同年齊到行禮。近日除鼎甲三人外﹐到者甚少﹐幾視其文。

乾隆辛未﹐古檜重榮。癸卯﹐肇建辟雍。庚戌﹐禦制重排石鼓文﹐與舊存十鼓並列戟門﹐並勒張照詩於石﹐頒賜羣臣。璐以鴻臚少卿﹐亦得恭領。壬子﹐命將蔣衡所進《十三經》勒石彜倫堂。

進士題名碑﹐每科工部題請銀一百兩﹐建立在戟門外松樹間。易剝蝕﹐賴題名碑錄板在翰林院﹐足資考證。

國子監學正﹐向系九卿保舉﹐因有保大臣子弟者。禦史陳大化奏請考試﹐今攺爲會試錄取。己丑﹑壬辰兩科﹐與中書進士認同年﹐名中正榜。甲辰榜下用進士三人﹐乙卯﹑丙辰進士錄用更多。六堂向無前後輩之稱﹐近亦照翰閣科道之例﹐識拜前輩。

田山﹛艸﹜雯以未入翰林爲憾﹐弟需館選後寄以詩云「此事亦尋常﹐於我獨無分。」就試中書第五﹐入署視事﹐遭同年翰林某侮辱﹐嘗嘆云「北門艸制﹐始自乾符﹐內翰宣麻﹐號稱供奉。笑彼紛紛乳臭﹐標勝气於眉稜﹔亦且截截諞言﹐誇淸班於頰舌。」又詩云「休言京兆除書近﹐搖落於今已六年。」己未試博學宏詞時﹐官工部郎中﹐首先交卷﹐復被黜。題溫飛卿詩後云「一代才名乾巽子﹐八叉吟手亦徒然。不教詞賦陪雕輦﹐空讀《南華》第二篇

。」不十年﹐官大鴻臚﹐巡撫江南﹐晉戶部侍郎。需終於翰林﹐亦未有集。

本朝名人詩無不有題禹鴻臚畫者。其人唱贊序班耳﹐名之鼎﹐字尙基﹐揚州人。一藝成名﹐其信然歟﹗今序班專用直隸生員﹐他省無之。

貳卿皆旁坐﹐獨通政司六堂俱正坐。相傳起於趙文華任參議時。鴻臚正﹑少俱正坐﹐未知何據﹐鴻臚祀土地﹐補頭蟒玉﹐似三公服色。未識何神﹐記以俟考。

京官向乘肩輿﹐杜紫綸詔始乘驢車﹐嗣後漸有騾車。余己仰入都﹐見京官騾車多而驢車少。然幃幔朴素﹐且少開旁門者﹐今則無不旁門﹐而布幃漸少。錢籜石少宗伯不能走旁門﹐亦不可解。阮吾山司寇官中書﹐坐敝車﹐人有十景之嘲﹐謂一騎嘶風﹑三窗印月﹑敝蓋斜陽﹑斷轅殘雪﹑打頭秋霆﹑拂面春風也。吾山自詠云「布帷飄瞥短轅顚﹐紫鳳天吳百結懸。三面轉移迎旭日﹐四窗空闊見靑天。

看山倚檻東西顧﹐唾玉隨風左右便。伸足橫肱吟十景﹐朝朝驅出暮驅旋。「

「京堂詹翰兩衙門﹐齊脫貂裘猞猁猻。昨夜五更寒徹骨﹐舉朝誰不怨葵尊。」

漁洋戲作﹐時康熙乙亥﹐任葵尊宏嘉奏三品以下禁服貂裘﹑猞猁猻也﹐一時服壓韻之穩。趙恆夫吉士《元夕》詩﹕「憶賜瓊筵分次第﹐蟬貂炫服敢紛綸。」今京堂翰﹑詹﹑科﹑道仍準服貂﹐不知何年復舊。

孫文靖士毅﹐杭之臨平鎭人﹐家世業賈﹐徳淸蔡明經粹容克嶷在鎭授徒﹐賞異之﹐彊其父令從受業。四十中己卯舉人﹐庚辰下第﹐尙未知名。辛巳二甲三名﹐不用﹐歸。應壬午召試﹐方擢第一﹐授中書。不十年﹐開府滇南﹐補入翰林﹐位兼將相。卒年八十。先以徵安南封公﹐削去﹐歿仍贈公。孫襲伯爵。浙江科目膺五等之封﹐公一人而已。

戊戌會試﹐於文襄﹑王韓城總裁﹐狀元﹐且是師生。同考秦大成﹑陳初哲﹑黃軒﹑金榜四狀元。是時京師狀元無不入場﹐是科狀元戴衢享﹐卽出金房﹐皆盛事也。

吾湖明初科名不振﹐成化時建萬魁塔於碧浪湖﹐自是二百年無脫會榜。乾隆丁未﹐塔圮﹐己酉脫科。郡人修復﹐庚戌張師誠﹐癸丑葉紹奎﹑蔡之定入翰林。

己卯王以釒吾會元第二﹐王以銜狀元﹐同胞元魁聯名﹐從來未有。丙辰會元袁魁﹐亦湖人。

金華府順治丙戌朱之錫館選後﹐一百五十年無繼者。嘉慶丙辰﹐浦江戴殿泗傳臚館選﹐蘭溪嚴殿傳武殿試傳臚﹐同科同府﹐名俱殿字﹐亦巧合矣。

●卷四乾隆甲子﹐駕幸貢院賦詩﹐詞臣恭和進冊﹐獨副榜張鳳孫詩推擅場。詩云「玉堂遙接聚奎堂﹐雉扇輕籠寶鼎香。鹵簿兩行傳警蹕﹐韶音一片葉歸昌。龍門眞得風雲气﹐髦士親瞻日月光。千百年來成創舉﹐右文雅化軼前王。」「珠聯寶額昨新頌﹐五色雲飛畫棟間。豈止文場添壯觀﹐欲求上理辟賢關。冰壺誰掌宜虛己﹐大冶無私肯鑄頑。敬繹絲綸齊感激﹐姓名何必列孫山。」「淸時未分守蓬蒿﹐貧賤心期逐歲髙。朋輩幾人紆紫綬﹐風塵猶自戀靑袍。兩叨乙榜。寧論屈﹐十踏秋闈敢憚勞﹖放眼天池何浩蕩﹐投竿終擬釣連鰲。」「席帽頻看上苑春﹐傭書未負不才身。蓼虫天性能茹苦﹐齏臼生涯合受辛。自小文詞羞剿襲﹐於今功令尙淸眞。短檠獨對重搔首﹐恐負朝廷養士仁。」時館閣詩冊求捉刀者塞戶﹐終不得第。

效力河工﹐歷任觀察。

貢院聚奎堂﹐有明侍郎王圖石刻詩﹐主試多次其韻。劉文定公庚辰主試詩﹕「廿二年來才思鈍﹐恐教塗抹負婆心。」己丑主會試詩﹕「五度當場寧見慣﹐要知熟處倍矜心。」又撤棘詩﹕「納捲連箱老屋深﹐人依奎井徳星臨。囊中璞剖矜昆圃﹐爨下桐焦惜鄧林。箋落風簾春已盡﹐榜塡月戶夜將沈。詩排副墨傳梨棗﹐不是爭名是證心。」「名經髙座倚檐深﹐節屆淸和浴佛臨。絳蠟押書明似晝﹐白袍催放擁如林。隍中蕉覆元非幻﹐浦裏珠遺詎久沈﹗寄語舍人兼博士﹐擬分余焰慰灰心。」公衡鑑公明﹐憐才尢切。己丑﹑壬辰﹐得人尢盛。會元徐良﹑孫辰東﹐並有國士無雙之目。兩科中正榜亦號得人。

壬午鄕試﹐趙甌北編修翼分校﹐作秋闈雜詠詩﹐一時傳誦。錄其最警策者﹐如《宣名》云「觚稜淑景日初寅﹐禦紙簽名下紫宸。同輩半爲揚觶客﹐至親翻有向隅人。一時朝服班行肅﹐隔夜巾箱檢點頻。卻笑門前回避字﹐主人出後貼偏新。」《赴闈》云「衣冠一隊出朝來﹐銜尾雕輪歷轆催。故友相逢休問訊﹐諸生傍睨或低徊。登瀛數恰符仙侶﹐觀象臺應聚斗魁。太息十年辛苦地﹐敢期珊綱入羅才。」《封門》云「關鎖中分棘院森﹐外簾信息總沈沈。官封恰似泥丸固﹐人望居然入海深。選佛場淸塵自隔﹐聚星堂迥路難尋。由來令甲嚴防禁﹐如水臣心久自箴。」《占房》云「紙窗鄰並似僧寮﹐三面分排判茅。幽谷新鶯頻繞樹﹐畫堂舊燕早投巢。宵來說鬼常盈座﹐曉起聞雞爲近庖。斗室敢嫌湫隘甚﹖

風檐猶憶號簾敲。「《聘禮牌》云﹕」齋期停宴鹿鳴筵﹐白鏹仍頒錦盒鮮。處金分三品貢﹐鐫來字異五銖錢。質精應識披沙苦﹐禮重眞同納采虔。卻笑儒珍常待聘﹐今朝何以答求賢﹖「《供給單》云﹕」食品開明二等殊﹐仍防中飽落廚夫。

漫疑乞米書成帖﹐不比充饑餅在圖。日有只雞公膳半﹐夜無鬥酒客談孤。歌魚詎敢彈長鋏﹖苜蓿儒餐分已逾。「《鄕廚》云﹕」不諳烹飪彊司廚﹐每一房頭撥一夫。聊可燔柴當老婦﹐偏工媚竈諂人奴。饑腸定有羊蹄踏﹐敝誰憐犢鼻污﹖乞得爨余頻護視﹐出闈一飽共妻孥。「《刻匠》云﹕」梨棗先期妙選材﹐風斤月斧一時來。官差獨應詩文役﹐儒術偏資刀筆才。詎以刃遊矜絕技。所期紙貴賣名魁。

關心更有同門捲﹐預向經房訂幾回。「《分經》云﹕」不多數子領羣流﹐余輩經堂各探籌。多士未遑談虎觀﹐考官恰似畫鴻溝。逢來未必專門業﹐分後偏防易地謀。信有科場如射覆﹐量才人亦聽拈鬮。「《擬策》云﹕」策題分擬戒搜羅﹐不比賢良古制科。腹笥愁渠眞太少﹐記珠笑我亦無多。略鈔《兔冊》畱方便﹐暗度鴛鍼教揣摩。莫笑巽巖編摭拾﹐果誰成誦口成河「﹗《刷題》云﹕」剞劂才完促刷題﹐錯疑響榻印層綈。煙雲頓滿非濡墨﹐文字何災卻污泥﹗消息怕傳通信鳥﹐限期頻聽報更雞。還愁漫漶文難別﹐臨刻輪番仔細稽。「《選韻》云﹕」令甲初添試帖新﹐主司選擇爲臚陳。華嚴字母刪奇險﹐韶詩林取雅馴。叉手揮成知幾輩﹐吟髭斷定多人。最先一字休忘卻﹐官韻當頭耀炳麟。「《薦條》云﹕」三寸冰銜鏤刻工﹐捲端鈐與薦書同。品題未便無雙士﹐遇合先成得半功。佛海漸登超渡筏﹐神山猶怕引回風。笑論此卽量才尺﹐大抵抽長在短中。「《文幾》云﹕」東西幾兩排連﹐序坐居然十八仙。旁列如參尊宿座﹐經闈剛半主司筵。席間地豈暌函丈﹐案上文常擁累千。詞館向論先後輩﹐如何位次按經編﹖「《捲箱》云﹕」曹倉鄴架漫相同﹐無限精靈此中。敗捲堆成團扇篋﹐佳文貯卽碧紗籠。

封鈐怕有冤啼鬼﹐扃鐫如防气吐虹。在笥衣裳誰占取﹖卻須破壁去飛空。「《紅燭》云﹕」五色迷離晚退堂﹐例燃紅蠟照昏黃。文星已炳增熒龠﹐官體聊存取吉祥。恰映朱衣人現影﹐不容朱卷字分光。別憐矮屋蠅頭字﹐剔盡寒花夜未央。「

《藍筆》云「中書不判五花工﹐凝碧池頭染翠融。欣賞情同靑眼客﹐別裁權亞黑頭公。淡痕豈向眉添黛﹐濃抹何須帛勒紅。卻笑出藍凡幾輩﹐異時若个最蔥蔥﹖」

《落卷》云「幾陣雲煙過眼輕﹐案頭堆疊太縱橫。落花退筆全無艷﹐食葉春蠶尙有聲。續命縷殘誰起死﹖返魂香到或更生﹗暗投未必皆珠顆﹐無限人間嘆不平。」

《副捲》云「去取眞看難肋如﹐棄之可惜味無餘。戰場旗色標偏將﹐馳道椎聲中副車。文采原輸全豹變﹐姓名休笑續貂書。側生荔子香𨿽減﹐猶勝西風落葉疏。」

《撥房》云「中額難均數迥懸﹐按房裒益主可權。未妨蜾艱生子﹐笑比琵琶別過船。紅藥贈行應割愛﹐錦窠托宿亦成緣。莫慚掠美如醯乞﹐磨勘嚴條藉獨肩。

《勘捲》云「校勘深防吏議持﹐闈中先自細求疵。世情肯爲微瑕掩﹐宦況愁停薄俸支。人彀仍憐危糸恆落﹐幹霄或厄閏年遲。始知完璧眞難得﹐看取縱橫抹筆垂。《闈墨》云﹕」十八經房各數篇﹐篇端未有姓名鐫。人間可許千秋鏡﹐此地居然萬選錢。紙價明朝增幾倍。魁星一輩又諸天。卻愁眾口吹求甚﹐斤削先加鍥刻前。「《艸榜》云」編排紅號據文評﹐一榜翻疑以字行。恰似風檐才起艸﹐尙遲澹墨爲書名。異時雁塔依先後。明日龍頭可老成。穎脫諸生應得兆﹐家家乾鵲樹頭鳴。「《諭帖》云﹕」匝月嚴扃絕寸箋﹐忽揮僮約出闈傳。定知書到堪金抵﹐卻命車來以賄遷。露簡不封書半艸﹐冰銜自寫筆如椽。還同路引經關隘﹐點驗層層始放前。「《塡名》云﹕」堂吏聲髙唱拆封﹐關防加密鎖闈重。掀髯劇喜名流出﹐防口深愁熟客逢。星斗光連千炬火﹐魚龍气動五更鐘。榮觀最是塡魁候﹐六幕文昌景倍濃。「《拜榜》云﹕」淋漓墨瀋徧塡名﹐肅穆朝衫告禮成。所願人皆爲國土﹐豈嫌師轉拜門生。滿堂燈火榮光照﹐一路笙蕭雅樂迎。卻顧東方已辧色﹐卿云糸縵日晶明。「《謝恩》云﹕」朝房冠佩雁行排﹐放榜明朝詣闕皆。報國文章聊可籍﹐儒官職役此爲佳。求師已有衤闌衫客﹐適友多稱玉筍儕。稍遜皇華人復命﹐親承天語叩瑤階。「《赴宴》云﹕」退朝車騎又喧闐﹐京兆堂髙彩繡懸。

噦鳳盡來新貢士﹐餼羊猶見古興賢。堂餐味出官廚饌﹐廳壁圖開禮宴筵。此地恩榮慚最荷﹐去年騶從滿庭前。「《門包》云﹕」紅氈名帖認師生﹐執贄儀文艸艸成。脯自行原有例﹐錙銖必較太無情。土如畫餅寧供啖﹐我亦荒莊敢取盈。莫以戔戔薄羔雁﹐窮經人本少金ぷ。「《房捲》云」校官各自有房元﹐試牘從排似弟昆。十數名分新雁塔﹐一家人集小龍門。合編恰比聯珠宿﹐溯緒原非異繭盆。

師說誰堪傳枕膝﹐十年詩法要相論。「時蔣苕生十銓亦與分校﹐賦《滿江紅》詞《藍筆》云﹕」毛穎先生﹐新除授﹑蔚藍天使。靑眼內﹑生平不識﹐楊朱墨氏。

翠壁間題應減迹﹐綠天徧寫難尋字。艸新詩待借碧紗籠﹐添螺子。黛眉恨﹐何關爾﹖靑衫淚﹐多由此。判升沈﹑一旬辛苦﹐三年悲喜。疏密圈來方人彀﹐縱橫抹去非知己。比盧分老臉坐中書﹐操生死。「《薦條》云﹕」判姓分銜﹐縱五寸六分寬窄。雕鏤出一行細字﹐堪陪玉尺。左右分陳監試案﹐收藏不到司衡席。認經房捲面印分明﹐存稽核。天人界﹐鴻溝畫﹔雲霄路﹐函關隔。發軍符﹑好風吹送﹐幾行飛翮。半喜猶爭文字命﹐終身已注師生籍。抱遺珠借慰老儒心﹐嗟何益﹗「

《落卷》云「經笥便便﹐知不等﹑巾箱儲蘊。嘆燕石﹑丰年難售﹐櫝中重韞。

趙括殘兵同一泣﹐田橫義士都相徇。待求他藥籠貯黃楊﹐偏逢閏。冬烘冊﹐陳年券﹔魚豕字﹐尖叉韻。向此中沈淪苦海﹐地天俱悶。躍冶豈無干莫寶﹐藏鋒偶作鉛刀鈍。祝他年拔宅共飛升﹐休長困。「

汪厚石有考具十詠五律﹐題目甚新﹐如《錫水壺》云「有底復有﹛扳金﹜﹐反蓋卽承盤。一器材兼擅﹐多勞質故安。水疑淸淚滴﹐蠟易短檠殘。妙制惟熔錫﹐壺天幾許寬﹖」余僅切題。

蔣苕生與紀宗伯昀﹑葉少詹觀國﹑汪給諫存寬﹑張給諫霽及余師秦西墀先生壬午分校﹐皆丁卯同年。初八夜賦詩﹐末句云「十六年前今夜漏﹐六人五處臥風檐……」

觀象臺在城東南隅。癸卯監試外場﹐於重九前﹐偕琳侍禦寧登髙﹐通州城市可接之眉睫間。薄暮歸寓﹐因次日放榜﹐未得成詠。侍禦今盛京將軍。

泡子河呂仙祠﹐祈夢頗靈。姜西溟鄕會試﹐寓祠。及第後詩云「煙埋塵鎖呂公堂﹐丹竈長封棘院旁。九轉大還唐進士﹐六旬重上漢賢良﹐如今已悟榮名幻。

到老空拋歲月忙。飄笠願尋五嶽者﹐不知何處遇云房﹖「

西城帥府胡同﹐爲西林鄂文端公第。海內名士多出其門。尢賞吾鄕姚貞庵汝金﹐保舉鴻博﹐未遇。薦修三《禮》﹐書成﹐將特薦館職﹐而公遽卒。姚僅敍縣丞﹐感賦云「雕刻千言雙鬢苦﹐挽回一命萬牛難。」又云「折柳魂消燕市酒﹐開箱淚墮晉公縑。」後偕公子弼撫晉。獲買山資﹐歸老於燕。其《中州記略》及詩文殘稿﹐西林後人尙寶藏之﹐稱念慈先生云。

西華門內雪池﹐康熙中賜蔡升元。飭內府司員水雪施工﹐克期告竣。令同直陳廣陵元龍送歸新第﹐見蔡紀恩詩。榮遇無與倫比。

蔣文肅公第在李廣橋﹐枕淨業湖﹐禦賜「秀寫蓬壺」額。鮑西岡釒《淨業湖》詩﹕「李廣橋頭望﹐春冰已渙然。人家依岸曲﹐樹色引河沿。勃起臨淵頭﹐忻逢霽雪天。曾爲五湖長﹐憑軾亦延緣。」湖中荷花頗盛﹐消夏尢宜。

護國寺西﹐先爲張文和公廷玉第﹐後攺西華門內﹐賜史文靖公。余癸未出錢塘王文莊公門下﹐曾於此第謁見。有「江山勝地皆行部﹐臺閣崇班半屬僚」之聯。

後文靖薨﹐賜文莊。師生接住﹐亦是佳話。文莊內直二十四年﹐以除夕所賜福字二十四懸掛﹐曰「二十四福堂」﹐外無餘地。公子請曰「此後拜賜﹐何以置之﹖」公曰「別置一軒﹐名曰『餘福』。」而猝於丙申捐館﹐語竟不遂。𨿽飾終典禮與文靖同﹐同文靖年八十二﹐公年僅六十。壬子﹐公子朝丹招余飲堂前鸞枝花下﹐有感乙未訁燕集﹐賦詩云「鸞枝才放裊晴空﹐竹石參差剩幾叢﹖絳萼依然開爛漫﹐紅牙猶憶唱玲瓏。西州感逝懷喬木﹐東閣承家紹素風。不盡銜懷增繾綣﹐柏臺行見騁花驄。」公子記名禦名﹐旋守河間。

平則門二條胡同﹐爲武進劉文定公第。公四十以侍郎直軍機﹐四十九晉總憲。

太夫人八十賜「延暉承慶」額。公主鄕會試﹐俱號得人。璐庚辰出公門下﹐時往展謁。公以總憲久直樞廷﹐門閾蕭然﹐司閽不阻。見公與人對弈﹐袷衣蕉扇﹐談論詩文忘倦。大拜後﹐園居於文襄同院﹐喧寂懸殊。客至﹐恆手自拂塵拱客﹐立待取褥。淸望一時莫及。

汪文端公第在東城十三條胡同﹐有「黼黻宣勤」﹑「六曲持衡」賜額。己巳﹐參知政事﹔旋降侍郎﹐復入樞廷﹐官躋冢宰。嘗於麗景軒中﹐以「首夏猶淸和」

分韻宴集。戊寅﹐卒於位。禦駕臨喪﹐飾終優渥﹐極人臣之榮遇。

英文肅公廉﹐雍正壬子舉人。南河效力﹐日與名士倡和﹐有《淮南遊艸》。

回京﹐攺任北河永定道﹐因決口﹐遂革職。復起戶部司員﹐久任郎中﹐晉尙書﹐大拜﹐掌翰林院。嘗於竹井書屋迂竹軒﹐延翰林有詩名者倡和成帙。又有《獨往園九日集吳白華諸翰林登髙餞查太守禮》﹐見《白華集》。

介少宗伯師第在燈市口﹐有野園。汪文端《題野園》詩﹕「數竿修竹靜生香﹐猶記開軒六月涼。多少樓臺圖畫裏﹐吟情不較野園長。」庚辰晉謁﹐尙見池亭佳勝。師於壬午捐館﹐遂不復至。

徳定圃師第在史家胡同。公自東粵還京﹐歲集諸門生宴集樂賢堂。內藏書萬卷﹐蒔花種竹﹐啜茗吟詩。編《樂賢堂詩》。卒年七十一。公子英和﹐壬子﹑癸丑聯捷入翰林﹐惜公未見。

尹文端公第有絢春園﹐又名晚香。韋約軒謙恆﹑沈云椒初﹐俱用少陵《遊何將軍山林》詩韻賦詩十首。

瓊華島遼後洗妝樓﹐相傳爲金章宗李宸妃﹐非遼後。然詞人歌詠﹐名作如林。

錄其尢者﹐如﹕陳迦陵維崧《滿庭芳》詞云「細馬輕衫﹐西風南苑﹐偶然人過金溝。道旁指點﹐遼後舊妝樓。想象回心宮院﹐鈿箏歇﹑含淚梳頭。靑史上﹑武靈皇后﹐一樣擅風流。堪愁﹐成往迹﹐繚垣敗﹐滿目殘秋。便脂田粉﹐零落誰收﹖莫問完顏耶律﹐興亡恨﹑總是荒丘。紅墻外﹐誰拋金彈﹐年小富平侯。」

又《齊天樂》云「洗妝樓下傷情路﹐西風又吹人到。一綹山鬟﹐半梳苔發﹐想象新興鬧埽。塔鈴聲悄﹐說不盡當年﹐花明月曉。人在天邊﹐軸簾遙閃茜釵小。

如今頓成往事﹐回心深院裏﹐也長秋艸。上苑云房﹐官家水殿﹐慣是蕭娘易老。

紅顏懊惱﹐與建業蕭家﹐一般殘照。惹甚閒愁﹐且歸斟翠票。「島中有白塔。

鮑西岡詩云「太液冰融春气和﹐瀛臺一派水風多。披云近歷瓊華島﹐禮佛遙瞻堵坡。小李將軍徒見畫﹐大都仕女競相過。觚稜金雀紛難識﹐禁扁流傳恐亦訛。

廟市惟東城隆福﹑西城護國二寺。百貨具陳﹐目迷五色。王公亦復步行評玩。

鮑西岡有句云「三市金銀气﹐五侯車馬塵。」足括廟市之勝。

《西河詩話》﹕「安定門西有祝家園﹐關左祝禦史別業也。春末﹐京朝官多休沐其地。梁蕉林《桂枝香》詞首句云﹕」賞心樂事﹐祝家園裏。『曼殊亦爲詩云「階艸銜虛檻﹐亭橊接斷垣。酒闌攜錦瑟﹐請唱祝家園。』」今不知歸誰氏﹐記以俟考。

興化寺街於文襄第雨梧書屋﹐後賃蔡小霞廷衡。韋約軒《重過見藤花有感》詩﹕「東閣當年未敢窺﹐年來頻見紫雲垂。不知醉ネ車茵者﹐誰向花前酹一卮﹖」

又《飲藤花下》詩﹕「紫瓊壓架覆蒼苔﹐東閣潭潭傍日開。爲問年時頻爛漫﹐幾人能到後堂來﹖」

柴市爲文信國授命外﹐建文山祠。唐東江孫華詩云「衣冠仍宋代﹐忠義照人寰。身拄天綱絕﹐心扶帝室孱。人居永叔上﹐祀在武侯間。憶昔時標季﹐逢危歷險艱。掄魁光制策﹐正義觸權姦。朝右多孤蜮﹐中原盛狒狒。戈誰揮日指﹐弓競射天彎。犀甲逃荒谷﹐龍輿落海灣。有心奔鬲氏﹐無計服戎蠻。金雁離陵墓﹐銅駝泣艸菅。但存一旅在﹐猶望九ヵ還。戰苦身攢鏃﹐途窮血裹斑。六歌聲慷慨﹐百死走間關。虎口危頻扌益﹐龍髯痛莫攀。海酋猶舊卒﹐玉馬坐新班。流涕訶宏範﹐從容詆伯顏。死悲非宋土﹐徇恨不山。身幸空坑脫﹐朱仍柴市殷。忠驅十宋義﹐節並兩周頑。臯羽西臺淚﹐千秋尙一潸。」吳超亭興宗詩﹕「四海憑依只一舟﹐期年苞系抵千秋。戎衣進講存家學﹐劍佩持危徇國仇。後代方黃如繼體﹐前生瑕呂是同儔。宋儒報禮逾巴蜀﹐豈獨將軍號斷頭。」

宋牧仲《過銀錠橋舊居》詩﹕「鼓樓西接後湖灣﹐銀錠橋橫夕照間。不盡滄波連太液﹐依然晴翠送遙山。舊時院落松槐在﹐仙境笙簧歲月閒。白首煉師茶話久﹐春風料峭暮鴉還。」橋亙積水潭畔﹐是詩能狀其勝。

積水潭荷花極盛﹐法梧門司成﹐壬子夏招客賦詩﹐丁巳閏夏復集﹐余亦偕往﹐發韻賦詩﹐繪圖記事。餘詩有「此地昔平泉﹐喬木猶蔥。西涯迹已陳﹐西詩最羨」句﹐梧門因作《西涯考》﹐賦詩三首。考云「納蘭容若《淥水亭雜識》稱李長沙賜第在西長安門西﹐俗呼李閣老胡同。其別業在北安門北。《湯西集。題李文正慈恩寺詩序》云﹕」喬莊簡《跋文衡山西涯圖》云「寺之後曰西涯。」

考公《懷簏堂集》有《西涯》十二首﹐第四卽《慈恩寺》。他如楊柳灣﹑鐘鼓樓﹐四詩中亦互見﹐則慈恩寺在西涯東﹐因以自號﹐今不能識其處。公不但無別業﹐並生時故居久廢。公罷相後﹐客至不能具魚菜。風操如此﹐豈能更爲平泉木石計。

集所云督復舊業者﹐始終未之復也。《燕都遊覽志》云「積水潭在都城西北隅﹐東北亙二里餘﹐南北半之﹐俗呼海子套。」又云「海子南岸舊有海子橋﹐亦名月橋﹐俗呼三座橋。」又云「銀錠橋在海子三座橋之北﹐此城中水際看西山第一勝處﹐不似淨業湖之逼且障也。」又云「徳勝橋西有積水潭﹐轉而南﹐得藜光橋。」又云「三聖庵在徳勝街左﹐巷後築觀稻亭。夏日枯橰聲不減江南。」

《明一統志》云「大慈恩寺在府西海子上﹐舊名海印寺。」《長安客話》云「海子橋北舊有海印寺﹐宣徳間重建﹐攺名慈恩。今廢爲廠。」何大復《慈恩寺》詩﹕「海子橋西寺﹐髙樓禦苑花。」朱國祚《介石齋集。宿淨業寺》詩云「僧樓佛火漾空潭﹐李廣橋低積水含。」近人吳長元《宸垣識略》云「海潮觀音寺在銀錠橋南灣。」又云「明嘉靖碑﹕海印寺東爲廣福觀﹐西爲海潮寺。」又云「西涯爲李文正故居﹐其《誥命碑陰記》云﹕」吾祖始居白石橋之旁﹐後移慈恩寺之東﹐海子之北。余綜諸說﹐與地址印證﹐蓋廣福觀之南﹐響閘之西﹐月橋。

之北﹐海潮寺之東﹐地名煤廠﹐文正故第當在是。廠西則爲李廣橋﹐弘治時太監李廣以符獲寵﹐文正疏引唐柳沁﹑宋郭京爲鑑﹐有爲乞祠額者﹐公執不可。橋或廣所造﹐姦遺穢。橋亦蒙羞。後人易名藜光﹐又嫌文飾﹐不如直名李公橋。

蓋橋實近在煤廠﹐爲文正誕生之地﹐貴後賜第。今按院胡同至李閣老胡同者﹐爲李賢第﹐《淥水亭雜識》殊不足據。至西涯則今之積水潭無疑。潭卽水關﹐在諸河極西。林木叢郁﹐水石淸幽。其先爲法華庵﹐今敕建匯通祠。桔橰亭﹑稻田﹑楊柳灣﹐皆可指識其地。淨業湖﹐十剎海﹐分流匯注﹐歸宿於澄淸閘。余居距李公橋不數武﹐門外卽楊柳灣。西涯則屢至其地﹐未考始末。偶過蘇齋﹐見《西涯圖》展玩﹐因詳辧之﹐並補圖﹐招諸君子賦詩焉。

東城智化寺﹐爲王振建。梵宇巍峨﹐振畱土偶。乾隆初﹐沈侍禦廷芳奏毀。

寺近舉場﹐章湖莊太守銓寓此賦詩﹐淋漓感慨﹐可作一則史論讀。詩云「寥落緇流在﹐低徊舊道場。寺從天順建﹐敕賜佛經藏。忠藎遭閹寺﹐摧殘甚漢唐。鐵牌誰滅迹﹐成祖首遺殃。正統初嗣立﹐刑余未煽張。中宮崩太后﹐內閣失三楊。

持柄惟王振﹐膺城欠李綱。乘輿淪土木﹐烽火入邊墻。幸是天人佑﹐全無矢石傷。

童謠符雨帝﹐社稷賴成阝王。少保勛勞懋﹐元戎戰績彰。奪門忘手足﹐復辟念貂。忽謂忠誠著﹐宜令廟貌莊。毗盧侈像設﹐金碧極輝煌。殄瘁端因此﹐貽謀遂不臧。南牙成水火﹐北寺總朝堂。禍至上公魏﹐凶逾西廠汪。錦衣蔭弟侄﹐緹騎徧蘇杭。更嘆生祠建﹐先於聖廟旁。初時聞近輔﹐延蔓及遐方。要典春秋比﹐聞人左魏當。門懸宸賜額﹐鑪燼尙方香。開府干兒輩﹐中涓義父行。應山先斃獄﹐廷弼續追贓。赫矣思宗產﹐於焉逆案詳。縱加姦黨戮﹐無補國家亡。女謁須嚴絕﹐閹人必愼防。如何令宦侍﹐甘使蔑王章。此寺人憑弔﹐前朝事渺茫。兩碑俱沒字﹐萬佛自回廊。遺像今消歇﹐層樓漸廢荒。子孫忘法守﹐先見服髙皇。「

●卷五○中城南城楊梅竹斜街梁文莊公第﹐淸勤堂前藤花﹐汪文端公有詩。萬柘坡光泰館此修《三通》﹐嚴海珊刺史遂成貽詩云「滿架藤陰史局中﹐讓君一手定《三通》。」

又靑乳軒以寓王中書谷原又曾﹐文莊告養歸裏﹐又曾送詩﹕「藤陰假館年華晚﹐潞水抽帆別思頻。」文莊終養來京﹐於此宣麻﹐旋卒於位。今久攺旅店﹐藤花尙茂﹐車過時猶及見之。

文莊立朝謹密﹐允稱完人。乃掌銓數月﹐卽被禦史歐堪善劾其將房師髙山蒙混請復﹑保薦監生戶部員外金烈掌選﹑掌院則將輪班編檢抽換不公三事﹐𨿽未必一人作主﹐究爲言官所指。於此見無過之難。

髙安朱文端公第在梅市街﹐今爲旅店。安溪李文貞公第在西珠市口﹐有「夾輔髙風」賜額﹐賃宅尙是後人。

綠雨樓﹐陸文裕深舊邸﹐在正陽﹑宣武二門之間﹐東曰素軒﹐北曰澹室﹐中爲書窟﹐今失其處。見《攺虫齋雜疏》。公裔孫耳山錫熊藏有嘉靖中經筵所賜宮扇﹐邀程魚門晉芳﹑汪厚石孟釒﹑趙損之文哲﹑阮吾山葵生﹑曹習庵仁虎﹑吳白華省欽聯句﹐有「樓添槐雨涼﹐屏引梧ざ。」綠雨﹑槐雨﹐未知孰是。姚礪圃賦長歌。

康熙七年﹐京師正陽門挑浚禦河﹐得玉印如升﹐篆文人不能識。少宰孫北海承澤家居﹐聞之曰「此元順帝祈雨時所刻龍神印也。各門俱有之﹐蓋雨後卽埋地下耳。」

王漁洋司寇《前門道院鶴》詩﹕「憐爾衝霄翮﹐胡爲近市喧﹖依然能警露﹐寧復慕乘軒﹗月出孤松頂﹐泉流白石根。故山如在眼﹐早晚謝籠樊。」今香火煩盛﹐院宇不寬﹐久無鳴臯棲止矣。

天啟時宮中塑關聖像二尊﹐一大一小。有日者推算小者福壽綿長﹐香火百倍﹔大者不及。熹宗遂以小者棄置正陽門右側小廟﹐而供大像於後宮﹐增其祭品﹐以窮日者之言。未幾闖賊入宮﹐毀像﹐而前門香火極盛。

漁洋《年譜》云「正陽門關廟祈簽靈驗﹐余戊戌榜後﹐祈得﹕」君今庚甲未亨通﹐且向江頭作釣翁。玉兔重生應發迹﹐萬人頭上逞英雄。『未諭其旨﹐後庚子司李揚州﹐甲辰升去。』江頭『蓋指揚州。繼由戶郎攺侍讀﹐乙卯升祭酒。

是年閏八月﹐餘生閏八月﹐『寶兔重生』又驗。『萬人頭上』或官至一品之兆。「

秦澗泉修撰大士﹐甲戌散館﹐求得簽句云「靜來好把此心捫。」不解何謂。

試題《松柏有心賦》﹐忘押「心」字﹐列之髙等﹐上看出﹐曰「狀元有無心之過﹐試官無有眼之人。」《隨園詩話》云然。

壬申鄕試﹐有人求簽問題﹐得「陰裏相看怪爾曹﹐舟中敵國笑中刀。藩籬剖破渾無事﹐一種天生惜羽毛」﹐茫然未諭。入闈﹐首題乃《「夫子莞爾而筆」二句》﹐次題《「故天之生物」二句》﹐三題《「交聞文王十尺」三句》﹐方驗。

同年湯萼棠將選知府﹐求簽得「君是山中萬戶侯﹐那知騎馬勝騎牛。今朝馬上看山色﹐爭似騎牛得自由。」及選﹐得南安。同年飲餞﹐首演《杜寶勸農》﹐正吟此絕。杜乃南安太守也。湯後終南昌守。

南海程周量可則喜喫檳榔。官兵部時﹐王漁洋戲贈云「趨朝夜永未渠央﹐聽鼓應官有底忙﹖行到前門門未啟﹐轎中端坐喫檳榔。」昔正陽門專許輿入﹐車不準行。時京官無一乘車云。

陳澤州初寓宣武門東街﹐與李湘北少宰比鄰。《乙丑除夕移靑藤館新居》詩﹕「五春三度移居日﹐桃梗椒花總閉關。」《新齋》詩﹕「莫道幽居小﹐樓頭十萬家。」又有《六友齋玩月》詩。又《靑藤館晝睡》詩﹕「汗簡紛難就﹐靑藤蔓許長。」又《簡西鄰給孤寺主》詩﹐則定在珠市口西﹐今莫考其舊第。

澤州甲戌服滿入都﹐戊戌同年會於邸第﹐僅得七人。有《見潘岸谷比部訊屠芝巖給諫》詩﹕「細柳新蒲綠映空﹐曲江花有幾枝紅﹗天家一榜四百士﹐白首相知六七公。海上故人如夢裏﹐薊門落月滿樓中。逢君舊憶銅龍事﹐左掖淸陰入院桐。」時距戊戌三十七年耳﹐零落至此﹗芝巖名粹忠﹐後官兵部尙書﹐鄞人。

二忠祠在鮮魚口﹐吉水人祀文信國﹑李忠肅邦華。忠肅甲申徇節於吉安會館﹐卽此。《舊聞考》稱在城內文信國祠﹐未確。柴市一祠﹐未聞作吉安會館。此祠又名懷忠會館﹑丞相祠堂。邊華泉聯句﹕「花外子規燕市月﹐柳邊精衛浙江潮。」

趙甌北翼《謁祠四首》詩注亦云「李公徇節公祠下。」詩如「半生聲伎勤王散﹐一代科名死事尊」﹑「血碧肯污新贈謚﹐汗靑終照舊題詩」。末首弔忠肅云「就謚神前手掩關﹐又傳文水繼文山。故知曠世心相感﹐恰好同鄕迹再攀。地本表忠眞死所﹐志同徇節肯生還﹖傳芭曲裏神弦緊﹐廟祀應增配食班。」昔同年歐陽晴巖新謁選﹐寓祠﹐頻經瞻拜。今兩遭回祿﹐未克修復﹐門榜徒存﹐廬陵節義之鄕﹐無人倡議重修﹐能無慨嘆﹗

天壇道院昔爲訁燕集之地。胡南苕會恩有《道院看牡丹》詩﹕「靑陽好序頓過三﹐選勝如遊百頃潭。碧落淸虛人罕到﹐香林詰屈馬偏諳。玉壺酒貯芳春思﹐石鼎詩聯永夜談。共說元都添絕艷﹐不須崇敬訪名藍。」又《道院祈雨》詩﹕「蕭蕭古院薜蘿靑﹐鐘鼓頻催午夢醒。安得此間長避世﹐臥看羽客誦《黃庭》。」

又《齋宿卽事》﹕「瑤壇淸絕地﹐借榻臥閒房。壓檻秋花細﹐鳴檐夕雨涼。新泉烹日鑄﹐古鼎都梁。入夜間天籟﹐塵心一切忘。」

道院卽神樂觀﹐今攺神樂署。馮大木廷魁有《神樂觀送同年之官》詩云「尺五天邊春晝晴﹐同遊南陌麯塵生。客來彌勒龕中坐﹐詩向桃花潭上成。」乾隆七年﹐滿禦史某攜伶看花﹐因遊人雜沓﹐遂奏禁栽化﹐拆毀酒肆﹐至今不植花卉。惟古松尙存﹐つ枝黛色﹐夏可納涼。鮑西岡《坐樹下》詩﹕「不識南郊路﹐恍從物外遊。神霄穹宇麗﹐森木繚垣幽。壇艸萋以茁﹐花春夏秋。風蟬吟不盡﹐返影下林丘。」

查他山愼行《鳳城新年詞》﹕「才了歌場便買燈﹐三條五劇一層層。東華舊市名空在﹐靈佑宮前另結棚。」陳其年維崧有《同人集靈佑宮會飲》詩﹐今宮前並無燈市。陳澤州廷敬有《至日陪祀同王阮亭靈佑宮早起》詩﹐今天橋宮觀悉爲諸王齋宿之所。

吳梅村祭酒《金魚池》詩﹕「金魚池上定新巢﹐楊柳靑靑已放梢。幾度平津髙閣上﹐泰壇春望祀南郊。」注謂《天慶寺髙閣﹐今圮。「胡南苕詩﹕」菇黍菖華滿帝畿﹐散朝仙侶叩巖扉。齊回玉勒連錢騎﹐並試香羅疊雪衣。日射朱魚吹浪泳﹐花隨彩燕撲簾飛。當筵水調歌聲緩﹐身似遊雲忘夕歸。「曹秋嶽侍郎溶詩﹕」旁城微雨踏花過﹐五色文魚戲綠波。不爲水亭堪系馬﹐香車珠箔動人多。「王漁洋《冬日過金魚池》詩﹕」記來劇飲暮春天﹐絡馬靑絲白玉鞭。卻倚回廊望珠箔﹐吳歌趙舞爲君妍。「王橫云鴻緒《上巳》詩﹕」花底張云幔﹐風光滿碧汀。

一杯同洛禊﹐曲水卽蘭亭。「繁艷可想﹗今蕭瑟已久﹐僅有金魚。鮑西岡詩﹕」地是金源舊﹐人還白合來。茶牌銷瓦礫﹐柱礎扌骨蒿萊。「則雍正初年﹐荒涼已甚。

金魚池北金臺書院﹐蓋仿首善遺意﹐董於京兆尹。昔陳句山京兆兆侖﹐延顧虞東鎭﹑姚礪圃汝金掌教﹐得人最盛。姚赴晉陽時﹐句山贈詩云「廿載金臺懶赴官﹐客中爲客感無端。東門帶艸重重在﹐待系先生去轍難。」謂門下士有涕泣送行者。湯緯堂大奎有《過金臺書院觀金魚池得魚字五十韻》詩﹐後半云「憶昔瑤池﹐俄驚屋社虛。年深埋瓦礫﹐灰劫剩沮洳。載詠施﹝愚山﹞王﹝漁洋﹞

句﹐長懷韋杜居。風流猶昨耳﹐吟賞復誰歟﹖花鳥余文藻﹐菇蘆愧櫟樗。陳詩聊紀興﹐淸露滴蟾蜍。「

朱竹檢討彜尊﹐康熙戊午入都﹐捨於三里河橋之南泉寺﹐與李武曾良年同寓﹐撰《惜字林記》﹐見《竹年譜》。今寺門尙存﹐橋側有鐵山寺﹐亦似古剎。

《亞谷叢書》云﹕京師戲館惟太平園﹑四宜園最久﹐其次則查家樓﹑月明樓﹐此康熙末年酒園也。查樓木榜尙存﹐攺名廣和。餘皆攺名﹐大約在前門左右﹐慶樂﹑中和﹐似其故址。自乾隆庚子回祿後﹐舊園重整﹐又添茶園三處﹐而秦腔盛行﹐有魏長生﹑陳碧之流﹐悉載吳太初《燕蘭小譜》。近又見《瑞云錄》以續《燕蘭小譜》﹐皆好事者爲之。

京腔六大班﹐盛行已久﹐戊戌﹑己亥時﹐尢興王府新班。湖北江右公訁燕﹐魯侍禦贊元在座﹐因生腳來遲﹐出言不遜﹐手批其頰。不數日﹐侍禦卽以有玷官箴罷官。於是紳相戒不用王府新班。而秦腔適至﹐六大班伶人失業﹐爭附入秦班覓食﹐以免凍餓而已。侍禦居官頗直﹐曾奏官兵過境擾累﹐覆奏千言﹐視南漕錚錚有聲。歸江陵十餘年﹐因荊州水決﹐全家溺斃。畢制府沅弔以詩云「最憐豸繡烏臺客﹐披髮何由訴大荒。」

《如是我聞》載倪少宗伯承寬《感舊爲方俊官作》詩云「落拓江湖鬢欲絲﹐紅牙按曲記當時。莊生蝴蝶歸何處﹐惆悵殘花剩一枝。」詩末有注﹕「俊官名蘭如﹐吳人。爲莊本淳學士所狎﹐有狀元夫人之號。己卯入都﹐學士已歿﹐憔悴自傷﹐門前冷落。」宗伯詩語無泛設。嗣後南部李桂官方至。其詳見袁隨園﹑趙甌北長歌﹐稱史文靖於庚辰重赴瓊林宴上﹐亦呼狀元夫人﹐後依秦中幕府﹐較方爲優。

祝豫堂中翰維誥作《燕臺新樂府》﹐如《太平鼓》《兔兒爺》《響盞》《縫窮婦》之類是也。蔣太史士銓亦有十四首﹐如《弄盆子》《畫眉》《楊象聲》《兔兒爺》《戲園》《雞毛房》《潑水卒》《堆子兵》《搖鈴卒》《唱估衣》《縫窮婦》《唱南詞》﹐其《檔子》尢爲悚切﹐足以警世。詩云「作使童男變童女﹐窄袖弓腰態容與。暗回靑眼柳窺人﹐活現紅妝花解語。憨來低唱想夫憐﹐怨去微歌柰何許﹗童心未解夢爲云﹐客恨無端淚成雨。

尊前一曲一魂消﹐目成眉語師所教。燈紅酒綠聲聲慢﹐促柱移弦節節髙。富兒估客逞豪俠﹐鑄銀作錢金鏤屑。一歌脫口一纏頭﹐買笑買嗔爭狎褻。夜闌卸妝收眼波﹐明朝酒客誰金多。孩提羞惡已無有﹐父兄貪忍終如何﹗君不見鶯喉一變蛾眉蹙﹐斜抱琵琶定場屋。不然去作執鞭人﹐車前自理當年曲。「花檔子散處前門左右﹐鮮衣美食﹐一無所能。色衰音變﹐則爲彈手教演幼童﹐若無資﹐卽執鞭趕車﹐否則入雞毛房矣。

說師元旦賀歲﹐奔忙可笑﹐然禮設已久﹐臺垣𨿽門貼「槪不賀節」公約﹐而不能止也。阮裴園學浩戲作云「爭門投刺亂如煙﹐歷轆衝風亦可憐。觸眼但逢騎馬客﹐縱懷須待聽鶯天。久知扃戶饒淸福﹐頗愛燒香作靜緣。硯席塵封鑪火冷﹐誰教疲絕短檠邊。」

新年例貼門神﹐查他山﹑唐實君作傳誦已久。近趙甌北冀作﹐更欲突過前人。

詩云「劍笏森森謹護呵﹐東西相向儼誰何﹖滿身錦繡形空好﹐一紙功名價幾多。

辟鬼漫同鍾進士﹐序神還讓寇閻羅。欲稽故寶慚荒陋﹐或仿黃金四目儺。「」執戟垂紳將相權﹐曾傳褒鄂壯淩煙。描來花樣輝三徑﹐報滿瓜期例一年。人欲登龍先仰望﹐門𨿽羅雀肯他遷﹖誰家健婦誇持戶﹐勞績殊難企及肩。「」漫嗤兩腳踏空虛﹐身已離塵迹自疏。甘守倉瑯監鎖鑰﹐肯隨朱履上堂除﹗無言似厭人投刺﹐含笑應羞客曳裾。暮夜金來君莫受﹐防他冷眼伺門閶。「

金魚池西精忠廟﹐祀嶽忠武﹐自靈佑宮燈市罷後﹐廟設煙火﹐人競往觀。又土塑秦檜﹐以煤炭燔之至盡﹐曰燒秦檜﹐蓋仿火判之形也。火判﹐城西有四五處﹐秦澗泉作賦﹐紀心齋作祠﹐先大夫同作四律﹐頗爲同人所賞。詩云「誰於火樹現雄豪﹐腰腹皤然尙沃膏。腳色似曾誇進士﹐頭銜猶未換功曹。虛中大可營三窟﹐注焰無煩駕六鰲。一片熱腸人海坐﹐年年燈影照霜袍。」「荼毗了義本三乘﹐火裏蓮花拔宅升。袍笏宰官𨿽說法﹐糾名書判最難憑。焦頭上客宜蒙賞﹐燒尾豪筵獨許登。一笑當場招鮑老﹐且來附熱看春燈。」「裝點須眉異素工﹐鼻頭出火耳生風。陰陽爲炭靈其下﹐蠟炬成灰夜未中。西岸豈愁淄水降﹐東方兼挾泰山雄。

燻天炙手須臾事﹐薄盡心腸是老公。「」燭龍向夜吐星芒﹐踏徧宣南宣北坊。此老自來誇赫﹐世人多不愛淸涼。赤暫借三更勢﹐焦土回看一炬荒。剩與帝京添景物﹐軟紅明日又飛揚。「

●卷六◎東城國初﹐益都相國馮文毅仿廉孟子萬柳堂遺制﹐旣建育嬰會於夕照寺傍﹐買隙地種柳萬株﹐亦名萬柳堂。毛西河奇齡﹑喬石林萊作賦﹐陳其年序﹐朱竹記﹐又賦詩云「不到閒園已隔年﹐綠楊髙並女墻連。無妨並馬橫橋渡﹐更許深杯曲水傳。徑仄易侵葉小﹐日晴況有杏花妍。舞雩幸忝從遊列﹐澹沱春光過禁煙。」

「小徑升堂步さ偕﹐堤沙遙築避塵霾。歌翻驟雨新荷好﹐地比崇山峻嶺佳。露井有花滋藥甲﹐春衣無桁掛松釵。永和會後玆遊最﹐禊飲蓬池未許儕。」益都致政﹐門生祖餞﹐和詩傳汪蛟門懋麟「都門人送賀知章」﹐潘稼堂耒「東山身爲艸堂畱」

佳句。如竹二首﹐亦絕唱也。詩曰「十里沙堤萬樹楊﹐秋容猶未點新霜。小車稷下將歸日﹐上巳城東舊醉鄕。坐立部歌聽總好﹐田園樂事話方長。千秋祖帳贏疏傳﹐錄別尊前有和章。」「白頭許賜冶源閒﹐靑史難將諫錄刪。此去耕漁尋舊侶﹐且憑絲竹解離顏。開簾浴鳥階前水﹐過雨斜陽檻外山。他日從遊期莫定﹐彊畱嘶騎玉河灣。」陳澤州廷敬《重陽訁燕集》詩﹕「曉隨丞相鳳池頭﹐晚接花茵想勝遊。萬里捷書頻送喜﹐一時佳節倍銷憂。松風有夢懷溫樹﹐魚水多情羨野鷗。不盡謝公絲竹興﹐邊機樽俎在前籌。」「勝迹王孫萬柳賒﹐相公淸興渺雲霞。

黃塵漠漠雙蓬鬢﹐艷蕊淒淒舊菊花。見說登臨猶昨日﹐笑憐歲月屬官家。何時蠟屐陪歡訁燕﹐也比參軍落帽紗。「益都入朝﹐出此詩示徐立齋相國曰﹕」終當讓此公﹗「

嚴繩孫《柳枝詞》﹕「丹禁城南小苑開﹐萬株新柳拂煙栽。相公論道歸常晚﹐能踏沙堤幾度來﹖」「問訊平泉金縷枝﹐陌頭飛絮可同時﹖移根獨近金莖露﹐不向春風管別離。」「軟紅衝過六街塵﹐翦綠搓黃別作春。糝徑會憐花似雪﹐不能更要掃門人﹗」「雨滋煙斂綠成行﹐小小紅亭曲曲塘。應待相公修禊飲﹐拂開萍葉送流觴。」「薰風藉柳徧春城﹐可似章臺走馬情﹖共指平津開閣地﹐莫教錯認亞夫營。」「柳浪萍池自不扃﹐黃鸝啼處綠冥冥。長安冠蓋渾無暇﹐幾个雙柑樹底聽。」「踏靑挑菜卻來無﹐譜出淸明士女圖。最想攀條人散後﹐一庭涼月夜啼烏。」「太平橋畔最毿毿﹐早許遊人蠟屐控。但傍上林眠起穩﹐不妨搖落有江潭。」「年年三月門芳菲﹐雨露常沾在紫微。不管淄川千萬樹﹐盡舒靑眼望公歸。」

胡南苕次韻詩﹕「春入平泉萬綠分﹐淸暉水木映斜曛。柳湖夜漾千林月﹐松島晴歸眾壑云。虹影雙垂穿樹見﹐鶯簧百囀隔溪聞。丹臺翠壁畱題徧﹐休暇東山此樂羣。」

康熙中﹐馮氏將堂歸石文桂﹐壁上盡刊其誥身﹐供長生祿位。攺寺曰拈花。

鮑西岡釒詩云「野雲舊迹已消沈﹐故相遺墟尙可尋。曲水當年修禊事﹐荒池今日照禪心。空傳驟雨新荷調﹐剩有山禽楚雀音。怪底春陰偏釀雪﹐手寒無那彊憑襟。」「自壤長畱並冶源﹐風流誰復更爭墩。橋橫中島春冰淺﹐樹繞斜岡蔓艸昏。一自鏡湖歸賀監﹐長教祖帳說靑門。城南韋杜今無幾﹐水石平泉幸僅存。」

又卽景詩﹕「叢薄莽無際﹐秋聲寧在城﹖葦間聞釣樂﹐林卻見山行。漠漠渚花淡﹐蕭蕭沙鳥淸。峴亭何處是﹖吳語一關情。」湯西詩﹕「橋壞誰裝新雁齒﹐水枯已斷舊魚梁。」尢感慨系之矣﹗

嚴海珊遂成詩﹕「盧趙風流去已賒﹐野雲池柳有棲鴉。新荷驟雨瀟瀟夜﹐寂不聞歌解語花。」「手執珠集霸才﹐火城如晝綺筵開。而今馬矢塡車廏﹐誰記平泉艸木來。」此乾隆初年也。近則柳枯水涸﹐橋斷亭傾﹐石氏石刻尙嵌壁上﹐無復知爲益都別墅矣。壁黏履郡王七古覃字韻詩﹐極爲盛衰感慨。時余視東城﹐擬往鈔錄﹐旋以禦事﹐未果。

髙念東珩《亦園記》﹕「萬縷將披細柳﹐知濃陰行埒蘇堤﹔數尺自出淸泉﹐是神力驅成香海。」是萬柳堂又名亦園。馮益都《亦園春興》詩﹕「小築城隅柳滿堤﹐綠云低護艸初齊。」次首﹕「亂飄柳絮鋪新徑﹐細數桃花過野塘。」是園卽萬柳堂。王橫云和詩﹕「春濃亭榭護沙堤﹐翠碧千重柳帶齊。吹去雜花迎緩﹐飛來好鳥喚扶犁。輕陰色散旃檀外﹐斜日煙濃漢苑西。佳景欣當調鼎暇﹐關河極目暮云迷。」嚴存庵我斯《題亦園》詩﹕「淸時謝太傅﹐此地卽東山。物我風塵外﹐經綸魚鳥間。幾人能後樂﹐半壑有餘閒。吾亦忘機者﹐披襟自往還。」「濠梁秋水上﹐窈窕赤欄幹。石細縈書帶﹐藤低礙籜冠。樹聲千壑雨﹐雁影一汀寒。

絕似江南景﹐憑誰把釣竿﹖「」艸棠開綠野﹐曲榭俯淸渠。最愛陶家柳﹐還同杜甫居。天髙秋射隼﹐沙暖晝觀魚。到處乾坤大﹐何須賦遂初﹖「毛西河《亦園修禊》詩﹕」曲江修禊已三年﹐勝飲無如柳下偏。地曠僅教油幔接﹐溪回不礙羽觴傳。沿堤艸向春深發﹐夾路花從雨後妍。陪得蓬山舊仙侶﹐到來滿座盡雲煙。「

「良會何須絲竹偕﹐春風處處遠塵霾。東流水色淸堪戀﹐北地晴光淺亦佳。髙柳隔簾拋粉絮﹐新蒲刺水簇金釵。洛中禊飲年年事﹐丞相同行豈易儕。」

沙窩門有放生池﹐順治中浙人範思敬實創始焉。初﹐範嘗夢到一院﹐禪室懸木魚﹐有人云「東坡居此。」遂入謁﹐坡云「吾有王文正公泥金書《法華》一部授汝﹗」坐側有一人侍立﹐云何姓。覺而異之。旣放生池成﹐延一老宿居之。

範一日至院﹐宛似夢中﹐室懸木魚﹐僧忽云「有一法寶﹐今贈居士。」視之﹐卽王文正公金書《法華經》也。室有募緣疏﹐爲何禦史書。豈僧卽東坡後身耶﹖

梁蕉林淸標任司農時﹐有秋碧堂﹐刻晉唐法帖。汪蛟門懋麟賦訁燕集詩﹕「秋碧堂中夜如水﹐桂花正吐黃金蕊。抹麗含香夾竹紅﹐水晶簾外冰輪起。食譜茶經夙進求﹐玉盤新薦楓亭荔。絳珀深凝鳳尾膠﹐碧煙細瀹龍團字。」又構蕉林書屋﹐自題云「半船坐雨冷瀟瀟﹐仿佛江天弄晚潮。人在西窗淸似水﹐最堪聽處是芭蕉。」「淡煙晴日滿簾櫳﹐春色依依上小紅。客爲看花頻載酒﹐海堂開否問東風。」今城東莫考其遺址。

程篁墩謂說師最盛曰梁氏園﹐牡丹﹑芍藥幾十畝。孫退谷謂梁園引涼水河水入其中﹐亭榭花木一時稱盛。康熙中﹐龔尙書《招董玉虯文驥梁園李家莊泛舟觀燈》詩云「此地足煙水﹐當年幾溯遊。」王橫云有《宋荔裳招飲梁家園》詩﹕「半頃湖光搖畫艇﹐一簾香气撲新荷。」「林間綠酒常浮月﹐座上淸歌迥遏云。」

沈心齋有《陳以樹招飲梁家園警露軒》詩﹕「野曠天髙啟八窗﹐門前一碧響淙淙。」

《舊聞考》稱南極於魏村﹐似又在左安門外﹐今莫知其址。但知北城有梁家園﹐空曠平原﹐並無煙水。余己卯入都﹐但見堆積糞土。後築官房﹐李吏部調元寓焉﹐築看雲樓﹐有「檻外遠山排闥繞﹐樓前積水當湖看」之聯。今有僧募蓋壽佛寺﹐設義學。

先大夫官儀曹日﹐偕同寅諸公谷雨後二日作東城之遊﹐賦詩云「鳳城南望禁墻封﹐馳道逶迆接九重。宿雨已滋金埒艸﹐流云不散石壇松。回看城闕披橫幅﹐卻話煙雲指過峯。曾是文明河上路﹐朱魚唼藻寫舂容。」「柳枝無力掛春衣﹐太息池塘景物非。名士不隨陵谷變﹐虛堂柰此管弦稀。打鐘掃地空諸相﹐解帶量松驗幾圍。回首沙堤行樂日﹐紅燈官馬載花歸。」

崇文門外三條胡同有查氏園﹐施培叔朝幹賃住時﹐頻訪。林木蔥茜﹐池館淸幽。未幾﹐以無妄被議﹐移寓城西﹐牽復。嗣是遂無京官居住﹐恐鞠爲茂艸久矣。

東便門至西便門﹐三冬凍合﹐設拖牀坐人﹐比車較省。鮑西岡詩云「寥色起城隍﹐堅冰致用良。陸行宜殿腳﹐匡坐稱車箱。方馬虞顚覆﹐浮槎嘆渺茫。何如溱洧上﹐滿載一牀牀。」吳白華消寒賦冰牀聯句﹐蔣苕生有冰牀樂府。

陳澤州《三晉會館記》﹕「尙書賈公﹐治第崇文門外東偏﹐作客捨以館曲沃之人﹐曰喬山書院。又割宅南爲三晉會館﹐且先於都第有燕勞之館﹐慈仁寺有餞別之亭。公兩以節鉞鎭撫四方﹐爲善於鄕如此。」今北城有三晉會館﹐規模甚狹。

東城賈第及館﹐幾不可問。

查他出《京師中元詞》﹕「萬柄紅燈裹綠紗﹐亭亭輕蓋受風斜。滿城荷葉髙錢價﹐不數中原洗手花。」「銅盤小拍坐張燈﹐手指東城滿月升。從此夜遊涼似水﹐漸無人賣擔頭冰。」

史忠正閣部﹐京衛人也。後裔零落﹐遺像鬻於廟市。蔣苕生得之﹐敬藏。髙東井文照賦詩云「素練懍風霜﹐須眉怒欲張。生原同信國﹐死尙識睢陽。心迹緋袍露﹐江流玉帶長。南都成底業﹖不畫上明光。」「太息瑯邪政﹐君臣溺宴安。

中朝羣指馬﹐四鎭日爭蠻。運去功名沮﹐忠孤志力殫。師門付衣缽﹐慷慨竟身完。「

謂左忠毅光斗拔史公於童子場中﹐許他日必爲非常人也。

劉克猷子壯常夢爲朱之弼門生﹐紳未見其名。庚午﹐計偕入都﹐僑寓黃岡會館。下第﹐步鄰塾﹐見垂髫童子貌頗淸秀﹐見書名有「朱子弼」三字﹐遂大驚愕﹐詢其家世寒微﹐助以紙筆之資﹐久亦忘卻。嗣久困公車﹐己丑謁選﹐彊入禮闈。朱已弱冠﹐丙戌進士﹐授給事中。是科分校﹐遂出其房﹐占大魁。官終侍讀。朱歷官工部尙書﹐徐東海志墓。有南莊在效外﹐查他山有詩。今故第後人﹐俱莫可考。

博晰齋明﹐滿洲人﹐壬申編修﹐外任府道﹐攺兵部郎中。博聞彊識﹐於京圻掌故﹑氏族源流﹐尢能殫洽。老年頹放﹐布衫艸笠﹐徙倚城東﹐醉輒題詩於僧捨酒樓﹐灑如也。人有叩其姓氏者﹐答云「八千里外曾觀察﹐三十年前是翰林。」

又云「一十五科前進士﹐八千里外舊監司。」

●卷七○西城上朱竹於康熙己巳自古藤書屋移寓槐市斜街﹐詩云「莎衫桐帽海鞋﹐隨分琴書占小齋。老去逢春心倍惜﹐爲貪花市住斜街。」「屠門菜市費羸驂﹐地僻長稀過客譚。一事新來差勝舊﹐昊天寺近井泉甘。」考《六街花事》引﹕「丰臺賣花者﹐於每月逢三日至槐市斜街上賣。」今土地廟市逢三﹐則槐市爲今上下斜街無疑。若昊天寺近西便門﹐昔王漁洋司寇曾同施愚山侍讀訪王山史﹑陳藹翁於寺觀。唐子華《水仙圖》詩﹕「蒲車應詔謝賓客﹐城西古寺風蕭蕭。殘碑老樹气象古﹐涼衫重戴風神超。八騶喧闐不到此﹐兩三素侶還相要。」今寺久作農田﹐惟存古井。

十二硯齋﹐朱竹記中書注蛟門懋麟僦寓宣武門之右﹐窮巷蕭然﹐飠喜炊不繼。久病﹐夢入廣庭﹐得石硯十二枚。寤而作歌﹐因名其齋。

朱竹集﹕喬侍讀萊嘗辟一峯艸堂於宣武門斜街之南﹐有《看花歌》云「主人新拓百弓地﹐海棠乍坼丁香含。」

查他山集﹕去宣武門西半里﹐有陋室十餘間﹐從馬上望見老槐二樹﹐亭亭出屋﹐遂僦居焉。《爾雅》﹕「連屋謂之﹛移﹜。」《疏》﹕「樓閣﹐相連小屋名也。」因借樹以名集﹐有《移居二十韻》詩。屋今無考。

徐司寇幹學集有《同吳長庚光﹑嚴存庵我斯﹑蔡石公啟亻尊﹑徐方虎倬飲李將軍園亭》詩﹕「宣武門西別業幽﹐羣公載酒共銷憂。」今亦無考。

查他山《飲朱竹槐市斜街新寓》詩﹕「槐街舊與一峯鄰﹐酒甕重開爲洗塵。

最愛今年春帶閏﹐遲來猶作看花人。「

朱竹《曹贊善鑑倫移居》詩﹕「後園虛閣壓城濠﹐濺瀑跳珠閘口牢。正好憑欄看洗象﹐玉河新水一時髙。」今洗象在宣武門西河內﹐其居必是上斜街。

查他山《同園看花》詩﹕「結鄰眞喜近斜街﹐步さ尋春又一回。五日重來光景換﹐早花零落晚花開。」又《同園修禊》詩﹐今無考。

洗象詩﹐名家集中歌行詞賦﹐無美不備。獨漁洋《竹枝》一絕云「玉水輕陰夾綠槐﹐香車筍轎錦成堆。千錢更賃樓窗坐﹐都爲河邊洗象來。」可作圖畫。

毛西河《詩話》﹕「宣武門竹林寺傍﹐有酒家﹐名頂泉居﹐酒名薊酒。嘗騎馬詣益都相公第﹐必造飲。同官張毅文鴻烈往酤﹐詩云﹕」竹林寺畔頂泉居﹐井洌香甘新窄余。『「今寺已無存﹐何問酒肆﹗西河又謂﹕」長安宴會方小徹﹐長班卽燃提燈滿前除以促之。「今無此習。

三忠祠在上斜街﹐天啟中山西人建﹐祀沁水張忠烈銓﹑襄陵髙忠節邦佐﹑大同何忠湣廷魁﹐皆遼陽死事者。其鄕人以後之徇節者衤付祀。近人馬壯節會﹑牛毅節天畀﹑任總兵舉﹑張總兵淩霞﹑張總兵大經皆與焉。按馬全初名泉﹐中壬申武探花﹐官福建遊擊。與同官某狎語失歡﹐奮拳相角﹐某敗走﹐全騎追之及城濠﹐橋上相搏﹐墮濠水中。從者解紛﹐至督轅﹐復大嘩。事聞制軍﹐交劾罷﹐時年未三十。遊京師﹐相國傅公惜其材勇﹐畱京營教習。己卯攺名全﹐中式﹐聯捷廷試﹐技勇冠多士﹐遂以第一人及第。前後兩登鼎甲﹐亦古所未聞。不三年﹐授江南提督﹐從徵金川﹐徇木果木難。弟﹐亦官總兵。任公金川陣亡﹐勇略見袁隨園墓碑。子承恩﹐官提督。張大經﹐辛未武狀元。

善果寺﹐王漁洋有《獨遊懷葉文敏方藹》詩﹐尙有遊寺詩﹕「偶然偕素侶﹐佛日到香林。亭午無人處﹐靑苔滿院陰。三衣消瘦服﹐半偈妙明心。愛就魚山宿﹐蕭條寫梵音。」潘稼堂耒詩﹕「慈仁樓閣浸參差﹐幽賞無知此地宜。樗散人來休浣日﹐懶殘僧話劫灰時。一窗幡影看燒筍﹐滿院松陰聽弈棋。多少龍山泥飲客﹐籃輿風味有誰知。」查他山詩﹕「髙林鳴枯風﹐院靜如潑水。時有杖藜僧﹐下階拾槐子。」寺有核桃數十株﹐題詠多未之及。

漁洋《居易錄》﹕「戊戌﹐觀政兵部﹐寓慈仁寺。梁曰緝熙乙未同年﹐本不相識﹐時以咸寧令行取入都﹐亦寓寺中﹐遂與定交。」按公《雙松歌贈許天玉》《梁曰緝言輞川雪中之遊》《竹枝詞》等篇﹐皆戊戌寓寺所作。漁洋有《詢劉公﹤甬戈﹥慈仁寺寓》詩﹕「窈窕禪宮掩﹐雙松歲月深。披衣聞石瀨﹐宴坐理朱琴。

湖海三年別﹐雲霄萬里心。舅甥王衛似﹐相對發髙吟。「蓋公﹤甬戈﹥亦寓寺彈琴﹐故云。

宋牧仲犖《筠廊偶筆》﹕「慈仁寺窯變觀音﹐以莊嚴妙麗勝。」

廟市見杞縣劉文烈理順書﹐與馬士英書並列。白仲調廷評夢鼐購劉書歸﹐曰「不令與姦邪同列﹗」

漁洋《池北偶談》﹕「己亥於慈仁市上見『客氏拜」三字敝刺﹐朱克生以三錢得之﹐賦《客氏行》。予笑曰「使當天啟時﹐此一紙過詔旨遠矣。』又買正徳錢二枚﹐背有螭虎形。」

宋牧仲上元過慈仁寺買得崔鴻《十六國春秋》《天下名山記》﹐詩云「華燈九陌掛春風﹐獨買殘編古寺中。蠟屐夙曾師謝客﹐糸由書今始識崔鴻。窗間冰雪歸堪把﹐月下笙歌興不同。明日又愁公事擾﹐西曹讀律技偏窮。」

王橫云《雜詠》詩﹕「慈仁寺裏海橊紅﹐卻與江南色相同。移向小庭閒佇立﹐絳唇微語曲欄風。」又﹕「慈仁每月初兼五﹐松下朱闌列百廛。亦有公卿來問直﹐試評程尉幾文錢。」髙念東珩《慈仁寺》詩﹕「一月招提到幾回﹐長松百丈羽幢開。市人熟識應含笑﹐又向東廊看畫來。」孫司空在丰《竹枝詞》﹕「臘後春前春未回﹐燕京臘月少花開。明朝十五慈仁寺﹐買得盆梅屋裏栽。」查他山愼行《飲嚴侍禦曾榘鸞枝花下作》﹕「賣花聲裏過斜街﹐不記招尋月幾回。只有繡衣眞愛客﹐印泥封酒必同開。」「僦居喜近慈仁寺﹐移得鸞枝隔歲栽。報到退朝今日早﹐東欄昨夜又花開。」

孔東塘尙任《燕臺雜興》云「彈鋏歸來抱膝吟﹐侯門今似海門深。禦車埽徑皆多事﹐只向慈仁寺裏尋。」自注﹕漁洋龍門髙峻﹐人不易見。每於慈仁廟市購書﹐乃得一瞻顏色。故《古夫於亭雜錄》云﹕昔有士欲謁余﹐不見﹐以告昆山徐司寇﹐司寇教以每月三五於慈仁書攤候之﹐已而果然。

慈仁廟市久廢﹐前歲復興﹐未幾仍止。蓋百貨全資城中大戶﹐寺距城遠﹐鮮有至者。國初諸大第宅﹐皆在城西﹐往遊甚便。自地震後﹐六十年來荒涼已極。

近惟崇效﹑法源二寺春日看花﹐余寺無問津者矣。若歸義﹑紫金﹐不能舉其名也。

慈仁寺毗盧閣﹐馮益都詩云「寶閣が崢俯帝京﹐芙蓉西望削初成。龍窺方丈三更雨﹐天假重陽一日晴。入眼黃花矜晚節﹐舉頭鴻雁惜歸程。茱萸剩有仙人佩﹐池艸何緣寄遠情﹖」田山姜雯詩﹕「千層佛火出層雲﹐面對西山正夕曛。老樹風懸雕鶚宅﹐荒原艸長駱駝羣。秋生沙磧寒應早﹐水下天津勢漸分。側耳秋城聞戰鼓﹐登壇重起舊將軍。」

汪鈍翁《說鈴》﹕「王十一遷寓慈仁寺﹐予往阻之曰﹕」子寓慈仁寺﹐不得不賦雙松詩﹐恐損子名﹗『王傲然曰「寓不可不移﹐詩那可便作。』今集載《報國寺雙松贈許天玉》﹐蓋是歲移寓作也。歌詞雄偉沈麗﹐與題相稱。王旣爲此言﹐而其後竟爾操筆。才人固自難量。」

姜學在於慈仁市上買得宣徳窯靑花脂粉箱﹐陳迦陵維崧賦《滿庭芳》詞云「龍徳殿邊﹐月華門內﹐萬枝鳳蠟熒煌。六宮半夜﹐齊起試新妝。詔賜口脂面藥﹐花枝裊﹑笑謝君王。燒瓷翠﹑調鉛貯粉﹐描畫兩鴛鴦。當初溫室樹﹐宮中事祕﹐世上難詳。但銅溝漲膩﹐流出宮墻。今日天家故物﹐門攤賣﹑冷市閒坊。摩娑怯﹑內人紅袖﹐慟哭話昭陽。」箱後歸揚商寵姬。商寶意有詩。

程周量可則嘗撫慈仁寺松嘆曰「長安諸賢率皆未登庾嶺﹐故使諸松浪得盛名。」亦賦雙松歌。王樓村式丹亦有長歌。

曹秋嶽溶《九日登髙》詩﹕「相憐皂帽俯長松﹐斜日蓬蒿古殿鐘。層閣蕭條飛燕雀﹐滿城蒼翠落芙蓉。烽煙天闊憑髙恨﹐沙塞花寒對酒濃。江表何年還倦羽﹐此身終得伴孤筇。」

宋荔裳琬《慈仁寺看海棠作》﹕「維摩室外沙棠樹﹐疑是散花天女移。妖靨最憐終半放﹐快遊不必定前期。蝶衣亂舞輕風下﹐鶯語流連夕照時﹐況有虯松堪徙倚﹐紅霞靑籟晚參差。」

毗盧閣詩多名作。獨查查浦絕句「十三松下小回旋﹐傑閣毗盧尺五天。笑指盧溝橋上影﹐人隨車馬蟻銜連。」髙念東亦寓慈仁﹐集有詩云「緇塵不到梵王家﹐鈴語天風靜若嘩。客久能詩龍樹偈﹐僧貧解餉虎丘茶。名山遙憶心先往﹐帝裏重來鬢已華。棲鴿禪房原自好﹐一枝休羨上林鴉。」又《季秋登閣》詩﹕「野色橫今古﹐西風滿帝州。山寒云外出﹐水遠日邊流。萬象秋皆靜﹐浮生倦亦休。

長松幽意愜﹐少爲夕陽畱。「

明憲宗建慈仁寺爲母后祝釐﹐頒名畫百二十軸﹐皆天堂地獄變相。大毗盧閣髙三十六級﹐長廊四周﹐城市郊原﹐歷歷可睹。仰瞻宮闕﹐如傍雲霄﹔俯眺西山﹐儼入襟袖。殿前雙松﹐當時已稱數百年物。東一株髙四丈餘﹐偃蓋三層﹐濤聲滿天﹔西一株僅二丈餘﹐低枝橫蔭數畝﹐鱗皴爪攫﹐以數十紅架承之。阮亭作雙松歌﹐又言其下可置數十席。出總聖門爲海棠院﹐皆僧寮也。海棠幹數圍﹐亦元時物。閣後有窯變觀音﹐髙尺許﹐寶冠綠帔﹐相極慈悲。寺前後凡七層。今毗盧閣攺爲平殿三間﹐雙松竟舉入木廠。海棠院今廢爲染衣之所。惟窯變觀音尙存﹐仰荷睿藻題詠﹐珠龕寶座﹐裝飾精嚴﹐遊人瞻玩﹐輒不能去。乾隆己丑秋﹐同人往遊﹐予亦有句云「聯鑣出訪慈仁寺﹐一帶荒畦種野蔬。髯叟久經悲火化﹐金仙聞已罷樓居。珠龕白定瞻慈相﹐翠竹黃花繞佛廬。怪底絳裙曳環佩﹐海棠月冷聽經魚。」﹝《茶余客話》﹞《北墅緒言》﹕都門報國寺毗盧閣﹐內祀有觀音﹐蓋窯變也。明神宗時﹐李太后崇禮大士﹐欲得一磁相奉之﹐舉念間景徳鎭窯中諸器化一莊嚴法像﹐綠衣披體﹐晏坐支頤﹐兩膝低昂﹐左偃右植﹐手輪梵字﹐篆法宛然。獻之闕下﹐懿旨命供於寺﹐俾都人咸知敬禮。

張晴峯衡﹐景州人﹐順治辛丑進士。官水曹郎﹐貧不能舉火。一日﹐貸錢過慈仁寺﹐見書﹐卽買歸展讀﹐怡然忘饑。

歸義寺有遼初石幢﹐查他山詩云「地作鄰人業﹐苔侵破廟Й﹐兩工碑背字﹐猶記會同年。」

《筠廊偶筆》﹕「宣武門外教子胡同永慶寺﹐最爲卑陋。僧文然居﹐祖師殿前白楊﹑古柏各二。」余寓北鄰時過訪﹐師室無他物。壁有聯云「石壓筍斜出﹐巖垂花倒開。」乙卯﹐再過﹐已示寂。賦詩弔之﹕「古庵如空山﹐幽絕招提境。

春風扣禪扉﹐斜日林間靜。小別二十年﹐依然磬聲冷。不見白頭僧﹐閒階踏松影。「

宋牧仲太宰《登毗盧閣飲樵沙道院》詩﹕「更從別巷訪樵沙﹐道院幽幽愜微尙。」院似在西城﹐俟考。

漁洋《過聖果寺看桃花》詩﹕「古寺尋春已後期﹐東風猶爲絳桃遲。禪扉靜掩殘春雨﹐細逐茶煙揚鬢絲。」寺亦俟考。

寄園爲髙陽李文勤公別墅。其西墅又名李園﹐狄立人億於此設宴。見姜西溟詩。其後歸趙恆夫給諫吉士﹐攺名寄園。沈心齋閣學詩云「大隱金門侶﹐名園休沐宜。輞川摩詰畫﹐杜曲牧之詩。簾亞文禽入﹐花陰碧蘚滋。家傳淸獻鶴﹐夜靜獨知詩。」胡南苕初夏小集有詩。查他山《九日遊》詩﹕「縈成曲磴疊成岡﹐髙著樓臺短著墻。花气淸如初過雨﹐樹陰濃愛未經霜。熟遊不受園丁拒﹐放眼從驚客路長。亦有東籬歸不得﹐四年京洛共重陽。」給諫休寧人。子占浙籍﹐中式﹐被某劾之﹐謫官助教﹐久住京師﹐以寄園捐作全浙會館。孫宮允人龍《記》稱爲明冉駙馬月張園址﹐攺爲寄園觴詠之地。後以父子異籍﹐被浙人劾奏﹐以寄園捐爲全浙會館。浙人建景賢祠以祀。人但知給諫作《寄園寄所寄》﹐其宰交城平寇及《續表忠記》﹐世無知者。

張匠門大受有《同顧俠君﹑王玉衡上巳裁酒月張園》詩﹕「故人載酒城西地﹐狂客吹簫月上時。」王樓村有《匠門邀過寄園小集》詩﹐是匠門曾寓寄園。

教子胡同一宅﹐略有樹木﹐亦指爲寄園故址。王蘭泉司寇昶寓時﹐有蒲褐山房﹐勒詩於石。趙甌北翼比鄰而居﹐贈詩﹕「寄園本是吾家地﹐輸與髙人占淸。」

寄園有梨一株﹐逾常味。李髙陽居時嗜之。後艾司寇元徵﹑徐漕帥旭齡﹑趙給諫吉士接住﹐饋以爲常。癸亥﹐梨大熟。甲子﹐髙陽薨﹐梨隨枯。甲子﹐會辛卯同年在朝者於寄園﹐鄭山公﹑王阮亭﹑沈繹堂﹑李奉倩等二十九人。甲戌﹐惟鄭山公重﹑王涓來澤宏﹑王阮亭三人﹐尙列朝端。距辛卯已四十四年。二則見《寄園寄所寄》。二十九人中﹐吾湖有姚陟山淳燾﹑沈維庵上墉﹐蓋辛卯備副﹐當時亦認同年。

趙恆夫初令交城﹐分校得馮云肅﹐丙辰翰林﹔辛酉主江南試﹐拔胡任輿領解。胡向夢有「手弄雙元小天下」之句﹐久困公車﹐甲戌題爲《「孔子登東山」

章》﹐試後謁趙於寄園﹐恆夫曰「子必大魁。」廷對果第一。

松筠庵在炸子橋。庵不祀佛﹐塑襆頭神像﹐相沿爲城隍神。五月﹐擡像換水﹐結會立碑﹐旣而寂然。庵僧將地私賣。丙午﹐楊給諫壽楠﹑李都諫融視城﹐訪知爲楊忠湣故宅。其時曹宗丞學閔﹑阮司寇葵生﹑鄭侍禦倡議鼎新﹐榜曰「忠湣故宅」﹐仍號松筠。司寇記略云「讀公年譜﹐嘉靖丁未年三十二成進士﹐除南京吏部主事。辛亥﹐升兵部車駕司﹐旋諫阻馬市﹐廷杖謫邊。壬子冬﹐復武選司。

癸丑﹐劾嵩下獄。是前後居斯宅者僅傳捨耳﹐而至今人心翕然﹐愛護保持﹐不忍暫輟。蓋公之靈爽﹐日在天地﹐𨿽煙雲艸木﹐一榻蘧廬﹐猶令人系思無窮﹐矧其退食休憩之所﹐曾焚香而修諫艸者耶﹗「又賦詩云﹕」橋頭廟貌儼﹤廠垂﹥﹤廠義﹥﹐每一經行感慨隨。竹院無僧閒啜茗﹐松窗命侶坐敲棋。兩朝事往畱遺宅﹐一簣功完待紀碑。當日曾經丞相步﹐至今傳誦秀才詩。「按漁洋集中」筠「作」云「﹐亦未指忠湣故宅。集云﹕」康熙庚申﹐髙念東侍郎珩居松云禪捨﹐馮益都溥過之﹐流連竟日。髙賦詩云「戶倚雙藤梵宇開﹐無人知是相公來。相看一笑忘朝市﹐風味依然兩秀才。『馮答云﹕」隱幾僧寮戶不開﹐天親無著憶從來。而今相對渾忘卻﹐只識維摩是辧才。』予和云「二老前身二大士﹐重逢半日畫鑪灰。他年古寺經行處﹐記取寒山拾得來。『」又考徐司寇乾學題忠湣書畫詩云「從此馨香輝鼎俎﹐至今巖谷鎖松筠。」似因是庵而及。漁洋撰《髙公墓志》﹐「云」作「筠」。

嚴宗伯我斯《登玉皇閣》詩﹕「城西傑閣俯晴空﹐極目賃闌興不窮。雙闕煙生縹緲外﹐萬山靑在有無中。題詩舊日苔痕碧﹐著屐重來柿葉紅。莫惜登髙佳節過﹐好攜尊酒送飛鴻。」閣在盆兒胡同。胡南苕《冬日侍李容齋夫子登城南玉皇閣》詩﹕「仙臺冬旭似春融﹐咫尺神霄帝座通。絳節葳蕤臨斗К﹐羽衣婀娜激天風。亭空鶴放餘霞外﹐壑近龍吟一笛中。誰道玉淸香案遠﹐姓名元識太微宮。」

自注﹕是日丹壑醮壇。丹壑名孚靑﹐十六歲己未入翰林。史冑司夔呈文定詩﹕「郎君館閣稱前輩﹐弟子門墻半列卿」是也。

王樓村式丹集《慈仁寺東揚州會館移居》詩﹕「大地鄰虛總一塵﹐冷官隨處可容身。栽花樹柵閒中事﹐愛酒憐詩我輩人。桑下豈惟三宿戀﹐槐陰也作兩家春。

卻思舊雨東西路﹐千萬還應更買鄰。「按揚館今在菜市口﹐離慈仁幾二里。劉大山巖《贈樓村移居》詩﹕」碧山堂裏老尙書﹐二十年前此卜廬。「

●卷八○西城下長椿寺﹐明孝定太后建﹐以居水齋禪師﹐有滲金多寶佛塔﹐髙一丈五尺。

《燕舟客話》載﹕「小室藏佛像﹐中二軸黃綾裝裱﹐與他軸異﹕一繪九朵靑蓮花﹐捧一牌﹐題曰『九蓮菩薩』﹐明神宗母李太后也﹔一繪女像﹐具天人姿﹐戴毗盧帽﹐衣紅錦袈裟﹐題『崇禎庚辰恭繪』﹐烈皇生母孝純劉太后也。」今只存一軸﹐女像著千佛袈裟﹐金書「智上菩薩」四字﹐遊人赴寺展觀。康熙中﹐唐東江孫華《長椿寺瞻慈聖李太后禦容》詩云「明代修家法﹐徽音冠史編。宮闈風自肅﹐母后世稱賢。詔選良家人﹐恩承甲觀偏。婕妤常卻輦﹐鉤弋乍披拳。奕葉盤根李﹐層峯太華蓮﹝釋氏稱太后爲九蓮菩薩﹞。觀津原近趙﹐沙鹿本鄰燕。

赤彘騰光景﹐蒼龍降蜿蜒。祥來弓祭﹐兆卜玉簪全﹝用宋李宸妃事﹞。衝聖初臨極﹐慈寧遂亻見天。車仍從輦後﹐影不到簾前。壺教三宮穆﹐坤儀萬國傳。調元歸保傅﹐預政戒中涓。浴繭公桑寶﹐觀禾鉤盾田。經令鄧氏習﹐寵異霍家專。

章武能循禮﹐陰鄕雅避權。珠囊銀管啟﹐帳殿玉鉤褰。妙畫臨吳絹﹐淸詞酒蜀箋。

丹靑摩詰善﹐點畫茂漪妍。無事常遊藝﹐多生本悟禪。糸番經梵夾字﹐鼎水沈煙。金剎淩雲起﹐珠宮匝地連。中官領將作﹐內府出緡錢。寶相裝彌勒﹐仙眞事。璧巧匠綴﹐玉釧鬼工鐫。エ卜開香域﹐伊蒲供淨筵。赤髭爭赴集﹐白足競駢闐。法乳三千界﹐慈儀四十年。恩施覃道俗﹐仁性及飛。武帳初辭禦﹐銀臺遂上仙。通都簪素柰﹐薄海遏朱弦。方恨珠襦捲﹐俄驚玉璽遷。定陵風瑟瑟﹐原廟艸芊芊。佛土三生願﹐堯門一夢遄。神孫誰似續﹐緇侶當曾元。社飯多年冷﹐關齋宿世緣。儀容猶宛在﹐天帝忽胡然。紺髮分螺細﹐金姿像月圓。一椽畱世守﹐再拜肅心虔。長信繁華歇﹐靈光浩劫延。千秋金粟影﹐常並法幢懸。「乾隆壬午紀侍禦復亨﹑蔣太史士銓﹑王員外顯曾偕先君儀部公遊長椿寺﹐見後像殘破﹐醵資裝裱﹐貯以錦匣。蔣詩云﹕」聖像勒石傳琳宮﹐觀自在身太后容。丹靑畫本世罕覯﹐京師梵宇分頒同。城西舊有長椿寺﹐玉軸猶存尙方賜。袈裟瓔珞天人裝。靈气浮空花雨墜。金粉半脫目有神﹐老僧略識娘娘尊。當時諸佛避寶座﹐今日故紙黏梁塵。昔輔神宗持國柄﹐外有江陵內慈聖。諒暗不負托孤心﹐嚴憚同欽蒙養正。曉漏聲中呼帝起﹐長跽讀書寧恕爾。不須定汝作官家﹐須知汝亦都人子。煌煌慈訓天下平﹐帝長惟賴張先生。九州富彊天子孝﹐報恩崇佛工繁興。黃金布地恩難答﹐嘉靖求仙換家法。一時庫藏散浮屠﹐請看堂中多寶塔。後來帑盡煩徵輸﹐國戚助餉多加誅。皇兒泣隨菩薩去﹐六宮齋醮無時無。可憐酣睡太妃側﹐萬曆初年還共憶。世宗神祖善功垂﹐仙佛如何難殺賊。嗚呼往事莫具陳﹐重裝寶相開金輪。槐花落盡香煙冷﹐麥飯誰人念老身﹖「先君詩云﹕」城西寺古仍前朝﹐大祚長椿創椒殿。秋風葉落只樹園﹐金塗銅塔光明見。眞容一幅妙蓮花﹐圓姿替月開生面。當時布施出東朝﹐史言鉅萬貲無算。斯地才存劫後塵﹐華四照香雲散。毋乃繁興土木工﹐豈知別結人天案。定陵衝幼作天子﹐宗社危疑從此始。大柄手付張先生﹐五更講讀呼帝起。西城擊劍亦偶然﹐家法森森必罪己。大婚成禮旋移宮﹐含飴弄孫吾老矣。慈母何因種福田﹐民安物阜卽生天。官家已享升平運﹐那不皈心結佛緣。宮鄰金虎一朝隔﹐坐令門戶操戈。蜚書再出逐元老﹐赤梃一擊歸瘋顚。政府調羹意良苦﹐得似江陵初政否﹖寒食明年憶老身﹐淚痕空灑昭陵土。君不見風煙臺榭小侯家﹐轉眼銀鐺緹騎遮。聞道九蓮親示現﹐請看千佛繡袈裟。「漁洋《居易錄》﹕」予過長椿寺﹐見慈聖李太后及田妃像﹐皆白皙丰美。

田像有怨容。「徐華隱嘉炎有《展田妃像》詩﹕」妙相生前寫﹐幽宮異日同。先攜茂陵碗﹐後傍鼎湖弓。「東江詩不兼及﹐時已無存。

長椿寺爲宴集之地﹐潘稼堂耒有《和重九益都公集長椿寺》詩﹕「才陪秋禊過山堂﹐又赴離筵到竹房。隨地黃花皆栗裏﹐有人皂帽憶鱸鄕。籠紗句人禪心妙﹐煨芋身貪佛日長。容得逍遙稱大隱﹐侏儒不用笑東方。」漁洋戊辰入都﹐總憲立齋徐公邀飯長椿寺。同集者相國馮公﹐刑侍髙公﹐健庵徐公。

胡南苕會恩《雨後過長椿寺夜集》詩﹕「花宮過驟雨﹐署月似涼秋。積水空無際﹐遙天翠欲流。星花穿樹動﹐人語隔池幽。永夕抒淸嘯﹐忘機一唱酬。」

「野屐乘涼發﹐禪關向夕開。聽詩逢舊侶﹐燒燭話深杯。槐雪虛檐落﹐松風古殿回。坐來衣露滿﹐淸絕讀書臺。」又《毗羅閣》詩﹕「獨立珠林縹緲樓﹐憑闌顥气接皇州。東連瀛海帆檣集﹐北望居庸紫翠浮。黃鵠靑冥千里暮﹐疏砧碧樹九門秋。塵勞擾擾斜陽外﹐悵望巖棲隔舊遊。」

朱竹《送梁藥亭佩蘭長椿寺聯句》詩﹕「九日倏已過﹐﹝姜西溟﹞濕云漫四郊。森森長雨垂﹐﹝朱竹﹞颯颯虛檐梢。病葉戀冷枝﹐﹝梁藥亭﹞驚烏盤空巢。晨興踐夙約﹐﹝陸射山﹞攬袂皆貧交。勝引雙樹林﹐﹝魏禹平﹞宛若深山坳。

藤綰三秋蛇﹐﹝張漢瞻﹞槐舞千歲蛟。柿迸露實﹐﹝朱悔人﹞金英坼霜苞。紅的吳萸﹐﹝陳叔毅﹞碧茸茸秦艽。瓦溝竄鼯﹤鼠生﹥﹐﹝湯西崖﹞戶网牽蕭蛸。

蘇深伏﹐﹝查悔余﹞篆古蒲牢哮。粥魚晝浩浩﹐﹝兪大文﹞墻雞午膠膠。光景明晦﹐﹝姜﹞眺覽窮曾巢。新酎綠滿﹐﹝朱﹞晚菘黃充庖。豈意靑豆房﹐﹝梁﹞俄頃羅嘉肴。鳴姜剩紫蟹﹐﹝陸﹞題糕餘彩貓。子鵝新韭配﹐﹝魏﹞

鮮鯽枯荷包。已見雉膏登﹐﹝張﹞況有兔首い。分曹玉鉤射﹐﹝朱﹞角力骰盤拋。

急觴易沈頓﹐﹝陳﹞緩帶便爬抓。一飲動一石﹐﹝湯﹞載號或載呶。同聲唱者和﹐﹝查﹞含意漆在膠。五言乍妥貼﹐﹝兪﹞十手爭傳鈔﹐𨿽乏韶音﹐﹝姜﹞肯使下裏淆﹖合並洵匪易﹐﹝朱﹞顧我中心忄奴。歸帆艤步了﹐﹝梁﹞別騎籠秋鞘。邐迆陟荒岡﹐﹝陸﹞邪許搴長。免泣卞和璞﹐﹝魏﹞且誅宋玉茅。艸縛不借履﹐﹝張﹞泉酌號然匏。檳榔蕉椰荔﹐﹝朱﹞都蔗菱菇茭。雞頭祖竹萌﹐﹝陳﹞翠羽官梅梢。熟知江鄕樂﹐﹝湯﹞莫厭潮田磽。招隱印中琴﹐﹝查﹞勵志賁上爻。豈必馬足塵﹐﹝兪﹞逐逐營斗筲﹝姜﹞。「

陳其年《重陽登髙》詩﹕「禊日從遊萬柳堂﹐序成欲擬右軍王。好秋又過茱萸節﹐野興還尋エ卜鄕。望人關山情倍迥﹐閒餐茗粥話偏長。濁醪粗飯身彊健﹐爲補登髙到上方。」《戊申九日登長椿寺妙光閣》詩﹕「與汝妙光樓騁望﹐他年無著與天親。」陳澤州集﹕「妙光閣爲龔芝麓尙書建登覽有作》云﹕」尙書遊屐經行處﹐夕照殘花寂寞紅。「馮益都有九日登閣詩。今閣久傾﹐重建未果。沈心齋閣學涵《避暑阮氏園亭用少陵遊何將軍山林十首韻》詩﹕」莓墻紆を匝﹐紺宇聳雲霄。「自注﹕園在長椿寺左﹐今則荒壠空地﹐盡蓋官房。阮氏未識何人。徐華隱有《陪合肥夫子招集妙光閣度曲看花》二律。

毛西河有《陪益都夫子長椿寺觀劇》詩﹕「春色融融起化城﹐楝花風發坐來淸。當軒一奏開元樂﹐滿院如聞上苑鶯。」張匠門大受有《妙光閣看丁香花用昌黎出遊詩韻》。韓文懿有《戊午春讀書長椿寺》詩。今丁香繁茂﹐樹下可設數席。惟律僧戒攜酒﹐觴詠無聞。查他山《步入一莖庵登妙光閣》詩﹕「偶然聯客袂﹐隨意叩禪關。門徑忽新攺﹐居僧出未還。一尖城上塔﹐幾點樹頭山。此處宜看雪﹐危梯約再攀。」又《同荊州兄過一莖庵飲香林亭下》詩﹕「尙書別業攺﹐香火付蘭若。」注﹕「亭爲合肥宗伯所葺。今莫可考。

弘衍庵有醋張胡同。漁洋《與施愚山看海棠》詩﹕「韋杜城南十萬家﹐東風處處酒旗斜。不知冷節匆匆過﹐猶見僧樓一樹花。」「木魚聲靜佛香遲﹐日午風簾自在垂。好是維摩方丈室﹐恰逢天女散花時。」《庚午重過感懷愚山》云「十年不見謝宣城﹐目極澄江遠恨生。白首重吟枯樹賦﹐江潭蕉萃庾蘭成。」紀太僕復亨曾寓此庵。

門樓胡同。陳紫瀾宮詹浩《移居》詩﹕「數卷殘書一酒瓢﹐移家東去尙西郊。

略無根柢萍浮水﹐不費經營鵲有巢。知己忽成千里別﹐歸期久愧北山嘲。右安門近尋芳路﹐且喜春風上柳梢。

憫忠寺詳見《日下舊聞》﹐名篇絡繹﹐不及復載。昔謝文節枋得北來﹐羈寺中﹐見壁間曹娥碑﹐泣曰「小女子猶爾﹐吾豈不汝若哉﹗」不食而卒。王漁洋《弔宋謝文節公》詩﹕「勤王信州兵﹐買卜建寧市。一片曹娥碑﹐墮淚女兒子。」

近見《卜硯集》﹐知公建寧橋亭買卜。一歙硯﹐程文海銘﹐永樂中出土﹐三百年流傳至天津周月東焯寶藏﹐臨終﹐贈查子丞禮﹐攜之至京﹐徧徵名輩題詠﹐多七古長篇。紀太僕復亨詩云「建安山下公潛走﹐徒旅奔亡惟石友。側足橋亭卜肆中﹐玄黃血盡淚餘紅。相看故國俱何處﹐墨湧蒼波捲朔風。北去淒涼公不返﹐墓田寒雨空碑版。同心賴爾表艱貞﹐徧刻夷齊作志銘。遠過一片寒陵石﹐畱伴千秋玉帶生。滄桑閱世如公在﹐記得庚申渡遼海。一時球璧感興亡﹐敲火還飛紫電光。

醉客滿堂誰敢唾﹐開簾起坐月如霜。贈來死友珍逾玉﹐猶見當時交信錄。﹝見《疊山集》。﹞「姚貞庵汝金詩云﹕」盈尺橋亭硯﹐曾司卜筮功。五靈求兆吉﹐七聖告途窮。嘆息金甌破﹐摩挲玉帶同。結鄰依李相﹐譯梵陋房融。當日遭時否﹐飛塵到處蒙。摧殘畱碩果﹐隱遁學冥鴻。蟄室藏龍尾﹐淸流映彩虹。墨濡蕉葉白﹐吟泣杜鵑紅。忍死因慈母﹐辭徵自潔躬。那堪身向北﹐只有淚流東。柴市人同義﹐香臺佛憫忠。更無薇可食﹐還假石相攻。力姿猶潤﹐丹鉛手已空。堅牢完劫後﹐轉徙老寰中。燕俗黃金貴﹐查侯彩筆工。偶然尋舊雨﹐對此緬貞風。珍重寧緣物﹐流連默抱衷。之官珠乍返﹐插架捲仍充。俄報良朋逝﹐方增遠思恫。意應仍趙璧﹐膽似語秦銅。幽壤知心早﹐遺孤治命崇。半千年璞在﹐一萬里誠通。此段關臣友﹐都能見始終。我詩非苟作﹐名教在磨龍。「餘詩見畢秋帆制府刊本﹐篇長不錄。

湣忠寺石壇﹐傳爲唐太宗徵髙麗回瘞戰骨處。趙甌北翼詩﹕「一區開作塹﹐萬骨聚爲屯。豈乏功臣狗﹐兼多君子猿。生無半面識﹐死比並頭婚。聊免羣烏啄﹐差無餓虎蹲。結蒲工不暇﹐裹革例難援。」

寺旁明末侍禦趙訁巽徇節葬此﹐未及議卹。乾隆二年﹐禦史傳爲訁寧奏請賜謚忠湣﹐建景忠庵。滇人卽作會館﹐一時徵詩甚眾。《筠廊偶筆》﹕「憫忠寺見唐貫休面阿羅漢十六軸﹐最奇古。」今恐無存。

聖安寺。漁洋同施愚山﹑宋牧仲聯句。竹在寺餞曹檢討﹐稱寺藏金元帝後及旃檀佛像﹐詩有﹕「畫壁商喜畱﹐吳裝何詭麗」﹑「絕筆追顧陸﹐瓔珞雜佩遂」等句。崇效寺在柳湖村西﹐名流競遊。竹過寺詩云「繚垣途轉曲﹐入寺淖初乾。尙有殘僧在﹐同尋斷碣看。白花秋細細﹐紅棗晚攢攢。更上荒臺望﹐遙山五髻盤。」宋牧仲《秋日同人遊聖安﹑崇效二寺》詩﹕「柳湖古寺市南頭﹐芳艸閒房處處幽。歲月已同遊伴攺﹐依然文宴此中畱。」「妙像旃檀拜古芬﹐消磨往迹幾斜曛。老槐自是金源物﹐不與長楸入舊聞﹝《日下舊聞》載楸遺槐﹞。」

「無塵別境許重尋﹝崇效寺楊忠烈題」無塵別境「﹞﹐異代翻教托慨深。滿壁淸詩不厭讀﹐王﹝式丹﹞劉﹝巖﹞翰墨愜余心。」王樓村式丹詩﹕「尙書淸興屬蕭晨﹐野寺煙光洽主賓。莫訝門前駐車馬﹐官場自有愛閒人。」「已公茅屋足茶瓜﹐記得長安客裏家。五十年來重俯仰﹐當檐一樹馬纓花﹝宋公五十年前寓寺植花﹐今合抱矣﹞。」「琳宮畫像事依稀﹐碑版苔花冷夕暉。多少停驂惆悵處﹐不須重問李宸妃。」「撲棗僧寮隔市塵﹐縱橫墨迹照秋。孟津聲價當時重﹐未抵楊公千載人﹝寺僧藏王覺斯艸書﹞。」「曾趁春光碾小車﹐松龕風葉又秋初。巡檐繞柱看題句﹐前度劉郎我不如﹝春初偕劉大山題寺壁﹐大山有『小車行處艸初生』之句﹞。」吳荊山士玉詩﹕「哦松朱夏湧秋濤﹐蕭寺涼生興轉豪。舊是城南聯句處﹐滿天詩色碧雲髙。」繆湘芷沅詩﹕「停雲回憶殿西頭﹐種樹參天翠色幽。五十年來一彈指﹐松風解帶復句畱。」「湖煙柳翠杳難尋﹐槐老楸荒落照臨。小隊初過挑菜圃﹐緇徒送出棗花林。」郭於宮元釒於詩﹕「墻上籠詩有碧紗﹐十年芋火舊僧伽。聖安寺是尙書寺﹐不讓佳名擅棗花﹝王漁洋攺崇效爲棗花寺﹞。」宋山言至詩﹕「憶陪蠶尾老尙書﹐棗剝空庭月上初。艸色依然僧磬冷﹐夢回忽復十年餘。」田樂園需有《同孫子未過聖安寺觀畫壁﹐慧明上人出王文安公所遺飲器﹐貰酒相餉﹐晚歸記事》詩﹕「侵曉連騎出﹐遠至柳湖村。雨過天初霽﹐氵虢々溪流渾。山僧立板橋﹐揖我入寺門。荒艸埋石徑﹐殘碑插松根。披蘚辧文字﹐代歷唐宋元。況有丹靑手﹐商喜畫壁存。像設三十六﹐位置如弟昆。上人頗好事﹐禪榻開淸樽。先輩貽飲器﹐歷歷飲酒痕。醉後擬題句﹐畱迹傳只園。應不讓畫史﹐兼可招吟魂。嵇阮耽逸趣﹐斜日行將昏。晚涼上馬去﹐秋塍蟬聲繁。」按聖安寺金元帝後佛像﹐久移他處。寺有姦僧遁迹﹐伏法後﹐今惟一僧。寺𨿽修整﹐古物蕩然。入門蔬菜盈畦﹐間植花卉﹔門前樹影參差﹐想見柳湖風景。崇效寺四季多花﹐遊屐頗盛。然「無塵別境」﹐不知何時洗去。寺藏拙庵和尙紅杏靑松照﹐時康熙庚午﹐漁洋﹑竹﹑王昊廬﹑查他山﹑陳香泉﹑孫松坪俱有題句。漁洋集稱﹕拙公智朴《盤山誌》﹐雅有體裁。贈詩悉錄卷中﹐百餘年墨沈如新。圖書姓名「少司馬印」﹑「引首肅臺」。方丈有王覺斯鐸大書「靜觀」二字﹐時順治丁亥﹐王年五十六。同遊者孫枚先廷銓﹑宋玉叔琬﹑趙韞退進美。吳天章雯《崇效寺雪塢上人種竹》詩﹕「崇效窗前竹幾竿﹐移來依舊碧檀欒。敲風忽醒三生夢﹐過雨眞添五月寒。龍奮九霄驚霹靂﹐鳳翔千仞愛瑯。塢中多少峨眉雪﹐好養靈根歲歲看。」陳澤州有《崇效寺看棗花書雪塢詩後》詩﹐有《棗林寺門遇袁杜少》詩。

漁洋又有《甲戌五月望日﹐宋山言至邀過崇效寺﹐訪雪塢法師看棗花同賦》詩﹐又《雪中懷拙庵》詩﹕「東望盤山三百里﹐年年結束負行。」是拙庵乃盤山僧﹐常來駐錫。雪塢則崇效住持。徐華隱與雪塢倡和尢多。田山姜亦有《坐雪塢三語軒茶話》詩。二僧何幸也﹗

阮吾山《法時帆學士舊藏詩冊跋》﹕「三十年前﹐余從廟市購一詩冊﹐皆己未博學鴻詞翰林賦送邱季貞洗馬回淮南之作。詩翰各有可觀﹐凡八人﹕海鹽彭羨門﹑平湖陸義山﹑嘉興徐華隱﹑任丘寵雪崖﹑東明袁杜少﹑長州馮方寅﹑寶應喬石林﹑山陽李公凱也。乾隆戊申秋八月﹐法時帆學士過余寓齋﹐出此冊見示﹐亦前數公手迹。蓋同遊崇效寺看梅之作﹐惟羨門﹑石林二公不與焉。按邱洗馬南歸﹐在康熙甲戌之秋﹐距己未已十有六年﹐諸公尙同在館中。其看梅諸詠﹐未署何年歲﹐然詩中稱義山﹑華隱宗伯學士﹐公凱爲學士﹐蓋已在癸未以後。是時羨門已歷少宰﹐石林先以言河工事罷歸﹐距甲戌又十餘年矣。是數君子於同年中气誼彌篤﹐白首如新﹐有足多者。城南荒剎﹐歲暮衝寒﹐半月兩過﹐淹畱竟日。緬冷客之勝致﹐足見前輩風流。而雪塢上人﹐手種雙梅﹐待名流之屐齒﹐皆可作日下舊聞傳也。時帆與余圍坐土坐﹐展玩移時﹐覺百年前風會人物﹐宛乎可想。倘將此一冊畱廟寺中﹐俾與《靑松紅杏圖》同作山門之寶﹐寧第結一重翰墨緣已耶﹗」

時帆式善今大司成。

接葉亭在爛面胡同中間﹐湯西崖少宰居焉。賦詩云「中丞宰木拱﹐大令宿艸深。」注﹕「四十年前﹐傅雨臣感丁中丞居此﹐沈間房大令嘗寓云。」西崖詠齋中艸木至五十二首﹐可謂蕃矣。雍正時張南華鵬居之﹐賦小集牛字韻八首。

乾隆丁巳﹐沈椒園侍郎寓﹐吳少司馬應招同人宴集首倡。徐恕齋以升贈侍禦詩﹕「牀休論上下﹐廨各占西東。詩派追初白﹐官情共軟紅。」又《感懷次吳少司馬韻》﹕「騶唱衝泥到﹐荒亭感昔年。風流穿樹石﹐裙屐已雲煙。涼月奩開鏡﹐深杯鯨吸川。槐花蒼砌滿﹐好句讓羣賢。」周西兼天度《感懷》詩﹕「靑棠如綫艸如煙﹐閱世眞成浩劫前。日下林臯解若此﹐人間壇坫益淒然。蝸行蠹壁餘殘壘﹐虫网疏窗罷輥弦。熟客不來賓從散﹐春風夜雨落苔錢。」極寫荒涼之景。後爲查中丞禮﹑祝芷塘徳麟寓﹐稍葺治﹐倩王蓬心宸繪圖徵詩。沈東田世楓詩﹕「愛此幽棲地﹐偏居官巷中。入門風迹在﹐小坐市塵空。叢筱輕煙碧﹐長林落照紅。漸看秋爽薦﹐疏處引淸風。」芷塘賦詩﹐李羹堂調元八疊和韻。如﹕「百年魚藻思詩老﹐一日鶯花付史公。楸樹前庭韓句裏﹐桃遮小徑杜詩中。」「雨屣送僧蓮寺近﹐夜鑪畱客竹牀寒。醉裏功名付桑落﹐夢中富貴說槐安。」俱佳。今歸吳漪園太史裕徳。

蓮花寺樹林蓊郁﹐門徑極佳。《舊聞》不載其名﹐似是舊庵修整。今爲述職大吏行館。

接葉亭對門大宅﹐爲華亭王文恭公頊齡舊第﹐堂曰「錫壽。」公曾孫紹曾﹑顯曾入詞館﹐公孫祖庚保定太守﹐謁選道員。癸未﹐宴丙辰同徵鴻博劉文定﹑曹文恭秀先﹑王廷尉會汾﹑楊侍讀述曾﹑申副憲甫﹑陳太僕兆侖﹑錢宮庶載凡八人。

文定詩﹕「人間盛事傳衣缽﹐天上榮光屬斗臺。」謂太守繼文恭舉詞科。時惟秀水朱稼翁稻孫亦繼竹而舉﹐海內惟此二人。錢宮庶繪《七淸圖》。太守補任宣州﹐示袁隨園枚﹐亦同舉者﹐因題尾云「酒置平津閣﹐燈明錫壽堂。風前懷祖徳﹐雨後對花光。人老衣冠古﹐園深水石蒼。分箋賡白雪﹐還似詠霓裳。」「有客登黃閣﹝武進﹞﹐無人不白頭。八仙才詠罷﹐五馬復南遊。庶子丹靑妙﹐羣公翰墨畱。蕭疏花菊意﹐莫忘歲寒秋。」秦西嚴座師爲太守婿餞送宣州詩﹕「控縱名韁四十霜﹐霓裳詠後賦長楊。一樽上相歌驪曲﹐八座中朝半雁行。」亦指錫壽堂宴。

爛面胡同水月庵額﹐爲孟津王無咎書。張匠門大受有《寒夜同顧嗣立﹑彭廷訓集水月東院﹐聯句送吳舍人》詩。

增壽寺西有懺園﹐乃王文靖公弟中丞燕別墅。萬柘坡光泰詩云「小巷大街東﹐園基近佛宮。殘蟬斜照後﹐獨鳥亂煙中。樹老藤全白﹐籬荒棗半紅。曲池無寸水﹐彈入雍門桐。」今更荒廢﹐老樹猶存。毛西河詩﹐已見《吳略》﹐不錄。

顧俠君嗣立寓有晚翠閣﹐查他山詩云「依稀宣北坊西角﹐鴻爪畱泥我亦曾。」

似在西便門街﹐無存。

漁洋《與鄭山公登九蓮閣》詩﹕「憑闌試聘望﹐遠近一寒林。不見西山色﹐蒼茫云外深。」向聞閣在長椿寺妙光閣之後。今圮。

妙光閣建自合肥尙書。近見《定山堂集》﹐乃姬人善持君所作﹐卽所謂橫波夫人也。歿殯長椿寺中。尙書《淸明感悼》詩云「石火平催白首春﹐芳蘭折盡感芳辰。布金園闊忘家儉﹐炊玉心枯念客貧。化去魂歸無色界﹐悲來佛是有情人。

讓他簾外雙飛燕﹐又見垂楊碧艸新。「又絕句﹕」生辰歲歲炷名香﹐幢蓋蓮花繡妙光。「橫波仲冬三日生辰﹐恆於閣中禮誦﹐故云。

張黃門惟赤字螺浮﹐有新園在棗林街。合肥尙書過飲詩云「柳市城百尺居﹐棗林街裏一囊書。」螺浮有「十年霜雪老黃門」之句﹐一時名流爭和。尙書《觀螺浮侍史龍梭演劇》有「翩若驚鴻矯若龍」句﹐是時久任黃門﹐遂有園林聲伎﹐亦足以豪。

西城飯廠設增壽寺﹐錢飲光澄之到京寓寺詩﹕「一路風塵滿鬢華﹐解鞍便宿老僧家。房畱官坐監施飯﹐店與人開帶賣茶。庭樹午餘時系馬﹐鐘樓日落亂棲鴉。

五更不睡騾車過﹐鐸響鈴聲枕畔嘩。「知康熙初年﹐施飯卽在此寺。

顧俠君嗣立家吳中﹐有秀野堂﹔京寓宣武門壕上﹐背郭環流﹐雜蒔花藥。查查浦顏曰「小秀野」﹐並題云「一片波光拂檻流﹐西山晴翠壓墻頭。書聲燈影微茫裏﹐差勝蘇州隔秀州﹝余寓比鄰﹞。」俠君自題云「數間小屋傍城西﹐紙閣屏風新品題。堪笑生涯同燕子﹐春深到處好添泥。」「艸堂春柳正﹛髟沙﹜﹐芍藥紅蘭漸著花。生怕夢歸難識路﹐卻教移得到京華。」按壕上今上斜街﹐寓址莫考。余賃官廨七年﹐藤蘿成陰﹐丁香花放﹐滿院濃香﹐不得已而遷去。畱別詩云「秀野遺蹤杳莫尋﹐藤蘿滿架護淸陰。七年蝸寄匆匆別﹐嘉樹婆娑悵最深。」

丙辰鴻博徵士來京﹐若杭堇浦﹑周蘭坡長髮﹑申笏珊﹐恆集接葉亭。周送翁朗夫照詩﹕「懶眠古巷聯裙屐﹐接葉髙亭發嘯歌。」

●卷九○北城上龔芝麓尙書寓宣武門左﹐有香嚴齋。海內文人延致門下﹐歲暮﹐各贈炭資。

馬甸臣世俊下第﹐無以卒歲﹐袖文質公。讀《而謂賢者爲之乎》篇「數亡主於馬齒之前﹐遇興王於牛口之下﹐河山方以賄終﹐功名復以賄始」等句﹐淚涔涔墮﹐曰「李嶠眞才子也。」贈金八百﹐並延譽之。明年﹐辛丑狀元。所謂「八百孤寒齊下淚」者﹐公足當之。朱竹挽詩﹕「寄聲縫掖賤﹐休作帝京遊。」蓋紀實也。

宣武門街右爲陳少宗伯邦彥第。堂曰「春暉」﹐屋有藤花。文簡公丙午自粵還朝﹐見花盛放﹐賦詩。今屋歸全浙會館﹐藤花尙盛。

宣武門外河名銀灣﹐王文安鐸所題。孫松坪《中秋》詩﹕「碧漲銀灣類影娥。」

商寶意盤癸卯拔貢﹐至京﹐寓香鑪營﹐見歌者林建中。後二十年遇淮上﹐賦云「我從弱冠遊神京﹐僦居曾記香鑪營。密通往還潘太史﹝允敏﹞﹐詼諧跌宕倪先生。君時方下黃門榻﹐衡宇相連賓不雜。醉倒常遺玳瑁簪﹐歌闌猶照珊瑚蠟。」

海波寺街爲金文通之俊第﹐有古藤書屋。康熙初年﹐禦史何蕤音元英寓此﹐名丹臺書屋。王橫云未遇時﹐飲屋中詩云「龍門百尺邈難登﹐喜到髙齋對古藤。

少長題詩紅葉共﹐髙低點筆石欄憑。敬通跌宕因文史﹐北海風流在友朋。更春柏臺增气象﹐邇來霜簡劇威稜。「汪蛟門懋麟詩﹕」護持傳太傅﹐燕賞愜尙書。畱得淸陰在﹐重爲水部居。「康熙丙辰﹐朱竹有《飲何少卿藤花下》詩。甲子﹐檢討自禁垣移居﹐有藤二本﹐有《寓齋小集六言》﹐又《小集送人》詩﹕」我攜家具海波寺﹐九月未槁靑藤苗。夕陽倒影射檉柳﹐此時孤坐不自聊。「又《餞染孝廉佩蘭》詩﹐又《紫藤花下作遲湯上捨右曾》詩﹕」檉葉綠如傘﹐藤花紫滿檐。「

又《檉聯句》《寒夜賦火箸》詩﹑《花下醉歌送吳﹑魏二子聯句》。至己巳﹐移槐市斜街。詩云「不道衰翁無倚著﹐藤花又讓別人看。」

漁洋戊辰來京﹐竹邀飯古藤書屋﹐食危魚半翅﹐甚美。觀米海嶽《研山圖》﹐作歌。蔣京少景祁有《集竹太史古藤書屋分賦。惜黃花》詞﹕「露明秋樹﹐煙寒蔬圃。禦堤邊﹐正蕭蕭柳梢堪數。散發玉堂仙﹐遁迹金門侶。招好友﹐四圍芳俎。簾衣風舞﹐蛩聲夜語。落蘋花﹐又疏疏六街涼雨。此別會何時﹐美景誰畱取﹖最惱煞﹑麗譙催去。」同賦者黃庭﹑姜遴﹑陳枋﹑蔣運昌。查他山詩﹕「整足牙簽萬卷余﹐誰言家具少於車。僦居會向春明宅﹐好借君家善本書。」

又《同竹﹑西崖﹑他山﹑藥亭四人聯句》詩﹐又《閏夏共飲限藤檉二字》詩﹕「曲巷居相近﹐回欄到每憑。爽開尋丈地﹐陰合兩邊藤。幽事披襟愜﹐新詩計捲增。醉探杯底綠﹐涼影落層層。」「碧艸柔牽蔓﹐紅花細著檉。客稀成雅集﹐屋老稱佳名。氵念々云催暮﹐疏疏雨放晴。家園風景似﹐只是少啼鶯。」

《曝書亭集》﹕錫山聽松庵僧人性海﹐制竹火鑪﹐王舍人紱愛之﹐爲作山水橫幅﹐並題以詩。歲久鑪壞﹐盛太常因而更制。流傳都下﹐李西涯輩多爲吟詠。

顧梁汾典籍﹐又仿遺式制鑪。恆嘆舊圖不可復得。及來京師﹐忽見之成容若侍衛所﹐容若遂以贈焉。丙寅秋﹐梁汾攜鑪及捲過予海波寺寓﹐適姜西溟﹑周靑士﹑孫愷似三子亦至﹐坐靑藤下﹐燒鑪試武彜茶﹐聯句成四十韻。

甲戌元夕﹐趙恆夫吉士《飲於中翰章云漢翔古藤書屋》詩﹕「一曲新翻出酒樓﹐春來六日趁人畱。豸臺共指紅燈擁﹐蠶陌羣酣白粥流。坐嘯三休叢桂老﹐居停五易古藤畱。自嗤舊物堅牢甚﹐歡宴吟傳四十秋。」自注﹕「寓爲金文通甲午舊邸﹐遞傳龔芝麓宗伯﹑何蕤音侍禦﹑朱竹太史﹐以及於中翰﹐五易主矣。予俱叨飲其中﹐爲之志感。」

宜興蔣京少景祁居時﹐孔東塘尙任詩云「太傅吟詩舊艸堂﹐新開蔣徑自Θ荒。藤花不是梧桐樹﹐卻得年年引鳳凰。」自注﹕「京少寓此﹐嘗與阮亭先生過談。其地爲金﹑龔﹑朱故寓云。」孫松坪致彌《移寓》詩云「一枝許寄卽吾廬﹐莫笑生涯瑣吉如。堂駐翠華傳太傅﹐楣畱銀榜憶尙書。」時與王云岡同寓。管靑村侖詩﹕「王猷與共孫登嘯﹐宋玉堂爲庾信居。」時爲康熙庚辰以後﹐寓公俟考。今石藤靠壁﹐鐵幹蒼堅﹐古色斑駁﹐洵百餘年物。特屋未宏敞﹐大第已析爲三四。宅西偏賃施小鐵ぁ卿朝﹐移居時﹐餘贈有「依稀詩老畱題處﹐想象賓筵載酒餘」之句。繼而知古藤在東鄰余姓屋內。訪之﹐主人繪圖示客。近人王楓亭給諫友亮有題句﹐惜未及錄。

朱竹集﹕《馮檢討勗招諸同年集六枳園對菊》詩「可怪南鄰馮檢討」﹐則似在海波寺街。

傅謹齋副憲爲訁寧移寓方壺齋﹐相傳爲田山姜故寓。吳白華司空贈詩云「夾巷笙歌喧北裏﹐殘年冰雪愛南榮。」又云「詩翁例作鴻臚長﹐乾巽論才價未低。」田時官大鴻臚﹐傅爾時亦長鴻臚云。

《亞谷叢書》云「京師戲館惟太平園﹑四宜園最久﹐名亦佳。查家樓﹑月明樓其次。比年如方壺齋﹑蓬萊軒﹑升平軒最著。」今考諸園俱廢﹐查樓僅存木榜。惟方壺齋屢易新名﹐人尙稱爲方壺齋﹔城西僅此一館﹐春初尙盛﹐在永光寺西街。

永光寺本元剎﹐梁藥亭佩蘭寓。與朱悔人﹑宋山言醉後放歌。爲北城粥廠。

吳鑑南璜隨父朴庭寓寺側﹐生子﹐商寶意盤寄詩﹕「原是釋迦親抱送﹐永光古寺翠微僧。」庚辰成進士﹐由農部任知州﹐徇木果木難。吳超亭別駕興宗題其遺集云「早年聲譽動長安﹐一卷梅花九陌看。朱邸賜蓮宵禁肅﹐永光擊缽曉鐘寒。

坐依荀席衣曾接﹐立並程門雪未乾。猶憶瀕行瞻馬首﹐短亭惜別勸加餐。「

王漁洋《同人集河樓下》詩﹕「下直徑旬發不梳﹐河樓髙會翦春蔬。已喜綠蒲藏睡鴨﹐更燒紅燭射遊魚。」「禦河楊柳盡飛花﹐露葉煙條拂狹斜。十五年前曾擊馬﹐數株初種不勝鴉。」樓似在西河沿﹐今絕無酒肆﹐但有銀樓。

姜西溟《湯西崖移居》詩﹕「椿樹前頭巷﹐先生卜宅成。」似今之西艸廠胡同。又「吳突煙通捨﹐查溝水過灣」﹐謂吳元朗景﹑杳聲山升皆鄰並。又「吾老欣同巷﹐歸休願息關」﹐故傳西崖嘗借西溟馬出門﹐西溟戲贈有﹕「終朝何太苦﹐駝水又駝湯」之謔。

保安寺有奇石﹐梁少司空惇書寓寺前﹐移置庭院﹐名曰「垂云」﹐作歌。阮司寇吾山《和移居》云「曾有詩翁屐齒經。」自注﹕「此地爲漁洋山人舊居。」

見《邵靑門集》。漁洋自題得樹堂詩﹕「老樹空庭得﹐堂因老樹名。」未審卽此宅否﹖

邵靑門長蘅與阮亭尙書書﹕「奉別將十年﹐回憶寓保安寺街﹐踏月敲門﹐諸君箕坐桐陰下﹐淸談竟夕﹐然如隔世事。淸景常有﹐而良會難再﹐念至增惆悵也。」又自序﹕「憶己未客都門﹐寓保安寺街﹐與阮亭先生衡宇相對。愚山先生相距數十武﹐陸冰修僅隔一墻。偶一相思﹐率爾造訪﹐都不作賓主禮。其年寓稍遠﹐隔日輒相見。常月夜偕諸君扣阮亭門﹐坐梧樹下﹐茗碗淸談達曙。愚山贈行詩有云﹕」蹋月夜敲門﹐貽詩朝滿扇。『蓋紀實也。「

椿樹三條胡同﹐汪文端公寓﹐以所藏「快雪時晴」帖顏齋﹐曰「時晴」。公後賜第東城﹐申拂珊副憲甫接住﹐賦詩。沈云椒初和詩云「花底春風敞數楹﹐淸華水石舊知名。簾陰虛受池光合﹐琴響疏傳竹韻並。髙唱登壇淩白雪﹐小齋數典紀時晴。結廬豈必尋邱壑﹐早有雲煙拂袖迎。」

查查浦嗣栗有《同楊木中訥移寓半截弄》詩﹕「衣篋書囊不滿車﹐傍誰池館覓新華。云離翠岫原無主﹐燕值雕梁便是家。隨地可賒邀月酒﹐有錢先買探春花。故園不是無茅屋﹐夢裏寒梅一徑斜。」

徐蘋村侍郎邸﹐齋名「野航」﹐陸侍講肯堂繼寓﹐顏曰「懷鷗」﹐自題「舫齋」。徐恕齋以升詩﹕「虛舟卻與前因證﹐亦是懷鷗亦野航。」先是﹐查查浦《題懷鷗舫》詩﹕「繡額珠簾覆玉缸﹐障風先護碧油幢。冬來愛近長安日﹐開了南窗上北窗。」查他山詩﹕「江湖宛在小窗前﹐便欲從君借榻眠。夢作白鷗歸未得﹐鱸鄕亭外水如煙。」

秦鑑泉學士大士﹐壬申狀元﹐寓半截胡同。庚辰﹐庭產芝艸。長君芝軒承恩中式﹐作《瑞芝》詩。庚寅﹐又茁一芝﹐次子承業中式﹐賦《後瑞芝》詩。又有「芝是科名艸﹐恩爲及第年」之句。余壬午以課藝就正﹐蒙有張湘曉之褒。未幾﹐假歸不出。芝軒今開府關中。

陳文簡公元龍愛日堂第﹐在繩匠胡同西﹐有園亭﹐通北半截胡同﹐似是錢少司寇維城宅﹐今歸查氏。

查查浦癸巳使廣東還京﹐仍移半截舊寓。詩呈湯西崖院長﹑周桐宮端。湯則南鄰﹐周則舊寓此宅。詩﹕「縷絡藤梢架未蕪。」注﹕「中庭紫藤﹐系宮端手植。名起渭﹐貴築人。」

齊次風侍郎召南﹐移寓半截胡同﹐賦詩八首﹐阮裴園檢討學浩與弟園學浚和韻。巷南逼近橫街﹐夏日又從橫街移居賈家巷﹐卽陳句山兆侖舊宅。原宅又爲齊接居。疊韻八首﹐有「晨夕好趨前輩召」句﹐謂張月槎漢﹑沈勉之榮仁﹑張南華鵬﹑李玉洲重華﹑彭芝庭啟丰寓皆鄰近云。句山移住粉坊﹐又疊前韻﹐有「兩髯公據東西壘」﹐謂南華與周石帆長髮寓占東西。「三館人聯遠近坊」﹐謂同館寓宣武門南約三十餘人。杭堇浦世駿和作﹐俱見本集。

王文貞公崇簡有靑箱堂。沈白受宏詩﹕「西園地接紅塵陌﹐東第門開白玉京。」容園見孫松坪詩。怡園跨西﹑北二城﹐爲宛平王文靖公第。賓朋觴詠之盛﹐諸名家詩幾充棟。胡南苕會恩《牡丹》十首﹐鋪張盡致。石爲張南坦所堆﹐見於《池北偶談》。查查浦集有《公孫枚孫景曾庚辰招同年飲怡園》。時已非全盛。

讀湯西崖《怪園感舊》詩﹕「朱門幽寂似巖阿﹐璧月圓來兩度過。今日城南韋杜少﹐舊時池上管弦多。花才婉娩經秋未﹐人顧娉享柰老何。頹卻玉山拋寶盞﹐不須重唱百年歌。」汪文端《感宛平酒器》詩﹕「華屋難追金穀盛。」注﹕「怡園毀廢數年。」是爲乾隆戊午。此後房屋拆賣殆盡﹐尙存奇石老樹。其席寵堂「曲江風度」賜匾﹐委之荒榛中。今空地悉蓋官房。相傳吾鄕沈侖翁太史少遊京師﹐被酒過橫街﹐值怡園諸姬歸院﹐失避﹐以爆竹炙面而歸。故先君上元絕句云「宣南坊裏說遺聞﹐丞相園林步障分。猶記笙歌歸院落﹐一時憔悴沈休文。」

熙寧壬子淸明﹐東坡看花於錢塘吉祥寺。洪武壬子淸明﹐楊孟載看花於西江省掖。時去坡公三百年﹐賦詩追憶。序末云有「爲後三百年張本」語﹐雍正壬子淸明﹐去楊公三百六十年﹐吳江王載揚藻邀同人會於怡園﹐客爲沈麟洲元滄﹑丁靜者凝﹑張得天照﹑李世份鐘僑﹑楊蔚友炳﹑劉延淸統勛﹑彭翰文啟丰﹑顧小崖成天﹑商蒼雨盤﹑沈愼旃延芳﹐凡二十人。彭﹑商俱有和詩﹐見本集。

雍正辛亥三月﹐任少司馬蘭枝假怡園集庶常會課﹐以《賦得「花枝照眼句還成」》爲題﹐陳文簡賦詩云「午橋舊接瀛洲路﹐授簡登堂盛事新。」

徐忄詹園司寇《碧山堂雨中宴同館諸公》詩﹕「積雨衝泥會故人﹐髙齋當暑似蕭晨。十年冉冉存雙鬢﹐百感茫茫集一身。緱嶺仙人曾憩洛﹐髙陽才子正遊秦。

今朝佳宴逢休暇﹐莫厭當筵酒戔頻。「時王瑁湖頊齡豫回﹐許生洲孫荃視學秦中。孫屺瞻同作云﹕」飲同河朔興偏狂﹐炎夏先秋五月涼。暑去天容金穀酒﹐雨深人坐碧山堂。十年蓬鬢星星攺﹐一座蘭紉款款芳。更席再謀頌細酌﹐那辭扶醉繞回廊。「考碧山堂在繩匠胡同﹐今攺作休寧會館。屋宇軒敞﹐爲京師會館之最。

其南其北﹐昔爲秦文恭師﹑姜度香司寇﹑劉司農宅﹐當日自合而爲一宅﹐故能容滿堂珠履。漁洋假歸﹐門人黃叔琳﹑李先復﹑胡閏餞於碧山堂。查他山《飲徐尙書碧山堂花下》詩﹕「謝公別墅近城濠﹐載酒曾陪飲興豪。不料故人還客此﹐猶能折柬致吾曹。商量未定將歸燕﹐搖落何堪舊種桃。並墮平生知己淚﹐廿年塵土一淸袍。」劉大山巖詩﹕「碧山堂裏老尙書﹐二十年前此卜廬。」讀之並有對此茫茫之感。孫松坪有《冠山堂呈健庵先生》詩﹕「宣武門前卜築寬﹐過從忘卻在長安。」或卽碧山。橫街有第﹐乃怡園之一隅﹐向爲王氏世守﹐後賃張總憲若氵桂﹑吳少宰嗣爵。韋約軒中丞謙恆自黔回京﹐再入詞館﹐賃住怡園﹐廢址尙剩四松﹐乃構亭於松石間﹐顏曰「四松」﹐並栽花樹二十餘本。賦詩云「半畝荒園枕碧苔﹐小亭容我日裴徊。斷無熱客侵書幌﹐合有門生共酒杯。松石尙能邀月到﹐鶯花偏爲逐春來。平津車庫尋常事﹐漫說當年蠟淚堆。」又構有椒書屋﹐方桃杏盛開﹐屋又轉售。住只年餘﹐畱別詩﹕「知道主人將去汝﹐故將顏色媚春風。」

次首云「不知接葉成陰后﹐誰記山翁手自栽﹖」

北半節胡同有聽雨樓﹐相傳爲嚴分宜東樓﹐前後卽其故第。汪荇洲侍郎曾寓﹐見王樓村集。近韋約軒中丞自四松亭移居。有醉經堂﹑古藤書屋﹑得石軒﹑松石間精舍﹑槐蔭館﹑綠天小舫﹑桐華書塾。九日同人送吳白華司空使楚﹐分體賦詩。

今歸查氏。其南爲吳興會館﹐自是樓旁余屋﹐紀太僕復亨以「淸遠」名其堂﹐公車賴以棲止。先是﹐吳少司馬應寓順承門街東井書屋﹐捨宅爲館不遂。孫宮允人龍另覓地﹐工未及完﹐假歸﹐詩﹕「轉爲楡籌未了﹐艸堂花徑幾時新﹖」嗣又辟地擴館﹐吳比部巖植藤﹐今已滿院。王觀察鑾植槐﹐余題句云「初白槐﹛移﹜問有無﹖槐街更憶小長蘆﹗風流二老前型續﹐消夏聊將種樹娛。」館近不戒於火﹐癸丑修整復完。

東井書屋﹐吳眉庵司馬宴客﹐示《嶺北集》﹐杭大宗詩﹕「官因右部論兵偉﹐詩比東坡過海奇。」常以秋日召客﹐名曰秋盤﹐酒具曰犀槎。徐觀察以升詩﹕「每羨秋盤嘉﹐醇醪泛犀槎。」張太史映斗有《犀槎歌》。又得墨紗蕉幅﹐張之齋牖﹐因名蕉窗﹐賦詩亦極一時觴詠。後歸紀太僕﹑費學士南英。今屋已成墟﹐東井亦枯。

廠西門外爲南北柳巷。徐忄詹園出都﹐韓慕廬﹑王橫云送至柳巷﹐口占賦贈﹕「柳市涼吹送客ざ﹐髙談二妙有新辭。」二公乃司寇壬子所取士﹐故云。南柳巷對魏染胡同﹐查他山集﹕「槐﹛移﹜不能容﹐遷居魏染胡同﹐西鄰棗樹垂實﹐故名棗東書屋。張匠門﹑繆湘芷於此餞飲。」又吳文簡公襄舊宅﹐賜額「蘭藻」尙存。沈東田方伯寓此。東有飼鶴軒﹐後祝芷堂徳麟﹑曹劍亭錫寶俱居﹐相傳爲吳梅村祭酒故宅。湯西崖少宰亦寓﹐有聯云「旁人錯比揚雄宅﹐異代應教庾信居。」

迆南大宅﹐金檜門總憲第﹐有一經齋。

查他山集有﹕「宮友鹿寓孫公園﹐與唐實君﹑楊木同巷。贈句云﹕」墻頭過酒傳鄕語﹐花底移牀夢故山。『「

毛西河會鴻博同年於眾春園﹐各賦一詩﹐未知其地。偶見李子實筆店招帖﹐開設眾春園口﹐乃卽今虎坊橋西炭廠。昔時勝地﹐不知何時始廢。又徐司寇有《邀陳說巖太宰虎坊橋南別墅》詩﹐朱竹有《虎坊南園聯句》﹐今橋南下窪﹐盡荒冢矣。

竹己未同徐檢討釒九移寓虎坊橋﹐輯《瀛洲道古錄》。查他山《別譚都諫》詩﹕「宣武門東舊宅﹐虎坊橋畔憑欄。可惜手栽紅杏﹐花開又讓人看。」似皆橋西賃宅。閻恭定循琦廊而大之﹐繼居者王韓城﹑趙副憲。

湯西崖《宣武門東城下曉行》詩﹕「老去應官有底忙﹐未明先起攬衣裳。人從鴉鵲聲中出﹐路入輪蹄影里長。閘下已添秋水勢﹐城陰初散曉煙光。隔河樓上花枝好﹐尙護重衾半篆香。」自是西河對岸城根﹐今禁行車。

孫松坪集﹕「徐虹亭釒九檢討寓齋﹐阮亭少詹舊寓也。庭中老椿二株﹐近百年物。招飲賦詩云﹕」嘉樹經秋未減陰﹐夕陽霞影落杯深。地偏只許詩仙住﹐句好長畱醉客吟。甫裏夢牽蒓菜滑﹐明湖書憶鯉魚沈。憑將盡取藍田墅﹐古木城坳共盍簪。『「似又一宅﹐非保安寺街。

●卷十○北城下萬善給孤寺東﹐呂家藤花刻「元大徳四年」字。倪給諫國璉聯句﹕「一庭芳艸圍新綠﹐十畝藤花落古香。」商寶意詩﹕「萬善寺旁呂氏宅﹐滿架古藤翠如織。

鐵幹誰鐫大徳年﹐模糊辧是元朝植。「今屢易其主﹐藤尙無恙。

田司農雯《古歡堂詩話》﹕「己未予領冬曹節愼庫﹐自橫街移居粉坊巷。先至其處﹐督奴子搬家具。悶坐久﹐作詩題壁﹐有『墻角殘立山姜花』之句。俄而漁洋至﹐見而和之。徧傳都下﹐和者百人。原唱云﹕」東野家具少於車﹐學打僧包何爲家。一捆亂書十瓦缽﹐奚奴負走如奔■。小巷逼塞同破寺﹐鄰人指說來官衙。自操箕帚埽土銼﹐糊窗吹紙西風斜。雨淋屋塌堆瓦礫﹐墻角殘立山姜花。日暮天寒驗霜信﹐匝飛禿樹啼老鴉。短檠無油月相照﹐二更三更城鼓撾。魚目鰥鰥瞠不睡﹐直從萬古尋羲媧。『陳其年序云「一官落落﹐竟無百花潭上之莊﹔八口搖搖﹐何來萬里橋邊之宅。相逢詹尹﹐惟話卜居﹔不遇伯通﹐誰爲賃廡﹖鹽醬瓿﹐頻戛觸於宣武街前﹔豚柵雞棲﹐幾轉徙於崇文門外。每因賒酒﹐慣惱鄰翁﹔只爲擔書﹐恆吁老僕。此烏飛三匝﹐先生旣自起而嘲﹔鷦借一枝﹐眾客亦同聲以賦也。』」近彭蕓楣尙書元瑞與戴Υ圃太常第元官翰林時易居﹐亦用此韻。蔣苕生和之。《宸垣記略》因崇文門句﹐指爲東城。按詩明雲橫街移居﹐奚奴負走﹐則爲粉坊琉璃街無疑﹐不必泥崇文句也。

毛西河四屏園送吳郎中歸裏﹐賦詩。園在橫街口﹐內荒冢累然。

施愚山移寓寄宋牧仲詩﹕「書聲不敵市聲喧﹐恨少蓬蒿且閉門。此地棲遲曾宋玉﹐蘚墻零落舊題痕。」《曠園雜誌》﹕「己未愚山寓邸寄雲樓下老梅﹐四月開四花﹐俄而報至﹐施與髙詠俱入翰林。南鄰孫卓榜眼﹑茆薦馨探花﹐皆同里人。

是科四月殿試﹐果符四花之兆。「

琉璃廠﹐正月遊人雜沓﹐名曰逛廠。鮑西風釒《春遊詞》云「車駐雕輪馬駐鞭﹐手拈瓜子步差肩。排門盡啟君平肆﹐趁賺癡兒問福錢。」「叢脞書多卷帙殘﹐幾人著眼笑酸寒。南沙畫片香泉字﹐幅幅裝池骨董攤。」「料絲羊角燦成行﹐簇帛堆紗錦繡裝。歲歲燈棚變新式﹐鰲山結撰到西洋。」「像生花艸撚泥人﹐鼓板笙簫小店陳。風景不殊吳語雜﹐勾人情緒武邱春。」

延壽寺﹐宋徽宗北來寓此。趙甌北翼弔詩﹕「牟駝岡下去匆匆﹐旄葛曾歌此寺中。花石綱空成艮嶽﹐鐘魚界豈是離宮。兩河有地更新主﹐四海無家作寓公。

遺迹不須悲古剎﹐黃龍北去更途窮。「」往事無端感靖康﹐但知割地少周防。削瓜疆土蝸爲國﹐厝火君臣燕處堂。空有同聲呼少帝﹐絕無一戰作降王。可憐問寢循家法﹐古寺猶傳禮佛香「謂欽宗寓湣忠寺﹐時來問安。

汪鈍翁集﹕「《京師丰臺西河沿﹐皆與同人習遊者。病中追賦》﹕」芍藥坡前賣酒家﹐曾攜車騎醉春華。誰知老向空山裏﹐猶夢丰臺十里花。『』病懷衰骨兩支吾﹐記得年時臥酒壚。借問河邊攀剩柳﹐也應憔悴似人無。『「

吳梅村琉璃廠詩﹕「琉璃舊廠虎房西﹐月斧修成五色泥。徧插禦花安鳳吻﹐絳繩扶上廣寒梯。」

琉璃窯東﹐遼禦史大夫李內貞墓。志稱葬於京東燕下鄕。乾隆三十六年工部郎孟補亭氵皓監督窯廠﹐空地瓦礫中忽露人腿一條﹐緝凶未獲。四處挖掘﹐因得李內貞墓志﹐僅載官禦史大夫﹑生卒﹑葬於京東燕下鄕海王村。知琉璃廠遼時爲京東鄕村﹐海王之名始見。因亟爲封墓摹碣﹐並乞朱學士筠作文勒碑。李爲晉人﹐孟亦晉產﹐事有巧合。余時同官水部﹐曾見命案﹐數月獲凶﹐卽廠外居民妒姦支解﹐屋小不克全埋﹐將腿擲入廠內云。

廠東門內一宅﹐相傳王漁洋曾寓﹐手植藤花尙存。近程魚門晉芳移居﹐以詩寄袁太史枚﹐有「勢家歇馬評珍玩﹐冷客攤錢問故書」之句﹐袁笑曰「此必琉璃廠也。」因記商寶意移居﹐萬晴初訪之﹐見門對云「豈有文章驚海內﹐從無書札到公卿。」萬曰「此必商公家矣。」

孫公園後﹐相傳爲孫退谷侍郎別業﹐前爲安州陳尙書第﹐後有晚紅堂﹐吳白華司空官翰林時賃住。公宴座師王文莊公﹐戲臺聯云「地近春明﹐憶當年甥館淸娛﹐幾聽後堂絲竹﹔序先秋禊﹐幸此日師門暇豫﹐共陪髙閣帷。」蓋宅爲茶陵彭大司馬維新舊第﹐公乙丑及第後﹐於此贅姻。宅後一第﹐有林木亭榭﹐沈云椒侍郎寓焉。有蘭韻堂﹐詩云「匝地淸陰三伏候﹐參天老樹百年餘。」

興聖寺在琉璃廠南。胡南苕有《大雪步至興聖寺﹐訪沈存田一揆同年﹐用東坡聚星堂雪韻》。近潘榕堂司馬汝誠寓寺﹐雪中召客﹐亦用聚星堂韻。胡﹑潘前後丙辰進士﹐亦巧合矣。孫松友梅一夕六疊原韻。

劉文定師初寓橫街﹐《移居》詩﹕「兩堆故紙玉肩﹐墻角搜羅到短檠。豈是全家多道气﹐載來雞犬亦同行。」「僕夫忽報趨朝早﹐小樹﹛髟曾﹜夜气濃。

此去天街多半里﹐驚心幾杵丑時鐘。「

程文恭景伊第在橫街﹐有綠云書屋。文定題云「仙云童童覆瑤席﹐仙人展坐春無迹。笑認窺檐老樹枝﹐此是吾家道南客。」

鐵門宣城館﹐施愚山故宅。王漁洋過感詩﹕「暮天黃葉落﹐一過西州門。無復髙人迹﹐空聞鳥雀喧。新阡思掛劍﹐舊館憶開樽。南望澄江水﹐誰招屈宋魂﹖」

座師王文莊公﹐初寓韓家潭。七月二十五生辰﹐每於中秋前後張樂邸第﹐燕乙丑同年及門生。其戲臺對聯最爲精切。憶己丑歲則云「十七夕彩滿蟾宮﹐賡隔夜霓裳舊曲﹔廿五載班聯序﹐萃當年蓉鏡羣仙。」庚寅歲則云「壽宇覃禧﹐借緱山鶴舞餘籌﹐更譜瑤笙諧風吹﹔晚香勵節﹐集蓬島班舊侶﹐重翻霓羽侑鸞觴。」堂曰「寶言」﹐因太夫子文山先生著《寶言堂家戒》。書室曰「夢舫」﹐因夢憶西溪而名。比鄰外郎營﹐爲徐文穆公本第﹐昔延文山先生課諸子﹐文莊隨侍。後徐氏以第歸文莊﹐甫興作﹐而賜第護國寺﹐因售作全浙公產。「凜存堂」

額尙在。

曹文恪秀先第在米市胡同。癸巳﹐仿眞率會﹐邀程文恭公﹑嵇文恭公﹑吳恭定公紹詩﹑總憲張公若氵桂﹑大司寇崔公應階﹑少司馬蔣公元益﹐戊戍再集﹐易以漳浦蔡公﹑周文恭公煌﹑總憲羅公源漢﹐有「七人元旦五百歲」之句﹐朱石君先生以「二老同年十九科」爲對﹐指蔡公也。

四川營四川會館﹐相傳秦良玉勤王至京﹐駐師於此。後攺石芝庵﹐旋作會館。

王樓村集有《石芝庵》四律﹐而不及秦事。京師亦別無石芝庵。記以俟考。

櫻桃斜街﹐阮都諫應商寓。侄學浩入翰林﹐吳文簡襄贈詩﹕「斜街舊雨憶黃門﹐六十年來老弟昆。」

靈椿坊李鐵拐斜街﹐黃侍郎叔琳父卜居﹐夢祖授以小鉞﹐侍郎果巡撫浙江。

庚午﹐重赴鹿鳴宴﹐新同年蔣苕生士銓呈詩云「玉筍爭傳少日身﹐新城門下獨嶙峋。舊家標格眞龍鳳﹐弱冠文章老斫輪。極美科名周甲子﹐其文壽考應星辰。

漁洋弟子今存幾﹐霜雪垂肩第一人。「」名宦功成鬢已斑﹐大夫致政許歸閒。髙馮寶鏡藏金背﹐裴楷天官說玉山。學士半生春夢過﹐尙書七十白衣還。年來吉月趨朝便﹐履道原居輦轂間。「注﹕」文端祝八十詩﹕「髙門列戟邁金張﹐鼎望崆峒戴斗鄕。甲第日邊光化裏﹐午橋都下集賢坊。渥窪早騁臺驄步﹐棣萼俱傳榜蕊香。看取徳星歌壽愷﹐華簪接席笏堆牀。『」嚴海珊呈詩﹕「曾爲揖客老難忘﹐聞得如今鬢未蒼。宗派別開黃魯直﹐典型猶見蔡中郎。詩鐫五季行之遠﹐史埒《三通》志最詳。嘆息帶經堂已圮﹐叫殘艸痕荒。」公昔受業新城﹐爲刻《詩話》《史通補》。子孫科甲繁盛﹐自同年觀察符彩亡後﹐漸不振矣。

城南剌梅園﹐士大夫休沐餘暇﹐往往攜壺班坐古松樹下﹐觴詠間作。譚舍人吉璁佐郡延安﹐同官於此祖餞﹐聯句五十韻。髙太常層雲繪以爲圖﹐詩載朱竹集。又竹《同何侍禦元英欽松下》詩﹕「禁煙髙柳徧龍潭﹐未得同遊只自慚。

小春風攜最好﹐又騎驄馬到城南。「又《剌梅園餞陸進》詩﹕」刺梅園裏靑松樹﹐笑我重來竟白頭。「孫松坪致彌詩﹕」好覓南鄰朱檢討﹐典衣還醉剌梅園。「

陳其年《祖園》詩﹕「誰割龍潭景﹐添成物外遊﹖」徐忄詹園《飲禊祖園》詩﹕「舊遊農壇西﹐紫閣郁連畛。入門問邱壑﹐憑欄紆勝引。」似又一祖園﹐非右安門外祖氏園亭也。

黑龍潭﹐康熙中爲宴遊之地。徐忄詹園﹑王橫雲集俱有詩。胡南苕九日集潭詩﹕「夕眺淸秋望眼寬﹐客中令節思漫漫。空潭木落龍眠靜﹐斷磧霜黃雁陣寒。

北望雲霞雙闕迥﹐西來紫翠萬峯攢。朱門多少題糕興﹐誰向荒郊載酒看。「張匠門大受遊黑龍潭﹐地爲新城尙書遊宴處﹐賦詩云﹕」可惜尙書去﹐城南日影斜。

髙亭一悵望﹐林外總歸鴉。「

黑窯廠登髙詩充棟﹐不過寫景。惟漁洋四律﹐蒼涼沈鬱。《精華靈》不選﹐全錄於左。詩云「寒云蕭瑟古今哀﹐攜客同登萬里臺。宮闕蒼茫生返照﹐山川突兀入銜杯。風髙九塞悲笳起﹐木落三關朔雁來。惆悵東籬兄弟在﹐故園黃菊背人開。」「對酒當歌勸濁醪﹐紛飛木葉下亭臯。談經江左中朝貴﹐戲馬彭城六代豪。銅鼓雄師開瘴癘﹐朱方新戍亂波濤。蒼然平楚商風裏﹐咫尺雲天首重搔。」

「大漠東來走令支﹐山河明滅影參差。滹沱濁浪淩秋急﹐碣石寒云出塞悲。九日登臺思郭隗﹐十年長事少袁絲。重來擊築商歌苦﹐菊蕊楓雕又一時。」「蘭蕙初﹛艸﹜拂素波﹐佳期渺渺柰愁何﹗憑髙且盡燕姬酒﹐異地長爲楚客歌。廢苑人稀衰艸合﹐諸陵秋老夕陽多。遠遊寂寞湘潭侶﹐欲盡云旗問九河。」國初亦是宴遊之地。芝麓尙書花朝宴集﹐又招汪苕文﹑王阮亭﹑李湘北﹑陳其年餞董玉虯﹐以秦州雜詩分韻。徐忄詹園集有《陳說巖太宰招同竹﹑西溟黑窯廠最髙處燕集》詩﹕「張幄以禦風﹐重氈覆靑油。芳茵藉促坐﹐曲幾羅庶羞。」似支搭帳幄﹐未有亭閣。今日窯臺僅一土阜﹐間有茶肆﹐遊人陶然亭歸﹐在此小憩。

城南有龍爪槐﹐僧言三百年矣。徐虹亭釒九《菊莊詞話》﹕「白門紀伯紫雲﹕『壬子季夏﹐僕與合肥龔宗伯﹑山陽陳黃門臺孫同飲龍爪槐樹下塡詞。』」則其地在當時亦名流屐齒所必經也。飲槐下﹐竟日淸風謖謖﹐可以忘暑。陳黃門寓保安寺﹐傍亦有雙槐軒。孫司空在丰《飲龍爪槐下》詩﹕「槐綠陰陰花事稀﹐到來庭翠欲侵衣。龍蟠車蓋橫空態﹐鳥啄林芳自樂饑。錢落沈郎楡滿﹐風隨謝女柳綿飛。薊門長嘯還攜酒﹐拚得如泥醉不歸。」

龍泉寺二巨鼓﹐王文靖所置。宋牧仲太宰嘗偕諸名輩風氏園看松﹐回至寺中倡和﹐詩皆長篇﹐王樓村﹑宮友鹿尢擅場。至雍正時﹐鮑西岡有《悼松》﹐時已無存矣。

沈心齋閣學忄函集﹕戊子春杪﹐僉憲勞介巖之辧﹑汪涵齋少司農晉徵﹑孫樹峯少宗伯嶽頒﹑張劬齋少司寇睿﹑朱近庵少京兆��﹐年皆七十﹐舉五老齒會於陶然亭。用「人生七十古來稀」爲起句﹐詩﹕「人生七十古來稀﹐五老同時逸興飛。名並香山非去國﹐數逾商皓更忘機。花開金穀扶殘醉﹐曲奏霓裳駐落暉。自是升平多勝事﹐年年髙會傍巖扉。」乾隆戊子﹐沈東田方伯世楓在京﹐邀陳太僕兆侖﹑周學士景桂﹑朱鴻臚續經﹑傅副憲爲訁寧作五老會﹐亦奇。

查他山《遊陶然亭》詩﹕「望遠村東緩轡遊﹐忽從飲馬得淸流。黃塵烏帽抽身晚﹐白露蒼葭洗眼秋。風偃萬梢鋪井底﹐日斜雙鷺起城頭。誰憐一派蕭蕭意﹐我是江南不系舟。」自注﹕「余寓城南道院﹐在望遠村﹐去亭二里。」陶然亭建於江藻爲工部郎監督窯廠﹐有記勒石。百餘年來﹐遂爲城南觴詠之地。名家集中﹐多有登覽之作。如鮑西岡《淸明》詩云「花枝婭奼柳ェェ﹐傍郭人家上冢多。

遠樹日晴山露影﹐回塘風水生波。艸芳野徑裙腰合﹐木蔭空亭屐齒過。選勝知誰閒載酒﹐妒他畫與香螺。「近人詩以曹習庵仁虎」穿荻小車疑坐艇﹐出林髙閣當登山「爲絕唱。吳鑑南璜詩亦佳﹐載《隨園詩話》。

己卯重陽前一日﹐董文恪公邀蔡殿撰以臺﹑陳光祿孝泳﹑先大夫遊陶然亭﹐卽事有作。先大夫敬和云「淸秋又見菊花黃﹐佳日登臨憶侍郎。獨聳吟肩參末席﹐齊開笑口說重陽。觥籌交錯傾三雅﹐風雨爭飄忽滿堂。最似奎章虞閣老﹐白頭騎馬興飛揚。」

癸未九月十三日﹐吳白華﹑曹習庵﹑程魚門﹑阮吾山﹑趙璞函文哲﹑陸耳山﹑吳稷堂省蘭﹐集陶然作展重陽會﹐送董東亭潮假歸海鹽﹐聯句五十韻﹐纏綿悱惻﹐不減竹剌梅園送譚舟石詩。佳句如﹕「延緣穿葦雪﹐陵緬俯松濤。疊磴依林峭﹐回闌架石牢。塔痕紅﹛山律﹜﹐峯影翠聊曹。笏室苔鋪繡﹐弓畦菜摘筆。餘甘分彩柿﹐殘繡上花糕。」寫景工致。東亭歸卽下世。今惟白華﹑稷堂二侍郎存。

陶然亭又名江亭。春秋佳日﹐宴會無虛。亭前廊以軒楹﹐可容小部。汪訁刃庵啟淑夏日招水部同人會飲﹐是日大雨如澠﹐雨聲與笙歌相間﹐亦春明所罕遇也。

翌日記之以詩。

各省公車至京﹐場後同鄕宴集。吾鄕向在陶然亭設宴﹐飲酒論文。孫宮允人龍﹑嚴都諫源燾﹑吳比部巖在座﹐龍轟飲盡致﹐不醉無歸。此舉四十餘年不廢。

自庚寅以後﹐余倡議﹐應京兆試亦循此例。章湖莊銓會必有詩。庚子秋宴詩云「髙秋爽气入髙樓﹐放眼雲山藉此遊。桑梓誼均座上客﹐荻蘆環似水中舟。徳星聚共文星炯﹐吳下人爲日下畱。預識榜花開四照﹐聲名爭奪鳳池頭。」甲辰會詩﹕「暫借江亭作下菇﹐芳郊勝集共提壺。席間髙會楡社﹐檻外平懸淸遠圖。萬里歸來聯舊雨﹐三年老去認今吾。回思七度隨裙屐﹐惹起鄕情到五湖。」

風氏園古松﹐見於諸家題詠。髙文良其倬賦長歌﹕「濃陰數畝自周遮﹐橫列十人容坐語。」不知何年翦伐。繆湘芷沅集﹕「風氏園旁數武有武家窯﹐與黑龍潭相對。水木淸華﹐渚塗攵環互﹔風日澄霽﹐宛似江南。李總憲楠將於此移築廣陵館﹐仙去﹐不果。丙戍重過﹐悲從中來﹐賦五古一章。」今黑龍潭左右一望黃沙﹐夏秋茭蘆叢薄﹐誰復知有風氏園者。

嚴海珊刺史﹐暮年赴滇﹐邀姚礪圃陶然亭話別﹐有無花無水水遇不以時之感。

刺史未幾卽卒。姚哭以詩云「無花無水黯消魂﹐空對春風倒酒樽。今日陶然亭上坐﹐寂寥詩境與誰論。」

沈東田方伯就養京邸﹐秋日步至陶然亭﹐以楹帖「慧眼光中﹐開半畝紅蓮碧沼﹔煙花象外﹐坐一堂白月淸風」爲韻﹐成十四絕句﹐手書壁間。

陳無軒焯﹐肄業成均﹐館虎坊橋韓城王公邸。宋芝山葆淳作《湘管齋圖》﹐題屋字韻七古﹐一時和者甚眾。朱笠亭炎諸君又合作一圖﹐無軒答詩云「名齋竊取湘東竹﹐落紙煙雲輯瑞玉。雲巢捉筆先樹石﹐濃陰漬破莓苔綠。酌翁接手起坡陀﹐上作峯巒下川谷。閣外淸森桐百尺﹐莘園遠寄孤髙目。芝山補竹小松松﹐各擅所長非節錄。」嗣是﹐歷遊南北﹐和者數百人。無軒自疊韻至三十首﹐錄爲《湘管聯吟》。齋𨿽構於苕西﹐圖則始於都下。余於乙卯至齋﹐壁有沈芥舟《瀟湘八景》﹐足與《湘管》並壽矣。

辛亥八月秋﹐法時帆式善會己亥同年於陶然亭﹐卽席賦詩。伊墨卿秉綬二律﹐超妙擅場。詩云「年光如水判流東﹐蘋鹿聞歌似夢中。今雨都來聯舊譜﹐秋山相對坐春風。蘆花停渚搖空碧﹐楓葉穿去露晚紅。共是五更聽鼓客﹐蕭齋難得一尊同。」「山外秋云抱郭飛﹐僧仍老圃築場歸。看花最憶玄都觀。走馬猶疑慘綠衣。我輩酒懷殊卓犖﹐雨餘天气漸霏微。若尋簪帽當年桂﹐聞道蒼蒼已十圍。」

●卷十一○郊上出東便門﹐循河五里爲雙林寺﹐林木蔚秀。查他山《秋飲雙林寺河亭上》詩﹕「共喜聯鞍去﹐精藍石堠邊。斷橋花底鷺﹐髙岸柳陰蟬。野意迎涼爽﹐秋容得雨鮮。昔遊吾自訕塵土夢三年。」

朱竹有《嚴侍郎沆招集吳氏園亭》詩﹕「八騶曉出郭門東﹐避暑間園河朔同。山簡賓寮攜沼上﹐謝家裙屐滿亭中。微涼髙柳虛檐日﹐過雨新苗隔岸風。四坐傳杯渾不醉﹐主人先已百分空。」

毛西河請假﹐同年餞於沙河門外。朱竹賦長律二十韻﹐中有云「曉雨千門散﹐新泉五閘聞。花光晴淡沱﹐峯翠遠氤氳。祖席移帆影﹐回塘蹙水紋。」則是東便門外﹐而非沙河明矣。

田山姜雯以工部郎分司大通橋﹐九日泛通惠河﹐繪圖﹐歌云「賤子行役鈍無用﹐老牛服箱鞭不動。軋軋泥塗垂轡銜﹐白汗翻漿四蹄重。五閘瀨激長河通﹐一橋云聳白塔共。中流破版鴨觜船﹐搖櫓唱籌日倥傯。官帖倒耗水衡錢﹐短車苦捉天庾貢。一百七十萬石米﹐常抱東南民力痛。自春䢐夏風日佳﹐吏人趨走蠻觸哄。夾岸柳花半篙水﹐何暇延賞作淸供。重陽料峭西風急﹐老菊叢開燕麥種。客來快馬著輕衫﹐大呼上船气豪縱。崖崩禿樹黃葉翻﹐瓦罌濁酒白衣送。捩柁開頭百丈牽﹐款乃無聲雙蹇。長年三老不曾識﹐赤腳奴子爲此弄。豈是操舟張水嬉﹐但同打鼓騎屋棟。可笑玆遊亦艸艸﹐蕭騷野態集騶從。日暮入城寒雁來﹐軟塵撲面同一夢。郁生爲寫秋泛圖﹐我欲作歌招屈宋。」曹貞吉題云「官河浩蕩城東隅﹐舳艫銜尾舟人呼。五閘屹屹蓄水利﹐奔流直下跳圓珠。九日已過气蕭瑟﹐田郎治具招我徒。方舟次第羅几案﹐琉璃色映紅氍毹。微風舒舒旗腳轉﹐波浪淡折靴紋粗。鳧亂流唼荇藻﹐柘楊夾岸森千株。款乃聲中魚网急﹐恍惚身入江南圖。

溪橋小市足蝦菜﹐人聲往往雜燕吳。巫峽灘平水淸淺﹐牽以百尺驅兩驢。諸君觴行乃無算﹐發狂大叫驚僮奴。潞河浮圖倏在眼﹐峭帆恨不淩江湖。返棹扳蘿登古堞﹐蒼然秋色來平蕪。夕陽欲下寒山紫﹐回光激蕩紛有無。結束短後上馬去﹐城頭暮笳吹嗚嗚。「朱竹題九言詩云﹕」田郎與我相識今十年﹐新詩日下萬口爭流傳。黃塵撲面三伏火雲熱﹐每誦子作令我心爽然。開軒示我《秋泛圖》五丈﹐鴨頭圖畫宛似吳中船。大通橋北官舍最湫隘﹐箕升斛囊橐羣喧闐。他人對此束縛不得去﹐田郎掉頭一笑浮輕漣。疏花蒙蘢兩岸渡頭髮﹐蹇驢蹩﹛薛足﹜百丈風中牽。五里十里長亭短亭出﹐千絲萬絲柳枝楊枝眠。當其快意何啻天上坐﹐酒杯入手興至吟猶顚。慶丰閘口只有此渠水﹐未知經過誰子曾洄沿﹖倉曹題注名姓不可數﹐似子飛揚跌宕眞無前﹗長安酒人一時賦長句﹐我亦對客點筆銀光箋。篷窗寂寞不妨添畫我﹐從子日日髙詠《秋水》篇。「近年圖鬻於市﹐爲馮編修集梧所得﹐更徵時人題詠。

城東捲地黃埃﹐一過大通橋﹐見水﹐頓覺心曠神怡。故二閘泛舟﹐都人目爲勝遊之一。昔汪訁刃庵郎中啟淑《招水曹同人春日泛舟卽事》詩云「夾岸修楊綠帶煙﹐蹇驢解挽橛頭船。鄕情暫釋塵襟爽﹐灰洞原來別有天。」「葛衣疏爽水風涼﹐弭楫時聞杏子香。蘆葉蕭蕭蛙閣閣﹐恍疑睡起魏家塘。」余和詩云「十里回塘愛倚橈﹐柳絲菇雪扇輕飈。塵中暫領江鄕趣﹐恍泛煙波十四橋。」「寺指雙林鼓遲﹐一灣淸淺路逶迆。筆牀茶竈安排好﹐艇子呼來似總宜。」戊申視東城﹐因公再泛﹐繪圖記事。同年韋約軒謙恆詩云「鳳城東去艸如茵﹐春水初生漲麯塵。吟徧垂楊千萬縷﹐渾忘身是畫中人。」「鄕思頻年入夢牽﹐煙波長憶橛頭船。一篙忽見桃花水﹐苕居然到睫邊。」伊雲林朝棟集唐云「繞城波色動樓臺﹐誰喚分司禦史來﹖看弄漁舟移白日﹐須成一醉習池回。」「百壺那送酒如泉﹐隱隱飛橋隔野煙。春水船如天上坐﹐多應吟盡夕陽川。」「水煙松色遠相依﹐白鳥銜魚上釣磯。幾度木蘭舟上望﹐近來詩客似君稀。」法時帆式善詩云「石橋東去水雲﹐千點桃花雨一篷。」多少詩情傳畫裏﹐春愁不系柳絲風。「生平愛上釣魚船﹐不著蓑衣不扣舷。今向先生乞雙槳﹐江天佳處便流連。」「昨歲曾題《秋泛圖》﹐寒塘衰柳半模糊。而今新綠依稀在﹐誰是當年舊酒徒﹖」余自題云「倉曹秋泛憶山姜﹐漫比芳蹤題柱郎。春水方生時更好﹐花須柳眼撲輕サ。」

湯西崖《大雨出廣渠門》詩﹕「滑滑深泥沒膝初﹐長安街市欲生魚。艱難去馬來牛迹﹐蕭瑟盲風凍雨餘。但覺人間盡虞坎﹐不知何處是髙車﹖隔林燈火冥起﹐恐有幽人內讀書。」又《新寺》詩﹕「一徑陰濃舊荔墻﹐偶隨淸梵贊公房。

松梢細滴長廊雨﹐佛院微明小炷香。空自布金施長者﹐至今紈扇剩昭陽。百年興廢須臾事﹐意蕊心花入道場。「

黃金臺﹐相傳齊化門外土阜。名作如林﹐曹實庵貞吉《滿江紅》詞云「落照蒼然﹐空掩映﹑荒臺數尺。憶當日﹐君臣之際﹐悲哉昌國。七十二城如解籜﹐功成翻削英雄色。讀先生一紙報燕書﹐爲沾臆。碣石畔﹐風蕭瑟﹔卽墨下﹐牛騰擲。笑安平奇計﹐兒童能識。騎劫庸才何足道﹐可憐戰血凝深碧﹗問千金馬骨倩誰埋﹐邯鄲陌﹖」

左安門外韋公寺﹐宋牧仲《遊安親王園不得入﹐過寺有作》﹕「竟阻尋幽興﹐空攜作賦才。開樽思兔苑﹐杖策過香臺。畫棟秋云隔﹐松關暮雨催。南徵聞奏捷﹐飛蓋會追陪。」髙念東侍郎《韋公寺看海棠》詩﹕「燕子初來杏子酸﹐早朝幾度又春殘。莫嫌逆旅鶯偏澀﹐但出城地自寬。縱使海棠嗔醉客﹐豈無芳艸待吟鞍。

風光好處皆遊徧﹐不信如今是作官。「」占斷華別有情﹐妖姿帶睡亦傾城。三章約法棋書酒﹐一夜關心風雨晴。藜杖自當酬語燕﹐金樽何忍負啼鶯。出門無限尋春路﹐笑煞沾襟阮步兵。「

陳澤州有《容園呈大司馬宛平公》長律﹐似在郊外﹐而非怡園。朱竹《王尙書招同人宴集丰臺藥圃》詩﹕「上苑尋幽少﹐東山載酒行。發函初病起﹐出郭始心淸。元老風流獨﹐羣賢少長並。甘從布衣飲﹐眞得古人情。」「山田圍輞水﹐左右出丰臺。是日孤亭坐﹐繁花四面開。蟻浮傾更滿﹐蝶舞去翻來。卽事多髙詠﹐天涯不易哉﹗」

王橫云《宛平太傅別業看芍藥》詩﹕「鳳城南陌敞雲莊﹐紅藥翻階繞徑芳。

獨殿三春矜絕麗﹐競分五色炫新妝。霞光長護中書省﹐金葉爭妍晝錦堂。底事滿園羅萬本﹐鹽梅調鼎費平章。「」重枝累葉蔭云根﹐雨露偏滋獨樂園。自是黃腰登宰輔﹐那隨靑艸號王孫。春來士女千羣出﹐香入衣裾數日存。更喜名賢多麗句﹐一時傳寫管城髡「唐東江孫華《宛平公招同丰臺園中觀芍藥》詩﹕」芳園十里筍輿便﹐醉露欹紅正鬥妍。百和香吹花似海﹐千巡杯送酒如泉。靑簾罨暖翻階影﹐紫霧氤氳覆樹煙。劇喜丹顏渾未老﹐後堂長得侍彭宣。「

丰臺賣花翁張姓﹐女名阿錢﹐毛檢討奇齡納爲小姬﹐目有曼光﹐陳迦陵名曼殊。明慧能詩﹐以奇疾歿。檢討作別誌﹐書磚﹐並錄同館哀挽之作。記其最婉麗者﹕汪蛟門懋麟云「荒村小婢賣花回﹐補屋牽蘿小鏡開。怪底紅顏如芍藥﹐妾家生小住丰臺。」汪舟次楫云「春到長安芍藥開﹐尋花曾一到丰臺。自從解語歸金穀﹐不是花時客也來。」喬石林萊云「村莊無復住東墻﹐但對名花引興長。

莫道小家劉碧玉﹐一生不嫁汝南王。「邱曙戒象升云﹕」昨夜優曇帶露開﹐簪花迆邐到丰臺。湘簾一控春如海﹐萬朵花光入座來。「趙秋谷執信云﹕」淡紅香白好容顏﹐寶髻堆云作百鬟。喚作佛花元自誤﹐如今爭肯住人間。「吳寶崖陳炎云﹕」阿錢生小態嬋娟﹐多病皈依繡佛前。不信曼陀花一朵﹐忍教憔悴夕陽天。「曼殊病劇﹐作《畱視圖》。梁蕉林相國題云﹕」百朵雲光綰髻斜﹐焚香小坐澹鉛華。

畫圖展向春風裏﹐好護丰臺第一花。「時陳迦陵維崧作四六序﹐周贊善靑原作《續長恨歌》﹐語多淒惋﹐詳《西河集》及《虞初新志》﹐不具錄。曼殊養病墳園﹐比鄰剌梅園老尼過之﹐讀壁上詩﹐感嘆涕零。後述之識者曰﹐此梁蕉林《春郊卽事》十首之二也。老尼明季宮婢﹐故瀆之傷心。詩云﹕」河外人家郭外村﹐金鞭玉勒走王孫。墅橋東畔迢迢路﹐芳艸斜陽晝掩門。「」畫樓髙處故侯家﹐誰種靑門五色瓜。春滿園林人不見﹐東風吹落海棠花。「

丰臺在宛平縣西艸橋南﹐爲近郊養花之所。元人園亭皆在此。今每逢春時﹐爲都人遊觀之地。自柳村﹑兪家村﹑樂吉橋一帶有水田。橋東有園﹐其南有荷花池。墻外俱水田﹐種稻。至蔣家街﹐爲宛平大學士王文靖別業﹐向時亭臺極盛﹐今亦荒蕪矣。其季家廟﹑張家路口﹑樊家村之西北地畝﹐半種花艸﹐半種瓜蔬。

劉村西南爲禮部官地﹐種植禾黍豆麥。京師花賈比比於此培養花木﹐四時不絕﹐而春時芍藥尢甲天下。泉源從水頭莊來﹐向西北流﹐約八九里﹐轉東南入南苑北紅門﹐歸張灣﹐水淸土肥﹐故種植滋茂﹐春芳秋實﹐鮮秀如畫。

王橫云《夏日同人祖園宴集》詩﹕「曾隨勝侶到雲莊﹐綠柳參天夾道長。坐樹黃鸝迎客語﹐窺魚白鶴愛溪涼。幽巖樽酒宜晴日﹐小閣蒲荷恍故鄕。一別名園驚隔歲﹐羨君絲竹漫徜徉。」王漁洋司寇《過祖氏園亭》詩﹕「依然春艸樊川路﹐並馬來過覆盎門。記得城南天尺五﹐綠蕪紅藥水邊村。」「陂塘點點烏犍出﹐夏木陰陰白鳥飛。也似江南好風景﹐水田一帶學僧衣。」陳澤州《重遊祖氏園》詩﹕「十五年前白鼻﹐靑絲金絡酒重賒。長思別後淒涼地﹐再見秋來爛漫花。世事五侯新第宅﹐桑田幾度舊人家。將軍坐嘯風煙外。帳底歌鐘閱歲華。」宋牧仲《遊祖園》詩﹕「春光偏向客中催﹐選勝城南並馬來。多少閒愁消欲盡﹐路旁茅屋絳桃開。」「插天髙柳碧絲絲﹐一片東風澹蕩吹。彷佛隋家堤上過。露條煙葉叫黃鸝。」「園林晴日散芳菲﹐曲徑藤梢欲■衣。愛殺水亭風景好﹐蒲芽才吐燕雙飛。」「亭北名葩取次看﹐一枝將放倚雕闌。梁園記得春深日﹐斗大花開綠牡丹。」「髙臺突兀俯紅亭﹐樹杪西山一抹靑。誰系斑騅花塢外﹐故吹長笛使人聽。」

折得風前赤玉枝﹐帽檐斜插醉歸時。重遊好待將離放﹐還唱旗亭絕妙詞。「又《過萬泉寺》詩﹕」我生好遊老愈猛﹐馬上看山日引領。忽聞勝友說萬泉﹐此心便已落幽境。乘暇曉出右安門﹐兒子門生轡並整。閒坊曲徑遠市聲﹐堤柳溪花弄秋影。訪舊折入祖氏園﹐小憩藤輪敲松癭。一亭欹斜波上畱﹐香送殘荷四望迥。

佳處漸涉濕餘水﹐傳道淸流八百頃。禪扉寂寞枕彎環﹐沙觜雙鳧睡交頸。正逢野叟刈罷亞﹐只少吳歌搖舴艋。老僧踏藕作淸供﹐冰雪堆盤風味永。名花爛溫憶丰臺﹐社鼓喧闐厭中頂。長歌此地卽滄浪﹐莫問長洲舊煙景。「

嚴存庵我斯《遊祖氏園》詩﹕「出郭不數里﹐名園傍水涯。蘆花圍野岸﹐楊柳幾人家。小閣臨池回﹐疏籬抱徑斜。到來幽興極﹐竟日許停車。」泯泯濠梁上﹐蕭蕭落葉天。柳歌魚撥刺﹐荷碎鷺聯拳。曲水縈花圃﹐晴雲下渚田。小山遺勝在﹐臨眺幾流連。「去園里許有九蓮寺﹐或曰明慈聖太后九蓮菩薩後身也。」更尋黃葉寺﹐幾眺白雲秋。徑曲雙橋隱﹐門開一磬幽。殘碑頻系馬﹐過客倦登樓。嘆息前朝事﹐西鳳蘆荻洲。「胡南苕會恩詩﹕」款段相將碧外停﹐苔磯艸路昔曾經。

水亭一角杏花白﹐春樹千重山靄靑。漫設雞豚學村社﹐仍移壺傍煙汀。紙鳶風裏兒童鬧﹐又聒詩翁午夢醒。「又《祖園觀荷至萬泉寺》七古。今祖園名已莫考。

環萬泉荷花尙盛。園主屢易。王樓村式丹有《城南褚氏園亭宴集》詩﹕「祖」﹑「褚」﹑「祝」三字﹐都人音不分明。俟考。

查他山《九日宴朱大司空之弼南莊》詩﹕「云物蒼涼感鳳城﹐良辰難遇是晴明。同時那得人偕集﹐去日渾如客餞行。大漠寒煙凝朔气﹐空林殘葉墮秋聲。籬邊舊是餐英客﹐省對黃花倍有情。」「不是藍田別有莊﹐三年此地作重陽。先生出郭仍攜酒﹐獨客登臺又望鄕。天闊一雕盤遠勢﹐風髙羣雁起斜行。茱萸諸弟遙相憶﹐應敍新來鬢點霜。」又《陪大司空松林看杏花》詩﹕「偶逐肩輿出郭行﹐蹇驢斜照一鞭橫。平分節物歸僧捨﹐背指風沙帶帝城。好鳥啼能添野趣﹐晚花開及向春晴。作詩自取排吟興﹐何必畱題識姓名。」「暖煙濃靄互交加﹐樹裏孤亭四面遮。杏酪已調初攺火﹐松濤忽瀉正烹茶。內官老作茅庵主﹐遠客閒看禁苑花。

多謝東風不相笑﹐一枝歸壓帽檐斜。「又有《懷南郊舊遊》詩﹕」名園狂醉已經年﹐永定門坊記墮鞭。想得出郊重系馬﹐一行新柳變新煙。「湯西崖《自黃村歸經艸橋》詩﹕」按鷹臺北接春郊﹐信馬閒行未覺遙。尺五城南好光景﹐到天煙色柳條條。「」右安門外舊池亭﹐別墅參謀堂右丞。今日艸橋淸淺水﹐還畱一縷照衰興。「」夭桃杏一時開﹐上已風光次第來。向有殿春紅芍藥﹐連塍十里到丰臺。「

趙恆夫吉士謫官居寄園。甲戍淸明﹐偕門生子弟共十六人﹐步行出石安門﹐過目耕園踏靑﹐賦春遊六疊韻詩二十四首。時少長困憊﹐恆夫興酣﹐落筆愈唱愈髙﹐同人斂手推服。見《林臥遙集》。目耕園未知後攺何名﹐記以俟考。

寧河崔解元鳳集﹐庚辰赴試﹐夢一叟誦詩﹐首句云「功名只在艸橋頭」﹐醒而不解。行至艸橋﹐正演紅梨花趙解元事﹐果掄元。

●卷十二○郊下徐忄詹園《遊天寧寺至白雲觀》詩﹕「籃輿攜伴愜幽懷﹐古寺寒鐘景色佳。

開閣靑山方滿坐﹐入門紅藥已翻階。淸談未厭王茗﹐枯坐眞同蘇晉齋。會向射堂看秉燭﹐知君不惜酒如淮。「」浮圖寶鐸半空聞﹐仙觀還看傍白雲。霜樹紺園鴉自集﹐巖花丹竈鶴依羣。碑鐫仁壽畱千載﹐蹕駐崆峒記數君。行樂只應憑眺徧﹐未妨徙倚到斜曛。「

漁洋文集﹕予弱冠遊京師﹐於翰林友二人焉﹐曰相國合肥李公﹑尙書澤州陳公。予旣散曹﹐二公𨿽號淸切﹐然嗜好相似﹐下直必偕。乙卯至京﹐二公卽日訪予於天寧寺﹐予適他往﹐二公坐塔下待予﹐牡鑰將下﹐始連騎入城。《天寧寺浮圖》詩﹕「千載隋皇塔﹐嵯峨俯舊京。相輪云外見﹐珠网日邊明。淨土還朝暮﹐滄田幾變更。何當尋法侶﹐林下學無生。」朱竹《寓天寧寺》詩﹕「靑豆房容借﹐經旬且閉關。日邊連右輔﹐樹杪豁西山﹐六井泉相似﹐千花塔易攀。不應朝市客﹐翻羨旅人閒。」「萬古光林寺﹐相傳拓跋宮。著書非柱下﹐畱客卽淹中。

味折園蔬甲﹐香攜市酒筒。波濤人海闊﹐安坐作漁翁。「」至此棲遲慣﹐都無應接勞。借書僮入市﹐薦馬騰槽。塔射層層火﹐松鳴夜夜濤。惟嫌重九會﹐風雨罷登髙。「查查浦嗣栗《塔燈》詩﹕」燈明三百六十點﹐風撼三千四百鈴。最好天寧云外塔﹐恨無梯級上靑冥。「

嚴存庵《過天寧寺》詩﹕「芙蓉千仞倚長空﹐古殿殘碑一徑通。代閱隋唐秋落木﹐地連幽薊晚多風。寒花庭院飛馴鴿﹐斜日郊原度塞鴻。回首幾人吟眺處﹐至今猶說李崆峒。」寺多李﹑何遊眺詩﹐故云。

王漁洋請假歸新城﹐繪《載書圖》。都人於彰義門外祖餞﹐賦詩成帙。惟王橫云司空詩云「都亭祖帳落花深﹐滿路薰風返故林。幾載雲霄槐棘會﹐無邊霜露蓼莪心。西曹丹筆關星象﹐北闕崇班待履音。遙計牛岡方攺卜﹐趣裝應已及秋陰。」有壓倒元﹑白气象。

普濟堂﹐順天府設以養孤獨﹐餞行者於此茶話。堂聯爲姚端恪文然句﹕「但覺眼前生意滿﹔須知世人苦人多。」

吳梅村《簫史靑門曲》﹕「靑靑寒食東風柳﹐彰義門西冷墓田。」謂長平公主葬處。今莫可考。

胡南苕《龔宗伯招集郊園》詩﹕「城西軟紅外﹐歷歷好池亭。古苑花垂雪﹐春臺客聚星。鶯喧千畝綠﹐燕掠一郊靑。山水兼絲竹﹐淸音更可聽。」汪苕文琬詩﹕「去年郊園折紅藥﹐今年河亭攀綠楊。」郊園俟考。

孔定南武莊王祠﹐在彰義門外三里柳巷﹐春秋展祀。癸丑﹐予以奉常承祭﹐陪祀無人。王已無後﹐僅本旗章京一員迎送。廟貌尙整。予昔使粵﹐過王故邸﹐賦詩﹔今復展謁薦馨﹐以詩記事。按《八旗通誌》﹕孔有徳子被李定國擄﹐惟女四貞﹐康熙三年奏準春秋致祭。四貞食格格俸﹐適孫延齡﹐鎭桂林﹐從逆﹐被吳世琮所殺。四貞十二年回京。吳梅村詩云「錦袍珠絡翠兜鍪﹐軍府居然王子侯。

自寫赫蹄金字表﹐起居長信ト門頭。「」藤梧秋盡瘴云黃﹐銅鼓天邊歸長。遠愧木蘭身手健﹐替耶徵戰在他鄕。「

摩訶庵在平則門外。陳澤州再遊詩云「暮景西郊僻﹐精藍此地逢。殘花落淸梵﹐深竹度煙鐘。春雨紅樓暗﹐香林碧樹濃。近來幽意愜﹐巾拂對從容。」王漁洋先以王北山給事曰髙約遊不果﹐賦七古﹔己未同楊爾茂正中﹑富磐伯鴻基兩宗伯﹐李湘北天馥閣學﹐張素存玉書宮庶同遊﹐詩云「西院枕回溪﹐靑山滿髙閣。園天气佳﹐苔徹餘紅藥。鳥如迦陵響﹐梵是魚山作。微雨忽來過﹐紛紛幾花落。」龔芝麓尙書於摩訶庵杏花下爲張郎韶九賦《感舊。菩薩蠻》詞。

宋牧仲有《摩訶庵看丁香﹐因訪慈壽寺﹑元福宮﹑釣魚臺諸勝》詩﹕「古寺花成幄﹐霏霏過雨天。穿林隨老衲﹐捫葛上荒阡。雙闕晴雲外﹐千峯夕照邊。幸同江左彥﹐觴詠足陶然。」「欲訪垂綸處﹐長歌驀塢來。澄波飛野鴨﹐斷岸失孤臺。正喜靑藤共﹐寧愁畫角催﹖勝遊應再續﹐計日牡丹開。」髙文良其倬《慈壽寺》詩﹕「蒼苔半沒泥金榜﹐饑鼠來偸點佛燈。無限滄桑前度事﹐朝朝風語塔巓鈴。」

慈慧寺有蜘蛛塔。萬曆中﹐少詹南充黃平倩輝書碑。平倩耽禪悅﹐與僧愚庵善﹐嘗住此寺。一日﹐方誦《金剛經》﹐一蜘蛛緣案上﹐向佛而俯﹐驅之復來﹐黃曰「爾以聽經來耶﹖」爲誦終捲﹔又爲說情想因緣竟。蜘蛛立蛻化去。因以桑門法起塔﹐復書碑﹐記其事云。

孫司空在丰《遊摩訶庵歸至圓覺寺》詩﹕「摩訶舊遊寺﹐立馬駐山門。老栝淩雲翠﹐秋花飲露繁。有塵難可到﹐無佛但稱尊。翻憶興亡事﹐摩碑獨此存。」

「更入招提境﹐茶瓜興可添。山僧無俗韻﹐蓮舌見鋒。飛閣闌低樹﹐髙林塔露尖。天花滿空際﹐含笑待誰拈﹖」

舒子展翰林大成《摩訶庵看杏花》詩﹐一時傳誦。程魚門晉芳壬申到庵﹐惟棗樹﹐已無杏花。詩云「玉堂舊客題詩處﹐野剎離離放小紅。三十年來人事攺﹐棗花香細月朦朧。」

摩訶庵見髙文良其倬題壁詩﹕「八字朱扉碧樹間﹐偶緣客至暫開關。松梢紅上三竿日﹐樓角斜銜一崦山。鋤麥人衝殘雨去﹐坐禪僧共落花閒。未能便入宗雷社﹐且約芳時數往還。」

元福宮﹐梨杏花繁。髙章之偕顧書宣圖河﹑汪安公亻炎﹑胡孟行任輿同遊。

重遊﹐三君已歿﹐花亦不蕃。賦詩云「當時梨杏向千株﹐今日風光總不如。老樹無花三月半﹐舊遊似夢六年餘。偃松風拔新栽檜﹐禦果園荒旋種蔬。同輩故人還幾在﹖酒痕猶ネ舊衣裾。」

唐東江有《興聖寺看杏花》詩﹕「探花一騎西郊回﹐爲言紅杏千株開。閒尋古寺愜幽賞﹐枝枝淡冶如肥梅。」寺在昌運宮﹐則非城中興聖寺。查他山有《興勝寺杏花歌》﹐亦是此寺。

西郊萬安禪院﹐趙恆夫吉士自寄園至西巖﹐必宿院中。其疊韻詩云「義麥盈疇蛙鼓鬧﹐貞枝倚檻鶴軒畱。」「蘭共拜彎弓月﹐桂棹同遊曲水樽。」

平則門外定慧寺西延寧庵﹐荒剎也。圖裕軒學士布﹐默坐庵中而逝﹐卽葬庵側。朱石君尙書表墓﹐周編修永年作傳﹐勒石庵右祠堂。學士曾以田四百餘畝施諸戒壇﹐亦建祠祀。門下士劉鴻臚湄作記﹐稱先生早入詞林﹐屢司文柄﹐年未五十﹐引疾不仕。性耽禪悅﹐恆信宿蕭寺﹐徜徉二十年﹐灑然而逝。鴻臚刻其遺集﹐並懼延寧小剎﹐久而就湮﹐復勒石戒壇名勝地﹐以不朽先生﹐其風義有不可及者。余房師趙檢齋先生﹐爲學士壬申禮闈所得士﹔分叨私淑﹐曾隨師謁見﹐以赴某寺未見﹐不及仰瞻典型爲憾﹗

阮裴園偕倪オ疇國璉﹐晚出西便門﹐以迷徑歇老圃家。詩﹕「郭外靈源漾遠空﹐人家全住翠微中。半灣柳散風前綠﹐一路鶯啼雨後紅。曲水淸流王內史﹐遠山低樹米南宮。何須更記西郊景﹐已與塵寰路不通。」

王橫云《畏吾村訪李西涯墓》詩﹕「風雅茶陵領紳﹐當年館閣句常新。誰知馬鬣經封後﹐白石穹碑屑作塵。」注﹕「西涯子孫式微﹐以墓前白石碑搗碎和鹽以賣。」見《瓦釜漫記》。

王橫云《髙梁橋》詩﹕「鳳城西去繞髙梁﹐曲水灣環蔭綠楊。靑女乍來霜未結﹐猶餘煙景似江鄕。」「遼宋當年戰水濱﹐休哥制勝事應眞。今尋鐵馬橫戈地﹐惟見遊軒拾翠人。」

髙梁橋沿長河至萬壽寺﹐亭榭仿平山堂﹐春遊惟此爲勝。乙酉﹐紀心齋侍禦復亨偕先君率餘同遊。先君賦《玉河記遊》詩﹐屬和多人﹐惜未匯刻一編爲悵。

詩云「秋色西來好﹐因之謝吏人。須金馬客﹐容裔玉河律。柳拂沙頭老﹐虫鳴艸際新。轉憐斯路熟﹐未得及侵晨。」「系馬曾遊處﹐靑簾白石橋。曲闌依窈窕﹐古塔郁。畫本才橫幅﹐花枝尙短條。銀河通尺五﹐未敢問輕橈。」「細水才如澗﹐濤奔怒不流。虹梁收別壑﹐雪瀑濺髙秋。但少春茆屋﹐從添白酒ド。

何時攜釣具﹐眞作漫郎遊。「」梵唄效祠官﹐髙居太乙壇。古松橫爪鬣﹐陰洞出瑯。淸磬一聲徹﹐微風三夏寒。竹宮遙拜後﹐老衲話迎鑾。「」漢室中常侍﹐唐家神策軍。斯人能佼佼﹐奴輩自紛紛。香火歸天帝﹐蘩紀墓文。窮奇看朽骨﹐幾保碧雲墳。「」一徑垂楊下﹐沿流古道斜。剎竿迷佛火﹐籬角絡秋瓜。行殿梁窺燕﹐虛堂幔捲紗。暮笳何處起﹖蕃馬戲平沙。「侍禦口占絕句﹐余和云﹕」樹杪靑簾一道開﹐無妨藉艸酌深杯。桓不顧人爭避﹐也踏春泥乘興來。「

朱竹《滿井訪侖公》詩﹕「郊行方澤外﹐路轉古城窪。小雨乍潑火﹐輕風無聚沙。靑蓮過橋寺﹐紅杏隔墻花。一笑遠公在﹐催停觳觫車。」

王橫云《土城》詩﹕「城北逶迆接上垣﹐蕭蕭戰壘暮云繁。書生膽气橫千古﹐匹馬來看古薊門。」城在徳勝門外土阜﹐至今呼蕭太后土城。爲遼聖宗之母﹐瀛洲澶淵之役偕行。此駐師處。今梨園子弟盛演《蕭后打圍》﹐婦孺皆知其英武也。

趙甌北翼《懷古》詩云「郊圻屹立土門崇﹐蕭后曾經此詰戎。赤帝敢傷吾子白﹐雌風偏勝大王雄。封椿坐困南朝費﹐歲幣終來內府充。千載遺蹤雙阜在﹐猶傳女隊促裝紅。」「負圖成鬢未華﹐手攜嗣主戰邊沙。不聞宮掖悲人彘﹐肯使兵塵喪帝。粉黛三千歌入塞﹐燕云十六紀傳家。笑看瓊島妝臺女﹐空把才名後代誇。」

出安定門東北八里﹐爲宏毅公額亦都﹑恪禧公遏必隆祠墓。癸丑秋﹐余往承祭﹐裔惟世爵一二人。公孫策楞﹑納親﹑愛必達﹑阿里衮﹑阿敏爾圖﹐皆官極品﹐想見一時之盛。

出朝陽門東七里﹐爲勤襄公佟圖賴祠。長子忠勇國綱﹐次子端純國維﹐皆以軍功礻付祀。余座師介少宗伯爲忠勇孫﹐同祖兄弟慶復大拜﹐補熙將軍。卿貳多人﹐今亦惟襲公一人。承祭之餘﹐方知師門勛戚云。

髙念東《水關竹枝》﹕「徳勝門前菡萏鋪﹐漫誇江上有西湖。阿誰更作長堤主﹐與種垂楊一萬株。」「酒家亭畔喚漁船﹐萬頃玻璃萬頃天。便欲過溪東渡去﹐笙歌直至鼓樓前。」

明大傅珠自怡園延唐東江﹑查他山課子揆敍﹐唐有《園居雜詠》十四首﹐如「樓頭花萼連藩邸﹐地接楡總舊勛。流水遊龍非馬尉﹐赤墀靑瑣異王根。一籬纏結花爲障﹐四面叢攢柳作城。如雲駝馬常彌野﹐落日雞豚自一村。」想見繁華气象。他山集詩更多。東江哭揆愷功詩﹕「猶有髙齋舊賓客﹐可憐水磨好園林。」

知園在水磨﹐今爲長春園。《宸恆識略》謂在海澱﹐誤。淥水亭爲成容若著書處﹐在玉泉山下。

澄懷園爲上書房內直諸臣寓齋。大學士漳浦蔡公﹐繪《澄懷八友圖》﹐謂同時陳尙書徳華﹑程文恭景伊﹑張文恪泰開﹑觀總憲保﹑二周學士長髮﹑王章﹑梁少詹錫與也。汪文端﹑秦文恭作記。前後內直諸公﹐皆有題句。蔣苕生士銓代塗少司空逢震二律擅場﹐詩雲「水木淸華退食同﹐直疑樓閣在虛空。地鄰海澱兼三島﹐人異淮南正八公。春滿云邊天尺五﹐晝聞花外漏丁東。仙源小聚羣仙影﹐照取須眉一鑑中。」「東序談經紱連﹐天分靈境坐羣仙。笑看池水知心迹﹐同是松身作壽年。畫裏原兼詩爛漫﹐人間無此地幽偏。好風香帶圖書气﹐春在先生杖履邊。」

海澱槐樹街﹐勵文恭廷儀休沐地。金檜門先生丁巳內直﹐棲托其間﹐云壑煙巒﹐尉然在望。考西山一名小淸涼﹐爰取爲山房之名﹐而倩張南華作圖﹐自題詩云「路出郊西近﹐身依尺五天。當年勞卜地﹐遲我問流泉。散帙臨窗下﹐羣峯隱幾前。車音門外絕﹐兀坐意悠然。」汪文端與同直諸公俱有和作。今不知歸何氏。

海澱佟氏園﹐有董文敏書「瑞園」石刻。申拂珊副憲甫寓園時﹐搜剔於墻東艸棘中﹐爲賦長歌《移寓過園》詩﹐詩云「偶尋斷石畱書法﹐卽論栽松仿畫家。」

良鄕道上灰洞迷漫﹐行人到此﹐解鞍卽臥。獨陶篁村元藻題壁詩云「滿地楡錢莫療貧﹐垂楊難系轉蓬身。離懷未飲常如醉﹐客邸無花不算春。欲語性情思骨肉﹐偶談山水悔風塵。謀生消盡輪蹄鐵﹐輸與成都賣卜人。」款署「篁村」二字。壬申﹐袁簡齋枚過之﹐和詩有「好疊花箋鈔稿去﹐江湖沿路訪斯人」之句。

時店主將圬壁﹐勞宗發宰良鄕﹐鈔呈方制府﹐並嘉賞之﹐勿令圬。越十數年﹐簡齋在梁瑤峯方伯署﹐始晤篁村﹐方知陶姓。篁村感三公髙誼﹐而方﹑勞二公下世﹐卽席感賦二詩云「匹馬曾從燕薊趨﹐橋霜店月已模糊。人如曠世星難聚﹐詩有同聲徳未孤。自笑長吟忘歲月﹐翻勞相訪徧江湖。秦淮河上惇會﹐應識今吾卽故吾。」「三間老屋夕陽村﹐底事髙軒過此門﹖飛蓋翠搖新蘸墨﹐華燈紅照舊題痕。不教畫墁傭奴易﹐便勝紗籠佛殿尊。惆悵憐才靑眼客﹐幾番翦紙爲招魂。」

篁村﹐會稽名諸生﹐不過。子廷珍﹐以詩賦擅名﹐以孝廉終一令﹔廷叔﹐辛丑進士﹐宰淸平。

庚辰春﹐遊直隸學幕﹐駐竇店﹐見壁上有女子新題六絕﹐黑沈猶新﹐然多不可辧。僅識其一云「極目蕭蕭易水聲﹐一腔幽恨最難平。燕丹已是無家別﹐枉指歸期馬角生。」秋抄回京﹐壁已重粉。詩則默志不忘﹐後述之汪訁刃庵郎中﹐亟選入《擷芳集》並《水曹淸暇錄》中。

趙恆夫吉士以給事勘河﹐與熊尙書一瀟同罷。自寄園卜築西巖﹐詩稱渾河秋漲﹐不能北渡。來京則在蘆溝橋西宅﹐有見一軒﹑來爽閣﹑蓼莊﹐恆偕吳古逸﹑毛香令對弈吹簫。附近萬安禪院﹐時往止宿﹐罕山﹑延壽﹑澄果﹑龍廣﹑圓通諸佛寺﹐俱有題壁畱別詩。西山口趙蓼天有自怡園﹐恆夫題壁有「峯頂泉來天抱甕﹐松根影過月移樽」句。牽復尙住西巖﹐姜西溟﹑朱竹﹑何屺瞻焯過訪﹐贈詩有「月岸一竿尋釣伴﹐煙汀半棹隱蘆人」句。丙子補助教﹐時往山中﹐一六堂期﹐司成遣役促還﹐有「一六期輪四日疏」句。詩編爲《林臥遙集》。詩爲於章云漢翔贈韻﹐伸﹑綸﹑孫﹑墩等字﹐疊至四千﹐從古所無。書之以作藝林佳話。

白雲觀中右有儒先之殿。考李道謙《甘水仙源錄》﹕觀津張本﹐字敏之﹐正大九年﹐以翰林學士使北見畱﹐隱爲黃冠﹐疑卽其人。李石農鑾宣作詩弔之云「觀津學士北遊燕﹐太極宮中伴翟眠。應羨漢家蘇武節﹐牧羝落盡尙南旋。」

「先生原本是儒官﹐喚作仙人意未安。世祖若歸文信國﹐他年亦擬著黃冠。」

