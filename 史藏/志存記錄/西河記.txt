西河記序桉隨唐志西河記二卷元和姓纂東晉有諭歸譔西河記三卷廣韻作二卷諭作諭音樹唐志缺譔人名蓋記張重華事也十六國春秋晉遣侍禦史諭歸拜張重華護羌校尉涼州刺史假節重華謀爲涼王不肯受詔使親信人沈猛與歸言歸折之西河記作於此時也今存者只數則余撮而錄之以備佚簡姑臧記二事並附於末

西河記晉侍禦史豫章諭歸篡淸武威張澍輯錄故臧匈奴故蓋臧城也城不方有頭尾兩翅名蓋鳥城﹝初學記﹞涼州罪人於市將刑忽有一白雄鷄飛於人邊請命引頸長鳴伏地向吏驅之去輒來刺史張義免其坐﹝藝文類聚太平禦覽﹞張駿立謙光殿成後池水中有五龍晝日見移時乃滅水通變綠色駿因作鑄銅龍以厭之後卒不勝此殿﹝太平禦覽﹞澍桉吳淑事類賦注引末句云駿尋卒又一本引池下無水字晝下無日字因作卽勝作升西河無蠶桑婦女著碧纈帬加細布裳著纈襦襖以外國五色錦爲袴褶﹝北堂書鈔太平禦覽﹞澍桉一本引布裳下有且爲戎狄姓五字貸我東墻償我白粱﹝漢書注史記索隱齊民要術﹞趙倫妻死遺雪竹搔頭階下不數日化爲楊梅華朶如撒時人異之﹝太平禦覽引姑臧記﹞錢蕓士好讀離騷手不暇揭忘去肉味半月如齋﹝太平禦覽引姑臧記﹞

