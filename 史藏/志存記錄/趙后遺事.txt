《趙后遺事》宋秦醇

余裏中有李生﹐世習儒術而業甚貧。余嘗過其家﹐墻角一破筐藏古抄書數十冊﹐中有《趙氏瑣事》﹐𨿽紙墨脫落﹐尙可觀覽。余就李生乞之以歸﹐補正編次成篇﹐傳諸好事者。

趙后腰骨尢纖細﹐善踽步行﹐若人手執花枝顫顫然﹐他人莫能學也。在主家時﹐號爲飛燕﹐入宮後﹐復引援其妹﹐得幸爲昭儀。昭儀尢善笑語﹐肌骨秀滑。

二人皆天下第一色﹐色傾後宮。自昭儀入宮﹐帝益希幸東宮。昭儀居西宮﹐後日夜欲求子﹐爲自固久遠計﹐多用小犢車載年少子與通。帝一日惟從三四人往後宮﹐後方與人亂﹐不知也。左右急報﹐後驚遽出迎帝。冠發散亂﹐言語失度﹐帝因亦疑焉。帝坐未久﹐復聞壁衣中有人嗽聲。帝乃去﹐由是帝有害後意﹐以昭儀故﹐隱忍未發。

一日﹐帝與昭儀共處﹐帝忽攘袖﹐目直視昭儀﹐怒气怫然不可犯。遽自離席伏地謝曰「臣妾族孤寒﹐下無彊近之親﹐一兄得備後庭驅使之列﹐不意獨承幸禦﹐濃被聖私﹐立於眾人之上﹐恃寵邀愛﹐眾謗來集。加以不識忌諱﹐冒犯威稜﹐臣妾願賜速死﹐以寬聖抱。」因涕淚交下。帝自引昭儀曰「汝復坐﹐吾語汝﹐汝無罪。汝之姊﹐吾欲梟其首﹑斷其手足﹑置混中﹐乃快吾意。」昭儀曰「何緣而得罪﹖」帝言壁衣中事。昭儀曰「臣妾緣後得備後宮﹐後死則妾安能獨生。況陛下無故而殺一後﹐天下有以窺陛下也。願得身實鼎鑊﹐體膏斧鉞。」

因大慟以身投地。帝驚﹐遂起持昭儀曰「吾以汝之故﹐不害後﹐第言之耳。汝何自恨若是。」久之﹐昭儀方就坐﹐問壁衣中人。帝陰窮其迹﹐乃宿衛陳崇子也。

帝使人就其家殺之而廢陳崇。昭儀往見後﹐言帝所言﹐且曰「姊曾憶家貧﹐寒饑無聊﹐姊使我共鄰家女爲艸履﹐入市貨履市米。

一日得米﹐歸遇風雨﹐無火可炊﹐饑寒甚不能成寐﹐使我擁姊背同泣﹐此事姊豈不憶也。今日幸富貴﹐無他人戕我而自毀敗。或再有過﹐帝復怒﹐事不可救﹐身首異地﹐爲天下笑。今日妾能拯救也﹐存歿無定﹐或爾妾死﹐尙誰攀乎。」乃泣涕不已﹐後亦泣焉。自是帝不復往後宮﹐承幸禦者﹐昭儀一人而已。昭儀方浴﹐帝私窺之﹐侍者報昭儀﹐昭儀急趨燭後避。帝瞥見之﹐心愈眩惑。他日昭儀浴﹐帝默賜侍者特令不言﹐帝自屏罅覘﹐蘭湯灩灩。昭儀坐其中﹐若三尺寒泉浸明玉。

帝意思飛揚﹐若無所主。帝常語近侍﹕「自古人主無二後﹐若有﹐則吾立昭儀爲矣。」後知昭儀以浴益寵幸﹐乃具湯浴﹐請帝以觀。旣往﹐後入浴﹐裸體而立﹐以水沃之。後愈親近而帝愈不樂﹐不幸而去。後泣曰「愛在一身﹐無可柰何。」

後生日﹐昭儀爲賀﹐帝亦同往。灑半酣﹐後欲感動帝意﹐乃泣數行下。帝曰「他人對酒而樂﹐子獨悲﹐豈有所不足耶﹖」後曰「妾昔在主宮時﹐帝幸其第﹐妾立主後﹐帝視妾不移目甚久。主知帝意﹐遣妾侍帝﹐竟承更衣之幸﹐下體常污禦服﹐童欲爲帝浣去﹐帝曰『畱以爲憶』。不數日備後宮時﹐帝齒痕猶在妾頸﹐今日思之﹐不覺感泣。」帝惻然懷舊﹐有愛後意﹐傾視嗟嘆。帝欲畱﹐昭儀先辭去﹐帝遇暮方離後。而後因帝幸﹐心爲姦利。

經三月﹐乃詐托有孕。上箋奏云「臣妾久備掖庭﹐先承幸禦﹐遣賜大號﹐積有歲時。旣因始生之日﹐復加善祝之私。特屈乘輿﹐俯臨東掖﹐重沐恩施﹐再承幸禦。臣妾數月來﹐內宮盈實﹐月脈不流。愛食美甘﹐不異常日。知聖躬之在體﹐夢天日之入懷。虹初貫日﹐總是珍符。龍據妾胸﹐玆爲嘉瑞。更約蕃育神嗣﹐抱日趨庭。瞻望聖明﹐踴躍臨賀。謹此以聞。」帝時在西宮﹐得奏﹐喜動顏色﹐答云「因閱來奏﹐喜慶交集。夫妻之私﹐義均一體。社稷之重﹐嗣續其先。任體方初﹐保綏宜厚。藥有性者勿舉﹐食無毒者可親。有求上字﹐勿煩箋奏﹐口授宮使可矣。」兩宮候問使交至﹐後慮帝幸見其詐﹐乃與宮使王盛謀自爲之計。盛謂後曰「莫若辭以有妊者不可近人﹐近人則有所觸焉﹐觸則孕敗。」後乃遣王盛奏帝﹐帝不復見後﹐第遣問安否而已。赴誕月﹐帝具浴子之儀﹐後召王盛入宮中﹐謂曰「汝自黃衣郎出入禁掖﹐吾引汝父子俱富貴無憾。吾爲自利長久計﹐托孕乃吾之私意﹐實非也。已及期﹐子能爲我謀焉﹐事成﹐子萬世有後利。」盛曰「臣爲後取民間才生子﹐攜入宮爲後子﹐但事密不泄﹐亦無害。」後曰「可。」盛訪郭外有生子者﹐才數日﹐以百金取之﹐以物囊囊之﹐入宮見後。旣發器則子死﹐後驚曰「子死安用也﹖」盛曰「臣今知矣﹐載子之器气不泄﹐此所以死也。臣當穴其上﹐使气可出入﹐則子不死。」盛得子趨宮門﹐欲入內﹐子驚啼尢甚﹐盛不敢入。少選復攜之趨門﹐子復如是﹐盛終不敢攜入宮。盛來見後﹐言子驚啼事。後泣曰「爲之柰何﹖」時已逾十二月矣。帝頗疑訝﹐或奏帝云「堯之母十四月而生。堯後所妊﹐當是聖人。」後終無計﹐乃遣人奏帝云「臣妾昨夢龍臥﹐不幸聖嗣不育。」帝但嘆惋而已。昭儀知其詐﹐乃遣人謝後曰「聖嗣不育﹐豈日月不滿也。三尺童子﹐尙不可欺﹐況人主乎﹖一日手足俱見﹐妾不知姊之死所也。」時後庭掌茶宮女朱氏生子﹐昭儀曰「從何而得也。」乃以身投地大慟。帝自持昭儀起坐﹐昭儀聲呼宮吏蔡規曰「急爲吾取子來。」規取子上﹐昭儀語規曰「爲吾殺之。」規修慮未行﹐昭儀怒罵曰「吾重祿養汝﹐將安用也。不然﹐吾並戮汝。」規以子擊殿基死﹐投之井。後宮宮人孕子者皆殺之。

後帝行步遲澀﹐气憊不能禦女。有方士聞而獻丹。其丹養於火者﹐百日乃成。

先以大甕貯水滿﹐乃下丹水中﹐水卽沸。又易去復貯新水﹐如是十日不輟﹐丹乃成。帝日服一粒﹐頗能行幸。一夕在大慶殿﹐昭儀醉﹐連進十粒﹐初夜絳帳春濃﹐帝笑聲喫喫不止﹐及中夜昏昏不能起坐﹐聲息間然。昭儀急起﹐秉燭視帝﹐精出如泉溢。有頃﹐帝崩。太后遣人理昭儀﹐且急窮帝得疾之端﹐昭儀乃自絕。後在東宮﹐忽寐中驚啼甚久﹐侍者呼問方覺。乃言曰「適吾夢中見帝﹐帝自雲中賜吾坐﹐帝命進茶﹐左右奏帝云﹕『向日侍帝不謹﹐不合輟此茶』。吾意旣不足﹐吾又問帝昭儀安在﹖帝曰﹕『以數殺吾子﹐今罰爲巨黿﹐居北海之陰水裕間﹐受千歲水寒之苦。』」乃大慟。後梁時﹐北鄙大月支王獵如海上﹐見巨黿出於穴。

其首猶貫玉釵﹐望波間﹐捲捲有戀人之意。大月支王遣使問梁武帝﹐帝以昭儀事報之。

