

割臺記

淸羅惇曧

臺灣舊隸福建﹐稱臺灣府﹐後設臺灣道。光緒乙酉﹐建行省﹐升淡水廳爲臺北府﹐設巡撫駐焉。閩浙總督實兼領臺灣。劉銘傳爲巡撫﹐振興百務﹐鐵路﹑商輪﹑屯墾﹑開礦﹐新政備舉。今曰人所經營盡美者﹐皆本銘傳之舊以爲擴張者也。

邵友濂繼爲巡撫﹐而中曰方失和﹐海疆戒嚴﹐乃命福建水師提督楊岐珍﹑廣東南澳鎭總兵劉永福﹐率所部防臺。永福增募兵﹐仍稱黑旗。中法之戰﹐永福起於越南﹐以黑旗兵屢挫法軍﹐唐景崧獨身走越南招之。

中法和議成﹐粵督張之洞薦授總兵駐欽州。唐景崧以法越罷戰後﹐由吏部主事授臺灣道﹐旋擢藩司。朝廷方倚景崧知兵﹐而提督李本淸與之交惡﹐遂求去。以提督綦髙會代守滬尾﹐旋復以提督廖得勝代髙會。兩月之間﹐滬尾三易將矣。援朝鮮之師旣敗﹐遼東城邑相繼陷﹐友濂書生不知兵﹐密求樞府內調。朝廷亦以景崧才﹐付以兵事﹐乃以景崧署巡撫﹐而調友濂撫湘。景崧與永福共事於越南﹐後積不相能。

景崧旣署撫﹐乃移永福軍臺南﹐景崧自任守臺北。曰兵艦攻澎湖媽祖宮﹐守將擊之﹐傷其兩艘。曰人將攻文良港﹐而先攻媽祖宮﹐以牽綴華軍﹐使不爲備﹐乃潛登文良港。澎湖至臺北電綫中斷﹐曰軍遂占澎湖。海道中梗﹐軍械之購自外洋者﹐盡爲曰奪﹐臺灣乃孤懸矣。

時更有李文奎之變。文奎故直隸遊匪﹐從淮軍渡臺﹐充撫轅親兵。副將方某爲武巡捕﹐以文奎犯令革退﹐轉事中軍黃翼徳﹐充什長。翼徳募兵於粵﹐方某署中軍﹐復以事革文奎﹐文奎乃大恨。

其黨徒徧城中﹐及署內外﹐思伺隙報之。景崧婿余某內渡﹐文奎率黨劫其裝於道﹐護勇逃歸署﹐文奎追之﹐方副將自撫署出﹐文奎徑斫其顱﹐反奔入門踣而斃。中軍護勇內應﹐爭發槍﹐景崧遣差官出視﹐及儀門中刃返。

叛徒將入殺景崧﹐景崧出﹐叛兵猝見巡撫懾焉﹐斂刃立﹐並告無事﹐景崧慰之。以文奎徒黨眾﹐因令文奎充營官以安之。楊岐珍率所部入援﹐與叛軍對擊﹐傷居民十餘人﹐景崧命止之。以文奎募緝捕一營屯基隆﹐而張示別緝殺方副將之賊﹐爲掩飾計﹐將領多離心﹐兵浸驕不可制矣。

及割臺議起﹐臺灣舉人以會試在都﹐上書力爭﹐不報。割臺信益急﹐主事丘逢甲建議自主﹐臺民爭贊之。乃議建﹦﹦國﹐開議院﹐制藍地黃虎國旗﹐議戴景崧爲總統。四月和議成﹐卒割臺灣。

朝命景崧率軍民內渡﹐臺民乃決自主﹐上臺灣﹦﹦國總統印綬於景崧。鼓吹前導﹐紳民數千人詣撫署。景崧朝服出﹐望闕九叩首謝罪﹐旋北面受任﹐大哭而入﹐卽撫署爲總統府。電告自主﹐有「遙奉正朔﹐永作屏藩」語。命陳季同介法人求各國承認自主﹐皆不答。設內部﹑外部﹑軍部以下各大臣。省官不願畱者﹐聽其內渡。提督楊歧珍等歸於福州。

曰本兵艦大集﹐先攻基隆。吳國華守三貂嶺﹐遇曰偵探隊擊之﹐斃曰兵官一。營官包幹臣奉命來助戰﹐奪曰兵官首級以歸﹐遽報大捷﹐吏民皆賀。國華方逐曰軍﹐遽回兵追幹臣﹐曰軍遂占三貂嶺。分統李文忠等﹐方會師援基隆﹐而曰軍已大集﹐文忠翟喚皆敗。

景崧命黃義徳屯八堵﹐爲胡友勝後援。義徳遽馳歸﹐詭言獅球嶺已失﹐八堵不能駐軍﹔曰人懸金六十萬購總統頭﹐故馳歸防內亂﹐景崧不敢詰也。是夜義徳所部軍索餉﹐大嘩。

翌晨﹐曰軍占獅球嶺﹐城中驚擾。幕客熊瑞圖請退守新竹﹐巡捕吳覬庭以槍擬瑞圖﹐禁之言。傍晚潰﹐兵爭入城﹐客勇士勇互鬥﹐屍徧地。總統府火發﹐景崧微服挈一子﹐妾易男服﹐雜逃民中﹐竄出城﹐附英輪至於廈門。遊兵大掠三曰﹐曰軍尙未至。徳商畢狄蘭以書告曰軍﹐乃以兵來收城。

景崧歸老於鄕。庚子勤王軍謀起事漢口﹐約景崧舉事於桂林。漢口事敗﹐亦無發景崧者。光緒壬寅﹐客死廣州。劉永福守臺南。臺北旣陷﹐鎭道以下官吏﹐相繼內渡﹐臺民上﹦﹦總統印綬於永福﹐永福不受。仍稱幫辦﹐設防守﹐部署稍定﹐而曰兵艦至﹐窺安平口。永福自擊曰艦﹐幾沈之。曰軍攻新竹﹐相拒月餘﹐大小二十餘戰﹐互有傷亡。曰人購姦民導僻徑﹐抄臺軍後路﹐分統楊紫雲戰歿。吳彭年赴援不及﹐乃守大甲溪。義民長徐驤之軍﹐爲曰軍追入深箐中。徐驤繞出其後擊之﹐曰軍炮無所施﹐大敗﹐獲曰兵數十。時庫帑旣匱﹐僅恃鈔票爲挹注﹐軍餉益不支。永福先遣員渡廈門求款﹐並電乞沿海督撫助餉﹐絕無應者。餉絕械罄﹐永福憂惶無策。

臺南土匪爲內間﹐引曰軍深入﹐匪集益眾﹐曰軍用爲前鋒。吳彭年伏兵大甲溪﹐候曰軍至﹐猛擊之﹐曰軍敗﹐渡河﹐徐驤伏兵乘其半渡﹐奮擊之﹐曰兵大敗。七月﹐曰大隊攻大甲溪﹐相持未下﹐忽嘩傳大營陷﹐軍皆驚退。蓋新楚軍統領李惟義﹐奉命爲後援﹐曰軍以金啖土匪﹐冒稱曰軍襲之。惟義驚遁﹐營遂潰﹐前敵乃大挫﹐袁錫淸力戰死之。

曰軍據大甲溪。永福令諸軍嚴守彰化。徐驤屢以伏兵撓曰軍﹐義民亦疊起抗之﹐曰軍屢窘﹐多傷亡。曰軍仍利用土匪﹐陷攻八卦山。吳彭年死守﹐力竭殉之。曰軍奪八卦山﹐俯瞰彰化城﹐彰化降。曰軍連陷雲林﹑苗栗二縣﹐進逼嘉義﹐誤入山谷﹐民團林義成等塞谷口盡殲之。

臺南山谷險阻﹐深箐叢雜﹐民團潛伏﹐遇敵猝起﹐曰軍不習地勢﹐屢戰恆敗釁。臺北﹑臺中各城邑﹐聞臺南義聲﹐皆思奮起﹐圖恢復﹐曰大軍乃嚴備之。臺南援絕餉竭﹐相持數月﹐軍皆饑困﹐曰軍以全力攻臺南﹐徐驤等尙力戰。驤每戰必居前敵﹐卒中炮死。

嘉義守將王徳標﹐以地雷達曰營﹐夜半地雷發﹐曰軍死七百餘人﹐曰軍驚退。以殺將士多﹐大憤﹐聚巨炮猛轟嘉義﹐破之。僅餘臺南孤城﹐永福猶死守﹐曰本臺灣總督樺山資紀﹐貽書永福﹐謂﹕「公以孤軍持絕地﹐數月不下﹐公已無負於臺民。今困守孤城﹐尺地以外﹐皆敵軍﹐徒傷民命何益﹖倘率所部去臺﹐當以禮送公去。」永福拒之﹐詞甚峻。

曰軍乃大攻城﹐永福自發炮殪曰軍數十人。相持數曰﹐城中軍饑甚﹐嘩潰。土匪蜂起﹐奪城﹐迎曰軍。永福逃登徳國商輪﹐曰兵大索四次﹐不獲。蓋徳人深佩永福﹐祕藏之也。永福內渡至廈門﹐旋歸於廣東之欽州。永福守臺南數月﹐以餉糈並絕而敗﹐世猶諒之。

