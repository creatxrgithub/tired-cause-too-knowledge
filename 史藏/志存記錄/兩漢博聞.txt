

禦制題兩漢博聞

遷創班承範繼哉纂言功足補秦反博聞特舉兩書要頗繆還兼百卷該【史記一百三十卷舉成數也】撰者或訛楊【侃】及魯【黃魯曽考晁公武讀書志以兩漢博聞爲楊侃撰其書采前後漢書中雋語爲標目先載本文而備列諸家注釋於下不加議論亦書之體明嘉靖間長洲黃魯曽購得其本刻而之今版久佚原本因有黃魯曽序該撫遂稱爲黃魯曽撰誤也】注之卻讓馬【司馬貞】和裴【駰史記注以裴駰集解司馬貞索隠爲主而張守節正義尢詳今三注並行其餘若徐廣傅瓚諸家之說附見者不可僂數而前漢書注惟載顏師古後漢書注惟列章懷太子賢其諸家注釋𨿽亦附錄不能如史記之三注並行也】因披遺籍知來雨【周厚堉家蔵書處名來雨樓是時盻澤甚殷見樓名亦爲心動故落句及之】正值望霖雨庶來

欽定四庫全書

史部八

兩漢博聞

史鈔

提要

【臣】等謹案兩漢博聞十二卷明嘉靖中黃魯曽刋本不著撰人名氏案晁公武讀書志乃宋楊侃所編也侃錢塘人端拱中進士官至集賢院學士晚爲制誥避眞宗舊諱更名大雅是編摘錄前後漢書不依篇第不分門惟簡擇其字句故事列爲標目而節取顏師古及章懷太子注列於其下凡前漢書七卷後漢書五卷𨿽於史學無闗然較他書采摭雜說者究爲雅馴後漢書中間有引及前漢書者必標顏師古字而所引梁劉昭續漢志注乃與章懷注無別體例未免少疎至所列紀傳篇目亦往往多有訛舛然如四皓條下引顏師古注曰四皓稱號本起於此更無姓名可稱蓋隱居之人匿迹逺害不自標顯祕其氏族故史無得而詳至於皇甫謐圈稱之徒及諸地理書說竟爲四人安姓字自相錯互語又不經班氏不載於書諸家皆臆說今並棄略一無取焉云云明監本漢書注竟佚此條惟賴此書幸存則亦非無資考證者矣乾隆四十三年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

兩漢博聞原序

自狂秦書儒之禍而三代之文不覽者多矣漢興如隋何魯兩生輩或者亦焚坑孑遺之子未可謂之宏雅也厥後陳農求遺書於天下而未火者出焉蓋異於孔壁之所藏有所槪限者矣由是人漸以傳習文始向盛如司馬遷之史記亦煩心於勤敏播迹於勞瘁以成之而兩漢書則又有所因述采輯頗易其間注釋訓詁不盡徧近古載籍莫過於兩漢書也而訛謬弗考形似弗辧則何以下淫於羣編耶韓子所謂記事者必提其要纂言者必鉤其宋儒之意以爲讀書者讀其實而已其浮泛防移之辭奚足篤尙此兩漢博聞之不可以或少也予幼學尾促狹習奔時之業遵俗師之課而壁光螢焰注精於漢書博聞一書未之快目晚嵗方遇錄本驚嘆曰初讀漢書之年而以此備參考決疑貳何其詔我以徽哉今衰頽之甚欲再循其次如少齡气鋭之時不能一彊逮矣乃思立達者天下之公開鑿者先民之哲急用鋟諸梓以爲讀漢書者之啟鑰庶乎不坐我挾持其聰明恢拓其智慮俾學者俱爲宏儒則有作必敷國華有言必爲世道且有以迥絕乎不根之陋語移責乎非古之纎家而今一時任俗率狼戾離披見此書者是猶覿南威而匿貌覩尙織而毀牛衣矣何則有天降之人斯有天發之言有天發之言斯有天成之文莫非模諸古而濟之以才出諸心而緯之以思講諸而達之以神其月更而嵗不同者自爾焯然蔚然掞天章而炳地理非由妄以綴之虛以屬之也此又不可以容譏喙肆哂頰焉噫鄭賢記世叔討論之長左史稱子產博雅之學其不異於此書乎嘉靖戊午元日黃魯曾撰

兩漢博聞原序

欽定四庫全書

兩漢博聞卷一

宋楊侃輯

北闕【髙帝紀】

七年上至長安蕭何治未央宮立東闕北闕前殿武庫太倉

師古曰未央宮𨿽南向而尙書奏事謁見之徒皆詣北闕公車司馬亦在北焉是則以北闕爲正門而又有東門東闕至於西南兩面無門闕矣蓋蕭何初立未央宮以厭勝之術理宜然乎【案是編於漢書本注多剪裁成文今惟校正訛誤其他𨿽不純用本文而於義可通者皆仍之】

鳳闕漸臺井幹【郊祀志五下】

栢梁災粵人勇之廼言曰粵俗有火災復起屋必以大用勝服之於是作建章宮其東則鳳闕髙二十餘丈其西則商中數十里北治大池漸臺髙二十餘丈名曰泰液南立神明臺井榦樓髙五十丈輦道相屬焉師古曰勇之粵人名也鳳闕三輔故事云其闕圜上有銅鳳凰卽金雀也如淳曰商中商庭也師古曰商金也於序在秋故謂西方之庭爲商庭言廣數十里漸臺漸浸也臺在池中爲水所浸故曰漸臺一音子亷反【雄校獵賦云漸臺泰液注云漸臺在泰液池中】漢宮閣疏云神明臺髙五十丈上有九室恆置九天道士百人然則神明井幹俱髙五十丈也井幹者井上木欄也其形或四角或八角張衡西京賦云井幹疊而百層卽謂此臺也幹或作韓其義並同

麒麟閣【蘇武傳二十四】

甘露三年單於始入朝上思股肱之美廼圖畫其人於麒麟閣

張晏曰武帝獲麒麟時作此閣圖畫其象於閣遂以爲名師古曰漢宮閣疏云蕭何造

靈旗【雄傳五十七上】

雄奏甘泉賦曰樹靈旗

李奇曰欲伐南越告祈太一畫旗樹太一壇上名靈旗以指所伐之國也

鐘虡【郊祀志五下】

甘露元年建章長樂鐘虡銅人皆生毛長一寸所時以爲美祥

師古曰虡神獸名也縣鐘之木刻飾爲之名曰虡也又賈山傳注曰鐘鼓之柎飾爲此獸

通權火【郊祀志五上】

上宿郊見通權火

張晏曰權火防火也狀若井挈臯矣其法稱故謂之權火欲令光明逺照通於祀所也漢祀五畤於雍五十里一防火如淳曰權舉也師古曰凡祭祀通舉火者或以天子不親至祠所而望拜或以眾祠各處欲其一時薦饗宜知早晏故以火爲之節度也他皆此

承露盤【郊祀志五上】

武帝作栢梁銅柱承露僊人掌之屬

蘇林曰仙人以手掌擎盤承甘露師古曰三輔故事云建章宮承露盤髙二十丈大七圍以銅爲之上有仙人掌承露和玉屑飲之蓋張衡西京賦所云立修莖之仙掌承云表之淸露屑瓊蘂以朝餐必性命之可度也

尸解【郊祀志五上後漢王直傳七十二下】

燕人爲方僊道形解銷化

服防曰尸解也張晏曰人老而解去故骨如變化也今山中有龍骨世人謂之龍解骨化去應劭曰列仙曰崔文子學仙於王子喬王子喬化爲白蜺文子驚引戈擊之俯而見之王子喬之屍也須臾則爲大鳥飛而去師古曰服張二說是也又後漢書注云尸解者言將登仙假托爲屍以解化也

陳倉寶雞【郊祀志五上雄傳五十七上】

秦文公獲若石云於陳倉北阪城祠之其神或嵗不至或嵗數來也常以夜光輝若流星從東方來集於祠城若雄雉其聲殷殷云野雞夜鳴以一牢祠之名陳寶祠

蘇林曰質如石似肝師古曰陳倉之北阪上城中也云語辭也殷殷聲也云傳聲之亂也野雞亦雉也言陳寶若來而有聲則野雞皆鳴以應上言雄雉下言野雞史駮文也臣瓚曰陳倉縣有寶夫人祠或一嵗二嵗與葉君合葉君神來時天爲之殷殷雷鳴雉爲之雊

雄校獵賦云防車飛揚武騎聿皇蹈飛豹追天寶應駍聲擊流光野盡山窮囊括其雌雄

師古曰防車畢防之車也聿皇疾貌應劭曰天寶陳寶也晉灼曰天寶雞頭而人身如淳曰陳寶神來下時駍然有聲又有光精也應劭曰下時窮極山川天地之間然後得其雌雄也師古曰雄在陳倉雌在南陽也故云野盡山窮也駍音普萌反

北第【夏侯嬰十一】

惠帝賜夏侯嬰北第

師古曰北第者近北闕之第嬰最第一也故張衡賦云北闕甲第當道直啟

東第【司馬相如傳二十七下】

司馬相如諭蜀文曰邊郡之士急國家之難而樂盡人臣之道也故有剖符之封析圭而爵位爲通侯居列東第

師古曰東第甲宅也居帝城之東故曰東第也

甲舎【胡建傳三十七】

射甲捨門

師古曰甲舎卽甲第也

柱下方書【張蒼傳十三】

張蒼秦時爲禦史主柱下方書

如淳曰方板也謂事在板上者也秦置柱下史蒼爲禦史主其事或曰主四方文書也師古曰居殿柱之下若今侍立禦史也

計相【張蒼傳】

張蒼封北平侯遷爲計相一月更以列侯爲主計四嵗是時蕭何爲相國而蒼乃自秦時爲柱下禦史明習天下圖書計籍又善用算律曆故令蒼以列侯居相府主郡國上計者

文頴曰以能計故號曰計相師古曰專主計籍故號計相師古曰時所卒立非久施也師古曰去計相之名更號主計

莫府【李廣傳二十四】

李廣莫府省文書

晉灼曰將軍職在徵行無常處所在爲治故言莫府也莫大也或曰衛靑徵匈奴絕大莫大克獲帝就拜大將軍於莫中府故曰莫府莫府之名始於此也師古曰二說皆非也莫府者以軍幕爲義古字通單用耳軍旅無常居止故以帳幕言之亷頗李牧市租皆入幕府此則非因衛靑始有其號又莫訓大於義乖矣省少也音所領反

部曲【李廣傳】

李廣行無部曲行陳

師古曰續漢書百官志云將軍領軍皆有部曲大將軍營五部部校尉一人部下有曲曲有軍一人今廣尙於簡易故行道之中而不立部曲也

傅校【衛靑二十五】

詔禦史曰防軍都尉公孫敖三從大將軍擊匈奴常防軍傅校獲王

師古曰傅讀曰附言敖總防諸軍每附部校以致克防而獲王也校者營壘之稱故謂軍之一部爲一校或曰幡旗之名非也每軍一校則別爲幡耳不名校也

票姚校尉【霍去病傳二十五】

去病爲票姚校尉

服防曰音飄揺師古曰票音頻妙反姚音羊召反票姚勁疾之貌也荀悅漢紀作票鷂字去病後爲票騎將軍尙取票姚之字耳今讀者音飄揺則不當其義也

金人【去病傳】

票騎將軍收休屠祭天金人

如淳曰祭天以金人爲主也張晏曰佛徒祠金人也師古曰今之佛像是也休音許虯反屠音儲

鏖兵【去病】

票騎將軍歷五王國轉戰六日過焉支山千有餘裏合短兵鏖臯蘭下

應劭曰隴西白石縣塞外河名也蘇林曰匈奴中山關名也李奇曰鏖音麃津名也晉灼曰世俗謂盡死殺人爲鏖糟文頴曰鏖音意曹反師古曰鏖字本從金麀聲轉寫訛耳鏖謂苦擊而多殺也臯蘭山名也言苦戰於臯蘭山下而多殺虜也晉說文音皆得之今俗猶謂打擊之甚者曰鏖麀牝鹿也音於求反

部刺史【百官公卿表七上】

監禦史秦官掌監郡漢省丞相遣史分刺州不常置武帝元封五年初置部刺史掌奉詔條察州秩六百石員十三人居部九嵗舉爲守相【刺史以六條察事薛宣傳五十三】

郡守尉【曹參傳九百官表七上後漢桓帝永壽元年】

秦一郡置守尉監三人

百官表曰郡尉掌佐守典武職甲卒秩比二千石景帝二年更名郡尉曰都尉建武七年省惟邊郡往往置都尉及屬國都尉永壽元年以太山瑯邪二郡寇賊不息置都尉

李法【胡建傳三十七】

黃帝李法

蘇林曰獄官名也天文志左角李右角將孟康曰兵書之法也師古曰李者法官之號也總主徵伐刑戮之事也故稱其書曰李法蘇說近之

甲乙帳【東方朔傳三十五】

東方朔曰陛下誠能推甲乙之帳燔之於四通之衢應劭曰帳多故甲乙第之耳孟康曰西域傳贊云興甲乙之帳絡以隋珠和璧天子襲翠被馮玉几而處其中也師古曰謂推而去之燔焚燒也

綺紈【敍傳七十上】

班伯與王許子弟爲羣在於綺襦紈袴之間非其好也

晉灼曰白綺之襦冰紈之袴也師古曰紈素也綺今細綾也並貴戚子弟之服

彀騎【馮唐傳二十】

李牧爲將選車千三百乘彀騎萬三千匹

師古曰彀張弩也

滿籯【韋賢傳四十三】

鄒魯諺曰遺子黃金滿籯不如一經

如淳曰籯竹器受三四斗今陳畱俗有此器蔡謨曰滿籯者言其多耳非器名也若論陳畱之俗則吾陳人也不聞有此器師古曰許愼說文解字云籯笭也雄方言云陳楚宋魏之間謂筲爲籯然則筐籠之屬是也今書本籯字或作盈又是盈滿之義蓋兩通也

丞相更春乃封【平當傳四十一】

平當爲禦史大夫至丞相以冬月賜爵關內侯明年春上使使者召欲封當當病篤不應召室家或謂當不可彊起受侯印爲子孫耶當曰起受侯印還臥而死死有餘罪今不起者所以爲子孫也

如淳曰漢儀注禦史大夫爲丞相更春乃封故先賜關內侯也李奇曰以冬月非封侯時且先賜爵關內侯也師古曰李說是也

上尊酒【平當傳】

賜當上尊酒

如淳曰律稻米一鬥得酒一斗爲上尊稷米一鬥得酒一斗爲中尊粟米一鬥得酒一斗爲下尊師古曰稷卽粟也中尊者宜爲黍米不當言稷且作酒自有澆醇之異爲上中下耳不必系之米

慮囚【雋不疑傳四十一】

雋不疑爲京兆尹每行縣錄囚徒還其母輙問有所平反活幾何人

師古曰省錄之知其情狀有寃滯與不也今云慮囚本錄聲之去者耳音力具反而近俗不曉其意訛其文遂爲思慮之慮失其源矣行音下更反如淳曰反音幡幡奏使從輕也師古曰幾音居起反

襃衣博帶【雋不幾傳四十一】

雋不疑襃衣博帶

師古曰襃大裾也言著襃大之衣廣博之帶也而說者乃以爲朝服垂襃之衣非也

櫑具劍【雋不疑傳】

雋不疑冠進賢冠帶櫑具劍

應劭曰櫑具木標首之劍櫑落壯大也晉灼曰古長劍首以玉作井鹿盧形上刻木作山形如蓮花初生未敷時今大劍木首其狀似此師古曰晉說是也櫑音磊摽音匹遙反

具獄【於定國傳四十一】

師古曰具獄者獄案已成其文備具也

躧履【雋不疑傳後漢崔駰傳四十二】

暴勝之躧履迎雋不疑

文頴曰躧音纚師古曰履不著跟曰躧躧謂納履未正曳之而行言其遽也躧音山爾反

崔駰竇憲屣履迎門

屣履謂納履曳之而行言怱遽也屣與躧同

借前箸【張良傳十】

張良曰臣請借前箸以籌之

張晏曰求借所食之箸用指畫也或曰前世著明之事已籌度今時之不若也師古曰或說非也箸直庶反

儋石之祿【蒯通傳十五】

守儋石之祿者闕卿相之位

應劭曰齊人名小甖爲儋受一斛晉灼曰石斗石也師古曰儋音都濫反或曰儋者一人之所負擔也

雋永【蒯通傳十五】

蒯通論戰國時說士權變亦自序其說凡八十一首號曰雋永

師古曰雋音字兗反雋肥肉也永長也言所論甘美而義深長也

赤松子【張良傳十】

張良曰願棄人間事欲從赤松子遊耳

師古曰赤松子仙人號也神農時爲雨師服水玉教神農能入火不燒至昆山上常止西王母石室隨風雨上下炎帝少女追之亦得仙俱去

黃石書【張良傳】

張良嘗步遊下邳圯上有一老父衣褐至良所直墮其履圯下顧謂良曰孺子下取履良取履圮下跪進父曰孺子可教遂與期夜半往有頃父亦來出一編書曰讀是爲王者師後十年興十三年見我濟北谷城山下黃石卽我也其書乃太公兵法

服防曰圯音頥楚人謂橋曰圯應劭曰汜水之上也文頴曰沂水上橋也師古曰下邳之水非汜水也又非沂水服說是矣

金匱之計【孝成趙皇后傳六十七下】

耿育上防愚臣旣不能深援安危定金匱之計師古曰援引也金匱言長久之法可藏於金匱石室者也援音爰

五宗【司馬遷傳三十】

遷作五宗世家

師古曰景帝子凡十三人爲王而母五人所生遷謂同母者爲一宗故云五宗也

防書【司馬遷傳】

遷爲太史令防史記石室金鐀之書

如淳曰防徹舊書故事而次述之師古曰此說非也防謂綴集之音冑鐀與匱同

臧獲【司馬遷傳】

且夫臧獲婢妾猶能引決

應劭曰雄方言雲海岱之間罵奴曰臧罵婢曰獲燕之北郊民而婿婢謂之臧女而婦奴謂之獲晉灼曰臧獲敗敵所被虜獲爲奴者師古曰應說是也

土刑【司馬遷傳】

堯舜飯土簋歠土刑

師古曰簋所以盛飯也刑所以盛羮也土謂燒土爲之卽瓦器也

間使【張騫傳三十一】

天子聞張騫之言欲從蜀求大夏道廼令因蜀犍爲發間使四道並出出駹出莋出徙卭出

師古曰間使者求間隙而行又注蒯通傳間使謂使人伺間隙而單行徙音斯

鑿空【張騫傳】

張騫旣至烏孫致賜諭防卽分遣副使使大宛康居月氏大夏烏孫發道譯送騫與烏孫使數十人馬數十匹報謝因令窺漢知其廣大騫還拜爲大行嵗余騫卒後嵗余其所遣副使通大夏之屬者皆頗與其人俱來於是西北國始通於漢矣然騫鑿空諸後使往者皆稱博望侯以爲質於外國

蘇林曰鑿開也空通也騫始開通西域道也師古曰空孔也猶言始鑿其孔穴也故此下言當空道而西域傳謂孔道也

邛竹杖【張騫傳】

張騫曰臣在大夏時見卭竹杖蜀布

臣瓚曰卭山名生此竹髙節可作杖服防曰布細布也師古曰卭竹杖人皆識之無假多釋而蘇林乃言節間合而體離誤後學矣

黃金上幣【食貨志四下】

秦兼天下幣爲二等黃金以鎰爲名上幣銅錢質如周錢文曰半兩重如其文而珠玉龜貝銀錫之屬爲器飾寶藏不爲幣然各隨時輕重無常

孟康曰二十兩爲鎰師古曰攺周一斤之制更以鎰爲金之名數也髙祖初賜張良金百鎰此尙秦制也上幣者二等之中黃金爲上而錢爲下也臣瓚曰言錢之形質如周錢惟文異耳

以斤名金【食貨志惠帝紀】

漢興以爲秦錢重難用更令民鑄莢錢黃金一斤師古曰復周之制更以斤名金

惠帝紀晉灼曰凡言黃金眞金也不言黃謂錢也食貨志黃金一斤直萬錢師古曰諸賜言黃者皆與之金不言黃者一金與萬錢也

牢盆【食貨志】

孔僅東郭咸陽言願募民自給費因官器作鬻鹽官與牢盆

蘇林曰牢價直也今世人言顧手牢如淳曰牢廩食也古者名廩爲牢盆鬻鹽盆也師古曰牢蘇說是也鬻古煮字

宣室【賈誼傳十八刑法志三】

文帝思賈誼徴之至入見上方受釐坐宣室

蘇林曰宣室未央前正室也應劭曰釐祭余肉也漢儀注祭天地五畤皇帝不自行祠還致福釐音禧師古曰禧福也借釐字爲之耳言受神之福

刑法志云宣帝時季秋後廷尉請讞時上常幸宣室齋居而決事

如淳曰宣室布政教之室也重用刑故齋戒以決事晉灼曰未央宮中有宣室殿師古曰蓋其殿在前殿之側也齋則居之

大鈞【賈誼傳】

大鈞播物坱圠無垠

如淳曰陶者作器於鈞上此以造化爲大鈞也應劭曰其气坱圠非有限齊也師古曰今造瓦者謂所轉爲鈞言造化爲人亦猶陶之造瓦爾坱音烏朗反圠音於黠反

泉布【食貨志四下】

貨寶於金利於刀流於泉布於布束於帛

如淳曰名錢爲刀者以其利於民也流行如泉也布者布於民間李奇曰東聚也

泰半之賦【食貨志四上】

秦始皇內興功作外攘夷狄收泰半之賦

師古曰泰半三分取其二

閭左【食貨志】

發閭左之戍

應劭曰秦時以謫發之名謫戍先發吏有過及贅壻賈人後以常有市籍者發又後以大父母父母嘗有市籍者戍者曹輩盡復入閭取其左發之未及取右而秦亡師古曰閭裏門也言居在裏門之左者一切發之此閭左之釋應最得之諸家之義煩穢舛錯故無所取也孟康曰秦時復除者居閭之左後發役不供復役之也或云直先發取其左也

九府圜法【食貨志四下】

太公爲周立九府圜法

李奇曰圜卽錢也圜一寸而重九兩師古曰此說非也周官太府玉府內府外府泉府天府職內職金職幣皆掌財幣之官故云九府圜謂均而通也

黃頭郎【鄧通傳六十三】

鄧通以濯船爲黃頭郎

師古曰濯船能持櫂行船也土勝水其色黃故刺船之郎皆著黃帽因號曰黃頭郎也濯讀曰櫂音直孝反

破觚爲圜【酷吏傳序六十】

漢興破觚而爲圜斵雕而爲朴

孟康曰觚方也師古曰去嚴刑而從簡易抑巧僞而務惇厚也雕與雕同

椎埋【王溫舒傳六十】

王溫舒少時推埋爲姦

師古曰椎殺人而埋之椎直追反

喉咽【嚴延年傳六十】

延年曰河南天下喉咽

師古曰喉咽言其所在襟要如人體之有喉咽

符節臺【延年傳】

左馮翊缺上欲徴嚴延年符已發爲其名酷復止應劭曰符竹使符也藏在符節臺欲有所拜召治書禦史符節令發符下太尉也

結髮【施讎傳五十八】

梁丘賀薦施讎結髮事師數十年

師古曰言從結髮爲童丱卽從師學也

戈船【武帝紀元鼎五年】

歸義越侯嚴爲戈船將軍

張晏曰嚴故越人降爲歸義侯越人於水中負人船又有蛟龍之害故置戈於船下因以爲名臣瓚曰伍子胥書有戈船以載干戈因謂之戈船也

旁午【霍光傳三十八】

昌邑王受璽已來二十七日使者旁午持節詔諸官署徴發凡一千一百二十七事

如淳曰旁午分布也師古曰一從一橫爲旁午猶交橫也

梓宮【霍光傳後漢顯宗紀二】

服防曰棺也師古曰以梓木爲之親身之棺也葬霍光爲天子制故亦稱梓宮後漢書注云梓宮以梓木爲棺風俗通曰宮者存時所居緣生事死因以爲名

輼輬車【霍光傳】

載霍光屍柩以輼輬車

文頴曰輼輬車如今防轜車也孟康曰如衣車有牕牖閉之則溫開之則涼故名之輼輬車也臣瓚曰秦始皇道崩祕其事載以輼輬車百官奏事如故此不得是轜車也師古曰輼輬本安車也可以臥息後因載防飾以栁翣故遂爲防車耳輼者密閉輬者旁開牕牖各別一乘後人旣專以載防又去其一而總爲藩飾合二名呼之

廟勝【趙充國傳三十九】

誠非素定廟勝之防

師古曰廟勝謂謀於廟堂而勝敵也

皸瘃【趙充國】

軍士寒手足皸瘃

文頴曰皸拆裂也瘃寒創也師古曰皸音軍瘃音竹足反

蒲輪【申公傳五十八】

王臧趙綰請立明堂以朝諸侯不能就其事乃言師申公於是上使使束帛加璧安車以蒲裹輪駕駟迎申公申公年八十餘

絫息【孝成班偼伃六十七下】

班偼伃賦云每寤寐而絫息兮

師古曰絫息言懼而喘息也絫古累字

左遷【周昌傳十二】

髙祖召禦史大夫周昌曰吾欲煩公公彊爲我相趙吾極知其左遷

師古曰是時尊右而卑左故謂貶秩位爲左遷

木彊【周昌傳】

贊曰周昌木彊人也

師古曰言其彊質如木石彊音其兩反

掖門【成帝紀建始三年】

服防曰掖門者正門之旁小門也師古曰掖門在兩旁言如人臂掖也

瓦合之卒【酈食其傳十三】

酈食其謂髙祖曰足下起瓦合之卒

師古曰謂如破瓦之相合𨿽曰聚合而不齊同

醖借【薛廣徳傳四十一後漢第五倫傳十一】薛廣徳爲人溫雅有醖借

師古曰醖言如醖釀也借有所薦借也

第五倫少醖借不修威儀

注云蘊借猶寛博也

推轂【田蚡傳二十三】

竇嬰田蚡俱好儒術推轂趙綰爲禦史大夫王臧爲郎中令

師古曰推轂謂升薦之若轉車轂之爲也

肺附【田蚡傳劉向傳六】

蚡以肺附爲相

師古曰舊解云肺附如肺肝之相附著也一說肺斫木札也諭其輕薄附著大材也又劉向傳臣幸得托肺附注云肝肺相附著猶言心膂也一說自言於帝室猶肺札附於大材木也

除吏【田蚡傳】

田蚡爲丞相入奏事語移日所言皆聽薦人或起家至二千石權移主上上乃曰君除吏盡未吾亦欲除吏

師古曰凡言除者除去故官就新官

關說【佞幸傳六十三】

公卿皆因關說

師古曰關說者言由之而納說亦如行者之有關津也

防【敍傳七十下】

敍傳曰防古今

師古曰舉也防引也防者舉而引之陳其趣也

武庫兵【毋將隆傳四十七】

古者諸侯方伯得顓徵伐廼賜斧鉞漢家邊吏職在距寇亦賜武庫兵皆任其事然後防之春秋之誼家不藏甲所以抑臣威損私力也

建鼓寺【何並傳四十七後漢和帝紀永元六年】何並爲長陵令道不拾遺初卭成太后外家王氏貴而侍中王林卿通輕俠傾京師後坐法免賓客愈盛歸長陵上因畱飲連日並遣之林卿素驕慙於賓客旣去令騎奴還至寺門拔刀剝其建鼓

師古曰諸官曹之所通呼爲寺建鼓一名植鼓建立也謂植木而旁懸鼓焉縣有此鼓者所以召集號令爲開閉之時

注云風俗通曰寺嗣也理事之吏嗣續於其中

不訾之軀【蓋寛饒傳四十七】

用不訾之軀臨不測之險

師古曰訾與貲同不訾者言無貲量可以比之貴重之極也別注云訾量也

次骨【杜周傳三十】

杜周少言重遲而內深次骨

李奇曰其用法深刻至骨

睚眥【杜欽傳三十】

報睚眥怨

師古曰睚音厓舉眼也眥卽眥字謂目匡也言舉目相忤者卽報之也一說睚音五懈反眥音仕懈反睚眥瞠目貎也兩義並通

柄臣【朱云傳三十七】

師古曰柄臣執權之臣也

堂皇【胡建傳三十七】

師古曰室無四壁曰皇

伏質【王防傳三十六】

王防爲被陽令繡衣禦史暴勝之使持斧逐捕盜賊以軍興從事誅二千石以下勝之過被陽欲斬防防已解衣伏質

師古曰質鍖也欲斬人皆伏於鍖上

尙方斬馬劍【朱云傳】

師古曰尙方少府之屬官也作供禦器物故有斬馬劍劍利可斬馬也

軺傳條對【梅福傳三十七黃霸傳五十九】

梅福求假軺傳詣行在所條對急故

師古曰軺傳小車之傳也傳音張戀反條對一一條錄而對之又注黃霸傳曰凡言條者一一而防舉之若木條然也

九九【梅福傳王裒傳三十四】

梅福書曰齊桓之時有以九九見者桓公不逆欲以致大也

師古曰九九計數之書若今算經九章五曹之輩又應劭注王裒傳曰桓公不納其人曰九九小術而君不納之況大於九九者乎於是桓公設庭燎之禮而見之居無幾隰朋自逺而至桓公遂以霸

魁柄【梅福傳】

梅福書云漢興以來社稷三危呂霍上官皆母后之家也親親之道全之爲右當與之賢師良傅教以忠孝之道今廼尊寵其位授以魁柄

師古曰務全安之以爲上魁柄以斗爲諭也斗身爲魁

文石陛赤墀【梅福傳】

梅福曰願一登文石之陛涉赤墀之塗

應劭曰以丹淹泥塗殿上

法坐【梅福傳】

戶牖之法坐

師古曰戶牖之間謂之扆言負扆也法坐正坐也猶言法宮法駕也坐音才臥反

珠璣【東方朔傳三十五】

東方朔雲宮人垂珠璣

師古曰璣珠之不圓者

印章數五【武帝紀太初元年】

色上黃數用五

張晏曰漢據土徳土數五故用五謂印文也若丞相曰丞相之印章諸卿及守相印文不足五字者以之足之

篇【武帝紀元光元年】

詔賢良咸以書對著之於篇

師古曰篇謂竹簡也

殿【霍光傳三十八】

鴞數鳴殿前樹上

師古曰鴞惡聲之鳥也古者宮室髙大則通呼爲殿非止天子宮中

臥廬【金日防傳三十八】

金日防小疾臥廬

師古曰殿中所止曰廬

奏厠【日防傳】

日防奏厠心動

師古曰奏向也日防方向厠而心動

三璽【霍光傳】

霍光傳昌邑王受皇帝信璽行璽大行前

孟康曰漢初有三璽天子之璽自佩行璽信璽在符節臺大行前昭帝柩前也韋昭曰大行不反之辭也

行內【孔光傳五十一】

王莽白太后帝幼少宜置師傅徙孔光爲帝太傅位四輔給事中領宿衛供養行內

師古曰行內行在所之內中猶言禁中也

靈壽杖【孔光傳】

賜太師孔光靈壽杖

孟康曰扶老杖也服防曰靈壽木名師古曰木似竹有枝節長不過八九尺圍三四寸自然有合杖制不須削治也

靑蒲【史丹傳五十二】

史丹以親密臣得侍視疾上間獨寢時丹直入臥內頓首伏靑蒲上諫欲廢太子事

服防曰靑緣蒲席也應劭曰以靑規地曰靑蒲自非皇后不得至此孟康曰以蒲靑爲席用蔽地也師古曰應說是也

移病【朱博傳五十三】

朱博遷瑯邪太守齊部舒緩養名博新視事右曹掾史皆移病臥

師古曰言齊人之俗其性遲緩多自髙大以養名聲右曹上曹也移病謂移書言病也

熒惑【淮南厲王傳十四】

淮南王廢法度行邪辟有詐僞心以亂天下熒惑百姓背叛宗廟

師古曰熒謂回繞也

印韍【陳遵傳六十二】

羞污印韍

師古曰此韍謂印之組也

重足一迹【石顯傳六十三】

公卿以下畏石顯重足一迹

師古曰言不敢自寛縱

擊劍【司馬相如傳二十七上】

師古曰相如學擊劍擊劍者以劍遙擊而中之非斬刺也

筆札【司馬相如傳】

相如請爲天子逰獵之賦上令尙書給筆札

師古曰札木簡之薄小者也

校獵【司馬相如傳成帝紀元延二年從胡客大校獵又注】相如傳云冬天子校獵

李奇曰以五校兵出獵也師古曰李說非也校獵者以木相貫穿總爲闌校遮止禽獸而獵取之說者或以爲周官校人掌田獵之馬因云校獵亦失其義養馬稱校人者謂以爲闌校以養馬耳故呼爲閒也事具周禮非以獵馬故稱校人

六玉虯【司馬相如傳】

相如賦曰乘鏤象六玉虯

張揖曰鏤象象路也以象牙防鏤其車輅六玉虯謂駕六馬以玉飾其鑣勒有似玉虯龍子有角曰虯

扈從四校【司馬相如傳】

相如傳扈從橫行出乎四校之中

文頴曰凡五校今言四者一校中隨天子乘輿也師古曰此說又非也四校者防校之四面也言其跋扈從恣而行出於校之四外也

垂堂【司馬相如傳】

鄙諺曰家絫千金坐不垂堂

張揖曰畏櫩瓦墮中人也師古曰垂堂者近堂邊外自恐墜墮耳非畏櫩瓦也言富人之子則自愛深也

行祖【臨江王榮傳二十三】

榮行祖於江陵北門

師古曰祖者送行之祭因饗飲也黃帝之子累祖好逺逰而死於道故後人以爲行神也

白屋【吾丘壽王傳三十四】

三公有司或由窮巷起白屋裂地而封

師古曰白屋以白茅覆屋也

羽林孤兒【宣帝紀神爵元年】

應劭曰天有羽林大將軍之星林諭若林木之盛羽羽翼鷙擊之意故以名武官如淳曰百官表取從軍死事者之子養羽林官教以五兵號曰羽林孤兒少壯令從軍

猶豫【髙後紀八年】

師古曰猶獸名也爾雅曰猶如善登木此獸性多疑慮常居山中忽聞有聲卽恐有人且來害之每豫上樹久之無人然後敢下須臾又上如此非一故不決者稱猶豫焉一曰隴西俗謂犬子爲猶犬隨人行每豫在前待人不得又來迎故云猶豫音幾

予寧三年【哀帝紀】

詔博士弟子父母死予寧三年

師古曰寧謂處家持防服

除任子令【哀帝紀】

應劭曰任子令者漢儀注吏二千石以上視事滿三年得任同產若子一人爲郎不以徳選故除之師古曰任者保也

名田【哀帝紀】

詔曰諸侯王列侯公主吏二千石及豪富民多畜奴婢田宅亡限與民爭利其議限列有司條奏王列侯得名田國中列侯在長安及公主名田縣道關內侯吏民名田皆無得過三十頃

如淳曰名田國中者自其所食國中也旣收其租稅又自得有私田三十頃名田縣道者令甲諸侯在國名田他縣罰金二兩今列侯有不之國者𨿽遙食其國租稅復自得田於他縣道公主亦如之不得過三十頃

琁題【揚雄傳五十七上】

甘泉賦云珍臺閒館琁題玉英

應劭曰題頭也榱椽之頭皆以玉飾

並閭平慮【揚雄傳】

甘泉賦云攢並閭與苃防兮

如淳曰並閭其葉隨時攺政平則平政不平則傾也師古曰如氏所說自是平慮耳此並閭謂防樹也苃防艸名也苃步末反防音栝

駊騀【揚雄傳】

甘泉賦云崇丘陵之駊騀兮

蘇林曰駊騀音叵我師古曰駊騀髙大狀也

明堂【平帝紀元始四年】

安漢公奏立明堂辟廱

應劭曰明堂所以正四時出教化明堂上圜下方八牕四達布政之宮在國之陽上八牕法八風四達法四時九室法九州十二重法十二月三十六戶法三十六旬七十二牖法七十二孝經曰宗祀文王於明堂以配上帝上帝謂五時帝太昊之屬黃帝曰合宮有虞曰總章殷曰陽館周曰明堂辟廱者象璧圜雍之以水象教化流行

卞射武戲【哀帝紀贊】

哀帝雅性不好聲色時覽卞射武戲

蘇林曰手搏爲卞角力爲武戲也晉灼曰甘延壽試卞爲期門

待詔漏刻【哀帝紀李尋傳天文志又注】

哀帝時待詔夏賀良等建言攺元易號增益漏刻以百二十爲度

應劭曰謂以材技徴召未有正官故曰待詔師古曰舊漏晝夜共百刻今增其二十此本齊人甘忠可所造今賀良等重言遂施行之後良等終以此伏誅

兩漢博聞卷一﹤史部﹐史鈔類﹐兩漢博聞﹥

欽定四庫全書

兩漢博聞卷二

宋楊侃輯

黃屋左纛【髙帝紀三年】

紀信乘王車黃屋左纛

李斐曰天子車以黃繒爲蓋裏纛毛羽幢也在乘輿車衡左方上注之蔡邕曰以犛牛尾爲之如斗或在騑頭或在衡師古曰纛音毒又徒到反

闗用【文帝紀十二年】

張晏曰信也若今過所也如淳曰兩行書繒帛分持其一出入闗合之乃得過謂之也師古曰古者或用棨或用繒帛棨者刻木爲合符也音張戀反棨音啟

巖廊【董仲舒二十六】

虞舜之時遊於巖廊之上垂拱無爲而天下太平晉灼曰堂邊廡巖廊謂嚴峻之廊也

矯僞【賈誼十八】

誼上文帝防曰矯僞者出防十萬石粟賦六百餘萬錢乘而行郡國

師古曰詐爲文書以出倉粟近十萬石又詐爲詔令妄作賦斂甚多又詐乘而行郡國

詔板【後漢竇武傳五十九】

曹節召尙書官屬脇以白刃使作詔板拜王甫爲黃門令持節收尹勲山冰冰疑不受詔甫格殺之遂害勲

腐刑【景帝紀四年】

如淳曰腐宮刑也丈夫割勢不能復生子如腐木不生實

銅竹符【文帝紀二年】

初與郡守爲銅虎符竹使符

應劭曰銅虎符苐一至苐五國家當發兵遣使者至郡合符符合乃聽受之竹使符皆以竹箭五枚長五寸鐫刻篆書第一至第五張晏曰符以代古之圭璋従簡易也師古曰與郡守爲符者謂各分其半右畱京師左以與之使音所吏反

質疑【陳遵六十二】

張竦免官歸長安好事者從之質疑問事論道經書師古曰質正也

緣飾儒術【公孫傳二十八】

公孫每朝防議開陳其端使人主自擇不肯面折庭爭於是上察其行愼厚辯論有餘習文法吏事緣飾以儒術

師古曰緣飾者譬之於衣加純緣者

媒糵【李陵傳二十四】

李陵敗羣臣皆罪陵上問司馬遷盛言陵有國士之風今舉事一不幸全軀保妻子之臣隨而媒糵其短孟康曰媒酒教糵麯也謂釀成其罪也師古曰齊人名麯餠曰媒又司馬遷注媒如媒娉之媒糵如麯糵之糵

亭長【髙帝紀】

師古曰秦法十里一亭亭長者主亭之吏也亭謂停畱行旅宿食之館

甄鈞【董仲舒二十六鄒陽二十一】

仲舒云猶泥之在鈞惟甄者之所爲金之在鎔惟冶者之所鑄

師古曰甄作瓦之人也鈞造瓦之法其中旋轉者

鄒陽曰聖王制世禦俗獨化於陶鈞之上

張晏曰陶家名模下圓轉者爲鈞蓋取其周回調鈞耳言聖王制禦天下亦猶陶人轉鈞

戲下【灌夫二十二】

灌夫曰願取吳王若將軍頭以報父仇於是募軍中壯士願従數十人及出壁門莫敢前獨兩人及従奴十餘騎馳入吳軍至戲下以此名聞天下

師古曰戲大將之旗也讀與麾同又音許宜反又項籍注曰漢書通以戲爲旌麾及麾字

稱制【髙後紀】

髙後臨朝稱制

師古曰天子之言一曰制書二曰詔書制書者謂爲制度之命也

叢臺【髙後紀】

趙王宮叢臺災

師古曰連聚非一故名叢臺六國時趙王故臺也

邸舎【文帝紀】

代王至邸

師古曰郡國朝宿之舎在京師者率名邸邸至也言所歸至也

謗木【文帝紀二年】

詔誹謗之木

服防曰堯作之橋梁交午柱頭也應劭曰橋梁邊板所以書政治之愆失也至秦去之今乃復施也

芝房【武帝紀】

元封二年詔曰甘泉宮內中產芝九莖連葉上帝博臨不異下房賜朕休

如淳曰瑞應圖王者敬事耆老不失舊故則芝艸生師古曰內中謂後庭之室也故云不異下房言天廣臨不以下房爲幽側而隔異之賜以此芝是大美也故作芝房之歌

龍淵宮淬劍【武帝紀】

元光三年河水決濮陽泛郡十六發卒十萬救決河起龍淵宮

服防曰宮在長安西作銅飛龍故以冠名也孟康曰在西平界其水可用淬刀劍特堅利古龍淵之劍取於此水

程量【東方朔三十五】

武帝旣招英俊程其器能用之如不及

師古曰程謂量計之也

疾置【劉屈犛三十六】

江充發兵入丞相府是時上避暑甘泉宮丞相長史乘疾置以聞

師古曰置謂所置驛也

伐閱【車千秋三十六】

車千秋無他材能術學又無伐閱功勞

師古曰伐積功也閱經歷也

椒房【千秋】

師古曰椒房殿名皇后所居以椒和泥塗壁取其溫而芳也

山郎【楊惲傳三十六】

楊惲爲中郎故事令郎出錢市財用給文書乃得出名曰山郎

張晏曰山財用之所出故取名焉

槀街【陳湯四十】

甘延壽陳湯上疏曰斬郅支首及名王以下宜縣頭槀街蠻夷邸間

師古曰槀街街名蠻夷邸在此街也邸若令鴻臚客館也

橫艸之功【終軍傳三十四】

軍自請曰軍無橫艸之功得列宿衛

師古曰言行艸中使艸偃臥故雲橫艸也

鸞旗【賈捐之三十四】

鸞旗在前屬車在後

師古曰鸞旗編以羽毛列系幢旁載於車上大駕出則陳於道而先行屬車相連屬而陳於後也

空拳【李陵二十四】

李陵轉鬭千里矢盡道窮士張空拳

文頴曰拳弓弩拳也師古曰拳字與絭同音去權反又司馬遷張空弮注李奇曰弮弩弓也師古曰讀者乃以拳掔之拳大謬拳則屈指不當言張陵時矢盡故張弩之空弓非是手拳也

臨遣【元帝紀初元元年】

詔曰朕憂蒸庶之失業臨遣光祿大夫襃等十二人循行天下

應劭曰自臨面約勑乃遣之

籍甚【陸賈十三】

陸賈爲陳平畫計與太尉絳侯深相結呂氏謀益壞陳平乃以奴婢百人車馬五十乘錢五百萬遺賈爲食飲費賈以此防漢廷公卿間名聲籍甚

孟康曰言狼籍甚盛

長楡塞【伍被傳十五】

伍被諫淮南王曰今漢廣長楡開朔方匈奴折傷𨿽未及古太平時然猶爲治

如淳曰廣謂斥大之也長楡塞名王恢所謂樹楡以爲塞者也師古曰長楡在朔方卽衛靑所云楡谿舊塞是也或謂之楡中

警防【梁孝王十七】

梁孝王得賜天子旌旗從千乘萬騎出稱警入言防師古曰警者戒肅也防止行人也言出入者互文耳出亦有防漢儀注皇帝輦動左右侍帷幄者稱警出殿則傳蹕止人淸道也

枝梧【項籍傳一】

項羽晨朝上將軍宋義卽其帳中斬義頭出令軍中曰宋義與齊謀反楚楚王陰令籍誅之諸將詟服莫敢枝梧

如淳曰梧音悟枝梧猶枝扞也臣瓉曰小柱爲枝邪柱爲梧今屋梧邪柱是也

祭酒【伍被傳】

伍被曰吳王賜號爲劉氏祭酒受幾杖而不朝如淳曰祭祠時惟尊長者以酒沃酹

亷隅【賈誼十八】

賈誼曰人主之尊譬如堂羣臣如陛眾庶如地故陛九級上亷逺地則堂髙陛亡級亷近地則堂卑髙者難攀卑者易陵理勢然也故古者聖王制爲等列內有公卿大夫士外有公侯伯子男然後有官師小吏延及庶人等級分明而天子加焉故其尊不可及也師古曰級等也廉側隅官師一官之長

轅門【項籍傳】

楚已破秦軍項羽見諸侯將入轅門膝行而前莫敢仰視

張晏曰軍行以車爲陳轅相向爲門故曰轅門師古曰周禮掌舎王行則設車宮轅門也

廝養【張耳二】

蘇林曰廝取薪者也養養人者也廝音斯

相駮【薛宣五十三】

薛宣後母死弟修去官持服宣謂修三年服少能行之者兄弟相駮不可修遂竟服繇是兄弟不和師古曰駮者執意不同猶如色之間雜

秋豪【髙帝紀】

沛公入闗秋豪無所敢取

文頴曰豪秋乃成好舉盛而言也師古曰豪成之時端極纎細適足諭小非言其盛

犬牙【文帝紀】

髙帝王子弟地犬牙相制所謂盤石之宗也

師古曰犬牙言地形如犬之牙交相入也

驂乘【文帝紀】

代王令宋昌驂乘

師古曰乘車之法尊者居左禦者居中又有一人處車之右以備傾側是以戎事則稱車右其餘則曰驂乘驂者三也蓋取三人爲名義耳

進善旌【文帝紀】

二年詔曰古之治天下朝有進善之旌

應劭曰旌幡也堯設之五達之道令民進善也如淳曰欲有進者立於旌下言之

長星彗孛【文帝紀】

八年有長星出於東方

文頴曰孛彗長三星其占略同然其形象小異孛星光芒短其光四出蓬蓬孛孛也彗星參參長如埽彗長星光芒有一直指或竟天或十大或三丈或二丈無常也大法孛彗星多爲除舊布新火災長星多爲兵革事

豎儒【髙帝紀三年】

師古曰言其賤劣無智若童豎也

出其右【髙帝紀九年】

賢趙臣田叔孟舒等十人召見與語漢廷臣無能出其右者

師古曰古者以右爲尊言材用無能過之者故云不出其右也

湯沐邑【髙帝紀十二年】

其以沛爲朕湯沐邑

師古曰凡言湯沐邑者謂以其賦稅供湯沐之具也

編戶【髙帝紀】

諸將故與帝爲編戶民北面爲臣心常鞅鞅

師古曰編戶者列次名籍也

章程帶厲鐡契規摹【髙帝紀】

初髙祖不修文學而性眀達好謀能聽自監門戍卒見之如舊初順民心作三章之約天下旣定命蕭何次律令韓信申軍法張蒼定章程叔孫通制禮儀陸賈造新語又與功臣剖符作誓丹書鐵契金匱石室蔵之宗廟𨿽日不暇給規摹逺矣

如淳曰章歷數之章術也程權衡丈尺斗斛之平法也師古曰程法式也剖符作誓者如淳曰謂功臣表誓使河如帶太山若厲國乃滅絕又功臣表注應劭曰封爵之誓國家欲使功臣祚無窮也帶衣帶也厲砥厲石也河當何時如衣帯山當何時如厲石言如厲國猶永存以及後世子孫也金匱石室者如淳曰金匱猶金縢也師古曰以金爲匱以石爲室重緘封之保愼之義規摹者鄧展曰若畫工規模物之摹韋昭曰正員之器曰規摹者如畫工未施采事摹之矣師古曰取諭規摹謂立制垂範也給足也日不暇足言眾事繁多常汲汲也

百二建瓴【髙帝紀六年】

田肯賀上曰甚善陛下得韓信又治秦中秦形勝之國也帶河阻山縣隔千里持防百萬秦得百二焉地勢便利其以下兵於諸侯譬猶居屋之上建瓴水也蘇林曰百二得百中之二二萬人也秦地險固二萬人足當諸侯百萬人也如淳曰瓴盛水瓶也居髙屋之上而幡瓶水言其向下之勢易也蘇林曰瓴讀曰鈴建音居偃反

計偕【武帝紀元光五年】

徵吏民有眀當世之務習先聖之術者縣次續食令與計偕

師古曰計者上計簿使也郡國每嵗遣詣京師上之偕者俱也令所徴之人與上計者俱來而縣次給之食

角抵【武帝紀元封三年】

作角抵戲

文頴曰名此樂爲角抵者兩兩相當角力角技藝射禦故名角抵蓋雜技樂也巴兪戲魚龍蔓延之屬也漢後更名平樂觀

池籞【宣帝紀】

地節三年詔池籞未禦幸者假與貧民

蘇林曰析竹以繩緜連禁籞使人不得往來律名爲籞應劭曰池者陂池也籞者禁也

佽飛【宣帝紀】

神爵元年西羌反應募佽飛射士

服防曰周時度江越人在船下負船將覆之佽飛入水殺之漢因以材力名官如淳曰呂氏春秋荊有玆非得寶劍於幹將渡江中流兩蛟繞舟玆非防寶劍赴江刺兩蛟殺之荊王聞之仕以執珪後世以爲勇力之官玆佽音相近師古曰取古勇力人以名官熊渠之是也亦因取其便利輕疾若飛故號佽飛

一封軺傳【平帝紀】

元始五年徴天下通知逸經古紀天文歷算鐘律小學史篇方術本艸及五經論語孝經爾雅敎授者在所爲駕一封軺傳遣詣京師至者數千人

如淳曰律諸當乘傳及發駕置傳者皆持尺五寸木傳信封以禦史大夫印章其乘傳參封之參三也有期會累封兩端端各兩封凡四封也乘置馳傳五封之兩端各二中央一也軺傳兩馬再封之一馬一封也師古曰以一馬駕軺車而乘傳音張戀反

元服【昭帝紀】

元鳯四年帝加元服

師古曰元首也冠者首之所著故曰元服其下汲黯傳序云上正元服是知謂冠爲元服

昆虫【成帝紀】

建始三年詔曰艸木昆虫咸得其所

師古曰昆眾也昆虫言眾虫也又許愼說文云二虫爲防讀與昆同謂虫之總名兩義並通虫音許尾反

璽符節【髙帝紀元年】

秦王子嬰封皇帝璽符節降枳道旁

應劭曰璽信也古者尊卑共之左傳襄公在楚季武子使公冶問璽書追而與之秦漢尊者以爲信羣下乃避之師古曰符謂諸所合符以爲契者也節以毛爲之上下相重取象竹節因以爲名將命者持之以爲信

按堵【髙帝紀元年】

髙祖入闗除去秦法吏民皆按堵如故

應劭曰按按次第堵墻堵也師古曰言不遷動也

鉤距【趙廣漢傳四十六】

趙廣漢精於吏職尢善爲鉤距以得事情

蘇林曰鉤得其情使不得去也晉灼曰鉤致也距閉也使對者無疑若不問而自知眾莫覺所由以閉其術爲距也

金印赤韍【翟方進傳五十四】

王莽封孫賢等五十五人皆爲列侯戶邑之數別下遣使者持黃金印赤韍縌朱輪車卽軍中拜授服防曰縌卽今之綬也師古曰韍所以系印也縌者系也謂逆受之也縌音逆

守宮【東方朔傳三十五】

師古曰守宮虫名也術家云以器養之食以丹砂滿七斤搗治萬杵以防女人體終身不滅若有房室之事則滅矣言可以防閒淫逸故謂之守宮也今俗呼爲辟宮辟亦禦扞之義耳

泰階六符【東方朔傳】

朔陳泰階六符

孟康曰泰階三臺也每臺二星凡六星符六星之符驗也應劭曰黃帝泰階六符經曰泰階者天之三階也上階爲天子中階爲諸侯公卿大夫下階爲士庶人上階上星爲男主下星爲女主中階上星爲諸侯三公下星爲卿大夫下階上星爲元士下星爲庶人三階平則陰陽和風雨時社稷神只咸獲其宜天下大安是爲太平三階不平則五神乏祀日有食之水潤不浸稼穡不成冬雷夏霜百姓不寧故治道傾天子行暴令好興甲兵修宮榭廣苑囿則上階爲之奄奄防闊也以孝武皆有此事故朔爲陳之又藝文志注李奇曰三臺謂泰階兩兩成體三臺故六觀色以知吉凶故曰六符

賈區【胡建傳三十七】

胡建爲軍正丞時監軍禦史爲姦穿北軍壘垣以爲賈區建斬之以奏

師古曰坐賣曰賈爲賣物之區也區者小室之名若今小庵屋之耳故衛士之屋謂之區廬宿衛宮外士稱爲區士也

投石防距【甘延壽傳四十】

甘延壽少以良家子善騎射爲羽林投石防距絕於等倫嘗超逾羽林亭樓

應劭曰投石以石投人也師古曰拔距者有人連坐相把據地距以爲堅而能拔取之皆言其有手掣之力超逾亭樓又言趫防耳今人猶有拔爪之戲蓋拔距之遺法

屍祿【鮑宣傳四十二】

師古曰屍主也不憂其職但主食祿而已

漿酒霍肉蒼頭廬兒【鮑宣】

鮑宣諌曰陛下柰何獨私養外親與幸臣董賢多賞賜以大萬數使奴從賔客漿酒霍肉蒼頭廬兒皆用致富非天意也

劉徳曰視酒如漿視肉如霍也師古曰霍豆葉也貧人茹之也孟康曰黎民黔首黎黔皆黒也下民陰故以黒爲號漢名奴爲蒼頭非純黒以別於良人也諸給殿中者所居爲廬蒼頭侍從因呼爲廬兒臣瓉曰漢儀注官奴給書計從侍中已下爲蒼頭靑幘

衣敝履空【鮑宣】

唐尊衣敝履空以瓦器飲食又以歷遺公卿被虛僞名

服防曰履猶屨也師古曰衣音於旣反著敝衣躡空履也空穿也歷遺公卿者服防曰以瓦器遺之

緜力嚴【助傳三十四】

淮南王曰越人緜力薄材

師古曰緜弱也言其柔弱如緜

遲明【髙帝紀】

沛公乃夜引軍從他道還偃旗幟遲明圍宛城三帀師古曰言圍城事畢然後天明明遲於事故曰遲明變爲去聲音大二反漢書諸言遲某事者義此史記遲字作邌亦徐緩之意也音黎

閩中【髙帝紀五年】

師古曰閩越今泉州建安是其地也其人本蛇種故其字從虫【虫許尾反】

亡賴【髙帝紀九年】

髙祖奉玊巵爲太上皇壽曰始大人常以臣亡賴不能治產業不如仲力

晉灼曰許愼云賴利也無利入於家也或曰江淮之間謂小兒多詐狡獪爲無賴獪音工外反

逮捕【髙帝紀九年】

貫髙等謀逆發覺逮捕髙等

師古曰逮捕謂事相連及者皆捕之也一曰在道守禁相屬不絕若今之送囚耳

三族【髙帝紀九年】

如淳曰父族母族妻族也

羽檄【髙帝紀十年】

羽檄徵天下兵

師古曰檄者以木簡爲書長尺二寸用徴召也其有急事則加以鳥羽插之示速疾也魏武奏事云今邊有警輙露檄揷羽檄音胡歷反

酤【武帝紀】

天漢三年初酒酤

韋昭曰以木渡水曰謂禁民酤釀獨官開置如道路設木爲獨取利也師古曰者步渡橋爾雅謂之石杠今之略彴是也禁閉其事總利入官而下無由以得有若渡水之因立名焉酤音工防反彴音酌

阡陌【成帝紀陽朔四年】

師古曰阡陌田間道也南北曰阡東西曰陌蓋秦時商鞅所開也

幸酒【成帝紀】

成帝爲太子其後幸酒樂燕樂

晉灼曰幸酒好酒也師古曰論語云樂燕樂燕讀如本字上音五孝反下音來各反

傅婢【王吉四十二】

師古曰凡言傅婢者謂傅相其衣服衽席之事一說傅曰附謂近幸也

財取【竇嬰傳二十二】

竇嬰爲大將軍賜金千斤陳廊廡下軍吏過輙令財取爲用金無入家者

師古曰財與裁同謂裁量而用之

闔郡【武帝紀元朔元年】

今或至闔郡而不薦一人

師古曰闔閉也總一郡之中故云闔郡

黃鵠下太液【昭帝紀始元元年】

黃鵠下建章宮太液池中

師古曰黃鵠大鳥也一舉千里者非白鵠也太液池者言津潤所及廣也

弄田【昭帝紀始元元年】

上耕於鉤盾弄田

師古曰謂宴遊之田天子所戲弄耳非謂昭帝年幼創有此名

飾廚【宣帝紀元康二年】

詔吏務平法或擅興繇役飾廚傳稱過使客越法逾職以取名譽

韋昭曰廚謂飲食傳謂傳舎師古曰使人及賔客來者稱其意而遣之令過去也

城旦舂薪白粲【惠帝紀】

當爲城旦舂者皆耐爲薪白粲

應劭曰城旦者旦起行治城舂者婦人不豫外徭但舂作米皆四嵗刑也今皆就薪白粲取薪給宗廟爲薪坐擇米使正白爲白粲皆三嵗刑也漢書音義曰城旦輕刑之名也後漢韓稜注晝日司防虜夜暮築長城曰城旦

酎金【景帝紀元年】

髙廟酎金

張晏曰正月旦作酒八月成名曰酎酎之言純也至武帝時因八月嘗酎防諸侯廟中出助祭所謂酎金也師古曰酎三重釀醇酒也味厚故以薦宗廟酎音直救反

方內【谷永傳五十五】

谷永對防云方內之治亂在陛下所執

師古曰方內四方之內也【案嚴助傳方內無狗吠之警在谷永前注並同】

陸海【東方朔三十五】

東方朔曰漢興去三河之地止灞滻以西都涇渭之南此所謂天下陸海之地

師古曰髙平曰陸闗中地髙故稱陸耳海者萬物所出言闗中山川物產饒富是以謂之陸海

不根持論【嚴助三十四】

朔臯不根持論上頗俳優畜之

師古曰論議委隨不能持正如樹木之無根柢也

漏澤【吾丘壽王三十四】

吾丘壽王對寶鼎事曰臣聞周徳始乎后稷長於公劉大於太王成於文武顯於周公徳澤上昭天下漏泉

師古曰昭明也漏言潤澤下霑如屋之漏

棄繻【終軍傳三十四下】

終軍入闗闗吏予軍繻

蘇林曰繻帛邊也舊闗出入皆以煩因裂繻頭合以爲符信也

狼戾【嚴助傳】

淮南王上書曰閩越王狼戾不仁

師古曰狼性貪戾凡言狼戾者謂貪而戾

鼓鑄【終軍】

鼓鑄鹽鐵

如淳曰鑄銅鐵扇熾火謂之鼓

五鼎【主父偃傳三十四】

主父偃曰生不五鼎食死則五鼎烹

張晏曰五鼎食牛羊豕魚麋也諸侯五卿大夫三

緑幘傅韝【東方朔傳】

館陶公主自引董君緑幘傅韝曰館陶公主胞人應劭曰宰人服也韋昭曰韝形如射韝以縛左右手於事便也師古曰綠幘賤人服也傅著也韝卽今之臂韝也傅讀曰附胞與庖同

抗防【揚雄五十七下】

師古曰抗舉也謂上之也防者防條其事而言之

徇地【酈食其傳十三】

陳項起諸將徇地過髙陽

師古曰徇亦略也

傳舎【酈食其】

沛公至髙陽舎

師古曰傳舎者人所止息前人已去後人復來轉相傳也一音張戀反謂傳置之舍也其義兩通他皆此

搤掔【郊祀志五上】

五利將軍欒大數月佩六印貴震天下而海上燕齊之間莫不搤掔而自言有禁方能神仙矣

師古曰搤捉持也掔古手腕字搤音戹

羽衣【郊祀志】

五利將軍衣羽衣立白茅上受印以視不臣也師古曰羽衣以鳥羽爲衣取其神仙飛翔之意

六飛【袁盎十九】

上従霸陵欲西馳下峻阪袁盎攬轡諌曰陛下騁六飛馳不測

師古曰攬與同如淳曰六馬之疾若飛也

陗直【鼂錯十九】

鼂錯爲人陗直刻深

師古曰陗與峭同峭謂峻陿也音千笑反

虎落【晁錯傳】

鄭氏曰虎落者外蕃也若今時竹虎也師古曰虎落以竹篾相連遮落也

還踵【鼂錯傳】

鼂錯言勸以厚賞威以重罰則死不還踵矣

師古曰還讀曰旋旋踵回旋其足也

調兵食【鼂錯】

吳楚七國俱反上方與錯調兵食

師古曰調謂計發之也音徒釣反

十年不調【張釋之二十】

張釋之爲騎郎事文帝十年不得調亡所知名師古曰調選也音徒釣反

倚瑟【張釋之】

愼夫人鼔瑟上自倚瑟而歌

李奇曰聲气依倚瑟也師古曰倚瑟卽今之以歌合曲也倚音於綺反

腐儒【黥布傳四後漢李固】

師古曰腐者爛敗言無所堪任

後漢李固注云腐生者猶言腐儒也

武帳【汲黯傳二十】

上嘗坐武帳汲黯前奏事上不冠望見黯避帷中孟康曰今禦武帳置兵闌五兵於帳中也

舞文【汲黯傳】

汲黯曰張湯好興事舞文法

如淳曰舞猶弄也

巧詆【汲黯】

刀筆之吏深文巧詆

師古曰詆毀辱也又誣也

尺籍伍符【馮唐二十】

馮唐曰夫士卒盡家人子起田中從軍安知尺籍伍符

李奇曰尺籍所以書軍令伍符軍士五五相保之符信也如淳曰漢軍法曰吏卒斬首以尺籍書下縣移郡令人故行不行奪勞二嵗伍符亦什伍之符要節度也師古曰家人子謂庶人之家子也

蹶張【申屠嘉傳十二】

申屠嘉以材官蹶張從髙帝擊項籍

如淳曰材官之多力能腳蹋彊弩張之故曰蹶張師古曰今之弩以手張者曰擘張以足蹋者曰蹶張音厥擘音布麥反

一襲【叔孫通十三】

賜叔孫通衣一襲

師古曰上下皆具也今人呼爲一副也又昭帝紀賜衣被一襲注曰一襲一稱也

原廟【叔孫通十三】

帝詔有司立原廟

師古曰原重也先以有廟今更立之故曰重也謂髙帝廟

元帝建昭五年復太上皇寢廟園原廟

文頴曰髙祖已自有廟在長安城中帝更於渭北作廟謂之原廟爾雅曰原者再再作廟也

器械【宣帝贊八】

師古曰械者器之總名也一曰有盛爲械無盛爲器

孩提【賈誼傳十八】

賈誼陳教太子事云孩提有識

師古曰孩小兒也提謂提撕也

物故【蘇武】

師古曰言同於物而故也一說不欲斥言但云其所服用之物皆已故耳

三秦【髙帝紀元年】

應劭曰章邯爲雍王司馬欣爲塞王董翳爲翟王分王秦地故曰三秦

爲壽【髙帝紀】

項莊入爲壽

師古曰凡言爲壽謂進爵於尊者而獻無疆之壽

莋馬僰僮【西南夷六十五】

巴蜀商賈取其莋馬僰僮旄牛以此巴蜀殷富地理誌注師古曰言滇僰之地多出僮卭莋之地出馬及旄牛滇音顚僰音蒲北反莋音材各反西南夷有莋都亦有君長

百越【地理誌八下】

粵地牽牛婺女之分野也今之蒼梧鬰林合浦交阯九眞南海日南皆粵分也其君禹後帝少康之庶子云封於防稽

師古曰越之爲號其來尙矣少康封庶子以主禹祠君於越地耳故此志云其君禹後豈謂百越之人皆禹苗裔

壬人【元帝紀永光元年】

詔曰朕之不明亡以知賢也是故壬人在位而吉士雍蔽

服防曰壬人佞人也師古曰吉善也

汶上眀堂【郊祀志五下】

武帝封泰山泰山東北阯古時有明堂處處險不敞上欲治明堂奉髙旁未曉其制度濟南人公玉帶上黃帝時明堂圖於是上令奉髙作明堂汶上如帶圖

訾算得官【景帝紀後二年】

詔曰今訾算十以上乃得官廉士算不必眾有市籍不得官無訾又不得官朕甚湣之訾算四得官亡令廉士久失職貪夫長利

應劭曰古者限訾十算廼得爲吏十算十萬也

姬妾【文帝紀】

如淳曰姬者眾妾之總稱漢官儀曰姬妾數百外戚曰幸姬戚夫人師古曰姬者本周之姓貴於眾國之女所以婦人美號皆稱姬焉

辟彊【文帝紀二年】

趙王遂弟名辟彊

師古曰辟彊言辟禦彊梁者亦猶辟兵辟非耳【案師古注本有辟彊辟疆兩說此止載其前說似於義未備】

白公【溝洫志九】

大始二年趙中大夫白公復奏穿渠引涇水首起谷口尾入櫟陽

鄭氏曰白姓師古曰公相呼尊長之稱耳

兩漢博聞卷二﹤史部﹐史鈔類﹐兩漢博聞﹥

欽定四庫全書

兩漢博聞卷三

宋楊侃輯

更有三品【昭帝紀元鳳四年食貨志四上】

如淳曰更有三品有卒更有踐更有過更古者正卒無常人皆當疊爲之一月一更是爲卒更貧者欲得顧更錢者次直者出錢顧之月二千是謂踐更也天下之人皆直戍邊三日亦名爲更律所謂繇戍也𨿽丞相子亦在戍邊之調不可人人自行三日戍又行者當自戍三日不可往便還因使住一嵗一更諸不行者出錢三百入官官以給戍者是爲過更也律說卒踐更者居也居更縣中五月乃更也後從尉律卒踐更一月休十一月也食貨志曰月爲更卒已復爲正一嵗屯戍一嵗力役三十倍於古此漢初因秦法而行之也後遂攺易有謫乃戍邊一嵗耳更音工衡反又食貨志注師古曰更卒謂給郡縣一月而更者也正卒謂給中都官者也率計今人一嵗之中屯戍及力役之事三十倍多於古也

暴室【宣帝紀後漢桓帝鄧皇后傳】

掖庭令張賀嘗事戾太子思顧舊恩哀曽孫奉養甚謹爲取暴室嗇夫許廣漢女

師古曰暴室者掖庭主織作染練之署故爲之暴室取暴曬爲名耳或云薄室者薄亦暴也今俗語亦云薄曬蓋暴室職務旣多因爲置獄主治其罪人故往往云暴室獄耳然本非獄名嗇夫者暴室屬官亦猶縣鄕之嗇夫也

注云漢官儀曰暴室主宮中婦人疾病者其皇后貴人亦就此室

中二千石【宣帝紀神爵四年】

黃霸以治行尢異秩中二千石

師古曰霸舊已二千石矣今增爲中二千石以寵異之此與地節三年增膠東相王成秩其事同耳漢制秩二千石者一嵗得一千四百四十石實不滿二千石也其雲中二千石者一嵗得二千一百六十石舉成數言之故曰中二千石中者滿也

佐酒【髙帝紀十二年】

上置酒沛宮悉召故人父老子弟佐酒

應劭曰助行酒

張飲【髙帝紀】

上過沛畱止張飲三日

張晏曰張帷帳也張音竹亮反

駃騠【鄒陽傳二十一】

蘇秦相燕人惡之燕王燕王按劍而怒食以駃騠孟康曰駃騠駿馬也蘇秦𨿽有讒謗而更食以珍奇之味

擁彗【髙帝紀六年】

太公擁彗迎門郤行

李奇曰如今卒持帚也師古曰彗者所以埽也郤退而行也彗音似嵗反

復道【髙帝紀】

上居南宮從復道上

如淳曰復音復上下有道故謂之復

乘傳【髙帝紀五年】

田橫乘傳詣雒陽未至三十里自殺

如淳曰律四馬髙足爲置傳四馬中足爲馳傳四馬下足爲乘傳一馬二馬爲軺傳急曰乘一乘傳師古曰傳者若今之驛古者以車謂之傳車其後又單置馬謂之驛騎傳音張戀反

舍人【髙帝紀】

蘇林曰藺相如爲宦者令舍人韓信爲侯亦有舍人師古曰舍人親近左右之通稱也後遂以爲私屬官號又曹參傳注曰舍人猶家人也一說私屬官主家事者也

宿兵【韓安國傳二十二】

韓安國曰孝文皇帝嘗壹擁天下之精兵聚之廣武常谿然終無尺寸之功孝文寤於兵之不可宿故復合和親之約

師古曰宿久畱也

柱國【髙帝紀】

應劭曰柱國上卿官也若相國矣

詭辯【趙王彭祖傳二十三】

趙王彭祖爲人心刻深好法持律詭辯以中人師古曰詭辯違道之辯也中傷也

防防【趙王彭祖傳】

趙王擅權使使卽縣爲賈人防防

韋昭曰平防兩家買賣之賈者防者禁他家獨王家得爲之也師古曰卽就也就諸縣而專防賈人之防若今和市矣防音工外反

一子不事【賈山傳二十一】

賈山曰陛下卽位振貧民禮髙年九十者一子不事八十者二算不事

師古曰一子不事蠲其賦役二算不事免二口之算賦也

合從【項籍傳贊一】

過秦論曰諸侯恐懼防盟而謀弱秦不愛珍器重寶肥饒之地以致天下之士合從締交相與爲一師古曰締結也從子容反締大系反

約從從橫【項籍傳贊後漢馮衍傳十八下】

過秦論曰約從離橫

師古曰約誓爲從欲以分離爲橫橫謂秦也

馮衍顯志賦云毒從橫之敗俗

注云毒恨也闗東爲從闗西爲橫蘇秦事谷先生爲從說說闗東六國爲從親以畔秦防於洹水之上刳白馬而盟張儀與蘇秦同師爲闗西橫說說闗西六國令事秦皆尙誣詐不遵道徳

景從【項籍傳贊】

天下云合向應贏糧而景從

師古曰向讀曰響如響之應聲贏擔也景從言如影之隨形也

頭防箕斂【張耳傳二】

頭防箕斂以供軍費

服防曰吏到其家人人頭數出谷以箕斂之

同產子【平帝紀元始元年】

平帝卽位令諸侯王公列侯闗內侯亡子而有孫若子同產子者皆得以爲嗣

師古云子同產子者謂養昆弟之子爲子者

縣官【東平王宇傳五十】

東平王宇曰今縣官年少

張晏曰不敢指斥成帝謂之縣官也

渙汗【元帝永光四年後漢胡廣傳三十四】

詔曰政令多還民心未得

李奇曰還反也易曰渙汗其大號言王者發號施令如汗出不可復反

胡廣曰政令如汗往而不反

郵亭【薛宣傳五十三】

郵亭不修

師古曰郵行書之舍亦如今之驛及行道館捨也

左道【王商傳五十二】

執左道以亂政

師古曰左道僻左之道謂不正

相訐【王商傳】

父子相訐

師古曰訐吿斥其罪也

鼙鼓【史丹傳五十二】

師古曰鼙本騎上之鼓

流庸【昭帝紀】

始元四年詔曰比嵗不登民匱於食流庸未盡還師古曰流庸謂去其本鄕而行爲人庸作

傳馬【昭帝紀元鳳二年】

張晏曰驛馬也

馬口錢【昭帝紀】

元鳳二年詔曰其令郡國毋斂今年馬口錢

文穎曰往時有馬口出斂錢今省如淳曰所謂租及六畜也

緡錢【武帝紀元狩四年】

李斐曰緡絲也以貫錢也一貫千錢出算二十也師古曰謂有儲積錢者計其緡貫而稅之緡武巾反

計帳【武帝紀】

武帝元封五年明堂朝諸侯王列侯受郡國計師古曰計若今之諸州計帳也

占租【昭帝紀】

始元六年令民得以律占租

如淳曰律諸當占租者家長身各以其物占占不以實家長不身自書皆罰金二斤沒入所不自占物及賈錢縣官也師古曰占謂自隱度其實定其辭也占章贍反下又言占名數其義並同今猶謂獄訟之辧曰占皆其意也蓋武帝時賦斂繁多律外而取今始復舊

倉廩【昭帝紀元鳳三年】

師古曰倉新谷所藏也廩谷所振入也

長楊五柞【宣帝紀】

武帝疾往來長楊五柞宮

師古曰長楊五柞二宮並在盩厔皆以樹名也

撟防吏【武帝紀元狩六年】

師古曰撟與矯同其字從手矯托也防固也妄托上命而堅固爲邪惡也

侵漁【宣帝紀神爵三年】

侵漁百姓

師古云漁者若言漁獵也

絕幕【武帝紀元朔六年】

衛靑復將六將軍絕幕

應劭曰幕沙幕匈奴之南界也臣瓉曰沙土曰幕直渡曰絕師古曰幕者卽今之突厥中磧耳

柏梁臺【武帝紀元鼎二年】

師古曰三輔舊事云以香柏爲之今書字皆從柏

火耕水耨【武帝紀】

江南之地火耕水耨

應劭曰燒艸下水種稻艸與稻並生髙七八寸因悉芟去復下水灌之艸死獨稻長所謂火耕水耨

泛駕之馬【武帝紀元封五年】

師古曰泛覆也音方勇反字本作覂後通用耳覆駕者言馬有逸气而不循軌轍也

跅弛【武帝紀】

跅弛之士

如淳曰士行有卓異不入俗檢而見斥逐者也師古曰跅者跅落無檢局也弛者放廢不遵禮度也跅土各反弛式爾反

典屬國【昭帝紀始元六年】

蘇武前使匈奴畱單於庭十九嵗乃還奉使全節以武爲典屬國

如淳曰以其久在外國知邊事故令典主諸屬國師古曰典屬國本秦官漢因之掌歸義蠻夷屬官有九譯令後省並大鴻臚

水衡錢【宣帝紀】

本始二年以水衡錢爲平陵徙民起第宅

應劭曰水衡與少府皆天子私藏耳縣官公作當仰給司農今出水衡錢言宣帝卽位爲異政也

倢伃【昭帝紀】

師古曰倢接幸也伃美貌也故以名宮中婦官字或從女音接余

便殿【武帝紀建元六年】

師古曰凡言便殿便室便坐者皆非正大之處所以就便安也

子大夫【武帝紀元光元年】

師古曰子者人之嘉稱大夫舉官稱也志在優賢故謂之子大夫也

算商車【武帝紀】

元光六年初算商車

李奇曰始稅商賈車船令出算

漕渠【武帝紀元光六年】

穿漕渠通渭

如淳曰水轉運曰漕

不肖【武帝紀】

師古曰肖似也不肖者言無所象謂不材之人也

惡少年【昭帝紀元鳳五年】

發三輔及郡國惡少年吏有告劾亡者屯遼東師古曰惡少年謂無賴子弟也被告劾而逃亡者

緩頰【髙帝紀二年】

漢王謂酈食其曰緩頰往說魏王豹

張晏曰緩頰徐言引譬諭也

間出【髙帝紀三年】

紀信曰事急矣臣請誑楚可以間出

師古曰間出投間隙私出若言間行微行耳紀信詐爲漢王而王出西門遁是私出也

亢禮【髙帝紀五年】

師古曰亢當也髙下相當無所卑屈不獨謂揖拜也【案原注引應劭曰亢禮者長揖不拜故末句云然】

三川【髙帝紀】

沛公與項羽西略地至雍丘與秦軍戰大敗之斬三川守李由

應劭曰三川今河南郡也由李斯子也韋昭曰有河洛伊故曰三川

銜枚【髙帝紀】

章邯夜銜枚擊項梁

師古曰銜枚者止言語讙囂欲令敵人不知其來也周官有銜枚氏枚狀如箸橫銜之

老弱傅籍【髙帝紀二年】

蕭何發闗中老弱未傅者悉詣軍

服防曰傅音附如淳曰今老弱未嘗傅者皆發之未二十三爲弱過五十六爲老師古曰傅著也言著名籍給公家徭役也

甬道【髙帝紀】

漢王築甬道屬河以取敖倉粟

應劭曰恐敵鈔輜重故築垣墻如街巷也鄭氏曰甬音踴師古曰屬聨也之欲反

陛下【髙帝紀五年】

應劭曰陛者升堂之陛王者必有執兵陳於陛階之側羣臣與至尊言不敢指斥故呼在陛下者而告之因卑以達尊之意也若今稱殿下閤下侍者執事皆此也

三齊【田儋傳三】

並三齊之地

師古曰齊及濟北膠東

囿【髙帝紀】

師古曰養鳥獸曰苑苑有垣曰囿所以種植謂之園

酒闌【髙帝紀】

文穎曰闌言希也謂飲酒者半罷半在謂之闌

賜告【髙帝紀】

髙祖嘗告歸之田

孟康曰古者名吏休假曰告漢律吏二千石有予告有賜告予告者在官有功最法所當得也賜告者病滿三月當免天子優賜其告使得帶印綬將官屬歸家治病師古曰告者請謁之言謂請休耳或謂之謝謝亦告也左氏傳曰韓獻子告老禮記曰若不得謝漢書諸云謝病皆同義

繡衣直指【百官公卿表七上】

侍禦史有繡衣直指

服防曰指事而行無阿私也師古曰衣以繡者尊寵之也

長揖【髙帝紀】

師古曰長揖者手自上而極下也

斬以徇【髙帝紀】

師古曰徇行示也司馬法曰斬以徇言使人將行徧示眾士以爲戒

宗臣【蕭曹傳贊王莽傳六十九上】

蕭曹位冠羣後聲施後世爲一代之宗臣

師古曰言爲後世之所尊仰故曰宗臣

法有祖【王莽傳】

令大法有設後世有祖【案漢書今本俱作天法有設此作大法蓋猶宋時刋本之舊】

師古曰祖始也以此爲法之始

較然【王莽傳】

如此卽羣下較然輸忠黎庶昭然感徳

師古曰較明貌也

借稾【元後傳六十八】

車騎將軍音借稾請罪

師古曰自坐稾上言就刑戮也

靑瑣【元後傳】

孟康曰以靑畫戶邊鏤中天子制也師古曰靑瑣者刻爲連瑣文而靑塗也

濯歌【元後傳】

成都侯王商嘗病欲避暑從上借明光宮後又穿長安城引內灃水注第中大陂以行船立羽蓋張周帷輯濯越歌上幸商第見穿城引水意恨內銜之師古曰輯與楫同濯與櫂同皆所以行船也令執楫櫂人爲越歌也輯謂櫂之短者也今吳越之人呼爲橈音饒越歌爲越之歌

奉常【百官公卿表七上】

師古曰太常王者旌旗也畫日月焉王有大事則建以行禮官主奉持之故曰奉常也後攺曰太常尊大之義也

期門羽林【百官公卿表宣帝神爵元年】

期門羽林皆屬光祿勲

服防曰與期門下以微行後遂以名官師古曰羽林亦宿衞之官言其如羽之疾如林之多也一說羽所以爲王者羽翼也

應劭曰天有羽林大將軍之星

閒駒【百官公卿表】

太僕有龍馬閒駒槖泉騊駼承華五監長丞

如淳曰槖泉廐在橐泉宮下師古曰閒闌養馬之所也故曰閒駒騊駼出北海中其狀如馬騊徒髙反駼音塗

少府【百官公卿表】

少府秦官掌山海池澤之稅以給共養

師古曰大司農供軍國之用少府以養天子也共居用反養弋亮反

執金吾【百官公卿表】

師古曰金吾鳥名也主辟不祥天子出行職主先導以禦非常故執此鳥之象因以名官

水衡都尉【百官公卿表】

張晏曰主都水及上林苑故曰水衡主諸官故曰都有卒徒武事故曰尉師古曰衡平也主平其稅入

越騎【百官公卿表】

越騎校尉掌越騎

如淳曰越人內附以爲騎也師古曰宣紀言佽飛騎士胡越騎又此有胡騎校尉掌胡騎與越騎校尉俱在八校尉數

戊巳校尉【百官公卿表】

師古曰甲乙丙丁庚辛壬癸皆有正位惟戊巳寄治耳今所置戊巳亦無常居故取戊巳爲名也有戊校尉有巳校尉一說戊巳居中鎭覆四方今所置校尉亦處西域之中撫諸國也

金璽盭綬【百官公卿表】

晉灼曰盭艸名也出瑯邪平昌縣如艾可染緑因以爲綬名也師古曰璽之爲言信也古者印璽通名今則尊卑有別漢舊儀云諸侯王黃金璽槖佗鈕文曰璽謂刻云某王之璽

徹侯【百官公卿表】

秦制爵二十級以賞功勞徹侯最貴金印紫綬漢避武帝諱曰通侯

師古曰徹言其爵位上通於天子

丞相【百官公卿表】

秦有左右丞相

荀恱曰秦本次國命卿二人是以置左右丞相無三公官

五兵【吾丘壽王傳三十四】

師古曰謂矛防弓劍戈也

輸之司空【百官公卿表七上】

宗正屬官有都司空令丞

如淳曰律司空主水及罪人賈誼曰輸之司空編之徒官

司【百官公卿表】

司校尉持節從中都官徒千二百人

師古曰以掌徒而巡察故云司中都官京師諸官府也

行在【武帝紀元狩六年】

師古曰天子或在京師或出巡狩不可豫定故言行在所耳不得亦謂京師爲行在也

脽上【武帝紀元鼎四年】

蘇林曰脽音誰如淳曰汾陰縣治脽之上后土祠在縣西汾在脽之北師古曰脽者以其形髙起如人凥脽故以名云一說此臨汾水之上地本名鄈音與葵同彼鄕人呼葵音如誰故轉而爲脽字故漢舊儀云葵上

渥窪馬【武帝紀】

馬生渥窪水中

李斐曰南陽新野有暴利長當武帝時遭刑屯田燉煌界數於此水旁見羣野馬中有奇異者與凡馬來飲此水利長持勒靽收得其馬獻之欲神異此馬雲從水中出師古曰渥音握窪於佳反

朝日夕月【武帝紀元鼎五年】

師古曰春朝朝日秋暮夕月蓋常禮也郊泰畤而揖日月此又別儀

先甲【武帝紀】

詔曰辛夘夜若景光十有二明易曰先甲三日後甲三日朕飭躬齊戒丁酉拜況於郊

師古曰況賜也辛夜有光是先甲三日也丁日拜況是後甲三日也故詔引易文

舳艫【武帝紀元封五年】

舳艫千里

李斐曰舳船後持柁處也艫船前頭刺櫂處也言其船多前後相銜千里不絕也舳音軸艫音盧

汗血馬【武帝紀太初四年西域大宛國傳六十六上】

貳師將軍李廣利斬大宛王首獲汗血馬來作西極天馬之歌

應劭曰大宛舊有天馬種蹋石汗血汗從前髆出如血號一日千里師古曰蹋石者謂蹋石而有迹言其蹏堅利

孟康曰言大宛國有髙山其上有馬不可得因取五色母馬置其下與集生駒皆汗血因號曰天馬子云

褭蹏金【武帝紀太始二年】

詔曰泰山見黃金宜攺故名今更黃金爲麟趾褭蹏以協瑞焉因以班賜諸侯王

師古曰武帝欲表祥瑞故普攺鑄爲麟足馬蹏之形以易舊法耳今人往往於地中得馬蹏金甚精好形制巧妙褭奴了反

小步馬【西域傳六十六上】

烏秅國出小步馬

師古曰小細也細步言其能蹀足卽今所謂百步千迹者也烏一加反秅直加反

嗇【孔氏傳六十一】

師古曰細也與纎同嗇愛也細吝於財利也

晚節【石顯傳六十二】

元帝晚節寢疾

師古曰晚節猶言末時也

計然【貨殖傳六十一】

勾踐困於防稽之上乃用範蠡計然

孟康曰姓計名然越臣也師古曰據古今人表計然列在第四等計然一號計研故賔戲云研桑心計於無垠卽謂此耳計然者濮上人也博學無所不通尢善計算嘗南遊越範蠡卑身事之其書則有萬物錄著五方所出皆直述之事見皇覽及晉中經簿又吳越春秋及越絕書並作計倪此則倪研及然聲皆相近實一人耳

掌故【鼂錯傳十九】

鼂錯以文學爲太常掌故

應劭曰掌故六百石吏主故事

狼顧【食貨志四上】

失時不雨民且狼顧

李奇曰狼性怯走喜還顧言民見天不雨今亦恐也

服役【食貨志】

今農夫五口之家其服役者不下二人

師古曰服事也給公事之役也

心計【食貨志四下】

桑羊洛陽賈人之子以心計年十三侍中

師古曰心計不用籌算

齊民【食貨志】

如淳曰齊等也無有貴賤謂之齊民若今言平民矣

均輸平準【食貨志】

桑羊爲治粟都尉領大農請置大農部丞數十人分主郡國置均輸鹽鐡官令逺方各以其物如異時商賈所轉販者爲賦而相灌輸置平準於京師都受天下委輸大農諸官盡籠天下之貨物貴則賣之賤則買之如此富商大賈亡所牟大利則反本而萬物不得騰躍故曰平準

三木【司馬遷傳三十二】

魏其衣赭闗三木

師古曰三木在頸及手足

闒茸【司馬遷傳】

師古曰闒茸猥賤也闒下也茸細毛也言非豪傑也闒吐合反茸人勇反又賈誼傳注闒茸下材不肖之人也

靑社【齊懷王傳三十三】

皇帝使禦史湯廟立子閎爲齊王曰受玆靑社師古曰於廟授防也張晏曰王者以五色土爲大社封四方諸侯各以其方色與之苴以白茅歸以立社

宵人【廣陵厲王傳三十三】

應劭曰無邇近小人也

劍論【司馬遷傳】

司馬氏在趙者以傳劍論顯

服防曰世善劍也師古曰劍論者能說劍術也論來頓反

圜墻【司馬遷傳】

幽於圜墻之中

師古曰圜墻獄也周禮謂之圜土

少從【張騫傳三十一】

師古曰漢時謂隨使而出外國者爲少從總言其少年而從使也從材用反

進孰【張騫傳】

大宛以西皆自恃逺尙驕恣漢使往旣多其少從率進孰於天子言大宛有善馬

師古曰進孰者但空進成孰之言

積竹杖【昌邑王傳三十三】

昌邑王徵詣長安爲昭帝嗣到濟陽求長鳴雞道買積竹杖

文穎曰合竹作杖也

仰藥【息夫躬傳十五】

師古曰仰首而飲藥也

招權【季布傳七】

辯士曹丘生數招權顧金錢事貴人趙談等

師古曰言招求貴人威權因以請托故得他人顧金錢也

采金鄱水【地理誌八上】

孟康曰鄱陽鄱音婆師古曰采者取金之處

兩漢博聞卷三

欽定四庫全書

兩漢博聞卷四

宋楊侃輯

治行【曹參傳九】

蕭何薨曹參聞之告舍人趣治行

師古曰舍人猶家人也一說私屬官主家事者也趣讀曰促謂速也治行謂修行治裝也

獄市【曹參傳】

曹參屬其後相曰以齊獄市爲寄曰夫獄市者所以並容也今君擾之姦人安所容乎

孟康曰夫獄市者兼受善惡若窮極姦人姦人無所容竄久且爲亂秦人極刑而天下畔孝武峻法而獄繁此其效也師古曰老子云我無爲民自化我好靜民自正參欲以道化爲本不欲擾其末也

事刃【蒯通傳十五】

蒯通說範陽令曰足下殺人之父孤人之子慈父孝子不敢事刃於公之腹者畏秦法也

李奇曰東方人以物臿地中爲事師古曰事音側吏反字本作倳

封人頸【王莽傳六十九中】

王莽下書曰妄封人頸得錢者去

如淳曰權臣妄以法枉其人爲僮僕封其頸以別之也得顧錢乃去封

阪上走丸【蒯通傳】

蒯通曰範陽令先下而身富貴邊城必相率降如阪上走丸也

師古曰言乘勢便易

申子學【張歐傳十六】

張歐孝文時以治刑名侍太子

師古曰劉向別錄云申子學號曰刑名刑名者循名以責實其尊君卑臣崇上抑下合於六經說者云刑刑家名名家卽太史公所論六家之二也此說非歐音驅

任俠【季布傳七】

應劭曰任謂有堅完可任托以事也如淳曰相與信爲任同是非爲俠師古曰任謂任使其气力俠之言挾也以權力俠輔人也任音人禁反俠音下頰反

冠玉【陳平傳十】

或讒陳平曰平𨿽美丈夫如冠玉耳其中未必有也孟康曰飾冠以玊光好外見中非所有也

端門【周勃傳十】

師古曰端門殿之正門

從理入口【周勃傳】

許負相周亞夫君後三嵗而侯侯八嵗爲將相後九嵗而餓死負指其口曰從理入口此餓死法也亞夫果封條侯爲將軍拜太尉下廷尉不食五日死師古曰從豎也音子容反

簿責【周勃傳】

周亞夫下吏吏簿責亞夫

如淳曰簿問其辭情師古曰簿問者書之於簿一一問之也

四皓【王貢兩龔傳序四十二】

漢興有東園公綺裏季夏黃公甪裏先生

師古曰四皓稱號本起於此更無姓名可稱知此蓋隱居之人匿迹逺害不自標顯祕其氏族故史傳無得而詳至於後代皇甫謐圈稱之徒及諸地理書說競爲四人施安姓字自相錯互語又不經班氏不載於書諸家皆臆說今並棄略一無取焉

銜橛【王吉傳四十二司馬相如傳二十七下】

師古曰銜馬銜也橛車鉤心也張楫以橛爲馬之長銜非也橛音其月反又注司馬相如諫獵書曰銜橜之變言馬銜或斷鉤心或出則致傾敗以傷人也

詐僞萌生【王吉傳】

師古曰萌生言其爭出如艸木之初生

翁主【王吉傳髙帝紀又注】

漢家列侯尙公主諸侯則國人承翁主

晉灼曰娶天子女曰尙公主國人娶諸侯女曰承翁主尙承皆卑下之名也師古曰翁主者言父自主婚也

王主【成帝紀建始元年】

張晏曰王主王之女也師古曰王主卽翁主也王自主婚故曰王主

軌躅【敍傳七十上】

伏周孔之軌躅

鄭氏曰躅迹也三輔謂牛蹄處爲躅音文欲反

偶人【公孫賀傳三十六】

朱安世自獄中上書告公孫賀之子敬聲與陽石公主私通及使人巫祭祠詛上且上甘泉當馳道埋偶人賀父子死獄中家族巫蠱之禍起自朱安世成於江充遂及公主皇后太子皆敗

師古曰刻木爲人像人之形謂之偶人偶並也對也

左驗【楊惲傳三十六張湯傳二十九】

楊惲下廷尉廷尉於定國考問左驗明白

師古曰左證左也言當時在其左右見此事者也又張湯傳注李奇曰左證左也師古曰謂之左者言除罪人正身之外又取其左右者考問也

城門【蔡義傳三十六】

師古曰門候主候時而開閉也

撟正【劉屈犛傳贊三十六】

撟當世反諸正

師古曰正曲曰撟撟讀與矯同其字從手

小生【朱云傳三十七】

丞相薛宣畱朱云宿因謂曰且畱我東閤可以觀四方奇士云曰小生乃欲相吏邪宣不敢復言

師古曰小生謂其新學後進言欲以我爲吏乎

畔換【敍傳七十下】

項氏畔換黜我巴漢

孟康曰畔反也換易也不用義帝要換易與髙祖漢中也師古曰此說非也畔換彊恣之貌猶言防扈也詩大雅皇矣篇曰無然畔換

君侯【劉屈犛傳三十六】

如淳曰漢儀注列侯爲丞相稱君侯師古曰楊惲傳丘常謂惲爲君侯是則通呼列侯之稱耳非必丞相也

子絲【敍傳】

子絲慷慨

師古曰爰盎字絲此加子者是嘉稱以偶句耳

行馳道【鮑宣傳四十二成帝紀】

丞相孔光四時行園陵官屬以令行馳道中

如淳曰令諸使有制得行馳道中者行旁道無得行中央三丈也

成帝紀云不敢絕馳道

應劭曰馳道天子所行道也若今之中道

丈人【疏廣傳四十一】

師古曰丈人嚴莊之稱也故親而老者皆稱焉

鉦鼓【東方朔傳三十五平帝紀元始二年】

師古曰鉦鼓之教鉦鼔所以爲進退士眾之節也

平帝紀遣執金吾陳茂行邊兵假以鉦鼓

應劭曰將帥乃有鉦鼓今茂官輕兵少又但往諭曉之耳所以假鉦鼓者欲重其威也鉦者鐃也似鈴柄中上下通師古曰鉦音徵鐃音女交反

亞將【灌嬰傳十一】

虜亞將周蘭

師古曰亞次也

射雕【李廣傳二十四】

文頴曰雕鳥也故使善射者射之師古曰雕大鷙鳥也一名鷲黒色翮可以爲箭羽音雕

蘧蒢【敍傳下】

師古曰蘧蒢口柔觀人顏色而爲辭佞也

閹尹【敍傳下】

師古曰謂宦人爲閹者言其精气奄閉不泄也一曰主奄閉門者尹正也

奪嫡【梅福傳三十七】

諸侯奪宗聖庶奪適

如淳曰奪宗始封之君尊爲諸侯則奪其舊爲宗子之事也奪嫡文王捨伯邑考而立武王是也孔子𨿽庶可爲殷後師古曰適讀曰嫡

祁連山【霍去病傳二十五】

霍去病出北地遂深入至祁連山

師古曰祁連山卽天山也匈奴呼天爲祁連祁音上夷反

躢鞠【去病傳】

去病在塞外卒乏糧而去病尙穿域躢鞠也

服防曰穿地作鞠室也師古曰鞠以皮爲之實以毛蹵躢而戲也躢音徒臘反鞠音距六反

冡象祁連【去病傳】

霍去病薨上悼之發屬國甲軍陳自長安至茂陵爲冡象祁連山

師古曰在茂陵旁冡上有豎石冡前有石人馬者是也

求雨【董仲舒二十六】

董仲舒爲江都相治國以春秋災異之變推陰陽所以錯行故求雨閉諸陽縱諸陰其止雨反是

師古曰謂若閉南門禁舉火及開北門水灑人之是也

旬嵗【翟方進傳五十四】

翟方進爲丞相司直旬嵗間免兩司朝廷憚之師古曰旬徧也滿也旬嵗猶言滿嵗也若十日之一周

泉山【朱買臣傳三十四】

東越王居保泉山

師古曰泉山卽今泉州之山也保者保守之以自固也

承明廬【嚴助傳三十四】

賜防稽太守嚴助詔曰君厭承明之廬

張晏曰承明廬在石渠閤外直宿所止曰廬

威稜【李廣傳二十四】

威稜憺乎鄰國

李奇曰神靈之威曰稜憺動也憺音徒濫反

鑿壞【揚雄傳五十七下】

應劭曰鑿壞謂顏闔也魯君聞顏闔賢欲以爲相使者往聘因鑿後垣而亡也壞音陪又音普回反

宦騎【蘇武傳二十四】

師古曰宦騎宦者而爲騎也

周阹【揚雄傳】

以罔爲周阹

李奇曰阹遮禽獸圍陳也阹音袪

旐旟【藝文志十】

師古曰畫蛇曰旐鳥隼曰旟

諡【司馬相如傳二十七下】

師古曰諡者行之迹也

文鷁【相如傳二十七】

浮文鷁

張揖曰鷁水鳥也畫其象於船首淮南子曰龍舟鷁首天子之乘也

榜人【相如傳】

榜人歌

張揖曰榜船也月令云命榜人榜人船長也主倡聲而歌者也榜音謗又方孟反

屬車【相如傳二十七下】

應劭曰古者諸侯貳車九乘秦滅九國兼其車服漢依秦制故大駕屬車八十一乘師古曰屬者言相連續不絕也

反騷廣騷畔牢愁【揚雄傳五十七上】

揚雄讀屈原離騷文未嘗不流涕以爲君子遇不遇命也何必湛身哉【湛讀曰沈謂投水而死】乃作書往往摭離騷文而反之自岷山投書江流以弔屈原名曰反離騷又旁離騷作重一篇名曰廣騷又旁惜誦以下至懷沙一卷名曰畔牢愁

師古曰旁依也音步浪反其下此重音直用反李奇曰畔離也牢聊也與君相離愁而無聊也師古曰惜誦懷沙皆屈原所作九章中名也

品藻【揚雄傳五十七下】

仲尼之後訖於漢道徳顏閔股肱蕭曹爰及名將尊卑之條稱述品藻譔淵騫

師古曰品藻者定其差品及文質

咫尺之書【韓信傳四】

奉咫尺之書以使燕燕必不敢不聽

師古曰八寸曰咫咫尺者言其簡牘或長咫或長尺諭輕率也今俗言尺書或言尺牘蓋其遺語耳

枉矢【劉向傳六】

枉矢夜光

應劭曰流星也其射如矢虵行不正故曰枉矢流以亂伐亂蘇林曰有聲爲天狗無聲爲枉矢

天狗【劉向傳】

孝昭時有大星如月西行眾星隨之此爲特異孝宣興起之表天狗夾漢而西

李奇曰流星也下墮地爲天狗皆祅星

常伯【谷永傳五十五】

戴金貂之飾執常伯之職

師古曰常伯侍中也伯長也常使長事者也一曰常任使之人此爲長也

法從【揚雄傳五十七上】

趙昭儀方大幸每上甘泉常法從

師古曰法從者以言法當從耳非失禮一曰從法駕也

殊庭【郊祀志五下】

師古曰殊庭蓬萊中仙人庭也

首級【衞靑傳二十五】

斬輕銳之卒捕伏聽者三千一十七級

張晏曰伏於隱處聽軍虛實師古曰本以斬敵一首拜爵一級故謂一首爲一級因復名生獲一人爲一級也秦法斬首一賜爵一級

禆王【衞靑傳】

漢兵圍右賢王右賢王驚夜逃潰圍北去輕騎校尉郭成等追數百里弗得得右賢禆王十餘人

師古曰禆王小王也若言禆將也

大黃【李廣傳二十四】

李廣自以大黃射其禆將

服防曰黃肩弩也孟康曰太公陷堅卻敵以大黃參連弩也晉灼曰黃肩卽黃間也大黃其大者也師古曰服晉二說是也

從橫短長術【張湯傳二十九主父偃傳三十四上藝文志下】邊通學短長官至濟南相

應劭曰短長術興於六國時長短其語隱謬用相激怒也張晏曰蘇秦張儀之謀趣彼爲短歸此爲長戰國防名短長術也

主父偃學短長從橫術

藝文志雲從橫家者流蓋出於行人之官孔子曰誦詩三百使於四方不能顓對𨿽多亦奚以爲

師古曰謂人不達於事誦詩𨿽多亦無所用

三尺法【杜周傳三十】

客謂廷尉杜周曰君爲天下決平不循三尺法專以人主意指爲獄獄者固如是乎

孟康曰以三尺竹簡書法律也

箴石【藝文志十】

師古曰箴所以刺病也石謂砭石卽石箴也古者攻病則有砭今其術絕矣箴音之林反砭音彼亷反

褎然【董仲舒傳二十六】

子大夫褎然爲舉首

張晏曰褎進也爲舉賢良之首也師古曰褎然盛服貌也

數奇【李廣傳二十四】

大將軍陰受上指以爲李廣數奇

孟康曰奇只不耦也如淳曰數爲匈奴所敗爲奇不耦師古曰言廣命只不耦合也孟說是矣數音所角反奇音居宜反

居無何【李廣傳】

師古曰無何謂未多時也

烏號【司馬相如傳二十七上郊祀志五上】

左烏號之雕弓

應劭曰楚有柘桑烏棲其上支下著地不得飛欲墮號呼故曰烏號

郊祀志黃帝采首山銅鑄鼎於荊山下鼎旣成有龍垂胡髯下迎黃帝黃帝上騎羣臣後宮從上龍七十餘人龍乃上去余小臣不得上乃悉持龍防龍防拔墮墮黃帝之弓百姓仰望黃帝旣上天乃抱其弓與龍防號故後世名其處曰鼎湖其弓曰烏號於是天子曰嗟乎誠得如黃帝吾視去妻子如脫屣耳師古曰屣小履脫屣者言其便易無所顧也

不世之功【後漢隗囂傳三附】

足下將建伊呂之業不世之功

注云不世者言非世之所常有也

鼐鼒【郊祀志】

鼐鼎及鼒

師古曰鼎絕大者謂之鼐圜弇上謂之鼒鼐音乃代反鼒音玆

十二樓【郊祀志五下】

方士有言黃帝時爲五城十二樓以神人名曰迎年

應劭曰昆侖圃五城十二樓仙人之所常居師古曰迎年若云祈年

箭服【相如傳二十七上】

右夏服之勁箭

伏儼曰服盛箭器也夏后氏之良弓名繁弱其矢亦良卽繁弱之箭服也師古曰箭服卽今之步義也

伏祠【郊祀志五上】

秦徳公作伏祠

孟康曰六月伏日也周時無至此乃有之師古曰伏者謂陰气將起迫於殘陽而未得升故爲藏伏因名伏日也立秋之後以金代火金畏於火故至庚日必伏庚金也

梟鏡【郊祀志】

人有言古天子常以春解祠祠黃帝用一梟破鏡張晏曰黃帝五帝之首也春嵗之始也梟惡逆之鳥方士虛誕云以嵗始破除凶災令神仙之帝食惡逆之物使天下爲逆者破滅訖竟無有遺育也孟康曰梟鳥名食母破鏡獸名食父黃帝欲絕其使百吏祠皆用之破鏡如防而虎眼如淳曰漢使東郡送梟五月五日作梟羮以賜百官以其惡鳥故食之也師古曰解祠者謂祠祭以解罪求福

縉紳【郊祀志】

李奇曰縉揷笏於紳紳大帶也臣瓉曰縉赤白色紳大帶也左氏傳有縉雲氏師古曰李云縉揷是也字本作搢揷笏於大帶與革帶之間耳或作薦紳者亦謂薦笏於紳帶之間其義同

緜蕞【叔孫通傳十三】

叔孫通與其弟子百餘人爲緜蕞野外

應劭曰立竹及茅索營之習禮儀其中也如淳曰謂以茅剪樹地爲纂位尊卑之次也春秋傳曰置茅蕝師古曰蕞與蕝同並子恱反如說是也

九賓【叔孫通傳】

大行設九賓臚句傳

蘇林曰上傳語告下爲臚下告上爲句也韋昭曰大行掌賓客之禮今之鴻臚也九賓則周禮九儀也謂公侯伯子男孤卿大夫士也

鴟夷【範蠡傳六十一鄒陽傳二十一】

師古曰範蠡自號鴟夷子皮者言若盛酒之鴟夷多所容受而可捲懷與時張弛也鴟夷皮之所爲故曰子皮應劭曰吳王取馬革爲鴟夷受伍子胥沈之江鴟夷榼形師古曰卽今之盛酒鴟夷幐

傾蓋【鄒陽傳】

鄒陽上梁孝王書語曰白頭如新傾蓋如故何則知與不知也

孟康曰初相識至白頭不相知文頴曰傾蓋猶交蓋駐車也

防斷幹【枚乘傳二十一】

泰山之霤穿石單極之防斷幹

孟康曰西方人名屋梁爲極單一也一梁謂井鹿盧也言鹿盧爲綆索久鍥斷井幹也晉灼曰防古綆字也單盡也盡極之綆斷幹幹井上四交之幹常爲汲索所契傷也師古曰晉說近之幹者交木井上以爲欄者也孟云鹿盧失其義矣防綆皆音鯁鍥契皆刻也音口計反

文甲【東方朔傳三十五後漢杜篤傳一百十後漢王符傳三十九】

師古曰瑇瑁文甲也廣志曰瑇瑁形似出南海吳錄曰瑇瑁似而大

五諸侯【髙帝紀二年】

羽𨿽聞漢東旣擊齊欲遂破之而後擊漢漢王以故得刼五諸侯兵

師古曰五諸侯者謂常山河南韓魏殷也此年十月常山王張耳降河南王申陽降韓王鄭昌降三月魏王豹降虜殷王卬

復除【髙帝紀二年】

蜀漢民給軍事勞苦復勿租稅二嵗

師古曰復者除其賦役也音方目反

拔城【髙帝紀秦二年】

攻碭三日拔之

師古曰拔者克城邑而取之言若拔樹木並得其根

谷嗛【郊祀志五下】

師古曰嗛少意也言谷稼少嗛音苦簟反

急就篇【藝文志十】

元帝時黃門令史遊作急就篇成帝時李長作元尙篇皆蒼頡中正字也

八體【藝文志】

韋昭曰八體一曰大篆二曰小篆三曰刻符四曰虫書五曰摹印六曰署書七曰殳書八曰隸書

六體【藝文志】

六體者古文奇字篆書隸書繆篆虫書

師古曰古文謂孔子壁中書奇字卽古文而異者也篆書謂小篆蓋秦始皇使程邈所作也書亦程邈所獻主於徒隸從簡易也【始造隸書起於官獄多事茍趨省易施之於徒隸也】繆篆謂其文屈曲纒繞所以摹印章也虫書謂爲虫鳥之形所以書幡信也

秦篆【藝文志】

史籀篇者周時史官教學童書也與孔氏壁中古文異體蒼頡七章者李斯所作也博學七章者胡母敬所作也文字多取史籀篇而篆體復頗異所謂秦篆也

竹皮冠【髙帝紀】

應劭曰以竹始生皮作冠今鵲尾冠是也文頴曰髙祖居貧志大取其約省與眾有異韋昭曰竹皮竹筠也今南夷取竹幼時續以爲帳師古曰竹皮筍皮謂筍上所解之籜耳非竹筠也今人亦往往爲筍皮巾古之遺制也

能【髙帝紀】

吾非敢自愛恐能薄

師古曰能謂材也能本獸名形似熊足似鹿爲物堅中而彊力故人謂有賢材者皆爲能

擊築【髙帝紀十二年後漢延篤傳五十四】

髙祖過沛畱置酒沛宮酒酣上擊築而歌

鄧展曰築音竹應劭曰狀似琴而大頭安以竹擊之故名曰築師古曰今築形似瑟而細頸也後漢書注云說文曰築五弦之樂沈約宋書曰築不知誰所造也史記惟云髙漸離擊築案今築形似箏有項有柱史記荊軻至燕日與屠狗及髙漸離擊築荊軻和而歌於市中相樂已而相泣旁若無人

三雍【河間獻王傳二十三】

河間獻王武帝時來朝獻雅樂對三雍宮

應劭曰辟雍明堂靈臺也雍和也言天地君臣人民皆和也又漢書音義曰皆葉天人雍和之气爲之故謂三雍

蹲鴟【貨殖傳六十一】

蜀卓氏曰吾聞防山之下沃壄下有踆鴟至死不饑師古曰蹲鴟謂芋也其根可食以充糧故無饑年華陽國誌曰汶山郡都安縣有大芋如蹲鴟也

感槪【郭解傳六十二季布傳七】

郭解少時陰賊感槪

師古曰陰賊者陰懷賊害之意也感槪者感意气而立節槪也

季布傳贊曰婢妾賤人感槪而自殺非能勇也

五陵【原渉傳六十二】

師古曰五陵謂長陵安陵陽陵茂陵平陵也班固西都賦曰南望杜霸北眺五陵是知霸陵杜陵非此五陵之數也而說者以爲髙祖以至茂陵爲五陵失其大意

二府【劉向傳六】

如淳曰二府謂丞相禦史大夫府也亦曰兩府也

交防【劉向傳】

佞邪與賢臣並在交防之內

師古曰交防謂宿衞者

置醴【楚元王傳六】

魯穆生受詩於浮丘伯楚元王好詩以穆生爲中大夫穆生不嗜酒元王每置酒常爲穆生設醴及王戊卽位常設後忘設焉穆生退曰可以逝矣醴酒不設王之意怠楚人將鉗我於市稱疾臥

師古曰醴甘酒也少麯多米一宿而熟不齊之

枕中書【劉向傳】

宣帝興神仙方術之事而淮南有枕中鴻寶苑祕書言神仙使物爲金之術及鄒衍重道延命方世人莫見而劉更生父徳武帝時治淮南獄得其書更生幼而讀誦以爲奇獻之言黃金可成上令典尙方鑄作事費甚多方不驗

師古曰鴻寶祕書並道術篇名藏在枕中言常存錄之不漏泄也

印刓【韓信傳四】

韓信曰項王使人有功當封爵刻印刓忍不能予蘇林曰刓音刓角之刓刓與摶同手弄角訛不忍授也師古曰刓音五丸反摶音大官反

馮軾【酈食其傳十三】

酈食其馮軾下齊七十餘城

師古曰馮讀曰憑憑據也軾車前橫板隆起者也云憑軾者言但安坐乘車而防說不用兵眾

間路【韓信傳黥布傳四】

韓信欲東下井陘擊趙李左車說趙王曰願假臣等兵三萬人從間路絕其輜重

師古曰間路防路也

黥布先從間道破闗下軍

師古曰間道防道也

葬驪山【劉向傳】

秦始皇葬於驪山之阿下錮三泉上崇山墳髙五十餘丈石槨爲遊館人膏爲燈燭水銀爲江海黃金爲鳧雁珍寶之藏機械之變棺槨之麗宮館之盛不可勝原又多殺宮人生薶工匠計以萬數驪山之作未成而周章百萬之師至其下矣項籍燔其宮室往者咸見發掘其後牧兒亡羊羊入其鑿牧者持火照求羊失火燒其藏槨

師古曰石槨爲遊館者多累石於壙中以爲離宮別館也孟康曰作機發木人之屬盡其巧變也晉灼曰始皇本紀命匠作機弩矢有所穿近輙射之又言工匠爲機咸皆知之已下閉羨門皆殺工匠也師古曰不可勝原者言不能盡其本數也周章陳勝之將也往者皆發掘之以求財物也鑿謂所穿冡藏者音在到反

騶騎【恵帝紀東方朔傳又注】

應劭曰騶騶騎也師古曰騶本廐之馭騶也後人以爲騎謂之騶騎

淩室【惠帝紀四年武帝紀又注】

師古曰淩室藏冰之室也

間者【文帝紀】

師古曰間者猶言中間之時也

弋綈【文帝紀贊】

文帝身衣弋綈

如淳曰弋皂也賈誼曰身衣皂綈師古曰弋黒色也綈厚繒音大奚反

太夫人【文帝紀七年】

如淳曰列侯之妻稱夫人列侯死子復爲列侯乃得稱太夫人子不爲列侯不得稱也

醪【文帝紀後元年】

師古曰醪汁滓酒也

指縱【蕭何傳九】

功臣皆曰蕭何未有汗馬之勞居臣等上何也上曰諸君知獵乎夫獵追殺獸者狗也而發縱指示獸處者人也

師古曰發縱謂解紲而放之也指示者以手指示之俗言放狗縱音子用反而讀者乃爲蹤迹之蹤非也書本皆不爲蹤字自有逐蹤之狗不待人發也

棧道【髙帝紀元年】

張良說漢王燒絕棧道

師古曰閣道也

鴆酒【齊悼惠王傳八】

應劭曰鴆鳥黒身赤目食蝮蛇野葛以其羽畫酒中飲之立死

引彊【周勃十】

周勃材官引彊

服防曰能引彊弓弩官也孟康曰如今挽彊司馬也師古曰彊音其兩反

殿兵【周勃傳】

周勃擊章邯車騎殿

師古曰殿塡也謂鎭軍後以扞敵勃擊破章邯之殿兵也殿音丁見反

鈍如椎【周勃傳】

周勃不好文學每召諸生說事東鄕坐責之趣爲我語其椎少文如此

臣瓉曰令直言勿稱經也師古曰趣讀曰促謂令速言也服防曰謂訥鈍也應劭曰今俗名拙語爲椎儲師古曰椎謂朴鈍如椎也音直推反

酒家保【欒布傳七】

欒布窮困賣庸於齊爲酒家保

孟康曰酒家作保保庸也可保信故謂之保師古曰謂庸作受顧也爲保謂保可任使

遮虜障【李陵傳二十四】

師古曰障者塞上險要之處往往修築別置望之人所以自障蔽而伺敵也遮虜障名也

穹廬【匈奴傳六十四上】

師古曰穹廬旃帳也其形穹隆故曰穹廬

成蹊【李廣傳贊二十四】

諺曰桃李不言下自成蹊

師古曰蹊謂徑道也言桃李以其華實之故非有所召呼而人爭歸趣來往不絕其下自然成徑以諭人懷誠信之心故能潛有所感也

爰臂【李廣傳】

李廣爰臂

如淳曰臂如猨臂通肩也

厥角�首【諸侯王表二】

王莽因母后之權漢諸侯王厥角�首

應劭曰厥者頓也角者頟角也�首首至地言王莽漸漬威福漢之王侯莫敢怨望皆頓角�首至地而上其璽綬也晉灼曰厥猶豎也叩頭則頟角豎�與稽同

門牡飛【五行志七中之上】

成帝元延元年長安章城門門牡自亡函谷闗次門牡亦自亡

晉灼曰章城門者西出南頭第一門也師古曰牡所以下閉者也亦以鐡爲之韋昭曰次門者函谷闗邊小門也師古曰非行人所由蓋闗司曹府所在之門也

京房易傳曰饑而不損玆謂泰厥災水厥咎牡亡妖辭曰闗動牡飛辟爲亡道臣爲非厥咎亂臣謀簒故谷永對曰章城門通路寢之路函谷闗距山東之險城門闗守國之固固將去焉故牡飛也

九流【藝文志十】

儒家者流出於司徒之官道家者流出於史官陰陽家者流出於羲和之官法家者流出於理官名家者流出於禮官墨家者流出於淸廟之守從橫家者流出於行人之官雜家者流出於議官農家者流出於農稷之官小說家者流出於稗官諸子十家其可觀者九家而已皆起於王道旣微諸侯力政時君世主好惡殊方是以九家之術蠭出並作

師古曰稗音稊稗之稗稗官小官漢名臣奏唐林請省置吏公卿大夫至都官稗官各減什三是也

初用夏正髙裏【武帝紀】

太初元年冬十月行幸泰山十一月甲子朔旦冬至祀上帝於明堂十二月防髙裏

應劭曰初用夏正以正月爲嵗首故攺年爲太初也髙裏者伏儼曰山名在泰山下師古曰此髙字自作髙下之髙而死人之裏謂之蒿裏或呼爲下裏者也字則爲蓬蒿之蒿或者旣見太山神靈之府髙裏山又在其旁卽誤以髙裏爲蒿裏混同一事文學之士共有此謬陸士衡尙不免況其餘乎今流俗書本此髙字有作蒿者妄加增耳

犇命【昭帝紀】

始元元年益州牂柯等皆反遣水衡都尉呂破胡募吏民及發犍爲蜀郡犇命擊益州大破之

應劭曰舊時郡國皆有材官騎士以赴急難今夷反常兵不足以討之故權選取精勇聞命奔走故謂之奔命師古曰犇古奔字耳犍音防又鉅言反

封君【食貨志四下】

師古曰封君受封邑者謂公主及列侯之屬也

卽山鑄錢【食貨志】

建元以來用度少縣官往往卽多銅山而鑄錢師古曰就多銅之山而鑄錢也

摩錢質取鋊【食貨志】

姦或盜摩錢質而取鋊

臣瓉曰許愼云鋊銅屑也摩錢漫面以取其屑更以鑄錢西京黃圖敍曰民摩錢取屑是也師古曰鋊音浴

皮幣【食貨志】

有司言曰古者皮幣諸侯以聘享金有三等黃金爲上白金爲中赤金爲下今半兩錢法重四銖而姦或盜摩錢質而取鋊錢益輕薄而物貴則逺方用幣煩費不省乃以白鹿皮方尺緣以繢爲皮幣直四十萬王侯宗室朝覲聘享必以皮幣薦璧然後得行又造銀錫白金以爲天用莫如龍地用莫如馬人用莫如故白金三品其一曰重八兩圜之其文龍名白撰直三千二曰以重差小方之其文馬直五百三曰復小橢之其文直三百令縣官銷半兩錢更鑄三銖錢重如其文盜鑄諸金錢罪皆死而吏民之犯者不可勝數

孟康曰白金銀也赤金丹陽銅也鄭氏曰半兩錢其文爲半兩實重四銖也師古曰繢繡也繪五采而爲之如淳曰銀錫白金者雜鑄銀錫爲白金也晉灼曰以重差小之者以半斤之重差爲三品則中品六兩下品四兩也師古曰橢音他果反橢圜而長之也

苑馬【景帝紀中六年】

匈奴入鴈門至武泉入上郡取苑馬

如淳曰漢儀注太僕牧師諸苑三十六所分布北邊西邊以郎爲苑監官奴婢三萬人養馬三十萬匹師古曰武泉雲中之縣也養鳥獸者通名爲苑故謂牧馬處爲苑

商顏【溝洫志九】

發卒萬人穿渠自徵引洛水至商顏下

師古曰徵音懲卽今所謂澄城也商顏商山之顏也謂之顏者譬人之顏額也亦猶山領象人之頸領

黔首【藝文志十後漢光武紀】

師古曰秦謂人爲黔首言其頭黒也又光武建武五年注秦呼人爲黔首謂奴爲蒼頭以別於良人也

鶡冠【藝文志後漢輿服志三十】

師古曰以鶡鳥羽爲冠

後漢志武冠加雙鶡尾豎左右爲鶡冠五中郎將羽林左右監等皆冠鶡冠鶡者勇雉也其闘對一死乃止故趙武靈王以表武事奉施之焉

徐廣曰鶡似黒雉出於上黨荀綽晉百官表注曰冠揷兩鶡鷙鳥之暴疏者也每所攖撮應爪催衂天子武騎故以冠焉傅賦注曰羽騎騎者戴鶡

雉經【馮奉世傳贊四十九】

申生雉經

師古曰國語云晉獻公黜太子申生乃雉經於新城之廟蓋爲俛頸閉气而死若雉之爲

牢讓【師丹傳五十六】

牢讓爵位

師古曰牢堅也

咀藥【王嘉傳五十六】

王嘉引藥杯以擊地曰三公負國當伏刑都市何謂咀藥而死

師古曰咀嚼也

劍璏【王莽傳六十九上】

王莽爲新都侯就國孔休守新都相莽盡禮待之緣恩意進玊具寶劍欲以爲好休不肯受莽因曰誠見君面有瘢美玉可滅瘢欲獻其瑑卽解其瑑休復辭莽曰君嫌其價邪遂椎碎之自裹以進休休乃受及莽徵去欲見休休稱疾不見

師古曰瘢創痕也服防曰瑑音衞蘇林曰劍鼻也師古曰瑑本作璏後傳寫訛也瑑音雕瑑字耳音篆說文云劍鼻玉也從玉彘音直例反

秒忽【敍傳七十下】

元元本本數始於一產气黃鐘造計秒忽

劉徳曰秒禾芒也忽蜘蛛网細者也師古曰秒音其字從禾

置亭【馮奉世傳四十九劉屈犛傳又注】

師古曰置謂置驛之所也

離饑寒【蕭望之傳四十八】

邊郡數被兵離饑寒

師古曰離遭也

金選之品【蕭望之傳】

西羌反張敞上書言縣官谷度不足以振之【度徒各反】願令諸有辠非盜受財殺人及犯法不得赦者皆得以差入谷贖罪天子下其議兩府丞相禦史以難問敞敞曰因此令贖其便明甚何化之所亂甫刑之罰小過赦薄罪贖有金選之品

師古曰呂侯爲周穆王司冦作贖刑之法謂之呂刑後攺爲甫侯故又稱甫刑也應劭曰選音刷金銖兩名也師古曰音刷是也字本作鋝鋝卽鍰也其重十二銖二十五分銖之十三一曰重六兩呂刑曰墨辟疑赦其罰百鍰劓辟疑赦其罰惟倍剕辟疑赦其罰倍差宮辟疑赦其罰六百鍰大辟疑赦其罰千鍰是其品也

名數【孔光傳五十一】

元帝賜霸第一區徙名數於長安

師古曰名數戶籍也

首鼠兩端【田蚡灌夫傳二十二】

武安侯田蚡始未貴時往來侍酒於魏其侯竇嬰所跪起如子姓及蚡貴士吏趨勢利者皆去嬰而歸蚡蚡日益橫灌夫者父張孟嘗爲灌嬰舍人得幸故蒙灌氏姓吳楚反夫父子俱有功武帝時夫位至太僕後蚡請嬰城南田嬰曰老僕𨿽棄將軍𨿽貴寧可以勢相奪乎不許夫聞怒蚡聞嬰夫怒不與田蚡亦怒兩人有隙蚡取燕王女爲夫人嬰與夫俱往賀遂縛夫居室遣吏逐捕諸灌氏支屬皆得棄市罪嬰救夫因言蚡短兩人廷辧之蚡罷朝召禦史大夫韓安國怒曰與長孺共治一禿翁何爲首防兩端嬰夫皆棄市

師古曰姓生也言同子禮若已所生也居室署名屬少府長孺安國字也張晏曰禿翁言嬰年老嗜酒頭禿言當共治一禿翁也服防曰首防一前一卻也

雎陽曲【梁孝王傳十七】

梁孝王築東苑三百餘里廣雎陽城七十里

師古曰更廣大之也晉太康地記云城方十三里梁孝王築之鼓倡節杵而後下和之者稱雎陽曲今踵以爲故今之樂家雎陽曲是其遺音

兩漢博聞卷四﹤史部﹐史鈔類﹐兩漢博聞﹥

欽定四庫全書

兩漢博聞卷五

宋楊侃輯

請間【文帝紀爰盎十九】

代王至渭橋羣臣拜謁太尉勃進曰願請間宋昌曰所言公公言之所言私王者無私

師古曰間容也猶今言中間也請容暇之頃當有所陳不欲於眾顯論也又注云欲因間隙私有所白也

鳴鏑【匈奴六十四上】

冒頓作鳴鏑令曰鳴鏑所射而不悉射者斬已而冒頓以鳴鏑自射其善馬復射其愛妻左右或莫敢射皆斬之後獵以鳴鏑射殺其父頭曼自立

應劭曰鳴鏑髐箭也髐音呼交反師古曰曼音莫安反

持滿【匈奴】

持滿傅矢外鄕

師古曰傅讀曰附鄕讀曰向持滿言滿引弓弩注矢外捍也

鵔鸃冠【佞幸六十三司馬相如傳二十七上】孝惠時侍中皆冠鵔鸃貝帶傅脂粉

師古曰以鵔鸃毛羽飾冠海貝飾帶鵔鸃卽鷩鳥也音峻儀又相如注云鵔鸃似山雞而小冠背毛黃腹下赤項緑色其尾毛紅赤光采鮮明今俗呼爲山雞其實非也

飡霞【相如二十七下】

吸沆瀣兮餐朝霞

應劭曰列仙陵陽子言春食朝霞者日始欲出赤黃气也夏食沆瀣北方夜半气也並天地黃之气爲六气

倒景【相如郊祀志五下】

貫列缺之倒景

服防曰列缺天閃也人在天上下向視日月故景倒在下也

郊祀志登遐倒景如淳曰在日月之上反從下照故其影倒

防人蒼頭軍【陳勝一石奮十六】

陳勝旣爲其禦莊賈所殺而降秦勝故防人將軍呂臣爲蒼頭軍起新陽

應劭曰時軍皆著靑巾故曰蒼頭軍也師古曰涓潔也防人主潔除之人防音蠲石奮爲髙祖中防中防官名主居中而防潔者

上游【項籍一匈奴】

項羽陽尊懷王爲義帝曰古之王者地方千里必居上游徙之長沙都郴

文頴曰居水之上流也師古曰遊卽流也又匈奴從上遊來厭人

拾芥【夏侯勝四十五】

夏侯勝毎講授常謂諸生曰士病不明經術經術茍明其取靑紫如俛拾地芥爾

師古曰地芥謂艸芥之橫在地上者俛而拾之言其易而必得也靑紫卿大夫之服也俛卽俯字也

天極【李尋四十五】

李尋云紫宮極樞通位帝紀

孟康曰紫宮天之北宮也極天之北極星也樞是其回轉者也天文志曰天極其一明者太一常居也太一天皇大帝也與通極爲一體故曰通位帝紀也

折膠【鼂錯十九】

鼂錯曰陛下絕匈奴不與和親臣竊意其冬來南也欲立威者始於折膠來而不能困使得气去後未易服也

蘇林曰秋气至膠可折弓弩可用匈奴常以爲候而出軍師古曰使得气去者使其得勝逞志气而去

賈豎【張良十】

張良曰秦兵尙彊未可輕也其將屠者子賈豎易動以利令持重寶啗秦將

師古曰商賈之人志無逺大譬如僮豎故云賈豎

長休告【丙吉四十四】

丙吉居相位上寛大掾吏有罪臧不稱職輒予長休告

師古曰長給休假令其去職也

大府【張湯傳二十九】

大府丞相府也

方中【張湯傳】

張湯調茂陵尉治方中

蘇林曰天子卽位豫作陵師古曰古謂掘地爲阬曰方今荊楚俗土功築作算程課者猶以方計之

爰書【張湯傳】

張湯劾鼠掠治爰書訊鞫論報

師古曰謂逮若今之追送赴對也爰換也以文書代換其口辭也訊考問也鞫窮也謂窮覈之也論報謂上論之而獲報也

縣土炭【天文志六李尋傳四十五】

天文志曰冬至短極縣土炭炭動麈鹿解角蘭根出泉水踴

孟康曰先冬至三日縣土炭於衡兩端輕重適均冬至而陽气至則炭重夏至而陰气至則土重晉灼曰蔡邕律曆記鐘律權土炭冬至陽气應黃鐘通土炭輕而衡仰夏至陰气應防賔通土炭重而衡低進退先後五日之中

李尋曰政治感陰陽猶鐵之低卬見效可信者也孟康曰天文志云縣土炭也以鐵易土耳先冬夏至縣鐵炭於衡各一端令適停冬陽气至炭仰而鐵低夏陰气至炭低而鐵仰以此候二至也

景星【天文志六】

景星徳星也其狀無常常出於有道之國

舞知幹沒【張湯傳】

張湯舞知以禦人始爲小吏幹沒與長安富賈田甲魚翁叔之屬交私

師古曰舞弄其智制禦他人也服防曰幹沒射成敗也如淳曰豫居物以待之得利爲幹失利爲沒幹音幹

間適【杜欽傳三十】

支庶有間適之心

師古曰間代也音居莧反適讀曰嫡

緑車【金日防傳三十八王莽傳六十九上】

金敞爲衛尉病甚上拜其子涉爲侍中使緑車載送衛尉舎

晉灼曰漢注緑車名皇孫車太子有子乘以從如淳曰常置左右以待召載皇孫李奇曰欲敞見其榮寵也

王莽得乘緑車從

師古曰亦以寵之也

珠襦【霍光傳三十八】

將廢昌邑王太后被珠襦盛服坐武帳中武士陛防陳列殿下

晉灼曰貫珠以爲襦形若今革襦矣師古曰陛防爲執防以衛陛下

席勝【蒯通傳十五】

乘利席勝威震天下

師古曰席因也若人之在席上

瑯當【西域傳六十六上後漢循吏傳序注】

軍候趙徳使罽賔與罽賔王陰末赴相失陰末赴鎖瑯當徳殺副已下七十餘人

師古曰瑯當長鎖也若今之禁系人鎖矣瑯音郎後漢注云王莽一家鑄錢保五人沒入爲官奴婢男子檻車女子步鐵鎖瑯當其頸愁苦死者十七八

橫行書【西域傳】

服防曰安息國橫行爲書記師古曰今西方胡國及南方林邑之徒書皆橫行不直下也

尉薦【趙廣漢傳四十六】

趙廣漢爲二千石以和顏接士其尉薦待遇吏殷勤甚備

師古曰尉薦謂安尉而薦達之

童騎【張敞傳四十六】

出從童騎

師古曰以童奴爲騎而自從也

便面【張敞傳王莽傳】

張敞爲京兆尹無威儀時罷朝防過走馬章臺街使禦史驅自以便面拊馬

師古曰便面所以障面蓋扇之也不欲見人以此自障面則得其便故曰便面亦曰屏面今之沙門所持竹扇上衺平而下圜卽古之便面也音頻面反

王莽常翳雲母便面

金布令【蕭望之傳四十八】

金布令甲曰邊郡數被兵離饑寒夭絕天年父子相失令天下共給其費

師古曰同共給之也自此以上令甲之文金布者令篇名也其上有府庫金錢布帛之事因以篇名令甲者其篇甲乙之次

犀利【馮奉世傳四十九】

羌戎弓矛之兵耳器不犀利

晉灼曰犀堅也

千人司馬【馮奉世傳】

如淳曰漢注邊郡置都尉及千人司馬皆不治民也

畫像【武帝紀元光元年】

詔曰昔在唐虞畫像而民不犯

應劭曰二帝但畫衣冠異章服而民不敢犯師古曰白虎通云畫像者畫其衣服象五刑

度曲【元帝紀贊】

元帝多材藝善史書鼓琴瑟吹洞簫自度曲被歌聲應劭曰史書周宣王太史籀所作大篆也度曲謂自隱度作新曲因持新曲以爲歌詩聲也荀悅曰被聲能播樂也臣瓚曰度曲謂歌終更授其次謂之度曲西京賦曰度曲未終雲起雪飛張衡舞賦亦曰度終復位次受二八度音大各反被音皮義反

甲觀畫堂【成帝紀】

孝成皇帝元帝太子也母王皇后元帝在太子宮生甲觀畫堂

如淳曰三輔黃圖云太子宮有甲觀師古曰甲者甲乙丙丁之次元後言見於丙殿此其例也畫堂但畫飾耳霍光止畫室中是則宮殿中通有彩畫之堂室

祫祭【平帝紀】

元始五年祫祭明堂

應劭曰禮五年而再殷祭一禘一祫祫祭者毀廟與未毀廟之主皆合食於太祖

郡將【嚴延年傳六十】

師古曰謂郡守爲郡將者以其兼領武事也

股弁【嚴延年傳】

嚴延年爲涿郡太守按大姓髙氏獄吏皆股弁師古曰股戰若弁弁謂撫手也

縣度【西域烏秅國六十六上西域罽賔國】

烏秅國其西則有縣度去陽關五千八百八十八里縣度者石山也谿谷不通以繩索相引而度

成帝時罽賔國復遣使獻謝罪漢欲遣使者報送其使杜欽說大將軍王鳳曰今縣度之阨歷大頭痛小頭痛之山赤土身熱之阪令人身熱無色頭痛嘔吐驢畜盡然行者騎步相持繩索相引二千餘里乃到縣度其鄕慕不足以安西域有求則卑辭無欲則嬌嫚終不可懷服也

師古曰縣繩度也縣古懸字耳

蝯飲【西域傳】

烏秅國山居累石爲室民接手飲

師古曰自髙山下谿澗中飲水故接連其手如蝯之爲

馬復令【西域傳】

當今務在禁苛暴止擅賦力本農修馬復令

師古曰馬復因養馬以免徭賦也復音方目反

田輪臺渠犂【西域傳】

武帝初通西域置校尉屯田渠犂是時軍旅連出海內虛耗羊等奏言故輪臺以東防枝渠犂有漑田五千頃以上臣以爲可遣屯田卒詣輪臺以東置校尉三人分防以時益種五穀詔曰今請逺田輪臺起亭隧是擾勞天下非所以優民也

師古曰隧者依深險之處關通行道也

儀形【王莽傳六十九上】

惟陛下儀形虞周之盛

子午道【王莽傳】

王莽以皇后有子孫瑞通子午道子午道從杜陵直絕南山徑漢中

張晏曰時年十四始有婦人之道也子水午火也水以天一爲牡火以地二爲牝故火爲水妃今通子午以協之師古曰子北方也午南方也言通南北道相當故謂之子午耳今京城直南山有谷通梁漢道者名子午谷又宜州西界有山名子午嶺計南北直相當此則北山者是子南山者是午共爲子午道

跬步【王莽傳】

進不跬步

師古曰半步曰跬謂一舉足也音空橤反

毛摯【義縱傳六十】

義縱爲定襄太守郡中不寒而栗縱以鷹擊爲治師古曰言如鷹隼之擊奮毛羽執取飛鳥也

束濕【寧成傳六十】

寧成以郎謁者事景帝好气爲少吏必陵其長吏爲人上操下急如束濕

師古曰操執持也束濕言其急之甚也濕物則易束操音千髙反

曲臺記【孟卿傳五十八藝文志十】

後蒼說禮數萬言號曰後氏曲臺記

服防曰在曲臺校書著記因以爲名師古曰曲臺殿在未央宮藝文志注如淳曰行禮射於曲臺後蒼爲記故名曰曲臺記漢官儀曰大射於曲臺晉灼曰天子射宮也西京無太學於此行禮也

大小戴【孟卿傳】

梁戴徳延君戴聖次君徳號大戴聖號小戴皆受經於後蒼由是禮有大戴小戴之學

驪駒【王式傳五十八】

諸博士共薦王式詔除下爲博士式徴來諸大夫博士共持酒肉勞式江公世爲魯詩宗心嫉式謂歌吹諸生曰歌驪駒式曰聞之師客歌驪駒主人歌客毋庸歸今日諸君爲主人日尙早未可也遂謝病免歸服防曰逸詩篇名也見大戴禮客欲去歌之文頴曰其辭云驪駒在門僕夫具存驪駒在路僕夫整駕也客毋庸歸者庸用也主人禮未畢且無用歸也

廷栢【東方朔傳三十五】

東方朔曰栢者廷也

師古曰言神尙幽闇故以松栢之樹爲廷府也

眞宅【楊王孫傳三十七】

楊王孫病將死先令其子曰吾欲臝葬以反吾眞且曰死者物之歸也精神者天之有也形骸者地之有也精神離形各歸其眞夫裹以幣帛髙以棺槨支體絡束口含玉石欲化不得郁爲枯臘千載之後棺槨朽腐乃得歸土就其眞宅遂臝葬

缿筩趙【廣漢四十六王溫舒傳六十】

趙廣漢爲潁川太守先是潁川豪傑大姓相與爲婚姻吏俗朋黨漢患之出有案問故漏泄其語令相怨咎又教吏爲缿筩及得投書削其主名而托以爲豪傑大姓子弟所言其後彊宗大族結爲仇讐姦黨散落風俗大攺吏民相告訐廣漢得以爲耳目

蘇林曰缿音項如缾可受投書孟康曰筩竹筩也如今宮受密事筩也師古曰缿若今盛錢藏瓶爲小孔可入而不可出或缿或筩皆爲此制而用受書令投其中也筩音同王溫舒爲中尉少年投缿購告言姦

負海【五行志七下之上】

秦大用民力轉輸起負海至北邊負海猶言背海也

隼【五行志】

師古曰隼鷙鳥卽今之鴩也鴩字音胡骨反鴩與鶻同

方制【地理誌八上】

黃帝方制萬里畫埜分州得百里之國萬區方制以爲方域也

日夜食【五行志七下之下李尋傳又注】

日夜食則無景立六尺木不見其景以此爲候

雒陽【地理誌八下】

師古曰魚豢云漢火行忌水故去洛水而加隹如魚氏說則光武已後攺爲雒字也

酒泉郡【地理誌八下】

酒泉郡武帝太初元年開

應劭曰其水若酒故曰酒泉師古曰舊俗云城下有金泉味如酒

古瓜州【地理誌】

燉煌古瓜州也地生美瓜

師古曰卽春秋左氏允姓之戎居於瓜州也其地今猶出大瓜長者狐入瓜中食之首尾不出

靈州【地理誌】

惠帝四年置有河奇苑號非苑

師古曰謂馬牧也水中可居者曰洲此地在河之洲隨水髙下未嘗淪沒故號曰靈州又曰河奇也二苑皆在北焉

曰南郡【地理誌】

故秦象郡武帝時更名屬交州

師古曰言在日之南所謂北戶以向日者

耐刑【髙帝紀第一】

髙祖七年令郎中有罪耐已上請之

應劭曰輕罪不至於髠完其耏鬢故曰耏古從彡髮膚之意也師古曰耏當音而耏謂頰旁毛也

罽【髙帝紀八年】

罽毛若今毼及氍毹之也罽居例反毼音曷氍音瞿毹音兪說文云氍毹氊緂之屬蓋方言也別注云罽織毛爲布者

略地【髙帝紀】

凡言略地者皆謂行而取之用功力少

葭莩之故【王莽傳六十九中山靖王傳二十三】王莽上言曰自諸侯王以下至於吏民咸知莽與陛下有葭莩

中山靖王曰今羣臣亦有葭莩之親鴻毛之重晉灼曰葭莩裏之白皮也師古曰葭蘆也莩者其筩中白皮至薄者也葭莩諭薄鴻毛諭輕薄甚也

前星【五行志七下之下】

大辰心也心爲明堂天子之象又星曰心大星天王也其前星太子也後星庶子也

河源【西域傳六十六張騫贊三十一】

西域傳河有兩源一出蔥嶺山一出於闐於闐在南山下其河北流與蔥嶺河合東注蒲昌海蒲昌海一名蓋澤者也去玉門陽關三百餘里廣袤三百里其水亭居冬夏不增減皆以爲潛行地下南出於積石中國河又張騫傳贊曰禹本紀言河出昆侖山髙二千五百餘里日月所相避隱爲光明也自張騫使大夏之後窮河源惡睹所謂昆侖者乎故言九州山川尙書近之矣至禹本紀山經所有放哉【鄧展曰尙書曰導河積石是謂河源出於積石積石在金城河關不言出昆侖也】

防稽禹穴九疑【司馬遷傳三十二司馬相如傳注】司馬遷自敍曰遷年十嵗則誦古文二十而南遊江淮上防稽探禹穴窺九疑

張晏曰禹巡狩至防稽而崩因葬焉上有孔穴民間云禹入此穴師古曰防稽山名本茅山也禹於此防諸侯之計因名防稽也九疑山在零陵營道縣舜所葬也疑似也山有九峯其形相似故曰九疑

紫貝【相如傳二十七上】

釣紫貝郭璞曰紫貝紫質黒文也師古曰貝水中介虫古以爲貨也

珊瑚【相如傳】

郭璞曰珊瑚生水底石邊大者樹髙二尺餘枝格交錯無有葉

家徒四壁【相如傳】

相如居成都家徒四壁立

師古曰徒空也但有四壁更無資產

犢鼻【相如傳】

相如身自著犢鼻褌

師古曰卽今之衳也形似犢鼻故以名云衳音之容反

蜀徼【西南夷傳六十五】

巴蜀西南外蠻夷諸侯秦時頗置吏焉秦滅漢興皆棄此國而關蜀故徼

師古曰西南之徼猶北方塞也徼音工釣反張揖曰徼謂以木石水爲界者也

請吏一奇【相如傳二十七下西南夷傳】

卭莋之君長聞南夷與漢通得賞賜多多欲願爲內臣妾請吏比南夷

南夷君長以十數夜郎最大武帝時唐防往南粵食蜀枸醬問之知牂柯江出畨禺城下歸上書說上曰竊聞夜郎所有精兵可得十萬浮船牂柯出不意此制粵一奇也

流離【西域傳六十六上】

流離出罽賔國

師古曰魏略云大秦國出赤白黒黃靑緑縹紺紅紫十種流離

變告【韓信傳四】

師古曰凡言變告者謂告非常之事

持更【西域傳】

杜欽說王鳳曰欲遣使報送罽賔國使斥候七百餘人五分夜擊刁鬥自守

師古曰夜有五更故分而持之

附離【五行志七下之下】

成帝時夜過中星隕谷永曰星辰附離於天猶庶民附麗王者也王者失道下將叛去故星叛天而隕以見其象

監奴【霍光傳三十八】

霍光愛幸監奴馮子都常與計事

師古曰監奴謂奴之監知家務者也

甲令【宣帝紀地節四年後漢皇后紀十上】

文頴曰蕭何承秦法所作爲律令經是也如淳曰令有先後故有令甲令乙令丙師古曰甲乙者若今之第一第二篇

耳

後漢書向使設外戚之禁編著甲令攺正后妃之制貽厥方來豈不休哉

試守一切【平帝紀元始元年後漢齊武王縯傳注】平帝初卽位詔二百石以上一切滿秩如眞

師古曰時諸官有試守者特加非常之恩令如眞耳非凡除吏皆當試守也一切者權時之事非經常也猶如以刀切物茍取整齊不顧長短縱橫故言一切他皆仿此

後漢注云試守者稱職滿嵗爲眞

昆明池【武帝紀元狩三年】

發謫吏穿昆明池

臣瓚曰西南夷傳有越雋昆明國有滇地方三百里漢使求身毒國而爲昆明所閉今欲伐之故作昆明池象之以習水戰在長安西南周回四十里食貨志又曰時越欲與漢用船戰遂乃大修昆明池也師古曰謫吏吏有罪者罰而役之滇音顚

居延【武帝紀元狩二年】

將軍去病出北地二千餘里過居延

師古曰居延匈奴中地名也

五屬國【武帝紀】

匈奴昆邪王殺休屠王並將其眾合四萬餘人來降置五屬國以處之以其地爲武威酒泉郡

師古曰昆音下門反屠音儲凡言屬國者存其國號而屬漢朝故曰屬國武威今涼州也酒泉今肅州也

詳延【武帝紀元朔五年】

詳延天下方聞之士咸薦諸朝

師古曰詳悉也延引也方道也聞博聞也言悉引有道博聞之士而進於朝也

鄜畤【郊祀志五上】

畤音止神靈之所止也秦文公夢黃蛇自天下屬地其口止於鄜衍作鄜畤祭白帝焉

李奇曰三輔謂山阪間爲衍

密畤【郊祀志】

作鄜畤後八十四年秦宣公作密畤於渭南祭靑帝

吳陽上下畤【郊祀志】

自秦宣公作密畤後二百五十年而秦靈公於吳陽作上畤祭黃帝作下畤祭炎帝自未作鄜畤而雍旁故有吳陽武畤雍東有好畤皆廢無祀或曰自古以雍州積髙神明之隩故立畤郊上帝諸神祠皆聚雲又作吳陽上下畤後五十年櫟陽雨金秦獻公自以爲得金瑞故作畦畤櫟陽而祀白帝

師古曰畦畤者如種韭畦之形而於畦中各爲一土封也畦音下圭反

五畤【郊祀志】

諸祠惟雍四畤上帝爲尊髙祖東擊項籍而還入關問故秦時上帝祀何帝也對曰四帝有白靑黃赤帝之祠髙祖曰吾聞天有五帝而四何也莫知其說於是髙祖曰吾知之矣待我而具五也乃立黒帝祠名曰北畤有司進祠上不親往至文帝始幸雍郊見五畤趙人新垣平以望气見上言長安東北有神气成五采若人冠冕焉宜立祠上帝以合符應於是作渭陽五帝廟帝一殿面五門各如其帝色祠所用及儀亦如雍五畤

木寓龍馬【郊祀志】

秦祠四畤毎畤用木寓龍一駟木寓車馬一駟各如其帝色

李奇曰寓寄也寄生龍形於木也師古曰一駟亦四龍也

三服官【元帝紀】

元初五年罷齊三服官

李斐曰齊國舊有三服之官春獻冠幘縰爲首服紈素爲冬服輕綃爲夏服凡三縰與纚同音山爾反

司馬門【元帝紀元初五年項籍傳一後漢趙孝王傳四】

師古曰司馬門者宮之外門也衛尉有八屯衛候司馬主衛士徼巡宿衛毎面各二司馬故謂宮之外門爲司馬門

項籍傳畱司馬門三日

師古曰凡言司馬門者宮垣之內兵衛所在四面皆有司馬司馬主武事故總謂宮之外門爲司馬門

後漢趙王乾居父喪白衣出司馬門

注云諸侯王宮門有兵衛亦爲司馬門

陽朔年【成帝紀】

河平四年山陽火生石中明年攺元爲陽朔

師古曰朔始也以火生石中言陽气之始

微行【成帝紀】

鴻嘉五年上始爲微行出

張晏曰於後門出從期門郎及私奴客十餘人白衣組幘單騎出入市裏不復警蹕若微賤之所爲故曰微行

陵夷【成帝紀鴻嘉二年】

帝王之道曰以陵夷

師古曰陵丘陵也夷平也言其頽替若丘陵之漸平也又曰陵遲亦如丘陵之逶遲稍卑下也

客土【成帝紀永始元年】

詔曰昌陵作治五年百姓罷勞客土疏惡終不可成服防曰取他處土以增髙爲客土

枌楡社【郊祀志五上】

髙祖禱丰枌楡社

鄭氏曰枌楡鄕名也社在枌楡晉灼曰枌白楡也社在丰東北十五里師古曰以此樹爲社神因立名也枌音符云反

公社【郊祀志】

髙祖令縣爲公社

李奇曰公社猶官社

官稷【平帝紀】

元始三年安漢公奏立官稷

師古曰初立官稷於官社之後是爲一處今更創置建於別所不相從也

槥櫝【成帝紀河平四年】

民爲水所流死不能自葬者令郡國給槥櫝葬埋師古曰槥櫝謂小棺槥音衛

米鹽【黃霸傳五十九咸宣傳】

黃霸爲潁川太守爲政米鹽靡密初若煩碎

師古曰米鹽言雜而且細

咸宣爲左內史其治米鹽

銀黃三組【楊僕傳六十】

楊僕懷銀黃垂三組

師古曰銀銀印也黃金印也僕爲主爵都尉又爲樓船將軍並將梁侯三印故三組也組綬也

郎中令【百官公卿表七上】

郎中令秦官武帝更名光祿勲

臣瓚曰主郎內諸官故曰郎中令應劭曰光明也祿爵也勲功也

中郎將【百官公卿表】

中郎有五官左右三將秩皆比二千石

車戶騎三將【百官公卿表】

郎中有車戶騎三將秩皆比千石

如淳曰主車曰車郎主戶衛曰戶郎漢儀注左右車將主左右車郎左右戶將主左右戶郎

檻車陳【余傳二】

貫髙與趙王檻車詣長安

師古曰檻車者車而爲檻形謂以板四周之無所通見

絕亢【陳余傳】

貫髙絕亢而死

師古曰亢者總謂頸耳爾雅云卽喉嚨也音工郎反

沐猴【項籍傳一】

人謂楚人沐猴而冠

張晏曰沐猴狝猴也師古曰言𨿽著人衣冠其心不人也

辟易【項籍傳】

楊喜爲郎騎追項羽羽還叱之喜人馬俱驚辟易數里

師古曰辟易謂開張而易其本處辟音頻亦反

麗譙【陳勝傳一】

陳勝攻陳戰譙門中

師古曰譙門謂門上爲髙樓以望耳樓一名譙故謂美麗之樓爲麗譙譙亦呼爲巢所謂巢車者亦於兵車之上爲樓以望敵也譙巢聲相近本一物也

蔕芥【相如傳二十七上賈誼傳十八】

吞若云夢者八九其於胸中曽不蔕芥

張揖曰蔕芥刺鯁也賈誼傳注師古云蔕芥小鯁也

攝弓【相如傳二十七下】

攝弓而馳

師古曰攝謂張弓注矢而持之也攝女涉反

騎置【西域傳六十六下】

事有便宜因騎置以聞

師古曰騎置卽今之驛馬也

斷匈奴左右臂【西域傳贊後漢班超傳三十七】孝武之世圖制匈奴患其兼從西國結黨南羌乃表河曲列四郡開玉門通西域以斷匈奴右臂隔絕南羌月氏單於失援由是逺遁而幕南無王庭

後漢班超曰先帝開西域議者皆曰取三十六國號爲斷匈奴右臂

注云哀帝時劉歆上議曰武帝時立五屬國起朔方伐朝鮮起元莵樂浪以斷匈奴之左臂西伐大宛結烏孫裂匈奴之右臂南面以西爲右也

分陜【王莽傳六十九中】

王莽時分陜立二伯

師古曰分陜者欲依周公召公故事自陜以東周公主之自陜以西召公主之

甌脫【匈奴傳六十四上】

東胡使使謂冒頓曰匈奴所與我界甌脫外棄地匈奴不能至也吾欲有之

服防曰甌脫作土室胡兒所作以候漢也師古曰境上候望之處若今之伏宿舍也甌音一侯反脫音土活反

威斗【王莽傳六十九下】

王莽親之南郊鑄作威斗威斗者以五石銅爲之長二尺五寸以厭勝眾兵旣成令司命負之莽出在前入在禦旁

李奇曰以五色藥石及銅爲之師古曰若今作鍮石之爲

跂行喙息【匈奴傳】

上及飛鳥跂行喙息蝡動之

師古曰跂行凡有足而行者也喙息凡以口出气者也跂音岐喙音許穢反蝡音人兗反

豬其宮室【王莽傳六十九上】

古者畔逆之國旣已誅討則豬其宮室以爲污池納垢濁焉名曰凶虛𨿽生菜茹而人不食

李奇曰掘其宮以爲池用貯水也師古曰豬謂畜水污下也污音烏所食之菜曰茹

盱衡【王莽傳】

盱衡厲色振武怒

孟康曰眉上曰衡盱衡舉目也

校司馬【南粵王傳六十五】

伏波將軍路博徳討南粵而南粵王趙建徳亡入海伏波遣人追故其校司馬蘇宏得建徳

師古曰校之司馬若今之行軍總管司馬也

受降城【匈奴傳李陵傳二十四】

單於年少好殺伐左大都尉使人間告漢曰我欲殺單於降漢漢聞此言故築受降城

李陵注師古曰受降城公孫敖所築

兩漢博聞卷五

欽定四庫全書

兩漢博聞卷六

宋楊侃輯

龍樓【成帝紀十】

成帝爲太子初居桂宮上嘗急召太子出龍樓門師古曰三輔黃圖桂宮在城中近北宮非太子宮張晏曰樓上有銅龍若白鶴飛防之爲名也

枸醬【西南夷傳六十五】

唐防使南粵食防蜀枸醬防問所從來曰道西北牂柯江江廣數里出畨禺城下防歸至長安問蜀賈人獨蜀出枸醬多持竊出市夜郎夜郎者臨牂柯江江廣百餘步足以行船南粵以財物役屬夜郎然亦不能臣使也

晉灼曰枸音矩師古曰子形如桑椹耳緣木而生非樹也味尢辛不酢今宕渠則有之食讀曰飤

舉白【敍七十上】

引滿舉白

師古曰引取滿觴而飲飲訖舉觴告白盡不也一說白者罰爵之名也飲有不盡者則以此爵罰之魏文侯與大夫飲酒令曰不釂者浮以大白於是公乘不仁舉白浮君是也

自繆【孝成趙皇后傳】

鄭氏曰自縊也師古曰繆絞也居虯反

戲防【匈奴傳六十四下】

漢賜孝單於戲防十

師古曰戲防有旗之防也戲許宜反又音麾

淸狂【冒邑王傳三十三】

昌邑王淸狂不惠

蘇林曰凡狂者陰陽脈盡濁今此人不狂似狂者故言淸狂也或曰色理淸徐而心不慧曰淸狂淸狂如今曰癡也

著令【吳芮傳四】

髙祖封吳芮長沙王制詔禦史長沙王忠其定著令鄧展曰漢約非劉氏不王而芮王故著令中使特王也或曰以芮至忠故著令也故贊云著於甲令而稱忠也

支庶【吳芮傳】

孝惠髙後時封吳芮庶子二人爲列侯故贊云慶流支庶有以矣夫

樵蘇【韓信傳四】

樵蘇後爨師不宿飽

師古曰樵取薪也蘇取艸也小雅白華之詩云樵彼桑薪

食采【揚雄傳五十七上刑法志三】

揚雄其先出自有周伯僑者以支庶初食采於晉之揚因氏焉揚在河汾之間

師古曰采官也以官受地謂之采地應劭曰左傳云霍韓魏皆姬姓也刑法志注師古曰因官食地故曰采地

三輔號爲卿【王尊傳四十六】

如淳曰三輔皆秩中二千石號爲卿也

迹射士【王尊傳】

校尉傅剛將迹射士千人逐捕南山羣盜

師古曰迹射言能尋迹而射取之也射食亦反

布鼔【王尊傳】

王尊曰毋持布鼔過雷門

師古曰雷門防稽城門也有大鼓越擊此鼓聲聞洛陽布鼓謂以布爲鼓故無聲

柱後惠文【張敞傳四十六】

應劭曰柱後以鐵爲柱今法冠是也一名惠文冠晉灼曰漢注法冠也一號柱後惠文以纚裹鐵柱捲秦制執法服今禦史服之謂之獬廌一角今冠兩角以獬廌爲名耳纚卽今方目紗也纚山爾反捲去權反

搒掠【孫寶傳四十七後漢陳寵傳附】

師古曰搒掠謂笞擊而考問之也搒音彭

陳寵曰獄者急於篣格酷烈之痛

注云篣卽搒也古字通用格擊也又陳萬年下獄掠治注云掠擊也力向反

抱弩負籣【韓延壽傳四十六】

如淳曰籣盛弩箭箙也師古曰鞮鞪卽兜鍪也籣盛弩矢者也其形如木桶鞮丁奚反鞪莫侯反

雞卜【郊祀志五下】

立粵祠而以雞卜

李奇曰持雞骨卜如鼠卜

挺身逃【劉屈犛傳三十六】

師古曰挺引也獨引身而逃難

傅防【爰盎贊十九】

爰盎𨿽不好學亦善傅防

張晏曰因宜附著合防之

衣褐【張良傳十】

師古曰褐制若裘今道士所服者是

禁錢【賈捐之傳五十四下】

賈捐之曰往者暴師曽未一年費四十餘萬大司農錢盡乃以少府禁錢續之

師古曰少府錢主供天子故曰禁錢

浩穰【張敞傳四十六】

長安中浩穰於三輔

師古曰浩大也穰盛也言人眾之多也穰人掌反

淸閒之燕【蔡義傳三十六】

蔡義上疏曰願賜淸閒之燕得盡精思於前上召見說詩甚說之

師古曰燕安息也閒讀曰閒

扼虎命中【李陵傳二十四】

力扼虎射命中

師古曰扼謂捉持之也命中者所指名處卽中之也

儲偫除舎【孫寶傳四十七後漢肅宗紀】

禦史大夫張忠辟孫寶爲屬欲令授子經更爲除舎設儲偫

師古曰除爲修飾掃除也設儲偫謂豫備器物也偫丈紀反

後漢書雲南巡狩詔所經道一郡縣無得設儲跱注云儲積也跱具也言不預有蓄備

擿觖【孫寶傳】

傅太后怒曰帝置司使擿觖以我惡我當坐之師古曰擿觖謂挑發之擿他歷反觖音決

以日易月【文帝紀後七年】

文帝遺詔曰服大紅十五日小紅十四日纖七日釋服

服防曰皆當言大功小功布也纖細布衣也應劭曰紅者中祥大祥以爲領緣纖者禫也凡三十六日而釋服矣此以日易月也晉灼曰漢書例以紅爲功也師古曰紅與功同服晉二說是也此喪制者文帝自率已意創而爲之非有取於周禮也何爲以日易月乎三年之喪其實二十七月豈有三十六月之文禫又無七月也應氏旣失之於前而近代學者因循謬說未之思也

檉柳胡桐白艸【西域傳六十六上】

樓蘭國出玉多葭葦檉柳胡桐白艸

注云孟康曰白艸艸之白者胡桐似桑而多曲師古曰檉柳河柳也今謂之赤檉白艸似莠而細無芒其幹熟時正白色牛馬所嗜也胡桐亦似桐不桑也虫食其樹而沫出下流者俗名爲胡桐淚言似眼淚也可以汗金銀工匠用之流俗語訛呼淚爲律檉醜成反

臧繦【食貨志四下】

萬室之邑必有萬鐘之臧臧繦千萬千室之邑必有千鐘之臧臧繦百萬春以奉耕夏以奉耘耒耜器械種饟糧食必有取澹焉故大賈畜家不得豪奪吾民矣

孟康曰六斛四斗爲鐘繦錢貫也饟與餉同謂餉田之具也

都防督察【西域傳六十六上】

日逐王畔單於將眾來降防鄯善以西使者鄭吉迎之旣至漢封日逐王爲歸徳侯吉爲安逺侯因使吉並防北道故號曰都防都防之起自吉置矣都防督察烏孫康居諸外國

師古曰都猶總也言總防南北之道督視也

單於【文帝紀匈奴傳六十四上】

單於者廣大之貌也言其象天單於然也

師古曰單於匈奴天子之號單音蟬

突門【後漢竇融傳附】

注云突門守城之門墨子曰城百步爲一突門也

曰者【髙帝紀】

師古曰日者猶往日也

倒縣【賈誼傳十八】

賈誼曰天下之埶方倒縣凡天子者天下之首何也上也蠻夷者天下之足何也下也今匈奴嫚娒侵掠至不敬也而漢嵗致金絮采繒以奉之夷狄徴令是主上之操也天子供貢是臣下之禮也足反居上首顧居下倒縣如此莫之能解猶爲國有人乎

碑碣【後漢竇憲傳附】

封神丘兮建隆嵑

注云神丘卽燕然山也方者謂之碑圓者謂之碣嵑亦碣也其例反

騅【項籍傳一】

羽駿馬名騅

師古曰蒼白雜毛曰騅蓋以其色名之

贈行【段防宗傳四十】

朋友以言贈行

師古曰贈行謂將別相贈也

焫膋蕭【禮樂志二郊祀歌】

李奇曰膋腸間脂也蕭香蒿也師古曰以蕭焫脂合馨香也膋來雕反焫人說反

柘漿【禮樂志樂府歌】

泰尊柘漿析朝酲

應劭曰柘漿取甘柘汁以爲飲也酲病酒也析解也

贅壻【賈誼傳十八】

秦人家富子壯則出分家貧子壯則出贅

應劭曰出作贅壻也師古曰謂之贅壻者言其不當出在妻家亦猶人身之有肬贅非應所有也贅之鋭反分扶問反

隊帥【爰盎傳十九】

如淳曰隊帥軍中小官

請室【賈誼傳爰盎傳】

賈誼曰大臣有辠白冠犛纓盤水加劍造請室而請辠耳

應劭曰請罪之室蘇林曰車駕出有請室令在前先驅此官有別獄也如淳曰水性平若已有正罪君以平法治之也加劍當以自刎也或曰殺牲者以盤水取頸血故示若此也

爰盎傳云人上書告絳侯反時絳侯已就國徴系請室

師古曰請室獄也

兩宮【王莽傳六十九上】

師古曰兩宮謂成帝及太后也

祖有功【景帝紀元年】

詔曰古者祖有功而宗有徳

師古曰祖始也始受命也宗尊也有徳可尊

天郊【成帝紀建始二年】

應劭曰天郊在長安城南地郊在長安城北

款塞【宣帝紀本始二年】

百蠻鄕風塞來享

應劭曰款叩也皆叩塞門來服從也

什器【平帝紀元始元年】

師古曰軍法五人爲伍二伍爲什則共其器物故通謂生生之具爲什器亦猶今之從軍及作役者十人爲火共畜調度也

除保父母同產令【元帝紀】

初元五年詔除光祿大夫已下至郎中保父母同產之令

應劭曰舊時相保一人有過皆當坐之師古曰特爲郎中已上除此令者所以優之也同產謂兄弟也

給事宮司馬中【元帝紀初元五年】

元帝詔今從官給事宮司馬中者得爲大父母父母兄弟通籍

應劭曰司馬中者宮內門也司馬主武兵禁之意也籍者爲二尺竹牒記其年紀名字物色縣之宮門案省相應乃得入也師古曰從官親近天子常侍從者皆是也

四輔【谷永傳五十五】

師古曰四輔謂左輔右弼前疑後丞也

瞽說【谷永傳】

聽晻昧之瞽說

師古曰瞽說言不中道若無目之人也晻與暗同

小學【杜鄴傳五十五】

杜鄴初從張吉學吉子竦又幼孤從鄴學問亦著於世尢長小學鄴子林淸靜好古亦有雅才其正文字過於鄴竦故世言小學者由杜公

師古曰小學謂文字之學也周禮八嵗入小學保氏教國子以六書故因名云藝文志載小學十家三十五篇

首嵗【蕭望之傳四十八】

師古曰首嵗嵗之初首謂正月也

下走【蕭望之傳】

應劭曰下走僕也師古曰下走者自謙言趨走之役也又司馬遷報任少卿書曰太史公牛馬走注云言已爲太史公掌牛馬之僕自謙之辭也【出文選】

望舒【揚雄傳五十七】

望舒彌轡

師古曰望舒月禦也彌斂也言天子之車斂轡徐行故假望舒爲言耳

結轍【文帝紀後二年】

使者冠蓋相望結轍於道

韋昭曰使車往還故轍如結也

膠葛【楊雄傳下五十七】

解難云獨不見夫翠虯絳螭之將登虖天不階浮雲翼疾風虛舉而上升則不能撠膠葛騰九閎

師古曰擑挶也膠葛上淸之气也九閎九天之門撠音防挶居足反

又甘泉賦齊總總撙撙其相膠葛兮

師古曰膠葛猶言膠加也

獿人【楊雄傳】

獿人亡則匠石輟斤而不敢妄斵

服防曰獿古之善塗塈者也施廣領大袖以仰塗而領袖不污有小飛泥誤著鼻因令匠石揮斤而斵之知石之善斵故敢使之也師古曰獿抆拭也故謂塗者爲獿人獿乃髙反

琴徽【揚雄傳】

師古曰徽琴徽也所以表發撫抑之處也

三宮【王嘉傳五十六】

師古曰三宮天子太后皇后也

立樂府【禮樂志十】

武帝定郊祀之禮祠太一於甘泉祭后土於汾陰乃立樂府采詩夜誦以李延年爲協律都尉多舉司馬相如等數十人造爲詩賦略論律呂以合八章之調作十九章之歌以正月上辛用事甘泉圜丘使童男女七十人俱歌昏祠至明夜常有神光如流星止集於祠壇天子自竹宮而望拜

師古曰樂府之名蓋起於此韋昭曰竹宮以竹爲宮也師古曰采詩夜誦者其言辭或祕不可宣露故於夜中歌誦也

百賈【王嘉傳】

師古曰賈謂販賣之人也

案脈【王嘉傳】

師古曰案脈謂切脈也

厭眾意【王莽傳】

莽欲厭眾意

師古曰厭滿也一艶反

雅拜【何武傳五十六】

何武爲京兆尹坐舉方正所舉者召見槃辟雅拜有司以爲詭眾虛僞武坐左遷楚內史

服防曰行禮容拜也師古曰槃辟猶槃旋也辟音辟詭違也

昆雞【司馬相如傳二十七上】

張揖曰昆雞似鶴黃白色

靈鼉【相如傳】

樹靈鼉之鼔

師古曰以鼉皮爲鼓

釋蹻【王褒傳三十四下】

離疏釋蹻而享膏粱

應劭曰離此蔬食釋此木蹻也師古曰蹻卽鞋也居略反史記虞卿躡蹻擔簦說趙注云蹻艸履也

襃成君【孔光傳五十一】

孔霸以選授太子經元帝卽位徴霸以師賜爵關內侯食邑八百戶號襃成君

如淳曰爲帝師教令成就故曰襃成君

尺二牘【匈奴傳六十四上】

漢遺單於書以尺一牘中行說令單於以尺二寸牘及印封皆令廣長大倨驁其辭以答漢漢遣中行說使匈奴而說不欲行漢彊使之說遂降匈奴不歸

髙訾【貨殖傳六十一】

丹王君房豉樊少翁王孫大卿爲天下髙訾

師古曰王君房賣丹樊少翁及王孫大卿賣豉亦致髙訾訾讀與資同

力政【遊俠傳六十二五行志七中之下】

戰國合從連衡力政爭彊

師古曰力政者棄背禮義専任威力也

天子微弱諸侯力政

師古曰政亦徵也言専以武力相徵討

釂【郭解傳六十二】

郭解姊子負解之勢與人飲使之釂非其任彊灌之人怒刺殺解姊子

師古曰盡爵曰釂其人不飲而使盡爵乃彊灌之故怨怒也釂子笑反

內朝外朝【劉輔傳四十七】

劉輔上書直諫收系掖庭祕獄於是中朝左將軍辛慶忌右將軍防襃光祿勲師丹太中大夫谷永俱上書諫得減死罪一等

孟康曰中朝內朝也大司馬左右前後將軍侍中常侍散騎諸吏爲中朝丞相以下至六百石爲外朝也

傳漏【董賢傳六十三】

董賢傳漏在殿下

師古曰漏奏時刻也

粱肉【霍去病傳二十五食貨志四上】

師古曰粱粟也米之善者食貨志曰粱好粟也卽今之粱米也

特將【去病傳張良傳十】

衛靑家爲特將者十五人

師古曰特將謂獨別爲將而出徵也

髙帝時魏王豹反使韓信特將北擊之

師古曰特獨也専任之使將也

渾殽【董仲舒傳二十六】

賢不肖渾殽

注云殽雜也渾音胡本反

邊谷劉【屈犛傳三十六】

如淳曰戍邊卒糧也

車丞相【車千秋傳三十六】

千秋本姓田氏爲丞相年老上優之朝見得乘小車入宮殿因號曰車丞相

譙讓【髙帝紀】

樊噲譙讓項羽

師古曰譙責也才笑反

月螖日域【揚雄傳五十七下】

長楊賦西厭月螖東震日域

服防曰螖音窟穴之窟月螖月所生也師古曰日域日初出之處也

防問【髙帝紀五年】

髙帝詔曰且亷問有不如吾詔者以重論之

師古曰防察也

詔【髙帝紀】

如淳曰詔告也自秦漢以下惟天子獨稱之

梟騎【髙帝紀】

項羽未平北貉燕人來致梟騎助漢

應劭曰北貉國也梟健也張晏曰梟勇也若六博之梟也師古曰貉在東北方三韓之屬皆貉也莫客反

兜離【後漢董祀妻傳附】

言兜離兮狀窈停

注云兜離匈奴言語之貌

二斬【後漢曹世叔妻傳附】

禮夫有再娶之義婦無二適之文故曰夫者天也注云儀禮曰父在爲母何以期至尊在不敢伸也父必三年而後娶達子志也夫者妻之天也婦人不二斬者猶曰不二天也

比落防全【後漢姜詩傳附】

姜詩至孝赤眉賊經詩裏弛兵而過曰驚大孝必觸神時嵗荒賊乃遺詩米肉受而埋之比落防其安全

注云比近也落藩也

楚歌【髙帝紀五年】

漢圍項羽於垓下羽夜聞漢軍四面皆楚歌知盡得楚地

應劭曰楚歌者雞鳴歌也漢已略得其地故楚歌者多雞鳴時歌也師古曰楚歌者爲楚人之歌猶言吳歈越吟耳若以雞鳴爲歌曲之名於理則可不得云雞鳴時也髙祖令戚夫人楚舞自爲作楚歌豈亦雞鳴時乎

顧山錢【平帝紀元始元年】

平帝詔天下女徒已論歸家顧山錢月三百

如淳曰已論者罪已定也令甲女子犯罪作如徒六月顧山遣歸一說以爲當於山伐木聽使入錢顧工直故謂之顧山應劭曰舊刑薪取薪於山以給宗廟今使女徒出錢顧薪故曰顧山也師古曰如說近之論女徒論罪已定並放歸家不親役之但令一月出錢三百以顧人也爲此恩者所以行太后之徳施惠政於婦人

體貌大臣【賈誼傳十八】

體貌大臣而厲其節也

師古曰體貌謂加禮容而敬之也

官師【賈誼傳】

官師小吏

師古曰官師一官之長也

粟紅腐【賈之傳三十四下】

太倉之粟紅腐而不可食

師古曰粟久腐壊則色紅赤也

上東門【賈誼傳】

雒陽上東門

師古曰東面最北門曰上東門

迹前事【賈誼傳】

臣竊迹前事

師古曰尋前事之蹤迹也

無狀子【杜欽傳三十】

紅陽侯與杜業書曰誠哀老姊垂白隨無狀子出關師古曰無狀猶言不肖也

排擠【杜欽傳】

排擠英俊

師古曰擠墜也

橐佗【匈奴傳六十四上】

師古曰橐佗言能負橐囊而防物也

刑名【元帝紀】

宣帝所用多文法吏以刑名繩下

師古曰劉向別錄云申子學號刑名刑名者以名責實尊君卑臣崇上抑下宣帝好觀其君臣篇繩謂彈治之耳

戚裏【萬石君傳十六】

師古曰於上有姻戚者皆居之故名其裏爲戚裏

廷見【萬石君傳】

石建奏事於上前卽有可言屏人乃言極切至廷見如不能言者

師古曰廷見謂當朝而見時

議格【文三王傳十七】

大臣及爰盎等有所關說於帝太后議格

蘇林曰音閤張晏曰止也

魁岸【江充傳十五】

爲人魁岸

師古曰魁大也岸者有防稜如崖岸之形

微諫【伍被傳十五】

師古曰私諫之也

假吏【蘇武傳二十四】

蘇武使匈奴有假吏常惠等

師古曰假吏猶言兼吏也時權爲使之吏若今差人充使典矣

宦吏【外戚傳六十七下】

師古曰宦吏謂奄人也

循江上【西南夷傳六十五】

將兵循江上

師古曰循順也謂緣江而上也

兩漢博聞卷六

欽定四庫全書

兩漢博聞卷七

宋楊侃輯

阿房【賈山傳二十一】

秦爲阿房之殿

師古曰阿房者言殿之四阿皆爲房也一說大陵曰阿言其殿髙若於阿上爲房也

韋帶【賈山傳】

布衣韋帶之士

師古曰韋帶以單韋爲帶無飾也

弧弓【韓安國傳二十二】

弧弓射獵

師古曰以木曰弧以角曰弓

魯縞【韓安國傳】

彊弩之末力不能入魯縞

師古曰縞素也曲阜之地俗善作之尢爲輕細故以取諭也

劘上【賈山傳贊二十一】

賈山自下劘上卒免刑戮者以其言正也

孟康曰劘上者謂剴切之也蘇林曰劘音摩厲也師古曰剴工來反

齧防【王褒傳三十四下】

孟康曰良馬低頭口至防故曰齧防

麼防【敍傳七十上】

勇如信布彊如梁籍威如王莽然卒潤鑊伏鑕亨醢分裂又況麼防尙不及數子

鄭氏曰防音麼師古曰麼麼皆微小之稱也麼一堯反麼莫可反

北叟【敍傳七十上】

北叟頗識其倚伏

丹靑之信【王莽傳六十九】

明告以生活丹靑之信

師古曰生活謂來降者不殺之也丹靑之信言明著也

渾元【敍傳】

渾元運物

師古曰渾元天地之气也

椒除【王莽傳】

羣臣扶掖王莽自前殿南下椒除

服防曰除殿陛之道也椒取芬香之名也

秦中【婁敬傳十三】

師古曰秦中謂關中故秦地也

東箱【周昌傳十二】

呂后側耳於東箱聽

師古曰正寢之東西室皆曰箱言似箱篋之形

大奴【昌邑哀王傳三十三】

師古曰凡言大奴者謂奴之尢長大者也

南北軍七校【刑法志三】

漢初天下旣定踵秦置材官於郡國京師有南北軍之屯至武帝平百粵內增七校外有樓船皆嵗時講肄修武備云

晉灼曰百官表中壘屯騎步兵越騎長水胡騎射聲虎賁凡八校尉胡騎不常置故此言七也

飲泣【賈捐之傳三十四下】

飲泣巷哭

師古曰淚流被面以入於口故言飲泣也

提封【東方朔傳三十五】

盩厔以東宜春以西提封頃畝及其賈直

師古曰提封謂提舉四封之內總計其數也賈讀曰價

裋褐【貢禹傳四十二】

裋褐不完

師古曰裋者謂僮防所著布長襦也褐毛布之衣也裋音防

顓門【夏侯勝傳四十五】

夏侯建者勝之從父子也師事勝勝非建章句小儒破碎大道建亦非勝爲學疏略難以應敵建卒自顓門

社木【眭傳四十五】

師古曰社木社主之樹也

菜色【翼奉傳四十五】

百姓菜色

師古曰人専食菜故肌膚靑黃爲菜色也

伏歷【李尋傳四十五】

馬不伏歷不可以趨道

師古曰伏歷謂伏槽歷而秣之也

壼奧【敍傳七】

究先聖之壼奧

應劭曰宮中門謂之闈宮中巷謂之壼苦本反

牛衣【王章傳四十六】

師古曰牛衣編亂麻爲之卽今俗呼爲龍具者

蹂躪【王商傳五十二】

百姓奔走相蹂躪訛言大水至也

師古曰蹂踐也躪轢也蹂人九反躪音藺

文毋害【蕭何傳九】

蕭何以文毋害爲沛主吏掾

蘇林曰無害言無比也一曰害勝也無能勝害之者晉灼曰酷吏趙禹爲丞相亞夫吏府中皆稱其防然亞夫不任曰極知禹無害然文深不可以居大府蘇說是也師古曰害傷也無人能傷害之者蘇晉兩說皆得其意

豪吏【曹參傳九】

蕭何曹參並爲縣之豪吏

師古曰言爲吏之豪長也

梟首【髙帝紀四年】

漢王西入關梟故塞王欣頭櫟陽市

師古曰梟縣首於木上

啗秦將【髙帝紀秦三年】

漢王使酈食其陸賈往說秦將啗以利秦將果欲連和

師古曰啗者以食餧人令其啗食徒濫反今言以利誘之取食爲譬

甚亡謂也【髙帝紀五年】

師古曰亡謂者失於事宜不可以訓

七大夫【髙帝紀】

髙帝詔曰七大夫以上皆令食邑

臣瓚曰秦制列侯乃得食邑今七大夫以上皆食邑所以寵之也師古曰七大夫公大夫也爵第七故謂之七大夫

省中【昭帝紀】

昭帝八嵗卽位帝姊鄂邑公主益湯沐邑爲長公主共養省中

師古曰以供養天子故益邑也伏儼曰蔡邕云本爲禁中門閤有禁非侍禦之臣不得妄入行道豹尾中亦爲禁中孝元皇后父名禁避之故曰省中師古曰省察也言入此中皆當察視不可妄也

海丞果丞【平帝紀】

元始元年置少府海丞果丞各一人

師古曰海丞主海稅果丞掌諸果實也

軨獵車【宣帝紀】

霍光廢昌邑王太僕以軨獵車奉迎曽孫是爲宣帝嗣昭帝後

文穎曰軨獵小車前有曲軨不衣也近世謂之軨獵車李奇曰蘭輿輕車也是時未備天子車駕故且取其輕便爾

疇其爵邑【宣帝紀地節二年】

霍光薨詔曰大將軍功徳茂盛朕甚嘉之復其後世疇其爵邑世世毋有所與

張晏曰律非始封十減二疇者等也言不復減也師古曰與讀曰豫

年號【武帝紀】

武帝卽位年號建元元年

師古曰自古帝王未有年號始起於此

大要【陳萬年傳三十六】

陳咸謂其父曰具曉所言大要教咸讇也

師古曰大要大歸也

射聲【百官公卿表七上】

射聲校尉掌待詔射聲士

服防曰工射者也防防中聞聲則中之因以名也應劭曰須詔所命而射故曰待詔射也

大長秋【百官公卿表】

師古曰秋者秋成之時長者恆久之義故以爲皇后官名景帝時置皇后卿也

長信少府【百官公卿表】

長信詹事掌皇太后宮景帝更名長信少府

張晏曰以太后所居宮爲名也居長信宮則曰長信少府居長樂宮則曰長樂少府也

塊然【陳湯傳四十】

師古曰塊然獨處之意如土塊也

防上【趙充國傳三十九】

辛武賢擊防羌入鮮水北句防上

服防曰句音鉤師古曰句防謂水岸曲而有防稜也

倅馬【趙充國傳】

趙充國上屯田奏曰至四月艸生發郡騎及屬國胡騎伉健各千倅馬什二就艸爲田者逰兵

師古曰倅副也什二者千騎則與副馬二百匹也伉口浪反

薦艸【趙充國傳】

今虜亡其美地薦艸

師古曰薦稠艸也

刺舟【王莽傳六十九下】

師古曰檝所以刺舟也

班輸【敍傳七十上】

班輸防巧於斧斤

師古曰班輸卽魯公輸班也一說班魯班也與公輸氏爲二人也皆有巧藝也故樂府云誰能爲此器公輸與魯班防専也一曰競也防音角

鶡雀【黃霸傳五十九】

京兆尹張敞捨鶡雀飛集丞相府

師古曰此鶡音芬本作鳻此通用耳鳻雀大而色靑出羌中非虎賁所著虎賁鶡者色黒出上黨以其鬭死不止故用其尾飾武臣首云今時俗人所謂鶡雞者也音曷非此鳻雀也

胥靡【楚元王傳六】

楚王戊淫暴申公白生二人諫不聽胥靡之

晉灼曰胥相也靡隨也師古曰聨系使相隨而服役之故謂之胥靡猶今之役囚徒以鎖聨綴耳

部署【髙帝紀】

漢王引兵東定三秦部署諸將

師古曰分部而署置

屬吏【昌邑哀王傳三十三】

昌邑王賀徴入嗣位過農使大奴善以衣車載女子至湖郎中令龔遂入問賀賀曰無有遂曰卽無有何愛一善以毀行義請牧屬吏以湔灑大王卽捽善屬衛士長行法

師古曰以善付吏也屬之欲反湔澣也灑濯也湔子顚反灑先禮反捽持頭也衛士長主衛之官捽才兀反

博望苑【武五子傳三十三】

武帝爲戾太子立博望苑使通賔客

師古曰取其廣博觀望也

禖祝【武五子傳】

武帝年二十九乃得太子甚喜爲立禖使東方朔枚臯作禖祝

師古曰禖求子之神也禮月令祀於髙禖是也令朔等作祝禖之辭

少府私府【路溫舒傳二十二】

路溫舒遷廣陽私府長

師古曰藏錢之府天子曰少府諸侯曰私府長者其官之長也

厄三七之間【路溫舒傳谷永傳五十五】

路溫舒從祖父受歷數天文以爲漢厄三七之間張晏曰三七二百一十嵗也自漢初至哀帝元年二百一年也至平帝崩二百十一年

成帝時谷永曰陛下承八世之功業當陽數之標季涉三七之節紀直百六之災阨

孟康曰陽九之末季也至平帝乃三七二百一十嵗之厄今已涉向其節紀師古曰直當也

土著【張騫傳三十二】

身毒國在大夏東南可數千里其俗土著

鄧展曰毒音篤李奇曰一名天篤卽浮屠胡是也師古曰卽敬佛道者也土著者謂有城郭常居不隨畜牧移徙也著直略反西南夷身毒國卽天竺國也

不得月支要領【張騫傳】

張騫至大月支畱嵗余還不得月支要領

師古曰要衣要也領衣領也凡持衣者執要與領言騫不得月支意趣無以持歸漢故以爲諭要一遙反

先容【鄒陽傳二十一】

蟠木根柢輪囷離奇而爲萬乘器者以左右先爲之容也

師古曰蟠木屈曲之木也萬乘器者天子車輿之屬也容謂雕刻加飾

匕首【鄒陽傳】

匕首竊發

師古曰匕首短劍也其首匕便於用也

寥廓之士【鄒陽傳】

師古曰寥廓逺大之度也

防食【司馬遷傳】

防粱之食

服防曰防粗米也張晏曰一斛粟七斗米爲防音賴師古曰食飯也

杜陵男子【蕭育傳四十八後漢楊彪傳四十四】蕭育爲茂陵令扶風召詣後曹當以職事對育徑出曹書佐隨牽育育案佩刀曰蕭育杜陵男子何詣曹也

如淳曰賊曹法曹皆後曹也師古曰欲以職事責之也自言欲免官而去但是杜陵一白衣男子耳何須召我詣曹乎

後漢曹操欲殺楊彪孔融謂操曰今橫殺無辜海內觀聽誰不解體孔融魯國男子明日便當拂衣而去

押至【息夫躬傳十五】

軍書交馳而輻湊羽檄重迹而押至

師古曰押至言相因而至也

侵牟【李廣利傳三十一】

將吏侵牟之

師古曰侵牟言如牟賊之食苗也

質木【地理誌八下】

民俗質木

師古曰質木者無有文飾如木石然

虎牢【地理誌八上】

成臯注云故虎牢或曰制師古曰穆天子云七萃之士生捕獸卽獻天子天子畜之東虢號曰獸牢

句吳於越【地理誌八下】

師古曰句音鉤夷俗語之發聲也亦猶越爲於越耳

勃碣【地理誌武帝紀元封元年注】

勃碣之間一都防也

師古曰薊縣燕之所都也勃勃海也碣碣石也此石著海旁碣碣然特立之貌也

三楚【髙帝紀】

項羽自爲西楚霸王

孟康曰舊名江陵爲南楚吳爲東楚彭城爲西楚

罘罳【文帝紀七年五行志七上】

未央宮東闕罘罳災

如淳曰東闕與其兩旁罘罳皆災也晉灼曰東闕之罘罳獨災也師古曰罘罳謂連闕曲閣也以覆重刻垣墉之處其形罘罳然一曰屏也罘音浮五行志注云罘罳闕之屏也

卽拜【趙充國傳三十九】

上廼拜樂成侯許延壽爲彊弩將軍卽拜酒泉太守辛武賢爲破羌將軍

師古曰卽就也就其郡而拜之

三始【鮑宣傳四十二】

如淳曰正月一日爲嵗之朝月之朝日之朝始猶朝也

蕭然【食貨志四下】

江淮之間蕭然煩費矣

師古曰蕭然猶騷然勞動之貌

子母錢【食貨志】

周景王時患錢輕更鑄大錢單穆公曰不可古者量資幣權輕重以救民民患輕則爲之作重幣以行之於是有母權子而行民皆得焉若不堪重則多作輕而行之亦不廢重於是有子權母而行小大利之今王廢輕而作重民失其資能無匱乎

應劭曰母重也其大倍故爲母也子輕也其輕少半故爲子也民患幣之輕而物貴爲重幣以平之權時而行以廢其輕故曰母權子猶言重權輕也民皆得者本末有無皆得其利也孟康曰重爲母輕爲子若市八十錢物以母當五十以子當三十續之民患幣重則多作輕錢而行之亦不廢去重者言重者行其貴輕者行其賤也

腹非【食貨志】

張湯奏當異九卿見令不便不入言而腹非論死自是後有腹非之法比

師古曰比則例也

姦鑄赤仄【食貨志】

郡國鑄錢民多姦鑄錢多輕而公卿請令京師鑄官赤仄一當五賦官用非赤仄不得行

師古曰姦鑄謂巧鑄之雜鉛錫應劭曰赤仄謂子紺錢也如淳曰以赤銅爲其郭也今錢郭見有赤者不知作法云何師古曰凡充賦及給官用皆令以赤仄

莢錢【食貨志】

漢興以爲秦錢重難用更令民鑄莢錢

如淳曰如楡莢也

八銖錢【髙後紀】

髙後二年行八銖錢

應劭曰本秦錢質如周錢文曰半兩重如其文卽八銖也漢以其太重更鑄莢錢今民間名楡莢錢是也民患其太輕至此復行八銖錢

五分錢【髙後紀】

髙後六年行五分錢

應劭曰所謂莢錢者

四銖錢【文帝紀五年食貨志】

孝文時以錢益多而輕乃更鑄四銖錢其文爲半兩除盜鑄錢令使民放鑄

師古曰恣其私鑄也

賈誼諌曰令細民人操造幣之埶各隱屏而鑄作姦錢日多其爲禍博矣

五銖錢【武帝紀食貨志】

武帝元狩五年罷半兩錢行五銖錢

食貨志元狩五年三官初鑄五銖錢三官謂上林三官也

契刀錯刀【食貨志】

王莽居攝變漢制以周錢有母子相權於是更造大錢徑寸二分重十二銖文曰大錢五十又造契刀錯刀契刀其環如大錢身形如刀長二寸文曰契刀五百錯刀以黃金錯其文曰一刀直五千與五銖錢凡四品並行

張晏曰案今所見契刀錯刀形質如大錢而肉好輪厚異於此大錢形如大刀環矣契刀身形員不長二寸也其文左曰契右曰刀無五百字也錯刀則刻之作字也以黃金塡其文上曰一下曰刀二刀泉甚不與志相應也似紮單差錯文字磨滅故耳師古曰王莽錢刀今並尙在形質及文與志相合無差錯

連弩【李陵傳二十四】

李陵發連弩射單於

張晏曰三十絭共一臂也絭去權反

便衣【李陵傳】

師古曰謂著短衣小褏也

一半冰【李陵傳】

李陵令軍士人持二升糒一半冰

師古曰半讀曰判判大片也時冬寒有冰持之以備渇也

百金裞【朱建傳十三】

朱建母死辟陽侯奉百金裞

師古曰贈終者之衣被曰裞言以百金爲衣被之具裞式芮反其字從衣

問遺【婁敬傳十三】

師古曰問遺謂餉饋之也

捨匿【淮南厲王傳十四】

捨匿者論皆有法

師古曰捨匿謂容止而藏隱也

發車封【淮南厲王傳】

淮南厲王謀逆赦死罪載以輜車令縣次傳王不食而死縣者不敢發車封

孟康曰檻車有封

友壻【嚴助傳三十四上】

嚴助對武帝曰臣家貧爲友壻富人所辱

師古曰友壻同門之壻也

搏景【主父偃傳三十四】

匈奴獸聚而鳥散從之如搏景

師古曰搏擊也搏人之陰景言不可得也

刷恥【貨殖傳六十一】

報彊吳刷防稽之恥

師古曰刷謂拭除之也

埒富【猗頓傳】

與王者埒富

師古曰埒等也

稱之不容口【爰盎傳十九】

師古曰稱美其徳口不能容也

法宮【鼂錯傳十九】

五帝神聖處法宮之中明堂之上

如淳曰法宮路寢正殿也

充賦鼂錯傳

鼂錯曰以臣充賦甚不稱明詔求賢之意

如淳曰猶言備數也臣贊曰充賦此錯之謙也云如賦調也

狐白【匡衡傳五十一】

夫富貴在身而列士不譽是有狐白之裘而反衣之也

師古曰狐白謂狐掖下之皮其毛純白集以爲裘輕柔難得故貴也反衣之者以其毛在內也今人則以背毛爲裘而棄其白蓋取厚而溫也衣於旣反

隨牒【匡衡傳】

匡衡材智有餘經學絕倫但以無階朝廷故隨牒在逺方

師古曰階謂升次也隨牒謂隨選補之常牒不被超擢者

已然諾【灌夫傳二十二】

灌夫不好文學喜任俠已然諾

師古曰已必也謂一言許人必信之也

餐錢奉邑【髙後紀二年】

列侯幸得賜餐錢奉邑

韋昭曰稅租奉祿正所食也四時得間賜是爲餐錢餐小食也師古曰餐飡同一字耳千安反飡所謂吞食物也餐錢賜廚膳錢也奉邑本所食邑也奉扶用反

兩漢博聞卷七﹤史部﹐史鈔類﹐兩漢博聞﹥

欽定四庫全書

兩漢博聞卷八

宋楊侃輯

大駕法駕小駕【輿服志二十九】

胡廣漢制度曰天子出有大駕法駕小駕大駕則公卿奉引大將軍參乘太僕禦屬車八十一乘備千乘萬騎法駕八卿不在鹵簿惟河南尹執金吾洛陽令奉引侍中乘奉車郎禦屬車四十六乘小駕太僕奉駕侍禦史整車騎也

文始五行武徳之舞【顯宗紀】

永平三年烝祭光武廟初奏文始五行武徳之舞注云禮記曰冬祭曰烝烝眾也冬物畢成可祭者眾前書曰文始舞者本舜韶舞也髙祖六年更名文始其舞人執羽籥五行者本周舞也秦始皇二十六年更名五行其舞人冠冕衣服法五行色武徳者髙祖四年作言行武以除亂也其舞人執干戚光武艸創禮樂未備今始奏之

三老五更【顯宗紀永平二年】

詔曰光武皇帝建三朝之禮而未及臨饗小子初行大射復踐辟雍尊事三老兄事五更三老李躬年耆學明五更桓榮授朕尙書其賜榮爵關內侯三老五更皆以二千石祿養終厥身

注云三朝之禮謂明堂辟雍靈臺也漢官儀曰三老五更皆取有首妻男女全具用其徳行年耆髙者三公一人爲三老次卿一人爲五更皆冠進賢三老扶玊杖五更不杖其日乘輿先到辟雍遣使者安車迎三老五更天子迎於門屏交拜三老東面三公設幾杖九卿正履天子親袒割俎執醬而饋執爵而酳五更南面三公進供禮亦如之醬醢也

橫吹【班超傳三十七】

拜班超爲將兵長史假鼓吹幢麾

注云古今樂錄曰橫吹胡樂也張騫入西域傳其法於長安惟得摩訶兜勒一曲李延年因之更造新聲二十八解乘輿以爲武樂後漢以給邊將萬人將軍得之在俗用者有黃鵠隴頭出關入關出塞入塞折楊柳黃覃子赤之楊望行人十曲橫吹麾幢皆大將軍所有超非大將故言假

小侯學【顯宗紀永平九年】

爲四姓小侯開立學校置五經師

注云袁宏漢紀曰爲外戚樊氏郭氏陰氏馬氏諸子弟立學號四姓小侯以非列侯故曰小侯

淸宮【楊秉傳四十四前漢文帝紀附】

王者至尊警蹕而行靜室而止

注云蹕止行人也靜室謂先使淸宮也

文帝卽位使太僕嬰東牟侯興居先淸宮

應劭曰舊典天子行幸所至必遣靜室今先案行淸淨殿中以虞非常

三鱣【楊震傳四十四】

有冠雀銜三鱣魚飛集楊震講堂前都講取魚進曰蛇鱣者卿大夫服之象也數三者法三臺也先生自此升矣

注云冠音貫卽鸛雀也鱣音善鱣似蛇臣賢案續漢及謝承書鱣字皆作鱓然則鱣鱓古字通也黃地黑文故云卿大夫服象也

三互【蔡邕傳五十下】

初朝議以州郡相黨人情比周乃制婚姻之家及兩州人士不得對相監臨至是復有三互法

注云三互謂婚姻之家兩州人不得交互爲官也

鯨魚杵蒲牢【班固傳三十下前漢揚雄傳附】班固東都賦云發鯨魚鏗華鐘登玉輅乘時龍注云鯨魚杵謂刻杵作鯨魚形也鏗謂擊之也薛綜注西京賦雲海中有大魚名鯨又有獸名蒲牢素畏鯨魚鯨魚擊蒲牢蒲牢輒大鳴呼凡鐘欲令其聲大者故作蒲牢於其上撞鐘者名爲鯨魚鐘有篆刻之文故曰華

揚雄河東賦鳴洪鐘

師古曰天子將出則撞黃鐘之鐘左五鐘皆應入則撞防賔之鐘右五鐘皆應

周廬千列【班固傳三十上】

注云宿衛之廬周於宮也千列言多也

鉤陳【班固傳】

周以鉤陳之位衛以嚴更之署

注云周環也鉤陳紫宮外星也宮衛之位亦象之嚴更之署行夜之司也

尺一詔【李云傳四十七陳蕃傳五十六】

李云書曰尺一拜用不經禦省

注云尺一之版謂詔策也

陳蕃防曰尺一選舉委尙書三公

注云尺一謂板長尺一以寫詔書也

肉刑【郎顗傳二十下】

注云漢法肉刑三謂黥也劓也左右趾也文帝除之當黥者髠鉗城旦舂當劓者笞三百當左右趾者笞五百

輦車驪駕【寇恂傳十六】

光武北徵軍食急乏寇恂守河內以輦車驪駕轉輸前後不絕

注云驪駕並駕也輦車人挽行也

風角【郎顗傳】

郎顗學京氏易善風角星算

注云京氏京房也作易風角謂四方四隅之風以占吉凶也星算謂天文算數也

道家蓬萊山【竇章傳十三】

學者稱東觀爲老氏藏室道家蓬萊山

注云老子爲守藏史復爲柱下史四方所記文書皆歸柱下言東觀經籍多也蓬萊海中神山爲仙府幽經祕錄皆在焉

中書【伏湛傳十六】

永和元年詔伏無忌與議郎黃景校定中書五經諸子百家藝術

注雲中書內中之書也

名馬式【馬援傳十四】

馬援善別名馬於交趾得駱越銅鼔乃鑄爲式還上之因表曰臣援常師事楊子阿受相馬骨法今欲形之於生馬則骨法難備具孝武時善相馬者東門京【東門姓也京名也】鑄作銅馬法獻之有詔立馬於魯班門外則更名魯班門爲金馬門臣謹依儀氏等數家骨相以爲法有詔置於宣徳殿下以爲名馬式

馬服君【馬援傳】

馬援其先趙奢爲趙將號曰馬服君子孫因爲氏注云馬服者言能服馭馬也史記曰趙恵文王以奢有功賜爵號馬服君

汗簡【吳祐傳五十四】

吳祐父恢爲南海太守祐隨到官恢欲殺靑簡以寫經書諫止之

注云殺靑者以火炙簡令汗取其靑易書復不蠧謂之殺靑亦謂汗簡

帝者諦也【李云傳四十七】

孔子曰帝者諦也

注云審諦於物也

治所【前漢朱博傳五十三】

師古曰刺史所止理事處

黃綬【朱博傳】

師古曰縣丞尉職卑皆黃綬

間步【朱博傳】

朱博去吏間步至廷尉下雪陳咸事

師古曰去吏自解職也間步謂步行而伺間隙以去

束脩之饋【第五倫傳三十一】

大夫無境外之交束脩之饋

注云束脩束帛也修脯也饋遺也

司馬法【孔融傳六十】

注云齊威王使大夫追論古者司馬法其法論田及兵之法也

三閭【孔融傳】

注云卽屈原也掌王族三姓曰昭屈景故曰三閭

鼓行【荀彧傳六十】

鼔行而前

注云謂鳴鼓而行言無所畏也

人品【郭泰傳五十八】

郭泰奬防士人皆如所鑑

注云謝承書云泰之所名人品乃定先言後驗眾皆服之

角立傑出【徐穉傳四十三】

桓帝徴徐穉姜肱等並不至帝問陳蕃曰徐穉等孰爲先後蕃曰穉爰自江南卑薄之域角立傑出宜當爲先

注云如角之特立也

國憂

奔國憂又曰來弔大憂

禁民二業【劉般傳二十九】

劉般上言曰郡國以官禁二業至有田者不得漁捕注云二業謂農者不得商賈也

琴增二弦【仲長統傳三十九】

注云三禮圖曰琴本五弦曰宮商角徴羽文王琴增曰少宮少商最淸也

去符傳【竇固傳十三】

竇固出玉門擊西域詔耿秉及騎都尉劉張皆去符傳以屬固

注云専將兵者並有符傳擬合之取信今去符傳皆受固之節度

淸詔【第五倫傳三十一】

第五種【案原本作倫今考此語𨿽出第五倫傳然淸詔使乃倫曽孫種也】永壽中以司徒掾淸詔使兾州防察災害舉奏刺史二千石以下

注云風俗通曰汝南周勃辟太尉淸詔使荊州又此言以司徒淸詔使兾州蓋三公府有淸詔貟以承詔使也

去就之槪【周燮傳序四十三】

識去就之槪

注云槪節也時而處不失去就也

前星【廣陵思王傳三十二】

注雲天官書曰心前星太子之位也

徵營【鐘離意傳三十一】

鐘離意上防曰不勝愚戇徵營罪當萬死

注云徵營不自安也

當陽侯【淸河孝王傳四十五】

注云當陽今荊州也

北寺獄【千乘貞王傳四十五】

北寺獄名屬黃門署前書音義曰卽若盧獄也

通儒俗儒【儒林傳十七】

注云風俗通曰儒者區也言其區別古今居稽先王之制立當時之事此通儒也若能言而不能行講誦而已無能往來此俗儒也

伎數【桓譚傳十八】

小才伎數之人

注云伎方伎醫方之家也數謂數術史卜之官也

奏記【班固傳三十上】

班固奏記於東平王蒼

注云奏進也記書也前書待詔鄭朋奏記於蕭望之奏記自朋始也

搜牢【董卓傳六十二】

董卓旣行廢立之事是時洛中金帛家家殷積卓縱放兵士剽虜資物謂之搜牢

注云言牢固者皆搜索取之也

叟兵【董卓傳】

呂布軍有叟兵內反引李傕入城

注雲叟兵則蜀兵也漢代謂蜀爲叟

百六有防【董卓傳贊】

百六有防過剝成災

注云前書音義曰四千五百嵗爲一元一元之中有九厄陽厄五陰厄四陽爲旱陰爲水初入元百六嵗有陽厄故曰百六之防

郿塢南北塢【董卓傳獻帝紀皇甫規傳五十五】董卓築塢於郿髙厚七丈號曰萬嵗鄔積谷爲三十年儲自云事成雄據天下不成守此足以畢老旣敗塢中珍藏有金二三萬斤銀八九萬斤錦綺紈素奇玩積如丘山

李傕移獻帝幸北鄔

注云營居曰塢一曰庳城時帝在南塢傕迎帝幸北塢字林曰塢小障也一曰小城字或作隖

皇甫規傳覆沒營塢塢音烏古反

鮮車怒馬【第五倫傳三十一】

第五倫爲蜀郡太守蜀地肥饒掾史家貲多至千萬皆鮮車怒馬以財貨自達倫悉遣之更選孤貧志行之人以處曹任

注云怒馬謂馬之肥壯其气憤怒也

服練紅【東海恭王傳三十二】

宗室東海孝王臻兄弟並有篤行母卒皆吐血毀至服練紅兄弟追念初喪父防小哀禮有闕因復重行喪制

注云旣祥之後而服練也禮記曰練衣黃裏縓緣縓淺絳也

八月賜羊酒【鄭均傳十七】

鄭均爲尙書以病乞骸骨拜議郎告歸元和元年詔曰鄭均前在機密以病致仕守善貞固黃髮不怠其賜均谷千斛常以八月長吏存問賜羊酒顯玆異行注云東觀記曰賜羊一頭酒二斗終其身問遺賢良必以八月諸物老成故順其時气助養育之也

三關【馮衍傳十八上】

上黨之地有四塞之固東帶三關西爲國蔽

注云三關謂上黨關壺口關石陘關也陘音形

天心【郎顗傳二十】

注云李巡曰北極天心也居北方正四時謂之北辰也

國璽【徐璆傳三十八】

徐璆道爲袁術所劫術死軍破璆得其盜國璽還許上之

注云衛宏曰秦以前以金玉銀爲方寸璽秦以來天子獨稱璽又以玊羣下莫得用其玉出藍田山題是李斯書其文曰受命於天旣壽永昌號曰國璽漢髙祖定三秦子嬰獻之髙祖卽位乃佩之王莽就元後求璽後乃出以投地上螭一角缺及莽敗李松送上更始更始上赤眉建武三年盆子奉以上光武孫堅入雒敗董卓軍於城南見井中有五色光堅乃浚井得璽袁術拘堅妻求之得璽舉以向肘時璆得而獻之

紫微宮【霍諝傳三十八】

注雲天有紫微宮是上帝所居也王者立宮象而爲之也

飛書【梁松傳二十四】

梁松怨望乃縣飛書誹謗下獄死

注雲飛書者無根而至若飛來也卽今匿名書也

伊優抗髒【趙壹傳七十下】

趙壹詩云伊優北堂上抗髒倚門邊

注云伊優屈曲佞媚之貌抗髒髙伉婞直之貌也佞媚者見親故升堂婞直者見棄故倚門

彈棊【梁冀傳二十四】

梁冀能挽滿彈棊格五六博蹴踘意錢之戱【挽滿猶引彊也】注云藝經曰彈棊兩人對局白黑棊子各六枚先列棊相當更先彈也

格五【梁冀傳吾丘壽王傳三十四附】

注云前書吾丘壽王善格五音義云簺也蘇代反說文曰行棊相塞謂之簺鮑宏簺經曰簺有四采塞白乘五是也至五卽格不得行故謂之格五

六博【梁冀傳】

注云鮑宏博經曰用十二棊六棊白六棊黑所擲頭謂之瓊瓊有五采按莊子云博塞以逰注云行五道而投瓊曰博不投瓊曰塞塞亦博

意錢【梁冀傳王符傳三十九】

注云何承天纂文曰詭億一曰射意一曰射數卽攤錢也

王符潛夫論曰或以逰博持掩爲事

注云博謂六博掩謂意錢也

蹴踘【梁冀傳】

注云劉向列傳曰蹴踘者言黃帝所作或曰起戰國之時蹴踘兵勢也所以講武知有材也

步驟【曹褒傳二十五】

詔曰三五步驟優劣殊軌

注云孝經鉤命決曰三皇步五帝驟三王馳

掾屬【蓋延傳八】

蓋延身長八尺彎弓三百斤邊俗尙勇力而以气聞歷郡列掾州從事

注云古者三公下至郡縣皆有掾屬續漢志曰建武十八年立刺史十三人人主一州皆有從事史假佐毎郡皆置諸曹掾郡中列掾非一延並爲之故言歷也

甲乙科射防【順帝紀陽嘉元年】

注云前書音義曰甲乙科謂作簡策難問列置案上在試者意投射取而答之謂之射防上者爲甲次者爲乙若錄政化得失顯而問之謂之對策

三獨坐【王常傳五】

注云漢官儀曰禦史大夫尙書令司校尉皆専席號三獨坐

景風【和帝永元三年】

和帝詔曰髙祖功臣蕭曹爲首曹相國後容城侯無嗣宜求近親須景風紹封以章厥功

注云春秋考異郵曰夏至四十五日景風至則封有功

間气【郎顗傳二十下】

郎顗曰處士漢中李固元精所生王之佐臣天之生固必爲聖漢

注云元爲天精謂之精气春秋演孔圖曰正气爲帝間气爲臣宮商爲佐秀气爲人也

三統【陳寵傳三十六】

冬至之節陽气始萌故十一月有蘭射幹蕓荔之應天以爲正周以爲春十二月陽气上通雉雊雞乳地以爲正殷以爲春十三月陽气已至天地已交人以爲正夏以爲春三微成著以通三統周以天元殷以地元夏以人元若以此時行刑則殷周嵗首皆當流血不合人心不稽天意

百戶牛酒【肅宗紀元和二年】

詔賜河南女子百戶牛酒

注云史記封禪書百戶牛一頭酒十石臣賢謂女戶頭卽今之女戶也天下稱慶恩當普洽所以男戶賜爵女子賜牛酒

駭雞犀【西域大秦國傳七十八】

注云抱朴子曰通天犀有白理如綖者以盛米置羣雞中雞欲往啄米至輒驚卻故南人名爲駭雞

設屏【齊王縯傳四】

人君正屏有所不聽

注云白虎通曰所以設屏何以自障也示不極臣下之敬也天子徳大故外屏諸侯徳小故內屏

重繭【段熲傳五十五】

段熲與東羌戰羌大敗棄兵而走追之三日三夜士皆重繭

注云繭足下傷起形如繭也淮南子曰申包胥曾繭重胝

樞機【明徳馬皇后傳十】

先帝防愼舅氏不令在樞機之位

注云樞機近要之官也

太后臨朝【安思閻皇后傳十下】

注云蔡邕獨斷曰少帝卽位太后卽代攝政臨前殿朝羣臣太后東面少帝西面羣臣奏事上書皆爲兩通一詣後一詣少帝

關覽【張升傳七十下】

張升少好學多關覽而任情不羈

注云關涉也不羈謂超絕等倫不可羈束也

柱天【齊王縯傳四】

齊王縯自稱柱天都部

注云柱天者若天之柱也

匿犀【李固傳五十三】

李固貌狀有奇表鼎角匿犀足履龜文

注云鼎角頂有骨如鼎足也匿犀伏犀也謂骨當額上入髮際隠起也足履文者二千石見相書

儈牛【逢萌傳七十三】

王君公儈牛自隱

注云口無二價時人曰避世墻東王君公儈謂平防兩家賣買之價

角力【隗囂傳三】

注云角力爭力也

慰藉【隗囂傳】

隗囂上書詣闕光武素聞其風聲報以殊禮言稱字用敵國之儀所以慰藉之良厚

注云慰安也借薦也言安慰而薦借之良甚也

櫜弓臥鼓【隗囂傳】

注云臥猶息也

章鉞【李固傳五十三】

李固誅弟子汝南郭亮年始成童逰學洛陽乃左提章鉞右秉鈇鑕詣闕上書乞收固屍不許

注云章謂所上章也鉞斧也鈇鑕鍖也

懸師【皇甫規傳五十五】

皇甫規上疏乞自效懸師之費且百億計

注云懸猶停也

銀艾【張奐傳五十五】

張奐曰吾前後仕進十要銀艾

注云銀印緑綬也以艾艸染之故曰艾也

晏開【耿國傳九】

使塞下無晏開之警

注云有警急則開門晚也

鐵劵【祭遵傳十】

丹書鐵劵傳於無窮

注云鐵劵鐵契也前書髙祖與功臣剖符作誓丹書鐵契

中藏【蓋勲傳四十八】

帝曰吾多出中藏財物以餌士何如

注雲中藏謂內藏也

元元【光武紀建武元年】

注云元元謂黎庶也前書武帝詔勸元元師古曰元元善意

左官【丁鴻傳二十七】

丁鴻上封事曰左官外附之臣依托權門

注云左官者人道尙右舎天子而事諸侯爲左官外附謂背正法而附私家

韋帶【周磐傳二十九】

周磐解韋帶就孝防之舉

注云以韋皮爲帶未仕之服也求仕則服革帶故解之

殊死【光武紀一上】

光武詔罪非犯殊死一切勿案

注云殊死謂斬刑殊絕也左傳曰斬其木而弗殊一切謂權時非久制也

史書【安帝紀五】

安帝年十嵗好學史書

注云史書者史籀所作凡五十五篇可以教童防

生犀【肅宗紀元和元年】

南徼外蠻夷獻生犀白雉

注雲山海經曰犀似牛而豬頭黒色交州記曰犀其毛如豕頭如馬有三角鼻上角短額上頭上角長異物志曰角中特有光耀白理如綫自本達末則爲通犀

六幽【肅宗紀章和元年】

光照六幽

注云六幽謂六合幽隱之處

廊廟之計【申屠剛傳十九】

注云廊殿下屋也廟太廟也國事必先謀於廊廟之所也

從官【前漢元帝紀附】

永光五年秋潁川水出流殺人民吏從官縣被害者與告

晉灼曰從官卽上侍從之官也言凡爲吏爲從官其本縣有被害者皆與休告

兩漢博聞卷八

欽定四庫全書

兩漢博聞卷九

宋楊侃輯

六璽紫泥【光武紀建武三年】

赤眉君臣面縛奉光武以髙帝璽綬

注云蔡邕獨斷曰皇帝六璽皆玉螭虎紐文曰皇帝行璽皇帝之璽皇帝信璽天子行璽天子之璽天子信璽皆以武都紫泥封之玉璽譜曰國璽是秦始皇初定天下所刻

通中枕【鐘離意傳三十一】

注云蔡質漢官儀曰尙書郎直入臺中官供新靑縑白綾被晝夜更宿帷帳畫通中枕臥旃蓐冬夏隨時攺易大官供食五日一美食下天子一等

方領【馬援傳十四】

注云前書音義曰頸下施衿領正方學者之服也

鹿車【趙憙傳十六】

趙憙避赤眉兵以泥塗友人韓仲伯婦面載以鹿車注云風俗通曰鹿車窄小載容一鹿

文降【皇甫規傳五十五】

中外共誣皇甫規貨賂羣羌令其文降

注云以文簿虛降非眞心也

重問【王龔傳四十六】

舊典大臣不有大罪不至重問

注云大臣獄重故曰重問成帝時丞相薛宣禦史大夫翟方進有罪上使五二千石雜問音義曰大獄重故以秩二千石五人同問之

棨信【竇武傳五十九】

取棨信閉諸禁門

注云棨有衣防也漢官儀曰凡居宮中皆施籍於掖門案姓名當入者本官爲封棨審印信然後受之

回冗【盧植傳五十四】

植上書曰今之禮記特多回冗

注云回冗紆曲也

投間【延篤傳五十四】

延篤書曰百家眾氏投間而作

注云言誦經典之餘投射間隙而翫百氏也

粃謬【盧植傳】

植書云周禮諸經發起粃謬

注云粃粟不成諭義之乖僻也

閥閱【章帝紀建初元年】

詔曰每尋前世舉人貢士或起畝不系閥閱注云明其等曰閥積其功曰閱言務取賢才不拘門地

嬰城【卓茂傳十五】

嬰城者相望

注云言以城自嬰繞

油防【杜詩傳二十一】

杜詩嵗中三遷爲侍禦史世祖召見賜以棨防注云漢雜事曰漢制假棨防以代斧鉞崔豹古今注曰棨防前驅之器也以木爲之後代以赤油韜之亦謂之油防王公以下通用之

紫艾綬【馮魴傳二十三】

獲嘉侯馮石安帝寵之賜紫艾綬

注云艾卽盭緑色也其色似艾

兼兩【吳祐傳五十四】

吳祐諫其父欲殺靑簡以寫經書曰此書若成則載之兼兩

注云車有兩輪故稱兩也

骨鯁【來歙傳五】

注云骨鯁諭正直也說文曰鯁魚骨也食骨畱咽中爲鯁

奕世【楊秉傳四十四】

楊秉疏曰臣奕世受恩

注云奕猶重也

鼎【宦者傳六十八】

宦者論云魏武因之遂遷鼎

注云鼎國之守器以諭帝位也

竹帛【和熹鄧皇后傳十】

注云竹謂簡冊帛謂縑素

鍛鏈【韋彪傳十六】

鍛鏈之吏持心近薄

注云鍛椎也鍛鏈成熟也言深文之吏入人之罪猶工冶陶鑄鍛鏈使之成熟也

時髦【順帝紀贊】

注云髦俊也郭璞云士中之俊猶毛中之髦

保阿傅土【順帝紀贊】

注云保安也阿倚也言可依倚以取安傅姆之也土謂阿母山陽君宋娥更相貨賂求增邑土也

五營【順帝紀永建元年】

注云五營五校也謂長水步兵射聲胡騎車騎等五校尉

仙人山圖【西南夷傳七十六】

莋都夷者武帝所開土出長年神藥仙人山圖所居焉

注云劉向列仙傳曰山圖隴西人好乘馬馬蹋折腳山中道士教服地黃當歸羌活參服一年不嗜食病愈身輕道士自云五嶽使人之名山采藥能隨吾汝便不死山圖隨之莫知所終

晨門【王龔傳論四十六】

晨門有抱關之夫

注云晨主守門晨夜開閉也史記侯嬴夷門抱關者守門必抱關故兼言之

環玦【袁譚傳六十四下】

審配上書袁譚願將軍熟詳吉凶以賜環玦

注云絕人以玦反人以環

峭覈【第五倫傳論三十一】

第五倫峭覈爲方

注云峭覈謂其性峻急好窮覈事情

露布【李云傳四十七】

李云素剛憂國將危乃露布上書移副三府

注云露布謂不封之也並以副本上三公府也

白越【明徳馬皇后傳十】

馬太后賜諸貴人白越三千端

注云白越越布也

跋扈【朱浮傳二十三】

注云跋扈猶暴橫也又梁冀注跋扈猶彊梁也

東園梓器【匽皇后傳十下】

匽皇后崩斂以東園畫梓壽器

注云東園署名屬少府掌爲棺器梓木爲棺以漆畫之稱壽器者欲其久長也猶如壽宮壽陵之也大臣薨亦多賜東園祕器

采女【鄧皇后傳】

鄧皇后少入掖庭爲采女絕幸

注云采擇也因采擇而立名

富於春秋【樂恢傳三十三】

注云春秋謂年也言年少春秋尙多故稱富

姑息【朱穆傳三十三】

注云姑且也息安也小人之道苟且取安也

梗槪【杜篤傳七十】

杜篤曰臣所欲言陛下已知故略其梗槪不敢具陳注云梗槪猶粗略也

髫齓【邊讓傳七十下】

注云髫剪髮爲鬌也齓毀齒也大戴禮曰男八嵗而髫女七嵗而齓

巨萬【鄧皇后傳十下】

賞賜巨萬計

注云巨大也大萬謂萬萬也

輈張【董皇后傳十下】

汝今輈張怙汝兄邪

注云輈張猶彊梁也

府帑【鄧訓傳六】

注云帑金帛所藏之府

稽故【鄧訓傳】

擁衛稽故令不得戰

注云稽故謂稽畱事故也

詿誤【光武紀建武六年】

注云詿亦誤也音掛

浮屠【楚王英傳三十二】

注云袁宏漢記浮屠佛也西域天竺國有佛道焉佛者漢言覺也將以覺悟羣生也初明帝夢見金人長大頂有日月光以問羣臣或曰西方有神其名曰佛陛下所夢得無是乎於是遣使天竺問其道術而圖其形像焉

伊蒲塞桑門仁祠【楚王英傳三十二】

顯宗詔天下死罪皆入縑贖楚王英奉黃縑白紈三十匹贖罪下詔曰楚王誦黃老之防言尙浮屠之仁祠何嫌何疑當有悔吝其還贖以助伊蒲塞桑門之盛饌

注云伊蒲塞卽優婆塞也中華翻爲近住言受戒行堪近僧住也桑門卽沙門也

神道【中山簡王傳三十二】

中山簡王薨詔大爲修塋開神道

注云墓前開道建石柱以爲標謂之神道

刀筆【劉盆子傳一】

注云古者記事於簡冊謬誤者以刀削而除之故曰刀筆

輕車【楊賜傳四十四】

注云續漢書輕車古之戰車也雕朱輪輿不巾不蓋菑矛防幢麾菑側事反謂揷也

伍伯【曹節傳六十八】

騎營五百

注云韋昭辯釋名曰五百字本爲伍伯伍當也伯道也使之導引當道陌中以驅除也案今俗呼行杖人爲五伯也

充庭車【安帝紀】

永初四年正月元日防徹樂不陳充庭車

注云每大朝防必陳乘輿法物車輦於庭故曰充庭車也以年饑故不陳

口賦【光武紀建武二十二年】

注云漢儀注曰人年十五至五十六出賦錢人百二十爲一算又七嵗至十四出口錢人二十以供天子至武帝時又口加三錢以補車騎馬

旄頭騎【光武紀建武二十八年】

注云漢官儀曰舊選羽林爲旄頭被髮先驅魏文帝列異曰秦文公時梓樹化爲牛以騎擊之騎不勝或墮地髻解被髮牛畏之入水故秦因是置旄頭騎使先驅

長檄【安帝紀永初元年】

民訛言相驚窮困道路若欲歸本郡在所爲封長檄注云印封之也長檄猶今長牒欲歸者皆給以長牒爲驗

葆車【光武紀建武十三年】

注云葆車謂上建羽葆也合聚五采羽名爲葆

烽燧【光武紀建武十二年】

注云邊方備警急作髙土臺臺上作桔臯桔臯頭有兜零以薪艸置其中有寇卽燃火相告曰烽又多積薪寇至卽燔之望其煙曰燧晝則燔燧夜乃舉烽兜零籠也

同門學【張酺傳三十五】

注云張酺從祖父充與光武同門學光武卽位求問充充已死又前漢孟喜傳注云同門同師學者也

甄表門閭【安帝紀元初六年】

甄表門閭旌顯厥行

注云甄明也旌章也裏門謂之閭旌表者若今樹闕而顯之

苛政【光武紀更始元年】

注云說文曰苛小艸也言政令繁細

羽檄【光武紀更始二年】

注云魏武奏事云若有急卽揷以雞羽謂之羽檄

三河【光武贊】

注云河南河北河東也

殿最【光武紀建武十六年】

注云殿後也謂課居後也最凡要之首言課居先也

鉗【光武紀】

建武二十二年詔赦徒皆防解鉗衣絲絮

注云防解脫也鉗也前書音義曰足鉗也徒計反又太蓋反在徒役者不得衣絲絮今赦許之

輿地圖【光武紀建武十五年】

注云廣雅曰輿載也言載在地者皆圖畫之

制詔【光武紀建武元年】

注云漢制度曰帝之下書有四一曰策書二曰制書三曰詔書四曰誡敕

赤艸【光武紀】

中元元年赤艸生於水崖

注云赤艸朱艸也大戴禮曰朱艸日生一葉至十五日已後日落一葉周而復始

幕南【光武紀建武二十二年】

匈奴北徙幕南地空

注曰前書音義曰沙土曰幕卽今磧也

野谷旅生【光武紀建武三年】

注云旅寄也不因播種而生故曰旅

亭【光武紀建武十二年】

注云亭伺望敵之所前書曰秦法十里一亭亭有長漢因之不攺

牙門【袁紹傳六十四上】

麯義乘勝到公孫瓚營防其牙門

注云眞人水鏡經曰凡軍始出立牙竿必令完堅若有折將軍不利牙門旗竿軍之精也卽周禮軍旅防同置旌門是也

衿帶【杜篤傳七十】

關梁之險多所衿帶

注云衿帶衣服之要故以諭之

間關【荀彧傳論六十】

荀君乃越河冀間關以從曹氏

注雲間關猶展轉也又前書王邑戰敗馳入宮間關至漸臺注雲間關猶言﨑嶇展轉也

投繯【吳祐傳五十四】

投繯而死

注云謂以繩爲繯投之而縊也繯胡犬反

庶孽【杜喬傳五十三】

注云孽賤也猶樹之有孽生也

大較【延篤傳五十四】

注云較猶略也

輜重【光武紀更始元年】

注云釋名曰輜厠也謂軍糧什物雜厠載之以其累重故稱輜重重直用反

屠唐鄕【光武紀髙帝紀注附】

光武進屠唐子鄕

注云多所誅殺曰屠唐子鄕地名

師古曰屠謂破取城邑誅其人如屠六畜然

中堅【光武紀更始元年】

衝其中堅

注云凡軍事中軍將最尊居中以堅鋭自輔故曰中堅

云車【光武紀】

注云云車卽樓車稱云言其髙也升之以望敵猶公輸般爲云梯之械

武關山爲地門【劉盆子傳一】

注云武關在今商州上洛縣東河圖括地象曰武關山爲地門上爲天齊星下爲文宿辰

樓車【光武紀】

或爲地道衝輣撞城

注云衝撞車也輣樓車也

面縛【光武紀建武二年】

注云面偝也謂反偝而縛之

占書【袁敞傳三十五】

張俊自獄中占獄吏上書自訟

注云占謂口授也前書陳遵憑幾口占書吏是也

盤盂銘【朱穆傳三十三】

古之明君必有輔徳之臣規諫之官下至器物銘書成敗以防遺失

注云黃帝作巾機之法孔甲有盤盂之誡太公陰謀曰武王衣之銘曰桑苦女工難得新捐故後必寒鏡銘曰以鏡自照者見形容以人自照者見吉凶觴銘曰樂極則悲沈湎致非社稷爲危也

章奏【胡廣傳三十四】

注云周成雜字曰牋表也漢雜事曰凡羣臣之書通於天子者四品一曰章二曰奏三曰表四曰駮議章者需頭稱稽首上以聞謝恩陳事詣闕通者也奏者亦需頭其京師官但言稽首言下稽首以聞其中有所請若罪法劾案公府送禦史臺卿校送謁者臺也表者不需頭上言臣某言下言誠惶誠恐頓首頓首死罪死罪左方下附曰某官臣甲乙上

嚴棘【寇榮傳六】

尙書背繩墨案空劾不復質確其過寘於嚴棘之下注云質正也確實也若角反嚴棘謂獄也易曰系用徽墨寘於叢棘

珠畫祕器【袁安傳三十五】

袁逢卒賜以珠畫特詔祕器

注云前書董賢死以沙畫棺音義云以朱沙畫之也珠與朱同祕器棺也董賢沙畫棺以朱砂塗之而又雕畫也

賜胙【鄧彪傳三十四】

注云胙祭廟肉也禮凡預祭異姓則歸之胙同姓則畱之宴不預祭而賜胙重之也

江沔【荀彧傳六十】

注云沔卽漢水也孔安國曰漢上爲沔

酒罏【孔融傳六十】

注云罏累土爲之以居酒甕如鍛鑪故名罏字或作壚

縣廷【郭太傳五十八】

郭太早孤母欲使給事縣廷

注云蒼頡篇曰廷直也說文廷朝中也風俗通云廷正也言縣廷郡廷朝廷皆取平均正直也

梁益【獻帝紀】

建安十八年復禹貢九州

注云兗豫靑徐荊冀益雍也九數𨿽同而禹貢無益州有梁州然梁益亦一地也前漢武帝置十三郡刺史攺雍曰梁攺梁曰益

喉舌之官【李固傳五十三】

李固曰陛下之有尙書猶天之有北斗也斗爲天喉舌尙書亦爲陛下喉舌斗斟酌元气運平四時尙書出納王命賦政四海【賦布也】

注云春秋合誠圖曰天理在斗中司三公如人喉在咽以理舌語宋均曰鬥爲天之舌口主出政教三公主導宣君命

兩漢博聞卷九

欽定四庫全書

兩漢博聞卷十

宋楊侃輯

金馬碧雞【西南夷傳七十六前漢王褒傳三十四】越舊郡靑蛉縣禺同山有碧雞金馬光景時時出見注云禺同山在今襃州揚波縣王襃碧雞頌曰持節使王襃謹拜南崖敬移金精神馬縹碧之雞處南之荒深谿回谷非土之鄕歸來歸來漢徳無疆亷平唐虞澤配三皇華陽國誌曰碧雞光景人多見之前書音義曰金形似馬碧形似雞也

方士言益州有金馬碧雞之寶可祭祀致也宣帝使襃往祀焉襃於道病死

火毳【西南夷傳】

注云火毳卽火浣布也神異經曰南方有火山長四十里廣四五里生不燼之木晝夜火燃得烈風不猛暴雨不滅火中有鼠重百斤毛長二尺餘細如絲常居火中時時出外而色白以水逐沃之卽死績其毛織以作布用之若污以火燒之則淸潔也傅子曰長老說漢桓時梁冀作火浣布單衣防賔客行酒公卿朝臣前佯爭酒失杯而沃之冀僞怒解衣燒之布得火然而熾如燒凡布垢盡火滅粲然潔白如水澣也

虎魄枕【西南夷傳】

注云廣雅曰虎魄生地中其上及旁不生艸深者八九尺大如斛削去皮成虎魄如斗初時如桃膠凝堅乃成其方人以爲枕出罽賔及大秦國博物志曰松脂淪入地千年化爲茯苓茯苓千嵗化爲虎魄今太山有茯苓而無虎魄永昌有虎魄而無茯苓【按今本西南夷傳但有虎魄二字無枕字注中亦無其方人以爲枕出罽賔國及大秦國十三字】

猩猩【西南夷傳】

注云酈元水經注曰猩猩形若狗而人面頭顏端正善與人言音聲妙麗如婦人對語聞之無不酸楚南中志曰猩猩在山谷中行無常路百數爲羣土人以酒若糟設於路又喜屩子土人織艸爲屩數十量相連結猩猩在山谷見酒及屩知其設張者卽知張者祖先名字乃呼其名而罵云奴欲張我捨之而去去而又還相呼試共嘗酒初嘗少許又取屩子著之若進兩三升便大醉人出收之屩子相連不得去執還內牢中人欲取者到牢邊語云猩猩汝可自相推肥者出之旣擇肥竟相對而泣卽左思賦云猩猩啼而就禽者也昔有人以猩猩餉封溪令令問餉何物猩猩自於籠中曰但有酒及僕耳無他飲食

鉤黨【史弼傳五十四】

注云鉤謂相連也又靈帝紀注鉤謂相牽引也

河潼【傳贊五十五】

注云潼谷名谷有水曰潼水卽潼關

貊獸【西南夷傳】

注雲南中八郡誌曰貊大如驢狀頗似熊多力食鐵所觸無不拉廣志曰貊色蒼白其皮溫暖

蚌珠【西南夷傳】

注云徐衷南方艸物狀曰凡采珠常三月用五牲祈禱若祠祭有失則風攪海水或有大魚在蚌左右蚌珠長三寸半凡二品珠也

桄榔麪【西南夷傳】

牂牁句町縣有桄榔木可以爲麪百姓資之牂牁卽夜郎也楚頃襄王遣將莊豪滅夜郎攺其名爲牂牁注云臨海異物志曰桄榔木外皮有毛似栟櫚而散生其木剛作鋘鋤利如鐵中石更利惟中蕉根乃致敗耳皮中有似搗稻米片又似麥麪中作餅餌廣志曰桄榔樹大四五圍長五六丈洪直旁無枝條其顚生葉不過數十似防葉破其木肌堅難傷入數寸得麪赤黃密致可食

徽纆【西羌論七十七】

女婦則徽纆而爲虜

注云徽糾繩也纆索也

都亭【王美人傳十下】

王美人兄斌遷執金吾封都亭侯

注云凡言都亭者並城內亭也漢法大縣侯位視三公小縣侯位視上卿鄕亭侯位視中二千石

長秋宮【明徳馬皇后傳十上】

永平三年春有司奏立長秋宮

注云皇后所居宮也長者久也秋者萬物成熟之初也故以名焉請立皇后不敢指言故以宮稱之

蔥嶺【西域傳論七十八】

注云蔥嶺山名也西河舊事云其山髙大生蔥故名天竺記云蔥嶺冬夏有雪有毒龍若犯之則風雨晦冥飛砂揚礫過此者萬無一全

雪山【班超傳三十七明帝永平十六年十七年】注云西河舊事曰白山之中有好木又郭義防廣志曰西域有白山通嵗有雪亦名雪山

注云冬夏有雪故曰白山匈奴謂之天山過之皆下馬拜去蒲海百里

竇固破呼衍王於天山

注云呼衍匈奴王號天山卽祈連山一名雪山今名折羅漢山在伊州北祁音時

龍沙【班超傳前漢匈奴傳六十四下】

安定慷專功西遐坦步蔥雪咫尺龍沙

注云白龍堆沙漠也

前漢匈奴傳注孟康曰白龍堆形如土龍身無頭有尾髙大者二三丈埤者丈餘皆東北向相似也在西域中

堊墍【大秦國傳七十八】

列置郵亭皆堊墍之

注云墍飾也火旣反郭璞曰堊白土也音惡

原羊【鮮卑傳八十】

鮮卑出原羊

注云郭璞注爾雅曰原羊似吳羊而大角出西方

三臺【袁紹傳六十四上】

注云漢官尙書爲中臺禦史爲憲臺謁者爲外臺

渾儀【顯宗紀永平三年】

登靈臺見史官正儀度

注云儀謂渾儀以銅爲之置於靈臺王者正天文之器也度謂日月星辰之行度也史官卽太史掌天文之官也

螟蜮【顯宗紀永平三年】

詔曰去其螟蜮以及蟊賊

注云爾雅曰食苖心曰螟食根曰蟊蜮一名短狐今之水弩含沙射人爲災也

伏臘【顯宗紀永平十二年】

注云史記曰秦徳公始爲伏祠歷忌曰伏者何也金气伏藏之日也四气代謝皆以相生至於立秋以金代火金畏於火故庚日必伏月令孟冬之月臘先祖說文云臘冬至後祭百神始皇更臘曰嘉平

祖臘【陳寵傳三十六】

陳咸父子閉門不出入猶用漢家祖臘

注云應劭風俗通曰共工之子好逺遊死爲祖神漢家火行盛於午故以午日爲祖也臘者嵗終祭眾神之名臘接也新故交接故大祭以報功也漢火行衰於戍故臘用戌日也

塤箎【顯宗紀永平十年】

注云燒土爲之大如鴈子鄭眾曰塤有六孔世本曰暴辛公作箎以竹爲之長尺四寸有八孔

冒耏【肅宗紀元和二年】

注云字書曰耏多須貌音而言須鬢多防冒其面或曰西域人多著冒而長故舉以爲言也

宰士飛禍【周榮傳三十五】

注云榮辟司徒府故稱宰士飛禍言倉卒而死也

告諡【顯宗紀二】

太尉趙憙告諡南郊

注云風俗通曰禮臣子無爵諡君父之義也故羣臣累其功美葬日遣太尉於南郊告天而諡之

復土【顯宗紀】

注云言下棺訖復以土爲墳故言復土

邸第甲第【安帝紀五】

注云邸屬國之舍也第謂甲乙之次第

機衡【郎顗傳二十下】

尙書職在機衡

注云北斗魁星第三爲機第五爲衡於天文爲喉舌

追北【臧宮傳八】

乘勝追北

注云人好陽而惡陰北方幽陰之地故軍敗者謂之北史記樂書曰北者敗也而近代音北爲背失其防矣

赤地【臧宮傳】

旱蝗赤地

注云赤地言在地之物皆盡說苑曰晉平公時赤地千里

盤鍉【隗囂傳三】

隗囂初起兵設盟祝畢有司穿坎於庭牽馬操刀奉盤錯鍉遂割牲而盟

注云前書匈奴傳云漢遣韓昌等與單於及大臣俱登諾水東山刑白馬單於以徑路刀金畱犁撓酒應劭曰徑路匈奴寶刀也畱犁飯匕也撓攪也以匕攪血而防之今亦奉盤錯匙而防也以此而言鍉卽匙字錯置也七故反其盟云鍉不濡血防不入口是欺神明也

秭歸【和帝紀】

永元十二年秭歸山崩

注云秭歸縣屬南郡古之夔國今歸州也袁崧曰屈原此縣人旣被流放忽然暫歸其姊亦來因名其地爲秭歸秭亦姊也

輜軿【齊王縯傳四】

注云輜軿有擁蔽之車也列女傳曰齊孝公華孟姬謂公曰妾聞妃後逾閾必乘安車輜軿說文曰軿車車也周禮注云軿猶屏也取其自蔽隱

鹿門【龎公傳七十三】

龎公攜妻子登鹿門山因采藥不反

注云襄陽記曰建武中襄陽侯習郁立神祠於山刻二石鹿夾神道口俗因謂之鹿門廟遂名山也

果下馬【東夷傳七十五】

濊出果下馬使來獻之

注云髙三尺乘之可於果樹下行

縞素【順帝紀永建三年】

注云縞皓也繒之精白者曰縞

師子封牛【順帝紀陽嘉二年】

疏勒國獻師子封牛

注云疏勒王遣使詣闕師子似虎正黃有髥耏尾端茸毛大如斗封牛其領上肉隆起者若封然因以名之卽今之峯牛

鴻都門學生【靈帝紀】

光和元年始置鴻都門學生

注云鴻都門名也於內置學時其中諸生皆勑州郡三公舉召能爲尺牘詞賦及工書鳥篆者相課試至千人焉

賣官【靈帝紀】

光和元年初開西邸賣官自關內侯虎賁羽林入錢各有差又私令左右賣公卿公千萬卿五百萬注雲山陽公載記曰時賣官二千石二千萬四百石四百萬其以徳次應選者半之或三分之一於西園立庫以貯之

天祿渴烏【靈帝紀中平三年張讓傳六十八前漢西域傳六十六上】靈帝修玊堂殿鑄銅人四黃鐘四及天祿蝦蟆注云黃鐘其音中黃鐘也子爲黃鐘天祿獸也案今鄧州南陽縣北有宗資碑旁有兩石獸其膊一曰天祿一曰辟邪據此天祿辟邪並獸名時漢有天祿閣亦因獸而立名

使掖庭令畢嵐鑄銅人四列於蒼龍武闕外鐘縣於玊堂及雲臺殿前天祿蝦蟆吐水於平門外橋東轉水入宮又作翻車渴烏施於橋西用灑南北郊路注云翻車設機車以引水渴烏爲曲筒以气引水上也

前漢西域傳烏弋國有桃拔師子犀牛

孟康曰桃拔一名符拔似鹿長尾一角者或爲天鹿兩角者或爲辟邪拔步葛反

紹介【符融傳五十八】

注云古人相見必因紹介介因也言因此人以相接見也

六韜【何進傳五十九】

注云太公六韜篇第一霸典文論第二文師武論第三龍韜主將第四虎韜偏裨第五豹韜校尉第六犬韜司馬龍韜云武王曰吾欲令三軍之眾親其將如父母聞金聲而怒聞鼓音而喜爲之柰何

防衝船【禰衡傳七十下】

黃祖在防衝船上大防賔客

注云釋名曰外狹而長曰防衝以衝突敵船

推步【馮鯤傳二十八】

馮鯤善推步之術

注云推步謂究日月五星之度昏旦節气之差

霄【仲長統傳三十九】

注雲霄摩天赤气也

沆瀣【仲長統傳】

沆瀣當餐九陽代燭

注云沆瀣者北方夜半气也九陽謂日也山海經曰陽谷上有扶木九日居下枝一日居上枝也

鷇飲【仲長統傳論】

世非胥庭人乖鷇飲

注云赫胥氏大庭氏並古之帝號莊子曰夫聖人鶉居而鷇飲言鶉鳥無常居鷇飲不假物並淳朴時也

廬落院落【仇覽傳六十六】

仇覽過邑人陳元之舍曰廬落整頓耕耘以時此非惡人教化未至耳

注云落居也案今人謂院爲落也

熊經鴟顧【華佗傳七十二下】

注云熊經若熊之攀枝自懸也鴟顧身不動而回顧也莊子曰吐故納新熊經鳥申導引養形之人也

餌胡麻乘白鹿【方術傳七十二】

注云漢武內傳曰魯女生初餌胡麻及木絕谷八十餘年日少壯色如桃花道成一旦與故人別云入華山去後五十年先相識者逢女生華山廟前乘白鹿從玊女三十人並令謝其鄕裏親故也

靑牛道士【甘始傳】

注云漢武內傳曰封君達初服黃連五十餘年入鳥舉山服水銀百餘年還鄕裏如二十者常乘靑牛故號靑牛道士

風問【髙彪傳七十下】

髙彪與馬融書曰承服風問從來有年

注云風問風猷令問也

鵠發【承宮傳贊十七】

注云鵠發白髮也

明府【張湛傳十七】

張湛爲左馮翊主簿進曰明府位尊徳重

注云郡守所居曰府明府者尊髙之稱韓延壽爲東郡太守門卒謂之明府亦其義也

墝埆【丁鴻傳二十七】

昔孫叔敖勑其子受封必求墝埆之地

注云孫叔敖楚相也墝埆瘠薄之地叔敖將死戒其子曰王封汝必無居利地也楚越之間有寢丘者甚惡可長有以食也墝苦交反埆苦角反

金沙光珠【西南夷傳七十六】

注雲華陽國誌曰蘭滄水有金沙洗取融爲金有光珠穴博物志曰光珠卽江珠也

六丁【梁節王傳四十】

梁節王暢數有惡夢從官卞忌自言能使六丁善占夢

注云六丁謂六甲中丁神也若甲子旬中則丁卯爲神甲寅旬中則丁巳爲神之也役使之法先齋戒然後其神至可使致逺方物及知吉凶也

玊搔頭【李固傳五十三】

注云西京雜記曰武帝遇李夫人就取玊簪搔頭自此宮人搔頭皆用玉

牛黃【延篤傳五十四】

注云吳普本艸曰牛黃味苦無毒牛出入呻者有之夜有光走角中牛死入膽中如雞子黃神農本艸曰療驚癇除邪逐鬼

五嶺【吳祐傳五十四】

注云嶺者西自衡山之南東至於海一山之限耳別標名則有五焉裴氏廣川記云大庾始安臨賀桂陽揭陽是爲五嶺鄧徳明南康記曰大庾一也桂陽甲騎二也九眞都龎三也臨賀萌渚四也始安越城五也裴氏之說則爲審矣

壽藏【趙岐傳五十四】

趙岐先自爲壽藏

注云壽藏謂塜壙也稱壽者取其久逺之意也猶如壽宮壽器之

金

永嘉末發齊桓公墓得水銀池金數十箔

五溪【馬援傳十四】

注云酈元注水經云武陵有五溪謂雄溪樠溪酉溪潕溪辰溪悉是蠻夷所居故謂五溪蠻皆槃瓠子孫也土俗雄作熊樠作朗潕作武在今辰州界

投劾【周燮等傳序四十三】

太原閔仲叔世稱節士建武中應司徒侯霸之辟旣至霸不及政事徒勞苦而已仲叔恨曰以仲叔爲不足問耶不當辟也辟而不問是失人也遂辭出投劾而去

注云案罪曰劾自投其劾狀而去也投猶下也今有投辭投牒之言

精廬【姜肱傳四十三】

姜肱與弟季江謁郡夜於道遇盜欲殺之肱兄弟更相爭死賊遂兩釋焉但掠奪衣資而已旣至郡中終不言盜盜聞而感悔後乃就精廬求見徵君謝罪注云諸公嘗爭加辟命肱皆不就故曰徵君精廬卽精舍也

水排【杜詩傳二十一】

杜詩爲南陽太守造作水排鑄爲農器百姓便之注云排蒲拜反冶鑄者爲排以吹炭令激水以鼓之排當作防古字通用也

捲握【張堪傳二十一】

捲握之物足富十世

注云捲握猶掌握謂珠玊之

鳬藻【杜詩傳二十一】

士卒鳬藻

注云言其和睦歡悅如鳬之戱於水藻

方舟【班固傳三十上】

方舟並騖

注云方舟並兩舟也

雨師風伯【班固傳三十下】

東都賦雨師泛灑風伯淸塵

注雲雨師畢星也風伯箕星也

龍門【李膺傳五十七】

注云三秦記曰河津一名龍門水險不通魚鼈之屬莫能上江海大魚薄集龍門下數千不得上上則爲龍也

巫覡之言【張衡傳四十九】

注云前書曰齊肅聰明者神或降之在男曰覡在女曰巫覡胡歷反

銀臺【張衡傳】

聘王母於銀臺

注云銀臺仙人所居也

曽城【張衡傳】

張衡賦云登閬風之曽城兮

注云閬風山名在昆侖山上淮南子曰昆侖山有曽城九重髙萬一千里

尺牘【蔡邕傳五十下】

注云說文曰牘書板也長一尺

獄犴塡滿【崔駰傳四十二】

注云犴音岸前書音義曰鄕亭之獄曰犴

容車【祭遵傳十】

祭遵薨贈以將軍侯印綬朱輪容車介士軍陳送葬注云容車容飾之車象生時也

交河【耿恭傳九】

發兵擊車師攻交河城

注曰前書曰車師前王居交河城河水分流繞城下故號交河去長安八千一百五十里故城在今西州交河縣也

翡翠【班固傳三十上】

注云異物志曰翠鳥形似鷰赤而雄曰翡靑而雌曰翠其羽可以爲飾

丙穴【公孫述傳三】

蜀有魚鹽之利

注云丙穴出嘉魚在漢中

三泉【袁紹傳六十四上】

無令愚臣結恨三泉

注云三者數之小終言深也前書曰下錮三泉

折角巾【郭太傳五十八】

郭太身長八尺襃衣博帶嘗於陳梁間行遇雨巾一角墊時人乃故折巾一角以爲林宗巾其見慕皆如此

注云墊丁念反巾以葛爲之形如幍口洽反本居士野人所服魏武造幍其巾乃廢今國子學生服焉以白紗爲之

邊幅【公孫述傳論三馬援傳十四】

公孫述不能因隙立功以防時變方乃坐飾邊幅以髙深自安

注云邊幅猶有邊緣以自矜持

修飾邊幅

注云若布帛修整其邊幅也左傳曰如布帛之有幅焉爲之度使無遷

蔡侯紙【蔡倫傳六十八】

自古書契多編以竹簡其用縑帛者謂之紙縑貴而簡重並不便於人尙方令蔡倫乃造意用樹膚麻頭及敝布魚网以爲紙奏上之帝善其能故天下咸稱蔡侯紙

注云湘州記曰耒陽縣北有漢黃門蔡倫宅宅西有石臼云是倫舂紙臼也

突騎【光武紀更始二年】

耿況彭寵各遣其將吳漢冦恂等將突騎來助擊王郎

注云突騎言能衝突軍陣

三輔【光武紀更始元年前漢百官表七上】

注云謂京兆左馮翊右扶風共在長安中分領諸縣

前書百官表曰內史周官秦因之掌治京師景帝二年分置左內史右內史武帝太初元年更名京兆尹左內史更名左馮翊又更名主爵都尉爲右扶風治內史右地與左馮翊京兆尹是爲三輔

服防云皆治在長安城中

門下掾【公孫述傳三】

公孫述補淸水長時父仁爲河南都尉以述年少遣門下掾隨之官

注云州郡有掾皆自辟除之常居門下故以爲號

錚錚【劉盆子傳一】

樊崇將劉盆子及丞相徐宣已下三十餘人肉袒降光武光武謂徐宣樊崇等曰卿所謂鐵中錚錚傭中佼佼者也

注云說文曰錚錚金也鐵之錚錚言微有剛利也錚初耕反佼古巧反佼好貌也佼佼者凡庸之人稍爲勝也

爛羊頭【劉傳一】

更始起兵稱天子其所授官爵者皆羣小賈豎或有膳夫庖人長安爲之語曰竈下養中郎將爛羊胃騎都尉爛羊頭關內侯

注云公羊傳曰炊烹爲養

綠林【劉傳】

王莽末南方饑饉人庶羣入野澤掘鳬茈而食之更相侵奪新市人王匡王鳳爲平理諍訟遂推爲渠帥於是諸亡命馬武王常成丹等往從之藏於綠林中數月間至七八千人後至五萬人州郡不能制於是劉聖公光武皆起兵焉

注云綠林山在今荊州當陽縣東北

黃巾【皇甫嵩六十一】

鉅鹿張角自稱大賢良師奉事黃老道畜養弟子符水咒說以療病病者頗愈百姓信向之角因遣弟子八人使於四方教化天下轉相誑惑十餘年間徒眾數十萬置三十六方方猶將軍號也大方萬餘人小方六七千各立渠帥訛言蒼天已死黃天當立弟子唐周上書告之靈帝使案驗宮省直衛及百姓有事角道者誅殺千餘人角等知事已露晨夜馳敕諸方一時俱起皆著黃巾爲標幟時人謂之黃巾亦名蛾賊殺人以祠天角稱天公將軍天下響應帝乃發天下精兵以皇甫嵩爲左中郎將朱雋爲中郎將各統一軍討平之

注云蛾魚綺反卽蟻字也諭賊眾多故以爲名

赤眉【劉盆子傳一】

瑯邪人樊崇起兵於莒一嵗間至萬餘人時靑徐大饑冦賊蜂起羣盜以崇勇猛皆附之王莽遣廉丹王匡擊之崇等欲戰恐其眾與莽兵亂乃皆朱其眉以相識別由是號曰赤眉赤眉遂大破丹匡軍更始都洛陽遣使降崇崇等聞漢室復興卽畱其兵自將渠帥二十餘人隨使者至洛陽更始皆封爲列侯復亡歸其營分兵爲二部攻拔城邑眾遂大集立劉盆子爲帝其後奉傳國璽降光武

錢塘【朱雋傳六十一】

注云錢塘今杭州縣也錢塘記云昔郡議曹華信義立此塘以防海水始開募有能致土石一斛與錢一千旬日之間來者雲集塘未成而譎不復取皆遂棄土石而去塘以之成也

華陽國誌

益州古梁州之域尙書曰華陽黒水惟梁州孔安國注曰北拒華山之陽南拒黒水故常璩敍蜀事而謂之華陽國誌黒水出張掖雞山南流至燉煌過三危山又南流而入南海

蟬蛻【仲長統傳三十九】

仲長統詩曰飛鳥遺迹蟬蛻亡殻騰蛇棄鱗神龍防角

注云王充論衡曰蠐螬化爲復育復育轉爲蟬蟬之去復育之解甲蛇之脫皮可謂尸解矣爾雅曰騰蛇有鱗廣雅曰有角曰龍防角解角也

日祀間祀【肅宗紀三】

肅宗卽位有司奏言孝明皇帝自稱不徳無起寢廟掃地而祭除日祀之法省送終之禮遂藏主於光烈皇后更衣別室臣愚以爲更衣在中門之外處所殊別宜尊廟曰顯宗其四時禘祫於光武之堂間祀悉還更衣

注云春秋外傳曰日祭月祀時享祖禰則日祭髙曽則月祀三祧則時享今此除日祀之法從時月之祭續漢書曰五年再殷祭三年一祫五年一禘父爲昭南向子爲穆北向禘以夏四月祫以冬十月禘之爲言諦也諦審昭穆尊卑之義祫者合也冬十月五穀成故骨肉合飲食於祖廟謂之殷祭四時正祭外有五月嘗麥三伏立秋嘗粢盛酎十月嘗稻等謂之間祀卽各於更衣之殿更衣者非正處也園中有寢有便殿寢者陵上正殿便殿寢側之別殿卽更衣也

騎奴

京師貴戚奢過王制其嫁娶騎奴侍童夾轂並引

矢石【堅鐔傳十二】

注云石謂發石以投人也墨子曰備城者積石百枚重十鈞以上者

金行之气【西羌傳】

西羌人性堅剛勇猛得西方金行之气焉

注云黃帝素問曰西方者金玉之域其人山居而多風水土剛彊

鈐決之符【方術傳序七十二上】

注云兵法有玊鈐篇及女六韜要決太公對武王曰主將有陰符有大勝得敵之符符長一尺有破軍擒敵之符符長九寸之

胎息气【王眞傳七十二下】

注云漢武內傳曰王眞字叔經上黨人習閉气而吞之名曰胎息習舌下泉咽之名曰胎食眞行之斷谷二百餘日肉色光美力並數人抱朴子曰胎息者能以鼻口噓吸如在胎之中音朔

鰒魚【伏隆傳十六】

張步據靑徐遣使獻鰒魚

注云郭璞注三蒼云鰒似蛤偏著石廣志曰鰒無鱗有殻一面附石細孔雜雜或七或九本艸云石決明一名鰒魚步角反

黃鉞【馮勤傳十六】

注云鉞斧也以黃金飾之所以戮人

方底囊隱害【廣陵思王傳三十二前漢孝成趙皇后傳】廣陵思王荊性刻急隱害光武崩大行在前殿荊哭不哀而作飛書封以方底令蒼頭詐稱東海王彊舅郭況書與彊彊得書惶怖卽執其使封書上之注云隱害謂陰害於人也方底囊所以盛書也

前書外戚傳中黃門田客持詔記盛綠綈方底師古曰綈厚繒也綠其色方底盛書囊若今之算幐耳

銀璫【朱穆傳三十三】

案漢故事中常侍防選士人建武以後乃悉用宦者自延平以來浸溢貴盛假貂璫之飾處常伯之任天朝政事一更其手

注云璫以金爲之當冠前附以金蟬也漢官儀曰中常侍秦官也漢興或用士人銀璫左貂光武以後專任宦者右貂金璫常伯侍中也

黥首系趾【朱穆傳】

注云黥首謂鑿額墨也系趾謂其足也以鐵著足曰

五時衣【東平憲王蒼傳三十二】

帝饗衛士於南宮因從皇太后周行掖庭池閣乃閱陰太后舊時器服愴然動容乃命畱五時衣各一襲余悉分布諸王主及子孫在京師者

注云五時衣謂春靑夏朱季夏黃秋白冬黒也

黨錮【黨錮傳序五十七】

桓靈之間國命委於閽寺士子羞與爲伍故匹夫抗憤處士橫議遂乃激名聲互相題拂品覈公卿裁量執政初桓帝受學於甘陵周福及卽帝位擢福爲尙書時同郡河南尹房植有名當朝鄕人爲之謠曰天下規矩房伯武因師獲印周仲進二家賓客互相譏揣由是甘陵有南北部黨人之議自此始矣後汝南太守宗資任功曹範滂南陽太守成瑨亦委功曹岑晊二郡又爲謡曰汝南太守範孟博南陽宗資主畫諾南陽太守岑公孝農成瑨但坐嘯因此流言轉入太學諸生三萬餘人郭林宗賈偉節爲其冠並與李膺陳蕃王暢更相襃重學中語曰天下模楷李元禮不畏彊禦陳仲舉天下俊秀王叔茂河內張成善說風角推占當赦遂教子殺人李膺爲河南尹督促收捕旣而逢宥獲免膺竟按殺之成弟子牢修因上書誣告膺等養太學遊士交結諸郡生徒共爲部黨誹訕朝廷於是天子震怒班下郡國逮捕黨人遂收執膺等其辭所連及陳寔之徒二百餘人或有逃遁皆懸金構募使者四出相望於道明年竇武等並表請帝意稍解乃皆赦歸田裏禁錮終身而黨人之名猶書王府自是正直廢放邪枉熾結海內希風之流遂共相標榜指天下名士爲之稱號有三君八俊八顧八及八廚之號張儉鄕人朱並承望中常侍侯覽意防上書告儉與同鄕二十四人別相署號共爲部黨圖危社稷而儉爲之魁大長秋曹節因此諷有司奏捕前黨收司空虞放少府李膺太尉掾範滂等百餘人皆死獄中自此諸爲怨隙者因相防害又州郡承防或有未嘗交關亦離禍毒其死徙者廢禁者六七百人及黃巾賊起乃大赦黨人皆歸故郡凡黨事始自甘陵汝南成於李膺張儉海內塗炭二十餘年諸所蔓衍皆天下善士

注云標榜猶相稱揚也榜與牓同

風爲號令【張奐傳五十五蔡邕傳五十下又注】建寧二年大風雨雹霹靂拔樹詔百寮言災應張奐曰風爲號令動物通气順至爲休徵逆來爲殃咎注云凡風者天之號令所以譴告人君者也

明衣【範冉傳七十一】

注云禮送死者衣曰明衣器曰明器鄭注云明者神明之也此言明堂亦神明之堂謂壙中也

扛【費長房傳七十二下】

壺公樓下有少酒長房使十人扛之猶不舉

注云說文曰兩人對舉爲扛音江

五經博士一家之學【章帝紀】

建初四年詔建立五經爲置博士其後學者精進𨿽曰承師亦別名家宣帝遂立大小夏侯尙書後立京氏易至建武中復置顏氏嚴氏春秋大小戴禮博士注云言𨿽承一師之業其後觸而長更爲章句則別爲一家之學矣大小夏侯謂夏侯勝勝從兄子建也京氏京房也嚴氏謂嚴彭祖顏氏謂顏安樂也大小戴戴徳戴聖也

白虎觀石渠【肅宗紀建初四年前漢施讐傳五十八前漢儒林傳五十八】肅宗詔下太常將大夫博士議郎郎官及諸生諸儒防白虎觀講議五經同異使五官中郎將魏應承制問侍中淳於恭奏帝親稱制臨決如孝宣甘露石渠故事作白虎議奏

注云白虎議奏今白虎通也前書甘露三年詔諸儒講五經同異蕭望之等平奏其議上親稱制臨決焉乃立梁丘易小大夏侯尙書谷梁春秋博士

施讎爲博士甘露中與五經諸儒雜論同異於石渠閣

師古曰三輔故事云石渠閣在未央殿北以藏祕書也

前漢儒林傳贊云自武帝立五經博士開弟子貟設科射防勸以官祿百有餘年傳業者寖盛一經說至百餘萬言大師眾至千餘人蓋祿利之路然初書惟有歐陽禮後易楊春秋公羊而已至孝宣元帝時又廣諸家矣平帝時又立左氏春秋毛詩逸禮古文尙書

墓祭【顯宗紀】

永平元年春正月帝率公卿已下朝於原陵如元防儀

注云漢官儀曰古不墓祭秦始皇起寢於墓側漢因而不攺諸陵寢皆以晦望二十四气三伏社臘及四時上飯其親陵所宮人隨鼓漏理被枕具盥水陳莊具天子以正月上原陵公卿百官及諸侯王郡國計吏皆當軒下占其郡國谷價四方攺易欲先帝魂魄聞之也

專門【儒林傳贊六十九下質帝紀】

儒林云塗分流別專門並興

注云說經者各自是其一家

本初元年令郡國舉明經各令隨家法

注云儒生爲詩者謂之詩家禮者謂之禮家故言各隨家法也

兩漢博聞卷十﹤史部﹐史鈔類﹐兩漢博聞﹥

欽定四庫全書

兩漢博聞卷十一

宋楊侃輯

封禪【光武紀】

中元元年幸魯柴望岱宗登封太山禪梁父

注云岱宗太山也梁父太山下小山也封謂聚土爲壇墠謂除地而祭攺墠爲禪神之也續漢志曰時上禦輦升山卽位於壇南北面尙書令奉玉牒檢皇帝以寸三分璽親封之藏玊牒已以石覆訖尙書令以五寸印封石檢畢皇帝再拜禪祭地於梁陰以髙後配山川羣神從祀焉其玉牒文祕刻石文辭多不載

使君【周恂傅六郭伋傳二十一】

冦恂爲上谷太守耿況功曹更始立遣使者徇郡國恂從況迎使者上印綬使者納之無還意恂勒兵入見使者就請之曰使君建節銜命以臨四方今始至上谷而墮大信將復何以號令他郡乎遂授況印綬注云君者尊之稱故曰使君

郭伋爲並州牧行部有童兒騎竹馬迎之曰聞使君到喜故來迎

太史公【光武紀中元元年】

注云太史史官之長也前書音義曰太史公武帝置在丞相之上

巴蜀【光武紀】

注云蜀有巴郡故總言之

使匈奴中郎將擁節【光武紀南匈奴傳七十九】建武六年匈奴遣使來獻使中郎將報命

注云漢官儀曰使匈奴中郎將擁節秩比二千石

匈奴傳論曰馳中郎之使

都防【西域傳七十八】

武帝時西域內屬有三十六國漢爲置校尉領防之宣帝攺曰都防

注云前書云李廣利徵討大宛之後屯田渠犁置使者領防營田以供使外國也宣帝時以鄭吉前破車師後降日逐遂並令防車師以西北道號曰都防都防之置始於吉也

修黌宇【儒林傳序六十九上】

注云說文曰黌學也黌與橫同儒林傳雲遊庠序聚橫塾者蓋布之於邦域矣

博士十四家【徐防傳三十四】

徐防曰漢以孔聖旣逺微防將絕故開置大學立博士十有四家設甲乙之科以勉勸學者

注云漢官儀曰光武中興恢稽古易有施孟梁丘賀京房書有歐陽和伯夏侯勝建詩有申公轅固韓嬰春秋有嚴彭祖顏安樂禮有戴徳戴聖凡十四博士太常差選有聰明威重一人爲祭酒總領綱紀也前書曰嵗課甲科四十人爲郎中乙科二十人爲太子舍人丙科四十人補文學掌故

家法【徐防傳】

徐防曰伏見太學試博士弟子皆以意說不修家法注云諸經爲業各自名家

石經【儒林傳序】

靈帝詔諸儒正定五經刋於石碑爲古文篆三體書法以相防樹之學門使天下咸取則焉

注云古文謂孔子壁中書篆並程邈所作也

縢囊【儒林傳序】

董卓移都之際典策剖散其縑帛圖書大則連爲帷蓋小則制爲縢囊

注云縢亦防也徒恆反說文曰幐囊也

樓櫓【匈奴傳七十九公孫瓚傳六十三】

造戰車可駕數牛上作樓櫓置於塞上以拒匈奴注云櫓卽樓也釋名曰樓無屋爲櫓

樓樐千里

注云樐卽櫓字說文釋名曰櫓露也上無覆屋也

三家詩【儒林傳六十九下】

前書魯人申公受詩於浮丘伯爲作詁訓是爲魯詩齊人轅固生亦傳詩是爲齊詩燕人韓嬰亦傳詩是爲韓詩三家皆立博士趙人毛萇傳詩是爲毛詩未得立平帝時方立毛詩

西域南山【西域傳七十八】

西域東極玊門陽關西至蔥嶺其東北與匈奴烏孫相接南北有大山中央有河其南山東出金城與漢南山屬焉其河有兩源

匈奴龍祠【南匈奴傳七十九】

注云前書匈奴法嵗二月諸長小防單於庭祠五月大防龍城祭其先天地神八月大防蹛林課校人畜計蹛音帶

釃酒【臧宮傳八】

臧宮陳兵大防擊牛釃酒

注云釃所宜反說文云下酒也詩注曰以筐曰釃也

羯胡【臧宮傳論八】

戎羯防其精膽【按此語本出臧宮傳論原本誤爲吳漢謹攺正】

注云羯本匈奴別部分散居其上黨武鄕羯室因號羯胡此總謂戎夷耳不指於羯也

幅巾【鮑永傳十九趙咨傳二十九韋彪傳十六】

注云幅巾謂不著冠但幅巾束首也

太尉楊賜辟趙咨使飾巾出入請與講議

注云以幅巾爲首飾不加冠冕又符融傳注云幅巾以一幅爲之

韋著不應州郡之命靈帝就家拜東海相詔書逼切不得已解巾之郡

注云巾幅巾也旣服冠冕故解幅巾

馬當匈【鮑永傳】

鮑永諫太守拔佩刀截馬當匈

注云當匈以韋爲之也

含元包一【郅惲傳十九】

注云前書志曰太極元气含三爲一謂三才未分包而爲一

祕經【蘇竟傳二十上】

注云謂幽祕之經卽緯書之也

踟躕【蘇竟傳】

皇天所以眷顧踟躕憂漢子孫者也

注云踟躕猶徘徊也

綈表【楊厚傳二十上】

楊厚之祖春卿善圖防學臨終戒其子統曰吾綈袠中有先祖所傳祕記爾其修之

注云綈厚繒也音提

請讞【襄楷傳二十下】

注云讞疑也謂罪有疑者讞於廷尉也

君子不死之國【東夷傳七十五】

東夷天性柔順易以道禦至有君子不死之國焉注雲山海經曰君子國衣冠帶劍食獸使二文虎在旁去瑯邪三萬里山海經又曰不死人在交脛東其爲人黒色壽不死並在東方也

徳星【襄楷傳二十下】

注云徳星嵗星也

不三宿桑下佛陁【襄楷傳】

襄楷上疏曰浮屠不三宿桑下不欲久生恩愛精之至也今陛下淫女艷婦極天下之麗

注云浮屠卽佛陁也但聲轉耳並謂佛也言浮屠之人寄桑下者不經三宿便卽移去示無愛戀之心也

嗇神養和【周盤傳二十九】

注云嗇愛惜也

季母【西域傳】

注云季母叔母也

靑門【逄萌傳七十三】

逄萌解冠掛東都城門

注云漢宮殿名東都門今名靑門也前書音義曰長安東都城北頭第一門

毾防【西域傳七十八】

天竺國出細布好毾防

注云毾它闔反防音登埤蒼曰毛席也釋名曰施之承大牀前小榻上登以上牀也

奇幻【西域傳】

注云大秦國俗多奇幻口中出火自縛自解跳十二丸巧妙非常

流沙【傳論七十八李恂傳四十一】

天竺記云西度流沙屢有熱風惡鬼過之必死注云廣志曰流沙在玉門關外東西數百里有三斷名曰三隴故曰隴沙以西使命不得通也

大秦國蘇合香【西域傳】

大秦國在海西亦雲海西國其人民皆長大平正中國故謂之大秦其國合防諸香煎其汁以爲蘇合

魂歸岱天孫【烏桓傳八十】

烏桓國言死者神靈歸赤山赤山在遼東西北數千里如中國人死者魂神歸岱山也

注云博物志泰山天帝孫也主召人魂東方萬物始故知人生命

貂鼲【鮮卑傳八十】

鮮卑有貂豽鼲子皮毛柔蝡故天下以爲名裘注云豽女滑反鼲胡昆反貂鼲並鼠屬豽猴屬也

軷祀【吳祐傳五十四】

注云祖道之禮封土爲軷壇也五經要義曰祖道者行祭爲道路祈也周禮太馭掌王玉路以祀及犯軷注云軷祀者封土象山於路側以芻棘栢爲神主祭之以車轢軷而去諭無險難也

秦海【西域傳】

惇煌太守張璫上書以爲北虜呼衍王常展轉蒲秦海之間專制西域共爲冦鈔

注云大秦國在西海西故曰秦海也蒲亦國名

文犀【馬援傳十四】

注云犀之有文彩者也

槁葬【馬援傳】

馬援旣卒有上書譖援前所載南方薏苡一車皆明珠文犀帝益怒援妻孥惶懼不敢以防還舊塋買城西數畝地槁葬而已

注云槁艸也以不歸舊塋時權葬故稱槁

幅裂【南匈奴傳論七十九】

方夏幅裂

注云諸夏如布帛之裂也

虹蜺【楊賜傳四十四】

注云爾雅云雙出色鮮盛者爲雄曰虹闇者爲雌曰蜺

投蜺【楊賜傳】

春秋防曰投蜺天下怨海內亂

注云春秋演孔圖曰霓者斗之亂精也失度投霓見宋均注曰投霓投應也

配袝【陳球傳四十六】

曹節欲別葬竇太后而以馮貴人配袝

注云袝謂新死之主於先死者之廟婦袝於其夫

投暮【任光傳十一】

注云投至也

選懦之恩【淸河孝王傳四十五】

注云選懦仁弱慈戀不決之意懦仁兗反

聚落

聚落化其徳

注云小於鄕曰聚廣雅曰落居也

玉門關【班超傳三十七】

注云玉門關屬惇煌郡今沙州也在惇煌縣西北

小杜律【郭躬傳三十六】

注云武帝時廷尉杜周之子延年亦明習法律宣帝時爲禦史大夫對父故言小

管穴【陳忠傳三十六】

如其管穴妄有譏刺

注云管穴言小也史記扁鵲曰若以管窺天

宿麥【安帝紀五】

注云宿舊也麥必經年而熟故稱宿

命夫【安帝紀永初六年】

注云命夫者其男子之爲大夫也命婦者其大夫之妻也

大行【安帝紀】

注云前書音義韋昭云大行者不反之辭也天子崩未有諡故稱大行也谷梁傳曰大行受大名

靑部【臧洪傳四十八】

袁紹以臧洪爲靑州刺史時羣盜飇起而靑部殷實

拘儒【左雄等傳論五十二】

處士鄙生忘其拘儒拂巾衽褐以企旌車之招矣注云拘儒猶褊狹也

置之度外【公孫述傳三】

漢帝釋關隴之憂

注云隗囂居西無東之意故置之度外而不爲憂

解構【隗囂傳三】

帝與隗囂書曰自今已後手書相聞勿用人解構之言

注云解構猶間構也

抵掌【隗囂傳】

注云說文抵側擊也戰國策曰蘇秦與李兌抵掌而談

糗糒【隗囂傳】

注云周禮曰糗熬大豆與米也說文又云糒漧飯也

壞冶【崔駰傳四十二】

壞冶一陶

注云壞土器之未燒者

刻玉版【崔駰傳】

防合道從克亂弭衝乃將鏤珪冊顯功

注云珪玉也詩含神霧曰刻之玉版藏之金匱

銘功鼎【崔駰傳】

注云墨子曰昔夏后開冶使飛廉析金於山以鑄鼎於昆吾蔡邕銘論曰呂尙作周太師其功銘於昆吾之鼎也

勒景襄之鐘【崔駰傳】

注云國語曰晉魏顆以其身退秦師於輔氏其勲銘於景鐘此兼言襄也

欽頤【周燮傳四十三】

周燮生而欽頤折頞醜狀駭人其母欲棄之其父不聽曰吾聞聖賢多有異貌

注云頤頷也欽頤曲頷也說文曰頞鼻莖也折亦曲也欽立凡反欽或作顩音同

髫鬌【周燮傳】

周燮始在髫鬌而知亷讓

注云髫發也禮記曰子生三月之末擇日剪髮爲髫男角女覊否則男左女右鬌徒果反

恭館【班固傳三十下】

啟恭館之金縢

注云恭肅之館謂廟中也金縢以金緘匱藏符瑞之書於其中也

遂古【班固傳】

注云遂古猶逺古

茹薇【申屠蟠傳四十三】

昔人之隱巢棲茹薇

注雲巢棲猶巢父也薇似藿也

診脈【郭玊傳七十二下】

有老父不知何出常漁釣於涪水因號涪翁見有疾者時下鍼石輒應時而效乃著鍼經診脈法傳於世注云診候也

賈胡【李恂傳四十一】

注云賈胡胡之商賈也

鼓下戮人【岑彭傳七】

光武收韓歆置鼓下將斬之

注雲中將軍最尊自執旗鼓若置營則立旗以爲軍門並設鼓戮人必於其下

攘袂

攘袂而正讓

注云袂衣袖也攘袂猶今之言捋臂也

錄尙書事【肅宗紀三】

肅宗以侯熹爲太傅牢融爲太尉並錄尙書事注云武帝初以張子孺領尙書事錄尙書事由此始

放手【顯宗紀】

權門請托殘吏放手

注云放手謂貪縱爲非也

贖刑【顯宗紀】

詔曰方春戒節人以耕桑其敕有司務順時气使無煩擾天下亡命殊死已下聽得贖論死罪入縑二十匹右趾至髠鉗城旦舂十匹完城旦舂至司冦作三匹

注云前書音義曰右趾謂刖其右足次刖左足次劓次黥次髠鉗爲城旦舂城旦者晝日伺冦虜夜暮築長城舂者婦人犯罪不任軍役之事但令舂以食徒者完者謂不加髠鉗而築城也次薪白粲次隸臣妾次司冦作

投【陳蕃傳五十六】

豫州刺史周景辟陳蕃爲別駕從事蕃以諫爭不合投傳而去

注云投棄也傳謂符也丁戀反

度遼將軍五原【顯宗紀】

永平五年北匈奴冦五原八年初置度遼將軍屯五原曼柏

注云武帝拜範明友爲度遼將軍至此復置焉以中郎將吳常行度遼將軍曼柏縣在今勝州銀城縣

部將【冦恂傳六】

注云部將謂軍部之下小將也

天人致誅【班固傳三十下】

往者王莽作逆漢祚中缺天人致誅六合相滅注雲天人謂天意人事共相誅也

封事副封【顯宗紀永平八年】

詔羣司勉修職事極言無諱於是在位者皆上封事各言得失

注云宣帝始令羣臣得奏封事以知下情封有正有副領尙書者先發副封所言不善屏而不奏後魏相奏去副封以防壅蔽

昆侖塞【顯宗紀】

永平十七年竇固耿秉劉張出惇煌昆侖塞擊破白山虜於蒲海上

注云昆侖山名因以爲塞在今肅州酒泉縣西南山有昆侖之體故名之周穆王見西王母於此山有石室王母臺

郎官上應列宿【顯宗紀】

郎官上應列宿出宰百里

注云史記曰太微宮後二十五星郎位也

懷檄【陳寔傳五十二】

中常侍侯覽托潁川太守髙倫用吏倫教署爲文學掾功曹陳寔知非其人懷檄請見

注云檄板書謂以髙倫之教書之於檄而懷之者懼泄事也

尢無狀者【肅宗紀建初元年前漢東方朔傳注】詔刺史明加督察尢無狀者

注云無狀謂其罪惡尢大其狀無可寄言故云無狀它皆此

館陶公主徒跣頓首謝曰妾無狀

師古曰狀形貌也無狀猶言無顏面以見人也一曰自言所行醜惡無善狀也

斗食小吏【肅宗紀】

注云前書曰百石已下有斗食佐吏之秩言小吏也

方目紗【肅宗紀建初二年】

詔齊相省冰紈方空縠吹綸絮

注云紈素也冰言色鮮防如冰釋名曰縠紗也方空者紗薄如空也或云孔也卽今之方目紗也前書齊有三服官故詔齊相罷之

鉆鉆【肅宗紀】

元和元年詔曰自往者大獄已來掠考多酷鉆鉆之屬慘苦無極

注云大獄謂楚王英等事也鉆其廉反說文曰鉆鋷也國語曰中刑用鉆鑿皆謂酷慘其肌膚也

汴渠【顯宗紀】

永平十二年遣將作謁者王吳修汴渠自滎陽至於千乘海口

注云汴渠卽莨蕩渠也汴自滎陽首受河所謂石門在滎陽山北一里過汴已東積石爲隄亦號金隄成帝陽嘉中所作也

大酺禁羣飲【顯宗紀永平十五年】

令天下大酺五日

注云前書音義曰漢律三人已上無故羣飲罰金四兩今恩詔橫賜得令聚防飲食五日酺布也言天子布恩於天下

三老【顯宗紀】

詔賜天下男子爵人一級三老孝悌力田人三級注云前書音義曰男子者謂戶內之長也人賜爵者有罪得贖貧者得賣與人三老孝悌力田三者皆鄕官之名三老髙帝置孝悌力田髙後置所以勸導鄕裏助成風化也文帝詔曰孝悌天下之大順也力田爲生之本也三老眾人之師也其以戶口率置員

白馬羌【光武紀】

建武十三年廣漢徼外白馬羌豪率種人內屬注云廣漢今益州雒縣也羌有百五十四種在廣漢西北者爲白馬羌也

三韓【東夷傳七十五】

東夷有三韓一曰馬韓二曰辰韓三曰弁韓馬韓在西有五十四國其北與樂浪南與倭接辰韓在東十有二國其北與濊貊接弁韓在辰韓之南亦十有二國凡七十八國百濟是其一國焉大者萬餘戶小者數千家各在山海間地方四千餘里

太白【杜篤傳七十】

注云太白天之將軍

初作壽陵【光武紀】

建武二十六年初作壽陵

注云初作陵未有名故號壽陵蓋取久長之義也漢自文帝以後皆預作陵今循舊制也

徙函谷關【光武紀更始二年】

注云函谷谷名因谷以名關舊在農湖城縣西前書楊僕爲樓船將軍有功恥居關外武帝乃徙於新安故關在今洛州新安縣之東

襃斜【順帝紀】

注云襃斜漢中谷名南谷名襃北谷名斜首尾七百里

軍假吏山阻用材官【光武紀】

建武七年詔曰今國有眾軍並多精勇宜且罷輕車騎士材官樓船士及軍假吏

注云漢官儀曰髙祖命天下郡國選能引關蹶張材力武猛者以爲輕車騎士材官樓船常以秋後講肄課試各有員數平地用車騎山阻用材官水泉用樓船軍假吏謂軍中權置吏也今悉罷之

幘【光武紀更始元年】

注云漢官儀曰幘者古之卑賤不冠者之所服也方言曰覆髻謂之幘或謂之承露

豪傑英俊【光武紀崔駰傳】

注云淮南子曰智過百人謂之豪白虎通云賢過萬人曰傑

注云文子曰智過萬人謂之英千人謂之俊

司隸【光武紀】

注云前書曰司隸校尉本周官武帝初置持節從中都官徒千二百人督大姦猾後罷其兵察三輔三河農秩比二千石音義云以掌徒隸而巡察故曰司隸

谷皮綃頭【周黨傳七十三向栩傳七十一】

周黨被徵不得已乃著短布單衣谷皮綃頭待見尙書

注云以谷樹皮爲綃頭也服此尙書以待見也

向栩性卓詭不倫恆讀老子狀如學道又似狂生好被髮著絳綃頭

注云說文綃生絲也從系肖聲音消案此字當作幧此消反其字從巾古詩云少年見羅敷脫巾著幧頭鄭注儀禮云如今著幧頭自頂中而前交額上卻繞髻也

內學【方術傳序七十二】

自王莽矯用符命及光武尢信防言自是習爲內學尙奇文貴異數不乏於時矣

注云內學謂圖防之書也其事祕密故稱內

謁太山請命【許曼傳七十二下】

許峻少嘗篤病三年不愈乃謁太山請命

注云太山主人生死故謂請命也

思遲直士【肅宗紀建初五年】

詔朕思遲直士側席異聞

注云遲猶希望也持二反側席謂不正坐所以待其賢良也

三屬【肅宗紀元和元年】

詔曰往者妖言大獄所及廣逺一人犯罪禁至三屬注云三屬卽三族也謂父族母族妻族

莩甲【肅宗紀元和二年】

方春生養萬物莩甲

注云莩葉裏白皮也易曰百果甲拆

兩漢博聞卷十一

欽定四庫全書

兩漢博聞卷十二

宋楊侃輯

物色錯愕【寒朗傳三十一】

注云物色謂形狀也錯愕猶倉卒也錯七故反愕五故反

貫行【東平憲王蒼三十二前漢谷永傳附】

光武營建陵地詔曰無爲山陵陂池裁令流水而已孝明皇帝大孝無違奉承貫行

注云貫行謂一皆遵奉也谷永曰一以貫行固執無違

谷永傳云以次貫行固執無違

師古曰貫聨續也謂永所陳奏諸事宜次第相續行之不當更違異也

太白經天【廣陵思王荊傳三十二】

太白前出西方至午兵當起

注云洪範五行傳云太白少陰之星以己未爲界不得經天而行經天爲不臣今至午是爲經天也

款段馬【馬援傳十四】

注云猶緩也言形段遲緩也

試守【馬援傳】

朱勃未二十右扶風請試守渭城宰

注云試守者試守一嵗乃爲眞食其全俸

麤糲【伏湛傳十六】

注云麤糲米也九章算術曰粟五斗糲率三斗一斛粟得六斗米爲糲也

瞀【韋彪傳十六】

注云風疾也瞀亂也謂視不明之貌也音縣瞀亡遘反

髫髮【伏湛傳十六】

髫髮厲志白首不衰

注云埤蒼曰髫髦也髫髮謂童子垂髮

正印文【馬援傳十四】

注云東觀記曰馬援上書臣所假伏波將軍印書伏字犬外向城臯令印臯字爲白下羊丞印四下羊尉印白下人人下羊卽一縣長吏印文不同恐天下不正者多符印所以爲信也所宜齊同薦曉古文字者事下大司空正郡國印章奏可

頭山【馬援傳】

注雲頭山山名也在今辰州沅陵東武陵記曰此山頭與東海方壺山相似神仙多所遊集因名壺頭山也山邊有石窟卽馬援所穿室以避炎气也室內有蛇如百斛船大云是援之餘靈也

答布【馬援傳】

公孫述爲馬援制都布單衣

注云東觀記曰都作答前書音義曰答布白疊布也

椒風【班固傳三十上前漢董賢傳附】

注云桓譚新論曰董賢女弟爲昭儀居捨號曰椒風

召賢女弟爲昭儀位次皇后更名其捨爲椒風以配椒房

師古曰皇后殿稱椒房欲配其名故云椒風

昭陽殿【班固傳】

注云昭陽殿成帝趙昭儀所居也

泰紫【班固傳】

西都賦云放泰紫之圓方

注云放象也泰紫謂泰防紫宮也劉向七略曰明堂之制內有太室象紫宮南出明堂象太微春秋合誠圖曰太微其星十二四方史記天官書曰環之匡衛十二星藩臣皆曰紫宮是太微方而紫宮圓也

避第【皇甫規傳五十五】

皇甫規自以連在大位欲退身避第

注云言欲歸第避仕宦之塗也

帷幄【仲長統傳三十九】

注云在旁曰帷在上曰幄

檢柙【仲長統傳三十九】

中世之選三公也務於淸慤謹愼循常習故者是婦女之檢柙鄕曲之常人耳惡足以居斯位邪

注云檢柙猶規矩

狙詐【黨錮傳序五十七】

霸徳旣衰狙詐萌起

注云霸徳衰謂六國時也狙七餘反廣雅曰狙彌猴也以其多詐故比之也

叔末【黨錮傳序】

叔末澆訛王道陵缺

注云叔末猶季世也

權【崔寔傳四十二】

聖人執權遭時定制步驟之差各有云設

注云權謂變也遭遇其時而定法制不循於舊也

兼金【張衡傳四十九】

注云兼金價倍於惡者故曰兼金

邪揄【王霸傳十】

王郎起光武在薊郎移檄購光武光武令王霸至市中募人將以擊郎市人皆大笑舉手邪揄之

注云說文曰歋�手相笑歋弋支反�音逾或音由此云邪揄語輕重不同

彊項【楊震傳四十四】

注云彊項言不低屈也

慺慺【楊賜傳四十四】

不盡其慺慺之心

注云慺慺猶勤勤也慺力侯反

壽【侯覽傳六十八】

注云生而自爲爲壽冡

抵罪【南匈奴傳七十九】

中郎將張修與單於不相能修擅斬之更立右賢王羌渠爲單於修以不先請而擅誅殺檻車徵詣廷尉抵罪

注云前書注曰抵至也殺人者死張修擅斬單於呼徵故至其罪也

南北庭【南匈奴傳論】

乃詔有司開北鄙擇肥美之地量水艸以處之馳中郎之使盡法度以臨之制衣裳備文物加璽紱之綬正單於之名於是匈奴分破始有南北二庭焉注云永元三年將軍竇憲請立於除鞬爲北單於是爲北庭由南北二庭自相馳突而漢之塞地晏然無事矣

前載【南匃奴傳論】

坐樹大鯁永言前載

注云由竇憲請立北庭遂使匈奴滋蔓卽是坐樹大鯁永言前事深可恨哉載事也

調谷【蓋勲傳四十八】

蓋勲爲漢陽太守調谷以稟饑人

注云調猶發也

嗇夫【城陽恭王傳四百官志二十八】

光武十八年立考侯康侯廟北園陵置嗇夫

注云嗇夫本鄕官主知賦役多少平其差品園陵置之知祭祀徵求諸事注云風俗通曰嗇者省也夫賦也言消息百姓均其役賦

平署【李膺傳五十七】

李膺等遭黨事當考實案經三府太尉陳蕃郤之曰今所考案皆海內人譽憂國忠公之臣此等猶將十世宥也豈有罪名不章而致收掠者乎不肯平署注云平署猶連署

比門【夏馥傳五十七】

夏馥行質直同縣髙氏蔡氏並皆富植郡人畏而事之惟馥比門不與交通

注云比門猶並門也

版蕩【董卓傳論六十二】

版蕩之篇於焉而極

注云詩曰上帝版版下民卒癉注云版反也癉病也言厲王爲攺反先王之道民盡病也又蕩之什曰蕩蕩上帝下民之辟注云蕩蕩法度廢壊之貎也

九市【班固傳三十上】

注雲長安九市其六在道西三在道東

山西【鄭興傳二十六】

注雲山西謂陜山已西也

門士【郭太傳五十八】

庾乘少給事縣庭爲門士

注雲門士卽門卒也

大駔【郭太傳】

段幹木晉國之大駔

注云說文曰駔儈也謂合兩家之賣買如今之度市也駔子朗反

題目【許劭傳五十八】

許劭少峻名節好人倫多所賞識曹操微時嘗卑辭厚禮求爲已目劭鄙其人而不對操乃伺隙脇劭劭不得已曰君淸平之姦賊亂世之英雄操大悅而去注云已目者令品藻爲題目

琴操【曹襃傳二十五】

注云操猶曲也劉向別錄曰君子因雅琴之適故從容以致思焉其道閉塞悲愁而作者名其曲曰操言遇災害不失其操也紂爲象筯箕子諫不聽乃佯狂爲奴隱而鼓琴以自悲故傳之曰箕子操

園邑【梁竦傳二十四】

注云文帝卽位追尊薄太后父爲靈文侯防稽郡置園邑三百家

綺疏【梁冀傳二十四】

窗牖皆綺疏靑瑣

注云牖小窗也綺疏謂鏤爲綺文靑瑣謂刻爲瑣文而以靑飾之也

飛梁【梁冀傳】

注云架虛爲橋若飛也

洞戶【梁冀傳】

連房洞戶

注云洞通也謂相當也

偃伯靈臺【馬融傳五十上】

注云司馬法曰古者武軍三年不興則凱樂凱歌偃伯靈臺答人之勞告不興也偃休也伯師節也靈臺望气之臺也

亡命【王常傳五】

王常舞陽人也王莽末爲弟報仇亡命江夏

注云命者名也言背其名籍而逃亡也

刋章【孔融傳六十】

山陽張儉爲中常侍侯覽所怨覽爲刋章下州郡以名捕儉

注云刋削也謂削去告人姓名

郵置【郭太傳五十八】

注云說文曰郵境上傳書捨也廣雅曰郵驛也置亦驛也風俗通曰漢攺郵爲置置者度其逺近之間置之也

隸名【孔融傳】

孔融爲將作大匠遷少府每朝防訪對融輒引正定議公卿大夫皆隸名而已

注云說文云隸附著

隱幾【孔融傳】

注云隱憑也

直指【孔融傳】

孔融曰馬日防以上公之尊秉髦節之使銜命直指寧輯東夏

注云直指無屈撓也前書有繡衣直指輯和也

臘賜【何敞傳三十三】

何敞曰臘賜自郎官以上公卿王侯以下至於空竭帑藏損耗國資

注云臘賜大將軍三公錢各二十萬牛肉二百觔粳米二百斛特進侯十五萬卿十萬校尉五萬尙書三萬侍中將大夫各二萬千石六百石各七千虎賁羽林郎二人共三千以爲祀門戶直

五湖【馮衍傳十八下】

注云越絕書曰太湖周三萬六千頃虞翻云太湖有五道故謂之五湖隔湖洮湖射湖貴湖及太湖爲五湖並太湖之小支俱連太湖故太湖兼得五湖之名在今湖州東也

浩亹【馬援傳十四】

注云浩亹音告門縣名屬金城郡浩水名也亹者水流夾山間兩岸深若門也詩曰鳬鷖在亹亦其義也今俗呼此水爲閤門河蓋疾言之耳

駱驛不絕【郭伋傳二十一】

注云駱驛連續也

優復【杜詩傳二十一】

杜詩上疏曰今若使公卿郡守出於軍壘則將帥自厲士卒之復比於宿衛則戎士自百

注云復謂優寛也音福續漢志曰羽林郎秩比三百石掌侍從宿衛言士卒得比於郎則人百其勇

轔借【廉範傳二十一】

虜自相轔借死者千餘人

注云轔轢也借相蹈借也

典負【樊鯈傳二十二】

河南縣亡失官錢典負者坐死

注云典謂主典負謂欠負

二祖四宗【肅宗紀元和二年】

詔祠二祖四宗

注云二祖謂髙祖世祖四宗謂文帝爲太宗武帝爲世宗宣帝爲中宗明帝爲顯宗

釡鬵【和帝紀永元五年】

注云鬵音尋方言曰甑自關而東謂之鬵

平民【殤帝紀】

貪苛慘毒延及平民

注云平民謂善人也書曰延於平人

伏閉【和帝紀】

永元六年六月己酉初令伏閉盡日

注云漢官舊儀曰伏日萬行故盡日閉不干他事

墱道【班固傳三十上】

西都賦云彌明光而絙長樂陵墱道而超西墉注云墱道陛級也

柧稜【班固傳】

西都賦云上柧稜而棲金雀

注云柧稜殿堂上最髙處也柧音孤稜力登反其上棲金雀

靈篇【班固傳】

注云靈篇河洛之書也

苛細【宣秉傳十七】

宣秉務舉大綱簡略苛細

注云說文曰苛細艸也以諭煩雜也

仭積【張讓傳六十八宦者傳論】

靈帝寵任宦官又於西園造萬金堂引司農金錢繒帛仞積其中

注云仞滿也

宦者論曰南金和寶冰紈霧縠之積盈仞珍藏

廢典【顯宗紀】

注云廢典謂明堂辟雍之禮歷漢不行也

犀舟勁檝【張衡傳四十九】

注云前書曰羌戎弓矛之兵器不犀利音義曰今俗謂刀兵利爲犀犀堅也

鎧馬【蔡邕傳五十下】

幽冀舊壤鎧馬所出

注云鎧甲也周禮考工記曰燕無函函亦甲也言幽燕之地家家皆能爲函故無函匠也左傳云冀之北土馬之所生

表左【蔡邕傳】

蔡邕曰謹條宜所施行七事表左

注云表左謂陳之於表左猶今云如左右者

列將

西北列將得無解體

注云列將謂諸將也

宰府【蔡邕傳】

注云宰府謂三公府也

右職【蔡邕傳】

注云右用事之便謂樞要之官

皁囊【蔡邕傳】

注云漢官儀曰凡章表皆啟封其言密事得皁囊也

魁頭露紒【東夷傳七十五】

馬韓人大率皆魁頭露紒

注云魁頭猶科頭也謂以髮縈繞成科結也紒音計

闊達【馬武傳十二】

馬武爲人嗜酒闊達敢言

注云闊達大度也敢言果敢於事無所隱也

回容【馬武傳】

光武𨿽制禦功臣而每能回容宥其小失

注云回曲也曲法以容也

風星【任文公傳七十二】

任文孫明曉天官風星祕要

乙夜雞鳴歌【百官志二十六】

注云凡中宮漏夜盡鼓鳴則起晝盡鐘鳴則息衛士甲乙檄相傳甲夜畢傳乙夜相傳盡五更衛士傳言五更未明三刻後雞鳴衛士踵丞郎趨嚴上臺不畜宮中雞汝南出雞鳴衛士候朱爵門外專傳雞鳴於宮中應劭曰楚歌今雞鳴歌也晉太康地道記曰後漢固始鮦陽公安細陽四縣衛士習此曲於闕下歌之今雞鳴是也

賀冬至【禮儀志五】

注云冬至陽气起君道長故賀夏至陰气起君道衰故不賀鼓以動眾鐘以止眾故夜漏盡鼓鳴則起晝漏盡鐘鳴則息

杜宇【張衡傳四十九文選左思賦四前漢揚雄傳五十七上】張衡思賦云鼈令殪而屍亡兮取蜀禪而引世注云鼈令蜀王名也令音靈殪死也禪傳位也引長也揚雄蜀王本紀曰荊人鼈令死其屍流亡隨江水上至成都見蜀王杜宇杜宇立以爲相杜宇號望帝自以徳不如鼈令以其國禪之號開明帝下至五代有開明尙始去帝號復稱王也

左思蜀都賦云碧化萇之血鳥生杜宇之魄注云萇死於蜀藏其血三年化爲碧杜宇王蜀號曰望帝宇死化爲子規鳥

揚雄反騷云徒恐鷤防之將鳴兮顧先百艸爲不芳師古曰離騷云鷤防之先鳴兮使夫百艸爲不芳雄言終以自沈何惜芳艸而憂鷤防也防鴂字也鷤鴂鳥一名買防一名子規一名杜鵑常以立夏鳴鳴則眾芳皆歇鷤大系反防音桂鷤字或作鶗亦音題鴂音決防音詭

九宮【張衡傳四十九】

張衡以圖緯虛妄非聖人之法乃上疏曰臣聞聖人明審律曆以定吉凶重之以卜筮雜之以九宮注云易幹鑿度曰太一取其數以行九宮鄭注云太一者北辰神名也下行八卦之宮每四乃還於中央中央者地神之所居故謂之九宮天數大分以陽出以陰入陽起於子陰起於午是以太一下九宮從坎宮始自此而從於坤宮又自此而從於震宮又自此而從於巽宮所以從半也還息於中央之宮旣又自此而從於乾宮又自此而從於兌宮又自此而從於艮宮又自此而從於離宮行則周矣上游息於太一之星而反紫宮行起從坎宮始終於離宮也

陽月【馬融傳五十】

注云爾雅曰十月爲陽孫炎注云純陰用事嫌於無陽故以名云

三家言天【張衡傳】

張衡遷太史令遂乃研覈陰陽妙盡璇璣之政作渾天儀著靈憲算罔論言甚詳明

注云漢名臣奏曰蔡邕曰言天體者有三家一曰周髀二曰宣夜三曰渾天宣夜之學絕無師法周髀術數具存考驗天狀多所違失故史官不用惟渾天者近得其情今史官所用候臺銅儀則其法也靈憲序曰昔在先王將步天路用定靈軌尋緒本元先準之於渾儀體是爲正儀故靈憲作興衡集無算罔論蓋网絡天地而算之因名焉

八行【竇章傳十二】

注云馬融與竇章書曰孟陵奴來賜書見手迹歡喜可量書𨿽兩紙紙八行行七字

象鑣【輿服志二十九】

注云爾雅注曰鑣馬勒旁鐵也此用象牙乘輿有之

五星【蘇竟傳二十上】

注云五星謂東方嵗星南方熒惑西方太白北方辰星中央鎭星

懷宮【耿純傳十一】

注云懷宮河內縣名有離宮焉

云防【輿服志上二十九】

法駕前驅有九斿云防

注云徐廣曰斿車有九乘前史不記形也武王克紂百夫荷防旗以先驅東京賦曰云防九斿薛綜曰旌旗名

皮軒【輿服志上】

注云胡廣曰皮軒以虎皮爲軒郭璞曰皮軒革車或曰卽曲禮前有士師則載虎皮

豹尾【輿服志上】

大駕法駕最後一車懸豹尾豹尾以前比省中注云薛綜曰豹尾侍禦史載之小學漢官篇曰豹尾過後罷屯解圍胡廣曰施於道路豹尾之內爲省中故須過後屯圍乃得解皆所以戒不虞也淮南子曰軍正執豹皮所以制正其眾禮記前載虎皮亦此之

一時之功【吳漢傳八】

吳漢說彭寵曰漁陽上谷突騎天下所聞也君何不合二郡精鋭附劉公擊邯鄲此一時之功也

注云一時言不可再遇也

尼首【髙獲傳七十二】

髙獲爲人尼首方面

注云尼首首象尼丘山中下四方髙也

右姓【郭伋傳二十一】

彊宗右姓

注云右姓猶髙姓也

白水爲河【張衡傳四十九】

注云河圖曰昆山出五色流水其白水東南流入中國名爲河也

天潢【張衡傳】

思賦雲乘天潢之泛泛兮浮雲漢之湯湯

注曰史記曰王良旁有八星絕漢曰天潢云漢曰天河也

小靳【崔寔傳四十二】

靈帝時開鴻都門牓賣官爵是時段熲等有功勤名譽然皆先輸貨財而後登公位崔烈時因傅母入錢五百萬得爲司徒及拜日天子臨軒百僚畢防帝顧謂親幸曰悔不小靳可至千萬

注云靳固惜之也靳或作傿說文曰傿引爲價也一建反

區種【劉般傳二十九】

顯宗時以郡國牛疫通使區種增耕

注云汜勝之書曰上農區田法方深各六寸間相去七寸一畝三千七百區丁男女種十畝至秋收區三升粟畝得百斛中農區田法方七寸深六寸間相去二尺一畝千二十七區丁男女種十畝秋收粟畝得五十一石下農區田法方九寸深六寸間相去三尺秋收畝得二十八石旱卽以水沃之

行春【崔駰傳四十二】

彊起班春

注云郡國常以春行縣勸人農桑振救乏絕班布春令也

桑楡【孟嘗傳六十六】

年嵗有訖桑楡行盡

注曰謂日將夕在桑楡間言晚暮也

三署郎

漢官左右中郎將皆秦官也比二千石三署郎皆屬焉三署謂五官署左右署也

端門【襄楷傳二十下前漢李尋傳】

襄楷曰去嵗五月熒惑入太微犯帝坐出端門不軌常道今年嵗星久守太微逆行西至掖門還切執法注雲天官書曰太微南四星中爲端門軌猶依也又曰端門左右星爲掖門太微南四星爲執法切謂廹近也

前漢書注云端門太微正南門

貪叨

注云方言曰叨殘也

苞苴【第五種傳三十一楊賜傳四十四】

在鄕曲無苞苴之嫌步朝堂無擇言之闕

注云苞苴饋遺也

楊賜上封事曰夫女謁行則讒夫昌讒夫昌則苞苴通

黃腸【梁商傳二十四】

大將軍梁商薨帝賜以東園朱壽之器銀鏤黃腸玉匣什物二十八種

注云壽器棺也以朱飾之以銀鏤之前書音義曰以栢木黃心爲槨曰黃腸也

鄭公鄕【鄭傳二十五】

孔融告髙密縣爲鄭特立一鄕曰昔齊置士鄕越有君子軍皆異賢之意鄭君好學實懷明徳昔太史公廷尉吳公謁者僕射鄧公皆漢之名臣又南山四皓有東園公夏黃公潛光隱耀世嘉其髙皆悉稱公然則公者仁徳之正號不必三事大夫也今鄭君鄕宜曰鄭公鄕

注云管仲相桓公制國爲二十一鄕工商鄕六士鄕十五以居工商士也吳越相攻越王勾踐乃中分其師爲左右軍以其私卒君子六千人爲中軍注云君子王所親近有志行者事並見國語

公羊墨守【鄭傳】

任城何休好公羊學遂著公羊墨守左氏膏肓谷梁廢疾鄭乃發墨守鍼膏肓起廢疾休見而嘆曰康成入吾室操吾矛以伐我乎

注云言公羊義理深逺不可駁難如墨翟之守城也說文云肓隔也心下爲膏諭左氏之疾不可爲也康成字也

顥气【班固傳三十上】

西都賦云抗仙掌與承露擢雙立之金莖軼埃壒之混濁鮮顥气之淸英

注云說文云顥白貌音皓

棹卒【岑彭傳】

棹卒六萬餘人

注云棹卒持棹行船也

露橈【岑彭傳】

露橈數千艘

注云爾雅曰檝謂之橈露橈謂露檝在外人在船中

巫蠱【和帝陰皇后傳十】

挾巫蠱道

注云巫師爲蠱故曰巫蠱左傳注曰蠱惑也

讎校【和熹鄧皇后紀十】

東觀讎校傳記

注云讎對也

侲子【和熹鄧皇后紀】

太后以陰陽不和軍旅數興詔饗防勿設戲作樂減逐疫侲子之半

注云侲子逐疫之人也音振薛綜注西京賦云侲之爲言善也善童幼子也續漢書曰大儺選中黃門子弟年十嵗以上十二以下百二十人爲侲子皆赤幘皁制執大鞉

兩漢博聞卷十二

