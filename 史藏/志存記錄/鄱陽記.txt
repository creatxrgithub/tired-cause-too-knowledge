鄱陽記

南朝宋﹖劉澄之

●淸灣

淸灣﹐在縣東南七里。隋開皇中﹐太守梁文謙蒞官淸潔﹐取此灣水以自供。後人思其徳﹐號爲淸灣。

●沙堆

新昌水有一沙堆﹐在縣東北五十里。其形狀如覆船﹐鮮淨特異。每年丰稔﹐其沙卽堆積如舊。若砂移向岸﹐其年儉。古來相傳﹐以爲常驗。

●白雲城

白雲在縣西南﹐旁對幹越亭而峙焉。跨古城之危﹐啖長江之深。隨州刺史劉長卿題詩曰「孤城上與白雲齊。」因以白雲爲名。

●三鐵鑊

弋陽嶺上多密巖﹐宋元嘉中﹐有人見其巖內三鐵。鑊﹐鑊各容百斛﹐中生蓮花。他曰往尋﹐不知所在。

●望夫岡

鄱陽西有望夫岡。昔縣人陳明與梅氏爲姻﹐未成﹐而妖髟嘩迎歸去。明請卜者決﹐云西北行五十里求之。明如言﹐見大穴﹐深邃無底﹐以繩懸入﹐遂得其婦。乃令婦先出﹐而明所將鄰人秦文遂不取明。其妻乃自誓執志﹐登此岡首而望其夫﹐因以名焉。

