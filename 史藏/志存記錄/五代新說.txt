《五代新說》﹝唐﹞徐炫著○原序

余咸亨之始著作東觀﹐以三餘之瑕﹐閱五代之書。後與好事者談﹐或以敍存錄目﹐余搦管隨記疏之﹐因而詮次﹐遂加題目﹐名曰五代新說﹐三十篇﹐分爲兩卷。

梁髙祖武皇帝﹝姓蕭﹐諱衍﹐字叔逵﹞﹐初爲雍州刺史﹐舉義兵。齊東昏侯立和帝﹐封梁王。受齊禪。魏叛臣侯景來降﹐以爲河南王﹐領壽陽。景與弟猶子臨賀王正徳。及圍臺城﹐城陷﹐孫永安侯入見帝。帝曰「可一戰否﹖」曰「不可。」嘆曰「得旣自我﹐失亦在命﹐不豫子孫﹐夫復何恨﹗」景幽帝於宴居殿﹐絕膳而崩。立太子爲簡文帝﹝諱納﹐字世縛﹞。景幽帝於永福省。少帝引筆自敍曰「有梁王蘭陵蕭綱﹐立身行己﹐終始若一。風雨如晦﹐雞鳴不已。數至於此﹐命也何如。」作五言詩曰「天道何茫昧﹐方途那可相。鳳飛逢鳥弋﹐龍行會魚綱。」又曰「寶劍還藏獄﹐神龍逐陸居。有意聊思勿﹐無情堪著書。」景燕帝﹐帝知不免﹐因大酣醉。後以土囊加之而崩。景立豫章王棟爲太子﹐俄而篡位。湘東王命太守王僧辧﹑司空陳霸先擊景﹐破之。誅景﹐卽位爲元皇帝﹐都弟阝州。魏軍圍城﹐帝登城樓觀戰﹐爲詩曰「落星依遠戍﹐斜月半平林。徵兵資琰玉﹐壘鼓��金﹐單醪投百米﹐芳餌下千尋。從軍所以�﹐�王有赤心。」俄而城陷﹐被殺。將奔﹐爲詩曰「長夜無歲月﹐安知秋與春。原陵五杏樹﹐空得動耕人。」又曰「南風且絕唱﹐西陵最可悲。今曰還嵩裏﹐終非封禪時。」太尉與司空定議﹐以帝第九子承制﹐迎還京師﹐爲皇太子。太尉與北齊通好﹐司空懼其有變﹐襲殺之。太子是爲敬帝﹝諱方智﹐小字法眞﹞。帝卽位﹐封司空爲陳王。陳王受禪﹐以弟爲江陰王。

陳髙祖武皇帝﹝姓陳﹐諱霸先﹞。卽位三年﹐崩。兄子臨川王嗣位﹐是爲文帝﹝諱舊﹐字子華﹞。七年﹐崩。是爲廢帝﹝諱紹宗﹞。二年﹐廢。文帝弟安成王立﹐是爲先帝﹝諱贊﹞。十四年﹐崩。太子立﹐是爲後主﹝諱叔寶﹞。六年﹐隋滅陳﹐以後主皈﹐封長城王。後主惑於張貴妃﹐常居內遊宴﹐不關政事。故隋師至而莫察。濟江陵詩曰﹕故鄕一水隔﹐風煙兩岸通。望極靑波裏﹐思盡白雲中。

北齊髙祖神武皇帝﹝姓髙﹐諱歡﹐字賀六渾﹐渤海人﹞歸魏﹐拜晉州刺史﹐進渤海王﹐位相國。崩。贈齊王﹐謚獻武。嫡子嗣位﹐是爲文襄帝。文襄帝立﹐追尊髙祖爲神武皇帝。文襄帝﹝諱澄﹐字子惠﹞嗣位﹐進位相國。齊王將受禪﹐爲食奴蘭荊因進毒食﹐次崩。謚文囊。太原公嗣位﹐是爲文宣。文宣進位﹐追尊曰文襄皇帝。顯祖皇帝﹝諱洋﹐字子進﹞嗣位相國﹑齊王﹐受魏禪。十年﹐崩。太子立﹐是爲廢帝﹝諱殷﹐字正道﹞。卽位﹐從父常山王廢帝自立﹐是爲昭帝﹝諱演﹐字延安﹞。一年﹐崩。徵弟長廣王立﹐是爲武成帝﹝諱湛﹞。四年﹐傳位太子﹐自稱太上皇帝。崩。太子立﹐是爲後主﹝諱緯﹐字仁綱﹞。十二年﹐周滅齊﹐以後主歸長安﹐封溫公。爲詩曰「龍樓絕行迹﹐鳳闕永無因。獨知明夜月﹐遙想鄴城人。」

周太祖文皇帝﹝姓宇文﹐諱泰﹐字黑獺﹞﹐魏進位太師。崩。謚曰文公。嫡子嗣位﹐是爲閔帝﹐後追尊爲文帝。閔帝﹝諱覺﹐字陀羅尼﹞。嗣位大冢宰﹐封周。尋受魏禪。依周制攝天王。先帝猶子爲冢宰﹝名護﹐卽晉陽公﹞﹐執政。以帝受禪。至是﹐廢帝﹐立帝兄寧都公爲天王﹐是爲明帝﹝諱毓萬宇法突﹞。三年﹐冢宰鴆帝﹐崩。立帝弟魯公﹐是爲武帝﹝諱邕﹐字妙羅突﹞。誅冢宰。十八年﹐崩。太子立﹐是爲宣帝﹝諱贇﹐字乾伯﹞﹐稱天元皇帝。二年﹐崩。太子立﹐是爲靜帝﹝諱衍﹞。以淸公輔政﹐進爲淸王。二年﹐禪位隋王。

隋髙祖文皇帝﹝姓楊﹐名堅﹐本姓普六茹氏﹞﹐受周禪。二十四年﹐崩。太子立﹐是爲煬帝﹝諱廣﹐小字阿﹛麻女﹜﹞。十二年﹐幸江都。宇文化及弒帝於溫室。大唐平江南﹐謚曰煬。

梁武帝兩骻駢骨﹐項上隆起﹐右手有文曰武。帝所居之室﹐常有雲气。人或遇者﹐體輒肅然。梁元帝背有黑子﹐相者曰「此大貴之兆也。」

梁武帝張太后忽見庭前菖蒲花﹐左右無見者。取吞之而孕焉。

齊神武少時﹐夢履眾星而行。曾與同志數人獵於迥澤﹐澤中茅屋有犬出﹐噬殺鷹。帝射犬。有三人出﹐將辱帝。有老母﹐兩目盲﹐匍匐而出﹐曰「何敢與太家爭﹗」三子乃止。母言善相暗相。諸人皆云「卿相而已。」至帝﹐曰「貴不可道。」去數百步﹐還顧﹐無所見。齊文宣帝鱗身魚踝﹐曾見天開。晉陽有沙門﹐乍愚乍智﹐呼爲阿禿師。帝與諸童兒見之﹐歷問祿位。至帝﹐無言﹐而指天。

周文帝母王氏孕﹐夢抱子升天﹐才上至天而墜。故帝未受禪而崩。背有黑子﹐宛轉若龍覆之形。手垂過膝﹐而有紫光。

陳武帝初夢天開數丈﹐有四朱衣人捧曰令上吞之。及覺﹐腹中猶熱。隋文帝生於馮翊般若寺。有尼曰「此兒所從來甚異﹐不可以俗間處之。」乃自撫養。皇妣曾見帝頭生角﹐身有鱗。起﹐駭而墮地。尼自外至﹐曰「已驚我兒。」帝額有五柱入項﹐目光外射﹐有文在手曰王。

梁太子在﹐率更徐公摛侍太子。侯景入永福省﹐眾皆奔散。摛嶷然曰「侯公當以禮見﹐何得如此﹗」景乃下拜。梁吳興太守張公﹐乘侯景使人說之﹐乃斬之。連擊景﹐景益兵攻城。城陷﹐戎服坐廳事﹐臨之以刃﹐終不爲屈而死。

梁沈中丞俊見侯景﹐景怒﹐橫刃於膝﹐瞋目叱之。俊正色謂景曰「舉兵向闕﹐赦過結盟﹐血未乾而又翻背。死生有命﹐豈畏逆臣之刀乎﹗」不顧而去。景後竟殺之。

北齊東雍州刺史傅公復﹐周武帝破齊﹐遣其子招慰之。答曰「此兒爲臣不忠﹐爲子不孝﹐願斬之號令天下。」及至﹐髙河郡公問至尊所在。曰「已被執入周公。」乃大哭﹐入廳事﹐前﹐北面哀號。然後出降。周帝執其手曰「朕平齊﹐惟見公一人。」

梁袁光祿昂﹐母憂﹐將柩過江﹐而遇風駭。乃縛衣著柩﹐誓同沈溺。余舟皆沈﹐惟獨獲全。梁孔金紫體源至孝﹐每見父手所寫﹐必哀慟流涕。梁劉洗馬邑﹐七歲時﹐見諸州卽泣。母以其畏懼﹐怒之。答曰「兒早孤﹐不及識父。聞諸州相似﹐以故中悲。」因而歔欷﹐母亦悲慟。

梁陶黃門季直﹐五歲喪母。母在時﹐染衣於外。後贖歸﹐抱之號泣。聞者酸感。

北齊趙郡公髙獻﹐生三旬而失父。及數歲﹐讀《孝經》至資於事父﹐則流泣。及喪母﹐舉聲則絕﹐遂長齋骨立。

周幽公文廣﹐患疾經年。母李氏亦以成疾而歿。公居喪﹐委惙而終。時爲誄﹕母爲子殂﹐子爲母死﹐孝慈之道﹐極於一門。

北齊李中散嶽弟庶爲臨漳令﹐以訟魏吏不平﹐文宣帝怒﹐杖之三百﹐死臨漳獄中。中散痛之﹐終身不經臨漳。居弟喪﹐不許婢入室﹐而令妻伴弟妻袁氏。

北齊王侍中琳﹐敗於壽春﹐爲陳所殺。故吏倉曹朱昜與陳徐僕射書﹐曰「庶孤墳旣築﹐或非負王之燕。丰碑式樹﹐時畱墮淚之人。不使壽春城下﹐惟傳報葛之夫﹐滄洲島上﹐獨有悲田之客。」徐義之﹐領琳首葬之於八公山側。

北齊王侍中紞侍宴﹐文宣帝飲酒﹐曰「快哉﹐大樂﹗」侍中曰「亦有大苦。」帝云「何﹖」曰「長夜荒飲﹐亡國滅身﹐所謂大苦。」帝默然。

隋大將軍賀公若弼﹐會突厥來﹐賜射﹐一發中的。文帝曰「非弼﹐無能當之。」命公﹐公拜而祝曰「若赤心奉國﹐當一發破之。如其不然﹐發不中也。」一發破的﹐帝不悅﹐曰「此天賜我也。」

陳博士長議﹐論議溫雅。後主於東宮造玉柄麈尾。初成﹐曰「𨿽多士如林﹐堪捉者﹐獨長議耳﹗」便以授之。令講老莊文於鐘山開善寺。命講﹐索麈尾。麈尾未至。敕取松枝以屬議﹐曰「可代麈尾。」卽後之一故事耳。

隋二劉生﹝大劉名焯﹐河間人﹔小劉名炫﹐信都人﹞﹐結盟爲友﹐好學不倦。𨿽衣食不繼﹐澹如也。著《五經義疏》﹐諸論古今滯義﹐前賢不通者﹐大劉生皆明之。明人伏其精博。小劉亦亞之﹐故稱二劉。

陳徐僕射陵﹐文變舊體﹐多有新意﹐九錫尢美﹐爲一代文宗。初使於齊﹐齊人畱之。致書楊僕射愔曰「晨看旅歷﹐心起江淮﹐昏望牽中﹐情馳楊越。朝千悲而掩�﹐���而回腸。向必走趙魏之黃塵﹐加幽並之白骨﹐遂使東平拱樹﹐長懷向漢之悲﹐西路孤墳﹐恆表鄕思之夢。」僕射言而得還。

隋國子房博士時遠﹐煬帝曾問﹕「天子有女﹐樂否﹖」朝臣不對。遠乃進曰「窈窕淑女﹐鐘鼓樂之。此卽王者房中樂﹐著於雅頌。」帝悅。

梁王丹陽昕﹐侍宴﹐髙祖問曰「朕有無﹖」答曰「陛下應萬物爲有﹐體至理爲無。」上稱善。

梁柳吳興惲﹐少時﹐髙祖問﹕「讀何書﹖」答曰「《尙書》。」又問﹕「有何美句﹖」應曰「徳惟善政﹐政在養民。」髙祖稱善﹐詔尙公主。

周韓大將軍梁﹐有勇略。破稽胡﹐胡憚其勁捷﹐號爲著翅人。太祖曰「著翅之名﹐寧減飛將。」

周蔡少保祐﹐與齊轉戰。齊人有厚衣長刀者﹐直進。其十步一發﹐殪之﹐後有戰﹐被明光甲﹐所向無敵。齊人謂之鎧虎。

隋右屯衛麥將軍鐵杖﹐初在陳﹐以驍勇聞。曰行百�裏﹐走及奔馬。以爲盜﹐被俘﹐爲官戶﹐配執金。每罷朝﹐往南隨州行劫﹐明旦及牙陣。帝知而不罪。入隋﹐屢有軍功。及徵遼﹐謂醫人曰「丈夫性命﹐自有所在。豈能艾葉灸頞﹐瓜帶噴鼻﹐療黃不差死兒女子手乎﹖」遂死於遼東。

北齊將軍彭樂﹐從神武帝與周文帝戰於沙苑。入深被刺﹐腸出不盡﹐截去復戰。

隋折衝郎將沈光﹐被仕陳﹐入隋。驍捷絕倫。禪定寺幡竿髙十丈﹐適懸絕斷非力所及。光曰銜繩拍竿而上﹐直至龍頭。系繩畢﹐手足皆乂﹐透空而下﹐以掌摳地﹐倒行十數步。觀者驚駭。徵遼東﹐上衝梯十五丈。城上競系之而墜。未及地﹐得過垂絙﹐接而復上者數四。帝召下﹐大悅﹐卽爲折衝都尉。

梁左率侃﹐有客失火﹐燒十餘物﹐並金寶。聞之﹐初不佳意。客懼走﹐追而慰之。

北齊蘭陵王長恭﹐朝退而出。僕從盡散﹐惟有一人與之獨還﹐無所質問。

梁昭明太子統﹐性愛山水。遊圃汛舟﹐數請奏女樂﹐久而不答﹐徐而詠大中詩曰﹕何必絲與竹﹐山水有淸音。慚而止。

梁徐僕射勉﹐曾有乘夜求官﹐正色曰「今夕正好談風月﹐不宜及公事也。」

梁江會稽革﹐代還﹐惟乘一舸﹐偏欹不得安臥。或曰「舸偏濟險﹐宜以重物均之。」旣無物﹐及於西陵岸﹐取石十餘叚以實之。

隋房司隸彥謙﹐淸介。曾謂其子曰「人人皆以祿富﹐我獨以官貧。所遺子孫﹐在於淸白。」

梁吏部郎奉﹐幼時祖母集諸孫﹐散棗栗於牀上﹐皆爭之﹐而獨不取。問之﹐答曰「不敢自取﹐當待賜。」中表異之。

周綏徳陸公通﹐祿散之親故﹐家無餘財。常曰「凡人患貧而不貴﹐不患貴而貧也。」

梁陶黃門季直﹐嘆曰「仕至三千石﹐始願畢矣﹐無爲久預人間事。」病歸。

陳孔晉陵英﹐單舸臨郡﹐俸祿卹孤。郡中大悅﹐號曰神君。

隋齊周趙別駕軌﹐代還。父老泣曰「公淸若水﹐請酌一杯奉餞。」受而飲之。

北齊陸法和﹐初隱於江陵。及侯景反﹐將任約攻江陵。梁元帝時鎭江陵﹐令兵隨法和拒之。至赤沙湖﹐法和不介冑﹐沿流而下。乃曰「彼龍正睡﹐吾軍之龍甚躍。」卽命攻之﹐約大敗﹐逃竄﹐不知其處。法和曰「吾先於此洲建一剎﹐𨿽名爲剎﹐其實賊標。當往取之。」約果抱剎仰頭出鼻。就而擒之。

侯景旣破蜀賊﹐當至﹐俄而武陵王起兵於襄陽。城北大樹下掘得一龜﹐長尺半。以杖叩之﹐曰「汝出入不能已數百年。不逢我者﹐豈見天曰﹗」後文帝疑其爲人﹐遂還京﹐白堊塗門﹐著粗布衣﹐大繩束腰﹐危坐終曰。天保中歸國。死後屋壁破落﹐其下有書﹐曰「十年天子爲尙可﹐百曰天子急如火﹐周年天子遞代坐。」又曰「一母生三天﹐兩天共五年。」說者謂婁太后生文宣帝﹑昭帝﹑武陵帝。文宣十年﹐其子廢帝百曰﹐昭帝一年。武陵傳位後主﹐共五年焉。

隋安平公宇文愷﹐遷東西兩都﹐皆云經始。以煬帝北巡﹐欲誇戎狄﹐作觀風殿。殿上容侍衛數百人﹐離合爲之﹐施輪軸推移﹐忽若神功。戎狄見之莫不驚駭。煬帝大悅。

梁曹江州景宗﹐乘車按部。謂左右曰「我昔在鄕裏﹐騎馬快如龍﹐拓弓劈歷聲﹐箭如餓鳩叫。平澤逐鹿﹐耳後生風﹐鼻頭出火﹐不知老之將至。今來作貴人﹐閉置車中﹐如三曰新婦﹐悒悒使人無气。」

梁陶隱居弘景﹐少時得葛洪神仙傳﹐盡夜研尋﹐便有養生之志。謂人曰「仰靑天見白曰﹐不覺爲遠。」遂居句容之句曲山﹐云是第八洞天﹐名金陵華陽之天。自號華陽隱居。性愛松風﹐每聞其響﹐欣然爲樂。先﹐隱居母夢靑龍自懷而出﹐並見兩天人執香鑪詣之。已而娠﹐生隱居﹐遂貞隱。與齊宜都王善﹐王被誅﹐夢來告別。因訪幽中事﹐遂著夢記。

陳徐僕射陵母臧氏﹐夢五色云化作鳳﹐集在肩。已而誕之。實志師摩其頂曰天上石麒麟也。及長﹐才學過人﹐目有靑睛﹐時人以爲聰明之相。

沈麟士幼俊敏﹐七歲聽叔父嶽言玄﹐賓散﹐言無所遺。嶽拊其背曰「斯文不墜﹐其在爾乎﹗」張永爲吳興守﹐請麟士入郡。沈聞郡後有佳山水﹐乃往。停數月。

