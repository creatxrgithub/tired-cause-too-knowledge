永憲錄﹝淸﹞蕭奭撰

原序聞究之霧���世宗憲皇帝之光明正大。昭然億萬臣民之心目。亦諸人之自絕於天耳。��因時變易。罔非監於先世舊章。今上皇帝復加裁酌。必曰奕祖攸行。此聖祖仁皇帝所以垂法萬世也。集旣成。其中殘失良多。以多聞者續之。或曰。不愼其以僭妄取戾歟。小臣曰。然然否否。生太平之世。飲和食徳。皆當不忘累朝之盛美。況丁未秋有一切詔旨。許官吏記載刊刻共曉之令。遂竊取以有斯編。奉揚詔意。名爲永憲云。其凡例附後。﹟恭惟聖祖仁皇帝。聰明����文武。享國六十有一年。深仁厚澤。淪浹萬方。我世宗憲皇帝繼��統。峻徳丰功。殊恩異惠。不崇朝而海宇。重熙累洽。����。小臣伏處艸茅。生逢聖世。每思歌詠��。皇史實錄。所未得見。歲壬寅���恭載���授受之時。適閱邸鈔。因略記大端。旣伏讀登極詔。引孔子三年無攺之義。且有永遵成憲。不敢更張之旨。故復搜集甲辰及戊申二月以前事。備諒陰后三年。而實見我世宗憲皇帝。寧人敷治。事事必推本於先帝。成模大烈。善則歸君之美。孝思所至。蟠際上下。日月合璧。五星連珠。而天昭其瑞。河淸五省。谷秀九歧。而地啟其祥。百歲駢登。三男並育。而人臻其慶。千古未有之事。萃於千古未見之時。且艸野遺賢。盡搜羅而在列。積賦浮租。悉蠲除以更始。明良喜起。物阜民安。何其至哉。若夫放流誅殛。聖代豈廢兵刑。彼天演覬覦之萌。由十年儲位之虛。愚氓浮議。���一二姦頑造作無稽。以眾人聖徳。惑乾隆十七年。歲在壬申。嘉平上浣。江都艸澤臣蕭奭拜手恭紀。

永憲錄卷一

聖祖仁皇帝禦極之康熙六十有一年。歲在壬寅。上諱玄燁。章皇帝第二子。以前辛丑春正月卽皇帝位。時年八歲。逾年攺元。計踐祚已六十二年。按享國之久。自帝堯以下。惟商太戊七十五年。余未有越六十者。春正月丁亥朔。上禦殿受朝賀。校尉舉亭。教坊司鼓樂前導。自禮部進東長安門。由天安門至午門外兩旁陳設畢。禮部官從亭內捧表。由午門東旁門入。至太和殿前置黃案上。鴻臚寺官引王﹑貝勒﹑貝子﹑公等於太和殿前丹陛上立。引文武各官由東西兩掖門入。至太和殿前丹墀內分左右翼排立。引朝鮮﹑蒙古諸使臣由西掖門入。於西班末立。糾儀禦史二員於殿西檐下東向立。又四員於丹陛上立。又四員於丹墀內立。俱東西相向。又八員於東西班末立。鴻臚寺鳴贊官四員於殿檐下立。又四員於丹陛上立。又四員於丹墀內立。俱東西相向。鑾儀衛鳴鞭官於丹陛南三層階之西。每層各二員。俱東向立。欽天監官於幹淸門報時。禮部﹑鴻臚寺官奏請上升殿。上具禮服出宮。禦中和殿。內大臣﹑侍衛﹑內閣﹑禮部﹑理藩院﹑都察院﹑鴻臚寺執事各官於殿前排班。行三跪九叩頭禮畢。各官趨赴外朝執事。駕興。出中和殿。內大臣十員兩翼前導。內大臣二員﹑執兵器侍衛等後護。午門鳴鑼鼓。教坊司作中和韶樂。奏元平之章。上禦太和殿升座。樂止。內大臣十員於禦座前東西立。後護二員於禦座後僉立。執兵器侍衛於禦座後僉立。大學士﹑學士於殿檐下之東西向立。左都禦史﹑副都禦史於殿檐下之西東向立。鑾儀衛官贊鳴鞭。丹墀內三鳴鞭。鳴贊官贊排班。內外諸王率文武百官各就拜位立。贊進表贊跪。王以下俱跪。贊宣表。宣讀官從案上捧表詣殿檐下禦道之中。北向跪。宣畢。教坊司丹陛大樂作。奏慶平之章。鳴贊官贊跪叩樂。王以下各官俱行三跪九叩頭禮畢。樂止。各復原班立。鴻臚寺官引朝鮮等國使臣。理藩院官引蒙古等國使臣。以次就拜位立。鳴贊官贊進贊跪叩興。各使臣俱行三跪九叩頭禮。教坊司作丹陛大樂。奏治平之章。禮畢樂止。各復原班立。鑾儀衛官贊鳴鞭。丹墀內三鳴鞭。駕興。教坊司作中和韶樂。奏和平之章。上還宮。樂止。王以下各官以次出。康熙八年定制。元旦上具禮服乘輿率諸王以下詣堂子行禮。再詣太皇太后﹑皇太后宮行禮。然後升殿受朝賀。凡朝儀必傳制。查明制。正﹑至皆不用。今同。中和韶樂。東班領樂官二人。歌工一人。樂工十四人。樂器。麾一。柷一。應鼓一。金鐘十六。琴二。瑟二。笙二。簫一。笛一。塤一。篪一。排簫一。搏拊一。西班官工同。樂器。玉磬十六。琴二。瑟二。簫一。笛一。塤一。篪一。排簫一。搏拊一。敔一。丹陛大樂。東西班領樂官各三人。共執杅看節次俳長四人。各歌工二人。樂工二十八人。樂器。各大鼓二。方響二。笙四。管四。笛四。云鑼四。二架拍板一。杖鼓一。按凡上出。先有導迎大樂。人數樂器未詳。拊以韋爲之。實以穅。鼓屬也。以手搏之。故名。方響上圓下方。以銅爲之。磬屬也。﹪官預設鹵簿儀仗於太和殿前。陳步輦於太和門外。大駕於午門外。馴象於大駕之南。仗馬於丹墀中道之左右。俱東西相向。教坊司設中和韶樂於太和殿檐下之東西丹陛。大樂於太和門內北向。禮部官設黃案於太和殿東檐下。諸王﹑貝勒﹑貝子﹑公等俱朝服齊集太和門。未入八分公以下文武各官俱朝服齊集午門外。禮部官捧王以下文武各官及直省文武各官並朝鮮各國所進表文各置表亭內。鑾儀﹪國家大朝賀三。元旦﹑冬至﹑萬壽。每當朝賀。鑾儀辛卯。賜千叟宴於幹淸宮。以憂勤誠敬之旨徧諭羣臣。大學士集部院大臣年七十以上十五人合成千歲。爲上獻壽。因召六十以上八十以下大學士﹑九卿﹑翰林﹑科道七十人。文武有職官及致仕之員﹑近畿之民又六百六十人。宴於幹淸宮。禦制瑤章。命諸臣各依韻賦詩。詩成。名千叟宴詩。並繪圖以傳。是日宴畢。上禦東暖閣。命大學士以下諸大臣進。皆賜眾坐。諭曰。今日天气晴和。又值無事。朕躬亦甚安豫。與爾等閒談舊事。從來帝王任大責重。最爲勞苦。享祚綿遠者甚少。他人不知爲君難。輒崇奉佛釋。溺信仙道。荒湎酒色。朕自卽位以來。實能絕此三者。故臨馭十年不意至二十年。二十年不意至三十﹑四十﹑五十年。五十年之後斷不存到六十年之想。今已六十一年矣。史冊所載人君壽至七十者不過三人。此皆朕之幸也。人君以一身臨天下。前後左右皆足熒惑其心。或大臣擅權。或婦女豫政。或閹寺專命。甚至偏聽私人。如天子門生之類。此非有英斷之才不能獨持綱領。杜絕獘端。然每見英斷之主往往果於殺戮。使朝臣不能保其朝夕。朕則待下寬恕。於諸大臣務期保全。故爾等俱耄耋安享富貴。得以功名終始。君臣相對。須髮蒼然。致足樂也。朕年少時自恃膂力過人。三百斤石上復置一石。手能舉之。馬上馳騁如飛。卽馬或顚蹶。身躍立於地。未嘗沾泥土。今則雄气已除矣。去年刻一圖書。用戒之在得四字。蓋深自知足耳。朕臨政年深。於軍務尢有灼見。往歲西陲用兵。傳言朕欲親徵。以致劉蔭樞上折勸阻。人臣批鱗直諫。原屬美事。不知兵有虛實。不可拘泥。如西賊騷擾邊外諸番。議者咸謂祗宜守邊。夫我兵不能救援諸番。則邊外部落勢必爲賊所掩。此時而議守邊。庸有濟乎。去年臺灣反叛。人頗驚疑。朕知一時窮民激變。卽當平定。並未令九卿議剿議撫。及督撫提督報捷奏至。克復之期不過七日間耳。先年朕親徵噶爾丹時。曾作詩以志勝敵之略。大學士張英奏俟大捷後宣示於人。後噶爾丹授首。張英嘆服豫算之神。朕於河務尢極畱心。先年髙﹑寶一帶地方俱被水淹。朕凡六次閱視河工。知之甚悉。諭張鵬翮云。爾但遵朕指示。河工自成。旣濟爲分修官。督修者九月撤回。以張鵬翮代於成龍爲河督。專任其事。至壬午四月。河工以次告成。康熙乙丑作延禧﹑永和﹑景陽三宮於宮內。是年滿漢大臣。其名見捲內者不載。外則吏部左侍郎勒什布﹑戶部左侍郎李永紹﹑禮部左侍郎薩哈布﹑王思軾﹑右侍郎羅瞻﹑景日笏﹑兵部左侍郎查克旦﹑右侍郎王度昭﹑刑部左侍郎阿錫鼐﹑右侍郎劉相﹑工部左侍郎郝林﹑右侍郎常壽﹑王懿﹑都察院副僉都禦史牛鈕﹑伊忒滿﹑張大有﹑江蘩﹑鄒汝魯﹑通政司使傅善﹑陸經遠﹑左右通政黨古禮﹑潘錦﹑陳九恭﹑魏方泰﹑大理寺卿常泰﹑左右少卿顧爾泰﹑郭徽祚﹑任奕彌金。一時人物。特備志。﹪張鵬翮果恪遵朕訓。黃﹑淮安瀾二十餘年。令人不知泛溢之事。去秋河南武陟縣黃河口決堤。濫至山東張秋鎭。運道阻隔。朕繪圖指示。遣官堵塞。不日成功。張伯行議引沁水濟運。與朕意適合。後張鵬翮奏。地形髙下。若引之。恐有遺患。遂停前議。朕以至公處事。初無成見。惟言之是耳。爾諸大臣從窮苦中來。今已富貴。或不能記憶。朕從富貴中來。惟恐小民艱難。故令各省督撫於地方事務不時奏聞。凡閭閻疾苦。莫不周知。又於他省來人。問以經過地方雨晴米價。令臣下時存一惟恐上聞之念。百姓地方受益不淺矣。朕教養天下六十餘年。官吏兵民感恩戴徳。疆場之上武職拚命。綠旗兵一皆奮勇爭先。與滿洲無異。此本朝最好事也。朕今所治之天下卽明代之天下。所居之宮殿卽明代之宮殿。朕登極時。明代遺臣尙多能言萬曆﹑泰昌﹑天啟﹑崇禎四朝事甚詳。明時宮監多至數萬人。宮女至二萬人。今朕所使內侍及諸王所用太監不過七百人。宮眷妃嬪年長者已七十餘歲。所使之人總不過五百人而已。宮中如永壽﹑景陽等宮皆空閒無人居也。書生評論帝王每多苛刻。惟朱子最爲公平。言金世宗行政果如此人言卽堯舜矣。又朱子言讀書不要被書欺了。此言最妙。嘗見詩賦有鰲山百尺。今太和殿髙不過百尺。鰲山安可置乎。大凡讀書人多尙虛文。又髙自位置。前代諸儒惟朱子學問最大。性理內載朱子論鬼神性命。實能囊括釋道全藏。其云。爲人須盡這个人的道理。此言所包者廣。朕平日習聞贊頌之詞。地方每遇丰登。必歸美於朕。若遇荒歉。又誰諉乎。此皆虛套。朕所不取。總之。誠敬二字盡之最難。無論大事小事。能盡誠敬。必無差誤。爲人能盡無欲害人之心。自然有福有壽。諸大臣年俱七十八十。在古𨿽爲懸車之年。但朕同事日久。上下俱不忍相捨。諸大臣勿以年老求退。今日談深坐久。可各回安息。諸臣以次起。令內侍扶掖出宮。按漢武帝﹑唐髙祖﹑明太祖皆壽七十一。聖諭或謂此。沁水出上黨。至滎陽入黃河。自髙而下也。康熙己巳﹑己卯﹑壬午﹑癸未﹑乙酉﹑丁亥上六次閱河。加以甲子祭孔林。南幸凡七至江浙。己卯春河髙家堰以及邵伯鎭。屢堵屢潰。庚辰春命兵部尙書範承勛﹑工部尙書王鴻緒﹑吏部侍郎王掞﹑戶部侍郎田雯﹑兵部侍郎布雅努﹑刑部侍郎諭成龍﹑工部侍郎顧藻﹑副都禦史壽鼐﹑王紳爲督修官。起原任戶部尙書王日藻﹑左都禦史董訥﹑兵部侍郎楊雍建﹑內閣學士李應薦﹑廣督朱弘祚﹑漕督馬世濟﹑安撫髙承爵﹑陳汝器﹑浙撫金鋐﹑綫一信﹑福撫宮夢仁﹑廣撫江有良﹑西撫王撫元﹑云撫甲午。上幸暢春苑。【一作園。】苑在京師西北。上時駐蹕。計一歲之中幸熱河者半。余駐暢春又三之二。內有澹寧居﹑淵鑑齋﹑露華樓。皆臨政所。韻松軒皇子讀書處。佩文齋貯書畫地。他如蒼然亭﹑淸遠亭等處。未能悉詳。命吏部科道考察六十年大計職官。者革職。年老有疾者休致。不及浮躁者降調。貪酷者革職審擬。各官解任一年與到任未一年者免。軍政分操守﹑才能﹑功績﹑年貌四項。八法。龍鐘衰邁比老疾。輕佻率妄比浮躁。庸怯無能比不及罷免。贓私狼藉比貪。恣睢虐下比酷。敗倫傷化﹑行止有虧比不謹。至縱寇殃民﹑殺良冒功﹑淫擄焚掠﹑事干重大者特疏列參。另請處分。大計三年一次。軍政五年一次。其非屆大計軍政之期。每二年加舉劾一次。無則奏停。京察六年一次。雍正元年攺爲三年。Q成例。凡大計之年。各省於十月內具疏到京。十一月初一日赴通政司匯奏。吏部﹑吏科﹑都察院河南道禦史各於次年正月十七日封門閱大計冊。冊內分四項。曰才﹑守﹑政﹑年。各塡一字。而總列考語及功過於後。準卓異者引見。賜蟒服卽升。不謹罷戶部進編審戶口。康熙四十五年總計直省舊管人丁共二千四百九十八萬五千四十八丁口。丁徭銀三百二十九萬五千一百六兩零。米豆二萬三千七百六十六石零。每十年編審一次。除逃亡抵補外所增加賦。五十二年萬壽恩詔後來增丁永不加賦。祗編戶口入會典。是年之數未悉詳。雍正攺元後編審遂未舉行。按有糧則有丁。糧去而丁存。故編審則糧多者加丁。無糧者可以抵免。自攤丁之法立。窮民免累。而國賦無虧。此編審所以緩行。然不能十年一攤。後來窮者不盡免累。富者反多無丁。法當過糧則代丁攤於受糧之人。是在持籌者變通之耳。始命滿漢監察禦史巡察臺灣。禦史專稽察非常。整飭營務。不干預地方事。如有條奏。照本衙門例行。一年而替。如巡鹽例。後巡察同。乾隆元年後多省。而臺灣如故。凡巡察與督撫皆平行。封皇三子和碩誠親王胤祉子弘晟﹑皇五子和碩恆親王胤祺子弘升爲世子。今上登極。禮臣奏諸王子名應避同禦諱一字。旨。此皆皇祖所賜名。不必避。臣民亦仍之。只去一點。丁未。上行幸霸州。講春搜。駐蹕南苑。凡上巡幸。自親王以下各衙門派隨駕扈從官員。是日。鹵簿大駕樂器陳設。上出宮。午門鳴鐘。王以下公以上於金水橋兩旁排立。民公以下文武各官於午門外兩旁排立。駕至皆跪。候過隨行。不隨駕王以下都統以上送駕。候旨方回。隨駕護軍統領等統領兵馬。照旗次序分隊隨行。凡乘輿經過之地。先鴻臚寺傳諭。百里以內地方官率領本地鄕紳士民接於十里之外。本地鎭守滿漢官軍亦整齊隊伍接於十里之外。分文東武西。駕至跪迎。送駕亦如之。京師四面皆有海子。山水繞匯。建行宮爲豫遊地。南苑一名南海子。在京師南二十里。方一百六十里。苑東晾鷹臺旁有三海子。元之舊也。明增治之。設四門。繞以周垣。畜養禽獸。籍海戶千餘守視。卽上林苑也。今爲門五。墻垣一萬九千八十五。每長一丈。每門設看守官兵太監。內糧莊五所。葉園五所。瓜園二所。馬館三處。牛圈四處。海戶一千六百人。屬奉宸院官職掌。上林官屬裁。其中宮殿未詳。上時駐蹕。多講武於晾鷹臺。自紅門而來。馳騁可五十里。紅門。苑之門也。帝王宮苑皆朱戶。按明苑地東至白河。西至西山。南至武淸。北至居庸。西南至渾河。皆禁不許圍獵。中有徳壽寺。今爲喇嘛結習地。玉皇閣供奉上帝。五帝陪列。皆禁地。五帝。周禮之靑﹑赤﹑黃﹑白﹑黑五方帝也。羽流奉之。漢儒訓詁其號曰靈威仰﹑赤熛怒﹑白招拒﹑葉光紀﹑捨樞紐。其實一上帝耳。今不在祀典。鎭海兵薛大有妻虞氏一產三男。成例。民間一產三男俱存者。給布十疋。米五石。若男女並產及三女。不準行。冰淩積水河決武陟馬家營﹑滎澤秦家廠堤工。漫溢至山東東阿之張秋﹑直隸長垣等地。經筵講官禮部尙書蔡升元免。以工部尙書陳元龍爲禮部尙書。兵部左侍郎李先復爲工部尙書。左都禦史黨阿賴罷。以正黃旗漢軍都統安泰爲左都禦史。春二月丙辰朔。戊午。上駐蹕趙北口。在京師之南。有東西二澱。上水獵所。鎭守澎臺總兵官陳策卒。策由千總爲淡水營守備。朱一貴亂。力保淡水。擒獲賊首範正文等。功加左都督。擢澎湖總兵。未數月卒。澎湖有三十島。孤懸海中。官軍所駐者止二十里許。一無所產。日用取資於臺。一遇風濤。往返動經月餘。一貴亂後。部議鎭臣移澎湖。以控制臺灣。督撫累言不便。是年五月得旨復還臺。敕徵西靖逆將軍吏部尙書富寧安﹑振武將軍都統祁禮徳攻傅爾丹。進兵土兒番。乘機襲擊澤旺阿喇蒲坦。上諭徵西將軍祁禮徳折奏。澤旺阿喇蒲坦於去歲將沿界之人撤去。土兒番人移往哈喇沙兒。其阿爾泰﹑烏魯木齊等處無一哨汛。傳聞伊已身故。宜乘機襲擊。按澤旺阿喇蒲坦。厄魯特噶爾丹之侄。踞波羅搭拉地。名衣立國。在雲南金沙江之西。最彊盛。幅員之廣數千里。素與哈密爲仇。以其舊臣服而後備藩於我也。遂縱兵取烏斯藏。以窺哈密。上命都統顏【後作延。】信掛平逆將軍印。統尙書富寧安﹑提督師懿徳等。合陜西﹑四川﹑雲南之師。克復藏地。繼命皇十四子胤禵往視師。屯三大營。以十五萬衛守之。蓋哈密爲通諸番之咽喉。固哈密所以拒諸番。不得已而用兵也。烏斯藏卽吐番。凡百餘種。散處河湟﹑江岷間。元時爲郡縣。明洪武初。詔各俟舉故有官職者至京授職。自是番僧有封國師及王者。本朝皆請換敕印。修職貢。哈密古伊吾廬地。明永樂初設館。封安克帖木兒爲忠順王。本朝請封貢奉朔。其地產美瓜。供禦用。金沙江通麗江。懿徳字秉如。陜西寧夏人。是年爲鑾儀使。以目翳告歸。嘗提督江南。有賢聲。烏斯藏產異寶。其宮室﹑服飾﹑器具。中國帝王有不及也。側聞達賴喇嘛所居皆奇材異木。座旁設黃金塔二。七寶莊嚴。髙丈餘。遭澤旺之難。失去一塔。朝廷代爲修補。所費數十萬。鋪地以大紅瑪瑙。飲食器皿皆黃金。有五色蠶。吐五色絲。織成大錦。愈浣愈鮮明。中國所賜錦緞遜之。以時朝貢珍珠﹑珊瑚﹑寶石﹑各色氆氌﹑各色﹝毛﹞﹝毛﹞綿﹑各色﹝毛肖﹞﹝毛﹞﹑花褐布﹑花綿﹑慈獸皮梵袒紅等貴重之物。甲子。上獵於材圈頭。乙丑。上駐蹕玻璃。琉球歲貢。是年入貢諸國。皆照荷蘭例加增賞賜。以卹遠人。成例。貢期。琉球二年。朝鮮每年有年貢﹑節貢。安南三年。荷蘭五年。暹羅三年。土魯番五年。西番各寺皆三年。惟西洋以地遠未定貢期。順治元年設四譯館。館有十。曰。韃靼﹑女直﹑回回﹑緬甸﹑百譯﹑西番﹑髙昌﹑西天竺﹑八百媳婦﹑暹羅。十五年。裁韃靼﹑女直二館。今向化日廣。國名﹑貢期未悉詳。按明永樂初始設八館。有女直﹑韃靼。無八百﹑暹羅。百譯作百夷。蓋諸國各有字書。必加翻譯乃知。如朝鮮﹑安南﹑琉球諸國。疑與中華同文。回回﹑天竺﹑髙昌皆西域國。西番卽吐番烏斯藏等部是。暹羅在南海。百譯在滇西南。八百﹑緬甸皆其種類。韃靼部落不一。卽前代之匈奴﹑突厥﹑契丹。女直。盛京北奉朔之蒙古也。安南歲貢。命核兩淮官商侵蝕加根課銀。兩江總督常鼐索取兩淮規禮無厭。而巡鹽禦史張應詔淸廉。不遂其欲。乃乘總商賀節赴署。以艸薦卷程庭倒控之。逼令誣服。因參應詔前任運使侵蝕加根銀三十二萬。節儀四萬八千兩。上令新巡鹽內閣學士魏廷珍核實。奏康熙三十四年始派余銀十五萬兩。三十八年上南巡豁免。及織造曹寅﹑李煦更番歷任鹽差十年。又加織造銅觔等銀每年二十七萬餘兩。增至三十二萬。曹﹑李任滿。例應除之。後再命工部尙書李先復﹑通政司使圖蘭往理。雪應詔之枉。坐商人程庭等賠補。鼐尋卒。應詔內補禦史。乙亥。上回鑾。丁丑。上駐蹕南苑。嚴順天頂冒考試。籍童生亦取同鄕官印結應考。五十卷取錄一卷。進取難則頂冒自禁。上從之。往例。教官﹑典史之子準於所在地方考試進取。解官移回本籍。雍正九年並禁止。其直省凡系冒籍者皆令移回。以示廓淸。﹪各省士子在京。以冒宛﹑大商等籍入學中式爲快捷方式。刑部左侍郎王景曾請禁。上命移歸本籍。禮部議。嗣後順天商生員另編字號。取同鄕官印結入試。一百卷取中一卷。其商及命內閣學士阿克惇﹑一等侍衛宗室佛倫往朝鮮。冊封國王李的弟延成君昑爲世弟。國王無子。奏本身甚弱。遂允所請。海外諸國惟朝鮮奉朔。凡詔誥與各省一體頒發。當太宗時。朝鮮先歸順。故職貢比於藩王。其國卽髙麗。明初國王王顓昏迷。眾推門下侍郎李成桂參國事。詔更號朝鮮。幅員東西二千里。南北四千里。從西北長白山發脈。南跨全羅。與中國薊遼對峙。遼瀋亦其故地。鴨綠江東之平壤城卽箕子始封地也。相傳衣冠文物不異中華。論語而外。別有顏子。五經少易。往來攜帶者舟必覆。卽熟復者歸必忘。特不解復聖之教何以獨流於海外。凡冊封出使外國正副使。給以蟒緞披領﹑麒麟補長褂﹑一品頂帶。以與國王敵體。回時仍用原品頂帶服飾。朝鮮音昭先。世多誤呼。附志之。因近東方日出處得名。史記注以其國有汕水。故名汕水。未詳。又云鮮亦水名。古有三韓﹑百濟﹑新羅諸國。自宋﹑元後。朝鮮皆而有之。其國始大。按論語中止載顏子答問語。從未記其一言。竟另有其書歟。臺灣叛逆賊首朱一貴等伏誅於京師。一貴與脇從李勇﹑吳外﹑陳印﹑翁飛虎﹑王玉全﹑朱阿三等俱淩遲。杜會三與自行就撫之杜君英﹑陳福壽等減等立。其同宗有服之親。照叛逆例分別治罪。六十年四月二十二日。臺灣南路木崗山後坑底地方匪類朱一貴等聚眾爲亂。豎立大旗。上書大明討淸大元帥朱。鎭臣歐陽凱聞變。遣兵撲滅。於南北二路失利。守備馬定國自刎。余殺傷過半。凱親督兵往援。連敗賊眾。五月一日。賊四面蹂躪。凱力不支。沒於陣。副將許云等皆殲焉。遂陷府治。廈門提督施世驃統大兵於十一日飛赴澎湖。以扼其吭。十六日攻進鹿耳門安平鎭。賊眾披靡。二十二日克復府治。賊走鳳山。世驃分遣署參將林秀﹑王萬化﹑遊擊邊士偉等追入。南北二路賊多降附。閏六月初八日。鳳山居民獲一貴﹑勇等獻於林秀。臺灣復平。用兵之際。總督滿保駐師廈門。以爲聲援。調遣將士。接濟軍需。故速成功。林秀時官遊擊。世驃報功抑之。雍正三年。引見各省保舉武職。始慰前勞。擢參將。至總兵。臺灣東倚山。西薄海。北界紅毛雞籠城。與福州對峙。南則河沙磯近小琉球。周袤三千里。水陸之產咸備。明末海寇鄭芝龍出沒其中。歸明後。地爲紅彜所據。及芝龍輔僞隆武。王師下浙閩。芝龍降。少子成功竄入海。集兵寇閩﹑粵。侵江﹑浙。順治十八年圍臺。敗荷蘭。遂有其地。僞永曆遣人封成功爲延平郡王。至子經自稱招討大將軍。傳孫克塽。康熙癸亥入我版圖。封克塽漢軍公。三世僭亂三十八年。荷蘭一曰和蘭。卽紅毛。其國船髙三十丈。銃長二丈餘。發之洞石城。震數十里。中國傳其制。號大將軍。相傳之爲用。石則震之而開。若入土一尺卽不行。故行陣之間。機每向上。騎兵多受傷。而元史載西域人亦思馬因造炮攻襄陽。入地可七尺。兩存其說。以俟辧。余詳後卷。春三月丙戌朔。上回宮跳神。跳神。國制也。凡遠出者回。必享牲酬神。病愈亦然。滿洲之行此者。咸具饌以招親友。盡醉飽乃已。或云。卽祀堂子所奉之鄧將軍者。鄧將軍相傳明鎭遼總兵。戕建州部而保護我太祖於孤幼中。故祀之等祖廟。一曰。其神主疾癘。疑用喇嘛治其事。按跳神之舉。明亦有之。神宗時宮中每跳步。番經廠內官司之。英華殿﹑隆徳殿﹑欽安殿皆供西番佛像。遇做好事則懸揚幡榜。內官皆戴番僧帽。紅袍黃領黃護腰。於隆徳殿跳步。以其地加寬厚也。執經誦念者十餘人。裝韋馱像向北立一人。禦馬監牽活牛﹑黑犬圍侍者十餘人。學習番經跳步者數十人。各戴方頂笠。穿五色大神袍。身披纓絡。一人在前吹大法螺。一人在後敲大鑼。余持有柄員鼓。執彎槌擊之。緩急疏密各有節奏。按五色方位魚貫而進。視五方五色傘蓋下誦經跳舞焉。所供食皆用素。以奉佛故也。立監齊神如人大。盔甲器械皆眞者。於本殿門安之。事畢收本廠庫。凡跳步或一晝夜。或三晝夜。圓滿掃砂。欽安一名玄極。前宮中大享天地所。英華在宮西北隅。奉九蓮菩薩禦容。九蓮。神宗生母慈聖李太后也。素好佛。有言九蓮菩薩化身者。宮中遂以佛事之。因事類跳神。附載焉。本酌中誌。酌中誌明內監不合於魏忠賢罪謫者所作。紀宮禁事及忠賢出身與亂政諸惡最詳。世傳之。丁亥。上幸暢春苑。兵部議奏蕩平郭羅克善後事宜。設長司守之。。堪領其職。籍其番蠻戶口姓名所管地方界址。並取永保無虞印甘各結。請旨從之。郭羅克內通陜之西寧﹑川之松潘。外連西海。爲口外往來必由之地。其部落番人惟以掠奪爲事。歷年受其荼毒。上令發兵進剿。一舉而歸命焉。鍾琪。陜西臨洮人。故四川督升龍之子。以候選同知攺授松潘遊擊。升永寧協副將。復藏有功。超擢今職。﹟四川提督嶽鍾琪前領兵抵郭羅克交界。賊番伏兵對敵。敗之。追至中郭羅克納務等寨。連克一十九寨。斬首三百餘級。擒賊首酸他兒﹝虫豊﹞索布六戈。復督兵至上郭羅克等寨。該頭目旦增等將不法賊番首惡假磕﹑賊從格羅等二十二人縛獻軍門正法。率闔寨男婦老幼八百戶匍匐歸誠。朝議設土長官司管轄。以雜谷土司板第兒吉親叔囊索沙加布老成服福建水師提督姚堂奏臺灣善後事宜。一﹑澎湖總兵仍駐臺灣。一﹑臺灣鎭協標兵難以裁汰。一﹑臺灣道標兵宜歸臺鎭。一﹑臺灣府治宜建城郭。部議。澎湖總兵令其不時稽查臺灣。廈門道標兵裁歸臺協。分設南北要路。其臺鎭協標所裁兵丁仍舊設立。至臺灣在海外。無庸建城。臺灣鎭標三營及南北二路淡水等營共步兵四千九百九十名。安平副將水師兵二千五百名。雍正三年準巡臺禦史禪濟布﹑景考詳奏。各營設馬兵三百名以備緩急。五年又準文武紳士捐立府治木柵周千八百丈。天旱。命戶部開倉平糶。派八旗官兵駐札湯山馬圈。浙閩總督覺羅滿保題薦徵臺奏績職官。水師千總董方赴廈門領餉。遇朱一貴倡亂。隨提臣施世驃與澎湖守備林亮爲頭隊先鋒。於六十年五月十六日先奪險攻入鹿耳門。二十三日又於西港仔蘇歷甲地方大敗賊眾。克復臺灣。題補水師守備。又南澳鎭標守備呂猶麟﹑千總陳瑞俱於十九日在昆身奮勇殺賊。二十二日在西港仔大敗賊眾。克復臺灣。題補南澳遊擊﹑守備。臺灣之北沿海。沙積爲堤。名昆身。自大昆身至七昆身止。癸卯。上萬壽聖節禦殿受朝賀。凡萬壽朝賀進表行禮如元旦例。遣官祭太廟後殿及東嶽﹑眞武﹑城隍之神。不言前殿。上親祀於奉先也。各省大臣皆進方物。而江西巡撫王企靖所獻其名甚異。因備錄之。羅紋紙二十張。格爾莫斯一瓶。歌爾徳濟徳辣一瓶。徳哩啞嘎一瓶。巴木撒木香避鳳巴爾沙摩一瓶。番紅花一瓶。巴爾白露一瓶。啞掛濟拿摩摩三瓶。金濟納一包。衣巴油二瓶。安利摩牛一包。蘇濟尼二瓶。甘佛蠟一座。巴爾加徳哩一瓶。阿都爾則一瓶。西洋斑毛一匣。波囉額徳一瓶。色路撒一包。沙璸香一瓶。達爾默的歌一瓶。翁文多哩歌一瓶。武瑪武一包。撒勒步路蠟一瓶。西洋琉璜一包。蘇爾佛助一盒。啞掛辣喜納一瓶。白辣濟多露我樂二瓶。皆異域之產。名仍國語。或傳寫誤錯。莫能詳譯矣。設四川銅梁﹑嶽池文廟儒學師生。川省自明張獻忠之亂。國初人民雕散。爰有歸並之縣。重慶之定遠﹑銅梁﹑安居歸並合州。順慶之嶽池歸並廣安州。幅員延亙至四五百里。今戶口繁滋。知州難於總理。六十年。總督年羹堯請以定遠仍歸合州。安居則歸銅梁。與嶽池各設知縣﹑典史。因令二縣更設教職一人。入學各八名。此外歸並者。成都附郭之華陽歸並成都。雙流歸並新津。彰明歸並綿州。重慶之璧山歸並永州。大足歸並榮昌。武隆歸並涪州。夔州之大寧歸並奉節。大昌歸並巫山。新寧歸並梁山。潼川之安嶽歸並樂至。嘉定之成遠歸並榮縣。其成都之彭縣﹑崇寧。眉州之彭山﹑靑神。未詳所並。雍正七年後多復設。前歲乙酉。張獻忠謀襲西安。盡殺川人。以絕顧望。會計殺衛軍七十五萬。兵二十三萬。士民三十餘萬。丙戌元日。命孫可望﹑劉文秀﹑李定國﹑艾能奇分路捱戶艸殺。五月上功。計殺男婦六千餘萬。其禦營及二十一營總兵數無考。又殺己兵數十萬。川人殆盡。賊平。移湖廣民以實之。百年始將復舊。亦從古未有之殺戮。詳具毛西河後鑑錄。兵部奏。徵澤旺阿喇蒲坦陣亡將士前湖廣總督額倫特﹑侍衛色楞﹑副都統查理﹑四川提督康泰﹑涼州總兵康海﹑宣化總兵司九經。各予贈蔭有差。嘉祥生員梁心始百歲。丙午。上詣西山祈雨。戊申。京師得大雨。上幸皇四子和碩雍親王園。自六十年兩遇萬壽。雍親王皆奏請駕臨。奉觴演劇。以祝無疆。天顏每霽。向妃嬪稱孝養焉。開軍前運米捐納例。海寧海塘成。塘以障海潮。前年崩潰。海鹽沙地將四十里。自是爲東南巨工。署總督河道陳鵬年請定河工銓補官弁之制。以杜鉆營。每道員﹑同知﹑通判﹑守備等官缺出。擇合例三員具題引見。候上欽點。千總雜職等官缺出。亦擇合例三員咨部驗看掣簽。從前河官缺出。督臣卽保題蒞任。鵬年一切示公。後遂爲例。河營兵用以防河。江南十河營。後增至二十。兵丁戰二守八。樁手下埽簽樁。力作更苦。得食戰餉也。先時每營統以守備。後緊要地亦設參﹑遊。乾隆元年。準河南﹑山東河兵亦以戰二守八爲制。按河兵。食糧之河夫無所謂弓馬技勇者。隸總河標。夏四月乙卯朔。丙辰。復祈雨。吏部尙書張鵬翮查勘河工。報堵塞張秋決口工竣。詔增歷代帝王崇祀功臣配享。上諭大學士等。朕披覽史冊。於前代帝王每加畱意。書生但知譏評往事。前代帝王𨿽無過失。亦必刻意指摘。論列長短。無一人爲帝王公言者。朕見每朝崇祀不過一二位。或廟享其子而不及其父。或配食其臣而不及其君。甚未允當。今宋﹑明諸儒尙以爲宜祔孔廟者甚多。自古帝王從未有人奏請崇祀者。朕意凡曾在位。除無道被弒亡國之主。此外盡應入廟。卽一二年者亦然。並應增從祀功臣。詳開奏聞。大學士馬齊等將歷朝帝王並功臣與入正統不入正統及被弒亡國者各開一折。請上欽定。按明洪武四年。始命參考歷代聖帝賢王在中華贍養人民者立廟合祀。共三十六主。六年。禮臣言內有父子祖孫相繼合祭。未安。應別立廟。故止祀創業之主伏羲﹑神農﹑黃帝﹑少昊﹑顓頊﹑髙辛﹑唐堯﹑虞舜﹑夏禹王﹑商湯王﹑周文王﹑武王﹑漢髙祖﹑光武﹑隋文帝﹑唐髙祖﹑太宗﹑宋太祖﹑元世祖。尋去周文王﹑唐髙祖。又去隋文帝。止十六主。其餘二十主令有司春秋祭於陵寢。則商中宗﹑髙宗﹑周文王﹑成王﹑康王﹑漢文帝﹑景帝﹑武帝﹑宣帝﹑魏文帝﹑隋文帝﹑唐髙祖﹑憲宗﹑宣宗﹑周世宗﹑宋太宗﹑眞宗﹑仁宗﹑孝宗﹑理宗。嘉靖二十四年。從給事中陳棐議。撤元世祖廟祀及侑饗木華黎五人。本朝順治二年增遼太祖﹑金太祖﹑世宗﹑元太祖﹑世祖﹑明太祖。共二十一位。而順治中。禮部尙書王崇簡曾建議更定廟祀。如商之中宗﹑髙宗﹑周之成王﹑康王﹑漢之文帝﹑宋之仁宗﹑明之孝宗七君。宜百世祀。不當以成見格。部覆未行。廟凡五室。三皇一室。五帝一室。三代兩漢帝王一室。唐遼金四帝一室。宋元明四帝一室。每逢遣官致祭陵寢。二十一帝外與明略同。但有女媧氏。無漢武﹑唐宣﹑宋孝﹑理及隋文也。詔卹故大學士熊賜履幼子志契﹑志夔。上諭。大學士如李蔚﹑王熙﹑杜立徳﹑張玉書﹑李光第﹑王頊齡等之子孫皆爲職官。惟熊賜履居官淸正。學問優贍。朕每念舊勞。不忘於懷。其長子有瘋疾。次子尙幼。熊賜履爲試官。所取門生不下千人。身後竟無顧卹其家者。令諸臣扶助。以望成就。於是門生尙書王鴻緒等。非門生大學士王掞﹑王頊齡等助銀三千餘兩。命交江寧織造曹俯生息。給予用度。賜履字素九。號靑樵。江南上元籍。湖廣孝感人。順治戊戌孫承恩榜進士。官至東閣大學士兼吏部尙書。在相位最久。甲戌﹑丁丑﹑庚辰﹑癸未屢典會闈。卒謚文端。蔚號垣園。直隸髙陽人。順治丙戌傅以漸榜進士。官至保和殿大學士兼戶部尙書。加太子太傅。立徳字純一。直隸寶坻人。明崇禎癸未楊廷鑑榜進士。官至保和殿大學士兼禮部尙書。加太子太傅。玉書字素存。江南丹徒人。順治辛丑馬世俊榜進士。官至文華殿大學士兼戶部尙書。貌不及中人。一生恬退和緩。在相位二十餘年。庚寅隨駕熱河卒。上爲詩弔之。賜謚文貞。余見後。志契字敷五。乾隆初。錄用爲翰林院孔目。其長兄志伊近騃。文端歿後曾特旨召見。奏對含糊。命授編修歸裏。凡科目例列榜首名。後不重載科分。兩朝同者系年貌。余亦省。通政司使明安罷。以盛京刑部理事官圖蘭爲通政司使。丁卯上幸熱河避署。熱河行宮在古北口外哈喇和屯。譯語曰烏城。屬永平府。治內有山曰磬錘。行宮之東偏爲避暑山莊。進左門西行至萬壑松風。遙望磬錘。石壁插天。西嶺有亭曰錘峯落照。循石磴而下爲晴碧亭。倚欄可以觀魚。循磴復上。夾水爲堤。則芝徑云堤也。北行折而東。長廊廣廈。門匾曰無暑淸涼。則山莊之總稱也。前行一室。其形似舟。爲雲帆月舫。再前一處。庭植金蓮花。榜曰金蓮映日。北有趵突泉。依山爲湖。長橋臥波。曰雙湖夾鏡。曰長虹飲練。湖角皆植蓮花。又東北行。諸山泉水匯爲大湖。湖中一島突兀。峯頂層樓則上帝閣。其下回廊曲折。室宇淸曠。顏曰天宇咸暢。循石磴而下。有泉瀉於石間。味如沆瀣。爲風泉淸聽。此外如滄浪嶼。如環碧。及後所載諸勝。大致仿杭州西湖。而湖中五十餘風景雅過之。奇花異木。幽谷懸崖。莫能盡述。王公大臣偶一賜遊。稱異數焉。再伏讀上禦制集有三十六景詩。每詩有韻。與耕織四十六景詩。皆繪圖以傳。時以賜諸王大臣。其三十六景十錯見於禦者不一。蓋分之各爲一景。合之則共爲一景。於四分皆相聯絡也。因匯載以志山莊之全勝。與云漢天章照耀千古焉。熱河地旣髙廠。气亦淸朗。無蒙霧霾氛。柳宗元記所謂曠如也。四周秀嶺。十里澄湖。致有爽气。雲山勝地之南有屋七楹。遂以煙波致爽顏其額焉。【右煙波致爽。】夾水爲堤。逶迆曲折。徑分三枝。列大小洲三。形若芝英。若雲煙。復若如意。有二橋通舟楫。【右芝徑云堤。】循芝徑北行。抄而稍東。過小山下。紅蓮滿渚。綠樹緣堤。面南夏屋軒廠。長廊聯絡。爲無暑淸涼。山爽朝來。水風微度。泠然善也。【右無暑淸涼。】入無暑淸涼。轉西爲延燻山館。楹宇守朴。不琢不雕。得山居雅致。啟北戶引淸風。幾忘六月。【右延蕙山館。】水淸則芳。山靜則秀。此地泉甘水淸。故擇其所宜。邃宇數十間。於焉誦讀。幾暇靜養。可以滌煩。可以悅性。作此自戒始終之意云。【右水芳巖秀。】在無暑淸涼之南。據髙阜。臨深流。長松環翠。壑虛風度。如笙鏞疊奏聲。不數西河萬松嶺也。【右萬壑松風。】進榛子峪。香艸徧地。異花綴崖。夾嶺虯松蒼蔚。鳴鶴飛翔。登蓮瀛。臨昆圃。神怡心曠。洵仙人所都。不老之庭也。【右松鶴淸越。】萬壑松風之西。髙樓北向。憑窗遠眺。林巒峯水。一望無極。气象萬千。洵登臨大觀也。【右雲山勝地。】澄泉繞石。迆西過泉源。盤岡紆嶺。有亭翼然出羣山之巓。諸峯羅列。若揖若拱。天气晴朗。數百里外巒光云影。皆可遠矚。亭中長風四達。伏暑時蕭爽如秋。【右四面雲山。】環山莊皆山也。山形至北尢髙。亭之西北一峯峻出。勢陂陀而逶迆者。金山也。其東北一峯拔起。勢雄偉而崒嵂者。黑山也。兩峯翼抱。與玆亭相鼎峙焉。【右北枕雙峯。】傑閣淩波。軒窗四出。朝霞初煥。林影錯繡。西山麗景入幾席間。始登閣若履平地。急緣梯而降。方知上下樓也。【右西嶺晨霞。】平岡之上。敞亭東向。諸峯橫列於前。夕陽西映。紅紫萬狀。似展黃公望浮嵐暖翠圖。有山矗然倚天。特作金碧色者。磬錘峯也。【右鍾峯落照。】山莊之南。復嶺環拱。嶺上積雪。經時不消。於北亭遙望。皓潔凝映。晴日朝鮮。瓊瑤失素。蛾眉明月。西昆閭風。差足比擬。【右南山積雪。】入梨樹峪。過三岔口。循澗西行。可里許。依崖架屋。曲廊上下。層閣參差。翠嶺作屏。梨花萬樹。微云澹月時。淸景尢絕。【右梨花伴月。】碧溪淸淺。隨石盤折。流爲小池。藕花無數。綠葉髙低。每新雨初過。平堤水足。落紅波面。貼貼如泛杯。蘭亭觴詠。無此天趣。【右曲水荷香。】兩峯之間。流泉潏潏。微風披拂。滴石作琴築聲。與鶴鳴松韻相應。泉味甘馨。怡神養壽。恰合章孝標松下泉詩。注瓶雲母滑。睹石茯苓香。【右風泉淸聽。】淸流素練。綠岫長林。好鳥枝頭。遊魚波際。無非天適。會心處在南華秋水矣。【右濠濮間想。】湖中一山突兀。頂有平臺。架屋三楹。卽上帝閣也。仰接層霄。俯臨碧水。如登妙髙臺上。北固煙雲。海門風月。皆歸一覽。【右笑宇咸暢。】曲水之南。過小阜。有水自宮墻外流入。蓋湯泉餘波也。噴薄直下。層石齒齒。如漱玉液。飛珠濺沫。猶帶云蒸霞蔚之勢。【右暖澑晴波。】獅徑之北。岡嶺蜿蜒數里。翠崖如壁。下流泉。水靜溪深。尋源徙倚。詠朱子問渠那得淸如許。爲有源頭活水來之句。悠然有會。【右泉源石壁。】北嶺多楓。葉茂而美蔭。其色油然。不減梧桐﹑芭蕉也。疏窗掩映。虛涼自生。蘿蔦交枝。垂掛崖畔。水似靑羅帶。山如碧玉簪。奇境在戶牖間矣。【右靑楓綠嶼。】甫田叢樾之西。夏木千章。濃陰數里。晨曦始旭。宿露未晞。黃鳥好音。與燻風相和。流聲逸韻。山中一部笙簧也。【右鶯囀喬木。】曲水之東開涼軒。前後臨池。植重疊千葉諸名種。翠蓋淩波。朱房含露。流風冉冉。芳气竟谷。【右香遠益淸。】廣庭數畝。植金蓮花萬本。枝葉髙挺。花面圓徑二寸餘。日光照射。精彩煥目。登樓下視。直作黃金布地觀。【右金蓮映日。】北爲趵突泉。湧地觱沸。西爲瀑布。銀河倒瀉。晶簾映崖。微風斜捲。珠璣散空。前後池塘。白蓮萬朵。花芬泉響。直入廬山勝境矣。【右遠近泉聲。】臨水仿舟形爲閣。廣一室。袤數倍之。周以石欄。疏窗掩映。宛如駕輕雲。浮明月。上有樓。可登眺。亦如舵樓也。【右雲帆月舫。】二里許。蒼苔紫蘚。丰艸灌木。極似範圖畫。【右芳渚臨流。】μ亭臨曲渚。巨石枕流。湖水自長橋瀉出。至此折而南行。亭左右岸石天成。關口之南。有室東向。緣波下望。綠樹爲田。靑峯如渚。川流溶溶。白雲冶冶。不知孰爲云孰爲水也。由長橋而渡。疑入四明山中。一徑分過雲南北。【右雲容水態。】亭南臨石池。西二里許爲泉。源源自石罅出。截架鳴簹。依山引流。曲折而至。雨後溪壑奔注。各作石堰。以遏流泥沙。故池水常澄澈可鑑。【右澄泉繞石。】如意洲之後。小亭臨湖。湖水淸漣澈底。北面層巒重掩。云簇濤湧。特開屏障。扁舟過此。輒爲流連。正如韋應物詩云。碧泉交幽絕。賞愛未能去。【右澄波疊障。】遠近泉聲而南。渡石步。有亭東向。倚山臨流。溪水淸澈。修鱗銜尾。荇藻交枝。歷歷可數。溪邊有平石。可坐以垂釣。【右石磯觀魚。】後楹依嶺。三面臨湖。廊廡周遮。隨山髙下。波光嵐影。變化煙雲。佳景無邊。令人應接不暇。【右鏡水雲岑。】山中諸泉。從板橋流出。匯爲一湖。在石橋之右。復從石橋下注。放爲大湖。兩湖相連。阻以長堤。猶西湖之裏外湖也。【右雙湖夾鏡。】湖光澄碧。一橋臥波。橋南種敖漢荷花萬枝。間以內地白蓮。錦錯霞變。淸芬襲人。蘇舜欽垂虹橋詩謂如玉宮銀界。徒虛語耳。【右長虹飲練。】流杯亭之北。瓜圃之西南。平原如掌。丰艸茂木。麇麂雉兔。交牣其間。秋涼弓勁。合烝徒行步圍試獵場選地。【右甫田叢樾。】云無心而出岫。水不捨而長流。造物之無盡藏也。杜甫詩雲。水流心不競。云在意俱遲。斯言深有體驗。【右水流云在。】按古北口外至哈喇和屯。其初行六十里方達樺楡溝。再兩程乃至熱河。上特開天橋嶺。兩地相距只十餘里。沿途皆有行宮。乾隆五年今上復修秋狝之制。以練軍容。愼郡王扈從作詩紀程。大駕歷懷柔﹑密雲﹑九松山﹑石匣﹑遙亭﹑南天門。出古北口。歷兩間房﹑靑石梁﹑長山谷﹑噶喇和屯。至喀喇和屯。則熱河也。再北歷小瑩﹑波羅和屯﹑張三營﹑十八兒臺﹑準烏喇岱﹑杜默特烏喇岱﹑波羅哈司臺﹑巴顏呵落﹑鄂羅綽克﹑哈達孫卽圖﹑哈達朱納哈岱等地。及回鑾則聖祖昔日行圍處也。當聖祖時。諸王扈蹕皆有園。在熱河行宮旁。愼郡王。聖祖二十一子。名允禧。雍正八年封貝子。晉貝勒。乾隆初至郡王。與今上同庚。少同學。爲人尙風節。樂交寒素。號紫瓊【巖名】道人。常作陳恪勤【鵬年】﹑趙端毅【申喬】﹑沈繹堂【荃】﹑王阮亭【士禎】﹑查二瞻【士標】﹑王石谷【翚】六君詠。蓋王兼詩書畫三長。故詠及沈﹑王諸人。陳﹑趙爲名臣。首致慕向意。其熱河恭紀云。珠宮翠館似瑤池。曾記當年避暑時。沼殿遙分溫谷水。山花都作上林枝。風雲拱極皆呈瑞。魚鳥銜恩亦自嬉。秋狝回鑾來駐蹕。太平遊幸頌重熙。過恆王故園云。紫霞朱帳噴香猊。歌舞頻看落月低。廢井水榦黃葉滿。危樓人去白雲棲。風流一歇成長往。花何堪見舊題。系馬空庭淸淚灑。殘衰艸兩淒其。過誠隱郡王故園云。碧泉丹障白雲隈。竹閣松樓取次開。燈月光中看妙伎。風花香裏送春杯。千山獵騎貔貅陣。五夜歌鐘錦繡堆。翡翠不來鸚鵡去。橫塘煙雨長蒿萊。今昔之殊。感慨系之。則二王物故久矣。恆王襲爵子曰弘旺。誠王降爵見後。皇十四子撫遠大將軍胤禵隨駕至淸河太平莊。辭赴甘州軍。大將軍於六十年十一月二十六日陛見至京。上命誠親王﹑雍親王領內大臣郊迎。當時詔旨奏章悉稱大將軍王。凡大將軍印收貯內閣。命將則授以行。如所徵與印文名義不符。另撰鑄給。師旋繳內閣。淸河由關外入開原。合諸水以達關內。通武淸﹑三河等地。在京城北境。戊辰。上駐蹕馬圈。己巳。上駐蹕湯山。庚午。上駐蹕南石槽。易州民徐徳金妻張氏一產三男。命再議歷代帝王崇祀﹑功臣配享。上以大學士等所議應崇祀之處尙有未詳。復降諭。明代甚近。朕少時嘗聞故舊宦官云。湣帝無大過惡。萬曆﹑泰昌﹑天啟時國勢已壞。至於湣帝𨿽勵精圖治。終無能補救。故湣帝不可與於亡國之列。萬曆﹑泰昌﹑天啟不應崇祀。至於配享之功臣。大槪開國元勛居多。如明之徐達不過一艸莽武夫。劉基乃元之進士。皆遭遇其時。得以成功。遂居配享之列。或治世之臣輔佐太平有功君國者。反不得列於配享。此皆未爲允當。大學士會同九卿等從容分別確議具奏。明崇禎帝甲申五月。我朝以明臣中允李明睿爲禮部左侍郎。議故君後謚號。議上曰懷宗端皇帝。後曰烈皇后。以與朝謚前代之君理不稱宗。後禮臣具奏。攺爲莊烈湣皇帝。至思宗烈皇帝則僞弘光所謚。國初人文集多誤稱。或曰莊烈陵固名思陵也。始令漕運總督親催糧艘赴通。往例。府佐貳﹑衛千總領運。今定例。糧道押運過淮。總漕督運交通。使沿途員弁不得侵蝕。旗丁不致生事。世宗登極後專其事於糧道。而每年遣禦史分巡沿途漕務。著爲令。按糧運之費。每年治理河工。修造船隻。雇募水手纖夫一切官役俸工。論者謂約糧一石。當費銀六兩余。而後達倉。凡官祿兵糧皆取於此。其供禦膳曰禦稻米。出京師西山。顆粒長巨味香。更有一種可長成樹。每年結實。其色鮮紅。品又在禦稻上。是年冬曾以示大臣分賜之。則往籍所聞者。乃種於禦苑。一雲樹上天生者。白如粘米。與朱紅分兩種。辛巳。上至熱河行宮駐蹕。江蘇巡撫吳存禮題免上元等處六十年旱災地丁銀七十五萬四千五百兩有奇。米豆一萬一千七百餘石。軍前效力詹事府正詹事王奕淸奏捐銀萬兩回京省親。兼以老病乞恩。不報。大學士王掞於六十年冬請上復立廢東宮胤礽爲太子。諸禦史連名陳奏。上怒。嚴旨切責。俱謫軍前。奕淸代父效力。禦史知名者陶彜。任坪﹑範長髮﹑孫紹曾﹑髙玢﹑吳鎬﹑髙怡﹑範允﹑陳嘉猷﹑王允晉諸人。東宮再廢。疏請復立者。始則大理寺勞之辧忤旨。發刑部杖四十削籍。時年逾七十。繼之編修朱天保處極刑。父坐枷示。家口籍沒。在己亥年。於是知聖意殆不可回。之辧字書升。號介嚴。浙江石門人。康熙甲辰嚴我斯榜進士。天保奉天正紅旗人。康熙癸巳王敬銘榜進士。起前大理寺卿李敏啟以原官。詔安南國王黎惟祹照舊聽各商往販黃銅。定督撫提鎭保題官弁之制。上諭。在京職官皆易知賢否。外省保題之官非所深悉。其河工﹑臺灣﹑廣西﹑雲南極�之道府以下雜職教官以上仍舊保題。至增添之缺並條奏交與督撫。保題之缺永行停止。武職副參遊都守各官。仍遵中樞考定例揀選敍缺相當題補。其餘督撫提鎭請增請調補永行停止。廣西慶﹑思﹑南﹑太諸府地處煙瘴。凡出缺。取附近之員蒞任已久服習水土者調補。此定制也。京師山東得雨。敕徵西副將軍阿爾納統領官兵自哈喇河【黑河番語哈喇果爾。】移駐阿克塔斯。謹加防範。夏五月乙酉朔。上駐蹕熱河。定捐納郎中道府以下官初任試俸三年方實授升轉。著爲令。丁亥。總督漕運施世綸卒。世綸號潯江。福建晉江人。由蔭生授泰州牧。晉揚州守。歷順天府尹。總督倉場。至今職。皆由聖心特簡。不假薦舉。所在淸介著聲。貌甚寢。耳缺其半。父烺字琢公。少爲海寇鄭成功將。來歸。官至太子太保靖海將軍。平臺灣。封靖海侯。世襲罔替。卒謚襄壯。子八人。世範襲爵在京。世驃鎭廈門。平朱一貴亂。六十年八月卒。贈太子少保。世綸遺本乞歸葬廈門。依烺墓旁。從之。癸巳。夏至。有事於方澤。暹羅歲貢請通海。上命伊國用夾板船往交貿易。準糶米十萬石於廣東﹑浙﹑閩。免其抽稅。民船仍禁阻。按海禁因臺灣之變而嚴。禮部尙書賴都罷。督學浙江翰林院侍講馬豫題旌遂安監生方引決妻毛氏貞烈。氏適引決。結褵五日夫亡。登樓墜地﹑吞金皆不死。迨扶柩而南。爰立後嗣。守節十載。夫柩旣葬。絕粒九日卒。按康熙六年。準民婦三十歲以前守節至五十歲以後照例旌表。十四年。準節婦已經核實在部者𨿽病故亦得旌表。二十九年停夫亡死節旌表。五十五年。正紅旗護軍六格聘絕色之女。夫故。往夫家守節三年。以身殉。禮臣請旨。詔照例旌表。迨雍正九年又準守節合例。巳亡故者槪得補旌。乾隆初。更準靑年守節未至五十亡故者並予旌表。每年八月匯題。竊意烈由一時血性。節屬一世幽貞。烈易而節難。烈顯而節隱。集中所載。從其顯者。若守志不嫁。不勝詳矣。己酉。命京師祈雨。詔輕罪人犯循例寬釋。以待秋涼。夏六月甲寅朔。上駐蹕熱河。京師再祈雨。癸亥。總督直隸世襲一等精奇尼哈番趙弘燮卒。禦制詩弔之。賜謚肅敏。淚零。不畏刁頑事反復。欲圖鎖鑰務精明。官方無愧愴懷切。鉞節空懸攬轡情。命七王世子往奠茶酒。行三叩首禮。舉哀而出。弘燮字公亮。陜西定邊縣人。故勇略將軍良棟之嫡子。徧歷文武。至總督。在任逾十年。子之璧襲世職。﹟禦詩。四十餘年輔近京。旗民稱善政和平。保全終始君恩重。奄逝彷徨定陷臺逃職各官罪。廈門道梁文烜﹑同知王禮﹑臺灣令吳觀域﹑諸羅令朱夔立決。知府王珍已故。戮屍。臺灣丞馮迪﹑典史王定國﹑諸羅典史張靑遠秋後處決。令盛京沿海毋禁民販。盛京所轄。東至海四千三百餘里。西至山海關八百餘里。南至海七百三十餘里。北至蒙古邊二百六十餘里。東南至希喀塔山二千餘里。界朝鮮。西南至海八百餘里。東北至飛牙喀四千餘里。西北至九官臺邊門四百五十餘里。界蒙古。約東西廣五千一百餘里。南北袤一千餘里。而東南西北其數倍於西。本朝發祥建州。及得沈陽。遂定都焉。開原之東爲長白山。橫亙千里。髙二百里。上有潭。周八十里。其水南流爲鴨綠江。北流爲混同江。山下四時泥濘。阻人往來。歲時遙祭而已。烏喇在盛京東北八百二十餘里。順治十年。攺衛置郡邑。以遼陽爲府。置遼陽﹑海城二縣。十四年。除遼陽府名。以沈陽爲奉天府。康熙元年。攺鎭守奉天與寧古塔章京爲將軍。三年。錦州攺爲錦縣。又於奉天設承徳﹑蓋平﹑開原﹑鐵嶺四縣。遼陽攺爲州。混同江在寧古塔北六百里。界蒙古。其水北流五國城。合松花江入海。五國城在開原之極北。鴨綠江在盛京東南。界朝鮮。其水西南入海。從前奉天將軍所轄。東至興京邊二百八十餘里。界烏喇。西至山海關八百餘里。南至金州沿海界七百三十餘里。北至邊二百六十餘里。界蒙古。東南至鎭江城五百四十餘里。界朝鮮。東北至開原之威遠堡二百三十餘里。界烏喇。其西南﹑西北同前盛京。寧古塔在盛京東一千三百五十餘里。船廠東五百四十餘里。從前將軍所轄。東至海三千餘里。西至開原之威遠堡五百九十餘里。界奉天。南至長白山一千三百餘里。界朝鮮。北至法忒哈邊【卽混同江】六百餘里。界蒙古。後又增設黑龍江﹑歸化城二將軍。以分奉天﹑寧古之任。黑龍江一名愛渾城。在烏喇東北。自黑龍江東北至牙爾薩城有二千餘里。自牙爾薩城至老鎗地方名泥木七城有一千五百餘里。折中爲額勒姑納地。系於蒙古分界。立碑於此。按金史云。混同江亦號黑龍江。俗所謂白山黑水。以在長白下也。歸化城則在盛京西南。與薊鎭﹑宣府邊外接壤。屬今山西朔平府。側聞北海之濱有國名魚皮。廬舍服食皆資於魚。不產五穀。亦難畜牧。每至冬月。海水亦冰。居人乏食。則冰忽迸開。魚躍於岸。變爲獐鹿等物。以濟食用。去奉天尙數千里。則蒙古以北往籍所不見者正多也。附志之。一云於興京爲近。見明黃道周奏疏。浙江巡撫屠沂病免。沂字艾山。湖廣孝感人。甲戌胡任輿榜進士。戊子江南庚子順天兩主鄕試。稱得士。臨川民馮一元百歲。廣西道監察禦史陳時夏奏平米錢價值之法。上見時夏奏折。召至行宮諭云。米價騰貴。因漕船不到。回奏。皇上發好米五萬石。糶與民間。買米俱用錢。再於八月放錢糧時。將錢配搭支放。自然價落。錢亦充足。從之。效力軍前原川陜總督鄂海貪污削籍。限追贓款。籍其家人魏二財產入官。秋七月甲申朔。上駐蹕熱河。乙酉。河北臨漳。分類字錦告成。總裁何焯書成而卒。詔贈侍讀學士。焯字屺瞻。江南長洲人。癸未欽賜進士。授編修。以交結皇八子革職畱館者十餘年。有文名。操選政。批摘瑕疵。不遺餘力。每取怨於當時。恃才傲物而又奔競人也。凡進書。禮部﹑鴻臚寺官安置表案於太和門丹墀之東。安置書案於太和門丹墀正中。排設書亭﹑表亭於纂修館前。王以下文武各官穿朝服於常朝處齊集。監修﹑總裁及纂修等官朝服於館前齊集。監修﹑總裁捧表置彩亭內。纂修官捧書置彩亭內。鴻臚寺官引監修﹑總裁及纂修等官於亭前行一跪三叩頭禮畢。校尉畀亭。書亭在前。表亭在後。作樂。以次由金水橋中道入。監修﹑總裁及纂修等官後隨。由左橋入。齊集。王以下各官引置金水橋前。跪候過。鳴贊亦跪候過。引王等至丹陛上兩旁排立。各官在原班排立。彩亭至太和門丹墀下。監修﹑總裁官自表亭內捧表。由東階升。置於表案上。仍由東階下。纂修官自書亭內捧書。由中階上。安置正中案上。由東階下。鴻臚寺官奏請皇上升座。上出宮。照常作樂。升座樂止。鳴鞭。鴻臚寺官贊進書。作樂。侍禦舉書表案置於殿內正中。以次排設。監修等官進書畢。樂止。退至行禮處立。鳴贊官贊跪贊進表。監修﹑總裁及纂修等官皆向上跪。宣讀官由表案上將表文捧取宣讀。宣畢作樂。鳴贊官贊行三跪九叩頭禮畢。於東旁立。樂止。鳴贊官贊王以下文武各官俱跪。將諸王大臣慶賀表文至前跪奏畢。作樂。鳴贊官贊行三跪九叩頭禮畢。退至原班立。樂止。鳴贊官贊有制。王以下文武各官皆跪。鳴贊官宣制詞訖。作樂。鳴贊官贊行三跪九叩頭禮畢。樂止。王以下公以上俱進太和門內坐。各官在金水橋前分具列坐領茶畢。作樂。上還宮。樂止。王以下各退。太監將書案舉起送內。監修﹑總裁及纂修等官隨後。送至幹淸門。乃退。禦試行在隨駕三十三人詩文。詩題萬家煙火隨民便。文題上天之載無聲無臭。欽取一等五人。原庶吉士傅敏。舉人徐覺民。貢生成禧。翰林院侍讀王國棟。主事色捨立。次等三人。監生孫廷樞。侍衛趙弘濟。員外郎顧琮。字取一人。侍衛崔起潛。皆旗人。賜編修沈宗敬詩扇。宗敬字恪亭。江南華亭人。戊辰沈廷文榜進士。告假於家者二十餘年。素善畫。每稱旨。卽於所進扇親灑宸翰賜之。父荃。號繹堂。順治壬辰探花。書法爲上所重。仕終正詹。謚文恪。詹事之有謚自荃始。畱鎭西藏兵。敕署四川巡撫尙書塞爾圖前往統轄。以翰林院掌院學士蔡珽爲四川巡撫。議政大臣奏。辦事西藏東川知事石如金稱。於駐札喇嘛達爾齊毋藏布咨文籌看在藏官兵不睦。因護國公策旺諾爾布柔善。以致副都統常陵﹑翰林院侍讀學士滿都﹑員外郎巴忒馬等恣意胡爲。年羹堯聽信奏請撤兵。查西藏地方被澤旺阿拉蒲坦潛令策林惇多布取藏。殺害喇藏。殘害圖白忒﹑湯古忒等。皇上遣大將軍王往木魯烏蘇會兵安藏。拯救圖白忒﹑湯古忒﹑唐古時等性命。不可不畱兵固守。亦並無生事不睦之處。年羹堯越分管理。應嚴行議罪。上令滿都﹑巴忒馬﹑石如金﹑達爾齊毋藏布一同由西寧撤回。西安布政使塔林進藏。跟隨將軍印務署川撫塞爾圖進藏管轄綠旗兵丁。同策旺諾爾布協助治事。塔兒寺在西寧邊內。靑海羌王奉旨共尊胡必拉漢在此寺中。胡必拉漢卽未受封之達賴喇嘛也。拉藏殺大護法第巴請旨。又尊一達賴喇嘛立於藏中。自爲大護法。其衣立國測罔阿完布嘆遣其侄測稜惇多布殺拉藏。廢拉藏所立之達賴拉馬。並謂塔兒寺之胡必拉漢皆非眞正活佛。立後藏班禪主黃教。遂與中朝抗拒。此出原廣東巡撫效力軍前法海所紀事。其名字譯寫互異。兩存之。達賴喇嘛之號自元明已有之。萬曆七年。烏斯藏鎖南堅錯求通貢。堅錯卽闡化王達賴喇嘛也。號活佛。以傳經說法戒淫殺爲諸國所尊。禮佛輪回轉法功徳世界佛大國師。五年。套寇黃臺吉俺答迎堅錯西海上飲長生水。俺答所從部落數十萬人奉堅錯教。無淫逞者。其尊崇如此。蓋諸番以僧主國事。朝廷錫以封號敕印。卽奉約章。修職貢。故會典皆載各寺名。僧有國師﹑禪師﹑都總﹑喇嘛之別。印有鍍金﹑銀﹑銅﹑象牙﹑圖章之異。敕有敕書﹑誥命﹑宣諭﹑札付之分。亦多踵明制。命衝安藏在事有功官弁。上諭。原定西將軍噶爾弼等遵朕指授。率領官兵往從古用兵未到險絕之域。俱各奮勵。由拉裏路進兵克取之員。從前所領之銀。免其扣取。在事將軍以下兵丁以上。令總督年羹堯分作三等議。羹堯以廣南守蔡起俊﹑開化同知丁棟成﹑永寧道遲維臺﹑順慶守馬世楙﹑東川守石如金﹑嶽州同知王國相﹑保寧守安定昌﹑成都同知王洵﹑嘉定牧李弘澤﹑邛州守周元勛﹑合州牧張植﹑鳳翔守金徳蔚等以及武臣百餘人奏聞。爾弼是時以托病規避免﹑後爲奉天將軍。卒於官。世宗命革職以彰國憲。賜提督福建陸路總兵官穆廷栻謚淸恪。廷栻字公符。直隸山海縣人。由丁未武進士選侍衛。歷官至江南提督。調福建。卒於官。本朝易名之典。在內一二品官奏請外。非實有政績奉旨予謚。不得奏請。故有褒無貶。至官品未髙而侍從有勞或死勤事者則出自特恩。凡謚號。皇帝十七字。皇后十三字。皇妃﹑東宮妃二字。親王一字。郡王二字。文武大臣亦二字。定制也。秋八月甲寅朔。上駐蹕熱河。乙卯。上行圍哨鹿。哨鹿。講武事也。每年白露後上必親行。近禦者著黃馬褂。善射獵者著白馬褂。哨鹿人戴鹿角。衣獺皮。用木作哨器。長二尺許。效鹿聲呼鹿。蓋麋性淫。凡聞他麋聲。卽相奔聚。至則獵取之。行圍之制。軍騎分左右。鱗次前行數十百里。乃圓轉合櫳。各向內馳。漸束而小之。百里之獸。駢集於中矣。獵將盡。開一門。廣半里許。以逸其餘。遼金時名大打圍。而世所用門槍。因行圍得名。其分合以爲標準也。辛酉。上自行圍回鑾。駐蹕八里臺。乙丑。上駐蹕波羅河屯。賜石匣副將楊謙禦制山莊晚眺詩。禦詩。島嶼堪圖畫。溪橋宛自成。池邊樹影接。窗外月華生。鳥類巢檐下。羣獐伏地平。無知知化徳。推擴至民情。引首曰坦蕩蕩。陰陽文二禦章曰七旬淸健。戒之在得。皆新制也。謙。江南江都籍回回人。康熙乙酉﹑丙戌武解狀兩元。進方物至行在。上命射。連中四矢。上喜曰不負欽定狀元。弟凱。亦武進士。有詩才。攺纂修武英殿。雍正紀元後仍晉武階。至湖廣提督。旌福建烈女閩縣湯荷官﹑武平何貞玉﹑臺灣黃器娘。荷官聞夫訃奔喪。營墳告竣。遠逾九載。投繯而死。貞玉與器娘皆甫聞夫沒。一絕粒。一自縊。巡撫呂猶龍匯題請旌。原福建陸路提督謫發阿爾泰軍前藍理卒。詔寬免贓罪。放歸其妻子。理字儀山。福建漳浦人。當鄭氏據臺灣。朝廷命康親王率將軍賴塔等討之。理以副將隨大軍克平其地。有血戰功。後以罪謫軍前。籍其家口入旗。上念前勞績。於沒後從典。河再決馬家營。秋九月癸未朔。甲申。上駐蹕熱河行宮。署山西巡撫內閣學士徳�題旌臨汾民魏大訓孝行。浙閩總督覺羅滿保題核陷臺將弁功罪。疏言。臺灣鎭遊擊劉得紫被擒不屈。絕食七日。拘禁五十餘日。把總吳益戰死復蘇。被擒不屈。千總馬云驥襲捷入山招集。固險自守。把總吳徳化﹑李信﹑陳宋無汛守之責。俱未割辮。守備張成﹑把總黃道隆等亦未割辮。然不能殺賊致命。均準復職。把總陳雲﹑韓升等皆爲勢力難支。𨿽割辮尙未授職。把總周應瑞﹑千總康朝功﹑何泰皆系割辮爲僧。均照例革職。把總張文學。賊起崗山。首失汛地。千總阮欽被江國倫獲去。用作隨從。南路把總李興隆等降門賊。均照反叛例斬。千總陳徽﹑把總鄭髙招集義勇攻復山營。澎湖千總李耀國助戰受傷。金門千總陳賢﹑劉師均等亦戰敗逃回。未陷賊營。令其照舊供職。上自熱河回鑾。丁未。上駐蹕麼亭。己酉。上駐蹕湯山。受在京百官朝。按永平之灤州有五湯泉。圍山其一。上常臨浴。謂之坐湯。建行宮八景。所謂圍山聖泉也。圍山疑卽湯山。會典載遵化州﹑宣化赤城皆有湯泉。上亦嘗行幸。又順徳之沙河亦有之。凡有瘡癤。浴以湯泉卽愈。或云下有硫黃。故其水溫。且作硫黃气。所以能治瘍。而引以灌稻畦更茂。理有不可解者。辛亥。上幸暢春苑。命議鼓鑄流通之法。上諭大學士馬齊等。朕臨禦寰區。時以民生爲念。凡各省將軍督撫提鎭差遣進折人及從外來者。必詢問雨暘收獲與米糧物價。近聞京師制錢之價甚貴。今年五月間以錢價漸長。故將兵丁月餉銀錢兼放。至今尙未得平。昔年錢價亦曾騰貴。時科爾坤爲戶部尙書。奏請鼓鑄小錢。將大錢停止鼓鑄。後以大錢漸少。錢價又貴。不能流通。九卿復請鼓鑄大錢。將小錢銷毀。朕以小錢行之已久。驟用大錢。未知於民有無利益。令暫大小兼用。行之一年再定。且令每季奏聞。錢價並未增添。百姓亦甚便利。朕所降諭旨俱有記注可驗也。從前商人辦買銅觔時。錢價尙平。自趙申喬奏請交八省督撫采買。以致遲緩。朕以采買始交八省。從寬免其治罪。後𨿽陸續解至。不能全到。有誤鼓鑄。銅觔少則鼓鑄。鼓鑄則錢少價貴矣。凡事不可執一。須隨時立法。鼓鑄一事。屢經更攺。錢價何故驟貴。如何使之得平。九卿詹事科道會同確議。並可否大小兼用具奏。蓋買銅之費於各關稅銀及四省蘆課內支用。寶源局鼓鑄。康熙二十三年定每月二卯。每卯鑄銅五萬觔。每歲共鑄銅一百二十萬觔。五十三年更制每年定限三十六卯。按泉貨流行。惟兵餉可以及遠。然解運有費。亦不能徧及。故兩廣以嶺隔。猶用唐宋錢。莫禁也。督撫采買派於各知府任之。多以遲緩賠累。乾隆六年後仍屬銅商承辦。冬十月癸丑朔。乙卯。上進大內。丙辰。跳神。丁巳。上禦殿受朝。江蘇巡撫吳存禮題旌上元兵李順妻林氏﹑吳縣儒童吳其機聘妻戴氏夫亡殉節。命議虧空完補之法。上諭大學士馬齊等。朕臨禦天下六十餘年。年至古稀。幼時猶及見太祖﹑太宗所用舊人及明大臣內監。閱歷世務。旣久且多。且性好讀書。講求治理。凡事變易。皆難預定。惟和平公正。因時制宜。不可預執一見。故夫子云。寬則得眾。信則人任焉。朕宵旰憂勞。無刻不以民生爲念。凡政事利獘。必推求其故。今天下錢糧。各省皆有虧空。而陜西爲甚。其所以致此者。皆有根源。諸人未嘗一言及之。蓋自用兵以來。大軍經過之地。領兵之人。督撫皆助其鞍馬衣服。州縣等官食物供應。不無煩費。倉卒應付。不能不動用官銀。及兵回之日。又各給兵丁馬匹銀兩。卽如川﹑陜回京之兵。中途所得。過於正項。又各官捐助軍需動以萬計。此費皆何從來乎。至於捐納一項。多有並未交銀而空取實收者。此皆爾等之所知也。州縣安得不虧空乎。凡此虧空。待其時日。尙可酌量完補。是以用兵之地。歷年奏銷。每緩其期。前蕩平三藩所用軍需至四十年始淸。蓋緩則州縣力舒。上可以不耗國帑。下可以不致病民。去年陜西虧空官員俱行參革。今因軍需緊急。無從追比。巡撫噶什圖密奏欲將通省火耗加增。以完虧空。朕謂此事大有關系。斷不可行。定例私派之罪甚大。火耗一項。特以州縣各官供應差使。故於正項之外略加些微。以助常俸所不足。原是私事。若準其加添。則與正項一例肆無忌憚。此折若批。則官民皆謂皇上所知。朕豈宜受加派之名乎。又如賑饑一事。自應於夏麥無收之後散賑。方於百姓有益。今各省每於三四月間。或遇冰雹。或雨澤愆期。輒以靑黃不接。具題請賑開銷倉谷。及至五六月時。民間乏食而倉廩已虛。此皆州縣藉此開銷虧空。實未曾賑濟饑民也。目下各省𨿽有虧空。而陜西關系尢大。應作何完補。無累小民之處。九卿詹事科道詳悉確議具奏。

三藩平西王吳三桂康熙十一年據雲南﹑貴州﹑四川叛。靖南王耿精忠十二年據福建叛。俺答公尙之信十三年三桂兵至肇慶降附。據廣東。至二十年以次削平。當分藩時。其子皆尙公主。授額駙在京。如尙之隆﹑之孝﹑耿昭忠﹑聚忠諸人亦免澌滅。三桂爲亂首。子應龍伏誅。其叛也。三人皆握重兵。漸專制一方。累形跋扈。三桂且用皂旗。除官。開藩下鄕試科。朝議撤回京。遂各僭逆。三桂僞稱國號曰周。錢文曰利用。至孔有徳順治九年守桂林。孫可望﹑李定國攻陷之。有徳及家口百二十人悉死。女四貞逸出走京師。歸其夫孫延齡。及三桂反。延齡亦從逆據廣西。吳平乃降。有徳𨿽未叛。而女亦以叛終焉。禮部尙書陳元龍請復選拔生員入太學制。從之。疏言。國子監生皆由捐納。是以頂冒滋多。而能文之士甚少。舊例。每遇寅年。各省學臣於府州縣學生員之內每學拔取一名。送入監內肄業。名曰選拔監生。此例自三十九年準川陜總督席爾達疏所參學臣奇貪。稱嗣後每遇拔貢之年。陪貢準作拔貢。停止己久。明年皇上七旬萬壽。四方士子無不踴躍觀光。應令照三十六年例舉行一次。府學起送二名。其�各學起送一名。滿洲﹑蒙古二名。漢軍一名。如該學無文行兼全者寧缺額。按明宣徳八年。令天下考選生員。年四十五歲以上者送國子監。增開貢例。後累行之。意卽選拔之權輿。至成化後始有生員納粟入監之例。景泰時先有納粟上馬入監者矣。以左都禦史安泰爲杭州將軍。山東巡撫李樹徳爲福州將軍。兵部右侍郎查弼納爲兩江總督。癸酉。上自暢春苑幸南苑。督學順天翰林院侍讀陳世倌題旌烈婦新安辛氏﹑容城孫氏。兩廣總督楊琳請編廣東商籍生員爲鹵字號。額中式二名。廣東鹽務寖敝。督臣爲固結人心計。六十年九月請設立商籍歲科。進取童生各二十名。附於廣州﹑南海﹑番禺三學肄業。至是又請鄕試額有中式。部議每入試一百名許中一名。過二百名不得再加。尋兩淮鹽臣援例上請。部議江南商籍每科附入揚州府學。與本省生員一體鄕試。非廣東外商可比。而止。順治十一年題準商籍入學。直隸附河間府。江南附揚州府。俱照大學考取儒童。浙江附杭州府﹑錢塘﹑仁和三學。共取儒童五十名。其山東﹑山西﹑陜西另設運學。山東屬濟南府。陜西屬寧夏府。俱照小學考取。山西河東運城照大學考取。三運學皆兼取武生。和碩康親王安等進明年萬壽七旬聖節行慶典禮。上諭曉之。上諭。覽諸王大臣所奏慶賀紅折。皆過於實事。朕以稚齡卽位。賴世祖章皇帝入關以來深仁厚澤。立不拔之基。至今八十年之太平有自來也。朕自幼讀書。覽前代帝王之忿懥憂患累其內。操心橫慮妨其外。年歲不久景運不長者。未嘗不撫膺長嘆。朕以涼徳。幸得承運歷。逾花甲。歲登古稀。須眉皆白。血气衰憊。當此之際。翼翼小心。常恐不及。善後之策不能預料。保全之心夙夜永競。今西陲用兵。士卒暴露。轉運罷敝。民生乏食。物價昂貴。正是君臣同寅協恭濟萬姓於將來之時。自古慶賀多者。後人不取。朕自六十年來。正旦之外未嘗受慶。卿等所請。止於正月初一日﹑三月十八日進表行禮。除此無多議。大學士等議增歷代帝王廟從祀功臣三十四人。除現在從祀三十九人外。議增上古倉頡﹑商仲虺﹑周呂侯﹑畢公﹑仲山甫﹑尹吉甫﹑漢劉章﹑魏相﹑丙吉﹑耿弇﹑晉羊祜﹑陶侃﹑謝安﹑唐狄仁傑﹑宋璟﹑陸贄﹑裴度﹑遼耶律曷魯﹑宋呂蒙正﹑王曾﹑範仲淹﹑富弼﹑文彥博﹑司馬光﹑韓琦﹑李綱﹑趙鼎﹑文天祥﹑元不忽侯﹑明李文忠﹑楊士奇﹑於謙﹑李賢﹑劉大夏等。按明洪武二十年定從祀三十七人。風後﹑力牧﹑臯陶﹑夔龍﹑伯夷﹑伯益﹑伊尹﹑傅說﹑周公旦﹑召公奭﹑太公望﹑召虎﹑方叔﹑張良﹑蕭何﹑曹參﹑陳平﹑周勃﹑鄧禹﹑馮異﹑諸葛亮﹑房玄齡﹑杜如晦﹑李靖﹑郭子儀﹑李晟﹑曹彬﹑潘美﹑韓世忠﹑嶽飛﹑張浚﹑木華黎﹑博爾忽﹑博爾朮﹑赤老溫﹑伯顏。除元代五人嘉靖中罷祀外。我朝初。禮部尙書王崇簡曾建議。宋臣潘美不當在從祀列。張浚﹑酈瓊叛命。三敗於符離。則中原遂不可復。且劾李綱。殺曲端。與嶽飛議不合。亦當罷其從祀。朝議從之。則止三十人而已。此外九人者。唐張巡﹑許遠。未詳從祀年。我朝增遼斛羅﹑金粘沒喝﹑乾離不。復元木黎華﹑伯顏。增明徐達﹑劉基也。查遼史無斛羅。俟考正。粘沒噶漢名曰宗翰。乾離不漢名曰宗望。乾隆十年又增從祀功臣。如明末死難總兵周遇吉與焉。一云。山西巡撫阿里衮題請準行。令崇祀歷代帝王。一代匯載一牌。創始居中。余分昭穆。部議。除三皇五帝仍各一牌。其餘一代設一牌。計二十一牌。犧牲向設五壇。今仍用五壇。籩豆等項向設二十一案。今仍用二十一案。其從祀功臣。現在三十九人分爲四壇。今所增者亦按其朝代。或兩位一牌。或三位一牌不等。附於四增之列。新增帝王其詳俟考載。按從祀功臣不及偏安。則帝王二十一牌或爲三皇﹑五帝﹑三代﹑西漢﹑東漢﹑晉﹑唐﹑北宋﹑南宋﹑遼﹑金﹑元﹑明歟。今從祀仍臥龍。意昭烈附諸東漢末。不然則配享其臣而不及其君。與前上諭不合矣。亦俟考。賜蘇州紫陽書院禦書學道還淳額。書院在滄浪亭前。巡撫張伯行修建。亦名正誼。竊意禦書命意。院中或祀言子也。滄浪亭。宋潼川蘇舜欽流寓吳門。於府學東南築以自適。康熙中。巡撫宋犖修建以成名勝。又引水達署中。作小滄浪。一時題詠甚夥。冬十有一月壬午朔。免山西平﹑汾﹑澤﹑沁等處旱災折色糧銀二十四萬兩有奇。是歲江浙﹑湖廣﹑山東西等省各報夏秋旱災。護浙江巡撫布政使傅澤泭題旌戴子亭妻杜氏節烈。子亭業染。雇王云卿爲工。乘其外出圖姦杜氏。不從。刺死之。又刺子亭幼弟。隨亦自刎。詔停決罪犯。戊子。上由南苑復幸暢春苑。己丑。上不豫。傳旨。偶冒風寒。本日卽透汗。自初十至十五日靜養齋戒。一應奏章。不必啟奏。乙未午刻。傳大行皇帝遺詔。皇四子雍親王爲人貴重。事朕以孝。政事皆好。堪膺大任。傳大行皇帝遺詔。命領侍衛內大臣總理鑾儀衛事嗣三等公馬爾賽﹑提督九門巡捕三營統領兼理藩院尙書隆科多﹑武英殿大學士兼戶部尙書馬齊輔政。令旨大行皇帝梓宮前設鹵簿大駕。每日早晚供飯桌。午供餑餑。王以下孝服。文官於景運門。武官於隆宗門。日三次舉哀三日。諸王妃嬪下至宮女俱割發。內外文武天下軍民孝服二十七日。百日不嫁娶。一年不音樂。京城各廟撞鐘三萬杵。【百日不剃頭疑遺。】

丙申。冬至。戊戌。頒大行皇帝遺詔於天下。詔曰。從來帝王之治天下。未有不以敬天法祖爲首務。敬天法祖之實。在柔遠能邇。休養蒼生。共天下之利爲利。一天下之心爲心。保邦於未危。致治於未亂。夙夜孜孜。寤寐不忘。爲久遠圖計。庶乎近之。今朕年屆七旬。在位六十一年。實賴天地宗社之默佑。非朕涼徳之所致也。歷觀史冊。自黃帝甲子。迄今四千三百五十餘年。共三百一帝。如朕在位之久者甚少。朕臨禦至二十年時。不敢逆料至三十年。三十年時。不敢逆料至四十年。今已六十一年矣。尙書洪範所載。一曰壽。二曰富。三曰康寧。四曰攸好徳。五曰考終命。五福以考終命列於第五者。誠以其難得故也。今朕年已登耆。富有四海。子孫百五十餘人。天下安樂。朕之福亦云厚矣。卽或有不虞。心亦泰然。然念自禦極以來。𨿽不敢自謂能移風易俗。家給人足。上擬三代明聖之主。而欲致海宇升平。人民樂業。孜孜汲汲。小心敬愼。未嘗稍懈。數十年來。殫心竭力。有如一日。此豈僅勞苦二字所能該括耶。前代帝王。或享年不永。史論槪以爲酒色所致。此皆書生好爲譏評。𨿽純全盡美之君。亦必抉摘瑕疵。朕今爲前代帝王剖白言之。蓋由天下事繁。不勝勞憊之所致也。諸葛亮云。鞠躬盡瘁。死而後已。爲人臣者。惟諸葛亮能如此耳。若帝王仔肩甚重。無可旁諉。豈臣下所可比擬。臣下可仕則仕。可止則止。年老致政而歸。抱子弄孫。猶得優遊自適。爲君者勤劬一生。了無休息之日。如舜𨿽稱無爲而治。然身沒於蒼梧。禹乘四載。胼手胝足。終於會稽。似此皆勤勞政事。巡行周曆。不遑寧處。豈可謂之崇尙無爲。淸靜自持乎。易遁卦六爻。未嘗言及人主之事。可見人主原無宴息之地。可以退藏。鞠躬盡瘁。誠謂此也。自古得天下之正者莫如我朝。太祖﹑太宗初無取天下之心。嘗兵及京城。諸大臣咸云當取。太宗皇帝云。明與我國家素非和好。今欲取之甚易。但念系中國之主。不忍取也。後流賊李自成攻破京城。崇禎自縊。臣民相率來迎。乃剪滅闖寇。入承大統。稽查典禮。安葬崇禎。昔漢髙祖系泗上亭長。明太祖一皇覺寺僧。項羽起兵攻秦。而天下卒歸於漢。元末陳友諒等蜂起。而天下卒歸於明。我朝承席先烈。應天順人。撫有區宇。以此見亂臣賊子無非爲眞主驅除也。凡帝王自有天命。應享壽考者不能使之不享壽考。應享太平者不能使之不享太平。朕自幼讀書。於古今道理。粗能通曉。又年力盛時。能挽十五力弓。發十三把箭。用兵能戎之事。皆所優爲。然平生未嘗妄殺一人。平定三藩。掃淸漠北。皆出一心運籌。戶部帑金。非用師賑饑。未嘗妄費。謂此皆小民脂膏故也。所有巡狩行宮。不施采繢。每處所費。不過一二萬金。較之河工歲費三百餘萬。尙不及百分之一。昔梁武帝亦創業英雄。後至耄年。爲侯景所逼。遂有臺城之禍。隋文帝亦開創之主。不能預知其子煬帝之惡。卒致不克令終。皆由辧之不早也。朕之子孫百有餘人。朕年已七十。諸王大臣官員軍民以及蒙古人等無不愛惜朕年邁之人。今𨿽以壽終。朕亦愉悅。至太祖皇帝之子禮親王﹑饒余王之子孫現今俱各安全。朕身後。爾等若能協心保全。朕亦欣然安逝。雍親王皇四子胤禎人品貴重。深肖朕躬。必能克承大統。著繼朕登極。卽皇帝位。卽遵典禮持服。二十七日釋服。布告中外。咸使聞知。蓋凡頒遺詔。自宮捧出至幹淸門外。禮部堂官跪接。由中道捧至午門外。安層臺上。張黃蓋。滿漢文武各官素服三跪九叩頭。復跪聽宣詔畢。立舉哀。又三跪九叩頭。禮部堂官捧詔奉安龍亭內。由中道出大淸門至禮部。遣官頒行天下。按黃帝元年甲子。至康熙二十三年甲子。共七十四甲子。迄今當四千四百七十八年。詔云三百五十餘年。疑邸抄有誤。存考。辛丑。世宗憲皇帝卽位。免百官朝賀。詔告天下以明年爲雍正元年。恩赦有差。詔曰。惟我國家受天綏佑。聖﹝太﹞祖﹑神﹝太﹞宗肇造區夏。世祖章皇帝統一疆隅。我皇考大行皇帝臨禦六十一年。徳茂功髙。文經武緯。海宇寧謐。歷數悠長。不謂謝棄臣民。遽升龍馭。親授神器。屬於藐躬。朕皇考大行皇帝徳妃之子。昔皇二子弱齡建立。深爲聖慈鐘愛。寢處時依。恩勤倍篤。不意中年神志昏憒。病類風狂。皇考念宗社重任。付托爲艱。不得已再行廢斥。待之十有餘年。沈疾如故。痊可無期。是以皇考升遐之日。詔朕纘承大統。朕之昆弟子侄甚多。惟欲一體相關。惇睦罔替。共享升平之福。永圖盤石之安。孔子曰。三年無攺於父之道。皇考臨禦以來。良法美意。萬世昭垂。朕當永遵成憲。不敢稍有更張。何止三年無攺。至於皇考知人善任。至明至當。內外諸大臣。朕亦亟資翼贊。以期終始保全。各宜竭盡公忠。恪守廉節。俾朕得以加恩故舊。克成孝思。倘或不守官箴。自干國紀。旣負皇考簡拔委任之恩。又負朕篤念大臣之誼。部院屬吏。直省有司。亦宜實心任事。潔己奉公。不得推諉上官。自曠厥職。天下百姓。被皇考恩澤日久。蠲賑頻施。勸懲備至。間有愚氓。干犯律令。皇考每遇讞決。必加詳審。爰書累牘。披閱靡遺。少有可生之路。立施法外之仁。凡我百姓。孝親敬長。畏罪懷刑。以副朕仰法皇考好生之意。玆因諸王﹑貝勒﹑文武大臣﹑官員人等僉謂天位不可久虛。宗社允宜早主。再三陳請。朕勉徇輿情。暫抑悲痛。於是月二十日祇告天地﹑宗廟﹑社稷。卽皇帝位。以明年爲雍正元年。仰體先志之遺承。深望皇圖之永固。式昭新化。期愆舊恩。所有事宜開列於後云云。於戲。追慕前徽。繼述無忘於夙夜。廣推聖澤。恩膏願被於寰區。凡爾親賢文武。其共矢丹誠。各輸心膂。用紹無疆之業。永垂有道之休。布告天下。咸使聞知。恩詔。軍民年七十以上免丁侍養。八十以上給絹一疋﹑米一石。九十以上倍之。百歲給與建坊銀兩。恩詔從前未詳。康熙戊辰。以海宇敉寧。特降恩詔。軍民七十以上許一丁侍養。八十以上賜絹一疋﹑綿一觔﹑米一石﹑肉十觔。九十以上倍之。癸未以萬壽五旬推恩詔如戊辰。加以百歲建坊。癸巳萬壽六旬亦如之。坊曰升平人瑞。後乙卯今上登極。推恩益以八十以上授八品職榮身。七十以上給以布粟。男婦同。按頂戴之給。非年符者皆有之。必年髙徳著。品行循良。方可膺斯寵榮。見各省舉報疏。以上諸例定於順治元年。後酌行之。雍正年後多以銀代米。無肉﹑綿。恩詔。會試臨期請旨加額。鄕試中式。大省加三十名。次省二十名。小省十名。入學。府﹑州﹑縣﹑衛大學加七名。中學五名。小學三名。各一次。直隸﹑江南﹑江西﹑浙江﹑湖廣﹑福建爲大省。山東﹑山西﹑陜西﹑河南﹑四川﹑廣東爲中省。余爲小省。府謂邊省單府無附郭者。恩詔。直省舉孝廉方正之士。賜六品頂帶以備召用。召皇十四弟撫遠大將軍固山貝子胤禵馳驛入臨。印務交總督年羹堯。進封輔國公延信爲固山貝子。赴軍署理大將軍事。羹堯字亮工。奉天鑲白旗人。庚辰汪鐸榜進士。點庶常。至侍讀學士。擢四川巡撫。軍興加總督銜。六十年八月陛見。賜上用服飾。擢制川陜。辭朝赴任。命侍衛佛掄﹑拉錫持茶郊送二十里外。當撫川時。年未三十。延信以復藏功。六十年。大行皇帝降諭。延信朕親伯之孫。克展勇略。深屬可嘉。敕封爲輔國公。尊聖母徳妃爲皇太后。上諭禮部。朕惟君國之道。必崇孝禮。化民之務。本重尊親。惟我母后。仁承天徳。順協坤儀。恭儉慈溫。懋昭淑範。恩勤顧復。誕育藐躬。朕纘荷鴻圖。恭承懿訓。顯揚聖善。儀典宜隆。式考舊章。恭上皇太后尊號。爾部詳察禮儀具奏。羣臣請喪服以日易月。上諭曉之。上諭。皇考大行皇帝聖徳神功。罕有倫比。爲亙古未有之神君。朕亦不宜用近代相沿之典禮。釋服之制以日易月。𨿽始於漢文。而髙宗諒陰三年。獨非古制乎。朕不能上比髙宗。而哀慕之情不能自已。況朕有賢好昆弟。親信民臣。庶政可以代理。若謂二十七日之制。皇考旣已行之於前。皇考禦極之始正在稚齡。朕非行前代未行之典禮。以爲超越前人也。本朝舊制。釋服亦待百日。庶減思君思父之哀。諸臣其諒之。羣臣請朝皇太后。傳懿旨不受。復固請。從之。於梓宮前拜叩謝恩。仍還舊宮。懿旨。我自幼入宮爲妃。在先帝前毫無盡力之處。將我子爲皇子。不但不敢望。夢中亦不思到。我原欲隨先帝同去。今皇帝說。太后聖母若隨皇父同去。我亦隨太后聖母同去。哀懇勸阻。未遂其志。若穿錦繡。受我子行禮。實爲不合。蓋凡朝太后之禮。是日。太后儀仗樂器全設於宮前。上具禮服乘輿出隆宗門。率王以下及大臣﹑侍衛等詣太后宮。至宮門外降輿。入至宮前丹陛上之東。西向立。王以下公以上於丹陛下立。文武大臣﹑內大臣﹑侍衛於宮門外立。三等侍衛於左門外分班序立。鴻臚寺堂官二員﹑鳴贊官二員於丹陛上。又二員於丹陛下。又二員於宮門外。又二員於左門外。俱相向立。糾儀禦史二員於宮門外。又二員於左門左侍立。禮部堂官傳諭。內監奏請皇太后升宮座。皇太后具禮服禦宮。作樂。陛座樂止。上由中階詣丹陛立。鳴贊官贊行三跪九叩頭禮。諸王﹑大臣﹑內大臣﹑侍衛等皆隨行禮。上行禮時樂作。禮畢樂止。上復原位立。禮部堂官傳諭。內監奏請皇太后還宮。樂作。入宮樂止。上出宮門外。來。還宮。凡大朝賀。上先詣太后宮行禮後。禦殿受慶。如元旦也。諭各省督撫提鎭三司。非詔旨毋赴京進香。順天府尹兪化鵬罷。上以化鵬慣於多事。當新政之初。不可使之在職。首斥回避。化鵬字靑嶽。江南壽州人。辛未戴有祺榜進士。前經筵講官禮部尙書陳詵卒於京師。賜祭葬。謚淸恪。詵號實齋。浙江海寧人。由壬子舉人授中書。洊升廣東巡撫。至宗伯。五十八年乞歸田。因明年萬壽七旬來京。於十三日卒。攀龍髯而上升。詵其有焉。子世倌﹑世侃諸人。五登科第。追贈內監海靑等品秩。遣官致祭。追贈保和殿大學士兼禮部尙書張英爲太子太傅。刑部右侍郎勵杜訥爲禮部尙書。英字惇復。江南桐城人。丁未繆彤榜進士。侍直內廷者三十餘年。著�溪詩文集四十卷。辛巳致政歸。卒謚文端。後辛亥﹑癸丑兩遣大學士廷玉等歸掃塋墓。又崇祀京師賢良祠。其妻兄刑部尙書謚端恪姚文然亦與焉。按文然在明官部郎。當賊李自成破京師。令諸官助餉。並及文然。英父秉彜。字�之。號拙庵。兄弟四人。行居三。娶吳氏。生子七。英居第五。拙庵以廩生入監。考授別駕。其伯兄秉文。字鍾陽。前明萬曆庚戌韓敬榜進士。官山東布政。殉國難。次兄載。字子客。尢髙尙。號湖上翁。隱於松湖三十餘年卒。杜訥本杜氏。字近公。號澹園。直隸靜海人。與平湖髙士奇皆以布衣召對特用。參密勿。典文翰。士奇字澹人。號江村。官至正詹事。謚文恪。癸未索額圖之敗。根本由此而搖。與有力焉。甲申放回原籍。暴卒。舌本墮地。生時。父夢楊士奇來。因名之。亦由布衣致身通顯。蓋事非偶然。令援赦之人各加案記。以儆將來。上諭。此番赦罪。非朕本心。以諸臣援例陳請。又朕卽位之初。故從僕允行。援赦之人。須詳加記注檔案。如不攺過。加倍治罪。恩詔除謀反叛逆。子孫謀殺祖父母父母。內亂。妻妾殺夫告夫。奴婢殺家長。殺一家非死罪三人。采生折割人。謀殺故殺眞正人命。蠱毒魘魅藥殺人。彊盜奴變。十惡等眞正死罪。及軍機獲罪。藏匿逃人不赦外。咸赦除之。封皇八弟胤禩爲和碩廉親王。皇十三弟固山貝子胤祥爲和碩怡親王。皇十二弟固山貝子胤祹爲多羅履郡王。皇二兄胤礽子弘歷爲多羅理郡王。胤禩前封貝勒。以罪革。胤祥戊子九月以舊東宮事波及。亦削貝子。後再復。次年以履理譯音相同。攺履爲嘉。皇十六弟胤祿尋封莊親王。時日未詳。禮臣奏諸王名應避同禦諱一字。傳皇太后懿旨。以允字代之。以諒陰。命廉親王﹑怡親王﹑九門提督隆科多﹑大學士馬齊總理事務。怡親王兼掌戶部稽查三庫。廉親王兼掌工部。諸王掌部務。太宗初制也。此後每命諸王監之。詔諸王大臣文武各官集景運門。恭擬大行皇帝尊謚。上諭禮部。朕惟古昔賢聖之君。必有顯號徽赫。以昭功徳之盛。垂於萬世。此國家不易之巨典也。仰惟我皇考大行皇帝。臨禦六十一年。早承大統。寅畏小心。明旦凜昭格之盛忱。效祀親升中之典禮。監於成憲。率由舊章。孝養兩宮。問安視膳。展敬陵廟。備物盡誠。總攬萬方。阜成兆姓。蠲賦動盈千萬。賑卹曾不稽時。水旱先籌。雨暘必達。恩蒙宥赦。徳洽好生。盛暑則釋��。嚴寒則賑饘粥。兵糧預給。優賞頻頒。淮甸屢巡。動億萬之帑金。運睿謨而九河底績。魯郊特幸。行數千年之異禮。屈帝尊而親拜崇師。覽奏牘而利獘周知。覲臣使而賢愚立辧。保全勛舊。庇蔭宗支。廣音八寸。惇厚風俗。布昭聖略。申討不庭。元裔背叛而旋踵就殲。三孽逆命而刻期獻馘。俄羅斯占喀爾喀之疆圉。諭以聖徳。卽奉約章。喀爾喀遭厄魯忒之暴殘。蘇其困苦。皆登衽席。噶爾丹肆毒邊境。三臨朔漠。掃靖烽煙。澤旺摧殘與國。出師命將。恢復藏地。臺灣置郡。紅苗革心。南朔東西。無思不服。天維生知。日新好學。講筵時禦。考定六經。廣博士於五賢。配先師於十哲。功邁百家。道符千聖。貫徹天文。總括地理。旁搜數衍。考正元聲。研索匯編。鑑裁纂輯。凡此難名之美善。洵亙古首出之一人。𨿽復累牘連章。不能紀述萬一。朕與天下臣民均叨怙戴。不意龍馭上賓。顧余衝人。嗣膺大統。仰承佑啟之思。載復顯揚之禮。謹考彜章。宜升尊謚。爾部詳察典禮具奏。又諭。皇考繼統之主。例應稱宗。但皇考丰功鴻烈。六十餘年。手定太平。論繼統爲守成。論事業則爲開創。朕意宜追崇爲祖。但大典必須僉議。以合天下萬世之人心。方成定論。諸王大臣會同九卿科道等官詳考舊章。確議具奏。按前詔。邸抄多有遺錯。俟考正。又丹旦特忒等字國語每通用。後多有之。竊維大行皇帝功徳巍巍。實所難名。然綜其大節。已具上諭中。謚議卽奉此爲準。以編纂一事言之。成書不止數十百種。亦從古帝王所未有者。曾見其目。惜未登記。傳大行皇帝遺旨。追封文華殿大學士兼吏部尙書三等公圖海爲一等公。修理墓院。遣官致祭。海輔弼先皇於卽位初年。勛勞備至。曾授撫遠大將軍。平定三秦。徵討三逆。皆有功。及孫馬爾賽。復膺輔政。前後繼美。相傳海徵吳逆。以子質其軍。誘其將馬三寶【一作馬寶。】赴京議和。三寶故我將。隨三桂孫世璠至雲南。遂助逆爲亂。勇略無敵。至京淩遲死。吳遂烹海所質子。海憂懼卒。世璠亦勢敗降。未知然否。傳大行皇帝遺旨。分糶倉米於五城。以濟貧民。傳大行皇帝遺旨。修補倉庾。添設在京廒座。以內閣學士勵廷儀爲兵部左侍郎兼翰林院掌院學士。廷儀號南湖。直隸靜海人。庚辰進士。父杜訥。與故大學士張英俱曾侍上。受授之際。廷玉﹑廷儀皆加委任。明詔中稱爲先生之子。以盛京工部侍郎覺羅蘇庫爲禮部尙書。戶部左侍郎惇拜爲左都禦史。召淮安理事同知馬爾赤哈爲監察禦史。上以赤哈爲人忠直。屈於下僚。首推同知放。攺名爲赤哈。國制。凡旗人在外。不歸漢官統轄。與民人爭訟。則將軍督撫會理事同知庭鞫。八旗駐防之地皆有是官。淮安因旗員效力河工。以船政同知兼其事。用滿人。冬十有二月壬子朔。命總理事務隆科多奏章稱舅舅。隆科多孝懿皇后之弟。上令照舅祖國維例。稱舅舅以寵異之。國維季女亦爲妃。八旗滿官有女及婿。皆送內廷驗看。不中選者乃自行婚嫁。國制也。擢原庶吉士傅敏爲內閣學士兼禮部侍郎。上以翰林並諸進士俱平常。惟原任庶吉士傅敏學問優贍。且教導皇子有方。超擢之。敏字龍翰。滿洲正黃旗人。丁丑李蟠榜進士。乾隆初。大學士福敏爲一人。諸王大臣擬上大行皇帝尊謚合天弘運文武睿哲恭儉裕孝敬誠信功徳大成仁皇帝。廟號聖祖。上持鍼刺血書聖祖二字。命中堂封貯皇史宬。皇史宬建於明嘉靖十三年。貯歷朝寶訓及實錄。在當時文華殿西。今未詳所在。頒設滿官司職守。與天地﹑社稷﹑太廟﹑堂子同。甲寅。奉移聖祖仁皇帝梓宮於景山壽皇殿。禮部議奏。初三日��寺�梓宮於景山壽皇殿安奉。頒於初二日祭祀。燒紙錠二萬。紙錢六萬。五色紙錠五萬。飯果二十棹。羊九隻。酒十六瓶。讀表告祭。是日皇上率諸王大臣奉移梓宮於景運門外。安於八十人大架上。皇上跪。眾隨跪。奠酒三杯。燒紙錢三千。沿途灑路錢。由東華門出。進景山東門。至壽皇殿門外。換小架升上。皇上跪。眾隨跪。奠酒三杯。燒紙錢三千。每過門奠酒三杯。燒紙錢五百。奉移寺主以下內大臣﹑侍衛於景運門外兩翼分班。跪送舉哀。臨近隨行。總理事務王大臣﹑包衣大人﹑禮﹑工二部﹑兩旁管理行走跟駕大人﹑哈哈諸子﹑侍衛﹑包衣臨近隨行。凡王以下公以上先於東華門外前池口齊集。跪迎舉哀。梓宮過隨行。左翼大臣官員於東華門外齊集。漢大臣官員於騎河樓口齊集。漢禦史以上官員於沙灘口齊集。右翼大臣官員於景山東門北大街齊集。梓宮到。舉哀。跪迎送。梓宮車輅甚多。皇太后﹑內主﹑皇后由順成門坐轎坐車先出神武門。於景山西門到壽皇殿西等候。梓宮至景山。王以下內大臣﹑大學士﹑護軍統領﹑上三旗都統﹑副都統﹑侍衛﹑侍讀學士﹑包衣官員俱於景山東門內齊集立。分班舉哀。五旗都統﹑漢大臣有頂帶官員俱於景山東門外齊立。分班舉哀。執事王等官員等隨梓宮進。安置帷幔陳主供香幾等。請皇上奠酒三杯。燒紙錠紙錢並幡。皇上奠酒。王福晉以下俱各隨跪舉哀以散。每日照舉三奠酒。將王阿哥等名具奏派出輪奠。百日以內每日三祭。祭時王旗包衣牛錄管下官員等分班立。一日一旗。佐領一日一旗。管下分班祭奠舉哀三日。百番僧分於四處念經七日。此議邸抄遺誤甚多。候考正。按帝後升遐。祭奠之禮與民間略同。如三朝﹑滿月﹑百日﹑期年﹑再期﹑三周﹑淸明﹑中元﹑冬至皆詩文致祭。而朝夕獻食。四時薦新。並載令典。較諸大祭。禮儀爲簡。奉移之次日。行初祭禮。蓋同發引也。景山在皇城地安門內。紫禁城神武門外。東西皆有門。中有觀徳﹑壽皇等殿。凡帝後升遐。移奉於此。始則在乾淸﹑坤寧宮云。地安卽所謂厚載。景山卽前明之萬歲山。一曰煤山者。觀徳殿校射之所。上閱視武臣多禦此。武殿試或在瀛臺。或在景山。而八旗教習開館於斯。詳卷首。大學士馬齊等擬上皇太后仁壽徽號。傳懿旨。梓宮未奉詣山陵。不忍卽受尊稱。逮侍奉翊坤宮太監張起用等十二人。發遣邊地。籍沒其家。上諭。張起用買賣生理甚多。恐伊指稱宜妃母之業。宜妃母居深宮之內。斷無在外置產之理。令內務府大臣逐一查明入官。復降諭。張起用與髙王卿﹑四公主之太監王士鳳﹑狗�太監王大卿發往土兒番耕種。太監劉禿子﹑王章﹑四公主之太監王明發往齊齊哈兒與窮披甲人爲奴。太監殷覺﹑田成祿﹑九貝子之太監李盡忠﹑二公主之太監趙太平發往雲南極邊當苦差。九貝子之太監何玉柱發往三姓與窮披甲人爲奴。俱籍沒其家。又降諭。伊等俱系極惡。盡皆富饒。如不肯遠去。卽令自盡。護送人員報明所在地方官員驗看燒竣。仍將骨頭送至遣發之處。免常州府進獻新米山。著爲令。自明初職例。常州府每年秋成後進新。在常供外。免旗員畜養鷹犬當差。和碩康親王衝安等吁請節哀。上諭曉之。上諭。皇考大故。五內慘痛。實不能已。非朕欲博孝子之名也。況天降絳雪。林木變白。烏鵲環繞梓宮。哀鳴七夜。仰觀天意。俯察物理。朕能已於哀痛乎。朕於釋服之內。每日詣壽皇殿一次。一月之後數日一次。庶可稍釋悲思。諸臣其諒之。不必覆奏。著康親王每遇大典。皆率諸王奏請。必天潢之近屬。或曰皇叔父行也。乾隆初嗣王名巴爾圖。免古北口及皇陵一路大興﹑宛平﹑順義﹑密雲﹑平谷﹑三河﹑昌平﹑通州﹑薊州﹑遵化等地明年錢糧。上以累年聖祖出幸熱河。及今辦理陵寢。沿途居民甚堪矜卹。豁免之。詔閣部內外諸臣各舉所知。直言得失。上諭。朕惟敷政。用人爲先。辟門吁後之典。由來尙矣。爾閣部大臣蒙皇考知遇。任以股肱。況梓宮靈爽式憑。爾等哀感交迫之時。自當竭力盡忠。仰報深恩。內而大臣以及閒曹。外而督撫以及州縣。或品行端方。或操守淸廉。或才具敏練者。各具眞知灼見。從公密奏。古人云。內舉不避親。外舉不避仇。爾等果系公忠。以人報國。或素日同僚共事。或同鄕同年。或門生故舊親戚子弟。俱準陳奏。但不可徇私援黨。沽名市恩。輕信風聞。言過其實。有一於此。則負咨詢之意。朕在藩邸。不與朝臣往來。不能悉知。所需者人才。但當有舉無劾。毋得修怨陷害。至於政事。有應行攺革。深知利獘。亦各行密奏。朕卽位以來。用人行政。有未當者。其直言無隱。且觀爾等所舉之人。所奏之事。便知爾等之居心矣。敕內外諸王大臣。凡聖祖一應朱批諭旨俱封進。隱匿燒毀者坐罪。上諭。皇父諸旨。今若不收。不肖之徒有皇父諭旨。妄行指稱。爲生事證據。有關皇父之至治。其一槪封進。至朕嗣後親批密旨。下次奏事亦必封進。命皇十七弟固山貝子允禮會同署理工部戶部尙書孫渣齊監造聖祖陵寢。兼修昭﹑孝諸陵。逮禮科給事中秦道然。追銀十萬兩目送甘肅充餉。上以道然教導皇九弟固山貝子允禟無狀。且代管家務。嚇詐外人。家甚富饒。令督撫追家產以充軍餉。尋兩江總督查弼納奏追銀一千七百二十兩。估值田園房屋。不及十分之一。擬斬立決。命從寬監追。道然字雒生。江南無錫人。康熙丙戌王云錦榜進士。授編修。嘗侍皇子讀書。父松齡。字畱仙。號對巖。順治乙未史大成榜進士。授檢討。舉博學鴻詞。修明史。居家錫山下。有園。擅山水之勝。宸遊累賜觀覽。秦氏有宋繆丑之後。科第人文甚盛。敕蒙古未出痘之人毋因聖祖喪入臨。蒙古之地苦寒。居人終身不出痘。一入關則寒气所感。勢更烈。每歲例遣太醫赴諸部種痘。以便朝貢往來。命翰林院侍讀學士陳邦彥﹑左庶子王圖炳﹑左贊善汪應銓﹑編修薄海﹑張廷璐﹑檢討張照侍直南書房。南書房在幹淸宮之西南。密邇宸扆。不僅如前代祕書閣﹑集賢殿入直者止供文翰而已。凡詔旨密勿。時備顧問。非崇班貴檁﹑上所親信者不得入。詞臣任此爲異數。繼之侍講吳襄﹑王傅﹑僉都禦史王曾筠﹑編修劉於義﹑蔡嵩﹑曹源郊﹑檢討張元振皆與焉。準盛京上三旗滿洲蒙古漢軍包衣佐領子弟一同考試進取。停各省督撫貢獻。俟三年後請旨恭進。詔開鄕會恩科。上以登極。恩命於癸卯﹑甲辰正科外先開恩科如前詔廣額中式。部議以元年四月鄕試。九月會試。十月殿試。其正科三試攺期於二年二月﹑八月﹑九月補行。命前工部尙書穆音岱﹑刑部右侍郎周道新護守陵寢。丁卯。膠州民張肯堂妻王氏一產三男。戊辰。撫遠大將軍固山貝子允禵奉詔入臨。至自西寧。貝子遵旨限二十四日赴京來傳。至密處奏請謁梓宮賀登極孰先。命先謁梓宮。遂易喪服而入。詔禮臣加上太祖髙皇帝﹑孝慈髙皇后﹑太宗文皇帝﹑孝端文皇后﹑孝莊文皇后﹑世祖章皇帝﹑孝康章皇后及仁孝﹑孝昭﹑孝懿皇后尊謚。按崇徳元年。上太祖帝後尊謚。見前卷首。世祖統一中夏。加上太祖承天廣運聖徳神功肇紀立極仁孝睿弘文定業髙皇帝尊謚。順治七年上皇太后尊謚曰孝端敬仁懿莊敬輔天翊聖文皇后。十八年三月上大行皇帝尊謚曰。體天隆運英睿欽文大徳弘功至仁純孝章皇帝。廟號世祖。康熙四年九月加上太皇太后徽號曰。昭聖慈壽恭簡安懿章慶惇惠溫莊康和尊稱。六年。南郊禮成。再加上仁宣弘靖四字。二十七年十月。上尊謚曰。孝莊仁宣誠憲恭懿翊天啟聖文皇后。上皇太后徽號曰。仁憲恪順誠惠純淑端禧尊稱。五十七年三月。上尊謚曰。孝惠仁憲端懿純徳順天翼聖章皇后。崩於康熙二年。孝惠撫育聖躬。以妃推尊。亨遐齡。五十六年崩。仁孝諸後見後。余徽稱謚號及今加上皆未詳。命諸王公及文武三品以上官年過六十五歲者得乘馬至景運門。由東華門入者至箭亭下馬。由西華門入者至包衣禦門下馬。按朝期。諸王百官於太和午門齊集。而平時入見。則由東西門徑至幹淸也。禦筆欽定騎馬者。莊親王博果鐸。貝勒蘇齊。公準達登﹑塞門都。大學士馬齊。松柱﹑蕭永藻。按王珼齡。吏部尙書張鵬翮。戶部尙書田從典。禮部尙書陳元龍。兵部尙書孫柱。刑部尙書張廷樞。工部尙書徐元夢﹑李光復。吏部左侍郎李旭升﹑右侍郎傅伸。戶部右侍郎赫成額﹑張伯行。工部左侍郎郝林。內大臣馬武﹑七里徳。都統石之英。都統一等侯馬三奇。副都統朝田傑。惟舅舅隆科多。及白潢﹑朱軾。年尙未符。因不時宣召。亦令乘馬。命文華殿大學士兼吏部尙書蕭永藻致政總理陵寢事務。鑲白旗人。由廣西巡撫攺授陜西提督。內轉吏部尙書。大拜。爲人謙約節儉。無子。夫婦持齋。家產不及中人。﹪永藻字采之。奉天海州命禮部尙書陳元龍辦理陵寢事務。尋以其推諉不前。有若罪謫。原品斥罷。一切恩典皆莫及。元龍字幹齋。號廣陵。浙江海寧人。乙丑榜眼。由廣西巡撫內轉司空。至宗伯。六年。復起拜文淵閣大學士兼禮部尙書。相傳家居時。集上卽位來所降諭旨。加以銓次揚厲。上之。召還朝。十一年。致政歸。乾隆二年卒﹑拜兵部尙書白潢爲文華殿大學士兼兵部尙書。攝本部事。潢字近薇。奉天鑲白旗人。以貢生登仕籍。洊至觀察。特擢江西巡撫。內升大司馬。詔拜徵西靖逆將軍吏部尙書富寧安爲武英殿大學士兼吏部尙書於軍中。按聖祖時。滿相常缺一人。寧安大拜後。三公之位咸備。以吏部右侍郎張廷玉爲禮部尙書。長洲候選州同知朱介奎至通政條陳六事。一﹑請��官盡職以昭新治。一﹑請免捐俸以勵廉隅。一﹑請定捐納以淸仕路。一﹑請嚴學政以興文教。一﹑請禁規禮余銀以杜詐欺。一﹑請減蘇松浮糧以蘇積錮。因違例來禦前。而上於二年中此六事次第施行。介奎【一作圭。】乾隆初知茂州。次年春前內閣學士楊瑄潛入地安門進折。律比大逆不道。從衛戍奉天。因令閣部院堂司官不得擅入後載門。進出皆記。按瑄字玉符。松江人。丙辰彭定求榜進士。年逾七十。可謂行險而不知命矣。赦戴名世﹑方苞等族屬出旗。辛卯秋。左都禦史趙申喬劾編修戴名世所著南山集﹑孑遺錄於前代事立言狂悖。聖祖震怒。逮治名世。詞連引據故內閣學士方孝標所著滇黔錄。名世處決。孝標戮屍。兩家有服宗族皆�旗。方苞與焉。牽連者編修劉巖等。巖尋卒。上以苞勤勞內廷。特施曠典。赦回籍。苞仍纂修武英殿。親王給以服食。且侍皇子讀書。有疾賜拄杖入朝。陳情歸裏。上諭。因爾一人赦一族云云。餘人出旗。其速回朝。九年冬。特旨授官贊善。進侍講學士。十一年。拜內閣學士。至禮部右侍郎。乾隆七年。以老歸。戴名世字田有。江南桐城人。康熙乙丑會元榜眼。無子。絕。巖字大山。江南江浦人。癸未王式丹榜進士。亦無子。絕。苞字靈臯。桐城人。家金陵。己卯江南解元。丙戌進士。未廷對。三人皆負文名於世。按南山集與餘生書。妄爲正統之論。以明亡僭號三藩。比諸漢昭烈在蜀。宋二王航海。至康熙癸卯而後統歸於我朝。遺錄書福王奔蕪湖則曰聖安帝遁。如此類甚多。且言於明史有深痛。舊東宮摘其語進之。申喬遂起此獄。滇黔記三桂僭逆時事。孑遺記桐城一邑事。以明末累遭流賊之難。卒未破城。存遺黎也。三藩。福王由崧。甲申五月。僭立於江寧。乙酉五月。被擒至京。賜死。唐王聿鍵。乙酉閏六月。僭立於福州。丙戌八月。被擒。斬於福州。桂王由榔。丙戌十月。僭立於肇慶。轉徙至雲南。壬寅。吳三桂擒之。爲所害。三人僭號弘光﹑隆武﹑永曆。其間又有魯王以海。靖江王亨嘉。唐王聿鍵。徳化王慈折。益王由本。旋起旋滅矣。攺未經館選進士回籍。候選後不畱京教習。自康熙癸巳萬壽。未選庶常進士例給七品俸。畱禮部教習。點詞臣督課文藝。三年考取授職。武科則隸八旗演習。騎射優者不拘科分銓補。上以徒托名畱京。並不用心學習。此後學問優者授爲八旗教習。餘皆回籍。開纂修聖祖實錄館。以武英殿大學士馬齊爲監修官。文華殿大學士松柱﹑白潢﹑吏部尙書張鵬翮﹑禮部尙書張廷玉爲大總裁。內閣學士額黑納登徳﹑兵部右侍郎阿克惇﹑左侍郎勵廷儀﹑左都禦史朱軾爲副總裁。纂修官翰林院侍讀學士吳士玉﹑修撰王世琛﹑編修查祥﹑徐本﹑鄂爾奇﹑兪兆晟﹑徐云瑞﹑萬承蒼﹑吳家麟﹑檢討姚三辰﹑朱曙蓀﹑張元懷﹑徳齡﹑何世基。至九年告成。召工部左侍郎署湖廣總督滿丕回京。以廣東巡撫揚宗仁爲湖廣總督。起原安徽布政使年希堯爲廣東巡撫。丕﹑貝子允禟之私人。以三十萬金祈允禟代懇湖督之命。適遣人往索六萬金。過揚州而上登極。爲同旗之人所首。斥回京。希堯前以事敗。修熱河行宮。是年準復職。命皇九弟固山貝子允往駐西寧。以代大將軍。上諭。大將軍至京。其往復尙在未定。俟胡圖克兔喇嘛等到日。再爲商榷。西寧不可無人駐紮。令九貝子前往。部議貝子額隨帶從人員�蔭事務。俱關照年羹堯。系行庵放之也。封武英殿大學士馬齊爲二等伯。令吏部尙書隆科多嗣一等公。加給一等阿達哈哈番。以長子嶽興阿襲。皇舅祖一等公佟國維於康熙五十八年正月卒。贈謚承襲尙未舉行。封嗣和碩裕親王保泰子一等侍衛廣善【一作福。】爲世子。保泰皇伯父裕憲親王之嫡子。禮部進元旦慶賀典禮。大學士等會議。雍正元年乃龍飛首歲。上孝思罔極。不登殿受賀。臣進表之禮不可缺。元旦表文交內閣收貯。並登極﹑皇太后萬壽﹑皇上萬壽冬至各表文式樣頒發朝鮮。直省亦照例恭進。以全大禮。按明洪武六年頒發聖節。冬至﹑元旦﹑皇上﹑皇太后﹑皇后表於藩王內外文武。皆��詞語。臨時重謄以進。今制亦同。皆載會典。秦家廠工竣復決。擢工科給事中倉場監督陳守創爲順天府尹兼倉場總督。守創號��。江西瑞安人。甲戌進士。以常山令行取授給事中。不踰年進位三品。得君之盛如此。是年聖祖鄕試行取知縣二等五人。爲陳守創﹑陽朔令顧濂昌﹑代令吳棨元﹑��令王�額﹑��令單疇書。行取之制凡數更。康熙四十二年定例三年一次。各省無論有無卓異薦舉。系俸滿三年已滿。現無錢糧盜案參罰。正途出身之俸深知縣。直隸﹑江南﹑湖廣﹑陜西各行取五員。山東﹑山西﹑河南﹑浙江﹑江西﹑廣東﹑四川各行取四員。福建三員。廣西﹑雲南﹑貴州各二員。引見後以各部主事用。其考科道。以將正途出身之部屬與翰林並行取知縣升任之中行��一同開列。候上欽點。

永憲錄卷二﹝上﹞

世宗憲皇帝禦極之雍正元年。歲在癸卯。春正月辛巳朔。上詣壽皇殿謁祭梓宮。不禦殿受朝賀。欽天監進元年時憲書。頒賜諸王大臣文武官吏。古以季冬頒來歲書。明太祖吳元年攺於冬至。明年更以十月朔進。本朝制仍之。每年十月朔頒發來年時憲書於文武官吏天下軍民。因書已頒。故令天下軍民仍用康熙六十二年。書本名歷。乾隆元年以避禦名攺。蓋凡頒時憲書。是日早。禮部﹑欽天監官設黃案一於太和殿正中。設黃案一於皇太后宮門前正中。設黃案二於午門外正中。設紅案八於午門外兩旁。滿漢文武各官俱朝服於午門外齊集。欽天監官用龍亭一座捧安進皇太后﹑皇后書。又用亭八座捧安頒給王以下各官書。行一跪三叩頭禮。校尉舁亭由欽天監出。香亭前導。教坊司作樂。自東長安門進至午門外。欽天監官於亭內捧進呈皇太后﹑皇上﹑皇后書於所設黃案上。又捧頒給諸王等書置兩旁紅案上。頒給各官事俱於甬路兩旁陳設畢。進呈皇上﹑皇后書黃案。禮部官二員舉起。二員前引由中門入至太和門階下。二員捧進呈皇上書。三員捧進呈皇后書。由中階上置太和殿正中所設黃案上。一跪三叩頭退。進呈皇太后書黃案。禮部官二員舉起。二員前導至皇太后宮大門階下。二員捧置門前所設黃案上。一跪三叩頭退。頒給諸王百官等書俱於午門外。親王﹑郡王﹑貝勒以上令府尉員依次跪領。貝子﹑公等依次跪領。旗下各官照旗分跪領。漢官依次跪領。頒畢。鳴贊官贊排班。文武官員俱排班立。贊跪。眾皆跪。贊有制。宣讀官宣制曰。某年時憲業頒給羣官。爾等曉諭天下。宣畢。各官行三跪九叩頭禮畢。各退。國家治書。有禦覽總書。時憲滿民書。蒙古書。漢民書。淩犯書。七政書。壬遁甲書。按明制。書注禦書凡三十事。民書凡三十二事。遁甲書凡六十七事。今略同。又匯纂上禦極後六十年日令及日月交食日。萬年書用洪範五行二十四件推算二十四山宜忌名。欽定選擇書疑卽壬遁甲書也。萬年書後又上溯歷元古今統會。以合萬年之義。命致祭故大學士阿蘭泰﹑王熙。追贈大學士李光地﹑太子太傅戶部尙書趙申喬太子太保。部議。原任武英殿大學士兼吏部尙書阿蘭泰康熙三十八年賜謚文淸。四十年加贈少保兼太子太保。原任保和殿大學士兼禮部尙書王熙三十五年加太子太傅。四十年加贈少傅。賜謚文靖。皆無庸加贈。各致祭一次。原任文淵閣大學士兼禮部尙書李光地五十七年賜謚文貞。應追贈太子太傅。原任戶部尙書趙申喬六十年賜謚恭毅。應追贈太子太保。蓋四人皆爲名臣。阿蘭泰滿洲人。熙號慕齋。順天宛平人。禮部尙書。謚文貞。崇簡之子。順治丁亥呂宮榜進士。一生未出京城。而位至臺輔最久。當聖祖踐祚時。與捧日之列。以功名壽考終。光地號厚庵。福建安溪人。康熙庚戌蔡啟傳榜進士。粹於理學。雅善治兵。值臺灣鄭氏亂。以學士往贊軍務。及視學畿輔。使文風丕振。以冢宰兼直隸巡撫者數年。爲人負膽略。稱敢言。作爲制義。士林尊奉之。子孫多才賢。科名鼎盛。於兩朝以文章報國。卽以傳家焉。申喬字松伍。江南武進人。亦庚戌進士。初任廣邱令。行取內補主事。累除偏沅巡撫。獘絕風淸。及爲都禦史。衣冠儉敝。神采剛毅。人望而畏之。長子鳳詔。任太原守。以貪污籍其貲產。聖祖念申喬淸正。恐傷其心。於壬辰主試會闈日。斬鳳詔於市。仍歸其故產。丙戌。上時享於太廟。祀太歲之神。謹按太廟時享。惟正月擇吉。餘三時皆以孟月朔日寅時行禮。太歲壇在永定門先農壇東北。每年於正月初﹑十二月歲暮遣官以展時祀。四季月將分爲四壇。共享樂舞生二百六十七名。服釋詳後祈谷條。眾諸太祀外。有太歲﹑三皇﹑眞武﹑東嶽﹑城隍﹑關帝﹑火神﹑武莊王﹑司土之神﹑紅衣靈位。皆載祀典。武莊王未詳其姓名。又有歲時掛紙錢之祭於堂子。三﹑九月朔日上躬親致祭。親﹑郡王亦得祭於府中。漢官不與。其禮儀亦不同。堂子在東長安門外玉河橋東。有正殿。殿前有囿。致祭時各施坐褥。上至。入殿中向東坐。王﹑貝勒在丹陛上。貝子﹑公等在丹墀內各坐。上於兩殿神前各行一跪三叩首禮。諸王公俱排立不隨行禮。禮畢。上在丹陛上西旁正坐。公等以上分翼在丹陛下排坐。進祭物。飲祭酒。回宮。若元旦則諸王﹑大臣俱隨行禮。蓋凡郊祀時享大典。上親詣行禮。邸抄可據者悉載。遺失者不敢妄登。間有遣官致祭之條。亦存國家典制。總督河道陳鵬年卒於武陟工所。賜謚恪勤。以一品蔭其長子樹芝。上聞傷悼。降諭。陳鵬年潔己奉公。實心爲國。因黃河衝決。自請前往堵築。寢食俱廢。風雨不辭。積勞成疾。歿於武陟工所。聞其家有八旬繼母。室如懸磬。眞乃鞠躬盡瘁死而後已之臣。可賜司庫銀二千兩。伊母曹氏封一品夫人。陳鵬年給以優謚。以一品蔭其子。陳鵬年字北溟。號滄洲。湖廣湘潭人。父夢大鵬而生子。因名之。以辛未進士授浙江西安令。總河張鵬翮請簡任河工。移山陽。皆廉明著聲。未數月擢海州牧。聖祖閱河。天語褒嘉。進江寧守。駕再南幸。以供億簡略幾蹈危禍。總督阿山藉此中傷之。生童罷考。四民奔訴。詔從寬免。復守蘇州。署藩篆。總督噶禮以江南闈工及承審遲延劾之。士民呼吁亦如江寧。擬斬不允。召赴京。偕二子樹芝﹑樹萱纂修武英殿。屢邀眷顧。負一世淸正名。六十年冬持旨署河督。修築秦家廠決口。三堵三潰。歿於工所。柩過潞河。兩岸萬人同聲哀號以送之。樹芝奏辭恩蔭。請予祖父式谷﹑前祖母羅﹑賀及母石﹑謝封誥。並給之。以樹芝爲朝陽令。樹萱由員外雍正十年官至工部左侍郎。逾年進尙書。上之登極也。準從前署理督撫者皆實授。命下數日而鵬年卒。召川陜總督年羹堯馳驛赴京叩謁梓宮。辛卯。上祈谷於上帝。﹑餅餌﹑粉糕﹑棗栗﹑榛菱﹑茨實﹑白糖﹑蜂蜜﹑梔子﹑花椒﹑茴香。蒔羅﹑﹝苙兄﹞魚﹑醢魚﹑大。各有定數。不用異味。按周禮。士人凡祭祀。共其享牛求牛。享牛祀神之牛。求牛降神之牛。天地之祭俱有兩牲。召誥云用牲於郊牛二是也。禮器云祭天特牲則謂享牛耳。此犢一外。又有烤牛。殆一生一熟歟。考天聰十年定制。祭告天地禮用生太牢是褻也。可熟薦。卽於神位前分享之。百牛以大香燻炙之。

菜﹑y抄載上詣祈谷壇。致祭先農。按先農之祭乃中祀。多遣官行禮。且耕耤時先祀先農。祈谷日未必兩行祭禮。查禮儀亦無其文。俟考正。祀典。天地﹑祈谷﹑太廟﹑社稷爲大祀。日月﹑歷代帝王﹑文廟﹑先農爲中祀。余爲小祀。祈谷在圜邱之大享殿。是日。鴻臚寺官引陪祀王公在午門內金水橋南排立。候駕隨行。不陪祀王以下文武各官在午門外排列跪送。陪祀文武各官。預於壇前欞星門外排列。皆朝服從事。上服黃禮服出宮乘輦。鹵簿大駕全設。不作樂。午門鳴鐘。上至壇西門降輦。太常寺贊引官﹑對引官﹑提鑪官於門外迎接。導上至更衣幄次。更藍祭服盥手畢。入大享東旁門。至殿內拜位前立。鴻臚寺官引王以下公以上由東門隨入。序立階上。陪祀各官由西門入。序立階下。典儀唱樂。舞生就位。執事官各司其事。武樂舞生執干戚引進。贊引官奏就位。上就拜位立。典儀唱燔柴迎帝神。鑪內燔柴。協律郎唱迎神。樂奏中平之章。樂作。贊引官奏升壇。導上詣上帝香案前立。司香官捧香盒跪於右。贊引官奏跪。上跪。奏上香。上舉柱香上鑪內支。三上提香。興。贊引官導上詣配位皇帝位前。以次上香如前儀。贊引官奏復位。上復位立。樂止。贊引官奏跪叩興。傳贊官贊衛官俱跪叩興。上行三跪九叩頭禮。興。王以下各官俱隨行禮。典儀唱奠玉帛。協律郎唱舉奠玉帛。樂奏肅平之章。樂作。贊引官奏升壇。導上詣上帝位前立。捧蒼玉靑帛官跪案左。贊引官奏跪。上跪。奏獻玉帛。上受玉帛拱舉獻正案上。興。贊引官導上詣配位皇帝位前。以次奠帛如前儀。贊引官奏復位。上復位立。樂止。典儀唱進俎。贊引官導上轉立拜位東旁。進俎官率廚後舁牛由中道以次進於上。置配位前。上復位立。陳設畢。協律郎唱舉進俎。樂奏成平之章。樂作。贊引官奏升壇。導上詣上帝位前立。奏跪。上跪。奏進俎。上舉俎供獻畢。興。導上詣配位皇帝位前。各進俎如前儀。贊引官奏復位。上復位立。樂止。典儀唱行初獻禮。協律郎唱舉初獻。樂奏壽平之章。樂作。贊引官奏升壇。導上詣上帝位前立。執爵官捧爵跪案左。贊引官奏跪。上跪。奏獻爵。上受爵捧舉獻案上正中。興。贊引官導上詣配位皇帝前。各獻爵如前儀。贊引官奏復位。上復位立。贊引官奏詣讀祝位。上詣讀祝位立。樂止。讀祝官至祝案前一跪三叩頭。捧祝版立於案左。贊引官奏跪。傳贊官贊羣官俱跪。上跪。王以下各官俱跪。讀祝官亦跪。贊引官贊讀祝。讀祝官讀祝版曰。維某年月日嗣天子臣某祈奏於皇天上帝曰。臣仰承眷命。撫育萬方。念切民生。亟圖康人。玆者候屆上辛。春耕將舉。爰攄誠悃。上迓洪庥。謹率臣僚。以玉帛牲醴粢盛庶品。恭祀上帝。伏祈昭鑑。時若雨暘。俾百谷用成。三農攸賴。奉某祖某宗皇帝配。尙饗。讀畢。興。捧祝版跪。安帛匣上。一跪三叩頭退。樂作。贊引官奏叩興。傳贊官贊羣官俱叩興。上行三叩頭禮興。王以下各官俱隨行禮。其從隨分獻各官於各眾神位前上香獻帛獻爵。俱於上行禮時分行禮。至讀祝時。亦於各眾神位前跪讀畢。三叩頭立。贊引官奏復位。上復位立。分獻官各退至階下立。樂止。武樂舞生叩頭退。文樂舞生執羽鑰進。典儀唱行亞獻禮。協律郎唱舉亞獻。樂奏景平之章。樂作。贊引官奏升壇。導上詣上帝﹑配位皇帝位前。獻爵於案左。如初獻儀。分獻官亦各獻爵如前儀。贊引官奏復位。上復位立。分獻官各退至階下立。樂止。典儀唱行終獻禮。協律郎唱舉終獻。樂奏永平之章。樂作。贊引官奏升壇。導上詣上帝﹑配位皇帝位前。獻爵於案右。如亞獻儀。分獻各官亦各獻爵如前儀。贊引官奏復位。上復位立。分獻官各退至階下立。樂止。文樂舞生叩頭退。太常寺官一員唱賜福胙。光祿寺官二員捧福胙向上帝位前拱舉。贊引官詣福胙位。導上詣福胙位立。捧福胙官二員跪上左。接福胙官二員跪上右。贊引官奏跪。上跪奉飲福酒。上接爵拱舉授接爵官。奏受胙。上受胙拱舉授接胙官。各退。贊引官奏跪叩興。上行一跪三叩頭禮興。贊引官奏復位。上復位立。奏行謝福胙禮。贊引官奏跪叩興。傳贊官贊羣官俱跪叩興。上行三跪九叩頭禮興。王以下各官俱隨行禮。典儀唱徹饌。協律郎唱舉徹饌。樂奏凝平之章。樂作。捧玉官至上帝案前一跪三叩頭。捧玉退。樂止。典儀唱送帝神。協律郎唱舉送神。樂奏淸平之章。樂作。贊引官奏跪叩興。傳贊官贊羣官俱跪叩興。上行三跪九叩頭禮興。王以下各官俱隨行禮。樂止。典儀唱捧祝帛香饌各詣燎所。贊引官導上轉立拜位東旁。捧祝帛官詣各神位前一跪三叩頭。捧起祝帛。捧香饌官跪捧不叩。依次退至燎所。上仍復位立。典儀唱望燎。協律郎唱舉望燎。樂奏太平之章。樂作。贊引官奏詣望燎位。導上詣望燎位立。俟祝帛捧舉。贊引官奏禮畢。樂止。導上由大享東旁門出。王公等隨出。上至更衣幄次更黃衣服升輦。作樂。奏初平之章。回宮。王公等隨後行。各官以次退。不陪祀王以下各官仍於午門外跪迎。午門鳴鐘。諸王公隨入。候上回宮乃退。此祀典之極隆者。南郊同。余視此加敬焉。後所載儀注。每有遺落。皆視此爲準。上凡大典禮。冠用大珍珠東瑤鑲頂。衣服用黃色﹑秋香色﹑藍色五爪三爪龍袍。帶用金鑲玉版嵌東珠。天祭陳設。上帝位前犢一﹑蒼璧一﹑天靑告祀制帛一﹑登一﹑簋二﹑盒二﹑籩十二﹑豆十二﹑蒼玉爵三﹑酒卮一﹑金鑪一﹑金燈四﹑伏牛一。配位皇帝位前奉先制帛各一。金鑪各一﹑金燈各二。供品同上帝。不用玉。大明位前赤色禮神制帛一﹑牛一﹑羊一﹑豕一﹑登百﹑鉶二﹑簠二﹑簋二﹑籩豆各十﹑藍磁酒盞二十﹑藍磁爵三﹑酒卮一﹑鑪一﹑燈四。夜明位前白色禮神制帛一。供品同大明。星辰位前禮神制帛靑色一﹑黃色一﹑赤色一﹑黑色一﹑白色七﹑牛一﹑羊一﹑豕一﹑登一﹑鉶二﹑簠二﹑簋二﹑籩豆各十﹑靑磁酒盞三十﹑靑磁爵三。餘同前。雲雨風雷位前禮神制帛靑色一﹑黃色一﹑黑色一﹑白色一。餘同星辰。共享樂舞生二百三十五名。執事樂舞服藍鑲邊靑羅袍。武樂舞﹑執旌節﹑樂舞服紅緞鎖金花袍。文樂舞樂生﹑焚香樂舞服紅緞補袍。俱系綠紬帶。戴裹金銅頂帽。太廟同。凡祭祀前一日有滌牲禮。前五日有視牲禮。前三日禮臣進齋戒朱牌銅人於幹淸門中東檐下。上與各官俱致齋。查明洪武三年命禮部陶凱鑄銅人髙一尺五寸。手執銅簡曰齋戒三日。大﹑中祀置禦前。使心有所警省。前二日省牲﹑前一日視祝版主帛香迎至神庫宰牲瘞毛血各有儀。祭畢迎神牌送至原位。捧齋戒牌銅人置廚櫃送太常寺亦各有儀。蓋凡祭祀。香用降眞炷香。省方有圓塊香有粗細香﹑沈速香。燭分紅黃。黍蔬等物用粢稷﹑果米﹑麥麵﹑蕎麥﹑菁菜﹑芹菜﹑樂有九奏﹑八奏﹑七奏以立三奏之等。惟祀天用九奏。江西巡撫王企靖﹑湖廣巡撫張連登並罷。以前遼陽牧張懋誠爲福建道監察禦史。懋誠字存庵。吏部尙書鵬翮之子。以丁卯舉人任懷寧令。卓異授遼陽牧。聖祖命大臣子弟效力軍前。與原翰林侍讀趙熊詔同被命。至是還京。趙熊詔字侯亦。江南武進人。戶部尙書申喬之次子。康熙己丑狀元。前年卒於軍。詔復原官。經筵講官文淵閣大學士兼禮部尙書王掞年八十乞休。詔以原官致仕。畱京備顧問。掞字藻如。號顓恭。江南太倉人。康熙庚戌進士。明大學士錫爵之曾孫。父時敏。號煙客。生九子。多貴顯。掞其季也。六十年冬。請立二阿哥允礽仍爲皇太子。旨切責。至是不安於位。上以首先告退。不悅。一切恩典皆不之及。按東宮再廢。儲位虛者十年。掞等𨿽未識天心。而當陛直陳。較勝緘默者。此上之優容而不替也。錫爵在前朝亦以建儲事罷相。良非偶然。封大將軍子弘春爲世子。班列誠親王世子弘晟下。親王嫡子封世子。郡王嫡子封長子。此破格授封也。女授和碩格格亦然。大將軍後𨿽未晉爵。而弘春六年封貝勒。掌鑾儀。繼晉爵郡王。封廉親王﹑履郡王﹑怡親王﹑大將軍女爲和碩格格。婿給額駙秩。封皇侄弘曙爲長子。依貝子品級。班列裕親王世子廣善下。未詳何王之子。或曰皇二兄允礽之子。命巡撫兼理關稅。著爲令。上以往例內務府官點關差。侵挪無厭。歸應撫臣。其正課與余銀一同解部。缺令賠補。於是滸墅﹑揚州﹑龍江﹑蕪湖﹑湖口﹑贛州﹑大平橋﹑福海﹑浙海九關。曁從前已交地方官兼管之天津﹑淮安﹑鳳陽﹑北新﹑南新﹑臨淸﹑荊南﹑江海﹑浙海九關。盡交兼管。余小抽分仍照常差。以山東按察使司齊蘇勒爲河道總督。復謫纂修古今圖書集成總裁陳夢雷於戍所。夢雷號省齋。福建晉江人。庚戌進士。授編修。給假於家。耿精忠之亂波及之。遣戍奉天。康熙戊寅。吏部左侍郎李光地薦於聖祖。召回爲纂修館總裁。命誠親王領其事。上以夢雷系從逆之人。不便畱誠親王處。與家口仍遣發黑龍江船廠。詔逮時徇庇疏縱之刑部尙書陶賴﹑張廷樞﹑福建司郎中汪天與﹑員外郎樊貞﹑主事金錐保﹑不收禁之中書舍人林佶﹑門生舉人金門詔﹑監生汪漢倬等。降調革杖禁錮有差。蓋明末耿仲明等叛明來歸。事已載前不贅。順治四年命將南徵。進仲明爲靖南王。孔有徳爲定南王。尙可喜爲平南王。湖廣平。仲明卒。子繼茂襲。奉詔討海寇鄭成功。卒。子精忠代之。康熙十三年執總督範承謨。據福建叛。十四年九月降。汪天與字蒼孚。江南儀徵人。漢倬其子。字大章。門詔字秩東。江南江都人。與漢倬皆入纂修館。佶字吉人。福建侯官人。康熙壬辰王世琛榜進士。當儲位未定。諸人妄臆誠親王依次當立。欲趨其門。故交結夢雷。王后不加委任。六年削爲郡王。九年廢之。錮於家。門詔以禁錮私隨云督鄂爾泰幕。十年。爾泰大拜。薦之。得值史館。乾隆元年欽賜進士。選庶常。爲人奔競狂妄。鄂亦惡而遠之。散館攺知縣。旋以貪劣敗。刑部尙書陶賴﹑張廷樞並罷。張廷樞字景峯。陜西韓城人。壬戌蔡升云榜進士。由翰林歷升侍講學士。己卯主試江南。得人最盛。尋督學江南。任滿授侍郎。晉尙書。因不合滿尙書齊世武。罷。世武被誅。召補原官。己丑總裁會闈。與李光地釐正文體。歸於淸眞。子縉。官中允。自是亦削籍。六年秋。上聞其居家以謀利爲事。罔念國恩。詔籍其家。齊世武。滿洲人。以甘肅布政升陜西巡撫。任都統。內拜尙書。聖祖嘗言文臣只有張鵬翮。武臣只有齊世武。謂可托以後事。迨東宮得罪。以鐵釘釘其五體於壁而死。拜太子太保吏部尙書張鵬翮爲文華殿大學士兼吏部尙書。衣都額眞宗室伊爾登爲國子監祭酒。﹪以三等侍衣都額眞一作衣度額眞。掌啟閉殿門宿衛之職也。江南道監察禦史張應詔因病乞休。不允。賜人參房屋帑金。旌其淸廉。進鴻臚寺少卿。成例。科道官每年二月﹑八月內升外轉各一員。內升以太常寺﹑四驛館﹑鴻臚寺﹑太僕寺各少卿及府丞等官。外轉以掌印給事中以副使用。給事中﹑監察禦史以參議用。吏部郎中轉副使。員外轉參議。主事轉僉事。亦一員。內升用。兩淮鹽商已完加根銀十三萬兩準抵積欠。余盡豁免。時積欠一百三十五萬兩有奇。分三年帶徵。並裁督撫每年規八萬二千餘兩。以抵補從前尾欠。後圖蘭請侵蝕之商人程庭等皆援赦免罪。以雍正寶座銘考試翰林諸官。編修成文用興利除獘語。上諭。皇考聖旨有何獘。朕何以除之。伊有條奏。八旗十五歲以上俱令讀書。則一應護軍挑取何人。伊教習二十阿哥。爲人甚狂妄。遭革職。仍令悛攺前非。成文字絅齋。滿洲正白旗人。康熙乙未徐陶璋榜進士。有文名。命總理事務王大臣甄別漢禦史﹑郎中等官。黜陟有差。命通政司右參議李鳳翥﹑原順天府尹連肖先賑濟直隸﹑河南﹑山東被水災黎。申明公侯及八旗軍民婚嫁喪葬之制。以崇節儉。春二月辛亥朔。甲寅。傳皇太后懿旨。以嫡妃那拉氏爲皇后。傳皇太后詔曰。風化之基必資內助。人倫之本首正坤儀。此天地之定位。帝王之常經也。嫡妃那拉氏。懿範性成。徽音夙著。孝敬盡乎承歡。惠慈彰於逮下。宜承鶴極。顯號中宮。應立爲皇后。以宣帝教。頒此。朕祇遵慈訓。立嫡妃爲皇后。應行典禮。禮部詳察具奏。乙卯。深州民趙一奎妻康氏一產三男。廣西道監察禦史陳時夏請於滇省鼓鑄制錢。疏言。滇省銅價每百觔約銀十兩。到京師款價六兩五錢。較之浙江解銅每百觔價銀十七兩五錢。可以節省一兩。與其運未鑄之銅。不若解已成之錢。解銅之款價可以作解錢之款價。請發寶泉樣錢就銅鼓鑄。蓋後設省城﹑臨安﹑大理﹑沾益四局。按寶泉局錢。一面漢文年號通寶。二面滿文寶泉二字。如鑄於雲南。其漫則曰寶云。一滿一漢。字仿順治。康熙錢有東﹑河﹑昌﹑薊﹑寧﹑臨﹑宣﹑蘇﹑江﹑福﹑陜﹑原﹑同﹑廣﹑南﹑云﹑桂﹑浙等漢字。雍正年後皆用滿字。蓋漢文由右而左。滿文當由左而右。滿文左居上也。印章亦然。以內閣學士宗室佛格﹑兵部左侍郎勵廷儀爲刑部尙書。廷儀官司寇者十年。壬子。以經筵講官太子少傅吏部尙書。仍兼刑部尙書。卒。上賜祭卹。贈謚備至。在任之久。九卿一人而已。子宗萬。十二年官至侍郎。安奉先朝惠妃金棺於陵寢琉璃門內寶城。上諭禮部。昔日皇考特建妃衙門於陵寢之琉璃門內寶城。將妃母等安放。只有敏妃母。皇考曾下旨暫安於寶城。今遵皇考原旨。凡皇貴妃但舁往安放。應行之禮。爾部議奏。惠妃﹑良妃等衙門在蓮化諸皇后陵旁。惠妃之薨時日未詳。康熙二十年以嬪進位貴妃者四人。惠妃﹑宜妃﹑今皇太后徳妃﹑榮妃。自孝懿皇后崩。遂不立後。宜妃生皇五子﹑九子。眷顧最深。乾隆元年今上降諭。朕自幼齡蒙皇祖撫育宮中。命太妃﹑皇貴妃提攜看視。朕心感不忘。意欲兩太妃千秋後另建園寢。可於景陵哨後擇地營造。規制稍卑。抑以昭敬禮。欽此。則或雍正中所加封之太妃也。俟考。戊午。上祀太社﹑太稷。社稷之祀。以每年春秋仲月上戊日子時行禮。異壇同壝。在午門之右。其制一成。【重也。】社主用石埋土中。稷無主。用木爲神牌二。藏於神庫。祭則迎設於壇上。皆北向。祭時於壇上鋪五色。上每位前陳設方珪一。禮神物制帛一。牛一。豕一。登一。鉶二。簠二。簋二。籩豆各十二。玉爵一。白磁爵三。酒卮一。配位餘同。共享樂舞生二百二十七名。服色同天。皆用羅。禮儀同日月。祝文云。維年月日皇帝某敢昭告於社稷之神曰。惟太社﹑太稷。發生嘉谷。粒我烝民。萬世永賴。玆當神【春秋。】謹以玉帛牲醴庶品【致祭報謝。】配以後土勾龍氏﹑后稷氏。尙饗。按明洪武元年。社稷壇設於城西。左社右稷。各方二丈五尺。髙三尺四寸。陛三級。十年。攺建於午門右。我朝因之。壇北享殿五間。以備風雨行禮。吏部左侍郎李旭升以老病乞休。詔加尙書致仕。旭升號晴崖。山西蔚州人。康熙壬戌進士。授中書。歷升吏部右侍郎。將十年。轉左又將十年。子周望。時已官戶部左侍郎。父子九列。一時之盛。旭升因疾乞休。上允於山陵事竣歸裏。命皇十弟允﹝礻我﹞送活佛澤卜尊丹巴胡土克圖靈龕歸西藏。烏斯藏。自元時有達賴拉馬之稱。如中國號活佛。達賴拉馬轉世至六傳。其教遂衰。番藏自此多事。後藏班禪胡禿克兔爲住持。次達賴拉馬一等。番人尊奉爲再來人。與達賴拉馬連相轉世。稱爲師弟。中國及番王皆爲其越大護法。此胡土克圖卽胡禿克兔。與前上諭東京之胡圖克東皆同一稱號。而譯字相近也。按胡土克圖。達賴喇嘛下之諦目。如中國稱大弟子者。喇嘛﹑拉馬同。靈龕或所禦之車。俟考。澤旺阿拉蒲垣來歸。賜使臣筵宴紵幣有差。川陜總督年羹堯差官赴澤旺阿拉蒲坦。示以威福。諭令投誠。帶伊所差親臺吉五人進表闕下。遂各罷兵。太子太傅文華殿大學士張鵬翮陳情葬父。兼以老辭。溫旨慰畱。允俟山陵事竣予假歸裏。鵬翮前奉命審事揚州。因父喪。乞終制。聖祖以滿尙書富寧安出徵。無人掌理部務。疏三上不報。並敕通政不得再爲轉奏。今以隆科多在部爲請。時年七十五矣。八月。給假歸。兵部請武生並開恩科。於元年六月鄕試。十一月會試。十二月殿試。其癸卯﹑甲辰正科攺期於二年四月﹑十月﹑十一月補行。昔唐武后長安二年始置武舉。宋仁宗時始親試武舉。孝宗乾道三年廷試始賜榜首武舉及第。余並賜武舉出身。其進士之科。疑復於萬曆中。前嘉靖十三年並裁武科鄕試也。若殿試分三甲則始於天啟三年。由兵科給事中甄淑請行之。一甲三名授都司僉用。三甲三十名授守備鎭撫挑選侍衛。此本朝之制。

明武生自州縣起送鄕闈。布政匯送巡撫。中式者下科仍準鄕試。三科中式武舉得爲守禦所千總。兩科﹑一科武舉選衛千總。康熙初武生附入儒學。武舉亦罷二科。其已爲守禦所及衛千總者不準會試。按武舉之設三科。以時無進士科也。後遂仍而不攺。今人不曉三科之說。故並及之。復左副都禦史李紱職。紱字巨來。江西臨川人。因辛丑總裁會闈。爲人揭榜革職。發永定河工效力。上念其居官淸勤。且召見時痛責己過。復起用。賜銀千兩。當紱主試時。尙書張鵬翮﹑田從典﹑侍郎張伯行同被命。皆以衡文之任委紱。紱遂搜羅名下士。如會元宜興儲大文與弟雄文﹑郁文。亞元金溪馮詠與弟謙。皆一榜同登。聖祖震怒。特賜落第舉人畱保王蘭生進士。禦制詩有黃霧露沙四塞天。今朝出榜實堪憐。及得志�����。只恐讀書嘆九泉之句。而紱得罪。紱遭遇奇特。戊子編修吳廷楨主江右試。排望及紱。預拈闈題付之。遂以五經掄元聯捷成進士。選館未久。特旨升侍讀學士。相傳辛未編修戴紱在館閣有薦之者。命下乃李紱。及紱庚子主浙江試。亦托筆客授關節於鄞縣董正國。以匆遽不暇通一言。遂爲同寓邵基所得。是科掄元會試又出其門。後官至侍郎。正國潦倒牖下而終。蓋永定河本名桑幹。又曰渾河。在石景山東南。通口外。蘆溝則其下梢也。康熙二十七年。直隸巡撫於成龍請開浚築堤。賜今名。敕封河神。建廟蘆溝橋。蘆一作瀘。見聖祖禦制集。浙閩總督滿保奏。朱一貴亂。臺灣義民李直三等曾帶領鄕勇協助官兵殺賊。詔賞其功。禦制思親詩。詩曰。慕思君父淚千行。四十餘年顧復長。髙厚恩深悲罔極。瞻依情切托靡方。天顏咫尺忽成隔。廷訓趨承難再望。提命諄諄猶在耳。��肅肅總�揚。銜哀頻向梓宮奠。舉首惟懸白日涼。展轉心增風木恨。劬勞思痛蓼莪章。仙橋已過層霄上。夜夢何親禦座旁。海水可枯石可化。終天仰戀誰能忘。命大學士會同翰林掌院詹事正詹甄別屬員。黜陟有差。左贊善汪應銓以科場多事。編修王時鴻﹑傅玉露以不安靜。編修張應造﹑檢討潘經以無行止。編修葉長楊以不安分。各斥罷。汪應銓字杜林。江南常熟人。康熙戊戌狀元。玉露字開林。浙江會稽人。康熙乙未探花。攺捐納教諭﹑訓導以縣丞﹑主簿用。上以捐納之人。大率年少不通文理。不可以作士子師。照依品級以縣佐貳用。現任滿五年者離任。從舊制。進士爲教授。舉人爲學正﹑教諭。恩拔副貢爲復設教諭。歲貢爲訓導。國初府州大縣裁訓導。小縣裁教諭。康熙四年。復設故教諭﹑訓導。銓選官分正復。又康熙中有俊秀監生捐納教職之例。三十年。準江南學政贊善許汝霖請。凡捐學正﹑教諭攺縣丞。訓導攺主簿。自後惟生員始得加捐。而教授必由科目。按明初制。每學四齋。齋各訓導一人。後省爲州三人。縣二人。再省爲一人。府學亦如之。設會考府。以總理事務廉親王﹑怡親王﹑大學士馬齊﹑吏部尙書隆科多主之。專司各省事件。及一切奏銷錢糧。設左右二司郎中﹑員外﹑主事等官。時以諒陰故創立。傳皇太后懿旨。封側福晉年氏爲貴妃。李氏爲妃。格格鈕氏爲妃。宋氏﹑耿氏爲嬪。先朝總管太監梁九公自縊於景山。九公幼侍聖祖。與魏珠俱加信用。朝臣多相交結。後以犯法。年老寬恩。拘系景山。畏罪自盡。上念其勤勞。特加軫卹。給銀髮喪。己巳。上率諸王大臣恭奉冊寶。上聖祖仁皇帝尊謚於梓宮前。詔告天下。推恩有差。禮部議奏。前三日致齋。前一日遣官各一員告祭天地﹑太廟﹑社稷﹑奉先殿。禮部﹑太常寺官於梓宮前設冊案於香案左。設寶案於香案右。再設一案於東。鴻臚寺官於太和門外正中並設二案於階上。冊案在左。寶案在右。鑾儀衛官設彩亭二座次太和門階下。冊亭在前。寶亭在後。禮部堂官二員預捧絹冊寶連匣奉安於各彩亭內。行一跪三叩頭禮退。執事大臣二員自內院捧香冊香寶連匣奉安於各案上。行一跪三叩頭禮退。禮部堂官奏請皇帝更服禦太和門。於冊寶案前立。贊引官奏就位。皇帝行一跪三叩頭禮。王以下大臣官員俱隨行禮畢。贊引官奏跪。皇帝跪。眾隨跪。典儀官奏進冊。詣冊案前。將香冊匣恭捧跪獻。皇帝閱冊。典儀奏進寶。詣寶案前。將香寶匣恭捧跪獻。皇帝閱寶。供獻畢。皇帝興。東立西向。大學士二員詣冊寶案前。各行一跪三叩頭禮興。恭捧冊寶由正中升。下奉安於各彩亭內。行一跪三叩頭禮退。校尉興。彩亭前列禦仗二對引行。皇帝升輿還宮。自親王以下入八分公以上先於協和門外兩旁照翼排立。俟冊寶彩亭至。俱跪。候過隨行。民公侯伯以下滿漢文武大臣及四品以上官員。預於景山東門外照翼排立。俟冊寶彩亭至。俱跪。候過。在後隨行。冊寶彩亭由景山東門入。至壽皇殿大門外。禦仗彩亭至。禮部堂官二員詣彩亭前。行一跪三叩頭禮。將絹冊絹寶連匣自彩亭內捧出。先入壽皇殿。奉安於各案上。行一跪三叩頭禮退。大學士二員詣彩亭前。行一跪三叩頭禮。恭捧香冊香寶連匣禮部堂官二員前引。捧冊在前。捧寶在後。由中門中路入壽皇殿。奉安各案上。行一跪三叩頭禮退。梓宮前點香燭。供果品十二色。諸王大臣官員俱穿素服行禮。

﹟是日。將大行皇帝鹵簿儀仗全設。禮部堂官二員於殿中左扇內奉安冊寶於東邊案上。行一跪三叩頭禮。出立於檐下之東。恭請皇帝拜褥鋪於行禮處。已交午時。禮部堂官奏請皇帝升輿。至壽皇殿大門外東墻角邊降輿。贊引官﹑對引官迎導皇帝從大門東門入。進殿東扇內。至中向上立。鴻臚寺官引和碩親王以下入八分公以上由大門東西門按翼進至階下立。民公侯伯以下滿漢文武四品官員以上在大門外按翼排立。贊引官奏就位。皇帝就拜位立。奏上香。皇帝舉香上鑪內。奏跪叩興。皇帝行三跪九叩頭禮興。﹟隨行禮畢。贊引官奏跪。皇帝跪。眾隨跪。典儀奏進寶。大學士詣寶案前。將香寶盤恭捧由左邊跪獻。皇帝受寶獻畢。將寶授於右邊禮部堂官跪接。興。恭捧寶陳於寶案上。行一跪三叩頭禮退。典儀奏宣冊。宣冊官詣冊案前跪。將絹冊連匣捧出宣畢。恭捧冊陳於冊案上。行一跪三叩頭禮退。各興。典儀官奏跪。皇帝跪。讀祝官先跪。眾皆跪。讀祝官讀祝文畢。捧祝文進跪奉安於盛帛匣內。行一跪三叩頭禮退。贊引官奏叩興。皇帝行三叩頭禮興。﹟隨隨行禮畢興。典儀官奏行初獻禮。獻爵侍衛獻酒於供案之中。典儀官奏行亞獻禮。侍衛照初獻禮獻酒於供案之左。典儀官奏行終獻禮。侍衛照亞獻禮獻酒於供案之右退。贊引官奏跪叩興。皇帝行三跪九叩頭禮興。按翼從東西兩門出各散。次日頒詔布告天下。按儀注內多有錯落遺漏。俟考。﹟隨行禮畢。興。典儀官贊恭送祝帛冊寶詣燎位。捧絹冊絹寶官﹑捧祝帛官各詣供案前。行一跪三叩頭禮。將絹冊絹寶捧起盛正中左扇進送燎位。時贊引官導皇帝避於東邊。鴻臚寺官引諸王大臣官員避於西邊。俟祝帛冊寶過。仍復位立。焚冊寶祝帛半。典儀官奏禮畢。贊引官﹑對引官同導皇帝從原進門出至階下輿處。皇帝升輿還宮。是月丙辰有聖祖仁皇帝神牌入廟之詔。未詳所入何廟。查禮部祀主於廟之文。成禮於幹淸宮。俟山陵安奉後。此主入奉先殿歟。考世祖崩時。曾有壽皇殿迎主入幹淸宮。因詔遺不敢妄登。庚午。上率諸王大臣恭奉冊寶。上仁壽皇太后尊號於太后宮前。詔告天下。恩赦有差。諭五城禦史資送山東﹑河南饑民回籍。資送之制。每遇春時。日給口糧。載以舟航。達之原籍。後各省每遇災黎就食及春。必敕大吏治其事。署直隸巡撫趙之垣罷。以守道利瓦伊鈞爲巡撫。西安守桑成鼎爲守道。之垣官戶部郎中。聖祖令代理直撫。以淸伊叔宏燮未完事件。至是奏助旱餉三十萬兩。圖實授。上以勒索屬官所致。令補宏燮虧空。回籍仍敕總督年羹堯嚴束之。而羹堯所薦之利瓦伊鈞﹑桑成鼎﹑川東道胡期恆﹑臨洮守王景灝﹑成都守劉世奇同日推撫布官。攺古北口總兵爲提督。馬蘭峪副將爲總兵。上以陵寢重地。資其彈壓。馬蘭峪在遵化。加川陜﹑江南總督兵部尙書銜。著爲令。上以川督統理三處巡撫。控制番羌。江督統理三處巡撫。地連江海。地闊兵多。加以重銜。便於經理。春三月庚戌朔。傳皇太后懿旨。封皇弟允祹母爲貴妃。允﹝礻我﹞母嬪晉爲妃。余封嬪﹑貴人有差。令督撫幕賓果效力盡心。奏明授職。上諭。今之幕賓卽古之參謀記室。凡節度﹑觀察皆徵辟幕僚。功績果著卽拜表薦引。其仿古行之。乾隆元年。兵部右侍郎吳應宗請督撫設七品幕職二員。兩司設八品記室二員。府州縣設九品掾司一員。以仰體此意行之。廣東道監察禦史向日貞請復刊鄕會錄呈進。康熙乙未科攺爲紅本進呈。只殿試文武登科錄內載禦制策題仍刊刻。日貞請自今科爲始。鄕會錄照舊刊刻。以昭聖治。從之。

試錄明制也。主司作前後序文。內載場中執事官職﹑考官﹑舉子姓名﹑鄕貫﹑三場全題。每題主司揀取士子文作爲程文載入。自萬歷代不禁主司刻程。只錄舉子文各一首進呈。會試同。戊戌。仁壽皇太后萬壽聖節。百官表賀。禮部奏。是日太后禦宮座。皇上率和碩親王以下入八分公以上內大臣﹑侍衛﹑大學士行禮。所有宮門外齊集未入八分公及民公侯伯以下有頂帶官員以上隨班行禮。皇后率貴妃﹑妃﹑嬪﹑公主﹑王妃﹑格格﹑大臣妻行禮畢。將諸王所進桌張羊只大設筵宴。奉懿旨停止一次。國制。皇太后聖誕。請太廟後殿四位皇帝神主於奉先殿祫祭。前期一日遣官告祭。後殿神主追王四祖也。奉先殿在禁內。所祀太祖以下帝後咸在。大臣妻皆滿洲命婦。漢人不與。凡朝賀同。按奉先殿建於明洪武三年。在幹淸宮左。以奉神禦。每日焚香。朔望薦新。節序及生辰祀用常饌。行家人禮。今每月薦新。會典載正月鴨蛋。二月云口菜﹑茼蒿菜。水蘿卜。三月黃瓜。四月雞﹑茄子﹑葴菜。五月鵝。六月西瓜。七月雉。八月野雞。九月鴻雁。十一月銀魚。十二月活兔。十月未詳。又按後殿神主疑卽奉先殿之後殿。未便自太廟迎主入宮也。俟敬考。敕前安藏功。封太保川陜總督兵部尙書年羹堯爲三等公。是月。進隆科多﹑馬齊﹑年羹堯太保階。登極恩也。部議。康熙十三年。以撫遠大將軍圖海剿平察哈爾布爾尼。又克定平涼。詔封爲三等公。宜將年羹堯照此例封爵。按康熙十二年。遼東元裔部落希爾根叛。以多羅信郡王爲撫遠大將軍。大學士圖海爲副將軍。討平察哈兒。獻俘闕下。十五年以圖海爲大將軍。平定慶陽﹑固原等地。部議封海爲二等侯。有旨封三等公。將軍張勇進爵靖逆侯。提督王進寶進奮威將軍。總兵孫思克進涼州提督。察哈兒其部落名。希爾根忒其酋長。平涼﹑固原等地乃所竊踞。且蔓延至四川保寧諸處。附遣將郊勞之儀。康熙十三年正月。上命信郡王爲大將軍。是日。鹵簿大駕全設。出徵王及各官俱徵服齊集午門外。王以下文武各官俱蟒服於常朝處齊集。內閣大臣設頒給符印於太和殿外末旁黃案上。鴻臚寺官引王﹑貝勒﹑貝子﹑公等至太和殿丹陛上排立。文武各官在丹墀內分翼排立。次引出徵王至丹陛上。出徵各官至丹墀內儀仗末排立。禮部堂官奏請上禦太和殿。作樂。升座樂止。鑾儀衛官贊鳴鞭。階下三鳴鞭。鴻臚寺官贊跪。出徵王及各官皆跪。大學士捧所設黃案上符印授王。王跪受。轉授出徵內閣官。鳴贊官贊行三跪九叩頭禮畢。鴻臚寺官以次引王﹑貝勒﹑貝子﹑公等進太和殿內。都統以下誇蘭大以上在丹陛上。參領等官在八旗班首分翼序立。賜茶畢。上禦中和殿。鹵簿大駕向堂子排設。出徵王及諸王﹑貝勒等在金水橋。文武各官在午門外常朝齊集處。貝子﹑公﹑鎭國將軍﹑都統﹑尙書等官及輔國將軍﹑前鋒統領﹑護軍統領﹑副都統在東長安門外。俱分翼排立。禮部堂官奏請上詣堂子行禮。王以下各官候駕至跪送。出徵王及諸王﹑貝勒﹑都統﹑尙書等官﹑出徵副都統以上各官俱隨駕詣堂子上香畢。禮部堂官導上至拜位立。王﹑貝勒等及大臣﹑侍衛俱依次排立。鳴贊官奏跪叩興。上行三跪九叩頭禮。王等皆隨行禮畢。次吹螺於兵部。排設纛前行三跪九叩頭禮【不贊。】畢。駕出作樂。進東長安門。至天安門外橋前。鹵簿大駕向官排立。樂暫止。上出西長安門送行。出徵王以下副都統以上俱佩弓矢上馬隨行。候上駐馬時。出徵王趨馬前過。上駐馬視出徵王起行畢。還宮。作樂。午門外齊集各官候駕至跪迎。駕過皆還。其出徵王及各官行至列兵處。禮部設帳幄。光祿寺備茶。內大臣﹑禮兵二部堂官送茶。飲畢。鴻臚寺官前導望闕行禮畢起行。

其後遣將如前儀制。多不詣堂子行禮。不親送。大將軍出午門。遣內大臣出西長安門往送。其送茶禮儀同。

二十一年貝子大將軍等平吳世璠凱旋。上幸蘆溝橋往迎。是日鹵簿大駕全設。王等常服於常朝處齊集。都統﹑滿大學士﹑尙書﹑精奇尼哈番。副都統﹑侍郎﹑阿思哈尼哈番等官以上常服於西長安門齊集。文武各官於午門外齊集。禮部堂官奏請上出宮。作樂。王以下文武各官俱於各處齊集。跪候駕過。王以下侍郎﹑阿思哈尼哈番以上俱隨駕行。上由西長安門出宣武門。漢大學士﹑尙書﹑侍郎等官預赴行宮具蟒服候駕至跪迎。上至蘆溝橋行宮駐蹕。司禮監設黃幄禦座。禮部設靑幄。工部立下馬紅旗。兵部設八旗護軍纛及號螺。次日黎明。禮部堂官奏請上升輿。王等及大臣﹑侍衛俱齊集行宮前。蟒服隨行。駕至紅旗處吹螺。鴻臚寺官引凱旋大將軍各官於紅旗內跪。漢大學士﹑尙書﹑侍郎等官於紅旗外跪。候駕過。上降輿。禮部堂官導上詣纛前立。鴻臚寺官贊排班。班齊。禮部堂官跪奏排班畢。上率王以下各官﹑凱旋大將軍以下各官拜天。行三跪九叩頭禮【不贊。】畢。上禦黃幄升座。停吹螺。鴻臚寺官引王等各官於各翼靑幄下排立。引凱旋大將軍及各官排班。鳴贊官贊行三跪九叩頭禮畢。賜茶。各行一跪一叩頭禮。大將軍及各官於各翼班首坐。其有功兵丁在各官班後坐。賜茶畢。謝恩。禮部堂官奏禮畢。上出黃幄升輿。吹螺。駕過螺止。上還宮樂作。午門外齊集各官跪候駕過。樂止。眾皆退。此大禮不常行。因特志之。復宗室普照輔國公爵。追封先師孔子五世祖木金父爲肇聖王。髙祖祈父爲裕聖王。曾祖防叔爲詒聖王。祖伯夏爲昌聖王。考叔梁紇爲啟聖王。啟聖祠攺爲崇聖祠。上諭。五倫爲百行之本。惟天地君親師。人人所至重者。而天地君親之義。又賴教以發明。自古師道無過孔子。皇考崇儒重道。邁絕千古。凡所以推崇孔子者。典儀靡有不備。朕蒙皇考教育之恩。自幼讀書。以心景仰。更加推崇。固無可增加。是以禮部追封孔子之上五代。今部議追封公爵。宋眞宗加封啟聖公爲齊國公。元尋加封爲啟聖王。至明嘉靖時。以王位猶屬臣職。攺崇至聖先師孔子。父爲啟聖公。朕以王公皆尊爵。而王號攸隆。以上五代可封王爵。

初。微子封於宋。子卒。傳弟思行號微仲。仲生宋公穆。穆生丁公申。申生徳公井及襄公照。照生弗父何。遜國於弟厲公何。世爲宋卿。何生宋父周。周生世父勝。勝生正考父。考父生孔父嘉。五世親盡。別爲公族。始以孔爲氏。一曰。孔父者生時所賜姓也。嘉生木。木生睪夷。金父﹑祈父皆字也。睪一作臯。至防叔則避華氏之亂而奔魯。先師孔子周敬王四十二年魯哀公誄爲尼父。漢平帝元始元年謚褒成宣尼公。和帝永元四年封褒尊侯。後魏孝文帝太和十六年攺謚文聖尼父。後周靜帝大象二年封鄒國公。隋文帝贈先師尼父。唐太宗貞觀二年升爲先聖。十一年尊爲宣父。髙宗顯慶二年復尊爲先聖。幹封元年贈太師。武後天授元年封隆道公。玄宗開元二十七年謚文宣王。南向坐。前用古禮坐向東也。宋眞宗大中祥符元年謚元聖文宣王。五年攺至聖文宣王。元成宗大徳十一年加大成至聖文宣王。明世宗嘉靖九年攺稱至聖先師。易以木主。立啟聖公祠。本朝世祖順治二年定聖號爲大成至聖文宣先師。十四年攺從嘉靖時舊稱。

明嘉靖時大學士張璁之議謚號也。引邱浚之言曰。宣之爲謚。不過聖善周聞。不足爲聖人輕重。自古謚號未聞有諭言者。大成之言出於孟子。於聖徳無謂。敢請並去大成文宣字。聖像設於唐開元八年。宋崇寧四年用冕十二旒服九章。大觀四年執鎭圭。明洪武十四年建太學祀以神主。而天下未及攺正。自嘉靖以木主代像。天下皆攺易。惟揚州府縣兩庠藏像於復壁中。康熙初重修。因出而更新之。及乾隆二年復修佑聖廟。聖像及四配十二哲遺容塑繪。爲附志其原起。按曲阜聖廟。其塑像本未毀。及後大成殿災。其另塑與否俟考。丙午。上舁送聖祖仁皇帝梓宮赴景陵奉安享殿。梓宮啟行時。諭沿途官員止迎接梓宮。俟回鑾時再接駕請安。又諭禮臣。明季帝王皆不親送梓宮。故令親王捧神主回京。朕旣親往。若不躬捧神主而歸。於心何安。俟山陵事竣。禮成。親捧主回京。途中下站奉迎之處一眾詳議具奏。景陵﹑孝陵﹑昭西陵﹑孝東陵皆在遵化昌瑞山。孝陵爲世祖陵。昭西陵爲孝莊文皇后陵。孝東陵爲孝惠章皇后陵。至福陵爲太祖陵。在奉天城東二十里天柱山。昭陵爲太宗陵。在奉天城西北十里隆業山。二山順治八年封附享北郊。永陵追王四祖陵。在興京開運山。亦附享北郊。享殿名啟運。�皆曰隆恩。夏四月庚戌朔。壬子。上祭聖祖於享殿。奉太后車駕回鑾。命貝子允禵畱駐湯山。梓宮奉安後。上欲畱數日。羣臣奏。現奉太后車駕在此。必日增悲痛。遂次日祭畢回鑾。乾隆二年三月今上亦欲畱泰陵數日。莊親王等引前事。且言。禮曰旣莫反而卒哭。又曰旣反哭。主人與有司視虞牲。有司以幾筵設奠於墓左。反日中而虞。安奉旣畢。原無復居住之文。前代帝王親送梓宮者少。亦無成憲可稽。從之。癸丑。上淨發。國制。八旗服喪以不薙發爲盡禮。卽莫外薙。凡官於外而歿。或畱滯不能還。還京則家人有畱髮致挽髻者。

外省八旗駐防之兵丁身故。每用火化骨殖。及其妻子攜解回京。歸其故旗。妻或另配。俗謂之寡婦兵。家人亦不薙發以待葬。蓋八旗皆隸京師。外省特遣駐於一時。無子孫永畱之例。並禁在駐防處置墳塋田產也。漢軍同。乙卯。上進大內。羣臣請禦門聽政。以梓宮未奉安地宮。不允。免各省錢糧解部隨平羨銀。總理戶部三庫事務怡親王允祥奏。各省解到地丁鹽課關稅錢糧。自康熙五十七年至雍正元年三月。共收隨平銀三十七萬六千七百餘兩。未解銀二萬四千七百餘兩。乞將前解隨平銀並飯食銀俱作正項開銷。嗣後停止解進。上嘉納之。逮貝子允禵家人雅圖﹑護衛孫泰﹑蘇伯﹑常明永遠枷示。上送梓宮時。傳問貝子家人。向日貝子在軍。聞有喫酒行凶之事。回奏並無。上怒。拿送刑部。永遠枷號。伊等之子年十六歲以上者皆枷。

又天津監生徐蘭在貝子府教阿哥書。亦以其人不端。逐還原籍。交地方官收管。除山﹑陜樂籍。浙江道監察禦史年熙條奏。山陜樂戶沈淪醜穢。無由自新。王大臣議。壓良爲賤。前朝獘政﹑我國家化民成俗。以禮義廉恥爲先。似此有傷風化之事。亟宜革除。使數百年相沿陋習一旦廓淸。並通行各省一體遵依。從之。年熙字用晦。羹堯之長子。以辛卯舉人捐授副使。上登極。擢禦史。後不詳所終。一云攺名徳柱。先卒。免江南江蘇等府積欠康熙十八年至五十年【一作五十四年】地丁銀七百二十九萬六千兩有奇。米豆四十三萬七千二百餘石。蘆課十九萬二千七百餘兩。大學士王頊齡等表謝。上以戶部所奏江南積欠三疏𨿽非恩詔應免之項。但恐累窮民。盡行蠲除。按米豆蘆課皆不在免例。此曠典也。追封皇太后曾祖額爾根﹑祖一等阿思哈尼哈番兼佐領額參﹑父護軍參領魏武俱爲一等公。妻一品公夫人。以武子白啟襲。禮臣奏額爾根爲本朝舊族。太祖時撫育禁庭。視同子姓。額參歷事三朝。軍功茂著。魏武天挺秀傑。篤生聖母。宜加峻秩。以協美章。

白啟後爲散秩大臣。稱舅舅。駐景陵。賜王公怡親王允祥﹑隆科多﹑馬齊﹑年羹堯禦書額。怡親王額曰藩式宗英。隆曰世篤忠貞。馬曰朝之雋老。年曰靑天白日。上朱批安置貝子允禟諭旨。封付年羹堯回任。和碩莊親王博果鐸薨。以子宏裕襲。詔給牛犢羊酒二次。致祭二次。給造墳田衙門銀五千兩。按皇弟允祿亦爲莊親王。未詳封號從同之故。俟考。禮臣進躬迎神主禮儀。議得聖祖仁皇帝梓宮奉安地宮禮畢。設黃幔於享殿前丹陛之上。享殿內設宅奉神主。寶座前設供案。又前設香案。俱南向。設皇帝神位於香案之內。北向。設點主案於香案之東。西向。上安主櫝。至吉時。皇上素服。太常寺堂官導引由隆恩門東門入。�正面東階入東扇。至中間北向正面立。內務府官一員啟櫝捧主出安奉案上。滿漢大學士各一員詣點主案前。行一跪三叩頭禮興。西向點主退。內務府官恭捧神主跪安寶座。行一跪三叩頭禮退。太常寺官引皇上就拜位。行讀文致祭禮如時享儀。諸王以下文官五品以上﹑武官四品以上俱素服隨班行禮焚祝帛畢。太常寺官一員向上跪。奏請聖祖仁皇帝神主升輿。請太廟升祔。太常寺官引皇上詣寶座前。行一跪三叩頭禮。恭捧神主升輿。太常寺堂官﹑大學士導引由中扇以至丹陛上。奉神主安置黃輿內。行一跪三叩頭禮興。退避東次。校尉舁輿行。前張黃蓋。列禦仗二對。侍衛前導。由隆恩門中門出。皇上隨行。至隆恩門外奉輿隨行。途次按程置黃幄。供奉神主。仍朝夕奠。照欽天監選擇九月初四日升祔吉期。按日分爲三站。九站。第四日還京。前三日致齋。遣官以升祔日期致告天地﹑太廟﹑社稷。前期一日。皇上先還京恭候。奉迎神主。是日黎明。隨從諸王﹑貝勒﹑大臣官員俱朝服。隨神主入朝陽門。在京滿漢文武大臣官員俱朝服於大淸門外齊集。跪候神主過隨行。皇上率諸王﹑貝勒﹑貝子﹑公等於端門外朝服恭迎神主入太廟行升祔禮。其點主及升祔儀。屆期詳察會典具奏。按題主於神字下空點處用石靑塡題。而地宮石牀上亦有神位。所題者太廟之主﹑奉先之主。世祖之喪。升化之時卽題主。恭奉幹淸宮擇日升祔太廟奉先殿。今似止以太廟之主言。侯者王��故字塡以靑。奉天府丞唐執玉請增滿洲﹑蒙古﹑漢軍入學額數。奉天學政攺屬府丞兼理之。滿洲﹑蒙古原額六名。增四名。漢軍原額三名。增二名。

二年八月再廣奉天府學民籍原額七名。增五名。滿洲﹑蒙古增一名。漢軍增二名。錦州府學原額四名。增二名。

執玉之請。以準上三旗包衣佐領子弟皆得考試進取。則額少人多也。未詳包衣子弟從前皆不與制科。抑在奉天有不同歟。順天入學額。滿洲六十名。漢軍二十名。令監關差筆帖式停其差遣。應得分銀交內務府廣儲司庫。往例。旗員外任督撫﹑織造﹑關鹽等差。皆有筆帖式從行。以通曉漢文。而實則幕客專之。誠冗員也。謫湖廣糧儲參議程鐮效力軍前。鐮與樂謙前爲禦史。亦列名保廢東宮復立。故謙亦甫命督學順天。與鐮俱謫。未詳聖祖時二人得畱之故。詔直省督撫確舉孝廉方正以應詔。上諭。恩詔內有每府州縣各舉孝廉方正之士暫賜六品頂帶榮身以備召用一條。數月未有所聞。豈通都大邑之中。海澨山陬之遠。遂無潛修砥操克稱俊乂可應詔者。誠恐有司怠於采訪。殊負殷殷延攬之至意。詔直省督撫速遵前詔確訪舉奏。命內閣侍讀學士田文鏡賑濟山西平定﹑壽陽等地。追封都統善壽爲輔國公。封怡親王世子弘昌爲固山貝子。丁卯。上允諸臣再請。始禦門聽政。百官朝服行禮。凡禦門聽政。設禦榻於幹淸門之正中。章奏案於禦榻之前。部院大小官員每日赴午門齊集。候辰刻由中左門進至便右門。該值侍衛轉奏。候傳進奏。值兩侍衛隨諸臣俱至幹淸門丹墀東旁西向排立。起居注滿漢官於丹墀西旁東向立。上禦門升座。侍衛從丹墀下石欄旁東西排立。起居注官由西階升至簾下侍立。部院大小官員挨日輪班。依次由東階升上。堂官捧舉奏章先詣案前跪置畢。轉至東階西向跪奏。如應用綠頭牌啟奏事宜。亦由堂官捧至禦前西向跪奏。各官俱照品級跪於堂官之次。每一衙門奏畢。各官仍由東階照品序退。次一衙門進奏如前儀。其進奏次序。吏戶禮兵工五部﹑理藩院﹑都察院﹑通政司﹑大理寺輪班先後進奏。若宗人府奏事在各衙門之先。太常寺﹑光祿寺﹑鴻臚寺﹑國子監﹑欽天監奏事在禮部之後。督捕﹑太僕寺奏事在兵部之後。五城奏事在都察院之後。內閣﹑翰林院﹑詹事府奏事在各衙門之後。九卿有會奏公本。科道有條奏事宜。亦在各衙門之後。刑部奏事則在第三班。各衙門奏事畢。各依次隨侍衛由後左門出。內閣學士所奏本章。如有折本事宜。大學士﹑學士面奏請旨畢退。上還宮。新會民梁國衢百有一歲。定滿洲翰林進士升補之制。凡滿洲翰林院侍讀﹑侍講﹑諭徳﹑洗馬﹑國子監司業缺出。將應升之人補授一員。編檢補授一員。庶子﹑侍讀﹑侍講學士缺出。從前俱系年久郎中等照例論俸升補。將侍讀﹑侍講﹑諭徳﹑洗馬合例者開列二名具奏。其庶吉士散館不畱館者以通政司知事用。散館進士以通政司知事﹑大理寺評事﹑太常寺博士﹑通政司經歷﹑太常寺典簿及各部司務用。逐部院衙門缺主與年滿書吏回籍。復設日講官起居注衙門官吏。起居注原置太和門外西廊內。設主事二員。筆帖式十六員。康熙五十六年奉裁。祗令翰林五員代班。有要務命內閣書記。上以禦極之初。必資記注。令復設。舊制以刑部尙書勵廷儀﹑翰林院侍講學士徐天因﹑侍讀王國棟﹑侍講吳襄﹑王綬﹑李鍾莪﹑右庶子何國宗﹑右中允張廷璐﹑編修劉於義﹑吳泉騏﹑任蘭枝﹑檢討鞏建章十二人領其職。尋內閣奏講官出差。外間缺另補。庶秉筆載橐。各盡厥職。從之。頒上諭十一條。勸儆內外文武官弁。其詳遺失。俟考載。設滿洲﹑蒙古翻譯取士科。部議三年之內。將滿洲侍郎等官淸字出類者吏部具題。欽點學院一員。考取生員本年一次。二年再一次。於子﹑午﹑卯﹑酉年二月鄕試。辰﹑戌﹑丑﹑未年八月會試。其鄕試。吏部咨議滿洲由淸字出身之大臣職名並漢大臣官員。欽點滿漢五員。副主考各二員。滿漢同考官各二員。禮部滿侍郎一員爲監臨官。令同順天府提調。會試。現在文舉能翻譯者亦準入場。欽點禮部滿侍郎一員知貢舉。滿司官一員爲提調外。俱照鄕試。其日恭請皇上命題。至殿試。亦照文殿試例行考試。額取秀才四十名。舉人二十名。進士四名。其秀才﹑舉人﹑進士外場行其舞刀掇石。令其射馬步箭。有能拉硬弓馬上熟練者另編字號。漢軍例考試今始行卽知歲科。於本年十月舉行一次。一年五月再行一次。暫移鄕試於二年十一月。會試﹑殿試於三年二月三月。按順治初。試滿洲﹑蒙古皆用淸書。康熙丁未後多用漢書。今設此制。亦復祖宗之舊也。後學院有點四人。主考或四人或二人。同考官四人。俱用滿洲。鄕試除翻譯秀才外。筆帖式能翻譯者皆得入試。乾隆十一年。滿洲﹑蒙古分點主考各官定制未詳何年。或其音聲字體亦有不同者。當��八年始行制科。固分滿洲﹑蒙古書爲二也。

八旗應文試。例先考騎射。文事必有武備義也。故有外場考例。洪武三年。定科場之制。一場四書疑問本經及四書各一道。二場詞翰一道。三場策一道。中式者。十日後復試騎射書算律五事。十七年。增三場規制如今制五事試之。復試�意四書文三。而經文必四。似屬向有。康熙五十四年。曾議去經文二道。作經文二爲省四書文一篇。五十�年。攺五言六韻排律一首。不�行。且明制。初場及終場未能者。許減其二道。猶二場內科三道省一亦今試也。今且以五經並作角勝。殊覺昔人文才短矣。琉球歲貢遇風覆艘。貢使毛宏健並隨從水艄百二十人俱沈沒。福建巡撫以聞。上命表文各物俱免補進。所餘亦賫回給賞次船林宗璉等歸國。上以廉潔訓羣臣。表著。𨿽彊爲端人正士。而人皆不信。卽有才智。俱無足觀。豈不可惜。古人云。欲學廉。先學儉。又云。務潔其身。可見聖賢教人。不外廉潔二字。惟當節儉以立其身。潔身以充其量。不愧衾影。不犯名教。則儒者守身。純臣敬主。胥在此矣。朕願天下共勉之。W上諭。昔人立身首重廉潔。蓋廉以居心則制行純白。潔以飭身則舉動端方。所以杜貪黷之源。裕公忠之本。道至要也。自後人不能讀書明理。謹身節欲。以致處心積慮。不能自檢。廉潔之道。往往有虧。始行苟且之心。繼以掩伏之術。究之幽獨難安。形追封皇舅祖一等公佟國維之祖養眞﹑父圖賴爲一等公。加贈太師。予優謚。兄一等公國維﹑國綱贈太傅。按皇太后之父例封公。固山佟圖賴或應封公而今同贈太師。俟考。佟氏原籍奉天。因世居佟佳。以地爲氏。撫順降。故子孫移入滿洲。族屬仍隸漢軍。始成佐命者曰養性。與李永芳輩皆先爲明臣。監造景陵功。封固山貝子允禮爲多羅果郡王。余給世職有差。夏五月己卯朔。進封皇七弟多羅淳郡王管理正藍三旗事允祜爲和碩淳親王。三旗謂一旗而有滿洲﹑蒙古﹑漢軍三都統。世例以諸王一人統之。一云惟下五旗有焉。端陽節上始禦中和殿受朝。賜王公大臣各肉一方。禮臣疏言。宋﹑明歷代帝王卽位三月之後。行朝會之儀。據淮南子。仲夏之月。斗柄南指。王者離於明堂。五月正當朝會之期。故允所請。至奏樂賜茶並停止。詔勸民開墾寬起科之限。上諭。朕臨禦以來。宵旰憂勤。凡有益於民生者。無不廣爲籌度。因念國家承平日久。生齒殷繁。土地所出。僅可給納。倘遇荒歉。民食維艱。將來戶口日增。何以爲業。惟開墾一事。於百姓最有裨益。但向來開墾之獘。自州縣以至督撫。俱需陋規。墾荒之浮費過於買價。百姓畏縮不前。往往閒曠荒糜。豈不可惜。嗣後有可墾之地。聽民相度地方。自墾自報。地方官不得勒索。胥吏不得阻撓。至升科之例。水田以六年起科。旱田以十年起科。永爲定例。其府州縣官有勸諭百姓開墾地畝多者。準令議敍。督撫率各屬開墾地畝多者。亦準議敍。務使野無曠土。家給人足。以副朕富民阜俗之至意。

開墾例。原六年起科。後攺十年。此又引舊制。分別水旱以爲差。馬蘭峪總兵範時繹進孝陵新產蓍艸。羣臣表賀。宣付史館。大學士等奏稱。伏羲﹑文王﹑周公﹑孔子陵墓乃生蓍艸。聖祖仁皇帝心協陰陽。道存觀察。故與四聖而爲五。又孝經云。王者孝道至則蓍艸生。我皇上純孝格天。永思不匱。此孝陵之產所以繁滋也。上諭。皆由世祖﹑聖祖功徳隆盛所致。非朕孝思所能感格。其宣付史館。頒示中外。祭酒宗室伊爾登請滿洲屬員嗣後悉用科第出身。從之。尋復諭。亦惟賢是任。不拘科目。上憂旱。命禮部虔誠祈禱。上諭。大喪之後必有凶年。前太皇太后﹑皇太后﹑皇后之喪皆如此。朕常以是恐懼。今三月十二日雨𨿽沾足。迄今旱漧。再直隸﹑山東﹑山西﹑河南雨水不調。朕宮中虔誠祈禱。尙未沾足。王大臣其一體齋戒。以迓天庥。丙戌。聞喜民鄭承奎妻魯氏一產三男。辛卯。皇后千秋令節。百官表賀。張羊只齊備筵宴。今照此例行禮。其筵宴暫停一次。禮部奏。是日皇后率貴妃﹑妃﹑嬪﹑公主以下內大臣﹑大學士﹑都統﹑尙書﹑精奇尼哈番妻詣皇太后行禮畢。皇后還宮升座。貴妃率妃﹑嬪﹑公主﹑王妃以下內大臣﹑大學士﹑都統﹑尙書﹑精奇尼哈番妻詣皇后前行慶賀禮。禮畢。將諸王所進朝鮮來臨聖祖仁皇帝喪。以上皆齊集。陳設祭品。鳴贊官贊。來使行禮。讀文致祭。捧祭文送焚畢。眾皆散。臨川民洪騰萬百歲。﹪凡外國進香。王以下奉國將軍以上及文武三品官侍賜太子太保左都禦史兼吏部尙書朱軾人參紵幣。予假省親。軾前父喪奪情。六十一年二月給假葬父。至是母冷氏年八十。再乞假。上賜軾母帑金二千兩。封一品太夫人。賜吏部尙書兼九門提督隆科多黃帶。川陜總督年羹堯雙眼孔雀翎。皆於冠上帶孔雀翎。所以壯軍容。別近侍。以日暈之多寡爲品級。會典載貝子帶三眼翎。鎭國公﹑輔國公帶雙眼翎。內大臣﹑一等二等侍衛及內大臣﹑額駙﹑前鋒統領﹑護軍統領﹑前鋒參領﹑諸王府長史﹑一等護衛帶一眼翎。以上皆根綴藍翎。貝子府司儀長﹑王府貝子府二等三等護衛及護軍校俱帶藍翎。內外額駙俱不準帶。其諸王府散騎郎有阿達哈哈番以上世職者許帶一眼翎。根綴藍翎。其餘𨿽加級不準帶。外省駐防之將軍﹑副都統﹑督撫蒙賜者止帶一眼翎。上登極。內外大臣皆賜雙眼翎爲異數。其追摘去翎者嵌翎之金管仍畱。按雀翎止一眼。其二眼﹑三眼人工鏤成之。﹪黃帶惟宗室服之。上以從前和碩額駙尙之隆曾賜黃帶。特給以示優眷。本朝侍革貝子允禵祿米。雲貴總督髙其倬奏疏誤以大將軍王與皇上並寫。上以貝子在軍惟以施威僭分爲事。以致聲名赫奕。官吏皆畏懼如此。其祿米永行停止。其倬降職畱任。令各官按品級帶素珠﹑馬褂﹑踢胸﹑放引馬及紡絲坐褥。毋越分。其各王府屬下所有賜者記檔稽查。

官員四品以上各帶素珠﹑馬褂﹑踢纓﹑放引馬。素珠以當胸之左右小串多寡爲品級。坐墊之制。定於順治元年及九年。至乾隆二年。再加麗正。親王冬用純貂皮。夏用五爪龍紅緞。世子郡王冬用猞猁猻鏡貂皮。夏用四爪龍藍緞。貝勒冬用猞猁猻皮。夏用藍緞。貝子冬用白豹皮。夏用藍緞鑲紅緞。以上俱襯紅上白下二氈。鎭國公冬用紅豹皮。夏用紅閃緞。輔國公冬用裁去頭尾紅豹皮。夏用靑閃緞。鎭國將軍冬用狼皮。夏用紅綢鑲靑綢。輔國將軍冬用�皮。夏用靑布鑲紅布。奉國將軍冬用貉皮。夏用靑布。以上俱襯紅氈。奉恩將軍冬用野山羊皮。夏用藍布襯白氈。固倫額駙同貝子。和碩額駙同輔國公。民公冬用虎皮。夏用靑閃緞。侯﹑郡主額駙冬用裁去頭尾虎皮。夏用靑地絲花閃緞。伯冬用裁去頭尾虎皮。夏用藍云緞。一品官冬用狼皮。夏用紅綢。二品官冬用�皮。夏用紅綢鑲靑綢。三品官冬用貂皮。夏用靑綢鑲紅綢。四品官冬用野羊皮。夏用靑布。以上皆襯紅氈。五品官冬用靑羊皮。夏用藍布。六品官冬用黑羊皮。夏用黑醬色布。七品官冬用鹿皮。夏用灰色布。八品官冬用獺皮。夏用土布。九品官冬用獺皮。夏用土布。未入流同。以上皆襯白氈。按坐褥非拜褥用以拜者。非至紅絨結貢帽。除王子外皆禁戴金黃秋香色。鞍轡非特賜。𨿽親王亦禁用金黃。批年轎自郡王以下槪禁用。貂皮朝衣三品以上始準服。起原廣東巡撫法海督學江南。帶僉都禦史。海前爲巡撫。奉聖祖命巡四省海疆。陛見忤旨。諭發軍前五載。因隨貝子允哭臨來京。起用之。以內務府愼刑司員外郎鄂爾泰爲江南布政使。令八旗舉人生員俱免當差。給以錢糧。資其學習。山西道監察禦史鄂奇善疏請。八旗舉人生員選內閣中書﹑筆帖式。例由國子監考試揀選。此後照漢學教習例。擇旗下舉人生員爲官學教習。亦欲其毋荒廢學業意也。乙未。鳳陽民張錦妻歐氏一產三男。天旱。詔求直言。上諭。天時亢旱。朕夙夜焦勞。敬謹齋戒。久未得雨。或用人行政之間尙有缺失。不能仰召天和。以致甘霖未沛。朕欲在廷諸臣直言得失。使朕有則攺之。無則加勉。賜大學士馬齊﹑松柱﹑王頊齡﹑白潢﹑張鵬翮﹑左都禦史朱軾母禦書聯額。馬聯曰運世達權需有徳。安邦守正在無私。松額曰調梅元輔。王額曰朝堂元老。白額曰國之輔佐。張額曰嘉謨偉量。朱母聯曰松府淸風貽令子。萱堂永日慶髙年。額曰淑範昭垂。丁酉夏至。有事於方澤。庚子未刻。遣使馳召貝子允禵於湯山。辛丑丑刻。仁壽皇太后崩。壬寅。復遣使馳召貝子允禵於湯山。前召使至。三屯營副將李如柏以部文未行聲明旨意。又無印使爲憑。將來使粘竿子侍衛吳喜﹑朱蘭泰監定請旨。故貝子不得前行。及復遣武選司員外郎至。令貝子乘驛。隨從不得過十人。於二十五日至尊化門。見守備迎接皆摘去纓。知皇太后之喪。乃哭入城。易衣入宮。癸卯。頒大行皇太后遺詔於天下。詔曰。予自幼承侍聖祖仁皇帝。夙夜兢業。勤修坤職。將五十年。不幸龍馭上賓。予欲相從冥漠。今皇帝再三勸阻。以爲老身若是如此。伊更無所瞻依。涕泣銜哀。情詞懇切。予念聖祖付托之重。丕基是紹。勉慰其心。遂違予志。後諸王大臣按引舊典。恭上萬年冊寶。予以聖祖山陵未畢。卻之再三。實出至誠。非故爲推諉也。今皇帝視膳問安。未間晨夕。備物盡志。誠切諄篤。皇后奉事勤恪。禮儀兼至。諸王皆學業精進。侍繞膝前。予哀感之懷。藉爲寬釋。柰年齒逾邁。難挽予壽。六十有四。復得奉聖祖仁皇帝左右。洽予夙志。夫亦何恨。今皇帝勵精圖治。愛育蒼生。海內乂安。兆姓樂業。天下萬世稱君徳之休明。推功啟佑。予歿有榮施焉。惟是皇帝前當聖祖仁皇帝升遐之時。哀毀過情。今復遭予之戚。若悲傷太甚。則予冥冥之中實所未安。當念宗社攸關。勉自抑損。中外羣臣。亦各恪奉乃職。竭忠盡慮。以副皇帝任用之意。悉遵典禮。持服二十七日而除。皇帝釋服三日卽行聽政。無忽萬幾。天地﹑宗廟﹑社稷之祭。不可以藐躬之故稽遲大典。百神祀事亦悉如常。布告天下。咸使聞知。令在京文武日舉哀二次。年六十五歲以上者一次。三日。內外文武孝服二十七日。百日不剃頭。不音樂。軍民二十七日。甲辰。奉移大行皇太后梓宮於壽皇殿。詔諸王大臣恭擬尊謚。詔禮部曰。朕惟尊親之典首重芳名。聖善之修必崇顯號。我皇妣大行皇太后端莊恭肅。慈惠安和。奉侍先帝。坤儀素著。誕育躬藐。母道備隆。寬仁逮下。澤洽宮庭。誠約持躬。化流禁掖。朕纘承大統。嗣服鴻基。方期合萬國之歡心。以奉慈闈之色養。不意仙馭上升。抱痛含哀。感愴何極。惟念顯揚有典。少伸孝慕之誠。允宜稽考彜章。薦申尊謚。應行典禮。詳議具奏。

禮臣奏。太后梓宮移壽皇殿後。所有本宮內監俱隨往外。其入紫禁城之人。前孝惠皇太后奉移後例脫去孝服。戴無纓帽。著素服。出時仍穿纓戴白垂纖者嚴禁。一旦除服後戴靑藍白纓。出殯演戲排綬札等事皆不許。按本朝攺易前朝服色。惟官員儀從與漢人喪服猶存其舊。雨纓涼帽在家遇雨只準戴笠。否則居喪乃可居朝門外耳。且看守坐�官兵皆所應�。今外人且於纓上安頂。喪服例按頂。今在於元纓上安頂。皆違旨失禮之大者。附志之。孝服。至太和﹑景運﹑隆宗三門。凡進門之人俱戴雨纓帽。國制。八旗服喪只摘冠纓。白衣白帶。凡制漢人身蓋大袖衣束上於大行皇太后梓宮前詔封貝子允禵爲郡王。勉以攺過自新。上諭。貝子允原系無知悖謬。心髙气大。朕教訓俟其知攺。然後施恩。今欲慰母后之意。封爲郡王。若仍前不攺。自有國法。𨿽治以重罪。伊亦無怨矣。嘉三屯副將李如柏誠信。賜白金千兩。擢總兵。赴軍前。上諭。十四貝子前不能與皇父大事。又不及臨太后之喪。是伊之不幸。副將李如柏向伊攔阻。誠信可嘉。而十四貝子卽如李如柏之阻而止。亦甚可嘉焉。李如柏系漢人。猶執大理如此。較之公吳爾湛身爲宗室。看守二阿哥咸安宮時。皇父所交之事不行欽奉。將旨藏匿。趨順時宜。爲何如耶。李如柏賞帶孔雀翎。有要總兵缺出。卽補用。並將此旨傳示看守咸安宮及大阿哥處王大臣﹑管侍衛內大臣﹑都統﹑前鋒統領。武職大臣當以此爲規範。李如柏號蘭。陜西寧夏人。康熙癸巳武狀元。令自元年會試後。二場仍用孝經命題作論。康熙壬午科命以性理﹑太極﹑正蒙﹑西銘﹑通書命題作論。不用孝經。以簡約易宿構也。上以復用孝經。庶士子咸知誦習。而民間亦惇本勵行。移孝作忠之道。胥由於此。乾隆攺元。仍復性理。攺孝經同小學入學覆試用。三十一年三月特申小學文。令童生文佳而論荒疏者不錄。江蘇學政尹會一奉行甚力。或云議創自大學士髙斌。會一所倚賴也。髙斌號東軒。奉天鑲黃旗人。女爲皇妃。乾隆初。以總督南河內拜吏部尙書。一二年登揆席。於河務熟練。每有巨工。輒命往督理。遂長畱南河。排抑眾議。開茅城錫山。以淺洪澤之水入黃河。河道安者十年。命皇十五弟固山貝子允禑往駐景陵。郡王允禵仍畱湯山。按允進爵郡王。未賜封號。注名黃冊仍稱貝子。追封皇后父前徵西將軍領侍衛大臣都統費揚古爲一等公。妻照貝勒女封爲多羅格格。修理墓院。遣官致祭。子孫世襲一等侯。按費揚古前以領兵徵噶爾丹爲大將軍。及西域蕩平。進封一等公。見恩詔。或後降爵侯者。禁各省遏糴。上諭。山西平定州等處山多田少。粒食維艱。小民向賴陶冶器皿。輸運直省。易米以供朝夕。近聞直隸州縣因米貴禁糴。此方百姓何以仰給。昔春秋時各君其國。尙申遏糴之禁。今天下一家。自宜緩急共有。川陜總督年羹堯運米萬石至山西。甚洽朕意。豈有坐視鄰封乏食。反行禁遏之理。自今凡鄰省郡邑。偶遇荒歉。卽相與賑卹。毋得各分疆界。漠不相關。所有應行禁止者。官戶規利。販米萬千。在沿海數省。運米出洋。至肩負之民。貿易度日。悉從民便。直省督撫各宜知悉。靑海厄魯特苦苦腦兒羅卜藏丹金逆命。令太保三等公總督川陜兵部尙書年羹堯統兵出口。措置邊防。上諭。苦苦腦兒臺吉弟兄內有反相不睦之事。如邊方有事。署撫遠大將軍貝子延信現在五姓駐札。還路迢遞。不能趕及。凡一應軍事。朕已諭總督年羹堯。其調兵糧餉之處一帶邊地駐札之諸大臣。西寧一帶辦理糧餉侍郎常壽。以及川陜撫提﹑雲南督撫提鎭等官。悉依年羹堯調度所事。凡邊事互相知會。須咨署大將軍。

靑海部落吹拉克諾木齊系苦苦腦兒臺吉。聖祖授稱盟長。封貝勒。弟阿爾布坦溫布。亦封貝勒。因欲娶伊孫蘇爾雜之妻常馬兒。乃殺其散秩大臣徹淩查布邊。以常馬兒爲妻。恐被譴責。潛蓄異志。弟藏把紮布則未受封爵。羅卜藏丹金糾合三人爲亂。搶掠各部。竄處釵達木。

靑海卽西海。在西寧﹑洮州等鄰。周百餘里。外此皆番羌所踞。意厄魯特西番之總名。羅卜等則苦苦腦兒之部落也。其授爵與起釁之故未詳。查噶爾丹兵敗時。其酋長皆授秩。一爲瑚瑚撫兒。卽苦苦腦兒。建徳屯丁潘鼎妻鄭氏一產三男。夏六月戊申朔。始命漢軍監察禦史巡視奉天﹑黑龍江船廠。黑龍江船廠二地。向止武臣駐札。上以旗民雜處。商賈聚集。事件繁多。今宜文職巡察。永以爲例。奉天則滿﹑漢各一人。從禦史梁文謙所請也。典試山東貴州道監察禦史柯喬年條奏山東饑民逃散情形。命戶部郎中博爾多﹑太僕寺卿須洲往賑。令熱審循例減刑。罪輕者暫釋。秋後再拘。熱審之制。昉於前朝。本朝順治八年行於京師。十年諭。每年小暑後十日內外。直省通行令審視現監人犯。笞﹑罪釋放。徒﹑流以下減等發落。遇有可矜疑者。奏請定奪。至十八年停止。康熙七年復行。至四十二年停止。今𨿽未復此制。而減刑暫釋一如六十一年。令自小暑至立秋亡故之人。禁火化焚紙錢。砍伐靑樹。火化。國制也。無尊賤皆然。平時所服禦悉從。

查禮儀載世祖崩。有升化﹑揀斂二祭。在未葬前。後帝後不復行。而滿洲臣民不攺其制。晉封右宗正貝子阿布蘭爲多羅貝勒。湖南糧儲參議王奕鴻請捐銀五萬兩親賫赴軍前。以代父兄效力。許之。奕鴻奏稱。世受國恩。涓埃未報。父掞。老病致仕。兄奕淸𨿽在軍前。並無效力之處。情願捐銀前往。以盡犬馬之報。川陜總督年羹堯請令軍前效力原任江西巡撫王企靖﹑湖廣巡撫張連登﹑吏部右侍郎前��巡撫王之樞捐貲築布隆吉爾城垣。以固西陲。疏言。臣前至巴裏坤路。經布隆吉爾。地方寬廣。北連哈密。西接沙州嘉峪關。約五百餘里。實爲緊要之區。請建城一座。蓋造營房。屯兵駐札。

去肅州西七十里爲嘉峪關。過此則沙衣﹑赤斤﹑峆等衛。以至哈密。卽古燉煌郡。布隆吉爾地當沙漠。四年城卽傾頹。再爲營繕。實爲邊戍重鎭。後設兵備副使一人駐之。又設同知一人駐瓜州衛。王之樞號恆麓。直隸定州人。與企靖皆乙丑陸肯堂榜進士。連登旗人。是年皆發軍前。督學浙江翰林院侍讀馬豫以貪污削籍。追贓助軍。免甘肅所屬增額備荒銀米。蠲除舊欠。地丁每兩增三分。糧米每石增三斗。自軍興以來。有此加派。上以有加派之名。無賑濟之實。自元年爲始悉停止。康熙六十一年春。河南道監察禦史賀有章曾有蠲免加增銀米之請。未允。隨命效力軍前。並察訪邊廷利獘。上登極。有章再奏。上以忠君愛國嘉之。擢山東糧儲道。效力軍前詹事府正詹事王奕淸削籍。奕淸赴軍二年。仍令做官。朝廷寬大如此。自是掞子侄之在朝者。惟侄原任吏部尙書原祁子編修一人。浸加顯秩。原祁亦庚辰進士。由知縣行取擢給事。至九卿。素善畫。繼祖煙客之長。定聖祖四後並祔太廟之制。禮臣議奏。古帝王升祔太廟。必以帝後爲配。其或不同入廟。此周人閟宮之禮。漢室別寢之享。唐﹑宋坤儀奉慈之設。所自來也。古配祀者。皇后上加稱廟號。奉祀別殿者則但有謚號。歷代相因。或一帝一後。或一帝二後。宋太宗﹑眞宗則四後先後升祔。本朝太祖髙皇帝三後惟孝慈稱髙皇后祔廟。太宗文皇帝二後孝端﹑孝莊俱稱文皇后祔廟。世祖章皇帝三後孝康﹑孝惠稱章皇后先後祔廟。孝獻皇后則但於享殿奉祀。此我朝之典則也。今聖祖仁皇帝已擇九月初四日升祔。則皇后配享之禮理應詳定。謹按仁孝皇后宜加廟號仁字。仁壽皇太后亦加廟號與仁孝皇后同祔太廟。

至孝懿﹑孝昭兩後其應否升祔。祈眾諸王大臣確定。諸王大臣同奏請從宋制四後並祔。仁孝皇后仁孝二字。一同髙皇帝。一重復廟號。請攺爲孝誠皇后。上命祔廟位次。首孝誠。次孝昭。次孝懿。次孝恭。以符典禮元後繼立本生之次。詔河南﹑山西開捐谷例。以裕積儲。逮原山西巡撫蘇克濟。籍沒家產。以償虧空。潞安守加璋訐告克濟索取各府州縣贓銀四百五十餘萬兩。命將伊奚子達爾布等四人解往山西質審。虧空革職。限追家人趙七家貲二十餘萬並入官。召休致庶吉士蔡世遠﹑安慶教授王懋竑﹑捐納教諭喬崇修赴京引見。世遠﹑懋竑授編修。崇修以學問不優破例給原職發還。上因保舉徵辟自三人始。崇修引見。當問以詩文諸學。皆漫對不能。殊負延攬至意。故不復畱京。蔡世遠字聞之。號七材。福建漳浦人。康熙己酉趙熊詔榜進士。懋竑字禹中。康熙戊戌進士。汪應銓榜。崇修字介夫。故侍讀萊子。與懋竑皆江南寶應人。後惟世遠顯。且教習內廷。與鄂爾泰﹑福敏﹑張廷玉﹑朱軾﹑邵基﹑顧成天諸人前後侍今上讀書。禦集中皆有先生之號。通政司使陸經遠致仕。以右通政楊汝谷爲通政司使。

永憲錄卷二﹝下﹞

雍正元年秋七月戊寅朔。令嗣後大計軍政不在八法者。知縣﹑守備以上。督﹑撫﹑提﹑鎭注明考語。報部察議。詔畱漕二十萬石。貯山東備賑。令在外降革文武官弁案件完結。許赴都察院匯題親試錄用。諭修建天津倉廒。遣官差買盛京﹑江南﹑江西﹑湖廣米谷四十萬石。積貯備荒。以內務府郎中慶元爲監察禦史。督理淮河關稅三年。總督漕運張大有疏稱。河漕兩院事煩任重。不能兼攝淮河關稅務。巡撫又相距七百里。難於稽查。請仍差遣。元。隆科多之弟。以侍衛放郎中。中元節。命康親王崇安代祭聖祖仁皇帝於安奉享殿。監察禦史於國璧請嚴武生考校統轄。從之。考試專重騎射。歲科及鄕會試會同武臣考校。不能騎射卽給衣頂屬州縣官統轄。繼又令武生於本處營汛隨營以習武事。按國初仍明制。武生屬淸軍同知管束。犯事革責仍歸州縣。康熙初。攺隸儒學。前此倚恃靑矜武斷健訟。十居八九。從此稍斂迹矣。詔褒錄進藏復臺已故官弁。設臺灣彰化縣。巡臺禦史王叔儆請於諸羅縣北半綫地方設縣治。以備稽查彈壓。欽定名曰彰化。其鳳山縣東淡水近木崗傀�二山多生番。另設捕盜同知駐之。免江西積欠運糧款耗等銀五十萬兩有奇。米六十餘萬石。嗣後例支給在官。上諭。江西漕糧各州縣先運至省。自省倉上運船。有款耗扒夫修倉鋪墊等費。康熙二十三年。部駁不準支給。行令追還。三十四年。聖祖特諭免追。三十八年。部議又以款耗扒夫等項分晰未淸。仍令追還。至今三十餘年。積累增多。究無完解。其悉蠲免。以後仍準支給。命淸理耤田。以虔祀事。上諭禮部。祭典必貴潔誠。舊有先農耕展祀。且爲親耕耤田之所。圍墻內有地一千七百畝。爲戶種植五穀蔬菜。以供祭祀。其餘每年交租銀三百兩。以備修理。俱系太常寺專管。自四十年由內務府供給蔬菜。惟向市井采買。殊非潔淨精誠之意。今仍令太常寺戶科種。委太常寺少卿滿漢各一員稽察。其餘租銀以備修理圍墻。毋致損壞。庶壇廟潔淸。執事恪誠。神祇昭格矣。

先農壇在永定門內神祇壇後。太歲壇之面南側。每年二月擇吉以子時祀。以旱災詔停徵山東﹑河南﹑山西新舊錢糧。復開纂修明史館。以吏部尙書兼九門提督隆科多﹑武英殿大學士王頊齡爲監修官。署武英殿大學士工部尙書徐元夢﹑左都禦史兼吏部尙書朱軾﹑禮部尙書張廷玉﹑署翰林院掌院學士日講起居注翰林院侍讀學士覺羅逢泰爲總裁官。上諭內閣。史書務紀其要。苟非存心忠厚。學問淵通者。未能定得失於一言。垂鑑戒於久遠。有明一代之史。屢經修纂。尙未成書。我聖祖大公至正之心。旌別淑慝。務期允當。惟恐幾微未協。遂失其眞。朕思歲月愈久。考據愈難。目今相去明季。將及百年。幸簡編猶在。故老未湮。應令大學士大臣董率其事。愼選儒臣。以任分修。至山林積學。忠厚淵通者。一同召至編輯。庶成信史。昭示無窮。按明史久而成。康熙四年禦史顧如華疏言。順治五年詔修明史。缺少天啟四年七年及崇禎元年以後事。令內外衙門及官民之家。如有開載兩朝事迹者。送入史館。𨿽有忌諱之語。亦不治其罪。其已入館者。三朝要典同時尙論錄�史﹑兩朝從信錄﹑頌天臚筆諸書。紀萬曆以來七十年尙有未備。抑或有關昭代人物事實繁冗者。不無瞻顧。延至乾隆元年始告成。計三百六十卷。大學士張廷玉奉敕刊行。

史書自宋以後皆不成於一二人之手。明史向考取博學鴻詞四十九人分任纂修。各具稿本。後來討論修飾而已。論者爲尙書王鴻緒。在眾各著有成勞。詳�條。令出徵官弁應升之員照例遷轉。上諭。澤旺阿喇蒲坦用兵已經八年。其出兵之京城八旗﹑盛京﹑烏喇﹑寧古塔﹑西安右衛等處滿州綠旗官兵應升之人。若朝中員缺。只將朝內之人挑選。實在勤力官兵升路反壅滯矣。嗣後與委放之人一體升轉。攺編修檢討庶吉士以部屬道府州縣官用者百人。禁六部經承專用紹興人。勒天下衙門吏胥之限。以各省吏員考取六部經承。天下衙門吏胥多者汰之。山陰﹑會稽﹑蕭山之人專習錢谷刑名之學。盤踞天下大小衙門。相傳已久。積獘漸多。故加以廓淸。秋八月戊申朔。浙江巡撫李衛題前廣西撫標守備李瑞生百歲。詔加遊擊職。食守備全俸。暹羅歲貢。朝鮮賀登極。令湖廣鄕試分南北兩闈。上諭禮部。湖南士子赴湖北鄕試必經洞庭湖。湖面浩瀚。波濤不測。六七月間風浪尢急。間有覆溺之患。朕心深爲惻然。今欲於湖南地方建立試院。每科另簡考官。俾士子就近入場。永無阻隔之虞。於明春卽分南北兩闈考試。其取中之數。督撫公議具奏。

議覆。湖廣額中九十九名。湖北中五十名。湖南中四十九名。副榜湖北十名。湖南九名。武舉湖南北各二十五名。賜刑部尙書勵廷儀禦制詩扇。詩曰。喉舌宣王命。綱維轄眾僚。星辰羅紫極。劍履上靑霄。獨坐心常凜。中臺法自昭。書思頻獻納。退食肯逍遙。賜直隸巡撫加兵部侍郎利瓦伊鈞禦書淸明撫禦額。逮正紅旗滿洲副都統滿丕。籍沒其家。上以皇太后崩。丕不舉哀。未請聖安。命廉親王嚴刑審問。查訊其家貲。禁直省建慶祝聖壽道場。上諭。聖祖仁皇帝禦極六十餘年。至治神功。參與天地。深仁厚澤。超邁古今。四海內外無不食徳飲和。淪肌洽髓。臣工黎庶無以致其感激愛戴之誠。故每於萬壽聖節。京師曁直省各建道場。將來必爲成例。從事奢靡。稽遲公事。更恐科派屬員。貽累地方。以有用之財。供無益之費。非朕以勤儉勵有位之心也。其宣布中外。盡行停止。

此後慶祝道場演劇等事。十三年皆未舉行。至期天下官員惟望闕行禮而已。加廣西巡撫孔毓珣總督職任。上以兩廣相隔窵遠。督臣難以統制。軍務殷煩。授以部銜行總督事。孔毓珣字東美。號環巖。至聖裔。甲子聖祖幸闕裏。賜恩貢生。由徐州牧洊升至今職。九年總督江南河道。卒。弟毓璞字輝山。亦由貢生爲揚州守。洊升至左都禦史。雍正十三年中。聖裔之顯者此二人。禾黍瑞應。羣臣表賀。宣付史臣。五月江南鳳陽等縣獻麥莖兩歧。八月初二日。山東進瑞谷數百株。一本雙穗。禾長丈餘。初六日。內池蓮房並蒂。初八日。進蜀黍二幹。四穗。抽拔丈餘。穗大如帚。粒大如椒。皆爲元年嘉祥。議山西捐賑人員。授秩有差。候補道員王廷揚捐銀八萬兩。長蘆鹽商王太來捐銀十萬兩。俱以一等議敍。廷揚子鎇授一品蔭生。王廷揚澤州人。富甲山右。康熙六十年曾助餉二十萬。自運軍前。太來其懋遷之字號各處有之。乾隆十三年大金川用兵。糧運艱難。日費帑金七萬。米升三兩六錢。今上令其家助餉。只獻銀十萬。查其家產現銀一千七百萬有奇。他物稱是。因令京師山﹑陜富戶十六家各捐輸軍需。大金川在川南雅州邊外。與雜各番蠻接壤。其地千里。城五百里。碉樓髙六十丈。一江萬山環繞。復路最險惡。十四年春大兵臨其境。及降而助餉之家亦獲免。余詳後卷。

碉樓石壘也。口之缺處。累石爲樓。以捍禦。大者可容千人。叩邊地。天全六番招討司後攺爲州。州牧所駐亦在碉門。按烏思藏王居人擠座。累石巢居。髙十餘丈。亦曰碉房也。刑部右侍郎盧詢請定案件審結限期。盜案一年。命案六月。欽部件四月。例以到案之日爲始。不得咨展限。止許一月。盧詢字舜徒。奉天鑲紅旗人。巡鹽兩浙監察禦史鄂爾泰請除紹興墮民籍。疏言。墮民爲宋罪臣之遺。宋將焦光贊部落以叛宋故。斥曰墮民。勇帽以拘形狀。女不長衫裙。以橫布區其門曰乞戶。𨿽有產不得充糧里正長。男子則許捕龜賣餅逐利。婦人則伴良家娶。爲人髻冠發穿珠花走市巷。兼就所私。醜穢不堪。與樂戶無二。請照山陜樂籍。一例削除。

部議。捕龜賣餅穿珠作媒。俱系貧民餬口常業。較之樂戶另編籍貫逼勒爲娼不同。若行削除。終致失業。應令該撫轉飭屬官。如有豪彊倚勢。勒逼淩賤。有傷風化者。嚴行禁止。奉旨參與削除墮民籍。此後多攺業。無復往來市巷矣。己未。上率諸王大臣恭奉冊寶。上孝恭宣惠溫肅定裕贊天承聖仁皇后尊謚於梓宮前。詔告天下推恩有差。詔曰。朕惟國之盛典。報本莫重於尊親。禮之大經。易名實垂於永世。念恩深顧復。必當著以徽稱。惟事極尊崇。爰有資乎顯號。彜章攸在。簡編具存。欽惟皇妣大行仁壽皇太后。端莊恭儉。和惠柔明。仁孝本乎天資。靜專同乎坤載。夙事皇考。懋著壺儀。誕育藐躬。備隆母道。劬勞鞠育。恩殫弱齡。諄復命提。誨因成立。寬仁逮下。厚澤洽於宮庭。謙約持身。盛徳孚於禁掖。及朕祇承丕業。繼纘鴻基。每因定省之時。敷切憂勤之儆。慈施中外。化及家邦。方期合萬國之歡心。以永奉慈闈之孝養。夫何遽升仙馭。莫逮瞻依。感愴方深。銜哀何極。惟借鴻名之典。少伸孺慕之誠。是用稽考謚文。恪遵舊典。祇告天地﹑宗廟﹑社稷。於雍正元年八月十二日。率諸王﹑貝勒﹑文武臣恭奉冊寶。上尊謚曰孝恭宣惠溫肅定裕贊天承聖仁皇后。旣展追崇之大義。當推教孝之宏仁。所有應行事宜。開列於後。於戲。聖徳洪恩。豈揄揚之可盡。隆名渙號。若昭顯於無窮。布告萬方。咸使聞知。恩詔。軍民婦女年七十以上給布一疋。米五斗。八十以上絹一疋。米一石。九十以上倍之。百歲給與建坊銀兩。成例。孀婦百歲旌表建坊曰貞壽之門。及乾隆元年。上皇太后崇慶尊號。推恩加九十以上民婦授職榮身。給八品官服。涇縣民章天安妻吳氏一產三男。召直隸巡撫利瓦伊鈞﹑督學順天翰林院侍講吳襄於西暖閣。賜禦制詩扇。賜李詩。大家風化起郊圻。鎖鑰賢臣物望歸。簡任夙蒙先帝澤。撫綏應念小民依。柏臺舊績人爭羨。藩翰廉明亙所稀。勉勵淸操澄晚節。長懷匪懈佐宵衣。賜吳詩。亭閣虛前席。蓬萊領羣仙。文章歸大雅。學術在純全。淸涼冰壺月。光分禦燭蓮。鴻猷資潤色。雨露玉堂偏。吳襄字七云。江南靑陽人。康熙癸巳進士。十年。拜禮部尙書。卒。壬戌。省方盛典總裁前經筵講官戶部尙書王鴻緒卒於京師。詔賜祭葬如例。鴻緒字孝友。號儼齋。江南華亭人。父廣心號農山。順治己丑劉子壯榜進士。官禦史。仿宋宰相三環故事。以鴻緒出嗣叔被廊爲子。故名度心。舉康熙癸丑一甲二名進士。奏攺今名。由翰詹卿貳膺總憲工戶二部尙書致仕。五十二年祝萬壽六旬來京。畱纂詩經及省方盛典。卒年七十有九。初爲詞臣。卽疏參楚中左道朱方旦。其黨悉誅。一時傳其風采。當明索連黨時。亦頗罹物議。而聖祖倚任。得不與索氏之禍。屢總裁明史。將次成書。及上開史冊。進全史紀志表傳三百一十卷。詔畱備考定。以成信史。及明史成。其家亦將稿本付之。

方旦號二眉山人。以中道在兩眉之間山根之上。創爲邪說。侮世惑民。妻本妖狐。言人休咎如響。湖廣﹑江﹑浙官民奉若神仙。郎﹝卽﹞嗣眞人亦拜爲師。一日以要壽衣。索眞人用天師印。法官用其僞者。卽以此譙讓眞人。法官某乃書五雷符以印加其上。狐喜得護身。振衣將披。霆擊斃之。從此方旦言事不驗。以致敗。刑部浙江司主事李五福四世二百餘人同居無異。詔表其門。五福字恩亭。福建海澄人。康熙己丑進士。奏謝言皆皇上徳化所感。天顏有喜。安藏功。封西安將軍貝子延信爲多羅貝勒。余賜爵進秩有差。兩路率兵之將軍等給與世襲三等阿達哈哈番。議政大臣給與拜拖拉布勒哈番。副都統奢蘭太給與拖色拉哈番。護軍校驍騎校給與頭等功牌二面。仍加一級。其年羹堯﹑延信咨送綠旗有功官員。頭等者照攻取打箭鑪加一倍。二等者功加一等。三等者功加二等。其滿洲漢軍綠旗之外委官亦加議敍。上諭。此次建功。因無例可援。以後亦不得引以爲例。按奢蘭太或統領總尉等官之名。俟考。打箭鑪。川之口。在雅州榮經治內。近小金川。前爲番蠻所踞。攻復之。未詳其時事。羅卜藏丹金縱兵渡河。外藩親王察罕丹津出奔歸我師。理藩院右侍郎常壽赴賊營曉諭被拘。因分兵犯我鎭海堡﹑南川﹑北川及西寧。羅卜藏丹金令捨吹拉克諾木齊等八人搶掠。未入伊當之郡王鄂爾特尼厄爾拖克拖柰等部皆奔赴我西陲。遂移師渡黃河。欲搶察罕丹金。因遣常壽往諭。反被拘。旋分兵犯西寧﹑鎭海堡及南北川。常壽尋放還。乙丑。上舁送孝恭仁皇后梓宮至景陵奉安享殿。丙寅。上回鑾。令發外國寄居浙﹑閩二百餘人回籍安插。諭鹽商崇節儉以輸國課。上諭。各省鹽院。國家欲安黎庶。莫先於厚風俗。欲厚風俗。莫大於崇節儉。朕臨禦以來。躬行節儉。欲使海內皆惇本尙實。庶康阜登而風俗醇。然奢靡之習莫甚於商人。內實空虛而外事奢侈。衣服屋宇。窮極華麗。飲食器皿。備求工巧。俳優伎樂。醉舞酣歌。宴會嬉遊。殆無虛日。甚至悍僕豪奴。服食起居。同於仕宦。越禮犯分。罔知自檢。各處昏然。淮揚尢甚。使愚民尢而效之。其獘不可勝言。爾等旣司鹽政。宜約束商人。省一日之廉費。卽可以裕數日之國課。且使小民皆知儆惕。惇尙儉約。於民生亦有裨益。庶不負朕維風振俗之意。若不知悛攺。或經訪聞。或督撫參劾。必從重治罪。賜吏部左侍郎黃叔琳禦制詩扇。詩曰。位正崇班專責重。宏猷著績是隨肩。月卿協志淸同水。星署承風直似弦。寮屬共欽寅亮志。朝端仰素絲賢。廟堂考績無偏仕。喉舌何妨位屢遷。禁私選鄕會闈墨刻窗稿。凡鄕會墨卷。命禮部翰林院官選擇佳文呈禦覽裁定。發順天府﹑江蘇巡撫。給與歷來情願刊刻發行之人。頒布天下。其舉人進士窗稿。亦送禮部選行。按此令一再行而弛。禁提督總兵副將在任置產﹑解官入籍。國制。八旗外任文武官員解任。必勒限歸旗。而漢提督總兵等官每有請入籍於所官之地者。故並禁之。庚午。廣東雷州颶風災。是日海潮泛溢。盡淹城垣屋宇。損壞田禾人地無算。詔發帑賑濟。粵閩廣多颶風。風四面至也。常以夏秋發。將發時。雞犬鳴吠。宋蘇過賦有云。斷霓飲海而北指。赤云夾日以南翔。蓋有暈如虹。謂之颶母。必有颶風也。攺雲南麗江土知府爲流官。自明以沐氏世襲麗江軍民府知府。總督髙其倬奏。麗江內蔽鶴慶。外控中甸。爲藏地官弁往來要道。請攺土爲流。以沐氏襲通判。並設經歷﹑訓導。城池﹑倉庫﹑監獄﹑衙署﹑營汛。按土司只三年職貢土物於朝。攺流官則籍其田地人民財賦輸租稅。凡土府。朝廷設通判。州設吏目。以牽制之。所謂綆縻地也。湖南﹑廣西﹑四川﹑雲南﹑貴州州縣多有土司。以治苗彜。流官只牧民與督率土司而已。麗江爲藩籬重地。昔人言石門可以絕西域。守鐵橋可以斷吐番。憑金沙江爲關塞也。禁八旗大臣奏事稱奴才。往例。八旗臣工每奏對皆自稱奴才。相沿已久。上以奴才旣稱奴才。而大臣亦稱奴才。甚不合體。禁止之。後惟革職官可以此稱。通政司右通政錢以塏請嚴虧空追補之法。從之。疏言。凡虧空官員題參時。一面嚴搜衙署。一面行文原籍官員。封其家產追變。庶不致隱匿寄頓。又言州縣錢糧。命知府及同城官當堂拆封。卽起解通報。使不得挪移。皆如議施行。元年。天下大員以現任及前任虧空革職查封家產追審者。湖廣布政使張聖弼﹑糧儲道許大完﹑湖南按察使張安世﹑廣西按察使李繼謨﹑原直隸巡道宋師曾﹑江蘇巡撫吳仁禮﹑江蘇布政使李世仁﹑江安糧道王舜﹑前江安糧道李玉堂諸人。未及詳悉。

是時有以無名折奏者。見之邸抄。必上已準行。附載之。折言。欽惟我皇上好生如天。刑期無刑。臣前任刑部時。每月旗下以喫酒行凶送家奴者不一。而部內司官不加訊究。據來文發遣。臣查律內凡命案大案免死減等者發口外。喫酒之罪不至於此。重行凶者當有實據。乃不詳審明確。竟離異其夫婦。分拆其子女。與盜賊等同科。似非刑罰之得中也。臣於辦事之暇。不時詢訪。各旗狂幸之奴固多。其主行不端。每窺家人妻女。不便行私者。輒以喫酒行凶。遠遣其夫。其妻女可踞爲己有。其奴恐蹈不測。亦隱忍遠去。如此者往往有之。請嗣後須詳審明確。可疑者止鞭枷示懲。果應遣者令其妻女偕行。以免骨肉生離之苦。並可消彊暴坫辱之念。奴隸下賤永戴皇仁矣。

查律新例。各旗行止不端之人。欲占奪家人妻女。蓋以喫酒行凶送部者。不準發遣。交與佐領。將伊妻室子女轉賣身價給主。或系因此奏定例歟。敕前復臺灣功。加浙閩總督覺羅滿保兵部尙書。給故提督施世驃世襲一等阿達哈哈番。贈殉難總兵歐陽凱太子少保。余賜爵優卹有差。上諭。凡官員現在議敍功加之外。再加一等。總督滿保𨿽有失陷之罪。但一聞事發。卽親往廈門。撫慰眾心。遵依皇考指示。七日克復。可加兵部尙書。提督施世驃統領大兵。克復全臺。厥功甚大。給與世襲頭等阿達哈哈番。總兵藍廷珍給與三等阿達哈哈番。水師副將許云失陷臺灣。非關伊罪。奮勇前進。身入陣亡。給與拜拖拉布勒哈哈番。參將羅萬倉﹑遊擊遊崇功﹑孫文元﹑守備胡忠義﹑馬定國俱陣亡。給與拖色拉哈番。總兵歐陽凱追贈太子少保。

世驃六十年八月病卒。已贈太子少保。廷珍用兵時爲南澳總兵。六十一年調臺灣。凱字虞臣。福建侯官人。以功加至總兵。督學山西右贊善彭廷訓題旌髙平童生李天良孝行。明史總裁朱軾薦上海生員葉滋﹑鄠縣生員王心敬﹑歸安生員嚴鴻逵任纂修。鴻逵托病不至。見後。乙亥。上赴景陵。秋九月丁丑朔。上奉安聖祖仁皇帝﹑孝恭仁皇后梓宮於地宮。命隨行諸王大臣易蟒服奉迎神主至京師。上諭大學士馬齊﹑松柱﹑王頊齡﹑尙書田從典。點主事關系甚重。必取有名望正气道行學問之人當此職。爾等爵位已至。人品亦好。須潔誠齋戒。誠意所鍾。一若聖祖神靈洋洋如在筆間。方副朕一點孝思。勿得委爲故事。

時隨駕大臣九十一員。辦事官八十七員。俱加恩進級有差。上淨發回鑾。己卯。上至京師。庚辰。上恭奉聖祖仁皇帝曁孝誠﹑孝昭﹑孝懿﹑孝恭四皇后神牌升祔太廟。詔告天下。推恩有差。詔曰。朕惟禮先報本。孝首尊親。表功徳之隆。大禮著乎淸廟。原蒸嘗之薦。配食始於閟宮。所以備登祔之儀。洽神人之望。舊章具在。巨典孔彰。恭惟皇考聖祖仁皇帝。體合乾坤。聲昭日月。開萬年之景運。揚三祖之耿光。和惠慈仁。民物咸樂生遂性。信成節儉。刑政悉內治外修。廣從古未登之版圖。要荒並隸。宏歷代未施之聲教。漸被無垠。循繼述之功。以守成而兼創業。數聖賢之主。實首出而無比倫。惕慮憂勤。六十二載之精神爲黎民耗竭。謳歌感慕。萬億兆人之思仰於天地悠長。周百世而不遷。宜九廟以崇享。皇妣孝誠皇后正位璇宮。作配宸極。徽音懋著。淑徳素成。皇妣孝昭皇后明哲溫和。懿恭柔順。佐理內治。表樹壺儀。皇妣孝懿皇后純粹夙根。宏恭性蘊。動循禮則。往法前修。慈撫朕躬。恩勤篤摯。皇妣孝恭皇后端仁厚裕。教協柔明。誕育藐躬。命提諄切。隆彰母道。顧復恩深。謙約持身。慈惠撫下。皆流徽於椒掖。各懋徳於彤闈。允宜同祀神宮。合登禮室。祇告天地﹑宗廟﹑社稷。謹率諸王﹑貝子﹑貝勒﹑文武羣臣。於雍正元年九月初四日。恭奉聖祖合天宏運文武浚哲恭儉寬裕孝敬誠信功徳大成仁皇帝神位。孝誠恭肅正惠安和麗天襄聖仁皇后神位。孝昭靜淑明惠正和安裕端穆欽天順聖仁皇后神位。孝懿溫誠端仁憲穆奉天佐聖仁皇后神位。孝恭宜惠溫肅定裕贊天承聖仁皇后神位。升祔太廟。天象與坤儀同著。父恩與母徳俱深。大禮旣成。鴻施宜逮。所有事宜開列於後。

是時端門前設更衣賬房。因新制。油气燻蒸。上怒。飭廉親王及工部侍郎﹑郎中等官跪太廟前一晝夜。命禮部左侍郎景日鐝知貢舉。固山貝子領禮部事允祹爲監臨。太子太傅左都禦史兼管吏部尙書朱軾﹑太子太保禮部尙書兼管翰林院掌院學士張廷玉爲大總裁。同考試官翰林院侍讀學士王傳﹑侍講學士張廷璐﹑江南道監察禦史王承烈﹑山東道監察禦史景考祥﹑廣東道監察禦史向日貞﹑文選司郎中沈近思﹑會考府員外郎吳隆元﹑吏部員外郎楊纘緒﹑吏部主事甘汝來﹑編修朱一鳳﹑任蘭枝﹑文岱﹑檢討王思訓﹑徳齡﹑李蘭﹑胡瀛﹑孫嘉淦﹑睪建書。令經堂旁分列簾官十八廳。按欽點先後爲坐次。例也。以戶部尙書田從典爲吏部尙書。禮部尙書張廷玉爲戶部尙書。仍兼翰林院掌院學士。戶部右侍郎張伯行爲禮部尙書。刑部右侍郎盧詢爲兵部尙書。大學士不須攝部務。浙江巡撫李衛報所屬三十二縣二州一衛秋旱災。詔免所在錢糧。加意撫綏災黎。總督漕運張大有奉詔叩謁景陵。陛辭回任。賜禦制詩扇服食。加銜兵部尙書。禦制詩。元庾關國計。輸挽最艱辛。穗稭來千里。膏脂念萬民。無憂任土貢。已得漕川人。可勒功髙賞。恩光寵錫頻。張大有字慕莘。陜西合陽人。甲戌進士。由中書累官兵部右侍郎。至今職。爲人誠直。一足微跛。兩朝信用焉。六年。進工部尙書。卒。福建巡撫黃國材舉故廣東巡撫彭鵬二孫莆田貢生勝坦﹑廩生勝垣孝廉方正。以年幼不稱旨。凡孝廉方正引見後。年五十以上者以知州用。五十以下者以知縣用。鵬以舉人在籍。值耿精忠亂。逼降不從。悉去其齒。後爲三河令。行取擢工科給事中。與禦史郭琇彈劾權要。舉朝憚之。比於海剛峯。天下庸人孺子皆知其名。郭琇。山東卽墨人。以庚戌進士爲吳江令。行取授禦史。甫蒞任。卽劾大學士明珠﹑勒徳洪﹑余國柱結黨。聖祖震怒。二日三相皆罷。國柱卽琇中式師也。官至湖廣總督。二人爲一代名臣。故並志之。新建京倉成。命名萬安。六年後又建儲濟﹑裕丰二倉。

凡倉廒制。以五間爲一座。亦有四間﹑六間者。每間七梁六搭椽。面闊一丈四尺。進深五丈三尺。山柱髙二丈二尺五寸。檐柱髙一丈五尺五寸。頂有气樓。廒底用磚砌漫土鋪木板。廒門墻俱畱孔。以泄地气。每倉約十數門。祭酒王圖炳請復以恩拔歲副貢生考取八旗教習。康熙五十年後攺教習悉歸舉人進士。部議內廷內務府及八旗需人甚多。故圖炳請八旗仍歸恩拔四項。以宏作人之化。從之。戶部陳鼓鑄之制。雲南巡撫楊名時奏。本省開鑄。以銅七分。配倭鉛三分。所鑄色黃亮。用銅一百萬觔。加倭鉛三萬。可得錢一十五萬一千二十串零。臣查搭放兵餉。每千文價銀一兩。以錢一千二爲率。畱本省錢九萬一千二十串。以四萬串解運鄰省。應請解費以二萬串聽候部議撥發。其銅價每百觔校減價銀九兩二錢。倭鉛每百觔價銀四兩五錢。部議。雲南礦銅名曰蟹殼銅。從前未稱雲南銅。有鉛气。與其多費。不如仍照舊例。銅六鉛四配搭。鼓鑄一百萬觔。應設鑪四十座。每銅鉛百觔用工料錢一千八百二十文。折耗九觔合算。每鑄錢一千應給工料一百七十五文。其節省之處。該撫酌量節省。將每鑄銅鉛百觔應給工料灰錢數。開具淸冊報部送會考府。省福建巡鹽禦史及商人。令州縣官照額徵納課銀。總督滿保奏。沿海窮民曝曬鹽觔腌魚易米豆度日。官吏但知規例查拿。不顧小民困苦。乞將鹽利歸之窮民。照鑪竈徵課之例均攤。各場派佐貳一員監管平買賣。而以興泉道總其事。按明時福場無巡禦。以行鹽無運地。河東無運官。以出有專所場兼之。巡運皆無。逮護守景陵前總管太監魏珠監禁。籍沒其家。珠與梁九公等幼侍聖祖。甚蒙寵眷。令護守景陵時。私使人在陵上割艸。致與兵卒廝打。總兵範時繹啟奏。拿付三法司會議具奏。魏珠在陵寢墻外砍山砌墻。關系風水。大不敬。應立決。得旨。魏珠侍奉聖祖多年。朕不忍加誅。仍看守。另有發落。內務府封鎖家產人口。謫督學江西編修徐昂發效力軍前。致仕禮部左侍郎加尙書職李旭升陛辭歸裏。賜禦書衡平耆碩額。辛卯。上禦殿受朝。以班行不齊。嚴飭鴻臚﹑禦史等官。國制。元旦﹑冬至﹑萬壽三大朝賀外。每月逢五逢十禦中和殿受朝。如前儀。後不悉載。至禦門聽政。月數行之。預期請旨。儀已見前。後亦不重載。乾隆二年再定制。禦門聽政五日朝期。官員穿補服掛素珠。不必穿朝服。永以爲例。賜吏部右侍郎史貽直禦制詩扇。禦制詩。率屬公曹任望崇。位躋卿貳賴和衷。彤墀影躡中臺履。玉佩聲含晚殿風。勿憚賢勞親吏職。如將兢業亮天工。公忠不負衣冠選。槐棘均叨雨露同。督學四川編修方覲請分派訓導於云陽﹑巫山﹑建始﹑太平﹑萬縣﹑屏山﹑樂至等學。不必屬縣令兼管。國初因遭流寇之厄。人民凋散。不設學官。余亦多教職一人。方覲字近雯。江南人。康熙乙丑進士。官至西安布政使。前乙酉聖祖南巡時。沿途胡期恆等獻詩賦。因全傳集蘇州考試。命大學士張玉書﹑江蘇巡撫宋犖同閱。奉欽定一等汪泰來﹑錢榮世﹑丁圖南﹑吳襄﹑洪聲以及吳士玉﹑王圖炳﹑髙一騫﹑鴻歷﹑郭元舒﹑楊潛﹑楊開沅﹑田廣運﹑莊楷﹑方覲諸人。供奉內廷。後顯達。越四十七年辛未。今上巡幸江浙。獻詩賦者甚眾。擇其尢者於江寧試以蠶月條桑賦。指佞艸詩。心學眞僞論。欽取六人。皆授中書。太平盛事。特類紀之。大學士等議奏虧空官員子孫出仕者解任。代賠全完後復職。從之。經筵講官太子太傅武英殿大學士兼工部尙書王頊齡年八十有二乞休。上慰畱之。上諭。卿品行端凝。學問淵博。典章政務。經歷最久。自聖祖簡任機務以來。鎭靜和平。實心供職。勤勞夙著。卿系先帝舊臣。藉贊襄以臻上治。其照舊供職。不必以衰老乞休。準江蘇巡撫京口將軍何天培請開各色捐谷例。以裕積儲。雲南道監察禦史田嘉谷請重經藝取士。以惇實學。章下所司。嘉谷主試江浙。見佳文多以經藝不稱而黜。請勒爲取士令典。使士子知明經爲要。

部議科試四書二藝。經書一藝。文全者收錄。庶經旨不致荒疏。臨場乃有佳文。

七年春移於歲校科試則四書經藝各一。增策一道。後更有經解默經諸例。則諸學政相踵請行之。經解以禦纂五經爲問。對不失旨者。生員優取。童生準入泮。於場前先試焉。禁非公事擅騎驛馬。京師賑粥。令五城禦史親臨散給。著爲例。年例。自十月朔至明年三月朔。五城各賑饘粥。以濟窮民。玆上恐官員吏役有所侵漁。窮民不能仰沾實惠。故令禦史親督之。天長民姜遇兆百歲。賜右庶子張照禦書瀛海仙班額。照字得天。江南華亭人。康熙壬辰進士。十年。捐地千畝爲義冢。以濟鄕人。蓋蘇松髙阜地非數百金不能營一穴。民多水葬。上聞。大見嘉美。擢太常寺卿。拜侍郎。十二年。貴州苗亂。自請督師。因同事意見參差。無功。乾隆元年。經略張廣泗劾之。逮赴京。尋復起用。華亭張氏累世富厚。自丙辰進士集始發科第。至吏部左侍郎。照其猶子。千畝之直不下二萬金。富而不吝。利賴無窮。可謂難矣。詔拜太保三等公總督川陜兵部尙書年羹堯爲撫遠大將軍。進爵二等公。以剿羅卜藏丹金。多羅貝勒西安將軍延信復掛平逆將軍印。擢陜西督標中軍副將田峻爲涼州總兵。從軍協助。準恩詔從前殿試違式事故李徽等二十五人再許殿試。禁官員去任造生祠書院。現在者畱爲義學。延師授徒。以廣文教。追封西部外藩貝子丹仲爲多羅郡王。仲前在軍前。累著功勛。總督年羹堯奏請。故加優卹。開纂修律例館。以左都禦史兼吏部尙書朱軾﹑兵部尙書盧詢﹑刑部左侍郎阿錫鼐﹑詹事府正詹事伊都立爲總裁官。大淸律成於順治二年。大學士範文程﹑剛林﹑祁充格﹑髙銓﹑洪承疇﹑寧完我﹑宋權﹑刑部尙書吳達海﹑侍郎提橋﹑房可壯等奉敕督修詳核。頒行天下。每年附以條例。陜西道監察禦史湯之旭請於康熙六十一年以前之例。並會典逐條參互考訂。以垂永久。部議。律例自康熙二十八年十月開館。命大學士張玉書等纂修。至四十六年六月進呈。未蒙頒發。其中新增定例一百一十五條。合一再加參酌。盧﹑阿去官後。以吏部尙書查郎阿﹑刑部尙書徳明領其事。三年書成。按原律之文。多仍明代。及後章程大備。其中官職罪名有不合。例日增而律未攺。所宜修纂者也。冬十月丁未朔。上時享於太廟。行鄕飲酒禮。命加謹。毋視爲具文。凡京府及直省州縣。每歲正月十五日﹑十月初一日行鄕飲酒禮於儒學。前一日。執事者於儒學之講堂【卽明倫堂】賓居西。唱兩拜訖。唱送賓。以次下堂。分東西行。仍三揖三讓出庠門而退。﹟陳設坐次。司正率執事者習禮。是日黎明。執事者宰牲具饌。主席及僚屬司正先詣學。遣人速賓僎以下。比至。執事者先報曰賓至。主席率僚屬出迎於庠門之外以入。主居東。賓居西。三讓三揖而後升堂。東西相向立。贊兩拜。賓坐。執事者又報曰僎至。主席又率僚屬出迎。揖讓升堂拜坐如前。儀賓僎介皆至。旣就位。執事者唱。司正揚觶。執事者引司正自西階升詣堂中。北向立。執事者唱。賓僎以下皆字唱揖。司正揖。賓僎以下皆揖。執事者以觶酌酒授司正。司正舉酒曰。恭惟朝廷。率由舊章。敢崇禮讓。舉行鄕飲。非爲飲食。凡我長幼。各相勸勉。爲臣盡忠。爲子盡孝。長幼有序。兄友弟恭。內睦宗族。外和鄕裏。無或廢墮。以忝所生。讀畢。執事者唱。司正飲酒。飲畢。以觶授執事者。執事者唱揖。司正揖。賓僎以下皆揖。司正復位。賓僎以下皆坐。唱讀律令。執事者舉律令案於堂之中。引禮引讀律令者詣案前北向立。唱賓僎以下皆立。行揖立如前儀。讀畢。各揖如前儀。復位。執事者唱供饌案。執事者舉饌案於賓前。次僎次介次主。三賓以下各以次舉訖。執事者唱獻賓。主起席北面立。執事者斟酒以授主。主受詣賓前。置於席。稍退。唱兩拜。賓答拜訖。執事者又斟酒以授主。主受爵詣僎前。置於席。交拜如前儀畢。主退復位。執事者唱賓酬酒。賓起。僎從之。執事者斟酒以授賓。賓受爵詣主前。置於席。稍退唱兩拜。賓僎主交拜訖。各就位坐。執事者分左右立。介三賓眾賓之下次斟酒於席訖。執事者唱飲酒。或三行。或五行。供湯。又唱斟酒飲酒供湯三品畢。執事者唱徹饌。候徹饌案訖。唱賓僎以下皆行禮。僎主僚屬居東。賓介三賓凡鄕飲酒禮。序長幼。論賢良。別姦頑。其坐席間髙年有徳者居上。髙年淳篤者並之。以次序齒而坐。其有違條犯法者不得幹於良善之席。違者罪以違制。敢有喧嘩失禮者。揚觶者以禮責之。主﹑府州縣正官。如無。以佐貳代之。位於東南。大賓以致仕官爲之。位於西北。僎賓擇鄕裏年髙有徳者。位於東北。介以次長位於西南。三賓以賓之次者爲之。位於賓主僎介之後堂西賓席之西。除賓僎外。眾賓序齒爲次列坐。其僚屬則序爵。丞在西南。判在東北。司正以教職爲之。主揚觶以罰。贊禮者以老成生員爲之。按禮記鄕飲酒禮云。主人親迎賓及介。而眾賓皆從之。至於大門外。主人拜賓及介。而眾賓自入。介卽今之僎。自介以下則隨賓僎入也。故曰皆至。三揖至於階。三讓以賓升。拜至獻酬辭讓之禮煩。及介省矣。故止言賓僎主獻酬交拜。又云賓酬主。主人酬介。介酬眾賓。則介以下亦賓主互相揖讓。故曰以次斟酒於席。介以輔賓。故坐賓西北。坐介西南。僎以輔主人。故主人坐東南。而僎坐於西北。皆合禮文以爲儀注。先儒黃幹曰。請賓介。陳器饌。獻賓介。獻僎。旅酬。燕。此六者禮之大節。則介酬眾賓各相揖讓。其所謂旅酬歟。據禮介在僎上。今儀僎在介上。東南西北言方也。非謂側席而坐。近有泥於禮文。皆不正席者。所宜攺正。賞給厄魯特歸順頭目波羅忒達西查普等六人銀幣。領侍衛內大臣巴澤徳卒。上聞之垂淚。降諭。巴澤徳故舊老臣。一生謹重。克盡臣道。照公職料理喪葬。遣莊親王宏裕往奠茶酒。給銀三千兩。其賜卹依福善公例。輔國公普貴有罪削爵。賜侍直南書房史貽直﹑吳士玉﹑查嗣庭﹑王圖炳﹑劉於義禦書額。史曰文昌淸望。吳曰望重淸班。查曰木天淸望。王曰淸華品望。劉曰玉堂淸要。會試總裁朱軾﹑張廷玉進五魁捲請欽定。上嘉其公忠。康熙乙丑科會試前十名進呈欽定。後每行之。且有一榜俱請欽定。及請上命題者。此後會試及順天鄕試四書三題皆出上裁。今上登極後。凡各省四書題皆考官命下。卽請上密封付之。定例。主司出題四書各分爲十段。主司簽掣某段。卽於段中擬題。又復簽掣乃定。五經各簾官擬本經題。候主司擇取簽掣。自康熙庚子科闈題禁出冠冕而尙存忌諱。至乾隆甲子科京闈捉獲夾帶。上命此謂一言僨事二句。紂之不善三句。不見諸侯一章三題。此後多擬議所不到矣。原總河道趙世顯虧空國帑。下刑部獄。籍沒家產。康熙六十年冬。效力河工聶大禓訐告世顯縱容家人崔三等克扣沿河工料。侵蝕國帑諸獘。得旨拏問。籍沒家產。賠補不足。遂斃於獄。趙世顯奉天旗人。始爲兩淮運使。升江蘇按察使。皆有賢聲。復巡撫山東。總河張鵬翮內拜戶部尙書。薦爲河督。在任十九年。窮奢極欲。廢弛河務。揚州崔大獻其妻於世顯。遂兄弟三人皆同事。各擁巨貲行鹽。篡登仕版。至是皆罹刑獄。家口入旗。人咸快之。淮關原額銀一十一萬九千八百三十八兩。五十八年。世顯請歸河院管理。而增加銅觔價銀一萬三千三百八十四兩。淮安倉項下銀三萬一千七百四十兩。又代交光祿寺銀三萬兩。交與慶問銀五千兩。並節省銀十五萬兩。盈餘銀三萬兩。合之則三十八萬一千六百六十兩。遂以爲例。困商民而累後官。其以虧空罹罪。可爲漁利者戒。乾隆十年中再加核減。尙有二十萬一千九百六十兩零。令直省建忠義﹑節孝二祠。直省府州縣置設忠義祠於學宮。節孝祠待擇地營建。京師八旗分左右翼擇地各建二祠。每年春秋二季月祭祀。凡督撫都統舉報依允者。置主入祠。建坊銀兩仍如例給其家。乾隆十四年。江蘇巡撫雅爾哈善因金川用兵。爲節省計。請節孝建坊令本家自備。部議。恐貧寒無銀不建。反致埋沒。令於置建祠前豎立石坊。舉報依允者仍給銀另建。余詳後。鴻臚寺少卿張應詔病免。應詔字圖南。湖南五關縣人。以辛酉舉人歷任兩淮運使。升巡鹽禦史。承李﹑陳﹑常諸人貪污之後。獘絕風淸。一塵不染。故鄕親族來冀贈遺者。一槪謝絕。歸而掘其先塋。亦不悔。居家小屋數椽。瘠田半頃而已。其荷兩朝淸望之知。洵無忝矣。停各官捐俸助公。江西巡撫裴摔度因吉水等處蛟水泛漲。民人被災。議各官捐俸散賑。上命以後遇有公事。卽奏請動用正項。俸以養廉。永停捐助。頒聖祖遺旨。詔錄明太祖後裔以奉享祀。上諭內閣。聖祖仁皇帝所遺匣中檢得未經發出上諭一道。以明太祖崛起布衣。統一方夏。欲訪其支派一人。量授官職。以奉春秋陳祭。仍世襲之。朕伏讀之下。仰見我聖祖仁皇帝徳沛天覆。大度宏仁。遠邁百王。超軼萬古。朕思史記東樓。詩歌白馬。商﹑周以來無不推恩前代。後世頻多疑忌。以致歷代之君。祭典殄絕。朕仰體聖祖如天之心。遠法隆古推恩之意。謹將聖祖上諭頒發爾等。訪求明太祖支派一人。量授職銜。俾之承襲。以奉春秋祭祀。但恐迄今年代久遠。或有姦徒假冒。致生事端。內閣大學士會同廷臣詳明妥議。以副聖祖仁皇帝仁矜卹之至意。聖祖仁皇帝上諭。諭內閣吏﹑禮二部。朕於宮中詳覽前史。每見開國之主。必英姿偉略。才識過人。始能創肇丕基。奄有天下。其謨謀經畫。間有詳略不同。未有不期其子孫實克負荷。以傳永久。迨其嗣君習於宴安。墮墜先緒。或縱欲逞志。或委任非人。遂致綱紀廢弛。傾厥宗祀。良可悼嘆。明太祖天授智勇。崛起布衣。緯武經文。統一方夏。規模制度。準今酌古。咸當周詳。非獨後代莫能越其範圍。卽漢﹑唐﹑宋諸君。誠有未及也。及其末業衰頹。災荒疊見。臣工則門戶紛然。盜賊則西北蜂起。京師失守。社稷顚覆。考其嗣主。實有如前代荒淫暴虐亡國之鑑乎。歷數使然。我朝殲逐逆寇。入關定鼎。明代諸陵。特設人員守護。使不湮沒於荒煙蔓艸中者。亦已越逾舊典矣。朕三經南巡。皆詣太祖陵園。親身奠祭。更令嚴禁樵牧。歲加葺治。緬維明太祖曠世英雄。超軼往昔。規模典章。我朝尙多徵據。豈可以宗祀淪絕。承守無人。今宜大廓成例。訪其支派一人。量授官職。以奉春秋享薦。仍世襲之。庶可慰明太祖英靈於九原。亦昭朕仁厚矜卹之懷。使天下後世共瞻焉。爾內閣大學士會同吏﹑禮二部確議具奏。查尋議奏。查鑲白旗朱文元一支。系明太祖第十三子代簡王桂後。明崇禎時。嗣代簡王監洪承疇軍松山之戰。爲太宗文皇帝所獲。其侄文元從在軍。亦被擒。今龍溪尉朱汝健﹑官學生朱福烈﹑披甲人朱福等皆文元之子孫。文元於順治年間奏往大同取宗譜。如今正定知府朱之璉一支皆屬代王后。

明崇禎七年。洪承疇受七省三邊總督之命。十一年十二月。攺爲總督薊遼。十五年二月。出山海關。兵敗降。遂失錦州。松山在錦州城南十八里。承疇字享九。福建晉江人。萬曆丙辰錢士升榜進士。歸順後入旗。拜大學士。大兵平江南。以經略駐江寧。卒謚文襄。明代子孫。聖朝絕無誅戮。而眞僞莫辧。康熙丁亥﹑戊子間。江南有一金和尙。挾妖術倡爲統首。擁立朱三太子爲主云。崇禎帝子永王慈炯。所在兵民潛相構難。聚眾太湖。聖祖南巡。潛躡乘輿。發炮不鳴。未幾發覺追捕。逆黨悉伏誅。所云朱三太子解京師。年七十餘。朝見賜服禦居第。踰日斬於市。必察其姦僞誅之。以息寇源。明詔中姦徒假冒致生事端。或指此也。仰惟本朝聖主至公至大。凡制度典章。多踵前代。論者謂溧陽陳名夏爲編修。歸我朝入旗拜執政。有所翼贊。因聖諭多徵據。遂志之。陳名夏字百史。崇禎癸未探花。國亡南歸。馬士英以從李賊捕之急。遂降於我朝。後不合於朝列。爲所戕而以病歿告。今子孫籍漢軍。有才名。設山東兗州總兵。轄兗州中右兩標及徳州﹑臨淸等十四營。從前山東只登州一總兵。統全省。始命滿洲監察禦史杭奕祿﹑檢討徳齡﹑理藩院郎中平柱﹑刑部員外郎憲徳同爲學院。考取八旗翻譯。吏部尙書隆科多﹑禮部右侍郎登徳爲監試官。諭內閣九卿進賢退不肖。各抒忠悃。勿避嫌怨。賜尙書勵廷儀﹑侍郎髙其佩﹑王景曾﹑山西巡撫諾岷禦書額。勵曰矜愼平恕。髙曰精明法律。王曰三槐淸蔭。諾曰澤潤蒸黎。鄕試會試回避舉人及搜拔遺捲得士周龍官﹑張江等九十人俱賜進士。一同殿試。是科正榜中額仍照舊一百八十名。此則恩詔加額者。龍官籍江南淮安。江西南城人。有才名。撫遠大將軍年羹堯督師次西寧。議軍機上聞。上指示方略。假以便宜從事。上諭。督師年羹堯﹑侍郎常壽題報徵討羅卜藏丹金。令親王剎漢金領兵過黃河八百二十二河州。部將嶽兆龍報稱。剎漢金自言抵擋一次。再若不能抵。我也進河州口等因。差人來趙。今羅卜藏丹金顯屬反叛。若�剎漢金。則羅卜藏丹金其勢益彊。且級已經差使到漢朕所剎�處。彼此相邀。非會同澤旺阿喇布坦造反。卽系去歲軍興之際。應預爲詳細籌劃。卽今西寧﹑松潘﹑甘州等處兵馬。務令整齊精壯。方可出口。且羅卜藏丹金自夏季在藏用兵以來。人困馬乏。現離口外不遠。若不及今剿滅。致使伊等有整備。關系甚大。須詳細籌劃。務在必勝。一面卽行。一面具奏。按剎漢丹津。前作察罕丹金。以天寒命移殿試於兩廡。上諭。管理禮部事務貝子允祹。今年殿試。天气已寒。諸貢士若照舊例在丹墀對策。恐硯池冰結。難於書寫。攺於太和殿內兩傍對策。傳諭總管太監多置火鑪。使諸貢士得盡心作文寫卷。免陜西長武﹑西鄕浮額錢糧。長武原額九千七百五十兩零。西鄕原額銀八千六百六十二兩零。免數俟考。命武英殿大學士馬齊﹑文華殿大學士松柱﹑署武英殿大學士工部尙書徐元夢﹑吏部尙書田從典﹑刑部尙書勵廷儀﹑吏部右侍郎史貽直﹑兵部右侍郎李紱﹑內閣學士阿克惇﹑吳士玉﹑查嗣庭﹑詹事府少詹事塞楞額﹑都察院左副都禦史楊汝谷爲殿試讀卷官。上諭。國家建官分職。於翰林之選尢爲愼重。所以培館閣之材。儲公朝之器也。聖祖仁皇帝加意育才。又纂修各種書籍。故遂選翰林幾至二百人。庶吉士五六十人。朕臨禦之初。未有編修之事。誠恐人才置之閒散。故令內閣大學士會同翰林掌院。擇其學問優長字畫端楷。或精於翻譯者。畱館辦事。其才具練達可當科道部屬之選。或長於吏治。編檢可爲道府。庶吉士可爲州縣。分別具奏。其老病者以原官休致。行止不端者革職。今朕特開恩科。人才倍出。揀選庶常。親加考試。至日後散館。仍照此例。以二等分用。玆正屆殿試之時。深知向有擬送策聯營甲第之獘。殊可痛恨。朕所點閱卷官俟俱平日實心委任之人。各宜虛心謹愼。杜絕諸獘。倘仍蹈前轍。必嚴加議處。辛未。羅卜藏丹金兵困西川之鎭海堡。撫遠大將軍年羹堯擊敗之。次削平莊浪等地截路行劫賊番。優詔褒嘉。嚴賭博之禁。以絕盜源。凡犯賭博者。旗人鞭一百。民人責四十板。各枷號兩月。其造牌骰之人。亦照賭博治罪。學智拳勇者罪亦如之。更設立鄕正里長。不時勸諭查察。違者報官究治。從內閣學士吳士玉所請也。復以民皆玩法不悛。七年準立殊。八年定例。初犯枷責。再犯徒。三犯流徙。三犯以後斬。以工部右侍郎尹泰爲左都禦史。以太常寺卿王沛爲通政司使。癸酉。策試天下中式貢士楊炳等及特賜進士張江﹑復準殿試李徽等二百四十六人於太和殿。制曰。朕惟致治之道。必忍臣一徳。賢才奮興。孝弟申於黨序。仁厚治於四海。然後一道同風。克臻�隆之治。朕荷天庥命。丕承大統。伏惟聖祖仁皇帝。撫禦寰區。六十餘年。本至誠以禦下。頒聖諭以教民。能使俊人盈廷。民風淳康。朕日夕旱食宵衣。恨恐一事未理。不克丕紹前烈。尙期股肱耳目之司。匡所不逮。易泰卦言。天地交而萬物通。上下交而其志同。謂君推誠以任下。臣�誠以事君。此朝廷之泰也。朕推心置腹。以至誠待下。大小臣工。宜精白一心。昌言無隱。今來能以嘉謀入告。無愧責難之義歟。抑或有依遲瞻顧。不勉以至誠報上者歟。周禮大司徒以三物教萬民而賓興之。鄕大夫三年則大比。考其徳行道藝而興賢者能者於朝。王制州長黨正族師各以歲目考校。故其時人知奮勵克崇實學。今三載賓興。猶行古之道也。朕加意作人。特開恩科。何以使道藝兼修。徳行無忝歟。抑司造士之責者。宜仿古歲月考校之制。俾文行並茂歟。百行莫先於孝。大計必主於廉。今欲使家有孝子。國有廉吏。所以化導鼓舞之者。其道安在。至帝王之治。始於家邦。終於四海。今欲使比戶可封。何道臻此。放勛克明俊徳。以致黎民於變時雍。周公召公布王化。放二南。意風化始於君。成於臣。漸以摩義。非一手一足之烈歟。夫君明臣良。聯爲一體。必能旁招俊乂。連茹匯徵。賢才自然振興也。惇崇孝行。砥礪廉隅。風俗自然醇朴也。爾多士積學有年。必有以抒夙抱而佐朕之新政者。其悉心以對。朕將親覽焉。凡殿試。以大學士﹑尙書﹑侍郎等官十四人充讀卷官。侍讀學士﹑侍讀﹑典籍﹑中書充受卷彌封權掌用印官。殿試前一日。讀卷大學士。學士擬策問數事。奏請欽定。捧回模合成題進呈後。中書繕寫。執事官監看刊刻刷印。次日典籍捧題紙前行。學士隨後。進大和殿。內閣學士捧至東旁黃案正偰。諸進士進午門。至丹墀內兩傍排立。鴻臚寺官先引讀卷執事各官行禮。次引諸貢士行禮畢。學士舉題紙授禮部堂官。分給貢士跪接行禮。各就試案。試畢。讀卷大學士等公同閱定。於傳臚前一日揀選上卷十卷進呈禦前。奏讀欽定一甲五名。其二甲以下名次。讀卷官次序奏請欽定。�日批定試卷名次。中書寫成大小金榜三傳折上。次日典籍捧榜。隨不讀卷學士至幹淸門以小榜交內侍進呈。大金榜用寶畢。典籍恭捧前行。學士及執事官隨後。至太和殿。學士捧至黃案上。典籍捧三傳折子授鴻臚官。候上升殿。不讀卷大學士或學士捧金榜授禮部堂官。傳臚殿試貢士每人以一擺牙喇供其食飲。且防其獘竇。故執事中有武臣以統率之。見下條。擺牙喇八旗護軍名。刑部尙書宗室佛格有罪削籍。謫置右衛。以領侍衛內大臣續封一等公阿爾松阿爲刑部尙書。格役圈禁貶所。侄祭酒伊爾登亦同謫右衛。移湖口關於九江。兩江總督查弼納覆奏。湖口縣背山面湖。左右兩石。鐘山巉巖尖峙。直插江中。止有鍾山崖下虹橋一港泊船。春冬水涸。不能進港。兩江﹑閩﹑楚﹑川﹑廣七省之船無由直徑經行。必從梅家洲嘴轉十餘里。牽挽維難。若經暴漲。湖水江流交會於虹橋港口甚爲洶湧。少有微風。不免漂溺。三十九年。左都禦史王澤弘﹑請移九江。另於大姑塘設口岸抽分。撫臣馬如龍奏止之。今旣移九江。仍於大姑塘設立口岸。庶使江南﹑江西來往船隻不致漏稅。甲戌。撫遠大將軍年羹堯遣兵敗羅卜藏丹金之眾於北川之新城。新城離西寧九十里。遊擊馬成輔領兵八百鎭守。賊二千餘同拒後山。圍繞攻擊。成輔奮勇斗擊。殺傷甚眾。大將軍恐賊協力攻城。因挑選西安﹑固原兵三千人。令中軍副將王嵩﹑參將宋可進前往救援。從山後繞出。賊不能敵。殺死厄魯忒百餘人。所獲無算。奪回被擄婦女四十口。此行帶子母共七十位。所向披靡。我軍不損一人。竊考太宗天聰五年正月。滿洲造紅衣炮。咸鐫其上曰天佑助成大將軍。督造總兵官佟養性額附。監造官遊擊丁啟明。備禦被世蔭。鑄匠王大相﹑竇守位。鐵匠劉計平。意紅衣云者以其無敵也。最大重一千二百餘斤。長七尺七寸。底徑一尺二寸。口徑一尺。膛口三寸七分。鐵子重八斤。用藥四斤。或以銅。或以鐵。亦有用木裹者。每位具車軸以運行。次於紅衣者名法貢。若子母炮尢爲較便。則近今外洋所傳。以鐵鑄母炮。長七尺許。於�中畱半空以嵌子炮。長尺餘。每母炮有五子。五母爲伍則更番不絕聲。行則二人負之而趨。每子母炮一位亦伍人爲伍。其三人負之。�架火藥錘鑿以俟更換。按明永樂中平南交。得交人神機火槍之制。卽今之鳥槍。元初攻襄陽用炮。故俗名襄炮。但古用以攻守。今用於戰陣。古用以發石。今用以鉛子。蓋不俟兵刃交接而勝負已分。近更造衝天炮。可及四十里。又有九接炮﹑劈山炮等名。制益精焉。丙子。上萬壽。不禦殿。百官表賀。禮部奏。是日鹵簿大駕全設。上升太和殿座。和碩親王以下文武各大臣官員進表行慶賀禮畢。將諸王所進桌張羊只大設筵宴。奉旨不禦殿。照例進表。停止筵宴。上誕降干支爲戊午﹑甲子﹑丁酉﹑辛卯。章皇帝亦生於前乙亥年月晦日。干支爲乙亥﹑己卯﹑辛巳﹑庚寅。或云今上誕降於辛卯八月十三日。干支亦合卯﹑酉﹑子﹑午。如世宗。俟考。冬十有一月丁丑朔。賜殿試中式貢士於振﹑戴瀚﹑楊炳進士及第。張廷珩等出身有差。。堂官每員一席。監察禦史﹑受卷彌封收掌用印巡綽官檢供給鳴贊官二員一席。護軍校每三名一席。二甲三名進士每名一席。餘二名一席。有上席中席之別。凡筵席用牛肉﹑羊肉﹑鵝﹑雞﹑鴨﹑腌魚﹑饅首﹑包子﹑齋餅﹑夾皮餅﹑酥餅﹑全餅﹑白餅﹑芝麻餅﹑米糕﹑鮮蔬﹑幹果之�。或二十色﹑十六色﹑十四色﹑十二色。皆不貴異物。酒分幾種。有乳酒﹑燒酒﹑黃酒之分。滿席則�以餅

子爲案差。其行禮儀注則未詳。﹪禮部奏。往例殿試畢關日。詣捲待制唱名畢。捧黃榜於長安門外張掛。順天府備傘蓋儀從送狀元歸第。間日。賜恩榮宴於禮部。間日。賜狀元六品頂暖帽披領朝衣帶靴等物。賜進士銀十兩。次日。狀元率諸進士午門前上表謝恩。間日。狀元率諸進士詣先師廟行禮。上以賜銀不合體。諸進士各賜表禮一端。三鼎甲及傳臚俱令侍直南書房。按會典傳臚之制。是日。禮部同鴻臚寺官設黃榜案於太和殿以東旁。又設黃案於丹陛正中。鳴贊官東西各四員引諸進士入左右掖門至丹墀內。�齊集羣官下兩旁排立。鳴贊官於執麾處每邊各二員對立。上升殿。引讀卷執事各官行禮畢。次引諸進士分翼排立。鳴贊官贊有制。贊跪。諸進士跪。臚鴻寺官設三傳。滿漢鳴贊官各三員俱立東旁西向宣制畢。���������������唱書一甲一名某。鴻臚寺官引狀元向前跪。唱一甲二名某。引榜眼向前跪。唱一甲三名某。引探花向前跪。唱二甲第四名某等若干名。三甲第一名某等若干名。各各向前跪。唱畢。鳴贊官贊行禮畢各退立�班。鳴贊官贊舉榜。狀元率諸進士隨榜出。榜發。禮部給三鼎甲泥金報。用大紅紵緞長二尺許。中書及第名次。旁列一甲姓名。恩榮宴賜三鼎甲銀爵各一。內篆書恩榮欽賜。外鐫一甲幾名。姓皆烏銀塗之。隨宴內大臣﹑讀卷大臣﹑監試官﹑護軍參領﹑鑾儀午門頒賞。諸進士分翼排立跪領。鳴贊官贊行三跪九叩頭禮退。狀元上表謝恩。禮部﹑鴻臚寺官設表黃案於午門前正中。狀元捧表跪置案上。行三叩頭禮退。鳴贊官贊。狀元率諸進士行三跪九叩頭禮畢。禮部﹑鴻臚寺官捧表送進內閣。

釋菜釋褐之禮。是日。狀元率諸進士至集賢門外下馬。入持敬門東角門至先師殿前。道贊贊排班。班齊贊就位。行謁見禮。��狀元行釋禮引贊贊詣盥洗所。再詣酒尊所。司尊者舉幕酌酒授狀元。詣先師神位前三獻爵。俯伏興。次詣四配神位前獻爵如前儀。道贊贊行分獻禮。引贊引一甲二名﹑三名分詣十壇神位前。又引二甲一名﹑三甲一名分詣兩廡神位前。獻爵如前儀畢。引贊贊復位。道贊贊共行禮如謁見畢。由西角門外釋褐畢。候祭酒﹑司業升堂。狀元率諸進士由東角門入至階下序立。曾入監者升露臺四拜起立臺西。未入監者露臺下兩拜。祭酒﹑司業皆坐����畢。二甲一名由堂東門入。執事者設食案於座前兩廂官下座南面立。二甲三人北面立。執事者爲三簪花斟酒。三人向兩廂官揖。飲酒三爵出。兩廂官送至堂門之內。諸進士由堂西門入。廳堂官接待簪花飲酒如前儀畢。廳堂官送出堂門外禮畢。���������振字鶴泉。江南金縣人。尋督學湖北永會。恩詔廣額款項。增武童入學數。降職歸。再舉博學回翰林至學士。瀚號雷村。江南上元人。本徹蘇同姓某工畫鴝鵒。侍上藩邸瀚依附爲侄。得進身。鄕會皆經元。乙卯至順天鄕試。解元許秉智以書吏子通賄得元。且闈中聞上升遐。飲酒笑語如常時。有對句。顧司空顧人情不顧臉面。戴學士戴關節不戴眼睛。顧謂正主考工部侍郎顧鎭也。祖監試上聞。今上登極。詔從典解元革除。祖﹑鎭免官。瀚罪杖從。炳號目州。湖廣鐘祥人。廷珩字相臣。大學士廷玉弟。皆未久卒。乾隆乙丑狀元錢維城。號稼朝。江南武進人。年少恃才不羈。善次畱會場前旅館。居一日。尙書公訥親過而嘆賞之。遂相結納。廷對讀卷。力主占首選。而妻兄莊存與號方岡。因是居榜眼。兩家比屋而處。鄕人共相嘖嘖。遇合之奇更過於瀚。聞之毘陵人云。副都統祁爾薩條奏喜喪儀制。以杜奢侈。內一條款。滿洲蒙古遇有喪事。親友饋粥茶弔慰。風俗日下。至有多�羊。大設盛饌送飯者。競相效法。過於奢靡。無所止極。�����������������上覽捲。降諭旨。昔廉親王允禩。值伊母妃之事。欲沽取孝名。百日猶令人扶掖匍匐而行。於定例外加行祭禮。每祭焚珍珠金銀器血等物。蕩盡產業。及事畢全然無恙。愈見體肥。彼時曉事者以會同送飯爲名。大設筵宴。允禮等亦曾會朕與允禩送飯。廉親王如此詭詐。無知者反以爲孝。迨皇考洞鑑切責之。朕當皇考﹑皇妣大事。惟隨皇考大喪禮制而行。不欲虛邀名譽。前諭爾大臣議喪儀禮定例具奏。今已十月。尙未奏聞。各部各旗大臣會同議奏。如有不可行之處。將旨撤回。按廉親王奏遷府。上以妃阿母年髙爲言。四年有罪發審。母妃亦至宗人府。則現在就養之妃非其本生。

禮言不飲酒。不食肉。不宿內。爲居喪之實。近漢人居父母喪。才��卽變易服色以更宴令。飲酒止磁其杯。食肉止木其箸。宿�器皿忌娘以爲服喪云爾。此官禮者見之而蹴然也。考選新進士五十五名爲庶吉士。沈淑﹑焦祈年﹑李桐﹑沈師孟﹑周學健。吳釗﹑陶正中﹑胡蛟齡﹑鄒光濤﹑陳齊實﹑張廷琭﹑許焞﹑馬金門﹑繆曰豈﹑松壽﹑尹繼善﹑李微臨﹑李端﹑戴水椿﹑何玉梁﹑嚴民法﹑沈榮仁﹑朱仕遇﹑胡香山﹑張考﹑劉吳龍﹑髙山﹑徐以升﹑盧生燻﹑顏希聖﹑張江﹑吳大受﹑沈大豪﹑範咸﹑顧海﹑陳弘謀﹑劉敬與﹑張來求﹑保良﹑王喬林﹑張若油﹑楊臚賜﹑�可登﹑�������﹑李徽﹑沈懋華﹑哈爾欽﹑博履靑﹑黃元鐸﹑陶士俊﹑昌齡﹑黃�模﹑��帥念祖﹑��張廷珩榜下先後檢討故不在其列。

往例選庶吉士。吏部移咨翰林院。本院題請日期。至期用黃折書諸士年齒籍貫。鈐本院印。設禦案上。上升座。滿漢大臣﹑掌院學士分列禦座兩旁。滿漢讀講學士引諸進士每十人一班以次入見。宣姓名籍貫履歷。候上欽點。或大臣從旁薦揚。選中者立禦座右。餘各以次退。選畢。二甲三名亦引見退。次日本院以選中進士並一甲進士籍�鄕會試殿試所習本經開列進呈。分別讀滿漢書。具本啟奏。覆加考試。上新制也。頃再定考試。錄�後復用保舉。

館選亦猶薦揚故事而重其責於保舉者。旣考庶吉士後。以部屬州縣逐班分考。不入選者以科分。��者以教職用。周學健字力堂。江西新建人。闈中文不愜意。預有鬼物告以鄕場必獲雋。且連翩登翰。批房官閱其文。�之窗外。哭聲�聞。再置。哭不已。遂憑其身。周分校者約共至之主司。聽其棄取。副主考禦史何世閱竟。就正於正主考編修任蘭枝。時方起沐。夜夢其三子中解元。而三子不應試。適此卷編男三號。一見決爲第一。會試文魁其經。殿試賜二甲六名。�符其兆。乾隆十三年總督河南。孝賢皇后之喪。�����署蘇撫安寧劾之。逮赴京。又以營私請托。以撫��發其迹。籍沒賜自盡。母以驚恐瘋顚。諸子�者皆坐罪。豈����而已以不善承�愚弄之以��卽偶然矣。曾督福建。所刊試卷向�編�����盡畦町欲駕一切。識者知非載道器矣。

張廷珩﹑廷琭若大學士廷玉之弟侄。是科鄕會禦試回避官生張氏各三�三人。【順天鄕試六朱張六若之。】廷玉子幼。至癸丑。長子若靄方成進士。殿試欽定作探花。上表辭讓。攺二甲傳臚。官至九�。先廷玉去位。王步靑字漢階。江南金縣人。����有文名。爲人奔競夤緣。招搖植利。康熙甲午。以萬�太平節中式館選。後未幾罷歸。今上時河�尹會一疏薦亦不允。天監其爲人矣。廷榜何玉梁﹑沈文豪文章學問足稱翹楚。而官不顯。賜兵部右侍郎牛鈕禦書勤勞宣力額。以旌永定治河功。鈕字天義。滿洲正白旗人。當聖祖時以郎中督理熱河﹑密雲等城工。凡曾任學政者派往捐修。鈕甚作�����三年久罷。申學校考課及設立社學之令。社學之制創於明洪武八年。得古人家塾黨庠�序之義。一邑十社。延師�以教鄕之子弟。今之義學多設於城而不設於鄕。國初有社生。取諸童生之次者考校列三等。得爲生員。否則免府縣試應考。此學政條例。童生五等降社生也。康熙二十五年停後亦未及復。前貴州巡撫劉蔭樞卒。蔭樞字春南。陜西韓城人。丙辰進士。爲巡撫時。傳聞聖祖親徵澤旺阿拉蒲坦。上章諫阻。謫發軍前。����命往鄂爾適圖程地。六十一年十月詔復官致仕。敕諫阻西徵詔。則內閣學士長壽忤旨廷杖死。蔭樞其繼者。聖祖亦不復行矣。江西新城民徐時祥﹑江南東流民江益賢百歲。工科給事中赫碩色請禁私制通書。通書起自康熙五十年間。徽州治堪輿�編次一年宜忌。以時憲書爲君而雜以選擇條款。����民間尙之。禁革後定例。各藩司頒發時憲書。分給各屬。教之民間。以所��刷刊紙張錢糧。乾隆初於時憲書上下�印宜忌星辰。亦通書之故智。私加之特不另刊。或兼林選擇書也。選擇書見前頒時憲條。令都察院兼轄六科。吏﹑戶﹑工三科掌印給事中崔致遠﹑王澍﹑康五端奏。六科自唐﹑宋以來俱在午門辦事。轉察�部院事。��現在稽查都察院事。不便令其兼轄。不報。尋調三人爲員外郎。王澍字若靈。江南金縣人。康熙壬辰進士。書法冠一時。眞艸隸篆皆�成一家。而篆體鐵綫。尢稱神妙。未幾假歸以終。嗣衍聖公孔毓圻來朝。以老病陳情。禮部尙書覺羅蘇庫罷。以軍前尙書塞爾圖爲禮部尙書。仍在軍前。上以忌日欲親謁景陵。康親王安等援引古禮。請遣王代祭。各賜肉一方。命大學士松柱等二十三人前往陪禮。疏言。謁陵之禮。始於東漢。以至唐開元。宋史禮志會典所載聖帝謁陵之儀皆聞�於春正月一行之。又唐貞觀以四季月生日忌日遣使詣陵。宋景徳時議忌辰之禮。�準唐貞觀故事。遣使致祭。後遵爲典制。明代忌日則祭於奉先殿。詳考歷代�����。況皇上至仁大孝。二歲之中已兩至山陵。而冬至日按聖祖仁皇帝配天大禮。禮六君子之齊。專致其精明之徳也。此十一月中旬。正皇上靜養身心之時。不得更有悲傷之事以感動天懷。宋胡寅云。山陵之禮。至於大葬則送終事畢。若孝思不忘。宜專誠於廟享。此聖人制禮之精意也。伏乞俯將��於諸王內命一人恭代陪祀之官。各部院派三分之一隨往。���之心皆安矣。

凡謁陵。上至陵。禮部﹑鴻臚寺官立於五洞橋。引隨駕王以下各官至橋北下馬。上至下馬牌下馬。禮部﹑鴻臚寺官引以下各官隨駕行至陵寢門外向上排立。上至門內祭臺石邊行謁見禮。禮部﹑鴻臚寺官立門外。引王以下各官隨行禮畢。王以下各官兩旁排立。上奠酒。王以下各官在立處跪。亦奠。跪奠畢。立。舉奉畢。隨上出至祭�。禮部﹑鴻臚寺官立五洞橋。引王以下各官下馬。至隆恩門外齊集。上至下馬牌下馬。至隆恩殿。諸王隨行至殿東西階上相向立。各官階下排立。上就拜褥立。王以下各官就位向上排立。上跪上香。王以下各官亦隨跪上香畢。上返立原位。贊行禮。王以下各官俱隨行禮畢。祝帛送��。上出。守陵官員於廂房墻下排立。候上過跪送。駕至跪迎同。戊子。至聖六十七【一作八】代孫太子少師嗣衍聖公孔毓圻卒於京師。賜謚恭愨。以長子傳鐸襲。公字翼宸。號鐘在。嗣爵五十餘年。因上追封五代。謝恩來京。卒年六十七。上命大臣賜奠茶酒。三品以上漢堂官往弔祭。行人護喪歸葬。孔子後裔。在周皆承殷後爲宋公。漢髙祖時封八世孫騰爲奉嗣君。��後封褒城侯。元帝時。霸封關內侯。光武時。楷封褒亭侯。魏文帝時。羨封宗聖侯。繼之震封奉聖亭侯。劉宋封鮮崇聖侯。北齊封染鄒國公。隋封英哲奉聖侯。唐封徳倫褒聖侯。後攺封璉之文宣公後。攺封聖佑衍聖公。以至��唐以嗣公昭儉兼曲阜令。����宋�宗時公延世﹑太宗時公元楷如之。洪武七年以元楷孫克仲爲縣令。後別子承襲至於今。國制。衍聖公長子襲封。次子襲五經博士。����祀事��襲太常寺博士。主聖澤書院祀事。尼山書院學錄由公咨送弟侄題補。曲阜知縣﹑四氏學學錄﹑洙泗書院學錄由孔氏生員題補。己丑。聖祖仁皇帝忌日。上躬祭壽皇殿。賦詩志哀。寢門不再侍慈顏。暌隔傷懷赴暑寒。思慕情殷勞夢寐。凡筵頻祭痛汍瀾。歲時每�推遷易。恩徳難酬髙厚祿。付托獨����。命提莫望益悲酸。天心此日猶能復。聖範無時更奉歡。瞻對禦容風木慘。何禁哀涕欲摧肝。按供奉先帝神牌太廟奉先殿外。壽皇殿之主仍供奉。蓋旣�之後作新主祔於皇祖之廟。其冬至��故古禮若是也。考試辛丑科散館庶吉士。畱館授職者二十一人。成例。庶吉士在館教習三年。俟下科欽點庶吉士到館。則滿漢教習學士題詩考試散館。至期。滿漢教習學士開列庶吉士名單分班引見畢。同赴體仁閣下候考。鴻臚寺官引庶吉士等行三跪九叩頭禮。吏部官散捲。內閣滿漢學士捧題紙分授滿漢教習學士。隨分授庶吉士等。試畢。吏部官收卷。教習學士本日轉奏候欽定名次。二甲授編修。三甲授檢討。其不畱館者分別以科道部屬州縣等官用。二甲三甲亦同引見考試。是科庶吉士六十二人。後多顯達。三鼎甲皆禦選。會元��一甲後亦不振。事見前。庶吉士非官也。散館乃授七品職。

今儼然稱府。國制。王公方稱府。後三品以上官偕用之。康熙中��鼎甲而祖曾官侍郎者仍�舊稱。同官效尢。志其所自�蔓遂�庶常近見學使桐城張廷璐官二品。其父兄兩世宰輔。所列文稿稱本衙藏板。足以正世之非矣。按衙。建牙也。唐藩鎭方建牙。今人以習見而轉以爲異。可�可恥焉。以敗賊功。給撫遠大將軍年羹堯內貂一千二百張。內緞百端。庫緞千疋。分獎有績官將。詔修太學。以偏親詣釋奠。上諭禮部。孔子道冠古今。爲萬世師表。薄海內外。無不俎豆尊崇。國學乃四方表率。其制尢重。聖祖仁皇帝親臨雍釋奠。典禮攸隆。朕纘承大統。景仰先型。羹墻如見。念國學爲辟雍造士之地。聖教四禮。莫先於此。恐歷歲旣久。有應加修葺之處。爾部會同工部詳加閱視。凡文廟殿宇廊廡及講堂學捨。務須整理周備。俾廟貌聿新。以伸景慕。朕將親詣焉。又降諭禮部堂。臨雍大典。所以尊重道爲教化之本。朕覽史冊所載。多稱幸學。相沿未攺。此臣下尊君之詞。朕心有所未安。凡一應奏章記注。俱攺幸爲詣。按順治九年﹑康熙八年皆詣學釋奠。推恩有差。學捨明初制有六。曰正義﹑崇志﹑廣業﹑修道﹑誠心﹑率性。第監生之等次以次升堂肄業。升率性者方爲積分。一季三試。每試文理俱優與一分。理優文劣與半分。歲內積至八分者與出身。後此制不用。而六堂至今仍之。太學在安定門內學前街內。成吳與江寧同名。自前朝也。內閣奏南郊禦殿典禮。疏言。查禮儀云。冬至之日崇祀明堂。靈臺大赦。百官稱慶。此冬至配天行慶之明文也。自晉至唐宋。歷代皆隆其儀。宋仁宗皇佑二年以大慶殿爲明堂。合祭天地三聖並侑大慶禮成。百官奉天殿朝賀。我朝會典載冬至日南郊禮成。次日禦殿。百官進賀表。再查順治五年冬至奉太祖髙皇帝配天。及進上四祖號禮成。次日禦殿。諸王羣臣表賀。是日頒詔大赦天下。又十四年冬至奉太宗文皇帝配天禮成。次日禦殿。諸王臣上表慶賀。是日頒詔大赦天下。康熙六年冬至奉世祖章皇帝配天禮成。次日禦殿。諸王大臣上表慶賀。是日頒詔大赦天下。此我朝之典制也。今十一月二十五日冬至奉聖祖仁皇帝配天大祀禮成。當皇上頒�之�正。萬象繼新。百禮伊始。按歷代元年禮。凡郊廟宋朝朝捨行禮用樂。我皇上孝思��不忍卽行慶賀之禮。臣等伏思先王制禮。原以節情。準今酌古。典禮宜舉。懇祈皇上俯允禮臣所請。三十六日禦太和殿。諸王羣臣上表行禮。頒聖祖仁皇帝配天恩詔。誠於典禮符楊。謹奏。奉旨。諸臣酌古準今。詳查典禮具奏。今亦難從。但朕中心亦甚不安。其允所請行。按順治五年追上皇始祖澤王曰肇祖元皇帝。皇髙髙祖慶王曰興祖直皇帝。皇髙祖昌王曰景祖翼皇帝。皇曾祖福王曰顯祖宣皇帝尊號。

四郊之制。建圜丘於南郊。其北爲皇穹宇。建方丘於北郊。其南爲皇佑室。作朝日壇於東郊。作夕月壇於西郊。從祀南郊者�明�明各一壇。恆星五曜各一壇。電雷風雨各一壇。五鎭興隆業昌瑞��爲一壇。四海四瀆爲二壇。丘在正陽門外。其制��南面。一面徑五丈九尺。髙九尺。二�面徑九丈。髙八尺一寸。三�面徑十二丈。髙八尺一寸。��磚用一九七五陽數。周圍欄板柱子皆靑色琉璃。四出陛各九級。白石爲之。內壝圍墻九十七丈七尺五寸。髙八尺一寸。厚二尺七寸五分。欞星石門四面。各三。外壝方墻二百四丈八尺五寸。髙九尺一寸。厚一尺七寸。欞星門如前。壇之東有神庫﹑神廚﹑祭器庫﹑宰牲亭。壇之西有神樂觀﹑犧牲所﹑鑾駕庫。外圍弓墻爲四門。南曰昭亭。東曰��。西曰廣利。北曰咸貞。壇北爲皇穹宇。制��天環轉八柱��重檐覆以靑��。中安寶頂。東西南三出陛。各十四級。檻墻欄柱皆用靑色琉璃。左右兩廡各五間。亦覆靑瓦。四周圍墻前設門三。再北爲大享殿。以�爲制。周�十二柱。內柱亦十有二。�����龍井柱四�頂三層。上覆靑瓦。中覆黃瓦。下覆綠瓦。四�方墻前爲大享門。東西北各有門。又有圓墻爲門。�南卽大享北門。東西各有門。中爲皇幹殿。�門上覆靑瓦。下繞石欄。墻之東有神庫﹑神廚﹑宰牲亭。西南爲齋宮。內閣請增大計吏員卓異。以示鼓勵。往例。卓異止道府方面﹑有司﹑佐貳﹑教官。今於州同﹑縣丞外。增吏目﹑典史﹑巡檢﹑驛閘等官。方面印文面方也。司府者是。州縣則曰有司。又有首領官者。爲吏役之首領。卽吏目﹑典史也。朝鮮來臨孝恭仁皇后喪。令各省揀選舉人分別錄用。定爲制。吏部奏。各省舉人已經揀選未經截取者。於明年鄕試後。督撫會同主考驗看。分別造冊報部。以�知縣教職分選。例三年一行。辛丑。冬至。上祀天於圜丘。尊聖祖仁皇帝以配天。圜制三成。上帝與配帝神位在第一成。皆靑幄。上帝南向。配帝西東向。日月星辰神牌在第二成。西東向。上之拜禮在第二成。每逢奠獻則升壇。其玉帛禮同祈谷。��則諸臣分獻。祭以子時。遣官恭代在三成階下行禮。出入升降皆由西廡。飲福�非禮。祝文云。維年月日嗣天子臣某敢昭告於皇天上帝四時。維冬至六气資始。敬遵典禮。謹率臣僚。以玉帛犧齋粢盛庶品。備此煙燎。祇祀於上帝。奉某祖皇帝配饗。共享樂舞生二百五十九名。服皆靑緞。餘同祈谷。

凡作樂。樂生奏樂於堂下。舞生按字升降俯仰舞於堂下。會典繪圖以爲節。樂章四言十句。髙八句。�皆�推本朝皆名平�日月獨�郊廟大祭。前代帝皇王多遣官行禮。偶一身親。史冊紀爲上無不身親。今上遵爲成憲。可謂遠邁歷朝矣。壬寅。上禦太和殿受朝賀。頒詔恩赦天下。成例。是日親王以下文武官員以上於皇上前進表行慶賀禮畢。嗣貴妃率妃﹑嬪﹑公主﹑王妃以下內大臣﹑都統﹑大學士﹑尙書﹑精奇尼哈番妻以上赴皇后宮行禮畢。嗣公主﹑王妃以下精奇尼哈番妻以上於貴妃﹑妃﹑嬪﹑前行禮。元旦同。賜會試中式武舉白金。各銀四兩。以置備衣馬之資。仍命兵部殿試。天寒於巳時考試。預備茶﹑餑餑﹑牛乳﹑燒酒賞給之。禁塘報﹑小抄﹑晚帖。違者以詐傳詔旨論罪。皇上出入起居口傳諭旨賞賜�對之處。有者探問附訪塘謂之小抄。左都禦史尹泰以恐有添造。請禁之。此後惟諭旨奏疏而已。內閣侍讀學士拖沙喇哈番殷查納病免。查納滿洲人。康熙十九年。以頭等侍衛隨徵吳三桂。及平定雲南。授拖沙喇哈番。後喀爾喀公漢都叛。往鄂羅撕。奉命追都被擒。至鄂羅撕放回。�雪五日夜至邊界。又敕旨與葛爾丹。被搶奪。削職。五十一年。遣往禿爾虎特圖。五年始返京。授今官。至十八年。又充使臣往澤旺阿喇蒲坦。復命後年已六十五。抱病乞休。上念力多年。準以拖沙喇哈番世襲。鄂羅撕卽倭羅斯。冬十有二月丙午朔。賜兩江總督查弼納禦書淸愼和平額。福建巡撫黃國材請寄可省之奏章毋瀆聖聰。上切責之。疏言。知縣以下佐貳官員遇有事故應斥革者。流犯脫逃與承審命盜遲延地方官應議處者。皆請準咨部匯題。斬絞已結各犯病故。管獄官請只咨部查考。至所犯軍統罪亦請咨刑部完結。福建巡撫黃國材題旌童生林勝��何蘭官��殉節。撫遠大將軍年羹堯請明年大舉會剿羅卜藏丹金。以四川提督嶽鍾琪﹑西寧總兵黃喜林﹑興漢總兵武正安統領官兵五路出塞。徐州民李春雷百歲。令裁府州縣佐貳冗員。。﹪選武進士爲侍狀元李琰授一等侍衛。榜眼畢應﹑探花施景範授二等侍衛。二甲劉問政等十三人授三等侍衛。三甲記名三十六人俱賜翎。

成例。漢侍衛一等帶孔雀翎。二等帶花翎。三等藍翎。凡一二甲及三甲前俱�侍衛三年分�。

花翎鵬羽也。藍翎染鵬羽爲藍。近有用孔雀翎染者。

內本載武科因恩�紀之傳臚。賜狀元銅盔甲鞍馬一副。宴名�武。餘同文場。國子監請令衍聖公四氏後裔曁天下監生馳赴京臨雍。疏言。至期必落落多中。布滿��。以襄大禮。規矩禮儀務期爛熟。通行直省。監生除年過六十﹑不滿十六及有老親患重病者。俱馳赴監。演習禮儀。丁卯。午刻上禦太和殿。遣使冊立中宮那拉氏爲皇后。詔告天下。恩赦有差。封年氏爲貴妃。李氏爲齊妃。錢氏爲熹妃。宋氏爲裕嬪。耿氏爲懋嬪。詔曰。朕惟乾施坤成。乃布和於四序。日明月麗。並臨照於萬方。�王者建邦。必正宮庭之位。聖人作則。首隆冊命之文。所以理人倫。輔修內治也。朕丕纘鴻基。厥成大業。前奉皇妣孝恭仁皇后諭旨。以嫡妃那拉氏誕秀髙門。��華冑。淑恭中度。懿範性成。孝敬盡於晨昏。承顏養志。柔嘉著於宮壺。惠下肅躬。令徳克全。徽章允稱。宜冊立爲皇后。洎慈闈��。典禮久稽。而宗紀聿嚴。正名斯亟。玆�遵慈訓。載考芳儀。祇告天地﹑宗朝﹑社稷。於雍正元年十二月十二日冊立那拉氏爲皇后。保承先於��。式正號於長秋。大禮旣成。湛�應溥。所有事宜開列於後云云。於戲。祉貽�室。宏昭式谷之原。福備椒庭。廣錫敷恩之典。布告天下。咸使聞知。凡立後前期一日。遣官各一員祭告天地﹑宗廟﹑社稷。上親祭奉先殿。是日。禮部﹑鴻臚寺官設節案一於太和正殿中。冊案一於節案之左。寶案一於節案之右。設彩亭二於內閣。鑾儀衛陳皇上鹵簿儀仗大駕。教�司設樂如朝儀。內監設節案一於皇后宮內之正中。設冊寶案於節案之左右。設香案於節案之前。陳皇后儀仗車輅於宮門前。王以下文武各官俱朝服齊集如朝儀。內閣﹑禮部堂官捧節冊寶於彩亭內。校尉舉亭。以次入太和門丹墀內。內閣﹑禮部堂官捧取節冊寶由中階入太和殿內。置各案上。正副司臣及執事各官於丹墀內東班西向立。欽天監堂官率本監科官二員候占於幹淸門。報吉時。禮部堂官奏請皇上升殿。上俱禮服禦太和殿。鳴鐘鼓作中和韶樂。閱冊寶畢。升座樂止。���官贊鳴鞭如朝儀。鴻臚寺官引正副使及執事官就拜位立。贊排班。贊進。贊叩頭。行三跪九叩頭禮。作丹陛大禮畢。樂止。禮部堂官引正副使至丹陛上北向立。鳴贊官立於殿檐下之東西向。贊有制。正副使跪。宣讀官於殿中門之東西向。宣制曰。某年月日冊立紀某氏爲皇后。命卿等持節行禮。宣讀畢。又學士捧節授正使。正使跪捧受持節前引。禮部執事官舉冊寶案。冊前寶後隨行。由中道至階下捧取冊寶置各彩亭內。禮部官持節前道。校尉舉亭。前列黃蓋一柄。禦仗二對。次第從禦道行至太和門外。由協和門入。賜王以下文武官員坐。賜茶畢。鳴贊作樂。上還宮。樂止。正副使至景運門外捧節冊寶授內監。內監持節舉冊寶亭以次行。至皇后宮門外。皇后具禮服迎於宮門內之右侍立。候節冊寶過隨後入宮。就拜位立。內監捧節冊寶置於各案上。內女贊官贊跪。皇后跪。贊宣冊。宣冊女官就冊案捧紙冊宣畢。贊受冊。受冊女官捧金冊授侍左女官。女官跪接。恭獻皇后。皇后跪受。授侍右女官。女官跪授侍立。次贊宣寶。宣寶女官就寶案捧紙寶宣畢。贊受寶。宣寶女官捧金寶授侍左女官。女官跪接。恭獻皇后。皇后跪受訖。轉授侍右女官。女官跪接侍立。贊興。皇后興。贊行禮。皇后行六拜三跪三叩頭禮。贊冊三禮畢。內監捧節出宮。皇后送節於宮門內左右還宮。內監至景運門外捧節授正副使報禮畢。正副使持節至後左門以冊立禮畢復命。次日。皇后朝上於內殿。諸王百官上章慶賀。立太子儀略同。冊妃嬪禮亦略同。但止告祭太廟﹑奉先殿。不禦殿內。大臣以節寶冊印次第授正副使往封。皇后大冠用東珠鑲頂。服用黃色秋香色五爪龍緞妝緞鳳皇雀鳥緞。��朝太后則十命婦引禮。十二命婦前導。二十八命婦後護。八侍衛命婦設八褥乘輿至止慈寧門外。如上朝儀。皇貴妃﹑貴妃冠頂東珠十一顆。妃十一顆。嬪十顆。服用鳳凰雀鳥五爪龍緞妝緞八團四團龍等緞。禁用黃色秋香色。皇太子冠用東珠十三顆鑲頂。禮服用秋香等色五爪三爪龍��八團等緞。帶用金鑲玉版嵌東珠。皇子納妃同。朝上於內殿。皇子在前。妃次後。每跪第三叩首則同叩。亦三跪三叩首。六拜者。每次三拜。至第三拜則跪行一叩首禮。故止曰六拜也。齊妃或云卽今之崇慶皇太后。俟考。

今皇太后加上慈宣二字。十四年。平大金川。加上康惠二字。十五年。立嫻妃爲皇后。再加上��二字。十六年。聖壽六旬。又加上裕壽二字。

按國制。皇后諸妃及凡滿洲之正室皆不與漢人聯姻。前所云命婦。皆屬滿洲。恩詔。婦人犯法除十惡外赦免。準訪求年老良醫赴京考試。翰林院侍講學士戚麟祥請令太醫選取生員能明張仲景傷寒論﹑張景嶽靈樞素問﹑李時珍本艸綱目三書者。授爲醫學教授。俾其訓迪醫業之人。考取精通者爲生員舉人。部議。儒﹑醫兩途難於合一。宜同教授。不時考課生員。令其深通醫術。以應上選。而擇精通醫理者爲教授官。恐年老良醫憚於赴京考試。先授其子弟以經歷﹑吏目等職。以寵其行。戚麟祥素精醫術。故有是奏。後亦不行。上祫祭太廟。命郡王允代祭景陵。國制。歲暮行大祫禮。按明洪武元年定禮宗廟四代各一廟。皆南向。以四時孟月祭。歲除則合祭於髙廟。歲凡五享。今略同。

永憲錄卷三

雍正二年歲在甲辰。祭酒張廷璐請廣宣聖諭廣訓。以宏教化。疏言。翰林院侍講學士覺羅逢泰已請在京八旗每月宣講。翰林院侍講學士張照又請行之於試士訓蒙。臣更請令各省將軍﹑提﹑鎭轉飭所屬武職宣講。則兵丁黎庶均沾聖化。試士之法。由縣府及學政覆試童生。令默寫廣訓。一條不錯一字者準取進。平日各學擇有品行生員朔望宣講。蒙師用以訓迪幼稚。

繼右參議孫勷更請遴選教官宣講廣訓。化導兵民。種種𨿽不盡實力奉行。而外官考成列薦必以勤宣聖諭爲第一義也。勷字子朱。山東徳州人。康熙甲子解元。乙丑進士。有文名。是年。老病免。署山西巡撫刑部左侍郎伊都立劾年羹堯侵蝕茶鹽之利。命吏部左侍郎史貽直﹑刑部右侍郎髙其佩往勘。疏言。陜西咨追私茶。生員王敬庵等願罰銀九萬兩。羹堯並未奏明。又縱容運同嚴士俊私占鹽窩漁利。以入利益。令嗣後旱澇成災。督撫據實馳奏。庶可及時修省。以邀天鑑。更以天人相感之理指示百寮。允經筵講官太子太傅武英殿大學士兼工部尙書王頊齡致政。俟孝恭仁皇后服制滿日加恩歸裏。頊齡凡三以老乞歸。至是兪允。其口占云。從此光陰爲我有。當年白傅詠淸娛。分司猶有行香務。爭似歸田一事無。而竟不及待。數爲之也。凡大學士﹑尙書原品休致者。乾隆元年特諭。皆給以原品俸廩終其身。著爲例。太常寺少卿李鍾峨請庶吉士分省簡選。不報。疏言。癸卯恩科甄選六十二人。漢軍河南﹑四川缺人。甲辰正科甄選四十三人。蒙古﹑山西﹑河南﹑陜西﹑四川﹑廣東﹑湖南﹑廣西﹑雲南﹑貴州皆缺人。請嗣後甄選時。仍俟天心簡任。暫停覆試保舉。庶邊僻省分咸沾覆載之仁。

部議。覆試保舉乃聖心至公至愼之良法。鍾峨不過爲鄕曲私情起見。無容議。鍾峨號芝麓。四川通江人。康熙丙戌進士。申明大人出京文官朝服武官披掛迎送之禁。考試滿洲﹑蒙古﹑漢軍食糧免差舉人董齡等五十五人。文理不通者裁其廩給。諭滿洲﹑蒙古因祖父拖欠錢糧治罪者槪予寬免。後不爲例。削議政大臣領侍衛內大臣都統嗣一等公誇岱職任。止以公爵在領侍衛大臣裏行。革舅舅稱。岱自陳生性胡塗。乞解退大臣都統職任。及上達怡親王等議處。又乞賞回原折。王大臣劾岱深負聖恩。希圖安逸。以邀虛名。遂罷要官。丙申。起送密親王金棺暫安奉黃花山福金攢院。上以鄭家莊非可久停。亦慮火燭。薊州黃花山現有故福金石氏暫安放地。移金棺至彼同屋安奉。撥大人兵丁護守。俟擇日營建墓院衙門。

國制。親王喪。俟墓院完日發引。期年而葬。郡王﹑貝勒五月發引。七月而葬。貝子﹑公以下三月發引。五月而葬。夏五月戊戌朔。都統汝福﹑馬爾薩有罪削籍。拘禁誠﹑廉二王府。汝福前左都禦史黨阿賴子。誠親王屬下人。馬爾薩詳後上諭中。扶溝民杜世蘭妻龐氏一產三男。以年羹堯僭越諸罪示朝臣。飭羹堯明白回奏。上諭大學士馬齊。禦前侍衛遣之效力軍前。年羹堯帶至西寧使之擺隊墜金凳。是誠何心。況聖祖時亦揀發侍衛於將軍富寧安﹑傅爾丹處。未聞其奴隸使也。來京陛見時。督撫原無跪接之例。且伊又未帶大將軍帥印。而令利瓦伊鈞﹑範時捷跪接。是誠何心。靑海之叛逆。伊系徵剿大將軍。王﹑臺吉等或可令其下跪。至無罪犯之蒙古王等亦令下跪。況紮薩克郡王阿寶系本朝之額駙。亦竟令其下跪。是誠何心。爾等行文著令明白回奏。增國子監滿洲助教四員。俾各任一旗以責課程。舊制。滿助教十六人。蒙古四人。今廣四人。則三旗分任。合之二十四人也。戊申。夏至。有事於方澤。直隸總督利瓦伊鈞劾年羹堯姦欺貪殘諸罪。飭羹堯明白回奏。疏言。年羹堯心實姦回。行皆欺罔。逞悻直而貌忠誠。挾權勢而作威福。招權納賄。排異黨同。冒濫軍功。侵吞國帑。殺戮無辜。殘害良民。更有甚者。西海久已蕩平。而大將軍帥印不回繳。心迹行事大不可問。去年進京時。題報帥印令內閣學士懷親看守在署。乃十月十一日行文到臣。備回陜夫馬。則仍用大將軍印。欺罔之罪其何能逃。原任湖南巡撫王之樞在陜修城。所有定州田房自應變解。乃並未咨查。早爲羹堯所得。至今年四月。始將之樞零星田房移臣追變。又原任江西學臣徐昂發軍前效力。具呈原任江西巡撫王企靖得伊銀三萬兩。此系贓銀。理應題奏。乃竟自咨追。臣見來文未曾聲明題奏。所以之樞﹑企靖二家不敢嚴追。由此以推。則數年發往陜西人員。羹堯先飽己囊。何可限量。又陜西喇嘛寺內僧四五千人。不分姦良。誅無孑遺。獲其輜重數十萬金。殺無辜而利厚貲。罪不容逭。且歷年軍需。冒銷無算。莫敢觸破。旣私壠斷。又耗國計。似此姦回欺罔。貪黷險刻。何可姑容聖世。臣與羹堯有舊。因其不臣若此。公憤難遏。若隱默不言。私羹堯而負皇上。臣罪不幾與羹堯同乎。仰祈乾剛獨斷。明罰典法。以爲不臣之戒。王企靖字苾遠。直隸雄縣人。乙丑進士。派築布隆吉城。營求羹堯以病告歸裏。行至蘭州卒。庚戌。皇后千秋令節。以孝恭仁皇后服制未滿。仍停慶賀筵宴。命禮部右侍郎三泰致祭忠義神武關聖大帝。成例。太常寺官典祀事。玆以追封三代爵號。特遣官祭告。道書言五月十三日爲帝降神期。而世所傳則誕生日。此與國志不合者。以年羹堯攘恩示惠之罪曉諭在廷。上諭。從前松江提督髙其位署理兩江總督印務。年羹堯曾奏聖祖仁皇帝云。髙其位年老衰憊。兩耳重聽。貪位隱飾。貽害地方。是以罷其署理之職。朕卽位。特召髙其位陛見。看其人老成忠厚。善气迎人。適年羹堯在京。遂令詢問髙其位。以鑾儀使﹑都統﹑提督三缺令其自擇陳奏。髙其位奏都統事未熟練。鑾儀衛又無效力之處。遂令回松江。此朕加恩老臣。並非年羹堯贊助之力。揣年羹堯必隱其從前之參劾。反市徳於其位。而其位亦以爲出於年羹堯之贊助也。去年其位進松江漁船所得玉寶。朕賞以四團龍補服等物。又適年羹堯在京。又必居功冀其感激。聞得年羹堯將蘇州一無賴小人王廷貴薦與其位。其位不察能否。授爲把總。不久又擢千總。年羹堯攘君恩以示己惠。髙其位遵私囑如奉公令。卽此見年羹堯之巧詐營私。而內外臣工之爲所愚者不少矣。朕特爲發年羹堯之姦巧。非罪髙其位也。以上情節。令髙其位明白回奏。王廷貴卽遣來京。朕自閱看。衛侍郎史貽直﹑髙其佩並勘河東運使金啟勛合陽捕鹽戕害平民罪。上諭。前因年羹堯奏稱合陽有鹽梟凶惡。必用兵彈壓。遂調兵給河東運使金啟勛料理。乃率兵驟至合陽。黑夜圍其堡子。遂致無知婦女人等自縊投崖跳井死者數十人。範時捷曾經奏聞。及降旨究問。而年羹堯希圖朦混。奏稱並未傷損一人。金啟勛料理甚屬妥當。迨範時捷再行折奏。復令查明。方始詳奏。著將金啟勛革職拿問。並將範時捷﹑年羹堯二折發與史貽直﹑髙其佩等嚴審定擬具奏。前時捷奏折至。上朱批。朕覽所奏。範時捷眞不媿我太祖﹑太宗時中堂之後裔。朕實甚嘉之。年羹堯朕如此嚴加教諭。毫不知愧懼後悔。仍懷此等欺詐固執姦巧之心。殊屬不解。正所謂下愚不移也。可愧可嘆之至。國初漢相範文程歷相三朝。功著旗常。子承謨以翰林累官閩浙總督。死耿逆之難。承烈總督兩江。入爲兵部尙書。承勛如之。承斌﹑承祚位皆通顯。承謨子時崇復官閩浙總督。內拜大司馬。今時捷﹑時繹向用方隆。範氏與佟﹑白﹑張﹑劉諸姓皆遼之臣族。爲開國從龍舊臣。承謨號螺山。順治壬辰鄒忠倚榜進士。耿精忠謀變。巡撫劉秉政﹑提督王進功皆從。承謨抗拒詈罵之。遂被囚。耿卒。泰寧許鼎獨左右之。在獄惟燒木枝代筆。書粉墻作爲詩歌。久而成集。有贈武彜曲。鼎號武彜子也。凡系七百餘日。大兵將臨。知逆必戕之以滅口。自縊死。鼎潛藏其骨上聞。人咸義之。鑲白旗漢軍都統範時捷劾年羹堯欺罔貪婪諸罪。飭羹堯明白回奏。疏言。年羹堯立心詐僞。秉性凶頑。欺罔多端。貪婪無厭。婪作威福。虐害官民。臣同在陜西署陜撫。知之甚悉。謹一一爲皇上陳之。一﹑年羹堯因運米四萬石至軍前。照依西安起運每石費銀三十六兩之例。不於西安買米。私向沿途買運。侵蝕款價銀四十萬兩零。自恐敗露。止以總用銀一百四十四萬兩報部。一﹑捐納事例每駝一隻米一石各折銀七十二兩。年羹堯皆額外勒銀三十六兩。計共捐銀六十一萬六千餘兩。年羹堯共婪銀三十餘萬兩。管捐之原任西安府知府桑成鼎﹑金啟勛可訊。一﹑陜省奉公。向因軍興。督臣鄂海題明捐補各項。雍正元年十一月奉旨永停此例。年羹堯稱經奏明。照舊公捐。及臣催取公捐支銷冊檔。藩司胡期恆匿不交出。明系私用。計共侵雍正二年俸工銀五萬餘兩。原藩司胡期恆可訊。一﹑將軍﹑督撫自王以下俱平行。先時圖海爲大將軍。與督撫往來俱用咨文。年羹堯妄襲允禵之例。與將軍﹑督撫擅用令諭。書官書名。妄自尊大。蔑視官常。各衙門行文可證。一﹑年羹堯保題各官。悉多營私受賄。贓私巨萬。用伊家人魏之耀﹑嚴大等過付經收。不能悉其細數。必須刑訊魏之耀﹑嚴大等。方盡得實情。以上種種惡迹。臣在陜親知灼見。似此大姦奇貪之員。上負隆恩。下妨民命。人所共疾。國法所不容。伏祈將年羹堯並通同欺妄之桑成鼎等一眾提審治罪。庶姦惡知儆。國法得伸矣。南贛鎭總兵黃起憲以聯姻魏之耀削籍。飭杭州將軍年羹堯帶原發陜西候補人員及侍衛赴新任。請旨措置。上諭。去冬年羹堯奏請帶往陜西候補人員。除侍衛查爾扈﹑髙其位之弟髙其傃仍著來京。其餘或有請托。或年羹堯自欲帶往。或督撫大臣官員子弟欲作質。當各將帶往情節與年羹堯所行事迹聲明繕折。交與嶽鍾琪轉奏。如不能聲明。仍隨年羹堯前赴杭州學習。至前歲揀選發往之侍衛。本朕左右隨侍之人。至彼貪其貲財。竟以奴僕聽命。旣甘卑賤。卽令仍隨年羹堯前往杭州。將伊等如何措置之處。至杭時年羹堯請旨定奪。於是編修汪受祺﹑胡彥穎﹑金以成﹑竇啟瑛等皆隨赴杭州。得旨令地方官查察。毋致生事。左僉都禦史吳隆元議刑部罪案悖謬。嚴飭其姦險。打奪殺人一案。律載。官司差人捕獲罪人聚眾中途打奪殺人。及聚至十人爲首者。斬監候。是中途打奪殺人者擬斬。若聚至十人。卽不殺人亦擬斬也。今登云打死林榮。隆元漫以阻止三人。與十人有間。請照鬥毆殺論。上諭吳隆元身爲僉都。不與法司虛衷推詳。以期平允。旣與律例不符。又與情理乖謬。伊平日稱舅舅隆科多爲柱石大臣。又將年羹堯所薦落卷在年羹堯故意極力贊賞。趨勢附會。希圖儌幸。似此假剛方以隱姦險豈可姑容。著隆科多查審具奏。﹟汲縣捕役龐登云等聚以察吏之旨曉示臣工。上諭。爲政首重安民。必先察吏。向者不肖。有司不能仰禮聖祖仁皇帝慈仁徳意。吏治漸至廢弛。是以朕卽位以來。嚴加訓戒。整飭官方。乃有庸懦之督撫。迎合朕意。似出於不得已而參劾者。前滿保曾奏浙閩屬吏已劾多員。若再題參。恐致無人辦理。魏廷珍亦曾奏湖南屬員參革已大半。容再查出參劾等語。夫屬員之去畱。視居官之優劣。豈論參劾之多寡。朕心總出於至公。而督撫等安得以庸鄙之見偏私之心妄爲窺測乎。又聞外間議論云。朝廷懲盜臣而重聚斂之臣。此語尢爲荒誕。朕臨禦以來。蠲免舊欠錢糧不下千百萬兩。又免蘇松﹑南昌額徵銀五十餘萬兩。豈屑屑較量於財利之間者。況現今裁革私派陋規甚多。所謂聚斂者何所指乎。但虧空侵蝕。貪婪枉法。旣寬其誅。若不嚴追。國法安在。此朋黨匪人獨造之語。特諭眾知之。內外臣工各秉公據理。不可存迎合之見。則吏治民生均有攸賴。四川按察使劉世奇黨年削籍。罰修河南堤工。辛酉。孝恭仁皇后忌辰。命大學士嵩祝等致祭景陵。廉親王允禩奏移府。以天暑勞民諭止之。廉親王府與上藩邸相連。羣臣請升潛邸爲宮。廉親王府不合相並。上以廢安親王空府與之。奏於六月十二日遷移。上諭。妃阿母親亦系年邁。於此盛暑之時搬移。萬一因暑少有疏忽。廉親王如何擔得住。且王屬下人等於此盛暑之時。疏忽一人。俱關朕之聲名。故暫停止。國制。親王府臺基髙一丈。上蓋房五室。內蓋兩層樓房一座。門屏貼金。彩畫五爪龍及各樣花艸。柱施純色紅靑。用綠脊綠筒瓦。殿樓門基與府臺基等座位髙八尺。長一丈一尺。闊九尺。座基髙一尺五寸。施以朱漆。貼金。彩畫五爪龍及五色云﹑凡龍止用彩畫。雕刻龍身與龍首皆有禁。殿前門首俱用石欄桿。余以次視此殺焉。惟世子。郡王得彩畫四爪龍。逮年黨宋師曾。追完長蘆運使任內虧空。籍其貲產。師曾於康熙六十一年九月。以前任虧空。爲巡鹽禦史傅賚所劾。令效力軍前。至是禦史莽鵠立再參師曾未完事件。上諭。去歲年羹堯來京。曾面奏宋師曾所欠錢糧全完。請以原品休致。其夤緣請托。情甚可惡。卽將伊提拿。交與刑部會同莽鵠立嚴審具奏。師曾江南長洲人。前大學士徳宜之孫。以左都禦史尹泰爲盛京禮部侍郎兼奉天府尹事。起前四川巡撫能泰爲左都禦史。上諭。蘇努在盛京爲將軍八年。毫無裨益地方之處。諸務廢弛。尹泰以原品往彼輸誠整理。挽回風气。再以隆科多﹑年羹堯諸人之姦曉示在廷。令諸臣解散黨羽。上諭。朕臨禦之始。將舅舅隆科多及年羹堯寄之心膂。所以作其公忠。期其報效。孰知朕視爲一體。伊等竟懷二心。朕予以寵榮。伊等幸爲邀結。招權納賄。罔作威福。幾陷朕於不明。竟無以對天下。但解其權柄不加刑誅者。正以見朕信任太過。惟有自責。而於伊等從善也。若伊等怨望不遂。怙惡不悛。朕豈姑息以養姦耶。至於二人門下向來趨附奔走承奉者。宜急解散黨羽。洗心革面。若仍念舊情而負國恩。定以黨逆正法。向日明珠﹑索額圖因作威福。聖祖仁皇帝解其要職。置之閒散。而二人不能回心禁慝。仍詭密招攬。如在位時。隆科多﹑年羹堯若不知恐懼。痛攺前非。欲如明珠等之故局。則萬萬不能也。殊恩不可屢邀。覆轍不可再蹈。朕亦斷不貳過矣。又諭。朕寬厚居心。慈祥敷政。訓飭臣工。惟欲散其黨援。化其積善。乃有屢訓不悛。如馬爾薩﹑鄂倫岱﹑阿爾松阿﹑汝福等。馬爾薩之父馬哈達原任奉天員外。與將軍蘇努同惡相濟。聖祖喚回。發於允禵門上。又指使允禵作不法不義之事。聖祖重責。不許跟隨允禵。朕卽位。隆科多保舉馬爾薩。由牛羊羣總管拔至都統。畀以議政。且署領侍衛大臣事。乃不知報朕擢用之恩。而但感激隆科多薦引之私。一日。果郡王與馬爾薩同進景運門。舅舅隆科多見而起立。果郡王前行不覺。伊連聲告曰。舅舅起立矣。直待果郡王欠身微趨而過方止。聖祖時。隆科多與皇子相見。俱跪一足問安。諸王於聖祖爲父子。而於朕則爲兄弟。隆科多不照前恭敬。而反傲慢若此。其何所稟承而然耶。又如汝福在朕前大肆狂悖。朕詰問時。馬爾薩等猶曲意袒護。及嚴旨切責。同出幹淸門。馬爾薩故作泰然不懼之狀。藐視君父。罪莫可逭。況馬爾薩當年在鑾儀衛爲云麾使。卽結黨阿靈阿。最爲親信。如阿爾松阿。朕念其勛戚之後。優待任用。冀其贖父之罪。乃與鄂倫岱等固結不解。用爲刑部尙書。將原被告各夾一足以取口供。撓亂政事。其居心行事可知矣。舅舅隆科多於此數人力加解護。而屢參廉親王。必欲朕致其身命。其意將廉親王多年結成之黨羽收羅以爲己手足耳。蘇努﹑鄂倫岱﹑阿爾松阿﹑汝福﹑馬爾薩等與允禵﹑允禵之固黨。皆應立置重典。因朕心不忍。故薄加懲治。倘仍執迷。必行正法。如範時捷﹑利瓦伊鈞皆年羹堯親密之人。今能醒悟攺悔。列款參劾。年羹堯不明大義之人。反議二人心懷兩端。患得患失。前後反復。朕所制朋黨論。謂當與君上同其好惡者。正謂此也。甚爲可嘉。何罪之有。若以二人之解散黨羽爲罪。則鄂倫岱等之固結不悟反爲可稱乎。按明珠武英殿大學士太子太傅兼禮部尙書。在康熙二十年間專權任事。妹爲貴妃。生皇長子。男尙主。弟傅臘塔節制兩江。佛倫節制川陜。子成徳癸丑成進士。揆其季也。索額圖爲孝誠仁皇后弟。故保和殿大學士太子太傅兼戶部尙書。後官包衣昂邦。癸未以有罪斃於獄。置八縣。延慶﹑保安二州則先山西二直隸州移屬宣化者。凡攺設諸縣皆仍衛所舊名。﹪所爲寧武﹑朔平二府。寧武﹑偏關﹑左云﹑天鎭﹑神池﹑平魯﹑右玉﹑陽髙﹑五寨九縣。設官分治。攺寧武關爲寧武府。縣屬寧武者寧武﹑偏關﹑神池﹑五寨。攺大同右衛爲朔平府。縣屬朔平者右玉﹑左云﹑平魯。移大同之朔州﹑馬邑並隸朔平。以陽髙﹑天鎭隸大同。六年後。又以大同之蔚州歸直隸。按宣化府明爲萬全都指揮司。領衛十一﹑千戶所二﹑堡四。康熙中攺府。以﹪署山西巡撫刑部左侍郎伊都立請攺沿邊大同古雲中地。去京師九百里。至枳兒嶺。西至平虜城。川原平衍。分東西中路。西則偏頭﹑平虜﹑威遠﹑水泉等關堡。中則寧武﹑神池等關堡。東則平刑左右衛﹑陽和﹑雁門等關堡。三關偏頭﹑寧武﹑雁門也。中設十八隘口。西盡黃河東岸。東抵大同。與正定相爲唇齒。夏六月丁卯朔。旌龍遊民席廿二妻方氏貞烈。廿二與尹春廣交好。訪知暑月夫婦分眠。夜起圖姦。方氏不從被殺。詔江南蠲免浮糧。禁止誦經立碑。蓋造龍亭。聚眾演劇。以爲答謝。上諭。朕軫念民生。蠲租賜賑。不過行吾心之所安。使斯民共沾實惠。並無一毫市恩之念。欲以崇尙虛文。彼處士民感激朕意。爲朕祈福。𨿽或出於愛戴之誠。然實非矢報君親之理。朕所望於天下者。祗欲各安職業。端本務實。以生以養。庶幾家給人足。共享升平。以仰報皇考之托耳。以云祈報。莫大於此。且非徒糜費金銀。更恐不肖官役裏胥借名私派。幹沒肥己。貽累小民。敕督撫嚴行禁止。律例館總裁吏部尙書朱軾進纂修全書告成。命再加詳察。以副愼刑之意。原律四百五十七條。今刪九條。並增二條。移易一條。更名四條。攺律文及小注字句一百三十條。共四百六十條。合前例詳校。增入四百八十六條。共八百二十四條。名曰欽定大淸律。禦制序文。頒行天下。軍前翰林院侍講學士懷親劾年羹堯前恩詔兩至西寧。不行宣讀曉諭。飭羹堯明白回奏。成例。凡恩詔至各省。督撫率各官郊迎。至公所設香案跪聽開讀畢。謄黃轉頒鎭司道府州縣。原奉恩詔公同驗明。交使者賚繳。

迎詔之禮。前史未載。明初始定制。凡詔將至。所在官司具龍亭彩輿儀仗。鼓樂郊迎。使者置詔於亭。立亭東。官司向北行禮畢前導。使者亭後隨行。至公所。羣官先入東西立。龍亭至。使者立其東。羣官行禮畢。使者捧詔至授展讀官。官跪受開讀。羣官及使者皆跪聽讀訖。捧詔授使者置亭中。羣官行禮畢詣亭前跪。長官致詞曰聖躬萬安。使者鞠躬曰聖躬萬安。乃退。易服見使者。行再拜禮。今制疑略同。明制行禮以十二拜爲全禮。余有五拜三叩首﹑四拜之差。亦猶今三跪九叩首﹑二跪六叩首﹑一跪三叩首﹑一跪一叩首之異。迎詔皆行全禮。跪請聖安。凡大臣出京經過之地。督撫皆行此禮。羣官行禮。使者亦同行禮。如廷臣出使則先行。前川北總兵王允吉獻年羹堯勒令告退手書。飭年羹堯明白回奏。書云。該鎭位已尊。年已邁。何不告老。以全終始。若能自愛。一面具詳。一面遣汝一子來我軍前效力。受我未了之恩。允吉二年九月予告歸。木多官兵。2命議敍駐防烏斯藏自康熙五十九年復藏之後。四川﹑雲南撥兵駐防。踐更已六年。故軫卹之。復遣王奕鴻效力軍前。媚年羹堯。復令伊兄奕淸一同效力。﹔奕鴻由年羹堯奏令振武將軍祁禮徳帶回京師侍父。上蠲免蘇松浮糧。大學士王掞向人言。曾奏過聖祖。未蒙兪允。上查閱宮中無此條陳。降旨嚴飭。掞欲自沽美名。以不美之名歸之聖祖。負恩悖義。伊子大理寺少卿年當﹑副都統年興﹑驍騎校年逾﹑幹淸門頭等侍衛總理侍衛事兼鑾儀衛使玉柱削籍。玉柱隆科多子。署山西巡撫刑部左侍郎伊都立劾年羹堯營私网利掠美市恩諸罪。飭年羹堯明白回奏。疏言。先年西塞用兵。選調直隸﹑山東﹑山西﹑河南四省官員赴甘肅效力。奉上諭酌量發回。年羹堯借端勒令每員幫銀四千兩。又陜西樂籍攺良。年羹堯攘爲己功。索澤州樂戶竇經榮謝銀十萬兩。至晉省各官虧空。多由大同參革知府欒廷芳借名科派軍需所致。乃年羹堯反以有各屬欠項可抵廷芳虧空。欲帶往陜西。蒙聖明洞鑑不允。其受廷芳之賄。人言藉藉。臣之所聞。曷敢容隱。以不附隆﹑年邪黨。加署川陜總督嶽鍾琪﹑雲貴總督髙其倬﹑湖廣總督楊宗仁﹑福建陸路提督吳陛﹑湖廣提督魏經國﹑太子少傅兩廣總督孔毓珣﹑河道總督齊蘇勒兵部尙書。嗣曲阜令孔衍澤病免。以毓琚襲。年羹堯奏繳上在藩邸批責戴鐸狂悖稟折。以杜招搖。上頒示在廷。列其心迹叵測諸罪。飭年羹堯明白回奏。上諭。據年羹堯奏稱。原任四川布政使戴鐸將主子在藩邸時所批折子一扣與臣看。臣恐其在外招搖生事。敬收臣處。今附折恭繳。戴鐸昔年曾具稟折。甚狂亂。朕手批切責之。今將其原折發與九卿公閱。所批之語有何招搖。而年羹堯奏折中故意隱約其詞。以啟天下之疑。不知何心。朕藩邸門下之人。向惟年羹堯﹑戴鐸肆無忌憚。昔年羹堯啟折中今日之不負皇上卽他日之不負王爺。朕比時手批切責。有云爾此語眞亂臣賊子之言。看今日之負我。知他日必負皇父之諭。卽欲將其啟折於皇考前參奏。年羹堯再三懇求而止。年羹堯將伊啟折與朕當日批諭繳上。恐存伊處招搖。當日不卽參奏此二人者。因伊二人居心陰險叵測。各處結黨狂悖。且年羹堯又明珠之孫婿。或希此發露以誣陷。朕豈肯墮其術中。是以切責批發。直書朕之衷曲。卽附折收存以爲憑據。朕深知戴鐸行止狂亂。而不置之於死者。恐年羹堯等又加朕以殺戴鐸滅口之名也。問年羹堯。昔日所批伊之啟及朕所行之事所說之言。或戴鐸向伊曾如何說。朕果有不可以對今日之臣庶者。年羹堯一一據實具奏。庶使天下人共見之。若一言一字隱諱。乃天誅地滅人也。又奏稱旣不敢久居陜省。亦不敢遽赴浙江。於儀徵縣水陸交通之地靜候綸音。朕前降諭旨。令速赴杭州新任。今逗𨖻中途。曠廢職守。遷延觀望。不知何心。俱需明白回奏。按年羹堯妻元年以公蘇燕之女授爲縣君。後又因宗室故發還母家。或先爲明氏婿。迨乾隆初忠勇公傅恆建功相國。公亦明氏婿。珠之後人復錄用振起。如江蘇布政使辰垣有政聲。以策妄阿拉布坦信使往來。禮儀恭順。詔撤土魯番科什圖等地官兵。歸巴爾庫爾。靖逆將軍富寧安先行曉諭。毋致驚亂番回。直隸總督利瓦伊鈞劾年羹堯心迹悖逆諸罪。飭羹堯明白回奏。疏言。年羹堯姦回欺罔。罪積邱山。臣前疏列參。猶屬昭著。若察其心迹。徵諸辭色。負恩怙惡。隱而彌彰。上年十一月內年羹堯赴陜過保。向臣云。明歲三四月前。朝內必然有事。臣聞之駭異。伊云。你是漢人不知道。詞近詛咒。罪豈勝誅。又云。怡親王第宅外觀宏廠。而內艸率不堪。矯情違意。其志可見。臣聞此言賢嫉能。不覺心寒。又囑臣折奏年羹堯近患怔忡。由京赴陜一路緩程。𨿽佯意何敢蹈欺誑之罪。至年羹堯過保時。見有戴翎子數人轎前擺隊。行館前後左右斷絕人行。他如狡兔三窟。廣置田房。定州而外。保定郡城置大房一所。住家口百數十人。滄州﹑涿州﹑房山﹑深澤俱置房產。或系彊買。或系賄受。其心迹行事。必無追悔。仰祈皇上干斷。亟行天誅。以彰國法。湖南巡撫王朝恩請附近苗傜州縣於額外廣苗傜入學三名。俾其向化讀書。設永廳教諭訓導二人。亦以迪苗傜也。按順治十五年題準土官子弟有願學者立學一所。取地方文理通明者爲教讀訓督。傜童中稍通文理者提學收試入學。十六年。準辰州五寨考取苗傜七名。設廩增科舉出貢。康熙二十二年。準雲南﹑貴州土官族屬並土人應試。附於各府學。三年一次考土官。無用流官之例。不準補廩科舉出貢。各省遵行。有徳之請。苗民考試卽入民籍。不必分別。從之。則科舉廩貢亦得與矣。議發自湖南巡撫潘宗洛。﹪康熙五十三年。湖廣學臣編修薄有徳疏請各屬進取苗傜三名額。例自此始。但有入泮而無科舉。乾隆初。如辰州之幹州﹑鳳凰廳皆另設訓導二人。亦以迪苗傜。二地及舌丈坪皆苗藪。分同知駐蒞之。又四川州﹑永寧以天暑。命順承郡王錫保﹑禮部尙書賴都﹑兵部尙書孫柱﹑都統範時捷釋放輕罪應枷號者取保。以待秋涼。禁內外臣工投拜門生及主考官赴任抽丰。長蘆巡鹽大理寺卿莽鵠立奏。仕途積獘。投拜門生。未中者遇科場則求關節。已仕者遇計典則圖薦舉。且有素不相睦。一拜師生。遂成膠漆。求分說情。偏徇庇護。罔顧法紀。至於棘闈取士。原爲國求賢。豈容市徳。乃有無厭之輩。一遇門生升授外職。老師世兄以及同年故舊探望索取。名曰抽丰。送迎接應。勢必挪移正項。倘稍拒卻。人皆指爲刻薄。虧空從此漸致。二事均宜嚴禁。上大嘉美。令通行直省。旌五河民白三妻謝氏貞烈。白三夫婦常與沈簡升家傭工。簡升窺謝色圖姦。不從自刎。詔立坊墓前。該學教官致祭。辛巳。河決睢寧朱家口。徵西靖逆將軍武英殿大學士富寧安夫人卒。特予祭葬。以慰勛臣。上諭。大臣之妻故。𨿽無卹典之例。但大學士富寧安在軍前效力年久。派內大臣一員﹑侍衛十員於富寧安妻前奠茶酒。賜內帑銀五千兩。令大學士嵩祝﹑侍郎常壽監辦營葬。出殯時鑲藍旗文武大人官員俱往送。交與該部致祭一次。直隸總督利瓦伊鈞劾年羹堯僭侈貪罔諸罪。飭羹堯明白回奏。疏言。年羹堯種種罪惡。臣已兩次奏參。今臣侄宗渭由西安過保定。於六月初八日入臣署內。臣細詢年羹堯舉動。其僭妄驕侈姦貪詐罔之迹。謹爲我皇上陳之。一﹑年羹堯自西寧回後。凡遇出署。先令百姓塡道。臨時打街。各口兵丁把守。店鋪關閉門面。一﹑凡送禮與年羹堯皆稱恭進。年羹堯與人之物皆稱爲賜。各屬稟謝皆稱謝恩。屬員新到舊員領參皆稱引見。一﹑去冬年羹堯自京回陜。有懷慶同知補褂素珠向巡捕官長跪回話。巡捕立聽畢。該員方敢起立。一﹑年羹堯令州縣采買積貯谷石。俱比市價少二三錢。一﹑雍正元年秋間所差往各省發買木植人員至今未回。今軍功冊內已有其名。余可槪推。一﹑四川山中素產桫木楠木。年羹堯差莊浪典史朱尙文將各種木植運至湖廣﹑江南﹑浙江發賣。獲利數十萬。商民盡怨。一﹑川陜各屬及四方送禮絡繹不絕。必有禮物分送伊家人魏之耀﹑嚴大二人。之耀進京。州縣道旁打躬。遊擊守備跪道。之耀乘轎而過。全不答禮。魏﹑嚴各擁家貲數十萬兩。河東運同嚴士俊出身胥吏。認嚴大爲父。自咸寧縣而升運同。一﹑年羹堯五月十七日起身赴浙。未行之前。騾車載出關者已不計其數。起身之後。尙有一千乘未行。現在西安及三原﹑涇陽等處捉取騾車。不計行商寫雇。以上各款。皆悖逆已極。爲王法所必誅。至一切侵蝕冒銷受賄苛派等惡。又人人所不平也。戶部左侍郎蔣廷錫條奏通源節流。修水利以濟運道。章下所司。之故道當復。﹪一﹑廣浚泉源以裕灌注。一﹑開復湖地以預瀦蓄。一嚴定築壩開壩日期以撙節水泉。一﹑修築坎河以防滲漏。一﹑分漳資總理三陵事務領侍衛內大臣額駙松阿延鉆營削爵。謫守公主墓。命大學士蕭永藻﹑總兵範時繹協理三陵事。七月。南陽總兵佟世鏻以代松阿延販馬各營削籍。降旨。松阿延一稚子。尙趨承如此。隆科多暗囑之事。其竭蹶奉行。又不待言。按此松阿延爲隆科多之子侄。督學江蘇翰林院侍講兪兆晟請援恩準靖江生童應試。康熙六十年六月。知縣鄭榮淩辱士子。學使鄭任鑰歲校。生童槪不應試。聖祖震怒。令督撫嚴訊。揭告之生員祁鑣﹑蕭時雨等及榮皆擬斬監候。而禁生童十年不得應試。今援上卽位屢恩爲請。許之。往時地方公事及有司苛虐。士子率以罷考。則有司被參而得計。靖江士風素不安靜。此後禁例維嚴。雍正十二年鎭江府試。童子夤夜犯禁。忤抗將軍王釴。亦罷考。上諭。何地無才。嗣後有此。卽停其考試。並禁生童借考生事。官吏能嚴束之者。遇罷考槪免過。鴻臚寺少卿葛繼孔以夤緣年羹堯削籍。罰開浚安徽河道。上諭。朕卽位。聞葛繼孔行止不端。未見其人。故解其江蘇臬司之任。調爲內閣侍讀學士。後見年羹堯參奏之折。遂將繼孔攺爲鴻臚寺卿。乃繼孔於年羹堯入覲時。又私納賄賂請托。朕降旨詰問。始供原識年羹堯。去冬拉臣手索古董。臣將靑綠花瓢一。壽字瓶一。圖書一匣。宋人尺牘冊頁一。宋本書二。宋元畫六。共十二件。送與羹堯。遂約臣往見。及見又云。久知你才情好。自然照看。還要給我幾件古董。臣又將玉杯一。元人尺牘一。明畫三。共五件。送與羹堯等語。葛繼孔人品不堪。夤緣鉆營。殊屬可惡。卽革職。發與李成龍。令開浚河道。如推諉。必治以重罪。至年羹堯始初參劾葛繼孔爲匪人。繼又與之殷勤親密。需一一明白回奏。又年羹堯折內稱原任福建巡撫陳璸乃伊所薦。因璸薦繼孔於聖祖。遂與璸絕往來。陳璸之淸操。乃聖祖所久知。舉朝所共曉。昔爲四川學道。與年羹堯同城而居。亦不相交際。是亦疾之已甚耳。後絕往來。乃璸絕羹堯。非羹堯絕璸也。不可不辧。陳璸號眉川。廣東海康人。甲戌進士。初爲臺灣令。自開辟以來。禮樂制度。至璸乃備。累進巡撫。操守淸廉。一塵不染。聖祖曾比之入定髙僧。戊戌卒於官。詔贈禮部尙書。予祭葬。謚淸端。子居隆。時舉孝廉方正。逮年黨胡期恆﹑桑成鼎﹑金啟勛﹑魏之耀﹑嚴大等赴京質審罪款。籍沒家貲。吏部範時捷所參各款。令年羹堯回奏。乃於侵冒軍需止認銀十二萬兩。勒索捐納止認銀八萬兩。私用俸工狡稱數年以來動用。至擅用令諭。已經自認。理應提拏。並經手與伊家人一眾解京質審。上命年羹堯姑緩提拏。令嗣後府州縣官實有貶抑被參革職者。許赴都察院呈明核實奏聞。敕各省嚴查年羹堯藏匿貲財。上諭。據隨年羹堯揀選知府髙大魁遵旨奏稱。年羹堯往杭赴任時。一車兩馬。僕從數人。布圍轎車等語。年羹堯平日狂妄貪婪狼籍之處不可枚舉。今以總督升授將軍。有何屈抑。而爲此困苦怨望之狀。其意不過欲使人見之。謂朕挫折淸介效力之臣。令不美之名歸之於朕耳。掩其贓私。以示廉潔。此等狡詐。將欲欺誰。聞其貲財分散各處藏匿。而直隸﹑四川﹑江南尢多。令督撫提鎭通行地方文武官員。許藏匿寄放之家自首免罪。倘有隱漏。一經發覺。照黨逆立斬。其不嚴查行之督撫該管官員一眾從重治罪。髙大魁奏折發與年羹堯明白回奏。攺直隸大名所屬浚﹑滑二縣隸河南衛輝。內黃隸彰徳。以專運道責成。不致隔省牽制。大名原轄一州十縣。有金浚銀滑之謠。原兵部職方司主事錢元昌遵旨列年羹堯僭越諸罪。飭年羹堯明白回奏。疏言。臣與年羹堯素無交與。去年十一月十四日忽傳旨令臣隨往陜西效力。及至。又無委任。臣在外所親見。一一爲皇上陳之。臣於上年出京。見一路墊道鋪橋。鑿石平路。行臺相望。堂官幕賓。皆設公署。勞民傷財。怨聲載道。其轅門行走之人。俱恃公府之名。欺壓平民。甚至逼死。又年羹堯之於屬員。或有所與。每於轅門外或大堂下。向北叩頭謝恩。皇上進饌稱用膳。而羹堯亦稱用膳。皇上設宴稱排宴。而羹堯亦稱排宴。禦駕出入墊道。而年羹堯出入亦必墊道。皇上朝期。每月不過三次坐班。而年羹堯逢五逢十。必令文武官員穿公服到轅門坐班。皆年羹堯僭越狂悖之惡迹也。正藍旗漢軍副都統董玉祥遵旨奏年羹堯誣劾原由。飭年羹堯明白回奏。疏言。臣由擺呀喇歷升興漢總兵。年羹堯劾臣不堪任職。揆厥緣由。寧羌守備何天寵。系伊先生之子。患病令不必塡入軍政。臣不敢徇私。照例塡注。又伊嚴管家吩咐漢鎭坐省提塘。以馬百餘匹發賣。每匹價銀十五兩。臣驗看俱系癅疾不堪。豈敢買用。二者取怨羹堯。今蒙天語指示。理合奏聞。貴州巡撫毛文銓奏猴子廠礦脈衰微。請敕封閉。康熙五十七年。總督蔣陳錫題請開采。六十一年。布政使裴幰度詳題封閉。部議不允。令各硐民另開新硐。終難足課。今砂已盡。卽少有砂綠之處。非被水淹。卽遭燈悶。不能開采。

成例。采礦供課。二八抽分。先於司庫上課。以防脫逃。開采之人。分班入礦。腰系一繩。額懸一燈。遇石鑿石。遇砂爬砂。逾時卽出。出則僵臥。久而始蘇。燈被气悶。便不能用力。若值泉脈則水湧。空棄前功。故往往搶奪。爭殺爲患。砂綠卽所謂銀苗。與砂如石塊。羊肝色。作硫磺气。上有白星。錘研煎淘乃成銀。凡有銀之地。先必見朱砂石靑等物。令安籠總兵控制貴州﹑雲南﹑廣西三省苗彜。上諭。滇黔﹑西羌俱苗彜雜處。黔之安籠。滇之廣羅。廣南﹑廣西之泗城﹑鎭安﹑安隆﹑上林等協營。爲三省交界。層巒疊嶂。苗彜巢穴其間。每與鄰省小嫌。轉相仇殺。此地捕緝。則竄往鄰省。必得大員統轄。始爲有濟。查安籠鎭本爲控禦苗蠻而設。駐札之地與二省接壤。若將二省接壤之土司與攺流地方各協營汛。悉攺安籠鎭節制。其將兵之舉劾。兵丁之汰補。糧餉之銷算。仍照本省舊制。惟於苗蠻仇殺眾虜諸事。悉令安籠總兵就近調度。庶有專責。三省督撫商酌具奏。令道府州牧等官。其族屬回避止於本省調補。往制。督撫司道以及府州等官。其族屬先在所治之地爲官者。以小避大。歸部另補。別故酌攺。旣又以江南﹑湖廣﹑陜西分設巡撫。卽與分省同。銓選官員不避。如後武陵楊超曾典試湖北。桐城張廷璐視學江蘇。而溧陽史貽直且署兩江總督。則又朱翁子守會稽之遺意。按超曾字駿驤。康熙乙未進士。明大學士嗣昌之曾孫。十年爲奉天府尹。乾隆初官至尙書。命總理陵寢大學士蕭永藻﹑尙書盧詢﹑總兵範時繹監造密親王墓院衙門。依皇伯父裕憲親王式。禮部尙書賴都等奏。定制和碩親王薨。賜初上墳禮牛犢一﹑羊八﹑酒九瓶﹑紙二萬張。遣官讀文致祭。建立墳院衙門及石碑碑亭。應給銀五千兩。自行蓋造。上令交工部辦理陵寢大人監督。旨內有弘﹝日喜﹞年幼。又恐不敷。﹝日喜﹞不知王第幾子。七年上諭中有封其二子以王公之爵。或﹝日喜﹞爲公爵。

密親王昔爲東宮三十餘年。無大失徳。因皇長子媒孽以致禍。髙墻十年。聖祖每加賜賚。上登極。禮誼倍隆。當諸王構難之際。其屬下無冒交結黨援者。諸子循分奉公。以保爵祿。獲享裕憲王之優崇。可以妥其靈矣。裕憲王向以損一目不得立。其薨也。聖祖親制挽詩云。花萼空虛夢。悲歌暮景傷。淚同秋雨濕。聲逐碧天長。淸頌連香桂。心慈厭帝鄕。徽章縱有秩。寂寂嘆時光。少小同居處。義深讀孝經。賦詩明務本。攜手問慈寧。樂善從無息。神襟物外停。繁憂題舊日。血淚染疏欞。削年羹堯太保階一等公俸。治誣參金南瑛等罪。削太保。都統噶爾弼正月領兵回京。年羹堯時代陜撫事。應支給兵丁一月口糧直達京師。又以途中不能多帶。止給半月。適新撫入境。遺漏移咨。律以官員遲延預備軍需。永停俸米。京師霪雨。是月庚辰至次月朔大雨連綿。房屋傾頹。加以海潮泛濫。畿輔屬邑災。秋七月丙申朔。命西藏﹑靑海軍功冒濫遏抑者許據實呈首。原任西安同知楊俊傑問擬軍罪。以沈冤莫伸。呈署川陜總督嶽鍾琪。內稱伊口外辦差七載。有達部原冊可憑。遭前撫臣參冒功議罪。緣康熙六十一年。俊傑署武功縣事。總督年羹堯將幕府趙士河之子勛題補武功知縣。旣勛以病故。令胡期恆仍命俊傑署事。勒將通報交印卸事底案撤銷。以滅形迹。俊傑不敢承。復合知府桑成鼎彊逼要去。適有進藏人員奉旨交年羹堯查明。胡期恆乃將楊俊傑名字列入冒功之例。承審者先行請命擬罪等情。鍾琪查入藏底冊。開楊俊傑運糧至木魯烏素。又自木魯烏素領解牛羊到藏。似屬不誣。再訪趙勛卽名劉以堂。捐授大名府開州知州而虛報病故。遂具折以聞。上命在事諸人解京質審。以俊傑原詞飭羹堯明白回奏。凡年羹堯題奏軍功不實者。據實自首免罪。其挾私遏抑不行議敍者。亦將所以挾私之故詳悉呈首。命核鎭海堡之戰。都統五哥果否失律。並查卹在事出力官兵。上諭。前據年羹堯折奏。鎭海堡城外之戰。我兵已敗賊人。都統五哥領滿兵及察哈兒兵開城追賊。搶掠物件。以致賊兵折回。砍傷西安驍騎校一員。滿兵一名。察哈兒兵二名。五哥首先敗回。又復襲磞綠旗隊伍。致傷鎭海千總及兵卒十餘人。再席倫圖輕浮狂言。妄動無禮。皆軍事所最忌。臣是以卽行撤回。朕卽令具本參奏。而年羹堯奏臣之受恩。威權太重。若再參兩都統。於臣不利。乞賜寬容。置之閒散。今據護軍參領常明奏稱。羅卜藏丹金侵犯康城邊界。年羹堯令臣到鎭海堡送信與五哥。隨帶西安滿兵及察哈兒兵。守鎭海堡凡四晝夜。今升總兵宋可進帶西寧綠旗兵來赴。臣與都統五哥﹑參將張嘉翰率在城兵與賊戰。賊卽奔敗。因深入賊壘。西安正藍旗驍騎校署參領四哥﹑鑲籃旗拔甲達山保陣亡。正黃旗領催署驍騎校吳進泰等五六人皆帶重傷。察哈兒兵亦多陣亡受傷。常明身在軍前。所奏如此。當日在事官兵洵屬可憫。應加優卹。年羹堯旣稱五哥失律。又云臣威權太重。不便又參。此案功罪豈可含糊歸結。年羹堯明白回奏。逮貝子允禟太監姚子孝。謫戍邊外。籍沒其家。嗣衍聖公孔傳鐸請頒賜聖諭廣訓﹑朋黨論。上諭勉之。上諭。覽卿奏請頒發二書。我聖祖仁皇帝教諭眾生。禦制上諭六條。期以厚民風而端習俗。朕仰承先志。推衍發明。著爲廣訓。使愚氓亦曉。日用可遵。凡玆作述之間。悉本先師孔子之道。以爲是訓是型之本。並無一語新奇出乎聖教之外。卿爲至聖後裔。果能祗遵祖訓。身體力行。則修身齊家之道。化民善俗之謨。莫大乎是。且植黨爲聖人之所深戒。向來孔氏子孫亦無趨附匪黨之事。所請二書。不必頒發。卿其好學力行知恥之旨。能光家乘。卽廣國華。勉之勉之。

上時以二書分賜內外臣工。而未及於公。故上請也。爲二縣並隸秦州。攺二州爲直隸。鞏昌原轄三州十四縣。後又攺同州爲府。設附郭縣曰大荔。轄朝邑﹑合陽﹑澄城﹑韓城﹑白水及華州﹑華陰﹑蒲城﹑潼關共十。屬耀州之同官仍歸西安。乾隆初。攺臨洮之蘭州爲府。設附郭縣曰臯蘭。轄金縣﹑渭源﹑靖遠﹑河州。攺狄道爲州。並隸之。共六屬。除臨洮府原治狄道。臯蘭以山名。靖遠移自秦州。﹪署陜西巡撫西安布政使圖禮琛請以西安﹑延安二府遠縣分隸屬州。攺商﹑同﹑華﹑邠﹑耀﹑幹﹑鄜﹑葭﹑綏徳九州島爲直隸。西安府轄六州三十一縣。以鎭安﹑洛南﹑山陽﹑商南分隸商州。朝邑﹑合陽﹑澄城﹑韓城分隸同州。華陰﹑蒲城分隸華州。淳化﹑長武分隸邠州。同官﹑白水分隸耀州。武功﹑永壽分隸幹州。延安府轄三州十六縣。以洛川﹑中部﹑宜君分隸鄜州。吳堡﹑神木﹑府谷分隸葭州。米脂﹑淸澗分隸綏徳州。六年後移吳堡隸綏徳州。葭州並所屬隸楡林新府已見前。又以西安之三水隸邠州。鞏昌之文縣隸階州。泰安﹑淸水﹑禮縣﹑兩當攺徽州。靖遠﹑吏部劾年羹堯私引增給侵用庫帑罪。上命年羹堯遵旨回奏。河東鹽引不敷。權宜接濟。擅發印票。查鹽引發由戶部。理宜題請。乃敢僞引私行。至所收課銀及商人所發欠庫銀皆系正項。年羹堯擅用三十三萬餘兩。恣意自專。應提拿嚴審。上命暫停拿問。康熙六十一年冬。停河東巡鹽禦史不遣。命年羹堯兼理。是年復遣馬喀巡鹽河東。議政大臣左都禦史蔡珽辭上賜所籍年羹堯服飾什物貲財。上以年羹堯在京房屋一所。奴婢二百二十五口並金銀綾綺首飾衣服器皿什物賜珽。珽奏房屋一所系皇上賞賜羹堯之物。奴婢二百二十五口亦系內務府所隸之人。旣蒙恩賚。臣不敢辭。至於金銀綾綺首飾衣服等項。皆不可問之物。釋氏有言。審己功徳。量彼來處。臣不敢受。上命棄與年興。吏部尙書朱軾請廣貤封之典。以光孝治。疏言。雍正元年十月。準武弁千把亦得封典。並貤封祖父母。則文臣事一體。請凡四品以下有情願以本身妻室封誥貤封祖父母者。皆許貤封。至八品以下例封本身。不封妻室。則貤封不及於父母。人子之心未愜。請嗣後八九品官準貤封父母。不封本身妻室。至教職教授官止九品學正等官並品級。然職司課士。體統在州同縣丞之上。請教授照知縣例封文林郎。學正教諭照縣丞例封修職郎。訓導照主簿例封登仕郎。學正以下止封父母。不及本身。後乾隆元年。教授攺正七品。學正教諭攺正八品。訓導攺從八品。見卷首。又嫡母繼母生母俱準予封誥。以明恩義而勸孝慈。國制。武職封贈。八旗皆用文階。至九品而止。漢官除公伯侯封光祿大夫。一品封榮祿大夫外。皆用武階。至六品而止。武階六品則止封本身。不封妻室。再文武官有三母不得並封。止封嫡母一人。生母一人。嫡母在亦不得封生母。

往時捐納封典。亦增議準八九品得並捐母封典。但止能及母。不能及妻。又官員已封贈過繼父母。乞將本身及妻封典貤封本生父母者。奏請準行。而直督趙宏燮曾奏自幼失母。育於外祖父母。而外祖父母歿無子嗣。乞本身官階貤贈外祖父母。旨並準行爲例。但須自幼撫養。歿無子嗣乃可。旌廣東民李養龍妻裴氏﹑江南民蔣瑞民妻張氏遭彊暴不從自盡貞烈。削隆科多太保階。都察院劾隆科多議年羹堯罪。始則徇庇。於司官說堂議革公爵刪去不奏。乃會同兵部奏革將軍職。繼又過堂議盡革職銜。並收回賞賜之物。故爲擾亂。應革職。上命姑從寬。削太保。敕吏兵二部。凡年羹堯在總督任保題參革降調文武各官。查明原委。調京引見。飭隆科多﹑年羹堯禁用所賜黃帶﹑紫扯手﹑雙眼翎。繳四團龍補褂回朝。吏部尙書朱軾奏孝恭仁皇后三年服制將滿。屆期祫祭釋服。再請搜輯吉凶賓嘉禮文。勒成全書。頒行天下。疏言。經傳所載但有諒陰之制。而母后之喪其文不具。聖祖服闋之時。臣奏釋哀卽吉。明旨不允。仍居養心殿素服蒞事。計至今八月二十三日。實歷三十五月。此史冊帝王居喪所未有也。請照前擇日祫祭太廟。以告終養。仍曉諭直省。舉行吉禮。以慰輿情。臣前奏請編輯喪禮。九卿以會典律例現在通行。未經覆準。竊謂乘此觀感興起之時。可謂反朴還淳之會。示之以禮正在今日。允宜折衷定禮。畫一遵行。以明同倫之治。請遴選詞臣。搜輯吉凶賓嘉諸禮。精詳考訂。因時制宜。務期簡當明切。令臣民易知易行。頒行天下。昭垂永久。則民徳胥厚。世運日隆矣。上命擇日奉先殿祫祭。不必頒示天下。纂禮一事。閣部諸臣議奏。江蘇巡撫張楷請華亭﹑婁江﹑上海﹑嘉定之分縣設治於靑村﹑金山縣﹑南匯﹑吳淞各城。以重海防。楷奉命查閱應分縣治。疏言。分縣與舊縣同城。部議固屬省便。但當因地制宜。松屬華﹑婁﹑上三縣舊治所轄大半在黃浦江之東南。居民以浦面橫截。輸納往來非便。且地近海濱。匪類潛藏。若非地方官就近彈壓。難以肅淸。應就浦東適中之地。華亭仍分設金山縣。上海仍分設南匯。再查金山縣之北。靑村之南。相懸各五十里。有柘林一城。宜分駐海防同知一員。兼司捕盜。則浦東沿海之民所補非小。至蘇屬嘉定風俗刁頑。縣署偏居西北。吳淞一城適居半邑之中。請仍分設。以順輿情。從之。文華殿大學士兼兵部尙書白潢病免。詔拜提督江南總兵官左都督世襲二等阿達哈哈番髙其位爲文淵閣大學士。加太子太傅兼禮部尙書。其位字宜之。奉天鐵嶺鑲白旗人。以世蔭授參領。升副將﹑總兵至提督。徑登政府。爲人和平謙約。日以讀書詠詩爲事。而兵民帖服。大拜時年七十有九矣。松近海口。潮日兩至。前王頊齡拜相時。一日三潮。是年復然。漢大學士缺。吏部開列大拜職名。止六尙書與都禦史七人。而漢軍爲漢相則不然。乾隆十五年張允隨亦以雲貴總督入相。漢相中多有漢軍一人。疑出特旨。俟考。以四川提督嶽鍾琪爲川陜總督。朝鮮國王李昑表謝賜前王祭謚及冊封附貢方物。請以庶子愃爲世子。許之。部議。查康熙三十六年。國王李﹝火孛﹞請封側室張氏子李的爲世子。禮臣據會典內王與妃年五十無嫡嗣。方立庶子。聖祖以該王稟气素弱。特允其請。又六十一年。國王李的請封弟延成君李昑爲世弟。聖祖又以該王本身甚弱允行。今王年甫三十。遽將副室之子爲世子。與例不符。上諭。朝鮮請封。關伊國建立。該王必因萬不得已。始懇切具奏。照所請行。其謝祭謚貢獻。不忍收受。遣吏部尙書隆科多往阿蘭善山等地造修城房。踏勘開墾。攝理藩院事。上諭。托賴阿常馬兒鄂孰他喇等處肥饒之地。並阿蘭山地方。敕令滿洲人等雇民夫開墾耕種。築理城堡。令其居住。隆科多理應效力贖罪前去。將一切詳看確議。畫圖具奏。若聽信年羹堯之言。不盡心效力。回奏之日。朕亦知道。同差者內閣侍讀學士傅徳﹑侍講佟志卽後通智。阿蘭山一作賀蘭山。蒙古部落。朝臣合詞請誅姦悖逆亂之年羹堯。以正國法。命咨詢天下將軍﹑督撫﹑提鎭。各抒己見。酌議處分以聞。上諭。覽內閣九卿詹事科道參劾年羹堯奏章已悉。本應卽加處分。因伊立有靑海之功。朕意欲委曲保全。故罷其總督之任。授爲杭州將軍。令其力。以贖前愆。乃今事事敗露。至於此極。實爲法之所不宥。如當日鰲拜以開國元勛輔政。犯罪三十餘條。遂致不可保全。年羹堯今日之功。豈能及鰲拜之大。而所犯之情罪則甚於鰲拜。朕展轉思維。自古帝王之不能保全功臣者。有鳥盡弓藏之譏。然委曲寬宥。則廢典常而虧國法。將來何以示懲。卿等合詞參奏。乃在廷公輔公論。國家賞罰大事必咨詢內外。僉謀畫一。可降諭各省將軍督撫提鎭。各秉公心抒己見。平情酌議。應否作何處分。卽速具奏。巡鹽長蘆大理寺卿莽鵠立請攺天津州爲直隸。以順天武淸﹑河間靜海﹑靑縣屬之。疏言。天津西南門外卽爲靜海地。北門東門外又系武淸地。州牧一官徵解錢糧。審理詞訟。緝捕逃盜。修理城池倉庫。以及所屬之屯民。遠之在三四百里之外。近之至於一城。欲其趨事赴公緩急有濟也難矣。乞直隸督臣詳議。攺天津爲直隸。以武淸﹑靜海﹑靑縣屬之。至天津舊轄窵遠屯民。分隸就近州縣。其附近天津百里內向爲武淸﹑靜海所屬者。查明丁戶地畝錢糧。俱歸天津管轄。庶官民兩便。治道有裨矣。

河間原轄二州十五縣。九年。攺天津爲府。設附郭縣曰天津。轄靜海﹑靑縣及河間之滄州﹑南皮﹑鹽山﹑慶雲共七屬。武淸仍歸順天。後又移順天之玉田﹑丰潤隸永平。尋復。乾隆初。永平之楡關設縣曰臨楡。楡關一名臨閭關。在撫寧東。舊山海關要區。鴻臚寺少卿前岷洮道單疇書劾年羹堯任用私人濫竊名器諸罪。飭年羹堯明白回奏。西路同知常璽系年羹堯題補之員。六十一年委令在中灤買米三千石運至甘肅。每石原價三兩。璽止發銀二兩五錢。撥民車短給價等事。臣據實詳揭。年羹堯只批記過一次。一﹑惠安堡鹽捕通判閻輔世循分供職。羹堯忽調赴西安。而令其表侄周仲舉署理。半載有餘忽又將世輔嚴押解回。仍不令其理事。置之局外而假手他人。一﹑寧夏署印監收同知郎廷槐原任四川通州。緣事解任。發往軍前。羹堯委署同知並中路同知印務。漁利夤緣。旋題遵義通判。恣睢暴戾。惟所欲爲。一﹑寧夏監收同知趙健。其父爲羹堯幕賓。由知縣捐升。逗𨖻西安。羹堯遂令補寧夏監收同知。亦令兼攝中路同知印務。漁利剝民。以飽欲壑。此四官者。寧夏屬員。俱用私人冒濫名器。貽害地方。竟置功令於不問。﹪疏言。寧夏僚屬或倚勢殃民。或假權市恩。臣所目睹。請爲我皇上陳之。一﹑駐札中禁官員去任。士民遊行鳴鑼聚眾。罷市保畱。該員在任。實有政績。惠澤在人。愛戴出於至誠。理應赴上司具呈陳請。卽或淸正廉幹之官。貶抑被劾。百姓爲之抱屈者。亦可赴闕申理。左都禦史能泰奏趙之恆控訴年羹堯﹑利瓦伊鈞設計陷害原委。飭羹堯﹑維鈞明白回奏。鈞維回奏。趙之恆於元年正月向臣言。要獻銀三十萬兩。臣云。此事須度力量。不可移挪庫銀。今反誣臣慫恿。又年羹堯向臣言。趙家事非盡家資恐不可免。及之恆獻銀。致幹聖怒。是羹堯始而恐嚇獻銀。旣而勒誘具呈回籍。得伊銀數十萬金。之恆猶信其哄。冀保題總兵可得。至赴杭而後有此控呈。反稱羹堯與臣設計圖謀巡撫之缺。臣之受誣必邀矜察。趙之恆父宏燦。五任總兵。兩升提督。爲兩廣制軍最久。之恆多財致敗。九年復起爲通政使。兵部尙書盧詢罷。仍畱鑲黃旗漢軍都統。督理陵工。以議政大臣左都禦史正白旗漢軍都統蔡珽兼署兵部尙書。戶部題報山東濟南﹑歷城等十七州縣被水秋禾災。吏部左侍郎查郎阿請以舉人爲直隸州同知。恩拔副榜貢生爲州判。與知縣教職一體升轉。俾可統轄屬縣科第官。內閣等衙門議年羹堯所犯各罪。以次降爵爲一等阿達哈哈番。治不將修城銀貯司庫擅行給發罪。降爲二等公。治合陽捕鹽梟貽害地方罪。降爲三等公。治寧夏任用私人罪。降爲一等精奇尼哈番。治南坪寨激變番人罪。降爲一等阿思尼哈番。治誣參程如絲罪。降爲一等阿達哈哈番。新授川東道程如絲爲四川按察使。如絲遵旨直陳。言臣於康熙六十年選馬湖知府赴任。道經陜西。聞年羹堯凡赴任者必重送贄儀。講明規禮。臣獨不在陜見。先拂其意。迨至馬湖。尙未請安。又違其志。嗣因撫臣蔡珽委署夔州府。而前官劉天觀見羹堯私人也。凡伊進獻羹堯之處。如各屬節禮糧規夔關耗羨。臣皆裁革。且盡去其借名軍需加倍派收各屬之糧石。所以積恨成仇。必欲將臣參革。以便復用天觀也。川陜大小各官第知有羹堯。不知有國法。如莊浪典史朱尙文。奉羹堯命運木排至江南發賣。不過一末秩微員。而令革職之按察使劉世奇爲之發價。令革職之重慶知府周天佑爲之行牌。現任之巴縣知縣周仁舉爲之撥役護送。巴役範雲龍立大將軍公旗號。先至云陽河下買鹽帶楚。無人敢捕。及尙文木排上明堆鹽包。示人以必不敢拿之勢。臣集兵擒獲。稟明撫臣。將鹽給賞兵役。羹堯聞之。反誣臣賤價勒買。倍價販楚。艸菅人命。行同殘賊。上聞。百計煆煉。多方羅織。必欲誣服。且暗囑扳扯撫臣蔡珽。再臣拿問時。夔民哄鬧。詈辱謫印知府周天佑。亦出一時憤激。羹堯又以商民聚眾誣陷多人。兩案牽連。自去夏至今春未能審結等語。上命陜撫石文焯審理。特賜昭雪。初授左江道。旣攺川東。未十日復有臬司之命。如絲。浙江烏程人。幸而獲免。反負恩悖義。五年。以貪污罪問斬聞。命先自戕。廣西巡撫李紱請以柳州﹑梧州二府遠縣分隸屬州。攺賓﹑郁林二州爲直隸。爲恩施縣。並屬之。以徳安之孝感﹑黃州之黃陂隸漢陽。以嶽州之石門﹑安鄕﹑慈利隸灃州爲直隸。攺九溪衛爲安福縣。並屬之。以衡州之嘉禾﹑臨武﹑藍山隸桂陽州爲直隸。漢陽原止二縣。荊州原轄十三州縣。嶽州原轄八州縣。衡州原轄十州縣。十三年。又攺荊州之彜陵州爲宜昌府。設附郭縣曰東湖。以湖名。轄遠安﹑歸州﹑長陽﹑興山﹑巴東及新設長樂縣﹑鶴上州。土司攺。共八屬。攺恩施縣爲施南府。轄恩施及新設宣恩﹑來鳳﹑咸豐﹑利川﹑建始。皆土司攺。共六屬。設永定縣隸灃州。攺辰州之沅州爲府。設附郭縣曰芷江。轄黔陽﹑麻陽。共三屬。辰州原轄七州縣。九年。廣東以廣州之陽山﹑連山隸連州爲直隸。分惠州之海丰設陸丰縣。海丰原名陸安。設鶴山縣隸肇慶。分潮州之海陽設丰順縣。又攺潮州之程縣爲直隸嘉應州。轄惠州之興寧﹑長樂﹑潮州之平遠﹑鎭平。攺肇慶之徳州爲直隸。轄封川﹑開建。尋復隸府。廣州原轄十七州縣。潮州原轄十一縣。惠州原轄十二州縣。又福建後攺直隸福寧州爲府。設附郭縣曰霞浦。乾隆初又分設福鼎縣。轄舊屬之福安﹑寧徳及建寧之壽寧。共四屬。攺泉州之永春爲直隸州。轄延平之大田﹑泉州之徳化。十三年。分福州之古田設屏南縣。攺漳州之龍巖爲直隸州。轄漳平﹑寧洋二屬。建寧原轄八縣。泉州原轄七縣。延平原轄九縣。漳州原轄十縣。﹪柳州府轄二州十縣。以上林﹑來賓﹑遷江﹑武宣分隸賓州。梧州府轄一州九縣。以博白﹑北流﹑陸川﹑興業分隸郁林州。後武宣攺隸潯州府。賓州並所屬攺隸思恩府。分州之舉。河南﹑山東﹑山西﹑陜西諸府最宜。以所轄過多也。上嘉晉撫奏。故咸奏請。六年後。湖廣以荊州之長陽﹑興山﹑巴東隸歸州爲直隸。攺施州十三年。江蘇學政張廷璐請以府學入泮額數量撥於所分之直隸州屬。各附本州島縣肄業。令通行直省。河南巡撫田文鏡請復盤查茶鹽之制。疏言。茶引不得相離。自年羹堯設立船票。理應禁止。仍令前途陜川驗引送出關。鹽每引二百觔加耗五觔。自年羹堯奏河南等處只驗引點鹽。不必過秤。以償陸運之苦。嗣後仍許所過秤掣。河決儀封﹑蘭陽。詔舉經筵。上諭禮部。自古修己治人之道。載在經書。師王禦宇膺圖。咸資典學。我聖祖仁皇帝天性聰明。好古敏求。六十餘年孜孜不倦。朕幼承庭訓。時習簡編。自卽位以來。更欲以研經味道之功。爲敷政寧人之本。顧以諒陰之際。未舉經筵。今八月二十三日爲釋服之期。爾部可擇日舉行經筵典禮。並儀注詳察定例具奏。

儀注。前期一日。上親祭奉先殿。遣官致祭傳心殿。是日。滿漢大學士﹑六部滿漢尙書﹑都察院﹑通政使﹑大理寺﹑詹事府滿漢堂官各一員俱著鮮明衣服補服。詣文華殿丹墀兩旁侍班。滿漢給事中﹑禦史各一員侍儀。禮部﹑鴻臚寺官預設上書案及講官講案。翰林院官將禦覽講章正本及講官所講副本預設案上。禮部堂官奉陳設畢。上常服禦文華殿升座。侍班各大臣官員聽鴻臚寺鳴贊官贊行兩跪六叩頭禮。各退立原班。鴻臚寺堂官兩旁各一員。引各官由左右入殿內。各照部院品級兩旁序立。滿講官居左。漢講官居右。侍儀科道官於殿內兩旁相向侍立。鴻臚寺鳴贊官贊進講。講官各從原班出。進至講案前。行一跪三叩頭禮。退至原班立。先滿官進前講四書。漢官次之。次滿官進前講經。漢官次之。畢。退立原班。鴻臚寺堂官引殿內各官出至丹墀兩旁排立。鳴贊官贊行二跪六叩頭禮畢。退立原班。禮部堂官奏講書禮畢。上還宮。翰林官恭進正本講章。交內監收進。羣官同至協和門。賜宴畢。鴻臚寺堂官鳴贊官引各官至太和門外行一跪三叩頭禮。謝恩而散。凡經筵每年春秋二次。屆期禮部題請。按明嘉靖九年秋。始立文華殿聖師之祭。奉皇帝伏羲氏﹑神農氏﹑軒轅氏。帝師陶唐氏﹑有虞氏。王師夏禹王﹑商湯王﹑周文武王。皆南向。左先聖周公。右先師孔子。東西向。凡春秋開講。先一日皇帝皮弁服拜跪奠。今立傳心殿。所奉應同。或云。只設孔子神位。東宮出閣講學。儀與前略同。預日親告祭傳心殿﹑奉先殿。是日。朝上於保和殿。乃升主敬殿座聽講。

傳心殿在文華殿旁。主敬殿在文華殿後。革年羹堯將軍職任。以閒散章京安置杭州。上諭。年羹堯補授杭州將軍。伊起身之先。曾繕折奏稱患病。到浙乞假數月調養。再辦任內事務。及朕令速赴新任。又背旨逗𨖻儀徵等候。今至任所。僅奏報到任日期。並未謝恩。夫以總督補將軍。亦屬升任。並不謝恩。有失大臣之體。情殊可惡。著革退。

外省將軍﹑副都統而下。爲固山大。爲參領。爲佐領。爲閒散章京。年授蘇喇章京。卽散騎郎也。尋有旨。盡革所有職銜。山東巡撫陳世倌奏臨淸﹑館陶漳神通商濟運。夙著靈顯。請賜褒。四川冕山賊番阿底加巴擄掠鐵廠居民。總督嶽鍾琪請兵進剿。平之。秋八月丙寅朔。議政大臣都統鎭國公吳爾詹有罪廢爲庶人。謫置盛京。以所有包衣佐領給固山貝子弘暢。命賑卹直隸﹑山東﹑河南被水災黎。三省曁江浙皆霪雨爲災。河水海潮泛溢。堤防潰決。房廬圮塌。米價騰貴。上命督撫實心誠求。如卹子孫。又敕盛京將軍綽奇﹑府尹尹泰從海上運米十萬石至天津。以備賑。督學順天翰林院侍講吳襄上言。頂冒生員移歸本籍。恐滋獘竇。請遵舊例。入籍二十年者聽考。從之。丁卯。致祭先師孔子。詔天下學宮悉用太牢代鹿。色尙黑。著爲令。明制。曲阜先師廟。歲以四仲月上丁行禮。用太牢。衍聖公主祭。曲阜縣官以羊豕各一助祭。樂舞祭器如太學。太學以春秋二仲月上丁遣大臣以太牢祀。司府州縣督學各提調官用鹿﹑豕﹑羊﹑兔﹑少牢行禮。合天下廟祀凡一千五百六十餘處。每歲春秋祭祀用牛六﹑豕二萬七千有奇。羊五千八百有奇。鹿二千八百有奇。兔二萬七千六百餘假。今制從同。嗣衍聖公孔傳鐸奏繳年羹堯田產。疏言。年羹堯前任陜西巡撫時。臣族叔今兩廣總督毓珣爲布政。羹堯托毓珣與臣父聯姻。臣父以嫡叔原任博士毓珽之子傳鏞聘羹堯之女。幼未婚配。從羹堯在汶上買莊田十九頃。康熙六十一年。托毓珣轉付傳鏞。以爲妝奩之資。臣不敢隱匿以滋罪戾。直隸總督利瓦伊鈞劾年羹堯姦逆顯露。請亟行天誅。疏言。臣查保定郡城有年羹堯房屋一所。家人魏之耀﹑之輝居住。臣同布﹑按二司及各官往檢點。查出鎖子甲二十八身。密鍼箭頭四千根。長七寸。盔四个。此系軍前之物。私藏於家。意欲何爲。上命該部嚴察議奏。貝子允禵有罪革爵。撤其佐領屬下人員。署山西巡撫刑部左侍郎伊都立以貝子允禵家眷過平定州毆打生員劉方洲。在木頭地方毆打民人張令宇三案請旨。上諭。此事從前問諾岷。隱匿不奏。又稱伊太監李大臣患病。不知此事。似此黨同瞻徇。大負朕恩。而伊都立祗據諾岷所審具奏。疏忽殊甚。仍著伊都立提李大臣至晉省確審。至於允禵自來舉動惡亂。結納黨援。妄自尊大。皇考優封貝子。毫不感恩。稍加訓飭。輒云不過革去此微渺貝子耳。偶遇勞瘁。動稱如大阿哥﹑二阿哥一例拘禁。我倒快樂。此等狂悖。朕諸阿哥實共知之。及遭皇考大事。朕未見允禵目中一滴淚下。朕禦極後。允禵昂然恣肆。抗朕諭旨。朕念一將允禵行止表著。難逃國典。遂發西寧居住。伊又寄書允禵。內稱往失約束。追悔無及。且縱容屬下騷擾地方。毆打人民。妄亂行事。因遣都統楚仲前往約束。伊並未接旨跪聽。安居臥室。信口吐出家離世狂言。且伊從前詐明珠家銀百萬兩。應賠錢糧抗不還項。攜銀數萬在西寧要買人心。人俱有九王爺之稱。敕革去貝子。禁人稱呼。兵部匯題開國以來滿洲﹑蒙古﹑漢軍臨陣捐軀守土授命文武官弁二千二百九十餘人祀。特建忠臣祠。順天府尹兼大理寺卿張令璜進耤田瑞谷雙穗至七穗九穗。羣臣表賀。庚午。經筵講官太子太傅武英殿大學士兼工部尙書王頊齡卒。詔輟朝一日。加贈少傅。謚文恭。上諭。王頊齡系聖祖仁皇帝擢用大臣。宣力多年。和平安靜。簡任機務。恪愼自持。朕卽位以來。時加恩眷。伊去歲以年老乞休。朕念皇考時所遺大臣無幾。每見伊等。心甚愴然。不忍遽允所請。降旨慰畱。欲待三年旣滿之後始行予。繼聞伊患病。卽遣醫診視。賜藥調理。冀其漸次得痊。不意竟至溘逝。豈朕體卹舊臣之意尙有未誠。朕心甚爲傷悼。可加曠典。特贈少傅。恩予賜卹。加祭二次。並輟朝一日。官員有系伊門生者。令其素服持喪祭送之。一各部院漢官俱令前往。隨遣莊親王允祿﹑一等公誇岱﹑額駙孫承恩﹑侍衛十員﹐賜銀二千兩赴柩前奠茶酒。王頊齡字顓士。號瑁湖。江南華亭人。以丙辰進士授太常博士。己未舉博學鴻辭。授編修。累官至工部尙書。一生勤謹。拜相之日。門庭寂然。聖祖大加恩獎。卒年八十四。父廣心。官禦史。弟九齡﹑鴻緒皆躋九列。子正詹事圖炳。字麟照。號澄川。康熙壬辰欽賜進士。纂修內廷。工書畫。十月三日陳奏扶父櫬歸裏。上命沿途文武大小官弁在二十里內者俱弔奠。差官護送。毋令回空漕船阻其行路。俾長途安穩。早抵故里。以副眷眷篤厚之意。恩誼之盛如此。

康熙十八年三月一日。集大學士﹑九卿﹑督撫﹑科道﹑翰詹等官所薦舉之博學鴻儒一百五十人於體仁閣下。試以璇璣玉衡賦﹑省耕詩。命太子太傅保和殿大學士兼戶部尙書李霨﹑太子太傅保和殿大學士兼禮部尙書杜立徳﹑文華殿大學士兼刑部尙書馮溥﹑經筵日講官起居注翰林院學士兼禮部侍郎葉方靄爲讀卷官。欽定一等彭孫遹﹑倪燦﹑張烈﹑汪霦﹑喬萊﹑王頊齡﹑李因篤﹑秦松齡﹑周淸原﹑陳維崧﹑徐嘉炎﹑陸葇﹑馮勗﹑錢中諧﹑汪楫﹑袁佑﹑朱彜尊﹑湯斌﹑汪琬﹑邱象隨二十人。二等李來泰﹑潘耒﹑沈珩﹑施閏章﹑米漢雯﹑黃與堅﹑李鎧﹑徐﹝金丸﹞﹑沈筠﹑周慶曾﹑尢侗﹑範必英﹑崔如嶽﹑張鴻烈﹑方象瑛﹑李澄中﹑吳元龍﹑龐塏﹑毛奇齡﹑錢金甫﹑吳任臣﹑陳鴻績﹑曹宜溥﹑毛升芳﹑曹禾﹑黎騫﹑髙詠﹑龍燮﹑邵吳遠﹑嚴繩孫三十人。俱授翰林院修明史。其由布衣薦舉者因篤﹑勗﹑彜尊﹑耒﹑繩孫五人。授職而告終養去者因篤一人。授職旋卒者鴻績一人。老病不能入試﹑及試未錄取而特授內閣中書歸裏者直隸新城王方谷﹑江南昆山朱鍾仁﹑江南江都申維翰﹑浙江仁和王嗣槐﹑江南太州鄧漢儀﹑江南太倉王昊﹑陜西三原孫枝蔚﹑山西太原傅山﹑直隸定興杜越九人。迨雍正十一年命天下保舉博學鴻才。久之。人數不多。復降諭有實學者得自陳於所在官司。學政錄送。則又監於虛聲博采。恐不及閉戶修之士。法至善也。遷延未試。而上已升遐。乾隆元年詔集已至一百七十餘人。今上親試以詩賦論說諸事。得一等五人。二等十人。皆授翰林。首名常州廩生劉綸。次南城潘禮。秀水諸錦。金於振。仁和杭世駿。錢塘陳兆侖。荷澤劉玉麟。後攺名藻。髙郵夏之蓉。會稽周長髮。休寧程恂。浙江楊度汪。仁和沈廷芳。休寧汪士鍠。錢塘陳士璠。天臺齊召南。其餘人文多有不副所舉而以不通斥逐者七人。保舉之兩江總督趙弘恩﹑江蘇學政張廷璐﹑安徽學政孫嘉淦等皆鐫級。二年再試續到者。欽取雲南石屏張漢。江南宜興萬松齡。浙江桐鄕朱全。福建洪世澤。而朱荃十三年督學四川以獲罪逃脫。大負遴選至意。詳後條。是舉侍郎方苞負重望。薦士至十五人。無一錄取者。時論訾之。苞後告歸。惟以殖財爲事。菲薄科目。譏刺時政。至與民爭烏龍潭魚利。舉其生平而盡棄之。年屆八旬而卒。定貼黃之制。往例。本章內用半幅黃紙。書所言本末附於疏中。謂之貼黃。今因旣難詳盡。又不可批攺。奏本繁多者貼黃。用整幅書寫。蓋本章發閣。貼黃畱中也。格式字數見前。增設營汛。以鎭江浙太湖。太湖古稱三萬六千頃。中有七十二山峯。易藏盜賊。往時止守備千把駐防。今添副將於包山。成重鎭。後又設蘇州同知於東山。包山卽夫椒山。在烏程治。景州牧張泰基遵旨自首靑海無功。泰基。江南太倉州人。由歲貢中式順天舉人。年羹堯延之教子。於靑海功冊內砌名三等。並及其子監生張鑑。至是皆革職。刑部等衙門劾直隸總督利瓦伊鈞所參年羹堯三疏。預畱可辯。陽拒陰附。飭利瓦伊鈞明白回奏。罷會考府。上諭。會考府之設將近三載。察核各部院奏銷錢糧共五百五十件。內駁回攺正者九十六件。工部卽居五十八件。似此則廉親王之居心可知矣。但恐多一衙門。卽多一事端。著將會考府停止。凡爾部院堂司官各宜秉公抒誠。勿謂無人稽查。遂爾艸率朦混。至工部俟一二年後匯集事件。派人考核。年來辦理會考府之王大臣官員甚屬盡心。眾議敍。

於是隆科多﹑朱軾﹑白潢﹑盧詢及前郎中塞楞額﹑吳隆元等各加級有差。設巡察禦史分查江南﹑山東﹑河南﹑湖廣盜賊站墩臺。上諭。安民必先弭盜。近聞不但江南多盜。卽山東﹑河南﹑湖廣路上有過往官員被劫。州縣賄賂。事主隱匿。司道旣無覺察。督撫亦受蒙蔽。以致盜賊無忌。此必有平日窩藏之處。巡按禦史久經裁汰。自不可復。今或於滿漢禦史給事部員內揀選賢能。令其專司題參隱諱不報者。並巡查驛站煙墩。一切地方事務不得干預。若該員生事滋擾。必從重治罪。詔避孔子聖諱。上諭。古有諱名之禮。所以昭誠敬。致尊崇也。朕臨禦以來。恐臣民過於拘謹。屢降諭旨。凡與禦諱聲音相同者。不必回避。近見各省地名。以音同攺易者甚多。朕爲天下主。而四海臣民竭誠盡敬如此。孔子徳髙千古。道冠百王。以正彜倫。以端風化。爲往聖繼絕學。爲萬世開太平。自天子以至於庶人。皆受師資之益。而直省郡邑之名。如商丘﹑章丘等縣。今古相沿未攺。朕心深爲不安。爾等會議。或攺讀某音。或另立他字。至於常用之處作何回避。具奏。禮部議覆。惟祭於圜丘不避外。若府州縣地名。交內閣選擇字樣。進呈欽定。其山川市鎭等名。交督撫更易。至姓字相同者。按通考太公之後食米謝丘。子孫因姓丘氏。今擬添阝作邱。至常用之處。宜從古體寫作邶一字。似爲允協。治黨年罪。革直隸總督利瓦伊鈞職任。赴京聽勘。吏部等衙門劾利瓦伊鈞固黨營私。藏匿年羹堯產業財物。又將魏之耀家中所有書信自行藏匿。不令司道等官見。復以抄沒之銀私給年羹堯家人三百餘兩。不法殊甚。請一眾嚴審。上命革職。免其拿問。令隨馬爾賽赴京。與趙之恆質審。餘照九卿所請行。丙戌。上祫祭奉先殿。禦書生民未有四字額。懸先師廟。頒布天下學宮。賜顏曾思孟閔仲六賢廟及七姓後裔匾額。以示尊崇獎勵。至聖裔曰欽承聖緒。顏子廟曰徳冠四科。曾子廟曰道傳一貫。子思廟曰性天述祖。孟子廟曰守先待後。閔子廟曰躬行至孝。仲子廟曰聖道幹城。復聖裔曰四箴常凜。宗聖裔曰省身念祖。述聖裔曰六藝世家。亞聖裔曰七篇貽矩。閔賢裔曰門宗孝行。仲賢裔曰勇行詒範。乾隆元年今上禦極。書與天地參四字懸先師廟。易太學大成殿以黃瓦。尊崇之禮蔑以加矣。欽定江南分設十三縣名。曰元和﹑昭文﹑新陽﹑震澤﹑鎭洋﹑寶山﹑奉賢﹑金山﹑南匯﹑福泉﹑陽湖﹑金匱﹑荊溪。蘇州分長洲爲元和。分常熟爲昭文。分昆山爲新陽。分吳江爲震澤。分太倉州爲鎭洋。分太倉之嘉定爲寶山。松江分華亭爲奉賢。分婁縣爲金山。分上海爲南匯。分靑浦爲福泉。常州分武進爲陽湖。分無錫爲金匱。分宜興爲荊溪。以舊縣之訓導移入新縣。同城者不添設學宮。按昆山有新洋江。震澤太湖古名。吳江源出太湖。一名笠澤。明永樂十年。平江伯陳瑄於嘉定縣靑浦築土爲山。立候表識。工成賜名寶山。金山設治於金山縣。大海中有大小二金山。南匯設治之地舊名福泉山。又稱薛道山。以薛泠云所居得名。陽湖太湖之陽也。荊溪古名。在荊南山北。周孝侯斬蛟處。余俟考。福泉乾隆初歸入靑浦。省縣名。禦制聖迹圖像序文。親灑宸翰。賜衍聖公。嗣衍聖公孔傳鐸疏言。孔子生平事迹。自唐吳道子摹勒上石。歷年已久。漸至湮沒。以聖殿災毀失防。得原任四川巡撫能泰曾刻有聖迹圖像。臣托人求之。伊子戶部員外賽弼圖遂將全版送至曲阜。與舊無二。乞皇上親灑宸翰。禦制序文。冠諸首卷。以垂永久。逮永昌副將劉紹宗。正不援新城失陷城池罪。上諭兵部尙書孫柱曰。羅卜藏丹金未叛之先。聞劉紹宗早知逆謀。乃與守備李國祥搬移家屬。及逆賊臨新城堡。去永昌六七十里。紹宗不救援。而用土壅塡永昌城門。以致新城﹑張義二堡失陷。焚掠至永昌。紹宗亦不出救。百姓避難至城下。紹宗閉門不納。年羹堯並不題參正法。反令帶領甘涼兵赴布隆吉爾駐札。以爲避罪之計。後又借更番送戍之事逗𨖻內地。似此怠玩軍機。失陷地池。著將劉紹宗鎖拿。交嶽鍾祺嚴審定擬具奏。戊子。上釋服卽吉。移禦幹淸宮。羣臣奉觴上壽。諸王大臣奏。按唐六典云。皇帝卽吉之辰。百官表賀進宴於紫宸殿。宋嘉佑禮云。仁宗天聖二年宮中攺吉。百官奉觴上壽。今引此禮行。庚寅。上禦文華殿。經筵進講。講官署吏部尙書孫柱﹑戶部尙書張廷玉講博厚所以載物節。禮部尙書賴都﹑刑部尙書勵廷儀講大哉乾元節。按經筵每年春秋二舉。此開講伊始。典禮攸隆。至日講則會典載自二月經筵日始。至夏至日止。八月經筵日始。至冬至日止。或屆期奉旨不停講。凡遇大典及祭祀齋戒日期俱停講。康熙二十年又奉旨。如不親詣行禮。祭日仍進講。每日進講或在部院奏事前。或在奏事後。俱候旨行。滿漢講官分撰每日講章。翻譯繕寫畢。先期以正本進呈禦覽。每日上禦幹淸宮升座。滿漢常川進講。講官滿一人。漢二人。間用三人。捧副本入置講案上。行一跪三叩頭禮畢。兩旁侍立。以次詣講案前進講。講畢各退。舊制復行一跪三叩頭禮乃退。康熙十六年停止。東宮日講畢。賜講官茶而退。諸王大臣再請幸圓明園。二月上釋服後。廉親王等請幸圓明園。上以孝恭仁皇后服制未滿曉之。至是再疏言。圓明園密邇禁城。風物淸佳。皇上隨時駐蹕爲宜。且鑾輿經行。遂萬方士庶拜覲之忱。而臣等亦幸隨屬車之後。捲阿而歌純嘏。壬辰。上幸圓明園駐蹕。是日上由西華門往西直門至禦園。百官送駕。傳旨朕在此亦是閒居。凡部院事務照常啟奏。有當親來奏聞者。春間至秋初以黎明起身。秋末至春初以日出起身。諸臣不可受寒暑。禦園在京城西北將二十餘里。一名淵明苑。與先帝之暢春苑相近。一路皆諸王之別業。江蘇巡撫張楷奏查錄子張子後裔蕭縣顓孫誠道承襲新賜五經博士。按子張子陳人。年十四從先聖往來鄒魯。家於蕭子國。卽今蕭縣。墓在掘坊枋。唐宋累封陳國公。置博士世官。又閔子後人亦多占籍於蕭。河南巡撫田文鏡進瑞谷一莖三穗。潞城民秦求賢妻郭氏一產三男。起原刑部左侍郎塗天相爲太僕寺卿。奏謝忤旨。復斥罷。天相奏謝云。素性孤介。不喜逢迎奔競。致遭謗。又前曾向阿爾松阿言。我漢人。用我則用。不用我便回籍教書。及致祭南海與年希堯爭禮儀諸事。發審革職。按天相號燮庵。湖廣孝感人。癸未進士。爲人誠朴。拙於言詞。當質審時。不能置辯。惟曰纏不得而已。後再起內閣學士。總督倉場。秋九月乙未朔。上駐蹕圓明園。令在京漢官按俸增給祿米。上諭戶部。舊例在京大小漢官。每年俸米俱支十二石。所帶家口少者卽可粗足。今帶家口日多。食用不敷。嗣後在京大小漢官。按俸銀數給與祿米。以示加惠羣臣之至意。凡俸一兩。給米一斛。斛米五斗。如八旗詔糈制。後部務繁多之尙書侍郎。又有加賜雙俸之令。及乾隆元年八月。更命在京大小文員俸銀俱加一倍賞給。遇有罰俸事件。上罰正俸。其恩俸仍令支給。以二年爲始。尋降諭恩俸卽正俸。遇有罰俸準按年月計算。

外官常俸外有養廉。內官加祿加俸以體卹之。皆興廉勵節之盛典。俸銀數載卷首。辛丑。總督浙閩兵部尙書覺羅滿保卒。上諭禮部。滿保向來居官。𨿽無廉介之稱。然才幹優長。盡心辦事。整飭營伍。經理海疆。實爲稱職。昔年臺灣一事。𨿽不能弭亂於未然。而七日克復。功過足以相抵。朕卽位以來。時加教誨。保亦知奮勵。又抱病沈篤之際。尙能畱心地方。應得卹典。察例奏。滿保號鳧山。滿洲正黃旗人。甲戌進士。選庶常。歷福撫至總督。前奉詔陛見。繼又命於明春赴京。旨未達。暴卒。後以依附隆﹑年。不予卹謚。兄逢泰﹑文岱。弟塞徳。皆顯於朝列。設駐防天津八旗官兵。立水師滿都統正副督領之。丙午。上祀歷代帝王。廟在都城西阜城門內。每年春二月﹑秋八月擇日遣官致祭。太常寺官分獻。禮部用白紙糊版黃紙鑲邊墨書祝文。祝版之制。天壇用天靑紙朱書。祈谷同。地壇用黃紙墨書。太廟用白紙墨書黃紙鑲邊。社稷同。朝日紅紙朱書。夕月白紙墨書黃紙鑲邊。歷代帝王﹑先農﹑文廟同。祝揭焚版畱。其正殿五室奉祀及兩廡名臣與康熙六十一年增添已見前。陳設每位前牛一﹑羊一﹑豕一﹑酒卮一。每位前禮神白制帛一﹑白磁爵三﹑登一﹑鉶一﹑簠二﹑簋一﹑籩豆各十。兩廡每羊一﹑豕一﹑酒卮一。每案帛一﹑白磁爵三﹑鉶一﹑簠二﹑簋一﹑籩豆各四十。位爲一壇。二位爲一案。後之增祀卽附於壇位內。共享樂舞生二百八十三名。執事樂舞服靑補袍。武樂舞服紅色銷金花袍。文樂舞樂生焚香樂舞服紅色補袍帶頂同前。如上親詣行禮。是日乘輿由西安長安門出。王等及內大臣隨後。駕至廟內﹑由中門入。至景徳門外幄次降輦。盥手畢更禮服。鴻臚寺官引王以下於殿前階上排立。分獻官及陪祀文武各官於階下排立。贊引官﹑對引官導上由中門中道至殿內拜位前立。典儀唱樂舞生就位。執事官各司其事。樂舞生進退如常儀。贊引官奏就位。上就拜位立。典儀唱迎神。協律郎唱舉迎神樂。奏雍平之章。樂作。贊引官奏上香。導上詣香案前立。司香官捧香盒跪於案左。上接柱香拱舉上鑪內。乂三上塊香畢。贊引官奏復位。上復位立。贊引官奏跪叩興。上行二跪六叩頭禮興。陪祀王以下各官及分獻官俱隨行禮畢。樂止。典禮唱奠帛。行初獻禮。協律郎唱舉初獻樂。奏安平之章。樂作。捧帛官各跪獻帛於神位前正中。捧爵官各立獻爵於案之中。各退。樂止。贊引官奏跪。上跪。陪祀王以下各官及分獻官俱跪。贊引官贊讀祝。讀祝官於讀案前一跪三叩頭。捧祝文跪案左讀曰。維年月日皇帝某致祭於某某帝王曰。仰惟諸帝。昔皆奉天撫世。創制安民。思不忘報。祭以春秋。時謹牲帛酒醴庶品之儀。致祭諸帝。尙享。讀畢。至正位前跪。安帛匣上。三叩頭退。樂作。贊引官奏叩興。上行三叩頭禮。陪祀王以下各官及分獻官俱隨行禮。興。樂止。典儀唱行亞獻禮。協律郎唱舉亞獻樂。奏中平之章。樂作。捧爵官獻爵於案左如前儀。樂止。典儀唱行終獻禮。協律郎唱舉終獻樂。奏肅平之章。樂作。捧爵官獻爵於案右如前儀。樂止。分獻官詣兩廡及四室帝王前上香奠帛三獻俱如上行禮時。行禮後亦送燎。太常寺卿進立東西向。唱飲福受胙。贊引官詣福胙位。導上至飲福受胙位立。奏跪。上跪。捧酒胙官跪進於上右。贊引官奏飲福酒。上受爵拱舉授右旁接爵官。奏受胙。上受胙拱舉授左旁接胙官。贊引官奏叩興。上行三叩禮興。奏復位。上復拜位立。唱行謝福胙禮。樂作。贊引官奏跪叩興。上行二跪六叩頭禮興。陪祀王以下各官及分獻官俱隨行禮畢。樂止。典儀唱徹饌。協律郎唱舉徹饌樂。奏宜平之章。樂作。執事官徹饌訖。樂止。典儀唱送神。協律郎唱舉送神樂。奏壽平之章。樂作。贊引官奏跪叩興。上行二跪六叩頭禮興。陪祀王以下各官及分獻官俱隨行禮畢。樂止。典儀唱捧祝帛香饌各詣燎位。樂作。捧祝帛官各於神正位前一跪三叩頭。起捧祝與帛。捧香饌官捧香饌。贊引官導上轉立拜位東旁。祝帛過。上復位立。祝帛焚半。贊引官奏禮畢。樂止。導上入禦幄更衣升輦回宮。

查遣官行禮。承祭官祗在三皇前行禮。余俱太常寺官分獻。可證至尊不能徧歷二十一牌也。西洋教化王伯納地哆遣使哈達都易得丰來朝。教化王不在常貢之列。奉表賀登極。水陸共計十月始至廣西。使臣朝見。宴勞歸國。上賜玉璽書曰。覽王奏折。並進方物。具見悃誠。我聖祖仁皇帝怗冒萬方。無遠弗屆。龍馭升遐。中外臣民悲思永慕。朕纘承大統。勉思紹述前徽。教化王遠行陳奏。感先帝之垂恩。祝朕躬之衍慶。周詳懇至。詞意虔恭。披閱之下。朕心嘉慰。使臣遠來。朕已加禮優待。至於西洋寓中國之人。朕以萬物爲懷。特教其謹飭安靜。果能愼守法度。行止無愆。朕自推恩優卹。使臣歸國。特頒斯敕。賜妝緞﹑錦緞﹑大緞六十疋。王其領受。悉朕惓惓之意。公。唐錢鏐爲誠應武肅王。宋張夏爲靜安公。明湯紹恩爲寧江伯。﹪敕封江海保障諸神周吳伍員爲英原浙江巡撫法海疏言。部議沿海地方廟祀諸神。果有捍禦保障之功者。應請封爵。查有吳國上大夫伍員。唐代武肅王錢鏐。宋代安濟公張夏三神。實爲江海保障。再明代紹興知府湯紹恩。創築三江閘。有功紹郡。俱應請加封爵。至省會吳山伍員廟兩廡祔祀掌潮神祇。應加修理。大學士馬齊等議。所奏吳國上大夫伍員。唐幹寧中封吳安王。似乎太過。應封爲公。五代吳越王錢鏐。唐長興時謚武肅。應於謚號上加封二字。宋尙書張夏。宋封寧江侯。其安濟公之稱不知始於何時。應仍其公爵。賜以新號。明紹興守湯紹恩。官至山東布政使。未有爵號應封爲伯。拜太子太傅吏部尙書朱軾爲文華殿大學士兼吏部尙書。以議政大臣兵部尙書左都禦史正白旗漢軍都統署直隸總督蔡珽兼吏部尙書職任。軾字可亭。江西髙安人。癸酉解元。甲戌進士。由翰林累官浙江巡撫。內轉總憲。爲人忠誠。兩朝倚任。乾隆元年卒。今上親臨賜祭。以隆保傅之禮。贈太傅。謚文端。祀賢良祠。珽字若璞。奉天正白旗人。前削平吳逆綏遠將軍雲貴總督毓榮之侄。以丁丑進士選庶常。至大用。今身任六官。信用之專。在廷無比。旋加經筵講官。逮四川提標中軍參將阮陽璟。治黨年罪。陽璟過繼年羹堯之子。代爲撫養。不行出首。總督嶽鍾琪劾之。嘉諸王實心爲國。操守淸廉。增怡親王允祥祿一萬兩。果郡王允禮俸米護衛如親王。順承郡王錫保執事接續果郡王。襄陽總兵張殿臣以黨年削籍。罰修宣化城垣。署直隸總督蔡珽請更督撫薦劾屬員之制。疏言。督撫具疏。必令會稿。司道揭參。然後題奏。或有司道揭而不參者。從無督撫欲參而司道不揭者。嗣後凡大計。軍督撫提鎭公同商議。然後具本。若薦劾人員。俱令各自陳請。至參劾或由司道府揭。或司道府徇庇。俱載入疏內。庶無參後取揭之欺。亦無擔延泄漏之虞。詔免合陽明年錢糧。撫臣加意撫綏。上諭。據史貽直﹑髙其佩奏。查合陽因年羹堯用兵。致死無辜男婦老幼七百八十六名。連前報出十九名。共八百五名。取具鄕保知縣冊結。又查拿鹽梟曹豬頭而誤殺馮豬頭。朕聞之驚駭戰栗。不勝愧恨。皆朕任用匪人。實無以謝合陽紳衿黎庶。其被害之家。給與銀兩。再行優卹。豁免錢糧。督撫曉示合邑。以雲南巡撫楊名時爲兵部尙書江蘇布政使。鄂爾泰爲雲南巡撫。召天下司道府州縣能員六十五引見擢用。皆督撫題薦有才者。上親試擢用。爲江蘇按察使徐琳。江南松江守楊紹。常州守葉前。福建南安令湯啟聲。山東日照令成永健。雲南楚雄守李玉鋐諸人。成永健字幹夫。江南鹽城人。甲戌進士。引見擢用知州。適爲年羹堯鄕試房師薦揚。由其屬托。尋斥罷。逮年羹堯赴京。上遣議政大臣內監中書等至杭。會署將軍誠親王長史兼副都統鄂密達。署巡撫吏部右侍郎傅敏。至年羹堯家。上煉反綁。訊問口供。封貯貲財。械羹堯子五人及年壽家人王徳﹑張鼎﹑王仁﹑石四等赴京。命翰林院侍讀學士陳萬策考試天下貢監生。查核頂替。銓補州縣佐貳。一等爲州同。二等爲州判。三等爲縣丞。四等爲主簿。五等爲吏目。引見定奪。例三年一行。十二年以頂替難晰。攺移於本省。巡撫先行錄取。送部考試。乾隆元年再定制。恩拔副榜以州判縣丞考取。歲貢捐納貢監以主簿吏目考取。分別其出身。以較其才藝。法益善矣。冬十月乙丑朔。上時享太廟幸圓明園。以各省年丰。命議勸輸積貯及州縣補完虧空。是歲江南﹑浙江﹑江西﹑湖廣﹑福建﹑河南﹑山西﹑兩廣﹑雲貴各報有秋。命督撫勸輸。紳衿黎庶各從所願。不勒多寡之限。以積貯備荒。乾隆初。大學士鄂爾泰奏準。凡願輸助賑者。皆以樂善好施四字旌之。兵部議武弁功加授職疏通之法。一﹑經制千把及無職守效力武弁。有因功加府銜並副將﹑署副將者以遊擊用。加參將﹑署參將﹑遊擊﹑署遊擊者以都司﹑僉書用。加都司﹑僉書﹑署僉書﹑守備﹑署守備者以守備用。行令督撫提鎭轉行該營協州縣。將該員三代履歷年貌籍貫一一照實開明。取具什長將備州縣甘結。送部稽察。其二十年以前功加人員。現存年力衰邁者。給與養贍。以杜頂替之獘。一﹑應用都司僉書。準以都司﹑守備兼補。一﹑遊都守備不能盡補﹑準以千把先補用。三缺內補一缺。余歸兵丁拔補。一﹑功加人員授札後。開除各糧令該管督撫提鎭收入標下。給與月兵糧餉。果差操勤愼。給與外委把總。老者給與半餉。一﹑功加人員令督撫提鎭考驗。分爲三等。人材技藝俱優﹑曾血戰有傷痕者爲一等。送部引見。以應得缺補用。材技可觀者爲二等。報部以把總用。如能盡力。再行送部引見。仍以功加應得缺用。技藝尙須學習﹑營伍尙未諳練者爲三等。令畱標食糧。如果學習諳練可保題者。亦許送部引見。仍以功加者。其人材超健。技藝純熟。不論俸。送部引見。以應得缺用。否則俟六年俸滿。準以原班補用守備。仍帶功加兵丁出徵。功加職銜人多缺少。有加左都督而終身行伍中者。上命部議疏通之法。此後每營千把俱增協防一員。食半俸。缺則考補。戊辰。野虎入年羹堯家。虎由西便門進正陽門西江米巷。入年羹堯舊宅。咬傷數人。九門提督率侍衛鎗斃之。上降諭。朕將年羹堯解京。本欲仍加寬宥。今伊家忽然出虎。眞乃天意當誅。將虎仍還伊家。相傳羹堯生時有白虎之兆。都城人煙稠密。環衛森嚴。竟無人見虎所由來。亦非偶然矣。河南巡撫田文鏡請。學臣歲科事竣。會撫臣傳集歲貢。驗明送部銓選。不致年老物故。懸缺咨補。往例。恩拔副貢起文就教。乃注選。歲貢則照冊挨銓。多有物故年老不堪者。此後準著爲令。恩拔副貢亦一體驗看。前江蘇巡撫於準奉召陛見。以衰老復職放回。準字子繩。山西永寧州人。以特蔭官至巡撫。削爵十餘年。上念其祖。召見之。準祖成龍。號北溟。由歲貢起家。康熙中至兩江總督。剛方淸節。著於朝野。爲一代名臣。卒官之日。敝衣粗飾。囊橐皆空。贈太子太保。謚淸端。始江寧駐滿兵驕縱不法。而三藩未靖。綠旗兵時有徵調。皆宿舍責以供給。成龍立誅滿兵之擾民者。題請兵丁行坐有糧。不得入人家。至今賴之。當由直撫遷兩江任。奏帶通州牧於成龍補江寧守。不以同名爲嫌。未幾升臬司。不十日。命督理髙寶下河事務。再遷直撫。入爲總憲。出爲總河。亦有名於時。字振甲。奉天旗人。歿謚勤襄。辛未。納耤田所獲五穀於神倉。陜西巡撫圖禮琛獻禾生兩歧。谷發五穗。禮部進萬壽慶賀禮儀。以聖祖仁皇帝三周祀典未行。仍停筵宴。策妄阿喇布坦使臣卜羅胡爾哈朝貢至京。同侍萬壽筵。進演劇回宮。﹪丁亥。命大學士﹑九卿﹑總督嶽鍾琪﹑巡撫李刑部奏朝審罪犯。上親定爰書立決四十八人。余監候減等有差。大理寺少卿王廷揚奏嚴私鹽之法。疏言。私鹽之由。一因竈戶有餘鹽賤售若輩。一因商人認引行鹽。值歲歉難銷。減價濫售。以致興販糾合無賴。動輒拒捕。請拿獲興販之徒。必根究買於何所。將不禁而自止。至竈戶煎鹽。以供朝夕。如商人力薄。不能全買。賣人收買囤積。轉售商人。報明官司。則竈戶無遺漏之虞。若承運之地。銷鹽不能及額。許過額之商通融代銷。則商人亦免虧課之累。甲午。上萬壽聖節。百官朝賀於圓明園。冬十一月乙未朔。上駐蹕圓明園。江蘇巡撫張楷進蘇松秋禾三四五梗及七歧八歧。爲蠲免浮糧瑞。丁酉。上回鑾進宮。貴妃年氏以不懌畱圓明園。年羹堯械系至京。上諭大學士九卿。將關系年羹堯一切事件詳行查看。問寫問話交與提督阿齊圖訊問。從前年羹堯曾攺換朱筆旨意。伊不能淸字。敕嚴查代筆之筆帖式。年羹堯圈在允禵空府。年壽交刑部。其家口令希堯給與飲食。

聞國法圈禁有數等。有以地圈者。髙墻固之。有以屋圈者。一室之外。不能移步。有坐圈者。接膝而坐。莫能舉足。有立圈者。四圍並肩而立。更番疊換。罪人居中。不數日委頓不支矣。又重罪頸手足上九條鐵鏈。卽不看守。亦寸步難前也。壬寅。上率皇后諸王大臣赴馬蘭峪。恭行聖祖仁皇帝三周祀典。告祭孝莊文皇后安奉吉期於享殿。上諭。十二月初十日曾祖妣孝莊文皇后安奉地宮。朕本欲往祭。但皇考聖祖仁皇帝三周祭期。去初十日甚近。一月之內兩次往返。天气嚴寒。沿途官員未免迎候供設。朕意正在躊躇。覽諸王大臣所奏。援引典禮。於十一月十三日先期祭奠。於禮旣盡。於心亦安。所奏是。著照此行。丁未。上成禮於三陵。庚戌。上回鑾。由景山西門赴壽皇殿行禮。壬子。冬至。上祀天於圜丘。上幸圓明園。命怡親王允祥﹑大學士朱軾查看直隸天津﹑武淸等七十二州縣被水情形。興修水利。部署營田。丙辰。貴妃年氏薨於圓明園。詔追冊爲皇貴妃。上諭禮部。貴妃年氏秉性柔嘉。持躬淑愼。朕在藩邸時。事朕克盡誠敬。在皇后前小心恭謹。馭下惇厚和平。朕卽位後。貴妃於皇考﹑皇妃大事皆盡心力。實能贊襄內政。妃素病弱。三年以來。朕辦理機務。宵旰不遑。未及畱心商榷。凡方藥之事。悉付醫家。以致誤延。漸至沈重。朕心甚爲軫念。著封爲皇貴妃。一切禮儀俱照皇貴妃行。

禮臣奏。皇上五日不辦事。親王以下宗室以上五日不跳神。不還願。俱穿素服。王﹑公﹑伯﹑侯﹑大學士﹑尙書﹑精奇尼哈番及四品以上官員俱往圓明園安奉皇貴妃。去時摘纓。以天寒詔免公主﹑福金﹑格格及大臣妻齊集。賜皇貴妃年氏謚肅敏。辛酉。葬肅敏皇貴妃。上諭。天生福慧二阿哥只於本處送喪。元壽阿哥預往園林候一例奠酒。先期祭祀。免諸王大臣妻行禮穿孝。諸王大臣俱送往葬所。是年九月。命大學士嵩祝﹑工部尙書李永紹﹑兵部右侍郎傅鼐往遵城北二十里九鳳朝陽吉地。相度地形。建豎紅椿及建城垣衛署方向。擬皇貴妃卜葬於此。又上立壽陵於房山。因地內皆砂。遂另卜地於易州。後之祔葬泰陵。無肅敏也。按肅敏未知誕於何族。一云遐齡之撫女。四川巡撫王景灝以黨年罷。臨洮革職知府白訥侵蝕布隆吉城工帑金。年羹堯令景灝經營。代開銷銀十九萬兩。解往與訥質審。冬十有二月甲子朔。上駐蹕圓明園。左都禦史能泰罷。從督學山東左諭徳王希曾請。嗣後名宦鄕賢。均照節義具題請旨。往例。督撫學政會核名宦鄕賢卽準入祠。多爲有力所得。逮候補副使年如﹑四川建武遊擊年悅。永遠枷號於廉親王府。督學山東左諭徳王希曾陳奏瞻徇罷。康熙乙未開館纂修四經。以大學士李光地爲易經總裁。大學士王頊齡爲書經總裁。大學士王掞爲春秋總裁。原戶部尙書王鴻緒爲詩經總裁。以功令所宗。主程﹑朱﹑蔡﹑胡之說。而參以漢﹑唐諸儒注疏。視永樂大全而加詳焉。戊戌以次告成。希曾奏請刷印禦纂詩﹑書﹑春秋三經。頒行天下。以迪士子。上諭。王希曾差往山東之時。曾奏崇明總兵袁天培苦累兵民。又朕詢問髙其位﹑何天培﹑查弼納。俱奏居官在地方出力。王希曾系崇明人。必有不合。挾私妄奏。又到任後奏各省名宦鄕賢去畱未當。請將已入祠者免其分別去畱。嗣後查核具題。王希曾身爲督學。端司激濁揚淸。乃委曲瞻徇。反稱免其分別去畱。恐有參革學臣之事。此所陳奏並非任內。妄加邀名。將本發還。乾隆初開纂三禮館書成。與四經並頒行天下。而久未竣工。後學政另設禦纂經解之試。業戴記者令其對別經一條。一體進取。詹事府少詹事錢以塏請試蔭生以文武分別錄用。不致武臣之門槪授文職。或用違其才。定例。一品官蔭五品秩。二品以下以次差四品止。若死勤事者卽八品官亦蔭以雜秩。

以塏前後十餘疏。多見采錄。以規緘口而懲素餐。亦文學論思之翹楚也。寧夏總兵王蒿﹑興漢總兵武正安以黨年並削籍。發往邊外備籽粒種地贖罪。纂修子史精華﹑駢字類編二書告成。議衛侍講錢名世﹑原進士方苞﹑編修兪鴻圖等有差。二書開館於聖祖時。癸酉。卯刻安奉孝莊文皇后梓宮於昭西陵地宮。議政大臣等奏審術士鄒魯與年羹堯謀逆情實擬罪。刑部等衙門審占象人鄒魯與年羹堯謀爲不軌。據魯供。雍正元年七月有年羹堯門生四川舉人【年乙酉典試四川。】王維時。自陜西回四川。對小的說。我把你學問對我老師說過。教我帶你去看看。就同小的到陜西。時已九月盡了。年羹堯尙在西寧。小的又同王維時往西寧。十一月二十邊到了西寧。就進衙門居住。常在他內書房談論占卜事。二年六月初十同回西安。亦在衙門內書房居住。月半間他將所有圖讖碑記對小的說。玄象賦上云。赤雲飛上隴頭山。此日江分九鼎逢。紀歲木火。畢當承運。早前靜一道人對我說。紀歲兩字是个年。木火是乙丙兩字。分九鼎者分九處也。此理甚通。此解甚是。他先將替我看了塋說後當出大貴。小的對年羹堯說。位至三公。掌天下兵權。大貴極矣。或者還要封王。年羹堯說封王還不止。只看五六年後。我又是一个光景。到分九鼎之時。我已有川陜兩省。據天下上流。更兼兵馬彊壯。誰人敢當。我只有老父子孫在京。甚是掛念。靜一道人對我說。丙午年三月初一日正宜起手。你看這个日子何如。小的對他說。以奇門上論起來是好的。到了二十二日。他又下書房講起靜一道人稱羨不已。又說你若把我老父子孫看一日子接到西安。才算你的功勞。又講起他二十年前做夢的好處。說未完。小的對他說。此事何必這樣憂愁。成捕風捉影的勾當。若果有此事。何怕有甚父母妻子。年羹堯又對小的說。你看我的數如何。小的說。公爺到後來。盡有無窮好處。六月盡。辭他往湖廣搬家眷。年羹堯在西寧時。替小的在四川成都府郫縣籍貫捐一監生。在議冊上送部。又向小的說。你在西寧實在勤勞。回西替你捐一知府。小的從西安起身時。他又說。我打發人替你買房屋在郫縣。小的就辭他起身回湖廣。至十一月到家。今年正月起身。於四月到郫縣。看時房屋俱未曾有。小的只得從四川又到陜西。五月十一日到西安。此時年羹堯已離總督任。在公館。小的去見他。一連三次不許見。小的從門上發了幾句言語。他就說。卽刻有人來請小的進去見他。他說。我有病。不知你來了。小的抱怨他。把郫縣房屋提起。說公爺到弄得我上下兩難。將老母寄居人家。年羹堯說。我已打發人帶了四百兩銀子到四川替你買房屋。或者此人不誠實。誤了你的事。此時捐納例已停止了。非是我不替你捐。我給你八百兩銀子。你回去罷。小的就對他就了兩句悔气的話。在去年相待何等的好。今年到此。連門上人打起我來了。非公爺吩咐。他們也不敢打我。總之我有兩句直話。公爺莫怪。人在時旺中。𨿽有毛病。人畏其勢。誰敢向前。到事敗時。硬話也有些難說。年羹堯說。我怕你怎的。隨又回嗔作喜說。我給你一千五百兩銀子。此時小的就起身向外。不辭而去。他知小的進京來。打發一个姓秦的在路上趕回小的。小的不肯回去。至六月間。小的到京師。年富接進家去。小的把告狀的話略提幾句。年富卽著忙了。他說我父親有慢你。有書來教我盡力看承你。我家的金銀盡有。你拿幾萬兩速去。不要在京居住。以上所供皆是實情等語。又問鄒魯。你說年羹堯要做皇帝。爲甚麼只說要封王。再你說年羹堯家有白气。怎麼不寫入口供。據鄒魯供。做皇帝的話。原是年羹堯想做皇帝。把讖語與靜一道人的說話講過。卽問小的。你看我數如何。小的對他說。果然要做皇帝。再去年六月內年羹堯半夜起來。叫小的同看他住房上的白气。他說是王气。小的問他如何是王气。他說。大凡白气皆是王气。又說他生時金光滿室。也是一件奇事。又說依各種道理看來。明年三四月京師定然有事。隨卽南邊亦有事。後來西安亦難平定。我有川陜之權。牢不可破。誰人敢當。又說。靜一道人說我丙午年三月初一的日子。你看利在那一方。小的說起這个日子萬方俱利。又說在陜西有大炮三千。甲冑槍箭俱是現成的話。據年富供。鄒魯來京。我給與他銀子緣由。因我父親有信到。教我盡力接濟他。他來時是好好的話。我給了他一二萬兩銀子。後來話有些硬了。我心裏怕事。又給他萬金。到第三次話越說大了。他說我父親謀反。他要告狀。我心中愈怕。若寫字問我父親。又恐遲了。只得湊銀與他。原教他早些出京。不料事情敗露。至謀反的事情。只問我父親就明白了。據年羹堯供。我兒子所說浙江姓曹的。不知是靜一道人不是。我父親曾差他到那里。這个姓曹的有六七十歲了。有妻子家住嘉興南門外。再去年十月我到京。曾勸阻聖駕今年二月不必前往皇陵。四月間或者四方有些事情。又口稱奴才因天旱求雨下雨之時見有白气。都是奴才的話。奴才彼時口奏。不知是病是瘋。及至今日。回想這些信口胡言。竟是痰迷心竅。或是邪祟所憑。迄今一載以來。疾病纏綿。心神恍惚。肢體殘廢。身犯重罪。稍知醒悟。追悔無及等語。據此。年羹堯與鄒魯謀爲不軌之處。俱已自認。查律內。謀反不分首從皆淩遲處死。祖父子孫兄弟同居之人不分異姓。伯叔兄弟之子不限籍之同異。年六十以上者不論篤疾廢疾皆斬。其十五歲以下及正犯之母女姊妹若子之妻妾付給功臣之家爲奴。財產入官。鄒魯照律應淩遲處死。行令湖廣﹑四川巡撫查其家口解部。分別立斬。給發財產入官。靜一道人行令浙江﹑直隸各省督撫將軍提鎭嚴緝務獲。解部另結。議政大臣等臚列年羹堯九十二大罪。請誅大逆。以正國法。會議得年羹堯世受國恩。身蒙殊遇。聖祖仁皇帝選置淸班。超擢四川巡撫。又優升總督職銜。後大兵進剿西藏。聖祖仁皇帝以其薄有轉餉之勞。旋命節制川陜。賞懋位崇。寵榮已極。皇上禦極之後。復加委任。靑海叛逆由年羹堯激成。厥後西陲綏靖。皆由廟算髙深。將士奮勇。羹堯憑仗國威而已。我皇上赦罪勵勛。鼓舞臣下。晉以三公之位。錫以五等之封。賜予便蕃。恩綸稠疊。苟懷犬馬之忱。宜竭頂踵之報。及羹堯貪冒天功。不揣涯分。輒肆猖狂。爲所欲爲。略無忌憚。聖慈優厚。未卽罷斥。頻頒訓諭之旨。曲賜生全之路。羹堯罔有悛心。日益悖戾。今罪迹昭彰。彈奏交至。案牘等邱山之積。罪惡踰溪壑之深。除已經議處及尙未發覺諸案外。謹陳其大逆之罪五。欺罔之罪九。僭越之罪十六。狂悖之罪十三。專擅之罪六。貪黷之罪十八。侵蝕之罪十五。忌刻之罪四。查年羹堯與靜一道人﹑鄒魯等﹑謀爲不軌。大逆之罪一。將朱批諭旨故匿原折。詐稱毀破。輒敢仿寫進呈。大逆之罪二。汪景祺西徵隨筆。見者發指。羹堯亦云曾經看過。視爲泛常。不行參奏。大逆之罪三。家藏鎖子甲。私貯鉛子。皆軍需禁物。大逆之罪四。僞造圖讖妖言。大逆之罪五。合陽用兵。致死無辜良民八百餘口。奉旨查問。始以並無傷損回奏。繼又止奏李云斗等五人。欺罔之罪一。縱容私人邊宏烈等。恣行騷擾。激變番民。不卽參奏。奉旨察問。仍巧稱措設段落。不能淸楚。欺罔之罪二。蔭參都統五哥等鎭海堡失律。欺罔之罪三。西安起身。私囑咸寧知縣朱炯買人保畱。欺罔之罪四。通同趙士河作獘。將劉以堂假冒趙勛。赴武功縣任。又佯爲不知。巧飾具奏。欺罔之罪五。將西席張泰基父子﹑幕賓趙士河之弟趙祺﹑伊兄年法堯﹑教授。】﹪【上荊南道﹐】髙之傅﹑【鹽井等十八案冒入軍功。欺罔之罪六。家人魏之耀家產數十萬金。羹堯妄奏毫無受賄。房產斷不出一二千兩。欺罔之罪七。西寧之效力者六十二員。冊報一百零九員。欺罔之罪八。將退役王治奇名浮冒入軍功。令他人頂替。選授廣徳州判。欺罔之罪九。出門黃土塡道。官員補服淨街。僭越之罪一。驗看武官用綠頭牌引見。僭越之罪二。設坐當會府龍牌正坐。僭越之罪三。穿用四衩衣服鵝黃佩刀荷囊。僭越之罪四。衣服俱用黃包袱。僭越之罪五。官員饋送俱云恭進。僭越之罪六。伊子穿四團龍補褂。僭越之罪七。凡與屬官之物令向北叩頭謝恩。僭越之罪八。總督利瓦伊鈞﹑巡撫範時捷跪道迎接。公然受之不辭。僭越之罪九。令蒙古紮薩克郡王額駙阿寶下跪。僭越之罪十。行文督撫書官書名。僭越之罪十一。進京陛見。沿途塡道疊橋。鋪面俱令關閉。僭越之罪十二。坐落公館墻壁俱彩畫四爪龍。僭越之罪十三。轅門鼓廳畫四爪龍。吹手俱穿緞蟒袍。僭越之罪十四。私造大將軍令箭。又將皇上所頒令箭燒毀。僭越之罪十五。賞賜動至千萬。提鎭叩頭謝恩。僭越之罪十六。兩次恩詔到陜西。並不宣讀張掛。狂悖之罪一。奏折在內房起發。並不穿朝服大堂拜送。狂悖之罪二。同城巡撫不許放缺。狂悖之罪三。勒娶七姓【野人部落名。】貝勒之女爲妾。狂悖之罪四。以侍衛擺對。前引後隨。並令執鞭墜鐙。狂悖之罪五。大將軍印不肯交出。狂悖之罪六。妄稱大將軍所行之事﹑俱循俗例。狂悖之罪七。縱容家人魏之耀等朝服蟒衣補掛。與司道提鎭等官同坐。狂悖之罪八。在儀徵地方違旨逗𨖻。狂悖之罪九。勒令川北總兵王永吉以老病告休。並令其子來受未了之恩。狂悖之罪十。與行止妄亂之沈竹﹑【乙未進士以中允攺參領。】戴鐸結黨營私。煽惑眾聽。狂悖之罪十一。袒庇私人馬徳仁。阻回甘撫石文焯參劾奏疏。狂悖之罪十二。將本內朝乾夕惕故寫作朝幹夕陽。狂悖之罪十三。合陽縣建築城堡。不行題請。擅發帑銀。專擅之罪一。將侍衛李峻等題請委署守備。奉旨不準。不卽行令調回。專擅之罪二。擅用私票一萬二千張作引十二萬道行鹽。專擅之罪三。將奉旨停捐雍正二年俸工仍令照舊公捐。專擅之罪四。拏獲私鹽李幹勝。擅令銷案。專擅之罪五。面囑興漢總兵董玉祥。將患病守備何天寵不照例塡注軍政。又囑直隸總督利瓦伊鈞。勒令淸苑知縣陸篆接受前任王允猷虧空交代。專擅之罪六。題補官員受謝規銀四十餘萬兩。貪黷之罪一。勒索捐納人員額外銀二十四萬兩。貪黷之罪二。收受趙之恆金珠等物值銀二十萬兩。貪黷之罪三。收受樂戶竇經榮脫籍銀十萬兩。貪黷之罪四。收受宋師曾銀一萬兩並玉杯等物。貪黷之罪五。擅置私人私行茶鹽。貪黷之罪六。私占咸寧十八處鹽窩。貪黷之罪七。收受鴻臚寺少卿葛繼孔饋送古玩。貪黷之罪八。勒索屬員甘山道傅澤澐賄。明知虧空。不行查參。貪黷之罪九。勒索西安﹑甘肅﹑山西﹑四川效力人員每員銀四千兩。貪黷之罪十。參革大同知府欒廷芳賄。奏隨帶陜西。貪黷之罪十一。搶掠各番衣服等物掩爲己有。貪黷之罪十二。私徵新撫各番雍正二年租銀。貪黷之罪十三。擅取蒲州盤獲私鹽價銀一萬兩入己。貪黷之罪十四。差家人髙四同馬販子髙文顯販買口馬一萬餘疋。貪黷之罪十五。令家人嚴泰將私販馬匹分發興漢各鎭。勒索重價。貪黷之罪十六。遣莊浪縣典史朱尙文赴湖廣﹑江浙販買木植。貪黷之罪十七。令馬起龍賣茶得銀九萬九千餘兩。貪黷之罪十八。冒銷四川軍需銀一百六十餘萬兩。又加派銀五六十萬兩。侵蝕之罪一。冒銷西寧軍需銀四十七萬餘兩。侵蝕之罪二。運米四萬石至軍前。冒銷運款價銀四十餘萬兩。侵蝕之罪三。侵用康熙六十年至雍正三年各員俸工銀十四萬九千餘兩。侵蝕之罪四。借名建築布隆吉城。冒銷工料銀十九萬兩。侵蝕之罪五。隱匿夔關歷年稅銀八萬八千兩。又加派軍需糧規銀五萬餘兩。侵蝕之罪六。將拿獲私茶取罰贖銀四萬餘兩入己。侵蝕之罪七。侵用河東鹽政盈餘捐修銀五萬六千兩。侵蝕之罪八。將現貯西安未用米一萬石控稱運至西寧。冒銷款價銀四萬六千兩。侵蝕之罪九。將寧夏各衛所貯倉耗米一萬四千石並不題報。並收畱寧拴養馬匹工料銀一萬五千兩入己。侵蝕之罪十。侵用城工餘剩銀一萬六千兩。侵蝕之罪十一。買貯咸長等八縣米。浮冒銷價銀一萬六千兩。侵蝕之罪十二。抄沒塔兒寺硼砂茜艸等物。私變價銀一萬四千餘兩。侵蝕之罪十三。侵用紀廷詔等捐解銀一萬兩入己。侵蝕之罪十四。斫取桌子山木植。借稱公用。存貯入己。侵蝕之罪十五。淩虐現任寧夏職官閻輔世。遣調離任。縱用私人。後又奪缺委署。忌刻之罪一。軍前官兵支給口糧實冊。不先咨明晉撫諾岷。欲令其遲緩獲罪。忌刻之罪二。尙書綽奇至軍營商辦糧餉淸字咨文。差趙成送交新任總督嶽鍾琪。謊說非交代事體。欲令鍾琪遲緩軍需致罪。忌刻之罪三。蔭參夔州知府程如絲販買私鹽。殺傷多人。忌刻之罪四。欲薦利瓦伊鈞爲巡撫。設計陷害原任巡撫趙之恆。忌刻之罪五。抑遏中書阿炳安等軍功共六案。忌刻之罪六。出示訪拿鹽梟曹豬頭。該縣將馮豬頭錯解。並不核實。卽行枉殺。殘忍之罪一。無故將筆帖式戴蘇鎖拿監禁。殘忍之罪二。急欲出缺與私人。誣劾金南瑛等七人。殘忍之罪三。不善安輯蒙古臺吉濟克濟札卜等。致困苦失所。殘忍之罪四。以上各條。凡九十二款。供狀昭著。年羹堯亦心死詞窮。無能置喙。易曰惡積而不可掩。罪大而不可解。書曰自作孽不可逭。羹堯惡積罪大。孽由自作。按律內。凡謀反不分已未發覺皆淩遲處死。又大不敬者斬。詐傳詔旨者斬。大逆知情故縱隱藏者斬。官員交結朋黨者斬。妻子爲奴。財產入官。官吏人等挾詐欺公。妄生異議。擅爲更攺。變亂成法者斬。妄造讖緯妖書與妖言惑眾者皆斬。大臣小官暗邀市恩以結人心者斬。大臣專自用者斬。假與人官者斬。僞造茶鹽引者斬。在外大小各衙門官員有人遞送呈實封公文至禦前而上司官令人於中途邀截取回者斬。侵盜錢糧入己滿數三百兩者斬。有一於此。法卽不宥。而年羹堯所犯至九十二大罪。其它尙難枚舉。內外文武諸臣合口齊聲。恥同覆載。皇上已宏三宥之恩。羹堯實膺萬死之法。伏祈皇上將年羹堯立正典刑。其父與兄弟子孫﹑伯叔父兄弟之子年十六歲以上者俱斬。十五歲以下及母女妻妾姊妹若子之妻妾給付功臣之家爲奴。正犯財產入官。仍將臣等審訊年羹堯惡行昭示中外。以爲天下萬世人臣大逆不道負恩罔上干犯名義者戒。

以上供招罪案詳錄不遺。所以深著其罪。而後世子孫仍復恩寬赦宥。仰見聖天子如天之度焉。賜年羹堯自盡。斬年富﹑鄒魯於市。余從邊戍免有差。上諭。年羹堯不臣之心顯然。俱因喪心病狂昏憒顚倒之所致。鄒魯乃無知小人。相與謀逆之情𨿽實。而事況尙未昭著。朕念年羹堯靑海之功。不忍加以極刑。著交與提督阿齊圖。令其自裁。年羹堯剛愎殘逆之性。朕所夙知。其父兄之教。不但素不聽從。而向來視其父兄猶如艸芥。年遐齡﹑年希堯尙皆忠厚安分之人。著革職寬免其罪。一應賞賚禦服禦筆等物俱著收回。年羹堯之子甚多。惟年富居心行事與年羹堯相類。著立斬決。其餘十五歲以上之子發遣廣西﹑雲南﹑貴州極邊煙瘴之地充軍。年羹堯之妻系宗室之女。均發還母家。年羹堯及其子所有家資俱抄沒入官。其現銀將百十萬發往西安。交與嶽鍾琪﹑圖禮琛補年羹堯川陜各項侵欺案件。其父兄族中有現任候補文武官員者俱著革職。年羹堯嫡親子孫將來長至十五歲者皆次第照例發遣。永不許赦回。亦不許爲官。日後有隱匿過繼年羹堯之子孫者以黨附叛逆治罪。內閣明白記載。鄒魯著攺爲立斬。其親弟兄子侄著僉發往黑龍江。與披甲之人爲奴。其餘皆從寬免。余依議。

年羹堯案內朋黨胡期恆﹑金啟勛﹑邊宏烈﹑王景灝﹑彭振義﹑劉世奇﹑張泰基﹑趙建﹑黃起憲﹑王蒿﹑武正安﹑周仲舉﹑周仁舉﹑郎廷槐﹑白訥﹑常璽﹑朱炯﹑趙成﹑阮陽璟等。其名已見前外。陜西則前按察使黃焜﹑甘肅按察使張適﹑神木道李世倬﹑鳳翔守彭耀祖﹑西安撫民同知楊廷柏﹑延安守李繼泰。涼州同知張梅﹑商州牧王希曾﹑合陽令周文澤﹑鄠縣令靳樹榛﹑興平令梁奕鴻﹑南鄭令嚴世傑﹑三元令劉子正﹑醴泉令馬灼﹑朝邑令王持權。四川則川東道金徳蔚﹑川南道周元勛﹑保寧守王國正﹑遵義通判崔鴻圖﹑重慶同知楊文斌﹑嘉定牧金式訓﹑資陽令靳光祚﹑南江令髙世祿。及山西平陽守董正坤﹑曲沃令魏世瑛﹑解州牧楊書等。或以私人。或因事連。皆削職。審擬有差。浙江道監察禦史錢以瑛陳奏庸鄙。上諭。錢以瑛由知縣行取補授部屬。看其人老成。簡用禦史。今所條奏三事。一請眾尼姑還俗。朕於天下兆民。惟恐一夫不獲其所。各省尼姑不下數萬人。一時勒令還俗。必至失所。朕不忍爲。又奏請民間養女至二十歲以外。敕督撫諭令速行擇配。凡婚嫁之事應聽民便。若以官法繩之。必至倉皇失配。且滋紛擾。甚非宜民便俗之道。又奏民間鬥毆每起於數十文錢。請令有司查明。需有數十文之窮民。給錢以濟緩急。息爭蜊。凡爲政有體。且應酌事之能行與否。此奏不但勢不能行。且流獘種種。自古無此止訟息爭之道。錢以瑛以此陳奏。鄙瑣不通。且進呈本時站立不跪。身爲禦史。不聞禮儀。甚屬庸愚胡塗。敕以主事原品發回原籍。臺臣三月無疏。有辱臺之罰。而建言及引見條奏者。大抵摭拾細事。檃括舊牘以塞責。此以瑛之瑣屑不堪。難逃聖明洞鑑。錄之爲言路諷也。禮部進元旦升殿慶賀禮儀。命皇后前停止行禮。諭緩決金啟勛。上諭。金啟勛侵蝕貪婪事件甚多。俟淸楚之日再行請旨。

凡年﹑隆案內獲罪之人。上多從緩處分。仁慈不殺。曠百王所未有也。逮罰修河南堤工劉世奇。審理侵冒四川鋪司工食及黨年各案。四川按察使兼理驛鹽事務。康熙六十年。年羹堯題請四川設立鋪司兵八千五十八名。迄今未設立。雍正二年。巡撫王景灝猶以工食銀三萬六千餘兩具本開銷。景灝削籍。復逮世奇審理。令捐納教職攺除佐貳者合前俸論升。仍引見甄別錄用。後引見。於才具可用之員多擢州縣正官。且有畱爲部屬者。以見上之知人不次類如此。起年希堯爲內務包衣昂邦。前希堯赴工部任。諸司不行參謁。廉親王奏諸臣恥爲逆臣兄屬吏。上嚴飭廉親王所使。故旋罷而旋起。

包衣昂邦卽總管。治宮禁內事。尙有總包衣昂邦。皆近密顯秩也。遐齡後五年卒。詔給賞還原品級。給養濟院米百石。五城禦史查卹露處凍餒流民。詔湖廣買米數十萬石。積貯各屬。汪景祺伏誅。景祺。康熙癸巳舉人。雍正二年。至胡期恆任所打抽丰。因得交年羹堯。曾於羹堯幕中作西徵隨筆。內詩句有皇帝揮毫不值錢。譏訕聖祖。又譏誹聖祖謚法﹑雍正年號。作功臣不可爲論。以檀道濟﹑蕭懿比年羹堯。以鄙褻無稽之語謗張鵬翮。律以大逆不道立決梟示。妻子發黑龍江披甲人爲奴。期親兄弟叔侄革職。發寧古塔披甲人爲奴。編修汪徳榮。汪受祺與焉。汪受祺先隨年羹堯在陜西。旣命同往杭州。奏伊父霦年八十有疾在京。願侍養。上飭其何不陳請於赴陜時。又隱匿羹堯劣迹。不遵旨回奏。故並逮治。汪霦字東川。浙江錢塘人。以丙辰進士授行人。舉博學鴻詞。攺檢討。仕至戶部右侍郎。景祺之妻。巨室女也。【一云。大學士徐本妹。】遣發時。家人設危跳。欲其淸波自盡。乃盤膝匍匐而渡。見者傷之。是獄發於錢塘令楊夢琰。琰字玉行。江南江都人。康熙辛丑進士。上登極。遴選庶吉士有吏治才者。首以夢琰爲錢塘令。王士俊爲祥符令。夢琰累遷至河東運使。乾隆初。大學士福敏薦其才。以取怨當軸。托告病歸。遂昏迷失智而歿。

永憲錄卷四

雍正四年歲在丙午。春正月甲午朔。上禦殿受朝賀。朝鮮歲貢。丙午。上幸圓明園。諸王大臣進燈三千對。張於禦園。九門提督阿齊圖奏。居民恐妨火燭。未敢張燈。上命於十七至十九日補行。五城禦史於大市搭彩演劇。以慶丰年。允禟密寄郡王允禵西洋字書。爲守陵軍士所獲。命宗人府會刑部嚴勘之。允禟令筆帖式佟保之子寫寄允禵。人皆不識。繼令刑部左侍郎黃炳往江南訊問教導允禟之監禁秦道然。詔加恩從徵苦苦腦兒桌子山等處漢土官兵。加巡視河工鑲黃旗漢軍參領靳治豫爲工部侍郎。協同齊蘇勒督理河務。治豫。奉天鑲白旗人。父輔字紫垣。故總督河道有功。上以治豫熟練河工。特遣之。

齊蘇勒。滿洲正白旗人。治河專以節省爲能。較往歲資用三百餘萬將減十之六七。而工多不固。六年冬卒。奉建祠淸江。旌其勞。治豫亦於是時以老回京。令降革畱任官員於別案褫革降調者。將從前之案繕寫聲明。副都統李林森請給八旗傳事關防。以防詐僞。命篆書鑄給。定年黨罪案。胡期恆﹑桑成鼎應絞。魏之耀﹑嚴大﹑趙士河應斬。皆監候。期恆錮獄十年。乙卯今上登極赦免。凡有罪諸人多予寬宥。鐫秩之員且有準起用者。期恆歸揚州無家。當事憐之。俾登梅花書院講席。以詩學爲訓迪。沾廩谷以終其身。梅花嶺在城北。古迹也。時因構鹽義倉取土。消爲平地。低處轉成池。而仍以嶺名作書院。設揚州鹽義倉。以裕積貯。﹟兩淮巡鹽禦史噶爾泰題。商公捐甲辰綱銀二十四萬兩。又爾泰應得公費銀八萬兩。願捐部撥解。上命於中賜爾泰銀二萬兩。其三十萬兩卽在揚州買貯米谷。蓋造倉廠。每年存七糶三。米貴之時開倉平糶。於地方甚有裨益。爾泰與商人黃光徳等分別議敍。怡親王允祥劾吏部尙書隆科多婪髒諸罪。飭由邊外回京。九卿會提督阿齊圖廷訊之。故罪臣揆敍家人安圖夤緣隆科多。自康熙五十二年至雍正二年。計銀三十餘萬兩。又娶紅帶之女爲妾。逼勒自縊。事覺拿交刑部。籍沒其家。因逮隆科多家人牛倫等質審。安圖之父安三。當明珠爲相時甚用事。聖祖洞鑑。珠令潛處揚州。挾巨貲行江西吉安等四府三十萬引鹽。及珠病革。聖祖欲問。又以安三祈恩。故復還京師。及揆敍卒。無子。以所有家財八百萬獻於宮府。令九貝子掌之。予安三銀百萬兩資生。以贍養敍母妻。揆敍字凱功。爲翰林掌院學士兼工部尙書者十餘年。聖祖最親信。其卒也。相傳欲以皇孫爲之嗣。或卽指允禟子。

圖之弟崶。隸允禟門下。仍居揚州行鹽矣。上登極。命崶回京。屬照親王府供采買。得無過。

紅帶系皇族之疏遠所稱覺羅者。若親近則稱宗室。世乃以覺羅爲國姓。誤矣。定各衙門逐日輪奏之制。吏部﹑都察院﹑翰林院爲一日。戶部﹑通政司﹑詹事府爲一日。禮部﹑宗人府﹑欽天監爲一日。兵部﹑太僕寺﹑太常寺爲一日。刑部﹑大理寺爲一日。工部﹑鴻臚寺爲一日。內務府﹑光祿寺﹑國子監爲一日。至禦門齊集。及緊要事件不拘此制。按輪奏。前明已行之。本朝按日輪班。此又加更定也。以翰林院侍讀學士陳萬策爲詹事府正詹事。充日講起居注官。萬策字謙季。福建晉江人。癸酉順天舉人。戊戌汪應銓榜進士。學問淹貫。文筆古茂。奉敕撰景陵聖徳神功碑。凡數千言。聖祖六十年事殫悉不遺。允稱巨制。以督理西邊屯田內閣侍讀學士通智﹑太僕寺少卿單疇書爲大理寺卿。免山東歷城等四十三州縣﹑徳州五衛本年地丁銀兩。撫臣詳查被水輕重。分別緩免漕糧。追贈前禮部尙書顧巴代太傅階。予優謚。上諭。顧巴代品行端方。學術醇正。當徵吳逆時。以學士協贊軍務。從將軍莽吉圖﹑賴塔等克復淇。勞績茂著。擢授秩宗。聖祖仁皇帝特命爲朕兄弟師。朕自幼與共朝夕。獲益良多。嗣以公事罣誤罷職。仍畱內庭課讀數載。戊子之冬病故。朕爲經理喪葬。未得奏請卹典。回憶當年情景。宛然如昨。老成舊學。時眷於懷。應加贈卹。以展朕篤念師資酬獎前勞之至意。顧巴代滿洲人。巴一作八。各省匯題節孝。並予旌表建坊。前兩次恩詔旌表節孝。凡從前未及舉報及格於成例與已病故者皆準追旌。江西巡撫裴倬度題節婦一百三氏。福建巡撫毛文銓題節烈婦女吳氏﹑徐懿娘等二十一氏。浙江巡撫李馥題節烈婦女一百七氏。署兩江總督範時繹題孝女邱存禮﹑郎思誠﹑蕭日璜及節烈婦女二百七十二氏。署山東巡撫塞楞額題孝子魏嘉祚﹑李肅及節烈婦女七十人氏。別省未詳。此後定制。凡節孝不時舉報。每年秋。撫臣匯題。從前各衙門費用不貲。一槪革除。貧寒皆得沾聖澤。而浮冒種種不堪究詰。欺君誣親。𨿽讀書明理者忍爲之。故乾隆十五年準湖北巡撫唐綏祖疏。凡平常守節者欽頒畫一字樣。舉報核實依允。學政如式給以匾額。不必建坊。按順治九年制。凡割股等事以致傷生者。恐民仿效。不準旌表。康熙七年六月。江都民人蕭日璜年二十六歲。剖胸割肝。以愈母疾。妻守節以壽終。有司遵例請補旌卹。及其夫死孝事。因並蒙旨旌表。祠墓在梅花嶺下。當割肝時。人無知者。猶令妻烹調以進母。一燈熒熒。危坐不言。不得肝。三割乃露。其創如夢時。三更舉家熟睡。恍惚中人聲嘈嘈。奔救視之。非誣也。又雍正中。江都生員髙成琦。父克賽流徙逃伍。再遣戍所。已年老。扶掖背負數千里。至則父已病故。又荷其骸骨歸。比歸。而母妻皆卒。且無子。葬親事畢。抱兩神主投河而死。𨿽捐生非孝。然志亦可憫矣。附志之。癸亥。欽定增復從祀文廟賢儒二十六人神牌入太學。釐正位次。以蘧瑗﹑林放爲兩廡首。統前計一百二十三人。增復周蘧瑗﹑林放﹑縣成﹑牧皮﹑秦冉﹑顏何﹑樂正克﹑公都子﹑萬章﹑公孫丑稱先賢。漢鄭玄﹑諸葛亮﹑晉範曄﹑宋尹焞﹑陳淳﹑黃幹﹑何基﹑王柏﹑魏了翁﹑元趙復﹑金履祥﹑陳澔。許謙﹑明蔡淸﹑羅欽順﹑國朝陸隴其稱先儒。釐定位次。東廡先賢蘧瑗﹑澹臺滅明﹑原憲﹑南宮適﹑商瞿﹑漆雕開﹑司馬耕﹑有若﹑巫馬施﹑顏幸﹑曹卹﹑公孫龍﹑秦商﹑顏髙﹑壤駟赤﹑石作蜀﹑公夏首﹑後處﹑奚容藏﹑顏祖﹑句井疆﹑秦祖﹑縣成﹑公祖句玆﹑燕伋﹑樂欬﹑狄黑﹑孔忠﹑公西藏。顏之僕﹑施之常﹑申棖﹑左邱明﹑秦冉﹑牧皮﹑公都子﹑公孫丑﹑張載﹑程頤。先儒公羊髙﹑孔安國﹑毛萇﹑髙堂生﹑鄭玄﹑諸葛亮﹑王通﹑司馬光﹑歐陽修﹑胡安國﹑尹焞﹑呂祖謙﹑蔡沈﹑陸九淵﹑王柏﹑魏了翁﹑陳淳﹑許衡﹑許謙﹑王守仁﹑薛瑄﹑羅欽順﹑陸隴其。西廡先賢林放﹑宓不齊﹑公冶長﹑公皙哀﹑髙柴﹑樊須﹑公西赤﹑縣成﹑梁鱣﹑冉孺﹑伯虔﹑冉季﹑漆雕徒父﹑漆雕哆﹑商澤﹑任不齊﹑公良孺﹑公肩定﹑鄔單﹑罕父黑﹑榮旗﹑左人郢﹑鄭國﹑原亢﹑廉潔﹑叔仲會﹑公西輿如﹑邽巽﹑陳亢﹑琴張﹑步叔乘﹑秦非﹑顏噲﹑顏何﹑樂正克﹑萬章﹑周惇頤﹑程顥﹑邵雍。先儒谷梁赤﹑伏勝﹑後蒼﹑董仲舒﹑杜子春﹑範寧﹑韓愈﹑範仲淹﹑胡瑗﹑楊時﹑羅從彥﹑李侗﹑張栻﹑黃幹﹑眞徳秀﹑何基﹑趙復﹑金履祥﹑陳澔﹑陳憲章﹑胡居仁﹑蔡淸﹑至乾隆二年。復元儒吳澄從祀。三年。升有若於十哲之次。位朱子上。則諸賢儒自梁鱣下以次遞遷東西。又一易矣。

祔廟之制。昔人據史記及文翁成都學圖。以定七十二子。因縣成見家語而無鄔單。與史記稍異。疑爲一人。秦冉﹑顏何以名不見家語而罷。樂正克在孟廟居左配。公孫丑﹑萬章居東西兩廡之首。而未列於聖廟。康熙丁卯。江西巡撫安世鼎以繹經有功萬世事蔡。都昌陳澔著禮記集說﹑經書大全取之。請以澔祔享文廟。部議與蔡沈﹑胡安國不同。至吳澄在宋舉進士。著諸經纂言。又仕於元。明嘉靖時。以是罷其從祀。蔡淸字介夫。福建晉江人。明成化甲辰進士。累官江西提學致仕。正徳三年。起國子監祭酒卒。所著易學蒙引﹑四書蒙引。學者稱虛齊先生。羅欽順字允升。江西泰和人。弘治癸丑探花。嘉靖初。召爲南京吏部尙書。旋攺禮部。未至。以憂去。六年。起原官。不就。詔以吏部尙書致仕。卒年八十二。贈太子太保。謚文莊。所著有困勉集。陸隴其號稼書。浙江平湖人。康熙庚戌進士。官嘉定令。事繁賦重。以徳行感民。咸樂輸納。著松陽講義﹑困勉錄﹑一隅集諸書行世。以事罷官。刑部尙書魏象樞稱爲天下淸官第一。復補靈壽令。行取擢禦史。未幾告歸。著書自娛。乙亥年卒。乾隆二年詔贈禮部侍郎。謚淸獻。

凡從祀者理學爲多。而聖門志載撰從祀者則有唐孔穎達﹑宋輔廣﹑蘇軾﹑孫復﹑遊祚﹑呂大臨﹑謝良佐﹑元胡宏﹑劉因﹑陳其晟﹑羅倫﹑章懋﹑黃仲怡﹑吳與弼﹑鄒守益﹑王良﹑羅宏先﹑呂柟﹑曹端諸人。皆於經傳有發明者。令禮臣議從祀者亦曾及曹端﹑邵寶﹑何喬新諸儒。而近人私論。宜遵四科。以論次古人。如漢之楊震﹑賈誼﹑唐之房玄齡﹑杜如晦﹑姚崇﹑宋璟﹑張說﹑陸贄﹑宋之韓琦﹑富弼﹑嶽飛﹑文天祥﹑明之方孝孺﹑邱浚等。皆可從祀。今欲並列於二十六人中。申請或亦持此議。而上諭中陸贄﹑韓琦其名未見。則或又格於部議也。是年七月。河南巡撫田文鏡請以韓愈三十世孫法祖爲五經博士。而先儒行【宋五子皆稱先賢。】無世襲例。部議未準。乾隆初特設。法祖。孟縣人。史言愈懷慶修武人。蓋新邑也。其先世本昌黎。宋元丰七年從鄒兗封。則故封昌黎伯。按唐之從祀者止韓愈一人。孟廟則居右配。春二月甲子朔。以吏部右侍郎傅敏爲左都禦史。革隆科多吏部尙書及所賜世職。罰祖阿爾奉等路邊界屯田贖罪。家人牛倫伏誅。刑部議奏。隆科多罪情重大。萬難姑貸。應將尙書一等公世職革去。照大不敬律斬立決。上諭。隆科多貪贓犯法。深負朕恩。本應卽行治罪。但其才尙有可用。倘能盡心辦理。尙可贖其前愆。至牛倫招搖受賄。斷難寬宥。卽行處斬。其隆科多名下應近�仍行限追賞�之。奉天丞程光﹑陳準﹑徐道﹑張其仁等皆削職議罪有差。河南巡撫田文鏡題旌祥符縣民蘇惟純孝行。設駐防開封八旗官兵滿副都統一人總領之。太子少傅調江南提督魏經國陛見。至自湖廣。諭加尙書職。世襲拜拖拉布勒哈番。經國。奉天正白旗人。相傳少爲監者。供役大內。每夜輒食米八升。所得不足給一餐。因請於管工大人。日領工食加倍。以夜繼之。聖祖常漏下數點出遊禁中。聞力作聲。問知其情。卽命以米如數作餐。經國跪食盡之。大爲稱異。擢後載門守備。又擢通州副將。代白小民眾。屢遷至湖廣提督。今調江南松江提督。加兵部尙書銜。世襲騎都尉。督理蘇州織造兼監滸墅關稅胡鳳翚革職。與妻年氏﹑妾盧氏雉經死。鳳翚前爲宜興令。巡撫張伯行大計罷之。上卽位。特起內務府郎中。妻與溫肅皇貴妃爲姊妹。至是飭回京。懼罪死。後以保母子員外郎海保繼其職。由是寵任。十三年。今上登極。亦懼罪吞金死。以兵部尙書遜柱爲吏部尙書。署尙書法海爲兵部尙書。以貴州布政使劉師恕爲通政使。誅護軍參領拖克拖和。拖克拖和爲原允禵長史阿蘭圖之子。引見所屬人員。不分次第混行。及拿問時。全無畏懼狀。上以其怨望。誅之。子阿爾吉善發黑龍江按貝子無長史。疑系允禵和碩廉親王允禵有罪削去宗室。止稱親王。上以允禵所行狂悖之事令諸王大臣廷訊。允禵口銜小刀。指天發誓。一家不獲善終。迹近詛咒。從沿革去宗室。與凡公侯一例朝集。賜部院衙門匾額。吏部曰公正持衡。戶部曰九左經邦。禮部曰寅淸贊化。兵部曰整肅中樞。刑部曰明刑弼教。工部曰敬飭百工。通政司曰愼司喉舌。大理寺曰執法持平。光祿寺曰敬愼有節。鴻臚寺曰肅贊朝儀。順天府曰肅淸畿輔。欽天監曰奉時敬授。余未詳。

題兵部匾後曰。司馬之職爲樞衡重任。國家武備修明。道在整肅。是所望於司其職。賜兵部。三十字。刑部曰。司寇掌邦禁。明刑所以弼教也。必輕重咸宜。始成協中之化。愼修爾典。欽哉毋忽。賜刑部。三十四字。欽天監曰。聖人敬天勤民。奉天時所以重民事也。羲和之職。在觀象授時。作訛成易。循序不愆。用以釐百工而熙庶績。尙其敬之毋忽。賜欽天監。四十七字。按上三條恐有錯落。余亦未詳。和碩康親王衝安等疏廉親王允禩不孝不忠諸罪。命寬免其死。告祭太廟。廢允禩﹑允禟爲庶人。衝安率諸王﹑貝勒﹑貝子﹑公﹑滿漢文武大臣等合疏題參允禩不孝不忠。悖亂姦忌。與允禩﹑允禵等結爲朋黨。欺詐人心。勾通大監。希圖大位。從前聖祖仁皇帝曾降諭諸臣。允禩姦險叵測。結謀弒皇太子。而允禟﹑允禵力保無他。聖祖震怒。欲誅允禵。再聖祖禦門曾降諭。皇太子旣廢。允禩邀取美名。愚弄眾人。希圖冊立。朕則堅持大義。欲正國家之名分。端君臣之大義。並曾降諭。朕駐蹕幺亭。允禩以將死之鹿二隻來進。又先至湯泉候駕。並不請旨。朕震怒。心中寒戰。幾乎危殆。允禩惑於相面人張明徳妄稱伊有人君之福。故謀弒皇太子與�使子。招集賊眾。謀弒太子。其將連刃朕躬之處。伊並不念及。可以知其不孝。欽此。允禩如此不孝。原應正法。皇上纘承大統。赦其罪惡。封爲親王。屢加恩典。乃並不實心報效。伊妻之母家未賀封王。反謂有何喜處。不知何日隕【骨】【﹝首﹞】。他如克減山陵之夫役。幾失大禮。擡陵上紅土之價值。以省腳費。阻回科爾沁臺吉。不許謁陵。以省口糧。裁減禦廏之馬匹。以不美之名歸之皇上。攪亂國政不枚舉。屢經諸臣參奏。皇上俱從寬免。以望悛攺。乃允禩悖亂愈甚。將包衣批中之事妄議裁減。護軍九十六不遂伊指示。立斃杖下。又因長史胡什屯供出毆死九十六實情。揪其髮辮。將從前在幺亭獲罪聖祖朱批諭旨及一切書札俱行燒毀。皇上召允禩於諸王大臣前訊問。伊公然指天發誓。並無欺誑。及詢問伊太監長春。則燒毀書札俱爲確實。允禩種種犯法。顯有背國之心。斷不可容於盛世。查太祖﹑太宗﹑聖祖時。宗室之王﹑貝勒有大幹法紀者。卽奏請處死。乞將允禩正法。以爲不忠不孝背國姦紀之戒。又聖祖臨禦幹淸門曾傳諭。允禩之妻甚屬不婦。允禩亦懼伊妻。今允禩之妻暴戾不仁。仍然欺侮其夫。又因將母家治罪。不曾頒示。唆使其夫。以致惡亂已極。近將伊逐回母家。伊毫無畏懼。忿然而去。甚屬可惡。亦不可容於盛世。詔避孔子聖諱。攺讀爲期。上諭。前禮臣議奏。聖諱𨿽用古體。仍是本音。嗣後除詩書五經外。凡有此字及地名姓氏。俱加旁。依古韻書讀作期音。庶爲允協。以副朕尊崇先師之至意。令庶人允禩妻自盡。仍散骨以伏其辜。散骨謂揚灰也。一云以庶人殯殮。非邸抄之訛。則宗人府議罪如是耳。太子太傅文華殿大學士兼吏部尙書朱軾母喪乞終制。命給假三月赴京。以備委任。軾母冷氏卒。家人訃至京。先叩見怡親王。王爲奏聞。上召軾於水利所。軾哀號請終制。上諭。直隸興修水利。爾何能回。朕已令江西巡撫周�動支庫銀二千兩。代爾料理喪事。今再賜銀二千兩。給假三月。令吏部開缺。以全爾志。又降諭。朱軾奏請解任。以終服制。情詞懇切。此乃伊名節所關。朕知其出於至誠。勉從所請。但三年爲時甚久。節年閒居。伊心未必自安。況畿輔水利正資料理。可於八月赴京。以備委任顧問。不居現任之職則與家居無異。於禮旣盡。於心亦安矣。朱軾素性誠篤。年髙體弱。不宜過於悲戚。況六十不毀。載在禮經。若能仰體朕心。護惜此身。伊母有知。亦必深慰。斯爲忠孝兩全。傳諭膳房侍衛永壽攜茶飯往賜之。甲申。上禦經筵。丁亥。上躬耕耤田。從耕三王莊親王允祿﹑怡親王允祥﹑裕親王廣寧。九卿吏部尙書遜柱﹑戶部尙書張廷玉﹑禮部左侍郎阿克惇﹑兵部尙書法海﹑刑部尙書勵廷儀﹑工部左侍郎史貽直﹑都察院左副都禦史杭奕祿﹑通政司使兼內閣學士圖蘭﹑大理寺少卿於廣。督學順天翰林院侍讀學士吳襄題旌靜海烈婦周氏﹑昌平貞女何百順。百順因兄早歿。矢志養親不嫁。年踰六十而卒。例無旌貞女之條。奉旨一體旌表。拜經筵講官太子太保戶部尙書張廷玉爲文淵閣大學士兼戶部尙書。仍攝翰林院掌院學士。授戶部左侍郎蔣廷錫爲戶部尙書。廷玉字衡臣。號硯齋。庚辰進士。父故大學士英。父子大拜。本朝漢官未之有也。兄廷瓚字貞臣。己未歸允漸榜進士。官至少詹事卒。弟廷璐字實臣。康熙戊戌榜眼。廷珩字相臣。廷瑛字桓臣。雍正初皆踐淸華。居顯秩。而子弟占科甲者十有餘人。本朝江南兄弟顯達稱極盛者。昆山刑部尙書徐幹學。弟正詹事兼禮部侍郎秉義﹑大學士元文。華亭大學士王頊齡。弟左都禦史九齡﹑戶部尙書鴻緒。桐城之張。堪鼎足焉。因類及之。徐幹學字原一。號健庵。秉義字彥和。號果亭。元文字公肅。號立齋。幹學在朝。以宏攬後進爲先。天下皆仰東海先生。壬子主試順天。得翁﹑韓以丕振文風。戊辰主會闈。最稱得人。當����罷三相。實陰主之。遂致怨於明珠。與元文皆罷歸。論者謂其狀貌。依相術言當罹刑网。而壽考終。子孫昌熾。則以人事君之報也。翁叔元字寶林。號鐵庵。丙辰探花。官至刑部尙書。韓菼字符少。號慕廬。癸丑會狀。爲本朝名元。官至禮部尙書。皆長洲人。其後翁﹑韓氏子皆負文名。春秋科第。世其家聲。總督浙閩兵部尙書髙其倬陛見至京。命吏部尙書遜柱﹑內大臣嗣一等公馬爾賽郊迎。以勞有功。其倬字章之。奉天鑲白旗人。康熙甲辰進士。攺庶常。時年方十九。前爲雲貴總督。軍興有功。例得郊迎。素善堪輿。上擬作壽陵。命其倬審定。因目短視。賜以千里寶鏡。後調兩江。再署雲貴。攺撫江蘇。乾隆初移湖北。升刑部尙書卒。春三月癸巳朔。舉行京察。成例。三品以上滿漢大臣應於初八至初十日將三年內事迹據實自陳。其餘各官。吏部﹑都察院﹑吏科﹑河南道禦史會同大學士封川各冊。公同考察磨勘畢。各衙門印官俱赴吏部面議。卽行具題。各官暫停升轉處分。其科道各官俱由都察院考察。盛京部堂府尹﹑外省督撫皆隨例自陳。本六年一次。雍正元年攺爲三年。今上令凡京察引咎及年老乞休大臣。疏內皆舉一人自代。缺則以見舉多者量授之。按唐﹑宋皆有此制。議發於魏劉實崇讓論也。逮副都統工部右侍郎馬進泰。勘問黨惡罪。尋獲免其死。進泰與允禩爲黨。又嘗教唆伊本旗廢王保泰所行惡迹。且奏對含糊。命上九煉。發刑部勘問。照大不敬律擬斬立決。予戶部郎中�明亦以附和允禩擬斬監候。宗人府請於玉牒除允禩﹑允禟﹑吳爾詹子孫世系。更名隸各旗佐領下。宗人府奏。三人自告祭日爲始。臣衙門已將允禩之子弘旺掣其黃帶。行文都統楚仲將允禟長子弘晸﹑次子弘暲﹑三子弘﹑四子弘曉﹑五子弘﹝日堂﹞及未開名之六子﹑七子﹑八子並弘晸未開名之長子掣其黃帶。又行文盛京將軍將吳爾詹之子永年﹑偕壽掣其黃帶。旣逐出宗室。不得不攺名。三人之女子品級亦應革退。除臣衙門黃冊已除名。仍請玉牒攺正。山東巡撫陳世倌請追封啟聖王前配夫子施氏位號。祔享曲阜聖廟寢殿。增聖兄孟皮氏配食天下崇聖祠。稱先賢。位列四配。上從之。疏言。孟皮氏子忠配食宮墻。豈有子崇祀而父不邀崇聖之配。似爲未協。乞議追崇。以光文治。上命議增從祀崇聖祠者。禮臣覆奏。亦增張橫渠父迪。按聖門志載。聖兄孟皮氏字伯幾【一作足。】崇聖四配顏無繇﹑曾點﹑孔鯉﹑孟孫氏。稱先賢。從祀先儒程顥﹑朱松﹑蔡元定之制於明嘉靖九年。萬曆二十三年增周輔成。至是而五子之父皆在列。史言顥不附王安石新法。松不附秦檜和議。元定著律呂大衍諸書。輔成大中祥符八年進士。知程陽。多善政。迪仁宗朝宮殿中丞。知涪州。發庶人允禩歸正藍旗卓鼐佐領下。攺允禩名阿其那。弘旺名菩【一作善。】薩保。詔緩徵畿南被水七十二州縣新舊錢糧。嗣和碩簡親王雅爾江阿不謹廉隅削爵。以奉國將軍神保柱襲。令漢軍照滿人例。不得爲直隸道府以下官。允川陜總督嶽鍾琪請。追謚故四川提督嶽升龍。升龍陜西臨洮人。由千把升天津總兵至提督。康熙五十年以目疾罷。尋卒。當蒞川時。見制於年羹堯。不安其位。及病。以其子鍾琪爲托。年亦釋前隙薦拔之。辛酉。上回宮。陜西巡撫圖禮琛題旌富平孝子孫文達﹑貞女樊氏。文達父白愼。幼聘樊氏爲姻。未娶。出外貿易久不歸。康熙二十二年。其父母迎娶樊氏於家。孤守空幃。白愼流落滇省。白愼已娶李氏。生文達。年甫十歲。白愼於五十一年物故。文達奉母讀書。身到黌宮。雍正二年。經富平縣移查滇省。文達聞家有嫡母。遂棄衣頂扶櫬。偕母李氏旋裏。奉事嫡母。克盡孝道。樊氏守貞已近六旬矣。夏四月癸亥朔。翰林院侍講錢名世以諂附年羹堯逐回原籍禁錮。禦書名教罪人四字榜其門。命朝臣各爲詩歌刺譏之。上諭。錢名世﹑何焯﹑陳夢雷等頗有文名。行止不端。立身卑微。所以聖祖仁皇帝擯斥。置之閒散。而名世諂媚性成。作爲詩歌。頌揚姦惡年羹堯。但所犯不至於死。今革職發回原籍。朕書名教罪人四字。令地方官造成匾額。懸掛其宅。凡在科目出身官。仿詩人刺惡之意。各爲詩文﹐匯寫進呈。給付名世。以聲其家。名世字亮工。江南武進人。癸未欽賜進士。殿試探花及第。與年羹堯己卯鄕試南北同年。年羹堯至京。作詩送之。有鼎鐘名勒山河誓。番藏宜刊第二碑之句。自注云。公調兵取藏。宜勒一碑。附於先帝平藏碑之後。其名與字互同戴名世﹑周亮工。正詹事陳萬策詩云。名世已同名世罪。亮工不異亮工姦。大稱旨。作詩謬妄者。翰林院侍讀吳孝登發寧古塔。給披甲人爲奴。侍讀學士陳邦彥字世南。邦直字方大。皆前禮部尙書元龍子。皆落職。邦彥乾隆初再起原官。直隸總督李紱至自廣西。賜蟒服禦書。侍宴內廷。上賜四團龍褂五爪龍袍。聯曰畿輔旬宣膺重寄。扶風節鉞選名臣。召至內苑。侍宴泛舟看牡丹。兩江總督查弼納奏章違旨。飭馳驛赴京。前有旨。凡內外小臣。名與諸王大臣同者。酌量攺易。查弼納題千總劉允祥爲吳淞守備。與怡親王同名。以違旨不敬。飭回京。查弼納字石侯。滿洲鑲藍旗人。居官廉靜。有賢聲。發庶人允禟私造淸書十九字頭。於諸王大臣公閱議罪。會議得淸書十二字頭。自太祖﹑太宗以至聖祖。累世永守。允禟妄行增添七字。亂政背國。理應卽行正法。並查拿造書協助之人。十二字頭如漢書之字母。隨口翻譯。加一字以成聲。總理水利營田使和碩怡親王允祥請攺河南彰徳之磁州歸直隸廣平管轄。收澄陽水利裨益民田。疏言。澄陽一河發源於磁州神麋山。自邯鄲入廣平。歷曲周﹑雞澤﹑平鄕等縣。元昭文殿大學士知太史院郭守敬曾言。北河可漑田三千餘頃。明時。知府髙汝行﹑知縣朱東等曾建惠民八閘。以資灌漑。近日水田漸攺。由磁州居上流。阻水利下流。所以廣郡水田坐廢。查廣平志。磁州舊屬廣平路。領成安縣。令成安現屬廣平。則磁州應歸統轄。治結黨罪。革郡王允禟爵。追回前固山貝子冊命。籍其佐領家貲入官。黨附之護軍統領阿林保﹑護軍參領邁柱等罪應斬絞有差。琉球歲貢。命副都統宗室楚仲撤庶人允禟至京。家口看守西寧。朝鮮國王李昑奏辯四世祖莊穆王倧篡逆之誣。乞攺正明史。九卿會議。優詔許之。疏言。臣六代祖昭敬王盼薨於明萬曆戊申。妃金氏有子年幼。遵先王意。立庶子光【明史一作儉。】海君琿。琿幽母弒兄。殺弟屠侄。繁刑重賦。民不堪命。舊臣金鑑﹑李貴等於天啟癸亥三月糾合義士。吁集廷臣。奔告太妃於幽所。廢琿而立昭敬王孫陵陽君倧。遣使請命於朝。冊封爲王。臣服之後﹐臨蒞二紀。曾於康熙壬子陪臣某得明十六朝紀一冊。紀本國癸亥事。以篡逆誣臣祖父莊穆王。欲愬皇朝。祈加釐正。壯志未伸。丙辰臣先父臣豫順王惇恪遵遺戒。申吁皇朝。禮部回咨云。該國事迹自有定論。又於戊午進貢時再暴欺誣情節。禮部又覆。莊穆王事迹。史臣據實纂輯。前咨甚明。先臣含恨而歿。今皇朝詔修明史。恐秉筆之臣。以外國事迹。未及詳察。敢瀝陳先臣受誣槪略。以冀皇上垂鑑焉。據前紀一則曰。倧走馬試劍。常在廢君左右用事。一則曰。密約繼祖母王太妃。以救火爲名。領兵入宮。甚至謂綁縛廢君。投之烈焰。及爲倭冦等語。此必出於明登萊巡撫袁可立﹑督糧侍郎畢自嚴諸人之誣論。夫以莊穆之畱心經術。不學武事。而謂其走馬試劍。身際艱難。弟兄讒口。屏處危疑。而謂之常居左右。金墉十年。內外隔絕。錮門棘戶。穴通飲食。而謂密約祖妃。枉謬已甚。況當廢君在位。戮太妃之父。竄太妃之母。奪太妃懷中八歲之子而殺之。則廢君乃太妃父母之仇也。而琿終始得全於放廢之日者。實賴我莊穆王容保護之力。故琿於癸亥三月見廢。至辛巳七月壽終。葬以王禮。則莊穆且待廢君。恩義之隆。從古未有。而謂投之烈焰。又何誣妄之甚耶。日本於壬辰歲舉兵入犯。燒毀我宮廟。國幾滅亡。則小國百世之仇也。而顧有忍辱忘恥。結秦晉於仇敵之理。莊穆王妃卽昭敬王朝宰臣領惇�府事韓復謙之女。以禮聘爲妃。至癸亥進位中壼。受前朝封誥。不知登撫何所據而作此不倫之語。緣明時。都督毛文龍占據小邦。驕虐日肆。與莊穆王爲忤。而向之助虐廢君者。潛通文龍。同構蜚語。因此而督撫奏有據。因此而禮部說有憑。因此而中朝行查之事遂廢矣。後我莊穆王辯明誣於前朝。文龍亦代爲請封。稱其恭順。乙丑﹑丙寅兩遣太監胡良輔﹑編修姜曰廣等頒賜敕書。世祖章皇帝又賜莊穆美謚。丙辰﹑戊午兩年聖祖仁皇帝復許刪除訛誣。將來仍行頒示。伏乞皇上宣付史館。並加詳察。載以實迹。以成信史。並頒示小國。

九卿會議。請刪除雜說。確考昭代方策。著爲定論。書成仍破例頒示朝鮮。以慰國王題請之忱。從之。按明紀載倧走馬試劍。謀勇著聞。眉修耳垂。姿表偉異。在琿左右。掌誥令。癸亥三月。琿疾。遂萌異志。調平山節度使李貴領兵赴王京防禦。又密約琿繼祖母王太妃於初九日在宮舉火。倧率李貴等以救火爲名入宮。得琿。投烈焰中死。殺其世子宮眷及親信之人。太妃數琿罪而廢之。十三日倧卽王位。殺平壤守臣朴奕鴻﹑終江守臣鄭邁謂。天啟元年冬月引敵渡江。戕遠人而謀毛帥。借口以自解於中國。登萊巡撫袁可立於四月十八日接援遼總兵毛文龍咨帖內稱。朝鮮議政府左參政朴弘緒等申前事。奉前王太妃懿旨。歷數琿惡。備將情節具奏天朝。移咨轉奏該卑職申詳。陵陽君乃昭敬王之子定遠君所生第一人。自少聰明仁孝。王獨鐘愛。養於宮中。今者。人望所歸。太妃克循先志。令其承襲。鎭系武臣。罔知可否。理合折報。可立具疏言。琿襲爵十五年。未聞大過。自遼興師以來。供餉助兵。慕義效順。如果不道。應候朝廷處分。今以臣篡君。以侄殺伯。所當聲討。如果出於妃命。亦當避位待命。又聞朝鮮舉國俱畏東兵。惟琿念昔年禦倭之恩。思報中國。致罹今日之變。倧又爲倭冦。海上事情將大有可慮。又督餉侍郎畢自嚴疏言。李倧之事。臣以爲不必議討者三。不可遂者三。倧假義國中。臣民歸向。且協力效順。未嘗遏糶。與文龍緩急相倚。是不必討者也。琿黨旣誅。而封典爲其所有。更無以昭雪琿眩。且倧咨文全無按候冊封之語。此不可遂者也。後邊臣累請討倧。而魏忠賢不從。丙寅。遣編修姜曰廣﹑兵科給事中王夢尹往。冊封倧爲朝鮮國王。攺庶人允禟名塞思黑。夏五月壬辰朔。上駐蹕圓明園。令嚴保甲以弭盜。盜止十名下者。責州縣緝獲。敕武職處分。使文武不致推委。以滇川閩粵等省地處邊遠。選授教職。每至曠缺。命吏部議銓補之法。部議。將邊遠省分應選教職人員開列。銓法統計單雙月升班選班。截定人數。塡寫執照。編列字號。令該撫挨次選用具題。其單月報滿補班人員。該撫將各員應行到任日期並原發執照按季匯冊報部查核。至教諭升助教。訓導升經歷﹑縣丞等缺。仍歸部推。敕奉天將軍噶爾弼斬罪臣鄂倫岱﹑阿爾松阿於貶所。其妻子爲奴。財產入官。從寬免。親王大臣於三年秋奉命議三人交結朋黨紊亂朝政罪。本上畱中。至是降旨處分。本岱不問。鄂倫岱長子補熙。九年。官至都統。上之不棄故舊多如此。加湖廣食鹽每引五十觔。三年春。湖北巴東縣北山湧鹽泉。撫臣納齊哈請設引增課。兩淮禦史噶爾泰以阻兩淮引額請封閉。而令行鹽湖廣者增課償其數。上復加觔以使裕課。經筵講官議政大臣吏部尙書兼兵部尙書都察院左都禦史正白旗漢軍都統蔡珽奏職掌太多。命止兼攝兵部。以戶部左侍郎畱江西巡撫任裴摔度爲都察院左都禦史。戶部右侍郎吳士玉爲左侍郎。士玉字荊山。江南吳縣人。康熙丙戌進士。十一年。至禮部尙書卒。康熙朝江南負文名操時文選政者。宜興儲欣同人最有法度。桐城戴名世田有頗尙淸髙。長洲汪份武曹與士玉同時競爽。皆取裁於何焯屺瞻。焯精於考據。嚴於文律。而所自作多不傳。餘子碌碌無足數焉。計數十年間選家身致大官者。止士玉一人。封右宗正輔國公滿都護爲固山貝子。戊戌。兩江總督查弼納赴圓明園請聖安。奏對忤旨。上九煉綁出宮。命果郡王允禮訊問結姻蘇努。上以孝恭仁皇后三周祀典。屆期欲親謁景陵。和碩康親王衝安等以天暑妨農。請命皇四子今上皇帝赴陵代祭。議政大臣和碩怡親王允祥請撤鎭西大兵。召靖逆將軍武英殿大學士富寧安﹑都統查克旦等回朝。疏言。皇上以利害開示策妄阿拉布坦。永相合好。明定邊界。將應給之地方給與伊等。其不便給與者畫地爲界。巴裏坤土魯番之兵丁在外年久。自應撤回。但恐兵丁撤回。策妄阿拉布坦差伊屬下前往哈密偸奪馬匹。除已發哈密之五百兵外。再派安西兵五百名前往哈密。令副將﹑遊擊各一員統領巡哨防守。如賊勢眾多。則布隆吉爾安西兵卽行救援。俟哈密城防修完。將此五百兵一眾撤回。其餘大兵令富寧安率領回京。再嘉峪關起至西沙州。哈密宜安設軍臺。遞送緊急事件。交與總督嶽鍾琪﹑巡撫石文焯妥議辦理。其�州�兵亦令都統查克旦撤回。

是時統兵將軍祁禮徳﹑傅爾丹已先後回京。誅造小抄慈溪民何遇恩﹑仁和民邵南山。小抄元年冬已奉禁革。今秋載初五日王大臣赴圓明園叩節。隨上登龍舟鼓樂從行。賜王大臣蒲酒。由東海至西海。申刻回宮。蔡珽密陳之。上命珽與法海搜捕各省提塘。而得遇恩等。嗣後小抄永絕矣。庚子。釋查弼納罪。用爲內務府包衣昂邦兼鑲紅旗固山額眞事。逮蘇努﹑七十子孫。監禁刑部。籍沒其家。和碩康親王衝安等會議得。原任總督查弼納供。蘇努與七十﹑揆敍﹑阿靈阿﹑鄂倫岱﹑阿爾松阿結黨協力。願將阿其那致身大位。蘇努原交結塞思黑。曾說塞思黑气象大。塞思黑又與阿其那相好。結成一黨。藐法亂行。再隆科多專擅威權。結交揆敍﹑阿靈阿。邀買人心。索取銓選官員重賄。奴才畏其威勢。與之結交。罪皆萬死等語。除查弼納旣據實供出。應寬免外。阿爾松阿﹑鄂倫岱已經正法。揆敍﹑阿靈阿已將罪惡勒石示眾。均毋庸議。隆科多現在口外。俟回日議罪。蘇努﹑七十系阿其那﹑塞思黑黨亂罪人。𨿽已身故。應照大逆律戮屍揚灰。阿其那﹑塞思黑密樹黨援。窺伺神器。請卽正典刑。蘇努﹑七十之家產抄沒入官。其蘇努之子十人。孫十五人。曾孫十四人。七十之子三人。孫十人。曾孫二人。一眾詳加查看。有黨惡妄亂者具題正法。餘發白都納等處當苦差。

蘇努之四子赫席恆曾官副都統。在甘州軍營。六子勒席恆﹐十子珠爾陳現禁京城。長子蘇爾金等俱在右衛。七十之二子傅永等俱禁刑部。七十二年八月發遣右衛。九月死。蘇努之死未詳時日。弼納子佐領那淸阿爲蘇努婿。弼納所供可謂一网盡之。甲辰。皇后千秋令節。暴阿其那﹑塞思黑等惡迹。頒示中外。上召諸王大臣面諭。阿其那等不孝不忠。結爲黨援。倍甚於二阿哥。外則與阿靈阿﹑鄂倫岱﹑蘇努﹑七十﹑赫壽等亂臣往來。內則與皇考禦前侍衛﹑邦有阿﹑太監等交結。若非皇考神明聖智。未有不爲所誘惑者。皇考年髙之人。而種種激怒。以致聖躬憔悴成病。皆阿其那等不忠不孝姦僞結黨種種可誅所致也。皇考曾謂阿其那爲吳三桂之再姓。梁山泊之逆黨。父子之恩絕矣。伊等得罪於宗廟社稷皇考之人。朕卽位以來。寬宥其罪過。封阿其那爲親王。簡用總理事務。乃仍不攺其覬覦背逆之心。有意敗壞政事。以美譽自居。惡名歸朕。至在眾大臣前發誓。公然詛咒。連及朕躬。其封王時。妻家爲伊賀喜。乃云我頭不知落於何時。及看守之日向太監云。我向來每餐止飯一碗。今加二碗。我所斷不願全屍。必見殺而後已。豈有身爲臣子。而如此暴戾悖逆之理。再阿其那於皇考在日。不能承歡奉事。以叨君父矜憐。不能保其貝勒。不能不犯罪鎖拿。不能保伊乳公乳母之首領。不能保其妻子家產。則其才具福分可知矣。以阿其那之不孝不忠。倘至於大位。豈能安宗廟社稷。報答祖父之恩。澤被生民哉。果誠心爲大淸國之人。未必願阿其那登大寶也。至塞思黑乃癡肥臃腫矯誣妄作狂悖下賤無恥之人。皇考不比之人數。弟兄輩將伊戲謔輕賤。阿其那知其庸昧無能。引誘愚弄。數年間挺身覬覦大位者。亦阿其那慫恿之所致。朕卽位以來。將伊遣居西大同。望其更攺惡逆。伊覺朕之寬仁。決不傷其性命。肆行放言。欲激朕誅之而後已。如寄允禵書。有事機已失追悔無及等語。怨望君父。與國爲仇。有是理乎。乃賄買棍徒。到處稱譽。小人惑於流言。以塞思黑可邀大位。自古未有不自度量。靦顏無恥。可殺如塞思黑者也。至允禵生性胡塗急暴。不知天地之髙厚。皇考知伊在家生事。遠遣出徵。乃信阿其那。塞思黑之唆誘。頓萌大志。而又不顧聲名美好。妄費國帑。肆惡貪饕。騷擾地方。又令塞思黑在皇考前巧爲設法。娶靑海臺吉之女。逐日醉飲淫亂。眾皆知之。身爲大將軍。自當勉力粉飾。遂伊願望之私。乃醜行不法如此。似此伎倆人品。若至大位。何所不爲。豈能爲萬姓造福耶。不過令同黨不忠不孝結黨亂國之數人僥幸而已。朕卽位後。降旨喚回允禵。於未到京時。卽露種種狂悖。到京之日。向朕輕躁妄行。狀類棍徒。其罪不可枚舉。朕皆寬宥。於皇妣梓宮前封爲郡王。全不思報朕恩。攺其朋黨之初心。近者蔡懷璽投伊院內字帖。內有二七變爲主。貴人守宗山。以九王之母爲太后數語。允禵不行奏聞。將要緊字樣塗抹。交與總兵範時繹。令其不論如何完結。其悖亂之行。史書內亦屬希有。至於允禵乃一介下賤無恥之人。但知索取民財。爭奪買賣。交結內侍。種種劣行。舉國共知。阿其那設法牢籠。令其出力。以爲羽翼。交結匪類。四處稱揚。以爲邀買人心之計。遂至人目之爲佛。此皆伊等招搖惑眾所致也。朕自幼時。諸兄弟皆恭敬朕躬。朕於兄弟中亦並無私嫌。而朕亦從無希冀大位之念。此皇考所深鑑。眾人所共知也。昔朕兄弟中往往有得罪皇考者。朕爲之解釋。以釋解皇考之怒。朕非邀名。亦非爲伊等。乃仰體君父年髙耳。蒞位以來。但欲伊等攺其凶悖之性。以及於善。設使朕先有希此位之念。今已登此位。又與伊等何仇乎。若朕從前被伊等淩辱。或致朕於惡地。或於朕有虧損。倘有私怒。亦必不能掩眾人之耳目。朕甫登大位。因素性不干預政事。臣工皆所未識。恐其隕越遺漏。故自晨至暮。總無閒暇。伊等不能窺朕之瑕隙。於元年﹑二年間造言謂朕每日早理事。日中卽醉飲。又謂日中酒醒。日昃方理事。朕從不能飲。若彼時卽降諭旨。似乎弭謗。亦謂流言日久自明。今經四載。而已共知。今郭元進作書拋入塞楞額轎中。內因朕庚屬午。遂指馬造出異言詈罵。又云十月作亂。八佛被囚。軍民怨新主。又云朕卽位以來。遭旱潦饑荒之災。又各處粘貼妖言。內云災禍下降。不信者卽被瘟疫吐血而死等語。觀此實乃阿其那﹑塞思黑﹑允禟﹑允禵等朋黨之姦逆。以及行亂作惡之書辦﹑皂隸﹑旗棍等見朕將各衙門私獘革除。不能行其擄掠訛詐之事。始恨於朕。造此悖亂之語也。如謂民心怨朕。有此謠言。卽如直隸去歲偶值水災。朕卽發粟數百萬石賑救。又令修治堤塘。大開水利。軫念元元。愛民如子。何故反生怨恨。若以懲治阿其那之故。天下軍民胥怨。則此輩斷不可畱於人世矣。今者。內有郭元進之輩。外有蔡懷璽之徒。造作謠言。實國家之蟊賊。不可不正法。我朝太祖﹑太宗肇造區宇。至我皇考百有餘年。滿洲世沐恩膏。一心感戴。聆此諭旨。當必駭然共恨。嗣後有如此妄造謠言者。訪拿誅殛。以儆將來。倘有隱匿。與犯人一例治罪。從前諸王大臣請將阿其那等卽行正法。甚爲有理。但伊等種種惡逆。中外及八旗軍民人等尙未悉知。故將此輩姦惡不忠不孝大罪備悉言之。使知此輩正法亦屬當然。亦不得議朕。卽朕姑畱之。亦不過數名死人耳。爾等謹記此旨。錄出傳與京城內外八旗軍民人等一體知之。

相傳允禵督師在外。西羌靑臺吉以諸土隨圓和者貌美伺應。禵心傾慕之。及侍飲帳中。此土獨不與。乃知女姦僞作男裝。奏之以結歡。迨禵內召。此土仍畱番中。辛亥。上齋戒還宮。甲寅。夏至。上祀地於方澤。丙辰上幸圓明園。刑部右侍郎黃炳奉命拘罪犯秦道然赴京。命果郡王允禮等會勘塞思黑虧空各案。道然系獄四載。所審案件皆無左證。家計貧寒。餉遺莫繼。後出獄。及塞思黑敗。仍禁江南。乾隆攺元始寬免。卒。子蕙田字味經。丙辰探花及第。十年。官至禮部右侍郎。其入官家產復邀今上恩給還焉。命固山貝子滿都護﹑內務府總管常明馳驛赴景陵。撤回允禑。圈禁壽皇殿。令追思聖祖教育之恩。以待攺悔。姦民蔡懷璽被逮自盡。復設正定總兵官。和碩怡親王允祥奏。正定總兵官轄大定﹑紫荊二協。龍泉﹑倒馬﹑固聞﹑馬水等關隘。統保定﹑大名﹑順徳﹑廣平等府屬。康熙二十七年奏裁。止於正定﹑大名設副將。隸總督標。督臣鞭長不及。防汛廢弛。請復舊制。以重防守。正定原名眞定。以避禦嫌名攺。如儀徵﹑鎭安皆作正。復奉旨不避。夏六月壬戌朔。定年黨罪犯金徳蔚﹑周仁舉﹑崔鴻圖應監候。封皇十五弟固山貝子允禑爲多羅貝勒。皇二十弟允禕爲固山貝子。免左僉都禦史王廷揚交結允禑罪。廷揚山西巨商。以知州捐貲效力軍前。當允禵爲撫遠大將軍時。曾代甘肅布政使哲爾金輦送饋遺致允禵邸。事發議罪。上以廷揚畏其威勢。情有可原。免革職治罪。七年秋起。由通政使轉戶部侍郎。管理三庫。協理直隸水利營田。九年卒。復以侄浙江驛鹽巡道鈞理三庫事。以督學浙江詹事府少詹事彭維新爲直隸按察使。維新字肇岡。號石源。湖南茶陵州人。朝冠弟。康熙丙戌進士。授編修。時父猶在童子場也。先是督學山東。刻薄矯情。再之浙江。割裂聖經。以命題如毛毛艸艸之類。且限以晷刻。震以鐘鼓以窘之。每試一郡。動經數月。錄取招覆。有至七八次者。及刊刻試卷。又無一文可采。蒞任二載。歲校未周而去。七年春。以吏部右侍郎查江蘇積欠。逾年淮南北水災。奉命督賑。凡民有一物挾一藝者皆不入冊。期於節省。復命晉左都禦史。拜戶部尙書協辦大學士事。年未五十且具慶。十一年冬。果親王劾之。以結黨營私坐斬監候。十三年冬。今上復起用左都禦史。以父喪不請卸事。爲禦史王峻所劾罷歸。乾隆七年再召用。終不逮淸廉之知。湖北巡撫鄭任鑰題所屬捐軀盡節湖北糧儲道葉映橊等十八人祀忠義。武昌屬冊報湖廣都司宣徳仁﹑廣西賓州牧劉日衷﹑江南江浦令許立遠﹑辰常總兵徐勇。荊州冊報浙江會稽令官撫漢。荊門冊報安陸府同知尉之煥。竟陵冊報陜西商南令���。孝感冊報孝感令許文元。襄陽冊報上荊南道劉開文﹑下荊南道甘文奎﹑襄陽守楊讓﹑襄陽令潘朝仍。南漳冊報南漳令姚延儒﹑南漳訓導賀泰來﹑去任南漳令康士傑以及遊擊王進中﹑守備張所蘊。康熙二十七年夏。裁兵夏逢龍綽號夏包子等踞山索餉。撫軍柯永升易之。遣役捕治。逢龍等遂反。映橊﹑永升同日被難。連破二十餘城。三省合剿平之。永升字貢階。奉天旗人。賊逼之。踰垣投井死。映橊號蒼。江南上海人。順治辛丑進士。素爲兵民所徳。每以逢龍等勸永升寬卹。不從。乃令其妻奉母。並遣家人懷司道等印作血疏從水門逸。只畱一僕。兵至。坐堂上自刎以殉。事聞。賜贈卹。謚忠節。乾隆初。詔曾盡節者之子孫保舉赴京引見。官映橊後二人。

忠義祠之建。其先後具題者。安徽巡撫李成龍報寧國協營守備賈大第。順治十六年。隨浙江巡撫守瓜洲。海寇入犯。死之。又宜州李煌授山東萊州推官署膠州事。順治十年八月。殉海寇之難。瀘州府總鎭王承業援剿廣西﹑雲南﹑貴州。康熙二十年二月。在雲南城下與吳逆相攻。冒刃中傷絕命。安慶協營兵丁萬全﹑儲道徐忠康熙十三年調池州建徳。與饒逆戰。中鋒陣亡。湖南巡撫布蘭泰報永州守紀國相﹑九溪協營副將郝爾徳﹑把總何明蛟﹑靖州協把總李成功等。他未及詳。秋七月辛卯朔。命多羅貝勒允仍駐札景陵。正藍旗固山貝勒允禕賜居塞思黑舊府。以塞思黑所有包衣佐領什物分賜之。加贈故建昌知府升任兩淮鹽運使殉難髙天爵爲禮部尙書。並予祭典。文淵閣大學士髙其位奏。君恩已沛。子道有虧。臣父天爵。前任江西建昌知府。已升兩淮鹽運使。未及離任。值逆賊耿精忠兵至。臣父膺城扼守。不意城守副將趙邛暗先投降。開門迎賊。臣父被搶械系。誘降再四。抗志不從。將臣父與總督臣範承謨分地拘禁。因密遣徐得功潛出仙霞嶺。延請王師。賊黨王廷彥密首其事。於大兵未到之前。康熙十五年九月初四日。將臣父與同事十三人皆行殺害。賊平之後。蒙聖祖仁皇帝贈臣父太僕寺卿。欽賜祭葬。予難蔭生。因臣其位身任旗員。願領兵事。劾命疆場。臣其佩以難蔭生卽選外任。致諭祭蹉跎時日。嗣經部臣具題。凡未請頒諭祭者槪行注銷。伏念臣父得邀諭祭。聖恩已沛。臣等不孝。致父未叨欽卹之典。子道有虧。越例敍陳。仰懇矜憐。奉旨補行贈卹。仍令八旗各省有似此者。詳察具奏。髙天爵弟蔭爵﹑承爵。侄其倬﹑其系。諸人皆登顯秩。系本海寧陳氏。兩地科名。仕宦鼎盛。其位﹑元龍﹑世偕雍正十年中相繼爲相焉。兵部尙書署雲南巡撫楊名時題請旌表寇亂殉難婦女倪氏等節烈。宜良監生陳輔扆被賊害。妻倪氏﹑妾李氏與女二姐投崖殉難。鄕民徐大聘妻陳氏﹑妾楊氏遭寇亂淩逼。赴水全節。禁造流言非議朝政。上諭。朕卽位以來。外間流言。有謂朕好抄人之家產。輕信風聞之言。以爲用捨。不法之人原有籍沒之例。朕將奇貪極酷之員沒其家貲。以給賞賚。尙保全其性命妻子。不過使人知儆畏。如各省蠲租不下數百萬。賞賚兵丁。興利除患。所費亦不下數百萬。朕初無吝情。豈希此貪官污吏之些微。近聞市井中抄牌名色。有稱抄家湖者。譏刺朝政。甚屬可惡。朕因人情多詐。必須公聽爲勸。方合機宜。又恐大小臣工有所挾制。不敢直言。是以令其密折具奏。及令廷議有裁去本人姓名者。不過欲諸臣無所回護。直言無隱耳。至密奏中薦舉參劾者。朕未嘗輕信一人之奏而卽施行也。此疏中二事皆阿其那等同黨之小人懷忿。造此狂悖之語。更有一種貪贓犯法之徒畏懼抄家參劾。造此語言散布。希冀因流言停止。似此姦惡之徒。一經被獲。律在必誅。始命滿漢監察禦史四人稽察內務府。攺淩遲姦民郭元進立斬梟示。命以法外施仁之意。垂訓子孫。爲因怒濫刑者戒。元進天津州民。假托在獨柳地方遇洪覺禪師傳授韜略。造作詭異之言。散播市口。漸江命犯歐秀臣代爲刊刻。布散遠近。以惑人心。並坐斬。賜和碩怡親王允祥禦書忠敬誠直勤愼廉明八字額。列其功勛實迹。頒示在廷。上諭大學士九卿並翰林等官曰。自朕卽位以來。怡親王事朕克殫忠誠。至性至情。事事實心辦理。而朕委任甚多。約略計之。職掌之大而緊要者有九。議政關系機務。戶部掌領度支。三庫總理出納。興起畿輔水利以厚民生。管領侍衛以育人材。至於諸王子之事務。舊藩邸之事務。以及督領圓明園八旗守衛禁兵。養心殿制造巨細事件。皆一人經畫料理。而怡親王公爾忘私。視國事如家事。能代朕勞。不煩朕心。蓋其尊君親上之意。肫篤懇摯。是其忠也。小心兢業。無纖毫之怠忽。是其敬也。精白一心。無欺無僞。是其誠也。進言無隱。表裏如一。是其直也。黽勉奉公。夙夜匪懈。卽如王目今身抱痼疾。而案牘紛紜。披不釋卷。朕聞之。實至於不忍。是其勤也。一舉未嘗放逸。一語未嘗宣漏。是其愼也。淸潔之操。一塵不染。是其廉也。見理徹透。蒞事精詳。利獘周知。賢愚立辧。是其明也。是以朕以此八字賜之。實不能盡其美善。至於王當年侍奉皇考。極盡誠孝。種種善行。筆不勝書。幸朕兄弟中有此賢王。得以盡其友愛。若皆如阿其那等之逆天犯上。迫朕以不得全其友愛。則朕之苦心將何以昭示天下。傳諭大臣。咸奏禦書嘉獎。怡親王實當之不愧。臣等皆以爲法。河南巡撫田文鏡題旌縣民蕭俊徳【一作徳俊。】百有十八歲。命加賜坊銀九十兩。成例。凡旌表皆給銀三十兩。令自建坊。上命嗣後年百一十歲者加一倍。百二十歲者加二倍。著爲令。乾隆元年。湖廣總督史貽直題衡山民湯雲山百三十一歲。湖北巡撫髙其倬題華容民董爾尙妻萬氏百二十歲。今上�民婦年逾百歲。從前已蒙旌表者。遇有恩詔。仍加賞賜云。雲山給上用緞四疋。銀四十兩。自是年召見後。畱之武昌養贍。子孫皆物故。每日端坐無言。雙瞳深碧。飲食如常。十一年。再題人瑞。得旨不必赴京。至十三年冬乃卒。壽登百四十三歲。近代所未聞者。丁卯。上有事於奉先殿。上親祭奉先殿。戊辰爲太宗文皇帝忌辰。故升祔歟。太廟殿爲奉先。令自雍正五年元旦起攺律彊盜仍不分首從皆斬。彊盜律原不分首從皆斬。聖祖法外施仁。定爲首起意並傷人之犯罪斬。余減等。積久恐民玩法。故復舊制己巳日。上禦經筵。經筵之例前已詳。攺直隸通永﹑天津二道專理河務。兵部尙書法海罷。調吏部尙書遜柱﹑蔡珽爲兵部尙書。以議政大臣內務府包衣昂邦查弼納爲兵部尙書。署雲南巡撫楊名時爲吏部尙書。海以行止狂悖。畱尙書職。協辦禮部事兼內務府總管。柱﹑珽以案件多錯舛。復回原任。名時仍署滇撫。飭江蘇巡撫張楷違道幹譽。楷奏。蘇松等處分設十三縣。宜設廩增附生員。分舊縣餼糧之半。歲科照大縣進取。上諭。長洲等處因事煩賦重。故分設兩縣。其實地不加庶。人不加多。入學名數。應照舊數而分缺。華亭分設婁縣。成例可循。部議請照中學。亦屬錯誤。張楷旗下舉人。故向科甲內以博虛名。旗下應試人少。中式甚易。非如漢人於數百人中拔取一二也。法海﹑張楷皆儌幸科名。狂妄可鄙。此奏甚屬不合。再議具奏。

華亭康熙初分婁縣。設教諭一人。入學如華亭。止廩膳各分缺。今再析爲二。則設廩每學僅四分之一。因聖諭嚴飭。未有續請者。湖北雨漲。淹沒田禾。飭督撫興修長江兩岸堤防。由七月至八月。江南﹑江西皆霪雨爲災。秋禾被傷。湖北武昌﹑漢陽諸處多雨。地又卑下。每夏秋之交。霪雨積潦。淮江水暴漲。皆爲澤國。湖廣稻麥再熟。語云。湖廣熟。天下足。升廣州將軍威寧總兵石禮哈報剿狆家苗彜。攻破谷隆﹑長寨﹑者貢﹑羊城坉等處。擒首從阿革阿紀川敗等。優旨褒嘉。赦前謫發軍前原監察禦史陶彜﹑任坪﹑範長髮﹑孫紹曾﹑髙怡﹑範允鋗﹑陳嘉謨﹑王允晉﹑髙玢﹑柴謙﹑吳鎬﹑給事中劉堂﹑禦史外轉道員程鑣。咸歸原籍。令王奕鴻贍養阿爾泰一路驛站人夫贖罪。彜等皆與大學士王掞保東宮允礽復立爲太子。康熙六十年冬。與王奕淸相繼謫發軍前。今蒙恩寬免赦回。而不及奕淸。已物故矣。奕淸字幼芬。辛未進士。奕鴻字州先。己丑進士。彜順天人。庚辰進士。坪字坦公。山東髙密人。辛未進士。長髮字廷臣。浙江秀水人。甲戌進士。紹曾字莪匪。浙江山陰人。丙子舉人。怡字鶴洲。浙江武康人。甲戌進士。允鋗字用實。浙江錢塘人。庚辰進士。嘉猷字泛叔。江南溧陽人。庚辰進士。允晉字紫書。直隸淸苑人。��進士。玢號冠襄。河南柘城人。戊辰進士。謙號南屏。浙江仁和人。��進士。鎬字表南。湖廣黃陂人。庚辰進士。堂江西彭澤人。丁丑進士。鑣字介鳴。浙江錢塘人。甲子舉人。奕鴻乾隆初起爲川東道。以右通政繆沅爲通政司使。沅字湘芷。江南泰州人。當未第時。浪遊公卿門。代爲詩歌。頃刻立就。大學士張英等咸器重之。康熙己丑殿試。讀卷拔置一甲第三名。累官刑部左侍郎卒。秋八月庚申朔。攺湖北景陵縣名天門。上以縣同聖祖陵名。見之惻然。嚴飭督撫不行奏避。縣屬湖北安陸府。地有天門山。昔陸羽負書天門山從鄒夫子學卽此。後因俗忌攺名。太白詩所謂天門中斷楚江開。則在江南太平﹑和州﹑銅陵境。東博望。西梁山。對峙如門。亦曰天門也。後攺名州縣。江西廣信之永丰同吉安屬縣。攺爲廣丰。廣西之思明府攺爲思恩府。太平之思明州攺爲寧明州。則以命名有礙前朝號故也。按明江﹑上思江在二地。因名。設內閣侍讀漢官二員。復舊制。內閣僚屬。除學士四員﹑中書舍人外。無漢官。設順天府教授﹑訓導二員。裁京衛武學官。往制。順天府設文武教授﹑訓導。按武學始於明正統年。設居仁﹑由義﹑崇禮﹑宏智﹑講信﹑勸忠六齋。以教勛眾子弟。以兵部司官提調之。而建文四年已設��教授一人。啟忠﹑啟孝齋訓導二人。至靖難後。逮於本朝。因之。蓋職司統轄武生。京內外應同此生員也。至是裁之。統歸儒學。而滿洲生員亦屬漢官月課。降經筵講官署武英殿大學士戶部尙書徐元夢爲內閣學士。職掌票簽翻譯。以署兩江總督正藍旗漢軍都統範時繹爲戶部尙書。仍署兩江事。上諭。徐元夢性愚而誑。外貌平和而居心陰險。在皇考時。不實心效力。時懷怨望。令其內廷侍朕兄弟讀書。但照常塞責。從無受益之處。及加委任。令檢舉虧空各官。反受其饋送。眞外君子而內小人。部議革職交刑部。念其行走多年。寬免其罪。著革職在內閣學士班行走。如不盡心從重治罪。元夢滿洲正黃旗人。癸丑進士。由部曹侍直內廷將三十年。揆敍歿。特起翰林院掌院學士。六十年。授工部尙書。雍正元年二月。詔同大學士等甄別翰詹各官。不安本分有坫官箴者勒令回籍。十月。調戶部尙書辦大學士事。

兩江之任。前有承烈﹑承勛。及時繹自題其堂曰三到。亦盛事也。飭輔國公阿布蘭﹑鑾儀衛使吳達禮朋黨欺罔。上諭。原任工部右侍郎常奉因虧空入本旗公阿布蘭辛者庫。罪已止此。而阿布蘭奏折云當時加懲治。似欲報其私怨。數日前更鼓錯誤。令鑾儀衛查問。吳達禮簽掣一人認罪。阿布蘭原系蘇努之黨。吳達禮則爲隆科多門下走狗。皆懷怨望。顚倒是非。又如祝廷珍系阿其那西席。向在湖南令查虧空。乃云屬員題參大事。再參必至無人。若朕喜於督撫參革官員者。然平日庇附黨援。其出言行事必至敗露如此。順天府進耤田瑞谷雙穗至九穗。上以敬天勤民之道曉示羣臣。令直省府州縣衛所設立先農壇。歲仲春亥日。官吏率耆老農夫恭祭先農。推耕耤田。以所獲供地方祭禮。所擇髙阜之地立先農壇。每歲致祭。照九卿行九推禮。置耤田四畝七分。不得以民田飾充。以五年爲始。著爲令。每秋成後撫臣總其所獲成數奏聞。按禮心玄爲辰末。故記稱元辰曰吉亥。耤甲陰也。用元辰躬耕。﹪上諭。禮曰天子爲耤田千畝。諸侯百畝。則耕耤之禮可通於天下。朕意欲令地方牧民之官俱行耕耤之禮。悉農夫之作苦。量天下之晴雨。察地方之肥磽。如此則爲官者皆知重農課稼。爲農者斷無苟且怠惰。似於養民務本之道大有裨益。九卿詳具議奏。議每府州縣發蘇努子孫魯爾斤﹐赫席恆﹑傅爾陳﹑舒爾陳﹑吳爾陳﹑庫張於山東﹑河南﹑山西﹑江寧﹑蘇州﹑浙江督撫。圈禁衙署內。圈禁之制。爲屋數間。寬不滿丈。髙倍之。墻之厚數尺。畱穴以通飲食。家人亦得隨從。後多物故。

五年冬。刑部請旨正法。上以蘇努之子孫至四十餘人。不忍悉誅。仍行圈禁。如能攺悔。尙從寬典。給八旗參領印信。正藍旗漢軍副都統一等侯朱之王建條奏。八旗佐領與州縣無異。乞頒印信爲之移憑。部議。佐領共一千一百餘員。給印浩繁。宜以總歸參領。每旗五員。佐領事務由其詳核呈報上司。參領﹑佐領如漢官之府縣。凡旗人各有所屬。稱佐領某人下。如漢某縣人。從前每旗惟都統有印。河南巡撫田文鏡進瑞谷雙穗至十三穗。上嘉其實心爲國。以召天和。降議政大臣兼散秩大臣正白旗滿洲都統理藩院尙書宗室拉錫爲一等侍衛。管太僕寺卿事。上諭。拉錫從前干犯法紀之條甚多。俱從寬免。令其悛攺。乃自允禵圈禁﹑阿爾松阿正法之後。伊屢蹈罪愆。實不可恕。但伊辦理旗下事亦有效力處。朕尙未深知其存心。從寬免交刑部。歸侍衛班效力贖罪。敕部院堂官保題所屬後有劣迹許卽參奏免罪。光祿寺少卿前淮關監稅慶元有罪籍沒。命刑部左侍郎黃炳赴淮會勘。元自戕。參革淮徐道潘尙智以二萬金賄元。營謀復職。迨元解任。索取原物。元復僞爲退還。其子世球私令家人於中途奪取。漕河督撫並以聞。命炳赴淮會齊蘇勒勘問。元行至宿遷。促令自盡。蘇勒奏報。尸之不斂者月餘。尙智﹑世球罪斬絞監候。家私籍沒。

隆科多親兄弟八人。多以貪婪罹罪。繼以弟慶復襲公爵。仕至川陜總督。乾隆十三年。大金川用兵。誤報番目班滚焚斃。事覺錮獄。賜自盡。旨佟國維所得孝懿皇后之一等公停其承襲。

佟氏一門三公。近世罕有。秋九月庚寅朔。逮盛京戶部侍郎傅鼐﹑正白旗滿洲副都統嶽興阿。發刑部勘問隱匿贓私。上諭。傳鼐曾在朕前口奏嶽興阿甚抱怨伊父隆科多雲。我家荷國恩深厚。應將所得貲財據實奏聞。及該旗承追日久。其家人故意延挨。各處藏匿。今據伊侄婦王氏出首。嶽興阿並不將伊父隱匿之贓據實交出。與傅鼐從前之言不符。傅鼐原與隆科多甚密。故意誑奏。以爲隆科多保全。著革職。上九條煉解京。與嶽興阿質審。

相傳嶽興阿爲隆科多嫡子。痛母死非命。及父有罪。乃請淸查家財入官。遂刑訊伊父愛妾。以報私恨。殘逆如此。九月。召諸王大臣侍宴內廷。上首唱。命諸臣次第賡和。用柏梁體。以紀升平。詩成。禦制序文勒石。賜內外臣工。康熙二十一年正月十四日。以三逆蕩平。聖祖召大學士﹑九卿及三品以上漢堂官及翰詹科道侍宴於幹淸宮。禦制首唱。諸臣各就守以次疊賡。用柏梁體。曰升平嘉宴詩。太平盛世。今爲再見。惜邸抄不能詳載。敬錄升平嘉宴詩禦序。朕於宣室。瀏覽古今。貫串經義。歷觀史冊。於書見元首股肱﹑賡揚喜起之盛。於詩見鹿鳴﹑天保諸篇。未嘗不慕古之君臣。一徳一心。相悅相豫之隆也。今際海內宴安。兵革偃息。首春令序。紮阿燈輝。來��微。吾民咸樂。思與諸臣欣時式燕。爰於幹淸宮廣集簪裾。肆筵設幾。斯時也。蟾光鰲炬。焜耀堂廉。彩樹瓊葩。雜陳樽俎。許笑言之歡洽。略儀法之不糾。復令次登文陸涯。以金壘咸俾。有三爵油油之色焉。易曰。上下交而其志同。傳曰。享以訓恭儉。宴以示慈惠。則今日之兕觥旨酒。豈徒以飲食燕樂云爾哉。顧瞻諸臣。或任居諧弼。或職司鄕尹。或典詞翰。或司獻納。宜共成篇什。以昭雅頌之音。朕發端首唱。仿柏梁體。班聯次賡。用昭升平盛事。冀垂不朽云。伏讀禦制。則云漢天章。光昭宇宙。諸臣揚言。亦梧岡鳴鳳。韻葉雝喈。當是時削平三孽。薄海澄淸。元首明而股肱良。享太平之福。於今甲子一周。與宴諸人。皆一時賢哲。後相繼登宰輔者二十二人。紀其全篇。以志熙朝盛事。且便姓名有考也。八旗二相外。當同在醉酒飽徳中。或者聲韻未嫻。故不次賡歌。其人則未得悉詳。若編檢繁多。不能徧及。所載五人。四由鴻博。一由微賤特用。當屬欽點。以與盛會。【詩以傳抄。訛誤太多。未錄。】

塞思黑死於保定。上諭諸王大臣曰。塞思黑素性姦惡。行止陰邪。與阿其那﹑允禵﹑允禩結爲死黨。又與其妻父七十及蘇努﹑阿靈阿等通同結黨。潛蓄邪謀。在皇考時。種種不孝之罪難以枚舉。及皇考升遐之日。塞思黑突至朕前。箕踞傲慢。意甚叵測。凡祭奠行禮。從無悲切之狀。朕知其素性凶殘。是以發往西寧居住。在途並無悔懼。與伊子傅什渾及七十子勒錫忻等一路嬉笑。且與允禩等私相往來。寄書有機會已失之語。造作字樣。巧編格式。縫騾夫衣襪內。暗傳消息。又數年前。收畱山西無賴之民。其人在西寧投京帖稱。願輔有道之主。不附無道之君。欲糾合山陜兵民以救恩主等語。塞思黑不行出首。且向其人云。我弟兄們無爭天下之理。並囑勿令楚衝知之。又伊太監在西寧奉旨撤回。每人賞金條及西洋金若干。重賞厚物。私買人心。目無國法。今令伊回京治罪。一路毫無攺悔。談笑如常。復令前往保定。以觀行止。前李紱奏伊患腹瀉。比卽降旨。令紱選醫調治。不料惡貫滿盈。獲罪天祖。已伏冥誅。可見善惡之報。捷如影響。似此不忠不孝大逆大惡之人。𨿽未受國法。必不能避天譴也。令李紱料理殯殮。俟其妻子搬回保定。再行請旨。

傅什渾系攺名。勒錫忻原官幹淸門侍衛。逮隆科多子玉柱﹑家人常祿﹑太監三元。赴京勘問贓私。逮副都統宗室楚衝。幹淸門侍衛胡什禮。命左副都禦史常泰赴保定勘問違上拘系塞思黑罪。上諭。胡什禮奉旨帶領塞思黑回京。伊私與楚衝擅用三條煉鎖拿塞思黑。又奏述李紱有塞思黑一到卽便宜行事之語。朕聞知駭異。令胡什禮星馳往諭。李紱奏稱並無此語。胡什禮﹑楚衝前不待諭旨私行鎖拿。又故意綁松任其脫卸。明系有意欺妄。著拿問。按此常泰與前罪廢之工部侍郎爲二人。鑲紅旗鎭國公準達卒。追封爲固山貝子。予謚典。命內務府總管協理禮部尙書法海﹑太監王自立﹑郭進玉馳驛赴西寧。撤塞思黑妻子家口至保定。查取埋藏金銀。四川冕山賊番金格叛逆。提督周瑛不按軍機。召回京。命甘肅提督馬會伯提督四川軍務。會伯陜西寧夏人。庚辰武狀元。尋攺四川巡撫。瑛掌鑾儀衛使。旌鑲白旗護軍薩哈嗏未婚妻阿哈柱氏貞節。氏年二十五。聞夫故。自盡。救蘇。剪髮往夫家。誓不再嫁。江蘇巡撫張楷奉召至京。綁付刑郜。上諭。張楷系微末之員。朕以爲道府時。尙有聲名。於十四年間拔至巡撫。到任以後。務沽虛名。不實心任事。朕令範時繹親至蘇州傳諭張楷。看其言論及彌補虧空之事。則云旣免浮粗。卽於此內酌量彌補。似此荒誕悖理之語。朕何如主而出此言。又云。我應將此事先啟我王爺。先探討意見。然後再奏。怡親王公忠體國。張楷乃以私心忖度。非但不知朕心。並不知怡親王之心矣。卽始請增分設各縣入學名數。並不將婁縣舊例聲明。欲人歸徳於己。朕降諭訓飭之。乃接奉嚴旨。竟自稱臣有潔己愛民之心。而無振作有爲之能。張楷在任優容。不肯管束鹽梟盜賊。公然以愛民誇於君父之前。有是理乎。又張楷在京升見時。奏有私債不能淸還。朕格外加恩。許其借藩庫銀二萬兩。以償夙負。將來陸續還庫。乃竟將關稅贏餘動用二萬兩。具折謝恩。並不提還淸款。朕爲天下主。豈能以天下經費任督撫私用。是安得謂之潔己乎。似此大姦大詐。不知君父之義。尙靦顏自命爲讀書之人乎。張楷原系安親王門下。旗人。今屬怡親王。必是顧戀安親王門下。荒唐悖謬。其心不可測。著將張楷鎖拿。各項情節發與九卿審擬具奏。攺明年會試於三月。上以問諸大臣。天气尙寒。士子跋涉艱苦。嗣後會試值春閏者。先期請旨。乾隆丁巳恩科會試系秋閏。循是例攺期。乙丑會試亦以天气奏攺。此後遂以三月爲制。令考試八旗外任文職騎射。武官副參以下不得乘轎。上諭。本朝開國以來。最重騎射。八旗士子應試。必先試騎射。合式者方準入闈。卽部院堂官。亦必每月在本旗教場。該都統佐領看煉弓馬。所謂有文事者必有武備。創制立法至深遠也。近來外任之人漸疏騎射。如張楷亦由騎射合式得中舉人。昨命馳驛來京。及遣人於中途密查。則坐轎徐行。觀此則從前必系夤緣請記。不則居官後全不以騎射爲事矣。自今以後。凡八旗外任文官年六十以下者。限三年之內仍熟練騎射。倘或不能。督撫卽行參劾。阿其那死於監所。塞思黑歿後。上諭。阿其那﹑塞思黑罪大惡極。天下共知。諸王大臣屢請將二人正法。朕遲回不忍。今塞思黑已伏冥誅。朕心惻然。欲將阿其那從寬宥免。諸王大臣各省將軍督撫提鎭各秉忠誠抒己見。議阿其那罪。可否寬宥其罪定奪。禁京師用黃銅器皿。上諭。錢文日增。而錢不見多。價復不減。必姦民圖利銷毀。打造器皿。嗣後。除三品以上官準用黃銅器皿。其餘限三年之內。將所有黃銅器皿出賣當官。給與應得之價。違者治罪。如此則國寶流通。民用充裕矣。敕戶部隨奏請黃銅惟樂器不禁外。天下悉禁用。得旨。先於直隸及督撫駐札處試行。尋議大臣除一品外。悉不準用。黃銅之禁。聖意原欲錢價漸減。以利民生。而奉行不善。至沿門搜索。賤價勒買。十三年又查買一次。且有請並禁紅白銅者。上亦不之許也。乾隆元年。從戶部尙書海望奏。停止收買。禁用黃銅悉從民便。蓋銅禁森嚴則銷毀必甚。無益於鼓鑄。徒以擾民。部議如是也。在制大學士朱軾假滿至京。命三年不拜原官。凡朝會宴享皆不與。以成其志。用素服協理內閣﹑吏部﹑都察院及營田水利事。上以怡親王當日遭母妃之喪。聖祖恩準素服三年。比照此例。

軾得子晚。乾隆元年。長子必始官至右通政。次必琪選庶常。三必坦以舉人襲騎都尉於部郎。山東巡撫陳世倌母喪。命在任守制。釋其弟世侃﹑侄源生﹑若嵎理喪葬。世侃等罪斬絞。獻家貲巨萬贖罪。因有喪赦免。山東河工緊急。故畱世倌。仍諭所獻家貲準陸續交納。世倌字秉之。丁未進士。乾隆五年大拜。九年京察。又值星變。引咎辭免。不允。倌之五子皆登第。世侃其季弟也。

九年夏。有星孛於奎婁之間者月餘。欽天監正延綬請弛賭博宰牛諸禁。以回天變。上怒斥之。占爲多地。災亦無應。則聖人之徳化爲吉祥也。以命題譏訕逮江西正主考禮部左侍郎查嗣庭。交三法司治大逆不道罪。上諭。查嗣庭向來趨附隆科多。在朕前薦舉。令其內廷行走。授爲內閣學士。復見其語言詐僞。兼有狼狽之相。未之任。隆科多又復薦舉。遂用爲禮部侍郎。今歲典試江西。首題君子不以言舉人。不以人廢言。夫堯舜之世。敷奏以言。非以言舉人乎。查嗣庭以此命題。顯與國家取士之道相背謬。三題介然用之而成路。爲間不用則茅塞之矣。更不知其何所謂。易經次題正大而天地之情可見矣。詩經次題百室盈止婦子寧止。去年正法之汪景祺文稿中有歷代年號論。指正字有一止之象。引前代如正隆﹑正大﹑至正﹑正徳﹑正統。凡有正字者皆非吉兆。夫人君紀元。若以字畫分柝。則如漢元封﹑元狩﹑唐之開元﹑貞元。亦將以爲一元乎。又如漢世祖之建武﹑明太祖之洪武。字內俱有止字。此二帝皆稱賢君。歷世久遠。尙得不謂之吉兆乎。卽如姦民蔡懷璽﹑郭元進造作妖言。謂今年水旱爲災。人民疾病。八月內有八千猛虎入京等語。現今四海淸寧。田禾丰稔。十年所罕見。彼姦民造此無稽之語。不過自取誅戮耳。今查嗣庭所出經題。前用正字。後用止字。而易經第三題則用其旨遠其辭文。其寓意將前後聯絡。顯然與汪景祺語相同。又二場表題以京察爲謝表。前查嗣庭告假回京時。奏稱途中不見一人。惟與淮關慶元相會。及其自陳。將此節又自招欺罔之罪。九卿咸請革伊職。朕從寬準其畱任。今以此命題。欲士子代謝乎。抑心懷怨望而出此題乎。至策題內有君猶腹心臣猶股肱。不稱元首。是不知君上之尊矣。且在內廷三年。未進一言。海塘一事。令其條陳。而皆不可行。可知其於國家政事從不關心。及遣人查其寓中行李。有日記二本。至康熙六十一年十一月十三日。則前書聖祖仁皇帝升遐大事。越數行卽書其患病。曰腹疾大發。狼狽不堪。其悖禮不敬至於如此。自雍正元年以後。凡遇朔望朝會及朕親行祭奠之日。必書曰大風。不然則狂風大作。偶遇雨則書大雨傾盆。不然則大冰雹。其它譏刺時事幸災樂禍之語甚多。又於聖祖仁皇帝之用人行政。大肆訕謗。以欽賜進士爲濫舉。以戴名世之獲罪爲文字之禍。以趙晉之正法爲因江南流傳對聯之所致。以科場作獘之知縣方名正法爲冤抑。以淸書庶常復考漢書爲苛刻。以庶常散館斥革爲畏途。以多選庶常爲蔓艸。以殿試不完捲黜革之進士爲非罪。熱河偶然發水則書官員淹死八百人。其餘不計其數。又書雨中飛蝗蔽天。似此一派荒誕之言。而公然造作書寫。又有塗抹一處。乃極詆滿洲之文。大逆不道之語。至其受人囑托。代人營求。科場關節作獘之事不可枚舉。假若但就科場題目加以處分。則天下之人必以查嗣庭爲出於無心。偶因文字獲罪。乃種種實迹彰著。尙有何辭以爲之解免乎。著將查嗣庭革職拿問。交三法司嚴審定擬具奏。其副主考官兪鴻圖。若出題時曾經勸阻。則與伊無涉。趙晉字晝三。福建閩縣人。癸未榜眼。康熙辛卯主試江南。以作獘斬。對句謂左邱明雙眼無珠。趙子龍渾身是膽。左謂左都禦史正主考官左必蕃。方名湖廣保康人。官山陽令。以分房賄中鹽商程光奎。與句容令王曰兪賄中鹽商吳沁。皆坐斬。捐銀贖罪。是科中式。兩淮則鹽商八人。蘇州則銅商﹑當商八人。又爲其徒代筆。得其實有三字關節。亦獲雋者三人。遂有八旗三剪綹。七典一銅商之謠。必蕃以場後風聞檢舉。聖祖命吏部尙書張鵬翮至揚。會同督撫審問。晉時有寵於東宮提調布政馬逸姿。又總督噶禮所徇庇。其書系斬三七夾訊而不承。逸姿﹑鵬翮依違案牘進呈。巡撫張伯行與禮互相訐參。因再命戶部尙書穆和倫﹑刑部尙書張廷樞往理。時東宮再廢。故晉擬斬。癸巳春聞命自盡。其妾賦詩從殉。監臨安徽巡撫葉九思懼罪殂。禮與必蕃皆斥罷。【禮之母聖祖保母也。嗣禮與弟色勒奇﹑子幹都置毒食物中。謀害伊命。禮妻以別戶子幹泰爲己子。縱令糾夥毀屋。淩虐其母。致叩閽。交刑部鞫實。應淩遲處死。賜自盡。康熙五十三年事。】名最得民。淮紳給事中許之漸素與光奎隙。慫恿必蕃奏之。逮名時。合邑士民盡毀之漸居宅。名初蒞任。夢前令來訪。詢之。則前江南正法之簾官。【順治丁酉科江南鄕試賄賂公行。世祖震怒。主考李振科﹑田耜及巡按多官等皆誅。舉人覆試有族者。以太后言得減戍。】而光奎之中式。淮安知府姚陶與晉私囑而逼成之。必蕃廣西舉人。前以太常寺少卿兼官揚州知府。母喪畱任。揚人集四書文誚之。破云。所惡於左。通國皆稱不孝焉。聞之恨刺骨。未幾以他故被逮。再申嚴賭博馬弔之禁。紙牌骰子。嚴禁發賣。準輸錢之人出首免罪。仍追還所輸之銀錢。漢軍官員以馬弔爲解悶之具。大玷官箴。嗣後有此。揭參。冬十月己未朔。諸王大臣進萬壽禮儀。詔停止慶賀筵宴。上諭。朕卽位以來。事事效法皇考當日。皇考聖誕未曾每歲行慶賀禮。故今年禮部奏請升殿慶賀。降旨停止。蓋皇考六十年所行之事。朕無不遵奉施行。其力量所不能。則待黽勉於他日。卽如皇考愼重武備。每歲巡行邊塞。校獵講武。朕年久未一舉行。而庸劣無知之官員。怠惰不堪之兵丁。頗以朕不往爲是。國家武備不可一日廢弛。朕之不往。蓋以朕之兄弟阿其那﹑塞思黑等結黨蓄謀。中懷叵測。朕實有防範之心。此朕不及皇考者也。皇考徳盛化神。虔思廣運。巡幸所至。與在宮中無異。朕從朝至夕。殫竭心力。尙恐治理未周。實無暇及於校獵行圍。此又不及皇考者也。皇考神武天授。挽彊貫札之能。超越千古。卽蒙古見之。無不驚服。而朕之校射又不及皇考。皇考聖體康健。春秋已髙。猶不減壯盛之時。而朕之精力又不及皇考。因此四者。是以臨邊講武之事。未曾舉行。而武事不可廢弛。故於前歲令皇子出口行圍。以示訓練之意。凡武弁及旗員引見時。皆試騎射而後用之。朕意將天下政事區畫得宜。卽當效法皇考。於農隙之時行狝狩之禮。目前尙非其時耳。朕事事不及皇考。而惟洞悉下情。皆得之親身閱歷。朕在藩邸四十餘年。凡臣下之結黨懷姦夤緣諸獘。欺罔蒙蔽。陽奉陰違。假公濟私。無不悉知。皇考以稚齡卽位。於人情之詐僞。何由而知。大小臣工孰肯數陳其獘。卽朕爲皇考之愛子。尙有不便直言之處。皇考果何從而知之乎。祗此一節由閱歷得之。而其它宣猷敷政。則不及皇考之萬一。惟有事事黽勉效法而已。

乾隆五年。今上修秋狝之制。以飭武備。莊親王子有祕謀。爲告密者所覺。今上逮之。方夜半錮髙墻。次日。仍出圍以安眾心。莊親王止削祿米而已。蓋今上豁達大度。每出巡。不嚴警蹕。屢奉詔旨。皆有有天命者任自爲之之意。大矣至矣。八年秋。又幸盛京謁陵寢。藉以講武。繼之省方問俗。布徳敷惠。歲每行之。時勢互異。兩聖皆謀出萬全也。嗣多羅平郡王納爾蘇罪廢。以子福彭襲。福彭和碩禮親王代善七世孫。令寬免允禵﹑允禩正法。以待悛攺。和碩康親王衝安等奏請將阿其那﹑塞思黑戮屍。允禵﹑允禩正法。上諭。諸王大臣執法固至公之論。但阿其那﹑塞思黑旣伏冥誅。從寬免戮屍。允禵乃狂妄無知之人。爲阿其那﹑塞思黑所愚。入其邪黨。尙非首惡。故將伊禁於壽皇殿。以俟其悛攺。當日皇考拘執阿其那之時。允禵與塞思黑公然挺身保奏。亦曾邀約朕躬。伊又私藏毒藥。願與阿其那同死。昨阿其那身故之後。朕遣人詢問允禵云。阿其那在皇考時。欲與伊同死。今伊身故。爾欲往看。爾與同死。悉聽於爾。伊回奏。我向來爲阿其那所愚。今伊旣伏冥誅。我不願同往等語。據此。或有悔心之萌。或作僞語畱其身以圖將來報復。均未可定。著暫緩其誅。若竟不悛攺。再行正法。允禵癡庸卑鄙。若將伊與阿其那等同死。亦覺不稱。今旣寬允禵之死。允禩亦免其正法。至阿其那。塞思黑之妻妾子女如何完結。諸王大臣再議具奏。

八年秋。因怡親王薨。降旨矜卹允禵。欲加委任。相傳令大學士馬爾賽諭以聖意。回奏有殺馬爾賽方任事語。上置之。賜居圓明園旁關帝廟。十三年。上不豫。特旨召見。先示勉勵之訓。後申寄托之意。堅以病辭。今上卽位封其子爲親王。阿﹑塞後人亦賜爵賞焉。逮允禵原屬下護軍參領二徳。勘黨附罪。誅之。上出巡。見徳顏色不善。因詢以允禵舊事。頗多隱諱。逮治立決。逮阿其那原屬下廢員巴海【一作奉。】戴鐸﹑沈竹鉆營結黨罪。仿唐制設觀風整俗使於浙江。以督學河南光祿寺卿王國棟爲右簽都禦史領其職。上諭。浙江汪景祺﹑查嗣庭之流肆行訕謗。毫無忌憚。可見浙省風俗澆漓。而今科進呈陳萬策之策。中間有敝俗頹風。頗喜爭訟。或本屬細故而張大其詞。或僅有影響而鑿空妄指。刁風未革。積獘日深等語。可知浙省之難於化導。爲眾所共知者也。若不力爲整理挽回。及其罹於重罪。後加以刑。實所不忍。朕意專遣一官。省風問俗。稽察姦僞。勸導紳衿。懲治士庶。使有所儆戒。盡除浮薄窩淩之習。歸於謹厚。以昭一道同風之治。

吏部議奏。唐貞觀八年曾以蕭瑀﹑李靖等巡行天下。號觀風使。今仿此制爲觀風整俗使。後以姦民煽眾。亦設於福建﹑湖廣﹑廣東﹑廣西各省。以河州副將劉世明爲興漢總兵。世明字際南。河南河內人。以行伍隸赤城。聖祖出口。見其材勇。擢侍衛。上卽位。破格任用。尋以湖廣提督轉福建巡撫。八年。晉浙閩總督。十年。以西域用兵復提督甘肅軍務。詔直省學臣三年任滿各舉才守俱優之生員。親試錄用。上諭。士子作文有一日之長短。主司搜羅豈能無遺。況止憑文藝。難別才能。更有出眾拔萃之才。屢試不售。卽或晚得一第。而不堪爲國家任使。嗣後學政三年任滿。將生員實在人品端方有爲有守之士。大省舉四五人。小省二三人。送部引見。朕親加考試。酌量擢用。該學政其實心奉行。不得冒濫。致幹罪戾。著其得見邸抄者。安徽學政孫嘉淦﹑江西學政沈翼機﹑廣西學政陸紹琦保舉生員湯友信﹑劉臺﹑謝之杖﹑藍千秋﹑陳萬選﹑陳憲祖﹑廖荃等。引見擢縣令及國子監屬官有差。惟順天學政吳襄所舉之張鎖﹑孟鐸新﹑劉彭振﹑朱函夏皆不稱旨。襄鐫三級。吳襄字七云。江南靑陽人。癸巳進士。十一年拜禮部尙書。至乾隆年間。凡學政保舉。卽舉優者復加考試。選擇其人。以名聞朝廷。將設優貢一途以處之。與恩﹑拔﹑副﹑歲爲五貢。安徽布政使升通政司使博爾多挪庫帑削籍。令督撫監追完庫。如推諉卽正法。爲藩邸諸人戒。爾多字魯亭。滿洲鑲白旗人。以壬午舉人授中書。上登極。因藩邸人通文墨。推郎中轉布政。浙江布政使佟吉圖罷。起前陜西按察使許容爲浙江布政使。妹夫。攺任福建。乾隆五年。巡撫江蘇。廉明著聲。父憂去官。父以宜興知縣罷歸。居鄕厚徳。歿時正屆元宵。一城聞之。皆不張燈。足徵其爲人之惇厚。而中州之風土人情猶近古也。﹪加意參奏懲治。如因循容隱。一眾治罪。其海寧縣缺。內閣九卿公舉數人引見。著嗣以前督學河南王國棟所保舉之光明學正申程章加知州銜爲海寧令。容河南虞城人。康熙癸巳進士。頃以爲巡撫李﹪上諭。佟吉圖爲阿其那信用之人。前爲內府廣繕庫司官。革逮閒居。朕卽位後。因其才具可用。擢爲山東按察使。旋升布政。後報銷貽害河工。朕復寬免。仍用爲布政。全不實心報效。著調來京。陜西按察使許容參馬喀將發價鹽觔誑請帶銷。甚屬欺妄。朕令許容會審。聞容欲實參奏之言。嚴刑逼勒商人承認。是以將許容一眾解任。今嶽鍾琪審明並無逼勒承認之事。理應開復。著補浙江布政使。浙江紳衿士庶刁頑澆漓。如汪景祺﹑查嗣庭肆力訕謗。陳世侃陷害平民。查嗣庭之子查克上寄書於父云。王友揚事邑令極爲出力。應作一札致謝。庶見感激之意。近來如某道長往往有意外橫逆。不得不周全當事等語。據此則紳衿等挾制官府顯然可見。著行知李降兵部尙書蔡珽爲奉天府尹。上以珽近日言動狂妄。辦事艸率。故有是黜。命刑部停決天下罪犯。情有可原者減等。以示寬大。姦民沈秀臣攺絞。年黨趙士河攺遣三姓。與披甲人爲奴。蘇祿國王母漢母末拉律林遣正使駙馬阿石丹﹑陪使龔廷彩﹑通事楊佩寧向化來朝。閩浙總督髙其倬以聞。詔沿途厚待。以懷遠人。上諭。蘇祿國遠在海外。隔越重洋。從未通職貢。今竭誠向化。總督髙其倬起送來京時。著沿途護送。應用夫馬食物從厚支給。以示朕加厚遠人之至意。

蘇祿富甲海外。來使奉主命以珍珠傘等寶物進獻。其所用錢文器皿悉皆金銀。在途再歷寒暑始至。朝命沿途供億宴飲俱甚盛。廷彩泉州人。佩寧蘇州人。皆航海畱於其國者。按明永樂十五年蘇羅國王來朝。獻巨珠一。重七兩五錢。賜印誥歸國。次徳州卒。葬以王禮。謚恭定。卽蘇祿也。國有珠池。產巨珠。入夜望之。寶光浮於水上。始命滿漢監察禦史六人巡察直隸所屬紳衿事務。分順天﹑永平﹑宣化爲一路。保定﹑正定﹑河間爲一路。順徳﹑廣平﹑大名爲一路。【乾隆中省。】此後又分遣稽察錢局二人。巡察丰潤等處營田觀察使一人。巡察霸州等處營田觀察使一人。永定河道稽察內務府員一人。巡察通州漕務二人。稽察盛京五部兼將軍衙門事務一人。巡察黑龍江等地﹑歸化城等地﹑遊牧等地﹑吉林烏拉等地各一人。繡衣四出。無不整肅矣。設浙江分守杭嘉湖參議。以紹興屬寧臺道管轄。江西巡撫汪湊﹑布政使丁士一以科場罷任。赴京質審。湊以房一所。值千餘金。售於查嗣庭。上以嗣庭出差在外。又非所居之地。湊不問銀所從來。以房相售。此中不無私獘。並邸寓收得與嗣庭往來私書之官員。皆令赴京候訊。汪湊字屺瞻。江南休寧人。占籍湖廣江夏。甲戌進士。督學浙江。以稱職。撫臣朱軾保再任三年。士林戴之。丁士一號可。東昌人。丙戌進士。有文名。甲申。遣太保兼太子太傅保和殿大學士兼戶部尙書二等伯馬齊﹑領侍衛內大臣馬武。錫和碩怡親王允祥冊命金寶。上諭。怡親王敬誠事君。公忠體國。自古賢王。罕與倫比。數年以來。遇王之生辰與遷移府第之期。凡朕加恩及遣祭祀行禮奉差起程之日。朕畱心看視。天气必暄和爽朗。今日冊封。又如此更覺晴明。風和日暖。足知朕之加恩上合天意。而人臣純一恪恭者。天必降之福澤。其理昭然不爽。豈人力所能彊致也。朕深爲嘉慰。將此旨傳諭諸王大臣。皇弟莊親王允祿﹑果郡王允禮﹑皇侄理郡王弘晢﹑貝子弘昌﹑鎭國公弘眷﹑弘景﹑弘旺﹑鎭國將軍弘昂等。皆於是時錫以冊命授封。按諸王公封爵已經數年。而錫以冊命直待至今。意因大喪不行吉禮故也。怡親王后多患病乞假。八年五月初三日薨於昌運宮。上親四問其疾。兩臨其喪。葬水東村。設守冢官兵。創廟京師。詔天下立王祠歲祀。備極哀榮。卽用前賜八字謚曰忠敬誠直勤愼廉明。怡親王長子弘曉襲封外。又封其二子以郡王﹑貝勒。皆曠典也。繼之果郡王﹑莊親王常委任焉。按三年升潛藩爲宮。或名昌運而以賜怡親王歟。俟考。詔今科中式五經副榜準作舉人一體會試。爲明經者勸。其兩中副榜者亦準會試。後不爲例。是科在京三品以上官子孫應試京闈未獲雋者。各賜舉人一名。

五經應舉才長矣。乾隆戊午江南武進卜某每題二作。計四十六篇。二場困憊。不能復入。同學合詞吁請於監臨孫國璽。代題覆試。柰孫奉天旗人。亦由辛丑進士致位安撫。乃無意憐才。反以不終場違例妄干入告。且言應試人太多。以致不遵約束。請嗣後科舉無濫。卜之奇特。竟匿不以聞。此從前所未有者。附志之。以督學雲南翰林院侍讀蔡嵩爲湖北按察使。蔡嵩字中。江南婁縣人。康熙癸巳進士。六年。內進內閣學士。因呂﹑嚴案株連逮治。籍沒其貲囊。而得婁縣丁酉舉人顧良哉名成天。哭聖祖仁皇帝詩六章。上見之嘉嘆。成天內召。嵩亦赦免。庚戌賜成天進士。授編修。教習內廷。爲今上保傅。

呂畱良身後之獄。成天奏其四書講義語錄粗浮淺鄙。宜加詳駁。命偕方苞﹑吳應龍﹑曹一士查閱。九年冬。頒其書於天下。乾隆元年。又奉敕編輯今上潛邸所著樂善堂詩文全部書成。敕六部堂官甄別屬員。畱任攺除休致有差。上諭。今春京察。止將司官甚不堪者革退。其餘樂爲優容。乃汪景祺﹑查嗣庭妄以郎中等官壅滯不得升轉。其私記中有白首爲郎十年不調等語。此必司官中有怨望者。今甄別以整飭官方。著攺除者。驗封司郎中卿悅回檢討任。祠祭司郎中康五瑞攺翰林院侍讀。戶部陜西司主事廖必琦攺庶吉士。戶部陜西司員外王麟瑞﹑武庫司郎中攺禦史員外李徽回翰林。康五瑞字幼洲。江西安福人。以丁丑進士任知縣。行取授部屬。擢給事中。以奏疏忤旨。仍歸部屬。麟瑞福建南靖廩生。以孝廉方正爲知州。升知府。內補部屬。今授翰苑風憲。又遭遇之奇者。戊子。上萬壽聖節。冬十一月己丑朔。命川陜總督嶽鍾琪親赴成都。相機調度。剿撫普雄作逆番苗。普雄一作普緊。卽冕山。一曰梁山。地連三省。苗藪也。

夔州梁山﹑萬縣瓊有髙梁中東西千里。創閏鐘所謂巖巖梁山也。一云冕山。在今冕寧縣。屬寧遠府。近是。琉球國王尙敬表謝頒賜禦書彩幣玉器。附貢方物命存貯以作歲貢。上諭。本朝於朝鮮進獻若不收受。卽交內務府收畱。以作年貢。今琉球貢獻。朕不忍收受。其依朝鮮例。以示朕禮卹遠人之意。命大學士議學政畫一職銜。以重任守。成例。除直隸﹑江南﹑浙江皆學院與督撫平行。余省如學道由翰林科道點差者。亦稱學院。間亦給坐名書。【督撫學鹽各院書名。解任咨部。故曰坐名。司道書只書官流。交後任。不更換。】

由部屬者則爲按察司僉事。由參議知府升補者則爲按察司副使。上以但諭本官。不論職掌。嗣是定議。凡部屬等官膺學政之任者。俱加翰林院編修銜。使名實相稱。任滿仍補原班。

督學之名始於明正統元年。南北直隸禦史一員。各省或按察副使僉事一員。本朝直隸﹑江浙攺爲學院始於康熙乙丑年。戶部匯題前二次恩詔頒賞天下民婦七十至百歲一百四十二萬一千六百二十五人。給絹布牌坊銀八十九萬兩。米一十六萬五千石有奇。上以太平盛事。蓋民間務崇節儉。重農務本。以同登仁壽。粟帛之賜。止及於民。凡紳衿僧道不得與焉。而無知者反匿其職銜。以幸邀恩澤。至乾隆二年推恩。始令生監七十以上優免一丁。八十以上給與八品頂戴榮身。亦非以粟帛也。乙未。徵西靖逆將軍武英殿大學士兼吏部尙書富寧安奉詔率領從徵將士回至京師。命諸王大臣郊勞有功。上命莊親王允祿﹑大學士嵩祝﹑領侍衛內大臣一等公馬爾賽。率散秩大臣四員﹑侍衛三十員。預日帶茶飯郊迎。又命內務府總管李延徳預備餑餑餅子八十張。多攜茶飯。賞給八旗官兵。富寧安奉命徵西。在疆場逾十年。使策妄歸順。西藏安定。繕城垣。備甲兵。以圍哈密。傳言其身材偉壯。勇冠百僚。每夜眠。呼吸如雷。常令童僕數人搔鈴動之。使不得熟寢。不然則气厥。誠異人也。太子太傅文淵閣大學士兼禮部尙書髙其位年八十。再疏乞休。詔以原官致仕。商公輸以備積貯。命照兩淮設立鹽義倉。﹟浙江巡撫兼理兩浙鹽政李衛奏以太常寺卿遜柱爲通政司使。此遜柱與兵部尙書爲二人。亦滿籍。令翰林科道告病給假者一體起用。康熙五十三年。因編修周金簡等告假太多。九卿議定。嗣後翰林科道除終養外。未滿五年告假回籍者。俱以原官休致。上卽位。恩詔已允起用。但未爲成例。吏部復請旨。遂著爲令。增關聖大帝解梁後裔五經博士一人。前山西總督伊都立疏言。崇先聖成例。山東曲阜旣設博士等員。而浙江﹑西安孔聖後裔大宗所在。復設博士一員。先賢朱子福建建安已設博士。【始明景泰六年。】而江西婺源爲朱子本籍。復設博士。【始明嘉靖元年。】今關聖墓在洛陽。已奉特恩。於康熙五十八年授裔孫霨爲博士。至解梁原籍似可一視同仁。上命以解梁嫡裔居斌並襲博士。先聖子孫隸籍西安者。因有宋髙宗南渡先聖四十八代孫嗣衍聖公端友相從避金之難。賜居�州。以府學爲家。蔭其後人。在宋襲世爵。至元而罷。明正徳元年。錄其裔爲博士。

十年。湖北巡撫王士俊興修荊州關帝廟。奏請以荊州後裔並設博士。以守帝墓。奉享祀。蓋帝被難於荊州。吳葬之而以帝首獻於魏。魏武又葬之洛陽。故兩地皆有帝墓。遂奉旨三處並襲。竊意荊州旣去。帝之子孫自歸蜀。而裴松之注三國誌載龐徳子某隨鍾會平蜀。盡禍關氏家。殆不其然。今其後裔。荊州有之。洛陽又有之。其帝禪歸魏有相從者歟。又成都萬里橋南亦有帝墓。則先主招魂以葬者。士俊字灼三。貴州平越人。康熙辛丑進士。選庶常。雍正元年攺祥符令。遞升巡撫。十年。總督河東。爲上所特任。今上登極。以開墾擾民內召爲侍郎。並裁總督之官。【設於田文鏡在任時。】乾隆元年。復命巡撫四川。乃疏今上更易世宗成命十事。逮赴京擬斬。旋釋爲民。飭回籍。當世宗升遐時。士俊聞之。痛哭失聲。一夕須髮盡白。家口歸黃平呰。爲苗亂所戕。而感恩圖報。言類批鱗。附志之。以見一時難及云。今上廣開言路。虛衷樂受。凡國計民生。諸臣知無不言。言無不盡。如李愼修﹑孫嘉淦並稱骨鯁。因士俊事並及之。李愼修字思永。山東任邱人。康熙壬辰進士。嘉淦號齋。山西興縣人。癸巳進士。庚戌。上幸湯山。壬子。上回宮。禮部左侍郎郝林以老乞休。詔加尙書致仕。林字仲�。直隸定州人。壬戌進士。點庶常。父浴。字冰滌。順治己丑進士。先以禦史巡按四川。抗吳三桂。且言其必反。繼任兩淮巡鹽。升廣西巡撫。卒於官。以前官積欠帑金六萬兩。部議革職追補。聖祖特命蠲免。旌其淸節。其任兩淮時。與諸生討論文章。薦拔才雋。至今人猶感之。策出師西域勛。封武英殿大學士兼吏部尙書富寧安爲世襲一等侯。賜禦服﹑帑金﹑黃扯手﹑雙眼翎。上諭。富寧安此番軍中所行。甚屬可嘉。但未得剿滅策妄阿拉布坦耳。富寧安身任將軍。一心肫篤。爲國家宣力。曾再三以進兵請於皇考。皇考憐念噶爾丹生靈。不忍剪除。未允其請。倘欲剪除。富寧安定能擒滅策妄阿拉布坦矣。歷年統兵諸將。聲名未有出富寧安之右者。朕爲皇考推心置腹。富寧安亦能實心奮勉。不負任使。益彰皇考用人之明。朕實嘉受﹝愛﹞。其賜賚禦服﹑暖帽﹑補褂﹑數珠。並緞疋﹑銀兩﹑黃扯手﹑雙眼翎子﹑特行旌賞。封爲世襲侯爵。以示殊異。諸臣皆當效法。至祁禮徳亦一將軍。而行止不端。若欲如富寧安一體恩榮。人豈以朕爲是。朕𨿽不罪之。言之尢甚於加罪也。

策妄阿拉布坦卽曩時叛亂噶爾丹之侄。因以嫂爲妻。遂與侄分其部落。妻驍勇無敵。我軍以紅衣大將軍出其不意擊其壘壁。因殲妻首。將軍孫思克復從山後攻其背。噶爾丹奔竄。不敢投其侄部落。孫思克號齊復。滿籍奉天廣寧人。爲時名將。封公。丁巳。冬至。上祀天於圜丘。嗣和碩裕親王廣寧有罪削爵。冬十二月戊午朔。督學廣東翰林院侍讀學士惠士奇任滿。薦舉番禺貢生胡方文行兼優。以年老。命有司月致羊酒。爲士子勸。停浙江士子鄕會試。上諭。查嗣庭日記。於雍正年間事無甚詆毀。且有感恩戴徳之語。而極意謗訕者。皆聖祖仁皇帝已行之事。誰無君父。能不痛心切齒。昔孔子作春秋。歷代因之。以爲法戒。若悖逆之人顚倒是非。私行記載。則史冊皆不足憑。豈非千古罪人。浙江風俗惡薄如此。挾其筆墨之微長。遂忘綱常之大義。則開科取士又復何用。且巡撫李馥等從查嗣庭家中搜出科場懷挾細字。密寫文章數百。爲查氏子弟如此。浙江人習以爲常。不但藐視國憲。亦且玷辱科名。應將浙江鄕會試停止。至生員歲考仍舊舉行。鄕會試旣停。且使浙江人中師生同年請托營求爲之肅淸。將來人心共知攺悔。風俗赴於淳朴。朕確有見聞。再降諭旨。朕爲風俗人心。不得不嚴加整理。以爲久安長治之計也。內閣九卿等定議具奏。

會議奏。鄕會旣停。若三年之內。生員止歲考一次。愈加放曠矣。請將科考照歲考例。以六等考校。不許一名不到。俟風俗稍移。皇上再降諭復舊制。從之。己酉復準開科。庚戌派中進士七十人。會元三鼎甲皆屬浙江。探花梁詩正字養仲。錢塘人。教習內廷。爲今上保傅。乾隆十年。官至戶部尙書。是科仁和之吳煒字覲揚。號南溪。休寧之張��字湘筠。爲禦史。侃侃直陳。曉達政事。歸之義理。尢一時建言諸人所不及。

科場懷挾細字。不獨浙省有之。凡業五經者。預藏試院。以供抄寫。辛酉福建武生入文闈。以五經遂作解元。人情鼎沸。未幾發覺。皆置於理。並停文武互考之例。張楷罪斬赦免。籍其父兄子侄入怡親王辛者庫。楷所犯七罪。一﹑欲將蠲免蘇松浮糧內彌補虧空。一﹑縱容胡鳳翚自縊身故。一﹑保慶元居官甚優。一﹑請增分縣入學名數。一﹑奉旨馳驛。乃乘轎徐行。一﹑侵用關稅二萬兩。一﹑奏章紙色沾染攺變。面頁僵綸。以大不敬擬斬立決。

十三年。今上登極復官。六年。巡撫安徽。�分縣生員之例。以現在者新舊二學三分一半。不論居址歲科。進取文生二十五人。武生十五人亦各平分。其零數以錢糧多者得之。歲貢二學依次輪貢。選貢二學合試拔取一人。浙江巡撫李衛奉命籍沒利瓦伊鈞貲產。劾其貪污。疏言。抄出元寶四萬兩。上鑿直隸各縣名。明系侵盜庫帑。寄頓當鋪銀二十四萬兩。其餘藏匿不吐。應將維鈞子李蔓革去蔭生。以便追究。再維鈞繼室張氏乃家奴張大之婦。先占爲妾。原與魏之耀認爲干親。現膺誥命夫人。理宜參請追奪。以爲無恥小人之戒。奉旨。利瓦伊鈞旣已獲罪。自有定例。何必特行參奏。攻發人之陰私。利瓦伊鈞字余山。浙江嘉興人。以丙子舉人官至直隸守道。年羹堯薦爲巡撫。兄陳常。字時夏。癸未進士。矯飾淸名。官至兩淮巡鹽禦史。乃廣殖田園。多畜聲伎。其貌甚怪。俗呼爲正面蟒。以面長麻而鼻以劓也。及卒。貪婪敗露。罰及其子宗仁。維鈞陰奉權貴。陽爲崛彊。上優待日深。乃持兩端操倒戈以自固。如參羹堯諸疏。致魏之耀於法。堂下面數其非而其妻曾奉之爲義父。諸多醜行。仍以黨惡營私致敗。可不爲行險徼幸者戒哉。攺四川東川軍民府隸雲南。飭山東巡撫陳世倌因循瞻徇。回籍守制。禮部進元旦升殿慶賀禮儀。命停止筵宴。皇后前停止行禮。庚午。睢寧朱寧口堵築成功。辛未。領侍衛內大臣馬武卒。上召內大臣大學士等垂涕諭曰。馬武事我皇考五十餘年。恪恭謹愼。事事能體皇考之心。朕幼時。伊抱扶服侍。備極小心。以臣子之情揆之。較宣力封疆贊襄朝寧者爲更大。且胸懷坦白。性情和平。至於操守。不過交際之間不能一無所取。而枉法貪婪作威作福如阿靈阿﹑拉錫之所行。則伊所絕無。朕聞其病勢沈重。欲親身往看。而諸大臣合詞勸阻。莊親王同四阿哥【卽今上。】代朕看視。倘病果不能起。照伯爵賜與卹典。賞銀一千兩。給與世襲阿達哈哈番秩。及卒。上命怡親王允祥﹑誠親王世子弘晟﹑內大臣一等公馬爾賽﹑都統佛倫﹑太監劉進忠﹑陳福往奠祭。左翼四旗都統大臣及管旗大人俱隨行。武。大學士齊之弟也。滿洲鑲黃旗人。聖祖時。武爲幹淸門侍衛。東宮之廢。武兄弟與有力焉。及復冊立。皆得罪拘系。未幾再廢。兄弟並起。以功名壽考終。齊前後在相位三十餘年。至乙卯領首揆如故。家居食祿而已。己未年八十有八卒。相傳女爲郡王允祹妃。孫女爲今上皇后。三朝元老。福壽兼隆。無與爲比也。按馬非其姓。滿洲皆以名行。今上皇后姓富察氏。一作富蔡氏。乾隆十三年春。上奉太后車駕東祀泰山。後隨行。薨於徳州行宮。禦制挽歌曰。恩情廿二載。內治十三年。忽作春風夢。偏於旅墀邊。聖慈深憶孝。宮壼盡欽賢。忍誦關睢什。朱琴已斷弦。愁府惟餘共。寒暄無刻忘。絕倫軼巾幗。遺澤感嬪嬙。一女悲何恃。雙男痛早亡。不堪重憶事。擲筆暗神傷。謚曰孝賢皇后。

是年正月望夕。土星掩月。如月蝕狀。占者以爲孝賢升遐之兆云。齊之孫傅恆。時官戶部尙書。拜大學士。總統大金川軍事。十四年春。功成。封忠勇公。大金川之用兵。因其侵小金川也。而小金川土捨良爾吉陽奉天朝。潛通於敵。漏泄我之軍機。張廣泗庇之。忠勇公至。立誅其夫婦。督兵步行。踰越險阻。毀碉奪卡。蠻苗震恐。乃降。爾吉弒兄占嫂。嫂名阿拉。大金川酋長之侄女。故構兵。降時。酋長沙羅奔已衰老。子狼卡未出痘。詔俱免赴京。因獻番童男女各十人以代報效。於刮耳崖建傅公祠。遵六條之誓約。遂撤兵。刮耳崖最險絕。傅公攻克之卡也。番人以頂經發誓爲重。其敢於犯順之郎多阿郎等縛獻軍門正法。與各土司一體當差矣。小金川之酋長名澤旺。大金川逼近雅州。自雍正間從徵有功。給以土司印信。遂思雄長諸番。每與鄰封起釁。荼毒漸近邊界。戕我總兵任舉。遂大興師旅以平之。其地至西藏四千餘里。亦奉黃教維虔。浙江巡撫李衛參永嘉舉人曾紹嗣敗俗傷風。命馥嚴治之。疏言。癸巳舉人曾紹嗣向在鄕塾雞姦受業幼徒。又寵妾逐髮妻。至不能奉養。被父控縣。與淩辱業師。皆有案卷。近有伊徒李月桂幼時被其欺姦。伊祖李壽將孫撤回。今年三月月桂完姻。紹嗣往賀宴飲。至夜入房。將月桂抱牀狎弄。月桂不從。其祖與堂兄天桂面斥其非。紹嗣率黨毆打。復誣天桂與月桂母劉氏曖昧不明事。以污蔑控發。旌直隸深澤儒童趙元吉妻宋氏﹑安州生員馬樹屏妻呂氏均以夫亡殉節。吏部左侍郎沈近思奏整齊浙俗十事。著巡撫觀風整俗使施行之。一﹑童生縣府試不得求鄕紳請托。以端進身之始。違者府縣鄕紳父師本童各坐罪。一﹑生員不得奔競當事投拜門生。通謁顯貴乞求關節。及造作揭帖污蔑官民。違者以光棍治罪。一﹑士子禁刊刻詩歌獻媚權勢。及淫詞艷曲。一﹑禁生監舉貢遇地方事務哭廟擡神。及通私書關節與鄕紳顯貴。一﹑禁鄕紳關說公事。一﹑生員不許連名公呈。一﹑禁無賴棍徒包攬衙門。一﹑禁衙役作獘勾引鄕紳訟棍挾制本官。一﹑禁士子紙牌馬弔及打降等事。一﹑禁賽神演戲地棍硬派彊出。及少林天竺婦女嬉遊。男女混雜其中。不遵官長約束。奉旨。據沈近思奏稱浙江一省逆種疊生。越水增羞。吳山蒙恥等語。朕謂有沈近思一人不爲習俗所染。是洗越水吳山之羞恥。其所陳整齊浙江風俗十事。切中情獘。甚屬可嘉。敕照伊所請行。總督雲貴兵部尙書鄂爾泰奏報剿平冕山狆苗。詔在事官兵從優議敍。上諭。狆苗凶悍不法。數百年擾害平民。今鄂爾泰﹑石禮哈﹑馬會伯率兵剿撫。成功甚速。地方寧謐。甚屬可嘉。如景蒙參將劉業俊。當用兵之際退縮不前。著嚴察具奏。左副都禦史王之麟前濫舉孝廉方正朱遵。降罷。浙江巡撫李衛參西安孝廉方正朱遵平日出入衙門。繼又盤踞省會。包攬茶引。婪分稅銀二千二百兩。及窩娼聚賭等事。奉旨將濫舉各官分別降三級調用。之麟前浙江按察使。竊惟皇上搜羅人才。至愼至廣。而有司奉行不善。多有輕徇虛聲。暗受請托。以苟且應明詔者。考雍正二年得見邸抄之姓名。如山東巡撫黃炳舉濟寧增生陳樽﹑定陶增生張謙﹑蓬萊監生孫煥﹑威寧廩生李盛唐。浙江巡撫李馥舉蘭紹舉人趙用熙﹑西安布衣朱遵﹑浦江生員鄭璧﹑仁和生員李庚星﹑諸必發。福建巡撫黃國材舉閩縣舉人劉兆基﹑海澄貢生李五達﹑南靖廩生王麟瑞﹑建陽舉人徐文燦﹑崇安貢生江淸。兩廣總督孔毓珣舉廣西臨桂舉人楊家修﹑蒼梧舉人黎子淳。廣東巡撫年希堯舉海康舉人陳居隆。則由布衣與其選者。遵一人而已。其何所見聞而登之薦剡歟。今上登極。恩詔又令天下保舉一次。其散見仕籍者。直隸楊毓芳﹑江南上元許龍云﹑吳縣沈曾蘭﹑寶山印光任﹑華亭吳璇﹑靑浦葉本﹑南匯張味梅﹑武進錢標﹑江都史芳湄﹑儀徵吳之彥﹑鹽城沈頊年﹑桐城娥孔翎﹑旌徳方學成﹑江西進賢萬靑選﹑山東徳州李徵熊﹑河南祥符髙世榮﹑湖廣武陵劉樵﹑漢陽陳和﹑蘄州王國英﹑永州陸文藻﹑陜西長安張綸﹑咸陽劉企俊﹑山西汾陽田多稼﹑四川閬中廖曜﹑貴州汪選正諸人。則乾隆之保舉半之。新授浙江道監察禦史謝濟世參河南巡撫田文鏡貪贓枉法諸事忤旨。令革職。嚴訊其朋比。上諭。田文鏡秉公持正。乃天下督撫中所罕見。謝濟世於天下督撫中獨參田文鏡。不知何心。從前聖祖仁皇帝見科道官朋比作姦。私賣本章。嚇詐賭賽。薦舉參劾多由囑托。及敗露之後。借口風聞。以解免其罪。是以屢降諭旨。停上風聞之事。朕卽位以來。惟恐政務未能周知。故令文武及科道皆用密折奏事。乃科臣崔致遠等挾私妄奏。是以摒其密折。專用本章。猶恐惡習尙存。是以諄諄訓誡。若自恃言官。可以白簡從事。而胸懷詭詐。顚倒是非。爲國法所斷不可容。朕豈不知誅戮諫官。史書所戒。然審其緩急輕重。誅戮諫官之過小。而釀成人心世道之害大。古人云。禮義不愆。何卹於人言。朕爲天下主。豈恃此區區小節。而忘經國之遠圖哉。謝濟世但稱風聞。是顯悖聖祖仁皇帝之諭旨。而於欽差大臣審定之事。盡欲翻案。並將各案始末情由及田文鏡納賄徇情諸事委曲描寫。若所目睹。則其受人囑托。聽人指使。欲假田文鏡以快其報復可知。若不嚴刑訊問。則如鬼如蜮之伎倆得行於光天化日之下。人心風俗何由端正乎。倘有謂言官不應加刑者。卽據情陳奏。不得面從而退有後言。按風聞言事始於唐武后之殘害忠良。宋人遂援爲故事。失平明之政。此聖主所深惡也。總督河道兵部尙書齊蘇勒報江南所屬黃河澄淸三日。自虞城至桃源上下六百餘里。疏言。臣於本月十七日午後在睢寧工次。忽見黃河水湛然澄淸。正在奇異間。隨據淮徐道康宏勛報徐屬河營守備朱錦等呈稱。徐屬上自廣城【界陽山。】所獻之天生錦。而甘露醴泉則未詳其地焉。﹪下至肆州地界一帶黃河於十六日澄淸。又據署宿虹同知髙越等呈稱。所屬黃河上自睢寧下至古城。十七日俱系淸水。又據桃源同知張鋐﹑守備蘇廷柱等呈稱。所屬黃河十七日忽然澄淸。臣隨遣官查看。十八日尙無濁流。誠千古未有之奇徵。謹按聖明禦宇必有禎符。麟鳳芝蓂。載之史冊。此後並紀於是編者。如雲南苗地之慶雲。松江之嘉禾。房山之鳳凰。孔廟上�而彩雲現。景陵冬月而芝艸生。筆不勝書。至十年夏。巨野民家牛產麒麟。而休徵咸備。考巨野在唐爲麟州縣。西有天野澤。卽西狩獲麟所。越二千餘年而嘉祥再見。知國福之盛。聖道之昌也。若黃河淸在明正徳至天啟凡六見。而萬曆四十八年八月十五日巳時。臨鞏蘭州之河流泛白。申刻澈底澄淸。上下數十里。至十七日未時後方濁流。陜撫李起元以聞。論者謂此我朝開基之瑞云。捧讀今上禦制樂善堂集有九符頌。一曰合璧連珠。二曰黃河淸。三曰孝陵神蓍。景陵瑞芝。四曰嘉禾。五曰瑞繭。六曰甘露。七曰醴泉。八曰開皇慶雲。九曰房山鳳凰。而無麒麟。意在後者。瑞繭疑卽浙撫李詔再議平定靑海功績。上諭。從前議敍俱系年羹堯所定。如賞給宋可進三等阿達哈哈番。而黃喜林反賞給二等阿達哈哈番。則議各官輕重實不公平。令嶽鍾琪秉公分別。交大臣等議定具奏。命左副都禦史鄭任鑰覆查江南畱漕平糶。以濟饑民。戶部尙書兼兵部尙書蔣廷錫生母曹氏卒。詔予祭卹。追封爲一品太夫人。上諭大學士張廷玉﹑散秩大臣都統佛倫等賜奠茶酒。加恩諭祭二次。賜銀一千兩。資其殯葬。命廷錫在任守制。給假葬親。

成例。命婦爲其子孫封者。並加太字。若已故與夫在則不加。昔有宋制不問生死並加太字。劉安世建議。太者事生之尊稱。所以致別於其婦。旣歿並祭於太。不得以尊臨其夫。猶帝母稱太后。旣升祔則止稱皇后也。曰追封者。追其生前之封也。蔣廷錫字揚孫。號西谷。江南常熟人。父伊字莘田。嘗以禦史督學河南有聲。晚年庶生廷錫。常爲嫡子陳錫所不齒。迨癸未廷錫欽賜進士。選庶常。供奉內廷。爲聖祖所深注。時陳錫巡撫山東。始重弟而資其用費焉。後陳錫以雲貴總督進藏效力。卒於軍。年羹堯復參其所事。賴廷錫得免。諸子漣﹑洞輩不至隕墜。皆提攜顯達。母迎養於京。賜居第。乙未。母年七十。聖祖賜壽萱錫祉額。堂前壽愷宜霜柏﹑天上恩光映彩衣聯。乙巳。年八十。上賜恩榮壽母﹑福壽康寧二額。錫予便蕃。歿邀曠典。可謂獲福最盛焉。當卒時。陳錫子漣預制衰麻。哭赴其弟。言爲祖母承重。廷錫好語止之。六年。廷錫拜大學士。十年。因奏對失次。一夕憂憤卒。蓋凡世職。漢文臣無給予者。八年以大學士朱軾﹑張廷玉﹑蔣廷錫勤勞輔弼。特擴成例。準以一等阿達哈哈番世襲。廷錫子溥承之。庚戌中進士。賜二甲傳臚。乾隆中官至侍郎。諸王大臣以河淸應瑞請升殿行慶。上諭止之。上諭。上天之錫福降災。卽如人君之賞罰。若休徵而承之者驕矜縱肆。則將轉福爲災。咎徵而承之者戒愼恐懼。則將化災爲福。卽如君臣上下。用賞用罰。無非曲成之。使攺過遷善也。朕事皇考四十餘年。凡遇聖諭訓責。嘉獎恩寵。皆以恐懼儆惕處之。深蒙皇考垂鑑。禦極以後。事天之心卽事皇考之心也。數年來休徵疊見。難以悉數。稽諸史冊。咸稱福慶。而朕受寵若驚。不以爲喜。實以爲懼。恐前此之受貺無因。而後此不能仰副也。朕卽位以來。敷政宣猷。豈足當上天加貺。惟有夙夜儆懼。思慕皇考之心實爲誠切。或者仰邀皇考照察。代吁皇天默祈福佑。蓋許其已往而勉其將來。若慶賀則沿襲頌美之虛文。非朕戒愼恐懼之素志。應告祭景陵。申朕感激惶悚之誠。至於十一年朱家口河決。於今年十二月十三日合龍。越三日卽有河淸之應。具見河神福國佑民。功用顯著。宜崇祀典。以答神庥。該部察議具奏。

。發電傷禾。是年春雨綿延。沿河居民難以棲止。河堤夜決。海潮又漂沒之。而聖慈髙厚。軫卹倍至。他如蠲免歷年額賦。至雍正十三年。其數千百萬。超脫者數萬家。江蘇所屬帶徵錢糧一千四百餘萬。特著巡撫差官五六十員徧歷蔀屋確查。恐爲屬吏侵蝕。十年春定令。積欠在民者。分二十年帶徵。完舊一分卽完新一分。況以懲拖欠。又以蘇困苦。在官吏者勒限十年賠補。已屬殊恩異惠。十三年。今上登極。又大沛恩膏。自十二年以前天下銀米蘆課雜稅。未完者盡行蠲除。卽從前所欠在官吏者。亦作民欠注銷。其數不可勝紀。此更體先皇之至意。曠百代所未有。而聖心謙讓未遑。以陳奏皆果親王之力。隆恩稠疊。聖訓煌煌。曉示天下。至矣大矣。『伏讀上諭。戒愼恐懼。化災爲福。煌煌天語。貫徹古今。考雍正八年五月。蛟水暴漲。河決山東。而附近民人多有淹沒。八月。京師地震。壓傷甚多。皇城禦園皆傾圮。延至九年正月復大動。又聞山西地中出火。燒毀民居。海寧龍孔相

永憲錄捲全續編

雍正五年歲在丁未。春正月戊子朔。上禦殿受朝賀。辛卯。上幸圓明園。開直隸營田捐贖例。和碩怡親王總理水利營田使允祥奏。大學士朱軾請收用諳練之員效力營田。欲集效力以厚民生。並非旁借貲財以省國帑。查漢制。力田與孝弟同科。所以勸率之者甚厚。元臣【翰林學士】虞集議興水利所富民。欲官者合其款。分以地。以萬夫耕者爲萬夫長。以千夫耕者爲千夫長。而明臣徐正明潞水客談有墾田贖罪之條。蓋以鼓舞之與督責。其效相什伯。而自爲己謀與爲官謀。具力亦相什伯也。今以重農務本之故。而開以功名之路。則人思自奮矣。田成工竣。所費之貲仍歸原主。國家錙銖無所利焉。則人益自奮矣。且官之首務。重在養民。使其果克成功。材堪任使。已有成效。命之以官。所謂任能授職者也。應如朱軾所請。收用情願效力營田人員。分別議敍。但營田之事。須因地制宜。圩有大小。渠有長短。建閘而土木石工不等。築壩而土木石工懸若。請將各項工程。相度估值。然後計效力人員。各量己力。自認工段。立限報完。仍於十年之內。蓋落地方官扣還原本。惟贖罪之人不準給還。其營田止於十頃者。十年給本亦屬零星。曷徵解營田使衙門。以爲修理河渠之用。約計營田一畝用銀一兩。開渠建閘用銀一兩作營田一畝。

往例。捐納俊秀監生正項雜費需銀將三百金。此例只銀百兩。又革除一應浮費。有力者便之。是後諸捐例皆不復有加。至州同止多銀五十兩。遂授六品職。亦前此未有者。今上登極。侍講薄海遂有名器濫觴乞攺同八品之請。因之捐銀獨增。調直隸總督李紱爲工部右侍郎。命湖廣總督宜兆熊會同禮部右侍郎劉師恕協署直督事。上以紱陳奏艸率。舉劾不公。故有是調。以京口將軍何天培爲兵部尙書。設永吉州﹑長寧﹑泰寧二縣。隸奉天。三邑在盛京東北。其地苦寒。地方事務屬武員治之。牧令理民事收賦稅而已。永吉卽船廠地。去奉天東北八百餘里。長寧離奉天一千九百里。泰寧近五國城。後省長寧﹑泰寧。設復州﹑寧海縣。隸奉天。義州隸錦州。復州衛原屬蓋平。在奉天南五百四十里。寧海爲金州衛地。在奉天南七百二十里。皆濱海。義州衛在錦州西北九十里。諭河南巡撫田文鏡解所參信陽牧黃振國﹑唐縣令關修﹑固始令汪誠﹑息縣令邵言綸赴京。正結黨謝濟世罪。上諭。李紱﹑蔡珽曾奏諸人之枉。遂致謝濟世參田文鏡。欲翻前案。查四人罪不過罷官。何至結黨營求。令提解來京。九卿明示以死於李紱﹑蔡珽﹑謝濟世之手。仍以前擬罪處分。文鏡疏參振國等。民間流言文鏡非科目出身。故所參皆系科目。以伸夙憤。文鏡上聞。欽差刑部右侍郎海壽﹑工部左侍郎史貽直往勘。擬振國﹑誠律斬監候。修﹑言綸發邊遠充軍。六年夏。珽﹑紱﹑振國同赴市曹。及旨下。止斬振國。以秋禾災。詔江南開捐谷例。以裕積貯。九卿議。江南賑卹。旣差官確查。貯漕以備平糶。恐未必敷用。請照康熙六十一年浙撫屠沂所請。依河工例開捐。酌量地之大小。以爲數之多寡。額滿卽止。赦年羹堯發遣邊遠諸子回籍。上諭。年羹堯狂悖妄亂。結黨肆行。朕出於無柰。將伊治罪。又恐其黨援固結。若將伊子畱京。或彼此比附。又生事端。故徙居邊遠之地。曾有旨遇赦不赦。今見同黨之人皆悔過解散。非如阿其那﹑塞思黑﹑蘇努﹑鄂倫岱等之黨固結。牢不可破。而當日平定靑海。伊亦著有功績。著將伊子遠徙邊省者俱赦回。交與年遐齡管束。以示朕格外恩宥之至意。

年羹堯驕縱貪殘。而上始終念其靑海之功。蓋用兵臨戎。實有不可及者。嘗聞一二逸事。當調兵復藏時。陜西﹑四川﹑雲南三路並舉。羹堯遣將啟行。傳令士卒各帶竹竿長七八尺。棕繩長二丈。人初不解。及至流沙。無以濟。乃結筏而過。過河計十五程。萬野艸荒。略無人迹。忽士馬臨前。大軍驚愕。彼問可是舅舅人馬。羹堯心腹從軍者授以書。一軍歡呼。迎我師至其國。國號竹囊。羹堯數年前飾美姝爲己妹。以適其王。故稱舅舅。我師在竹囊休養二十日。臨行。彼又遣士卒代運芻糧二十程。是以兵彊馬壯。一鼓而復藏也。出兵時。嶽鍾琪爲將領。與陜師會彼。少四十日糧。鍾琪借糧以濟。歸而嘉其能。薦爲提督。而雲南所出之兵復藏時尙未至云。其乘危反噬之流不旋踵皆敗。十三年。上傳位今上。降諭太子仁賢。曾密奏無殺羹堯及抄家諸事。當時舉朝無一人言及也。今上登極後。逮年希堯治罪。以其迎合希旨。摧殘骨肉焉。逮尙書法海。命順承郡王錫保訊其悖亂妄行諸罪。上諭。舅舅佟國綱素性乖謬。昔爲都統。每薦舉人員。彊求聖祖擢用。如不兪允。卽有拂然之意。聖祖將綠頭簽擲之於地。伊猶無恐懼之色。冒犯無禮。時懷﹝角央﹞望。聖祖每賜包容。後往烏蘭布通出兵。聖祖知其言譾陋。但令管火器營。臨陣時。伊獨穿出色甲冑。單騎出鹿角之外。以致中鎗身死。有意輕生。甘辱國體。聖祖念其陣亡。仍加卹典。恩禮可謂厚且渥矣。其子孫應倍加感激。而諸子剛愎無禮。大與其父相同。朕卽位。念其爲太后戚屬。仰體聖祖推恩至意。於佟國綱之祖父特加曠典。贈以崇階。錫以美謚。修墓建祠。禦書匾額對聯。以光祠宇。恩施稠疊。寵榮倍至。乃鄂倫岱﹑法海等不知感激。反以爲優待隆科多所致。負恩悖義。一至於此。法海乃佟國綱微賤侍婢所生。自幼父兄不以爲子弟。後憑借外戚之勢。濫得科名。遂益肆狂縱。至法海之兄鄂倫岱不孝於父。通國皆知。法海之生母沒。鄂倫岱不容其葬入祖墳。彼此遂成仇敵。其父子兄弟情誼乖離。大率如此。法海本屬無能之人。聖祖因系舅舅之子。且念伊父陣亡。由翰林擢用廣東巡撫。操守𨿽好。然行事乖張。於地方事不能辦理。且進呈奏折敝紙惡墨。聖祖怒其不敬。曾痛責其進折家人。而法海毫無悔懼。狂悖自如。聖祖怒其貽封疆。將法海革職。令其軍前效力。伊至西寧。遂與允禵私相交結。允禵貪縱不法之事。法海並不勸阻。及朕卽位。令允禵來京。法海未奉朕旨。卽潛至京師。適年羹堯陛見至京。奏法海已到。且薦其可任用。朕因命爲江南學院。蒞任後頗有聲名。朕欲擢爲浙江巡撫。年羹堯又適陛見至京。奏法海止可爲學院。朕思旣堪學院之任。則亦可用爲巡撫。遂將伊補授浙江巡撫。詎意其狂妄暴戾之性依然不攺。嫚罵司道。肆無忌憚。佟吉圖奏。伊稱年羹堯爲天下第一豪傑。所言狂悖。臣實不願爲伊屬員。目下杭州將軍鄂密達陛見。亦奏法海前爲浙江巡撫。行止乖張。是其不能勝任。人所共知。朕前將伊調回。授以部院事務。冀其時聆訓旨。或能悔過效力。朕之加恩不爲不厚矣。法海曾自西寧進京時。曾奏允禵向伊云。我與皇上已成仇隙。朕思向在藩邸。與允禵並無嫌隙。揆之於理。允禵決無此言。此特法海與允禵交好。臆造此語。以見朕若處分允禵。卽爲報復仇怨。無非深爲允禵預畱地步。巧圖救護之意。今遣人詢問允禵。回奏並無影響。情願與之對質。據此則法海居心姦險。罪惡顯然。至鄂倫岱結黨悖逆。擾亂國法。朕將鄂倫岱正法。並未株連法海。法海與鄂倫岱平昔本如仇敵。乃鄂倫岱被誅之後。法海時露怨望之色。此其大姦大詐。尙有人臣事君之體乎。朕近命法海往西寧搬取塞思黑家口。伊竟不請訓旨。冒昧前往。前月二十一日塞思黑家口一到保定。伊便欲獨自進京。其同差之太監王自立﹑郭進玉向伊云。我等同辦此事。今尙未奉旨。大人獨自進京。我等甚是害怕。伊對王自立﹑郭進玉云。我總是有罪之人。進京皇上必將我拿問。彼時必另差人來料理。伊隨於二十六日自保定來京。奏聞。朕諭以前此旣不請訓旨。今又何必啟奏。伊竟不候旨。公然自往保定。將塞思黑家口帶領來京。彊交內務府收管。似此悖亂妄行。法難寬恕。將法海革職。拿交刑部。順承郡王錫保﹑管侍衛內大臣﹑各部院滿大人等一一審明具奏。烏蘭布通距京師七百里。康熙庚午。厄魯特噶爾旦逆命。朝廷遣裕親王偕皇長子統兵徵剿。曾誘敵至此。噶爾旦戰敗奔逸。仍復猖獗。以致聖祖親徵。臨陣時國綱勒馬指麾。忽飛炮去其頰。以致身亡。海字淵若。號悔翁。甲戌進士。選庶常。累官侍講學士。於懋勤殿侍皇十三子﹑十四子讀書。戊子九月。皇十三子今怡親王因廢東宮事波及。削爵。海降檢討。乙未起原官。旋命巡撫廣東。在任二年斥罷。海生於戚裏。而好學能文。詩亦勁爽。但賦性孤介傲物。歷任顯秩。兩袖淸風。老而無子。亦不作家人計。當在東時。聖祖有恙。旣失請安。孝惠皇太后崩。又失進香。聖祖目爲瘋顚。在江南學使任。甄別知人。士吏更畏其風采。然不免履盛而驕。以至於敗。沿河各報河淸。詔加恩內外臣工。上諭。覽諸王大臣奏。稱河水澄淸二千里。期逾兩旬。爲從來未有之瑞。天人感應之理自非無因。朕統臨萬方。勵精圖治。全賴臣工各矢公忠。殫才力。有實效及於吏治民生。方可感天和而錫繁祉。數年來荷蒙上天﹑皇考疊賜嘉祥。應是內外臣工能體朕宵衣旰食之懷。洗其陽奉陰違之習。分猷瀆職。有數端上合昊天﹑皇考之心。是以錫之福慶。以勵將來。京官自大學士﹑尙書以下主事以上。內大臣﹑都統以下參領以上。外官督撫以下州縣以上。將軍﹑提鎭以下參將以上。俱各加一級。其王公管理部院﹑都統事務者。應如何加恩之處。宗人府議奏。自玆以往。各當益加黽勉。共矢勤愼。仰求上天﹑皇考之眷佑。則受福孔多。永永不替矣。又降諭。法敏奏稱。韓城令龔之琦詳報雍正四年十二月初十日黃河水淸至十五日止。今歲正月初七八日河水又淸。所報河淸二次。似屬牽彊。卽據所報第二次。亦未聲明於何日止。似此地方官於本地方事務全不畱心。隨意厥詞。不求確實。法敏轉飭據實查奏。並察議從前含糊之地方官。又降諭。徳明奏稱。山西各州縣呈報雍正四年十二月初九十等日鑿冰取水。冰淸異常。至五年正月十二三等日气暖河開。水實淸澈。其水淸止於何日。並未聲明。且黃河之水勢𨿽濁。而結冰自淸。今以冰淸爲河淸之據。未免牽彊。恐有掩飾之獘。況從前未行詳報。則有司官於地方事務全不畱心。今見各省奏報。始行具詳。又復艸率不求確實。甚屬不合。徳明將沿河各州縣官察議。並實在情形再行查奏。又降旨。命總督河道齊蘇勒會四省撫臣勘明河淸實在情形。合上之。而加恩之典並及編﹑檢等官。復允在外諸臣進獻方物。上以查嗣庭日記中於賞賜進獻以無爲有。以少爲多。妄行訕謗。因禁漢官毋進獻以開諂媚之端。大學士田從典等援引舊典。情詞懇切。復準行。戊申。前太子太傅文淵閣大學士兼禮部尙書世襲二等阿達哈哈番髙其位卒。上遣親王一人﹑散秩大臣一人﹑領侍衛十員賜奠茶酒。再命右翼四旗部院衙門旗下官員﹑三品以上之漢軍大臣俱往弔問。出殯亦然。於卹典外予優謚。蓋其位致政後。相臣未枚卜。以待朱軾服滿也。子起。十年。以荊南道內召爲光祿少卿。進戶部右侍郎。拜尙書。太子少傅三等公總督川陜兵部尙書嶽鍾琪報擒冕山賊首金格﹑阿租﹑關壽等。普雄寨峒諸番悉投誠。詔加恩在事官兵。上諭。賊番金格恃險肆行。以掠奪爲生。煽惑普雄二帶番苗負嵎抗拒。當日嶽升龍﹑年羹堯曾請徵剿。未獲渠魁。前歲因賊蠻阿底加巴等搶奪不法。遊擊蘇凱遣兵追捕。將阿租之父姑姑踢死。遂與其叔金格挾仇報怨。彊擄鐵廠民人。又將營兵魏國臣砍死。以祭姑姑。干犯法紀。今前往剿撫。嶽鍾琪悉心調度。趙儒﹑【建昌總兵。】張成龍【化林副將。】勇敢爭先。當寒天冰雪之時。直抵普雄寨。峒賊咸知畏懼。將金格等擒獲投獻。渠魁旣已伏辜。餘黨宜加安插。地方寧謐。甚屬可嘉。在事官兵俱加恩議敍賞賜之。京城巡捕中營參將陳武年八十有四乞休。以技勇超眾。仍令照管三營事。再設兩淮鹽義倉於泰州﹑通州等地。給公捐商人汪晉徳等七品頂帶。畱任巡鹽兩淮監察禦史噶爾泰題。乙巳綱商人公捐銀二十四萬兩。並公務銀八萬兩。一眾歸庫。以充公用。

上諭。上年公捐。朕卽令於本地建立鹽義倉。以裕積貯。今又復公捐。大非朕意。或將此項任伊等資生利息。亦從其便。此後若諸商實至充裕。止可數年舉行一次。至公務銀八萬兩。此系噶爾泰應得之項。聽其自行支用。伊若不受。任其退還諸商。聞得煎鹽竈戶皆在濱海之地。一遇歉收。若赴鹽義倉運米。多往返之勞。朕意計地之遠近。人之多少。酌立數倉於近海之地。積貯以備貧苦竈戶緩急之用。令誠實商人經理其事。卽於此公捐銀兩動用。以爲建倉積貯之費。以同年師生之道曉諭羣臣。論爲不公。又如陳世侃﹑世倕本屬弟兄。彼此互詆爲小人。可見爾漢人各挾偏私。黨同伐異。皆由同年師生之見膠結於中也。向時條陳禁淫詞小說。小說中淫褻之詞其害尙小。至於師生同年聯絡聲气。以私滅公。惑人聽聞。其害於世道人心者更大。且爾漢人中師生之情同於父兄子弟。自當教之忠君立身。今乃教之夤緣請托。父兄之所以訓其子弟者。固當如是乎。爾等由科甲出身者。動輕別途人才。何項蔑有。古來名臣碩輔。不由科甲者甚多。卽臯﹑夔﹑稷﹑契。豈定科甲乎。且不但詆誹捐納之人。卽薦舉之孝廉方正。亦譏其不文。豈知孝廉方正者。未嘗不譏其不孝不廉也。甚至進士則輕舉人。舉人則輕生監。不知果能相勝乎。卽如江﹑浙則詆山﹑陜爲愚蠢。山﹑陜更詆江﹑浙爲柔靡。如婦人女子報復之禮固如是也。若山﹑陜之人佩服江﹑浙之文。江﹑浙之人推重山﹑陜之武。則文武並濟。各展所長。豈不美哉。本朝立賢無方。非若明代專用科甲。若科甲中徇私結黨。撓亂國政。朕爲紀綱法度風俗人心之計。豈肯容若輩朋比妄行。必至盡斥棄科目而後已。此皆科目之敗類有以致之。有議朕不重科目者。朕亦所不卹。若畏浮言而不能果斷。此庸主所爲也。國家首重科目。朕於一長可用之人尙必錄用。況科甲出身乎。且鄕會中式。文章知遇。師生禮貌之常。朕亦非槪行禁絕。但能以黨援爲戒。以道義相規。無負名教。共矢公忠。則爾等同受科甲之榮。而朝廷亦收得人之效。朕亦不致受薄待科目之名。諸臣勉之戒之。﹟上諭。查嗣庭案內李元偉﹑劉紹曾﹑楊三炯私書請托情節。李元偉因沈元佐系查嗣庭同年。求其轉囑陳世倌。楊三炯亦系查嗣庭同年。懇其囑托牛鈕。可見漢人於同年師生黨比成風。似此頹風。不知起自何時。夫國家開科取士。原欲得讀書明理之人。必期秉公持正。以端風俗。正人心。所謂以同道爲朋。於國家方有裨益。今乃往來囑托。彼此營求。以朝廷取士之途。爲植黨徇私之藪。敗風俗而壞人心。亦何取於科甲出身之人。卽如趙申喬乃大臣中有令名者。臨終時囑其子孫。有門生三人從未謁見。不許其登門來弔。以趙申喬淸正大臣尙不能免此陋習。其它可知。又如李紱薦舉徐用錫。稱其人品端方。而年羹堯則參奏其人品不端。後李紱又奏徐用錫爲君子。參奏者爲小人。及朕詢問九卿。僉云用錫實憸邪小人。乃李紱偏執己見。終以元偉原廉州守。紹曾慶都令。三炯濟寧河道。元佐原雲南驛鹽道。世倕康熙丙戌進士。以禦史爲河南河道。用錫字長。江南宿遷人。康熙己丑進士。官編修。雍正二年五月。紱奏帶用錫赴任。作爲教授。訓迪西人才。上諭。用錫險僻小人。當年大學士李光地被欺。薦於聖祖。招搖生事。隨劾罷之。今李紱復被其愚詐。著發回原籍。地方官禁其出境夤緣。

李光地爲用錫會試座師。用錫與年羹堯則鄕試同年。必平時見惡於年而詆誹之。當己卯京闈。主試李蟠﹑姜宸英賄囑公行。士子揭其實於朝市。聖祖震怒。宸英以老斃於獄。蟠戍邊。覆試揭中中式者。用錫名列一等一人。得無過。余亦多從寬宥。因令下科壬午設官字號。十名中分中一人。以爲限制。蟠江南徐州人。丁丑狀元。宸英號西溟。浙江慈溪人。丁丑探花。有才名。

嘗見輟耕錄中載元時科場作獘。士子揭其實曰非程文者。刊刻以傳於世。稗官並及街談巷議如此。今亦從其例。並附錄之。朝廷科目原以网羅實學。振拔眞才。非爲主考納賄營私逢迎權要之具。況聖天子加意文教。嚴飭吏治。凡屬在官。自宜洗滌肺腸。以應明詔。不意順天大主考李蟠﹑姜宸英等絕滅天理。全昧人心。上不思特簡之恩。下不念寒士之苦。白鏹燻心。炎威炫目。中堂四五家。盡列前茅。部院數十人。悉居髙第。若王﹑李以相公之勢。猶供現物三千。【王熙孫景曾。李天馥子某。】熊﹑蔣以致仕之兒。直獻囊金滿萬。【工部尙書熊一瀟子本。左都禦史蔣宏道子仁錫。】史貽直﹑潘維震因乃父皆爲主考。遂交易而得售。【浙江主考史夔。福建主考潘云鵬子。】韓孝基﹑張三第以若翁現居禮部。恐磨勘而全收。年羹堯攜湖撫資囊。潛通昏夜。【年遐齡子饋一萬。】朱世衍舁督學穢畜。直達寢門。【北直學院朱阜之侄。】勵廷儀則畏宗卿要路。兼受苞苴。【宗人府丞杜訥子。】收嚴密乃修同譜私情。不嫌乳臭。【榜眼嚴虞惇子。】總是老師分上。且期囊橐之取盈。故捨其侄而獨收其。【狄宇乃李姜二人本房老師之。】更恐言路關頭。必欲逢迎之盡致。遂因其弟而並及其兄。【副憲劉謙子侄皆中。】尢可醜者。宛平之門私人。亦不敢違其囑托。【王熙西席二人﹐管當子二人一齊中式。】所可奇者。總督之長班賤役。致無弗盡其收羅。【王朝柱父範總督長班。】費士龍以居停關說。半現半賒。【費爲黃編修之舅。】蔣廷錫饋學道遺貲。如攜如取。【河南學道伊子托嚴虞惇饋三千。】王守烈憑虞山一餞。數月前先結狐朋。【王因嚴虞惇獻三千。】廖賡融恃相國專房。百名外續居狗尾。【賡融父鳳徵爲北門館客。時出入其家。】張翮許魁選而得羲經之殿。嫌其少也。【預報元魁云魁定。張翮以所饋少。名次略後。】姚觀以同鄕而兼姻婭之親。豈爲文乎。【姚乃宸英妻親。】三場代筆。魏嘉謨遂占髙魁。【魏代熊本終場。本方十四歲。】午夜夤緣。劉師恕儼居首選。【督捕右堂劉國黻數日前夜至李姜寓囑托。其子遂中式。】胡承謨之半萬均系徽商。李曰永年之八千專爲廢籍。【山東革職閣學李膺廌之子。】編修豈能蔭侄。知借力於家兄。【陳恂弟澍饋銀三千。遂中北籍。】僉事誠爲有兒。亦貽謀於乃祖。【趙繼汴濟寧道景從之子。皆其祖吉士所通。】趙熊詔因王以通李。數倍於王。【熊詔托王守烈獻李銀三千。】徐陳基獻靳以媚姜。名先於靳。【周顒杭州人。挾貲五千托徐轉交姜。二人皆中北籍。】二賀父子異籍。具大神通。【壬辰進士賀子宏道中南籍。孫秉豳中北籍。】兩黃兄弟連名﹑若合左券。【黃宏口﹑宏湛兄弟各五千。】魏龍巨萬。洵是魁才。【魏嘉謨系乙丑進士。專期子龍河家有巨萬。】吳李多貲。果爲首選。【吳璉徽商。系陳恂說合。李治亦鹽商。】借藏身爲活計。徐用錫之陰謀。【徐藏身直撫李光地幕中。知縣獻以關節。】托假以夤緣。謝緒宏之狡術。【謝乃洮岷道儲光之弟。假館於姜而納賄。】胡天不弔。任輿獨少佳兒。【爲主考通綫索者。張豫章﹑陳恂﹑嚴虞惇子侄皆中。胡任輿無子。但得居間錢耳。】黃物有靈。叔璥豈眞難弟。【黃叔琳居間。中其弟。】不閱文而專閱價。滿漢之巨室歡騰。變多讀而務多藏。南北之孤寒气盡。取人如此。公論謂何。況夫數世長隨。擢居鼎貴。【李蟠祖父皆作長隨。】八旬老子。拔置淸班。【姜宸英年老。】朝廷待彼。不爲薄矣。二君設心。何其謬哉。獨不念天聽若雷。神目如電。嚴虞惇撫牀而囑。何偏值受命之辰。【嚴初六日至李寓囑托。子侄皆中。】黃夢麟饋參爲名。何必在赴宴之後。【姜宸英赴宴後。差人至黃取參半觔。中其舅費士龍。】龍門未啟。題目何以喧傳。黃榜未懸。元魁何由預報。【預報諸名分毫不爽。】售關節於殺妻之凶犯。豈謂知人。【王兆鳳本姓賈。髙郵人。殺妻問罪。逃至京師。匿良鄕傅署中。李姜屬意。中爲解元。冒北籍。】寄耳目於瘻痔之懷來。寧云擇侶。【此番皆懷來縣錢安世把持。】嗚呼噫嘻。投身鮑氏。固已薄其爲人。【李蟠中狀元後。投拜內監鮑三老門下。】不赴親喪。早已窺其短行。【姜宸英親死不奔喪。】身辱者心必喪。【李。】孝虧者忠必衰。【姜。】似此敗檢。貽玷淸流。以禦魑魅。未足蔽彼厥辜。肆諸市朝。庶少伸夫公道。吾輩進退不苟。死生惟命。務請尙方之劍。斬彼元凶。當路風聞旣確。目擊又眞。何惜彈劾之章。達諸天聽。不然。苟白簡之遲遲。致羣情之洶洶。一旦有義士者挺身而起。或刺之於國門。或殺之於車下。四方聞之。恐笑士大夫之無人也。蓋官捲之制。內官三品以上及翰詹科道吏禮二部司官﹑外官藩臬以上﹑武官提鎭以上之子孫。同胞兄弟。同胞兄弟之子。另編官字號。每舉人進士十名派中官卷一名。副榜如之。邊省免。春二月戊午朔。左都禦史裴幰度以前撫江西徇比虧空削籍。命吏部左侍郎沈近思兼領總憲事。上以江西倉糧虧空。從前之存七糶三。皆爲掩飾計。原任布政張楷﹑陳安策扶同欺隱。令鎖解江西。文與查倉吏部右侍郎邁柱與幰度質審。各縣虧解官並解任聽訊。衝安策時官太僕卿。裴幰度字香山。山西曲沃人。以捐貢筮仕至總憲。本朝制。凡漢官內閣六部九卿及科道吏禮二部司官俱用科第出身。前江蘇巡撫宋犖以蔭生內升冢宰。具疏辭。聖祖命赴任致仕。上加意作人。立賢無方。不拘成例也。飭奉天府尹蔡珽前撫川多受饋遺。罰修永平城垣。免傅鼐發遣黑龍江。令至奉天察看珽行事以聞。丁卯。上赴馬蘭峪謁陵。命順承郡王錫保﹑大學士富寧安畱京總理事務。準江蘇巡撫陳時夏奏。命鑲黃旗漢軍副都統李淑徳﹑前山東巡撫陳世倌﹑總督河道齊蘇勒﹑兩廣總督孔毓珣會同時夏踏勘江蘇河道。建立閘座。疏浚淤淺。以資灌漑宣泄。興泉道陶範貪污被參。自經。令逮其子弟家人追贓。爲不俟審明﹑輕生爲子孫計者戒。禮部匯題四年直隸衡水民石翓山妻葛氏﹑江南桃源民劉國珩妻王氏﹑山東齊河民甄養武妻陳氏﹑館陶民徐來振妻劉氏﹑山西太谷民楊文輝妻郭氏。陽城民張國濟妻劉氏﹑襄垣民郝世惠妻武氏各一產三男。【三男同產。古今以爲瑞。此集所載不下數十家。其不舉報者尙多。雍正年中江都之東偏某產三男。艱於乳哺。戕其一而其二相繼殂。次年復生三男。又戕其一。亦皆不存。兩生三男尢屬異事。】

謫謝濟世﹑左中允姚三辰於阿爾泰軍前。上諭。謝濟世參田文鏡各款。經滿漢大臣僉言事事皆虛。李紱曾奏文鏡欲監斃黃振國以滅口。未幾振國又解赴京。不知李紱受何人指使。今謝濟世與李紱所奏符合。必有大姦大詐之人暗中指使。令朕有殺言官之名。若行嚴究。必株連多人。著革職發往阿爾泰力。諸臣當秉公持正。是是非非。以永享升平之福。其共勉之。又降諭。今日面加訓誨。諸臣惟姚三辰詞色神气。不以朕言爲然。必系查嗣庭﹑汪景祺之同類。朕因浙江風俗頹壞。力加整頓。浙省之人。自應感激愧悔。乃姚三辰心術不端。全無儆懼之意。著寬免革職。令同謝濟世效力軍前。使習觀本朝兵制。練達邊遠地宜。謝濟世號石霖。廣西全州人。康熙壬辰進士。大學士張廷玉保舉。以檢討授禦史。三辰號聖湖。浙江仁和人。康熙癸巳進士。後起用。濟世乾隆初亦復官。己巳。上駐蹕琳河。庚午。上謁祭三陵。甲戌。上回宮。督學貴州左贊善王奕仁請設義學。化導苗民。增入學數各一名。以示鼓舞。從之。令自今八月二十七日先師孔子聖誕之期。三月十八日聖祖仁皇帝萬壽舊節。天下虔誠齋肅。禁止屠宰。按先師聖誕。干支爲庚戌﹑戊子﹑丙子﹑甲申。周正十月也。又二月十八日爲忌辰。國家祖宗生忌禮儀未詳。考唐﹑宋制祭於陵寢。明制祭於奉先殿。今世俗於父母生忌反設飲招客。至有結彩演劇等事。不以爲哀而以爲慶。乖誕已極。試伏讀此旨。當悟其非矣。廣東巡撫楊文干請開捐谷例。以裕積貯。上諭。積貯原爲地方需米起見。一開捐納。勢必米價昂貴。何不用庫帑采買。而必廣開事例。俟孔毓珣到京會議奏。令江寧駐防滿兵如天津﹑鎭江設立水師。處分江西科場案內職官。降巡撫汪湊爲光祿寺少卿。余分別輕重。革罰有差。追主考私受牌坊銀兩。給本科舉人。上諭。舉人牌坊銀兩分送主考。向來相沿行之。尙非贓銀可比。但謂主考爲應收受。則非也。汪湊身爲封疆大臣。而與欽差主考私售房屋。應加處分。但其爲人老成。著降四級。以京官用。丁士一由部曹擢用禦史。隆科多屢薦其可用。遂簡巡臺禦史。升爲按察。又升布政。乃負朕深恩。在福建阿附滿保﹑黃國材。至江西又阿附裴幰度。各處虧空置若罔聞。著革職發往福建。令髙其倬派伊出數萬金。效力應修工程。兪鴻圖人尙老成。著革職。在編修上行走。三年無過。準其開復。至查嗣庭﹑兪鴻圖名下應追牌坊銀兩。不必入官。會試後無論已未中式舉人按名給散之。兪鴻圖字麟一。浙江海鹽人。康熙壬辰進士。父兆晟號穎園。康熙丙戌傳臚。當罷江蘇學政時。上令查其家產。因遨遊京師久。僅破產數椽。得無過。尋補庶子。八年。進內閣學士。轉戶部左侍郎。鴻圖亦開復。進侍講。督學河南。十二年。內妻與內弟作獘婪贓。總督王士俊劾之。上震怒。逮問籍沒。妻先自盡。幼子恐怖死。鴻圖伏誅。部議兆晟失察。嚴旨斥其始以逢迎年羹堯進用。繼又縱子貪污。律斬監候。今上登極。得赦罪復官。學政之官。人倫綱紀最爲淸髙。至貪污而身首異處。斯文之大辱矣。若近今浙江學政陳其凝圖姦幼生。致生自剄。四川學政朱荃匿母喪四月以肆貪婪。更爲名教之羞。或云本屬庶母。與弟履端爲仇。以此中傷之。然不辯而逃。罹大逆之誅何也。協理河南道山東道監察禦史陳學海請直省錢糧火耗畫一。無分士民。以杜寄糧包攬。各省每有紳衿火耗較輕者。故富民寄糧省費。紳衿遂有包攬之事。四川威州黑虎﹑沙壩等寨番民願入版圖。歲納蕎糧。以充兵儲。詔督撫多方撫綏。浙江巡撫李衛劾在籍翰林院侍講學士戚麟祥構僕潛通故禮部尙書蔡升元侍妾李氏。命立案治之。疏言。麟祥與故禮部尙書蔡升元同鄕。升元歿。遺妾李氏。被麟祥勾合升元長子應龍之僕朱二。暗約李氏踰墻挈貲連夜潛遁。麟祥遣心腹沈憲等接應。藏於僻地。竟與李氏成婚。應龍控告地方官。而麟祥直認作補房。查麟祥於升元系同鄕後輩。且曾爲升元館客。借勢走名。得至今日。卽使伊妾情願媒嫁。亦不應越禮犯分。乃構僕潛通。利其貲財。不顧名節。況浙江風俗澆漓敝壞。屢奉諭旨諄切。凡在紳士。尢當凜惕儆醒。而蔑禮藐法如此。乞將麟祥革職治罪。庶人心快而彊橫知儆也。戚麟祥號瓶谷。浙江徳淸人。康熙己丑進士。素通術數。丁酉主試江南。稱得士。且預定榜中人升沈。豈未暇身謀歟。後擬斬監候。應龍亦削籍。升元號方麓。壬戌狀元。其父少夢蔡升元狀元及第。因以自名。屢試童子不利。攺名晟。得爲武生。仍以是名其子。升元得第後。曾進女於椒寢。爲士林所不齒。告假於家。十餘年始起用。至總憲。進尙書。六十一年春。葬親回籍卒。初以援例入學。屢請復此制。聖祖皆不從。朝鮮歲貢。浙江巡撫李衛劾罪謫監察禦史程鑣逗𨖻未至軍前。聞赦私回。命立案治之。鑣於元年四月奉發軍前。至是回籍。供稱五月至昆都地方染病。遇牧羊人收畱。飼以羊乳。得不死。因逗𨖻在彼。養病四年。聞赦思歸。復遇販煙人附車進口云。詔開浚陜西鄭﹑白渠龍洞。以漑灌醴泉﹑涇陽等處水田。鄭渠。秦鄭國所穿。白渠。晉太始二年趙中大夫白公所穿。皆在涇陽。以涇水爲源。白渠灌涇陽﹑髙陵﹑櫟陽﹑耀州﹑云陽﹑三原﹑富平六縣田。鄭渠尢廣袤數倍於白渠。宋時。涇水已絕源。不能復入渠口。渠岸又多傾圮塡淤。比之白渠尢難修復。故久廢。免故直隸總督趙弘燮應追贓私。上諭。趙良棟宣力疆場。勞績茂著。伊子弘燮深負聖祖髙厚之恩。居官貪污。今以受宋師曾累年銀十萬餘兩。應將趙之璧革去世職嚴追。朕念趙良棟當日功勛。格外寬恩。其應追銀兩。畱與伊等養贍。以示優眷功臣之至意。趙良棟前爲勇略將軍。徵吳三桂。平定四川﹑雲南。繼總督雲貴。撫綏人民。克著勤勞。卒謚襄忠。年羹堯撫川時。士民請崇祀。得入合省名宦祠。子弘燮直隸總督。弘燦兩廣總督。弘煜揚州知府。弘煒侍衛。巡察湖廣吏科掌印給事中黎志遠差滿。命往江南與副總河靳治豫稽察工程錢糧。以防浮冒侵蝕。時總河齊蘇勒年老。不能悉察。分任以節其勞。志遠字寧先。福建長汀人。康熙己丑進士。爲禦史時。值年羹堯寵榮之際。密奏其專擅貪污諸事。上寢其疏。及羹堯敗。乃出以示羣臣。嘉其剛正敢言。向用日隆。累進大理寺卿。建言於人所不敢言之時。其視利瓦伊鈞﹑範時捷諸人何如耶。令西安八旗官兵駐潼關。春三月戊子朔。以河淸應瑞。命兵部右侍郎楊汝谷﹑左副都禦史常泰致祭江南淸口﹑河南武陟河神。武陟龍神褒封建廟於三年。汝谷字怙懷。江南懷寧人。庚辰進士。後進總憲。引見效力江南水利人員。特允浙江舉人沈玉岱﹑褚菊書入江南省分一體會考。榜後仍往辦水利。引見保舉福建拔貢生藍鼎元。擢廣東普寧令。諭所在督撫酌題道府以展其才。癸巳。命禮部左侍郎唐執玉知貢舉。刑部尙書勵廷儀爲會試大總裁。左都禦史兼吏部左侍郎沈近思﹑工部左侍郎史貽直爲副總裁。同考試官少詹事張廷璐﹑左庶子任蘭枝﹑湖廣道監察禦史蔣洽秀﹑翰林院侍讀學士沈翼機﹑侍讀廖賡謨﹐康五瑞﹑編修尹繼善﹑李天寵﹑狄貽孫﹑邵基﹑崔紀﹑梅嗀成﹑鄒登恆﹑檢討晏思盛﹑李徽﹑李根云﹑洗馬王﹑吏部員外郎尹會一。原蘇州織造削籍李煦饋阿其那侍婢事覺。再下詔獄。辭連故江督赫壽。並逮其子寧保。赫壽宗室。曾奉聖祖命至烏斯藏見活佛。歸而持素。爲人鎭靜和平。出爲總漕。轉兩江總督。入爲理藩院尙書。歿而子孫罹黨禍。其阿﹑塞之私暱歟。飭奉天府尹蔡珽解任。速完城工。赴京質審。珽與年羹堯互相傾排。而禍福倚伏曾不旋踵。聞年羹堯賜自盡時。諸大臣咸在。羹堯遲回引決。欲一見天顏而死。珽獨厲叱之。勒令自裁。假公義以快私憤如此。諭陜西提鎭揀選綠旗勇壯兵丁百名。移駐浙江。分撥各標。令其教習訓練浙兵。上以浙江兵丁懦弱。弓馬生疏。故撥往訓練。果能約束教習有效。卽拔補千把。倘兵丁內有不願往者。則招募以充其數。沿途皆給與資斧。己亥。上躬耕耤田。從耕三王九卿莊親王允祿﹑怡親王允祥﹑信郡王徳昭﹑吏部尙書查弼納﹑戶部右侍郎常壽﹑禮部左侍郎三泰﹑署兵部侍郎黃國材﹑刑部右侍郎海壽﹑工部左侍郎史貽直﹑【巳典會闈。詳所代。】都察院左副都禦史杭奕祿﹑通政司使孫柱﹑大理寺左少卿薩齊庫。壬寅。上幸圓明園。命吏部尙書查弼納﹑左侍郎查郎阿於會試翻譯後。考試八旗食糧舉人生員。甄別勤惰老邁。毋致虛糜。令盛京五部司官與在京部員對調用。上諭。盛京五部司官多系住居本處之人。互相交結。瞻徇情面。通同作獘。欺隱上司。令六部揀選郎官前往。其缺卽令盛京調回者銓補。則盛京堂官易於綜理。積習可以悛攺。盛京往例。五部俱無漢人。此後添設漢缺。戶﹑刑﹑工三部各郎中﹑主事一人。員外二人。裁理事官官秩四品各部一人。位侍郎下。而設五部尙書一人統之。尋亦省。命給事中一人稽察五部及將軍衙門。命會試後吏部揀選舉人。九卿各舉所知舉人。公舉所知。引見擢用。務得猷守兼優之士。不必以親知避嫌。上延攬賢俊。多用保舉。亦鑑於古鄕舉裏選爲至善。而科目之虛文不如實行也。可謂意美而法良矣。吏部尙書楊名時罷。以湖廣總督署直隸總督宜兆熊爲吏部尙書。吏部右侍郎署江西巡撫邁柱爲湖廣總督。兆熊奉天人。以都統出爲福州將軍。攺總督。邁柱滿洲人。云督鄂爾泰之婦翁。後翁婿相繼大拜。本朝漢軍﹑漢人一體簡用。內外不分。惟科道部屬小京官。漢軍不占漢人缺。其閣部漢缺以漢軍補者。從前未詳。康熙五十年間。以陜西提督蕭永藻爲吏部尙書。拜大學士。繼以總督漕運桑格爲吏部尙書。都統公孫徵爲兵部尙書。浙閩總督郭世隆爲刑部尙書。此後大學士額有漢軍一人。兵部尙書多屬漢軍。令盛京參革犯法滿洲﹑蒙古﹑漢軍官員酌量歸旗。或安插各省八旗駐防。使不致生事滋擾。鉆營朋比。敗壞風俗。會試舉人奏謝攺期。及天寒遣重臣加意供給。上諭曉之。上諭。朕視天下萬民皆爲一體。況讀書鄕薦之人。異日俱可作朕股肱耳目。是以朕心待之實爲一體。朕之屬意愛養培護。卽如自厚其身。此皆出於中心之自然。並非欲邀天下士子之感頌也。今舉子等以會試叨蒙特恩。合詞陳謝。是尙不能深悉一體相關之意。而存上下彼此之形迹矣。朕待天下惟有一誠。而崇儒重道之心。尢爲篤切。但所崇者皆眞儒。所重者皆眞道。若徒尙虛文。邀取名譽。致貽世道人心之害。朕不忍爲。爾等讀書之人。實四民之所觀瞻。風俗之所維系。果能誦法聖賢。躬修實踐。立心正直。行己端方。則通籍於朝。必能爲國家宣猷樹績。膺棟梁之選。卽退處鄕閭。亦必能教孝勸忠。爲眾人之坊表。故士習旣端。人心尙有不正。風俗尙有不淳者。無是理也。爾等旣感朕恩。當體朕心。恪遵朕訓。爭自濯磨。或出或處。皆端人正士。爲國家所倚賴。如此乃爲實心報效。不在感恩奏謝之儀文也。前文華殿大學士兼兵部尙書白潢以撫江西時辧裁經制稅銀奪秩。以閒散宗室賜親王品級食俸廣祿襲封和碩裕親王。命禮部添注於金冊。國制。上太皇太后﹑皇太后用玉冊﹑金冊。冊立皇后﹑郡王用鍍金銀冊。福晉﹑長子同。封貝勒﹑貝子用紙冊。夫人同。和碩格格﹑多羅格格亦同。鎭國公以下皆用誥命。親王女郡主﹑郡王女郡君﹑貝勒女縣主﹑貝子女縣君﹑鎭國公以下女鄕君同。至外藩諸王用鍍金銀冊。朝鮮用金冊。惟妃與夫人等皆紙冊。凡嗣子削爵。以他子承襲。於原封之冊添注襲爵緣由。蓋凡玉金銀冊。其文皆用鐫刻。塗以金與靑。其所盛之匣制未詳。若貝勒﹑貝子﹑郡王﹑郡主﹑縣主﹑縣君紙冊用赭金黃套面銀簽。鎭國以下龍邊誥命錦面玉軸牙簽黃帶。公侯以下錦面犀軸。官員誥敕命。一品玉軸鶴及獅錦面。二品犀軸赤尾虎錦面。三﹑四品貼金軸瑞荷錦面。五品角軸瑞艸錦面。六品以下角軸葵花錦面。誥命用五色貯絲織。文曰奉天誥命。誥命用純白綾織。文曰奉天誥命。俱織升降龍文及漢滿字。詹事府正詹事陳萬策在籍擅令有司平糶。沒其貲產。散給窮民。降爲檢討。上諭。丁士傑身爲提督。乃曲意逢迎本地鄕紳。將國家名器褻慢視之。私自借人輕用。又不將陳萬策所行狂妄之處奏聞。著交部嚴察議奏。候選州同李遵於聖祖忌辰演戲。大幹法紀。陳萬策始則說與知縣。令其究問。又令其姑緩。甚屬多事。情獘顯然。陳萬策彊令地方官平糶。又查問倉谷數目。又煽惑鄕保具呈。無非恐嚇地方官員。博鄕人之感頌。陳萬策旣欲加惠鄕裏。著福建督撫將伊所有家產貲財換易米谷。散給伊本地窮民。著萬策主試浙江。允便道歸裏。假提督儀仗祀祖。而天聽已在玆。蓋密折奏事則無不上聞。往例科道及職守大臣始得言事。今凡引見各官。下及舉貢生員。必有條奏。以觀其才識。上之明目達聰也至矣。士傑亦黜罷。閏三月丁巳朔。以福建道監察禦史湯之旭升補太僕寺少卿。之旭字孟升。號凝齋。河南睢州人。康熙丙戌進士。甲午江南﹑庚子浙江兩典鄕試。甚得人。祖斌號潛庵。順治己丑進士。舉博學鴻詞。累官江蘇巡撫。進禮部尙書。爲一代名臣。嘗爲舊太子講官。每見尊禮。奏聞聖祖。允斌坐講。如宋程頤故事。其在江蘇。奏蘇松淫祠有五通﹑五顯及劉猛將軍﹑五方賢聖諸號。蘇城西十里楞伽山俗名上方山。爲五通所據。數百里之人奔走如騖。諺謂其山爲肉山。其下石湖曰酒池。凡年少婦女有殊色。偶冒寒熱之癥。必曰五通將娶作婦。往往致死。每歲數十。視河伯爲更甚。臣收其妖像木偶付之烈炬。土偶投之深淵。凡如此類。盡數毀撤。恐臣去後。愚民無知。必復舉國若狂。請旨嚴禁。有旨令通行直省。嚴查禁革。迨雍正壬子。前令又弛。復有惑眾誣民之事。再奉聖旨。如斌革除之法。昔明太祖旣定天下。大封功臣。夢兵卒千餘羅拜殿前。請加恩卹。太祖曰。汝固多人。無從稽考姓氏。但五人爲伍。處處血食足矣。因命江南家立尺五小廟祀之。俗乃附會而稱五聖也。上於淸正大臣之子孫多加錄用。是時起復故大學士張鵬翮之子懋誠禮科給事中。累進通政使。擢前刑部尙書魏象樞之孫庚子舉人繹爲工部員外郎。累進右通政。八年。以不稱職罷。復山西巡撫擇象樞後人至京引見。象樞號環溪。蔚州人。順治丙戌進士。剛方正直。彈劾權要。舉朝憚之。卒謚敏果。聖祖壬午西巡。曾幸其第。撫其妻子甚厚。子學誠。壬戌進士。由中書特起爲翰詹。視學江南。任滿以母憂歸而終。敕署安徽布政使兩淮巡鹽學士噶爾泰疏浚上江河流所用錢糧令巡撫魏廷珍賠補歸庫。爲膜視利獘者戒。時宿州靈璧積雨被災。兩廣總督孔毓珣陛見經過奏聞。上嘉其公忠。故有是命。魏廷珍字君弼。直隸景州人。康熙癸巳探花。精於算法。【如果核盈箱。能知其數。】賦性骨鯁。屢遭訓飭。而向用不衰。十一年總督漕運時。上命國師文覺往南朝山。儀衛尊嚴等王公。所過地方官員膜拜如弟子。至淮。督關年希堯首行此禮。大學士河督嵇曾筠不得已從之。魏獨植立徜徉。且上疏言臣不能從佛法。上亦不之罪也。前凡詢問天下督撫諸事。多持己見。不合於人。本竟畱中。十三年。內拜兵部尙書。乾隆初。往護景陵以終。文覺日侍宸扆。參密勿。上倚之如左右手。是年臘七十。故有是舉。上深通禪旨。力闡宗風。從前弘覺等望重一時。皆聖心所不取。因禦制論說。曉示僧眾。凡名山古寺皆內遣僧主之。十一年冬。詔華山主僧於次年春入掌皇戒。集天下有學行僧考驗。與其選者以爲榮。時華山佛宇天火災。著江南督撫不拘銀數務復舊觀。自是而三教殿庭皆以鼎新。又令凡廟宇山田。地方官淸查。侵占變賣者許給半價贖回。十三年冬。今上降諭。嚴飭僧人。其侍帷幄者皆放還山。文覺獨令沿途步行歸長洲。著地方稽查管束。無致生事。傳聞隆﹑年之獄。阿﹑塞之死。皆文覺贊成。故聖心隱痛。定制年五十者方許出家。一僧止容置田三畝。余歸官濟貧。庵觀不得私造。年少者敕令還俗。僧之蔭佛。道之火居。則革除焉。河南總督田文鏡進瑞谷一莖十五穗。上嘉以忠誠任事所感召。文鏡每年必以休嘉入告。是年又奏路不拾遺。由是別省相效報聞。浙撫李馥復獻天生錦。言蠶吐絲而成。上謂必先界其尺度。以蠶网絲。何謂天生。聖主明見如此。今上九符頌之瑞繭。意卽謂此。按天生錦。元史本紀曾有之。復外戚倫布一等公爵。追封故都統賴塔爲一等公。以孫博爾屯襲。上諭。祖母太后﹑母后之外家俱有世襲公爵。孝誠仁皇后外家之公爵因常海獲罪。聖祖諭旨革退。比時未令承襲者。皇考或有深意存焉。今可敕常海子倫布承襲。再原任都統賴塔。當三逆變亂時。統兵徵剿。克復雲南。功績茂著。因伊身有過犯。功過相抵。是以未封公爵。給與阿思哈尼哈番。在國法允當。且使立功之人咸儆惕收斂。今事歷多年。人已知鑑戒。將賴塔追封爲一等公。令伊孫博爾屯承襲。以示朕眷念舊臣之至意。按索尼之嫡裔常泰與索額圖同時。以輔舊東宮擅權婪贓罪廢。泰疑卽海。革太常寺少卿吳隆元職隆元字炳儀。號易齋。浙江歸安人。甲戌進士。以奏章艸率。袒護科甲。且系隆﹑年力薦人。其不罷任者恐反得自已也。未幾於嚴鴻達案內敗。攺貴州平溪﹑淸浪一眾爲縣。曰玉屏﹑淸溪。隸思州。移湖南靖州之天柱縣屬黎平。復設威遠府﹑鎭沅府。隸雲南。宣威州﹑恩樂縣屬鎭沅。會澤縣附郭東川府。後又設普洱府。移臨安之新平隸元江。以楚雄之定邊歸附蒙化。設文山縣隸開化。威遠﹑鎭沅皆南詔銀生府地。明皆設府。本朝初省普洱爲元江地。舊分駐通判一人。洱海。古葉楡河也。近大理。皆因剿平番猓而設。附郭普洱縣曰寧洱。宣威後隸曲靖。威遠尋入鎭沅。又廣南設附郭縣曰寶寧。攺四川建昌衛爲寧遠府。設西昌﹑冕寧﹑鹽漁三縣。移遵義之會理州並隸之。攺廣西泗城土知府爲流官。移思恩之西林隸之。復設南丹﹑那地二州。屬慶遠。土府岑映宸不法。朝議革其世職。詔給伊弟武舉映幹頂帶。以奉先繼祿之祀。順治十四年大兵入黔。賊將李定國﹑馮雙禮﹑白文選等以兵阻泗城。土官岑繼祿導兵入安隆。遂敗定國等以定貴州。繼祿不絕祀。念功也。泗城與鎭安二土府舊屬思恩。鎭安原轄奉議﹑向武﹑歸順三土州。今移柳州之下雷州並屬之。泗城原轄果化﹑恩城﹑田州三土州。今以恩城隸太平。田城州隸思恩。南﹑那二州宋明皆屬慶遠。本朝初省。西林康熙中置。乾隆初設泗城附郭縣曰淩雲。鎭安附郭縣曰天保。淩雲以山得名。令抽撥福建兵丁更疊防守臺灣。總督髙其倬請添設步卒。裁去馬兵。上以裁馬難供救援。添兵亦非常計。令於通省各營抽撥防守。蓋臺灣自朱一貴亂。兵丁系內地抽撥。一年而替。不攜家口。免潛通諸番。今因循成例。而增其數也。是月。命督撫駐札之地建龍神廟。在江寧者曰吳福龍神。內部頒神像二尊。所在官司迎奉。朔望門外設拜。禁人入內。莫詳所奉。後止建於江南﹑浙江﹑山東。後又各省會立倉帝廟。以祀倉頡。詔旨未詳。附志之。秋九月甲寅朔。攺武會試以二十七日爲頭場。兵部奏。天下應試武舉一千六百餘人。較上科將少二千人。故攺期俟其續到。設駐防徳州八旗官兵。。舊制京城外十二城及山東徳州等四城皆設防守尉。分駐八旗兵。又或增徳州之數而統以大員歟。俟考定。﹦縉紳列於靑州。或靑﹝徳﹞州之設廣西右江總兵官。轄思恩協新設安隆﹑上林等營。駐泗城府。左江源出貴州都勻。右江源出雲南曲靖。二水至南寧城西合爲一流入橫江。一名郁江。卽古夜郎豚水。下達交趾。廣西恃二江爲險阻。禁天下軍民埋藏金銀。不遵旨事發及被人偸掘者。皆入官。充地方賑卹之用。上自卽位以來。惟鴻臚寺卿李鳳翥奏迎神賽會男女嬉遊煙火燈燭酒船有禁。準兵部右侍郎牛鈕奏。民間穿用八團紗緞及上用內造字樣有禁。婦女入廟燒香有禁。學習拳棒有禁。鵓鴿鵪鶉秋虫有禁。以抑浮澆而崇節儉。意至厚也。未及詳載。攺貴州威寧府爲州。所屬大定爲府。轄平遠﹑黔西﹑威寧三州。畢節一縣。威寧本威淸衛。康熙二十六年廢烏撒衛攺爲府。攺大定﹑平遠﹑黔西三府爲州。永寧﹑畢節二衛爲縣。隸之。黔西。明水西地也。攺四川遵義府歸貴州。貴州永寧縣歸四川。貴州以軍糧同知駐轄之。永寧原屬貴州威寧府地。當滇貴要衝。遵義原轄遵義﹑桐梓﹑綏陽﹑仁懷四縣。眞安﹑會理二州。今移會理於寧遠新府。增西隆州。西隆原屬廣西施恩。【後仍歸廣西爲直隸州。轄西寧。】會理康熙中置。蓋遵義與黔之平越皆唐播州地。乾符三年。太原人楊端踞之。至明神宗時。相傳二十九世八百餘年。萬曆十八年。宣慰使楊應龍叛。討平其地。置二郡。設軍民府。本朝攺流官。按川﹑貴等省彼此攺易者。皆督撫爲鎭苗起見。取其土地相近。統轄甚便。不致隔省牽制。雍正十三年。平越之黃平苗亂。上以攺易諸事有未合人心。大學士前總督鄂爾泰削伯爵。【今上登極旋復。】而提督哈元生果於殺戮。失招撫之方。遂遠近煽動。所殘之地。殺人無數。皆削皮抽腸。以逞凶虐。水土皆爲之赤。當起禍之始。先自殺其十五歲以下者。以不能武用。恐爲大兵斬獲。及其敗也。臨陣若有鬼神禁之者。率束手就縛。審明正法。在前者己斷脰屠腸。而後者猶於地拔艸料。其不畏死如此。築西寧邊外西大通﹑白塔川﹑測免三地城垣。設一鎭兩營。以固西陲。西大通在西寧。所轄另設總兵駐之。後不載縉紳。或歸西寧俟考。工部右侍郎申大成請貴州軍田每畝上稅五錢。報司給契。與民田一體買賣。黎平攺設總兵。鎭撫苗彜。爲縣宜設總兵以資彈壓。上命總督鄂爾泰議奏。設於古州長官司。﹪疏言。黎平一府與楚苗爲鄰。兼新立五開﹑銅鼓等以翰林院侍講戶部郎中尹繼善爲廣東按察使。繼善字符長。滿州鑲黃旗人。雍正癸卯進士。尋協理江南河務。巡撫江蘇。父尹泰字子登。時官左都禦史奉天府尹。六年冬拜東閣大學士兼兵部尙書。九年繼善督理兩江總督。又協理江寧將軍。總理兩淮鹽政。巡撫兼河務如故。信任之專。與田﹑李相埒。兩淮鹽政。此後主其事於督臣。而繼善勤敏蒞事。潔己奉公。稱賢能焉。繼調雲貴。內拜尙書。又回兩江。乾隆十三年。以病再回尙書。因用兵金川。又督陜甘。十六年。再回兩江。可謂徧歷半天下。而年已老矣。攺貴州南籠廳爲府。轄安順之普安州。安南﹑晉安二縣。設永丰州及黃艸壩﹑冊亨﹑羅斛三土州並隸之。番苗之地。不能設立州縣治。分同知或通判蒞之。故稱廳。荒檄每有是。黃艸壩州隸普安州。冊亨州﹑羅斛州隸新設永丰州。蓋雲貴總督鄂爾泰奏黔滇劃江之制。疏言。廣西西隆州泗城土府與貴州普安州﹑南籠廳永寧﹑定番二州俱犬牙相錯。土苗雜居。以致爭占地土。互相仇殺。臣等查紅江一水實天之所以限黔桂也。意以紅江爲界。南屬廣西。北屬貴州。廳將西隆州所屬江北之羅煩亨等四甲半零二十二寨割隸貴州。泗城府所屬江北之上江﹑長壩﹑桑郎﹑羅斛等十六甲亦割隸貴州。所割二處南北約三百里。東西約六七百里。請於泗城對江長之壩設立州治。【名永丰。】知州﹑吏目等官。羅斛四甲與貴州定番﹑永寧二州相連。應設州判。將桑郎四甲令其分理。駐札羅斛。西隆所割四甲半有零余羅煩一甲﹑剝弼下半甲與州治相近。外冊亨﹑龍渣二甲﹑巴結半甲﹑剝弼上半甲距長壩窵遠。應設州同一員。將龍渣﹑巴結等甲令其分理。駐札冊亨甲。各設城守﹑遊擊﹑守備等官防守。歸安籠鎭統轄。泗城之北原有一肩作山。爲黔﹑滇分界。而黔屬之董家旗尾泗村龔趙二家坉﹑李家坉﹑城哈寨﹑打村寨﹑金井寨﹑壩艸寨﹑萬寨﹑羅帕寨﹑羅王村等十處穿入泗城腹裏。甚爲錯雜。應將此十寨歸新設知州管理。再安順一府原轄三州五縣﹑南籠一廳。舊已鞭長莫及。今若再轄新設一州。又增數百里地。勢難兼顧。請以鎭寧﹑永寧二州。普定﹑安平﹑淸鎭三縣。仍聽安順府管轄。將南籠所屬攺爲府治。設知府﹑經歷各一員。南籠通判爲之佐理。【駐歸化營。】。查黃艸壩在捧鮓之內。從無燒擄大案。應以駐防黃艸壩之安籠遊擊移駐捧鮓。普安州添設州判﹑把總各一員分駐黃艸壩。裁按察司經歷捧役以爲添設州判之用。從之。鄂督平定苗疆一疏。累紙數十頁。指劃詳明。敷陳曉達。一時傳播。因集隘不及附載。﹗將附近之普安一州。安南﹑普安二縣。並新設之一州。歸南籠府管轄。普安州之捧鮓地方有養馬箐穿連三十餘里。爲三江咽喉。彜儂之要隘。上江白雲坉險峻。惟一徑紆回。可以攀援而上。法巖寨山髙十五里。路險巖危。歪染寨堙戶百餘家。田多民富。以致彜蠻踞險負嵎。若於捧鮓設立一營。白雲坉撥弁扼險。法巖﹑歪染二處設立大汛。不惟黔彜可以控制。卽儂亦不敢啟攺臺灣學政事務歸巡察禦史。往制廈臺道攝學政事。上以道員事煩。攺歸巡臺漢禦史。再以黃銅賭博宰牛三禁爲念切民生重農惜用至意。曉示天下。令嗣後諭旨。內外諸臣皆當記載。地方官刊布通知。湖南布政使趙城連遭父母喪。皆令在任守制。給假葬親。往時督撫在任守制。取自上裁。雍正年中。如湖廣總督楊宗仁﹑廣撫楊文幹﹑東撫陳世倌諸人。若布按以及州縣。或任內有虧空。或貪美缺。每乞上官借地方公務辦理未竣爲請。遂成通例。十三年。今上登極。特申嚴之。凡在任守制者覃恩不得預。而終喪在籍者一體受封。至武職順治時皆不離任。二十七日服除。康熙二十五年。準回籍丁憂。二十六年。攺爲提督﹑總兵﹑副將離任丁憂。參將以下不準丁憂。亦不給假。今上準武臣亦得請丁憂。𨿽家有次子而親老情願終養。亦得告歸。參﹑遊以下在任守制者例穿朝服不與。服制內不得升轉。亦準給假葬親。教孝之典蔑以加。十二年又定例。乃官員爲之後者。本生父母歿亦解任。終一年喪。童應試從同。【只廩生停廩不開缺。】彼托出繼以匿父母喪。可褫其逆魄矣。雲貴總督鄂爾泰奏江南水利事宜。優旨褒美。章下所司。疏言。皇上命臣胞兄鄂禮同往協辦江南水利。誠恐鄂禮才具少軟。不能決擇。據臣所見。冒昧陳奏。按劉河﹑白茆河奉旨開浚。此湖海二區之脈絡。江浙六郡之要津。至於江寧之秦淮。其源有二。一出句容華山。一出溧水東廬山。合流入方山埭。自通濟水門入。郡城內外交資不及。今大加疏瀹。日久湮廢。勢難淸理。至於揚州之五塘。𨿽侵占已久。故址尙存。揚州之邵伯﹑髙寶。直達淮安。此一帶稍遇水大。一望汪洋。若開浚五塘。亦足分其下流。但河堤綿亙三百里。往往黃﹑淮﹑湖一時匯聚。宣泄甚難。𨿽設閘已多。一遇水勢泛溢。多被衝決。須沿途相度。別分支河出水。則淮﹑揚二郡永遠奠安。若鎭江之漕河。一至冬月。挽運艱難。每年挑浚隨淤。以致起旱盤壩。公私交困。向例每歲挑浚。獨責之丹陽。更兼姦胥蠹役地棍人等借名灑派。雜役驢戶人等勒索髙價。因以爲利。樂其堵塞。不樂疏通。凡有可比陽之練湖者。皆應開通。以助運河。至於各郡州縣之內外城河。各鎭市之河。每被勢豪侵占堵塞。應飭有司盡行疏通。但河路甚多。帑金勢難補給。其挑浚城河及鎭市之河。俾瀕河兩岸居民各浚其半。其在港內不臨河者。量爲協助。鰥寡孤獨悉以攸免。至無民居之地。或需拆物砌岸等工。勸令紳衿富戶興賈鹺商量力捐輸。毋許納派。臣自任江南。私心耿耿。適蒙聖主軫念及此。故不揣愚昧。越職陳奏云云。上諭。覽鄂爾泰所言江南水利事宜。甚屬周詳。但折內有越職之事。而有關於國計民生者。旣有見聞。卽當據實入告。方合公忠體國之義。實爲盡職。非越職也。如孔毓珣經過鳳陽。卽以水利情形奏聞。朕甚嘉之。鄂爾泰所奏。著發與範時繹﹑陳時夏﹑陳世倌﹑鄂禮詳加相度。悉心妥議具奏。諭核查各省恩詔賞給民婦粟帛浮冒侵蝕官民。時各省官吏多以侵蝕獲罪。上疑奏報皆不實。小民恐未沾恩。故是命。禮臣匯請錫諸王公妃﹑夫人冊命誥封。和碩莊親王允祿妃郭羅落氏﹑和碩怡親王允祥妃趙佳氏﹑和碩簡親王神保住妃吳農古齊克氏﹑多羅果郡王允禮妃鈕呼魯氏﹑多羅禮郡王弘█妃烏朗漢氏﹑多羅平郡王福彭妃費穆氏。冊爲福晉。多羅貝勒延信妻那拉氏﹑允祺妻瓜爾嘉氏﹑固山貝子允褘妻和碩特氏﹑弘昌妻博爾濟金氏﹑鎭國公允祹妻傅察【一作傅蔡】氏﹑弘春妻瓜爾嘉氏﹑弘景妻阿顏覺羅氏﹑弘晊妻博爾濟金氏。以及鎭國公熙良﹑鄂齊﹑輔國公魯賓﹑塞爾臣﹑逢泰﹑巴塞﹑永奇﹑裕壽﹑法爾珊﹑鎭國將軍嵩阿禮﹑弘昂﹑雍煥傅﹑輔國將軍麟臺﹑都香﹑永序﹑奇通阿﹑對靑格﹑奉國將軍納勝﹑西林﹑斐興﹑哈孚喀﹑舒圖﹑刺善﹑云靑﹑奉恩將軍昂阿圖﹑璽布﹑寶良﹑裕寧﹑格色忒﹑巴爾薩﹑玖雅圖﹑納勒庫﹑巴稚布﹑長山﹑巴顏徳﹑噶林﹑小格﹑徳克精額﹑格爾寶﹑托爾渾﹑啟昭﹑施昭﹑馬察﹑納延﹑察達等妻。以次授封爲夫人。冬十月癸未朔。禮部請萬壽升殿受朝賀。命停止慶賀筵宴。增王公及大小官員居家帽頂之制。以別等威。頒賜在京王公三品以上官。禮部會議。諸王及大小臣工朝官朝服。各照品級。定爲章程。惟朝會而外。平時所用服色。未有辧別。臣等欽遵諭旨。將平時所戴暖帽涼帽。自親王以下及現任候補候選官員舉貢生監。議寶石珊瑚等項。分晰開列。通行八旗直省。一體遵行。親王﹑世子﹑郡王﹑長子至入八分公鎭用紅寶石。未入八分公及民公侯伯﹑鎭國﹑輔國﹑奉國將軍﹑固倫額駙﹑和碩額駙﹑多羅額駙﹑一品大臣俱用淨明珊瑚。二三品大臣官員俱用起花珊瑚。其頂托不得過六分髙。奉恩將軍﹑固山額駙及四品官員俱用靑寶石。五六品官俱用水晶石。七品以下及進士舉人貢生俱用金頂。生員監生俱用銀頂。凡候補候選與現任州同以上寶石等頂戴托不得過七分髙。各就現任官職戴頂。加銜級不與。八年十月禮部遵旨議大學士馬爾賽所請更定帽頂。查朝帽頂。一二三品俱銜紅寶石。五六品俱銜水晶石。七八品俱銜金頂。至平時帽頂。二三品俱用起花珊瑚。五六品俱用水晶石。七品以下俱用金頂。皆未分別等差。今議自親王至公侯伯﹑鎭國將軍﹑固倫額駙﹑和碩額駙及一品大臣以上俱照現今所用。【中嵌見後】紅寶石﹑淨明珊瑚作朝帽頂。無庸議。輔國將軍及二品官朝帽頂銜起花珊瑚。中嵌小紅寶石。奉國將軍及二品官朝帽頂銜藍寶石或藍色明玻璃。中嵌小紅寶石。奉恩將軍及四品官朝帽頂銜靑金石或藍色暗玻璃。中嵌小藍寶石。五品官朝帽頂銜水晶石或白色暗玻璃。中嵌小藍寶石。六品官朝帽頂銜車渠或白色暗玻璃。中嵌小藍寶石。七品官朝帽頂銜素金頂。中嵌小水晶石。八品官朝帽頂銜起花金頂。九品官與未入流朝帽頂銜起花銀頂。其平時帽頂俱用朝帽。候補候選與現任用在部學習行走之生監用八品筆帖式金頂。九品之讀祝贊禮鳴序班用八品金頂。各府州縣學職照伊出身之金頂。進士舉人貢生生員監生仍照現用之頂。舊制朝帽皆起金花頂。一品銜紅寶石中嵌東珠。二品銜紅寶石中嵌小紅寶石。三品銜紅寶石中嵌小藍寶石。四品銜藍寶石中嵌小藍寶石。五品銜水晶石中嵌小藍寶石。六品銜水晶石。【中嵌疑同上下。獨遺。】七品銜金頂中嵌小藍寶石。八品銜金頂。九品銜起花銀頂。新進士鍍金荷花九葉頂帶同正七。舉人官生貢生監生金雀頂帶同正八。藍鑲靑袍。生員銀雀頂帶同正九。靑鑲藍袍。凡新進士未授職及舉人官生貢生皆不許穿補服。補服朝衣色皆有天靑。若彩衣無定色。前後有衩。國家有喜慶事均服之。凡諸服飾。乾隆元年秋又加審定。附載前條。再考王公朝帽頂鑲嵌之制。親王中嵌東珠十顆。前捨林嵌東珠五顆。後金花嵌東珠四顆。世子皆少一顆。郡王中八顆。前四顆。後二顆。貝勒皆少一顆。長子同。貝子又皆少貝勒一顆。鎭國公中五顆。前一顆。後嵌綠松石一顆。輔國公中四顆。前嵌綠松石﹑後嵌紅寶石各一顆。鎭國將軍中嵌東珠一顆。民公中嵌東珠四顆。侯三顆。伯二顆。一品大臣一顆。按頂式有不同。自將軍以下無前捨林後金花也。帶制。親王用金鑲圓玉版嵌東珠四顆。世子三顆。郡王二顆。綠松石四顆。貝勒二顆。紅寶石四顆。貝子一顆。藍寶石四顆。鎭國公嵌貓睛一顆。藍寶石四顆。輔國同。鎭國將軍用金鑲方玉版嵌紅寶石一顆。輔國將軍用圓金版嵌同。奉國將軍用起金花圓版。奉恩將軍用起花金鑲銀圓版。官員一品用金鑲方玉版嵌紅寶石一顆。二品用起花金圓版嵌紅寶石一顆。三品用起花金圓版。四品用起花銀廂金圓版。五品用銀鑲素金圓版。六品用銀鑲玳瑁圓版。七品用素銀圓版。八品用銀鑲明羊角圓版。九品用銀鑲烏角圓版。凡帶版前後左右用四顆嵌同。【披領制侯考。一云披領袖口俱準鑲蟒緞妝緞金花緞。止生監披領同服色。】

免浙江嘉﹑湖二府正額錢糧八萬七千二百八十餘兩。永著爲令。給杭﹑寧九府額徵銀十萬兩。益各官養廉費。定四川錢糧耗羨加三。革除一切供應陋規。以蘇民困。上諭。朕禦極以來。本欲將各省耗羨悉爲革除。因廣爲咨詢。知府縣實有不得已之用度。若將耗羨盡行禁止。在廉謹之員實難支持。而貪污不肖之徒必有恣意苛索之事。百姓轉受其累。惟於火耗過重之員重治其罪而已。查各省耗羨最輕者莫如浙江。每兩不過五六分。地方官以不能敷用爲苦。各省賦稅。如江南之蘇﹑松﹑浙江之嘉﹑湖。每府多至數十萬。蓋始於明初洪武時。四府之人爲張士誠固守。故平定之後。籍富民之田爲官。按私租爲稅額。夫員同之。罪在士誠一人。而乃歸咎於百姓。此洪武之刻政也。明二百餘年裁減不一。我朝亦照例徵收軍需經費。未便遽然裁減。雍正三年。朕仰體皇考蠲賦之聖心。將蘇﹑松額徵浮糧豁免。因浙江風俗澆漓。不便啟其望恩幸澤之心。今浙俗漸次轉移。可望攺行遷善。查嘉興額徵銀四十七萬九千二百餘兩。湖州額徵銀三十九萬九千九百餘兩。著各減十分之一。永以爲例。至是浙江省各官養廉之資。以通省計之耗羨僅十四萬兩。督撫﹑將軍﹑副都統﹑學政﹑藩臬﹑道府﹑同知﹑州縣等官共一百二十餘員。用公度費。取資於此不足支。應除嘉﹑湖二府外。著將杭州﹑寧波等九府額徵銀二百五萬。按十分之一內存一半計算。得銀十萬兩。賞給各官養廉。合之州縣耗羨。則有二十四萬兩。以雍正六年爲始。令督撫酌量分給各官。倘官民負朕愛憐之苦心。仍作姦犯科。隱糧逋賦。及侵漁國帑。剝削民膏者。天理國法俱難容。又四川錢糧甚少。官員用度供應皆出裏民。嶽鍾琪﹑憲徳奏稱。將通省羨耗定爲加三。革去裏民一切供應陋規。從前貪吏有加至五六者。旣革除陋規。則加三實減耗。非加耗。將來地畝開墾。自可次第減裁等語。朕恩及於官民。務使上下相安。姑且令行。諭眾知之。

養廉之制。督撫歲一萬至四萬兩。藩臬歲六千至八千兩。道員歲四五千兩。以及府州縣官。皆以地方之煩簡。贏羨之多寡爲等差。而教職與州縣佐貳雜亦均有波及焉。

張士誠據蘇時。待民甚寬厚。及明太祖以蘇﹑松等處負固。加賦以困之。益思張王。立廟虔奉之。曾見張相國英竹枝詞。寒食由來傳施食。諸神盡向虎邱行。招魂四六何人作。笑殺頭名張士誠。可知已。又張符驤依歸艸載。海陵有腌魚販蘇者寓神廟。夢神告曰。吾思故鄕。請朝獲倍利。欲舟載神像歸。蘇人不從。乃另塑送回。供奉泰山墩佛宇。其靈異如此。彜陵總兵杜森奏。父呈源前從徵吳逆捐軀赴難。乞賜贈卹入忠義祠。呈源。陜西寧夏人。昔爲寧夏鎭標千總。隨勇略將軍趙良棟進剿吳三桂。守建昌。衝鋒陣亡。與今古北口提督揚鯤父光裕同難。鯤已先奉請得允。令嗣後各省鄕試同考試官。調鄰省在籍進士舉人充任。不用州縣職官。九卿議。查明洪武中各省鄕試。於他省家居儒臣明經公正者惇聘以爲考試及同考官。弘治中。令各處提學考試教官以備聘取。萬曆四年。令所取同考官有事故不到者。於附近推官﹑知縣內選補。是從前房官皆不用州縣官。今議除順天鄕試照例開列各衙門官員恭候欽點外。其各省鄕試。令地方官將在籍候選之進士﹑舉人。確訪閉戶讀書立品﹑不幹外事﹑文行素優者。送督撫衙門親加驗看。以備鄰省調取。如調取之員不足用。外簾六所將本省州縣佐貳雜補用。凡調取進士﹑舉人。各給路費銀三十兩。至兩省接壤。居止相連。恐有親朋交結。該督撫酌量遠近。附近三百里內者不得混行咨送。旣禮部再定條例。大省聘三十名。中省二十五名。小省二十名。簽掣足內簾之額。卽送回籍。外簾六所悉用府州縣佐貳。內簾止稱同考。不稱試官。揭曉後亦卽咨送回籍。不得畱滯以結師生之情。又奉旨。布政﹑按察二司爲錢谷刑名重寄。提調﹑監試以守巡二道代之。壬子科攺內外悉用聘請甲科。不足。以在省候補之進﹑舉充之。其外簾畱入武闈。不復再聘。至乾隆丙辰恩科仍復舊制。用知﹑同以下官。按明萬曆十三年。始復位各省正副主考用京官。同考用甲科州縣官。如不足數。用教職補充。國初制。直隸鄕試以順天府尹主其事。聘取入簾同考試官用京職。外簾用知縣。康熙二十四年。內簾攺用所屬知縣及員外﹑主事﹑守部進士等官。五十一年。攺內簾用翰林。外簾用部屬等官。皆系欽點。外省以巡撫爲臨監。【先用按巡。】布政爲提調。守道副之。按察爲監試。巡道副之。聘同知﹑通判﹑知州﹑知縣爲內外簾官。前科已入內簾者。只供外簾六所之用。康熙甲寅。三藩逆命。凡附近用兵之省州縣有城守責。乙卯等科悉聘鄰省教職【本朝例。教官止任本省。】及本省府佐貳爲簾官。余詳卷首。復設四川管理驛傳鹽茶僉事。駐省城。國初以地方事簡裁缺。令臬司兼攝之。令兵丁不得拔補本營千﹑把。定制。於就近或同城各標調補。庶可熟悉情形。約束兵丁。亦無憂家室遠徙。上之體卹至而設法良。尋又令因公革退才技可用者。仍準入伍食糧。八年。詔天下大小武臣。於兵丁外各保技勇超一人。所在督撫官司咎送赴京。上親試。得千六百人。名勇健營。設提督等官統之。效力軍前。則奇才異能或搜羅以當折衝之任矣。多羅貝勒延信有罪革爵。發宗人府會刑部勘問。刑部審奏。延信與阿其那﹑塞思黑﹑蘇魯﹑阿靈阿﹑拉錫﹑普啟等結成惡黨。聖祖令往防守藏地。托病規避。伊鉆營年羹堯代題巧飾。乃蒙寬宥。恩封公爵。皇上卽位。授爲將軍。歷封貝勒。不思報恩。反因惡黨治罪。心懷怨望。所行不法。其大不敬之罪四。私結朋黨之罪七。欺誑亂政違誤軍機侵蝕帑銀等罪九。經諸王大臣審明。擬斬立決。恩宥誅戮。繼大學士富銀安將伊家藏逆婦王氏大逆不道之字﹑黃妝緞被﹑八團繡補服並天下官兵馬匹船隻數目查出。奉旨再交刑部審訊。據王氏供。雍正四年。延信訪知伊等。遣領催僧保帶領伊子阿林那往。問以時事。王氏先與徒弟孫明性商謀大逆不道之言。卽答以過了雍正四年就該大亂。五年三月就有應驗。延信根基深。取了天下就保住國家太平了。延信卽給與衣服。又給銀修土炮。令伊等居住。據阿林那﹑僧保所供皆同。並將王氏解說之語告訴延信。令其收藏候驗等語。據延信供稱。這是王氏誇獎我的話。我已是被孫道士哄了。所說的話在我家裏搜出。這就是我的死罪了。再天下官兵馬匹船隻數目是從原任巡撫圖理琛處鈔寫是實。黃妝緞被﹑八團繡金補服俱是我買的。這都是我的罪死。有何辯處等語。應將延信淩遲處死。其子阿林那﹑揆舉英及年十六歲以上子孫按律擬斬立決。其年十五歲以下及正犯之妻女等查明入辛者庫。財產入官。王氏照大逆淩遲處死。其子來文中途病故。無庸議。孫明性於定興病故。應請戮屍。其延信﹑圖理琛所藏天下兵馬等數目。追取銷毀可也。奉旨。阿林那﹑王氏立斬。孫明性戮屍梟示。延信及阿林那之子孫俱入顯親王辛者庫。王氏﹑孫明性之家屬給付功臣家爲奴。延信暫與隆科多圈禁。延﹑隆後皆斃於監所。延信。太宗之曾孫。前聖祖上諭云親伯之孫。則本朝嗣統皆未立長。顯親王亦太宗之文孫。或同出一支歟。總督河道齊蘇勒報泗﹑虹﹑桃﹑宿等處沿湖新淤地二萬二千餘頃。應升科銀二萬八千餘兩。上以川澤感應。遣官致祭河源龍王諸神。三年九月。兩淮巡鹽禦史噶爾泰亦報各場新淤沙蕩地六百五十九頃有奇。按湖濱淤地多則淸口日淤。黃河不能出淸口暢流。惟有漫溢入洪澤湖而髙堰危。蘇勒因請設潼安守備。專收淤地錢糧。蘇撫尹繼善力請裁汰。並請減賦。旨兪允。淸口在淸河縣。泗水下海口也。辛亥。上萬壽五旬聖節。冬十有一月壬子朔。甲寅。祭三皇廟。成例。遣禮部堂官一員行禮。兩廡太醫官二員分獻。明嘉靖二十一年。釐正祀典。三皇廟奉伏羲﹑神農﹑黃帝。以勾芒﹑祝融﹑風後﹑力牧配享。僦貸李﹑岐伯﹑伯髙﹑鬼萸區﹑兪跗﹑【卽扁鵲。】少兪﹑少師﹑桐君﹑雷公﹑馬斯呈十人祔享。增伊尹﹑秦越人﹑漢淳於意﹑張機﹑魏華陀﹑晉王叔和。皇甫謚﹑葛洪﹑隋巢元方﹑唐孫思邈﹑韋慈藏﹑王砯﹑錢乙﹑宋朱肱﹑金劉完素﹑張元素﹑元李杲﹑朱彥修十八人從祀。牲用太宰。器用籩豆簠簋。以仲春仲冬上甲日遣官行禮。著爲令﹐今制同。從祀亦十八人。或明之李時珍﹑本朝之張景嶽有可議增歟。物原云。神農咨於岐伯。作內經。命兪跗﹑岐伯﹑雷公究息脈。辧藥性。制鍼灸。巫彭﹑桐君制藥丸。至伊尹乃創煎藥。秦和【卽越人。】爲醫方。而胡應麟史書占畢云。戰國秦越人著難經。世人以比黃帝時之扁鵲。趙宋有雷斆撰炮炙三卷。非素問之雷公爲黃帝弟子者。是扁鵲﹑雷公皆有二人。從祀不及。明人失稽考矣。廟殿名聖濟。作於嘉靖十五年。今廟爲太醫院衙門。殿名聖惠。明制。聖躬違和。傳放醫官每日四人或六人。吉服入宮。殿門內設炭火一盆。中焚蒼朮雜香。俱從盆上入。叩頭畢。第一員膝行跪診左手。第二員跪診右手。診畢。仍互診。俱面奏出。至聖濟殿開方。具本進呈。禦藥房用金銀罐煎進。其口以禦藥房印封之。本朝會典載。烹調禦藥。本院官同內臣監視。每二服合爲一服。候熟分貯二器。本院官先嘗。次內臣先嘗其一器進禦。凡祭祀。自三皇廟以下。如眞武﹑東嶽﹑城隍﹑關帝﹑火神﹑武莊王祠。以及司土﹑司工﹑紅衣位。皆教坊司鼓樂承應。無文武樂舞與樂章。惟眞武用素供。以茶代醴。【世傳眞武乃淨樂國王子。母善勝後懷十四月。於隋開皇元年甲辰三月初三日午時生帝。棄國入武當山修行四十二年。白日升天。】

命內外文武諸臣各舉本籍一人。以備簡用。上諭。京官翰林﹑科道﹑郎中以上。外官知府﹑道員﹑學政以上。武官副將以上。旗員恭領以上。每人各保舉本籍一人。文職武職亦許互保。不論現任補選進士﹑舉人﹑貢監﹑生員及山林隱逸之士。有爲有守品行才具足備國家之用者。各密封奏折。不得懷私濫舉。觀所舉之人。卽可知舉人者心術公私。識見明昧。不使諸臣得以行私也。授浙江巡撫李衛爲總督兼理巡撫巡鹽事。浙閩總督髙其倬專制福建。尋以衛弭盜安民爲諸撫臣之冠。加太子少保兵部尙書。兼理江南﹑江蘇巡撫所屬捕盜事務。鄕土亦在所蒞。田文鏡兼轄山東。稱河東總督。衛字又玠。江南徐州人。丁酉捐授戶部員外。與同部郎中錢塘王璣﹑武進謝旻爲上在藩邸所知。皆致大僚。文鏡亦侍上於藩邸。而與衛相水火。文鏡奉天正黃旗人。以苛刻繩屬員。己無子。衛專橫用事。且上禁賭博則奏河南獨無。上勤賑卹則報丰收。如蘭陽水旱八年。人民逃散。致婦女應有司追比。而匿不以聞。十年卒於官。今上登極。明詔罪其隱災不報。爲害地方。幸伊早死。得全要領。若衛始以寬容和緩見稱。所劾虧空寥寥。蓋代爲彌補。以免禍及身家。迨母喪畱任。委用益專。遂事苛虐。作威福。邏卒四布。以興大獄。探聞江寧風鑑張某許江都鹽商程漢瞻富貴。又薦其徒書有代爲安插語。遂指爲逆謀。搜其旅邸。得歷相畱驗底本。由是牽連五省之人。上令果親王密往案治。皆從寬典。而江蘇按察使馬世烆﹑總督中軍副將王英皆以代漢瞻鉆營得罪。英慣懣暴卒於法堂。總督範時繹逮問。以勛臣後免死。漢瞻流徙。得背贖畱京師。緣漢瞻欲投拜衛爲門生。衛索銀二萬金。乃以二千金贄見時繹。時繹受之。遂因私憾啟大禍。十年。總督直隸。乾隆三年卒。謚敏達。時繹繼起河北總督。內拜工部尙書。烏斯藏部落波羅鼐等構兵。命左都禦史兼吏部左侍郎查郎阿﹑正藍旗漢軍副都統兼王府長史邁祿統兵前往安輯。晉郎阿吏部尙書。祿正黃旗滿洲副都統。上諭。現今西藏玻羅鼐帶兵來報康濟鼐之仇。阿拉布已帶兵彼此成隙。戰鬥相持。爲此大臣領兵前去安頓料理。曾經繕寫諭旨頒給達賴喇嘛。俟來年靑艸發萌時。所派兵丁跟隨大臣進藏。派西安滿兵四百名隨大臣前去。命散秩大臣品級之鑾儀衛使周瑛統四川綠騎兵。西寧總兵周開捷統陜西綠騎兵。總督鄂爾泰派總兵一員﹑副將一員統雲南綠騎兵。內畱一員札駐察木多。其陜西﹑四川﹑雲南兵丁俱聽周瑛管轄。承領到藏。令查郎阿總管。賞瑛銀四千兩。開捷並雲南所派之總兵各營三千兩。副將各銀一千兩。參將各銀五百兩。遊擊以下酌議富足賞給。以免困乏。查郎阿號松莊。滿洲人。乾隆初拜文華殿大學士兼兵部尙書。此行所得藏寶甚多。私爲己有。十一年迹露。詔籍以入官。亦免相。命太子太傅一等侯武英殿大學士兼吏部尙書富寧安赴陜措置軍興事宜。攝西安將軍事。寧安尋卒於西安。未詳時日及贈謚。相繼爲相者。內大臣掌鑾儀衛事嗣一等公馬爾塞。西藏用兵後。命嶽鍾琪同視師。繼準噶爾策妄阿拉蒲坦歿。子噶爾丹側楞立。復來侵哈密。八年秋。我師敗之。屯兵之地苦寒。一年之內。𨿽盛暑無雪。軍需日費帑金八萬兩。九年。嶽督覆敗被擒。放還削爵。十年。籍沒。以失機隱匿錮於獄。公傅爾丹﹑大學士馬爾塞相繼領兵禦敵。傅敗北。馬以退避誅。同時陣亡被擄大臣二十八人。尙書查弼納﹑總兵冒重光等與焉。今上登極。諭以禍福。許以恩賞。遂罷兵。嶽得免死遣戍。十三年大金川之亂。起用四川提督。傅爾丹亦領滿兵從徵有功。冒重光江南如縣人。由行伍至陜督中軍副將。擢總兵。辛卯。冬至。上祀天於圜丘。先期禮部奏請定例冬至次日百官慶賀。命停止一次。令嗣後外官告病回籍請願起用者仍復原官。成例。京官因病告假者。病愈仍以原官補用。外官卽休致。上惜人才淪棄至意。亦以杜規避之端也。以張慶麟襲職漢天師。慶麟父朝覲南還。舟次錢塘卒。其世系名字未詳。一云五十四世繼宗之子。慶麟甫四歲。以叔代理印務。八年。聖躬違和。值季法官婁某設醮四十九壇。遂安。命發帑銀二十四萬修龍虎上淸宮。宋天聖八年。始以道陵二十五世孫幹翟襲虛靜先生號。蠲賦役。其後十一傳而至宗演。元賜號演道靈應沖和眞人。眞人之名自此始。明初正常元賜號天師。太祖曰天有師乎。攺授正一闡教眞人。罷其世襲。子孫官提點。秩五品。後夤緣用事太監。始以眞人。延至隆慶初。革其封號。以裔孫國祥爲上淸觀提點如初。又夤緣復眞人號。遂及於今。按道書。張道陵得咒鬼術。解使鬼法。入鴿鳴山。自稱天師。傳子衡。孫魯。其元人天師之號所由來。曰正一者。洪武二十四年。授眞人以龍虎山正一玄寶印也。我朝亦稱正一眞人。而此猶襲舊號。或避聖諱云爾。傳聞聖躬違和時。浙撫李衛薦河南醫者賈世芳。召見。口出數語卽大安。已而復作。上甚疑之。因憶曾於藩邸見其爲白雲觀道士。且所陳奏多幻妄不道。恐其惑世下令誅之。刃不能入頸。監刑出其不意。刺腹洞胸乃死。此後宮禁不寧。得法官而廓淸。往時朝賀。正一眞人秩二品。班在左都禦史下。侍郎上。乾隆八年。鴻臚寺卿梅嗀成以道濫廁班聯。乞加釐正。今上是之而未定制。至十二年再申前奏。乃降眞人遇隆秩五品如明制。朝會不得與。嗀成號循齋。江南宣城人。康熙乙未進士。官進刑部侍郎。令嗣後沿海革職守備﹑千﹑把籍系本省者。派往山東﹑河南等省入伍食糧。以免在籍生事。副將以下請旨。敕剿撫黑僰野功。給雲貴總督鄂爾泰世襲阿達哈哈番。雲貴威遠有黑僰。以打牲劫殺爲活。新平江外有野番。亦以搶擄爲事。威遠賊首札鐵匠﹑新平賊首李有疊各率眾劫搶。總督鄂爾泰命臨沅總兵孫弘本﹑督標遊擊李化龍徵剿。生擒蠻賊六十人。殺戮賊眾九百四十二人。斬首三百八十四人。安插男女一百八十口。擒獲札鐵匠。其餘各番俱投誠安插。論功進弘本都督同知。打牲西番盜邊之別名。鄂爾泰號毅庵。滿洲鑲藍旗人。己卯京闈與成文﹑蔣廷錫皆出行唐令泰興己未進士張玉履之門。官內務府郎中。上登極。擢江蘇布政使。在任以振興文教爲先。如釐定文廟祭器。優禮書院士子。而淸風亮節。表率百僚。至開浚蘇松河道。捐俸以助積貯。利賴尢多。及撫雲南。值用兵。上以署總督楊名時書生。令爾泰代其事。乃剿撫苗彜。安定地方。開苗疆。植郡邑。可謂文武兼全。素善病。而蹇蹇匪躬。希風古人。當在蘇時。松江教授郭嗣齡文行表士林。嘗呼先生而不名。郭髙不見之。鄂益惓惓致殷勤。其生平可知矣。十年。加少保。拜保和殿大學士兼兵部尙書。封世襲一等伯。加十二級。噶爾丹側楞侵哈密。拜平郡王富彭爲定邊大將軍徵之。命爾泰爲巡邊經略。賜尙正。位望隆重。一時無匹。兄鄂禮。弟鄂爾奇。子鄂容安。侄鄂昌﹑鄂敏等先後顯於朝列。鄂爾奇字季五。康熙壬辰進士。十年。至戶部尙書。容安雍正癸丑進士。飭在籍守制翰林院侍讀前督學四川廖賡謨出貲十萬兩。助正定城工﹑蘇松河道之用。上諭。有人奏稱。華亭劣紳廖賡謨從前奉差四川學政。交結年羹堯題畱在川。歲科五次戀職。六年回京之後。未聞出力當差。擁貲二十餘萬。縱容家人子侄橫肆鄕黨。應令其出貲財十萬兩。爲浚河公費等語。向來廖賡謨。朕原不知之。因傅鼐薦其老成可用。不附年羹堯。受伊作踐等語。是以加恩遷擢。今傅鼐諸事敗露。則從來之舉由於鉆營賄屬可知。著廖賡謨出財十萬兩以充地方公用。違則重治。著後侍讀學士惠士奇亦以連任廣東學政。飭捐銀修鎭江城。竭其貲財僅完一隅。斥罷。今上登極。赦免起用。令直省督撫歷年所奉諭旨繕錄成冊。每日觀覽。交代時傳與後官。十一年集後前所頒諭旨刊刻成書。布諸天下。後每年續增爲制。庚午。先朝貴人白氏薨。貴人籍蘇州。生皇弟二十四阿哥。居寧壽宮。命成親王先祉﹑恆親王允祺﹑莊親王允祿﹑鎭國公允祹辦理塋葬。江蘇巡撫陳時夏請開興修水利捐納例。不報。丙子。起送先朝榮妃白貴人金棺至妃衙門。榮妃未詳薨時。先朝四妃。惟宜妃無恙。就養恆親王府。八年薨。雲南巡撫朱綱劾前署撫楊名時徇比虧空。削籍逮問。名時字賓實。江南江陰人。辛未進士。點庶常。歷任直隸守道。轉雲南巡撫。至吏部尙書。後以案件未結具。滇人懷眞徳攀畱未歸。生平忠直恪愼。議年羹堯罷獨祈保全。有違聖意。今上登極。特旨褒嘉。宣召補原官。年已七十有五。老而無子。與鄂督同官時甚相得。以女締姻。元年冬卒。攺四川成都所屬綿州﹑茂州爲直隸。資縣爲直隸資州。威州裁歸保縣。成都原轄六州十九縣。以徳陽﹑安縣﹑綿竹﹑保寧之梓潼分隸綿州。汶川﹑保縣分隸茂州。仁壽﹑資陽﹑井研﹑內江分隸資州。至威州止地丁四十九兩。保縣止十八兩。故合並也。六年後復設華陽﹑雙流﹑彭縣﹑崇寧隸成都。大寧﹑新寧隸夔州。大足﹑璧山﹑定遠隸重慶。彭山﹑靑神隸眉州。威遠隸嘉定州。彰明隸龍安。羅江隸綿州。安嶽隸潼川州。其後復攺府。見前條。以夔州之東鄕﹑太平分隸達州。爲直隸。夔州原轄一州九縣。攺重慶之酉陽宣慰同爲直隸酉陽州。轄新設秀山縣及黔江﹑彭水。攺重慶之忠州爲直隸。轄酆州﹑墊江及夔州之梁山。移夔州之建始隸湖南施南府。重慶原轄三州十一縣。酉陽因山以名。攺湖南永順單民宣慰土司爲府。設流官。轄新設永順﹑龍山﹑保靖﹑桑植四縣。賜原土司彭肇槐參將職。世襲拖沙喇哈番。賞銀一萬兩。入祖籍江西。龍山等邑皆攺宣慰長官土司爲縣。令欽天監。凡國家忌辰齋祀之日。不注民間嫁娶祭祀於時憲書。冬十有二月壬午朔。乙酉。葬榮妃白貴人。

以徵苗功。擢黎平守張廣泗爲貴州按察使。廣泗號敬齋。奉天鑲紅旗人。十三年署湖督。因黃平苗亂。今上授爲五省經略。鑄金印。賜尙正。督撫提鎭皆受節制。乾隆元年。剿撫平定。奏報附逆悖叛者共一千二百二十四寨。內焚滅八百三十六寨。計臨陣斬殺一萬七千六百七十餘級。生擒投獻者二萬五千二百二十餘名口。內應梟示者一萬一千一百二十餘名。逆犯家屬入官充賞者一萬三千六百餘名口。收獲位﹑鳥槍四萬二千五百餘門。弓﹑矛﹑刀﹑帑﹑盔﹑甲等項共一十四萬八千餘件。米﹑谷﹑牛﹑馬﹑牲畜無算。論功進廣泗貴州總督。十二年。攺督川督。大金川之蠢動。前總督承恩公慶復經理年餘稍安戢。傳聞其酋長班滚身故。遂入告。及廣泗至。劾其欺罔。復革爵獄下。廣泗用兵無功。經略公納親又乖張退避。致覆敗罪斬。廣泗亦以推諉誅。原小金川之謀主王秋乃四川文生。而竄入其地。兩相構難。皆秋爲之。及獲。亦供廣泗受其饋遺。故罪遂不可免。苗疆開於雍正六年。至九年貴撫元展成﹑今平越守朱東啟等徧歷險阻。凡七閱月。繪其苗疆圖志以進。於丹江﹑凱裏﹑古州﹑淸江一帶皆振重兵。荒僻三千里得奉王化。而叛服無常。故十三年又有黃平﹑古州之亂。丹江在都勻。凱裏原安撫使地。卽大定之永寧。今屬四川州。【一云今在都勻淸平治。】古州在黎平。淸江在鎭遠。附貴州苗疆風土略。古州八萬爲九股生苗。【八萬生苗。明已有此名。最彊悍。】在萬山中。周三千一百一十里。計一千一百八十四寨。六萬一千七百六十三戶。居楚﹑黔﹑廣西間。雍正六年。督撫淸理苗疆以入版圖。凡苗民種類不一。有山苗﹑洞苗不等。洞苗性狡而富。山苗性悍而貧。洞苗依水。山苗踞坡。皆喜樓居。人處其上。牛羊畜其下。男女皆跣足畱髮。頭挽大髻。男穿短褲。女衣短裙。冬夏僅單衣二層。率皆靑色。女苗好掛糯米珠。周身纏帶。男苗頭插銀簪。長尺許。多至三五枝。項帶銀圈。多至七八个。朗洞至古州色尙白。男褲極大。聯幅爲之。疾病不知醫。惟殺牲祈禱。小用羊。大用牛。聚族食之。病愈乃已。名曰��。平日各餵一牯牛。不使力田。養至肥循。俟裁插畢。聚闔寨之牛相角鬥。勝者以爲榮。敗畢殺之。會其親族。擊鼓飲酒。男女雜沓。不分晝夜。名曰喫牯髒。再收割後。卜吉日。三日不下生。以所收谷先舂米爲餅。謂之﹝禾慈﹞耙。祭其先祖。貧者殺羊。富者殺牛。男女著新衣。吹蘆笙而歌。互相唱合。和者男負之而去。名曰跳月。其父母仍以牛羊衣服爲妝奩。男家不費財禮。惟女之母舅索舅公錢。量其家之丰斂爲多寡。否則爭執。其父母不能爲政也。凡交易不用書契。取竹木一片。上刳痕缺。剖而分之爲據。名曰打木刻。事稍大則埋名爲信。遇有嫌怨。或索取財物。則以雞鴨饋寨頭並年老者。使分曲直。謂之講老。如彼不理。又殺羊或牛。會通寨與之聲言。如仍不理。卽以鎗刀從事。謂之做歹。甚至殺傷人口。殺傷之家又議人頭錢。或占其田地。或奪其子女。索愈重。償愈難。因而世相仇殺。有爭田﹑爭婚等事。理講不明則相約設誓。撈油以別是非。兩家憑兩寨之況。因事之大小。或以牛羊銀兩布疋。或議明田地若干坵段。擇蔭敝之地。置之淨鍋內。貯淸油燒之。俟其百沸。令兩家作歹之人空手下鍋撈之。今日撈油。明日驗手。若此無傷損則席捲彼家之物去。彼有傷損則照此家所備之物或如數或加倍償之。各無怨言。名曰燒湯。再小寨之苗與大寨之苗做歹。力不能勝。卽投大寨求助。名曰投崽。大寨代爲爭格。以泄其忿。事畢。此苗卽子孫皆爲大寨之崽。男女聽其役使。田地聽其耕種。稍有違忤。輕則鞭撻。重則殺傷。此風最毒。自開辟之後。亦漸革除。苗性貪而多疑。輕身命而重財物。且蠢拙無謀。遇人哄誘。便欣然樂從。然能守信不貳。又其易治者也。耕種之外。別無資生。日舂日食。不過糯米飯一團。其餘五穀菜蔬花果不知樹藝。亦無所用之。臺拱﹑淸江﹑古州山林木植繁衍。足以供用。古州之樂鄕離城三十五里。沿河種棉花。兩岸植蓉樹。十多人合抱不周。一望蒼翠。當苗疆初辟。冬不冷。夏不熱。終朝雲霧。近則寒暑依時。晴雨應節。臺拱﹑淸江气候同古州。近來寒暑爲甚。來牛八寨山髙不甚熱。丹江則層巒疊嶂。不獨冬月寒。卽夏月亦需棉衣。近人煙稠密。亦漸溫和。其土性之剛柔不一。惟古州其色黃。惟膏潤艸木。五穀易生。苗疆之山密如鱗次。多無名號。皆以寨名目之。水盤旋如環。皆山溪。不通舟楫。寨盡踞山盤水。恃其險阻。得以恣其頑梗。自淸理後。擇要隘以安營汛。開險塞以作通衢。如丹江城北。由排落渡河直上十五里爲烏疊關。今設汛名腰營。再上十五里築城安重兵。是爲丹江營。城之東爲札溝山。直對丹江。層巒如嶂。分兵駐之。丹江之西南茅嶺有九門﹑衙門二山。山不甚髙。一山勢盤旋。洞行層折如門戶。因呼爲九門。一山勢側立。四圍拱向。水圍繞如壘壁。因呼爲衙門。苗民居焉。今皆開修城路。直達八寨。八寨之城。半平半坡。二山擁護。南山孤峯聳峙。形類懸筆。因目爲文筆狀。北山峯巒排列。若刀劍營壘。因目爲旗鼓山。城南十八里爲羊甲關。城西二十里爲得關。皆大山。雍正六年。初開苗疆。稱首功焉。東南路接來牛羊腸一綫。崇山峭壁。中夾長流。山勢之險峻者。有打略拉攪柳疊等處。各分兵以扼其要。與古州聲勢聯絡。順風而東。則爲古州。其中最險者要爲定旦﹑髙舊兩山。兩山對立。峯髙萬仞。下臨無地。且江流湍急。人皆攀躋而上。城東之蘇洞險要亦如之。皆設重兵焉。古州城周四十里。俱平原。城內西北隅突起一山。四面村寨。在昔相傳爲諸葛營。遂呼爲臥龍岡。城東三里一山特起。水中兩回抱。下啟洞口。泄納都溶車三江之水下達廣西。名曰諸葛洞。城東六十里有筆架山。接連弄無苗漢居民。城之西南布俾飛山﹑擺喇山。北至淸江。山勢髙峻尢甚。相接數百里。淸江城南二里爲公鵝山。登巓遙望。古州逼處城後。因撥兵守焉。城之東北隅有柳羅山。濱水而峙。爲苗徑之總匯。水陸之要區。因設一營。由淸江而西則爲番招。系髙坡雄寨。四面皆山。一坉更險。十餘山環向。皆峭壁不可登。峯頂如花瓣相抱。因名爲蓮花坉。番招逆苗負隅抗拒。前者萬坡之役。攻至九十日破之。與臺拱城髙坡嶺相連。直接番蒿﹑番祥﹑皮牛諸箐。東北抵靑江。西南接丹江。袤延百餘里。皆陸路。運力維艱。城北三十里爲槁貢山。相接排略坡。極險峻。今設一守備駐之。城之西南接凱裏。中有排咱﹑大小臺雄﹑臺盤﹑髙巖﹑巖塞等處。山勢陡峻。無尺寸平地。苗民因巖而居。形如【省】【﹝雀﹞】巢。今皆開修爲坦道。運糧無阻遏矣。迨黃平之亂。再經剿撫。古州遂設總兵。其諸營制又加增廓焉。以河南總督田文鏡弭盜有功。停巡察禦史。江南尋亦省。以通政司使兼太常寺卿孫柱爲刑部左侍郎。詹事府正詹事畱保爲通政司使。考試新科武進士。分別錄用。欽選侍衛外。考試人才可用者。滿洲蒙古帶藍翎。交與領侍衛內大臣分派效力。漢軍交與該旗以驍騎校用。漢人發各省食千總俸效力。題補守備。吏部尙書前署湖廣總督傅敏剿花苗有功。交部議敍。以疏慢職守。削公品級護守景陵宗室廣善爵爲閒散章京。革總理陵寢事務大學士蕭永藻職。以都統宗室佛倫代之。上諭。蕭永藻向來操守可稱淸官第一。但驕矜偏執。在皇考時並無實心效力之處。及朕卽位。因其年邁七旬。加恩優待。念景陵事務重大。特命伊總理。且令伊頤養暮年。正所謂善全之也。乃不知感恩。反懷怨望。事事推諉瞻徇。朕姑容者已五載矣。卽如筆帖式奪民牛只。而伊不行約束。小人偸鋸陵旁枯樹。而伊不知訪查。貝子允禵到陵行禮。而伊不行齊集。其餘如請安來京。不候旨卽回。疏慢之處甚多。惟知阿諛允禵。以長其傲慢狂肆之罪。而其特具條奏者。則裁汰舊設之官員。或去祭祀之乳牛。以爲節省計。識見卑鄙。不知大體。視財爲重。視禮爲輕。深負皇考數十年髙厚之恩及朕委任之意。著革職。仍在陵寢居住效力。

佛倫於次年五月人以徇私勒索之罪枷號馬蘭關。命給事中髙維新﹑馬維翰﹑英濤﹑吳鳴虞往四川。會同四道丈量地畝分派開墾。禮部進元旦升殿慶賀禮儀。命皇后前停止行禮。皇后母儀天下。每當朝賀。降旨多免。九年九月二十九日薨於圓明園。移柩暢春苑。遵前孝誠皇后升遐例。有頂帶官員素服二十七日。軍民七日。禁鼓樂。謚曰孝敬。傳聞生皇子三。長疾薨。十三年十一月上尊謚爲孝敬憲皇后。祔太廟。葬泰陵。定制皇后喪。滿洲官百日不薙發。乾隆十三年三月十一日孝賢皇后之喪。詔漢文武官同。而在外大員疏忽違制。多獲罪。湖廣總督塞楞額﹑南河總督周學健皆致死。冬至祭表不合聖意。大學士皆鐫職。今上篤於彜倫。後喪禮儀極備。十四年四月。始奉皇太后懿旨。冊嫻妃那拉氏爲皇貴妃。總攝二宮事。詔告天下。以冊後大禮必俟三年後舉行。庚午八月初三日乃正坤寧之位。或云。今皇后爲髙斌之侄女。以監察禦史性貴爲大理寺卿。貴後作桂。滿洲正藍旗人。十年至兵部尙書。總督漕運。督理江寧﹑杭州織造曹俯﹑孫文成並罷。文成在任二十餘年。曹俯之祖曹璽與伯寅相繼爲織造將四十年。寅字子淸。號荔軒。奉天旗人。有詩才。頗懂風雅。母爲聖祖保母。二女皆爲王妃。及卒。子顒嗣其職。顒又卒。令俯補其缺。以養兩世孀婦。因虧空罷任。封其家貲。止銀數兩。錢數千。質票值千金而已。上聞之惻然。寅演琵琶傳奇。用蔡文姬故事。以正伯喈之誣。內裝潢魏武之休美。或謂其因同姓。然是舉實阿瞞一生好義處。又演明末米脂令邊大綬與陜撫汪喬年掘李自成先冢所紀虎口餘生。將一時人物備列。表忠義而褫叛逆。可惇風教。並附志之。都察院左都禦史兼吏部左侍郎沈近思卒。詔贈太子少傅禮部尙書。予謚典。蔭一子入監讀書。上諭。沈近思人品端方。持躬廉潔。凡所委用。悉心辦理。正資倚任。忽聞溘逝。深爲悼惜。著加禮部尙書太子少傅。蔭一子入監讀書。賜銀五百兩。令吏部司官料理後事。命平郡王福彭﹑散秩大臣一員往奠茶酒祭葬外。還予謚。近思字闇齋。浙江錢塘人。少出家隱雲林。或勸之就學。舉庚辰進士。累官廣西南寧同知。上登極。以卓異引見。特擢文選司郎中。未逾年晉少宰。遭遇之盛。一時罕覯。詔天下選拔生員入太學更例六年一次舉行。上諭。直省拔貢舊例十二年題請舉行一次。後因各省學政不能秉公選取。國子監未便照例請行。於雍正元年特行一次。朕思各府州縣每年歲貢。較其食廩淺深。挨次出貢。多年力衰邁之人。欲得人才。必須選拔。著令各省學臣於科考時。照例府學拔取二名。州縣學拔取一名。寧缺勿濫。務取學問優通。品行端方。才能可用之人。令其來京。朕將親行考試。令入國子監肄業。嗣後。六年選拔一次。國子監屆時請旨。又諭。不論考居一二三等者。皆得入試。及選拔生引見。考試分五等。殿最其優者。卽擢縣令教職以及州縣佐貳等官。伏讀上諭。見聖心遴選甄別之法至詳且愼。而司其事者每不能饜服人意。稱譽多屬教官。而薦揚或由當路。且因親行考驗之故。類取儀容韶秀。服飾華燦。應對明敏者當其選。乙卯。山東士子某上書學政刺譏之。遂以聞。今上登極。罷引見行廷試之制。仍攺十二年一舉行。【舊例逢寅年。今逢申年。】歲貢之制。乾隆十四年奏準。必一正兩陪同入試。正貢衰老。以陪貢充之。往時陪貢特交具文而已。又成例考貢題。每省歲貢頒畫一題。十三年攺爲隨場命題。【有能饜服人意之說於何徵之。以江都一邑言。癸卯之拔者洪本仁。宜興翰編儲在之以同年而囑鄭魚門也。己酉之拔者王念祖。其父因忤逆褫武生。以刀筆致富厚。長洲翰撰徐陶璋以房師而囑鄭東長也。乙卯之拔者李弘汶。其父衡則張寶臣癸巳鄕試之年友也。三學政皆爲淸節。猶不能免於顧惜如此。】以禮部侍郎唐執玉爲左都禦史。左副都禦史錢以塏爲禮部右侍郎。執玉字益功。江南武進人。癸未進士。十一年。官刑部尙書卒。以塏號蔗山。浙江嘉善人。康熙戊戌進士。祖楞前爲將樂令。殉耿逆之難。奏請恩卹。旨兪允。八年。進禮部尙書。攺吳淞海岸土塘爲石工。赦李紱死罪。妻子財產免入官。令至纂修八旗誌書館效力。刑部奏審紱貪污不法欺罔之罪二十有一條。如蠻僮莫東旺之案。不行早結。以致冤獄。廣西侵占州地掠奪民房之逆賊羅文剛。並不早除。遲誤軍機。以致文剛脫逃等罪。俱坐斬立決。上以紱旣悔過認罪。情詞懇切。且學問甚優。特從寬典。十三年。今上登極。復紱官戶部侍郎。首所建白。則並禁民間用紅白銅器。按黃銅之禁。禦史勒因特條奏啟之。而諸臣喋喋。以期順承。豈料今上卽弛其禁歟。禁旗員外任攜將子弟十八歲以上者隨行。並捐納驛丞典史官。以圖規避廢業。國制。旗員子弟年十八歲者。當差三年。量能授秩。以漢軍眾多。諭管旗都統酌議佐領。毋致閒散。國制。滿洲生齒眾多。則添設甲副以贍養之。漢軍例無所增。故有數十人而共甲一副者。特軫卹之。乾隆初有旨。情願出旗回籍者聽。皆曠典也。直隸布政使張適﹑按察使魏定國有罪斥罷聽勘。上諭。朕侍內外大小臣工。推心置腹。事事至誠。而爲臣者。尙忍以僞妄欺詐待朕。實可寒心。宜兆熊乃旗下無能之人。因其忠厚。聖祖擢用至福州將軍。及朕卽位。畀以畿輔節制之任。訓誡再三。宥其過愆。朕恩尙可負乎。劉師恕向來過失多端。屢經敗露。其人尙小心謹愼。且年力精壯。是以令其協助直督事。朕恩尙可負乎。張適系獲罪之人。且虧空錢糧。朕念伊祖張玉書在聖祖時效力多年。而伊之過犯。大約由年羹堯挾制。於是赦其罪愆。用爲直隸布政使。朕恩尙可負乎。魏定國由知州擢杭州知府。見朕假作淳謹。又經傅敏﹑法海力薦。是以用爲直隸按察使。推恩及於其父。朕恩尙可負乎。曾逢聖實系市井光棍。鉆營而至大名府事。被參虧空。朕令曉諭地方。若有受害被屈之人。準其控告。而張適將控告之秀才夾訊斃命。以箝制人之口。宜兆熊﹑劉師恕若罔聞知。魏定國專司刑名。而一任張適恣意妄行。置身事外。魏定國居心行事。非沽取虛譽。卽傅敏﹑法海袒護科甲而保薦也。張適﹑魏定國著解任。令傅敏﹑史貽直將曾逢祖各案秉公嚴審究擬。不得徇隱取罪。敏等審擬。皆罪斬。籍其資財償虧空。上諭。原大學士張玉書一生勤愼。效力多年。伊孫張適從寬免死。發回原籍。地方官嚴加管束。令出銀一千兩。給付生員竇相可之家。魏定國姦險狡獪。罪本不可逭。但旣寬張適。定國亦從寬免死。發黑龍江當差。未幾。宜兆熊﹑劉師恕皆免。傅敏削職。明詔申斥。敏以藩邸之人。因其教阿哥讀書尙屬謹愼。加特恩由革退翰林擢用至大臣。深加信任。乃伊署浙撫時。竟庇護大姦大惡之佟吉圖。通同欺隱。甚屬可惡。後名福敏。官再起。十年。以左都禦史協理大學士事。今上登極。大拜。師恕號艾堂。江南寶應人。前兵部督捕侍郎國黻子。庚辰第進士。點庶常方弱冠。聖祖命回籍讀書。十年再赴京。後亦再起福建觀風整俗使。進內閣學士。乾隆初。以侍郎同劉於義協署陜督事。七月淮陽大水。髙寶士民挾賑。內有師恕族人。遂因此削籍。定國號愼齋。江西廣昌人。康熙丙午進士。乾隆元年赦還。官至安徽巡撫。適字叔度。罷歸居常州。乾隆十一年。以田土與丹陽賀姓相角。巡撫陳大受準適取贖。及轉撫福建。命滿侍衛安寧署撫事。盡反所爲。劾適恃富而橫。旨令查其家產。竟沒入官。適病卒於獄。十三年。江南米價昂貴。蘇耆吁請平價。觸寧怒。立拘三十八人。多斃杖下。及後奉旨枷責。只餘六人。原寧放米出洋。暗受其賄。樂米貴。商船始來。布政辰垣奏之。斥回京。相傳今上十六年南巡。適母史氏見太后訴其困苦。詔歸故產云。雍正六年歲在戊申。春正月壬子朔。上禦殿受朝賀。甲子。上幸圓明園。令因姦謀死親夫設計娶爲妻妾者。夫立決。妻淩遲。河南總督田文鏡題旌永城侯服齊新鄕郭培墉孝行。令江濱新漲地畝爭訟不決者入宮。招民墾種。所獲歸常平倉。江州漲坍無常。民易爭奪。動至殺人。有訟獄數十年不決者。江蘇巡撫陳時夏請行之。以鳳陽知府朱鴻緒爲廈臺道。鴻緒號森庵。籍河南陳州。本回回人。嘗爲揚州同知。甚得民。父憂去任。一城如失慈母。在鳳尢著賢聲。因父巖原爲蒲州牧。虧空罷任。上特召見。奏由原河東道楊朝麟勒索。以致父有虧空。願甘賠補。上諭。實屬貶抑。若隱忍代賠。有傷伊父令名。仍向朝麟名下追完。賜孔雀翎。擢巡廈臺。尋攺令督查鎭江積欠錢糧。乃冒昧追比。大拂民心。嚴旨切責罷之。乾隆初。再復官。定世僕之制。漢人契買及投靠招配婢女之僕。照滿洲例嚴定主僕名分。將文契赴地方官用印。庶民之家不許存養良家男女爲奴僕。違者杖一百。卽放從良。其已經贖身而不依主豢養者。本親及子孫見主仍存主僕之分。至小戶附大戶之村佃種大戶之田者。本系良人。不得拘世僕之例。從安徽巡撫魏廷珍條奏也。春二月壬午朔。攺山西直隸蒲﹑澤二州爲府。設附郭縣曰永濟﹑鳳臺。分蒲州之臨晉復設縣曰虞鄕。蒲州府轄永濟﹑臨晉﹑虞鄕﹑榮河﹑萬泉﹑猗氏六屬。澤州府轄鳳臺﹑髙平﹑陽城﹑陵川﹑沁水五屬。蒲州春秋蒲阪地。卽秦孟明濟河焚舟處。解州隋名虞鄕。臨晉後魏亦名北解州。皆漢解梁地。晉杜預以孟津渡險建河橋於富平津。至唐開元九年復作於蒲津。橫亙百丈。連船千艘。鎔鐵爲伏牛以系纜。蓋浮梁。疑永濟所取義。鳳臺以山名。攺陜西潼關衛爲縣。隸華州。潼關衛原在華陰治。後縣攺屬潼州縣。建風神廟於京師。後總督河道齊蘇勒奏請。河縣淸河口舊有風神廟。雍正二年以來。西風不作。河道安瀾。乞加封號。欽定淸和宣惠風伯之神。按自雍正紀元後。屆今三十年。風無三日西北。故河工長固。足徵神靈之福國庇民。文華殿大學士兼禮部尙書田從典老病予告歸裏。卒於途次。從典字克五。號曉山。山西陽城人。戊辰進士。陛辭賜元衡介福額。聯曰徳重純誠。嘉猷資輔弼。禮崇惠養。眉壽備恩榮。及卒。上以其子年幼。遣內閣漢學士一人﹑滿侍讀一人往辦殯殮。散秩大臣一人﹑侍衛六人往奠茶酒。子懋。服滿以蔭筮仕。乾隆十年至吏部左侍郎。破格用之。從典歿後。吏部尙書在任守制蔣廷錫假滿回朝。拜文華殿大學士兼戶部尙書。仍攝本部事。未詳時日。附載於此。朝鮮歲貢。詔永減常貢米六十石。以卹遠人。往例每年貢米百石。以供祭祀之用。今以該國路程遙遠。運送匪易。減去稻米三十石。江米三十石。止貢江米四十石。永著爲令。戶部尙書署兩江總督範時繹題。兩淮商人於丙午綱捐銀三十萬兩。開修五塘﹑串場等河。上諭。兩淮商人感戴朕恩。急公念切。將正項及帶銷銀兩全完。又捐銀數十萬。辦理地方公事。甚屬可嘉。今又公捐以佐公費。朕聞之心甚不忍。或系伊等實心踴躍以報國恩。或系大臣地方官授意而有此舉。著詢問眞情。呈報該督。再行請旨。串場河始於康熙二十四年。聖祖南巡。髙郵士民郭天祚等叩閽請開復。以泄六壩之水。由範公堤入海。前後以按察使於成龍﹑侍郎孫在丰爲下河副總河治其事。但河由髙郵運河東注於海。中有湖橫截數十里。於湖中挑築兩岸。使所注水夾流其中。不致散漫入湖。以分上河黃﹑淮﹑湖之壅漲。工巨而費大。久之報罷。乾隆十年復奉旨成其事。總督尹繼善復請下河田畝如江濱挑築圩岸。以爲捍禦。由是澤國變爲膏腴。食利無窮矣。揚之鹽商輕財好義。最賢者爲汪應庚。宋上章。如植萬松。構亭臺於平山堂。以成名勝。與同輩復梅花嶺故址。建書院以課養士子。修蕭子祠墓。每年設藥局以濟貧。皆身先之。十年各邑買稻積貯。皆分派富戶任之。江都當二萬。以一人代辦。合邑若不知有此事者。十二年朝命特授光祿寺少卿以旌之。乾隆二年又獨力鼎建府縣兩學宮。費五萬餘金。又捐銀萬二千兩置田以供後日修理。其所餘助士子鄕會應試。遠近尢稱異。若琳宮梵宇求其一文施捨。不得也。子起守寧波。亦多惠政。昔範文正宰興化。海水爲患。田不可耕。築堤跨通﹑泰﹑海三州海濱。長數百里。利賴無窮。名範公堤。追復一等公鄂拜爵。以孫大福襲。上諭。昔聖祖皇帝稱鄂拜功大。勞績甚多。但因罪重。不得已將伊等治罪。伊之孫達禮善。朕甚欲施恩培植。但其人甚庸。行止不端。故時時降旨憐憫之。朕數年來。惟聞鄂拜甚是僭妄。擅權作威。無人臣禮。而未悉知伊之功勞。昨因大福引見。朕始知其人可用。及閱世祖皇帝實錄。見鄂拜功勞超卓之處甚多。五十二年。聖祖特旨查明鄂拜之子孫。施恩賞給頭等阿思哈尼哈番。皇考旣已施恩。將鄂拜之罪寬宥。應將鄂拜所得之一等公復行賞給。著大福承襲。授爲散秩大臣。鄂拜著諭祭一次。其施恩立碑之處。該部查例奏。鄂拜卽見前之鰲拜。聖祖踐祚。拜居輔孤四臣之例。後以擅權處死。乾隆初續封四輔遏必隆孫訥親爲一等果毅公。因孝昭皇后戚屬。或亦追念也。署河東巡鹽禦史顧琮報鹽池獻瑞。鹽池每於四五六月人力澆曬種鹽。一交八月。風轉西北。日色漸淡。卽各停工。今自八月初三至十一月初七。八十餘日。不需人力。自然滋生。至七百餘萬觔。形色巨潔。味甘如飴。爲千古未有之奇徵。蓋末鹽出於海。人力所煎熬而成。顆鹽則出於天。畦田旣成。決水以灌。俟南風起。自然凝結爲顆。惟解州有之。卽醫藥中之靑鹽。【本艸言。靑鹽乃成鹽生於土。出西羌。又有光明鹽生於川之山崖。卽水晶鹽。又有石鹽生於石。木鹽生於樹。蓬鹽生於艸之地。】前經筵講官文淵閣大學士兼禮部尙書王掞卒於京師。大學士啟奏。得旨該部知道。兵部尙書何天培罷。以吏部左侍郎嵇曾筠爲兵部尙書。仍畱辦副總河事。戶部左侍郎史貽直爲吏部左侍郎。刑部額外侍郎何世琪爲戶部左侍郎。曾筠字松友。江南武進人。康熙丙戌進士。五年之內由編修至尙書。尋晉大冢宰。總督北河。十一年。拜大學士。又領河南總督。浙江海塘興造。復往代浙撫。以督塘務。卒於工所。𨿽作相而未嘗一日列於朝右。子潢。乾隆中官至侍郎。貽直號鐵崖。江南溧陽人。祖鶴齡﹑父夔皆先朝文翰近臣。舉庚辰進士。二年已位少宰。轉徙三載。仍還故官。八年特旨署兩江總督。富貴歸故鄕。時人榮之。十年。進兵部尙書。乾隆九年大拜。兩朝倚注。邁於同列。世琪字垣園。山東新城人。甲子舉於鄕。至己酉始成進士。外任歷司道巡撫。親賢下士。所在有聲。貽直在江督任。以江寧之溧陽與丹陽田土繡錯。奏攺歸鎭江府管轄以便民。而蘇撫尹繼善又於是時奏淮安之山陽﹑鹽城各割其半爲一縣。駐海濱廟灣城。以鎭海疆。距府東北百六十里。揚州之江都事繁地衝。一官難以綜理。亦分爲二縣。欽定名曰阜寧﹑甘泉。按山陽有缽池山。王子晉煉丹處。或阜寧所取義。甘泉城西北之山名。甲午。天下守土官始行歲祀關聖大帝禮。前有旨。每年五月十三日致祭外。天下府州縣衛等地文武守土官春秋二祭。如文廟儀制。牲用太宰。著爲令。甲爲剛日。外祀也。三皇廟同。督學山西翰林院編修勵宗萬請每府試竣。卽以舉黜優劣報部。以杜奉行不力。令通行直省。敕部院督撫提鎭密封副本揭帖咨呈。以防露泄。上諭。向來督撫提鎭陳奏本章。例有副本報遞通政司。又有揭帖知會關涉之部院。往往緊要之事。未達朕前而已傳揚於眾口。又如內外咨呈。文書往來。該衙門尢易疏忽。以致匪類探聽多生獘端。要犯遠揚。遂致漏网。隨後一切本章以及咨呈文書。其有關系要緊之處。應密封報遞。該營官謹愼辦理。以防露泄。倘有疏忽。將露泄之人及該管官從重治罪。其稽查交與科道官。如不行查參。並加處分。大學士九卿詳悉定例具奏。宥法海斬罪。發往插漢拖徽效力水利工程。上諭。法海原系革職發往軍臺效力之人。伊到軍前。並無出力之處。惟極力鉆營。阿附允禵。自謂有所倚庇。輒敢擅自回京。又有種種不法之處。本應按律正法。今從寬發往插漢拖徽。交與通智﹑單疇書管轄。聽其差委。在水利處效力。一切事宜無許干預。如仍不實心任事。狂妄虛詐。通智﹑單疇書卽行參奏。八年。召海回京。護守景陵。卒。插漢拖徽寧夏地。後設縣名新渠。尋省。兵部奏浙省武舉應停會試。諭以士習澆漓不幹武途。照舊舉行。疏言。文武互試。恐浙江文舉就試武科。上以文生難習武技。況浙省文有餘而武不足。毫無不便之處。再定捐納貢監學臣約束之制。應行褫革事屬督撫者。地方官申報督撫轉咨學政。事屬學政者。地方官申報學政轉咨督撫。使各有約束之責。賜揀選江南舉人陳人龍進士。一體殿試。敕查州縣隱匿稅課。從前多收。免其究追。往例。民間買當田房。赴本州島縣納稅印契。課無定額。有司多私飽。此後用布政司契尾過戶納糧。以杜隱漏。稅銀解藩庫。從河南永寧令趙國用所條奏。復設河北參政。轄彰徳﹑衛輝﹑懷慶等。理河務兵備。駐武陟。四川烏蒙土知府祿萬鍾叛。雲貴總督鄂爾泰會兵襲擊。大敗之。萬鍾詣川陜軍門降。詔與鎭雄土知府隴慶侯解赴滇督。治勾通作逆罪。攺鎭雄爲州。設流官。隸雲南。上諭。徵剿烏蒙搗其巢穴。系雲貴官兵奮勇。總督鄂爾泰調度之功。然非川陜總督嶽鍾琪將冕山﹑涼山等處不法之番彜剿撫。去其犄角之勢。則雲貴官兵亦不能成功如是之速。白女底祿未甲敢於抗拒官兵。鄂爾泰屢遣祿鼎坤招撫祿萬鍾。而萬鍾不就撫。及勢窮又至嶽鍾琪軍前投到。欲以巧脫重罪。甚屬狡詐。著解往雲南質審。白女底祿未甲擒獲之時。亦著解往雲南質審具奏。又諭。四川土司隴慶侯向與祿未甲勾通作惡。今復唆使逃匿。著解送雲南審結。鎭雄地方攺爲流官。涼山爲烏蒙。髙廣百餘里。土人夏月於此納涼。故名。攺四川直隸雅州爲府。設附郭縣曰雅安。增屬州天全﹑淸溪縣。雅州原設三縣。名山﹑榮經﹑廬山。打箭鑪則在榮經治內。爲通番之咽喉。天全舊爲六番招討司。雅州有雅安山。而靑衣江在名山治內。或分設縣名淸溪也。十年後又攺直隸嘉定州爲府。設附郭縣曰樂山。轄峽江﹑峨眉﹑洪雅﹑犍爲﹑榮縣﹑威遠共七屬。直隸潼川州爲府。設附郭縣曰三臺。轄射洪﹑鹽亭﹑中江﹑遂寧﹑蓬溪﹑樂至﹑安嶽共八屬。威遠﹑安嶽皆復設縣。嚴經承庫吏責成。上諭。州縣錢糧之虧空。不出侵欺﹑挪移二項。經手之經承自無不知。不稟阻而慫恿。以便作姦分肥。迨至本官監追。而經承反悠遊事外。朕意凡州縣官到任。先棟選殷實老成吏胥一人。以充錢糧總吏。通詳報部。凡徵收卽令隨徵報解。不得存畱。承辦五年無虧空者。將總吏咨部。以九品雜職用。如本部少有虧空。該總吏力行稟阻不聽。許赴司院呈明免罪。若該吏不行稟阻。致本官以虧空糾參。卽將經承一同監追。罪減本官一等。其如何詳察定議之處。九卿會議具奏。令有罪解回原籍交地方官管束之犯。仍生事被人毆斃。將下手之人分別減等治罪。輔國公阿布蘭有罪削爵。圈禁於家。宗人府奏。隆科多向阿布蘭將王牒淸底要求收藏。上謂不知是何意見。布蘭革爵。其情由飭隆科多回奏。以蔡珽之姦詐曉示在廷。上諭。從前朕用嶽鍾琪爲陜西總督。蔡珽奏嶽鍾琪不可深信。朕諭之曰。嶽鍾琪之父素與年羹堯不合。嶽鍾琪受國家厚恩。赤心報效。斷無違背君父而有瞻顧遊移之理。及嶽鍾琪到京。則甚稱蔡珽。此時蔡珽諸事尙未敗露。是以未將蔡珽讒諂之處向嶽鍾琪明言。年羹堯用兵之時。蔡珽應運糧餉。年羹堯欲借此陷害之。故意將嶽鍾琪所統之兵紆道往來調遣。使蔡珽轉運不及。而嶽鍾琪則予中設法周全。卽此嶽鍾琪有大功於蔡珽。而蔡珽不應以讒言報之也。至於平定靑海。實系嶽鍾琪之功。年羹堯不過坐鎭指揮而已。嶽鍾琪進京過保定時。蔡珽向伊言。怡親王甚惱。傅鼐囑伊畱心。以此無稽荒謬之言。不過欲惶惑嶽鍾琪之心。使其茫無定見。得過於朕前。以實其前言也。蔡珽詐僞彰露之後。朕面加詰問。乃仍敢於欺罔。堅不承認。嶽鍾琪奏願與伊面質。朕批示嶽鍾琪曰。以朕股肱重臣。豈肯令與市井小人質對。所奏朕已知之。今繼舒來京與伊面質。理屈詞窮。自認不諱。似此大姦大詐。負國負恩。內閣九卿可將此旨宣諭之。其前後議罪。匯爲一本。定擬奏。會議珽罪斬監候。命俟四川案件案結日請旨。夏四月丁亥朔。上時享於太廟。戊子。策試天下中式貢生彭啟丰等二百二十五人於太和殿。賜殿試中式貢士彭啟丰﹑鄧啟元﹑馬宏琦進士及第。鄒一桂等出身有差。啟丰字瀚文。江南長洲人。祖定求。字訪濂。丙辰會狀兩元。祖孫繼美。前此未有。而定求弟寧求亦壬戌探花。啟元字幼季。福建徳化人。宏琦字景韓。江南通州人。一桂字原褒。江南無錫人。本朝科名盛事。如昆山徐幹學庚戌探花。秉義癸丑探花。元文順治己亥狀元。爲同胞。徳淸庚戌狀元蔡啟僔﹑康熙壬戌狀元蔡升元。常熟庚辰狀元汪繹﹑康熙戊戌狀元汪應銓。金雍正癸卯狀元於振﹑乾隆丁巳狀元於敏中。【父枋字小謝。雍正甲辰進士。】皆叔侄行。吳縣康熙申辰狀元繆彤。子日藻康熙乙未榜眼。溧陽康熙癸巳榜眼任蘭枝。子端書乾隆丁巳探花。乾隆丙辰狀元金徳瑛。壬戌狀元金甡。皆仁和。丙辰探花秦蕙田。己未榜眼秦勇均。皆無錫。浙江沈氏康熙甲辰會元珩。戊辰狀元廷文。壬辰榜眼樹本。戊戌探花錫輅。雍正癸卯會元榜眼昌宇凡五人。皆可媲美前代林倫之盛。徐父坦庵。母顧氏。當明末兵亂。有武將俘婦女數十人。扃徐別室。顧氏設計縱火出之。及三子登第。人謂陰徳之報。申穟。亦舉順治庚子江南解元。聯捷成進士。至今科第綿長。曾記其廳事一聯。祖孫父子。兄弟叔侄。加以外甥宅相。女婿門楣。人人得第。誠足傳也。【乾隆癸酉科江南五魁。鎭洋縣有三解元。胡瑢吳氏師也。二名吳維諤。四名吳桂。父子也。亦盛事。附志之。】飭在籍刑科掌印給事中前督學山東陳沂震捐銀三十萬兩。修築松江海塘。上以沂震前任山東學政受賄。又夤緣撫臣李樹徳保題畱任三年。因年已老。今監其子追比。沂震號猶亭。江南吳江人。庚辰進士。未幾憂悖卒。康熙中凡任學政而操守欠淸廉。率派修城治河以懲之。此例也。吏部尙書查弼納降罷。仍理兵部尙書事。以左都禦吏傅敏爲吏部尙書。吏部左侍郎查郎阿爲左都禦史。弼納保舉部屬效力水利。濫舉故罪臣赫壽與兵部郎中舒申。忤旨降五級。按是時文淵閣大學士嵩祝已去位。兵部尙書孫柱已大拜。皆未詳其時事。擢揀選教職孝廉方正廣東海康舉人陳居隆爲工部都水司主事。仍準會試。揀選各省舉人鹿啟﹑周頤元等三百餘人爲學正教諭官。撫臣以次銓補。上諭。向來教職因循偸惰。全不以教訓爲事。朕屢降諭旨而積習如故。因於爾等下第舉人中。擇其文理明通者命往。務須勉力供職。六年之內。果有成效。督撫題薦。朕格外加恩。如仍前怠惰。一經題參。朕不姑容。著繼準條奏。教官月課諸生一次。一次不到責懲。三次不到除名。人命失盜。𨿽兄弟不同居時不得爲苦主失主。每年取具並無欠糧事訟。五人互結。上之學正。所以嚴束士子者至矣。端士習﹑正人心。捨是蔑由也。令條奏各官曾經發議允行者吏部記檔。後因事被參。將建言之處寫簽本內進呈。酌量寬減。使人受敢言之效。共知勗勉。詔直省州縣教職等官保舉貢生生員引見擢用。上諭。朕卽位以來。加意旁求。凡所以延訪擢用之道。盡朕心力。因念學校以養育人才。爰命學臣保舉賢能。並聞於朝。乃直省學臣艸率塞責。不得副得人之實。夫十室之邑必有忠義。其中豈無行誼醇篤。好修自愛。明體達用之人。著州縣會同教官。將府州縣學之貢生生員內。居家孝友。行止端方。才能辦事。而文理可觀者。秉公確查。一學各舉一人。於今冬初申報該上司奏聞請旨。其僻遠小學實無可舉者。知縣教官具結。該督撫查奏。朕舉此曠典。所以斥浮華而資實用。州縣教官尙敢輕忽濫舉。照溺職革職。徇情受賄則加倍治罪。八旗之滿洲蒙古漢軍。將人品端方通曉漢文者。該佐領各舉一人。如不得其人。佐領亦具結令該部統匯奏。各項保舉於八年八月皆停。以舉多非其人。殊負旁求至意。是舉。江邑與選者管弘進。引見授縣丞。停軍政舉劾千把。優者隨時拔補。劣者咨部斥革。使該管上司不得於軍政以微員參劾塞責。而總河標下拔千把亦停引見。大計卓異增雜職。軍政舉劾去千把。皆制之最善者。有功官弁。優卹被傷兵丁。命議雲南剿彜上諭。彜蠻妄行。大幹法紀。其倡亂要犯刁如珍等五十餘人。及助惡諸凶百餘人。悉已擒獲。招回彜戶三千餘戶。在事官弁奮勇效力。殊屬可嘉。交部議敍。其被傷害兵。著鄂爾泰分別優卹。刁如珍等交督撫提鎭嚴審定擬奏。諭督撫糾參虧空官員。將挪移侵欺分別審結。毋使借移挪脫罪。總督河道齊蘇勒請沿河徐﹑邳等十七州縣官。取就近屬員會督撫揀選題授。以重河務責成。向來沿河府州縣正印官不隸河工。河務緊急。每徵取柴艸木料。州縣官率多推諉。故請並隸總河衙門。而以熟諳河務承辦巨工者任之。於是河南﹑山東﹑直隸沿河州縣皆歸沿河諸臣會題。至乾隆中。此例又有攺易。設寶丰﹑新渠二縣。隸寧夏。乾隆初省。敕江南督理水利諸臣。劉河﹑白茆爲太湖歸海要道。務深廣徑直。以復故址。無許土豪地棍阻撓。劉家港在嘉定。白茆港在常熟。劉河卽古婁江。爲三江之一。令揀選將用人員。後有貪婪。督撫據理秉公參劾。毋得瞻顧。所劾之員加倍治罪。凡揀選薦舉人員。發往各省委署試用。旣使空缺不致久懸。又免州縣兼攝之勞。試用一年稱職者。督撫請旨實授。此上登極後制也。上於部﹑院大員及督﹑撫﹑布﹑按﹑將軍﹑提鎭缺出。皆由中旨擢用。不俟部推。卽要地道﹑府﹑參﹑遊等官。亦用保舉特放。其選部各官引見時。必擇人地相宜。多所更易。總攬萬幾。知人不次。前代帝王所不及。起一等待衛官太僕寺卿事拉錫爲鑲白旗滿洲都統。兩廣總督孔毓珣陛見。奏免淮徐道揚州江防同知兼管宿遷關﹑瓜州由閘稅務。專任河防。淮徐簽事職掌河庫。瓜州江岸洗坍。逼近城垣。沿江築堤時復崩潰。同知有專責。毓珣奉詔便道詳勘河工。代河督口奏之。部議宿遷歸淮關。由閘歸揚關。八年。另設河庫參議。不隸淮徐僉事職掌矣。夏五月丙辰朔。己未。夏至。上祀地於方澤。命戶部郎中鄂禮代李淑徳督理江南水利。開浚揚州五塘三壩。以資灌漑。濟漕運。五塘三壩可漑田八百餘頃。在城西北。由髙郵湖西跨連天長﹑儀徵﹑六合。出浦口入江。西來之水北注髙﹑寶諸湖。運河水淺可東放以濟漕運。河水漲可引湖水西注。塘壩自唐﹑宋以迄明累有修廢。康熙中。科臣許承宣請開浚未果。越四十年。上於宮中得其疏。令相度疏通。築建閘座。以資啟閉。但地勢髙峻。引導爲難。功終無成。承宣字力臣。江都人。丙辰進士。五塘者。江都之上雷塘﹑下雷塘﹑小新塘﹑句城塘﹑儀徵之陳公塘也。句塘唐長史李襲譽所築。其四塘皆漢太守陳登所穿。明嘉靖中。里人咸寧侯仇鸞倡起租之議。沒塘爲田。於是天長﹑六合山水東下。阻淮南流。遂逆走髙﹑寶﹑邵伯諸湖。上河淹沒。下河遂爲魚鱉之區。三壩放水攔水三庫座。使五塘不得徑入江也。逮隆科多至京。勘問擅權納賄諸罪。戊辰。皇后千秋令節。設稽察宗室監察禦史二員。以宗室爲之。正故犯查嗣庭罪。戮屍梟示。族屬減等流徙。開釋有差。刑部請誅大逆不道之賊。以彰國憲。以正人心。【除前上諭己載不錄外。】疏列罪款。查日記中。如聖祖體卹庶常。令關差鹽差給與幫費。而查嗣庭以爲衙門淸苦。無所不爲。疏通翰林。以科道部屬分用。而查嗣庭以爲衙門擁擠。不得開坊。編檢中堪任臺垣者俾予考選。而查嗣庭以爲恥莫大焉。講讀中諳練政事者俾補京堂。而查嗣庭以爲失體甚矣。京官冗缺眾多。量行裁汰。而查嗣庭以爲詞林獨當其危。翰林告假招搖。故令休致。而查嗣庭以爲淩虐縉紳。百官引見。所以重職任。而查嗣庭以爲拂意者卽行罷斤。三年計典所以彰黜陟。而查嗣庭以爲有力者無不徼免。提鎭督撫量才�用。而查嗣庭以爲貽累地方。大宰宗伯惟賢是任。而查嗣庭以爲破盡成例。眷養老成。故在庭舊臣不輕解退。而查嗣庭以爲乞身甚難。獎勸賢勞。故臺灣遠吏三年量遷。而查嗣庭以爲官如傳捨。廣益集思則九卿會議。而查嗣庭以爲不過應名。分曹議事則該部定議。而查嗣庭以爲甚多可嘆。欽賜進士特拔奇才。而查嗣庭以爲故事。教習進士造就人材。而查嗣庭以爲創舉。殿試不完捲者應行革退。而查嗣庭以爲殺一儆百。卽非罪亦不暇卹。鄕會有兼通五經者加增中額。而查嗣庭以爲捆載入場。一經不通皆可入選。賊臣如吳三桂。而查嗣庭妄推其戰功。逆寇如噶爾丹。而查嗣庭侈許其梟張。明�西山對聯敢逞吠狂。而查嗣庭乃紀載爲異聞。恭逢皇上繼統。查嗣庭又復狂悖不敬。怨訕詛咒。如雍正元年元旦。景運方新。云燦日華。而查嗣庭擅記大風。每於皇上親詣太廟及吉禮之期。必和風霽日。而查嗣庭必寫大風大霧大露大雨大電。記內廷進見乃敢謂寂無一人。記候迎聖駕乃自稱是日用膳。繕寫上諭卽私志以爲己作。欽奉諭旨敢私議以爲難行。殿試武舉。因嚴寒先行賜食。待暄暖而後較射。乃說皇上午後始出。萬壽聖節妄記督撫提鎭進獻甚多。記赴宴禮部。敢以恩榮之典爲艸率。以上各款。惡積如山。罪難悉述。至於諂附隆科多﹑蔡珽。邀求薦引。收李元偉箐禮札爲請托。並且各同考官饋送銀兩。鉆營貪黷。無所不爲。除各輕罪不議外。查律內大逆不道者淩遲處死。其祖父子孫兄弟及伯叔父兄弟之子皆斬。十五歲以下及正犯母女妻妾姊妹子之妻妾給付功臣之家爲奴。正犯財產入官。今查嗣庭已經病故。應戮屍梟示。其家人已經解部者。兄嗣瑛﹑愼行。子云。侄克念﹑基。應斬立決。子克上。病故免議。餘子長椿﹑大梁。侄開。皆在十五歲以下。發功臣家爲奴。又伊子克纘。侄學。俱年十六。依幼小罪論。亦給付功臣家爲奴。伊弟嗣瑾。𨿽出繼親叔嵋繼爲子。而又冒愼行籍行。仍以崧繼爲父。中式及出仕仍用嵋繼三代。照生童假冒例革職。發回原籍等語。上諭。查嗣庭著戮屍梟示。查嗣庭之子查云攺爲應斬。秋後處決。查愼行年已老邁。且居家日久。南北相隔徑遠。查嗣庭惡亂之事。伊實無由得知。查愼行父子俱從寬免治罪。釋放回籍。查嗣庭之胞兄查嗣瑛。胞侄查基。從寬免死流三千里。案內擬給付功臣爲奴之各犯。亦著流三千里。其應行拿解之犯。令該撫一眾發遣。查嗣庭名下應追家產。畱於浙江。以充海塘工程之用。查崧繼字柱靑。後攺名遺。字逸遠。爲人豪邁尙經濟。世居海寧之園花裏。生四子。愼行﹑嗣瑮﹑嗣庭﹑嗣瑾﹑愼行字夏重。本名嗣璉。以冒順天中式除名。攺今名。號悔余。癸酉仍中式順天。癸未欽賜進士。選庶常。爲內庭供奉。有詩名。嗣瑮字徳尹。庚辰進士。官編修。嗣庭號木。康熙丙戌進士。嗣瑛未詳。禁內務府莊頭及八旗莊屯人員藏匿逃人賊盜。總督巡察滿禦史覺察搜捕之。往例。旗下事務。地方官不得過問。自設巡察。則各地皇莊皆絕逋逃矣。國初漢人犯法。以投身旗下爲避罪地。旣而脫逃。故律載藏匿逃人之罪。其條例至詳。一家犯此。則鄰里保甲該管官吏皆有處分。而拏獲逃人者以多少爲升遷等次。近五十年投旗之風不習聞。足徵聖明治化滿漢一體也。令徒犯限滿回籍。地方官嚴行管束。如再生事。流配遠省。考選新進士三十七人爲庶吉士。錢本誠﹑莊柱﹑於辰﹑劉復﹑王丕烈﹑周祖榮﹑鄒一桂﹑余棟﹑張鵬翀﹑張灝﹑李寶蕢﹑林璁﹑王云銘﹑金相﹑原衷載﹑王承堯﹑繆煥﹑李學裕﹑劉東寧﹑李直﹑劉靑芝﹑陳師儉﹑許琰﹑富魁﹑世臣﹑王植﹑周紹龍﹑周龍官﹑楊嗣璟﹑王興吾﹑包祚永﹑郭石渠﹑陳其嵩﹑隋人鵬﹑常保柱﹑呂識﹑張乾元。周紹龍﹑周龍官皆前科進士。此特賜也。金相順天丙午解元。與甲辰中式之湖廣金相爲二人。本朝漢官同時有兩張英。兩馬鳴鑾。兩張鵬翮。兩張廷樞。兩於成龍。康熙乙未榜前二十名兩李錦。至八旗同名。不可勝紀。張桐城癸丑分房。得海鹽張英字仲張。仕至部郎。每投刺謁師。名加玉旁以別之。馬鳴鑾字思訒。昆山人。癸丑進士。丙辰以編修分房。得山西馬鳴鑾。二事特奇。一張鵬翮。壬午京闈舉人。一張廷樞。字拱辰。奉天旗人。任湖北糧儲參議。余見前卷。不贅。夏六月丙戌朔。攺四川烏蒙土知府爲流官。隸雲南。設縣曰永善。兼轄新攺鎭雄州。番苗野性。素梗王化。向止羈縻而已。攺土歸流。則不能自由。八年。烏蒙再叛。�新設總兵劉越元。占踞城池。殘殺官兵。三省會剿平之。九年。攺府名昭通。設附郭縣曰恩安。敕外任諸臣萬壽五旬聖節照常表賀。免赴京。定參劾劣官卽行解任之令。貴州布政使祖秉生條奏。凡錢糧刑名應行降調革職之員。題參之日卽摘印委署。俟定案再行開缺。若奉旨畱任。仍復原官。且言凡降調革職之員。一有參劾。自知功名不保。類多攺途易轍。種種劣迹。爲害地方。上以所言切中情獘。定加防範。定爲令。定學政貪劣提調官一眾議處之令。使不得通同作獘。表裏相制。從宣化總兵李如柏請。天下廟宇關聖神像不得偏坐側立。優人演劇多褻瀆聖賢。康熙初。禁不得裝孔聖及諸賢。至是並禁演關帝。如柏又奏稱。關聖神像宜並坐於武成王廟。部議武成王廟創於前朝。祀太公望。本朝不載祀典。唐玄宗開元十九年。始置太公望廟。以張良配。肅宗上元九年。追謚太公望爲武成王。以田穰苴﹑孫武﹑吳起﹑白起﹑樂毅﹑張良﹑韓信﹑諸葛亮﹑李靖﹑李績配。徳宗時。又增管仲﹑範蠡﹑孫臏﹑李牧﹑趙奢﹑廉頗﹑田單﹑王翦﹑曹參﹑周勃﹑彭越﹑李廣﹑衛靑﹐霍去病﹑周亞夫﹑趙充國﹑鄧禹﹑吳漢﹑賈復﹑耿弇﹑寇恂﹑馮異﹑馬援﹑段穎﹑皇甫嵩﹑關羽﹑張飛﹑鄧艾﹑張遼﹑周瑜﹑呂蒙﹑陸遜﹑陸抗﹑羊祜﹑王浚﹑杜預﹑謝玄﹑陶侃﹑檀道濟﹑王猛﹑慕容恬﹑王鎭惡﹑王僧辧﹑吳明徹﹑長孫嵩﹑慕容紹曾﹑斛律光﹑宇文憲﹑韋孝寬﹑於謹﹐楊素﹑韓擒虎﹑史萬歲﹑賀若弼﹑裴行儉﹑王晙﹑郭元振﹑王孝傑﹑李孝恭﹑尉遲恭﹑張仁願﹑張齊邱﹑蘇定方﹑郭子儀六十四人祔享。宋太祖幹徳元年幸武成王廟。謂白起殺已降。不武之甚。撤去之。神宗熙寧五年。始建武學於武成王廟。選文武知兵者爲教授。頒七書。令入學者習之。明太祖洪武二十年。詔罷建武成朝。太公望從祀歷代帝王。七書。孫子。武所著。吳子。起所著。司馬法。穰苴所作。若三略謂張良所得於黃石。六韜作武成王與太公望問答。尉繚子托爲戰國時魏人之言。李衛公問對。宋人旣逸。假唐太宗與李靖論兵。皆僞作也。故今試武生童。止用孫子﹑吳子﹑司馬法。冊鎭國公弘暻爲長子。未詳何王之子。或云。誠親王之長子。王此時降爵郡王。後薨。謚曰隱。暻一作景。詔停天下大計一次。上諭。各省官員。數年以來。已經督撫隨時舉劾。今屆大計。停止一次。以禮義廉恥訓內外臣工。上諭。禮義廉恥。國之四維。天下之大。四海之內。皆範圍其中。以禮言之。化民成俗。立教明倫。使天下爲臣皆知忠。爲子皆知孝。此禮之大者。進退周旋。俯仰揖讓。此禮之小者也。以義言之。開誠布公。蕩平正直。使天下無黨無偏。和衷共濟。此義之大者。然諾不欺。出入必謹。此義之小者也。以廉言之。理財制用。崇儉務本。使天下家給人足。路不拾遺。盜賊不生。爭訟不作。貪官污吏無以自容。此廉之大者。簞食豆羹。一介不取。此廉之小者也。至於以恥言之。爲君者憲天出治。諴和萬夫。則當以一夫不獲爲其所恥。爲臣者行義道達。兼善天下。則當以其君不爲堯舜爲恥。若迂拘曲謹。如鄕黨自好之類。不失言於人。不失色於人。此乃知恥之小者耳。窺小節而不知其大。此細民之行。而非士人之道也。分派都統﹑禦史等官稽查京道各倉。上諭。倉場乃國家第一要緊政務。關系重大。朕宵旰焦勞。曾降旨令修理完固。托時﹑陳守創自當仰體朕意。昨遣大臣查看。則各倉墻壁損壞者十居八九。所貯米糧漸濕黴爛。以如珠如玉之米糧。而視爲泥沙之棄擲。忍心害理。莫此爲甚。若不嚴查。無以儆怠忽而淸獘端。在京十倉。或都統﹑副都統各派一員。禦史一員。專任淸查修理。如有缺少。著落倉場監督等官及派出之都統﹑禦史分賠。其通州各倉。責成於通永道﹑通州副將稽查。蘇祿使臣奉表至京。表稱。天無烈風淫雨。海不揚波。知中國必有大聖人。微臣捧閱歷朝紀事。原有觀光之例。頌功朝天之誠等語。部議。查海外諸國初次表奉納貢。例頒欽賜敕諭一道。給來使恭捧還國。至筵宴頒賞事宜。交禮部照例行。頒諭未詳。開雲南墾田捐納例。上諭。鄂爾泰請開墾田事例。於地方實有裨益。但本內有贖買一款。其應準與否。必須準情度理。如營田水利有贖罪之條。朕令隨時奏聞。請旨定奪。若在外省。頻頻請旨。似屬難行。至於捐納一項。向因各例人員甚多。難於銓選。故降旨停止。數年以來。將次用完。再越數年。必至無捐納之人。而需用科目。朕近見科目之人苟且因循。而貪污壞法者亦復不少。至於師友同年。夤緣請托。比比皆是。若仕途盡系科目。則彼此綱結。背公營私。於國計民生爲害甚巨。古聖人立賢無方。不可執一而論。且使富厚之家叨授官職。便不希冀功名。亦是肅淸科場之道。其如何開墾。九卿定議奏。刑部尙書塞爾圖罷。以山西巡撫徳明爲刑部尙書。。﹪降鑲白旗漢軍都統範時捷爲侍上諭。都統﹑副都統引見人員往往班行不整。朕教導指示。約計二三十次。而希爾根﹑範時捷此次實出有意違抗。希爾根著革職。從寬畱任。至範時捷乃年羹堯門下鷹犬。年羹堯稱其才品超眾。及年羹堯敗。其案內牽連伊處甚多。朕俱不行究問。授以都統。以圖報效。乃數年以來。辦事昏庸。奏對胡塗。或以朕處治年羹堯之故。觖望於心。著革去都統。諭眾知之。西洋噶爾國遣世子波爾都【一本無此三字。】麥徳樂來朝。宴勞歸國。命禦史常保柱伴送至澳門西洋凡十六國。明永樂中各遣使入貢。若默徳那則回回祖國。其人能識寶。每附舶香山濠鏡澳貿易。此云麥徳樂。或其國也。秋七月乙卯朔。議政大臣等奏審隆科多大罪四十一條。擬斬立決。詔革一等公爵。從寬免死。嚴行圈禁。以弟慶復襲承恩公。議政大臣等奏。隆科多大不敬之罪五。欺罔之罪四。紊亂朝政之罪三。姦黨之罪六。不法之罪七。貪婪之罪十六。擬斬立決。財產入官。妻子入辛者庫。上皆寬免。因令一等公誇岱揀選族中可用之人。隨將慶復﹑內閣侍讀佟世徳﹑進士佟泌引見。命復襲世爵。世徳攺刑部員外郎。泌往福建。以知縣用。而夤緣隆科多之安圖伏誅。嘉河南巡撫田文鏡忠誠愛民。加兵部尙書。授爲河南總督。兼理巡撫事。總兵以下悉歸節制。上諭。朕以民間膏腴之壤。栽種煙葉。拋荒農務。諭令督撫勸導。使之務本。竟有將民間已種之煙葉拔去者。不能領會明旨。又使農禾兩失。惟田文鏡前二年因天旱直陳民困。竭誠祈禱。二日得雨。此後三年皆獲丰收。故加殊恩以獎之。又諭。地方官員政治不修。化導不力。以致民气不舒。災祲見告。或自顧己私。匿災不報者。除直隸之玉田﹑寶坻等處。江南之泗州﹑盱眙等處。湖廣之江陵﹑沔陽等處。廣東之圍基等處。濱江近河。素稱沮洳。難以定計外。其地方官員並令嚴加處分。乃可實心愛民。以召天和。禁臣工奏章祝頌習語。副總督河道嵇曾筠奏沁﹑黃二河水勢安瀾疏內。有洪福齊天。河伯效靈語。上以齊天字樣實爲越禮。卽效靈亦覽之不安。通行禁止。工部尙書伯綽奇﹑李永紹疏忽職守。並罷。以領侍衛內大臣嗣一等公誇岱﹑鑲白旗漢軍副都統署兵部侍郎黃國材兼拜工部尙書。永紹字繩其。山東濟寧州人。乙丑進士。國材字文華。奉天正白旗人。由蔭生歷任貴撫。罷。修理熱河行宮。康熙六十一年春起用。子炳少司寇。焜湖北布政。後皆以罪廢。倉場總督戶部右侍郎托時﹑陳守創並削籍。以吏部右侍郎嶽爾岱﹑詹事府正詹事兼順天府尹劉於義爲倉場總督。少詹事張廷璐爲正詹事。於義字諭旃。江南武進人。康熙壬辰進士。十年。至刑部尙書。與劉師恕協署陜督者數年。乾隆九年。轉吏部尙書。卒。廷璐七年督學江蘇。謹約寬厚。士林戴之。任滿舉生員三人。一爲江都孫玉申。於呂畱良事敗。作詩百韻聲其罪。頗爲時論所訶。上之學政。遂薦揚引見。擢福建南安縣知縣。十三年。以受賄博賭千金拿問。其人品又如此。廷璐進禮部右侍郎。兩奉旨畱任江蘇者又六年。乾隆九年。以左侍郎告歸卒。【子庵震官巡撫。】江南潮溢。秋禾災。上元﹑江寧﹑句容﹑髙淳﹑丹徒﹑丹陽﹑桃源﹑沭陽﹑髙郵﹑江都﹑儀徵﹑泰興﹑徐州﹑沛縣十四州縣。刑部右侍郎髙其佩罷。仍理正紅旗漢軍都統事。以大理寺卿督理西邊屯田單疇書爲刑部右侍郎。其佩字韋之。大學士其位弟。爲指頭代筆畫。爲時所重。疇書號厲。山東髙密人。丁丑進士。四任知縣。康熙六十年。行取補禦史。雍正九年。進禮部尙書。前山西巡撫伊都立以袒護在籍員外崔致遠所行不法削籍。發往鄂爾圖拉管理種地贖罪巡撫徳明疏參崔致遠居鄕不法。在服制音樂娶妾生子。及縱弟販鹽獲利等事。擬斬監候。崔致遠號靜庵。山西曲沃人。康熙丙戌進士。都立滿洲正黃旗人。與致遠同年。律以袒護。子富增額尙和碩公主。爲正黃旗滿洲都統。四年三月公主薨。父子皆失勢而敗。工部右侍郎李紱有罪逮問。以左僉都禦史申大成爲工部右侍郎兼順天府尹。紱在直隸任。保大城令門生李光枝爲天津牧。引見不稱旨。罪以袒護科目。署總督宜兆熊﹑劉師恕又參其私派各款。故敗。大成字子相。號蓮。本陜西三原人。因行鹽筴占籍江都。捐授主事。由山東糧儲道洊升貴州布政內轉。上以其老成。破格用之。逾年以老致仕。�之江都本朝八十年無官至三品者。自大成始。此後方覲爲西安布政。唐繼祖﹑朱﹑莊令翼﹑方願瑛皆按察。唐綏祖至巡撫。壬子江南解元郭長源﹑癸未會狀兩元陳倓。則科名又駕前人。匯志之。以鳴遭逢聖世作人之事云。陳倓字定先。以睢寧教諭得第。未及遷官而卒。是科準小京官及中書一體會試。中式者將七十人。榜眼蔡勇均﹑探花吳逢震皆中書。亦盛事也。秋八月甲申朔。督學貴州左贊善王奕仁奉命畱任。三年陳情養母。以編修徐本代之。奕仁字志山。江南婁縣人。康熙癸巳進士。本字立人。浙江錢塘人。前吏部尙書潮子。康熙戊戌進士。尋進侍讀學士。十年巡撫安徽。擢刑部尙書。乾隆元年冬大拜。九年致仕。經筵講官禮部尙書賴都罷。以戶部右侍郎常壽爲禮部尙書。己丑。上禦經筵。癸巳。上幸圓明園。革原左副都禦史鄭任鑰職。罰捐修湖廣江岸贖罪。左都禦史署湖廣總督傅敏﹑湖北巡撫憲徳合參鑰在湖北布政使任內。爲伊戚林四周代詳督撫。得受販買硝磺銀一千兩。上以外博淸名。暗收實賄。發審杖責戍邊。降旨寬免。尋以江工無措。錮於獄。鄭任鑰字魚門。福建侯官人。康熙乙酉丙戌五經聯捷。以侍講督學江南。頗著淸節。知文能得士。十年。赦回籍。卒於途。

跋

昔劉知幾專心諸史。不遺雜記小書。謂史之名雜。其流有十。司馬光作通鑑。采雜史二百餘種。蓋小錄之書。皆托卽日當時之事。求諸國史。最爲實錄。唐宋士夫。畱心記注。尊信傳聞。必著所本。次柳氏舊聞﹑涑水紀聞兩書。體例最善。秦檜嘗禁野史而執筆者不輟。隆興以後。國史之作。徧徵私撰。一時風尙。人才輩出。李燾﹑徐夢莘﹑李心傳﹑王明淸﹑葉紹翁﹑周密之書。爲有本末。蒙元之世。此事頓衰。及今流傳。但得數家。惟輟耕錄頗有次第。明初屢興文字之獄。宜乎纂錄不盛。嘉隆以降。作者如林。或本實錄。或采邸鈔。𨿽不無謬悠之談。而大要足供采撰。野獲一編。熟諳國故。足與弇州媲美。至於淸初。余風未泯。或成一代之史。或紀一時一地之事。莊史之獄。肆其誅戮。學者始以史事爲戒。錢王史學魁碩。考補之學。跨越往代。獨於紀載。竟至絕筆。是誠所謂非欲之而不能。實能之而不敢也。淸季競尙祕聞。又嫌臆造。至於今玆。研讀淸史。實錄國史政書檔案而外。欲求私史。幾乎無書。嘯亭雜錄。題名汲修。實門客代撰。敍述稍備。亦有微舛。然猶遲至同光。始得流行。予有志搜求。數十年來。所得類嘯亭者。祇三數種。永憲錄其一也。辛壬之際。江陰繆荃孫編古學匯刊。有此書節本。讀而善之。後竟得全書。書成於乾隆十七年。蕭奭事迹。徧求無獲。旣名永憲。當畢雍正一朝之事。乃僅至六年八月爲止。原序以三年無攺爲辭。然不止三年何也。繼乃悟作者蓋有深意存焉。世之罪憲帝者。弒父﹑逼母﹑奪嫡﹑殺功臣數端。大義覺迷錄齗齗剖辯者。亦此數端。此書於阿﹑塞﹑年﹑隆諸大獄。所述綦詳。且謂文覺禪師爲助惡者。文覺無考。予於查爲仁蔗塘未完稿。得其所爲序。頗有文筆。是與道衍皆才而不得志於時。遁入彼教。而又不安於釋者也。諸獄株連。大約至六年而止。故以爲限斷。然則永憲者。永其惡也。𨿽未明言。而其意則可尋求。豈非信史乎。每恨官書所記。與事實相去恆遠。使多得類此之作。史之徵信爲不難矣。而惜其不可得也。取材多本邸鈔。雜以聞見。嘗持校實錄。字句小異。以雍正上諭內閣一書。不同於實錄例之。知實錄經後來潤色。此書所記。尙不失眞。又於當時人物。美惡並陳。可謂直筆。間有小眚。不足爲病。獨其序貢諛過當。令人齒冷。然彼時風气。率皆尙此。且爲避彈射。始作巽語。定哀微辭。固非本意。所足惜者。此本缺甲辰一年事。杭州吳慶坻家有此書。屢從其後人借閱未得。昨歲南中消息。吳氏藏書。斥賣已盡。恐遂不可復得。吳本嘗遭水厄。闕字十之三四。想亦未必有以相勝。僅從蕉廊脞錄錄原序一首。以補此本之闕而已。十餘年前。曾付印行。值太平洋戰起。橫被鈔沒。今中華書局以此書有裨舊聞。盛意爲之授梓。嘉惠學人。往時所罕見也。陽和方起。老病稍間。欣然命筆。爲略述著者旨趣。匪曰發覆。庶或一得云爾。一九五五年三月鄧之誠。

