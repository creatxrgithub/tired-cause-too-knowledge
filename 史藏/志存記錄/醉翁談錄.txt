醉翁談錄宋金盈之

●卷一名公佳制○史丞相上梁文﹝嘉定己巳敕賜府第﹞奮身許國﹐端如柱石之擎天﹔崇徳報功﹐可使樓臺之無地。不有間生之瑰傑﹐莫成協大之殊勛。方乾坤之气豁爾淸夷﹐宜國家之典舉於希﹤門適﹥。恭惟某官相門勛望﹐聖世儒宗。尙父素無二心﹐新傳衣缽﹔阿衡咸有一徳﹐感會風雲。挺孤忠於峻之間﹐平巨姦於盤錯之日。祖宗基業﹐三百載反掌而安﹔南北生靈﹐億萬人息肩以樂。腹心鰲極﹐手翼龍樓。羣賢並進於淸朝﹐公論大開於今日。肆酬偉烈﹐上簡淵衷。在相臣體國﹐固自忘家﹔而明主禮賢﹐莫優賜第。地靈闡祕﹐天緯開祥。於萬家圜之廛﹐得十頃靖深之。棟宇聳髙於霄漢﹐軒窗絕於塵埃。煥然制作之規模﹐來從天上﹔恍若神仙之洞府﹐移在人間。不數晏嬰爽塏之居﹐且異馬周佳麗之宅。彰一人之體貌﹐新百辟之儀形。蓋凡有議論﹐欲問仲舒﹔而獨佩安危﹐尢資中令。敬請龜卜﹐肇舉虹梁﹔敢采歡聲﹐式彰善頌﹕拋梁東﹐於赫曦輪麗太空。一自咸池洗氛翳﹐八弦都在照臨中。拋梁南﹐仰矚宸居碧漢參。已辯致君新事﹐業坐看咸五與登三。拋梁西﹐參井煙光望欲迷。萬里狼烽今已息﹐何須傳檄定羌氐。拋梁北﹐聘使交馳正如織。百年盟好一朝新﹐端的皆由公相力。拋梁上﹐望外晴嵐環碧嶂。不惟宸極佇公歸﹐北斗泰山誰不仰。拋梁下﹐燕雀但知棲廣廈。幾多桃李荷栽培﹐準擬春風歸造化。伏願上梁之後﹐徳尊而神泰﹐心逸而體胖。紫宸�咫尺之遙﹐淸間有十行之寵。君臣幹載﹐永爲宗廟之棟梁﹔父子一門﹐並紀勛庸之彜鼎。○水碓古詩生平志剛堅﹐打硬鐵石觜。而何不自持﹐受制一泓水。瞇目厭揚糠﹐折腰長爲米。俯仰不暫停﹐瞥蕩﹝音湯﹞殊不已。廩人欲繼粟﹐僕僕乃使己。釒從錚夜雨中﹐塵秕西風裏。亦有濟時材﹐野老勿輕視。鄰車久不轉﹐爲乏河九里。區區二千石﹐因而成事耳。○竹奴文予以畏日虐晝﹐几案如鑪﹐乃下竹榻﹐置庭之隅。設蘄簟與筠枕﹐將逭暑於須臾。臥旣久而不寐﹐汗如漿而浹膚。揮員Ψ以腕脫﹝Ψ﹐所甲反﹐霎同音。楚人謂扇曰Ψ﹞﹐咀堅冰而口去。榻﹑枕﹑簟之三子﹐俄趨進以來俱。同辭而言曰「僕之鼻祖﹐宅於渭墟。有地千畝﹐富將侯租。釣月北海者﹐英主而赴風雲之會﹔龍躍葛陂者﹐委功名富貴而爲芻天衢。逮後來兮孫稚﹐遂枝分而派居。僕家寒而族冷﹐無紹介之吹噓。顧以涼徳而猥叨親近﹐誓將盡節以夫臺輿。今君流汗四洽﹐气郁不舒﹐僕等烏可緘舉類之口﹐而不告君以良圖﹖僕有竹氏夫人者﹐性不熱中﹐體淸而臒﹐儻受君之親倚﹐可來爽气之虛徐。君誠召而用之﹐彰鄙言之非諛。」予應曰「兪﹐吾方思之。」乃遣長須三子具口﹐而竹氏至予。予呼之前曰「汝以斧斤成質熱�﹐須憑肱據股﹐縱意所如。非有鵲巢之徳﹐采蘋之職﹐曷爲而受夫人之呼﹖人之稱汝﹐旣以重誣﹐汝輒披襟﹐於汝安乎﹖夫金炯有淸明之鑑﹐而襲徹侯之爵﹝炯﹐戶頃反﹞﹔毛穎以翰墨之勛﹐而掇中書之除。汝非有功有徳﹐可與二君子爲徒。今黜汝之僭號﹐而謂汝爲竹奴﹐盍安名而謹分﹐順主人之所驅。無沮怍以觖望﹐遂銜冤歸憾於吾。」竹奴皇恐稽首而進曰「豈謂是歟﹖妾久懼駑下而負乘﹐將乞骸以裁書。辱開陳而是正﹐庸迪陋以啟愚。𨿽不敏而自忻﹐得斯名之不虛。敢失言以懷怨﹐甘貶爵而爲下執之趨。」○約朋友結課檄書士懷居﹐不爲士﹐莫辭會友之文﹔人不恥﹐何若人﹐當廣齊賢之見。矧國家求士之沼甫及﹐而郡國貢英之典立行。如臨深淵﹐無宜羨魚﹔並驅中原﹐誰先得鹿﹖夢回槐國﹐還驚舉子之忙﹔戰哄棘圍﹐肯效原夫之輩﹖自非磨犀角﹑擢象齒﹐安得附風翼﹑攀龍鱗﹖惟其一一而吹﹐必也多多益辦。《白雪陽春》﹐𨿽云寡和﹔《髙山流水》﹐自有知音。況人人磨鐵硯之徒﹐个个奪錦標之手﹔文妙「黃絹幼婦」﹐賦髙《烏有》《子虛》。如或一日暴十日寒﹐豈謂千人英萬人傑﹖欲跨烏騅馬﹐須還扛鼎之人﹔不戰黃鶴樓﹐爭睹降旗之帥﹖詎可家自爲師﹐人自爲學﹖要知遊必擇士﹐居必擇鄰﹐幸有王郎司講及時之得﹐可無劉氏益堅固姓之謀。過猶不及﹐惟玆四人﹐期而不至﹐其罰五百。凡我旣盟之後﹐吾友從事於斯﹐點爾何如﹐異乎三子之撰﹔聊爾自謂﹐或有一日之長。待收拾芥之勛﹐當鼓焚舟之勇。益張士气﹐橫飛得志之秋﹔大振家風﹐聯名澹墨之上。檄書所至﹐輿議僉從。○容膝齋致語寸地休心﹐或發置錐之誚﹔數椽容膝﹐大勝環堵之居。非坐井以觀天﹐猶乘槎之間漢。﹛亡木﹜桷但求於細木﹐門閭不納於髙車。斤斧淪功﹐龜魚薦瑞。某技窮知上﹐興盡倦飛。半百年而日苦無多﹐又余幹稔﹔九萬里而風斯在下﹐安敢肆言﹖鷦鷯不過於一枝﹐鳳皇如翔於千仞。因山之麓﹐倚竹爲廬。每駐屐而少畱﹐必橫琴而獨樂。塵外欲招於五老﹐飲中難著於八仙。抵掌而談﹐不出橘州之景﹔曲肱而枕﹐可追槐裏之歡。晝掩卷以盟鷗﹐夜舉杯而勸月。小以成小﹐斯焉取斯。霧塞華榱﹐沈沈者所以敗也﹔風生圭竇﹐綽綽然有餘裕哉。○禦書扇銘故刑部尙書孫公諱直孺﹐紹興初侍講禁中。上以所禦白團扇親書十字賜之﹐云「文物多師古﹐朝廷半老儒」之句。後十七年﹐公之子臣樅屬某爲之銘。曰﹕天厭隋亂﹐唐室代興﹐於赫太祖﹐大入繼明。手持三尺﹐除殘禁暴。日月宣光﹐風霆布號。功侔堯甸﹐徳配禹天。卑宮菲食﹐吾無間然。賢路宏開﹐正直是與。儒先首尊﹐禦於帝所。著爲世準﹐聖聖相因。稽經問道﹐如出一人。偉歟胡公﹐萬人之傑。耆儒宿艾﹐歷宗三葉。扇出上方﹐寶墨未漧。天縱筆妙﹐宛若龍鸞。璧月煌煌﹐光燭室。子孫祝之﹐稽古之力。○淸醇酒頌淸如秋江寒月﹐風吹波靜而無雲﹔醇如春江永日﹐遊絲落花之困人。借之以涪翁淸閒﹐鑑此杯面淥﹔本之以李叟孝友﹐成此甕頭春。○竹石銘劉文伯晚景次需之暇﹐於所居之側妝飾一軒﹐瀟灑可人。其中一壁﹐但畫竹石而已。劉酷愛之﹐日遊其中。江永之一日來訪﹐劉乃具酒﹐拉親舊飲於是軒。永之旣醉﹐忽舉筆題兩句於畫壁之旁云「此石拳然﹐此君蕭然。」劉意殊不樂。江久乃再續云「是謂歲寒之操﹐人與物以俱堅。」劉乃大喜。遂題兩句於江所題之後壁云「壁上有人題好句﹐天應錫我老何難。」飲坐客爛醉乃散。○司馬公聯句溫公退休之暇﹐攜筇爲招提之遊﹐其寺之下有峻嶺焉。公登是嶺﹐見二人坐於石上﹐揚然自得。公亦憩於其旁﹐忽聞二人聯句。公不覺微笑。二人尢輕視之﹐乃言曰「公亦能詩乎﹖可聯兩句。」溫公曰「一上一上又一上﹐看看行到嶺頭上。」二人大笑。少頃﹐公曰「詩猶未就﹐再吟兩句。」曰「乾坤只在掌中﹐四海五湖歸一望。」二人相視大驚﹐知其爲大賢﹐乃長揖而退。○棄竹杖詩劉侍郎夔因赴省之時﹐攜筇徒步﹐道經三衢。臨登舟次﹐以所攜之竹杖投於江﹐乃口占詩以祝之曰「曾伴仙翁出武夷﹐艱難險阻有扶持。我今去作朝天客﹐送汝爲龍到葛陂。」識者聞其詩﹐知此公志量不出人下﹐是年果登第。●卷二榮貴要覽○戊辰親恩遊禦園錄嘉定攺元。五月甲辰﹐主上臨軒策進士。辛酉壬戌﹐臚唱於集英殿。建安昭武﹐正奏名十有二人﹐特奏名十有七人﹐宗室取應一人。以六月戊寅講鄕會於聚景園。謝﹝源明﹞月光﹑趙﹝善恭﹞作肅﹑劉﹝熗﹞晦伯﹑竇﹝思文﹞文仲﹑李﹝正通﹞彥中﹑雷﹝霆﹞復之﹑徐﹝應龍﹞仲通﹑趙﹝善﹞材父遣書幣來相席。鄒﹝應龍﹞景初先自章貢致饋﹐至是還朝﹐復主盟斯會。黃﹝格﹞誠之﹑李﹝曼卿﹞仲碩﹑蔡﹝以中﹞正孺﹑李﹝桂﹞景詵﹑王﹝洪之﹞塗叔﹑眞﹝徳秀﹞景實預焉。調官較藝中都者三十人同席。先言還﹐弗及與者。時中書舍人太子庶子直學士院鄒﹝應龍﹞景初稟東宮﹐面奏得聖旨﹐特借禦園鑑遠堂﹝禦書金字﹞講團拜翠光亭更衣會芳堂會素食五杯西齋﹝系會芳堂西偏﹐面北開門﹔一望皆荷花湖﹐平水如鏡。﹞涼觀﹝以上四所﹐並靑字禦書。從正散柱直入至照壁﹐深四丈餘尺﹐一架梁下可坐六十餘人﹐更有餘閒之地。﹞分茶勸酒七盞葷食花光亭﹝金禦書八角﹞含風殿松風閣﹝靑字﹞淩波亭橘裏橙鄕蓼洲玩月亭﹝八角﹞露華亭﹝八角﹞蓮湖﹝在鑑遠堂前彌望﹞蘭坡芙蓉徑柳嶼桂林柳烏李蹊菊坡龍舟﹝皆金妝鱗﹞凡四五十所﹐足迹止到此而已。○含元殿含元殿﹐唐初建造﹐鑿龍首岡以爲基﹐彤墀結砌﹐髙五十餘尺﹐左右立棲鳳﹑翔鸞二闕﹐龍尾道出於闕前。倚闌下瞰﹐前山如在諸掌。殿去五門二里﹐每元朔朝會﹐禁軍與禦仗宿於殿庭﹐金甲葆戈雜以綺繡﹐羅列文武纓佩﹐序立蠻夷酋長﹐仰觀王座﹐若在霄漢。議者以爲自姬漢之代迄於亡隋﹐未有如斯之盛。○曲江之宴曲江池本秦世丰州。開元中疏鑿﹐遂爲勝境。其南有紫雲樓﹑芙蓉苑﹐其西有杏園﹑慈恩寺。花卉環周﹐煙水明媚﹐都人遊玩﹐盛於中和﹑上巳之節。采幄翠幬匝於堤岸﹐鮮車健馬駕肩擊轂。上巳卽錫臣僚﹐京兆府大陳筵席。長安﹑萬年兩縣以雄盛相較﹐錦繡珍玩﹐無所不施。百辟會於山亭﹐恩賜太常及教坊聲樂。池中備采舟數隻﹐惟宰相﹑三使﹑北省官與翰林學士亡登焉。每歲傾動皇州﹐以爲盛觀。入夏則菇蒲蔥﹐柳陰四合﹐碧水紅蕖﹐湛然可愛。好事者賞花辰﹐玩淸景﹐聯騎攜觴﹐不絕。○同昌公主公主出降﹐宅於廣化裏。出錢五百萬貫﹐仍罄內庫寶貨以實其宅。至於房櫳戶牖無不以珍異飾之。又以金銀爲井闌﹑藥臼﹑食櫃﹑水槽﹑金鐺﹑盆甕之屬﹐仍鏤金爲笊籬﹑箕筐﹐制水精﹑火齊﹑琉璃﹑玳瑁等牀﹐悉飾以金龜﹑銀螯。又琢五色玉器爲斗合﹐百寶爲案。又賜金陵銀末﹐其數斛。堂中設連珠之帳﹑卻寒之簾﹑犀牀象席﹑龍團鳳褥。連珠帳﹐續眞珠爲之也。卻寒簾類玳瑁斑﹐有紫色﹐乃卻寒鳥骨所爲也。又有鷓鴣枕﹑翡翠匣﹑神絲繡被﹐其枕以七寶合成﹐爲鷓鴣之狀。翡翠匣積羽飾之﹐神絲繡被繡三千鴛鴦﹐間以奇花異果﹐其精巧華麗絕比。其上絡以靈粟之珠﹐如粟粒﹐五色輝煥。又帶蠲忿犀﹑如意玉﹐時張瑟瑟幕於堂。其幕闊三丈﹐長一百尺﹐輕虛明薄﹐向空張之﹐則疏明之紋如碧鈿之貫眞珠﹐𨿽大雨暴降﹐終不沾濡。或云以鮫人瑞香膏傅之故也。紋布巾卽手巾也﹐潔白如雪﹐光軟特異﹐拭水不濡﹐用之彌年﹐不生垢膩。火蠶綿出炎洲﹐絮衣一襲用一兩﹐稍過度則蒸燠之气不可衣也。公主一日大會韋氏族於廣化裏﹐玉饌俱列﹐暑气特甚。公主命取澄水帛﹐以水蘸之﹐掛於南軒。良久﹐滿坐皆思挾纊。澄水帛長八九尺﹐似布而細﹐明薄可鑑。中有龍涎﹐故能消暑毒也。○蓮池神廟時﹐中貴宋用臣鑿後苑瑤津池。成﹐明日請上賞蓮荷。忽見萬荷蔽水﹐一夜買滿京盆池沈其下﹐上嘉其能。﹝下闕﹞●卷三京城風俗記予世居京城﹐自渡江以來﹐每思風物繁盛﹐則气拂吾膺。暇日因命兒侄輩鈔錄一年景致及風俗好尙﹐無不備載。行將恢復﹐再見太平﹐當知予言歷歷可驗也。○正月元旦﹐天子受朝賀﹐俗謂之「排正仗」。百官皆衣朝服﹐賀畢﹐百官以次就坐。酒五行﹐太常以樂侑觴﹝侑音又﹐佐也﹞。如不受賀﹐則詣東上閣門﹐拜表而已。三日﹐放士庶賭博﹐多撲元夕所用百品燈籠之具。人日﹐正月初七日也。造面繭﹐以肉或素餡﹐其實厚皮饅頭酸餡也。餡中置紙簽﹐或削作木﹐書官品。人自探取﹐以卜異時官之髙下。貴家或選取古今名人警摘句可以占前塗者﹐然亦但舉其吉祥之詞耳。故歐公有詩云「來時壁繭正探官」之句。前一日﹐探聚糞壤﹔人未行時﹐以煎餅七枚覆其上﹐棄之通衢以送窮。韓文公《送窮文》尙矣。又石曼卿《送窮詩》曰「世人貪利意非均﹐交送窮愁與底人﹖窮鬼無歸於我去﹐我心憂道不憂貧。」立春。開封府土牛進入﹐中開封縣土牛。一日﹐鼓樂迎置府南門上﹐天下眞定府土牛最大。是日﹐自郎官﹑禦史﹑寺監長貳以上﹐皆賜春幡勝﹐以羅爲之﹐近臣皆加賜銀勝。開封府鞭牛訖﹐官屬大合樂宴飲。辧色入朝門﹐謝春幡勝。上元。自月初開東華門爲燈市﹐十一日車駕謁原廟回﹐車馬自闕前皆趨東華門外﹐如水之趨下﹐輻之湊轂。又有燈球﹑燈槊﹑絹燈籠﹑日月燈﹑詩牌絹燈﹑鏡燈﹑字燈﹑馬騎燈﹑鳳燈﹑水燈﹑硫璃燈﹑影燈。諸燈之最繁者﹐棘盆燈爲上。是燈於上前爲大樂坊﹐以棘爲垣﹐所以節觀者謂之「棘盆」。山棚上﹑棘盆中皆以木爲仙佛﹑人物﹑車馬之像。盡集名娼﹐立山棚上。開封府奏衙前樂﹐選諸絕藝者在棘盆中。飛丸走索﹑緣竿擲劍之類﹐大率都城燈市所觀者﹔車服羅綺器用之類﹐所謂車馬往來人看人者是也。都人欲爲夜宴﹐則絕無可往處﹐人多故也。婦人又爲燈球﹑燈籠﹐大如棗栗﹐加珠翠之飾﹐合城婦女競戴之。又插雪梅﹐凡雪梅﹐皆繪楮爲之。又有宜男蟬﹐狀如紙蛾﹐而稍加文飾。十八日謂之收燈。是日﹐輦聲歸內﹐亦稍稍解去﹐車馬漸已稀少。晏丞相《正月十九日》詩云「樓臺寂寞收燈夜﹐里巷蕭條掃雪天。」又《十八日收燈詩》云﹕星逐綺羅沈晚色﹐月隨歌舞下層臺。千蹄萬轂無尋處﹐只是華胥一夢回。是詩尾兩句蓋狀其車馬稀少﹐如華胥夢覺也。○二月一日名中和節。自唐以來﹐以是日爲中和節。今惟作朝假﹐亦不休務。然朝士自是日著單衣公服﹐惟政事老臣猶衣夾袍入宮﹐見上禦單袍﹐卽亟易之。社日。是日有三宜三不宜。人家男女並用早起﹐舊俗相傳﹕苟爲晏起﹐則社翁社婆遺糞其面上﹐其後面黃者﹐則是其驗﹐一不宜也。女子忌食齏﹐則嫁時拜公姑腰響﹐二不宜也。學生皆給假﹐幼女輟工夫﹐若是日不休息﹐令人懵懂﹐三不宜也。小學生以蔥系竹竿上﹐就窗內鉆出窗外﹐謂之開聰明﹐一宜也。不論男女﹐以采綫系蒜懸於心胸之間﹐令人能計算﹐二宜也。父母取已嫁女歸家﹐名曰「歸寧」﹐舊俗相傳﹐是日歸寧﹐則多外甥﹐三宜也。是日﹐飲酒治聾﹐不知所從來。至今此風不替﹐惟見於老杜詩。寒食節。冬至後一百五日﹐卽有疾風甚雨﹐謂之寒食。民閉以一百四十日始禁火﹐謂之大寒。一月寒食者﹐今姑不講矣。今云斷火三日者﹐謂冬至後一百四日﹑一百五日﹑一百六日也。唐杜甫《小寒食》詩云「佳辰彊飲食猶寒。」乃知「食猶寒」﹐則是一百六日也。一百四日爲大寒食﹐一百六日爲小寒食﹐明矣。或以一百五日爲官寒食﹐一百四日爲私寒食﹐又云一百三日爲炊熟﹐以爲後三日禁火爲烹炮覃湯之具﹝覃音藍﹐湯﹐土當反﹞。慶曆中﹐京師人家庖廚滅火三日。是節合都士庶之家多蓄食品﹐故京師諺語有「寒食十八頓」之說。又諺云「饞婦思寒食﹝饞﹐土咸切﹐不廉也﹞﹐懶婦思正月。」正月女工多禁忌故也。又謂寒食爲一月節者﹐自一百四日人家出修墓祭祀﹐如是經月不絕。故俗傳有一月節之語。是日﹐世傳婦人死於產蓐者﹐其鬼惟於一百五日得自湔濯﹐故人前一日皆畜水。是日不上井﹐以避之。又以棗面爲餅﹐如北地棗菇而小﹐謂之子推﹐穿以楊枝﹐插之戶間﹐而不知何得此名也。或者以謂昔人以此祭介子推﹐如端午角黍祭屈原之義。都民不論貧富﹐隔歲以豕肉先糟熟﹐掛竈側﹐名曰「臘月肉」。至是日﹐特取淨洗而食之﹐蓋預備禁火之意也。今人皆不知其義。○三月淸明節在寒食前後﹐故節物樂事皆爲寒食所包。國朝故事﹕惟自淸明日開集禧殿太乙宮三日﹐宮殿池沼﹑園林花卉諸事備具﹐繁臺正在其東﹐登樓下瞰﹐尢爲殊觀。石曼卿詩云「臺髙地迥出天半﹐剩見皇都十里春。」上巳﹐上開金明池﹑金水河﹑瓊林苑﹝三事見《教坊記》詳載﹞。是日開金明池﹐細民作小兒戲弄之具﹐而炫賣者甚眾﹐而龍船爲最多。大率仿禦座龍船及競渡龍虎頭船﹐其巨細工拙不一制也。自元丰初﹐每開一池﹐日許士庶蒲博其中﹐自後遊人益盛。舊俗相傳。裏諺云「三月十八﹐村裏老婆風發。」蓋是日村姑無老幼皆入城也。是日郡府爲盛會﹐爭標水秋千之戲﹐皆如上巳﹐而觀者雜Ш﹐過之遠甚。三月二十八日﹐𨿽復爲此戲﹐又其次也。西京多重此日﹐京城合郡不以朝貴士庶爲間﹐每於此月當牡丹盛開之際﹐各出其花於門首及廊廡間﹐名曰「鬥花會」。富貴之家設宴以賞﹐姿傾城往來遊玩。都人是日盛飾子女﹐車馬闐街﹐珠翠溢目﹐一春遊賞﹐無出於此。舊俗相傳﹕慈恩院有花兩叢﹐花開五六百朵﹐繁艷芬馥﹐近少倫比﹐有僧思振甚寶愛之。一日朝士數人尋芳至慈恩院﹐時東廊小軒有白牡丹可愛﹐相與傾酒而坐﹐因謂思振曰「牡丹之盛美亦奇矣﹐然世之所玩者﹐但淺紅﹑深紫而已。竟未識紅之深者。」思振微笑曰「安得無﹐但諸賢未之見爾。」於是從而詰之﹐思振曰「昔於他處一見﹐蓋非輦轂所有。」堅求之不已﹐僧曰「眾君子好尙如此﹐老僧此實有之﹐今欲同看此花﹐但未知不泄於人否﹖」朝士作禮爲誓云「終身不復言之」。思振乃開一房﹐其間施設幡像﹐有板壁﹐遮以舊幕。幕下啟關而入﹐至一院。有小堂兩間﹐華潔瀟灑﹐軒廡闌楹﹐妝飾華麗。有殷紅牡丹一叢﹐婆娑開花異常。春陽才照﹐露華乍﹐濃姿半開﹐炫耀心目。朝士愛賞畱戀﹐及暮乃去。思振曰「老僧保惜培護近二十年矣﹐謹無出語﹐使人知之。」經數日﹐甫及鬥花會之辰﹐有權要子弟數人同到寺﹐至有花之房﹐從容良久﹐引思振至曲江閒步。將出﹐令小僕寄安茶笈﹝音及﹐箱也﹞﹐裹以黃帕﹐遂往曲江岸﹐藉艸舉杯次。忽有小師奔走而來云「有數十人入院掘花﹐禁之不止。」思振俯首無言﹐惟自吁嘆。坐中權要子弟相顧而笑。卻同僧歸院﹐至寺門﹐見以大畚盛花﹝畚音本﹞﹐舁擡而去。取花者徐謂僧曰「竊聞貴院有此名花﹐宅中咸欲一看﹐不敢預有相告﹐蓋恐難於見捨。適寄茶笈中﹐有金三十兩﹑蜀茶二斤以謝。」是年鬥花之會﹐獨此花爲東京第一。●卷四京城風俗記○四月八日。諸經說佛生日不同﹐其指言四月八日生者爲多。《宿願果報經》云「我佛世尊生是此日﹐故用四月八日灌佛也。」南方多用此日﹐北人專用臘八。皇間﹐員照禪師來會林﹐始用此日。蓋行《摩訶利頭經》浴佛之日。僧尼道流﹐雲集相國寺﹐是會獨甚。常年平明﹐合都士庶婦女駢集﹐四方挈老扶幼交觀者﹐莫不蔬素。眾僧環列旣定﹐乃出金盤﹐廣四尺餘﹐置於佛殿之前。仍以漫天紫幕覆之於上﹐其紫幕皆銷金爲龍鳳花木之形。又置小方座﹐前陳經案﹐次設香盤﹐四隅立金頻伽﹐磴道闌檻﹐無不悉具。盛陳錦繡褥﹐精巧奇絕﹐冠於一時。良久﹐吹螺擊鼓﹐燈燭相映﹐羅列香花。迎擁一佛子﹐外飾以金﹐一手指天﹐一手指地﹐其中不知何物爲之。惟髙二尺許﹐置於金盤中。眾僧舉揚佛事﹐其聲振地﹐士女瞻敬以祈恩福。或見佛子於金盤中周行七步﹐觀者愕然。今之藥傀儡者﹐蓋得其遺意。旣而揭去紫幕﹐則見九龍﹐飾以金寶﹐間以五彩﹐從髙巽水﹐水入盤中﹐香气襲人﹐須臾盤盈水止。大徳僧以次舉長柄金杓﹐挹水灌浴佛子。浴佛旣畢﹐觀者並求浴佛水飲漱也。開封府風俗﹕以稻並李置采囊中帶之﹐謂之「道理袋」。鼓扇百索市在潘樓下。麗景門外﹐閶閹門﹑朱雀門內外﹐相國寺東廊﹐睦親﹑廣親宅前﹐皆賣此等物。自五月初一日以後﹐富貴之家多乘車馬﹐萃潘樓下﹐亦次於七夕。鼓扇者俗造小鼓懸於梁﹐或置臺座上﹐或鞀鼓﹐或雷鼓﹐其制不一。又造小扇子﹐或紅或白或靑﹐或繡或畫或縷金﹐或合二色﹐以相饋遺。民家是日相尙以槐葉取其嫩者爛研如泥﹐入沸湯中﹐候沫起﹐以醋點之成塊。漉出﹐復研之﹐和���������������皆謂是�����������������於姓柏人家求飯﹐以當之。有醫工柏仲宣大保﹐每歲夏至日﹐炊飯饋遺知識家。○六月六日。開封府皆言貓兒常苦寒﹐一歲之中惟六月六日一日熱。京師三伏﹐惟史官賜冰﹐百司休務而已。士大夫家不以爲節﹐特吏人﹑醫家﹑富商﹑大賈聚會宴飲﹐其所尙者食羊頭簽而已。○七月七夕。潘樓前賣乞巧物﹐自七月一日車馬嗔咽﹐至七夕前三日﹐車馬不通行。相次壅遏﹐不復得出﹐至夜方散。嘉中﹐有以私忿易乞巧市乘馬行者﹐開封尹得其人﹐竄之遠方。自後再就潘樓。其次麗景﹑保康諸門及睦親門外亦有乞巧市﹐然終不及潘樓之繁盛也。夫乞巧樓多以采帛爲之﹐其夜婦女以七孔鍼於月下穿之﹐其實此鍼不可用也﹐鍼褊而孔大。其餘乞巧﹐南人多仿之。京師是日多博泥孩兒﹐端正細膩﹐京語謂之摩侯羅﹐小大甚不一﹐價亦不廉。或加飾以男女衣服﹐有及於華侈者。南人目爲巧兒。○八月中秋。京師賞月之會﹐異於他郡。傾城人家子女﹐不以貧富﹐自能行至十二三﹐皆以成人之服服飾之。登樓﹐或於中庭焚香拜月﹐各有所期。男則願早步蟾宮﹐髙攀仙桂﹐所以當時賦詞者有「時人莫訝登科早﹐只爲常娥愛少年」之句。女則澹佇妝飾﹐則願貌似常娥﹐員如皓月。俗傳齊國無鹽女﹐天下之至醜﹐因幼年拜月﹐後以徳選入宮。帝未寵幸﹐上因賞月見之﹐姿色異常﹐帝愛幸之﹐因立爲後。乃知女子拜月﹐有自來矣。舊傳是夜月色明朗﹐則兔弄影而孕﹐生子必多。海濱老蚌吐納月影﹐則多產明珠。比明年采珠捕兔者﹐卜此夕爲驗。○九月重陽。以酒果糕等送諸女家﹐或遺親識。其上插菊花﹐散石橊子﹑栗黃﹔或插小紅旗﹐長二三尺。又以泥爲文殊菩薩騎獅子像﹐蠻人牽之﹐以置糕上﹔或以聖像不可褻黷﹐每糕上作小獅子形數个﹐或爲泥鹿。是日﹐天欲明時﹐以片糕搭兒頭上﹐乳保祝禱之﹐云「百事皆髙」。○十月舊俗﹕十月朔開鑪向火﹐乃沃酒及炙臠肉於鑪中﹐圍坐飲啖﹐謂之暖鑪。至今民家送親黨薪炭﹑酒肉﹑縑綿﹐新嫁女並送火鑪。○十一月冬至前一日。云冬至旣﹐號亞寒﹐俗人遂以冬至前之夜爲夜除﹐大率多仿歲除故事而差異焉。鄙人自冬至之次日數九﹐凡九九八十一日﹐里巷作九九詞。又云「九盡寒盡﹐伏盡熱盡。」冬至。都城以寒食﹑冬至﹑元旦爲三大節。自寒食至冬至久無節序﹐故民間多相問遺。至歲除或財力不及﹐不復講此。俗諺有「肥冬瘦年」之語﹐蓋謂冬至人多饋遺﹐除夜則不然也。人家是日多食餛鈍﹐故有「冬餛鈍﹑年飠不飠乇」之語。開封俗語﹕「新節已過﹐皮鞋底破。大擔餛飩﹐一口一个。」百官是日如元旦﹐天子受朝賀﹐俗謂之「排冬仗」。百官皆衣朝服賀。畢﹐百官以次就坐﹐酒五行﹐太常以樂侑觴。○十二月除夜。舊傳唐明皇是夕夢鬼物名曰「鐘馗」﹐旣覺﹐命工繪畫之。至今人家圖其形﹐貼於門壁﹐亦有用綃爲圖者。禁中每歲前賜兩府各一﹐又或作鐘馗小妹之形。除夜﹐京師民庶之家﹐癡兒女多達旦不寐﹐俗諺云「守冬爺長命﹐守歲娘長命。」●卷五瑣闥異聞○日林國怪石其國在淮東北四萬里﹐國西南有怪石﹐方數百里﹐光明澄澈﹐可鑑人五臟六腑﹐亦謂之「仙人鏡」。其國人有疾﹐照之遂見其疾起於某處臟腑﹐卽自采神艸餌之﹐無不愈焉。○賜輔國玉辟邪肅宗賜李輔國二玉﹐名辟邪﹐各長一尺五寸﹐奇巧殆非人間所有。其玉之香可聞於數百步﹐𨿽祕之於金匱玉函﹐終不能掩其气。或以衣裙誤拂﹐則芬馥經年﹔縱浣濯之﹐亦不消歇。輔國常置座側。一日方巾櫛﹐忽一大笑﹐一悲號而涕泗交下。輔國惡其怪﹐碎如粉﹐以投廁中。其後常聞悲痛之聲﹐不周歲而輔國死焉。初投玉屑時﹐爲嬖孥幕客宮人知物異常﹐隱畱二合。後爲一朝士知之﹐以錢三十萬買去。後朝士以事將伏誅﹐其香化爲白蝶數萬﹐竟天而去。○碧芙蓉爲異唐元載造蕓輝堂於私第。蕓輝﹐香艸也﹐出於於闐國。其光潔如玉﹐入土不朽爛﹐舂之爲屑以塗壁﹐故號「蕓輝」焉。而更構沈檀爲梁棟﹐飾金銀爲戶牖﹐內設懸黎屏風﹐屏上刻前代美女妓樂之形﹐外以玳瑁水犀爲柙﹐結絡以眞珠瑟瑟。其爲精妙﹐殆非人工所及。而服玩之奢侈﹐擬於帝王之家。「蕓輝」之前有池﹐悉以白石砌其岸﹐中有花﹐亦類白﹐其色紅﹐大如牡丹﹐不知何自而來。間有碧莢蓉香潔﹐菡萏偉於常者。載因暇日憑闌以觀﹐忽聞歌聲淸響﹐若十四五女子唱焉。其曲則《五樹後庭花》也。載驚惡旣甚﹐遂剖其花﹐更無所有。卽祕之。及載誅死﹐其家逸奴言其實。○奉天之讖徳宗因朱Г之變幸奉天。有知星者奏上曰「逢林卽住。」上曰「豈可令朕處林木間乎﹖」曰「不然﹐但以地名亦應也。」及奉天尉賈隱林謁上於行在﹐上觀隱林气宇雄俊﹐兼是忠烈之家﹐而名亦應知星者語﹐上因延於臥內﹐以探籌略之深淺。隱林於禦榻前以手板畫地﹐陳攻守之策﹐上奇之。隱林因奏曰「臣昨夜夢日墜於是﹐臣以頭戴日上天。日﹐陛下也。陛廠此來﹐事契前定。」奉天之難﹐後果符於隱林之夢。○詩讖澤潞有僧號普滿﹐隨意所爲﹐不拘僧相。或歌或笑﹐莫諭其旨。以言事往往有驗﹐故時人比爲萬回。或於佛捨中醉題詩數篇而亡去﹐但記一詩云「此水連涇水﹐雙珠血滿川。靑牛將赤虎﹐還號太平年。」朱Г﹑朱滔兄弟亂﹐乃知其讖。「此水」乃「Г」字﹔「涇水」自涇州兵亂﹔「雙珠」﹐Г兄弟也﹔「靑牛」﹐乙丑歲﹐乙木﹑丑牛也﹔次年丙寅﹐乃丙火﹑寅虎是也。○神仙術順宗好神仙﹐聞有處士玄解﹐上召至﹐в發童顏﹐气息香潔。常乘一黃牝馬﹐粗髙三尺﹐不啖芻粟﹐但飲醇酎﹐不施韁勒﹐惟以靑氈藉其背﹐常遊歷靑兗間。與人浯千百年事﹐歷如目擊﹐知其異人﹐遂令召入宮。處九華之室﹐設紫茭席﹐飲龍膏酒。上每日親自謁問﹐頗加敬仰﹐未嘗以君臣之禮相關。上因問曰「先生春秋旣髙﹐而顏色不衰﹐何也﹖」玄解曰「家於海上﹐常種靈艸食之﹐故得然也。」卽於衣間出三年藥實﹐爲上種於殿前﹐沃以長安酒﹐覆以金盤﹐戒於帝曰「愼勿令人開視。」經七日﹐令帝齋沐焚香﹐啟盤視之﹐靈艸巳成﹐異香芬馥﹐自帝之外皆不與見。玄解請上隨心餌之﹐頗覺神驗﹐由是益加禮重。玄解一日﹐辭歸東海﹐上未之計﹕。遇宮中刻木作海上三山﹐采繪華麗﹐間以珠玉﹐因元日與玄解視之。上指蓬萊曰「若非上仙﹐無由得及此境。」玄解笑曰「三島咫尺﹐誰曰難及。臣𨿽無能﹐試爲陛下一遊﹐以探物象妍醜。」卽踴體空中﹐漸覺微小﹐俄而入於金銀闕內。左右連聲呼之﹐竟不復有所見。上追憶嘆恨﹐僅成羸疾﹐因呼其山爲「藏眞島」﹐並焚鳳腦香以崇禮敬。旬日﹐靑州奏云「玄解乘黃牝馬過海矣。」○金玉屑化爲胡蝶穆宗殿前種千葉牡丹﹐花始開﹐香气襲人。一朵千葉﹐大而且紅。上每視﹐必嘉嘆曰「人間未有。」後宮禁中﹐遇夜常有黃白蛺蝶計萬數飛集於花間﹐輝光照耀﹐達曙方去。宮人競以羅巾撲之﹐無有獲者。上令張网於空中﹐遂得數百於殿內﹐縱嬪禦追捉以爲娛。遲明視之﹐則皆金五片也。其狀工巧﹐無以爲比﹐而內人爭用絳縷絆其腳以爲首飾。夜則光起妝奩中。其後開寶廚﹐睹金屑五屑﹐將有化爲蝶者﹐宮中方覺焉。○雕木爲技劇術韓志和﹐本倭國人也。善雕木作鸞鶴鴉鵲之狀﹐飲啄動靜﹐與眞無異。以關戾置於腹中﹐矜之﹐則淩雲奮飛﹐可髙百尺﹐至二百步外﹐方始卻下。兼刻木作貓兒﹐以捕鼠雀。何郎中異其機巧﹐遂以事奏。上睹而悅之。志和又雕蹋牀﹐髙數尺﹐其上飾之以金銀采繪﹐謂之「見龍牀」﹐置之則不見龍﹐蹋則鱗鬣牙爪俱出。始進﹐上以足履之﹐而龍矯矯若得風雲之狀。上𨿽愛之﹐其心怖畏﹐遂令撤去。志和伏於上前曰「臣愚昧﹐致有驚懼聖躬。臣願別進薄伎﹐稍娛至尊耳目﹐以贖死罪。」上笑曰「所解何術﹐爲我作之。」忘和遂於懷中出一桐木合﹐方數寸﹐中有物名「蠅虎子」﹐不啻一二百焉。其形皆赤﹐云丹砂啖之。乃令爲五隊﹐令舞《梁州》。上令召樂工舉其曲﹐而虎子盤回宛轉﹐無不中節。每遇致詞處﹐則隱隱如蠅聲﹐及曲終﹐累累而退﹐若有尊卑等級。志和臂虎子於上前﹐獵蠅於數百步之內﹐如鷂捕雀﹐無有不獲。上喜其有可觀﹐賜以采帛銀碗。志和出宮門﹐卽轉以與人。後復詔志和﹐不知所在。○酒山紫海之異南昌國有酒山﹐蓋山有泉﹐其味如酒﹐飲之甚美﹐醉則經月不醒。又有紫海﹐水色如爛椹﹐可以染衣﹐其龍魚龜鱉﹑砂石艸木﹐無不紫焉。○黃金蛇開成初﹐宮中有黃蛇﹐夜自寶庫中出遊於階庭間﹐光彩照灼﹐不可擒捕。宮人驚怪﹐擲珊瑚系之﹐如擊斷其首。熟視﹐並失所在。明日﹐宮人具以事告憲宗﹐令徧搜庫中﹐乃得黃金蛇﹐珊瑚貫其首。上熟視而思之﹐昔隋煬帝爲晉王時﹐以黃金蛇贈陳夫人﹐不知此蛇得自何處。左右因睹頷下有「﹤廣婪﹥」字﹐上蹶然曰「果不失朕所言耶。阿﹤廣婪﹥﹐煬帝小字也。」上之博學敏悟﹐率多此類。遂命取玻璃連環﹐系於五彘之前足﹝以彘能啖蛇也﹞﹐其後更不復見矣﹐元藏幾滄洲遇仙處士元藏幾﹐自言是後魏淸河孝王之孫也﹐隋煬帝脫官奉信郎。大業元年爲誨使判官﹐遇風浪壞船﹐黑霧四合。同濟者皆不救而藏幾獨爲破木所載﹐始經半月﹐忽達於洲島間。人問其來﹐則藏幾具以事對。洲人曰「此乃滄洲﹐去國已數萬里。」乃出菖蒲花桃花酒飲之﹐而神气精爽焉。其洲方千里﹐花木常如二三月﹐地土宜五穀﹐人多不死。亦出風皇﹑孔雀﹑靈牛﹑神馬之屬﹐又產分蒂瓜。瓜長二尺﹐其色如椹﹐一瓜二蒂。有碧棗﹑丹栗﹐皆大如梨。其洲人多衣縫掖衣﹐又戴飛遊冠﹐與之話中華事﹐則歷歷在目前。所居或金闕銀臺﹑玉樓紫閣﹐簫韶之樂是奏﹐飲之以香露之醪。洲側有久視山﹐山下出澄綠水﹐其泉一百步﹐亦謂之「流綠渠」。𨿽投之金石﹐終不沈沒﹐故洲人以瓦鐵爲舟艦。又有良金池﹐可方數千里﹐水石沙泥皆如金色﹐其中有四足魚﹐有金蓮花。洲人研之如泥﹐彩繪光影﹐煥爛與眞金無異﹐但不可入火而已。更有蓮莖出﹐其花如蝶﹐每微風﹐則動搖如飛。婦人競采之以爲首飾﹐則語曰「不戴金蓮花﹐不得到仙家。」又以彊木造舟楫﹐其上多飾珠玉﹐以爲遊嬉。彊木﹐不沈之木﹐若方一寸﹐以百斤之石縋之﹐終不能沒。藏幾淹駐旣久﹐忽思中國。洲人遂制浚風舸以送之﹐激水如箭﹐不旬日卽達於家。問其國﹐乃皇唐子孫﹐皆疏屬也。○羅浮先生羅浮先生年數百而顏色不衰。立於牀前﹐則發垂至地﹐坐於暗室﹐則目光可見數丈。每采藥於深巖峻谷﹐則毒龍猛獸往來衛護﹔或晏然居家﹐人有具齋邀之。𨿽一日百處﹐無不分身而至。或與人飲酒﹐則出一壺﹐才可容一二升﹐縱客滿座﹐而傾之彌日不竭。或他人命飲﹐卽百斗不醉。夜則垂發於盆中﹐其酒歷歷而出﹐曲ろ之香輒無減耗。及上召入內庭﹐遇之甚厚。及退﹐嬪禦取金盆覆白鵲以試之。先生方休﹐忽起謂中貴人曰「皇帝又令老夫射覆盆地。」中貴人皆不諭其言。果而上召令速至﹐而先生才至玉階﹐謂上曰「盆下白鵲﹐願陛下早放。」亡笑曰「先生早知矣。」坐於禦榻前﹐上令宮人侍湯藥。宮人有笑先生貌古布素者﹐而縝發絳唇年才二八﹔須臾忽變成老嫗﹐雞皮鮐背﹐發鬢皓然。宮人悲駭﹐流涕上前不已。上知宮人之過﹐促令謝告先生。久而容質卻復如故。上國語京師無豆蔻花及荔支﹐俄頃袖中出二花﹐皆連枝葉﹐各數百﹐鮮明芳潔如新折下。又嘗賜食甘於﹐先生曰「臣山中有者﹐味愈於此。」上曰「朕無復得見矣。」先生遂以上前碧玉甌以寶盤覆之﹐俄頃撤盤﹐卽甘子至矣。芳香滿殿﹐其狀甚大。上食之﹐嘆其甘美無比。○懿宗佳讖唐懿宗﹐其意度甚厚﹐形貌瑰偉。在藩邸時﹐疾疹方甚﹐而郭淑妃見黃龍出入於臥內﹐上疾愈。妃異之﹐具以事聞。上曰「無泄是言﹐貴不相忘。」又嘗大雪盈尺﹐而上寢室上輒無分寸。諸王見者﹐無不異之。○九玉釵同昌公主九玉釵上刻九鸞﹐皆九色﹐有小字曰「玉兒。」工乃巧麗﹐殆非人工所制。原其來﹐乃金陵人以獻﹐公主酬之甚厚。一日晝寢﹐夢絳衣女奴授語曰「南齊潘淑妃取九鸞釵。」及覺﹐具以夢中之言言於左右。洎公主薨﹐其釵亦亡所在﹐左右因以語於人﹐或云「潘妃小字玉兒也。」○聞步輦香中貴人者﹐一日同輩買酒﹐飲於廣化旗亭。忽相渭曰「坐來聞香﹐何太異也。」同席曰「豈非龍腦耶﹖」曰「非也﹐余幼給事於嬪禦宮﹐常聞此香。未知今日何由而致﹐願問當鑪者。」遂云「公主步輦夫以錦衣換酒於此也。」中貴人共視﹐益嘆其異。○九花虯安祿山僭亂﹐郭子儀有功。上因命禦馬九花虯並紫玉鞭轡以賜子儀。九花虯者﹐卽範陽節度李徳山所貢﹐額髙九寸﹐毛拳如鱗﹐頭頸駿鬣﹐眞虯龍也。每一嘶﹐則羣馬聳耳。以身披九花紋﹐故號「九花虯」。子儀知「九花」之異﹐固陳讓者久之。上曰「此馬髙大﹐稱卿儀表﹐不必讓也。」後復京師﹐上堅以馬賜之﹐所以崇功臣也。●卷六禪林叢錄○賀葉僧下山娶尼疏鳩羅什方唱宗禪﹐石勒輒資其法種﹔摩登伽密持神咒﹐阿難果動其淫躬﹝摩登伽女事見《楞嚴經》第二卷

﹞。若還超最上一乘﹐管取得个中三昧。共惟好龍冑子﹐墜鵲外孫﹝葉僧乃張家甥﹞。習孔習周﹝葉始作儒﹞﹐期壯行其幼學﹔逃楊逃墨﹐覺今是而昔非。因禮拜頓悟伸﹝音敲﹐腳也﹞﹐悔和尙幾成彈指。說甚無退轉﹐不如歸去來。世路多歧﹐須藉與權而蹋白﹝與權﹐行者名﹐先葉下山﹞﹔愛河無底﹐且教大嶽以識深﹝太嶽﹐行者名﹐先歸俗﹞。翻香火因緣﹐扶起蘋繁祭祀。慮無後之爲大﹐知爲養之有時。二十年桎梏者寮﹝乃所居寺中寮名﹞﹐惡時易過﹔千百度風流舊事﹐熟處難忘。非緣禮膝升肩﹐未肯開心見膽。不可思也﹐迨其謂之。𨿽難結髮成親﹐也且逢場作戲。況包氏周氏﹝尼本姓周﹐後隨師姓也﹞﹐從來經卷分明﹔而藥師本師﹐在處鍼醫工巧﹝葉僧俗家能醫﹞。袖捶兩下拈出﹐伐斧一上做成。莫非舊日家風﹐總是前生匹配。大迦葉笑翻牟尼佛﹐眼中花蕊大作麼生﹔觀世音嫁與馬家郎﹐手裏楊枝且拈放著。飛錫歸來無住相﹐步蓮移處穩雙棲。落柏信佳期﹐雨花徒爾幻。陽臺雨過﹐一班兩點上淸淨身﹔閬苑春濃﹐萬語千言出廣長舌。見佛子眞相於龍華會上﹐講村人世法於獅子座前。手中甘旨﹐�不慮粗蔬﹔肚裏雷鳴﹐也不關稀粥。此時童女有如菩薩現前﹐他日大兒管取如來抱送。喜動萱堂之上﹐謠騰梓裏之間。歆教象弟釘船﹐惱得馬爺蕩槳﹝弟有妻父跛﹐名馬﹐故云﹞。東山上討這話頭難得﹐畫圖中描這變相不成。儻餘白日工夫﹐重理靑雲事業。但作官人朝九陛﹐勿拈束衲絳兒﹔若聞虞候報三更﹐休把念經篦子。自余賀語﹐未易敷陳。○棄吏爲僧疏法門四辟六通﹐任教揚擊﹔愛网千纏萬縛﹐豈意脫身。從教日往月來﹐頻覓昨非今是。大木尊者便辭母﹐香求和尙急拋妻。等閒鐘鼓度朝昏﹐何必階墀還卯酉。文書休訴﹐從頭檢點佛書﹔符印請歸﹐一任掌持心印。○化度牒疏添丁一男子﹐猛棄了削髮披緇﹔佐國八百緡﹐獨柰何易衣並食。欲成就這平生好事﹐須打破大檀越慳囊。若是員融﹐不著眾生相﹑壽者相﹑有我相﹔直須樂施﹐共結見在因﹑過去因﹑未來因。○僧化結路建橋疏這一條行路乃萬代安津﹐殊塗同歸﹐舉足蹋著。只爲間多濘泥﹐所以難濟﹔往來直須髙架橫橋﹐庶得同登彼岸。卒乍間教一下手﹐好這一段話頭﹔衷私裏願我發心﹐須藉大家結末。無錢難爲作耍﹐有鐵方可做鍼。用仗半句一言﹐自效善財童子﹔不憚千門萬戶﹐皈投多寶如來。直下承當﹐管有歸著。紙糊門扇﹐絲綿也不通風﹔鐵鑄葫蘆﹐涓滴實無漏水。將見下盤基﹐鞏金石於千年﹔上檐楹﹐跨虹霓於萬丈。作大方便﹐無上因緣。○了禪師與覺和尙下火這漢是建州建陽措大。放下廖叔公手中短棒﹐脫除龐居士頭上烏紗﹐不以選官爲名﹐以選佛爲究竟。尋常室中﹐問渠狗子無佛性﹔渠云去不得﹐如銀山鐵壁相似。今也銀山已摧﹐鐵壁已開﹐只解恁麼去﹐不解恁麼來。恁麼去﹐則諸人皆見﹐恁麼來﹐則作麼生。假饒喫了大丸丹﹐不免髑髏百雜碎。○永長老與吏人下火生平說條念貫﹐死後一場公案。今朝木匣盛來﹐卻教老僧判斷。已覺發﹐未覺發﹐已結正﹐未結正。我佛自來慈悲﹐一時並皆放散。○醉僧溺死與下火生平波波劫劫﹐只愛甕頭春雪。今朝忽過趙州橋﹐卻去石根上踐滑。𨿽然隨波逐流﹐難免灰飛火滅。大眾還識這沙彌下落處麼﹐﹝喝﹞明朝酒醒何處﹐楊柳岸曉風殘月。○崇薦龔老與傅磨下火﹝姓吳﹞公年六十有九﹐作个風流魁首。門迎珠履佳賓﹐坐列紅妝玉友。幾年弄色成空﹐一旦閒花費柳。今朝時節到來﹐未審作何分剖。吳公若向這里分剖得下﹐涅無異路﹐生死共同塗。其或未然﹐壽山老漢爲下注腳。﹝良久云﹕﹞五五相交不自知﹐任人呼喚不揚眉。鐵船渡海無蹤迹﹐寒食相逢有定期。○僧與妓弟下火濃妝淡抹暗生塵﹐難買傾城一笑溫。弦管叢中消白日﹐綺羅帳裏醉黃昏。生前徒結千人愛﹐死後誰憐一點恩。惟有無情天上月﹔更闌人靜照幽魂。○崇和尙與妓下火送汝上天堂﹐玉皇不待客﹔送汝入地獄﹐閻羅道九百。贈汝一把火﹐前路自擘劃。﹝喝﹞須臾煙滅灰飛﹐莫念從前相識。○僧贊子母遭焚偈夜深方鎖綠窗猴﹐魂逐莊周蝶夢遊。恍惚有聲罹大患﹐�������。風回焰烈三更後﹐煙滅灰飛萬事休。子母不須長抱恨﹐火光三昧許同修。○居士夏月舉火生也不道﹐死也不道﹐生死兩頭俱領過。卽令撥轉上頭關﹐誰人且道是甚麼﹐是甚麼。爲說破﹐木人昨夜問三臺﹐拍手起來唱哩。﹝某人﹞醒則个﹐灰飛煙滅事如何﹐云聳奇峯千萬朵。○與女人舉棺諸人還見麼﹐若也於斯見得﹐本無男女相。逃出死生關﹐截斷恩愛河。直到涅岸﹐其或未����爲添个��欲�����������不須身外覓善提﹐他家自有通霄路。○撒土人假地水火風﹐不免生老病死。生時因土而生﹐死後復歸於土。只此土還知否﹐結而爲山爲嶽﹐散而爲州爲府。在天則爲五行之中﹐在地則爲萬物之主。中央戊己獨稱尊﹐何物不歸一點子。卽今撒向此佳城﹐萬代兒孫由蔭注。貴者從玆貴﹐富者從玆富。奇山秀水盡來朝﹐吉曜善人常擁護。要知虛魄擬何歸﹐不涉一塵歸淨土。○祭逃禪虛一居士文敬附壺山﹐以解脫香一炷﹐寄諸占城國未灰底木頭﹔以說心露一甌﹐寄諸北苑已規之靈艸。拈獻逃禪堂上﹐告奠於大方廣翁虛一之靈。惟靈之來﹐一無所著﹐惟靈之去﹐一無所縛。傲睨乎萬物之遊﹐嬉笑乎山林之托。五十三年﹐築著翻卻。人皆謂虛一之死生﹐余獨謂虛一之信﹐往來之腳﹐春至水生﹐霜降水落。是卽一水作麼盈涸﹐一點英靈萬古不錯。玆虛一無用之用﹐其諸用者﹐亙天地之寥廓。又何嗚呼﹐復何哀哉。○贊陳都院居士畫像﹝字瑞友﹞瑞友寫出喜神﹐卻就居士覓贊。𨿽然一法元無﹐也且據款結案。幾多身在公門﹐只念別人條貫。惟公明眼難瞞﹐卻解自家判斷。跳出酒肉林中﹐藏經手不釋卷。時時方便門開﹐利益眾生無限。更有一著髙人﹐𨿽佛亦難贊嘆。﹝咦﹞時人欲識舊龐公﹐便是如今這老漢。○雕佛餘錢度僧語稽手千手千眼觀世音菩薩﹐證果香山﹐現身南海﹔大慈悲而度眾生之厄﹐化手眼而救父王之恩。救苦尋聲﹐現身設法﹐瞻仰者罪消塵劫﹐持念者福聚河沙。凡有皈依﹐必蒙殊勝。欲雕聖像﹐須藉檀那。垂只手以共轉法輪﹐爲十方而作大佛事。每成半臂﹐總化一千。妝嚴紫金色身﹐成就白玉毫相。所餘財賄﹐願結僧緣。用資地上布金人﹐方了殿前戔刂艸意。若得一時喜捨﹐便教兩處員成。不惟菩薩相無倫﹐抑使比丘身得度。欲了向上事﹐須是个中人。○馮相坐禪近代馮相於中書退朝之暇﹐未始不以坐禪爲念。故天下萬口一辭﹐遂以馮長老之名歸之。況馮相平日自有詩曰「公事之餘喜坐禪﹐少曾將脇到牀眠。𨿽然現出宰官相﹐長老之名天下傳。」●卷七平康巷陌記○平康總序平康裏乃諸妓所居之地也。自城北門而入﹐東回三曲。妓中最勝者﹐多在南曲。其曲中居處皆堂宇寬靜﹐各有三四廳事﹐前後多植花卉﹐或有怪石盆池﹐左經右史﹐小室垂簾﹐茵榻帷幌之類。凡舉子及新進士﹑三司幕府﹐但未通朝籍﹐未直館殿者﹐咸可就遊﹐不吝所費﹐則下車﹐水陸備矣。其中諸妓多能文詞﹐善談吐﹐亦平衡人物﹐應對有度。及膏梁子弟來遊者﹐僕馬繁盛﹐宴遊崇侈﹐以同年俊少者爲兩街探花使﹐有登甲乙第者關送天官氏﹐設春闈﹝天官氏﹐禮部侍郎﹞。近年多延至中夏﹐新貴眷戀狂遊稍久。京中妓籍屬教坊﹐凡朝士有宴聚﹐須假諸曹署行蝶﹐然後致於他處。惟新進士設團﹐雇吏便可牒取﹐取其所辟之資﹐則可倍於常價。中曲者﹐散樂雜班之所居也。夫善樂色技藝者﹐皆其世習﹐以故絲竹管弦艷歌妙舞﹐咸精其能。凡朝貴有宴聚﹐一見曹署行牒﹐皆攜樂器而往﹐所贈亦有差。暇日羣聚金蓮棚中﹐各呈本事。來觀之者皆五陵年少及豪貴子弟﹐就中有妖艷入眼者﹐俟散訪其家而宴集焉。其循墻一曲﹐卑下凡雜之妓居焉。三曲所居之妓﹐系名官籍者﹐凡官設法賣酒者﹐以次分番供應。如遇並番﹐—月止一二日也。○序妓子母所自諸妓所指占廳事﹐皆用彩板以記國忌日。妓之母皆假母也﹝京師俗呼爲「爆炭」﹐不知其因﹐意者以難姑息故耳﹞﹐以妓色蒼狡悍者爲之。諸女自幼丐育﹐或傭其下裏﹝傭﹐雇也﹞貧家。常有無無之賴潛爲漁獵﹐亦有良家子爲其家聘之﹐後以轉求厚賂﹐誤纏其中﹐則無以自脫。且教之歌﹐久而賣之。其日賦甚急﹐微涉退怠﹐鞭撲備至。年及十二三者﹐盛飾衣眼﹐卽爲娛賓之備矣。皆用假母姓﹐從便呼以女弟女兄﹐爲之第行。諸母亦無夫﹐其未甚衰者悉爲諸郎將輩主之。或私蓄侍寢者﹐不以夫禮待。多有遊惰者﹐於三曲中而爲諸媼所養﹐俗呼爲「廟客」﹐不知何謂。○妓期遇保唐寺諸妓舉止﹐與諸州府飲妓大不侔矣。然其羞匕箸之態﹐勤參請之儀﹐或未能盡去也。此裏之角妓﹐則對公卿與舉子﹐共自如也。俟其升朝﹐始爲參禮。此曲諸妓﹐以其出裏艱難﹐每遇南街保唐寺有講經之便﹐多以旬之八日相率聽講。覽者皆納其假母一緡﹐然後得出。其他所﹐必因人而遊也﹝或措大與之同行﹐則須爲下牒而納資於假母﹞。故保唐寺每月三八日士子極多﹐盡有期於諸妓也。同歸每席以五爲率﹐繼作則倍之。此略言其小小者﹐至於盛設芳筵﹐則有不可勝計。○詩贈團兒二女王團兒居前曲第一家也﹐朝官多居此裏。團兒有二女﹐長曰福娘﹐字宜之﹐甚潔白﹐卡約合度﹐談活淸雅﹐且有體裁。崔侍郎﹝儋﹞嘗於座上贈詩曰「怪得輕風送異香﹐娉婷仙子曳霓裳。惟憂錯認偸桃客﹐曼倩曾爲漢侍郎」﹝儋時爲內庭戶部侍郎﹞。次曰小福﹐字能之。能之風姿亦甚聰慧。予在京時﹐羣從少年同習業或倦悶時同詣此處﹐與二福環坐﹐淸淡雅飲﹐尢見風態。予嘗贈宜之詩曰「采翠仙衣紅玉膚﹐輕盈年在破瓜初。霞杯醉喚劉郎賭﹐云髻慵邀阿母梳。不怕寒侵緣帶寶﹐每憂風至倩持裾。謾圖西子晨妝樣﹐西子容華怎得如。」因此得詩甚多﹐頗以此詩爲稱首。宜之後於窗左泥紅墻請余題詩﹐且戒之曰「無甚艷逸。」予因題三絕﹐如宜之自述云。其一云「移避回窗費幾朝﹐指環偸解博蘭椒。無端鬥艸輸鄰女﹐便被拈將長步搖。」其二曰「寒繡紅衣餉阿嬌﹐新團香獸不禁燒。東鄰起樣裙腰闊﹐剩蹙黃金綫一條。」其三曰「試共卿卿戲語粗﹐畫堂連遣侍兒呼。寒肌不耐黃如意﹐白獺爲膏郎有無﹖」題詩後尙有餘壁末題。翌日詣之﹐忽見自以玉管題詩曰「苦把詩章邀勒人﹐吟看好个語言新。𨿽然不及相如賦﹐也直黃金一二斤。」宜之每遇宴集之際﹐常慘然悲郁﹐如不勝任﹐久而不已。靜而詢之﹐乃曰「妾安能鬱鬱久居此耶﹖托身無主﹐每自思之﹐得不爲之悲嘆」他日密以紅箋授予﹐乃詩﹐曰「日日悲傷未有圖﹐懶將心事托凡夫。非同覆水因收得﹐只問郎君有意無。」余未答﹐宜之含淚曰「妾名不系於官籍﹐儻蒙君子不鄙賤陋﹐費用妾自爲之。」余因謝之曰「甚愜所欲﹐但家有嚴君﹐亦非舉子所爲。」宜之低眉泣下﹐不復有言﹐白片情意頓薄。其夏﹐余西之洛陽﹐再集宴於宜之家。酒酣﹐數相屬曰「此次難於再會。」嗚咽而別﹐冬初還京﹐果爲豪家之子主之﹐不復可見。至明年上已﹐因與親朋修禊曲水﹐聞林棚絲竹﹐因而視之﹐見宜之在焉。因子棚後候其女奴而詢之﹐乃曰「張街使郎君置宴」﹝曲中諸女﹐多爲富豪輩日輸一緡於假母﹐謂之買斷﹐但未免官使﹐不復私接賓客也﹞。須臾見女奴復在棚後﹐私謂予曰「來日可到前曲街使門首」。詰早詣其裏﹐果見宜之在門。予立乘與語﹐宜之團紅巾擲余﹐卽別。視之﹐乃詩﹐云「久試恩情欲托身﹐已將心事再三陳。蓮根旣沒移栽分﹐今日分飛莫恨人。」余覽之﹐悵然而已。○詩贈趙降眞趙降眞住於曲中﹐善談謔﹐能文詞﹐常爲飲筵之最。姿容𨿽常常﹐但醞籍不惡﹐時賢推尙之﹐因增其聲價耳。鄭仁表席上贈詩曰「嚴吹如何下太淸﹐玉肌無暑五銖輕。𨿽知不是流霞酒﹐願聽云和瑟一聲。」○島仙少有詩名島仙字淸卿﹐蓬仙之女弟也。素爲三曲之尢﹐而又辯惠﹐往往有詩句可稱。爲女兒時爲新月詩﹐有「待得團員時候﹐樽前問這時節」之句。後爲萬年縣郭進思所納﹐置於他所。島仙在倡中﹐狂劣特甚﹐及被拘系﹐未能息心。進思又主繁務而有正室﹐到島仙處亦稀﹐每有舊相識經從其門者﹐多於窗隙間招呼﹐或使人詢訊﹐亦以巾箋送遣。○舉舉善辯鄭舉舉居曲中﹐常與趙降眞善﹐亦喜琴瑟﹐而膚體充博﹐貌非品流﹐但巧談諧﹐亦爲朝士所眷。時有名賢醵宴來訪﹐工致君﹑趙崇等皆在席。鄭禮臣初入內庭﹐矜誇不已﹐致君諸人皆不能對﹐甚減歡笑。舉舉知之﹐乃下籌指禮臣曰「學士言語母乃得色﹐然學士𨿽一時淸貴﹐亦在人耳﹐至如爭騭﹝音只﹞﹑劉承雍﹐亦常爲之﹐又豈能增其聲價耶﹖」致君等躍起﹐喜不自勝。禮臣因引滿白飲﹐更不復言﹐於是極歡﹐及暮而罷。致君各出采帛以贈。乾符五年﹐孫渥爲狀元﹐與同年多訪其館﹐預盟不至者且有罰金之約。一日同年魯應之不獲預席﹐狀元行罰﹐魯乃置詩於孫狀元曰「未識都知面﹐頻輸復分錢。苦心親筆研﹐得志助金鈿。徒步爲春賦﹐持杯給暮飠。力微多謝病﹐非不奉同年。」應之𨿽有詞藝之名﹐無操守之譽﹐同年非舊識﹐必辭力窘﹐不遵狀元罰金﹐故爲此詩。曲中名妓之頭角者爲頭知﹐又名都知﹐謂其分管諸妓名籍追名。當時鄭舉舉﹑趙降眞卽都知也。曲中常價﹕每妓一席四﹐見燭卽倍﹐新郎君又倍其數﹐故云復分錢也。凡席常數妓佐之。○因娘輕率因娘亦輩流中翹楚﹐而輕率猾﹐惟喜以手傷人肌膚。夏候澤以甲科及第﹐與同輩訪於因娘。因娘設宴尢盛﹐而澤性亦疏率﹐不拘言語。或因醉戲之﹐爲因娘傷其面頗甚。明日期集師門﹐同年多竊視之﹐澤乃抗聲曰「昨因訪因娘﹐戲傷澤面。」同年皆愕然﹐主司低首而哂﹐不能舉者久之。○常兒詩筆常兒姓王﹐善詩筆﹐好讀書﹐喜與能文之士談論。有太學生李致主往來其家﹐後致主登科得仕榮歸﹐作詩以別常兒云「魚鑰獸環斜掩門﹐萋萋芳艸憶王孫。醉憑靑瑣窺韓壽﹐間擲金梭惱謝鯤。不夜珠光連玉匣﹐辟寒釵影落瑤尊。欲知明慧多情態﹐莫役江淹別後魂。」常兒卽和其詩﹐題於壁云「長者車塵每到門﹐長卿非慕卓王孫。定知羽翼難隨鳳﹐卻喜波濤已化鯤。嬌別翠鈿粘去袂﹐醉翻金雀碎殘尊。多情那更多離別﹐毋惜音書慰斷魂。」●卷八平康巷陌記○徳奴家燭有異香楊徳奴﹐南曲第五家居焉。頗爲名輩�慕屬﹐年華尙少﹐甘自退居。所居最寬潔﹐賓客翕然而至﹐其長女曰蓬仙﹐其爲人心懷灑落﹐精神澹佇﹐似非塵俗中人。尋常舉止亦自潔雅﹐由是見者多慕愛之。吳徳遠新第﹐年甚少﹐來訪蓬仙﹐一見猶未深知蓬仙之隆貴。蓬仙亦以徳遠聰悟俊少﹐甚相知敬。及其芳筵一啟﹐水陸備陳﹐及暮髙燒銀燭﹐長焰熒煌。座間忽聞香气逼人﹐盈室不識其香之所自來。因詰徳奴﹐始知其香發自燭中。「此燭乃燕王府分賜﹐聞自外國所貢﹐禦賜諸正府﹐因以相遺妾﹐故珍藏。今遇新郎君﹐敬以佳瑞爲獻。」徹夜淸芳﹐蓬仙歡洽﹐舉觴起舞﹐以勸徳遠。及宴散燭灰﹐而香气終不少滅。明日出遊﹐所至無不嗟異徳遠身之餘馥﹐乃知京華妓館富貴繁華也如此。至今人有唱云「過平康巷陌綺羅叢﹐贏得佳人妙舞艷歌﹐爭勸金鐘」之詞者﹐乃徳遠當時題蓬仙壁上之句。○令賓能詩筆顏令賓居南曲角﹐舉止風流﹐好尙甚雅﹐亦頗見稱於時。喜與筆研相親﹐善艸書。見詩書者必盡禮祗奉﹐多乞詩詞於士大夫﹐常滿箱篋。後以疾且甚﹐值春景時和﹐命侍女持坐於階前﹐顧落花長嘆數四﹐因索筆彊題詩云﹕气餘三兩喘﹐花剩兩三枝。話別一尊酒﹐相邀無後期。因教小童曰「爲我持此詩出宣陽親仁坊﹐凡逢見新及第郎君及舉人﹐卽呈之云﹕曲中顏家娘子扶病奉候郎君」。因令其家設酒果以待﹕須臾至者數人﹐各令盡飲。至暮﹐涕泗持別曰「我不久矣﹐若愛我﹐幸爲哀挽以送。」尋卒。士夫持至數封﹐其母拆視之﹐皆哀挽之詞﹐擲之於地曰「能救我朝夕耶﹖」其鄰有張�������因取挽歌數篇﹐教挽柩者唱之﹐聲甚悲愴。其一哀章云﹕昨日尋仙子﹐而車忽在門。人生須到此﹐香魄竟難論﹔客至皆連袂﹐誰來爲鼓盆。不堪衿袖上﹐猶帶舊眉痕。其二挽章﹕殘春扶病飲﹐此席最堪傷﹔夢幻一朝事﹐風花幾日狂。孤鸞徒舞鏡﹐雙燕懶歸梁。厚意𨿽全展﹐含酸奠一觴。其三挽章﹕奄忽那如此﹐夭桃正吐春。捧心還動我﹐掩面托何人。濕露誰歌薤﹐逝川寧問津。臨喪應有主﹐宋玉在西鄰。○蘇蘇和詩譏進士王蘇蘇在南曲中﹐屋室寬博﹐庖饌有序﹐姊妹數人﹐亦頗善諧謔。有進士李標久在王大諫門下﹐暇日因與大諫弟侄同往訪焉。飲次標題其窗﹐詩云﹕春暮殘花繞戶飛﹐王孫尋勝引塵衣。門中仙子多情態﹐畱住劉郎不放歸。蘇蘇先未與李標識面﹐不甘其題﹐因謂之曰「阿誰畱郎君﹐莫亂道。」取筆繼之於後﹐詩曰﹕怪得犬驚雞亂飛﹐羸童瘦馬老麻衣。阿誰亂引閒人到﹐畱住靑蚨熱趕歸。標性褊﹐頭面通赤﹐命駕先歸。後蘇蘇見王家郎君﹐卽戲詢曰「熱趕歸漢在否﹖」○妓因得詩增重劉泰娘﹐南曲之北巷小家女也。彼曲素無髙遠者﹐人不知之。春日上巳﹐忽於慈恩寺前見曲中諸妓同遊曲江﹐集宴寺側。下輦而行﹐年齒甚妙﹐容色不凡。一時遊人甚重﹐爭往謔之﹐問其妓﹐詰之以居﹐乃知其爲泰娘﹐門前獨有樗樹。予未幾遇雨﹐諸妓分散。至暮﹐予有事北去﹐因經泰娘之門﹐適遇泰娘返舍。予因過之﹐舉筆題其捨窗﹐詩曰﹕尋常凡木最輕樗﹐今日尋樗桂不如。一自品題人去後﹐定多長者往來車。後士貴聞之﹐皆結駟於門矣﹐聲名由是增重。○潘瓊兒家繁盛潘瓊兒﹐字琢玉﹐居南曲中。積資萬計﹐三曲諸娟家之富盛者﹐終難及也。凡服飾器皿上埒朝貴。紹聖間閬州有華姓者﹐一舉登科﹐雙親未老﹐榮來廷對。唱名才畢﹐與同年來遊瓊兒之家。車馬榮耀﹐僕從甚多﹐曲中—時名妓亦皆歆羨。潘一見其才華之美﹐開華宴設盛饌以待之。凡樂籍之家﹐皆居於潘家之側。������盞次皆有樂色百戲佐之。及�����������意歡�洽明�徐�僕從取����因授瓊兒曰「常爲我設一席。」潘計其直﹐才百餘緡﹐笑與華曰「兒家凡遇新郎君肯訪蓬捨﹐曲中香火姊妹則必醵金來賀。此物粗足以爲夜來佐樽利市之費﹐徐設芳宴未晚。」因呼咸至﹐支費各有等差﹐所餘無幾矣。華見瓊兒費用奢廣﹐心爲之驚﹐私令其僕出而復至﹐報曰「今日狀元期集相國寺﹐從爲曲江金明池之遊。」華因得托故而出。潘後𨿽數遣人召之﹐而華終不復到其所。潘亦不爲之介懷也。是知平康妓館實繁華之地﹐非可容易遊賞也。○惜惜鐘情花月

﹝下闕﹞

