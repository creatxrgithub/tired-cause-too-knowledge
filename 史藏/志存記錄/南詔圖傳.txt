『南詔圖傳』文字捲

鐵柱記云﹕初三賧白大首領將軍張樂盡求並興宗王等九人﹐共祭天於鐵柱側。主鳥從鐵柱上飛憩興宗王之臂上焉。張樂盡求自此已後﹐益加驚訝。興宗王乃憶﹐此吾家之主鳥也﹐始自忻悅。此鳥憩興宗王家﹐經於一十一月後乃化矣。又有一犬﹐白首黑身﹐號爲隴犬。生於奇王之家也。瑞花兩樹﹐生於捨隅﹐四時常發﹐俗云橙花。其二鳥每棲息此樹焉。又聖人梵僧未至前三日﹐有一黃鳥來至奇王之家﹐卽鷹子也。又於興宗王之時﹐先出一士﹐號曰各郡矣﹐著錦服﹐披虎皮﹐手把白旗﹐敎以用兵﹔次出一士﹐號曰羅傍﹐著錦衣。此二士共佐興宗王統治國政。其羅傍遇梵僧以乞書敎﹐卽封氏之書也。其二士表文武也。後有天兵十二騎來助興宗王﹐隱顯有期﹐初期住於十二日﹐再期住於六日﹐後期住於三日。從此兵彊國盛﹐辟土開疆﹐此亦阿嵯耶之化也。第二化

潯彌腳﹑夢諱等二人欲送耕飯。其時梵僧在奇王家內畱住不去。潯彌腳等送飯至路中﹐梵僧已在前回乞食矣。乃戴夢諱所施黑淡彩二端疊以爲首飾﹐蓋貴重人所施之物也。後人效爲首飾也。其時潯彌腳等所將耕飯﹐再亦回施﹐無有恡惜之意。第三化

潯彌腳等再取耕飯家中﹐送至巍山頂上。再逢梵僧坐於石上﹐左有朱鬃白馬﹐上出化云﹐中有侍童﹐手把鐵杖﹔右有白象﹐上出化云﹐中有侍童﹐手把金鏡。並有靑沙牛。潯彌腳等敬心無異﹐驚喜交並﹐所將耕飯﹐再亦施之。梵僧見其敬心堅固﹐乃云恣汝所願。潯彌腳等𨿽申懇願﹐未能遣於聖懷。乃授記云「鳥飛三月之限﹐樹葉如鍼之峯﹐奕葉相承﹐爲汝臣屬。」授記訖﹐夢諱急呼耕人奇王蒙細奴邏等云「此有梵僧﹐奇形異服﹐乞食數徧﹐未惻聖賢。今現靈異﹐並與授記﹔如今在此。」奇﹝王﹞蒙細奴邏等相隨往看﹐諸餘化盡﹐惟見五色雲中﹐有一聖化﹐手捧缽盂﹐升空而住。又光明中髣髴見二童子﹐並見地上有一靑牛﹐余無所在。往看石上﹐乃有聖迹及衣服迹﹐並象馬牛蹤﹐於今現在。後立靑牛禱此其因也。第四化

興宗王蒙邏盛時﹐有一梵僧﹐來自南開郡西瀾滄江外﹐獸賧窮石村中﹐牽一白犬﹐手持錫杖缽盂﹐經於三夜。其犬忽被村主加明王樂等偸食。明朝﹐梵僧尋問﹐翻更淩辱。僧仍髙聲呼犬﹐犬遂嘷於數十男子腹內。偸食人等﹐莫不驚懼相視﹐形神散去。謂聖僧爲妖怪﹐以陋質爲驍雄。三度害傷﹐度度如故。初解支體﹐次爲三段﹐後燒火中﹐骨肉灰燼﹐盛竹筒中﹐拋於水裏。破筒而出﹐形體如故﹐無能損壞。缽盂錫杖﹐王樂差部下外券赴奏於山上﹐畱著內道場供養頂禮。其靴變爲石﹐今現在窮石村中。第五化

梵僧手持瓶柳﹐足穿屧履﹐察其人輩根機下劣﹐未合化緣﹐因以隱避登山。村主王樂等﹐或騎牛馬乘﹐或急行而趕之。數里之間﹐梵僧緩步而已﹐以追之莫及。後將欲及﹐梵僧乃回首看之﹐王樂等莫能進步。始乃歸心稽顙伏罪。梵僧乃出開南浮山頂。後遇普苴大首領張寧健。卽建成之父也。建成卽張化成也。後出和泥大首領宋林別之界焉。林則多生種福﹐幸蒙頂禮。第六化

聖僧行化至忙道大首領李忙靈之界焉。其時人機闇昧﹐未識聖人。𨿽有宿緣﹐未可敎化。遂卽騰空乘雲﹐化爲阿嵯耶像。忙靈驚駭﹐打鼓﹐集村人。村人旣集之﹐髣髴猶見聖像﹐放大光明。乃於打鼓之處﹐化一老人云「乃吾解鎔鑄﹐作此聖容所見之形﹐毫釐不異。」忙靈云「欲鑄此像﹐恐銅未足。」老人云「但隨銅所在﹐不限多少。」忙靈等驚喜從之﹐鑄作聖像﹐及集村人鼓﹐置於山上焉。

鐵柱記云﹕初三賧白大首領大將軍張樂盡求並興宗王等九人﹐共祭天於鐵柱側。主鳥從鐵柱上飛憩興宗王之臂上焉。張樂盡求自此已後﹐益加驚訝。興宗王乃憶﹐此吾家中之主鳥也﹐始自忻悅。第七化

全義四年己亥歲﹐復禮朝賀。使大軍將王丘佺﹑酋望張傍等部至益州﹐逢金和尙云「雲南自有聖人入國授記﹐汝先於奇王﹐因以雲南﹐遂興王業﹐稱爲國焉。我唐家或稱是玄奘授記﹐此乃非也。玄奘是我大唐太宗皇帝貞觀三年己丑歲﹐始往西域取大乘經﹐至貞觀十九年乙巳歲﹐屆於京都。汝奇王是貞觀三年己丑歲始生﹐豈得父子遇玄奘而同授記耶﹖又玄奘路非歷於雲南矣。保和二年乙巳歲﹐有西域和尙菩立陁訶來至我京都云「吾西域蓮花部尊阿嵯耶觀音從蕃國中行化至汝大封民國﹐如今何在﹖」語訖﹐經於七日﹐終於上元蓮宇。我大封民國始知阿嵯耶來至此也。帝乃欲徧求聖化﹐詢謀太史撝托君占奏云「聖化合在西南﹐但能得其風聲﹐南面逢於眞化。」乃下勑大淸平官瀾滄郡王張羅疋﹕「富卿統治西南﹐疆界遐遠﹐宜急分星使﹐詰問聖原﹐同遵救濟之心﹐副我欽仰之志。」張羅疋急遣男大軍將張疋傍﹐並就銀生節度張羅諾﹑開南都督趙鐸咩訪問原由﹐但得梵僧靴爲石。欲擎舁以赴闕﹐恐乖聖情。遂繪圖以上呈。儒釋驚訝。並知聖化行至首領張寧健及宋林則之處﹐余未詳悉。至嵯耶九年丁巳歲﹐聖駕淋盆﹐乃有石門邑主羅和李忙求奏云「自祖父已來﹐吾界中山上﹐有白子影像一軀﹐甚有靈異﹐若有人取次無敬仰心﹐到於此者﹐速致亡﹐若欲除災禳禍﹐乞福求農﹐致敬﹐祭之無不遂意。今於山上﹐人莫敢到。」奏訖﹐勑遣慈雙宇李行將兵五十騎往看尋覓﹐乃得阿嵯耶觀音聖像矣。此聖像卽前老人所鑄也。並得忙靈所打鼓呈示摩訶﹐摩訶傾心敬仰﹐鎔眞金而再鑄之。

勑大封民國聖敎興行﹐其來有上﹐或從胡梵而至﹐或於蕃漢而來﹐奕代相傳﹐敬仰無異﹐因以兵馬彊盛﹐王業克昌﹐萬姓無妖紮之災﹐五穀有丰盈之瑞。然而朕以童幼﹐未博古今﹐𨿽典敎而入邦﹐未知何聖爲始﹐誓欲加心供養﹐圖像流行﹐今世後身﹐除災致福。因問儒釋耆老之輩﹐通古辧今之流﹐莫隱知聞﹐速宜進奉。勑付慈爽﹐布告天下﹐咸使知聞。

中興二年二月十八日

大矣哉﹗阿嵯耶觀音之妙用也﹗威力罕測﹐變現難思﹐運悲而導誘迷塗﹐施權化而拯濟含識。順之則福至﹐逆之則害生。心期願謔﹐猶聲逐響者也。由是乃效靈於巍山之上﹐而乞食於奇王之家。觀其精專﹐逐授記�﹐龍飛九五之位﹐鳥翔三月之程。同贊期﹐共稱臣妾﹐化俗設敎﹐會時立規﹐感其篤信之情﹐遂現神通之力。則知降梵釋之形狀﹐示象馬之珍奇。鐵杖則執於拳中﹐金鏡而開於掌上。聿興文徳﹐爰立典章。敍宗祧之昭穆﹐啟龍女之軌儀。廣施武略﹐權現天兵﹐外建十二之威神﹐內列五七之星曜。降臨有異﹐器杖乃殊﹐啟摧凶折角之方﹐廣開疆辟土之義。遵行五常之道﹐再弘三之基。開祕密之妙門﹐息災殃之患難﹐故於每年二月十八日﹐當大聖乞食之日﹐是奇王覩像之時﹐施麥飯而表丹誠﹐奉玄彩而彰至敬。當此吉日﹐常乃祭之。更至二十八日﹐願立霸王之丕基﹐乃用牲牢而享祀西耳河。記云﹕西耳河者﹐西河如耳﹐卽大海之耳也。主風聲﹑扶桑影照其中﹐以種瑞木﹐遵行五常﹐乃壓耳聲也。二者﹐河神有金螺金魚也。金魚白頭﹐額上有輪。蒙毒蛇遶之﹐居之左右﹐分爲二耳也。而祭奠之﹐謂息災難也。乃於保和昭徳皇帝紹興三寶﹐廣濟四生﹐乃捨雙南之魚金﹐仍鑄三部之聲眾。雕金捲付掌禦書巍丰郡長﹐封開南各張傍﹐監副大軍將宗子蒙玄宗等﹐遵崇敬仰﹐號曰建國聖源阿嵯耶觀音。至武宣皇帝摩訶羅嵯﹐崇像敎眞宗﹐自獲觀音之眞形﹐又蒙集眾之鼓。洎中興皇帝問儒釋耆老之輩﹐通古辧今之流﹐崇入國起回之圖﹐至安邦俗之化。贊禦臣王奉宗信博士內常侍酋望忍爽張順等謹按巍山起回﹑鐵柱西耳河等記﹐而略敍巍山已來勝事。

時中興二年戊午歲三月十四日謹記。

南詔圖傳﹟文字捲

『南詔圖傳』文字捲

鐵柱記云﹕初三賧白大首領將軍張樂盡求並興宗王等九人﹐共祭天於鐵柱側。主鳥從鐵柱上飛憩興宗王之臂上焉。張樂盡求自此已後﹐益加驚訝。興宗王乃憶﹐此吾家之主鳥也﹐始自忻悅。此鳥憩興宗王家﹐經於一十一月後乃化矣。又有一犬﹐白首黑身﹐號爲隴犬。生於奇王之家也。瑞花兩樹﹐生於捨隅﹐四時常發﹐俗云橙花。其二鳥每棲息此樹焉。又聖人梵僧未至前三日﹐有一黃鳥來至奇王之家﹐卽鷹子也。又於興宗王之時﹐先出一士﹐號曰各郡矣﹐著錦服﹐披虎皮﹐手把白旗﹐敎以用兵﹔次出一士﹐號曰羅傍﹐著錦衣。此二士共佐興宗王統治國政。其羅傍遇梵僧以乞書敎﹐卽封氏之書也。其二士表文武也。後有天兵十二騎來助興宗王﹐隱顯有期﹐初期住於十二日﹐再期住於六日﹐後期住於三日。從此兵彊國盛﹐辟土開疆﹐此亦阿嵯耶之化也。第二化

潯彌腳﹑夢諱等二人欲送耕飯。其時梵僧在奇王家內畱住不去。潯彌腳等送飯至路中﹐梵僧已在前回乞食矣。乃戴夢諱所施黑淡彩二端疊以爲首飾﹐蓋貴重人所施之物也。後人效爲首飾也。其時潯彌腳等所將耕飯﹐再亦回施﹐無有恡惜之意。第三化

潯彌腳等再取耕飯家中﹐送至巍山頂上。再逢梵僧坐於石上﹐左有朱鬃白馬﹐上出化云﹐中有侍童﹐手把鐵杖﹔右有白象﹐上出化云﹐中有侍童﹐手把金鏡。並有靑沙牛。潯彌腳等敬心無異﹐驚喜交並﹐所將耕飯﹐再亦施之。梵僧見其敬心堅固﹐乃云恣汝所願。潯彌腳等𨿽申懇願﹐未能遣於聖懷。乃授記云「鳥飛三月之限﹐樹葉如鍼之峯﹐奕葉相承﹐爲汝臣屬。」授記訖﹐夢諱急呼耕人奇王蒙細奴邏等云「此有梵僧﹐奇形異服﹐乞食數徧﹐未惻聖賢。今現靈異﹐並與授記﹔如今在此。」奇﹝王﹞蒙細奴邏等相隨往看﹐諸餘化盡﹐惟見五色雲中﹐有一聖化﹐手捧缽盂﹐升空而住。又光明中髣髴見二童子﹐並見地上有一靑牛﹐余無所在。往看石上﹐乃有聖迹及衣服迹﹐並象馬牛蹤﹐於今現在。後立靑牛禱此其因也。第四化

興宗王蒙邏盛時﹐有一梵僧﹐來自南開郡西瀾滄江外﹐獸賧窮石村中﹐牽一白犬﹐手持錫杖缽盂﹐經於三夜。其犬忽被村主加明王樂等偸食。明朝﹐梵僧尋問﹐翻更淩辱。僧仍髙聲呼犬﹐犬遂嘷於數十男子腹內。偸食人等﹐莫不驚懼相視﹐形神散去。謂聖僧爲妖怪﹐以陋質爲驍雄。三度害傷﹐度度如故。初解支體﹐次爲三段﹐後燒火中﹐骨肉灰燼﹐盛竹筒中﹐拋於水裏。破筒而出﹐形體如故﹐無能損壞。缽盂錫杖﹐王樂差部下外券赴奏於山上﹐畱著內道場供養頂禮。其靴變爲石﹐今現在窮石村中。第五化

梵僧手持瓶柳﹐足穿屧履﹐察其人輩根機下劣﹐未合化緣﹐因以隱避登山。村主王樂等﹐或騎牛馬乘﹐或急行而趕之。數里之間﹐梵僧緩步而已﹐以追之莫及。後將欲及﹐梵僧乃回首看之﹐王樂等莫能進步。始乃歸心稽顙伏罪。梵僧乃出開南浮山頂。後遇普苴大首領張寧健。卽建成之父也。建成卽張化成也。後出和泥大首領宋林別之界焉。林則多生種福﹐幸蒙頂禮。第六化

聖僧行化至忙道大首領李忙靈之界焉。其時人機闇昧﹐未識聖人。𨿽有宿緣﹐未可敎化。遂卽騰空乘雲﹐化爲阿嵯耶像。忙靈驚駭﹐打鼓﹐集村人。村人旣集之﹐髣髴猶見聖像﹐放大光明。乃於打鼓之處﹐化一老人云「乃吾解鎔鑄﹐作此聖容所見之形﹐毫釐不異。」忙靈云「欲鑄此像﹐恐銅未足。」老人云「但隨銅所在﹐不限多少。」忙靈等驚喜從之﹐鑄作聖像﹐及集村人鼓﹐置於山上焉。

鐵柱記云﹕初三賧白大首領大將軍張樂盡求並興宗王等九人﹐共祭天於鐵柱側。主鳥從鐵柱上飛憩興宗王之臂上焉。張樂盡求自此已後﹐益加驚訝。興宗王乃憶﹐此吾家中之主鳥也﹐始自忻悅。第七化

全義四年己亥歲﹐復禮朝賀。使大軍將王丘佺﹑酋望張傍等部至益州﹐逢金和尙云「雲南自有聖人入國授記﹐汝先於奇王﹐因以雲南﹐遂興王業﹐稱爲國焉。我唐家或稱是玄奘授記﹐此乃非也。玄奘是我大唐太宗皇帝貞觀三年己丑歲﹐始往西域取大乘經﹐至貞觀十九年乙巳歲﹐屆於京都。汝奇王是貞觀三年己丑歲始生﹐豈得父子遇玄奘而同授記耶﹖又玄奘路非歷於雲南矣。保和二年乙巳歲﹐有西域和尙菩立陁訶來至我京都云「吾西域蓮花部尊阿嵯耶觀音從蕃國中行化至汝大封民國﹐如今何在﹖」語訖﹐經於七日﹐終於上元蓮宇。我大封民國始知阿嵯耶來至此也。帝乃欲徧求聖化﹐詢謀太史撝托君占奏云「聖化合在西南﹐但能得其風聲﹐南面逢於眞化。」乃下勑大淸平官瀾滄郡王張羅疋﹕「富卿統治西南﹐疆界遐遠﹐宜急分星使﹐詰問聖原﹐同遵救濟之心﹐副我欽仰之志。」張羅疋急遣男大軍將張疋傍﹐並就銀生節度張羅諾﹑開南都督趙鐸咩訪問原由﹐但得梵僧靴爲石。欲擎舁以赴闕﹐恐乖聖情。遂繪圖以上呈。儒釋驚訝。並知聖化行至首領張寧健及宋林則之處﹐余未詳悉。至嵯耶九年丁巳歲﹐聖駕淋盆﹐乃有石門邑主羅和李忙求奏云「自祖父已來﹐吾界中山上﹐有白子影像一軀﹐甚有靈異﹐若有人取次無敬仰心﹐到於此者﹐速致亡﹐若欲除災禳禍﹐乞福求農﹐致敬﹐祭之無不遂意。今於山上﹐人莫敢到。」奏訖﹐勑遣慈雙宇李行將兵五十騎往看尋覓﹐乃得阿嵯耶觀音聖像矣。此聖像卽前老人所鑄也。並得忙靈所打鼓呈示摩訶﹐摩訶傾心敬仰﹐鎔眞金而再鑄之。

勑大封民國聖敎興行﹐其來有上﹐或從胡梵而至﹐或於蕃漢而來﹐奕代相傳﹐敬仰無異﹐因以兵馬彊盛﹐王業克昌﹐萬姓無妖紮之災﹐五穀有丰盈之瑞。然而朕以童幼﹐未博古今﹐𨿽典敎而入邦﹐未知何聖爲始﹐誓欲加心供養﹐圖像流行﹐今世後身﹐除災致福。因問儒釋耆老之輩﹐通古辧今之流﹐莫隱知聞﹐速宜進奉。勑付慈爽﹐布告天下﹐咸使知聞。

中興二年二月十八日

大矣哉﹗阿嵯耶觀音之妙用也﹗威力罕測﹐變現難思﹐運悲而導誘迷塗﹐施權化而拯濟含識。順之則福至﹐逆之則害生。心期願謔﹐猶聲逐響者也。由是乃效靈於巍山之上﹐而乞食於奇王之家。觀其精專﹐逐授記�﹐龍飛九五之位﹐鳥翔三月之程。同贊期﹐共稱臣妾﹐化俗設敎﹐會時立規﹐感其篤信之情﹐遂現神通之力。則知降梵釋之形狀﹐示象馬之珍奇。鐵杖則執於拳中﹐金鏡而開於掌上。聿興文徳﹐爰立典章。敍宗祧之昭穆﹐啟龍女之軌儀。廣施武略﹐權現天兵﹐外建十二之威神﹐內列五七之星曜。降臨有異﹐器杖乃殊﹐啟摧凶折角之方﹐廣開疆辟土之義。遵行五常之道﹐再弘三之基。開祕密之妙門﹐息災殃之患難﹐故於每年二月十八日﹐當大聖乞食之日﹐是奇王覩像之時﹐施麥飯而表丹誠﹐奉玄彩而彰至敬。當此吉日﹐常乃祭之。更至二十八日﹐願立霸王之丕基﹐乃用牲牢而享祀西耳河。記云﹕西耳河者﹐西河如耳﹐卽大海之耳也。主風聲﹑扶桑影照其中﹐以種瑞木﹐遵行五常﹐乃壓耳聲也。二者﹐河神有金螺金魚也。金魚白頭﹐額上有輪。蒙毒蛇遶之﹐居之左右﹐分爲二耳也。而祭奠之﹐謂息災難也。乃於保和昭徳皇帝紹興三寶﹐廣濟四生﹐乃捨雙南之魚金﹐仍鑄三部之聲眾。雕金捲付掌禦書巍丰郡長﹐封開南各張傍﹐監副大軍將宗子蒙玄宗等﹐遵崇敬仰﹐號曰建國聖源阿嵯耶觀音。至武宣皇帝摩訶羅嵯﹐崇像敎眞宗﹐自獲觀音之眞形﹐又蒙集眾之鼓。洎中興皇帝問儒釋耆老之輩﹐通古辧今之流﹐崇入國起回之圖﹐至安邦俗之化。贊禦臣王奉宗信博士內常侍酋望忍爽張順等謹按巍山起回﹑鐵柱西耳河等記﹐而略敍巍山已來勝事。

時中興二年戊午歲三月十四日謹記。

