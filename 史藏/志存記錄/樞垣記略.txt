

《樞垣記略》淸梁章鉅﹑朱智

●序自雍正庚戌設立軍機處﹐迨玆九十餘年﹐綱舉目張﹐人才輩出﹐而載稽故實尙缺成書。章鉅於嘉慶戊寅選充章京﹐亻暴直餘閒﹐翻閱舊檔﹐輒思輯爲一書。隨筆甄綜﹐日有所積﹐至道光壬午春季奉命守郡﹐匆匆出直﹐此後遂無由再綴一詞。因思五年以來﹐手不停披﹐在方略館宿直時常徹夜爲之﹐或屢代人夜直爲之。以用力之勤﹐竊喜稍存梗槪﹐因於簿書之隙﹐重加勘匯﹐閱月而成編﹐爲門七﹐爲卷十有六。卷首恭錄訓諭﹐次列除授﹐又次紀恩敍﹐又次詳規制﹐又次考題名﹐而以詩文及雜記附末。適補章鉅缺入直者爲李侍讀彥章﹐因以稿本寄之﹐拾遺正誤。又經年而稿還﹐時章鉅已爲淮海監司﹐遂付梓人。書中艮限仍以壬午春季爲斷﹐俟好事者續增焉。軍機處爲我朝政府﹐考官制者謂卽唐﹑宋之樞密﹐因題爲《樞垣記略》云。道光癸未秋仲﹐梁章鉅識於淸江浦之以政學齋。

●卷一。訓諭乾隆十一年四月十二日諭﹕軍機處系機要重地﹐凡事俱應愼密﹐不容宣泄。今乃有在京﹑直隸﹑江南﹑浙江等處提塘﹐串通軍機處寫字之人﹐將不發抄之事件抄寄該省督撫者。朕看此情節﹐在提塘等微末之人﹐不過以此博督撫之歡心﹔在督撫亦樂其不時私遞﹐得聞京師信息。此皆淺陋之見﹐且非始於今日。朕已將督撫等從寬免其查究﹐但那蘇圖﹑尹繼善﹑陳大受﹑魏定國﹑常安等﹐俱爲封疆大臣﹐似此行私報密等事﹐甚不光明。若有見聞﹐卽當據實查辦﹐何得身蹈其事﹐不能自檢﹐尙得謂之正己率屬乎﹖著密行傳諭申飭之。

十二年二月初六日諭﹕軍機處系機密之地﹐所交密議章奏﹐本無宣泄。其應交該部密議者﹐嗣後俱交軍機處存記檔案﹐交發部議。其奏事處所奉密議事件﹐著亦交軍機處記檔轉發。

五月二十二日諭﹕朕令軍機大臣等寄信傳諭之旨﹐有因地方應辦事務﹐經朕指示及傳諭詢問者﹐亦有令該督撫等商酌辦理者﹐旣未明發諭旨﹐理宜愼密。嗣後諸臣回奏折內﹐如不交部議者﹐仍聽其引入原旨﹔若系應交部議之案﹐槪不必將寄信之處敍入﹐另行具折聲明﹐至具題本章﹐尢爲不可。俟伊等奏折之便﹐傳諭知之。

十三年十一月口日諭﹕經略大學士起身以後﹐軍機處所辦事件多不能愜意。卽如今日議覆山東請運奉天米石一折﹐阿蘭泰近日曾以「該處收成止有七分﹐未便大弛海禁﹐致妨本地民食」具奏﹐而軍機大臣竟無一人記憶者﹐經朕指示﹐始查檢入議。其餘脫漏之處﹐一一須朕訓諭﹐𨿽經攺正﹐而朕心則已過勞﹐較之經略大學士在京時﹐諸事周詳妥協﹐不致煩費朕心者﹐實已大相徑庭矣。此等處訥親向日尙能辦理得宜。由是觀之﹐向日朕加恩任用﹐自不爲過。惟因貽誤軍國重務﹐大負朕恩﹐不得不重治其罪﹐亦出之大公至正。但從前當大學士鄂爾泰在之時﹐朕培養陶成一訥親﹔訥親在之時﹐朕培養陶成一經略大學士傅恆。皆幾經教導﹐幾經歷練﹐而後及此﹐人材難得﹐固非一朝一夕所能造就。今經略大學士前往軍營﹐朕實向大學士一人是問﹐並未豫畱此心於大臣中培養陶成﹐以爲接辦之人。是以辦理諸務﹐數日之間﹐已不能不時縈朕念。軍旅固關緊要﹐第金川不過一隅﹐視機務孰爲重大﹖且朕躬豈宜過勞﹖經略大學士到彼﹐蕩平勒烏圍﹑刮耳崖﹐卽應遵照前旨﹐飛報大捷。其莎羅奔﹑狼卡擒獲獻俘固善﹐縱或兔脫潛逃﹐祗須畱兵搜捕﹐一切應辦事宜﹐或交傅爾丹﹐或交嶽鐘琪﹐若策楞到彼﹐或交策楞﹑班第等。經略大學士酌量分布妥協﹐於奏捷後四五日內﹐卽當馳赴闕廷﹐贊襄左右﹐不必待奏到奉有諭旨﹐方行旋師矣。此旨必應遵。

十四年十一月十三日諭﹕朕許大學士張廷玉原官致仕﹐且允配享太廟之請。乃張廷玉具折謝恩﹐詞稱泥首闕廷﹐並不親至﹐第令伊子張若澄代奏﹐因命軍機大臣傳寫諭旨﹐令其明白回奏。而今日黎明﹐張廷玉卽來內廷﹐此必軍機處泄漏消息之故。不然﹐今日旣可來﹐何以昨日不來﹖此不待問而可知者矣。昨朕命寫諭旨時﹐大學士傅恆及汪由惇二人承旨﹐而汪由惇免冠叩首﹐奏稱「張廷玉蒙聖恩曲加體卹﹐終始矜全﹐若明發諭旨﹐則張廷玉罪將無可逭」。此已見師生捨身相爲之私情。及觀今日張廷玉之早來﹐則其情顯然。軍機重地﹐顧師生而不顧公義﹐身爲大臣﹐豈應出此﹖

十五年五月十四日諭﹕向來軍機處交出公文﹐簽發馬上飛遞者﹐定限日行三百里﹐遇有最緊要事件﹐始以日行六百里字樣加簽。公文緩急旣有不同﹐則遞送遲延處分亦當分別差等。乃吏部議處此等案件﹐不按三百里﹑六百里之分﹐但查核時刻逾違﹐俱照扣關公文例議以降一級調用﹐比例殊未允協﹐現幹例議積案甚多。著量加區別﹐除沈匿軍情機密事件仍照驛站舊例議處外﹐其軍機交出尋常緊要事件限日行六百里者﹐儻有逾限﹐準照扣關例議處﹔若系軍機處常行事件限馬上飛遞日行三百里者﹐逾限之處﹐照公文遲延例﹐著爲令。再軍機處發遞公文﹐原系酌量事件以定程期﹐嗣後非遇緊急最要事件﹐亦不得以日行六百里簽發。

二十三年十二月口日諭﹕裘曰修與鹽商牛兆泰系屬姻親﹐寄書可也。而使鹽道之婿持書寄鹽商﹐𨿽無囑托之言﹐明有囑托之意。軍機行走之人﹐尢當以愼密防閒爲要﹐此何爲者耶﹖裘曰修不必在軍機處行走。

二十六年三月初七日旨﹕吏部議眭朝棟照溺職例革職一本﹐所以畱中不發者﹐朕意以爲若總裁大員中查無應行回避之人﹐則該禦史所奏﹐不過博一時虛譽﹐其罪尙屬可原。今據知貢舉熊學鵬查奏﹐應行回避士子有總裁劉統勛之胞弟﹑胞侄二人﹐於敏中之堂侄一人。劉統勛等旣系軍機大臣﹐而眭朝棟現系軍機處行走之員﹐此次劉統勛﹑於敏中二人不令隨駕﹐外間已揣其預典試事﹐而軍機處之人固不待言矣。況朕向劉統勛等曾面諭及之﹐眭朝棟豈有不知之理﹖則其所奏﹐顯屬迎合上官﹐此風斷不可長。前明師生堂屬黨援門戶之獘﹐往往假公濟私﹐害及朝政﹐最爲言路惡習。我皇考十三年以來﹐大加整頓﹐風紀肅淸。朕臨禦二十有六年﹐於臺垣章疏苟有一二可采者﹐未嘗不見之施行﹐若其意有所屬﹐瞻顧徇私者﹐亦斷難逃洞鑑。眭朝棟何人﹐而敢以此等伎倆巧爲嘗試乎﹖此在諸科道尙屬不可﹐況該禦史之在軍機行走者乎﹖今歲恩科會試﹐已屬格外曠典﹐臣子得與文衡﹐已可云寵榮逾分﹐而更欲爲宗戚幸中﹐是於不知足之中又加甚焉。號稱讀書者宜如是乎﹖於政體﹑官方﹑士習﹐均有關系﹐眭朝棟革職不足蔽其辜﹐著拿交刑部治罪。

二十八年九月初十日諭﹕禦史戈濤奏稱「所奏事件﹐未經領到原折﹐而刑部業已紛傳﹐必系刑部司員之在軍機者﹐預爲透漏」一折﹐當交軍機大臣查奏。今據軍機大臣查明「戈濤條陳二折俱系發交刑部辦理事件﹐卽於本日傳鈔﹐隨本報發回。朱批原折向應存貯軍機處﹐年底匯繳﹐例不給還」等語。此事原屬照例辦理﹐尙無透漏之處﹐戈濤以未接到朱批原折﹐故爲此奏。但軍機司員﹐向於本部堂官及相好戚友中預通消息﹐亦不能保其必無﹐從前卽曾有因此獲罪者。該司員等益當痛加儆戒﹐不得因此次查無情獘﹐遂罔知顧忌。設將來果有徇私泄漏等事﹐一經查出﹐必嚴加懲治﹐決不稍爲寬貸也。

三十年閏二月二十六日諭﹕向來軍機大臣寄信諭旨﹐該督等覆奏時﹐止稱接準廷寄﹐並不書寫承旨銜名﹐於體制殊未允協。嗣後各省督撫等﹐接準軍機大臣遵旨寄信傳諭有應具折覆奏者﹐俱著將寄信內所開承旨人名一一開寫﹐不得但稱廷寄及軍機處字樣。可於奏事之便﹐傳諭各督撫﹐一體通傳應行奏事之各該衙門遵﹑照。

三十一年四月十一日諭﹕前據常鈞條奏﹐外省奏折交兵部鈐用印信﹐以昭愼重﹐經部議覆準行。但印信存貯部署﹐往返鈐用﹐日費馬力﹐殊屬煩瑣。且交發奏折﹐卽系原賫差弁祗領﹐向來亦未聞有滋獘之事。嗣後該部預將印花存貯軍機處備用﹐所有臨時鈐印之處﹐不必行。

四十一年九月十八日諭﹕戶部堂官在內廷行走者多﹐該部事務殷繁﹐不可無人坐辦。袁守侗𨿽在軍機處行走﹐著每日到署專辦戶部事務﹐遇朕至圓明園之日﹐不必隨往。其丰升額﹑福康安﹑梁國治﹑和坤並著每日輸流一人到署辦事。

四十九年口月口日諭﹕各省督撫年終匯奏事件﹐向由軍機處將有無遲延遺漏查明具奏﹐原以專責成而重考核。但該督撫等奏報發抄後﹐各部院不過照常匯題﹐存案備查﹐而軍機處名爲匯總﹐實不過循例奏明﹐仍屬具文﹐於核實辦公之道﹐均屬未協。卽如各省拿獲命盜各案已未結數目﹐及盜竊案已未緝獲﹐記功記過名款﹐該督撫等均於年終匯奏一次。此等案件﹐如果事隔數十年﹐實在無從督緝﹐竟應查明酌與開除﹐以淸塵案﹐其餘未結﹑未獲各款﹐自應分別定以處分﹐庶承緝之員﹐自顧考成﹐俱知上緊辦理﹐依限完結﹐而督撫等亦不能以一奏了事。嗣後各督撫年終匯奏各項﹐均著各部院衙門詳悉查核﹐匯送軍機處覆加考核﹐於三月間匯齊辦理具奏。如各該部有疏忽遺漏﹐軍機處又不能詳加核正﹐經朕看出﹐惟軍機大臣是問。

五十六年十月二十四日諭﹕國初以來﹐設立議政工大臣﹐彼時因有議政處﹐是以特派王大臣承充辦理。自雍正年間設立軍機處之後﹐皆系軍機大臣每日召對﹐承旨遵辦。而滿洲大學士﹑尙書向例俱兼虛銜﹐並無應辦之事﹐殊屬有名無實。朕向來辦事祗崇實政﹐所有議政空銜﹐著不必兼充﹐嗣後該部亦毋庸奏請。

五十九年二月二十六日諭﹕昨據福康安等查審「吉林辦理參務﹐虧缺庫項﹐勒派民戶」一案﹐分別定擬具奏。福康安與恆秀誼屬姑表弟兄﹐有心徇庇﹐從寬定擬﹐希圖含混了事。經朕看出﹐詳細指斥﹐卽令軍機大臣繕寫飭諭﹐而軍機大臣亦復意存瞻顧﹐遷延觀望﹐並未卽日擬旨進呈。現距歸政之期尙有二年﹐朕一日臨禦﹐卽一日倍加兢業﹐豈容大臣顢頇從事﹖阿桂﹑和坤﹑王傑﹑福長安﹑董誥俱著交部議處。

嘉慶四年正月初八日諭﹕各部院衙門文武大臣﹐各直省督撫藩臬﹐凡有奏事之責者﹐乃軍營帶兵大臣等嗣後陳奏事件﹐俱應直達朕前﹐不許另有副封關會軍機處﹐各部院文武大臣﹕亦不得將所奏之事﹐預先告知軍機大臣。卽如各部院衙門奏章呈遞後﹐朕可卽行召見﹐面爲商酌﹐各交該衙門辦理﹐不關軍機大臣指示也﹐何得豫行宣露﹐致啟通同扶飾之獘﹖卽將此通諭知之。

十九日諭﹕從前和坤意圖專擅﹐用印文傳知各省抄送折稿﹐因此帶有投遞軍機處另封事件﹐業經降旨飭禁﹐並隨折批諭。今和坤業經伏法﹐所有隨帶文書﹐當永遠停止。儻經此番飭禁之後﹐尙有仍蹈前轍者﹐必當重治其罪﹐決不姑貸。

七年二月二十四日諭﹕禦史王寧阜奏「請重軍機大臣責成﹐以肅綸言」一折﹐自雍正年間初設軍機處﹐於大學士﹐各部院尙書﹑侍郎中遴派數人在內行走﹐本爲籌辦軍務。而各直省寄信事件﹐以及在京各衙門遇有應降諭旨﹐勢不能紛紛令羣工承繕﹐是以俱由軍機處擬寫交發﹐令事有統匯﹐以昭畫一。是軍機大臣承旨書諭﹐並非將臣工翊贊之職﹐盡責之此數人也。內外滿﹑漢大臣﹐俱經朕特加擢用﹐誰不宜盡心匡弼﹖必責之軍機大臣﹐則其權過重﹐若承奉諭旨之事﹐軍機大臣得以力阻不行﹐則外人又將以攬權指摘矣。況我朝列聖相承﹐乾綱獨攬﹐皇考髙宗純皇帝臨禦六十年﹐於一切綸音宣布﹐無非斷自宸衷﹐從不令臣下阻撓國是。卽朕親政以來﹐辦理庶務﹐悉遵皇考遺訓﹐𨿽虛懷延納﹐博采羣言﹐而至用人行政﹐令出惟行﹐大權從無旁落。朕初閱該禦史所奏﹐以爲必有指陳時務臚舉切要者﹐及詳閱折內﹐乃專指上年停止前往盛京一節。謁陵展敬﹐爲登極後應行大典﹐朕彼時明降諭旨﹐於六年秋孟啟行﹐事關體制﹐豈臣下所可阻止﹖嗣因禦史沈琨﹑張鵬展等以軍務未竣﹐懇請展期﹐交王大臣等會同妥議﹐以爲應如所請﹐是以降旨暫行停止。卽上午春間﹐曾有旨巡幸木蘭﹐後因夏間雨水過多﹐亦停止秋。此皆朕臨期酌度﹐豈軍機大臣能於春問卽逆料夏雨情形﹐預爲阻止耶﹖至該禦史稱「鑾輅所經﹐地方官早爲備辦﹐永平一帶糜費已多﹐不能開銷」等語。謁陵諭旨﹐系五年十一月初二日頒發﹐至六年正月二十日降旨停止﹐爲時無幾﹐且距七月啟鑾之期又遠﹐地方官有何預辦不能開銷之處乎﹖至該禦史所奏「前諭已發﹐復行攺擬﹐不敬於先﹐遂致不信於後」等語。試思前史所稱爲詔令不信者﹐如恩旨已降﹐或應行蠲貸而實未均沾﹐或﹑業已豁除而仍行科斂﹐我國家曾有此等事乎﹖至於明發諭旨﹐有經朕再四思維尙有未盡周妥之處﹐或臣工陳奏未便因而復行停止者﹐此正欲事臻盡善﹐故不厭反覆精詳。若必回護前旨﹐固執己見﹐勢將文過飾非﹐蹈言莫予違之習﹐豈古帝王從善如轉圜之道乎﹖又所稱「軍機大臣昧於大體﹐不當僅於語句筆畫小誤﹐始行自請議處」﹐所論亦屬非是。謄寫諭旨𨿽系章京之責﹐但軍機大臣於進呈事件﹐理當致謹校核﹐旣有錯誤﹐自應請議﹐況朕亦時加寬免﹐何嘗僅於細務加之責備耶﹖王寧焯所奏謬妄﹐原折著擲還。

六月二十四日諭﹕內閣本絲綸重地﹐大學士均應常川到閣﹐閱看本章。其中有在軍機處行走者﹐每年春夏在圓明園之日居多﹐散直後﹐勢難再令赴閣視事。至在城之日﹐偶值樞務稍簡﹐朕仍令其赴衙門辦事﹐卽應閣﹑部兼到。若不在內廷行走之大學士﹐則票擬綸音﹐是其專責﹐豈可稍涉閒曠﹖是以保寧到京後﹐𨿽兼領侍衛內大臣﹐朕不令其在園居住﹐以便赴閣辦公﹐無曠職守。嗣後在軍機處行走之大學士﹐值朕進城諭令到衙門辦事時﹐著先赴內閣﹐再赴所管之部院衙門。其不在內廷行走之大學士﹐俱著常川到閣閱本﹐以重綸扉而符體制。

九年七月十八日諭﹕吳熊光自簡用湖廣總督以來﹐朕卽聞其接待屬員過於嚴峻﹐批稟事件﹐往往措詞過當。因其在軍機章京年久﹐擬寫諭旨﹐於訓飭之語習以爲常﹐率意書寫。文稟批答﹐自有一定體制﹐卽使屬員偶有過失﹐亦應明白開導﹐何至動遭呵斥﹐竟與擬寫諭旨相似﹖亦非體制。若云該督曾在軍機行走﹐則軍機章京中如勒保﹑方維甸等﹐亦俱行走有年﹐簡放外任﹐並未聞伊等於屬員批稟有似吳熊光措詞過當之處。嗣後該督務須平心辦事﹐不可似前躁妄﹐用副委任。

又諭﹕昨日召見尙書徳瑛﹐詢以畱京王大臣遇有陳奏事件何人繕辦﹐據稱俱煩在京軍機章京辦理﹐殊屬非是。從前軍機大臣中有派令畱京者﹐是以該章京隨同辦事。近年來畱京王大臣並無軍機﹐然俱有該管衙門﹐其屬員中豈無能辦章奏之人﹐何必交軍機章京代爲辦理﹐將應辦公事轉似煩情耶﹖且與畱京王大臣浹洽日久﹐恐不免有探聽漏泄情事﹐朕在藩邸時﹐卽確有聞見。嗣後畱京王大臣著於宗人府及所管之部﹐各派明白妥幹司員二三人承辦諸務﹐以符體制。

十年五月十九日諭﹕禦史何元娘奏「請酌攺軍機處名目」一折﹐據稱「軍機處承辦一切事務﹐與兵部之專司戎政者不同﹐現在軍務久經告蕆﹐似應更攺名目﹐以紀偃武之隆」等語。軍機處名目﹐白雍正年間創設以來﹐沿用已久﹐一切承旨書諭及辦理各件﹐皆關系機要﹐此與前代所稱平章軍國重事相仿﹐並非專指運籌決勝而言。目今三省邪匪久已肅淸﹐大功告蕆﹐薄海內外﹐共慶升平﹐又何必攺易「軍機」二字﹐始爲偃武﹖卽如兵部專司戎政﹐自《周官》分職以來﹐相沿至今。兵可百年不用﹐不可一日不備。現在內外旗營均有定制﹐新疆西北兩路皆號軍營﹐若如該禦史所請﹐勢必諱兵不言﹐豈國家承平日久﹐並古大司馬之職亦可不設乎﹖何元良率請攺易舊章﹐而不顧其言之紕繆﹐所奏斷不可行。原折著擲還。

六月二十九日諭﹕昨日英和於巳刻忽呈遞奏片密封﹐朕親手拆看﹐據稱「本日劉權之﹑戴衢亨均奏派進城驗看月官﹐懇請晚膳後與慶桂﹑董誥一同召見﹐有面奏事件」等語。旋經召令伊三人進見﹐據英和奏稱「劉權之平日聲名本屬平常。此次因軍機處行走章京內﹐有中書﹑筆帖式等官﹐屆應行保奏之期﹐先經慶桂等會商﹐將內閣典籍齊嘉紹﹑中書蔡炯﹑刑部筆帖式武爾通阿三員奏升主事。劉權之以內閣中書袁煦亦應列入﹐並稱袁煦系伊房師紀昀之婿﹐紀昀在日曾經托過。經慶桂等阻止﹐劉權之遂不肯列銜具奏」等語。軍機章京等趨直當差﹐屆應行保奏之時﹐軍機大臣等自當查照成案﹐核明章京等行走年月﹐及平日當差之勤愼與否﹐和衷商扌﹐秉公保奏。今劉權之以中書袁煦爲伊師紀昀之婿﹐聲言欲一並列入﹐實屬瞻徇﹐本不成話。昨詢之慶桂﹑董誥﹐均稱劉權之實有此語﹐今日面詢劉權之﹐亦據自認屬實﹐是明系瞻徇私情﹐罔顧公議矣﹐其錯謬固不待言。彼時英和旣以劉權之之言爲非﹐卽應向慶桂﹑董誥﹑戴衢亨三人會同商議據實參奏﹐如慶桂等或有瞻顧劉權之之處﹐卽當一並參劾。乃乘劉權之﹑戴衢亨進城之際﹐輒行奏請見面﹐𨿽稱請與慶桂﹑董誥一同召見﹐其實慶桂﹑董誥二人並未知有此密奏﹐則與獨請自對何異﹖伊面奏﹕「此事現已停止﹐懇求不必詢問劉權之﹐尋事退出軍機。」此言實屬狂妄膽大。從前和坤𨿽惡阿桂﹐尙不敢公然出此言﹐今英和後生新進﹐學習辦事之人﹐竟敢出此悖理之言﹐若不及早懲治﹐恐將來又出大案矣。此事著派保寧﹑朱﹑祿康﹑恭阿拉﹑明亮﹑鄒炳泰﹑英善﹑王懿修會同查辦﹐將劉權之嚴加議處﹐英和議處﹐並將此次軍機處現擬保奏齊嘉紹等﹐是否與例案相符﹐一並查明具奏。劉權之著先革去太子少保﹐英和亦著革去太子少保﹐拔去花翎﹐退出南書房﹐伊二人俱不必在軍機處行走﹐聽候議處。中書袁煦亦著退出軍機處。

十一年口月口日諭﹕軍機處司員﹐自雍正年間定制以來﹐均系以本衙門額缺承辦軍機處事務﹐其升遷保舉﹐悉由本衙門堂官注考﹐相沿已久。若以計典獨歸之軍機處﹐更定官制﹐事多格礙。惟軍機司員內﹐其辦事勤愼又能兼部務者﹐自當列之上考﹐其祗在軍機處行走而於部務未能諳習者﹐本衙門堂官不得意存遷就﹐濫行保薦。軍機大臣尢不得授意各部院堂官扶同薦舉﹐以昭公愼。

十四年十二月初六日諭﹕戶部議奏折內將軍機處擡寫﹐殊屬不合。軍機處體制與部院衙門無異﹐向來奏折內從無擡寫之例﹐此時軍機大臣奉公守法﹐和衷辦事﹐何用汝輩諂諛尊奉。鄂云布何不曉事若此﹖著飭行。

十八年七月初十日諭﹕禦史傅棠奏「考試軍機章京﹐請欽派大臣在舉場公所將試卷彌封﹐以昭愼重」一折。軍機章京入直樞廷﹐先取人品端莊﹐參以文理淸順﹐字畫工楷﹐方爲無愧厥職。若如該禦史所奏﹐糊名考試﹐則但能觀其文字﹐其人之才品﹐何由識別﹖惟在軍機大臣秉公甄別﹐期於得人﹐自足以昭愼重。如充補後﹐該章京有舞獘營私劣迹﹐軍機大臣均難辭考選不愼之咎。至於各衙門保送人數﹐亦應定以限制﹐員缺至多者不得過八員﹐如逾額﹐卽著軍機大臣參奏。此次內閣保至三十二員﹐未免太濫﹐著駁回﹐令該衙門大加刪減﹐不得過七八員。出具切實考語﹐另行保送﹐由軍機處考試揀選﹐帶領引見。嗣後軍機章京如有因濫保獲咎者﹐其本衙門原保之堂官亦著一並議處。

二十四年十月初四日諭﹕昨據吳敬等奏﹐將馬營壩漫工勘定壩基及引沁入黃分繪二圖呈覽﹐當卽發下﹐本日向軍機處查取﹐交那彥寶閱看。據軍機大臣覆奏﹐系章京程同文攜回寓所﹐當降旨令將程同文革職。旋據自行查明﹐程同文並未攜去﹐系值宿章京何增元﹑彊逢泰因聞程同文有欲繪南北岸河圖之言﹐誤行回稟。原圖奏到時﹐戴均元曾囑章京張允垂令將大壩口門及引河頭等處丈尺照錄一紙﹐以備查考。張允垂誤行會意﹐輒攜回寓所﹐照樣摹繪﹐此事與程同文無涉。著卽將張允垂革職﹐以示懲儆。嗣後滿﹑漢章京辦理公事﹐總當在官言官﹐毋得攜回私寓﹐致幹嚴懲。戴均元𨿽曾告知章京照錄口門丈尺﹐並未令其將圖攜回﹐著攺爲交部議。處。托津﹑盧蔭溥﹑文孚失於查察﹐著攺爲交部察議。值宿章京何增元等﹐未經詳查﹐率以程同文攜回寓所之言回堂復奏﹐亦有不合。何增元﹑彊逢泰俱著交部察議。

咸豐元年三月十六日諭﹕昨因賽尙阿出差﹐特旨將內閣侍讀穆蔭開缺﹐以五品京堂候補在軍機大臣上學習行走。穆蔭系軍機章京﹐行走多年﹐尙稱熟習﹐故令隨同學習﹐藉資造就。玆據給事中蘇廷魁奏稱「超擢太驟﹐易啟幸進之門」﹐已不成話﹐並稱﹕「俟賽尙阿回京後﹐仍令該員回章京當差。」黜陟自下﹐巧爲嘗試﹐尢屬亂道。該給事中人甚端方﹐此奏似不出其手﹐但所言尙無大謬﹐姑置不問。夫軍機大臣本爲要任﹐滿﹑漢兼用﹐斷不應稍有區別﹐朕用人行政﹐一秉大公﹐從五分於滿﹑漢。穆蔭人亦中材﹐朕本欲添派滿洲軍機大臣﹐惟內斷於心﹐親加選擢﹐黜陟大柄﹐朕自持之﹐非諸臣所可輕議也。用是明白宣示﹐使知朕意。

十一年十月十五日諭﹕禦史徐啟文奏「樞機重地﹐責無旁貸﹐請責成議政王﹑軍機大臣實力匡勃﹐毋避小嫌。中外臣工均應拾遺補闕﹐隨時陳奏」等語。朕奉母后皇太后﹑聖母皇太后懿旨﹐載垣等干預政柄﹐皆由匡費渚臣遇事惟諾﹐實階之厲。恭親王以朕叔膺議政工重任﹐桂良等亦皆以先朝舊臣簡授要職﹐自無不力矯惟阿之習。惟以責任過重﹐如該禦史所奏﹐恐以敬畏太甚﹐或近趨承﹐不爲無見。值此四方多難﹐惟賴親貴重臣弼予郅治。該王大臣等仰蒙兩宮皇太后特旨簡任﹐務各協力同心﹐勉圖康濟﹐毋避任事之小嫌﹐共矢公忠之大節。至中外臣工於時事闕失﹐均宜直言無隱﹐卽議政王﹑軍機大臣等贊理庶務﹐如未能盡協機宜﹐亦準其據實指陳﹐毋稍瞻顧﹐以期力挽頹風﹐共臻上理。

同治元年二月二十三日諭﹕禦史佛爾國春奏「軍機章京與外官交結﹐私通信息﹐請嚴定罪名﹐以除積習」一折。軍機處地屬樞機﹐理宜愼密。該章京等每日繕寫諭旨﹐登記檔冊等件﹐均關緊要﹐宜如何小心謹祕﹐以重職守。查乾隆年間﹐因禦史戈濤奏軍機司員有豫爲透漏情事﹐查明後恭奉諭旨﹐嚴加訓誡。嗣有軍機章京徐步云於查辦揚州提引一事﹐豫先通信﹐復奉旨「徐步云與盧見曾認爲師生﹐此等緊要事件﹐敢於私通信息﹐致盧見曾豫行寄頓﹐甚屬可惡。著發往伊犁效力贖罪」等因。聖訓昭垂﹐允宜法守。第恐日久玩生﹐該章京等仍蹈陋習﹐多與外官交結﹐遇事先期通信﹐俾得早爲彌縫﹐甚至賄賂交通﹐毫尢忌憚﹐實堪痛恨。上年冬間卽經議政王﹑軍機大臣申明堂諭﹐以爲儆戒﹐現當整飭官方之際﹐樞密重地﹐尢宜嚴肅。用是特行申諭﹐嗣後該章京等務各廉隅自飭﹐勤愼趨公﹐毋得復蹈從前積獘。儻有不知自愛﹐於逐日辦理各事件有與外人交通透漏情事﹐一經發覺﹐或被人參奏得實﹐必從重懲辦。近侍官員﹐漏泄機密等事﹐專條具在﹐例意綦嚴﹐該禦史所請再行嚴定罪名之處﹐應毋庸議。仍著議政王﹑軍機大臣隨時嚴密稽查﹐以挽頹風而除積習﹐務俾各該章京等懍然於寬典之不可幸邀也。

●卷二。除授一◎軍機大臣雍正十年二月口日﹐命大學士鄂爾泰﹑張廷玉辦理軍機事務。

十一年口月口日﹐命鑾儀使訥親在軍機處行走。

又命理藩院侍郎班第在軍機處行走。

十三年十月十六日旨﹕徐本著在軍機處行走。

謹按﹕徐本時爲刑部尙書﹑協辦大學士。

乾隆二年十一月二十八日諭﹕昨莊親王等奏辭總理事務﹐情詞懇切﹐朕勉從所請。但目前西北兩路軍務尙未全竣﹐且朕日理萬幾﹐亦間有特旨交出之事﹐仍須就近承辦。皇考當日原派有辦理軍機大臣﹐今仍著大學土鄂爾泰﹑張廷玉﹐公訥親﹐尙書海望﹐侍郎納延泰﹑班第辦理。

六年正月十九日旨﹕班第著仍在軍機處行走。

謹按﹕班第於乾隆三年以理藩院侍郎出爲湖廣總督﹐於五年丁母憂回京。

十年六月初九日旨﹕戶部侍郎傅恆著在軍機處行走。

十月二十日旨﹕刑部尙書汪由惇著在軍機處行走。

十一月十八日旨﹕髙斌﹑蔣溥俱著在軍機處行走。海望精力亦不如前﹐且所辦事務繁多﹐不必兼軍機處。

又命參贊大臣馬蘭泰來京﹐在辦理軍機處行走。

十三年四月口日旨﹕戶部事務繁多﹐尙書蔣溥著專辦部務﹐不必兼軍機處行走。

九月二十八日旨﹕舒赫徳著暫在軍機處行走。

謹按﹕舒赫徳時爲戶部侍郎﹐鑲紅旗漢軍都統﹐是年冬卽出參贊四川軍務。

三十日旨﹕大學士來保著在軍機處行走。

十月口日﹐命吏部尙書﹑協辦大學士陳大受在軍機處行走。

十一月十九日旨﹕協辦大學士﹑尙書尹繼善著在軍機處行走。

十五年正月十八日旨﹕工部侍郎劉綸著在軍要處行走。

四月初八日旨﹕刑部侍郎兆惠著在軍機處行走。

十一月十七日旨﹕侍郎兆惠現有出差辦理事件﹐舒赫徳著仍在軍機處行走。

十七年九月二十四日旨﹕都統銜班第仍著在軍機處行走。

十一月初七日旨﹕刑部尙書劉統勛著在軍機處行走。

十九年五月口日旨﹕雅爾哈善著仍署戶部侍郎﹐在軍機處行走。

二十一年四月十七日旨﹕大學士傅恆派往軍營﹐軍機大臣較少﹐著尙書阿里衮暫在軍機處行走。

謹按﹕阿里衮於二十年五月授戶部尙書﹐逾年五月以領隊大臣出赴西路軍營。

二十六日旨﹕侍郎雅爾哈善﹑劉綸俱著回部辦事﹐不必兼軍機處行走。侍郎裘曰修著在軍機處行走。

八月初七日旨﹕工部侍郎夢麟著在軍機處學習行走。

二十三年正月二十五日旨﹕吏部侍郎三泰﹑戶部侍郎劉綸俱著在軍機處行走。

十二月口日旨﹕裘曰修不必在軍機處行走。

二十五年二月二十七日旨﹕富徳著在軍機處行走。

謹按﹕富徳時由金川軍營凱旋﹐旋補理藩院尙書。

八月二十八日旨﹕戶部侍郎於敏中著在軍機處行走。

二十八年正月十四日旨﹕阿桂著在軍機處行走。

三十三年二月口日﹐命兵部尙書福隆安在軍機處行走。

三十五年閏五月初九日諭﹕現在軍機處行走之滿洲大臣人少﹐因思溫福前在軍機章京上行走有年﹐尙爲熟練曉事﹐著傳諭溫福奉到諭旨﹐卽馳驛速行來京。

謹按﹕溫福時爲福建巡撫。

十五日旨﹕溫福著來京補授吏部侍郎﹐在軍機處行走。

謹按﹕溫福是年卽授理藩院尙書署工部尙書﹐逾年以副將軍統兵剿金川。

八月十三日旨﹕署兵部尙書丰盛額著在軍機處學習行走。

三十六年四月初五日旨﹕戶部侍郎桂林著在軍機處學習行走。

九月十三日﹐命侍郎慶桂在軍機處行走。

謹按﹕慶桂時爲理藩院侍郎。

三十七年五月口日﹐命侍郎福康安在軍機處學習行走。

三十八年四月二十三日旨﹕署禮部侍郎索琳著在軍機處學習行走。

謹按﹕是月二十二日﹐先經奉旨﹐索琳著銷去副都統銜﹐加恩授爲內閣學士﹐革職畱任﹐八年無過﹐準其開復。所有禮部侍郎員缺﹐仍著索琳暫行署理。續經本處片奏﹐查索琳奉旨令其在軍機處行走﹐向來內閣學士俱系在司員上行走。索琳現奉旨仍署禮部侍郎﹐是以臣等於諭旨內止寫署禮部侍郎﹐合並聲明。

九月二十日旨﹕刑部侍郎袁守侗著在軍機大臣上學習行走。

十一月十七日旨﹕梁國治著來京在軍機處行走。

十八日諭﹕梁國治昨已有旨令其來京在軍機處行走﹐其員缺已令巴延三調補﹐仍署理山西巡撫﹐並將惇福調補湖南布政使﹐就近護理撫篆矣。軍機漢大臣現在祗有於敏中一人﹐而應辦之事甚多。著傳諭梁國治於奉到此旨後﹐速卽起程﹐馳驛來京﹐務於歲內趕到。將此由五百里傳諭知之。

三十九年七月二十四日旨﹕左都禦史阿思哈著在軍機處行走。

四十年三月口日﹐命戶部侍郎和坤在軍機大臣上行走。

四十一年四月初十日旨﹕協辦大學土﹑尙書公阿桂著仍在軍機處行走。

謹按﹕是年金川全境蕩平﹐阿桂奏凱回京﹐封頭等誠謀英勇公﹐授吏部尙書﹑協辦大學士。

四十四年十二月初四日旨﹕戶部侍郎董誥著在軍機處行走。

四十五年正月二十七日旨﹕福長安著在軍機處學習行走。

謹按﹕福長安時爲總管內務府大臣﹐逾月授戶部侍郎。四十八年五月十九日旨﹕署工部尙書福康安著在軍機處行走。

四十九年五月初三日旨﹕工部尙書慶桂著在軍機處行走。

謹按﹕慶桂時由福州將軍內擢工部尙書。

五十一年十二月十三日旨﹕尙書王傑著在軍機處行走。

五十四年六月十六日旨﹕兵部尙書孫士毅著在軍機處行走。

謹按﹕孫士毅時由兩廣總督撤任來京﹐旋授兵部尙書。是年冬復出爲四川總督。

五十八年四月口日﹐命侍郎松筠在軍機處行走。

謹按﹕松筠時爲戶部侍郎。

六十年九月十四日旨﹕臺布著在軍機處學習行走。

謹按﹕臺布時爲內閣學土﹐卽於是年擢工部侍郎。

嘉慶元年十月初七日諭﹕董誥在軍機處行走有年﹐著加恩補授大學士。王傑因患腿疾久未入直﹐現在軍機處漢大臣祗有董誥一人﹐著左都禦史沈初在軍機處學習行走。

二年閏六月二十四日諭﹕大學士王傑因腿疾不能入直﹐著不必在軍機處行走﹐卽回京供職。漢軍機大臣祗有沈初一人﹐外廷漢大臣內年老者多﹐卽有尙能辦事之人﹐於機務究未諳悉。吳熊光﹑戴衢亨在軍機章京上行走有年﹐自爲熟習。念其職分較小﹐著加恩各賞三品卿銜﹐照松筠﹑臺布之例﹐隨同軍機大臣學習行走。兵部右侍郎傅森亦著一體學習行走﹐庶可漸資造就。

三年二月二十一日旨﹕內閣學士那彥成系翰林出身﹐人尙明白﹐且系原任大學士阿桂之孫﹐著在軍機處學習行走。傅森著仍回戶部辦事。

四年正月初八日旨﹕成親王永星﹑原任大學士署刑部尙書董誥﹑兵部尙書慶桂俱著在軍機處行走。戶部侍郎那彥成﹑戴衢亨仍畱軍機處行走。沈初年老﹐不必在軍機處行走。

十月二十二日諭﹕本朝自設立軍機處以來﹐向無諸王在軍機處行走者。正月初間﹐因軍機處事務較繁﹐是以暫令成親王永星入直辦事﹐但究與國家定制未符。成親王永星著不必在軍機處行走。現在軍機大臣人少﹐傅森著仍在軍機處行走。

謹按﹕傅森時爲兵部尙書。

六年二月二十七日旨﹕刑部尙書成徳著在軍機處學習行走。

七年六月十五日旨﹕軍機大臣現在人少﹐吏部尙書劉權之﹑刑部尙書徳瑛俱著在軍機處學習行走。

九年六月十一日諭﹕軍機處承旨書諭﹐間於大學士及尙書﹑侍郎等官愼選行走﹐誠以絲綸出納﹐必有總匯之區﹐不能分隸各部﹐亦斷無更番輪值之理。但六曹事務殷繁﹐軍機大臣中偶值此一部無人﹐適有垂詢交辦等事﹐該大臣非其專管﹐未能熟悉﹐必俟該部值日召對﹐轉覺遲緩。自應職備六官﹐方足以資經理﹐而在內行走之各衙門司員﹐亦得本堂官核其勤惰。軍機大臣徳瑛﹐自行走以來﹐人甚愼密﹐淸文最爲通曉﹐辦事亦極認眞﹐本日已降旨調補吏部尙書。該部職掌銓衡﹐事務繁重﹐軍機大臣慶桂系兼管吏部﹐較之徳瑛﹐倍覺老練。若仍畱徳瑛在軍機處行走﹐部中卽少一專辦之人﹐而軍機處轉多一吏部堂官。徳瑛著不必在軍機處行走﹐卽赴本衙門辦事。現在軍機大臣﹐戶﹑禮二部無人﹐禮部尙書那彥成著仍在軍機處行走﹐戶部侍郎英和年力富彊﹐人有出息﹐著在軍機處學習行走。

十年六月二十九日旨﹕劉權之﹑英和俱不必在軍機處行走。

閏六月初一日旨﹕托津著調補吏部左侍郎﹐並著在軍機處學習行走。

十三年閏五月初一日旨﹕英和著暫在軍機大臣上學習行走﹐俟戴衢亨﹑托津到京後﹐仍回南書房行走。

十六年四月初二日諭﹕方維甸自回籍以後﹐承歡侍奉伊母﹐自已日就康健。現在大學士戴衢亨因在臺懷偶患時證﹐不意爲醫藥所誤﹐遽於昨日溘逝﹐朕心悼惜。此時軍機漢大臣人少﹐樞務至重﹐朕於中外諸大臣徧加遴選﹐惟方維甸性情公直﹐在軍機章京上年久﹐熟諳事務﹐人地相宜。今特簡爲軍機大臣﹐將來補放尙書﹐用費倚畀。

二十六日諭﹕前因軍機大臣乏人﹐朕念方維甸熟習機務﹐是以降旨召伊來京。玆據奏伊母近日精神恍惚﹐難以力疾遠行﹐情詞懇切﹐朕聞之甚爲憐憫。現在天气漸熱﹐方維甸母子不能暫離﹐若令其母長途跋涉﹐朕心殊爲不忍。方維甸著不必來京。

七月初二日旨﹕盧蔭溥著以光祿寺少卿加四品銜在軍機大臣上學習行走。

十七年九月二十五日旨﹕松筠前於戶部侍郎任內蒙皇考髙宗純皇帝簡任﹐在軍機大臣上行走﹐旋駐札西藏多年。嘉慶四年後經朕授爲伊犁將軍﹐復歷任陜甘﹑兩江﹑兩廣總督。居官淸正﹐心地忠誠﹐內擢吏部尙書﹑協辦大學士。松筠著仍在軍機大臣上行走。

又旨﹕大學士慶桂前蒙皇考髙宗純皇帝簡用﹐在軍機大臣上行走。朕親政以來﹐復令入直內廷﹐十有餘年﹐夙夜在公﹐奉職勤愼。今年近八旬﹐步履遲鈍﹐每日趨直樞廷﹐朝入暮歸﹐髙年精力殊非所宜。慶桂著不必在軍機大臣上行走﹐輪班赴內閣閱本。

十八年十月二十一日旨﹕托津現在出差﹐勒保患病亦尙未全愈﹐軍機處滿洲大臣乏人﹐桂芳著暫在軍機大臣上學習行走﹐承寫淸字諭旨。俟勒保病痊﹐托津差竣﹐伊二人內有一人入直﹐桂芳卽無庸在軍機處行走。

二十一年十月二十四日旨﹕協辦大學士﹑禮部尙書章煦著在軍機大臣上行走。

二十三年二月初四日旨﹕協辦大學士﹑尙書戴均元﹐尙書和寧著在軍機大臣上學習行走。

二十四年正月二十四日旨﹕兵部尙書和寧年近八旬﹐耳𨿽重聽﹐而精神素健﹐辦事亦有識見。著調補刑部尙書﹐卽令常川到署﹐專心任事﹐無庸在軍機大臣上行走。文孚著在軍機大臣上學習行走。

二十五年九月初七日旨﹕大學士曹振鏞﹐尙書英和﹑黃鉞均著在軍機大臣上行走。

道光元年十月初十日旨﹕松筠著在軍機大臣上行走。

謹按﹕松筠時爲左都禦史。

●卷三。除授二◎軍機大臣道光三年正月二十五日旨﹕長齡著在軍機大臣上行走。

謹按﹕長齡於二年六月由陜甘總督授大學士﹐奉命回京。逾年冬復出爲雲貴總督。

四年十一月二十六日旨﹕玉麟著在軍機大臣上行走。

謹按﹕玉麟時爲兵部尙書﹐九年夏出爲伊將軍。

五年五月十一日諭﹕戶部尙書黃鉞年逾七旬﹐夙夜趨直﹐未免勞。著無庸在軍機處行走﹐俾得專心辦理部務。王鼎著在軍機大臣上行走。

謹按﹕王鼎時以一品銜署戶部左侍郎。

十一月十七日旨﹕蔣攸鈷著在軍機大臣上行走。

謹按﹕蔣攸鈷時以大學士任直隸總督﹐是年十月奉命來京﹐七年夏復出爲兩江總督。

七年五月十二日旨﹕穆彰阿著在軍機大臣上學習行走。

謹按﹕穆彰阿時爲工部尙書。

十四年正月二十一日旨﹕大學士潘世恩著在軍機大臣上行走。

十五年七月十七日諭﹕大學士文孚在軍機大臣上行走有年﹐謹愼小心﹐前歲因年近七旬﹐奏請解職﹐朕察其精神尙健﹐未經允準。昨日召見時﹐面稱近年兩耳重聽﹐間復健忘﹐據實陳懇﹐情詞剴切﹐朕不忍再違所請。文孚著以大學士管理吏部事務﹐無庸在軍機大臣上行走﹐以節勞而示體卹。

又旨﹕刑部侍郎趙盛奎﹑工部侍郎賽尙阿俱著在軍機大臣上學習行走。

謹按﹕賽尙阿於咸豐元年春以大學士授欽差大臣﹐出赴湖南剿匪。

十七年六月十六日旨﹕都察院左都禦史奎照﹑戶部侍郎文慶俱著在軍機大臣上學習行走。

十八年正月初一日旨﹕左都禦史奎照﹑戶部侍郎文慶著卽在軍機大臣上行走。

十九年正月二十五日諭﹕奎照自擢任軍機大臣以來﹐朕看气體不充。軍機大臣事務甚繁﹐奎照不甚相宜﹐著回本衙門辦事﹐毋庸在軍機大臣上行走。

十二月二十一日旨﹕隆文著在軍機大臣上行走。

謹按﹕隆文時爲刑部尙書。

二十年三月初六日旨﹕大理寺少卿何汝霖著在軍機大臣上學習行走。

二十一年九月初八日旨﹕戶部尙書祁寓藻著在軍機大臣上行走。

二十七年五月初九日旨﹕文慶﹑陳孚恩俱著在軍機大臣上行走。

謹按﹕陳孚恩時署兵部左侍郎。

二十八年二月初九日旨﹕文慶著補授總管內務府大臣﹐並帶印鑰﹐毋庸在軍機大臣上行走。

二十九年九月十四日旨﹕季芝昌著在軍機大臣上行走。

謹按﹕季芝昌時署吏部右侍郎﹐咸豐元年夏以左都禦史出爲閩浙總督。

二十四日旨﹕何汝霖著以一品銜署理禮部左侍郎吳鐘駿出差之缺﹐仍在軍機大臣上行走。

十月二十日諭﹕本日據大學士潘世恩瀝情奏請開缺﹐朕思軍機大臣夙夜在公﹐勤勞較甚﹐實非髙年所宜。潘世恩年逾八旬﹐公勤素著﹐若仍令其入直﹐不足以示體卹。著俟來歲春融赴閣辦事﹐毋庸開缺﹐以示朕逾格篤眷耆臣至意。

咸豐元年三月初九日旨﹕穆蔭著以五品京堂候補在軍機大臣上學習行走。

四月初三日旨﹕戶部左侍郎舒興阿著在軍機大臣上行走。

謹按﹕舒興阿於是年冬出爲陜甘總督。

五月二十六日旨﹕工部右侍郎彭蘊章著在軍機大臣上行走。

二年三月十七日諭﹕本日禮部尙書何汝霖銷假﹐面陳腿疾尙未全愈﹐懇請開缺。朕察其精神未遽衰頹﹐惟起跪稍形竭蹶﹐因思軍機大臣事務較繁﹐若仍命入直﹐轉非所以示體卹。何汝霖著加恩毋庸在軍機大臣上行走﹐仍在禮部衙門辦事﹐不必開缺﹐以示朕篤眷耆臣至意。

五月十三日旨﹕吏部左侍郎邵燦﹑戶部右侍郎麟魁俱著在軍機大臣上行走。

謹按﹕邵燦於三年冬出爲漕運總督。

三年十月初七日旨﹕恭親王奕沂著在軍機大臣上行走。

又旨﹕瑞麟﹑穆蔭均著在軍機大臣上行走。

謹按﹕瑞麟時爲戶部右侍郎。

又旨﹕麟魁著補授總管內務府大臣﹐毋庸在軍機處行走。

十二月二十六日旨﹕工部左侍郎杜翰著在軍機大臣上行走。

五年七月二十一日旨﹕文慶著在軍機大臣上行走。

謹按﹕文慶時爲戶部尙書﹐旋協辦大學士﹐是年冬補大學士。

六年十一月十八日旨﹕戶部尙書柏稜著在軍機大臣上行走。

八年五月二十四日旨﹕吏部左侍郎匡源﹑內閣學士署刑部左侍郎文祥均著在軍機大臣上學習行走。

九年十月初五日旨﹕匡源﹑文祥均著在軍機大臣上行走。

初七日旨﹕杜翰著署吏部右侍郎﹐仍在軍機大臣上行走。

十年六月初十日諭﹕大學土彭蘊章精力漸不如前﹐著毋庸在軍機大臣上行走﹐以示體卹。

十月二十八日旨﹕焦佑瀛著補授太常寺少卿﹐在軍機大臣上學習行走。

十一年十月初一日旨﹕恭親工奕訴著授爲議政王﹐在軍機處行走。

又旨﹕戶部左侍郎文祥著仍在軍機大臣上行走。

又旨﹕大學士桂良﹑戶部尙書沈兆霖﹑戶部右侍郎寶簽均著在軍機大臣上行走。鴻臚寺少卿曹毓瑛著在軍機大臣上學習行走。

謹按﹕沈兆霖於是月奉命赴陜西查辦事件﹐逾年署陜甘總督。

同治元年閏八月十三日旨﹕都察院左都禦吏李棠階著在軍機大臣上行走。

十四日渝﹕李棠階奏「瀝陳下悃﹐懇請收回成命」一折﹐都察院左都禦吏李棠階﹐經特簡在軍機大臣上行走。當此時事多艱﹐李棠階受特達之知不次超擢﹐自應竭盡悃忱﹐以資倚畀﹐其毋庸固辭。

十月初十日旨﹕曹毓瑛著在軍機大臣上行走。

四年四月十四日旨﹕恭親王著仍在軍機大臣上行走。

十一月十一日旨﹕李鴻藻著在軍機大臣上學習行走﹐仍兼弘徳殿行走。

十二日渝﹕內閣學士李鴻藻﹐昨經降旨﹐著在軍機大臣上學習行走﹐仍兼弘徳殿行走。玆據李鴻藻奏稱「軍機處爲政令所出。方今時勢關系甚重﹐恐難勝任﹐請收回成命﹐俾得專心在弘徳殿行走」等語﹐覽奏具見悃忱。現值軍事末蕆﹐庶政殷繁﹐是以特簡李鴻藻進參樞務。李鴻藻惟當勉圖報稱﹐以副委任﹐毋許固辭。

五年三月二十九日旨﹕李鴻藻著在軍機大臣上行走。

又旨﹕都察院左副都禦史胡家玉著在軍機大臣上學習行走。

七月初九日慈安皇太后﹑慈禧皇太后懿旨﹕戶部右侍郎李鴻藻之母姚氏﹐秉性淑愼﹐教子成名﹐今以疾終﹐深可軫惻。朝廷優禮大臣﹐推恩賢母﹐著賜祭一壇﹐賞銀二千兩經理喪事﹐由廣儲司給發﹐以示眷懷。李鴻藻事母至孝﹐哀痛必切﹐朝廷以孝治天下﹐原應聽其照例終制﹐以遂孝思。第該侍郎膺文宗顯皇帝特簡﹐授皇帝讀﹐盡心啟沃﹐迄今六年﹐夙夜罔懈。皇帝春秋鼎盛﹐緝熙典學﹐功修正篤﹐李鴻藻諄諄納海﹐皇帝樂從﹐誠不可或離左右﹐且軍務未乎﹐兼資翊贊。溯查雍正﹑乾隆年間﹐大臣如孫嘉淦﹑朱軾﹑嵇畱筠﹑蔣炳﹑於敏中等﹐皆奉特旨在任守制﹐或開缺辦事入直內廷﹔近今如曾國藩﹑胡林翼﹑閻敬銘﹐亦皆奪情起用。李鴻藻著開戶部右侍郎缺﹐守孝百日後﹐卽赴弘徳殿授讀﹐仍在軍機處行走﹐凡遇朝會﹐不必與列。此系遵照列朝成憲﹐權宜辦理﹐目前召見醇郡王﹑倭仁﹑徐桐﹑翁同﹐再三垂詢﹐均已深諭此意。朝廷不得已之苦衷﹐中外臣工應能共諒。李鴻藻當思輔導皇帝﹐弼成聖徳﹐移孝作忠﹐莫大於是。其勉抑私情﹐以副先皇帝簡任之恩﹐朝廷倚畀之重﹐勿以守禮固辭。

十六日慈安皇太后﹑慈禧皇太后懿旨﹕前因戶部右侍郎李鴻藻之母病終﹐推恩賜祭賞銀﹐以示榮寵。並令李鴻藻於守孝百日後﹐仍赴弘徳殿授讀﹐在軍機處行走﹐原系酌遵成憲﹐從權辦理。玆據吏部奏稱﹐轉據李鴻藻呈稱﹐該侍郎母氏「苦節多年﹐拊育教誨之恩纖毫未報﹐一旦慘遭大故﹐偸生視息﹐負疚已深。樞要之地﹐綱紀攸關﹐輔導聖學﹐尢宜志行完粹之人。若自蹈愆尢﹐則進講獻納之際﹐何以置辭﹖懇請終制」各等語﹐情詞懇切﹐具見悃忱。惟念李鴻藻膺文宗顯皇帝特簡﹐授皇帝讀﹐於今六年。當此緝熙典學﹐正就將日進之時﹐該侍郎盡心輔導﹐弼成聖徳﹐則所以慰天下臣民之望者﹐莫大於是。前因軍務未平﹐各督撫等奪情起用者指不勝屈﹐況機務殷繁﹐尢資贊畫﹐前降諭旨甚明。李鴻藻惟當恪遵前旨﹐仍於百日守孝後﹐照常趨直﹐用副先皇帝簡擢之恩。第思該侍郎哀痛未忘﹐不得不稍示區別﹐前有旨令遇朝會不必與列﹐尙不足以示體卹。李鴻藻著遵照雍正年間世宗憲皇帝諭旨﹐二十七月內不穿朝服﹐不與朝會筵宴﹐遇有祭祀典禮咸集之處﹐均毋庸與列。該侍郎當深感朝廷曲體之情﹐勉抑哀思﹐移孝作忠﹐毋得再行陳請。

二十二日慈安皇太后﹐慈禧皇太后懿旨﹕昨據大學士倭仁等奏「懇恩準予大臣終制﹐以維禮教」﹐本日復據吏部奏「李鴻藻瀝陳下忱﹐懇請仍準終制﹐據呈代陳」各一折。前因皇帝典學﹐功修正篤﹐李鴻藻不可或離左右﹐曾經召見醇郡王﹑倭仁﹑徐桐﹑翁同﹐詢問再三。彼時醇郡王卽請降旨慰畱﹐倭仁等亦無異議。次日復令軍機大臣與倭仁等商議﹐亦以聖學爲重﹐不持異同。玆覽倭仁等折內所稱「李鴻藻事親盡禮﹐現在奉旨奪情﹐欲固辭則迹近辜恩﹐欲抑情則內多負疚﹐請仍準其終制」等語。倭仁等旣以奪情爲非禮﹐何妨於前次召見時﹐據實陳奏﹐乃爾時並無異議﹐迨兩次降旨慰畱後﹐始有此奏﹐殊不可解。本日復召見倭仁﹑徐桐﹑翁同﹐面加詢問﹐據稱「聖學關系甚重﹐臣等亦願李鴻藻照常入直。惟親見該侍郎哀痛迫切﹐勢處萬難﹐是以代爲陳請﹐並無他意。聖功緊要﹐請仍令李鴻藻遵奉前旨」等語。是倭仁﹕等亦知此次奪情之舉﹐系屬不得已從權辦理﹐想中外大小臣工亦必能共諒此意。李鴻藻當思聖學日新﹐四方多故﹐盡忠卽所以盡孝。前降諭旨﹐業已詳盡﹐其恪遵前旨﹐毋得拘泥常情﹐再行吁懇。

十月初二日慈安皇太后﹑慈禧皇太后懿旨﹕前因侍郎李鴻藻丁憂﹐後兩次懇請終制﹐當經降旨慰畱﹐並準其二十七个月內不穿朝服﹐不與朝會筵宴﹐以示體卹。嗣復派恭親王等赴該侍郎寓次傳旨﹐令於百日後照常入直﹐毋得再行固辭。旋據李鴻藻奏稱「百日將滿﹐愁急萬分﹐心疾恐致增劇﹐請曲予矜全」等涪。情詞懇切﹐深用側然。昨據禦史張觀鈞奏稱「賢臣不宜久離﹐請旨惇促」﹐並歷陳該侍郎宜出任事各條﹐頗爲詳盡。李鴻藻受恩至重﹐與國家有休戚相關之誼﹐當此聖學日新﹐軍務方亟﹐該侍郎豈能恝然於懷﹖著卽於百日後﹐仍遵前旨﹐照常入直弘徳殿﹑軍機處﹐以副委任。俟將來扶柩回籍時﹐仍當寬予假期﹐俾得從容料理﹐則忠孝兩全﹐可無遺憾。該侍郎務當仰體朝廷曲成之意﹐毋得再行吁請。

十六日慈安皇太后﹑慈禧皇太后懿旨﹕本日據李鴻藻奏「現居百日已滿﹐自揣病軀實難入直﹐懇恩矜全」一折。侍郎李鴻藻白丁母憂﹐屢經降旨慰畱﹐令其照常入直弘徳殿﹑軍機處﹐以副委任。玆復據奏稱「數月以來﹐哀迫憂煎﹐精神恍惚﹐時發心跳气壅之證﹐非安心調養﹐恐成怔忡﹐藥餌難以奏效」等語。覽其所奏﹐只以病軀難以入直﹐尙非拘執終制陳說﹐李鴻藻著加恩賞假調理。方今皇帝春秋正富﹐典學方殷﹐軍務未竣﹐四方多事﹐該侍郎受國厚恩﹐具有天良﹐白當於病痊時﹐照常入直﹐竭力圖報﹐諒不始終固執也。

又旨﹕都察院左都禦史汪元方著在軍機大臣上行走。

六年十月十五日旨﹕署禮部石侍郎沈桂芬著在軍機大臣上學習行走。

七年三月二十三口旨﹕沈桂芬著在軍機大臣上行走。

十月十五日旨﹕李鴻藻著在弘徳殿﹑軍機大臣上行走﹐並署理禮部左侍郎。

●卷四。除授三◎軍機章京雍正十一年五月初三日旨﹕編修張若靄﹐庶吉士鄂容安﹑鄂倫著在辦理軍機處行走。

乾隆九年二月二十九日本處奏﹕軍機處檔案﹐關系緊要﹐且有查例議覆等事﹐俱須諳練之員指授料理。原任江南廬鳳道畢誼﹐前於給事中任內在總理事務處行走二年。該員爲人謹飭﹐文理簡明﹐後因外轉廬風道失察家人犯贓﹐部議降四級調用﹐現在候補通判。可否仰懇聖恩﹐賞以主事銜食俸﹐令在軍機處行走﹐專辦檔案﹐俾臣等得收臂指之益。謹奏。奉旨﹕依議。

十四年三月十二日諭﹕據大學士公傅恆奏稱「胡寶瓊辦事甚屬諳練﹐順天府尹衙門事務尙簡﹐請仍畱軍機處辦事」等語。胡寶瓊著仍兼軍機處行走。

又諭﹕胡寶瓊現在軍機處行走﹐順天府尹事務難以兼理﹐著兵部侍郎蔣炳兼管。

二十三年三月二十五日諭﹕蔣炳著寬宥來京﹐在軍機司員上效力行走﹐遇有員外郎缺出補用。

謹按﹕蔣炳於河南巡撫任內緣事遣戍釋回。

二十八年四月十六日本處奏﹕軍機處行走戶部郎中馮光熊﹐於本年正月內丁憂﹐現在已滿百日。該員在軍機處行走數年﹐辦事尙屬畱心﹐今守制閒居。臣等公同商酌﹐與其另選新人﹐不如仍畱熟手。可否令該員在軍機處及本部額外郎中上行走﹐俟服闋時﹐照例再行補缺。至該員系例應丁憂人員﹐今在額外行走﹐除公費飯銀照例給與外﹐毋庸支給半俸。謹奏。奉旨﹕知道了。

五月十九日本處奏﹕順天府丞申甫升授光祿寺卿﹐查光祿寺衙門事務稍簡﹐據申甫感激天恩﹐情願仍在軍機處行走。臣等看得申甫辦事日久﹐尙爲熟練﹐謹請旨準其仍在軍機處行走。奉旨﹕知道了。

二十九年五月十三日旨﹕博昆仍著在軍機處行走。

十二月初二日本處奏﹕原任吏部文選司郎中章寶傳﹐前因議奏方略館謄錄補缺一案﹐部議降二級調任﹐現候補正六品主事。查該員在軍機處行走十餘年﹐尙爲熟諳﹐現在年力方壯﹐正可及時驅策。懇將章寶傳以候補主事仍在軍機處行走﹐以觀後效。謹奏。奉旨﹕知道了。

三十三年口月口日旨﹕程燾以京堂用﹐仍在軍機處司員上行走。

謹按﹕程燾時以江西布政使奉旨來京。

三十四年六月十九日旨﹕原任廣西按察使袁守侗著畱京以三品京堂用﹐仍在軍機處司員上行走。

八月初二日旨﹕程燾著補授太僕寺少卿﹐仍在軍機處司員上行走。

三十五年三月初四日本處奏﹕查汪承霈原在軍機司員上行走﹐後因欽派坐糧廳前往通州辦事。今差竣簽掣知府﹐呈請親老攺補近地﹐尙未得缺。今據該員呈稱﹐未得缺之前﹐情願仍在軍機處行走。該員系已離軍機處候補知府之員﹐可否準其仍前行走﹐理合請旨。奉旨﹕準其行走。

謹按﹕汪承霈已簽升邵武府知府﹐由軍機大臣轉奏﹐奉旨加恩以戶部郎中用。

五月初六日本處奏﹕查從前胡寶瓊﹑傅顯升授副都禦史後﹐仍在軍機處司員上行走。今劉秉恬升授副都禦史﹐應仍令其在軍機司員止行走﹐理合奏明。奉旨﹕著仍在軍機處行走。

三十六年三月初二日旨﹕索琳著署理內閣學士﹐在軍機章京上行走。

十七日旨﹕博淸額著降補內閣學土﹐在軍機司員上行走。

謹按﹕博淸額系由刑部侍郎降補。

四月初九日旨﹕福徳著畱京﹐仍以內閣學士在軍機司員上行走。

謹按﹕福徳系由盛京侍郎降補。

三十七年八月二十九日旨﹕汪承霈從寬免罪﹐給還郎中﹐革職畱任﹐仍在軍機章京上行走。

三十八年閏三月初三日旨﹕候補員外郎馮應橊著以工部用﹐仍在軍機司員上行走。

九月十一日諭﹕永保已加恩準襲伊父溫福輕車都尉世職﹐其本任內閣侍讀不必開缺﹐仍著在軍機司員上行走。

十月口日旨﹕博淸額辦事不及阿桂﹐其攻剿亦不及海蘭察﹐不必在軍營領隊。卽著回京﹐仍在軍機章京上行走。

三十九年五月初八日諭﹕阿思哈著在軍機章京上行走。

謹按﹕阿思哈由雲貴總督出戍伊犁﹐是年回京﹐奉旨復充章京。逾月授總憲﹐復在大臣上行走。

七月二十四日旨﹕劉秉忄著降補主事﹐逐出軍機處。

同日旨﹕王慶長著革去中書﹐逐出軍機處。

四十年二月十六日旨﹕惠齡著加恩以主事用﹐仍在軍機章京上行走。

二十日諭﹕郎中孫士毅著畱京﹐以四五品京堂用﹐遇缺卽補﹐仍在軍機處司員上行走。

四十一年五月初五日諭﹕鴻臚寺卿王昶仍在軍機司員上行走。

二十六日諭﹕福徳著授爲額外內閣學士﹐仍在軍機司員上行走。

四十五年四月十三日諭﹕孫永淸已授爲都察院副都禦史﹐仍著兼軍機章京上行走。

七月日旨﹕馮應橊補授通政司參議﹐仍兼軍機處﹑吏部行走。

四十六年十月二十四日旨﹕翰林院修撰戴衢亨著在軍機章京上行走。

四十九年五月初八日諭﹕恆寧著來京﹐以吏部郎中用﹐仍在軍機章京上行走。

五十四年十月十五日本處奏﹕前在軍機處行走中書簽升廣東廣州府同知沈琨﹐未經領憑赴任﹐旋卽丁憂回籍。今服闋來京﹐因不諳外任﹐情願注銷同知﹐仍候補中書。查該員前在軍機處行走六年﹐尙爲勤愼﹐今情願注銷同知仍補中書﹐系屬以大攺小。可否準將該員接算前俸﹐仍以中書補用﹐伏候欽定。謹奏。奉旨﹕知道了。

嘉慶四年二月十一日旨﹕長齡﹑鄂靈﹑多容安﹑徳克津布﹑明舒﹑徳克精阿﹑齊嘉紹﹑姚文田﹑傅淦﹑趙佩湘﹑胡枚﹑吳光悅﹑顏允璨﹑蔡炯﹑茅豫﹐俱著充補軍機章京﹐富綿﹑伊興阿﹑瑞麟﹑伊誠額﹑金齊香阿﹑吉祥﹑武爾通阿﹑錫齡﹑興科﹑昌宜泰﹑覺羅景祿﹑任ピ﹑何元娘﹑糜奇瑜﹑熊方受﹑盧蔭溥﹑張志緒﹑黃躍之﹑汪玉林﹑楊懋恬﹐俱著記名﹐俟有缺出挨次補用。

謹按﹕此次汪玉林一名未經行走。

五年二月二十四日旨﹕何金﹑姚祖同﹑盛悼大﹑葉繼雯﹑袁煦﹑貴徵﹑萬云﹑吳應咸﹑龔麗正﹑蔣繼輝﹑康紹鏞﹑汪彥博﹑張之屏﹐俱著記名以軍機章京補用﹐遇有缺出挨次充補。

謹按﹕是年正月三十日本處奏﹕上年正月退出軍機之內閣中書何金﹑姚祖同﹐經臣等奏請﹐俟下次保送軍機章京﹐將該二員一並帶領引見。奉旨﹕原在軍機處行走之內閣中書何金﹑姚祖同﹐俟下次保送軍機章京時﹐帶領引見。又按﹕此次貴徵﹑蔣繼輝二名俱未經行走。

七月二十六日諭﹕裘行簡已補授太僕寺少卿﹐著仍在軍機章京上行走。

六年十一月二十一日旨﹕明安泰﹑祥臨﹑穆馨阿﹑聯奎﹑﹔保英﹑吉朗阿﹑重倫﹑花連布﹑榮昌﹑徳蔭﹑瑞麟﹑伊博格圖﹐俱著記名。

謹按﹕此次保英﹑榮昌﹑徳蔭﹑瑞麟四名俱未經行走。

七年正月二十七日諭﹕郎中錢楷向在軍機處行走﹐今學政任滿回京﹐仍著在軍機章京上行走。

九年四月十六日諭﹕本日禦門﹐已將玉凝補授大理寺少卿﹐職分較大﹐無庸在軍機章京上行走。

十年十月二十九日旨﹕童槐﹑梁承福﹑王厚慶﹑王風翰﹑李芳梅﹑戴聰﹑余霈元﹑陳鐘麟﹑牛坤﹑程同文﹑聶鏡敏﹑趙盛奎﹑楊振麟﹑朱淥﹑秦繩曾﹑陸蕖﹑吳書城﹑張光勛﹑漲允垂﹑吳頤﹐俱著記名以軍機章京用﹐俟有缺出挨次充補。

謹按﹕此次李芳梅﹑戴聰﹑牛坤﹑朱淥﹑張光勛五名俱未經行走。

十二年七月十一日旨﹕禮部主事覺羅克星額﹑內閣中書松長﹑兵部筆帖式珠滿﹑內閣中書誠端﹑戶部筆帖式覺羅成貴﹑內閣學習中書玉彰﹑內閣學習中書續齡﹑禮部筆帖式蘇誠額﹐俱著記名以軍機章京挨次補用。

謹按﹕此次松長﹑續齡﹑蘇誠額三名未經行走。

十四年四月二十日旨﹕札淸阿﹑企善﹑昌熾﹑誠安﹑成麟﹑那丹珠﹑祥惠﹑札勒杭阿﹑容海﹑敏慧﹐著記名以軍機章京用。

謹按﹕此次祥惠﹑敏慧二名俱未經行走。

十六年正月二十五日奏﹕查原在軍機章京上行走之宗人府主事葉繼雯﹐前充會典館總纂兼提調事﹐現在起服到京。該員學問素優﹐當差勤愼﹐實爲向來得力之員。現在趕辦《會典》﹐並畫一諸務﹐亟須熟手。臣等公同商酌﹐擬先令在館幫辦總纂兼提調事務﹐仍令在軍機處額外行走。惟向例部員到京﹐均須由本衙門奏畱方能題缺﹐宗人府主事從無奏畱之例。該員旣無原衙門可歸﹐而宗人府主事二缺非京察調部不能出缺。上屆京察時﹐適該員丁憂回籍﹐未預保題﹐今需次無期。可否仰懇聖恩﹐將該員掣歸臣等所管缺分較多之戶﹑刑二部﹐作爲額外主事﹐遇有缺出﹐奏請補用。則該員有衙門可歸﹐補缺不至無期﹐當差辦書自必倍加奮勉﹐臣等亦得收指臂之益。謹奏。奉旨﹕依議。

十七年四月二十一日旨﹕嶽齡安﹑廷勛﹑安誠﹑桂明﹑瑞慶﹑桂芬﹑阿成﹑福兆﹑達興﹑布延柏勒格﹑福升阿﹑呢克通阿﹐俱著記名以軍機章京用。

謹按﹕此次呢克通阿一名未經行走。

十八年七月十五日旨﹕韓文顯﹑孫蘭枝﹑徐鏞﹑吳孝銘﹑蘇兆登﹑何增元﹑聞人熙﹑趙光祿﹑沈學廉﹑李昌平﹑程采﹑徐受荃﹑路徳﹑吳榮光﹐俱著記名以軍機章京補用﹐俟有缺出挨次充補。

謹按﹕本處奏﹐中書韓文顯﹑孫蘭枝二員—上屆保送軍機引見﹐未經記名﹐十七年十二月內因覆校實錄詳愼出力﹐經大學士慶桂等保奏﹐請列於考取新班各員之前﹐一體帶領引見。理合附奏。

二十一年九月二十八日旨﹕梁章鉅﹑錢廷熊﹑陳彬﹑許乃普﹑李彥章﹑喬用遷﹑鄒錫淳﹑佘文銓﹑胡方朔﹑王啟文﹑陳孝寬﹑蔣泰階﹐俱著記名以軍機章京補用。

謹按﹕此次鄒錫淳一名未經行走。

十月口日命彊逢泰在軍機章京上行走。

二十三年六月初五日奉旨﹕阿達順﹑車旺多爾濟﹑烏爾恭額﹑徳舒﹑福寧阿﹑蘇勒芳阿﹑伊寧阿﹑三龍泰﹑鄂順安﹑福克薩音﹑博勒格﹐俱著記名以軍機章京用。

二十五年二月十二日奏﹕查軍機章京理藩院員外郎昌熾﹐昨蒙簡放西寧道﹐出有章京一缺﹐一時接辦之員﹐實乏熟手。查有原任湖北荊宜施道丁憂回旗現在理藩院員外郎上行走之多容安﹐前充軍機章京﹐繕寫淸字諭旨﹐頗爲熟悉﹐人亦謹愼。合無仰懇聖恩﹐仍令多容安充補軍機章京﹐俾資熟手。謹奏。奉旨﹕知道了。

道光元年八月二十五日旨﹕馬光瀾﹑兪誦芬﹑傅繩勛﹑蔡勛﹑周濤﹑趙榮﹑汪元爵﹑徐基﹑朱逵吉﹑張祥河﹑龍汝言﹑徐思荃﹑葉敏昌﹐俱著記名以軍機章京補用。

●卷五。除授四◎軍機章京道光三年十一月初八日旨﹕平慶﹑文明﹑嶽齡﹑英桂﹑玉琨﹑那遜阿古拉﹑松林﹑札克丹﹑奎英﹐俱著記名以軍機章京用。

謹按﹕此次札克丹﹑奎英二名俱未經行走。

同日旨﹕軍機章京刑部候補主事三龍泰﹑內閣中書徳舒﹑理藩院筆帖式福兆﹐俱著回原衙門行走。

五年四月十六日旨﹕達興阿﹑英麟﹑春和﹑文俊﹑哈哈布﹑惠麟﹑文丕﹑熙成﹑蘇英阿﹑桂徳﹑璽麟﹐俱著記名以軍機章京用。

謹按﹕此次哈哈布﹑蘇英阿﹑璽麟三名俱未經行走。

九月二十六日旨﹕方銘彜﹑鄭喬林﹑許球﹑何汝霖﹑王藻﹑李涵﹑湯鵬﹑江紹僖﹑董基誠﹑劉遵和﹑鄭瑞麒﹐俱著記名以軍機章京補用。

謹按﹕此次李涵﹑董基誠﹑劉遵和三名俱未經行走。

六年三月二十二日本處奏﹕軍機章京吏部郎中趙盛奎﹐前於道光二年正月﹐因郎中俸滿﹐截取保送繁缺知府﹐奉旨記名。又戶部郎中趙光祿﹐前於道光二年京察一等﹐奉旨記名以道府用。均經臣等奏明﹐暫畱軍機章京上行走﹐奉旨允準在案。嗣該二員先後丁憂回籍﹐趙盛奎於上年正月服闋赴部﹐趙光祿於本年正月服闋赴部﹐俱奏準仍在軍機章京上行走。查該二員於本月二十日﹑二十一日先後補授郎中實缺﹐現在軍機處接手辦事有人﹐所有該二員記名外用之處﹐相應奏明﹐交吏部照例辦理。並遇有外任缺出﹐由臣等開列名單進呈﹐恭候簡用。謹奏。奉旨﹕依議。

八年三月十六日旨﹕阿齡阿﹑蘇齡阿﹑音徳賀﹑法丰阿﹑英斡﹑玉春﹑文斌﹑徳云﹑慶安﹐俱著記名以軍機章京用。

謹按﹕此次蘇齡阿﹑法丰阿二名俱未經行走。

九年八月初一日諭﹕趙盛奎現已簡放光祿寺卿﹐著暫畱軍機章京上行走﹐俟纂輯《平定回疆方略》書成﹐再回本衙門辦事。

十一年三月十八日旨﹕瑞春﹑麟翔﹑崇綸﹑福連﹑愛升圖﹑崇光﹐俱著記名以軍機章京用。

五月二十四日旨﹕萬貢珍﹑王佐業﹑程庭桂﹑彭蘊章﹑陳孚恩﹑劉昌﹑朱應元﹑王寅﹑江鴻升﹑馬麗文﹑王積順﹐俱著記名以軍機章京補用。

十二年五月初一日旨﹕淸泰﹑豫慶﹑恩符﹑松海﹑云錦﹑烏爾通阿﹑誠廉﹐俱著記名以軍機章京用。

謹按﹕此次松海﹑烏爾通阿二名俱未經行走。

十三年六月二十日旨﹕文裕﹑崇綸﹑海慶﹑齡椿﹑崇祥﹑崇泰﹑聯第﹐俱著記名以軍機章京用。

謹按﹕此次崇綸﹑聯第二名俱未經行走。

十四年五月初四日旨﹕林揚祖﹑胡增瑞﹑陳本欽﹑吳淸臯﹑何桂馨﹑胡長庚﹑潘鐸﹑吳光業﹑方大淳﹑沈第﹑王桂﹑顏以燠﹑汪本銓﹐俱著記名以軍機章京補用。

謹按﹕此次胡長庚﹑方大淳﹑沈第三名俱未經行走。

十五年十一月二十七日旨﹕春長﹑麟書﹑穆蔭﹑紹徳﹑四慶﹑濟安﹑蘇勒芳阿﹑福善﹐俱著記名以軍機章京用。

十九年五月初四日旨﹕喬晉芳﹑宗稷辰﹑聶壇﹑梁瀚﹑程恭壽﹑莊心省﹑王允灌﹑朱憲曾﹑黃宗漢﹑孔慶糊﹑王本梧﹑朱麗宣﹑袁甲三﹑吳士楨﹐俱著記名以軍機章京補用。

謹按﹕此次王允灌﹑黃宗漢二名俱未經行走。

十一月二十一日旨﹕丰盛額﹑淸盛﹑托克托布﹑富和﹑多隆武﹑海慶﹑賽音博勒格圖﹑西朗阿﹑志亨﹐俱著記名以軍機章晾用。

謹按﹕此次富和﹑多隆武﹑海慶﹑志亨四名俱未經行走。二十二年三月十二日諭﹕陳孚恩現已簡放通政使司副使﹐著暫畱軍機章京上行走﹐俟軍務告竣後﹐再回本衙門辦事。

四月十六日諭﹕陳孚恩著仍暫畱軍機章京上行走。

二十三年五月初八日旨﹕鐘啟峋﹑吳福年﹑林映棠﹑王發桂﹑貢璜﹑邵懿辰﹑蔣錫綬﹑劉子城﹑文嶽英﹑吳嘉氵全﹑曹毓瑛﹑汪榘﹑段晴川﹑畢至﹑張之萬﹑王家瓊﹑胡嘉楷﹑陳鴻翊﹑丁守存﹐俱著記名以軍機章京補用。

謹按﹕此次貢璜﹑張之萬﹑王家瓊三名俱未經行走。

二十四年二月初五日旨﹕徳椿﹑英秀﹑瑞亨﹑衡光﹑賽沙布﹑嵩壽﹑桂昌﹑瑞誘﹑文彬﹑寶福﹐俱著記名以軍機章京用。

謹按﹕此次瑞誘未經行走。

二十九年閏四月二十九日旨﹕文吉﹑達春布﹑慶安﹑色普哲訥﹑文﹑常升﹑長年﹑慶霖﹑春煦﹐俱著記名以軍機章京用。

五月十九日旨﹕胡家玉﹑焦瀛﹑陳敬簡﹑惲世臨﹑錢寶靑﹑吳臺朗﹑李瑞章﹑蔣超伯﹑浚玉垣﹑錢以同﹑李汝楫﹑徐﹐俱著記名以軍機章京補用。

三十年十一月初十日諭﹕所有各衙門前經記名尙未傳補之滿﹑漢軍機章京﹐著帶領引見。

十一月十四日本處奏﹕前經記名尙未傳補之滿﹑漢軍機章京﹐現經各衙門將各該員開具出身履歷﹐由臣等按照名次前後開列淸單﹐並繕寫綠頭牌﹐於本日帶領引見﹐伏候欽定。再查記名之工部筆帖式色普哲訥﹐現有慕陵住班差使﹐刑部候補主事李汝楫﹐現在告假出京﹐均不克引見。應俟各該員差竣及假滿回京時﹐補行帶領。合並陳明。謹奏。奉旨﹕長年﹑慶霖﹑春煦﹑焦瀛﹑陳敬簡﹑錢寶靑﹑吳臺朗﹑蔣超伯﹑錢以同﹐仍著記名以軍機章京補用﹐文誘﹑常升﹑王式言﹑惲世臨﹑李瑞章﹑徐﹐俱著毋庸記名。

謹按﹕此次春煦﹑陳敬簡二名俱未經行走。又按﹕浚玉垣未經覆帶引見。

十二月初十日旨﹕此次補行引見之工部筆帖式色普哲訥﹐仍著記名以軍機章京補用。

謹按﹕色普哲訥未經行走。

咸豐元年五月二十八日旨﹕此次補行引見之刑部候補主事李汝楫﹐仍著記名以軍機章京補用。

十月初八日旨﹕林壽圖﹑程祖誥﹑吳兆麟﹑賀壽慈﹑李鴻藻﹑鄧廷楠﹑張金鑑﹑李徳莪﹑康錫齡﹐俱著記名以軍機章京補用。

謹按﹕此次李鴻藻未經行走。

二年七月二十二日旨﹕蘇布﹑玉衡﹑文衡﹑英祥﹑鐘秀﹑祥保﹑崇繕﹑松齡﹑英華﹑塔克什布﹐俱著記名以軍機章京用。

三年四月十九日旨﹕段承實﹑梁經先﹑郭祥瑞﹑裴季芳﹑白恩佑﹑章倬標﹑曾協均﹑王錫振﹑鄭錫瀛﹑洗斌﹑夏獻云﹑謝謙亨﹑湯椿﹑朱夢元﹑張樾﹐俱著記名以軍章京補用。

謹按﹕此次湯椿﹑張樾二名俱未經行走。

九月二十四日諭﹕梁瀚著補授宗人府府丞﹐暫畱軍機章京上行走。

四年二月初九日諭﹕宗人府府丞梁瀚奏「祖母年老患病﹐懇請賞假開缺﹐回籍省視」一折。梁瀚著加恩毋庸開缺﹐賞假三个月﹐回籍省視。

七月十三日旨﹕興昌﹑裕彰﹑增壽﹑額勒和布﹑庭殷﹑瑞廉﹑慶多﹑常升﹑松昌﹐俱著記名以軍機章京用。

謹按﹕此次額勒和布﹑庭殷﹑常升﹑松昌四名俱未經行走。

五年三月十四日諭﹕錢寶靑現已補授大理寺少卿﹐著仍在軍機章京上行走。

六年十二月十六日諭﹕錢寶靑現已補授宗人府府丞﹐著仍在軍機章京上行走。

八年二月二十三日旨﹕英敏﹑慶裕﹑奎忻﹑孚謙﹑桂芬﹑岷玉﹑額圖琿﹑英貴﹑文海﹑奎麟﹑訥仁﹑續昌﹑額哲克﹐均著記名以軍機章京用。

謹按﹕此次英敏﹑孚謙﹑桂芬﹑奎麟﹑訥仁五名俱未經行走。

四月二十八日旨﹕方鼎銳﹑朱學勤﹑朱智﹑張徳容﹑靳邦慶﹑李鶴齡﹑許庚身﹑蔣繼洙﹑蔡兆槐﹑杜來錫﹑張丙炎﹑王恩炳﹑錢應溥﹐俱著記名以軍機章京補用。

謹按﹕此次李鶴齡﹑張丙炎二名俱未經行走。

十年十月二十三日旨﹕範運鵬﹑龔聘英﹑沈淮﹑江人鏡﹑李廷簫﹑周瑞淸﹑何羲之﹐龔嘉俊﹑區公輔﹑陳元楷﹑王汝訥﹑馮柏年﹐均著記名以軍機章京用。

十一年二月二十四日本處奏﹕查軍機章京戶部員外郎吳兆麟﹐系記名倉差﹐將次傳補委用。該章京在方略館校對檔案折片﹐又應行赴熱河接班﹐可否將該章京暫停倉差傳補委用之處﹐伏候訓示。謹奏。奉旨﹕依議。

同治元年七月十六日旨﹕吳國傑﹑徐用儀﹑史崧秀﹑邵文煦﹑徐景軾﹑方熊祥﹑葉衍蘭﹑蕭庭滋﹑金曰修﹑梁思問﹑溫忠善﹑黃雲鵠﹑胡延夔﹑何銘壽﹑陸棠﹑張善倬﹐俱著記名以軍機章京補用。

謹按﹕此次溫忠善﹑黃雲鵠﹑何銘壽三名俱未經行走。

閏八月初二日旨﹕裕長﹑容斌﹑本貴﹑三徳﹑法克精阿﹑春山﹑文訓﹑尙徳﹑玉春﹑志文﹑長祿﹑興升﹐均著記名以軍機章京用。

謹按﹕此次法克精阿﹑文訓﹑長祿﹑興升四名俱未經行走。

二年二月二十二日諭﹕王拯現已補授大理寺少卿﹐著仍在軍機章京上行走。

三年三月十一日諭﹕王拯現已補授通政使司通政使﹐著仍在軍機章京上行走。

十七日諭﹕胡家玉現已補授通政使司副使﹐著仍在軍機章京上行走。

四年四月初一日諭﹕大理寺卿胡家玉差竣回京﹐著仍在軍機章京上行走。

五年四月二十二日諭﹕鄭錫瀛現已補授大理寺少卿﹐著仍在軍機章京上行走。

七年四月二十六日旨﹕丰紳泰﹑增林﹑桂斌﹑文綬﹑文齡﹑額勒精額﹑如松﹑文英﹑榮﹑曾釒禾﹑穆特亨額﹑徳克吉訥﹑那丹珠﹑鈺坤﹑承恩﹑鄂昌﹑岫﹑玉恆﹑佛爾恭額﹑丰伸泰﹑富華﹐均著記名以軍機章京用。

十月二十四目﹕李耀奎﹑李方豫﹑沈成烈﹑李士彬﹑丁鶴年﹑沈源深﹑魏邦翰﹑陳毓秀﹑馮光勛﹑李固恆﹑李芳柳﹑余聯沅﹑蕭韶﹑方恭銘﹑莊子楨﹑黃兆檉﹑祝維城﹑曾長治﹑柳長庚﹑孫紀云﹐俱著記名以軍機章京補用。

九年二月十五日諭﹕朱學勤現已補授宗人府府丞﹐著仍在軍機章京上行走。

五月十八日諭﹕朱智現已補授通政使司副使﹐著仍在軍機章京上行走。

●卷六。恩敍一干隆二年十二月二十九日﹐莊親王允祿等奏﹕臣等因總理事務﹐荷蒙天恩﹐交部議敍。查總理事務差委辦事之侍郎納延泰﹑班第﹐學士索柱﹐並辦事官員等﹐多系從前在辦理軍機處行走之員﹐復在總理處效力行走﹐俱各小心謹愼﹐黽勉辦公﹐並無過失﹐應請一並交部議敍。謹將各員行走年分繕寫淸單﹐伏候欽定。奉旨﹕著交部一並議敍。

內閣侍讀學士覺羅雅爾哈善﹝行走七年﹞﹑監察禦史舒赫徳﹝行走八年﹞﹑郎中兆惠﹝行走七年﹞﹑郎中阿思哈﹝行走七年﹞﹑主事明善﹝行走七年﹞﹑主事積蘭泰﹝行走七年﹞﹑主事傅亮﹝行走六年﹞﹑中書蘇崇阿﹝行走三年﹞﹑效力中書靈保﹝行走一年﹞﹑筆帖式達素﹝行走五年﹞﹑筆帖式碩善﹝行走一年﹞﹐以上滿官十一員。太常寺少卿提督四譯館蔣炳﹝行走七年﹞﹑內閣侍讀柴潮生﹝行走六年﹞﹑起居注主事馬景﹝行走二年﹞﹑中書何﹝行走三年﹞﹑中書潘中立﹝行走二年﹞﹑中書塗逢震﹝行走一年﹞﹑中書孫紹基﹝行走一年﹞﹐以上漢宮七員。

十三年十二月初十日本處奏﹕奉旨﹐軍機處行走官員﹐頗爲黽勉﹐令臣等酌量擬賞荷包﹐其出差在外者一體賞給﹐卽令臣舒赫徳帶往。欽此。臣等謹將各該員分別等次﹐酌量擬賞﹐開單進呈禦覽。

順天府府丞胡寶瓊﹑吏部郎中徳舒﹐以上二員現隨經略大學士出差﹐擬各賞大荷包一對﹐小荷包六个。內閣侍讀三寶﹝現隨舒赫徳出差﹞﹑理藩院員外郎富徳﹝現隨汪札爾出差﹞﹐以上二員擬各賞大荷包一對﹐小荷包五个。兵部主事常亮﹐內閣中書傅顯﹑沈作朋﹑程燾﹐以上四員現隨經略大學士出差﹐但官職較胡寶瓊等稍卑﹐擬各賞大荷包一對﹐小荷包四个。戶科給事中馬燎﹑內閣侍讀鄂寶﹑兵部主事安福﹑戶部司庫圖桑阿﹐以上一等四員﹐擬各賞大荷包一對﹐小荷包四个。內閣侍讀袁芳松﹐主事畢誼﹐內閣中書靈毓﹑胡廷樞﹑楊承會﹑眭朝棟﹑毛永燮﹐以上二等七員﹐擬各賞大荷包一對﹐小荷包二个。內閣侍讀富察善﹐吏部主事雅河圖﹐工部主事九格﹐內閣中書官登﹑巴延三﹑景宣﹑陳朝礎﹑莊培因﹑曹錫寶﹐兵部筆帖式薩璧﹐以上三等十員﹐擬各賞大荷包一對。

十五日旨﹕經略大學士途次籌辦各事﹐懋著勤勞。其隨行辦事之順天府府丞胡寶瓊﹑吏部郎中徳舒﹐俱能黽勉效力﹐著交部一並議敍。

十四年二月十六日諭﹕辦理金川軍務以來﹐軍機處行走官員﹐甚爲黽勉供職﹐著分別等次﹐交部議敍。其隨經略大學士忠勇公傅恆辦事未經議敍之沈作朋﹑常亮﹑富顯﹑程燾﹐並隨尙書舒赫徳之三寶﹐一並交部議敍。

順天府府丞馬景﹐兵部員外郎安福﹐內閣侍讀鄂寶﹐戶部銀庫圖桑阿﹐內閣中書靈毓﹑楊承曾﹑眭朝棟﹑毛永燮﹐以上一等。內閣侍讀富察善﹑袁芳松﹐工部主事九格﹐主事畢誼﹐內閣中書官登﹑景宣﹑胡廷樞﹑巴延三﹑莊培因﹑曹錫寶﹐兵部筆帖式薩璧﹐以上二等。

三月初八日旨﹕十二日筵宴﹐隨班之軍機處官員﹐及在京辦理軍機處行走官員﹐俱著入宴。

七月二十一日諭﹕尙書汪由惇在內廷軍機處行走﹐屢次扈蹕﹐尙能勤愼黽勉﹐所有從前革職各案﹐著加恩開復。

十七年十二月初七日本處奏﹕看得軍機處行走中書程燾﹐前隨臣傅恆往金川﹐又隨臣舒赫徳赴滇﹑黔閱視營伍﹐該員辦事勤敏﹐頗能黽勉出力。中書孔繼汾行走勤愼﹐材堪造就。懇將程燾賞給臣來保等兵部﹐孔繼汾賞給臣傅恆等戶部﹐令其在額外主事上學習行走﹐遇有缺出﹐酌量題補。奉旨﹕知道了。

二十六日本處奏﹕看得現在軍機處行走內閣侍讀靈毓﹑輔徳﹐辦事勤愼﹐人俱明白﹐於繁劇之區﹐必能勝任。懇將二員暫令食侍讀俸﹐在臣戶部學習行走﹐遇有郎中﹑員外郎缺出﹐酌量題補。奉旨﹕知道丁。

二十三年十月二十二日本處奏﹕看得軍機處行走之宗人府主事章寶傳﹐辦事妥愼﹐中書馮光熊﹑顧云﹑王日杏﹐行走勤愼。該員行走各已五六年﹐隨圍出差﹐俱極黽勉。懇將章寶傳﹑顧云賞給吏部﹐馮光熊﹑王日杏賞給戶部。其主事章寶傳令在額外員外郎上行走﹐中書馮光熊等令在額外主事上行走﹐遇有缺出﹐酌量請旨補授。奉旨﹕依議。

二十四年十月二十四日諭﹕軍營在事諸臣﹐昨已加恩優敍。至同朕辦理軍務者﹐惟大學士公傅恆與朕一心﹐日夜不懈。前因伊犁平定﹐賜加雙公﹐曾涕泣固辭。今伊子福靈安尙非披堅執銳之歲﹕而卽能奮勇行陣﹐屢著勤勞﹐實愜朕望。著賞給福靈安一等侍衛﹐以著酬庸之典。大學士來保﹐年近八十﹐行走不懈﹐及諸軍機大臣官員﹐日夜隨侍﹐候報鈔錄﹐一切均著勤勞。大學士傅恆﹑來保及軍機大臣並軍機處行走官員﹐著交部一並議敍。

二十七年十二月初六日本處奏﹕看得現在軍機處之中書薩靈阿﹑陸耀﹑劉秉恬﹑張霽﹑王昶﹐緞匹庫大使塞爾布﹐各已行走四五年不等﹐俱屬勤愼黽勉﹐尙堪造就。可否懇將薩靈阿等六員賞給臣等吏﹑兵二部各一員﹐戶﹑刑二部各二員﹐令其在額外主事上行走﹐兼辦部務﹐遇有缺出﹐奏請補授。奉旨﹕依議。

三十五年三月初六日本處奏﹕查軍機處行走之內閣侍讀孫士毅﹑戶部額外主事惠齡﹐前經臣傅恆帶往軍營﹐辦事甚屬出力。孫士毅現在俸深﹐卽應升郎中﹐懇恩準在戶部郎中上行走﹐遇有缺出﹐卽行補用。惠齡系應補蒙古主事之員﹐但戶部蒙占主事止有一塊﹐補用甚難。該員先後在部行走已閱十年﹐尙未得缺﹐現在出有蒙古員外郎一缺﹐可否卽將惠齡升補。謹奏。奉旨﹕孫士毅著在戶部郎中上行走﹐遇缺卽補。惠齡著補授戶部蒙古員外郎。

十二日﹐泰堡莊途次軍機大臣面奉諭旨﹕軍機處行走章京準其帶用大紅帽罩。

三十七年十二月二十六日諭﹕批本奏事軍機處章京及凡內廷行走之員﹐一體穿用貂褂。

三十八年五月初一日旨﹕《四庫全書》處總纂官軍機處郎中陸錫熊﹐著照懋勤殿翰林節賞﹑年賞之例﹐賞給一分。

六月口日諭﹕博淸額以派往審事之人﹐卽同富勒渾帶兵馳守蒙古橋﹐旋往美諾﹐與海蘭察督兵聲援。連日海蘭察奏到諸折俱有條理﹐必系博淸額爲軍機章京﹐辦事年久﹐熟習機宜﹐故能周到若此。著賞戴孔雀翎。

謹按﹕博淸額時赴四川軍營鞫案﹐旋授領隊大臣。

七月初一日諭﹕禦史金雲槐因巡漕事竣﹐前來熱河復命。見其人尙明白﹐曾在軍機處行走﹐禦史無需辦之事﹐著馳驛前往四川交與富勒渾﹑文綬酌量以道府用﹐令其辦理軍需事務。

三十九年五月初二日本處奏﹕查軍機處行走之候補員外郎馮應橊﹐因前在四川學政任內﹐率據州詳咨請開復革生一案﹐部議降調﹐捐復原官。上年三月奉旨著仍在軍機司員上行走﹐以工部員外郎補用。該員明白勤愼﹐迄今尙未補缺。玆出有吏部員外郎尹壯圖升任一缺﹐仰懇聖恩﹐卽以馮應橊調補﹐令在考功司辦理綜核功過事務。再查有候補員外郎蘇楞泰﹐前在伊犁先後十有餘年﹐辦理同知事務﹐實心奮勉。前因同知年滿引見﹐以六部員外郎用﹐經臣等令其在軍機司員上行走。並懇恩將蘇楞泰賞給刑部﹐在員外郎上學習行走﹐遇有缺出﹐卽行題補。奉旨﹕知道了。

十月十五日本處奏﹕軍機處行走之中書史夢琦﹐經臣等奏請升用兵部額外主事。所遺中書員缺﹐查有候補中書汪日章行走勤愼﹐現在尙未得缺﹐可否卽將該員補授之處﹐出自天恩。奉旨﹕知道了。

十二月二十七日本處奏﹕銀庫員外郎保成將屆年滿﹐查有軍機處行走吏部文選司郎中永保﹐人去得﹐辦事勤愼﹐實系司員中得力之人。合無仰懇天恩﹐準其接管銀庫員外郎﹐於公務實爲有益。奉旨﹕知道了。

四十年五月十八日本處奏﹕內閣現在共出三缺。查有候補中書龔礻是身﹐在軍機處行走三年﹐奮勉勤愼﹐尙未得缺。可否於此三缺內賞補一缺﹐以示鼓勵。謹奏。奉旨﹕著帶領引見。

四十一年口月口日諭﹕阿桂等奏﹐官兵已將金川全境埽平﹐深爲欣慰。大學士於敏中自辦理軍務以來﹐承旨書諭﹐夙夜殫心﹐且能鉅細無遺﹐較眾尢爲勞。著賞給一等輕車都尉﹐以示格外恩眷。

五月初五日諭﹕吏部郎中王昶﹐在軍營出力年久﹐頗著勤勞。著加恩升授鴻臚寺卿﹐並賞戴花翎﹐仍在軍機處司員上行走。

六月初十日本處奏﹕查乾隆三十九年九月臣舒赫徳赴山東剿捕賊匪﹐有軍機處行走之中書沈啟震﹐因丁憂回籍﹐舟滯徳州﹐情願隨臣效力。臣因是時隨帶司員無多﹐公事繁冗﹐不敷辦理﹐沈啟震向在軍機處行走﹐素爲熟諳﹐因畱其同至臨淸﹐幫辦一切﹐頗爲出力。當經將隨帶緣由具奏﹐奉朱批「俟其服滿時提奏」。今該員服闋來京候補﹐謹遵旨提奏。奉旨﹕應升處升用。

十月二十六日本處奏﹕軍機處中書沈啟震﹐應於本月簽升河南南陽府同知﹐據該員稟稱「情願在京供職」等語。該員辦事勤愼﹐行走有年﹐甚爲出力。查同知與主事同系中書應升之缺﹐臣舒赫徳現管刑部﹐可否將該員以刑部主事用﹐遇缺卽補之處﹐出白天恩。奉旨﹕知道了。

二十八日本處奏﹕中書沈啟震所遺員缺﹐查有候補中書吳熊光行走勤愼﹐可否卽將該員補授﹐出白天恩。謹奏。奉旨﹕知道了。

四十二年六月初三日本處奏﹕查從前軍機處行走之中書等官﹐曾於乾隆十七年﹑二十三年﹑二十七年節次奏請升用主事﹐以示鼓勵在案﹐迄今已閱十餘載。臣等看得現在行走之中書伊江阿﹑劉謹之﹑陸瑗﹐筆帖式齊克愼﹐各已行走五六年﹐俱屬勤愼奮勉。可否照前三次之例﹐將伊江阿等賞給臣等所管各部﹐令其先在額外主事上行走﹐遇有缺出﹐奏請補授。至所遺漢中書缺﹐現有候補中書程維嶽﹑馮培二員俱在軍機處行走三年﹐亦屬勤愼﹐可否卽將該員等頂補中書實缺之處﹐出自天恩。奉旨﹕知道了。

四十三年三月二十日本處奏﹕軍機處行走中書施光輅﹐選得江西袁州府同知。所遺中書員缺﹐查有候補中書杜兆基在軍機處行走已及四年﹐辦事勤愼﹐可否卽將該員補授之處﹐出自天恩。奉旨﹕知道了。

五月二十日本處奏﹕現在出有中書四缺。查候補中書關槐在軍機處行走﹐勤愼奮勉﹐可歪於此四缺內賞補一缺﹐以示鼓勵之處﹐出自天恩。奉旨﹕知道了。

四十四年十月二十四日本處奏﹕軍機處行走內閣侍讀孫永淸﹐論俸推升﹐應於本月簽掣刑部陜西司郎中缺。查該員行走已及十年﹐屢次出差及派審案件﹐均屬明敏諳練﹐爲軍機得力之員。今推升刑部郎中﹐該衙門案件繁多﹐不能專辦本處事務。請將該員以郎中升銜﹐暫畱內閣侍讀之任﹐俾得專心仍辦軍機處之事。臣等多一熟練之員﹐於公務亦有裨益。奉旨﹕知道了。

●卷七。恩敍二乾隆四十五年二月十五日本處奏﹕內閣中書汪日章﹐在軍機處行走五年﹐頗爲勤愼﹐現在派出隨營辦事﹐亦能奮勉。懇將該員賞給臣福隆安所管之兵部﹐在額外主事上行走﹐俟有缺出﹐奏請補用。奉旨﹕知道了。

二十四日本處奏﹕軍機處滿洲學習中書徳倫﹐行走勤愼﹐諸事奮勉﹐凡遇頒發班禪額爾徳尼敕書等件﹐俱系該員繕寫﹐實爲得力。懇恩遇有中書缺出﹐不論旗分﹐卽令該員實授。奉旨﹕知道了。

四月初八日旨﹕候補戶部郎中汪承霈﹐現在軍機處行走。著加恩令其先行食俸﹐遇有戶部郎中缺出﹐卽行補授。

五月十四日旨﹕侍郎董誥﹑福長安俱在軍機處行走﹐著加恩於紫禁城內騎馬。

十一月二十日本處奏﹕軍機處行走之宗人府主事李﹐京察一等﹐例應簽掣調補六部主事。該員行走勤愼﹐可否將該員賞給臣等戶部﹐在額外主事上行走﹐俟有缺出﹐奏請補用。奉旨﹕知道了。

四十六年五月初七日本處奏﹕現在出有中書方維甸等五缺。查候補中書章煦﹑毛上炱在軍機處行走﹐尙屬勤愼。可否於此五缺內賞補二缺﹐以示鼓勵之處﹐出自天恩。奉旨﹕知道了。

七月初九日本處奏﹕現在出有中書二缺。查有候補中書張惇培在軍機處行走﹐頗屬勤愼。可否於此二缺內賞補一缺﹐以示鼓勵之處﹐出自天恩。奉旨﹕知道了。

十二月初二日本處奏﹕查軍機處行走出力人員﹐遇有升遷等事﹐向經臣等奏懇賞給升銜﹐仍畱本處辦事在案。玆有內閣中書裘行簡﹐俸滿引見﹐記名同知。該員在軍機處行走五年﹐辦理一切承發事件﹐頗爲勤奮﹐以之升補外任﹐殊覺可惜。可否仰懇賞給升銜﹐仍畱中書之任﹐俟有應升相當缺出﹐或由內閣照例升用﹐或臣等酌量題補﹐再行請旨。謹奏。奉旨﹕知道了。

四十七年三月二十三日本處奏﹕查現在軍機處之中書徳倫﹑杜兆基﹑毛上炱﹐筆帖式托錦﹐各已行走有年﹐俱屬勤愼奮勉﹐於各部事務尙能諳悉。可否仰懇賞給臣等所管各部﹐令其在額外主事上行走﹐遇有題選缺出﹐奏請補授﹐出自天恩。至所遺漢中書員缺﹐現有候補中書毛鳳儀﹑秦瀛﹐行走亦屬勤愼﹐可否卽將該員等頂補實缺之處﹐謹奏。奉旨﹕知道了。

七月初九日本處奏﹕升銜畱任中書裘行簡升補侍讀﹐所遺中書一缺。查有候補中書沈琨在軍機處行走有年﹐人亦勤愼細心﹐可否卽以該員補授之處﹐出自天恩。奉旨﹕知道了。

四十九年口月口日諭﹕此次剿辦回匪﹐三月以來﹐朕披覽奏章﹐指示機宜﹐和坤首承諭旨﹐繕寫奇發﹐鉅細無遺﹐一體宣勞。和坤本身現襲輕車都尉﹐再著給與輕車都尉世職﹐歸並前職﹐照例議襲。其餘在事慶成之軍機大臣梁國治﹑董誥﹑福長安﹐並軍機章京之勤勞出力者﹐著一並交部議敍﹐所有此次賞給各世職著世襲罔替。

八月初八日本處奏﹕現在軍機處之中書趙秉淵﹑王學海﹐候補筆帖式福成額﹐俱勤愼奮勉﹐人亦明白。可否懇將趙秉淵﹑王學海二員賞給臣等所管各部﹐先令其在額外主事上行走﹐遇有題選缺出﹐奏請補授。福成額遇有理藩院筆帖式缺出﹐卽行補授之處﹐出自天恩。奉旨﹕依議。

五十二年十一月十七日諭﹕給事中劉謹之在軍機章京上行走二十餘年﹐奉職勤愼﹐玆患病身故﹐伊妻湯氏因夫亡殉節﹐殊屬可憫。劉謹之著加恩賞鴻臚寺卿銜﹐並賞銀一百兩治理喪事﹐湯氏著該部照例旌表﹐以示軫卹。

五十三年口月口日諭﹕逆首林爽文經福康安等設法生擒﹐辦理周妥﹐實屬可嘉。大學士和坤始終承旨書諭﹐於一切淸﹑漢事件﹐鉅細無遺﹐懋著勤勞﹐自應特加優賞。和坤本系一等男爵﹐著照從前大學士張廷玉之例﹐晉封爲三等伯。大學士阿桂﹑王傑﹐尙書福長安﹑董誥﹐夙興夜寐﹐一體宣勞﹐俱著交部議敍。

二月十二日本處奏﹕軍機處司員修撰戴衢亨﹐前在山西學政任內﹐失察武生戕斃人命一案﹐部議降調﹐奉旨攺爲革職畱任。該員在軍機處行走有年﹐素爲勤愼﹐此次剿捕臺灣逆匪﹐一切查檢檔案﹐交發文報事件﹐俱爲奮勉出力﹐並無貽誤。可否請將該員革職畱任之案﹐準其開復﹐以示鼓勵。如蒙兪允﹐現在軍功告竣﹐卽毋庸給予議敍。謹奏。奉旨﹕知道了。

十九日本處奏﹕軍機處行走中書張姚成﹐現經升補侍讀﹐所遺中書員缺﹐查有候補中書程振甲行走勤愼﹐可否卽將該員補授之處﹐出自天恩。奉旨﹕知道了。

四月十七日本處奏﹕軍機處行走中書柴模出有一缺。查有候補中書張師誠﹐行走勤愼﹐可否卽將該員補授之處﹐出自天恩。奉旨﹕知道了。

五十四年十月二十九日旨﹕理藩院蒙古郎中向無調補銀庫郎中之例。軍機章京臺布行走有年﹐辦事甚爲出力﹐著加恩調補戶部銀庫郎中。

十一月初六日本處奏﹕現在軍機處之中書張師誠﹐行走有年﹐甚屬勤愼奮勉﹐人亦明白。現在軍機處並無吏部司員﹐懇將該員賞給吏部﹐在額外主事上行走﹐遇有題選缺出﹐奏請補授。所遺中書員缺﹐軍機處現有呈請情願注銷同知候補沈琨﹐人亦勤愼﹐可否卽以該員補授﹐伏候訓示。奉旨﹕知道了。

五十五年十月二十一日本處奏﹕中書沈琨﹑程振甲﹐行走有年﹐俱屬勤愼奮勉。懇將二員賞給臣等所管各部﹐在額外主事上行走﹐遇有題選缺出﹐奏請補授。所遺中書之缺﹐查有軍機處候補中書金應琦﹐人亦勤愼﹐可否扣畱一缺﹐將該員補授之處﹐出自天恩。奉旨﹕知道了。

嘉慶三年口月口日諭﹕勒保奏﹐掃蕩安樂坪賊巢﹐膚公克奏。軍機大臣大學士伯和坤襄贊機宜﹐承旨書諭﹐一手經理﹐夙夜宣勞﹐著加恩晉封公爵。福長安日直樞禁﹐勞績倍著﹐自辦理軍務以來﹐一體始終其事﹐著加恩賞給侯爵。王傑﹑董誥﹑沈初﹑戴衢亨﹑那彥成均著交部從優議敍。

四年三月初三日旨﹕向來軍機大臣多有賞給紫輔城騎馬者。那彥成﹑戴衢亨現在軍機處行走﹐不必論其年歲﹐著加恩在紫禁城騎馬。

五年正月三十日本處奏﹕軍機章京章煦﹐現屆俸滿截取知府﹐給事中汪日章於五月內﹐亦屆俸滿截取。該二員在軍機處行走二十餘年﹐於一切事務尙爲熟習﹐懇恩內用﹐仍畱軍機處辦事等因。奉旨﹕給事中汪日章禦史章煦著仍畱軍機處﹐加恩以四五品京堂升用﹐遇缺提奏。

七月十三日諭﹕朕承天考默佑﹐各路軍營連獲勝仗。今又於河南葉縣擒獲邪教首逆多年漏网之劉之協﹐所糾合之逆黨﹐一日一夜全行剿捕淨盡﹐實屬事機順利﹐年內庶可完功。而大學士慶桂等日侍籌幾﹐盡心運畫﹐錫爵酬庸之典﹐應俟全行底定再沛恩綸。軍機大臣四人﹐每人先加軍功一級﹐紀錄三次。軍機章京等﹐著軍機大臣選擇數名﹐交部議敍。傅森著賞戴花翎﹐用示殊恩﹐不許固讓。

十四日本處奏﹕昨奉恩旨﹐令臣等將軍機章京選擇數名﹐交部議敍。臣等謹擇其尢爲奮勉者十員﹐開單敬呈禦覽﹐恭候命下﹐卽交部議敍。奉旨﹕知道了。

銀庫員外郎玉凝﹑刑部員外郎景敏﹑戶部員外郎瑞麟﹑內閣中書多容安﹐以上滿章京四員。通政司參議汪日章﹐山西道禦史章煦﹐兵部郎中茅豫﹐內閣中書何金﹑吳光悅﹑傅淦﹐以上漢章京六員。

六年口月口日諭﹕額勒登保奏﹐將賊匪掃蕩無遺﹕軍機大臣慶桂﹑董誥﹑戴衢亨承旨書諭﹐尙能周到勤勉﹐著加恩交部從優議敍。

九月二十六日旨﹕軍機大臣奏「太僕寺少卿章煦已升任大理寺少卿﹐照例不應兼辦章京」等語。但念該員在軍機處行走有年﹐於剿辦教匪一切事宜﹐本系熟手。此時大功指日告竣﹐若令其卽離樞直﹐轉不能仰邀恩敍。著加恩暫在軍機章京上行走﹐俟大功告竣﹐再回本衙門供職。

十月十一日諭﹕內閣中書姚祖同著加恩以各部主事用﹐遇缺卽補﹐仍在軍機章京上行走。

十一月二十四日旨﹕慶桂﹑董誥﹑戴衢亨俱著軍功加三級﹐成徳著軍功加一級﹐紀錄三次。至章煦只系軍機章京﹐𨿽繕辦一切尙能明晰﹐但與慶桂等一體優敍﹐同加軍功三級﹐未免無所區別。章煦著攺爲軍功加二級﹐余依議。

七年口月口日諭﹕徳楞泰節次殲擒首逆﹐疊次加恩﹐此次又復將元凶極惡之樊人傑及首逆曾芝秀等奮勇逼剿﹐投河淹斃﹐徳楞泰著加恩晉封三等侯。軍機大臣慶桂﹑董誥﹑戴衢亨承旨書諭﹐甚屬周到勤勉﹐著加恩從優議敍。軍機章京承辦軍務最久﹐亦著交部議敍。

四月初五日本處奏﹕查向來軍機處行走之候補內閣中書﹐有辦事勤愼未經得缺者﹐節經奏請補授實缺在案。今內閣中書姚祖同補授兵部主事﹐其所遺中書一缺﹐查有候補中書袁煦在軍機處行走﹐尙屬勤愼﹐卽以該員補授之處﹐出自天恩。謹奏。奉旨﹕依議。

六月初十日諭﹕軍機處出力滿﹑漢章京﹐著慶桂等擇其尢爲勤奮者奏明﹐交部議敍。

十二日覆奏﹕臣等查滿﹑漢章京玉凝﹑文孚﹑富綿﹑興科﹐錢楷﹑黃躍之﹑盧蔭溥等﹐辦事較爲奮勉﹐應請旨將該員等交部議敍。其刑部主事汪彥博﹑工部主事楊懋恬﹑吏部候補主事萬云在軍機處行走﹐均屬勤勉﹐應請量加鼓勵。將汪彥博﹑楊懋恬遇有應升本部題選缺出﹐卽行升用﹐萬云一員遇有本部主事缺出﹐先行實授﹐俱毋庸另給議敍。謹奏。

又片奏﹕再臣等查從前軍機處行走滿﹑漢章京內有辦事奮勉者﹐每隔三五年均經保奏一次﹐分別升用﹐以示鼓勵。乾隆四十七年﹑四十九年﹑五十四年疊經保題各在案﹐自五十五年以後至今未經保奏。玆臣等看得內閣中書松寧﹐吏部筆帖式徳克津布﹐刑部筆帖式吉祥﹐以主事用之俸滿內閣中書趙佩湘﹑胡枚﹐內閣中書曹徳華﹑吳光悅等﹐行走有年﹐俱屬勤愼奮勉﹐亦能畱心部務。可否仰懇天恩﹐俯準將該員等賞給臣等所管吏﹑戶﹑刑三部﹐及理藩院衙門﹐先令其在額外主事上行走﹐遇有題選缺出﹐卽行奏補。如蒙兪允﹐除吏部筆帖式徳克津布﹑刑部筆帖式吉祥仍在本部行走外﹐所有松寧等五員﹐臣等公同令其簽分行走。再松寧一員﹐現在丁憂﹐俟服闋後再行遇缺請補﹐謹奏。奉旨﹕向來軍機處行走滿﹑漢章京內﹐有辦事奮勉者﹐每隔三五年經軍機大臣保奏一次﹐加恩分別升用﹐自乾隆五十五年以後﹐久未辦及。且數年來﹐辦理軍務該章京等繕寫諭旨﹑抄錄檔案﹐甚爲出力。現在軍營連次擒渠奏捷﹐大功指日告成﹐據軍機大臣將出力章京遵旨查明保奏。所有辦事奮勉之章京玉凝﹑文孚﹑富綿﹑興科﹑錢楷﹑黃躍之﹑盧蔭溥著交部議敍。刑部主事汪彥博﹑工部主事楊懋恬遇有本部應升題選缺出﹐著卽行升用。吏部候補主事萬云著遇缺卽補。內閣中書松寧﹑趙佩湘﹑胡枚﹑曹徳華﹑吳光悅著以主事升用﹐先令在吏部﹑戶部﹑刑部﹑理藩院各衙門簽分行走﹐遇有題選缺出﹐卽行奏補。吏部筆帖式徳克津布﹑刑部筆帖式吉祥著各以本部主事升用﹐遇有題選缺出﹐卽行奏補﹐該部知道。

十二月十六日諭﹕本日據額勒登保﹑徳楞泰﹑勒保﹑惠齡﹑吳熊光等聯銜遞到六百里加緊奏報﹐川﹑陜﹑楚剿捕逆匪大功戡定。此事系剿補內地亂民﹐𨿽非剿平外域拓土開疆可比﹐然辦理已及七載﹐領兵大臣及各督撫並在廷王大臣等均能各殫心力﹐用蕆鉅功﹐允宜普沛恩綸﹐酬庸懋賞。成親王於四年在軍機處行走﹐幾及一載﹐贊襄機務﹐一切剿捕機宜﹐深資擘畫﹐今大功告竣﹐自應嘉獎公勤。王已列親藩﹐著施恩加賞一貝勒﹐令其子綿勤受封。至軍機處行走之大學士慶桂﹑董誥﹐尙書戴衢亨﹐均經皇考簡任多年﹐克盡忠悃﹐知無不言﹐言無不盡﹐自用兵以來﹐承旨書諭﹐勤愼小心。朕敬推皇考之恩﹐慶桂﹑董誥著賞給騎都尉世職﹐戴衢亨著加太子少保銜﹐仍賞給云騎尉世職。尙書劉權之﹑徳瑛𨿽在軍機處行走未久﹐其素日陳奏亦時有所見﹐均著加恩交部議敍。大理寺少卿章煦在軍機章京上行走年久﹐辦理軍務﹐始終其事﹐著加恩交部從優議敍。

十七日諭﹕昨據額勒登保等馳遞三省大功告蕆喜報﹐軍機處章京除大理寺少卿章煦一員業經加恩優敍外﹐其列入一等滿章京郎中徳綸﹐員外郎玉寧﹑文孚﹔漢章京郎中錢楷﹐內閣侍讀何金﹐主事吳光悅﹑趙佩湘﹑盧蔭溥﹑姚祖同均著交部從優議敍。列入二等滿章京員外郎瑞麟﹐主事徳克津布﹑吉祥﹑興科﹑昌宜泰﹑松寧﹑祥臨﹐內閣中書多容安﹑福綿﹑伊星阿﹑明安泰﹐筆帖式武爾通阿﹑徳寧額﹔漢章京員外郎任ピ﹑張志緒﹑汪彥博﹐主事萬云﹑糜奇瑜﹑胡枚﹑黃躍之﹑曹徳華﹑楊懋恬﹐內閣中書袁煦均著交部議敍。

八年口月口日諭﹕本日由六百里遞到額勒登保﹑徳楞泰﹑勒保會奏官兵剿捕餘匪全竣﹐三省地方肅淸﹐喜折覽奏﹐實深欣慰。軍機大臣等承旨書諭﹐獲與觀成﹐大學士慶桂宣力有年﹐且在軍機處行走﹐班次居首﹐著加恩賞戴雙眼花翎。大學士董誥之子董淇本由蔭生任戶部員外郎﹐著加恩以六部郎中用。尙書劉權之﹑徳瑛在軍機處行走已越一年﹐劉權之著加恩交部議敍﹔徳瑛昨因會同禮部具折﹐字句疏忽﹐部議時已經加恩畱任﹐此次毋庸交部議敍。尙書戴衢亨之子年尙幼稚﹐伊侄候選縣丞戴嘉谷﹐著加恩賞加知縣升銜﹐仍令在實錄館效力行走。軍機章京等﹐著軍機大臣查開出力之員﹐據實保奏﹐候朕加恩。

三月二十九日諭﹕昨吏部將俸滿截取知府之刑部郎中錢楷帶領引見﹐已降旨記名以繁缺知府用。本日詢之軍機大臣﹐據稱「該員在軍機章京上行走年久﹐諸事熟悉﹐若照例外用﹐轉少一得力熟手」等語。錢楷著加恩賞給升銜﹐仍畱郎中本任﹐在軍機章京上行走。

十年閏六月初二日渝﹕此次軍機處擬辦保奏章京等一事﹐內閣典籍齊嘉紹﹐中書蔡炯﹑袁煦先後挑入軍機章京上行走﹐日期則袁煦尙屬較少。惟袁煦系於挑入後奏補實缺﹐業經邀恩﹐與齊嘉紹﹑蔡炯循例補缺者不同﹐自不應一並列入。所有擬定保奏章京各員除袁煦業已退出外﹐其餘亦且無庸保奏。

十一年正月二十一日本處奏﹕竊查軍機處行走滿﹑漢章京內中書﹑筆帖式等官﹐向來每閱三四年由臣等遴擇當差勤奮者﹐分別保題﹐懇恩升用在案。上年夏間﹐因距前次保題已逾三年﹐臣等曾公同商酌擬請將內閣典籍齊嘉紹﹑中書蔡炯﹑刑部筆帖式武爾通阿三員循例保題﹐未經具奏﹐仰蒙訓示﹐飭令暫緩辦理。查齊嘉紹等三員均系嘉慶四年挑補軍機章京﹐行走有年﹐均屬勤愼﹐自去夏以來﹐臣等隨時畱心察看﹐亦各奮勉如常。可否準將齊嘉紹﹑蔡炯﹑武爾通阿三員以六部主事升補之處﹐出自聖主洪恩。如蒙兪允﹐應淸循照舊案﹐將該三員由臣等分掣所管吏﹑戶﹑刑三部﹐先令在額外主事上行走﹐俟有各本衙門題選缺出﹐卽行奏補。則該員感被恩施﹐白當益加奮勉。謹奏。奉旨﹕齊嘉紹﹑蔡炯﹑武爾通阿﹐均著以主事升用﹐先令分掣吏﹑戶﹑刑三部行走﹐遇有各本衙門題選缺出﹐卽行奏補。

十一年五月二十二日諭﹕刑部郎中錢楷﹑員外郎文孚﹐均在軍機處行走多年﹐辦事勤勉﹐俱著加恩以四五品京堂用﹐遇有缺出﹐交吏部夾單請旨。

十二年口月口日諭﹕此項京察引見三品以下京堂各官﹐太常寺少卿錢楷﹑內閣侍讀學土文孚在軍機處行走有年﹐供職勤愼﹐著加恩交部議敍。

十四年三月初一日本處奏﹕軍機章京上行走各員﹐自嘉慶十一年正月保奏之後﹐已逾三年。臣等畱心察看現在行走各員內﹐勤愼出力者居多﹐但一時礙難遽予升擢﹐惟其中有尙未得缺者數員﹐應行量爲調劑。臣等詳查舊案﹐公同商酌﹐除內閣滿洲中書重倫﹐應俟將來不論旗分出缺時﹐準其奏補實缺﹐中書梁承福﹐亦俟將來有缺之時奏補﹐又理藩院候補主事徳寧額﹑工部候補主事張之屏二員﹐均應請遇有該衙門滿﹑漢﹑蒙古題選主事缺出﹐先予補用外﹐惟查有禮部候補主事伊星阿﹑工部候補主事童槐二員﹐或本衙門原只一缺﹐且出缺尙早﹐需次無期﹐此次卽準其在本衙門盡先補用﹐仍屬淹滯。合無仰懇聖恩﹐將該二員攺掣臣等所管缺分較多之戶﹑刑二部﹐伊星阿遇有滿洲﹑蒙古缺出﹐先予補用﹐童槐遇有題選缺出﹐先予補用。如蒙兪允﹐臣等公同簽掣移咨吏部﹐查照辦理。再查有兵部候補主事康紹鏞﹐嘉慶四年分部學習﹐按照本衙門資格﹐久已頂補。而該員在軍機處行走五年﹐實屬奮勉﹐玆屆保奏之期﹐若不量加鼓勵﹐未免向隅。惟此時亦未敢遽請升擢﹐相應請旨﹐交本衙門存記﹐俟補缺後﹐遇有本衙門應升之缺﹐先行擬補。又理藩院主事多容安﹐前由實錄館議敍﹐本系應升員外郎之員﹐但吏部議敍分缺間補。該員資深出力﹐可否準其在先升用之處﹐出自天恩。謹奏。奉旨﹕軍機滿﹑漢章京未經得缺各員內﹐內閣滿洲中書重倫俟將來不論旗分缺出﹐準其補授實缺。漢中書梁承福俟將來有缺時﹐準其奏補。理藩院候補主事徳寧額﹑工部候補主事張之屏﹐遇有該衙門滿﹑漢﹑蒙古題選缺出﹐先行補用。其禮部候補主事伊星阿﹑工部候補主事童槐著於缺分較多之戶﹑刑等部簽掣行走﹐伊星阿遇有滿洲﹑蒙古缺出﹐先行補用﹐童槐遇有題選缺出﹐先行補用。至兵部候補主事康紹鏞﹐原系本衙門頂補之員﹐著交兵部存記﹐俟補缺後﹐遇有應升缺出﹐先行保奏。其本系應升員外郎之理藩院主事多容安一員﹐遇有本衙門缺出﹐準其先行升用。

七月十七日本處奏﹕軍機章京候補中書王鳳翰行走尙屬勤勉﹐又本年中式後﹐奉旨遇缺卽補。現有中書缺出﹐請將王鳳翰補授。謹奏。奉旨﹕知道了。

二十六日旨﹕兵部郎中姚祖同在軍機處行走有年﹐尙爲熟請。前已截取知府﹐現距選期不遠﹐著交部暫行扣選。

●卷八。恩敍三嘉慶十五年二月十七日諭﹕此次京察屆期﹐光祿寺漢少卿盧蔭溥在軍機章京上行走﹐繕寫諭旨﹐尙屬妥協﹐節經派往外省查辦案件﹐均無貽誤。盧蔭溥著加恩交部議敍。伊現在出差﹐回京後﹐吏部不必補行帶領引見。

六月十九日本處奏﹕原任顏料庫司庫軍機章京穆馨阿﹐因上年王書常冒領廣儲司銀兩﹐案初發覺﹐臣等會同刑部研審﹐卽派穆馨阿隨同問供。其冒領三庫銀兩物料一事﹐系穆馨阿訊出端倪﹐告知臣等﹐始行徹底根究﹐水落石出。彼時因穆馨阿職系司庫﹐又系伊任內之事﹐例應回避﹐是以撤回﹐後經被議革職。今據呈稱年力彊壯﹐不甘閒居等因﹐前來相應據情代奏。可否賞給差使之處﹐出自天恩。謹奏。奉旨﹕穆馨阿著加因賞給三庫庫使。

二十九日諭﹕軍機大臣承旨書諭﹐自剿辦洋匪以來﹐頗屬勤愼。現在巨盜殄除﹐洋面肅淸﹐亦宜加之恩獎。慶桂﹑董誥﹑戴衢亨﹑托津﹐所有降革罰俸處分﹐著加恩擇其較重者﹐各予開復一次﹐仍各賞給軍功加一級。其軍機章京等﹐並著軍機大臣分別等次奏明﹐交部議敍。

七月初四日覆奏﹕臣等公同酌擬﹐將平素差使較爲奮勉者列爲一等﹐其餘行走勤愼者均列爲二等﹐謹開具名單請旨。謹奏。

擬列一等章京三員﹕盧蔭溥﹑姚祖同﹑何金。擬列二等章京十四員﹕戶部郎中糜奇瑜﹐禮部郎中熊方受﹑龔麗正﹐刑部郎中齊嘉紹﹑余霈元﹐宗人府主事王厚慶﹐戶部主事胡枚﹑童槐﹐兵部主事康紹鏞﹐工部主事張之屏﹐禮部候補主事聶鏡敏﹐兵部候補主事程同文﹐內閣中書梁承福﹑王風翰。

是日奉旨﹕軍機章京盧蔭溥﹑姚祖同﹑何金﹐均著施恩加二級﹐糜奇瑜﹑熊方受﹑龔麗正﹑齊嘉紹﹑余霈﹑王厚慶﹑胡枚﹑童槐﹑康紹鏞﹑張之屏﹑聶鏡敏﹑程同文﹑梁承福﹑王風翰﹐均著施恩加一級。

十月初九日本處奏﹕滿洲章京戶部主事伊星阿﹐在軍機處行走十有餘年﹐熟諸淸文﹐差使勤愼。該員系蒙古旗分人員﹐應升之蒙古員外郎缺分較少﹐向來各部蒙古司官內有出色人員借升滿洲缺﹐俟蒙古缺出仍行補還成案。臣戶部現出有廣東司滿洲員外郎一缺﹐系屬題缺。但伊星阿系本部主事﹐合無仰懇天恩﹐將伊星阿升補廣東司滿洲員外郎﹐俟本部蒙古員外郎缺出﹐仍照例補還﹐恭候欽定。奉旨﹕曹振鏞等奏「戶部蒙古主事伊星阿﹐升補滿洲員外郎﹐與例未符﹐請交吏部核議」一折。伊星阿升補滿缺之處﹐原屬與例不符﹐若交吏部核議﹐必行議駁。但該員在軍機處行走有年﹐辦事出力﹐緣蒙古缺分本少﹐升遷無路。是以前經軍機大臣慶桂等保奏﹐並聲明各衙門蒙古司員均有借補滿缺之案。所有現在戶部廣東司題缺滿洲員外郎﹐著施恩準以伊星阿借補﹐仍著該部帶領引見。

十月二十一日本處奏﹕竊查《剿平三省邪匪方略》一部﹐臣等自嘉慶七年奏奉諭旨﹐敬謹纂輯﹐現在全書四百卷告成。除奉表恭進外﹐伏思邪匪不靖始於嘉慶元年正月﹐迨七年大局戡定﹐又經八年九年兩次奏報﹐然後肅淸﹐其一切善後事宜﹐直至十年五六月間方竣﹐是書包括十年。其間軍營奏報﹐隔數日一至﹐或一日數至。簡牘繁多﹐刪節所存﹐今尙不可紀數。我皇上宵衣旰食﹐指示機宜﹐明燭於數千里之外﹐而裁決於不移晷之間。前後詔旨凡數千道﹐無一日不勤籌筆﹐無一日不關睿謨。蓋上以纘髙宗純皇帝未竟之志﹐奠我大淸萬年丕丕基﹐俾天下臣民同享太平者﹐胥於是乎﹗在臣等敬謹纂輯﹐不敢率忽﹐數年陸續進呈﹐仰蒙幾余觀覽﹐隨時指示更正﹐幸免舛訛﹐玆獲告成。查從前乾隆年間﹐兩金川方略告成﹐系照準噶爾方略告成之例﹐蒙恩將在館人員給予優敍在案。惟是前兩部方略皆只百數十卷﹐此次方略多至倍餘﹐所有在館人員﹐實皆奮勉出力﹐可否量加從優﹐示之鼓勵。如蒙兪允﹐除臣等不敢仰邀議敍﹐又章煦﹑錢楷於正編告成時業經仰邀恩敍外﹐其現在總纂及提調﹑收掌﹑纂修﹑校對﹑譯漢宮﹑謄錄﹑供事人等﹐臣等謹擇其始終承辦並格外出力者數員﹐另繕淸單﹐恭呈禦覽。其餘人員﹐臣等核其在館年月及平日差使﹐分別等第﹐造冊咨部。其謄錄﹑供事應如何過班銓選﹐及照國史館謄錄﹑供事給予分發之處﹐均注明冊內﹐統歸吏部核辦。仍照例酌畱熟手﹐趕辦畫一﹐另繕副本請交武英殿開雕﹐克期妥辦。其從前開館時奏請添派之纂修﹑謄錄各員﹐屆時分別酌撤。謹奏。

總纂兵部郎中姚祖同﹐該員先充纂修提調﹐又接辦總纂。數年前後﹐纂書二百餘卷﹐始終其事。前因軍機處行走勤愼﹐是以俸滿截取﹐及兩次京察一等記名時﹐俱經臣等具奏在案。查郎中應升之缺﹐如內閣侍讀學士﹑鴻臚寺少卿﹐卽系四五品京堂﹐至此外各京堂不皆開列。從前章煦﹑錢楷均系奉特旨﹐遇有四五品京堂缺出提奏﹐臣等未敢奏請﹐理合聲明﹐請旨。幫辦總纂內閣侍讀何金﹐該員充當提調纂修﹐近來復幫辦總纂﹐始終其事。該員在軍機處行走多年﹐實爲奮勉﹐兩次京察一等記名﹐經臣具奏在案。向來內閣侍讀與各部員外郎較俸﹐不過二三年卽選郎中﹐近來班次擁擠﹐該員俸已八年﹐現在甫將選補。查從前文孚系由員外郎蒙恩以四五品京堂提奏﹐臣等末敢躐等奏請﹐可否俟其選補郎中後﹐量加升擢之處﹐理合聲明。澤漢宮兼纂修理藩院司務克精額﹐該員在館三十餘年﹐從前金川方略告成﹐卽曾得過議敍﹐現在當差奮勉。查該員系記名撫民通判﹐名次略後﹐可否請旨先行選用。

是日奉旨﹕慶桂等奏「纂輯《剿平三省邪匪方略》四百卷告成﹐奉表恭進」一折。剿捕邪匪一事﹐始於嘉慶元年﹐迨七年大局戡定之後﹐搜捕零匪﹐經理善後﹐至十年始克辦竣。聯纘承先緒﹐籌筆孜孜﹐宵旰敬誠﹐克臻完善﹐一切機宜﹐運畫允宜﹐垂示一編。慶桂等奉命纂辦﹐數年來﹐率同在館人員﹐陸續繕輯呈進﹐朕隨時披覽﹐親加裁定。前後卷帙繁多﹐尙爲詳悉賅備﹐所有大小出力各員﹐自當普加優獎。慶桂等折內𨿽自稱不敢仰邀議敍﹐仍應特沛恩施。慶桂任內並無應行開復處分﹐著加恩賞給加一級﹐紀錄二次。董誥任內有未經究出劉貴兒等夥竊謀命一案﹐降一級畱任處分﹐著加恩開復﹐仍賞給加一級。戴衢亨任內有失察書吏冒領三庫銀物一案﹐降一級畱任處分﹐著加恩開復﹐仍賞給加一級。托津任內有失察書吏冒領三庫銀物及未能究出劉貴兒等夥竊謀命﹐降一級畱任二案處分﹐均著加恩開復。總纂兵部郎中姚祖同﹑幫辦總纂內閣侍讀何金﹐在軍機章京上行走﹐均已有年﹐小心奮勉﹐玆承辦方略﹐尙屬詳愼。姚祖同著加恩以四五品京堂升用﹐交軍機處存記﹐遇有缺出﹐於本內夾單提奏。何金著加恩俟補授郎中後﹐以四五品京堂升用﹐交軍機處存記﹐遇有缺出﹐於本內夾單提奏。伊二人均仍著交部議敍。譯漢官克精額在館年久﹐該員系記名撫民通判﹐著加恩先予選用﹐其餘在館各員﹐均著加恩賞給優敍。其折內所請將謄錄﹑供事過班銓選﹐及給予分發送部核辦之處﹐均著照所請行。

十六年口月口日諭﹕此次呈進詩冊﹐籍隸山西現在隨圍之軍機章京康紹鏞﹑張之屏﹑王鳳翰﹐著加恩各賞給五絲緞二件。

十七年四月初十日本處奏﹕查軍機處行走滿﹑漢章京各員﹐自嘉慶十四年三月保奏之後﹐已逾三年。臣等畱心察看﹐擇其行走勤愼者數員﹐公同酌擬。查兵部候補主事珠滿﹐系應得蒙古主事之缺﹐惟該部僅止一缺﹐需次無期。請酌調臣慶桂所管缺分較多之理藩院行走﹐遇有題選缺出﹐卽行坐補。刑部筆帖式誠安﹑理藩院筆帖式昌熾﹐均請以本衙門主事升用﹐遇有滿洲﹑蒙古題選缺出﹐卽行坐補﹐昌熾俟服闋後再行實授。內閣滿洲學習中書企善﹐請俟出有中書實缺﹐不論旗分﹐準其奏補。又宗人府主事王厚慶﹐該員例與各部主事一體推升員外郎﹐請卽以應升之員外郎升用﹐並循照舊案﹐將該員掣分臣等所管戶﹑刑二部行走﹐遇有題選缺出奏補。又吏部候補主事趙盛奎﹑刑部候補主事秦繩曾﹐均請列於該部應補各項人員之前﹐遇有題選缺出﹐卽行奏補。謹奏。奉旨﹕依議。

十八年十二月十三日旨﹕軍機章京著軍機大臣查明尢爲出力者﹐保舉數員交部從優議敍﹐其餘各員並著交部議敍。

十七日本處奏﹕臣等公同查得軍機處行走滿﹑漢章京鴻臚寺少卿康紹鏞﹑兵部郎中程同文﹑內閣侍讀重倫﹑禮部主事王風翰﹑起居注主事吳書城﹑吏部候補主事趙盛奎﹑戶部候補主事張允垂﹑工部庫使穆馨阿八員尢爲勤奮出力﹐謹據實保奏。請將康紹鏞﹑程同文﹑重倫﹑王鳳翰﹑吳書城﹑穆馨阿六員從優議敍。趙盛奎一員前經臣等於循例甄別案內保奏﹐盡先補用。該員因吏部另案降調﹐今已捐復﹐可否仍照臣等原奏給還﹐盡先補用﹐免其試俸。又張允垂一員﹐尙未得缺﹐並請遇有本部缺出﹐盡先補用。此二員無庸另給議敍﹐其餘滿﹑漢各員﹐均遵旨交部議敍。謹奏。奉旨﹕依議。

又旨﹕盧蔭溥﹑桂芳俱著在紫禁城內騎馬。

十九年二月三十日諭﹕自上年九月內﹐逆匪林淸勾結豫東教匪聚眾謀逆﹐剿辦甫竣。其時南山匪徒﹐因陜省兵將徵調遠出﹐乘虛幼掠﹐復派凱撤官兵分路剿除﹐現已一律肅淸﹐軍務全行報蕆。軍機大臣贊勃樞務﹐夙夜勤勞﹐宜沛恩施﹐以昭優獎。董誥之子候補員外郎董淳﹐著加恩以郎中用。托津之子乾淸門二等侍衛恆齡﹐著賞給頭等侍衛﹐仍在乾淸門行走。盧蔭溥之子監生盧本﹐著賞給舉人﹐準其一體會試。桂芳之子監生炳奎﹐著賞給七品小京官。所有軍機章京﹐著軍機大臣擇其尢爲出力者﹐保奏數員﹐再予甄敍。

閏二月初七日覆奏﹕臣等查得內閣侍讀學士姚祖同﹑刑部郎中王厚慶﹑刑部主事秦繩曾﹑理藩院候補主事昌熾﹑起居注主事吳書城﹑工部庫使穆馨阿﹐均尢爲出力﹐相應據實保奏。姚祖同﹑王厚慶﹑秦繩曾﹑昌熾四員請旨交部議敍。其吳書城﹑穆馨阿二員兼自上年承審逆案﹐數月以來﹐奮勉不懈。吳書城系起居注主事﹐可否準其掣調臣等所管戶﹑刑二部行走﹐遇有題選缺出補用。穆馨阿從前本系內閣中書﹐因調管顏料庫司庫失察書吏冒領庫物革職﹐系本案由該員自行審出﹐奏蒙賞給庫使﹐仍在軍機處行走。可否將該員開復內閣中書﹐遇缺卽補﹐出自天恩。謹奏。奉旨﹕依議。

二十年四月二十二日本處奏﹕軍機處行走滿﹑漢章京各員﹐自嘉慶十七年四月初十日保奏之後﹐已逾三年。臣等畱心察看﹐於各章京內擇其行走勤奮者數員﹐公同酌擬。查滿章京內候補中書穆馨阿﹐系由實缺中書緣事革職賞給庫使﹐上年二月經臣等以該員審辦逆案出力﹐奏請開復中書﹐奉旨允準在案。但該員應按本旗本堂缺出頂補﹐尙需時日﹐請將該員不論旗分﹐滿﹑漢本堂中書缺出﹐卽行補用﹐將來遇本旗本堂缺出﹐再行照例調還。刑部筆帖式桂凝﹐淸以本衙門主事升用﹐遇有題選主事缺出﹐卽行奏補。又查漢章京內工部候補主事徐鏞﹑吳孝銘二員﹐均請列於該部應補人員之前﹐遇有題選主事缺出﹐卽行奏補。刑部額外主事楊振麟﹐系由小京官六年俸滿經該部照例奏準作爲額外主事。該員在額外行走已逾兩年﹐應請俟照例扣足三年﹐期滿後﹐遇有本衙門題選主事缺出﹐盡先補用。謹奏。奉旨﹕依議。

二十一年正月初八日旨﹕軍機章京兵部郎中程同文﹐著吏部暫停銓選。

七月十九日旨﹕托津﹑盧蔭溥﹐著賞穿綠牙縫靴。嗣後軍機大臣俱準穿綠牙縫靴﹐著軍機處存記。

二十三年六月十二日本處奏﹕軍機處滿﹑漢章京﹐自嘉慶二十年四月保奏之後﹐已逾三年。臣等畱心察看﹐擇其行走勤奮者﹐公同酌擬。查滿章京內閣中書穆馨阿﹐系應升內閣侍讀之員﹐請以內閣侍讀升用﹐遇缺卽行奏補。兵部筆帖式那丹珠﹑工部筆帖式瑞慶﹐系應升主事之員﹐請各以本部主事升用﹐遇有題選缺出﹐卽行奏補。工部候補筆帖式桂芬﹐系蒙古人員﹐本衙門蒙古額缺較少﹐請調理藩院筆帖式﹐遇有滿﹑蒙缺出﹐卽行奏補。又查禮部候補主事程采﹑兵部候補主事徐受荃﹐均請列於該部候補人員之前﹐遇有題選缺出﹐卽行奏補。主事何增元﹐系由主事緣事降調﹐捐復原官仍在原衙門候補﹐請以本部主事無論咨畱缺出﹐先行奏補﹐免其試俸。謹奏。奉旨﹕依議。

九月初三日諭﹕朕此次恭謁祖陵﹐大禮慶成。軍機大臣隨扈以來﹐承旨書諭﹐悉臻妥協﹐著加恩各加二級。如舊有降畱處分在降三級以下者﹐準以所加之級抵降二級。

二十四年正月初一日諭﹕朕本年六旬萬壽﹐業經頒發恩詔﹐普惠臣民。比年歲稔時和﹐河流順軌﹐中外同慶安﹐左右近臣允宜再加恩澤。托津襄贊樞廷多年﹐辦事老成﹐承旨書諭﹐綜理部旗事務﹐從無貽誤﹐卽偶有小愆﹐亦系尋常事件﹐著加恩賞戴雙眼花翎﹐並賞用紫韁。戴均元任內舊有處分四案不予寬免外﹐其餘革職畱任一案﹑降級畱任一案﹑罰俸十二案﹐俱著加恩開復。盧蔭溥任內舊有處分一案不子寬免外﹐其餘降級畱任三案﹐俱著加恩開復。和寧任內舊有處分五案不予寬免外。其餘革職畱任二案﹑降級畱任三案﹑罰俸二十一案﹐俱著加恩開復。用示朕履端行慶﹑優獎勤勞至意。

二十四日諭﹕大學士托津在軍機處夙夜宣勤﹔協辦大學士吏部尙書戴均元辦事妥協﹐人亦敢言﹔戶部尙書盧蔭溥承旨書諭﹐夙夜愼勤﹕俱著加恩交部議敍。

二月二十日諭﹕各衙門緊要之地﹐因辦公起見﹐原準其將熟練人員暫行奏畱。但此事務須核實﹐期於公事有裨﹐仍應酌予限制。𨿽不必定以年月﹐俟接辦有人時﹐該堂官仍隨時查明﹐將該員歸入原班升轉﹐不致人才久滯﹐轉遏其登進之階。軍機章京程同文﹐前經軍機大臣奏畱﹐暫停銓選。其京察記名道府及截取記名知府兩單內﹐均著停其開列﹐仍察看隨時具奏。

道光元年六月十五日本處奏﹕軍機處行走滿﹑漢章京﹐自嘉慶二十三年六月保奏之後﹐已逾三年。臣等畱心察看﹐擇其行走勤愼者數員公同酌擬。查內閣帖寫中書布延柏勒格﹐前經中式翻譯進士﹐以主事卽用。該員系蒙占人員﹐應選蒙古主事之缺﹐銓補需時。應請酌調缺分較多之理藩院行走﹐遇有題選缺出﹐卽行坐補。戶部候補主事阿達順﹐亦系應補蒙古主事之員﹐該部僅止一缺﹐需次較難。應請遇有本部滿洲﹑蒙古題選缺出﹐卽行坐補。理藩院筆帖式桂芬﹐應請以本衙門主事升用﹐遇有滿洲﹑蒙古題選缺出﹐卽行坐補。又宗人府主事李昌平﹑禮部主事梁章鉅﹐均系應升員外郎之員﹐均請作爲候補員外郎。李昌平循照舊案掣分臣等所管戶﹑刑二部行走﹐遇有題選缺出﹐卽行奏補﹐梁章鉅遇有禮部題選缺出﹐卽行奏補。刑部額外主事錢廷熊﹐系由小京官六年俸滿經該部奏準作爲額外主事﹐該員在額外行走﹐尙未報滿。應請俟照例扣足三年﹐期滿後﹐遇有本衙門題選缺出﹐先盡補用。謹奏。奉旨﹕依議。

十月初七日諭﹕程同文著以四五品京堂候補﹐仍在軍機章京上行走。

二年正月二十五日諭﹕大學士曹振鏞﹑戶部尙書黃鉞﹐辦理部務本屬妥協﹐又自簡行軍機大臣以來﹐敬共所事﹐實力。禮部尙書文孚在軍機處行走有年﹐小心勤愼﹐克盡厥職。吏部尙書盧蔭溥在軍機處行走多年﹔恪恭匪懈﹐前因管理吏部﹑順天府需人﹐特旨調用﹐亦能盡心。俱著加恩交部議敍。

●卷九。恩敍四道光二年二月十六日本處奏﹕此次辦理漢字檔冊﹐派出軍機章京吏部員外郎陳彬﹑內閣中書喬用遷總司校對﹐頗爲詳愼﹐應請量子鼓勵。懇恩準令陳彬銷去試俸﹐喬用遷遇有題選缺出﹐卽行奏補。謹奏。奉旨﹕陳彬著準銷試俸﹐喬用遷著遇有該衙門題選缺出﹐卽行奏補。

六月初一日旨﹕圓明園娘娘廟住房一所﹐著賞給松筠居住。

三年九月初四日旨﹕成郡王載銳恭繳熱河下處一所﹐著賞給軍機大臣作爲公所。

十二月十七日本處奏﹕臣等於本年七月間恭進﹝遼﹞﹑《金》二《史》正本﹐並將趕辦《元史》緣由奏明在案。今據該館提調等稟稱﹐《元史》業經繕校完竣﹐恭繕正本進呈﹐計二百十卷﹐裝成二十套﹐其中地名﹑人名﹑官名﹐悉遵《欽定元史語解》﹐悉心校對﹐俟發下時﹐臣等卽督同該館提調等詳校副本﹐交武英殿刊刻。臣等恭讀《欽定遼史語解》《金史語解》《元史語解》﹐間有前後兩歧﹐小注不全﹐及重復等處﹐督率提調﹑纂修等官﹐敬謹恭繕一分﹐裝成八套進呈﹐俟發下時﹐一並恭送武英殿修飾完善。將來卽冠於三史之首﹐頒列學宮﹐傳之久遠。臣等不敢仰邀議敍﹐其校書各員﹐均屬詳愼﹐戶部候補主事兪誦芬尢爲出力﹐應請遇有該部題選主事缺出﹐卽行充補。所有總校﹑分校﹑謄錄﹑譯漢各員及供事等﹐臣等核其在館功課分別等第造冊﹐咨送吏部照例優敍。謹奏。奉旨﹕依議。

四年四月十六日本處奏﹕軍機處行走滿﹑漢章京﹐自道光元年六月保奏之後﹐已逾三年。臣等畱心察看﹐擇其行走勤愼者數員﹐公同酌擬。內閣帖寫中書福英阿﹐應請遇有滿﹑漢本堂中書缺出﹐不計旗分﹐卽行坐補。戶部主事阿達順﹑烏爾恭額﹐均請作爲候補員外郎。阿達順系蒙古人員﹐戶部蒙古員外郎僅止一缺﹐需次無期﹐應請遇有本部滿洲﹑蒙古員外郎題選缺出﹐卽行坐補。烏爾恭額應請遇有本部員外郎缺出﹐不論題選﹐卽行坐補。刑部員外郎何增元﹐應請遇有本衙門郎中缺出﹐毋論咨畱﹐卽行升補﹐仍不積咨畱之缺。刑部候補主事馬光瀾﹐應請遇有主事缺出﹐毋論咨畱﹐卽行奏補。刑部額外主事蔡勛﹐系由小京官六年俸滿作爲額外主事﹐該員在額外行走尙未報滿﹐應請俟照例扣足三年﹐期滿後﹐遇有本衙門主事缺出﹐毋論咨畱﹐卽行奏補。謹奏。奉旨﹕依議。

五年正月二十三日諭﹕大學士曹振鏞﹑吏部尙書文孚﹑戶部尙書黃鉞﹐管理部務均臻妥善﹐而承書諭旨﹐獻替﹐尢爲出力﹔協辦大學士戶部尙書英和管理部旗諸務﹐具能盡職。俱著交部議敍。

六年七月十九日諭﹕吏部郎中截取知府趙盛奎﹐著以四品京堂用﹐停其銓選。

七年三月十四日本處奏﹕此次辦理漢字檔冊﹐派出軍機章京內閣候補中書朱逵吉﹑兵部候補主事周濤總司校對﹐頗爲詳愼﹐應請量子鼓勵。懇恩準令朱逵吉遇有該衙門題選缺出﹐卽行奏補﹐免其試俸﹔周濤遇有該部題選缺出﹐盡先補用。謹奏。奉旨﹕朱逵吉著遇有該衙門題選缺出﹐卽行奏補﹐免其試俸﹔周濤著遇有該部題選缺出﹐盡先補用。

七月十七日本處奏﹕軍機處行走滿﹑漢章京﹐自道光四年七月保奏之後﹐已逾三年。臣等畱心察看﹐擇其行走勤愼者數員﹐公同酌擬。內閣中書嶽齡系蒙古人員﹐升途較難。應請作爲候補主事﹐酌凋缺分較多之理藩院行走﹐遇有滿洲﹑蒙古題選主事缺出﹐卽行坐補。戶部候補主事文明﹐請遇有本部題選主事缺出﹐卽行坐補。理藩院筆帖式賽尙阿﹐請作爲候補主事﹐遇有本衙門滿洲﹑蒙古題選主事缺出﹐卽行坐補。內閣中書張祥河﹑龍汝言﹐請以六部主事升用﹐由臣等分掣所管吏﹑戶﹑兵﹑工四部行走﹐遇有各本衙門題選主事缺出﹐卽行坐補。戶部主事兪誦芬﹐請作爲候補員外郎﹐遇有題選缺出﹐卽行奏補。謹奏。奉旨﹕依議。

八年正月二十五日諭﹕自道光六年喀什噶爾用兵以來﹐軍機大臣曹振鏞等佐聯運籌軍務﹐夙夜勤勞﹐承書諭旨﹐鉅細無遺。去歲因四城𨿽復﹐首逆未獲﹐曾經稍示恩榮﹐朕意未愜。玆元凶生獲﹐紅旗報捷﹐軍機大臣等尢當再沛恩施﹐用昭獎勸。大學士曹振鏞﹐著晉加太傅銜﹐賞用紫韁﹔吏部尙書文孚﹐著晉加太子太傅銜﹐賞用紫韁﹔戶部尙書王鼎﹐著賞戴花翎﹔兵部尙書玉麟﹐著晉加太子太保銜﹔工部尙書穆彰阿﹐著晉加太子少保銜﹐卽在軍機大臣上行走﹕仍俱著照軍功﹐交部議敍。其滿﹑漢軍機章京等﹐著軍機大臣編列一﹑二﹑三等﹐候旨施恩。

二十七日諭﹕昨降旨令軍機大臣將滿﹑漢軍機章京等編列等次候旨施恩﹐玆據分別開單具奏。其擬列一等六員內﹐除趙盛奎已有花翎外﹐四品銜光祿寺少卿吳孝銘﹑戶部郎中阿達順﹐俱著加恩賞戴花翎﹔候補四品京堂趙盛奎﹑刑部郎中何增元﹑吏部員外郎平慶﹑理藩院主事賽尙阿﹐俱著加恩交部照軍功例從優議敍。其擬列二等之滿洲章京戶部郎中成貴﹑內閣侍讀福英阿﹑戶部候補主事文明﹑理藩院主事嶽齡﹑內閣中書英桂﹑刑部筆帖式玉昆﹑理藩院筆帖式松林﹑兵部員外郎達興阿﹑戶部主事春和﹑內閣候補中書文俊﹑工部候補主事惠麟﹑兵部候補主事文丕﹔漢章京刑部員外郎孫蘭枝﹑刑部郎中錢廷熊﹑刑部員外郎馬光瀾﹑戶部員外郎兪誦芬﹑工部員外郎傅繩勛﹑內閣中書朱逵吉﹑戶部主事張祥河﹑兵部候補主事龍汝言﹑兵部主事周濤﹑內閣中書汪元爵﹑刑部候補主事徐思荃﹐俱著加恩交部照軍功例議敍。其行走資淺擬列三等之滿洲章京理藩院候補筆帖式熙成﹑工部筆帖式桂徳﹔漢章京內閣候補中書方銘彜﹑工部候補主事鄭喬林﹑吏部候補主事許球﹐俱著加恩各賞大緞一匹﹐由廣儲司給發。

九年九月二十六日諭﹕朕恭謁祖陵﹐大禮慶成﹐軍機大臣俱著加恩賞加二級。如舊有降級畱任處分在降三級以下者﹐準以所加之級抵降二級。

十月二十五日諭﹕大學士曹振鏞年逾七旬﹐著於該管衙門應行帶領引見之日﹐俱免其帶領﹐以示體卹耆臣至意。

十年七月初九日本處奏﹕竊查《平定回疆剿擒逆裔方略》一書﹐臣等自道光八年二月奉旨詳加纂輯﹐共成全書八十卷。除奉表恭進外﹐伏思逆裔不靖﹐於嘉慶二十五年八月在卡外窺伺﹐迨道光六年六月竟敢勾結回眾入卡滋擾﹐竊據四城﹐𨿽大兵進剿﹐未逾月而迅卽克復。比及逆酋授首﹐經理善後﹐又越年餘始行蕆事。此數年中﹐軍報絡繹﹐簡牘繁多﹐刪節所存﹐尙復然成帙。我皇上宵旰籌筆﹐指授機宜﹐前後詔旨凡數百道﹐悉皆仰勞聖慮﹐裁決精詳。臣等奉命纂輯﹐不敢率忽﹐數月以來﹐陸續恭繕進呈﹐荷蒙幾余披覽﹐隨時指示更正。玆已全書告成﹐裝潢正本﹑陳設本各一分呈覽﹐仍祈發下正本一分﹐交方略館敬謹存儲。此次在館人員編纂詳校﹐實皆奮勉出力﹐除臣等不敢仰邀議敍﹐總纂兼提調官光祿寺卿趙盛奎﹐現系京堂﹐亦不敢仰邀議敍外﹐其始終尢爲出力之理藩院筆帖式松林等﹐仰懇天恩﹐分別從優獎勵。其餘總纂﹑提調﹑收掌﹑纂修﹑協修﹑校對﹑譯漢等官及謄錄﹑供事人等﹐臣等核其在館年分功課及平日差使﹐分別等第﹐造冊咨部。其謄錄﹑供事應如何過班銓選﹐均查照成案﹐於冊內注明﹐統歸吏部核辦。謹奏。

是日諭﹕曹振鏞等奏「纂辦《平定回疆剿擒逆裔方略》告成﹐奉表恭進」一折。前此回疆軍興﹐自逆裔滋事以及元凶授首﹐經理善後一切機宜﹐運畫允宜﹐垂示一編。曹振鏞等奉命纂輯﹐率同在館人員﹐陸續繕呈﹐朕隨時披覽﹐尙爲詳悉賅備。現已全書告成﹐請將在館人員分別甄敍。除曹振鏞等自稱不敢仰邀議敍外﹐總纂兼提調官光祿寺卿趙盛奎﹐𨿽據曹振鏞等奏稱﹐伊現系京堂﹐不敢仰邀議敍﹐惟該員總司編輯﹐亦有微勞﹐仍著加恩交部議敍。理藩院筆帖式松林﹐內閣貼寫中書文俊﹐刑部主事蔡勛﹐刑部侯補主事徐思荃﹐吏部候補主事許球﹐工部候補主事何汝霖﹐戶部主事張祥河﹐內閣中書朱逵吉﹑汪元爵﹐此次在館或總司校讎﹐或分司編纂﹐尢爲奮勉出力﹐應各加以獎勵。松林著作爲候補主事﹐遇有理藩院滿洲﹑蒙古題選主事缺出﹐不論咨畱﹐卽行奏補。文俊著遇有滿﹑漢本堂中書缺出﹐不計旗分﹐卽行坐補。蔡勛﹑張祥河俱著作爲候補員外郎﹐遇有各該部題選咨畱缺出﹐卽行奏補。徐思荃﹑許球﹑何汝霖俱著遇有各該部題選咨畱主事缺出﹐卽行奏補。朱逵吉﹑汪元爵準銷去試俸﹐俱著以主事升用﹐分掣戶﹑刑兩部行走﹐遇有各該部題選咨畱主事缺出﹐卽行奏補。其餘在館各員及謄錄﹑供事等﹐著加恩賞給優敍。

八月十六日本處奏﹕軍機處行走滿﹑漢章京﹐自道光七年七月保奏之後﹐已逾三年。臣等畱心察看﹐擇其行走勤愼者數員﹐公同酌擬。應請將理藩院員外郎賽尙阿﹐遇有該衙門滿洲﹑蒙古題選咨畱郎中缺出﹐卽行升補。內閣中書英桂﹐淸以侍讀升用﹐遇有缺出﹐卽行奏補。工部候補主題惠麟﹐系蒙古人員﹐該部客缺較少﹐需次無期。請調理藩院行走﹐遇有該衙門滿洲﹑蒙古題選咨畱缺出﹐卽行奏補。理藩院貼寫筆帖式熙成﹐請遇有該衙門滿洲﹑蒙古筆帖式缺出﹐不計旗分﹐卽行奏補。內閣中書方銘彜﹐請銷去試俸﹐以主事升用﹐由臣等分掣缺分較多之戶﹑刑兩部行走﹐遇有該部題選咨畱主事缺出﹐卽行奏補。工部候補主事鄭喬林﹑禮部侯補主事王藻﹐遇有各該部題選咨畱主事缺出﹐卽行奏補。謹奏。奉旨﹕依議。

十一年正月二十二日諭﹕大學士曹振鏞﹑吏新尙書文孚﹑戶部尙書王鼎﹑工部尙書穆彰阿﹐久任軍機大臣﹐贊襄勤愼﹐承旨詳明﹐俱著加恩﹐交部議敍。

五月初四日諭﹕曹振鏞長子戶部郎中曹恩汴﹐原得一晶蔭生﹐著加恩給予曹振鏞次子曹恩淡承蔭﹐以示體卹。

十二年正月初九日本處奏﹕《平定回疆剿擒逆裔方略》一書於道光十年七月間成書八十卷﹐交武英殿刊刻﹐仍由方略館校勘﹐聲明如果詳愼無訛﹐臣等查照成案﹐再行奏請鼓勵在案。現據武英殿知照﹐將校勘全書刷印進呈﹐所有總司校勘之中書現任起居注主事顧英等﹐自道光八年到館以來﹐悉心校讎﹐尙屬始終奮勉。玆屆全書完竣﹐臣等查照例案﹐酌請甄敍。應請將內閣中書現任起居注主事顧英﹐以六部主事調補﹐聽候史部簽掣部分﹐遇缺卽補。候補中書吳葆晉﹑彭蘊章﹑徐育﹑梁逢辰﹐應請各按吏部原掣名次﹐遇有選缺中書缺出﹐俟正班到班時﹐先用此項議敍一人﹐次用正班一人。再總校候補中書顏以燠一員﹐前次總校副本完竣﹐卽經揚威將軍大學士公長齡帶往喀什噶爾辦理善後事宜。上年長齡保奏出力﹐已奉旨盡先補用﹐此次應請交部﹐照例議敍。謹奏。奉旨﹕依議。

二月二十一日本處奏﹕此次辦理漢字檔冊﹐派出軍機章京工部候補員外郎徐堪﹑禮部候補主事湯鵬總司校對﹐頗爲詳愼﹐應請量予鼓勵。懇恩準令徐堪遇有本部題選員外郎缺出﹐盡先補用﹐並免試俸。湯鵬遇有本部主事缺出﹐無論題選咨畱﹐盡先補用。謹奏。奉旨﹕徐堪著遇有本部題選員外郎缺出﹐盡先補用﹐並免其試俸。湯鵬著遇有本部主事缺出﹐無論題選咨畱﹐盡先補用。

九月初九日本處奏﹕軍機處行走滿﹑漢章京﹐自道光十年八月保奏之後﹐已逾三年。臣等畱心察看﹐擇其行走勤愼者數員﹐公同酌擬。內閣中書文俊﹐請作爲侯補侍讀﹐該員現在丁憂﹐俟服闋後遇有侍讀缺出﹐卽行奏補。內閣學習中書音徳賀﹐請遇有滿﹑漢本堂實缺中書缺出﹐不計旗分﹐卽行奏補。工部筆帖式桂徳﹐請作爲候補主事﹐遇有該衙門題選咨畱主事缺出﹐卽行奏補。理藩院候補主事熙成﹐請遇有該衙門滿洲﹑蒙古題選咨畱主事缺出﹐卽行奏補﹐補缺後並免試俸。戶部主事萬貢珍﹐請作爲候補員外郎﹐遇有戶部題選咨畱員外郎缺出﹐卽行奏補。禮部候補主事湯鵬﹐上年經方略館議敍﹐盡先補用。惟禮部缺少﹐該員候補二年﹐尙未得缺。請循照舊案﹐掣分臣等所管缺分較多之戶﹑刑二部﹐遇有該部題選咨畱主事缺出﹐卽行奏補。兵部候補郎中王廣業﹐請遇有本部題選咨畱郎中缺出﹐卽行奏補﹐並免試俸。刑部候補主事程庭桂﹐請遇有本部咨畱主事缺出﹐卽行奏補。謹奏。奉旨﹕依議。

十四年正月初一日諭﹕大學士曹振鏞由乾隆年間供職詞垣﹐嘉慶年間氵存擢至大學士﹐朕禦極之初﹐簡授軍機大臣﹐承旨詳明﹐倍加勤愼﹐歷事三朝﹐爲朕股肱心膂之臣。念其夙夜趨公﹐宣勤佐治﹐允宜特沛殊恩﹐以節勞。曹振鏞著加恩在紫禁城內乘坐車轎﹐用示朕憂禮耆臣至意。

二十二日諭﹕大學士曹振鏞久任軍機﹐克勤克敬﹐年登八秩﹐精力如常﹔協辦大學士文孚﹐戶部尙書穆彰阿﹑王鼎﹑承旨精詳﹐是賴。俱著加恩﹐交部議敍。

十月十三日諭﹕大學士曹振鏞由乾隆年間供職詞垣﹐嘉慶年間遊擢至大學士﹐朕親政之初簡授軍機大臣﹐久贊綸扉﹐倍加勤愼。現在年登八秩﹐精神彊固﹐朕心實深嘉悅﹐允宜特沛殊恩﹐以昭懋眷。伊孫曹紹肅著加恩賞給舉人﹐準其一體會試﹐用示朕篤祜耆臣有加無已之至意。

十二月十九日本處奏﹕此次承辦淸檔﹐臣等派軍機章京內閣中書英幹﹑理藩院筆帖式瑞春校對﹐頗爲詳愼﹐應請量予鼓勵。英干請遇有滿﹑漢本堂實缺中書缺出﹐不計旗分﹐卽行奏補。惟該員現在丁憂﹐應俟服闋後遇缺卽補。瑞春前因實錄全書告成﹐經部議補缺﹐後作爲額外主事。該員補缺無期﹐請遇有該衙門滿洲﹑蒙古筆帖式缺出﹐不計旗分﹐卽行奏補﹐並免額外主事試停。謹奏。奉旨﹕依議。

十六年正月十七日諭﹕軍機章京工部郎中何汝霖﹐著加恩遇有郎中應升之京堂缺出﹐吏部一體開列請旨﹐其郎中任內京察一等著卽注銷。

謹按﹕十五年九月二十二日本處奏﹕軍機章京工部郎中何汝霖﹐前經俸滿截取繁缺知府﹐現復記名禦史。該員在軍機處行走歲年﹐於一切事務尙爲熟悉﹐懇請內用﹐仍畱軍機處辦事﹐以資熟手。奉旨﹕依議。

九月十一日本處奏﹕軍機處行走滿﹑漢章京﹐自道光十三年九月保奏之後﹐已逾三年。臣等畱心察看﹐擇其行走勤愼者數員﹐公同酌擬。內閣中書音徳賀﹐請作爲候補侍讀﹐遇有侍讀缺出﹐卽行奏補。戶部筆帖式福連﹐請作爲候補主事﹐該員現未滿服﹐俟服闋後遇有本部題選咨畱主事缺出﹐卽行奏補。理藩院主事熙成﹐請作爲候補員外郎﹐遇有理藩院滿洲﹑蒙古題選咨畱員外郎缺出﹐卽行奏補。理藩院學習筆帖式瑞春﹐請遇有該衙門滿洲﹑蒙古筆帖式缺出﹐不計旗分﹐卽行奏補。刑部主事方銘彜﹐請作爲候補員外郎﹐遇有本部題選咨畱員外郎缺出﹐卽行奏補。吏部候補主事陳孚恩﹐請遇有本部題選咨畱主事缺出﹐卽行奏補。刑部候補主事江紹僖﹐請遇有本部題選咨畱主事缺出﹐卽行奏補。工部額外主事彭蘊章在額外行走﹐尙未報滿﹐應請俟照例扣足三年﹐期滿後﹐遇有本部題選咨畱主事缺出﹐卽行奏補。謹奏。奉旨﹕依議。

十七年正月初一日諭﹕大學士潘世恩﹐著賞加太子太保銜。

二十二日諭﹕大學士潘世恩﹑穆彰阿﹐協辦大學士王鼎﹐克勤克敬﹐不愧贊襄﹐俱著加恩﹐交部議敍。

二月二十一日本處奏﹕此次辦理漢字檔冊﹐派出軍機章京工部候補主事朱應元﹑兵部候補主事劉昌總司校對﹐頗爲詳愼﹐應請量子鼓勵。朱應元﹑劉昌懇恩準令遇有本部主事缺出﹐無論題選咨畱﹐盡先補用。謹奏。奉旨﹕朱應元﹑劉昌均著遇有本部主事缺出﹐無論題選咨畱﹐盡先補用。

十一月初九日諭﹕都察院左都禦史奎照﹐著加恩在紫禁城內騎馬。

十八年八月二十三日諭﹕大學士穆彰阿﹐在內廷宣力有年﹐現丁母憂﹐著加恩賞給廣儲司銀五百兩經理喪事。

十二月十八日本處奏﹕此次辦理淸字檔案﹐臣等派軍機章京戶部筆帖式恩符﹑理藩院筆帖式齡椿總司校對﹐頗爲詳愼﹐應請量予鼓勵。懇恩準令恩符﹑齡椿均作爲候補主事﹐遇有該衙門滿洲﹑蒙古題選主事缺出﹐卽行奏補。謹奏。奉旨﹕恩符﹑齡椿均著作爲候補主事﹐遇有該衙門滿洲﹑蒙古題選主事缺出﹐卽行奏補。

二十一日諭﹕大學士潘世恩﹐在內廷宣力有年﹐端力勤愼﹐遇事細心﹐現屆七旬﹐精神彊固。著加恩賞戴花翎﹐以示優眷。

●卷十。恩敍五道光十九年九月十九日本處奏﹕軍機處行走滿﹑漢章京﹐自道光十六年九月保奏之後﹐已逾三年。臣等畱心察看﹐擇其行走勤愼者數員﹐公同酌擬。刑部筆帖式崇祥﹐請作爲候補主事﹐遇有本部題選咨畱主事缺出﹐卽行奏補。理藩院筆帖式崇泰﹐請作爲候補主事﹐俟服闋後﹐遇有該衙門滿洲﹑蒙古題選咨畱主事缺出﹐卽行奏補。內閣學習中書春長﹑穆蔭﹐均請遇有滿﹑漢本堂實缺中書缺出﹐不計旗分﹐卽行奏補。刑部主事程庭桂﹐請作爲候補員外郎﹐遇有本部題選咨畱員外郎缺出﹐卽行奏補。內閣中書王積順﹐請銷去試俸﹐以主事升用﹐由臣等分掣缺分較多之戶﹑刑兩部行走﹐遇有該部題選咨畱主事缺出﹐卽行奏補。刑部候補主事林揚祖﹑工部候補主事陳本欽﹐均請遇有本部題選咨畱主事缺出﹐卽行奏補。謹奏。奉旨﹕依議。

二十年正月初一日諭﹕大學士王鼎﹐著賞加太子太保銜。

二十六日諭﹕大學士穆彰阿﹑潘世恩﹑王鼎﹐矢愼欠公﹐贊襄攸賴﹐俱著加恩﹐交部議敍。

三月初七日諭﹕何汝霖著賞加三品頂戴。

五月十三日諭﹕軍機章京陳孚恩﹐著加恩以四五品京堂候補﹐遇缺提奏。該員本任吏部郎中﹐著卽開缺。

謹按﹕十九年六月初七日本處奏﹐軍機章京吏部員外郎陳孚恩蒙恩記名禦史。該員在軍機處行走多年﹐辦理一切事務尙爲熟悉﹐懇請仍畱軍機處行走﹐以資熟手。如蒙兪允﹐應卽將禦史注銷。奉旨﹕依議。

二十二年二月十三日本處奏﹕此次辦理漢字檔冊﹐派出軍機章京工部候補主事江鴻升﹑刑部候補主事喬晉芳總司校對﹐頗爲詳愼﹐應請量予鼓勵。江鴻升﹑喬晉芳懇恩準令遇有本部主事缺出﹐無論題選咨畱﹐盡先補用。謹奏。奉旨﹕江鴻升﹑喬晉芳均著遇有本部主事缺出﹐無論題選咨畱﹐盡先補用。

十月初一日本處奏﹕軍機處行走滿﹑漢章京﹐自道光十九年九月保奏之後﹐已逾三年。臣等畱心察看﹐擇其行走勤愼者數員﹐公同酌擬。理藩院主事瑞春﹐請作爲候補員外郎﹐遇有理藩院滿洲﹑蒙古題選咨畱員外郎缺出﹐卽行奏補。戶部筆帖式濟安﹐請作爲候補主事﹐遇有該部題選咨畱主事缺出﹐卽行奏補。理藩院筆帖式蘇勒芳阿﹐請作爲候補主事﹐遇有該衙門滿洲﹑蒙古題選咨畱主事缺出﹐卽行奏補。戶部筆帖式紹徳﹐請遇有該部筆帖式缺出﹐無論咨畱﹐並不計班次﹐卽行奏補。宗人府主事何桂馨﹐請作爲候補員外郎﹐由臣等分掣缺分較多之戶﹑刑兩部行走﹐遇有該部題選咨畱員外郎缺出﹐卽行奏補。禮部員外郎汪本銓﹐淸作爲候補郎中﹐遇有本部題選咨畱郎中缺出﹐卽行奏補。刑部候補主事吳光業﹑程恭壽﹐均請遇有本部題選咨畱主事缺出﹐卽行奏補。謹奏。奉旨﹕依議。

二十三年正月二十二日諭﹕大學土穆彰阿﹑潘世恩﹐戶部尙書祁﹛宀雋﹜藻﹐工部尙書賽尙阿﹐戶部侍郎何汝霖﹐夙夜在公﹐勤勞備至﹐朕難以言諭﹐俱著交部議敍。

二月十五日諭﹕大學士潘世恩﹐年逾七旬﹐嗣後朕禦門辦事﹐著加恩免其入班。其該管衙門應行帶領引見之日﹐亦著免其帶領﹐以示體卹耆臣至意。

十八日本處奏﹕此次辦理淸字檔案﹐臣等派軍機章京內閣中書丰盛額﹑貼寫中書福善總司校對﹐頗爲詳愼﹐應請量予鼓勵。懇恩準令丰盛額作爲候補侍讀﹐遇有蒙古詩讀缺出﹐卽行奏補。福善遇有滿﹑漢本堂實缺中書缺出﹐不計旗分﹐卽行奏補。謹奏。奉旨﹕丰盛額著作爲候補侍讀﹐遇有蒙古詩讀缺出﹐卽行奏補。福善著遇有滿﹑漢本堂實缺中書缺出﹐不計旗分﹐卽行奏補。

八月二十六日諭﹕大學士潘世恩﹐年逾七旬﹐襄贊綸扉﹐精神彊固﹐十年以來﹐夙夜趨公﹐宣勤佐治﹐朕心嘉悅之至﹐允宜特沛殊恩﹐以節勞勛。著加恩在紫禁城內乘轎﹐用示朕優禮耆臣至意。

二十五年六月二十四日諭﹕軍機章京汪本銓﹐著加恩以四五品京堂候補﹐遇缺提奏。該員本任禮部郎中﹐著卽開缺。

謹按﹕二十二年五月初十日本處奏﹐軍機章京禮部員外郎汪本銓﹐蒙恩記名禦史。該員辦事精細﹐於一切公務﹐頗能畱心。擬請遇有禦史缺出﹐將該員暫緩帶領引見﹐俾臣等得收指臂之效。如蒙兪允﹐當卽知照吏部﹐欽遵辦理。奉旨﹕依議。

十月初五日本處奏﹕軍機處行走滿﹑漢章京﹐自道光二十二年保奏之後﹐已逾三年。臣等畱心察看﹐擇其行走勤愼者數員﹐公同酌擬。理藩院主事崇泰﹐請作爲候補員外郎﹐遇有理藩院滿洲﹑蒙古題選咨畱員外郎缺出﹐卽行奏補。內閣中書穆蔭﹐請作爲候補侍讀﹐遇有侍讀缺出﹐卽行奏補。戶部筆帖式紹徳﹐請作爲候補主事﹐遇有本部題選咨畱主事缺出﹐卽行奏補。內閣中書福善﹐淸作爲候補侍讀﹐俟該員服闋後﹐遇有侍讀缺出﹐卽行奏補。刑部員外郎喬晉芳﹐請作爲候補郎中﹐遇有本部題選咨畱郎中缺出﹐卽行奏補。起居注主事宗稷辰﹐請作爲候補員外郎﹐由臣等分掣缺分較多之戶﹑刑兩部行走﹐遇有該部題選咨畱員外郎缺出﹐卽行奏補。兵部候補主事梁瀚﹐請俟補缺後﹐遇有本部題選員外郎缺出﹐卽行升補。禮部主事聶﹐請作爲候補員外郎﹐遇有本部題選咨畱員外郎缺出﹐卽行奏補。謹奏。奉旨﹕依議。

二十六年正月二十三日諭﹕大學士穆彰阿﹑潘世恩﹐戶部尙書賽尙阿﹑祁﹛宀雋﹜藻﹐兵部尙書何汝霖﹐精勤襄贊﹐一徳一心﹐均著加恩﹐交部議敍。

二十七年正月初五日諭﹕兵部尙書何汝霖之母丁氏﹐年屆九旬﹐五世同堂﹐親見七代﹐承恩祿養﹐洵爲盛世嘉祥。覽奏之餘﹐朕心實深欣悅﹐加恩特賜伊母禦書扁額一面﹐「福」﹑「壽」字各一方﹐如意一柄﹐大捲江綢四匹﹐大卷八﹐絲緞四匹﹐以示恩渥。其例應賞賚之處﹐仍著原籍該督撫循例具題。

二月初九日本處奏﹕此次辦理漢字檔冊﹐派出軍機章京禮部主事王發桂﹑吏部額外主事劉子城總司校劉﹐頗爲詳愼﹐應請量子鼓勵。懇恩準令王發桂遇有本部主事缺出﹐無論題選咨畱﹐盡先補用。劉子城俟額外行走期滿後﹐遇有本部主事缺出﹐無論題選咨畱﹐盡先補用。謹奏。奉旨﹕王發桂著遇有本部主事缺出﹐無論題選咨畱﹐盡先補用。劉子城著俟額外行走期滿後﹐遇有本部主事缺出﹐無論題選咨畱﹐盡先補用。

二十八年正月初二日諭﹕大學士潘世恩﹐著加恩晉加太傅銜﹐並賞用紫韁。

三月初二日本處奏﹕此次辦理淸字檔案﹐臣等派軍機章京內閣中書淸盛﹑兵部筆帖式海慶總司校對﹐頗爲詳愼﹐應請量予鼓勵。懇恩準令淸盛作爲候補侍讀﹐遇有侍讀缺出﹐卽行奏補。海慶作爲候補主事﹐遇有本部主事缺出﹐無論題選咨畱﹐卽行奏補。謹奏。奉旨﹕淸盛著作爲候補侍讀﹐遇有侍讀缺出﹐卽行奏補。海慶著作爲候補主事﹐遇有本部主事缺出﹐無論題選咨畱﹐卽行奏補。

十月初六日本處奏﹕軍機處行走滿﹑漢章京﹐自道光二十五年保奏之後﹐已逾三年。臣等畱心察看﹐擇其行走勤愼者數員﹐公同酌擬。理藩院筆帖式賽音博勒格圖﹐請作爲候補主事﹐遇有理藩院滿洲﹑蒙古題選咨畱主事缺出﹐卽行奏補。內閣候補中書徳椿﹐請俟補缺後﹐遇有侍讀缺出﹐卽行奏補。內閣學習中書英秀﹐請遇有滿﹑漢本堂實缺中書缺出﹐不計旗分﹐卽行奏補。理藩院題署主事賽沙布﹐請作爲候補主事﹐遇有理藩院滿洲﹑蒙古題選咨畱主事缺出﹐卽行奏補。禮部員外郎袁甲三﹐請作爲候補郎中﹐遇有本部題選咨畱郎中缺出﹐卽行奏補。起居注主事邵懿辰﹐請作爲候補員外郎﹐由臣等公掣缺分較多之戶﹑刑兩部行走﹐遇有該部題選咨畱員外郎缺出﹐卽行奏補。戶部候補主事文嶽英﹐請遇有本部主事缺出﹐無論題選咨畱﹐卽行奏補。宗人府主事吳嘉氵全﹐系應升員外郎之員﹐請作爲候補員外郎﹐由臣等公掣缺分較多之戶﹑刑兩部行走﹐遇有該部題選咨畱員外郎缺出﹐卽行奏補。謹奏。奉旨﹕依議。

十二月二十日諭﹕大學士潘世恩由乾隆年間供職詞垣﹐嘉慶年間氵存擢尙書﹐經朕簡任大學士﹑軍機大臣﹐充上書房總師傅﹐襄贊綸扉﹐宣勤日懋。現在年登八秩﹐精神彊固﹐朕心嘉悅實深﹐允宜特沛恩施﹐以昭優眷。伊孫潘祖蔭著加恩賞給舉人﹐準其一體會試﹐用示朕篤祜耆臣有加無已之至意。

二十九年正月二十二日諭﹕大學士穆彰阿﹑潘世恩﹐戶部尙書賽尙阿﹑祁寓藻﹐刑部侍郎陳孚恩﹐贊襄庶政﹐矢愼矢勤。而潘世恩年逾八旬﹐精神彊固﹐尢屬罕遇﹐朕甚嘉焉。均著加恩﹐交部議敍。

咸豐元年三月十二日諭﹕候補五品京堂穆蔭﹐未補缺以前﹐加恩賞給五品俸﹐其本任內閣侍讀﹐著卽開缺。

十三日旨﹕賞欽差大臣賽尙阿大捲江綢袍褂料二套﹑大捲緞袍褂料一套﹑馬褂料一件﹐戶部主事軍機章京丁守存銀三十兩。

十月十二日本處奏﹕軍機處行走滿﹑漢章京﹐自道光二十八年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。戶部筆帖式瑞亨﹐請作爲候補主事﹐遇有本部題選咨畱主事缺出﹐卽行奏補。禮部筆帖式衡光﹐系蒙古人員﹐應升蒙古主事之缺﹐該部額缺較少。查照舊案﹐請調理藩院行走﹐作爲候補主事﹐遇有該衙門滿洲﹑蒙古題選咨畱主事缺出﹐卽行奏補。內閣學習中書嵩壽﹐請遇有滿﹑漢本堂實缺中書缺出﹐不計旗分﹐卽行奏補。吏部主事桂昌﹐請作爲候補員外郎﹐遇有本部題選咨畱員外郎缺出﹐卽行奏補。吏部員外郎林映棠﹐請作爲候補郎中﹐遇有本部題選咨畱郎中缺出﹐卽行奏補。兵部候補主事曹毓瑛﹑工部候補主事汪榘﹑兵部候補主事段晴川﹐均請遇有本部主事缺出﹐無論題選咨畱﹐卽行奏補。謹奏。奉旨﹕依議。

十二月初十日本處奏﹕臣等面奉諭旨﹐以臣何汝霖年逾七旬﹐嗣後每日進內﹐令奏事處太監扶掖。臣等謹查致仕大學士臣潘世恩於道光年間面奉恩旨﹕「每日召見出入﹐著太監扶掖。」當卽傳知該太監﹐未經恭繕諭旨。今臣何汝霖渥承寵命﹐已屬格外天恩﹐若明降諭旨﹐臣何汝霖益切不安。可否照潘世恩之例﹐卽日傳知奏事處太監﹐毋庸繕寫諭旨﹐伏祈皇上恩鑑。謹奏。奉旨﹕著傳知奏事太監﹐毋庸寫旨。

二年正月初一日諭﹕工部右侍郎彭蘊章﹐著加恩在紫禁城內騎馬。

二十三日諭﹕大學士賽尙阿﹑祁﹛宀雋﹜藻﹐禮部尙書何汝霖﹐在軍機處行走有年﹐實力﹐殫心竭慮﹐自軍興以來﹐夙夜在公﹐勤勞倍著。賽尙阿總統軍務﹐調度有方﹐工部侍郎彭蘊章自參樞務以來﹐克盡厥職。均著加恩﹐交部議敍。

二月初三日本處奏﹕此次辦理漢字檔冊﹐派出章京胡嘉楷﹑胡家玉總司校對﹐頗爲詳愼﹐應請量子鼓勵。懇恩準令工部候補主事現在丁憂胡嘉楷俟服闋後﹐遇有工部主事缺出﹐無論題選咨畱﹐盡先補用。刑部候補主事胡家玉﹐遇有刑部主事缺出﹐無論題選咨畱﹐盡先補用。謹奏。奉旨﹕胡嘉楷著俟服闋後﹐遇有本部主事缺出﹐無論題選咨畱﹐盡先補用。胡家玉著遇有本部主事缺出﹐無論題選咨畱﹐盡先補用。

十月十五日諭﹕工部尙書麟魁﹐著加恩在紫禁城內騎馬。

十二月二十日諭﹕吏部左侍郎邵燦﹐著加恩在紫禁城內騎馬。

三年三月初八日本處奏﹕此次辦理淸字檔案﹐臣等派軍機章京兵部主事海慶﹑內閣候補中書文吉總司校對﹐頗爲詳愼﹐應請量予鼓勵。懇恩準令海慶作爲候補員外郎﹐遇有本部員外郎缺出﹐無論題選咨畱﹐卽行奏補。文吉遇有滿﹑漢本堂實缺中書缺出﹐不計旗分﹐卽行奏補。謹奏。奉旨﹕海慶著作爲候補員外郎﹐遇有本部員外郎缺出﹐無論題選咨畱﹐卽行奏補。文吉著遇有滿﹑漢本堂實缺中書缺出﹐不計旗分﹐卽行奏補。

八月初四日諭﹕逆賊渡河北擾﹐攻圍懷慶﹐大肆披猖。經朕特命大學士直隸總督訥爾經額爲欽差大臣﹐尙書恩華﹑將軍托明阿﹑內閣學士勝保幫辦軍務﹐督率各路精兵會合進剿﹐逆匪四路狂奔﹐我兵焚燒賊巢﹐懷慶城圍立解。軍機大臣祁寓藻﹑麟魁﹑邵燦﹑彭蘊章﹑穆蔭夙夜在公﹐贊襄樞務﹐允宜先沛恩施﹐均著賞軍功加一級。

初六日諭﹕自軍興以來﹐事務紛繁﹐軍機滿﹑漢章京等﹐當差尙屬勤奮﹐漢章京承書諭旨﹐冊檔較多﹐自應量予恩施﹐以示獎勵。滿洲章京內閣貼寫中書徳椿﹑兵部員外郎海慶﹐均著賞軍功加一級。內閣候補中書玉衡﹑理藩院筆帖式文衡﹐均著賞給軍功紀錄二次。戶部主事瑞亨﹐理藩院主事衡光﹐吏部員外郎桂昌﹐內閣中書長年﹑英祥﹐理藩院筆帖式祥保﹐內閣中書英秀﹐理藩院主事賽音博勒格圖﹐內閣中書嵩壽﹐內閣卽補中書文吉﹐戶部筆帖式達春布﹐理藩院筆帖式慶霖﹐內閣中書蘇布﹑鐘秀﹐均著賞給軍功紀錄一次。漢章京內閣侍讀學士梁瀚﹑禮部郎中王發桂﹐均著賞軍功加一級。刑部郎中程恭壽﹐著賞戴花翎﹐並賞軍功加一級。工部候補主事林壽圖﹑戶部候補主事郭祥瑞﹐均著賞給軍功紀錄三次。工部員外郎汪榘﹑吏部主事陳鴻翊﹑起居注主事焦瀛﹑刑部候補主事李汝楫﹑刑部主事程祖誥﹑刑部候補主事蔣錫綬﹑戶部員外郎錢寶靑﹑禮部主事吳臺朗﹐均著賞給軍功紀錄二次。吏部主事賀壽慈﹐工部候補主事李徳莪﹑梁經先﹑白恩佑﹐內閣中書吳兆麟﹐工部主事鄧廷楠﹐內閣中書段承實﹐均著賞給軍功紀錄一次。

十月二十二日諭﹕戶部右侍郎瑞麟﹑禮部左侍郎穆蔭﹐均著加恩在紫禁城內騎馬。

四年二月初四日諭﹕戶部郎中軍機章京錢寶靑﹐著加恩以五品京堂候補﹐仍暫畱郎中本任﹐其記名禦史﹐卽著該部注銷。

九月十一日本處奏﹕此次辦理漢字檔冊﹐派出軍機章京工部候補主事林壽圖﹑戶部候補主事郭祥瑞總司校對﹐頗爲詳愼﹐應請量予鼓勵。懇恩準令林壽圖﹑郭祥瑞均遇有本部主事缺出﹐無論題選咨畱﹐盡先補用。謹奏。奉旨﹕林壽圖﹑郭祥瑞均著遇有本部主事缺出﹐無論題選咨畱﹐盡先補用。

十月十二日本處奏﹕軍機處行走滿﹑漢章京﹐自咸豐元年保奏之後﹐已屆三年。臣等畱心察看﹐擇其資格較深﹑辦事勤奮者數員﹐公同酌議。內閣中書徳椿﹐系遇有侍讀缺出卽行奏補之員﹐請賞給五品頂戴﹐作爲候補侍讀﹐遇有缺出﹐卽行奏補。內閣中書英秀﹐系應升侍讀人員﹐請作爲候補侍讀。該員現未服滿﹐遇有侍讀缺出﹐卽行升署﹐俟服闋後再行實授。內閣中書嵩壽﹐請以主事升用﹐由臣等公掣缺分較多之戶﹑刑兩部行走﹐遇有該部題選咨畱主事缺出﹐卽行奏補。內閣學習中書玉衡﹐請遇有滿﹑漢本堂實缺中書缺出﹐不計旗分﹐卽行奏補。刑部候補主事蔣錫綬﹐請遇有本部主事缺出﹐無論題選咨畱﹐卽行奏補。起居注主事焦枯瀛﹐系應升員外郎之員﹐請作爲候補員外郎﹐由臣等公掣缺分較多之戶﹑刑兩部行走﹐遇有該部題選咨畱員外郎缺出﹐卽行奏補。刑部員外郎李汝楫﹐系應升郎中之員﹐請作爲候補郎中﹐遇有本部題選咨畱郎中缺出﹐卽行奏補。內閣中書吳兆麟﹐請似主蘿升用﹐由臣等公掣缺分較多之戶﹑刑兩部行走﹐遇有該部題選咨畱主事缺出﹐卽行奏補。謹奏。

是日奉諭﹕所有軍機處行走之內閣中書﹐卽補侍讀徳椿﹐著先行賞給五品頂戴。內閣中書英秀﹐著作爲候補侍讀﹐遇有缺出﹐卽行升署﹐俟服闋後再請實授。內閣中書嵩壽﹐著以主事掣分戶﹑刑兩部行走﹐遇有該部主事缺出﹐無論題選咨畱﹐卽行奏補。內閣學習中書玉衡﹐著遇有滿﹑漢本堂實缺中書缺出﹐不計旗分﹐卽行奏補。刑部候補主事蔣錫綬﹐著遇有該部主事缺出﹐無論題選咨畱﹐卽行奏補。起居注主事焦枯瀛﹐著以員外郎掣分戶﹑刑兩部行走﹐遇有該部員外郎缺出﹐無論題選咨畱﹐卽行奏補。刑部員外郎李汝楫﹐著遇有該部郎中缺出﹐無論題選咨畱﹐卽行奏補。內閣中書吳兆麟﹐著以主事掣分戶﹑刑兩部行走﹐遇有該部主事缺出﹐無論題選咨畱﹐卽行奏補。

二十日諭﹕工部左侍郎杜翰﹐著加恩在紫禁城內騎馬。

●卷十一。恩敍六咸豐五年正月二十四日諭﹕工部尙書彭蘊章﹑吏部右侍郎穆蔭﹑工部左侍郎杜翰﹐夙夜在公﹐辛勤倍著﹐均著交部議敍。

四月十八日諭﹕現在馮官屯逆匪全股蕩平﹐北路一律肅淸﹐軍機大臣贊襄軍務﹐夙夜勤勞﹐允宜分別加思﹐以昭優眷。恭親王奕沂著交宗人府從優議敍﹔尙書彭蘊章﹐侍郎穆蔭﹑杜翰均著交部從優議敍﹔侍郎瑞麟著交部議敍。致仕大學士祁﹛宀雋﹜藻前在軍機大臣上行走﹐懋著勞﹐著一並交部從優議敍。其滿﹑漢章京各員﹐均著交部議敍。

六年十一月十八日諭﹕戶部尙書柏﹐著加恩在紫禁城內騎馬。

十二月初五日諭﹕軍機章京焦瀛﹐著加恩以四五品京堂候補﹐遇缺提奏。該員本任戶部郎中﹐著卽開缺。

七年十月十九日本處奏﹕軍機處行走滿﹑漢章京﹐自咸豐四年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。戶部員外郎瑞享﹐請作爲候補郎中。該員現在丁憂﹐擬俟服闋後﹐遇有本部題選咨畱郎中缺出﹐卽行奏補。戶部筆帖式達春布﹐請作爲候補主事﹐遇有本部題選咨畱缺出﹐卽行奏補。內閣中書文吉﹑英祥﹐請作爲候補侍讀。該二員現在均未服滿﹐擬俟服闋後﹐遇有侍讀缺出﹐卽行奏補。起居注主事段承實﹐請作爲候補員外郎﹐由臣等公掣缺分較多之戶﹑刑兩部行走﹐遇有該部題選咨畱員外郎缺出﹐卽行奏補。工部員外郎梁經先﹑禮部員外郎白恩佑﹐請作爲候補郎中﹐遇有各本部題選咨畱郎中缺出﹐卽行奏補。內閣典籍曾協均﹐請作爲候補侍讀﹐遇有缺出﹐卽行奏補。謹奏。奉旨﹕依議。

十二月二十六日本處奏﹕繕辦漢檔告竣﹐所有派出總校之起居注主事裴季芳﹑刑部額外主事夏獻云﹐總司校對﹐頗爲詳愼﹐自應量子鼓勵。懇恩準令裴季芳以六部員外郎盡先選用﹐並先分部行走。夏獻云系額外主事﹐業經期滿﹐因丁憂尙未引見。可否俟服闋引見後﹐遇有本部主事缺出﹐無淪題選咨畱﹐盡先補用。謹奏。奉旨﹕裴季芳著以六部員外郎盡先選用﹐並先分部行走。夏獻云業經學習期滿﹐著俟服闋引見後﹐遇有本部主事缺出﹐無論題選咨畱﹐盡先補用。

八年正月二十五日諭﹕大學士彭蘊章﹑協辦大學士戶部尙書柏﹑吏部右侍郎穆蔭﹑工部左侍郎杜翰﹐贊襄樞務﹐矢愼矢勤﹐均著交部議敍。

二月二十四日本處奏﹕軍機章京內閣典籍曾協均﹐前經臣等保奏﹐請作爲候補侍讀﹐遇有缺出﹐卽行奏補﹐奉旨依議。玆查有內閣侍讀葉名灃告假一缺﹐據內閣行查吏部轉據咨覆﹐應由臣等援案奏補。相應請旨﹐將曾協均補授內閣侍讀。謹奏。奉旨﹕知道了。

五月十六日本處奏﹕此次承辦淸檔﹐臣等派軍機章京理藩院筆帖式慶霖﹑理藩院題署主事文衡總司校對﹐頗爲詳愼﹐應請量爲鼓勵。慶霖﹑文衡均請作爲候補主事﹐遇有理藩院滿洲﹑蒙古題選咨畱主事缺出﹐卽行補用。謹奏。奉旨﹕慶霖﹑文衡均著作爲候補主事﹐遇有理藩院滿洲﹑蒙古題選咨畱主事缺出﹐卽行補用。

九月初九日諭﹕杜翰現丁母憂﹐著加恩賞銀四百兩辦理喪事﹐由廣儲司給發。

十月二十九日諭﹕吏部左侍郎匡源﹑禮部右侍郎文祥﹐均著加恩在紫禁城內騎馬。

十一年四月初二日本處奏﹕繕辦漢檔告竣﹐所有派出總校之工部候補主事朱智﹑戶部候補主事蔡兆槐﹐總司校對﹐頗爲詳愼﹐自應量子鼓勵。懇恩準令朱智遇有本部主事缺出﹐無論題選咨畱﹐盡先補用。蔡兆槐俟補缺後﹐遇有本部題選咨畱員外郎缺出﹐卽行補用。謹奏。奉旨﹕朱智著遇有本部主事缺出﹐無論題選咨畱﹐盡先補用。蔡兆槐著俟補缺後﹐遇有本部題選咨畱員外郎缺出﹐卽行補用。

十一月初二日本處奏﹕軍機處行走滿﹑漢章京﹐自咸豐七年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。內閣中書英廉﹐請作爲候補侍讀﹐遇有侍讀缺出﹐卽行奏補。內閣候補中書松齡﹑慶裕﹐請俟補缺後﹐遇有侍讀缺出﹐卽行奏補。工部筆帖式增壽﹐請作爲候補主事﹐遇有本部主事缺出﹐無論題選咨畱﹐卽行奏補。候選主事內閣中書方鼎銳﹐請以主事簽掣缺分較多之戶﹑刑兩部行走﹐遇有該部主事缺出﹐無論題選咨畱﹐卽行奏補。戶部主事朱學勤﹐請作爲候補員外郎﹐遇有本部員外郎缺出﹐無論題選咨畱﹐卽行奏補。內閣典籍許庚身﹐請作爲候補侍讀﹐遇有缺出﹐卽行奏補。工部候補主事蔣繼洙﹐請俟補缺後﹐遇有本部員外郎缺出﹐無論題選咨畱﹐卽行奏補。謹奏。奉旨﹕依議。

十二月初七日議政王﹑軍機大臣面奉諭旨﹕軍機章京當差勞苦﹐著賞給銀二幹兩﹐由廣儲司給發。

同治元年正月初一日諭﹕朕奉母后皇太后﹑聖母皇太后懿旨﹕恭親王以議政王在軍機處辦理一切政務﹐勤勞懋著﹐加恩著在紫禁城內坐四人轎﹐以示優異。

二十三日諭﹕朕奉母后皇太后﹑聖母皇太后懿旨﹕恭親王自簡授議政王以來﹐首贊樞廷﹐賢親輔翼﹐公忠體國﹐於一切用人行政﹑事無巨細﹐綜核靡遺﹐著交宗人府從優議敍。大學士桂良﹑戶部尙書沈兆霖﹑都察院左都禦史文祥﹑戶部左侍郎寶在軍機處行走﹐實力﹐和衷共濟﹔順天府府丞曹毓瑛自參機務﹐克稱厥職﹕均著交部議敍。

閏八月十九日諭﹕軍機大臣都察院左都禦史李棠階﹐著加恩在紫禁城內騎馬。

九月二十日本處奏﹕軍機章京內閣典籍許庚身﹐前經臣等保奏﹐請作爲候補侍讀﹐遇有缺出﹐卽行奏補﹐奉旨依議。嗣於本年壬戌科中式進土﹐奉旨著仍作爲候補侍讀﹐遇有缺出﹐卽行奏補。玆查有內閣侍讀陳﹛宀雋﹜升任山東道監察禦史﹐所遺一缺﹐據內閣行查吏部轉據咨覆﹐應由臣等援案奏補。相應請旨﹐將許庚身補授內閣侍讀。謹奏。奉旨﹕依議。

十二月二十六日本處奏﹕竊臣等於本月十八日將編輯新檔十函進呈禦覽﹐並聲明該章京供事著有微勞﹐懇請量子獎敍。奉旨﹕依議。欽此。查此次冊檔﹐事閱十年﹐頭緒紛繁﹐該章京等分年編纂﹐詳加校勘﹐不無微勞足錄﹐該供事等常川在方略館繕寫辦理﹐尢爲出力﹐相應吁懇天恩獎敍﹐以昭激勸。謹繕淸單恭呈禦覽。謹奏。

太常寺少卿王拯﹐內閣侍讀瑞廉﹑許庚身﹐以上三員擬請賞隨帶加二級。廣東髙廉道前內閣侍讀英秀﹑戶科給事中前內閣侍讀文吉﹑河南道監察禦史前內閣侍讀曾協均﹑候選道前戶部員外郎吳兆麟﹑山西試用直隸州知州前工部主事裕彰﹐以上五員擬請交部從優議敍。刑部郎中胡家玉﹐擬請賞加四品銜。戶部員外郎朱學勤﹐擬請遇有該部郎中缺出﹐無論題選咨畱﹐遇缺卽補。理藩院員外郎衡光﹐擬請以該衙門郎中卽補。刑部主事嵩壽﹐工部主事增壽﹑朱智﹐以上三員均擬請遇有本部員外郎缺出﹐無論題選咨畱﹐遇缺卽補。理藩院題署主事崇繕﹐擬請俟服闋後﹐以本衙門主事無論題選咨畱﹐遇缺卽補。是日奉旨﹕依議。

二年六月二十七日本處奏﹕此次辦理淸字檔案﹐臣等派軍機章京刑部員外郎嵩壽﹑理藩院候補主事崇繕總司校對﹐尙屬詳愼﹐自應量加獎勵。懇恩準令嵩壽作爲候補郎中﹐遇有本部郎中缺出﹐無論題選咨畱﹐卽行奏補。崇繕作爲候補員外郎﹐俟補主事後﹐遇有本衙門滿洲﹑蒙古題選咨畱員外郎缺出﹐卽行奏補。謹奏。奉旨﹕嵩壽著作爲候補郎中﹐遇有本部郎中缺出﹐無論題選咨畱﹐卽行奏補。崇繕著作爲候補員外郎﹐俟補主事後﹐遇有本衙門滿洲﹑蒙古題選咨畱員外郎缺出﹐卽行奏補。

九月初一日諭﹕本日引見之俸滿截取刑部郎中胡家玉﹐著開缺以四五品京堂候補。

十月初五日諭﹕軍機大臣兵部左侍郎曹毓瑛﹐著加恩在紫禁城內騎馬。

十二月二十一日本處奏﹕軍機處行走滿﹑漢章京﹐自咸豐十年保奏一次﹐系展限一年﹐於十一年辦理﹐現計咸豐十年至今已逾三年。臣等畱心察看﹐擇其資格較深﹑辦事勤奮者數員﹐公同酌擬。內閣中書奎綬﹐請分理藩院行走﹐作爲候補主事﹐遇有理藩院滿洲﹑蒙古無論題選咨畱主事缺出﹐卽行奏補。內閣候補中書額圖琿﹐請遇有滿﹑漢本堂實缺中書缺出﹐不計旗分﹐卽行奏補。理藩院筆帖式英貴﹐請作爲候補主事﹐遇有本衙門滿洲﹑蒙古無論題選咨畱主事缺出﹐卽行奏補。內閣貼寫中書文海﹐請俟補缺後﹐遇有侍讀缺出﹐卽行奏補。工部候補主事杜來錫﹐請遇有本部主事缺出﹐無論題選咨畱﹐卽行奏補。戶部主事範運鵬﹐請作爲候補員外郎﹐遇有本部員外郎缺出﹐無論題選咨畱﹐卽行奏補。內閣中書沈淮﹐請以主事簽掣缺分較多之戶﹑刑兩部行走﹐遇有該部主事缺出﹐無論題選咨畱﹐卽行奏補。刑部候補主事周瑞淸﹐請遇有本部主事缺出﹐無論題選咨畱﹐卽行奏補。謹奏。奉旨﹕依議。

三年正月二十三日諭﹕朕奉慈安皇太后﹑慈禧皇太后懿旨﹕議政恭親王賢親最著﹐輔翼公忠﹐自首贊樞廷﹐於今三載﹐於用人行政﹐一切克盡匡襄﹐勤勞罔懈﹐著交宗人府從優議敍。工部尙書文祥﹑戶部尙書寶﹑工部尙書李棠階﹑兵部左侍郎曹毓瑛﹐同心協贊﹐克愼克勤﹐均著交部議敍。

二月十五日本處奏﹕繕修漢檔告竣﹐所有派出總校之工部主事王汝訥﹑內閣侍讀馮柏年﹐總司校對﹐頗爲詳愼﹐白應量子鼓勵。懇恩準令王汝訥作爲候補員外郎﹐遇有本部員外郎缺出﹐無論題選咨畱﹐卽行奏補。馮柏年系應升郎中之員﹐以郎中由臣等簽掣缺分較多之戶﹑刑兩部行走﹐遇有該部郎中缺出﹐無論題選咨畱﹐卽行奏補。謹奏。奉旨﹕王汝訥著作爲候補員外郎﹐遇有本部員外郎缺出﹐無論題選咨畱﹐卽行奏補。馮柏年著以郎中簽掣缺分較多之戶﹑刑兩部行走﹐遇有該部郎中缺出﹐無淪題選咨畱﹐卽行奏補。

七月初二日諭﹕恭親王自簡授議政王以來﹐於今三載。適值東南等省兵事方殷﹐用人行政﹐徵兵籌餉﹐一切深資贊畫﹐弼亮宣猷﹐忠勤丕著。軍機大臣文祥等﹐翼贊樞廷﹐同心輔治﹐前於蘇﹑杭省城克復各案內﹐屢欲降旨加恩﹐均經該王大臣等再三懇辭﹐不忍重違其意。玆當江寧省城克復﹐紅旗馳報﹐殲擒首逆﹐本欲援照從前優獎成案﹐降旨施恩。乃該王大臣等仍復懇切力辭﹐鑑其誠悃﹐不得已酌中給於思施﹐以獎勞。議政恭親王著加恩賞加軍功三級﹐仍加賞一貝勒﹐令伊子奉恩輔國公載澄受封﹐並封伊子載浚入八分輔國公﹑載瀅不入八分鎭國公﹔軍機大臣工部尙書文祥﹐著賞加太子太保銜﹐伊侄凱肇並賞給員外郎﹐分部學習行走﹔戶部尙書寶﹐著賞加太子少保銜﹐並賞戴花翎﹔工部尙書李棠階﹐著賞加太子少保銜﹐伊子李氵存並賞給舉人﹐準其一體會試﹔兵部左侍郎曹毓瑛﹐著賞力口頭品頂戴﹐賞戴花翎﹕以示朕慶賞酬庸之意。此次辦理軍務十有餘年﹐軍報絡繹﹐事務殷繁﹐軍機章京等昕夕從公﹐承書諭旨﹐均無貽誤﹐尙屬著有微勞。著議政王﹑軍機大臣分別等第﹐酌量從優保獎﹐候旨施恩。

初四日諭﹕昨因江寧紅旗報捷﹐降旨令議政王﹑軍機大臣將滿﹑漢軍機章京等分別等第﹐量予從優保獎﹐玆據開單具奏。該軍機章京等自軍興以來﹐辦理軍報﹐承書諭旨﹐聽夕從公﹐尙無貽誤﹐均屬著有微勞﹐自應量予恩施﹐以示鼓勵。理藩院員外郎衡光﹐著以知府不論雙單月遇缺前卽選﹐仍在任候選並賞戴花翎。記名道府刑部郎中嵩壽﹑記名道府戶部員外郎英祥﹐均著專以道員用﹐並賞戴花翎。理藩院員外郎崇繕﹑工部員外郎增壽﹐均著賞戴花翎。內閣中書松齡﹐著俟補侍讀後﹐以知府不論雙單月在任遇缺前卽選﹐並先換侍讀頂戴。內閣侍讀英廉﹐著以道員在任卽選﹐並先換頂戴。侯補侍讀瑞廉﹐著以知府不論雙單月遇缺前卽選﹐仍中任侯選﹐並賞戴藍翎﹐卽補侍讀。內閣貼寫中書慶裕﹐著俟服闋後﹐遇有中書缺出﹐不計旗分﹐遇缺卽補﹐並賞加侍讀銜﹐賞戴藍翎。理藩院主事奎綬﹐著作爲本衙門侯補員外郎﹐遇有員外郎缺出﹐無論題選咨畱﹐遇缺卽補。工部郎中昆玉﹐著俟服闋後﹐以知府不論雙單月在任遇缺前卽選。內閣中書額圖琿﹐著作爲候補侍讀﹐遇有侍讀缺出﹐卽行奏補。理藩院主事英貴﹐著以本衙門員外郎﹐無論題選咨畱﹐遇缺卽補。內閣貼寫中書文海﹐遇有中書缺出﹐不計旗分﹐卽行奏補﹐並賞加侍讀銜﹐賞戴藍翎。禮部筆帖式續昌﹐著作爲理藩院候補主事﹐俟服闋後﹐遇有缺出﹐無論題選咨畱﹐遇缺卽補﹐並賞加員外郎銜。刑部主事薩隆阿﹐著遇有本部員外郎缺出﹐無論題選咨畱﹐卽行奏補﹐先換頂戴。工部主事額哲克﹐著以本部員外郎﹐無論題選咨畱﹐遇缺卽補﹐並賞加知府銜。禮部候補主事裕長﹐著遇有本部主事缺出﹐無論題選咨畱﹐卽行奏補﹐並賞加五品頂戴。內閣貼寫中書容斌﹐著賞加侍讀銜﹐光祿寺卿胡家玉﹑光祿寺少卿鄭錫瀛﹐均著賞戴花翎﹐並賞給軍功加二級。刑部主事方鼎銳﹐著免補員外郎﹐以本部郎中無論題選咨畱﹐遇缺卽補﹐並賞戴花翎。內閣侍讀許庚身﹐著以六部郎中﹐不論班次﹐遇缺卽選﹐仍在任候選﹐並賞戴花翎。工部員外郎朱智﹐著以本部郎中﹐不論題選﹐遇缺卽補﹐並賞戴花翎。工部候補主事蔣繼洙﹐著免補主事﹐作爲侯補員外郎﹐仍歸原保案內﹐遇有本部員外郎缺出﹐無論題選咨畱﹐卽行奏補﹐並賞戴藍翎。候選六部員外郎工部行走裴季芳﹐著以六部員外郎﹐不論班次﹐遇缺卽選。刑部主事夏獻云﹐著遇有本部員外郎缺出﹐無論題選咨畱﹐卽行奏補﹐先換頂戴。戶部郎中蔡兆槐﹐著作爲歷俸期滿並賞加四品銜工部主事。杜來錫﹐著以本部員外郎﹐無論題選咨畱﹐遇缺卽補。戶部員外郎範運鵬﹐著以本部郎中﹐無論題選咨畱﹐遇缺卽補﹐並賞加道銜。刑部主事沈淮﹑周瑞淸﹐均著遇有本部員外郎缺出﹐無論題選咨畱﹐卽行奏補﹐先換頂戴。禮部郎中龔嘉俊﹐著作爲歷俸期滿並賞加道銜記名禦史。吏部郎中陳元楷﹐著俟升補禦史後﹐以應升之缺升用。工部主事王汝訥﹐著俟補員外郎後﹐以本部郎中﹐無論題選咨畱﹐遇缺卽補。戶部郎中馮柏年﹐著作爲歷俸期滿並賞加道銜。刑部候補主事徐用儀﹐著無論題選咨畱﹐遇缺卽補﹐並賞給軍功加一級。吏部候補主事史崧秀﹐著俟補缺後﹐以本部員外郎﹐無論題選咨畱﹐遇缺卽補﹐先換頂戴。禮部主事徐景軾﹐著遇有本部員外郎缺出﹐無論題選咨畱﹐卽行奏補﹐先換頂戴。戶部主事方熊祥﹐著俟補員外郎後﹐遇有本部郎中缺出﹐無論題選咨畱﹐卽行奏補。戶部主事葉衍蘭﹐著賞加四品銜。前戶部郎中朱學勤﹐著賞戴花翎。

初六日諭﹕咸豐十一年冬間﹐朕奉慈安皇太后﹑慈禧皇太后自熱河旋蹕﹐授恭親王爲議政王﹐並以王自畱京辦事以來﹐諸臻妥協﹐因仰體皇考文宗顯皇帝酬庸未竟之志﹐宣示遺命﹐以親王世襲罔替。王涕泣固辭﹐不得已降旨從緩﹐俟朕親政之年﹐再行辦理﹐先行賞食親王雙俸﹐以示優禮。昨因江寧逆首就殲﹐紅旗告捷﹐我兩宮皇太后以王首贊樞廷﹐賢親最著﹐亟思丕承先緒﹐仍加恩以親王世襲罔替。王乃推功諸將﹐再三懇辭﹐念其情詞諄切﹐俯如所請﹐僅加恩王之三子載澄等﹐於朝廷論功行賞之心﹐初未盡愜。玆復據奏「金陵𨿽克﹐而湖北﹑江西賊氛尙熾﹐陜﹑甘﹑云﹑貴餘孽未平﹐軍餉浩繁﹐庫款支絀。且在京王公諸臣之俸糈﹑八旗兵丁之月餉﹐減成支放﹐未復舊章﹐而王公貝勒萃於一門﹐旣忝髙爵﹐復膺厚祿﹐若不痛自抑損﹐不獨滿則必虧﹐徒增咎戾﹐且何以副知遇之隆而塞天下之望﹖請將支食親王雙俸之處﹐卽行停止」等語。覽王所奏﹐具見忠愛﹐側怛出於至誠。惟爵以馭貴﹐祿以馭富﹐國家詔糈之典﹐古今所同。王自簡任樞廷﹐於今三載﹐運籌決策﹐成效卓然。嗣後愼始敬終﹐忠勤匪懈﹐行當廓淸區宇﹐丕著全功。拭目升平﹐更加懋賞。至此次嘉賞成功﹐因王僞抑爲懷﹐僅酌中給予恩拖﹐未嘗加厚。若將從前所降恩命遽爾收回﹐亦恐無以昭勸賞之平而示人臣之則。恭親王仍著食親王雙俸﹐其毋固辭。

四年十月初十日諭﹕禮部右侍郎汪元方﹐著加恩在紫禁城內騎馬。

二十八日諭﹕文祥奏「請假回旗迎養」一折﹐文祥著賞假三个月﹐前赴盛京迎養伊母來京。並賞人參六兩﹐卽著文祥賫去﹐以資頤養。

●卷十二。恩敍七同治五年十月二十一日本處奏﹕軍機處行走滿﹑漢章京﹐查同治二年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。理藩院員外郎崇繕﹑奎綬﹐均請作爲候補郎中﹐遇有本衙門滿洲﹑蒙古題選咨畱郎中缺出﹐盡先奏補。理藩院卽補主事續昌﹐請俟補主事後﹐作爲員外郎﹐遇有本衙門滿洲﹑蒙古題選咨畱員外郎缺出﹐盡先奏補。禮部主事裕長﹐請作爲候補員外郎﹐遇有本衙門題選咨畱員外郎缺出﹐盡先奏補。吏部候補主事靳邦慶﹐請遇有本部主事缺出﹐無論題選咨畱﹐卽行奏補。戶部主事李廷簫﹐請俟補員外郎後﹐遇有本部郎中缺出﹐無論題選咨畱﹐卽行奏補。吏部候補主事史崧秀﹐前於江寧紅旗報捷案內保奏﹐俟補缺後﹐以員外郎無論題選咨畱﹐遇缺卽補。此次擬請遇有本部主事缺出﹐無論題選咨畱﹐卽行奏補﹐俟補缺後﹐仍歸原保以員外郎無論題選咨畱﹐遇缺卽補。禮部員外郎徐景軾﹐請遇有本部郎中缺出﹐無論題選咨畱﹐卽行奏補。謹奏。奉旨﹕依議。

又片奏﹕繕辦漢檔告竣﹐所有派出總校之內閣典籍江人鏡﹑刑部主事徐用儀﹐總司校對﹐頗爲詳愼﹐自應量予鼓勵。懇恩準令江人鏡作爲候補侍讀﹐遇有缺出﹐卽行奏補。徐用儀俟題補員外郎後﹐遇有本部郎中缺出﹐不論題選咨畱﹐卽行奏補。謹奉。奉行﹕江人鏡著作爲候補侍讀﹐遇有缺出﹐卽行奏補。徐用儀著俟題補員外郎後﹐遇有本部郎中缺出﹐不論題選咨畱﹐卽行奏補。

六年正月二十三日諭﹕朕奉慈安皇太后﹑慈禧皇太后懿旨﹐恭親王首贊樞廷﹐於今六年﹐小心謹愼﹐夙夜勤勞﹐克盡匡襄﹐深資輔翼﹐著交宗人府從優議敍。吏部尙書文祥﹑戶部尙書寶﹑都察院左都禦史汪元方﹐同心贊畫﹐勤愼和衷﹐均著交部議敍。

十二月初六日諭﹕本日引見禦史之工部郎中朱智﹐著卽注銷禦史開缺﹐以五品京堂候補。

七年七月十一日諭﹕昨據李鴻章奏﹐殲除撚逆﹐直﹑東一律肅淸。軍機大臣恭親王等﹐贊理機務﹐聽夕愼勤﹐今幸大功告成﹐自應量子獎敍。恭親王﹑文祥﹑寶﹑沈桂芬﹐均著賞加二級。軍機章京等夙夜趨公﹐承書諭旨﹐亦屬著有微勞﹐著恭親王等分別奏淸獎勵﹐候旨施恩。

十七日本處奏﹕此次辦理淸字檔案﹐臣等派軍機章京候補侍讀內閣中書額圖琿﹑候選道內閣侍讀文海總司校對﹐尙屬詳愼﹐自應量子獎勵。額圖琿請賞加四品銜﹐文海曾由國史館保奏以道員不論雙惟月遇缺前先選用﹐請仍以道員不論雙月歸捐班一缺後﹐在任卽選。謹奏。奉旨﹕額圖琿著賞加四品銜﹐文海著仍以道員不論雙單月歸捐班一缺後﹐在任卽選。

十八日諭﹕昨因撚逆蕩平﹐紅旗報捷﹐降旨令恭親王等將滿﹑漢軍機章京等分別保獎﹐玆據開單具奏﹑該軍機章京等行走有年﹐繕寫渝旨﹐聽夕從公﹐均屆著有微勞﹐自應量予恩施﹐以示鼓勵。專用道員戶部緞匹庫郎中增壽﹐著俟簡放道員後﹐遇有鹽運使缺出﹐提奏藍翎。戶部銀庫員外郎瑞廉﹐著賞換花翎。戶部顏料庫員外郎英廉﹐著賞戴花翎。內閣侍讀慶裕﹐著以道員不論雙單月歸升班後﹐在任卽選。工部郎中昆玉﹐著賞加鹽運使銜。內閣候補侍讀額圖琿﹐著俟補缺後﹐以知府不論雙單月歸選班先在任卽選。藍翎內閣侍讀文海﹐著賞換花翎。理藩院員外郎續昌﹐著賞戴藍翎。工部員外郎額哲克﹐著賞戴藍翎。內閣貼寫中書本貴﹐著以實缺中書不計旗分﹐遇缺卽行奏補。禮部郎中三徳﹐著賞戴藍翎。吏部筆帖式春岫﹐著俟題升主事後﹐遇有本部員外郎缺出﹐無論題選咨畱﹐盡先卽補。內閣候補中書尙徳﹐著以實缺中書﹐不計旗分﹐遇缺卽行奏補。理藩院主事玉春﹐著遇有本院員外郎缺出﹐無論題選咨畱﹐卽行補用。員外郎志文﹐著賞加知府銜。內閣蒙古中書丰紳泰﹐著賞加五品銜。刑部額外主事增林﹐著賞加員外郎銜。理藩院郎中崇繕﹐著賞加四品銜。鹽運使銜理藩院郎中奎綬﹐著賞換按察使銜。員外郎英貴﹐著賞加四品銜。禮部員外郎裕長﹐著賞加道銜。太常寺卿鄭錫瀛﹐著賞加二品頂戴。內閣侍讀學士朱學勤﹐著以三品京堂開列在前。鴻臚寺少卿朱智﹐著以四品京堂開列在前。藍翎工部郎中蔣繼洙﹐著賞換花翎。內閣典籍候補侍讀江人鏡﹑刑部員外郎周瑞淸﹐均著賞戴花翎。刑部員外郎夏獻云﹐著俟補郎中後﹐以道員分發省分﹐歸候補班前補用。吏部主事靳邦慶﹐著遇有本部員外郎缺出﹐無論題選咨畱﹐卽行奏補。工部員外郎杜來錫﹐著俟補郎中後﹐作爲歷俸期滿。戶部員外郎李廷簫﹐著賞加道銜截取知府。戶部郎中馮柏年﹐著俟補知府後﹐以道員在任盡先卽補。刑部員外郎徐用儀﹐著賞戴花翎。吏部主事史崧秀﹐著俟補員外郎後﹐以本部郎中﹐無論題選咨畱﹐遇缺卽補。禮部郎中徐景軾﹐著俟截取知府得缺後﹐以道員在任候補截取知府。戶部郎中方熊祥﹐著俟補知府後﹐以道員在任候補。戶部主事葉衍蘭﹐著賞加三品銜。兵部候補員外郎蕭庭滋﹐著作爲本部候補郎中﹐盡先卽補。候補主事吳國傑﹐著遇有本部主事缺出﹐無論題選咨畱﹐卽行奏補。候補員外郎金曰修﹐著以本部員外郎﹐無論題選咨畱﹐卽行奏補。記名禦史禮部員外郎梁僧寶﹐著俟補禦史後﹐仍遇有應升缺出﹐保送帶領開列在前。前刑部員外郎裴季芳﹐著俟服闋後﹐免選員外郎﹐以知府分發省分﹐歸候補班補用。前刑部員外郎沈淮﹐著賞加四品銜。

二十二日本處奏﹕軍機章京內閣典籍江人鏡﹐經臣等保奏﹐奉旨作爲候補侍讀﹐遇有缺出﹐卽行奏補。玆查有內閣侍讀方浚師升任廣東雷瓊遺缺道﹐所遺一缺﹐據內閣行查吏部轉據咨覆﹐應由臣等援案奏補。相應請旨﹐將江人鏡補授內閣侍讀。謹奏。奉旨﹕依議。

十月初八日諭﹕軍機大臣吏部左侍郎沈桂芬﹐著加恩在紫禁城內騎馬。

十九日諭﹕軍機大臣署禮部左侍郎李鴻藻﹐著加恩在紫禁城內騎馬。

八年十月十九日諭﹕軍機大臣吏部尙書文祥﹐病逾匝月﹐尙未就痊﹐實深廑系。著派禦醫王繼武前往診視﹐並賞給人參八兩﹐以資調理。

十一月二十四日本處奏﹕軍機處行走滿﹑漢章京﹐查同治五年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。內閣中書本貴﹑尙徳﹐均請作爲候補侍讀﹐遇有侍讀缺出﹐盡先奏補。禮部郎中三徳﹐請加道銜。理藩院員外郎玉春﹐請遇有本衙門郎中缺出﹐無論滿洲﹑蒙古題選咨畱﹐盡先卽補。戶部主事葉衍蘭﹐請遇有本部員外郎缺出﹐無論題選咨畱﹐卽行奏補。兵部候補郎中蕭庭滋﹐請以郎中無論題選咨畱﹐卽行奏補。兵部候補主事吳國傑﹐請俟補主事後﹐以本部員外郎﹐無論題選咨畱﹐卽行奏補。兵部候補員外郎金曰修﹐請俟補郎中後﹐作爲歷俸期滿。謹奏。奉旨﹕依議。

又片奏﹕繕辦漢檔告竣﹐所有派出總校之禮部郎中梁僧寶﹑禮部候補主事胡延夔﹐總司校對﹐頗爲詳愼﹐自應量子鼓勵。懇恩準令梁僧寶加四品銜﹐胡延夔俟補缺後﹐以本部員外郎﹐不論題選咨畱﹐卽行奏補。謹奏。奉旨﹕梁僧寶著賞加四品銜﹐胡延夔著俟補缺後﹐以本部員外郎﹐不論題選咨畱﹐卽行奏補。

十二月初五日諭﹕吏部尙書文祥之母﹐秉性淑愼﹐克享遐齡﹐教子有方﹐俾成良弼﹐今以疾終﹐深堪軫惻。朝廷優禮大臣﹐推恩賢母﹐著賜祭一壇﹐賞銀二千兩經理喪事﹐由廣儲司給發﹐靈柩回旗時﹐沿途地方官妥爲照料﹐以示優眷。

九年正月二十三日諭﹕朕奉慈安皇太后﹑慈禧皇太后懿旨﹕恭親王首贊樞廷﹐於今九年﹐夙夜靖共﹐於一切行政用人﹐虛心匡弼﹐巨細靡遺﹐深資夾輔﹐著交宗人府從優議敍。吏部尙書文祥﹑戶部尙書寶﹑都察院左都禦史沈桂芬﹑戶部右侍郎李鴻藻﹐同心翊贊﹐克愼克勤﹐均著交部議敍。

七月初五日諭﹕本日引見禦史之刑部員外郎周瑞淸﹐著卽注銷禦史開缺﹐以五品京堂候補。

十年三月十七日諭﹕本日引見之截取刑部郎中徐用儀﹐著開缺以五品京堂候補。

十月二十二日諭﹕吏部左侍郎胡家玉﹐著加恩在紫禁城內騎馬。

十一年八月二十七日本處奏﹕前因粵匪﹑撚匪先後蕩平﹐同治七年十一月恭奉諭旨﹐命臣等纂輯方略﹐當經酌擬章程具奏﹐並聲明該總纂等如勤奮編輯﹐擬照成案﹐分次請獎﹐供事﹑謄錄等一並給獎在案。竊查粵匪自道光三十年起事至同治四年剿平﹐撚匪自咸豐元年起事至同治七年剿平﹐辦理軍務前後十有九年﹐凡名路軍營及內外臣工章奏﹐頭緒紛繁﹐我文宗顯皇帝神謨廣運﹐指示機宜﹐聖訓煌煌﹐昭如日月。迨我皇上禦極後﹐仰承兩宮皇太后懿訓﹐燭照無遺﹐綸綽昭垂﹐同符前烈。臣等敬謹編纂﹐綜計《剿平粵匪方略》四百二十卷﹑《剿平撚匪方略》三百二十卷﹐陸續進呈﹐蒙發交南書房翰林校閱﹐均無錯誤。全書兩編﹐玆已一律告成。計自同治八年二月開館起﹐迄今僅止三年有餘卽已告成﹐除進呈本外﹐又繕陳設本一分﹐校對亦已過半。所有在館人員﹐實皆奮勉出力﹐除臣等不敢仰邀議敍外﹐其總纂及提調﹑收掌﹑纂修﹑校對﹑譯漢宮﹑供事人等﹐臣等公同酌擬獎敍﹐分繕淸單恭呈禦覽﹐伏候欽定。至謄錄人等及其餘供事﹐擬俟陳設本全行完竣後﹐由臣等核其在館功課及平日差使﹐分別等第﹐造冊注明﹐咨部獎敍﹐其應如何過班銓選之處﹐統歸吏部核辦。此次卷帙較多﹐辦理迅速﹐該謄錄﹑供事等格外出力﹐內有量加從優給予分發之員﹐懇請飭部毋庸核減﹐以昭激勸。再此次所保﹐不論題選咨畱補用各員﹐系查照軍機處繕修冊檔成案辦理﹐合並聲明。謹奏。

是日奉諭﹕恭親王等奏「纂輯《剿平粵匪方略》四百二十卷﹑《剿平撚匪方略》三百二十卷告成﹐奉表恭進」一折。剿捕粵匪始於道光三十年﹐至同治三年克復江寧省城﹐嗣後搜捕餘孽又歷年餘。剿捕撚匪始於咸豐元年﹐至同治七年在直隸地方並力殲除﹐計辦理軍務前後十有九年。各路軍營及內外臣工章奏紛繁﹐我文宗顯皇帝神謨廣運﹐指示機宜﹐聖訓昭垂﹐軍民感服。迨朕禦極後﹐稟承慈安皇太后﹑慈禧皇太后懿訓﹐燭照無遺﹐伺符先烈﹐戡定大難﹐用底敉平﹐一切機宜﹐運畫允宜﹐垂示將來。恭親王等奉命纂辦數年來﹐率同在館人員﹐陸續繕輯呈進﹐隨時披覽﹐卷帙繁多﹐尙爲詳悉賅備﹐所有大小出力各員﹐自應普加優獎。恭親王等折內𨿽自稱不敢仰邀議敍﹐仍應特沛恩施。恭親王著賞加三級﹐並奉慈禧皇太后頒發禦書「訂謨辰告」扁額一方﹐賞給恭親王﹐以示優異。文祥﹑寶﹑沈桂芬﹑李鴻藻﹐均著賞加二級。該提調等在軍機處行走有年﹐平日辦事俱屬勤愼﹐此次在館或總司纂輯﹐或分司檢校﹐均能奮勉出力﹐迅速告成﹐著照所請給予獎勵。候補宗人府府丞朱學勤﹐著賞給二品頂戴。太僕寺卿朱智﹐著賞給二品頂戴﹐並加隨帶二級。內閣侍讀學士許庚身﹐著以三品京堂候補﹐並加隨帶二級。郎中崇繕﹐著以道員用﹐並俟補道員後賞加布政使銜﹐隨帶加三級。候選道郎中奎綬﹐著賞隨帶加三級﹐並俟選道員後賞加布政使銜。員外郎續昌﹐著以道員不論雙單月在任卽選﹐先換頂戴。郎中春岫﹐著以道員不論雙單月在任遇缺卽選﹐先換頂戴。中書尙徳﹐著俟補侍讀後﹐以知府不論雙單月在任遇缺卽選﹐先換頂戴。員外郎志文﹐著以知府不論雙單月在任遇缺卽選﹐並賞加道銜。鴻臚寺少卿周瑞淸﹐著以四品京堂候補﹐並俟補缺後賞加三品銜。候補五品京堂徐用儀﹐著俟補缺後以四品京堂候補﹐並加隨帶二級。卽選道文海﹐著以四五品京堂用。郎中昆玉﹐著俟補道員後﹐賞加布政使銜並隨帶加二級。內閣侍讀額圖琿﹐著俟選知府後﹐以本省道員盡先升用﹐並賞加鹽運使銜。員外郎英謙﹐著以知府不論雙單月在任遇缺卽選﹐並賞換道銜。靳邦慶﹐著遇有本部郎中缺出﹐無論題選咨畱﹐卽行奏補﹐並俟補郎中後﹐賞加道銜。李廷簫﹐著俟截取知府得缺後﹐賞加鹽運使銜﹐以道員在任﹐歸候補班前補用。郎中史崧秀﹐著俟截取知府得缺後﹐以道員在任﹐歸候補班前補用﹐先換頂戴。員外郎葉衍蘭﹐著賞給隨帶加三級。主事胡延夔﹐著免補主事﹐作爲候補員外郎﹐仍照原保班次奏補。陸棠﹐著免其試俸﹐以本部員外郎無論題選咨畱﹐遇缺卽補。張嶽年﹐著以主事無論題選咨畱﹐遇缺卽補﹐並賞加五品銜。內閣典籍李耀奎﹐著作爲候補侍讀﹐遇有缺出﹐卽行奏補﹐先換頂戴。員外郎李方豫﹐著遇有本部員外郎缺出﹐無論題選咨畱﹐卽行奏孫。主事丁鶴年﹐著遇有本部主事缺出﹐無論題選咨畱﹐卽行奏補。沈源深﹐著以員外郎無論題選咨畱﹐卽行奏補。魏邦翰﹑陳毓秀﹐均著遇有本部主事缺出﹐無論題選咨畱﹐卽行奏補。中書邵文煦﹐著以主事簽掣缺分較多之戶﹑刑兩部﹐無論題選咨畱﹐遇缺卽補。主事馮光勛﹐著遇有本部主事缺出﹐無論題選咨畱﹐卽行奏補。郎中李固恆﹐著俟截取知府得缺後﹐在任以道員候補。其離館之道員增壽﹐著賞隨帶加二級。知府慶裕﹐著以道員在任歸侯補班前補用。道員英廉﹐著賞加布政使銜。禦史三徳﹐著以道員不論雙單月在任候選。知府江人鏡﹐著以道員在任候補。道員夏獻云﹐著賞隨帶加二級。知府杜來錫﹐著俟服闋得缺後﹐以道員在任候補。方熊祥﹐著賞加鹽運使銜。郎中蕭庭滋﹐著免補本班﹐以知府分發省分歸候補班前先補用。金曰修﹐著賞加道銜。禦史梁僧寶﹐著以應升之缺在任候補﹐並俟得缺後遇缺題奏。主事李士彬﹐著俟服闋後﹐無論題選咨畱﹐遇缺卽補。禦史沈淮﹐著俟截取知府得缺後﹐在任以道員歸候補班前補用。余依議。

九月十九日慈安皇太后﹑慈禧皇太后懿旨﹕皇帝寅紹丕基﹐於今十有一載。親賢夾輔﹐共濟時艱﹐玆當大婚禮成﹐自應特沛恩施﹐用彰勞。恭親王輔政多年﹐勛勞懋著﹐前於咸豐十一年十月間命以親王世襲罔替﹐因該親王再三懇辭﹐允俟親政之年再行辦理。現在皇帝大婚禮成﹐親政伊邇﹐著卽加恩以親王世襲罔替。軍機大臣大學士文祥﹐著在紫禁城內乘坐二人肩輿。太子少保銜尙書寶﹐著賞加太子太保銜。尙書沈桂芬﹑李鴻藻﹐均著賞加太子少保銜。

十一月初四日本處奏﹕軍機處行走滿﹑漢章京﹐查同治八年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。理藩院郎中玉春﹐請加道銜。理藩院員外郎志文﹐請作爲候補郎中﹐遇有本衙門郎中缺出﹐無論滿洲﹑蒙古題選咨畱﹐盡先卽補。理藩院主事丰紳泰﹐請遇有本衙門員外郎缺出﹐無論滿洲﹑蒙古題選咨畱﹐盡先卽補。刑部筆帖式桂斌﹐請以本部主事無論題選咨畱﹐遇缺卽補。刑部候補主事邵文煦﹐請俟補主事後﹐以本部員外郎無論題選咨畱﹐遇缺卽補。內閣典籍候補侍讀李耀奎﹐請俟補侍讀後﹐以郎中遇缺卽選。工部候補員外郎李方豫﹐請俟補員外郎後﹐免其試俸﹐以本部郎中無論題選咨畱﹐遇缺卽補。工部候補主事丁鶴年﹐請俟補主事後﹐以本部員外郎無論題選咨畱﹐遇缺卽補。謹奏。奉旨﹕依議。

又片奏﹕繕辦漢檔告竣﹐所有派出總校之刑部主事陸棠﹑刑部候補主事張嶽年﹐總司校對﹐頗爲詳愼﹐自應量予鼓勵。懇恩準令陸棠俟補員外郎後﹐以本部郎中無論題選咨畱﹐遇缺卽補。張嶽年俟補缺後﹐免其試俸﹐以本部員外郎無論題選咨畱﹐遇缺卽補。謹奏。奉旨﹕陸棠著俟補員外郎後﹐以本部郎中無論題選咨畱﹐遇缺卽補。張嶽年著俟補缺後﹐免其試俸﹐以本部員外郎無論題選咨畱﹐遇缺卽補。

十二年正月二十三日諭﹕朕奉慈安端裕皇太后﹑慈禧端佑皇太后懿旨﹕恭親王首贊樞廷﹐歷久不懈﹐盡心輔政﹐鉅細靡遺﹐懋著勛勞﹐深資倚任﹐著交宗人府從優議敍。大學士文祥﹑吏部尙書寶﹑兵部尙書沈桂芬﹑工部尙書李鴻藻﹐和衷贊畫﹐矢愼矢勤﹐均著交部議敍。

十二月十一日本處奏﹕此次辦理淸字檔案﹐臣等派軍機章京道府用候選道理藩院員外郎續昌﹑道府用道銜刑部員外郎增林總司校對﹐尙屬詳愼﹐自應量予獎勵。續昌擬請專以道員用﹔增林擬請俟簡放道府後﹐賞加鹽運使銜。謹奏。奉旨﹕續昌著專以道員用﹐增林著俟簡放道府後賞加鹽運使銜。

二十八日諭﹕明年恭逢慈禧端佑康頤皇太后四旬大慶﹐並朕親政後初屆元日令辰﹐亦宜特沛恩施。恭親王﹑文祥﹑寶均著交該衙門從優議敍﹐沈桂芬著賞給禦書扁額一方。

又諭﹕軍機大臣工部尙書李鴻藻之母姚氏﹐年逾八旬﹐精神彊固﹐加恩賞給禦書扁額一方。

十三年—十一月二十八日本處奏﹕軍機章京內閣典籍李耀奎﹐前經臣等保奏﹐作爲候補侍讀﹐遇有缺出﹐卽行奏補。玆查有內閣侍讀丁士彬升任安徽風陽府知府所遺一缺﹐據內閣行查吏部轉據咨覆﹐應由臣等援案奏補。相應請旨﹐將李耀奎補授內閣侍讀。謹奏。奉旨﹕依議。

光緒元年十一月二十三日本處奏﹕軍機處行走滿﹑漢章京﹐查同治十一年保奏之後﹐已逾三年。臣等畱心察看﹐擇其資格較深﹑辦事勤奮者數員﹐公同酌擬。內閣候補侍讀中書本貴﹑尙徳﹐均請仍以侍讀遇缺卽補。戶部員外郎額勒精額﹐請以本部郎中無論題選咨畱﹐遇缺卽補。內閣貼寫中書如松﹐請作爲候補主事﹐掣分戶﹑刑兩部﹐以該部主事無論題選咨畱﹐遇缺卽補。吏部主事魏邦翰﹐請以員外郎無論題選咨畱﹐遇缺卽補。戶部主事陳毓秀﹐淸以員外郎無論題選咨畱﹐遇缺卽補。刑部主事馮光勛﹐請以員外郎無論題選咨畱﹐遇缺卽補。兵部郎中李固恆﹐淸免試俸歷俸。謹奏。奉旨﹕依議。

又片奏﹕繕辦漢檔告竣﹐所有派出總校之刑部主事李士彬﹑吏部員外郎沈源深﹐總司校對﹐頗爲詳愼﹐自應量予鼓勵。懇恩準令李士彬以員外郎無論題選咨畱﹐遇缺卽補﹔沈源深以郎中無論題選咨畱﹐遇缺卽補。謹奏。奉旨﹕李士彬著以員外郎無淪題選咨畱﹐遇缺卽補。沈源深著以郎中無論題選咨畱﹐遇缺卽補。

●卷十三。規制一辦理軍機處設自雍正年間﹐銀印藏大內﹐印鑰以領班之軍機大臣佩之。有應用之官文書﹐直日章京親到內奏事房向內監請印﹐向軍機大臣請印鑰啟用﹐用畢卽行送進。凡請印鑰必以金牌爲質。金牌以金爲之﹐廣約五分﹐厚約一分﹐修約西寸﹐上鐫「軍機處」三字﹐直日章京佩之﹐封印後領班章京佩之。若隨扈出京﹐則於出京之前一日將印請出﹐交領班之軍機大臣管帶﹐回鑾之日卽行送進。

謹按﹕雍正十年三月初三日大學士等遵旨議奏﹐辦理軍機處密行事件﹐所需鈐封印信﹐謹擬「辦理軍機印信」字樣﹐移咨禮部鑄造﹐貯辦理軍機處﹐派員管理﹐並行知各省及西北兩路軍營。今辦理軍機處銀印﹐乾隆初年所換鑄﹐淸﹑漢篆其文﹐曰「辦理軍機事務印記」。兩旁鐫刻年月字號﹐一曰「乾隆十四年正月日造」九字﹐一曰「禮部造」三字﹐一日「乾字一百二十九號」八字。又按﹕現遇隨扈出京之前﹐將印請出﹐交兵部領賫。兵部司員每日送至行宮門外朝房。請軍機大臣啟視﹐並備鈐用。軍機大臣兼用滿﹑漢大員﹐無定額﹐以大學士領班。

謹按﹕嘉慶四年正月﹐命成親王入直辦事﹐是年十月間﹐以與定制未符﹐卽命出直。又﹕咸豐三年十月初七日諭﹐恭親王奕著在軍機大臣上行走。又﹕十一年十月初一日諭﹐恭親王奕授爲議政王在軍機處行走。又﹕同治四年四月十四日諭﹐恭親王著仍在軍機大臣上行走。又﹕嘉慶四年﹐章京吳熊光﹑戴衢亨奉特加三品銜在軍機大臣上學習行走。又﹕十六年﹐章京盧蔭溥奉特加四品銜在軍機大臣上學習行走。又謹按﹕滿洲軍機大臣奉旨在軍機處行走者﹐是否準看漢折之處﹐歷由本處繕片請旨遵行﹐均得旨準其閱看。又﹕乾隆二十五年三月初十日本處奏﹐尙書兆惠﹐前在侍郎任內在軍機處行走﹐未經奉旨閱看朱批奏折。今同都統侯富徳俱在軍機處行走﹐其閱看朱批奏折之處﹐伏候欽定。奉旨﹕閱淸字不閱漢字。又按﹕自道光年間以後﹐滿洲大臣一體閱看漢折﹐均未繕遞奏片。又﹕咸豐八年五月二十四日諭﹐匡源﹑文祥在軍機行走次序﹐著在杜翰之次。嗣後凡學習者俱在班末﹐俟實授時請旨。

滿﹑漢軍機章京各分爲兩班﹐每班各八人﹐其八人內各以一人領班﹐國語謂之達拉密﹐由軍機大臣揀派資深望重者爲之。凡挑補滿﹑漢章京﹐本處預期行片各衙門﹐令各出具考語保送數員﹐至多不得過八員﹐由軍機大臣親加考校﹐將入選者帶領引見﹐記名者遇缺以次奏署﹑奏補。

謹按﹕嘉慶四年正月十六日諭﹐軍機處爲機密要地﹐向來行走章京未定額數﹐俱由軍機大臣挑補﹐並不帶領引見。因思各衙門﹑各旗官員卽長筆帖式﹑驍騎校﹑護軍校等微員﹐無不由引見補授﹐軍機章京職事較重﹐豈有轉不帶領引見之理﹖嗣後滿﹑漢章京各定爲十六員﹐由內閣﹑六部﹑理藩院堂官於司員中書﹑筆帖式等官擇其人品端方﹐年力富彊﹐字畫端楷者交軍機大臣帶領引見﹐候朕簡用。其記名人員遇有缺出﹐按次陸續充補。此次應挑之漢章京﹐卽照新例辦理。又﹕十一年正月二十日本處奏﹐查滿軍機章京理藩院題署主事徳寧額﹐於嘉慶九年出三座塔稅差﹐經臣等奏明﹐以記名挨次應補之內閣中書重倫接署。該員行走以來﹐差使尙屬勤勉。現在徳寧額回京供職﹐可否將重倫畱於額外行走﹐俟有缺出﹐卽行充補之處﹐理合奏明﹐請旨。奉旨﹕依議。謹按﹕自嘉慶四年以後﹐每班章京不得過八人﹐至是始有先因署缺卽畱於額外行走候補之員。又﹕二十一年冬﹐軍機大臣奏明行走之彊逢泰不占額缺﹐於是每班八人之外﹐復有額外章京一員。又﹕咸豐三年二月初六日本處奏﹐現在軍務較繁﹐請添傳記名漢章京四人在額外行走。奉旨﹕知道了。又﹕七年十一月十二日本處奏﹐前添傳漢章京四員均已充補實缺﹐請添傳二員在額外行走。奉旨﹕知道了。又﹕十一年十月初八日本處奏﹕漢章京自咸豐三年奏添額外行走四員﹐嗣因直務繁簡不常﹐有卽行傳補者﹐有未卽行傳補者。現在兩班行走共十八人﹐事務較繁﹐請添傳二員在額外行走。奉旨﹕知道了。又﹕同治十一年十月二十二日本處奏﹕現在軍務漸平﹐諸事較簡﹐漢章京擬停傳二員。奉旨﹕依議。

滿洲章京以內閣中書﹐六部﹑理藩院郎中﹑員外郎﹑主事﹑筆帖式兼充﹔漢章京以內閣中書﹐六部郎中﹑員外郎﹑主事﹑七品小京官由進士舉人出身者兼充。

謹按﹕乾隆年間﹐滿洲大員如侍郎保成﹑松筠﹐內閣學士博淸額﹑索琳﹑福徳等﹔漢大員如順天府尹蔣炳﹐副都禦史胡寶泉﹑傅顯﹑劉秉恬﹑孫永淸﹐大理寺卿王昶﹐光祿寺卿申甫﹐太僕寺卿程燾﹐候補三品京堂袁守侗等﹐皆令在軍機章京上行走﹐至嘉慶年間始定此例。又﹕嘉慶四年二月十一日本處奏﹕原在軍機章京上行走之科道各員﹐應仍遵旨畱軍機處外﹐此後軍機處行走人員﹐遇有補放禦史者﹐卽回本衙門任事﹐不必在軍機處行走。又﹕五年七月二十六日諭﹕嗣後軍機章京有升任至通政司副使﹑大理寺少卿者﹐卽著軍機大臣奏明﹐不必在軍機章京上行走。又﹕十年十月二十四日本處議奏﹕禦史吳邦慶折內所稱「漢章京應分別出身」一節﹐查軍機章京向例由內閣中書挑取者居多﹐其由六部司員挑取者不及十之一二。自嘉慶四年奉旨於內閣中書及六部司員內保送以來﹐多系進士﹑舉人出身者﹐間有一二員由拔貢生出身﹐亦系朝考錄用之六部小京官。若榜副貢生卽無由考試錄用部員之階﹐是以歷來挑取章京﹐並無由此項出身者。至捐納人員﹐惟進士﹑舉人捐納﹐內閣中書向來均經挑入軍機行走﹐其由捐納﹑貢監出身者﹐本不挑補﹐應毋庸議。又﹕據稱「內自三品京堂以上﹐外自藩臬以上各大員與軍機處俱有交涉事件﹐若令其子弟挑補章京行走﹐恐不無私通信息﹑泄漏機密等獘。請照現任三品京堂或督撫子弟不準考選禦史之例﹐嗣後軍機章京一體回避」等語。查軍機處設立滿﹑漢章京﹐恭繕諭旨﹐登載冊檔﹐均關緊要﹐自應愼選人才﹐嚴防獘竇。前經欽奉諭旨﹐交軍機大臣帶領引見﹐並奉特旨﹐派科道官逐日進內稽查﹐立法已爲周密。該章京等如能謹飭自矢﹐奉公守法﹐自不致有泄漏通信情獘。倘行走或有不謹﹐臣等必當隨時查察﹐據實嚴參。況該章京等不過職司繕寫﹐臣等面承諭旨﹐遇有實關緊要之事﹐本不輕向章京等宣露。至與該章京等父兄果有關涉事件﹐尢當畱心愼密﹐盡可不令聞知﹐伊等亦何從泄漏﹖若因此設法防維﹐則各大員不獨子弟應行回避﹐凡其族誼親婭年家故舊﹐苟不知謹愼﹐安保無傳遞信息之事。且軍機處承辦京外直省事件繁多﹐大小各員﹐均不免有所交涉﹐又豈獨三品以上大員子弟﹐始慮其泄漏﹖是該禦史所奏杜漸防微之道﹐全不在此。惟機廷淸切之地﹐父兄旣身躋通顯﹐其子弟原不必廁身樞要﹐似應酌量定以限制。但如該禦史所奏外官自藩臬以上﹐猶未詳盡。卽如鹽運使一官﹐亦系三品﹐外官司道並行﹐體制相埒﹐此外鹽政關差﹐亦有外旗人員﹐其子弟似亦應一體回避。應請嗣後滿﹑漢現任京官文職三品以上﹐武職二品以上﹐及外宮文職督﹑撫﹑司﹑道﹑鹽政﹑關差﹐武職提﹑鎭以上各大員子弟﹐均不得保送挑補軍機章京﹐其大員之親侄從弟及外姻親戚等不在此例。至該員等有初補軍機時﹐父兄尙未通顯﹐迨行走諳習﹐正資得力﹐而其父兄氵存擢至三品以上等官者﹐應否令其回本衙門之處﹐臣等隨時奏明﹐請旨定奪。又查現在軍機處行走滿洲章京內﹐有工部侍郎明興之子內閣中書重倫﹐直隸布政使慶格之弟刑部主事吉祥﹐南布政使阿禮布之弟吏部員外郎徳克津布﹐該三員挑補均在條奏之前﹐當差亦尙勤愼。臣等此次議奏﹐如蒙允準﹐應否卽令該三員循照新例﹐回本衙門當差之處﹐恭候訓示遵行。奉旨﹕依議。重倫﹑吉祥﹑徳克津布三員充補軍機在新例之前﹐均著毋庸回避。又﹕十六年二月初七日諭﹕軍機爲樞密重地﹐滿﹑漢章京趨公執事﹐先以謹愼爲本。從前禦史吳邦慶條奏﹐大員子弟不準充補軍機章京﹐經軍機大臣議覆﹐自道員以上子弟皆令回避﹐其有行走在先者﹐並隨時淸旨定奪。玆據慶桂等奏﹐新授南贛道查淸阿之子誠端﹐應否回避。朕思謹愼與否﹐總視乎其人﹐而防閒之道﹐亦必當定以限制。嗣後文職京官三品以上﹐外任臬司以上﹔武職京官副都統以上﹐外官總兵以上﹐其親子弟均不準在軍機章京上行走﹐其行走在先者亦毋庸隨時具奏﹐卽令照例回本衙門當差。誠端系道員之子﹐無庸回避。又﹕二十五年十月二十七日諭﹕從前軍機處滿﹑漢章京皆軍機大臣於內閣等衙門傳取﹐嘉慶四年攺由內閣﹑六部﹑理藩院保送引見。嗣後將保送人員先令軍機大臣考試﹐分別棄取﹐帶領引見﹐其記名者挨次傳補﹐立法至爲允當。惟大員子弟設有回避之例﹐殊可不必﹐防獘之道﹐初不在此。如大臣子弟有挑入軍機處者﹐藉以學習政事﹐未嘗不可造就人材。嗣後保送軍機章京﹐著無庸回避大員子弟﹐其軍機章京有升至通政司副使﹑大理寺少卿﹑及補授科道者﹐卽回本衙門行走﹐著仍照舊例行。又﹕查自咸豐八年後歷次交片﹐各衙門保送軍機章京﹐均聲明大員子弟仍照例不得保送。又﹕章京有升至通政使司﹑通政使副使﹑大理寺卿﹑少卿者﹐歷經奉旨﹐仍在軍機章京上行走。又﹕咸豐十一年正月初六日諭﹕滿﹑漢軍機章京﹐每班挑取各四員在總理各國事務衙門額外行走﹐仍照常在軍機處值班﹐毋庸常川到署。又﹕同治七年十月十七日本處奏﹕現在記名漢軍機章京將次用竣﹐臣等照章行取內閣等衙門人員﹐考試帶領引見。據工部保送之七品小京官丁鶴年﹐系鑲黃旗漢軍人。查漢軍機章京自嘉慶四年奉旨定有額數﹐令各衙門保送後﹐並無漢軍人員行走﹐詳稽冊檔﹐亦無漢軍不準充補明文﹐臣等未便駁令不準與考。閱看該員試卷﹐文理尙優﹐字畫亦屬端楷。惟向無辦過似此成案﹐可否一並帶領引見之處﹐伏候聖裁。奉旨﹕準其帶領引見。

軍機處在隆宗門內之北﹐軍機大臣入直於此。軍機章京直房在隆宗門內之南﹐滿﹑漢兩班分左右居之。每日寅時﹐軍機大臣及章京等以次入直﹐辰刻軍機大臣始入見﹐或不待辰刻而先召見﹐每日或一次或數次。軍機章京皆隨入﹐祗候於南書房。軍機大臣至上前﹐豫敷席於地賜坐﹐承旨畢乃出﹐授軍機章京書之。述旨畢﹐內奏事太監傳旨令散﹐遂以次退直。若在圓明園﹐每日入直於左如意門內﹐禦河之南爲軍機堂﹐堂之右爲滿章京直房﹐其前爲漢章京直房﹐直務均與在宮之日同。

謹按﹕軍機大臣出入均由內右門﹐至南書房祗候召見。乾隆年間軍機章京隨軍機大臣後亦出入內右門﹐嘉慶年間章京等始專出入乾淸門﹐仍均在南書房祗候。

軍機處繕寫諭旨之式﹐凡特降者﹐曰內閣奉上諭﹔因所奏請而降者﹐曰奉旨。其或因所奏請而卽以宣示中外者﹐亦曰內閣奉上諭。各載其所奉之年月日於前。述旨發下後﹐卽交內閣傳鈔﹐謂之明發。其諭令軍機大臣行不由內閣傳鈔者﹐謂之寄信﹐外間謂之廷寄。其式﹕行經略﹑大將軍﹑欽差大臣﹑將軍﹑參贊大臣﹑都統﹑副都統﹑辦事領隊大臣﹑總督﹑巡撫﹑學政曰「軍機大臣字寄」﹐其行鹽政﹑關差﹑藩臬曰「軍機大臣傳諭」﹐亦皆載所奉之年月日﹐徑由軍機處封交兵部捷報處遞往。視事之緩急﹐或馬上飛遞﹐或四百里﹐或五百里﹐或六百里﹐或六百里加緊﹐皆於封函上注明。其封函之式﹐字寄者﹐右書辦理軍機處封寄﹐左書某處某官開拆﹔傳諭者﹐居中大書辦理軍機處封﹐左邊下半書傳諭某處某官開拆﹕皆於封口及年月日處鈐用辦理軍機處印。

謹按﹕乾隆年間寄信﹐皆領班之軍機大臣出名。乾隆三十六年二月駕巡山東﹐大學士尹繼善﹑劉統勛﹐協辦大學士尙書劉綸俱未隨扈﹐經本處奏請面奉諭旨﹐淸字寄信著尙書福隆安出名﹐漢字寄信著尙書於敏中出名。又﹕嘉慶九年議準軍機處交兵部加封寄往各省書字﹐其封面書寫何人姓氏者﹐應交本人拆閱﹐如本任官升調他處並來京陛見﹐其護理及接任之員不得拆閱﹐卽轉遞交本員祗領。若尋常印封無本員姓氏交該衙門開拆者﹐方準署任之員拆閱查辦。又按﹕寄信行督辦軍務大員亦書軍機大臣字寄﹐行各省提鎭亦書軍機大臣傳諭﹐提鎭有督辦軍務者﹐亦書軍機大臣字寄。至寄信中尢爲緊要之件奉旨密諭者﹐則書軍機大臣密寄。

謹按﹕咸豐十一年十月初一日本處奏﹐每日折報奉旨批發謹擬寫「議政王軍機大臣奉旨」字樣﹐寄信諭旨擬寫「議政王軍機大臣字寄」字樣﹐其交片行文一律辦理。又謹按﹕兩次垂簾訓政﹐每日折報﹐奉旨繕批呈覽﹐自咸豐十一年十月至同治四年三月則寫「議政王軍機大臣奉旨」﹐寄信則寫「議政王軍機大臣字寄」字樣﹐以後均寫「軍機大臣奉旨」﹑「軍機大臣字寄」字樣。

凡中外奏折﹐奉朱批「該部議奏」﹑「該部知道」者﹐皆錄副發鈔﹐其朱批「覽」或朱批「知道了」﹐或朱批「準駁其事」﹐及訓飭嘉勉之詞﹐皆視其事系部院應辦者﹐卽發鈔﹐不涉部院者﹐不發鈔。凡未奉朱批之折﹐卽以原折發鈔。凡朱批原折﹐如在京衙門之折﹐卽存軍機處匯繳﹔如各省﹐俱於本日錄副後﹐系專差賫奏者﹐交內奏事封發﹐由驛馳奏者﹐卽由本處封交兵部遞往。其內閣領鈔之折於次日繳回﹐同不發鈔之折按日歸入月折包備案。

凡議大政﹑讞大獄有旨特交軍機大臣者﹐卽由本處承辦﹔其交軍機大臣會同各部院衙門者﹐或由本處主稿﹐或由所會衙門主稿﹐臨時酌定。凡應行刑訊之案﹐或就內務府公所﹐或就步軍統領衙門公所提訊﹐其皂役刑具皆於刑部傳用。如會同刑部者或刑部堂官前來會訊﹐或就刑部會訊﹐亦臨時酌定。若有軍旅之事﹐則考山川之險夷﹐道裏之遠近﹐以備顧問。其邊裔絕域古書茫昧者﹐則追尋新舊冊檔﹐加以諮訪﹐使皆可徵驗﹐並就戶部﹑兵部﹑理藩院等衙門咨取兵馬錢糧﹐簡明確數備查﹐有旨垂詢﹐則或繪圖或繕單卽時呈遞。

謹按﹕乾隆四十六年口月口日旨﹕秋審勾到事件﹐軍機大臣辦理熟諳﹐著同大學士一體承旨。

又﹕乾隆九年口月口日本處奏﹕據韓光基奏稱「軍機處密議之件﹐無論議準議駁﹐於議定後奉旨欽遵行知該處或外省之後﹐應仍知照該管衙門存案」等語。查軍機處辦理事件不一﹐奏定之後﹐有應交都院者﹐有應行知外省者﹐有祗應本處存案備查者。

至於密辦密議之事﹐或頒發諭旨﹐或存案備查﹐斷不便槪行發部。韓光基所請知照該管衙門之處﹐誠如聖諭事屬難行﹐應無庸議。又﹕乾隆十一年三月二十四日奏﹕向來軍機處事件﹐俱系交內涼轉發﹐除密議密奏外﹐系何衙門承辦者﹐卽傳該衙門承鈔。今張允隨所奏卡瓦一折﹐奉朱批「議政王大臣速議具奏」﹐因系兵部主稿﹐是以內閣傳鈔。伏思議政處與各衙門不同﹐嗣後凡遇交議政處事件﹐俱交內閣﹐專交該衙門辦理﹐不得發鈔。謹奏。奉旨﹕是。又﹕乾隆二十三年十月十九日奏﹕各部傳鈔事件﹐往往多有遺漏﹐卽續經查出或該督撫哲部詢問﹐始行檢舉辦理﹐𨿽將經手各官加以處分﹐而公事究已稽遲。臣等酌議﹐嗣後應令軍機處承辦交發之滿﹑漢官員﹐將逐日所發諭旨及折奏事件﹐每屆十日匯開一單﹐交與內閣票簽處轉交各衙門逐一查對﹐如有遺漏﹐若系尋常事件﹐卽可作速補鈔﹐若事屬緊要﹐除一面補鈔趕辦外﹐仍將遺鄙之員參奏議處。如此﹐十日內並無遺漏﹐卽於單內注明繳回。在各部院旣可得免遺漏﹐卽軍機處或有未經交出事件﹐亦可隨時查出﹐於公事似有裨益。

凡遇大典禮﹐豫期有旨﹐令軍機大臣查考舊案者﹐卽行查所司詳稽冊檔﹐匯齊後﹐摘敍簡明節略﹐開單呈覽。或有禦制書事之文﹑紀事之詩﹐有旨特交軍機大臣等查明事之起訖者﹐亦卽繕具節略﹐淸單恭呈禦覽。

凡恭遇除授內外大臣官員應進單者﹐文職大學士以下至京堂﹐武職禦前大臣以下至步軍前鋒﹑護軍統領﹔外任將軍﹑總督﹑巡撫﹑布政使﹑按察使缺出﹐有旨令開列應補應升人員﹐皆繕遞名單。鹽運使缺出﹐有旨進單﹐卽交吏部查開俸深道員十人﹑知府十人﹐與軍機處記名京察一等人員一體繕單呈遞。至文武大臣職任多者﹐遇出缺應補﹑出差應署者﹐有旨令查開管轄處所﹐卽繕遞缺單。

凡文職鹽運使及道員記名以按察使用。武職一等侍衛﹑翼長﹑參領﹑協領﹑長史﹑總管﹑城守尉記名以副都統用﹔總兵記名以提督用﹔副將記名以總兵用。遇缺出皆將記名人員進單。凡道若府缺出不由銓選保題者﹐由本處請旨﹐其或選缺道府在部無應選之人﹐由吏部請旨﹐又或題缺道府該省無可題之人﹐由督撫請旨﹐皆由本處進單。京察一等記名之給事中﹐禦史﹐郎中﹐員外郎﹐內閣侍讀﹐翰林院侍讀﹑侍講﹑修撰﹑編修﹑檢討﹐詹事府洗馬﹑中允﹑贊善﹐以滿洲﹑蒙古人員爲一單﹐漢員爲一單﹐皆道府兼用﹔內務府郎中﹑員外郎爲一單﹐以道府關差兼用﹔其或遇引見或因保舉特旨記名者﹐皆各爲一單。知府以道用﹐同知﹑直隸州知州以知府用﹐京員視奉旨指明或以道用﹐或以知府用﹐或道府兼用。其道府兼用者﹐遇請旨道府缺進單﹐以道用者﹐遇請旨道缺進單﹐以知府用者﹐遇請旨知府缺進單。其漢給事中﹑禦史﹑郎中俸滿截取記名以繁缺用者﹐除由部銓選外﹐遇請旨道缺﹐給事中一體進單﹐遇請旨知府缺﹐禦史﹑郎中一體進單。又曾任請旨缺道府及𨿽非任請旨缺而曾列名請旨單者﹐遇有丁憂起復﹑降革開復各員﹐由吏部知照軍機處亦一體進單。其因告病或終養開缺﹐經病痊及養親事畢﹐例應坐補原缺由吏部知照軍機處者﹐遇該員坐補缺出亦一體進單。至文職有知州﹑知縣奉旨記名者﹐應用同知﹑直隸州知州﹔武職有參將奉旨記名者﹐應用副將。遇有同知﹑直隸州知州簡放知府遺缺及副將簡放總兵遺缺﹐亦將各該員進單。

謹查﹐道光九年冬以後﹐鹽運使缺出﹐京察一等記名以道府用人員不行進單。凡大比之年﹐會試總裁﹐順天鄕試主考﹐會試後覆試﹑殿試﹐朝考散館及翰詹大考﹐並各項考試閱卷官﹐有旨令查開應點人員﹐卽繕遞名單。凡各省學政屆子﹑午﹑卯﹑酉年八月應行更換之期有旨進單﹐卽將各學政到任年月及曾否歲考注明開單﹐並將由進士出身之侍郎﹑京堂開單﹐其曾否得過試差﹑學差皆注明﹐得差者並注明次數。又奉天府府丞系兼奉天學政﹐並將進士出身對品應調之太常寺少卿﹑鴻臚寺卿﹑太僕寺少卿﹑順大府府丞銜名另繕一單一並呈遞。謹查﹐奉天府府丞兼奉天學政歷屆成案﹐均將進士出身之通政使司﹑副使﹐大理寺少卿一體開列進單。凡鄕試﹑會試及覆試考差恭遇欽命試題﹐豫期以上三屆之題繕單進禦﹐並以本處所藏《四書》一部一同呈遞。其自乾隆元年以後出過會試及順天鄕試題者﹐皆於《四書》內黏貼黃簽。其朝考散館﹑大考翰詹﹐亦由軍機處查開上三次題目淸單﹐豫期呈遞。此外各項考試惟考禦史﹑蔭生及各翻譯題由南書房承辦﹐餘皆由本處於前一日提奏。謹查﹐現在考試漢禦史﹑蔭生及翻譯考試各題目﹐均由本處提奏﹐考試孝廉方正系由內閣擬題。

●卷十四。規制二凡滿﹑漢章京繕寫諭旨﹑記載檔案﹑查核奏議﹐系淸字者﹐皆由滿洲章京辦理﹐系漢字者﹐皆歸漢章京辦理。在京旗營及各省駐防﹑西北兩路補放應進單者﹐內﹑外蒙古藩部及喇嘛並哈薩克﹑霍罕﹑廓爾喀朝貢應擬賞者﹐皆隸滿洲章京。在京部院及各省文員﹑綠營武員補放應進單者﹐王公內外大臣應擬賞者﹐及朝鮮﹑琉球﹑越南﹑暹羅﹑緬甸﹑南掌等各外國朝貢應擬賞者﹐皆隸漢章京。惟承審案件﹐無論滿﹑漢章京﹐一體由軍機大臣酌派。謹按﹕朝鮮等國國王及使臣正賞﹐均由禮部承辦﹐惟加賞使臣由本處擬進賞單。又該國各使臣等能詩者恭進詩章﹐復加賞該國王及獻詩使臣﹐皆臨時派漢章京二人承辦。凡西北兩路駐邊大臣﹐皆由軍機處繕具月折﹐每月於初五﹑二十日兩次開單呈遞。應換防者則稽其班﹐於每年十月將各處期滿大臣開單呈遞。除伊犁將軍﹑定邊左副將軍﹑烏魯木齊都統外﹐參贊大臣有塔爾巴哈臺一人﹑喀什噶爾一人﹑烏裏雅蘇臺一人﹑科布多一人﹐辦事大臣有喀喇沙爾一人﹑阿克蘇一人﹑烏什一人﹑葉爾羌一人﹑和闐一人﹑哈密一人﹑西寧一人﹑西藏一人﹑庫倫一人﹐幫辦大臣有哈什噶爾一人﹑葉爾羌一人﹑和闐一人﹑哈密一人﹐領隊大臣有伊犁五人﹑庫爾喀喇烏蘇一人﹑塔爾巴哈臺二人﹑烏魯木齊一人﹑古城一人﹑吐魯番一人﹑巴裏坤一人。謹查﹐現在西北兩路駐邊將軍大臣﹕伊犁將軍一人﹑參贊大臣一人﹑領隊大臣五人﹝巴彥岱﹑錫伯﹑索倫﹑察哈爾﹑厄魯特各一人﹞﹐塔爾巴哈臺參贊大臣一人﹑領隊大臣二人﹐烏魯木齊都統一人﹑領隊大臣一人﹐巴裏坤領隊大臣一人﹐吐魯番領隊大臣一人﹐古城領隊大臣一人﹐庫爾喀喇烏蘇領隊大臣一人﹐葉爾羌參贊大臣一人﹑幫辦大臣一人﹐喀什噶爾辦事大臣一人﹐英吉沙爾領隊大臣一人﹐和闐辦事大臣一人﹐烏什辦事大臣一人﹑幫辦大臣一人﹐阿克蘇辦事大臣一人﹐庫車辦事大臣一人﹐喀喇沙爾辦事大臣一人﹐哈密辦事大臣一人﹑幫辦大臣一人﹐烏裏雅蘇臺將軍一人﹝卽定邊左副將軍﹞﹐參贊大臣二人﹐科布多參贊大臣一人﹑幫辦大臣一人﹐庫倫辦事大臣二人﹐西寧辦事大臣一人﹐駐藏辦事大臣一人﹑幫辦大臣一人。凡伊犁﹑烏魯木齊曁南路各回城章京內﹐例由廢員補放者﹐伊犁糧餉章京缺二﹑駝馬章京缺一﹑管倉章京缺四﹐烏魯木齊管倉章京缺三﹐喀喇沙爾糧餉章京缺一﹐庫車糧餉章京缺一﹐阿克蘇糧餉章京缺一﹐葉爾羌糧餉章京缺一﹐喀什噶爾糧餉章京缺一﹐烏什糧餉章京缺一﹐皆由軍機處豫行八旗查明各廢員獲咎案由開送淸冊。軍機大臣傳齊該廢員﹐揀選將獲咎較輕﹑年力富彊者﹐每次酌取數員引見﹐記名者﹐遇缺按名補放。凡恭遇頒賞禦書處所進新刊禦制詩文集﹐武英殿所進新刊禦纂﹑欽定各書並其他珍幣﹐有旨令軍機大臣擬賞者﹐各按數多寡﹐開列皇子﹑皇孫﹑王大臣等名單呈遞。請旨發下後﹐在京者交內閣知照各處祗領﹐外省者傳各省駐京提塘祗領。至西北兩路大臣端午﹑中秋﹑歲除例賜藥物及果餌等物﹐皆交兵部由驛遞發往。凡恭遇祗謁陵寢及駐蹕南苑﹑湯山﹑盤山﹐歲幸熱河木蘭行圍﹐並東巡﹑西巡﹑南巡各地方﹐其有行宮者﹐軍機大臣入直子宮門外之左偏直廬﹔如在行營﹐則於白布城東門夾道內設蒙古包入直﹔其在看城等城﹐則皆於黃布城左右設帳房入直。滿﹑漢章京等設帳房﹐隨帶短幾坐褥﹐按資格列坐其中。謹按﹕乾隆初年恭遇聖駕時巡﹐軍機大臣是否隨往﹐皆候旨遵行。乾隆四年十月二十六日本處奏﹐皇上南苑大閱﹐臣等辦理軍機處除臣訥親﹑臣海望總理行營隨往外﹐臣鄂爾泰﹑張廷玉﹑徐本﹑納延泰隨駕之處﹐合行請旨。奉旨﹐大學士徐本﹑尙書納延泰去。至二十八日又諭﹐朕駐蹕南苑﹐天气寒冷﹐吏﹑兵二部輪班之日﹐大學士鄂爾泰﹑張廷玉不必前往。近日軍機大臣除特派畱京辦事或先已出差外省及鄕﹑會典試外﹐凡恭遇時巡無不隨往者﹐不待奏請矣。又﹕同治十二年二月二十八日諭﹐嗣後恭渴慕陵﹑定陵之日﹐軍機大臣俱著隨入陵寢門。又按﹕軍機章京隨圍系輪班前往﹐不隨往者每日滿﹑漢各二人詣內閣聽報﹐滿洲章京在誥敕房﹐漢章京在蒙古堂祗候。遇有行在﹐軍機處文件分別照行。又﹕乾隆三十三年七月初七日本處奏﹐臣等向在熱河遇有軍機處會同刑部﹑內務府﹑步軍統領衙門查辦事件﹐均借副都統衙門旁屋暫住審辦﹐並無公所。伏查園明圓遇有審辦事件﹐向在步軍統領衙門官廳辦理﹐殊屬便易。今增福查出髙恆房屋一所﹐約有三十餘間﹐可否照園明圓官廳之例﹐仰懇聖恩﹐卽將此項房屋賞給臣等作爲辦事之地。如蒙兪允﹐臣等仍交與熱河總管照看﹐毋致稍有損壞。奉旨﹕知道了。凡各直省有應前往查辦之事﹐奉旨專派軍機大臣或會同部院大臣者﹐軍機大臣於滿﹑漢章京中選擇一二員奏明﹐一體馳驛前往。謹按﹕嘉慶五年八月二十五日諭﹐向來軍機大臣出差隨帶軍機章京﹐原以堂司統屬﹐故令帶往辦事。乃年來出差及簡放外任大員﹐如阿迪斯﹑長麟﹑長齡等﹐並非軍機大臣﹐亦在朕前率意請帶軍機章京﹐殊屬非是。大臣等奉派出差﹐各有屬員可以隨往﹐何以將素非所屬之員帶往辦事﹖至簡放外任﹐向無隨帶京員之例。況軍機章京現有定額﹐若出差大臣俱請帶往﹐軍機處安得有如許人員﹖且難保無軍機章京向出差大臣營謀前往﹐沿途倚仗軍機處虛張聲勢。此時軍機大臣實皆小心謹愼﹐不敢作福作威﹐章京等亦皆奉公守法﹐若屢派出差﹐恐小軍機之故態復萌﹕沿途又受苦累﹐是朕並非欽派各大臣出差﹐竟系派軍機章京出差矣。嗣後出差人員除軍機大臣仍準其隨帶章京外﹐其餘如有率行奏請者﹐卽將該大臣治罪﹐另行簡放。又﹕乾隆十七年十月十四日旨﹐著派軍機處行走郎中福徳﹑刑部郎中官保押帶該犯等馳驛前往﹐協同該署撫楊應琚查辦。又﹕四十年正月二十日旨﹐侍郎髙朴著同軍機章京永保馳驛前往山西﹐有查辦事件。此皆以章京專膺使節﹐爲樞曹異數。而嘉慶十四年間﹐章京盧蔭溥以鴻臚寺少卿遂與軍機大臣托津同奉命往江南查辦案件﹐則更前此未聞之榮遇也。

凡恭遇臨幸西苑﹑景山或詣雍和宮﹐在園明圓日或幸淸漪園﹑靜明園﹑黑龍潭﹐如在臨幸處所召見者﹐軍機大臣皆隨往﹐如在宮召見者﹐卽不隨往。凡臨幸處所皆有軍機直廬﹐達拉密及直日之滿﹑漢章京各二人先往接折﹐並祗候軍機大臣入見。若恭遇幸靜宜園駐蹕之日﹐軍機大臣率章京等均隨往入直﹐略如隨扈之儀。

凡京外王大臣有奉特旨到軍機處恭聽諭旨﹑恭讀朱筆及閱看各處折奏者﹐方得在軍機堂簾內拱立﹐事畢卽出。其餘部院內外大小官員不得擅入﹐其簾前窗外階下均不許閒人窺視﹐滿﹑漢章京之直房亦如之。

謹按﹕嘉慶五年十一月十八日諭﹐軍機處爲辦理樞務承寫密旨之地﹐首以嚴密爲要﹐軍機大臣傳述朕旨﹐令章京繕寫﹐均不應稍有泄漏。自去年正月以後﹐軍機處頗覺整飭嚴肅﹐閒雜人等亦覺稀少。近日又覺廢弛﹐軍機處臺階上下窗外廊邊﹐擁擠多人﹐藉回事畫稿爲名﹐探聽消息。折稿未達於宮庭﹐新聞早傳於街市﹐廣爲談說﹐信口批評﹐實非政體﹐必應嚴定章程﹐以昭法守。此後軍機大臣止準在軍機處承寫本日所奉上諭﹐其部院稿案不準在軍機處辦理﹐本管司員不準至軍機處回事﹐軍機章京辦事之處不準閒人窺視﹐自王﹑貝勒﹑貝子﹑公﹐文武滿﹑漢大臣﹐俱不準至軍機處同軍機大臣談說事體﹐違者重處不赦。自今日始﹐每日著都察院科道一人輸流進內﹐在隆宗門內北首內務府直房監視﹐軍機大臣散後方準退直。如有前次情獘﹐卽令直班科道參奏﹐候旨嚴懲﹔若科道曠班或推故早散﹐亦準軍機大臣指名參奏。再此後有通諭王大臣之事﹐俱在乾淸門外階下傳述﹐不準在軍機處傳旨。此旨通諭中外﹐各衙門敬謹凜遵﹐違者不恕。特諭。又﹕六年四月初二日旨﹐圓明園距城較遠﹐其軍機辦事處所若仍令科道前往值日﹐設遇陰雨遲散﹐該科道等不及進城﹐無處住宿。嗣後不必派員前往﹐以示體卹﹐遇進城之時﹐仍著照舊值日稽查。又﹕二十五年十月初三日旨﹐稽查軍機處禦史著裁撤。凡軍機大臣及章京每日晨直飯食﹐皆由膳房承應﹐其滿﹑漢章京散直後在城中則退食於方略館﹐在圓明園則退食於外直廬。均由內務府﹑戶部銀庫支領飯銀﹐其會計出入以兩班達拉密及方略館提凋分掌之。

謹按﹕圓明園滿﹑漢章京外直廬一在掛甲屯﹐一在冰窖﹐均系乾隆年間賞給居住。恭查乾隆三十三年八月十八日本處奏﹐軍機司員前蒙皇上天恩﹐賞給慶復入官花園一所。該員等在圓明園該班直宿迄今已逾多年﹐除歷次將木植拆卸官用外﹐所存之屋口久無人修理﹐漸致損壞。查該處地面甚大﹐司員等不能修整﹐若聽其頹廢﹐將一切墻垣屋壁坍塌﹐不惟該處系聖駕經行之所﹐有礙觀瞻﹕且園池樹木繁盛﹐無人專管照料﹐亦甚可惜。查莊親王現在圓明園所置五福書房窄狹﹐不敷居住﹐情願將現住房屋換給該司員等。因房間無多﹐尙不敷用﹐並願將圓明園髙恆入官房屋一所﹐照內務府估價按數買交軍機處司員分住。若準其調換﹐卽以軍機處司員所住之園賞給莊親王﹐聽其自行修理。一轉移問﹐莊親王得有寬敞園亭﹐隨時酌修﹐官園旣可不致日就坍廢﹐而軍機處司員亦得有整齊房屋居住﹐可否如此﹐出自天恩。奉旨﹕知道了。又﹕乾隆十三年奏準戶部堂司官員並戶部銀庫飯銀內﹐每年各撥銀二千兩作爲軍機司員飯銀之用。又﹕乾隆五十六年九月二十八日旨﹐銀庫司員每年所得養廉內﹐每人各撥出銀五百兩賞給軍機章京﹐以爲公費之用。又﹕嘉慶六年七月二十七日旨﹐管理三庫大臣慶桂等奏「每年應賞禦前﹑乾淸門侍衛﹐軍機章京並三庫官員養廉共需銀八萬餘兩﹐因各省所解飯銀不敷支給﹐請將戶部寄存捐納飯銀歸入銀庫借支備用」等語。此等賞項﹐從前原因三庫飯銀爲數較多﹐是以每年格外分賞各處﹐用昭恩賚﹐並非正俸及養廉町比。年來外省應解錢糧﹐俱因撥給軍需﹐隨解飯銀短絀﹐除三庫官員養廉照例動支外﹐其餘應賞各處之項﹐自當酌量撙節。應如何裁減分給之處﹐著軍機大臣詳議具奏﹐俟軍需告蕆﹐各省飯銀解部充裕﹐仍著照前例給賞。八月十三日本處覆奏﹐查向來外省隨正項錢糧解到飯銀﹐貯存銀庫有盈無絀﹐每年作爲禦前﹑乾淸門侍衛﹐軍機章京等賞項。此皆仰賴鴻慈﹐恩施格外﹐俾當差充裕﹐誠如聖諭﹐並非正俸養廉可比。現在軍務善後事宜需用尙多﹐各省應解錢糧俱已就近協撥﹐銀庫所收飯銀旣不敷支用﹐自應隨時酌減。所有每年應賞禦前﹑乾淸門侍衛銀一萬兩﹐軍機章京銀三千兩﹐理藩院銀一千二百兩﹐臣等公同酌減十分之三等因。奉旨﹕依議。又﹕八年六月二十二日旨﹐總管內務府大臣奏「該衙門官員等得項不敷﹐請於浸銀項下原撥軍機處賞項五千兩內﹐歸還銀一千兩﹐原撥步軍統領衙門賞項三千兩內﹐歸還銀二千兩添補辦公」等語。此項撥給軍機處﹑步軍統領衙門銀兩﹐向來如何分給該司員等當差辦公之處﹐著軍機大臣﹑步軍統領衙門查明詳晰具奏﹐再降諭旨。二十六日本處覆奏﹐查軍機司員每年除應領內務府浸價五千兩外﹐尙有戶部飯銀及銀庫飯銀﹐謹將各項銀兩數目及每年如何支用之處﹐一並開單恭呈禦覽。計開軍機處原領戶部飯銀一千兩﹐銀庫飯銀三千兩﹐於嘉慶六年間遵旨酌議減銀九百兩﹐現領銀三千一百兩﹔又於乾隆三十六年間﹐因軍機章京差使繁重﹐費用甚多﹐經原任尙書公福隆安奏淸﹐將內務府浸價銀撥給軍機處司員五千兩﹔又乾隆五十六年間﹐奉特旨於戶部銀庫司員養廉內﹐每年撥給軍機處司員二千兩﹕三共領銀一萬一百兩。查軍機處滿﹑漢司員直班十六員﹐及方略館淸﹑漢檔房收掌等官﹐並蘇拉供事人等﹐每日早晚飯共十二棹﹐約計銀十五兩﹐每年共用銀五千四百兩﹔又春秋兩次滿﹑漢司員隨圍十六員﹐春圍每員幫貼銀二十兩﹐秋圍每員五十兩﹐管理檔房蘇拉八名﹐每名春圍幫貼銀十兩﹐秋圍每人四十兩﹐計每年用銀一千五百餘兩﹔又該班房茶燭冰炭等項每日約用銀一兩﹐計每年用銀三百餘兩﹕三共開除銀七千二百餘兩。余銀於每年冬季滿﹑漢司員三十二員分別等第﹐每員約分銀七八九十兩不等額﹐設蘇拉十二名﹐每名賞銀二十餘兩不等。是日奏上﹐奉諭﹐前因內務府大臣奏請於浸銀項下﹐原撥軍機處賞項內﹐歸還銀一千兩﹐原撥步軍統領衙門賞項內﹐歸還銀二千兩﹐添補辦公﹐當卽諭令軍機大臣﹑步軍統領衙門詳查奏明。玆據查明﹐將歷年分賞銀兩數目據實復奏。軍機章京等差使繁重﹐費用甚多﹐前已於應領項下暫減銀九百兩。步軍統領衙門司員每年當差辦公之用﹐亦惟資此項分給﹐由來已久﹐朕一視同仁﹐未便遽照內務府大臣等所請如數撥還。但念該衙門司員人數較多﹐公項不敷分給﹐著於原撥軍機處賞項下扣出銀五百兩﹐步軍統領衙門下扣出銀一千兩交內務府收領。嗣後該大臣亦不得聽屬員不知足之言﹐再行瀆請。又﹕嘉慶二十五年六月二十四日本處奏﹐查軍機處滿﹑漢章京向由戶部銀庫飯銀內﹐蒙撥給銀三千兩添補每年辦公之用。嗣於嘉慶六年遵旨議奏﹐將應給內閣及禦前﹑乾淸門侍衛﹐軍機章京等飯食銀兩俱減去十分之三﹐嘉慶十四年內閣因辦公缺乏﹐奏蒙恩準﹐仍照舊例免其扣減。本年侍衛處亦因公拮據﹐懇仍照舊例全數支領﹐奏蒙允準各在案。臣等伏查滿﹑漢軍機章京常川在內該班﹐一切用項較多﹐每年例支銀兩不敷辦公。現在內閣侍衛處飯銀俱經奏復舊例﹐全數支領﹐所有軍機章京應領戶部銀庫飯銀三千兩﹐可否免其扣減三成﹐仍照舊例支領。奉旨﹕準其全數支領。謹查﹐現在本處每年五月內領銀庫養廉銀六百六十六兩六錢零﹐又領內務府浸價銀四千五百兩﹔八月內領銀庫養廉銀六百六十六兩六錢零﹔十月內領銀庫飯銀三千兩﹐又領戶部飯銀一千兩﹔十二月內領銀庫飯銀六百六十六兩六錢零﹕計全年領銀一萬五百兩。凡滿﹑漢軍機章京﹐每逾三年﹐準軍機大臣擇其尢爲勤愼者﹐酌保數人交部議敍。謹按﹕每屆奏案及諭旨均詳恩敍卷中。凡本處淸字﹑漢字淸檔﹐每屆五年由軍機大臣奏請另繕一分﹐以備闕失。淸字檔令方略館譯漢宮繕寫﹐漢字檔令內閣中書繕寫﹐皆派本處章京二人校對﹐事竣﹐請旨議敍。

謹按﹕乾隆二十二年奏準各衙門凡奉淸﹑漢上諭﹐譯漢翻淸﹐俱送軍機處翻譯﹐該大臣於行走官內揀擇翻譯精通者六人﹐定爲六缺﹐專司辦理。五年之後﹐如果辦理無誤﹐奏明交部議敍紀錄二次。又﹕六十年四月十七日本處奏﹐纂輯《廓爾喀紀略》五十四卷現已完竣﹐並恭錄禦制紀事詩文列爲天章四冊﹐冠於卷首﹐一並進呈。臣等查向來纂辦紀略等書告竣﹐將纂修﹑謄錄﹑供事人等奏請給與議敍在案。前次纂輯《巴勒布紀略》二十六卷﹐未經奏請議敍﹐此次續辦之《廓爾喀紀略》計共五十八冊﹐卷帙較多﹐所有纂修各員及譯漢官﹑謄錄﹑供事人等﹐尙屬奮勉。再軍機檔案向派中書等另行鈔錄一分﹐以備查閱﹐每屆五年告竣一次﹐前於乾隆五十四年奏蒙賞給議敍。嗣又將近年以來所奉諭旨及議覆等件檔案繕成九十二冊﹐所有繕寫各員及承辦之供事人等﹐均無錯誤。可否將《廓爾喀紀略》纂修等官並校繕檔案中書及謄錄﹑供事人等俱各照例分別議敍﹐以示鼓勵。謹奏。奉旨﹕著照例議敍。又﹕嘉慶六年八月十四日本處奏﹐查軍機處錄存檔案﹐自乾隆五十三年起至六十年止﹐所奉諭旨及議覆等件﹐經臣等於上年循照歷次之例﹐選派中書另錄一分﹐以備查閱﹐奏準在案。今中書等業將各檔繕成﹐共計一百二十三冊﹐臣等檢查﹐俱無舛錯。向來繕辦軍機檔案每次告竣﹐俱給予議敍。此次繕辦檔案內有平定廓爾喀並苗匪﹑臺灣各檔案﹐卷帙浩繁﹐較之上屆六十年繕寫九十二冊之數多至三十餘冊﹐卽比較五十四年繕寫淸檔一百零五冊之數亦多十餘冊。所有繕寫中書及承辦之供事﹐趕緊繕辦﹐均屬奮勉﹐可否飭部查照前例﹐按檔冊多寡﹐給與議敍﹐以示鼓勵。謹奏。奉旨﹐著照例議敍。又﹕十年十二月十八日本處奏﹐竊照軍機處自嘉慶元年以來﹐所奉漢字諭旨﹑寄信及議覆等項冊檔繁多﹐歷年隨帶翻閱﹐間有擦損﹐又緣六年大雨﹐潮气侵濕﹐前經臣等奏明查照向例﹐派員另繕一分﹐恭貯備查在案。自本年二月起﹐臣等督飭該員等上緊謄繕﹐次第完竣﹐計自嘉慶元年春季起至十年夏季止﹐現經一律辦出。臣等因卷帙浩繁﹐恐有舛漏﹐復經派員詳校﹐尙無艸率。查此次所辦﹐除尋常各檔案外﹐並將剿平邪匪及工賑﹑衡工各檔案均經另辦一分﹐查對齊全﹐共計有二百餘冊﹐比較上三次乾隆五十四年﹑六十年﹑嘉慶六年所辦淸﹑漢各檔俱多五六十冊及七八十冊不等﹐所有繕寫﹑校對之中書及承辦之供事﹐均尙奮勉﹐仰懇照例給與議敍﹐以示鼓勵。再查檔案關系緊要﹐此次所繕各檔﹐從元年至今年所積太多﹐未免有擦損侵濕之處﹐除經查補完善外﹐此後漢字各檔案﹐請每積有五年奏辦一次﹐以昭愼重﹐謹奏。奉旨﹐著照例賞給議敍﹐余依議。又﹕十六年十二月二十一日本處奏﹐竊照軍機處自嘉慶十年以後﹐所奉漢字諭旨﹑寄信及議覆等項冊檔繁多﹐前經臣等奏定章程﹐奏明派員繕寫一分﹐並因從前節年舊檔經各館查閱﹐多有參差訛脫之處﹐一並飭令修理在案。自本年三月起﹐臣等督飭該員上緊繕校﹐次第完竣﹐計自嘉慶十年秋季起﹐至十五年冬季止﹐共六十八冊﹐均一律辦出。其節年舊檔二百四十餘冊﹐亦均詳細覆核﹐補綴整齊。查此次繕寫五年檔案﹐復將乾隆三十年以後各舊檔整理完善﹐所有承辦之中書等﹐尙屬奮勉﹐可否仰懇照例給與議敍﹐其在館供事人等﹐當差亦均勤奮﹐應請照例一律議敍。惟供事內有於辦理《剿平三省邪匪方略》全部告成時﹐曾經奏請分發﹐經部議只將其銓選班次酌予從優﹐未經分發。今查該供事等﹐經屢次議敍之後﹐現在辦理檔案又屬奮勉﹐可否將等第在前尢爲出力者﹐量予分發﹐以免壅滯。謹奏。又奏﹐查此次臣等派出總司校對之中書梁承福﹑王鳳翰二員在軍機處行走﹐素屬奮勉得力﹐現經臣等責令覆校各檔案﹐尢爲詳愼﹐應奏明量予鼓勵。可否將該二員卽以應升之主事分掣在臣等所管戶﹑刑二部行走﹐遇有題選缺出﹐各予補用﹐無庸另給議敍。謹奏。奉旨﹕依議。又﹕二十三年十二月初十日本處奏﹐竊照軍機處自嘉慶十五年以後﹐所奉漢字諭旨﹑寄信及議覆等項冊檔繁多﹐經臣等查照歷屆辦理之例﹐傳內閣中書十六員繕寫﹐派軍機章京二員校勘﹐督飭上緊繕校。計自嘉慶十六年春季起﹐二十年冬季止﹐共七十冊﹐均一律繕出﹐卽舊檔三百一十餘冊﹐亦均覆校補綴整齊。所有承辦各員及在館供事等﹐可否照例給予議敍。謹奏。奉旨﹐準其議敍。又﹕道光二年二月十六日本處奏﹐竊照軍機處自嘉慶二十年以後﹐所奉漢字諭旨﹑寄信及議覆等項冊檔繁多﹐經臣等遵照歷屆辦理之例﹐傳內閣中書十六員繕寫﹐派軍機章京二員校勘﹐督飭上緊繕校。計自嘉慶二十一年春季起﹐至二十五年冬季止﹐共六十三冊﹐並五年內逐日登記號簿十冊﹐均一律繕出﹐其節年舊檔三百八十餘冊﹐亦均補綴整齊。查此次繕寫五年檔案﹐復將乾隆三十年以後各舊檔修補完善﹐所有承辦各員及在館供事等﹐可否照例一體給與議敍。再查軍機處逐日登記號簿爲收發事件總目﹐檢查便於翻閱﹐向來繕修淸檔時﹐並不另行繕錄。此次辦理漢字檔冊﹐臣等派出軍機章京吏部員外郎陳彬﹑內閣中書喬用遷詳加校對﹐並令在館供事﹐將登記號簿另繕一分﹐責成該章京等校對無訛。查嘉慶十六年繕修檔冊﹐曾將總校之章京中書梁承福﹑王風翰二員奏請以主事升用﹐分部行走。今該章京陳彬等總司校對﹐頗爲詳愼﹐應請量子鼓勵。查員外郎陳彬補缺後﹐例應試俸中書﹐喬用遷尙未補缺。可否準令陳彬銷去試俸﹐喬用遷遇有題選缺出﹐卽行奏補。謹奏。奉旨﹐員外郎陳彬著準銷試俸﹐中書喬用遷著遇有本衙門題選缺出﹐卽行奏補﹐余依議。又﹕咸豐四年正月二十五日本處奏﹐軍機處錄存檔案﹐歷屆五年奏請辦理一次﹐將檔冊另錄一分收存備查。自上屆繕修後﹐現𨿽僅及三年﹐惟當軍報紛集之時﹐較之五年檔冊已覺繁多﹐且不時翻閱﹐磨損過甚。若仍拘泥成案﹐俟至咸豐六年辦理﹐恐爲期過久﹐字迹或多漫漶﹐將來難於查核。臣等擬將此三年內所奉諭旨及寄信﹑會議各漢字檔冊﹐卽行繕錄一分﹐另備檢查。該章京等如果辦理妥協﹐查照向例﹐奏請鼓勵。奉旨﹐知道了。

方略館在隆宗門外咸安宮之左﹐凡本處檔案皆藏庫中。總裁無定員﹐以軍機大臣領之。每次軍功告蕆及遇有政事之大者﹐皆奏奉諭旨紀其始末﹐纂輯成書﹐或日方略﹐或曰紀略﹐隨時奏請欽定。亦有他書奉旨交輯者﹐均率在館人員承辦。其提調﹑收掌﹑纂修皆以滿﹑漢軍機章京兼充。提調﹐滿洲二人﹑漢二人。收掌﹐滿洲二人﹑漢二人。纂修﹐滿洲三人﹑漢六人﹝內一缺由翰林院咨送編﹑檢以上官一人充補﹞。

方略館設譯漢宮﹐乾隆初定爲六缺﹐後因應翻譯之件漸繁﹐隨時由吏部傳取﹐無定額。凡遇淸字文案應譯漢者﹐皆令譯寫成冊﹐以備纂輯。

方略館校對由軍機大臣咨取內閣中書兼充﹐無定員﹐凡館中所纂書籍及所錄淸檔﹐皆令分司校勘。其供事亦無定額﹐由內閣﹑翰林院﹑詹事府等衙門傳取﹐書成時皆分別奏請議敍。

內翻書房管理亦無定員﹐以滿洲軍機大臣領之。凡諭旨﹐淸字則譯漢﹐漢字則翻淸﹐各衙門咨送於內閣者﹐皆錄送翻書房﹐其每年起居注館承辦起居注有應翻應譯者﹐亦如之。凡恭遇臨禦經筵﹐則敬翻禦論及講官所擬講章。凡恭遇冊立﹑冊封﹐敕諭外藩﹑外國及各壇廟﹑山川祝文﹐曁諭祭﹑諭葬之祭文﹑碑文﹐皆由內閣翰林院交翻。凡有旨令將經史翻淸者﹐皆隨時纂辦﹐以候欽定。凡禦制詩文之敕翻者﹐皆卽恭翻錄進。

凡翻書房﹐提調二人﹐協辦提調二人﹐收掌四人﹐掌檔四人﹐皆由滿洲軍機大臣於翻書房行走官酌委其兼行走官。翰林院﹑詹事府﹑內閣中書﹑各部院司員筆帖式無定額﹐糸番譯官四十人﹐各以通於糸番譯者爲之。

《樞垣記略》下淸。梁章鉅﹑朱智

●卷十五。題名一◎親王奉旨在軍機大臣上行走成親王永字輩﹐諱理﹐正紅旗﹐謚曰哲。

恭親王奕字輩﹐名﹐鑲藍旗。

◎滿洲軍機大臣鄂爾泰字毅庵﹐滿洲鑲藍旗人。康熙己卯舉人。官至大學士﹐封伯爵。謚文端。

莽鵠立字樹本﹐滿洲鑲黃旗人。官至都統﹐署工部尙書。謚勤敏。

索柱字海峯﹐滿洲正黃旗人。康熙乙未進士﹐官至工部侍郎。

海望字﹝缺﹞﹐滿洲正黃旗人。官至戶部尙書。謚勤恪。

納延泰字﹝缺﹞﹐蒙古正藍旗人。官至理藩院尙書。

訥親字﹝缺﹞﹐滿洲鑲黃旗人。官至大學士﹐襲公爵。

性桂字﹝缺﹞﹐滿洲正藍旗人。官至吏部尙書。謚恭簡。

雙喜字﹝缺﹞﹐滿洲鑲黃旗人。官至盛京工部侍郎。

班第字﹝缺﹞﹐蒙古鑲黃旗人。官至兵部尙書﹐定北將軍﹐封公爵。謚義烈。

馬爾賽字﹝缺﹞﹐滿洲正白旗人。官至戶部尙書。

傅恆字春和﹐滿洲鑲黃旗人。官至大學士﹐封公爵。謚文忠﹐贈郡王。

髙斌字東軒﹐滿洲鑲黃旗人。官至大學士。謚文定。

馬蘭泰字﹝缺﹞﹐滿洲正黃旗人。官至參贊大臣﹐襲侯爵。

舒赫徳字伯容﹐滿洲正白旗人。官至大學士。謚文襄。

來保字學圃﹐滿洲正白旗人。官至大學士。謚文端。

尹繼善字元長﹐滿洲鑲黃旗人。雍正癸卯進士﹐官至大學士。謚文端。

兆惠字和甫﹐滿洲正黃旗人。官至戶部尙書﹑協辦大學士﹐封公爵。謚文襄。

雅爾哈善字﹝缺﹞﹐滿洲正紅旗人。官至兵部尙書。

阿里衮字松崖﹐滿洲鑲黃旗人。官至戶部尙書﹑協辦大學士﹐襲公爵。謚襄壯。

夢麟字文子﹐蒙古正白旗人。乾隆乙丑進士﹐官至戶部侍郎。

三泰字﹝缺﹞﹐滿洲正白旗人。官至戶部侍郎﹐封子爵。謚果勇。

富徳字﹝缺﹞﹐滿洲正黃旗人。官至理藩院尙書。

阿桂字廣庭﹐滿洲正藍旗人。乾隆戊午舉人﹐官至大學士﹐封公爵。謚文成。

福隆安字珊林﹐滿洲鑲黃旗人。傅恆子﹐固倫額駙。官至兵部尙書﹐襲公爵。謚勤恪。

溫福字﹝缺﹞﹐滿洲鑲紅旗人。官至大學士。

丰升額字﹝缺﹞﹐滿洲鑲黃旗人。阿里衮子。官至戶部尙書﹐襲公爵。溢誠武。

桂林字﹝缺﹞﹐滿洲鑲藍旗人。官至兩廣總督。謚莊敏。

慶桂字丹年﹐滿洲鑲黃旗人。尹繼善子。官至大學士。謚文恪。

福康安字敬齋﹐滿洲鑲黃旗人。傅恆子。官至大學士﹐封貝子。謚文襄﹐贈郡王。

索琳字﹝缺﹞﹐滿洲正藍旗人。蔭生﹐官至理藩院尙書。

阿思哈字﹝缺﹞﹐滿洲正白旗人。官至漕運總督。謚莊恪。

和坤字致齋﹐滿洲正紅旗人。官至大學士﹐封公爵。

奎林字﹝缺﹞﹐滿洲鑲黃旗人。官至成都將軍﹐襲公爵。謚武毅。

福長安字誠齋﹐滿洲鑲黃旗人。傅恆子。官至工部尙書﹐封侯爵。

松筠字湘浦﹐蒙占正藍旗人。官至大學十。謚文淸。

臺布字﹝缺﹞﹐蒙古正藍旗人。官至西寧辦事大臣。謹按﹕以上皆乾隆年間入直。

傅森字﹝缺﹞﹐滿洲鑲黃旗人。官至戶部尙書。

那彥成字繹堂﹐滿洲正藍旗人。阿桂孫。乾隆己酉進士﹐官至直隸總督。謚文毅。

成徳字﹝缺﹞﹐滿洲正藍旗人。官至戶部尙書。謚恪愼。

徳瑛字﹝缺﹞﹐滿洲鑲黃旗人。官至工部侍郎。

英和字煦齋﹐滿洲正白旗人。乾隆癸丑進士﹐官至戶部尙書﹑協辦大學士。

托津字知亭﹐滿洲鑲黃旗人。官至大學士。謚文定。

勒保字宜軒﹐滿洲鑲黃旗人。溫福子。官至大學士﹐封侯爵。謚文襄。

桂芳字香東﹐滿洲鑲藍旗人。嘉慶己未進士﹐官至戶部侍郎。謚文敏。

和瑛字泰庵﹐蒙古鑲黃旗人。乾隆辛卯進士﹐官至刑部尙書。謚簡勤。

文孚字秋潭﹐滿洲鑲黃旗人。官至大學士。謚文敬。

謹按﹕以上皆嘉慶年間入直。

長齡字懋亭﹐蒙古正白旗人。納延泰子。官至大學士﹐封公爵。謚文襄。

玉瞵字研農﹐滿洲正黃旗人。乾隆乙卯進士﹐官至伊犁將軍。謚文恭。

蔣攸鈷字礪堂﹐漢軍鑲藍旗人。乾隆甲辰進士﹐官至大學士﹐贈尙書銜。

穆彰阿字鶴肪﹐滿洲鑲藍旗人。嘉慶乙丑進士﹐官至大學士。

賽尙阿字鶴汀﹐蒙古正藍旗人。官至大學士。

奎照字玉亭﹐滿洲正白旗人。英和子﹐官至禮部尙書。

文慶字孔修﹐滿洲鑲紅旗人。溫福曾孫。道光壬午進士﹐官至大學士。謚文端。

隆文字云章﹐滿洲正紅旗人。嘉慶戊辰進士﹐官至戶部尙書。謚端敏。

謹按﹕以上皆道光年間入直。

穆蔭字淸軒﹐滿洲正白旗人。官至兵部尙書。

舒興阿字雲溪﹐滿洲正藍旗人。道光壬辰進士﹐官至陜甘總督﹑內閣學士。

麟魁字梅谷﹐滿洲鑲白旗人。道光癸未進士﹐官至兵部尙書﹑協辦大學士﹑署陜甘總督。謚文端。

瑞麟字澄泉﹐滿洲正藍旗人。官至大學士﹑兩廣總督。謚文莊。

柏字靜濤﹐蒙古正藍旗人。道光丙戌進士﹐官至大學士。

文祥字博川﹐滿洲正紅旗人。道光乙巳進士﹐現官大學士。

桂良字燕山﹐滿洲正紅旗人。官至大學士。謚文端。

寶字佩蘅﹐滿洲鑲白旗人。道光戊戌進士﹐排大學士。

謹按﹕以上皆咸豐年間入直。又按﹕是書紀襄止於光緒乙亥十二月﹐卷中題名及分注現官云云﹐皆以是月爲斷。

◎漢軍機大臣張廷玉字研齋﹐安徽桐城人。康熙庚辰進士﹐官至大學士﹐封伯爵。謚文和。

蔣廷錫字揚孫﹐江蘇常熟人。康熙四十二年欽賜進士﹐官至大學士。謚文肅。

哈元生字﹝缺﹞﹐直隸河間人。官至貴州提督。

朱軾字可亭﹐江西髙安人。康熙甲戌進士﹐官至大學士。謚文端。

徐本字立人﹐浙江錢塘人。康熙戊戌進士﹐官至大學士。謚文穆。

蔣溥字質甫﹐江蘇常熟人。廷錫子。雍正庚戌進士﹐官至大學士。謚文恪。

汪由惇字謹堂﹐浙江錢塘人。雍正甲辰進士﹐官至吏部尙書﹑協辦大學士。謚文端。

陳大受字占咸﹐湖南祁陽人。雍正癸丑進士﹐官至吏部尙書﹑協辦大學士。謚文肅。

劉綸字繩庵﹐江蘇武進人。乾隆丙辰舉博學鴻詞科第一﹐官至大學士。謚文定。

劉統勛字延淸﹐山東諸城人。雍正甲辰進士﹐官至大學士。謚文正。

裘日修字叔度﹐江西新建人。乾隆己未進士﹐官至工部尙書。謚文達。

於敏中宇耐圃﹐江蘇金壇人。乾隆丁巳狀元﹐官至大學士。謚文襄。

袁守侗字愚谷﹐山東長山人。乾隆甲子舉人﹐官至直隸總督。謚淸愨。

梁國治字階平﹐浙江會稽人。乾隆戊辰狀元﹐官至大學士。謚文定。

董誥宇蔗林﹐浙江富陽人。乾隆癸未進士﹐官至大學士。謚文恭。

王傑字偉人﹐陜西韓城人。乾隆辛巳狀元﹐官至大學士。謚文端。

孫士毅字補山﹐浙江仁和人。乾隆辛已進上﹐官至大學士﹐封公爵。謚文靖。

謹按﹕以上皆乾隆年間入直。

沈初字云椒﹐浙江平湖人。乾隆癸未榜眼﹐官至戶部尙書。謚文恪。

吳熊光字槐江﹐江蘇昭文人。乾隆戊子舉人﹐官至兩廣總督。

戴衢亨字蓮士﹐江西大庾人。乾隆戊戌狀元﹐官至大學士。謚文端。

劉權之字云房﹐湖南湘潭人。乾隆庚辰進士﹐官至大學士。謚文恪。

盧蔭溥字南石﹐山東徳州人。乾隆辛丑進士﹐官至大學士。謚文肅。

章煦字桐門﹐浙江錢塘人。乾隆壬辰進士﹐官至大學士。謚文簡。

戴均元字可亭﹐江西大庾人。乾隆乙未進士﹐官至大學士。

謹按﹕以上皆嘉慶年問入直。

曹振鏞字儷笙﹐安徽歙縣人。乾隆辛丑進士﹐官至大學士。謚文正。

黃鉞字左田﹐安徽當塗人。乾隆庚戌進士﹐官至戶部尙書。謚勤敏。

王鼎字省崖﹐陜西蒲城人。嘉慶丙辰進士﹐官至大學士。謚文恪。

潘世恩字芝軒﹐江蘇吳縣人。乾隆癸丑狀元﹐官至大學士。謚文恭。

趙盛奎字菊言﹐直隸深州人。嘉慶辛酉拔貢﹐官至刑部侍郎。

何汝霖字雨人﹐江蘇江寧人。道光乙酉舉人﹐官至禮部尙書。謚恪愼。

祁﹛宀雋﹜藻字春浦﹐山西壽陽人。嘉慶甲戌進士﹐官至大學士。謚文端。

陳孚恩字子鶴﹐江西新城人。道光乙酉拔貢﹐官至吏部尙書。

季芝昌字仙九﹐江蘇江陰人。道光壬辰探花﹐官至閩浙總督。

謹按﹕以上皆道光年間入直。

彭蘊章字詠莪﹐江蘇長洲人。道光乙未進士﹐官至大學士。謚文敬。

邵燦字又村﹐浙江余姚人。道光壬辰進士﹐官至漕運總督。謚文靖。

杜翰字繼園﹐山東濱州人。道光甲辰進士﹐官至禮部侍郎。

匡源字鶴泉﹐山東膠州人。道光庚子進士﹐官吏部侍郎。

焦瀛字桂樵﹐直隸天津人。道光己亥舉人﹐官太僕寺卿。

沈兆霖字朗亭﹐浙江錢塘人。道光丙申進士﹐官至戶部尙書﹑署陜甘總督。謚文忠。

曹毓瑛字琢如﹕江蘇江陰人。道光癸卯舉人﹐官至兵部尙書。謚恭愨。

謹按﹕以上皆咸豐年間入直。

李棠階字文園﹐河南河內人。道光壬午進士﹐官至禮部尙書。謚文淸。

李鴻藻字蘭孫﹐直隸髙陽人。咸豐壬子進士﹐現官工部尙書。

胡家玉字小蘧﹐江西新建人。道光辛丑探花﹐官都察院左都禦史﹐現官候補五品京堂。

汪元方字嘯﹐浙江余杭人。道光癸巳進士﹐官至都察院左都禦史。謚文端。

沈桂芬字經笙﹐順天宛平人。道光丁未進士﹐現官兵部尙書﹑協辦大學士。

謹按﹕以上皆同治年間入直。

●卷十六。題名二◎滿州軍機章京舒赫徳已見大臣。雍正八年十二月由內閣侍讀入直。

常鈞字石堂﹐滿洲鑲紅旗人。雍正八年﹝缺﹞月由兵部主事入直﹐官至湖南巡撫。

兆惠已見大臣。雍正九年正月由筆帖式入直。

雅爾哈善已見大臣。雍正九年二月由內閣中書入直。

明善字元復﹐滿洲正白旗人。雍正九年二月由內閣中書入直﹐官至西安副都統。

積蘭泰字薰庭﹐滿洲正黃旗人。雍正九年六月由內閣中書入直。

阿思哈已見大臣。雍正九年七月由內閣中書入直。

傅亮字﹝缺﹞旗人。雍正十年十月由兵部筆帖式入直。

榷霍托字﹝缺﹞旗人。雍正十年﹝缺﹞月由兵部主事入直。

遜札齊字﹝缺﹞旗人。雍正十年﹝缺﹞月由刑部員外郎入直。

索諾木字﹝缺﹞旗人。雍正十年﹝缺﹞月由理藩院筆帖式入直。

揚珠字﹝缺﹞旗人。雍正十年﹝缺﹞月由兵部筆帖式入直。

瓜蘭泰字﹝缺﹞﹐滿洲鑲白旗人。雍正十年﹝缺﹞月由太僕寺典簿入直。

官保字云軒﹐滿洲正黃旗人。雍正十年﹝缺﹞月由刑部主事入直﹐官至吏部尙書。謚文勤。

瞻柱字﹝缺﹞旗人。

徳興字﹝缺﹞旗人。

唐烏裏字﹝缺﹞旗人。

蘇楞額字﹝缺﹞旗人。

佛存字﹝缺﹞旗人。

達素字﹝缺﹞﹐滿洲鑲黃旗人。雍正十一年正月由內務府筆帖式入直。

鄂容安字休和﹐滿洲鑲藍旗人。鄂爾泰子。雍正癸丑進士﹐十一年五月由庶吉士入直﹐官至兩廣總督﹐襲伯爵。謚剛烈。

鄂倫字﹝缺﹞﹐滿洲鑲藍旗人。鄂容安從弟。雍正癸丑進士﹐十一年五月由庶吉士入直。

班第已見大臣。雍正十一年八月由理藩院侍郎入直。

訥親已見大臣。雍正十一年﹝缺﹞月由鑾儀使入直。

蘇崇阿字﹝缺﹞﹐滿洲正白旗人。雍正十三年正月由內閣中書入直。

索柱字﹝缺﹞旗人。雍正十三年八月由﹝缺﹞入直。

赫色布字﹝缺﹞﹐滿洲鑲紅旗人。雍正十三年十一月由兵部筆帖式入直。

那爾賽字﹝缺﹞﹐滿洲﹝缺﹞旗人。雍正十三年十一月由宗人府員外郎入直。

保寧字﹝缺﹞旗人。

董漢字﹝缺﹞旗人。

阿爾布字﹝缺﹞﹐滿洲正白旗人。乾隆元年﹝缺﹞月由兵部筆帖式入直。

靈保字﹝缺﹞﹐滿洲正黃旗人。乾隆二年﹝缺﹞月由內閣中書入直。

碩善字春農﹐滿洲鑲藍旗人。乾隆二年八月由兵部筆帖式入直。

定福字﹝缺﹞﹐滿洲正紅旗人。乾隆六年﹝缺﹞月由兵部筆帖式入直。

書秀字﹝缺﹞﹐滿洲﹝缺﹞旗人。阿桂已見大臣。乾隆八年三月由兵部郎中入直﹐十六年十月以吏部員外郎再入直。

溫福已見大臣。乾隆八年四月由兵部員外郎入直。

三寶字﹝缺﹞﹐滿洲正紅旗人。乾隆九年﹝缺﹞月由內閣侍讀入直﹐官至大學士。謚文敬。

官登字循夫﹐滿洲鑲黃旗人。乾隆九年﹝缺﹞月由內閣中書入直。

徳克進字﹝缺﹞旗人。崇祿字﹝缺﹞旗人。三贊保字﹝缺﹞旗人。

敏徳字﹝缺﹞旗人。

常亮字﹝缺﹞﹐滿洲鑲黃旗人。乾隆十一年﹝缺﹞月由兵部主事入直。

安福字﹝缺﹞﹐滿洲正白旗人。乾隆十一年﹝缺﹞月由兵部主事入直。

徳舒字﹝缺﹞﹐滿洲鑲紅旗人。乾隆十二年﹝缺﹞月由內閣中書入直。

徳勒炳阿字﹝缺﹞旗人。雅拉布字﹝缺﹞旗人。徳壽字﹝缺﹞旗人。乾隆十三年﹝缺﹞月由內閣中書入直。

巴彥他哈字﹝缺﹞旗人。乾隆十三年﹝缺﹞月由內閣中書入直。

烏勒穆集字﹝缺﹞旗人。乾隆十三年﹝缺﹞月由理藩院主事入直。

圖桑阿字﹝缺﹞旗人。乾隆十三年﹝缺﹞月由戶部司庫入直。

薩壁字﹝缺﹞旗人。乾隆十三年﹝缺﹞月由兵部筆帖式入直。

靈毓字﹝缺﹞﹐滿洲鑲黃旗人。乾隆十三年﹝缺﹞月由內閣中書入直。

富察善字瑤峯﹐滿洲鑲黃旗人。乾隆十三年﹝缺﹞月由內閣侍讀入直﹐官至盛京工部侍郎。

雅河圖字﹝缺﹞旗人。乾隆十三年﹝缺﹞月由吏部主事入直。

福徳字﹝缺﹞﹐蒙古鑲白旗人。乾隆十三年﹝缺﹞月由理藩院員外郎入直。

傅顯字令宜﹐滿洲鑲紅旗人。乾隆十三年﹝缺﹞月由內閣中書入直﹐官至漕運總督。謚襄勤。

鄂寶字霽堂﹐滿洲鑲黃旗人。鄂爾泰子。乾隆十三年﹝缺﹞月由內閣侍讀入直﹐官至漕運總督。

巴延三字﹝缺﹞﹐滿洲正紅旗人。乾隆十三年﹝缺﹞月由內閣中書入直﹐官至戶部尙書。

富徳字﹝缺﹞﹐滿洲鑲紅旗人。乾隆十三年﹝缺﹞月由內閣侍讀入直。

阿固哩字﹝缺﹞﹐滿洲正藍旗人。乾隆十三年﹝缺﹞月由﹝缺﹞主事入直。

景宣字﹝缺﹞﹐滿洲鑲白旗人。乾隆十三年﹝缺﹞月由內閣中書入直。

唐烏裏字﹝缺﹞旗人。乾隆十三年﹝缺﹞月由內閣中書入直。

九格字﹝缺﹞﹐滿洲正藍旗人。乾隆十三年﹝缺﹞月由工部主事入直。

富明安字﹝缺﹞﹐滿洲鑲紅旗人。乾隆十﹝缺﹞年﹝缺﹞月由戶部主事入直﹐官至湖廣總督。謚恭恪。

巴揚阿字﹝缺﹞旗人。

額勒登額字﹝缺﹞﹐滿洲鑲黃旗人。乾隆十六年﹝缺﹞月由吏部筆帖式入直。

輔徳字弼甫﹐滿洲鑲黃旗人。乾隆十六年﹝缺﹞月由內閣中書入直﹐官至江西巡撫。

武保字﹝缺﹞﹐滿洲鑲黃旗人。乾隆十六年﹝缺﹞月由銀庫員外郎入直。

索琳已見大臣。乾隆十七年﹝缺﹞月由兵部員外郎入直。

文祿字﹝缺﹞旗人。乾隆十七年﹝缺﹞月由兵部筆帖式入直﹐官至直隸按察使。

立柱字﹝缺﹞旗人。乾隆十七年﹝缺﹞月由﹝缺﹞入直。

博淸額字﹝缺﹞﹐滿洲鑲黃旗人。乾隆十七年﹝缺﹞月由戶部員外郎入直﹐三十六年以內閣學士再入直﹐三十八年以理藩院侍郎三入直﹐官至理藩院尙書。謚恭勤。

博昆字穆庵﹐蒙古正黃旗人。乾隆十七年﹝缺﹞月由理藩院筆帖式入直﹐官至布政使。

赫泰字﹝缺﹞﹐滿洲正紅旗人。乾隆十八年﹝缺﹞月由銀庫員外郎入直。

本珠克字﹝缺﹞﹐滿洲鑲黃旗人。乾隆十八年﹝缺﹞月由銀庫筆帖式入直。

額爾景額字﹝缺﹞旗人。乾隆十九年﹝缺﹞月由內閣侍讀入直。

本忠字﹝缺﹞﹐滿洲鑲黃旗人。乾隆十九年﹝缺﹞月由刑部筆帖式入直。

明山字魯瞻﹐滿洲正藍旗人。乾隆十九年﹝缺﹞月由主事銜入直﹐官至陜甘總督﹐謚勤恪。

富森布字﹝缺﹞旗人。乾隆十九年﹝缺﹞月由吏部筆帖式入直。

慶桂已見大臣。乾隆二十年﹝缺﹞月由戶部員外郎入直。

東文字﹝缺﹞旗人。乾隆二十年﹝缺﹞月由內閣中書入直。

沙勤字﹝缺﹞旗人。乾隆二十年﹝缺﹞月由內閣中書入直。

明徳字實齋﹐滿洲正紅旗人。乾隆二十年﹝缺﹞月由緞疋庫司庫入直﹐官至總督。

富傳字﹝缺﹞﹐滿洲﹝缺﹞旗人。乾隆二十一年﹝缺﹞月由戶部筆帖式入直﹐官至四川布政使。

珠魯訥字﹝缺﹞﹐滿洲鑲白旗人。乾隆二十一年﹝缺﹞月由吏部筆帖式入直﹐官至禮部侍郎。

巴尼琿字韞輝﹐蒙古正黃旗人。乾隆二十一年五月由內閣中書入直﹐官至按察使。

額騰額字﹝缺﹞旗人。乾隆二十一年六月由﹝缺﹞入直。

郝碩字﹝缺﹞﹐滿洲﹝缺﹞旗人。乾隆二十二年五月由戶部員外郎入直﹐官至山東巡撫。

巴淸額字﹝缺﹞旗人。乾隆二十二年六月由﹝缺﹞入直。

明福字﹝缺﹞旗人。乾隆二十二年六月由﹝缺﹞入直。

什蒙額字﹝缺﹞旗人。乾隆二十二年十月由﹝缺﹞入直。

徳敏字﹝缺﹞旗人。乾隆二十三年七月由銀庫筆帖式入直。

蘇靈額字﹝缺﹞旗人。乾隆二十三年十月由﹝缺﹞入直。

塞爾布字﹝缺﹞旗人。乾隆二十三年﹝缺﹞月由緞疋庫大使入直。

薩靈阿字﹝缺﹞旗人。乾隆二十三年﹝缺﹞月由內閣中書入直。

賽明阿字﹝缺﹞旗人。乾隆二十四年二月由戶部員外郎入直。

西淩阿字﹝缺﹞旗人﹔乾隆二十五年﹝缺﹞月由理藩院員外郎入直。

畱保住字﹝缺﹞﹐蒙古正白旗人。乾隆二十五年三月由理藩院郎中入直﹐官至理藩院尙書。

昌峻字﹝缺﹞旗人。乾隆二十五年四月由﹝缺﹞入直。

福寧字康齋﹐滿洲鑲藍旗人﹐乾隆二十五年六月由兵部筆帖式入直﹐官至湖廣總督。

明瑞字筠亭﹐滿洲鑲黃旗人。乾隆二十五年﹝缺﹞月由﹝缺﹞入直﹐官至兵部尙書﹐襲公爵。謚忠烈。

諾穆淸字﹝缺﹞﹐滿洲正藍旗人。乾隆二十六年三月由戶部郎中入直﹐四十二年由南巡撫降調回京﹐以主事銜再入直﹐官至戶部侍郎。

徳成字﹝缺﹞﹐滿洲正黃旗人。乾隆二十六年五月由內務府筆帖式入直。

舒彬字﹝缺﹞旗人。乾隆二十六年十二月由內閣中書入直。

法福哩字﹝缺﹞旗人。乾隆二十六年十二月由吏部員外郎入直。

勒保已見大臣。乾隆二十七年十一月由中書科筆帖式入直。

玉山字﹝缺﹞旗人。乾隆二十七年十二月由顏料庫庫使入直。

伊克坦布字﹝缺﹞旗人。乾隆二十八年三月由﹝缺﹞入直。

英善字﹝缺﹞﹐滿洲鑲黃旗人。乾隆二十八年五月由侍衛處筆帖式入直﹐官至都察院左都禦史。

毓奇字鐘山﹐滿洲鑲黃旗人。乾隆二十八年十月由內閣中書入直﹐官至漕運總督。

成策字警之﹐滿洲﹝缺﹞旗人。乾隆癸酉舉人﹐二十八年十月由﹝缺﹞入直﹐官至工部侍郎。

特升額字﹝缺﹞﹐滿洲鑲黃旗人。乾隆二十九年七月由兵部筆帖式入直。

宜綿原名尙安﹐字﹝缺﹞﹐滿洲正白旗人。乾隆三十二年﹝缺﹞月由兵部筆帖式入直﹐官至陜甘總督。

惠齡字瑤圃﹐蒙古正白旗人。納延泰子。乾隆三十二年五月由戶部筆帖式入直﹐官至湖廣總督。謚勤襄。

興隆字﹝缺﹞旗人。乾隆三十二年五月由戶部筆帖式入直。

盛住字﹝缺﹞﹐滿洲正白旗人。乾隆三十二年五月由內閣中書入直﹐官至戶部侍郎。

穆精額字﹝缺﹞旗人。乾隆三十二年六月由戶部筆帖式入直。

明書字﹝缺﹞旗人。乾隆三十﹝缺﹞年﹝缺﹞月由﹝缺﹞入直。

海寧字﹝缺﹞﹐滿洲正藍旗人。乾隆三十三年三月由工部主事入直﹐四十四年九月以甘肅按察使丁憂回京再入直﹐官至浙江巡撫。謚勤毅。

永保字﹝缺﹞﹐滿洲鑲紅旗人。溫福子。乾隆三十三年六月由內閣中書入直﹐三十八年以內閣侍讀再入直﹐官至兩廣總督﹐襲伯爵。謚恪敏。

那丹珠字﹝缺﹞旗人。乾隆三十四年正月由﹝缺﹞入直。

福祿字﹝缺﹞旗人。乾隆三十四年二月由緞疋庫大使入直。

蘇成額字﹝缺﹞旗人。乾隆三十四年二月由緞疋庫大使入直。

穆克登字﹝缺﹞﹐滿洲正白旗人。乾隆三十四年二月由內閣中書入直﹐官至江蘇按察使。

特克愼字﹝缺﹞﹐滿洲正黃旗人。乾隆三十四年六月由戶部主事入直。

保成字﹝缺﹞﹐滿洲鑲紅旗人。乾隆三十四年﹝缺﹞月由刑部郎中入直﹐官至吏部侍郎﹐遷寧夏將軍。

福崧字﹝缺﹞﹐滿洲正黃旗人。乾隆三十五年十二月由內閣中書入直﹐官至浙江巡撫。

奎舒字﹝缺﹞﹐蒙古正紅旗人。乾隆三十五年十二月由理藩院筆帖式入直﹐官至理藩院侍郎。

璧興字﹝缺﹞旗人。乾隆三十﹝缺﹞年﹝缺﹞月由﹝缺﹞入直。

慶彰字﹝缺﹞旗人。乾隆三十﹝缺﹞年﹝缺﹞月由﹝缺﹞入直。

齊布森原名齊克愼﹐字立亭﹐滿洲鑲紅旗人。乾隆三十六年﹝缺﹞月由﹝缺﹞筆帖式入直﹐官至盛京刑部侍郎。

明倫字﹝缺﹞旗人。乾隆三十六年五月由﹝缺﹞入直。

舒林字﹝缺﹞旗人。乾隆三十六年五月由﹝缺﹞入直。

阿揚阿字﹝缺﹞旗人。乾隆三十六年五月由﹝缺﹞入直。

佛喜保字﹝缺﹞﹐滿洲鑲紅旗人。乾隆三十六年七月由理藩院郎中入直。

慶玉字伯昆﹐﹝缺﹞旗人。乾隆三十六年十一月由﹝缺﹞入直﹐官至布政使。

伊江阿字誠庵﹐滿洲正白旗人。乾隆三十六年十一月由理藩院筆帖式入直﹐官至山東巡撫。

靖海字﹝缺﹞旗人。乾隆三十七年三月由﹝缺﹞入直。

吉爾喀拉圖字﹝缺﹞﹐蒙古正藍旗人。乾隆三十七年六月由內閣中書入直。

索住字﹝缺﹞旗人。乾隆三十七年十月由﹝缺﹞入直。

髙杞字﹝缺﹞﹐滿洲鑲黃旗人。乾隆三十七年十—月由內閣中書入直﹐官至河南巡撫﹑烏魯木齊都統。

齊愼字﹝缺﹞旗人。乾隆三十七年十一月由﹝缺﹞入直。

奇格字﹝缺﹞旗人。乾隆三十七年十二月由﹝缺﹞入直。

庫奇克泰字﹝缺﹞旗人。乾隆三十八年二月由﹝缺﹞入直。

福尼善字﹝缺﹞﹐滿洲鑲紅旗人。傅顯子。乾隆三十八年三月由戶部主事入直﹐官至貴州巡撫。

敷倫泰字丹崖﹐滿洲鑲藍旗人。乾隆三十八年九月由戶部員外郎入直﹐四十五年五月以戶部主事再入直﹐官至寧夏將軍。

海廣字﹝缺﹞﹐滿洲正藍旗人。海寧弟。乾隆三十八年十一月由﹝缺﹞入直。

阿林字﹝缺﹞旗人。乾隆﹕三十八年十一月由﹝缺﹞入直。

蘇楞泰字﹝缺﹞旗人。乾隆三十九年﹝缺﹞月由候補員外郎入直。

那瑯阿字福庭﹐滿洲鑲白旗人。乾隆四十年正月由兵部員外郎入直﹐官至廣東鹽運使。

玉華字西巖﹐﹝缺﹞旗人。乾隆四十年正月由﹝缺﹞入直。

五岱字東巖﹐﹝缺﹞旗人。玉華弟。乾隆四十年正月由﹝缺﹞入直﹐官至兵部郎中。

舒弼字亮廷﹐滿洲正白旗人。阿思哈子。乾隆四十年正月由﹝缺﹞入直﹐官至陜西督糧道。

克昌字﹝缺﹞﹐滿洲鑲紅旗人。乾隆四十年五月由理藩院主事入直﹐官至刑部郎中。

塔琦字﹝缺﹞﹐滿洲正紅旗人。乾隆四十年十二月由刑部員外郎入直﹐官至刑部侍郎。

博興字濟堂﹐蒙古正白旗人。乾隆四十一年正月由理藩院郎中入直﹐官至理藩院尙書。

達桑阿字﹝缺﹞旗人。乾隆四十一年二月由﹝接﹞入直。

長齡已見大臣。惠齡弟。乾隆四十一年二月由理藩院筆帖式入直。

松筠已見大臣。乾隆四十一年十一月由理藩院筆帖式入直。

薩哈善字﹝缺﹞旗人。乾隆四十一年十二月由﹝缺﹞入直。

舒廉字竹泉﹐滿洲正白旗人。乾隆四十二年正月由戶部員外郎入直﹐官至戶部侍郎。

達春字﹝缺﹞旗人。乾隆四十二年正月由﹝缺﹞入直。

策拔克字淩度﹐蒙古鑲黃旗人。乾隆四十二年﹝缺﹞月由理藩院筆帖式入直﹐官至副都統。

貢楚克札布字乃庭﹐蒙古鑲白旗人。乾隆四十二年七月由理藩院主事入直﹐官至烏魯木齊都統。

國廉字﹝缺﹞旗人。

佛興保字﹝缺﹞旗人。

索寧安字﹝缺﹞旗人。乾隆四十三年閏六月由﹝缺﹞入直。

徳綸字如庵。滿洲鑲黃旗人。乾隆四十三年閏六月由內閣中書入直﹐官至歸綏道。

托津已見大臣。博淸額子。乾隆四十三年九月由翰林院筆帖式入直。

索明阿字云軒﹐﹝缺﹞旗人。乾隆四十四年正月由吏部員外郎入直﹐官至通永道。

嵩貴字良卿﹐蒙古正白旗人。乾隆四十四年正月由翰林院筆帖式入直﹐官至內閣學士。

富俊字松崖﹐蒙古正黃旗人。乾隆四十四年由理藩院筆帖式入直﹐官至理藩院尙書。

臺斐音字﹝缺﹞﹐蒙古正黃旗人。乾隆四十四年﹝缺﹞月由國子監助教入直﹐官至廣西巡撫。

巴忠字丹亭﹐蒙古鑲紅旗人。乾隆四十四年﹝缺﹞月由二等侍衛入直﹐官至理藩院侍郎。

成林字﹝缺﹞﹐滿洲鑲藍旗人。乾隆四十五年七月由內閣中書入直﹐官至廣西巡撫。

海升字﹝缺﹞旗人。乾隆四十五年九月由禮部主事入直﹐官至禮部侍郎。

衡齡原名恆寧﹐字﹝缺﹞﹐滿洲鑲紅旗人。乾隆四十五年九月由吏部主事入直﹐官至山西巡撫。

恩長字﹝缺﹞﹐滿洲鑲藍旗人。乾隆四十五年﹝缺﹞月由兵部員外郎入直﹐官至河南巡撫。

札克桑阿原名札拉丰阿﹐字﹝缺﹞旗人。乾隆四十六年四月由﹝缺﹞入直。

札拉桑阿字﹝缺﹞旗人。札克桑阿弟。

珠爾賡額原名朱有貴﹐字﹝缺﹞﹐漢軍正紅旗人。乾隆四十六年四月由﹝缺﹞入直。

臺布已見大臣。乾隆四十七年十月由理藩院主事入直。

穗克精阿字曉峯﹐滿洲鑲紅旗人。乾隆四十八年正月由兵部主事入直﹐官至﹝缺﹞府知府。

法克津字﹝缺﹞旗人。乾隆四十八年二月由﹝缺﹞入直。

圖璧赫字﹝缺﹞旗人。乾隆四十八年二月由﹝缺﹞入直。

福成額字﹝缺﹞﹐蒙古正藍旗人。乾隆四十九年四月由理藩院筆帖式入直。

海成字﹝缺﹞﹐滿洲正黃旗人。乾隆四十九年五月由工部員外郎入直﹐官至江西巡撫。

雅滿泰字﹝缺﹞旗人。

誠麟字﹝缺﹞﹐滿洲鑲藍旗人。乾隆五十年﹝缺﹞月由顏料庫員外郎入直。

湛露字吉云﹐滿洲鑲白旗人。乾隆五十一年九月由理藩院員外郎入直﹐官至霸昌道。

薩榮安字﹝缺﹞﹐滿洲正黃旗人。乾隆五十一年十月由鑾儀衛主事入直﹐官至南按察使。

巴克坦原名巴永﹐字﹝缺﹞﹐蒙古鑲紅旗人。巴忠弟。乾隆五十一年十月由理藩院筆帖式入直﹐官至科布多參贊大臣。

素訥字孟蟾﹐蒙古鑲黃旗人。乾隆五十一年十月由內閣中書入直﹐官至直隸布政使。

全保字﹝缺﹞﹐蒙古鑲黃旗人。乾隆五十一年十月由理藩院主事入直﹐官至陜甘總督。

常明字﹝缺﹞﹐滿洲鑲紅旗人。乾隆五十一年﹝缺﹞月由﹝缺﹞筆帖式入直﹐官至四川總督﹐謚襄恪。

常齡字﹝缺﹞旗人。

富楞泰字﹝缺﹞﹐滿洲﹝缺﹞旗人。

福爾喀泰字﹝缺﹞旗人。

鄂勒錫葉埒圖原名塔永安﹐又名鄂勒哲依圖﹐字﹝缺﹞﹐蒙古正紅旗人。乾隆五十三年﹝缺﹞月由﹝缺﹞入直﹐官至武備院卿。

蘇明阿字﹝缺﹞旗人。乾隆五十三年十一月由﹝缺﹞入直。

索淩阿字﹝缺﹞旗人。乾隆五十三年十二月由﹝缺﹞入直。

長亮字﹝缺﹞旗人。乾隆五十三年十二月由﹝缺﹞入直。

巴奉阿原名巴克坦布﹐字質齋﹐蒙古正藍旗人。乾隆五十四年﹝缺﹞月由理藩院筆帖式入直﹐官至江寧將軍。

索恩字﹝缺﹞旗人。

文孚已見大臣。乾隆五十五年五月由內閣中書入直。

巴哈布字海山﹐﹝缺﹞旗人。乾隆五十五年五月由戶部員外郎入直﹐官至興泉永道。

玉凝原名玉寧﹐字﹝缺﹞﹐滿洲正紅旗人。乾隆五十五年﹝缺﹞月由內閣中書入直﹐官至參贊大臣。

景敏字遜齋﹐滿洲正白旗人。乾隆五十五年﹝缺﹞月由刑部主事入直﹐官至貴州巡撫。

文寧字﹝缺﹞旗人。乾隆五十六年四月由﹝缺﹞入直。

和太字﹝缺﹞旗人。乾隆五十六年八月由﹝缺﹞入直。

富察善字﹝缺﹞﹐蒙古鑲藍旗人。乾隆五十六年九月由理藩院筆帖式入直﹐官至理藩院郎中。

員承寧字﹝缺﹞﹐漢軍﹝缺﹞旗人。乾隆五十七年正月由﹝缺﹞入直﹐官至鴻臚寺少卿。

圖勒炳阿字毅堂﹐蒙古鑲藍旗人。乾隆五十七年七月由內閣中書入直﹐官至鳳翔府知府。

吉隆阿字﹝缺﹞﹐蒙古﹝缺﹞旗人。乾隆六十年由內閣侍讀入直﹐官至冀寧道。

珠爾松額字七峯﹐漢軍正紅旗人。珠爾賡額弟。乾隆六十年十一月由內閣中書入直﹐官至候補知府。

松﹛林﹜字心庵﹐蒙古正藍旗人。松筠從弟。乾隆六十年十一月由內閣中書入直﹐官至吉林將軍。

徳丰原名徳寧額﹐字懋齋﹐蒙古正藍旗人。乾隆六十年十一月由理藩院筆帖式入直﹐官至南韶連道。

珠拉字慧堂﹐蒙古鑲黃旗人。策巴克子。乾隆六十年十一月由理藩院筆帖式入直﹐官至理藩院員外郎。

明安泰字平甫﹐滿洲正藍旗人。乾隆六十年十一月由內閣中書入直﹐官至江蘇按察使。

遇昌字﹝缺﹞﹐滿洲鑲白旗人。﹝缺﹞月由﹝缺﹞入直﹐官至江蘇按察使。

和精額字﹝缺﹞﹐滿洲﹝缺﹞旗人。﹝缺﹞月由吏部主事入直﹐官至﹝缺﹞科給事中。

多容安字見峯﹐蒙古正黃旗人。嘉慶四年二月由內閣中書入直﹐官至寧池太廣道。

鄂靈字﹝缺﹞﹐滿洲鑲黃旗人。嘉慶四年二月由內閣中書入直。

明舒字﹝缺﹞﹐滿洲正黃旗人。嘉慶四年二月由戶部員外郎入直﹐官至新疆辦事大臣。

徳克津布字古愚﹐滿洲正白旗人。嘉慶四年二月由吏部筆帖式入直﹐官至朔平府知府。

福綿原名富綿﹐字久亭﹐滿洲鑲紅旗人。嘉慶四年五月由內閣中書直﹐官至山西巡撫﹑倉場侍郎。

伊星阿字麟圃﹐蒙古正紅旗人。嘉慶四年五月由內閣中書入直﹐官至貴西道。

瑞麟字應亭﹐滿洲正黃旗人。嘉慶四年五月由戶部員外郎入直﹐官至盛京刑部侍郎。

伊誠額字﹝缺﹞旗人。嘉慶四年七月由禮部筆帖式入直。

吉祥字止生﹐滿洲正白旗人。嘉慶四年八月由刑部筆帖式入直﹐宮至刑部員外郎。

武爾通阿字魯齋﹐滿洲鑲紅旗人。嘉慶四年八月由刑部筆帖式入直﹐官至﹝缺﹞道禦史。

金齊賢阿原名金齊香阿﹐字﹝缺﹞﹐蒙古正白旗人。嘉慶四年﹝缺﹞月由禮部筆帖式入直﹐官至順慶府知府。

錫齡字遐齋﹐滿洲鑲紅旗人。嘉慶四年九月由工部筆帖式入直﹐官至長寶道。

興科字振堂﹐滿洲鑲黃旗人。嘉慶五年二月由工部筆帖式入直﹐官至奉天府府尹。

昌宜泰字靜夫﹐滿洲鑲藍旗人。嘉慶六年﹝缺﹞月由理藩院主事入直﹐官至開封府知府。

景祿字﹝缺﹞﹐滿洲﹝缺﹞旗人。

穆馨阿字桂山﹐滿洲鑲藍旗人。嘉慶八年正月由內閣中書入直﹐官至銀庫員外郎。

廉敬原名聯奎﹐字聚堂﹐滿洲鑲黃旗人。嘉慶八年十一月由內閣中書入直﹐官至成都將軍。

祥麟字﹝缺﹞﹐滿洲鑲黃旗人。嘉慶九年正月由戶部主事入直。

吉郎阿字靄堂﹐滿洲鑲藍旗人。嘉慶九年四月由內閣中書入直﹐官至戶部員外郎﹐贈公爵。謚端勤。

重倫字望峯﹐滿洲鑲黃旗人。嘉慶九年七月由內閣中書入直﹐官至刑部郎中。

花連布字﹝缺﹞﹐滿洲鑲黃旗人。嘉慶十年十月由理藩院筆帖式入直。

伊博格圖字﹝缺﹞﹐蒙古正黃旗人。嘉慶十二年五月由理藩院筆帖式入直﹐官至理藩院員外郎。

克興額字伯詩﹐滿洲鑲白旗人。嘉慶十二年七月由禮部主事入直﹐官至候補知府。

珠滿字瑤圃﹐蒙古鑲黃旗人。珠拉從弟。嘉慶十年十月由兵部筆帖式入直﹐官至鞏昌府知府。

誠端字述堂﹐滿洲鑲黃旗人。嘉慶十三年十月由內閣中書入直﹐官至盛京工部侍郎。

成貴字和齋﹐滿洲鑲黃旗人。嘉慶十四年正月由戶部筆帖式入直。

玉彰字達士﹐滿洲正黃旗人。嘉慶十四年正月由內閣中書入直﹐官至熱河道。

景昌原名札淸阿﹐字﹝缺﹞﹐滿洲正紅旗人。嘉十四年九月由內閣中書入直﹐官至金華府知府。

企善字勉之﹐滿洲正黃旗人。嘉慶十四年九月由內閣中書入直﹐官至臨安府知府。

昌熾字曙亭﹐蒙古正紅旗人。鄂勒錫葉埒圖子。嘉慶十四年九月由理藩院筆帖式入直﹐官至鎭迪道。

誠安字荔園﹐蒙古正黃旗人。嘉慶十五年正月由戶部筆帖式入直﹐官至福寧府知府。

成善原名成麟﹐字筠溪﹐蒙古正黃旗人。臺斐音子。嘉慶十五年正月由兵部員外郎入直﹐官至黃州府知府。

那丹珠字理堂﹐滿洲鑲黃旗人。嘉慶十六年二月由戶部筆帖式入直﹐官至兵部郎中。

札勒杭阿字煥堂﹐滿洲正白旗人。宜綿子。嘉慶十六年七月由戶部員外郎入直。

容海字納川﹐滿洲鑲藍旗人。嘉慶十六年九月由工部郎中入直﹐官至廣東按察使。

嶽齡安字﹝缺﹞﹐滿洲鑲白旗人。嘉慶十七年五月由理藩院員外郎入直﹐官至陜西布政使。

廷勛字﹝缺﹞﹐滿洲正藍旗人。嘉慶十七年十月由理藩院司庫入直﹐官至涼州府知府。

安誠字靜甫﹐滿洲鑲藍旗人。嘉慶十七年十一月由戶部筆帖式入直﹐官至戶部郎中。

桂明字秋農﹐滿洲正黃旗人。嘉慶十七年十一月由刑部筆帖式入直﹐官至蘭州府知府。

瑞慶字遠村﹐滿洲鑲藍旗人。嘉慶十七年十二月由工部筆帖式入直﹐官至工部郎中。

桂芬字丹秋﹐蒙古正白旗人。惠齡子。嘉慶二十一年正月由理藩院筆帖式入直﹐官至理藩院員外郎。

福兆字藹亭﹐蒙古正黃旗人。嘉慶二十一年十一月由理藩院筆帖式入直。達興字起亭﹐滿洲正藍旗人。嘉慶二十二年二月由禮部筆帖式入直﹐官至禮部主事。

阿成字﹝缺﹞﹐滿洲正藍旗人。嘉慶二十二年五月由兵部郎中入直。布延柏勒格字錫五﹐蒙古正藍旗人。嘉慶二十二年十一月由內閣中書入直﹐官至理藩院主事。

福升阿字麗江﹐滿洲正藍旗人。嘉慶二十三年正月由內閣中書入直。

阿達順字質庵﹐蒙古正白旗人。嘉慶二十四年八月由戶部主事入直。

烏爾恭額字敬齋﹐滿洲鑲黃旗人。嘉慶二十五年十一月由戶部筆帖式入直﹐官至浙江巡撫。

徳舒字﹝缺﹞﹐滿洲正紅旗人。道光元年三月由內閣中書入直。

福英阿字﹝缺﹞﹐滿洲鑲黃旗人。道光元年七月由內閣中書直。

蘇勒芳阿字靜亭﹐滿洲鑲白旗人。道光元年八月由內閣中書直。

●卷十七。題名三◎滿洲軍機章京三龍泰更名隆泰﹐字﹝缺﹞﹐蒙古鑲黃旗人。道光三年月由刑部主事入直。

賽尙阿已見大臣。道光三年九月由理藩院筆帖式入直。

平慶字﹝缺﹞﹐滿洲鑲藍旗人。瑞慶兄。道光三年十一月由吏部主事入直。

文明字﹝缺﹞﹐滿洲鑲紅旗人。道光三年十一月由戶部筆帖式入直。

嶽齡字松橋﹐蒙古鑲白旗人。道光三年十一月由內閣中書入直。

英桂字香崖﹐滿洲正藍旗人。道光四年三月由內閣中書入直﹐現官吏部尙書﹑協辦大學士。

玉昆字﹝缺﹞﹐滿洲正黃旗人。玉彰弟。道光四年七月由刑部筆帖式入直。

那遜阿古拉字久峯﹐蒙古正白旗人。道光四年七月由刑部筆帖式入直。

松林字﹝缺﹞﹐蒙古正黃旗人。道光四年八月由理藩院筆帖式入直。

達興阿字﹝缺﹞﹐滿洲鑲紅旗人。佛喜保侄。道光五年四月由兵部主事入直。

英麟字﹝缺﹞﹐蒙古鑲紅旗人。道光五年七月由內閣中書入直。

春和字﹝缺﹞﹐滿洲正紅旗人。道光五年十一月由戶部主事入直。

文俊字秋山﹐滿洲鑲紅旗人。道光六年正月由內閣中書入直﹐官馬蘭鎭總兵。

惠麟字﹝缺﹞﹐蒙古正黃旗人。多容安子。道光六年四月由工部主事入直。

文丕字﹝缺﹞﹐滿洲正白旗人。道光六年十一月由兵部主事入直。

熙成字備斧﹐蒙古正藍旗人。臺布子。道光七年二月由理藩院筆帖式入直﹐官至內閣學士。

桂徳字月樵﹐滿洲鑲藍旗人。道光七年十一月由工部筆帖式入直﹐官至盛京刑部侍郎。

阿齡阿字﹝缺﹞﹐滿洲﹝缺﹞旗人。道光八年四月由刑部郎中入直。

音徳賀字春橋﹐滿洲正紅旗人。道光九年三月由內閣中書入直﹐官至雷州府知府。

英幹字﹝缺﹞﹐滿洲鑲紅旗人。道光九年五月由內閣中書入直。

玉春字﹝缺﹞﹐滿洲正白旗人。道光九年八月由內閣中書入直。

文斌字﹝缺﹞﹐蒙古鑲紅旗人。道光十年三月由理藩院筆帖式入直。

徳云字﹝缺﹞﹐滿洲鑲紅旗人。道光十年十月由工部筆帖式入直。

慶安字﹝缺﹞﹐蒙古鑲藍旗人。道光十一年正月由理藩院筆帖式入直。

瑞春字慰農﹐蒙古正藍旗人。道光十一年五月由理藩院筆帖式入直﹐官至湖州府知府。

麟翔字厚堂﹐蒙古正白旗人。惠齡孫﹐桂芬子。道光十一年七月由兵部員外郎入直﹐官至泰寧鎭總兵。

崇綸字荷卿﹐滿洲正白旗人。盛住孫。道光十一年十月由內閣中書入直﹐官至湖北巡撫。

福連字﹝缺﹞﹐滿洲正藍旗人。道光十二年正月由戶部筆帖式入直。

愛升圖字﹝缺﹞﹐蒙古正藍旗人。道光十二年正月由理藩院筆帖式入直。

崇光字﹝缺﹞﹐蒙古鑲白旗人。道光十二年正月由吏部筆帖式入直。

豫慶字﹝缺﹞﹐滿洲正白旗人。道光十二年五月由兵部筆帖式入直。

淸泰字﹝缺﹞﹐滿洲正紅旗人。道光十二年六月由工部員外郎入直。

云錦字﹝缺﹞﹐滿洲正白旗人。道光十二年十一月由戶部筆帖式入直。

誠廉字﹝缺﹞﹐滿洲鑲白旗人。道光十二年十二月由工部筆帖式入直。

恩符字﹝缺﹞﹐滿洲正紅旗人。道光十三年二月由戶部筆帖式入直。

文裕字﹝缺﹞﹐滿洲鑲藍旗人。道光十三年六月由內閣中書入直。

海慶字靜瀾﹐滿洲正白旗人。道光十四年二月由工部司庫入直。

麟椿字﹝缺﹞﹐滿洲鑲白旗人。道光十四年三月由理藩院筆帖式入直。

崇祥字楚帆﹐滿洲鑲紅旗人。道光十四年八月由吏部筆帖式入直。

崇泰字雲谷﹐蒙古鑲黃旗人。道光十五年八月由理藩院筆帖式入直﹐官至雁平道。

春長字﹝缺﹞﹐滿洲正白旗人。道光十五年十二月由內閣中書入直。

麟書字﹝缺﹞﹐蒙古正白旗人。道光十五年十二月由兵部筆帖式入直。

穆蔭已見大臣﹕﹐道光十六年三月由內閣中書入直。

紹徳字桂崖﹐滿洲鑲黃旗人。道光十八年四月由戶部筆帖式入直。

四慶字篤園﹐滿洲正藍旗人。道光十八年五月由吏部主事入直。

濟安字﹝缺﹞﹐滿洲鑲白旗人。道光十九年二月由戶部筆帖式入直。

蘇勒芳阿字怡齋﹐蒙古鑲白旗人。道光十九年三月由理藩院筆帖式入直。

福善字應之﹐滿洲正黃旗人。道光十九年八月由內閣中書入直。

丰盛額字余齋﹐蒙古鑲藍旗人。道光二十一年十月由內閣中書入直﹐官至內閣侍讀。

淸盛字輔廷﹐滿洲正藍旗人。道光二十一年十月由內閣中書入直﹐官至山東布政使。

托克托布字﹝缺﹞﹐滿洲鑲藍旗人。道光二十二年二月由戶部緞疋庫司庫入直。

賽音博勒格圖字雨亭﹐蒙古正藍旗人。道光二十三年六月由理藩院筆帖式入直﹐官至口北道。

西朗阿字﹝缺﹞﹐滿洲正紅旗人。道光二十三年十二月由內閣中書入直。

徳椿字景融﹐滿洲正藍旗人。道光二十四年二月由內閣中書入直﹐現官理藩院侍郎。

英秀字芝山﹐滿洲鑲藍旗人。道光二十四年三月由內閣中書入直﹐官至廣東按察使。

瑞亨字蘊謙﹐滿洲正黃旗人。道光二十五年十一月由戶部筆帖式入直﹐現官重慶府知府。

衡光字時圃﹐蒙古正白旗人。道光二十五年十一月由禮部筆帖式入直﹐官至登州府知府。

賽沙布字貽堂﹐蒙古正藍旗人。道光二十五年十二月由理藩院筆帖式入直。

嵩壽字眉臣﹐滿洲正藍旗人。道光二十六年七月由內閣中書入直。

桂昌字世五﹐滿洲正白旗人。道光二十六年十月由工部筆帖式入直。

文彬字質軒﹐滿洲鑲黃旗人。道光二十七年五月由內閣中書入直。

寶福字介田﹐滿洲鑲白旗人。道光二十九年四月由理藩院筆帖式入直。

文吉字士林﹐滿洲正紅旗人。道光二十九年六月由內閣中書入直﹐現官延建邵道。

達春布字敏齋﹐滿洲鑲黃旗人。道光三十年五月由戶部筆帖式入直﹐現官九江府知府。

慶安字恬齋﹐滿洲正白旗人。道光三十年十一月由刑部主事入直。

長年字閬仙﹐滿洲鑲藍旗人。桂徳子。咸豐元年三月由內閣中書入直。

慶霖字云亭﹐滿洲鑲黃旗人。咸豐元年五月由理藩院筆帖式入直。

蘇布字展卿﹐滿洲鑲紅旗人。咸豐二年七月由內閣中書入直。

玉衡字心齋﹐滿洲正藍旗人。咸豐二年七月由內閣中書入直。

文衡字子權﹐蒙占鑲紅旗人。咸豐三年正月由理藩院筆帖式入直。

英祥字豪卿﹐滿洲正藍旗人。四慶子。咸豐三年二月由內閣中書入直﹐現官廣西按察使。

鐘秀字峻甫﹐滿洲鑲黃旗人。咸豐三年三月由內閣中書入直。

祥保字佑之﹐蒙古鑲黃旗人。咸豐三年四月由理藩院筆帖式入直。

崇繕字小圃﹐蒙古正藍旗人。咸豐三年十二月由理藩院筆帖式入直﹐現官歸綏道。

松齡字夢九﹐滿洲正黃旗人。咸豐四年五月由內閣中書入直﹐官至內閣侍讀。

英廉原名英華﹐字嶽峯﹐滿洲鑲紅旗人。咸豐四年九月由內閣中書入直﹐現官金衢嚴道。

興昌字云崖﹐滿洲正白旗人。咸豐四年十一月由禮部主事入直﹐官至四川候補直隸州。

裕彰字昭甫﹐滿洲鑲白旗人。咸豐五年五月由戶部筆帖式入直﹐現官溫州府知府。

塔克什布字誠齋﹐蒙古鑲白旗人。咸豐六年正月由理藩院筆帖式入直﹐現官理藩院主事。

增壽字靈舫﹐滿洲正白旗人。咸豐六年二月由工部筆帖式入直﹐現官嶽常澧道。

瑞廉字潔圃﹐滿洲正紅旗人。咸豐六年二月由內閣中書入直﹐官至吏部員外郎。

慶多字祝三﹐滿洲正黃旗人。咸豐六年二月由工部司庫入直。

慶裕字蘭圃﹐滿洲正白旗人。咸豐八年四月由內閣中書入直﹐現官奉天府府尹。

奎綬原名奎忻﹐字若卿﹐蒙古正黃旗人﹐臺斐音孫﹐成善子。咸豐八年十一月由內閣中書入直﹐現官理藩院郎中。

昆玉字寶田﹐滿洲正藍旗人。咸豐九年十月由工部員外郎入直﹐現官工部郎中。

額圖琿字健琿﹐滿洲鑲紅旗人。咸豐十年五月由內閣中書入直﹐官至貴陽府遺缺知府。

英謙原名英貴﹐字裕農﹐滿洲鑲紅旗人。咸豐十一年七月由理藩院筆帖式入直﹐現官熱河道。

文海字仲瀛﹐滿洲鑲紅旗人。咸豐十一年—七月由內閣中書入直﹐復中同治壬戌舉人﹐現官戶部員外郎。

續昌字燕甫﹐蒙古正白旗人。同治元年三月由禮部筆帖式入直﹐現官理藩院員外郎。

額哲克字性初﹐滿洲正紅旗人。同治元年十二月由工部主事入直﹐現官韶州府知府。

裕長字壽泉﹐滿洲正白旗人。崇綸子。同治元年十二月由禮部鑄印局主事職銜入直﹐現官大名府知府。

容斌字有莊﹐滿洲正藍旗人。同治二年四月由內閣中書入直。

本貴字鐵珊﹐滿洲鑲紅旗人。同治四年十一月由內閣中書入直。

三徳字匡九﹐覺羅﹐正藍旗人。同治四年十一月由禮部主事入直﹐現官福建道禦史。

春岫原名春山﹐字笑如﹐滿洲正紅旗人。同治六年十月由吏部筆帖式入直﹐現官吏部郎中。

尙徳字成之﹐滿洲正紅旗人。同治六年十二月由內閣中書入直。

五春字梅臣﹐蒙古正白旗人。同治六年十二月由理藩院主事入直﹐現官理藩院員外郎。

志文字輔臣﹐蒙古鑲白旗人。同治六年十二月由理藩院員外郎入直﹐現官理藩院郎中。

丰紳泰字云鵬﹐蒙古正藍旗人。同治七年四月由內閣中書入直﹐現官理藩院員外郎。

增林字芝圃﹐滿洲正紅旗人。同治七年四月由刑部主事入直﹐現官錦州府知府。桂斌字文圃﹐滿洲正黃旗人。同治七年九月由刑部筆帖式入直﹐現官刑部員外郎。

文綬字翰章﹐滿洲正黃旗人。同治九年二月由刑部員外郎入直。

文齡字錫九﹐滿洲正藍旗人。同治九年十月由吏部主事入直。

額勒精額字裕如﹐滿洲鑲紅旗人。同治十二年七月由戶部主事入直。

如松字鶴儕﹐滿洲正白旗人。同治十二年九月由內閣中書入直。

文英字子俊﹐滿洲正白旗人。同治十二年十二月由內閣中書入直。

榮字至田﹐滿洲鑲藍旗人。同治十三年七月由兵部筆帖式入直。

曾入字懷淸﹐滿洲正白旗人。光緒元年四月由工部員外郎入直。

穆特亨額字淸舫﹐滿洲鑲白旗人。光緒元年四月由刑部筆帖式入直。

徳克吉訥字峻臣﹐滿洲鑲白旗人。光緒元年五月由內閣中書入直。

那丹珠字松巖﹐蒙古正黃旗人。光緒元年五月由理藩院主事入直。

●卷十八。題名四◎漢軍機章京蔣炳字曉滄﹐江蘇陽湖人。雍正丙午舉人。九年六月由內閣侍讀入直﹐官至河南巡撫。

柴潮生字禹門﹐浙江仁和人。雍正甲辰舉人。十年正月由內閣中書入直﹐官至戶科給事中。

彭元基字﹝缺﹞﹐江西南昌人。康熙﹝缺﹞舉人。雍正十年﹝缺﹞月由內閣中書入直。

周景柱字﹝缺﹞﹐浙江遂安人。雍正﹝缺﹞舉人。十年﹝缺﹞月由內閣中書入直。

諭惇仁字﹝缺﹞人。雍正﹝缺﹞舉人。十年﹝缺﹞月由內閣中書入直。

吳元安字﹝缺﹞﹐江蘇上元人。雍正丙午舉人。﹝缺﹞年﹝缺﹞月由內閣中書入直﹐官至兵科給事中。

姚培益字苞延﹐江蘇婁縣人。康熙甲午舉人。雍正﹝缺﹞年﹝缺﹞月由﹝缺﹞入直﹐官至刑部員外郎。

翁藻字﹝缺﹞﹐浙江仁和人。雍正癸卯進士。﹝缺﹞年﹝缺﹞月由入直﹐官至江蘇按察使。

淩壽字﹝缺﹞﹐安徽定遠人。康熙﹝缺﹞舉人。雍正﹝缺﹞年﹝缺﹞月由內閣中書入直﹐官至江西按察使。

張若靄字晴嵐﹐安徽桐城人。廷玉子。雍正癸丑進士﹐卽授編修入直﹐官至內閣學士兼禮部侍郎。襲伯爵。

何字﹝缺﹞﹐順天宛平人。雍正甲寅考取中書入直。

畢誼字元復﹐江蘇婁縣籍安徽休寧人。康熙戊戌進士。十三年﹝缺﹞月由禮科給事中入直﹐後由盧鳳道左遷主事再入直。

林枝春字靑圃﹐福建閩縣人。雍正十三年﹝缺﹞月由內閣中書入直。復中乾隆丁巳榜眼。官至通政使司副使。

陳兆侖字星齋﹐浙江錢塘人。雍正庚戌進士。十三年十二月由內閣中書入直﹐復舉乾隆丙辰博學鴻詞科﹐官至太僕寺卿。

馬景字﹝缺﹞﹐江蘇常熟人。雍正己酉舉人。乾隆元年三月由起居注主事入直﹐後由順天府府丞左遷內閣侍讀再入直﹐官至順天府府尹。

潘中立字松溪﹐江西新城人。雍正癸丑進士。乾隆元年三月由內閣中書入直。

塗逢震字石溪﹐江西南昌人。乾隆二年四月由內閣中書入直﹐復中己未榜眼﹐官至工部侍郎。

孫紹基字﹝缺﹞﹐湖北漢陽人。雍正壬子舉人。乾隆二年四月由內閣中書入直﹐官至山東道禦史。

胡寶瓊榜名沈金蘭﹐江蘇靑浦籍婁縣人。雍正癸卯舉人。

乾隆二年﹝缺﹞月由內閣中書入直﹐官至河南巡撫﹐贈兵部尙書。謚恪靖。

方觀承字問亭﹐安徽桐城人。由監生授內閣中書。乾隆二年十二月入直﹐官至直隸總督。謚恪敏。

蔣元益字時庵﹐江蘇長洲人。乾隆二年十二月由內閣中書入直﹐復中乙丑進士﹐官至兵部侍郎。

王愷伯字﹝缺﹞﹐江蘇吳縣人。乾隆六年﹝缺﹞月由內閣中書入直﹐官至長蘆鹽運使。

張泰開字有堂﹐江蘇金匱人。乾隆七年﹝缺﹞月由內閣中書入直﹐復中壬戌進士﹐官至禮部尙書。謚文恪。

梁國治已見大臣。乾隆七年﹝缺﹞月由內閣中書入直﹐復中戊辰狀元。

歐陽正煥字淑之﹐湖南衡山人。乾隆﹝缺﹞年﹝缺﹞月由內閣中書入直﹐復中乙丑進士﹐官至江南道禦史。

何曰熙字﹝缺﹞﹐江西新城人。舉人。乾隆十年﹝缺﹞月由內閣中書入直。

王貽桂字﹝缺﹞人。舉人。乾隆十年﹝缺﹞月由內閣中書入直。

袁芳松字﹝缺﹞﹐江西宜春人。雍正己酉舉人。乾隆十年﹝缺﹞月由內閣中書入直﹐官至大理寺卿。

錢鋈字﹝缺﹞﹐浙江嘉善人。舉人。

胡廷樞字禦寰﹐江蘇婁縣人。雍正丙午舉人。乾隆十一年二月由內閣中書入直﹐官至內閣侍讀。

沈作朋字﹝缺﹞﹐浙江徳淸人。舉人。乾隆十一年﹝缺﹞月由內閣中書入直﹐官至湖南布政使。

楊承曾字﹝缺﹞﹐江蘇陽湖人。乾隆戊午舉人。十三年﹝缺﹞月由內閣中書入直﹐官至﹝缺﹞道禦史。

莊培因字本淳﹐江蘇陽湖人。乾隆十三年九月由內閣中書入直﹐復中甲戌狀元﹐官至翰林院侍講學士。

曹錫寶字劍亭﹐江蘇上海人。乾隆十三年九月由內閣中書入直﹐復中丁丑進士﹐官至山東督糧道﹐攺授禦史﹐贈都察院副都禦史。

毛永燮字立之﹐順天大興人。乾隆壬戌進士。十三年﹝缺﹞月由內閣中書入直﹐官至江西道禦史。

陳朝礎字云根﹐福建閩縣人。雍正己酉舉人。乾隆十三年﹝缺﹞月由內閣中書入直﹐官至陜西道禦史。

眭朝棟字樹人﹐江蘇丹陽人。乾隆壬戌進士。十三年﹝缺﹞月由內閣中書入直﹐官至陜西道禦史。

程燾字九峯﹐浙江仁和人。乾隆戊午舉人。十三年﹝缺﹞月由內閣中書入直﹐三十三年由湖北巡撫左遷太僕寺卿再入直。

孔繼汾字止堂﹐山東曲阜人。乾隆丁卯舉人。十五年﹝缺﹞月由內閣中書入直﹐官至戶部主事。

程巖字巨山﹐江西鉛山人。乾隆己未進士。十五年﹝缺﹞月由﹝缺﹞入直﹐官至吏部侍郎。

申甫字笏山﹐江蘇江都人。乾隆辛酉舉人。十五年﹝缺﹞月由內閣中書入直﹐官至都察院副都禦史。

王以夔字和庭﹐直隸淸苑人。乾隆﹝缺﹞舉人。十七年﹝缺﹞月由內閣中書入直。

孫夢逵字申伯﹐江蘇常熟人。乾隆壬戌進士。十八年﹝缺﹞月由內閣中書入直﹐官至宗人府主事。

袁守侗已見大臣。乾隆十八年﹝缺﹞月由內閣中書入直﹐三十四年以候補三品京堂再入直。

馮光熊字泰古﹐浙江嘉興人。乾隆丁卯舉人。十八年﹝缺﹞月由內閣中書入直﹐官至貴州巡撫。

章寶傳字習之﹐浙江歸安人。乾隆壬戌進士。十八年﹝缺﹞月由宗人府主事入直﹐官至鴻臚寺少卿。

顧云字北墅﹐江蘇如臯人。乾隆﹝缺﹞舉人。十八年﹝缺﹞月由內閣中書入直﹐官至吏部員外郎。

王日杏字丹宸﹐江蘇無錫人。乾隆癸酉舉人。是年﹝缺﹞月由內閣中書入直﹐官至銅仁府知府﹐贈光祿寺少卿。

張三賓字介軒﹐浙江仁和人。乾隆﹝缺﹞舉人。﹝缺﹞年﹝缺﹞月由內閣中書入直﹐官至吏科給事中。

梅立本字秋埃﹐安徽宣城人。乾隆十九年﹝缺﹞月由內閣中書入直﹐復中丁丑榜眼。

毛應藻字文軒﹐江蘇武進人。乾隆十九年﹝缺﹞月由內閣中書入直﹐復中丁丑進士﹐攺官太平府教授。

蔣宗海字春農﹐江蘇丹徒人。乾隆壬申進士。二十年正月由內閣中書入直。蔣雍植字秦樹﹐安徽懷寧人。乾隆二十年正月由內閣中書入直﹐復中辛巳進士﹐官至翰林院編修。

陳輝祖字玉亭﹐湖南祁陽人。大受子。蔭生。乾隆二十年﹝缺﹞月由戶部員外郎入直﹐官至閩浙總督。

劉湘字蘭階﹐直隸涿州人。乾隆戊辰進士。二十年十二月由江南道禦史入直﹐官至禮科給事中。

趙翼字云崧﹐江蘇陽湖人。乾隆二十一年﹝缺﹞月由內閣中書入直﹐復中辛巳探花﹐官至迆砌北道。

畢沅字湘蘅﹐江蘇鎭洋人。乾隆二十二年﹝缺﹞月由內閣中書入直﹐復中庚辰狀元﹐官至湖廣總督。

陸耀字朗夫﹐江蘇吳江人。乾隆壬申舉人。二十三年﹝缺﹞月由內閣中書入直﹐官至湖南巡撫。

張霽字研廬﹐浙江錢塘人。乾隆壬申進士﹐二十三年﹝缺﹞月由內閣中書入直﹐官至兵科給事中。

金雲槐字蒔庭﹐安徽歙縣人。乾隆﹝缺﹞舉人。二十三年九月由內閣中書入直﹐復中辛巳進士﹐官至常州府知府。

張若淳字壽雪﹐安徽桐城人。若靄弟。蔭生。乾隆二十三年﹝缺﹞月由刑部主事入直﹐官至刑部尙書。謚勤恪。

童鳳三字梧岡﹐浙江山陰人。乾隆二十四年﹝缺﹞月由內閣中書入直﹐復中庚辰進士﹐官至吏部侍郎。

賀五瑞字輯庵﹐江蘇丹陽人。乾隆﹝缺﹞進士。二十四年七月由內閣中書入直。

諸重光字申之﹐浙江余姚人。乾隆二十四年七月由內閣中書入直﹐復中庚辰榜眼﹐官至辰州府知府。

丁燾字﹝缺﹞﹐山東諸城人。乾隆﹝缺﹞舉人。二十四年七月由內閣中書入直﹐官至起居注主事。

劉秉恬字竹軒﹐山西洪洞人。乾隆二十四年七月由內閣中書入直﹐官至四川總督。

王昶字徳甫﹐江蘇靑浦人。乾隆甲戌進士。二十四年十一月由內閣中書入直﹐四十一年以鴻臚寺卿再入直﹐官至刑部侍郎。

汪承霈字時齋﹐安徽休寧人。由惇子。蔭生。乾隆二十五年十一月由兵部主事入直﹐三十五年以戶部郎中再入直﹐官至兵部尙書。

熊學驥字徳稱﹐江西南昌人。乾隆二十五年﹝缺﹞月由﹝缺﹞入直﹐官至湖南督糧道。

袁匡肅字﹝缺﹞﹐浙江錢塘人。乾隆﹝缺﹞舉人。二十七年﹝缺﹞月由內閣中書入直。孫士毅已見大臣。乾隆二十七年﹝缺﹞月由內閣中書入直﹐四十年以戶部郎中再入直。

錢受谷字衝齋﹐浙江秀水人。乾隆庚辰進士。二十九年﹝缺﹞月由戶部員外郎入直﹐官至迆東道。

趙文哲字升之﹐江蘇上海人。乾隆二十七年召試內閣中書。二十九年﹝缺﹞月入直﹐贈光祿寺少卿。

阮葵生字吾山﹐江蘇山陽人。乾隆辛巳中正榜。二十九年﹝缺﹞月由內閣中書入直﹐官至刑部侍郎。

陸錫熊字耳山﹐江蘇上海人。乾隆辛巳進士。二十九年十月由內閣中書入直﹐官至都察院副都禦史。

鄭步云字蓀揆﹐浙江歸安人。乾隆壬申進士。二十九年﹝缺﹞月由吏部主事入直﹐官至禮部郎中。

陳繩祖宇紹橋﹐湖南祁陽人。輝祖弟。乾隆二十九年十月由戶部主事入直﹐官至廣東督糧道。章棠字二梧﹐江蘇上海人。乾隆辛巳中正榜。三十年正月由內閣中書入直﹐官至山東鹽運使。

王友亮字景南﹐安徽婺源人。乾隆三十年正月由內閣中書入直﹐復中辛丑進士﹐官至通政使司副使。

陳希哲字﹝缺﹞﹐江蘇長洲人。乾隆三十年﹝缺﹞召試內閣中書入直。

馮應橊字星實﹐浙江桐鄕人。乾隆辛巳進士。三十年﹝缺﹞月由內閣中書入直﹐官至江西布政使﹐攺鴻臚寺卿。

徐步云字蒸遠﹐江蘇興化人。乾隆壬子召試中書﹐﹝缺﹞年﹝缺﹞月入直。

劉謹之字朴夫﹐江蘇武進人。乾隆己卯舉人。三十一年五月由內閣中書入直﹐官至禮科給事中﹐贈鴻臚寺卿。

嚴長明字道甫﹐江蘇上元人。乾隆三十年召試內閣中書﹐三十一年五月入直﹐官至內閣侍讀。

王嵩柱字﹝缺﹞﹐順天寶坻人。乾隆辛巳中正榜。三十一年十月由內閣中書入直﹐官至懷慶府知府。

洪朴字素人﹐安徽歙縣人。乾隆辛巳中正榜。三十一年十月由內閣中書入直﹐復中辛卯進士﹐官至廣平府知府。

吳壽昌字泰交﹐浙江山陰人。乾隆三十年召試內閣中書﹐三十一年﹝缺﹞月入直﹐復中己丑進士﹐官至翰林院侍讀。

劉秉忄字退谷﹐山西洪洞人。秉恬弟。乾隆壬午舉人。三十四年二月由內閣中書入直﹐官至戶部郎中。

周發春字靑原﹐江蘇上元人。乾隆三十年召試內閣中書﹐三十四年六月入直。

費淳字筠圃﹐浙江錢塘人。乾隆癸未進士。三十四年六月由刑部員外郎入直﹐官至大學士。謚文恪。

金榜字輔之﹐安徽歙縣人。云槐弟。乾隆三十四年六月由內閣中書入直﹐復中壬辰狀元﹐官至翰林院修撰。

金光悌字蘭畦﹐江南英山人。乾隆己丑中正榜。三十五年﹝缺﹞月由內閣中書入直﹐復中庚子進士﹐官至刑部尙書。

潘庭筠字蘭公﹐浙江錢塘人。乾隆己丑中正榜。三十六年五月由內閣中書入直﹐復中戊戌進士﹐官至陜西道禦史。

孫永淸字春臺﹐江蘇無錫人。乾隆己丑中正榜。三十六年五月由內閣中書入直﹐官至廣西巡撫。

陸瑗字耕芳﹐江蘇陽湖人。乾隆己丑中正榜。三十六年五月由內閣中書入直﹐官至溫處道。

王彜憲字荔林﹐江蘇上元人。乾隆己丑中正榜。三十七年正月由內閣中書入直﹐官至慶陽府知府。

邵洪字海度﹐浙江鄞縣人。乾隆辛卯進士。三十七年正月由吏部主事入直﹐官至禮部侍郎。

蔣熊昌字澄川﹐江蘇陽湖人。炳子。乾隆癸未進士。三十七年正月由﹝缺﹞入直﹐官至潁州府知府。

姚梁字甸之﹐浙江慶元人。乾隆己丑進士。三十七年正月由﹝缺﹞入直﹐官至四川按察使。

沈啟震字位東﹐浙江桐鄕人。乾隆己丑中正榜。三十七年正月由內閣中書入直﹐官至運河道。

王慶長字佑之﹐山東福山人。乾隆工辰中正榜。是年﹝缺﹞月由內閣中書入直﹐官至福建按察使。

史夢琦字卓峯﹐江蘇陽湖人。乾隆己丑進士。三十八年四月由內閣中書入直﹐官至汀漳龍道。

汪日章字首禾﹐浙江錢塘人。乾隆壬辰中正榜。三十八年四月由內閣中書入直﹐官至江蘇巡撫。

龔提身字深甫﹐浙江仁和人。乾隆己丑中正榜。三十八年十月由內閣中書入直。

吳錫齡字蒓淵﹐安徽休寧人。乾隆壬辰中正榜。四十年正月由內閣中書入直﹐復中乙未狀元﹐官至翰林院修撰。

程維嶽字申伯﹐浙江嘉善人。乾隆壬辰中正榜。四十年﹝缺﹞月由內閣中書入直﹐復中庚子進士﹐官至山東道禦史。

馮培字徳宇﹐江蘇元和人。乾隆壬辰中正榜。四十年﹝缺﹞月由內閣中書入直﹐復中戊戌進士﹐由庶吉土攺吏部主事再入直﹐官至吏科給事中。

杜兆基字稷山﹐浙江會稽人。乾隆三十八年召試內閣中書﹐四十年﹝缺﹞月入直﹐官至山西道禦史。

沈淸藻字魯田﹐浙江仁和人。乾隆四十年﹝缺﹞月由內閣中書入直﹐復中乙未探花﹐官至翰林院編修。

吳熊光已見大臣。乾隆四十年﹝缺﹞月由內閣中書入直。

方維甸字葆巖﹐安徽桐城人。觀承子。乾隆四十年欽賜舉人﹑內閣中書。是年﹝缺﹞月入直﹐復中庚子進士﹐官至直隸總督。謚勤襄。

範鏊字叔度﹐順天大興人。乾隆己丑中正榜。四十二年正月由內閣中書入直﹐復中庚子進士﹐官至光祿寺卿。

戴衢亨已見大臣。乾隆四十一年召試內閣中書﹐四十二年正月入直。

吳俊字曇繡﹐江蘇吳縣人。乾隆壬辰進士。四十二年正月由內閣中書入直﹐官至山東布政使。

施光輅字維殷﹐浙江錢塘人。乾隆己丑中正榜。四十二年正月由內閣中書入直﹐官至敍州府知府。

裘行簡字可亭﹐江西新建人。曰修子。乾隆四十年欽賜舉人﹑內閣中書。四十二年﹝缺﹞月入直﹐五十五年以戶部員外郎再入直﹐官至直隸總督。謚恭勤。

李字文﹐江蘇長洲人。乾隆壬辰進士。四十二年﹝缺﹞月由內閣中書入直﹐官至順天府府丞。

關槐字晉軒﹐浙江仁和人。乾隆四十一年召試內閣中書。四十二年二月入直﹐復中庚子進士﹐官至禮部侍郎。

蔣謝庭字云隈﹐江蘇長洲人。乾隆己丑中正榜。四十二年六月由工部主事入直﹐官至山東道禦史。

趙輝字﹝缺﹞人。乾隆四十三年五月由﹝缺﹞入直。

正學海字問渠﹐直隸天津人。乾隆己丑中正榜。四十三年七月由內閣中書入直﹐官至陜西道禦史。

胡時顯字晴溪﹐江蘇武進人。由監生欽賜中書科中書。四十四年三月入直﹐官至鴻臚寺卿﹐贈光祿寺卿。

章煦已見大臣。乾隆四十五年四月由內閣中書入直。

毛上炱字羅照﹐江蘇鎭洋人。乾隆壬辰進士。四十五年十月由內閣中書入直﹐官至戶部主事。

盛悼崇字孟巖﹐江蘇陽湖人。乾隆甲午舉人。四十五年十月由內閣中書入直﹐官至甘肅布政使。

張姚成字訁刃軒﹐浙江鄞縣人。乾隆乙未進士。四十六年四月由內閣中書入直﹐官至江西督糧道。

張惇培字息園﹐江蘇昭文人。乾隆乙未進士。四十六年四月由內閣中書入直﹐官至山西道禦史。

張曾效字魯堂﹐安徽桐城人。乾隆己丑中正榜。四十六年四月由內閣中書入直﹐官至戶部員外郎。

毛鳳儀字雨香﹐江蘇吳縣人。乾隆乙未進士。四十六年四月由內閣中書入直﹐官至山東道禦史。

秦瀛字淩滄﹐江蘇無錫人。乾隆四十一年召試內閣中書。四十六年四月入直﹐官至刑部侍郎。

沈琨字舫西﹐浙江歸安人。乾隆辛卯舉人。四十六年四月由內閣中書入直﹐選佛山同知﹐於五十四年呈請注銷再入直﹐官至泰安府知府。

趙秉淵字少鈍﹐江蘇上海人。文哲子。蔭生。乾隆四十八年正月由內閣中書入直﹐官至成都府知府。

洪梧字桐生﹐安徽歙縣人。朴弟。乾隆庚戌進士。四十八年十二月由內閣中書入直﹐官至沂州府知府。

汪彥博字文軒﹐江蘇鎭洋人。乾隆四十九年召試內閣中書。五十一年九月入直﹐復中丁未進士﹐官至靑州府知府。

金應琦字筠莊﹐安徽歙縣人。云槐子。乾隆四十九年召試內閣中書。五十一年十月入直﹐官至江西巡撫。

張師誠字蘭渚﹐浙江歸安人。乾隆四十九年召試內閣中書。五十一年十月入直﹐復中庚戌進士﹐官至安徽巡撫﹐倉場侍郎。

管世銘字緘若﹐江蘇武進人。乾隆戊戌進士。五十一年十月由戶部主事入直﹐官至浙江道禦史。

程振甲字也園﹐安徽歙縣人。乾隆四十九年召試內閣中書。五十一年十月入直﹐官至吏部員外郎。

柴模字珠山﹐浙江山陰人。乾隆庚子進士。五十一年十一月由內閣中書入直。

孫衡字平山﹐浙江仁和人。士毅子。蔭生。乾隆五十五年正月由內閣中書入直﹐官至戶部主事。

費錫章字西墉﹐浙江歸安人。乾隆四十九年召試內閣中書。五十五年八月入直﹐官至順天府府尹﹐贈兵部侍郎。

鮑勛茂字樹堂﹐安徽歙縣人。乾隆四十九年召試內閣中書。五十五年八月入直﹐官至通政使司通政使。

錢楷字裴山﹐浙江嘉興人。乾隆己酉進士。五十五年八月由戶部主事入直﹐官至安徽巡撫。

曾燠字賓谷﹐江西南城人。乾隆辛丑進士。五十五年八月由戶部主事入直﹐官至貴州巡撫。

楊揆字荔裳﹐江蘇金匱人。乾隆四十五年召試內閣中書。五十五年八月入直﹐官至四川布政使。

楊世綸字鳳池﹐江蘇如臯人。乾隆己丑中正榜。五十八年八月由內閣中書入直﹐官至廉州府知府。

錢灃字東注﹐南昆明人。乾隆辛卯進士。五十九年十一月由通政司副使左遷湖廣道禦史入直。

姚祖同字亮甫﹐浙江錢塘人。乾隆四十九年召試內閣中書。六十年九月入直﹐官至河南巡撫﹑都察院左都禦史。

曹徳華字山甫﹐江西新建人。乾隆乙卯進士。六十年九月由內閣中書入直﹐官至刑部主事。

徐斤字晴圃﹐直隸天津人。乾隆壬子舉人。六十年會試錄取內閣中書入直﹐官至山西巡撫。

陳慶槐字蔭山﹐浙江定海人。乾隆庚戌進士。六十年九月由內閣中書入直。

何金字竹居﹐浙江會稽人。乾隆四十九年召試內閣中書。六十年九月入直﹐官至貴州按察使。

黃文輝字閬峯﹐江蘇儀徵人。乾隆四十九年召試內閣中書。六十年九月入直。

齊嘉紹字衣聞﹐直隸天津人。乾隆庚戌進士。嘉慶四年二月由內閣中書入直﹐官至江西鹽法道。

姚文田字秋農﹐浙江歸安人。乾隆四十九年召試內閣中書。嘉慶四年二月入直﹐復中己未狀元﹐官至禮部尙書。謚文僖。

傅淦字篁山﹐浙江蕭山人。乾隆己酉舉人。六十年會試錄取內閣中書。嘉慶四年二月入直﹐官至禮科給事中。

趙佩湘字筠浦﹐江蘇丹徒人。乾隆癸丑進士。嘉慶四年二月由內閣中書入直﹐官至禮科給事中。

胡枚字梁園﹐浙江石門人。乾隆乙卯進士。嘉慶四年二月由內閣中書入直﹐官至戶部郎中。

吳光悅字見樓﹐江蘇陽湖人。嘉慶丙辰進士。四年二月由內閣中書入直﹐官至江西巡撫。

顏允璨宇輝山﹐江蘇丹徒人。嘉慶丙辰進士。四年二月由內閣中書入直。

蔡炯字云橋﹐江西徳化人。嘉慶丙辰進士。四年二月由內閣中書入直﹐官至甘肅按察使﹑內閣侍讀學士。

茅豫字少山﹐浙江山陰人。乾隆丁未進士。嘉慶四年二月由兵部員外郎入直﹐官至河東道﹐攺戶部郎中。

任垣字芑園﹐江蘇宜興人。乾隆乙卯進士。嘉慶四年四月由吏部主事入直﹐官至通永道。

何元娘字研農﹐山西靈石人。乾隆丁未進士。嘉慶四年七月由戶部郎中入直﹐官至太平府知府。

糜奇瑜字閬峯﹐四川秀山人。乾隆己酉拔貢。嘉慶四年八月由戶部主事入直﹐官至貴州布政使﹑太僕寺卿。

熊方受字介玆﹐廣西永康人。乾隆庚戌進士。嘉慶四年十月由禮部主事入直﹐官至東昌府知府。

張志緒字石蘭﹐浙江余姚人。乾隆乙卯進士。嘉慶五年正月由刑部主事入直﹐官至江寧布政使。

黃躍之字於淵﹐安徽含山人。嘉慶丙辰進士。五年正月由戶部主事入直﹐官至戶部員外郎。

楊懋恬字雪風﹐江西淸江人。乾隆己酉拔貢。嘉慶五年五月由工部主事入直﹐官至漕運總督。

盛悼大字甫山﹐江蘇陽湖人。悼崇弟。乾隆庚子召試舉人。嘉慶五年五月由內閣中書入直﹐官至慶陽府知府。

袁煦字﹝缺﹞﹐山東長山人。守侗子。乾隆甲寅舉人。嘉慶六年七月由內閣中書入直。

萬云字子雨﹐浙江仁和人。嘉慶己未進士。六年八月由吏部主事入直﹐官至潮州府知府。

盧蔭溥已見大臣。嘉慶六年十一月由禮部主事入直。

葉繼雯字云素﹐湖北漢陽人。乾隆庚戌進士。嘉慶八年十月由內閣中書入直﹐官至刑科給事中。

吳應咸字晦堂﹐江西南丰人。嘉慶丙辰進士。八年十一月由戶部主事入直。

龔麗正字暗齋﹐浙江仁和人。提身子。嘉慶丙辰進士。八年十一月由禮部主事入直﹐官至蘇松太道。

康紹鏞字蘭臯﹐山西興縣人。嘉慶己未進士。十年閏六月由兵部主事入直﹐官至湖南巡撫。

張之屏字午莊﹐山西介休人。嘉慶己未進士。十年九月由工部主事入直﹐官至延安府知府。

童槐字萼君﹐浙江鄞縣人。嘉慶乙丑進士。是年十月由工部主事入直﹐官至通政司副使。

梁承福字鶴莊﹐浙江山陰人。國治子。乾隆甲寅舉人。嘉慶十三年閏五月由內閣中書入直﹐官至建昌府知府。

王厚慶字幼海﹐山東福山人。嘉慶辛酉進士。十三年十二月由內閣中書入直﹐官至浙江候補道。

王風翰字小蓬﹐山西安邑人。嘉慶十三年十二月由內閣中書入直﹐復中己巳進士﹐官至迆西道。

余霈元字鷺門﹐江西徳化人﹔嘉慶已未進士。十三年﹝缺﹞月由刑部主事入直﹐官至淮揚道。

程同文字春廬﹐浙江桐鄕人。嘉慶己未進士。十四年四月由兵部主事入直﹐官至通政司副使。

聶鏡敏字心如﹐湖南衡山人。嘉慶辛酉拔貢。十四年七月由禮部主事入直。

趙盛奎已見大臣。嘉慶十五年十月由吏部主事入直。

秦繩曾字宜圃﹐江蘇江寧人。嘉慶乙丑進士。十五年十一月由刑部主事入直﹐官至﹝缺﹞道禦史。

陳鐘鱗字厚甫﹐江蘇元和人。嘉慶己未進士。十六年二月由戶部主事入直﹐官至杭嘉湖道。

楊振麟字桂山﹐順天宛平人。嘉慶辛酉拔貢。十六年十月由刑部主事入直﹐官至陜西布政使。

陸蕖字南村﹐浙江山陰人。乾隆乙卯舉人。嘉慶十七年二月由內閣中書入直﹐官至靑州府知府。

吳書城字臥樓﹐浙江嘉善人。嘉慶戊午舉人。十七年三月由起居注主事入直﹐官至貴東道。

吳頤字燮堂﹐江蘇元和人。嘉慶辛酉進士。十七年四月由戶部主事入直。

張允垂字柳泉﹐江蘇婁縣人。嘉慶辛酉拔貢。十七年十月由戶部主事入直﹐官至陳州府知府。

韓文顯字對山﹐浙江仁和人。乾隆甲寅舉人。嘉慶十八年七月由內閣中書入直﹐官至河東道。

孫蘭枝字春甫﹐浙江仁和人﹐安徽休寧籍。嘉慶辛酉舉人。十八年九月由內閣中書入直﹐官至陜安道。

徐鏞字詠之﹐安徽桐城人。嘉慶己巳進士。十八年十一月由工部主事入直﹐官至山西布政使。

吳孝銘字伯新﹐江蘇武進人。嘉慶己巳進士。十八年十一月由工部主事入直﹐官至宗人府府丞。

蘇兆登字朴園﹐山東沾化人。嘉慶已未榜眼﹐由南安府知府左遷戶部員外郎。十九年九月入直﹐官至福建按察使。

何增元字申畬﹐四川璧山人。嘉慶乙丑進士。二十年六月由刑部主事入直﹐官至刑部郎中。

聞人熙字春臺﹐浙江山陰人。嘉慶己巳進士。二十一年二月由內閣中書入直﹐官至南寧府知府。

沈學廉字瘦山﹐浙江仁和人。嘉慶戊辰進士。二十一年五月由兵部主事入直﹐官至江西道禦史。

趙光祿字雨樓﹐浙江歸安人。嘉慶戊辰進士。二十一年六月由戶部主事入直﹐官至鎭江府知府。

程雷采字晴峯﹐江西新建人。嘉慶辛末進士。二十一年六月由禮部主事入直﹐官至湖廣總督。

徐受荃字楚薌﹐浙江鄞縣人。嘉慶辛酉拔貢。二十一年七月由兵部主事入直。

吳榮光字伯榮﹐廣東南海人。嘉慶己未進士﹐由禦史左遷。二十一年八月以刑部郎中入直﹐官至湖南巡撫。

彊逢泰字綺園﹐陜西韓城人。蔭生。嘉慶二十一年十月由工部主事入直﹐官至工部郎中。

李昌平字東山﹐湖北竹溪人。嘉慶辛酉進士。二十三年三月由內閣中書入直﹐官至戶部主事。

梁章鉅字芷林﹐福建長樂人。嘉慶壬戌進士。二十三年四月由禮部主事入直﹐官至江蘇巡撫。

路徳字鷺洲﹐陜西人。嘉慶己巳進士。二十四年四月由戶部主事入直。

錢廷熊字古槎﹐浙江仁和人。嘉慶癸酉拔貢。二十四年十月由刑部七品小京官入直﹐官至甘涼道。

陳彬字謙齋﹐河南商邱人。嘉慶辛未進士。二十四年十月由吏部員外郎入直﹐官至天津府知府。

許乃普字滇生﹐浙江錢塘人。嘉慶癸酉拔貢。二十四年十一月由刑部七品小京官入直﹐復中庚辰榜眼﹐官至吏部尙書。謚文恪。

喬用遷字見齋﹐湖北孝感人。嘉慶甲戌進士。二十五年九月由內閣中書入直﹐官至貴州巡撫。

佘文銓字次卿﹐湖北松滋人。嘉慶己巳進士。二十五年十一月由戶部主事入直﹐官至江南道禦史。

胡方朔字小東﹐安徽桐城人。嘉慶辛未進士。道光元年六月由戶部主事入直。

王啟文字曉堂﹐直隸南宮人。嘉慶辛酉拔貢。道光元年六月由戶部主事入直。

陳孝寬字湘帆﹐河南祥符人﹐浙江海寧籍。嘉慶癸酉拔貢。道光元年七月由工部主事入直。

蔣泰階字云簪﹐江蘇吳縣人。嘉慶己巳進士。道光元年七月由起居注主事入直﹐官至山東道禦史。

馬光瀾字厚庵﹐浙江會稽人。嘉慶丁丑進士。道光元年九月由刑部主事入直﹐官至山東鹽運使。

李彥章字蘭卿﹐福建侯官人。嘉慶辛未進士。道光二年閏三月由內閣中書入直﹐官至山東鹽運使。

●卷十九。題名五◎漢軍機章京兪誦芬字茗溪﹐安徽婺源人。嘉慶己卯進士。道光二年閏三月由戶部主事入直﹐官至汀漳龍道。

傅繩勛字秋坪﹐山東聊城人。嘉慶甲戌進士。道光二年八月由工部主事入直﹐官至江蘇巡撫。

蔡勛字槐卿﹐廣東東莞人。嘉慶己卯舉人。道光二年八月由刑部主事入直﹐官至吉安府知府。

趙榮字斗垣﹐江蘇上海人。文哲孫﹑秉淵侄。嘉慶丁丑進士。道光二年九月由內閣中書入直。

朱逵吉字穎雙﹐浙江嘉興人。嘉慶甲戌進士。道光四年十月由內閣中書入直﹐官至廣東督糧道。

張祥河字詩ぎ﹐江蘇婁縣人。嘉慶庚辰進士。道光四年十一月由內閣中書入直﹐官至工部尙書。謚溫和。

龍汝言字子嘉﹐安徽桐城人。嘉慶甲戌狀元。道光四年十一月由內閣中書入直﹐官至兵部員外郎。

周濤字聽松﹐貴州貴築人。嘉慶庚辰進士。道光五年八月由兵部主事入直﹐官至河間府知府。

汪元爵字竹君﹐江蘇鎭洋人。彥博侄。嘉慶戊寅舉人。道光七年正月由內閣中書入直﹐官至刑部郎中。

徐思荃字穎墀﹐江西龍南人。﹝缺﹞道光七年閏五月由刑部主事入直。

方銘彜字悔軒﹐安徽定遠人。嘉慶己卯舉人。道光七年閏五月由內閣中書入直﹐官至刑部郎中。

鄭喬林字春溪﹐河南羅山人。嘉慶癸酉拔貢。道光七年七月由工部主事入直﹐官至順徳府知府。

許球字玉叔﹐安徽歙縣人。道光癸未進士。八年正月由吏部主事入直﹐官至兗沂曹濟道。

何汝霖已見大臣。道光八年五月由工部主事入直。

王藻字菽原﹐江蘇通州人。道光壬午進士。八年五月由禮部主事入直﹐官至湖南布政使。

徐基字韞齋﹐安徽歙縣人。嘉慶丁丑進士。道光十年十月由工部員外郎入直﹐官至湖北按察湯鵬字海秋﹐湖南益陽人。道光癸未進士。十一年五月由禮部主事入直﹐官至禦史﹐攺戶部郎中。

鄭瑞麒字瑩圃﹐福建閩縣人。嘉慶己卯進士。道光十一年七月由內閣中書入直﹐官至慶遠府知府。

萬貢珍字蠡門﹐江蘇宜興人。道光癸未進士。十一年八月由戶部主事入直﹐官至湖南布政使﹑大理寺卿。

王廣業字子勤﹐江蘇泰州人。道光丙戌進士。十一年十月由兵部郎中入直﹐官至漳州府知府。

程庭桂字楞香﹐江蘇吳縣人。道光丙戌進士。十一年十二月由刑部主事入直﹐官至都察院左副都禦史。

陳孚恩已見大臣。道光十二年六月由吏部主事入直。

江紹僖字飲吉﹐江蘇儀徵人。道光癸未進士。十二年九月由刑部主事入直﹐官至刑部郎中。

彭蘊章已見大臣。道光十三年七月由內閣中書入直﹐復中乙未進士。

朱應元字愼庵﹐浙江秀水人。道光丙戌進士。十三年十月由工部主事入直﹐官至慶陽府知府。

劉昌字仲寅﹐貴州大定人。﹝缺﹞道光十三年十二月由兵部主事入直﹐官至南韶連道。

王寅字琴槎﹐湖南武陵人。道光己丑進士。十四年三月由戶部主事入直。

馬麗文字郁齋﹐湖北蒲圻人。道光癸未進士。十四年三月由禮部主事入直﹐官至南候補道。

王積順字若溪﹐浙江仁和人。道光癸巳進士。十四年五月由內閣中書入直﹐官至刑部員外郎。

林揚祖字岵瞻﹐福建莆田人。道光己丑進士。十四年七月由刑部主事入直﹐官甘肅布政使。

胡增瑞字典齋﹐江西萍鄕人。道光壬辰進士。十五年﹝缺﹞月由戶部主事入直。

陳本欽字堯農﹐湖南長沙人。道光壬辰進士。十六年二月由工部主事入直﹐官至工部員外郎。

吳淸臯字小谷﹐浙江錢塘人。嘉慶癸酉舉人。道光十六年由內閣中書入直﹐官至撫州府知府。

何桂馨字一山﹐江蘇吳縣人。道光己丑進士。十六年四月由內閣中書入直﹐官至陜西道禦史。

江鴻升字翊云﹐福建閩縣人。道光己丑進士。十七年八月由工部主事入直﹐官至雷瓊道。

潘鐸字木君﹐江蘇江寧人。道光壬辰進士。十七年九月由兵部郎中入直﹐官至署雲貴總督。謚忠毅。

王桂字秋卿﹐江蘇甘泉人。道光己丑進士。十七年十月由吏部主事入直﹐官至廣平府知府。

顏以燠字敍五﹐廣東連平州人。嘉慶丙子舉人。道光十九年正月由內閣侍讀入直﹐官至東河總督。

汪本銓字衡甫﹐江蘇陽湖人。道光己丑進士。十九年四月由禮部主事入直﹐官至浙江布政使。

喬晉芳字心農﹐山西聞喜人。道光乙未探花。十九年五月由刑部主事入直﹐官至常徳府知府。

吳光業字補之﹐江西南丰人。道光壬辰進士。十九年七月由刑部主事入直﹐官至內閣侍讀學士。

宗稷辰字滌樓﹐浙江會稽人。道光辛巳舉人。二十年五月由內閣中書入直﹐官至運河道。

梁瀚字海樓﹐陜西鄂縣人。道光丙申進士。二十年五月由兵部主事入直﹐官至戶部侍郎。

程恭壽字容伯﹐浙江錢塘人。道光己亥舉人。二十年六月由刑部主事入直﹐官光祿寺少卿。

莊心省字西樵﹐廣東番禺人。道光壬辰進士。二十年七月由戶部主事入直﹐官至戶部郎中。

聶字雨風﹐陜西涇陽人。道光甲午舉人。二十二年四月由禮部主事入直﹐官候補五品京堂。

朱憲曾字鐵琴﹐順天涿州人。道光癸巳進士。二十二年五月由吏部主事入直。

孔慶釒胡字誠甫﹐山東曲阜人。道光丙申進士。二十二年十月由工部主事入直﹐官至貴州按察使。

朱麗宣字霽堂﹐江蘇荊溪人。道光癸巳進士。二十二年十月由工部主事入直﹐官至工部員外郎。

袁甲三字午橋﹐河南項城人。道光乙未進士。二十三年四月由禮部主事入直﹐官至漕運總督。謚端敏。

吳士楨字誦芬﹐順天大興人。道光﹝缺﹞舉人。二十三年九月由內閣中書入直。

鐘啟峋字伯平﹐江西興國人。道光二十四年二月由兵部七品小京堂入直﹐復中乙巳進士﹐官至翰林院侍讀﹐贈四品京堂。

吳福年字竹崖﹐浙江錢塘人。道光二十四年四月由內閣中書入直﹐復中乙巳探花﹐官至翰林院侍讀學士。

林映棠字樹南﹐四川奉節人。道光乙未進士。二十四年九月由禮部主事入直﹐官至興安府知府﹐贈光祿寺卿銜。

王發桂字笑山﹐直隸淸苑人。道光丙申進士。二十四年九月由禮部主事入直﹐官至工部侍郎。

邵懿辰字位西﹐浙江十二和人。道光辛卯舉人。二十五年五月由內閣中書入直﹐官至刑部員外郎﹐贈道銜。

劉子城字雉峯﹐直隸滄州人。道光丁酉拔貢。二十五年五月由吏部主事入直﹐官至湖北鹽法道。

王本梧字琴仙﹐浙江鄞縣人。道光乙酉拔貢。二十五年十一月由兵部員外郎入直﹐官至吉安府知府﹐贈道銜。

文嶽英字小南﹐湖南衡山人。道光庚子舉人。二十六年正月由戶部主事入直。

吳嘉淦字淸如﹐江蘇吳縣人。道光戊戌進士。二十六年二月由內閣中書入直﹐官至戶部員外郎。

曹毓瑛已見大臣。道光二十六年閏五月由兵部主事入直。

汪榘字心蘭﹐直隸灤州人。道光甲辰舉人。二十六年閏五月由工部主事入直﹐官至廣信府知府。

段晴川字春湖﹐河南溫縣人。道光丁酉拔貢。二十六年八月由兵部主事入直﹐官內閣侍讀學士。

蔣錫綬字幼竹﹐江蘇長洲人。道光丁酉拔貢。二十八年二月由刑部主事入直﹐官至安慶府知府。

胡嘉楷字熙伯﹐江蘇江寧人。道光丁酉拔貢。二十九年正月由工部主事入直﹐官至懷慶府知府。

畢至字春亭﹐湖北蘄水人。道光乙未進士。二十九年四月由工部郎中入直﹐官至漢中府知府。

陳鴻翊字仲鸞﹐順天寧河人。道光戊戌進士。二十九年閏四月由吏部主事入直﹐現官汀漳龍道。

丁守存字竹溪﹐山東日照人。道光乙未進士。二十九年五月由戶部主事入直﹐官湖北督糧道。

胡家玉已見大臣。道光二十九年五月由刑部主事入直。

焦瀛已見大臣。咸豐元年三月由內閣中書入直。

錢寶靑字萍工﹐浙江嘉善人。道光辛丑進士。咸豐元年七月由戶部主事入直﹐官至都察院副都禦史。

吳臺朗字次垣﹐江蘇丹徒人。道光庚子進士。咸豐元年八月由禮部主事入直﹐官至山東候補道。

錢以同字小蘭﹐江蘇華亭人。道光戊戌進士。咸豐元年閏八月由兵部主事入直﹐官至﹝缺﹞道禦史。

李汝楫字濟川﹐南會澤人。道光丁酉拔貢。咸豐元年十月由刑部主事入直﹐官至四川候補知府。

林壽圖字穎叔﹐福建閩縣人。道光乙巳進士。咸豐二年正月由工部主事入直﹐官陜西布政使。

程祖誥字覃叔﹐安徽休寧人。道光庚戌進士。咸豐二年三月由戶部主事入直﹐現官宗人府府丞。

吳兆麟字筠軒﹐浙江錢塘人。道光壬辰舉人。咸豐三年二月由內閣中書入直﹐官江西鹽法道。

賀壽慈字云甫﹐湖北蒲圻人。道光辛丑進士。咸豐三年二月由吏部主事入直﹐現官都察院左都禦史。

鄧廷丹字雙坡﹐廣西新寧人。道光甲辰進士。咸豐三年二月由工部主事入直﹐官廣東布政使。

張金鑑字子明﹐廣東東莞人﹐道光甲辰進士。咸豐三年二月由禮部主事入直﹐官至候選郎中。

李徳莪字蓼生﹐江蘇新陽人。道光甲辰進士。咸豐三年二月由工部主事入直﹐現官貴東道。

段承實字芳山﹐江西南昌人。道光己亥舉人。咸豐三年四月由內閣中書入直﹐官至刑部員外郎。

梁經先更名景先﹐字羲初﹐陜西三原人。道光乙巳進士。咸豐三年五月由工部主事入直﹐現官河南道禦史郭祥瑞字玉麓﹐河南新鄕人。道光丁未進士。咸豐三年六月由戶部主事入直﹐官至廣東按察使。

裴季芳字石麓﹐河南祥符人。道光丁未進士﹐咸豐三年六月由內閣中書入直﹐官至候選知府。

白恩佑字蘭巖﹐山西介休人。道光丁未進士。咸豐三年六月由工部主事入直﹐官湖南鹽法道。

章倬標字果堂﹐浙江金華人。道光丁未進士。咸豐三年九月由禮部主事入直﹐現官福建候補道。

曾協均字笙巢﹐江西南城人。燠子。道光癸卯舉人。咸豐三年十二月由內閣中書入直﹐官慶遠府知府。

王錫振更名拯﹐字少﹐廣西馬平人。道光辛丑進士。咸豐四年正月由戶部主事入直﹐官至通政使司通政使。

鄭錫瀛字惕庵﹐順天大興人。道光乙巳進士。咸豐四年二月由吏部主事入直﹐官至都察院副都禦史。

洗斌字云樵﹐廣東南海人。道光辛丑進士。咸豐四年二月由工部主事入直﹐官廬州府知府。

夏獻云字芝岑﹐江西新建人。道光己酉拔貢。咸豐四年三月由刑部七品小京官入直﹐現官湖南督糧道。

謝謙亨字吉六﹐福建長泰人。道光乙巳進士。咸豐四年九月由刑部主事入直。

蔣超伯字叔起﹐江蘇江都人。道光乙巳進士。咸豐七年十月由刑部主事入直﹐官廣東候補道。

康錫齡字子錫﹐山西興縣人。紹鏞孫。道光丁酉拔貢。咸豐七年十月由戶部員外郎入直﹐官至延楡綏道。

朱夢元字景唐﹐江西貴溪人。道光甲辰進士。咸豐八年三月由刑部員外郎入直﹐官至通政使司通政使。

方鼎銳字子穎﹐江蘇儀徵人。咸豐壬子舉人。八年五月由內閣中書入直﹐現官溫處道。

朱學勤字修伯﹐浙江仁和人。咸豐癸丑進士。八年五月由戶部主事入直﹐官至大理寺卿。

朱智字茗笙﹐浙江錢塘人。咸豐辛亥舉人。八年七月由工部主事入直﹐現官太僕寺卿。

張徳容字松坪﹐浙江西安人。咸豐癸丑進士。九年八月由刑部主事入直﹐現官嶽州府知府。

靳邦慶字迪丞﹐廣西臨桂人。咸豐癸丑進士。九年十月由吏部主事入直﹐現官衢州府知府。

許庚身字星叔﹐浙江錢塘人。乃普侄。咸豐九年十一月由內閣典籍入直﹐復中同治壬戌進士﹐現官光祿寺卿。

蔣繼洙字椒林﹐山東曲阜人。道光庚戌進士。咸豐九年十二月由工部主事入直﹐現官廣信府知府。

蔡兆槐字植三﹐江蘇崇明人。咸豐癸丑進士。十年三月由戶部主事入直﹐現官楡林府知府。

杜來錫字榮三﹐河南新鄕人。咸豐癸丑進士。十年五月由工部主事入直﹐官至朔平府知府。

王恩炳字周生﹐江蘇髙郵人。咸豐六年欽賜舉人。十年五月由內閣中書入直。

錢應溥字子密﹐浙江嘉興人。道光己酉拔貢。咸豐十年七月由吏部主事入直。

範運鵬字摶九﹐四川龍昌人。咸豐丙辰進士。十年十月由戶部主事入直﹐官風陽府知府。

龔聘英字莘甫﹐江蘇崇明人。咸豐十年十月由刑部主事入直﹐復中同治壬戌進士﹐官至翰林院編修。

沈淮字桐甫﹐浙江鄞縣人。道光己酉舉人。咸豐十年十月由內閣中書入直﹐官至陜西道禦史。

江人鏡字蓉舫﹐安徽婺源人。道光己酉舉人。咸豐十年十月由內閣中書入直﹐現官太原府知府。

李庭蕭字小軒﹐湖北黃安人。咸豐癸丑進士。十年十月由戶部主事入直﹐現官陜西道禦史。

周瑞淸字鑑湖﹐廣西臨桂人。咸豐己未進士。十一年十月由刑部主事入直﹐現官太常寺少卿。

何入之字柳門﹐廣東番禺人。咸豐乙卯舉人。十一年十月由工部郎中入直。

區公輔字盍簪﹐廣東番禺人。咸豐辛亥舉人。十一年十一月由戶部主事入直。

龔嘉俊字幼安﹐南昆明人。咸豐丙辰進士。同治元年二月由禮部員外郎入直﹐現官紹興府知府。

陳元楷字玉珊﹐廣東順徳人。道光庚戌進士。同治元年四月由吏部郎中入直。

王汝訥字子默﹐直隸灤州人。咸豐庚申進士。同治元年四月由工部主事入直﹐官至靑州府知府。

馮柏年字鶴崖﹐直隸天津人。道光己亥舉人。同治元年六月由內閣中書入直﹐官至江寧府知府。

徐用儀字小云﹐浙江海鹽人。咸豐己未舉人。同治元年八月由刑部主事入直﹐官鴻臚寺少卿﹑候補四品京堂。

史崧秀字琴孫﹐江蘇溧陽人。咸豐丙辰進上。同治元年八月由吏部主事入直﹐現官敍州府知府。

邵文煦字茗仙﹐浙江余姚人。咸豐辛亥舉人。同治元年八月由內閣中書入直﹐官刑部候補主事。

徐景軾字肖坡﹐安徽歙縣人。咸豐丙辰進士。同治二年五月由禮部主事入直﹐現官雅州府知府。

方熊祥字子望﹐浙江仁和人。咸豐癸丑進士。同治二年六月由戶部主事入直﹐官興化府知府。

葉衍蘭字蘭臺﹐廣東番禺人。咸豐丙辰進士。同治三年五月由戶部主事入直﹐現官戶部員外郎。

蕭庭滋字潤宇﹐貴州開州人。咸豐戊午舉人。同治四年正月由兵部員外郎入直。

吳國傑字超伯﹐安徽休寧人。道光己酉舉人。同治六年五月由兵部主事入直。

金曰修字少伯﹐浙江錢塘人。同治乙丑進士。六年六月由宗人府主事入直。

梁僧寶原名思問﹐字穎倩﹐廣東順徳人。咸豐己未進士。同治七年閏四月由禮部員外郎入直﹐官鴻臚寺少卿。

胡延夔字子韶﹐山西繁峙人﹐咸豐丙辰進士。同治七年九月由禮部主事入直﹐現官禮部員外郎。

陸棠字憩云﹐江蘇太倉人。咸豐辛亥舉人。同治八年二月由刑部主事入直﹐現官刑部郎中。

張嶽年原名善倬﹐字竹晨﹐浙江鄞縣人。咸豐壬子舉人。同治八年二月由刑部主事入直﹐現官刑部員外郎。

李耀奎字﹛艸淩﹜舟﹐直隸天津人。咸豐辛亥舉人。同治八年七月由內閣中書入直﹐現官內閣侍讀。

李方豫字荊南﹐江蘇江都人。同治丁卯舉人。九年四月由工部員外郎入直。

李士彬字伯質﹐湖北蘄州人。同治乙丑進士。九年五月由刑部主事入直。

丁鶴年字仙譜﹐漢軍鑲黃旗人。同治甲子舉人。九年八月由工部主事入直﹐現官工部員外郎。

沈源深字叔眉﹐河南祥符人。咸豐庚申進士。同治九年九月由吏部主事入直﹐現官吏部員外郎。

魏邦翰字季蒓﹐江蘇邳州人。同治庚午舉人。十年二月由吏部主事入直。

陳毓秀字慧卿﹐江蘇江陰人。同治乙丑進士。十年五月由戶部主事入直。

馮光勛字伯紳﹐江蘇陽湖人。同治乙丑進士。十年十二月由刑部主事入直。

李固恆字少石﹐河南鄭州人。咸豐壬子舉人。同治十一年二月由兵部郎中入直。

余聯沅字珊﹐湖北孝感人。同治壬戌舉人。光緒元年正月由內閣中書入直。

蕭韶字杞山﹐湖南淸泉人。同治丁卯舉人。光緒元年二月由刑部員外郎入直。

方恭銘字壽甫﹐浙江仁和人。同治癸亥進士。光緒元年六月由戶部主事入直。

莊予楨字幹林﹐山東莒州人。同治壬戌進士。光緒元年八月由禮部主事入直。

●卷二十。詩文一◎汪由惇詩三首△春曉入直魚鑰初傳曙色橫﹐風催殘漏有餘聲。遊仙難醒人間夢﹐換骨須從天上行。擁帚玉除春露重﹐捲簾溫室曉燈淸。應知無上光明界﹐顧陸丹靑畫不成。

△靜宜園侍直聽鐘趨直趁晨鴉﹐簾捲前山片片霞。鈴索無聲封事少﹐一鞭歸路日初斜。

△直廬卽事晝長人散敞簾櫳﹐宮漏三聲過未中。晚奏封章還侍報﹐坐看飛絮撲晴空。

◎於敏中詩一首申拂珊光祿行帳中﹐獲生麅一﹐獻之大庖。異日卽以頒賜。木蘭扈蹕佳話也﹐不可無詩紀其事。輒賦六韻贈之特拜全麅賜﹐頒從數獲余。喧傳徼礬得﹐列獻射生如﹝是麅與從獵諸人所射生﹐同列簿以獻﹞。食力償其願﹐旌勞溯厥初。幻殊迷鹿夢﹐笑擬弄獐書﹝同人有舉此爲戲者﹞。行炙誇賓客﹐分鮮逮僕輿。東方工割肉﹝拂珊昨在宴次每以善割自負﹞﹐歸遺一軒渠。

◎趙文哲詩一首△長歌行贈陸耳山陸敬輿有荒莊﹐趙元叔有空囊﹐一貧至此非所恨﹐但恨一出一入相避成參商。與君結交久﹐樂事掛人口。銷夏雲林壁上泉﹐餞春繡谷花前酒。聞君昨從吳越賦《皇華》﹐舊句已籠碧紗否﹖萬人海中藏我六載余﹐君亦冗寄宣南坊畔廬。深深靑瑣闥﹐滑滑白玉除。十行之詔萬卷書﹐與君朝朝暮暮蛩驅如。今春歌上陵﹐去秋歌出塞。屬車豹尾間﹐簪筆兩人在。偶然拍馬飛前﹐艸檄飛書立而待。壬午同年生﹐與君同命鳥。長安泥爪何足誇﹐別有千秋共懷抱。我昨一跌君不知﹐國門一出十步三威遲。計程謂當此傾蓋﹐嗟哉楊朱淚灑歧路歧。行者萬里塗﹐居者萬里心﹐楚山嶄嶄水淫淫。知君朝回一燈對風雪﹐夢中千巖萬壑與我同登臨。陸敬輿﹐趙元叔﹐曷不雲龍共追逐。詩題日南至﹐書到日東陸。詠梅儻寄《艸堂篇》﹐吹笛還酬《武溪曲》。

◎陸耀詩三首△扈從木蘭賦贈同人屬和地迥天髙露气淸﹐行圍歲事有期程。關門不設防秋戍﹐壯士能歌出塞聲。霹靂手翻弓引滿﹐風飈蹄蹴馬騎生。短衣橐筆長楊裏﹐早愧相如作賦情。

△寓園雜詠和阮﹠lt﹔廣吾﹠gt﹔山同年中庭促膝共蘧廬﹐諧笑云云習未除。苟節刪於相熟後﹐淡懷長似訂交初。才華須讓連城璧﹐蹇劣誰持下阪車。夜久不知河轉角﹐柳梢缺月掛方疏。

敢笑趨公職事微﹐每因戒旦切朝饑。自牽騾馬呼奚僕﹐已見羣集省闈。宮漏傳聲催制艸﹐掖梧寒露濕朝衣。在家早起平生意﹐莫怪勞薪偃息希。

◎嚴長明詩一首△寄王蘭泉前輩詔策籌邊第一功﹐恩光稠疊動昭融。翔鸞音湛三槐露﹐雀翎翻九棘風。邦典坐愁心鄭重﹐王綸手捧地尊崇﹝公入都後﹐晉秩大理寺卿﹐仍直樞庭﹞。臨風莫道台光迥﹐仰首卿云卽見公。

◎趙翼詩六首△璞函落第後入直軍機詩以調之吾家元叔今詩翁﹐才名廿載雄江東。弱不勝衣一把骨﹐筆力乃挽千鈞弓。一朝獻賦入薇省﹐長安詩社幾爲空。我昨讀君詩滿冊﹐雅材百五妙驅策。機杼織成七襄錦﹐雲霞補自五色石。老樹著化霏遠香﹐疏桐滴雨湛寒碧。有時哀絲彈寡女﹐忽焉快劍擊俠客。卽今此道論作家﹐得不推袁虛一席。胡爲才髙遇偏左﹐兩試春官再被斥。途窮阮籍思回車﹐去直樞曹應推擇。自言日暮甘倒行﹐冷官聊逐熱客迹。噫嘻此地吾舊遊﹐直廬珥筆參國謀。夜艸軍機磨盾鼻﹐曉宣相麻促詞頭。從獵每隨虎賁隊﹐待漏慣聽雞人籌。文章報國儒者事﹐固藉黼黻宣五猷。獨惜君才不易得﹐自今未免分日力。眼看名山業垂就﹐忍把精神耗吏職。丈夫窮達會有命﹐不如讀書飽胸臆。竿進百尺步益艱﹐丹將九還火莫息。期君速到蓬山巓﹐寬間歲月恣討研。卻將鎖院揮毫手﹐來作花磚應制篇。

△軍機夜直鱗鱗鴛瓦露華生﹐夜直深嚴聽漏聲。地接星河雙闕迥﹐職供文字一官淸。蠻箋書剪三更燭﹐神索風傳萬里兵﹝時方用兵西陲﹞。所愧才非船下水﹐班聯虛忝侍承明。

淸切方知聖主勞﹐手批軍報夜濡毫。錦囊有策兵機密﹐金匱無書廟算髙。樂府佇聽朱鷺鼓﹐尙方早賜紫貂袍。書生耽筆慚何補﹐不抵沙場斫賊刀。

△下直同漱田秋帆諸人郊行卽事雨過靑圻淨曲塵﹐出郊人也共欣欣。班輪只日余雙日﹐春已三分過二分。蝶趁衣香芳艸路﹐鴉銜祭肉夕陽墳。郊行景色眞堪畫﹐只少擔瓶一老軍。

△七十自述東華初步軟塵紅﹐移直樞曹地位崇。五夜趨朝雞唱月﹐九秋出塞馬趨風。沈沈鎖院聽鈴索﹐漠漠周去挽角弓。六載微勞差自慰﹐西師及見告成功﹝補中書﹐入直軍機﹐前後凡六年﹐時方用兵西陲﹞。

歷歷巢痕記憶眞﹐一時風景一時人。曾因亻暴直深嚴地﹐及事當朝老大臣。門館無私心似水﹐衣冠有慶物皆春。只今回首平津閣﹐慚愧曾充上座賓﹝謂傅文忠﹑汪丈端二公﹞。

◎王昶詩十四首△直廬曉坐東華扃已開﹐北闕鐘初響。鳴鑣人建章﹐瑤所躡宏敞。殘月遠無痕﹐明河髙有象。直廬散微香﹐封事猶未上。偶與鷺行﹐披襟勵誠讜。松火轉茗鑪﹐蘭膏映書幌。靜欣翰墨間﹐晴覺雲霞朗。禁地肅淸嚴﹐簿書謝鞅掌。慚非經世才﹐謬作鈞天想。

歲暮蒙賜魚雉鹿兔果品恭紀臘祭行將舉﹐天廚已早頒。江魚冰鬣壯﹐山雉錦翎斑。珍合殊方產﹐恩深內殿班﹝惟乾淸門侍衛﹑軍機房章京有之﹐部院郎官皆不及也﹞。徹來供晚膳﹐歡喜溢慈顏。

△常山峪晚直馳道緣崖築﹐行宮傍嶺升﹐前驅先射虎﹐別騎晚調鷹。夕照千峯雨﹐疏煙萬帳燈。秋風殘暑退﹐涼气滿衣稜。

△自熱河至張家營作令典秋三月﹐康莊第一程。滄溟連雁塞﹐古戍亙龍城。禾黍徵丰稔﹐烽煙息太平。何期韋帶士﹐得與飛行。

紫塞盧龍北﹐檀河又白河。日暄乾稻廩﹐風勁轉蓬科。鳥雀因寒聚﹐雞豚就食多。羲皇風俗古﹐竹馬更婆娑。

六十七圍場﹐方輿及大荒。秋髙峯更翠﹐霜重艸全黃。地界卡倫接﹐泉源淖爾長﹝每一圍場必有哈達山﹐下有泉﹐眾流積水謂之淖爾﹞。彎環紅柵在﹐來往便戎行﹝圍場八旗分四正四隅﹐相距二三十里不等﹐近者或距六七里﹐蓋中有山者始爲圍場。以山大則禽獸多﹐山小則禽獸少﹐故遠近不能一槪也﹞。

△木蘭圍中和申光祿笏山韻霓旌風急動龍蛇﹐跋馬秋原野徑斜。指點溪山眞似畫﹐可無茅屋兩三家。

歷盡孱顏鳥道平﹐萬峯頂上曉霜淸。不妨預作登髙會﹐只少藍輿載酒行。

沙河才過碧山開﹐古木秋深翠作堆。空谷何人能見賞﹐年年風雪老琴材。

短衣茸帽曉迎風﹐塞雁行行度碧空。知是山程行過半﹐初陽一抹樹梢紅﹝圍中路程遠者不過三四十里﹐近者乃十餘里。每黎明啟行﹐至曉日三竿則已抵下營矣﹞。

△再次前韻溪流曲曲綰秋蛇﹐列帳層層傍嶺斜。人語雞聲成小住﹐居然來往似鄰家。

絕磴初開木棧平﹐蒼巖雨過十分淸。書生忽欲誇身手﹐笑與期門縱轡行。

旃門兩翼畫旗開﹐颯沓風生萬馬堆。今歲獻禽知倍富﹐龍沙天驥正呈材﹝侍衛傅君靈安新從大宛市馬歸﹐髙伉壯健﹐異於常品﹞。

千林黃葉秋風﹐殘日初沈暮靄空。散直歸來頻覓路﹐停鞭遙指帳燈紅。

△合圍後有鹿逸至金壇相國帳中縶以呈獻特賜雙眼花翎以志嘉瑞四山萬騎殷雷霆﹐黃閣開帷對翠屏。豈有射聲來虎帳﹐竟同折角出龍庭。八珍絡繹增仙膳﹐雙眼勻圓耀彩翎。總與明良添盛事﹐好傳佳話玉堂聽﹝相國時掌翰林院事﹞。

◎戴衢亨詩一首△送範攝生方葆巖隨尙書福侯赴臺灣平賊男兒事業請長纓﹐磨盾濡毫意气橫。閫外談諧資將略﹐幕中書記擅詩名。旌旗下瀨魚龍伏﹐鼓角從天猿鶴驚。觀海從戎心膽闊﹐此行差不負平生。

◎馮培詩二十首骸吳蠡濤新年初至西苑韻首春慣遵塗﹐我馬意亦洽。湖冰老漸消﹐嵐翠秀堪掐。緒風蘇艸樹﹐初日亂鳧鴨。橋喧簇魚竿﹐泥活起花鍤。入直欣事簡﹐遭逢此時恰。曳佩鑾鳴空﹐抽毫劍出匣。趨走五色云﹐揮灑十行札。境邃引蓬壺﹐談雄倒江峽。鈞樂飄管弦﹐火戲幻鱗甲。詩翁詩格健﹐牛耳齊盟狎。自哂莛叩鐘﹐元白故難壓。

△爲戴蓮士修撰紀事阿濟格鳩開廣原﹐秋場蹴踏萬馬屯。雄雷急雪日數番﹐鞭梢湧出扶桑暾。幔城山川朝至尊﹐飛負羽環爲門。一麅進逸如星奔﹐注矢競發追驚魂﹐有人突前气欲吞。赤手生扌益林莽翻﹐不用网去及火燔。中黃愕視相顧言﹐是何勇者育與賁﹖膽粗勢可移昆侖﹐就看雅度儒臣惇﹐但有筆橐無刀鞋﹐獻禽天子旋拜恩﹐大庖波及逾春溫。帝曰前後兩狀元﹐丙申舊事堪同論﹐戴以繼於衣缽存﹝賜詩有云「狀元端是讓前輩﹐大小獲則同。」蓋以於敏中丙申歲圍帳獲鹿事爲此﹞。五十六字榮光騫﹐捧來寶敵千。旁觀敢不敢喧﹐我慚刺促駒局轅。側聞盛事須眉掀﹐持螯執鹿誰輊軒。一笑沃我松醪渾﹐興酣作詩稜可捫。

△和沈舫西用東坡淸虛堂韻寄懷之作瘦馬日踏河堤沙﹐廂東聚散如蜂衙﹝軍機直房在山莊門東﹞。自夏䢐秋气候變﹐卜歸尙杳燈無花。吾生到處作萍梗﹐何者爲客何者家。不能挽弓誇中鵠﹝時同人有隨班校射者﹞﹐但令削札供塗鴉。吳興山水劇淸遠﹐有才京國流芬葩。詩筒緘遞付驛使﹐驪珠錯落窮搜爬。遙知右掖雨餘靜﹐坡翁一卷澆新茶。燃殘官燭記寸刻﹐數來禁鼓傳三撾。懷人未得尊酒共﹐赫蹄展讀空長嗟。相逢瓜代粲一笑﹐掀髯對月杯斟霞。

△晚直寂寥人散盡﹐獨作後棲鴉。只有靑山對﹐偏遲落日斜。虯鐘林外靜﹐魚鑰禁中賒。暝色看徒禦﹐迎來白鼻﹝守晚者候宮門上鎖始歸﹐僕夫控馬以待也﹞。

△七峯別墅月夜春色在空冥﹐煙髙入夜淸。鳥巢落山牖﹐魚背負潭星。老樹淨堪倚﹐幽齋涼不扃。塵勞頓披豁﹐身世此浮萍。

持醪酹殘雪﹐中有梅花魂。遠夢過江水﹐新愁掛月村。云嵐和幔捲﹐石井抵牀溫﹐已覺圓輝溢﹐然燈近上元。

△早直帶霧披閶闔﹐晨光到恰開。遞函封事少﹐布埒射侯催。樹色濃於染﹐峯陰濕似苔。宵衣天語出﹐早問雨來。

△西苑退直駘蕩韶光晝漏遲﹐從容散直早春時。日臨燕九仙云近﹐風過秋千溫樹知。聽徧啼鶯濃似酒﹐飄來法曲裊如絲。太平多暇供吟賞﹐依舊陳編信手披。

△和阮唐山前輩假宿七峯別墅之作廢墅臨湖老屋椽﹐白波浮動夕陽前。歸林倦翼爭投暝﹐臥地殘峯不記年。重剔秋燈追往事﹐乍回春夢破塵緣。何如木葉淮南夜﹐商略西窗聽雨眠。

△直次無事戲作直廬闃靜似茅庵﹐坐臥何殊彌勒龕。簾影欲搖云滿屋﹐鳥聲疑對客淸談。添﹛難火﹜官燭更初永﹐彊飯公廚味久諳。日夕拈毫無一字﹐年來懶過再眠蠶。

△陸蘧庵﹑方荷巖還京﹐喜贈時同赴關隴者劉退谷﹑汪首禾﹑裘可亭。復值睢州河口漫溢﹐往豫襄事﹐並以寄懷。

翩翩才調賦從軍﹐隴右論功得五君。人醉蒲桃初罷宴﹐秋深瓠子又離羣。朝家事重《河渠志》﹐官秩榮登戰伐勛﹝諸君皆以軍功晉級﹞。愧我不才空握槧﹐編書想見柵摩云﹝時承纂《石峯堡紀略》﹞。

△七峯園舊有海棠一株﹐甚繁茂﹐今已枯萎﹐和蠡濤韻ゎ被衝寒直禁扃﹐紙窗寂歷短檠靑。一年駒隙匆匆過﹐五夜雞聲細細聽。官事稍稀翻汗簡﹐春光欲到動花鈴。玉棠未必眞天上﹐隨處因緣是福庭﹝予與裴山俱由翰林攺官﹞。

△陳蔭山舍人寄示《灤河道中諸詠》﹐有「山如太古誰能學﹐石不多言便可交」之句﹐蓋自況並以見贈也﹐因賦此酬其意策馬無端又寒垣﹐郵亭旅捨墨畱痕。詩堪記裏前塵在﹐人貴知心古意惇。一簣成時山可學﹐八音諧處石能言。與君共結盟鷗侶﹐海色江聲恣討論。

△聞劉朴夫給事奄邊﹐其妻湯恭人殉節。詩以哀之廿年起艸禁垣久﹐萬里兼程驛使催。盛壯早驚雙鬢雪﹐耗磨甘忍寸心灰。生前有像眞能肖﹝去年灤河直廬﹐繆舍人爲畫像﹐極似﹞﹐身後無兒亦可哀。猶憶追趨如昨日﹐訃音偏向病中來。

聖主臨軒惜此臣﹐賜金加秩重恩綸。榮叨泉壤魂應感﹐死謝戎行气尙振﹝福相國赴臺剿匪﹐欲與給事偕行﹐以疾甚弗果﹞。結髮痛深連理樹﹐捐軀羞作未亡人。晉陵山色輝坊表﹐天語旌嘉勒字新﹝有旨進贈鴻臚寺卿﹐賜銀一百兩﹐湯氏建坊旌節﹞。

△夏日畱京亻暴直漫興綸扉晨啟集冠裳﹐元老威儀政事堂。偶話先朝聽歷歷﹐神遊直是到羲皇﹝謂雲巖相國﹞。

日斜云淨一簾垂﹐綠樹沈沈引夢遲。公膳餐余無个事﹐斷蟬聲在乍晴時。

長安門外簇停車﹐三日周環守直廬﹝時同直人少﹐隔三日夜班一周﹞。畢竟從容還偃蹇﹐塞垣跋馬復何如。

斗室何由解鬱蒸﹐葛衫蕉扇小窗憑。臣心已自涼如水﹐不藉頒來內府冰﹝每年有移牒領冰之例﹐實則直次未設一冰也﹞。

◎秦瀛詩一首△七峯別墅月夜和馮玉圃吏部韻暮色落空冥﹐眾峯相與靑。鐘聲度明月﹐林影散寒星。髙閣向山迥﹐鄰扉隔澗扃。閒來感身世﹐天地一浮萍。

◎管世銘詩五十五首△送秦小峴同年觀察浙東樞庭才彥集﹐落落幾詩人。之子淸吟擅﹐能無同調親。雞棲時並轡﹐豹直每均茵。忽建髙牙去﹐相思越水濱。

△浮沈誤玷承明直﹐浮沈十載彊。拙竽空濫隊﹐禿穎枉居囊。目自分臧否﹐心還任激揚。小臣於數子﹐或尙有微長。

△暮春傣直西苑旭日動宮鴉﹐連朝撲面沙。气淸初潤麥﹐風定欲蘇花。ゎ被書攜友﹐周廬墅作家。田田荷葉小﹐又從五云車。

△機庭紀事金倉碌碌治符書﹐忽遣簪毫近玉除。分帶六曹專視艸﹐未登五品特垂魚。月常半直靑綾被﹐歲或三隨黃屋車。淸切此時稱右職﹐只慚郎鬢已蕭疏。

△直廬有寄直廬特許北門開﹐視艸新班擢上才。初地傳衣將百歲﹐昔賢倚筆已三回。興元赦制加顏讀﹐澤潞軍書運掌裁。潤色王言良不易﹐豈惟前路近中臺。

△扈蹕秋稱紀事愧乏淩雲賦《子虛》﹐又無彊記誦亡書。精銷自擬勞薪似﹐也扈金根備屬車。

驛書灤水接都京﹐四日循環有定程。連夕雨多遲數刻﹐嶺頭已遣近臣迎﹝每日報到遲﹐卽派侍衛章京過廣仁嶺迎遞﹞。

面承密敕語從容﹐分寫新綸撰進恭。禦筆親增三五字﹐別傳天語帶朱封﹝詔艸經朱筆更攺﹐例應另紙恭錄﹐惟廷寄諭旨卽以朱發﹞。

魚龍散樂列瓊筵﹐視政如常倍覺虔。一曲仙韶聽未闋﹐重臣三對禦牀前﹝萬壽節演劇後視政如常﹐軍機大臣有一日召對數次者﹞。

不擇秋蛇與墨豬﹐但期疾速勿遲逾。繕完呈本催分寄﹐﹝有一旨而傳諭數人者﹐照書數紙各寄﹐謂之分奇。﹞珍重臨時與過朱﹝凡恭遇禦筆增攺遵錄他本者﹐謂之過朱﹞。

方寸瓊函疊紙成﹐綠牌交出記分明﹝凡引見記名各員﹐吏﹑兵兩部以綠牌交機庭照錄﹐入存記匣﹐隨時進禦﹞。新來方面開何缺﹐封事先題進空名﹝書缺而空其名﹐以待禦筆﹞。

天書脫稿進堯階﹐加緊郵程計日排﹝自每日行四百里以至六百里加緊不等﹞。欲印紫泥先請鑰﹐亟繩夾袋出金牌﹝機庭印鑰例由大臣中行走最前者佩帶﹐取用以金牌爲合符﹞。

舊事分明記阿誰﹐獨難顚末誦無遺。試糸番隨手當年簿﹝機庭總簿謂之隨手﹞﹐充棟封題若列眉﹝檢查舊事﹐必按各年隨手簿索之﹞。

破例恩先契聖情﹐且教集議付廷評。何時部疏才呈閣﹐預寫詞頭擬準行﹝凡直省奏請遷除當上意者﹐𨿽交部議﹐仍命存記﹔本上時議﹐亦擬旨準行﹞。

賜果分鮮事疊稠﹐綺紈三品列卿儔﹝凡頒賜表裏﹐軍機章京例視三品京堂﹞。辛勤視艸遲公退﹐克食羹輟夕羞﹝國語恩賞謂之克食﹞。

緘滕黃匣付昆侖﹐中有軍書要件存﹝當直者例滿﹑漢各一人﹐帶要件先候於尖營﹐以備承旨﹞。今日莫音誰扈直﹐最先跋馬候烏墩。﹝國語以隨豹尾爲跟莫音﹐尖營爲烏墩﹞

內庭章服例優崇﹐貂錦平時借紫同。馬上羊羔齊著﹐只披風帽是猩紅。

下圍傳駕左門還﹐在直郎官總立班。不向長楊陪羽獵﹐何由親切觀大顏﹝軍機帳房例在幔城之左﹐凡駕由左門入﹐在直章京皆立班﹞。

封章絡繹費天題﹐夕對方終塞日西﹝行在召見軍機大臣﹐恆在晚膳以後﹞。詔艸先成先進禦﹐不須畱待十行齊﹝凡撰擬詔在六七道以上者﹐輒命隨成隨進﹞。

請駕懸知日未暾﹐昨宵披答取重論。幔城一片傳呼急﹐恰有人先直早門﹝上直有一人最早者﹐謂之早門﹞。

交抄﹝內閣﹞發遞紙如飛﹐鍼晷時時視帶圍。坐待行廬傳合鑰﹝散直有一人最晚者﹐以宮門下鑰爲度﹞﹐珠車燈火照光歸﹝周廬夜直兵弁統謂之珠車﹞。

行帳安牀篷艇齊﹐欠伸常慮打頭低。夢回誤聽瀟湘雁﹐卻是寒駝帶雨啼。

晚看白道夕看星﹐十二圍場句曲形。忽見塞門山色好﹐插天依舊馬頭靑﹝圍場以西去﹐以東還﹞。

旋蹕欣承休沐恩﹐例容七日浣塵昏﹝扈蹕初歸﹐例得休浣七日﹞。朝衫重系牟尼串﹐雅步趨翔內右門﹝內直各官皆進乾淸門﹐惟軍機直郎許兼由內右門出入﹞。

惟憑謹畏直承明﹐緘口仍防出舌輕。有問輒將他語亂﹐肯言溫室樹何名﹖

△追紀舊事語關新故禁銷宜﹐平地吹毛賴護持。辧雪仍登天祿閣﹐三家詩艸一家詞﹝丁未春﹐大宗伯某掎摭王漁洋﹑朱竹坨﹑查他山三家詩及吳園次長短句內語疵﹐奏請毀禁﹐事下機庭。時余甫內直﹐惟請將《曝書亭集。壽李淸》七言古詩一首﹐事在禁前﹐照例抽毀﹐其漁洋《秋柳》七律及他山《宮中艸》絕句﹑園次詞語意均無違礙。當路頗韙其議﹐奏上﹐報可﹞。

△夏日直畱守班卽事雜詩九夏鑾輿捺缽停﹝見《曝書亭集》﹞﹐暫教綸閣合機庭。濡毫兼問廊餐地﹐憑借西頭學士廳﹝每年借蒙古學士堂爲早直之地﹞。

相逢爭說息肩期﹐畱務淸閒亦恐遲。聽徹六更興辧指﹐登車略後早朝時。﹝馮玉圃同年嘗見語曰「每日晨興﹐總以幃中辧指爲度。」﹞

依然三日上更番﹐過午何人共掖垣。睡起斜陽滿宮樹﹐晴蟬乾鵲一時喧。

膏澤應知帝念殷﹐朝朝籍記等書云。今年暢雨多時若﹐少有飛書附驛聞。

直房朵殿最西偏﹐岸幘深衣聽自便。今日相公親宿衛﹐近哺冠帶候文淵。

隨單公件束縱橫﹐事迹難詳部寺門。各聽所由將領去﹐只令官簿自書名。

機宜文字稿連蜷﹐紙斷行斜半不全。隨報捲還窺約略﹐仍同省樹不輕傳。

每及淸涼趁早衙﹐日髙意已厭輕紗。西園不到剛三月﹐虛負薰風紅白花。

七峯別墅口占西園ゎ被久如家﹐無復城南載酒車。猶喜詩情有供養﹐上樓山色下樓花。

●卷二十一。詩文二◎裘行簡詩二十五首上元後一日退直七峯別墅次馮玉圃前輩韻春光滿蓬瀛﹐生意盡融洽。羣花蒙澤先﹐含苞已防掐。暖通躍沼魚﹐欣動藏池鴨。町畦聚黃冠﹐吉語興畚鍤。土膏舊潤滋﹐又荷新恩恰。千頃鋪銀雯﹐輝映珠騰匣。卽景擘蠻箋﹐火急迫逋紮﹝玉圃詩系直次促成者﹞。聱牙韻詰屈﹐如灘聲轉峽。律陣誰搴旗﹐研焚余棄甲。退直得餘閒﹐涉筆聊謔狎。計日城南遊﹐花應盈擔壓。

△同程愛廬日直亻暴直承明載筆俱﹐五更鐘每聽紆徐。羨君百斛才扛鼎﹐愧我三年仕濫竽。過眼隙駒驚老大﹐關心歸雁夢江湖。尋芳擬共城南去﹐指點春光在畫圖﹝愛廬有《春深花覆讀書廬圖》﹞。

△隨從木蘭次馮玉圃前輩韻匆匆誰唱贈行歌﹐又度羊腸九曲河。滿篋徵衣余野馬﹐一身生計倚封駝。山連遠塞髙低接﹐人到中年聚散多。去住都爲官事系﹝玉圃以纂書畱京﹞﹐蒓鱸鄕味近如何。

豹尾曾同扈從儔﹐仙莊橐筆日追遊﹝昨歲同玉圃隨從熱河﹞。關心夜燭兼晨漏﹐賭唱長歌更短謳。歲月只隨鴻爪幻﹐雲山又見雉媒秋。黃花重九年年負﹐選鵬輪君醉墨畱。

△灤陽中秋集戴蓮士太史寓齋次汪首禾前輩韻丹嶂千重水一崖﹐山川猶是歲時加。舊遊似燕春尋壘﹐小集如鷗晚聚沙。袖裏詩篇堪作伴﹐眼前風不月須賒。明朝騎馬興州道﹐又聽邊秋起暮笳﹝十六日進哨﹞。

△題畫次程也園考功韻蠻箋十樣競抽毫﹐律陣詞壇繼水曹。舊雨重陪敲玉佩﹐幾人得路賜緋袍﹝再直樞庭﹐當日同事諸君多躋淸要矣﹞。誰憐老圃秋同淡﹐漫出商音語變騷。珍重花期莫辜負﹐城南沽酒費錢刀。

△五月十八日夜直夜直分班各一遭﹐年年橐筆占郎曹。風傳更鼓天街迥﹐星傍觚稜月殿髙。蔭隔疏簾成薄醉﹐涼生團扇效微勞。流螢點點緣皆砌﹐伴我吟情映紫毫。

△九月趨直香山瑤池蓬島景全收﹐覽勝還登最上頭。鏡裏樓臺分縹緲﹐仙家雲樹自淸幽。誰言官事無佳興﹐畢竟勞人得壯遊。多少城南探菊客﹐笑他只爲蟹螯畱。

△次韻答沈舫西直廬騷壇淮繼隱侯風﹐家世原推《八詠》雄。雨歇螭頭金錯落﹐涼生殿角玉丁東。人緣當制搞詞典﹐詩有眞情和韻工。想聳鳶肩閒灑翰﹐鑪煙細裊墨池中。

△贈戴蓮士宮庶誰道文章可富身﹐劇憐囊橐愈淸貧。諸生徧入東風座﹐遙海爭雄大雅輪。知制誥階唐翰苑﹐副樞密秩宋詞臣﹕科名不愧通才選﹐落落前頭代幾人。

△次管韞山侍禦中秋夜直韻搖鞭才別古興桓﹐鏘佩旋瞻豸角冠。賦就秋聲入蘊藉﹐燈移蓮影地髙寒。九門夜肅黃金鎖﹐三殿光生白玉盤。想見鳥絲揮彩筆﹐幾回寫罷自尋看。

△元日直廬祥開淑景紫雲鋪﹐鷺序鴛行次第趨。日麗元辰春已透﹐人傳吉語笑相呼。嗚珂直散鑪煙靜﹐謄詔恩濃墨沼酥﹝直隸﹑河南﹑山東三省俱奉恩旨展賑﹐於次日頒發﹐是日先期恭錄﹞。自詡小臣依禁近﹐太平無事筆先濡﹝樞庭事件皆標於冊﹐曰隨手登記﹐元旦則裝釘新冊﹐敬書「太平無事」四字於冊端﹞。

△疊前韻答沈舫西工部花磚退直日斜晡﹐步さ年年祕殿趨。春入蠻箋增跌宕﹐酒濃銅葉擬招呼。放懷似我狂猶昔﹐搦管因君潤欲酥。爲語東陽人太瘦﹐淋漓大筆莫頻濡。

△五月二十八日直廬夜雨偶作頓喜涼飈埽熱塵﹐扶疏繞屋掛天紳。攤書岑寂燈花暗﹐問夜殷勤漏滴眞。但見蠅頭鉆故紙﹐幾曾車腳悔勞薪。由來郎署容瀟灑﹐何事馮公感嘆頻。

△雨夜懷程也園吏部錢裴山農部鮑樹堂中翰靑瑣蕓香紫塞煙﹐關情兩地一緘傳。懷人動感三秋賦﹐示疾難參五味禪﹝近以腹疾節飲食﹞。以外窮通原自在﹐此中勞逸各隨緣﹝畱京者每日寅入內閣﹐聞灤河諸君頗暇﹞。無端棖觸蕭蕭雨﹐密樹蒼涼入暮天。

△次錢裴山見寄韻麗正門趨劍佩身﹐仙才合奉屬車塵。隸傳程邈三千字﹐瑟鼓湘靈第一人﹝君工篆隸﹐以「鼓瑟希」三句題試禮闈第一﹞。今古抗懷髙論劇﹐雲山到手臥遊眞﹝兼工繪事﹞。髙城漸聽秋砧起﹐我亦行裝檢點頻。

磨盾抽毫紫塞行﹐由來能事屬書生。人如社燕年年至﹐居似秋枰局局更﹝灤陽寓居﹐向來前後班皆預爲指定﹐互相更換﹞。畫譜詩牌閒裏趣﹐闌風伏雨客中情。我懷君日君思我﹐兩地開緘四韻成。

△七月二十四日灤河起程作一年一度代更番﹐旅壁常看舊句存。路繞重山迷向背﹐秋爭余暑疊寒喧。隴秦恍惚嚴軍令﹐將帥頻仍沐主恩。慚愧小臣無報稱﹐濡毫揮汗寫綸言。

△題舊存便面此乾隆癸丑年西苑直廬同人書畫也。後以篷敝裱爲軟幅﹐藏之笥中﹐亦幾忘之矣。今檢點書篋﹐忽得此幅﹐因思馮實庵給諫已歸老﹐錫山杜山侍禦已作古人﹐程也園考功以憂歸裏﹐盛孟巖侍禦出守同州﹐錢裴山祠部督學粵西﹐昨任滿回京﹐復入樞庭。而此內未經與題者﹐山所謂與之對弈之汪首禾﹐今任蘇州方伯﹔與之同觀之素蘭畦﹐今觀察關中。孟巖所謂先歸偃臥不及同觀之沈舫西﹐今爲泰安太守。癸丑距今甫十年﹐俯仰間已不勝聚散之感﹐率題二詩以志慨嘆云爾。

誰道煙雲易變遷﹐煙雲滿幅尙依然。只今筆墨聯同調﹐故紙重看已十年。

承明亻暴直聚郎官﹐偶爾閒情感筆端。離合浮蹤風雅事﹐一時惆悵墨千丸。

◎曾燠詩二首△木蘭從獵酬曹儷笙同年寄懷韻河如隴阪羊腸曲﹝木蘭有河名羊腸﹞﹐天似穹廬雁塞寬。曉拂霜華千帳濕﹐夜明獵火四山寒。才非獻賦空操管﹐恩許分鮮每壓鞍。不負此行緣底事﹐丹崖碧樹飽經看。

△除夜禁中宿直斗柄初回鳳闕間﹐松盆徹夜照淸班。九重眞覺春先到﹐萬戶誰如我最閒。南畝占年翻雪壤﹐西師送喜過天山。書生何補升平業﹐歲月催人鬢自斑。

◎關槐詩二首△入直軍機處呈同直諸公縹緲鑪煙禁春﹐更番密勿掌絲綸。起家詞賦皆先澤﹐報國文章在此身。遊侶祥麟威鳳集﹐圖書朱戶綠窗陳。一從奉召歸樞掖﹐尺五天低雨露新。

△同邵海度﹑吳槐江夜行蓮花套。

山行百折躡層梯﹐磴道盤旋入望迷。驛嶺衝云同走馬﹐荒村落月又鳴雞。五更淸景三人共﹐一望寒煙萬木齊。差喜行營封事少﹐懸崖翠壁待分題。

◎錢楷詩三首△七峯別墅晚望獨立蒼茫興不孤﹐暫時塵眼對菇蘆。滿天秋气雨霏夜﹐隔岸人家燈照湖。楊柳六橋碧活脫﹐芙蓉兩角靑模糊。个中許著烏篷舫﹐便溯煙波作釣徒。

△九日靜宜園曉直玉泉西去路逶迆﹐馬上乘船趁早暉。人海不知秋已老﹐重陽如此古來稀。風驅落葉滿山響﹐石迸流泉行徑微。腰腳非關萸菊健﹐鞭絲還逐暮鴉歸。

△和馮玉圃小除夕同夜直韻榻列東西戶不扃﹐一冬幾共此燈靑。學疏《蒼》《雅》繩書榷﹐言盡韋弦破睡聽。無事福同淸月﹐舊遊塵憶玉堂鈴。長安爆竹千門響﹐憑送春聲到禁庭。

◎吳俊詩十三首△七峯別墅雜詠△楸槭槭似私語﹐瑟瑟嘲孤吟。赤日不到地﹐暗虫相追尋。我夢爾來擾﹐我愁爾來侵。勢欲鬧一畝﹐羣蘗爲之喑。啁啾初生鳥﹐十百巢其陰。一雨淹半月﹐濕竈不得Ь。而爾工簸弄﹐蔽虧斗與參。欲鋤且未可﹐畱以障炎。

△棗兩見初花時﹐今來復掇實。倚梯升其顚﹐百勞饜一逸。舍人腰腹瘦﹐奉職載栗栗。退直無一事﹐食棗愈食蜜。能令肝脾調﹐亦使頭髮漆。欄邊捕螳螂﹐石罅尋蟋蟀。飽食自栩栩﹐都忘沐與櫛。叮嚀告園丁﹐壅漑罔缺失。須防根穴蟻﹐還恐皮處虱。明年四五月﹐花復照我室。

△松窗前松兩株﹐鱗脫爪則存。亦欲自吟嘯﹐失勢噤難言。毒蘗紛怒出﹐檾菅亦已蕃。如何夭矮姿﹐困此籠與樊。怒雨走霹靂﹐黑雲驚奔翻。眾木盡喑啞﹐而能舞軒軒。酹爾一杯酒﹐寫我心郁煩。

△柳絲疏不受櫛﹐條空不禁舞。風月湊眾芳﹐獨爾忝儕侶。平生煙霧姿﹐能事在媚嫵。一旦髡其顚﹐焉能僞疏古。人皆施斧斤﹐吾意頗未許。引泉培其根﹐伐莽壅以土。夫豈眞汝憐﹐聊用相存汝。棄取了無與﹐榮悴自其所。稍稍腰肢成﹐裊然弄春雨。便有無窮人﹐辛苦學張緒。

△新年初至西苑次玉圃韻西山入新年﹐漸與人意洽。艸木𨿽未華﹐生气已可掐。東風吹冰池﹐得意是花鴨。走車斗轔轔﹐坐鳥競恰恰。霞林裝﹐月館琉璃匣。橐筆侍法從﹐能事在艸紮。兩肩堆春嵐﹐千言寫急峽。嘗醴溫挾纊﹐擘柚香透甲。致身到蓬萊﹐笑語仙靈狎。作詩歌太平﹐五字疇我壓。

△七峯別野月夜次玉圃韻春月轉冥冥﹐春燈獨自靑。假山半潭霧﹐空水一房星。樹迥難爲影﹐鐘疏不受扃。同心鷗與鷺﹐相伴語枯萍。

形影神相贈﹐松風瀹我魂。倦眠衾似衲﹐公退屋如村。燥吻傾醪潤﹐寒吟篝火溫﹐偶然參吐納﹐兩手握關元。

△贈盛孟巖駕部駕部作字不脫區﹐波磔細碎毫毛收。指節力可挽萬牛﹐淸絲入手亮以遒。橫笛吹破天悠悠﹐仰面飲露調其喉。絲竹不到喉所周﹐文士簡默處女羞。難進易退懷好修﹐忽然羽風颼飈。三矢疊出應鼓袍﹐瞥若怒隼追淸秋。洞然有聲蓋在侯﹐天子動色三諮諏。虎賁觀者駭且愁﹐引弓欲發還躇躊。而君退出神夷猶﹐握管依舊書不休﹐大抵其人非世侔。

△七峯寓樓卽事紅荷萬柄瀉珠圓﹐翠柳千絲作舞便。東沼夕陽西沼暝﹐前山決澑後山泉。連翩踏雨巾頻墊﹐頃刻裁麻袖屢揎。天與吾曹小休沐﹐蘆簾隔暑硯生煙。

秋來賽食陂魚﹐萬頃昆明浸碧虛。水荇風蒲飛鳥外﹐翠筒淸醑嫩涼初。好風便旋常依馬﹐斜漢翻瀾欲洗車。身是玉皇司案吏﹐晚歸人羨屋渠渠﹝七峯別墅系賜漢章京散直憩息之所﹐異數﹐諸曹所無也﹞。

△雨後赴西苑惺忪曉夢背秋城﹐乍有涼便旋迎﹐天放好晴娛薄宦﹐蟬吟殘暑誚勞生。馴如白鷺因機息﹐淡到靑山是骨淸。一沼圓荷兩堤柳﹐者番稍覺薴衣輕。

△七峯別墅海棠一株余及見其繁今不花且萎矣春風淒斷月縱橫﹐猶見當時照眼明。大抵不花還有魄﹐由來無命爲多情。曾迷坐樹鶯兒夢﹐依舊穿簾燕子聲。弱柳頑桃都得意﹐相將枯影傍南榮。

△園中晚直殿門側左繚坦紆﹐曉日松陰冉冉敷。乍可遊仙難覓枕﹐偶因憶事輒亡珠。人將白鶴精神健﹐辭與靑山體骨殊。身坐淸嚴無暑地﹐一更鐘漏動蓬壺。

◎程同文詩十三首△射圃落成紀事﹝在七峯別墅之西﹞

劣容百丈規爲圃﹐掛甲屯西此一隅。艸引頹垣曾過馬﹐樹遮眢井舊窺烏。百年興廢誰能料﹐兩月經營頓覺殊。散直蕭然有佳處﹐手成他日儻思吾。

ゎ被西園舊寓廬﹐近通一巷得幽居。井華足灑平莎徧﹐庭蔭還因老樹余。墻外雲山隨隱露﹐室中幾榻自淸虛。時平竊幸樞垣暇﹐萬里飛馳少奏書。

△西苑觀同直諸友習射困縶鹽車不自由﹐竭來盤礡共吾儔。狂呼角勝馬從馬﹐生力挽彊牛戴牛。酒實漏卮那易醉﹐詩扛健筆未能休。老夫忽覺豪情減﹐猿臂回思束髮秋。

△聞校射禦閱有期用前韻勗習謝諸友五射周人貢舉由﹐有如對策勝其儔。當今校此及鷺﹐於古事非相馬牛。官列扈從常得與﹐習當亻暴直趁方休。上方孔翠誰承賜﹐策騎楡關耀素秋。

△疊前韻賀趙菊言吏部盛奎得翎聖處能窺楚養由﹐翩然儒雅渺無儔。會心桑女俄穿蟻﹐妙手庖丁砉解牛。內定因應操百勝﹐卓登久已歷三休。得驍眞博天公笑﹐看取宮門拜賜秋。

△同日彊綺園水部逢泰得翎索詩疊前韻奉賀褒忠奕葉主恩由﹐二十爲郎世寡儔。禁院卻來依五鳳﹐勛階本合佩千牛。簪毫日直書先學﹐匣劍宵鳴志未休。校射宮門好身手﹐時平絕塞罷防秋。

△七峯退直同梁ぇ林儀部作罷直日移午﹐解衣煩暑淸。窗閒少蠅集﹐院靜未蟬鳴。獨樹剩天闊﹐微云當晝明。忘言似君少﹐共此一編橫。

△夜出古北口道中避雨失路月黑路西東﹐林端虎嘯風。鬼燈深夜碧﹐野燒亂山紅。雨腳紛隨馬﹐雷聲殷在空。短衣懷李廣﹐意气爲誰雄△常山峪行帳夜半雷雨索ぇ林和疾雷破山出﹐驟雨橫空來。殘暑勢猶盛﹐得此大敵摧。吾衰尢苦熱﹐披襟一快哉。似聞僕夫嘆﹐登陟我馬頹。睡美不復問﹐醒時云已開。須且並轡﹐馬前月徘徊△送ぇ林出守荊州梧桐生髙岡﹐托根貴得地。駿足騁長阪﹐遠到始吐气。因材須彼蒼﹐官人仰大智。自非才命齊﹐焉得時會值。ぇ林我至交﹐相期久此意。浮沈郎署間﹐此豈造物意。晨興拍手笑﹐果見除目至。鳳池𨿽讓人﹐黃堂官不細。惟君特立操﹐能抹末俗敝。惟君易簡徳﹐能溥斯民利。旗常已有憑﹐節鉞待所致。政成定傲我﹐冷官一無濟。飛騰期故人﹐樹立作大器。不妨我老衰﹐側聞喜不寐。

桓桓古南郡﹐形勝天下雄。往者戛戈刃﹐戰气妨春農。承平頗無事﹐鎭守煩上公。禁旅扼右臂﹐度支甲南中。重關控鄢郢﹐榷稅三巴通。筅領非其人﹐難免物議叢。此邦況澤國﹐適當江漢衝。堤防歲勞費﹐沙洲日穹崇。秋濤壓城來﹐往事堪騰訌。保障非其人﹐其魚嘆焉窮。變幻競鼠雀﹐哀嗷多雁鴻。非威曷允濟﹐非惠難爲功。書生能了事﹐上徹耳目聰。肯讓韓荊州﹐虛聲獨隆隆。

憶君始入直﹐本無赫赫名。貌簡言復訥﹐資淺望尙輕。要津多俊異﹐而君泊無營。時賢喜通率﹐而君靜自矜。同儕動相訝﹐笑非用世英。我獨心爲儀﹐謂此非無能。仕途日﹠lt﹔骨凡﹠gt﹔骸﹐賢者方錚錚。正當資表率﹐詎可加譏評。況我喜談藝﹐得君肝膽傾。鴻文各無範。懷抱時崢嶸。天山聞見奇﹐史局丹黃精﹝君在方略館纂修《西域圖志》及校勘《遼》《金》《元》三《史》﹐論多與鄙見相合﹞。公餘更﹐楮墨尢縱橫﹝君退直後仍手不釋卷﹞。定知敷政優﹐仕學能兼並。嗟予離索居﹐何由慰怦怦。報政君必速﹐壯遊我或成。靑眼重髙歌﹐良會歡平生。

溯我識君初﹐在嘉慶四年。射策忝前塵﹐蘭譜因牽連﹝余與君從兄曼云編修爲已未會試同年﹞。是時君甫冠﹐玉樹臨風前。摶沙一再聚﹐君亦瀛洲仙。比趨東華路﹐尢欣形影聯。君懷愈謙抑﹐我乃甘執鞭。東搴遼海云﹐西踏關塞煙。每行必並轡﹐每食不敢先。惟君有恆徳﹐儕輩無間言﹝君入樞庭最稱勤愼﹐進止不失尺寸﹐歷五年如一日。余以有恆稱之﹐樞長及諸同人咸以爲允也﹞。周旋半廉讓﹐盤錯彌靜專。謖謖風在松﹐郎郎月印川。但以才藝稱﹐猶嫌所見偏。一麾萬事來﹐素蘊當畢宣。我言非阿好﹐行矣須勉旃。

●卷二十二。詩文三◎王昶文二首△軍機處題名記軍機處﹐蓋古者知制誥之職。其制無公署﹐大小無專官。直廬始設於乾淸門外西偏﹐繼遷於門內﹐與南書房鄰﹐復於隆宗門西供夜直者食宿。其大臣惟尙書﹑侍郎被寵眷尢異者﹐始得入﹐然必重以宰輔。其屬例用內閣中書舍人。舍人攺庶吉士則不復入﹐攺六曹﹑禦史﹑給事中﹐遞遷卿寺﹐至都察院副都禦史﹑內閣學士﹐入直如故﹐惟擢侍郎亦不復入。間有以貲以蔭爲郎得預者﹐率大臣子弟爲然。而張公若靄﹑鄂公容安又以庶子﹑侍講入直﹐蔣公炳﹑程公燾又以巡撫罷還京入直﹐皆奉特旨行﹐非故事也。先是﹐雍正七年﹐靑海軍事興﹐始設軍機房﹐領以親王﹑大臣﹐予銀印﹐印藏內奏事太監處﹐有事請而用之。後六年﹐上卽位﹐攺名總理處。乾隆三年﹐王大臣請罷之﹐詔復名軍機處。時大學士爲鄂公爾泰﹑張公廷玉﹑徐公本﹑蔣公廷錫﹐尙書爲海公望。每被旨﹐各歸舍繕擬﹐明日授所屬進之。後大臣避專擅名﹐乃令所屬具艸﹐視定進呈。自是擇所屬益精愼﹐至大位者益眾。而上賞賜亦異於庶僚﹐紗緞﹑餅餌﹑果時賜﹐歲暮賜鹿肉諸物率以爲常﹐以至上所遊幸無不從。其職掌在恭擬上諭及內外臣工所奏有旨敕議者﹐各審其可否以聞。又外臣章奏﹐各書爲副以藏之。蓋本朝諭旨﹑誥命其別有四﹕凡批內外臣工題本常事謂之旨﹐頒將軍﹑總督﹑巡撫﹑學政﹑提督﹑總兵官﹑榷稅使謂之敕﹐皆由內閣撰擬以進﹔凡南﹑北郊時享﹑祝版及祭告山川與大臣死事者祭葬之文﹐與夫后妃﹑宗室﹑王公封冊﹐皆由翰林院撰擬以進。然惟軍機處恭擬上諭爲至要。上諭亦有二﹕巡幸﹑上陵﹑經筵﹑蠲賑﹐及內臣自侍郎以上﹐外臣自總兵﹑知府以上黜陟﹑調補曁曉諭中外﹐謂之明發﹔誥誡臣工﹐指授方略﹐查核政事﹐責問刑罰之不當者﹐謂之寄信。明發交內閣﹐以次交於部科﹔寄信密封交兵部用馬遞﹐或三百里﹐或四五六百﹐或至八百里以行。其內外臣工所奏事經軍機大臣定議﹐取旨密封﹐遞送亦如之。內而六部﹑卿寺曁九門提督﹑內務府太監之敬事房﹐外而十五省﹔東北至奉天﹑吉林﹑黑龍江將軍所屬﹐西南至伊犁﹑葉爾羌將軍辦事大臣所屬﹐迄於四裔諸屬國﹐有事無不綜匯。且內閣﹑翰林院撰擬有弗當﹐又下軍機處審定。故所任最爲嚴密繁鉅。昶以干隆庚辰由中書舍人入直﹐蓋八年於此矣。中間平定準噶爾﹑回部﹐西北數十年之患﹐一朝鏟削殆盡﹐仰見聖天子武功旁魄﹐超越萬古。而時又開方略﹑國史﹑《三通》諸館﹐昶皆爲斟酌條例﹐用副右文稽古之至意。下至梵策釋典﹐隸於經咒館﹐有所糸番譯﹐輒往討論。故𨿽職事至繁﹐竊以躬逢美盛爲大幸。軍機處設立垂四十年﹐尙無記﹐前人姓氏多忘軼不可考﹐乃詢於大宗伯張公泰開﹑給事中明公善﹐並以所聞於先輩者次第書之﹐稱職與否﹐可指數也。詞詳而不殺者﹐俾後世得以考見故實﹐且著遭際太平之榮遇云爾。

謹按﹕此王蘭泉司寇《軍機處題名記》﹐作於乾隆三十二年。現編《春融堂集》中﹐而題名迄未得見﹐徧訪諸先輩亦無有能述之者﹐或爲之而未成﹐或已成而佚之﹐俱不可知。記中敍樞垣梗槪略具﹐而現行事例未能盡詳。章鉅旣爲廣搜博訪﹐補輯《題名》三卷﹐兼取數年來所聞所見所行之實﹐就其大者輯爲《規制》二卷。竊謂各部院案牘類皆書吏經手﹐司員寓目而已。惟樞廷義取愼密﹐有官而無吏﹐除每日發抄之折交方略館供事繕寫外﹐凡收發文移﹐登記檔案及奉寄旨並飭封存之件﹐皆章京親自料簡。其章程名目傳自先輩﹐𨿽以各部院能事之員新入﹐其中有不能驟解者﹐今並爲分晰附著於此﹐以備故實焉。每日奏折必於寅﹑卯二時發下﹐軍機章京分送各軍機大臣﹐互相糸番閱﹐謂之接折。凡奉朱批「另有旨」﹑「卽有旨」﹐及未奉朱批者﹐皆另貯黃匣交軍機大臣捧入請旨﹐謂之見面。直日章京將本日所接奏折﹑所遞片單﹑所奉諭旨﹐詳悉分載﹐朱批敬謹全載﹐諭旨及折片則摘敍事由。有應發內閣者﹐皆注明「交」字﹐應發兵部者﹐皆注明馬遞及里數。釘成鉅冊﹐以春夏二季爲一本﹐秋冬二季爲一本﹐謂之隨手。凡繕寫明發諭旨及各片單﹐用六行格子﹐繕寫寄信傳諭用五行格子﹐每行皆二十字﹐謂之現遞。其有字數過長﹐急須繕遞﹐則令一人於艸稿中截定行款﹐分紙速寫﹐謂之點扣。分寫畢仍糊而聯之﹐謂之接扣。交達拉密覆校後貯於黃匣送軍機大臣恭閱﹐無訛﹐始付內監遞進﹐謂之述旨。經朱筆攺定者﹐謂之過朱。若用先期豫擬諭旨﹐繕寫後封存於匣﹐以備屆期呈遞者﹐謂之伏地扣。其恭遇巡幸於首站呈遞者﹐謂之下馬遞。凡隨折諭旨交內閣漢票簽﹐其不因奏請而特降者﹐交內閣滿票簽﹐寄信傳諭由馬遞者﹐交兵部﹐有交各部院速議速辦者﹐卽專交各該部院﹐皆使領者注明畫押於簿中﹐謂之交發。凡抄折皆以方略館供事﹐若系密行陳奏及用寄信傳諭之原折﹐或有朱批應愼密者﹐皆章京自抄。各折抄畢﹐各章京執正副二本互相讀校﹐卽於副折面注明某人所奏某事﹐及月﹑日﹑交﹑不交字樣﹐謂之開面。直日章京將本日所接各直省原折各歸原函﹐繳入內奏事處﹐謂之交折。凡本日所奉諭旨及所遞片單鈔釘成冊﹐按日遞添﹐按月一換﹐謂之淸檔。凡發交之折片﹐由內閣等處交還及匯存本處者﹐每日爲一束﹐每半月爲一包﹐謂之月折。以上皆按日常行之事﹐謂之班務。均責成直日章京檢核無訛﹐始將現年隨手﹑現季淸檔﹑月折及各種存貯要件收入櫃中。直日者親手題封﹐謂之封櫃﹐過是則以次散直。若散直後有驛遞奏折續到隨時召見軍機大臣者﹐各章京亦卽咸集祗候﹐其未奉召見軍機大臣毋庸進內者﹐則直日章京將所到折件開明省分及拜發月日封稟各軍機大臣。凡在城時﹐各章京兩班﹐間日輪直﹐每班直日各二人﹐分班輪算﹐周而復始。直日卽兼直夜﹐於直務畢後﹐退食於方略館﹐至次日寅時首先入內﹐俟次班到齊﹐會同接折後﹐始行交班﹐謂之該夜班。若在圓明園﹐則每四日爲一班﹐謂之該園班﹐每班直日亦二人﹐分班輪算﹐與在城同。直務畢則聚居於外直廬﹐所謂七峯別墅者也。凡直日者爲本班﹐不直日者爲幫班。凡園班於第四日散直後﹐不直日者聽其陸續入城﹐惟達拉密與本班必畱宿以俟次日交班﹐謂之不截尾。凡園班恭值上進宮在每班之第五日﹐則帶直一日﹐爲五日班﹔若在每班之第六日﹐則仍於第五日換班。凡扈從行在﹐兩班章京輪流出派﹐以本年秋圍合次年春圍爲一班。凡扈從之前﹑扈回之後﹐例得輟直﹐或數日﹐或數十日﹐皆視道裏之遠近爲輟直之久暫。令不扈從之班連日趨直﹐謂之圖塔密。凡扈次遇駐蹕日期謂之音徳密﹐皆於隨手簿中注明﹐凡恭遇南郊大祀﹐上於先一日蒞壇者﹐軍機大臣入直於西天門外﹐直廬章京各帶短幾坐褥﹐列坐帳房中﹐略如扈從之儀﹐謂之壇班。凡壇班皆兩班相間輪直﹐不在常直之數。若適直應到之班﹐則謂之壇班遇本班﹐各章京皆蟒袍補服﹐策馬而來。

△送馮郎中從軍赴滇序南總督楊應琚﹐嗜功肇釁﹐弗能馭將帥﹐於是緬甸跳踉蠢動﹐入盞達﹐掠隴川﹐攻圍猛卯諸土司境。聖天子軫念荒服﹐赫然以怒﹐詔明瑞以將軍攝總督事﹐帥師進討。將啟行﹐謀擇僚佐﹐大學士傅公旣令河南開歸道穆諾親﹑陜西興漢道錢受谷先乘遽赴永昌﹐且擇於軍機房之屬﹐奏以戶部郎中馮光熊及傅顯偕行。余惟古來幕府之職多矣﹐惟裴晉公徵淮西以馬總爲行軍司馬﹐以韓愈﹑李正封爲從事﹐所辟皆一時賢才﹐號爲極盛。然吳元濟以囂童阻命﹐近在淮西﹐去京師千里﹐而近四境皆唐土地。督各節度使合攻之﹐此猶孤豚腐鼠﹐𨿽微李訴﹐元濟不日可縛﹐故晉公之奏功也易﹐而馬總﹑韓愈輩相得而益彰。今緬酋所居在徼外三四千里﹐負西南大海﹐阻以林巒﹐劃以炎瘴﹐昔元兵至彊悍也﹐所過無不劃滅﹐三伐緬﹐僅責其貢賦以還。蓋用力於無可用之區﹐是以其難如此。惟明公以勇兼仁智﹐又得馮君輩倜儻有計略人助之﹐以殺敵爲果﹐以止戈爲武﹐知其難以圖其易﹐則決策也必有節﹐而奏膚功也必速。予辱與三君子遊﹐喜其志同道合﹐知燕喜而飲至也亦必不遠矣。於其行﹐因書以贈之。

◎錢灃文一首△奏請敕軍機大臣進止仍循舊章折子臣伏睹我朝設立軍機處﹐向來大臣與其職者﹐皆萃止其中﹐用以集思廣益﹐仰贊髙深﹐地一則勢無所分﹐居同則情可共見﹐卽如司員咨事畫稿﹐亦得有定所﹐而無殊歧﹐誠盡善不易之法也。乃觀近日﹐惟大學士阿桂一人每日止軍機處﹐大學士和砷或入止於內右門內舊許大臣暫止之廬﹐或卽止於隆宗門外近造辧處之廬﹔大學士王傑則入止於南書房﹐尙書董誥同之﹔尙書福長安則止於造辦處。每日惟召見時聯行而入﹐退則各還所處﹐𨿽亦有時暫至軍機處﹐而事過輒起﹐一切咨事畫稿﹐司員未免趨步兩歧。以我皇上干行之健﹐離照之明﹐大小臣工戴徳懷刑﹐決不至因此啟角立朋黨之漸。然行之萬世無獘﹐實莫過於率由舊章。況內右門之內﹐相近禁寢。向來因有養心殿帶領引見之事﹐須先一刻預備﹐恩加大臣﹐不令與各官露立﹐是以設廬許得暫止。不應於未辧色之先﹐一大臣入止﹐而隨從軍機司員亦更入更出。爲日旣久﹐不能不與內監等狎熟﹐萬一有無知如髙雲從者﹐𨿽立正刑辟﹐而所蛙已多﹐杜漸自宜及早。至南書房以備幾暇顧問﹐俟軍機事件旣畢﹐入未爲遲。若隆宗門外直廬及造辦處﹐則各色應差皆得覘聽於外﹐大臣於內辦事亦屬未便。請敕諸大臣﹐仍照舊規﹐同止軍機處﹐庶匪懈之忱﹐各申五夜﹐協恭之誼﹐共勵一堂。其圓明園辦事亦同一體。近日和坤﹑福長安止於如意門外南順墻東向之廬﹐王傑﹑董誥止於南書房之處﹐並請敕禁止。謹奏。

◎管世銘文二首△鶴半巢詩集序國家初制﹐章疏票擬主之內閣﹐軍國機要主之議政處﹐其特頒詔旨﹐由南書房﹑翰林院視艸。自雍正初年設軍機處﹐領以親重大臣﹐復選庶官之敏愼者爲滿﹑漢章京襄其事﹐機要章奏皆下焉。詔旨有明發﹐有密寄﹐由大臣面奉指揮具稿以進。自是內閣票擬特尋常吏事﹐而政本悉出機庭﹐兼議政﹑視艸而一之。其初節目寬簡﹐甲日撰稿許乙﹑丙而進禦﹐一二大臣實自主之。在直章京特分司繕寫﹑登記﹑檢查﹑交發之事﹐前此隸斯職者如趙璞函文哲﹑王蘭泉昶﹑趙雲崧翼﹑申笏山甫﹐並得於政事之暇﹐從容賦詠﹐藻耀一時。近者聖天子文徳武功﹐光昭式廓﹐理大物博﹐恐易卽於恬嬉﹐用益勵精圖治﹐未辧色輒問兵部驛報及四方賫奏﹐有卽取以入﹐或不待進膳﹐批閱已竟﹐隨召大臣。諭意出﹐則分令諸章京撰艸﹐人各一通﹐或數人共成一通﹐送大臣詳酌。未竟﹐中使已絡繹輩催。篇幅較長者必三四人分行繕正﹐僅而竣事。又繕畢未進﹐並進後復有諭攺﹐日或至於再三。其他奉命稽牒檢案﹑加簽貼說及與各衙門聯事﹐如詳議條奏﹑讞訊疑獄﹐沓至紛投﹐刻期待報﹐率以日晡爲常﹐或繼燭畱門而後出。其派出專辦非信宿所能得當者﹐𨿽例許番休之日﹐亦模被在公﹐不敢歸私寓問家事焉。其中豪傑非常之士﹐久於其地﹐未嘗不資以開廣見聞﹐練習吏事﹐因而入與鈞衡﹐出膺節鉞。獨於風雅之道寂焉無聞﹐蓋緣意不並銳﹐卽素擅慧業﹐靈光亦委靡疲ぃ﹐消歸烏有。就使結習已深﹐未忍便廢﹐而當眾舉其職﹐獨應對蹇滯﹐擂寫窘率﹐少年英果﹐羣以鈍漢目之﹐其人亦旋自悔忸﹐不復措意。猝遇牽率酬應﹐亦如塵弦澀指﹐彈不成聲。豈人才不如昔哉﹖由積漸使之然也。同年馮玉圃給諫直機庭者二十餘年﹐每分撰詔艸﹐退然未嘗與人爭先﹐及遇詞頭塡委﹐亦卽引紙不讓﹐灑灑數百言﹐曲中事情﹐而通達政體。同列推服﹐當軸者或不能加點。屬稿旣畢﹐仍偕眾人治雜事。又充方略館提調兼總纂﹐凡經進之書﹐獨自刊削校正﹐並若無其事者然﹐余固已心服其有過人之量矣。其爲諸生時﹐已耳其詩名﹐迨同年同直請之﹐輒辭以輟業﹐蓋以所處旣非言詩之地﹐所值又未必皆可與言詩之人﹐愼重而不輕出也。久之始示以《鶴半巢詩》一編﹐爲近年並直機庭所著。受而讀之﹐則攄情感事﹐俯仰古今﹐皆穆如淸風之音﹐溫柔惇厚之旨﹐舉山林臺閣之習而一空之﹐又烏自知爲身處承明﹐與聞機要哉﹗余旣歸其集﹐不能自已﹐附綴數言以贈之﹐並略誌機庭之緣起與前後職役機會繁簡寬迫之不同﹐俾後之讀是集而論其世者有所考。其似余之不竟所學﹐固藉是以解嘲。而玉圃之雅量汪汪﹐不可淸濁﹐亦卽見其所得於詩者獨深﹐匪僅餘之鈍漢汗流僵走不可追攀﹐卽曩時王﹑趙諸君子從容諷詠以適其事者﹐亦或未能易地而爲主也。

△答友人書來書言鄕人中多有譏僕簡傲者﹐僕與人交﹐親疏在心不在迹。蓋吾鄕之官於京師者率十數人爾﹐往時僕爲中書舍人﹐多暇﹐數日輒過其捨﹐非有所親也﹔今或一二月一見﹐三四月一見﹐亦非心有所疏也。內直之班﹐上在宮則日入直﹐在圓明園則八日中往直四日有奇﹐比歸之三日﹐入刑部署者二日﹐入方略館者一日﹐過是則又須應圓明園之直。其有造吾門而見﹐十不得一二﹐且閱數日乃得往報﹐以是騰眾人之議。然公事使然﹐謂僕居要地﹐恃勢簡傲者﹐蓋不足與辯。《曲禮》言「不妄說人」﹐孔子謂「君子易事而難說」﹐如以徵逐爲說人之具﹐僕年四十餘矣﹐方欲仿古人所行﹐招之不來﹐麾之不去﹐何肯酒食徵逐以希眾人之意乎﹗

◎方維甸文一首△陳謝恩召入直軍機折子竊臣維甸謹將奉到諭旨﹐詳細述告臣母。恭聆恩命﹐驚喜感泣﹐令臣扶掖叩頭﹐並諭以「天恩髙厚﹐汝當勉力報效﹐不可因我衰老﹐以私廢公」等語。竊臣受恩至重﹐未效涓埃﹐前歲赴任閩中﹐因老母不能迎養﹐去秋在熱河﹐仰蒙垂問﹐瀝奏微忱。凡臣不能遽達之私衷﹐先荷聖明俯鑑﹐特頒回籍養親之旨﹐俾遂門閭倚望之情﹐感戴生成﹐恩同覆載。今春自浙回籍﹐母子朝夕相依﹐臣母日誦佛號﹐頂戴聖慈。衰親服食得安﹐皆出主恩所賜。玆因軍機漢大臣需人﹐特召微臣俾參樞務﹐渥荷溫綸之褒獎﹐備叨溢分之殊榮。並蒙睿慮周詳﹐訓詞諄切﹐念臣母衰年遠涉﹐敕沿途照料其起居﹐恐臣母戀子難離﹐並巡幸以免其扈從。凡此優容之異數﹐實臣子罕遘之遭逢﹐自顧何人﹐得邀體卹入微至於此極。縱使捐糜頂踵﹐亦不足稍報鴻施。惟察看臣母身體﹐去歲腹疾𨿽已痊愈﹐而精神恍惚之癥﹐每日卯後午前總有數次﹐陽衰气怯﹐迥非數月前可比。聞臣片刻出門﹐亦必百端疑慮。前因臣入山祭埽﹐稟明往返兩日﹐臣母亦以爲應往。迨至次早﹐已忘前語﹐轉疑臣患病不起﹐失聲悲慟﹐終日未嘗進食。迨臣趕回見面﹐始得釋然。自此以後﹐跬步不敢他出﹐淸晨初覺時﹐卽須見臣侍側﹐否則疑慮生悲﹐勸慰不解。臣私揣臣母似難力疾遠行﹐然身受非常恩渥﹐又不敢陳情固請﹐戰栗兢惶﹐五中迷瞀﹐不知所爲。伏讀恩諭﹐準令將臣母身體情形﹐據實具奏﹐是以不揣冒昧﹐聲敍瑣屑實情﹐瀆陳天聽﹐臣不勝悚懼待命之至。

●卷二十三。詩文四◎恭親王詩二十九首△恭和禦制禦門聽政示在廷諸臣元韻親臨黼康訓諸卿﹐濟濟鴛行聖世盈。法守舊章嚴宥密﹐率由大典矢欽明。琳瑯玉藻頒臣下﹐宵旰宸懷念庶氓。職事願偕寮案勉﹐承恩弼直抒愚誠。

△恭和禦制闡福瞻禮至浴蘭軒理政作元韻瞻禮皇儀肅﹐靑蓮見佛身。祥雲輝大地﹐淑气滿前津。覺世修長世﹐安民每牖民。百僚承訓諭﹐弼直勉欽鄰。

△恭和禦制皇考宣宗成皇帝聖訓實錄告成﹐禦保和殿行禮﹐恭紀元韻體元順紀帝承天﹐祗謨猷懍紹先。寶訓輝煌延世世﹐皇淸福祚慶綿綿。心傳纘緒參三極﹐聖治昭億萬年。敬仰日新丕大烈﹐重光炳煥徳威宣。

宣宗成皇帝聖訓實錄告成﹐皇帝禦保和殿受書﹐奉命前引護視﹐尊藏乾淸宮。禮成﹐敬紀五言百韻景運丕基鞏﹐洪謨邁帝唐。紹先欽聖主﹐佑後仰宣皇。赫赫宏猷著﹐巍巍寶藏。八朝衷協揆﹐卅載政提綱。建極符天健﹐持躬懋日彊。無私恢覆幬﹐有耀普輝煌﹝謹按《禦制聖訓》序﹐曰聖徳﹐昭心法也﹞。侍膳依璇殿﹐迎暉啟采堂。歡承溫復淸﹐慕永露還霜﹝曰聖孝﹐立人極也﹞。齔齒勤惟誦﹐仔肩勗就將。愼修耽至道﹐養正肇元良﹝曰聖學﹐崇正宗也﹞。布Ο沾雨﹐含生渥酌漿。登三臻顯鑠﹐撫五懍幾康﹝曰聖治﹐宣教化也﹞。齋室凝精白﹐深宮格昊蒼。雩壇親步禱﹐誠祝揭宸章﹝曰敬天﹐凝寶命也﹞。監憲陪都蒞﹐吟詩祖誥彰。貞釐皆矩蠖﹐繼述見羹墻﹝曰法祖﹐紹鴻模也﹞。率土同文闡﹐寰瀛雅化昌。國書殷攺試﹐恩榜睹頻張﹝曰文教﹐闡欽明也﹞。箭殪初圍鹿﹐星流迅翦狼。神槍殲教匪﹐祕策靖回疆﹝曰武功﹐除邪慝也﹞。廣業懷維惕﹐思艱刻不遑。緝熙歌《大武》﹐待旦媲成湯﹝曰勤政﹐建皇極也﹞。饑溺求其瘼﹐綏來視若傷。鴻慈眞保赤﹐鳳詔徧謄黃﹝曰愛民﹐敷仁政也﹞。錫類欣悼睦﹐酬庸更篤慶。本源綿玉牒﹐支派衍銀潢﹝曰睦族﹐固本支也﹞。六計昭澄敍﹐羣僚悚激揚。貪風懲簋﹐循吏達圭璋﹝曰察吏﹐飭官常也﹞。選士搜楨幹﹐掄賢任杜房。鑑衡懸九升﹐鴛鷺肅千行﹝曰用人﹐昭浚哲也﹞。朴儉崇逾切﹐瑰奇禦未嘗。貢鮮停越嶠﹐采璞罷氐羌﹝曰崇儉﹐惇朴質也﹞。壤賦舟車挽﹐圜錢出入量。薄徵輸稅課﹐查欠剔官販﹝曰理財﹐愼明徳也﹞。珥筆爭敷奏﹐從繩賴贊襄。石看投水受﹐善喜樹旌﹝曰求言﹐廣益思也﹞。廑問同民隱﹐輕徭軫歲荒。寬和涵部屋﹐愷惻諭村莊﹝曰卹下﹐達民情也﹞。軒獄仁覃溥﹐雞竿眚赦常。鞫研周雀鼠﹐明允卹桁楊﹝曰愼刑﹐弼政教也﹞。牙爪嫻云陣﹐熊羆厚月糧。甲披叨例賞﹐戍役念邊防﹝曰卹兵﹐罷徵戍也﹞。冬賑蒙膏飫﹐春祺沛徳洋。逋曾蠲火旱﹐供只斂金穰﹝曰蠲賑﹐廑恫療也﹞。封號隆關廟﹐梗儀拜素王。壁琮柔嶽瀆﹐蘋藻薦馨香﹝曰崇祀典﹐嚴祈報也﹞。告誡廉兼法﹐栽培棟與梁。寅恭期左右﹐申勸效勗勃﹝曰訓臣工﹐敍官方也﹞。指授攻騎射﹐膚公紀斧┥。勵兵咸虎奮﹐簡武亦龍驤﹝曰勵將士﹐修戎政也﹞。惑世除邪慝﹐垂箴遏獗猖。ㄛ陬歸並育﹐軌物範胥匡﹝曰嚴法紀﹐定民閒也﹞。定志尊卑辧﹐緣情品制詳。科條參損益﹐貴賤限冠裳﹝曰正制度﹐朝秩序也﹞。仗節功宜氵攺﹐褒忠詔立坊。綸音余悼惜﹐襲次表芬芳﹝曰褒忠節﹐振綱常也﹞。舊輔嘉旁作﹐前勛眷對揚。靑瑉銘帶礪﹐紫閣繪珩璜﹝日篤勛舊﹐懋延賞也﹞。南畝遙扶耒﹐西園各具筐。擴圖資粟帛﹐惇俗務農桑﹝曰重農桑﹐育羣生也﹞。渾噩偕遵轍﹐驕奢戒濫觴。黜華頒敕諭﹐尙質首膠庠﹝曰厚風俗﹐端治化也﹞。內使閽應守﹐中涓竈懼煬。紊幹嚴宦豎﹐僭侈斥貂﹝曰飭宦寺﹐肅宮廷也﹞。伏莽譏姦宄﹐耕田去莠稂。廓淸開泰富﹐撻伐秉乾剛﹝曰靖姦宄﹐安良善也﹞。蠻服瞻顏幸﹐雄藩引領望。語言通譯寄﹐琛羹輳梯航﹝曰綏藩服﹐廣懷徠也﹞。絕塞消瑕釁﹐重臺戢寇攘。牧遊安部落﹐市易靜帆檣﹝曰輯邊疆﹐固封土也﹞。太僕閒分廏﹐淩河艸滿塘。馳驅多弭﹐肥廂共牛羊﹝日飭牧政﹐達報章也﹞。械威掀震﹐艨艟浪破狂。綫沙巡遠島﹐銅海穩飛サ﹝曰海防﹐綏邊徼也﹞。樁志諮詢屢﹐堤工砌築忙。波恬桃泛汛﹐岸闊葦堪杭﹝曰河道﹐述平成也﹞。穀麥覘雙穗﹐粳秈集萬箱。班糈恆發廩﹐聚米久盈倉﹝曰倉儲﹐裕積聚也﹞。轉漕籌江浙﹐牽船積稻粱。銜連經堰濟﹐瀦泄借睢漳﹝曰漕運﹐嚴正供也﹞。淮楚新興販﹐滇黔昔免商。睿裁虞淡食﹐軍餉裕鹽場﹝日鹽法﹐普美利也﹞。貔旅能稜種﹐鱗塍解插秧。耘耔攜子婦﹐童々熟甘涼﹝曰屯墾﹐寓兵農也﹞。日紛璀璨﹐單心獨勉﹝B194﹞。配郊辭享獻﹐拊廟謝粢薌。遺器陳都卻﹐丰碑讓弗當。緘朱畱巽命﹐揮翰溢謙光。鼓舞孚林總﹐垓埏暢洽翔。漸摩包庶匯﹐淪浹徹遐方。珍笈祗編貝﹐瑤函敬飾緗。一人膺纘緒﹐列捲炳琳瑯。郅理時於燮﹐聰聽治孔陽。式型行是訓﹐迓祉壽而臧。典杓森杓斗﹐材輇愧桷宋。管窺驚浩蕩﹐蠡測戒滄茫。錦帙賫宗族﹐﹠lt﹔皇書﹠gt﹔門辟闔閶。曙曦呈糾縵﹐執事恪趨蹌。嗣統延庥﹐貽謀降福祥。詠賡忱莫罄﹐鼎祚億年長。

△文宗顯皇帝聖訓實錄告成﹐皇帝禦殿受書﹐奉命前引護視﹐尊藏乾淸官。禮成﹐恩賜禦用貂冠一頂﹐禦用金龍褂一件﹐恭紀二律卿云糾縵碧空浮﹐瑞應光天徳化周﹝謹按﹕實錄共成三百六十卷﹞。赫赫典謨垂帝範﹐巍巍誥誓著王猷。允文允武勤祗﹐丕顯丕承懍率由。寶輝煌昭法守﹐貽謀盛業煥千秋。

精一垂裳治體元﹐慶成端重推恩。感深鰲戴簪纓賁﹐彩煥龍章黼黻尊。惠洽彈冠敷澤﹐歡同挾纊布春溫﹝欽奉諭旨﹕在館諸臣優敍錫賞﹐執事之王公﹑宗室官員及其餘大小文武各員﹐均分別紀錄有差﹐八旗兵丁各賞給一月錢糧﹞。進賢補衮慚臣職﹐寅畏書紳矢弗諼。

樞廬雨中退﹐直佩蘅大司農贈紫薇花四株﹐率成一律。賦謝碰截朝歸夏日長﹐淸風引入黑甜鄕﹝來函有「涼開陶令之窗﹐淸入周公之夢」句﹞。楚云掩映當窗艷﹐蜀錦繽紛拂檻涼。喜得玉堂人共賞﹐還疑畫省夜飄香。消炎恰有催詩雨﹐洗出鉛華斗晚妝。

樞垣直廬喜雨好雨應候降﹐膏澤沐蒼穹。幾日晴不雨。炎气如烘。忽看濃云布﹐油然四野同。漫空爽籟發﹐先來解慍風。屏翳神功播﹐細絲散瀠檬。淅瀝宵達旦﹐地脈已潛通。水添四五尺﹐潤徧畝南東。禾役香オオ﹐黍苗自。人心咸志喜﹐笠蓑笑語中。喜者何所喜﹐沾足慶歲丰。豈必雨珠玉﹐尺澤利無窮。欣占秋大獲﹐櫛比亦墉崇。衢巷童﹑田野翁﹐一歌一擊壤﹐甘澍謝天工。時暢時雨若﹐胥歸造物功。造物不自有﹐化育慰宸衷。

●卷二十四。地詩文五◎恭親王詩△荷露烹茶七律二章應制烹露爲茶味獨多﹐乘涼晨起詣溪荷。滿傾沆瀣盤珠泄﹐小熟瓶笙爨玉羅。夢醒每懷評茗客﹐詩淸欣擬《采蓮歌》。幸依太液恩波近﹐得賜金莖徧飲和。

攜來仙露甚淸華﹐消渴閒烹顧渚茶。七碗蓮香幽客座﹐一窗松影老詩家。瓶珠泄碧金莖擷﹐鑪火初紅石鼎嘩。聞說月團天上味﹐得嘗屢沐聖恩加。

△癸酉三月初五日﹐扈蹕祗謁東陵﹐出朝陽門﹐通州道中卽事天街警蹕肅郵程﹐輕暖輕寒趁早行。三月風光過上巳﹐幾分春色近淸明﹝初九日淸明﹐上親詣定陵行敷土禮並大饗禮﹞。花須柳眼河邊路﹐云影泉聲物外情。指點帆檣林立處﹐永通橋畔綠波平﹝永通橋卽通州八里橋﹞。

△過箭桿河口占雨後新靑長麥苗﹐沙村環繞水迢迢。窩頭河畔垂楊綠﹝箭桿河卽窩頭河﹐以經窩頭村而得。一名窩陀河﹞﹐夾岸淸陰覆艤橋﹝東西浮橋俱以舟聯﹞。

△三河曉行東作勤劬憫穡夫﹐數行恩詔特蠲租﹝蹕路經由之大興﹑通州﹑三河﹑薊州﹑尊化州等州縣地方﹐應徵本年錢糧均奉旨蠲免十分之三﹞。丁男處處歡聲聚﹐子婦村村笑語呼。幾疊雲峯靑遠列﹐一灣春水綠平鋪。分明我已身如畫﹐卻羨人家似畫圖。

△遊薊州獨樂寺姓字標題筆有神﹐巍然傑閣聳嶙峋﹝寺內閣上扁曰「觀音之閣」﹐唐李白書﹞。慈去縹緲縈香界﹐寶月光明指妙津。不識不知昭法相﹐無人無我了緣因。琳宮古迹蓮花地﹐淸淨眞成獨樂身﹝寺內後殿有臥佛﹞。

△朱華山岡巒勢崔嵬﹐蒼茫如畫裏。疊嶂聳嵯峨﹐遠岫靑邐迆。石罅韻淨琮﹐山泉淸且Г。古柏色蒼翠﹐朝霞散成綺。野花不知名﹐徧山艷紅紫。山烏似能言﹐間關亂盈耳。駐馬暫盤桓﹐長松堪徙倚。東望鬱蔥蘢﹐昌瑞雲峯起。﹝一統志昌瑞山在遵化州西北七十里﹐本名丰臺嶺。初賜名鳳臺山﹐康熙二年又封爲昌瑞山﹐從祀地壇。山脈自太行來﹐重岡疊阜﹐鳳翥龍蟠﹐洵國家億萬年鐘祥福地。﹞

△桃花寺卽景幾曲斜盤徑﹐停驂日漸西。山髙疑樹小﹐野曠覺天低。云壑峯千疊﹐桃花水一溪。漁陽多勝迹﹐八景仰宸題。﹝薊州誌﹕「桃花寺在州東十八里桃花山上﹐山有桃花﹐開時獨先﹐故名。」乾隆十八年建行宮於山半。《日下舊聞考》﹕「桃花寺﹐乾隆九年重修﹐禦題八景﹐曰湧睛雪﹐曰小九疊﹐曰吟淸籟﹐曰坐霄漢﹐曰云外賞﹐曰滌襟泉﹐曰點筆石﹐曰繡雲壁。」﹞

△同治癸酉四月初六日﹐遣使冊封親王﹐世襲罔替。敬紀殊恩﹐兼以自警。爰成五言長律四十韻咸豐壬子夏﹐慶衍帝恩宏。行葦推仁澤﹐分茅翊聖明。光依桐葉茂﹐蔭庇棣華榮﹝咸豐二年六月二十日﹐文宗顯皇帝遣使冊封親王﹞。愧乏術﹐慚膺帶礪盟。靖共持素志﹐兢惕表丹情﹝三年十月初七日﹐蒙恩在軍機大臣上行走﹞。屏翰綸音沛﹐輝煌墨寶擎。風愆時警栗﹐日贊勵忠誠﹝四年二月二十六日﹐蒙賜禦書額曰「屏翰宣勤」﹞。顯廟貽鴻烈﹐吾皇駿聲。兩宮臻郅理﹐同治肇休禎﹝十一年十月初一日﹐復蒙恩入直樞廷。時值軍書絡繹﹐庶務紛繁﹐夙夜在公﹐不遑寢處﹞。懿訓垂千祀﹐璇璣運九閎。邊陲銷劍戟﹐海濕翦鯢鯨。饑溺﹠lt﹔疒同﹠gt﹔痕抱﹐綏安軫慮縈。東南沾樂利﹐西朔埽槍。細柳無傳箭﹐長楊靜掩旌。橋山增愾慕﹐太室潔粢盛。昭告趨壇﹐馨香薦鎬京﹝同治三年六月﹐克復江寧省城﹐剿平粵匪﹐又歷年餘﹐搜捕餘孽﹐殲除淨盡。紅旗報捷之日﹐上親詣奉先殿﹑壽皇殿行禮﹐並遣親﹑郡王等分詣壇廟及盛京三陵﹑東西兩陵虔申只告。七年七月﹐剿平撚匪﹐上親詣壽皇殿行禮﹐並詣景山關帝廟拈香﹞。酬庸崇上爵﹐錫類媲蔥衡﹝金陵粵匪蕩平﹐在事將帥及內外臣工均蒙錫爵加恩。長子載澄﹐由咸豐十年正月初一日﹐蒙文宗顯皇帝特恩﹐封爲奉恩輔國公﹐同治元年正月初一日﹐兩宮皇太后﹑皇上加恩賞戴三眼花翎﹐粵匪軍務告蕆﹐三年七月初二日﹐復蒙恩晉封多羅貝勒。渥荷兩朝殊恩﹐凡三錫命﹞。闡化敷文教﹐宣威頌武成。︳謨承指授﹐宵旰仰經營。方略畱靑史﹐璇題煥彩甍﹝七年十一月初二日﹐奉命充方略館總裁﹐纂輯《剿平粵匪方略》四百二十卷﹐《剿平撚匪方略》三百二十卷﹐於十一年八月二十七日全書告成。賞加二級﹐並蒙慈禧端佑康頤皇太後來書賜額曰「︳謨辰告」﹞。親賢資夾輔﹐弼亮矢揚淸。賜額頻叨賚﹐仔肩敢弋名﹝咸豐十一年三十初度﹐蒙恩賜額曰「親賢翊輔」。同治十年四十初度﹐蒙恩賜額曰「宗藩弼亮」﹞。瑞徵開泰宇﹐厚載象坤貞。端本符周雅﹐隆儀肅渭迎﹝八年二月初五日﹐欽奉兩宮皇太后懿旨﹐襄辦大婚禮儀﹞。賞延於世世﹐徳洽遂生生。寵遇云何報﹐衷懷受若驚﹝十一年九月十五日﹐大婚禮成。十九日﹐欽奉兩宮皇太后懿旨﹕「恭親王輔政多年﹐勛勞懋著。前於咸豐十一年十月間命以親王世襲罔替﹐因該親王再三懇辭﹐允俟親政之年再行辦理。現在大婚禮成﹐親政伊邇﹐著卽加恩以親王世襲罔替等因。欽此。」﹞。寅恭欽繼述﹐申勸勗公卿。建極思康濟﹐投艱賴幹楨。克勤仍克儉﹐惟一允惟精。瞻就來重譯﹐鈞陶徧八﹝十二年正月二十六日﹐皇上親政。豫日﹐兩宮皇太后﹑皇上同禦養心殿﹐召見內廷行走王﹑貝勒﹑公等﹐親﹑郡王﹐禦前大臣﹐軍機大臣﹐大學士﹐總管內務府大臣﹐六部尙書﹐弘徳殿行走大臣等﹐諭以「盡心匡弼﹐力戒因循﹐毋避嫌怨」﹞。悃忱輸藎獻﹐啟沃效葵傾。每切修齊念﹐常閒逸欲萌。汲深虞綆短﹐任巨懍才輕。自滿須知損﹐居髙務忌盈。坦夷占《履》吉﹐抑協《謙》亨。觥酒吟《漁藻》﹐笙詩譜鹿蘋。宅心當鑑水﹐防意戒如城。玉牒嘉祥集﹐銀潢景福並﹝大婚禮成﹐親郡王﹑貝勒﹑貝子﹑公等皆蒙恩晉爵加銜﹐賞賚有差﹞。乾綱恢覆幬﹐鼎祚鞏升平。拜命滋惶懼﹐歌颶喜起起賡。

恭和禦制詣齋宮作元韻﹝十一月初二日﹞

郅治覃敷秉兩宮﹐帝心誠敬格蒼穹。功成破竹寰區定﹝肅州報捷﹐關內一律肅淸﹞﹐世荷分茅錫賚丰﹝四月﹐蒙恩遣使冊封親王﹐世襲罔替﹞。常捧絲綸宣聖徳﹐幸依帶礪翊皇躬。陽回預兆金穰歲﹐物阜民康萬福問。

△甲戌二月二十四日扈蹕祗謁西陵出阜成門卽事曉煙漠漠柳絲絲﹐雲淡風輕日影遲。物態迎人都欲活﹐山容難畫始爲奇。芊綿細艸鋪平野﹐隱約深林映古祠。身在桑乾河畔路﹐夢魂早已向西馳。

△渡盧溝橋初日影搖紅﹐巍巍古鎭雄。城頭環百雉﹐百齒架雙虹。拱極重閏靄﹐﹝《破夢閒談》﹕「議者謂盧溝畿輔咽喉﹐宜設兵防守﹐須築城以衛兵。於是爲斗城﹐名拱北﹐南門曰永昌﹐北曰順治﹐創於崇禎丁丑。」《日下舊聞考》﹕「拱北城﹐本朝更名拱極城﹐攺水昌門曰威嚴。」﹞盧溝兩岸風。波平長順軌﹐永定慰宸衷﹝《畿輔安瀾志》﹐盧溝橋一名廣利橋﹐在宛平縣南三十里﹐跨盧溝河上。金明昌年間建﹐元﹑明屢加修築。本朝康熙元年修﹐七年水溢﹐圮東北十二丈﹐重修﹐禦制碑文﹐雍正﹑乾隆年間疊加修葺。永定河舊名盧溝河﹐卽桑乾下流也﹐亦曰渾河。水流無定﹐衝決爲患﹐康熙三十七年賜名曰永定河﹞。

△過巨馬河宋時險要記分明﹐巨拒同音互立名。﹝《宋史。何繼筠傳》﹕「咸平二年﹐詔聽邊民越拒馬塞北市﹐何承矩上言日﹕」緣邊戰棹自淘河至尼姑口﹐屈曲乃百餘里﹐此天險也。今聽公私貿易﹐則人馬交度﹐深非所宜。『「又《河渠志》﹕」自邊吳泊至尼姑海口﹐綿亙七州軍﹐屈曲九百里﹐深不可以舟行﹐淺不可以徒涉﹐𨿽有勁兵﹐不能渡也。「蓋拒馬河於宋時最爲險要。《水經》﹕」巨馬河出代郡廣昌縣淶山。「酈注﹕」卽淶水也。「《方輿紀要》﹕」淶水糠在廣昌縣南半里﹐東流合拒馬河﹐水源出七山。晉劉琨守此﹐以拒石勒﹐囚名拒馬河。「又﹕」袁紹遣將崔巨業攻固安﹐不下﹐退還﹐公孫瓚擊之於巨馬水。「蓋明巨馬之名始見於此﹐亦未詳言其得名之故。至以拒敵得名﹐以巨爲拒﹐《紀要》以爲劉琨拒石勒﹐而《廣昌縣誌》《霸州誌》又以爲楊六郎拒遼人﹐愈遠愈謬﹐皆不足信。﹞寥廓天形垂野大﹐髙低山勢接云平。煙光添嵐气﹐風力蕭騷助水聲。本是昔年徵戰地﹐卽今阡陌盡耘耕。

△淶水道中卽景屈曲古山窪﹐山居四五家。綠楊三月雨﹐紅杏滿村花。淺黛皴巒影﹐新靑茁麥芽。招提遙望處﹐一徑入斜。

△易州道中感懷萬疊煙巒望若迷﹐四圍匿匝晚云低。垂楊拂拂迎人面﹐新艸茸茸沒馬蹄。冀野城孤臨廣陌﹝易州﹐《禹貢》冀州之域﹞﹐安河橋畔護長堤。﹝《方輿紀要》﹕「白楊嶺在易州西北四十里﹐嶺多白楊樹。俗訛爲白羊。」《一統志》﹕「源泉水在易州西北﹐舊志在州西北十里﹐源出白羊嶺﹐由西轉東而南入易水。白楊水於乾隆二十六年浚治﹐賜名安河。」﹞哀鳴怕聽天邊雁﹐腸斷春風易水西。

△扈蹕敬詣慕陵慕東陵﹐隨入陵寢門﹐行禮述哀﹐恭紀太行發脈鐘靈秀﹐佳气蘢蔥護寶山。﹝《一統志》﹕「永寧山卽泰寧山﹐在易州西五十里。乾隆元年八月﹐敕封爲永寧山﹐從祀地壇。山勢自大行來﹐巍峨聳拔﹐脈秀力丰﹐峻嶺崇山﹐遠拱於外﹐靈巖翠岫﹐環衛其間。」《畿輔通誌》﹕「秀若拱璧﹐簇若屯云﹐考其瀠洄﹐延袤千里﹐計所匯納﹐襟帶百川。」《易州誌》﹕「乾坤聚秀之區﹐陰陽和會之所﹐洵爲上吉之壤。」﹞玉筍金城如拱衛﹐龍蟠鳳翥勢回環。空吟岵屺悲無極﹐追憶音容杳莫攀。今日澄兒隨叩拜﹐椎心更慟舞衣斑﹝本年長子載澄十七歲﹐奉派扈蹕﹐並隨入慕陵﹑慕東陵陵寢門﹐敬謹隨從行禮﹞。

△大風吟甲戌二月廿八日﹐扈蹕秋瀾村行宮。甫歇徵鞍衣未解﹐四野忽忽來飄風。塵霾蔽天天黯淡﹐地軸震動雷﹛丰﹜窿。是時日影正當午﹐須臾昏暗迷西東。行幄撼搖懼傾圮﹐飛沙揚礫排簾櫳。人聲馬聲聲嘈雜﹐旌旆迷離半空。信道春風狂似虎﹐飛廉肆虐專其雄。怒號叫吼勢益盛﹐肅然屏息心忡忡。去冬無雪春無雨﹐蒼生翹首望昊穹。昊穹應憫民疾苦﹐沛然膏澤仰天工。東作方興待耕耨﹐西成更冀卜年丰。綠野沾足慰農望﹐雨時若愜聖衷。

△夏孟四日常雩大祀圜丘前一日﹐隨扈壇內齋宮﹐喜雨恭紀。敬依癸酉冬至前一日禦制詩元韻寅畏常存仰法官﹐乘時鑾輅禮皇穹。薰風披拂羣生遂﹐甘雨優沾萬寶丰。光覲謙尊徵協吉﹐日昭幹惕羨持躬。一心一徳微誠矢﹐況附星源福祿同。

△甲戌秋日扈蹕南苑﹐敬依道光癸未宣宗聖制行圍至團河行宮卽事元韻春搜秋彌總相宜﹐羽衛森嚴廣陌馳。風勁金商添颯爽﹐雲橫玉字自逶遲。晾鷹臺畔縈靑靄﹐飲鹿池邊漾碧漪。家法欽承時肄武﹐旌旗掩映鳳河湄。﹝《宸垣識略》載﹕「團河一支釃爲鳳河﹐其形如鳳﹐源在南苑中。」﹞

△乙亥九月十八日辰刻﹐穆宗毅皇帝梓宮由觀徳殿﹑孝哲毅皇后梓宮由永思殿同時奉移東陵隆福寺行宮暫安殿。恭理一切禮儀﹐敬謹送往﹐仍隨扈軍機處入直轉瞬光陰節序移﹐又逢露冷欲霜時。﹝本月十一日寒露﹐二十六日霜降。﹞天髙夜月蒼涼映﹐野曠秋風慘淡吹。海噬山陬同愛戴﹐龍鳳た擁幢麾。濡毫和淚悲難述﹐觀徳西偏近永思。

△二十一日奉移禮成﹐二十二日幾筵前大饗禮畢﹐扈蹕恭謁定陵﹐行禮泣述宛轉楓林淡著霜﹐蕭森气釀十分涼。淒淒苦雨催黃葉﹐瑟瑟秋風下白楊。寶輅前年曾蒞止﹐靈輿今日妥馨香﹝癸酉季春﹐曾扈從穆宗皇量務恭謁東陵﹞。斷腸更有椎心淚﹐翹首陵山哭顯皇。

●卷二十五。詩文六◎潘世恩詩十三首△甲午正月廿一日奉命入直樞廷﹐翼日卽蒙恩賜第﹐恭紀夙夜趨公敢計私﹐燕居早又荷鴻慈。庭畱花木安排好﹐坐有琴書位置宜。入直近依天咫尺﹐退歸眞覺日舒遲。巢林已慰鷦鷯願﹐況許朝陽借一枝。

△八月二十六日蒙恩賜紫禁城內乘轎恭紀紫禁森嚴漏未闌﹐趨朝特荷聖恩寬。榮叨策騎心猶壯﹝己丑十一月﹐蒙恩賜紫禁城內騎馬﹞﹐詔許乘軒體卽安。上界星辰眞覺近﹐五更風雪不知寒。卻慚半載承三錫﹝本年二月﹐奉恩旨﹕「禦門免其入班﹐並免帶領引見。」﹞﹐異數頻仍報稱難。

△恩旨給扶恭紀待漏晨趨拾級時﹐覲光咫尺敢倭遲。人詩腰腳年來健﹐自覺精神老漸衰。特遣朝臣頻問訊﹐親承天語許扶持。從今跬步期加愼﹐勉效馳驅報聖慈。

△新正蒙恩晉加太傅銜賞用紫韁恭紀迎年六出早占丰﹐獻歲祥雲耀碧空。天以庥徵昭聖徳﹐帝敷澤逮臣工。拜恩春殿三元會﹐數典香山九老同﹝同日被恩者九人﹕世恩年八十﹐肅親王敬敏﹐貝勒綿﹐大學士寶興﹐尙書保昌﹑阿勒淸阿﹑李振祜﹐都察院左都禦史戍剛﹐都統中山﹐年皆七十以上﹞。何幸輇材膺懋賞﹐矢將精白勵丹衷。

自愧衰庸蒲柳姿﹐每邀曲體荷恩私。得臻耄耋皆君賜﹐豈有涓埃答聖慈。寵晉上公慚燮理﹐輝分下乘勉驅馳。願賡《天保》升恆頌﹐仰和虞廷喜起詩。

△八十生辰紀恩述懷詩八首帝許延祺紀七旬﹝世恩七十生辰﹐蒙賞「熙載延祺」額﹑「弼亮宣猷襄密勿﹐靖共介福錫康彊」楹聯﹞﹐十年今又拜溫綸。衰遲已迫桑楡景﹐長養還滋雨露春。獻歲迎祥恩載渥﹝本年元旦﹐蒙晉加太傅﹐賞用紫韁﹞﹐自天錫嘏命重申。門閭忽訝星雲燦﹐丹詔輝煌下紫宸。

休沐親承天語溫﹝奉面諭﹕「二十日﹑二十二日毋庸進內。」﹞﹐先期星使早臨門。璇題拜捧龍章煥﹐寶墨欽瞻鳳藻騫。幾敷陳增璀璨﹐尙方瑰異錫便蕃。卽看被體衣裘稱﹐安燠胥叨大造恩。

異數榮膺懋賞延﹐孫枝特荷寵恩偏﹝孫祖蔭蒙賞給舉人﹞。鹿嗚遽預興賢列﹐蛾術方慚射策年。盡有功名磨鐵硯﹐莫忘世業守靑氈。從玆魯鈍宜加勗﹐詩詠周行益勉旃。

銅龍曉辟問安回﹝用唐人句﹞﹐詩句新成荷聖裁。正喜恩光天上至﹐又看麗藻日邊來。搞詞具仰僞謙吉﹐應教慚非大雅才。侍學頻年蒙獎勵﹐頹齡何幸得追陪記從通籍到蓬瀛﹐五十年來歲序更。八光陰眞迅速﹐三朝知遇總生成。和羹敢擬王曾詠﹝乾隆癸丑﹐蒙恩授修撰﹞﹐絮膳欣陳李密情﹝嘉慶丙子﹐蒙恩準在籍侍養﹞。綸閣超遷思日贊﹝道光癸巳﹐由吏部尙書蒙恩超遷大學士﹐下午入直樞廷﹞﹐捫心何以答升平。

年來稠疊主恩優﹐樗質頻邀體卹周。寵畀安輿榮策馬﹝道光癸卯﹐賞紫禁城乘轎﹐榮逾錫馬﹐益深感幸﹞﹐掖從中禁勝扶鳩﹝乙已冬日﹐分南書房太監於進宮時扶掖﹞。康莊敢說馳驅瘁﹝近年春巡﹐恩免隨扈﹞﹐大典時虞隕越羞﹝禦門免入班﹐各衙門引見免帶領﹐坤寧宮喫肉免入班﹐經筵謝講後毋庸至文淵閣﹞。如此矜全眞破格﹐此生萬一豈能酬。

蕓窗世業本靑箱﹐科第蟬聯被寵光。東閣簪毫輝棣萼﹝子曾沂﹑曾綬先後直內閣﹐曾綬以纂修玉牒賞加侍讀升銜﹞﹐西淸接武晉芝坊﹝世恩嘉慶戊午大考一等﹐由修撰濤升庶子。曾瑩道光丁未大考一等﹐由修撰氵存升庶子﹞。碧雞舊壤榮持節﹝世恩嘉慶己未視學南﹐曾瑩道光丙午簡放南正考官﹞﹐仙蝶新篇紀奉常﹝曾瑋丙午補太常寺博士﹞。小艸幸承膏澤渥﹐全家同祝壽無疆。

◎彭昌詩三十三首香山靜宜園亻暴直恭紀九老當年佳宴開﹝乾隆時﹐舉香山九老宴﹐繪圖中禁﹐先曾祖尙書公與焉﹞﹐五云深處翠華來。蒼顏圖像畱中禁﹐紫閣文章落上臺﹝有禦制詩﹐諸臣賡和﹞。豹仗今隨還信宿﹐鳳池仍許共徘徊。詞臣榮遇懷先哲﹝先尙書直南齋四十年﹞﹐承乏螭坳愧不才。

△癸丑元旦上詣壽皇殿命隨同行禮恭紀律轉靑陽萬象新﹐焚香祗謁宮春。六飛翠罕來中禁﹐九拜瑤墀感從臣。孺慕未忘符舜孝﹐先型遠紹布堯仁。至П昭格天垂鑑﹐貔虎南驅百獸馴。

正月二十三日蒙賜禦筆其難其愼四字匾額敬賦一律以志榮幸賦一律以志榮幸幾暇揮毫賜近臣﹐彩箋捧出墨痕新。艱難宏濟期安國﹐敬愼常存勉致身。諭到涉冰心戒懼﹐凜如執玉步遵循。深思《一徳》篇中語﹐四字璇題誨爾諄。

△晴後復雪春寒更甚退直偶成四首雪深迷不辧西東﹐已脫貂裘更北風。盡道冰堅泥路滑﹐退朝莫漫控花驄。

掃盡春泥舁雪溝﹝唐句﹞﹐長橋不見水東流。冰天一色渾無際﹐深鎖瓊宮十二樓。

呼酒圍鑪夜未闌﹐紙窗風急燭花殘。遙憐今夕河間路﹐篳篥聲中萬竈寒。

羽書千里馬蹄僵﹐諜騎聯鑣驛路長。聞道盧溝三尺雪﹐橐駝腫背送餱糧。

△三月初九日瀛臺入直﹐禦槍擊中野鶩﹐賜軍機大臣﹐恭紀煙波深處水禽翔﹐聊試神機一發彊。介弟行廚先拜賜﹝恭親王領班﹞﹐近臣陪鼎許分嘗。大庖不滿春田後﹐珍膳猶頒太液旁。何日更隨南苑獵﹐三驅同看角弓張。

△方略館謁畱侯祠泗上眞人歌《大風》﹐運籌帷幄埽羣雄。報韓未遂椎車志﹐輔漢終成躡足功。黃石授書謀逐鹿﹐赤松辟穀羨飛鴻。建儲聊借商山皓﹐脫屣榮名一笑中。▲谷雨日入直瀛臺退朝泛舟至西苑門卽事書懷爛漫春光中﹐亭臺間花木。西苑罷朝參﹐行過虹橋曲。墻角了香叢﹐荼火照人目。夾路菜花黃﹐沿堤楊柳綠。揚齡趁暖風﹐淸波紋縐。參差碧藻流﹐出沒羣鳧浴。自從羽檄馳﹐憂憤額頻蹙。不知天地間﹐春意還繁縟。羣生有亨屯﹐造化終亭育。皇心保太和﹐剝極機將復△上巳日隨扈西陵﹐初六日隨駕恭謁慕陵﹐禮成回至秋瀾﹐恭紀山陵修展謁﹐肅駕殷皇情。兩載事徵戍﹐勞民役暫停。大禮詎久曠﹐感玆霜露零。蠲言勤鑾輅﹐畿西三日程。四陵次第謁﹐樞臣陪慕陵。成皇猶及事﹐攀髯歲月更。聖主躬孺慕﹐下馬動悲聲。羣僚皆愴惻﹐九叩淚縱橫。昨夜風揚沙﹐是時天朗晴。孝思驗昭格﹐來神靈。念自橋山痛﹐五年勞甲兵。宵旰修主徳﹐瘡痍卹民生。亨屯關世運﹐天道豈冥冥。泣吁在天佑﹐江漢殲長鯨。萬戶安耕鑿﹐重瞻海內平。

△園居偶述三首荊扉一閉忽三秋﹐野蔓枯藤滿地愁。掃徑恰逢梧葉落﹐披圖還羨竹林遊﹝沈鳳墀爲余畫《竹林六逸圖》﹞。慣隨曉月趨深苑﹐閒送斜陽倚小樓。多感主人分廣廈﹐一枝仍許借淹畱﹝園分孔修師舊居之半﹐師今入直樞廷﹐仍許借居﹞。

東籬佳會莫蹉跎﹐黃菊開時興若何。送酒無人酬令節﹐啊門有客賀登科。烽煙滿地名心淡﹐雨露一天恩澤多。白髮蕭蕭何所慕﹐百年身世付漚歌。

宗伯幽棲號似園﹝麟梅谷大宗伯園名﹞﹐當年歡會比懈樽﹝壬子夏﹐梅谷招余偕祁春圃相國﹑邵又村少宰﹑穆淸軒光祿同飲於此﹞。裴卿挽粟猷彌壯﹝又村旋以漕帥出都﹞﹐疏傅歸田道更尊﹝春圃相國因病致仕﹞。三載屢驚人物換﹐一堂依舊笑言溫﹝余與繼園少空同爲孔修師門下士﹐淸軒少宰亦師舊屬﹞。愧無籌國安民略﹐日與參知細討論﹝孔修師新拜參知之命﹞。

△十一月初五日漪瀾堂召對作燈火虹橋曙色催﹐承光門外共徘徊。湖天一望冰如鏡﹐無復扁舟喚渡來。

侍從身依十二樓﹐初寒天气賜珍裘﹝是日因賜裘道旁謝恩﹞。可憐將士呼庚癸﹐挾纊何能徧九州。

△二月十七日春雪初晴詣玉泉山靜明園亻暴直作兼懷壽陽相國城南湖山一別幾春秋﹐扈蹕重來憶舊遊。春雪融泥花徑滑﹐水天開鏡濕云收。巖前塔影迎眸聳﹐橋下泉聲入耳幽。遙憶城南風日美﹐知多淸夢落滄洲。

△恭和禦制淸漪園卽事﹝上巳前一日﹞元韻禦園風景自淸華﹐疊石幽深樹更嘉。檻外湖光新漲合﹐檐前山色澹雲遮。天回畿甸春千里﹐地接瀛洲水一涯。麥隴靑靑占歲稔﹐持盈還慮物情奢。

△園居雨後雷車輕碾阿香行。摩蕩空中霹靂聲。驟雨已過云腳斷﹐斜陽還照樹頭明。檐前幹鵲啼初歇﹐葉底新蟬噪不成。黃犬寄書歸未得﹐軟紅依舊蔽巖城。

△借園八景壬子春﹐假孔修師園寓居半載﹐今又居此一年矣。庭中有古柏﹑修篁﹑藥欄﹑藤架﹑墻纏薜荔﹑籬植黃花﹐疊石如山﹐小樓延月。春秋佳日﹐流覽怡情﹐因題曰借園﹐而系之以詩。

△古柏森森古柏後凋姿﹐歷盡冰霜勁節支。畱得淸陰消暑气﹐薰風庭院午晴時。

△叢竹西窗叢竹景偏幽﹐謖謖淸風滿徑秋﹐一枕蘧然莊夢醒﹐羲皇髙臥不知愁。

△藥欄階前紅藥我新栽﹐不及陳根爛漫開。始悟十年期樹木﹐幾經雨露受滋培。

△藤架簾外枯藤花下垂﹐花開香色總相宜。盤拿老幹龍蛇伏﹐絡石穿林態崛奇。

△荔墻薜荔墻邊細雨收﹐空瀠冷翠一庭秋。黃梅時節蝓畫﹐不似人間顧虎頭。

△短籬竹籬門對夕陽開﹐野艸閒花滿地栽。苔徑不堪延俗客﹐太常仙蝶偶飛來。

△疊石瘦石玲瓏辟徑新﹐倪迂獅子出風塵。嶙峋縱比淮南小﹐五嶽天涯結比鄰。

△小樓小樓髙傍畫堂東﹐落日開簾面面風。最好淸秋明月夜﹐千家燈火笛聲中。

△八月二十九日奉敕恭題禦筆《求駿圖》﹐敬成七言古詩一章燕山秋髙苜蓿長﹐驊驑伏櫪思超驤。九重蒿目念吳楚﹐風塵千里弧矢張。睹玆神駿懷遠略﹐安得名將埽八荒。繪圖意在安天下﹐凜如朽索馭六馬。見蝗有詔卹羣黎﹐憂旱命官巡四野。宵旰勤勞聖主心﹐霜蹄入廏豈從禽。早嗤赤水湟中產﹐何事瑤池域外尋。揮毫尺幅英姿壯﹐屹立閶闔依天仗。功成應向華山歸﹐羣空先自金臺訪。由來致治重求賢﹐騶虞官備風詩傳。果有王良能執轡﹐何勞祖逖著先鞭。朝廷經緯兼文武﹐元戎十乘驂如舞。蓮葉千旗畫鳥蛇﹐桃花萬騎驅貔虎。何時薄伐歸南仲﹐早奏膚公燕吉甫。年年西塞貢蒲萄﹐天閒十二揚玉鑣。凱旋還欲康侯錫﹐恩賚榮酬汗馬勞。

△別借園園林欲別增惆悵﹐不忘年來師弟情。綠野伺能春久住﹐朱門每見主頻更。藤因緣樹髙無際﹐藥爲移根掬不盈。剩有一雙仙蝶在﹐闌珊花事夢難成。

△扇子湖觀荷二首湖西未栽花﹐湖東香出水。一雨花气銷﹐零落已如此。

我家荷花蕩﹐近在葑門外。何時泛苓管﹐重訪釣遊地。

△散直口占三首趨朝待漏夜披衣﹐退直靑山銜落暉。驛路軍書催不斷﹐揮毫人共暮鴉歸。

銅街爆竹送新聲﹐玉ぐ橋邊霽色澄。九十韶光還未半﹐南湖流水北湖冰。

吹到東風節物妍﹐湖堤柳色牛含煙。眼中誰是無雙士﹐日暮靑天響紙鳶。

●卷二十六。詩文七◎寶詩三十四首△甲戌二月二十四日扈蹕晚宿黃新莊作六飛臨蒞勢威雄﹐環衛森嚴禁同。碧野萬燈星宿海﹐綠莎一路馬牛風。梨花夢雪噴香膩﹝行宮梨花盛開﹐大觀也﹞﹐輯麥連云祝歲丰。更有臨淮賢伯相﹐山川彈壓气如虹﹝直督李少荃伯相率地方官均隨扈﹞。

△房山早行大防山翠郁嵯峨﹐夙夜趨公響佩珂。四野人家春睡足﹐五更天气曉寒多。飛仙自愛紅螺﹝在上方山界﹞﹐行旅爭誇白玉河﹝白玉塘水灌田﹐出玉塘米﹞。指點上方渾不遠﹐片雲涼月滿煙蘿。

△望石經山作金經藏蘊奧﹐石洞閱遙深。古經﹝1234﹞﹝音梭﹐同莎﹞題艸﹝山多是艸﹐故名﹞﹐靈風香樹林﹝石經刻竟﹐山吼樹生﹞。王程多迫急﹐聖迹待追尋。迢遞雲山隔﹐時聞笙鶴音。

△半壁山夜景薄雨微雲釀早春﹐宵分景色極淸新。依稀白水聞聲覺﹐隱約靑山入夢頻。楊柳煙沈飛絮影﹐棠梨風捲落花塵。輕輿迅急徵途暇﹐戲喚流鶯作比鄰。

△秋瀾道中無黨無偏遵道路﹐也如待漏百花中。衢尊久羨陶唐氏﹐晝錦仍思韓魏公。玉筍班淸誰建白﹐金蓮炬美並搖紅﹝夾道籠燈並有竹火前導者﹞。戴星出入懷寅亮﹐喜仰辰居勵匪躬。

△詠召伯芳艸連天接薊門﹐召公餘烈至今存。千七百國幽並勁﹐三十六年師保尊。玉几受遺儕尙父﹐金臺養士有諸孫。彌綸政化孚南北﹐花發甘棠羨野村。

△曉赴秋瀾野雲四卷靑茫茫﹐一鉤斜月昏鴉黃。五更虯箭蝦蟆長﹐聲聲似促人行裝。催歸有鳥啼垂楊﹐馬首胡弗瞻東方。九龍山色宵蒼涼﹐珠杓橫溢金精芒。安河之水卽滄浪﹐濯足濯纓誰低昂﹖亦如叔度波汪洋﹐古今景慕中心藏。須臾旭日升扶桑﹐蒙翳盡掃開明光。山南山北紛村莊﹐民物熙娛時康。迆麗臥虎通紅羊﹐此間世界眞義皇。茅檐仰視飛雲翔﹐車馳馬驟行不遑。塵容應笑官程忙﹐秋瀾咫尺帷幄張﹐一甌佳茗思旗槍。夾路忽喜淸芬揚﹐梨花杏花參差香。

△辟穀洞辟穀之洞眞奇哉﹐此間奚事畱侯來﹖豈因秦皇大索避居此﹐否則遊從赤松子。後世詭托難具論﹐漢土久非隆準諸子孫。所幸涿鹿近接壤﹐眞迹尙有樓桑村。

△塔岡懷古突兀勢卓立﹐巨塔幹靑霄。藉問建者誰﹐云自隋皇朝。隋氏周懿戚﹐幼主天元驕。詐力竊神器﹐禪讓沿譏嘲。獨孤雞鳴晨﹐阿麼鼠承祧。慘哉太子勇﹐宮禁煙雲銷。江南兵滅陳﹐海東威脇遼。但期志意滿﹐遑卹閭閻凋。云何開汴渠﹐殿腳螺雙描。頭顱漫自好﹐花月頻興妖。構此堵波﹐妄思天福邀。下糾蟠石螭﹐上俯淩風雕。法象詎呵護﹐令狐旋紛囂。復仇僭化及﹐易代來神堯。尉遲士桓桓﹐重此規蕘。迄今千百年﹐仍仰工鐫雕。髙岡郁起伏﹐範水淸迢遙。我來凝望之﹐赤城飛霞標。檐鈴金玲瓏﹐東風時動搖。惜無佛圖澄﹐吉語傳啁刁。

△釣魚臺釣臺饒逸趣﹐懷古思悠哉。嚴陵髙隱名﹐溪壬佐才。淮陰亦釣徒﹐功狗功人猜。西岐有聖王﹐靈沼兼靈臺。玆境國門西﹐經過頻徘徊。徘徊意未已﹐淸風天上來。

△八月二十六日扈蹕南苑恭紀記曾蘭省隨云罕﹐彈指光陰廿九年﹝供職禮曹﹐於道光二十六年隨扈駐此﹞。今日屬車陪豹尾﹐古人羽獵炳鸞箋。秋風疏柳黃篩地﹐野潦蕷花白滿川。劉阮重來誰比似﹐笑從宦海悟神仙。

△瞻神機營壁壘有作名王簡閱振英聲﹐不數周家細柳營。地勢恢奇雄紫塞﹐日光耀閃紅旌。金符令肅囂塵寂﹐玉宇秋髙勁气橫。我亦濫叨都統列﹐本兵未敢侈談兵﹝新調兵部尙書﹞。

△赴團河途中作我欲閒從麋鹿遊﹐應官忽得趣淸幽。野花繡地平如掌﹐遠樹參天爽入眸。職業戎兵宜校獵﹐襟期疏朗況逢秋。聖朝湯网殊寬大﹐寄語虞人莫剔搜﹝本年有免勾恩旨﹞。

△團河五律宮掖湧神淵﹐虛靈象法天。一灣珠內蘊﹐萬古月常圓。獨抱中和气﹐眞成太極泉。鳳形河衍派﹐恩澤徧農田。

△撒圍恭紀星駟肅天威﹐蒼茫大合圍。雷霆千騎奮﹐毛血半空飛。地挾風雲壯﹐人誇雉兔肥。長楊誰獻賦﹐西漢溯芳微。

△拜賜獵麈一肩紀恩恭賦八駿雲飛七寶裝﹐星弧開處殪天狼。賜腥典盛尊鄒邑﹐推食恩酞比漢皇。愧乏遠謀呈紫闥﹐虛叨佳味炙黃羊。周京《魚藻》風規古﹐擬進璇宮萬壽觴。

△季秋口占露砌蛩吟細﹐風枝鶴夢涼。天時催九月﹐人意喜重陽。錦纈林楓赤﹐金鈴野菊黃。憑髙無限意﹐雲水寫淸蒼。

△南苑聯吟題句作者爲潘伯寅侍郎﹑黃孝侯司寇﹑徐頌閣宮庶﹑孫子受侍讀﹑歐陽用甫宮贊。

宿列文昌翊紫微﹐編開錦繡字珠璣。蓬萊共羨羣鰲戴﹐藻采爭看五鳳飛。紅葉白雲新畫境﹐髙山流水古琴徽。盛時合擬《長楊賦》﹐講武端應諫獵稀。

△宮門禦試鵠射恭紀聖主臨軒猛士豪﹐黃翎翠繡弓。明蟾重暈月輪滿﹐老鶴一聲天宇髙。金僕姑神窺宛轉﹐錦盤陀賜慰賢勞。中皆己鵠蒙恩渥﹐無復馮唐嘆二毛。

△由團河赴都途中作風闕望﹐言旋覺路遙。村氓生似鹿﹐溪柳臥成橋。卽景須臾暇﹐披襟壘塊銷。菊花新釀熟﹐小飲羨漁樵。

△中書省紀事四絕句中宵雨霽嫩涼新﹐盡滌東華十丈塵。莫訝金門車馬靜﹐聖皇秋彌正時巡。

萬戶千門曙色開﹐薇垣師濟列羣材。一肩黃袱隨飛騎﹐笑指朱封密本來。

監射名兼較射名﹐分司侍禦鐵錚錚。黃封仍云綾匣﹐飛將星馳繳禦營。

熙天耀日說黃麻﹐軍國平章自古誇。故事奉行今我是﹐閒庭笑煞紫薇花。

△新衙門七律鑾輿計日鳳城歸﹐雨足郊原風力微。斜照一林秋樹瘦﹐淸霜十畝晚菘肥。山窺短堞銀云護﹐河繞新宮玉帶圍。最喜南齋諸雅什﹐珠光劍气溢輝輝。

△謹次恭邸步宣宗聖制行圍至團河行營卽事元韻靈囿寬平獵事宜﹐軒皇曾此陣云馳。賡歌雄傑漢髙帝﹐環衛驍騰唐尉遲。藏鹿何人恬夢寐﹐懸貊有客詠漣漪。神孫秋彌親藩扈﹐一派璇源證水湄。

△乙亥九月十八日扈蹕潞河途中哀感秋風秋樹淡斜陽﹐噩夢無端攬混茫。碧漢龍升珠濺淚﹐丹山風逝玉韜光。媧皇煉石天容慘﹐蜀帝啼煙野气涼。嘆息蓬萊水淸淺﹐十三年事感滄桑。

△夜赴白澗燈火走間關﹐途長心自閒。霜淸秋寫月﹐樹遠夜疑山。幸得川原曠﹐渾忘涉歷艱。暖紅欣日出﹐道路盡歡顏。

△葛山口占綜錯碧瑤﹛參﹜﹐羊臺瑞气含。云何山有木﹐翻取葛之覃。蠆化魔氛靜﹐龍興佛果參。淸書聞梵唄﹐拜手學和南。

△西峯口作涼飆催晚節﹐落葉滿平原。忽入西峯口﹐猶看眾綠繁。松鼷驚客竄﹐蘋鹿飲流喧。最愛巖頭菊﹐蕭疏澹不言。

△音得密七律用老杜藍田崔氏莊韻碧丹楓棟宇寬﹐迎鑾父老雜悲歡。黃花似近王官谷﹐白ふ時逢隱士冠。風葉四山秋入夢﹐云花萬頃曉生寒。低徊不忍輕言別﹐豈是貪將景物看。

俯仰乾坤意境寬﹐秋成萬寶兆民歡。古聞狗監司魚鑰﹐今或蟬藉範冠。幣地峯巒欣雨潤﹐入云鴻雁戒霜寒。道旁無限靑靑麥﹐更爲蒼生著眼看。

△過薊州作秋深芳艸尙萋萋﹐一路淸風信馬蹄。洵水碧縈燕樹外﹐漁山翠點薊門西。道如軒帝猶延訪﹐政有張君共品題。底事寺偏名獨樂﹐菩提無語但眉低。

△卽事詩在奚囊酒在盆﹐夕陽鴉點碧天痕。蕭疏一幅倪迂畫﹐黃葉西風白澗村。

◎林壽圖詩七首△巡防夜直幕府秋髙夜气淸﹐牙旗鼓角靜風聲。薄寒借酒銷殘蠟﹐細火烹茶送短更。但使將軍寬揖客﹐未妨老卒伴書生。看星擬挾威弧矢﹐料識天狼不敢明。

△病中夢登拱宸樓北斗闌干接上層﹐病魂蓬島忽飛騰。登樓秋老半山月﹐近水星明初夜燈。人影破窗呼欲出﹐虫聲落葉靜相﹝C202﹞。遊仙一枕吾堪慰﹐苦被雞喚日升。

△福州郡館上元燈事甚盛余以園直未赴良夕此孤飲﹐靑天低玉繩。月圓最初夜﹐風翦乍晴燈。盛事懷鄕社﹐微官愧友朋。何人解相念﹐檐鐵聽敲冰。

△二月十五日退直赴繹萱大令夜飲蒙脫裘換綠醪﹐禁鐘正值散官曹。望中樓閣月輪滿﹐春半鶯花酒價髙。彭澤得錢貧且飲﹐孟公投轄气仍豪。不須靜夜驚吹角﹐聽撥尊前鳳尾槽。

△七峯別墅夜雪用定甫韻明滅春光水閣燈﹐雪窗中酒記吾曾。煙搖苑樹又今夕﹐星黯湖橋何處罾。三島龍吟沈畫角﹐五更鴉夢警丹稜﹝丹稜氵片﹐地名﹞。閉門敢學袁安臥﹐擬踏瓊瑤向曉塍。

櫛櫛銀雲作雨篩﹐夢回冷火澹虛帷。那無竹舞東方白﹐應有梅生南向枝。望澤早知天與歲﹐傷痍誰爲國求醫。登樓王粲紛多感﹐共撚寒髭喚借鴟。

△澱園寓廬獨定甫湖樓有柳一株春來忽枯喜可望西山也復用韻邀定甫同作朝回螻蟻穴自封﹐蜜房各退成懶蜂。斜陽坐數宮鴉紅﹐喜君樓有湖山供。憶昨秋風吹亂蓬﹐卻思看蓬萊峯﹐憑闌縮手無斧工。不知春到虹橋東﹐誰家靑掃長眉濃。獨刪繁葉出老幹﹐洗伐功與詩人同。幾年韶稚變頹翁﹐薄植或怨非天鍾。豈知豁眼去塵障﹐一笑乍與巖靈逢。看君拄笏當晴空﹐詩得山骨譏肉丰。我欲折枝作馬箠﹐出門還謝羸驂慵。

◎梁景先詩二首△赴澱園直途中微雪用東坡宿柏仙庵韻一路緇塵換素﹐乾坤逼曉气逾淸。袖攜竹葉云爲液﹝苦寒﹐挈瓶酒車中﹞﹐車碾梅花玉有聲。詩境髙寒容白戰﹐天心仁愛爲春耕﹝時方祁雪﹞。登樓明日尋王粲﹝同直王少鶴農部寓拱宸樓﹞﹐放眼西山萬里晴。

△題彭詠莪相國樞垣趨直圖我作水曹郎﹐摳衣畫諾趨公堂。公爲樞密使﹐橐筆從公深嚴地。嵩華崔巍黃河深﹐光耀久依韓太尉。披圖載詹舊須眉﹐七葉金貂劇華貴。爾時司膳光祿卿﹐鹽梅便凋傅說羹﹝圖作於任光祿卿時﹞。釣龍臺畔藥籠滿﹐蹲鳳池頭珂佩淸﹝使閩差旋﹐入直軍機﹞。霜晨月夕歷寒暑﹐敕賜宮袍賚燕許﹝乙卯元日特賜蟒袍﹞。捷書中夜馳未央﹐禦燭分輝照蓮炬。東南烽火今八秋﹐聖主宵旰公廑憂。恩詔口宣蒼黎舞﹐邊機指畫帷幄籌。卽看海宇淸塵氛﹐明堂飲至策元勛。進賢冠在淩煙閣﹐天子爲召曹將軍﹝畫師爲沈鳳墀供奉﹞。

◎王拯詩二十五首△繡山屬題張詩ぎ撫軍載鵝圖撫軍直樞廷日﹐扈從木蘭﹐有饋鵝者而載以駝﹐常被至尊顧笑﹐嗣是揚歷所至﹐鵝必隨焉。繡山爲之繪圖作記﹐代徵題詠。

烏墩疾騎如風過﹐﹝A13A﹞婁後載飛龍馱。々者倡相應﹠lt﹔囗昌﹠gt﹔﹐屬車偶矚天顏和。山陰故事新淮汴﹐圖畫流風尙如見。我亦鑾坡許載毫﹐軍聲夢冷西池宴。

△曉直曙鐘初動萬鴉嗚﹐禁樹蘢蒽帶月明。金爵煙輕疑夢繞﹐玉階霜重有人行。菇蒲夜色迷江海﹐楊柳春風想旆鉦。擬躡松喬身漸老﹐夜鑪寒擁一燈淸。

△夜直承明簪橐問何如﹐曲院幽房好客居。殿角槐風春樹暗﹐觚稜松月夜窗虛。淋漓詔艸還飛羽﹐局促風簾屢廢書。ゎ被宵來眠未得﹐五更霜气似穹廬。

歐陽文忠公生日﹐林子穎叔移奉苑廬舊縣公像於家﹐同人卽席分韻得顏字樞軸曾參二府間﹐從容文采照人寰。一時聞譽兼諸老﹐千載風流想盛顏。常愧官寮棲懶漫﹐只餘香火伴髙閒。插花起舞公應在﹐休問瑯琊何處山。

△六月七日雨後曉直承光殿作東西池水跨長虹﹐水殿淩霄翠堞中。萬柄荷香迎禦仗﹐千年松蓋駐靈蹤。殿前龍武新歸節﹐海畔蓮華盡洗空。何日酒泉分玉甕。簪毫一賦罷南戎。

△拱宸樓絕句在圓明園軍機直廬七峯別墅中小樓一角護垂楊﹐攜得秋風ゎ被涼。不信人間是天上﹐樓前銀漢接紅墻。

湖海銷沈鬢欲絲﹐此間來較十年遲。午鐘了卻官家事﹐惟有西山對展眉。

屈指荷衣上塾年﹐樓中題字故依然。風流只貼雞羣鶴﹐絳闕肜牙一世仙。

妙筆興宗好屬文﹐幾人惆悵惜離羣。九重依舊巢痕在﹐燈火靑熒獨夜分。

△穎叔曉直淸漪園歸賦贈積雪神臯路﹐仙郎走馬歸。回風欹絮帽﹐飛霰上朝衣﹐白鶴尋雙表﹝國有耶律丞相墓祠﹞﹐靑霓看一圍﹝內人稱三山之幸爲外圍﹞。云屏毋乃恨﹐錯夢到金微。

△雨後扈直淸漪園謁元耶律文正公墓祠鬱鬱甕山麓﹐蕭然孰祠墓。修治傍宮苑﹐磊落想皇度。宿雨積髙原﹐朝煙靄庭樹。虛堂神鬼赫﹐遺象冠裳塑。緬懷耶律公﹐艸昧適天數。倉皇昔元代﹐法制僅粗具。當時玆管葛﹐餘事猶詞賦。髯乎故絕倫﹐姚﹝樞﹞趙﹝復﹞實友助。我昔百泉遊﹐馨香拜洲步。頗聞梅溪勝﹐咫尺蘇門路。如何虛卜築﹐死瘞邱山處。迪知賢者心﹐七尺徇所遇。鄕間重子孫﹐時節守霜露。縱能金碗祕﹐那得銅固。豹尾幸簪隨﹐螭頭起瞻慕。餘生畏溝瀆﹐何處靑山渡。

△澱廬六詠△七小石天上北斗星﹐何年化爲石。叩之不能言﹐煮亦不可食。惟應天河畔﹐坐對天孫織。

△有嘉樹軒將軍何時去﹐大樹已飄零。我來靑天月﹐萬里悵靑冥。飽飯黃昏後﹐樵歌起遠汀。

△井屋井洌汲常眾﹐井渾淘始難。年時居井眉﹐誰識井苦甘。復恐雨時塌﹐秋蛩號夜闌。

△拱宸樓朝直君門趨﹐暮直君門宿。君門嚴九重﹐只在湖山曲。樓桄明月夜﹐淸景耐幽獨。

△歐齋我懷溺文字﹐所學又空疏。不期醉翁醉﹐亦在承明廬。欲乞先生筆﹐焚香幾斂裾。

△湖陰西舫湖陽車馬囂﹐湖陰好獨處。𨿽無畫舫遊﹐恰有牽船住。髙樹落淸陰﹐鼓舷時對語。

△拱宸樓下一柳忽萎穎叔有詩三疊前韻樓陰一角春煙封﹐依樓芳樹不畱蜂。晨朝聊隔飛塵紅﹐吹絮吹花如弗供。昨秋零落先蒿蓬﹐爽气頓豁靑瑤峯﹐眼前得失知誰工。春風放綠湖西東﹐樓桄不復纖荑濃。一般臨水足生意﹐咫尺榮枯胡異同。樓居黯觸香山翁﹐散朝駱馬騎龍鐘。焚香閉閣獨惆悵﹐曾記絲綸闕下逢。神君色相原虛空﹐阿誰含嬌淒永丰。黃昏獨坐自灑埽﹐我老西山眉黛慵。

△奉題詠莪樞相出示《樞垣趨直圖》﹐往爲光祿少卿時作也。圖有記﹐乃典學閩中作金蓮學士舊聲名﹐靑紫班頭早列卿。今日璣衡調玉燭﹐一星龍尾特分明。

緋衣先插侍中貂﹐五夜金門最早朝。猶有升平傳故事﹐尙方珍賚問勤勞。

待捷甘泉夜向晨﹐燈簾重展畫圖新。春風第一螭頭影﹐曾夢觚稜向海濱。

謬栗淸霜曳玉珂﹐槐衙風景近如何。樓桄笑倚詩情在﹐日日西山爽气多﹝澱園直廬﹐所居爲拱宸樓﹐蒙公惠贈楹帖﹐有「山翠滿窗人倚樓」之句﹞。

△歐齋夜讀歐詩有作一誦《明妃曲》﹐古音世所稀。紛紛顚倒耳目事﹐何用萬里夷狄爲。再讀《平戎操》。我心更淒惻。當時有事獨無用﹐有策胡爲匿不出﹖滁山髙髙﹐滁水湯湯﹐瑯琊尺幅懸中堂。翁時年廑四十彊﹐一麾乃在山水鄕﹐巍峨節槪雄文章。我今年亦逾彊仕﹐位業蕭然愧當世。多生文字只情溺﹐二頃桑麻問誰置﹖憶昔單車諭蜀行﹐相如作檄悔論兵。秋風灞岸重回馬﹐壯士有懷空請纓。門前花葉宮湖滿﹐日夕香風淸露浣。五年金馬日棲遲﹐抱葉寒蟬意蕭散。秋聲夜起湖陰曲﹐一炷鑪香還夜讀。何當歸買訾洲田﹐鵯鵜聲中閒叱犢。

△直廬待雪未成奉懷穎叔侍禦新自樞垣擢臺諫也晨朝喜見同云合﹐日暮空愁集霰飛。翠袖許教千喚出﹐紅巾還解十重圍。豈年袱被親同捨﹐今夕篝燈獨掩扉。馬街頭行步好﹐空林孤鶴亂鴉歸。

△直廬獨夜掖廬如水傍層霄﹐獵獵霜風送晚潮。孤吏守窗人寂莫﹐亂鴉翻樹語啁嘲。坐看涼月移階影﹐問似空山臥擔樵。飽食官廚行負手﹐料應雙鬢日凋蕭。

●卷二十七。雜記一國朝武功赫濯﹐軍令嚴明﹐四徵不庭﹐無不恪承謨略。初置議政大臣﹐以參承軍事籌畫。自雍正初年以來﹐復設辦理軍機事務處﹐凡當命將出師徵剿情形﹐皆令以郵函直達。聖神燭照﹐洞悉機宜﹐軍機大臣承旨書宣﹐帥臣等仰憑授算﹐所至悉奏膚公。兵部之職﹐不過稽核額籍﹐考察員弁而已。﹝《欽定歷代職官表》﹞

《欽定歷代職官表》分目悉準今制﹐凡長貳僚屬具列焉﹐明綱紀也。其兼官無正員而所掌綦重﹐如軍機處之類﹐亦別有專表﹐崇職守也。﹝《四庫全書提要》﹞

謹按﹕今武英殿本《歷代職官表》無軍機處一門﹐謹附識於此﹐以俟再考。

軍機處本內閣之分局。國初承前明舊制﹐機務出納悉關內閣﹐其軍事付議政王大臣議奏。康熙中﹐諭旨或命南書房翰林撰擬﹐是時南書房最爲親切地﹐如唐翰林學士掌內制。雍正年間﹐用兵西北﹐以內閣在太和門外﹐亻暴直者多﹐慮漏泄事機﹐始設軍需房於隆宗門內﹐選內閣中書之謹密者入直繕寫﹐後名軍機處。地近宮庭﹐便於宣召。爲軍機大臣者﹐皆親臣重臣﹐於是承旨出政﹐皆在於此矣。直廬初僅板屋數間﹐乾隆初年始攺建瓦屋。然擬旨猶軍機大臣之事。先是﹐雍正年間﹐皆張文和公爲之﹐後文和公以汪文端公長於文學﹐特薦入﹐以代其勞。金川用兵時﹐皆文端筆也。國書則有舒文襄公﹑大司馬班公﹐蒙古文則有理藩院納公﹐皆任屬艸之役。迨傅文忠公領揆席﹐滿司員欲藉爲見才營進地﹐文忠始稍假之﹐其始不過短幅片紙﹐後則無一非司員所撰矣。文端見滿司員如此﹐而漢文猶必自己出﹐嫌於攬持﹐乃亦聽司員代擬。相沿日久﹐遂爲軍機司員之專職﹐𨿽上亦知司員所爲。其司員亦不必皆由內閣﹐凡部院之能事者皆得入﹐而員數且數倍於昔。此軍機前後不同之故事也。﹝《檐曝雜記》﹞

軍機處有廷寄。凡機事慮漏泄不便發抄者﹐則軍機大臣面承後﹐撰擬進呈。發出卽封入紙函﹐用辦理軍機處銀印鈐之﹐交兵部加封發驛馳遞。其遲速皆由軍機司員判明於函外﹐曰馬上飛遞者﹐不過日行三百里﹐有緊急則另判日行里數﹐或四五百里﹐或六百里﹐並有六百里加緊者。卽此一事﹐已爲前代所未有。機事必頒發而後由部行文﹐則已傳播人口﹐且驛遞遲緩﹐探事者可雇捷足先驛遞而到﹐自有廷寄之例﹐始密且速矣。此例自雍正年間始﹐其格式乃張文和所奏定也。軍機印存大內﹐需用則請出﹐用畢卽繳進。自用兵以來﹐軍報旁午﹐日或數起﹐難於屢請屢繳﹐故每請印出則鈐就封函數百﹐以便隨時取用。而封函無專員收掌﹐不免狼籍遺失﹐宜專派一員登記月日數目﹐庶更爲愼重也。﹝同上﹞

軍機撰擬諭旨﹐向例撰定後於次日進呈。自西陲用兵﹐軍報至輒遞入﹐所述者亦隨撰隨進。或遇巡幸在途﹐馬上降旨﹐傅文忠面奉後﹐使軍機司員歇馬撰繕﹐馳至頓宿之行營進奏﹐原不爲遲也。然此營至彼營七八十里﹐必半日方到﹐而兩營之間尙有一尖營﹐以備聖駕中途稍憩者﹐國語謂之烏墩。司員欲誇捷﹐遂倉猝繕就急飛馳至烏墩進奏﹐名曰趕烏墩。斯固敏速集事﹐然限於晷刻﹐究不能曲盡事理﹐每煩禦筆攺定云。﹝同上﹞

上每晨起必以卯刻﹐長夏時天已向明﹐至冬月才五更也。時同直軍機者十餘人﹐每夕畱一人宿直捨。又恐詰朝猝事﹐非一人所能了﹐則每日輪一人早入相助﹐謂之早班﹐率以五更入。平時不知聖躬起居﹐自十二月二十四日以後﹐上自寢宮出﹐每過一門﹐必鳴爆竹一聲。余輩在直捨遙聞爆竹聲﹐自遠漸近﹐則知聖駕已至乾淸官﹐計是時尙須然燭寸許始天明也。余輩十餘人﹐閱五六日輪一早班﹐已覺勞苦﹐孰知上日日如此。然此猶尋常無事時耳。當西陲用兵﹐有軍報至﹐𨿽夜半亦必親覽﹐趣召軍機大臣﹐指示機宜﹐動千百言。余時擬撰﹐自起艸至作楷進呈﹐或需一二時﹐上猶披衣待也。﹝同上﹞

上每日膳後﹐閱中外奏折畢﹐以次召見諸大臣﹐最後見軍機大臣訖﹐吏﹑兵等部各以其員引見。見畢﹐日加巳﹐皆燕閒時矣。或作詩﹐或作畫﹐而詩爲常課﹐日必數首﹐皆用朱筆作艸﹐令內監持出付軍機大臣之有文學者﹐用折紙楷書之﹐謂之詩片。遇有引用故事而禦筆令注之者﹐則諸大臣歸﹐徧緒書籍﹐或數日始得﹐有終不得者﹐上亦弗怪也。余扈從木蘭時﹐讀《禦制雨獵》詩﹐有「著制」二字﹐一時不知所出﹐後始悟出於《左傳》齊陳咸子帥師救鄭篇「依制﹐杖戈」注﹕「制﹐雨衣也。」又用兵時寄信有奉諭旨朱筆增出「埋根首進」四字﹐亦不解所謂後閱《後漢書。馬融傳》始得之﹐謂決計進兵也。聖學淵博如此﹐豈文學諸臣所能仰副萬一哉﹖余直軍機時﹐見詩片乃汪文端﹑劉文正所書﹐其後劉文定繼之。由詩片抄入詩本﹐則內監之職。迨於文襄供奉﹐則並詩本亦手自抄寫矣。﹝同上﹞

軍機大臣同進見﹐自傅文忠公始。上初年惟訥親一人承旨﹐訥公能彊記而不甚通文義﹐每傳一旨﹐今汪文端代擬。訥公惟恐不得當﹐輒令再撰﹐有屢易而仍用初稿者﹐一稿甫定﹐又傳一旨﹐攺易亦如之。文端頗苦之﹐然不敢較也。時傅文忠在旁竊不平。迨平定金川歸﹐首揆席﹐則自陳不能多識﹐恐有遺忘﹐乞令軍機大臣同進見﹐於是遂爲例。諸臣旣感和衷之雅﹐而文忠實有稍釋獨記之勞。然上眷倚有加﹐每日晚膳後閱內閣本章畢﹐有所商榷﹐又獨召文忠進見﹐時謂之「晚面」云。﹝同上﹞

謹按﹕道光二年夏﹐松湘浦太宰緣事出直﹐文秋潭大司空出差﹐黃左田大司農病假﹐曹儷笙相國遂獨對者幣月﹐亦異數也。

乾隆六年冬﹐劉統勛以左都禦史奏言「尙書公訥親一人之身﹐兼理數處﹐出入禁闥﹐向用方隆。屬官旣奔走恐後﹐同僚亦避其鋒鍩﹐部中議覆事件﹐或展轉駁詰﹐或過目不畱。出一言而勢在必行﹐定一稿而限逾積月。任事過銳﹐處事過嚴﹐殆非懷謙集益﹑推賢讓能之道。宜加訓示﹐俾知省攺。其所管事務﹐量行酌減﹐免曠廢之虞﹐收贊襄之益。」又言「大學士張廷玉子姓宗族及其姻黨姚氏﹐占仕籍者至數十人。此盈滿之候﹐而傾覆之機所伏。宜量加裁抑﹐三年內停其遷轉﹐以保全而成就之。」旨下部查議﹐並訓飭訥親﹐如所請。﹝《測海集》﹞

往時﹐軍機大臣罕有與督撫外吏相接者。前輩嘗言張文和公在雍正年間最承寵眷﹐然門無竿牘﹐饋禮有過百金者輒卻之。訥親當今上初年﹐亦最蒙眷遇﹐然其人𨿽苛刻而門庭峻絕﹐無有能幹以私者。余入軍機已不及見二公﹐時傅文忠爲首揆﹐頗和易近情矣。然外吏莫能登其門﹐督撫皆平交﹐不恃爲奧援也。余在汪文端第﹐凡書牘多爲作答﹐見湖撫陳文恭伴函不過僮錦二端﹐閩撫潘敏惠爲公同年﹐饋節亦不過葛紗而已﹐至軍機司員﹐更無有過而問者。閩督楊某被劾人京﹐人各送幣毳數事﹐值三十餘金﹐顧北墅云入直﹐詫爲異事﹐謂生平未嘗見此重饋也。王漱田日杏所識外吏稍多﹐扈從南巡﹐途次間有贈遺﹐歸裝剩百餘金﹐過端午節﹐充然有餘﹐輒沾沾誇於同列。是時風气如此。﹝《檐曝雜記》﹞

軍機章京非特不當與外吏接﹐卽在京部院官亦少往還。余初入﹐見前輩馬少京兆景正襟危坐﹐有部院官立階前﹐輒拒之曰「此機密地﹐非公等所宜至也。」同直中有與部院官交語者﹐更面斥不少假﹐被斥者不敢置一詞云。﹝同上﹞

鄂文端公自西路經略歸﹐仍直軍機處﹐上命戶部尙書海望爲治第﹐凡什器必具。已報齊矣﹐命舁堂上幾﹐視之﹐以爲窳敗。召海望切責﹐海望叩首請易乃止。聞府中無園圃﹐又命以藩邸小紅橋園賜公爲別業﹐而中分其半爲軍機房。﹝《小倉山房文集》﹞

癸丑殿試後三日﹐憲皇帝禦懋勤殿閱卷﹐將原擬第三卷

攺第一卷

﹐第五卷

攺第三卷

。及啟彌封﹐則第一卷

系會元陳亻炎﹐第三卷

則張若靄也。上大喜。時廷玉在直廬辦事﹐遣內侍諭曰「爾子張若靄取中探花矣﹐特告大學士知之。」廷玉驚懼失措﹐免冠叩首﹐懇辭數四﹐內侍轉奏﹐未蒙兪允。復奏請面見啟事﹐仍免冠叩首﹐繼以泣下。上憐其愚忱﹐乃命攺爲二甲第一名。嗣引見新進士﹐若靄得照榜眼探花例﹐一體授翰林院編修。次日又奉旨﹕「在軍機房行走﹐隨伊父教導。」若靄辧明而入﹐及暮而歸﹐抄錄諭旨﹐收貯檔案﹐頗稱勤愼。其非交辦之事﹐廷玉固不言﹐若靄亦不敢問也。甲寅秋﹐軍機大臣入見﹐各賜洋漆匣端硯一方﹐又特賜若靄一研。又顧諸大臣曰「張若靄品量好﹐朕甚嘉之。」是冬禦書「福」字﹐以次面賜廷臣﹐最後至若靄﹐上大笑曰「今日乃寫『福』字第一日也﹐汝父得第一幅﹐汝得最後一幅﹐無意中有此恰好事﹐豈非吉祥之徵乎﹖」聖心之屬望如此。﹝《澄懷園集》﹞

畢誼字元復﹐婁縣人﹐寄籍天津。康熙五十七年進士﹐由咸安宮教習授內閣中書。乾隆元年設總理事務處﹐滿﹑漢四人入直﹐誼與焉。數議國家大典禮及大政事﹐淹雅精確﹐政府毗倚之。在臺垣前後章奏二十餘上﹐皆洞中機要﹐鄂文端爾泰嘗論當世人才﹐「畢某奏議﹐今之陸敬輿也」。在軍機多年﹐謹愼練達﹐號稱職。金川之役﹐傅忠勇恆欲奏授參贊﹐以年老辭。出爲鳳陽道﹐頗著聲績。以事鐫級。事白﹐以主事銜充平定金川方略館纂修。﹝《松江府誌》﹞

福州林靑圃先生名枝春﹐以中書選直軍機處。素工書法﹐敏捷無訛﹐文詞尢風發泉湧。時值世廟升遐﹐軍機房諸事塡委﹐先生目手胝﹐肆應曲當。遇一切大典禮有不可須臾緩者﹐閣臣必以相屬曰非某某未易猝辦﹐一時有能手﹑神手之譽。逾年遂登鼎甲﹐爲名翰林。﹝《釣遊叢話》﹞

胡寶泉初名金蘭﹐字泰舒﹐始自歙縣遷於婁縣。生有神兆﹐資稟異人。雍正元年舉於鄕。乾隆二年﹐試授內閣中書﹐大學士鄂爾泰選直軍機處。六年秋﹐大學士查郎阿﹑兵部侍郎阿里衮奉命相度奉天三省地形﹐請以同行。時適隨駕校獵﹐卽由木蘭徧歷諸部﹐至盛京﹐過吉林﹐渡松花江﹐轉至黑龍江﹐再轉至寧古塔﹐又徧閱諸邊﹐及春而還。共二萬二千餘里﹐橫穿側出﹐於冰霜風雪中覽其形勝﹐辧共土宜﹐自以爲極域外之大觀也。會舉禦史﹐查郎阿疏名以上﹐時已遷內閣侍讀。旋授福建道禦史﹐歷遷順天府丞。十三年﹐王師剿金川﹐大學士傅恆爲經略﹐以寶瓊從行。日馳三百餘里﹐克期告捷﹐寶泉贊畫功居多。﹝《春融堂集》﹞

方恪敏公祖若父﹐皆以文字之累謫黑龍江。公時尙少﹐歲往來塞外﹐以營菽水之奉奔走南北﹐徒步或數百里。數年﹐祖﹑考皆沒﹐公益困﹐然於其間厲志勤學問﹐徧知天下利病﹑人情風俗﹑所當設施﹐遂成爲巨才矣。雍正十年﹐平郡王福彭徵準噶爾﹐卽奏爲書記﹐賜中書銜以往。乾隆初還京﹐入軍機處﹐累遷吏部郎中。出爲直隸淸河道。十四年﹐遂授直隸總督。﹝《惜抱軒記》﹞

謹按﹕方恪敏公父子皆名臣﹐其初皆由樞曹起家﹐後進仰之如山斗。今圓明園滿章京直房壁間有恪敏墨迹一紙﹐閱八九十年﹐尙珍護如新也。又按﹕「我朝以樞曹爲華選﹐漢章京之以通才碩學爲近臣所薦引﹐尢屬省署殊榮。其有世家貴胃紱冕相聯﹐與夫初步郎曹旋躋顯座者﹐在滿章京中指不勝屈﹐漢人則什伯之一二矣。綜核九十年中可數者﹐如父子同入軍機則有﹕蔣炳﹐子熊昌﹔方觀承﹐子維甸﹔袁守侗﹐子煦﹔梁國治﹐子承福﹔孫士毅﹐子衡﹔趙文哲﹐子秉淵﹔龔礻是身﹐子麗正。兄弟同入軍機則有﹕劉秉恬﹐弟秉忄﹔陳輝祖﹐弟繩祖﹔金雲槐﹐弟榜﹔洪朴﹐弟梧﹔盛崇﹐弟悼大。先爲章京後爲大臣者則袁守侗﹑孫士毅﹑梁國治﹑章煦﹐皆氵存升卿貳﹐出直復由部院大臣除授。吳熊光﹑戴衢亨﹑盧蔭溥則以章京歷兼卿列以至大臣﹐未嘗一日離直者也。

程燾字九峯﹐號云軒。乾隆戊午舉於鄕試。補中書舍人﹐派軍機處行走。蜀有軍旅事﹐公隨經略傅公往﹐以功擢兵部武選司主事。轉員外﹐薦禦史﹐充方略館纂修官。回部用兵﹐以素嫻軍務﹐授洮岷道。歷升湖北巡撫﹐左遷太僕寺卿﹐再入軍機。扈從木蘭﹐得疾告歸。﹝《兩浙軒錄》﹞

程公以戊午舉人補中書﹐軍機處行走。遷武選司主事﹐以禦史用﹐出爲甘肅洮岷道﹐奏母老﹐攺江南驛鹽道。歷官至陜西巡撫。湖北翦辮獄起﹐降江西布政使。入京補太僕寺卿﹐以病免。公性朴自﹐粵曳任气﹐有所懷﹐𨿽權貴前必達其意。任兵部﹐事繁﹐誤軍機處亻暴直之期﹐傅忠勇公謂人曰「九峯久不來﹐想戀兵部耶﹖如彼處樂﹐町不必再來軍機。」公聞之﹐怫然曰「兵部﹑軍機﹐皆國家事﹐相公不當分畛域之見。程燾才拙﹐僅能料簡一處﹐無分身法。」卽遣人往軍機處取直宿行李。忠勇公笑曰「人言九峯戇﹐九峯又戇耶﹗然其言甚正﹐曷爲我婉畱之。」同事者再三云﹐公始往。公所任事﹐專務先難。從傅忠勇公平金川﹐從大司馬舒公赫徳觀兵滇﹑黔﹐再從陜甘總督黃公廷桂平定伊犁。經由葉爾羌﹑阿克蘇地方﹐繩行沙度二萬餘里﹐心計手畫﹐不知渴饑﹐諸大臣倚賴甚重﹐而上亡亦因是深知公。﹝《小倉山房文集》﹞

曹錫寶字鴻書。乾隆六年順天舉人。試中書﹐在軍機裏行﹐與同直武進莊培因齊名。﹝《松江府誌》﹞

上海曹劍亭侍禦由軍機章京觀察山右﹐鐫級歸。復在四庫書館效力考證﹐黃簽成﹐議敍。與王介子方伯皆以國子司業候補﹐未得缺﹐遂官禦史。以劾和┞家人劉全見風節焉。﹝《梧門詩話》﹞

諸重光以舉人考授中書﹐直軍機﹐受知於傅文忠。時王師進討伊犁﹐繼平回部﹐軍書旁午﹐重光晝夜入直﹐傳宣調發﹐大臣倚若左右手。﹝《兩浙軒錄》﹞

申君笏山﹐以干隆七年考授中書﹐九年在軍機處走。歷官至副都禦史﹐仍直軍機處。凡三十餘年中﹐更戢金川﹐討準夷﹐平定回部﹐軍書旁午﹐日不暇給﹐君帶星而入﹐比夜而歸﹐爲聖主所深知﹐宰臣所倚任﹐與胡巡撫寶泉﹑蔣侍郎炳同。至於奉命起艸﹐每奏進必當上意﹐政事塡委﹐手批門授﹐皆能明晰曉暢﹐洞中機要﹐則二君或不逮焉。﹝《春融堂集》﹞

汪文端公於乾隆十一以刑部尙書兼署都察院左都禦史﹐旋入直軍機處。丁卯﹑戊辰之間﹐金川方用兵﹐羽書旁午﹐恭承睿謨廣運﹐燭照萬里之外。指授方略﹐日數千百言﹐文端視艸﹐援筆立就﹐無不當上意。﹝《松泉文集》﹞

陸朗夫風儀秀整﹐靜气迎人。在樞垣亻暴直﹐至於日晡猶不退﹐猝有急務﹐立辦。以故大學士傅文忠公屢薦公﹐上亦知公深﹐凡巡幸處俱令扈從。﹝《小倉山房文集》﹞

王蘭泉先生以丁丑召試中書﹐協辦侍讀。戊寅入直軍機房﹐充《通鑑輯覽》纂修﹑《同文志》纂修﹐兼校經咒館。戊子充《續三通》館纂修。因兩淮鹽運使提引事發﹐與趙君升之坐言語不密罷職。時緬甸未靖﹐阿公桂爲定邊左副將軍﹐知先生學問﹐請以從﹐詔許之。辛卯﹐阿公罷﹐溫公福代之﹐移師四川。溫公復請以行﹐遂與趙君升之﹑乏君丹宸偕發永昌。是年賞給主事﹐隨四川軍營辦事﹐氵存升至吏部郎中。丙辰﹐金川蕩平凱旋﹐五月初五日得旨﹕「吏部郎中王昶﹐久在軍營﹐著有勞績。著升授鴻臚寺卿﹐賞戴花翎﹐在軍機處行走。」是時科甲出身賜花翎者﹐惟大學士金壇於公及先生而已。己亥﹐以都察院左副都禦史外用河南布政使﹐戶部尙書梁公國治言在軍機房久﹐多聞舊事﹐請畱。庚子﹐隨扈南巡差次﹐授江西按察使。丙午秋﹐以南布政使入覲﹐蒙詢問歷來軍機密事及前於文襄公當國狀。戊申﹐調江西布政使。已酉春﹐升刑部右侍郎。﹝《春融堂集》﹞

乾隆癸未﹐余以內閣中書直軍機處時﹐法駕春則上陵﹐秋則校獵﹐無不橐筆以從。而方恪敏公時爲直隸總督﹐首先迎駕﹐每行在召見畢﹐輒與相見。蓋公爲內閣前輩﹐又直軍機最久﹐爲余平時所景慕。其後十五六年又與公之子葆巖方伯先後直軍機處﹐乃得讀公《薇香》《燕香》兩集﹐凡若干捲。﹝同上﹞

乾隆庚辰會試﹐未揭曉前一日﹐鎭洋宮保畢公與同年諸君重光﹑童君鳳三皆以中書直軍機。諸當西苑夜直﹐日未昃﹐諸君忽語公曰「今夕須湘衡代直。」公問故﹐則曰「余輩尙善書﹐儻獲雋﹐可望前列﹐須回寓偃息﹐並候榜發耳。湘衡書法中下﹐卽中式﹐詎有一甲望耶﹖」湘衡者﹐公字也。語竟﹐二人者徑去不顧﹐公不得已爲代直。日晡﹐忽陜甘總督黃廷桂奏折發下﹐則言新疆屯田事﹐公無事﹐熟讀之。時新疆甫開﹐上方欲興屯田﹐及殿試﹐發策新貢士及之。公經學﹑屯田二策﹐條對獨詳核﹐遂由擬進第四人攺第一﹐諸君次之﹐童君名第十一。﹝《更生齋丈集》﹞

趙君升之兩放會試﹐未得列館職﹐而書局總裁歷舉公分修《平定準噶爾》《回部方略》《通鑑輯覽》《一統志》及未成之《音韻述微》《鑑古輯覽》《熱河志》諸書﹐且俾總校﹐均集日程課。公又以其間寅入酉出﹐僳直艸詔令﹐賦詩談宴俱不廢。或賣文以佐祿入所不逮。去年四庫全書館局開﹐一時績學之士多入翰林﹐賜進土其與公同獲罪者皆起﹐而公積軍功稍遷﹐遇變又不爲同行者之苟免。設公舉禮部﹐必不直軍機﹐不直軍機﹐人知公學之博﹑說之長﹐而不知才之足倚以決事﹐卽一言不密﹐又非出有意。退而授徒著書﹑亦足以開益於人而傳於後。乃援薦援畱﹐輾轉再四﹐至以身殉﹐爲可哀矣。﹝《白華文集》﹞

趙君升之以壬午召試中書﹐癸未充方略館纂修官。甲申﹐直軍機房﹐大學士劉文正公﹑劉文定公﹑今大學士於公皆嗟異其才。戊子秋﹐侍講學士紀公及中書徐步云泄兩淮盧運使事﹐君與昶牽連得罪。會兵部尙書阿公桂以定邊右副將軍總督南﹑貴州﹐請以余兩人掌書記﹐詔許之。﹝《春融堂集》﹞

孫文靖公𨿽風裁山峻﹐而貞不絕俗﹐受人訁垂諉﹐必委曲爲謀。刻意憐才﹐𨿽一介之士﹐輒與抗禮。故事﹐京師士大夫在軍機者﹐例不見客﹐不答拜。獨公反其所爲﹐與故舊周旋﹐宴飲如平生歡。﹝《小倉山房文集》﹞

王日杏字丹宸﹐癸酉舉人。授內閣中書﹐入直軍機處﹐歷遷戶部郎中。出守貴州大定府﹐緣事鐫職。復起爲刑部主事﹐入直如故。三十六年從西軍入川﹐與趙文哲同在幕府﹐軍潰﹐格賊死之﹐贈光祿寺少卿。﹝《金川瑣記》﹞

●卷二十八。雜記二秦樹蔣君在軍機處行走﹐嘗總辦方略一書。方略者﹐載西事始末﹐自車楞﹑烏巴什﹑阿睦爾撒納款關以來﹐至擒瓦齊﹐耆定伊犁爲正編﹔其先後誅大小和卓木﹐回部悉平﹐經理西南屯田諸務爲續編。中間歷時五年﹐辟地二萬餘里。端緒千百﹐事實﹑人名﹐累譯而後具。館中用車載箱致君家﹐冊檔充屋﹐莫能竟其首尾。君早起坐書室﹐夕燒膏以繼﹐肌分孔決﹐終始一貫。午食列盤飧或不暇啜﹐寒則以火酒數杯自溫﹐比竟茫如也。書成久之﹐而君之精殆銷亡於此矣。書旣上﹐同修者皆得優敍﹐而君名以卒不與﹐館中諸公議欲如故侍讀楊公述曾贈銜例爲之請﹐已而未果﹐此亦君之命也夫。﹝《朱笥河文集》﹞

趙生云崧宮中書舍人﹐入直樞要﹐詔命奏札﹐援筆立就﹐無不中會﹐余深倚其助。然生不自以爲能﹐退直之暇﹐益沈思旁訊﹐以古作者白期。﹝《松泉丈集》﹞

辛巳殿試閱卷大臣劉文正公﹑劉文定公﹐皆軍機大臣也。是科會試前﹐有軍機處行走之禦史眭朝棟上一封事﹐請復試回避捲。上意其子弟中有會試者﹐慮己入分校﹐卽應回避﹐故預爲此奏。乃特點朝棟爲同考官﹐而令於入闈時各自書應回避之親族列單進呈﹐則眭別無子弟﹐而總裁劉文正﹑於文襄應回避者甚多。時上方南巡﹐啟蹕時﹐曾密諭劉﹑於二公畱京主會試﹐疑語泄而眭爲二公地也﹐遂下刑部治罪。部引結交近侍例﹐坐以大辟﹐於是軍機大臣及司員爲一時所指摘。且隔歲庚辰狀元畢秋帆﹑榜眼諸桐嶼皆軍機中書﹐故蜚語上聞﹐有「歷科鼎甲皆爲軍機所占」之說。及會試榜發﹐而余又以軍機中書得雋﹐傅文忠爲余危之﹐語余不必更望大魁。而余以生平所志在此﹐私心終不能已。適兩劉公又作閱卷大臣﹐慮其以避嫌擯也﹐乃變易書法﹐作歐陽率更體。兩劉公初不知﹐已列之髙等﹐及將定進呈十卷﹐文定公慮余捲入一甲﹐又或啟形迹之疑﹐及徧檢諸捲﹐意必得余捲置十名外﹐彼此俱可無累。及檢一卷﹐獨九圈﹐當以第一進呈﹐文定公細檢﹐疑是余。文正公覆閱﹐笑曰「趙雲崧字迹𨿽燒灰﹐亦可認﹐此必非也。」文定又渭﹕「徧閱二百七卷﹐無趙雲崧書﹐則必變體矣。」文正又覆閱﹐謂云崧文素斥弛不羈﹐亦不能如此謹嚴。而文定終以爲疑﹐恐又成軍機結交之局。兆將軍惠時方奏凱歸﹐亦派入閱卷﹐自陳不習漢文﹐上諭以諸臣各有圈點爲記﹐但圈多者卽佳。兆公果用數圈法﹐而惟餘卷九圈﹐余或八或五﹐遂以第一進呈。上是日閱十卷﹐幾二十刻﹐見拙捲系江南人﹐第二胡髙望浙江人﹐且皆內閣中書﹐而第三卷

王傑則陜西籍﹐因問本朝陜西曾有狀元否。皆對云未有﹐遂以上卷與翼互易焉。傳臚之日﹐一甲三人例出班跪﹐余獨掛數珠﹐上升坐﹐遙見之。後以問傅文忠﹐文忠以軍機中書例帶數珠對﹐且言昔汪由惇應奉文字﹐皆其所擬﹐上心識之。明日諭渚大臣曰「趙翼文自佳﹐然江﹑浙多狀元﹐無足異。陜西則本朝尙未有﹐今當西師大凱之後﹐王傑捲已至第三﹐卽與一狀元﹐亦不爲過也。」﹝《檐曝雜記》﹞

余直軍機時﹐直捨卽在軍機大臣直廬之西﹐僅屋一間半﹐又逼近隆宗門之墻﹐故窄且暗。後遷於對面北向之屋﹐凡五間﹐與滿洲司員同直﹐則余已攺官﹐不復入直矣。扈從木蘭時﹐戎帳中無几案﹐率伏地起艸﹐或以奏事黃匣作書案﹐而懸腕書之。夜無燈檠﹐惟以鐵絲燈籠作座﹐置燈其上﹐映以作字﹐偶縈拂輒蠟淚汀滿身。非特戎帳中爲然﹐木蘭外有行宮處﹐直房亦如此﹐惟多一木榻耳。余歸田後﹐值歲庚子上南巡﹐余恭迎於宿遷﹐見行宮之軍機房明窗淨幾﹐華ブ繡毯﹐當筆者倚隱囊欹而坐﹐頗顧盼自雄﹐余不覺爽然失也。﹝同上﹞

傅文忠公不談時文而極愛才。余直軍機時最貧﹐一貂帽已三載﹐毛皆拳縮如蝟。一日黎明﹐公在隆宗門外小直房﹐獨呼余至﹐探懷中五十金授余﹐囑易新帽過年。時已殘臘﹐卒歲資正缺﹐五十金遂以應用。明日入直﹐依然舊帽也﹐公一笑不復言。嗚乎﹗此意尢可感已。﹝同上﹞

陳雲根侍禦名朝礎﹐爲徳泉京兆哲嗣。扌需染家學﹐熟諳掌故﹐以內閣侍讀兼軍機行走。臨事敏決﹐爲宰臣所倚重。吾閩八十餘年來﹐京宦之直樞廷者﹐自靑圃通政而後﹐云根一人而已。﹝《釣遊叢話》﹞

乾隆二十七年﹐天子巡幸江南﹐嚴道甫侍讀以獻賦﹐授內閣中書。初任後卽奏充方略館纂修官﹐以書局在內廷﹐許懸數珠。中書在書局得懸數珠﹐自此始也。﹝《潛研堂文集》﹞

嚴道甫在軍機時﹐嘗扈從木蘭﹐大雪中失橐駝並所裝物﹐求之不獲。越一日﹐一人牽橐駝而至﹐且謝罪﹐乃故軍機蘇拉緣事遣配者。問﹕「何以知爲吾物﹖」曰「軍機官披羊裘者﹐獨公一人。今篋無他裘﹐非公而誰﹖」問旣竊何以復還﹐曰「恐公寒耳﹗」勞以錢而遣之。﹝同上﹞

上嘗問傅文忠公軍機章京可用者﹐傅公對曰「人才可用者多﹐若有守有爲可繼胡寶泉者﹐嚴長明一人耳。」長明內直日久﹐諳悉典故﹐尢務持平允。南糧儲道羅長浩虧銅廠銀萬一千兩﹐又分賠屬員汪大鏞銀一千兩﹐有旨加罰十倍﹐逾限卽正法。羅已納十有一萬矣﹐仍有分賠銀六萬未完﹐而限垂滿﹐呈乞展限﹐詔下軍機大臣與刑部查辦。時劉文正公掌刑部﹐方主會試入闈﹐諸公相視莫能決。適有行在宣諭軍機大臣事﹐長明卽詣貢院撾鼓求見﹐因從容曰「羅觀察之限已迫﹐俟公出闈已無及矣。其所欠者分賠屬員之項﹐昨見吏部檔﹐汪大鏞赴補直隸﹐屬員旣邀寬釋﹐且得官﹐而上司乃坐極刑﹐可乎﹖」卽於袖中出請寬限稿﹐求畫押﹐劉公義而許之。長明出以示諸公列銜會奏﹐果奉兪旨令汪大鏞分繳欠項﹐而羅得出獄。﹝同上﹞

嚴道甫在軍機凡七年﹐通古今﹐多智﹐又工於奏牘﹐諸城劉文正公最奇其才。大金川之爲逆也﹐大學士溫敏往督師﹐欲君從行﹐君固辭退。有咎君柰何違宰相意者﹐君曰「是將敗沒﹐吾若何從之﹖」人頗甚君言。旣而溫公卒致軍潰以死﹐隨往者皆盡。﹝《惜抱軒集》﹞

嚴東有直軍機﹐鳴鞭珥筆﹐時扈屬車。然荷衣蕙帶﹐輒志江湖﹐晉侍讀後﹐卽以病歸。﹝《湖海詩話》﹞

馮君星實之直軍機也﹐機禁重臣倚君爲重﹐有大獄必委君。方臨淸王倫之亂﹐其黨有梵和尙者﹐旣就訊﹐刑部將悉逮寺僧﹐梵又妄稱倫黨數千﹐具有書冊﹐將並治之。君以連染眾持不可﹐事遂寢﹐其誣枉者皆得釋。蓋君於事務持大體如此。﹝《小峴山人文集》﹞

三十年南巡﹐周君靑原召試一等﹐賜舉人﹐授中書﹐旋入軍機處辦事。一夕內直﹐上偶問﹐得君名﹐嘆曰「此吾南巡時所得江南才子也。」時大臣無不欽重君者。君兩會試未第﹐倏詿吏議﹐年才逾三十耳。當君之得過﹐以人有來探事者﹐君對不知﹐後其人得罪﹐引君及同直軍機者﹐實皆未泄密也。吏有與軍機官相惡者﹐卽以不嚴斥探者傅重比鐫級。其後與君同罪者復進用至卿貳﹐而君獨遠迹都門﹐身一見枉﹐終放廢以至於老﹐天下惜之。﹝《惜抱軒集》﹞

章公二梧於乾隆三十四年﹐經傅文忠公選入軍機處行走。公固書生﹐而軍機司員常橐筆扈從﹐每遇六飛巡幸﹐公據鞍馳驟﹐如所素習﹐委任叢雜﹐未嘗遺忘。嘗充方略館纂修兼提調﹐各館纂修專任一書﹐獨方略館以樞臣總領﹐於事無所不當問﹐館書無不匯集。而提調專司出入﹐稽考勤惰﹐公尢平允﹐冠其先後。﹝《切問齋集》﹞

阮吾山侍郎博聞彊識﹐嘗直機廷﹐故於朝章國典尢所熟洽。著《茶余客話》十六卷﹐戴菔塘太常刻其半﹐人多以未見全帙爲憾也。﹝《梧門詩話》﹞

孫君永淸以干隆己丑會試取授內閣中書舍人。旋入直軍機房﹐撰擬悉當﹐大學士劉文正公﹑於文襄公倚若左右手。三十八年﹐遷內閣侍讀。鑾輅時巡﹐恆在扈從﹐常以要事騎而馳﹐上遙識之﹐曰「此軍機處孫某也。馳驟若是﹐孰謂南人止能坐船耶﹖」四十四年﹐擢禦史﹐明年遂晉右副都禦史﹐八月﹐授貴州布政使。不次之擢﹐蓋異數也。方予自四川歸﹐以鴻臚寺卿與君同直軍機。又四年﹐予由副都禦史按察江西﹐君實補其缺﹐故予二人相得爲最深云。﹝《春融堂集》﹞

陸君耳山以壬午召試中書﹐充方略館纂修官。時方奉敕修《通鑑綱目輯覽》﹐君編撰以進﹐當上意﹐遂直軍機處。﹝同上﹞

上海陸君錫熊爲文不假思索。在軍機時﹐適用兵金川﹐夜半嘗傳旨七道﹐援筆立成擬進﹐無一字易。孝聖憲皇后賓天﹐凡大祭殷奠上尊謐﹐典禮嚴重﹐應奉文字無敢屬筆者﹐於文襄特舉以屬之。﹝《松江府誌》﹞

公以丁亥三月選入軍機處﹐ゎ被直宿﹐經旬不歸。每遇國家行慶大典禮﹐制詔所宣﹐皆出公手。嘗蒙恩賜《朱批上諭》全部﹐以微臣而沾重賚﹐蓋異數也。以升宗人府主事引見﹐上命前跪﹐劉文正公曰「此入學問甚優。」會四庫館開﹐以薦司總纂校錄而兼內直﹐日無暇晷。癸巳八月﹐得旨攺翰林院侍讀﹐卽援例辭軍機。諸同事皆欲攀畱﹐劉文正公曰「翰林職在文章﹐陸君𨿽去此﹐其倚藉正不少也。」﹝《陸錫熊副憲行述》﹞

毛羅照官舍人時﹐喜爲人作畫﹐畫尾綴以小詩﹐頗具風格。後直軍機處﹐簪筆趨公﹐不受促迫矣。﹝《梧門詩話》﹞

謹按﹕今圓明園軍機堂之西軒壁﹐粘山水畫幅巨紙﹐卽羅照舍人筆也。

張君訁刃軒之成進士也﹐其文稍異於時﹐磨勘幾被黜。金壇於文襄公獨才君﹐薦爲《明紀綱目》纂修官。書成﹐授中書﹐在軍機處行走。﹝《小峴山人文集》﹞

楊荔裳於乾隆四十五年召試金陵行在﹐賜舉人﹐授內閣中書﹐閱數年入直軍機處。會廓爾喀酋長侵犯西藏﹐福嘉勇公爲大將軍﹐奏以荔裳從行。廓爾喀距碉門萬八千里﹐荔裳以書生從事。自星宿海而外﹐所歷懸崖絕壑﹐險阻非人境﹐層冰山積﹐人馬驚墜﹐而荔裳枕戈淅劍﹐著紙若飛﹐卽成事﹐撰文紀功﹐勒石而還。賜花翎﹐除侍讀﹐再擢而至甘肅布政使。﹝同上﹞

相傳洪素人在軍機時﹐某相國問曰「汝向人說我剛愎自用﹐有之乎﹖」曰「然。」相國怒曰「汝是我門生﹐乃謗我乎﹖」謝曰「老師只有一『愎字』﹐何曾有『剛』字﹖門生因師生之誼﹐故妄加一『剛』字耳。」﹝梧門詩話》﹞

陸伯少以詞賦稱。及入軍機﹐畱意朝章典故﹐金壇於文襄倚重之。﹝《松江府誌》﹞

婺源王景南通副居官﹐恪敬吏事。在中書﹐嘗直車機處﹐在刑部﹐嘗總辦秋審處﹐皆躬任勞苦﹐不急求人知﹐所建議皆當理﹝《惜抱軒集》﹞。

程維嶽﹐字愛廬﹐由中書歷禦史。行走軍機十佘年﹐爲阿文成公所倚重。充萬壽盛典館提調﹐兼方略館總纂。《盛京通誌》《遼》《金》《元史》《南巡盛典》﹐薩拉爾﹑臺灣﹑巴勒布等紀略﹐皆與編纂事。﹝《松江府誌》﹞

愛廬少承香樹先生指授﹐以詩文負異儕偶﹐珥筆機廷﹐奏進文字﹐多其撰擬。﹝《梧門詩話》﹞

胡君時顯以軍功得官﹐𨿽歷九卿侍從﹐未嘗一日得立於朝。方其以主事入直軍機也﹐純皇帝悉君才﹐行大用矣﹐忽以言語忤要人﹐卽日斥出。要人所以扼君者不遺餘力﹐而君之所以抗要人者亦幾不畱餘地焉。卒至不安於位﹐東西走軍營﹐而其以公事抗貝子﹑抗經略者﹐復如故﹐亦可謂百折不變者矣。﹝《更生齋文集》﹞

昆明錢南園先生爲禦史時﹐參奏山左撫臣國泰驕縱無度﹐病國殃民。髙廟命偕大臣往訊﹐得實﹐遂以敢言擢通政司參議﹐遊升至通政使司副使﹐督學湖南。會湖南童生有匿喪應考者﹐又有首告違礙書籍者﹐爲巡撫浦霖所劾﹐部議甚嚴﹐上宥之﹐以主事用。旋補員外郎﹐數日復授湖廣道禦史。時大學士和坤方用事﹐在軍機不與諸大臣同處辦事﹐當時無敢言者。先生獨具奏折數百言﹐請敕軍機大臣進止仍循舊章。上覽奏﹐切責諸大臣﹐謂所奏甚是﹐卽命在軍機處行走。和坤甚怒﹐故以艱巨試之﹐皆迎刃而解﹐益爲和坤所忌。是年九月以疾卒﹐論者惜之。余在史館撰《和坤傳》﹐欲將此疏序入﹐徧糸番紅本不得﹐移牒於內閣﹑軍機處索之﹐仍不得﹐蓋和坤用事時早滅其迹矣。玆於陳孝廉履和處得之﹐因亟采入焉。﹝《滇南采風錄》﹞

錢君南園始以禦史奏山東巡撫國泰穢亂﹐髙廟命和坤偕君往治之。君在道衣敝﹐和坤持衣請君易﹐君卒辭。和坤知君不可私幹﹐故治獄無敢傾陂﹐得伸國法。其後君擢至通政使司副使﹐督學湖南﹐時和坤已大貴﹐媒蘗其短不得﹐乃以湖北鹽政有失﹐鐫君級。君旋遭艱歸﹐服終補部曹。髙廟知君直﹐更擢爲禦史﹐使直軍機處。君復奏和坤及軍機大臣常不在直之咎﹐有詔飭責﹐謂君言當。和坤益兼君﹐而髙廟知君賢不可譖﹐則凡軍機勞苦事多以委君。君家貧﹐衣裘薄﹐常夜入暮出﹐積勞成疾以殞。方天子仁明﹐綱紀猶在﹐大臣𨿽有所怨惡﹐不能逐去﹐第勞辱之而已。而君遭其困﹐顧不獲遷延數寒暑﹐畱其身以待公論大明之日﹐俾國得盡其才用﹐士得盡瞻君子之有爲也﹐悲夫﹗﹝《惜抱軒集》﹞

餘同年友陽湖蔣君熊昌﹐字澄川。以才俊仕爲戶部郎﹐直軍機處。出守潁州府凡八年﹐有政績。以事被議歸裏﹐卽不復出。﹝同上﹞

靑城山人於四十二年正月入軍機處行走﹐七月充《平定兩金川方略》館纂修官﹐除日賜禦書「福」字及麂鹿﹑風羊﹑野雉﹑冰魚諸物。四十三年五月﹐閣臣以公勤愼奏聞﹐奉旨﹕「關槐賞令卽補實缺﹐不必挨次﹐以示鼓勵。」因補內閣撰文中書。七月扈從興京﹐塗次撰擬《祭北海神文》﹐畫《云壑松崖》畫卷進呈﹐蒙加獎賜內務府五色文錦一匹。內廷染翰供職自此始。次黃旗堡﹐又命畫北鎭醫無閭山等圖﹐嗣後懋勤殿交辦書畫之件無間。抵盛京﹐與吳公熊光同奉旨恭查歷朝法物及徵明時弓矢甲冑之屬。旋充《大淸一統志》纂修﹑《盛京通誌》纂修。四十四年秋隨扈木蘭﹐入崖口遇雨﹐山水陡發。供帳不至﹐經危嶺峻谷﹐下臨寨河﹐公單騎夜行﹐有獸竄林麓出﹐馬驚逸﹐遂溺於河﹐賴一蒙古卒吏入水援之。四十五年南巡﹐駐蹕江南靈巖山﹐命寫《竹鑪山房圖》。時山人以就禮部試畱京﹐旨下﹐左右以未經扈從對﹐因寄寫焉。太常卿劉公謹之有紀事一絕﹐云「窈窕靈巖展畫圖﹐靑旗翠輦麗仙都。侍臣合有丹靑筆﹐好向山房寫竹鑪。」及榜發中式﹐額駙福公隆安又爲奏聞。﹝《靑城山人集》﹞

《霜林秋色圖》﹐縱七尺﹐橫二尺二寸。設色畫層巒疊翠﹐萬樹丹黃。《禦制詩》注云「關槐任中書時﹐在軍機處司員行走。曾扈蹕木蘭﹐目所親見﹐故能繪其景。」凡題款九十七字﹐詩載《禦制詩五集》。﹝同上﹞

乾隆丙午﹐公以戶部山東司主事隨章佳文成公讞浙﹑閩獄﹐文成公畱意人才﹐虛中好士﹐遂陰識公。及還京﹐適機廷乏人﹐特舉入直﹐公力辭不獲。而後應機廷會同刑部讞獄﹐輒以相委﹐歲無虛月。癸丑擢浙江道監察禦史。向例﹐軍機司員入蘭臺不供禦史本職﹐公請都察院事仍聽輪派焉。雅好制藝文字﹐通籍後猶時時爲之。爆直圓明園四日始得休沐﹐就正之文積案頭﹐𨿽應酬雜邏﹐筆札紛煩﹐必先攺定畢然後他及。或以爲何太自苦﹐則曰「此吾數日來片刻樂境﹐何云苦耶﹗」﹝《管世銘侍禦行述》﹞

榦隆末年﹐阿文成公與和坤不相能﹐凡朝夕同直軍機﹐必離立十數步外。和坤亦知公意﹐故就公語﹐公亦泛答之﹐然未嘗移立一步。公嘗臥直廬﹐軍機章京管世銘入省之﹐公素所厚也﹐忽呼語曰「我年八十﹐可死﹔位將相﹐恩遇無比﹐可死﹔子孫皆已佐部務﹐無所不足﹐可死。所忍死以待者﹐實欲俟犬馬之意得一上達﹐死乃不恨。」然竟不果。﹝《更生齋文集》﹞

韞山以經師爲詩人﹐晚直機廷。公卿謝表多倩爲之﹐典贍明達﹐一時無兩。﹝《梧門詩話》﹞

汪容甫云﹕賓谷轉運早列詞館﹐氵存更華省﹐入直樞地。出掌外臺﹐精力絕人﹐五官並用。晝理簡牘﹐夕誦文史﹐部分如流﹐觴詠多暇﹐綽乎神仙中人也。﹝《明舊詩錄》﹞

裘可亭公弱冠受仕﹐入直內廷。舊聞前典﹐博覽彊識。詞頭宣底﹐手筆允副﹐躬膺知遇。鉅艱重仔﹐揚歷中外﹐終始如一。﹝裘行簡靜宜室詩集序﹞

嘉慶十有六年﹐方葆巖尙書自總督浙閩告歸﹐奉母吳太夫人養屙於江南之裏第。夏四月﹐有詔召入爲軍機大臣﹐於是奏以「臣之母不能頃刻離臣﹐臣又不能奉老年病軀之母疲曳就道」﹐懇辭新命。上聞﹐憫而兪可﹐乃輟召﹐而加賜珍物﹐以助其孝養之忱焉。﹝《惜抱軒集》﹞

方勤襄公始生時﹐恪敏公正總制畿輔。彌月之辰﹐恪敏適扈從行在﹐面陳后復攜抱入覲﹐賞賚駢蕃。及勤襄旣長﹐賜宮中書。所聘雲南裴撫軍女﹐尙未娶﹐會引見﹐蒙垂詢﹐命金壇於相國傳示裴中丞﹐甫畢姻焉。旋以歸寧滇南﹐又有旨下直隸制軍沿途促返﹐殊恩寵眷﹐亙古所稀。勤襄於庚子會闈中式﹐榜發適病。明年辛丑殿試成進士﹐攺吏部﹐充軍機章京﹐遷轉臺諫﹐氵存陟副憲﹐特差巡按長蘆鹽政﹐迥非常例。後歷撫陜西﹐晉督閩浙﹐以太夫人年逾八旬﹐陳情養親回籍。未幾召爲軍機大臣﹐溫綸婉摯﹐至渥極隆。勤襄復以母病懇辭﹐母終﹐遂以哀毀卒於家。﹝《桐城科名錄》﹞

謹按﹕《方勤襄行狀》云「年十八入京﹐賜舉人﹑內閣中書﹑軍機處行走﹐又五年成進士。」是勤襄先以內閣中書入直﹐而此敍於成進士之後充章京﹐殊未核也。

自雍正間以軍機處領政事﹐常置重臣﹐其下以內閣中書舍人入中給事﹐由舍人入者﹐後𨿽累遷﹐或至二三品不出。於今六七十年﹐頗參擇他曹矣。要惟舍人爲本﹐初於京朝官最名華要﹐非通敏乘時才略之士﹐無由以入。其人而白軍機來者﹐處士大大間﹐往往衣冠笑語望而可識﹐惟餘與秦君小峴交八九年﹐彌久而未始覺其身之在樞要也。﹝《淵雅堂文集》﹞

小峴工古文辭﹐曾直樞庭﹐喜考核中朝掌故﹐有所得﹐輒筆之於書。政暇﹐丹鉛著錄﹐手不停披﹐蓋學者也。﹝《梧門詩話》﹞

沈舫西名琨﹐字兼山。由京畿道禦史出守泰安﹐閱三年引疾歸。其爲中書舍人﹐與餘同直軍機。以京察上考﹐例選佛山同知﹐心弗願也﹐會奉諱歸。服闋﹐仍供職內廷﹐氵存擢禦史﹐復與餘同官。余南還而君任外郡﹐不得見者數年﹐君歸後往來吳越間﹐則吾兩人皆已老矣。﹝《馮培》撰傳﹞

公初直軍機處﹐以京察授廣東同知﹐旋以憂歸。服闋入都﹐阿文成公﹑王文端公交章保畱﹐仍直軍機。先後簪筆樞垣幾二十年﹐每歲灤河﹑澱津﹑盤山﹑盛京﹑五臺時巡諸大典咸得扈從﹐凡有視艸﹐數千言倚馬立就。公餘不廢吟詠﹐唱酬之外﹐每恭逢恩賚及身歷名勝諸區﹐必以詩紀其盛焉。﹝《沈太守行述》﹞

余直南齋時﹐秦小峴﹑錢裴山二君每五鼓在禁中﹐卽橐筆相見﹐其時小峴﹑裴山皆直軍機處也。及余視學來浙﹐適小峴觀察杭嘉湖﹐裴山亦在杭州﹐嘗以雨後招遊西湖﹐余有句云「共舒中禁燈前日﹐求看西湖雨後山。」﹝《定香亭筆談》﹞

童萼君文筆華贍﹐肄業成均時﹐余卽以之器目之。特行文矜重﹐廷試交卷過遲﹐違例﹐未與鼎甲﹐世論惜之。旋選入機廷﹐亦足展其所學矣。﹝《梧門詩語》﹞

