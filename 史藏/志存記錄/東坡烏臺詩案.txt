東坡烏臺詩案宋朋九萬撰監察禦史裏行何大正札子禦史臺根勘所﹐元丰二年七月四日﹐準中書批送下太子中允權監察禦史裏行何大正札子﹕臣伏見祠部員外郞直史館知湖州蘇軾謝上表﹐其中有言「愚不識時﹐難以追陪新進﹔老不生事﹐或能牧養小民。」愚弄朝廷﹐妄自尊大﹐宣傳中外﹐孰不嘆驚﹗夫小人爲邪﹐治世所不能免﹔大明旁燭﹐則其類自消。固未有如軾爲惡不見悛﹐怙終自若﹐謗訕譏罵﹐無所不爲。道路之人﹐則以爲一有水旱之災﹐盜賊之變﹐軾必倡言﹐歸咎新法﹐喜動顏色﹐惟恐不甚。今更明上章疏﹐肆爲詆誚﹐無所忌憚矣。夫出而事主﹐所懷如此﹐世之大惡﹐何以復加﹗昔成王戒康叔以助王宅天命﹐作新民﹐人有小罪非眚﹐乃惟終不可不殺。蓋習俱污陋﹐難以丕變﹐不如是﹐不足以作民而新之。況今法度未完﹐風俗未一﹐正宜大明誅賞以示天下。如軾之惡﹐可以止而勿治乎﹗軾所爲譏諷文字傳於人者甚眾﹐今猶取鏤板而鬻於市者進呈。伏望陛下﹐特賜畱神。取進止。元丰二年三月二十七日垂拱殿進呈。奉聖旨送中書。監察禦史裏行舒亶札子太子中允集賢殿校理權監察禦史裏行舒亶札子﹕臣伏見知湖州蘇軾﹐近謝上表﹐有譏切時事之言。流俗翕然﹐爭相傳誦﹔忠義之士﹐無不憤惋。且陛下自新美法度以來﹐異論之人﹐固不爲少。然其大﹐不過文亂事實﹐造作讒說﹐以爲搖奪沮壞之計﹔其次﹐又不過腹非背毀﹐行察坐伺﹐以幸天下之無成功而已。至於包藏禍心﹐怨望其上﹐訕讟慢罵而無復人臣之節者﹐未有如軾也。蓋陛下發錢以本業貧民﹐則曰「贏得兒童語音好﹐一年彊半在城中」﹔陛下明法以課試郡吏﹐則曰「讀書萬卷不讀律﹐致君堯舜知無術」﹔陛下興水利﹐則曰「東海若知明主意﹐應教斥鹵變桑田」﹔陛下謹鹽禁﹐則曰「豈是聞韶解忘味﹐邇來三月食無鹽。」其它觸物卽事﹐應口所言﹐無一不以譏謗爲主。小則鏤板﹐大則刻石﹐傳播中外﹐自以爲能。其尢甚者﹐至遠引衰漢梁竇專朝之士﹐雜取小說燕蝠爭晨昏之語﹐旁屬大臣而緣以指斥乘輿﹐蓋可謂大不恭矣。然臣切考歷古以來書傳所載﹐其間擾攘之世﹐上之人𨿽有失徳之行﹑違道之政﹐而逆節不軌之臣﹐苟能正其短以動搖人心﹐亦必回容顧避﹐自托於忠順之名而後敢出此。恭惟陛下躬履道徳﹐立政造士﹐以幸天下後世﹐可謂堯舜之用心矣。軾在此時﹐以苟得之虛名﹐無用之曲學﹐官爲省郎﹐職在文館﹐典領寄任﹐又皆古所謂二千石。臣獨不知陛下何負於天下與軾輩﹐而軾敢爲悖慢﹐無所畏忌﹐以至如是。且人道之所自立者以有義﹐而無逃於天地之間者﹐義莫如君臣。軾之所爲﹐忍出於此﹐其能知有君臣之義乎﹗夫爲人臣者﹐苟能充無義之心﹐往以爲利﹐則其惡無所不至矣。然則陛下其能保軾之不爲此乎﹖昔者治古之隆﹐責私議之殊說﹐命之曰不收之民﹐狃於姦宄﹐敗常亂俗﹐𨿽細不宥。按軾懷怨天之心﹐造訕上之語情理深害﹐事至暴白。𨿽萬死不足以謝聖時﹐豈特在不收不宥而已。伏望陛下體先王之義﹐用治世之重典﹐付軾有司﹐論如大不恭﹐以戒天下之爲人臣子者。不勝忠憤懇切之至。印行四冊﹐謹具進呈。取進止﹐元丰二年七月二日崇政殿進呈。奉聖旨送中書。國子博士李宜之狀國子博士李宜之狀﹕昨任提舉淮東常平﹐過宿州靈壁鎭﹐有本鎭居止張碩秀才﹐稱蘇軾與本家撰《靈壁張氏園亭亭記》﹐內有一節﹐稱﹕「古之君子不必仕﹐不必不仕﹔必仕則忘其身﹐必不仕則忘其君。譬之飮食﹐適於饑飽而已。然士罕能蹈其義﹐赴其節。處者安於故而難出﹐出者狃於利而忘返。於是有違親絕俗之譏﹐懷祿苟安之獘。」宜之看詳上件文字﹐義理不順﹕言「不必仕」﹐是教天下之人必無進之心﹐以亂取士之法。又軾言「必不仕則忘其君」﹐是教天下之人無尊君之義﹐虧大忠之節。又軾稱「譬之飮食﹐適於饑飽而已﹐然士罕能蹈其義﹐赴其節」﹐宜之詳此﹐卽知天下之人﹐仕與不仕﹐不敢忘其君﹐而獨軾有「必不仕則忘其君」之意﹐是廢爲臣之道。又軾歉「處者安於故而難出﹐出者狃於利而忘返。於是有違親絕俗之譏﹐懷祿苟安之獘」﹐顯涉譏諷﹐乞賜根勘。禦史中丞李定札子右諫議大夫權禦史中丞李定札子﹕臣切見知湖州蘇軾﹐初無學術﹐濫得時名﹐偶中異科﹐遂叨儒館。及上聖興作﹐新進仕者﹐非軾之所合。軾自度終不爲朝廷獎用﹐銜怨懷怒﹐恣行醜詆﹔見於文字﹐眾所共知。或有燕蝠之譏﹐或有竇梁之比﹐其言𨿽屬所憾﹐其意不無所寓﹐訕上罵下﹐法所不宥。臣切謂﹐軾有可廢之罪四﹐臣請陳之﹕昔者堯不誅四凶﹐而至舜則流放竄殛之﹐蓋其惡始見於天下。軾先騰沮毀之論﹐陛下稍置之不同﹐容其攺過。軾怙終不悔﹐其惡已著。此一可廢也。古人教而不從﹐然後誅之﹐蓋吾之所以俟之者盡﹐然後戮辱隨焉。陛下所以俟軾者可謂盡﹐而傲悖之語﹐日聞中外。此二可廢也。軾所爲文辭﹐𨿽不中理﹐亦足以鼓動流俗﹐所謂言僞而辧﹔當官侮慢﹐不循陛下之法﹐操心頑愎﹐不服陛下之化﹐所謂行僞而堅。言僞而辧﹐行僞而堅﹐先王之法當誅。此三可廢也。《書》﹕「刑故不小。」知而爲﹐與夫不知而爲者異也。軾讀史傳﹐豈不知事君有禮﹐訕上有誅﹖肆其憤心﹐公爲詆訾﹐而又應制舉對策﹐卽已有厭獎更法之意﹐陛下修明政事﹐怨不用己﹐遂一切毀之﹐以爲非是。此四可廢也。而尙容於職位﹐傷教亂俗﹐莫甚於此。臣伏惟陛下﹐動靜語默﹐惟道之從﹔興除制作﹐肇新百度。謂宜可以於變天下﹐而至今未至純著﹐殆以軾輩虛名浮論足以惑動眾人故也。臣叨預執法﹐職在糾姦﹔罪有不容﹐其敢苟止﹖伏望陛下斷自天衷﹐特行典憲。非特沮乖慝之气﹐抑亦奮忠良之心。好惡旣明﹐風俗自革﹐有補於世﹐豈細也哉﹗取進止。元丰二年七月二日崇政殿進呈奉聖旨後批四狀並冊子﹐七月三日進呈奉聖旨送禦史臺根勘聞奏。禦史臺檢會送到冊子檢會送到冊子﹐題名是《元丰續添蘇子瞻學士錢塘集》全冊。內除目錄更不抄寫外﹐其三卷並錄付中書門下。奏據審刑院尙書刑部狀﹐禦史臺根勘到祠部員外郎直史館蘇軾﹐爲作詩賦並諸般文字﹐謗訕朝政及中外臣僚﹔絳州團練使駙馬都尉王詵﹐爲畱蘇軾譏諷文字及上書奏事不實按﹐並札子二道者。供狀祠部員外郎直史館蘇軾﹐年四十四歲﹐本貫眉州眉山縣。髙祖祜﹐曾祖杲﹐並不仕。祖序﹐故任大理評事致仕﹐累贈職方員外郎。父洵﹐故任霸州文安縣主簿﹐累贈都官員外郎。軾﹐嘉佑二年進士及第。初任河南府福昌縣主簿﹐未赴任間﹐應中制科﹐授大理評事鳳翔府簽判﹐覃恩轉大理寸丞。磨勘轉殿中丞﹐差判登聞鼓院﹐試館職﹐除直史館。丁父憂服闋﹐差判官誥院﹐兼判尙書祠部﹐權開封府推官。磨勘轉太常博士﹐通判杭州﹐就差知密州。磨勘轉祠部員外郎﹐就差知河中府。未到任﹐攺差知徐州。未滿﹐就移知湖州﹐元丰二年四月二十一日到任。歷仕﹐舉主陜西轉運副使陸銑﹐舉臺閣淸要任使﹑提點兩浙刑獄晁端彥﹐舉外擢任使﹑權兩浙提刑潘良器﹐京東安撫使向京﹐並舉召還侍從﹑權京東路轉運副使王居卿﹐轉運判官李察﹐並舉不次淸要任使﹑安撫使陳薦﹑蘇澥﹐舉外陟侍從﹑提舉李淸臣﹐舉不次外擢任使﹑提刑孔宗翰。奏乞召還禁近﹕軍判章�﹐奏乞召置侍從﹔安撫使葉廉﹐奏乞顯用﹔提舉李孝孫﹐乞召還侍從﹔安撫使賈昌衡﹐奏乞召還近侍。軾任鳳翔府簽判日﹐爲中元節假﹐不過知府廳﹐罰銅八斤。任杭州通判日﹐不舉駁王文敏盜官錢官員公按﹐罰銅八斤。皆公罰﹐別無過紀款招。登科後未入館﹐多年未甚進擢﹔兼朝廷用人﹐多年少年﹐所見與軾不同﹐以此撰作詩賦文字譏諷﹐意圖眾人傳看﹐以軾所言爲當。軾與張方平﹑王銑﹑李淸臣﹑黃庭堅﹑司馬光﹑範鎭﹑孫覺﹑李常﹑曾鞏﹑周邠﹑蘇轍﹑王鞏﹑劉摯﹑陳襄﹑錢藻﹑顏復﹑盛僑﹑王紛﹑錢世宏﹑吳管﹑王安上﹑杜子方﹑戚秉道﹑陳珪相識。其人等與軾意相同﹐卽是與朝廷新法時事不合﹐及多是朝廷不甚進用之人。軾所以將譏諷文字﹐寄與如後。與王詵往來詩賦一與王詵干涉事。記熙寧二年﹐軾在京受差遣﹐王詵作駙馬。後軾去王托宅﹐與王詵寫作詩賦並《蓮花經》等。本人累經送酒食﹑茶果等與軾。當年內﹐王詵又送弓一張﹑箭十隻﹑包指十个與軾。熙寧八年﹐成都僧惟簡托軾在京求師號﹐軾遂將本家元收畫一軸送與王詵﹐稱是川僧畫覓師號﹐王詵允許。當年有祕丞柳詢家貧幹軾﹐軾爲無錢﹐得犀一株送與王詵﹐稱是柳祕丞犀﹐欲賣三十貫。王詵云「不須得犀。」遂送錢三十貫與柳詢。軾於王詵處得師號一道。當年內有相國寺僧思大師﹐告軾於王詵處﹐與小師覓紫衣一道﹐仍將到吳生畫佛入涅盤一軸﹑董羽水障一﹑徐熙畫海棠木芍藥梅花雀竹各一軸﹑趙昌畫折枝花一軸﹑朱繇﹑武宗元畫鬼神二軸。說與王詵知﹐後將佛入涅盤及桃花雀竹等與王詵﹐朱繇﹑武宗元畫鬼神﹐軾自收畱﹐於詵處換得紫衣二道與思大師。當年軾將畫三十六軸﹐各有唐賢題名﹐托王詵令人裝褙﹐其物料手工並是王詵出備。當年軾通判欲赴任﹐王詵送到茶藥﹑紙筆﹑墨硯﹑鯊魚皮﹑紫茸氈﹑翠藤簟等﹐軾畱下。十一月到任。熙寧五年內﹐王詵送到官酒十瓶﹑果子兩篰與軾。熙寧六年內﹐《遊孤山》詩寄詵﹐除無譏諷外﹐有﹕「誤隨弓旌落塵土﹐坐使鞭箠環呻呼。」以譏諷朝廷﹐新法行後﹐公事鞭箠之多也。又曰「追胥保伍罪及孥﹐百日愁嘆一日娛。」以譏諷朝廷﹐鹽法收坐同保妻子移鄕法太急也。又曰「歲荒無術歸亡逋﹐鵠則易畫虎難摸。」意取馬援言「畫鵠不成猶類鶩﹐畫虎不成反類狗。」言歲旣饑荒﹐我欲出奇畫賑濟﹐又恐朝廷不從﹐乃似畫虎不成反類狗也。並《戲子由》云「任從飽死笑方朔﹐肯爲雨立求秦優。」意取《東方朔傳》「侏儒飽欲死」﹐及《滑稽傳》優旃謂陛楯郎﹕「汝𨿽長﹐何益﹐乃雨立。我𨿽短﹐幸休居。」言弟轍家貧官卑﹐而身材長大﹐所以比東方朔﹑陛楯郎﹔而以當今進用之人﹐比侏儒﹑優旃也。又云「讀書萬卷不讀律﹐致君堯舜知無術。」是時朝廷新興律學﹐軾意非之。以謂法律不足以致君於堯舜﹐今時又專用法律而忘詩書﹐故言我讀萬卷書﹐不讀法律﹐蓋聞法律之中無致君堯舜之術也。又云「勸農冠蓋鬧如雲﹐送老齏鹽甘似蜜。」以譏諷朝廷﹐新聞提舉官﹐所至苛細生事﹐發謫官吏﹐惟學官無吏責也。弟轍爲學官﹐故有是句。又云「平生所慚今不恥﹐坐對疲氓更鞭箠。」是時多徒配犯鹽之人﹐例皆饑貧。言鞭箠此等貧民﹐軾平生所慚﹐今不恥矣。以譏諷朝廷﹐鹽法太急也。又云「道逢陽虎欲與言﹐心知其非口喏惟。」是時張靚﹑兪希旦作監司﹐意不喜其人﹐然不敢與之爭議﹐故毀詆之爲陽虎也。又《山村》詩第三首云「煙雨蒙蒙雞犬聲﹐有生何處不安身。但令黃犢無人佩﹐布谷何勞也勸耕。」軾意是時販私鹽者﹐多帶刀杖﹐故取前漢龔遂﹐令人賣劍買牛﹐賣刀買犢曰「何爲帶牛佩犢﹗」意言但將鹽法寬平﹐令人不帶刀劍而買牛犢﹐則自力耕﹐不勞勸督也。以譏諷朝廷﹐鹽法太峻不便也。又第二首云「老翁七十自腰鐮﹐慚愧春山筍蕨甜。豈是聞韶解忘味﹐邇來三月食無鹽。」意山中之人﹐饑貧無食﹐𨿽老亦自采筍蕨充饑﹔時鹽法峻急﹐僻遠之人無鹽食﹐動經數月。若古之聖人﹐則能聞韶忘味﹐山中小民﹐豈能食淡而樂乎﹗以譏諷鹽法太急也。第四首云「杖藜裹飯去匆匆﹐過眼靑錢轉手空。羸得兒童語音好﹐一年彊半在城中。」意言百姓𨿽得靑苗錢﹐立便於城中浮費使卻﹔又言鄕村之人﹐一度兩度夏秋稅﹐又數度請納和預買錢﹐今此更添靑苗助役錢﹐因此莊家子弟多在城中﹐不著次第﹐但學得城中語音而已。以譏諷朝廷新法﹐靑苗﹑助役不便。又《差開運鹽河》詩云「居官不任事﹐蕭散羨長卿。胡不歸去來﹐畱滯愧淵明。鹽法星火急﹐誰能卹農耕。薨薨曉鼓動﹐萬指羅溝坑。天雨助官政﹐泣愁淋衣纓。人如鴨與豬﹐投泥相濺驚。下馬荒堤上﹐四顧但胡弸。淺路不容足﹐又與牛羊爭。歸田𨿽賤辱﹐豈識泥中行﹖寄語故山友﹐愼勿厭藜羹。」軾爲是時盧秉提舉鹽事﹐擘畫開運鹽河﹐差夫千餘人。軾於大雨中部役﹐其河只爲般鹽﹐旣非農事﹐而役農民﹐秋田未了﹐有妨農事。又其河中間﹐有湧沙數里﹐軾宣言開得不便。軾自嗟泥雨勞苦﹐羨司馬長卿﹐居官而不任事﹔又愧陶淵明﹐不早棄官歸去也。農事未休﹐而役夫千餘人﹐故云「鹽事星火急﹐誰能卹農耕」﹔又言百姓已勞苦不易﹐天雨又助官政勞民﹐轉致百姓疲役﹐人在泥水中﹐辛苦無異鴨與豬﹔又言軾亦在泥中﹐與牛羊爭路而行﹐若歸田﹐豈識於此哉﹗故云「寄言故山友﹐愼勿厭藜羹」而思仕宦﹐以譏諷朝廷﹐開運鹽河﹐不當以妨農事也。軾於上件年分﹐寫上件詩賦與王詵。熙寧六年春﹐軾爲嫁甥女﹐問王詵借錢二百貫﹔其年秋﹐又借到錢一百貫。自後未曾歸還。又熙寧八年內﹐王詵曾送到官酒八瓶﹐並果子藥等與軾﹐亦嘗有書簡往復。當年並熙寧九年內﹐作《薄薄酒》﹐又﹝水調歌頭﹞一首。復有《𣏌菊賦》一首並引﹐不合云「及移守膠西﹐意其一飽﹐而始至之日﹐齋館索然﹐不堪其憂。」以非諷朝廷﹐新法減削公使錢太甚﹐齋醞廚薄﹐事皆索然無備也。軾又作《超然臺記》云「始至之日﹐歲比不登﹐盜賊滿野﹐獄訟充斥。」意言連年蝗虫盜賦獄訟之多。非諷朝廷。政事闕失。並新法不便所致。及云「齋廚索然﹐日食𣏌菊。」以非諷朝廷。新法減削公使錢太甚。又於上件年分﹐節次抄寫上件詩賦等﹐寄與王詵。熙寧九年﹐軾寫書與王詵﹐爲一婢秋蟾﹐欲削發出家作尼﹐並有相識僧行杭州人﹐各求祠部一道。當說與王詵﹐自後未取。約熙寧十年二月到京﹐王詵送到茶果酒食等。三月初一日﹐王詵送到簡帖﹐來日約出城外四照亭中相見。次日﹐軾與王詵相見﹐令姨㜮六七人出﹐斟酒下食。數內有倩奴﹐問軾求曲子﹐軾遂作《洞仙歌》一首﹑《喜長春》一首與之。次日﹐王詵送韓幹畫馬十二疋共六軸﹐求跋尾。不合作詩﹐云﹕『南山之下﹐汧﹑渭之間﹐想見開元天寶年﹐八坊分屯隘秦川﹐四十萬疋如雲煙﹐騅﹑駓﹑駰﹑駱﹑驪﹑驑﹑騵﹐白魚﹑赤兔﹑騂皇䮧﹐龍顱鳳頸獰且姸﹐奇姿逸徳隠駑頑。碧眼胡兒手足鮮﹐歲時剪刷供帝閒﹔柘袍臨池侍三千﹐紅妝照日光流淵﹔樓下玉螭吐淸寒﹐往來蹙踏生飛湍。眾工舐筆和朱鉛﹐先生曹霸弟子韓﹐廐馬多肉尻脽圓﹐肉中畫骨誇尢難。金羈玉勒繡羅鞍﹐鞭箠刻烙傷天全﹐不如此圖近自然﹐平沙細艸荒芊綿﹐驚鴻脫兔爭後先。王良挾策飛上天﹐何必俯首服短轅。』意以騏驥自比﹐譏執政大臣無能盡我才﹐如王良之禦者﹐何必折節干求進用也。當月﹐軾又薦會傳神僧爲王詵寫眞﹐乞得紫衣一道。四月﹐赴任徐州。王詵曾送到羊羔兒酒四瓶﹑乳糖獅子四枚﹑龍腦面花﹑象板裙帶﹑系頭子錦段之類與軾。九月間﹐軾托王鞏到京見王詵時。覓祠部一兩道與相知僧。十月內﹐王鞏書來﹐云「王詵已許諾﹐未取。」今年二月二十八日﹐供出於王詵相識﹐借得錢物。並寄《𣏌菊賦》《超然臺記》《題韓幹馬詩》與王詵因依。又隱諱不曾作《開運鹽河詩》寄王詵情由。蒙會問到王詵狀。並被王詵申送到《開運鹽河詩》賦。軾於九月二十三日至二十七日﹐方具實招。其《臘月﹝臈日﹞遊孤山詩》《戲子由詩》《山村詩》﹐元準。聖旨系降印行冊子內詩。其後﹐《𣏌菊賦》《超然臺記》《韓幹馬詩》《開運鹽河詩》﹐卽不系。朝旨降到冊子內。與王詵作寶繪堂記一與王鞏干涉事。熙寧五年內﹐鞏言「王詵說﹐賢兄與他作《寶繪堂記》﹐內有『桓靈寶之走舸﹐王涯之復壁﹐皆畱意之禍也。』嫌意思不好﹐要攺此數句。」軾答云「不使則已。」卽不曾攺。軾先與將官雷勝並同官寄居等一十人出獵等詩各一首。計十首。並無譏諷。軾後批請定國將此獵詩。轉示晉卿都尉。當輸我一籌也。王鞏字定國。王詵字晉卿。王詵令書表司張遵。寄軾詩十一首。並後序﹐云「子瞻所寄新詩。並獵會事迹。誇示一時之樂。余因回示報樂侍寢淸歌者雲英等。凡十有一。輙效子瞻十家之詩。各以其名。制詞一篇寄子瞻。不知卻復輸此一籌否。」其意說當貴作樂飲燕。卽無譏諷。軾字子瞻。鞏向眞廟朝裏尊禮楊大年。時人稱之。今王詵尊禮子瞻。亦同年爾。軾言到家逢著難時節。王詵言向因世居。事後也曾到登對奏知。今後不敢與人往還。上乃宣諭詵﹐云「如溫良之士大夫。往還亦自無害。」軾言次第自家是不溫良底也。其上件詩。不系冊子內。與李淸臣寫超然臺記並詩一與李淸臣干涉事。熙寧九年﹐軾寫《超然臺記》寄李淸臣﹐其譏諷已在王詵項內聲說。熙寧十年﹐軾知徐州日﹐六月內李淸臣因沂山龍祠祈雨有應作詩一首寄軾﹐其詩曰「南山髙峻層﹐北山亦崷崪。坐看兩山云出沒﹐云行如驅歸若呼呼。始覺山中有靈物﹐鬱鬱其焚蘭﹐罩罩其擊鼓。祝屢祝﹐巫屢舞。我民無罪神所憐﹐一夜雷風三尺雨。嶺木兮蒼蒼﹐溪水兮央央。雲散諸峯互明滅﹐東阡西陌農事忙﹐廟閉山空音響絕。」軾後作一首與李淸臣﹐其詩云「髙田生黃埃﹐下田生蒼耳。蒼耳亦已無﹐更問麥有幾。蛟龍睡足亦解慚﹐二麥枯時雨如洗。不知雨從何處來﹐但聞呂梁百步聲如雷。試上南城望城北﹐際天菽粟靑成堆。饑火燒腸作牛吼﹐不知待得秋成否。半年不雨坐龍慵﹐但怨天公不怨龍。今年一雨何足道﹐龍神社鬼各言功。無功日盜太倉粟﹐嗟我與龍同此責。勸農使者不汝容﹐因君作詩先自劾。」此詩除無譏諷外﹐有不合言。本因龍神慵懶不行雨﹐卻使人心怨天公﹐以譏諷大臣不任職﹐不能燮理陰陽﹐卻使人怨天子。以天公比天子﹐以龍神社鬼比執政大臣及百執事。軾自言無功竊祿與大臣無異﹐當時送與李淸臣來相謁﹐戲笑言承見示詩只是勸農使者﹐不管恁他事。李淸臣答弟轍二首﹐於詩後批云「可求子瞻和。」云「匙飯盤蔬彊少畱﹐相逢何物可消憂﹖緣君未得酒中趣﹐與我謾爲方外遊。艸亂不容移馬迹﹐山雄全欲逼城樓。濟時異日須公等﹐莫狎翩翩海上鷗。」軾卻作詩二首和李淸臣﹐其內一首云「五十塵勞尙足畱﹐閉門卻欲治幽憂。羞爲毛遂囊中穎﹐未許朱云地下游。無事會須成好飲﹐思歸時欲賦登樓。羨君幕府如僧捨﹐日向城西看浴鷗。」朱云﹐漢成帝時﹐乞斬張禹﹐漢成帝欲誅之﹐朱云曰「臣得下從龍逢比干遊足矣﹗」龍逢﹐夏桀臣﹔比干﹐商紂臣﹐皆因諫而死。軾爲屢言新法不便﹐不蒙施行﹐以朱云自比﹐意言至明之世﹐無誅戮之事。故軾未許與朱云地下游。王粲是魏武時人﹐因天下亂離﹐故粲在荊州依托作《登樓賦》﹐賦中有懷鄕思歸之意。軾爲屢言新法不便﹐不蒙施行﹐有罷官懷鄕思歸之意﹐亦欲作此賦也。軾又用弟轍韻﹐與李淸臣六首﹐內一首云「城南短李好交遊﹐箕踞狂歌總自由。尊主庇民君有道﹐樂天知命我無憂。醉呼妙舞畱連夜﹐【注云﹕邦直﹐家中舞者甚多。】閒作新詩斷送秋﹐瀟灑使君殊不俗。樽前容我攬須不﹖」淸臣字邦直﹐再次元韻﹐有一首云「東來嘗恨少朋遊﹐得遇髙人蘇子由。已誓不言天下事﹐相看俱遣世間憂。新詩定及三千首﹐曩別幾成二十秋。南省都臺風雪夜﹐問君還記劇談不﹖」轍字子由。淸臣差修國史﹐軾賦詩二首送淸臣﹐其詩內一首云「珥筆西歸近紫宸﹐太平典策不緣麟。付君此事全書漢﹐載我當時舊過秦。門外想無千斛米﹐墓中知有百年人。看君兩眼明如鏡﹐休把春秋坐素臣。」謂軾於仁廟朝﹐曾進論二十五首﹐皆論往古得失。賈誼﹐漢文帝時人﹐追論秦之得先﹐作《過秦論》《史記》載之。軾妄以賈誼自比﹐意欲李淸臣於國史中載軾所進論﹐故將詩與李淸臣。軾在臺﹐於八月二十八日準問目﹐據軾供到與人往還詩﹐有所未盡。軾供出所與淸臣唱和詩﹐卽不系朝旨降到冊子內。次韻章傳一與章傳干涉事。章傳字傳道。熙寧六年正月﹐作詩次章傳韻﹐和答云「馬融旣依梁﹐班同亦事竇。效顰豈不欲﹖頑質謝鐫鏤。」所引梁冀寶憲﹐並是後漢時人﹐因時君不明﹐遂躋顯位驕暴竊威福用事。而馬融﹑班固二人皆儒者﹐並依托之。軾詆毀當時執政大臣﹐我不能效班固馬融﹐苟容依附也。其上件詩﹐系印行冊子﹐準朝旨降到者。送劉述吏部一與劉述干涉事。熙寧八年四月十一日﹐軾作詩送劉述云「君王有意誅驕虜﹐椎破銅山鑄銅虎。聯翩三十七將軍﹐走馬西來各開府。」是時朝廷遣使諸路點檢軍器及置三十七將官﹐軾將謂今上有意徵討胡虜﹐以譏諷朝廷﹐諸路遣使及置將官﹐張皇不便﹐又云「南山伐木作車軸﹐東海取鼉㨺戰鼓。汗流奔走誰敢後﹖恐乏軍資污刀斧。保甲連村團未編﹐方田訟諜紛如雨。邇來手實降新書﹐決剔根株窮脈縷。詔書惻怛信深厚﹐吏能淺薄空勞苦。以譏諷朝廷法度屢更﹐事目煩多﹐吏不能曉。又云「況復年來苦饑饉﹐剝嚙艸木啖桑土。今年雨雪頗應時﹐又報蝗虫生翅股﹐憂來洗盞欲彊醉﹐寂寞空齋臥空甒。公廚十日不生煙﹐更望紅裙踏筵𢷵。【注云﹕近齋廚索然可笑。】又云「近來屢得山中信﹐只有當歸無別語。猶將鼠雀偸太倉﹐未肯衣冠掛神武。」意謂邇來饑饉﹐飛蝗蔽天之甚﹐以譏諷朝廷﹐政事闕失﹐新法不便之所致也。又云「酒食無備﹐齋廚索然。」以譏諷朝廷﹐行法減削公使錢太甚﹐公事旣多﹐旱蝗又甚﹐二政巨藩﹐尙如此窘迫。所以言山中故人﹐寄信令歸﹐但軾貪祿﹐未能便掛衣冠而去也。又云「四方冠蓋鬧如雲﹐歸作二浙湖山主。」以譏諷朝廷﹐近日提舉官﹐所至生事苛碎﹐故劉述乞宮觀歸湖山也。軾在臺﹐八月二十二日準問目﹐仰軾供具﹐自來做過是何文字﹐軾說曾寄劉述吏部上件詩因依﹐其詩卽不系朝旨降到冊子內。寄周邠諸詩一與周邠干涉事。軾熙寧五年六月﹐任杭州通判日﹐逐旋寄所作山村詩﹐其譏諷意﹐已在王詵項內聲說。並畱題徑山詩﹐其譏諷已在蘇轍項內聲說。及和述古舍人冬日牡丹絕句﹐有譏諷意﹐已在陳襄項內聲說。卽節次寄與周邠熙寧六年﹐因往諸縣提點﹐到臨安縣﹐有知縣大理寺丞蘇舜舉﹐來本縣界外太平寺相接。軾與本人爲同年﹐自來相知本人見軾﹐復言舜舉數日前入州﹐卻被訓狐押出。軾問其故﹐舜舉言我擘劃得戶供通家業役鈔規例一年﹐甚簡﹐前日將去﹐呈本州島諸官﹐皆不以爲然。呈轉運副使王庭老等不喜﹐差急足押出城來。軾取其規例看詳﹐委是簡便﹐因問訓狐事。舜舉言自來聞人說一小話﹐云燕以日出爲旦﹐日入爲夕。蝙蝠以日入爲旦﹐日出爲夕。爭之不決﹐訴之鳳凰。鳳凰是百鳥之王。至路次逢一禽﹐謂燕曰﹕不須往訴。鳳皇在假﹐或云鳳皇渴睡﹐今不記其詳﹐都是訓狐權攝。舜舉意以話戲笑王庭老等不知是非。隔得一兩日﹐周邠李行中﹐二人亦來臨安﹐與軾同遊徑山。蘇舜舉亦來山中相見﹐周邠作詩一首與軾﹐卽無譏諷。次韻和答﹐兼贈舜舉云「餔𩞄醉方熟﹐酒面喚不醒。柰何效燕蝠﹐屢欲爭晨瞑﹖」其意以譏諷王庭老等。如訓狐不分別是非也。元丰三年六月十三日﹐軾知湖州﹐有周邠作詩寄軾﹐軾答元﹕「政拙年年祈水旱﹐民勞處處避嘲嘔。河吞巨野那容塞﹐盜入蒙山不易搜。事道故因慚孔孟﹐扶顚未可責由求。」此詩自言遷徙數州﹐未蒙朝廷擢用﹐老於道路﹐並所至遇水旱盜賊夫役數起﹐民蒙其害﹐以譏諷朝政事闕失﹐並新法不便之所致也。又云「事道故因慚孔孟﹐扶顚未可責由求。」以言已仕而道不行﹐則非事道也﹐故有慚於孔孟。孔子責由求云「危而不持﹐顚而不扶﹐則將焉用彼相矣﹖」顚謂顚僕也。意以譏諷朝廷大臣﹐不能扶正其顚僕。軾在臺﹐於九月十四日準問目﹐有無未盡事﹐軾供出上件詩因依﹐不系朝旨降到冊子內。與子由詩一與弟轍干涉事。熙寧四年十月﹐軾赴杭州時﹐弟轍至潁州相別﹐後十一月到杭州本任﹐作穎州別子由詩云「至今天下士﹐去莫如子猛。」爲弟轍曾在制置條例﹐充檢詳文字。爭議新法﹐不合乞罷。說弟轍去之果決﹐意亦譏諷朝廷新法不便也。當年十二月內﹐軾初任杭州寄子由詩云「獨眠林下夢魂好﹐回首人間憂患長。殺馬破車從此誓﹐子來何處問行藏。」又云「眼看時事力難勝﹐貪戀君恩退未能。」意謂新法靑苗助役等事﹐煩雜不可辧﹐亦言己才力不能勝任也。熙寧六年內﹐遊徑山畱題云「近來愈覺世議隘﹐每到勝處差安便。」以譏諷朝廷之用人﹐多是刻薄褊隘之人﹐不少容人過失﹐見山中寬閒之處爲樂也。其詩系朝旨降到冊子內。杭州觀潮五首一熙寧六年任杭州通判﹐因八月十五日觀潮﹐作詩五首﹐寫在本州島安濟亭上﹐前三首並無譏諷﹐至第四首云「吳兒生長狎濤淵﹐冒利忘生不自憐。東海若知明主意﹐應教斥鹵變桑田。」蓋言弄潮之人﹐貪官中利物﹐致其有溺而死者﹐故朝旨禁斷。軾謂主上好興水利﹐不知利少而害多﹐言「東海若知明主意﹐應教斥鹵變桑田」。言此事之必不可成﹐譏諷朝廷水利之難成也。軾八月二十二日在臺﹐虛稱言鹽法之爲害等情由﹐逐次隱諱﹐不說情實﹐二十四日再勘方招﹐其詩系冊子內。和黃庭堅古韻一元丰元年二月內﹐北京國子監教授黃庭堅寄書二封﹐並古詩二首與軾。其書內一節云「伏惟閣下學問文章﹐度越前輩﹐大雅豈弟﹐博約後來﹐立朝以正言見排﹐補郡輙上課最﹐可謂聲實於中﹐內外稱職。其古風六首﹐第一首云「江梅有嘉實﹐結根桃李場。桃李終不言﹐朝露借恩光。孤芳忌皎潔﹐冰霜空自香。怙來知鼎實﹐此物升廟廊。歲月坐成晚﹐煙雨靑已黃。得升桃李盤﹐以遠亦見嘗。終然不可口﹐擲置官道傍。但取本根在﹐棄捐庸何傷﹗」第二首云「長松出澗壑﹐千里聞風聲。上有百尺蓋﹐下有千歲苓。小艸有遠志﹐相依在平生。醫和不病世﹐深根且固蔕。人言可醫國﹐何用大早計。大小材則殊﹐气味苦相似。」軾答書一封﹐除無譏諷外云﹐觀其文以求其人﹐必輕外物而自重者﹐今之君子﹐莫能用也。今之君子﹐謂近日朝廷進用之人﹐不能援進庭堅用之也。及依韻答和古風雲﹕「嘉谷臥風雨﹐莨莠登我場。陳前謾方寸﹐玉食慘無光。」以譏今之小人勝君子﹐如莨莠之闕奪嘉榖。又云「大哉天宇間﹐美惡更臭香。君看五六月﹐飛蚊隱回廊。玆時不少假﹐俛仰霜葉黃。期君看蟠桃﹐千歲終一嘗。顧我如苦李﹐全生依路傍。紛紛不足惜﹐悄悄徒自傷。」意言君子小人﹐進退有時﹐如夏月蚊虻縱橫﹐至秋月息﹐比庭堅於蟠桃﹐進必遲﹐自比苦李﹐以無用全生。又詩云「憂心悄悄﹐慍於羣小。」以譏諷當今進用之人﹐皆小人也。元丰元年二月三十日﹐軾作文同學士祭文一首﹐寄黃庭堅﹐看此文﹐除無譏諷外﹐云「道之難行﹐哀哉無徒﹗豈無友朋﹖逝莫吿予。」意言軾屬曾言新法不便﹐不蒙朝廷施行﹐是道不行。軾孤立無徒﹐故人皆捨之而去﹐無有相吿語者﹐以譏諷當今進用之人﹐與軾故舊者﹐皆以進退得喪易其心﹐不存故舊之義。軾在臺﹐於九月二十三日準問目﹐據軾供說其間隱諱有未盡者﹐比開北京畱守司取問﹐根驗得軾元寫去黃庭堅譏諷書﹐並祭文於六月十六日。再奉取問﹐軾將寄黃庭堅文字看詳﹐軾方盡供答﹐其意並不系朝旨降到冊子內。與王紛作碑文一元丰元年六月﹐王紛寄到曾祖禹偁內翰神道碑示軾﹐求軾題碑陰。軾於當月五日﹐寄與王紛﹐此文除無譏諷外﹐不合云「使其不幸而立於眾邪之間﹐安危之際﹐則公之所爲必將驚世絕俗﹐使斗筲穿窬之流﹐心破膽裂。」意謂今日進用之人爲眾邪﹐又言今時所行新法﹐系天下安危﹐故言眾邪之間﹐安危之際也。又謂﹕「天子今時進用之人﹐皆斗筲穿窬之流﹐皆以譏諷朝廷進用之人﹐並新法不便也。」又云「紛紛鄙夫﹐亦拜公像﹐何以占之﹖有泚其顙。」亦以譏諷今時進用之人﹐謂之鄙夫。言拜公之像﹐心愧而汗顙也。軾在臺﹐於九月三日準問﹐有無盡供答因依﹐卽不系朝旨降到冊子內。與劉邠通判唱和一熙寧三年劉邠通判泰州﹐軾作詩云「君不見阮嗣宗﹐臧否不掛口。莫誇舌在齒牙牢﹐是中惟可飮醇酒。」言當學阮籍口不臧否人物﹐惟可飮酒﹐勿談時事﹐意以譏諷朝廷﹐新法不便不容人直言﹐不若耳不聞﹐而口不問也。熙寧四年十月內﹐赴杭州通判﹐到揚州﹐有劉攽並館職孫洙劉摯﹐皆在本州島。偶然相聚數日﹐別後軾作詩三首﹐各用逐人字爲韻﹐內寄劉邠詩云「去年送劉郞﹐醉語已驚眾。如今各漂泊﹐筆硯誰能弄﹖我命不在天﹐羿彀未必中。作詩聊遣意﹐老大傭譏諷。夫子少年時﹐雄辧輕子貢。邇來再傷弓﹐戢翼念前痛。廣陵三日飮﹐相對恍如夢。況逢賢主人﹐白酒潑春甕。竹棲已揮手﹐灣口猶屢送。羨子去安閒﹐吾邦正喧閧。」言杭州監司所聚﹐是時初行新法﹐事多不便也。熙寧六年九月內﹐軾和劉邠寄秦字韻詩云「白髮相看兩故人﹐眼看時事幾番新。」以譏諷朝廷﹐近日立新法﹐事尢多也。當年十一月內﹐劉邠聞人唱軾新作詩一首﹐相戲寄軾﹐卽無譏諷﹐軾和本人詩一首云「十載漂然未可期﹐那堪重作看花詩﹗門前惡語誰傅出﹖醉後狂歌自不知。刺舌君今猶未戒﹐炙眉我亦更何詞。相從痛飮無餘事﹐正是春風最好時。」除無譏諷外﹐不合引賀拔惎以錐刺其子舌以戒言語事戲劉邠。又引郭舒狂言王惇炙其眉以自比﹐皆譏時人不能容狂直之言也。軾八月二十日準問目﹐具述作文字﹐供說已在前項。與湖州知州孫覺詩一熙寧五年十二月作詩﹐因任杭州通判日﹐蒙運司差往湖州﹐相度堤堰利害﹐因與湖州知州孫覺相見。軾作詩與孫覺云「若對靑山談世事﹐直須舉白便浮君。」軾是時約孫覺並坐客﹐如有言及時事者﹐罰一大盞。𨿽不指時事﹐是亦軾意言時事多不便﹐更不可說﹐說亦不盡。又云「天目山前淥浸蕪﹐碧瀾堂下看銜艫。作堤捍水非吾事﹐閒送苕溪入太湖。」又次年寄詩云「徙倚秋原上﹐淒涼晚照中。水流天不盡﹐人遠意何窮﹖問堞知秦過﹐看山識禹功。稻濃初吠蛤﹐柳老半﹐書虫。荷背風翻白﹐蓮腮雨退紅。追遊慰遲暮﹐覓句效兒童。北望苕溪轉﹐遙憐震澤通。烹魚得尺素﹐好在紫髯翁。」上件詩除無譏諷外﹐不合云「作堤捍水非吾事﹐閒送苕溪入太湖。」軾爲先曾言水利不便﹐卻被轉運司差相度堤捍。軾本非興水利之人﹐以譏諷時世﹐與昔不同而水利不便而然也。軾在臺﹐於九月三日供狀時﹐不合云上件詩無譏諷外﹐再蒙會勘方招﹐其詩系印行冊子內。送錢藻知婺州一熙寧三年三月﹐作詩送錢藻知婺州﹐舊例館閣補外任。同捨餞送﹐席上眾人﹐先索錢藻詩﹐欲各分韻作送行詩。錢藻作五言絕句一首﹐卽無譏諷﹐軾分得英字韻﹐作古詩一首﹐送錢藻云「老手便劇郡﹐髙懷厭承明。聊紆東陽綬﹐一濯滄浪纓。平生好山水﹐未到意已淸。過家父老喜﹐出郭壺漿迎。子行得所願﹐愴悢居者情。吾君方急賢﹐日旰伏延英。黃金招樂毅﹐白璧賜虞卿。子不少自愧﹐髙義空崢嶸。古稱爲郡樂﹐漸恐煩敲搒。臨分敢不盡﹐醉語醒還驚。」此詩除無譏諷外﹐言朝廷方急賢才﹐多士並進﹐子獨遠出爲郡﹐不少自彊勉求進﹐但守道義﹐意譏當時之人急進也。又言靑苗助役旣行﹐百姓輸納不前﹐爲郡者不免用鞭箠催督﹐醉中道此語﹐醒後還驚恐得罪朝廷﹐以譏諷新法不便之故也。元丰三年三月內﹐軾曾將相識僧行腳色﹐寫書與弟轍﹐令送與錢藻﹐問錢藻房弟駙馬都尉錢景臻求祠部紫衣各一道﹐旣不識景臻﹐其祠部亦不曾取﹐上件冊子內。送張方平一熙寧四年五月中。軾將赴杭州﹐張方平陳乞得南京畱臺。本人有詩一首送軾﹐軾只記得落句云「最好乘湖遊禪扉。」其餘不記﹐卽無譏諷﹐卻有一詩送本人云「無人長者側﹐何以安子思﹖」意以子思比方平之賢﹐言朝廷當堅畱要任﹐不可令閒也。元丰元年八月內﹐張方平令王鞏將詩一卷來徐州﹐題封曰《樂全堂雜詠》﹐拆開看﹐乃是張方平舊詩。今不記﹐其詞卽無譏諷。軾作一詩題卷末﹐其詞云「人物已衰謝﹐微言難重尋。淸談未足多﹐感時意殊深。」軾言晉元帝衛玠初過江左﹐不意永嘉之末﹐復聞正始之音。軾意言晉元帝時﹐人物衰謝﹐不意復見張方平之文章才气。以譏諷今時風俗衰薄也。意以衛玠比方平﹐故云「淸談未足多﹐感時意殊深。」言我非獨多衛玠淸談﹐但感時之人物衰謝﹐微言難繼﹐此意殊深遠也。又云「少年有奇志﹐欲和南風琴。荒林蜩蛩亂﹐廢沼蛙蟈淫。遂欲掩兩耳﹐臨文但噫喑。」意言軾少本有志欲和天子燻風之詩﹐因見學者皆空言無實﹐雜引佛老異端之書﹐文字雜亂﹐故以荒林廢沼比朝廷新法。屢有變攺﹐事多荒廢﹐致風俗虛浮﹐學者誕妄﹐如蜩蛩之紛亂﹐故遂掩耳不欲論文也。又云「蕭然王郞子﹐來自緱山陰。云見浮邱伯﹐吹簫明月岑。遺聲落淮泗﹐蛟鼉爲悲吟。」以王子晉比王鞏﹐以浮邱伯比方平也。「顧公正王度﹐《祈招》繼愔愔。」據《左氏》﹐楚靈王欲求九鼎於周﹐求地於諸侯。其臣令尹子革諫王﹐其詩曰「《祈招》之愔愔﹐式昭徳音。思我王度﹐式如玉﹐式如金。形民之力﹐而無醉飽之心。」楚靈王不能用﹐以及於難﹐其事止於此﹐但軾不全記其詞。軾欲張方平勿爲虛言之詩﹐當作譏諷朝廷政事闕失﹐如祭父作《祈招》之詩也。軾封題云「上還宣徽太尉丈文﹐表侄蜀人蘇軾謹封。」令王鞏將與張方平收卻。軾於九月三日準問目﹐有無未盡卽供具析﹐元不系冊子內。和李常來字韻一熙寧八年六月﹐李常來字韻詩一首與軾﹐卽無譏諷。軾依韻和答云「何人勸我此中來﹖弦管生衣甑有埃。綠蟻沾唇無百斛﹐蝗虫撲面已三回。磨刀入谷追窮寇﹐灑涕循城掩棄骸。爲郡鮮歡君莫笑﹐何如麈土走章臺﹖」此詩譏諷朝廷﹐新法減削公使錢太甚﹐及造酒不得過百石﹐致管弦生衣甑有塵。及言蝗虫盜賊災傷饑饉之甚﹐以譏朝廷﹐政事闕失﹐及新法不便之所致也。軾九月十四日準問目﹐有無未盡軾供曾和李常等詩﹐卽不系冊子內。爲王安上作《公堂記》一元豊元年七月﹐爲王安上作《公堂記》。軾知徐州滕縣﹐贊善大夫範純粹﹐修葺本州島廨宇﹐極齊整本官替去。軾作《滕縣公堂記》一首與範純粹﹐交代知縣王安上寺丞﹐立石在本縣﹐卽不曾寄範純粹﹐其記多不具載﹐此記大率譏諷朝廷﹐新法已來﹐減削公使錢裁﹐損當直公人﹐不許修造屋宇﹐故所在官舍﹐例皆壞陋也。軾準問目﹐有無不盡﹐供說因依卽不系冊子內。揚州贈劉摯孫洙一熙寧四年十月﹐軾赴杭州通判。到杭州﹐有劉摯爲作臺官言事謫降湖南﹐並一般館職孫洙劉攽﹐皆在揚州。偶然相聚數日﹐別後軾作詩三首﹐各用逐人字爲韻。內贈劉摯詩﹐云詩寄劉摯﹐因循不曾寫寄本人﹐只曾與孫洙詩一處寫寄孫洙﹐其贈劉摯詩云「莫落江湖上﹐遂與屈子鄰。意謂屈原放逐潭湘之間﹐而非其罪﹐今劉摯亦謫官湖南﹐故言與屈子相鄰近也。緣是時聞說劉摯爲言新法不便責降﹐旣以屈原非罪比摯﹐卽是謂摯所爲當﹐以譏諷朝廷新法不便也。又云「士方在田裏﹐自比渭與莘。出試乃大謬﹐芻狗難重陳。」莊子詆毀孔子﹐言孔子所言皆先王之陳迹也。譬如已陳之芻狗﹐難再陳也。軾意以譏諷當時執政大臣﹐在田裏之時﹐自比太公伊尹及出而試用﹐大謬戾﹐當便罷退﹐不可再施用也。上件詩系冊子內﹐並元豊元年九月十八日﹐寫書寄劉摯云﹐定國見臨數日﹐有詩可取。王鞏字定國﹐及次韻黃魯直詩﹐有譏諷在黃庭堅項內聲說訖。次韻潛師放魚詩一元丰元年四月中﹐作次韻潛師放魚詩一首。軾知徐州日﹐有相識浙僧道潛來相看﹐同在河亭上坐﹐見人打魚﹐其僧買魚放生﹐後作詩一首﹐卽無譏諷。軾依韻和詩一首與本人云「疲民尙作魚尾赤﹐數罟未除吾顙泚。」《左傳》云如魚頳尾﹐橫流而方揚裔。【注云﹕魚勞則尾赤。】亦是時徐州大水之後﹐役夫數起。軾言民之疲病﹐如魚勞而尾赤也。數罟﹐謂魚网之細密者。又言民旣疲病﹐朝廷又行靑苗助役﹐不爲除放﹐如密网之取魚也。皆以譏諷朝廷﹐新法不便﹐所以致大水之災也。軾在臺﹐於十月十二日準問目有無未盡﹐軾供因依不﹐系朝旨降到冊子內。知徐州作《日諭》一篇一元丰元年﹐軾知徐州。十月十三日﹐在本州島監酒﹐正字吳管鎖廳得解﹐赴省試。軾作文一篇﹐名爲《日諭》﹐以譏諷近日科場之士﹐但務求進﹐不務積學﹐故皆空言而無所得﹐以譏諷朝廷﹐更攺科場新法不便也。軾在臺﹐於九月十三日準問目有無未盡﹐軾供說因依﹐系冊子內。爲錢公輔作哀辭一元丰元年﹐軾知徐州﹐熙寧七年五月﹐軾自杭州通判﹐移知密州﹐道經常州﹐見錢公輔子世雄。是時公輔已身亡﹐世雄要軾作公輔哀辭﹐軾之意﹐除無譏諷外﹐云「載而之世之人兮﹐世悍堅而莫容言。」此言錢公輔爲人方正﹐世人不能容﹐爲公輔曾繳王疇樞密詞頭﹐因此謫官﹐後來朝廷亦不甚進用。意以譏諷責降公輔非罪﹐及朝廷不能進用公輔也。又云「子奄忽而不返兮﹐世混混吾焉則﹖」意以譏諷今時之人﹐正邪混殽﹐不分曲直﹐吾無所取則也。軾於九月準問目﹐供出因依﹐不系降到冊子內。與僧居則作《大悲閣記》一熙寧八年﹐軾知徐州日﹐有杭州鹽官縣安國寺相識僧居則﹐請軾作《大悲閣記》。意謂舊日科場﹐以賦取人﹐賦題所出﹐多關涉天文地理禮樂律曆﹐故學者不敢不畱意於此等事﹐今來科場以大意取人﹐故學者只務空言髙論﹐而無實學﹐以譏諷朝廷﹐攺更科場法度不便也。軾在臺﹐九月三日準問目﹐供具因依不系降到冊子內。與鳧繹先生作文集序一熙寧七年﹐軾知密州日﹐顏復寄書與軾云﹐爲先父諱太初自號鳧繹先生求作文集引序。軾遂譏諷朝廷﹐更攺法度﹐使學者皆空言不便也。軾於九月三日準問目﹐有無未盡﹐軾供出因依﹐不系降到冊子內。和陳述古十月開牡丹四絕一熙寧六年﹐任杭州通判時﹐知州系知制誥陳襄﹐字述古。是年冬十月內﹐一僧寺開牡丹數朶﹐陳襄作詩四絕﹐軾當和云「一朶妖紅翠欲流﹐春光回照雪霜羞。化工只欲呈新巧﹐不放閒花得少休。」又云「當時只道鶴林仙﹐解遣秋花發杜鵑。誰信詩能傳造化﹖直教霜枿放春妍。又云「花開時節雨連風﹐猶向霜林染爛紅。漏泄春光私一物﹐此心未信出天工。又云「不憤淸霜入小園﹐故將詩律變寒喧。使君欲見藍關詠﹐更請韓郞爲染根。」此詩皆譏諷當時執政大臣﹐以比化工﹐但欲出新意擘劃﹐令小民不得暫閒也。其詩系冊子內。寄題司馬君實獨樂園一熙寧十年﹐司馬光任端明殿學士﹐提舉西京崇福宮﹐在西洛葺園號獨樂。軾於是年五月六日﹐作詩寄題。除無譏諷外﹐云「先生獨何事﹐四方望陶冶。兒童誦君實﹐走卒知司馬。撫掌笑先生﹐年來效喑啞。」四海蒼生﹐望司馬執政。陶冶天下﹐以譏諷見在執政﹐不得其人。又言兒童走卒﹐皆知姓字﹐終當進用。司馬光字君實﹐曾言新法不便﹐與軾意合﹐旣言終當進用﹐亦是譏諷朝廷。新法不便﹐終當用司馬光﹐光卻喑啞不言﹐意望依前攻擊﹐九月三日準問目﹐供訖﹐不合虛稱無有譏諷﹐再勘方招﹐其詩不系降到冊子內。送曾鞏得燕字一熙寧三年內﹐送到曾鞏詩簡﹐曾鞏字子固。是年準勅通判越州﹐臨行﹐館閣同捨﹐舊例餞送﹐眾人分韻。軾探得燕字韻﹐作詩一首﹐送曾鞏云「醉翁門下士﹐雜沓難爲賢。曾子獨超軼﹐孤芳陋羣妍。昔從南方來﹐與翁兩聯翩。翁今自憔悴﹐子去亦宜然。賈誼窮適楚﹐樂生老思燕。那因江鱠美﹐遽厭天庖膻﹖但苦世論隘﹐聒耳如蜩蟬。」譏諷近日朝廷進用﹐多刻薄之人﹐議論褊隘﹐聒喧如蜩蟬之鳴﹐不足聽也。又云「安得萬頃池﹐養此橫海鱣。」以此比曾鞏橫才也。又熙寧五年十一月二十三日﹐軾答曾鞏書﹐除無譏諷外﹐其間有賦役毛起﹐鹽事峻急﹐民不聊生﹐意言新法不便。煩碎如毛之穴﹐又加鹽事太急﹐處刑罰民不堪命。軾在臺隱諱﹐蒙會到曾鞏狀﹐曾被人申送到上件簡帖﹐九月十七日方招。其詩元系準朝旨降到印行冊子內﹐簡帖卽不系降到冊子內。湖州謝上表一元豊二年四月二十九日﹐赴任湖州﹐謝上表云「臣荷先帝之誤恩﹐擢置三館﹐蒙陛下之過聽﹐付以兩州。陛下知其愚不適時﹐難以追陪新進﹐察其老不生事﹐或能牧養小民。軾謂館職多年﹐未蒙不次進用﹐故言荷先帝之誤恩。擢置三館﹐蒙陛下之過聽﹐付以兩州﹐又見朝廷近日進用之人﹐多是少年﹐及與軾議論不合﹐故言愚不適時﹐難以追陪新進﹐以譏諷朝廷進用之人﹐多是循時迎合。又云「察其老不生事﹐或能牧養小民﹐以譏諷朝廷﹐多是生事搔擾﹐以奪農時。上件表系元準朝旨坐到事節。遊杭州風水洞畱題一熙寧七年爲通判杭州﹐於正月二十七日遊風水洞。有本州島節推李佖﹐知軾到來﹐在彼等候。軾到乃畱題於壁。其卒章﹐不合云「世上小兒誇疾走﹐如君相待今安有。」以譏世之小人多務急進也。其詩卽不曾寫與李佖﹐當年再遊風水洞﹐又云「世事漸艱吾欲去﹐永隨二子脫譏讒。」意謂朝廷行新法後來世事﹐日益艱難﹐小人多務讒謗﹐軾度斯時之不可以合。又不可以容﹐故欲棄官隱居也。今年十一月二十日本臺準杭州十月十四日公文抄錄到上件詩一首﹐於十一月二日準問目﹐軾便具招﹐當時卽不系降到冊子內。和劉恕三首一熙寧六年﹐軾任杭州通判。有祕書劉恕字道原﹐寄詩三首﹐軾依韻和﹐卽不曾寄張師民﹐師民者﹐亦不曾識。除無譏諷外﹐云「仁義大快捷方式﹐詩書一旅亭。相誇綬若若﹐猶誦麥靑靑。腐鼠相勞嚇﹐髙鴻本自冥。顚狂不用喚﹐酒盡漸須醒。」此詩譏諷朝廷近日進用之人﹐以仁義爲快捷方式﹐以詩書爲逆旅﹐俱爲印綬爵祿所誘﹐則假六經以進﹐如莊子所謂儒以詩禮發冢。故云「麥靑靑」。云小人之顧祿﹐如鴟鳶以腐鼠嚇鴻鵠﹐其溺於利﹐如人之醉於酒﹐酒盡則自醒也。又云「敢向淸時怨不容﹐直嗟吾道與君東。坐談足使淮南懼﹐歸去方知冀北空。獨鶴不須驚夜旦﹐羣鳥未可辧雌雄。廬山自古不到處﹐得與幽人仔細窮。」軾爲劉恕學問﹐性正直﹐故作此詩美之。因以譏諷當今進用之人也。恕於是時自館中出監酒務非敢怨時之不容﹐馬融謂鄭康成﹕「吾道東矣。」故比之汲黯在朝﹐淮南寢議﹐又以比恕之直。又韓愈云「冀北馬羣遂空。」言館中無人也。嵇紹昂昂如獨鶴在雞羣﹐又淮南子﹐雞之將旦﹐鶴知夜半﹐又以劉恕比鶴﹐謂眾人爲雞也。詩曰「具曰予聖﹐誰知烏之雌雄﹖」意言今日進用之人﹐君子小人雜處﹐如烏不可辧雌雄。其詩在冊子內。送蔡冠卿知饒州一熙寧五年二月內﹐大理少卿蔡冠卿﹐準勅差知饒州。軾作詩送之曰「吾觀蔡子與人遊﹐掀逐笑語無不可。平時儻蕩不驚俗﹐臨事迂闊乃過我。橫前坑穽眾所畏﹐布路金珠誰不裹。邇來變化驚何速﹐昔號剛彊今亦頗。憐君獨守廷尉法﹐晚歲卻理鄱陽柁。莫嗟天驥逐羸牛﹐欲試良玉須猛火。世事徐觀眞夢寐﹐人生不信長坎坷。知君決獄有陰功﹐他日老人酬魏顆。」除無譏諷外﹐云「橫前坑穽眾所畏」﹐以譏當時朝廷用事之人﹐有逆其意者﹐則設坑穽以陷之也。又云「布路金珠誰不裹」﹐以譏諷朝廷用事之人﹐有順其意者﹐則以利誘之﹐如以金珠布路也。夫云「邇來變化驚何速﹐昔號剛彊今亦頗。」以譏士大夫爲利所誘脇﹐變化以從之﹐𨿽舊號剛彊﹐今亦然也。又云「憐君獨守廷尉法」﹐言冠卿屢與朝廷爭議刑法﹐以致不進用﹐卻出守小郡也。又云「莫嗟天驥逐羸牛」﹐軾以冠卿比天驥﹐以進用不才比羸牛。軾意以譏諷朝廷進用之人不當也。又云「欲試良玉須猛火」﹐良玉經火不變﹐然後爲良。言冠卿經歷艱阻折挫﹐節操不攺﹐如良玉也。又云「世事徐觀如夢寐﹐人生不信長坎坷。」爲冠卿屢與朝廷爭議刑法﹐致不進用。言人事得喪﹐古來譬如夢幻﹐當時執政必不常進﹐冠卿亦不常退。故云「人生不信長坎坷」也。其詩系冊子內爲張次山作《寶墨堂記》一熙寧五年內﹐軾往通判杭州日﹐太子中捨越州簽判張次山﹐有書求軾作本家《寶墨堂記》。除別無譏諷外﹐云蜀之語曰「學書者紙費﹐學醫者人費。此言𨿽小﹐可以諭大。世好功名者﹐以其未試之學﹐而驟出之於政﹐其費人豈特醫者之比乎﹗」軾以謂學醫者當知醫書﹐以窮疾之本原。若今庸醫瞽伎﹐投藥石以害人性命﹐意以譏諷朝廷進用之人﹐多不練事﹐驟施民政﹐喜怒不常﹐其害人甚於庸醫之末習。八月二十四日﹐準問目﹐供說因依卽不系朝旨降到冊子內。送杜子方陳珪戚秉道一熙寧五年杭州錄參杜子方﹐司戶陳珪﹐司理戚秉道﹐各爲承勘本州島姓裴人家女使夏沈香投井﹐姓裴人家女亦在內﹐身死不明事。當時夏沈香﹐只決臀杖二十﹐放。後來本路提刑陳睦﹐舉駁上件公事﹐差秀州通判張若濟通勘﹐決殺夏沈香。前項三官﹐因此衝替﹐意提刑陳睦﹐及勘官張若濟﹐駁勘不當致此。三人無辜失官﹐軾作詩送之云「秋風瑟瑟鳴枯蓼﹐船閣荒涼夜悄悄。正當逐客斷腸時﹐君獨歌呼醉達曉。老夫平生齊得喪﹐尙戀微官失輕矯。君今憔悴歸無食﹐五斗未可秋毫小。君今失意能幾時﹖月啖蝦䗫行復皎。殺人無驗中不快﹐此恨終身恐難了。徇時所得無幾何﹐隨手已遭憂患繞。期君已似種宿麥﹐忍饑待食明年赻。」此詩除無譏諷外﹐云「君今失意能幾時﹐月啖蝦䗫行復皎。」意取盧仝月蝕詩云「傳聞古來說﹐月蝕蝦䗫精。」盧仝意比朝廷爲小人所蒙蔽也。軾亦言杜子方等本無罪﹐爲陳睦張若濟蒙蔽朝廷﹐以致衝替逐人﹐後當感悟牽復﹐「云循時所得無幾何﹐隨手已遭憂患繞。」意謂張若濟不久自爲公事也。此詩系冊子內。與王鞏作《三槐堂記》並眞贊一元丰二年八月九日﹐與王鞏寫次韻黃魯直詩﹐所有譏諷﹐在黃庭堅項內聲說﹐及十月中王鞏書來﹐求軾作本宅《三槐堂記》﹐並其父王素字仲儀眞贊﹐除無譏諷外﹐云「吾儕小人﹐朝不謀夕。相時射利﹐皇卹厥徳。庶幾僥幸﹐不種而獲。不有君子﹐其何能國。」言祖宗朝若無此有徳君子﹐安能建國乎﹐以言王旦父子也。其眞贊﹐除無譏諷外﹐云「平居無事﹐商功利﹐謂殿最﹐誠不如新進之士﹐至於緩急之際﹐決大策﹐安大眾﹐呼之不來﹐麾之不散﹐惟世臣巨室爲能。」意以譏諷當今進用之人﹐止可商功利﹐謂殿最而已﹐若緩急安眾決策﹐須舊臣有徳之人﹐素所畏服者。又云「使新進之人當之﹐𨿽有韓白之勇﹐良平之奇﹐豈能坐勝。」有才而徳望未隆者﹐縱有韓信白起之勇﹐張良陳平之智﹐亦不如世臣宿將﹐人素畏服﹐成功速也。又云「彼寠人子旣陋且寒﹐終勞永憂﹐莫知其賢。」意以譏諷當今進用之人﹐出於貧賤﹐意見鄙儉﹐空多勞憂﹐不足爲利也。軾八月二十四日準問目﹐供具因依﹐卽不系。朝旨降到冊子內。謝錢顗送茶一首一熙寧六年﹐軾任杭州通判日﹐因本路運司差往潤州勾當公事﹐經過秀州﹐錢顗字安道在秀州監酒稅﹐曾作臺官﹐始於秀州與之相見。得顗作詩一首﹐送茶與軾﹐復與詩一首謝之。除無譏諷外﹐云「艸茶無賴空有名﹐髙者妖邪次頑獷。」以譏世之小人﹐乍得權用﹐不知上下之分﹐若不諂媚妖邪﹐卽須頑獷狠劣。又云「體輕𨿽欲彊浮泛﹐性滯偏工嘔酸冷。」亦以譏世之小人﹐體輕浮而性滯泥也。又云「其間絕品非不佳﹐張禹縱賢非骨鯁。」亦以譏世之小人如張禹﹐𨿽有學問﹐細行謹飭﹐終非骨鯁之人。又云「收藏愛惜待嘉客﹐不敢包裹鉆權幸。此詩有味君勿傳﹐空使時人怒生癭。」以譏世之小人﹐有以好茶鉆要貴者﹐聞此詩當大怒也。上件詩﹐系降到冊子內。送範鎭往西京一熙寧十年二月三日﹐範鎭往西京。軾作詩送之﹐軾咋知密州得替﹐到關城外﹐借得範鎭園安泊﹐鎭﹐鄕裏世舊也。其詩除無譏諷外﹐云「小人眞闇事﹐閒退豈公難。」意以諷今時小人以小才而亨大位﹐闇於事理﹐以進爲榮﹐以退爲辱。範鎭前爲侍郎﹐難進易退﹐小人不知也。又云「言深聽者寒。」軾謂鎭舊日多論時事﹐其言深切聽者爲恐。意言鎭當時所言﹐皆不便事也。軾九月三日﹐在臺準問目﹐供出其詩﹐卽不系降到冊子內。祭常山作放鷹一首一熙寧八年五月﹐軾知密州。內於本州島常山泉水處祈雨有應﹐軾遂立名爲雲泉。九年四月癸卯﹐立石常山之上。除無譏諷外﹐云「堂堂在位﹐有號不聞。」以譏諷是時京東連年蝗旱訴聞﹐鄰郡百姓訴旱﹐官吏多不接狀依法檢收災傷﹐致令怨嘆之聲﹐盈於上下。當時之人﹐耳如不聽﹐故記有嗟呼之詩也。去年祭常山回﹐與同官習射放鷹﹐作詩一首﹐題在本州島小廳上。除無譏諷外﹐云「聖朝若用西涼簿﹐白羽猶能效一麾。」意取西涼州主簿謝艾州文本書生也。善能用兵﹐故以此自比。若用軾爲將﹐亦不減謝艾也。故作放鷹詩云「聖朝若用軾爲將﹐不減尙父能鷹揚。」軾在臺供說﹐卽不系冊子內。《後𣏌菊賦》並引一熙寧八年秋﹐軾知密州漣水縣﹐著作佐郞盛僑《後𣏌菊賦》﹐並引。其詞內譏諷情意已在王鞏項內聲說。同李𣏌因獵出遊孤山作詩四首一熙寧五年﹐軾任通判杭州﹐於十二月內﹐與發運司勾當公事大理寺丞𣏌﹐因獵出遊孤山﹐作詩四首。內第二首﹐有譏諷其意已在王詵項內聲說。徐州觀百步溪詩一熙寧十年知徐州日﹐觀百步溪﹐作詩一篇﹐卽無譏諷﹐有本州島教授舒煥﹐字堯文。和詩云「先生何人堪並席﹐李郭相逢上舟日。殘霞明滅日腳沈﹐水面沈雲天一色。燐燐石若鐡林兵﹐翻激奔衝精甲日。岸頭旗幟簇五馬﹐一櫓飛艎信未下。入夜寒生波浪間﹐汗衣如逐秋風漧。相忘河魚互出沒﹐得性沙鳥鳴間關。委蛇二龍乃神物﹐遊樂諸溪誠爲難。築亭種柳恐不暇﹐天下龍雨須公還。」上件詩意無譏諷﹐所有山村詩﹐卽不曾寄呂仲甫。張氏蘭臯園記一元丰二年三月二十七日﹐與張碩秀才撰宿州靈壁鎭張氏蘭臯園記﹐卽無譏諷。中使皇甫遵到湖州勾至禦史臺一今年七月二十八日﹐中使皇甫遵到湖州勾攝軾前來﹐至八月十八日﹐赴禦史臺出頭。當日準問目﹐方知奉聖旨根勘。當月二十日﹐軾供狀時﹐除《山村》詩外﹐其餘文字並無干涉時事。二十二日﹐又虛稱更無往復詩等文字。二十四日﹐又虛稱別無譏諷嘲詠詩賦等應系干涉文字。二十四日﹐又虛稱卽別不曾與文字往還。三十日﹐卻供通自來與人有詩賦往還人數姓名。又不說曾有黃庭堅譏諷文字等因依。再勘方招外﹐其餘其後供析語言因依等不同去處﹐委是忘記﹐誤有供通﹐卽非諱避。軾有此罪愆﹐甘伏朝典。十月十五日﹐奉禦寶批見勘治蘇軾公事﹐應內外文武官﹐曾與蘇軾交往﹐以文字譏諷政事﹐該取會驗問看若干人聞奏。至十一月二十一日﹐準中書批送下本所﹐伏乞勘會蘇軾舉主。奉聖旨﹐李淸臣按後聲說﹐張方平等並收坐。奉聖旨﹐王鞏說執政商量等言﹐特與免根治外﹐其餘依次結按聞奏。又中書省札子權禦史中丞李定等﹐準元丰二年十一月二十八日札子﹐蘇軾公事見結按次。其蘇軾欲乞在臺收禁﹐聽侯敕命斷遣。奉聖旨依奏。按後收坐人姓名﹕王鞏﹑王詵﹑蘇轍﹑李淸臣﹑髙立﹑僧居則﹑僧道潛﹑張方平﹑田濟﹑黃庭堅﹑範鎭﹑司馬光﹑孫覺﹑李當﹑曾鞏﹑周邠﹑劉摯﹑吳管﹑劉攽﹑陳襄﹑顏復﹑錢藻﹑盛僑﹑王紛﹑戚秉道﹑錢世雄﹑王安上﹑杜子方﹑陳珪。已上系收蘇軾有譏諷文字不申繳入司。章傳﹑蘇舜舉﹑錢顗﹑蔡冠卿﹑呂仲甫﹑劉述﹑劉恕﹑李𣏌﹑李有間﹑趙昹﹑李孛孫﹑伸伯逵﹑晁端彥﹑沈立﹑文同﹑梁交﹑關景仁﹑張次山﹑徐汝奭﹑吳天常﹑劉瑾﹑李佖﹑晁端成﹑邵迎﹑陳章﹑楊介﹑刁約﹑姜承顏﹑張援﹑李定﹑毛國華﹑劉勛﹑沈嶓向﹑許醇﹑黃顏﹑單錫﹑孔舜亮﹑歐陽修﹑焦千之﹑孫洙﹑岑象之﹑張先﹑陳烈﹑張吉甫﹑張景之﹑李庠﹑孫弁。已上承受無譏諷文字。禦史臺根勘結按狀禦史臺根勘所﹐今根勘蘇軾王詵情罪﹐於十一月三十日﹐結按具狀申奏。差權發運三司度支副使陳睦錄問。別無翻異。續據禦史臺根勘所狀稱。蘇軾說與王詵道﹕「你將取《佛入涅盤》及《桃花雀竹》等﹐我待要朱繇﹑武宗元畫《鬼神》。」王詵允肯言得。一熙寧三年已後至元丰三年十一月十五日徳音﹐前令王詵送錢與柳祕丞﹐後畱僧思大師畫數軸﹐並就王詵借錢一百貫﹐並爲婢出家及相識僧﹐與王詵處許將祠部來取﹐並曾將畫與王詵裝褙﹐並送李淸臣詩﹐欲於國史中載所論﹐並《湖州謝上表》譏用人生事擾民。準敕臣僚不得因上表稱謝﹐妄有詆毀﹐仰禦史臺彈奏。又條海行條貫﹐不指定刑名﹐從不應爲輕重﹐準律不應爲事理﹐重者杖八十斷﹐合杖八十私罪。又到臺累次虛妄不實供通﹐準律﹐別制下問按推﹐報上不以實﹐徒一年。未奏減一等﹐合杖一百﹐私罪。一作詩賦等文字譏諷朝政闕失等事。到臺被問﹐便具因依招通。準律﹐作匿名文字﹐謗訕朝政及中外臣僚﹐徒二年。準敕罪人因疑被執﹐贓狀未明﹐因官監問自首﹔因按問欲舉自首﹔又準刑統﹐犯罪按問﹐欲舉而自首﹐減二等。合比附﹐徒一年﹐私罪。系輕﹐更不取旨。一作詩賦及諸般文字寄送王詵等﹐致有鏤板印行。各系譏諷朝廷及謗訕中外臣僚。準敕作匿名文字﹐嘲訕朝政﹐及中外臣僚﹐徒二年。情重者奏裁。準律﹐犯私罪以官當徒者﹐九品以上﹐一官當徒一年。準敕館閣貼職﹐許爲一官。或以官﹐或以職﹐臨時取旨。據蘇軾見任祠部員外郎直史館﹐並歷太常博士﹐其蘇軾合追兩官﹐勒停放。準勒比附定刑﹐慮恐不中者奏裁。其蘇軾系情重﹐及比附並或以官或以職。奉聖旨﹕蘇軾可責授檢校水部員外郎充黃州團練副使﹐本州島安置﹐不得簽書公事。

