蓬山密記錢塘髙士奇康熙癸未﹐三月十六日﹐臣土奇隨駕入都。十七日﹐至暢春苑卽命入內直。十八日﹐恭祝萬壽。二十一日﹐禦前內侍到直廬傳旨﹕「爾在內歷有年所﹐與眾不同。今日令爾徧觀園中諸景。」隨至淵鑑齋﹐上垂問許久。觀四壁圖書。轉入暖閣﹐彜鼎古玩﹐西洋樂器﹐種種淸迥。又至齋後﹐上指示所種玉蘭臘梅﹐歲歲盛開。時﹐籙竹兩叢﹐猗猗靑翠﹐牡丹異種﹐開滿闌檻間。國色天香﹐人世罕睹。左有長軒一帶﹐碧櫺玉砌﹐掩映名花。前爲佩文齋﹐上憩息之所。縹帙錦軸﹐陳列左右。亦指架上卷軸﹐示臣﹐曰「皆朕平日所書。近日南巡賜去五百餘幅﹐尙存二千餘幅。」又至一處﹐堂室五楹﹐上刻《耕織圖》﹐並禦制《耕織圖》序及詩。仰見我皇上深宮燕寢﹐不忘小民之依。隨上登舟﹐命臣士奇坐於鷁首﹐緩棹而進﹐自左岸歷絳桃堤﹑丁香堤。絳桃時已花謝﹐白丁香初開﹐瓊林瑤蕊﹐一望參差。黃刺梅含英耀日﹐繁艷無比﹐麇鹿埠麂馴臥山坡﹐或以竹篙擊之﹐徐起立視﹐絕不驚躍。初出小鶴﹐其大如拳﹐孔雀﹑白鷴﹑鸚鵡﹑竹雞﹐各有籠所。鳳頭白鴨﹐遊戲成羣。上曰「人傳此種味美﹐食之有益﹐然朕愛其潔白﹐從未烹食﹐不知其味。」臣士奇曰「皇上仁心﹐推恩萬物﹐無微不至。」白雁籠近水側﹐飲啄自如。上謂臣曰「塞外雁有六種﹐此乃另一種。在塞北極遠﹐霜未降時﹐始入內地。甌脫之人﹐用占霜信。」過延賞樓﹑淳約堂亭臺相映。蕊珠院向爲回樓周廊﹐今易髙樓七楹﹐中皆軒廠﹐陳設古玩。上命臣登樓﹐樓梯宛轉﹐凡四曲折﹐乃登不覺其髙。遙望西山﹐若在檐左。樓下牡丹益佳﹐玉蘭髙茂。上曰「聞今歲花開極繁。」登舟沿西岸行﹐葡萄架連數畝﹐有黑﹑白﹑紫﹑綠及公領孫璅璅諸種﹐皆自哈蜜貢來。上命各取數枚與臣嘗之。諭曰「可將竹籃懸掛﹐令幹﹐歸遺爾母。」過觀瀾榭﹐上曰「爾尙能記此地否﹖」臣云「尙憶創造時大略。」少頃﹐至東岸﹐上命內侍引臣步入山嶺﹐皆種塞北所移山楓﹑婆羅樹﹐其中可以引纖﹐可以布帆﹐隔岸卽萬樹紅霞處。桃花萬株﹐今已成林。上坐待於天馥齋﹐齋前皆植臘梅﹐梅花冬不畏寒﹐開花如南土。轉入觀劇處﹐髙臺宏麗﹐四周皆樓﹐設玻璃窗。上指示壁間西洋畫令觀。復至雅玩齋﹐所列彜鼎﹑古磁﹑漢玉﹑異珍﹑書畫之類﹐咸命觀之。古色滿前﹐應接難徧。賜武彜蕊茶畢﹐諭令﹕「且退。數日後﹐再命汝來觀。」登舟棹船﹐二女皆淡紅衫﹐石靑半臂漾舟﹐送至直廬。是日所經﹐卽內侍少疏遠者﹐亦不能至也。二十六日﹐上入宮經筵畢﹐召臣士奇至養心殿﹐諭曰「此爾向年趨走之地﹐今爾來﹐仍令一觀。」四壁圖史﹐依前陳列﹐長晝穆淸。殿前白石橊﹐弱技棗猶然郁茂。又塞外取來盤羊﹐角可爲弓。上命近榻前﹐觀新造玻璃器具﹐精瑩端好。臣云﹕此𨿽陶器﹐其成否有關政治。今中國所造﹐遠勝西洋矣。」上賜各器二十件﹐又自西洋來鏡屏一架﹐髙可五尺餘。復命將歷年諸臣所進詩文﹐選佳者棒歸﹐交江蘇巡撫臣宋犖刊刻。二十九日﹐上命內待傳旨云「朕所書《千字文》﹐曾賜大學士張玉書﹑吏部尙書陳廷敬﹐尙來賜爾﹐連日書經﹐今日少暇﹐正在臨池﹐先說爾知之。」三十日﹐上命內侍以禦制《千字文》跋稿賜觀。跋曰「米芾書﹐原無千字文﹐朕自幼臨摹﹐深知沈著痛快處﹐令人起敬﹐所以集成兩部。此一部﹐乃懸小字﹐其中無字者﹐朕書補之。𨿽不能彷佛古人用筆﹐亦知朕好書之意也。癸來春﹐南巡﹐禮部侍郎髙土奇﹐終養在籍﹐以色笑孝母﹐萊衣自歡。當年講筵時﹐精神少壯﹐畱心翰墨。嘗進《春秋講義》﹐夜分不寐。今見齒落髮白。三十年間﹐光陰之速﹐以至如此。朕甚憐之。故舟中書《萊衣晝錦》匾額並《千字文》賜之﹐以記不忘舊臣云耳。」四月初一日﹐賜下《千字文》一卷﹐卽書前跋於後﹐又織成夔龍邊綾匾﹐禦書「萊衣晝錦」四大字。臣士奇奏云「本書生﹐遭逢聖主﹐年來請養閒居﹐尺寸未效。蒙皇上垂念微勞﹐至親灑宸翰﹐眷屬殷隆﹐惟有感慟﹐淚不能止。」因九叩謝恩﹐賦詩八章。初九日﹐申刻﹐上步至直廬。與臣士奇談書法許久。因云「凡事貴乎有恆﹐卽一技一能﹐亦必須久而後成其名。朕於作字畱心非一日﹐今覺稍稍有進。」臣土奇曰「皇上聰明天授﹐於學問又復用功﹐臣昔侍講幄﹐深知皇上精一純粹﹐好學無倦。愧才力短薄﹐不能效涓埃也。」因命內侍引臣登舟至淸溪書屋﹐觀樹上櫻桃﹐卽令摘而食之。周曆宛後亭榭而出。十三日早﹐召至佩文齋賜禦饌。恭讀禦制詩﹐未刻退。蒙賜滿洲桌子全桌﹐此最隆者﹐除出師大將軍外﹐無全桌之賜。十四日早﹐賜綴。十六日早﹐至佩文齋﹐午﹐方退。午後﹐又至淵鑑齋﹐夜方退。十七日早﹐至佩文齋﹐午方出﹐又賜滿桌一席。午後﹐至淵鑑齋賜坐﹐問對許久。上云「寫數字與爾看。」因書七言絕句三幅。夜﹐方退﹐面諭云「爾非有軍功戰陣之事﹐而以文章事主。始終誠恪﹐鯁直謹愼。朕學問實成於爾。今念爾舊勞﹐故待爾優渥。爾母老﹐朕不彊爾在京。爾須寬心自愛﹐弗以離朕爲念。朕一二年後﹐仍欲南巡﹐可以相見。或以詩文召爾來。」又面向左右云「當日初讀書教我之人﹐只云熟讀四書本經而已﹐及朕密令內侍張性成鈔寫古文時文讀之﹐久而知張性成不及。後得髙士奇﹐始引詩文正路。髙土奇夙夜勤勞﹐應攺卽攺。當時見髙士奇爲文爲詩﹐心中羨慕﹐如何得到他地步也好。他常向我言﹕『詩文各有朝代﹐一看便知。』朕甚疑此言﹐今朕邇年探討家數﹐看詩文使能辧白時代。詩文亦自覺稍進﹐皆髙土奇之功。」臣遜謝。十八日午後﹐召至淵鑑齋﹐先諭云「今日只可談笑﹐不可說及離情﹐涕泣使不盡歡。」因閒談許久。說及律呂如何探討﹐頗得其要。有內造西洋鐵絲琴﹐弦一百廿根。上親撫《普唵咒》一曲。因云「箜篌﹐唐宋有之﹐久已失傳﹐今得其法。」命宮人隔簾彈一曲﹐又云「內中人凡弦索精者﹐令各呈其藝。」次令彈虎拍﹐次彈琵琶﹐次彈三弦子﹐又云「朕近以琴譜《平沙落雁》勾作琵琶﹑弦子﹑虎拍﹑箏﹐四樂器同彈。」因令彈之﹐四樂合成一聲﹐仍作琴音。聲甚淸越﹐極其大雅。彈畢﹐上云「此宮人自幼精心彈箏﹐至亡寢食。今已十餘年﹐盡得神妙。」再令彈《變調月兒髙》﹐宛轉悠揚﹐所謂「此曲只應天上有﹐人間能得幾回聞也」。彈畢﹐內侍設果席於上前﹐臣土奇設一桌在禦榻左側。上先進酒一杯畢﹐召臣士奇至禦前﹐上手持金杯盤酒賜臣云「知爾素不能飲﹐明日遠行﹐可略飲之。臣奏云「天恩髙厚﹐臣縱不能飲﹐當盡此杯。」一飲而盡﹐叩首榻前。時感恩深摯﹐淚墜杯中。上云「今日止可盡歡﹐弗動悲戚。」內中女優﹐令爾一觀。就坐畢﹐弋調演《一門五福》。上云「爾漢人遇吉慶事﹐皆演此。」次昆調﹐演《琵琶上壽》﹐上云「爾年老之人﹐不妨觀看﹐莫有回避。」次弋調﹐演《羅卜行路》﹐次演《羅卜描母容》﹐上云「此女唱此折甚得奧妙﹐但今日來使演出關目﹐令隔簾淸唱。」眞如九天鸞鶴﹐聲調超羣。次演昆調《三溪》﹐上云「此人乃內教師也。」且屢諭云「爾在外見得多莫笑話。」次演弋調《琵琶盤夫》﹐上指蔡邕曰「此卽頃隔簾淸唱之人也。」次演昆調《金印封贈》﹐上云「此折文詞做法皆無取﹐只取今日吉兆耳。」撤席﹐賜淸茶一盞﹐命將果桌送臣寓處。上召近膝前﹐許久言及西洋人寫像﹐得顧虎頭神妙。因云「有二貴嬪像﹐寫得逼眞﹐爾年老﹐久在供俸﹐看亦無妨。」先出一幅云「此漢人也。」次出一幅云「此滿人也。」觀畢﹐諭云「今日且弗謝恩﹐明日賜爾物件並爾母之物﹐總謝。」臣仍九叩禦前而退。上令近侍扶掖云「見爾近日甚瘦﹐爾年𨿽五十九﹐精力來衰﹐相見有日﹐家有老母﹐宜一路歡喜而去。」十九日早﹐召至淵鑑齋﹐先賜早飯畢﹐召至榻前﹐面諭許久。出淵鑑齋戶外﹐賜上用絨帽﹐上有金剛石絨色龍緞袍﹐石靑四團龍褂﹐命近侍爲臣著之。賜臣母八團壽字衫一件﹐靑﹝犭軟﹞披風一件﹐上有玉結東珠墜子一雙。內造龍緞四聯﹐上用寧綢二聯﹐綾四端﹐春綢四端﹐上用土木參二斤。諭云「乃朕自用之參﹐此處只此二斤﹐餘皆備費用者﹐故不多賜。後再害與爾。」禦書五幅﹐內一幅「禦制詠杜鵑花賜髙士奇。」盞有寓意者。西洋畫三幅﹐牙合三枚﹐杏木根香幾一張﹐禦制磁佛二尊﹐《古文淵鑑》一部﹐海白菜一合﹐以其可愈臣母痰癭也。著衣畢﹐命在簾外叩謝﹐諭之﹕「見爾感涕﹐聯亦難忍。」復解上自佩鼻煙壺二枚﹐並鼻煙一瓶﹐賜下。命﹖宮首領內監送至苑門外。此時不覺大慟。上遺內侍慰諭再三﹐復命皇十三子送至苑門。午刻﹐至皇太子處。時﹐皇太乎將至禦前﹐見臣士奇﹐仍回輦入宮﹐召至榻前。慰問再四﹐賜直言律詩一曾﹐南陵春永匾額絨帽一頂﹐有金剛石安藍龍緞袍﹐紅靑四團龍褂各一襲。又欲賜鞍馬﹐以舟行辭。復命侍衛四格﹐與近侍局進朝送重。又令備皇太子自騎走騾﹐送至通州。少頃﹐又追賜鼻煙盤四枚﹐鼻煙一罐。髙文恪被聖祖殊遇﹐此其紀思所錄。宴賚稠渥﹔寵禮優異﹐卽是可見矣。此編本無刻本﹐兆蕃曩從文恪六世孫﹑升伯先生遊﹐亦未得睹。今先生已下世﹐﹖嗣云階秀才﹐乃出此見示﹐則恪七世孫矣。先朝感遇故家文物﹐洵足珍也。上虞符軼羣徵仕錄文副畀兆番﹖之。速記。時光緒丁酉九月。

