緬國紀略緬甸古越裳地接於南交爲禹貢梁州外境在哀牢之外漠所謂西南夷者也漠曰撣國唐曰驃國至宋而緬之名始見元封以王明初頗衰不過在三宣六慰土司之屬中葉漸彊蠶食諸土司遂與明爲敵迨其季也爲木邦孟密所弱萬曆十年劉挺鄧子龍率兵大破之直抵阿瓦自是稍斂戢二十三年巡撫陳用賓用暹羅閒緬緬頓衰至我朝順治十八年緬王莽猛弒兄自立不通中國者六七十年雍正七年緬與整買構兵求進貢而不果至乾隆十九年緬王噠喇爲得楞子所殺甕藉牙敗得楞自立於木梳城尋徒阿瓦遂篡緬甸而莽氏絕二十五年甕藉牙死其子孟絡嗣與各部構兵如故孟養木邦以次歸緬三十年孟絡死弟孟駿嗣時犯車裏九龍江出入無忌然不過蠢動已耳而噩吏舉動張皇輒輕進以罹禍機三十一年三月三日總督劉藻至於自殺洎總督楊應琚至事已靖矣而聽副將趙宏榜之說生事邀功至於新街敗衂邊事幾無虛日三十二年三月楊應琚逮入都而以承恩公明瑞代九月進兵分兩路明瑞由木邦進額爾登額由老官屯進明年正月明瑞歿以忠勇公傅恆經略兵至老官屯緬人乞降遂班師四十一年孟駁死子墜腳牙嗣四十七年爲其下孟嘗所殺國人殺孟嘗立孟隕蓋甕藉牙之第四子也初爲僧至是國人迎立之時有七日易三王之說孟隕襲位後生孫孟旣𦇤褓能言尋問前存白象金轍各玩器蓋墜腳牙之遺物也孟隕以孫爲墜腳牙轉世後身遂詔諭諸兒定議傳位於孫凡坐朝視事皆率孟旣與俱諸子亦遵父諭莫敢爭襲五十三年孟隕遣使業渺瑞洞細哈覺控委廬撒鴉三名帶小頭目十二人跟役百餘人恭齋金葉表文金塔壹座馴象八隻並寶石象牙各物由順寧府耿馬敂關又具咨文壹件稱孟隕因兄孟駁去世侄墜腳牙襲位無道被弒國人誅除篡逆迎我﹖管國事因知孟駁父子行事錯謬蒙大皇帝寬宥不加徵剿感激自深屢欲進貢因暹維國時相侵擾移建城池未得備辦今幸地方安靜特遣使進貢攄誠懇祈轉奏進京經總督當﹖委員察驗無異其忱悃實爲眞切遂會同巡撫譚﹖據情入告奉旨允行六月總督富﹖令原任迆南道賀長庚順云營參將花連布通事都司翁得勝等伴送緬使進京一切賞賁俱從優厚五十四年緬使回滇仍由總督委員護送由騰越出關回緬五十五年孟隕復遣使便居未駝等五人帶領目役恭齋金葉表文馴象六隻奇異花象一隻長壽聖佛一尊萬萬壽佛經一部及土產各物由騰越敂關並具緬文內稱孟隕前歲遣目進貢仰蒙大皇帝恩準得遂觀光已屬萬幸乃蒙禦賜各種珍物又蒙賞還緬人孟五等四名恩徳如天莫由圖報今年八月恭逢大皇帝八旬萬壽萬國來朝小國已經歸附天朝理應進京慶祝叩謝天恩仍求轉吁大皇帝逾格恩施勅賜阿瓦封號並準十年進貢一次俾子孫世世稱藩永沐恩澤再自禁止通商以後邊地生計艱難還求照舊開關使甸緬所產棉花等物侍以銷售舉國均蒙天恩等語詔允封王開關並禦賜詩一章勅諭一道珍珠手串荷包等物令雲南糧儲道永慧廣南營參將百福赴緬宣封奏派騰越州知州屠述濂偕往六月十五日出鐵壁關十七日賞還遷徒馬龍州木邦士司之姑母綫氏等八名知州屠述濂帶送出關遣還孟隕遣目阿渺大萬並其三子應也赴官屯一帶迎候沿途伺應極爲恭順十九日抵新街緬目孟幹備有船隻揚帆直下孟隕親出離阿瓦四站之九紐迎恭迎詔使七月初十日永慧等抵阿瓦宣封孟隕祗遵指示儀注跪拜受封並叩領敕書及禦賜各物使臣於十三日回舟孟隕出城親送並遣使恭齋表文貢物隨同赴京謝恩次年緬使還騰護送出關回國自後每屆十年照例遣使入貢嘉慶二十五年因緬甸水災吁求展限奏奉恩準道光三年遣使補貢十三年孟隕歿孟旣襲位循例納貢恭順如常孟旣性懦弱多病因夜間私行至細民孟窩門外聞其妹馬奴歌聲呼出見其色美遂召進宮立爲妃並封孟窩顯秩寵任有加國柄悉歸私室封爵徵伐皆得擅專孟旣有弟薩鴉布低彊悍好武凡有技能武略者皆羅致焉因諫孟旣疎孟窩忤王妃妃與孟窩計乘孟旣病矯命召薩雅布低入侍欲害之事泄薩鴉布低遂星夜帶兵舉家過江占據渺繆令其二子召集亡命得數千人妃與孟窩發兵追之兵至輒爲薩鴉布低招畱並將帶兵官褫袵背縛書手於其背聲說孟窩姊妹攬權謀篡陷害親王大臣薩鴉布低誓淸君側布告中外相助派人押回阿瓦由是渺繆聲勢日壯孟窩手下俱各解體閱二月薩鴉布低率眾北還距阿瓦十數里紮立連營城中爲之振動孟旣疊次遣官並命大和尙往見薩鴉布低勸諭退兵不報孟旣勢迫願遜位令息兵薩鴉布低指名索孟窩王不允孟窩自願過江遂被執後復請王子宰家們過江亦被畱孟旣計無所出下詔令薩鴉布低進城襲位薩鴉布低奉王子入城而自輔之時王子甫髫齔國事悉歸薩鴉布低拷索孟窩家財罄其所有驅出乞食尋死王妃閉置別室復追殺孟窩黨與國事稍定此道光十六年事也緬甸舊有黑書內載讖語一千一百九十九年有三年無主之說卽指是時當薩鴉布低舉兵入國其女曾力諫女蓋許配王子宰家們者兩兄誚其欲作王妃恐父奪位不利於己故諫女遂自經一說孟窩妹生女欲配王子王子已訂薩鴉布低女薩鴉布低不令王子允妃女婚故與妃有隙按夷俗異母姊妹可爲婚是亦有因薩鴉布低輔王子治國事並不襲位仍奉其兄爲名後二年有告王子招集匪徒潛蓄異志者隨被收論死或云乃薩鴉布低長子二人陷害所致遂逼父襲位更名孟坑初名薩鴉布低蓋其食采地也孟坑襲位後孟旣隨病故妃亦相繼歿孟坑鑑兄前事銳意振作尢勤於訓練風聲樹於鄰國先是孟旣與紅毛構兵大爲紅毛所挫漾﹖燕窩山俱爲紅毛估據駐兵戍守至是孟坑以智奪還驅散戍兵紅毛亦不敢與爭孟坑多子而嫡出者最幼其最長二子皆庶出彊武善鬭性尢桀騖以渺繆集兵有功欲謀奪嫡遂各樹黨並結王寵妃爲內援事聞於王乃誅二子並殺﹖妃夷入骨肉相殘率如此二十三年孟坑遣使修貢倍極誠敬內地之商於外者優禮如賓客邊境靜謐中外一家彼蓋仰戴岍蒙漸開風气𨿽未驟易其獉坯之俗而國中禁令亦能行於下云或有問於餘者曰緬小國也於中朝爲附庸於騰越爲外境吾子身膺郡寄職視方州民事邊防﹤言巨﹥無可述奚昧夫詳內略外之旨而獨於緬是稱應之曰子言是也然余何敢自忘其職哉第以我國家疇覆無外莫不尊親薄海窮荒咸列藩服如張立庵﹝學禮﹞之使琉球李子靜﹝仙根﹞之使安南四牡皇華各有巨制而緬甸輸誠納贐仰沐綸封奉使諸臣親入其國獨不聞有所紀載得非采風者之疎乎騰越界在邊陲爲行李之所出入見聞不繆輒略書之非敢有出位之思聊以補當時輶軒之闕耳若夫增修捍禦勤卹閭閻屬在職司曷敢廢墜舉凡山川﹖裏之志戶役田賦之書尢將援古證今旁徵博采期無掛漏以著於編而敢率爾操觚以來吾子之責乎或曰善子信無詳其所略而略其所詳也紀外事正所以尊內也騰越志之成或且有取於是編矣大淸道光戊中秋七月旣望江夏彭崧毓識於騰越廳署之靜遠書屋中人述緬事者求之載記絕少專書乾隆三十四年王蘭泉隨傳文忠南徵著徵緬紀略徵緬紀聞各如幹捲自述其從軍始末於彼邦政俗無與也江夏彭公於蕃官騰越時諏詢夷使隨筆記述得五十餘事凡國禁風土民情物產皆具又采輯累年案牘作緬國紀略附之讀其書因以講求駕馭撫綏之術亦典屬所當知也今阿瓦木梳夷爲英縣問藩方舊俗閩粵人賈南洋者皆不能言﹖象之使不至於今蓋五十年矣書竟爲之泫然光緒戊申夏胡思敬跋

