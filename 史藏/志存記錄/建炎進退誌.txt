

建炎進退誌宋李綱●卷一靖康元年秋﹐余罷知樞密院事﹑河北河東路宣撫使﹐除觀文殿學士﹑知揚州。以言者﹐落職提舉杭州洞霄宮﹐責授保靜軍節度副使﹐建昌軍安置﹐尋移云安。二年春﹐行次長沙﹐蒙恩復舊官﹐除資政殿大學士﹐領開封府事。時金寇再犯闕﹐都城圍閉﹐道路阻絕久之。聞命﹐卽率湖南勤王之師﹐入援王室。以四月初啟行﹐自巴陵乘舟泛江。五月初﹐次繁昌﹐得元帥府檄﹐方審都城破﹐二聖播遷﹐號慟幾絕。次太平州﹐睹今上登寶位赦書﹐攺元建炎﹐悲喜交集。是時﹐金陵爲叛卒周徳等所據﹐囚帥臣宇文粹中﹐殺官吏﹑居民﹐焚舟船不可勝數﹐劫掠官府﹑士民﹐財物爲之一空。𨿽受發運判官方孟卿招安﹐而擐甲乘城﹐殺戮恣橫如故。余遣使臣﹐賫文檄諭之﹐令聽稟節制勤王﹐乃肯釋甲﹐然猶桀傲﹐不以時登舟﹐擅驅不當行士卒﹐欲乘間遁去。次金陵﹐因與轉運判官﹑權安撫使李彌遜謀﹐盡誅其首惡四十六人﹐而以其徒千餘人﹐令提舉常平官王枋統之以行。因奉表詣行在﹐賀登極﹐且辭領開封府事之命﹐上書諭時事﹐並具奏﹕金陵東南形勝之地﹐新罹兵火﹐宜早擇帥以鎭撫之。次寶應﹐聞已降麻﹐告廷除正議大大﹑尙書右僕射﹐兼中書侍郎﹑隴西郡開國侯﹐加食邑實封。荷上特達之知﹐感極而繼之以泣。次泗上﹐以汴流淺涸﹐捨舟陸行。是時﹐四方勤王之師皆已放散﹐因畱湖南﹑金陵兵卒於泗﹐奏取指揮﹐獨取數百人防護以往。次虹縣﹐始被受尙書省札子﹐有旨趣召﹐蓋行在前此不知余由江淮以來﹐遣使賫賜禦書並降詔﹐皆自湖北往。至是﹐得金陵奏﹐乃札報新除﹐有召旨也。因奉表札以辭恩命。次會亭﹐上遣中使王嗣昌傳宣撫問﹐賜茶﹑藥各一銀合。奉表以謝。次谷熟﹐禦史中丞顏岐遣人投文字﹐封以禦史臺印。開視之﹐乃論余不當爲相章疏﹐其大意謂張邦昌爲金人所喜﹐𨿽以爲三公﹑眞王﹐宜更加同平章事﹐增重其禮。余爲金人所惡﹐𨿽已命相﹐宜及其未到罷之﹐以爲中太一宮使兼講筵官﹐置之閒地。前後凡五章﹐皆不降出﹐故岐封以示余﹐欲余之畱外而不進也。乃知命相蓋出於淵衷獨斷﹐而外廷所以沮之者﹐無所不至﹐益以感懼。或勸余不若遂畱﹐余曰「國家艱危至此﹐極矣﹗豈臣子事形迹﹐避嫌疑日﹐愛惜之時哉﹖上知遇如此﹐得一望淸光﹐敷陳腹心﹐退就田裏﹐死且不朽。如岐言﹐何足卹﹖」會復遣使趣召﹐遂行。有旨賜禦筵於金果園﹐命中書侍郎黃潛善押宴﹐尙書右丞呂好問﹑同知樞密院事汪伯彥同與﹐卽具奏辭免。次金果園﹐龍圖閣學士兼侍讀董耘來見﹐傅上旨﹐嘗遣從事郎劉默賫禦書由湖北往迓卿﹐書中有「學窮天人﹐忠貫金石﹐方今生民之命﹐急於倒懸﹐諒非不世之才﹐何以協濟事功」之語﹐感激流涕﹐遂如行在。遇三執政南都門外﹐告以已具辭免禦筵。乃歸館所﹐時以城北鈐轄司爲府第。少頃﹐上遣使趣見﹐進對於內殿。見上敍致﹐不覺涕泗之橫流﹐上亦感動﹐因奏曰「金人不道﹐專以詐謀取勝中國﹐而朝廷不悟﹐一切墮其計中。旣登城矣﹐猶假和議已定之說﹐以款四方勤王之師。凡都城子女﹑玉帛﹑乘輿﹑服禦﹑歷代所傳寶器﹑下至百工技藝﹐無不畢取﹐然後劫遷二聖﹑東宮后妃﹑嬪禦﹑親王﹑宗室﹐凡系於屬籍者﹐悉驅以行。遣姦臣傳命﹐廢滅趙氏﹐而立張邦昌﹐僞號大楚。在京侍從百官﹐北面屈膝﹐奉賊稱臣﹐莫有死節者。自古夷狄之禍中國﹐未有若此之甚。賴天我宋﹐大命未攺﹐故使陛下總師於外﹐爲天下臣民之所推戴﹐系墜緒﹑繼絕統﹐此非人力﹐乃天授也。興衰撥亂﹐持危扶顚﹐內修政事﹐外攘夷狄﹐以撫萬邦﹐以還二聖﹐皆責在陛下與宰相。宜得有大過人之材者﹐相與圖治﹐以成中興。而考爰之際﹐首及微臣﹐自視缺然﹐力小任重﹐恐不足以仰副陛下特達知遇之意。伏望聖慈﹐迫寢成命﹐攺授其人﹐天下幸甚。上曰「朕知卿忠義智略甚久﹐在靖康時宣力爲多﹐特爲同列所不容﹐故使卿以非罪去國﹐而國家有禍故如此。朕常進言於淵聖﹐欲使夷狄畏服﹐四方安寧﹐非相卿不可。今朕眇然以一身托於士民之上﹐賴卿左右扶持以濟艱難﹐此志已定﹐卿其勿辭。」余頓首泣謝﹐且道董耘所傳聖語﹐荷知如此﹐𨿽糜捐不足以報徳。然臣未到行在數十里間﹐禦史中丞顏岐封示論臣章疏﹐謂臣爲金人所惡﹐不當爲相。如臣愚蠢﹐但知有趙氏﹐不知有金人﹐固宜爲其所惡。然岐之論臣﹐謂材不足以任宰相則可﹐謂爲金人所惡不當爲相則不可。且爲趙氏之臣﹐而金人喜之﹐此必有以得其心者﹐而反用以爲相﹐則自古賣國以與人者﹐皆爲忠臣矣。今陛下用臣﹐斷自淵衷﹐而岐之論如此。如臣迂疏﹐自知不足以當重任﹐但願一望淸光﹐乞身以歸田裏。至於陛下命相於金人所喜所惡之間﹐更望聖慮有以審處於此。上笑曰「岐嘗有此言﹐朕告之以如朕之立﹐恐亦非金人所喜。岐無辭而退﹐此不足卹。」佘奏曰「陛下天縱睿聖﹐固不難察此﹐然臣材力綿薄﹐實不足以勝任。」因出札子﹐再拜力辭。上慰諭久之﹐遺禦藥邵成章宣押赴都堂治事﹐又命執政聚於都堂﹐卽上馬歸﹐日已暮矣。時六月朔日也。翌日﹐有旨立新班奏事﹐對於內殿。同執政奏事訖﹐畱身﹐奏上曰「自古人主﹐惟論一相﹐相得其人﹐則朝廷正而天下之事舉。相非其人﹐則朝廷亂而天下之事廢。方承平無事之時﹐猶當考論其相﹐而況艱難多事之際乎﹖譬如負重致遠﹐力只足以勝百斤﹐而使之荷千鈞之重﹐則必顚踣於道路矣。以今日國勢觀之﹐外則彊敵陵侮﹐二聖在其掌握。內則兵力單弱﹐盜賊竊發﹐破州縣者不可勝數。朝廷之上﹐僭僞之臣﹐方且保崇信任﹐與聞國政。州縣官吏﹐顧望進退﹐視朝廷號令﹐如罔聞知。當此之時﹐𨿽聖賢馳騖﹐有所不足﹐而欲以臣之迂疏﹐獨任其責﹐𨿽三尺之童﹐有以知其難也。伏望聖慈﹐博選天下之有材智者爲相﹐仰佐陛下﹐共濟艱難。而臣憂患餘生﹐得以退藏於深渺﹐不勝幸甚﹗」上曰「卿素以忠義自許﹐豈可於國家艱危之時而自圖安閒﹖朕決意用卿﹐非在今日﹐社稷生靈﹐賴卿以安﹐卿其無辭。」余感泣﹐再拜曰「臣愚陋無取﹐不意陛下知臣之深也。然今日之事﹐持危扶顚﹐以創業爲法﹐而圖中興之功﹐在陛下而不在臣。昔管仲語齊桓公曰﹕不能知人﹐害霸也。知而不能用﹐害霸也。用而不能任﹐害霸也。任而不能信﹐害霸也。能信而又使小人參之﹐害霸也。夫知人能信任之﹐而參以小人﹐猶足以害霸﹐況於爲天下而欲建中興之業乎﹖方靖康之初﹐淵聖皇帝慨然有圖治之意﹐而金人退師之後﹐漸謂無事﹐不能分別邪正﹐進君子退小人﹐而賢否混淆﹐是非雜揉﹐且和且戰﹐初無定議。至其晚節﹐專用姦佞﹐而黜忠良﹐虜騎再來﹐遂有宗社不守之變。如臣者﹐徒以愚直﹐好論事﹐爲眾人不容﹐使總兵於外﹐而又不使之得節制諸將。自度不足以任責﹐乞身以退﹐而又百端讒譖﹐竄逐遠方﹐必欲殺之而後已。賴淵聖察臣孤忠﹐特保全之﹐卒復召用。然已無及矣。不謂今日遭遇陛下龍飛﹐初無左右先容之助﹐徒采虛聲﹐首加識擢﹐付以宰柄﹐顧臣區區﹐何足以仰副圖任責成之意﹖然靡有不初﹐鮮克有終﹐如臣孤立寡與﹐更望聖慈察管仲害霸之言﹐畱神於君子小人之間﹐使臣得以盡志畢慮﹐圖報涓埃﹐𨿽死無憾。昔唐明皇欲相姚崇﹐崇以十事邀說﹐皆中一時之病﹐類多施行﹐後世美之。臣常慕其爲人﹐今臣亦敢以十事仰乾天聽﹐陛下度其可行者﹐願賜施行﹐臣乃敢受命。其未合聖意者﹐願賜折難﹐臣得以盡其說。」上可之﹐余因出札子奏陳。其一﹐曰議國是。大略謂﹕中國之禦夷狄﹐能守而後可戰﹐能戰而後可和﹐而靖康之末皆失之。今欲戰則不足﹐欲和則不可﹐莫若自治﹐專以守爲策。俟吾政事修﹐士气振﹐然後可議大舉。其二﹐曰議巡幸。大略謂﹕車駕不可不一到京師﹐見宗廟﹐以慰都人之心。度未可居﹐則爲巡幸之計﹐以天下形勢觀之﹐長安爲上﹐襄陽次之﹐建康又次之。皆當詔有司﹐預爲之備。其三﹐曰議赦令。大略謂﹕祖宗登極﹐赦令皆有常式﹐前日赦書﹐一切以張邦昌僞赦爲法﹐如赦惡逆﹐選人循資﹐責降罪廢官盡復官職﹐皆泛濫不可行。謂當攺正﹐以法祖宗。其四﹐曰議僭逆。大略謂﹕張邦昌爲國大臣﹐不能臨難死節﹐而挾金人之勢﹐易姓建號﹐身處宮禁﹐南面以朝﹐其後不得已﹐乃始奉迎。朝廷尊崇之爲三公﹑眞王﹐參與大政﹐非是。宜正典刑﹐垂戒萬世。其五﹐曰議僞命。大略謂﹕國家更大變故﹐鮮伏節死義之士﹐而奉賊旨﹑受僞官﹑屈膝於其廷者﹐不可勝數。昔肅宗平賊﹐而污僞命者﹐以六等定罪。今宜仿之﹐以勵士風。其六﹐曰議戰。大略謂﹕軍政久廢﹐士气怯惰﹐宜一新紀律﹐信賞必罰﹐以作其气。其七﹐曰議守。大略謂﹕賊情狡猾﹐勢須復來﹐宜於沿河﹑江淮﹐措置控禦﹐以扼其衝。其八﹐曰議本政。大略謂﹕崇觀以來﹐政出多門﹐綱紀紊亂﹐宜一歸之於中書﹐則朝廷尊。其九﹐曰議久任。大略謂﹕靖康間進退大臣太速﹐功效蔑著﹐宜審擇而久任之﹐以責成功。其十﹐曰議修徳。大略謂﹕上初膺天命﹐宜益修孝悌﹑恭儉之徳﹐以副四海之望﹐而致中興。每札讀訖﹐又敷陳其所以然。上皆令畱榻上﹐俟詳觀﹐有當施行者﹐降出。翌日﹐降出議國是﹑巡幸﹑赦令﹑戰守五札﹐餘皆畱中。次日﹐與執政同奏事於內殿﹐進呈議國是札子。上曰「今日之策﹐正當如此﹐可付中書省遵守。」次進呈議巡幸札子﹐有旨﹐令促畱守司修治京城﹐祗備車駕還闕﹐款謁宗廟。詔永興軍﹑襄陽府﹑江寧府﹐增葺城池﹐量修宮室﹑官府﹐以備巡幸。次進呈議赦令札子﹐僉謂藝祖登位﹐曾赦惡逆﹐今已行難追。有旨﹐選人惟有職者循資﹐謫降罪廢官﹐令刑部具元犯﹐申朝廷等第敍復。次進呈議戰﹑議守札子﹐有旨﹐令討論修舉軍政﹐措置控禦﹐條件以間。奏事訖﹐執政退﹐余畱身奏上曰「臣愚瞽﹐輒以管見十事冒瀆天聰﹐已蒙施行五事﹐如議本政﹑久任﹑修徳三事無可施行﹐自應畱中﹐所有議張邦昌僭逆及受僞命臣僚二事﹐皆今日政刑之大者﹐乞早降處分。」上曰「執政中有與卿議論不同者﹐更俟款曲商量。」余奏曰「邦昌僭逆之罪顯然明白﹐無可疑者﹐天下皆謂邦昌處虜中歲餘﹐厚結虜酋﹐得其歡心﹐故破都城﹐遷二聖東宮﹐盡取親王﹑宗室以行﹐邦昌蓋與其謀﹐此固不可知。然邦昌當道君朝﹐在政府者幾十年﹐淵聖卽位﹐首擢爲相﹐奉使虜中。方國家禍難之時﹐如能以死守節﹐推明天下所以戴宋之義﹐以感動其心﹐虜人未必不悔禍而存趙氏。邦昌方自以爲得計﹐偃然當之﹐正位號﹑處宮禁者﹐月有餘日。虜騎旣退﹐四方勤王之師集﹐邦昌擅降僞詔以止之﹐又遣郎官分使趙野翁﹑彥國等﹐皆賫空名告身數百道以行。迨彥國等囚其使﹐而勤王之師日進﹐邦昌知天下之不與也﹐不得已﹐乃請元太后垂簾聽政﹐而議奉迎。邦昌僭逆始末如此﹐而議者不同﹐臣請備論﹐而以《春秋》之法斷之。若都城之人﹐則謂因邦昌立而得生﹐且免再取科金銀而徳之。若元帥府﹐則謂邦昌不待徵討﹐遣使奉迎而恕之。若天下﹐則謂邦昌建號易姓﹐其奉迎特出於不得已而憤嫉之。都城徳之﹐元帥府恕之者﹐私也。天下憤嫉之者﹐公也。《春秋》之法﹐人臣無將﹐將而必誅。趙盾不討賊﹐則書以弒君。今邦昌已僭位號﹐賊退而止勤王之師﹐非特將與不討賊而已。其罪爲何如﹖昔劉盆子以宗室﹐當漢室中衰﹐爲赤眉所立。其後以十萬眾降光武﹐只待以不死。今邦昌以臣易君﹐其罪大於盆子﹐不得已以身自歸。朝廷旣不正其罪﹐而又尊崇之以爲三公﹑眞王﹐參與國政﹐此何理也﹖議者又謂﹐邦昌能全都城之人與宗廟宮室﹐不爲無功﹐而陛下登極﹐緣邦昌之奉迎。無邦昌﹐則陛下何以自明﹖臣皆以爲不然。譬之巨室之家﹐偶遭寇盜﹐主人之戚屬悉爲驅虜﹐而其僕欲奄家室﹑奴婢而有之﹐幸主人者有子自外歸﹐迫於眾議﹐不得已而歸所有﹐乃欲遂以爲功﹐其可乎﹖陛下之立﹐乃天下臣民之所推戴﹐邦昌何力之有﹗臣於札子中論之詳矣。方國家艱危﹐陛下欲建中興之業﹐當先正朝廷﹐而尊崇僭逆之臣﹐以示四方﹐其誰不解體﹖又僞命臣僚﹐一切置而不問﹐何以勵天下士大夫之節﹗執政中有議論不同者﹐乞降旨宣召﹐臣得與之廷辯。如臣理屈﹐豈敢復言。」上許之﹐乃令小黃門宣令黃潛善﹑呂好問﹑汪伯彥再對。上語之故﹐而潛善主之甚力﹐大槪不出前所陳。詰難數四﹐乃屈服﹐然猶持「在遠不若在近」之說。余曰「邦昌當正典刑﹐何遠近之有﹖借使在近﹐當幽縶﹐而反尊崇之如此﹐何也﹖」潛善不能對。上顧呂好問﹐曰「卿在城中﹐知其詳﹐謂當如何﹖」好問對曰「邦昌僭竊位號﹐人所共知﹐旣已自歸﹐惟陛下裁處。」又引徳宗幸奉天﹐不挾朱Г行﹐後以爲悔﹐以附會潛善不若在近之說。余曰「呂好問之言﹐首鼠兩端﹐且援朱Г以爲例﹐非是。方徳宗之狩奉天﹐朱Г蓋未反也﹐姜公輔以其得涇軍心﹐恐資以爲變﹐請挾以行。徳宗不聽﹐而其後果然。今邦昌已僭逆﹐豈可使之在朝廷。使道路指目﹐曰此亦一天子哉。」因泣拜﹐曰「臣不可與邦昌同列﹐正當以笏擊之﹐陛下必欲用邦昌﹐第罷臣﹐勿以爲相﹐無不可者。」上頗感動﹐而汪伯彥亦曰「李綱气直﹐臣等不及。」上曰「卿欲如何處置﹖」余曰「邦昌之罪﹐理當誅夷﹐陛下以其嘗自歸﹐貸其死而遠竄之﹐受僞命者等第謫降可也。」上曰「俟降出卿札子﹐來日將上取旨。」余拜謝﹐旣退﹐竊思若邦昌之事﹐順逆曉然﹐而猶費力如此﹐其他豈可不憂。是夕﹐札子果降出。翌日﹐同執政進呈﹐潛善猶左右之﹐乃以散官安置潭州。次進呈議僞命札子﹐上曰「國家顚覆﹐士大夫不聞死節﹐往往因以爲利﹐如王及之坐蕃衍宅門﹐詬詈者王﹐余大均誘取宮嬪以爲妾。卿知之否﹖」余奏曰「自崇觀以來﹐朝廷不復惇尙名節﹐故士大夫鮮廉寡恥﹐不知君臣之義。靖康之禍﹐視兩宮播遷﹐如路人然。罕有能仗節死義者﹐在內惟李若水﹐在外惟霍安國﹐死節顯著﹐余未有聞。願詔京畿諸路詢訪﹐優加贈卹。如王及之﹑余大均﹐朝廷見付禦史臺推鞫﹐必得其實。臣聞方金人欲廢趙氏﹑立張邦昌﹐令吳開﹑莫儔傳道意旨﹐往返數四﹐京師人謂之捷疾鬼。王時雍﹑徐秉哲奉金人旨﹐追捕宗室﹑戚裏﹐令居民結保﹐不得容隱。以衣袂聯屬以往﹐若囚系然。其後迫道君﹑東宮后妃﹑親王出郊﹐皆臣子之所不忍言。又受僞命﹐皆爲執政。此四人者﹐當爲罪首。」上以詢呂好問﹐而好問以爲有之。得旨﹐皆散官﹑廣南遠惡州軍安置。余以次謫降。內王及之﹑余大均﹑胡思﹑陳衝等﹐以贓濫系禦史臺﹐候結案日取旨。李若水贈官外﹐霍安國贈延康殿學士﹐有死節者﹐令諸路詢訪以聞。又進呈顏岐待罪章疏﹐執政贊上﹐欲令依舊供職。有旨﹐令除待制與宮觀。執政退﹐余畱身﹐上曰「卿昨日內殿爭張邦昌事﹐內侍輩皆泣涕﹐卿今可以受命矣。」余拜謝﹐曰「自非陛下英睿天縱﹐豈能決斷如此﹐天下不勝幸甚﹗臣𨿽愚陋﹐敢不黽勉自力﹐以圖報稱。」因爲上言﹐今日國勢﹐比之創業爲尢難﹐蓋創業之主﹐乘興起之運﹐積小成大﹐猶或易爲。今日當國勢委靡不振之時﹐夷狄﹑盜賊憑陵擾攘之後﹐士風偸惰﹑人情畏怯﹑府庫空虛﹑郡縣殘破﹐百度廢弛﹐而欲奪厲整頓﹐以成中興之功﹐正猶大廈之傾﹐持顚扶危﹐須一一修葺﹐而材料鮮少﹐此所以爲尢難也。正賴陛下剛健不息﹐以至誠側怛之意加之﹐不爲羣議之所動搖。先其大者﹑急者﹐而小者﹑緩者徐圖之。信任而責成功﹐臣乃得以竭盡思慮﹐以裨補萬一。臣竊觀自古創業﹑中興之主﹐莫如漢之髙祖﹑光武﹐唐之太宗﹐皆有英明之資﹐寬誠之徳﹐仁厚而有容﹐果斷而不惑﹐故能決大事﹐成大功﹐戡定禍亂﹐身致太平。臣常取其行事大節﹐編爲一書﹐便於觀覽﹐欲繕寫進呈﹐以備乙夜之觀。應今日之變﹐誠以數君爲法﹐中興之功亦不難致。」上可之﹐因論髙祖﹑光武﹑太宗數事﹐合於今日者﹐上皆以爲然。復奏上曰「人主莫大於兼聽﹑廣視﹐使下情得以上通﹐故舜明四目﹑達四聰而天下治。今艱難之際﹐四方休戚利害﹐日欲上聞。而士民之願效其智慮尢多﹐陛下卽大位已逾月﹐而簡鼓院猶未置﹐恐非所以通下情而急先務者。」上曰「屢詔執政﹐猶未措置﹐卿可便與施行。」余退﹐因批旨﹐置登聞鼓院於行在便門之外﹐差官吏權攝。又請置看詳官兩員﹐於侍從職事官中選用。應士民上封事﹑陳獻利害﹐候降出﹐並付看詳官簽擬。可施行者﹐將上取旨。又於省門置司﹐以受詞訴﹑公狀。至是﹐已三具表札辭免﹐恩命皆降批答不允﹐仍斷來章。乃詣閣門受告﹐有旨兼充禦營使。以覃恩﹐告廷轉正奉大夫﹐加食邑﹐實封﹐時六月六日也。●卷二是日﹐同執政對於內殿。余奏上曰「以今日國勢而視靖康間﹐其不逮遠矣﹐然而有可爲者﹐陛下英斷於上﹐而羣臣輯睦於下﹐庶幾革靖康之風﹐而中興可圖。然而今日之事﹐須有規模﹐而知先後緩急之序。所謂規模者﹖外禦彊寇﹐內銷盜賊﹐修軍政﹐變士風﹐裕邦財﹐寬民力﹐攺獘法﹐省冗官﹐誠號令以感人心﹐信賞罰以作士气﹐擇帥臣以任方面﹐選監司郡守以奉行新政。俟吾所以自治者﹐政事已修﹐然後可以議興舉﹐而問罪金人﹐迎還二聖﹐此規模之大略也。至於所當急而先者﹐莫先於料理河北﹑河東兩路。夫河北﹑河東者﹐國家之屏蔽也﹐料理稍全﹐然後中原可保﹐而東南可安。今棄置兩路﹐不復料理﹐而欲自安於東南﹐譬猶外有寇盜﹐不爲之藩籬﹐而欲安於堂奧﹐其可得乎﹖今河北﹑河東﹐𨿽爲金人殘破﹐而河東所失者﹐忻﹑代﹑太原﹑澤潞﹑汾﹑晉﹐其餘猶存也。河北所失者﹐不過眞定﹑懷﹑衛﹑浚四州而已﹐皆靖康之末失之。眞定以新易李邈爲帥﹐懷以折彥質遁去﹐衛以朝廷遣使交割﹐浚以無城郭之故。其餘中山﹑河間﹑慶源﹑保塞﹑雄﹑霸﹑深﹑祁﹑恩﹑冀﹑邢﹑沼﹑磁﹑相﹑信安﹑廣信二十餘郡﹐皆爲朝廷守。兩路士民﹑兵將﹐所以戴宋者﹐其心甚堅。在州郡者﹐依城郭﹐無城郭者﹐依大河﹑西山﹐結山寨以爲固﹐皆推豪傑以爲頭領﹐多者數萬﹐少者亦不下萬人﹐如此知名字者已十數處。朝廷不因此時置司遣使﹐有以大慰撫之﹐分兵以援其危急﹐臣恐爲金人所迫﹐糧盡力困﹐坐受其斃。彊壯而狡獪者從賊﹐其次者爲盜﹐老弱稚孺渡河﹐而朝廷何以待之﹖且金人善因兵於敵﹐兩路軍民𨿽懷忠義之心﹐使救援之兵久而不至﹐危急無告﹐必且憤怨朝廷﹐使金人因得撫而用之﹐皆精兵也。彼復可待借兵於他國哉﹖驅之以擾中原而將之以酋首﹐中國之兵﹐亦將望風奔潰﹐未易禦也。臣愚以謂﹐莫若於河北置招撫司﹐河東置經制司﹐擇有材略者爲之﹐使宣諭陛下徳意﹐所以不忍棄兩河於夷狄者﹐措置經營﹐結連其豪傑而用之﹐救援危急﹐收復州縣。朝廷應副錢糧﹑告敕﹐有功者﹐卽命以官。其能保全一州﹐收復一郡﹐隨其髙下﹐以爲節度﹑防禦﹑團練使﹐如唐方鎭之制。使自爲守﹐非特絕其從賊之心﹐又可資其力以禦敵。朝廷久遠﹐無北顧之憂﹐此最今日之先務也。」僉議亦頗以爲然﹐上曰「誰可任此者﹖」余奏曰「陛下儻采用臣策﹐臣當詢訪其人﹐續具聞奏。」旣退﹐詢於士大夫間﹐多謂張所可以招撫河北﹐傅亮可以經制河東﹐而余亦頗聞其爲人。張所者﹐山東人﹐以進士擢第﹐有材气謀略﹐當靖康間爲監察禦史﹐朝廷以金人再犯闕﹐欲割棄河北﹐旣遣使矣﹐虜騎薄城﹐京師圍閉。所在圍城中﹐獨上言﹐乞以蠟書募河北兵﹐淵聖許之。蠟書至﹐河北士民皆喜曰﹕朝廷欲棄我於夷狄﹐猶有一張察院欲救我而用之乎﹖應募者凡十七萬人﹐故所之聲滿河北。部勒旣定﹐會都城破﹐謀弗果用。上卽位於南都﹐所首至行在﹐見上論列﹐且條具應募首領姓名人數﹐合措置事件以聞。朝廷欲以爲郎官﹐奉使河北﹐以董其事。會所以察官上章﹐論黃潛善及兄潛厚姦邪﹐不可用﹐恐害新政。潛善引去﹐上畱之﹐乃謫所鳳州團練副使﹑江州安置。是時﹐余尙未至行在也。故眾謂招撫河北﹐此非所不可。然余以所嘗論潛善之故﹐頗難之。事旣迫﹐他無可使者﹐不得已一日過潛善閣子中﹐相與款語曰「吾輩蒙上委任﹐以艱難之秋﹐實負天下之重責﹐而四方士大夫號召未有來者。前日﹐議置河北招撫司﹐搜訪殊無人可以承當﹐獨一張所可用﹐又以狂妄﹐有言得罪。如所之罪﹐孰不以爲宜﹐第今日事迫矣﹐一失機會﹐悔不可追﹐不得已﹐勢須收試用之。如用以爲臺諫﹐處要地﹐則不可﹐使之借官爲招撫﹐冒死立功以贖過似無嫌。第未知於公意何如﹖倘能先國事﹐後私怨﹐爲古人之所難﹐不亦美乎﹖」潛善欣然許諾﹐乃薦之於上﹐且道潛善意。上悅﹐有旨﹐借所通直郎﹑直龍圖閣﹐充河北招撫使。是時﹐所已赴謫所﹐遣使臣賫子召之﹐二十餘日而後至。上召對﹐摹畫稱旨﹐錫五品服﹐內府賜緡錢百萬﹐以備募兵半年錢糧﹐給空名告千餘道﹐以京畿兵千人爲衛﹐將佐﹑官屬﹐聽自辟置﹐一切許以便宜從事。有朝請郎王圭者﹐眞定府人﹐眞定旣破﹐率眾數萬保西山﹐屢勝金賊﹐聞上登極﹐自山寨間道來獻其所謀﹐正與朝廷同。能道河北事尢詳﹐有旨﹐除直祕閣﹑招撫司參謀官﹐使佐所。凡畱行在者﹐又二十餘日而後行。傅亮者﹐陜西人﹐以邊功得官﹐諳練兵事。靖康初至京師﹐上封事﹐請以親王爲元帥﹐治兵於河朔。淵聖不喜﹐令押出門。其冬﹐復有薦者﹐再召之﹐亮至而都城已破。率陜右﹑京西勤王兵三萬人首至城下﹐屢立功﹐統禦將佐﹑士卒如古人﹐斬斬整一﹐無敢犯令者。上卽位﹐亮詣行在﹐召對﹐除通直郎﹑直祕閣。而亮之爲人﹐气勁直﹐議論不能屈折﹐執政不喜之﹐除知滑州。滑兩經殘破﹐無城壁﹐亮上疏自陳曰﹕陛下復歸東都﹐則臣能守滑。陛下未歸﹐則臣亦不能守也。執政摘其語﹐以爲悖傲不遜﹐降通判河陽府﹐亮憤懣而去。余至行在﹐亮已行﹐使人召之﹐乃來﹐與語連日﹐觀其智略气節﹐眞可以爲大將者。欲且試之﹐乃薦於上﹐以爲河東經制副使﹐而以觀察使王燮爲使。燮﹐亦陜西人﹐累立邊功﹐僉謂在武臣中可用者。上宣諭亮前疏中語﹐余廣上意而奏曰﹕人臣論事﹐言不激切﹐不足以感動人主。激切﹐則近謗訕。故昔之聽言者﹐必察其所以﹐如果出於謗訕﹐何所逃罪﹖至於有所激而云﹐則必恕之以來讜言。如周昌之對髙祖﹐劉毅之答武帝﹐皆人之所難堪者﹐而二主恕之﹐以其有所激故也。亮之言如此﹐但欲激陛下以歸京師耳﹐非有他故﹐願聖度有以含容之。且人材難得﹐而將帥之材爲尢難﹐如亮者﹐今未見其比﹐異日必能爲朝廷立大功。气勁言直﹐乃關陜气俗之常﹐不足深責。上乃許如所請﹐並召對﹐賜燮袍帶﹐賜亮五品服﹐與兵萬人﹐告敕﹑銀絹與川綱之在陜西者﹐詔京西﹑陜西漕臣應副糧艸﹐餘如張所。已得旨﹐而遣之。初﹐余旣建議以料理河北﹑河東爲所當先者﹐適後宮降誕皇子﹐率執政入賀。余奏上曰「皇子降誕﹐考之祖宗故事﹐當肆赦。陛下登寶位赦已曠蕩﹐獨遺河北﹑河東而不及勤王之師﹐天下尙觖望。夫兩路爲朝廷堅守﹐而赦令不及﹐人皆謂已棄之﹐何以慰忠臣義士之心﹖而勤王之師﹐𨿽不曾用﹐在道路半年﹐擐甲荷戈﹐冒犯霜雪﹐亦已勞矣﹐病疾死亡者不可勝數﹐恩卹不及﹐後日復有急難﹐何以使人﹖願因今赦﹐該載徳意。」上嘉納﹐故皇子赦於二者尢詳。又請降詔﹐褒慰兩路守臣﹑將佐﹑軍民﹐諭以朝廷措置﹐救援不棄之意。守臣各轉兩官進職﹐余具職位﹑姓名以聞。又詔自今有能收復兩路已陷州郡﹐及救解危急﹐保全一方功效顯著者﹐並除本處節度﹑觀察﹑團練﹑防禦使﹐依方鎭法。又詔兩路軍民﹐自今不得撰造事端﹐以疑慮擅殺官吏。又命使臣賫夏藥﹐徧賜兩河守臣﹑將佐。又命榷貨務印造見錢鈔﹐遣使賫送兩路州郡。又命降見錢鈔三百萬貫﹐付河北東路﹑陜西路漕司﹐廣糴應副兩路。又命起京東路夏稅絹於大名府椿管﹐川綱﹑河東衣絹於永興軍椿管﹐以待兩路支。於是兩路知天子徳意﹐人情翕然﹐蠟書日至。間有破賊捷報﹐虜人圍守諸郡者﹐往往抽退﹐而山寨應招撫經制司募者甚眾。又擇武臣可用者﹐置沿河巡察使﹐自河陽抵濱滄﹐凡六處﹐各有地分﹐以爲斥堠。而潛善建議﹐令馬忠將所部兵﹐會雄州弓箭手﹑李成所募兵﹐凡五萬人﹐搗虛入界﹐慮必釋諸郡之圍以自救。余曰「解雜亂紛糾者﹐不控捲。救鬥者﹐不搏扌戟。批亢搗虛﹐形格勢禁﹐則自爲解﹐此固古法。但今日士怯兵弱﹐恐未可以深入﹐而馬忠者﹐在靖康初𨿽嘗宣力﹐其後官崇志滿﹐自愛惜﹐不肯決戰﹐屢敗衄﹐恐不足以任此。莫若使之與張所協力﹐先復浚﹑衛﹑懷三州﹐士气旣振﹐乘勢鼓行而北﹐則諸郡之圍必解﹐而眞﹑定可復﹐河北可以得無事矣。事固有因事而制宜者﹐此也。」是時﹐金人畱兵三州﹐只數千人﹐餘皆驅虜吾民﹐剃剪用之。張所遣間與之結連﹐多願爲內應者﹐以官軍﹑民兵相表裏而圖之﹐功可指日面成﹐故余之策出此。而潛善堅執其議﹐上可之﹐余不欲力爭﹐乃以忠爲河北經制使﹐而以張換副之。換者﹐陜西人﹐質朴有謀而善戰﹐其材遠勝於忠。旣使副忠﹐又令與張所相應援﹐而換亦以余之策爲然。進呈諫官鄧肅論僞命臣僚札子﹐多已行遣﹐而肅曾在圍城中知之爲尢詳﹐有未及者數人﹐皆等第行遣﹐如十友之類﹐令畱守詢訪姓名以聞。其言頗及呂好問﹐好問者﹐申公夷簡曾孫﹐以元黨籍﹐久困州縣﹐士大夫頗推其恬於仕進。靖康初﹐余薦於淵聖﹐以爲諫官。其後爲侍從﹐邦昌僭逆﹐以爲執政。而好問嘗以蠟書至元帥府﹐故上卽位﹐首擢爲右丞。肅論之頗恕﹐而侍禦史王賓亦上疏﹐極言好問在圍城中﹐方淵聖拘於虜﹐言宜以蠟書至元帥府﹐督進師﹐而反勸進﹐爲懷貳而挾姦﹐無大臣節。況嘗污僞命﹐不可以立新朝。好問慚﹐求去甚力﹐乃除資政殿學士﹑知宣州。又進呈肅論耿南仲父子章疏﹐上曰「南仲誤淵聖﹐罪天下共知﹐朕嘗欲手劍擊之﹐夫復何道﹖」乃以散官﹑安置嶺南﹐而其子延禧落龍圖閣學士﹐令隨侍。又進呈王賓論範訥﹑趙野﹑乏襄總師逗畱不進﹐而縱其下暴掠甚於寇盜章疏﹐有旨﹐降官分司。而賓論之不已﹐乃皆以散官安置。又論京西﹑湖北爲金人盜賊侵犯﹐有能以死固守而保全一方者﹐有賊末至而先遁遂失守者﹐謂宜褒黜﹐以明功罪。如趙子崧之守陳﹐趙子櫟之守汝﹐閻孝忠之守蔡﹐黃叔敖之守襄陽﹐李彥卿之守漢陽﹑鄂ヘ﹐趙令裨之應援黃州﹐縣令陳規之守徳安﹐程千秋之守公安﹐皆宜褒賞。有旨﹐轉兩官﹐或與職名。而以令裨知黃州﹐規知徳安﹐千秋通判荊南。如陸徳先之棄隨州﹐鄧雍之棄荊南﹐舒舜舉之棄郢州﹐趙縱之棄復州﹐皆宜黜罰。有旨﹐降兩官﹐落職﹐有類此者﹐言事官條具以聞。又論折彥質爲宣撫副使﹐而逃亡入川峽。錢蓋爲陜西置制使﹐而逃至湖北。許髙﹑許亢防河﹐而逃至江南。倘不懲戒﹐則後孰肯以死任責者。有旨﹐彥質散官安置﹐髙﹑亢編管嶺南﹐蓋落職﹐降官分司。會南康軍奏﹐髙﹑亢寓其境﹐欲謀變﹐守ヘ以便宜誅之而待罪。眾謂擅殺﹐爲非是。余曰「淵聖委髙﹑亢守河﹐付以兵將甚眾﹐賊將至而先走﹐以鐵騎五百﹐自潁昌挈家趨江南。沿路劫掠﹐甚於盜賊﹐朝廷不能正軍法而一軍壘。守ヘ敢誅之﹐必健吏也。使後日受命捍賊者﹐知退走而郡縣之吏有敢誅之者﹐其亦少知戒乎﹖是當賞。」上亦以餘言爲然﹐乃命各轉一官。是時﹐範訥﹑王襄罷﹐而開封府與畱守闕官。余薦宗澤於上﹐以爲畱守非澤不可。澤﹐浙東人﹐自爲小官﹐卽卓犖有气節﹐敢爲不詭隨於世﹐以故﹐屢失官。靖康間﹐知磁州。上以康邸持節使虜中時﹐金人已再犯河北﹐澤力挽畱﹐以爲不可行。其後有元帥之命﹐遂卽大位﹐澤之功爲多。同列忌之﹐譖毀百端﹐不得畱府中﹐旣而除知襄陽府。余到行在﹐澤適至﹐與語﹐衮衮可聽﹐發於忠義﹐至慷慨流涕﹐故餘力薦之。上笑曰「澤在磁﹐凡下令﹐一切聽於崔府君。」余奏曰「古人亦有用權術﹐假於神以行其令者﹐如田單是也。澤之所爲﹐恐類於此。京師根本之地﹐新經擾攘﹐人心未安﹐非得人以鎭撫之﹐不獨外寇爲患﹐亦有內變可虞。使澤當職﹐必有可觀。」上許之﹐乃除延康殿學士﹑知開封府﹐兼畱守。澤至京師﹐果能彈壓撫循﹐軍民畏愛﹐修治城池﹑樓櫓﹐不勞而辦﹐屢出師以挫賊鋒﹐𨿽嫉之者深﹐竟不能易其任也。知北京徐處仁死﹐余薦杜充代之﹐而以劉錫代充守滄州。又頗易置諸路帥臣﹑監司﹐及京東西守臣﹐然常患帥材之難得也。一日﹐上批出﹐遷汪伯彥知樞密院事﹐而除張愨同知。愨﹐是時方自河北都轉運使除戶部尙書﹐初至行在。余因對﹐奏上曰「愨以財利彊幹稱﹐以爲戶部尙書﹐乃其任也。今才供職﹐遽除執政﹐不惟太峻﹐未副人望﹐兼戶部財計賴愨措置﹐乞少緩之﹐候愨措置財計稍就緒日除擢﹐未爲晚。陛下用宰相﹐臣不得而與至執政﹐臣當聞﹐敢以爲請。」上乃止﹐令遷伯彥﹐而以潛善遷門下侍郎兼中書。後二十餘日﹐竟除愨﹐蓋潛善主之也。余因對﹐復奏曰「臣前欲少緩張愨除命﹐非沮之﹐正欲藉其力措置戶部事。今陛下已擢用愨﹐乞且以戶部事委之。」乃命愨兼總領戶部財用。上又令以許景衡爲中丞﹐王賓除諫議大夫。時景衡以給事中召﹐未至。余奏曰「陛下以景衡爲中丞﹐誠得其入﹐然故事﹐中丞無自外除者。王賓遷﹐則臺中無長官﹐乞候景衡至行在日降處分。」上許之。是時﹐除侍從卿監郎官館職﹐以補班列之闕。及召赴行在者﹐多未至﹐而行在官出自圍城中者﹐多求東南差遣﹐以自便。上命余艸詔以戒諭之﹐其後許翰至﹐余薦之於上﹐謂翰外柔內剛﹐學行純美﹐謀議明決﹐宜在左右﹐參與大政。上亦喜其論事﹐乃以爲尙書右丞﹐然翰之來晚﹐不能有相助也。初﹐汴河上流爲盜所決者數處﹐決口有至百步者﹐閉塞久不合﹐漧涸月餘﹐綱運不通﹐兩京乏糧﹐米價騰踴。朝廷責降都水使者陳求道榮嶷皆爲散官﹐依舊領監事。又命提舉京城所陳良弼同其措置。凡二十餘日﹐而水復舊﹐綱運沓來﹐乃令三分畱一於行在﹐每綱到﹐卽間撥入。京師糧始足﹐米價始平。又擇使臣八員爲沿汴巡簡﹐每兩員將兵五百人﹐自洛口管認地分﹐至西水門﹐分布防察﹐乃免濫決之患。又於兩京城外﹐及沿汴至泗﹐增置巡簡﹐商賈始通﹐人情始漸復舊。命進奏院邸吏分兩番赴行在﹐增給食錢﹐朝廷差除﹐鏤板傳報外路﹐增置馬遞鋪﹐添給錢糧﹐命令始通州郡。命綱運入京者﹐還載諸部公案﹑圖籍赴行在﹐官府始有稽考﹐蓋行在艸創﹐凡百皆逐一施行措置﹐悉類此也。●卷三一日﹐同執政奏事內殿﹐余畱身﹐進呈三札子﹕一日募兵﹐二日買馬﹐三曰募民出財﹐以助兵費。余奏上曰「國家以兵爲重﹐方熙﹑丰盛時﹐內外禁旅合九十五萬人。至崇﹑觀間﹐而闕額不補者幾半﹐西討夏人﹐南平方寇﹐北事幽燕﹐所折閱者又三之一。至靖康間﹐金賊再犯闕﹐潰散逃亡者﹐又不知其幾何。方建炎初﹐天下勤王之師集於都城側者﹐三十餘萬人。其間多系召募民兵﹐倘擇正兵之可用者﹐畱十餘萬﹐分屯要害州郡﹐運糧給之﹐以爲後圖﹐亦足以壯聲勢而備緩急。朝廷乃一切放散﹐而京東﹑河北之兵在元帥府者﹐又皆援例以歸。遂使行在禁旅單弱﹐𨿽旋搜裒﹐其勢不多﹐何以捍彊敵而鎭四方﹖今已散之兵旣不可復追﹐而東南之人其性輕剽﹐不可使之遠戰﹐耐勞苦﹐習戰陣。惟西北之人可使。爲今日之計﹐莫若取財於東南﹐募兵於西北。方河北之人﹐爲金人騷擾﹐未有所歸之時﹐而關陜﹑京東西流爲盜賊﹐彊壯不能還業者甚眾﹐乘此遣使四路﹐優給例物﹐以招募之﹐新其軍號勒以部伍﹐得十數萬人﹐付之將帥﹐以時教閱﹑訓練﹐不年歲間﹐皆成精兵。於要害州郡﹐別置營房屯戍﹐使之更番入衛行在﹐此最今日不得已之急務也。夫金人專以鐵騎取勝﹐而中國馬政不修﹐騎兵鮮少﹐乃以步軍當其馳突﹐宜乎潰散。蓋祖宗朝養馬於監牧﹐孳生蕃盛﹐所在云布﹐故軍旅之用足。至崇﹑觀間﹐監牧廢而爲給地牧馬﹐有其名而無其實﹐旣無孳生﹐馬益消耗。其後燕山陷沒﹐馬之入於夷狄者﹐不可勝數。金人初犯闕﹐河北﹑京畿之馬爲之一空。其後破都城﹐旨下令括馬﹐而京師之馬入於賊者萬有餘匹。今行在騎兵旣已不多﹐又皆疲劣﹐官馬旣無﹐獨陜西﹑京東西諸路﹐尙有私馬。宜降指揮﹐立格尺﹐以善價買之﹐可以濟一時之乏。民間養馬﹐必皆上戶及僧道﹑命官之家﹐中下戶自無馬可養﹐取之旣不厲民。而旬月間﹐馬遂可集。朝廷討論監牧之制﹐修復馬政﹐命四川茶馬司益市馬﹐責效在年歲之外﹐馬不患乎不足﹐此亦今日不得已之急務也。國家新罹寇難﹐京師帑藏﹐悉爲金人所取﹐外路州郡以調發勤王之師﹐財用爲之一空。今又募兵﹑買馬﹑招捉盜賊﹑措置邊事﹑應副殘破州縣﹐振舉百度﹐以圖中興﹐非常賦之所能供辦。又不可橫賦暴斂﹐科取於民。如免夫錢﹐天下至今咨怨。惟上二等物力有餘之家﹐可行勸誘﹐使斥其贏餘以佐國用﹐而以官告﹑度牒之類償之﹐使朝廷軍馬精彊﹐措置邊事就緒﹐盜賊衰息﹐彼乃得保其財產。不然﹐𨿽欲保家室﹐不可得﹐況財產哉﹖宜命州縣委曲﹐諭以徳意﹐必有樂輸從命者﹐此又今日不得已之急務也。然募兵買馬﹐勸民出財﹐全藉州縣官吏體朝廷徳意而奉行之﹐其有抑勒科配致騷擾者﹐重置於法。奉行有敍﹐不擾而辦者﹐量加旌賞。令諸路監司保明按察以聞。則三者﹐可以指日而辦。」上皆以爲然﹐命以子付中書省條具取旨。乃與黃潛善商議﹐於陜西﹑河北募兵各三萬人﹐於京東﹑西募兵各二萬人﹐合爲十萬。許召募白身﹐於諸色廂軍中揀選﹐招收潰散兵卒﹐攺刺﹐創置軍號驍勝﹑壯捷﹑忠勇﹑義武﹑龍武﹑虎威﹑折衝﹑果毅﹑定難﹑靜邊﹐凡十軍﹐每號四軍﹐每軍二千五百人。例物﹐白身人全給﹐依上禁軍法﹐量增分數﹐余給半。許用諸路闕額禁軍錢﹑常平司錢﹐不足﹐卽自朝廷應副。每募及一軍﹐就本路選差有材武大小使臣﹐充將官﹐部隊將押赴行在。內京東﹑西﹐委兩路提刑司﹑河北委招撫司﹐陜西委經制司﹐而以錢蓋依舊爲陜西經制使。初﹐蓋在靖康間﹐嘗建議河外湟﹑鄯之地於朝廷無毫髮利﹐而歲費不貲﹐爲中國患。不若求靑唐之後而立之﹐使撫有其舊部﹐以爲藩臣。朝廷省費﹐而新邊弓箭手皆可徙至河內﹐以備使令。有益麻黨徵者﹐故王之子﹐素爲國人信服﹐倘封立之﹐必得其力。至是﹐用其策﹐故遣蓋爲使﹐賫告賜益麻黨徵﹐措置湟鄯事﹐而因委之以募兵。又議買馬﹐分爲三等﹐格尺價直﹐除命官﹑將校見養馬不許括買外﹐余並籍記﹐赴官揀選﹐及格尺﹑中披帶者﹐卽時給還價直。每及百匹﹐差官一員﹐管押赴行在。隱寄妄冒﹐有馬不籍﹐及無馬而抑勒令置買者﹐並科違制之罪﹐委逐路提刑司總之。又議募民出財﹐宜降詔曉諭﹐俾州縣勸誘﹐有能出財助國者﹐籍記姓名﹑多寡﹐申朝廷給降度牒償之。入財多者﹐取旨推恩﹐應勸誘到錢物﹐並別項椿管﹐聽候朝廷指揮﹐專充募兵﹑買馬﹑緣邊事支用。若有敢科配騷擾者﹐命官竄責﹐吏人決配﹐委監司按察。凡募兵﹑買馬﹑勸民出財﹐奉行有敍﹐保明推賞﹐中書條具進呈﹐有旨從之。又議措置控禦﹑修舉軍政﹐余謂唐之方鎭﹐當時實賴其力以定患難﹐第措置失宜﹐而其後行姑息之政﹐威柄浸移﹐乃有尾大不掉之患。祖宗革去其獘﹐削弱州郡之權﹐一切委以文吏。非沿邊諸路﹐𨿽藩府亦屯兵不多﹐無敢越法行事。以處太平無事之時﹐可也﹐一旦夷狄長驅﹐盜賊蜂起﹐州郡莫有能抗之者﹐遂至手足不足以捍頭目。爲今之計﹐莫若稍仿方鎭之制﹐擇人任之﹐假以權勢﹐減上供錢谷﹐使之養兵而訓練之﹐大小相維﹐遠近相援﹐庶幾可以救今日之患。夫方鎭者﹐節度使之兵也﹐其次有觀察﹑團練﹑防禦。今旣以爲階官﹐不可復攺﹐宜於沿河﹑河淮﹑沿江諸路置帥府﹐要郡﹑次要郡使帶總管﹑鈐轄﹑都監﹐以寓方鎭之法﹐許其便宜行事。辟置寮屬﹑將佐﹐以治兵。不數年間﹐必有可觀。昔馬燧之鎭太原也﹐承鮑防之後﹐兵力衰單﹐燧募廝役﹐悉補騎士﹐教之戰。數月﹐成精卒。居一年﹐辟廣場﹐集兵三萬﹐威震北方。李抱眞之鎭澤潞也﹐乘戰伐後﹐賦重人困﹐軍旅雕元刂﹐乃籍戶三丁擇一﹐蠲其徭租﹐給弓矢﹐令閒月得比偶習射﹐歲終大較﹐親按籍﹐第能否賞責﹐比三年﹐皆爲精兵。舉所部﹐得成卒一萬﹐遂雄山東﹐天下稱昭義步兵爲諸軍冠。此方鎭之效也。要在得人以任之﹐寬其銜勒以責成功﹐而誅賞廢置之柄﹐悉在朝廷﹐使無不掉之患。則今日控禦之策﹐宜無大於此者。至於軍政﹐當法古揆今而更張之。古者﹐自伍﹑兩﹑卒﹑旅﹐積而至於二千五百人而爲師﹐又積而至於萬二千五百人而爲軍﹐其將帥正長皆素具。故於居﹐恩威足以相服﹔行陣﹐節制足以相使。若身運臂而臂使指﹐無不可者﹐此所以能捍患禦敵而成功也。國朝之制﹐惟以五十人爲一隊﹐五百人爲一指揮﹐而有故出師始命將佐﹐取具臨時兵將﹐初不相識﹐而欲其臨患難而用命指揮如意﹐蓋亦難矣。今宜法古﹐五人爲伍﹐中擇一人爲伍長。五伍爲甲﹐別選一人爲甲正。四甲爲隊﹐有隊將﹐正﹑副二人。五隊爲部﹐有部將﹐正﹑副二人。五部爲軍﹐有正﹑副統制官。節制統制官﹐有都統。節制都統﹐有大帥。皆平時選定﹐間居則閱習﹐有故則出戰﹐非特兵將有以相識﹐而恩威足以相服﹐驅之行陣﹐益多益。治此﹐韓信多多益辦之術也。夫用兵﹐以賞罰爲勸沮﹐而自崇觀以來﹐有功者賞逾期﹐敗衄者罰不及﹐用命死敵者﹐以收身不到爲名﹐而無贈卹﹐遇敵奔潰者﹐以轉山迷道爲辭﹐而反招收。賞罰如此﹐豈復有軍政哉﹖宜置賞功司﹐凡士卒有功者﹐卽時推賞﹐後有不實﹐坐所保將帥。而將之敗衄﹑卒之逃潰者﹐必誅。臨陣死敵者﹐寬主將之罰﹐使必以實告﹐而優贈卹之。庶幾士气猶可作也。且祖宗嚴禁軍逃亡之法﹐而近年不復行也。嚴犯階級之法﹐而近年不復行也。嚴離部伍之法﹐而近年不復行也。嚴失主將之法﹐而近年不復行也。若此之類﹐皆宜申明約束﹐增重法制。又納級計功之法﹐有當議者﹐如選鋒﹑精騎﹐陷陣卻敵﹔神臂弓﹐彊弩勁弓﹐射賊於數百步外。豈可責以斬首級哉﹖若此之類﹐宜命將帥保明﹐全軍推賞。余又具札子﹐於上前論之甚詳。僉謂帥府﹑要郡之制可行﹐但未可如方鎭﹐割隸州郡。措置軍政﹐當先施行於禦營司。及招置新軍﹐乃命京東東西路﹑京西南北路﹑河北東路﹑永興軍路﹑淮南﹑江南﹑兩浙﹑東西路﹑荊湖南北路皆置帥府﹐要郡﹑次要郡﹐帥府爲安撫使﹐帶馬步軍都總管。要郡帶兵馬鈐轄﹐次要郡帶兵馬都監﹐皆以武臣爲之副。攺路分爲副總管路﹐鈐轄爲副鈐轄﹐州鈐轄爲副都監。總管﹑鈐轄司﹐許以便宜行軍馬事。辟置寮屬﹐依帥臥法。屯兵聚糧﹐皆有等差。遇朝廷起兵﹐則副總管爲帥﹐副鈐轄都監﹐各以兵從正官。願行者﹐聽轉運使﹑副一員﹐隨軍一員﹐畱本路。而提刑彈壓本路盜賊﹐遇有盜賊﹐則量敵多寡﹐出兵會合﹐以相應援。本路帥臣﹐當職官措置兵馬先就緒者﹐當優議施賞之。命招置新軍及禦管司兵﹐並依新法團結﹐五人爲伍﹐伍長以牌書同伍四人姓名。二十五人爲甲﹐甲正以牌書伍長五人姓名。百人爲隊﹐隊將以牌書甲正四人姓名。五百人爲部﹐部將以牌書隊將正﹑副十人姓名。二千五百人爲軍﹐統制官以牌書部將正﹑副十人姓名。有所呼召﹑使令﹐按牌以遣。而逃亡死傷﹐皆可周知。三省﹑樞密院﹐同置賞功司﹐置籍以受功狀。三日不簡舉施行者﹐必罰。受賂乞取者﹐行軍法﹐許人告。遇敵逃潰者﹐斬。因而爲盜賊者﹐誅其家屬。凡軍政﹐申明約束及更攺法制者﹐數十條﹐皆敕榜通衢。將士觀者﹐皆奮厲。余又具札子﹐奏上曰「朝廷所以備禦夷狄者﹐皆在邊郡﹐城池﹑器械一切備具﹐故敵未易攻﹐金人﹑盜賊乃擾吾腹心。而中原郡縣﹐積習承平之久﹐城池堙頹﹐並無器械﹐何以禦敵﹖金人盜賊所至﹐官吏﹑軍民多不能守﹐而郡縣遂陷沒者﹐非特士气怯懦﹐蓋禦敵之具不備使然。宜詔諸路州郡以漸修葺城池﹐繕治器械﹐朝廷量行應副。有能葺治備具者﹐當旌賞一二﹐以勸之。」有旨依奏﹐應州縣欲修城池者﹐申朝廷給降祠部應副。又奏金人專以突騎取勝﹐而中國騎少步多﹐固宜多致潰散。夫步不足以勝騎﹐而騎不足以勝車﹐此必至之理﹐故古人之戰﹐多以兵車。衛靑所以能深入匈奴者﹐以用武剛車自環而依以爲固也。馬燧所以兵雄朔方者﹐以制爲戰車﹐冒以狻猊﹑犀象﹐列戟於後﹐行以載兵﹐止以爲陣﹔遇險則制衝冒也。後世徒見房嘗以車戰敗﹐遂不復用﹐殊不知制禦突騎﹐非車不可﹐顧所以用之如何耳﹖但當以革冒之﹐以備火攻。故古之兵車﹐謂之革車者﹐所以防火也。臣在靖康間﹐駐軍河陽﹐制車簡易輕捷﹐數人可推﹐運行﹑進退﹑旋轉﹑曲折皆如人意﹐每車用卒二十五人﹐行則爲行陣﹐止則爲營壘。平原可以馳逐﹐險阻可以控扼﹐士卒有所依﹐而鐵騎不得以奔衝﹐其制甚精。凡造數百兩﹐教閱月餘﹐士卒皆習熟。會臣罷﹐不果用。今宜頒其制於京東西﹐俱制造而教閱之﹐其詳具子中﹐因繪圖進呈。有旨﹐令禦營司制造﹑閱習﹐諸將皆以爲可用﹐乃頒降兩路﹐委提刑司總領之。又奏大河﹑江淮皆天設之險﹐帝王所恃以守其國者也。然須措置控扼﹐以人績加之﹐乃爲我用。苟委之自然﹐不復措置﹐𨿽大河奔湍﹐虜騎潛渡如枕席之上﹐況江淮哉。嘉中﹐範仲淹請於河陽上流置戰艦﹑水軍﹐習水戰以備契丹之深入﹐當時不從其議。至於靖康間﹐金人渡河如入無人之境﹐蓋無水軍戰艦以擊其渡而控扼之也。昔曹操盛兵以臨江表﹐周瑜以舟師破之赤壁﹐而操終身不敢窺吳。由是觀之﹐使有水軍﹑戰艦因其濟而擊之﹐得一勝則敵人破膽矣。且虜人便於騎射而舟楫非所便﹐以我所長﹐攻彼所短﹐其勝萬全。但有其備﹐使彼不敢輕濟﹐爲利已博﹐況勝之哉﹖爲今日計﹐莫若於沿河﹑沿江﹑沿淮州郡置造戰艦﹐因其俗之所宜﹐招募水軍﹐凡習水而能操舟者﹐皆籍記其姓名﹐平居許其自便﹐有故則糾習而用之。逐時教閱﹐量行給賞﹐不年歲問﹐皆爲精兵﹐則所以固吾圉者﹐莫要於此﹐其詳亦具子中。有旨如所請﹐招置水軍﹐以樓船﹑淩波爲號。又命禦營司幹辦公事楊觀復賫空名告﹐往江浙募人造船﹐余路委提刑司措置﹑總領。又奏上﹐旣於河北﹑陜西﹑京東西四路募兵﹐而軍器﹑衲襖﹑旗幟之類﹐經靖康之變﹐類多散失﹐內庫甲冑甚多﹐特太重大﹐兵卒不能勝﹐乞降指揮條具軍器﹑衲襖闕數﹐下諸路轉運司制造﹐於行在置司﹐取內庫甲攺爲大小三等之制﹐及圖畫式樣﹑制造旗幟之屬﹐上皆可之。又詢訪陜西﹑山東及諸路武臣材略可用者百餘人﹐乞召審察﹐以備將佐﹑偏裨之用。有旨﹐皆召赴行在。自六月初至是﹐凡四十餘日﹐措置邊防﹑軍政之類﹐始漸就緒。是時﹐朝廷議遣使金國﹐余奏上曰「堯舜之道﹐孝悌而已。孝悌之至﹐可以通於神明。今陛下以上皇﹑淵聖遠狩沙漠﹐食不甘味﹐寢不安席﹐思迎還兩宮﹐致天下養﹐此孝悌之至而堯舜之用心也。然今日之事﹐正當枕戈嘗膽﹐內修政事﹐外攘夷狄﹐使刑政修而中國彊﹐則二聖不俟迎請而自歸。不然﹐𨿽使冠蓋相望﹐卑辭厚禮﹐朝迎暮請﹐恐亦無益。今所遣使﹐但當奉表通問兩宮﹐致思慕之意可也。」上以爲然。命余艸表﹐並致書二虜酋﹐及以周望﹑傅﹛萬﹜皆借官爲二聖通問使﹐賫表及書以往。又奏上曰「陛下當艱難之時﹐爲臣民之所欣戴﹐纂承大統。宜降哀痛之詔﹐以感動天下忠臣義士之心﹐具言祖宗功徳﹐涵養海內之深﹐金賊不道﹐屠戮生靈之酷﹐社稷艱危之急﹐二聖播遷之痛﹐今日所以賴天下士民同心協力相與扶持保守以致中興者﹐凡所告諭﹐必盡誠意﹐明白言之﹐無有隱諱。使讀而聞之者﹐𨿽武夫悍卒﹐知所激勵。然後按其所言﹐次第行之﹐無爲虛文﹐務施實惠﹐必能昭格天意﹐感激人心﹐轉危爲安有不難也。昔陸贄有言﹐履非常之危﹐不可以常道安﹔解非常之紛﹐不可以常理諭。」又曰「動人以言﹐所感已淺﹐言又不切﹐人誰肯懷﹐正今日之謂。」上乃命余撰擬詔文進呈頒降﹐又具札子﹐以謂艱難之際﹐賦入狹而用度廣﹐內自朝廷﹐外至州縣﹑監司﹐宜省冗員以節浮費。上命中書條具﹐乃詔省臺寺監官以繁簡相兼﹐復開封府舊制﹐減學官員額﹐罷提舉常平司﹐並歸提刑司。罷兩浙﹑福建市舶司﹐並歸轉運司。復幕職曹官舊制﹐非萬戶縣﹐不置丞﹐罷吏員三分之一。又請以三省堂吏依祖宗法﹐轉官不得過朝請大夫。初陳乞出官﹐止爲通判。應前宰執子弟﹐以恩數帶貼職及侍禦以上﹐並罷宰執及見任宮觀﹐待闕﹑未有差遣京朝官以上﹐俸錢並減三分之一。有旨從之。是時﹐四方潰兵爲盜﹐如祝靖﹑薛廣﹑黨忠﹑閻瑾﹑王在之徒﹐皆招安赴行在﹐凡十餘萬人。余謂今日盜賊﹐正當因其力而用之﹐如光武用銅馬﹑綠林﹑下江之屬以定天下﹐曹操亦用黃巾以破袁紹。顧所以駕馭之者如何耳。不移徙其部曲﹐則易以叛去﹔移徙之﹐則彼必致疑。正當以術制之﹐使由而不知﹐則可。乃以此意奏﹐上命禦營司差官每招安到一頭項﹐卽先號令﹐有元系良民願歸業﹐及有營房兵卒願歸營者﹐給券及公據遣之﹐遣去大半。又擇其羸弱不勝兵者放散﹐獨畱彊壯願充行陣立功者﹐以新法團結﹐每一軍差大小使臣充部隊將﹐及擇有材略者爲統制官以統之。而其頭領﹐皆命以官於他統制下﹐充準備將領及差遣之類。於是﹐無叛去者。獨淮南劇賊杜用﹑山東李昱﹑丁順﹑楊進﹐皆擁眾數萬﹐不可招。而拱州之黎驛﹑單州之魚臺﹐皆有潰兵數千人作過。余奏上曰「方今朝廷﹐外有大敵﹐而盜賊乘間竊發﹐擾吾郡縣﹐其勢不先靖內寇﹐則無以禦外侮。盜賊𨿽主於招安﹐然不震耀威武﹐使知所懼﹐則彼無所忌憚﹐勢難遽平。宜分遣兵將﹐討殄數處﹐則餘者自服。」上以爲然﹐乃命禦營都統制王淵率師討杜用﹐都巡簡劉光世討拱州叛兵﹐統制官喬仲福討李昱﹐韓世忠討魚臺賊。不旬月間﹐皆破之﹐斬杜用﹑李昱﹐獲甲馬﹑寶貨不貲﹐余悉平殄。丁順﹑楊進乃就招撫司招安﹐過河。惟李孝忠者﹐破襄陽﹐擾京西﹑湖北。余建議﹐遣範瓊討之。範瓊者﹐在靖康間爲統制官﹐將兵河東﹐頗宣力。其後歸京師﹐權步軍指揮使。京城破﹐淵聖幸虜營﹐畱不遣﹐有閣門宣贊舍人吳革者﹐私結禁衛﹐欲劫虜營﹐迎淵聖歸。謀泄﹐爲瓊及殿前都虞候左言誅之。上卽位﹐瓊不自安﹐朝廷以其握兵﹐爲降詔﹐言節義所以責士大夫﹐至於武臣﹑卒伍當闊略之﹐以責後效。瓊尙反側。至是﹐余奏遣之討賊﹐使離都城。瓊以朝廷委用之﹐心乃安﹐卒執孝忠﹐招安其餘以赴行在。一日﹐與執政奏事便殿﹐上出絹背心一﹐宣諭曰「道君自燕山密遣使臣賫來﹐領中有親書八字﹐曰﹕『便可卽眞﹐來救父母』。」余與執政皆泣涕﹐奏曰「此乃陛下受命於道君者﹐宜藏之宗廟﹐以示後世。道君遠幸沙漠﹐所望於陛下者如此﹐臣敢不竭盡駑鈍﹐措置邊事﹐以副陛下聖孝思慕之意。」執政退﹐余畱身論及靖康問事。上曰「淵聖勤於政事﹐省覽章奏有至終夜不寢﹐而卒有播遷之禍﹐何也﹖」余奏曰「淵聖在東宮十餘年﹐令徳聞於天下﹐及卽大位﹐憂勤恭儉﹐𨿽古之賢主無以遠過。適當國步艱難之時﹐勤儉有餘而英明不足﹐不能分別忠邪﹐羣言紛至﹐爲小人之所惑﹐故卒誤大事。人主之職﹐但能知人而任之﹐近君子而遠小人﹐𨿽不親細務﹐大功可成。不然﹐𨿽衡石程書﹐衛士傳餐﹐亦無益也。」上以爲然。余因論靖康之初﹐金人犯闕﹐中國所以應之者﹐得策凡二。道君內禪﹐一也。淵聖固守﹐二也。使其後更得一策﹐中國可以無事﹐而和與戰兩者皆失之﹐遂至大故﹐而夷狄之患至今爲梗。方金人初犯闕﹐提兵不過六萬人﹐旣薄城下﹐累日攻擊﹐知都城堅而士卒奮勵﹐不可攻。則遣使厚有所邀求而請和﹐臣獻策淵聖﹐以謂金人之所邀求﹐有可許者﹑有不可許者﹐宜遣使者往來款曲﹐與之商議﹐俟吾勤王之師旣集﹐然後與之約﹐其可與者﹐許之。其不可與者﹐堅執而勿許。則約易成﹐而和可久。當時不以爲然﹐一切許之﹐其後果不能如約﹐遂再入寇﹐此失其所以和也。勤王之師集於都城四面者﹐三十餘萬﹐臣獻策淵聖﹐以謂兵家忌分﹐宜使節制歸一﹐用周亞夫困七國之策﹐以重兵與之相臨﹐而分兵收復畿邑﹐使無所得糧﹐俟其困而擊之﹐一舉可破。當時不以爲然﹐置宣撫司﹐盡以勤王之兵屬之﹐故姚平仲得先期舉事﹐而朝廷懲劫寨小衄﹐不復議兵。賊退﹐又不肯邀擊﹐遂使金人有輕中國之心﹐而中國之勢日弱﹐此失其所以戰也。夫機會之來﹐間不容髮﹐一失機會﹐悔不可追。譬猶醫者治病﹐證候旣明而不投藥﹐遂有至於不可料理者矣。今日機會﹐尢不可失﹐願陛下以靖康爲鑑﹐審處而決斷以應之﹐庶可以成功。」上曰「靖康之初能守﹐而金人再來遂不能守﹐何也﹖」余奏曰「靖康之初與靖康之末﹐其勢不同﹐條目甚多﹐臣請論其大者。金人初入寇﹐未知中國虛實﹐亦無必犯京闕之意﹐特中國失備﹐無兵以禦之﹐故使得渡河以至城下。而粘罕之兵﹐亦失期不至。及其再來﹐兩路並進﹐遂有吞噬中原之心﹐此其不同者一也。靖康之初﹐賊至城下不數日間﹐勤王之兵已集﹐及其再來﹐賊已圍城﹐始以蠟書募天下兵﹐遂不及事﹐此其不同者二也。靖康初﹐賊寨於西北隅﹐而行營司出兵屯子城外要害之地﹐四方音問絡繹不絕﹐勤王之兵旣集﹐賊遂斂兵不敢復出。其後再來﹐朝廷自決水以淹浸京城西北﹐彌漫數十里﹐而東南不屯兵﹐使賊反得以據之﹐故城中音問不傳於外﹐而外兵亦不得以進﹐此其不同者三也。淵聖卽位之初﹐將士奮勵用命﹐其後賞罰失當﹐人心稍解體﹐此其不同者四也。金人圍城之初﹐城中措置有敍﹐號令嚴肅﹐晝夜撫循﹐未嘗少休﹐聞其後無任其責者﹐賊至﹐造橋渡壕﹐恬不加卹﹐以十數人登城﹐將士遂潰﹐此其不同者五也。臣在樞密院時﹐措置起天下防秋之兵﹐降詔書已累月﹐及臣宣撫河北﹐卽詔減罷大半。蓋朝廷專恃和議﹐以謂金人必不再來﹐一切不爲之備﹐故靖康之末不能守者﹐勢不同而禍生於所忽也。」翌日奏事﹐因裒聚靖康初建議措置﹐與金人約和﹑用兵次第札子﹐及朝廷分置宣撫司指揮後在宣撫司論不當減罷防秋兵章疏進呈。上皆命畱中﹐因宣諭曰﹕宣撫司官屬靖康間迫逐非辜﹐可並與差遣。乃條具進呈。有旨﹐曾任郎官﹑監司人與知州軍差遣﹐曾任館職以上人與通判差遣﹐余並升一等﹐選人與優便占射。余因奏上曰「靖康間𨿽號爲通言路﹐然臺諫官如李光﹑陳公輔﹑余應求﹐議論鯁峭﹐皆遠貶﹐其實塞之也。」乃納札子﹐勸上以明恕盡人言﹐以恭儉足國用﹐以英果斷大事﹐上皆嘉納。與執政同進呈臣僚論宋齊愈事﹐初﹐齊愈爲右司員外郎﹐自圍城中出﹐詣行在﹐自陳以病在告﹐不與僞楚事﹐除諫議大夫。至是﹐臣僚論其首建議請立張邦昌﹐按據甚明﹐上以其欺罔﹐且首建僞楚之議﹐震怒﹐命付禦史臺鞫治。證驗明白﹐齊愈款服。眾頗爲之救解﹐上曰「齊愈姦惡悖逆如此﹐豈可不正典刑。使邦昌之事成﹐置朕何地﹖」眾乃不敢言。有旨﹐依法定斷﹐仍榜其罪於通衢。又進呈禦史臺鞫治陳仲﹑余大均﹑洪芻﹑王及之等公事﹐皆在圍城中誘置內人爲妾﹐及因抄札金銀自盜入己。上曰「此何等時﹐乃敢如此。」初﹐四人者﹐罪不測﹐眾救解之。有旨﹐情重者長流海島﹐余編置嶺南。又進呈畱守司鞫治承華夫人李氏公事。初﹐張邦昌退歸府第﹐出禁中﹐李氏送之﹐有語指斥乘輿。上聞之﹐命畱守司同禦藥院於內東門推治﹐李氏款服﹐且言邦昌居福寧殿﹐李氏嘗以養女陳氏侍邦昌寢。其後邦昌之婦入禁中﹐乃畱其親隨人﹐而易以陳氏歸府第。上震怒﹐謂邦昌敢居宮禁寢殿﹐姦私宮人﹐可以見其情狀。余奏曰「邦昌旣敢僭竊位號﹐此乃細故耳。」然上竟以此深罪邦昌。有旨﹐李氏決脊﹐降配軍營務下民爲妻。又宣諭﹕王時雍逼迫道君出郊之狀。余奏曰「人臣不能仗節死義﹐而不顧君父﹐一至於此﹐𨿽犬彘有所不若。蓋天下所同憤嫉﹐姑俟邊事就緒﹐徐議再行遣﹐末爲晚也。」因納札子﹐乞減上供之數﹐以寬州縣。修鹽﹑茶之法﹐以通商賈。劃東南官田﹐募民給佃。仿弓箭刀弩手法﹐養兵於農。籍陜西﹑保甲﹑京東西弓箭社﹐免支移﹑折變﹐而官教閱之。又請於陜西﹑河北東路京東西置制置使﹐使以遠近相應援。有旨﹐皆付中書省條具﹐進呈取旨。其後﹐遂置諸路制置使﹐而餘事以余罷政皆不果行。●卷四初﹐余嘗從容奏上曰「朝廷外則經營措置河北﹑河東兩路﹐以爲藩籬﹐葺治軍馬﹐討平盜賊。內則修政事﹑明賞罰﹐皆漸就緒。獨車駕巡幸﹐所詣未有定所﹐中外人心未安。夫中原者﹐天下形勢根本也﹐一去中原﹐則人心搖而形勢傾矣。臣嘗建巡幸之策﹐以關中爲上﹐襄陽次之﹐建康爲下。今縱未能行上策﹐猶當適襄﹑鄧﹐示不去中原﹐以系天下之心。選任將帥﹐屯列軍馬﹐控扼要害﹐以折虜人之謀。使今冬無虞﹐車駕還闕﹐天下之勢遂定。而近日外議紛紜﹐皆謂陛下且幸東南﹐果如所言﹐臣恐中原非復我有﹐車駕還闕無期﹐而天下之勢遂傾﹐難復振矣。」上曰「但欲迎奉元太后﹐及津遣六宮往東南耳。朕當與卿等獨畱中原﹐訓練將士﹐益兵聚馬﹐𨿽都城可守﹐𨿽金賊可滅矣。」余再拜﹐贊上曰「陛下英斷如此﹐𨿽漢之髙祖﹑光武﹐唐之太宗﹐不是過也。」因言履艱難之運者﹐不宜懷安﹐髙祖﹑光武﹑太宗皆身將兵﹐披甲冑﹐冒矢石﹐於馬上得之。今固不待如此﹐但車駕不去中原﹐則將士思奮﹐人百其勇﹐盜賊不敢覬覦﹐兩河易爲經略。𨿽少勞苦﹐而後享安逸。倘偸取一時目前之安﹐如後患何﹖中外未知陛下聖意﹐乞降詔以告渝之。上乃命余擬撰詔文頒降﹐榜之兩京﹐讀者皆感泣。因措置迎奉隆太后﹐津遣六宮。以徽猷閣待制孟忠厚爲提舉一行事務﹐步軍指揮使郭仲苟統兵扈衛﹐余令有司排辦。後半月﹐上忽降手詔﹐欲巡幸東南以避狄﹐令三省樞密院條具合行事件以聞。余畱之﹐因具札子﹐極論不可。且言自古中興之主起於西北﹐則足以據中原而有東南﹐漢光武﹑唐肅宗是也。起於東南﹐則不足以復中原而有西北﹐晉元帝是也。蓋天下之精兵﹑健馬﹐皆出於西北﹐而中興之上﹐撥亂定功﹐以兵馬爲先。一失西北﹐則二者無自得之形格勢禁﹐非特失地利而已。今翠華倘或南幸﹐委中原而棄之﹐豈惟金人將乘間以擾吾關﹑輔﹐盜賊且將蜂起﹐跨州連邑﹐朝廷號令不行﹐精兵﹑健馬反以遺賊。道路梗塞﹐人心驚潰﹐陛下𨿽欲還闕﹐有不可得﹐況治兵勝敵﹐以歸二聖哉﹗惟南陽﹐光武之所以興﹐有髙山峻嶺可事控扼﹐有寬城平野可屯重兵﹐西通關中可召將士﹐南通荊湖﹑巴蜀可取貨財﹐東達江淮可運糧餉﹐北距三都可遣救援﹐暫議駐蹕﹐自冬䢐春﹐兩河措畫就緒﹐卽還汴都﹐策無出於此者。上乃取還巡幸東南手詔﹐令與執政商議。翌日﹐再具札子﹐援楚漢滎陽﹑成臯間﹐曹操﹑袁紹官渡事﹐論天下形勢甚詳。又與執政議於上前﹐余曰「今乘舟順流而適東南﹐固甚安便﹐但一去中原﹐勢難復還。夫中原安﹐則東南安﹔失中原﹐則東南豈能必其無事。一失機會﹐形勢削弱﹐將士之心離散﹐變故不測﹐且有後艱。欲保一隅﹐恐亦未易。臣誠不敢任此責﹐且陛下旣已降詔獨畱中原﹐人心悅服﹐柰何詔墨未漧﹐失大信於天下。願斷自淵衷﹐以定大計。」上乃許幸南陽﹐令措置合行事件。有旨﹐以觀文殿學士範致虛知鄧州﹐委以修治城池﹑繕葺宮室官府﹐朝廷降鹽鈔錢帛﹐委轉運使範之才等儲峙糧艸。命發運司撥江湖綱運﹐由襄江通漕﹐命四川變轉輕貨﹐陸路自陜西﹐江路自歸峽以入南陽。以黃潛厚爲提舉一行事務﹐以郎官陳衮﹑李儔幹辦角遞﹐以發運使李爲隨行轉運使﹐將以秋末冬初﹐擇日啟行。而潛善﹑伯彥陰以巡幸東南之計動上意﹐其議頗傳於外﹐客或謂余曰「士論洶洶﹐咸謂密有建議者﹐東幸已決﹐南陽聊復爾耳﹐盍且從其議乎﹖不然﹐事將變。」余曰「天下大計﹐在此一舉。國之安危﹑存亡﹐於是乎分。成命已行﹐倘或攺易﹐吾當以去就爭之。且上英睿﹐必不爲異議所惑。不然﹐吾可貪冒寵祿爲保身計﹐虛受天下之責哉﹖」然自是﹐𨿽未嘗有攺議巡幸之命﹐而上每批出﹐攺易已行指揮。如批買馬﹐只令每州買馬百匹。余奏上曰「元降買馬指揮﹐不立額數﹐只令有馬及格尺者﹐依等第給價買之。今若每州限以百匹﹐卽無馬去處﹐必須科配﹐卻反成騷擾。」及又批出﹐募兵﹐攺刺新軍﹐有害軍政。余奏上曰「元降募兵指揮﹐許攺刺者﹐只謂潰散兵卒﹑無營房可歸者﹐卽非以見在營房兵卒許之攺刺。」因以中書元批旨進呈﹐上意乃悟。上批出﹐李擢已經淵聖責降宮觀﹐今又責之﹐爲太重。余奏上曰「李擢在圍城中﹐淵聖委令提舉京城南壁﹐實守陳州門一帶。金人造橋渡壕﹐擢恬不省察﹐故責降宮觀。其後﹐竟自所造橋渡兵破城﹐擢之罪大矣。特城破之後﹐淵聖不暇再行遣耳。今以散官安置﹐已爲輕典﹐倘猶以爲重﹐何以戒失守﹐使後來者任責。」潛善左右之甚力﹐上乃令降作分司。又批出﹐翁彥國﹑吳騷擾東南﹐並落職與宮觀﹐令學土院降詔慰撫。初﹐余未至行在﹐彥國已除知江寧府﹐委令修城及繕治宮室﹐朝廷給鹽鈔十萬貫﹐彥國具札子﹐以爲不足用。余奏上曰「崇觀間﹐賜臣僚一第﹐費百萬。今委彥國以修城﹐又新經兵火之餘﹐令其治宮室﹐只給錢十萬貫﹐誠爲太寡。」有旨﹐撥兩浙淮南鹽鈔四十萬貫付之﹐爲五十萬。且降指揮﹐令其因陋就簡﹐不事華壯。上一日忽宣諭﹐彥國修城等騷擾。余奏上曰「創修宮室﹐一新城池﹐鳩工聚材﹐計置磚灰﹐工料浩大﹐集事之初﹐其勢不得無擾。莫若明降指揮﹐令其掇移諸州神霄宮及常平司廨宇﹐一切拆舊修蓋﹐城壁亦因舊增葺﹐使彼有所遵守﹐則費用省﹐而騷擾之患自息。」乃命尙書省札下﹐旣而復批出﹐責降且命降沼。蓋潛善以彥國於余爲姻家﹐故密啟之﹐以爲譖訴之端也。旣得上批札﹐適同日得江寧府奏狀﹐彥國已死。又吳無職名﹐可落。僉謂宮觀大優﹐將上取旨。上曰「彥國已死﹐不須行遣。」乃令放罷吳﹐委提刑司取勘﹐仍降詔慰撫東南。如此之類﹐批出者頗多。初﹐余每因畱身奏事﹐從容論治體﹐及有所規諫﹐𨿽苦言逆耳﹐上皆嘉納。至是﹐奏陳當世急務﹐擬進指揮﹐多不降出。余因知譖訴之言﹐其入已深。一日﹐對內殿﹐畱身奏上曰「臣以菲材﹐誤蒙聖慈﹐使待罪宰相﹐當國家艱難之時﹐付以天下之重﹐臣夙夜黽勉﹐𨿽久患┲疾﹐亦不敢在假將理﹐思竭駑鈍以報稱知遇之萬一。近日屢煩宸翰﹐令攺正已行事件﹐臣逐一按據辯明﹐幸蒙聖察。又所進擬措置機務﹐多未蒙降出﹐顧臣孤拙寡與﹐獨荷陛下特達之知﹐忌娟者多﹐恐必陰有譖訴而離間臣者。書言時則勿有間之﹐而管仲亦以信用君子而又以小人參之爲害霸。夫君子﹑小人﹐若冰炭然﹐勢不兩立﹐治亂安危﹐系其進退﹐在人主有以察之而已。」因出札子﹐極論君子﹑小人之理。且言﹐靖康間淵聖聽用唐恪﹐而恪姦邪﹐舞智以禦其君﹐能得淵聖之心﹐移易是非﹐變亂白黑﹐卒譖罷徐處仁﹑吳敏而奪之相﹐其後遂致禍。故方陛下勵精圖治﹐枕戈嘗膽﹐振起中興之功﹐誠不願蹈覆車之轍也。夫疑則當勿任﹐任則當勿疑﹐持狐疑之心者﹐來讒賊之口﹐願致察於此。上慰諭曰「無此﹐但朕思慮偶及之耳。其餘章疏見省覽﹐非晚降出。」余拜謝而退﹐至八月五日﹐告廷迂余銀靑光祿大夫﹑尙書左僕射兼門下侍郎﹐加食邑實封﹐而除潛善右僕射兼中書侍郎。旣命兩相﹐則潛善顯沮張所而罷傅亮﹐余以去就爭之﹐遂定進退。𨿽知墮潛善策中﹐蓋勢不得不然也。初﹐張所旣受招撫使之命﹐建言乞置司北京﹐候措置就緒﹐卽渡河﹐移司恩﹑冀。以所募兵﹐內結陷虜兵民﹐復懷﹑衛﹑浚三州﹐解邢﹑﹑磁﹑相﹑中山之圍﹐以圖收復眞﹑定。旣有期矣﹐所尙畱京師﹐招集將佐﹐措置錢糧﹐而河北轉運使權北京畱守張益謙奏招撫司騷擾﹐不當置司北京。且言﹐所欲起北京屯戍兵給用器甲爲非是﹐緣置招撫司﹐河北盜賊白晝殺人﹐不若罷之﹐專以其事委帥臣。蓋張愨久爲河北都運﹐與益謙善﹐愨以余嘗沮其執政﹐故附潛善﹑伯彥﹐相與謀﹐使益謙爲此奏﹐以沮張所而惑上意也。余奏上曰「張所畫一乞置司北京﹐候措置就緒日渡河﹐今所尙畱京師﹐以招集將佐﹐故未行。不知益謙何以知其騷擾而言不當置司。至於守兵器甲不可輟那﹐當令招撫司具合用數申陳﹐自朝廷給降﹐可也。朝廷以金人攻圍河北﹐民無所歸﹐聚爲盜賊﹐故置司招撫﹐因其力而用之﹐以解河北之急﹐豈緣置司乃有盜賊。今京東﹑京西﹐羣盜嘯聚﹐攻掠州縣﹐豈亦招撫司所致耶﹖方時艱危﹐朝廷欲有所經略﹐益謙小臣﹐乃敢非理﹐公然沮抑﹐此必有使之者。不懲之﹐無以戒妄議而沮姦臣。」上乃令降旨﹐招撫司依畫一置司北京﹐就緒日﹐疾速渡河﹐不得抽摘守兵。具合用器甲﹐申朝廷應副。如招撫到河北兵民﹐嚴行鈐束﹐無令作過。張益謙令分析以聞。尙書省旣札下矣﹐樞密院復以益謙申狀將上取旨﹐凡千餘言﹐痛詆招撫司﹐令北京行下州縣出榜。後數日﹐乃關過尙書省﹐余始見之。乃以樞密院畫旨﹐並尙書省元降指揮同將上進呈﹐與伯彥﹑愨爭於上前。余奏曰「張益謙所奏﹐皆細故﹐情涉觀望﹐尙書省已得旨行下﹐而樞密院又別取旨痛詆訾之﹐此何理也﹖不過欲與益謙相表裏﹐以細故而害大計﹐沮抑張所耳。朝廷以兵力不足﹐而河北之事急﹐故委張所以招撫﹐因兵民﹑盜賊之力以捍彊敵而復故地。今措置甫就緒﹐行且成功而沮抑之如此。州縣﹑將士﹐知朝廷議論不同﹐安肯協力。棄事功於垂成﹐良可惜也。臣不知朝廷之於張所﹐欲其成邪﹖欲其敗邪﹖欲其成﹐則不當沮抑之如此。欲其敗﹐則不若罷去之。無使挾私害公﹐而不爲國家慮也。沮抑一張所﹐有何所難﹐致誤國家之大計﹐使河北兵民盡爲金人之所得﹐河北州縣盡爲金人之所有﹐中原且弗能保﹐將誰任其責。靖康間﹐惟朝廷議論不同﹐無以公滅私之意﹐遂及禍﹐故今豈可復蹈覆車之轍耶﹖」伯彥﹑愨無以對﹐第云﹐初不知尙書省已降指揮。上乃令樞密院攺正﹐作依前降指揮施行。旣不得逞﹐卽爲傅亮之事。初﹐王燮﹑傅亮旣受命爲經制使﹑副﹐卽具畫一申朝廷﹐以謂河東州縣多爲金人所陷沒﹐至與陜西連接如河中府﹑解州亦爲所據﹐與陜府相對﹐以河爲界。今經制司所得兵﹐才及萬人﹐皆烏合之眾﹐其間多招安盜賊及潰散之兵﹐未經訓練拊循﹐難以取勝。乞於陜府置司訓練措置﹐召募陜西正兵﹑弓箭手之在民間不出者﹐及將家子弟﹐不旬月間﹐可得二萬人。陜西正兵及弓箭手皆精兵﹐以童貫總兵﹐賞罰不明﹐皆藏於民間不出﹐每應點集者﹐皆其家人也。故燮﹑亮欲厚資給以募之﹐皆一可以當百也。與正兵相爲表裏﹐其勝可必。且一面結連河東山寨豪傑﹐度州縣可復﹐卽復之。可以渡河﹐卽乘機進討﹐以收復河陽﹑河中﹑解州沿河一帶﹐據險以扼其衝﹐漸議深入﹐以復澤﹑潞﹑太原﹐願當方面之寄。有旨從之﹐撥川綱之在陜西者﹐使召募西兵。又命陜西﹑京西轉運司悉力應副。燮﹑亮行才十餘日﹐樞密院復取旨﹐令畱守宗澤節制﹐卽日過河。亮申朝廷﹐以與前議及元降指揮不同﹐今欲卽令過河﹐無不可者﹐但河外皆金人界分﹐本司措置﹐全未就緒﹐旣過河後﹐何地可爲家計﹐何處可以得糧﹐烏合之眾使復爲金人之所潰散﹐何自可以得兵。亮等不足惜﹐第恐有誤國事。余將上進呈﹐奏曰「河東今日之勢﹐不同河北所失不過數郡﹐其餘皆爲朝廷守﹐王師渡河﹐猶有駐泊﹑得糧之處。河東州縣﹐大半陷沒﹐沿河一帶自解州﹑河中至河陽﹑懷﹑衛﹐皆爲金人所據。今經制司軍旅未集﹐遽違前議﹐驅之渡河﹐遂爲孤軍﹐倘爲金人所覆﹐不知朝廷何所更得將佐士卒﹐當此一道而經略之。古者﹐將帥不從中禦﹐願且如前議﹐盡將帥之智慮﹐而責成。俟其淹曠時月而無功﹐則朝廷自有法以待之﹐何必驅之若是之遽。」而潛善﹑伯彥皆謂﹐不使之亟渡河﹐且失機會。如亮等﹐但欲逗𨖻耳。余曰「兵事不可遙度。目下亦未見有機會可乘﹐但當委任將帥﹐使擇利而動耳。今不卹其措置未辦集而驅之使渡河﹐正所以爲賊餌﹐不見其利也。且亮等受命而行﹐才十餘日﹐申明朝廷前後所降指揮不同﹐乃將帥之職﹐豈可便以爲逗畱。如趙充國堅執屯田之議﹐不聞宣帝以爲罪也。臣以謂﹐不若只依前降指揮爲便。」上以潛善﹑伯彥執議﹐聖意頗惑﹐依違不決者累日。余畱身﹐極論其理﹐且言潛善﹑伯彥始極力以沮張所﹐賴聖度鑑察﹐不得行其志﹐又極力以沮傅亮。蓋招撫河北﹑經制河東﹐皆臣所建明﹔而張所﹑傅亮﹐又臣所薦用。力沮二人﹐乃所以沮臣﹐使不安其職。臣每鑑靖康大臣不和之失﹐凡事未嘗不與潛善﹑伯彥商議而後行﹐不謂二人乃設心如此。如傅亮事理明白﹐願陛下虛心以觀之﹐則情狀自見。上曰「俟批出﹐只令依元降指揮﹐於陜府置司。」至翌日﹐批出﹐乃云傅亮兵少﹐不可渡河﹐可罷經制司赴行在。蓋潛善畱身﹐密啟之也。余畱禦批將上﹐奏曰「臣昨日論傅亮事﹐已蒙宣渝﹐俟批出依元降指揮。繼奉禦批﹐乃罷亮經制使﹐不知聖意所謂。」上曰「亮旣以兵少﹐不可渡河﹐不如且已。」佘奏曰「臣論傅亮乞降指揮﹐非謂不使之渡河﹐緣亮昨乞於陜府置司﹐與金人對壘﹐募兵訓練﹐擇利過河﹐收復州縣﹐朝廷已從其請﹐今行未半月﹐遽攺命使宗澤節制﹐卽令過河。臣謂不可者有三﹐事從中禦﹐不盡將帥之慮﹐一也。軍旅未集﹐驅烏合之眾﹐渡河卽成孤軍﹐必爲金人之所潰﹐二也。軍潰之後﹐朝廷未有將佐﹑士卒可以當河東一道之寄﹐三也。故臣以攺命爲非是﹐當依前降指揮﹐以責成功。今乃緣臣爭論之故﹐並與經制司罷之﹐此必潛善等以私害公﹐陰有以熒惑聖聽﹐欲以沮臣使去耳。臣荷陛下特達之知﹐起自罪謫﹐付以國柄﹐方艱難之秋﹐但知一意以爲國家﹐苟可以持危扶顚者﹐知無不爲﹐庶幾仰副委任之萬一。誠以傅亮經制河東﹐乃今日所當爲之大者﹐潛善等乃欲以非理沮罷之﹐此而可沮﹐則其他孰可爲者﹖今禦批猶未施行﹐願陛下致察於此﹐倘容臣得待罪宰司﹐以圖報稱。不然﹐臣豈敢屍祿﹑貪冒寵榮以虛負天下之責哉﹖」上曰「如傅亮人材﹐今豈難得﹖」余奏曰「臣嘗與亮款語﹐觀其謀略﹑智勇﹐眞可以爲大將。詢之士大夫﹐亦以爲然。今以爲經制副使﹐姑試之耳﹐假以時月﹐必有可觀。使亮如其所請﹐臨敵退撓而無成功﹐臣願受誤國之罪。今未嘗用而遂罷之﹐則不可。古之禦將帥者﹐恐不如此。昔髙祖何嘗自知韓信﹐但以蕭何薦之﹐爲大將﹐設壇場﹐擇日而拜之。何之所以知信者﹐亦以屢與之語而已。使髙祖不能用何之言而將韓信﹐則何亦必不敢當相位。今人材難得﹐而將帥之材尢爲難﹐偶得一二﹐而朝廷所以輟那人兵﹐應副錢糧﹑器甲者﹐種種辦具﹐非涉旬月不能遣﹐而啟行未幾﹐遂以寸紙罷之﹐待將帥之輕如此﹐孰不解體。此臣所以深爲陛下惜也。且潛善所以必欲罷亮者﹐意不在亮﹐所以沮臣。陛下不察﹐則臣亦何敢安職﹐恐終無以助陛下致中興之功。」上無語﹐余以禦批納上前﹐曰「聖意必欲罷傅亮﹐乞以禦批付潛善施行﹐臣得乞骸骨歸田裏。臣非敢輕爲去就﹐更望陛下畱神孰思之﹐使亮不罷﹐則臣何敢決去。」因再拜榻前﹐上猶慰諭﹐謂不須如此。余旣退﹐聞亮竟罷﹐乃入表札求去。上遣禦藥宣押赴都堂治事﹐余到堂﹐復上馬歸﹐再入第二表札﹐皆批答不允。翌日﹐遣禦藥宣押赴後殿起居﹐隨宰執奏事。訖﹐余畱身﹐上曰「卿所爭事小﹐何須便爲去就。」余奏曰「人主之職﹐在論一相。宰相之職﹐在薦人材。方今人材以將帥爲急﹐恐不可謂之小事﹐倘以爲小﹐臣以去就爭之﹐而天意必不可回﹐臣亦安敢不去乎﹖」因再拜榻前﹐復奏曰「臣以愚蠢﹐仰荷眷知﹐初無左右先容之助﹐龍飛之初首命爲相﹐潛善﹑伯彥自以謂有攀附之功﹐乃虛位以召臣﹐蓋已切齒。及臣至﹐而議論僞楚﹐及請料理河北﹑河東兩路﹐車駕巡幸宜畱中原﹐皆與之不同﹐而獨蒙陛下嘉納聽從﹐固宜爲其娟嫉無所不至。方潛善未相﹐所以譖訴指摘臣者﹐不過欲爲相而已。今旣已相﹐而猶沮抑不已﹐以是爲非﹐變白爲黑﹐此不過欲臣去耳。臣立於羣枉之中﹐獨賴陛下察之﹐得以盡區區之愚。如傅亮之事﹐曉然無可疑者﹐又不蒙聖察﹐是臣薦進人材不足用﹐議論國事不足采﹐其失職大矣。豈敢復任宰相哉﹖方朝廷承平無事之時﹐宰相猶可屍祿備員以冒寵榮﹔今艱難多故之秋﹐當惜分陰。人主以其相爲不足任﹐則當亟罷。人臣自度不能其任﹐則當亟去之。臣自度﹐終無以當陛下之委任而副天下之責望﹐敢久居此妨賢路哉﹖且臣嘗建議車駕巡幸不可以去中原﹐潛善等必以此動搖聖意﹐故力沮張所﹑傅亮而去臣。臣﹐東南人﹐豈不願奉陛下順流東下爲安便哉﹖顧車駕巡幸﹐實天下人心之所系﹐中國形勢之所在﹐一去中原﹐則後患有不可勝言者。故不敢雷同眾說以誤大事﹐願陛下以宗社爲心﹐以生靈爲意﹐以二聖未還爲念﹐畱神於此﹐勿以臣去而其議遂攺也。臣仰荷天地之徳﹐𨿽去左右﹐豈敢一日忘陛下﹐不勝犬馬依戀激切之至。」因泣辭而退﹐遂上第三表札。客或謂余曰「公決於進退之義得矣﹐顧讒者不止﹐將有患禍不測﹐柰何﹖」余曰「大臣以道事君﹐不可則止﹐吾知盡事君之道﹐不可則全吾進退之節而已。患禍非所卹也。畏患禍而不去﹐彼獨不能諷言者詆訾而逐之哉﹖天下自有公議﹐此不足慮。」翌日﹐降麻﹐告廷除觀文殿大學士﹑提舉杭州洞霄宮﹐加食邑實封﹐時八月十八日也。麻制中乃以余募兵﹑買馬﹑勸民出財爲罪﹐又謂行遣僞命臣寮爲報私怨﹐納禦批除目爲慢君命﹐不責彥國爲黨庇姻戚﹐爭議傅亮渡河爲沮格王師﹐如此類十數事﹐皆潛善密以付詞臣。余具表札﹐辭免不敢當觀文殿大學士﹐降詔不允。是時﹐尙未受左僕射之命﹐有旨令閣門並賜兩告。不得已﹐拜受﹐陳謝卽行﹐以九月半抵鎭江府﹐間辛道宗之兵變於秀州﹐宿畱不敢行者半月﹐繼聞其掠毗陵﹑焚丹陽﹐遂以客舟由外江歸梁溪。而言者再論麻制中所指以爲罪者﹐又言余傾家貲以犒叛卒﹐爲緋巾數千頂與之﹐遣弟迎賊﹐陰與之通﹐朝廷不復究問其實﹐有旨落職﹐令鄂州居住。讒謗如此﹐自非上恩保全﹐有以照見其無他﹐𨿽欲處江湖之善地﹐豈可得也﹖聞命卽由江東西以抵武昌﹐適江上盜賊紛擾﹐權寓居於屬邑之崇陽僧捨中。暇日﹐閱建炎初備位宰司日記﹐追思以迂拙甚陋之姿﹐荷上知遇﹐付以國事﹐當軸秉鈞才七十有五日﹐竟以讒罷。曾無涓埃之補﹐而罪釁之積有逾丘山﹐尙竊廩祿飽食而逸居﹐慚赧深矣。然余旣罷之後﹐張所亦以罪去﹐傅亮辭以母病﹐不赴行在而歸陜西﹐招撫經制司皆廢。車駕遂東巡﹐而兩河郡縣皆陷於賊﹐金人以次年春擾京東西﹐深入關輔﹐殘破尢甚﹐此豈人力也哉。因取進退之大槪﹐次第而總敍之﹐與夫制誥﹑詔命﹑書疏﹑表札編纂附著﹐合爲十卷﹐目之曰《建炎進退誌》﹐庶幾覽者有所考焉。至於臣僚之所建明﹐四方之所陳請﹐陟降人材﹐攺革政事﹐自有史官書之﹐此不復錄。建炎二年十月二十日﹐具位李綱敍。

