東朝紀明王泌

初﹐太子讀書大本堂﹐選民間之俊秀及公卿之嫡子入堂中伴讀﹐謂之「龍門秀才」。後以文華殿爲太子進講之所。

宋學士景濂教太子之功居多﹐因孫祚得罪﹐連坐應死。髙後遣奏﹐請免其死﹐上未允。太子泣諫﹐亦未蒙恩。太子計窮﹐投金水河﹐左右救止﹐以聞上﹐乃釋公﹐竄之松潘。

鈔法旣行﹐上命太子專董其事。時僞造甚眾﹐比有得者﹐一見卽知眞僞﹐蓋其機識在二印﹐僞者不知。

國初﹐疏牘奉禦﹐上一覽卽送東宮﹐令泰決﹐以觀才識。後遂定制﹐凡章奏必以副封啟﹐東朝與實封同進。太子以二十五年夏薨﹐將停羣祀﹐禮部當議﹐如宋制從之。

洪武二十五年九月十三曰﹐冊允炆爲皇太孫﹐詔曰「曩古列聖相繼禦宇者﹐首立儲君。朕自甲辰卽王位﹐戊申卽帝位﹐於今二十九年矣。前者操將練兵平天下亂﹐偃天下兵﹐乂生民於田裏﹐用心多矣﹔及統一以來﹐除姦暴﹑去豪彊﹐亦用心多矣。邇來蒼顏皓首﹐儲嗣爲重﹐嫡孫允炆以九月十三曰冊爲皇太孫﹐奉上下神祗以安民庶﹐誥示臣民相宜知悉。」

皇太孫洪武三十一年閏五月十六曰卽皇帝位。攺明年爲建文元年。迫懿文太子爲孝康皇帝。懿敬皇太子妃爲皇太后﹝常遇春女﹞。冊妃呂氏爲皇后。後﹐壽州人﹐太常卿呂本之女。八月﹐詔書曰「將呂后之父呂本靈位與太祖髙皇帝同祀於西宮。」正指此也。皇帝嗣位之初﹐卽下明詔﹐行寬政﹐赦有罪﹐蠲逋租去事之妨民者。明年﹐以紀元賜髙年米肉絮帛﹐民鬻子者爲之贖免﹐田之租稅幾分遣使者問。�內所患苦者﹐當��吏���﹐��令活之。�����察院﹐論囚視往歲減三之二﹐入重犯�。

上親擇二十四人爲采訪使﹐以觀風俗﹐給事華亭徐思勉亦與焉。又攺建都察院。

賜宴於新治﹐以寵之二年。

元年使者還自西方﹐得玉於雪山﹐廣二尺﹐色靑。先是上在宮儲時﹐嘗夢神致上帝命﹐授以重寶﹐及是始應命。工琢爲大璽﹐方尺六寸九分﹐親定其文曰「天命明徳﹐表正萬方﹐精一執中﹐宇宙永昌。」名曰「凝命神寶」。上幸大學﹐視祀孔子﹐拜跪﹐盥獻咸用﹐享廟禮。縉紳聚觀﹐皆思自奮以進庸於世﹝元年三月﹞。

處士髙嵬上時事﹕一墾荒田﹐二抑末藝﹐三愼選舉﹐四開鐵冶。

七月十一曰﹐賜學士董倫禦書「怡老堂」三大字及髹幾玉鳩杖各一。

十二月癸卯朔﹐乘輿臨視﹐殿壇戒飭﹐百官滌牲省器。是月戊寅﹐上禦奉天殿﹐羣公卿咸受誓戒﹐宿於齋宮。明曰己卯﹐出捨。皇邸尙食進素膳﹐及期行事﹐自元旦至於祭天地開朗﹐曰月輝華﹐方當出郊。龍旗徐行﹐萬騎不驚﹐山川艸木皆有喜色﹐六軍百姓欣躍聚觀。

上於乾淸﹑坤寧南北二宮間﹐爲退朝燕處之殿﹐置占書祖訓於其中﹐沈�深思﹐名之曰「省躬」。方孝孺奉諭撰銘。

王紳褘之子﹐皇上卽位召入翰林編修《太祖實錄》。王景新﹝一作彰﹞爲山西布政﹐坐事謫雲南。上召爲侍讀﹐同修《太祖實錄》。

聞之故老言﹐洪武紀年之末﹐庚辰前後﹐人間道不拾遺﹐有見遺鈔於塗﹐擡起一視﹐恐污踐﹐更置者﹐圯髙潔﹐地直不取也。

建文國破時﹐削髮披緇﹐騎而逸。其後在湖湘間某寺中﹝或曰武當山﹞﹐至正統時﹐八十餘矣。一曰﹐聞巡按禦史行部﹐乃至察院﹐言欲入陳牒﹐門者不知誰何﹐亦不敢沮。旣入﹐從中道行至堂下﹐坐於地﹐禦史問﹕「爾何人﹖訟何事﹖」不對。命與紙筆﹐卽書云「告狀人姓某﹐太祖髙皇帝長孫﹐懿文太子長子」以付﹐左右持上﹐禦史謂曰「老和尙﹐事眞僞不可知﹐卽眞也﹐爾老如此﹐復出欲何爲﹖」曰「吾老無能爲矣﹐所以出者﹐吾此一把骨當付之何地耶﹖不過欲歸體父母側耳﹐幸爲達之。」禦史許諾﹐命有司守護﹐飛章以聞。上令送京師。至﹐遣內豎往視﹐咸不識。和尙曰「固也﹐此曹安得及事我﹐爲問吳誠在否﹖」眾以白上﹐上命誠往﹐誠見和尙﹐方遲疑。和尙曰「不相見殆四十年亦﹐應難辧矣。吾語若一事﹐昔某年月曰﹐吾禦某殿﹐汝侍膳﹐吾以箸挾一臠肉賜汝﹐汝兩手皆有執持﹐不可接﹐吾擲之地﹐汝伏地以口嚃取食之﹐汝寧忘之耶﹖」誠聞大慟﹐返命﹐言信也。上命迎入大內某佛堂中﹐養之久而殂云。

初逸時﹐由地中出﹐雲遊河南江淮間。旣久﹐入汴梁某寺﹐題詩云「寥落東南四十秋﹐而今霜雪已盈頭﹔乾坤有恨家何在﹐江漢無情水自流。長樂宮中云斷影﹐朝元閣上雨聲愁﹔新浦細柳年年綠﹐野老吞聲哭未休。」

太祖嘗問劉誠意﹕「朕長孫享天下﹐當幾何﹖」劉對曰「皇太孫骨气不凡﹐非富貴可久拘也。」上問其由﹐不答。固問之﹐劉曰「此出家當得仙﹐若嗣大位﹐只四五年﹐天下分。」上曰「令出家﹐而以燕王爲嗣﹐若何﹖」劉曰「於理不可﹐貽笑於後﹐弗若令嗣大位﹐而有難則避。」上言「何以預爲之所﹖」劉曰「制一函﹐藏度牒﹑緇衣﹑剃刀其中﹐令遇難則啟之﹐庶幾此以免。且得天下者﹐必燕王也。燕王才度旣雄﹐而北地常有王气。」上然之﹐遂作牒﹐函之以遺建文。至是﹐果以燕王難披剃而遁﹐燕王登位﹐削去劉誠意伯爵。

建文在儲貳時﹐與燕王同侍一太祖﹐太祖出一對以觀其志﹐曰「風吹馬尾千條綫。」建文對曰「雨打羊毛一片氈。」燕王則曰「曰照龍鱗萬點金。」太祖意以燕王气象爲不小。

建文未遁時﹐先於大內蘭香殿聚珠衣﹑寶帳及內帑﹑珍異諸物殿上﹐塗猛火油﹐貯瀝靑其中﹐語親密宮人﹐期以城破遁去舉火﹐故當時以建文自焚死也。

