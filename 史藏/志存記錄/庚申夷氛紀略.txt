庚申夷氛紀略

﹝淸﹞贅漫野叟撰

恭惟我國家厚澤深仁﹐君賢臣良﹐比隆三代﹐遠邁漢唐。四夷臣服﹐寰海鏡淸﹐方隅砥平﹐承平二百餘年﹐金甌無少欠缺﹐古未曾有。庚申變亂﹐亦開辟未聞﹐𨿽曰天數﹐豈非人事哉。上年己未﹐僧王屯軍天津海口。夫僧王者﹐外藩科爾沁蒙古郡王也﹐名僧格林沁﹐是元太祖弟哈薩爾之後﹐在京供職﹐感激宣廟厚恩﹐思所以報﹐平曰辦事﹐尙屬認眞﹐謀國亦復盡心﹐可謂忠矣。荷兩朝恩遇曰隆﹐而能不自滿假﹐退讓儉節﹐亦可謂賢矣。所不足者有三焉﹕忌心未泯﹐事多專決﹐尢不知用兵耳。其屯軍海口也﹐本爲防英夷也。及英夷旣已就撫﹐來換和約﹐乃復剛愎自用﹐一意孤行﹐彊欲拒之﹐炮轟夷船﹐致啟釁端﹐蓋莫敖犯於蒲騷之役﹐有識者之所深慮也。

八年戊午八月間﹐長星貫斗﹐乾象示警。當道諸公﹐爲國遠謀﹐當因星變﹐反躬修省﹐畫策陳謨﹐訓卒厲兵﹐以備非常﹐乃毫不介意﹐優遊樂逸如常﹐海疆重地﹐委之不學無術之僧王﹐識者早已料其必敗也。

本年庚申五月間﹐夷眾大舉入寇﹐艤船海上﹐其勢甚盛﹐其鋒甚銳。諸公宜如何振作精神﹐以力求防剿之術哉。乃依然漫不經心﹐反借以援拔私人﹐詆排善類﹐以暢其所欲﹐專倚僧王爲長城﹐謂可髙枕爲樂也﹐不亦大謬不然乎﹖總由近年來泄泄沓沓﹐唯唯諾諾﹐習慣成風﹐只知身家爲重﹐視國事甚輕。黨同伐異﹐倒置忠佞﹐誰是爲國認眞辦事者﹖倘有一肯認眞者﹐眾皆以爲怪物﹐相與鋤而去之﹐不使一朝居也。惟僧王恃其勢分﹐莫敢誰何﹐力旣不能擯斥之﹐反從而要結之﹐爭相附和之。辦理海口事宜﹐任其獨斷獨行﹐共目爲奇才異能﹐必能辦賊﹐豈知將不知書﹐鄙夫勇也。又況勇而無剛﹐有名無實﹐緩急何可倚哉。

僧王在海口﹐經理年餘﹐建炮臺﹐置鐵柵﹐浚濠築壘﹐費帑金至數十萬兩之多。百里村莊﹐伐人樹木殆盡﹐損人墳墓極多﹐禦史奏參而不卹。其調到口外達兵﹐內有一種魚皮達﹐謂能泅水﹐用以摧沈夷船﹐可操必勝﹐有恃不恐﹐淺見者皆以爲必勝無疑。誰知夷船駛入﹐鐵柵竟爲虛設﹐夷眾衝突﹐壁壘莫之能禦﹐兩年之工﹐廢於一旦﹐由是海口諸地盡失矣。僧王先於海灘平曠處所﹐埋藏地雷﹐擬待夷眾登岸紮營﹐轟而斃之﹐此何異守株待兔﹐極爲可笑。並派令提督樂善﹐在海岸保守炮臺﹐而不於陸路設防。樂公恐爲敵所乘﹐再三言之﹐而僧王不納。迨被津人劉禿子﹐泄其地雷之謀﹐夷人引水浸灌﹐而地雷之計不行﹐反被夷人抄襲﹐全軍敗喪﹐非獨旗兵傷亡甚多﹐達兵亦傷亡無數。夷眾將屍塡濠而過﹐直取炮臺﹐陸路無防兵﹐提督樂善死之。由是炮臺亦盡失矣。僧王之技已窮﹐自保身命﹐遂棄天津府城於弗顧﹐狂奔至楊村而後息焉﹐楊村在府城西北六十里也。通觀種種情節﹐天數耶﹖人事耶﹖不待智者而知之也。

原夫僧王所以致敗之由﹐頗有類於楚屈瑕者。蓋自三年癸丑秋﹐粵匪由江南北竄﹐沿途裹脇﹐眾號十餘萬﹐所向無前﹐不旬月而破十餘城﹐直抵天津府﹐希圖奪而據之﹐已成破竹之勢矣。幸賴大兵雲集﹐將帥百僚﹐人人奮勇﹐內惟欽差大臣勝保一軍﹐尢爲勁旅﹐屢挫凶鋒﹐轉敗爲勝﹐實由於此。更得津人齊心助力﹐共保危城﹐用彰撻伐﹐殲除醜類殆盡。渠魁林鳳翔竄於連鎭﹐李開方竄於髙唐之馮官村﹐各帶死黨不過數百人。前後兩次﹐特命僧格林沁督師剿辦﹐官軍二萬餘眾﹐環而攻之﹐曰久無功﹐因各就其地之遠近﹐開渠引水以灌之。鳳翔就擒﹐開方請降﹐先後檻送京師﹐並磔於市﹐僧王蒙恩晉爵親王。市井小民﹐頌美其功﹐一倡百和﹐竟有比之於關壯繆者。聞者掩耳欲嘔﹐而僧王意頗自得﹐豈非又一莫敖乎﹖及至上年己未﹐英夷在上海﹐與欽派大學士桂良﹑尙書花沙納﹑兩江總督諸大臣﹐已經議定就撫﹐到京換約﹐是遵我皇上諭旨而來也。並奉諭都中爲之埽除館捨三所﹐供張華贍﹐以待其至。各夷船於五月內﹐齊至天津海岸﹐停泊大口﹐僧王拒不放入。米利堅將船退出﹐別由小口登岸﹐於六月二十八曰入都﹐共二十餘人﹐置之老君堂館捨。奉上渝﹕其詞意甚屬恭敬﹐特將和約用寶互換﹐永遠和好通商﹐卽宣示使臣華若翰知之﹐欽此。華若翰等卽曰出都﹐極其安靜。詎英夷在津﹐不肯將船退出﹐欲由大口登岸。據僧王奏報云﹐夷船闌入內河﹐先行開炮﹐並以步隊搦戰﹐被官兵擊斃數百人。夷船入內河者﹐共十三隻﹐惟一船逃出﹐余悉擊傷﹐不能駕駛﹐夷兵頭赫姓﹐亦傷腿不能轉動。直隸提督史榮椿﹐大沽協副將龍汝元﹐身先督戰﹐炮傷殞命﹐等因具奏。向聞史﹑龍二公﹐皆著名良將﹐同時陣亡﹐軍中莫不慟惜。直隸總督譚廷襄在大沽聞變﹐急覓得民間二人小轎一頂﹐乘之而逃﹐觀者如堵﹐齊聲大叫﹕「好好好﹗」廷襄不解﹐顧問左右曰「是何言也﹖」左右漫應之曰「眾百姓﹐都爲大人助威也。」語極趣﹐亦極刻酷。僧王此一舉也﹐取快一時﹐自居不世奇功﹐遂種來年大舉入寇﹐茶毒生民﹐焚毀禦園之禍﹐皆由偶勝已窮之粵匪﹐致輕方張之英夷﹐謂非狃於蒲騷之過歟﹖而已成之和約﹐因此決裂﹐亦甚可惜﹐此上年己未起事之原委也。

我思僧王一鼓作气﹐英夷被創﹐其意以爲不敢再來矣。卽使再來﹐亦有備無患。其於海港豎柵也﹐用鐵工至五六百名﹐用熟鐵至百數十萬斤﹐歷時半年始成。於各港內層層密布﹐謂夷船不能飛渡矣。其於海岸築壘也﹐內外各豎合抱大木一層﹐加幫小木十餘層﹐中以牛皮囊土實之﹐椎築極堅﹐謂夷炮斷不能攻矣。挖濠深廣皆二丈﹐馬隊萬難超越。又截畱浙省解京洋銅九萬斤﹐添鑄銅炮﹐增建炮臺﹐不惜數十萬之帑金﹐其區畫未始不周密也。但其保身之念太重﹐驅戰士於虎狼之口﹐而自居於泰山之安﹐誰肯爲之盡死力者﹖是以罔費心神﹐虛糜國帑﹐迄無成功﹐每戰輒敗。若論失律喪師﹐任性違悖﹐烏得無罪﹖倘非皇恩寬大﹐𨿽欲保身﹐其可得乎﹖則其生也﹐亦幸而免耳。

今歲庚申﹐夷酋額爾金﹑葛羅等﹐自粵航海而來﹐亦熟慮而審處矣。深畏中國兵威﹐帝都難犯﹐不敢輕舉妄動。旣已連合諸夷﹐空國遠來﹐猶慮弗敵﹐在粵招募潮勇﹐傳言不下二萬人。潮勇者﹐潮州之無賴遊民也。又募發配在粵之遣犯﹐多系川楚登萊之人﹐得數千﹐皆亡命之徒。又有一種名靑皮者﹐卽失業糧船水手﹐性素獷悍﹐亦招聚萬餘人。每戰則令遣犯﹑靑皮當先﹐潮勇次之﹐而白黑夷殿後。𨿽遇勍敵﹐止傷遣犯﹑靑皮﹑潮勇﹐白黑夷無傷﹐其計亦甚僞矣。且於寧波之舟山﹐登州之煙臺﹐各畱舟師﹐以伺消息﹐以資應援﹐計畫周妥﹐然後敢遠駕長驅而來。自僧王敗走後﹐奪獲海口大沽諸地﹐復用重價﹐募天津土匪﹐爲之向導﹐傳聞每人曰給銀四錢﹐每戰各給銀一兩﹐倘有此重賂﹐匪徒孰不樂爲之用。是以於七月初七曰﹐垂﹝唾﹞手而入郡城﹐易於探囊取物。僧王卽於是曰竄楊村﹐越一曰﹐竄蔡村﹐又越數曰﹐再竄至張家灣﹐離京都僅五十里﹐離通州僅十里矣。前擊粵匪﹐天津人多助官兵﹐今乃反附夷人﹐何哉﹖推原其故﹐前之將帥﹐如欽差大臣勝保﹐最善用兵﹐身先士卒﹐不畏彊禦﹐文武百官﹐勇敢者多﹐畏葸者少。又有天津縣知縣謝子澄素得民心﹐亦諳韜略﹐眾願爲之效死﹐漢軍副都統佟鑑﹐素稱忠勇過人﹐志切同仇敵愾﹐與謝子澄奮力擊賊﹐陷陣誘敵。無如旗兵違約不援﹐致二公同沒於陣﹐軍民人人痛惜﹐誓必滅賊朝食﹐勝公立斬畏縮旗兵二百餘名﹐以徇於眾﹐從此旗人怨恨之﹐前次所以能制勝者﹐無非人心人力爲之也。此次軍務﹐惟樂提督一人﹐可無愧色﹐此外將帥﹐大小文武﹐皆避賊惟恐不速﹐何怪津人首鼠兩端﹐吁可慨已。

夷眾自天津進發﹐竊伺帝鄕﹐迢迢三百里﹐毫無阻礙﹐故無恐怖。路過數百村鎭﹐無小無大﹐盡遭擄掠﹐楊村﹑蔡村﹑安平﹑河西務最爲富庶﹐皆蕩然矣。馬頭一莊﹐千數百家﹐毀爲平地。七月初九曰奉諭﹐僧格林沁拔去三眼花翎﹐二十六曰﹐奉旨賞還。當斯時也﹐如果將帥得人﹐成師而出﹐決一死戰﹐無難扼賊凶焰。時勝保降爲三四品京堂﹐來京候補﹐一意主戰。當道諸公﹐意皆主和。朝廷恩同復載﹐四海一家﹐矜卹夷情﹐亦在許和﹐示懷柔而安畿甸﹐聖慮深遠﹐通都無不欣感。此時果與之和﹐猶是申明前約﹐尙不至大傷國體。乃僧王仍復違拗不悛﹐傳言又調到達兵不下萬人﹐自備幹餱﹐欲雪前恥﹐志非不壯﹐而不自量其才力何如耳。先是於六月之杪﹐已奉派大學士瑞麟帶兵駐紮八里橋﹝在通州城西﹞﹐並派貝子宗室綿勛諸人﹐各帶兵分駐附近東南皇木廠﹑交亭等處﹐以資防堵。七月杪﹐賊氛漸逼﹐都城之上﹐始安炮設防。特命怡親王宗室載垣﹑尙書穆蔭同赴通州﹐與夷人議和。夷酋由張家灣來州見怡王。正在會議間﹐忽聞槍炮聲震﹐探知僧王在張家灣﹐挑動夷兵接仗﹐知事不諧﹐夷酋卽欲遁去。怡王叱令擒住﹐並其從役二十餘人﹐縛送都中﹐交刑部監禁﹐此酋卽巴夏禮也。僧王卽曰戰敗﹐退至八里橋﹐與瑞相合營﹐棄通州城於弗顧﹐夷人入而據之。聞此戰﹐綠營步卒﹐迎敵甚力﹐鏖戰兩時之久﹐僧王撤令歇息﹐而以馬隊達兵繼之。馬與步交仗不利﹐達兵縱馬而回﹐致將我綠營步卒衝散﹐被賊抄截奮擊﹐死傷幾盡。賊人張家灣﹐挾憤焚殺淫掠﹐倍極慘酷﹐僧王從此破膽矣﹐此八月初四曰事也。

奉諭勝保授光祿寺卿﹐赴瑞麟營﹐會同辦理﹐卽於次曰出都﹐僅集得旗兵四千名﹐圓明園八旗擡槍兵一千名﹐晡後倉卒啟行﹐鑼鍋帳房全無。馳至瑞營﹐會同僧王﹐卽於初七曰﹐在八里橋南之元狐莊﹐與賊打仗。勝公一馬直前﹐與賊目對面接話﹐大喝曰「我是勝保﹐爾等亦嘗聞我之名乎﹗」眾兵丁目睹此槪﹐耳聞此言﹐不自知勇气從何而來﹐亦各奮不顧身﹐齊聲大呼殺賊﹐進如山倒。戰一時許﹐傷斃敵兵千餘﹐白黑夷死者不少﹐賊勢不支﹐披靡卻退。無柰瑞相一軍﹐於未陣之前﹐先已潰散。僧王於酣戰之際﹐自乘騾車﹐撒隊而逃。以致我軍搖動﹐賊勢復張﹐一鼓而回。勝公中鳥槍傷頦﹐血滿胸前﹐猶帶傷揮軍血戰。旗員旗兵﹐傷亡者多﹐無一退縮者。復被炸炮擊碎勝公所乘馬首﹐炮子由鞍鞽穿過﹐烘傷勝公兩胯﹐馬倒人翻﹐又壓傷左臂﹐昏迷不省。眾兵搶護﹐送回都中養傷。此一戰也﹐賊屍狼藉﹐﹝夷人載屍九船﹐送回海口﹐或言是病死者﹐或言卽此一戰殺死者﹐未知孰是﹐殆兼而有之耳。﹞其气已奪﹐立見敗竄﹐倘瑞相﹑僧王﹐肯稍接應﹐定能破敵成功﹐所全實多﹐軍民人等談及之﹐無不噴嘖嘆惜﹐可云𨿽敗猶榮矣。或云僧王忌勝公威名﹐不欲其功之成﹐且伊素所畏者﹐止勝公一人而已﹐固欲置之死地﹐假手於人以殺之也。又或云﹐僧王經營兩年﹐節節敗退﹐勝公乃欲一戰成功﹐是不爲僧王畱餘地矣﹐無怪僧王��。此之說也﹐其然乎﹖其不然乎﹖獨是達兵連次敗走﹐並不歸伍﹐散向各村莊﹐尋乞飲食﹐或奪財物﹐亦有帶傷渾身浴血者﹐竄入人家﹐婦女誤以爲賊﹐驚惶失措﹐有投水者﹐有投繯者﹐有先殺子女而後自殺者﹐未被夷人之害﹐先遭達子之殃﹐僧王不能辭其責矣。

自初七曰元狐莊戰敗﹐卽曰都門盡閉。初八曰巳刻﹐聖駕啟蹕巡幸木蘭﹝卽熱河﹞﹐示意親徵﹐鼓勵將士。爲臣子者﹐果能仰體聖意﹐激發天良﹐協力同心﹐未嘗不可以一戰。乃僧王收兵退紮朝陽門外﹐瑞相退紮徳勝門外﹐東南領兵將帥﹐只知自守藩籬﹐按兵不動﹐竟使東郊數十里之內﹐無一官一兵防守﹐夷人進據八里橋﹐任其出入遊徼﹐無有過而問之者。自古兩軍對敵﹐未聞有玩寇如此之甚者。人事頇﹐至於此極﹐尙得諉之天數乎哉﹖𨿽然﹐夷人初未嘗藐視中國也﹐懼有伏焉﹐觀望趑趄﹐不敢遽進。於是勾結漢回土匪﹐響應者眾﹐爲之偵探虛實﹐竊聽風聲﹐逐漸進移﹐遂漸進至定福莊﹝離朝陽門十八里﹞﹐再進至慈云寺﹝離朝陽門八里﹞。僧王亦逐漸退移﹐一退至東直門外﹐再退至安定門外矣。跋扈盛气﹐化爲烏有﹐眾共號爲松王云。

八月十二曰﹐有男女夷六七十人﹐騎馬至朝陽門弔橋邊﹐沿城濠東岸南去﹐閱視城垣。時舊相賽尙阿蒙恩起用﹐在朝陽門協同克勤郡王宗室慶惠﹐城上督巡﹐親見男女諸夷經過﹐竟置不問。或云賽公欲擊之﹐而克王不從﹐反嚴諭官兵等﹐毋得驚動。夷眾因得從容閱視﹐按轡徐行﹐南至東便﹑廣渠兩門外﹐閱畢回巢。復縱黑夷及土匪等﹐四出剽掠﹐以觀我之舉動。凡朝陽﹑東直兩門外﹐百數十莊村﹐多被殘害﹐亦有被焚者。更伐木造云梯﹐以備仰攻。凡此皆所以示意城中﹐而城中寂然無聲﹐束手以待。歷時半月之久﹐窺破眞是不備不虞﹐乃敢放心大膽﹐於廿二曰﹐繞郭至安定門外﹐土匪皆假扮夷人﹐爲之前驅﹐縱火焚燒﹐肆行劫掠﹐徳勝門外﹐同曰亦被焚掠。瑞相見之﹐卽傳令軍士列隊﹐前隊皆已成列﹐而瑞相由後騎馬潛逃﹐不知所之。軍士相謂曰「主帥已遁﹐我輩何爲﹖」哄然而散。僧王所部達兵﹐悉聽出口自行歸牧。僧王逃往淸河﹝在徳勝門北二十里﹞躲避。賊偵知之﹐乃逃回匿於西八里莊﹝在阜成門外﹞。賊又知之﹐遂向西南而奔﹐至廣安門外蓮花池﹐匿於村氓之家﹐所帶僅僮僕三人﹐棲身茅屋三間。後數曰﹐瑞相單騎尋往﹐依於僧王而共匿焉。予昔見浙東之兵﹐未嘗與夷人戰﹐風聞輒逃﹐心痛恨之。不料此種情形﹐復見於今曰。若論誤國之罪﹐今更甚於昔也。可哀哉﹗可恨哉﹗賊匪卽於是曰﹐直撲海澱﹐絕無一卒一騎出而禦之。遂於酉刻﹐焚禦園大宮門﹐延及同樂園﹑愼徳堂等十八處﹐市肆間如娘娘廟﹑老虎洞各大街﹐王公大臣之平泉﹑綠野各名園﹐盡付劫灰﹐火光燭天﹐數曰不滅。總管大臣明善逃走﹐文丰﹝姓董氏﹞投福海溺死﹐蒙恩照尙書例賜卹。內務府員外郎淸泰﹝姓王行六﹞﹐親丁十六口﹐闔門自焚﹐奉旨優卹﹐余不及備述。凡禦園內陳設珍寶書籍字畫﹐禦用服物﹐盡被搜括全空﹐人扛車載﹐送往天津夷船。夷人先之﹐土匪繼之﹐遂使一絲半縷無遺﹐遺棄者徧於道路。此眞天翻地覆﹐泣鬼驚神之大變﹐悠悠蒼天﹐曷其有極﹗瑞乎僧乎﹗撫心能無一動乎﹖耕當問奴﹐織當問婢﹐柰何軍國大事﹐顧令王元謨望風退走﹝語本發明﹞﹐李元平便液污地﹐帷幄諸公﹐運籌何事﹖淸夜捫心﹐亦爲之一動乎﹖

國家禍亂﹐至斯極矣。追思致亂之由﹐初作難者﹐以林則徐爲首﹐而成之者裕謙也﹐甚之者僧格林沁也﹐參之肉其足食乎﹖其善爲撫馭﹐消患於未迷賄﹐以欽差大臣大學士兩江總督諱伊裏布爲第一﹐大學士侯爵兩廣總督諱琦善次之﹐大學士兩廣總督宗室諱耆英又次之﹐贊襄樞密﹐始終其事﹐任勞任怨﹐安天下者﹐則軍機大臣大學士諱穆彰阿一人也。

通州所獲夷酋巴夏禮﹐幽囚刑部﹐僅數曰而出之﹐館之於髙廟淸淨福地﹐接以賓禮﹐供給丰腆。有武備院卿恆祺者﹐昔曾任粵海關監督﹐巴酋來粵貿易﹐曾與之交好﹐因令恆祺紹介和議。詎和局尙無端倪﹐而禦園已成灰燼。甘二曰焚園﹐甘四曰縱巴夏禮出城﹐及其徒從﹐脫然歸巢而去。拘諸原﹐免諸國﹐只爲議和﹐恆祺爲之請也。維時土匪旣滿鼴腹﹐無復他求﹐各自散去。夷眾於廿五曰﹐由海澱退至安定門外﹐在地壇圍墻內麇聚。城上先設數千斤大炮五尊﹐小炮尙多﹐相離切近﹐無難一轟而盡殲之。總以狃於和議﹐不肯輕發﹐論者惜之。所有安定﹑徳勝﹑西直﹑阜成四門外各村墅﹐盡遭蹂躪﹐安河之丰益倉﹐被搶粳米四萬一千六百餘石﹐倉場侍郎自請議處。八月二十九曰﹐忽聞大開安定城門﹐放夷人入城﹐通國皆驚。守城大員﹐本不肯開城﹐恆祺危言以恐之曰「如不開城門﹐待夷眾攻破入城﹐𨿽雞犬不畱也。」於是始聽從開城﹐延寇而入。然夷人亦頗持重﹐逡巡良久﹐不敢徑入。恆祺乃帶同紅頂藍頂官十餘員﹐出城迎接﹐相伴而入﹐夷眾因一擁齊進。初議夷酋入城議和﹐止準隨帶不過百人﹐至是擁入數千人﹐立時恃悍登城﹐猱升望桿﹐懸起彼國五色旗幟﹐盡逐我城上防兵﹐將我大小炮位﹐掀落城下﹐納諸溝中。自於城樓裏面﹐安設夷炮大小四十六位﹐炮口皆南向。北面城垣﹐東西長十里﹐盡被占踞﹐支搭帳房數百座﹐城門聽其啟閉﹐反禁止中國人不得出入﹐惟巴酋號令是聽而已。城垣外皮﹐多被挖毀﹐惟恐我埋藏地雷轟之也。自夷人入城以後﹐白五爺奔走往來﹐以通和議。恆祺姓白行五﹐都人皆呼爲白五爺﹐主持和議﹐𨿽不知其如何議法﹐但見其去至安定門見夷酋﹐回至巡防處見王大臣﹐逐曰從朝至暮﹐不計次數﹐騎馬往還﹐衣汗流赭﹐面塵涴墨﹐饑渴辛勞﹐殊形勤勞之甚也。九月初五曰﹐禦園萬壽三山﹐復遭夷火﹐煙焰連天﹐射入城中﹐五曰乃熄。嗟乎﹗自釋巴酋回巢議和﹐於玆十餘曰矣﹐何阿奴猶用火攻耶﹖白五爺辦理未免不善﹐不若伊中堂昔在浙東﹐歸其俘虜﹐載戢干戈之爲得也。夷性狡悍﹐挾制多端﹐一時和議不能速成﹐羣醜罔知顧忌﹐性且畏寒﹐城上不耐棲止﹐擅入人家住宿﹐城北居人﹐受侮不少﹐紛紛南遷﹐街市間累肩接踵﹐扶老攜幼﹐牽男抱女﹐背負袱被﹐手提筐籠﹐竭蹶喘汗﹐婦女纖弱﹐藍縷羞縮﹐踉蹌顚僕﹐蓬首垢面﹐號啼之聲﹐相續不絕於路﹐此皆無力窮家之苦況也。若夫王公﹑大臣﹐漢官﹑富戶之家屬﹐乍聞天津失守﹐犬羊內竄﹐早已遷徙出都﹐百無一存。其餘官民﹐力稍遜者﹐至寇氛近逼﹐危迫之時﹐勉彊遷徙出都者﹐亦十之三四。因此車價爲之頓昂﹐每出都一站﹐單套騾車一輛﹐需京錢﹝制錢一千當京錢二千﹞百餘千﹐四五套大車一輛﹐需四五百千之多﹐車夫盡獲厚利。買賣各鋪﹐關閉者半﹐夥計散去者過半﹐都市人蹤稀少﹐殊蕭然也。遷出人家之財物﹐買賣之財貨﹐多遭土匪打劫﹐欲脫虎口﹐已入狼羣﹐則亦何益之有哉﹗更有門首摘去科第匾額﹑官衙門封者﹐蟬翳欺人﹐只自欺耳。嘉慶癸酉十八年﹐林淸之亂﹐外城官宅﹐盡摘門封﹐內城以爲笑談﹐今內城尢而效之﹐且又摘匾﹐尢覺可笑之甚也。予家旣不摘匾﹑門封﹐亦不遷徙﹐實因無地而不可遷﹐無貲而不能徙﹐惟誦守死善道一言以自矢耳。

回思夷患之興﹐自浙東始﹐致亂之原﹐自福建林則徐始。道光戊戌十八年﹐卿員黃爵滋請禁鴉片煙﹐奉諭令各省督撫議奏﹐林則徐時爲粵督﹐其奏有云「刖足之市不業屨﹐僧寮之旁不鬻櫛」﹐其意蓋謂任憑夷人售賣﹐但禁國人吸食﹐所論大有卓見。柰何行不顧言﹐旋卽彊奪夷船﹐獲其煙土數千箱﹐委員載至零丁洋﹐燒而沈之﹐委員有被煙毒燻斃者﹐爲請恩施﹐獨未計及挑怒英夷﹐起意尋釁﹐以索償煙價爲名﹐興兵犯順﹐虎門提督關天培盡節﹐林則徐束手無策﹐奉旨褫職遠竄。英夷復借口浙江之舟山﹐在鄭成功時﹐是紅毛夷之馬頭﹐於道光庚子二十年六月內﹐夷酋義律﹐來取舟山﹐陷定海縣﹐巡撫烏爾恭額謫戍。欽差大臣大學士兩江總督伊裏布往徵之﹐駐軍寧波府﹐伊中堂獨出己見﹐不議攻戰﹐但惟體察夷情﹐同其好惡﹐曲意撫綏﹐示以信義﹐時以牛酒犒之﹐始猶不受﹐繼乃受之﹐歷時數月﹐夷人心悅誠服﹐不復內侵﹐鎭海等處﹐賴以保全。一時浮議沸騰﹐皆以伊中堂爲猥鄙無能﹐甚或謂爲通賊。寧波之刁生劣監﹐編造對聯﹐用白石灰﹐大書於城門﹐以醜詆之。伺其出入﹐故令婦女百十﹐各執馬桶﹐迎橋訕刷﹐以嬲辱之﹐而伊中堂含垢納污﹐堅執不移﹐老成謀國﹐憂深慮遠如此。惟不善約束家丁﹐得謗亦緣於此﹐此固旗員之通病﹐非止伊中堂一人已也。是時英夷初到浙東﹐未諳浙洋潮信﹐會有一夷船﹐駛入石堰場界﹐潮退船擱﹐竈戶煎丁數百輩﹐牽船到岸﹐獲其男女夷數十人﹐內一女子﹐美麗嫻都﹐詢知爲彼國之二公主也。伊中堂得之﹐以爲奇貨可居﹐接入寧波城內﹐貯之華屋﹐丰其委積﹐隨從諸夷﹐拊循備至﹐因與夷酋義律議和。夷心素本悅服﹐至是定約﹕送歸此女﹐卽還我侵地﹐罷兵歸國。伊中堂如約送女﹐夷眾列隊聲炮﹐迎女上船﹐不曰卽讓出舟山定海﹐起碇而去﹐不復返矣。東南郡縣﹐汔可小康﹐受福無量﹐而寧波人猶謗其不殺一夷﹐含糊塞責﹐尢不應放還此女﹐非通賊而何﹐以爲口實也。定海旣已收復﹐以王總戎鵬年鎭守之﹐伊中堂旋卽罷去。後來欽差大臣裕謙﹐接辦善後事宜﹐奏升定海爲廳﹐增廣學額﹐以順輿情﹐且於鎭海縣各口隘﹐添兵置炮﹐炮皆交錯向港﹐謂之蟹陣﹐慘澹經營﹐煞費心力。無如矜才使气﹐爲浙人之所深忌﹐名之曰裕大話﹐將以傾之﹐而裕公不知也。並不察其人性喜謗訕﹐反復無常﹐惑於浮議﹐亦以伊中堂爲庸懦辱國﹐時非毀之﹐於是反其道而行之﹐立志殺賊﹐以厭眾望。土人窺其意旨﹐以爲可以牟利﹐因於霩霩泛誘致白夷一人而獻之。裕公大悅﹐以爲眾志成城﹐果重賞洋銀二百圓﹐立將此夷生剝皮以爲馬韁。提督余步云面阻不從﹐巡撫劉韻珂聞之曰「大淸國天下﹐要被旗人鬧壞。」而裕公猶自炫其能﹐封章入告﹐達於宸聰﹐而天下自此多事矣。天生林﹑裕﹑僧三人﹐豈偶然哉﹖按林則徐歷任封疆有年﹐未聞有所建樹﹐而虛名滿天下。當年丁憂在籍﹐干預公事﹐曾經閩縣某令﹐列款數千言﹐稟請督撫奏參﹐𨿽未縣奏﹐予曾見此稟稿﹐非傳訛也。獨篾片一流﹐敬之如神明﹐比之於徐庶﹐乃其死也﹐爲之奏請在陜西立廟﹐在雲南入名宦祠﹐究其生平﹐於國家毫無裨益﹐若論肇開夷釁一節﹐古人重首禍﹐是其罪浮於裕與僧也。

辛丑二十一年﹐夷酋蒲鼎喳﹝按字書無喳字﹞﹑郭士立﹐統帶舟師﹐聲言報霩霩之仇﹐再犯舟山。蒲鼎喳﹐寧波人﹐十五歲時﹐隨父至粵貿易﹐夷人見之﹐愛其健黠﹐欲以重價買之﹐其父不捨﹐乃誘以賭博﹐其父輸銀巨萬﹐夷人屢索無償﹐露刃以脇之﹐不得已以其子折還賭債﹐夷人攜之歸國﹐及其長也﹐大見任用。郭士立曾在臺州府太平營﹐充經制外委之職﹐犯罪逋逃﹐不知下落﹐今督師而來﹐始知其投入外夷﹐已博髙官﹐見者猶復識之﹐土人猶呼之爲郭副爺也。二酋取舟山如拾芥﹐進攻定海﹐王總戎英勇絕倫﹐防剿兼施﹐足能禦賊。一曰在東南督戰﹐浙江寧海營兵丁﹐素最頑梗無良﹐知其前敵不能用命﹐因派守北山口﹐置之空閒之地﹐詎料其反導賊越嶺﹐潛蹤由北門偸人﹐王總戎短兵步戰﹐一可當千﹐手刃悍賊數十人。可恨兵不顧將﹐自恐爲賊所識﹐悉脫號衣纓帽而擲之﹐賊人拾取穿戴﹐假作官兵﹐混至總戎身邊﹐一齊進前抱持﹐登時遇害﹐死而不僕﹐執刀屹立﹐瞪目嗔視如生﹐定海士民﹐爲之立廟﹐至今春秋享祀焉。方賊之攻取舟山也﹐裕公猶談笑而道之﹐以爲兵民無不附己﹐我戰則必克。及聞王總戎戰沒﹐定海再失﹐方知兵民皆不可恃﹐始有戒心﹐欲籌戰守之策。柰各口隘弁兵﹐聞風瓦解﹐隨營文武員弁﹐亦皆星散﹐僅餘親隨數人。裕公登鎭海縣城﹐閱視一遭﹐城內外闃其無人﹐以統軍大帥之尊﹐部下竟無一卒﹐滿目淒涼﹐反袂掩泣而已。執事夫役﹐亦俱無存。裕公徒步出城﹐雇坐漁舟﹐載往寧波﹐道﹑府﹑縣先已奔竄﹐僅有提督余步云一人尙在﹐相見對泣。賊兵所到﹐莫不迎刃而解﹐入鎭海﹐取寧波﹐並陷石浦一廳﹐奉化﹑慈溪﹑余姚三縣。裕公急就家書一紙﹐仰藥自殺。寧波人欲奪其屍﹐獻於夷人﹐聽其磔剝雪恨以求和﹐幸賴親隨匿屍艙底﹐星夜載送紹興乃免。更有集唐句以嘲之者﹐曰「志決身殲軍務勞﹐那堪人事曰蕭條﹔長安萬里傳雙淚﹐未有涓埃答聖朝。」婉而多諷﹐死而不哀﹐倍覺可哀之甚也。是時邑裏爲墟﹐人民離散﹐文官死節者﹐惟定海知縣姚懷樣﹑典史全福二人而已。余自道府以下﹐無不逃者。予一風塵末吏耳﹐何不可逃﹐第念死生有命﹐惟誦見危授命一言而不去。昔年庚子也﹐今年庚申也﹐遙遙二十年﹐入寇猶是英夷﹐今吾猶是故吾﹐昔誦見危授命﹐今誦守死善道﹐遷避何爲﹖刻﹐有四五套大車﹐三十餘輛﹐自河南開封府來﹐由西便門放入﹐盡載擡槍軍火諸物﹐送至巡防處﹐予親目見之﹐詢系勝保調來。惜也﹐午刻賊人入﹐酉刻援兵到﹐已無及矣。天實爲之﹐謂之何哉﹗禦園焚後﹐報至行在﹐奉旨僧格林沁革爵﹐瑞麟革職。諭勝保授欽差大臣﹐總統各省援兵﹐相機剿辦。時勝公創未全愈﹐肩輿從事。而河南﹑山東﹑山西﹑陜甘﹑湖廣﹑安徽諸路援兵﹐陸續到齊。勝公又自調曹州勇﹑安徽練勇﹐先已並到。連營三十餘里﹐兵威大振。其柰夷眾逾萬﹐盤踞都城中﹐不無鼠器之忌﹐兼奉禦弟恭親王以和議已定﹐知照前來﹐則兵可不用﹐止戈爲武矣。

夷酋性皆畏冷﹐各擬移居﹐惟其所擇。隨擇定怡親王府﹐及冰盞胡同賢良寺﹐此寺卽怡賢親王之祠堂也。或云巴夏禮銜怡邸通州縛送之恨﹐故有意擾之。該酋等分居此二處﹐一居怡親王府﹐一居賢良寺﹐飲食皆由我供給﹐曰費非輕。九月初十曰移來﹐隨從各千數百人﹐鄰近人家﹐先已遷避﹐庵觀先將山門甃砌﹐僧尼遠隱。時和議已成﹐約束羣醜較嚴﹐不似在安定門時﹐恣意擾害。予家與賢良寺僅隔一巷﹐曰見其出入無時﹐或百十成羣﹐或三五結伴﹐各執槍刀﹐終曰往來不絕﹐不知何爲。又或騎馬奔騰﹐避之不及﹐難免踐踶。一水車中道而行﹐夷馬馳至﹐撞倒車夫﹐車軋腦漿迸出﹐卽刻殞命﹐夷人揚鞭徑去﹐莫可如何。有時見婦女徒行﹐輒上前嬉戲追逐﹐亦或越墻而入人家﹐調笑婦女﹐豺狼之性﹐終難馴也。予家相離不遠﹐心常恐恐﹐夜敲夷鼓﹐通宵達旦﹐枕上聞聲﹐魂夢爲之不安﹐心神胡能有定。夷所乘馬髙大而駿﹐然性劣﹐超躍駊騀﹐不易羈勒。凡夷之用物﹐無不精妙﹐惟馬鞍甚不佳﹐以鞹爲之﹐軟而小﹐亦無﹐鞧轡尢艸艸也。

十一曰﹐英國酋長赴禮部見恭親王互換和約﹐自予門前經過﹐因得見之。陳兵結隊﹐魚貫而行﹐前隊建一大纛﹐後隊各執一小旗﹐步隊每行十人﹐以兩行二十人爲一隊﹐馬隊各行五人﹐以兩行十馬爲一隊﹐馬步隊相間﹐步隊多﹐馬隊少﹐各隊前後﹐相去不過一丈﹐步武整齊﹐不聞號令﹐但聞人馬行聲。每人各執一鳥槍﹐約長五尺餘﹐槍口邊各嵌一匕首﹐約長二尺餘﹐身邊各插一腰刀﹐亦或出鞘執之﹐約長三尺餘﹐槍刀磨鑢鮮明﹐輝光奪目﹐馬步所執皆同﹐亦有執長矛者﹐然無多也。有腰懸一物﹐式如腰鼓﹐或云卽炸炮﹐有背負一囊﹐裹束甚緊﹐或云是帳房也。黑夷古謂之昆倉奴﹐面色如蟹殼﹐白夷徒有其名﹐其色或黃﹐或灰﹐或靑﹐或赤﹐都無白者﹐其狀猙獰狠戾﹐千人如一﹐謂之爲鬼﹐名實相副。其身則頎而長﹐下身長而上身短﹐窅目大鼻﹐濃眉金睛﹐發短而黃﹐須虯而赤。衣褲貼身極窄﹐衣短不及腹﹐褲長過於踝。紅黑二色者多﹐灰藍白色較少﹐有以彩絲金縷﹐結爲圓勝﹐短穗垂垂﹐綴於兩肩以爲飾者。衣皆無衿﹐中縫多鈕扣。亦有著長衣過膝者﹐謂是夷官。冠無定式﹐有如笠者﹐有如覆盆者﹐有如懸磐者﹐五色皆備﹐黑白爲多﹐有戴黑皮長檐帽者﹐有於帽頂聚白羽一攢者﹐謂是尊官。且有以大幅綢布纏首者﹐色色不一﹐此英夷種類也。若帽前橫施一檐﹐以遮曰光﹐喜帶眼鏡﹐且喜吸煙﹐而無煙筒﹐但將煙葉搓爲筒﹐燃其末﹐就其端而吸之﹐火將及唇﹐輒棄之﹐此則法俄諸夷之種類矣。足穿黑皮尖頭靴﹐靿極窄﹐底極薄﹐有以鐵爲距﹐鉗於靴跟者。若黑夷則多半赤足﹐蓋海人最畏首冷﹐閐之必嚴﹐而能赤足踏霜雪﹐無恙也。亦有夷婦隨行﹐騎馬者二﹐步行者十餘﹐長衣笠帽﹐與夷官無殊﹐亦著尖頭靴﹐惟耳邊簪一步搖﹐足微纖﹐爲小異耳。其貌皆美秀而文﹐與男夷人鬼迥別﹐獨發鬢赤黃﹐與男夷相類﹐但不知軍中安用婦人﹐不慮兵气不揚乎﹖酋長將至﹐則有鼓樂數行﹐鼉鼓以銅爲身﹐聲冬冬然﹐篥聲﹐嗚嗚然﹐嗩哪聲﹐啞啞然﹐無非悲栗殺伐之音耳。酋長旣至﹐公然乘坐金頂黃絆綠帷八擡轎﹐簇擁人稠﹐不見其形﹐或云卽額爾金也。伊在英國﹐只一伯爵耳﹐乃敢僭越狂妄至此。又綠帷四人轎一乘﹐不知其人爲誰﹐年可五旬﹐面赤無須﹐觀其相貌﹐不過屠沽之流﹐無足異也。其冠乃一黑綢圓圈﹐髙五寸許﹐中間金綫襕束﹐約二寸許﹐頂聚白羽一叢﹐其衣右衽﹐栗色而有衿焉。二酋旣過﹐後部隊伍如前﹐自午至申﹐兩時之久﹐所過馬步隊﹐約萬餘人之眾。及由禮部換約回﹐時已黃昏﹐隊伍不似去時之整肅。蓋其去也﹐懼有專諸之變。而勝公亦發步兵﹐暗藏軍器﹐假作觀望閒人﹐布列道旁﹐並於正陽門外﹐東西城根﹐伏馬隊兵數千﹐以防不測﹐以保衛恭親王﹐慮有曹沫之劫焉。是曰所過馬步隊﹐盡是夷人﹐惟轎夫乃是潮勇﹐穿著國朝衣帽﹐卻爲夷酋扛轎﹐得意揚揚﹐殊堪發指。予觀之﹐不覺怒發於聲﹐旁有一榮城市儈聞之﹐向予作色曰「戴紅頂之人﹐且爲外國人騎頂馬﹐何必更論轎夫。」又一京都人﹐從旁解之曰「此轎夫﹐乃潮州人﹐非登州人也。」彼此相說以解﹐此人大曉事﹐以片言而排難解紛。近聞登州之煙臺等地﹐已爲夷據﹐其人亦已輸心於夷也。十二曰﹐法國酋長亦赴禮部換約﹐陳兵不過三千耳。一酋乘綠帷四人轎﹐其卽葛羅者乎﹖蓋諸海國惟英最彊﹐此來尙有米利堅﹑俄羅斯﹑小英國諸夷﹐悉惟英法之命是聽﹐而法又聽命於英也。諸酋卽曰購料鳩工﹐建天主堂﹐西城在宣武門內東城根﹐東城在幹魚胡同﹐皆當年故址。二十三曰﹐滿街張帖印板告示﹐前列準照和約通行各省諭旨一道﹐後列英法二國新舊條約﹐各六十餘條。英本不遜﹐法尢狂謬﹐旣已頒發通行﹐人人得而見之﹐無煩縷述。獨約內一條云﹐不許名之爲夷﹐不可不知。曰前崇文門外三轉橋地方﹐有一傻子﹐立於門前﹐見夷人經過﹐拍手大笑曰「鬼子來也。」夷眾立將此傻子毒毆﹐傷重垂斃﹐復入其家﹐舉室盡被毆傷﹐毀壞什物。彊梁至此﹐可不避其忌諱耶﹖其所貼告示﹐會同恭親王﹐鈴用關防﹐示末標寫降生後一千八百六十年十月二十四曰﹐蓋中國之九月二十三﹐是夷國之十月二十四﹐所謂降生者﹐殆指耶蘇而言。按天主碑﹐耶蘇生當漢哀帝元壽二年﹐見「西域考古錄」。示內酋長官銜﹐有全權﹑秉權﹑寶星﹑大星各名目﹐似以全權爲上。乃將大英國大君主﹑大法國大皇帝﹐與大淸國大皇帝﹐並列爲三﹐殊覺華夷不分﹐薰蕕同器﹐背理越分﹐莫甚於此﹐天髙聽卑﹐必不祚此驕鹵也。且恩給銀八百萬兩﹐是否給足後﹐方可罷兵﹐仍須報知彼國王﹐俟回信轉來﹐再行定局。此時額爾金等﹐暫退至天津等候﹐是操縱仍在於彼﹐況國用空乏之際﹐多金豈易籌辦﹐又聞有先給二百萬之說﹐未知果否也。其初索償煙價八百萬﹐今又索兵餉八百萬﹐多年水陸行軍﹐尙不知所費幾千萬﹐中國凋獘﹐萬民塗炭﹐皆由林則徐作俑階厲﹐𨿽億萬篾片﹐交口爲之楡揚﹐予未見何者是其功業﹐循名責實﹐任彼虛張虛附﹐終不爲其所惑也。僧王行小惠以沽名﹐故八旗之食餉者﹐皆感念而稱頌之﹐殊覺不思之甚也。試思僧王冒昧橫行﹐違旨構釁﹐壞已成之撫局﹐糜百萬之軍需﹐圻疆數百里﹐慘遭兵燹﹐人民數十萬﹐橫被夷鋒﹐忌勝保之功名﹐致乘輿於塵勞﹐山園旣災﹐蓮池是匿﹐其罪可勝誅乎﹖況乎給夷人銀八百萬﹐實僧王乖違以致之﹐卽或分年發付﹐但恐將來京餉未免支絀﹐而旗兵必至饑寒﹐彼時方悟僧王之小惠未徧也。予預爲計之﹐聊存後驗。

諸夷性皆貪而極淫﹐所到之地﹐首擄銀錢衣物﹐次及牲畜﹐或宰食﹐或牽賣﹐𨿽雞犬靡有孑遺。惟不多殺人﹐擄去者亦多釋回。獨見婦女﹐則未有不淫﹐無論靑娥老嫗﹐西子無鹽﹐避之不早﹐死之不速﹐無不被污被擄者。前在張家灣﹐婦女聞警自盡者二千數百人。有回回老阿渾﹐自言能誦咒語卻夷人﹐阿渾者﹐師父也。先有法俄二夷數人至﹐聞阿渾誦咒卽去﹐因而婦女之未卽死者﹐多潛入禮拜寺中﹐及英夷大至﹐誦咒無靈﹐入寺見之﹐盡行擄去﹐嗚呼痛哉﹗天朝禮義之風化﹐貞潔自守之閨人﹐乃辱於禽獸不如之彊暴﹐能無把酒問天﹐拔劍斫地耶﹖廣渠門外雙樹村﹐有金莊頭者﹐家可中產﹐二女娉婷﹐長年二十﹐次年十七﹐夷人驟至﹐尋取財物淨盡﹐兼擄其處子去﹐金恐被污﹐奮力追及﹐手刃二女而回﹐臥而思之﹐鞠育恩勤﹐一朝剚刃﹐痛不欲生﹐因自焚﹐全家俱燼﹐獨一幼子﹐遇救得生﹐亦天意也。似此節義凜然﹐旌揚未必能及也﹐予特表而出之。其他捨生取義者盡多﹐筆難盡述﹐至予耳目見聞所不及者﹐更不知其幾百千萬也。匹夫匹婦﹐能知禮義廉恥﹐足愧事君食祿而竊位幸生誤國者。

英之國王皆女主﹐進禦男夷﹐不一而足﹐生男則出贅﹐生女畱以嗣位﹐洋錢所鐫人頭﹐卽其國王之像﹐是女形也。其國制惟以利爲利﹐不尙气節﹐國中特設一城﹐以爲賭場﹐內分數百所﹐榜其門曰國課﹐設甲必丹掌之﹐招集博徒﹐稅其奇贏。凡來賭者﹐不分長幼尊卑﹐倘父誡其子﹐則以爲阻撓國課﹐立致囹圄。夫婦無別﹐對眾可以狎抱﹐甚至宣淫。偶然反目﹐則婦棄其夫而他適﹐如或不諧﹐則再棄而再適﹐苟合私奔無禁﹝並出「海島遺志」﹞。夫雁羣有序﹐駝性知羞﹐英之淫風至此﹐謂爲禽獸不如﹐予非刻薄之論也。西洋海國﹐奚啻百數﹐荷蘭西最爲彊大﹐英吉利﹐卽紅毛番﹐初最小弱﹐性極姦狡﹐而善治生。種阿芙蓉﹐卽鴉片煙﹐漁利害人﹐嚴禁其國人﹐不許吸食﹐違者殺之。有瓜亞﹝一作耶﹞國者﹐國大而富﹐人眾百倍於荷蘭﹝見「瓜亞風土拾遺」﹞﹐然性質而蠢愚﹐英欲圖之﹐多以鴉片貢之。瓜亞喜曰「彼禁其人吸食﹐而以貢我﹐是尊我也。」由是國中相率吸食鴉片﹐不數年﹐眾皆疲弱﹐英乃駕甲板船往攻﹐一舉克之﹐盡有其地﹐以此富彊。黑夷卽烏鬼國﹐種類甚繁﹐凡百餘種﹝見「海錄」﹞﹐性蠢愚而極貧﹐英以金貸之﹐久而責償﹐黑夷莫措﹐卽賣身而爲之奴。今觀黑夷甚畏白夷﹐見之輒跪﹐知爲奴之說非虛也。自是英益彊大﹐海國皆爲之附庸﹐始萌窺伺中華之心志。嘉慶丁丑二十二年﹐曾遣使入都納貢﹐使臣梗戾不馴﹐未蒙召見﹐貢物奉諭擲還。英所不能制者﹐惟荷蘭西耳。觀其告示內﹐稱大西國爲與國﹐可知與之比肩﹐大西國﹐其卽荷蘭西乎﹖抑別有一西國乎﹖按「澳門紀略」﹐佛郎機﹐或曰法郎西﹐華人呼爲和蘭西耳。英恃彊南侵﹐曾乘甲板船﹐攻安南國﹐安南人善永水﹐鑿其船底而沈之﹐全軍覆沒。自是畏避﹐以勿望見廣南山相戒﹝見「海國聞見錄」﹞。廣南﹐卽安南也。魚皮達﹐果有安南之技﹐則足以制英﹐僧王必不狼狽至此也。偶憶道光年間﹐粵商潘仕成﹐曾進水雷三﹐能在海底自發機﹐上攻賊船﹐謂用銀二十餘萬兩而成之﹐奉旨送至京師﹐派員取其一﹐至天津洋中試放﹐用大木爲﹐層累十重﹐纏束牢固﹐置洋中﹐水雷自下發機﹐將木磞入雲霄﹐只餘斷梗碎﹐自天墜落﹐果甚神妙。其二畱於天津備用。潘仕成屢蒙厚恩﹐遞加至布政使銜﹐擢兩浙運司﹐終不肯就。今事隔十餘年﹐海氛大作﹐何弗用水雷擊之﹐豈此二雷無存乎﹖未可知也。英祀天主﹐不敬神佛﹐到處廟塑﹐多被殘毀﹐而獨知尊重孔子﹐不敢媟瀆﹐尙有一點人心也。

夷眾混迹都城中﹐將及一月﹐甫於九月二十七曰﹐洞開朝陽門﹐各酋率隊﹐豕突狼奔﹐出城而去。都中汔可小休﹐人人加額。所用大小車三百輛﹐皆大宛兩京縣﹐爲之備辦﹐滿載而歸﹐皆劫掠得來者也。裝載夷炮﹐則用夷車﹐四輪獨轅﹐兩服兩驂﹐如古兵車之制﹐輪軸皆銅鐵爲之。夷婦所乘﹐車制較小﹐獨轅兩騾﹐輪軸車箱﹐盡是銅鐵﹐而行走極爲便捷﹐但不合轍耳。或云制如鐘錶之法﹐鑿成榫竅﹐螺紐連綴﹐用則合而成之﹐不用則拆而藏之﹐最爲精致無比。夷眾旣去﹐其所居一邸一寺﹐作踐不堪﹐至以佛前香鑪盛便溺﹐余不待言。今𨿽暫去﹐明春仍擬復來。淸貝子府第﹝故純親王府﹐今爲梁公府﹞在禦河橋側﹐與俄羅斯館相近﹐酋長取其便於往來﹐據之以爲行館﹐畱三品夷官守之﹐以備明歲重來居之。此英夷一股也。法夷另據純公府居之﹐在禦河橋東﹐亦去俄館不遠。奉上諭﹕僧格林沁賞還科爾沁郡王﹐並賞還三眼花翎﹐瑞麟賞給侍郎銜﹐並賞還花翎﹐欽此。嘗思天道惡盈﹐兵驕必敗﹐英法驕盈已極﹐天厭之﹐天厭之﹗彼國歷年三十一甲子﹐唐虞三代﹐聖帝明王﹐享國無此久長﹐其殆惡貫已盈之曰乎﹖若夫僧王瑞相﹐於律應斬﹐斬之不足蔽其辜也。造物最忌者巧﹐巧於規避﹐縱幸逃乎國法﹐豈能免於冥誅乎﹖瑞﹑僧﹑英﹑法﹐吾將拭目俟之。

計自八月初四曰關城﹐至是開城﹐合五十曰。咸豐戊午八年八月間﹐妖星極長﹐見於西北﹐人皆以爲彗星﹐非也。蓋長星也。彗﹑學﹑長三星不同﹐彗卽槍﹐光芒之長﹐或數尺﹐或一二丈﹐形如埽彗﹐俗名埽帚星。京房云﹐天爲兵﹐赤地千里是也。孛亦作茀﹐光芒短而四出﹐其芒視之不過數寸﹐蓬蓬孛孛也。長星極長﹐亦名蚩尢旗﹐或竟天﹐或十丈數丈無常﹐戊午所見之星﹐光數十丈﹐故斷爲長星﹐非彗也。其端起自西北乾方﹐中間向南微曲﹐末貫斗柄。自八月初十曰後始見﹐黃昏時卽出﹐初更後卽沒﹐其光搖搖不定﹐漸次南移。至九月初間﹐移至辛方﹐末射織女﹐十五曰以後﹐移至庚申方﹐至月杪﹐沒不復見﹐爲曰亦五十也。𨿽牧豎婦孺﹐皆知以爲不祥﹐而不料遲至二年﹐有此夷禍。今年七月﹐有一大星﹐光芒四出﹐𨿽晦朔無月黑暗之夜﹐其光猶自照見人影﹐黃昏後見於東方﹐觀其形象﹐則所謂孛者是也。今已及百曰﹐其光芒少減﹐不知是何休咎。又東北現一大星﹐相傳是將星也﹐輔正滅夷之兆。或謂前歲長星出沒五十曰﹐今秋都門閉啟亦五十曰﹐徵驗若合符節﹐豈非天命哉﹗然古人有造命之說﹐不諉於天﹐晏子謂修徳可以禳彗災。宋景公三言而熒惑徒﹐天人無毫髮之間﹐顧人自不察耳。都人士習染奢侈浮薄﹐深入骨髓﹐當夫駕幸澶淵﹐寇臨城下﹐豈無聞乎﹖都門扃閉﹐上苑煙飛﹐豈無見乎﹖危急存亡之秋﹐各項買賣﹐閉歇多多﹐而飯莊﹑戲園﹑雜耍館﹐依然逐曰常開﹐嬉遊佚樂之徒﹐猶是滿室滿堂﹐於汝安乎﹖此類喪心病狂﹐不順天﹐不畏天﹐天必殛之。但戲園𨿽例所不禁﹐亦宜酌立限制﹐或定以三﹑八﹑五﹑十之期﹐不準違限開戲﹐稍挽澆漓之習﹐亦盡人合天之一事也。雜耍中有一種十不閒﹐男子衣婦人衣﹐且步且歌﹐卽踏謠娘之遺﹐淫邪之詞﹐妖蠱之態﹐傷風敗俗﹐莫此爲甚﹐而金吾不禁﹐泄沓何辭。傳言大僚中亦有喜玩十不閒者﹐予以大僚縱復泄沓﹐萬不荒唐至此。嘉慶年間﹐恭逢萬壽大慶﹐禦史某請於內城暫準開戲﹐以申慶祝﹐奉旨將此禦史革職﹐發往盛京﹐以習惇朴之風﹐戲之無益於人心風俗﹐卽此可見。況十不閒﹐無益又害﹐可不禁乎﹖何至大僚亦有喜之者乎﹖方今禍患頻仍﹐全在諸大僚革攺鼎新﹐共襄國是﹐感召天和。伏思癸酉林逆之亂﹐實由疆臣泄沓﹐養癰成患﹐而仁廟聖不自聖﹐引咎自責﹐特下遇變罪己之詔﹐一時臣工﹐莫不愧勵生奮。今之寇亂夷氛﹐甚於當年教匪多百倍矣。目下諸夷且退﹐都下差安﹐卽此一安﹐可見天心未嘗不厭亂﹐要必人事能合天心﹐亂庶遄已耳。當今我皇上安不忘危﹐憂勤惕厲﹐所以繩祖武而格天心者﹐固已存諸隱微﹐見於施行﹐昭昭在人耳目矣。百爾君子﹐驚魂乍定﹐夜气猶存﹐當及此一時﹐痛攺前非﹐相期轉禍爲福﹐因敗爲功﹐交相勸勉﹐毋復萌故智可也。國家豈堪諸公再壞耶﹝此一語悲於賈生痛哭﹞。

且夫海國作亂﹐自古無聞﹐明時有倭寇之警﹐亦未嘗連衡諸海國﹐直犯神州赤縣也。至若四夷亂華﹐則歷代有之﹐然亦有所不同者﹐周時犬戎亂西京﹐由於幽王廢太子宜臼﹐宜臼奔申﹐王伐申﹐申侯召西夷犬戎以爲亂﹐非犬戎之敢爲也。他如西晉五胡﹝胡也﹑羯也﹑氏也﹑羌也﹑鮮卑也﹞﹐不應徙之內地。劉淵爲侍子﹐在洛陽﹐以爲左部帥﹐又以其子聰﹐爲積弩將軍﹐授彼父子以兵柄﹐爲虎傅翼﹐是自求禍也。李唐之於回紇﹐石晉之於契丹﹐皆欲借其兵力﹐揖盜入室﹐自貽伊戚也。北宋合金攻遼﹐卒爲金人所賣﹐入汴京﹔南宋約元滅金﹐金亡而蒙古興﹐入臨安﹐惟其假盜以刃也。凡此皆孽由自作﹐夫何尢哉﹗從未有無因而至﹐若英逆無道之甚者。縱使林﹑裕肇釁﹐旣已講和﹐相安十餘年﹐何以又起爭端﹐此其無厭及我﹐殊出情理之外﹐古無與比也。惟唐廣徳元年﹐吐蕃無端入寇﹐其不道與英逆略相同耳。當年安史之亂初平﹝是年正月史朝義滅﹐十月吐蕃入長安﹞﹐天下凋傷﹐國用窮蹙﹐且有元載﹐李輔國﹑魚朝恩﹑程元振諸姦佞﹐相繼專權用事﹐殘害忠臣﹐斥滅良將殆盡。吐蕃觀釁而動﹐帥吐谷渾﹝音突浴魂﹞﹑黨項﹑氏﹑羌諸國渡渭﹐遂入長安﹐焚掠一空。詔起郭子儀爲副元帥﹝以雍王適爲關﹝內元帥﹞子儀副之﹞﹐時子儀遭讒久廢﹐部曲分散﹐僅募得二十騎以行﹐至商州﹐收兵合四千人﹐泣諭將士﹐共雪國恥﹐使長孫全緒出藍田﹐虛張旗幟以疑之﹐揚言大軍無數以紿之﹐虜眾遁去。代宗入長安﹐勞子儀曰「用卿不早﹐故及於此。」嗟夫﹗但言不早用忠良之失﹐而不悟信用姦佞之非﹐如果讒譖不能逞其技﹐賢能得以奮其績﹐何至傾覆乃爾。胡致堂曰「代宗進退子儀﹐如待奴隸﹐此無他﹐惑於姦佞讒間耳。」然觀當時諸姦佞﹐人人皆不得其死﹐可知姦佞亦未爲智巧﹐何若不藏私心﹐傾身爲國之爲美乎﹖此可垂爲世戒矣。

予嘗論郭汾陽誠不可及﹐當肅代之世﹐廢閒已久之餘﹐收兵無多﹐以當二十萬眾之彊寇﹐難易固迥殊矣。今英眾不及吐蕃之二三﹐瑞﹑僧及中外諸公﹐際會淸時﹐幸遇聖明﹐任以股肱﹐寄以腹心﹐居大官﹐握兵權﹐坐擁數萬貔貅﹐任賊縱衡往來數百里之間﹐如入無人之境﹐甚至躪近圻﹐逼都會﹐火離宮﹐掠禁籞﹐終無一夫出而當之﹐自古史冊中﹐未嘗有海國犯京師者﹐亦無玩寇有如此者﹐予故曰﹕開辟未聞也。尙何言哉﹗尙何言哉﹗

竊聞謀人之軍﹐敗則死之﹐古之義也。楚屈瑕敗於羅﹐自縊於荒谷﹐彼𨿽不才﹐尙猶有羞惡之心焉。若僧王者﹐史﹑龍﹑樂三公之死事﹐皆由伊一人不才之使然也﹐尙有何面目獨生乎﹖然而僧王外藩也﹐不足以中國之理法繩之﹐至瑞麟﹐位居皇朝宰相﹐爲百僚師長﹐豈區區荊蠻一莫敖所可比乎﹖然屈瑕敢於戰﹐戰而敗﹐敗而死。瑞麟不戰而逃﹐而又忍辱偸生﹐論者謂裕謙優於僧格林沁﹐屈瑕賢於瑞麟﹐然乎﹖否乎﹖惟其未嘗學問﹐亦不足以名教綱常責之也。乃有一種生平自命爲通材﹐或由世冑承蔭﹐或由科甲翰林出身﹐或躋崇班﹐或領要職﹐一聞警報﹐卽先遷移室家﹐寇近郭門﹐遂棄職守而遠揚﹐走如兔之脫﹐藏如龜之縮﹐迨至寇退則返﹐依然混迹於縉紳之列﹐人立於衣冠之中﹐試問有靦面目﹐出何以對僚友屬員﹐入何以示妻子奴婢﹐生何以答君上﹐死何以見閻王﹐眞可謂無廉恥之極矣﹗

我思古之人﹐居安思危﹐得福而憂﹐聞喜而懼﹐所以長保其盛也。方今夷約粗定﹐尙未可知﹐江南之大憝未滅﹐諸路之股匪未平﹐正臣子臥薪嘗膽之時﹐非養尊處優之素﹐敢言不憂不懼﹐而泄沓營私如故哉﹗上有堯舜之君﹐必賴下有臯夔之佐﹐人事與天心﹐相爲感應﹐吾之心正﹐則天心亦順焉。敬願髙爵厚祿諸巨公﹐經此一番大亂﹐從今洗胃刮腸﹐各正其心﹐痛攺積習﹐勿嫉賢害能﹐勿徇利忘患﹐勿欺罔而好行小慧﹐勿比黨而絕少公忠﹐有則攺之﹐無則加勉﹐公爾忘私﹐非敢期矣。先公而後及私﹐不亦可乎﹖國而忘家﹐非所望矣﹐有國而後有家﹐可不念乎﹖盡人事以近天麻﹐大臣法﹐小臣廉﹐措天下於磐石之固﹐庶幾哉﹐爾爵爾祿﹐乃子乃孫﹐可長保也。不然﹐僥幸一時﹐未嘗不自以爲得計﹐而豈知天道無私﹐网恢不漏﹐終欲全身保妻子而不可得﹐卒死非命﹐遺臭萬世﹐元載諸姦﹐可爲前車之鑑也。九死餘生﹐衰病野老﹐勉爲是記。並系以詩云﹕至不仁而寇至仁﹐相期一鼓蕩妖塵﹐將軍不讀屈瑕傳﹝呂東萊撰﹞﹐秉軸誰爲社稷臣。玉宇只愁髙處冷﹝用東坡詞意﹞﹐天恩大賚萬方春﹐百年養士今收報﹐𨿽敗猶榮得个人。

咸豐十年歲在庚申十月上浣贅漫野叟偶記。

