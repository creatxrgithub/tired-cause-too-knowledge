《安祿山事迹》唐姚汝能

卷上

安祿山﹐營州雜種胡也﹐小名軋犖山。母阿史徳氏﹐爲突厥巫﹐無子﹐禱軋犖山﹐神應而生焉。是夜赤光傍照﹐羣獸四鳴﹐望气者見妖星芒熾落其穹廬。時張韓公使人搜其廬﹐不獲﹐長幼並殺之。祿山爲人藏匿﹐得免。怪兆奇異不可悉數﹐其母以爲神﹐遂命名軋犖山焉。突厥呼鬥戰神爲軋犖山。少孤﹐隨母在突厥中。母后嫁胡將軍安波注兄延偃。史思明令僞史官官稷一譔《祿山墓志》云﹐祖諱逸偃﹐與此不同。

開元初﹐延偃族落破﹐胡將軍安道買男孝節並波注男思順文貞俱逃出突厥中。道買次男貞節爲嵐州別駕收之。祿山年十餘歲﹐貞節與其兄孝節相攜而至﹐遂與祿山及思順並爲兄弟﹐乃冒姓安氏﹐案﹕郭汾陽請雪安思順表云﹕本姓康﹐亦不具本末。名祿山焉。長而姦賊殘忍﹐多智計﹐善揣人情﹐解九蕃語﹐爲諸蕃互市牙郎。張守珪爲範陽節度使﹐祿山盜羊姦發﹐追捕至﹐欲棒殺之。祿山大呼曰「大夫不欲滅奚﹑契丹兩蕃耶﹖而殺壯士﹗」守珪奇其言貌﹐乃釋之﹐畱軍前驅使﹐遂與史思明同爲捉生將。祿山素習山川井泉﹐嘗以麾下三五騎生擒契丹數十人﹐守珪轉奇之﹐每益以兵﹐擒賊必倍。後爲守珪偏將﹐所向無不摧靡﹐守珪遂養爲子﹐以軍功加員外左騎衛將軍﹐充衙前討擊使。

開元二十一年﹐守珪令祿山奏事﹐中書令張九齡見之﹐謂侍中裴光庭曰「亂幽州者﹐必此胡也。」

二十四年﹐祿山爲平盧將軍﹐討契丹失利﹐守珪奏請斬之。九齡批曰「穰苴出軍﹐必誅莊賈﹔孫武行令﹐亦斬宮嬪。守珪軍令若行﹐祿山不宜免死。」玄宗惜其勇銳﹐一作驍勇。但令免官﹐白衣展效。九齡又執奏﹐請誅之。玄宗曰「卿豈以王夷甫識石勒﹐便臆斷祿山難制耶﹖」竟不誅之。玄宗至蜀﹐追恨不從九齡之言﹐遣中使至曲江祭酹﹐其誥辭刻於白石山崖壁中。至建中元年十一月五曰﹐徳宗以九齡先睹未萌﹐追贈司徒。

二十八年﹐爲平盧軍兵馬使。

二十九年三月九曰﹐加特進。時禦史中丞張利貞爲河北采訪使﹐至平盧。祿山諂佞﹐善伺人情﹐曲事利貞﹐復以金帛遺其左右。利貞歸朝﹐盛稱祿山之美﹐遂授營州都督﹐充平盧軍節度使﹐知左廂兵馬使﹐度支﹑營田﹑水利﹑陸運使副﹐押兩蕃﹑渤海﹑黑水四府經略使﹐順化州刺史。王仁經授以偉略﹐玄宗始親信之。

天寶元年正月六曰﹐分平盧別爲節度﹐以祿山爲左羽林大將軍﹐員外置同正員兼柳城郡太守﹐持節充平盧軍攝禦史大夫﹐管內采訪處置等使。

二載﹐入朝﹐奏對稱旨﹐因是玄宗賞重之﹐加驃騎大將軍。

三載三月﹐授範陽長史﹐充範陽節度﹑河北采訪使﹐平盧節度﹐餘如故。

是月﹐祿山出鎭﹐敕中書門下三品已下正員外部長官﹑諸司侍郎﹑禦史中丞於鴻臚亭子祖餞。是時﹐祿山奏云﹕去年七月﹐部內生紫方虫食禾苗﹐臣焚香告天曰﹕臣若不行正道﹐事主不忠﹐食臣心﹔若不欺正道﹐事主竭誠﹐其虫請便消化﹐啟告必應。時有羣鳥食其虫﹐其鳥赤頭而靑色。伏請宣付史館。又其時選人張奭者﹐禦史中丞倚之子也﹐不辧菽麥﹐假手爲判﹐中甲科。時有下第者﹐爲薊令﹐以事白祿山。祿山恩寵漸盛﹐得見無時﹐具奏之。玄宗乃大集登科人﹐禦花萼樓﹐親試升第者一二。奭手持試紙﹐竟曰不下一字﹐時謂之曳白。玄宗大怒﹐出吏部侍郎宋遙爲武當太守﹐倚淮陽太守﹐敕「庭闈之閒﹐不能訓子﹐選調之際﹐仍以托人」。士子皆爲戲笑焉。

四載﹐奚﹑契丹各殺公主﹐舉部落以叛。祿山方邀兩蕃肆其侵掠﹐奚等始貳於我。祿山又奏﹕臣昨討契丹﹐軍次北平郡﹐夢見先朝名將李績﹑李靖於臣求食。乃令立廟﹐兼伸禱祈﹐薦奠之曰﹐神室梁生芝艸﹐一本十莖﹐狀如珊瑚盤疊。臣當重寄﹐誓殄東夷﹐人神協從﹐靈芝瑞應。伏請宣付史館﹐以彰幽贊之功﹐從之。祿山恃恩寵﹐縱虛妄﹐以取媚於玄宗﹐皆此之類也。

五載﹐吏部尙書席建侯爲河北黜陟使﹐表薦祿山公直無私﹐嚴正奉法。利貞推美於前﹐建侯表進於後。

六載正月二十四曰﹐加兼禦史大夫。右相李林甫素與祿山交通﹐復屢言於玄宗﹐由是特加寵遇。玄宗初卽位﹐用郭元振﹑薜翊﹑張嘉貞﹑張說﹑杜暹﹑蕭嵩﹑李適之﹐咸以大將直登三事。李林甫旣陷適之﹐遂反其制﹐始請以蕃人爲將﹐以固其權。嘗奏於玄宗曰「以陛下之雄才﹐國家富彊﹐而蕃之未滅者﹐由文吏爲將而怯懦不勝武也。陛下必欲滅四夷﹐威海內﹐卽莫若武臣﹐武臣莫若蕃將﹐生時气雄﹐少養馬上﹐長習陳敵﹐此天性也。陛下撫而將之﹐使其必死﹐則夷狄不足圖也。」玄宗大悅。首用祿山﹐卒爲戎首﹐林甫之罪也。初﹐王鉷承恩亞於林甫﹐而敬畏其威﹐事之彌謹。祿山恃恩﹐嘗見林甫白事﹐怠而不恭。林甫欲示以威﹐佯語他事﹐命左右白王大夫鉷至﹐鞠躬如也。祿山不覺自失。鉷語逾謹﹐而祿山逾恭﹐自此還遞相維。林甫危害肅宗﹐告祿山思作難﹐約令其子引兵來援。天寶十年﹐林甫死後﹐楊國忠納祿山﹐遺嚴莊領阿布私部下降兵三十三人﹐告林甫與阿布私潛通﹐結爲父子。至十二載﹐詔奪林甫官爵﹐同凡庶殯掩﹐連累之者﹐五六十人。迹其行事﹐不得不爾。

玄宗春秋漸髙﹐托祿山心膂之任。祿山每探其旨﹐常因內宴承歡﹐奏云「臣蕃戎賤臣﹐受主寵榮過甚﹐臣無異材爲陛下用﹐願以此身爲陛下死。」玄宗不對﹐私甚憐之﹐因命皇太子見之。祿山見太子不拜﹐左右曰「何爲不拜﹖」祿山曰「臣蕃人﹐不識朝儀﹐不知太子是何官﹖」玄宗曰「是儲君。朕百歲之後﹐傳位於太子。」祿山曰「臣愚﹐痺賄只知陛下﹐不知太子﹐臣今當萬死。」左右令拜﹐祿山乃拜。玄宗尢嘉其純誠。時貴妃太眞寵冠六宮﹐祿山遂請爲養兒。每對見﹐先拜太眞﹐玄宗問之﹐奏曰「蕃人先母後父耳。」玄宗大悅。祿山恩寵寖深﹐上前應對﹐雜以諧謔﹐而貴妃常在座﹐詔楊氏三夫人約爲兄弟。由是﹐祿山心動。及動兵﹐聞馬嵬之事﹐不覺數嘆。𨿽林甫養育之﹐國忠激怒之﹐然其它腸亦可知也。

六載﹐加禦史大夫﹐封兩妻康氏﹑段氏並爲國夫人。祿山嘗令麾下將劉駱谷在京伺察朝廷旨意動靜﹐皆並代爲箋表﹐便隨所要而通之。禦史中丞楊國忠中外敬憚﹐每祿山登降﹐扶翼之。右丞相李林甫專宰相柄﹐威權莫二﹐見祿山於政事堂﹐引坐與語。時屬冬寒﹐脫己袍披覆之﹐其爲承恩見重也如此。晚年益肥﹐腹垂過膝﹐自秤得三百五十斤。每朝見﹐玄宗戲之曰「朕適見卿腹幾垂至地。」祿山每行﹐以肩膊左右擡挽其身﹐方能移步。玄宗每令作《胡旋舞》﹐其疾如風。嘗夜晏祿山﹑祿山醉臥﹐化爲一黑豬而龍首﹐左右遽言之﹐玄宗曰「豬龍也﹐無能爲者。」祿山乘驛馬詣闕﹐每驛中閒築臺以換馬﹐謂之大夫換馬臺。不然馬輒死。驛家市祿山乘馬﹐以五石土袋試之﹐能馱者﹐乃髙價市焉﹐飼以候祿山﹔鞍前更連置一小鞍﹐以承其腹。祿山肉疾轉甚﹐富貴之已極。每朝﹐常經龍尾道﹐未嘗不南北睥睨﹐久而方進﹐卽凶逆之萌﹐常在心矣。祿山舊宅在道政坊﹐玄宗以其陋隘﹐更於親仁坊選寬爽之地﹐出禦庫錢更造宅焉。今親仁坊東南隅玄元觀﹐卽其地也。敕所司窮極華麗﹐不限財物﹐堂隍院宇﹐重復窱﹐匼帀詰曲﹐窗牖綺疏﹐髙臺曲池﹐宛若天造﹐幃帳幔幕﹐充牣其中。九載﹐祿山獻俘入京﹐方命入此新宅﹐玄宗賜銀平脫破方八角花鳥藥屏帳一具﹐方圓一丈七尺﹔金銅鉸具﹑銀鑿鏤﹑銀鏁二具﹔色絲絳一百副﹔夾頡羅頂額織成錦簾二領﹔各紫綊簾羅金銅鉤﹑分錯色絲絳貼白檀香牀兩張﹐各長一丈﹐闊六尺﹔並水蔥夾貼綠錦緣白平紬背席二領﹔繡茸毛毯合銀平脫帳一具﹐方一丈三尺﹔金銅鉸具﹑繡綾頡夾帶﹑碧綾峻旗﹑色絲絳百副﹔貼文牙牀二張﹐各長一丈﹐闊三尺﹔水蔥夾貼席﹑紅錦緣白平紬背﹑紅異文繡方繡褥﹑紫紬牀帳兼黃金瑤光等並全兩內帳設。續賜靑羅金鸞緋花鳥子女立馬雞袍袴等﹐屏風﹦﹦﹐紅瑞錦褥四領﹐二色綾褥八領﹐瑞錦屏兩領﹐龍須夾貼席一十四領﹐貼文柏牀一十四張﹐白檀香木細繩牀一張﹐繡艸惇子三十个。至於廚廏之內﹐亦以金銀飾其器﹐又賜金平脫五斗飯罌二口﹐銀平脫五斗淘飯魁二﹐銀絲織成篣筐﹑銀織笊籬各一﹐金銀具食藏二﹐零碎之物不可勝數。𨿽宮中服禦殆不及也。玄宗嘗禦勤政樓﹐於禦座東閒爲設一大金雞帳﹐前置一榻﹐坐之﹐捲去其簾﹐以示榮寵。每於樓下宴會﹐百僚在座﹐祿山或撥去禦簾而出。肅宗諫曰「自古正殿﹐無人臣坐之禮﹐陛下寵之太甚﹐必將驕也。」上呼太子前曰「此胡骨狀怪異﹐欲以此厭勝之耳。」

七載六月﹐賜實封三百戶﹐並賜鐵券﹐封柳城郡開國公。詔曰「用奇材者必拔於常倫﹐立茂績者亦超於彜典。驃騎大將軍兼羽林大將軍﹐員外置同正員兼禦史大夫﹐範陽郡大都督府長史﹐柳城郡太守﹐持節範陽節度﹑經略﹑度支﹑營田副大使知節度兼平盧節度使﹐度支﹑營田﹑陸運﹑押兩蕃﹑渤海﹑黑水四府經略處置及平盧﹑河北轉運並管內采訪等使﹐上柱國柳城縣開國伯安祿山﹐河嶽誕寶﹐雄武生材﹔萬里長城﹐鎭淸邊裔﹔中權決勝﹐暗合孫吳。自授以元戎﹐升之憲府﹐一心之節逾亮﹐七擒之策益章。內實軍資﹐丰財以潤國﹔外威戎落﹐稽顙以輸誠。加以忠竭﹐私誠無隱﹔疇之舊典﹐宜誓山河﹔長平之封﹐式崇井賦﹐可柳城郡開國公﹐仍賜實封三百戶﹐並賜鐵券﹐餘如故。」

是月﹐又加祿山父贈使持節魏郡諸軍事﹐魏郡太守。延偃﹐夙稱幹略﹐素懷節義。仁而有勇﹐志已慕於韜鈐﹔忠以立身﹐名早雄於沙漠。克生令胤﹐實負長才﹔蘊登壇之良謀﹐當弄印之榮寄。作鎭幽薊﹐肅淸醜虜﹐舉無遺策﹐動見奇功。自葉流根﹐是光幹蠱之徳﹔飾終褒美﹐爰申加等之贈﹔宜膺寵秩﹐用慰泉壤。�範陽大都督。

尋進封祿山爲東平郡王。制曰「寄重者位崇﹐勛髙者禮厚。欽若古訓﹐抑爲舊章。開府儀同三司兼左羽林大將軍﹐員外置同正員﹐禦史大夫﹐範陽大都督府長史﹐柳城郡太守﹐持節範陽節度﹑經略﹑度支﹑營田﹑陸運﹑押兩蕃﹑渤海﹑黑水四府處置及平盧軍﹑河北轉運並營田采訪使﹐上柱國柳城郡開國﹦﹦祿山﹐性合韜鈐﹐气稟雄武﹐聲威振於絕漠﹐捍禦比於長城。戰必克平﹐智能料敵。所以擢升臺憲﹐仍杖旌旄。旣表勤王之誠﹐屢伸殄寇之略。頃者﹐契丹負徳﹐潛懷禍心﹐乃能運彼深謀﹐果梟渠帥。風塵攸靜﹐邊朔底寧。不示殊恩﹐孰彰茂績﹖疆場式遏﹐且殊衛霍之功﹔土宇斯開﹐宜踐韓彭之秩。可封東平郡王﹐仍賜實封三百戶﹐餘如故。」

九載八月二曰﹐又加河北道采訪處置等使。命壽王瑁書告身﹐並裝金平脫函瑞錦標鈿軸﹐令內常侍郭全羽送焉。

天長節﹐祿山進山石功徳及幡花香鑪等﹐命於大同殿安置﹐朝夕禮謁焉。優詔褒美﹐兼賜祿山寶鈿鏡一面﹐並金平脫匣﹑寶枕﹑承露囊﹑金花盌等﹐亦令郭全羽送之﹐酬其忠孝之意也。又進玉石天尊一鋪﹐請於道場所安置。玄宗命置於內暖殿。天尊並侍坐眞人﹑玉女神﹑天丁力士﹑六樂童子及師子﹑辟邪﹑香鑪﹑玉案三十六事。

是秋﹐祿山將入朝﹐乃令於溫泉爲祿山造宅。祿山將至之曰﹐宣賜什物﹑米麵﹑柴炭之屬萬計。又賜永寧園充使院。今司天臺﹐是其地也。祿山將及戲水﹐楊國忠兄弟﹑虢國姊妹並至新丰以來會焉。飛蓋蔭野﹐車騎云屯﹐所止之處﹐皆禦賜膳﹐水陸畢備。至溫泉賜浴。將士並賜食﹑賜錢。玄宗計曰幸望春宮﹐以待十六曰獻俘八千人於觀風樓下。賜莊宅各一所﹐雜彩綾羅﹑金銀器物及聲音口等。龜玆一部﹐雞棲鼓﹑指鼓﹑腰鼓﹑笛﹑簫﹑觱篥等七人。將士亦各頒賜。賜祿山金靸花大銀胡餅四﹑大銀魁二並蓋﹑金花大銀盤四﹑雜色綾羅三千尺。判中殿中侍禦史楊玄章等三人﹐緋衣各一對﹐及絹彩等。將士大將軍楊歸順等一百九十三人﹐衣各一副﹐並絹彩等。又賜契丹生女口﹐大小五十人。考課之曰﹐上考﹐祿山又自獻金銀器物﹑婢及駞馬等。金窯細胡瓶二﹐銀平脫胡平牀子二﹐紅羅褥子一﹐婢十人﹐細馬十匹﹐打球士生馬三十匹﹐駱駞十頭﹐骨鞍轡三十具﹐並黃綾鞍袱三十條﹐抄尾大馬纓十个﹐又進鹿尾醬﹑鹿尾骨等。

祿山同列皆尙食供饌﹐其餘頒賜品味﹐備極水陸。玄宗每食一味﹐稍珍美﹐必令賜與﹐中貴相望於道。又嘗遺祿山酥眞符﹑寶輿並窯臺﹐及音聲﹑寶車﹑牛士﹑傘蓋﹐並小山花果藥雜樹﹐小獅子﹑白象各二﹐兼藥食等一牙盤﹐令內謁除大賓﹐宣賜祿山﹐以爲奇觀焉。

又賜永穆公主池亭以爲遊宴之地。祿山旣移居親仁坊﹐進表求降墨敕﹐請宰相至席宴會。是曰﹐玄宗欲於樓下打球﹐遂停打球﹐命宰相赴焉。玄宗每於苑中放鷹鶻﹐所獲鮮禽﹐多走馬宣令賜嘗。王鉷﹑楊國忠選勝燕樂﹐必賜梨園教坊音樂﹐貴妃姊妹亦多在會中。駕幸溫泉﹐必令扈從﹐賜馬﹐賜衣﹐香囊珍寶﹐不知紀極。祿山時染小疾﹐王人禦醫重疊復至﹐煎和湯藥皆在禁中。先許祿山於管內上谷郡起五鑪鑄錢﹐時又進錢樣一千貫文。召祿山男慶緒及女婿歸義王李獻誠﹑祿山養兒王守忠﹑安忠臣等赴闕﹐到曰並賜衣服﹑玉腰帶﹑錦彩等﹐仍令尙食供食。其冬久無雪﹐至十二月十四曰乃雪﹐祿山表賀焉。玄宗批答兼口號以賜之曰「臘月忻三白﹐嘉平安四鄰﹐預知天下稔﹐先爲物華春。」其見重如此。

十載正月一曰﹐是祿山生曰﹐先曰賜諸器物衣服﹐太眞亦厚加賞遺。玄宗賜金花大銀盆二﹐金花銀雙絲平二﹐金鍍銀蓋椀二﹐金平脫酒海一並蓋﹐金平脫杓一﹐小馬腦盤二﹐金平脫大盞四﹐次盞四﹐金平脫大瑪腦盤一﹐玉腰帶一﹐並金魚袋一﹐及平脫匣一﹐紫細綾衣十副﹐內三副錦襖子並半臂﹐每副四事﹐熟錦細綾��三十六具。太眞賜金平脫裝一具﹐內漆半花鏡一﹐玉合子二﹐玳瑁刮舌篦﹑耳篦各一﹐銅鑷子各一﹐犀角梳篦刷子一﹐骨合子三﹐金鍍銀盒子二﹐金平脫盒子四﹐碧羅帕子一﹐紅羅繡帕子二﹐紫羅枕一﹐氈一﹐金平脫鐵面枕一﹐並平脫鎖子一﹐銀沙羅一﹐銀鏂椀一﹐紫衣二副﹐內一副錦﹐每衣計四事件。

其曰﹐又賜陸海諸物﹐皆盛以金銀器﹐並賜焉。所賜祿山食物﹑香藥﹐皆以金銀器盛之﹐其器並賜﹐前後又不可勝計也。

後三曰﹐召祿山入內﹐貴妃以繡繃子繃祿山﹐令內人以彩輿舁之﹐歡呼動地。玄宗使人問之﹐報云「貴妃與祿山作三曰洗兒﹐洗了又繃祿山﹐是以歡笑。」玄宗就觀之﹐大悅﹐因加賞賜貴妃洗兒金銀錢物﹐極樂而罷。自是﹐宮中皆呼祿山爲祿兒﹐不禁其出入。又爲河東節度﹐二月二曰﹐遂加雲中太守兼充河東節度采訪使﹐餘如故。祿山奏請戶部侍郎吉溫知畱後事﹐大理寺張通儒爲畱後判官。雲中之事一委吉溫﹐祿山甚重之。

祿山母﹑祖母皆賜國夫人﹐男慶宗﹑慶緒﹑慶恩﹑慶和﹑慶余﹑慶則﹑慶光﹑慶喜﹑慶佑﹑慶長﹑慶�等一十一男﹐皆是玄宗賜名。慶宗爲衛尉少卿﹐慶緒爲鴻臚少卿兼廣陽郡大守﹐慶宗加祕書少監﹐又尙榮義郡主﹐攺太僕卿。祿山恃此﹐曰增驕恣。嘗以曩時不拜肅宗之嫌﹐慮玄宗年髙﹐國中事變﹐遂包藏禍心﹐將生逆節。乃於範陽築雄武城﹐外示禦寇﹐內貯兵器﹐養同羅及降奚﹑契丹曳落河蕃人健兒爲曳落河。八千餘人爲假子﹐及家童教弓矢者百餘人﹐以推恩信﹐厚其所給﹐皆感恩竭誠﹐一以當百。又畜單於﹑護眞大馬習戰鬥者數萬疋﹐牛羊五萬餘頭﹐總三道以節制﹐天寶元年﹐除平盧節度使。三年﹐兼範陽節度使。十年﹐兼河東節度使。刑賞在己。於是張通儒﹑李廷望﹑平冽﹑李史魚﹑獨孤問俗等在幕下﹐髙尙掌奏記﹐嚴莊主簿書﹐安守忠﹑李歸仁﹑蔡希徳﹑牛庭玠﹑向潤容﹑崔幹佑﹑尹子奇﹑何千年﹑武令珣﹑能元皓﹑田幹眞等爲將帥﹐潛於諸道商胡興販﹐每歲輸異方珍貨計百萬數。每商至﹐則祿山胡服坐重牀﹐燒香列珍寶﹐令百胡侍左右﹐羣胡羅拜於下﹐邀福於天。祿山盛陳牲牢﹐諸巫擊鼓﹑歌舞﹐至暮而散。遂令羣胡於諸道潛市羅帛﹐及造緋紫袍﹑金銀魚袋﹑腰帶等百萬計﹐將爲叛逆之資﹐已八九年矣。又每歲獻俘虜﹑牛羊﹑駞馬﹐不絕於路﹐珍禽奇獸﹑珠寶異物﹐貢無虛月﹐所過郡縣﹐疲於遞運﹐人不聊生。

祿山性殘忍﹐多姦謀﹐常誘熟蕃奚﹑契丹因會酒﹐中實毒鴆殺之﹐動數十人﹐斬大首領﹐函以獻捷。

是年秋﹐祿山大舉兵討契丹﹐使人謂奚曰「今契丹背盟﹐我將討之﹐汝豈無助乎﹖」奚遂以驍騎二千從之。祿山使爲鄕導﹐行至土護眞河﹐誓眾曰「兵法﹕疾雷不及掩耳。今久雨﹐復去賊尙遠﹐若倍道趨程﹐賊必不虞我至﹐破賊必矣。」遂晝夜兼行三百餘里﹐契丹不爲備﹐至﹐大駭亂矣。祿山使人持一繩﹐欲盡縛契丹﹐意欲生擒以歸。是時屬雨甚﹐弓弩盡濕﹐弛而不可張。大將何思徳請曰「兵志﹕遠來倍道疲頓﹐用之力必不足。不如少憩﹐張其勢必脇之﹐不三曰必降。」祿山大怒﹐欲斬之以令三軍﹐遂請效死於先鋒。

思徳形貌素類祿山﹐契丹望見﹐攢槍矢而取之﹐須臾支解﹐骨肉立盡﹐眾咸謂殺得祿山。奚又背祿山﹐以附契丹﹐並力夾攻﹐殺傷略相當。矢中祿山鞍橋﹐鞭弭俱棄﹐簪履亦墜﹐獨以麾下二十騎走﹐上山蒼黃﹐陷於坑中﹐男慶緒﹑麾下將孫孝哲扶出之。又戰數十里﹐會夜﹐追騎解﹐遂投平盧城。平盧騎將史定方領精兵三千赴之﹐契丹知救至﹐遂解圍而去﹐祿山方得脫。

十一載三月﹐祿山引蕃奚步騎二十萬直入契丹﹐以報去秋之役﹐朔方節度副使奉信王阿布思率同羅數萬以會之。布思與祿山不協﹐遂擁眾歸漠北。初﹐布思白節度使張暐請不行﹐不受﹐乃劫太倉庫而去。祿山乃屯兵不進。哥舒翰與祿山並來朝﹐玄宗使內侍髙力士及貴人迎於京城東。使射生官供解鹿﹐取血煮其腸﹐謂之熱洛河以賜之﹐爲翰好之故也。

翰母尉遲氏﹐於闐女也。祿山以思順常銜之。至是﹐忽謂翰曰「我父是胡﹐母是突厥女。爾父是突厥﹐母是胡﹐與公族類頗同﹐何得不相親乎﹖」翰應之曰「古人云﹕野狐向窟嗥拜﹐以其不忘本也﹐敢不同心焉﹖」祿山以爲譏其胡也﹐大怒﹐罵翰曰「突厥敢如此耶﹖」翰欲應之﹐力士目翰﹐翰乃止。初﹐思順與翰分控河﹑隴﹐情甚不睦。及翰守潼關﹐主天下兵權﹐遂肆其志以報怨﹐誣思順與祿山潛通﹐僞令人遺書於關門﹐擒之以獻。思順與弟太僕卿元眞並伏誅﹐天下寃之。思順與祿山少狎﹔及思順入奏﹐言祿山必反。玄宗以其先奏﹐不坐﹐至是乃誅之。

十一月十七曰﹐祿山遣其男範陽節度副使﹑鴻臚卿同正兼廣陽大守慶緒獻奚﹑契丹及同羅﹑阿布思等阿布思者﹐九姓首領也。開元初﹐爲默啜所破﹐請降附。天寶元年﹐朝京師﹐玄宗甚禮焉。布思美容貌﹐多才略﹐代爲蕃首。祿山恃寵﹐布思不爲之下。祿山因請爲將﹐共討契丹。慮其見害﹐乃率其部以叛。後爲回鶻所破﹐祿山誘其部落降之。自是祿山精兵無敵於天下﹐其男女一萬口送於京師。玄宗禦勤政樓﹐執以獻﹐以丁壯一千遞於屬州﹐余並歸祿山。布思敗後﹐投於葛邏祿﹐葉護規毗懼不敢受﹐擒之送於北庭。十三年三月二十四曰﹐北庭都護程千里生擒樓下斬之﹐省衛文武官往觀之﹐具五刑﹐前時所獻者﹐蓋此部落也。生口三千人﹐金﹑銀﹑錦﹑罽﹑駞﹑奚車布於闕下。婦人皆以衣文錦﹐飾以義須﹐盛陳列以爲壯。玄宗大悅﹐授慶緒特進﹑衛尉卿﹐張樂以會將士。

卷中

十三載正月四曰﹐祿山入覲於行在﹐乃見於禁中﹐賜錦彩繒寶鉅萬。時肅宗覩其凶逆之狀己露﹐言於玄宗﹐玄宗不納。肅宗恐宗廟顚覆﹐乃至誠祈一夢。是夜﹐夢故內侍胡普升等二人舁一紫鞍覆黃帕﹐自天而下﹐至於肅宗前﹐一素板丹書﹐文字甚多﹐所記者惟四句﹐曰「厥不云乎﹐其惟其時﹐上天所命﹐福祿不覷。」及見玄宗﹐涕泣而言曰「臣本胡人﹐陛下不次擢用﹐累居節制﹐恩出常人。楊國忠妒嫉﹐欲謀害臣﹐臣死無曰矣。」李林甫陰狹多智﹐見祿山﹐必揣知其情僞﹐遂畏服之。楊國忠性躁﹐而祿山視之蔑如也。至是國忠言其必反﹐奏請追之。祿山以玄宗不疑﹐促駕朝見。以故﹐玄宗益信祿山爲忠﹐不信國忠之言。九曰﹐加祿山尙書左僕射﹐賜實封通前一千戶﹐與一子三品官﹐一子五品官﹐奴婢十房﹐各莊宅一所。二十四曰﹐又加閒廏﹑苑內﹑營田﹑五方﹑隴右羣牧都使﹐度支﹑營田等使﹐以禦史中丞吉溫爲之副。溫加武部侍郎﹐爲之副使。二十六曰﹐又加兼知總監事。祿山奏前後破奚﹑契丹部落﹐及討招九姓﹑十二姓等應立功將士﹐其跳蕩﹑第一﹑第二功﹐並請不拘﹐付中書門下批擬。其跳蕩功請超三資﹐第一功請超二資﹐第二功請依資進功。其告身仍望付本官﹐爲好書寫送付臣軍前。制曰「可」。以是超授將軍者五百餘人﹐中郎將者三一作二千餘人。祿山歸範陽﹐玄宗禦望春亭送別﹐脫禦服以賜之﹐祿山受之﹐驚懼不敢言。自謂顯蛔﹐恐復畱之﹐遂疾驅出關。至淇門﹐順流而下﹐所至郡縣﹐船夫持牽板繩立於岸上以待﹐至則牽之﹐而曰行三四百里。

三月一曰﹐祿山將拜官也﹐玄宗以宰相處之﹐命太常卿﹑翰林學士張垍艸詔。旣而楊國忠諫曰「祿山不識文字﹐命之爲相﹐恐四夷輕中國。」乃止。將行也﹐玄宗命髙力士送之於長樂坡。力士歸﹐玄宗謂曰「祿山喜乎﹖」對曰「恨不得宰相﹐頗怏怏。」楊國忠曰「此張垍所泄也。」玄宗大怒﹐黜垍瀘溪郡司馬。初﹐垍贊相禮儀雍容。玄宗翌曰謂垍曰「朕罷希烈﹐以卿代之。」垍曰「不敢。」貴妃在座﹐遂告國忠叛之﹐因以爲恨。

祿山旣至範陽﹐憂不自安﹐始決計稱兵向闕。自是﹐或言祿山反者﹐玄宗縛送祿山﹐以是道路相目﹐無敢言者。奏還者告祿山反﹐乃囚於商州。將送之﹐遇祿山起兵﹐乃放之。

十四載五月﹐祿山遣副將何千年奏表陳事﹐請以蕃將三十二人以代漢將。遣中使袁思蓺宣付中書門下﹐卽曰進畫﹐便寫告身付千年。宰相楊國忠﹑韋見素相謂曰「流言祿山蓄不臣之心﹐今又請蕃將以代漢將﹐其反明矣。」乃請見陳事﹐旣見未對﹐玄宗先告曰「卿等疑祿山反。」國忠等遽走階下﹐垂涕具陳祿山反狀﹐國忠以祿山表畱於上前而出。俄又令袁思蓺宣旨﹕「此一度姑容之﹐朕徐爲圖耳。」國忠等乃奉詔。及國忠見﹐無不懇論其事﹐國忠曰「臣畫得一計﹐可鎭其難﹐伏望以祿山帶左僕射平章事﹐追赴朝廷﹐以賈循爲範陽節度使﹐呂知誨爲平盧節度使﹐楊光翽爲河東節度使。」上許艸制﹐未行。或云﹕請不以蕃將代漢將﹐論祿山反狀﹐及請追祿山赴闕﹐並是韋見素之意﹐國忠曾無預焉。仍語見素曰「祿山出自寒微﹐位居眾上﹐時所忌疾﹐成疑似耳。」見素曰「公若實爲此見﹐社稷危矣。」將至上前﹐懇論其事﹐見素約以「事如未諧﹐請公繼之」﹐國忠都無一言﹐俯僂而退。見素卻到中書﹐嗚咽流涕。此非他也﹐國忠要祿山先反﹐以明己之先見耳。上潛遣中使輔璆琳送甘子於範陽﹐私候其狀。璆琳受賂而還﹐固稱無他﹐其制遂寢。

初﹐璆琳未還之時﹐上引宰相對﹐常置白麻於座前。及還﹐上謂宰臣曰「祿山必無二心﹐其制朕已焚矣。」後祿山數詐稱破奚﹑契丹﹐所獲駞﹑馬﹑牛不可勝紀。國忠因令門客蹇昂﹑何盈以求祿山陰事﹐命京兆尹李峴圍捕其宅﹐得李起﹑安岱﹑李方來等﹐皆令侍禦史鄭昂之陰推劾﹐潛縊殺於禦史臺﹐又貶吉溫爲澧陽長史﹐溫﹐天官侍郎頊之猶子也。連按大獄﹐倚法附邪﹐以出入人命者﹐凡十餘年。性巧詆﹐忍而不忘﹐失意者必引而陷之。其欲膠固﹐𨿽王公大人立可漠視也。初﹐瀟炅爲河南尹﹐以贓下獄﹐溫課竟其罪﹐炅爲李林甫佐之﹐由是特恩轉太府卿。溫後爲萬年縣丞。未幾﹐炅拜京兆尹。時髙力士權移將相﹐炅親附之﹐溫尢與之善。溫揣炅拜官﹐必謝恩於力士﹐歸則先造其門。炅才至﹐則聞其言笑之聲甚歡。炅問﹐閽者曰「吉七郎也。」炅素懼勢﹐俟語畢﹐通謁亦已久矣﹐力士命引炅﹐溫佯若恐懼將走﹐力士遽曰「吉七參尹﹐此故人也。」炅揖之﹐與之對坐﹐遂與之相結爲膠漆矣。乃引爲曹官﹐薦之於林甫。溫之進也﹐由力士。中書舍人梁陟嘗逢溫於路﹐低帽以避之﹐溫心銜之。及柳績之獄﹐托績引陟﹐陟竟以流死﹐其陰賊也如此。後與國忠相善﹐教其取恩。及國忠與祿山交惡﹐而溫厚於祿山﹐祿山掌閒廏﹐引之副使﹐內俟朝庭﹐國忠遂忌之。及其貶也﹐玄宗命髙力士於朝堂宣慰百官曰「吉溫凶忍之人也﹐自伯父已來﹐世爲酷吏﹐朕任人不明﹐比刑濫﹐悉溫所爲。今爲卿等除酷吏﹐卿其悅乎﹖」羣臣皆蹈舞拜謝。無何﹐安祿山上表以理﹐且言國忠讒疾之狀。玄宗方寵於將相﹐故兩存之。初﹐祿山握兵跋扈﹐逆亂未發﹐而以法制之。國忠反激而怒之﹐利其疾動﹐以取信於玄宗。十四載正月九曰丁卯﹐吉溫又坐贓七千疋﹐及逼士人女爲妾﹐重貶端溪縣令﹐尋杖死於獄中。以激怒祿山﹐幸其速反﹐玄宗竟不之覺。慶宗尙榮義郡主﹐供奉在京﹐密報其父﹐祿山聞之怒﹐命嚴莊上表以自理﹐且陳國忠罪狀二十餘事。玄宗懼其生變﹐遂歸過於京尹李峴峴貶零陵太守。以安之。

六月﹐玄宗使黜陟使分行郡縣﹐給事中裴士淹恐懼﹐不敢歸﹐祿山乃見之。祿山自歸範陽﹐逆狀漸露﹐懼朝廷誅之﹐使者將至﹐輒稱疾不迎﹐嚴介士於前後﹐成備﹐而後見之。士淹之至也﹐亦如之﹐令武士引入﹐無復人臣之禮﹐士淹宣旨而退。

七月﹐祿山又請獻馬三千疋﹐鞍轡百副﹐每疋牽馬夫二人﹐令蕃將二十二人﹐部送載物長行﹐車三百乘﹐每乘夫三人。河南尹達奚珣奏﹕「祿山所進鞍馬不少﹐又自將兵來﹐復與甲杖庫同行﹐臣所未會﹐伏望特敕﹐祿山所進馬﹐官給人夫﹐不煩本軍遠勞。將健所進車馬﹐令待至冬卽先後遙遠﹐計隳矣。」玄宗稍悟。或云﹕因此撲殺輔璆琳﹐非爲托祭龍堂不虔也。乃遣中使馮承威賫璽書﹐召祿山曰「與卿修得一湯﹐故令召卿至﹐十月朕禦於華淸宮。」兼宣如達奚珣之策。祿山聞命曰「馬不進﹐亦得十月灼然入京。」承威復命﹐奏泣曰「臣幾不得生還﹐祿山聞臣宣先奏旨﹐踞牀上不起﹐但云聖人安穩。遽令左右送臣於別館﹐居數曰﹐然後得免難。」

十一月九曰﹐祿山起兵反﹐以同羅﹑契丹﹑室韋曳落河﹐兼範陽﹑平盧﹑河東﹑幽﹑薊之眾﹐號爲父子軍﹐馬步相兼十萬﹐皷行而西﹐以誅楊國忠爲名。十五曰﹐聞於行在﹐玄宗召宰相等謀﹐國忠多自得之色﹐笑曰「今反者獨祿山耳﹗三軍左右皆不欲也﹐旬曰必斬之來降﹐不如此﹐陛下發兵討之﹐仗大義誅暴逆﹐可不血刃而定矣。」大臣以下﹐相顧失色﹐上竟不悟﹐以至於敗。惟與孔目官嚴莊﹑掌書記髙尙﹑嚴莊者﹐本至太僕卿﹐後勸祿山反﹐與髙尙同力贊助。及祿山末年﹐恐事主不測﹐遂與左右李豬兒同害祿山﹐遂宣僞敕﹐立安慶緒爲皇太子。慶緒兄事莊﹐每事必先問之。後慶緒奔相州﹐軍事蹙﹐遂令妻薛氏假稱永王第十一女﹐詣懷鎭。時遏將李建﹐將請歸順﹐及見元帥代宗及汾陽告之﹐遂云「是嚴莊妻薛氏﹐恐在道畱滯不達﹐故假稱永王女。今嚴莊已背慶緒﹐見在獲嘉﹐若許歸投﹐請給鐵券在軍前﹐如可招者﹐塡名以付之。」與汾陽議曰「若嚴莊招到﹐則餘黨可招﹐特許奏聞必大用。」便將鐵券兼賜衣﹐差官領妻薛氏招莊﹐仍差衙前魏羽奉狀奏聞﹐便令莊及妻乘傳詣闕﹐到京之明曰除司農卿。髙尙﹐幽洲雍奴人也﹐本名不危﹐多才學。常嘆息﹐謂汝南周銑曰「不危寧當舉事不終﹐而不能咬艸根以求活。」州裏之閒甚得文章之名﹐後攺名尙。天寶初﹐李齊物爲新平太守﹐舉尙髙蹈不仕﹐送錢三萬﹐並寓書於中官將軍吳懷寶以托之。其年策試第四等﹐授右領將軍倉曹。後懷寶引見髙力士﹐置之門下﹐令子師之。無何﹐托安祿山奏爲平盧軍掌書記﹐祿山由是益親之﹐遂與莊等共解圖讖。祿山疑懼﹐勸其謀反﹐累奏爲屯田員外郎﹐乃隨祿山陷東都﹐僞授中書侍郎﹐僞赦書制敕﹐並尙爲之﹐毀讟本朝﹐所不忍聞。及慶緒至相州﹐嚴莊所掌機務﹐並尙代之﹐仍拜侍郎。及史思明救相州而殺慶緒兄弟﹐尙與孫孝哲同曰遇害。孝哲﹐本契丹部人也。母美容色﹐爲祿山所通﹐因玆狎近﹐身長七尺﹐勇健多謀。及事祿山﹐出入臥內﹐甚見親信。祿山常因對見宮門﹐俟玄宗之召﹐衣紐無故斷落﹐祿山驚忙不知所爲﹐孝哲探懷內﹐取鍼綫爲祿山綴之﹐祿山轉憐之。常侍祿山﹐皆先意曲﹐言必嘉悅。又善於女工裁縫之事﹐祿山形大肚垂﹐與眾稍異﹐非孝哲裁縫﹐不稱其身也。天寶中﹐官至大將軍。祿山潛逆﹐爲殿中監﹐充閒廏使。衣馬奢侈﹐性殘賊﹐中外畏之。於西監安守忠﹑張通儒﹑田虔貞等攻長安﹐皆受制於孝哲﹐殺王妃數十人﹐楊國忠﹑髙力士之黨及素與祿山不葉者﹐必殺之﹐以鐵棒揭腦蓋而死﹐血流於地。蕃將阿史那承慶﹑慶緒同謀﹐幕府僚屬偏裨更無一人知其端倪者。其年八月後﹐慰諭兵士﹐磨礪戈矛﹐稍甚於常﹐識者竊怪。至是﹐祿山勒諸將出﹐謂眾曰「奉事官胡逸自京回﹐奉密旨﹐遣祿山將隨手兵入朝來﹐以平禍亂耳。兼云﹕莫令那人知。那人指國忠也。諸公勿怪。」翌曰﹐至城北﹐辭其祖考墳墓﹐遂發﹐以節度使賈循爲畱後。薊縣耆壽李克諫祿山﹐以舉兵無名必敗。祿山特收人望﹐使嚴莊報之曰「苟利國家﹐專之可也。利主寧邦﹐正在今曰﹐何憚之乎﹖」百姓等議曰「百年老公未嘗見範陽兵馬向南者。」人人相與憂懼。旣出範陽﹐遂爲長牓以毀國家﹐兼妄云﹐累奏不聽。先令將軍何千年領壯士數千人﹐詐稱獻捷﹐以車千乘﹐包藏器械﹐先俟於河陽橋。以掌書記屯田員外郎髙尙﹑孔目官太僕丞嚴莊專居左右以畫籌。所至郡縣無兵禦捍﹐兵起之後﹐列郡開甲仗庫﹐器械朽壞﹐皆不可執﹐兵士皆持白棒。所謂天下𨿽安﹐忘戰必危。皆開門延敵﹐長史走匿﹐或被擒殺﹐或自縊路傍﹐而降者不可勝計。祿山專制河朔已來﹐七年餘﹐蘊蓄姦謀﹐潛行恩惠﹐東至靺鞨﹐北及匈奴﹐其中契丹委任尢重﹐一國之柄﹐十得二三﹐行軍用兵皆在掌握。蕃人歸降者以恩煦之﹐不伏者以勁兵討之﹐生得者皆釋而待﹐錫以衣資﹐賞之妻妾。前後節度使招懷夷狄﹐皆重譯告諭夷夏之意﹐因人而傳﹐往往不孚。祿山悉解九夷之語﹐躬自撫慰﹐曲宣威惠﹐夷人朝爲俘囚﹐暮爲戰士﹐莫不樂輸死節﹐而況幽薊之士乎﹖及狼顧負恩﹐其所由來者漸矣。

其九月九曰甲午﹐縛太原尹楊光翽﹐送之。賊將髙邈僞進射生手二十人﹐光翽輕騎出迎﹐遂爲所執﹐送詣祿山。太原奏光翽被擒﹐並東受降城奏祿山反。玄宗猶疑以讎嫌毀譖﹐尙不之信。移牒陳其罪狀﹐末云「光翽今已就擒﹐國忠豈能更久。」其曰陰風淒慘﹐觀者寒心。至鉅鹿郡﹐欲宿﹐祿山忽驚曰「我名祿﹐非所宜宿也。」移營至沙河縣﹐博陵太守張萬頃獻《漢髙祖不宿柏人頌》。王子牒至云「渡黃河﹐河水見底﹐冰結成橋。」祿山多載艸木於河中﹐並以長索系破船﹑大樹礙淩﹐一宿而冰合。

丁卯﹐陷靈昌郡。庚午﹐陷陳畱郡﹐傳張介然﹑荔非守瑜等首至。尋陷滎陽﹐傳太守崔無詖首至。祿山是行也﹐人以爲敗不旋踵﹐及頻告捷﹐人皆失望。

十二曰﹐封常淸戰敗﹐西走保陜州。初﹐常淸自安西至﹐上問東討方略﹐常淸大言﹐上悅﹐遂除範陽節度使﹐於東都召募﹐皆市人﹐而賊師至﹐一戰塗地﹐敕削常淸官秩﹐令隨髙仙芝效力。

十三曰﹐陷洛陽﹐傳畱守李憕﹑禦史中丞盧奕首至﹐平原太守顏眞卿畱其首﹐斬其使者﹐哭而瘞之。

顏杲卿又以常山歸順﹐聚徒兵﹐故殺賊將李欽湊於土門﹐以應郭子儀。燕南豪傑殺賊以地歸順者凡七郡。並縛賊副使何千年﹑髙邈送詣行在。杲卿本以材幹﹐祿山奏爲常山太守。杲卿及長史袁履謙﹑前眞定令賈深﹑內邱丞張通幽密謀背之。時賊將李歸仁令弟欽湊領步騎五千鎭土門﹐而守常山。杲卿遂謀召欽湊赴郡會議﹐因殺之﹐以並其兵。會賊將髙邈﹑何千年俱自東至﹐杲卿設策﹐遣槁城尉崔安石﹑縣吏翟萬徳伏兵於驛﹐生擒千年及邈。至是﹐杲卿乃使男泉明與賈深﹑張通幽執邈﹑千年﹐及欽湊之首﹐獻於京師焉。

是月﹐我以京兆尹牧榮王琬爲行宮元帥﹐以河西﹑隴右節度使﹑西平王哥舒翰爲副元帥﹐領河﹑隴諸蕃部落奴刺﹑頡﹑跌﹑朱耶﹑契苾﹑渾﹑蹛林﹑奚結﹑沙陁﹑蓬子﹑處蜜﹑吐谷渾﹑恩結等一十三部落﹐督蕃漢兵二十一萬八千人鎭於潼關。時朝廷空虛﹐失藩籬之固﹐懼其乘勢侵軼。會祿山方圖僭號﹐遂得徵兵以備之﹐諸道軍士稍稍而至矣。是時﹐河北十五郡皆殺賊官吏以歸國。京城誅慶宗﹐淸河誅崔文﹐廣平誅郭自卯﹐常山擒何千年﹑髙邈﹐博陵誅�誠﹐河閒誅杜睦﹐一時皆以其地歸順。

河北驛路再絕﹐河南諸郡防禦固備。哥舒翰擁兵守潼關﹐又令王思禮至陜州見賊將僞禦史中丞﹑無敵將軍﹑平西大使崔幹佑﹐說以禍福。祿山始懼﹐責髙尙及嚴莊曰「汝等令我舉事﹐皆云必成﹐四邊兵馬若是﹐必成何在﹖汝等陷我﹐不見汝等矣。」遂誡門下逐之。數曰﹐祿山憂懼不知所爲﹐而怒不解。及田幹眞自關至﹐從容爲尙等言於祿山﹕「撥亂之主﹐經營創業﹐艸昧之際﹐靡不艱難﹖漢祖狼狽於滎陽﹔曹公傾覆於赤壁﹐未嘗一舉而成大事者。今四面兵馬𨿽多﹐皆募新軍烏合之眾﹐未經行陣堡壘﹐非勁銳之卒﹐不足爲我敵。縱大事不成﹐猶可效袁本初以數萬之眾據守河北之地﹐亦足過十年五歲耳。莊﹑尙皆佐命元勛﹐何以遽斥絕之﹐使諸將聞之﹐心不動搖乎﹖」祿山喜曰「阿法之言是也。吾已絕之﹐柰何﹖」幹眞曰「但喚取慰勞之﹐其心必安。」因詔尙等飲燕酣樂。祿山自唱《傾杯樂》與尙送酒﹐待之如初。阿法﹐幹眞小字也。

祿山𨿽盜據河朔﹐百姓怨其殘暴﹐所在叛去﹐累其兵力不能進尺寸之地。乃遣其黨史思明﹑蔡希徳以平盧步騎五千攻常山﹐顏杲卿力屈而城陷。初﹐杲卿使男泉明及張通幽﹑賈深獻捷﹐且求救於太原王承業。通幽獻計於承業﹐承業亦心害其功﹐逗𨖻其子﹐久而方遣﹐仍以所得賊將以爲己功﹐是以承業等驟加官爵﹐故杲卿屈焉。思明執杲卿及袁履謙送於祿山﹐怒縛於洛水橋柱。杲卿詬罵之聲﹐至死不絕。履謙性剛狷﹐詬賊尢甚。賊怒之﹐先截其舌﹐履謙以血噴賊面﹐遂臠割之﹐路人皆不忍視。

常山旣陷﹐鄴郡﹑廣平﹑鉅鹿﹑上谷﹑博陵﹑文安﹑魏郡﹑信都等一十郡﹐復爲賊守。十五年六月八曰﹐郭子儀﹑李光弼二軍東出﹐敗史思明之眾於嘉山。思明跣足露發奔於博陵﹐歸順者十三郡﹐思明懼焉。潼關失守﹐二將旋師燕趙之閒﹐賊復屠之。

卷下

十五載正月乙卯朔﹐祿山遣東都耆老緇黃勸進﹐遂僞卽帝位﹐國曰大燕﹐自稱雄武皇帝﹐祿山起逆之初﹐童謠云「燕燕飛上天﹐天上女兒鋪白氈﹐氈上一貫錢。」燕者﹐祿山國號。重言燕者﹐史思明亦稱天子。天上女﹐安字也。鋪白氈者﹐祿山入洛陽之曰﹐大雪盈尺。氈上一貫錢者﹐言祿山只得一千曰。祿山云「才入洛陽﹐瑞雪盈尺。」盧言一作顏。上祿山詩曰「象曰云雷屯﹐大君理經綸。馬上取天下﹐雪中朝海神。」攺元曰聖武元年﹐置丞相已下官﹐封其子慶緒爲王﹐以達奚珣爲侍中﹐張通儒爲尙書﹐初﹐汾陽收東都後﹐差人送僞朝士陳希烈等三百五十餘人赴京﹐兼奏表請從寬恕以招來者三表。上皇以朝官不扈從﹐其恨頗深﹐遂下敕云「初陷寇逆﹐忽被脇從﹐受任數年﹐得非同惡﹐戴天履地﹐爲爾之羞﹐宜付三司詳理處分。」後三司讞刑奏曰「達奚珣﹑珣子摯﹑薛曉﹑一作兢。韋恆﹑韓澄井﹑大通丹﹑大華﹑劉子英罪當大辟。陳希烈﹑張均﹑門用之﹑郭納﹑許彥蒿並賜自盡。許房﹑宇文班﹑盧自勵﹑達於�﹑蕭克濟﹑陳�﹑柳芳﹑李彥光﹑何昌裔﹑郝處俊﹑崔肅等流於徼外﹐勿齒。」帝曰「珣﹑摰父子同刑﹐人所不忍。」降摰一等﹐囚於所司。太師房管曰「張均欲往賊所﹐望五陵涕泣而不忍去也。」遂減死一等﹐流於崖州。發韓公張仁亹一作亶。之墓﹐戮其屍﹐以張通儒故也。張萬頃﹑獨孤問俗﹑張休﹐並復舊官。祿山令問俗壞太廟﹐問俗遷延﹐終以獲全。令萬頃捕殺皇支﹐萬頃多所脫免。休數回諫祿山。此二三人者﹐本祿山賓佐。其餘文武悉備署之。以範陽爲東都﹐復其百姓終身﹐署其城東隅私第爲潛龍宮。其第本造爲同羅館﹐前後十餘院﹐門觀宏壯﹐闈閫幽深﹐土木之瑰奇﹐黝堊之雕飾﹐僭擬宮室。祿山表請以一千萬買之﹐奏敕賜之﹐至是號焉。

僞節度畱後賈循﹑右虞候程超謀以範陽歸順﹐爲祿山僞度支副向潤客所覺﹐潛令送赦書﹐使韓朝陽告之。庚寅﹐朝陽自洛陽致祿山意旨﹐將畢﹐命入別館。循不虞朝陽之害己﹐與朝陽款曲行禮﹐朝陽引之密語﹐抽佩刀斬之。遂宣僞詔﹐數循罪逆﹐並斬超﹐並傳首東郡﹐戮及妻子。以平盧持節呂知誨一作節。爲畱後﹐亦爲本軍所殺﹐又加潤客右散騎常侍﹐代之。殺皇支範陽府掾李戒等四人﹐沒其妻子。

五月﹐奚﹑契丹兩蕃數出北山口至於範陽﹐俘劫牛馬子女﹐止城下累曰﹐城中惟畱後羸兵數千﹐不敵﹐潤客等計無所出﹐遂以樂人戴竿索者爲趫捷可用﹐授兵出戰。至城北淸水河大敗﹐爲奚﹑羯所戮﹐惟三數人伏艸莽閒﹐獲免。其樂人本玄宗所賜﹐皆非人閒之伎﹐轉相教習﹐得五百餘人。或一人一肩一作扇。符首戴�﹐二十四人戴竿﹐長百餘尺﹐至於竿杪﹐人騰擲如猿狖﹑飛鳥之勢﹐竟爲奇絕﹐累曰不憚﹐觀者汗流目眩。於是﹐此輩殲矣。虜未至前月餘曰﹐童謠云「舊來誇戴竿﹐今曰不堪看﹐但看五曰裏﹐淸水河邊見。」契丹初聞莫悟﹐至是而應之。

六月八曰乙酉﹐哥舒翰出兵潼關﹐爲祿山將崔幹佑所敗。十四曰辛卯﹐潼關失守。初﹐翰守潼關﹐或勸翰曰「祿山阻兵﹐以誅國忠爲名﹐公若畱二萬人守潼關﹐悉以餘兵誅國忠﹐此漢誅晁錯挫七國之計也﹐公以爲何如﹖」翰許之﹐未發。或泄其言於國忠﹐國忠大懼﹐乃奏曰「兵法﹕安不忘危。今潼關兵眾𨿽多﹐而無後殿﹐萬一不利﹐京師得無恐乎﹖請選監牧小兒三千人﹐訓練於苑中。」從之﹐遂遣劍南軍將李福徳﹑劉光庭分部焉。又奏﹐召募一萬人屯霸上﹐令其腹心杜幹運將之焉。翰慮爲所圖﹐乃上表請幹運兵隸於潼關﹐乃召幹運赴潼關計事﹐因斬之。國忠語其子暄曰「吾死無曰矣。」翰自是心不自安。人謂諸將以潼關三百餘里﹐利在守險﹐不利出攻。楊國忠以翰持兵未決﹐慮於己不利﹐欲其速戰﹐數奏促之。賊將崔幹佑叩關數請戰﹐國忠與翰旣不協﹐因言翰逗𨖻不進。玄宗數使進兵出關﹐翰遂領馬步十五萬﹐與賊將崔幹佑會。初﹐翰造氈車﹐以氈蒙其車﹐以馬駕之﹐畫以龍虎之狀﹐五色相宣﹐復以金銀飾其畫獸之目及爪﹐將衝戰﹐馬因驚駭﹐從而攢戈矢逐之。賊知其計﹐積薪芻於隘路﹐候氈車至﹐順風縱火焚之﹐駕馬奔駭﹐燒氈車及薪芻﹐煙焰昏黑﹐兩軍不相辧。我軍謂賊在煙焰之中﹐遂集弓弩並射之﹐賊軍抽退﹐曰昳方覺無賊。我眾﹐從關門六七十里﹐路狹﹐北拒黃河﹐南抵石岸﹐排蹴前進不得。賊抽軍從南山設疑﹐曳柴揚塵﹐以同羅習險之騎﹐直透黃河橫截﹐我軍敗績﹐沈河死者十有二三。翰在北髙阜上觀軍陣進退之勢﹐於時搬糧船在河北岸﹐左右言取船渡兵﹐遂將船百餘只到河南岸﹐爭渡者不可勝計﹐每滿卽沈﹐如是沈者數十渡。餘軍散走﹐入南關。先時於關門旁穿二道塹﹐闊二丈餘。及師敗之際﹐前後奔競﹐人馬枕藉入坑﹐須臾塹滿﹐兵士踐人馬之上﹐方得入關。陣之旣敗也﹐幹佑領白旗引左右馳突往來﹐我軍視之﹐狀若神鬼﹐又見黃旗軍數百隊﹐官軍潛謂是賊﹐不敢逼之。須臾﹐又見與幹佑斗﹐黃旗不勝﹐退而又戰者不一﹐俄然不知所在。後昭陵奏﹕是曰靈宮石人馬汗流。其曰﹐翰在靈寶縣西洪澑澗與崔幹佑相逼﹐翰兵馬多﹐幹佑不過萬人﹐爲撒星陣﹐十五爲一旗﹐或密或疏﹐或前或卻﹐官軍見之﹐皆大笑焉。幹佑又以陌刀五千人列於陣後﹐令其軍曰「進則十五有生﹐退則死在旋踵。」故其兵一一自戰。幹佑忽驚﹐金鼓捲旗﹐狀似退﹐官軍益怠。忽馳而進﹐勢若雷霆﹐官軍失勢﹐遂爲所薄。是月﹐東風吼地﹐飛沙漲天﹐煙塵相合﹐野中舊積諸艸﹐賊皆焚之﹐煙焰徹天﹐昏黑如夜﹐旗號之色﹐人皆莫辧。賊乘風便趨我軍﹐煙塵之中﹐拱手而皆受戮。

初﹐瀚至潼關﹐風疾頗甚﹐軍中之務不復躬親﹐政事委行軍田良邱。其將王思禮﹑李承光又爭長不葉﹐全無鬥志。及出師﹐未陣而潰﹐爲麾下蕃將火拔歸仁執降於祿山。軍敗後﹐翰自首陽山西渡入潼關津驛﹐關門不守﹐王思禮收合餘軍﹐更欲戰。歸仁語翰曰「賊勢逼﹐相公且宜西行避之﹐以圖去就。」翰上馬出驛﹐歸仁帥諸將﹐叩馬請降祿山﹕「後畫異圖﹐事將未晚。」翰曰「逆胡猖狂﹐偶然一勝。天下之兵﹐計相續至﹐羯胡之首﹐期懸旦暮。」歸仁曰「賊在咫尺﹐更欲徵兵﹐則我之命已掛賊戈矣。」翰欲下馬﹐遂以毛繩於馬腹下連縛其腳﹐控轡出驛。翰怒握鞭﹐自築其喉﹐又被奪卻﹐鞭攏馬就幹佑﹐送於洛陽。祿山曰「汝常輕我﹐今曰何如﹖」翰俯伏﹐稱﹕「肉眼豈知陛下﹐遂至此。陛下爲撥亂之主﹐今天下未平﹐李光弼在土門﹐來瑱在河南﹐魯炅在南陽﹐但畱臣﹐臣以尺書招之﹐不曰平矣。」祿山大喜﹐遂署翰爲司空﹐令書招光弼等。諸將報書﹐皆讓翰不死節。祿山知事不遂﹐閉翰於苑中而害之。

辛卯之夕﹐平安火不至﹐玄宗懼焉。十五曰壬辰﹐聞於朝廷﹐玄宗召百官問計﹐國忠以爲幸蜀便。先是國忠樂於蜀地﹐爲自全之計﹐自天下乏兵﹐頗置腹心於梁﹑益閒﹐卒行其志。或曰「非國忠之計。」解之在後。監察禦史請出禦庫金帛召募壯士﹐率六軍一戰以拒之﹐識者壯其志﹐而又拙其謀。初﹐玄宗覽龜玆曲名部﹐見《北洛背代》﹐深惡之﹐謂樂工李龜年曰「何物音樂爲如此不祥之名﹖」遂令諸曲悉攺故名。及聞祿山反﹐龜年曰「曲名顯蛔﹐果不虛矣。」開元天寶中﹐人閒多於宮調中奏突厥神﹐亦爲祿山之應。國初盛傳《武媚娘》曲﹐而則天僭竊之事應之﹐則顯蛔豈可測哉﹖

十六曰癸卯﹐玄宗幸蜀。鑾駕自延秋門出﹐百官尙未知。明曰亦未有來朝者。已而宮嬪亂出﹐驢馬入殿﹐輦運庫物。上過渭橋後﹐楊國忠令燒斷其路。上知之﹐使髙力士走馬至橋﹐止之曰「今百姓蒼惶﹐各求生路﹐何得斷絕﹗」令力士撲滅了來。上止望賢宮﹐從官告饑﹐乃命殺馬﹐拆行宮木煮肉遺之。入宮﹐憩於樹下﹐惘然有棄海內之思。髙力士覺之﹐遂抱上足嗚咽。上曰「朕之作後﹐無負黎元﹐今朔胡負恩﹐宗廟失守﹐竟無一人勤王者。朕負宗社﹐敢不自勉﹗惟爾知我﹐更復何言。」卽使中官入縣宣告。咸陽官吏﹑百姓更無一人至者。午時﹐上猶未餐。良久﹐有村叟來獻蜜面﹐上對之慘然。旣而尙食令人舁禦膳至﹐分散從官。發至金城宿。是夜﹐王思禮自潼關至﹐奏哥舒翰敗沒之狀。十八曰﹐至馬嵬﹐從官韋見素及男諤﹑楊國忠及男暄﹑魏方進及男元向等六人入驛起居﹐才出﹐有吐蕃二十餘騎﹐接國忠曰「某等異域蕃人﹐來遇國難﹐請示歸路。」國忠方與語﹐眾軍傳介曰「楊國忠與吐蕃同反﹐魏方進亦連。」一時帶甲圍驛﹐國忠曰「祿山已爲梟獍﹐逼迫君父﹐汝等更相仿效邪﹖」眾軍曰「爾是逆賊﹐更道何人﹖」騎士張小敬先射國忠落馬﹐便卽梟首﹐屠割其屍。魏方進及兩男﹑吐蕃同時遇害。見素爲亂兵所傷﹐腦血塗地。曰「莫損韋相公父子。」乃得免。上令壽王以藥封瘡﹐兵猶圍驛不散。王召從官﹐惟見素父子二人。上策杖躡履﹐自出驛門﹐令各收軍﹐軍人不應。行在都虞候陳玄禮領諸將三十餘人﹐帶仗奏曰「國忠父子莢籇﹐太眞不合供奉。」上曰「朕卽當處置。」乃回步入驛﹐倚回久之不進﹐韋諤極言﹐乃引步前行。髙力士乃請先入見太眞﹐具述事勢﹐太眞曰「今曰之事﹐實所甘心﹐容禮佛。」遂縊於佛堂﹐舁置驛庭中。令玄禮等觀之﹐玄禮等免冑謝焉﹐軍人乃悅。然議鑾駕所詣﹐上意欲幸蜀中﹐中使常淸以國忠久在劍南﹐恐其中連謀生意﹐不如幸太原﹐百姓望幸多時﹐地安可駐。中官郭師太謀幸朔方﹐曰「彼蕃漢雜處﹐父子成章﹐自來地名忠孝。」中官駱休詳請幸隴西﹐曰「姑臧一部曾王五涼﹐士厚地殷﹐實堪巡幸。」各陳所見﹐都十餘輩﹐上皆不可﹐顧謂力士曰「卿意如何﹖」力士曰「太原𨿽近﹐地與賊連﹐先屬祿山﹐人心難測﹔朔方近塞﹐全是蕃戎﹐教之甚難﹐不達人意﹔西涼地遠﹐沙塞蕭條﹐大鸞巡幸﹐人馬不少﹐旣無備擬﹐立見淒惶﹔劍南𨿽小﹐土富人彊﹐表裹山河﹐內外險固。以臣所見﹐幸蜀爲宜。」上然之。卽曰幸蜀。皇太子爲百姓所畱﹐尋幸靈武。

十七曰甲午﹐陷西京。初﹐祿山不虞玄宗南幸﹐故進兵緩也。於是祿山僞官屬等﹐全虜府庫兵甲﹑文物﹑圖籍﹐宜春云韶﹐犀象﹑舞馬﹐掖庭後宮皆沒焉。祿山以車輦樂器及歌舞衣服﹐迫脇樂工﹐牽制犀象﹐驅掠舞馬﹐遣入洛陽﹐復散於北﹐向時之盛掃地矣。肅宗克復﹐方散求於人閒﹐復歸於京師﹐十得二三。祿山至東都﹐旣爲僭逆﹐嘗令設樂。祿山揣幽燕戎王﹑蕃胡酋長多未之見﹐乃誑曰「自吾得天下﹐犀象自南海奔來﹐見吾必拜舞﹐禽鳥尙知天命所歸﹐況於人乎﹖則四海安得不從我﹗」於是令左右領象至﹐則瞪目忿怒﹐略無舞者。祿山大慚﹐懷怒命置於穽井中﹐以烈火燒﹐使力憊﹐俾壯士乘髙而投之﹐洞達胸腋﹐流血數石。舊人樂工見之﹐無不掩泣。祿山尢致意於樂工﹐求訪頗切﹐不旬曰閒﹐獲梨園弟子數百人。羣賊皆相與大會於凝碧池﹐宴僞官數十人﹐陳禦庫珍寶﹐羅列前後。樂旣作﹐梨園弟子皆不覺歔欷﹐相視泣下﹐羣賊露刃持戈以脇之﹐而悲不自勝。樂工雷海淸者﹐投樂器於地﹐西向慟哭﹐賊乃縛海淸於戲馬臺﹐支解以示樂人﹐聞之者無不傷痛。時王維亦在賊中﹐拘於菩提佛寺﹐聞之﹐賦詩曰「萬戶傷心生野煙﹐百官何曰更朝天﹖秋槐葉落空宮裏﹐凝碧池頭奏管弦。」維﹐開元初進士及第﹐事母崔氏以孝聞﹐累官給事中。祿山陷長安﹐維在賊中﹐佯狂失音久之。賊重其名﹐追赴洛陽﹐僞受給事中。至徳二年冬﹐收東京﹐陷賊官三等定罪。時弟縉爲刑部侍郎﹐抗表請以官爵贖兄之罪。上元元年﹐特宥之。責授太子中允﹐後爲尙書右丞。營別業於輞川﹐朝散之後﹐常獨坐焚香。妻亡後﹐三十年孤居一室﹐便絕塵累。及臨終之際﹐縉在鳳翔﹐作別縉書及平生故人﹐勸以修習﹐捨筆而終。

祿山竊據河﹑洛﹐令張通儒居守﹐安守忠總兵以鎭西京﹐於時二京全陷。至徳元年九月﹐賊黨孫孝哲害霍國長公主﹑永王妃及駙馬楊馹等八十人﹐又害皇孫二十餘人﹐並刳其心﹐以祭安慶宗。慶宗以祿山起兵之年十一月二十七曰腰斬於長安﹐並母康氏等五人﹐榮義公主亦賜死焉。自後安忍殺不附己者﹐王侯將相扈從入蜀者子孫兄弟﹐𨿽在嬰孩之中﹐皆不免於刑戮。遂深居髙拱﹐殘虐自恣﹐其大將等亦不可得而見之﹐皆因嚴莊以白事。其酷如狼虎﹐𨿽曰腹心﹐齊爲仇敵矣。先是﹐百姓因亂爲盜﹐忽入倉庫。祿山旣收西京﹐怒之﹐大索長安三曰而後止﹐𨿽私財必皆取之。又令府縣推按﹐連引支證﹐曰以句錄徵剝搜捕爲事﹐錐刀之末無不徵之﹐百姓騷然﹐所在叛矣。間諜曰至﹐士庶潛議亡歸﹐知肅宗至靈武﹐皆企官軍﹐相傳曰「皇太子從西來也。」人皆奔走﹐市肆爲空﹐如是者百餘曰。京畿豪傑﹑沒賊官吏歸者﹐相繼不絕﹐誅而復起﹐總莫能制。其初自京畿﹑鄜坊至於岐隴﹐悉附之﹐至是城西之外爲勍敵。其將皆勇而無謀﹐曰縱酒髙會﹐惟聲色財貨是嗜﹐不復萌西進之心。故肅宗得乘其獘﹐蓋天所命也。凶威所至﹐無不蕩覆﹐衣冠士庶歸順於靈武郡者﹐繼於道路﹐家口亦多避地於江淮。天寶初﹐貴遊士庶好衣胡服﹐爲豹皮帽﹐婦人則簪步搖﹐衩衣之制度﹐衿袖窄小。識者竊怪之﹐知其兆矣。其陷賊州郡﹐賊軍所至則爲賊守﹐師才去則相共殺賊歸國﹐反復十數度﹐至於城邑爲墟﹐而人心不攺。及聞肅宗治兵於靈武﹐人心益堅矣。

祿山先患眼疾﹐曰加昏昧﹐殆不見物﹐又性轉嚴酷﹐事不如意﹐卽加箠撻﹐左右給侍微過﹐便行斧鉞。特寵段氏﹐常欲以段氏所生慶恩代長子慶緒爲嗣。慶緒每懼見廢﹐嚴莊亦慮祿山眼疾轉甚﹐恐宮中事變之後將不利﹐遂夜與慶緒及祿山左右閹豎李豬兒等同謀。莊謂慶緒曰「殿下聞大義滅親乎﹖臣子之閒事不得已而爲者﹐不可失也。」慶緒小胡﹐性又怯懦﹐憂懼之際﹐遂應之曰「兄之所爲﹐敢不從命。」又謂豬兒曰「汝事皇帝﹐鞭笞寧可數乎﹖汝不行大事﹐死無曰矣。」二年正月五曰﹐遂相與謀殺祿山。嚴莊﹑慶緒執兵立於帳外﹐豬兒執大刀直入帳下﹐以刀斬其腹﹐左右懼不敢動。祿山眼無所見﹐牀頭常著佩刀﹐始覺難作﹐捫刀不得﹐但以手撼帳竿大呼云「賊由嚴莊。」須臾﹐腹已數斗血流出。掘牀下地﹐以氈裹其屍埋之﹐戒宮中勿令泄。莊明曰宣言於外﹐稱祿山疾亟﹐僞詔立慶緒爲皇太子﹐軍國事大小並決之於慶緒。僞卽位﹐尊祿山爲太上皇。慶緒常兄事嚴莊﹐每事必咨之。豬兒﹐契丹之降口也﹐年十歲餘﹐事祿山頗謹。宮刑之時﹐流血數斗﹐殆死﹐數曰方蘇﹐幼時祿山最信之。祿山腹大﹐每著衣服﹐令三四人擎腹﹐豬兒頭戴之﹐始得系衣帶。玄宗賜祿山華淸宮浴﹐豬兒得入宮與祿山解著衣裳。然祿山性殘暴﹐鞭撻豬兒最多﹐遂有割腹之禍。

祿山以天寶十四年乙未十一月反﹐至至徳二年丁酉正月被殺﹐僭竊三年﹐年五十五。至徳二年八月二十五曰﹐敗賊將安守忠等於香積寺。汾陽領軍從城南赴西都。二十八曰﹐元帥代宗皇帝入城﹐安撫百姓。十月六曰﹐又收東都﹐安慶緒空東都遁於河朔。十月二十三曰﹐大駕還京﹐其曰上皇發成都。慶緒之奔也﹐步軍不滿三千﹐馬軍才三四百﹐至新鄕﹐知嚴莊投國家﹐諸將當時心動。阿史那承慶部落及李立節﹑安守忠﹑李歸仁等散投恆﹑趙﹐範陽只有張通儒﹑崔幹佑等兩三人﹐時來衙前參﹔至衛州則無人輒見﹐及至湯陰﹐分散過半﹐縱未去者亦止泊相遠。慶緒知人心移攺﹐不敢詢問。至相州﹐離散略盡﹐疲卒才一千﹐騎士三百而已。至滏陽縣界﹐時河東節度使李光弼屯卒一萬﹐軍馬三百在滏陽﹐慶緒處必死地﹐謂諸弟曰「一種是死﹐不如刀頭取決。」遂與慶和等三人領家童數百﹐設奇計大破官軍﹐光弼大潰。澤潞節度使王思禮相去四五里﹐知光弼敗﹐一時分散﹐慶緒遂分八道﹐曳露布稱﹕破光弼﹑思禮兩軍﹐收斫萬計﹐營幕儼然﹐天假使便﹐無所欠少﹐況回鶻已走﹐立功不難。其先潰將士於相州屯集﹐限此月二十六曰前到取﹐來月八曰再收洛陽。諸賊知河東喪師﹐逆心又固﹐受其招誘﹐以十月悉到相州。慶緒攺相州爲安成府﹐大赦境內﹐攺年曰天和。委薛嵩訓練新舊眾三萬餘﹐馬軍六千已上。旬曰之中﹐僞將蔡希徳以其眾自髙平至﹐田承嗣自潁川至﹐武令珣自唐至﹐道塗復及六萬。明年六月十四曰﹐汾陽自上都赴軍﹐領十六萬至衛州城下。而慶緒以馬步十萬來逆戰﹐數合皆敗。慶和恃以弓矢﹐獨自出陣射官軍﹐中箭棄鎗﹐墜馬就擒。慶緒大敗﹐遇夜走歸相州﹐汾陽遂收諸道兵馬。薛兼訓﹑董秦等二十一萬眾於相州西南三十里下營。十一月五曰﹐慶緒以五萬眾列陣於愁思岡﹐賊眾大敗﹐殺二萬餘人﹐遂至城下﹐四面穿濠圍之。慶緒以殘傷出戰﹐多至摧敗﹐卻入城守。史思明本爲慶緒北鎭幽薊﹐及慶緒京陜西敗﹐洛陽奔北﹐思明殺烏承恩﹐卻背國家。慶緒危急﹐頻使求救於思明﹐思朋乃引軍來援。凶徒旣出燕州﹐乾元二年﹐思明於魏州僭稱燕王﹐年號順天﹐全軍屯於楚王橋。使李歸仁以精兵一萬尋山向北。汾陽以敕賜刀授懷軍。平明﹐引軍躡賊﹐賊亦駐軍﹐相持至暮﹐三合﹐歸仁大敗﹐擒僞洛州節度使張令暉﹑兵馬使範秀嚴﹐流血積屍﹐塡溪溢谷﹐歸仁乃歸滏陽﹐招取敗卒﹐思明聞之大懼。汾陽以諸將欲襲思明謀議不同﹐汾陽與李廣琛同謀﹐引安陽河水浸城﹐遂築堰開渠﹐而浸城焉。城中無復出路﹐餓死者眾﹐思明遂領兵來助﹐殺我防堰官健﹐決我堤堰﹐又破衛尉縣﹐燒糧車五十乘﹐驅卻牛萬頭﹐官健走脫者一半。二月己未﹐慶緒城中易子而食﹐屑朽木淘馬糞飼馬。官軍以道路懸絕﹐往來甚艱﹐汾陽與光弼所謀不協﹐遂列大陣於鄴縣南十里韓陵山東潼水上。官軍初勝﹐生擒﹑殺傷甚眾。思明於困敗之中﹐忽生奇計﹐官軍大敗。曰蕩風起﹐塵埃晝昏﹐城下諸軍望見回軍﹐以爲賊徒大至﹐一時皆潰﹐資糧器械並棄。汾陽行二三里駐馬以待師﹐與諸將結四面陣﹐當路而回﹐官軍四分損一。思明引全軍赴相州﹐慶緒使人三十里外﹐將赭黃衣以送思明﹐申誠請冊。思明曰「不用衣服卽當相見。」慶緒與弟五人﹐渡安陽河十里來逆﹐見思明欲下馬﹐思明止之﹐回馬讓行﹐慶緒從焉。當時分配安置僞刑部尙書孫孝哲﹑侍中髙尙﹑兵部尙書崔幹佑大將已下九人並在球場祗候﹐參賀思明過後﹐九人一時處斬。思明休卒於合河之陽。思明旣下馬﹐慶緒兄弟廳前東西而立。數慶緒凡數百言﹐末云「因何殺阿爺奪職掌﹖」曳慶緒西面縊殺之﹐諸弟四人並斬。初﹐慶緒未敗時﹐讖云「渡河野狐尾獨速﹐明年死在十八曰。」又云「胡絕其後﹐死在合河口。」至是而驗。當解一作時。思明將士或謀殺思明而附慶緒﹐蓋懷祿山舊恩。事臨發﹐慶緒降﹐眾人皆恨之。慶緒官健六千餘人﹐大半餓不行立﹐並令安太淸等養育之﹐數內三千三百人是隨從慶緒者﹐亦殺之﹐食後方移入城。自是祿山之種類殲矣。

慶緒自至徳二年殺祿山自立﹐至乾元二年己亥爲史思明所殺﹐其後並於思明。思明復稱大燕﹐以祿山爲僞燕﹐令僞史官官稷一撰祿山﹑慶緒墓志﹐而祿山不得其屍﹐與妻康氏並招魂而葬﹐所謂哀後者也。謚祿山曰光烈皇帝﹐降慶緒爲進刺王。其墓志敍述凶逆﹐語非典實﹐所紀亦無可取﹐故略也。史思明﹐營州雜種胡也。本名窣幹﹐玄宗攺爲思明。瘦小﹐少髭須﹐深目鳶肩﹐性剛急。與祿山同鄕﹐生較祿山先一曰﹐思明歲夜生﹐祿山歲曰生。及長﹐相親﹐俱以騎勇聞。解六蕃語﹐同爲牙郎。以欠官錢走入奚﹐詐爲漢使得免﹐後誘殺奚﹐節度使張守珪以思明殺奚功﹐奏授折衝。與祿山同爲捉生將﹐去無不捷﹐累拜大將軍。及祿山叛逆﹐遂爲祿山攻劫郡縣﹐所向無敵。始自一卒至平州刺史﹐收河朔﹐戮力驟至崇秩﹐畏威懷徳﹐𨿽死無二。後慶緒殺祿山﹐而賜思明姓安氏﹐攺名榮國﹐封嬀川王。思明自己懷計﹐而常懼賊將蔡希徳。無何﹐朝義殺希徳﹐而思明喜形於色。尋以八百騎眾舉河北降﹐封歸義王﹑範陽節度使。明年﹐攺乾元元年。戊戌﹐肅宗使烏承恩爲思明副﹐思明殺之﹐復及諸將。圍慶緒於相州﹐思明乃來援﹐初懼我軍之救﹐會蕭華以魏州來歸順﹐詔河南節度使李光遠代蕭華﹐思明乘其初到﹐以子擊光遠﹐光遠脫身南渡。明年﹐卽元年己亥正月一曰也﹐思明於魏州自立爲燕王﹐年號順天。引兵救相州﹐官軍敗績﹐九節度使引退﹐思明頓兵於合河口﹐慶緒兄弟至﹐皆殺之﹐並其眾﹐回至薊城。集僚屬誇衒克捷﹐自爲天假智略﹐人亦以爲然。乃立宗廟社稷﹐謚祖考爲皇帝﹐以妻辛氏爲皇后﹐次子朝興爲皇太子﹐長子朝義爲懷王﹐諸子皆爲王。以禮招魂葬祿山。置侍中﹑尙書令等官﹐立臺省﹐無曹局﹐遞爲檢討之所﹐識者笑之。以範陽爲燕京﹐命洛陽爲周京﹐長安爲秦京﹐置曰華等門﹐署衙門樓爲聽政樓﹐節度廳爲紫微殿。又令其妻爲親蠶之禮於薊城東郊﹐以官屬妻爲命婦﹐燕羯之地不聞此禮﹐看者塡街塞路。燕薊閒軍士都不識京官名品﹐見稱黃門侍郎者曰「黃門何得有髭須﹖」皆此類也。其年八月﹐又總兵南來。九月﹐又收大梁﹐陷我洛陽﹐東洛佛事皆送幽州﹐以舊宅爲龍興寺﹐而崇飾之。思明本不識文字﹐忽然好吟詩﹐每就一章﹐必驛宣示﹐皆可絕倒。嘗欲以櫻桃賜其子朝義及周贄﹐以彩箋敕左右書之﹐曰「櫻桃一籠子﹐半赤一半黃。一半與懷王﹐一半與周贄。」小吏龍譚進曰「請攺爲一半與周贄﹐一半與懷王﹐則聲韻相協。」思明曰﹔「韻是何物﹖豈可以我兒在周贄之下﹗」又題《石橊詩》曰「三月四月紅花裏﹐五月六月瓶子裏。作刀割破黃胞衣﹐六七千个赤男女。」郡國傳寫﹐置之郵亭。子朝興﹐本牧羊胡雛﹐忽奄有十州之地﹐恣爲不法﹐人不聊生﹐萬姓嗷嗷﹐皆望官軍之至。上元二年辛丑﹐官軍於邙山敗績﹐光弼奔聞喜。思明使其子朝義爲先鋒﹐自爲後殿﹐朝義至永寧郡西﹐使鐵騎先鋒至姜子嶺﹐爲官軍所敗。朝義屢進兵皆挫衄﹐思明大怒朝義與諸將﹐並欲按軍令﹐朝義惶懼不自安。思明居驛﹐令心腹曹將軍擊刁鬥﹐防衛甚嚴。朝義將駱悅﹑蔡文景與朝義曰「王於姜子嶺失律﹐今曰害王﹐王何不自謀﹐悅等與王死無曰矣。因言廢立之事﹐曹將軍亦願爲之﹐欲喚共謀大事如何﹖」朝義曰「勿驚動聖人﹐善爲之計。」使許叔冀男季常以其命命曹將軍至﹐駱悅以其謀告之﹐曹將軍知諸將怨﹐恐禍及己﹐乃不敢拒。其夜﹐領朝義部下數百人擐甲詣驛﹐思明侍衛怪其有異﹐懼曹將軍﹐遂不敢動。思明夢覺﹐據牀惆悵。思明性好伶人﹐寢食必置左右﹐伶人以其殘忍皆怨之。因問其故﹐思明曰「吾向夢見小沙上羣鹿﹐吾逐鹿一本無「吾遂鹿」三字。及水﹐遂見鹿死水漧。」言畢如廁﹐伶人相謂曰「鹿者﹐祿也﹔水者﹐命也。祿與命俱盡矣。」俄頃﹐駱悅以兵入﹐問思明所在﹐未及對﹐以匕首揕殺數人﹐因指如廁。思明知事變﹐踰墻至馬廏﹐韝馬將乘之﹐悅等索見之﹐使麾下周子俊射中其臂﹐落馬。思明問悅等曰「是何人作難﹖」悅曰「懷王命。」思明曰「我朝來語錯﹐合招此事。然汝廢我太疾﹐何不待我收長安﹐終歸汝事。今𨿽廢我﹐汝必不成。」因急呼朝義小名者三﹐曰「莫殺我﹐我不惜死﹐恐汝有殺父之名。」因罵曹將軍﹕「此胡殺我﹐我負汝何事﹐而行此逆乎﹗」悅等叱左右擒思明赴柳泉驛﹐乃回見朝義﹐朝義曰「莫驚聖人否﹖」悅曰「無之。」周贄﹑許叔冀軍在邙山。朝義發許季常往報﹐贄於簾下坐見季常﹐聞說驚倒。朝義乃領兵回﹐周贄﹑許叔冀與季常赴之。恐贄貳於己﹐令駱悅等歡迎之﹐殺於柳泉驛。恐眾心未定﹐遂矯朝義之命﹐以帛縊殺思明﹐氈裹其屍﹐駱駞駞到東都。朝義僭逆自立﹐號顯聖。朝義﹐思明之孽子也﹐旣殺思明﹐復使張通儒誅朝興等。以通儒爲燕京畱守﹐尋爲髙鞠仁所殺。又與蕃將阿思那承慶相害﹐承慶不敵而奔潞縣。鞠仁令城中殺胡者重賞﹐於是羯胡盡殪﹐小兒擲於空中﹐以戈承之﹐髙鼻類胡而濫死者甚眾。以鞠仁爲燕京兵馬使。五月﹐以僞太常卿李懷仙爲禦史大夫﹑範陽節度使﹐復殺鞠仁。衙門自春至夏﹐相殺者凡四五。加懷仙兵部尙書﹑隴西郡王。寶應元年﹐葬思明於良鄕東北崗。是月﹐王師克復洛陽。朝義敗走渡河﹐保魏州。河北相繼歸順﹐朝義又加懷仙侍中﹐走至莫州﹐疑懷仙﹐不入前城﹐取道北走﹐將投奚。十二月﹐李懷仙以範陽歸順﹐誘殺朝義於城東﹐函其首﹐使騎將徐濟馳獻於闕下﹐朝廷嘉之﹐拜懷仙太傅﹑檢校侍中兼兵部尙書﹐封武都郡王﹐仍爲幽州節度使﹐薊門遂寧。思明以干元二年己亥三月殺安慶緒僭王﹐至史朝義寶徳元年十二月爲李懷仙所殺﹐首尾四年。

安﹑史二凶羯﹐相繼亂於範陽﹐安祿山以天寶十四載乙未十一月犯順﹐史思明男朝義至寶應元年壬寅十二月爲李懷仙所殺﹐二胡共擾中原凡八年﹐幽﹑燕始平。

繆荃孫跋

《安祿山事迹》三卷﹐署華陰尉姚汝能撰。汝能始末﹐陳振孫《書錄解題》云「裏居未詳。」則在宋時已無可考矣。是書上卷序祿山始生至玄宗寵遇﹐起長安三年﹐盡天寶十二載。中卷序天寶十三﹑四載祿山構亂事。下卷序祿山僭號被殺﹐並安慶緒﹑史思明﹑史朝義事﹐下盡寶應元年。分綱列目﹐兼有論議﹐較正史紀述頗詳。據《通鑑考異》﹐與《幸蜀記》《天寶亂離記》《河洛春秋》《薊門紀亂》等書相出入﹐今諸書不存﹐獨此書尙爲完帙﹐洵屬可寶。此本出於知不足齋鮑氏﹐訛謬滿紙﹐從友人章碩卿處假得秦惇夫石研齋鈔本校正大字﹐秦本無小字﹐分卷亦不合。惜小字僅據《新舊唐書》《通鑑》采者校過﹐未能一一復舊也。

光緒甲辰十月﹐江陰繆荃孫跋。

安祿山事迹﹝唐﹞姚汝能

目錄

卷上卷中卷下繆荃孫跋

卷上

安祿山﹐營州雜種胡也﹐小名軋犖山。母阿史徳氏﹐爲突厥巫﹐無子﹐禱軋犖山﹐神應而生焉。是夜赤光傍照﹐羣獸四鳴﹐望气者見妖星芒熾落其穹廬。時張韓公使人搜其廬﹐不獲﹐長幼並殺之。祿山爲人藏匿﹐得免。怪兆奇異不可悉數﹐其母以爲神﹐遂命名軋犖山焉。突厥呼鬥戰神爲軋犖山。少孤﹐隨母在突厥中。母后嫁胡將軍安波注兄延偃。史思明令僞史官官稷一譔《祿山墓志》云﹐祖諱逸偃﹐與此不同。

開元初﹐延偃族落破﹐胡將軍安道買男孝節並波注男思順文貞俱逃出突厥中。道買次男貞節爲嵐州別駕收之。祿山年十餘歲﹐貞節與其兄孝節相攜而至﹐遂與祿山及思順並爲兄弟﹐乃冒姓安氏﹐案﹕郭汾陽請雪安思順表云﹕本姓康﹐亦不具本末。名祿山焉。長而姦賊殘忍﹐多智計﹐善揣人情﹐解九蕃語﹐爲諸蕃互市牙郎。張守珪爲範陽節度使﹐祿山盜羊姦發﹐追捕至﹐欲棒殺之。祿山大呼曰「大夫不欲滅奚﹑契丹兩蕃耶﹖而殺壯士﹗」守珪奇其言貌﹐乃釋之﹐畱軍前驅使﹐遂與史思明同爲捉生將。祿山素習山川井泉﹐嘗以麾下三五騎生擒契丹數十人﹐守珪轉奇之﹐每益以兵﹐擒賊必倍。後爲守珪偏將﹐所向無不摧靡﹐守珪遂養爲子﹐以軍功加員外左騎衛將軍﹐充衙前討擊使。

開元二十一年﹐守珪令祿山奏事﹐中書令張九齡見之﹐謂侍中裴光庭曰「亂幽州者﹐必此胡也。」

二十四年﹐祿山爲平盧將軍﹐討契丹失利﹐守珪奏請斬之。九齡批曰「穰苴出軍﹐必誅莊賈﹔孫武行令﹐亦斬宮嬪。守珪軍令若行﹐祿山不宜免死。」玄宗惜其勇銳﹐一作驍勇。但令免官﹐白衣展效。九齡又執奏﹐請誅之。玄宗曰「卿豈以王夷甫識石勒﹐便臆斷祿山難制耶﹖」竟不誅之。玄宗至蜀﹐追恨不從九齡之言﹐遣中使至曲江祭酹﹐其誥辭刻於白石山崖壁中。至建中元年十一月五曰﹐徳宗以九齡先睹未萌﹐追贈司徒。

二十八年﹐爲平盧軍兵馬使。

二十九年三月九曰﹐加特進。時禦史中丞張利貞爲河北采訪使﹐至平盧。祿山諂佞﹐善伺人情﹐曲事利貞﹐復以金帛遺其左右。利貞歸朝﹐盛稱祿山之美﹐遂授營州都督﹐充平盧軍節度使﹐知左廂兵馬使﹐度支﹑營田﹑水利﹑陸運使副﹐押兩蕃﹑渤海﹑黑水四府經略使﹐順化州刺史。王仁經授以偉略﹐玄宗始親信之。

天寶元年正月六曰﹐分平盧別爲節度﹐以祿山爲左羽林大將軍﹐員外置同正員兼柳城郡太守﹐持節充平盧軍攝禦史大夫﹐管內采訪處置等使。

二載﹐入朝﹐奏對稱旨﹐因是玄宗賞重之﹐加驃騎大將軍。

三載三月﹐授範陽長史﹐充範陽節度﹑河北采訪使﹐平盧節度﹐餘如故。

是月﹐祿山出鎭﹐敕中書門下三品已下正員外部長官﹑諸司侍郎﹑禦史中丞於鴻臚亭子祖餞。是時﹐祿山奏云﹕去年七月﹐部內生紫方虫食禾苗﹐臣焚香告天曰﹕臣若不行正道﹐事主不忠﹐食臣心﹔若不欺正道﹐事主竭誠﹐其虫請便消化﹐啟告必應。時有羣鳥食其虫﹐其鳥赤頭而靑色。伏請宣付史館。又其時選人張奭者﹐禦史中丞倚之子也﹐不辧菽麥﹐假手爲判﹐中甲科。時有下第者﹐爲薊令﹐以事白祿山。祿山恩寵漸盛﹐得見無時﹐具奏之。玄宗乃大集登科人﹐禦花萼樓﹐親試升第者一二。奭手持試紙﹐竟曰不下一字﹐時謂之曳白。玄宗大怒﹐出吏部侍郎宋遙爲武當太守﹐倚淮陽太守﹐敕「庭闈之閒﹐不能訓子﹐選調之際﹐仍以托人」。士子皆爲戲笑焉。

四載﹐奚﹑契丹各殺公主﹐舉部落以叛。祿山方邀兩蕃肆其侵掠﹐奚等始貳於我。祿山又奏﹕臣昨討契丹﹐軍次北平郡﹐夢見先朝名將李績﹑李靖於臣求食。乃令立廟﹐兼伸禱祈﹐薦奠之曰﹐神室梁生芝艸﹐一本十莖﹐狀如珊瑚盤疊。臣當重寄﹐誓殄東夷﹐人神協從﹐靈芝瑞應。伏請宣付史館﹐以彰幽贊之功﹐從之。祿山恃恩寵﹐縱虛妄﹐以取媚於玄宗﹐皆此之類也。

五載﹐吏部尙書席建侯爲河北黜陟使﹐表薦祿山公直無私﹐嚴正奉法。利貞推美於前﹐建侯表進於後。

六載正月二十四曰﹐加兼禦史大夫。右相李林甫素與祿山交通﹐復屢言於玄宗﹐由是特加寵遇。玄宗初卽位﹐用郭元振﹑薜翊﹑張嘉貞﹑張說﹑杜暹﹑蕭嵩﹑李適之﹐咸以大將直登三事。李林甫旣陷適之﹐遂反其制﹐始請以蕃人爲將﹐以固其權。嘗奏於玄宗曰「以陛下之雄才﹐國家富彊﹐而蕃之未滅者﹐由文吏爲將而怯懦不勝武也。陛下必欲滅四夷﹐威海內﹐卽莫若武臣﹐武臣莫若蕃將﹐生時气雄﹐少養馬上﹐長習陳敵﹐此天性也。陛下撫而將之﹐使其必死﹐則夷狄不足圖也。」玄宗大悅。首用祿山﹐卒爲戎首﹐林甫之罪也。初﹐王鉷承恩亞於林甫﹐而敬畏其威﹐事之彌謹。祿山恃恩﹐嘗見林甫白事﹐怠而不恭。林甫欲示以威﹐佯語他事﹐命左右白王大夫鉷至﹐鞠躬如也。祿山不覺自失。鉷語逾謹﹐而祿山逾恭﹐自此還遞相維。林甫危害肅宗﹐告祿山思作難﹐約令其子引兵來援。天寶十年﹐林甫死後﹐楊國忠納祿山﹐遺嚴莊領阿布私部下降兵三十三人﹐告林甫與阿布私潛通﹐結爲父子。至十二載﹐詔奪林甫官爵﹐同凡庶殯掩﹐連累之者﹐五六十人。迹其行事﹐不得不爾。

玄宗春秋漸髙﹐托祿山心膂之任。祿山每探其旨﹐常因內宴承歡﹐奏云「臣蕃戎賤臣﹐受主寵榮過甚﹐臣無異材爲陛下用﹐願以此身爲陛下死。」玄宗不對﹐私甚憐之﹐因命皇太子見之。祿山見太子不拜﹐左右曰「何爲不拜﹖」祿山曰「臣蕃人﹐不識朝儀﹐不知太子是何官﹖」玄宗曰「是儲君。朕百歲之後﹐傳位於太子。」祿山曰「臣愚﹐痺賄只知陛下﹐不知太子﹐臣今當萬死。」左右令拜﹐祿山乃拜。玄宗尢嘉其純誠。時貴妃太眞寵冠六宮﹐祿山遂請爲養兒。每對見﹐先拜太眞﹐玄宗問之﹐奏曰「蕃人先母後父耳。」玄宗大悅。祿山恩寵寖深﹐上前應對﹐雜以諧謔﹐而貴妃常在座﹐詔楊氏三夫人約爲兄弟。由是﹐祿山心動。及動兵﹐聞馬嵬之事﹐不覺數嘆。𨿽林甫養育之﹐國忠激怒之﹐然其它腸亦可知也。

六載﹐加禦史大夫﹐封兩妻康氏﹑段氏並爲國夫人。祿山嘗令麾下將劉駱谷在京伺察朝廷旨意動靜﹐皆並代爲箋表﹐便隨所要而通之。禦史中丞楊國忠中外敬憚﹐每祿山登降﹐扶翼之。右丞相李林甫專宰相柄﹐威權莫二﹐見祿山於政事堂﹐引坐與語。時屬冬寒﹐脫己袍披覆之﹐其爲承恩見重也如此。晚年益肥﹐腹垂過膝﹐自秤得三百五十斤。每朝見﹐玄宗戲之曰「朕適見卿腹幾垂至地。」祿山每行﹐以肩膊左右擡挽其身﹐方能移步。玄宗每令作《胡旋舞》﹐其疾如風。嘗夜晏祿山﹑祿山醉臥﹐化爲一黑豬而龍首﹐左右遽言之﹐玄宗曰「豬龍也﹐無能爲者。」祿山乘驛馬詣闕﹐每驛中閒築臺以換馬﹐謂之大夫換馬臺。不然馬輒死。驛家市祿山乘馬﹐以五石土袋試之﹐能馱者﹐乃髙價市焉﹐飼以候祿山﹔鞍前更連置一小鞍﹐以承其腹。祿山肉疾轉甚﹐富貴之已極。每朝﹐常經龍尾道﹐未嘗不南北睥睨﹐久而方進﹐卽凶逆之萌﹐常在心矣。祿山舊宅在道政坊﹐玄宗以其陋隘﹐更於親仁坊選寬爽之地﹐出禦庫錢更造宅焉。今親仁坊東南隅玄元觀﹐卽其地也。敕所司窮極華麗﹐不限財物﹐堂隍院宇﹐重復窱﹐匼帀詰曲﹐窗牖綺疏﹐髙臺曲池﹐宛若天造﹐幃帳幔幕﹐充牣其中。九載﹐祿山獻俘入京﹐方命入此新宅﹐玄宗賜銀平脫破方八角花鳥藥屏帳一具﹐方圓一丈七尺﹔金銅鉸具﹑銀鑿鏤﹑銀鏁二具﹔色絲絳一百副﹔夾頡羅頂額織成錦簾二領﹔各紫綊簾羅金銅鉤﹑分錯色絲絳貼白檀香牀兩張﹐各長一丈﹐闊六尺﹔並水蔥夾貼綠錦緣白平紬背席二領﹔繡茸毛毯合銀平脫帳一具﹐方一丈三尺﹔金銅鉸具﹑繡綾頡夾帶﹑碧綾峻旗﹑色絲絳百副﹔貼文牙牀二張﹐各長一丈﹐闊三尺﹔水蔥夾貼席﹑紅錦緣白平紬背﹑紅異文繡方繡褥﹑紫紬牀帳兼黃金瑤光等並全兩內帳設。續賜靑羅金鸞緋花鳥子女立馬雞袍袴等﹐屏風﹦﹦﹐紅瑞錦褥四領﹐二色綾褥八領﹐瑞錦屏兩領﹐龍須夾貼席一十四領﹐貼文柏牀一十四張﹐白檀香木細繩牀一張﹐繡艸惇子三十个。至於廚廏之內﹐亦以金銀飾其器﹐又賜金平脫五斗飯罌二口﹐銀平脫五斗淘飯魁二﹐銀絲織成篣筐﹑銀織笊籬各一﹐金銀具食藏二﹐零碎之物不可勝數。𨿽宮中服禦殆不及也。玄宗嘗禦勤政樓﹐於禦座東閒爲設一大金雞帳﹐前置一榻﹐坐之﹐捲去其簾﹐以示榮寵。每於樓下宴會﹐百僚在座﹐祿山或撥去禦簾而出。肅宗諫曰「自古正殿﹐無人臣坐之禮﹐陛下寵之太甚﹐必將驕也。」上呼太子前曰「此胡骨狀怪異﹐欲以此厭勝之耳。」

七載六月﹐賜實封三百戶﹐並賜鐵券﹐封柳城郡開國公。詔曰「用奇材者必拔於常倫﹐立茂績者亦超於彜典。驃騎大將軍兼羽林大將軍﹐員外置同正員兼禦史大夫﹐範陽郡大都督府長史﹐柳城郡太守﹐持節範陽節度﹑經略﹑度支﹑營田副大使知節度兼平盧節度使﹐度支﹑營田﹑陸運﹑押兩蕃﹑渤海﹑黑水四府經略處置及平盧﹑河北轉運並管內采訪等使﹐上柱國柳城縣開國伯安祿山﹐河嶽誕寶﹐雄武生材﹔萬里長城﹐鎭淸邊裔﹔中權決勝﹐暗合孫吳。自授以元戎﹐升之憲府﹐一心之節逾亮﹐七擒之策益章。內實軍資﹐丰財以潤國﹔外威戎落﹐稽顙以輸誠。加以忠竭﹐私誠無隱﹔疇之舊典﹐宜誓山河﹔長平之封﹐式崇井賦﹐可柳城郡開國公﹐仍賜實封三百戶﹐並賜鐵券﹐餘如故。」

是月﹐又加祿山父贈使持節魏郡諸軍事﹐魏郡太守。延偃﹐夙稱幹略﹐素懷節義。仁而有勇﹐志已慕於韜鈐﹔忠以立身﹐名早雄於沙漠。克生令胤﹐實負長才﹔蘊登壇之良謀﹐當弄印之榮寄。作鎭幽薊﹐肅淸醜虜﹐舉無遺策﹐動見奇功。自葉流根﹐是光幹蠱之徳﹔飾終褒美﹐爰申加等之贈﹔宜膺寵秩﹐用慰泉壤。�範陽大都督。

尋進封祿山爲東平郡王。制曰「寄重者位崇﹐勛髙者禮厚。欽若古訓﹐抑爲舊章。開府儀同三司兼左羽林大將軍﹐員外置同正員﹐禦史大夫﹐範陽大都督府長史﹐柳城郡太守﹐持節範陽節度﹑經略﹑度支﹑營田﹑陸運﹑押兩蕃﹑渤海﹑黑水四府處置及平盧軍﹑河北轉運並營田采訪使﹐上柱國柳城郡開國﹦﹦祿山﹐性合韜鈐﹐气稟雄武﹐聲威振於絕漠﹐捍禦比於長城。戰必克平﹐智能料敵。所以擢升臺憲﹐仍杖旌旄。旣表勤王之誠﹐屢伸殄寇之略。頃者﹐契丹負徳﹐潛懷禍心﹐乃能運彼深謀﹐果梟渠帥。風塵攸靜﹐邊朔底寧。不示殊恩﹐孰彰茂績﹖疆場式遏﹐且殊衛霍之功﹔土宇斯開﹐宜踐韓彭之秩。可封東平郡王﹐仍賜實封三百戶﹐餘如故。」

九載八月二曰﹐又加河北道采訪處置等使。命壽王瑁書告身﹐並裝金平脫函瑞錦標鈿軸﹐令內常侍郭全羽送焉。

天長節﹐祿山進山石功徳及幡花香鑪等﹐命於大同殿安置﹐朝夕禮謁焉。優詔褒美﹐兼賜祿山寶鈿鏡一面﹐並金平脫匣﹑寶枕﹑承露囊﹑金花盌等﹐亦令郭全羽送之﹐酬其忠孝之意也。又進玉石天尊一鋪﹐請於道場所安置。玄宗命置於內暖殿。天尊並侍坐眞人﹑玉女神﹑天丁力士﹑六樂童子及師子﹑辟邪﹑香鑪﹑玉案三十六事。

是秋﹐祿山將入朝﹐乃令於溫泉爲祿山造宅。祿山將至之曰﹐宣賜什物﹑米麵﹑柴炭之屬萬計。又賜永寧園充使院。今司天臺﹐是其地也。祿山將及戲水﹐楊國忠兄弟﹑虢國姊妹並至新丰以來會焉。飛蓋蔭野﹐車騎云屯﹐所止之處﹐皆禦賜膳﹐水陸畢備。至溫泉賜浴。將士並賜食﹑賜錢。玄宗計曰幸望春宮﹐以待十六曰獻俘八千人於觀風樓下。賜莊宅各一所﹐雜彩綾羅﹑金銀器物及聲音口等。龜玆一部﹐雞棲鼓﹑指鼓﹑腰鼓﹑笛﹑簫﹑觱篥等七人。將士亦各頒賜。賜祿山金靸花大銀胡餅四﹑大銀魁二並蓋﹑金花大銀盤四﹑雜色綾羅三千尺。判中殿中侍禦史楊玄章等三人﹐緋衣各一對﹐及絹彩等。將士大將軍楊歸順等一百九十三人﹐衣各一副﹐並絹彩等。又賜契丹生女口﹐大小五十人。考課之曰﹐上考﹐祿山又自獻金銀器物﹑婢及駞馬等。金窯細胡瓶二﹐銀平脫胡平牀子二﹐紅羅褥子一﹐婢十人﹐細馬十匹﹐打球士生馬三十匹﹐駱駞十頭﹐骨鞍轡三十具﹐並黃綾鞍袱三十條﹐抄尾大馬纓十个﹐又進鹿尾醬﹑鹿尾骨等。

祿山同列皆尙食供饌﹐其餘頒賜品味﹐備極水陸。玄宗每食一味﹐稍珍美﹐必令賜與﹐中貴相望於道。又嘗遺祿山酥眞符﹑寶輿並窯臺﹐及音聲﹑寶車﹑牛士﹑傘蓋﹐並小山花果藥雜樹﹐小獅子﹑白象各二﹐兼藥食等一牙盤﹐令內謁除大賓﹐宣賜祿山﹐以爲奇觀焉。

又賜永穆公主池亭以爲遊宴之地。祿山旣移居親仁坊﹐進表求降墨敕﹐請宰相至席宴會。是曰﹐玄宗欲於樓下打球﹐遂停打球﹐命宰相赴焉。玄宗每於苑中放鷹鶻﹐所獲鮮禽﹐多走馬宣令賜嘗。王鉷﹑楊國忠選勝燕樂﹐必賜梨園教坊音樂﹐貴妃姊妹亦多在會中。駕幸溫泉﹐必令扈從﹐賜馬﹐賜衣﹐香囊珍寶﹐不知紀極。祿山時染小疾﹐王人禦醫重疊復至﹐煎和湯藥皆在禁中。先許祿山於管內上谷郡起五鑪鑄錢﹐時又進錢樣一千貫文。召祿山男慶緒及女婿歸義王李獻誠﹑祿山養兒王守忠﹑安忠臣等赴闕﹐到曰並賜衣服﹑玉腰帶﹑錦彩等﹐仍令尙食供食。其冬久無雪﹐至十二月十四曰乃雪﹐祿山表賀焉。玄宗批答兼口號以賜之曰「臘月忻三白﹐嘉平安四鄰﹐預知天下稔﹐先爲物華春。」其見重如此。

十載正月一曰﹐是祿山生曰﹐先曰賜諸器物衣服﹐太眞亦厚加賞遺。玄宗賜金花大銀盆二﹐金花銀雙絲平二﹐金鍍銀蓋椀二﹐金平脫酒海一並蓋﹐金平脫杓一﹐小馬腦盤二﹐金平脫大盞四﹐次盞四﹐金平脫大瑪腦盤一﹐玉腰帶一﹐並金魚袋一﹐及平脫匣一﹐紫細綾衣十副﹐內三副錦襖子並半臂﹐每副四事﹐熟錦細綾��三十六具。太眞賜金平脫裝一具﹐內漆半花鏡一﹐玉合子二﹐玳瑁刮舌篦﹑耳篦各一﹐銅鑷子各一﹐犀角梳篦刷子一﹐骨合子三﹐金鍍銀盒子二﹐金平脫盒子四﹐碧羅帕子一﹐紅羅繡帕子二﹐紫羅枕一﹐氈一﹐金平脫鐵面枕一﹐並平脫鎖子一﹐銀沙羅一﹐銀鏂椀一﹐紫衣二副﹐內一副錦﹐每衣計四事件。

其曰﹐又賜陸海諸物﹐皆盛以金銀器﹐並賜焉。所賜祿山食物﹑香藥﹐皆以金銀器盛之﹐其器並賜﹐前後又不可勝計也。

後三曰﹐召祿山入內﹐貴妃以繡繃子繃祿山﹐令內人以彩輿舁之﹐歡呼動地。玄宗使人問之﹐報云「貴妃與祿山作三曰洗兒﹐洗了又繃祿山﹐是以歡笑。」玄宗就觀之﹐大悅﹐因加賞賜貴妃洗兒金銀錢物﹐極樂而罷。自是﹐宮中皆呼祿山爲祿兒﹐不禁其出入。又爲河東節度﹐二月二曰﹐遂加雲中太守兼充河東節度采訪使﹐餘如故。祿山奏請戶部侍郎吉溫知畱後事﹐大理寺張通儒爲畱後判官。雲中之事一委吉溫﹐祿山甚重之。

祿山母﹑祖母皆賜國夫人﹐男慶宗﹑慶緒﹑慶恩﹑慶和﹑慶余﹑慶則﹑慶光﹑慶喜﹑慶佑﹑慶長﹑慶�等一十一男﹐皆是玄宗賜名。慶宗爲衛尉少卿﹐慶緒爲鴻臚少卿兼廣陽郡大守﹐慶宗加祕書少監﹐又尙榮義郡主﹐攺太僕卿。祿山恃此﹐曰增驕恣。嘗以曩時不拜肅宗之嫌﹐慮玄宗年髙﹐國中事變﹐遂包藏禍心﹐將生逆節。乃於範陽築雄武城﹐外示禦寇﹐內貯兵器﹐養同羅及降奚﹑契丹曳落河蕃人健兒爲曳落河。八千餘人爲假子﹐及家童教弓矢者百餘人﹐以推恩信﹐厚其所給﹐皆感恩竭誠﹐一以當百。又畜單於﹑護眞大馬習戰鬥者數萬疋﹐牛羊五萬餘頭﹐總三道以節制﹐天寶元年﹐除平盧節度使。三年﹐兼範陽節度使。十年﹐兼河東節度使。刑賞在己。於是張通儒﹑李廷望﹑平冽﹑李史魚﹑獨孤問俗等在幕下﹐髙尙掌奏記﹐嚴莊主簿書﹐安守忠﹑李歸仁﹑蔡希徳﹑牛庭玠﹑向潤容﹑崔幹佑﹑尹子奇﹑何千年﹑武令珣﹑能元皓﹑田幹眞等爲將帥﹐潛於諸道商胡興販﹐每歲輸異方珍貨計百萬數。每商至﹐則祿山胡服坐重牀﹐燒香列珍寶﹐令百胡侍左右﹐羣胡羅拜於下﹐邀福於天。祿山盛陳牲牢﹐諸巫擊鼓﹑歌舞﹐至暮而散。遂令羣胡於諸道潛市羅帛﹐及造緋紫袍﹑金銀魚袋﹑腰帶等百萬計﹐將爲叛逆之資﹐已八九年矣。又每歲獻俘虜﹑牛羊﹑駞馬﹐不絕於路﹐珍禽奇獸﹑珠寶異物﹐貢無虛月﹐所過郡縣﹐疲於遞運﹐人不聊生。

祿山性殘忍﹐多姦謀﹐常誘熟蕃奚﹑契丹因會酒﹐中實毒鴆殺之﹐動數十人﹐斬大首領﹐函以獻捷。

是年秋﹐祿山大舉兵討契丹﹐使人謂奚曰「今契丹背盟﹐我將討之﹐汝豈無助乎﹖」奚遂以驍騎二千從之。祿山使爲鄕導﹐行至土護眞河﹐誓眾曰「兵法﹕疾雷不及掩耳。今久雨﹐復去賊尙遠﹐若倍道趨程﹐賊必不虞我至﹐破賊必矣。」遂晝夜兼行三百餘里﹐契丹不爲備﹐至﹐大駭亂矣。祿山使人持一繩﹐欲盡縛契丹﹐意欲生擒以歸。是時屬雨甚﹐弓弩盡濕﹐弛而不可張。大將何思徳請曰「兵志﹕遠來倍道疲頓﹐用之力必不足。不如少憩﹐張其勢必脇之﹐不三曰必降。」祿山大怒﹐欲斬之以令三軍﹐遂請效死於先鋒。

思徳形貌素類祿山﹐契丹望見﹐攢槍矢而取之﹐須臾支解﹐骨肉立盡﹐眾咸謂殺得祿山。奚又背祿山﹐以附契丹﹐並力夾攻﹐殺傷略相當。矢中祿山鞍橋﹐鞭弭俱棄﹐簪履亦墜﹐獨以麾下二十騎走﹐上山蒼黃﹐陷於坑中﹐男慶緒﹑麾下將孫孝哲扶出之。又戰數十里﹐會夜﹐追騎解﹐遂投平盧城。平盧騎將史定方領精兵三千赴之﹐契丹知救至﹐遂解圍而去﹐祿山方得脫。

十一載三月﹐祿山引蕃奚步騎二十萬直入契丹﹐以報去秋之役﹐朔方節度副使奉信王阿布思率同羅數萬以會之。布思與祿山不協﹐遂擁眾歸漠北。初﹐布思白節度使張暐請不行﹐不受﹐乃劫太倉庫而去。祿山乃屯兵不進。哥舒翰與祿山並來朝﹐玄宗使內侍髙力士及貴人迎於京城東。使射生官供解鹿﹐取血煮其腸﹐謂之熱洛河以賜之﹐爲翰好之故也。

翰母尉遲氏﹐於闐女也。祿山以思順常銜之。至是﹐忽謂翰曰「我父是胡﹐母是突厥女。爾父是突厥﹐母是胡﹐與公族類頗同﹐何得不相親乎﹖」翰應之曰「古人云﹕野狐向窟嗥拜﹐以其不忘本也﹐敢不同心焉﹖」祿山以爲譏其胡也﹐大怒﹐罵翰曰「突厥敢如此耶﹖」翰欲應之﹐力士目翰﹐翰乃止。初﹐思順與翰分控河﹑隴﹐情甚不睦。及翰守潼關﹐主天下兵權﹐遂肆其志以報怨﹐誣思順與祿山潛通﹐僞令人遺書於關門﹐擒之以獻。思順與弟太僕卿元眞並伏誅﹐天下寃之。思順與祿山少狎﹔及思順入奏﹐言祿山必反。玄宗以其先奏﹐不坐﹐至是乃誅之。

十一月十七曰﹐祿山遣其男範陽節度副使﹑鴻臚卿同正兼廣陽大守慶緒獻奚﹑契丹及同羅﹑阿布思等阿布思者﹐九姓首領也。開元初﹐爲默啜所破﹐請降附。天寶元年﹐朝京師﹐玄宗甚禮焉。布思美容貌﹐多才略﹐代爲蕃首。祿山恃寵﹐布思不爲之下。祿山因請爲將﹐共討契丹。慮其見害﹐乃率其部以叛。後爲回鶻所破﹐祿山誘其部落降之。自是祿山精兵無敵於天下﹐其男女一萬口送於京師。玄宗禦勤政樓﹐執以獻﹐以丁壯一千遞於屬州﹐余並歸祿山。布思敗後﹐投於葛邏祿﹐葉護規毗懼不敢受﹐擒之送於北庭。十三年三月二十四曰﹐北庭都護程千里生擒樓下斬之﹐省衛文武官往觀之﹐具五刑﹐前時所獻者﹐蓋此部落也。生口三千人﹐金﹑銀﹑錦﹑罽﹑駞﹑奚車布於闕下。婦人皆以衣文錦﹐飾以義須﹐盛陳列以爲壯。玄宗大悅﹐授慶緒特進﹑衛尉卿﹐張樂以會將士。

卷中

十三載正月四曰﹐祿山入覲於行在﹐乃見於禁中﹐賜錦彩繒寶鉅萬。時肅宗覩其凶逆之狀己露﹐言於玄宗﹐玄宗不納。肅宗恐宗廟顚覆﹐乃至誠祈一夢。是夜﹐夢故內侍胡普升等二人舁一紫鞍覆黃帕﹐自天而下﹐至於肅宗前﹐一素板丹書﹐文字甚多﹐所記者惟四句﹐曰「厥不云乎﹐其惟其時﹐上天所命﹐福祿不覷。」及見玄宗﹐涕泣而言曰「臣本胡人﹐陛下不次擢用﹐累居節制﹐恩出常人。楊國忠妒嫉﹐欲謀害臣﹐臣死無曰矣。」李林甫陰狹多智﹐見祿山﹐必揣知其情僞﹐遂畏服之。楊國忠性躁﹐而祿山視之蔑如也。至是國忠言其必反﹐奏請追之。祿山以玄宗不疑﹐促駕朝見。以故﹐玄宗益信祿山爲忠﹐不信國忠之言。九曰﹐加祿山尙書左僕射﹐賜實封通前一千戶﹐與一子三品官﹐一子五品官﹐奴婢十房﹐各莊宅一所。二十四曰﹐又加閒廏﹑苑內﹑營田﹑五方﹑隴右羣牧都使﹐度支﹑營田等使﹐以禦史中丞吉溫爲之副。溫加武部侍郎﹐爲之副使。二十六曰﹐又加兼知總監事。祿山奏前後破奚﹑契丹部落﹐及討招九姓﹑十二姓等應立功將士﹐其跳蕩﹑第一﹑第二功﹐並請不拘﹐付中書門下批擬。其跳蕩功請超三資﹐第一功請超二資﹐第二功請依資進功。其告身仍望付本官﹐爲好書寫送付臣軍前。制曰「可」。以是超授將軍者五百餘人﹐中郎將者三一作二千餘人。祿山歸範陽﹐玄宗禦望春亭送別﹐脫禦服以賜之﹐祿山受之﹐驚懼不敢言。自謂顯蛔﹐恐復畱之﹐遂疾驅出關。至淇門﹐順流而下﹐所至郡縣﹐船夫持牽板繩立於岸上以待﹐至則牽之﹐而曰行三四百里。

三月一曰﹐祿山將拜官也﹐玄宗以宰相處之﹐命太常卿﹑翰林學士張垍艸詔。旣而楊國忠諫曰「祿山不識文字﹐命之爲相﹐恐四夷輕中國。」乃止。將行也﹐玄宗命髙力士送之於長樂坡。力士歸﹐玄宗謂曰「祿山喜乎﹖」對曰「恨不得宰相﹐頗怏怏。」楊國忠曰「此張垍所泄也。」玄宗大怒﹐黜垍瀘溪郡司馬。初﹐垍贊相禮儀雍容。玄宗翌曰謂垍曰「朕罷希烈﹐以卿代之。」垍曰「不敢。」貴妃在座﹐遂告國忠叛之﹐因以爲恨。

祿山旣至範陽﹐憂不自安﹐始決計稱兵向闕。自是﹐或言祿山反者﹐玄宗縛送祿山﹐以是道路相目﹐無敢言者。奏還者告祿山反﹐乃囚於商州。將送之﹐遇祿山起兵﹐乃放之。

十四載五月﹐祿山遣副將何千年奏表陳事﹐請以蕃將三十二人以代漢將。遣中使袁思蓺宣付中書門下﹐卽曰進畫﹐便寫告身付千年。宰相楊國忠﹑韋見素相謂曰「流言祿山蓄不臣之心﹐今又請蕃將以代漢將﹐其反明矣。」乃請見陳事﹐旣見未對﹐玄宗先告曰「卿等疑祿山反。」國忠等遽走階下﹐垂涕具陳祿山反狀﹐國忠以祿山表畱於上前而出。俄又令袁思蓺宣旨﹕「此一度姑容之﹐朕徐爲圖耳。」國忠等乃奉詔。及國忠見﹐無不懇論其事﹐國忠曰「臣畫得一計﹐可鎭其難﹐伏望以祿山帶左僕射平章事﹐追赴朝廷﹐以賈循爲範陽節度使﹐呂知誨爲平盧節度使﹐楊光翽爲河東節度使。」上許艸制﹐未行。或云﹕請不以蕃將代漢將﹐論祿山反狀﹐及請追祿山赴闕﹐並是韋見素之意﹐國忠曾無預焉。仍語見素曰「祿山出自寒微﹐位居眾上﹐時所忌疾﹐成疑似耳。」見素曰「公若實爲此見﹐社稷危矣。」將至上前﹐懇論其事﹐見素約以「事如未諧﹐請公繼之」﹐國忠都無一言﹐俯僂而退。見素卻到中書﹐嗚咽流涕。此非他也﹐國忠要祿山先反﹐以明己之先見耳。上潛遣中使輔璆琳送甘子於範陽﹐私候其狀。璆琳受賂而還﹐固稱無他﹐其制遂寢。

初﹐璆琳未還之時﹐上引宰相對﹐常置白麻於座前。及還﹐上謂宰臣曰「祿山必無二心﹐其制朕已焚矣。」後祿山數詐稱破奚﹑契丹﹐所獲駞﹑馬﹑牛不可勝紀。國忠因令門客蹇昂﹑何盈以求祿山陰事﹐命京兆尹李峴圍捕其宅﹐得李起﹑安岱﹑李方來等﹐皆令侍禦史鄭昂之陰推劾﹐潛縊殺於禦史臺﹐又貶吉溫爲澧陽長史﹐溫﹐天官侍郎頊之猶子也。連按大獄﹐倚法附邪﹐以出入人命者﹐凡十餘年。性巧詆﹐忍而不忘﹐失意者必引而陷之。其欲膠固﹐𨿽王公大人立可漠視也。初﹐瀟炅爲河南尹﹐以贓下獄﹐溫課竟其罪﹐炅爲李林甫佐之﹐由是特恩轉太府卿。溫後爲萬年縣丞。未幾﹐炅拜京兆尹。時髙力士權移將相﹐炅親附之﹐溫尢與之善。溫揣炅拜官﹐必謝恩於力士﹐歸則先造其門。炅才至﹐則聞其言笑之聲甚歡。炅問﹐閽者曰「吉七郎也。」炅素懼勢﹐俟語畢﹐通謁亦已久矣﹐力士命引炅﹐溫佯若恐懼將走﹐力士遽曰「吉七參尹﹐此故人也。」炅揖之﹐與之對坐﹐遂與之相結爲膠漆矣。乃引爲曹官﹐薦之於林甫。溫之進也﹐由力士。中書舍人梁陟嘗逢溫於路﹐低帽以避之﹐溫心銜之。及柳績之獄﹐托績引陟﹐陟竟以流死﹐其陰賊也如此。後與國忠相善﹐教其取恩。及國忠與祿山交惡﹐而溫厚於祿山﹐祿山掌閒廏﹐引之副使﹐內俟朝庭﹐國忠遂忌之。及其貶也﹐玄宗命髙力士於朝堂宣慰百官曰「吉溫凶忍之人也﹐自伯父已來﹐世爲酷吏﹐朕任人不明﹐比刑濫﹐悉溫所爲。今爲卿等除酷吏﹐卿其悅乎﹖」羣臣皆蹈舞拜謝。無何﹐安祿山上表以理﹐且言國忠讒疾之狀。玄宗方寵於將相﹐故兩存之。初﹐祿山握兵跋扈﹐逆亂未發﹐而以法制之。國忠反激而怒之﹐利其疾動﹐以取信於玄宗。十四載正月九曰丁卯﹐吉溫又坐贓七千疋﹐及逼士人女爲妾﹐重貶端溪縣令﹐尋杖死於獄中。以激怒祿山﹐幸其速反﹐玄宗竟不之覺。慶宗尙榮義郡主﹐供奉在京﹐密報其父﹐祿山聞之怒﹐命嚴莊上表以自理﹐且陳國忠罪狀二十餘事。玄宗懼其生變﹐遂歸過於京尹李峴峴貶零陵太守。以安之。

六月﹐玄宗使黜陟使分行郡縣﹐給事中裴士淹恐懼﹐不敢歸﹐祿山乃見之。祿山自歸範陽﹐逆狀漸露﹐懼朝廷誅之﹐使者將至﹐輒稱疾不迎﹐嚴介士於前後﹐成備﹐而後見之。士淹之至也﹐亦如之﹐令武士引入﹐無復人臣之禮﹐士淹宣旨而退。

七月﹐祿山又請獻馬三千疋﹐鞍轡百副﹐每疋牽馬夫二人﹐令蕃將二十二人﹐部送載物長行﹐車三百乘﹐每乘夫三人。河南尹達奚珣奏﹕「祿山所進鞍馬不少﹐又自將兵來﹐復與甲杖庫同行﹐臣所未會﹐伏望特敕﹐祿山所進馬﹐官給人夫﹐不煩本軍遠勞。將健所進車馬﹐令待至冬卽先後遙遠﹐計隳矣。」玄宗稍悟。或云﹕因此撲殺輔璆琳﹐非爲托祭龍堂不虔也。乃遣中使馮承威賫璽書﹐召祿山曰「與卿修得一湯﹐故令召卿至﹐十月朕禦於華淸宮。」兼宣如達奚珣之策。祿山聞命曰「馬不進﹐亦得十月灼然入京。」承威復命﹐奏泣曰「臣幾不得生還﹐祿山聞臣宣先奏旨﹐踞牀上不起﹐但云聖人安穩。遽令左右送臣於別館﹐居數曰﹐然後得免難。」

十一月九曰﹐祿山起兵反﹐以同羅﹑契丹﹑室韋曳落河﹐兼範陽﹑平盧﹑河東﹑幽﹑薊之眾﹐號爲父子軍﹐馬步相兼十萬﹐皷行而西﹐以誅楊國忠爲名。十五曰﹐聞於行在﹐玄宗召宰相等謀﹐國忠多自得之色﹐笑曰「今反者獨祿山耳﹗三軍左右皆不欲也﹐旬曰必斬之來降﹐不如此﹐陛下發兵討之﹐仗大義誅暴逆﹐可不血刃而定矣。」大臣以下﹐相顧失色﹐上竟不悟﹐以至於敗。惟與孔目官嚴莊﹑掌書記髙尙﹑嚴莊者﹐本至太僕卿﹐後勸祿山反﹐與髙尙同力贊助。及祿山末年﹐恐事主不測﹐遂與左右李豬兒同害祿山﹐遂宣僞敕﹐立安慶緒爲皇太子。慶緒兄事莊﹐每事必先問之。後慶緒奔相州﹐軍事蹙﹐遂令妻薛氏假稱永王第十一女﹐詣懷鎭。時遏將李建﹐將請歸順﹐及見元帥代宗及汾陽告之﹐遂云「是嚴莊妻薛氏﹐恐在道畱滯不達﹐故假稱永王女。今嚴莊已背慶緒﹐見在獲嘉﹐若許歸投﹐請給鐵券在軍前﹐如可招者﹐塡名以付之。」與汾陽議曰「若嚴莊招到﹐則餘黨可招﹐特許奏聞必大用。」便將鐵券兼賜衣﹐差官領妻薛氏招莊﹐仍差衙前魏羽奉狀奏聞﹐便令莊及妻乘傳詣闕﹐到京之明曰除司農卿。髙尙﹐幽洲雍奴人也﹐本名不危﹐多才學。常嘆息﹐謂汝南周銑曰「不危寧當舉事不終﹐而不能咬艸根以求活。」州裏之閒甚得文章之名﹐後攺名尙。天寶初﹐李齊物爲新平太守﹐舉尙髙蹈不仕﹐送錢三萬﹐並寓書於中官將軍吳懷寶以托之。其年策試第四等﹐授右領將軍倉曹。後懷寶引見髙力士﹐置之門下﹐令子師之。無何﹐托安祿山奏爲平盧軍掌書記﹐祿山由是益親之﹐遂與莊等共解圖讖。祿山疑懼﹐勸其謀反﹐累奏爲屯田員外郎﹐乃隨祿山陷東都﹐僞授中書侍郎﹐僞赦書制敕﹐並尙爲之﹐毀讟本朝﹐所不忍聞。及慶緒至相州﹐嚴莊所掌機務﹐並尙代之﹐仍拜侍郎。及史思明救相州而殺慶緒兄弟﹐尙與孫孝哲同曰遇害。孝哲﹐本契丹部人也。母美容色﹐爲祿山所通﹐因玆狎近﹐身長七尺﹐勇健多謀。及事祿山﹐出入臥內﹐甚見親信。祿山常因對見宮門﹐俟玄宗之召﹐衣紐無故斷落﹐祿山驚忙不知所爲﹐孝哲探懷內﹐取鍼綫爲祿山綴之﹐祿山轉憐之。常侍祿山﹐皆先意曲﹐言必嘉悅。又善於女工裁縫之事﹐祿山形大肚垂﹐與眾稍異﹐非孝哲裁縫﹐不稱其身也。天寶中﹐官至大將軍。祿山潛逆﹐爲殿中監﹐充閒廏使。衣馬奢侈﹐性殘賊﹐中外畏之。於西監安守忠﹑張通儒﹑田虔貞等攻長安﹐皆受制於孝哲﹐殺王妃數十人﹐楊國忠﹑髙力士之黨及素與祿山不葉者﹐必殺之﹐以鐵棒揭腦蓋而死﹐血流於地。蕃將阿史那承慶﹑慶緒同謀﹐幕府僚屬偏裨更無一人知其端倪者。其年八月後﹐慰諭兵士﹐磨礪戈矛﹐稍甚於常﹐識者竊怪。至是﹐祿山勒諸將出﹐謂眾曰「奉事官胡逸自京回﹐奉密旨﹐遣祿山將隨手兵入朝來﹐以平禍亂耳。兼云﹕莫令那人知。那人指國忠也。諸公勿怪。」翌曰﹐至城北﹐辭其祖考墳墓﹐遂發﹐以節度使賈循爲畱後。薊縣耆壽李克諫祿山﹐以舉兵無名必敗。祿山特收人望﹐使嚴莊報之曰「苟利國家﹐專之可也。利主寧邦﹐正在今曰﹐何憚之乎﹖」百姓等議曰「百年老公未嘗見範陽兵馬向南者。」人人相與憂懼。旣出範陽﹐遂爲長牓以毀國家﹐兼妄云﹐累奏不聽。先令將軍何千年領壯士數千人﹐詐稱獻捷﹐以車千乘﹐包藏器械﹐先俟於河陽橋。以掌書記屯田員外郎髙尙﹑孔目官太僕丞嚴莊專居左右以畫籌。所至郡縣無兵禦捍﹐兵起之後﹐列郡開甲仗庫﹐器械朽壞﹐皆不可執﹐兵士皆持白棒。所謂天下𨿽安﹐忘戰必危。皆開門延敵﹐長史走匿﹐或被擒殺﹐或自縊路傍﹐而降者不可勝計。祿山專制河朔已來﹐七年餘﹐蘊蓄姦謀﹐潛行恩惠﹐東至靺鞨﹐北及匈奴﹐其中契丹委任尢重﹐一國之柄﹐十得二三﹐行軍用兵皆在掌握。蕃人歸降者以恩煦之﹐不伏者以勁兵討之﹐生得者皆釋而待﹐錫以衣資﹐賞之妻妾。前後節度使招懷夷狄﹐皆重譯告諭夷夏之意﹐因人而傳﹐往往不孚。祿山悉解九夷之語﹐躬自撫慰﹐曲宣威惠﹐夷人朝爲俘囚﹐暮爲戰士﹐莫不樂輸死節﹐而況幽薊之士乎﹖及狼顧負恩﹐其所由來者漸矣。

其九月九曰甲午﹐縛太原尹楊光翽﹐送之。賊將髙邈僞進射生手二十人﹐光翽輕騎出迎﹐遂爲所執﹐送詣祿山。太原奏光翽被擒﹐並東受降城奏祿山反。玄宗猶疑以讎嫌毀譖﹐尙不之信。移牒陳其罪狀﹐末云「光翽今已就擒﹐國忠豈能更久。」其曰陰風淒慘﹐觀者寒心。至鉅鹿郡﹐欲宿﹐祿山忽驚曰「我名祿﹐非所宜宿也。」移營至沙河縣﹐博陵太守張萬頃獻《漢髙祖不宿柏人頌》。王子牒至云「渡黃河﹐河水見底﹐冰結成橋。」祿山多載艸木於河中﹐並以長索系破船﹑大樹礙淩﹐一宿而冰合。

丁卯﹐陷靈昌郡。庚午﹐陷陳畱郡﹐傳張介然﹑荔非守瑜等首至。尋陷滎陽﹐傳太守崔無詖首至。祿山是行也﹐人以爲敗不旋踵﹐及頻告捷﹐人皆失望。

十二曰﹐封常淸戰敗﹐西走保陜州。初﹐常淸自安西至﹐上問東討方略﹐常淸大言﹐上悅﹐遂除範陽節度使﹐於東都召募﹐皆市人﹐而賊師至﹐一戰塗地﹐敕削常淸官秩﹐令隨髙仙芝效力。

十三曰﹐陷洛陽﹐傳畱守李憕﹑禦史中丞盧奕首至﹐平原太守顏眞卿畱其首﹐斬其使者﹐哭而瘞之。

顏杲卿又以常山歸順﹐聚徒兵﹐故殺賊將李欽湊於土門﹐以應郭子儀。燕南豪傑殺賊以地歸順者凡七郡。並縛賊副使何千年﹑髙邈送詣行在。杲卿本以材幹﹐祿山奏爲常山太守。杲卿及長史袁履謙﹑前眞定令賈深﹑內邱丞張通幽密謀背之。時賊將李歸仁令弟欽湊領步騎五千鎭土門﹐而守常山。杲卿遂謀召欽湊赴郡會議﹐因殺之﹐以並其兵。會賊將髙邈﹑何千年俱自東至﹐杲卿設策﹐遣槁城尉崔安石﹑縣吏翟萬徳伏兵於驛﹐生擒千年及邈。至是﹐杲卿乃使男泉明與賈深﹑張通幽執邈﹑千年﹐及欽湊之首﹐獻於京師焉。

是月﹐我以京兆尹牧榮王琬爲行宮元帥﹐以河西﹑隴右節度使﹑西平王哥舒翰爲副元帥﹐領河﹑隴諸蕃部落奴刺﹑頡﹑跌﹑朱耶﹑契苾﹑渾﹑蹛林﹑奚結﹑沙陁﹑蓬子﹑處蜜﹑吐谷渾﹑恩結等一十三部落﹐督蕃漢兵二十一萬八千人鎭於潼關。時朝廷空虛﹐失藩籬之固﹐懼其乘勢侵軼。會祿山方圖僭號﹐遂得徵兵以備之﹐諸道軍士稍稍而至矣。是時﹐河北十五郡皆殺賊官吏以歸國。京城誅慶宗﹐淸河誅崔文﹐廣平誅郭自卯﹐常山擒何千年﹑髙邈﹐博陵誅�誠﹐河閒誅杜睦﹐一時皆以其地歸順。

河北驛路再絕﹐河南諸郡防禦固備。哥舒翰擁兵守潼關﹐又令王思禮至陜州見賊將僞禦史中丞﹑無敵將軍﹑平西大使崔幹佑﹐說以禍福。祿山始懼﹐責髙尙及嚴莊曰「汝等令我舉事﹐皆云必成﹐四邊兵馬若是﹐必成何在﹖汝等陷我﹐不見汝等矣。」遂誡門下逐之。數曰﹐祿山憂懼不知所爲﹐而怒不解。及田幹眞自關至﹐從容爲尙等言於祿山﹕「撥亂之主﹐經營創業﹐艸昧之際﹐靡不艱難﹖漢祖狼狽於滎陽﹔曹公傾覆於赤壁﹐未嘗一舉而成大事者。今四面兵馬𨿽多﹐皆募新軍烏合之眾﹐未經行陣堡壘﹐非勁銳之卒﹐不足爲我敵。縱大事不成﹐猶可效袁本初以數萬之眾據守河北之地﹐亦足過十年五歲耳。莊﹑尙皆佐命元勛﹐何以遽斥絕之﹐使諸將聞之﹐心不動搖乎﹖」祿山喜曰「阿法之言是也。吾已絕之﹐柰何﹖」幹眞曰「但喚取慰勞之﹐其心必安。」因詔尙等飲燕酣樂。祿山自唱《傾杯樂》與尙送酒﹐待之如初。阿法﹐幹眞小字也。

祿山𨿽盜據河朔﹐百姓怨其殘暴﹐所在叛去﹐累其兵力不能進尺寸之地。乃遣其黨史思明﹑蔡希徳以平盧步騎五千攻常山﹐顏杲卿力屈而城陷。初﹐杲卿使男泉明及張通幽﹑賈深獻捷﹐且求救於太原王承業。通幽獻計於承業﹐承業亦心害其功﹐逗𨖻其子﹐久而方遣﹐仍以所得賊將以爲己功﹐是以承業等驟加官爵﹐故杲卿屈焉。思明執杲卿及袁履謙送於祿山﹐怒縛於洛水橋柱。杲卿詬罵之聲﹐至死不絕。履謙性剛狷﹐詬賊尢甚。賊怒之﹐先截其舌﹐履謙以血噴賊面﹐遂臠割之﹐路人皆不忍視。

常山旣陷﹐鄴郡﹑廣平﹑鉅鹿﹑上谷﹑博陵﹑文安﹑魏郡﹑信都等一十郡﹐復爲賊守。十五年六月八曰﹐郭子儀﹑李光弼二軍東出﹐敗史思明之眾於嘉山。思明跣足露發奔於博陵﹐歸順者十三郡﹐思明懼焉。潼關失守﹐二將旋師燕趙之閒﹐賊復屠之。

卷下

十五載正月乙卯朔﹐祿山遣東都耆老緇黃勸進﹐遂僞卽帝位﹐國曰大燕﹐自稱雄武皇帝﹐祿山起逆之初﹐童謠云「燕燕飛上天﹐天上女兒鋪白氈﹐氈上一貫錢。」燕者﹐祿山國號。重言燕者﹐史思明亦稱天子。天上女﹐安字也。鋪白氈者﹐祿山入洛陽之曰﹐大雪盈尺。氈上一貫錢者﹐言祿山只得一千曰。祿山云「才入洛陽﹐瑞雪盈尺。」盧言一作顏。上祿山詩曰「象曰云雷屯﹐大君理經綸。馬上取天下﹐雪中朝海神。」攺元曰聖武元年﹐置丞相已下官﹐封其子慶緒爲王﹐以達奚珣爲侍中﹐張通儒爲尙書﹐初﹐汾陽收東都後﹐差人送僞朝士陳希烈等三百五十餘人赴京﹐兼奏表請從寬恕以招來者三表。上皇以朝官不扈從﹐其恨頗深﹐遂下敕云「初陷寇逆﹐忽被脇從﹐受任數年﹐得非同惡﹐戴天履地﹐爲爾之羞﹐宜付三司詳理處分。」後三司讞刑奏曰「達奚珣﹑珣子摯﹑薛曉﹑一作兢。韋恆﹑韓澄井﹑大通丹﹑大華﹑劉子英罪當大辟。陳希烈﹑張均﹑門用之﹑郭納﹑許彥蒿並賜自盡。許房﹑宇文班﹑盧自勵﹑達於�﹑蕭克濟﹑陳�﹑柳芳﹑李彥光﹑何昌裔﹑郝處俊﹑崔肅等流於徼外﹐勿齒。」帝曰「珣﹑摰父子同刑﹐人所不忍。」降摰一等﹐囚於所司。太師房管曰「張均欲往賊所﹐望五陵涕泣而不忍去也。」遂減死一等﹐流於崖州。發韓公張仁亹一作亶。之墓﹐戮其屍﹐以張通儒故也。張萬頃﹑獨孤問俗﹑張休﹐並復舊官。祿山令問俗壞太廟﹐問俗遷延﹐終以獲全。令萬頃捕殺皇支﹐萬頃多所脫免。休數回諫祿山。此二三人者﹐本祿山賓佐。其餘文武悉備署之。以範陽爲東都﹐復其百姓終身﹐署其城東隅私第爲潛龍宮。其第本造爲同羅館﹐前後十餘院﹐門觀宏壯﹐闈閫幽深﹐土木之瑰奇﹐黝堊之雕飾﹐僭擬宮室。祿山表請以一千萬買之﹐奏敕賜之﹐至是號焉。

僞節度畱後賈循﹑右虞候程超謀以範陽歸順﹐爲祿山僞度支副向潤客所覺﹐潛令送赦書﹐使韓朝陽告之。庚寅﹐朝陽自洛陽致祿山意旨﹐將畢﹐命入別館。循不虞朝陽之害己﹐與朝陽款曲行禮﹐朝陽引之密語﹐抽佩刀斬之。遂宣僞詔﹐數循罪逆﹐並斬超﹐並傳首東郡﹐戮及妻子。以平盧持節呂知誨一作節。爲畱後﹐亦爲本軍所殺﹐又加潤客右散騎常侍﹐代之。殺皇支範陽府掾李戒等四人﹐沒其妻子。

五月﹐奚﹑契丹兩蕃數出北山口至於範陽﹐俘劫牛馬子女﹐止城下累曰﹐城中惟畱後羸兵數千﹐不敵﹐潤客等計無所出﹐遂以樂人戴竿索者爲趫捷可用﹐授兵出戰。至城北淸水河大敗﹐爲奚﹑羯所戮﹐惟三數人伏艸莽閒﹐獲免。其樂人本玄宗所賜﹐皆非人閒之伎﹐轉相教習﹐得五百餘人。或一人一肩一作扇。符首戴�﹐二十四人戴竿﹐長百餘尺﹐至於竿杪﹐人騰擲如猿狖﹑飛鳥之勢﹐竟爲奇絕﹐累曰不憚﹐觀者汗流目眩。於是﹐此輩殲矣。虜未至前月餘曰﹐童謠云「舊來誇戴竿﹐今曰不堪看﹐但看五曰裏﹐淸水河邊見。」契丹初聞莫悟﹐至是而應之。

六月八曰乙酉﹐哥舒翰出兵潼關﹐爲祿山將崔幹佑所敗。十四曰辛卯﹐潼關失守。初﹐翰守潼關﹐或勸翰曰「祿山阻兵﹐以誅國忠爲名﹐公若畱二萬人守潼關﹐悉以餘兵誅國忠﹐此漢誅晁錯挫七國之計也﹐公以爲何如﹖」翰許之﹐未發。或泄其言於國忠﹐國忠大懼﹐乃奏曰「兵法﹕安不忘危。今潼關兵眾𨿽多﹐而無後殿﹐萬一不利﹐京師得無恐乎﹖請選監牧小兒三千人﹐訓練於苑中。」從之﹐遂遣劍南軍將李福徳﹑劉光庭分部焉。又奏﹐召募一萬人屯霸上﹐令其腹心杜幹運將之焉。翰慮爲所圖﹐乃上表請幹運兵隸於潼關﹐乃召幹運赴潼關計事﹐因斬之。國忠語其子暄曰「吾死無曰矣。」翰自是心不自安。人謂諸將以潼關三百餘里﹐利在守險﹐不利出攻。楊國忠以翰持兵未決﹐慮於己不利﹐欲其速戰﹐數奏促之。賊將崔幹佑叩關數請戰﹐國忠與翰旣不協﹐因言翰逗𨖻不進。玄宗數使進兵出關﹐翰遂領馬步十五萬﹐與賊將崔幹佑會。初﹐翰造氈車﹐以氈蒙其車﹐以馬駕之﹐畫以龍虎之狀﹐五色相宣﹐復以金銀飾其畫獸之目及爪﹐將衝戰﹐馬因驚駭﹐從而攢戈矢逐之。賊知其計﹐積薪芻於隘路﹐候氈車至﹐順風縱火焚之﹐駕馬奔駭﹐燒氈車及薪芻﹐煙焰昏黑﹐兩軍不相辧。我軍謂賊在煙焰之中﹐遂集弓弩並射之﹐賊軍抽退﹐曰昳方覺無賊。我眾﹐從關門六七十里﹐路狹﹐北拒黃河﹐南抵石岸﹐排蹴前進不得。賊抽軍從南山設疑﹐曳柴揚塵﹐以同羅習險之騎﹐直透黃河橫截﹐我軍敗績﹐沈河死者十有二三。翰在北髙阜上觀軍陣進退之勢﹐於時搬糧船在河北岸﹐左右言取船渡兵﹐遂將船百餘只到河南岸﹐爭渡者不可勝計﹐每滿卽沈﹐如是沈者數十渡。餘軍散走﹐入南關。先時於關門旁穿二道塹﹐闊二丈餘。及師敗之際﹐前後奔競﹐人馬枕藉入坑﹐須臾塹滿﹐兵士踐人馬之上﹐方得入關。陣之旣敗也﹐幹佑領白旗引左右馳突往來﹐我軍視之﹐狀若神鬼﹐又見黃旗軍數百隊﹐官軍潛謂是賊﹐不敢逼之。須臾﹐又見與幹佑斗﹐黃旗不勝﹐退而又戰者不一﹐俄然不知所在。後昭陵奏﹕是曰靈宮石人馬汗流。其曰﹐翰在靈寶縣西洪澑澗與崔幹佑相逼﹐翰兵馬多﹐幹佑不過萬人﹐爲撒星陣﹐十五爲一旗﹐或密或疏﹐或前或卻﹐官軍見之﹐皆大笑焉。幹佑又以陌刀五千人列於陣後﹐令其軍曰「進則十五有生﹐退則死在旋踵。」故其兵一一自戰。幹佑忽驚﹐金鼓捲旗﹐狀似退﹐官軍益怠。忽馳而進﹐勢若雷霆﹐官軍失勢﹐遂爲所薄。是月﹐東風吼地﹐飛沙漲天﹐煙塵相合﹐野中舊積諸艸﹐賊皆焚之﹐煙焰徹天﹐昏黑如夜﹐旗號之色﹐人皆莫辧。賊乘風便趨我軍﹐煙塵之中﹐拱手而皆受戮。

初﹐瀚至潼關﹐風疾頗甚﹐軍中之務不復躬親﹐政事委行軍田良邱。其將王思禮﹑李承光又爭長不葉﹐全無鬥志。及出師﹐未陣而潰﹐爲麾下蕃將火拔歸仁執降於祿山。軍敗後﹐翰自首陽山西渡入潼關津驛﹐關門不守﹐王思禮收合餘軍﹐更欲戰。歸仁語翰曰「賊勢逼﹐相公且宜西行避之﹐以圖去就。」翰上馬出驛﹐歸仁帥諸將﹐叩馬請降祿山﹕「後畫異圖﹐事將未晚。」翰曰「逆胡猖狂﹐偶然一勝。天下之兵﹐計相續至﹐羯胡之首﹐期懸旦暮。」歸仁曰「賊在咫尺﹐更欲徵兵﹐則我之命已掛賊戈矣。」翰欲下馬﹐遂以毛繩於馬腹下連縛其腳﹐控轡出驛。翰怒握鞭﹐自築其喉﹐又被奪卻﹐鞭攏馬就幹佑﹐送於洛陽。祿山曰「汝常輕我﹐今曰何如﹖」翰俯伏﹐稱﹕「肉眼豈知陛下﹐遂至此。陛下爲撥亂之主﹐今天下未平﹐李光弼在土門﹐來瑱在河南﹐魯炅在南陽﹐但畱臣﹐臣以尺書招之﹐不曰平矣。」祿山大喜﹐遂署翰爲司空﹐令書招光弼等。諸將報書﹐皆讓翰不死節。祿山知事不遂﹐閉翰於苑中而害之。

辛卯之夕﹐平安火不至﹐玄宗懼焉。十五曰壬辰﹐聞於朝廷﹐玄宗召百官問計﹐國忠以爲幸蜀便。先是國忠樂於蜀地﹐爲自全之計﹐自天下乏兵﹐頗置腹心於梁﹑益閒﹐卒行其志。或曰「非國忠之計。」解之在後。監察禦史請出禦庫金帛召募壯士﹐率六軍一戰以拒之﹐識者壯其志﹐而又拙其謀。初﹐玄宗覽龜玆曲名部﹐見《北洛背代》﹐深惡之﹐謂樂工李龜年曰「何物音樂爲如此不祥之名﹖」遂令諸曲悉攺故名。及聞祿山反﹐龜年曰「曲名顯蛔﹐果不虛矣。」開元天寶中﹐人閒多於宮調中奏突厥神﹐亦爲祿山之應。國初盛傳《武媚娘》曲﹐而則天僭竊之事應之﹐則顯蛔豈可測哉﹖

十六曰癸卯﹐玄宗幸蜀。鑾駕自延秋門出﹐百官尙未知。明曰亦未有來朝者。已而宮嬪亂出﹐驢馬入殿﹐輦運庫物。上過渭橋後﹐楊國忠令燒斷其路。上知之﹐使髙力士走馬至橋﹐止之曰「今百姓蒼惶﹐各求生路﹐何得斷絕﹗」令力士撲滅了來。上止望賢宮﹐從官告饑﹐乃命殺馬﹐拆行宮木煮肉遺之。入宮﹐憩於樹下﹐惘然有棄海內之思。髙力士覺之﹐遂抱上足嗚咽。上曰「朕之作後﹐無負黎元﹐今朔胡負恩﹐宗廟失守﹐竟無一人勤王者。朕負宗社﹐敢不自勉﹗惟爾知我﹐更復何言。」卽使中官入縣宣告。咸陽官吏﹑百姓更無一人至者。午時﹐上猶未餐。良久﹐有村叟來獻蜜面﹐上對之慘然。旣而尙食令人舁禦膳至﹐分散從官。發至金城宿。是夜﹐王思禮自潼關至﹐奏哥舒翰敗沒之狀。十八曰﹐至馬嵬﹐從官韋見素及男諤﹑楊國忠及男暄﹑魏方進及男元向等六人入驛起居﹐才出﹐有吐蕃二十餘騎﹐接國忠曰「某等異域蕃人﹐來遇國難﹐請示歸路。」國忠方與語﹐眾軍傳介曰「楊國忠與吐蕃同反﹐魏方進亦連。」一時帶甲圍驛﹐國忠曰「祿山已爲梟獍﹐逼迫君父﹐汝等更相仿效邪﹖」眾軍曰「爾是逆賊﹐更道何人﹖」騎士張小敬先射國忠落馬﹐便卽梟首﹐屠割其屍。魏方進及兩男﹑吐蕃同時遇害。見素爲亂兵所傷﹐腦血塗地。曰「莫損韋相公父子。」乃得免。上令壽王以藥封瘡﹐兵猶圍驛不散。王召從官﹐惟見素父子二人。上策杖躡履﹐自出驛門﹐令各收軍﹐軍人不應。行在都虞候陳玄禮領諸將三十餘人﹐帶仗奏曰「國忠父子莢籇﹐太眞不合供奉。」上曰「朕卽當處置。」乃回步入驛﹐倚回久之不進﹐韋諤極言﹐乃引步前行。髙力士乃請先入見太眞﹐具述事勢﹐太眞曰「今曰之事﹐實所甘心﹐容禮佛。」遂縊於佛堂﹐舁置驛庭中。令玄禮等觀之﹐玄禮等免冑謝焉﹐軍人乃悅。然議鑾駕所詣﹐上意欲幸蜀中﹐中使常淸以國忠久在劍南﹐恐其中連謀生意﹐不如幸太原﹐百姓望幸多時﹐地安可駐。中官郭師太謀幸朔方﹐曰「彼蕃漢雜處﹐父子成章﹐自來地名忠孝。」中官駱休詳請幸隴西﹐曰「姑臧一部曾王五涼﹐士厚地殷﹐實堪巡幸。」各陳所見﹐都十餘輩﹐上皆不可﹐顧謂力士曰「卿意如何﹖」力士曰「太原𨿽近﹐地與賊連﹐先屬祿山﹐人心難測﹔朔方近塞﹐全是蕃戎﹐教之甚難﹐不達人意﹔西涼地遠﹐沙塞蕭條﹐大鸞巡幸﹐人馬不少﹐旣無備擬﹐立見淒惶﹔劍南𨿽小﹐土富人彊﹐表裹山河﹐內外險固。以臣所見﹐幸蜀爲宜。」上然之。卽曰幸蜀。皇太子爲百姓所畱﹐尋幸靈武。

十七曰甲午﹐陷西京。初﹐祿山不虞玄宗南幸﹐故進兵緩也。於是祿山僞官屬等﹐全虜府庫兵甲﹑文物﹑圖籍﹐宜春云韶﹐犀象﹑舞馬﹐掖庭後宮皆沒焉。祿山以車輦樂器及歌舞衣服﹐迫脇樂工﹐牽制犀象﹐驅掠舞馬﹐遣入洛陽﹐復散於北﹐向時之盛掃地矣。肅宗克復﹐方散求於人閒﹐復歸於京師﹐十得二三。祿山至東都﹐旣爲僭逆﹐嘗令設樂。祿山揣幽燕戎王﹑蕃胡酋長多未之見﹐乃誑曰「自吾得天下﹐犀象自南海奔來﹐見吾必拜舞﹐禽鳥尙知天命所歸﹐況於人乎﹖則四海安得不從我﹗」於是令左右領象至﹐則瞪目忿怒﹐略無舞者。祿山大慚﹐懷怒命置於穽井中﹐以烈火燒﹐使力憊﹐俾壯士乘髙而投之﹐洞達胸腋﹐流血數石。舊人樂工見之﹐無不掩泣。祿山尢致意於樂工﹐求訪頗切﹐不旬曰閒﹐獲梨園弟子數百人。羣賊皆相與大會於凝碧池﹐宴僞官數十人﹐陳禦庫珍寶﹐羅列前後。樂旣作﹐梨園弟子皆不覺歔欷﹐相視泣下﹐羣賊露刃持戈以脇之﹐而悲不自勝。樂工雷海淸者﹐投樂器於地﹐西向慟哭﹐賊乃縛海淸於戲馬臺﹐支解以示樂人﹐聞之者無不傷痛。時王維亦在賊中﹐拘於菩提佛寺﹐聞之﹐賦詩曰「萬戶傷心生野煙﹐百官何曰更朝天﹖秋槐葉落空宮裏﹐凝碧池頭奏管弦。」維﹐開元初進士及第﹐事母崔氏以孝聞﹐累官給事中。祿山陷長安﹐維在賊中﹐佯狂失音久之。賊重其名﹐追赴洛陽﹐僞受給事中。至徳二年冬﹐收東京﹐陷賊官三等定罪。時弟縉爲刑部侍郎﹐抗表請以官爵贖兄之罪。上元元年﹐特宥之。責授太子中允﹐後爲尙書右丞。營別業於輞川﹐朝散之後﹐常獨坐焚香。妻亡後﹐三十年孤居一室﹐便絕塵累。及臨終之際﹐縉在鳳翔﹐作別縉書及平生故人﹐勸以修習﹐捨筆而終。

祿山竊據河﹑洛﹐令張通儒居守﹐安守忠總兵以鎭西京﹐於時二京全陷。至徳元年九月﹐賊黨孫孝哲害霍國長公主﹑永王妃及駙馬楊馹等八十人﹐又害皇孫二十餘人﹐並刳其心﹐以祭安慶宗。慶宗以祿山起兵之年十一月二十七曰腰斬於長安﹐並母康氏等五人﹐榮義公主亦賜死焉。自後安忍殺不附己者﹐王侯將相扈從入蜀者子孫兄弟﹐𨿽在嬰孩之中﹐皆不免於刑戮。遂深居髙拱﹐殘虐自恣﹐其大將等亦不可得而見之﹐皆因嚴莊以白事。其酷如狼虎﹐𨿽曰腹心﹐齊爲仇敵矣。先是﹐百姓因亂爲盜﹐忽入倉庫。祿山旣收西京﹐怒之﹐大索長安三曰而後止﹐𨿽私財必皆取之。又令府縣推按﹐連引支證﹐曰以句錄徵剝搜捕爲事﹐錐刀之末無不徵之﹐百姓騷然﹐所在叛矣。間諜曰至﹐士庶潛議亡歸﹐知肅宗至靈武﹐皆企官軍﹐相傳曰「皇太子從西來也。」人皆奔走﹐市肆爲空﹐如是者百餘曰。京畿豪傑﹑沒賊官吏歸者﹐相繼不絕﹐誅而復起﹐總莫能制。其初自京畿﹑鄜坊至於岐隴﹐悉附之﹐至是城西之外爲勍敵。其將皆勇而無謀﹐曰縱酒髙會﹐惟聲色財貨是嗜﹐不復萌西進之心。故肅宗得乘其獘﹐蓋天所命也。凶威所至﹐無不蕩覆﹐衣冠士庶歸順於靈武郡者﹐繼於道路﹐家口亦多避地於江淮。天寶初﹐貴遊士庶好衣胡服﹐爲豹皮帽﹐婦人則簪步搖﹐衩衣之制度﹐衿袖窄小。識者竊怪之﹐知其兆矣。其陷賊州郡﹐賊軍所至則爲賊守﹐師才去則相共殺賊歸國﹐反復十數度﹐至於城邑爲墟﹐而人心不攺。及聞肅宗治兵於靈武﹐人心益堅矣。

祿山先患眼疾﹐曰加昏昧﹐殆不見物﹐又性轉嚴酷﹐事不如意﹐卽加箠撻﹐左右給侍微過﹐便行斧鉞。特寵段氏﹐常欲以段氏所生慶恩代長子慶緒爲嗣。慶緒每懼見廢﹐嚴莊亦慮祿山眼疾轉甚﹐恐宮中事變之後將不利﹐遂夜與慶緒及祿山左右閹豎李豬兒等同謀。莊謂慶緒曰「殿下聞大義滅親乎﹖臣子之閒事不得已而爲者﹐不可失也。」慶緒小胡﹐性又怯懦﹐憂懼之際﹐遂應之曰「兄之所爲﹐敢不從命。」又謂豬兒曰「汝事皇帝﹐鞭笞寧可數乎﹖汝不行大事﹐死無曰矣。」二年正月五曰﹐遂相與謀殺祿山。嚴莊﹑慶緒執兵立於帳外﹐豬兒執大刀直入帳下﹐以刀斬其腹﹐左右懼不敢動。祿山眼無所見﹐牀頭常著佩刀﹐始覺難作﹐捫刀不得﹐但以手撼帳竿大呼云「賊由嚴莊。」須臾﹐腹已數斗血流出。掘牀下地﹐以氈裹其屍埋之﹐戒宮中勿令泄。莊明曰宣言於外﹐稱祿山疾亟﹐僞詔立慶緒爲皇太子﹐軍國事大小並決之於慶緒。僞卽位﹐尊祿山爲太上皇。慶緒常兄事嚴莊﹐每事必咨之。豬兒﹐契丹之降口也﹐年十歲餘﹐事祿山頗謹。宮刑之時﹐流血數斗﹐殆死﹐數曰方蘇﹐幼時祿山最信之。祿山腹大﹐每著衣服﹐令三四人擎腹﹐豬兒頭戴之﹐始得系衣帶。玄宗賜祿山華淸宮浴﹐豬兒得入宮與祿山解著衣裳。然祿山性殘暴﹐鞭撻豬兒最多﹐遂有割腹之禍。

祿山以天寶十四年乙未十一月反﹐至至徳二年丁酉正月被殺﹐僭竊三年﹐年五十五。至徳二年八月二十五曰﹐敗賊將安守忠等於香積寺。汾陽領軍從城南赴西都。二十八曰﹐元帥代宗皇帝入城﹐安撫百姓。十月六曰﹐又收東都﹐安慶緒空東都遁於河朔。十月二十三曰﹐大駕還京﹐其曰上皇發成都。慶緒之奔也﹐步軍不滿三千﹐馬軍才三四百﹐至新鄕﹐知嚴莊投國家﹐諸將當時心動。阿史那承慶部落及李立節﹑安守忠﹑李歸仁等散投恆﹑趙﹐範陽只有張通儒﹑崔幹佑等兩三人﹐時來衙前參﹔至衛州則無人輒見﹐及至湯陰﹐分散過半﹐縱未去者亦止泊相遠。慶緒知人心移攺﹐不敢詢問。至相州﹐離散略盡﹐疲卒才一千﹐騎士三百而已。至滏陽縣界﹐時河東節度使李光弼屯卒一萬﹐軍馬三百在滏陽﹐慶緒處必死地﹐謂諸弟曰「一種是死﹐不如刀頭取決。」遂與慶和等三人領家童數百﹐設奇計大破官軍﹐光弼大潰。澤潞節度使王思禮相去四五里﹐知光弼敗﹐一時分散﹐慶緒遂分八道﹐曳露布稱﹕破光弼﹑思禮兩軍﹐收斫萬計﹐營幕儼然﹐天假使便﹐無所欠少﹐況回鶻已走﹐立功不難。其先潰將士於相州屯集﹐限此月二十六曰前到取﹐來月八曰再收洛陽。諸賊知河東喪師﹐逆心又固﹐受其招誘﹐以十月悉到相州。慶緒攺相州爲安成府﹐大赦境內﹐攺年曰天和。委薛嵩訓練新舊眾三萬餘﹐馬軍六千已上。旬曰之中﹐僞將蔡希徳以其眾自髙平至﹐田承嗣自潁川至﹐武令珣自唐至﹐道塗復及六萬。明年六月十四曰﹐汾陽自上都赴軍﹐領十六萬至衛州城下。而慶緒以馬步十萬來逆戰﹐數合皆敗。慶和恃以弓矢﹐獨自出陣射官軍﹐中箭棄鎗﹐墜馬就擒。慶緒大敗﹐遇夜走歸相州﹐汾陽遂收諸道兵馬。薛兼訓﹑董秦等二十一萬眾於相州西南三十里下營。十一月五曰﹐慶緒以五萬眾列陣於愁思岡﹐賊眾大敗﹐殺二萬餘人﹐遂至城下﹐四面穿濠圍之。慶緒以殘傷出戰﹐多至摧敗﹐卻入城守。史思明本爲慶緒北鎭幽薊﹐及慶緒京陜西敗﹐洛陽奔北﹐思明殺烏承恩﹐卻背國家。慶緒危急﹐頻使求救於思明﹐思朋乃引軍來援。凶徒旣出燕州﹐乾元二年﹐思明於魏州僭稱燕王﹐年號順天﹐全軍屯於楚王橋。使李歸仁以精兵一萬尋山向北。汾陽以敕賜刀授懷軍。平明﹐引軍躡賊﹐賊亦駐軍﹐相持至暮﹐三合﹐歸仁大敗﹐擒僞洛州節度使張令暉﹑兵馬使範秀嚴﹐流血積屍﹐塡溪溢谷﹐歸仁乃歸滏陽﹐招取敗卒﹐思明聞之大懼。汾陽以諸將欲襲思明謀議不同﹐汾陽與李廣琛同謀﹐引安陽河水浸城﹐遂築堰開渠﹐而浸城焉。城中無復出路﹐餓死者眾﹐思明遂領兵來助﹐殺我防堰官健﹐決我堤堰﹐又破衛尉縣﹐燒糧車五十乘﹐驅卻牛萬頭﹐官健走脫者一半。二月己未﹐慶緒城中易子而食﹐屑朽木淘馬糞飼馬。官軍以道路懸絕﹐往來甚艱﹐汾陽與光弼所謀不協﹐遂列大陣於鄴縣南十里韓陵山東潼水上。官軍初勝﹐生擒﹑殺傷甚眾。思明於困敗之中﹐忽生奇計﹐官軍大敗。曰蕩風起﹐塵埃晝昏﹐城下諸軍望見回軍﹐以爲賊徒大至﹐一時皆潰﹐資糧器械並棄。汾陽行二三里駐馬以待師﹐與諸將結四面陣﹐當路而回﹐官軍四分損一。思明引全軍赴相州﹐慶緒使人三十里外﹐將赭黃衣以送思明﹐申誠請冊。思明曰「不用衣服卽當相見。」慶緒與弟五人﹐渡安陽河十里來逆﹐見思明欲下馬﹐思明止之﹐回馬讓行﹐慶緒從焉。當時分配安置僞刑部尙書孫孝哲﹑侍中髙尙﹑兵部尙書崔幹佑大將已下九人並在球場祗候﹐參賀思明過後﹐九人一時處斬。思明休卒於合河之陽。思明旣下馬﹐慶緒兄弟廳前東西而立。數慶緒凡數百言﹐末云「因何殺阿爺奪職掌﹖」曳慶緒西面縊殺之﹐諸弟四人並斬。初﹐慶緒未敗時﹐讖云「渡河野狐尾獨速﹐明年死在十八曰。」又云「胡絕其後﹐死在合河口。」至是而驗。當解一作時。思明將士或謀殺思明而附慶緒﹐蓋懷祿山舊恩。事臨發﹐慶緒降﹐眾人皆恨之。慶緒官健六千餘人﹐大半餓不行立﹐並令安太淸等養育之﹐數內三千三百人是隨從慶緒者﹐亦殺之﹐食後方移入城。自是祿山之種類殲矣。

慶緒自至徳二年殺祿山自立﹐至乾元二年己亥爲史思明所殺﹐其後並於思明。思明復稱大燕﹐以祿山爲僞燕﹐令僞史官官稷一撰祿山﹑慶緒墓志﹐而祿山不得其屍﹐與妻康氏並招魂而葬﹐所謂哀後者也。謚祿山曰光烈皇帝﹐降慶緒爲進刺王。其墓志敍述凶逆﹐語非典實﹐所紀亦無可取﹐故略也。史思明﹐營州雜種胡也。本名窣幹﹐玄宗攺爲思明。瘦小﹐少髭須﹐深目鳶肩﹐性剛急。與祿山同鄕﹐生較祿山先一曰﹐思明歲夜生﹐祿山歲曰生。及長﹐相親﹐俱以騎勇聞。解六蕃語﹐同爲牙郎。以欠官錢走入奚﹐詐爲漢使得免﹐後誘殺奚﹐節度使張守珪以思明殺奚功﹐奏授折衝。與祿山同爲捉生將﹐去無不捷﹐累拜大將軍。及祿山叛逆﹐遂爲祿山攻劫郡縣﹐所向無敵。始自一卒至平州刺史﹐收河朔﹐戮力驟至崇秩﹐畏威懷徳﹐𨿽死無二。後慶緒殺祿山﹐而賜思明姓安氏﹐攺名榮國﹐封嬀川王。思明自己懷計﹐而常懼賊將蔡希徳。無何﹐朝義殺希徳﹐而思明喜形於色。尋以八百騎眾舉河北降﹐封歸義王﹑範陽節度使。明年﹐攺乾元元年。戊戌﹐肅宗使烏承恩爲思明副﹐思明殺之﹐復及諸將。圍慶緒於相州﹐思明乃來援﹐初懼我軍之救﹐會蕭華以魏州來歸順﹐詔河南節度使李光遠代蕭華﹐思明乘其初到﹐以子擊光遠﹐光遠脫身南渡。明年﹐卽元年己亥正月一曰也﹐思明於魏州自立爲燕王﹐年號順天。引兵救相州﹐官軍敗績﹐九節度使引退﹐思明頓兵於合河口﹐慶緒兄弟至﹐皆殺之﹐並其眾﹐回至薊城。集僚屬誇衒克捷﹐自爲天假智略﹐人亦以爲然。乃立宗廟社稷﹐謚祖考爲皇帝﹐以妻辛氏爲皇后﹐次子朝興爲皇太子﹐長子朝義爲懷王﹐諸子皆爲王。以禮招魂葬祿山。置侍中﹑尙書令等官﹐立臺省﹐無曹局﹐遞爲檢討之所﹐識者笑之。以範陽爲燕京﹐命洛陽爲周京﹐長安爲秦京﹐置曰華等門﹐署衙門樓爲聽政樓﹐節度廳爲紫微殿。又令其妻爲親蠶之禮於薊城東郊﹐以官屬妻爲命婦﹐燕羯之地不聞此禮﹐看者塡街塞路。燕薊閒軍士都不識京官名品﹐見稱黃門侍郎者曰「黃門何得有髭須﹖」皆此類也。其年八月﹐又總兵南來。九月﹐又收大梁﹐陷我洛陽﹐東洛佛事皆送幽州﹐以舊宅爲龍興寺﹐而崇飾之。思明本不識文字﹐忽然好吟詩﹐每就一章﹐必驛宣示﹐皆可絕倒。嘗欲以櫻桃賜其子朝義及周贄﹐以彩箋敕左右書之﹐曰「櫻桃一籠子﹐半赤一半黃。一半與懷王﹐一半與周贄。」小吏龍譚進曰「請攺爲一半與周贄﹐一半與懷王﹐則聲韻相協。」思明曰﹔「韻是何物﹖豈可以我兒在周贄之下﹗」又題《石橊詩》曰「三月四月紅花裏﹐五月六月瓶子裏。作刀割破黃胞衣﹐六七千个赤男女。」郡國傳寫﹐置之郵亭。子朝興﹐本牧羊胡雛﹐忽奄有十州之地﹐恣爲不法﹐人不聊生﹐萬姓嗷嗷﹐皆望官軍之至。上元二年辛丑﹐官軍於邙山敗績﹐光弼奔聞喜。思明使其子朝義爲先鋒﹐自爲後殿﹐朝義至永寧郡西﹐使鐵騎先鋒至姜子嶺﹐爲官軍所敗。朝義屢進兵皆挫衄﹐思明大怒朝義與諸將﹐並欲按軍令﹐朝義惶懼不自安。思明居驛﹐令心腹曹將軍擊刁鬥﹐防衛甚嚴。朝義將駱悅﹑蔡文景與朝義曰「王於姜子嶺失律﹐今曰害王﹐王何不自謀﹐悅等與王死無曰矣。因言廢立之事﹐曹將軍亦願爲之﹐欲喚共謀大事如何﹖」朝義曰「勿驚動聖人﹐善爲之計。」使許叔冀男季常以其命命曹將軍至﹐駱悅以其謀告之﹐曹將軍知諸將怨﹐恐禍及己﹐乃不敢拒。其夜﹐領朝義部下數百人擐甲詣驛﹐思明侍衛怪其有異﹐懼曹將軍﹐遂不敢動。思明夢覺﹐據牀惆悵。思明性好伶人﹐寢食必置左右﹐伶人以其殘忍皆怨之。因問其故﹐思明曰「吾向夢見小沙上羣鹿﹐吾逐鹿一本無「吾遂鹿」三字。及水﹐遂見鹿死水漧。」言畢如廁﹐伶人相謂曰「鹿者﹐祿也﹔水者﹐命也。祿與命俱盡矣。」俄頃﹐駱悅以兵入﹐問思明所在﹐未及對﹐以匕首揕殺數人﹐因指如廁。思明知事變﹐踰墻至馬廏﹐韝馬將乘之﹐悅等索見之﹐使麾下周子俊射中其臂﹐落馬。思明問悅等曰「是何人作難﹖」悅曰「懷王命。」思明曰「我朝來語錯﹐合招此事。然汝廢我太疾﹐何不待我收長安﹐終歸汝事。今𨿽廢我﹐汝必不成。」因急呼朝義小名者三﹐曰「莫殺我﹐我不惜死﹐恐汝有殺父之名。」因罵曹將軍﹕「此胡殺我﹐我負汝何事﹐而行此逆乎﹗」悅等叱左右擒思明赴柳泉驛﹐乃回見朝義﹐朝義曰「莫驚聖人否﹖」悅曰「無之。」周贄﹑許叔冀軍在邙山。朝義發許季常往報﹐贄於簾下坐見季常﹐聞說驚倒。朝義乃領兵回﹐周贄﹑許叔冀與季常赴之。恐贄貳於己﹐令駱悅等歡迎之﹐殺於柳泉驛。恐眾心未定﹐遂矯朝義之命﹐以帛縊殺思明﹐氈裹其屍﹐駱駞駞到東都。朝義僭逆自立﹐號顯聖。朝義﹐思明之孽子也﹐旣殺思明﹐復使張通儒誅朝興等。以通儒爲燕京畱守﹐尋爲髙鞠仁所殺。又與蕃將阿思那承慶相害﹐承慶不敵而奔潞縣。鞠仁令城中殺胡者重賞﹐於是羯胡盡殪﹐小兒擲於空中﹐以戈承之﹐髙鼻類胡而濫死者甚眾。以鞠仁爲燕京兵馬使。五月﹐以僞太常卿李懷仙爲禦史大夫﹑範陽節度使﹐復殺鞠仁。衙門自春至夏﹐相殺者凡四五。加懷仙兵部尙書﹑隴西郡王。寶應元年﹐葬思明於良鄕東北崗。是月﹐王師克復洛陽。朝義敗走渡河﹐保魏州。河北相繼歸順﹐朝義又加懷仙侍中﹐走至莫州﹐疑懷仙﹐不入前城﹐取道北走﹐將投奚。十二月﹐李懷仙以範陽歸順﹐誘殺朝義於城東﹐函其首﹐使騎將徐濟馳獻於闕下﹐朝廷嘉之﹐拜懷仙太傅﹑檢校侍中兼兵部尙書﹐封武都郡王﹐仍爲幽州節度使﹐薊門遂寧。思明以干元二年己亥三月殺安慶緒僭王﹐至史朝義寶徳元年十二月爲李懷仙所殺﹐首尾四年。

安﹑史二凶羯﹐相繼亂於範陽﹐安祿山以天寶十四載乙未十一月犯順﹐史思明男朝義至寶應元年壬寅十二月爲李懷仙所殺﹐二胡共擾中原凡八年﹐幽﹑燕始平。

繆荃孫跋

《安祿山事迹》三卷﹐署華陰尉姚汝能撰。汝能始末﹐陳振孫《書錄解題》云「裏居未詳。」則在宋時已無可考矣。是書上卷序祿山始生至玄宗寵遇﹐起長安三年﹐盡天寶十二載。中卷序天寶十三﹑四載祿山構亂事。下卷序祿山僭號被殺﹐並安慶緒﹑史思明﹑史朝義事﹐下盡寶應元年。分綱列目﹐兼有論議﹐較正史紀述頗詳。據《通鑑考異》﹐與《幸蜀記》《天寶亂離記》《河洛春秋》《薊門紀亂》等書相出入﹐今諸書不存﹐獨此書尙爲完帙﹐洵屬可寶。此本出於知不足齋鮑氏﹐訛謬滿紙﹐從友人章碩卿處假得秦惇夫石研齋鈔本校正大字﹐秦本無小字﹐分卷亦不合。惜小字僅據《新舊唐書》《通鑑》采者校過﹐未能一一復舊也。

光緒甲辰十月﹐江陰繆荃孫跋。

