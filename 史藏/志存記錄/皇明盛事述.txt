皇明盛事述明王世貞

●序

不佞生晚﹐當累洽之季﹐而又家世從纓紱後﹐竊有志慕說古公卿將相之盛。屈指西京以還﹐若功臣之族﹐鮮通籍者。計獨有外戚王﹑馬﹑梁﹑竇之屬﹐𨿽鼎貴﹐不足道。而丞相徹侯父子相繼﹐僅絳﹑條﹑韋﹑平兩三氏而已。東京尙行誼﹐薄華腴﹐玄羔雁﹐施自黃﹐辟書徵輪﹐徧於白屋。而關西之楊﹑汝南之袁﹐乃亦有四世爲三公者。西晉之習﹐流爲江左﹐蔓而北魏﹐門蔭相籍﹐爵封遲及﹐一夫秉軸﹐則乘朱且垂百輪﹔九命弁冕﹐則戴貂詎止十輩。而李唐之史﹐猶有志宰相世系者。宋之郊恩﹔三事而下﹐推蔭必數十百指﹐援薦亦不可勝數。至於元﹐而眞王﹑徹候﹑三師﹑三公以至三省之長﹐非鐵木之懿親﹐則亦怯薛之華胃。閥閱朱紫﹐𨿽苦蟬綿﹐而﹝毛﹞毳膻腥﹐亡足稱述。我明之世﹐文武判隔﹐濁涇淸渭。貴極冕弁者﹐不參政紀﹔齒自縉紳者﹐靡開茅土。經術弛於紈綺﹐崇顯局於賢科。以故視前代小遜焉。爰若和气磅礡﹐淵源流衍﹐𨿽義取側微﹐材由自奮﹐而門積膏華﹐蹤若憑倚。至乃徳祉互凝﹐君臣交契﹐或蚤附風雲﹐或恆依日月﹐祿位名壽﹐顯融令終﹐代不乏人﹐人不泛遘﹐要亦有可紀者。夫侈庶匯之繁生﹐則思坤輿之厚﹐偉修鱗之孳育﹐則羨海王之廣。以髙帝之功徳﹐超駕堯﹑舜﹔文皇之疆宇﹐遠逾漢﹑唐。皇仁旣宏﹐聖壽復髙﹐維城裸將﹐繩繩振振。其爲盛事﹐豈前代可擬﹖故略敍一二﹐冠之篇首﹐庶使談者知所本云。

●卷一

○太祖功徳

髙皇帝辟乾轉坤﹐功只萬古。又有古創業之主所不敢望者四﹕享天下三十一年﹐一也﹔聖壽七十有一﹐二也﹔自江左並中原﹐三也﹔太子諸王二十四人﹐公主一十六人﹐皆受冊封﹐四也。於乎盛哉﹗

○成祖功徳

成祖文皇帝自起事至下京師﹐凡大小百餘戰﹐未嘗不身冒矢石。卽位之後﹐四徵北虜﹐三下南交﹐舟車之地﹐無間大小遠邇﹐悉奉琛幣﹐若榜葛刺﹑滿剌加﹑忽魯謨斯等處﹐新受朝命爲王者殆三十國。東逾遼水﹐韃靼﹑女直﹑野人﹑兀良哈之地﹐立行都司﹑衛所﹐設官統治幾三百處。直西部落數百種﹐皆重譯來附﹐其請置官府﹐蓋三之二。西南羌夷建宣慰﹑宣撫﹑安撫司及軍衛﹐郡縣增益數百。

自古討西南夷﹐未有生得其王者。獨是時下安南﹐得僞大虞上皇嫠﹝卽胡一元﹞﹑僞虞國主黎蒼﹝卽胡大互﹞﹑僞越上皇簡定﹑僞越王陳季獷﹑錫蘭山國王亞烈苦納兒﹑蘇門答刺前王弟蘇斡刺。

古西南夷國王未有來朝者﹐獨其時氵孛泥國王麻邪惹加那乃來朝闕下﹐卒於京﹐子遐旺受封闕下。滿剌加國王拜裏迷蘇剌﹐又蘇祿國東王巴都葛哈叭答剌﹑西王麻哈剌吒葛剌麻﹑丁峒王叭都葛巴剌卜﹑古麻剌朗國王斡剌義亦惇奔俱來朝﹐受封爵。

自古封止中國山川﹐而獨其時封日本山曰壽安鎭國山﹐氵孛泥山曰長寧鎭國山﹐余折枝國﹑滿剌加國山俱曰鎭國山﹐各立禦碑。凡北討及回鑾所至﹐如靈顯﹑翠秀等山﹐神應等十二泉﹐立馬等五峯﹐諸壑谷坡甸岡獻川圃碩戍之類﹐皆錫以嘉名﹐勒石垂永。

各國貢物﹐自金﹑銀﹑犀﹑象﹑香藥﹑珊瑚﹑玳瑁﹑鶴頂﹑龜筒諸器皿外﹐鳥則有孔雀﹑火雞﹑紅白鸚鵡﹑倒掛鴕鳥﹔獸則有麒麟﹑白鹿﹑白象﹑紅猴﹑黑熊﹑黑猿﹑白鹿﹑福祿馬﹑哈剌六足魚﹑白獺﹐而中國亦自兩進騶虞﹐人則有金衣銀衣人﹑黑小廝﹔香則各色龍腦﹑奇南蘇合油﹔布則兜羅﹑綿紅﹑撒哈剌八者藍覬木黑蕪蔓番沙紅絞節智杜花頭乍蓮花織人像之類。珍珠寶石奇怪之物﹐充刃天府。

○二子卽天位

宣宗章皇帝二子﹕長爲英宗睿皇帝﹐次爲恭仁康定景皇帝。

○英宗再正位

英宗皇帝﹐一爲太上皇帝﹐朔漠一年﹐居深宮七年﹐再攺元爲正統﹑天順﹐踐天子位總二十三年。故劉文安定之挽詩曰「享國卅年髙帝並﹐臨朝八閏太宗同。」

○再正東宮

憲宗以正統十四年爲皇太子﹐以景泰三年封沂王﹐以天順元年更禦名復爲皇太子﹐凡兩赦。

○藩王登極

太祖髙皇帝以吳王登極﹐成祖文皇帝以燕王靖難登極﹐景皇帝以成阝王監國登極﹐世宗肅皇帝以興世子登極﹐穆宗莊皇帝以裕王登極。

○慈闈重慶

正統太皇太后張氏﹑皇太后孫氏﹐弘治太皇太后周氏﹑皇太后王氏﹐正徳太皇太后王氏﹑皇太后張氏。至嘉靖初﹐壽安皇太后邵氏﹑昭聖皇太后張氏﹑章聖皇太后蔣氏﹑莊肅皇后夏氏﹐蓋四宮並尊矣。

○藩國之盛

熙祖凡四子﹕仁祖最幼﹐長壽春王﹐次安成王﹐次蒙城王。

仁祖四子﹕上最幼﹐長南昌王﹐次盱眙王﹐次臨淮王。

太祖二十四子﹕懿文太子及文皇帝外﹐爲秦湣王爽﹐國西安﹔晉恭王岡﹐國太原﹔周定王肅﹐國太原﹔楚昭王楨﹐國武昌﹔齊王﹐國靑州﹔潭王梓﹐國長沙﹔魯荒王檀﹐國兗州﹔蜀獻王椿﹐國成都﹔湘獻王柏﹐國荊州﹔代簡王桂﹐國大同﹔肅莊王國甘州﹐移蘭州﹐英遼簡王植﹐國遼東﹐移荊州﹔慶靖王旃﹐國韋州﹐移寧夏﹔寧獻王權﹐國大寧﹐移南昌﹔岷莊王便﹐國雲南﹐移武岡﹔谷王惠﹐國宣府﹐移長沙﹔韓獻王松﹐國平涼﹔瀋簡王模﹐國潞安﹔安惠王楹﹐國平涼﹔唐定王﹐國南陽﹔郢靖王棟﹐國安陸﹔伊厲王尋﹐國河南。

成祖四子﹕自仁宗外﹐爲漢王髙煦﹐初國雲南﹐繼靑州﹐不行﹐移樂安﹔趙簡王髙燧﹐國彰徳﹔皇少子髙義﹐逝未受封。

仁宗十子﹕自宣宗外﹐鄭靖王瞻﹐國鳳翔﹐移懷慶﹔越靖王瞻墉﹐國衢州﹔蘄獻王瞻垠﹔襄獻王瞻善﹐國長沙﹐移襄陽﹔荊憲王瞻岡﹐國建昌﹐移蘄州﹔淮靖王瞻奧﹐國韶州﹐移饒州﹔滕懷王瞻塏﹐國雲南﹔梁莊王瞻﹐國安陸﹔衛恭王瞻埏﹐國懷慶。

宣宗二子﹕英﹑景。

英宗七子﹕自憲宗外﹐徳莊王見﹐國濟南﹔許悼王見淳﹔秀懷王見澍﹐國汝寧﹔吉簡王見浚﹐國長沙﹔忻穆王見治﹔徽莊王見沛﹐國鈞州。

憲宗十四子﹕孝宗及未名長子外﹐悼恭太子極﹔興王諱﹐國安陸﹔岐惠王楡﹐國徳安﹔益端王檳﹐國建昌﹔衡恭王軍﹐國靑州﹔雍靖王云﹐國衡州﹔壽王楮﹐國保寧﹐移徳安﹔汝王亨﹐國衛輝﹔涇簡王舜﹐國沂州﹔榮莊王樞﹐國常徳﹔申懿王楷﹐國敍州。

孝宗二子﹕自武宗外﹐蔚悼王厚煒。

睿宗卽興王諱﹕長�嶽懷王﹐未名薨﹐追贈。

世宗八子﹕自穆宗外﹐哀衝太子載戛﹑莊敬太子載壑﹐景恭王載圳﹐國徳安﹔潁殤王載卣﹑戚懷王載A5﹑薊哀王載貴﹑均思王載夙。

穆宗四子﹕自今上外﹐憲懷太子翊�﹑靖悼王翊�﹔潞王翊�﹐國衛輝。

今天下存者﹐大國凡二十四﹐盛哉﹗無論唐以後不世胙土﹐卽漢中葉所餘無幾﹐寧能媲美於我明也。

○宗室之盛

隆慶﹑萬曆之際﹐宗室蕃衍﹐可謂極矣。宗伯苛爲革削﹐司寇嚴其條禁﹐以故時損時益﹐而其見在者余得而志之。

髙皇帝子﹕秦﹐陜西西安府﹐親王一位﹐在省﹐永壽王一位﹐鎭﹑輔﹑奉國將軍一百七位﹐鎭﹑輔﹑奉國中尉五百七位﹐郡縣主君二百四十二位﹐庶人一百四十九名。晉﹐山西太原府﹐親王一位﹐在省﹐寧化﹑髙平﹑慶成﹑平陽﹑西河等王共一十二位﹐鎭﹑輔﹑奉國將軍一千八十五位﹐中尉二千二百位﹐郡縣主君一千五百十一位﹐庶人一百七十名。周﹐河南開封府﹐親王一位﹐在省﹐永寧等王四十六位﹐鎭﹑輔﹑奉國將軍一千三百四十九位﹐中尉二千五百五十九位﹐郡縣主君一千二百六十五位﹐庶人一十五名。楚﹐湖廣武昌府﹐親王一位﹐在省﹐永安等王六位﹐鎭﹑輔﹑奉國將軍一百九十八位﹐中尉六百四位﹐郡縣主君四百四十七位﹐庶人四名。魯﹐兗州府﹐親王一位﹐在府﹐鄒平等王八位﹐鎭﹑輔﹑奉國將軍一百六十位﹐中尉一百七十位﹐郡縣主君二百四十九位﹐庶人六名。蜀﹐成都府﹐親王一位﹐在省﹐內江等王六位﹐灃州華陽王一位﹐鎭﹑輔﹑奉國將軍四十六位﹐中尉七十二位﹐郡縣主君五十六位﹐庶人無。代﹐大同府﹐親王一位﹐在府﹐廣靈等十王﹐蒲州山陰等二王﹐澤州宣寧四王﹐絳州靈丘王一位﹐忻州定安王一位﹐共一十八位﹐鎭﹑輔﹑奉國將軍一千二百七十九位﹐中尉一千三百四十位﹐郡縣主君一千三百三十位﹐庶人一百五十名。肅﹐陜西甘州衛﹐親王一位﹐在衛﹐淳化等王五位﹐鎭﹑輔﹑奉國將軍六位﹐中尉�位﹐郡縣主君八位﹐庶人一名。遼﹐荊州府﹐親王奪﹐在府﹐長陽等王九位﹐鎭﹑輔﹑奉國將軍一百八位﹐中尉一百五十位﹐郡縣主君一百二十位﹐庶人十名。慶﹐寧夏衛﹐親王一位﹐在衛﹐眞寧等王六位﹐鎭﹑輔﹑奉國將軍六十一位﹐中尉五十六位﹐郡縣主君五十七位﹐庶人六名。寧﹐江西南昌府﹐親王奪﹐在省﹐樂安等王三位﹐鎭﹑輔﹑奉國將軍二百七十六位﹐中尉二百六十五位﹐郡縣主君三百二十四位﹐庶人四十四名。岷﹐湖廣武岡州﹐親王一位﹐在州﹐安昌等王一十位﹐寶慶江川王一位﹐南渭王一位﹐共一十二位﹐鎭﹑輔﹑奉國將軍九十位﹐中尉十五位﹐郡縣主君七十三位﹐庶人無。韓﹐陜西鞏昌府﹐親王一位﹐在府﹐襄陵等王一十七位﹐鎭﹑輔﹑奉國將軍四百三位﹐中尉五百八十六位﹐郡縣主君六百四十三位﹐庶人二十九名。瀋﹐山西潞安府﹐親王一位﹐在府﹐陵川等王一十六位﹐鎭﹑輔﹑奉國將軍二百四十二位﹐中尉二百二十位﹐郡縣主君二百七十六位﹐庶人十三名。唐﹐河南南陽府﹐親王一位﹐在府﹐新野等王三位﹐鎭﹑輔﹑奉國將軍二十二位﹐中尉十五位﹐郡縣主君三十五位﹐庶人無。伊﹐河南河南府﹐親王奪﹐在府﹐方城等王二位﹐鎭﹑輔﹑奉國將軍二十八位﹐中尉二位﹐郡縣主君二十二位﹐庶人二名。

文皇帝子﹕趙﹐河南彰徳府﹐親王一位﹐在府﹐臨漳等王八位﹐鎭﹑輔﹑奉國將軍一百八十六位﹐中尉一百十七位﹐郡縣主君二百八十三位﹐庶人三名。

昭皇帝子﹕鄭﹐河南懷慶府﹐親王一位﹐在府﹐東垣等王四位﹐鎭﹑輔﹑奉國將軍六位﹐中尉五位﹐郡縣主君三位﹐庶人三名。襄﹐湖廣襄陽﹐親王一位﹐在府﹐棗陽等王四位﹐鎭﹑輔﹑奉國將軍十二位﹐中尉十位﹐郡縣主君十位﹐庶人無。荊﹐湖文蘄州﹐親王一位﹐在州﹐樊山等王五位﹐鎭﹑輔﹑奉國將軍三十八位﹐中尉四位﹐郡縣主君二十八位﹐庶人一名。淮﹐江西饒州府﹐親王一位﹐在府﹐永丰等王一十三位﹐鎭﹑輔﹑奉國將軍三十四位﹐中尉二位﹐郡縣主君三十一位﹐庶人無。

睿皇帝子﹕徳﹐山東濟南府﹐親王一位﹐在省﹐臨朐等王五位﹐鎭﹑輔﹑奉國將軍七位﹐中尉無﹐郡縣主君五位﹐庶人無。崇﹐河南汝寧府﹐親王一位﹐在府﹐懷安等王三位﹐鎭﹑輔﹑奉國將軍七位﹐中尉無﹐郡縣主君七位﹐庶人無。吉﹐湖廣長沙府﹐親王一位﹐在府﹐長沙等王二位﹐鎭﹑輔﹑奉國將軍四位﹐中尉無﹐郡縣主君四位﹐庶人無。徽﹐河南鈞州﹐親王奪﹐在州﹐太和等王一十五位﹐鎭﹑輔﹑奉國將軍三十七位﹐中尉無﹐郡縣主君二十七位﹐庶人無。

純皇帝子﹕益﹐江西建昌府﹐親王一位﹐在府﹐金﹤同戈﹥等王十二位﹐鎭﹑奉國將軍九位﹐中尉無﹐郡縣主君十一位﹐庶人無。衡﹐山東靑州府﹐親王一位﹐在府﹐玉田等王共十位﹐鎭﹑輔國將軍十二位﹐奉國及中尉無﹐郡縣主君一十四位﹐庶人無。榮﹐湖廣常徳府﹐親王一位﹐在府﹐惠安等王四位﹐鎭﹑輔國將軍九位﹐奉國及中尉無﹐郡縣主君一十五位﹐庶人無。靖江郡王一位﹐廣西桂林府﹐在府﹐輔﹑奉國將軍十五位﹐鎭﹑輔﹑奉國中尉七百十二位﹐郡縣主君七十四位﹐庶人一十四名。

共郡王二百五十一位﹐鎭﹑輔﹑奉國將軍七千一百位﹐鎭﹑輔﹑奉國中尉八千九百五十一位﹐郡主縣主郡君縣君共七千七十三位﹐庶人六百二十名。而未封未名者﹐與齊府之庶髙墻之庶皆不與焉。更二十年﹐而其麗當不億矣﹐固千古所未有也。於乎盛哉﹗

○慶成王百子

慶成王生一百子﹐俱成長﹐自封長子外﹐餘九十九人並封鎭國將軍。每會﹐紫玉盈坐﹐至不能相識﹐而人皆隆準﹐極異事也。

○皇太后父

英宗初﹐尊皇后孫爲皇太后﹐父會昌伯忠存。今上初尊皇后陳爲仁聖皇太后﹐父固安伯景行存﹐皇貴妃李爲慈聖皇太后﹐父武淸伯偉宇。近古所未有。

○公侯子尙主

髙帝時﹐駙馬尙公主多以公侯子弟充之﹐而不甚拘年貌。易代以後﹐漸選之民間﹐而甚至駙馬之父若職官則進級而俾令致仕﹐此大不可曉也。今案﹕洪武皇長女臨安公主駙馬李祺﹐太師韓國公李善長長子﹔第二女寧國大長公主駙馬梅殷﹐汝南侯思祖子﹔第五女汝寧公主駙馬陸賢﹐吉安侯仲亨子﹔第八女福淸公主駙馬張麟﹐鳳翔侯龍子﹔第九女壽春公主駙馬傅忠﹐潁國公友徳子﹔第十一女南康公主駙馬郭鎭﹐武定侯英子。懿文太子女江都公主駙馬耿﹐長興侯炳文子。太宗長女永安大長公主駙馬袁容﹐右都督袁洪子﹔第三女安成大長公主駙馬宋琥﹐第四女咸寧公主駙馬宋瑛﹐俱西寧侯晟子﹔第五女常寧公主駙馬沐昕﹐西平侯英子。英宗第二女嘉善長公主駙馬王增﹐靖遠伯驥孫﹔第四女崇徳長公主駙馬楊偉﹐興濟伯善孫。

○勛臣國戚

今諸王國親﹐例不得爲在京文武職官﹐而不知髙皇帝假幹城之寄﹐重維城之固﹐其意殊不爾也。案﹕魏國公徐達三女﹐一爲文皇后﹐一爲代王妃﹐一爲安王妃。鄂國公常遇春女爲懿文皇太子妃。衛國公鄧愈二女﹐一爲秦湣王次妃﹐一爲齊王繼妃。永平侯謝成女爲晉恭王妃。宋國公馮勝女爲周定王妃。定遠侯王弼女爲楚昭王妃。安陸侯吳復二孫女﹐一爲齊王妃﹐一爲唐定王妃。信國公湯和女爲魯荒王妃。涼國公藍玉女爲蜀獻王妃。靖海侯吳髙女爲湘獻王妃。武定侯郭英二女﹐一爲遼簡王妃﹐一爲郢靖王妃。右都督袁洪女爲岷莊王妃。右都督馮誠女爲韓獻王妃。內郭英二女﹐一爲王妃﹐子爲駙馬﹐而妹又爲髙廟惠妃。袁洪一女爲王妃﹐而子亦爲駙馬。

右二則﹐皆勛臣兼戚裏﹐爲一時之盛﹐而制亦與後稍異。

○南直隸盛事

吾南直隸文獻之盛﹐惟江﹑浙二省差足雁行﹐至於帝胃國封﹐則固不可同年而語矣。今案﹕太祖﹑太宗﹑仁﹑宣﹑英﹑景﹑憲﹑孝﹑武﹑世﹑穆及今上﹐凡十葉十二帝﹐興﹑睿二贈帝﹐建文一出帝﹐秦﹑晉﹑周﹑楚﹑齊﹑潭﹑魯﹑蜀﹑湘﹑代﹑肅﹑遼﹑慶﹑寧﹑岷﹑谷﹑韓﹑瀋﹑安﹑唐﹑郢﹑伊﹑虞﹑吳﹑衡﹑徐﹑漢﹑趙﹑鄭﹑越﹑蘄﹑襄﹑荊﹑淮﹑滕﹑梁﹑衛﹑徳﹑許﹑秀﹑崇﹑吉﹑忻﹑徽﹑岐﹑益﹑衡﹑雍﹑壽﹑汝﹑涇﹑榮﹑申﹑景﹑潞親王五十五國。後先秦十二王﹐晉八王﹑周九王﹑楚九王﹑齊一王﹑潭一王﹑魯六王﹑蜀十一王﹑湘一王﹑代八王﹑肅七王﹑遼八王﹑慶八王﹑寧四王﹑岷七王﹑谷一王﹑韓十一王﹑瀋六王﹑安一王﹑唐八王﹑郢一王﹑伊七王﹑虞一王﹑吳一王﹑衡一王﹑徐一王﹑漢一王﹑趙七王﹑鄭五王﹑越一王﹑蘄一王﹑襄七王﹑荊八王﹑淮六王﹑滕一王﹑梁一王﹑衛一王﹑徳四王﹑許一王﹑秀一王﹑崇五王﹑吉五王﹑忻一王﹑徽四王﹑岐一王﹑益四王﹑衡四王﹑雍一王﹑壽一王﹑汝一王﹑涇一王﹑榮二王﹑申一王﹑景一王﹑今潞王﹐凡三百二十一王。郡王﹐秦則永興﹑保安﹑興平﹑永壽﹑安定﹑陽﹑渭南﹑臨潼。晉則髙平﹑慶成﹑寧化﹑平陽﹑聞喜﹑和順﹑永和﹑廣昌﹑交城﹑陽曲﹑西河﹑方山﹑臨泉﹑云丘﹑寧河﹑徐溝﹑太谷﹑河中﹑襄陰﹑安溪﹑靖安﹑旌徳﹑滎澤﹑新化。周則汝南﹑順陽﹑新安﹑祥符﹑永寧﹑汝陽﹑鎭平﹑宜陽﹑封丘﹑羅山﹑內鄕﹑胙城﹑固始﹑原武﹑鄢陵﹑河陰﹑項城﹑潁川﹑泌陽﹑義陽﹑臨汝﹑沈丘﹑魯陽﹑臨湍﹑堵陽﹑河淸﹑新會﹑義寧﹑平樂﹑崇善﹑海陽﹑安定﹑曲江﹑博平﹑汾西﹑魯山﹑信陵﹑邵陵﹑萊陽﹑東會﹑富陽﹑會稽﹑浦江﹑麗水﹑應城﹑益陽﹑奉新﹑南陵﹑京山﹑華亭﹑寶坻﹑湯﹑瑞金﹑商城﹑臨安﹑柘城﹑修武﹑安吉﹑汝寧﹑彰徳﹑順慶﹑保寧﹑儀封﹑安昌﹑遂寧。楚則巴陵﹑永安﹑壽昌﹑崇陽﹑武陵﹑黔陽﹑通山﹑通城﹑景陵﹑嶽陽﹑江夏﹑東安﹑大冶﹑縉雲﹑保康﹑武岡。齊則樂安﹑長山﹑平原。魯則安丘﹑鉅野﹑鄒平﹑樂陵﹑東阿﹑東甌﹑郯城﹑館陶﹑翼城﹑滋陽﹑陽信﹑髙密﹑歸善﹑新蔡﹑東原。蜀則華陽﹑崇寧﹑保寧﹑崇慶﹑永川﹑羅江﹑黔江﹑內江﹑通江﹑徳陽﹑石泉﹑汶川﹑慶符﹑江安﹑南川。代則廣陵﹑潞城﹑山陰﹑襄垣﹑靈丘﹑宣寧﹑懷仁﹑隰川﹑昌化﹑定安﹑博野﹑和川﹑寧津﹑棗彊﹑饒陽﹑樂昌﹑吉陽﹑溧陽﹑進賢﹑河內﹑富川﹑寶丰﹑碭山﹑新寧﹑永慶。肅則淳化﹑鉛山﹑汾川﹑金壇﹑會寧﹑延長﹑開化﹑會昌﹑延安。遼則長陽﹑遠安﹑巴東﹑潛山﹑宜都﹑松滋﹑益陽﹑湘陰﹑衡陽﹑應山﹑宜城﹑枝江﹑沅陵﹑麻陽﹑衡山﹑蘄水﹑肅寧﹑長垣﹑光澤﹑廣元﹑靖寧﹑眞寧﹑安化﹑岐山﹑安塞﹑弘農﹑丰林﹑鞏昌﹑壽陽﹑延川﹑華陰。寧則臨川﹑宜春﹑新昌﹑信丰﹑瑞昌﹑樂安﹑石城﹑弋陽﹑鐘陵﹑建安。岷則江川﹑廣通﹑南渭﹑安昌﹑充城﹑黎山﹑沙陽﹑唐年﹑南安﹑南丰﹑建徳﹑遂安﹑長壽﹑綏寧﹑南漳﹑祁陽﹑廣濟﹑靑林。谷則醴陵﹑韓則襄陵﹑樂平﹑臨汾﹑裒城﹑通渭﹑平利﹑漢陰﹑髙平﹑西徳﹑隴西﹑寧遠﹑長泰﹑永福﹑建寧﹑長洲﹑昆山﹑長樂﹑髙淳﹑休寧﹑慶陽﹑崇明﹑長吉。瀋則陵川﹑平遙﹑黎城﹑淸源﹑稷山﹑福山﹑靈川﹑沁水﹑沁源﹑徳平﹑遼山﹑內丘﹑廣宗﹑唐山﹑永年﹑宜山﹑宿遷﹑吳江﹑定陶﹑云和﹑鎭康﹑安慶﹑保定﹑徳化。唐則新野﹑三城﹑新城﹑舞陽﹑文城﹑承休﹑蕩陰﹑淅陽﹑郾城﹑衛輝。伊則光陽﹑方城﹑西鄂﹑萬安。漢則濟陽﹑臨淄﹑昌樂﹑淄川﹑齊東﹑任城﹑海丰﹑新泰。趙則臨漳﹑湯陰﹑襄邑﹑洛川﹑南洛﹑平鄕﹑汝源﹑廣寧﹑昆陽﹑廣安﹑江寧﹑光山﹑秀水﹑成臯。鄭則新平﹑涇陽﹑朝邑﹑盟津﹑河陽﹑信陽﹑宜章﹑繁昌﹑廬江﹑丹陽﹑眞丘﹑東垣﹑徳慶﹑崇徳。襄則寧鄕﹑棗陽﹑鎭寧﹑鄖城﹑永城。荊則都昌﹑樊山﹑富順﹑永新﹑徳安﹑都梁。淮則鄱陽﹑永丰﹑南康﹑徳興﹑順昌﹑崇安﹑髙安﹑上饒﹑吉安﹑廣信﹑嘉興﹑紹興﹑建昌﹑金華﹑華容﹑徳則泰安﹑濟寧﹑臨朐﹑髙唐﹑臨淸﹑寧海﹑棠邑﹑利津。崇則瑞安﹑慶元﹑懷安﹑歸徳﹔吉則長沙﹑谷城。徽則太和﹑遂昌﹑景寧﹑建徳﹑陽城﹑嘉定﹑新昌﹑慶雲﹑隆平﹑伍城﹑太康﹑陽夏﹑徳平﹑滎陽﹑懷慶﹑咸平﹑延津﹑孟津﹑上蔡﹑安陽﹑萬善。益則崇仁﹑金溪﹑玉山﹑安東﹑舒城﹑阜平﹑銅陵﹑黎丘﹑浦陽﹑浮河﹑華山﹑筠溪﹑羅川﹑安仁。衡則玉田﹑新樂﹑髙唐﹑齊東﹑邵陵﹑漢陽﹑武定﹑平度﹑寧陽﹑昌樂﹑壽張﹑商河。榮則福寧﹑惠安﹑永春﹑富城﹑貴溪。又廣西靖江王同藩國。案﹕自此以至將軍﹑中尉將三萬人﹐皆中都之聖胤也。

追封王十七﹕髙王某公﹑楊王陳公﹑徐王馬公﹑滁陽王郭子興﹑中山王徐達﹑開平王常遇春﹑岐陽王李文忠﹑寧河王鄧愈﹑東甌王湯和﹑黔寧王沐英﹑東平王朱能﹑河間王張玉﹑定興王張輔﹑定遠王沐晟﹑平陰王朱勇﹑寧陽王張懋﹑定襄王朱希忠。其以三代封者不載。

公國十九﹕韓國李善長﹑魏國徐達﹑鄂國常遇春﹑鄭國常茂﹑開國常升﹑楚國廖永安﹑曹國李文忠﹑宋國馮勝﹑衛國鄧愈﹑申國鄧鎭﹑信國湯和﹑潁國傅友徳﹑涼國藍玉﹑梁國胡顯﹑淇國丘福﹑成國朱能﹑黔國沐晟﹑定國徐景昌﹑翊國郭勛。

侯國六十五﹕恩親李貞﹑延安唐勝宗﹑吉安陸仲亨﹑江夏周徳興﹑淮安華雲龍﹑濟寧顧時﹑長興耿炳文﹑臨江陳徳﹑鞏昌郭子興﹑六安王志﹑滎陽鄭遇春﹑平涼費聚﹑江陰吳良﹑靖海吳禎﹑南雄趙庸﹑徳慶廖永忠﹑南安兪通源﹑越雋兪通淵﹑廣徳華髙﹑營陽楊﹑永嘉朱亮祖﹑宜春黃彬﹑宣寧曹良臣﹑永城薛顯﹑東勝汪興祖﹑西平沐英﹑安陸吳復﹑宣徳金朝興﹑安慶仇成﹑鳳翔張龍﹑定遠王弼﹑靖寧葉﹑永平謝成﹑西涼濮典﹑武定郭英﹑普定陳桓﹑東川胡海﹑鶴慶張翼﹑航海張赫﹑泰寧陳﹑武安鄭亨﹑鎭遠顧成﹑永康徐忠﹑隆平張信﹑安平李遠﹑成安郭亮﹑丰城李彬﹑西寧宋晟﹑永春王寧﹑廣平袁容﹑富陽李讓﹑寧陽陳懋﹑安遠柳升﹑定西蔣貴﹑廣寧劉安﹑昌平楊洪﹑武平陳友﹑南和方瑛﹑平江陳豫﹑武靖趙輔﹑襄城李瑾﹑瑞安王源﹑咸寧仇鉞﹑安平方銳。

伯國二十六﹕忠勤汪廣洋﹑襄城李﹑新寧譚忠﹑應城孫巖﹑忻城趙彜﹑云陽陳旭﹑廣恩劉才﹑平江陳﹑安鄕張興﹑廣寧劉榮﹑崇信費獻﹑修武沈淸﹑永寧譚廣﹑平鄕陳懷﹑定襄郭登﹑懷柔施聚﹑丰潤曹義﹑武功徐有貞﹑宣城衛穎﹑彰武楊信﹑武彊楊能﹑武靖趙輔﹑安平吳安﹑崇善王淸﹑安仁王﹑慶陽夏儒。

大約侯國十之九﹐伯國十之八﹐公國則惟一英公非同鄕耳。其它贈公贈侯如越之胡大海﹑郢之馮國用﹑虢之兪通海﹑泗之耿再成﹑梁之趙徳勝﹑涇之陳亨﹑榮之姚廣孝﹑蔡之張徳勝﹑東丘之花云﹑崇山之李新﹑霍山之王簡文﹑臨沂之王眞﹑崇安之譚淵。伯如景成之馬榮﹑建平之髙福﹑萊陽之周長﹑滎陽之潘毅﹑威遠之方政﹑沐陽之金濂﹐不可數計也。

三公十九人﹕太師李善長﹑徐光祚﹑郭勛﹑朱希忠﹐太傅徐達﹑徐光祚﹑沐晟﹑柳溥﹑譚﹑陳銳﹑仇鸞﹑徐文璧﹐太保陳懋﹑朱勇﹑蔣琬﹑李瑾﹑衛釒享﹑陳﹑徐文璧。

三孤十七人﹕少師﹐文臣徐溥﹑楊一淸﹑徐階﹑李春芳﹑申時行﹐武臣張信。少傅﹐除二徐﹑楊﹑李﹑申已見外﹐胡氵熒﹑王鏊﹑許國﹐武臣楊炳。少保﹐除楊一淸﹑徐階﹑李春芳﹑申時行已見外﹐許國﹑髙﹑顧鼎臣﹑胡宗憲﹐武臣陳釒惠﹑方承裕﹑顧寰﹑徐文璧﹑湯佑賢。

東宮三師四十九人﹕太子太師﹐文臣自三孤已見外﹐武臣自三公已見外﹐馮勝﹑傅友徳﹑李景隆﹑丘福。太子太傅﹐文臣自三孤已見外﹐白昂﹑毛澄﹔武臣藍玉﹑徐輝祖﹑朱能﹑柳升﹑沐琮﹑徐亻甫﹑沐昆﹑顧仕隆﹑李﹑沐紹勛﹑楊炳﹑徐文璧。太子太保﹐文臣自三孤已見外﹐金濂﹑兪士悅﹑陳鎰﹑陸完﹑汪釒宏﹑秦金﹑顧可學﹑嚴訥﹑王錫爵﹔武臣自三公已見外﹐常升﹑孫恪﹑張兒﹑李勇﹑顧溥﹑朱麒﹑譚綸﹑柳﹑王瑾﹑陳王謨﹑徐鵬舉﹑沐朝輔﹑沐昌祚﹑湯佑賢﹑李言恭。

內閣十五人﹕髙﹑張益﹑苗衷﹑徐有貞﹑徐溥﹑王鏊﹑楊一淸﹑靳貴﹑顧鼎臣﹑徐階﹑李春芳﹑嚴訥﹑申時行﹑許國﹑王錫爵。

萬曆甲申﹑乙酉間﹐申﹑許﹑王同時在閣﹐而申爲狀元﹐王爲會元﹐許爲解元﹐申﹑王同會試﹐許與申又同鄕試﹐尢盛而奇。

太宰十一人﹕余气﹑呂本﹑詹同﹑詹徽﹑倪嶽﹑楊一淸﹑陸完﹑汪釒宏﹑周用﹑胡松﹑嚴訥。

狀元十六人﹕許觀﹑邢寬﹑施﹑吳寬﹑錢福﹑毛澄﹑朱希周﹑顧鼎臣﹑唐臯﹑沈坤﹑李春芳﹑丁士美﹑申時行﹑孫繼臯﹑沈懋學﹑唐文獻﹑焦。

左丞相二人﹕李善長﹑胡惟庸。

右丞相二人﹕徐達﹑汪廣洋。

平章軍國重事一人﹕常遇春。它平章及行省平章多不可紀。

禦史大夫三人﹕湯和﹑鄧愈﹑安然。

●卷二

○父子封王

隴西恭獻王李貞﹐子岐陽武靖王文忠﹔黔寧昭靖王沐英﹐子定遠忠敬王晟﹔東平武烈王朱能﹐子平陰武湣王勇。凡三家。

○三代封王

河間忠武王張玉﹐子定興忠烈王輔﹐孫寧陽恭靖王懋。凡三代王。東平朱武烈王能﹐子平陰武湣王勇﹐又再世而定襄恭靖王希忠繼之﹐亦可稱三代也。

○封三代王

洪武中中山﹑開平﹑岐陽﹑黔寧﹐永樂中河間﹑東平﹐薨後俱封王﹐其曾祖﹑祖﹑父三代俱追封王爵﹐他功臣不得同。

○一門兩公

中山王首佐太祖定天下﹐功業﹑爵位﹑朝班﹑廟享皆第一﹐封魏國公﹐歲祿獨五千石﹐世世承襲。嗣公輝祖旣殉節以終﹐次子增壽復以龍潛翊戴贈爵上公﹐啟國於定。一門兩公﹐往往對握二都兵政﹐諸勛貴無敢埒者。

又三女﹕一爲文皇后﹐一爲代簡王妃﹐一爲安惠王妃。

○父子三公

太師英公張輔﹐子懋復爲太師﹐俱加階特進﹐俱勛左柱國﹐俱再知經筵事﹐俱再監修國史﹐足稱東第之冠。其次則朱保公永爲太師﹐子暉爲太保。孫會昌侯繼宗爲太傅﹐孫銘爲太保。僅三家。

○父子贈爵

令典﹕開茅土者﹐公贈王﹐侯贈公﹐伯贈侯﹔其嗣爵者﹐非有奇功異能﹐不得加贈。今聊記之。除前封王外﹐元帥﹑贈河間公兪廷玉﹐長子平章政事﹑贈虢國公通海。魏國公﹑贈中山王徐達﹐次子左都督﹑贈定國公增壽。都督同知﹑贈蘄國公康茂才﹐子蘄春侯﹑贈蘄國公鐸。都指揮﹑初贈榮國公﹑加贈河間王張玉﹐子英國公﹑贈定興王輔﹐次子文安伯﹑贈文安忠僖侯兒﹐太平侯﹑贈裕國武襄公兀。平江伯﹑贈平江侯陳﹐子平江侯﹑贈黟國公豫。右都督﹑贈涇國公陳亨﹐子寧陽侯﹑贈國公懋。武進伯﹑贈武進侯朱榮﹐子嗣伯﹑贈武進侯冕。丰城侯﹑贈茂國公李彬﹐子嗣侯﹑贈丰國公賢。廣寧伯﹑贈廣寧侯劉榮﹐子廣寧侯﹑贈嶧國公安。恭順侯﹑贈國公吳克忠﹐子嗣侯﹑贈涼國公瑾。會昌伯﹑累贈安國公孫忠﹐子嗣侯﹑贈郯國公繼宗。撫寧伯﹑﹐曾撫寧侯朱謙﹐子保國公﹑贈宜平王永。慶雲伯﹑累贈寧國公周能﹐子慶雲侯﹑贈宣國公壽。

○三世知經筵再監修國史

英公輔知宣﹑英二朝經筵﹐監修仁﹑宣二朝《實錄》﹐子公懋知孝﹑武二朝經筵﹐監修憲﹑孝二朝《實錄》﹐至曾孫公溶﹐知今上朝經筵﹐監修世﹑穆二朝《實錄》。亦本朝所無。

○父子兄弟封三國

鄂國常公遇春﹐子茂封鄭國公﹐以罪廢﹐復封弟爲開國公﹐然皆遇春功也。父子兄弟封三國﹐足稱盛事。又衛國鄧愈﹐子申國公鎭﹐其國名亦有二。

○三代尙書

尙書宰執大臣﹐漢則楊震四公﹐唐則張嘉貞三相耳。國朝尢不易得﹐惟南京兵部尙書林公瀚﹐瀚子南京禮部尙書庭機﹐庭機子南京禮部尙書廉﹐僅一家。

○父子尙書

父子俱仕至尙書者﹕吏部尙書兼翰林學士承旨詹公同﹐太子少保﹑吏部尙書兼都察院左都禦史徽。案﹕詹同見任時﹐尙書尙止三品﹐今以其名職皆尙書﹐故記之。太子太保﹑吏部尙書何公文淵﹐刑部尙書喬新。少保﹑吏部尙書﹑謹身殿大學士兼東閣大學士王公文﹐南京禮部尙書宗彜。刑部尙書耿公九疇﹐太子太保﹑吏部尙書裕。南京刑部尙書周公﹐太子太保﹑禮部尙書經。南京禮部尙書倪公謙﹐太子少保﹑吏部尙書嶽。刑部尙書施公禮﹐太子少保﹑禮部尙書﹑掌鴻臚寺事純。太子少保﹑兵部尙書白公圭﹐太子少保﹑禮部尙書﹑翰林院學士鉞。太子太保﹑吏部尙書王公恕﹐南京戶部尙書承裕。南京工部尙書侯公瓚﹐戶部尙書觀。太子少保﹑吏部尙書許公進﹐南京戶部尙書誥﹐少傅﹑太子太傅﹑吏部尙書﹑文淵閣大學士訁贊﹐太子太保﹑兵部尙書論。南京兵部尙書林公瀚﹐太子太保﹑工部尙書庭昂﹐南京禮部尙書庭機。南京吏部尙書王公華﹐新建伯﹑南京兵部尙書﹑都察院左都禦史守仁。南京刑部尙書吳公洪﹐刑部尙書山。戶部尙書李公瓚﹐太子賓客﹑戶部尙書﹑翰林院學士廷相。太子少保﹑刑部尙書劉公﹐刑部尙書訁刃。南京工部尙書何公詔﹐刑部尙書鰲。少師﹑太子太師﹑吏部尙書楊公博﹐戶部尙書俊民。南京禮部尙書孫公升﹐南京吏部尙書釒龍。先父都察院右都禦史王諱﹐南京刑部尙書世貞。凡二十二家﹐四十七人。內詹﹑許俱太宰﹐倪氏俱學士﹐林氏俱司成。又朱復爲燕府左相﹐位尙書上﹐而子爲刑部尙書。楊公博爲少師﹐而次子俊卿至都督同知﹐𨿽文武異途﹐然俱腰玉﹐皆可紀也。

○父子至三品九卿

若三品九卿﹐則翰林院學士朱公升﹐子禮部右侍郎大同。兵部右侍郎鐘公勗﹐戶部右侍郎永。吏部尙書趙公好徳﹐工部左侍郎毅。戶部尙書王公鈍﹐戶部右侍郎瀹。工部左侍郎陳公壽﹐戶部右侍郎常。禮部左侍郎儀公智﹐太子太保﹑兵部尙書銘。工部尙書黎公澄﹐右侍郎叔林。禮部左侍郎蔣公驥﹐都察院左副都禦史琳。工部尙書畢公亨﹐都察院右副都禦史昭。少師﹑太子太師﹑吏部尙書﹑華蓋殿大學士萬公安﹐南京禮部左侍郎翼。兵部尙書兼大理寺卿程公信﹐禮部右侍郎﹑翰林院學士﹑贈尙書敏政。戶部右侍郎李公暹﹐南京戶部左侍郎益。吏部右侍郎楊公守陳﹐刑部右侍郎茂元。南京吏部尙書王公亻與﹐都察院右副都禦史沂。太子太傅﹑刑部尙書白公昂﹐都察院右副都禦史圻。都察院右副都禦史李公介﹐兵部左侍郎昆。少傅﹑太子太傅﹑戶部尙書﹑謹身殿大學士謝公遷﹐吏部左侍郎﹑翰林院學士丕。南京禮部尙書江公瀾﹐工部右侍郎曉。兵部右侍邊公鏞﹐都察院左都禦史憲﹐右副都禦史徳。禮部尙書劉公春﹐右副都禦史彭年。南京工部尙書董公越﹐大理寺卿天錫。都察院右副都禦史王公﹐右副都禦史崇文。都察院右副都禦史孫公釒遂﹐禮部尙書升。都察院右都禦史劉公洪﹐右副都禦史臬。刑部尙書楊公志學﹐兵部左侍郎守謙。太子太保﹑兵部尙書王公憲﹐都察院右副都禦史汝孝。兵部左侍郎陶公諧﹐右副都禦史大順﹐吏部右侍郎大臨。少師﹑太子太師﹑吏部尙書﹑華蓋殿大學士嚴嵩﹐工部右侍郎世蕃。刑部左侍郎劉公玉﹐南京工部右侍郎愨。都察院右副都禦史吳公瀚﹐通政司通政使三樂。兵部尙書王公邦瑞﹐南京刑部右侍郎正國。大理寺卿汪公文盛﹐南京吏部尙書宗伊。署兵部尙書李公燧﹑僉都禦史材亦可附見。

○三代三品九卿

都察院右副都禦史孫忠烈公燧﹐南京禮部尙書文恪公升﹐南京禮部右侍郎鋌﹐吏部左侍郎釒龍。先大父用檢公爲南京兵部右侍郎﹐先父民應公爲都察院右都禦史兼兵部左侍郎﹐而貞不肖﹐亦忝南京刑部尙書。次則少師﹑大學士徐文貞階﹐子太常卿球﹐孫太常卿元春。

○三代司馬中丞

先大父以正徳甲戌擢右副都禦史﹔先父以嘉靖庚戌擢右僉都﹐甲寅轉右副都﹐至右都﹑兵左侍﹔貞不肖﹐亦以萬曆甲戌忝轉右副都﹐與先大父前後相去六十年﹐俱轉侍郎﹐皆兵部。

○三代大司成

林文安瀚﹐子庭機﹐孫廉﹐俱爲國子祭酒。三代國師惟王儉有之﹐近世罕見。

○三代翰林

林文安瀚爲編修﹐庭機爲檢討﹐廉亦爲檢討至學士。三代翰林﹐亦國朝所無。

○四代尊官

刑部尙書劉公廣衡﹐子湖廣左布政使喬﹐喬子刑部左侍郎玉﹐玉子南京工部右侍郎懿。二品三品合四代﹐亦近世所無。

○父子文選郎中

黃公孔昭﹐子亻甫﹐成化﹑弘治中俱爲文選郎中﹐皆久任。

○父子翰林

父子同在翰林者﹕唐應奉肅﹐侍講之淳。胡閣學廣﹐檢討童。金閣學幼孜﹐檢討達。王學士直﹐檢討資。曹學士鼐﹐修撰恩。倪學士謙﹐學士嶽。楊中允鼎﹐學士時暢。商殿學輅﹐侍講良臣。鄒少詹濟﹐禮部右侍郎兼左庶子。焦殿學芳﹐侍讀黃中。劉閣學宇﹐編修仁。謝殿學遷﹐學士丕。江學士瀾﹐修撰暉。楊殿學廷和﹐修撰愼。倫諭徳文敍﹐諭徳以訓。孫中允升﹐諭徳鋌。晁洗馬忄栗﹐庶吉士東吳﹐陳殿學以勤﹐學士於陛。張殿學居正﹐編修嗣修﹐修撰懋修。內胡氏﹑金氏﹑曹氏﹐皆以蔭敍得之﹐而倪公父子光學﹐尢爲盛事。

○父子提學

父子提學凡八家﹕北直隸禦史顧潛﹐河南副使夢圭。湖廣僉事蔡朝﹐雲南副使雲程。貴州僉事劉彭年﹐湖廣副使起宗。山東副使楊博﹐河南副使俊民。廣西僉事袁衮﹐山東副使尊尼。廣東僉事潘恩﹐陜西副使允哲。湖廣副使喬世寧﹐浙江僉事因阜。江西副使金賁亨﹐福建副使立敬。

○父子同科

會稽陶大順﹐前名大壯﹐舉癸卯順天第九人﹐回籍復舉戊午浙江第四人﹐又與子允淳嘉靖乙丑同榜。禦史蕭廩榜其門曰「畿省兩舉經魁﹐父子同科進士。」先君同年陸主事杲﹐與子尙書光祖同順天丁酉。

○子先父登進士

子先父登進士者﹕成化戊戌﹐楊少師廷和﹐又三年辛丑﹐父僉憲春。嘉靖丙辰﹐包憲副檉芳﹑曾尙書省吾﹐又三年己未﹐包之父郎中汴﹐又三年壬戌﹐曾之父參議。萬曆庚辰﹐董禮部嗣成﹐又三年癸未﹐父給事道醇。

○五世甲科

仁和江比﹐子瀾﹐孫曉﹐曾孫圻﹐亦孫鐸。巴縣劉規﹐子春﹐孫彭年﹐曾孫起宗﹐玄孫世賞。凡五世甲科。

○父子贈官一品

父子生前無俱一品者﹐贈則有之。太子太保儀智﹐太師銘。太子太保鄒濟﹐少保。太子太保許進﹐太子太保誥﹐少保訁贊。太子太保林瀚﹐少保廷昂。太子太保節瓚﹐太子太保廷相。實以尙書贈者三家耳。若儀﹑鄒二公以三四品得之﹐則東宮恩也。

○勛臣累世不絕謚

東平朱武烈王能﹐子平陰武湣王勇﹐勇子太師莊簡公儀﹐儀子太傅恭僖公輔﹐輔子太傅榮康公鳳﹐鳳從子定襄恭靖王希忠﹐太傅忠僖公希孝。

○文臣父子賜謚

父子俱得謚者凡十五家﹕朱忠定復﹐榮願。儀文簡智﹐忠襄銘。鄒文敏濟﹐康靖。王毅湣文﹐安簡宗彜。周莊懿﹐文端經。耿淸惠九疇﹐文恪裕。白恭敏圭﹐文裕鋮。倪文僖謙﹐文毅嶽。王端毅恕﹐康僖承裕。許襄毅進﹐莊敏誥﹐文簡訁贊﹐恭襄論。林文安瀚﹐康懿庭昂。孫忠烈燧﹐文恪升。陶莊敏諧﹐文僖大臨。楊康惠志學﹐恪湣守謙。又宋忠肅崇祿仕元﹐而子文恪訥。案﹕倪父子同謚「文」﹐尢爲卓絕。

○武臣父子同謚忠

河間忠武王張玉﹐子定興忠烈王輔。文安忠僖侯兒﹐威遠忠毅伯方政﹐子南和忠襄侯瑛。

○祖孫尙書

祖孫至尙書者﹕工部尙書薛公祥﹐南京兵部尙書遠。工部尙書王公永壽﹐少師﹑吏部尙書瓊。兵部尙書孫公原貞﹐南京吏部尙書需。太子賓客﹑戶部尙書劉公中數﹐太子少保﹑吏部尙書機。若太子太保﹑兵部尙書劉莊襄公天和﹐蔭孫守有至太子太傅﹑左都督掌錦衣衛事。𨿽文武異途﹐而皆至文銜一品﹐亦可附見。

○祖孫三品九卿

刑部尙書劉公廣衡﹐刑部左侍郎玉。兵部右侍郎喬公毅﹐少保﹑太子太保﹑吏部尙書宇。工部右侍郎﹑贈禮部尙書黃公孔昭﹐禮部尙書綰。禮部左侍郎李公嘉﹐兵部右侍郎震。都察院右副都禦史曹公鳳﹐南京工部尙書亨。兵部左侍郎﹑贈尙書陶莊敏公諧﹐吏部右侍郎﹑贈尙書文僖公大臨。

○兄弟封爵

贈郢國公馮國用﹐宋國公勝。楚國公廖永安﹐徳慶侯永忠。贈虢國公兪通海﹐南安侯通源﹐越雋侯通淵。江陰侯贈江國公吳良﹐靖海侯贈海國公禎。鞏昌侯贈陜國公郭子興﹐武定侯贈營國公英。歸仁伯陳友富﹐懷恩伯友直。沐春西平侯﹐弟晟襲﹐進封黔國公﹐弟昂左都督贈定邊伯﹐弟昕駙馬都尉。英國公贈定興王張輔﹐文安伯贈文安侯兒﹐太平侯贈裕國公兀。嗣魏國公徐欽﹐衍定國公景昌。恭順侯吳克忠﹐廣義伯管者﹐贈遵化伯克勤。昌平侯贈潁國公楊洪﹐武彊伯贈武彊侯能。已上各自積戰功開茅土﹐而輔﹑兒兀三人爲尢盛﹐沐氏亦幾焉。彭城伯張昶﹐惠安伯。慶雲侯周壽﹐長寧伯。瑞安侯王源﹐崇善伯淸﹐安仁伯。昌國公張鶴齡﹐建昌侯延齡﹐系戚畹。若泰安伯張富﹐安定伯容。髙平伯谷大寬﹐永淸伯大亮。皆閹人推恩者也﹐附記於後。

○兄弟尙主

永樂中﹐西寧侯宋晟子琥﹑瑛﹐一時尙公主拜駙馬都尉﹐相繼嗣父爵鎭守甘肅。

○兄弟尙書

南京工部尙書蔣公﹐少傅﹑太子太傅﹑戶部尙書﹑謹身殿大學士冕。太子太保﹑戶部尙書石公﹐少保﹑太子太保﹑吏部尙書﹑武英殿大學士缶。南京戶部尙書許公誥﹐少傅﹑太子太傅﹑吏部尙書﹑文淵閣大學士訁贊﹐太子太保﹑兵部尙書論。太子太保﹑工部尙書林公庭昂﹐南京禮部尙書庭機。案﹕許氏旣三人﹐而少傅宮保復腰玉﹐尢人間所希。

少保﹑吏部尙書﹑文淵閣大學士彭公時﹐太子少保﹑禮部尙書﹑翰林院學士華。少師﹑太子太師﹑吏部尙書﹑華蓋殿大學士費公宏﹐少保﹑太子太保﹑禮部尙書﹑翰林院學士き。工部尙書掌大理寺楊公守隨﹐南京吏部尙書守。南京禮部尙書李公機﹐南京兵部尙書遂。

○兄弟三品九卿

少保彭公時﹐尙書華﹐工部右侍郎禮。大理寺卿章公格﹐都察院右副都禦史律。吏部右侍郎楊公守陳﹐南京吏部尙書守﹐工部尙書守隨。都察院右副都禦史周公季麟﹐右都禦史季鳳。少師﹑太子太師﹑吏部尙書﹑華蓋殿大學士楊公廷和﹐兵部左侍郎廷儀。禮部尙書汪公俊﹐吏部左侍郎偉。少保﹑太子太保﹑禮部尙書席公書﹐吏部左侍郎春。吏部尙書羅公欽順﹐都察院右副都禦史欽忠。工部右侍郎陳公缶﹐都察院右副都禦史瑛。吏部右侍郎歐陽公鐸﹐禮部尙書徳﹐南京工部侍郎塾。都察院右副都禦史劉公渠及臬。南京戶部尙書張公珩﹐戶部右侍郎比。工部左侍郎郭公﹐南京工部右侍郎﹛般金﹜。少師﹑大學士徐公階﹐南京刑部右侍郎陟。都察院副都禦史萬公潮﹐禮部侍郎浩。通政使汪公宗元﹐南京吏部尙書宗伊。兵部尙書陳公瑞﹐右侍郎省。都察院右副都禦史陶公大壯﹐吏部右侍郎大臨。若南京兵部尙書劉龍﹐弟左僉都禦史夔。都察院右僉都禦史髙捷﹐弟少師﹑中極殿大學士拱。禮部尙書陸樹聲﹐弟右僉都樹徳。右副都禦史張衤會﹐弟右僉都禦史。南京工部尙書翟公﹐弟太常卿瑛。近時南京吏部尙書孫公釒龍﹐南京禮部右侍郎鋌。通政使徐公元气﹐兵部侍郎元泰。亦可附見。

○兄弟翰林

兄弟三人入翰林者凡二家﹕王編修璉﹑贊善遂﹑侍講﹐在洪武﹑永樂間。汪尙書俊以學士﹐侍郎偉以侍讀﹐太常卿佃以侍講﹐在弘治﹑正徳﹑嘉靖間。

若二人入翰林﹐沈學士度﹐庶子粲。周庶子述﹐編修孟簡。彭學士時﹐學士華。楊學士守陳﹐學士守。費學士宏﹐學士き。許編修訁贊﹐檢討誥。孫中允紹先﹐檢討紹祖。劉學士龍﹐檢討夔。秦中允鳴夏﹐學士鳴雷。何學士洛文﹐檢討洛書。張編修嗣修﹐修撰懋修。內沈氏以善書薦﹐然在翰林供奉俱三十年﹐實爲史職。周𨿽從昆季﹐然同年及第﹐上禦批云「兄弟齊名﹐古今罕比。」而費氏宏﹐侄懋及第爲宮贊﹐子懋中爲庶吉士﹔張氏居正居首揆﹐而嗣修兄弟復以及第﹐凡三人﹐亦一時盛事。

○兄弟賜謚

文臣﹕彭文憲公時﹐文思公華。楊文懿公守陳﹐康簡公守隨。周僖敏公季麟﹐康惠公季鳳。費文憲公宏﹐文通公き。凡五家﹐而周爲同產。武臣則江國吳襄烈公良﹐海國襄毅公禎。陜國郭宣武公子興﹐營國威襄公英。國吳壯勇公克忠﹐遵化僖湣伯克勤。太傅慶雲周恭和侯壽﹐太保長寧榮僖伯。定襄朱恭靖王希忠﹐太傅忠僖公希孝。若兄弟三人賜謚者﹐文臣﹕許莊敏公誥﹐文簡公訁贊﹐恭襄公論。武臣﹕西平沐惠襄侯春﹐黔國公﹑定遠忠敬王晟﹐定邊武襄伯昂。定興張忠烈王輔﹐裕國勇襄公兀﹐文安忠僖侯兒。而皆同產﹐尢爲奇絕。

○庚辰首甲兄弟

萬曆庚辰﹐第一甲第一人江陵張懋修﹐兄敬修。第二人漢陽蕭良有﹐弟良譽。第三人華州王庭撰﹐弟庭諭。皆同科進士﹐又同胞也﹐古今所稀。

○叔侄尙書

從父猶子相繼至尙書者﹕屠宮傅氵庸﹐宮保僑。章宗伯懋﹐司空拯。張大司馬時徹﹐大司馬邦奇。閔少保﹐宗伯如霖。閔禮書楷﹐刑書煦。

○叔侄封爵

洪武初﹐歸仁伯陳友富﹐懷恩伯陳友直﹐侄歸徳侯理以降附封。又景泰﹑天順間﹐石亨以忠國公總禁兵﹐而侄彪以定遠侯爲徵西前將軍鎭大同。楊洪總禁兵﹐封昌平侯﹐及弟武彊伯能﹑從子信封彰武伯﹐爲西北大將。

○父子同時大位

國朝分宜在相位﹐而子爲侍郎﹐然是蔭官耳。若萬文康安以少師居首揆﹐而子翼爲兵部右侍郎。李文敏廷相爲南吏侍﹐父瓚爲右副都。林公庭機爲南大宗伯﹐子廉爲北少宗伯。武臣則李貞爲恩親侯﹐而子文忠封曹國公﹔昌平侯楊洪與子左都督俊﹐同總京營兵馬﹐差可記也。

○父任內閣長吏部子孫登第

父見任內閣﹐而子及第者﹕弘治乙丑謝文正子丕﹐正徳辛未楊文忠子愼﹐萬曆丁丑張文忠子嗣修﹑庚辰懋修。成進士者﹐正徳戊辰焦少師子黃中﹐嘉靖癸未楊文忠子愼﹐丙戍費文憲子懋賢﹐甲辰翟文懿子汝儉﹑汝孝﹐隆慶戊辰陳少傅子於陛﹐萬曆丁丑呂文簡子興周﹐庚辰張少師子嗣修﹐張少傅子嘉徵﹐癸未少傅次子甲徵﹐申少保子用懋。孫成進士者﹐成化丁未萬文康孫弘璧。見任吏部尙書而子成進士者﹐嘉靖己未吳太保子紹。武進士第一者﹐隆慶戊辰楊襄毅子俊卿。可謂一時之盛﹐然成化以前皆無之。

○婦翁與婿同在大位

國朝婦翁與婿同時大位者﹐洪武初宋國公馮勝以大將軍北討﹐而婿鄭國公常茂參其軍事。正徳中周文端經爲太子太保﹑禮部尙書﹐婿曹元以太子少保﹑兵部尙書入閣。孫需爲南京吏部尙書﹐婿費宏爲太子太保﹑武英殿大學士。陳金爲少保﹑左都禦史﹐婿蔣冕爲少傅﹑謹身殿大學士。太子太傅﹑成國公朱儀守備南京三十年﹐而婿太子太傅﹑魏國公徐亻甫代之。又洪武中劉學士三吾預機密﹐而婿趙勉爲戶部尙書﹐以勉累得罪。嘉靖中吳太保鵬爲吏部尙書﹐而婿董公份爲學士﹐無何亦遷部尙書。

○父子兄弟有文名

弋陽汪鳳以進士至參政﹐而子郎中亻巽﹑大宗伯俊﹑少宰偉﹑太常佃髙科有文行。吾郡皇甫重慶錄博雅﹐而子鄕進士衝﹐按察氵孝氵方﹐工部濂﹐俱以古文辭名於世。又靑州馮按察裕﹐子鄕進士惟健﹑行人惟重﹑郡ヘ惟敏﹑光祿卿惟訥﹐亦庶幾焉。其詞翰彪映﹐自謂逾於貂珥之連綿也。惟重子至儀爲按察副使﹐孫琦爲侍講。

○公侯父在受封

洪武中﹐李文忠以浙江行省平章封曹國公﹐而父貞以恩親侯進封如之。胡顯以都督僉事封梁國公﹐而父泉以致仕都督封亦如之。永樂初﹐鄭亨以都督僉事封武安侯﹐父用以致仕千戶封亦如之。

嘉靖初﹐南京兵部尙書王守仁封新建伯﹐封其父南京吏部尙書華如之。又宣徳初﹐會寧伯李英﹐封其父右都督南哥亦如之﹐南哥﹐降虜也。

○孤卿封父

內閣則黃公淮﹑李公賢﹑楊公廷和﹐父封少保。劉公﹑嚴公訥﹐父封太子太保。李公春芳﹐父封少傅。張公四維﹐父封少師。獨張公居正﹐父自少保﹑少師以至加特進﹑左柱國﹐凡四膺誥命。封尙書則彭公時﹑劉公吉。內淮﹑及嚴公﹑李公﹐皆得歸政終養﹐彭公父毓義後公七年始卒﹐而二李﹑彭﹑楊﹑二張﹐俱首揆﹐尢爲卓絕。

尙書則吏部屠公氵庸﹑郭公朴﹑梁公夢龍﹐戶部黃公福﹑賈公應春﹑髙公﹐兵部白公圭﹑翁公萬達﹑楊公博﹑張公學顏﹐刑部開公濟﹑張公子麟﹐工部胡公松﹑曾公省吾。南京兵部則王公守仁﹐禮部則林公廉。王公封伯﹐見前。內氵庸父封太子太傅﹐子麟﹑夢龍父封太子太保﹐廉父庭機自爲尙書。其他尙有未及封﹐或封止三品者。

嘉﹑隆﹑萬之際﹐吏部則郭公﹐內閣則嚴公﹑李公﹑二張公﹐咸父母具慶﹐尢爲一時之盛。而李公狀元及第時﹐見其祖父子孫﹐罷相時又見其父子孫曾。江陵張公封﹐其父母僅六十餘﹐士林以爲美談。

若恩禮之盛﹐新都公以封少保﹐公老疾乞歸﹐不許﹐特詔遣醫馳驛問疾﹐賜少牢﹐上尊白粲寶鈔﹐令守臣存問。興化公父沒﹐治葬外加二祭。江陵公父沒﹐加三祭﹐命子編修及司禮太監代治喪﹐遣官祭葬。

○一門髙第

謝文正遷以解元會魁中狀元﹐而子丕復以解元會魁及第。倫諭徳文敍以會元中狀元﹐而長子通參以諒復領省解﹐次子祭酒以訓會元及第﹐此其最盛者也。黃行人乾亨﹑子禦史如金﹐伍參政�﹑子都禦史符﹐史僉事俊﹑子尙書道﹐毛文簡紀﹑子太僕渠﹐張侍郎志淳﹑子副使合﹐俱父子解元。曾狀元鶴齡﹑孫追﹐費狀元宏﹑從子懋中﹐羅文莊欽順﹑從子呈﹐俱進士及第。孫文恪升及第﹐而子鋌鄕薦第一﹐釒廣會試第一﹐升弟堪武會舉第一﹐至都督。劉尙書龍﹐祖副使潔﹐父刑部鳳儀﹐俱鄕試第四人﹐龍及子郎中承恩俱第二人。葛少保守禮與其孫庶吉士曦﹐俱山東解元。若兄弟髙科﹐如永樂甲申周庶子述﹐長史孟簡﹐同科及第。正統﹑景泰中﹐彭文憲時中狀元﹐文思華中會元﹐然是從弟兄耳。楊文懿守陳﹑尙書守﹐劉文簡春﹑參政臺﹐王文莊鴻儒﹑布政鴻漸﹐俱解元﹐而守﹑春復及第﹐其三兄俱謚「文」。楊光祿惟聰己卯解元﹐辛卯狀元﹐而兄庶子惟傑丙戌及第﹐尢爲盛事。吾州王宮保錫爵經魁會元及第﹐而弟鼎爵復會試第五人﹐宮保子衡北京鄕試第一人。江陵張嗣修第一甲第二人﹐弟懋修第一甲第一人。王刑侍宗沐以《春秋》中第三人﹐而子郎中士琦﹑知州士崧﹑知縣士昌﹐俱連以《春秋》中第五人﹐俱成進士。參政曹樓與祖父俱應天解元。

○三代甲科同時俱在

少師﹑大學士萬安戊辰﹐子南京禮部右侍郎翼丙戌﹐孫翰林庶吉士弘璧丁未。致仕提學僉事楊春辛丑﹐子少師﹑大學士廷和戊戌﹐孫翰林修撰愼辛未。南京兵部尙書林瀚丙戌﹐子右參政庭昂己未﹐孫禮部主事炫甲戌。撫州知府林春澤甲戌﹐子戶部右侍郎應亮壬辰﹐孫提學副使如楚壬戌。禮部尙書董份辛丑﹐子南工科給事中道醇癸未﹐孫禮部郎中嗣成庚辰。三代俱無恙。

●卷三

○父子兄弟貴盛一時

嘉靖初﹐《武宗實錄》完﹐少保﹑大學士費公宏進少師﹐從弟編修き進左贊善﹐從子懋中進修撰﹐而子懋賢復爲庶吉士。隆慶初﹐徐公階以少師當首揆﹐而弟陟爲南少司寇﹐長子以太常卿掌尙寶司﹐次子瑛﹑少子琨俱爲少卿歸﹐後孫元春舉進士﹐亦爲太常寺卿。楊公博以師傅位太宰﹐而子俊民以會魁歷提學﹑太僕少卿﹐後至侍郎﹔俊卿鄕武會第一﹐至錦衣衛都指揮﹐後至都督同知﹔俊士舉進士﹐一子鄕舉﹐餘蔭敍又二人。沒後俊卿子元祥十九舉進士﹐爲翰林檢討。萬曆初﹐張公居正太師當揆﹐而子懋修爲儀部郎﹐嗣修榜眼﹑敬修狀元爲翰林編修﹑修撰﹐簡修爲錦衣衛指揮同知。景泰中﹐楊潁公洪以昌平侯掛鎭朔大將軍印鎭宣府﹐從子信以都督同知充宣府左參將﹐從弟能以都督僉事充宣府右參將﹐子俊以左都督總三千營兵馬﹐領敕﹐候有聲息爲後繼。寧遠伯李成梁以太保鎭遼東﹐子如松以都督僉事鎭宣府﹐如柏以督都僉事充副總兵﹐如楨以都指揮使掌南鎭撫。可謂文武一時一家之盛。張后闔門削奪﹐楊氏俊嗣侯﹐信﹑能皆封伯。

○郭氏子孫蕃顯

武定侯營國威襄公郭英兄弟四人﹐長早卒﹐次子興以軍功封鞏昌侯﹐贈陜國公﹐謚宣武﹔次徳成﹐福建都指揮。姊爲髙皇帝妃。子十二人﹕鎭﹑銘﹑鏞﹑鑑﹑鑰﹑銓﹑鈺﹑鈁﹑鑌﹑鋼﹑鑰。鎭﹐駙馬都尉﹐尙永嘉公主﹔銘﹐遼王府典寶﹐追封武定侯﹔鏞﹐中軍都督府右都督﹔鑑﹐中都畱守司副畱守﹔鑰﹐散騎舍人﹔鈺﹐贈承徳郎﹐尙寶司丞﹔鈁﹐旗手衛指揮使。女九人﹕長適府軍衛指揮僉事藺瑜﹐次適濟寧衛指揮使戈某﹐次遼王妃﹐次適府軍衛指揮僉事趙斌﹐次郢王妃﹐次適金吾右衛指揮同知範聚。孫男二十有八﹕琮﹑玄﹑璧﹑塘﹑瑾﹑武﹑﹑登﹑﹑﹑瑋﹑璦﹑﹑璨﹑貴﹑琬﹑琰﹐余尙幼。琮﹐府軍衛指揮僉事﹔玄爲都督同知襲武定侯﹔武﹐尙寶司丞﹔﹐梁王府典寶。曾孫登爲名將﹐封定襄伯﹐贈侯﹐女爲仁宗昭皇帝貴妃。公之勛名祿位𨿽未敢上躋汾陽﹐而子孫之盛﹐殆有光於昔矣。

○門宗仕宦

一門科第祿位之重﹐弘治﹑正徳間無過於鄞縣楊氏者﹕吏部右侍郎﹑詹事府丞守陳﹐南吏部尙書守﹐工部尙書掌大理寺事守隨﹐廣西右布政使守隅﹐皆昆季也﹔刑部右侍郎茂元﹐按察使茂仁﹐皆守陳子也。

靈寶之許﹐則太子少保﹑吏部尙書進﹐進子少保﹑吏部尙書﹑文淵閣大學士贊﹐南京戶部尙書誥﹐太子太保﹑兵部尙書論及諸子孫爲郡守﹑曹郎﹑登科甲者又十餘人。

福州之林﹐自郡守元美﹐子南京吏部尙書瀚﹐瀚子太子太保﹑工部尙書庭昂﹐南京禮部尙書庭機﹐庭昂子通政司參議炫﹐庭機子南京禮部尙書廉﹐建昌知府烴及他蔭敍者亦不下數人。

吳江之吳﹐尙書洪﹐子尙書山﹐參政巖﹐知府昆﹐諸孫行太僕卿邦楨﹐曾孫布政承燾﹐余鄕貢士凡五人。

余姚之孫﹐副都禦史贈尙書燧﹐子都督僉事堪﹐尙寶卿墀﹐南京禮部尙書升﹐堪子都督同知鈺﹐升子禮部侍郎鋌﹐刑部侍郎釒龍﹐布政使釒宗﹐太常少卿釒廣﹐釒龍子進士如法﹐墀子亦舉鄕試。

鉛山之費﹐少師大學士宏﹐少保﹑尙書き﹐伯父參議﹐宏子武選懋賢﹐從子修撰懋中﹐工部郎中懋良。

四川之劉﹐禦史規﹐子尙書春﹐參政臺﹐春子副都禦史彭年﹐彭年子行太僕卿起宗﹐子布政使世賞﹐臺子參政鶴年﹐後有右都禦史世曾﹐蔭敍者亦數人。

若宗黨貴盛一時者﹐嘉靖間少宰歐陽鐸﹐大宗伯徳﹐少司空塾﹐少保必進﹐太僕卿衢﹐都禦史重﹐禦史席﹐余丞郎守令數人。

少司馬潘珍﹑潘旦﹐少司空希曾﹐大司空鑑﹐大司馬潢。

及會稽之陶參議懌﹐司馬都憲諧﹐少宰學士大臨﹐南大宗伯承學﹐布政使幼學﹐參政大年﹐都禦史大壯﹐布政使大順﹐憲副大有﹐尙寶丞允淳﹐主事允宜﹐編修陶望齡﹐九進士﹐而薦鄕科者又十餘人。

○闕裏恩澤

洪武初年﹐衍聖公孔希學來朝﹐詔襲封﹐予誥﹐還其祭田﹐備禮器樂器樂舞。置屬官﹐管句﹑典籍﹑司樂各一員。會班亞丞相。十七年﹐子訥嗣﹐來朝﹐特賜一品織文誥命﹐白玉軸。每歲入覲﹐得給符乘傳﹐班序文臣首。洪熙元年﹐彥縉來朝﹐賜第東安門北。景泰三年﹐賜三臺﹑銀印﹑玉帶﹑麒麟服。六年﹐子弘緒嗣﹐入朝﹐賜玉帶﹐以軀小﹐去二胯授之﹐俾藏焉。又範金爲圖書﹐其文曰「謹禮崇徳」以賜。天順元年入朝﹐上見便殿﹐握手置膝上與語﹐攺賜大第﹐給三氏教授印﹐開生員歲貢格﹐蠲孔氏田租。弘治中﹐加廟祭禮樂。景泰﹑弘治﹑嘉靖﹑隆慶四幸學﹐衍聖公率三氏子孫觀禮﹐公賜大紅織金仙鶴羅紗帽﹑金鑲犀束帶﹐三氏各冠帶有差。

又衍聖公次子一人爲子思後﹐得世襲五經博士﹐而嫡系在衢州者亦得世襲五經博士﹐還其西安祭田五頃。在河南省世襲國子學正。又族之賢者一人﹐世爲曲阜知縣。後先給復其家人五百名。

永樂中﹐其宗人孔諤以會試副榜第一人見皇太子﹐特授左春坊左中允﹐後攺禦史。天順中﹐其宗人公恂自禮科給事中超拜爲詹事府少詹事。

○義門恩澤

浦江鄭氏有《恩育錄》﹐予節其略﹐筆之以見祖宗風勵天下之意。洪武十四年﹐爲內藏金銀事發﹐連鄭氏﹐以義門故釋之。家長鄭濂﹑鄭面見﹐擢福建左參政﹐吏部奏無見缺﹐添設左參議﹐授之。二十六年﹐詔鄭氏子弟三十以上者來見﹐擢鄭濟左春坊左庶子﹐伴太孫。三十年起取天下稅戶﹐鄭沂入見﹐授禮部尙書﹐以其從子爲禦史。永樂十二年﹐禦名七十二歲﹐進《平胡詩》﹐稱旨﹐乞歸﹐上曰「教翰林院寫敕書﹐禮部宴他用正官﹐陪教坊伎樂。」陛辭﹐賜金繡衣楮帛。薦從子甚可用﹐上曰「禦史舉﹐也除禦史。」後累遷大理寺丞。永樂十七年﹐北京初受賀﹐致仕禦史及弟致仕長史楷來朝﹐賜宴及楮幣與《爲善陰騭》二部﹐上曰「他家人多﹐與二十部。」十九年﹐翰林檢討鄭叔美以告病例爲民。仁宗立﹐與子弟來朝﹐上顧﹕「長者非鄭檢討乎﹖何爲冠平巾﹖」呂震以故對。上特詔子冠帶致仕﹐各賜鈔二千貫﹐給驛舟還家。

○王氏奇迹

萬曆中﹐吾州王錫爵以會元及第﹐四十餘而至少宗伯﹐抗時相﹐直節重天下。會其弟提學副使鼎爵歸省父封﹐詹事夢祥母吳淑人俱無恙﹐女曇陽子以貞節得仙﹐白日升舉。後五載﹐服初礻覃﹐召入﹐爲文淵閣大學士﹐天下艷之。

○番將子孫兄弟勛烈

永樂中﹐番將吳允誠來歸﹐居涼州﹐累功封恭順伯。長子克忠進封侯﹐孫瑾嗣侯。克忠﹑瑾俱以殉節開公號﹐賜美謚。次子管者以都督累功封伯﹐少子克勤復以都督同克忠殉節﹐封伯賜謚﹐𨿽日之盛﹐不得專於前矣。故拈出之。

○三番將種

永樂虜酋阿魯臺嘗受國家印誥﹐爲太師﹑和寧王﹐後敗於他部﹐見殺。其子阿卜俺只來歸﹐仕至左都督。子勇以和爲姓﹐累功封靖安伯﹐子孫世錦衣衛指揮。阿魯臺時忌其別部王也先土幹來歸﹐封忠勇王﹐累加至太保﹐卒無子﹐甥把臺從封忠勇伯﹐賜姓名蔣信﹐卒﹐子善嗣。羅秉忠﹐沙州左都督困卽來子﹐累功封順義伯。皆酋長貴種也﹐故志之。

○師弟同居內閣

李文達賢以吏書﹑學士入內閣﹐而薛文淸以禮侍﹑學士繼之﹐李公﹐薛公之講學門人也。楊少師廷和爲靳宮保貴座主﹐靳公又嘗受業楊少師一淸﹐二楊先後入﹐皆同官。近袁少傅煒爲少師徐公階督學所取士﹐少保江陵張公居正爲徐公教習庶吉士。弘治乙丑﹐少傅謝公遷廷試讀卷﹐己丑與是科進士翟公鑾同居內閣。正徳庚辰﹐少保石公缶以禮侍主考﹐丁亥罷相﹐是科進士張公孚敬實代之﹐張公加至少師﹐而主考李公廷相猶爲侍郎。嘉靖戊戌﹐分宜以禮書知貢舉﹐辛酉與是科及第進士袁公煒同居內閣。若經房取士年位相邇者﹐所不論也。

○文臣一時十玉

陸文裕《玉堂雜筆》謂﹕正徳二年﹐內閣李公東陽爲少師﹐焦公芳﹑王公鏊俱加少傅﹐冢宰許公進﹑大司馬劉公宇﹑宗伯李公傑﹑司寇屠公勛﹑司徒顧公佐﹑司空李公釒遂﹐皆賜玉帶。尋﹐屠公氵庸以太子太傅掌都察院。孤卿十玉帶﹐以爲奇事。然武廟以左班皆老臣﹐而服色不稱﹐故賜玉耳﹐不爲奇也。景泰三年﹐吏部王公直﹑禮部胡公氵熒俱以少傅﹐內閣陳公循﹑髙公﹑兵部於公謙俱以少保兼宮秩﹐戶部﹑都察院王公文俱先爲太子太保﹐吏部何公文淵﹑兵部儀公銘﹑刑部兪公士悅﹑工部石公璞﹑都察院陳公鎰﹑王公翺俱以易儲加太子太保。蓋一品而玉者十三人。正徳末﹐內閣楊公廷和﹑梁公儲﹑兵部王公瓊俱少師﹐內閣蔣公冕﹑少傅毛公紀﹑吏部陸公完﹑都察院陳公金俱少保﹐刑部張公子麟﹑工部李公釒遂﹑都察院王公俱太子太保﹐一品十人。賜玉者﹐戶部鄭公宗仁﹑禮部毛公澄﹐又二人﹐尢爲一時之盛。

○內閣六相

永樂初﹐內閣七人﹐如解公輩初以六品後稍進爲五品而已。宣徳元年﹐楊公士奇以少傅﹐黃公淮以少保﹐楊公榮以太子少傅﹐金公幼孜以太子少保﹐楊公溥以太常卿﹐尋黃公移疾去﹐而進尙書陳公山﹑張公瑛﹐凡六人。景泰末﹐陳公循﹑髙公﹑王公文俱以少保﹐蕭公﹑江公淵以太子少師﹐商公輅以兵部左侍郎。隆慶初﹐徐公階以少師﹐李公春芳﹑郭公朴以少傅﹐髙公拱以少保﹐俱內閣。而陳公以勤﹑張公居正以尙書侍郎人﹐未幾加保傅等官﹐蓋前後滿六人者三而已。

○二相同時極品

正徳四年﹐李公東陽首揆﹐焦芳次之。七年﹐李公仍首揆﹐楊廷和次之。十四年﹐楊公首揆﹐梁儲次之。皆少師﹑太子太師﹑吏部尙書﹑華蓋殿大學士﹐而楊與梁又皆特進﹑左柱國。四公皆同年﹐爲一時之盛﹐而焦以阿附中官見時詆。正統三年﹐楊公士奇﹑楊公榮皆少師﹐又同姓﹐然一爲兵書﹑華蓋殿學﹐一爲工書﹑謹身殿學。嘉靖三十六年﹐夏公言﹑嚴公嵩俱爲特進﹑少師﹑太子太師﹑吏部尙書﹐俱華蓋殿﹐惟夏至上柱國﹐小異耳。二公同鄕而好不終。

○翰林十五學士

天順初﹐上擬學士多﹐以陳汝言「十八學士」語解。案﹕此時內閣﹐李文達賢﹑呂文懿原﹑彭文憲時﹐並李紹﹑黃諫﹑林文﹑劉定之皆學士﹐倪謙﹑錢溥爲講讀學士﹐僅九人。弘治中﹐吳文定寬以禮書﹐梁文康儲﹑王太宰華以少詹﹐俱兼學士﹐楊少師廷和以坊學兼讀學﹐武少卿衛﹑張太常芮﹑江文昭瀾﹑劉文肅忠﹑劉太宰機俱光學﹐楊太常時爲讀學﹐時有翰林十學士之稱﹐並內閣劉﹑李﹑謝﹐南京張東白元禎爲十四人﹐固已盛矣。嘉靖戊午﹐內閣自三大學士嚴﹑徐﹑李外﹐禮部則吳尙書山﹑茅侍郎瓚﹑袁侍郎煒﹐吏部則郭侍郎朴﹐詹府則李石侍郎機﹐太常則嚴少卿訥﹑李少卿春芳﹑董少卿份﹐俱光學﹐翰林則秦讀學鳴雷﹑髙講學拱﹐並南京吏部王學士用賓﹐掌院全講學元立﹐凡一十五人﹐蓋前所未有。萬曆十四年﹐內閣申﹑許﹑二王公爲中極﹑武英﹑文淵﹑東閣大學士﹐禮部尙書沈鯉兼翰林院學士﹐吏部左侍郎掌詹事府周子義﹐吏部左侍郎沈一貫﹐吏部左﹑右侍郎朱金庭﹑王弘海﹐詹事徐顯卿﹐少詹事張位﹐俱兼侍讀學士﹐於愼行爲侍讀學士﹐陳於陛爲侍講學士﹐合之得十三人﹐亦庶幾焉。

○林下九相

宜徳初﹐內閣大臣俱在位。正統元年﹐少保黃公淮﹑太子賓客胡公儼居林下﹐二人。景泰元年無。天順元年﹐苗公衷及少保髙公乞歸。成化元年﹐少保陳公循﹑武功伯徐公有貞自赦所歸﹐侍郎許公彬﹐三人。弘治元年﹐少師萬公安罷﹐與太子太保劉公﹑太子少保彭公華﹑尹公直﹐凡四人。正徳元年﹐尹公直一人。嘉靖元年﹐少師劉公健﹑梁公儲﹑少傅謝公遷﹑劉公忠﹑王公鏊﹑楊公一淸﹐五人﹐惟梁公初罷歸﹐其餘皆以名徳存問。隆慶元年﹐少傅李公本﹑太子太保嚴公訥﹐二人。萬曆元年﹐李公攺姓爲呂﹐及嚴公﹐少師徐公階﹑李公春芳﹐前少師髙公拱﹐少傅郭公朴﹑陳公以勤﹐少保殷公士儋﹐太子太保趙公貞吉﹐凡九人﹐皆一品腰玉﹐逍遙林下﹐尢前代所無。

○壬子浙江三仁

浙江壬子舉人爲余姚孫公釒遂﹑錢唐胡公世寧﹑余姚王公守仁。宸濠之變﹐胡公以按察副使指其漸﹐孫公以巡撫右副都禦史殉其節﹐王公以提督右副都禦史戡其亂。胡至太子太保﹑兵部尙書﹐贈少保﹐謚端敏﹔孫贈禮部尙書﹐謚忠烈﹔王封新建伯﹐贈侯﹐謚文成。禦史周汝員合而祀之﹐曰三仁祠。

○浙江三大功文臣

洪武三年庚戌﹐禦史中丞劉基以謀策功封誠意伯天順十四年己巳﹐兵部尙書於謙以靖亂功加少保﹔正徳十六年辛巳﹐南京兵部尙書王守仁以擒叛功封新建伯。文臣中最爲灼然者﹐皆浙人。劉贈太師﹐於贈太傅﹐王贈侯﹐皆在易世論定之後﹐於事尢奇。

○壬戌首甲三相

首甲三人無俱至尙書者﹐惟嘉靖壬戌二十二年中第一人申時行今爲少師﹑中極殿學﹐第三人余有丁至少傅﹑建極殿學﹐第二人王錫爵今爲太子太保﹑武英殿學。光絕前古。

○內閣三元

萬曆乙酉﹐內閣首揆申公時行壬戌狀元﹐次揆許公國辛酉解元﹐三揆王公錫爵壬戌會元﹐而皆南直隸﹐近代所無。

○三省長官同鄕

洪武初﹐中書省長官左丞相李善長﹐右丞相徐達﹐平章軍國重事常遇春﹐大都督府長官右都督馮勝﹐禦史臺長官左禦史大夫湯和﹐右禦史大夫鄧愈。十年以後﹐中書左丞相胡惟庸﹐右丞相汪廣洋﹐大都督府左都督李文忠﹐右都督馮勝﹐禦史臺左大夫陳寧﹐右大夫丁玉﹑安然。省府臺一品﹐總攝天下機務﹐而皆南直隸江北人。蓋髙帝起濠上﹐一時賢傑云蒸龍從﹐故不必借才於異地也﹐盛矣。

○內閣同鄕

永樂初元﹐選翰林臣入內閣﹐而江西居其五﹐曰吉水解學士縉﹑胡文穆廣﹐廬陵楊文貞士奇﹐南昌胡賓客儼﹐新淦金文靖幼孜。縉﹑廣﹑幼孜皆吉安府﹐而官皆僅五品。景泰中﹐陳芳洲循以少保首揆﹐而蕭孟勤以太子少師位第四﹐二公皆泰和人也。成化初﹐陳莊靖文﹑彭文憲時俱以太子少保﹐劉文安定之以工侍﹐俱兼學士在閣﹐時無它相參之﹐三公皆吉安人也。最後彭文思華以太子少傅﹐尹文和直以太子少保﹐俱兼學士在閣﹐又皆吉安人也﹐江西吉安之盛至此。後至嘉靖﹐夏貴溪言﹑嚴分宜嵩俱以江西人官少師﹐不參它相﹐寵眷事寄絕埒﹐而用郤終。正徳初﹐焦泌陽芳以少師任華蓋殿﹐劉鈞州宇以少傅任文淵閣﹐然劉僅六日而予告﹐又俱以附中人削其後。楊文襄一淸﹑靳文僖貴同爲丹徒人﹐楊以少傅﹐靳以太子太保﹐同爲武英殿學。嘉靖末﹐郭安陽朴﹑髙新鄭拱同日大拜﹐至隆慶初﹐同爲少傅﹑吏部﹑殿學﹐同歲罷。又嘉靖末﹐吾直隸華亭徐公階以少師﹐常熟嚴公訥﹑興化李公春芳俱以太子太保﹐同在閣﹐凡三人。萬曆年﹐南直隸吳縣申公時行以少師﹐歙縣許公國公以少保在內閣﹐而吾州王公錫爵又以宮保繼之﹐三公皆在大江以南﹐則尢盛也。申﹑王同郡﹐又盛也。案﹕永樂之五人﹐僅五品﹐成化之三人﹐不登一品﹐則吾直隸爲盛。

○內閣首輔太宰同鄕

我朝大政寄之內閣﹐次則吏部﹐正統中楊文貞士奇以少師首揆﹐而王文端直拜太宰﹐景泰中文端進加少傅﹐而何盱江文淵以宮保同爲尙書﹐陳廬陵循以少保居首揆﹐四公皆江西人﹐楊﹑王﹑陳又皆吉安也。弘治劉文靖健以少師首揆﹐而馬端肅文升以少師爲太宰﹐馬致仕﹐焦泌陽芳繼之﹐皆河南人。嘉靖嚴少師嵩首揆﹐而熊宮保浹﹑萬宮保鏜﹑歐陽少保必進後先爲太宰﹐皆江西人﹐歐陽又嚴之兒女姻也。其後徐公階首揆﹐而滁州胡簡肅松及嚴公訥爲太宰﹐皆吾直隸人。張公四維首揆﹐而王太保國光爲太宰﹐皆山西人。如不必首揆﹐則棗彊王公文以少保居內閣﹐而鹽山王公翺以宮保居吏部。淳安商公輅以戶書居內閣﹐而桐廬姚公夔居吏部。壽光劉公以太子太保居內閣﹐而歷城尹公以太子太傅居吏部。泰和尹公直居內閣﹐而丰城李公裕居吏部。洛陽劉公健﹑盧氏耿公裕以宮保居內閣﹑吏部。丹徒靳公貴以宮保居內閣﹐而同裏楊公一淸以少傅居吏部﹐楊公入閣﹐而長洲陸公完以宮保代之。焦泌陽芳﹑許靈寶進﹑劉鈞州宇相繼居內閣﹑吏部。槁城石公缶﹑東光廖公紀俱以少保居內閣﹑吏部。鄞縣聞公淵以宮保居吏部﹐而余姚李公本自少詹入閣﹐李公加少保﹐而秀水吳公鵬入吏部。蓋不可屈指數矣。

○蒲州盛事

蒲州楊襄毅公博以少師爲吏部書﹐其子舅王公崇古以太子太保領宣大節﹐楊公卒﹐王公以少保拜兵部尙書﹐其舅張公四維入內閣加太子太保﹐王公致仕﹐張公遂進少保至少傅﹑少師﹐三孤初各得其一﹐後得二。而居同裏又至親﹐爲甚盛而奇。

○吳中盛事

會元凡七人﹕常熟施顯﹐太倉吳釒弋﹐長州吳寬﹐吳縣王鏊﹐吳江趙寬﹐常熟瞿景淳﹐太倉王錫爵。

狀元凡六人﹕吳縣施﹐長洲吳寬﹐昆山毛澄﹑朱希周﹑顧鼎臣﹐吳縣申時行。又山陽沈坤﹐原籍昆山﹐亦當爲七人。

及第凡六人﹕除會元二王﹑陸﹑瞿外﹐又有陳祭酒鑑﹑劉編修。

內閣七人﹕吳縣張學士益﹐徐華蓋有貞﹐王武英鏊﹐昆山顧武英鼎臣﹐常熟嚴武英訥﹐今吳縣中極申公時行﹐武英王公錫爵。

東閣掌誥敕二人﹕吳公寬﹐吳公一鵬。

伯爵一人﹕徐武功有貞。

太宰四人﹕余公气﹐太子太保陸公完﹐太子少保周公用﹐太子太保嚴公訥。

一品十人﹕太子太保陳公鎰﹐太子太保兪公士悅﹐武功伯徐公有貞﹐少傅王公鏊﹐少保陸公完﹐太子太傅毛公澄﹐少保顧公鼎臣﹐太子太保嚴公訥﹐少師今申公時行﹐太子太保王公錫爵。又常熟宗伯李公傑﹐郡城司寇劉公纓﹐正徳中賜玉帶。

太子少保五人﹕吳公一鵬﹐周公用﹐淩公云翼﹐徐公學謨﹐袁公洪愈。

學士十五人﹕張公益﹐劉公鉉﹐陳公鑑﹐李公傑﹐吳公寬﹐王公鏊﹐毛公澄﹐朱公希周﹐顧公鼎臣﹐陳公霽﹐嚴公訥﹐瞿公景淳﹐申公時行﹐王錫爵﹐徐公顯卿。實爲光學者﹐毛﹑顧﹑嚴三人。

贈三公二人﹕太傅王公鏊﹐太保顧公鼎臣。得謚者十八人﹕劉文恭鉉﹐韓襄毅雍﹐陳僖敏鎰﹐李文安傑﹐王文恪鏊﹐吳文定寬﹐毛文簡澄﹐吳文端一鵬﹐朱恭靖希周﹐葉文莊盛﹐周康僖倫﹐顧文康鼎臣﹐魏恭簡校﹐周恭肅用﹐瞿文懿景淳﹐徐文敏縉﹐嚴文靖訥﹐陳簡肅瓚。

贈三孤三人﹕少保陳公鎰﹐毛公澄﹐嚴公訥。

贈東宮一品五人﹕太子太保李公傑﹐吳公一鵬﹐朱公希周﹐周公用﹐吳公寬。

尙書二十七人﹕除已登內閣者不載外﹐吏部余气﹑陸完﹑周用﹐南吏部朱希周﹑袁洪愈﹑楊成﹐戶部滕思勉﹐禮部楊翥﹑吳寬﹑李傑﹑毛澄﹑吳一鵬﹑徐學謨﹐南兵部淩雲翼﹐刑部顧禮﹑兪士悅﹑周倫﹑吳山﹐南刑部吳洪﹑顧﹑劉纓﹑錢邦彥﹐工部龔弘﹐南工部程宗﹑┉﹑王世貞。

左都禦史一人﹕陳鎰。右都禦史三人﹕韓雍﹑盛應期及先君諱。

贈尙書四人﹕禮部徐縉﹑瞿景淳﹐兵部先君子﹐工部王永和。

贈太子少保二人﹕劉纓﹑周倫。

吾郡之盛未有如庚辰以至今日者﹐庚﹑辛間﹐申公時行居內閣﹐而徐公學謨長禮部﹐楊公成長南工部﹐淩公云翼以兵書督漕﹐張公任以副都禦史撫廣西。林下則大學士嚴公訥﹐尙書錢公邦彥﹑徐公┉﹐侍郎王公錫爵﹐而余忝南刑侍﹐凡十人。丙戌﹐申﹑王二公爲大學士﹐徐顯卿爲少宰﹐韓世能爲禮部﹐趙用賢爲右庶子﹑祭酒﹐劉爲左中允掌司經局﹐顧紹芳﹑徐應聘爲翰林檢討。館閣凡八人。

○一郡八座三元

甲﹑丙之際﹐吾郡申公時行以狀元﹐王公錫爵以會元居內閣﹐袁公洪愈以解元爲大宗伯﹐眞一時之選。

○吾州盛事

萬曆己卯﹑壬午﹐南畿解元連爲吾州人陸大成﹑吾子士騏。又一科爲戊子﹐王衡復爲解元﹐而武舉解元爲吾州人徐中山﹐亦出州衛及屬所﹐亦一時之盛。

○昆山盛事

嘉靖戊子﹑己丑間﹐昆山一城中﹐爲刑部尙書周公倫﹑子大理寺丞鳳鳴﹐詹事顧公鼎臣﹐太常寺卿魏公校﹐南京太常卿方公鵬﹐光祿寺丞陸公鰲﹐京堂凡六人。而顧公以學士掌翰林院印﹐魏公以祭酒掌國子監印﹐方公以右庶子掌春坊印﹐皆極一時淸華之選。

○嚴州盛事

嚴州﹐小郡也﹐而成化初商文毅輅以戶部尙書﹑翰院學士居內閣﹐尋進太子少保﹑吏部尙書﹑謹身殿大學士﹐姚莊敏公夔以太子少保爲吏部尙書。又商公以乙卯解元爲乙丑省殿元﹐姚公以辛酉解元爲壬戌省元﹐二甲傳臚。商公自修撰超入內閣﹐姚自給事中超拜侍郎。可謂一時之盛矣。

○一郡同榜兩元

永樂甲申狀元曾﹐永丰人﹐會元楊相﹐泰和人﹐俱吉安府。嘉靖壬戌狀元申時行﹐吳縣人﹐會元王錫爵﹐太倉人﹐俱蘇州府。至丁丑﹐二公俱爲詹事府詹事兼翰林院侍讀學士﹐王公掌府﹐申公掌院。

○一郡三及第

建文庚辰狀元胡靖﹐第二名王艮﹐吉水人﹐第三名李貫﹐廬陵人﹐俱吉安府。而二甲第一名吳溥﹑第三名朱答﹐皆江西﹐溥又會元也。永樂甲申狀元曾﹐永丰人﹐第二名周述﹑第三名周孟簡俱吉水人。二甲第一名楊相﹑第四名王直俱泰和人﹐第二名宋子環﹐吉水人﹐第三名王訓﹐廬陵人﹐相又會元也﹐七人皆吉安府。而內閣學士讀卷五人﹕解縉﹑胡廣﹑楊士奇﹑胡儼﹑金幼孜皆江西﹐中三人皆吉安府﹐可謂極盛。

○一郡三傳臚

正統丙辰第一甲第一名施﹐吳縣人﹐第二甲第一名張和﹐昆山人﹐第三甲一名莫震﹐吳江人﹐皆蘇州府。

○國初三遺老

元楊維禎爲浙江儒學提舉﹐國初召修史﹐年七十六而卒。沈夢麟爲武康尹﹐入國朝﹐五司閩浙文衡﹐一考會試﹐九十三而卒。滕克恭爲翰林學士﹐入國朝﹐一主河南鄕試﹐至百餘歲而卒。皆不肯屈節仕宦﹐其耆徳爲昭代之盛。

○金處二郡文武分盛

國初浦江宋承旨濂﹐義烏王待制﹐金華胡教授翰﹑蘇編修自衡﹐皆以文章名天下﹐而皆爲金華人。靑田劉中丞基﹐龍泉章中丞溢﹑胡郡伯深﹐麗水葉太守琛﹐亦文章士也﹐而皆以武功顯﹐內王﹑胡﹑葉三公能以死見節。而浦江之鄭爲義門。至方博士孝孺﹐遂爾卓絕﹐可謂盛而奇矣。

○一榜四相

大約一榜中有一相者﹐二相三相者﹐以四相爲盛。洪武庚辰﹐文淵閣大學士胡廣﹐謹身殿大學士楊榮﹐武英殿大學士金幼孜﹑楊溥﹑王統。戊辰﹐文淵閣大學士彭時﹐華蓋殿大學士萬安﹑劉吉﹐謹身殿大學士劉﹐而益以吏部二尙書尹﹑王恕。景泰甲戌﹐華蓋殿大學士徐溥﹐武英殿大學士丘浚﹐宮保學士彭華﹑尹直﹐而益以吏部二尙書耿裕﹑李裕。成化丁未﹐華蓋殿大學士費宏﹐謹身殿大學士蔣冕﹑毛紀﹐武英殿大學士石缶﹐而益以吏部一尙書陸完﹐又石公亦拜焉。弘治乙丑﹐華蓋殿大學士嚴嵩﹐謹身殿大學士翟鑾﹐武英殿大學士方獻夫﹑顧鼎臣﹐又益以吏部一尙書聞淵﹐而方公亦拜焉。若至五相者﹐則嘉靖辛丑﹐中極殿大學士髙拱﹐武英殿大學士嚴訥﹑陳以勤﹑潘晟﹐而嚴公復正吏部﹐髙公兼領之久﹐尢爲盛事﹐潘至中途返﹐正得半耳。

○一科六玉帶

一科中六人至一品腰玉者爲盛﹐永樂乙未﹐少保陳循﹑髙﹐太子太保陳鎰﹑兪士悅﹑何文淵﹑王翺。正統戊辰﹐少師萬安﹑劉吉﹐少保彭時﹐太子太傅尹﹐太子太保劉﹑王恕。嘉靖辛丑﹐少師髙拱﹐少傅陳以勤﹐少保王崇古﹑方逢時﹐太子太保嚴訥﹑潘晟﹐皆六玉。若弘治乙丑﹐少師嚴嵩﹐少傅翟鸞﹐少保顧鼎臣﹑方獻夫﹑張瓚﹐太子太保聞淵﹑顧可學﹐凡七玉﹐爲尢盛。若五玉﹐則天順甲申﹐少師李東陽﹑焦芳﹐少保閔﹐太子太保劉大夏﹑王軾。成化壬辰﹐少師楊一淸﹐少傅劉宇﹐少保陳金﹐太子太保李燧﹑王﹔丁未﹐少師費宏﹐少傅蔣冕﹐少保毛紀﹑石缶﹐少保陸完。弘治庚戌﹐少保彭澤﹑席書﹑廖紀﹐太子太保靳貴﹑王憲﹐亦庶幾焉。

永樂丙戌一伯則王驥﹐宣徳癸丑一伯則除有貞﹐景泰辛未一伯則王越﹐弘治己未一伯則王守仁﹐嘉靖丁未一太師則張居正。亦甲科之盛事也。

●卷四

○勛臣歷三公

勛臣以太師爲極﹐凡八人﹕若李韓公善長﹑張英公輔﹐不爲太傅﹑太保﹔朱保公永﹑張英公懋﹑張昌公鶴齡﹑徐定公光祚﹐不爲太保﹐以躐加故也。獨翊國公郭勛初加太保﹐再加兼太子太傅﹐三加太傅﹐四加兼太子太師﹐五加太師。成國公朱希忠初加太子太傅﹐再加太保﹐三加太傅﹐四加兼太子太師﹐五加太師。二公徧歷三公﹐近代所絕少。而成公知經筵﹐監國史﹐贈王復謚﹐尢爲絕盛。

○文臣徧歷三孤

文臣以少師爲極﹐凡二十四人﹕若吳榮襄中﹑費文憲宏﹐不爲少傅﹐楊文敏榮﹑萬文康安﹑徐文靖溥﹐不爲少保﹐亦以躐加故也。其徧歷三孤者﹐蹇忠定義﹑楊文貞士奇﹑劉文穆吉﹑劉文靖健﹑馬端肅文升﹑李文正東陽﹑楊文忠廷和﹑梁文康儲﹑王恭襄瓊﹑楊文襄一淸﹑張文忠孚敬﹑夏文湣言﹑嚴分宜嵩﹑髙新鄭拱﹑徐華亭階﹑李興化春芳﹑張江陵居正﹑張蒲州四維﹐與今申吳縣時行﹐凡十九人。內忠定﹑文貞皆不帶宮職﹐忠定以半歲中加少保﹑少傅﹑少師﹐尢爲奇也。分宜﹑華亭﹐一加太子太保﹐再加少保﹐三加兼太子太傅﹐四加少傅﹐五加太子太師﹐六加少師。江陵一加少保﹑太子太保﹐再加兼太子太傅﹐三加少傅﹐四加太子太師﹐五加少師﹐六加太傅﹐七加太師﹐遂眞爲三公﹐比諸公尢詳。

○文臣徧歷一品階勛

張居正初加階榮祿大夫﹐再以恩詔加光祿大夫﹐三加柱國﹐四加特進﹐五加左柱國﹐六加上柱國﹐尢爲盛事。

○歷封公侯伯

諸功臣有徑封公侯者﹐無論己。有自侯而公者﹐則湯中山和之進封信﹐傅潁川友徳之進封潁﹐藍永昌玉之進封涼﹐沐西平晟之進封黔﹐郭武定勛之進封翊﹐張壽寧鶴齡之進封昌是也。有自伯而侯者﹐則徐興安亨﹑李襄城瑾﹑陳平江豫﹑陳寧陽懋﹑王淸遠友﹑柳安遠升﹑劉廣寧安﹑吳恭順克忠﹑薛安順貴﹑梁保定缶﹑吳淸平成﹑蔣定西貴﹑楊昌平洪﹑方南和瑛﹑石定遠彪﹑孫懷寧鏜﹑陳武平友﹑趙武靖輔﹑仇咸寧鉞﹑孫會昌繼宗﹑周慶雲壽﹑張壽寧巒﹑張建昌延齡﹑王瑞安源﹑方安平銳﹑李武淸偉﹐皆仍故封者也﹔王武義通之成山﹐則徙邑者也。惟張英國輔自新城伯進侯以至公﹐石忠國亨自武淸伯進侯以至公﹐朱保國永自撫寧伯進侯以至公。前後領三券者僅三人。其後忠國公削﹐保國一傳﹐至孫復爲侯﹐而英公開國至今。

○出將入相

國初﹐徐太傅達初入爲右相國﹐出爲大將軍徵吳﹐再出爲徵虜大將軍北伐﹐入爲中書右丞相﹐復出爲徵虜大將軍﹐鎭撫東北。正徳中﹐楊文襄一淸以三邊總督入爲吏部尙書﹑內閣大學士﹐致仕後落﹐致仕復出﹐爲三邊總督﹐入爲少師﹑太子太傅﹑吏部尙書﹑武英殿大學士。楊公將相勛烈﹐𨿽不敢望太傅﹐而事頗相埒。

○吏兵二部正

六卿惟吏﹑兵二部知文武選﹐最重。本朝大臣兩爲其部尙書者﹕吳公琳﹑陳公銘﹑李公煥文﹑茹忠誠常﹑馬端肅文升﹑許襄毅進﹑劉少傅宇﹑陸太保完﹑王恭襄瓊﹑楊襄毅博﹑梁太保夢龍﹐十一人而已。馬公﹑楊公俱以少傅掌兵部。少師長吏部尢爲隆重﹐而楊公凡三爲兵部﹐三爲總督﹐再爲吏部。汪榮和釒宏以吏部尙書兼兵部尙書﹐亦自卓絕。李康惠承勛以吏部召未上﹐攺吏部爲兵部。文臣雄職﹐惟吏兵二部﹑都察院﹑南參贊及邊方總督而已﹐馬端肅文升歷任之。劉均州宇﹑陸長洲完爲吏部﹑兵部﹑都察院﹑總督﹐凡四任。

○吏部尙書入內閣

內閣居首者稱元輔﹐太宰握銓柄﹐爲六卿之長﹐國朝居此任者﹐惟楊文襄一淸而已。若以太宰入閣﹐則正徳始﹐焦芳﹑劉宇﹑石缶﹑桂萼﹑方獻夫﹑許瓚﹑嚴訥﹑郭朴﹐凡八人。焦𨿽至少師﹑華蓋﹐以長沙壓之﹐不登首揆。邇時髙拱以故相起掌吏部﹐尋進元相﹐掌部如故﹐尢爲盛事。

案﹕河南凡八相﹐焦﹑劉﹑許﹑郭旣嘗爲太宰﹐髙以內閣兼之﹐李文達賢﹑劉文靖健又帶吏部尙書銜﹐其不與者﹐惟賈文靖詠而已。

○文武二選

安丘黃楨以武選郎中調文選﹐以郎署同考會試及武舉﹐凡知文武選舉者再﹐亦庶僚之盛際也。

○徧歷殿閣

天順以前諸殿閣﹐除文華不以授人﹐凡五銜﹐一兼其官者﹐用師傅爲次序﹐遂終其身不復轉。成化而後﹐始以序遷矣﹐然無有徧歷者。惟近時申吳縣時行始以吏侍兼東閣﹐繼以禮書兼文淵﹐三以戶書兼武英﹐四以少傅吏書兼建極﹐五以少師兼中極﹐揚歷悉徧。若歷三殿者﹐則劉文穆吉﹑徐文靖溥﹑劉文靖健﹑焦泌陽芳﹑楊文忠廷和﹑梁文康儲﹑費文憲宏﹑楊文襄一淸﹑嚴分宜嵩﹑李文定春芳﹑髙新鄭拱﹑張文忠居正﹐凡十二人。內二劉﹑徐﹑楊﹑費不爲東閣﹐而張不爲文淵閣﹐餘皆未歷閣任者。

○臺臣揚歷督撫

部院大臣更歷督撫之多者﹐無如王忠肅翺﹑李襄敏秉﹑馬端肅文升﹑秦襄毅及先君子。忠肅初以右僉都禦史自佐院出鎭守浙江還院﹐再鎭守江西還院﹐三鎭守四川﹐參贊松潘軍務﹐四鎭守陜西還院﹐五以左副都禦史提督遼東軍務還院﹐六以太子太保﹑左都﹑總督兩廣軍務。襄敏初以右僉都禦史撫宣府﹐再撫南直隸﹐三撫大同﹐四以左副都撫宣府﹐五以左都出飭宣大薊遼邊備﹐六提督遼東軍務﹐徵建州夷。端肅初以右副都巡撫陜西﹐再以左副都提督三邊軍務﹐三以兵右侍飭遼東邊備﹐四以兵左侍督撫遼東﹐五起家左副都巡撫遼東﹐六以右都總督漕運。襄毅初以僉都禦史撫陜西﹐謫知州﹐再以僉都撫宣府﹐三撫河南﹐四以左副都總漕運﹑撫鳳陽﹐五以右都總督兩廣﹐六以戶部尙書總制三邊。先君子初以右僉都禦史經略通州軍務﹐再提督畿輔糧餉﹐三巡撫山東﹐四督撫浙江﹑福建﹐五以右副都巡撫大同﹐六以右都﹑兵侍總督薊遼三鎭。其次則韓襄毅雍﹐初以僉都禦史巡撫江西﹐再以僉都撫大同﹐三以兵侍撫宣府﹑大同﹐四以左僉都禦史參贊南徵軍務﹐五以右都總督兩廣。王端毅恕初以右副都撫襄南﹐再以右副都撫河南﹐三以刑左侍郎督河道﹐四以右都巡撫雲南﹐五以兵部尙書巡撫南直隸。洪襄惠鐘初以右副都禦史巡撫順天﹐再調雲南﹐三調撫貴州﹐四以右都總督漕運﹐五以太子太保﹑刑書﹑左都總督四川﹑湖廣﹑陜西﹑河南軍務。譚襄敏綸初以右僉都禦名督撫福建﹐再以右副都撫陜西﹐三撫四川﹐四以兵部左侍郎總督兩廣軍務﹐五以右都總督薊遼軍務。

○揚歷部院之多

部院長官揚歷之多者﹐如秦端敏金﹐兩爲南兵﹐一爲戶部﹐一爲工部﹐一爲南戶﹐一爲南禮﹐凡五部六任。馬端肅文升﹐兩爲兵部﹐一爲吏部﹑左都﹑南兵部﹐凡三部一院五任。耿文恪裕﹐兩爲吏部﹐一爲禮部﹑南禮部﹑南兵部﹐凡四部五任。顏公頤壽﹐歷南吏﹑戶﹑禮﹐北刑部﹐左都禦史﹐凡四部一院五任。周恭肅公用﹐歷吏部﹑南刑﹑工部﹑北左都﹑南右都﹐凡五任。熊恭肅公浹﹐歷吏部﹑南禮部﹑兵部﹑都察院﹑前後左右都禦史﹐凡三部一院五任。歐陽公必進﹐兩任工部﹐歷吏﹑刑部﹐南北左右都禦史﹐凡三部二院六任。今趙公錦﹐兩歷南吏﹐一歷禮﹑刑部﹑南北左右都禦史﹐凡三部二院六任。

○郎署至尙書不離局

戶部徐輝﹑郁新﹑夏原吉﹐俱自主事﹑郎中﹑侍郎至尙書﹐夏首尾三十五年。兵部劉俊﹑徐﹐亦自主事﹑郎中﹑侍郎至尙書﹐垂三十年。俱不得他官。輝又戶部吏﹑兵部吏也。吏部趙新自主事﹑員外郎﹑郎中以至侍郎﹑尙書﹐四十年亦不帶他銜﹐其在侍郎則巡撫任也。周自刑部主事至尙書﹐三十餘年不出刑部﹐僅一爲右都禦史﹐亦法司也。屠氵庸授禦史﹐遷僉都﹑副都﹑左右都禦史掌院﹐以至再起吏部﹐掌院垂三十年﹐中間爲吏書者三年。張き授吏部主事﹑員外郎﹑郎中﹐以至尙書﹑侍郎﹐中間爲左僉都禦史者僅三月。楊善﹐十八以守城諸生爲鴻臚序班﹐署丞﹑寺丞﹑卿以至禮部左侍郎﹑左右都﹑太子太保﹑興濟伯﹐俱掌本寺﹐凡五十四年﹐中間掌禮部﹑左軍都督府僅五月餘。

○再長中書

洪武四年﹐太師﹑中書左丞相李善長以韓國公致仕﹐奉朝請﹐十一年夏與曹國公李文中同理中書省及府臺事。二年﹐汪廣洋自右丞進右丞相﹐七年出爲廣東行省參政﹐十年復自禦史臺左大夫進右丞相﹐汪兩拜﹐不爲左。

○四入內閣

嘉靖六年﹐張文忠孚敬入爲禮書﹑文淵閣學﹐八年以少傅﹑謹身殿學爲次揆﹐歸﹐至天津召人﹐十年以少傅﹑謹身殿學爲首揆﹐歸﹐十一年復入﹐其年以華蓋殿學歸﹐十二年復入﹐加少師。十六年﹐夏文湣言以少傅﹑武英殿學入﹐十八年以少師首揆罷﹐至張家灣﹐以少傅召入﹐二十年復以少師致仕﹐候聖誕行﹐月餘﹐自居第以少傅召入﹐二十一年歸﹐二十五年召﹐以少師入。二公凡四拜相。張公後再召皆中道返﹐蓋六被命矣。

○三入內閣

正徳六年﹐費文憲宏以宮保﹑武英殿學入﹐九年歸﹐十六年以少保召入﹐嘉靖六年歸﹐十四年以少師﹑華蓋殿學復召入。凡三拜相。

○再入內閣

黃文簡淮﹐洪武三十五年以侍講入內閣﹐永樂中以右坊學下獄﹐二十二年以通政使﹑武英殿學復入。楊文定公溥﹐洪熙元年以太常卿﹑學士入內閣﹐宣徳四年丁憂﹐服滿守本官﹐正統元年以禮書﹑學士復入。正統元年商文毅輅以侍讀﹑彭文憲時以修撰入﹐本年彭丁憂﹐服除守本官﹐天順元年商去﹐彭以太常少卿﹑學士復入﹐成化三年商以兵左侍﹑學士復入。天順元年李文達賢以吏侍入﹐本年謫福建參政﹐還爲吏部左侍郎﹐俄以尙書﹑學士復入。弘治謝文正遷以詹事﹑學士入﹐正徳元年去﹐嘉靖六年以少傅﹑謹身殿學復入。正徳九年楊文忠廷和以禮書﹑文淵閣學入﹐九年丁憂﹐十二年以少師﹑華蓋殿學復入。正徳十年楊文襄一淸以少傅﹑武英殿學入﹐十一年去﹐嘉靖四年以少師復入。六年翟文懿鑾以禮侍﹑學士入﹐十三年丁憂﹐十九年以太子少保﹑武英殿學復入。八年桂文襄萼以少保﹑武英殿學入﹐本年致仕﹐九年復召入。嘉靖四十五年髙新鄭拱以宗伯﹑文淵閣學入﹐隆慶元年致仕﹐三年以少傅﹑武英殿學復任。萬曆十四年王家屏以吏部侍﹑東閣學丁憂﹐後以禮書﹑文淵閣學入。

○再正銓部

洪武五年李信任﹐攺山西參政﹐十五年復任。成化二十一年盧氏耿公裕由少宰遷攺南禮部﹐弘治六年以南大司馬復入。正徳十六年太原王公瓊以少師﹑大司馬戍﹐嘉靖十年以太子太保﹑三邊總制復入。十四年靈寶許公訁贊以大司徒守制入﹐二十年以少保致仕﹐本年冬復入。二十年建寧李公默以少宰遷﹐三十年罷﹐三十二年復入。四十年彰徳郭公朴以太子少保﹑大宗伯入﹐四十二年丁憂﹐四十四年復入。四十五年蒲州楊公博以少保﹑大司馬入﹐隆慶三年致仕﹐六年以少傅原官掌兵部事復入。太原初以三孤之首下獄論死﹐末減戍邊﹐起徒中﹐復得宮保以入﹐尢爲難事。

○三長戶部

梁端肅公材初爲戶部尙書﹐丁憂歸﹐再起再致仕﹐降本部右侍郎﹐三復原官﹐加太子少保。

○三長兵部

王忠毅公驥初以本部侍郎升﹐出總西兵﹐還復任﹐三以靖遠伯起掌部。楊襄毅公博初以薊遼總督入爲兵部尙書﹐再以薊遼總督加少保入兵部﹐三以致仕少傅吏部尙書起掌兵部。若再掌兵部者﹐則唐鐸初以太常寺卿任﹐逾七年復以刑部攺任。沈氵晉初以本官攺工部﹐尋復任。茹常初以本官出掌布政司﹐再以忠誠伯任。餘子俊初以右都禦史升任﹐攺戶部﹐再以太子太保起任。馬文升初以右都禦史升任﹐攺南京﹐再自都察院左都任。王康毅憲初以本部侍郎升任﹐再以太子太保﹑左都禦史起家。王刑部時中初以侍郎升任﹐再由致仕起。翁襄敏萬達初以總督尙書回部﹐再以尙書召﹐至則降右侍郎歸﹐以右侍郎再遷尙書起家﹐未上卒。

○九佩大將印

吳元年徐中山達以中書左相國掛大將軍印平吳﹐還上之﹐洪武元年以中書右丞相﹑信國公掛徵虜大將軍印北討﹐二年還﹐三年正月復掛印西討還﹐四年復掛印往北平﹑山西練兵還﹐五年復掛印西徵還﹐六年復掛印往二地練兵﹐八年還﹐九年復掛印鎭守北平等處﹐十三年還﹐十六年復掛印鎭北平還﹐十七年復掛印鎭北平﹐冬還。凡佩大將軍印一﹐佩徵虜大將軍印八。自吳元年以前不佩印而總兵者﹐又不指數也。

易案洪武中命大將儀﹐上武冠禦午門﹐百僚盛服陪位。大將軍拜前﹐諸將拜後﹐先授節﹐次授鉞﹐訖﹐出勒所部﹐建牙鳴鼓角﹐正行列﹐擎節鉞﹐鼓吹前道﹐百官以次送出﹐其盛如此。恐丘淇公而後無舉此典者也。今將軍有制﹑有敕﹑有銀印﹐而無節鉞﹐非將軍而總兵者﹐有敕﹑有關防﹐而無銀印。

○八佩將印

宣平王朱永以撫寧伯總十二營﹐以靖虜將軍討荊襄賊﹐進封侯﹐以平胡將軍拒虜﹐以平虜將軍拒西虜﹐世侯。尋以將軍印討東虜﹐進封公﹐復以將軍印破大同虜﹐世襲。復以鎭朔大將軍總宣大兵﹐加太子太師﹐還總京營。凡八佩將印。

咸寧侯仇鸞以口辯數當重寄﹐初掛靖虜將軍印鎭寧夏﹐再以徵蠻將軍鎭兩廣﹐三以都護前將軍扈駕承天。四以徵夷將軍討安南﹐五以平羌將軍鎭甘肅﹐六以徵西前將軍﹑太子太保鎭大同﹐七以平虜大將軍禦虜﹐八以太傅總京營戎政掛印。

○七佩將印

谷阝懷僖永﹐正徳甲戌以都督僉事佩徵西前將軍印鎭大同﹐乙亥以鎭朔將軍鎭宣府﹐丁丑以平虜將軍﹑左都督徵吐魯番﹐己卯鎭三關﹐以徵虜前將軍鎭遼東﹐丙戌再以鎭朔將軍鎭宣府﹐癸巳以都督同知充平虜將軍總宣大﹐癸卯仍以鎭朔將軍鎭宣府。凡八爲大將七掛印。

○三爲大將軍

洪武中﹐馮宋公勝初以徵西將軍伐西番﹐以徵虜將軍練汴﹑晉兵﹐再以徵虜大將軍北破虜。傅潁公友徳初以徵虜前將軍平蜀﹐又以徵南將軍平雲南﹐又以徵虜將軍北禦虜。𨿽受辰非煩﹐而專徵斯重﹐比之開平﹑岐陽爲多。

○三下南交

永樂間﹐淇﹑成二公𨿽元勛﹐然未嘗專節鉞﹐淇公徵北敗歿﹐成公徵南病卒。惟張定興輔三下安南﹐初以新城侯行徵夷將軍﹐執僞虞上皇黎季嫠子大虞國王蒼﹐再以英國公行徵虜副將軍﹐執僞越上皇簡定﹐三復以徵夷將軍執僞越王陳季獷﹐皆獻俘闕下。英公望最重﹐功甚多﹐獨不得掛大將印。

○三下滇南

王忠毅驥初以兵部尙書兼大理寺卿總督軍務﹐偕定西伯蔣貴以大軍十五萬平麓川﹐走其叛宣慰思任發。再以靖遠伯﹑兵部尙書總督軍務﹐偕定西侯蔣貴以大軍十餘萬討思任發之子思機發﹐獲妻孥象馬輜重而還。三復爲總督﹐偕都督同知宮聚以大軍十餘萬窮追思機發﹐於孟養破之﹐不能得而還。凡三下滇南。

○文臣累爲督帥

王忠毅驥初以尙書提督甘涼軍務還部﹐再以尙書﹑總督討朵兒只伯﹐三以尙書﹑總督軍務討麓川思任發﹐四以靖遠伯﹑總督討思機發﹐五仍討思機發﹐六掛徵蠻將軍印平貴州苗﹐七總督南京守備。王襄敏越初以副都禦史總督延綏等處軍務﹐破紅鹽池虜﹐再以太子太保﹑尙書﹑總督大同諸邊軍務﹐破威寧海虜﹐三以威寧伯﹑總督破山東墩虜﹐四以太子太傅總督五軍十二營兵馬﹐五以平胡將軍總兵北徵﹐六以徵西前將軍鎭守大同﹐七以靖虜副將軍鎭守延綏﹐八起家太子太保﹑左都禦史總督陜西﹑甘涼﹑寧夏﹑延綏軍務。

○三總三邊

楊文襄公一淸初以左副都總制三邊﹐再以右都起總制﹐平安化王難﹐三以致仕少傅﹑大學士起提督。王襄敏公越初以左副都﹑右都禦史連歲出兵關中破西北虜﹐再以威寧伯﹑提督同保國公朱永破西北虜﹐三以太子太保總制陜西三邊﹐破西虜﹐中間一以總兵鎭延綏。

○三總漕運

陶少保琰﹐正徳中以左副都禦史總督漕運﹐兼巡撫鳳陽等處地方﹐再以原職往﹐嘉靖初三以右都禦史往。

○四總河道

潘公季馴初以僉都理河道﹐丁憂歸﹐再以副都任歸﹐三以右都禦史往任﹐以官保﹑尙書歸﹐四復以右都禦史任。

○身封二國

徐太傅達初封信國公﹐進封魏國公。李太師善長初封宣國公﹐進封韓國公。

○勛徳文武

王新建守仁以書生建汗馬勛﹐封伯贈侯﹐又以勛臣得謚文成﹐又以侯伯從祀孔子廟庭。文武勛徳﹐爲我朝冠。

○文臣再知經筵

弘治初﹐開經筵﹐劉文靖健以內閣學士同知﹐正徳初﹐則以少師知經筵。隆慶初﹐江陵公居正以內閣侍郎﹑大學士同知﹐萬曆初﹐以少師知經筵事。

○文臣再監修國史

永樂修《太祖實錄》﹐夏忠靖原吉以戶部尙書監修。宣徳修太宗﹑仁宗《實錄》﹐夏公再以少保﹑太子少傅﹑尙書監修。

○兩總裁國史

宣徳修太宗﹑仁宗《實錄》﹐楊文貞公士奇﹑楊文敏公榮﹑楊文定公溥爲總裁﹔正統修《宣宗實錄》﹐復爲總裁﹐史成始進官﹐文貞﹑文敏加少師﹐文定加少保。弘治修《憲宗實錄》﹐劉文靖健以侍郎﹑學士總裁﹔正徳修《孝宗實錄》﹐文靖復以少師總裁。隆慶修《世宗實錄》﹐今江陵公以侍郎﹑學士總裁﹔萬曆修《穆宗實錄》﹐復以少師總裁。劉公首尾十九年﹐尢爲盛事。

○六主鄕會文衡

王文安公英﹐永樂丁酉以翰林侍講主應天試﹐庚子﹑癸卯復以侍講俱主順天試﹐永樂戊戌以侍講﹑宣徳庚戌以左春坊大學士﹑正統壬戌以禮部左侍郎兼學士﹐俱主會試。錢侍郎習禮﹐永樂丙午以翰林侍讀主應天試﹐宣徳壬子以侍讀學士﹑正統戊午以學士﹐俱主應天試﹐宣徳庚戌以侍讀﹐己未﹑乙丑俱以學士﹐俱主會試。二公皆六典文衡﹐門生徧海內﹐而文安鄕試連三科﹐會試隔三戌﹐尢爲卓絕。

○三主會試

曾少詹﹐永樂戊戌以侍讀學士﹐甲辰以原官﹐丁未以左春坊大學士。王文端公直﹐宣徳癸丑以少詹事﹐正統丙辰以原官﹐己未以禮侍﹑學士。徐文靖公溥﹐成化乙未以少詹事﹐辛丑以太常卿﹐弘治庚戌以大學士﹐俱主會試﹐凡三典文衡。文端連三科﹐文靖三爲前序﹐而曾公復再主順天﹐俱稱奇絕。

○兩主鄕會試

成化戊戌彭華以學士﹐甲辰以詹事﹐俱主會試﹐仍以編修主乙酉應天﹑侍讀主戊子順天鄕試。弘治癸丑李東陽以少卿﹑學士﹐己未以大學士﹐俱主會試﹐仍以侍講主庚子應天﹑侍講學士主丙午順天鄕試。嘉靖丁未張治以吏侍﹐庚戌以大學士﹐俱主會試﹐仍以左中允主甲午﹑學士主庚子﹐俱應天鄕試。天順庚辰柯潛以尙寶少卿主會試﹐癸未以原官主會試﹐火發而出﹐仍以洗馬主景泰丙子﹑學士主巳酉﹐俱順天鄕試。

○兩主會試

兩主會試﹐自彭﹑李﹑張三公外﹐黃淮﹐永樂甲申以侍讀﹐宣徳癸丑以致仕少保。楊士奇永樂壬辰以左諭徳﹐辛丑以左坊學。楊溥永樂丙戌以司經局洗馬﹐宣徳丁未以太常卿﹑學士。呂原天順丁丑以通政司左參議﹐庚辰以學士。萬安成化丙戌以學士﹐壬辰以禮侍﹑學士﹐劉吉成化己丑以侍讀學士﹐戊戌以禮書﹑學士。吳寬成化丁未以右諭徳﹐弘治壬戌以吏侍﹑學士。王鏊弘治丙辰以侍讀學士﹐正徳戊辰以少傅﹑大學士。梁儲正徳戊辰以吏書﹑學士﹐甲戌以少傅﹑大學士。靳貴正徳辛未以吏侍﹑學士﹐丁丑以宮保﹑大學士。石缶正徳庚辰以禮侍﹑學士﹐嘉靖癸未以吏書﹑學士﹔呂公調陽隆慶辛未以吏侍﹑學士﹐甲戌以宮保﹑大學士。申公時行萬曆丁丑以吏侍﹑學士﹐庚辰以尙書﹑大學士。許公國萬曆癸未以吏侍﹑學士﹐己丑以少傅﹑大學士。

○三主鄕試

永樂甲午﹐周述以編修主應天試﹐宣徳壬子以左庶子主順天試﹐乙卯仍以庶子主順天試﹐又以侍講主會試。甲午鄒緝以侍講﹑左中允主順天開科試﹐丁酉再主順天試﹐庚子主順天試﹐三主皆順天﹔又以己丑主會試。主會試在前﹐而四試皆侍講。

○十知貢舉

胡忠安公氵熒爲禮部尙書﹐自宣徳丁未至景泰甲戌﹐凡十爲會試﹑廷試知貢舉官﹐古今罕有。

○連主鄕會試

鄕試主考官﹐會試入爲同考者有之﹐未有主試者﹐若祖宗朝則不論也。案﹕洪武辛亥﹐司業宋濂主京畿鄕試﹐其年復以司業主會試。建文乙卯﹐髙巽志以太常少卿主鄕試﹐明年主會試。永樂乙酉﹐侍讀學士王達主鄕試﹐明年主會試。丁酉﹐侍講王英主順天試﹐明年主會試。宣徳己酉﹐侍讀錢習禮主應天試﹐明年主會試。戊午﹐翰林學士錢習禮主順天試﹐明年主會試。以後則無之。若先主會試而後鄕試者﹐則己丑鄒緝又主甲午順天﹐丙戌洗馬楊溥又主甲午應天﹐辛丑侍講周述壬子主順天。其事尢奇。

○享國長久

親王享國之久者﹐吉簡王見浚七十一年﹐代簡王桂六十九年﹐魯靖王肇六十四年﹐徳莊王見﹑晉莊王鐘鉉俱六十一年﹐岷莊王便六十年﹐瀋莊王幼學五十八年﹐寧獻王權五十八年﹐周定王肅五十七年﹐襄憲王瞻善﹑壽定王耆﹑淮康王祁銓俱五十五年﹐益端王檳五十三年﹐衡恭王軍五十二年。

○勛臣久任

武臣徐中山達爲將相近三十年﹐洪武元年至其歿時﹐掛徵虜大將軍印者復十七年。湯東甌和﹑馮宋公勝爲大將俱三十餘年。沐定遠晟以國公掛將印守雲南三十年。張定興輔﹐永樂元年封伯及國公﹐至歿四十七年﹐爲太師二十六年。子寧陽懋﹐九歲襲封公﹐至歿六十七年﹐統五軍及十二營共四十餘年﹐爲太師二十年。徐興安亨自伯至侯卒五十五年。朱宣平永總十二團營兵馬爲首帥三十五年。譚新寧﹐天順元年襲爵﹐加保傅﹐掌禁兵﹐至嘉靖四年始卒﹐凡六十九年。毛伏羌銳﹐成公五年襲爵﹐加宮保﹐至嘉靖二年卒﹐凡五十五年。郭翊公勛﹐自加太保至太師﹐凡三十餘年﹐總十二團營兵亦二十餘年。朱成公輔守備南京三十四年﹔其孫恭靖王希忠﹐自太保至太師已三十年﹐入直亦三十年﹐十主瓊林宴﹐代郊天大禮亦三十餘次﹐古今罕有。陳瑞安韶﹐正統十四年襲﹐至弘治十七年加宮傅卒﹐凡五十八年﹔子釒惠以十七年襲﹐正徳十年爲薊帥﹐隆慶六年加以少保掌府事﹐爲帥五十八年﹐享伯爵六十九年。徐魏公亻甫﹐自襲爵至卒﹐再提督守備五十四年。孫鵬舉自襲至卒﹐三提督守備五十六年。今顧鎭遠寰總兩廣﹐再督漕﹐一守備南京﹐一爲戎政大帥﹐三掌府﹐亦逾四十年﹐享侯爵五十餘年。張英公溶封公四十六年﹐其加宮保至少傅﹐掌府亦三十年。鄭武安亨﹑譚永寧廣﹑任寧遠禮﹑周太保尙文爲邊將垂四十年﹐永寧八十始解任﹐寧遠之解任與鄭﹑周之卒也﹐亦垂八十矣。

蔡太保震以成化二年丙戌選﹐以嘉靖十四年乙未卒﹐凡七十年。趙輝在永樂十一年癸巳以千戶守金川門﹐太宗奇其貌﹐以長公主配之﹐凡事六朝﹐掌都督府﹐主孝陵祀﹐至成化十二年丙申卒﹐凡六十四年﹐尙主已二十餘。二公年俱近九十。時寧陽侯陳懋亦歷事五朝。二公皆享髙爵﹐窮奢極欲﹐姬妾百餘﹐而皆以壽終﹐史俱異之﹐謂得於內養云。

○一品考十八年

嘉靖少師嚴公宜嵩﹐一品六考十八年﹐又三年﹐凡五膺敕獎諭﹐蔭中書舍人。隆慶少師徐公階﹐一品六考滿十八年﹐加伯爵俸﹐賜敕獎諭﹐蔭子錦衣衛千戶﹐及宴﹐備極恩禮。公蓋四膺敕獎矣。案﹕李韓公自左相國太師﹐近三十年﹐是時不考滿。楊文貞自少傅至少師凡十九年﹐九年後通不考。此外無考十八年者。

○一品考十二年

正徳初少師劉公健﹐嘉靖初少師楊公廷和﹐各以元輔十二年。楊加太傅﹐辭﹐賜敕獎諭及宴。隆慶末﹐少縛﹑太宰楊公溥亦考十二年﹐進少師﹐歿後加特進。萬曆中﹐少師張公居正考十二年﹐詔以奪情之日仍準通考﹐爲十五年﹐加上柱國﹑太傅﹐支伯爵俸﹐給太傅四代誥命﹐蔭子尙寶司丞。其考九年者﹐少師蹇公義﹑楊公士奇﹑楊公榮﹑萬公安﹑劉公吉﹑馬公文升﹑李公東陽﹑梁公儲。凡內閣九人﹐吏部三人。

○文臣久任

文臣蒞任之久者﹐李韓公善長實掌中書省十年﹐爲太師二十三年。蹇忠定公義在吏部﹐胡忠安公氵熒在禮部﹐楊文敏公榮在內閣﹐俱三十餘年。黃忠宣公福爲尙書四十年。楊文貞公士奇在內閣四十三年﹐中間輔東宮十八年﹐爲首揆二十年。夏忠靖公原吉﹑郭忠襄公資在戶部﹐金文靖公幼孜在內閣﹐俱二十五年。彭文憲公時﹑萬文康公安﹑劉文靖公健及分宜﹐在內閣俱二十年。商文毅公輅兩任﹐及劉文穆公吉﹑李文正公東陽﹐俱十八年。今少師﹑華亭徐公階十七年。太師張公居正十六年。楊文定公溥﹑陳芳洲循﹑髙文義公﹑李文達公賢﹑徐文靖公溥﹑楊文忠公廷和﹑梁文康公儲﹑李少傅本﹐在內閣俱十餘年。王文端公直﹑王忠肅公翺﹑尹恭簡公﹐在吏部俱十餘年。王靖遠公驥﹑馬端肅公文升﹑許文簡公贊﹐爲尙書俱二十有餘年。

巡撫之久﹐無過於於肅湣﹑周文襄﹐於十八年﹐周二十一年。鳳翔知府扈暹﹐任二十五年﹐再以九年滿﹐加從二品服色俸級。陜西寧州知州劉綱﹐任三十三年﹐三以九年滿﹐亦加至從二品服色俸級。兵科給事中傅安﹐以洪武二十八年使西域﹐畱滯者十二年﹐永樂五年始歸﹐十四年封別失別裏納裏失罕爲王﹐見羈北虜﹐畱滯者復九年﹐宣徳元年始歸﹐給敕命賜老而已。前後爲給事中三十二年﹐畱虜二十一年﹐白首生還﹐去蘇卿不遠也。

○文臣腰玉年久

一品橫玉﹐文臣得之﹐往往遲暮﹐以故無甚久者。余所知者﹐劉文靖健三十一年﹐嚴少師嵩二十七年﹐謝文正遷二十九年﹐王端毅恕二十一年﹐楊文貞士奇二十年﹐徐少師階三十三年﹐呂少傅本三十四年。

○直廬應制年久

世宗於西苑躬醮事﹐一時文武大臣後先賜直廬於無逸殿廡﹐俾供應靑詞門聯表疏之類庶務﹐從便取裁﹐後先凡二十人﹐然多有遷革及物故者。獨少師嚴嵩以辛丑入﹐至壬戌始出﹐凡二十年。少師徐階以己酉入﹐至丁卯出﹐凡十九年。太師成國公朱希忠﹐入同嚴﹐出同徐﹐凡二十五年﹐首尾恩賜最爲優渥。而嚴﹑徐後別賜居捨﹑銀器什物﹐皆出尙方。

○中官壽考久任

中之久貴﹐無過於蕭敬者﹐年二十餘﹐則已侍英宗爲太監。成化中入司禮﹐自是數廢數起﹐凡四秉筆﹐四掌印﹐幾五十年而退休﹐禮數視大臣。凡爲太監近七十年﹐九十一而後死。從孫舉進士爲少卿﹑郎中二人﹐錦衣復數人。其次則劉永誠﹐從成祖兵間﹐自後歷西陲大鎭﹑總京營兵﹐十年始辭任﹐入見﹐復勉畱之。諸子封伯者一人﹐爲指揮千戶者數人﹐內臣至今艷稱之。其次則張佐﹑黃錦﹐掌司禮兼督東廠二十餘年。鮑忠前後在司禮亦三十年﹐年近九十而終。

○中貴人歷中外任

中貴人權震天下者﹐柄司禮則王振﹑劉瑾﹐數將大兵則曹吉祥﹑汪直﹐然皆不克終。惟張永初自春宮得幸上﹐累加提督三千﹐神機二營兼掌十二團營﹑乾淸宮掌事兼掌禦用監。提督尙衣﹑司設﹑內官三監﹐整容﹑禮儀﹑甜食諸房﹐並豹房﹑浣衣局﹑混堂司﹑南海子。出總督寧夏等處軍務﹐特給金關防﹑金瓜﹑鋼劍。還攺司禮太監﹐長監事﹐再起掌禦用﹐總制提督宣大延固等處軍務。還總理乾淸大工﹐再督團營兵馬。從上禦虜應州﹐爲監督機務。從上徵寧庶人﹐爲提督贊畫重務。罷閒﹐復起掌禦用﹐提督團營。凡一綰司禮﹑二綰禦用綬﹐三督團營﹐再總大兵﹐再扈上領樞密﹐出許便宜行事及撫鎭聽制。父友科都督同知﹐兄泰安伯富﹐弟安定伯容﹑右都督寰﹐余官復十餘人。貴勢傾一時﹐而名位不衰﹐亦一時中人之翹楚也。

其次則內官監太監鄭和﹐以永樂四年率師二萬七千人﹐駕海舶賫敕諭金帛行賚西洋﹐瑣裏﹐暹邏等三十餘國皆隨使入朝﹐所奉獻及互市采取未名之寶以巨萬計。凡一破國都﹐再虜逆命王﹐一擒大盜酋﹐凡二十年。而首命提督南京守備﹐至宣徳八年﹐復賫詔由陸路諭西番諸國。今西南夷及世所稱「三寶太監」者﹐鄭和也。西北所稱「劉馬太監」者﹐劉永誠也。

●卷五

○親王髙壽

親王壽過八十者﹐肅恭王貢釒宗八十﹐瀋莊王幼學八十六﹐益恭王厚炫八十二。

若過七十者﹐則晉莊王鐘鉉七十五﹐魯靖王肇七十九﹐莊王陽鑄七十六﹐代簡王桂七十三﹐寧獻王權七十一﹐靖王奠培七十四﹐岷莊王便七十三﹐唐敬王宇溫七十六﹐襄憲王瞻善七十三﹐康王質七十六﹐徳莊王七十﹐衡莊王厚喬七十一。

郡王過八十者﹐慶成恭裕王表欒八十七﹐鄢陵��王睦枸九十。餘者堵陽安僖王同釒去八十二﹐東阿端懿王泰八十一﹐內江莊懿王友番八十二﹐襄坦安惠王仕坯九十一﹐子�王成釒癸九十二﹐吉陽恭順王釒民注八十﹐安化惠懿王秩冬八十八﹐襄陵恭惠王範址八十二﹐子安穆王徵鈐八十三﹐樂平定肅王衝八十二﹐唐山恭懿王勛八十三﹐郾城恭端王彌釒民釒民八十﹐富順王厚﹑懷安王厚廉俱八十餘。

○見任髙年文臣

舊例﹐文臣京職七十﹑方面以下六十五致仕。其過期而畱任者﹐永樂中﹐儀少宗伯智滿八十致仕。正統中﹐楊文貞士奇八十以首揆終。天順初﹐胡忠安氵熒八十二始以大宗伯得請。王靖遠驥八十二復爲大司馬。成化初﹐王忠肅翺八十四猶爲太宰。正徳初﹐馬端肅文升八十一始以太宰得請。嘉靖初﹐謝文正遷以八十復相﹐明年致仕。嘉靖末﹐嚴分宜八十三始以首揆斥免。其他若秦襄毅總三邊年七十九。黃忠定福參贊機務﹑黃太宰宗載﹐俱以七十八在任。李韓公善長以太師得罪﹐王端毅以太宰致仕﹐俱七十七。萬文康以少師罷﹐楊文定溥以少保卒﹐時俱七十五﹔屠簡肅僑以太保卒﹐楊文襄一淸以少師罷﹐時年七十六﹔楊興濟善封伯﹐蹇忠定義﹑吳榮襄中爲少師﹐陳少保循在首揆﹐王威寧越爲太師﹐俱七十三。他不可悉數也。隆﹑萬中起左僉都禦史海瑞﹐年七十三﹐按察使丁湛七十九﹐南京工部尙書孫植七十八。今見任者﹐姜宗伯寶七十六﹐楊太宰巍七十四﹐傅司馬希摯七十一。太僕卿崔文奎初爲寺丞﹐滿九載﹐年七十三﹐例當退﹐自陳守城功﹐特升少卿﹐至八十三復自陳﹐升本寺卿﹐八十六始致仕。而蒯祥年八十餘猶爲工部左侍郎﹐黎澄八十爲尙書。至欽天監﹐例不引年﹐又所不論也。

○大臣眉壽

大臣眉壽至九十者﹐魏文靖驥九十八﹐劉文靖健九十四﹐王端毅恕九十三﹐尙書胡公拱辰﹑陳公雍﹐大理寺卿葛公浩﹐俱九十三。嘉靖以來廣東按臣言﹐致仕尙書湛若水年九十﹐請賜存問﹐已之﹐又五年而卒。末年﹐諭尙書茂堅﹑萬曆初王尙書學夔﹐俱九十餘﹐王以九十四。應尙書大猷以九十五卒﹐應公凡四遇優詔存問。南兵書郭宗臯九十﹐刑書錢邦彥九十一﹐存問加夫米。

其尙書以上至八十餘者﹐胡忠安氵熒﹑韓司寇邦問﹑蔣恭靖瑤﹑方尙書鈍﹐俱八十九。鄒宗伯﹑殷司寇從儉﹑李太宰裕﹑張太保子麟﹑馮司寇嶽﹐俱八十八。王恭靖﹑潘恭定恩﹐俱八十七。馬端肅文升﹑林司馬瀚﹑韓忠定文﹑章文懿懋﹑髙襄簡友璣﹑劉淸惠麟﹑嚴分宜嵩﹐俱八十六。單司馬安仁﹑楊宗伯翥﹑王靖遠驥﹑孫司馬原貞﹑王崇簡宗彜﹑陶恭介琰﹑趙康敏鑑﹑李莊簡浩﹑朱宗伯恩﹑焦泌陽芳﹐俱八十五。王文端直﹑王忠肅翺﹑崔司空文奎﹑賈文靖詠﹑朱恭襄希周﹑孫司徒應奎﹑何右都棟﹑呂少傅本﹐俱八十四。黃文簡淮﹑胡賓客儼﹑劉宮保障﹑薛司馬遠﹑尹文和直﹑陳太保金﹑謝文正遷﹑毛文簡紀﹑羅文莊欽順﹑顧宮保應祥﹑張恭肅潤﹑胡司空松﹑俱八十三。陸康僖瑜﹑尹恭簡﹑李襄敏秉﹑閔莊靖﹑李恭襄釒遂﹑劉司寇纓﹑李司空善﹑王右都火廣﹑王太宰崇慶﹐俱八十二。徐宗伯瓊﹑侯司空瓚﹑洪太保鐘﹑林司徒泮﹑李司徒瀚﹑周司寇倫﹑鄭尙書紳﹑徐少師階﹐俱八十一。兪司寇士悅﹑苗文康衷﹑何司馬鑑﹑雍司徒泰﹑王司寇鑑之﹑鄧司徒璋﹑孫司徒交﹑楊司徒潭﹑文莊靖淵﹑孫宗伯承恩﹑吳太宰鵬﹑黃司寇中﹑張太宰瀚﹑陸大宗伯樹聲﹐俱八十二。董宗伯份八十一。王左都廷八十五。

若三品京堂﹐則禮部右侍郎錢習禮八十九。戶部侍郎王儼﹑萬虞愷﹐副都禦史朱鑑﹐大理卿夏時正八十八。禮部右侍郎王士嘉﹐右副都禦史孫曰良八十七。左副都禦史吳訥﹐刑部左侍郎曾﹐南京工部右侍郎範嵩八十六。禮部左侍郎陳璉﹐太常卿兼學士吳節﹐工部左侍郎龔輝八十五。兵部左侍郎吳寧﹐工部左侍郎蒯祥﹐右副都禦史王嵩八十四。工部右侍郎潘禮﹐太常寺卿夏昶﹐順天府尹王賢八十三。兵部左侍郎陳臯謨﹐禮部右侍郎趙永﹐右副都禦史毛呈八十二。戶部左侍郎韓福八十一。工部左侍郎郝璜﹐兵部左侍郎範欽﹐府尹王弼八十。今戶部侍郎林應亮八十五。

正統丙辰進士古鏞﹐天順丁丑以大理左少卿謫戍﹐赦還﹐至正徳己巳猶在﹐能躍馬豪飲﹐時人謂之古進士。考登科﹐鏞以二十四登第﹐至己巳又七十三年﹐蓋得文王之歲矣。

○勛臣享封爵髙壽

會昌伯孫忠﹑宣城伯衛穎八十八。鎭遠侯顧成﹑泰寧侯陳﹑寧陽侯陳懋﹑會昌侯孫繼宗﹑宣城伯衛釒享八十五。成安侯郭亮亦近之。平江侯陳豫﹑東寧伯焦禮﹑永寧伯譚廣﹑新寧伯譚八十二。隆平侯張信八十一。伏羌伯毛銳﹑遂安伯陳韶﹑子惠皆八十餘。懷守侯孫鏜八十。今英公張溶﹑鎭遠侯顧寰亦如之。

都督同知吳良﹐番將也﹐以洪武中來降有功﹐至成化時始卒﹐年九十九。蘇火耳灰﹐乃靖難時舉槍擬太宗者﹐爲童信射馬蹶被擒﹐釋之﹐累戰功至左軍左都督﹐八十四猶請效用。趙淸守彰徳﹐不下﹐太宗釋之。俾仍以都督僉事守邊﹐年八十八卒。有子九人﹐長同時爲都督﹐而琮﹑﹑瑛﹑玄俱世襲指揮使。李達八十八歲猶以都督守邊。

○髙年人瑞

髙皇帝詔諸耆老謁見﹐而昆山周壽誼居首﹐年一百十六歲﹐賜宴及鈔幣。天順中召京人百四歲茹大中入見﹐便殿賜宴﹐順天府賜冠帶襲衣﹐命禮部尙書姚夔造其第賀之。成化中濟寧人王士能﹐以百十六歲徵﹐又七年終。又韓王奏羣牧所千戶朱政曾祖信年一百六歲而終﹐祖全一百二歲﹐父鏞八十二歲見存﹐三代皆以千戶致仕。詔信﹑全俱進階宣武將軍﹐各賜羊酒白米二石。弘治中﹐吾州毛弼年百歲﹐而孫澄狀元及第﹐有司爲蓋人瑞狀元坊。福建林知府春澤百歲時﹐有司爲蓋百歲坊﹐而子侍郎應亮年七十三﹐孫學憲如楚乞歸侍﹐又四年而春澤始卒。今亮八十五。

○舊徳

黃文簡淮以永樂甲申右庶子主考會試﹐後以宣徳癸丑致仕少保謝恩主會試﹐相去三十年。謝文正遷以弘治乙卯入相﹐至嘉靖戊子復召﹐相去三十年。費文憲宏以正徳辛未入相﹐辛巳再召﹐至嘉靖乙未三召﹐相去二十五年。可謂舊徳。

○丙辰兩狀元

吾吳朱恭靖希周﹐弘治丙辰狀元﹐盛徳爲天下師表﹐𨿽壽止八十四﹐然及見嘉靖丙辰狀元諸大綬而沒﹐亦吾吳盛事也。今少師徐公以癸未第三人及第﹐至癸未沒之﹐旬日而傳臚﹐唱名不及見。

○驟貴

髙帝不愛官爵以收天下賢才﹐故有布衣或下僚徑超八座者﹐別有紀紀之。玆錄其遷轉之驟者三人於後﹕

大理寺右評事王雋以有過當罰﹐上念其年少才美﹐赦之﹐超爲工部左侍郎﹐尋進尙書﹐予誥命。禦史淩漢上言閫外不宜專制﹐召爲右僉都禦史﹐數日遂進右都禦史。吏科庶吉士楊靖使還﹐擢戶部右侍郎﹐數月轉左﹐遂進尙書﹐歷刑﹑禮二部﹑都察院左都禦史﹐加太子賓客﹐最隆委寄。

洪熙﹐楊文貞士奇以左春坊大學士進禮部左侍郎﹑華蓋殿大學士﹐再進少保﹑少縛﹑尙書。黃文簡淮以右春坊大學士系獄﹐出爲通政司通政使兼武英殿大學士﹐再進少保﹑尙書﹑武英殿大學士。楊榮加太常卿兼謹身殿大學士﹐再進太子少保﹐尋加工部尙書。金幼孜加戶部右侍郎兼武英殿大學士﹐再進太子少保﹐尋加戶部尙書。

宣徳﹐左庶子陳山進戶部右侍郎﹐再進戶部尙書﹑謹身殿大學士。司經局洗馬張瑛進禮部左侍郎﹐再進禮部尙書﹑華蓋殿大學士﹐首尾數月內事耳。

正統﹐曹狀元鼐以侍講入內閣﹐進翰林院學士﹐遂進吏部左侍郎兼學士﹐居首揆。

景泰﹐商狀元輅以侍讀入內閣﹐進翰林院學士﹐遂進兵部左侍郎兼大坊學。

嘉靖初﹐主事桂文襄萼﹑張文忠璁﹐以議追崇獻皇帝稱旨﹐俱超授翰林學士。方文襄獻夫以員外﹑霍文敏韜以主事﹐俱爲侍講學士。萼﹑璁俱進詹事府﹐萼爲吏﹑禮左右侍郎﹑尙書﹐加太子太保﹐再加少保﹑太子太傅﹐尋兼武英殿大學士﹔璁爲兵部左右侍郎﹑禮部尙書﹑文淵閣大學士﹐加少保﹐再加少傅﹑太子太傅﹑吏部尙書﹑謹身殿大學士﹐累進少師﹑太子太師﹑華蓋殿大學士﹔獻夫進少詹事﹑禮部左侍郎﹑尙書﹐加太子太保﹐攺吏部﹐進武英殿大學士﹔韜進詹事﹐復遷禮部尙書不拜﹐久之始爲吏部左侍郎﹑南禮吏尙書﹐召掌詹事府﹐加太子少保。預議者席文襄書以南兵部右侍郎進禮部尙書﹐加少保﹑太子太保。黃綰都察院經歷﹐由南京刑部員外郎進光祿少卿﹑大理少卿﹑少詹事﹑南北禮部左右侍郎﹐遂進尙書兼學士。黃宗明以運使進光祿卿﹑兵禮左右侍郎。熊浹以給事中出爲參議﹐進右僉都禦史﹐遂爲副都以至右都﹐後至太子太保﹑吏部尙書。張﹑桂等不五年而登大位。八年﹐夏文湣言以吏科都給事中議郊廟禮稱旨﹐進侍講學士﹑少詹事﹑禮部左侍郎﹑尙書﹐累加少傅入閣﹐官至少師﹑太子太師﹑吏部尙書﹑華蓋殿大學士﹐其自都給事中至尙書只二年中事耳。嘉靖末﹐以撰玄稱旨﹐侍講袁煒進侍講學士﹐吏﹑禮左右侍郎﹑尙書﹐至少傅﹑太子太傅﹑戶部尙書﹑建極殿大學士。嚴訥以侍讀﹑李春芳以修撰﹑董份以左中允﹐俱爲翰林院學士﹐俱進太常少卿。後訥至太子太保﹑武英殿大學士﹔春芳至少師﹑吏部尙書﹑中極殿大學士﹔份至禮部尙書兼學士。胡宗憲以禦史禦倭﹐進僉都禦史﹐遂進兵部侍郎﹑總督﹐累加至少保﹑太子太保﹑兵部尙書兼都察院左都禦史。

萬曆十年﹐右贊善沈鯉超爲翰林侍讀學士﹐俄遷禮部右侍郎﹐攺吏部轉左﹐進禮部尙書﹐首尾僅二年。

成化中﹐汪直所厚禦史戴縉遷尙寶少卿﹐不數月﹐進右僉都禦史﹐遂爲左副及右都禦史﹐出爲南京工部尙書。

正徳中﹐劉瑾所厚文選郎中張き超爲都察院右僉都禦名﹑吏部尙書﹐加太子少保。西安府知府胡汝礪遷順天府丞﹑府尹﹑兵部左右侍郎﹐督理宣府兵馬糧餉﹐以至兵部尙書。衡州府知府劉機遷太僕少卿﹑太常卿﹑戶部右侍郎﹐至戶部尙書。朱恩由河南按察副使遷按察使﹑布政﹑副都﹑南京吏部侍郎﹐以至禮部尙書﹐首尾只三年。

○早達

宋人《春明退朝錄》有記早達者年歲﹐今仿之﹐錄於後﹕

四歲﹐洪舍人鐘﹐以善大書舉﹐入翰林肄業。

五歲﹐李文正東陽﹐以奇童舉﹐善大書屬對﹐入翰林肄業。

八歲至十歲﹐程學士敏政﹑楊文襄一淸俱以有司薦﹐舉奇童。弘治中﹐董侍郎舉奇童不中格﹐罷歸。

九歲﹐張寧陽王懋襲爵英國公。

十二歲﹐楊少師廷和舉鄕試﹐大理寺卿朱奎﹑太常卿任道遜舉奇童﹐侍東宮書。

十四歲﹐趙中丞時春中經魁﹐楊少師一淸中鄕舉。

十五歲﹐蔣文定冕中解元。

十六歲﹐王庶子臣登進士﹐李少師東陽﹑費少師宏﹑何提學景明﹑張太師居正﹑劉侍讀虞夔中鄕試﹐鄧寧河愈爲中軍先鋒。

十七歲﹐李少師東陽舉會試﹐太常王學士獻﹑張宮傅﹑王郡守廷舉進士﹐馬工部拯﹑佘工部毅中舉解元﹐沐都督昂以戰功僉都督。

十八歲﹐王侍講洪﹑陳修撰景著﹑王兵侍偉﹑楊少師一淸﹑趙中丞時春﹑王參政愼中﹑蔡侍郎汝楠俱第進士。奇童洪舍人鐘舉進士﹐解學士縉中解元﹐傅吉士新徳中鄕魁。內陳爲探花﹐趙中會元。王禮書弘誨中解元。

十九歲﹐解學士縉﹑範少宰理﹑李詹事泰﹑白中丞圻﹑楊少師廷和﹑何少宰孟春﹑陳中丞﹑蔡尙書克廉俱舉進士。今王布政象坤中解元﹐舒編修弘志中探花﹐楊元祥攺庶吉士﹐殷少保士儋經魁﹐吳吉士鴻功解元。

二十歲﹐費少師宏舉狀元﹐鄒司成守益﹑倫司成以訓俱會元﹐又與戴編修大賓俱及第。向右都寶﹑張學士益﹑王中丞云鳳﹑胡司馬汝礪﹑李司馬昆﹑盛右都應期﹑李司徒如圭﹑何提學景明﹑王太宰用賓﹑王大司馬一鶚﹑方少保逢時﹑王方伯庭詩﹑方伯象坤﹑劉詹事虞夔﹑吳吉士鴻功俱登第。

二十一歲﹐喬少保宇﹑項吏侍文曜﹑邊尙書貢﹑顧尙書﹑方少保獻夫﹑邊左都憲成進士﹐徐少師階及第﹐拜翰林編修﹐金侍郎紳﹑兪侍郎欽爲翰林庶吉士﹐楊少師博﹑胡司徒執禮﹑馮方伯叔吉﹑張中丞九一﹑嚴太宰淸﹑蹇觀察達俱中進士﹐李夢陽中解元。

二十二歲﹐徐武寧王達爲統帥﹐林修撰大欽狀元及第。

二十三歲﹐施修撰磐狀元及第。

二十四歲﹐郭太宰爲布政司參議。

二十五歲﹐鄧寧河王愈爲行省參政。

二十七歲﹐徐中山王達爲同知樞密院。

二十八歲﹐項文曜爲兵部侍郎﹐李岐陽王文忠爲行省平章﹐沭昭靖英爲都督同知﹐沐定遠晟封黔國公。

二十九歲﹐鄧寧河愈爲行省平章﹐馮宋公勝爲右都督兼詹事﹐韓襄毅雍爲僉都禦史。

三十歲﹐徐太傅達爲中書右丞﹐朱定襄王希忠加太保掌京營兵﹐項公文曜爲吏部左侍郎。

三十一歲﹐鄧寧河王愈爲右禦史大夫﹐朱東平王能封成國公。

三十二歲﹐李岐陽文忠封曹國公﹐徐太傅達爲左相國﹐向右都寶爲通政使﹐胡文穆廣以侍讀﹑楊文敏榮以侍講入內閣。

三十三歲﹐常開平遇春爲中書平章政事﹐解學士縉以侍讀入內閣﹐於肅湣謙爲兵部侍郎﹐朱成公希忠加太傅。

三十四歲﹐鄧寧河愈封衛國公﹐馮宋公勝封宋國公﹐沐昭靖英封黔寧侯﹐陳節湣洽爲吏部右侍郎﹐彭少保時以修撰入內閣﹐張定興輔以徵夷將軍平安南。

三十五歲﹐解公縉爲翰林院學士。

三十六歲﹐徐中山達爲中書右丞相﹐封信國公﹐張定興輔封英國公﹐鐵公鉉爲兵部尙書﹐李公友直爲刑部左侍郎﹐許公觀爲禮部侍中﹐許公廓爲工部侍郎﹐李公實爲禮部侍郎﹐孫公祥爲副都禦史﹐商少保輅以侍讀入閣﹐胡司徒執禮爲太僕寺卿。

三十七歲﹐常開平遇春爲平章軍國重事﹐封鄂國公﹐夏忠定原吉﹑吳公中爲尙書﹐郭太宰爲工部右侍郎﹐胡文穆廣爲學士﹐黃文簡淮爲侍讀學士﹐在內閣。今劉公虞夔以太常少卿掌翰林院。

三十八歲﹐胡公子昭爲刑左侍﹐許公思溫爲吏左侍﹐王襄敏越﹑胡公執禮爲右副都﹐前劉公爲詹事。

三十九歲﹐徐中山達爲太傅﹐封魏國公﹐湯中山和爲中書左丞﹐許公觀爲禮部侍中。

四十歲﹐蹇忠定義爲吏部尙書﹐黃忠宣福爲工部尙書﹐商少保輅爲兵部左侍郎﹐在內閣﹐費文憲宏爲禮部侍郎﹐申少保時行以少詹兼學士。

四十一歲﹐徐少師階爲禮部侍郎。

四十二歲﹐郭忠襄資爲戶部﹐呂公震爲刑部﹐俱尙書。呂文懿原以學士入閣﹐彭文憲時以太常少卿再入閣﹐馬端肅文升爲大理寺卿﹐李泰﹑董文莊爲詹事﹐費少師宏爲禮部尙書﹐尹太傅﹑徐少師階俱爲吏特。

四十三歲﹐張太師居正爲武英殿大學士﹐胡少傅氵熒爲禮侍﹐郭少傅朴爲吏侍﹐孫廷爲禮侍﹐申少保時行爲禮侍﹐加太子賓客。

四十四歲﹐呂公震爲禮部尙書﹐趙公Р爲刑部尙書﹐白公圭爲工部尙書﹐張居正加少保﹑太子太保﹐林尙書廉爲吏部侍郎﹐申公時行以太子賓客﹑吏部左侍郎爲文淵閣大學士﹐王太保錫爵爲詹事府詹事﹐今李公長春爲南禮部右侍郎。

四十五歲﹐白恭敏圭爲工部尙書﹐王襄敏越爲右都禦史﹐費文憲宏﹑方文襄獻夫加太子太保﹐余肅敏子俊爲兵部尙書﹐張公き爲吏部尙書﹐董公﹑殷公士儋爲吏部侍郎﹐王公錫爵爲禮部侍郎。

四十六歲﹐陳節湣洽﹑胡公汝礪爲兵部尙書﹐熊公槪﹑屠太傅氵庸﹑胡少保宗憲﹑楊少師博爲右都禦史﹐呂少傅本爲少詹事﹐入閣﹐殷公士儋爲禮部尙書。

四十七歲﹐謝文正遷以詹事入閣﹐趙公榮﹑張公氵粲俱爲尙書﹐徐公階爲禮部尙書﹐楊公博爲兵部尙書﹐加太子少保﹐髙公爲戶部尙書﹐張公居正加少師﹑中極殿大學士﹐居首輔﹐陳公經邦﹑於公愼行爲禮部尙書。

四十八歲﹐陸康僖瑜爲刑部尙書﹐王襄敏越爲左都禦史﹐項襄毅忠﹑余肅敏子俊爲右都禦史﹐劉文穆吉以禮侍入閣﹐徐公階﹑申公時行加太子太保﹐呂公本以內閣加禮部尙書﹐殷公士儋加太子太保﹐萬少保鏜爲南院右都禦史﹐谷公中虛﹑王公遴﹑汪公道昆爲兵左侍﹐曾公省吾爲工書﹐王公弘誨爲南禮部尙書。

四十九歲﹐劉太保以吏侍﹑李少師東陽以禮侍俱入內閣﹐王少保越﹑白宮傅圭俱加太子少保﹐蔡公克廉爲戶部尙書﹐殷公士儋加少保﹑武英殿大學士﹐申公時行以少傅居首揆﹐王公家屏以吏部左侍郎兼東閣大學士﹐趙公賢爲南吏部尙書﹐劉公一儒爲南工部尙書。

五十歲﹐李韓公善長爲左丞相﹐李文達賢以吏書入內閣﹐余肅敏子俊爲兵部尙書﹐王文成守仁以尙書封伯﹐楊文忠廷和加少保﹐彭文憲時﹑姚文敏夔﹑倪文毅嶽﹑夏文湣言及林公廉爲尙書﹐桂文襄萼爲吏部尙書﹐王襄敏越﹑翁襄敏萬達爲左都禦史﹐楊公博與胡公宗憲俱加太子太保﹐郭公朴加太子少保﹑禮部尙書﹐申公時行以少師﹑華蓋殿學居首揆。

五十一歲﹐徐天全有貞封武功伯﹐爲華蓋殿大學士﹐居首揆。

○晚達

劉文介儼四十九﹐曾學士彥五十四﹐唐學士臯五十八﹐焦五十﹐俱登狀元。魯祭酒鐸四十五登會元﹐王祭酒激以四十九登進士﹐近金司業達以五十八會元及第。惟張文忠四十七舉進士﹐六年大拜﹐任師臣者十二年。錢文肅習禮以練子寧姻累﹐三十九始中解元﹐登第入翰林﹐歷淸華之務﹐而近八十猶爲學士五品﹐轉禮部侍郎歸。湛文莊若水亦以父累故﹐四十會試﹐入翰林﹐至七十餘始拜尙書。二公皆登上壽。丘文莊﹑張文簡璧七十餘始入閣。焦泌陽芳七十餘始以侍郎拜太宰。王太保﹑陳簡肅瓚七十餘以侍郎進左都禦史。楊尙書翥八十餘以長史進禮部左侍郎﹐袁景襄宗臯近七十以長史爲吏侍。周侍郎詔近八十以紀善拜少詹事。

○文貞奇遇

楊文貞公士奇不由科目﹐以布衣薦﹐輔導東宮﹐居內閣首揆﹐典制艸詔﹐定大禮。授冊二﹔﹐總裁國史﹑主會試及京試各再﹐備極儒林之榮﹐可謂遇矣。

○三元

國朝商少保輅﹐正統乙卯領解浙江﹐乙丑爲會試廷試第一人﹐士林艷羨。商公年二十二發解﹐十年而成進士﹐四年而以修撰入閣﹐七年而以兵侍歸﹐歸十年而復入﹐入十年而以少保歸﹐又十年乃卒﹐尢爲奇也。

○會元狀元

許侍中觀﹑吳宗伯寬﹑錢修撰福﹑倫宮諭文敍﹐內文敍鄕試復第三人。

○解元會元

黃太常子澄﹑施禦史顯﹑陳僉事遂﹑林宮諭志﹑洪石都英﹑楊司徒鼎﹑姚太宰夔﹑王少傅鏊﹑儲吏侍﹑汪宗伯俊﹑李太史廷機﹐內林志﹑楊鼎﹑李廷機俱廷試第二﹐王鏊廷試第三。

○解元狀元

吳學士伯宗﹑林侍講環﹑蕭修撰時中﹑陳少保循﹑柯少詹潛﹑彭侍講教﹑謝少傅遷﹑李少宰﹑楊光祿惟聰﹐內陳循﹑彭教會試第二人﹐謝遷會試第三人。

○三試魁元

鄕﹑會試俱五名之內﹑廷試三名之內﹐除前所紀吳﹑王﹑陳﹑彭﹑謝﹑李六人外﹐花解元綸會試殿試俱第三﹐楊狀元愼鄕試第三﹑會試第二﹐陳會元瀾﹑袁會元煒俱鄕試第二﹑廷試第三﹐王會元錫爵鄕試第四﹑廷試第二﹐金會元達鄕廷試俱第三﹐靳解元貴會試廷試俱第二﹐謝解元丕會試第四﹑廷試第三﹐陶太史望齡鄕試第二﹑殿試第三。

○狀元入內閣

永樂狀元胡文穆廣﹑陳芳洲循﹐宣徳馬侍郎愉﹑曹文忠鼐﹐正統商文毅輅﹑彭文憲時﹐成化謝文正遷﹑費文憲宏﹐弘治顧文康鼎臣﹐嘉靖李文定春芳及今申公時行﹐凡十一人。入閣而不得大學士者﹐馬公及曹公也。官大學士而非入閣者﹐吳公伯宗也。入閣又爲大學士而止五品者﹐胡公也。

○狀元一品

少師前費公﹐少傅前謝公﹑李公﹐少保前陳公﹑商公﹑彭公﹑顧公﹐成化狀元﹑太子太傅張公﹐弘治狀元﹑太子太傅毛公澄﹐嘉靖狀元﹑少師申公時行。凡十人。

○狀元二品

洪武狀元禮部任尙書亨泰﹑許侍中觀﹐天順南京禮部黎尙書淳﹑工部謝尙書一夔﹐成化禮部吳尙書寬﹑南吏部王尙書華﹐弘治南吏部朱尙書希周﹐嘉靖南禮部秦尙書鳴雷。凡八人。

○狀元三品

前侍郎馬公﹑曹公及景泰狀元孫太常卿賢﹐成化李吏侍﹐正徳呂禮侍冉﹑楊光祿惟聰﹐嘉靖茅吏侍瓚﹐隆慶﹐諸吏侍大綬﹑丁吏侍士美﹑羅禮侍萬化。凡十人。

○榜眼入內閣

永樂苗文康衷﹐正弘陳莊靖文﹑呂文懿原﹐景泰徐文靖溥﹐萬曆呂少傅調陽﹑王太保錫爵﹐又潘太保晟。以上凡七人。

○榜眼一品

自內閣徐公溥﹑呂公調陽外﹐天順太子太保﹑禮部尙書徐瓊﹐萬曆太子太保﹑禮部尙書潘晟﹐太子太保﹑大學士王公錫爵。凡五人。

○榜眼二品

自苗衷﹑陳文二公外﹐永樂交左布政使張顯宗﹐正統太子少保﹑戶部尙書楊鼎﹐太子少保﹑禮部尙書周洪謨﹐成化南京吏部尙書楊守﹑南京吏部尙書黃﹐正徳太子少保﹑禮部尙書白鉞﹐禮部尙書劉春﹐嘉靖南兵部尙書劉龍﹑南禮部尙書孫升。十一人。

○榜眼三品

洪武工部侍郎張顯宗﹐永樂禮部侍郎杜寧﹐成化禮部右侍郎程敏政﹑禮部右侍郎費閻﹐弘治禮部左侍郎瓚﹑吏部左侍郎董﹐正徳禮部左侍郎蔡昂﹐嘉靖南兵部右侍郎王教﹑吏部右侍郎程文徳﹑禮部左侍郎瞿景淳﹐萬曆吏部侍郎陶大臨﹑南京吏部右侍郎趙志臯。凡十二人。

○探花入內閣

正統劉文安定之﹑嶽文肅正﹐成化王文恪鏊﹐弘治靳文僖貴﹐嘉靖徐文貞階﹑袁文榮煒﹐萬曆余少傅﹐有丁。凡七人。

○探花一品

自王鏊﹑靳貴﹑徐階﹑袁煒﹑余有丁五公外﹐嘉靖少保﹑太子太保﹑禮部尙書吳山。凡六人。

○探花二品

正統南京禮部尙書倪謙﹐景泰南京吏部尙書王亻與﹐天順南京禮部尙書鄭環﹐成化南京禮部尙書董越﹐弘治戶部尙書李廷相﹐萬曆南京禮部尙書林士章。凡六人。

○探花三品

內黃鳳翔系榜眼

洪武右副都禦史練子寧﹐成化詹事府詹事陸簡﹐弘治吏部左侍郎謝丕﹐正徳禮部右侍郎崔桐﹐嘉靖南太僕卿歐陽衢太常卿胡正蒙﹑禮侍黃鳳翔。凡七人。

○會元入內閣

前商公輅﹑嶽公正﹑劉公定之﹑王公鏊﹐景泰彭文思華﹐成化梁文康儲﹐正徳張文隱治﹐今王太保錫爵及袁公煒。凡九人。

○會元一品

前少保商公﹑少傅王公﹑少師梁公﹑太子太保張公﹑少傅袁公﹑太子太保王公。凡六人。

○會元二品

前吳文定公﹑彭文思公及永樂洪右都英﹐正統楊戶書鼎﹑姚吏書夔﹐成化章禮書懋﹐弘治汪禮書俊﹐正徳霍禮書韜﹐嘉靖陸禮書樹聲。凡九人。案﹕會元至太宰者一人﹐而狀元遂闕。

○會元三品

洪武太常卿黃子澄﹐前侍郎劉文安公及成化費禮侍り﹑儲吏部﹐弘治董禮侍﹐正徳邵太僕銳﹐嘉請李太僕舜臣﹑瞿禮侍景淳﹑胡太常卿正蒙﹑田禮侍一亻雋。凡十人。

○狀元得謚

狀元得謚者﹐胡文穆廣﹑曹文忠鼐﹑劉文介儼﹑商文毅輅﹑彭文憲時﹑黎文僖淳﹑謝文莊一夔﹑羅文毅倫﹑張文僖﹑吳文定寬﹑費文憲宏﹑毛文簡澄﹑朱恭靖希周﹑顧文康鼎臣﹑呂文簡冉﹑羅文恭洪先﹑李文定春芳﹑諸文懿大綬﹑丁文恪士美。凡十九人。

○會元得謚

會元得謚者﹐劉文安定之﹑楊莊敏鼎﹑姚文敏夔﹑嶽文肅王﹑彭文思華﹑章文懿懋﹑王文恪鏊﹑梁文康儲﹑魯文恪鐸﹑儲文懿﹑汪文莊俊﹑董文簡﹑邵康僖銳﹑鄒文莊守益﹑霍文敏韜﹑張文毅治﹑袁文榮煒﹑瞿文懿景淳﹐並前商公﹑吳公。凡十八人。

○榜眼得謚

榜眼得謚者﹐苗文康衷﹑陳莊靖文﹑呂文懿原﹑周文安洪謨﹑徐文靖溥﹑黃文僖﹑白文裕鉞﹑劉文簡春﹑劉文安龍﹑王文定瓚﹑孫文恪升﹑程文恭文徳﹑呂文簡調陽﹑陶文僖大臨﹐並前劉﹑楊﹑鄒﹑瞿。凡十九人。

○探花得謚

探花得謚者﹐倪文僖謙﹑王文肅亻與﹑董文僖越﹑靳文僖貴﹑李文定廷相﹑徐文貞階﹑吳文端山﹐並前王﹑袁。凡九人。

○武舉首至通顯

武舉始自弘治十四年﹐其居首選者曰會元﹐如近世尹鳳﹑王世科之類﹐亦俱至都督僉事。若名位之顯者曰許泰﹐至左都督﹐封安邊伯。安國至都督同知﹐贈左都督﹐賜謚武敏。王佐以錦衣都指揮使贈右都督。三人皆有才望﹐而泰不克終。

