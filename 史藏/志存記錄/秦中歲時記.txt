秦中歲時記

﹝唐﹞李淖撰

●秦中歲時記

唐李淖

金吾杖爆前所引百司皆避爾雅云卽封牛也此獸善抵觸故雕其首於竿上加龍虎節以油囊盛之而行

進士杏園初宴謂之探花宴差少俊二人爲探花使徧遊名園若它人先拆花二使皆被罰

二月二日曲江采菜士民遊觀極盛

大和八年放牓有無名子作對曰乞兒還有大通年二十三人椀杖全薛庶準前騎瘦馬範酇依舊蓋藩氈

端午前兩日東市謂之扇市車馬特盛

進士下第當年七月復獻新文求拔解故曰槐花黃舉子忙王維重陽應制詩曰四海方無事三秋大有年無窮菊花節長詠栢梁篇

初冬納文書卻謂之選門開人名在令史前謂之某家百家狀在判後卻須粘在前謂之吏部四拗

長安四月已後自堂廚至百司廚通謂之櫻筍廚公餗之盛常日不同

歲除日進儺皆作鬼神狀內二老兒儺公儺母

寒食節內僕司車與諸軍使爲繩橛之戲合車轍道兩頭打大橛張繩橛上髙二尺許湏繁榜定駕車盤轉碾輪於繩上過不失者勝落輪繩下者輪皆裝飭車牛賭物動以千計

秦中歲時記

