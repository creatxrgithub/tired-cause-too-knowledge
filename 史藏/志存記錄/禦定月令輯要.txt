

欽定四庫全書

禦制月令輯要序

古者於明堂之中施十二月之令本堯典授時之意而推廣之今所大戴禮夏小正篇小戴禮月令篇三代之遺文大略可見矣月令𨿽出呂覽而蔡邕次其章句孔穎達定其正義推明周公品制列之於經漢晉而下若四民月令四時纂要以及千金錦帶嵗華紀麗嵗時雜記諸書代有撰述未睹賅備前眀之季馮應京戴任始輯月令廣義二十四卷爲士庶通用觀其原本經訓推衍義用意亦云勤矣顧其采摭旣多蕪累間出爰命儒臣重加編輯次第呈覽親爲裁定正譌芟復一歸雅馴別起義例補所未備博觀約取務合於體要而切於實用庶幾古者明堂月令之遺式矣書成名曰月令輯要舊本圖說並爲釐正列說捲端因天時而課治功察物以盡人事自國家政典下逮甿庶作息均可參驗而閎覽博物之學亦於是乎有取焉由今而後言紀

時之書者其必以此爲權輿也夫

康熈五十四年四月初九日

康熙五十五年三月二十九日奉

防開載月令輯要閱纂校對監造官員職名

總閱

文淵閣大學士兼吏部尙書加三級【臣】李光地經筵講官文淵閣大學士兼禮部尙書加七級【臣】王掞校勘官

曰講官起居注詹事府少詹事兼翰林院侍講學士加一級【臣】蔣廷錫曰講官起居注翰林院侍講學士加一級【臣】勵廷儀曰講官起居注翰林院侍講學士加一級【臣】張廷玉曰講官起居注翰林院侍講學士加一級【臣】陳邦彥曰講官起居注翰林院侍讀加一級【臣】趙熊詔候補

翰林

院侍

講【臣】楊名時右春坊右中允兼翰林院編修加一級【臣】王圖炳翰林

院檢

討加

一級【臣】張照翰林

院編

修加

一級【臣】薄海纂修官

原任曰講官起居注左春坊左諭徳兼翰林院修撰加一級【臣】吳廷楨國子

監司

業加

一級【臣】盧軒翰林

院侍

講加

一級【臣】吳士玉翰林

院編

修加

一級【臣】周提督四川學政翰林院編修加二級【臣】廖賡謨翰林

院編

修加

一級【臣】楊開沅翰林

院編

修加

一級【臣】宮鴻歷翰林

院編

修加

一級【臣】楊士徽原任

翰林

院編

修【臣】汪灝翰

林

院

待

詔【臣】髙不騫原任

蘇州

府知

府【臣】陳鵬年分纂官生

內閣

中書

舎人【臣】覺羅吳拜內閣

中書

舍人【臣】吳玉耑

廣西桂林府靈川縣知縣【臣】樓儼

進士

候選

知縣【臣】徐啟統

進士

候選

知縣【臣】遲之金

進士

候選

知縣【臣】李登瀛

進士

候選

知縣【臣】甄之璜

進士

候選

知縣【臣】李祖望

進士

候選

知縣【臣】郁瑞

進士

候選

知縣【臣】崔楙

進士

候選

知縣【臣】劉正遠

進士

候選

知縣【臣】沈曾發

進士

候選

知縣【臣】倪見龍

進士

候選

知縣【臣】孫宗緒

進士

候選

知縣【臣】陳悳榮

進士

候選

知縣【臣】張坦

進士

候選

知縣【臣】汪榯

進士

候選

知縣【臣】王鈞

進士

候選

知縣【臣】王箴輿

進士

候選

知縣【臣】張秉亮

候

選

知

縣【臣】戴天瑞

候

選

知

縣【臣】孫天霖

舉

人【臣】於枋

候

選

州

同

知【臣】鄒家龍候

選

州

同

知【臣】杜庭珠候

選

州

同

知【臣】楊儒臣原候

選州

同知【臣】吳廷元

監

生【臣】文永丰

生

員【臣】嚴文照

校對官生

原任

翰林

院編

修【臣】何焯畱京

食俸

知縣【臣】鄒元斗

福建建寧府浦城縣知縣【臣】徐球

候

選

知

縣【臣】沈元滄

舉

人【臣】張廷璐

舉

人【臣】程鵬

候

選

州

同

知【臣】查廣監造官

武英殿總監造兼佐領【臣】張常住

武英

殿總

監造【臣】李國屛

武英殿總監造內務府防計司員外郎【臣】伊都立武英殿監造兼驍騎校【臣】巴實

武

英

殿

監

造【臣】關保武

英

殿

監

造【臣】神保

欽定四庫全書

史部十

禦定月令輯要目錄

時令

卷首

圖說【計十八圖】

卷一

歳令上【天道政典民用】

卷二

歳令下【物候占驗雜紀】

卷三

每月令【天道日次政典民用物占驗雜紀】

卷四

春令【天道日次政典民用物占驗雜紀】

卷五

正月令【天道節序日次政典民用物候占驗雜紀】

卷六

二月令【天道節序日次政典民用物候占驗雜紀】

卷七

三月令【天道節序日次政典民用物候占驗雜紀】

卷八

夏令【天道政典民用物候占驗雜紀】

卷九

四月令【天道節序日次政典民用物候占驗雜紀】

卷十

五月令【天道節序日次政典民用物候占驗雜紀】

卷十一

六月令【天道節序日次政典民用物候占驗雜紀】

卷十二

土王令【天道政典民用物候占驗雜紀】

卷十三

秋令【天道政典民用物候占驗雜紀】

卷十四

七月令【天道節序日次政典民用物候占驗雜紀】

卷十五

八月令【天道節序日次政典民用物候占驗雜紀】

卷十六

九月令【天道節序日次政典民用物候占驗雜紀】

卷十七

冬令【天道政典民用物候占驗雜紀】

卷十八

十月令【天道節序日次政典民用物候占驗雜紀】

卷十九

十一月令【天道節序日次政典民用物候占驗雜紀】

卷二十

十二月令【天道節序日次政典民用物候占驗雜紀】

卷二十一

閏月令【天道節序月次政典民用物候占驗雜紀】

卷二十二

晝夜令上【天道政典民用物候占驗】

卷二十三

晝夜令下【雜紀】

卷二十四

時刻令【天道政典民用物候占驗雜紀】

【臣】等謹案月令輯要二十四卷圖說一卷康熙五十四年

聖祖仁皇帝禦定大學士【臣】李光地等奉

勅纂校昔人以月令起義成書者指不勝屈李巨川采奇一編季有總序月有月令日有雜記而又附以五行生旺調攝占候諸說體例頗可觀采惜其書不傳是編因明臣馮應京戴任月令廣義刪蕪補闕別起義例凡所徴引首本經訓次及史傳下逮諸子百家方言地誌靡不畢采用以課農時驗物候上可以資欽若而下可以訓作息固非徒覼縷嵗華而已也乾隆四十五年十月防校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

禦定月令輯要卷首

圖說

太極兩儀四象八卦圖

先天六十四卦分二十四气圖

十二卦气分應十二月圖

五行分王四時圖

十二月日躔月建二十四气七十二候圖黃赤交道全圖

春分正視之圖

秋分正視之圖

日行南北陸分晝永晝短圖

日月五星周天圖

月朔望上下圖

十二律呂協應十二月圖

五聲八音協八方八風圖

太歳天干釋名圖

太歳地支釋名圖

月建天干釋名圖

月建地支釋名圖

月令主屬全名圖

【周易系辭傳曰易有太極是生兩儀兩儀生四象四象生八卦周子曰無極而太極太極動而生陽動極而靜靜而生陰靜極復動一動一靜互爲其根分陰分陽兩儀立焉邵子曰太極旣分兩儀立矣陽下交於陰陰上交於陽四象生矣陽交於陰陰交於陽而生天之四象剛交於柔柔交於剛而生地之四象於是八卦成矣八卦相錯然後萬物生焉是故一分爲二二分爲四四分爲八朱子曰太極者象數未形而其理已具之稱形器已具而其理無眹之目在河圖洛書皆虛中之象也太極之上始生一奇一偶而爲一畫者二是爲兩儀其數則陽一而陰二在河圖洛書則奇偶是也兩儀之上各生一奇一偶而爲二畫者四是爲四象其位則太陽一少陰二少陽三太陰四其數則太陽九少陰八少陽七太陰六以河圖言之則六者一而得於五者也七者二而得於五者也八者三而得於五者也九者四而得於五者也以洛書言之則九者十分一之餘也八者十分二之餘也七者十分三之餘也六者十分四之餘也四象之上各分一奇一偶而爲三畫者八於是三才略具而有八卦之名矣】

【往也知來者逆若逆天而行是右行也皆未生之卦也故曰知來也西山蔡氏曰六十四卦圓布者幹盡午中坤盡子中離盡卯中坎盡酉中陽生於子中極於午中陰生於午中極於子中玉溪胡氏曰嘗因邵子子半之說推之以卦分配節候復爲冬至子之半頤屯益爲小寒丑之初震噬嗑隨爲大寒醜之半無妄眀夷爲立春寅之初賁旣濟家人爲雨水寅之半丰離革爲驚蟄卯之初同人臨爲春分卯之半損節中孚爲淸眀辰之初歸妹暌兌爲谷雨辰之半履泰爲立夏已之初大畜需小畜爲小滿已之半大壯大有夬爲芒種午之初至榦之末交夏至午之半焉此三十二卦皆進而得夫震離兌乾已生之卦也姤爲夏至午之半大過鼎恆爲小暑未之初防井蠱爲大暑未之半升訟爲立秋申之初困未濟解爲處暑申之半渙坎防爲白露酉之初師遁爲秋分酉之半咸旅小過爲寒露戌之初漸蹇艮爲霜防戌之半謙否爲立冬亥之初萃晉豫爲小雪亥之半觀比剝爲大雪子之初至坤之末交冬至子之半焉此三十二卦皆進而得夫防坎艮坤未生之卦也二分二至四立總爲八節每節各計兩卦如坤復爲冬至無妄眀夷爲立春同人臨爲春分之是也如十六气每气各計三卦如頤屯益爲小寒至觀比剝爲大雪之是也八節計十六卦十六气計四十八卦此以卦配气者然也】

【爲純坤十月之卦而陽气已生於下矣積之逾月然後一陽之體始成而來復故十有一月其卦爲復又自五月一陰始生至此七爻一陽來復乃天運之自然也本義泰正月之卦也大壯二月之卦也夬三月之卦也一變則爲純乾遁六月之卦也否七月之卦也觀八月之卦也剝九月之卦也朱子曰以十二卦配十二月也自齊整復卦是震在坤下臨是兌在坤下泰是乾在坤下大壯是震在乾上夬是兌在乾上干是幹在幹上姤是幹在防上遁是乾在艮上否是乾在坤上觀是防在坤上剝是艮在坤上坤是坤在坤上

又曰論十二卦則陽始於子而終於已陰始於午而終於亥論四時之气則陽始於寅而終於未陰始於申而終於丑此二說者𨿽若小差而所爭不過二位蓋子位一陽𨿽生而未出乎地至寅位泰卦則三陽之生方出地上而溫厚之气從此始焉已位乾卦六陽𨿽極而溫厚之气未終故午位一陰𨿽生而未害於陽必至未位遁卦而後溫厚之气始盡也其午位陰已生而嚴凝之气及申方始亥位六陰𨿽極而嚴凝之气至醜方盡蓋地中之气難見而地上之气易識故周人以建子爲正𨿽得天統而孔子之論爲邦乃以夏時爲正蓋取其陰陽始終之著眀也按圖以推其說可見】

【繁露木居東方而主春气火居南方而主夏气金居西方而主秋气水居北方而主冬气土居中央故五行而四時者土兼之也周子曰陽變陰合而生水火木金土五气順布四時行焉朱子曰陽變陰合而生水火木金土水陰盛故居右火陽盛故居左木陽穉故次火金陰穉故次水土沖气故居中水而木木而火火而土土而金金而復水如環無端五气布四時行也又曰以質而語其生之序則曰水火木金土而水木陽也火金陰也以气而語其行之序則曰木火土金水而木火陽也金水陰也】

【行一歳十二防聖王因其防而分之以爲大數焉觀斗所建命其四時孟春日月防於娵訾而斗建寅之辰仲春日月防於防婁而斗建卯之辰季春日月防於大梁而斗建辰之辰孟夏日月防於實沈而斗建已之辰仲夏日月防於鶉首而斗建午之辰季夏日月防於鶉火而斗建未之辰孟秋日月防於鶉尾而斗建申之辰仲秋日月防於壽星而斗建酉之辰季秋日月防於大火而斗建戌之辰孟冬日月防於析木之津而斗建亥之辰仲冬日月防於星紀而斗建子之辰季冬日月防於元枵而斗建丑之辰疏凡二十四气每三分之爲七十二气气間五日有餘故一年有七十二候也周禮疏曰一年之內有二十四气正月立春節雨水中二月啟蟄節春分中三月淸明節谷雨中四月立夏節小滿中五月芒種節夏至中六月小暑節大署中七月立秋節處暑中八月白露節秋分中九月寒露節霜防中十月立冬節小雪中十一月大雪節冬至中十二月小寒節大寒中月令孟春之月東風解凍蟄虫始振魚上冰獺祭魚鴻】

【雁來艸木萌動仲春之月始雨水桃始華倉庚鳴鷹化爲鳩鳥至雷乃聲始電蟄虫咸動季春之月桐始華田鼠化爲鴽虹始見萍始生鳴鳩拂其羽戴勝防於桑孟夏之月螻蟈鳴蚯蚓出王生苦菜秀靡艸死麥秋至仲夏之月小暑至螳螂生鵙始鳴反舌無聲鹿角解蟬始鳴半夏生木堇榮季夏之月溫風始至蟋蟀居壁鷹乃學習腐艸爲螢土潤溽暑孟秋之月涼風至白露防寒蟬鳴鷹乃祭鳥仲秋之月盲風至鴻雁來鳥歸羣鳥養羞雷始收聲蟄虫壞戶水始涸季秋之月鴻雁來賔爵入大水爲蛤菊有黃華豺乃祭獸戮禽霜始防艸木黃落蟄虫咸俯孟冬之月水始冰地始凍雉入大水爲蜃虹藏不見仲冬之月冰益壯地始坼鶡旦不鳴虎始交蕓始生荔挺出蚯蚓結麋角解水泉動季冬之月雁北向鵲始巢雉雊雞乳徵鳥厲疾水澤腹堅圖據時憲歷本於汲冡周書與月令微異】

﹤史部﹐時令類﹐禦定月令輯要﹐卷首﹥

【道赤道之北爲夏至之日道赤道之南爲冬至之日道周禮春官注黃道占日天道有三黃道者日月五星所乘王朴歷奏赤道者天之紘帶也其勢圜而平紀宿度之常數焉黃道者日軌也半在赤道內半在赤道外去極遠二十四度當與赤道近則其勢斜當與赤道遠則其勢直斜則日行宜遲直則日行宜速故二分前後如其度二至前後減其度】

【有冬有夏冬夏之間則有春有秋是故日行北陸謂之夏西陸謂之春南陸謂之冬東陸謂之秋邵子曰冬至之子中陰之極春分之卯中陽之中夏至之午中陽之極秋分之酉中陰之中凡三百六十中分之則一百八十此二至二分相去之數也又曰日行陽度則嬴行陰度則縮】

【堯典歷象日月星辰敬授人時期三百有六旬有六日以閏月定四時成歳】

【舜典在璿璣玉衡以齊七政疏七政謂日月五星也木曰歳星火曰熒惑星土曰塡星金曰太白星水曰辰星月令疏天是太虛本無形體但指諸星運轉以爲天耳諸星之轉從東而西必三百六十五日四分日之一夜復舊處星旣左轉日則右行亦三百六十五日四分日之一至舊星之處卽以一日之行而爲一度計二十八宿一周天凡三百六十五度四分度之一是天之一周之數也又曰凡二十八宿及諸星皆循天左行一日一夜一周天一周天之外更行一度計一年三百六十五周天四分度之一日月五星則右行日一日一度月一日一十三度十九分度之七此相通之數也】

【生明月三日也生魄望後也朏月出也三日明生之名月令疏月是陰精日爲陽精故周髀云日猶火月猶水火則外光水則含景故月光生於日所照魄生於日所蔽當日則光盈就日則眀盡京房雲月與星辰陰者也有形無光日照之乃有光日似彈九月似鏡體或以爲月亦似彈丸日照處則眀不照處則闕釋名晦灰也火死爲灰月光盡似之也朔蘇也月死復蘇生也月半之名也其形一旁曲一旁直若張弓施也望月滿之名也月大十六日月小十五日日在東月在西遙相望也說文朏未盛之明晦而月見西方謂之朓朔而月見東方謂之縮朒隋志月者陰之精也其形圓其質淸日光照之則見其眀日光所不照則謂之魄故月望之日日月相望人居其間盡覩其明故形圓也二之日日照其側人觀其傍故半明半魄也晦朔之日日照其表人在其裏故不見也】

【月律中黃鐘季冬之月律中大呂周禮大師掌六律六同以合陰陽之聲陽聲黃鐘太蔟姑洗防賔夷則無射陰聲大呂應鐘南呂函鐘小呂夾鐘】

【日淸明風至淸明者芒也四十五日景風至景者大也言陽气長飬也四十五日涼風至涼寒也陰气行也四十五日閶闔風至閶闔者咸收藏也四十五日不周風至不周者不交也言陰陽未合化也四十五日廣莫風至廣莫者大莫也開陽气也左傳夫舞所以節八音而行八風注八音金鐘石磬絲琴瑟竹簫管土塤木柷敔匏笙革鼔也八方之風謂東北條風東方谷風東南淸明風南方凱風西南涼風西方閶闔風西北不周風北方廣莫風周禮天官注宮數八十一配中央土商數七十二配西方金角數六十四配東方木徵數五十四配南方火羽數四十八配北方水淮南子曰東北曰炎風東方曰條風東南曰景風南方曰巨風西南曰涼風西方曰飂風西北曰麗風北方曰寒風白虎通曰壎坎音也管艮音也鼓震音也離音也鐘兌音也柷敔幹音也鄭樵通誌曰幹之音石其風不周坎之音革其風廣莫艮之音匏其風融震之音竹其風明庶防之音木其風淸明離之音絲其風景坤之音土其風涼兌之音金其風閶闔】

【復得閼逄攝提格之嵗言復得者上元泰初時亦是閼逄之嵗嵗在甲曰閼逄在寅曰攝提格此謂甲寅之嵗也然則乙卯之嵗曰旃防單閼丙辰之嵗曰柔兆執徐丁巳之嵗曰彊圉大荒落戊午之嵗曰著雍惇牂己未之嵗曰屠維協洽庚申之嵗曰上章涒灘辛酉之嵗曰重光作噩壬戌之嵗曰元閹茂癸亥之嵗曰昭陽大淵獻甲子之嵗曰閼逢困惇乙丑之嵗曰旃防赤奮若以此推之周而復始可知】

﹤史部﹐時令類﹐禦定月令輯要﹐卷首﹥

【終元十月得癸則曰極陽十一月得甲則曰畢辜十二月得乙則曰橘凃周而復始亦可知也】

【句芒其虫鱗其音角律中姑洗其數八其味酸其臭羶其祀戶祭先脾孟夏之月其日丙丁其帝炎帝其神祝融其虫羽其音徵律中中呂其數七其味苦其臭焦其祀竈祭先肺仲夏之月其日丙丁其帝炎帝其神祝融其虫羽其音徵律中防賔其數七其味苦其臭焦其祀竈祭先肺季夏之月其日丙丁其帝炎帝其神祝融其虫羽其音徵律中林鐘其數七其味苦其臭焦其祀竈祭先肺中央土其日戊巳其帝黃帝其神后土其虫倮其音宮律中黃鐘之宮其數五其味甘其臭香其祀中霤祭先心孟秋之月其日庚辛其帝少皥其神蓐収其虫毛其音商律中夷則其數九其味辛其臭腥其祀門祭先肝仲秋之月其日庚辛其帝少皥其神蓐收其虫毛其音商律中南呂其數九其味辛其臭腥其祀門祭先肝季秋之月其日庚辛其帝少皥其神蓐收其虫毛其音商律中無射其數九其味辛其臭腥其祀門祭先肝孟冬之月其日壬癸其帝顓頊其神元冥其虫介其音羽律中應鐘其數六其味鹹其臭朽其祀行祭先腎仲冬之月其日壬癸其帝顓頊其神元冥其虫介其音羽律中黃鐘其數六其味鹹其臭朽其祀行祭先腎季冬之月其日壬癸其帝顓頊其神元冥其虫介其音羽律中大呂其數六其味鹹其臭朽其祀行祭先腎】

禦定月令輯要卷首﹤史部﹐時令類﹐禦定月令輯要﹥

欽定四庫全書

禦定月令輯要卷一

嵗令上

天道

元亨利貞【增易元者善之長也亨者嘉之防也利者義之和也貞者事之幹也疏元是物始於時配春春爲生故下云體仁仁則春也亨是通暢萬物於時配夏故下云合禮禮則夏也利爲和義於時配秋秋旣物成各合其宜貞爲事干於時配冬冬旣收蔵事皆幹了】

四時不忒【增易天地以順動故日月不過而四時不忒疏天地以順而動則日月不有過差依其晷度四時不有忒變寒暑以時】

七日來復【增易七日來復漢上朱氏易解陽生於子陰生於午自午至子七而必復乾坤消息之理也故以一日言之自午時至夜半復得子時以一年言之自五月至十一月復得子月以一月言之自午日凡七日復得子日以一紀言之自午嵗凡七嵗復得子嵗故六十卦當三百六十日而兩卦相去皆以七日】變化久成【增易四時變化而能久成疏四時更代寒暑相變所以能久生成萬物】天地相革【增易天地革而四時成漢上朱氏易解乾始於坎而終於離坤始於離而終於坎乾終而坤革之地革天也陽極生陰乃爲寒坤終而干革之天革地也陰極生陽乃爲暑天地相革寒暑相成是亦水火相息也坎冬離夏震春兌秋四時也故曰天地革而四時成】

與時消息【增易天地盈虛與時消息疏天之寒暑往來地之陵谷遷貿盈則與時而息虛則與時而消】

四時變通【原易變通配四時又變通莫大乎四時】

寒暑相推【原易寒往則暑來暑往則寒來寒暑相推而嵗成焉增白虎通夏至陰始起陽气推而上故大熱也冬至陽始起陰气推而上故大寒也】

大衍之數【增易大衍之數五十其用四十有九疏京房云五十者謂十日十二辰二十八宿也凡五十其一不用者天之生气將欲以虛來實故用四十九焉馬季長云易有太極謂北辰也太極生兩儀兩儀生日月日月生四時四時生五行五行生十二月十二月生二十四气北辰居位不動其餘四十九轉運而用也鄭康成雲天地之數五十有五以五行气通凡五行減五大衍又減一故四十九也】

乾策坤策【增易幹之策二百一十有六坤之策百四十有四凡三百有六十當期之日】運行寒暑【增易鼓之以雷霆潤之以風雨日月運行一寒一暑疏鼔動之以震雷離電滋潤之以巽風坎雨離日坎月運動而行一莭爲寒一莭爲暑】

五行【原書一五行一曰水二曰火三曰木四曰金五曰土疏易系辭曰天一地二天三地四天五地六天七地八天九地十此卽五行生成之數天一生水地二生火天三生木地四生金天五生土此其生數也如此則陽無匹陰無偶故地六成水天七成火地八成木天九成金地十成土於是陰陽各有匹偶而物得成焉故謂之成數也又數之所起起於陰陽陰陽往來在於日道十一月冬至日南極陽來而陰往冬水位也以一陽生爲水數五月夏至日北極陰進而陽退夏火位也當以一陰生爲火數但陰不名奇數必以偶故以六月二陰生爲火數也冬至以及於夏至當爲陽來正月爲春木位也三陽已生故三爲木數夏至以及冬至當爲陰進八月爲秋金位也四陰已生故四爲金數三月春之季四季土位也五陽已生故五爲土數此其生數之由也又萬物成形以微著爲漸五行先後亦以微著爲次五行之體水最微爲一火漸著爲二木形實爲三金體固爲四土質大爲五水火木金得土數而成故水成數六火成數七木成數八金成數九土成數十】五紀【原書四五紀一曰嵗二曰月三曰日四曰星辰五曰歷數防五紀者五事爲天時之經紀也一曰嵗從冬至以及明年冬至爲一嵗所以紀四時也二曰月從至晦大月三十日小月二十九日所以紀一月也三曰日從夜半以至眀日夜半周十二辰爲一日所以紀一日也四曰星辰星謂二十八宿昏眀疊見辰謂日月別行防於宿度從子至於亥爲十二辰星以紀節气早晚辰以紀日月所防處也五曰歷數算日月行道所歷計气早晚之數所以爲一嵗之歷凡此五者皆所以紀天時故謂之五紀也】

日月冬夏【增書日月之行則有冬有夏蔡日極南至於牽牛則爲冬至極北至於東井則爲夏至南北中東至角西至婁則爲春秋分月立春春分從靑道立秋秋分從白道立冬冬至從黒道立夏夏至從赤道所謂日月之行則有冬有夏也】

二極赤道【原書日月之行防周天三百六十五度四分度之一天體圓如彈丸北髙南下北極出地上三十六度南極入地下三十六度北極去南極直徑一百二十二度弱其依天體隆曲南極去北極一百八十二度彊正當天之中央南北二極中等之處謂之赤道去南北極各九十一度春分日行赤道從此漸北夏至行赤道之北二十四度去北極六十七度去南極一百一十五度日行黒道從夏至日以後日漸南至秋分還行赤道與春分同冬至行赤道之南二十四度去南極六十七度去北極一百一十五度其日之行處謂之黃道又有月行之道與日道相近交路而過半在日道之裏半在月道之表其當交則兩道相合交去極逺處兩道相去六度此其日月行道之大略也】

暑雨祁寒【原書夏暑雨小民惟曰怨咨冬祁寒小民亦惟曰怨咨蔡祁大也】

有年【增詩自古有年春秋桓公三年有年谷梁五穀皆熟爲有年也唐書太宗紀貞觀二年以有年賜酺三日】

丰年【增詩丰年多黍多稌又綏萬邦屢丰年漢書郊祀志詔曰朕親飭躬齋戒親奉祀爲百姓防嘉气獲丰年焉元結丰年歌猗大帝兮其功如天均四時兮成我丰年範成大詩丰年四海皆溫飽願把歡心壽玉巵】大有年【增春秋宣公十有六年大有年王維詩四海方無事三秋大有年】

四時皆教【增禮天有四時春秋冬夏風雨露雷無非教也】

還相爲本【增禮五行四時十二月還相爲本也防猶若孟春則建寅之月爲諸月之本仲春則以建夘之月爲諸月之本是還廽疊相爲本也】

四時方名【增禮東方者春春之爲言蠢也產萬物者聖也南方者夏夏之爲言假也飬之長之假之仁也西方者秋秋之爲言愁也愁之以時察守義者也北方者冬冬之爲言中也中者藏也】

時和月生【增禮天秉陽垂日星地秉陰竅於山川播五行於四時和而後月生也是以三五而盈三五而闕】

三月成時【原禮三月則成時是以禮有三讓建國必立三卿三賔者政教之本禮之大參也淮南子天地三月而爲一時故祭祀三飯以爲禮喪紀三踴以爲莭兵重三罕以爲莭】

五行負戴【增禮五行之動疊相竭也注竭猶負載也言五行運轉更相爲始也疏物之在人上謂之負戴气之過去在上者其在下者亦負戴也春爲木王負戴於水夏爲火王負戴於木秋爲金王負戴於火冬爲水王負戴於金更相爲始負戴前气也】

防天位【原周禮春官馮相氏馮相氏掌十有二嵗十有二月十有二辰十日二十有八星之位辧其序事以會天位注會天位者合此嵗日月星辰宿五者以爲時事之增學齋呫嗶若今歷日太嵗在某日日直某也】

致日致月【原周禮春官馮相氏冬夏致日春秋致月以辧四時之序注冬至日在牽牛景丈三尺夏至日在東井景尺五寸此長短之極極則气至冬無陽夏無伏陰春分日在婁秋分日在角而月於牽牛東井亦以其景知气至不春秋冬夏气皆至則是四時之敍正矣疏必冬夏致日春秋致月者以日者實也故於長短極時致之也月者闕也故於長短不極時致之也】

三易【原周禮春官大卜掌三易之法一曰連山二曰歸藏三曰周易疏周以十一月爲正天統故以幹爲首以十二月爲正地統故以坤爲首夏以十三月爲正人統人無爲卦首之理艮漸正月故以艮爲首也】嵗星跳辰【增周禮十有二歳疏太嵗在地與天上嵗星相應而行嵗星爲陽右行於天一嵗移一辰又分前辰爲一百三十四分而侵一分則一百四十四年跳一辰十二辰匝則總有千七百二十八年十二跳辰帀以此而計之十二嵗云小周謂一年移一辰故也千七百二十八年云大周十二跳帀故也太嵗左行於地一與嵗星跳辰年數同此則服防注春秋龍度天門是也以嵗星本在東方謂之龍以辰爲天門故以嵗星趾辰爲龍度天門也】

十二風【原周禮春官保章氏以十有二風察天地之和命乖別之妖祥增易氏周禮解昔黃帝得嶰谷之管而神瞽爲之制十二律以此十二月之气無非天地之中气以此調十二月之聲無非天地之和聲是謂十有二風之占何謂十有二風艮爲條風從大呂太蔟之律震爲眀庶風從圜鐘之律巽爲淸眀風從姑洗中呂之律離爲景風從防賔之律坤爲涼風從函鐘夷則之律兌爲閶闔風從南呂之律幹爲不周風從無射應鐘之律坎爲廣莫風從黃鐘之律】

四時天【原爾雅春爲蒼天夏爲昊天秋爲旻天冬爲上天增釋名春曰蒼天陽气始色蒼蒼也夏曰昊天其气布散皓皓也秋曰旻天旻閔也物就桔落可閔傷也冬曰上天其气上騰與地絕也】

四時別號【增爾雅春爲生夏爲長嬴秋爲收成冬爲安寜防此亦四時之別號】

王燭【原爾雅四時和謂之玉燭防四時和气溫潤眀照故曰王燭人君徳美如玉而眀若燭徳輝動於內和气應於外統而言之謂之五燭增孔頴達春秋正義序四時序則玉燭調於上三才恊則寶命昌於下】通正【原爾雅四時和爲通正防四時之功和是爲通暢平正也】

年嵗名【原爾雅夏曰嵗商曰祀周曰年唐虞曰載防別年嵗之名也夏曰嵗取嵗星行一次商曰祀取四時一終周曰年取禾一熟唐虞曰載取物終更始釋名嵗越也越故限也年進也進而前也祀巳也新气生故气巳也載載生生之年也】

期月【原論語茍有用我者期月而巳可也注期月謂周一嵗之月增左狄伐晉報采桑之役也復期月注眀期年之言唐書魏徵聖哲之治其應如響朝月而可蓋不其難】

天時【增孟子天時不如地利注天時謂時日支幹五行旺相孤虛之屬也防五行金旺在巳午未申酉木旺在亥子丑寅夘水旺在申酉戍亥子火旺在寅夘辰巳午土旺在申酉戌亥孤虛者以一畫爲孤無畫爲虛二畫爲實以六十甲子日定東西南北四方然後占其孤虛實而向背之卽知吉凶矣】

六物【原左傳六物不同嵗時日月星辰是也防四時一終曰嵗嵗星行一次也時謂四時日謂十日從甲至癸也月從正月至十二月也星二十八宿也辰謂日月所會一嵗十二會從子至亥也】

旱不爲災【增左傳僖公三年春不雨夏六月雨自十月不雨至於五月不曰旱不爲災也】六气【原左天有六气降生五味爲五色徴爲五聲淫生六疾六气曰陰陽風雨晦眀也分爲四時序爲五莭過則爲菑陰淫寒疾陽淫熱疾風淫末疾雨淫腹疾晦淫惑疾眀淫心疾注六气之化分而序之則成四時得五行之莭寒過則爲冷熱過則喘渴末四肢也晦夜也晏寢過莭則心惑亂眀晝也思慮煩多心勞生疾】

日月防辰【增左傳日月之防是謂辰故以配日防日月防謂之辰者辰時也言日月聚防有時也辰無常所分在十二以十干配之夢溪筆談子丑至於戍亥謂之十二辰者一嵗日月十二防於東方蒼龍角亢之舎起於辰故於所首者名之】

火中【增左傳火中寒暑乃退注火心星心以季夏昏中而暑退季冬旦中而寒退】

分至啟閉【原左凡分至啟閉必書云物爲備故也注分春秋分也至冬夏至也啟立春立夏閉立秋立冬云物气色災變也素察妖祥逆爲之備增汲古叢語分至啟閉順四時而成八莭也以其得陰陽之中謂之分以其當寒暑之極謂之至以其生長謂之啟以其收藏謂之閉然則四孟啟閉者陰陽闔辟之初二至二分者陰陽老少之變也】

嵗總成功【增公羊春王正月防四時皆於萬物有功嵗者兼總其成功之稱也】

三合【原谷梁獨陰不生獨陽不生獨天不生三合然後乃生】

分時化育【增家語孔子曰邱聞諸老曰天有五行水火金木土分時化育以成萬物其神謂之五帝注一嵗三百六十日五行每行主七十二日化生長育一嵗之功萬物莫不受成】

嵗徳【原管子春嬴育夏飬長秋聚收冬閉藏大寒乃極國家乃昌四方乃服此謂嵗徳】

天不一時【原管子嵗有春秋冬夏月有上中下旬日有朝暮夜有昏晨半星晨序各有其司故曰天不一時】

生長收藏【增管子春者陽气始上故萬物生夏者陽气畢上故萬物長秋者陰气始下故萬物收冬者陰气畢下故萬物藏故春夏生長秋冬收藏四時之莭】

陰陽不同气【原越絕書越王問陰陽之治不同力而功成不同气而物生聞其說範子曰陰陽气不同處萬物生焉冬三月之時艸木旣死萬物各異藏故陽气避之下藏伏壯於內使陰陽得成功於外夏三月盛暑之時萬物遂長陰气避之下藏伏壯於內然而萬物親而信之是所謂也】

和炁生成【原文子老子曰天地之炁莫大於和和者陰陽調日月分故萬物春分而生秋分而成生與成必得和之精故積陰不生積陽不化陰陽交接乃能成和】

四時爲馬【原文子老子曰大丈夫恬然無思惔然無慮以天爲蓋以地爲車以四時爲馬以陰陽爲禦行乎無路遊乎無怠出乎無門】

不違時【原闗尹子天不能冬蓮春菊是以聖人不違時】

四時常若【增列子陰陽常調日月常眀四時常若風雨常均字育常時年谷常丰】

天地本根【原荘子天地有大羙而不言四時有眀法而不議萬物有成理而不說聖人者原天地之美而達萬物之理是故至人無爲大聖不作觀於天地之謂也陰陽四時運行各得其序萬物畜而不知此之謂本根可以觀於天矣】

神功【原荀子列星隨旋日月逓照四時代禦陰陽大化風雨博施萬物各得其和以生各得其飬以成不見其事而見其功夫是之謂神】

云作寒暑【原荀子冬日作寒夏日作暑廣大精神請歸之云】

八莭【增河圗始開圗伏羲氏仰觀天文俯察地理始畫八卦定天地之位分陰陽之數推列三光建分八莭以文應瑞凡二十四消息禍福以制吉凶周髀算經注二至者寒暑之極二分者陰陽之和四立者生長收藏之始是爲八莭原晉書藝文志炎帝分八莭以始農功增庾信詠畵屛風詩三春冠蓋聚八莭管遊李商隠詩四時當首夏八莭應條風】

時序【增尸子神農氏治天下立四時之序杜甫詩乾坤萬里眼時序百年心】

神雨【增尸子神農之理天下欲雨則雨五日爲行雨旬日爲谷雨旬五日爲時雨正四時之制萬物咸利故曰神雨】

九紀【原逸周書九紀辰以紀日宿以紀月日以紀徳月以紀刑春以紀生夏以紀長秋以紀殺冬以紀藏嵗以紀終】

代序【原楚辭日月忽其不淹兮春與秋其代序增鹽鐵論四時代序而人則其功星列於天而人像其行阮籍詩天地絪緼元精代序原張蘊古大寶箴四時不言而代序萬物無爲而化成】

緒風【原楚辭乘鄂渚而反顧兮欵秋冬之緒風注緒餘也】

白露嚴霜【增楚辭秋旣先戒以白露兮冬又申之以嚴霜收恢臺之孟夏兮然欿傺而沈藏】道禦四時【原韓非子道者萬物之所然也天得之以髙地得之以藏維鬥得之以成其威日月得之以恆其光五常得之以常其位列星得之以端其行四時得之以禦其變气】

以信成物【原呂氏春秋春之徳風風不信其華不盛華不盛則果實不生夏之徳暑暑不信其土不肥土不肥則長遂不精秋之徳雨雨不信其谷不堅谷不堅則五種不成冬之徳寒寒不信其地不剛地不剛則凍閉不開天地之大四時之化而猶不能以不信成物又況乎人事】

人气【增素問正月二月天气始方地气始人气在肝三月四月天气正方地气定發人气在脾五月六月天气盛地气髙人气在頭七月八月陰气始殺人气在肺九月十月陰气始冰地气始閉人气在心十一月十二月冰復地气合人气在腎】

四時順經【增尙書大傳俊乂百工相和而歌卿云帝唱之八伯咸進稽首而和帝乃載歌曰日月有常星辰有行四時順經萬姓允誠於論予樂配天之靈】

帝車【增史記天官書北斗七星所謂璇璣五衡以齊七政杓攜龍角衡南斗魁枕參首斗爲帝車運於中央臨制四鄕分陰陽建四時均五行移莭度定諸紀皆繋於斗注杓北斗杓也龍角東方宿攜連也衡斗之中央中也】

星辰分野【增史記天官書北方水太陰之精主冬日壬癸刑失者罰出辰星以其宿命國是正四時仲春春分夕出郊奎婁胃東五舎爲齊仲夏夏至夕出郊東井輿栁東七舎爲楚仲秋秋分夕出郊角亢氐房東四舎爲漢仲冬冬至晨出郊東方與尾箕斗牽牛俱西爲中國其出入常以辰戌丑未】

九道【原漢書天文志月有九行者黒道二出黃道北赤道二出黃道南白道二出黃道西靑道二出黃道東增宋史天文志凡五緯皆隨日由黃道行惟月之行有九道四時交防歸黃道而轉變焉故有靑黒白赤四者之異名】

五星【增漢書天文志嵗星曰東方春木於人五常仁也五事貎也熒惑曰南方夏火禮也視也太白曰西方秋金義也言也辰星曰北方冬水知也聼也塡星曰中央季夏土信也思心也仁義禮知以信爲主貌言視聼以心爲正故四星皆失塡星廼爲之動塡星所居國吉】

三統【增漢書律曆志三統者天施地化人事之紀也十一月幹之初九陽气伏於地下始著爲一萬物萌動鐘於太陰故黃鐘爲天統律長九寸九者所以究極中和爲萬物元也易曰立天之道曰陰與陽六月坤之初六陰气受任於太陽繼飬化柔萬物生長楙之於未令種剛彊大故林鐘爲地統律長六寸六者所以含陽之施楙之於六合之內令剛柔有體也立地之道曰柔與剛幹知大始坤作成物正月幹之九三萬物棣通族出於寅人奉而成之仁以飬之義以行之令事物各得其理寅木也爲仁其聲商也爲義故太蔟爲人統律長八寸象八卦宓戲氏之所以順天地通神明萬物之情也立人之道曰仁與義在天成像在地成形後以裁成天地之道輔相天地之宜以左右民此三律之謂矣是爲三統】

黃鐘十二月【增漢書律曆志黃鐘黃者中之色君之服也鐘者種也天之中數五五爲聲聲上宮五聲莫大焉地之中數六六爲律律有形有色色上黃五色莫盛焉故陽气施種於黃泉孳萌萬物爲六气元也以黃色名元气律者著宮聲也宮以九唱六變動不居周流六虛始於子在十一月大呂呂旅也言陰大旅助黃鐘宣气而牙物也位於丑在十二月太蔟蔟奏也言陽气大奏地而達物也位於寅在正月夾鐘言陰夾助太蔟宣四方之气而出種物也位於夘在二月姑洗洗潔也言陽气洗物辜潔之也位於辰在三月中呂言微陰始起未成著於其中旅助姑洗宣气齊物也位於已在四月防賔繼也賔導也言陽始導陰气繼飬物也位於午在五月林鐘林君也言陰气受任助賔君主種物使長大楙盛也位於未在六月夷則則法也言陽气正法度而使陰气夷當傷之物也位於申在七月南呂南任也言陰气旅助夷則任成萬物也位於酉在八月亡射射厭也言陽气究物而使陰气畢剝落之終而復始亡厭已也位於戍在九月應鐘言陰气應亡射該藏萬物而雜陽閡種也位於亥在十月】

十干【增漢書律曆志出甲於甲奮軋於乙眀炳於丙大盛於丁丰楙於戊理紀於已斂更於庚悉新於辛懷任於壬陳癸於癸原淮南子天文訓注太嵗在甲曰閼逢萬物鋒芒欲出擁遏未通也在乙曰防防萬物遏防甲而出也在丙曰柔兆萬物皆生枝布葉也在丁曰彊圉萬物剛盛也在戊曰著雝位在中央萬物繁飬四方也在已曰屠維屠別維離萬物各成其性也在庚曰上章陰气上升萬物畢生也在辛曰重光萬物就成熟其煌煌也在壬曰元黓嵗終包任萬物也在癸曰昭陽陽气始萌萬物食生也】

十二支【增漢書律曆志孶萌於子紐牙於丑引達於寅冒茒於夘振美於辰巳盛於已咢布於午昧薆於未申堅於申防孰於酉畢入於戍該閡於亥原淮南子天文訓志太嵗在寅曰攝提格格起萬物承陽而起也在夘曰單閼單盡閼止陽气推萬物而起陰气盡止也在辰曰執徐執蟄徐舒伏蟄之物皆散舒而出也在已曰大荒落荒大也方萬物熾盛而大出霍然落落大布散也在午曰惇牂惇盛牂壯萬物皆盛壯也在未曰恊洽陰欲化萬物和合也在申曰涒灘涒大灘修萬物皆修其精气也在酉曰作鄂作鄂零落也萬物皆陊落也在戍曰掩茂掩蔽茂冒萬物皆蔽冒也在亥曰大淵獻淵藏獻迎萬物終在亥大小深藏窟伏以迎陽也在子曰困惇困混惇沌陽气皆混沌萬物牙蘗也在醜曰赤奮若奮起若順陽奮物而起無不順其性也赤陽色】陰陽中【增漢書律曆志春爲陽中萬物以生秋爲陰中萬物以成】

陽徳陰刑【增漢書董仲舒傳天道之大者在陰陽陽爲徳陰爲刑刑主殺而徳主生是故陽常居大夏而以生育飬長爲事陰常居大冬而積於空虛不用之處以此見天之任徳不任刑也】

佐陽成嵗【原漢書董仲舒傳天使陽出布施於上而主嵗功使陰入伏於下而時出佐陽陽不得陰之助亦不能獨成嵗終陽以成嵗爲名此天意也】

統首【原漢書李防傳嵗星主嵗事爲統首號令所紀增又律曆志孟仲季疊用事爲統首】

五際【原漢書翼奉傳竊學齊詩聞五際之要注五際夘酉午戌亥增詩泛歷樞午亥之際爲革命夘酉之際爲攺正辰在天門出入聼夘天保也酉祈父也午采芑也亥大眀也然則亥爲革命一際也亥又爲天門出入聼二際也夘爲陰陽交際三際也午爲陽謝陰興四際也酉爲陰盛陽防五際也】

天道神眀【增淮南子天設日月列星辰調陰陽張四時日以之夜以息之風以干之雨露以濡之其生物也莫見其所飬而物長其殺物也莫見其所喪而物亡此之謂神眀】

雷雨霜雪【增淮南子季春三月丰隆乃出以將其雨至秋三月地气不藏乃收其殺百虫蟄伏靜居閉戶靑女乃出以降霜雪行十二時之气以至於仲春二月之夕乃收其藏而閉其寒】

太嵗正時【增淮南子地形之所載六合之間四極之內昭之以日月經之以星辰紀之以四時要之以太嵗注要正也以太嵗所在正天時也】

刑徳合門【增淮南子陰陽相徳則刑徳合門八月二月陰陽气均日夜分平故曰刑徳合門徳南則生刑南則殺故曰二月防而萬物生八月防而艸木死】

人通於天【原淮南子蚑行喙息莫貴於人孔竅肢體皆通於天天有九重人有九竅天有四時以制十二月人有四肢以使十二莭天有十二月以制三百六十日人有十二肢以使三百六十莭】

斗運四維【增淮南子帝張四維運之以斗月徙一辰復反其所正月指寅十二月指丑一嵗而匝終而復始】

六度【原淮南子陰陽大制有六度天爲繩地爲凖春爲規夏爲衡秋爲矩冬爲權繩者所以繩萬物也凖者所以凖萬物也規者所以圓萬物也衡者所以平萬物也矩者所以方萬物也權者所以權萬物也增又明堂之制靜而法準動而法繩春治以規秋治以矩冬治以權夏治以衡是故燥濕寒暑以莭至甘雨膏露以時降】

八風【原淮南子何謂八風距日冬至四十五日條風至條風至四十五日眀庶風至眀庶風至四十五日淸眀風至淸眀風至四十五日景風至景風至四十五日涼風至涼風至四十五日閶闔風至閶闔風至四十五日不周風至不周風至四十五日廣莫風至】

音當日數【原淮南子一律而生五音十二律而爲六十音因而六之六六三十六故三百六十音以當一嵗之日故律曆之數天地之道也增隋書律曆志梁士沈重鐘律議依淮南本數用京房之術求之得三百六十律各因月之本律以爲一部以一部律數爲母以一中气所有日爲子以母命子隨所多少各一律所建日辰分數也以之分配七音則建日以考聲徵气辧識時序萬所宜各順其莭】

天吏【原淮南子四時者天之吏也日月者天之使也星辰者天之期也虹蜺彗星者天之忌也】陰陽專精【原淮南子天地之襲精爲陰陽陰陽之專精爲四時四時之散精爲萬物積陽之熱气生火火气之精者爲日積陰之寒气爲水水气之精者爲月日月之淫爲精者爲星辰】

太陰建徳【原淮南子太陰元始建於甲寅一終而建甲戌二終而建甲午三終而復得甲寅之元嵗徙一辰立春之後得其辰而遷其所順前三後五百事可舉】

女夷司天和【原淮南子女夷鼔歌以司天和以長百谷禽獸艸木孟夏之月以熟谷禾】五行居方主气【增春秋繁露五行之隨各如其序五行之官各致其能是故木居東方而主春气火居南方而主夏气金居西方而主秋气水居北方而主冬气是故木主生而金主殺火主暑而水主寒使人必以其序官人必以其能天之數也】

四气感【原春秋繁露天亦有喜怒之气哀樂之心與人相副以合之天人一也春喜气也故生秋怒气也故殺夏樂气也故飬冬哀气也故藏四者天人同有之】

萬物隨陽【增春秋繁露天之大數畢於十旬十者天之數所止也陽气以正月始出於地生育飬長於上其功必成而積十月人亦十月而生合於天數也故陽气出於東北入於西北於孟春畢於孟冬而物莫不應是陽始出物亦始出陽方盛物亦方盛陽初衰物亦初衰物隨陽而出入數隨陽而終始三王之正隨陽而更起以此見貴陽而賤陰也】

十端【原春秋繁露天有十端天爲一端地爲一端陰爲一端陽爲一端火爲一端金爲一端木爲一端水爲一端土爲一端人爲一端凡十端而畢天之數也王者受十端於天而一條條之畢毎條一端以十二時如天之毎終一嵗以十二月也十者天之數也十二者嵗之度也】

兩和二中【原春秋繁露天有兩和以成二中嵗立其中用之無窮是北方之中用合陰而物始動於下南方之中用合陽而飬始美於上其動於下者不得東方之和不能生中春是也其飬於上者不得西方之和不能成中秋是也】

四選三長【原春秋繁露天地之理分一嵗之變以爲四時四時天之四選春者少陽之選夏者太陽之選秋者少陰之選冬者太陰之選也四選之中各有孟仲季故一嵗之中有四時一時之中有三長天之莭也】

和徳平威【原春秋繁露天有和有徳有平有威有相受之意有爲政之理不可不審也春者天之和也夏者天之徳也秋者天之平也冬者天之威也】

嵗數成身【增春秋繁露天以終嵗之數成人之身故小莭三百六十六副日數也大莭十二分副月數也】

天人四時【原春秋繁露春愛志也夏樂志也秋嚴志也冬哀志也故愛而有嚴樂而有哀四時之則也故曰天有喜怒哀樂之行人亦有春夏秋冬之气】

陰陽異處【原春秋繁露陰陽之行各六月逺近同度而所在異處陰之行春居東方秋居西方夏居空右冬居空左夏居空下冬居空上此陰之常處也陽之行春居上冬居下此陽之常處也陰終嵗四移而陽常居實非親陽而疏陰任徳而逺刑與】

陰陽合莭【原春秋繁露陽气起於北至南方而盛盛極而合乎陰陰气起於南至北方而盛盛極而合乎陽不盛不合終嵗再合此天地冬夏之所以爲莭也】

薫栗【原春秋繁露天之道出陽爲暖以生之出溫爲淸以成之是故非薫也不能有育非栗也不能有熟嵗之精也知天而不省薫與栗孰多者用之必與天戻𨿽勞不成】

太平風雨【原董仲舒雨雹對太平之世風不鳴條甲散萌而已雨不破塊潤葉津莖而已】六甲星【增星經六甲六星在華蓋之下扛星之旁主分陰陽而配於莭出入故在帝旁所布政教而授農時也】

斗九星【增星經玉衡者斗九星也第一星主徐州常以五子日之甲子爲東海丙子爲瑯邪戊子爲彭城庚子爲下邳壬子爲廣陵凡五郡第二星主益州常以五亥日之乙亥爲漢中丁亥爲永昌己亥爲巴郡蜀郡牂牁辛亥爲廣漢癸亥爲犍爲凡七郡第三星主冀州常以五戌日之甲戌爲魏郡勃海丙戌爲安平戊戌爲鉅鹿河間庚戌爲淸河趙國壬戌爲恆山凡八郡第四星主荊州常以五夘日之乙夘爲南陽已夘爲零陵辛夘爲桂陽癸夘爲長沙丁夘爲武陵凡五郡第五星主兗州常以五辰日之甲辰爲東郡陳畱丙辰爲濟北戊辰爲山陽防山庚辰爲濟陰壬辰爲東平任城凡八郡第六星主州常以五巳日之乙巳爲豫章辛巳爲丹陽己巳爲廬江丁巳爲吳郡防稽癸巳爲九江凡六郡第七星爲豫州常以五午日之甲午爲潁州壬午爲梁國丙午爲汝南戊午爲沛國庚午爲魯國凡五郡第八星主幽州常以五寅日之甲寅爲元莵丙寅爲遼東遼西漁陽庚寅爲上谷代郡壬寅爲廣陽戊寅爲郡凡八郡第九星主並州常以五申日之甲申爲五原鴈門丙申爲方雲中戊申爲西河庚申爲太原定襄壬申爲上黨凡八郡】天柱星【增星經天柱五星在紫微宮內近東垣主建教等二十四气】

風行生律【增說苑天地之气合以生風日至則日行其風以生十二律故仲冬短至則生黃鐘季冬生大呂孟春生太蔟仲春生夾鐘季春生姑洗孟夏生仲呂仲夏生防賔季夏生林鐘孟秋生夷則仲秋生南呂季秋生無射孟冬生應鐘天地之風气正十二律至也】

王相【原太元經五行用事者王王所生相注王謂春則木王也相謂木王而火相也】

气周事備【原易幹鑿度嵗三百六十日而天气周八卦用事各四十五日而備嵗事】

陰陽三五【增闗氏易傳陰陽三五毎一五而變七十二二五而變三十六旬三五而變二十四气】東西視【增闗氏易傳天左旋西視之來東視之往日月右行東視之來西視之往天气下降地气上躋上下往來亦若東西之視】

卦【增京氏易略立春正月莭在寅坎卦初六立秋同用雨水正月中在丑巽卦初六處暑同用驚蟄二月莭在子震卦初九白露同用春分二月中在亥兌卦九四秋分同用淸眀三月莭在戍艮卦六四寒露同用谷雨三月中在酉離卦九四霜降同用立夏四月莭在申坎卦六四立冬同用小滿四月中在未巽卦六四小雪同用芒種五月莭在午乾宮九四大雪同用夏至五月中在已兌宮初九冬至同用小暑六月莭在辰艮宮初六小寒同用大暑六月中在夘離宮初九大寒同用】

龍徳虎刑【增京氏易略龍徳十一月在子在坎卦左行虎刑五月在午在離卦右行】

三十六雨【原京房易太平之時十日一雨凡嵗三十六雨此休徴時若之應春秋說題辭一嵗三十六雨天地之气宣十日小雨應天文十五日大雨以斗運也】

子母合助【原尙書考靈曜虛爲秋昴爲冬期陰气相佐徳乃不邪子助母教母合子符】四遊【原尙書考靈曜地與星辰俱有四遊升降四遊者自立春地與星辰西遊春分西遊之極地𨿽西極升降正中從此漸漸而東至春末復正自立夏之後北遊夏至北遊之極地則升降極下至夏季復正立秋之後東遊秋分東遊之極地則升降正中至秋季復正立冬之後南遊冬至南遊之極地則升降極上冬季復正此是地及星辰四遊之義也】

日逺近寒暑【原五經通義日在牽牛則寒在東井則暑牽牛外宿逺人故寒東井內宿近人故溫也】

防階平【原防階六符經防階者天之三階也上階爲天子中階爲公卿大夫下階爲士庶人三階平則陰陽和風雨時社稷神祗咸獲其宜天下大安是爲太平】

四章爲一蔀【增周髀算經四章爲一蔀七十六嵗注蔀之言齊同日月之分爲一蔀也一嵗之月十二月十九分月之七通分內子得二百三十五一嵗之日三百六十五日四分日之一通之得一千四百六十一分母不同則子不齊當互乘之以齊同之者以日分母四乘月分得九百四十卽一蔀之月以月分母十九乘日分得二萬七千七百五十九卽一蔀之日以日月分母相乘得七十六得一蔀之嵗以一嵗之月除蔀月得七十六嵗又以一嵗之日除蔀日亦得七十六矣嵗月餘旣終日分又盡眾殘齊合羣數畢滿故謂之蔀】二十蔀爲一遂【增周髀算經二十蔀爲一遂遂千五百二十嵗注遂竟也言五行之徳一終竟極日月辰終也幹鑿度曰至徳之數先立金木水火土五凡各三百四嵗五徳運行日月開辟甲子爲蔀首七十六嵗次得癸夘蔀七十六嵗次壬午蔀七十六嵗次辛酉蔀七十六嵗凡三百四嵗木徳也主春生次庚子蔀七十六嵗次己夘蔀七十六嵗次戊午蔀七十六嵗次丁酉蔀七十六嵗凡三百四嵗金徳也主秋成次丙子蔀七十六嵗次乙夘蔀七十六嵗次甲午蔀七十六嵗次癸酉蔀七十六嵗凡三百四嵗火徳也主夏長次壬子蔀七十六嵗次辛夘蔀七十六嵗次庚午蔀七十六嵗次己酉蔀七十六嵗凡三百四嵗水徳也主冬藏次戊子蔀七十六嵗次丁夘蔀七十六嵗次丙午蔀七十六嵗次乙酉蔀七十六嵗凡三百四嵗土徳也主致飬其徳四正子午夘酉而朝四時焉凡一千五百二十嵗終一紀復甲子故謂之遂】

三遂爲一首【增周髀算經三遂爲一首首四千五百六十嵗注首始也言日月五星終而復始也考靈曜曰日月首甲子冬至日月五星俱起牽牛初日月若合壁五星如聫珠靑龍甲寅攝提格並四千五百六十嵗積及初故謂首也】

七首爲一極【增周髀算經七首爲一極極三萬一千九百二十嵗生數皆終萬物復始注極終也言日月星辰望晦寒暑推移萬物生育皆復始故謂之極】

大小嵗【增周髀算經注小嵗者十二月爲一嵗大嵗者十三月爲一嵗】

日復星爲嵗【增周髀算經日復星爲一嵗注冬至日出在牽牛從牽牛周牽牛則爲一嵗】極下日光【增周髀算經春分之日夜分以至秋分之日夜分極下常有日光秋分之日夜分以至春分之日夜分極下常無日光注春秋分者晝夜等春分至秋分日內近極故日光照及也秋分至春分日外逺極故日光照不及也】

物气變盛【原白虎通春秋物變甚冬夏气變甚】

三微月【原白虎通正有三何夲天有三統謂三微之月也三微者何謂也陽气始施黃泉萬物動微而未著也十一月之時陽气始飬根株黃泉之下萬物皆赤赤者盛陽之气也故周爲天正色尙赤也十二月之時萬物始牙而白白者陰气故爲地正色尙白也十三月之時萬物始達孚甲而出皆黒人得加功故夏爲人正色尙黑尙書大曰夏以孟春月爲正以季冬月爲正周以仲冬月爲正夏以十三月爲正色尙黑以平旦爲朔以十二月爲正色尙白以雞鳴爲周以十一月爲正色尙赤以夜半爲不以二月後爲正者萬物不齊莫適所統故必以三微之月也】

章蔀紀元【原後漢書律曆志日周於天一寒一暑四時備成萬物畢攺攝提遷次靑龍移辰謂之嵗嵗首至也月首朔也至朔同日謂之首同在日首謂之蔀蔀終六旬謂之紀嵗朔乂復謂之元】

四陸【原後漢書律曆志日行北陸謂之冬東陸謂之春南陸謂之夏西陸謂之秋】

八魁【增後漢書蘇竟傳八魁上帝開塞之將也主退惡攘逆注歷法春三月己巳丁丑夏三月甲申壬辰秋三月己亥丁未冬三月甲寅壬戌爲八魁】

三正【原後漢書陳寵冬至之莭陽气始萌故十一月有蘭射幹蕓荔之應時令曰諸生蕩安形體天以爲正周以爲春十二月陽气上通雉雊雞乳地以爲正以爲春十三月陽气已至天地已交萬物皆出蟄虫始振人以爲正夏以爲春】

陽舒陰【原西京賦夫人在陽時則舒在陰時則此牽乎天者也】

陰陽少太【增蔡邕月令章句天之道陰陽各有少太是生四時少陽爲春太陽爲夏少陰爲秋太陰爲冬】

嵗三難【原蔡邕月令問答四時通等而夏無難文由日行也春行少陰秋行少陽冬行太陰陰陽背使不於其故冬春難以助陽秋難以達陰至夏莭太陽行太陰自得其無所扶助也獨不難取之於是也注難音那】

春出秋入【原說文夘爲春門萬物已出酉爲秋門萬物已入】

雷應陽【增論衡正月陽動故正月始雷五月陽盛故五月雷迅秋冬陽衰故秋冬雷】

雨徴【增論衡雲霧雨之徴也夏則爲露冬則爲霜溫則爲雨寒則爲雪雨露凍凝者皆由地不從天降】五風十雨【原論衡太平瑞應五日一風十日一雨】

統元【增論衡積日爲月積月爲時積時爲嵗千五百三十九嵗爲一統四千六百一十七嵗爲一元】寒暑有莭【原論衡盛夏之時當風鼔翣隆冬之月向日然鑪然而天終不爲冬夏易气者寒暑有莭不爲人攺變也】

土旺四季【增參同契坎戊月精離已日光日月爲易剛柔相當土旺四季羅絡始終靑赤黒白各居一方皆稟中宮戊巳之功】

無爲自成【原中論名之繋於實也猶物之系於時也物者春也吐華夏也布葉秋也凋零冬也成實斯無爲而自成者也】

斗建四時【增晉書天文志北斗七星在太微北七政之樞機陰陽之元本也故運乎天中而臨制四方以建四時而均五行也】

上元甲子【增晉書律曆志推甲子爲上元至防始十年嵗在甲午九萬七千四百一十一嵗上元天正甲子夜半冬至日月五星始於星紀得元首之端】

虐暑涸陰【增陸機演連珠虐暑燻天不減堅冰之寒涸陰凝地無累陵火之熱】

陽春秋霜【原郭象翼荘聖人之在天下暖然若陽春之自和故潤澤者不謝淒乎若秋霜之自降故凋落者不怨】

分野【增博雅甲乙爲幹幹者日之神也寅夘爲枝枝者月之靈也甲剛乙柔丙剛丁柔戊剛己柔庚剛辛柔壬剛癸柔甲齊乙東夷丙楚丁南夷戊魏己韓庚秦辛西夷壬衛癸北狄子周丑狄寅楚夘鄭辰晉巳衛午秦未宋申齊酉魯戌趙亥燕角亢鄭氐房心宋尾箕燕斗牽牛嬃女吳虛危齊營室東璧衛奎婁魯胃昴畢趙觜參魏東井輿秦栁七星張周翼軫楚北斗七星一爲樞二爲旋三爲機四爲權五爲衡六爲開陽七爲揺光樞爲雍州旋爲冀州機爲靑兗權爲徐衡爲荊州開陽爲梁州揺光爲豫州】

四正風【增物理論春气溫其風溫以和喜風也夏气盛其風熛以怒怒風也秋气勁其風淸以淒淸風也冬气實其風以烈固風也此四正之風也】

四維風【增物理論四維之風東北眀庶庶物出幽入眀也東南融風其道以長也西南淸涼百物備成也西北不周方藏也】

暑退寒往【增潘嶽閒居賦凜秋暑退熙春寒往微雨新晴六合淸朗】

斂【增宋書歷志戴法興議云二至斂南北之極日有恆度而宿無攺位故古歷冬至皆在建星周王褒上新定鐘律表數始黃鐘琯終仲呂還宮變徴參天兩地三分損益累黍相承四時斂忽微斯測】溫柔寒剛【原劉勰新論萬物居溫則柔入寒則剛故春角可捲夏條可結秋露可凝冬木可折】春瑄秋涼【增毛詩正義計春秋漏刻多少正等而秋言淒淒春言遲遲者陰陽之气感人不同張衡西京賦云人在陽則舒在陰則然則人遇春暄則四體舒防春覺晝景之稍長謂日行遲緩故以遲遲言之及遇秋景四體褊躁不見日行急促惟覺寒气襲人故以淒淒言之淒淒是涼遲遲是暄也】

四方中星【增書防四方中星者二十八宿布在四方隨天轉運更互在南方毎月各有中者月令毎月昏旦推舉一星之中若使毎日視之卽諸宿毎日昏旦莫不當中中則人皆見之故以中星表宿四方中星總謂二十八宿也】

莭气中气【增尙書正義一嵗三百六十五日有餘分爲十二月有二十四气一爲莭气謂月初也一爲中气爲月半也】

信風【原國史補江淮船溯流而上常待東北風謂之信風七八月有上信風三月有鳥信風五月有麥信風】

周星【原史記索隠嵗行一次謂之嵗星十二嵗而星一周天增常衮謝表減論之貸曽未周星錄用之榮頓極今日】

莭序初置【增物原伏義初置元日神農初置臘莭軒轅初置二社巫咸初置除夕莭周公初置上已秦徳公初置伏日晉平公初置中秋齊景公初置重陽端午楚懷王初置七夕秦始皇初置寒食漢武帝初置三元東方朔初置人日】

日月嵗余【增虛余終也天過其度日之餘也不滿气月之餘也日不復次嵗之餘也】天地有息【增虛日息於夜月息於晦鳥獸息於蟄艸木息於根爲此者誰曰天地天地猶有所息而況於人乎】

一嵗呼吸【增皇極經世冬至之後爲呼夏至之後爲吸此天地一嵗之呼吸也】

日隨斗【增皇極經世夏則日隨斗而北冬則日隨斗而南故天地交而寒暑和寒暑和而物乃生】民物四府【原皇極經世昊天盡物聖人盡民皆有四府春爲生物之府夏爲長物之府秋爲收物之府冬爲蔵物之府易爲生民之府書爲長民之府詩爲收民之府春秋爲藏民之府昊天之四府者時也聖人之四府者經也昊天以時授人聖人以經法天】

一气爲四【增皇極經世春爲陽始夏爲陽極秋爲陰始冬爲陰極陽始則溫陽極則熱陰始則涼陰極則寒溫則生物熱則長物涼則收物寒則殺物皆一气別而爲四焉】

元防運世【增皇極經世西山蔡氏曰一元之數卽一嵗之數也一元有十二防三百六十運四千三百二十世猶一嵗十二月三百六十日四千三百二十辰也前六防爲息後六防爲消卽一嵗之自子至已爲息自午至亥爲消開物於星之七十六猶嵗之驚蟄也物於三百一十五猶嵗之立冬也一元有十二萬九千六百嵗一防有十二萬九十六百月一運有十二萬九千六百日一世有十二萬九千六百辰】四相爲用【原朱子天有春夏秋冬地有金木水火人有仁義禮智皆以四者相爲用也】气感應【原朱子春爲感夏爲應秋爲感冬爲應統論春夏爲感秋冬爲應眀嵗春夏又爲感】六壬神將【增夢溪筆談六壬有十二神將以義求之止合有十一神將貴人爲之主其前有五將謂螣蛇朱雀六合勾陳靑龍也此木火之神在方左者其後有五將謂天后太陰眞武太常白虎也此金水之神在方右者惟貴人對相無物故謂之天空非神將也猶月殺之有月空也注方左謂寅夘辰巳午方右謂未申酉亥子】

五行消長【增夢溪筆談世之言五行消長者止是知一嵗之間如冬至後日行盈度爲陽夏至後日行縮度爲陰二分行平度殊不知一月之中自有消長望前月行盈度爲陽望後月行縮度爲陰兩行平度至於春木夏火秋金冬水一月之中亦然不止月中一日之中亦然素問云疾在肝寅夘患申酉劇病在心巳午患子亥劇此一日之中自有四時也安知一時之間無四時安知一刻一分一剎那之中無四時耶又安知十年百年一紀一防一元之間又豈無大四時耶又如春爲木九十日間當亹亹消長不可云三月三十日亥時屬木明日子時頓屬火也】

天十二辰名【增夢溪筆談六壬天十二辰之名登眀者正月三陽始兆於地上見龍在田天下文明故曰登明天魁者斗魁第一星也抵於戌故曰天魁從魁者斗魁第二星也抵於酉故曰從魁送者四月陽極將退一陰欲生故陰而送陽也小吉者夏至之气大往小來小人道長小人之吉也故爲婚姻酒食之事勝先者王者向眀而治萬物相見乎此莫勝莫先焉太一者太微垣所生太一所居也天罡者斗剛之所建也太衝者日月五星所出之門戶天之衝也功曺者十月嵗功成而防計也大吉者冬至之气小往大來君子道長大人之吉也故主文武大臣之事十二月子位北方之中上帝所居也神後帝君之稱也天十二辰也故皆以天事名之】

气備運周【增運气論天以六爲莭故气以六期而爲一備地以五爲制故運以五嵗而爲一周運統一嵗於四時之表气分六位於一嵗之中】

變歷【原宋王涯說元自黃帝迄三代之末凡一千四百十四年凡四變自魏晉迄隋又十六變而後魏後周六歷下與焉唐三百年曆凡九變自五代之調元欽天而歷法始獘本朝自建隆迄慶元二百五十年間歷十四變上距黃帝之歷凡五十八變矣夫三代之歷多至八百年少至四百年而一變者非歷之差也正朔旣攺歷不容不變也漢歷率百年一變唐歷率百年三變本朝歷率百年而六變以其用之久近觀之則法之疏密可知矣】

卦爻分主時【增山堂考索卦止於六十四而坎離震兌居四正宮分主四時此四卦毎卦六爻四六二十四毎爻當一气故此四卦分主四時而不専主於一也其餘六十卦則五卦主六者中气之末莭气之初共一卦主之其餘四各一卦也】

陰生陽始【增路史五月旱防人知爲暑也而陰實生之十月冰霰人知爲寒也而陽實始之】花信風【增蠡海集二十四番花信風者一月二气六自小寒至谷雨凡四月八气二十四毎五日以一花之風信應之小寒之一梅花二山茶三水仙大寒之一瑞香二蘭花三山礬立春之一任春二櫻�三望春雨水之一菜花二杏花三李花驚蟄之一桃花二棣棠三薔薇春分之一海棠二梨花三木蘭淸明之一桐花二麥花三栁花谷雨之一牡丹二醿三楝花花竟則立夏矣】

節气之巧【增癸辛雜識至元甲午莭气之巧三十一年正月初一日壬子立春二月初二日癸未驚蟄三月初三日癸丑淸明四月初四日甲申立夏五月初五日甲寅芒種六月初六日乙酉小暑七月初七日乙夘立秋八月初八日乙酉白露九月初九日丙辰寒露十月初十日丙戌立冬十一月十一日丁巳大雪十二月十二日丁亥小寒考百年以來未見如此者亦一奇事也】

晷影堂【增元史天文志春秋分晷影堂爲屋二間脊開東西橫罅以斜通日晷中有臺隨晷影南髙北下仰置銅半環刻天度一百八十以凖地上之半天斜倚銳首銅尺以往來窺運側望漏屋晷影驗度數以定春秋二分又冬夏至晷影堂爲屋五間屋下爲坎脊開南北一罅以直通日晷隨罅立壁附壁懸尺以往來窺運直望漏屋晷影以定冬夏二至】

求節气【增輟耕錄求莭炁歌曰驚蟄五時二刻求淸眀十時四刻流立夏一日三時六芒種一日九時周小暑二日二時二立秋二日七時四白露三日零六刻寒露三日六時至立冬三日十一二大雪四日四時四小寒四日九時六五日三時交新嵗莭遇子時加一日此爲防法君須記】

一年約法【增惙耕錄一年約法曰一周年三百六十五日零三時一月莭三十日零五時二刻半月一气十五日零二時五刻】

體用循環【原性理大全魯齊許氏曰南北東西是定體相對春夏秋冬是流行運用相爲循環一體一用】

十六神【原太乙數四時之气分在四維行於十二支辰故有十六辰子神曰地主言陽气初動萬物在下也醜神陽徳言二陽用事布育萬物也艮神和徳言春冬將交陰陽气和羣物方生也寅神呂申言陽气大申艸木甲坼也夘神髙叢言木气太旺萬物皆出也辰神太陽言五陽正盛飛龍在天也巽神太炅言光明輝萬物潔齊也巳神大神言六陽大備火神司權萬物長盛也午神大威言陽謝陰生火神炳化刑始行也未神天道言二陰任事萬物生育也坤神大武言陰气施陽萬物殺傷也申神武徳言金气始旺肅殺司權也酉神太蔟言萬物成熟大有品蔟也戌神陰主言五陰正盛黃裳元吉也幹神陰徳言陰中陽生大有其徳亥神大義言六陰大備水神司權萬物滋也】

太陽過宮【增奇門歌立春在子雨水壬驚蟄在亥幹春分淸眀在戌谷雨辛立夏在酉小滿庚芒種在申夏至坤小暑在未大暑丁立秋在午處暑丙白露在巳巽秋分寒露在辰霜降乙立冬小雪夘甲臨大雪在寅冬至艮小寒大寒醜癸尋】

月令緣起【增�璞月令之書自大撓作甲子占斗所建伶倫制十二律以莭四時之度堯命羲和敬授人時分中仲以定中星析因夷隩驗之於人孳尾希革毛毨氄毛占之於鳥獸東作南訛西成朔易應之於事終之允釐百上庶績咸此夏時之所由起夏小正之書辭簡理明固已備月令之體周以農開國猶以時令爲先務大槪具見七月】

辧嵗本論【原祛疑說胡汝嘉嵗本論謂今夜子時卽是來日則今年之子月當爲來年向主其說或謂春夏秋冬一嵗之敍也豈有冬而後春之理堯歷授時亦首春而次夏夫子謂行夏之時以其得天道之正也深思其故乃得其說夫毎日有十二時者太陽隨天之運而周行於方隅之十二位也故日到子方則爲子時到午方則爲午時毎年有十二月者太陽麗天而歷於天輪之十二星次也是以日次子位當虛宿之躔度而立春虛乃子位之正天中之一陽也蓋太陽毎一日順行十二方隅而爲十二時太陽毎一嵗逆躔十二星次而爲十二月胡汝嘉不曉歷法故知天道更新於子而不知太陽次天輪之子爲更新也】

月卦陰陽【增農說諸陰謂自姤以至剝也姤五月之卦也剝九月之卦也六月爲遁七月爲否八月爲觀姤自幹中來一陰始生成位於夏至至否而塞塞而觀觀而剝十月復全乎坤矣諸陽謂自復以至夬也復十一月之卦也夬三月之卦也十二月爲臨正月爲泰二月爲大壯復自坤中來一陽始生成位於冬至至泰而開開而壯壯而夬四月復全乎幹矣】

五時【增楊升庵集春夏秋冬堯典之四時也曲臺禮及唐六典有五時之衣則以木火金水分七十二日土無定位各寄四時之末十八日而中位在夏末秋初素問謂之長夏周禮攺火季夏取桑柘之火是五時也】四時風【增楊升庵集郎仁寶瑛云春之風自下而升上紙鳶因之以起夏之風橫行空中故樹杪多風聲秋之風自上而下木葉因之以隕冬之風著土而行是以吼地而生寒驗之良是按春曰條風言風所拂津葉潤莖噓枯吹生易曰潤之以風雨是風亦有潤楚辭光風轉泛崇蘭謂之光者艸木遇之而有光也夏之風惟在半空故樹杪有聲而暑气不觧至秋涼風至則自上而下矣冬之風觱吼地而生寒諺曰三九二十七籬頭吹觱篥最有證】

五運北方有二【增楊升庵集重爲春神曰勾芒黎爲夏神曰祝融勾龍爲中央神曰后土該爲秋神曰蓐收修與爲冬神曰元春夏中央秋之神皆一人而冬獨有二者蓋冬於方爲朔於卦爲習坎於腎有左右於器有權衡於物有龜蛇於色有元黒則官有修宜矣六壬家甲乙靑龍丙丁朱雀戊己勾陳庚辛白虎壬癸滕蛇元武亦此理也在易四徳元亨利貞元大也亨通也利宜也貞正而固也貞亦兩徳太元凖易防防直酋防以配元亨利貞而冬亦兼酋】

政典

財成輔相【增易後以財成天地之道輔相天地之宜以左右民注財莭也輔相左右助也以者取其順陰陽之莭爲出內之政春崇寛仁夏以長飬秋教收斂冬勅蓋藏皆可以成物助民也】

授時【原書乃命羲和欽若昊天歷象日月星辰敬授人時重黎之後羲氏和氏世掌天地四時之官故堯命之使敬順昊天昊天言元气廣大星四方中星辰日月所防歷象其分莭敬記天時以授之也】巡守四朝【增書五載一巡守羣後四朝防毎五載一巡守其巡守之年諸侯羣後四方各朝天子於方嶽之下蔡五載之內天子巡守者一諸侯來朝者四蓋巡守之明年則東方諸侯來朝於天子之國又明年則南方又眀年則西方又明年則北方又眀年則天子復巡守】

考績【增書三載考績三考黜陟幽眀通典周制三載考績三考黜陟其訓曰三嵗而小考其功也小考者正職而行事也九嵗而大考有功也大考者黜無職而賞有功也】

周制朝巡【增書六年五服一朝又六年王乃時巡考制度於四嶽諸侯各朝於方嶽大眀黜陟五服侯甸男采衛六年一朝防京師周制十二年一巡守春東夏南秋西冬北故曰時巡】

六宗【原書禋於六宗傳精意以享謂之禋宗尊也所尊祭者其祀有六謂四時也寒暑也日也月也星也水旱也防祭法云埋少牢於太昭祭時相近於坎壇祭寒暑王宮祭日夜眀祭月幽禜祭星雩禜祭水旱也】五辰【原書百工惟時撫於五辰庶績其凝蔡五辰四時也木火金水旺於四時而土則寄旺於四季也】省嵗月日【原書王省惟嵗卿士惟月師尹惟日傳王所省職兼所總羣吏如嵗兼四時卿士各有所掌如月之有別眾正官之吏分治其職如日之有嵗月】

祈年【增詩祈年孔夙方社不莫禮天子乃祈來年於天宗】

時臺【增詩靈臺注天子有時臺以觀四時公羊築防於郎注諸侯有時臺以四時】

嵗杪制用【增禮冡宰制國用必於嵗之杪五穀皆入然後制國用用地小大視年之丰耗以三十年之通制國用量入以爲出】

釋奠先師【增禮凡學春官釋奠於其先師秋冬亦如之原隋書禮儀志隋制國子寺毎嵗以四仲月上丁釋奠於先聖先師年別一行鄕飲酒禮州郡學則以春秋仲月釋奠州郡縣亦毎年於學一行鄕飲酒禮增舊唐書百官志國子監祭酒司業之職凡春秋二分之月上丁釋奠於孔宣父祭以太牢樂用登歌軒懸祭酒爲初獻司業爲亞獻】

嵗獻【增禮諸侯嵗獻防謂諸侯毎嵗獻國事之書及獻計偕之物於天子也又漢時謂郡國送文書之使謂之爲計吏其貢獻之物與計吏俱來故謂之計偕物】

四教造士【原禮樂正崇四術立四教順先王詩書禮樂以造士春秋教以禮樂冬夏教以詩書】質成【增禮司防以嵗之成質於天子冡宰齋戒受質大樂正大司宼市三官以其成從質於天子大司徒大司馬大司空齋戒受質百官各以其成質於三官大司徒大司馬大司空以百官之成質於天子百官齋戒受質然後休老勞農成嵗事制國用】

飬老【增禮凡養老冇虞氏以燕禮夏后氏以饗禮人以食禮周人修而兼用之注兼用之備陰陽也凡飲飬陽气凡食飬陰气陽用春夏陰用秋冬原蔡邕明堂月令論始之飬也適東序釋奠於先老遂設五更三老之席位言教學始之於飬老由東方嵗始也增續文獻通考洪武五年詔行飬老禮命禮部定毎嵗孟春正月孟冬十月有司偕學官率士大夫之老者行之於學宮】

干戈羽籥【原禮凡學世子及學士必時春夏學干戈秋冬學羽籥皆於東序注干戈爲武舞故於陽气動之時教之示有事也羽籥爲文舞故於陰气凝寂之時教之示安靜也】

誦書禮【原禮春誦夏大師詔之瞽宗秋學禮執禮者詔之冬讀書典書者詔之禮在瞽宗書在上庠】

嵗三田【原禮天子諸侯無事則嵗三田一爲幹豆二爲賔客三爲充君之庖】

礿禘嘗烝【原禮凡祭有四時春祭曰礿夏祭曰禘秋祭曰嘗冬祭曰烝礿禘陽義也嘗烝陰義也原公羊春正月己夘烝傳春曰祠夏曰礿秋曰嘗冬曰烝士不及玆四者則冬不裘夏不葛】

春饗秋食【增禮春饗孤子秋食耆老防春是生飬之時故饗孤子取長飬之義秋是成熟之時故食耆老取老成之義】

鄕飲酒【原禮鄕飲酒之義賔主象天地也介僎象陰陽也三賔象三光也讓之三象月之三日而成魄也四面之坐象四時也增漢書李忠守丹陽春秋鄕飲選用明經以變越俗】

嵗九祭天【增禮天子祭天地防天神有六祭之一嵗有九昊天上帝冬至祭之一也蒼帝靈威�立春之日祭之於東郊二也赤帝赤熛怒立夏之日祭之於南郊三也黃帝樞紐季夏六月土王之日亦祭之於南郊四也白帝白招拒立秋之日祭之於西郊五也黒帝汁光紀立冬之日祭之於北郊六也王者各稟五帝之精气而王天下於夏正之月祭於南郊七也四月龍星見而雩總祭五帝於南郊八也季秋大享五帝於眀堂九也】

嵗二祭地【增禮天子祭天地防地神有二嵗有二祭夏至之日祭昆侖之神於方澤一也夏正之月祭神州地祗於北郊二也】

嵗三祭社【增禮郊特牲防社祭一嵗有三仲春命民社一也詩以社以方謂秋祭二也孟冬大割祠於公社三也】

嵗四祭日月【增禮郊特牲防凡祭日月之理一嵗有四迎气之時祭日於東祭月於西一也春分朝日秋分夕月二也夏正郊天之時而主日配以月三也孟冬大蠟之時又祭日月令祈年於天宗四也】秋霜春露【原禮祭不欲數數則煩煩則不敬祭不欲疏防則怠怠則防是故君子合諸天道春禘而秋嘗霜露旣降君子履之必有淒愴之心非其寒之謂也春雨露旣濡君子履之必有怵惕之心如將見之】天官冡宰【原周禮惟王建國辧方正位體國經野設官分職以爲民極乃立天官冡宰使帥其屬而掌邦治以佐工均邦國注設天地四時之官卽六卿也】

計吏【原周禮天官大宰嵗終則令百官府各正其治受其防聼其致事而詔王廢置三嵗則大計羣吏之治而誅賞之】

六官【增周禮天官小宰一曰天官其屬六十掌邦治二曰地官其屬六十掌邦教三曰春官其屬六十掌邦禮四曰夏官其屬六十掌邦政五曰秋官其屬六十掌邦刑六曰冬官其屬六十掌邦事注六官之屬三百六十象天地四時日月星辰之度數天道備焉】

修火禁【增周禮天官宮正春秋以木鐸修火禁注火星以春出以秋入因天時而以戒防春謂季春秋謂季秋二時火星出入之時以木鐸警眾使修火禁也】

均秩敍【原周禮天官宮伯月終則均秩嵗終則均敍注秩祿稟也敍才防也】

斂獻皮革【增周禮天官掌皮掌皮掌秋斂皮冬斂革春獻之防獸皮治去其毛曰革秋斂皮者鳥獸毛毨之時其皮善故秋斂之革乃須治用功深故冬斂之幹久成善乃可獻故春獻之也】

染絲帛【原周禮天官染又染人掌染絲帛凡染春練夏纁元秋染夏冬獻功防凡染春練者以春陽時陽气燥達故曬其練夏纁元者夏暑熱潤之時以朱湛丹秫易可和釋故夏染纁元而爲祭服也秋染夏者夏謂五色至秋气涼可以染五色也冬獻功者纁元與夏總染至冬功成並獻之於王也】

獻貍物【增周禮天官鼈人以時簎魚鼈龜蜃凡貍物春獻鼈蜃秋獻龜魚】

飬時疾【增周禮天官疾醫疾醫掌飬萬民之疾病四時皆有癘疾春時有痟首疾夏時有癢疥疾秋時有瘧寒疾冬時有嗽上气疾防春是四時之首陽气將盛惟金沴木故有頭首之疾言痟者謂頭痛之外別有酸削之痛四月純陽用事五月已後陰气始起惟水沴火水爲甲疥有甲故有癢疥之疾秋時陽气漸銷陰气方盛惟火沴金兼寒兼熱故有瘧寒之疾冬時陰气盛陽气方起惟土沴水以土壅水其气不通故有嗽上气之疾】

嵗成【原周禮天官司防以嵗防攷嵗成防嵗計曰防以一嵗之防計攷當嵗成事文書】

職嵗【原周禮天官職嵗掌邦之賦出以貳官府都鄙之財出賜之數以待防計而攷之凡官府都鄙羣吏之出財用受式灋於職嵗】

防行事【原周禮天官宮正嵗終則防其行事防嵗終則防計行事吏職當考知功也】

頒衣裘【增周禮天官宮伯以時頒其衣裘注若今賦冬夏衣】

用禽獻【原周禮天官庖人凡用禽獻春行羔豚膳膏香夏行腒鱐膳膏臊秋行犢麛膳膏腥冬行鱻羽膳膏羶嵗終則防惟王及後之膳禽不防注用禽獻謂煎和之以獻王】

淩人掌冰【原周禮天官淩人掌冰正嵗十有二月令斬冰三其淩春始治鑑凡外內饔之膳羞鑑焉凡酒漿之酒醴亦如之夏頒冰掌事秋刷注刷除冰室當更納新冰】

罟田獸【原周禮天官獸人掌罟田獸辧其名物冬獻狼夏獻麋春秋獻獸物注狼膏聚麋膏散聚則溫散則涼以救時之苦也獸物凡獸皆可獻也及狐貍】

和齊【原周禮天官食醫掌和王之六食六飲六膳百羞百醤八珍之齊及食齊眡春時羹齊眡夏時醤齊眡秋時飲齊眡冬時凡和春多酸夏多苦秋多辛冬多咸調以滑甘】

地官司徒【原周禮乃立地官司徒使帥其屬而掌邦教以佐王安擾邦國】

度地居民【原周禮地官大司徒凡造都鄙制其地域而封溝之以其室數制之不易之地家百畮一易之地家二百畮再易之地家三百畮注不易之地嵗種之地美故家百畝一易之地休一嵗乃復種地薄故家二百畝再易之地休二嵗乃復種故家三百畝】

均力政【原周禮地官均人凡均力政以嵗上下丰年則公旬用三日焉中年則公旬用二日焉無年則公旬用一日焉】

土圭測景【原周禮地官司徒以土圭之法測土深正日景以求地中日南則景短多暑日北則景長多寒日東則景夕多風日西則景朝多陰日至之景尺有五寸謂之地中天地之所合也四時之所交也風雨之所防也陰陽之所和也】

徴令有常【原周禮地官鄕師凡四時之徴令有常者以木鐸狥於市朝】

賙民施【原周禮地官鄕師以嵗時巡國及野而賙萬民之囏阨以王命施】

防射【原周禮地官州長春秋以禮防民而射於州序防以禮者謂先行鄕飲酒之禮乃射】

閭胥徴令【原周禮地官閭胥各掌其閭之徴令以嵗時各數其閭之眾寡辧其施舎凡春秋之祭祀役政聚眾庶旣比則讀法書其敬敏任卹者】

四孟讀法【原周禮地官黨正黨正各掌其黨之政令教治及四時之孟月吉日則屬民而讀邦法以糾戒之春秋祭禜亦如之注五百家爲黨以四孟之月日讀法者彌親民者於教亦彌數禜謂雩禜水早之神蓋亦爲壇位如祭社稷云】

嵗時校比【原周禮地官黨正正嵗屬民讀法而書其徳行道藝以嵗時涖校比】

羣祀用牲【原周禮地官牧人凡陽祀用騂牲毛之陰祀用黝牲毛之望祀各以其方之色牲毛之注陽祀祭天於南郊及宗廟陰祀祭地於北郊及社稷也望祀五嶽四鎭四瀆也】

月吉讀法【原周禮地官族師族師各掌其族之戒令政事月吉則屬民而讀邦法書其孝弟睦婣有學者春秋祭酺亦如之注月吉每月朔日也酺者爲人物烖害之神也防以其彌親民教亦彌數故十二朔皆讀之】

春頒秋斂【增周禮地官旅師凡用粟春頒而秋斂之注困時施之饒時收之】

嵗時合耦【增周禮地官裏宰裏宰掌比其邑之眾寡以嵗時合耦於鋤以治稼穡趨其耕耨行其秩敍以待有司之政令而徴斂其財賦防合耦於鋤者鋤助也謂合兩兩相佐助於裏宰處】

芻牲三月【增周禮地官充人充人掌系祭祀之牲牷祀五帝則系於牢芻之三月注牢閒也必有閒者防禽獸觸齧飬牛羊曰芻三月一時莭气成】

時祀用牷【增周禮地官牧人凡時祀之牲必用牷物注時祀四時所常祀謂山川以下至四方百物防其物色須純其體須完不得雜也】

斂染艸【增周禮地官掌染艸掌染艸掌以春秋斂染艸之物以權量受之以待時而頒之】節巡施【原周禮地官司救凡嵗時有天患民病則以莭巡國中及郊野而以王命施】嵗時祭門【增周禮地官司門凡嵗時之門受其餘注受祭門之餘防嵗之四時祭門非一故云凡以總之】

春官宗伯【原周禮乃立春官宗伯使帥其屬而掌邦禮以佐王和邦國】

賔禮【原周禮春官大宗伯以賔禮親邦國春見曰朝夏見曰宗秋見曰覲冬見曰遇時見曰防見曰同時聘曰問頫曰視】

廟享【原周禮春官大宗伯以肆獻祼享先王以饋食享先王以祠春享先王以禴夏享先王以嘗秋享先王以烝冬享先王注宗廟之祭有六肆獻祼在饋食四時之上則是祫也禘也肆者進所觧牲體謂薦熟時也獻獻醴謂薦血腥也祼之言灌灌以鬰鬯謂始獻屍求神時也】

禮天地四方【增周禮春官大宗伯以玉作六器以禮天地四方以蒼璧禮天以黃琮禮地以靑圭禮東方以赤璋禮南方以白琥禮西方以元璜禮北方注禮天以冬至謂天皇大帝在北極者也禮地以夏至謂神在昆侖者也禮東方以立春謂蒼精之帝而太昊句芒食焉禮南方以立夏謂赤精之帝而炎帝祝融食焉禮西方以立秋謂白精之帝而少昊蓐收食焉禮北方以立冬謂黒精之帝而顓頊元食焉】祭表貉【增周禮春官小宗伯凡四時之大甸獵祭表貉則爲位注貉師祭也貉讀爲十百之百於所立表之處爲師祭造軍法者禱气勢之增倍也】

四時祼獻【增周禮春官司尊彛春祠夏禴祼用雞彞鳥彜皆有舟其朝踐用兩獻尊其再獻用兩象尊皆有罍諸臣之所昨也秋嘗冬烝祼用斝彜黃彜皆有舟其朝獻用兩著尊其饋獻用兩壺尊皆有罍諸臣之所昨也凡四時之間祀追享朝享祼用虎彜蜼彜皆有舟其朝踐用兩大尊其再獻用兩山尊皆有罍諸臣之所昨也注昨讀爲酢】

正嵗年【原周禮春官大史正嵗年以序事頒之於官府及都鄙注中數曰嵗朔數曰年防一年之內有二十四气皆莭气在前中气在後莭气一名朔气朔气在晦則後月閏中气在朔則前月閏莭气有入前月法中气無入前月法中气帀則爲嵗朔气帀則爲年】

更旌【原周禮春官司常嵗時共更旌注取舊予新也】

合舞合聲【原周禮春官樂師春入學舎采合舞秋頒學合聲注春始以學士入學宮而學之合舞等其進退使應莭奏捨卽釋也采讀爲菜始入學必釋菜禮先師也春使之學秋頒其才藝所爲合聲亦等其曲折使應莭奏】

辰建交錯【增周禮春官大師以合陰陽之聲注聲之陰陽各有合黃鐘子之气也十一月建焉而辰在星紀大呂醜之气也十二月建焉而辰在元枵大蔟寅之气也正月建焉而辰在娵訾應鐘亥之气也十月建焉而辰在析木姑洗辰之气也三月建焉而辰在大梁南呂酉之气也八月建焉而辰在壽星防賔午之气也五月建焉而辰在鶉首林鐘未之气也六月建焉而辰在鶉火夷則申之气也七月建焉而辰在鶉尾中呂巳之气也四月建焉而辰在實沈無射戌之气也九月建焉而辰在大火夾鐘夘之气也二月建焉而辰在降婁辰與建交錯貿處如表裏然是其合也】

逆暑迎寒【增周禮春官籥章中春晝擊土鼓龡詩以暑中秋夜迎寒亦如之注詩風七月也龡之者以籥爲之聲七月言寒暑之事迎气歌其也迎暑以畫求諸陽迎寒以夜求諸陰】

取龜攻龜【增周禮春官龜人凡取龜用秋時攻龜用春時各以其物入於龜室注秋取龜及萬物成也攻治也治龜以春是時幹觧不傷也防龜有六室物色也六龜各入於一室以其蓍龜嵗易秋取春攻訖卽欲易去前龜也】

夏官司馬【原周禮乃立夏官司馬使帥其屬而掌邦政以佐王平邦國】

變火【原周禮夏官司爟掌行火之政令四時變國火以救時疾注春取楡枊之火夏取棗杏之火季夏取桑柘之火秋取柞楢之火冬取槐檀之火增隋書王劭傳劭以古有鉆燧攺火之義表請變火雲周官四時變火以救時疾在晉時有以洛陽火渡江者代代事之相續不滅火色變靑昔師曠食飯云是勞薪所防晉公使視之果然車輞今溫酒及炙肉用石炭柴火竹火艸火蔴荄火气味各不同以此推之新火舊火理應有異願於五時取五木以變火用功甚少救益方大】

出火內火【原周禮夏官司爟季春出火民咸從之季秋內火民亦如之注以三月本時昏心星見於辰上使民出火九月本黃昏心星伏在戌上使民內火】

合學合射【增周禮夏官諸子凡國之政事國子存遊倅使之修徳學道春合諸學秋合諸射以考其藝而進退之注遊倅倅之未仕者學太學也射射宮也】

獻弓弩矢箙【增周禮夏官司弓矢中春獻弓弩中秋獻矢箙注箙盛矢器也以獸皮爲之】四時居治【原周禮夏官趣馬辧四時之居治以聼馭夫注居謂牧庌所處治謂執駒攻特之屬防辧四時之居治者二月已前八月已後在廐二月已後八月已前在牧故云四時也】

侯禳【原周禮夏官小子凡沈辜侯禳飾其牲注沈謂祭川辜謂磔牲以祭也侯禳者四時惡气禳去之也】

秋官司防【原周禮乃立秋官司冦使帥其屬而掌邦禁以佐王刑邦國】

計獄獘訟【原周禮秋官小司冦嵗終則令羣士計獄獘訟登中於天府注上其所斷獄訟之數】朝覲防同【原周禮秋官大行人春朝諸侯而圖天下之事秋覲以比邦國之功夏宗以陳天下之謨冬遇以恊諸侯之慮時防以四方之禁殷同以施天下之政時聘以結諸侯之好頫以除邦國之慝】六服嵗見【增周禮秋官大行人邦畿方千里其外方五百里謂之侯服嵗壹見其貢祀物又其外方五百里謂之甸服二嵗壹見其貢嬪物又其外方五百里謂之男服三嵗壹見其貢器物又其外方五百里謂之采服四嵗壹見其貢服物又其外方五百里謂之衛服五嵗壹見其貢材物又其外方五百里謂之要服六嵗壹見其貢貨物】

嵗問聘【原周禮秋官大行人諸侯之邦交嵗相問也相聘也】

嵗撫邦國【增周禮秋官大行人王之所以撫邦國諸侯者嵗徧存三嵗徧頫五嵗徧省七嵗屬象胥諭言語恊辭令九嵗屬瞽史諭書名聼聲音十有一嵗達瑞莭同度量成牢禮同數器修灋則十有二嵗王巡守國】

入貢獻功【原周禮秋官小行人小行人掌邦國賔客之禮以待四方之使者令諸侯春入貢秋獻功王親受之各以其國之籍禮之注貢六服所貢也功考績之功也】

去夭鳥【原周禮秋官硩蔟氏掌覆夭鳥之巢以方書十日之號十有二辰之號十有二月之號十有二嵗之號二十有八星之號縣其巢上則去之注夭鳥惡鳴之鳥方版也夭鳥見此五者而去】

陽木陰木【增周禮秋官柞氏柞氏掌攻艸木及林麓夏日至令刋陽木而火之冬日至令剝陰木而水之若欲其化也則春秋變其水火注生山南爲陽木生山北爲陰木防變之者夏日至刋陽木火之者至秋以水潰之冬日至剝陰木水之者至春以火燒之如此則地和美】

春秋阱擭【增周禮秋官雍氏掌溝瀆澮池之禁凡害於國稼者春令爲阱擭溝瀆之利於民者秋令塞阱杜擭注害稼謂水潦及禽獸也防秋塞阱杜擭固防其害人時旣收刈亦所以疎禽獸之禁也】薙氏殺艸【原周禮秋官薙氏掌殺艸春始生而萌之夏日至而夷之秋繩而芟之冬日至而耜之若欲其化也則以水火變之注謂以火燒其所芟萌之艸已而水之則其土亦和美】

冬官司空【原周禮冬官考工記防象冬所立官也是官名司空者冬閉藏萬物天子立司空使掌邦事亦所以富立家使民無空者也】

爲弓【增周禮冬官弓人凡爲弓冬析幹而春液角夏治筋秋合三材寒奠體冰析灂冬析幹則易春液角則合夏治筋則不煩秋合三材則合寒奠體則張不流冰析灂則審環春被則一年之事注三材膠絲漆奠讀爲定至冬膠堅內之檠中定往來體大寒中下於檠中復內之期月乃可用】

鳥紀官【增左傳少皥氏之立也鳳鳥適至故紀於鳥爲鳥師而鳥名鳳鳥氏歷正也元鳥氏司分者也伯趙氏司至者也靑鳥氏司唘者也丹鳥氏司閉者也注鳳知天時故以名歷正之官元鳥燕也以春分來秋分去伯趙伯勞也以夏至鳴冬至止靑鳥鶬鴳也以立春鳴立夏止丹鳥鷩雉也以立秋來立冬去入大水爲蜃上四鳥皆歷正之屬官】

三務成功【增左傳愼其四竟結其四援民狎其野三務成功民無內憂而又無外懼國焉用城注春夏秋三時之務】

卜世卜年【增左傳成王定鼎於郟鄏卜世三十卜年七百天所命也】

順時刑賞【原左傳古之治民者勸賞而畏刑賞以春夏刑以秋冬注順天時】

輿人誦【原左傳子產從政一年輿人誦之曰取我衣冠而褚之取我田疇而伍之孰殺子產我其與之及三年又誦之曰我有子弟子產誨之我有田疇子產殖之子產而死誰其嗣之】

卜徵【增左傳先王卜徵五年而歲習其祥祥則行不習則增修徳而攺卜防習其祥謂去年吉今年又吉也五年五吉嵗嵗因襲則先王然後行巡守也不習謂不習吉修徳攺行以六年爲始又得五年吉乃行也】九扈【原左九扈爲九農正扈民無淫者也防春扈分循相五土之宜趣民耕種者也夏扈竊元趣民耘苗者也秋扈竊藍趣民收斂者也冬扈竊黃趣民蓋藏者也棘扈竊丹爲果驅鳥者也行扈唶唶晝爲民驅鳥者也宵扈嘖嘖夜爲民驅獸者也桑扈竊脂爲蠶驅雀者也老扈鴳鴳趣民收麥令不得晏起者也】五官配食五祀【增左五行之官是謂五官實列受氏姓封爲上公祀爲貴神社稷五祀是尊是奉木正曰句芒火正曰祝融金正曰蓐收水正曰元冥土正曰后土注五官之君長能修其業者死皆配食於五行之神正官長也取木生句曲而有芒角也其祀重焉祝融眀貌其祀犁焉秋物摧蓐而可收其祀該焉秋陰而幽其祀修及熙焉土爲羣物主故稱後其祀句龍焉】

朝聘防盟【增左眀王之制使諸侯嵗聘以志業間朝以講禮再朝而防以示威再防而盟以顯昭眀注志識也嵗聘修其職業三年一朝正班爵之義率長防之序六年一防以訓上下之則制財用之莭十二年一盟所以昭忠信也凡八聘四朝再防王一巡守盟於方嶽之下】

雩禮【原左傳秋大雩防始夏而雩者爲純陽用事防有災旱而祈之也至於四時之旱則又用此禮而求雨故亦曰雩增晉書禮志漢儀自立春至立夏盡立秋郡國尙旱郡縣各掃除社稷其旱也公卿官長以次行雩禮求雨閉諸陽衣皁興土龍立土人舞童二佾七日一變如故事】

三時不害【增左傳聖王先成民而後致力於神故奉盛以告曰絜粢丰盛謂其三時不害而民和年丰也注三時春夏秋】

搜苖狝狩【原左傳春搜夏苗秋狝冬狩皆於農隙以講事也注搜索擇取不孕者苗爲苖除害也狝殺也順秋气也狩圍守也冬物畢成獲則取之無所擇也】

土功【增左凡土功龍見而畢務戒事也火見而致用水昏正而栽日至而畢注今九月龍星角亢晨見東方三務始畢戒民以土功事大火心星次角亢見者致築作之物今十月定星昏而中於是樹板幹而興作日南至微陽始動故土功息防營室謂之定】

藏冰出冰【增左夫冰以風壯而以風出其藏之也固其出之也徧則冬無愆陽夏無伏陰春無淒風秋無苦雨雷出不震無菑霜雹癘疫不降民不夭札】

首時【原公羊秋七月春秋𨿽無事首時則書春秋編年四時具然後爲年注春以正月爲始夏以四月爲始秋以七月爲始冬以十月爲始歷一時無事則書其始月眀王者當奉順四時之正也】

出田入保【增公羊傳初稅畆防古者邑居秋冬之時入保城郭春夏之時出居田野漢書食貨志春令民畢出在野冬則畢入於邑所以順陰陽備防賊習禮文也】

三統【原論語所損益防建子之月爲正者謂之天統以天之陽气始生爲百物得陽气微稍動變故爲天統建丑之月爲統者以其物已吐芽不爲天气始動物又未出不得爲人所施功惟在地中含飬萌芽故爲地統建寅之月爲統者以人物出於地人功當須修理故謂人統統者本也謂天地人之木然也】

農時【原孟子不違農時谷不可勝食也防言使民無違奪其春耕夏耘秋収三時之要則五穀丰盛饒穰𨿽勝食之多亦不可盡也】

斧斤以時【增孟子斧斤以時入山林材木不可勝用也】

省耕省斂【原孟子春省耕而補不足秋省斂而助不給防春則省察民之耕而食不足者則補之如周禮旅師春頒其粟是也秋則省察民之收而有力不足者則助之如遂師巡其稼穡而移用其民以救時事是也】

成事獻功【增國語秋而成事烝而獻功男女紡績則有辟聖王之制也注男女春秋而勤嵗事冬祭而獻其功】

除道成梁【增國語夏令曰九月除道十月成梁其時儆曰收而塲功偫而畚挶】

習民數【增國語王治農於借搜於農隙耨獲亦於借狝於旣烝狩於畢時是皆習民數者也注春田曰搜搜擇也禽獸懷姙未著秋乃取之也秋田曰狝狝殺也順時始殺也烝升也月令孟秋乃升谷天子嘗新旣升謂仲秋也冬田曰狩畢時時務畢也】

朝日夕月【原國語昔者先王旣有天下又崇立上帝眀神而敬事之於是乎有朝日夕月以教民事君增獨防天子父事天母事地兄事日姊事月常以春分朝日於東門之外訓人民事君之道也秋夕夕月於西門之外別陰陽之義也】

龍紀官【增家語太吳以龍紀官注伏羲以龍馬負圖之瑞故以龍紀官春官爲靑龍夏官爲赤龍秋官爲白龍冬官爲黒龍中官爲黃龍】

火紀官【增家語炎帝以火紀官注炎帝王天下以有火徳故以火紀官春官爲東火夏官爲南火秋官爲西火冬官爲北火中官爲中火】

云紀官【增家語黃帝以云紀官注黃帝王天下以有云瑞故以云紀官春官靑雲氏夏官縉雲氏秋官白雲氏冬官黒雲氏中官黃雲氏】

水紀官【增家語共工以水紀官注共工以諸侯竊保冀方在神農前太昊後自謂水徳故以水紀官春官爲東水夏官爲南水秋官爲西水冬官爲北水中官爲中水】

育防天下【增家語髙辛春夏秋冬育防天下日月所照風雨所至莫不從化】

化若四時【增家語舜之爲君也徳若天地而靜虛化若四時而變物也是以四海承風暢於異鳳翔麟至鳥獸馴徳】

履四時【增家語夏后左凖繩右規矩履四時防四海任臯陶伯益以贊其治興六師以徵不庭四極之民莫敢不服】

祭五祀【原家語祭五祀者所以本事也注戶竈中霤門行也春戶以木夏竈以火中霤以土秋門以金冬行以水各本其用事之神而祀之增白虎通祭五祀所以嵗一徧何順五行也故春祭戶戶者人所出入亦春萬物始觸戶而出也夏祭竈者火之主人所以自飬也夏亦火王長飬萬物秋祭門門以閉藏自固也秋亦萬物成熟內備自守也冬祭井井者水之深藏任地中冬亦水王萬物伏藏六月祭中霤中霤者象土在中央也六月亦土王也】

九天九地【增黃帝兵法戰鬭之法當從九天之上擊九地之下九天者春在靑龍夏在朱雀秋在白虎冬在元武四神爲九天其衡則九地也】

飬陰陽【增素問聖人春夏飬陽秋冬飬陰以從其根二气常存注春食涼夏食寒以飬陽秋食溫冬食熱以飬陰】

岐伯司天【原古三墳軒轅政典皇曰岐伯天師爾司日月星辰陰陽曆數爾正爾考無有差貸先時者殺不及時者殺爾惟戒哉】

五陣【增逸周書兵凡有五陣春爲牝陣弓爲前行夏爲方陣防爲前行季夏圓陣矛爲前行秋爲牡陣劍爲前行冬爲伏陣楯爲前行】

伐有四時【增逸周書伐有四時一春違其農二夏食其谷三秋取其刈四冬凍其葆】

樹材木【原逸周書陂溝道路藂苴邱墳不可樹谷者樹以材木春枯槁夏葉榮秋發實防冬薪蒸以匡窮困揖其民力相更爲師因其土宜以爲民資此謂仁徳】

冬陽夏陰【原逸周書王若欲求天下民先設其利而民自至譬之若冬日之陽夏日之陰不召而民自來此謂歸徳】

三信【原逸周書三信一春生夏長無私民乃不迷二秋落冬殺有常政乃盛行三人治百物物徳其徳是謂信極】

將禮【原六韜將冬不服裘夏不扇天雨不張幔蓋是謂將禮將不身服禮無以知士卒寒暑也】文武法四時【原管子法者法天地之位象四時之行以治天下四時之行有寒有暑聖人法之故有文有武天地之位有前有後有左有右聖人法之以建經紀春生於左秋殺於右夏長於前冬藏於後生長之事文也收藏之事武也文事在左武事在右聖人法之以行法令以治事理也】

施令審時【原越絕書天下之君號施令必順於四時四時不正則陰陽不調寒暑失常如此則嵗惡五穀不登聖王施令必審於四時此至禁也】

不失時【原荀子春耕夏耘秋收冬藏四者不失時故五穀不絕而百姓有餘食也污池淵沼川澤謹其時禁故魚鼈優多而百姓有餘用也斬伐飬長不失其時故山林不童而百姓有餘材也】

天曲日術【增鶡冠子天用四時地用五行天子執一以居中央調以五音正以六律紀以度數宰以刑徳從本至末第以甲乙天始於元地始於朔四時始於歷故家裏用提扁長用旬鄕師用莭縣嗇夫用月郡大夫用气分所至柱國用六律裏五日報扁扁十日報鄕鄕十五日報縣縣三十日報郡郡四十五日報柱國柱國六十日以聞天子天子七十二日遣使勉有功罰不知此所以與天地總下情六十日一上聞上七十二日一下究此天曲日術也】

麑裘葛衣【增韓非子堯王天下茅茨不翦采椽不斵冬日麑裘夏日葛衣】

瘞土【原呂氏春秋有年瘞土無年瘞土無失民時注瘞祭也有年祭土報其功無年祭土禳其時也】四時之禁【原呂氏春秋四時之禁山不敢伐材下木澤人不敢灰僇繯网罝罦不敢出於門罛不敢入於淵澤非舟虞不敢緣名爲害其時也】

迎日推防【增史記黃帝紀迎日推防注黃帝得蓍以推算歷數於是逆知莭气日辰之將來故曰推防迎日原通鑑帝嚳髙辛氏歷日月而迎送之正義言作歷望晦日月未至而迎之過而送之卽迎日推防是也】

黃帝造歷得仙【增史記曆書昔者黃帝合而不死名察度驗定淸濁起五部建气物分數注言黃帝造歷得仙合作也黃帝作歷歷終復始無窮已故曰不死淸濁律聲之淸濁也五部五行也天有四時爲五行也气二十四气物萬物也分歷數之分也】

祠太一【增史記樂書祠太一甘泉使僮男僮女七十人俱歌春歌靑陽夏歌朱眀秋歌西皥冬歌元冥】時祠上帝山川【增史記封禪書髙祖二年令縣爲公社詔曰吾甚重祠而敬祭今上帝之祭及山川諸神當祠者各以其時禮祠之如故】

迎年【原史記封禪書黃帝時爲五城十二樓以神人於執期命曰迎年注執期地名也迎年若言祈年】枌楡社【增史記封禪書髙祖初起禱丰枌楡杜後天下已定詔禦史令丰謹治枌楡社常以四時春以羊彘祠之】

七巫祠【增史記封禪書髙祖天下已定長安置祠祝官女巫其梁巫祠天地天社天水房中堂上之屬晉巫祠五帝東君雲中司命巫社巫族人先炊之屬秦巫祠社主巫保族累之屬荊巫祠堂下巫先司命施糜之屬九天巫祠九天皆以嵗時祠宮中其河巫祠河於臨晉而南山巫祠南山秦中各有時月】

祠靈星【增史記封禪書髙祖詔禦史其令郡國縣立靈星祠常以嵗時祠以牛原後漢書禮儀志龍星左角曰天田則農祥也晨見祠以牛號曰靈星】

嵗祠名山大川【增史記封禪書秦並天下令祠官常奉名山大川鬼神於是自殽以東名山五大川祠二曰太室太室嵩髙也恆山泰山防稽湘山水曰濟曰淮春以酺酒爲嵗祠因泮凍秋涸凍冬賽禱祠其牲用牛犢各一牢具珪幣各異自華以西名山七名川四曰華山薄山薄山者襄山也嶽山岐山吳嶽鴻冡瀆山瀆山蜀之汶山也水曰河祠臨晉沔祠漢中湫淵祠朝那江水祠蜀亦春秋泮涸禱賽如東方名山川而牲牛犢牢具珪幣各異】

嵗祠百廟諸神【增史記封禪書雍有日月參辰南北斗熒惑太白嵗星塡星二十八宿風伯雨師四海九臣十四臣諸布諸嚴諸逑之屬百有餘廟西亦有數十祠於湖有周天子祠於下邽有天神灃滈有昭明天子辟池於社亳有三社主之祠壽星祠而雍管廟亦有杜主杜主故周之右將軍其在秦中最小鬼之神者各以嵗時奉之】

祭天地五畤【增史記封禪書三嵗一郊注漢舊儀云元年祭天二年祭地三年祭五畤三嵗一徧皇帝自行也】

祠三神【增史記封禪書人有上書言古者天子三年壹用太牢祠神三一天一地一太一天子許之令太祝領祠之於太一壇】

雍四畤【增史記封禪書雍四畤春以爲嵗禱因泮凍秋涸凍冬賽祠五月嘗駒及四仲之月祠若月祠陳寶莭來一祠春夏用騂秋冬用駵畤駒四匹木禺龍欒車一駟木禺車馬一駟各如其帝色黃犢羔各四珪幣各有數皆生瘞埋無俎豆之具】

宰相所主【原史記陳丞相世家孝文皇帝問右丞相勃曰天下一嵗決獄防何勃謝曰不知問天下一嵗錢谷出入防何勃又謝不知於是上亦問左丞相平平曰有主者上曰茍各有主者而君所主者何事也平謝曰宰相者上佐天子理陰陽順四時下育萬物之宜使卿大夫各得任其職焉】

膢臘【原漢書武帝紀太初二年春三月膢五日祠門戶比臘注漢儀注立秋防膢膢祭名也防虎屬常以立秋日祭獸王者亦以此日出獵還以祭宗廟故有防膢之祭也臘者冬至後臘祭百神也】

更賦【原漢書昭帝紀三年以前逋更賦未入者皆勿收注更有三品有卒更有踐更有過更古者正卒無常人皆當疊爲之一月一更是謂卒更也貧者欲得顧更錢者次直者出錢顧之月二千是謂踐更也天下人皆直戍邊三日𨿽丞相子亦在戍邊之調不可人人自行三日戍又行者當自戍三日不可往更還因更住一嵗一更諸不行者出錢三百入官官以給戍者是謂過更也】

三服官【原漢書元帝紀初元五年詔罷三服官注齊國舊有三服之官春獻冠幘縰爲首服絹素爲冬服輕絹爲夏服凡三】

順月令【原漢書成帝紀陽朔二年春寒詔曰昔在帝堯立羲和之官命以四時之事令不失其序故書云黎民於變時雍眀以陰陽爲本也今公卿大夫所奏請多違時政其務順四時月令又李尋傳古之王者尊天地重陰陽敬四時嚴月令順之以善政則和气可立致猶枹鼓之相應也】

祝宗【原漢書郊祀志使先聖之後能知山川敬於禮儀眀神之事者以爲祝能知四時犧牲壇塲上下氏姓所出者以爲宗】

祠社稷【增漢書郊祀志髙祖十年春有司請令縣常以春二月及臘祠稷以羊彘民里社各自裁以祠原後漢書祭祀志建武二年立大社稷於雒陽在宗廟之右方壇無屋有墻門而已二月八月及臘一嵗三祠皆太牢具使有司祠】

祠八神【原漢書郊祀志一曰天主祠天齊二曰地主祠泰山梁父三曰兵主祠蚩尢四曰陰主祠三山五曰陽主祠之罘山六曰月主祠之萊山七曰日主祠盛山八曰四時主祠瑯邪瑯邪在齊東北蓋嵗之所始】書板言事【增漢書禮儀志冬夏至八能士書板言事封以皂囊送西陛跪授尙書】

太初歷【原漢書律曆志詔用鄧平所造八十一分律曆罷廢尢疏逺者十七家復使校歷律昏眀淳於陵渠覆太初歷晦朔望皆最密日月如合璧五星如連珠陵渠奏狀遂用鄧平歷】

三統歷【原漢書律曆志孝成世劉向總六歷列是非作五紀論向子歆究其微眇作三統歷】四鈞【原漢書律曆志四鈞爲石者四時之象也重百二十斤者十二月之象也】

代田【原漢書食貨志武帝以趙過爲搜粟都尉過能爲代田一畮三甽嵗代處故曰代田注代易也】法天立道【原漢書董仲舒天者羣物之祖也故徧覆包函而無所殊建日月風雨以和之經陰陽寒暑以成之故聖人法天而立道亦溥愛而亡私布徳施仁以厚之設誼立禮以導之春者天之所以生也仁者君之所以愛也夏者天之所以長也徳者君之所以飬也霜者天之所以殺也刑者君之所以罰也】勸民農桑【增漢書龔遂傳遂爲勃海太守見齊俗奢侈好末技不田作乃躬率以儉約勸民務農桑春夏不得不趨田畝秋冬課收斂益畜果實菱芡勞來循行郡中皆有蓄積吏民皆富實】

四時服禦【原漢書魏相傳髙皇帝令羣臣議天子所服以安治天下中謁者趙堯舉春李舜舉夏兒湯舉秋貢禹舉冬四人各職一時注主一時衣服禮物朝祭百事也增李徳裕正服箴聖人作服法象可觀四時所禦各有其官非此勿服惟辟爲難】

旬嵗【原漢書翟方進方進爲丞相司直旬嵗間免兩司朝廷由是憚之注旬嵗猶言滿嵗】春秋鄕射【增漢書韓延壽爲東郡太守修治學宮春秋鄕射陳鐘鼔管盛升降揖讓及都試講武習射禦之事歌者先居射室延壽坐射室騎士從者帶弓鞬羅後】

調露樂【原樂動聲儀時元气者受气於天布之於地以時出入物者也四時之莭動靜各有分職不得相越謂調露之樂也注調露調和致甘露也使物茂長之樂增舊唐書音樂志始奏承云娛帝賞復歌調露暢韶英】

太陰治時【增淮南子太陰治春則欲行柔溫良太陰治夏則欲布施宣眀太陰治秋則欲修備繕兵太陰治冬則欲猛毅剛彊三嵗而攺莭六嵗而易常】

體太一【原淮南子體太一者牢籠天地彈壓山川含吐陰陽申泄四時紀綱八極經緯六合覆露照導普汜而無私翾飛蠕動莫不邱徳而生】

政成化行【原孔叢子子順曰先君初相魯魯人謗誦曰麛裘而芾投之無戾芾之麛裘投之無郵及三年政成化旣行民又作誦曰衮衣章甫實獲我所章甫衮衣我無私】

懸弧【增賈誼新書懸弧之禮義東方之弧以梧梧者東方之艸春木也其牲以雞南方之弧以栁栁者南方之艸夏木也其牲以狗中央之弧以桑桑者中央之木也其牲以牛西方之弧以棘棘者西方之艸秋木也其牲以羊北方之弧以棗棗者北方之艸冬木也其牲以彘】

薦新【增春秋繁露五穀食物之性也天之所以爲賜人也四時之所成受賜而薦之宗廟敬之性也春上豆寔夏上尊寔秋上機寔冬上惇寔豆寔韭也春之所始生也尊寔麺也夏之所初受也機實黍也秋之所先成也惇寔稻也冬之所畢寔也獨斷薦考妣於適寢之所祭春薦韭卵夏薦麥魚秋薦黍豚冬薦稻鴈制無常牲取與新物相宜宋史禮志禮官宗正條定每嵗春孟月薦蔬以韭以菘配以卵仲月薦冰季月薦蔬以筍果以含桃夏孟月甞麥配以彘夏仲月薦果以瓜以來禽夏季月薦果以芡以芰秋孟月甞栗甞穄配以雞果以棗以梨秋仲月甞酒甞稻蔬以茭筍秋季月甞豆甞蕎麥冬孟月羞以兔果以栗蔬以藷藇冬仲月羞以雁以麞冬季月羞以魚】

仁義徳刑【增春秋繁露聖人春修仁而求善秋修義而求惡冬修刑而致淸夏修徳而致寛所以順天地體陰陽】

路車取象【增大戴禮古之爲路車也蓋圓以象天二十八橑以象列星軫方以象地三十輻以象月故仰則觀天文俯則察地理前視則睹鸞和之聲側聼則觀四時之運】

陽貴陰賤【原說苑夫水旱俱天下陰陽所爲也大旱則雩祭而請雨大水則鳴鼔而刼社何也曰陽者陰之長也陽貴而陰賤陽尊而陰卑天之道也今大旱者陽气太盛以厭於陰陰不能起亦雩祭拜請而已無敢加也至於大水及日蝕者皆陰气太盛而上減陽精以賤乘貴以卑陵尊故鳴鼔而懾之朱絲縈而刼之】耕桑倍力【增韓詩外召伯出就蒸庶於阡陌隴畝之間而聼防焉廬於樹下百姓大悅耕桑者倍力以勸於是嵗大稔民給家足】

鼓用皮革【原易通卦驗冬至鼓用馬革圓徑八尺一寸夏至鼔用牛皮圓徑五尺七寸注馬坎類牛離類】

視星知緩急【增尙書考靈曜主春者鳥星昬中可以種稷主夏者心星昬中可以種黍主秋者虛星昬中可以種麥主冬者昴星昬中則入山可以斬伐其器械王者南面而坐視四星之中者而知民之緩急急則不賦力役】

八方分音【增樂緯坎主冬至樂用管艮主立春樂用塤震主春分樂用鼓巽主立夏樂用笙離主夏至樂用坤主立秋樂用磬兌主秋分樂用鐘幹主立冬樂用柷敔此八方之音】

五政【增孝經鉤命決春政不失五穀蘗初夏政不失甘雨時季夏政不失地無笛秋政不失人民昌冬政不失少疾喪五政不失百谷稚熟日月光明】

四時聖則【原鹽鐡論江都相董生推言陰陽四時相繼父生之子飬之母成之子藏之故春生仁夏長徳秋成義冬藏禮此四時之序聖人之所則也】

灼龜【原三禮圖龜以上春灼後左夏灼前左秋灼前右冬灼後右】

居寢從時【增三禮義宗天子諸侯宮寢之制若春气三月之中居正寢退息之時常居東北之寢三月之末土王之日則居中寢夏之三月則居東南之寢秋之三月則居西南之寢冬之三月則居西北之寢此三時後土王之日亦各居中寢以從時】

門法五行四時【增三禮義宗天子九門法陽九之義宮門有五法五行外門有四法四時】蠟樂【增三禮義宗大蠟盡天地四時之神而祭之其樂亦盡用四時之調】

間祀【原後漢書章帝紀有司奏言孝眀皇帝宜尊廟曰顯宗其四時禘祫於光武之堂間祀悉還更衣注四時正祭外有五月嘗麥三伏立秋嘗粢盛酎十月嘗稻等謂之間祀卽各於更衣之殿】

星官書【原後漢書天文志軒轅始受河圖闘苞授規日月星辰之象故星官之書自黃帝始】葭灰气【增後漢書律曆志气之法爲室三重戶閉塗釁必周宻布緹縵室中以木爲案毎律各一內庳外髙從其方位加律其上以葭莩灰抑其內端案歷而之气至者灰去其爲气所動者其灰散人及風所動者其灰聚殿中侯用玉律十二惟二至乃靈臺用竹律六十】

聼樂均【原後漢書律曆志天子常以冬夏日至禦前殿合八能之士陳八音聽樂均度晷景鐘律權土灰放陰陽冬至陽气應則樂均淸景長極黃鐘通土灰輕而衡仰夏至陰气應則樂均濁景短極防賔通土灰重而衡低】

大撓作甲子【原後漢書律曆志記稱大撓作甲子隸首作數二者旣立以比日表以管萬事注大撓探五行之情占斗綱所建始作甲乙以名日謂之幹作子丑以名日謂之枝枝榦相配以成六旬】乾象法【原後漢書律曆志注元和中谷城門劉洪始悟四分於天疎濶更以五百八十九爲紀法百四十五爲斗分而造乾象法又制遲疾歷以步月行方於太初四分轉精宻矣】

四分曆【原後漢書律曆志論章帝徴能術者課校諸歷定稽元追漢三十五年庚辰之嵗追一日乃與天合以爲四分曆元】

四時加祭【增後漢書祭祀志光武帝建武二年雒陽髙廟四時加祭孝宣孝元凡五帝其西廟成哀平三帝王四時祭於故髙廟東廟京兆尹侍祠冠衣車服如太常祠陵廟之禮南頓君以上至莭侯皆就園廟在所郡縣侍祠】

時祫【增後漢書祭祀志建武二年立髙廟於洛陽四時祫祀春以正月夏以四月秋以七月冬以十月及臘一嵗五祀】

雒陽五郊【增後漢書祭祀志明帝永平二年以禮防及月令有五郊迎气服色因采元始故事兆五郊於雒陽立春日迎春於東郊祭靑帝勾芒立夏日迎夏於南郊祭赤帝祝融先立秋十八日迎黃靈於中兆祭黃帝后土立秋日迎秋於西郊祭白帝蓐收立冬日迎冬於北郊祭黒帝元冥】

上計【增後漢書百官志刺史初嵗盡詣京都奏事中興但因計吏郡國常以春行縣勸民農桑振救乏絕秋冬遣無害吏案訊諸囚平其罪法論課殿最嵗盡遣吏上計令長秋冬集課上計於所屬郡國】朝請【原後漢書百官志列侯奉朝請在長安者位次三公注春曰朝秋曰請】

四時上簿【增後漢書百官志大司農掌諸錢谷金帛諸貨幣郡國四時上月旦見錢谷簿其逋未畢各具別之】

太史掌奏【增後漢書百官志太史令掌天時星歷凡嵗將終奏新年曆凡國祭祀喪娶之事掌奏良日及時莭禁忌國有瑞應災異掌記之】

五時服【原後漢書禮儀志立春京師百官衣靑立夏衣赤先立秋十八日衣黃立秋衣白立冬衣皂冬至衣絳名爲五時服】

上雨澤【增後漢書禮儀志自立春至立夏盡立秋郡國上雨澤】

賜束帛【增後漢書禮儀志立秋遣使者賚束帛賜武官立春遣使賚束帛賜文官】

案驗刑獄【增後漢書魯恭傳初和帝末令麥秋得案驗薄刑而州郡好以苛察爲政因此遂盛夏防獄恭上疏曰月令孟夏防薄刑出輕繋又曰仲夏挺重囚盆其食夫防薄刑者謂其輕罪已正不欲令久繋故時防之也臣愚以爲今孟夏之制可從此令其決獄案考皆以立秋爲防以順時莭育成萬物】

北鬥喉舌【原後漢書李固傳固對策曰陛下之有尙書猶天之有喉舌也斗爲天喉舌尙書亦爲陛下喉舌斗斟酌元气運乎四時尙書出納王命賦政四海】

春秋饗射【增後漢書儒林傅劉昆教授子弟毎春秋饗射常備列典儀以素瓠葉爲俎豆桑弧蒿矢以射菟首行禮縣宰率吏屬觀之】

嵗貢士【原後漢書蔡邕古者取士必使諸侯嵗貢注尙書大曰古者諸侯之於天子三年一貢士一適謂之攸好徳再適謂之賢賢三適謂之有功注云適猶得也】

休遣徒繋【增司馬彪續漢書虞延除細陽令毎至嵗時伏臘休遣徒繋各使還家並感其恩應期歸】眀堂【原白虎通眀堂上圎下方八四闥布政之宮在國之陽上圓法天下方法地八象八風四闥象四時九室法九州十二坐法十二月三十六戶法三十六雨七十二牖法七十二風增漢李尢眀堂銘布政之堂上圎下方體則天地在國正陽闥四設流水洋洋順莭行化各居其房春卹防孤夏進賢良秋厲武人冬謹闗梁魏書逸士李謐傳天子行事一年十八度入眀堂大饗不問卜一入也毎月告十二入也四時迎气四入也巡守之年一入也】

冕冔收【增白虎通禮曰周冕而祭又曰冔夏收而祭此三代宗廟之冠也十一月之時陽气冕仰黃泉之下萬物被施前冕後仰故謂之冕謂之冔者十二月時施气受化詡張而後得牙故謂之防謂之收者十三月之時气收本舉生萬物而逹出之故謂之收】

扶助微气【增白虎通至日所以休兵不興事閉闗商旅不行何此日陰陽气微王者承天理物故率天下靜不復行役以扶助微气成萬物也】

春求秋報【增白虎通社稷者乃陰陽中和之气而用尢多故爲長也嵗再祭何春求秋報義也】四孟登臺【增三輔故事漢作靈臺於城東常以四孟之月登臺而觀】

食舉樂【增薛瑩書建初二年太常樂丞鮑鄴上言王者飲食必道須四時五味故有食舉之樂所以順天地飬神眀求福應也今官樂但有太蔟皆不應月律可作十二月均各應其月气乃能感天地和气宣應】樂章別名【原獨防宗廟所歌詩之別名思文一章祀后稷配天之所歌也噫嘻一章春夏祈谷於上帝所歌也丰年一章蒸嘗秋冬所歌也一章季冬薦魚春獻鮪所歌也載芟一章春籍田祈社稷所歌也良耜一章秋報社稷所歌也】

六祝【原獨防大祝掌六祝之辭順祝願丰年也年祝求永眞也告祝祈福祥也化祝弭災兵也瑞祝時雨寜風旱也策祝逺罪病也】

月朝【原獨防舊儀三公以下月朝後省常以六月十月旦朝後又以盛暑省六月朝故今獨以爲正月十月朝也】

廟祭【原獨防天子之廟七諸侯之廟五皆月祭之大夫之廟三四時祭之士一廟上士二廟亦四時祭之府史以下及庶人皆無廟四時祭於寢也】

上飯【原獨防洛陽諸陵皆以晦望二十四气伏社臘及四時日上飯】

承天順時【原蔡邕眀堂月令論眀堂者謹承天順時之令昭令徳宗祀之禮眀前功百辟之勞起飬老敬長之義顯教防誨穉之學朝諸侯選造士於其中以明制度故爲大教之宮而四學具焉官司備焉】出軍防牙【增抱朴子凡始出軍防牙春出城西門令牙門西向出時令登眀大吉加東方吉夏出北門令牙門北向出時令登眀大吉加南方吉秋出東門令牙門東向出時令神後登眀大吉加西方吉冬出南門令牙門南向出時令神後登眀大吉加北方吉】

春秋雩【增論衡春二月雩秋八月亦雩春祈谷雨秋祈谷實】

迎气樂【增皇覧迎气四時之樂唱以角徴商羽春唱角舞羽翟夏唱徴舞鼓鞉秋唱商舞干戚冬唱羽舞干戈】

冬布夏練【增晉書元帝紀有司嘗奏太極殿廣室施絳帳帝曰漢文集上書皁囊爲帷遂令冬施靑布夏施靑練帷帳】

讀五時令【增晉書禮志漢儀太史毎嵗上其年曆先立春立夏大暑立秋立冬嘗讀五時令皇帝所服各隨五時之色帝升禦坐尙書令以下就席位尙書三公郎以令置桉上奉以入就席伏讀訖賜酒一巵唐書禮樂志自仲春以後毎月各居其位皆冠通天服玉之色如其時若四時之孟月及季夏土王讀五時令於眀堂亦如之又韋縚開元初帝詔嵗率公卿迎气東郊至三時常以孟月讀時令於正寢】

嵗舉優劣【原晉書杜預預受詔爲黜陟之課其略曰科舉優劣莫若委任逹官各考所統在官一年以後毎嵗言優者一人爲上第劣者一人爲下第因計偕以名聞如此六載主者總集采按其六嵗處優舉者超用之六嵗處劣舉者奏免之其優多劣少者敍用之劣多優少者左遷之】

表年首事【原杜預春秋序春秋者魯史記之名也記事者必表年以首事年有四時故錯舉以爲所記之名也】

農月停遷【增山公啟事晉制春夏農月不遷攺長吏郡守縣令之屬以其妨農事故也】賜絹【增晉公卿禮秩品第一者春賜絹百匹秋賜絹二百匹】

順時飬物【增劉勰新論先王之治上順天時下飬萬物艸木昆虫不失其所獺未祭魚不施网罟豺未祭獸不修田獵鷹隼未撃不張罻羅霜露未霑不伐艸木】

橘稅【原述異記越多橘柚園嵗出橘稅名曰橘籍吳闞澤表曰請除臣之橘籍】

嵗終考課【增魏書肅宗紀孝昌元年詔勸善黜惡經國茂典其令毎嵗一終郡守列令長刺史列守相以定考課辧其能否若有濫謬以考功失衷論】

輪扇气【原隋書律曆志後齊參軍信都芳爲輪扇二十四埋地中以測二十四气毎一气感則一扇自動他扇並住與管灰相應若符契焉】

四通月气【原隋書音樂志梁武帝素善鐘律立爲四器名之爲通毎通皆施三一曰英通二曰靑陽通三曰朱眀通四曰白藏通因以通聲轉推月气悉無差違又制爲十二笛以冩通聲於是被以八音施以七聲莫不和韻】

十二卿【增隋書百官志諸卿梁初猶依宋齊皆無卿名天監七年以太常爲太常卿加置宗正卿以大司農爲司農卿三卿是爲春卿加置太府卿以少府爲少府卿加置太僕卿三卿是爲夏卿以衛尉爲衛尉卿廷尉爲廷尉卿將作大匠爲大匠卿三卿是爲秋卿以光勲爲光祿卿大鴻臚爲鴻臚卿都水使者爲大舟卿三卿是爲冬卿凡十二卿皆置丞及功主簿】

課入農桑【增隋書食貨志河淸三年定令毎嵗春月各依鄕土早晚課入農桑自春及秋男二十五以上皆布田畝蠶桑之月婦女十五以上皆營蠶桑孟冬刺史聼審邦教之優劣定殿最之科品人有人力無牛或有牛無力者須令相便皆得納種使地無遺利人無遊手焉】

停牲牢【增舊唐書眀皇紀開元十一年令春秋之時釋奠諸州宜依舊用牲牢其屬縣用酒脯而巳十九年天下州府春秋二時社及釋奠停牲牢惟用酒脯永爲常式】

供奉儀式【增舊唐書百官志殿中侍禦史掌殿供奉之儀式凡冬至元正大朝防則具服升殿若郊祀巡幸則於鹵簿中糺察非違具服從於旌門視文物有所虧缺則糺之】

修享諸陵【增舊唐書百官志太常寺諸陵署凡望元正冬至皆修享於諸陵】

起居注【增舊唐書百官志門下省起居郎掌起居注錄天子之言動法度以修記事之史凡記事之制以事繋日以日繋月以月系時以時繋年必書其日甲乙以紀歷數】

奏聞祥瑞【增唐書百官志門下侍郎掌貳侍中之職凡元旦冬至天子視朝則以天下祥瑞奏聞】三公巡陵【增舊唐書百官志凡二分之月三公巡行山陵則太常卿爲之副李氏刋誤唐開元禮春秋二仲月司徒司空巡陵春則掃除枯朽秋則芟薙繁蕪掃除者當發生之時欲使茂盛也芟薙者當秋殺之時除去擁蔽且慮火災也】

嵗序還往【增舊唐書張建封貞元十三年詔曰比來朝官或諸處從金吾皆有上聞其間如素是親故或曽同僚友伏臘嵗序時有還往亦是常禮人情所通起今已後金吾不須聞】

水運渾天【增唐書天文志開元十一年眀皇詔一行等鑄渾天銅儀員天之象具列宿赤道及周天度數又注水激輪令其自轉一晝一夜而天運周外絡二輪綴以日月令得運行毎天西旋一周日東行一度月行十三度之七二十九轉有餘而日月防三百六十五轉而日周天以水櫃爲地平令儀半在地上半在地下晦望遲速有凖立木人二於地平上其一前置鼓以刻至一刻則自撃之其一前置鐘以辰至一辰亦自撞之皆於櫃中各施輪軸鉤鍵闗鎖交錯相持置於武成殿前以示百官當時稱其妙命之曰水運渾天】

薦陵【原唐書禮樂志開元二十年詔建初啟運興寧永康陵嵗四時八莭所司與陵署具進食天寶二年始以九月薦衣於諸陵又常以寒食薦餳粥雞毬雷車五月五日薦衣扇】

六祀【增唐書禮樂志立春後丑日祀風師立夏後申日祀雨師立秋後辰日祀靈星立冬後亥日祀司中司命司人司祿季夏土王之日祭中霤孟冬祭司寒皆一獻】

配祀【增唐書禮樂志唐武徳中冬至及孟夏雩祭皇地祗於方邱神州地祗於北郊以景帝配而上辛祈谷祀感生帝於南郊配五方天帝於明堂以元帝配】

孔廟丁祭【增唐書禮樂志太宗貞觀四年詔州縣學皆作孔子廟二十一年詔左邱眀等二十二人皆配享之宗開元二十八年詔春秋二仲上丁祭之】

尙父廟【增唐書禮樂志開元十九年始置太公尙父廟以畱侯張良配中春中秋上戊祭之牲樂之制如文宣出師命將發日引辭於廟仍以古名將十人爲十哲配享又肅宗紀上元元年諡太公爲武成王元史祭祀志武成王立廟於樞宻院公堂之西毎嵗春秋二仲上戊日遣官行禮】

五官正【增唐書百官志春官夏官秋官冬官中官各一人掌司四時各司其方之變異冠加一星珠以應五緯衣從其方色元日冬至望朝防及大禮各奏方事而服以朝見王融防秀才文五正置於朱宣下民不忒九工開於黃序庶績其凝】

月獻【增唐書百官志中尙署令嵗二月獻牙尺寒食獻毬五月獻綬帶夏至獻雷車七月獻鈿鍼臘日獻口脂惟筆琴瑟月獻】

集賢課最【增唐書百官志集賢殿書院學士直學士侍讀學士修撰官掌刋緝經籍凡承防撰集文章校理經籍月終則進課於內嵗終則攷最於外】

三工【原唐書百官志凡工匠以州縣爲團五人爲火五火置長一人四月至七月爲長工二月三月八月九月爲中工十月至正月爲短工】

兩稅【原唐書食貨志徳宗相楊炎作兩稅法夏輸無過六月秋輸無過十一月置兩稅使以總之】靑苖錢【原唐書食貨志大歷元年詔天下苖一畝稅錢十五市輕貨給百官手力課以國用急不及秋方苖靑卽徵之號靑苖錢】

租庸調【原唐書食貨志凡授田者丁嵗輸粟二斛稻三斛謂之租丁隨鄕所出嵗輸絹二匹綾絁二丈布加五之一綿三兩麻三斤謂之調用人之力嵗二十日加二日不役者日爲絹三尺謂之庸】

白簿黃籍【原唐書食貨志州縣職田公廨田毎六月以白簿上尙書省覆實至十月輸送則有黃籍嵗一易之】

停刑【原唐書刑法志武徳二年頒新格五十三條凡防屠日及正月五月九月不行刑增又貞觀中毎嵗立春至秋及大祭祀致齋望上下二十四气雨及夜未明假日防屠日皆停死刑】

置員象時莭【增唐書李適中宗景龍二年始作修文館置大學士四員學士八員直學士十二員象四時八莭十二月】

春秋射禮【增唐書源乾曜景云後公卿百官上已九日廢射禮乾曜以爲古之擇士先觀射禮非取一時樂也夫射者別邪正觀徳行中祭祀辟冦戎宜春秋不可廢】

四時聽選【增唐書劉祥道唐沿隋制十一月選集至春停日薄事叢有司不及研諦祥道父林甫建請四時聼選隨到輙擬於是官無滯人玉海漧徳二年詔流內銓聼四時參選不俟冬集仍命陶谷等重詳定循資格及四時參選條】

力耕嵗稔【原唐書張儉儉檢校代州勸墾田力耕嵗數稔私蓄富實】

九宮壇【增唐防要九宮壇以四孟隨嵗攺位行棋謂之飛位】

義倉【增唐防要隋開皇之制天下輸粟謂之社倉及大業中取充官費今請自王公以下訃墾田秋熟所在爲義倉嵗凶以給民太宗善之乃詔畝嵗二升粟麥秔稻隨地所宜寛鄕斂以所種狹鄕防靑苖簿而督之耗十四者免其半耗十七者皆免之商賈無田者以其戶爲九等出粟自五石至五斗爲差下戶不取焉嵗不登以賑民或貸爲種子至秋而償】

常平倉【增唐防要貞觀十三年詔於洛相幽徐齊並秦蒲州置常平倉粟藏九年米藏五年下濕之地粟藏五年米藏三年皆著於令】

一嵗四祭【增通典周制四坎壇祭四方以血祭祭五嶽以埋沈祭山林川澤一嵗凡四祭一者謂盈气時二者郊天時三者大雩時四者大蠟時皆因以祭之】

槐瑟桑琴【原通典人君冬至日使八能之士鼔黃鐘之琴瑟用槐木長八尺一寸夏至日琴用桑木長五尺七寸注槐取气上桑取气下也】

五時迎气【增通典王者必五時迎气者以示人奉承天道從時訓人之義故月令於四立日及季夏土徳王日各迎其王气之神於其郊其配祭以五人帝春以太皥夏以炎帝季夏以黃帝秋以少昊冬以顓頊】六禮板【增通典凡六禮板長尺二寸以應十二月博四寸以象四時厚八分以象八莭皆眞書】每嵗察舉【增通典後漢光武十二年詔三公舉茂材各一人防吏各一人左右將軍嵗察防吏各二人光祿嵗舉郎茂材四行各一人察防吏三人中二千石嵗察防吏各一人廷尉大司農二人將兵將軍嵗察防吏各二人監禦史司州牧嵗舉茂材各一人】

國學立廟【增通典唐武徳二年於國子學立周公孔子廟各一所四時致祭】

春秋使【增通典唐龍初置兩臺毎年春秋使春曰風俗秋曰防察令地官尙書韋方質爲條例刪定爲四十八條以察州縣】

定物價【增通典諸司市常以四仲月實定所掌爲物上中下之價】

調歷【原通鑑黃帝問臾蓲對曰天以六莭地以五制用天气者六期爲備終地紀者五嵗爲周五六合者嵗三千七百二十气爲一紀六十嵗千四百四十气爲一周太過不及斯以見矣乃因五量治五气起消息察斂以作調歷嵗紀甲寅日紀甲子而時莭定】

容成作蓋天【原通鑑黃帝命容成作蓋天以象周天之形綜六術以定气運】

不數赦【原通鑑貞觀二年上謂侍臣曰赦者小人之幸君子之不幸一嵗再赦善人喑啞夫飬稂莠者害嘉谷赦有罪者賊良民故朕卽位以來不欲數赦恐小人恃之輕犯憲章故也】

官健團結【增通鑑大歷十二年五月詔定諸州兵皆有常數其召募給家糧春冬衣者謂之官健差防土人春夏歸農秋冬追集給身糧醬菜者謂之團結】

減嵗入【增通鑑防昌五年九月太尉李徳請置令戶部嵗入錢帛十二萬緡疋度支塩鐡嵗入十三萬緡疋眀年減其三之一凡諸道所進助軍財貨皆入焉以度支郎中判之】

均田【增五代史周世宗紀嘗夜讀書見元稹均田圖嘆曰此致治之本也詔須其圖法使吏民先習知之期以一嵗大均天下之田】

五賦【增宋史食貨志嵗賦其有五曰公田之賦曰民田之賦曰城郭之賦曰雜變之賦曰丁口之賦凡賦入州縣百籍嵗一置謂之空行簿以待嵗中催科閏年別置謂之實行簿藏有司】

廣倉【增仁宗實錄嘉祐二年詔天下置廣倉嵗給具所支納上三司三年二月詔三京諸州軍自今年終應戶絕納官田土未賣者並撥廣倉詔三司以天下廣倉司農寺逐州幕職曺官各一員專監毎年十月分差官檢視老防貧疾不能自存之人籍定姓名自次月一日人給米一升防者半之三日一給至眀年二月止有餘卽量大小均給之】

嵗造兵械【增曽鞏政要策國工有南北作坊嵗造甲鎧具裝鎗劍刀鋸器械箭笥簏皮笠弩橦牀子弩凡三萬二千又有弓弩院嵗造弓弩箭鏃等凡千六百五十餘萬諸州嵗造弓弩箭劍甲鍪鏃等凡六百二十餘萬又別造什器凡諸兵械置五庫以貯之戎具精勁近古未有】

分年試經義【增朱子學校貢舉私議今欲以易書詩爲一科而子年午年試之周禮儀禮及二戴之禮爲一科而夘年試之春秋及三爲一科而酉年試之諸經皆兼大學論語中庸孟子論則分諸子爲四科而分年以附焉防則諸史時務亦然則士無不通之經無不習之史而皆可爲當世之用矣】

祭用分至【增朱子家禮集說祭用二分二至程子曰時祭用仲月前期詣祠堂以珓環卜日余謂卜日無定慮有不防溫公曰孟詵家祭用二分二至若不暇卜日則止依孟儀用分至於事爲便也】歷代歷名【原春明退朝錄上古以來逐朝歷名黃帝起元用辛夘歷顓帝用乙夘歷虞用戊午歷夏用丙寅歷成湯用甲寅歷周用丁巳歷魯用庚子歷秦用乙夘歷漢用太初歷四分曆三統歷魏用黃初歷景初曆晉用正始歷合元萬分歷宋用大明歷元嘉歷齊用天保歷同章歷正象歷後魏用興和歷正元歷正象歷梁用大同歷乾象歷永昌歷後周用天和歷丙寅歷明元歷隋用甲子歷開皇歷皇極歷大業歷唐用戊寅曆麟徳歷神龍歷大衍歷元和觀象歷長慶宣眀歷寶應歷正元歷景福崇元歷晉天福用調元歷周顯徳用欽天歷宋用應天歷乾元歷宜天歷崇天曆眀天歷】

茶租錢【原玉海嘉祐四年二月己巳詔開江淮茶禁聼民自賣通商収稅罷十三山塲六務嵗輸不過三十三萬有奇謂之茶租錢以嵗課均賦於茶戶】

社倉【原玉海乾道四年戊子建人大饑朱子居崇安請於郡得粟六百萬斛賑民是冬有年民以粟償官因畱裏中而上其籍於府眀年夏又請仿古法爲社倉以儲之嵗一斂散旣以紓民之急又得易新以藏俾貸者出息什二嵗小饑則弛半息大祲則盡蠲之爲倉三經始於七年五月而成於八月旣成因爲之記】宗正上籍【增玉海漢宗正有郡國嵗計上籍之文劉向以髙材進對】

宗室進士【增玉海唐宗正寺嵗送進士二十人與國子監京兆府相比李程李肱皆爲舉首】春夏賑【增玉海嘉祐二年樞宻使韓琦請罷鬻諸路戶絕田募民承佃以夏秋所輸租課毎年春夏以賑老防貧疾】

日曆【增山堂考索日記起居則爲起居注月記時政則爲時政記排次起居時政則謂之日曆總集日曆則爲一朝實錄積集累朝實錄則爲一代全史】

定太陽出沒法【原漏刻經正月出乙入庚方二八出兔入雞三七甲入辛地四六生寅入犬藏五月生艮歸乾上仲冬出巽入坤方惟有十與十二月出辰入申仔細詳】

春秋運【增金史河渠志春運以冰消行暑雨畢秋運以八月行冰凝畢】

授時歷【原元史歷志授時歷以至元辛巳爲元所用之數一本諸天杪而分分而刻刻而日皆以百爲率比之他歷積年日法推演附防出於人爲者爲得自然】

貸民種豆【增續文獻通考宋程珦知沛縣防久雨平原出水谷旣不登晚種不入珦計可耕而種時已過乃募富室得豆數千石以貸民使布之水未盡涸而甲巳露矣是年遂不艱食】

帝王廟【原續文獻通考洪武間始建帝王廟於南京後復擇古名臣三十七人從祀兩廡毎嵗郊祀時旣附祭歷代帝王秋八月復擇日遣官祭於本廟】

四親廟【原續文獻通考洪武己酉年攺四親廟時享春以淸眀夏以端午秋以中元冬以冬至惟嵗除如故】

祀太嵗諸神【原續文獻通考洪武二年定以驚蟄秋分日祀太嵗諸神以淸眀霜降日祀嶽瀆諸神壇據髙阜南向】

祭旗纛【原續文獻通考旗纛藏之內府毎嵗仲秋祭山川遣旗手祭於山川壇內之旗纛廟霜降日又祭於教塲嵗暮享太廟日又祭於承天門外】

祭城隍【原續文獻通考洪武己酉特勅郡邑各設無祀神壇以三月淸眀七月十五十月初一日祭以城隍神主之鑑察善惡】

大比【增續文獻通考洪武十七年頒行科舉成式凡三年大比子午夘酉年鄕試辰戌丑未年防試】

民用

菑畬【原易不耕獲不菑畬則利有攸往爾雅田一嵗曰菑二嵗曰新田三嵗曰畬】

圃【增詩九月築場圃春夏爲圃秋冬爲箋圃同地自物生之時耕治之以種菜茹至物盡成熟築堅以爲】

深衣【原禮深衣制十有二幅以應十有二月袂圜以應規曲袷如矩以應方負繩及踝以應直下齊如權衡以應平】

庶人時薦【增禮庶人春薦韭夏薦麥秋薦黍冬薦稻韭以卵麥以魚黍以豚稻以雁】

溫凊定省【原禮凡爲人子之禮冬溫而夏凊昬定而晨省】

冬夏贄【原儀禮士相見禮贄冬用雉夏用腒左頭奉之防腒幹雉】

冬夏屨【增儀禮屨夏用葛冬皮屨可也】

中山酒【增周禮天官酒正淸酒注淸酒今中山冬釀接夏而成者搜神記狄希中山人也能造千日酒飲之亦千日醉】

年谷和熟【增左年谷和熟天贊之也鮮不五稔注少尙當歷五年多則不啻】

�蓘丰年【原左譬如農夫是�是蓘𨿽有饑饉必有丰年注�耘壅苖爲蓘言耕鉏不以水旱息必有丰年之收】

闔廬【原左傳吾儕小人皆有闔廬以辟燥濕寒暑】

樂嵗【原孟子樂嵗終身飽增武瓘詩共賀人安丰樂嵗幸陪珠履侍銀章】

農察四時【增國語今夫農羣萃而州處察其四時權莭其用耒耜枷芟及寒撃菓除田以待時耕及耕深耕而疾耰之以待時雨時雨旣至挾其槍刈耨鎛以從事於田野】

皮絺待乏【原國語賈人夏則資皮冬則資絺旱則資舟水則資車以待乏也】

婚禮從時【原家語霜降而婦功成嫁娶者行焉冰泮而農桑起婚禮殺焉】

飲食時【原家語用水火金木飲食必時注用水漁人以時入澤梁用火季春出火季秋納火也用金以時采銅鐡用木斧斤以時入山林飲食各隨四時之道也】

十年蓄【增管子懸時積嵗國有十年之蓄】

嵗有四秋【原管子嵗有四秋而分有四時故曰農事且作請以什伍農夫賦耜鐡此之謂春之秋大夏且至絲纊之所作此之謂夏之秋而大秋成五穀之所防此之謂秋之秋大冬營室中女事紡績緝縷之所作也此之謂冬之秋】

谷貴賤【增管子時有春秋故谷有貴賤注春谷貴秋穀賤】

寒耕暑蕓【原管子農夫寒耕暑蕓力歸於上女勤於緝織徽織功歸於府】

秋糴春糶【增管子秋糴以五春糶以束注謂富者秋時以五糴之至春出糶便收其束矣束十疋也】作衣服【增墨子古之人未知衣服之制故聖人作之冬則絹帛輕且溫夏則絺綌淸且涼所以適身體和肌膚也】

菱芰橡栗【增列子柱厲叔事呂敖公自爲不知己去居海上夏日則食菱芰冬日則食橡栗】八谷【增吳越春秋春種八谷夏長而飬秋成而聚冬蓄而藏】

善捲逍遙【增莊子善捲曰予立身於宇宙之中冬日衣皮毛夏日衣葛絺春耕種形足以勞動秋收斂身足以休食日出而作日入而息逍遙於天地之間而心意自得】

嵗更刀【增莊子良庖嵗更刀割也】

春蘭秋鞠【原楚辭春蘭兮秋鞠長無絕兮終古注春祀以蘭秋祀以鞠】

突夏寒室【原楚辭冬有突夏夏室寒些注言隆冬凍寒則有大屋復突溫室盛夏暑熱則有洞達陰堂其內寒涼也】

美禾麥【原呂氏春秋今玆美禾來玆美麥注玆年也】

采材竹【增史記孫叔敖孫叔敖爲楚相秋冬勸民山采春夏以水注乘多水時而出材竹】種谷樹木【原史記貨殖傳諺曰百里不販樵千里不販糴居之一嵗種之以谷十嵗樹之以木百嵗來之以徳徳者人物之謂也】

一嵗千釀【增漢書食貨志通邑大都酤一嵗千釀注千甕以釀酒】

千石魚陂【增漢書食貨志水居千石魚陂注言有大陂飬魚一嵗收魚千石魚以斤兩爲計】踆鴟【增漢書食貨志踆防注踆鴟謂芋也有根可食以充糧故無饑年】

農夫寒暑【原漢書貢禹農夫父子露中野不避寒暑捽莫耙土手胼胝】

螈蠶【增淮南子螈蠶一嵗再登非不利也然而王法禁之者爲其殘桑也】

魚椒祭【增鹽鐡論古者有魚椒之祭春秋祀其祖祠】

田家伏臘【原楊惲報孫恵宗書田家作苦嵗時伏臘烹羊炮羔鬥酒自勞】

春生秋熟【原春秋說題辭菽者屬也春生秋熟理通體屬也】

嘉谷【原說文禾嘉谷也以二月而種八月始熟得時之中故謂之禾】

耕在趣時【增汜勝之書耕之本在於趣時和土務糞澤旱鋤獲春凍觧地气始通土一和解夏至天气始暑陰气始盛土復解夏至後九十日晝夜分天地气和以此時耕田一而當五名曰膏澤皆得時功】脂田脯田【增汜勝之書秋無雨而耕絕土气土堅垎名曰脂田及盛冬耕泄陰气土枯燥名曰脯田脯田與脂田皆傷田二嵗不起稼則一嵗休之】

愛田【增汜勝之書凡愛田常以五月耕六月再耕七月勿耕謹摩平以待種時五月耕一當三六月耕一當再若七月耕五不當一】

槪禾【增汜勝之書植禾夏至後八十九十日常夜半之天有霜若白露下以平明時令兩人持長索相對各持一頭以槪禾中去霜露日出乃止如此禾稼五穀不傷矣】

九谷忌【增汜勝之書小豆忌夘稻麻忌辰禾忌丙黍忌丑秫忌寅未小麥忌戍大麥忌子大豆忌申夘凡九谷有忌日種之不避其忌則多傷敗】

畝收十石【增汜勝之書冬雨雪止輙以藺之掩地雪勿使從風飛去後雪復藺之則立春保澤凍虫死來年宜稼得時之和適地之宜田𨿽薄惡畝可收十石】

種桑【增汜勝之書種桑法五月取椹著水中卽以手漬之以水灌洗取子陰漧治肥田十畝荒田久不耕者尢善好耕治之毎畝以黍椹子各三升合種之黍桑當俱生鋤之桑令稀疏調適黍熟獲之桑生正與黍髙平因以利鎌摩地刈之曝令燥後有風調放火燒之常風起火桑至春生一畝食三箔蠶】

伐竹木【增四民月令自正月以終季夏不可伐木必生蠧虫或曰其月無壬子日以上旬伐之𨿽春夏不蠧猶有剖析開觧之害又犯時令非急無伐十一月伐竹木】

五時食禽【增月令問答凡十二辰之禽五時所食者必家人所畜丑牛未羊戌犬酉雞亥豕而已其餘龍虎以下非食也春木王木勝土土王四季四季之禽牛屬季夏犬屬季秋故未羊可以爲春食也夏火王火勝金故酉雞可以爲夏食也季夏土王土勝水當食豕而食牛土五行之尊者牛五畜之大者四行之牲無足以配土徳者故以牛爲季夏食也秋金王金勝木寅虎非可食者犬豕而無角虎屬也故以犬爲秋食也冬水王水勝火當食馬而禮不以馬爲牲故以其而食豕也】

當風向日【增論衡盛夏之時當風而立冬之月向日而坐其夏欲得寒而冬欲得溫也】醪醴縹淸【增曺植酒賦其味有宜城醪醴蒼梧縹淸或秋藏冬或春溫夏成】

溫房淸室【增曺植七啟溫房則冬服絺綌淸室則中夏霜】

八【原吳錄南陽郡一嵗八績增交州記一嵗八績繭出日南永嘉記永嘉有八軰蠶一曰蚖珍蠶三月績二曰柘四月初績三曰蚖蠶四月績四曰愛珍蠶五月績五曰愛蠶六月末績六曰寒珍蠶七月績七曰四出蠶九月初績八曰寒蠶十月績凡蠶再熟者前軰皆謂之珍左思吳都賦鄕貢八蠶之綿】杏金丹【增左慈祕訣杏金丹方出渾皇子服之長年不死其法須人罕到處寅月鐝劚杏樹地下通陽气二月除樹下艸三月離樹五步作畦壠以通水亢旱則引泉灌漑有霜雪則燒火樹下以救花苞至五月杏熟自落收仁六斗以湯浸去皮及雙仁者用南流水三石和研取汁兩石八斗去滓以新鐡釡用酥三斤以糠火及炭然釡少少磨酥至盡內汁入釡釡上安盆盆中鑽孔用懸車轄至釡底以紙塞孔勿令泄气初著糠火一日三動車轄以衮其汁五日露液生十日白霜起又二日霜盡卽金花起乃丹成也開盆炙幹以翎掃下棗肉和丸梧子大毎服三丸空心暖酒下】

和羮【增繆襲祭儀夏祠和羮芼以葵秋祠和羹芼以蔥冬祠和羮芼以韭】

取蜂蜜【增博物志諸逺方山郡幽僻處出蜜蠟人往往以桶聚蜂毎年一取】

附子【原博物志附子烏頭天雄一物也春秋冬夏采之各異增廣志奚毒附子也一年爲側子二年爲烏喙三年爲附子四年爲烏頭五年爲天雄名醫別錄冬月采爲附子春月采爲烏頭圖經五者並出蜀土都是一種所產其種出於龍州冬至前先將陸田耕五七徧以豬糞糞之然後布種逐月耘耘至次年八月後方成本只種附子一物至成熟後乃有四物】

錦雞羽【增張華禽經錦雞狀如鳩鴿膺前五色如孔雀羽出南詔越山中嵗采捕之爲衣服之飾】冬處春遊【增張華歸田賦隨陰陽之開闔從時宜以捲舒冬奧處以城邑春放遊於田盧】相風【增拾遺記帝與娥皇泛於海上以桂枝爲表結芳茅爲斿刻玉爲鳩置於表端言知四時之今之相風此遺像也】

牢九【增盧諶祭法春祠用饅頭餳餅髄餅牢九夏秋冬亦如之夏祠別用乳餅冬祠用環餅也原束晳餅賦其可以通冬達夏終嵗常施四時從用無所不宜惟牢九乎】

女酒【增南方艸木狀南中有女數嵗卽大釀酒旣漉冬陂池竭時寘酒罌中密固其上瘞陂中至春瀦水滿亦不女將嫁乃陂取酒以供賀客謂之女酒其味絕美】

宿根茄【增南方艸木狀交廣艸木經冬不衰故蔬圃之中種茄宿根有三五年者漸長枝榦乃成大樹毎夏秋盛熟則梯樹采之】

益智子【增南方艸木狀益智子如筆毫長七八分二月花色若蓮著實五六月熟味辛雜五味中芬芳亦可鹽曝出交趾合浦】

荔枝【原南方艸木狀荔枝樹髙五六丈緑葉蓬蓬冬夏榮茂靑花朱實大如雞子核黃黑似熟蓮實白如昉甘而多汁似安石橊增舊唐書白居易南賔郡花木多奇居易在郡爲木蓮荔枝圖各記其狀曰荔枝生巴峽間形圓如帷蓋葉如桂冬靑華如橘春榮實如丹夏熟朶如蒲萄核如枇杷殻如紅繒膜如紫綃瓤肉瑩白如冰雪漿甘酸如醴酪若離本枝一日而色變二日而香變三日而味變四五日外色香味盡去矣】楓香樹【增南方艸木狀楓香樹似白楊葉圓而岐分有子而香其子大如鴨卵二月花乃著實八九月熟曝漧可燒】

龍眼【增南方艸木狀龍眼髙一二丈似荔枝而枝葉微小淩冬不凋春末夏初開細白花七月實熟】楊桃【增臨海異物志楊桃似橄防味甜五月十月熟諺曰楊桃無蹙一嵗三熟其色靑黃核如棗核】石南樹【增南方記石南樹野生二月花仍連著實如燕卵七八月熟采取核作肥魚羮和之尢美】雲母【增抱朴子雲母五色並具而多靑者名雲英宜春服之五色並具而多赤者名雲珠宜夏服之五色並具而多白者名雲液宜秋服之五色並具而多黒者名雲母宜冬服之但有靑黃二色者名云砂宜季夏服之晶晶純白者名燐石四時可服也】

石穴白魚【增水經注大防嶺之東首山下有石穴東北洞開髙廣四五丈入穴轉更崇深穴中有水夏冷冬溫春秋有白魚出穴數日而返采捕食者美珍常味蓋亦丙六嘉魚之流也】

赤白田【增水經注九眞太守任延始教耕犁俗化交土風行象林知耕以來六百餘年火耨耕藝法與華同名白田種白谷七月火作十月登熟名赤田種赤谷十二月作四月登熟所謂兩熟之稻也】一嵗三登【增水經注便懸界有溫泉水在郴縣之西北左右有田數十畝資之以漑常以十二月下種明年三月谷熟度此水冷不能生苖溫水所漑年可三登】

梁禾【增廣志梁禾蔓生實如葵子米粉白如麫可爲饘粥牛食以肥六月種九月熟】

熟稻【增廣志蟬鳴稻七月熟稻有蓋下白正月種五月獲獲其莖根復生九月復熟靑芋稻六月熟累子稻白漠稻七月熟】

冬春李【增廣志有冬李十一月熟有春季李冬花春熟】

七百斛秫【原世說孔羣好飲與親舊書今年田得七百斛秫米不了麯蘗事】

四時詩【原宋書王元謨孝武常爲元謨作四時詩曰董荼供春膳粟漿充夏飱�醤調秋菜白醝觧冬寒】

春韭秋菘【原南史周顒傳文恵太子問顒菜食何味最勝顒曰春初早韭秋末晚菘】

三品藥性【增本艸經上藥一百二十種爲君主飬命以應天中藥一百二十種爲臣主飬性以應人下藥一百二十五種爲佐使主治病以應地三品合三百六十五種法三百六十五度一度應一日以成一嵗名醫別錄上品藥性亦能遣疾但勢力和厚不爲速攻嵗月常服必獲大益病旣愈矣命亦兼申天道仁育故曰應天一百二十種謂寅夘辰巳之月法萬物生榮時也中品藥性袪患爲速延齡爲緩人懷性情故曰應人一百二十種謂午未申酉之月法萬物成熟時也下品藥性專主攻撃不可常服疾愈卽止地體收殺故曰應地一百二十五種謂戌亥子丑之月法萬物枯藏時也】

景天【增名醫別錄景天生太山川谷四月四日七月七日采陰漧圖經本艸今南北皆有之人家種於中庭或盆置屋上春生苖葉似馬齒莧而大作層而上莖極脆弱夏中開紅紫碎花秋後枯死亦有宿根者苖葉花並可用】

人參【增名醫別錄人參生上黨山谷及遼東二月四月八月上旬采根竹刀刮幹無令見風如人形者有神原圖經本艸今河東諸川及泰山皆有之又有新羅人參俱不及上黨者佳春生苖多於深山背陰近椵漆下濕潤處初生小者三四寸許一椏五葉四五年後生兩椏五葉未有花莖至十年後生三椏年深者生四椏各五葉中心生一莖俗名百尺杵三月四月有花細小如粟蕊如絲紫白色秋後結子或七八枚如大豆生靑熟紅自落增本艸綱目今所用者皆是遼參其髙麗百濟新羅參猶來中國互市亦可收子於十月下種如種菜法秋冬采者堅實春夏采者虛軟】

麥門冬【原名醫別錄麥門冬葉如韭冬夏長生生函谷川谷及隄阪肥土石間久廢處二月八月十月采根陰漧增圖經本艸葉靑似莎艸長及尺餘四季不凋根黃白色有須在根如連珠形四月開淡紅花實碧而圓山家淸供麥門冬煎春秋采根去心搗汁和蜜以銀气湯煮如飴貯之磁器溫酒化服】

白英【增名醫別錄白英生益州山谷春采葉夏采莖秋采花冬采根】

澤瀉【增名醫別錄澤瀉生汝南池澤五月采葉八月采根九月采實陰漧圖經本艸春生苖多在淺水中葉似牛舌獨莖而長秋時開白花作叢似谷精艸秋末采根暴干典術澤瀉久服令人身輕日行五百里赱水上】

開墾【原齊民要術凡開荒山澤田皆七月芟艾之艸幹卽放火至春而開墾其林木大者殺之葉死不扇便任耕種三嵗後根枯莖朽以火燒之耕荒畢以鐡齒楱再徧杷之漫擲黍穄勞亦再徧明年乃中爲谷田注勞摩田器】

耕有淺深【增齊民要術凡秋耕深春夏欲淺犁欲亷勞欲再初耕欲深轉地欲淺耕不深地不熟轉不淺動生土也】

燥濕得所【增齊民要術凡耕髙下田不問春秋必須燥濕得所爲佳若水旱不調寕燥不濕】旱稻【增齊民要術旱稻用下田白土勝黒土下田停水處燥則堅垎濕則污泥不問秋夏水盡地白背時速耕杷勞頻煩令熟二月半種爲上時三月爲中時四月初及半爲下時】

水稻【增齊民要術稻無所緣惟嵗易爲良選地欲近上流地無良薄水淸則稻美】

大小麥【增齊民要術大小麥皆湏五月六月暵地穬麥非良地則不湏種八月中戊社前種者爲上時下戊前爲中時八月末九月初爲下時小麥宜下種八月上戊社前爲上時中戊前爲中時下戊前爲下時正月二月勞而鋤之三月四月鋒而更鋤】

美田【原齊民要術凡美田之法緑豆爲上小豆胡麻次之悉皆五六月中防種七月八月犁防殺之爲春谷田則畝收十石其美與蠶矢熟糞同注防漫掩也】

種禾時【增齊民要術二月三月種者爲植禾四月五月種者爲穉禾二月上旬及麻菩楊生種者爲上時三月上旬及淸眀莭桃始花爲中時四月上旬及棗葉生桑花落爲下時嵗道宜晚者五月六月初亦得春種欲深宜曳重撻夏種欲淺直置自生菩音倍又音勃】

來年谷資【增齊民要術凡人家營田毎年一易必湏頻種其雜田地卽是來年谷資】

種葵【原齊民要術種冬葵法九月收菜後卽耕至十月半令得三徧毎耕卽勞十月末地將凍漫散子散訖再勞毎雪輙一勞之無雪臘月中汲井水普勞正月地澤驅踏破地皮春暖葵生三月初葉大如錢自四月八日以後剪賣比及剪徧周而復始日日無窮至八月社日止畱作秋菜九月指地賣收訖卽急耕悉依前法】樹李【增齊民要術李性耐久樹得三十年老𨿽枝枯子亦不細】

種栗【增齊民要術栗種而不栽初熟出殻卽裹埋著濕土中至春三月悉芽生出而種之旣生數年不用掌近三年內毎到十月常湏艸裹至二月乃解】

甘藷【增齊民要術甘藷二月種至十月乃成卵大如鵞卵小者如鴨卵掘食蒸食其味甘甜經久得風乃淡泊】

椰椀【增民要術椰二月花色仍連著實房相連累房三十或二十七八子十一月十二月熟其樹黃實俗名爲丹椰破之可作椀】

豆防【增齊民要術豆防樹大如李二月花色仍連著實子相連累其核根芬芳成殻七月八月熟曝漧剝食核味辛香五味】

橄防【增齊民要術橄防子大如棗二月花八九月熟生食味酢蜜藏乃甜】

畱羊種【增齊民要術飬羊常防臘月正月生羔爲種者上十一月二月生者次之非此月數生者毛必焦捲骨髄細小所以然者是逢寒逢熱故也其八九十月生者𨿽值秋熱比至冬暮母乳已竭春艸未吐是故不佳其三四月生者𨿽茂美而羔小未食常飲熱乳所以亦惡六七月生者兩熱相仍中之甚其十一月及二月生者母旣合重膚軀充儲艸𨿽枯亦不贏瘦母乳適盡卽得春艸是以亦佳也】

飼羊【增齊民要術羊一千口者三四月中種大豆一頃雜谷並艸畱之不湏鋤治八九月中刈作靑菱若不種豆谷者初艸實成時收刈雜艸薄鋪使幹勿令鬰浥旣至冬寒多饒風霜或春初雨落春艸未生時則湏飼不宜出放又春夏早放秋冬晚出注春夏气軟所以宜早秋冬霜露所以宜晚】

作醬【增齊民要術作醬法十二月正月爲上時二月爲中時三月爲下時】

作酢【增齊民要術粟米麯作酢法七月二月向末爲上時八月四月亦得作大率笨麯末一斗井花水一石粟米飯一石明旦作酢今夜炊飯薄攤使冷日未出前汲井花水斗量著甕中量飯著盆中然後瀉飯著甕中瀉時直傾之勿以手撥飯水量麯末爲著飯上愼勿撓攪勿移動綿幕甕口三七日熟美釅少澱】作豉【增齊民要術作豉法先作暖防屋坎地深三二尺屋必以艸蓋開小戶僅得容人出入厚作槁籬以閉戶四月五月爲上時七月二七日後八月爲中時餘月亦得作然冬夏大寒大熱極難調適大都在四時交防之際莭气未定亦難得所常以四孟月十日後作者易成而好】

魚鮓【增齊民要術作魚鮓凡作鮓春秋爲時冬夏不佳又作幹魚鮓法尢宜春夏春秋一月夏二十日便熟】

五味脯【增齊民要術作五味脯法正月二月九月十月爲佳臘月中作條者堪度夏】

米酒【增齊民要術米酒春秋冬夏四時皆得作笨麯一鬥殺米六斗神麯彌勝春秋桑葉落時麯皆細剉冬則搗末下絹簁大率一石米用水三斗春秋桑落三時冷水浸麯麯漉去滓冬卽蒸甕使熱穠茹之以所量水煮少許梁米薄粥攤待溫溫以浸麯一宿麯便炊下釀不去滓防釀多少皆平分米作三分一分一炊淨淘弱炊爲再餾攤令溫便下以杷攪之盆合泥封夏一宿春秋再宿冬三宿防米好消更炊酘之還泥封第三酘亦如之三酘畢後十日便好熟押出酒色漂漂與銀光一體】

神麯酒【增齊民要術神麯酒方淨掃刷麯令淨有土處刀削去必使極淨及斧背椎破大小如棗栗斧刀則殺小用故紙糊席曝之夜乃勿收令受霜露風陰則收之春秋二時釀者皆得過夏熱桑落時作者勝於春】

淸麯【增齊民要術淸麯法春十一日或十五日秋十五日或二十日所以爾者寒暖有早晚故也但麯香沫起便下釀過久麯生衣則爲失失則酒重鈍不復輕香米必細胏淨淘三十許徧若淗米不淨則酒色重濁大率麯一斗春用水八斗秋用水七斗秋殺米三石春殺米四石】

飼雞雛【增齊民要術雞春夏雛二十日內無令出窠飼以燥飯】

羊毛氊【增齊民要術飬羊作氊法春毛秋毛中半和用秋毛彊春毛軟弱獨用太偏是以須雜三月桃花水氊苐一凡作氊不須厚大惟薄均調乃爲佳耳二年敷臥小覺垢以九月十月賣作�氊眀年四五月出氊時更買新者此爲長存不穿敗】

四熟稻【增舊唐書天竺國卽漢之身毒國厥土卑濕暑熱稻嵗四熟】

再熟稻【增舊唐書婆利國在林邑東南海中洲上風气暑熱恆如中國之盛夏谷一嵗再熟左思吳都賦國稅再熟之稻】

茶園嵗租【增唐書陸龜防嗜茶置園顧渚山下嵗取租茶自判品第張又新爲水說七種其二恵山泉三虎邱井六松江人助其好者𨿽百里爲致之】

奢儉嵗用【增化書奢者三嵗之計一嵗之用儉者一嵗之計三嵗之用】

防祗【增酉陽雜俎防只出拂林國苖長三四尺根大如鴨卵葉似蒜葉中心抽條甚長莖端有花六出紅白色花心黃赤不結子其艸冬生夏死與薺麥相取其花壓以爲油塗身除風气】

婆郍婆樹【增酉陽雜俎婆郍婆樹出波斯國亦出拂林長五六丈皮色靑緑葉極光淨冬夏不凋無花結實其實從樹莖出大如冬有殻裹之殻上有刺瓤至甘甜可食核大如棗一實有數百枚核中仁如栗黃炒食甚美】

安息香【原酉陽雜俎安息香樹出波斯國長三丈皮色黃黒葉有四角經寒不凋二月開花黃色花心微碧不結實刻其樹皮其膠如飴名安息香六七月堅凝乃取之燒通神眀辟眾惡】

野悉蜜【增酉陽雜俎野悉蜜出拂林國亦出波斯國苖長七八尺葉似梅葉四時敷榮其花五出白色不結子花若開時徧野皆香西域人常采其花壓以爲油甚香滑】

防齊香【增酉陽雜俎防齊香出波斯國皮色靑薄而極光淨葉似阿魏毎三葉生於條端無花結實西域人常八月伐之至冬更抽新條極滋茂若不剪除反枯死七月防其枝有黃汁其狀如蜜微有香气入藥療百病】

蒙嶺茶【增圖經蜀雅州蒙嶺產茶最佳其采常在春夏之交方茶生常有雲霧覆其上若有神物防持云】

瀉酥【增元和志祁連山在張掖酒泉二界上美水茂艸山中冬溫夏涼宜牛羊乳酪濃好夏瀉酥不用器物置於艸上不解散作酥特好一斛酪得斗餘酥】

波稜【增本艸綱目波稜八月九月種者可備冬食正月二月種者可備春蔬】

胡蘿卜【增本艸綱目胡蘿卜八月下種冬月掘根生熟皆可啖】

山樝【增本艸綱目山樝有二種皆生山中一種小者人呼爲棠朹子樹髙數尺葉有五尖椏間有刺三月開五出小白花實有赤黃二色肥者如小林檎小者如指頭九月乃熟小兒采而賣之閩人取熟者去皮核搗和糖蜜作爲樝糕以充果物】

白苣【增本艸綱目白苣似萵苣而葉色白折之有白汁正月二月下種四月開黃花結子八月十月可再種】

酒糟【增本艸綱目酒糟須用臘月及淸眀重陽造者瀝漧入少鹽收之藏物不敗揉物能軟若搾漧者無味矣】

沈水香【增唐本艸注沈水香葉似橘經冬不凋夏生花白而圓細秋結實如防榔色紫似甚而味辛療風水毒腫去惡气】

威靈仙【增唐本艸威靈仙九月末至十二月采根陰漧餘月並不堪采本艸綱目其旁毎年旁引年深轉茂一根叢須數百條長者二尺許初時黃黒色幹則深黒色俗稱鐡腳威靈仙】

豨薟丸【原圖經本艸蜀人單服豨薟法五月五日六月六日九月九日采葉去根莖花實淨洗暴漧入甑中層層灑酒與蜜蒸之又暴如此九過則气味極香美熬搗篩末蜜丸服之甚益元气治肝腎風气四肢麻痺骨間冷腰膝無力者】

千嵗蘽【增圖經本艸千嵗蘽藤生蔓延木上四月摘其莖汁白而味甘五月開花七月結實八月采子冬惟凋葉春夏取其汁用】

淸風藤【增圖經本艸淸風藤生臺州天臺山中其苖蔓延木上四時常靑土人采莖用】

金櫻子【增圖經本艸金櫻子生郊野中大薔薇有刺四月開白花夏秋結實亦有刺黃赤色形似小石橊十一月十二月采本艸衍義九月十月霜熟時采用】

枳木【原圖經本艸枳木如橘而小髙五七尺葉如橙多刺春生白花至秋成實七月八月采者爲實九月十月采者爲殻】

麥具四時气【原圖經本艸大小麥秋種冬長春秀夏實具四時中和之气故爲五穀之貴地暖處亦可春種至夏便收然比秋種者四气不足故有毒】

田麻【增圖經本艸田麻生信州田野及溝澗旁春夏生靑葉八月中生小莢冬月采葉治癰癤諸毒】救窮艸【原圖經本艸黃精別錄名救窮艸三月生苖本黃末赤四月開靑白花結子如白黍粒亦有無子者根如嫩生薑而黃色二月采根蒸過幹用今遇八月采山中人九蒸九作果賣黃黒色而甚甘美】天門冬【增圖經本艸天門冬春生藤蔓大如股髙至丈餘葉如茴香夏生白花亦有黃色者秋結黒子在其根枝旁其根白或黃紫色二月三月七月八月采根四破之去心先蒸半炊間幹停防久仍濕潤入藥時重炕焙令燥】

何首烏【增圖經本艸何首烏春采根秋采花九蒸九曝乃可服此藥本名交藤因何首烏服而得名也何首烏有雌雄根逺不過三尺夜則苖蔓相交或隱化不見春末夏中秋初三時晴眀時采之有赤白二種赤者雄白者雌五十年者如拳大號山奴服之一年髮髭靑黒一百年者如盌大號山哥服之一年顏色紅悅一百五十年者如盆大號山伯服之一年齒落更生二百年者如斗栲栳大號山翁服之一年顏如童子行及奔馬三百年者如三斗栲栳大號山精純陽之體久服之則成地仙也】

防榔【增本艸綱目防榔樹旁無枝柯條從心生端頂有葉三月葉中腫起一房因自坼裂出穂凡數百顆又生刺重累於下以防衛其實五月成熟剝去其皮煮肉漧之皮皆筋絲與大腹皮同也原異物志防榔實硬如漧棗以扶畱古賁灰並食下气及宿食白虫消穀飲啖設爲口實】

桃實異名【增本艸綱目桃品甚多易於栽種且早結實五年宜以刀劙其皮出其脂液則多延數年其實有紅桃緋桃碧桃緗桃白桃烏桃金桃銀桃胭脂桃皆以色名者也有綿桃油桃禦桃方桃匾桃偏核桃皆以形名者也有五月早桃十月冬桃秋桃露桃皆以時名者也並可供食】

水粟【增本艸綱目水粟三月出水莖大如指葉似荇葉而大徑四五寸初生如荷葉六七月開黃花結實狀如角黍長二寸許內有細子一包如罌粟澤農采之洗擦去皮蒸曝舂取米作粥飯食之其根大如栗亦如雞頭子根儉年人亦食之作藕香味如栗子三四月采莖取汁煮硫黃能拒火】

大小蒜【增本艸綱目大小二蒜皆八月種春食苗夏初食薹五月食根秋月收種】

胡蔥【增本艸綱目胡蔥八月下種五月收取葉似蔥而根似蒜其味如薤不甚臭食療本艸胡蔥生蜀郡山谷狀似大蒜而小形圓皮赤稍長而鋭五六月采】

薤【增本艸綱目薤八月栽根正月分蒔宜肥壤數枝一本則茂而根大葉狀如韭气亦如蔥二月開細花紫白色根如小蒜一本數顆相依而生五月葉靑則掘之否則肉不滿也食療本艸薤發熱病不宜多食三四月勿食生者】

芹【增本艸綱目芹二月生苖其葉對莭而生莖有莭稜而中空其气芬芳五月間開細花楚人采以濟饑其利不小】

萵苣【增本艸綱目萵苣正二月下種最宜肥地葉折之有白汁粘手四月抽薹髙三四尺剝皮生食味如胡江東人鹽曬壓實以備方物謂之萵筍也】

胡荽【增本艸綱目胡荽八月下種晦日尢良初生柔莖圓葉葉有花岐根軟而白冬春采之香美可食道家五葷之一立夏後開細花成簇如芹菜花淡紫色五月收子子如大麻子亦辛香】

薺【增本艸綱目薺有大小數種並以冬至後生苖二三月起莖開細白花結莢如小萍莢內細子名蒫】莧【增本艸綱目莧並三月撒種六月以後不堪食老則抽莖如人長開細花成穂穂中細子九月收之】壺盧【增本艸綱目壺盧名狀不一並以正二月下種生苖引蔓延緣其葉似冬葉而稍團五六月開白花結食白色瓤中之子齒列而長謂之瓠犀】

生薑【增本艸綱目姜宜原隰沙地四月取母姜種之五月生苖如初生嫩蘆而葉稍濶似竹葉對生葉亦辛香秋社前後新芽頓長如列指狀采食無筋謂之子姜秋分後者次之霜降則老矣】

蕓薹【增本艸綱目蕓薹今油菜也九月十月下種生葉形色微似白菜冬春采薹心爲茹三月則老不可食開小黃花四瓣如芥花結莢收子亦如芥子灰赤色炒過搾油黃色燃燈甚眀】

菘【增本艸綱目菘卽今呼爲白菜者南方之菘畦內過冬北方多入窖內圃人以馬糞壅培長出苖皆嫩黃色脆美無滓謂之黃芽菜子如蕓子八月以後種之二月開黃花三月結角如芥】

芥【增本艸綱目芥有數種皆以八九月下種冬月食者俗呼臘菜春月食者俗呼春菜四月食者謂之夏芥其花三月開黃色四出結莢一二寸子大如蘓子】

蕪菁【增本艸綱目蕪菁四時常有春食苖夏食心秋食莖冬食根河多種以備饑嵗又蔓靑六月種者根大而葉蠧八月種者葉美而根小惟七月初種者根葉俱良】

雄鷄臘【增本艸綱目雄鷄冬至作臘立春食之辟疫】

乳香【增本艸綱目乳香臘月二十四日五更取初汲水浸至元旦五更時人嚼一塊飲水三呷一年無疫】斫合子【增本艸綱目斫合子六七月開小長花如鈴狀紫白色結實長二三寸一頭尖其殻靑軟中有白絨及漿霜後枯裂則子飛其子輕薄商人取其絨作坐褥代綿云甚輕暖】

逡巡酒【增本艸綱目逡巡酒補虛益气去一切風痺濕气久服益壽耐老好顏色造法三月三日收桃花三兩三錢五月五日收馬藺花五兩五錢六月六日收脂麻花六兩六錢九月九日收黃甘菊花九兩九錢陰漧十二月八日取臘水三斗待春分取桃仁四十九枚好者去皮尖白麫十斤同前花和作紙包四十九日用時白水一瓶一丸一塊封良久成矣如淡再加一丸】

順時飬和【增本艸綱目經云必先嵗气毋伐天和又曰升降浮沈則順之寒熱溫涼則之故春月宜加辛溫之藥以順春升之气夏月宜加辛熱之藥以順夏浮之气長夏宜加甘苦辛溫之藥以順化成之气秋月宜加酸溫之藥以順秋降之气冬月宜加苦寒之藥以順冬沈之气所謂順時气而飬天和也又云春省酸增甘以飬脾气夏省苦增辛以飬肺气長夏省甘增鹹以飬腎气秋省辛增酸以飬肝气冬省鹹增苦以飬心气此則旣不伐天和而又防其大過所以體天地之大徳也】

粳稻三收【增本艸綱目粳稻六七月收者爲早粳八九月收者爲遲粳十月收者爲晚粳】紅花【原本艸紅藍花卽紅花也冬月布子於熟地春苖夏花出棣上乘露采之其花幹以染眞紅又作胭脂】

天花粉【增救荒本艸修治天花粉秋冬采括樓根去皮寸切水浸逐日換水四五日取出搗泥以絹衣濾汁澄粉曬漧用】

橊花變髮【增本艸拾遺橊花陰榦爲末和鐡丹服一年變白髮如漆】

馬勃【增本艸衍義馬勃生濕地及腐木上夏秋采之有大如斗者小亦如升杓韓退之所謂牛溲馬勃俱收並畜者是】

苦菜【增蜀本艸苦菜春花夏實至秋復生花而不實經冬不凋也】

蕉子【增海槎錄海南芭蕉常年開花結實有二種板蕉大而味淡佛手蕉小而味甜通呼爲蕉子虞衡志南中芭蕉極大者淩冬不凋中抽一條長數尺莭莭有花花褪葉根有實去皮取肉軟爛如緑柿味極甘冷四季恆實土人以飼小兒云去客熱謂之蕉子】

盧橘【增花木志蜀有給客橙一名盧橘似橘而非若柚而香夏冬花實常相繼或如彈丸或如櫻桃通嵗食之】

栁有八徳【原著微編栁有八徳一不擇地而生二易殖易長三先春而靑四深冬始瘁五質直可取六堅韌可制七穂葉可療治八嵗可刈條枝以薪蓋梓材之良器也】

光華顏色【增聖濟總錄三月三日收桃花七月七日收雞血和塗面上三二日後脫下則光華顏色也】

餐菊【增玉函方三月上寅采菊苖名玉英六月上寅采葉名容成九月上寅采花名金精十二月上寅采根莖名長生收四味爲末用成日煉蜜丸如桐子大毎服一錢一日三服百日身輕潤澤一年白再黒二年齒落更生三年返老還童偶談種菊春食苖夏食葉秋食華冬食根】

補肺丸【增傳信方補肺丸治咳用杏仁二大升山中者不用去雙仁者以童子小便二斗浸之春夏七日秋冬二七日連皮尖於砂盆中研濾取汁煮令魚眼沸軟如麫糊卽成以粗布攤曝之可丸卽丸服之食前後總須服三五十丸茶酒任下忌白水粥】

女貞丸【增簡便方女貞實十月上已日收陰漧用時以酒浸一日蒸透曬漧一斤四兩旱蓮艸五月收陰漧十兩爲末桑椹子五月收陰漧十兩爲末煉蜜丸如梧子大毎服七八十丸淡鹽湯下久服髮白再黒返老還童】

麋角丸【增千金方糜角丸服經一月腹內諸疾自相驅逐服至二百日面皺光澤一年齒落更生彊記身輕若風日行數百里二年令人肥飽少食七十已上服之卻成後生三年腸作筋體預見未眀四年常飽不食自見仙人三十下服之不輟顏一定而不變】

楮桃【增集簡方喉痺喉風五月五日或六月六日七月七日采楮桃陰漧毎用一个爲末井花水服之重者以兩个】

柘木洗目【增海上方洗目令眀柘木煎湯按日溫洗自寅至亥乃止無不效者正月初二二月初三三月不洗四月初五五月十五六月十一七月初七八月初二九月初二十月十九十一月不洗十二月十四】桑葉洗目【原普濟方靑盲洗法新斫靑桑葉逐月按日就地上燒存性毎以一合於甆器內煎減二分傾出澄淸溫熱洗目至百度屢試有驗正月初八二月初八三月初六四月初四五月初六六月初二七月初七八月二十九月十二十月十三十一月初二十二月三十】

銀杏葉洗眼方【原廣濟方五月五日取銀杏葉陰漧用無根水一碗煎滚將葉十餘片先放碗底次泡之待澄淸坐定洗一日至一年如童眼正月初八二月初十三月初五四月初一五月初五六月初七七月初八八月初五九月初十十月初十十一月初十十二月二十一日閏月照前月淸明日亦洗凡洗之日忌油膩錫漆器】

海藻酒【增東陽方海藻酒治癭气用海藻一斤絹袋盛之以淸酒二升浸之春夏二日秋冬三日毎服兩合日三酒盡再作其滓曝榦爲末毎服方寸匕日三服不過兩劑卽瘥】

止疫气【原簡易方疫气時行用貫眾置水缸內食水不染五月五日十二月除夕俱浸一度令合家大小盡食其水如遇患時再常置之】

解胎毒【增經驗方七八月或三伏日或中秋日剪壺盧須如環子腳者陰漧於除夜煎湯浴小兒則可免出痘】

玉漿【增三洞要錄神仙消金玉漿法於冬至日以胡盧盛蔥汁及根埋庭中次年夏至出盡化爲水以法漬金玉銀靑石各三分自消矣暴漧如飴食之可休糧亦曰金漿也】

積麥【增淸異錄積麥以十辛良下子不得過三辛收潑不得過三辛上塲入倉亦用辛日】

佛豆【增益部方物記佛豆粒大而堅惟圃中蒔以爲利以鹽漬食之小兒所嗜秋種春斂農不常蒔】天仙果【增益部方物記天仙果樹髙八九尺無花其葉似荔枝而小子如櫻桃累累綴枝間六七月熟味至甘】

慈竹【原益部方物記慈竹性叢產根不外引其間宻不容笴筍生秋夏閱嵗枝葉乃茂別有數種莭間容八九寸者曰籠竹一尺者曰苦竹彊梢垂地者曰釣絲竹或取莭修膚致者用爲簟笠】

貴池魚【增輿地誌貴池之源出於秀山山穴產魚似鯢二月出遊八月復入昭眀太子食而美之封曰貴池蓋池因魚得名縣復因池得名也】

玉芝【原黃庭堅詩注子瞻詩所記胡道士玉芝一名瓊田艸者俗號其葉爲唐婆鏡葉底開花故號羞天花其實本艸之臼也嵗生一臼如黃精而堅瘦滿十二嵗可爲藥取一臼煮麫如餛飩皮裹一臼吞之數日不饑防三日可辟穀也】

蒓菜【原詩防廣要蒓自三月至八月莖細如釵股黃赤色短長隨水淺深名爲絲蒓九月十月漸麤硬十一月萌在泥中麤短名塊蒓味苦取以爲羹猶勝雜菜吳人嗜蒓菜鱸魚蓋魚之美者復因水菜以芼之両物相宜獨爲珍味增偃曝談余吾鄕泖湖金澤寺傍多蒓其名隨時各異四月曰雉尾蒓七八月以前曰絲蒓秋末冬初曰塊蒓冬爲豬蒓又曰蒓】

采蝱【增詩防廣要蝱今藥艸貝母也圖經云根有瓣子黃白色二月生莖細靑色葉亦靑似蕎麥葉隨苖出七月開花碧緑色形如鼓子花八月采根曬漧又云四月蒜熟時采之良】

靑蒿【增詩防廣要靑蒿葉似茵陳蒿而背不白春生苖葉極細嫩時人亦取雜諸香菜食之至夏髙四五尺秋後髙細淡黃花花下便結子如粟米大】

四桐【增詩防廣要桐有四種白桐可斵琴者葉三開白花不結子荏桐早春先開淡紅花狀如鼔子花成筒子子作桐油梧桐四月開淡黃小花一如棗花枝頭出絲墮地成油霑漬衣履五六月結子今人取炒爲果此是月令淸明之日桐始華者岡桐無花不中作琴體重】

楮樹【增詩防廣要楮有二種一種皮有斑花文謂之斑今人用爲冠一種皮無花但葉似蒲萄作瓣而有子者爲佳其實初夏生如彈丸靑緑色至六七月漸深紅色乃成熟八月九月采】

髙昌寒暑【原涼州異物志髙昌僻土有異於華寒服冷水暑啜羅闍注郡人呼粥爲羅闍】白蠟【增癸辛雜識江浙之地舊無白蠟有道人自淮間帶白蠟虫子來狀如小芡實毎以芒種前以黃艸布作小嚢貯虫子十餘枚徧掛之樹間至五月則毎一子中出虫數百細若蠛蠓遺白糞於枝梗間此卽白蠟至八月中始剝而取之用沸湯煎之卽成蠟矣又遺子於樹枝間初甚細至來春則漸大二三月仍收其子如前法散育之】

百合麫【增山家淸供百合麫春秋仲月采根幹搗篩和麫作湯餅最益气血又蒸熟可以佐酒】蟠桃飯【增山家淸供蟠桃飯采山桃用米泔煮熟漉置水中去核飯湧同煮頃之如合飯法東坡用石曼卿海州事詩云戲將桃核裹紅泥石間散擲如風雨坐令空山作錦繡倚天照海花無數此種桃法也桃三李四能依此法越三年皆可飯矣】

菖蒲【增學圃雜防菖蒲以九莭爲寶以虎須爲美江西種爲貴本性極愛陰淸眀後剪之冬則以罁覆之不惟眀目兼助幽人之致】

四季竹【原羣芳譜四季竹莭長而圓中管籥生山石者其音淸亮】

蟹法【增蟹譜凡潛蟹用茱萸一粒置厴中經嵗不沙】

耕遲早【原農說農家者有云冬耕宜早春耕宜遲云早其在冬至之前云遲其在春分之後冬至前者地中陽气未生也春分後者陽气半於土之上下也其意皆在陽榮陰衛欲使微陽之气不泄求其壯盛而已】

枸杞【原野菜譜春夏采嫩頭熟食秋采實卽枸杞子冬采根卽地骨皮增枕中記西河女子服枸杞法正月上寅采根二月上夘治服之三月上辰采莖四月上巳治服之五月上午采其葉六月上未治服之七月上申采花八月上酉治服之九月上戌采子十月上亥治服之十一月上子采根十二月上丑治服之】麝香【增香譜麝形似麞常食柏葉及噉蛇或於五月得者往往有蛇皮骨多以一子眞香分揉作三四子以在裏中者爲勝或有夏食蛇虫多至寒香滿入春患急痛自以腳剔出者此香絕勝帶麝非但辟惡以香眞者一子著腦間枕之辟惡夢及屍蛀气】

避風【增緯略養性經曰治身之道春避靑風夏避赤風秋避白風冬避黒風孫思邈論衛生以爲人當避暗風箭風者蓋此之謂也】

淡竹葉【增陶朱公書淡竹葉三四月生苖紫莖竹葉花如蛾形兩葉如翅碧翠可愛畫工采其花取汁作畫】

茨菇【增陶朱公書茨菇三月間種淺水中來年正二月采食味甘而微帶苦莖葉搗爛可傅諸瘡】合四气【增保生要錄春時暑月欲得晚眠早起秋欲早眠早起冬欲早眠晏起早不宜在雞鳴前晚不宜在日旰後時欲舒暢寒月欲收宻此合四气之宜保身益壽之道也】

助王气【增保生要錄天有五行人有五食有五味四時無多食所制之味宜食相生之味以助王气也】衣服隨時【增保生要錄衣服厚薄隨時合度暑月不可全薄寒時不可極厚盛熱必著單臥服或腹脛已上覆被冬月綿衣莫甚厚寒欲漸著熱欲漸脫衣爲汗濕卽時易之薫衣火气未歇不可便著寒暑均平形神恬靜則疾疚不生壽年自永】

東西其首【增保生要錄盛暑不可露臥自立春後至立秋前欲東其首立秋後至立冬前欲西其首常枕藥枕其藥惟理風平涼者爲宜】

馬蹄艸【增保生余錄一切癰疽及瘡莭用杏絲菜或根馬蹄艸莖或子各取半碗同薴麻根五寸去皮以石器搗爛傅毒四圍春夏秋日換四五次冬換二三次換時以薺水洗之甚效又馬蹄艸卽蒓菜春夏用莖冬月用子就於根側尋取搗爛傅之未成卽消已成卽毒散用菜亦可】

散棉成布【增鄭氏家範諸婦毎嵗公堂於九月散木棉使成布疋限以次年八月交收以給一嵗之用】

設湯茗【增鄭氏家範遇暑於通衢設湯茗以濟渇者自六月起至八月止】

興作福地【原感遇子午年五月戌酉十一月夘辰吉丑未年六月戌亥十二月辰巳吉寅申年七月亥子正月巳午吉夘酉年八月子丑二月午未吉辰戌年九月申未三月寅丑吉巳亥年十月申酉四月寅夘吉蓋取方位年月日時卽爲興作福地】

天罡日【原感遇正巳二子三未四寅七亥八午五酉六辰十一月夘九月丑十二月戌十月申】母倉日【原感遇春亥子夏寅夘秋辰戌丑未冬申酉土王后巳午日百事吉】

殺丹【原雲笈七籖五月並十二月晦日及正月間常宜焚殺丹以祛百邪箭蜈蚣野葛防黃雌黃硃砂藜蘆比目桃仁烏頭附子半夏石菖蒲硫黃巴豆臼白術蒼術花椒右防分量加麝香共二十味爲末以苬艸汁或糊爲丸如桃核大曬漧藏淨器毎焚一丸】

四時服气【增雲笈七籖凡服气皆取子後午前者春气行於經絡夏气行於肌肉秋气行於皮膚冬气行於骨髄】

禦定月令輯要卷一﹤史部﹐時令類﹐禦定月令輯要﹥

欽定四庫全書

禦定月令輯要卷二

歲令下

物候

陽鳥【增書陽鳥攸居疏日之行也夏至漸南冬至漸北鴻雁之屬九月而南正月而北南北與日進退隨陽之鳥故稱陽鳥管子鴻鵠春北而秋南楊升庵集鴻雁之鳥木落南翔冰灃北䢐知時之鳥也然其行有先後八月鴻雁來乃大雁也雁之父母九月鴻雁來賓小雁也雁之子也十二月雁北鄕亦大雁雁之父母正月候雁北亦小雁雁之子也】

麋鹿角解【增禮日冬至而麋角觧日夏至而鹿角解】

滎泉【增爾雅夏有水冬無水澩疏言山上污下夏有停泉至冬竭涸者名澩】

一歲三華【原爾雅苬芝也注一歲三華瑞艸】

方長不折【增家語啟蟄不殺方長不折注春夏艸木盛長不折所以養气之通也】五聲配時【增左五聲疏商之爲言章也物成熟可章度也角觸也物觸地而出戴芒角也宮中也居中央暢四方唱始生爲四聲綱也徵祉也物盛大而蕃祉也羽宇也物聚宇而覆之也是五聲之名義也聖人配於五方宮居其中商角徵羽分配四方四時之物春生夏長秋收冬聚取其事而爲名也】槖【增山海經羭次之山有鳥焉其狀如梟人靣而一足曰槖冬見夏蟄服之不畏雷】

超山井【增山海經超山其陽有井冬有水而夏竭】

天井【增山海經視山其上有井焉名曰天井夏有水冬竭】

幹河【增山海經敎山敎水出焉西流注於河是水冬幹而夏流實惟幹河注今河東聞喜縣東北有幹河口】

南禺水穴【增山海經南禺之山其下多水有穴焉水出輙入夏乃出冬則閉】

鯥魚【增山海經柢山有魚焉其狀如牛陵居虺尾有翼其羽在魼下其音如畱牛其名曰鯥冬死而夏生注謂之死者言其蟄無所知如死耳】

蟻壤水【原管子桓公北徵孤竹無水隰朋曰蟻冬居山之陽夏居山之陰蟻壤守而有水乃掘遂得水】枯茂涼溫【原尸子謂夏必長而蒜麥枯謂冬必雕而竹柏茂日盛陽宜暑夏天未必無涼日極陰宜寒隆冬未必無暫溫也】

春秋【原荘子蟪蛄不知春秋注蟪蛄寒蟬也或曰山舜秋鳴不及春春鳴不及秋】

受命正【原荘子受命於地惟松柏獨也正冬夏靑靑】

溫廐涼廡【原吳子夫馬必安其處所冬則溫廐夏則涼廡刻剔毛鬛謹落四下】

冬凝春泮【增淮南子冬則冰凝爲冰春則冰散爲水】

陽主陰宗【原淮南子日者陽之主也是故春夏則羣獸除日至而麋角解月者陰之宗也是以月虛而魚腦減月死而蠃硥膲】

�歲【原淮南子雄鳩長鳴爲帝歲增拾遺記鳩知四時之】

椰樹【原神異經東南荒中有椰樹髙二十餘丈葉如甘二百歲葉落生花花復二百歲落盡生蕚蕚下生子三歲成熟如甘少�】

嬰蜺【增神異經南方蚊翼下有小蜚虫曰細蠛常春生以季夏藏於鹿耳中名嬰蜺】

如何樹【增神異經南方大荒有樹名曰如何三百歲作華九百歲作實華色朱其實正黃髙五十丈敷張如蓋葉長一丈廣二尺餘似菅薴色靑厚五分可以絮如厚朴材理如支九子味如飴實如核形如棗子長五尺圍如長金刀剖之則酸蘆刀剖之則辛食之者地仙不畏水火不畏白刃】

夏陰秋實【原韓詩外春樹桃李夏得陰其下秋得陰其實】

馬合歲月【原春秋考異郵月精爲馬月十二故馬十有二月而生】

神龍【原說文龍鱗虫之長能幽能明能細能巨能短能長春分而登天秋分而潛淵】

冬蟄春出【增說文熊似豕山居冬蟄春出增詩疏廣要能能攀緣上髙樹見人則顚倒自投地冬多入穴而蟄始春而出脂謂之熊白】

鯨鯢【原古今注鯨魚大者長千里小者數十丈一生數萬子常以五月六月就岸邊生子至七八月導從其子還大海中鼓浪成雷噴沬成雨水族驚畏皆逃匿莫敢當者其雌曰鯢大者亦長千里眼爲明月珠】虎星龍象【原論衡參伐以冬出心尾以夏見參伐則虎星心尾則龍象象出而物見气至而動天地之性也】

郁金香【增魏略郁金香生大秦國二三月花如紅藍四五月采之其香十二葉爲百艸之英】霜林桃【原拾遺記恆山巨桃霜下結花隆暑方熟亦云仙人所食帝使植於霜林園園皆植寒果積冰之節百果方盛】

蕓薇菜【增拾遺記咸寜四年立芳蔬園於金墉城東多種異菜有菜名蕓薇味辛其根爛熳春夏葉宻秋蘂冬�其實若珠五色隨時而盛】

鳥象五行【增禽經倉庚之屬象東方木朱鳥之屬象南方火黃烏之屬應中央土以象季夏白鷺之屬象西方金元鳥之屬象北方水】

鵲知太歲【原博物志鵲巢開口背太歲此非才智任自然之得祛疑說鵲避歲君燕避戊巳】木蘭【原爾雅翼木蘭一名杜蘭葉似長生冬夏榮常以冬花其實如小柿皮似桂楠香生零陵山谷及泰山狀如楠樹髙數仞】

蜜香八種【原南方艸木狀交阯有蜜香樹榦似櫃桞其花白而繁其葉如橘欲取香伐之經年其根榦枝節各有別色也木心與節堅黑況水者爲沈香與水靣平者爲雞骨香其根爲黃熟香其幹爲棧香細枝緊實未爛者爲靑桂香其根節輕而大者爲馬蹄香其花不香成實乃香爲雞舌香按此八香同出於一樹珍異之木也】

朱槿【增南方艸木狀朱槿二月開花至中冬卽歇其花深紅色五出大如蜀葵有蘂一條長於花葉上綴金屑日光所爍疑若熖生一叢之上日開數百朶朝開暮落揷枝卽活】

神泉【增傅咸神泉賦序余所居庭前有湧泉在夏則令渉冬而溫溫則水物冬生冷則冰可以過毎夏逰之不知歲之有暑耳元和志神泉在神泉縣西平地冬夏溫沸气如附子能愈眾疾】

百果同榮【增左思蜀都賦百果甲宅異色同榮朱櫻春熟素柰夏成注宅同坼】

潮信【原抱朴子夏時日居南宿陰消陽盛而天髙一萬五千里故夏潮大冬時日居北宿陰盛陽消而天卑一萬五千里故冬潮小春日居東宿天髙一萬五千里故春潮漸起也秋日居西宿天卑一萬五千里故秋潮漸減也增水經注錢塘濤水晝夜再來應時刻常以月晦及望尢大至二月八月最髙峨峨二丈有餘吳越春秋以爲子胥文種之神也】

黃雀溝【增水經注淇水東北至內黃澤右入蕩水亦謂之黃雀溝是水秋夏則泛春冬則耗】鄭公泉【增水經注鄭公泉泉方數丈冬溫夏涼漢太尉鄭宿居潭側因以名泉】

石井【增水經注上虞縣東有龍頭山山崖之間有石井冬夏常冽淸泉南帶長江東連上陂】山陰二谿【原水經注山陰縣西四十里有二谿東谿冬暖夏冷西谿冬冷夏暖二谿北出行三里至徐村合成一谿而溫涼不雜蓋山海經所謂苕水也】

冬澇夏淨【增水經注漢水東流有澇灘冬則水淺而下多大石又東爲淨灘夏水急盛川多湍洑行旅苦之故諺曰冬澇夏淨斷官使命言二灘之阻礙也】

丙穴嘉魚【原水經注丙水口水上承丙穴穴出嘉魚常以三月出十月入地穴口廣五六尺去平地七八尺泉懸注魚自穴下透入水穴口向丙故曰丙穴】

博陽盤石【增水經注博陽二村之間有盤石廣四百丈長六里而復殆於岨塞江水夏沒冬出基亙通渚】

淫預石【原水經注白帝山城水門之西江中有孤石爲淫預石冬出水二十餘丈夏則沒】取鮒【增華陽國誌沔陽縣有度水水有二源一曰淸檢一曰濁檢有魚穴淸水出濁水出鮒常以二月八月取】

鶴年【增相鶴經鶴二年落子毛易黒防三年產伏復七年羽翮具復七年飛薄雲漢復七年舞應節復七年晝夜十二時嗚中律復七年不食生物大毛落茸毛生乃潔白如雪復百六十年雌雄相視而孕一千六百年飲而不食胎化產鸞同爲羣聖人在位則與鳳凰翔於甸】

陽葉陰條【增七命陽葉春靑陰條秋緑】

仙人艸【原謝惠連仙人艸贊余之中園有仙人艸焉春穎其苗夏秀其英秋有貞實冬無雕色可謂貫四時而不攺者也贊云園有嘉艸名曰仙人華華煒煒莫莫臻臻穎發炎暑苗秀和春奇爾靈質乃植中林】秋幹春荑【增謝靈運登石門最髙頂詩心契九秋幹目翫三春荑】

含日露【增劉勰新論陽气主生物所樂也陰气主殺物所憾也故春葩含日似笑秋葉露如泣】木精【增述異記千年木精化爲靑牛】

雉蛇化【增述異記江淮中有�名熊熊蛇之精至冬化爲雉至夏復爲蛇】

蛤雀化【增述異記淮水中黃雀至秋化爲蛤春復爲黃雀】

長春樹【增述異記燕昭王種長春樹葉如蓮花樹身似桂樹花隨四時之色春生碧花春盡則落夏生紅花夏末則凋秋生白花秋殘則萎冬生紫花遇雪則謝故號爲長春樹】

交讓樹【原述異記黃金山有楠樹一年東邊榮西邊枯後年西邊榮東邊枯年年如此張華云交譲樹也增酉陽雜俎武陵郡記白雉山有木名交譲眾木敷榮後方萌芽亦更歲疊榮也】

應龍【增述異記水虺五百年化爲蛟蛟千年化爲龍龍五百年爲角龍千年爲應龍】

思惟樹【原嵩山記嵩寺中忽有思惟樹卽貝多也有人坐貝多樹下思惟因以名焉漢道士從外國來將子於山西腳下種極髙大今有四樹一年三花】

桂風蘿月【增孔稚圭北山移文秋桂遣風春蘿擺月】

冬燠夏寒【增王頭陀寺碑文桂深冬燠松疎夏寒】

種楡【增齊民要術楡性扇地其陰下五穀不植種者宜於園池北畔秋耕令熟至春楡莢落時收取漫防犂細耕勞之明年正月初附地芟殺以艸覆上放火燒之一歲之中長八九尺矣】

葡萄【增齊民要術葡萄蔓延性緣不防自舉作架以承之葉宻陰厚可以避熱注十月中去根一步許掘作坑收卷葡萄悉埋之近枝莖薄安黍穣彌佳無穣直安土亦得不宜濕濕則冰凍二月中還出舒而上架性不耐寒不埋卽死其歲久根莖粗大者宜逺根作坑勿令莖折其坑外處亦掘土並穣培覆之種樹書葡萄欲其肉實當栽於棗樹之旁於春鑽棗樹上作竅子引葡萄入竅中透出至二三年其枝旣長大塞滿樹竅便可斫去葡萄根托棗根以生便得肉實如棗北地皆如此種法】

種竹【原種樹書月庵種竹法先鋤其地以礱糠壅之夏月令稀冬月令稠】

鳩鴿有子【原詩疏廣要鳩四時有子鴿毎月有子】

芣苢【增詩疏廣要芣苢一名馬舄一名車前艸圖經云春初生苗葉布地如匙面累年者長及尺餘如鼠尾花甚細靑色防赤結實如葶藶赤黒色今人五月采苗七月八月采實】

澤蘭【增詩疏廣要澤蘭生汝南諸大澤旁圖經云澤蘭與蘭艸相但蘭艸生水旁葉光潤根小紫五六月盛澤蘭生水澤中及下濕地葉尖防有毛不光潤方莖紫節七八月初采防辛此爲異耳】

鱨魚膽【增詩疏廣要鱨一名性浮而善飛躍故一曰也魚膽春夏近下秋冬近上】

牡蒿【增詩疏廣要牡蒿三月始生七月華華似胡麻華而紫赤八月爲角角似小豆角鋭而長一名馬薪蒿】

養魚【增養魚經以六畝地爲池池中有九洲求懷子鯉魚長三尺者二十頭牡鯉魚長三尺者四頭以二月上庚日內池中令水無聲魚必生至四月內一神守六月內二神守八月內三神守神守者鼈也所以內鼈者魚滿三百六十則蛟龍爲之長而將魚飛去內鼈則魚不復去在池中周繞九洲無窮自謂江湖也至來年二月得鯉魚長一尺者一萬五千枚二尺者四萬五千枚三尺者萬枚至明年得長一尺者十萬枚長二尺者五萬枚長三尺者五萬枚長四尺者四萬枚畱長二尺者二千枚作種候至明年不可勝計也】

歲艸枯榮【原白居易詩離離原上艸一歲一枯榮野火燒不盡春風吹又生】

伎兒鳥【增元和志兩當縣尙婆川中有鳥羣飛二月從北向南八月從南還北音如簫管俗云伎兒鳥春來則種禾秋去則種麥人常以爲農】

臼【原通誌臼葉如小荷形如鳥掌年長一莖莖枯則根爲一臼增圖經本艸臼一年生一莖旣枯則生一臼及八九年則八九臼矣然一年一臼生而一臼腐蓋陳新相易也】

靈壽花【增酉陽雜俎韋絢云湖南有靈壽花數蔕簇開視日如槿紅色春秋皆非作枝者】鷹鶻入籠【增酉陽雜俎鷹巢一名菆鷹呼菆子者雛鷹也鷹四月一日停放五月上旬防毛入籠防毛先從頭起必扵平旦過頂至防鶉則止從頸下過颺毛至尾則止尾根下毛名颺毛其背毛並兩翅大翎覆翮及尾毛十二根等並防之兩翅大毛合四十四枝覆翮翎亦四十四枝八月中旬出籠雕角鷹等三月一日停放四月上旬入籠鶻北回鷹過盡停放四月上旬入籠不防毛鶻五月上旬停放六月上旬防毛入籠】蜜艸【增酉陽雜俎北天竺國出蜜艸蔓生大葉秋冬不死因重霜露遂成蜜如塞上蓬鹽】

飛數逐月【原酉陽雜俎鷓鴣飛數逐月如正月一飛而止於窠中不復起矣十二月十二起最難采南人設网取之】

模得正色【原淮南艸木譜模木生周公塜上其葉春靑夏赤秋白冬黑以色得其正也】鴈治田【原十三州記上虞縣有雁爲民田春防野艸根秋啄除其穢是以縣官禁民不得妄害此鳥犯則有刑無赦】

熊膽【原埤雅熊膽春近首夏在腹秋在左足冬在右足】

鹿角懷璚【增埤雅鹿乃仙獸自能樂性六十年必懷璚於角下斑痕紫色行則有涎不復急走故曰鹿帶玉而角斑】

采藥時月【增本艸經藥有陰漧暴漧采造時月生熟名醫別錄凡采藥時月皆是建寅歲首其以二月八月采者謂春初津潤始萌未充枝葉勢力醇濃故也至秋枝葉漧枯津潤歸流於下今卽事驗之春寜宜早秋寜宜晚華實莖葉乃各隨其成熟爾】

佛甲艸【增圖經本艸佛甲艸生筠州名附石向陽而生似馬齒莧而細小且長有花黃色不結實四季皆有】

仙人掌艸【增圖經本艸仙人掌艸生合州筠州多於石上貼壁而生如人掌形故以名之葉細而長春生至冬猶有四時采之】

巵子【增圖經本艸巵子二三月生白花皆六出甚芬香夏秋結實如訶子狀生靑熟黃中仁深紅南人競種以售利】

象膽隨四時【原圖經本艸徐云象膽隨四時春在前左足夏在前右足秋後左足冬後右足也淳化中一象春斃太宗命取膽不獲使問以此對果得於前左足】

橘柚【增圖經本艸橘柚木髙一二丈與枳無辧刺出莖間夏初生白花六七月成實至冬黃熟】石菖蒲【增本艸綱目石菖蒲人家以砂栽之一年至春剪洗愈剪愈細髙四五寸葉如韭根如匙柄粗此艸新舊相代四時常靑】

梅得木气【增本艸綱目梅花開於冬而實熟於夏得木之全气故其味最酸肝爲乙木膽爲甲木人之舌下有四竅兩竅通膽液故食梅則津生者相感應也】

早李晚李【增本艸綱目李綠葉白花樹能耐久其種近百其產有武陵房陵諸李早則麥李禦李四月熟遲則晚李冬李十月十一月熟又有季春李冬花春實也】

胡桃【增本艸綱目胡桃樹髙丈許春初生葉三月開花結實至秋如靑桃狀熟時漚瀾皮肉取核爲果人多以櫸桞接之】

凍橘【原本艸綱目凍橘八月開花冬結春采】

甜瓜【增本艸綱目甜北土中州種蒔甚多二三月下種延蔓而生葉大數寸五六月花開黃色六七月熟】

石橊【增本艸綱目石橊受少陽之气而榮於四月盛於五月實於盛夏熟於深秋丹花赤實其味甘酸其气溫濇具木火之象】

四季橊【增本艸綱目南中有四季橊四時開花秋月結實實方綻隨復開花】

淩霄花【增本艸綱目淩霄花野生蔓才數尺得木而上卽髙數丈春初生枝一枝數葉尖長有齒深靑色自夏至秋開花一枝十餘朶大如牽牛花而頭開五瓣赭黃色有細防秋深更赤】

玉柏【增本艸綱目玉柏生石上如松髙五六寸紫花人采置盆中養數年不死呼爲千年柏萬年松】吉祥艸【增本艸綱目吉祥艸葉如漳蘭四時靑翠夏開紫花成穂易繁】

牛齒【增本艸綱目牛齒有下無上察其齒而知其年三歲二齒四歲四齒五歲六齒六歲以後毎年接脊骨一節也】

羊蹄【增本艸綱目羊蹄生近水及濕地極大葉長尺餘入夏起薹開花結子花葉五色夏至卽枯秋深卽生淩冬不死】

麞居山澤【增本艸綱目麞秋冬居山春夏居澤雄者有牙出口外俗稱牙麞其皮細軟勝於鹿皮夏月毛毨而皮厚冬月毛多而皮薄也】

曷旦【原本艸綱目曷旦乃候時之鳥也五臺諸山甚多其狀如小雞四足有肉翅夏月毛采五色自鳴若曰鳳凰不如我至冬毛落如鳥雛忍寒而號曰得過且過】

茅栗【增唐本艸茅栗似板栗而細如橡子其樹𨿽小葉亦不殊但春生夏花秋實冬枯爲異耳】芭蕉【增本艸衍義芭蕉三年已上卽有花自心中抽出一莖止一花中心無蘂悉是花葉花頭常下埀毎一朶自中夏開直至中秋後方盡】

瑚【增本艸衍義波斯國海中有瑚洲海人乘大舶墮鐵网水底取之瑚所生盤石上白如菌一歲而黃二歲變赤枝榦交錯髙三四尺人沒水以鐡發其根繋网舶上絞而出之失時不取則腐蠧】柰三熟【增食性本艸柰有三種大而長者爲柰圎者爲林檎皆夏熟小者味澀爲梣秋熟本艸綱目柰西土最多可栽可壓有白靑赤三色白者爲素柰赤者爲丹柰朱柰靑者爲緑柰皆夏熟涼州有冬柰冬熟子帶碧色】

木半夏【增本艸拾遺胡頺子冬花春熟小兒食之當果又有一種大相似冬凋春實夏熟人呼爲木半夏】

長生艸【增庚辛玉冊通泉艸一名長生艸多生古道邱壠荒蕪之地葉似地丁中心抽一莖開黃白花如雪又似麥飯摘下經年不槁】

水月令【原宋史河渠志二月三月桃花始開冰泮雨積川流猥集波瀾盛長謂之桃華水春末蕪菁華開謂之菜華水四月末壠麥結秀擢芒變色謂之麥黃水五月實延蔓謂之蔓水朔野之地深山窮谷固陰沍寒冰堅晚灃逮乎盛夏消釋方盡而沃蕩山石水帶礬腥並流於河故六月中旬後謂之礬山水七月菽豆方秀謂之豆華水八月菼薍華謂之荻苗水九月以重陽紀節謂之登髙水十月水落安流復其故道謂之復槽水十一月十二月斷冰雜流乘寒復結謂之蹙淩水】

池魚【增談小池中魚至九月十月間宜取投大水中不爾冬間俱凍死鯇魚惟食艸至八月則不食至三月復食】

虫鳥气動【增宋祁筆記鶬鷓鳴春蟋蟀唫夏蜩蟧喝秋螘子戰陰非有命之者气自動耳】四季花【原益部方物略記花亙四時月披一秀寒暑不攺似固常守注此花卽東方所謂四季花者翠蔓紅葩蜀少霜雪此花得終歲十二月輙一開增艸花譜四季花花小葉細色白午開子落自三月開至九月其枝葉搗汁可治跌撲花疏花之四季開者蘭桂而外有月桂長春菊】

百舌鳥【增太平禦覽百舌鳥一名反舌春則囀夏至則止惟食蚯蚓正月以後凍開則來蚯蚓出故也十月以後則藏蚯蚓蟄故也】

榕樹【原嶺表錄異榕樹葉如冬靑秋冬不凋枝條旣繁葉又蒙宻而根須繚繞枝榦屈上又橫枝著鄰樹則連理】

石栗【原嶺表錄異廣州無栗惟勤州山中有石栗一年方熟皮厚而肉少味似胡桃仁熟時或爲羣鸚鵡至啄食略盡】

鞭筍【原筍譜吳會間八月鄕人掘土采鞭頭爲筍向市而鬻然終傷損春筍而且害竹凡百各以其初生爲春熟爲秋若筍以鞭行時分芽露白月爲春及夫外苞內實冒土而生當二三月爲秋增癸辛雜識種竹法毎歲當於筍後竹已成竿後卽移先一歲者爲最佳蓋當年八月可行鞭來年便可抽筍若至立秋後移直至來秋方可行鞭後年春始抽筍比之初夏所移正爭一年气候】

孤竹筍【增筍譜襄陽薤山下有孤竹三年方生一筍及筍成竹竹母已枯代謝如春秋焉】相蜂【原陰陽變化錄蜂毎歲三四月則生黑色蜂名曰將蜂又名相蜂蜂王乃相蜂所生也相蜂不能采花但能釀蜜蓋無此蜂不防成蜜至七八月間相蜂盡死如不死則羣蜂饑俗謂相蜂過冬族必空蜂每日有三朝】

娑羅樹【原峨眉山行記娑羅樹葉似海桐又似楊梅花紅白色春夏間開】

蟹異名【增蟹譜蟹之盛夏生者俗呼爲蘆根蟹瘠小而味腥至八月則蛻形而浸大秋冬之交稻已足腹芒江俗呼爲樂蟹】

剪羅花【原羣芳譜剪春羅二月生苗髙尺餘柔莖綠葉似冬靑而小入夏開深紅花如錢大凡六出剪秋羅色深紅花瓣分數岐八月間開有一種名剪羅花出南越】

五出六出【增楊升庵集冬至陰極陽生桃梅李杏花皆五出夏至陽極陰生威靈仙鹿蔥射漧淨瓶蕉梔子花皆六出】

兜兜鳥【增楊升庵集兜兜鳥其聲自號正月以後作聲至五月節不知所在其形似鴝鵒】虎蟳【增閩部疏海中蟳有冬春間生者蛑蝤也而色瑪瑙斗作猙獰斑斕盡似虎頭土人名之曰虎蟳】

四季桂【原閩部疏福南四郡桂皆四季花而反盛於冬凡桂四季者有子唐詩所云桂子月中落此眞桂也江南桂八九月盛開無子此木樨也】

虎刺【增陶朱公書虎刺春初分種四月間開細白花花開時子猶在樹花落又結子至冬紅如丹砂遇霜雪不萎】

百日紅【增陶朱公書花四種有紫帶藍色者曰翠搔其膚枝葉揺動又名怕癢樹四月開九月歇俗呼爲百日紅】

二至花【增陶朱公書二至花枝柔葉細花耐久於夏至斂於冬至】

金盞花【增陶朱公書金盞花如小盞八月中下種卽出臘月花至春尢盛四時相繼不絕】枇杷【增陶朱公書枇杷秋蘂冬花春結子夏成熟其本陰宻枝葉婆娑四時不凋謝】

薴蔴【增通考種薴蔴正月移根分栽五月斫爲頭薴待長七月斫爲二薴又長九月斫爲三薴】種蒔次第【增農桑通訣農書云種蒔之事各有攸序正月種蔴枲二月種粟脂麻三月種早麻四月種豆五月中旬種晚麻七夕以後種萊菔菘芥八月社前卽可種麥如此則種有次第所謂順天之時也】冬夏九九【原吳下田家志一九二九扇子不離手三九二十七冰水甜如蜜四九三十六拭汗如出浴五九四十五頭戴秋葉舞六九五十四乘涼入佛寺七九六十三牀頭尋被單八九七十二思量蓋夾被九九八十一家家打炭墼又一九二九相喚弗出手三九二十七籬頭吹篳篥四九三十六夜眠如鷺宿五九四十五太陽開門戶六九五十四貧兒爭意气七九六十三布衲兩肩攤八九七十二貓狗尋陰地九九八十一犁鈀一齊出】

促織鳴【增促織志促織鳴蓋呼其候焉三伏鳴者聲躁以急如曰伏天伏天入秋而涼鳴則淒短如曰秋涼秋涼】

麒麟鳴【原雲笈七籖麒麟生於火逰於土春鳴曰歸禾夏鳴曰扶幼秋鳴曰養信】

獬豸【原雲笈七籖獬豸如鹿一角置於朝不直之臣獸卽觸之春夏處水澤秋冬處松竹】

占驗

庶徵【原書八庶徵曰雨曰曰燠曰寒曰風曰時雨以潤物以干物暖以長物寒以成物風以動物五者各以其時所以爲眾驗】

休徵咎徵【原書曰休徵曰肅時雨若曰乂時若曰哲時燠若曰謀時寒若曰聖時風若曰咎徵曰狂恆雨若曰僭恆若曰豫恆燠若曰急恆寒若曰防恆風若蔡在天爲五行在人爲五事五事修則休徵各以應之五事失則咎徵各以應之自然之理也】

五云【增周禮保章氏以五云之物辧吉凶水旱降丰荒之祲象注視日旁雲气之色司農云以二至二分觀云色靑爲虫白爲防赤爲兵荒黒爲水黃爲豊】

占夢【原周禮春官占夢占夢掌其歲時觀天地之會辧陰陽之气以日月星辰占六夢之吉凶】日月占【增左二至二分日有食之不爲災日月之行也分同道也至相過也其他日則爲災陽不克也故常爲水注二分日夜等故同道二至長短極故相過疏日者天之大明不可虧損故於正陽之月其災爲重於分至之月其害爲輕於餘月之食其災爲水也】

心咮伏見【增左古之火正或食於心或食於咮以出內火是故味爲鶉火心爲大火注火正之官配食於火星建辰之月鶉火昏在南方則令民放火建戌之月大火星伏在日下夜不得見則令民內火禁放火】

爰居避風【原國語海鳥曰爰居止於魯東門之外三日展禽曰今玆海其有災乎夫廣川之鳥獸恆知而避其災也是歲也海多大風冬防】

問谷對冰【增晏子景公伐魯問無懌曰魯之年谷何如對曰陰冰厥陽冰厚五寸公不知以告晏子晏子對曰君子也問年谷而對冰禮也陰冰厥陽冰厚五寸者寒溫節節則刑政平平則上下和和則年谷熟廼不伐魯】

四時易次【原越絕書越王問春肅夏寒秋榮冬泄人治使然乎將道也範子曰天道三千五百歲一治一亂終而復始如環之無端此天之常道也四時易次寒暑失常治民然也故天生萬物之時聖人命之曰春春不生遂者故天不重爲春春者夏之父也故春生之夏長之秋成而殺之冬受而藏之春肅而不生者王徳不究也夏寒而不長者臣下不奉主命也秋順而復榮者百官刑不斷也冬溫而泄者府庫賞無功也】陽貴陰賤【原越絕書陽主貴陰主賤故當寒而不寒者谷爲之暴貴當溫而不溫者谷爲之暴賤故曰秋冬貴陽气施於陰陽極而復貴春夏賤陰气施於陽陽極而不復】

三表【原越絕書八谷貴賤之法必察天之三表三表者水之勢勝金陰气蓄積太盛水據金而死故金中有水如此者歲大敗八谷皆貴金勢勝木陽气蓄積太盛金據木而死故木中有火如此者歲大羙八谷皆賤金木水火更相勝此天之三表也能知三表可爲邦寶】

艸生占歲【原師曠占黃帝問師曠曰吾欲知歲苦樂善惡可知否對曰歲欲丰甘艸先生甘艸薺也歲欲苦苦艸先生苦艸葶藶也歲欲惡惡艸先生惡艸水藻也歲欲旱旱艸先生旱艸蒺藜也歲欲疫病艸先生病艸艾也】

五木占谷【原師曠占五木者五穀之先欲知五穀先視五木擇木盛者來年多種之萬不失一】五穀早晚【增師曠占粟米常以九月爲本若貴賤不時以所最賤之月爲本粟以秋得本貴在來夏以冬得本貴在來秋此收谷逺近之期也早晚以其時差之粟米春夏貴去年秋冬什七到夏復貴秋冬什九者是陽道之極也急糶之勿畱畱則太賤也】

谷貴賤【增師曠占常以十月朔日占春糶貴賤風從東來春賤逆此者貴以四月朔占秋糶風從南來西來者秋皆賤逆此者貴以正月朔占夏糶風從南來東來者皆賤逆此者貴】

秋寒春雨【增呂氏春秋秋早寒冬必暖春多雨夏必旱】

五星同色【增史記天官書五星同色天下偃兵百姓寕昌春風秋雨冬寒夏暑動揺常以此】候陽气【增史記天官書天雷電蝦虹辟歷夜明者陽气之動者也春夏則秋冬則藏故者無不司之】

四時敎令【原太史公自序夫陰陽四時八位十二度二十四節各有敎令注八位八卦位也十二度十二次也二十四節就中气各有禁忌謂日月也】

愆候【增漢書魏相春興兌治則饑秋興震治則華冬興離治則泄夏興坎治則雹】

五行占歲【增淮南子甲子气燥濁丙子气燥陽戊子气濕濁庚子气燥寒壬子气淸寒丙子幹甲子蟄虫早出故雷早行戊子幹甲子胎夭卵鳥虫多傷庚子幹甲子有兵壬子幹甲子春有霜戊子幹丙子霆庚子幹丙子夷壬子幹丙子雹甲子幹丙子地動庚子幹戊子五穀有殃壬子幹戊子夏寒雨霜甲子幹戊子介虫不爲丙子幹戊子大旱苽封熯壬子幹庚子大剛魚不爲甲子幹庚子艸木再死再生丙子幹庚子艸木復榮戊子幹庚子歲或存或亡甲子幹壬子冬乃不藏丙子幹壬子星墜戊子幹壬子蟄虫冬出其鄕庚子幹壬子冬雷其鄕】

火煙【增淮南子甲子受制木用事火煙靑七十二日丙子受制火用事火煙赤七十二日戊子受制土用事火煙黃七十二日庚子受制金用事火煙白七十二日壬子受制水用事火煙黒七十二日而歲乃終】鵲巢知風【原淮南子鵲巢知風之所起注歲多風則鵲作巢卑】

穴知水【原淮南子穴知水之髙下注水之所及則避而爲穴增本艸綱目水居食魚能知水性爲穴鄕人以占旱潦如鵲巢知風也】

六合【增淮南子六合孟春與孟秋爲合仲春與仲秋爲合季春與季秋爲合孟夏與孟冬爲合仲夏與仲冬爲合季夏與季冬爲合孟春始贏孟秋始縮仲春始出仲秋始內季春大出季秋大內孟夏始緩孟冬始急仲夏至修仲冬至短季夏徳畢季冬刑畢故正月失政七月涼風不至二月失政八月雷不藏三月失政九月不下霜四月失政十月不凍五月失政十一月蟄虫冬出其鄕六月失政十二月艸木不脫七月失政正月大寒不解八月失政二月雷不九月失政三月春風不濟十月失政四月艸木不實十一月失政五月下電霜十二月失政六月五疾狂注濟止也疾狂不華而實也】

歲宜【增淮南術欲知歲所宜以布嚢盛粟等諸物種平量之埋陰地冬至後五十日取量之息最多者歲所宜也】

占民食【增淮南術從冬至日數至來年正月朔日五十日者民食足不滿五十日者日減一斗有餘日日益一斗】

鐘律【增劉韻鐘律書春宮秋律百卉必凋秋宮春律萬物必榮夏宮冬律雨雹必降冬宮夏律雷必聲】五星占【增說五星一曰歲星二曰熒惑三曰鎭星四曰太白五曰辰星欃槍彗字旬始枉矢尢之旗皆五星盈縮之生也五星之所犯各以金木水火土爲占春夏秋冬伏見有時失其常離其時則爲變異得其時居其常是爲吉祥】

海燕占【增京房易妖占海燕自來眾燕隨之谷不登失春政則蒼燕見於邑民多流亡失夏政則赤燕見於邑失秋政則白燕見於邑失冬政則黒燕見於邑皆如春占】

艸枯木華【原後漢書應劭春一艸枯則爲災秋一木華亦爲異】

歲星占【原後漢書郎顗石民經曰歲星出左有年出右無年增孝經援神契歲星守心年谷豊宋史天文志歲星色光明潤君壽民冨又主福主大司農主五穀桯史建炎庚戌範丞相宗尹薦朝防大夫毛隨有甘石學隨入對言按漢志歲星所在國不可伐昔湯之元祀歲星順行與日合於房房星宋亳分也昔周武王主豊之明年歲星順行與日合於桞畱於張桞張河洛分也故湯徵無敵餘慶貤衍猶及防子武王定鼎郟鄏而周公迄營成周四方以無侮】

桃李多實【原鹽鐡論桃李實多者來年爲之穰】

五政【增孝經鉤命決春政不失五蘗初夏政不失甘雨時季夏政不失地無笛秋政不失人民昌冬政不失少疾防五政不失百稚熟日月光明注笛謂土不稼穡晚熟曰稚】

月衝【增博雅正月不溫七月不涼二月不風八月雷不藏三月風不衰九月無降霜四月雷不見十月蟄虫行五月陽暑不蒸十一月不合凍六月浮雲不布十二月艸不喪七月白露不降正月有防霜八月浮雲不歸二月雷不行九月物不凋三月艸木傷十月流火不定四月防虫不育十一月寒不降五月雨雹十二月萌不見六月五穀不實】

基寒兆暑【原中論先民有言明出乎幽著生乎防故宋井之霜以基升正之寒黃蘆之萌以兆大中之暑事亦如之】

鼠知吉凶【增抱朴子玊防記稱鼠壽三百歲滿一百歲者則色白善憑人而卜名曰仲能知一年中吉凶及千里外事也】

四始雲气【增隋書天文志四始之日有黑雲气如陣厚重大者多雨】

石磨【增續齊諧記吳興故鄴縣東三十里有梅溪山山根直防一石可髙百餘丈至靑而圎如兩間屋大四面斗絕仰之干云外無登陟之理其上復有盤石圎如車蓋恆轉如磨聲若風雨土人號爲石磨轉快則年豊轉遲則歲儉欲知年之豊儉驗之無失】

甲子雨【原朝野僉載春雨甲子赤地千里夏雨甲子乘船入市秋雨甲子禾頭生耳冬雨甲子牛羊凍死】

射的山【增會稽記縣東南十八里有射的山逺望的的如射侯謂之射的射的之西有石室壁方二丈謂之射堂云羽客之所逰憩土人常以此占谷食貴賤射的明則米賤闇則貴諺曰射的白防一百射的元防一千】

司命井【增寰宇記郁林郡有石井半甘半淡潛通江波冬夏常盈名司命井周給闔境井水竭卽土人疫稼穡不登以爲】

石廩【原寰宇記臨川縣有石廩可容千斛開口卽歲豊斂則歲歉】

瓦片候气【原丁晉公談錄竇侍郎儼善術數聼聲音而知兆同兄儀在翰林儀常鄙其詭怪世宗令陶人應二十四气燒瓦二十四片各題識其節气遂隔響令辧之一無差謬】

麥禾占【增後山叢談杏熟當年麥棗熟當年禾又曰棗不濟儉謂棗熟則歲丰】

春風夏雨【增後山叢談諺曰行得春風有夏雨蓋春之風數爲夏之雨數大小緩急亦如之】四卯雨【原周益公日記四時占雨下忌日春丁邜夏辛邜秋乙邜冬癸邜】

戊雨庚晴【原周益公日記久晴望戊雨久雨望庚晴】

伏冷冬晴【增周益公日記夏至有雷三伏冷重陽無雨一冬晴】

木頭防土【增吹劍錄戊辰己巳戊戌己亥日爲木頭防土須陰雨梁次張詩歳次屬金知稔熟木頭防土驗滂沱】

五角六張【增眞子錄五角六張古語也謂五日遇角宿六日遇張宿此兩日作事多不成然一年之中不過三四日紹興癸丑歲只三日四月五日角七月十六日張十二月二十五日角他皆仿此】米砂【增安城記鐘山臨水阻峽春夏則湍洑沸湧噴上白砂如米兩岸各十餘斛呼曰米砂以之候歲若一岸偏饒則其方丰穰】

占太歲【原五色綫太歲在午人馬食土歲在辰巳貨妻賣子歲在申酉乞漿得酒】

鶴神占【增吳下田家志風吹鶴神口米長千錢斗才逢癸巳上天堂己酉還歸東北方乙邜正東才五日庚申防上六朝藏離位丙寅坤辛未直西之日正當疆壬午乾宮戊子坎對衝其位定相妨原田家雜占上天下地之日晴主久晴雨主久雨轉方稍輕若大旱年𨿽轉方天並不作變諺云荒年無六親旱年無鶴神】四時占雨【原吳下田家志戊午元同甲子期始終七日最稀奇七日多晴兩月燥七日多雨兩月泥甲申主米暴貴春主五穀不收夏主傷田禾秋主六畜死冬主人多病諺云甲申猶可乙酉怕殺人】靑白路【原田家雜占日沒後起靑白光數道下狹上濶直起亙天此特夏秋之間有之俗呼靑白路主來日酷熱】

壬子日占【原田家雜占王子日春雨人無食夏雨牛無食秋雨魚無食冬雨鳥無食】

五朔雨【原雜占自正月至五月五朔皆有大雨主人饑蝗起】

歲幹三朔【原雜占三甲朔三防熱三乙朔小麥大豆熟三丙朔麻熟三辛朔田少收三朔旱三癸朔澇】

三滿斗【原雜占毎歲農人占歷有三滿斗以爲大稔】

占風【原雜占凡風春南夏北並主雨東風急亦主雨近驗西風作雨大於東云廣輿圖秋冬東南風雨下不相逢春夏西北風夏來雨不從春夏東南風不必問天公秋冬西北風天光晴可喜雨過東風至晚來越添巨】

己卯風【原雜占春己卯風樹頭空夏己卯風禾頭空秋己卯風水裏空冬己卯風闌裏空】四丙寅晴【原雜占春丙暘暘無水浸秧夏丙暘暘幹死禾娘秋丙暘暘幹曬入倉冬丙暘暘無雪無霜】

以霧占水【原雜占江淮以立春連三日看湖中霧气髙尺寸則水亦至其處如無霧必旱又以一九日占霧定四月之水髙下二九日定五月三九日定六月四九日定七月五九日定八月毎以首日看霧髙防尺寸濃薄以占其月有無及大小極驗】

旺相日雨【原戎事占凡雨作於四時旺相之日艸木榮茂如休囚死廢之日𨿽雨不生物】霜止出苗【增楊升庵集霜降前一日見霜則知淸明前一日霜止霜降後一日見霜則知淸明後一日霜止五日十日而往前後同占欲出秧苗必待霜止】

人靣气色【原人相編天道周歲而有二十四節气人面一年亦變二十四气色以五行配之無不驗者夫气色半月一換交一節气子時則變矣辧別四時五色所屬春靑夏紅秋白冬黒甲季黃乃天時正色又察五形人合並所宜之色忌所尅者】

雜紀

永年【增書資富能訓惟以永年漢書刑法誌書曰立功立事可以永年言爲政而宜於民者功成事立則受天祿而永年命】

萬歲【增詩萬有千歲眉壽無有害漢書武帝紀詔曰朕親登嵩髙禦史乘屬在廟旁吏卒咸聞呼萬歲者三西京雜記昭帝時茂陵人獻寶劍上銘曰直千金壽萬歲易林登福上堂飲萬歲漿盧照鄰詩九州四海常無事萬歲千秋樂未央】

萬年【增詩虎拜稽首天子萬年隋書慕容三藏三藏授廓州刺史州界連雲山響稱萬年者三詔頒郡國仍遣使醮於山所曹植詩仁者各壽考四坐咸萬年】

嗣歲【原詩以興嗣歲興來歲繼往歲也增蘇轍詩酌我一樽迎嗣歲待君三館已多時】

營窟巢【原禮古者未有宮室冬則居營窟夏則居巢】

愛日畏日【原左鄷舒問於賈季曰趙衰趙盾孰賢對曰趙衰冬日之日也趙盾夏日之日也注冬日可愛夏日可畏】

瓜期【原左齊侯使連稱管至父戍葵瓜時而往曰及瓜而代】

火攻【增孫子火有時起火有日時者天之燥也日者月在箕壁翼軫也凢此四宿者風起之日也】抱冰握火【增吳越春秋越王念復吳仇苦身勞心夜以接日目臥則攻之以蓼足寒則漬之以水冬常抱冰夏常握火】

夏啟冬閉【增山海經熊山有穴曰熊穴是有神人夏啟而冬閉】

冬夏雪【增山海經由首之山小威之山空桑之山冬夏有雪】

燭龍銜火【原山海經鐘山之神名曰燭陰視爲晝暝爲夜吹爲冬爲夏又名燭龍天不足西北無陰陽消息故有龍銜火精以照天門】

寒暑水【增山海經大荒之隅有山而不合名曰不周有寒暑之水】

羲和【原山海經東南海之外甘水之間有羲和之國有女子名曰羲和方日浴於甘淵注羲和蓋天地始生主日月者也增又羲和者帝俊之妻生十日注言生十子各以日名名之】

幡校四時【原列子老成子學幻於尹文先生尹文先生屏左右而與之言老成子歸深思三月遂能存亡自在幡校四時冬起雷夏造冰飛者走走者飛終身不著其術故丗莫焉】

師文鼓琴【增列子鄭師文從師襄逰柱指鉤三年不成章師襄曰子可以歸矣師文曰且小假之以觀其後無防何復見師襄師襄曰子之琴何如師文曰得之矣請嘗試之於是當春而叩商以召南呂涼風忽至艸木成實及秋而叩角以激夾鐘溫風徐廻艸木榮當夏而叩羽以召黃鐘霜雪交下川池暴沍及冬而叩徵以激防賔陽光熾烈堅冰立防將終命宮而總四則景風翔慶雲浮甘露降澧泉湧】古莽國【原列子西極之南隅有古莽之國其民不食不衣而多眠五旬一覺以夢中所爲者實覺之所見者妄】

春螽秋蟬【原列子公儀伯曰臣之力能折春螽之股堪秋蟬之翼】

冥靈大椿【原荘子楚之南有冥靈者以五百歲爲春五百歲爲秋上古有大椿者以八千歲爲春八千歲爲秋】

天子劍【增荘子天子之劍裹以四時制以五行論以形徳開以陰陽持以春夏行以秋冬】眞人通四時【增荘子眞人淒然似秋暖然似春喜怒通四時與物有宜而莫知其極】防鼎造冰【原荘子魯遽弚子曰我得夫子之道矣吾能冬防鼎而夏造冰矣魯遽曰是眞以陽召陽以陰召陰非吾所謂道也吾示子乎吾道】

飡六气【原楚辭飡六气而飲沆瀣兮漱正陽而含朝霞注陵陽子明經言春食朝霞朝霞者日始欲出赤黃气也秋食淪陰淪陰者日沒以後赤黃气也冬飲沆瀣沆瀣者北方夜半气也夏食正陽正陽者南方日中气也並天地元黃之气是爲六气也】

司天在泉【增內經己亥年厥陰司天風淫所勝平以辛涼佐以苦甘以甘緩之以酸防之子午年少陰司天熱淫所勝平以醎寒佐以苦甘以酸之丑未年太陰司天濕淫所勝平以苦熱佐以酸辛以苦燥之以淡泄之寅巾年少陽司天火淫所勝平以酸冷佐以苦甘以酸收之以苦之以醎復之卯酉年陽明司天燥淫所勝平以苦溫佐以酸辛以苦下之辰戌年太陽司天寒淫所勝平以辛熱佐以甘苦以醎防之寅申年厥陰在泉風淫於內治以辛涼佐以苦以甘緩之以辛防之卯酉年少陰在泉熱淫於內治以醎寒佐以甘苦以酸收之以苦之辰戌年太陰在泉濕淫於內治以苦熱佐以酸淡以苦燥之以淡泄之己亥年少陽在泉火淫於內治以醎冷佐以苦辛以酸收之以苦之子午年陽明在泉燥淫於內治以甘辛以苦下之丑未年太陽在泉寒淫於內治以甘熱佐以苦辛以醎防之以辛潤之以苦堅之本艸綱目司天主上半年天气司之故六淫謂之所勝在泉主下半年地气司之故六淫謂之於內】

大期【原史記呂不韋至大期時生子政索隱人十月生此過二月故云大期】

三致千金【增史記貨殖範蠡之陶爲朱公乃治產積居與時逐而不責於人十九年之中三致千金再分散與貧交疏昆弟此所謂富好行其徳者也】

龜鶴壽【增史記龜防龜者天下之寶也生於深淵長於黃土知天之道明於上古遊三千歲不出其域安平靜正動不用力壽蔽天地莫知其極與物變化四時變色春蒼夏黃秋白冬黒淮南子鶴壽千歲以極其逰】

歲竟折劵【原漢書髙帝紀髙帝爲泗上亭長常從王媼武負貫酒時飲醉臥武負王媼見其上常有怪髙祖每酤畱飲酒讎數倍及見怪歲竟此兩家常折劵棄責】

延年【增漢書郊祀志登之罘浮大海用事八神延年宋書樂志今日樂相樂延年壽千秋】

農無休息【增漢書食貨志今農夫五口之家其服役者不下二人其能耕者不過百畝百畝之收不過百石春耕夏耘秋獲冬藏伐薪樵治官府給繇役春不得避風塵夏不得避暑熱秋不得避陰雨冬不得避寒凍四時之間亡日休息】

三年不窺園【原漢書董仲舒仲舒下帷講誦弟子以久次相授業或莫見其面蓋三年不窺園其精如此】

歲中三遷【原漢書蕭望之望之累遷諌大夫丞相司直歲中三遷官至二千石】

四時巡狩【原漢書元後太后四時車駕巡狩四郊存見孤寡貞婦春幸繭館率皇后列侯夫人桑遵霸水而祓除夏逰籞宿鄠杜之間秋歷東館望昆明集黃山宮冬饗飲飛羽校獵上蘭登長年館臨涇水而覽焉】

神女捧日【增漢武帝內景帝夢神女捧日以授王夫人夫人吞之十四月而生武帝】乘龍馬【增大戴禮春夏乘龍秋冬乘馬注龍馬八尺者】

宜暑辟寒【增神異經東南海中有烜洲洲有溫湖鮒魚生焉其長八尺食之宜暑而避風寒】方朔歲星【原東方朔外武帝召大王公問曰爾知東方朔乎公對曰不知公何所能曰頗善星歷帝問諸星皆具在否曰諸星具在獨不見歲星十八年今復見耳帝仰天嘆曰東方朔生在朕傍十八年而不知是歲星哉增李白詩謂我是方朔人間落歲星】

聲風木【原東方朔外太初二年朔從西那邪國還得聲風木十枝以獻帝長九尺大如指實如細珠風吹珠如玉聲因以爲名朔曰此木五千年一濕萬歲一枯也】

生洲【增十洲記生洲在東海丑寅之間接蓬萊十七萬里地無寒暑安養萬物亦多山川仙艸眾芝一洲之水味如飴酪至良洲也】

魯恭士【原說魯有恭士名曰機汜行年七十其恭益甚冬日行陰夏日行陽行必隨坐必危一食之間三起不羞見衣裘褐之士則爲之禮】

冬聚夏散【原三墳太古之人皆壽盈易始三男三女冬聚夏散】

五色神芝【增古瑞命記神農氏論芝雲山川雲雨五行四時陰陽晝夜之精以生五色神芝皆爲聖王休祥焉】

地應秋冬【增詩含神霧秦地處仲秋之位男懦弱女髙膫白色音中商其言舌舉而仰聲淸而魏地處季冬之位土地平夷唐地處孟冬之位得常山太嶽之風音中羽其地磽確而收其民儉而好畜此唐堯之所處】

借宼一年【原後漢書寇恂車駕南徵恂從至潁川盜賊悉降而竟不拜郡百姓遮道曰願從陛下復借寇君一年乃畱恂長社鎭撫吏人受納余降】

研京練都【增後漢書張衡衡擬班固兩都作二京賦精思傅防十年乃成晉書左思思復欲賦三都乃詣著作郎張載訪岷卭之事遂構思十年門庭藩混皆著筆紙文心雕龍張衡研京以十年左思練都以一紀】

龍祠歲祭【增後漢書南匃奴俗歲有三龍祠常以正月五月九月戊日祭天神南單於旣內附兼祠漢帝】

冬夏聼事【增華嶠後漢書宋均字叔庠爲九江太守五日一聼事冬以日中夏以平旦】琴法四時五行【增桓譚新論神農始削桐爲琴繩絲爲以通神明之徳合天地之和今琴四尺五寸法四時五行】

赤縣之州【原張衡靈應昆侖東南有赤縣之州風雨有時寒暑有節苟非此州南則多暑北則多寒東則多陽西則多陰故聖主不處焉】

潁川芝【原古今注建初五年芝出潁川常以六月中生一葉五歲五重春靑夏紫秋白冬黒十月後黃气出土尺五寸】

琵琶象四時【原風俗通琵琶近出樂家所作長三尺五寸天地人與五行也四象四時】太常齋【增應劭漢官儀北海周澤字雉都爲太常恆齋有疾其妻憐其年老被病闚內問之澤大怒以爲幹齋掾吏叩頭爭之不聼遂收送詔獄幷自劾謝論者譏其激不實諺曰居世不諧爲太常妻一歲三百六十日三百五十九日齋一日不齋醉如泥旣作事復低迷】

應時夢【增潛夫論春夢生夏夢髙眀秋冬夢熟藏此爲應時之夢】

萬八千歲【增徐整三五歷紀天地渾沌如雞子盤古生其中萬八千歲天地開辟陽淸爲天陰濁爲地盤古在其中帝系譜天地初起溟涬鴻蒙卽生天皇始萬八千歲以木徳王】

軒轅鏡【原軒轅內帝會王母於王屋山鑄鏡十二隨月用之】

貫月查【增拾遺記堯登位有巨查浮於西海查上有光夜明晝滅海人望其光乍大乍小若星月之出入查常浮繞四海十二年一周天周而復始名曰貫月查亦謂掛星查】

鸞雛歲集【增拾遺記堯在位七十年有鸞雛歲歲來集】

四時樂曲【增拾遺記師涓造新曲有四時之樂春有離鴻去雁應蘋之歌夏有明晨焦泉之華流金之調秋有商風白雲落葉飛蓬之曲冬有凝河流陰沈云之操】

盈車嘉穟【增拾遺記燕昭王時有白鸞孤翔銜千莖穟穟於空中自生花實落地則生根葉一歲百獲一莖滿車故曰盈車嘉穟】

潛英石【原拾遺記漢武帝詔李少君與之語曰朕思李夫人其可得乎少君曰可暗海有潛英之石其色靑輕如毛羽盛寒則石溫盛暑則石冷刻之爲人像神悟不異眞人使此石像往則夫人至矣】淸腸稻【增拾遺記宣帝地節元年樂浪之東有國來貢言其鄕有淸腸稻食一粒歷年不饑】影木【增拾遺記瀛洲有樹名影木日中視之如列星萬歲一實實如靑皮黑瓤食之骨輕上如華蓋羣仙以避風雨】

星池水色【原拾遺記員嶠之山西有星池周千里水色隨四時變化】

四仲遊宴【原拾遺記洞庭山浮於水上其下有金堂數百間玉女居之四時聞金石絲竹之聲徹於山頂楚懷王之時舉羣才賦詩於水湄毎四仲之節王常繞山以逰宴舉四仲之气以爲樂章律中夾鐘乃作輕風流水之詩時中防賓乃作皓霧秋霜之曲】

重明鳥【增拾遺記秪支國獻重明鳥雙睛在目狀如雞鳴似鳳能逐猛獸使妖災羣惡不能爲害飴以瓊膏或一歲數來或數歲不至國人莫不掃灑門戶以望重明之至】

孤桑椹【增拾遺記西海之濱有孤桑之樹直上千尋葉紅椹紫萬歲一實食之後天而老】金壺漿【增拾遺記太始元年魏帝爲陳畱王之歲有頻斯國人來朝以五色玉爲衣如今之鎧其使不食中國滋味自賫金壺壺中有漿凝如脂嘗一滴則壽千歲】

因霄國【增拾遺記西方有因霄之國人皆善嘯丈夫嘯聞百里婦人嘯聞五十里如笙竽之音秋冬則聲淸亮春夏則聲沈下人舌尖處倒向喉內亦曰兩舌重沓以爪徐刮之則嘯聲愈逺故呂氏春秋云反舌殊鄕之國卽此謂也有至聖之君則來服其化】

射雉捨書【增吳志孫休鋭意於典籍欲畢覽百家之言大好射雉春秋之間常晨出夜還惟此時捨之】

云馬風駟【原仲長統詩春云爲馬秋風爲駟按之不遲勞之不疾】

三餘【原魏略董遇言讀書當以三餘或問三餘之義答曰冬者歲之餘夜者日之餘風雨者時之餘】春華秋實【增劉楨諌平原侯書采庶子之春華忘家丞之秋實按家丞謂邢顒也】

閨門整肅【原晉書何曽曽閨門整肅年老之後與妻相見皆正衣冠相待如賓已南面妻北面再拜上酒酬酢旣畢便出一歲如此者不過再三焉】

春蚓秋蛇【原晉書王羲之行行若縈春蚓字字如綰秋蛇】

四時气備【原晉書外戚褚裒少有簡貴之風謝安雅重之恆云裒𨿽不言而四時之气備矣】巢居穴處【增晉書東夷肅愼氏夏則巢居冬則穴處】

湯泉【原吳錄丹陽江乘縣有湯山湯出其下大小凢六處湯澗繞其東西冬夏常熱禽魚之入者輙爛以煮豆谷終日不熟艸木濯之輙更鮮茂舊有湯泉館】

羅勒【增博物志燒馬蹄羊角成灰春夏防著濕地生羅勒】

懸五色繒【增抱朴子入名山以甲子開除日以五色繒各五寸懸大石上所求必得】

黃龍芝【增抱朴子黃龍芝生於神山之中狀如黃龍味辛甘以四時采陰漧治食日一合壽萬歲令人光澤】

扇設羽繒【增西京雜記天子夏設羽扇冬則設繒扇】

養壽【增神仙人受气𨿽不知方術但養之得宜常至百二十歲小復曉道可得二百四十歲加之可至四百八十歲養壽之道但莫傷之而已】

神枕【原神仙漢武帝東巡狩見泰山父老頭上有白光髙數尺怪而問之對曰臣遇道者教臣絕谷並作神枕枕中有三十二物其三十二物中有二十四物以當二十四气八毒以應八風臣行之轉老爲少黒髮更生齒落復出臣今一百八十歲矣帝受其方賜玉帛】

百艸花【增神仙鳯綱漁陽人常采百艸花以水漬封泥之自正月始盡九月末止埋之百日煎九火綱常服此藥至數百歲】

冬夏單衣【增神仙李意期蜀人於成都作一土窟居之冬夏單衣或二三百日不出窟】人面鳥【增山海經讚有鳥人靣一腳孤立性與時反冬出夏蟄帶其羽毛迅雷不入】

扇牀溫席【原孝子黃香九歲失母思慕骨立事父竭力以致養冬無被袴而盡滋味暑則扇牀寒則以身溫席】

千頭木奴【原襄陽耆舊李衡作宅於武陵龍陽泛洲上種橘千株勅其子曰吾有千頭木奴不責汝衣食歲上絹一疋亦可不貧矣】

致肉酒米【增漢中士女志穆姜安眾令陳秪妻秪前妻有四子興惇覲豫穆姜生二子淮基秪亡興等憎惡姜姜視之愈厚其資給六子以長幼爲差衣服飲食凡百如之久興等感悟自知失子道謁南鄭獄受不愛親罪太守嘉之復除門戶常以二月八月社致肉酒米】

柱擬月【原傅子箏者上圓象天下平象地中空凖六合柱十二擬十二月乃仁智之器】隨年變種【增水經注馬仁陂在泚陽縣五十里周漑田萬頃隨年變種境無儉歲】

陰陽石【原水經注很山縣西面上裏餘石穴得二大石磧並立穴中相去一丈俗名陰陽石陰石常濕陽石常燥每水旱不調居民作威儀服飾往入穴中旱則鞭陰石應時雨多雨則鞭陽石俄而天晴】風穴【原水經注很山縣風井山廻曲有異勢穴口大如盆夏則風出冬則風入春秋分則靜往人有冬過者置笠穴中風吸之經月還步陽谿得其笠則知潛通矣邢子厲龍山記四麓各有一大穴大如車輪春則風出東秋出西夏出南冬出北不相奪倫有沙門法猛以夏日入其束穴見石臺石人欲窮諸穴便有人厲聲云法師其餘皆如東者不宜來見穢猛仍愕然不覺身在穴外】

被髮編艸【增水經注共北山仙者孫登之所處袁彥伯竹林七賢嵇叔夜常采藥山澤遇之於山冬以被髮自覆夏則編艸爲裳彈一琴而五聲和】

東臺湖【增水經注壽春外郭東側有一湖三春九夏紅荷覆水引瀆城隍水積成潭謂之東臺湖】義井【增水經注義井出隋城東南井泉常湧溢而津注冬夏不異相承謂之義井】

湯谷【增水經注然宛縣有紫山山東有一水東西十五里南北二百步湛然衝滿無所通會冬夏常溫世謂之湯谷也】

人灘【增水經注人灘水至峻峭南岸有靑石夏沒冬出其石嵚崟數十步中悉作人靣形或大或小其分明者須髮皆具因名曰人灘也】

蘭巖雙鶴【增神境記滎陽郡西有蘭巖山常有雙鶴素羽皦然日夕偶影翔集云昔夫婦俱隱此山年數百歲化成此鶴後一旦一鶴爲人所害其一鶴歲常哀鳴至今響動巖谷莫知年歲】

四時甘脆【增琴操曽子幼小慈仁居貧無業以事父母躬耕力作隨五土之利四時惟宜以進甘脆嘗耕於太山之下遭雨雪寒凍旬月不得歸乃作憂思歌】

儉稷寒纊【增宋書劉訏族祖孝標書稱之曰儉歲之梁稷寒年之纎纊】

暮年【原宋書王之髙行表於初筮苦節彰於暮年增魏武帝詩烈士暮年壯心不已】

幼年【原梁書劉顯禮著幼年業明壯齒】

白燕巢庭【原陳書馬樞樞隱茅山有白燕雙巢庭樹春來秋去防三十年】

天女期會【原魏書帝紀初聖武帝嘗率數萬騎田於山澤欻見輜軿自天而下旣至見美婦人侍衛甚盛曰我天女也受命相偶遂同寢宿旦請還曰明年周時復會此處言終而別及期帝至先所田處果見天女以所生男授帝曰此君之子也當世爲帝王語訖而去子卽始祖也】

華年【原魏書王叡漸風訓於華年服道教於弱冠】

不蓋不裘【原魏書良吏裴佗爲趙郡太守遷中軍將軍淸白任眞不事家產暑不張蓋寒不衣裘其貞儉若此】

四時珍新【原南史羊元保元保自少至老謹於祭奠四時珍新未得祠薦者口不妄嘗】十年讀書【原南史沈攸之攸之晚好讀書手不釋卷常嘆曰早知窮逹有命恨不十年讀書】歲讀五經【原南史徐廣廣性好讀書年過八十猶歲讀五經一徧】

衣色隨年【增南史扶桑國國王衣色隨年攺易甲乙年靑丙丁年赤戊巳年黃庚辛年白壬癸年黒】

停年格【原北史崔亮亮遷吏部尙書奏爲格制不問士之賢愚専以停觧日月爲斷沈滯者皆稱其能亮外甥劉景安書規亮曰取士之途不沙汰之理未精舅宜攺張易調如何反爲停年格以限之天下士子誰復修厲名行哉】

鴈臣【原北史斛律金金統所部詣云州魏除爲第二領人酋長秋朝京師春還部落號曰鴈臣】睡不畜枕【原北史儒林李定孝經論語毛詩三禮義防及三異同周易義例用心精苦曾三秋冬不蓄枕毎睡假寐而已】

虹飲釜【原異晉陵薛願義熙初有虹飲其釜須臾便竭願灌以酒隨吐金滿器於是丰富歲臻】丰玉荒谷【原世說世稱庾文康爲丰年玉王稚防爲荒年谷】

田種隨人【增佛國記師子國大在州出珍寶珠璣其國和適無冬夏之異艸木常茂田種隨人無有時節】

龜歷【增述異記陶唐之世越裳國獻千歲神龜方三尺餘背上有文蝌蚪書記開辟以來帝命錄之謂之龜歷】

冬花春食【增述異記邯鄲有故宮基存焉中有趙王之果園梅李至冬而花春得而食】千年燕【增述異記燕千年生胡髯元中記千歲之燕戶北向】

萬年桃【增述異記磅磄山去扶桑五萬里日所不及其地甚寒有桃樹千圍萬年一實】

柴都【原元中記東方柴都在齊國有山山有泉如井深不測至春夏時雹從井出常敗五穀土人以柴塞之卽止故號柴都】

炎山【原元中記南方有炎山焉在扶南國之東加營國之北諸薄國之西山從四月而火生十二月火滅正月二月三月火不然山上但出雲气而艸木生葉至四月火然艸木葉落如中國寒時也】

霹靂防【增元中記玉門之西有一國國中有山山上有祠廟國人歲歲出石防數千枚輸廟中名爲霹靂防從春雷出防日減至秋而盡】

鐘山石【增元中記北方有鐘山焉山有石首如人首左目爲日右目爲月開左目爲晝開右目爲夜開口爲春夏閉口爲秋冬】

銅人掩井【增南康記雩縣盤固山其峯有井大銅人常守之五十年一湧水起數十丈銅人毎以手掩之】

離合風【原要覽列子禦風常以立春歸於八荒立秋逰乎風穴是風至艸木皆生去則揺落謂之離合風】

欲界仙都【增陶景答謝中書書山川之美古今共談髙峯入云淸流見底兩岸石壁五色交輝靑林翠竹四時俱備曉霧將歇猿鳥亂鳴夕日欲頽沈鱗競躍寔是欲界之仙都自康樂以來未復有能與其奇者】

茂年【原沈約彈祕書郎蕭遙昌文遙昌盛戚茂年升華祕館】

賞逐時移【增梁沈約逰鐘山詩山中咸可悅賞逐四時移春光隴首秋風生桂枝】

秋荼夏日【增王融永明九年防秀才文傷秋荼之宻网惻夏日之嚴威】

詩感四【增鐘嶸詩品序若夫春風春鳥秋月秋蟬夏雲暑雨冬月祁寒斯四感諸詩者也】教民墾辟【增齊民要術序九眞廬江不知牛耕毎致困乏任延王景乃令鑄作田器教之墾辟歲歲開廣百姓充給】

載酒勞農【增齊民要術序王丹家累千金好施與周人之急毎歲時後察其彊力收多者輙歷載酒肴従而勞之便於田頭樹下飲食勸勉之因畱其餘肴而去其惰者獨不見勞各自恥不能致丹其後無不力田者聚落以致殷富】

寒木春華【原顏氏家訓辛毗嘲劉邈曰君軰辭藻譬若朝茵豈若吾徒千丈松常有風霜不可凋瘁劉曰旣有寒木又春華何如也辛笑曰可矣】

期歲試兒【原顏氏家訓江南風俗兒生一期爲制新衣盥浴裝飾男則用弓矢紙筆女則刀尺鍼縷並加飲食之物及珍寶服玩置之兒前觀其意所取以驗貪亷愚智名之爲試兒宋史曹彬彬始生周歲父母以百玩之具羅扵席觀其所取彬左手持干戈右手持俎豆斯須取一印他無所視人皆異之】冨年【原周讓答王褒書昔吾壯日及第冨年俱值雝熙並勸衡泌】

夏霖秋潦【增周景式廬山記石門山有澗水爲眾泉之宗每夏霖秋潦轉石樹聲動十數里】綺年【原宇文逌庾開府集序綺年而播華譽齠歲而有俊名增符子珪芳樹詩芳樹宜三月曈曈綺年】子夜歌【原唐書樂志子夜歌者晉曲也晉有女子名子夜造此聲聲過哀苦樂府觧題曰後人更爲四時行樂之詞謂之子夜四時歌】

從逰宴賜【增唐書李適天子饗會逰豫惟宰相及學士得從春幸棃園並渭水祓除則賜細栁圈辟癘夏宴蒲萄園賜朱櫻秋登慈恩浮屠獻菊花酒稱壽冬幸新豊歷白鹿觀上驪山賜浴湯池給香粉蘭澤從行給翔麟馬品官黃衣各一】

四時仕宦【原唐書防藝防藝謟事武后一歲賜袍自靑及紫人號四時仕宦】

燠館涼臺【原唐書裴度度治第東都集賢裏沼石林叢岑繚幽勝午橋作別墅具燠館涼臺號緑野堂激波其下增何宴景福殿賦溫房承其東序涼室處其西偏開建陽則朱炎啟金光則淸風臻故冬不淒寒夏無炎燀鈞調中適可以永年】

東臯子【原唐書隱逸王績性簡放嗜酒有田六十頃在河渚間奴婢數人種黍春秋釀酒養鳬雁蒔藥艸自供以周易老子莊子置牀頭防北山東臯著書自號東臯子】

笥餘一縑【原唐書卓行元徳秀爲魯山令歲滿笥餘一縑駕柴車去愛陸渾佳山水乃定居家無僕妾歲饑食或不防嗜酒陶然彈琴以自娛】

艸木記歲【增唐書西域黨項地寒五月艸生八月霜降無文字候艸木記歲】

鄯善歲首【增唐書吐蕃鄯善國多霆電風雹積雪盛夏如中國春時山谷常冰四時以麥熟爲歲首】

三元日講經【原唐明皇實錄三元日宜令崇元學士講道徳南華等經羣工咸就觀禮】韶年【原蘇味道詩簮裾承睿賞花栁韶年增權徳輿詩絲竹偏宜靜夜綺羅共占韶年】

新年【原張說蘇摩遮詩惟願聖君無限壽長取新年續舊年】

舊年【原王灣江南意詩海日生殘夜江春入舊年】

萬壽杯【增李白詩拜龍顏獻聖壽北斗戻南山摧天子九九八十一萬歲歲歲長傾萬壽杯】十二月神【增唐六典十二月之神正月登明二月天魁三月從魁四月送五月小吉六月勝光七月太卜八月天閏九月太衝十月功曹十一月大吉十二月神後】

春闈夏課【原國史補進士籍而入選謂之春闈不防退而肄業謂之過夏執業以出謂之夏課】焉耆國俗【原酉陽雜俎焉耆國元日二月八日婆摩遮三日野祀四月十五日逰林五月五日彌勒下生七月七日祀先祖九月九日牀橵十月十日王爲厭法王出首領家首領騎王馬一日一夜處分王事十月十四日作樂至歲窮】

漏天【增元和志溺水出唐興縣南北四百里東西七百里窮年宻霧未嘗覩日月輝光樹木皆衣毛深厚時時多水濕晝夜沾灑上無飛鳥下絕走獸惟夏月頗有蝮土人呼爲漏天也】

石池祈雨【增元和志靑石山在龔防縣西三十里上有石池二所東西行列有人功冬夏澄淸初無耗溢祈雨輙應故古今祀之】

天山雪【原元和志天山一名白山在伊州北一百二十里春夏有雪出好米及金】

稔歲【原耿湋詩晚雷期稔歲重霧報晴天】

歲貢樃梅【增本艸綱目樃梅出均州太和山相眞武折梅揷於樃樹誓曰吾道若成開花結果後果如其言今樹尙在五龍宮北樃木梅實杏形桃核道士毎歲采而煎以充貢獻焉】

暹羅酒【增食物本艸暹羅酒以燒酒復燒二次入珍寶異香其壜毎个以檀香十數斤燒煙薫令如漆然後入酒蠟封埋土中二三年絕去燒气取出用之】

撈玉【原圖經本艸玉河在於闐城外其源出昆山西流一千三百里至於闐界牛頭山乃疏爲三河一曰白玉河二曰緑玉河三曰烏玉河其源𨿽一而其玉隨地而變故其色不同毎歲五六月大水漲則玉隨流而至七八月水退乃可取彼人謂之撈玉】

飛鸞輕鳳【原杜陽雜編寶歷二年浙東貢二舞女一曰飛鸞一曰輕鳳修睂黟首蘭气融冶冬不纊衣夏不汗體】

跑泉【增錄異記靑城縣西北去縣三里有老君觀觀門東上有一泉號爲跑泉其泉水味甘四時不絕春夏如冰冷秋冬卽溫昔太上老君與天眞皇人於此會眞之所其泉卽老君所乘馬跑成泉焉】

張許同年生【原韓愈張中丞後敍許逺寛厚長者貌如其心與巡同年生月日後於巡呼巡爲兄】

齋郎命官【增韓愈學生代齋郎議齋郎職奉宗廟社稷之小事執豆邊駿奔走以役扵其官之長其勤𨿽小其使之不可以不報也必書其歲歲旣久矣於是乎命之以官而授之以事】

學士歳賜【原翰林誌興元元年勅翰林學士凡初遷者中書門下召入院試試畢封進可者翌日受宣乃定事下中書門下於麟徳殿候對同院賜宴拜恩訖候就宴賜給畢備內諸司供饍飲之物內園官供使令度支月給手力資四人四品以上加一人毎歲內賜春服物三十疋暑服物三十疋綿七屯寒食節料三十疋酒飴杏酪粥屑肉餤淸明火二社蒸鐶端午衣一副金花銀器一事百索一軸靑鏤竹大扇一柄角糭三服沙宻重陽酒餹粉糕冬至歲酒野雞其餘時果新茗新曆是爲經制】

井洗眼【原感遇壽州刺史張士平中年夫婦皆瞽歷求方術不愈有書生爲開井一眼得新水洗眼遂平復如初因畱此法轉救世人其要曰子午之年五月戌酉十一月卯辰爲吉丑未之年六月戌亥十二月辰巳寅申之年七月亥子正月巳午卯酉之年八月子丑二月午未辰戌之年九月申未三月寅丑巳亥之年十月申酉四月寅卯取其方位年月日時浚井及泉必有良效士平再拜受言訖升天而去書生太白金星也】

摩頂松【原大唐新話元�法師西域取經手摩靈巖寺松曰吾西去汝可西向若歸卽東向及去果西向一年枝忽東向弟子曰吾師歸矣果然號摩頂松】

白紵歌【原樂府觧題古詞盛稱舞者之美宜及芳時爲樂其譽白紵曰質如輕雲色如銀制以爲余作巾袍以光軀巾拂塵唐書樂志曰梁武帝令沈約攺其詞爲四時白紵歌】

施像五防【增僧園逸錄元奘以回紙印普賢像施於四眾毎歲五防無餘】

八角玉升【增逢夏記宣帝時西怛陀國貢八角玉升夏以水澆之則無暑冬以火廹之則無寒】浮陽筍【增淸陽記九華小民浚池得物狀竹根旁有一銘曰浮陽筍太古孕舉投醤缶三年不盡民試以豆一斗造醬投物其中米三年不減】

識字鶴【增金城記衞濟川養六鶴日以粥飲啖之三年識字濟川撿書皆使鶴銜取之無差】寒門【增云陽記谷口去云陽宮十里流落沸騰飛泉灑激兩岸峭壁孤竪橫盤凜然凝沍毎入穴中朱明盛暑當晝蹔暄涼秋晚候緼袍不暖所謂寒門也韓愈納涼聨句淒如羾寒門皓若攢玉璞】

茅龍更衣【增廬山記饒子卿隱廬山康王谷無瓦屋代以茅茨毎年一易茅謂之茅龍更衣】白堊標門【增壠上書喬敷嗜魚而貧日向漁人貸食漁人送魚一觔則以白堊標門記之後日償價年律一終白堊盈門】

祕宻泉【增鄴都名錄甘塘社有一水方丈潔春夏不竭旱則禱之然牛馬豬羊飲之肥澤雞鴨鵝雁飲之必死鄕民緣可救旱號祕宻泉】

靑田鶴【原永嘉都記有洙沐溪去靑田九里中有雙白鶴年年生子長大便去惟餘父母一雙在耳精白可愛多雲神仙所養】

田家情狀【原通鑑唐主與馮道從容語及年谷屢豊四方無事問道今歲𨿽豊百姓贍足否道曰豊凶皆病者惟農家爲然臣記進士聶夷中詩云二月賣新絲五月糶新谷醫得眼前瘡剜卻心頭肉曲盡田家情狀農於四民之中最爲勤苦也】

鐘鼓陰陽【增宋史樂志凡言樂者必曰鐘鼓蓋鐘爲秋分之音而屬陰鼓爲春分之音而屬陽金奏待鼓而後進者雷聲而後羣物皆鳴也鼓復用金以節樂者雷收聲而後蟄虫壞土也】

載送稻穗【增宋史食貨志何承矩爲制置河北屯田使黃懋爲判官初年種稻值霜不成懋以晚稻九月熟河北霜早而地气遲江東早稻七月卽熟取其種課令種之是歲八月稻熱承矩載稻穗數車送闕下】蕃馬歲至【增宋史食貨志南渡來文黎珍敍南平長寕階和凡八場其間盧甘蕃馬歲一至焉】貿市【增宋史地理誌朔方樓煩馬之所出歲增貿市以充監牧之用】

寒暑不曠【原宋史堯兪堯兪監黎陽縣艸場守爲遣他吏代主出納堯兪不可曰居其官安得曠其職𨿽寒暑必日至庾中治事凡十年】

三佛齊國【原宋史外國三佛齊國四時之气多熱少寒冬無霜雪】

不鑪不扇【增談宋仁宗暑月不揮扇以拂子敺蚊蠅而已冬月不禦鑪醫者云體備中和之气則然原宋史邵雍雍爲學堅苦刻勵冬不鑪暑不扇夜不就席者數年程顥嘗與議論嘆曰堯夫內聖外王之學也】

左宮枕【增淸異錄左宮枕者玉爲之體方平冬溫夏涼醉者破醒夢者逰仙云是左宮王夫人以授杜光庭光庭進之蜀主與皇明帳爲幈宮二寶】

楊花枕【增淸異錄盧文紀有玉枕骨故凡枕之堅實者悉不可用親舊間作楊花枕贈之遂獲安寢自是縫靑繒充以柳絮一年一易】

逍遙館【原淸異錄髙太素隱啇山建六逍遙館晴夏晚雲中秋午月冬日方出春雪未融暑簟淸風夜階急雨六館各制一銘】

抵鵲杯【增淸異錄抵鵲杯房州刺史元自誠物也瑉而色淺黃夏月用浸桃李𨿽無堅雪而水果俱冰齒盛冬貯水則不凍】

兩周甲子歷【增春明退朝錄至道二年司天冬官正楊文鎰建言歷日六十甲子外更畱二十年太宗以爲支幹相承𨿽止於六十本命之外卻從一歲起首並不見當生紀年若存兩周甲子共成上壽之數使期頤之人猶見本年號令司天議之司天請如上防印造新曆頒行可之】

澆花時【增牡丹記澆花亦自有時或用日未出或日西時九月旬日一澆十月十一月三日二日一澆正月隔日一澆二月一日一澆此澆花之法也】

幽谷種花【原侯鯖錄歐陽文忠公謫滁州令幕中謝判官幽谷種花謝請約束公批紙尾云淺紅深白正相間先後仍須次第栽我欲四時攜酒去莫教一日不花開】

韻法四時【增皇極經世韻法先閉後開者春也純開者夏也先開後閉者秋也冬則閉而無聲】四不出【原聞見前錄邵康節居洛毎歲二月出四月天漸熱卽止八月出十一月天漸寒卽止故有詩云時有四不出會有四不赴北夢言孔拯侍郎作補遺時朝回遇雨不賫油衣乃避雨於坊叟之廡下霶注愈甚已過食時民家意朝饑延入防事俄有一叟烏帽紗巾而出迎候甚防因備酒饌一一精珍孔公慚謝之且借油衣叟曰某寒不出熱不出風不出雨不出未嘗置油衣也孔公不覺頓忘宦情】

兗州漏澤【原聞見後錄兗州之東有漏澤毎夏中頻雨則積水彌望至秋分後聲起水中如雷一夕盡涸初不可測奇石林立或尋其下得穴水自此入李衛公平泉有石刻字曰漏澤作亭其前曰魯石有詩云魯客持相贈瓊瓌乃不如者兗之漏澤石也】

木馬淩牀【增夢溪筆談信安滄景之間多蚊防夏月牛馬皆以泥塗之郊行不敢乘馬馬爲蚊虻所毒則狂逸不可制行人以獨輪小車馬鞍防之以乘謂之木馬冬月作小坐牀冰上曵之謂之淩牀】溫公防書【原梁溪漫志溫公獨樂園之讀書堂文史萬餘卷公晨夕所閱𨿽累年如新嘗謂其子公休曰吾毎歲以上防及重陽間羣書之腦所以年深不損】

翻流水【增嶽陽風土記荊江出巴蜀自髙注下濁流洶湧夏秋防漲則逆泛洞庭瀟湘淸流頓皆混濁嶽人謂之翻流水】

天成石井【增臨海記郡東北二十五里任曾逸家有一石井自然天成非人力所造井深四丈常有湧泉大水不溢大旱不竭夏絕香冷冬至甜溫長老相云昔有采材人臨溪洗器流失酒杯後出於井中】三長月【原容齋隨筆釋氏以正五九月爲三長月故奉佛者皆茹素其說雲天帝釋以大寶鏡輪照四天下寅午戌月正臨南贍部洲故當食素以徼福】

海水冰【增癸辛雜識髙麗以北地名別十八其地極寒海水皆冰自八月卽合直至來年四五月方解人物行其上如履平地】

冰蛆【增癸辛雜識西域雪山有萬古不消之雪冬夏皆然中有虫如蠶其味甘如其冷如冰名曰冰蛆能治積熱】

長康四時詩【原許彥周詩話春水滿四澤夏云多奇峯秋月揚明輝冬嶺秀孤松此頋長康詩誤編入陶彭澤集中】

十二支屬【增晹谷漫錄子鼠丑牛寅虎卯兔辰龍巳蛇午馬未羊申猴酉雞戌犬亥豬爲十二相屬所以取義者子寅辰午申戌俱陽故取相屬之奇數以爲名鼠五指虎五指龍五指馬單蹄猴五指狗五指丑卯巳未酉亥俱陰故取相屬之偶數以爲名牛四爪兔兩爪蛇兩舌羊四爪雞四爪豬四爪】

陽長陰成二山【增海錄碎事方丈西北有陰成大山滄浪西有陽長大山此陽九百六之標揭百六之運將至卽陽長水竭陰成水架陽九之運將至則陰成水竭陽長水架】

瓊林宴【增玉海毎歲駕幸金明池則並至瓊林中上已重陽惟中書宻院或宗室及殿前諸司選勝賜宴遇放榜進士聞喜宴於此】

進時花【增玉海毎歲內賞花則諸進牡丹及纒枝雜花七夕中元進奉巧樓花殿雜果實蓮菊花木及四時進時花入內】

祭始影琯朗【增嫏嬛記女星傍一小星名始影婦女於夏至夜而祭之得好顏色始影南並肩一星名琯朗男子於冬至夜候而祭之得好智慧】

狨座【原可談狨座文臣兩制武臣節度使以上許用毎歲九月乘二月徹無定日視宰相乘則皆乘之徹亦如之狨似大猴生川中其眷毛最長色如黃金取而縫之數十片成一座值直錢百千】

煗講【增嬾眞子錄溫公之任崇福春夏多在洛秋冬在夏縣每日與本縣從學者十餘人講書用一大竹筒筒貯竹籖書學生姓名講後一日卽拈籖令講講不通則公防數責之毎五日作一煗講一杯一飯一麫一肉一菜而已】

安樂窩【增嬾眞子錄洛中邵康節術數旣髙心術亦自過人所居有圭竇甕牖以敗甕口安於室之東西象日月也其所居謂之安樂窩先生以春秋天色溫涼之時乘安車駕黃牛出逰於諸王公家其來各置安樂窩一所先生將至其家無老少婦女良賤咸迓於門迎入窩爭前問勞且聽先生之言凡有爭競經時不決者自陳於前先生逐一分別之人人皆得其歡心於是酒肴競進厭飫數日復逰一家月餘乃歸】身壬法【原祛疑說身壬者陰陽二命皆起於壬也惟朱子美家藏父祖祕書得其全法其詩有曰陽遇牛門當返照陰逢雞嶺急須回跳過三宮雙女位一年一位逆歸來陰遇午申爲大利陽逢寅子永無災得此全法乃合身壬之運其流年所至悉與起數脗合如四十在亥流年四十亦在亥並無差舛大抵此法自壬而起壬水數一故起法悉本於一運於三而成於五合三五一之數以爲用此所謂身壬之法也】

煙嵐四景【原林泉髙致眞山水之煙嵐四時不同春山淡冶而如笑夏山蒼翠而如滴秋山明淨而如妝冬山淡而如睡畫見其大意而不爲刻畫之迹則煙嵐之景象正矣】

北人打圍【增使遼錄北人打圍一歲間各有處所五月釣魚海上於水底釣大魚二月三月放鶻號海東靑打雁四月五月打麋鹿六月七月於涼澱坐夏八月九月打虎豹之自此至於歲終如南人趂時耕種也】

射柳【增偃曝談余遼俗以鵓鴿置葫蘆中懸之栁上彎弓射之矢中葫蘆鴿輙飛出以飛之髙下爲勝負往往會於淸明端午日名曰射栁】

雌雄泉【原名勝志梁山縣西多喜山時有神光現見之多獲喜事故名有雌雄泉春夏左盈右竭秋冬左竭右盈】

甲歷五運【增通歷伏羲在位百一十年始有甲歷五運】

舞龍求雨【原神農求雨書春夏雨日而不雨甲乙命爲靑龍又爲火龍東方小童舞之丙丁不雨命爲赤龍南方壯者舞之戊巳不雨命爲黃龍壯者舞之庚辛不雨命爲白龍又爲火龍西方老人舞之壬癸不雨命爲黒龍北方老人舞之如此不雨潛處闔南門置水其外開北門取人骨埋之如此不雨命巫祝而之不雨神山積薪撃鼓而焚之】

拜天【增金史禮志金因遼俗以重五中元重九日行拜天禮重五於鞠塲中元於內殿重九於都城外其制刳木爲盤如舟狀赤爲質畫云鶴文爲架髙五六尺置盤其上薦食物其中聚宗族拜之若至尊則於常武殿築臺爲拜天所】

盛年【原趙孟頫題耕織圖詩飭躬修婦事黽勉當盛年】

醫馬【增相馬書欲知看口色春季忌於靑若似秋時候醫之必得寕夏病不食艸口中赤色深莫將爲熱療熱療病難尋秋病口中白時時喘息粗於中帶黒色肝肺恐應無冬季口中黒醫之必不痊臥蠶𨿽有色而退也無緣】

馬齒【增相馬書獸之齒者血精爲本結秀爲骨骨精爲齒一歲至二十五歲齒之區白白不三十歲區俱平無鋒刄亦無力矣】

天方國【原續文獻通考天方在海西之盡舊名天堂國風景融和四時皆春田沃稻饒民以安樂】內家補服【增蕪史臘月二十四日祭竈後宮眷內臣穿葫蘆景補子蟒衣上元則穿燈景補子三月三日換羅衣四月四日換紗衣五月朔穿五毒艾虎補子蟒衣七月七日穿鵲橋補子九月四日穿重陽景菊花補子十月朔換穿紵絲冬至節穿陽生補子蟒衣】

四時皆夏【增海槎余錄海南地多燠少寒木葉冬夏常靑然凋謝則寓於四時不似中州之有秋冬也天時亦然四時晴冽則穿單衣陰晦則添單衣防層而已諺曰四時皆是夏一雨便成秋】

占城气【原瀛涯勝覽占城四時溫熱並無霜雪艸木恆靑檳榔不絕人口】

半年雨半年晴【增瀛涯勝覽阿枝气熱如夏無霜雪春雨卽葺舎儲具逮夏連雨市陌成河至七月始霽八月望後始晴至冬猶然三月又雨諺雲半年有雨半年晴者是也】

月市【增成都記正月燈市二月花市三月蠶市四月錦市五月扇市六月香市七月七寶市八月桂市九月藥市十月酒市十一月梅市十二月桃符市】

三時【增楊升庵集西域一歲分三時以寅卯辰巳爲雨時午未申酉爲熱時戌亥子丑爲寒時】祈夢【增閩部疏從興化西門行可八十里至九鯉飛泉九疊下滙爲湖福淸縣石竹山亦有九仙靈迹其山亦宏麗在宏路驛大道旁土人祈夢者以秋往九鯉湖以春往石竹山】

水土生熖【增一統志蜀伏龍山下地窪若池夏月積雨停水則熖生水上水爲之沸而寒如故冬月水涸則土上有熖如燒人聚而觀之至焚其衣】

聖井【增名勝志進賢縣南二十里爲麻山有麻姑觀觀東有聖井水冬夏如一毎風月澄靜之夜輙有步虛及鐘磬聲】

薤林【增名勝志孝丰縣廣苕鄕商彭祖墓在焉墓有薤林其薤春時不種而生秋不收而枯或以刀防犯之輙有風疾雨人不敢近】

掛鶴臺【增名勝志蒲州掛鶴臺有瀑布自天柱峯直下而臺在其左每有白鶴二月米五月生子去以爲常】

伏蠟【增同話錄僧家所謂伏蠟者謂削髮之後卽受戒若或斷酒等項毎歲禁足結夏自四月十五日至七月十五日終西方之教結夏之時隨其身之輕重以蠟爲其人觧夏之後以蠟人爲驗輕重無差卽爲驗定而無妄想其有妄想者气血耗防必輕於蠟人矣】

佛國歷【增髙僧何承天以博物著名問釋慧嚴佛國將用何歷嚴云天竺夏至之日方中無影所謂天中於五行土徳色尙黃數尙五八寸爲一尺十兩當此土十二兩建辰之月爲歲首及討覈分至推交薄蝕顧步光影其法甚詳宿度年紀咸有條例承天無所厝難】

錬形【原集仙七魄營傳三魂守宅者或三十年二十年十年三年當血肉再生復質成形此名錬形太陰易貌三官之仙也】

六時【原金光明經初二是花時三四名熱際五六名雨際七八謂秋時九十是寒時後二名冰雪此六時也增張喬詩逺公窓下蓮花漏猶向山中禮六時劉長卿詩六時行徑空秋艸按僧規以六時經行六時晏坐幽谷時寅也髙山時卯也平地時辰也日中時已也正中時午也鹿苑時未也至申則旦過而退】天神降【增法珠林佛言正月一日五月一日九月一日諸天神眾等四布案行善惡】

九白【原燈錄二十二祖摩拏羅至月氐國鶴勒那問曰我止林間已經九白印度以一年爲一白】書名玉曆【增雲笈七籖凡八節之日是上天八會大慶之日也其日諸天大聖尊神上會靈寶元都玉京上宮朝慶天眞奉戒持齋逰行誦經此日修齋持戒宗奉天文者皆爲五帝所舉書名玉曆】眞仙會集【增雲笈七籖眞人仙官以八節日日中時共防集三日乃解】

八節行入五嶽【增雲笈七籖毎至八節日當行入五嶽若神仙眞人所棲名山之處毎於深僻隱巖之中宻燒香乞願祝畢因散香於左右勿顧而返常能行此必長生神仙所欲如心玉女詣房眾靈衛身也】

歲六齋【增雲笈七籖明眞科云正月三月五月七月九月十一月一歲六齋月能修齋上三天帝令太一使者除人十苦八道】

九眞齋【增雲笈七籖祕言云正月三月四月六月七月八月九月十月十一月此九眞齋月一日十五日二十九日此月中三齋日】

咽液叩齒【增雲笈七籖三元品戒曰常以正月十五日七月十五日十月十五日平旦中夜沐浴東向以杓廽香湯左轉三十二徧閉目思訖便叩齒三十二通祝畢仰咽液三十二通止便洗沐畢冠帶衣服又叩齒十二通祝畢便出戶入室依法行道沐浴香湯用竹葉桃枝柏葉蘭香等分內水中煮十數沸布囊濾之去滓加五香用之最精】

山月【增登渉符錄入山當以三月九月此是山月又當擇其月中吉日佳時甲子甲寅乙亥己巳乙卯丙戌丙午日大吉】

瓶供時宜【增瓶花譜凡揷貯花先湏擇瓶春冬用銅秋夏用磁因乎時也】

陽遁陰遁【增遁甲書陽遁九局陰遁九局自冬至以後用陽遁夏至以後用陰遁】

土气沖【增黃帝宅經正月土气沖丁未方二月坤三月壬亥四月辛戌五月幹六月寅甲七月癸丑八月艮九月丙巳十月辰乙十一月防十二月申庚】

天道吉方【原相宅要說子午年坤艮寅申年乙辛丑未年申庚卯酉年幹防辰戌年丙壬巳亥年丁癸】

人道吉方【原相宅要說子午年幹防丑未年丙壬寅申年丁癸卯酉年坤艮辰戌年甲庚巳亥年乙辛】

利道吉方【原相宅要說子午卯酉年乙卯寅申丑未年丙壬辰戌巳亥年甲庚】

月天道方【原相宅要說正七月乙辛二八月幹防三九月丙壬四十月丁癸五十一月坤艮六十二月甲庚】

月人道方【原相宅要說正七月丁癸二八月坎辰三九月丙壬四十月丁癸五十一月坤艮六十二月甲庚】

禦定月令輯要卷二﹤史部﹐時令類﹐禦定月令輯要﹥

欽定四庫全書

禦定月令輯要卷三

毎月令

天道

大月小月【增書二曰月疏二曰月從朔至晦大月三十日小月二十九日所以紀一月也白虎通月大小何天道左旋日月東行日日行一度月日行十三度月及日爲一月至二十九日未及七度卽三十日者過行七度日不可分故月乍大小明有陰陽周髀算經注小月減經月之積分四百九十九餘二萬七千二百六十則小月之積分也大月加經月之積分四百四十一得二萬八千二百則大月之積分也】朓朒【原尙書大傳晦而月見西方謂之朓朔而月見東方謂之朒亦謂之側匿】

浹日【增周禮挾日而斂之注從甲至甲謂之挾日按挾與浹同原國語逺不過三月近不過浹日】日月交道【增左傳日月之行疏日之行天一嵗一周月之行天二十九日有餘已得一周日月異道互相交錯月之一周必半在日道裏從外而入內也半在日道表從內而出外也或六入七出或七入六出凡十三出入而與日一會歷家謂之交道交在望前朔則日食望則月食交在望後望則月食後月朔則日食】月有餘分【增左傳凡分至啟閉必書云物疏古之爲歷者皆舉其大數周年有三百六十五日四分日之一分爲十二月則一月各有三十日十六分日之七是故從前月初節至後月初節必三十日有餘也】斗柄【增左七音疏斗柄所建月移一次】

五行妃合【增左傳火水妃疏陰陽之書有五行妃合之說甲乙木也丙丁火也戊巳土也庚辛金也壬癸水也木克土土克水水克火火克金金克木木畏金以乙爲庚妃也金畏火以辛爲丙妃也火畏水以丁爲壬妃也水畏土以癸爲戊妃也土畏木以已爲甲妃也】

三旬【增管子月有上下中旬京氏易略初爻十日爲上旬二爻十日爲中旬三爻十日爲下旬三旬三十日積旬成月積月成年】

月節【原範子月行疾二十九日三十日間一與日合取日之度爲月節】

孤虛【增史記龜防傳日辰不全故有孤虛注甲乙謂之日子丑謂之辰六甲孤虛法甲子旬中無戌亥戌亥卽爲孤辰巳卽爲虛甲戌旬中無申酉申酉爲孤寅夘爲虛甲申旬中無午未午未爲孤子丑爲虛甲午旬中無辰巳辰巳爲孤戌亥爲虛甲辰旬中無寅夘寅夘爲孤申酉爲虛甲寅旬中無子丑子丑爲孤午未爲虛】陰陽曆【增漢書律曆志一月之日二十九日八十一分日之四十三先借半日名曰陽曆不借名曰陰曆所謂陽曆者先朔月生陰曆者朔而後月廼生】

朔望會【增漢書律曆志參天數二十五兩地數三十是爲朔望之防】

朔晦望【增漢書李尋月者眾陰之長銷息見伏百里爲品千里立表萬里連紀朔晦正終始爲防墨望成君徳原隋書天文志月者陰之精也其形圓其質淸日光照之則見其明日光所不照則謂之魄故月望之日日月相望人居其間盡覩其明故形圓也二之日日照其側人觀其傍故半明半魄也晦朔之日日照其表人在其裏故不見也增郭璞遊仙詩晦朔如循環月盈已復魄】

月魄東西【原法言月未望則載魄於西旣望則終魄於東其遡於日乎注遡迎也】

步術生【增後漢書律曆志月有晦朔星有合見月有望星有畱逆其歸一也步術生焉】月朝中夕【原後漢書五行志六沴注上旬爲月之朝中旬爲月之中下旬爲月之夕】

兩【原參同契上兌數八下艮亦八兩合其精乾坤體乃成】

月歸功於日【原白虎通月之爲言闕也有滿有闕所以有闕何歸功於日也八日成光二八十六日轉而歸功晦至朔旦受符復行】

積日成月【增白虎通攺正者非攺天道也但攺日月耳日月右行故攺正亦右行也日尊於月不言正日言正月何也積日成月物隨月而變故據物爲正也】

景星【原孫氏瑞應圗景星者大星也狀如半月生於晦朔助月爲明王者不敢私人則見】

白黑博義【原唐書歷志九執歷者出於西域望前曰白博義望後曰黑博義】

月建直宿【增嬾眞子錄西域十二月所建各以所直二十八宿名之如中國建寅之】白月黑月【原嬾眞子錄月生至滿謂之白月月至晦謂之黑月】

月滿爲一月【增嬾眞子錄中國以月晦爲一月而天竺以月滿爲一月】

日月爲易【增路史日月爲易謂之日月而於文正爲勿勿月彩之散者也故月散於日下爲易散於日上爲曶相對爲明對而虧爲昒易者朔也所謂朔易曶者晦也明者望也昒者望而食者也】

月出【增蠡海集太陰之行與日同宮爲晦朔對宮爲望初一二夘時出初三四辰時出初五六已時出初七八九午時出初十十一未時出十二三申時出十四五六酉時出十七八戌時出十九二十亥時出二十一二三子時出二十四五六丑時出二十七八九寅時出三十日亦夘時出也】

陽甲陰甲【增雲笈七籖每甲子六十日爲一甲人間有六十甲爲陰甲天上有六十甲爲陽甲毎十日一甲盡半夜天上降陽甲十日續陰甲陰陽不孤生炁相續卽人無病若十日一甲盡半夜陽甲不降卽人病生】

五運六气【原楊升庵外集占驗家五運皆起於月初天气之先至幹知大始也六气皆起於月中地气之後應坤作成物也】

气【增選擇曆書五日一者六候五六三十日也三候一气者十五日也】

兩値日【增選擇曆書歷家以建除滿平定執破危成收開閉凡十二日周而復始觀所值以定吉凶毎交一月節必疊兩值日如正月寅日值建二夘三辰之與鬥杓所指相應】

神殺出遊【增選擇曆書太嵗已下神殺出遊日甲子日東遊己巳日還位丙子日南逰辛巳日還位戊子日遊中宮癸巳日還位庚子日西遊乙巳日還位壬子日北遊丁巳日還位】

日次

初一日

聼朔【增禮天子聼朔於南門之外注明堂在國之陽每月就其時之堂而聼朔焉又諸侯皮弁以聼朔於太廟舊唐書禮儀志合宮聼朔閳皇軒之茂範】

告朔朝廟【增周禮春官大史頒告朔於邦國注天子頒朔於諸侯諸侯藏之祖廟至朔朝於廟告而受行之公羊閏月不告月猶朝於廟注諸侯受十二月朔政於天子藏於太祖廟每月朔朝廟使大夫南靣奉天子命君北面而受之此時使有司先告朔謹之至也受於廟者孝子歸美先君不敢自專也谷梁傳天子朝日諸侯朝朔】

朝服而朝【原論語吉月必朝服而朝注吉月月朔也朝服皮弁服與君視朔之服也魯自文公不行視朔之禮孔子恐其禮廢故每於月朔必衣此朝服而朝於君所謂我愛其禮也】

省銘【原逸周書周公曰五徳旣明民乃知常武王再拜曰嗚呼允哉乃召昆吾冶而銘之金版藏府而朔之注昆吾古之利冶朔月旦朔省之也】

祓【增史記防傳以日旦祓先以淸水澡之以卵祓之乃持而遂之若常以爲祖人若已卜不中皆祓之以卵東向立灼以荊若剛木土卵指之者三持以卵周環之祝曰今日吉謹以粱卵焍黃祓去玉靈之不祥玉靈必信以誠知萬事之情辧兆皆可占正義言卜不中以土爲卵三度指之三周繞之用厭不祥也】日月從朔【原古三墳日月從朔聖人以推气候】

朔旦【增參同契朔旦爲復陽气始通出入無疾立表微剛】

火候【原參同契朔旦屯直事至暮當受晝夜各一卦用之依次序朱子注此乃六十卦之凡例一月而一周蓋六十四卦除乾坤坎離爲鑪竈丹藥所用以爲火候者止六十卦也】

定朔【增後漢書律曆志徴能術者課校諸歷定朔稽元五代史司天考測圭箭以候气審朓朒以定朔】上月歷【原後漢書禮儀志禮威儀每月朔旦太史上其月歷有司侍郎尙書見讀其令奉行其政】月朔【原釋名朔蘇也月死復蘇生也】

月朔日朝【增白虎通月言朔日言朝何朔之言蘇也明消更生故言朔日晝見夜藏有朝夕故言朝也】

月額【原金樓子旦日雨謂之月額增袁士元喜雨詩天瓢乍滴終傾倒月額初開漸復連】

拜孔揖顏【增隋書禮儀志每月旦祭酒領博士以下及國子諸學生以上太學四門博士升堂助敎以下太學諸生階下拜孔揖顏日出行事郡學則於坊內立孔顏廟博士以下亦每月朝】

宗廟月祭【增唐書禮樂志譙周祭志天子始祖髙祖曾祖祖考之廟皆月朔加薦以象平生朔食謂之月祭二祧之廟無月祭】

表參起居【增唐書百官志皇帝巡幸兩京文武官職事五品以上月朔以表參起居】

朔日讀令【增唐書韋縚傳開元二十六年詔縚奏月令一篇朔日於宣政側設榻東向置案縚坐讀之諸司官長悉升殿坐聼】

書朔日甲乙【增唐六典起居郎掌記天子法度以修記事之史凡記事之制必書朔日甲乙以紀歷數】

謝食【增五代會要乾符後月旦入閣日賜食禮畢閤門放仗羣臣俱拜謂之謝食】

髙年會【原宋史張載傳爲雲巖令毎月吉具酒食召鄕人髙年防縣廷親爲勸酬使人知養老事長之義因問民疾苦及告所以訓戒子弟之意】

飲勞老者【增宋史張戩傳戩知金堂縣以奉錢爲酒食月吉召老者飲勞使其子孫侍勸以孝弟民化其徳所至獄訟日少】

月一盤【增淸異錄蜀孟昶月旦必素飱性喜薯藥左右因呼薯藥爲月一盤】

聖姑廟【增太平廣記吳興郡界首有洞庭山山中聖姑祠廟在焉姑姓李氏有道術能履水行其夫殺之至今向七百嵗而顏貎如生儼然側臥逺近祈禱者心至則能到廟心若不至風廽其船無得逹者今毎月一日沐浴爲除爪甲毎日妝之】

催生【增東京夢華錄凡孕婦入月於初一日父母家以銀盆或錂或防畫盆盛粟稈一束上以錦繡或生色帕復蓋之上揷花朶及通艸帖羅五男二女花樣用盤合裝送饅頭並作眠羊臥鹿羊生果實並牙兒衣物防籍等謂之催生】

神后土【增本艸綱目逐月旦日取神后土泥屋之四角及塞防穴一年防皆絕迹】

節日用【增林下淸錄子瞻到黃廩食旣絕痛自節儉日用不得過百五十文毎月朔取四千五百錢斷爲三十塊掛屋梁上平旦取一塊給一日之用余則別貯以給賔客】

交月雨【原吳下田家志上旬交月雨謂朔日之雨也主月內多雨】

影堂常祭【增元史祭祀志影堂常祭毎月初一日初八日十五日二十三日】

十天下降【原藏經是日宜奏章祈禱】

十直齋日【原感應篇太上老君演說每月十直齋日當齋之日致心誦聖號一日一夜不輟足以通逹三戒廸安羣邪初一日念無量太華天尊洞元靈寶月十齋一日北斗下】

太白遊方【原選擇曆書太白逐日遊方忌迎婚嫁娶往來抵向一日正東】

人神【原選擇曆書逐日人神所在忌鍼炙一日在足大指】

初二日

月生魄【原說文月始生魄然也注承大月月生二日謂之魄】

火候【原參同契朝需暮訟】

太白遊方【原選擇曆書二日東南】

人神【原選擇曆書二日在外踝】

初三日

哉生明【原書哉生明傳哉始也始生明月三日】

月未成眀【原說文朏月未成明也注承小月月生三日謂之朏】

震見庚方【原參同契三日出爲爽震庚受西方朱子注三日第一節

之中月生明之時也蓋始受一陽之光爲震而昏見於西方庚地】

火候【原參同契朝師暮比】

月成魄【原易幹鑿度月三日成魄】

潮旺【增性理大全古洲馬氏曰朔後三日明生而潮旺】

月下橫云【原農政全書新月下黑雲橫截主來日雨諺雲初三月下有橫云初四日裏雨傾盆】太白遊方【原選擇曆書三日正南】

人神【原選擇曆書三日在股內】

初四日

火候【原參同契朝小畜暮履】

太白遊方【原選擇曆書四日西南】

人神【原選擇曆書四日在腰】

初五日

火候【原參同契朝泰暮否】

京官朝參【原春明退朝錄詳見初一日】

月忌【增詳見民用】

更半月【增田家五行初五夜裏更半月】

太白遊方【原選擇曆書五日正西】

人神【原選擇曆書五日在口】

初六日

火候【原參同契朝同人暮大有】

太白遊方【原選擇曆書六日西北】

人神【原選擇曆書六日在手】

初七日

火候【原參同契朝謙暮豫】

講經【增宋史林靈素被防修道書攺正諸經醮儀校丹經靈篇刪修注觧每遇初七升座講聼講皆宰執百官三衙親王中貴士庶觀者如堵】

太白遊方【原選擇曆書七日正北】

人神【原選擇曆書七日在內踝】

初八日

上【原詩如月之恆箋月上而就盈疏月體正半昏而中似弓之張而直謂上也增王褒詠月詩上如半璧初魄似蛾眉元稹詩防露上月暗焚初夜香】

兌受丁【原參同契八日兌受丁上平如繩朱子注八日第二節

之中月上之時受二陽之光爲兌而昏見於南方丁地】

火候【原參同契朝隨暮蠱】

月成光【原易幹鑿度月八日成光】

月【原釋名月半之名也其形一旁曲一旁直若張弓施也】

初【原杜甫詩云掩初月香小樹花】

致月在【增陳氏周禮觧古之致月者不在立春立秋而常在二分不在二分之望而常在者以月入八日與不盡八日得陰陽之正平故也】

影堂常祭【增詳見初一日】

燃塔燈【增冷然志京師天寕寺塔建於隋開皇末規制特異上爲扶闌闌四周架鐡燈三層凡三百六十盞每月八日注油燃之】

受持八戒【增法苑珠林毎月八日四天王大臣徧行世間次第觀察當於是日受持八戒】十天下降【原見前】

十直齋日【原感應篇初八日念元上玉晨天尊詳見初一日洞元靈寶月十齋八日北斗司殺君下】太白遊方【原選擇曆書八日東北】

人神【原選擇曆書八日在腕】

初九日

火【原參同契朝臨暮觀】

太白遊方【原選擇曆書九日中方】

人神【原選擇曆書九日在尻】

初十日

火候【原參同契朝噬嗑暮賁】

南極降【原道書長生防身保命天尊下降宜祈禱作會修齋等事】

太白遊方【原選擇曆書十日在天】

人神【原選擇曆書十日在腰背】

十一日

火候【原參同契朝剝暮復】

太白遊方【原選擇曆書十一日正東】

人神【原選擇曆書十一日在鼻柱】

十二日

火候【原參同契朝無妄暮大畜】

車轄鳳凰【增續齊諧志漢宣帝以皁蓋車一乘賜霍光悉以金鉸具至夜車轄上金鳯凰輙亡去至曉乃還守車人亦常見後南郡黃君仲北山羅鳥得鳯凰入手卽化成紫金毛羽冠翅宛然具足可長尺餘守車人列上云今月十二日夜車轄上鳯凰俱飛去曉則不返恐爲人所得光其以列上後數日君仲詣闕上鳯凰子云十二夜北山羅鳥所得帝聞而疑之置承露盤上俄而飛去帝使尋之直入光家止車轄上乃知信然帝取其車每遊行卽乘禦之】

天亮月【增田家五行十二夜裏天亮月】

太白遊方【原選擇曆書十二日東南】

人神【原選擇曆書十二日在髮際】

十三日

火候【原參同契朝頤暮大過】

太白遊方【原選擇曆書十三日正南】

人神【原選擇曆書十三日在牙齒】

十四日

月幾望【增易月幾望注充乎陰徳之盛故曰月幾望】

火候【原參同契朝咸暮恆】

月忌【增詳見民用】

十直齋日【原感應篇十四日念度仙上聖天尊詳見初一日洞元靈寶月十齋十四日太一使者下】十天下降【原見前】

太白遊方【原選擇曆書十四日西南】

人神【原選擇曆書十四日在胃脘】

十五日

幹體成【增參同契九二見龍和平有明三五徳就幹體乃成朱子注十五日第三節

之中月旣望之時全受日光盛滿而昏見於東方之甲地是爲幹體】

火候【原參同契朝遁暮大壯】

望舒圓【增淮南子月禦曰望舒張恊詩下車如昨日望舒三五圓謝朓詩借問下車日匪直望舒圓】日月相望【原釋名望月滿之名也月大十六日小十五日日在東月在西遙相望也】

三五【增傅元詩團圓三五月皎皎濯淸暉江總賦得明月三五滿詩三五兔輝成浮雲冷復輕隻輪非戰返團扇少歌聲云前來往色水上動揺明況復髙樓照何嗟攬不盈】

吐气屬月【增廣異記海中有洲從廣數千里洲上有物狀如蟾蜍數枚大者周廽四五百里小者或百餘里毎至望夜口吐白气上屬於月與月爭光】

銅劍有光【增異聞錄薛俠獲一銅劍長四尺劍連於靶靶盤龍鳯之狀左文如火焰右文如水波光彩灼爍非常物也每月十五日天地淸朗置之暗室自然有光傍照數丈】

寶母【原原化記唐魏生者舟行至防州界雨後登岸忽於砂磧間見地气直上衝數十丈尋之石間見石片如手掌大狀如甕片半靑半赤取歸致之書篋嘗因胡客寶會出以示之眾遂求生請市此寶恣其所索加至千萬問此寶名曰此寶母也但每月望本國王自出海岸設壇致祭之以此置壇上一夕明珠寶貝等皆自聚故名寶母】

栢枕【增虛谷閒抄余靖知桂州府境窮僻處有林木延袤數十里每月盈之夕輙有笛聲於林中公遣人尋之其聲自大柏中出乃伐取以爲枕笛聲如期而甚愛惜之公季弟命工觧視但見木之文理正如人於月下吹笛之像】

影堂常祭【增詳見初一日】

說戒【增法苑珠林如來將五百羅漢常以月十五日於中說戒】

咽月精【增雲笈七籖食月之精常以月十五日向月祝曰月君子光與我合徳養我丹田中小童子因瞑目念月白黃精炁來下在目前入口中咽之三七而止以手摩送之下至丹田之中丹田中炁正赤气中有一人長九分小童子也衣朱衣故丹田中赤外黑左靑右黃上白五色气已具但以月托腎腎得月精乃得升沈病愈疾除】

十天下降【原見前】

十直齋日【原感應篇十五日念玉寶皇上天尊詳見初一日洞元靈寶月十齋十五日天帝及三官俱下】

太白遊方【原選擇曆書十五日正西】

人神【原選擇曆書十五日在徧身】

剃頭忌【增選擇曆書剃頭忌毎月十五日】

十六日

哉生魄【原書哉生魄傳始生魄月十六日明消而魄生增李啇隱詩玉輪顧兔初生魄鐡瑚未有枝】

旁生魄【增逸周書旁生魄注旁廣大月大時也又旣旁生魄注此於甲乙十六日也】

見巽辛【增參同契十六轉受統巽辛見平明朱子注十六日第四節

之始也始受下一陰爲巽而成魄以平旦而沒於西方辛地】

火候【原參同契朝晉暮明夷】

二八【增李嶠月詩蓂開二八時】

太白遊方【原選擇曆書十六日西北】

人神【原選擇曆書十六日在胸】

十七日

火候【原參同契朝家人暮暌】

太白遊方【原選擇曆書十七日正北】

人神【原選擇曆書十七日在气沖】

十八日

火【原參同契朝蹇暮觧】

汐湧【增性理大全古洲馬氏曰望後三日魄生而汐湧】

十天下降【原見前】

十直齋日【原感應篇十八日念好生度命天尊詳見初一日洞元靈寶月十齋十八日太一下】太白遊方【原選擇曆書十八日東北】

人神【原選擇曆書十八日在股內】

十九日

火候【原參同契朝損暮益】

太白遊方【原選擇曆書十九日中方】

人神【原選擇曆書十九日在足】

二十日

火候【原參同契朝夬暮姤】

四五【原古詩四五蟾兔闕】

移竹【增農政全書移竹惟五月十三謂之竹醉日栽竹則茂盛或曰不必五月但毎月二十日皆可】太白遊方【原選擇曆書二十日在天】

人神【原選擇曆書二十日在內踝】

二十一日

火候【原參同契朝萃暮升】

太白遊方【原選擇曆書二十一日正東】

人神【原選擇曆書二十一日在手小指】

二十二日

火候【原參同契朝困暮井】

太白遊方【原選擇曆書二十二日東南】

人神【原選擇曆書二十二日在外踝】

二十三日

下【增參同契艮直於丙南下二十三朱子注二十三日第五節

之中復生中一陰爲艮而下以平旦而沒於南方丙地】

艮主典守【增參同契艮主進止不得逾時二十三日典守期】

火候【原參同契朝革暮鼎】

月忌【增詳見民用】

影堂常祭【增詳見初一日】

十天下降【原見前】

十直齋日【原感應篇二十三日念元眞萬福天尊詳見初一日洞元靈寶月十齋二十三日太一八神使者下】

太白遊方【原選擇曆書二十三日正南】

人神【原選擇曆書二十三日在肝及足】

二十四日

火候【原參同契朝震暮艮】

十天下降【原見前】

十直齋日【原感應篇二十四日念太靈虛皇天尊詳見初一日洞元靈寶月十齋二十四日北辰下】太白遊方【原選擇曆書二十四日西南】

人神【原選擇曆書二十四日在手陽明】

二十五日

火候【原參同契朝漸暮歸妹】

繞行宮垣【增宋書百官志禦史中丞毎月二十五日繞行宮垣白璧史臣按漢志執金吾每月三繞行宮城疑是省金吾以此事並中丞】

月交日【原田家雜占二十五日謂之月交日有雨主久陰】

太白遊方【原選擇曆書二十五日正西】

人神【原選擇曆書二十五日在足陽明】

二十六日

火候【原參同契朝丰暮旅】

太白遊方【原選擇曆書二十六日西北】

人神【原選擇曆書二十六日在胸】

二十七日

月行周天【原禮記月令疏二十七日月行一周天】

火候【原參同契朝巽暮兌】

遲疾一終【增隋書天文志月行有遲疾其極遲則日行十二度彊極疾則日行十四度半彊遲則漸疾疾極漸遲二十七日半彊而遲疾一終】

潮勢長【增性理大全余襄公安道曰晦前三日潮勢長】

交月晴【原田家五行二十七日最宜晴諺曰交月無廿七晴】

太白遊方【原選擇曆書二十七日正北】

人神【原選擇曆書二十七日在膝】

二十八日

火候【原參同契朝渙暮節】

十天下降【原見前】

十直齋日【原感應篇二十八日念太妙至極天尊詳見初一日洞元靈寶月十齋二十八日下太一下】

太白遊方【原選擇曆書二十八日東北】

人神【原選擇曆書二十八日在陰】

二十九日

火候【原參同契朝中孚暮】

月餘【增晉書律曆志一月不盡爲月餘】

合朔【增蜀都雜抄凡月之行歷二十九日五十三分而與日相會謂之合朔】

十天下降【原見前】

十直齋日【原感應篇二十九日念眞皇洞神天尊詳見初一日洞元靈寶月幹齋二十九日中太一下】

太白遊方【原選擇曆書二十九日中方】

人神【原選擇曆書二十九日在膝脛】

三十日

陳不違晦【原左傳甲午楚晨壓晉軍而陳卻克曰陳不違晦以犯天忌我必克之疏日爲陽精月爲陰精兵尙殺害陰之道也行兵貴月盛之時晦是月終陰之盛也故兵家以晦爲忌不用晦日陳兵】提月【原公羊傳提月六鷁退飛宋都提月者何僅逮是月晦日也何休注提月邊也魯人語也月幾盡也】

察行陵廟【增後漢書百官志太常卿掌禮儀祭祀毎月前晦察行陵廟】

節盡【增參同契坤乙三十日東北防其朋節盡相禪與継體復生龍朱子注三十日第六節

之終全變三陽而光盡體伏於西北一月六節旣盡而禪於後月復生震卦云】

月晦【增參同契金返復其母月晦日相包釋名晦灰也火死爲灰月光盡似之也】

火候【原參同契旣未至晦爽終則復更始日辰爲期度動靜有早晚朱子注旣未謂晦日之卦朝旣濟暮未濟也爽謂生明之時】

唐防【增水經注唐君公房學道得仙白日升天雞鳴天上犬吠雲中惟以防惡畱之鼠乃感激以月晦日吐腸胃更生時人謂之唐防】

月晦祭祀【增隋書南蠻傳婆利國祭祀必以月晦盤貯酒肴浮之流水】

竈神上天【增酉陽雜爼竈神名隗狀如美女又姓張名單字子郭常以月晦日上天白人罪狀大者奪紀紀三百日小者奪算算一百日】

月山【增輿地紀勝月山在安福縣西山巓有石如月遇晦夕卽明照暎百餘步有月山寺】

月盡無雨【增田家五行月盡無雨則來月初必有風雨】

十天下降【原見前】

十直齋日【原感應篇三十日念玉虛明皇天尊詳見初一洞元靈寶月十齋三十日上太一下】太白遊方【原選擇曆書三十日在天】

人神【原選擇曆書十日在足趺】

政典

先甲後甲【原易先甲三日後甲三日疏甲者創制之令人若犯者未可卽加刑罰以民未習故先此宣令之前三日殷勤而語之又如此宣令之後三日更丁寕而語之其人不從乃加刑罰甲前三日取攺自新故用辛也甲後三日取丁寕之意故用丁也】

先庚後庚【原易先庚三日後庚三日吉疏申命令謂之庚民迷固久申不可卒故先申之三日令著之後復申之三日然後誅之民服其罪無怨而獲吉矣】

令甲【增易先甲三日後甲三日注甲爲十日之首創造之令爲在後諸令之首故漢時令之重者謂之令甲】

三防【原詩豈敢定居一月三防增李治賀班師表衣暫試於一戎月連飛於三防】

卜筮日【增禮凡卜筮日旬之外曰逺某日旬之內曰近某日】

剛日柔日【增禮外事以剛日內事以柔日疏外事郊外之事剛奇日也甲丙戊庚壬五奇爲剛也內事郊內之事乙丁己辛癸五偶爲柔也】

告存【原禮八十月告存疏告謂問也君每月使人致膳告問存否】

法月爲敎【增禮月以爲量疏量猶分限也天之運行每三十日爲一月而聖人制教亦隨人之才分是法月爲教之限量也】

巡牲【增禮君皮弁素積朔月月半君巡牲所以致力孝之至也】

令月【原儀禮士冠禮始加祝曰令月吉日始加元服增後漢書明帝紀詔驃騎將軍三公曰今令月吉日宗祀光武皇帝於明堂以配五帝支遁詩令月肇淸齋徳澤潤無疆】

吉月【原儀禮士冠禮吉月令辰乃申爾服增史記五帝紀揖五瑞擇吉月日見四嶽諸牧班瑞】月奉【增周禮天官冡宰祿位以馭其士注祿若今月奉也唐書食貨志開元二十四年令百官防閤庶僕俸食雜用以月給之總稱月俸原宋史職官志詔自今掌事文武官月奉給折支京師每一千給實錢六百在外四百願給他物者聼】

月終受要【原周禮天官小宰月終則以官府之敍受羣吏之要疏月計曰要故每月月終則使官府致其簿書之要受之當先尊後卑故言敍】

治凡【原周禮天官宰夫二曰師掌官成以治凡注師辟小宰宰夫也治凡若月計也】

月要日成【原周禮天官宰夫月終則令正月要旬終則令正日成疏月終則令正月要者謂每月終則令羣吏正其月要謂月計曰要也旬終謂每旬終則令羣吏正其日成日成謂日計曰成也】

會稍食【原周禮天官宮正月終則會其稍食疏稍食謂宮中官府等月祿故至月終會計之】當夕【增周禮天官九嬪注凡羣妃禦見之法月與后妃其象也卑者宜先尊者宜後女禦八十一人當九夕世婦二十七人當三夕九嬪九人當一夕三夫人當一夕後當一夕亦十五日而徧自望後反之】嗣掌其月【增周禮地官賈師凡國之賣儥各帥其屬而嗣掌其月注儥買也謂官有所斥令賣賈師帥其屬而更相代直月爲官賣之均勞逸】

情訊【增周禮秋官小司冦以五刑聼萬民之獄訟附於刑用情訊之至於旬乃之注附猶著也訊言也用情理言之冀有可以出之者十日乃斷之】

治有期日【增周禮秋官朝士凡士之治有期日國中一旬郊二旬野三旬疏期日獄訟成來於外朝職聼逺近節之皆有期日】

城沂【增左傳令尹蒍艾獵城沂使封人慮事以授司徒量功命日分財用平板幹稱畚築程土物議逺邇略基址具餱糧度有司事三旬而成不愆於素】

十日十等【增左傳天有十日人有十等下所以事上上所以共神也注甲至癸王至臺】日祭月祀【原國語甸服者祭侯服者祀日祭月祀先王之制也注日祭於祖考月祀於曾祖】月會旬修【增國語月會旬修日完不忘注會計也計一月之經用修十日之中所成爲者日完一日之爲不忘其禮也】

天子月祭【增家語天子立七廟三昭三穆與太祖之廟而七曰太廟有一壇有一墠曰考廟曰王考廟曰皇考廟曰顕考廟曰祖考廟皆月祭之注始祖百世不遷髙曾祖禰以親故此五廟每月一祭】諸侯月祭【增家語諸侯立五廟二昭二穆與太祖之廟而五曰祖考廟有一壇一墠曰考廟曰王考廟曰皇考皆月祭之顯考廟祖考廟享嘗乃止注月祭三廟降於天子也】

大夫月祭【增家語大夫立三廟一昭一穆與太祖之廟而三曰皇考廟有一壇考廟月祭王考廟皇考廟享嘗乃止】

月有三政【原管子月有三政王事必理以爲必長注月三旬政異故曰三政王者行事必順三政之理然後可以長久】

月饋肉【增管子八十以上二子無徵月有饋肉】

讀要戒【原逸周書王在成周昧爽召三公左史戎夫曰今夕朕寤遂事驚予乃取遂事之要戒俾戎夫言之朔望以聞注集取要戒之言月已日望於王前讀之】

月令【增逸周書序周公制十二月賦政之法作月令後漢書律曆志用天因地揆時施教頒諸明堂以爲民極者莫大乎月令帝王之大司備矣天下之能事畢矣原唐書禮志禮部尙書奏讀月令其日皇帝出宮至於大次文武五品以上皆就門外位刑部郎中以月令置於案侍中跪奏請讀月令刑部郎中讀令毎月各居其位皆冠通天服玉之色如其時】

迎日【增史記五帝紀迎日推防注迎數之也日月朔望未來而推之故曰迎日】

五日一朝【原史記髙祖本紀髙祖五日一朝太公如家人父子禮後髙祖朝太公擁篲迎門卻行髙祖大驚太公曰帝人主也柰何以我亂天下法於是髙祖乃尊太公爲太上皇】

遊衣冠【原史記叔孫通傳髙寢衣冠月出遊髙廟注月出髙帝衣冠備法駕名曰遊衣冠髙寢在髙廟西髙祖衣冠藏在髙寢月出遊於髙廟】

椎牛饗士【增史記馮唐傳魏尙爲雲中守其軍市租盡以饗士卒私養錢五日一椎牛饗賔客軍吏舍人】

卒更踐更【增史記遊俠傳踐更數過注古有正卒無常人皆當疊爲之一月一更是爲卒更也貧者欲得顧更踐者次直者出錢顧之月二千是爲踐更也】

顧山錢【原漢書平帝紀天下女徒已論歸家顧山錢月三百注女徒論罪已定並放歸家不親役之但令一月出錢三百以顧人也】

優寵老臣【原漢書蘇武傳宣帝召武待詔宦者署數進見復爲右曹典屬國以武著節老臣令朝朔望號稱祭酒甚優寵之】

朝日引見【原漢書於定國傳上數以朝日引見丞相禦史入受詔條責以職事注五日一聼朝故云朝日也】

反支日【原後漢書王符傳明帝時公車以反支日不受章奏注凡反支日用月朔爲正戌亥朔一日反支申酉朔二日反支午未朔三日反支辰巳朔四日反支寅卯朔五日反支子丑朔六日反支見陰陽書也】巡狩告禮【增孔叢子古者天子將巡狩必先告於祖禰命史告羣廟及社稷圻內名山大川告者七日而徧親告用牲史告用幣申命冡宰而後淸道而出歸反舍於外次三日齋親告祖禰用特命有司告羣廟社稷及圻內名山大川而後入聼朝】

每月異禮【原蔡邕明堂月令論因天時制人事天子號施令祀神受職每月異禮故謂之月令所以順陰陽奉四時效气物行王政也成法具備各從時月藏之明堂所以示承祖考神明明不敢防凟之義】東庠考試【增晉書慕容皝載記賜其大臣子弟爲官學生者號髙門生立東庠於舊宮以行鄕射之禮每月臨觀考試優劣】

會議東門【增幹寶晉紀大小中正爲內官者聼月三會議於東門之外設幔陳席】

月賜筆墨【原宋書百官志丞郎月賜赤管大筆一雙隃麋墨一丸】

省用訊獄【增宋書江夏王義恭傳義恭渉獵文義而驕奢不節太祖與書誡之曰汝一月日自用不可過三十萬若能省此益美刑獄不可擁滯一月可再訊】

決獄【增宋書徐羨之傳詔曰平理獄訟政道所先司空尙書令可率眾官月一決獄梁書武帝紀詔曰三訊五聼著自聖典哀矜折獄義重前誥可申勅諸州月一臨訊博詢擇善務在確實】

入見面陳【增魏書範紹紹量功節用甄煩就簡凡有賜給千匹以上皆別覆奏然後出之靈太后嘉其用心勅紹每月入見諸有益國利民之事皆令面陳】

朝朔望【增南史賀瑒傳梁天監初爲太常丞有司舉修賔禮召見說禮義武帝異之詔朝朔望預華林講】

封事三條【增北史魏文皇帝紀詔公卿以下每月上封事三條極言得失刺史二千石銅墨以上有讜言嘉謀勿有所諱】

參論國政【增北史爾朱榮傳榮奏請番直朔望之日引見三公令僕尙書九卿及司州牧河南尹洛陽河陰執事之官參論國政以爲常式】

奉詔朝見【增北史栁機傳機性寛簡有雅望出爲華州刺史奉詔每月朝見】

致珍羞【增北史刁廱傳皇興中廱與隴西王源賀及中書監髙允等並以耆年特見優禮錫廱幾杖劍履上殿月致珍羞焉】

加佩綬【原隋書何稠從省之服初無佩綬稠曰此乃晦朔小朝之服安有人臣謁帝而去印綬兼無佩玉之節乎乃加獸頭小綬及佩一隻】

牙盤薦食【增舊唐書明皇紀天寶十一載制今後每月朔望宜令薦食於太廟每室一牙盤仍五日一開室門灑掃】

旬日秉筆【增舊唐書徳宗紀故事宰相秉筆決事每人十日一易至是賈耽趙憬陸贄盧邁同平章政事百寮有所關白更相譲而不言始詔令旬日秉筆後詔每日更秉筆】

監牧分月【增舊唐書職官志沙苑監掌牧養隴右諸牧牛羊以供其宴會祭祀及尙食所用每嵗與典牧分月以供之】

諸司錄報【增舊唐書職官志凡在京諸司見禁囚每月二十五以前本司錄其所犯及禁時月日以報刑部】

園陵上食【增唐書禮樂志凡園陵之制皇祖以上至太祖陵皆朔望上食皇考陵朔望及節祭而日進食】

朔望朝參【增唐書百官志文武官職事九品以上及二王后朝朔望宋史禮志元丰中詔在京朝官以上朔望一朝紫宸爲朔參官望參官】

文武朝參【增唐書百官志文武五品以上及兩省供奉官監察禦史員外郎太常博士日參號常參官武官三品以上三日一朝號九參官五品以上及折衝當番者五日一朝號六參官】

時政記【增唐書百官志長壽中宰相姚璹建議仗下後宰相一人錄軍國政要爲時政記月送史館玉海景徳三年詔樞宻所修時政記至次月十五日送中書祥符五年令月送史館嘉祐六年詔月終進呈】承詔五日【增唐書百官志禦史居中丞大夫下每一人東向承詔五日有防詔禦史不呼名則承詔者出】

左右巡【增唐書百官志監察禦史開元七年詔隨仗入閣分左右巡糺察違失左巡知京城內右巡知京城外盡雍洛二州之境月一代將晦卽巡刑部大理東西徒坊金吾縣獄】

四推禦史【增唐書百官志侍禦史掌糾舉百寮及入閣承詔知推彈雜事分京城諸州爲東西一人知西推贜贖二司受事一人知東推理匭等有不糾舉者罰之以殿中侍禦史第一人同知東推蒞太倉出納第二人同知西推蒞左藏出納號四推禦史只日臺院受事雙日殿院受事】

門籍【增唐書百官志司門郎中員外郎各一人掌門關出入之籍及闌遺之物凡著籍月一易之又左右監門衛掌諸門禁衛及門籍文武官九品以上每月送籍於引駕仗及監門衛衛以帳報內門凡朝參奏事待詔官及扇儀仗出入者閱其數以物貨器用入官者有籍有傍左監門將軍判入右監門將軍判出月一易其籍】

府馬分番【增唐書百官志騎曹參軍事掌外府雜畜簿帳牧養凡府馬承直以逺近分七番月一易之】

太卜灼占【增唐書百官志太卜署令祭祀大事率卜正卜日示髙於卿退而命龜旣灼而占先上旬次中旬次下旬】

典倉上籍【增唐書百官志典倉署令掌九谷醯醢庶羞器皿燈燭凡園圃樹藝皆受令焉每月籍出納上於寺】

蕃客奏事【增唐書百官志蕃客奏事具至日月及所奏之宜方別爲狀月一奏爲簿以副藏鴻臚】貨物直簿【增唐書百官志兩京諸市署有果毅巡迣平貨物爲三等之直十日爲簿迣古列字】尙食月會【增唐書百官志膳部郎中員外郎各一人尙食有猝湏別索必奏覆月終而會之】存問將士家【增唐書百官志通事舍人十六人凡軍出則受命勞遣旣行則每月存問將士之家視其疾苦凱還則郊迓】

主仗月上【增唐書百官志冑曹參軍事掌甲仗凡禦仗之物二百一十有九羽儀之物三百自千牛以下分掌之日執禦弓箭者亦自備以入宿主仗每月上則配以職】

內仗【原唐書儀衛志凡朝會之仗三衛番上分爲五仗號衙內五衛每月以六十四人立內廊閤外號曰內仗】

逺近給番【增唐書兵志凡當宿衛者番上兵部以逺近給番五百里爲五番千里七番一千五百里八番二千里十番外爲十二番皆一月上若簡畱直衛者五百里爲七番千里八番二千里十番外爲十二番亦月上】

閒月忙月【增唐書食貨志州縣無防人者籍十八以上中男及殘疾以守城門及倉庫門謂之門夫番上不至者閒月督課爲錢百七十忙月二百】

給紙【增唐書藝文志集賢書院學士通籍出入太府月給蜀郡麻紙五千番宋史職官志給紙者中書樞宻宣徽三司宮觀副使判官諌官皆月給焉】

月廩【原唐書楊綰傳綰同中書門下平章事減諸道觀察判官員之半又定府州官月廩使優狹相均增元史世祖紀畋於近郊命宿衛受月廩】

十日一燕【增唐書孫逖傳開元中以起居舍人入爲集賢院修撰時海內少事帝賜羣臣十日一燕】罷月進【原唐書裴冑傳初李兼嘗罷南昌卒千餘人収資廩爲月進冑白罷之增順宗實錄貞元二十一年停鹽鐵使進獻舊鹽鐡錢物悉入正庫其後稍以時市珍翫時新物充進獻其後益甚嵗進錢物謂之羨余至貞元末逐月有獻謂之月進至是乃罷】

衞馬承直【增唐六典凡諸衛馬承直配於金吾巡檢遊奕者每月四十有五匹皆季請其料隨以給之】

飛騎番上【增唐六典左右羽林軍大將軍將軍之職統領北衙禁兵之法令而督攝左右廂飛騎之儀仗以統諸曹之職凡飛騎每月番上者皆據其名籍而配於所職】

月旬糺察【增通典衛尉卿每月丞每旬行宮徼糺察不法】

蕃使銅魚【增唐會要西蕃諸國通唐使處悉置銅魚雌雄各十二皆銘其國名如貢使正月來賫第一魚餘月準此閏月則賫本月校其合乃依常禮待之差則推案】

日曆【增唐會要永貞元年監修韋執誼奏皇王大典實存簡冊自頃史官修撰皆於私家紀錄望令修撰官各撰日曆凡至月終卽於館中都會詳定是非除已成實錄撰進宣下者其餘見修日曆並不得私家置本從之】

給手力資【增翰林誌翰林學士度支月給手力資四人人錢三千五百四品以上加一人】尙書郎更直【增翰林誌漢制尙書郎主作文書起艸更直於建禮門內大官供食湯官供餅餌五熟果五日一美食下天子一等】

艸制宣麻【增翰林誌凡赦書徳音立後建儲行大誅討拜免三公宰相命將曰制並白麻紙雙日起艸侯閤門鑰入而後進書只日百寮立班於宣政殿樞宻使引案自東上閤門出】

緩輸期【增韓愈李公志銘公諱素拜河南少尹黜屬令二人以減民賦錢嵗五千萬請緩民輸期一月詔天下輸皆緩一月】

休沐【原初學記漢律吏五日得一休沐言休息以洗沐也】

幸雍和殿【增東觀奏記上惇睦九族於諸侯王尢盡友愛卽位後於十六宅起雍和殿每月三兩幸與諸侯王擊鞠合樂錫賚有差進士司馬樞爲雍和賦志一時之事實】

豹直【原聞見記禦史舊例初入臺陪直二十五日爲伏豹取不出之義謂之豹直】

入閣【原五代史李琪傳唐故事天子日禦殿見羣臣曰常參朔望薦食諸陵寢有思慕之心不能臨前殿則禦便殿見羣臣曰入閣宣政前殿也謂之衙衙有仗紫宸便殿也謂之閣其禦紫宸乃自正衙喚仗由閣門而入百官俟朝於衙者因隨以入見故謂之入閣】

廊餐【增五代會要唐制常參官每日退朝賜食謂之廊餐】

聖節上壽【增宋史禮志太常禮部討論每遇聖節前一月分日啟建道塲至前一日樞宻院官滿散依例作齋筵至三日省官上壽立班訖次赴滿散作齋筵後二日大宴於集英殿】

罷奉戶【增宋史職官志太平興國元年詔曰耕織之家農桑爲本奉戶月輸緍錢蠢玆細民不易營置罷天下奉戶其本官奉錢並給以官物】

預借奉錢【增宋史職官志初川陜廣南福建幕職州縣並許預借奉錢大中詳符閒又詔江浙荊湖逺地麟府等州河北河東緣邊州軍自今許預借兩月近地一月奉錢】

進班簿【增宋史職官志慶禮奉表則東上閣門掌之慰禮進名則西上閣門掌之月進班簿】茶湯錢【增宋史職官志其有無職田選人並親民小使臣每員月支茶湯錢一十貫文內𨿽有職田每月不及十貫者皆與補足所以厚其養廉之利】

書行藝【增宋史職官志凡諸生之於太學者分三舎始入學驗所州公據以試補中者充外舍齋長諭月書其行藝於籍行謂率敎不戻規矩藝謂治經程文】

糾儀【增宋史職官志殿中侍禦史二人掌以儀法糾百官之失凡大朝會及朔望六參則東西對立彈其失儀者】

旬課【增宋史兵志噐甲之制京師所造十日一進謂之旬課上親閱視置五庫以貯之】

輪知抄錄【增宋史扈防防知制誥充史館修撰上言自今凡有裁制之官優卹之言自宸可書簡防者並委宰臣及參知政事每月輪知抄錄以備史官撰集從之】

加月給【增宋史畢士安士安以目疾求觧攺兵部侍郎出知潞州特加月給之數白居易詩俸錢萬六千月給亦有餘】

月再習樂【增宋史李宗諤景徳二年命判太常大樂鼓吹二署先是樂工率以年勞遷補至有抱其噐而不知聲者宗諤素曉音律遂加審定因修完器具更署職名條上利病二十事又著樂纂以獻命付史館自是月再肄習焉】

間日一朝【增宋史呂公著元祐三年拜司空同平章軍國事詔建第於東府之南啟北扉以便執政會議凡三省樞宻院之職皆得總理間日一朝因至都堂其出不以時蓋異禮也】

兩赴經筵【原宋史文彥博元祐初命平章軍國重事六日一朝一月兩赴經筵恩禮甚渥】日習月按【增宋史張栻栻知靜江府經略安撫廣南西路所部多盜栻至簡州兵汰冗補闕籍諸州黥卒伉健者爲效用日習月按申嚴保伍法】

進素膳【增老學庵筆記今上初卽位每月三日七日十七日二十七日皆進素膳】

翰林權直【增老學庵筆記乾道癸巳曾丞相懷鄭參政聞張樞宻說在二府或薦新攺官正字崔大雅興詩入內廷以其資淺乃創翰林權直之名月俸減學士院三之一院中餐錢不減】

念珠曹【原南部新書京兆戶曹月俸一百八索人號爲念珠曹】

上封事【增玉海乾元二年詔兩省官十日一上封事直論得失上元二年令諫官每月二上封事】開延英【增玉海延英殿在大明宮東上元以來置宰相欲論事天子欲咨度皆非時召對旁無侍衛人得盡言洛陽亦有延英殿天祐元年詔每月一五九開延英】

起居注【增玉海淳化五年史官張佖言聖朝編年謂之日曆惟紀報狀序勅文至聖政皇猷羣臣忠邪庶務沿革莫有紀述謹按六典故事請置起居院修左右史之職記錄爲起居注每月與時政記同送史院上嘉之乃置院於禁中】

習射【增玉海元丰六年司業朱服請太學旬休習射續文獻通考洪武二十五年定法遇朔望習射於射圃樹鵠置射位每耦二人各挾四矢以次相継射畢中的飲三爵中采二爵】

大起居【增玉海拱殿曰內殿宰臣以下及武班日赴是爲常起居每五日文武朝臣赴內朝謂之百官大起居】

衙日【原防璞唐百官志節度使辭日賜雙旌雙節行則建節立六纛入境築節樓迎以鼓角本朝有六纛旌節門旗二受賜藏之公宇私室號節堂朔望次日祭之號衙日】

諸生給假【增元史刑法志諸奎章閣授經郎生員每月朔望上下給假四日】

謁孔廟【增元史刑法志每月朔望郡縣長率其僚屬詣孔子廟拜謁禮畢從學官升堂講說】三進講【增安雅堂集皇帝禦極之初卽命兩丞相與儒臣一月三進講於是益優禮講官旣賜酒饌又以髙年疲於步趨命皆得乘舟太液池徑西苑以歸】

貢試【原續文獻通考元仁宗皇慶二年議國子學貢試之法孟月試經疑一道仲月試經義一道季月試防問表章詔誥內科一道】

上吉日【增陸釴漫記欽天監上吉日十二紙每月粘一紙於宮門禦屏上】

民用

數日【增禮九年敎之數日注數日朔望與六甲也】

輪輻象日月【增周禮考工記輈人軫之方也以象地也蓋之園也以象天也輪輻三十以象日月也蓋弓二十有八以象星也注輪象日月者以其運行也日月三十日而合宿】

男女食鹽【增管子海王之國謹正鹽防十口之家十人食鹽百口之家百人食鹽終月大男食鹽五升少半大女食鹽三升少半吾子食鹽二升少半此其大歷也注少半猶劣薄也吾子謂少男小女也歷數也】碧艸釀酒【增洞冥記瑤昆去玉門九萬里有碧艸如麥割之以醸酒則味如醇酎飲一合三旬不醒】神精香艸【增洞冥記波祗國獻神精香艸亦名荃蘼一名春蕪一根百條其間如竹節柔軟其皮如絲可爲布握一片滿室皆香婦人帶之彌月芬馥】

都夷香【增洞冥記都夷香如棗核食一顆歷月不饑以粒如粟米許投水中俄而滿大盂也】菊水【增荊州記南陽有菊水其源傍悉芳菊水極甘馨漢司空王暢太傅袁隗爲南陽令縣月送三十餘石飲食澡浴悉用之】

酒樹【增南史扶南國扶南國南界有頓遜國在海崎上有酒樹似安石橊采其花汁停甕中數日成酒】五穀大判【增齊民要術五穀大判上旬種者全收中旬中收下旬下收】

桃酢【增齊民要術桃酢法桃爛自零者收去內之於甕中以物蓋口七日之後旣爛漉去皮核宻封閉之三日酢成香美可食】

明月砂【增肘後方月蝕耳瘡望夜取明月砂納蝦蟇腹中同燒末傅之】

服菖蒲【增千金方甲子日取菖蒲一寸九節者陰漧百日爲末每酒服方寸七日三服久服耳目聰明益智不忘】

枕桃枝【增千金翼用戊子日取東引桃枝三寸枕之令耳目聰明】

桃花鹽【增北戶錄琴湖池有桃花盬色如桃花隨月盈縮在張掖西北】

昆吾鹽【原酉陽雜俎昆吾陸塩周十餘里無水自生末塩月滿則如積雪味甘月虧則如薄霜味苦月盡則全盡】

辰日合藥【增張籍詩藥看辰日合茶過卯時煎】

寅日合麯【增白居易詩麯神寅日合酒聖卯時歡】

服胡桃【增食療本艸凡服胡桃不得並食湏漸漸食之初日服一顆每五日加一顆至二十顆止周而復始常服令人能食骨肉細膩光潤須髮黑澤血脈通潤】

榧子【增食療本艸日食榧子七顆滿七日白虫皆化爲水】

放杖木【增本艸拾遺放杖木生溫括陸婺諸州山中樹如木天蓼老人服之一月放杖故以爲名】杏酥【增圗經本艸杏酥去風虛除百病搗爛杏仁一石以好酒二石研濾取汁一石五斗入白蜜一斗五升攪勻封於新甕中勿泄气三十日防酒上酥出卽掠取納甆噐中貯之取其酒滓團如梨大置空屋中作格安之候成飴脯狀旦服一枚以前酒下】

萬姓交易【增東京夢華錄相國寺每月五次開放萬姓交易】

滿月【增東京夢華錄娶婦一月則大會相慶謂之滿月】

肺虫上行【增西溪叢話許叔微精於醫云五臟虫皆上行惟有肺虫下行最難治當用獺爪爲末調藥於初四初六日治之此二日肺虫上行也】

團油飯【增老學庵筆記北戶錄云嶺南俗家富者婦產三日或匝月洗兒作團油飯以煎魚蝦雞鵝豬羊灌腸蕉子姜桂防爲之】

月忌【增蠡海集月忌之說術家以爲廉貞獨火故爲忌者謬也此乃以洛書九宮推之初一起一宮二日二宮三日三宮四日四宮初五日則入中宮中宮爲星極之位至尊之地在臣民當避忌故曰月忌至於六日六宮七日七宮八日八宮九日九宮初十復至一宮如此循環數去十四日又入中宮二十三日又入中宮是以初五十四二十三爲月忌也】

六戊日【增吳下田家志合帳忌六戊日】

糜欽酒【增奚囊橘柑糜欽棗出眞陵之山食一枚大醉不醒東方朔嘗遊其地以一斛歸進上上和諸香作丸大如芥子每集羣臣取一丸入水一石頃刻成酒味逾醇醪謂之糜欽酒飲者香經月不歇】法鯽【增提要錄法鯽湏得鯽之大者腹間防開小竅以椒圖馬芹實其中每一觔用塩二兩油半兩擦窨三日外以法酒漬之入瓶石灰綿蓋封之一月紅色可膾】

給鹽啖馬【原元史文宗紀雲南行省言亦乞不薛之地所牧國馬嵗給塩以每月上寅日啖之則馬健無病】

鹿角膠【增衛生方以米泔浸鹿角七日令軟入急流水中浸七日去粗皮以東流水桑柴火煮七日旋旋添水入醋少許搗成霜用其汁加無灰酒熬成膠用】

枸杞酒【增外臺祕要枸杞酒補虛去勞熱長肌肉益顏色用生枸杞子五升搗破絹袋盛浸好酒二斗中宻封勿泄气二七日服之】

桃仁酒【增外臺祕要偏風不遂及癖疾用桃仁二千七百枚去皮尖雙仁以好酒一斗三升浸二十一日取出曬漧杵細作丸如梧子大每服二十丸以原酒吞之】

辟疫丸【增外臺祕要上品朱砂一兩細研蜜和丸麻子大常以太嵗日平旦一家大小勿食諸物向東各吞三七丸勿令近齒永無瘟疫】

棗皮洗目【增本艸綱目棗皮同老桑樹皮並取北向者等分燒研每用一合井水煎澄取淸洗目一月三洗昏者復明】

嫁娶周堂【原嫁娶周堂圗夫姑堂翁第竈婦廚夫居離位姑居坤位順輪環布凡擇嫁娶日大月從夫至姑順數小月從婦次竈逆數擇第堂廚竈日用之如遇翁姑而無翁姑者亦可用】

入山忌【增九天祕記入山大月忌三日十一日十五日十八日二十四日二十六日三十日小月忌一日五日十三日十六日二十六日二十八日】

翦爪甲【增太上元科甲寅日三尸遊兩手翦去手爪甲甲午日三尸遊兩足翦去足爪甲】入學【增選擇曆書入學宜孟仲月成日開日】

冠服【增選擇曆書冠服宜孟仲月定日忌丑日】

掃捨【增選擇曆書掃捨宜季月除日忌日遊神直日及在之方】

求醫忌【增選擇曆書求醫療病忌朔望晦建平收滿未日】

大會小會【增選擇曆書大會者月內陰陽正會之辰也小會者陰陽偶會之辰也故爲上吉之日比和之辰】

豎造【增選擇曆書論豎造之月其月有天官符地官符飛入中宮其月豎造不妨止忌當日歸火湏別擇吉月吉日入宅歸火】

旬中空亡【增選擇曆書旬中空亡上官嫁娶出行逺廽修造入宅建寺觀神廟及新立神像開光上坐忌之】

十干忌日【增選擇曆書甲不開倉乙不栽植丙不修竈丁不剃頭戊不受田已不破劵庚不經絡辛不合醤壬不決水癸不詞訟】

十二支忌日【增選擇曆書子不問卜丑不冠帶寅不祭祀卯不穿井辰不哭泣已不逺行午不苫蓋未不服藥申不安牀酉不會客戌不乞狗亥不嫁娶】

物候

朝菌【增荘子朝菌不知晦朔注朝菌糞上芝朝生暮死晦者不及朔朔者不及晦】

羣陰化【增呂氏春秋月也者羣陰之本也月望則蚌蛤實羣陰盈月晦則蚌蛤虛羣陰虧月形於天而羣陰化於淵】

化蟬蛻【原淮南子食而不飲二十二日而化蟬飲而不食三十日而蛻】

朱艸【原大戴禮朱艸日生一葉至十五日生十五葉十六日一葉落終而復始也增路史朱艸者百艸之精狀如小桑栽子長三四尺枝莖如瑚生名山石巖之下刺之如血其葉生落隨月晦朔亦如蓂莢之耳】蓂莢【原帝王世紀堯時階前蓂莢每月朔日生一莢至月半生十五莢至十六日後日落一莢至月晦而盡若月小則餘一莢厭而不落增元稹數蓂詩將課司天歷先觀近砌蓂一旬開應月五日數從星】恊气晦望【增郭璞蚌贊萬物變蛻其理無方雀雉之化含珠懷璫與月盈虧恊气晦望】栟櫚【原廣志栟櫚葉似車輪乃在顚上有皮纒之附地起二旬一采轉復上生】

稻月一熟【原唐書南蠻墯婆登在環王南俗與訶陵同種稻月一熟】

浙江濤【原元和志浙江濤每日晝夜再至常以月十日二十五日最小月三日十八日極大小則水漸漲不過數尺大則濤湧髙至數丈】

蚺虵膽【增酉陽雜爼蚺虵長十丈常吞鹿消盡乃繞樹出骨飬創時肪腴甚美其膽上旬近頭中旬在心下旬近尾】

阿驛【增酉陽雜爼阿驛波斯國呼爲阿驛拂林呼爲底珍樹長丈四五枝葉繁茂葉有五出似椑麻無花而實實赤色椑子味似甘柿一月一熟】

章舉【增酉陽雜爼章舉每月三八則多韓愈初南食詩章舉馬甲柱鬭以怪自呈注章舉有八腳身上有肉如臼亦曰章魚】

鷙鳥雛【增酉陽雜爼凡鷙鳥雛出殻之後卽於窠外放巢大鷙恐其墜墮及爲日所曝熱暍致損乃取帶葉樹枝插其巢畔防其墜墮及作陰涼也欲驗雛之大小以所插之葉爲候若一日二日其葉𨿽萎而尙帶靑色至六七日其葉防黃十日後枯瘁此時雛漸大可取】

南中水艸【增酉陽雜爼南中水底有艸如石髮每月三四日始生至八九日已後可采及月盡悉爛似隨月盛衰也】

蘆塘魚【增錄異記耒陽縣東北有蘆塘八九頃其深不可測中有大魚常至五日一奮躍出水大可三圍其狀異常每出水則小魚奔迸隨水上岸不可勝計】

菠薐【增種樹書菠薐月朔乃生今月初一初二種與二十七八日間種者皆來月初一乃生驗之信然蓋菠薐國菜】

望前種樹【增種樹書凡種樹宜在望前在望後者少實】

竹筍【增埤雅筍從旬旬內爲筍旬外爲竹今俗呼竹爲妬母艸言筍旬有六日而齊母】

驢馬駒【增埤雅驢馬駒隨母行有在前者有與母並者有隨後者此由生時爾月初生者在前月半生者處中月末者居後】

科斗【原埤雅科斗月大盡先生前兩足小盡先生後兩足】

海潮【增西溪叢話會稽碑論海潮云隨日而應月依陰而附陽盈於朔望消於朏魄虛於上下息於輝朒臨安志海潮每晝夜再至卯酉之月爲陰陽之交气以交而盛故潮獨大於餘月朔望之後爲陰陽之變气以變而盛故潮獨大於餘日原寰宇記瓊管志云凡江浙欽亷之潮皆有定候瓊海之潮半月東流半月西流潮之大小隨長短星不系月之盛衰亦甚異也】

月竹筍【原贊寕筍譜竹狀輕短叢生每月抽筍謂之月竹筍如箭竹萌人不食也】

孚卵如期【增采蘭雜誌鳥之孚卵皆如期不失信也今雞鶩孚卵雞二十日而化鶩三十日而化皆如其期也】

月泉【增林泉隨筆婺州之屬邑曰浦江其地有泉名曰月泉其水晦日則涸月生明則漸防岀未望則長旣望則滿】

月季花【原艸花譜月季花俗名月月紅凡花開後卽去其蒂勿令長大則花隨無已】

象膽隨月【增本艸綱目象具十二生肖肉各有分段惟鼻是其本肉膽不附肝隨月在諸肉間】獺肝應月【原本艸諸畜肝數皆定惟獺肝一月一葉十二月則十二葉】

占驗

日暈【增史記天官書日暈制勝近期三十日逺期六十日】

卜禁【增史記龜防卜禁曰子亥戌不可以卜日中如食已卜暮昏龜之徼也不可以卜注徼謂徼繞不明也】

候月知雨【增師曠占候月知雨多少入月一日二日三日月色赤黃者其月少雨月色靑者其月多雨】

五卯日【增師曠占常以五卯日候西北有云如羣羊者卽有雨至】

候雨【原易飛候凡候雨以晦朔望云漢四塞者皆當雨如鬥牛彘當雨有異雲如水牛不三日大雨黑雲如羣羊奔如飛鳥五日必雨雲如浮船皆雨北斗獨有云不五日大雨四望見靑白雲名曰天寒之雲雨徵蒼黒云細如杼軸蔽日月五日必雨雲如兩人提鼓持桴皆爲雨】

六甲日云【原京房占六甲日云四合皆當日雨雲多雨多雲少雨少萬不失一又六甲無雲一旬少雨】

云如匹帛【增京房風角要訣候雨法有黒云如一匹帛幹日中卽日大雨二匹爲二日雨三匹爲三日雨】

山帶【增廬山記廬山天將雨則有白雲或冠峯巖或亙中嶺俗謂之山帶不出三日必雨】

下旬雨【增談苑九江人畏下旬雨雲雨不肻止】

雙日占【增浩然齋抄俗諺云逢庚雙變遇甲卽晴蓋逢庚於雙日則變遇甲於雙日則晴多驗】壬子雨【增吳下田家志壬子日雨主久陰】

月建風【原田家五行風自月建方來爲得其正萬物各得其所晴雨各得其宜又風吹月建方位主米貴】

晴雨占【增田家雜占諺云久晴逢戊雨久雨望庚晴又雲久雨不晴且防丙丁】

無雨莫行船【原農政全書諺云廿五廿六若無雨初三初四莫行船】

占月【原玉曆璇璣月初生色黑有水月滿色赤爲旱又月初生而偃有水月始生有黑雲貫月名曰繳云不出三日雨】

月蟾不見【原玉曆璇璣月望而中蟾不見者所宿之地水】

月暈【原玉曆璇璣凡孟月七日仲月八日季月九日之夜皆當月暈暈而不已其下三日內有風甚雨】占气【原神樞每月朔日气如樓殿龍鳯主太平如華蓋旌旗龍虎皆主治理】

六壬占【原神樞六壬占常以月符加月建及月朔皆占神後下爲大雨日太衝下爲小雨日】月色占雨【原雜占每月朔一日管上旬二日管中旬三日管下旬月色靑黒潤明是旬有雨若黃赤漧枯則旬中無雨】

江淮驗雨【原雜占江淮俗驗每月初二十六雨則月內多雨】

風【原客商規略初三有初四尢加十五念三風可畏】

雜紀

辛壬癸甲【原書予創若時娶於塗山辛壬癸甲啟而泣予弗子惟荒度土功增水經注江淮之俗以辛壬癸甲爲嫁娶日也】

邁徵【原詩我日斯邁而月斯徵箋邁徵皆行也】

彌月【原詩誕彌厥月先生如逹又彌月不遲是生后稷增曾鞏進同天節功徳疏狀彌月開祥本周家之極盛千秋紀節繇唐室之寖昌】

就將【原詩日就月將學有緝熈於光明疏日就謂學之使每日有成就月將謂至於一月則有可行】曷月【增詩懷哉懷哉曷月予還歸哉謝靈運詩跂予間衡嶠曷月瞻秦稽】

終月【增詩太任有身疏太任旣嫁於周有身懷孕至終月而生文王也】

請浴具沐【原禮五日則燂湯請浴三日具沐】

居側室【原禮妻將生子及月辰居側室疏及月辰謂生月之辰初朔之日也】

逾月【原禮魯人有朝祥而暮歌者夫子曰又多乎哉逾月則其善也增吳志呂岱賞不逾月國之常典】浹辰【原左莒恃其陋而不修城郭浹辰之間而楚克其三都無備也夫疏從子至亥爲十二辰】無虛月【增左魯之於晉也職貢不乏玩好時至公卿大夫相継於朝史不絕書府無虛月】楚人出師【增左楚大饑戎伐其西南又伐其東南庸人師羣蠻以叛楚楚人謀徙於阪髙蒍賈曰不可我能往防亦能往乃出師旬有五日百濮乃罷】

三日谷【原左王召子反謀谷陽豎獻飲於子反子反醉而不能見王曰天敗楚也夫余不可以待乃宵遁晉入楚軍三日谷】

陳蔡厄【原家語孔子厄於陳蔡七日不食子貢犯圍而出得米一石顏回仲由炊之有埃墨墮甑中回取食之子貢曰仁人亷士窮攺節乎孔子召回炊而進飯吾將祭焉對曰有埃墨墮飯中欲置之則不潔棄之則可惜回卽食之不可祭也】

終北國【增列子禹之治水土也迷而失塗謬之一國濱北海之北其國名曰終北其民孳阜亡數有喜樂亡衰老哀苦其俗好聲相攜而疊謠終日不輟音饑惓則飲神瀵力志和平過則醉經旬乃醒沐浴神瀵膚色脂澤香气經旬乃歇】

木雞【原列子紀渻子爲周宣王養鬭雞十日而問雞可鬭已乎曰未也方虛驕而恃气十日又問曰未也猶應影向十日又問曰未也猶疾視而盛气十日又問曰幾矣望之如木雞其徳全矣】

禦風行【增荘子列子禦風而行泠然善也旬有五日而後反】

月更刀【增荘子族庖月更刀折也注族眾也】

鈞天廣樂【增史記趙世家趙簡子疾五日不知人大夫皆懼居二日半簡子寤曰我之帝所甚樂與百神遊於鈞天廣樂九奏萬舞】

彈劍歌【增史記孟嘗君初馮驩聞孟嘗君好客躡屫而見之孟嘗君置傳捨十日孟嘗君問傳捨長曰客何爲曰馮先生甚貧猶有一劍耳又蒯緱彈其劍而歌曰長鋏歸來乎食無魚孟嘗君遷之幸捨食有魚矣五日又問傳捨長答曰客復彈劍而歌曰長鋏歸來乎出無輿孟嘗君遷之代捨出入乘輿車矣五日孟嘗君又問傳捨長答曰先生又嘗彈劍而歌曰長鋏歸來乎無以爲家】

十日飲【原史記範睢秦昭王詳爲好書遺平原君曰寡人聞君之髙義願與君爲布衣之友君幸寡人寡人願與君爲十日之飲】

身浣中裙【原史記萬石君長子建爲郎中令每五日洗沐歸謁親入子捨竊問侍者取親中裙厠牏身自浣滌復與侍者不敢令萬石知以爲常】

飲上池水【增史記扁鵲扁鵲少時爲人捨長捨客長桑君知扁鵲非常人也呼扁鵲與語曰我有禁方年老欲傳與公乃出其懷中藥予扁鵲飲是以上池之水三十日當知物矣悉取其禁方書盡予扁鵲忽然不見扁鵲以其言飲藥三十日視見垣一方人以此視病盡見五臟防結特以診脈爲名耳】

大乳母【增史記滑稽武帝少時東武侯母常養帝帝壯時號之曰大乳母率一月再朝】三十斤爲一鈞【原漢書律曆志三十斤成鈞者一月之象也增淮南子三十日爲一月故三十斤爲一鈞】

圮上授書【增漢書張良張良遊下邳圯上有一老父衣褐至良所直墮其圮下顧謂良曰孺子下取良諤然欲歐之爲其老廼彊忍下取因跪進父以足受之曰孺子可教矣後五日平明與我期此良曰諾五日平明良往父已先在怒曰與老人期後何也去後五日蚤會五日雞鳴往父又先在復怒曰後何也去後五日復蚤來五日良夜半往有頃父亦來喜曰當如是出一編書曰讀是則爲王者師旦日視其書廼太公兵法】

累月【原漢書公孫揉曲木者不累日銷金石者不累月增陳子昻詩酒中堪累月身外卽浮雲】半給吏民【增漢書蓋寛饒寛饒爲人剛直髙節志在奉公家貧奉錢月數千半以給吏民爲耳目言事者】

五日京兆【原漢書張敞敞使賊捕掾絮舜有案驗舜以敞劾奏當免不爲敞竟事曰今五日京兆耳安能復案事敞聞舜語卽部吏收舜系獄使主簿持教告舜曰五日京兆竟何如】

月息三【原漢書王莾令市官收賤賣貴賖貸予民收息百月三注出百錢與民月收息三錢也】槐市【原三輔黃圗太學去城七里東爲常滿倉倉之北爲槐市列槐數百行爲隧無墻屋諸生朔望會且各持其郡所出貨物及經傳書記笙磬樂器相與買賣雍容揖譲論議槐下】

月計有餘【原後漢書章帝紀詔曰安靜之吏悃愊無華日計不足月計有餘如防城令劉方吏人同聲謂之不煩𨿽未有他異斯亦殆近之矣】

衣大練【原後漢書馬皇后紀常衣大練裙不加緣朔望諸姬主朝請望見後衣袍疏麤反以爲綺縠就視乃笑後辭曰此繒特宜染色故用之耳六宮莫不嘆息】

畱一月糧【增後漢書第五倫倫拜會稽太守躬自斬芻養馬妻執炊防受俸裁畱一月糧餘皆賤貿與民之貧羸者】

致羊酒【增後漢書樊英英隱於壺山之陽永建二年順帝防書備禮徵之英固辭疾帝不能屈而敬其名使出就太醫養疾月致羊酒】

鄙吝復萌【原後漢書黃憲陳蕃周舉常相謂曰時月之間不見黃生則鄙吝之萌復存乎心】累日方還【原後漢書黃憲郭林宗少遊汝南先袁閎不宿而退進往從憲累日方還或以問林宗林宗曰奉髙之器譬諸泛濫𨿽淸而易挹叔度汪汪若千頃陂澄之不淸淆之不濁不可量也】資以月奉【原後漢書仇覽考城令王渙聞覽以徳化人署爲主簿謂覽曰主簿聞陳元之過不罪而化之得非少鷹鸇之志耶覽曰以爲鷹鸇不若鸞鳯渙謝遣曰枳棘非鸞鳯所棲百里豈大賢之路今日太學曵長裾飛名譽皆主簿後耳以一月奉爲資勉卒景行】

月旦評【原後漢書許劭劭與靖俱有髙名好共覈論鄕黨人物每月輙更其品題故汝南俗有月旦評焉】

大官送供具【增後漢書趙孝永平中辟太尉府顕宗素聞其行遷長樂衛尉復徵弟禮爲禦史中丞禮亦恭謙行已於孝帝嘉其兄弟篤行欲寵異之詔禮十日一就衛尉府大官送供具令共相對盡歡】王喬飛舄【原後漢書王喬喬河東人顕宗世爲葉令有神術每月朔望常自縣詣臺朝帝怪其來數而不見車騎宻令太史伺望之言其臨至輙有雙鳬從東南飛來於是鳬至舉羅張之但得一隻舄焉乃詔上方診視則四年中所賜尙書官屬也】

十日一炊【增謝承後漢書左雄爲冀州刺史不舉煙火長食漧飯十日一炊又三輔決錄第五頡字子陵爲諫議大夫洛陽無主人鄕裏無田宅寄止靈臺中或十日不炊】

五日一試【增謝承後漢書劉祐仕郡爲主簿郡將少子嘗出錢付之令市買果實祐悉以買筆墨書具與之因白郡將言郎君年可入小學而但傲狠逺近謂明府無過庭之敎請出授書郡將爲使子就祐受經五日一試不滿呈限白決罰遂成學業也】

請給紙筆【增蔡琰別琰字文姬曹操問曰聞夫人家先多書籍猶能憶之否令十吏就夫人冩之姬曰妾聞男女不親授受乞給紙筆一月眞艸惟命】

讀春秋傳【原魏略賈逵最好春秋左傳及爲牧守常自課讀之月常一徧增北史張曜曜讀春秋月一徧時人比之賈梁道】

閉戶視書【增晉書阮籍任性不覊喜怒不形於色或閉戶視書累月不出】

得祿分賑【增晉書良吏吳隱之拜度支尙書太常以竹蓬爲屛風坐無氊席後遷中領軍淸儉不革每月初得祿裁畱身糧其餘悉分賑親族】

頭面不洗【原嵇康與山巨源書少加孤露母兄見驕不渉經學性復疏筋駑肉緩頭靣常一月十五日不洗不大悶癢不能沐也】

蘅蕪香【增拾遺記漢武帝夢李夫人授蘅蕪之香帝夢中驚起香气猶著衣枕歷月不歇】執日取土【增抱朴子常以執日取六壬上土市南門土歲破土月建土合作人著朱鳥地上辟盜本艸拾遺執日天星上土取和薫艸柏葉以塗門戶方一尺令盜賊不來】

乘赤鯉【原搜神記琴髙趙人也能鼓琴爲宋康王舍人後辭入涿水中取龍子與諸弟子期曰明日皆潔齋於水傍設祠屋果乘赤鯉魚出來坐祠中畱一月復入水去】

織縑百疋【原搜神記董永父亡無以葬乃自賣爲奴主人與錢一萬遣之永三年喪畢欲還供其奴職道逢一婦人曰願爲子妻遂與之俱主人謂永曰婦人何能永曰能織主曰令君婦爲我織縑百疋於是永妻爲主人家織十日而畢女出門謂永曰我天之織女緣君至孝天帝令我助君償債耳語畢淩空而去】荀令香【原襄陽記荀令君至人家坐幙三日香气不歇】

朝臺【增廣州記尉陀立臺以朝漢室圓基千步直峭百文螺道登進頂上三畆朔望升拜號爲朝臺】閱馬臺【增鄴中記趙王石虎造閱馬臺在城西漳水之南每月朔晦閱馬於此臺】

月中桂樹【增虞喜安天論俗傳月中仙人桂樹月初則生】

計月受俸【增會稽典錄陳修遷豫章太守計月受俸受米不受錢】

鐡錐自正【增魏晉世語中牟城北有層臺臺下池中有漢時鐵錐長六尺入地三尺頭西南指不可動每月朔自正以爲晉氏中興之瑞】

說法堂【增佛國記師子國立治已來無有饑荒眾僧庫藏多有珍寶城中屋宇嚴麗巷陌平整四衢道頭皆作說法堂月八日十四日十五日鋪施髙座道俗四眾皆集聼法】

給米錢【增宋書衡陽王義季隊主續丰母老家貧無以充養遂斷不食肉義季哀其志給丰每月白米二斛錢一千並制丰噉肉】

貨俸米【增宋書何子平子平事母至孝州辟從事史月俸得白米輙貨市粟麥人或問曰所利無幾何足爲煩子平曰尊老在東不辦常得生米何心獨饗白粲】

三日九防【增魏書防眼三日之中轉戰二百餘里甲不去身頻致九防】

旬拔四城【增魏書慕容白曜先是淮陽公皮豹子等再徵垣苗不尅白曜以一旬之內頻拔四城威震齊土顕祖嘉焉詔曰卿總率戎旅討除不賔霜戈所向無不摧靡旬日之內尅防四城韓白之功何以加此】

就第送食【增魏書遊明根賜步挽一乘給上卿之祿供食之味太官就第月送之】

悔過乞還【增魏書列女房景伯爲淸河太守貝丘民列子不孝吏欲案之景伯入白其母崔氏母曰但呼其母來吾與之同居其子置汝左右令其見汝事吾或應自攺景伯遂召其母崔氏防之於榻與之共食景伯爲之凊溫其子侍立堂下未及旬日悔求還崔氏曰此𨿽顏慙未知心愧且可置之凡經二十餘日其子叩頭流血其母涕泣乞還然後聼之終以孝聞】

設廚【增魏書釋老志防謙之奉書獻之世祖崔浩因師事之上疏贊明其事遂起天師道塲於京城之東南重壇五層給道士百二十人衣食齋肅祈請六時禮拜月設廚會數千人】

靈憲歷【增北齊書信都芳芳嘗私撰曆書名靈憲歷算月有頻大頻小食必以朔證據甚甄明】臂小半分【原南史沈約約與徐勉素善以書陳情於勉言已老病以手握臂率計月小半分欲謝事求歸老之狀】

倚井欄書【增南史齊江夏王鋒時年四嵗性方整好學書乃倚井欄爲書書滿則洗之已復更書如此者累月】

供佛蓮【增南史齊晉安王子懋年七嵗時母阮淑媛嘗病危篤請僧行道有獻蓮花供佛者眾僧以銅甖盛水漬其莖欲花不萎子懋流涕禮佛曰若使阿姨因此和勝願諸佛令華竟齋不萎七日齋畢華更鮮紅視甖中稍有根須當世稱其孝感】

農桑劇月【增南史沈慶之慶之每朝賀常乘豬鼻無車左右從者不三五騎行園田每農桑劇月無人從行遇之者不知三公也】

日限爲詩【增南史張率率性寛雅十二能屬文常日限爲詩一篇或數日不作則追補之】孔公醉醒【原南史孔覬覬除江夏內史性使酒𨿽醉日居多而明曉政事醒時判決未嘗有壅眾咸曰孔公一月二十九日醉勝世人二十九日醒也】

食母所餘【增南史張防防幼以孝聞母嘗有疾五日不食防亦不食母彊爲進粥防乃食母所餘】

忌月不聼樂【增南史張融融有孝義忌月三旬不聼樂】

給服餌【原南史陶景永明十年脫朝服掛神武門上表辭祿詔許之賜以束帛敇所在月給茯苓五斤白蜜二升以供服餌】

小學通徹【增北史魏任城王順字子和九嵗師事樂安陳丰初書王羲之小學篇數千言晝夜誦之旬有五日一皆通徹丰奇之白澄曰丰十五從師迄於白首耳目所經未見此比江夏黃童不得無雙也澄笑曰藍田生玉何容不爾】

送給服物【增北史髙允太和三年詔曰允年渉危境而家貧養薄可令樂部絲竹十人五日一詣允以娯其志尋詔朝晡給禦膳朔望致牛酒衣服綿絹每月送給】

十日一歸【增北史盧景齊神武聞景裕經明行著驛馬特徴旣而捨之使教諸子在館十日一歸家隨以鼎食】

生月生日【增北史袁充表曰皇帝載誕之初非止神光瑞气嘉祥應感至於本命行年生月生日並與天地日月陰陽律呂運轉相符表裏合會此誕聖之異寶歷之元故知洪基長笇永永無窮】徧讀漢書【原北史邢邵少在洛陽專以山水遊宴爲娯不暇勤業嘗霖雨乃讀漢書五日略能徧之】

禦前講論【增北史辛公義公義早孤爲母氏所養親授書傳周天和中選良家子任太學生武帝時召入露門學令授道義每月集禦前令與大儒講論上數嗟異時軰慕之】

讀左氏【增北史劉蘭年三十餘始入小學書急就篇家人覺其聰敏遂令從師受春秋詩禮於中山王保安家貧無以自資且耕且學三年之後便白其兄求講說其兄笑而聼之爲立黌捨聚徒二百蘭讀左氏五日一徧兼通五經】

畫圖享祭【增北史徐孝肅宗族數十家多以豪侈相尙惟孝肅儉約事親以孝聞𨿽在幼小宗黨間每有爭訟皆至孝肅所平論短者無不引咎而退孝肅早孤不識父及長問其母父狀因畫工圖其形搆廟置之而定省焉朔望享祭】

金鎞療目【增北史張元元年十六其祖喪明元恆憂泣晝夜讀佛經禮拜以祈福佑後讀藥師經見盲者得視之言遂請七僧然七燈七日七夜轉藥師經行道每言元爲孫不孝使祖喪明今以燈光普施法界願祖目見明元求代闇如此經七日其夜夢見一老翁以金鎞療其祖目於夢中喜躍遂卽驚覺乃徧告家人三日祖目果明】

禮佛迹【增支僧載外國事和訶條國有大山山有石井井中生千葉白蓮花井邊靑石上有四佛迹月六齋日彌勒菩薩與諸天神禮佛迹】

陽城月俸【原唐書卓行陽城每約二弟吾所俸入而可度月食米幾何薪菜鹽幾錢先具之餘送酒家無畱也服用無贏副客或稱其佳可愛輙喜舉授之有陳萇者其得俸常往稱錢之美月有獲焉】烏集【原唐書柳仲郢仲郢爲諫議大夫後每遷必烏集升平第庭樹防架皆滿五日乃散】織絁【增唐書劉元佐元佐貴母尙在賢婦人也常月織絁一端示不忘本】

香山居士【原唐書白居易暮節惑浮屠道尢甚至經月不食葷稱香山居士嘗與胡杲吉敗鄭據劉眞盧眞張渾狄兼謨盧貞燕集人慕之繪爲九老圖】

學士召對【增翰林誌徳宗雅尙文學乘輿每幸學士院顧問賚無所不至禦膳珍羞輟賜之召對浴堂門移於金鑾殿對禦起艸賦詩習射或旬日不出】

佛汗【增國史補汴州相國寺言佛有流汗節帥劉元佐遽命駕自持金帛以施之日中其妻子亦至明日復起輸齋梵由是將吏啇賈奔走道路惟恐輸貨不及乃令官爲簿書籍其所入十日乃閉寺門曰佛汗止矣入蓋巨萬計悉以贍軍】

破月【增沈佺期詩別離頻破月容鬢驟催年】

素書一束【增杜甫詩久客多枉朋友書素書一月幾一束虛名但防寒溫問泛愛不救溝壑辱】逐月【增白居易詶元郎中詩終身擬作臥云伴逐月湏收燒藥殘】

路神通【增酉陽雜俎成式門下騶路神通每軍設力能戴石簦靸六百斤石齧破石粟數十背札天王自言得神力入埸人助多則力生常至朔望日具乳糜焚香坐使妻兒供養其背而拜焉】

鳴石山【增酉陽雜俎髙唐縣鳴石山以物扣巖聲甚淸越晉太康中逸士田宣隱於巖下葉風霜月常拊石自娯】

放獺【增酉陽雜俎唐元和末均州鄖鄕縣有百姓年七十養十餘頭捕魚爲業隔日一放將放時先閉於深溝斗門內令饑然後放之無罟之勞而獲利甚厚令人抵掌呼之羣獺皆至緣衿借膝馴若守狗】三日主印【原唐詩紀事牛僧孺赴舉投贄於劉補闕禹錫對客展捲飛筆塗竄其文歷二十餘嵗劉轉汝州公鎭海南枉道駐旌信宿酒酣賦詩劉方悟往年攺公文卷僧孺詩曰莫嫌恃酒輕言語曾把文章謁後塵禹錫和云猶有當時舊冠劍待公三日拂埃塵牛公吟和詩前意稍解曰三日之事何敢當焉注宰相三朝後主印可以升降百司也】

九芒珠索【增云仙雜記王武子以九芒珠穿爲紉索編華架用之每月洗以鯉魚涎】

無塵子【增髙士春秋方鎔隱天門山以防櫚葉拂書號曰無塵子月以酒脯祭之】

半月如齋【增姑臧記錢蕓士好讀離騷手不暇掲忘去肉味半月如齋】

七聖畫【原宣室志雲光寺有七聖畫初有少年兄弟七人至寺閉室畫之曰七日愼勿啟門至六日其封有七鴿飛去西北隅未畢畫工見之曰神筆也】

虹霓入庭【增祥驗集韋臯鎭蜀嘗宴客郡西亭風雨俄頃而霽忽虹霓自空而下直入庭垂首於筵上吸飲食且盡紅碧相映後旬餘有詔就拜中書令】

讀三史【增宋史張方平少頴悟絕倫家貧無書從人假三史旬日卽歸之曰吾已得其詳矣凡書皆一閱不再讀】

三七齋【原燕翼貽謀錄北俗遇月三七日不食酒肉蓋重道教之故而七夕攺用六日】

給山水香【增淸異錄道士談紫靑有異術閩王昶奉之爲師月給山水香焚之香用精沈上火半熾則沃以蘇合油】

硯務官【原歐陽修試筆南唐有國時於歙州置硯務選工之善者命以九品之服月有俸廩之給號硯務官】

坐春風中【原伊雒淵源錄朱光庭見程明道於汝州語人曰在春風中坐了一月】

鄕約三籍【原朱子增損呂氏鄕約凡鄕之約四一曰徳業相勸二曰過失相規三曰禮俗相交四曰患難相卹眾推有齒徳者一人爲都約正有學行者二人副之約中月輪一人爲直月置三籍凡願入約者書於一籍徳業可勸者書於一籍失可規者書於一籍直月掌之月終則以告於約正而授於其次】筆寶【增成都古今記西蜀聖壽寺僧楚安妙畫山水湏一旬以來方就一扇收得其筆謂之筆寶】訓誡諸婦【原柳氏家訓旦望諸婦拜堂下訓誡曰人家兄弟無不義者盡因娶婦爭競長短偏私以致分割背戾男子剛腸有幾不爲婦言所惑耶】

僧繇畫【增宣和畫譜閻立本嘗至荊州視僧繇畫曰定虛得名耳明日又往曰猶是近代佳手明日又往曰名下定無虛士坐臥觀之畱宿其下十日不能去】

日用物數【原呂居仁官箴滎陽公爲單州凡每月所用雜物悉書之庫門買民間未嘗此數民皆悅服】

餽酒六壺【原後山詩話東坡居惠廣守月餽酒六壺吏嘗跌而亡之坡以詩謝曰不謂靑州六從事翻成烏有一先生】

墨壽月計【原唐庚古硯銘筆之壽以日計墨之壽以月計硯之壽以世計其故何也其爲體也筆最鋭墨次之硯鈍者也豈非鋭者夭而鈍者壽乎】

輪挑背書【增鄭氏家範子弟已冠而習學者每月十日一輪挑背已記之書初次不通去巾一日再則倍之三則分紒如未冠時通則復之】

推旦日甲子【增仕宦紀聞欲知每嵗逐月旦日是何甲子但取九年前次月望日卽是後九年前一月旦日毫髮無差】

月讀一箱【增防溪詩話杜牧寄小侄阿宜詩一日讀十紙一月讀一箱古人讀詩以紙計範云就袁叔明借毛詩日誦九紙又袁俊家貧無書每從人假借必皆抄冩自課日五十紙爲計】

月六參【增雞林事髙麗國官月六參文班七百十員武班五百四十員六拜蹈舞而退國王躬身還禮稟事則膝行而前得旨復膝行而退至當級乃步】

貓囓防【原夲艸綱目貓能畫地卜食隨月旬上下囓防首尾】

子孫列拜【原洞微志太平興國李守忠爲承旨奉使至瓊州界道逢一翁自稱楊遐舉年八十一邀守忠詣所居見其父曰叔連年一百二十二又見其祖宋卿年一百九十五語次見梁上雞窠中小兒頭下視宋卿曰此吾前代祖也不語不食不知其年朔望取下子孫列拜而已】

印度小盡【增眞子錄中國節气與印度遞爭半月中國以二十九日爲小盡印度以十四日爲小盡中國之十六日乃印度之初一日也】

陽會【增瑯嬛記采蘭雜誌云九爲陽數古人以二十九日爲上九初九日爲中九十九日爲下九每月下九置酒爲婦女之歡名曰陽會蓋女子陰也待陽以成故女子於是夜爲藏鉤諸戱以待月明】

洗兒會【增東京夢華錄育子至滿月大展洗兒會親賔盛集煎香湯於盆中下果子防錢蔥蒜等用數丈防繞之名曰圍盆以釵子攪水謂之攪盆觀者各撒錢於水中謂之添盆】

六齋日【原提謂經每月八日十四日十五日二十三日二十九日三十日皆是天地用事上下望朔晦祿命上計之日故於此日持齋自校使不犯禁增扶南國俗扶南之西南有林陽國土地奉佛有數千沙門持戒六齋日魚肉不得入國】

三齋日【增明眞科月一日十五日二十九日此月中三齋日】

佛心如月【增法苑珠林初心如月新生行道心如月五日不退轉心如月十日一生補處心如月十四日如來智慧如月十五日】

行道轉經【增法苑珠林唐貞觀三年春奉詔令僧尼每月二七日行道轉仁王等經官給齋供用爲常法】

十地菩薩【增法苑珠林初地菩薩猶如初月光明未顯然其明相皆悉具足二地菩薩如五日月三地菩薩如八日月四地菩薩如九日月五地菩薩如十日月六地菩薩如十一日月七地菩薩如十二日月八地菩薩如十三日月九地菩薩如十四日月十地菩薩如十五日月圓滿可觀明相具足】

行气【增雲笈七籖行气常以月一日至十五日念气從手十指出十六日至三十日念气從足十指出久之自覺气通手足行之不止身日輕彊气脈柔和榮衛肢節長生之道在於行气靈龜所以長存服气故也】咽日精【增雲笈七籖食日之精常以月一日二日五日七日九日十一日十三日十五日日初出時被發向日瞑目念心中有一小童子衣絳衣文彩五色灼灼正赤両手掌中亦正赤以兩手掌摩面下至心止十二反爲之念天日精正赤黃气來下在目公入口中咽之一九以手摩送之拊心祝曰景君元陽與我合徳俱養絳宮中小童子湏臾復念心下至丹田中止以手摩送之以日托心心得日精已乃神仙矣】

斗魁【增雲笈七籖以月三日二十七日夜竊北斗魁中第八帝星髙上玉皇神八景靈元君第九尊星太防玉帝君神太素七晨元君此星紫光煥煥甚大見者各隨見之名呼之再拜叩頭請乞見一星增年三百見二星增年六百】

眞官下日【增雲笈七籖明眞科云甲子日夜半時甲戌日黃昏時天皇眞官下日甲申日晡時甲午日日中時地皇眞官下日甲辰日食時甲寅日平旦時人皇眞官下日其日修齋五嶽四瀆神君無不上聞又丁卯日日出時丁丑日雞鳴時天皇眞官下日丁酉日日入時丁亥日人定時地皇眞官下日丁未日日昳時丁酉日禺中時人皇眞官下日其日修齋五嶽眞人各遣五神營衛記名仙籙】

鏈形【增雲笈七籖朔望之日日中時瞑目南向心存兩目中出靑气心中出赤气臍中出黃气於是三气相繞合爲一气以貫一身湏臾內外洞徹如火光之狀良久乃叩齒十四通咽液十四過畢此鏈形之道除屍虫之法也久而行之體有五香之气目明耳聰長生不死】

還精絳宮【增雲笈七籖還精絳宮之中法常以月一日十五日晦日以日初出時被髮東首向日臥以左手摩両乳間下至心九反而止月三日爲之神仙之道也】

制七魄【增雲笈七籖制七魄法月朔月望月晦之夕七魄流蕩遊走穢濁道士當制而厲之陳而變之禦而正之攝而藏之】

六甲旬三素云【增雲笈七籖甲子上旬戊辰己巳之日淸旦西北望有紫靑黃雲者是爲太極眞君眞人三素云也其時太極眞君太極眞人乘元景緑輿上詣紫微宮九見太極輿者則白日升仙甲寅上旬戊午己未之日淸旦正東望有朱碧黃雲者是爲太虛上眞人三素云也其時太虛上眞人乘徘徊玉輦上詣太微天帝君十五見之者則白日升仙甲辰上旬戊申己酉之日淸旦西南望見紫緑靑雲者是爲上淸眞人三素云也其時上淸眞人乘元景八光丹輦上詣髙上九天帝君四見之者太一來迎白日升仙甲午上旬戊戌己亥之日淸旦正南望有素赤黃雲者是爲南極上眞赤帝君三素云也是時南極上眞赤帝君乘絳琳碧輦上詣閬風臺十過見之則白日升仙甲申上旬戊子己丑之日淸旦正西望見白赤紫雲者是爲太素上眞白帝君三素云也其時太素上眞人白帝君乘翛條玉輦上詣玉天元皇髙眞也十四過見之則白日升仙甲戌上旬戊寅己卯之日淸旦東北望有赤白靑雲者是爲扶桑大帝君三素云也其時扶桑公大帝君乘光明八道之輦上詣太微宮七見之者則白日有雲龍見迎而升天也】

齋五卯【增眞誥五卯之日當齋心存神念气常如此者玉女侍降】

阿徳納【增續文獻通考哈喇在肅州西無正朔不用甲子以七日爲一周擇日用事則以第一日名阿徳納爲上吉凡拜天聚會用之】

三浣【原丹鉛錄俗以上浣中浣下浣爲三浣蓋本唐制十日一休沐】

市日【增帝京景物略大明門左右日日市曰朝前市東華門外嵗燈節十日市曰燈市東華門內月三日市曰內市正陽橋日昃市曰窮漢市城隍廟月朔望二十五日市曰廟市】

花兒匠【增六街花事丰臺種花人都中目爲花兒匠每月初三十三二十三日以車載雜花至槐樹斜街市之】

禦定月令輯要卷三﹤史部﹐時令類﹐禦定月令輯要﹥

欽定四庫全書

禦定月令輯要卷四

春令

天道

出震【原易萬物出乎震震東方也疏震是東方之卦斗柄指東爲春春時萬物出生也增趙彥昭詩出震乘東陸慿髙禦北辰祥雲應早嵗瑞雪初旬】

春冰【原書渉於春冰增杜甫詩東風吹春冰泱漭后土濕張肅逺春冰詩薄光全透日殘色半消春朱惇猶春曉曲玉人酒渇嚼春冰曉色入簾橫寶瑟】

載陽【原詩春日載陽箋載之言則也陽溫也增易林春日載陽福履齊長梁武帝賦獻嵗發暉春日載陽】霢霂【增詩益之以霢霂旣優旣渥箋成王之時陰陽和風雨時冬有積雪春而益之以小雨潤澤則饒洽束晳廣農議若必春無霢霂之潤秋繁滂沱之患水旱失中雩禳有請】

甲乙【原禮其日甲乙注乙之言軋也日之行春東従靑道發生萬物月爲之佐時萬物皆解孚甲自抽軋而出因以爲日名焉增漢書律曆志出甲於甲奮軋於乙說文甲東方之孟陽气萌動從木戴孚甲之象乙象春艸木冤曲而出陰气尙彊其出乙乙也】

大皥句芒【原禮其帝大皥其神句芒注大皥宓戲氏句芒少皥氏之子曰重爲木官疏元气廣大謂之皥天以伏犧徳能同天故稱皥以東方生養元气盛大故謂之大皥句芒者主木之官木初生之時屈曲而有芒角故云句芒增傅休奕陽春賦嘉句芒之統時宣太皥之威神】

靑陽【原爾雅春爲靑陽疏言春之气和則靑而溫陽也增漢書郊祀歌靑陽開動根荄以遂】發生【原爾雅春爲發生新論春之徳風風不信則花萼不茂花萼不茂則發生之徳廢】養生之首【增公羊春王正月注春者養生之首疏幹鑿度云震生萬物於東方陽气施生愛利之道故東方爲仁是養生萬物之初首】

凍釋蓺稷【增管子日至六十日而陽凍釋七十日而陰凍釋陰凍釋而蓺稷百日不蓺稷故春事二十五日之內耳也】

星徳【原管子東方曰星其時曰春其气曰風風生木與骨其徳喜嬴而發出節時其事號令修除神位謹禱獘梗宗正陽治隄防耕蕓樹藝正津梁修溝瀆甃屋行水解怨赦罪通四方然則柔風甘雨乃至百姓乃壽百虫乃蕃此謂星徳星者掌發發爲風注星以和爲徳也】

萬物交通【增管子春三月天地漧燥水紏列之時也山川涸落天气下地气上萬物交通故事已新事未起艸木荑生可食】

春雨【增莊子春雨日時艸木怒生】

禦制春雨賦神籥絪緼化機和煦元气上融醲膏下聚首五行者曰水潤萬物者惟雨於時蒼祗涖節靑鳥司晨餘寒未斂禁火方新風輕颺以習習云宻布而鱗鱗垂

九霄之嘉澍飛四野之甘津始觸石以吐液旋彌空而散澤初曵縷以吹絲繼緣霤而滴墀乍宻還疎欲斷又續拂宇披檐挹川注谷旣磅礡而淋漓亦彌漫而滲漉戞綺埒之眀璣流銅池之文縠木欣欣以向榮艸萋萋而如沐若夫䢐畛䢐隰是蓘是穮塍麥漸秀田禾始苗廣地道之發育資土脈之沃饒𨿽霑體而塗足幸渥葉而濡條況乃灌漑神州濊汪赤縣無遠弗屆靡幽不徧灑郊牧而歡呼浹寰瀛而舞忭慶玊燭之長調喜丰年之屢見夫惟天地之徳廣大無私春生夏長雲行雨施寓栽培於無意普美利於不知植品物以咸若含細大而莫遺所以解澤傍徨湛恩深厚覆被民生恵鮮隴畝興有渰於三陽敷仙霖於千耦世並享夫丰亨俗咸登於仁壽洋洋乎造物之功予一人乎何有

春爲忠【原尸子春爲忠東方爲春春動也是故鳥獸孕寧艸木華生萬物咸遂忠之至也】開春雷雨【增呂氏春秋開春始雷則蟄虫動矣時雨降則艸木育矣】

物象春【原古三墳物象春春主發生物之象也】

天門開【增史記天官書蒼帝行徳天門爲之開索隠王者行春令布徳澤被天下則上應靈威仰之帝而天門爲之開以發徳化也天門卽左右角閒也】

嵗星【增漢書天文志嵗星曰東方春木於人五常仁也五事貌也仁虧貌失逆春令傷木气罰見嵗星】陽气動物【原漢書律曆志少陽者東方東動也陽气動物於時爲春春蠢也物蠢生乃動運】乘震執規【增漢書魏相東方之神太昊乘震執規司春注木爲仁仁者生生者圜故爲規】甘雨育物【原淮南子春風至則甘雨降生育萬物羽者嫗伏毛者孕育艸木榮華鳥獸卵胎莫見其爲者而功旣成矣】

助春生【增春秋繁露少陽因木而起助春之生也】

日行東陸【原易通統圖日春行東方靑道曰東陸李嶠詠日詩東陸蒼龍駕】

蠢動明逹【增春秋元命苞春含名蠢位東方動春明逹注春之言蠢東之言動含此名以自明自逹也】

嵗始【原春秋元命苞春者嵗之始也神明推移精神結紐】

萬物節【增春秋元命苞六合俱生萬物節注惟於時爲春以其蠢動無節應此時節也】

雷應節【增後漢書郎顗富者所以開發萌芽辟陰除害萬物湏雷而解資雨而潤王者崇寛大順春令則雷應節】

白鶴云【增易說春有白鶴云】

萬物相代【增三禮義宗東嶽謂之岱者代謝之義陽春用事除故生新萬物更生相代之道故東爲岱也】

角聲調【增晉書律曆志木音角三分羽益一以生其數六十四屬木者以其淸濁中人之象也春气和則角聲調】

斗爲天闗【增金匱春三月斗星爲天闗】

木旺寅卯【增談撰卉木皆感於春气而後發生者以木旺寅卯然也】

艸生木王【增餘冬序錄按古三墳曰惟天至仁於艸生月天雨降河龍馬負圗又木王月命臣潛龍氏作甲歷所謂艸生月與木王月記其嵗之春也太古未造歷前以艸木爲記】

六气十八候【增埤雅立春之節初五日東風解凍次五日蟄虫始振後五日魚上冰次雨水中气初五日獺祭魚次五日鴻鴈來後五日艸木萌動次仲春驚蟄之節初五日小桃華次五日倉庚鳴後五日鷹化爲鳩次春分气初五日元鳥至次五日雷乃發聲芍藥榮後五日始電次季春淸眀之節初五日桐始華次五日田防化爲鴽牡丹華後五日虹始見次谷雨气初五日萍始生次五日鳴鳩拂其羽後五日戴勝降於桑凡此六气一十八候皆春陽布發生之令】

春晴

禦制春晴舟中作野水漫漫野岸長防行嫩柳帶斜陽不知春色來多少但覺花飛處處香【原沈佺期詩芳郊綠樹散春晴復道離宮】

【煙霧生增白居易詩樓外春晴百鳥鳴樓中春酒美人傾】

春雪【增嵇康琴贊澡以春雪澹若洞泉蘇軾詩薺麥餘春雪櫻桃落晚風朱子春雪詩旣有陽春曲那無白雪謡連天飛不斷著地暖還銷翁卷詩晚煙雲半雜春雪雨相和】

昊春【增張華詩仁風導和气句芒禦昊春】

靈春【增曹毗詩靈春散初澤棼熅靑陽舒】

春霆【增魏都賦抑若春霆發響而驚蟄飛動王勃上劉右相書不行而至春霆仗天地之威以息相吹時雨鬰山川之兆】

春風扇防和【增陶潛詩日暮天無雲春風扇防和公乘億春風扇防和詩麗日催遲景和風扇早春暖浮丹鳳闕韶媚黒龍津澹蕩迎仙仗靡防送畫輪綠揺宮柳散紅待禁花新舞席潛移雪歌筵暗起塵應當陽律一顧及佳辰】

春露【增子夜歌羅裳迮紅袖玉明月璫冶逰步春露艷覓同心郎】

春寒【增庾肩吾詩燭下夜縫衣春寒偏著手原杜甫詩冰雪鶯難至春寒花較遲】

春神【增閻朝隠詩句芒人面乘兩龍道是春神衛九重】

春陽【增張說詩禁林裔發春陽春望逍遙出畫堂韓愈南山詩春陽潛沮洳濯濯吐深秀】春云【增髙適詩隔岸春云邀翰墨傍檐垂柳報芳菲蔡凝春云處處生詩春色徧空明春云處處生入風衣蹔斂隨車蓋轉輕作葉還依樹爲樓欲近城含愁工對影似有別情裴澄春云詩漠漠復溶溶乘春任所従映林初展葉觸石未成峯旭日浮寒翠晴煙防淨容霏防將似滅深淺又如重薄彩臨溪散輕陰帶雨濃空餘負樵者嶺上自相逢】

春星【原杜甫夜宴左氏莊詩暗水流花徑春星帶艸堂增侯寘玉樓春詞市橋燈火春星碎街鼔催歸人未】

春膏【增李咸用詩檐滴春膏絕憑閒晚吹生】

政典

當寧【增禮天子當寧而立諸公東面諸侯西面曰朝注當寧而立春朝也春主發散故出而當寧公侯分於東西布散兩處也】

春田【增禮國君春田不圍澤大夫不掩羣士不取麛卵注此明貴賤田獵不同皆禁盡物位愈卑者禁愈嚴春方字乳之時尢在所禁漢舊儀上林苑養百獸天子春田獵射苑中取禽無數庾肩吾文都尉春田猶居塞外】

車旂服物【原禮乘鸞路駕蒼龍載靑旂衣靑衣服蒼玉食麥與羊其器疏以逹注麥實有孚甲屬木羊火畜也時尙寒食之以安性也器疏者刻鏤之象物當貫土而出也疏色則順時食與器則順气也】春官【增周禮春官宗伯疏象春所立之官也宗尊也伯長也春者出生萬物天子立宗伯使掌邦禮典禮以事神爲上所以使天下報本反始原唐書百官志光宅元年攺禮部曰春官增玉海雍熈四年以取士之職歸有司嵗命春官知舉劉禹錫詩滿城桃李屬春官】

春朝【原周禮春見曰朝注朝猶朝也欲其來之早疏春東方六服當朝之嵗盡來朝】

舎采合舞【原周禮春官大胥春入學捨采合舞注春始以學士入學宮而學之合舞等其進退使應節奏疏學子始入學必釋菜禮先師也】

招弭【增周禮春官男巫春招弭以除疾病注招招福也弭讀爲敉敉安也招弭皆有祀衍之禮】祭馬祖執駒【原周禮夏官校人春祭馬祖執駒注馬祖天駟也執猶拘也春通滛之時駒弱血气未定爲其乘匹傷之】

除蓐釁廐【增周禮夏官圉師春除蓐釁廐如牧注蓐馬玆也馬旣出而除之新釁焉神之也】春搜【原爾雅春獵爲搜注搜索取不任者增庾信馬射賦𨿽行祓禊之飲卽同春搜之儀唐太宗詩春搜馳駿骨縂轡俯長流】

天端【增公羊春王正月注以上系王於春知謂文王也文王始受命之王天之所命故上系天端疏天端卽春也春秋說云以元之深正天之端以天之端正王者之政】

陽官【增國語稷告王曰史帥陽官以命我司事曰距今九日土其俱動王其祗祓監農不易注陽官春官司事主農事官也】

禁登斧【原逸周書禹之禁春三月山林不登斧以成艸木之長】

春五政【原管子春三月以甲乙之日發五政一政曰論防孤舎有罪二政曰賦爵列授祿位三政曰凍解修溝瀆復亡人四政曰端險阻修封疆正阡陌五政曰無殺麑夭母蹇華絕芋五政茍時春雨乃來】木行禦【原管子日至暏甲子木行禦天子出令命左右士師內禦總別列爵論賢不肖士吏賦祕賜賞於四境之內發故粟以田數出國衡順山林禁民斬木所以愛艸木也然則冰解而凍釋艸木區萌贖蟄虫卵菱春辟勿時苗足本不癘雛鷇不夭麑防�速亡傷繦緥時則不凋七十二日而畢】

奢龍爲工師【增管子奢龍辯於東方故使爲工師春者工師也注工師卽司空也】

八舉時節【增管子八舉時節君服靑色味酸味聽角聲治气用八數飲於靑後之井以羽獸之火釁藏不忍行毆養坦气修通注木成數八木气舉君則順時節而布政】

原農事【增管子春出原農事之不本者謂之防注原察也農事不依本務當原察之】

春嘗果【增史記叔孫通孝恵帝曽春出逰離宮叔孫生曰古者有春嘗果方今櫻桃孰可獻願陛下出因取櫻桃獻宗廟上乃許之諸果獻由此興】

增珪幣【增漢書文帝紀十四年春詔曰朕獲執犧牲珪幣以事上帝宗廟十四年於今歷日彌長其廣增諸祀壇塲珪幣】

賜金帛【增漢書宣帝紀元康三年春以神爵數集泰山賜諸侯王丞相將軍列侯二千石金郎従官帛各有差賜天下吏爵二級民一級女子百戶牛酒鰥寡孤獨髙年帛】

舉寃獄【增漢書成帝紀鴻嘉元年詔曰方春生長時臨遣諌大夫理等舉三輔三河農寃獄公卿大夫部刺史明申敕守相稱朕意焉】

民出在壄【增漢書食貨志春令民畢出在壄又春將出民裏胥平旦坐於右塾鄰長坐於左塾畢出然後歸夕亦如之注門側之堂曰塾坐於門側者督促勸之知其蚤晏防怠惰也】

祠黃帝【原漢書郊祀志古天子常以春解祠祠黃帝用一梟破鏡注黃帝五帝之首也嵗之始也梟鳥名食母破鏡獸名食父黃帝欲絕其使百吏祠皆用之解祠者謂祠祭以解罪求福】

行縣【增漢書韓延壽傳延壽入守左馮翊嵗余不肯出行縣丞掾以爲方春月可壹出勸耕桑延壽不得已行縣�髙陵民有昆弟相與訟田自言延壽大傷之曰咎在馮翊當先退是日移病不聽事因入臥傳舎閉閤思過於是兩昆弟深自悔皆自髠肉謝願以田相移不敢復爭後漢書百官志郡國常以春行所主縣勸民農桑振救乏絕髙適酬李太守詩坐堂風偃艸行縣雨隨輈】

木神司令【原淮南子東方之極自碣石山過朝鮮貫大人之國東之日出之次榑木之地靑土樹木之野大皥句芒之所司者萬二千里其令曰挺羣禁開閉闔通窮窒逹障塞行優防棄怨惡解役罪免憂患休罰刑開闗梁宣出財和外怨撫四方行柔恵止剛彊注句芒木神司主也】

成春事【增大戴禮方春三月緩施生育動作百物於時有事享於皇祖皇考朝孤子八人以成春事】行仁政【增尙書考靈曜春佩蒼璧乘蒼馬以出逰發令於外春行仁政以順天之常以安國也】罷築臺【增說苑晉平公春築臺叔向曰不可古者聖王貴徳而務施緩刑辟而趨民時今春築臺是奪民時也平公曰善乃罷臺役】

肅主春【增春秋繁露王者能欲則肅肅則春气得故肅者主春春陽气防萬物柔易移弱可化於時陰气爲賊故王者欽欽不以議陰事然後萬物遂生而木曲直也】

春令【原京房占春當退貪殘進柔良卹防孤賑不足求隠士則萬物應節而生隨气而長所謂春令】育時物【增後漢書章帝紀元和二年詔三公曰方春生養萬物莩甲宜助萌陽以育時物其令有司罪非殊死且勿案驗】

賜谷【增後漢書安帝紀元初六年詔曰夫政先京師後諸夏月令仲春飬防小存諸孤季春賜貧窮賑乏絕省婦使表貞女所以順陽气崇生長也其賜民尢貧困孤弱單獨谷人三斛貞婦有節義十斛甄表門閭旌顯厥行注婦使謂組紃之事】

服靑幘【增後漢書輿服志皁衣羣吏春服靑幘立夏乃止助防順气尊其方也】

春路【增後漢書輿服志注車必有鸞而春獨鸞路者鸞鳳而色靑故以名春路也】

奉順時气【增後漢書郎顗傳方春東作布徳之元陽气開發養導萬物王者因天視聽奉順時气宜務従寛柔遵其行令】

班春【原後漢書崔駰王莽時以崔篆爲建新大尹到官稱疾不視事門下掾倪敞諌篆乃彊起班春注班布春令增吳億燭影揺紅詞使君千炬起班春歌吹香風暖】

幸闕裏【增後漢書孔僖傳元和二年春帝東巡狩還過魯幸闕裏以太牢祀孔子及七十二弟子作六代之樂大會孔氏男子二十以上者六十三人命儒者講論】

無伐樹木【增東觀漢紀章帝行幸勅禦史司空道橋所過歷樹木方春日無得有所伐輅車可引避也】

采桑獻繭【增漢舊儀皇后春桑皆衣靑手采桑以繅三盆繭示羣妃妾従春桑生而皇后親桑於苑中蠶室養蠶於箔以上羣臣妾従桑還獻繭於館】

求春福【增論衡東方主春春主生物故祭嵗星求春之福也四時皆有力於物獨求春者重本尊始也】射逹陽气【增白虎通天子所以親射何助陽气逹萬物也春气防弱恐物有窒塞不能自逹者夫射自內發外貫堅入剛象物之生故以射逹之也】

春休【增魏略孟康正始中出爲農領典農校尉郡領吏二百餘人渉春遣休常四分遣一】行春【原謝承後漢書鄭消息繇賦政不煩苛行春大旱隨車致雨白鹿方道挾轂而行主簿黃國拜賀曰聞三公車轓畫作鹿明府必爲宰相岑參詩鶯聲隨坐嘯艸色喚行春】

春不用雌【增宗書禮志元嘉十年太祝令徐閏刺署典宗廟社禝祠祀薦五牲牛羊豕雞並用雄其一種市買由來送雌竊聞周王時賔起見雄鷄自斷其尾曰雞憚犧不祥今何以用雌博士徐道娛等議稱案禮孟春之月犠牲無用牝如此是春月不用雌耳秋冬無禁雄鷄斷尾自可是春月宜自今攺用雄鷄】收養老稚【增梁書武帝紀普通二年春親祠南郊詔曰春司禦气防恭報祀思隨幹覆布玆亭育凡民有單老孤稚不能自存主者郡縣咸加收養贍給衣食每令周足以終其身】

屯官循行【增唐書食貨志開元二十五年詔屯官敍功以丰凶爲上下鎭戍地可耕者人給十畞以供糧方春屯官循行讁作不時者】

春坊【增唐書百官志龍朔二年攺門下坊曰左春坊以同姓爲之云二年始兼用庶姓置諭徳庶子以比侍中右坊則庶子以比中書令】

縦輕囚【原唐書唐臨臨爲萬泉丞有輕囚久系方春農事興臨悉縦歸與之約囚如期還】祀靑帝【增唐書王璵傳明皇時推崇老子道好神仙廣修祠祭璵上言請築壇東郊祀靑帝天子入其言】

巡屬縣【增通典大始中詔守相三載一巡屬縣必以春此古者所以述職省俗宣風展義也】讀三朝寶訓【增玉海寶元二年詔侍讀學士李淑就資善堂刪整三朝寶訓以備來春進讀】戒折柏枝【原道山淸話宗禦講筵所手折一柏枝玩程頥爲講官奏曰方春萬物發生之時不可非時毀折宗亟擲於地】

薦新【增元史祭祀志薦新鮪野彘孟春用之鴈天鵝仲春用之葑韭鴨雞卵季春用之】

民用

柔桑【增詩女執懿筐遵彼防行爰求柔桑箋桑桑穉桑也蠶始生宜穉桑休奕秋胡行百艸春華攘腕采柔桑杜牧詩春半南陽西柔桑徧村塢】

采蘩【原詩春日遲遲采蘩祁祁疏蘩白蒿所以生增沈佺期入衛詩采蘩憶吹理棹想荊歌】春酒【原詩爲此春酒以介眉壽增陶潛詩歡言酌春酒摘我園中蔬王績詩年光恰恰來滿甕營春酒趙孟頫月中仙詞千官齊拜舞玉杯進長生春酒】

紵麻【增詩可以漚紵疏紵亦麻也科生數十莖宿根在地中至春自生不嵗種也今南越紵布皆用此麻】枸杞羮【增詩集於苞杞疏杞一名地骨一名仙人杖一名天精春生作羮茹服之輕身益气】春脈如【增內經黃帝曰春脈如何如而岐伯曰春脈者肝也東方木也萬物之所以始生也故其气來耎弱輕虛而滑端直以長故曰】

養生【原內經春三月此謂發陳天地俱生萬物以榮夜臥早起廣步於庭被髮緩形以使志生生而勿殺予而勿奪賞而勿罰此春气之應養生之道也逆之則傷肝】

東方弧【增賈誼新書懸弧之禮義東方之弧以梧梧者東方之艸春木也】

建春山柑【原神異經東方裔外有建春山其上多柑增庾肩吾謝湘東王賚甘啟名傳地理逺自武陵之洲族茂神經遙聞建春之嶺】

張主春【增說苑主春者張昏而中可以種谷】

嫁娶【增白虎通嫁娶以春何也春天地交通萬物始生陰陽交接之時也】

春日瓜【增廣志蜀地有春日瓜細小小瓣宜藏正月種三月熟】

蜜蠟取蜂【增博物志逺方諸山蜜蠟處以木爲器中開小孔以蜜蠟器內外令徧春月蜂將生育時捕取三兩頭著器中蜂飛去尋將伴來經日漸益遂持器歸】

種苴麻【增齊民要術崔實曰二三月可種苴麻注麻之有實者爲苴】

種桑【增齊民要術種桑法毎畆以黍椹子各三升合種之黍桑當俱生鋤之桑令稀疏調適黍熟獲之桑生正與黍髙平因以利鎌摩地刈之曝令燥後有風調放火燒之桑至春生一畆可食三箔】

糟酢【增齊民要術作糟酢法用春糟以水和粥破塊經三日壓取淸水汁兩石許著熱粟米飯四斗投之盆覆宻泥二七日酢熟羙釅】

沙箸【增嶺表錄異沙箸生於海岸春吐苗其心若骨白而且勁可爲酒籌凡欲采者湏輕步向前及手急防之不然聞行者聲遽縮入沙中掘尋之終不可得也】

開山田【增嶺表錄異新龍等州山田揀荒平處以鋤鍬開爲町疃伺春雨丘中貯水卽先買鯇魚子散於田內一二年後魚兒長大食艸根並旣盡爲熟田又收魚利乃種稻且無稗艸齊民之上術也】靑蚨【增嶁神書靑蚨靑色有光生於池澤多集蒲葉上春生子於蒲上八八爲行或九九爲行如大蠶子而圎取其母血及火炙子血塗錢市物仍自還歸】

炎山【增元中記南方有炎山焉行人以正月二月三月行過此山取山下木以爲薪然之無焰取其皮績之爲火浣布】

苦茶【原茶經茗春采謂之苦茶】

種麻【增本艸拾遺麻子早春種爲春麻子小而有毒晚春種爲秋麻子入藥最佳壓油可以油物】蜜塞【增本艸拾遺蜜蠟所著皆絕巖石壁非攀緣所及惟於山頂以籃輿懸下遂得采取蜂去余蠟在石有鳥如雀羣來啄之殆盡名曰靈雀至春蜂歸如舊人亦占防其處謂之蜜塞】

胡桃汁【增開寶本艸胡桃春月斫皮汁沐頭至黒】

竹葉春【原杜甫詩崖蜜松花熟山杯竹葉春增吳郡誌吳興烏程酒名竹葉春】

梨花春【原白居易杭州春望詩靑旗沽酒趂梨花自注其俗醸酒趂梨花時熟號爲梨花春】五位缾【增淸異錄五位缾自同光至開運盛行以銀銅爲之髙三尺圍八九寸上下直如筒樣安嵌蓋其口有防窪處可以傾酒春日郊行家家用之】

石鼈魚【增益部方物略記石鼈魚狀似防而小上春時出石間庖人取爲奇味贊鯫鱗麼質本不登爼以味見錄𨿽細猶捕】

春耕飼牛【增耕桑偶記靑齊間遇春耕則飼牛以天麻飯仍用錦縷系於角上】

魚苖【增避暑錄話浙東土人率以陂塘養魚乘春魚初生時取種於江外長不過半寸以木桶置水中細切艸爲食如食蠶謂之魚苗一夫可致數千枚投於陂塘不三年長可盈尺】

五加皮【增曲洧舊聞藥有五加皮其樹身幹皆有刺葉如楸俗呼之爲刺楸春采芽可食味甜而防苦或謂之苦中甜】

鷺鷥花【增曲洧舊聞鄭許田野間二三月有一種花蔓生其香淸逺馬上聞之頗似木樨花色白土人呼爲鷺鷥花取其形似也亦謂五里香】

接花法【增洛陽牡丹記花之木去地五七寸許截之乃接以泥封裹用軟土擁之以蒻葉作庵子罩之不令見風日惟南向畱一小戶以逹气至春乃去其覆此接花之法也】

椶筍【增蘇軾詩序椶筍狀如魚剖之得魚子味如苦筍而加甘芳蜀人以饌佛僧筍生膚毳中蓋花之方孕者正二月間可剝取過此苦不可食矣法當蒸熟所施略與筍同蜜煮酢浸可致千里外】

酒名春【原東坡詩話韓退之詩且可勤買拋靑春國史補云酒有郢之富春烏程之若下春滎陽之土窟春富平之石凍春劍南之燒春杜子美亦云聞道云安麯米春才傾一盞便醺人近世裴鉶作傳靑記裴航事亦有酒名松醪春乃知唐人名酒多以春則拋靑春亦必酒名也增武林舊事諸色酒名思堂春皇都春畱都春十洲春海嶽春蓬萊春錦波春浮玉春秦淮春丰和香縠溪春萬象皆春】

羅浮春【增蘇軾寄鄧道士詩一杯羅浮春逺餉采薇客遙知獨酌罷臥松下石施注羅浮春先生所自造酒名也以恵州見羅浮山而得名云】

萬家春【增蘇軾浣溪沙序子家近釀酒名曰萬家春】

山礬【增黃庭堅題髙節亭邊山礬花引江南野中有一種小白花木髙數尺春開極香野人謂之鄭花予謂野人采鄭花葉以染黃不借礬而成色故名山礬】

郫筒酒【原華陽風俗錄郫縣有郫筒池池旁有大竹郫人刳其節傾春釀於筒苞以藕絲蔽以蕉葉信宿香聞於林外然後斷之以獻俗號郫筒酒】

卭竹筍【增筍譜卭竹筍出蜀中臨卭故曰卭竹其筍春生】

植竹【增筍譜凡植竹正月二月引根鞭必西南而行負陰就陽也】

筍【增筍譜筍出溫處如苦竹長節而薄可作屋椽筍則春生可食】

旋味筍【增筍譜旋味筍一名苦蒲筍福州南一日程多生苦竹春則生筍鄊人煮食甚苦而且澀及停久則味還可食故曰旋味筍】

洞庭柑【增橘錄洞庭柑皮細而味羙熟最早藏之至來嵗之春其色如丹鄕人謂其種自洞庭山來故以得名】

凍橘【增橘錄凍橘其顆如常橘之半著子甚繁春二三月始采之亦可愛】

塌橘【增橘錄塌橘壯大而褊其南枝之向陽者外綠而心甚紅經春味極甘羙瓣大而多液其種不常有特橘之次也】

河豚【原石林詩話歐陽文忠公記梅聖兪河豚詩春洲生荻芽春岸飛楊花破題兩句已道盡河豚好處謂河豚出於暮春食柳絮而肥殆不然今浙人食河豚始於上元前常州江陰最先得方出時一尾直千錢然不多得二月後日益多一尾才百錢耳柳絮時人已不食謂之斑子或言其腹中生虫故惡之】

芽茶【增北苑茶錄凡茶芽數品最上曰小芽如雀舌鷹爪以其勁直纖挺故號芽茶早春極少續文獻通考洪武二十四年罷造龍團惟采茶芽以進其品有四曰探春曰先春次春紫筍】

蠶市【原茅亭客話蜀有蠶市毎年正月至三月州城及屬縣循環一十五處耆舊相傳古蠶叢氏爲蜀主民無定居隨蠶叢所在致市居此其遺風也】

春蠶四眠【增會稽志春蠶多四眠余蠶皆三眠越人謂蠶眠爲防謂之防一防二防三防大岑參詩調笑攜筐婦春來蠶防眠】

蒲花褥【增澄懷錄采蒲花如柳絮者熟鞭貯以方靑囊作坐褥或臥褥春則暴收甚溫燠木棉不及也】揷花法【增癸辛雜識春花已半開者用刀剪下卽揷之蘿葡上卻以花盆用土種之時時澆漑異時花過則根已生矣旣不傷生意又可得種亦奇法】

蜜漬梅花【增山家淸供楊誠齋詩云甕澄雪水釀春寒蜜防梅花帶露餐句裏略無煙火气更教獨上少陵壇剝白梅肉少許浸雪水梅花溫釀之露一宿取去蜜漬之可薦酒較之敲雪煎茶風味不殊也】筍蕨羮【增山家淸供春采筍蕨之嫩者以湯瀹之取魚鰕同切作塊子用湯泡滚蒸入熟油醤研胡椒拌和以粉皮乘覆各合於二盞內蒸熟名山海兜或名筍蕨羮許梅屋棐云趂得山家筍蕨春借防烹煮自炊薪倩誰分我杯羹去寄與中朝食肉人】

棗油【原打棗譜盧諶祭法春祠用棗油】

看麥娘【增野菜譜看麥娘隨麥生隴上因名春采可熟食詩看麥娘來何早麥未登人未飽吾當與爾還厥家共咽糟糠暫相飽】

牛塘利【增野菜譜牛塘利二三月采熟食亦可作虀詩牛塘利牛得濟種艸有餘靑蓄水有餘味年來水艸枯忽變爲荒薺采采療人饑更得牛塘利】

剪刀股【增野菜譜剪刀股春采生食兼可作虀詩剪刀股剪何益剪得今年地皮赤東家羅綺西家綾今年不聞剪刀聲】

洗心糖【增幽燕紀異茅地經冬燒去枝梗至春取土中余根搗汁煎之至甘可爲洗心糖】芹菹【增農政全書二三月芹作英時可作菹】

火稻【增食療本艸粳米赤者粒大而香新熟者動气經年亦發病惟江南人多收火稻貯倉燒去毛至春舂米食之卽不發病宜人溫中益气補下元也】

靑蒿【增本艸綱目靑蒿得春最早人剔以爲蔬根赤葉香】

龍涎【增本艸綱目龍涎出西南海中是春間羣龍所吐涎沬浮出番人采得貨之每兩千錢】種茶【增本艸綱目茶有野生種生種者用子其子大如指頂正圎黒色二月下種一坎湏百顆乃生一株蓋空殼者多故也畏水與日最宜坡地防處淸明前采者上谷雨前者次之】

燎荒【增農桑通訣幾墾辟荒地春曰燎荒注如平原艸萊深者至春燒荒趂地气通潤艸芽欲髮根荄柔脆易爲開墾】

葡萄醅【增錦繡萬花谷韓子蒼守黃州取春江綠漲葡萄醅以名新釀酒有詩云葡萄酒用春江水壓倒云安麯米春】

呂公茭【增學圃雜疏茭白以秋生吳中一種春生曰呂公茭以非時爲羙初出時煮食甜軟】產茶【增農家餘話凡產茶之地山南和暖得春气而先發故芽嫩全味厚生山北陰寒至春深始前葉厚而拳局气味不全如海南產香之地相似也】

種石橊【增種樹書種石橊取直枝如拇指大斬一尺長八九條共爲一科燒二頭二寸作坑深一尺條口徑一尺豎枝坑畔圍布令勻置枯骨礓石於枝間下土令實一重骨石一重土出枝頭一寸水澆卽生又以骨石置枝間卽茂杏熟間時合內納糞中至春旣生則移栽寔地旣移不得復移】

斫桃樹【增種樹書桃樹過春以刀疎斫之則穰出而不蛀】

春水辟疾【增名勝志春水出鶴慶府東七里石朶和石阪中至春月水益盛和鹽梅椒末飲之可以辟疾】

香泉【增名勝志香泉在武定府城南三里泉至春則生香土人毎以二三月間具酒肴祭泉然後汲之和酒而飲謂能愈眾疾】

木棉【增番禺雜編木棉先花後葉紫赤色大如椀二三月間花旣謝蘂爲棉有殻盛之人績爲衣裳】社前茶【增學林新編茶之佳者造在社前其次火前謂寒食前也其下則雨前謂谷雨前齊已詩云髙人愛惜藏巖裏白甀封題寄火前蓋未知社前之爲佳也】

燒山【增閩部疏山田薄無糞農家燒山茅雨至流入田中爲糞以故入春則山山皆火】

豌豆【增務本新書豌豆二三月種諸豆之中豌豆收多熟早莊農往往獻送此豆以爲嘗新】食麥【增遵生八牋春气溫宜食麥以涼之不可一於溫也禁喫熱物並焙衣服】

梳洗【增養生論春三月每朝梳頭一二百下至夜臥時用熱湯下鹽撮洗膝下至足方臥以泄風毒腳气勿令壅塞】

春綫【增劉孝威詩花開人不歸節暖衣湏變回掛反環拭淚繩春綫】

春衫【增賀徹詩度水春衫綠映日晚妝紅】

春衣【原杜甫詩朝回日日典春衣增雍陶詩公子風流嫌錦繡新裁白紵作春衣陸防詩過盡梅花把酒稀燻籠香冷換春衣】

春農【原杜甫諸將詩稍喜臨邊王相國肯銷金甲事春農】

春被【增白居易春眠詩春被薄亦暖朝防深更閒】

春耕【增蘇軾詩西崦人家應最樂煮葵燒筍餉春耕】

物候

麋舌艸【增爾雅萿防舌注今麋舌艸春生葉有似於舌】

百艸生【增莊子春气發而百艸生】

報春鳥【原顧渚山記顧渚山中有鳥似鴝鵒而小蒼黃色每至正月二月作聲云春起也至三月四月作聲云春去也采茶人呼爲報春鳥增陸龜防茶人詩雨後采芳去雲間幽路危惟應報春鳥得共斯人知】媚蝶【原嶺表錄異媚艸鶴子艸也蔓生色淺紫葉形如飛鶴春月生雙虫食其葉越女收養虫老蛻爲蝶帶之號媚蝶】

喚春【增韓愈詩喚起春全曙注喚起聲如絡緯圎轉淸亮偏鳴於春曉江南謂之喚春】

迎春花【增白居易玩迎春花詩金英翠萼帶春寒黃色花中有防般原羣芳譜迎春一名金腰帶叢生髙數尺方莖厚葉春前有花如瑞香花黃色不結實】

培松【增種樹書松必用春後社前帶土栽培百株百活舎此時決無生理也】

麗春【原花木考金陵麗春鸎粟別種也紅紫白黃江浙皆有之獨金陵者尢異】

防花鳥【增益部方物略記防花鳥靑城峨眉間往往有之至春則啼其音若云無偸花果髣髴人言云贊茜首黒裳黃駁其羽厥鳴嚶嚶若禁若防】

楠換葉【增益部方物略記楠蜀地最宜者生童童若幢蓋然枝葉不相礙樹甚端偉葉經嵗不雕至春陳新相換有花實似母丁香雲】

娑羅花【增益部方物略記娑羅花生峨嵋山中枇杷數葩合房春開葉在表花在中或言根不可移故俗人不得爲玩贊聚葩共房葉附花外根不得徙見偉玆世】

山篦子【原洛陽牡丹記洛人家家有花而少大樹者蓋其不接則不佳春初時洛人於壽安山中斵小栽子賣城中謂之山篦子】

牡丹接頭【增洛陽牡丹記姚黃一接頭直錢五千秋時立劵買之至春見花乃歸其直天彭牡丹記花之舊栽者曰祖花其新接頭有一春兩春者花少而富至三春則花稍多及成樹花𨿽益繁而花葉減矣】魚出浮陽【增埤雅鮪魚岫居至春始出而浮陽北入河西上龍門入漆沮見日而目】熊羆撲臕【增埤雅熊羆富脂至春臕癢卽登髙木自墜謂之撲臕】

紹興春【增天彭牡丹記紹興春者祥雲子花也色淡濘而花尢富大者徑尺紹興中始】下棉花種【增史照釋文木棉江南多有之以春二三月下種旣生湏一月三及熟時其皮四裂綻出如棉碾去其核取如棉者以竹爲小弓牽以彈卽今之棉花也】

黃梅山鴆【增遁齋閒覧蘄州黃梅山有鴆巢於山巖大木中狀訓狐聲如擊腰鼔每春生子能飛乃送出山惟二雌雄獨】

竹雞食蘭【增佩楚軒客談安溪山多竹雞山中人云春食蘭花】

春駒【增采蘭雜誌蛺蝶一名春駒】

鳳毛金【增嫏嬛記鳳毛金者鳳凰頸下有毛若綬光明與金無二而細軟如絲遇春必落山下人拾取織爲金錦名鳳毛金明皇時宮中多以飾衣夜中有光惟貴妃所賜最多裁衣爲帳燦若白日】

植桐【增桐譜植桐者一無爪爬二無振揺至春則榮而木又易於傑幹其新莖可抽五六尺者迨又至春則根行而蔓其發乃尢愈於初春時也】

楊柳【增本艸綱目楊柳春初生柔荑卽開黃蘂至春晚葉長成後蘂中結細黒子蘂落而絮出如白絨因風而飛入池沼化爲浮萍黃蘂卽花其子乃絮也】

蝦蟇聒子【增本艸綱目二三月蝦蟇曵腸於水際艸上纒如索日見黒防漸至春水時鳴以聒之則科斗皆出謂之聒子所謂蝦蟇聲抱是矣】

紫虈【增本艸綱目石一名紫虈生東南海中江淹石賦云亦有足翼得春雨則生花謝靈運詩白花皜陽林紫虈春流】

滿條紅【增羣芳諧紫荊一名滿條紅叢生春開紫花甚細碎數朶一簇花罷葉出光防圎花謝卽結莢子】

繡毬【增羣芳譜繡毬木本皺體葉靑色防帶黒而春月開花五瓣百花成朶團圞如毬花有紅白二種】三春柳【增羣芳譜檉柳一名雨師一名長壽仙人柳卽俗所稱三春柳也春前以枝揷之易生】蜃气【增名勝志新安縣西北八十里大步海中有媚珠池又八十里有合蘭洲與龍穴洲相比穴凡兩有龍出沒其間春晴蜃气結爲樓臺城堞人物車馬往來之狀】

尹公潮【增名勝志余杭縣西有泠溪取淸泠之意乘舟至此若淩空毎春日風生水輙漲數寸俗傳有尹公者善異術叱水成潮因名尹公潮】

廻雁峯【原一統志雁峯在衡州雁至此不過遇春而廻】

種竹【增農政全書正月一日二月二日三月三日皆可種無不活者如要不間年出筍用正月一日二月二日】

佛桑花【增海槎余錄佛桑花枝葉江南槿樹花中州芍藥而輕柔過之開時當二三月之間色婀娜可愛】

荊溪蘭【增荊溪疏蘭出荊溪者葉柔花弱比閩浙產不同又易致龍池銅官之間彌阪盈谷毎嵗正二月之交負而入郭者價賤於土人行市中衣袂皆馥】

石葩【增海味索隠石土名腳又名佛手蚶皆以象形立名其肉端有兩黒爪至春月散開如葩故郭璞江賦云石應節而葩是也】

種梅【增便民圗纂春間取梅核埋糞地待長二三尺許移栽其樹接桃則實脆】

種桃【增便民圗纂於暖處爲坑春間以核埋之蒂子向上尖頭向下長二三寸許和土移種】種杏【增便民圗纂春初種於肥地候長成小樹來春和土移栽以生子樹枝接之則實茂】

海魦化虎【增詩疏廣要海魦虎頭魦軆黒文鼈足巨者餘二百斤常以春晦陟於海山之麓旬日化爲虎惟四足難化經月乃成矣】

春禽【增王褒洞簫賦春禽羣嬉翺翔乎其巓原楊師道詩霧中分曉日花裏弄春禽增韋莊詩閉門盡日無人到翠羽春禽滿樹喧】

春鳥【增古詩春鳥翻南飛翩翩獨翺翔王徳詩春鳥歌聲柳詩春鳥一囀有千聲】

春鳩【增曹植詩春鳩鳴飛棟流猋激軒錢起東臯早春詩萌蕙暖初吐春鳩鳴欲巢】

春荑【增謝靈運詩心契九秋幹目玩三春荑劉峻相經序手無春荑之柔】

春桑【增梁簡文帝詩薄晚畏蠶饑競采春桑葉】

春蠶【增沈約詩寧憶春蠶起日暮桑欲萎王筠詩春蠶方曵緒新燕正衘泥李白詩昔視秋蛾飛今見春蠶生】

春筍【增蕭琛詩春筍方解籜弱柳向低風杜甫詩無數春筍滿林生柴門宻掩斷人行】

占驗

春政【增文子政失於春嵗星盈縮不居其常春政不失禾黍滋】

愆候【原管子春行冬政肅行秋政雷行夏政閹注閹陽气獨盛也淮南子春行夏令泄行秋令水行冬令肅】

春雷【原師曠占春雷初起其音格格霹靂者所謂雄雷旱气也其鳴依依音不大霹靂者謂之雌雷水气也】

辰巳日雨【增師曠占春辰巳日雨蝗虫食禾稼】

春之徳風【增呂氏春秋春之徳風風不信其華不盛華不盛則果實不生】

甲寅日風【增風角書春甲寅日風髙去地三四丈鳴條以上常従申上來爲大赦期六十日應】春風轉方【增田家五行諺云春風踏腳報言易轉方如人報不停腳也一云旣吹一日南風必還一日北風報答也二說俱應】

春寒【增田家五行凡春宜和而反寒必多雨諺雲春寒多雨水】

春甲子占【增田家雜占春甲子雨主夏旱六十日】

雷蕈【增田家雜占茆蕩內春初雨菌生俗呼爲雷蕈多則主旱無則主水】

甲申日雨【增田家雜占春甲申日雨主米暴貴】

龍沙占嵗【增名勝志黃龍洲在延平府城東南張司空祠前毎春水后土人視洲沙多寡占嵗丰歉黃裳詩看此黃龍沙斗起滿城歌吹入丰年】

雜紀

懷春【原詩有女懷春疏春是合昏之時增子夜歌朱光照綠苑丹華粲羅星那能閨中繡獨無懷春情盧仝卓女怨妾本懷春女春愁不自任】

秉蕳【增詩士與女方秉蕳兮箋男女相棄各無匹偶感春气並出托采芬香之艸而爲滛佚之行】春女【增詩女心傷悲箋春女感陽气而思男原淮南子春女思秋士悲而知物化矣注春女感陽則思增劉希夷春女行春女顏如玉怨歌陽春曲巫山春樹紅沅江春艸緑自憐妖姿妝成獨見時愁心伴楊柳春盡亂如絲】

春臺【原老子眾人熈熈如春登臺注春陰陽交通萬物或動登臺觀之意志淫淫然增西京記西京禁苑內有望春宮在髙原之上東臨灞滻今上曽登北亭賦春臺詠朝士奉和凡數百唐明皇春臺望詩暇景屬三春髙臺聊四望極目千里際山川一何壯杜甫詩楚岸收新雨春臺引細風】

行歌拾穂【增列子林年且百嵗底春被裘拾遺穂於故畦並歌並進子貢曰先生曽不悔乎而行歌拾穂】

叩商【增列子當春而叩商以召南呂涼風忽至艸木成實】

負暄【增列子昔者宋國有田夫常衣緼黂僅以過冬曁春東作自曝於日不知天下之有廣廈隩室綿纊狐狢顧謂其妻曰負日之暄人莫知者以獻吾君將有重賞】

陽春曲【原宋玉對楚王問客有歌於郢中者其始曰下裏巴人國中屬而和者數千人其爲陽阿薤露國中屬而和者數百人其爲陽春白雪國中屬而和者不過數十人增李白詩郢曲和陽春岑參詩陽春一曲和皆難】

大春溫【原史記田齊世家騶忌子曰夫大濁以春溫者君也小防折以淸者相也】宜春宮【增史記司馬相如相如嘗従上至長楊獵還過宜春宮三輔黃圗宜春宮本秦之宮在長安城東南杜縣東近下杜上林賦下棠梨息宜春錢起雪晴詩長信月畱寧避曉宜春花滿不飛香】黃龍見【增漢書文帝紀十五年春黃龍見於成紀】

宜春苑【增漢書元帝紀宜春下苑注宜春下苑卽今京城東南隅曲江池是括地誌秦宜春宮在雍州萬年縣西南三十里宜春苑在宮之東杜之南唐太宗詩鏡池波太液妝苑麗宜春李適詩林香近接宜春苑山翠遙添獻壽杯】

壽春邑【增漢書地理誌九江郡壽春邑劉禹錫寄韓壽州詩風獵紅旗入壽春滿城鼔舞向朱輪】奉春君【增漢書婁敬傳上曰本言都秦地者婁敬婁者劉也賜姓劉氏拜爲郎中號曰奉春君注春嵗之始也以其首勸都闗中故號奉春班固西都賦奉春建防畱侯演成】

問牛喘【增漢書丙吉傳吉嘗出逢人逐牛牛喘吐舌吉止駐使騎吏問逐牛行防裏矣掾吏謂丞相失問吉曰方春少陽用事未可太熱恐牛近行用暑故喘此時气失節恐有所傷害也】

富春山【增後漢書嚴光除爲諌議大夫不屈乃耕於富春注今杭州府富陽縣也本漢富春縣謝靈運富春渚詩宵濟漁浦潭旦及富春郭王維詩樹色分子潮聲滿富春】

射雉【增西京雜記茂陵文固陽善馴野雉爲媒用以射雉每以三春之月爲茆障以自翳用觟矢以射之日連百數】

駘蕩宮【增三輔黃圗駘蕩宮春時防物駘蕩滿宮中也謝朓詩朋情以郁陶春物方駘蕩注駘蕩舒散也】

栢梁防【增三輔黃圖栢梁臺武帝元鼎二年春起此臺在長安城中北門內三輔舊事云以香栢爲梁也帝嘗置酒其上詔羣臣和詩能七言詩者乃得上蘇頲詩衘恩獻壽栢梁臺】

感笳音【原蔡琰別傳琰在右賢王部伍中春月感笳音作詩言志曰胡笳動兮邊馬鳴雁歸兮聲嚶嚶】

春不破卵【增吳錄包咸爲吳郡主簿太守黃君行春咸畱守其郡郎君緣樓探雀卵咸責之曰春月不宜破卵升危非子道杖之二十】

賜春服【增晉書山濤魏帝嘗賜景帝春服帝以賜濤潘嶽借田賦襲春服之蔞蔞兮接防車之轔轔】宜陽靑殿【增晉書張駿傳於姑臧城南築城起謙光殿殿之四面各起一殿東曰宜陽靑殿以春三月居之】

春月柳【原晉書王恭恭羙姿儀人多愛悅或目之云濯濯如春月柳增唐太宗春池柳詩年柳變池臺隋堤曲直逐浪絲陰去迎風帶影來疏黃一鳥弄半翠防睂開縈雪臨春岸參差間早梅】

春皇【增拾遺記春皇者伏羲之別號以木徳稱王故曰春皇】

春宵宮【原拾遺記周穆王三十六年東巡大騎之谷指春宵宮集諸方士仙術之要而螭鵠龍蛇之奇種憑空而出】

一枝春【增荊州記陸凱與範蔚宗交善自江南寄梅花一枝詣長安與蔚宗兼贈詩云折花逢驛使寄與隴頭人江南無所有聊贈一枝春】

迎春【增益州記南陰平鄊東有浮中山每芳春逰人登賞謂之迎春劉庭芝詩寄語同心伴迎春且薄妝】應春花【增陸機要覽幾花樹生南嶽𨿽經雪凝寒花必開便落時人謂之應春花】

華樹【原梁元帝纂要春木曰華樹亦曰芳林】

宜春觀【增水經澇水經漢宜春觀合渼陂入渭玉海宜春觀在鄠縣武帝造】

建春門【增水經注魏武封於鄴爲北宮城東曰建春門唐六典東都城東面三門中曰建春】春明志詩【增南史王僧孺傳武帝制春防明志詩五百字勅沈約以下詞人同作帝以僧孺爲工】

春艸【增南史謝恵連恵連年十嵗能屬文族兄靈運嘉賞之云毎有篇章對恵連輙得佳語嘗於永嘉西堂思詩竟日不就忽夢見恵連卽得池塘生春艸大以爲工陳翊龍池春艸詩靑春光鳳苑細艸徧龍池曲渚交蘋葉廻塘惹柳枝因風初冉冉覆岸欲色帶金堤靜陰連王樹移日光浮靃靡波影動參差豈比生幽逺芳馨眾不知殷文圭春艸碧色詩疎雨煙花潤斜陽細彩勻花黏繁鬭錦人借軟勝茵李琪春艸碧色詩窻紗迎擁砌簮玉妬成茵天借新晴色云饒落日春】

郊逰【增世說王東亭作宣武主簿嘗春月與石頭兄弟乘馬出郊時彥同逰者連鑣俱進惟東亭一人常在前覺數十步諸人莫之解石頭等旣疲倦俄而乘輿回諸人皆似従官惟東亭奕奕在前其悟防如此】萬春門【增漢宮殿疏洛陽有萬春之門】

長春宮【增唐書地理誌同州朝邑縣有長春宮梁洽長春宮賦長者仁壽之符春者發生之所杜甫詩云防嶽蓮臨大路天晴宮柳暗長春】

望春宮【增唐書地理誌京兆萬年縣有南望春宮臨滻水西岸有北望春宮蘇頲詩東望望春春可憐更逢晴日柳含煙】

春羅【增唐書地理誌鎭州常山郡貢春羅李賀神仙曲春羅書字邀王母共宴紅樓最深處】生春酒【增唐書地理誌劍南道成都府貢生春酒】

宜春泉【增唐書地理誌袁州宜春郡縣宜春有宜春泉醖酒入貢】

望春亭【增唐書公主傳趙國莊懿公主下嫁魏博節度使田緒徳宗幸望春亭臨餞西都雜記望春亭在禁苑東南髙原之上崔日用詩鳳閣斜通平樂觀龍旂直逼望春亭令狐楚詩晚逰臨碧殿日上望春亭】苑池異鳥【原唐書閻立本太宗與侍臣泛舟春苑池見異鳥容與波上恱之詔坐者賦詩而召立本侔狀】

縣令引舟【原唐書何易於易於爲益昌令州刺史崔朴嘗乘春與賔屬泛舟出益昌旁索民挽繂易於身引舟朴驚問狀易於曰方春百姓耕且蠶惟令不事可任其勞朴愧疾驅去】

競渡【增唐書杜亞拜淮南節度方春南民爲競渡戲亞欲輕駛乃髹船底使篙人衣油防衣沒水不濡】桃花靧面【原虞世南史略北齊盧士深妻崔林義之女有才學春日以桃花和雪與兒靧面咒曰取紅花取白雪與兒洗面作光悅取白雪取紅花與兒洗面作妍華取花紅取雪白與兒洗面作光澤取雪白取花紅與兒洗面作華容】

桃花行【增龍文館記四年春上宴於桃花園羣臣畢従學士李嶠等各獻桃花詩上令宮女歌之辭旣淸婉歌仍妙絕獻詩者皆稱萬嵗上勅太常簡二十篇入樂府號曰桃花行】

春明門【增明皇實錄開元十七年侍臣以下燕於春明門外寧王憲之園池帝禦花萼樓邀其廻騎更令坐飲遞舞班賜有差】

選勝行樂【增通鑑開元十八年初令百官於春月旬休選勝行樂自宰相至貟外郎凡十二筵各賜錢五千緡上或禦花萼樓邀其歸騎畱飲疊使起舞盡歡而去】

移春檻【原開天遺事楊國忠子弟每春至之時求名花異木植於檻中以板爲底以木爲輪使人牽之自轉所至之處檻在目前便卽歡賞目之爲移春檻】

看花馬【原開天遺事長安俠少每至春時結朋聮黨各置矮馬飾以錦韉金絡並轡於花樹下往來使僕従執酒皿而隨之遇好囿則駐馬而飲】

顚飲【增開天遺事長安進士鄭愚劉參郭保衡王衝張道隠等十數軰不拘禮節旁若無人每春時選妓乘小犢車指名園曲沼借艸喧呼自謂之顚飲】

惜花鈴【原開天遺事寧王春時於後園中紉紅絲爲繩宻綴金鈴系於花梢之上每有鳥雀翔集則令園吏掣鈴索以驚之蓋惜花之故也】

樓車載樂【原開天遺事楊國忠子弟恃後族之貴極於奢侈每逰春之際以大車結防帛爲樓載女樂數十人自私第聲樂前引出逰園苑中長安豪民貴族皆效之】

油幕【原開天遺事長安貴家子弟毎至春時逰宴供帳於園圃中隨行載以油幕或遇陰雨以幕覆之盡歡而歸】

裙幄【原開天遺事長安士女逰春野步遇名花則設席借艸以紅裙遞相插掛以爲宴幄其奢逸如此增蔣防喜遷鶯詞水暖成紋云晴生影芳艸漸侵裙幄】

鬭花【原開天遺事長安士女春時鬭花戴插以奇花多者爲勝皆用千金市名花植於庭苑中以備春時之鬭也增淸異錄劉銀在國春深令宮人鬭花淩晨開後苑各任采擇少頃勅還宮鎖花門膳訖普集角勝負於殿中宦士抱闗宮人出入皆搜懷袖置樓羅歷以驗姓名法制甚嚴時號花禁負者獻耍金耍銀買宴】禦花插巾【增開天遺事長安春時盛於逰賞園林樹木無閒地故學士蘇頲應制雲飛埃結紅霧逰蓋飃靑雲帝覧之嘉賞焉遂以禦花親插頲之巾上時人榮之】

有腳陽春【原開天遺事宋璟愛民卹物朝野歸羙時人咸謂璟爲有腳陽春言所至之處如陽春煦物也】

春鶯囀【原樂苑大春鶯囀唐虞世南及蔡亮作又有小春鶯囀並商調曲也教坊記髙宗曉聲律聞風葉鳥聲皆蹈以應節嘗晨坐聞鶯聲命樂工白明逹寫之爲春鶯囀增張祜春鶯囀辭興慶池南柳未開太眞先把一枝梅內人已唱春鶯囀花下傞傞軟舞來】

獻春門【增唐六典兩儀殿之左曰獻春門】

春暉門【增唐六典乾元殿之左曰春暉門】

萬春殿【增唐六典兩儀殿之東曰萬春殿】

春闈【原國史補凡進士籍而入選謂之春闈增朱慶餘詩帝命防曽移重鎭時淸猶望領春闈】流云嘯【增嘯防流云古之善嘯者聽韓娥之聲而寫之也沈浮起伏若龍防戲春泉直上萬聲遏流云故曰流云當林塘春照晚日和風特宜爲之】

天姥山【增元和郡縣誌天姥山石壁上有刋字科斗形髙不可識春月樵者聞簫鼔笳吹聲聒耳】龍口渠【增金鑾宻記翰林有龍口渠通內苑大雨之後必飄諸花蘂經由而出有百種香色名不可盡春月尢妙】

惜春禦史【原玉麈集穆宗每宮中花開則以重頂帳防蔽欄檻置惜春禦史掌之號曰括香】賞心亭【增桂苑叢談咸通中丞相姑臧公移鎭淮海於戲馬亭西連玉鉤斜道開辟池沼構葺亭臺芳春九旬都人士女得以逰觀初公搆池亭畢未有名因名賞心】

聽黃鸝聲【原云仙雜記戴顒春攜雙柑鬥酒人問何之曰往聽黃鸝聲此俗耳鍼砭詩腸鼓吹】挑野蔬【增云仙雜記郭元申家貧無食春月攜兒挑野蔬一日有餘三日不出】

泛春渠【原云仙雜記汝陽王璡取云夢石甃泛春渠以蓄酒作金銀龜魚浮沈其中爲酌酒具】爭春館【原州事迹州太守圃中有杏花數十畷毎至爛開張大宴一株令一倡倚其傍立館曰爭春】

討春【增陸龜防詩序闔閭城北有賣花翁討春之士往往造焉】

藏春塢【原長編刁約作藏春塢日逰其中增蘇軾詩藏春塢裏鶑花閙】

泥融覺【增淸異錄比丘無染逰廬山春雨路滑忽僕石上由是洞見本原士大夫稱爲泥融覺】雨天三昧【增淸異錄閩昶春餘宴後苑飛紅滿空昶曰彌陀經雲雨天曼陀羅華此防近似今日觀化工之雨天三昧宜召六宮設三昧宴】

錦洞天【增淸異錄李后主毎春盛時梁棟防壁柱栱階砌並作隔筒宻插雜花榜曰錦洞天】春宴雨【增畫墁錄建隆初春宴方就次雨大作舞樂失容範質言曰今嵗二麥必倍收上喜動色命滿泛入夜方罷莫不沾醉】

萬物有春意【增程子語錄春觀萬物皆有春意堯夫有詩云拍拍滿懷都是春】

賞花釣魚【原溫公詩話先朝春月多召兩府兩制三館於後賞花釣魚賦詩自西陲用兵廢缺甚久仁宗復修故事羣臣和禦制詩是日防陰寒韓魏公時爲首相詩卒章雲輕雲閣雨迎天仗寒色畱春入壽杯二十年前曽侍宴臺司今日喜重陪增遼史聖宗紀統和五年幸長春宮賞花釣魚以牡丹徧賜近臣歡宴累日】

江南春【原溫公詩話防萊公詩才思融逺嘗爲江南春云波渺渺柳依依孤村芳艸逺斜日杏花飛江南春盡腸斷蘋滿汀洲人未歸爲人膾炙】

陌上花【原蘇軾陌上花引防九仙山聞裏中兒歌陌上花父老曰吳越王妃每嵗春必歸臨安王以書遺妃曰陌上花開可緩緩歸矣吳人用其語爲歌含思宛轉聽之淒然而其詞鄙野爲易之云】

洛中風俗【增聞見前錄洛中風俗嵗正月梅已花二月桃李雜花盛三月牡丹開於花盛處作園囿四方伎藝舉集都人士女載酒爭出擇園亭勝地上下池臺間引滿歌呼不復問其主人抵暮逰花市以筠籠買花𨿽貧者亦戴花飲酒相樂故王平甫詩曰風暄翠幕春沽酒露濕筠籠夜賣花】

西池春逰【增淸尊錄西池春逰都人士女讙集自諸王邸第及公侯戚裏中貴人家帟幕車馬相屬歌姝舞姬皆飾璫翠佩珠犀覽鏡顧形人人自謂傾國】

禳災【增揮麈前錄髙昌佛寺五十餘區皆唐朝賜額居民春月多逰羣聚遨樂於其間逰者馬上持弓矢射諸物謂之禳災】

咒水成醪【增葆光錄殷七七嘗春逰酒盡將水咒之成濃醪】

放春【增幹淳嵗時記蔣苑使有小圃不滿二畆而花木匼匝亭榭奇巧春時悉以所有書畫玩器冠花器弄之物羅列滿前戲效闗撲閙竿花籃之類悉皆縷絲金玉爲之且立標竿射垜及秋千梭門鬭雞蹴踘諸戲事以娛逰客衣冠士女至者招邀杯酒往往禁煙乃已謂之放春】

禁苑賞花【增幹淳嵗時記禁中賞花非一起自梅堂賞梅芳春堂賞杏花桃源觀桃粲錦堂金林檎照妝亭海棠至於鐘羙堂大花爲極盛堂前三面皆以花石爲臺三層各植名品標以象牌覆以碧幕臺後分植玉蘭繡毬數百株儼如鏤玉屏堂內左右各列三層雕花彩檻防以彩色牡丹畫衣間列碾玉水晶金壺及大食玻瓈等瓶各簮奇品如姚魏禦衣黃照殿紅之類防千朶別以銀箔間貼大斛分種數十百窠分列四面梁棟防戶間亦以湘筒貯花鱗次簇插何翅萬朶至春暮則稽古堂會瀛堂賞瓊花靜侶亭紫笑淨香亭采蘭挑筍則春事已在綠陰芳艸間矣】

拜掃【增嶽陽風土記春社後遇好天色往往相繼上山中州人所謂拜掃也至寒食而止】

叢春園【增洛陽名園記叢春園門下侍郎安公買於尹氏其大亭有叢春亭髙亭有先春亭叢春亭出荼蘼架上髙可望洛水】

羅漢絳【增湖湘故事羅漢絳後洞有艸蔓結如帶長丈餘附木而生相傳謂之羅漢絳畢田詩云五百移棲絕洞深空防轍迹杳難尋緑絲絳帶何人施長到春來掛滿林】

會春園【增湖湘故事湖南馬氏作會春園開宴有數聮爲當時所稱雲珠璣影冷偏粘艸蘭麝香濃卻損花山色逺堆螺黛雨艸梢春戞麝香風】

吹花擘柳【原遁賫閒覽河朔春時多大風飛塵撼木數日一作二三日方止以訪左右對曰不得是風且無年名曰吹花擘柳風艸木百谷皆借之】

春夢【增李賀春懷引寶枕垂云選春夢鈿合碧寒龍腦凍李商隠詩春夢亂不記春原登已重蘇軾詩投梭毎困東鄰女換扇惟逢春夢婆原侯鯖錄東坡在昌化嘗負大瓢行歌田畆間饁婦年七十云內翰昔日富貴一春夢坡然之里人呼此婦爲春夢婆】

春江釣叟圗【增圗畫見聞志衛賢事李后主爲內供奉工畫人物臺閣有春江釣叟圗上有李后主書漁父詞一棹春風一葉舟一綸繭縷一輕鉤花滿渚酒盈甌萬頃波中得自由】

梅亭【增癸辛雜識趙春谷梅亭曰東風第一賈秋壑梅亭曰第一春】

百花獅子【原林下淸錄曲江貴家逰賞則剪百花獅子遞相送遺獅子有小連環欲送則以蜀錦流蘇牽之唱曰春光且莫去畱與醉人看】

羙農臺【增寰宇記羙農臺在漢中府城東後漢書桓宣爲漢中守春月嘗登此臺以勸農故曰羙農臺】長春殿【增宋會要西京大內後苑有長春殿玉海漧徳三年宴近臣於長春殿】

和春殿【增玉海隋有和春殿】

迎春苑【增玉海太平興國五年賜及第舉人宴於迎春苑】

望春門【增玉海唐有望春門王建宮詞今日踏靑歸較晚聲防著望春門】

延春閣【增玉海寶元元年攺萬春閣爲延春閣閣在禁中北臨後苑逰幸之所也兩壁畫農家蠶織黃庭堅詩想得天香隨禦所延春閣道轉輕雷】

逰春弄【增琴曲譜錄蔡邕昔入靑溪訪谷先生所居山東常有人逰因成逰春弄】

春波橋【增會稽志春波橋在會稽縣東南五里賀知章詩云別家鄊嵗月多近來人事半消磨惟有門前鑑湖水春風不攺舊時波故取此名橋】

瑒花【增王蘂辧證江南野中有小白花髙數尺春開極香土人呼名瑒花瑒玉名取其白也】牡丹花品【增天彭牡丹記牡丹花品著者有洛陽春紹興春政和春探春毬】

花市【增芍藥譜之人無貴賤皆喜戴花開明橋之間方春之月拂旦有花市焉西湖志杭州壽安坊俗稱官巷宋時謂之花市亦曰花團蓋汴京壽安山下多花園春時賞宴爭華競侈錦簇繡圍移都後以花市比之故稱壽安坊今兩岸多賣花之家亦其遺俗也】

買春錢【增承平舊纂進士不第者親知供酒肉費號買春錢】

春巴納【增遼史營衛志春巴納在鴨子河濼皇帝正月上旬起牙帳約六十日方至天鵝未至卓帳冰上鑿冰取魚冰泮乃縦鷹鶻捕鵝鴈鴨子河濼在長春州東北四面皆沙堝多楡柳杏林皇帝每至侍禦各備連錘一柄鷹食一器刺鵝錐一枚於濼周圍相去各五七步排立皇帝於上風望之有鵝之處舉旗探騎馳報逺泊鳴鼔鵝驚騰起五方擎進東海靑鶻拜授皇帝放之鶻擒鵝墜排立近者舉錐刺鵝取腦以飼鶻皇帝得頭鵝薦廟羣臣各獻酒果舉樂更相酬酢致賀語皆插鵝毛於首以爲樂賜従人酒徧散其毛弋獵网釣春盡乃還】

春水服飾【增金史輿服志其従春水之服則有鶻捕鵝雜花卉之飾】

玉蘂花【增劇談錄上都安業坊唐昌觀舊有玉蘂花甚繁每發若瑤林瓊樹元和中春物方盛車馬尋玩者相繼忽一日有女子年可十七八乘馬容色婉約迥出於眾下馬以白角扇障面直造花所異香芬馥聞於數十步之外佇立良久令小僕取花數枝而出須叟望之已在半天餘香不散者經月餘日】

灌木春鶯【增古琴防梁武帝賜張率玉琴一張琴首金嵌灌木春鶯四字】

春波曲【增占琴防昔恆山有雙白鶴化爲二神女舞於臺上已而拊落霞之琴歌淸吳春波之曲徧山俱響】

春江【增樂府詩集春江花月夜陳後主所作張子容春江花月夜曲林花發岸口气色動江新此夜江中月流光花上春分明石潭裏宜照浣沙人唐郭元振曰春江巴女曲也張仲素春江行揺越江春相將采白蘋歸時不覺夜出浦月隨人】

一撚紅【原全芳備爼唐明皇時有獻牡丹者貴妃勻面口脂手印於花上詔於仙春館栽來嵗花開上有脂印紅迹帝名爲一撚紅】

酒香山【增君山記酒香山在君山上相傳每春時往往聞酒香尋之莫見其處】

錦繡谷【增名勝志金谿縣治後有錦繡谷以春月花開如繡故名】

眾春園【增名勝志定州眾春園在華塔寺宋韓魏公爲守時嘗築臺池園囿仍自爲記略曰郡北隅瀦水爲塘廣百畆余植柳萬株亭榭花艸之盛冠於北陲總而名之曰眾春良辰佳莭太守與吏民同一日之適防覽其間以通聖時無事之樂】

春風亭【增名勝志永新縣治內有春風亭宋時元絳爲令所建作詩云三年到此別無功種得桃花滿縣紅此日不能收拾去一時分付與東風】

食朝霞【增陵陽子明經春食朝霞朝霞者日欲出時黃气也】

臥向東方【增遵生八牋春三月臥宜頭向東方乘生气也】

風穴【增外國圗風山之首髙三百里有風穴方三十里春風自是出】

肝用事【增雲笈七籖治肝當用噓噓爲防吸爲補夫肝者震之气木之精其色靑其象如懸匏肝主魂其神如龍化爲二玉女玉童各長七寸出入於肝臓肝者春之用事常以正月二月三月寅時東向平坐叩齒三通閉气九息吸震宮之靑气三吞之以享靑帝之祀以致二童之饌木精乘王則肝歡寡憂】服雲英【增雲笈七籖雲母有八種色黃白而靑多者名雲英宜春時服之令人身輕入水不寒】

禦制防山春望詩雲霄千尺倚丹丘輦下山河一望收鳳翥中天連紫闕龍蟠北極壯皇州煙生沆瀣春初麗露濕芙蓉翠欲流卻向閭閻看蔀屋崇髙還厪廟堂憂

禦制春日觀花詩枝上流鶯早千紅萬紫香气融催麗風過遞年芳穠李花猶淺垂楊葉未長澗中春澑發疑是奏笙簧

禦制春日郊行詩春殿晴雲曉鑾輿出禁闈桃花臨紫陌柳色啟靑暉細雨淸塵界和風散徳威馬嘶馳道逺滿地盡芳菲

禦制玉泉春曉詩郊墅初晴後芳春曙色旋孤巒堆畫障細穴吐新泉浪靜鮮鱗躍風恬紫菂妍怡情看萬象浩浩思無邊

禦制春夜詩玉罏煙靄盡夜靜百花香曙气浮丹陛春光拂象牀

禦制春詩旭日含新淑春光覆滿屋東皇轉嵗華融气雜山谷

春囿【增楚辭騰駕步逰獵春囿只陸機詩逍遙春王囿躑躅千畆田】

春華【增班固答賔戱馳辯如濤波摛藻如春華張華答何劭詩穆如灑淸風煥若春華敷】春圃【增張衡東京賦植華平於春圃丰朱艸於中唐王建詩春圃紫芹長卓卓暖泉靑艸一叢叢】夏侯湛春可樂賦【增春可樂兮樂東作之良時嘉新田之啟萊恱中疇之發菑桑冉冉以奮條麥遂遂以揚秀澤苖翳渚原卉耀阜春可樂兮樂崇陸之可娛登夷岡以回朓超矯駕乎山隅綴雜花以爲蓋集繁防以飾裳散風衣之馥气納戢懷之潛芳鶯交交以弄音翠翾翾以輕翔招君子以偕樂攜淑人以防行】

子夜春歌【增春風動春心流目曯山林山林多奇采陽鳥吐淸音又杜鵑竹裏鳴梅花落滿道燕女逰春月羅裳曵芳艸】

春英【增子夜歌綠荑帶長路丹椒重紫莖流吹出郊外共歡弄春英】

春苑【增子夜歌鮮云媚朱防芳風散林花佳人步春苑繡帶飛紛葩趙彥伯詩紅萼競然春苑曙丰茸新色禦筵開】

春園【增子夜歌春園花就黃陽池水方淥庾信詩暫住春園傍聊過看果行張說詩春園旣醉心和樂共識皇恩造化同】

春枝【增賀循夾池修竹詩來風韻晚徑集鳳動春枝範成大詩穠香溫夜气小而濕春枝】

春泉【原庾闌詩手澡春香潔目翫陽葩鮮增庾信詩春泉下玉澑靑鳥向金華李端詩看虹登晚墅踏石過春泉】

春渚【增謝靈運詩鳴笳發春渚稅鑾登山椒原杜甫晝夢詩桃花气暖眼自醉春渚日落夢相牽】春岸【增謝靈運詩海鷗戲春岸天雞弄和風蕭子揮詩虫聲繞春岸月色思空閨杜甫詩春岸桃花水雲帆楓樹林】

春色滿皇州【增謝朓詩宛洛佳遨逰春色滿皇州滕邁春色滿皇州詩藹藹復悠悠春歸十二樓最明雲裏闕先滿日邊州色媚靑門外光揺紫陌頭上林榮舊樹太液鏡新流暖帶祥煙起晴添瑞防浮陽和如啟蟄従此事芳逰】

春洲【增謝朓詩喧鳥覆春洲雜英滿芳甸庾信詩流水桃花色春洲杜若香溫庭筠春洲曲韶光染色如蛾翠綠濕紅鮮水容媚蘇小慵多蘭渚閒融融浦日防防寐】

春疇【增謝朓詩袚穢河滸張樂春疇】

春山【增鮑照春日行春山茂春日明園中鳥多嘉聲杜甫詩春山無伴獨相求伐木丁丁山更幽李華詩芳樹無人花自落春山一路鳥空啼郭熙畫譜春山澹冶而如笑】

春叢【增梁簡文帝詩花樹含春叢羅帳夜長空李商隠詩春叢定是饒棲鳥飲罷莫持紅燭行】春庭【增梁簡文帝答張纉書春庭樂轉蕙承風蕭慤詩春庭聊縦望樓臺自相隠】

春陰【增梁簡文帝詩沙文浪中積春陰江上來常建詩晴天無纎翳郊野浮春陰林逋春陰詩似雨非晴意思深宿酲牽率臥春陰苦憐燕子寒相並生怕梨花晚不禁薄薄簾幃欺欲透遙遙歌管壓來沈北園南陌狂無數只有芳菲會此心】

梁元帝春日篇【增春還春節美春日春風過春色日日異春情處處多處處春芳動日日春禽變春意春已繁春人春不見不見懷春人徒望春光新春愁春自結春結詎能申欲道春園趣復憶春時人春人意何在空爽上春期獨念春花落還似惜春時白居易春逰詩春樹花珠顆春塘水麯塵春娃無气力春馬有精神】

沈約春白紵歌【增蘭葉參差桃半紅飛芳舞縠戲春風如嬌如怨狀不同含笑流眄滿堂中翡翠羣飛飛不息願在人間長比翼佩服瑤艸駐容色舜日堯年歡無極】

春妝【原沈約詩斜簮映秋水開鏡比春妝增徐夤牡丹花詩嬌含嫩臉春妝薄紅蘸香綃色輕】春籞【增沈約詩帳殿臨春籞帷宮繞芳薈】

春煙【增範云詩春艸醉春煙深閨人獨眠李白詩芳艸換野色飛蘿隔春煙林逋詩春煙寺院敲茶鼔夕照樓臺卓酒旗】

春水【增江淹別賦春艸碧色春水綠波王褒碑銘桃花春水靈艸孤洲杜甫詩一逕野花落孤村春水生嚴維詩柳塘春水漫花塢夕陽遲】

春塘【增江淹靑苔賦春塘秀色陽鳥好音庾肩吾詩岸髙花發春塘細柳懸】

春瀾【增江淹詩緩步遵汀渚枻泛春瀾蔡襄詩霅水生春瀾瑩淨沙可數】

春流【增何遜詩遽逐春流返歸帆得望家原杜甫春日江村詩農務村村急春流岸岸深】

春渠【增劉孝綽詩皇心睠樂飲帳殿臨春渠嚴維詩柳塘燻晝日花水溢春渠】

春宵【增劉孝綽詩春宵猶自長春心非一傷月帶園樓影風飄花樹香】

春閨【增王筠詩従君客梁后方畫掩春閨】

春城【增吳邁逺詩綠樹揺雲光春城起風色王維詩晚鐘鳴上苑疏雨過春城韓翃詩春城無處不飛花寒食東風禦柳斜】

春澑【原陰鏗詩洞庭春澑滿平湖錦帆張增白居易詩西澗冰已消春澑含新碧】

春牖【增庾肩吾詩春牖對芳洲珠簾新上鉤】

春樓【增陳後主詩春樓髻梳罷南陌競相隨鄭愔詩晨蹕淩髙轉翠旌春樓望逺背朱城】

春池【增陳後主詩春池已渺漫髙枝自嵸森王維詩春池百子外芳樹萬年餘】

春砌【增陳後主梅花落詩春砌落芳梅飄零上鳳臺】

庾信春賦【增宜春苑中春已歸披香殿裏作春衣新年鳥聲千種囀二月楊花滿路飛河陽一縣並是花金穀従來滿園樹一叢香艸足礙人數尺逰絲卽橫路】

春潭【增隋帝詩夜露含花气春潭瀁月暉】

春堤【增上官儀詩曉樹流鶯滿春堤芳艸積】

春潮【增王勃詩江曠春潮白山長曉岫靑原韋應物詩春潮帶雨晚來急野渡無人舟自橫】春眠【原孟浩然詩春眠不覺曉處處聞啼鳥增溫庭筠春愁曲涼簮墜發春眠重玉兔氤氳柳如夢陸防詩緑窓百舌喚春眠】

春荻【原儲光羲采蓮詞春荻時隠舟新萍復滿湖】

春聲【增李白聽新鶯歌春風捲入碧雲去千門萬戶皆春聲杜甫詩蟻浮仍臘味鷗泛已春聲孔武仲詩一晌春聲回宿鳥半天寒色在啼鴉】

春殿【原杜甫宣政殿退朝詩天門日射黃金榜春殿晴燻赤羽旗】

春岑【增杜甫詩東城抱春岑江閣臨石面】

春燈【增杜甫詩風起春燈亂江鳴夜雨懸】

春苗【原杜甫鷗詩卻思翻玉羽隨意防春苗】

春帆【原杜甫詩野館濃花發春帆細雨來韓偓詩水國春帆向晚多】

春蕪【增杜甫詩雨露洗春蕪牛嵪詩馬嘶殘雨春蕪濕】

春泥【增杜甫詩雪岸叢梅發春泥百艸生竇鞏詩大堤欲上誰相伴馬踏春泥半是花】

春松【增陸贄禁中春松詩陰陰淸禁裏蒼翠滿春松雨露恩偏近陽和色更濃髙枝分曉月虛吹雜宵鐘香助鑪煙逺形疑蓋影重願符千載壽不羨五株封幸得回天眷全勝老碧峯】

昆明春【增白居易新樂府昆明春昆明春春池岸古春流新影浸南山靑滉瀁波沈西日紅奫淪】楊巨源春日獻聖壽無疆詞【增文物京華盛謳歌國步康瑤池供壽酒銀漢麗宸章靈雨含雙闕雷霆肅萬方代推仙祚逺春共聖恩長鳳扆臨花暖龍罏傍日香遙知千萬嵗天意奉君王又玉漏飄靑璅金鋪麗紫宸雲山九門曙天地一家春又代是文明晝春當燕喜時罏煙添柳重宮漏出花遲又日上蒼龍闕香含紫禁林晴光五云疊春色九重深又化洽生成遂功宣動植知瑞凝三秀艸春入萬年枝】春曙【增李賀靜女春曙曲粉防香咽穨曉云錦堆花宻藏春睡】

春毬【增王建宮詞盡送春毬出內家記巡傳把一枝花散時各自燒紅燭相逐行歸不上車】春睡【增溫庭筠詩防間桃蘂宿妝在雨後牡丹春睡濃蘇軾縦筆詩盡道先生春睡羙道人輕打五更鐘】春莎【增李建勲春詞日髙閒步下堂階細艸春莎沒繡鞋】

春陌【增韋莊詩獨倚危樓四望遙杏花春陌馬聲驕】

春沙【增孫覿詩疎林欹晚照淺澑咽春沙】

春院【增孫覿宿善法寺詩鳥啼春院靜人語夜堂深】

禦定月令輯要卷四﹤史部﹐時令類﹐禦定月令輯要﹥

欽定四庫全書

禦定月令輯要卷五

正月令

天道

天地交泰【增易天地交泰集義粹言泰通也天地交而二气通正月之卦也子爲天正丑爲地正寅爲人正自子至寅三陽生而三才之道備故曰天地交泰】

日在營室【原禮孟春之月日在營室集說營室在亥娵訾之次增淮南子天一元始正月建寅日月俱入營室五度天一以始建七十六嵗日月復以正月入營室五度無餘分名曰一紀】

中星【原禮昏參中旦尾中集說昏時參星在南方之中旦則尾星在南方之中增淮南子注參西方白虎之宿尾東方蒼龍之宿蘇軾元日次韻詩得句牛女夕轉頭參尾中】

律中太蔟【原禮律中太蔟集說太蔟寅律長八寸白虎通正月律謂之太蔟何太亦大也蔟者湊也言萬物始大湊地而出也增呂氏春秋注太蔟陽律也竹管音與太蔟聲和太陰气衰少陽气萬和動生湊地而出故曰律中太蔟宋書律志太蔟之數七十二主正月下生南呂】

東風觧凍【原禮東風觧凍增淮南子注東方木火母也气溫故東風觧冰凍也王季則詩北陸收寒盡東風觧凍初元稹詩何處生春早春生冰岸中尙憐扶臘雪漸覺受東風】

盛徳在木【原禮先立春三日太史謁之天子曰某日立春盛徳在木天子乃齋注春爲生天之生育】

【盛徳在扵木位增張彚春風扇防和詩木徳生和气防防入曙風】

司天【原禮乃命太史守典奉法司天日月星辰之行宿離不貸毌失經紀以初爲常注謂其屬馮相氏保章氏掌天文者】

陬月【原爾雅正月爲陬疏正月得甲則曰畢陬按得丙則曰修陬得戊則曰厲陬得庚則曰窒陬得壬則曰終陬此可推】

農祥晨正【原國語農祥晨正日月厎扵天廟土乃脈注農祥房星也晨正謂立春之日晨中扵午也農事之故曰農祥增石貫借田賦紺轅塞路靑輅巡塲葉農經而授事指晨正而告祥】

土膏【原國語陽气俱烝土膏其動注烝升也膏土潤也增獨孤授寅賔出日賦木位值扵扶桑初杲杲以出土膏潤扵南畆且澤澤其耕石貫借田賦執紅紖親黛耜四頋而溝塍砥平三推而土膏脈起】贊陽出滯【增國語二曰太蔟所以金奏贊陽出滯也注正月曰太蔟幹九二也言陽气大湊達扵上也太蔟正聲爲商故爲金奏所以佐陽發出滯伏也】

協風至【原國語先時五日瞽告有協風至注協和也風气和時至也立春曰融風增王起瞽者告協風賦先王所寶惟谷所天惟食必俟協風以力穡】

月暈圍【增史記天官書白帝行徳以正月二十日二十一日月暈圍常大赦戴謂有大陽也】建正【增史記曆書昔自在古歷建正作扵孟春索隠案古歷者謂黃帝調歷以前有上元太初歷等皆以建寅爲正謂之孟春也及顓頊夏禹亦以建寅爲正】

人統【增漢書律曆志正月幹之九三萬物棣通族出扵寅人奉而成之仁以養之義以行之令事物各得其理寅木也爲仁其聲商也爲義故太蔟爲人統春秋感精符人統月建寅物生之端謂之人統夏以爲正】月從左行【增淮南子斗杓爲小嵗正月建寅月左行注苐五至苐七爲杓】

嵗星捨室璧【增淮南子太陰在辰嵗名曰執徐嵗星捨營室東壁以正月與之晨出東方翼軫爲對】

招揺指寅【原淮南子孟春之月招揺指寅注招揺斗建晉書樂志正月之辰謂之寅寅者津也謂生物之津塗也增劉長卿嵗日作建寅廽北斗看歷占春風冷朝陽詩臘盡星廽次寒餘月建寅】

陽气出地【增春秋繁露陽气以正月始出扵地生育長養扵上】

气濁而靑【增春秋繁露日冬至七十二日木用事其气燥濁而靑】

俊風滌凍【原夏小正時有俊風寒日滌凍塗俊者大也大風南風也合冰必扵南風觧冰必扵南風滌也者變而暖也凍塗者凍下而澤上多也增王起東郊迎春賦八鑾振響隨觧凍之和風五輅騰輝映麗天之遲日李咸用春雨詩大帝閒吹破凍風靑雲融液流長空】

斗東指【增孝經緯距日冬至四十五日斗指東北維爲立春鶡冠子斗柄東指天下皆春杜安世元旦詞玉燭光明正旦好鬥柄東廽春太早嶺寒猶鎖去年梅江防新催今嵗艸】

三著體成【原易幹鑿度三防而成著三著而體成當此之時天地交萬物通也】

猛風至【增易通卦驗正月中猛風至注猛風動揺樹木有聲者】

雷始動【增論衡正月陽气泄雷聲始動徐璣新春喜雨詩農家不厭一冬晴嵗事春來漸又形昨夜新雷催好雨蔬畦麥隴先靑】

十三月【增獨斷夏以十三月爲正律中太蔟言萬物始蘇而生故以爲正也】

萬物隨陽【增晉書樂志正月之管謂之太蔟蔟者蔟也謂萬物隨扵陽气太蔟而生也】孟陽【原梁元帝纂要正月孟春亦曰孟陽上春初春開春春獻春首春首嵗初嵗開嵗嵗獻嵗嵗芳嵗華嵗增王勃春思賦會當一舉絕風塵翠蓋朱軒臨上春李邕春賦我聖君大撫萬國肆覲羣後受天之禧嘉嵗之首檀約陽春歌靑春獻初嵗白日映雕梁】

瑞雪【增唐會要元和二年正月辛夘郊饗獻之次景物澄霽及鑾輿就次則防雪大駕將動則又止翌日禦樓宣赦畢瑞雪盈尺】

銅渾更始【增嵗華紀麗星始運扵銅渾注銅渾以應天之星數目正月則銅渾更始以測一年之星度】

人正【增宋史樂志太蔟之律生气湊達萬物於三統爲人正扵四時爲孟春故元會用之】

登眀【原夢溪筆談六壬天十二辰亥曰登明爲正月將謂之合神又謂之太陽過宮合神者正月建寅合在亥太陽過宮者正月日躔陬訾登明者正月三陽始兆扵地上見龍在田天下文明故曰登明】一月【增容齋三筆秦始皇名曰政自避其嫌以正月爲一月】

治水龍【增雞肋編按天官歷歷日中治水龍數乃自元日之後逢辰爲支節是得寅夘在六日爲丰年之兆】

萬物廣演【增蠡海錄寅居東北陰陽之交離陰而詣陽敷布而條暢寅者演也萬物至此而廣演矣】甘露頌【增玉海淳化三年正月丙辰舒州言甘露防靈仙觀三淸閣前栢木畫圖來獻上以示近臣宰相李昉等表賀詔楊億試舒州進甘露頌】

元宵風【增農政全書元宵前後必有料峭之風謂之元宵風劉云寰元夜詞景龍天气正餘寒料峭輕風簾幙】

日躔【原通書立春日日在虛二度後十二日入酉初一刻後十三日出夘正二刻雨水日在危九度後十二日入酉初三刻十三日出夘正一刻】

日鏈魄【增雲笈七籖立春之莭日更鏈魄扵金門之內耀其光扵金門之外四十五日乃止】陽【增雲笈七籖孟春是月也天地俱生謂之陽天地資始萬物化生夜臥早起以緩其形】三素云【原雲笈七籖立春之日三素元君上詣天皇大帝遊宴之時當以其日沐浴齋戒淸朝入室燒香行禮東北向叩齒十二通仰思紫緑白三色之云東北而廽心念防言祝畢仰咽入炁行之八年三素之云八輿飛輪迎之上升帝宸增李季何立春日曉望三素云詩靄靄靑春曙飛仙駕五云浮輪初縹緲承蓋乍氤氳薄影隨風度殊容向日分羽毛紛共逺環佩杳猶聞靜合煙霞色遙將鸞鶴羣年年瞻此禦應許元君李商隠詩九枝燈下朝金殿三素雲中侍玉皇蘇軾春帖子萬年枝上看春色三素雲中望玉宸】

吉日方【原居家必用天徳丁月徳丙天徳合壬月徳合辛月建寅月恩丙天馬午驛馬申吉期夘陰徳酉陽徳戌六儀辰】

莭序

靑鳥鳴【原左靑烏氏司啟者也注靑鳥鶬鶊也疏立春立夏謂之啟此鳥以立春鳴立夏止故以名官使之主立春立夏】

四時卒始【原史記天官書立春日四時之卒始也注是去年四時之終今年之始也增左思蜀都賦若其舊俗終冬始春吉日良辰置酒髙堂以禦嘉賔】

遣使循行【原漢書谷永立春遣使者循行風俗宣布聖徳矜卹孤寡問民所苦勞二千石敇勸農桑毋奪農時】

立春【原淮南子大寒加十五日斗指報徳之維則越陰在地故曰距日冬至四十六日而立春陽气凍觧音比南呂】

雨水【原淮南子立春加十五日斗指寅則雨水音比夷則】

四海出云【原淮南子主術訓注立春後四海出云】

陽云出亢【增易通卦驗雨水日黃陽云出亢】

艮王【增樂緯艮主立春樂用塤原周易集觧成言乎艮崔憬曰立春則艮王萬物之所成終成始也增續文獻通考匏艮音也其風融其聲崇聚立春之气也】

門無扄鑰【增孝經鉤命訣立春敇門闌無扄鑰以迎春之精下弓戴楯鼓示時聲動昆虫也】赦小罪【增五經通義立春條風至赦小罪出稽畱】

賜束帛【增後漢書禮儀志立春遣使者賫束帛以賜文官古今注建武八年立春賜公十五匹卿十匹】寛大書【原後漢書禮儀志立春之日下寛大書曰制詔三公方春東作敬始愼防動作之罪非殊死且勿案驗皆湏麥秋退貪殘進柔良下當用者如故事增蘇軾謝賜歷日表嵗頒正蓋春秋統始之經郡賜璽書亦漢家寛大之詔】

土牛耕人【增後漢書禮儀志立春之日夜漏未盡五刻京師百官皆衣靑衣郡國縣道官下至斗食令史皆服靑幘立靑幡施土牛耕人扵門外以示兆民原論衡立春爲土象人男女各二秉耒鋤或立土象牛順時應气示率下也增事物紀原周公始制立春土牛常惟堅立春出土牛賦冬官蕆事牛人乃出將協地紀克符天秩約嵗時之儉泰示農耕之遲疾首巍巍以山聳角戢戢而林錯制以紅縻飾以丹艧出北陸以送寒佇西成而取獲冷朝陽立春詩土牛呈嵗稔防燕表年春範成大立春郊行竹擁溪橋麥蓋坡土牛行防亦笙歌】

迎春東郊【增後漢書祭祀志立春之日皆靑幡幘迎春扵東郭外令一童男冒靑巾衣靑衣先在東郭外野中迎春至者自野中出則迎者拜之而還唐中宗立春日逰苑迎春詩迎春正啟流霞席暫囑曦輪勿遽斜韋縝讀春令賦載靑旗之容與服蒼玉之璘玢辧色而金貂列位迎春而玉輅廽輪】

火卦用事【增後漢書郎顗立春之後火卦用事】

論囚避立春【增後漢書陳寵蕭何艸律李秋論囚俱避立春之月】

豕韋之次【增月令章句自危十度至壁八度謂之豕韋之次立春驚蟄居之衛之分野】迎春樂【原皇覽逸禮距日冬至四十有五日迎春扵東堂堂髙八尺堂階三等靑棁八乘旗旄尙靑田車載矛號曰助天生鳴之以角舞之以羽翟此迎春之樂也】

進漿粥【原四民月令立春日進漿粥以導和气】

管灰气【原物理論立春日取農宜陽金門山竹爲管河內葭艸爲灰以陽气】

宜春【原荊楚嵗時記立春日寫宜春二字貼扵門庭楣柱增遼史禮志立春婦人進春書刻靑繒爲幟像龍銜之或爲蟾蜍書幟曰宜春王珪春帖子年年金殿裏寶字帖宜春】

防燕【原荊椘嵗時記立春日剪防爲燕戴之增李逺立春詩斜穿防燕羅薄剪春虫鄭獬詩漢殿闘簮防防燕並知春色在頭】

觀云色【增隋書律曆志後齊參軍信都芳深有巧思能以管气仰觀云色嘗與人對語卽指天曰孟春之气至矣人往驗管而飛灰已應每月所言皆無爽】

讀時令【增隋書禮儀志後齊立春日皇帝服通天冠靑介幘靑紗佩蒼玉靑帯靑袴靑襪舄受朝太極殿尙書令等坐防三公郎中詣席跪讀時令訖典禦酌酒巵置郎中前郎中拜還席伏飲禮成出】迎靈威仰【增隋書禮儀志春迎靈威仰者三春之始萬物稟之而生莫不仰其靈徳服而畏之】祀靑帝【原舊唐書禮志武徳貞觀之制每嵗立春日祀靑帝扵東郊帝宓羲配勾嵗星三辰七宿從祀】

幡勝【原千金月令唐制立春日賜三省官防勝增酉陽雜爼立春日士夫之家剪防爲小幡或懸扵佳人之首或綴扵花下又剪爲春蝶春錢春勝以戲東京夢華錄宋立春日自郎官禦史寺監長貳以下皆賜春幡勝以羅爲之宰執親王近臣皆賜金銀幡勝韋荘立春詩雪圃乍翻紅菜甲防幡新剪緑楊絲周美成春帖子曉開魚鑰朝衣集防勝飄百辟冠蘇軾減字木蘭花詞春幡春勝一陣春風吹酒醒胡浩然立春詞最好是戴防幡春勝頭防結】

食雞辟疫【增肘後方冬至日取赤雄鷄作臘至立春日煮食至盡勿分他人辟禳瘟疫】迎春髻【增炙轂子錄漢之迎春髻立春日戴元好問詩金釵翠嚲迎春髻銀燭光揺午夜花】气首【增五代史司天考晉司天監馬重績起唐天寶十四載乙未爲上元用正月雨水爲嵗首】春帖子【增溫公日錄翰林書待詔請春詞以立春日剪帖扵禁中門帳皇帝閤幹淳嵗時記學士院撰進春帖子帝後貴妃夫人諸閣各有防式綘羅金縷華粲可觀】

春盤【原四時寶鑑東晉李鄂立春日以蘆菔芹芽爲菜盤相饋貺又立春日薦春餅生菜號春盤增幹淳嵗時記後苑辦造春盤供進及兮賜貴邸宰臣巨璫翠縷紅絲金雞玉燕備極精巧每盤直萬錢】

禦制春盤詩小摘園中露新香糝作羮嵗和欣有兆甘菜已春生【增歐陽詹春盤賦假盤盂而作地疏綺繡以爲珍叢林具秀百卉爭新杜甫立春詩春日春細生菜忽憶兩京梅時盤出髙門行白玉菜纎手送靑絲蘇軾詩靑蒿黃韭簇春盤陸防立春詞春盤春酒年年好試戴銀旛判醉倒】

鞭春牛【原幹淳嵗時記立春前一日臨安府進大春牛設扵福寧殿庭及駕臨幸內官皆用五色絲防杖鞭牛禦藥院例取牛睛以充眼藥余屬直閣婆掌管預造小春牛數十飾防旛雪栁分送殿閣巨璫各隨以金銀錢彩縀爲酬臨安府亦鞭春開宴東京夢華錄立春前一日開封府進春牛入禁中鞭春開封祥符兩縣置春牛扵府前至日絕早府僚打春府前百姓賣小春牛花裝欄坐上列百戲元稹春生詩鞭牛縣門外爭土蓋蠶叢陳傅良立春詩千官勒馬謝幡勝萬國鞭牛占雨晴】

洞庭春色【原摭言安防郡王立春日以黃柑釀酒謂之洞庭春色】

立春瑞雪【增玉海淳化四年正月乙未大雨雪上作立春日瑞雪詩三首賜近臣張九齡立春晨起對積雪詩忽對林庭雪瑤花防處開今年迎气始昨夜伴春廽】

鶉鵪鳴【增本艸綱目春秋運斗樞云立春雨水鶉鵪鳴鵪與鶉兩物也形狀相似俱黒色】神水【增本艸綱目立春日貯水謂之神水釀酒不壊】

日次子位【增祛疑說日次子位當虛宿之躔度而立春虛乃子位之正天中之一陽也天道左旋日次子而爲春之正月】

水气流行【增吳萊二十四气論立春正月莭雨水正月中漢律曆志驚蟄在正月中注今作雨水蓋自秋分水始涸立冬水始冰冬至水泉動大寒水澤腹堅今日雨水者先是爲露爲霜雪皆水气凝結以至扵寒之極春則水气流行而又爲暑之始也】

推立春歌【增輟耕錄推立春歌括云今嵗先知來嵗春但隔五日三時辰謂如今年是甲子日子時立春則眀年合是己巳日夘時立春】

求立春訣【增輟耕錄歌曰若要求立春相衝對食神閏月無中气說與惺惺人注假如前九年甲子日立春甲食丙子衝午卽今年丙午日立春也二十四气準此】

打春【增武林舊事立春日作土牛迎市以芒神置前至暮以細花杖打牛謂之打春】

暖生萬物【增羣書要語笙生也竽暖也立春之气暖生萬物者也】

占奏【增續文獻通考凡毎嵗立春日欽天監官往順天府气回監具呈依書占奏】

演春【增西湖志余立春前十日縣官選集優人小妓教習數日謂之演春】

街道士【增西湖志余立春日郡守率僚屬往迎前列社夥殿以春牛士女縦觀塡塞市街其優人之長者假以冠帯騎驢叫躍以卒圍從謂之街道士】

陳百戲【增閩部疏閩俗迎春日多陳百戲盛亭臺之飾坐嬰兒髙槊上兒皆慣習飲噉自若了無怖懼千夫百騎繞堂皇而出唱呼跳舞勞以曆書】

牛角土【增法天生意立春日取牛角上土置戶上宜田】

咬春【增蕪史立春日無貴賤食蘿卜曰咬春】

賜春餅【原燕都逰覽志凡立春日扵午門賜百官春餅增申時行謝賜春餅詩紫宸朝罷聽餐玉餌瓊肴出大官齋日未成三爵禮早春先試五辛】

火生【原月山歌立春一火方生】

木榮【原月山歌雨水之時木始榮】

豬膽【增邵眞人經驗方臘月初一日取豬膽不拘大小五六枚用黃連靑黛薄荷僵蠶白礬朴硝各五錢裝入膽內靑紙包了將地掘一孔方深各一尺以竹橫懸此膽在內以物蓋防至立春日取出待風吹去膽皮靑紙研末蜜収喉風閉塞每吹少許神驗】

刻玉簡【增登眞隠訣太極眞人常以立春日日中會眞人扵太極宮刻玉簡記仙名】

春朝沐浴【原雲笈七籖上學之士服日月皇華金精飛根黃气之道當以立春之淸朝煮白芷桃皮靑木香三種東向沐浴】

鏈形隠空【增雲笈七籖藏形匿影之術當以立春之日平旦入室向東北角上坐思紫雲鬱鬱東北角上艮宮中下覆滿一室晻防內外良久紫雲化爲九色之獸如麟之狀在我眼前因叩齒三十六通而防祝畢便九咽止閉目雲气豁除便服靈飛玉符修之一年形常隠空】

建善齋【增雲笈七籖三洞奉道科立春爲建善齋】

沈佺期迎春應制【增東郊蹔轉迎春仗上苑初飛行慶杯風射蛟冰千片斷气沖魚鑰九關開林中覓艸才生蕙殿裏爭花並是梅歌吹銜恩歸路晚棲烏半下鳳城來】

宋祁立春詩【增春畤靈旗畫尾斜漢宮靑幘望晨霞宮中防樹紛無算不待東風已作花】朱子鉛山立春詩【增行盡風林雪徑依然水館山村卻是春風有腳今朝先到柴門】

日次

初一日

元日【原書月正元日月正正月也元日日也增事物紀原伏羲初置元日張衡東京賦孟春元日羣後旁戾百僚師師於斯胥洎蕃國奉聘要荒來質具惟帝臣獻琛執贄晏殊元日詩三百六旬初一日四時嘉序太平年霓裳綘莭修眞錄步武祥雲奉九天】

上日【原書正月上日增北史李業興梁武問尙書正月上日此時何正業興對曰此夏正梁武言何以得知業興曰案尙書中運衡萹云日月營始故知夏正馮衍銘元正上日百福孔靈】

朔旦【原書正月旦增路史有虞氏命禹正月旦受命扵神宗扵時八風循道卿云叢叢俊又百工胥和而歌】

履端【原左履端扵始序則不愆疏履步也謂推步歷之初始以爲術歷之端首增臧榮緒晉書履端元日正始之初庾闡都賦嵗惟元辰陰陽代紀履端歸餘三朝告始】

甲子【原左晉悼夫人食輿人之城杞者綘縣人或年長矣無子而往與扵食有與疑年使之年曰臣小人也不知紀年臣生之嵗正月甲子四百有四十五甲子矣注其年正月一日甲子蓋夏正建寅之月周之三月也】

放鳩【原列子邯鄲之民以正月之旦獻鳩扵簡子簡子大悅厚賞之客問其故簡子曰正旦放生示有恩也三濟紀略滎陽有眢井沛公避項羽逃扵井中時防鳩集井上人謂在井羽曰井有人鳩不集沛公遂免難故漢世正旦放鳩】

獻嵗【增楚辭獻嵗春兮汨吾南徵菉蘋齊葉兮白芷生李華含元殿賦獻嵗元辰東風春懸法象魏與人維新白居易早春雪後詩獻嵗晴和風景新銅駝街郭暖無塵】

開春【增楚辭開春發嵗兮白日出之悠悠】

鵲巢灰【原墨子祕要元日取鵲巢燒灰著於厠以避兵撒門裏以避盜賊】

鏡聽【原穀子元旦之夕汛掃置香燈扵竈門注水滿鐺置杓扵水防禮拜祝撥杓使旋隨柄所指之方抱鏡出門宻聽人言苐一句卽是卜者之兆增王建鏡聽詞重重摩挲嫁時鏡夫壻逺行慿鏡聽回身不遣別人知人意丁寧鏡神聖懷中収拾防鏡帯恐畏街頭見驚怪嗟嗟防防下堂階獨自竈前來跪拜出門願不聞悲哀郎在任郎回未回月明地上人過盡好語多同皆道來捲帷上牀喜不定與郎裁衣失翻正可中三日得相見重繡錦囊磨鏡面韓滉浣溪沙詞荊椘誰言鏡聼詞燭花影動畫檐低燒燈天气醉爲期】

四始【原史記天官書四始者之日正義謂正月旦嵗之始時之始月之始日之始故云四始】七始【原漢書禮樂志七始華始肅倡和聲注七始天地人四時之始華始萬物英華之始也】三朝【原漢書孔光嵗之朝曰三朝注嵗之朝月之朝日之朝增又鮑宣三始注正月一日爲嵗之朝月之朝日之朝始猶朝也班固東都賦春王三朝會同漢京是日也天子受四海之圗籍膺萬國之貢珍內撫諸夏外綏百蠻晉正會大饗歌慶隨百禮合壽與三朝並成公綏元旦大會行禮歌羽旄曜宸極鐘鼓振太淸百辟朝三朝彧彧明儀型】

五色土【原易通卦驗正旦五更鏤五色土扵戶上厭不祥】

朔旦立春【增後漢書順帝紀永建四年正月丙寅詔曰三朝之會朔旦立春嘉與海內洗心自新務崇寛和敬順時令原晉書律曆志顓頊以孟春正月爲元其時正月朔旦立春五星會扵天歷營室也冰凍始泮蟄虫始振雞始三號天曰作時地曰作昌人曰作樂鳥獸萬物莫不應和故顓頊聖人爲歷宗也增蘇軾元日立春詩省事天公厭兩回新年春日並相催殷勤更下山陰雪要與梅花作伴來楊萬里元日立春題道山堂前梅花詩今年元日不孤來帯領新春一並回夜雨初添石渠水東風先入道山梅範成大詩元日兼春日霜寒又雪寒並煩菜手同捧頌椒盤辛棄疾元日立春詞誰向椒盤簮防勝整整韶華爭上春風髩】奪席【原後漢書戴慿憑爲侍中正旦朝賀帝令羣臣能說經者更相難詰義有不通輙奪其席以益通者憑遂重坐五十餘席京師語曰觧經不窮戴侍中】

噀酒救火【原後漢書欒巴注巴爲尙書正朝大會巴獨後到又飲酒西南噀之有司奏巴不敬有詔問巴巴頓首謝曰臣本縣成都市失火臣故因酒爲雨以滅火臣不敢不敬詔卽以驛書問成都成都答言正旦大失火食時有雨從東北來火乃息雨皆酒臭增桂陽列仙成武丁後漢時爲臨武小吏邑吏遣至州太守元日宴郡官使之司酒忽取酒含而噀之眾怪問答曰適見臨武失火所以噀酒救之李孝貞正日臨朝詩保章望瑞气尙書免火災】

賜鰒魚【原東觀漢記吳良初爲郡吏嵗旦賀太守門下掾王望謟稱太守功徳曰今日嵗首請上雅壽良勃然進曰望佞邪之人願勿受其觴太守曰此生言是賜鰒魚百枚】

進璧【原漢官儀正旦朝賀三公奉璧上殿向禦座北面太常贊曰皇帝爲三公興三公伏皇帝坐乃前進璧增通典晉元正皇帝升禦座大鴻臚跪贊蕃王臣某等奏白璧各一再拜賀】

九賔樂【原漢儀天子幸徳陽殿公卿百官各陪朝賀作九賔樂增顏師古正日臨朝詩負扆延百辟垂旒禦九賔】

正日【原四民月令正月一日七十二之初三百六旬之始是謂正日增玉燭寶典正月之是謂正日躬率妻孥潔祀祖禰】

椒酒【原四民月令正月之旦潔祀祖禰進酒防神畢子孫各上椒酒扵家長稱觴舉壽荊楚嵗時記元日進椒栢酒飲桃湯注椒是玉衡星精服之令人身輕能老栢是仙藥成公綏椒花銘嘉哉芳椒載繁其實厥味惟珍蠲除百疾肇惟嵗始月正元日永介睂壽以祈初吉劉臻妻椒花頌旋穹周廽三朝肇建靑陽散暉澄景載煥美哉靈葩爰采爰獻聖容映之永壽於萬庾信謝正旦賜酒詩正旦辟惡酒新年長命杯栢葉隨銘至椒花逐頌來增蘇軾詩葦桃猶在戶椒栢已稱觴毛滂元旦玉樓春詞佳人重勸千長壽栢葉椒花芬翠防】梅花酒【原四民月令梅花酒元日服之卻老】

魚龍百戲【原典略眀帝使博士馬均作司南車水轉百戲正月朝造巨獸魚龍曼延防馬倒騎備如漢西京故事增晉書樂志後漢正旦天子臨徳陽殿受朝賀舎利從西方來戲扵殿前激水成比目魚跳躍潄水作霧翳日畢又化成龍長八九丈出水逰戲燿日光以兩大絲繩系兩柱頭相去數丈兩倡女對舞行扵繩上相逢切肩而不傾魏晉訖江左猶有夏育扛鼎巨象行乳神抃舞背負靈嶽桂樹白雪畫地成川之樂隋書音樂志明帝武成二年正月旦會羣臣扵紫極殿始用百戲宣帝卽位廣召雜伎增修百戲魚龍曼延之伎常陳殿前】

正會禮【原晉書禮志漢儀有正會禮正旦夜漏未盡七刻鐘鳴受賀公侯以下執贄來庭二千石以上升殿稱萬嵗然後作樂宴饗】

白獸樽【原晉書禮志正旦元會設白獸樽於殿庭樽蓋上施白獸若有能獻直言者則此樽飲酒增李君房白獸樽賦王春會朝初正元吉白獸在司樽彛舉酒攫地空象犬髬髵揚睛欲聞乎哮吼劉克荘元日詩耄齒阻陪鳩杖列瞽言曽獻獸樽前】

房中樂【增晉書禮志正旦晝會別置女樂三十人扵黃帳外奏房中之樂】

百華燈【原晉書禮志魏武帝都鄴正會文昌殿用漢儀又設百華燈增宋書禮志正月賀殿下設兩百華燈對扵二階之間端門設庭燎火炬端門外設五尺三尺鐙月照星眀𨿽夜猶晝北齊元會大饗歌百華照曉千門洞晨】

晨賀晝會【原晉書禮志正會禮正旦夜漏未盡七刻謂之晨賀晝漏上三刻更出百官奉壽酒謂之晝會】

禳惡气【原晉書禮志嵗旦設葦茭桃梗磔雞扵宮及百寺之門以禳惡气增丁謂詩天和無癘惡何用磔雞禳】

大會樂歌【增晉書禮志杜舊雅樂四曲毎正旦大會東廂雅樂常作者是也至泰始五年尙書奏使傅休奕荀朂張華各造正旦行禮歌詩朂乃除鹿鳴舊歌更作正旦大會王公上壽並食舉樂歌詩合十三萹】

象車【增晉書輿服志象車漢鹵簿在前武帝太康中平吳后南越獻馴象詔作大車駕之以載黃門鼓吹數十人使越人騎之元正大會駕車入庭】

問計吏【原晉書王渾帝嘗訪元會問郡國計吏方俗之宜渾奏曰可令中書授以紙筆盡意陳聞以明聖指垂心四逺】

坐覓孟嘉【原晉書孟嘉褚裒正旦朝庾亮亮大會州府人士裒問亮聞江州有孟嘉其人何在亮曰在坐卿但自覓裒歷觀指嘉謂亮曰此君小異將無是乎亮欣然而笑】

醁酒【原晉起居注穆帝升平二年正月朝會賜眾官醁酒】

首祚【原王羲之月儀書日往月來元正首祚太蔟告辰防陽始布罄無不宜和神養素】

桃人【增元中記今人正朝作兩桃人立門旁以防雞毛置槖中蓋遺像也】

畫雞【原拾遺記帝堯在位有祗支之國獻重明鳥一名防睛狀如雞鳴似鳯能搏逐猛獸虎狼使妖災羣惡不防爲害飼以瓊膏國人掃灑門戶以望重眀之集或刻木鑄金爲此鳥之狀置扵門戶之間則魑魅醜自然退伏今人每嵗元日或刻木鑄金或圗畫爲雞扵牖上此之遺像也】

折松枝【原董勛答問嵗首折松枝男七女二以爲藥飲】

五辛盤【原風土記月正元日五薰鏈形注噉五辛盤所以助五蔵之气也本艸五辛菜乃元旦立春以蔥蒜韭蓼蒿辛辣之菜雜和食之取迎新之義增庾肩吾詩聊傾栢葉酒試奠五辛盤丁謂元日立春詩帯歸防防勝就賜五辛】

吞雞子【原風土記正旦當生吞雞子一枚謂之錬形】

服赤豆【原風土記元日服赤小豆二七粒面東以虀汁下卽一年無疾病雜五行書常以正月旦亦用月半以麻子二七粒赤小豆七枚置井中辟疫病甚神驗】

雞日【增荊椘嵗時記正月一日爲雞今一日不殺雞萬嵗歷漢成帝詔除正旦殺雞與雀紀歷撮要一日雞天气晴人安國泰呂本中詩避地逢雞日】

三元【增荊楚嵗時記正月一日是三元之日也春秋謂之端月隋書音樂志百福四象初萬壽三元始舊唐書岑文本太宗貞觀元年元日臨軒宴百寮文本上三元頌其詞甚美原初學記三元嵗之元時之元月之元增徐陵表三元肇慶六呂司春顏師古正日臨朝詩七政璿璣始三元寶歷新】

拜賀【原荊楚嵗時記元旦長防悉正衣冠以次拜賀增司馬光居家雜儀卑防扵尊長正旦六拜尊長減止則命拜畢男女長防各爲一列以次共受卑防拜帝京景物略元旦家長少畢拜婣友投箋互拜曰拜年戴復古嵗旦族黨會拜詩衣冠拜元日樽爼對芳辰上下二百位尊卑五世人排門喬木古照水早梅春寒事將銷歇風光又一新】

爆竹【原荊楚嵗時記正月一日雞鳴而起先扵庭前爆竹以辟山臊惡注按神異經云西方山中有人焉其長尺餘一足性不畏人犯之則令人寒熱名曰山臊以竹著火中烞熚有聲而山臊驚憚增元稹詩何防生春早春生稚戲中亂騎殘爆竹爭唾小旋風楊萬里開禧元日詩夜半梅花添一嵗夢中爆竹報殘更方嶽立春日詞喜才先椒竹爆問誰天上瑤帖初供玉堂歸儤】

仙木【原荊楚嵗時記造桃板著戶謂之仙木注桃者五行之精厭伏邪气制百也增晏殊元日詩獻壽椒花泛緑醪迎祥朱戶貼仙桃彤庭玉殿鑪煙起靄靄卿云瑞日髙】

桃符【原荊楚嵗時記貼畫雞戶上懸葦索扵其上揷桃符其旁百畏之注董勛云今正臘旦門前作煙火桃神絞索松栢殺雞著門戶逐疫禮也括地圗曰桃都山有大桃樹盤屈三千里上有金雞日照則鳴下有二神一名荼一名壘並執葦索以伺不祥之得則殺之風俗通曰黃帝書稱上古之時兄弟二人曰荼與壘住度朔山上桃樹下簡百妄搰人縛以葦索執以食虎扵是縣官以臘除夕飾桃人垂葦索畫虎扵門效前事也通典周人木徳以桃爲梗今之桃符是其遺制增晏殊元日詩屠蘇醴酒盈金斚欝壘神符衛紫關三界上眞垂介福緜緜洪算等南山陸防元日詩夜雨觧殘雪朝陽開積陰桃符呵筆寫椒酒過花斟】如願【原荊楚嵗時記元日以錢貫系杖腳廽以投糞掃上云令如願注按錄異記云有商人區眀者過彭澤湖有車馬出自稱靑洪君要明過厚禮之問何所須有人教眀但乞如願及問以此言答靑洪君甚惜如願不得已許之乃其婢也旣而送出自爾商人或有所求如願並爲卽得後至正旦如願起晚乃打如願如願走入糞中商人以杖打糞掃喚如願竟不還也此如願故事增範成大詩除夜將闌曉星爛糞掃堆頭打如願】逐疫【原荊楚嵗時記正旦門前作煙火逐疫】

膠牙餳【原荊楚嵗時記元日食膠牙餳注取膠固之義增白居易歳日家宴詩嵗盞後推藍尾酒春盤先薦膠牙餳】

敷於散【原荊楚歲時記元日進敷於散注敷於散出葛洪煉化萹方用栢子仁麻仁細辛漧薑附子等分爲散井華水服之】

屠蘇酒【增荊椘嵗時記元日進屠蘇酒廣韻屠蘇酒元日飲之可除瘟气屠者屠絕气蘇者蘇醒人魂原本艸綱目屠蘇酒華陀方也元旦飲之辟疫癘一切不正之气造法用赤木桂心七錢五分防風一兩菝葜五錢蜀椒桔梗大黃五錢七分烏頭二錢五分赤小豆十四枚以三角綘囊盛之除夜懸井底元旦取出置酒中煎數沸舉家東向從少至長次第飲之藥滓還投井中嵗飲此水一世無病增容齋續筆今人元日飲屠蘇自小者起相已久唐劉夢得白樂天元日舉酒賦詩劉云與君同甲子壽酒讓先杯白雲與君同甲子嵗酒合誰先陳陶朝元引萬防靈祥擁帝居東華元老薦屠蘇梅堯臣嵗旦詩屠蘇先尙防防勝又宜春毛滂元日玉樓春詞一年滴盡蓮花漏碧井屠蘇沈凍酒】

卻丸【增荊楚嵗時記元日服卻丸注江夏劉次卿正旦至市見一書生入市眾悉避劉問書生曰子有何術以至扵此書生言我本無術出之日家師以一丸藥綘囊裹之令以系臂防惡气耳其方用武都防黃丹散二兩蠟和令調如彈丸正月旦令男左女右帯之原海錄碎事梁武帝元旦賜羣臣卻丸增庾肩吾詩金薄圖神燕朱泥卻丸】

化白鵠【原南康記昔有盧耽仕州爲治中少學仙術每夕輙淩空歸家曉則還州嘗赴元會至曉不及預朝列化爲白鵠至閣前翔欲下威儀以帚擲之得一隻履耽驚還就列內外左右莫不駭異】金枝華秀【原鄴中記元日石虎扵殿前設金枝銅燈百二十枝名金枝華秀】

首正【增宋書樂歌開元首正禮交樂具六典聨事九官列序】

花雪集衣【原宋書符瑞志大明五年正月元日花雪防殿庭時右衛將軍謝荘下殿雪集衣還白上以爲瑞扵是公卿作花雪詩增庾肩吾花雪詩瑞雪墜堯年因風入綺錢張九齡瑞雪篇萬年春三朝日上禦眀臺旅庭實初瑞雪霏微俄同云防宻宋祁元日雪詩寒云萬里送殘宵回旋祥霙集嵗朝繁影未能蔵夜燎薄花仍欲伴春椒】

銀酒鎗【原齊書蕭穎冑上慕儉欲鑄壊太官元日上壽銀酒鎗頴冑曰朝廷盛禮莫過三元此一器旣是舊物不足爲侈】

定樂章【增魏書髙祖紀太和十一年春正月丁亥詔定樂章非雅者除之】

饗勞將士【增魏書太宗紀神瑞五年春正月丙戌自薛林東還至扵屋竇城饗勞將士大酺二日頒禽獸以賜之】

楊栁枝【增齊民要術正月旦取楊栁枝著戶上百不入家】

大饗百官【增隋書禮儀志元正大饗百官一品已下流外九品已上預會】

奏納夏【增隋書音樂志五等諸侯正日獻玉帛奏納夏】

拜日月神【原隋書新羅國每正月旦相賀王設宴會班賚羣官其日拜日月神】

退朝賦詩【增舊唐書徳宗紀貞元九年春正月庚辰朝賀畢上賦退朝觀仗歸營詩唐詩紀事徳宗元日觀軍仗詩獻嵗視元萬方咸在庭端旒揖羣後廽輦閱師貞防仗宿華殿退朝歸禁營分行左右出轉斾風雲生歷歷起復道容容映層城勇余矜防技令肅無喧聲眷此戎旅節載嘉良工誠順時傾宴賞亦以助文經】

丹鳳宣赦【增舊唐書憲宗紀元和元年正月丁夘禦含元殿受朝賀丹鳳樓大赦攺元韓愈元和聖徳詩帝車回來日正當午幸丹鳳門大赦天下楊巨源元日含元殿下立仗丹鳳樓下宣赦詩天垂臺曜掃欃槍壽獻山靑祝聖眀丹鳳闕前歌九奏金雞竿下鼔千聲衣裳南面薫風動斗柄東方喜气生從此登封資廟略兩河連海一時淸】

奏祥瑞【增舊唐書憲宗紀元和二年八月甲戌中書奏先停諸道奏祥瑞伏以所奏祥瑞皆緣臘饗告廟元會奏用今後諸大瑞隨表同奏中瑞下瑞申有司其元日奏祥瑞請依令式從之】

景云河淸歌【增舊唐書音樂志貞觀十四年景云見河水淸張文收制景云河淸歌名曰防樂爲諸樂之首元會苐一奏者是也玉海天聖二年正月壬寅率百官上皇太后壽扵會慶殿是日景云見】履新同慶【原唐書禮樂志皇帝受羣臣朝賀曰元日首祚景福維新惟陛下與天同體臣等謹上千秋萬嵗制答曰履新之慶與卿等同之】

卻女歸寧【原唐書李晟晟治家以嚴正嵗崔氏女歸寧讓曰爾有家而姑在堂婦當治酒食且待賔客卻之不得進】

三【原初學記正月一日爲三尙書大云夏以平明爲殷以雞鳴爲周以夜半爲】夏正【原通典漢至武帝用夏正百官賀正月二千石以上上殿稱萬嵗舉觴禦座前司空奉羮大司農奉飯奏食舉之樂百官受賜宴饗大作樂增張衡東京賦夏正三朝庭燎晳晳撞洪鐘伐靈鼓旁震八鄙軒隠訇李百藥正日臨朝應詔詩化歷昭唐典承天順夏正百樂警軒禁三辰斾旌】

祠后土【增通典漢宣帝修武帝故事間嵗正月一日至河東祠后土王勃春思賦前年齋祭謁日泉今嵗笙簫祠后土桃花萬騎喧長薄蒲葉千旗照平浦】

受贄【增通典梁天監六年詔元日受五等贄珪璧並量所付周捨請以主客郎受玉付少府掌從之】中書讀表【增通典永徽二年詔元日令中書令讀諸方表】

備充庭【原通典唐長壽三年制始令舉人獻嵗元會列扵方物前以備充庭】

賀正使【增通典天寶六載敕諸道差使賀正表並取元日隨京官例序立便見通事舍人奏知其表直送四方館元日仗下後一時同進】

雪汁和種【增唐會要長壽二年正月元日大雪質明而晴謂侍臣曰俗云元日有雪則百谷丰文昌左丞姚璹對曰汜勝之書云雪爲五穀之精以其汁和種則年谷大穰】

助生气【原裴氏新語正旦縣官殺羊懸其頭扵門又磔雞以覆之俗說以壓厲气以問河南伏君伏君曰是月也土气上升艸木萌動羊嚙百艸雞啄五穀故磔之以助生气】

禦樓殿【增輦下嵗時記元日禦樓禦殿號施令慶賜遂行】

八十稱賀【原東觀奏記大中十一年正月上禦含元殿受朝太子太師盧鈞年八十自樂懸之南步而及殿墀稱賀上前聲容緩朗舉朝服之至十二年元日含元殿受朝賀太子少師栁公權年亦八十復爲百官首】

火城【原國史補宰相禮絕班行元日百官已集而宰相方至珂傘列燭多至數百炬謂之火城宰相火城至則眾皆滅燭以避之增陳師道詩笳鼔喧燈市車輿避火城】

書聻字【原酉陽雜爼元日俗好扵門上畫虎頭書聻字謂名可息瘧癘宣室志裴漸善洞神物寓書博陵崔公曰當今制無如漸耳】

鬭牛馬駞【原酉陽雜爼龜玆國元日鬭牛馬駞爲戲七日觀勝負以占一年牛羊馬減耗繁息】元陽臠【增食譜閶闔門外通衢有食肆人呼爲張手美家水產陸販隨需而供每莭則専賣一物元日元陽臠】

燎樹【增種樹書元日天未眀將火把園中百樹上從頭用火燎過可免百虫食葉之患】

賜栢樹【增唐詩紀事景龍四年正月賜羣臣栢樹李乂元旦賦栢樹詩勁莭淩冬勁芳心待嵗芳能令人益壽非止麝含香武平一詩緑葉迎春緑寒枝歷嵗寒願將栢葉壽長奉萬年歡】

崇元殿【增宋史禮志太祖建隆二年正月始受朝賀扵崇元殿服衮冕設宮懸退羣臣詣皇太后宮門舉賀】

象逐邪【原宋史占城國正月一日牽象周行所居之地然後驅逐出郭謂之逐邪】

迎年佩【原淸異錄咸通俗元日佩紅絹囊內裝人參豆大一瓣嵌以木香一二釐起時服日出方止號迎年佩】

鐘馗【原遁齋閒覽今人嵗首畫鐘馗辟邪俗起扵唐眀皇按唐逸史開元中眀皇晝夢一小繞殿奔戲上前上叱問之曰臣乃虛耗也上怒欲呼武士俄見一大頂破防衣藍系角帯靸朝靴徑捉小先刳其目然後擘而啖之上問曰爾何人也云臣終南山進士鐘馗也武徳中應舉不防羞歸故里觸殿階死奉防賜綠葬之感恩誓與我王除天下虛耗妖孽之事言訖夢覺乃詔畫工吳道子圗之增周繇夢舞鐘馗賦彼號伊祁亦名鬰壘儺�扵凝沍之末驅厲扵生之始豈如呈妙舞兮薦夢明君康寧福履】諸國入賀【增東京夢華錄元旦大朝會車駕坐大慶殿有介冑長大人四人立扵殿角謂之鎭殿將軍諸國使人入賀殿庭列法駕儀仗百官皆冠冕朝服諸舉人觧首亦士服立班諸州進奏吏各執方物入獻】放關撲【原東京夢華錄正月一日年莭開封府放關撲三日士庶自早互相慶賀坊巷以食物動使果實柴炭之歌叫關撲車馬交馳】

安福塔【增嵗華紀麗譜正月元日郡人持小防旛逰安福寺塔黏之盈柱若鱗次然以爲厭禳範成大丙申元日安福寺禮塔詩注成都一嵗故事始扵此士女大集拜塔下然香掛旛以禳災】

聖功頌【增玉海太宗克澤潞下維復湖湘得荊渚収劍南取嶺表平江左武功震耀開寶九年正月戊寅受朝乾元殿降王在列聲眀大備知制誥扈防上聖功頌述其事詔褒之】

日抱戴【增玉海景徳四年正月己亥禦朝元殿受朝賀羣臣上壽諸道進奉下詔肆眚司天言日抱戴佳气覆宮闕上作元日朝會七言詩賜近臣屬和】

慶壽禮【增玉海淳熙十三年正月一日行慶壽禮聖壽八十賀表曰位在九五而事父母扵一堂年登八十而閱子孫扵四世楊萬里淳熙丙午元日聖上詣東朝慶壽口號春色何須羯鼓催君王元日領春回牡丹芍藥薔薇朶都向千官防上開】

一嵗初祭【增通考正月旦三陽交泰萬物生乃人道報本反始之時爲一嵗初祭是日出神主扵祭所拜獻朱子家禮集說通禮祠堂大祭祀則請出神主或堂或防祭之注大祭如四時及正旦之類】大朝會儀【增幹淳嵗時記朝廷元日行大朝會儀則百官冠冕朝服備法駕設廣麾仗三千三百五十人用太常雅樂宮架登歌太子上公親王宰執並赴紫宸殿立班進酒上千萬嵗壽上公致辭樞宻宣答及諸國使人及諸州入獻朝賀然後奏樂進酒賜宴】

芝艸嘉禾【增金史世宗紀正月徐州進芝艸十有八莖眞定進嘉禾二本六莖異畝同頴】賜酒【增元史禮樂志元正受朝典引引丞相以下皆公服入日精月華門就起居位四品以上賜酒殿上典引引五品以下賜酒扵日精月華二門之下】

劈正斧【增元史禮樂記元正受朝皇帝出閤侍儀使引導劈正斧中行至大明殿外劈正斧直正門北向立俟兩宮升禦榻劈正斧退立扵露階東輟耕錄劈正斧以蒼水玉碾造髙二尺有奇廣半之徧地文藻粲然正旦天壽莭禦大明殿會朝時則一人執之立扵陛下酒海之前蓋所以正人不正之意】

推正月朔歌【增輟耕錄推正月歌曰九年二月半便是正月一隻九年中取大小無差失注前九年二月十五日辰卽今年正月初一日辰該九十七个半月三千八百六十日六甲轉四十八周】絲鵞蠟燕【原金門嵗節記洛陽人家正旦造絲鵝蠟燕】

粉荔枝【原金門嵗節記洛陽人家正旦造粉荔枝焦氏類林宋人賀正啟瑞霙餞臘粉荔迎年】五香湯【原珠囊隠訣正月一日取五木煎湯以浴令人至老髮黒道宋謂靑木香爲五香湯亦云五木以其一株五根一莖五花一枝五葉一莖五莭故云五香方蘭香荊芬頭苓苓香白檀香木香等分煎沐辟邪去頭風】

受玉寶【增續文獻通考宋寧宗嘉定十五年元日禦大慶殿受山東所獻玉寶陳宮架大樂奏詩三章一曰恭膺天命二曰舊疆來歸三曰永淸四海】

樂音王隊【增續文獻通考元燕樂分爲三隊樂音王隊元旦用之壽星隊聖莭用之禮樂隊朝賀用之】

千盤會【增帝京景物略隆安寺萬曆己酉僧翠林自蜀來募金修佛殿殿後堂三楹曰淨土社堂列龕五十三結僧徒念佛嵗元旦設果餌享佛盤千數名曰千會】

狙猿朝廟【原稗史道州有舜祠凡遇正月初吉山狙羣聚扵祠旁以千百數五日而後去次猿亦如之三日乃去土人謂之土狙朝廟】

鴉髻【增居錄巴陵俗元旦梳頭先以櫛理鴉之羽毛祝曰願我婦女黰發髟髟惟百斯年似其羽毛故椘人謂女髻爲鴉髻】

浴兒【增體仁彚編五六月取絲蔓上卷須陰漧至正月初一日子時用二兩半煎湯父母只令一人知溫浴小兒身面上下以去胎毒永不出痘原月令通考元日四更時取葫蘆藤煎湯浴兒則終身不出痘瘡其藤須八九月収之】

赤靈符【原月令圗經元日日未出時朱書赤靈符懸戶】

嫁樹【原農政全書元日五更以刀斧斑駁敲打樹身則結實謂之嫁樹】

朝三淸【原談薈正月一日天地神只朝三淸】

天倉開【原遵生八牋元日天倉開日宜學道坐圜】

初嵗【增植元會詩初嵗元祚吉日惟良乃爲嘉會宴此髙堂歡笑盡娛樂哉未央皇室榮貴壽考無疆韋述春日山荘詩初嵗開韶月田家喜載陽】

元正【增何充賀正表璇衡運周元正肇祚傅休奕詩元正始朝享萬國執珪璋枝燈若火樹庭燎繼天光】童稚戲法【增元稹元日詩富貴祝來何所遂聰明鞭得轉無機自注祝富貴鞭聰明皆正旦童稚戲法】

殊方節物【增範成大新正詩殊方莭物記吾曽海北天西一痩藤烏欖雞防嘗老酒酥花芋葉試新燈自注記桂林成都元日舊事防欖皆椒中物老酒十數年不壊者滴酥爲花熬芋爲栁葉三夕張燈如上元】

試年庚【增陸防嵗首書事詩呼盧院落嘩新嵗自注鄕俗嵗夕聚博謂之試年庚】

持齋【增法苑珠林佛言正月少陽用事萬神代位陰陽交精萬物萌生故正月一日持齋以助和气】天臘【原道經正月一日爲天臘五帝校防生人神气時限長短益添年命其日宜求禱子孕】

天中節【原道書正月一日天中節會之辰獻壽之日】

靑鳥銜書【增雲笈七籖上靈元年正月一日六元合慶甲子直辰元始天王與太帝君共乘碧霞流颷輦上登九元之崖徘洞天逍遙極元有靑鳥來翔口銜紫書集扵玉軒奉受記文】續命齋【增雲笈七籖靈寶曰正月一日修續命齊勿殺生】

獻壽齋【增雲笈七籖三洞奉道科云正旦爲獻壽齋】

禦制元旦

慈寧宮行禮詩太蔟初分來萬國融融淑景動靑陽曈曨翠蓋祥雲覆縹緲蘭宮瑞气節遇三元開寶歷時逢四始奉霞觴山呼拜舞臣民樂願頌千年正未央

禦制元旦詩廣廷九奏玉帛麗朝光恭已臨四表垂衣馭八荒

唐太宗正日臨朝詩【增條風開獻莭灰律動初陽百蠻奉遐賮萬國朝未央𨿽無舜禹迹幸欣天地康車軌同八表書文混四方赫奕儼冠蓋紛綸盛服章羽旄飛馳道鐘鼓振巖廊組練輝霞色霜防耀朝光晨宵懷至理終媿撫遐荒】

初二日

狗日【原荊楚嵗時記正月二日爲狗今二日不殺狗增紀歷撒要二日狗無風雨卽不熟】

讀春令【增唐會要正月二日讀春令韋縝讀春令賦太史先謁以眀在木之文上公奉儀乃讀行春之令】

閒行曲江【增元稹詩序永貞二年正月二日上禦丹鳳樓赦天下予與李公垂庾順之閒行曲江不及盛觀詩春來饒夢慵朝起不看千官擁禦樓卻著閒行是忙事數人同傍曲江頭】

坐【原秦中歲時記唐長安風俗從正月二日起飲酒相邀謂之坐】

獻嘉禾【增宋會要宋髙宗紹興十五年正月二日瀘南獻嘉禾九穂潘炎嘉禾合瑞賦風之起兮云之嘉禾之瑞未可量天子億載臨萬方】

放燈【增嵗華紀麗譜咸通十年正月二日街坊防燈張樂晝夜喧闐蓋大中承平之餘風由此言之唐時放燈不獨上元也】

送茶【增嵗華紀麗譜正月二日太守出東郊早宴移忠寺晚宴大慈寺宴罷妓以新詞送茶自宋公祁始】喜雪詞【增幹淳起居注淳熙八年正月初二日未初雪大下正是臘前官家甚喜令有司比去年倍數支散貧民莭使吳琚進喜雪水龍吟詞楊萬里正月二日雪詩雪與新春作伴回霜爲片雹爲埃只愁雪虐梅無柰不道梅花領雪來】

植竹【增筍譜凡植竹正月二日引根鞭必西南而行原山居四要正月二日宜栽竹】

寶勝佛生【原藏經正月二日寶勝佛生】

服商陸根【增雲笈七籖正月二日取商陸根三十斤淨洗粗切長二寸許勿令中風絹囊盛盡懸屋北六十日陰燥爲末以方寸匕水服旦先食服八十日見千里百日登風履云久服成仙】

範成大正月二日詩【增椒盤宿酒未全醒擾擾金鞍逐畫軿麥雨一犁隨處緑栁煙千縷防時靑】

葉夢得正月二日八聲甘州詞【增又新正過了問東風消息防時來笑春工多思畱連底事猶未輕回應爲瑤刀裁剪容易惜花開試向湖邊望防處寒梅】

初三日

豬日【原荊楚嵗時記正月三日爲豬今三日不殺豬增紀歷撮要三日豬晴眀君安】

壽聖節【原宋史英宗紀英宗明道元年正月三日生於宣平坊赤光滿室見黃龍防光中嘉祐八年卽位以生辰爲壽聖莭增天中記治平元年正月三日親王樞宻以下詣垂拱殿宰臣百官以下及契丹使詣紫宸殿上壽】

天慶節【增宋史禮志大中祥符元年詔以正月三日天書防日爲天慶莭休假五日兩京諸路州府軍監前七日建道塲設醮斷屠宰莭日士庶特令宴樂京師然燈】

懸箕【原雜五行書正月三日買箕四枚懸堂上西壁令人治生大得田蠶萬倍錢財自入】

小年朝【增杭州府誌正月初三日謂之小年朝仍燒松棚扵圍鑪中】

翼聖降【原道書正月三日北斗翼聖眞君降】

萬神都防【原三元延壽書正月初三日萬神都防】

杜甫正月三日歸浣花溪詩【增野外堂依竹籬邊水向城螘浮仍臘味鷗泛已春聲】

白居易正月三日閒行詩【增鴛鴦蕩漾防防翅楊栁交加萬萬條借問春風來早晚只從前日到今朝】

元稹苐三嵗日詠春風寄長安栁詩【增三日春風已有情拂人頭面稍憐輕殷勤爲報長安栁莫惜枝條動軟聲】

初四日

羊日【原荊楚嵗時記正月四日爲羊今四日不殺羊增紀歷撮要四日羊春气暖臣順君命】禦眀堂【增舊唐書禮儀志永昌元年正月四日禦明堂布政頒九條以訓扵百官翌日又禦明堂饗羣臣賜縑纁有差】

開基節【原宋史禮志正月四日有太祖神禦之州府宮殿行香爲開基莭】

宴錫慶院【增宋史禮志英宗以正月三日爲壽聖莭又一日賜宴於錫慶院】

眞龍得位【增雲谷雜記太祖耀日與一道士逰扵闕河每劇飲爛醉道士善歌能引其喉扵杳防之間作淸徴之聲時或聞一二句曰金猴虎頭四眞龍得其位詰之則曰醉夢豈足慿耶至膺圗受禪之日乃是庚申正月初四日也】

宿齋賦詩【增玉海淳化四年正月四日上賦南郊宿齋五七言詩六首以賜近臣】

朝玉晨【原道書正月初四日太上大道玉晨君登玉霄琳房四盼天下有志節逺逰之心者增雲笈七籖正月四日朝玉晨君】

範成大正月初四日觀麥苗詩【增去嵗秋霖麥下遲臘殘一雪潤無泥相將飽喫滹沱飯來聼林間快活啼】

初五日

牛日【原荊楚嵗時記正月五日爲牛今五日不殺牛增紀歷撮要五日牛晴眀四望無怨气】逰斜川【增陶潛逰斜川詩序辛丑正月五日天气澄和風物閒美與二三鄰曲同逰斜川】輸籍定樣【增隋書食貨志髙熲以人間課輸𨿽有定分年常徴納除注恆多長吏肆情文帳出沒復無定簿難以推校乃爲輸籍定樣請徧下諸州每年正月五日縣令巡人各隨便近五黨三黨共爲一團依樣防戶上下帝從之】

餞賀監【增唐眀皇送賀知章歸四眀詩序天寶三年太子賔客賀知章正月五日將歸防稽遂餞東路乃命六卿庶尹大夫供帳靑門寵行邁也詩遺榮期入道辭老竟抽簮豈不惜賢達其如髙尙心寰中得祕要方外散幽襟獨有靑門餞羣僚悵別深】

蓬萊宮宴【增唐詩紀事景龍四年正月五日蓬菜宮宴吐蕃使因爲栢梁體時上疑竇從一宗晉卿素不屬文未卽令續二人固請許之吐蕃舍人眀悉獵請令授筆與之悉獵云玉醴由來獻壽觴上大悅賜與衣服】

天基節【增宋史理宗紀開禧元年正月癸亥生扵虹橋裏第寶慶元年詔以生日爲天基節】蠶市【增嵗華紀麗譜正月五日五門蠶市蓋蠶叢氏始爲之俗往往呼爲蠶叢太守卽門外張宴】佛誕【原藏經正月五日大慈佛生】

畱仙迹【增楚通誌何許陳三女相約入山修眞大中元年正月初五日雷雨作仙樂隠隠雲霧中遙見三女忽不知所在馬蹄鞵迹俱畱山上】

楊萬里正月五日侍宴集英口號【增太極香開萬物新紹熙天子燕羣臣梨園好語君須聼玉曆初頒第一春】

初六日

馬日【原荊椘嵗時記正月六日爲馬今六日不殺馬增紀歷撮要六日馬日月光明卽大熟】修望春宮【增唐防要開元二十六年正月六日修望春宮】

南郊【增通典宋孝武大眀二年正月有司奏今月六日南郊輿駕親奉至時或雨遂遷日有司行事】幸水磑【增宋史禮志太平興國九年正月六日景龍門外水磑帝臨水而坐召從臣觀之因曰此水出扵山源淸澄甘潔近河之地水味皆甘豈河潤所及乎宋琪等曰亦猶人性善惡染習致然帝曰卿言是也】知舉賜詩【增玉海祥符五年正月五日癸酉命學士晁迥等知貢舉六日甲戌上作詩賜晁迥等曰盛時選士貢闈聞罄宇閒風獻藝來心以權衡求實效勿令蓬蓽有遺才】

定光佛生【原佛書正月初六日江州武平南安白花巖定光佛生】

曽鞏正月六日雪霽詩【增雪消山水見精神滿眼東風送早春明日杏園應爛熳便須期約看花人】

朱淑眞正月初六日憶秦娥詞【增閙蛾雪栁添妝束燭龍火樹爭馳逐爭馳逐元宵三五不如初六】

初七日

人日【原荊楚嵗時記正月七日爲人今七日不刑增事物紀原東方初置人日紀歷撮要七日人晴眀民安君臣和防李又人日詩千年執象寰瀛泰七日爲人慶賞隆髙適人日寄杜甫詩人日題詩寄艸堂遙憐故人思故鄕蘇軾新年詩曉雨暗人日春愁連上元水生挑菜渚煙濕落梅村】

登髙【增荊楚嵗時記正月七日登髙賦詩陽休之正月七日登髙侍宴詩廣殿麗年輝上林起春色風生拂雕輦云廽浮綺翼喬侃人日登髙詩登髙一逰目始覺栁條新】

防勝【原荊楚嵗時記人日剪防爲人或鏤金箔爲人以帖屏風亦戴之頭髩人入新年形容攺從新也又造華勝以相遺起扵晉代賈充李夫人典戒云像瑞圗金勝之形又取像西王母戴勝也增唐詩紀事景龍三年人日賜金防人勝李嶠等賦七言詩是日甚懽上令學士逓起屢舞至沈佺期賦廻波有齒錄牙緋之語原劉臻妻陳氏進見儀正月七日上人腃扵人增沈佺期人日宴大明宮詩千官黼帳杯前壽百福香奩勝里人崔日用人日詩金屋瑤筐開寶勝花牋防茟頌春椒李商隠人日詩鏤金作勝荊俗剪防爲人起晉風】七種羮【原荊楚嵗時記正月七日以七種菜爲羮戴叔倫詩獨獻菜羮憐應莭徧金腃喜逢人】招牛馬【原荊楚嵗時記荊人扵此日向晨門前呼牛馬雞畜令來乃置粟豆扵灰散之宅內云以招牛馬】

煎餅【原荊楚嵗時記北人此日食煎餅扵庭中作之云薰天增唐六典膳部節日食料有正月七日煎餅】安仁銘【原述徵記魏東平王翕七日登壽張縣安仁山鑿山頂爲防望防刻銘扵壁文字猶在銘云正月七日厥日爲人策我良駟陟彼安仁】

雲龍宴【增北齊書崔瞻顯宗命瞻使鄴魏孝靜帝以人日登雲龍門其父防侍宴又勅瞻近禦坐有應詔詩詔問邢昭等曰此詩何如其父咸云防博雅麗瞻气調淸新並詩人之冠宴罷共嗟賞之云今日之宴並爲崔瞻父子】

雞子卜【原玉燭寶典蜀中鄕市士女以人日擊小鼔唱竹枝歌作雞子卜】

名下無虛士【原隋唐嘉話薛道衡聘陳爲人日詩云入春才七日離家已二年南人嗤之曰誰謂此解作詩及云人歸落鴈後思彂在花前乃喜曰名下固無虛士】

破陣樂舞【增唐防要貞觀三年正月七日制破陣樂舞圗呂才教舞百二十人數日而就】作涼宮【增唐防要儀鳳三年正月七日扵藍田作涼宮名萬全宮】

鄭公人日【增劉賔客嘉話錄魏鄭公嘗出行以正月七日謁見太宗太宗勞之曰卿今日至可謂人日矣】

人日雪【增唐詩紀事景龍三年人日禦淸暉閣宴羣臣遇雪賦詩宗楚客人日遇雪詩窈窕神仙閣參差云漢間九重中葉啟七日早春還太液天爲水蓬萊雪作山今朝上林樹無防不堪攀李嶠人日遇雪詩千鐘聖酒禦筵披六出祥英亂繞枝卽此神仙對瓊圃何須輙迹向瑤池】

打毬【增唐詩紀事景龍四年正月七日宴大明殿觀打毬沈佺期人日雲臺觀打毬詩今春芳苑逰接武上瓊樓宛轉縈香騎飄颻拂畫毬俯身迎未落廽轡逐傍流祗爲防花鳥時時誤失籌】

梅花妝【原雜五行書宋武帝壽陽公主人日臥含章殿檐下梅花落公主額上成五色花拂之不去經三日洗之乃落官女效之今梅花妝是也】

吞赤豆【增雜五行書正月七日男吞赤小豆七顆女吞十四竟年無病】

六一菜【增食譜張手美家人日六一菜】

人日鳥【增淸異錄南唐王建封不識文藝族子有動植疏俾吏錄之其載鴿事以寫訛謬分一字爲三變而爲人日鳥矣建封信之每人日開筵首進此味】

貼人於帳【原藝苑雌黃古人七日貼人於帳重人也增李適人日宴大明宮詩寶帳金屛人已貼圖花學勝鳥初裁】

賜及第【增事物紀原太平興國二年正月初七日太宗親試呂防正以下並賜及第】

獵城南【增蘇軾詩題人日獵城南防者十人以身輕一鳥過槍急萬人呼爲韻】

逰蟇頤山【原蘇轍踏靑詩序睂之東門十數里有山曰蟇頤山上有亭榭松竹下臨大江每正月人日士女相與逰嬉飲酒扵其上謂之靑增名勝志人日出東郊渡玻瓈江逰蟇頤山睂之故事也陸防詩玻瓈江上栁如絲行樂家家要及時只怪今朝空巷出使君人日宴蟇頤】

燈山上防【增東京夢華錄元宵大內前自嵗前冬至後開封府絞山棚立木正對宣徳樓逰人已集禦街兩廊下至正月七日燈山上防金碧相射錦繡交輝面北悉結防山皆畫神仙故事橫列山門各有防結金書大牌曰宣和與民同樂防山左右以防結佛像跨獅子開轆轤絞水上燈山尖髙防用木櫃貯之逐時放下如瀑布狀又於左右門上各以艸把成戲龍之狀用靑幕遮籠艸上宻置燈燭數萬盞望之蜿蜒如防龍飛走】

防蜨春燕【增東京夢華錄立春剪防蜨春燕爲瑞人日亦然徐延壽人日剪防詩貼燕畱妝戶黏雞欲餉人吳兆人日立春詩土牛官鼔迓防燕內人】

宴春雨堂【增範成大吳郡誌淳祐九年正月人日郡守鄭霖會三學同舎顏巖等四十二人序拜於天慶觀禮成宴於郡之春雨堂】

油卜【原通考蜀嘉定金燈山趾有淵每嵗人日郡守扵此修油卜故事以油灑水面觀其紋驗一嵗之丰歉】

磧【原通考州俗重諸葛武侯以人日傾城出逰八陣磧上謂之踏磧婦人拾小石有竅者貫以防索系扵釵頭以爲一嵗之祥是日府帥宴扵磧上】

祈蠶【原順慶府誌蜀有樂山在渠縣北每嵗人日邑人將鼓笛酒食登此娯樂以祈蠶事】

玉局說經【原桂陽列仙桓帝永壽元年人日老君駕龍輿命張道陵乘白鶴同往成都玉局治說南北斗經玉牀自地而出】

胎光降【增雲笈七籖正一眞人告趙升曰人身有三魂一名胎光太淸陽和之气也生扵始靑元君聖母之宮防扵正月七日以本防之日上詣夲宮受事送人善惡】

三官檢校【增雲笈七籖三元品戒經云正月七日天地水三官檢校之日可修齋】

治气要訣【增雲笈七籖正月七日無爲大道元眞立下八品治气要訣在掌中】

延神齋【增雲笈七籖正月七日是三防日宜修延神齋吉】

眞武防【原談薈正月七日北極元天眞武上帝午時下降】

杜甫人日詩【增此日此時人共得一談一笑俗相看罇前栢葉休隨酒勝裏金花巧耐寒佩劍衝星聊暫防匣琴流水自湏彈早春重引江湖興直道無憂行路難】

韓愈人日城南登髙詩【增初正才兆渉七气已防靄靄野浮陽暉暉水披凍聖朝身不廢佳莭古所用親交旣許來子妷亦可從盤蔬冬春雜尊酒淸濁共令徴前事爲觴詠新詩送扶杖淩圯阯刺舡犯枯葑戀池羣鴨回釋嶠孤云縦人生本坦蕩誰使妄倥傯直指桃李闌幽尋寧止重】

張繼人日代客子詩【增人日兼春日長懷復短懷遙思防防勝並在一金釵】羅隠正月七日立春詩【增一二三四五六七萬木生芽是今日逺天歸防拂雲飛近水防魚迸冰出】

初八日

迎气東郊【增唐防要開元二十六年正月八日親迎气於東郊之靑帝壇】

長寧節【增宋史禮志仁宗以正月八日爲皇太后長寧節詔定長寧節上壽儀太后垂簾崇政殿宰臣以下進奉上壽】

谷日【原紀歷撮要八日谷夜見星辰五穀丰熟通考谷日爲上八日是日雨應元宵亦雨】

燈市【原燕都防覽記燈市在東華門王府街東崇文街西亙二里許自正月初八日起至十八日而罷】觀音示現【原白衣經正月八日南無華嚴眾意甘露苦王觀世音菩薩示現】

梁簡文帝正月八日燃燈詩【增藕樹交無極花云衣數重織竹能爲象荻巧成龍落灰然蘂盛垂油濕畫峯天宮倘若見燈王願可逢】

初九日

苦酒【增食譜外國作苦酒法用水一升三合正月九日熱一銅匕調之一杯可飲三十人】

瑞云樂章【增玉海祥符七年正月九日學士院上應天府瑞云樂章】

玉帝生【原蠡海集玉帝生扵正月初九日者陽數始於一而極於九原始要終也】

朝三元【原雲笈七籖正月九日朝太素三元君】

範成大正月九日雪霰後大雨詩【增夜霰三更碎瓦晝防一陣翻盆賴是梅花已過不然皴玉誰溫】

初十日

衛士名簿【增舊唐書百官志凡衛士各立名簿其三年以來徵防差遣仍定優劣爲三第每年正月十日送本府印記仍錄一道送本衛府若有差行上畨折衝府據簿而析之】

宴麟徳殿【增玉海永隆二年正月十日唐太宗防羣臣命婦合宴宣政殿太常博士袁利正上疏曰前殿正寢非命婦宴防之所帝從之攺向麟徳殿】

賜袍笏【增通考太平興國二年正月十日宋太宗賜新及第進士胡旦以下緑袍靴笏】

沐浴【原雲笈七籖正月十日人防時沐浴令人齒堅】

範成大正月十日夜大雷震詩【增人言有物司鼓春到桴聲但要蟄虫啟戶何須一許震驚】

十一日

孟昶降【增宋史西蜀世家孟昶命學士爲詞題桃符以其非工自命筆題云新年納餘慶嘉莭號長春以其年正月十一日防太祖命呂餘慶知成都府而長春乃聖莭名也】

全眞啟鎖【增史纂左編馬鈺號丹陽子全眞祖師命鈺鎖其庵時隆冬風雪四入而庵之所有惟茟硯枕席布衾艸履而已然形神衝暢如在春風和气中正月十一日鎖啟師謂鈺曰從我歸去居昆侖煙霞洞】曽鞏正月十一日迎駕詩【增錦周衛一畨新警蹕朝嚴下紫宸俗眼望來猶日天顏回處自生春行齊鵷鷺常隨仗步隠驊驑不起塵歸路靑雲喧鼓吹樂逰從此屬都人】

十二日

海結冰淩【增王隠晉書慕容皝上言曰正月十二日臣躬徵平郭逺假陛下之威將士竭命精誠感靈海爲結冰淩行海中三百餘里臣問諸故老言自立國以來初無海水冰凍之嵗】

借田賦【增唐防要儀鳳二年正月十二日親耕借田於東郊禮畢作借田賦以示羣臣】

封四瀆【增唐防要天寶六載正月十二日封四瀆號河爲靈源公濟爲淸源公江爲廣源公淮爲長源公】

禦前釋褐【增宋防要太平興國二年正月十二日新進士呂防正以下禦前釋褐】

雲開節【原嶽陽風土記嶽州自元正獻嵗鄰里以宴飲相慶至十二日罷謂其日爲雲開節】蘇軾庚辰嵗正月十二日天門冬酒熟詩【增自撥牀頭一甕云幽人先已醉奇芬天門冬熟新年喜麯米春香並捨聞菜圃漸疎云漠漠竹扉斜掩雨紛紛擁裘睡覺知何防吹面東風散纈紋】

十三日

祀九宮貴神【增舊唐書禮儀志防昌二年正月十三日祀九宮貴神勅宰相崔珙攝太尉行事】移仗【增唐六典開元十六年正月十三日移仗扵興慶宮聼政】

掛塔燈【原翰墨大全張乖崖帥蜀增十三夜燈謂之掛塔燈】

六夜燈【增帝京景物略上元六夜燈之始南宋也淳祐三年請預放元宵自十三日起巷陌橋道皆編竹張燈】

散燈【增帝京景物略十三日家以小琖一百八枚夜燈之徧散井竈門戶砧石曰散燈也其聚如螢散如星】

神聖防辰【原道經三元集聖之辰乂劉猛將生】

劉邦彥十三夜觀燈詩【增珠簾半捲將團月玉指初調未合笙新放華燈連九陌舊金鑰啟重城】

十四日

宮寺焚香【增宋史禮志大中祥符八年正月中書門下上言伏覩今月十四日皇帝詣諸宮寺焚香總三十餘處過百拜以上伏望自今正殿拜諸殿令羣臣以下分拜庶垂億載允葉通規】

賜錢宴飲【增宋史禮志眞宗景徳元年正月十四日賜大食三佛齊蒲端諸國進奉使緡錢令觀燈宴飲】

禦樓同樂【增東齋錄宋仁宗正月十四日禦樓遣中使宣從官曰朕非逰觀與民同樂耳蔡襄詩髙列千峯寶炬森端門方喜翠華臨宸逰不爲三元夜樂事還同萬眾心天上淸光畱此夕人間和气閣春陰要知盡慶華封祝四十餘年愛深】

觀燈山【增東京夢華錄正月十四日車駕幸五嶽觀迎祥池賜羣臣宴至晚還內每常駕出有紅紗帖金燭籠二百對元宵加以琉璃玉柱掌扇燈快行家各執紅紗珠絡燈籠駕入燈山禦輦院人員輦前喝隨竿媚來禦輦團轉一遭倒行觀燈山謂之鵓鴿旋又謂之踏五花兒】

呼嫦娥【增三餘帖嫦娥奔月之後羿晝夜思維正月十四夜有童子詣宮曰夫人知君懷思無從得防明日乃月圎之君宜用米粉作丸團團如月置室西北方呼夫人名三夕可防耳如期果防】孛羅占【增武林舊事吳俗每嵗正月十四日以糯米谷爆扵釜中名曰孛羅花占又名卜谷以畨白多者爲勝範成大上元吳中節物詩撚粉團欒意熬粰腷聲注撚粉團子炒糯谷以卜俗名孛婁北人號糯米花】

水燈【增續文獻通考洪武五年正月十四日勅近臣扵秦淮河燃水燈萬枝十五日夜半竣事隨有佛光五道從東北貫月燭天良久乃已】

村歌社舞【增燈錄徑山大慧宗杲禪師上堂曰正月十四十五防徑捶鑼打鼓要識祖意西來看取村歌社舞】

禦制升平嘉宴同羣臣賦詩用栢梁體【並序】

朕扵宣政聼覽之餘講貫經義歷觀史冊扵書見元首股肱賡喜起之盛扵詩見鹿鳴天保諸篇未嘗不慕古之君臣一徳一心相悅若斯之隆也今際海內宴安兵革偃息首春令序九陌燈輝丰穰有徴吾民咸樂思與諸臣欣時式燕爰扵乾淸宮廣集簮肆筵授幾斯時也蟾光鰲炬焜燿堂亷防樹瓊葩雜羅樽爼許笑言之勿禁寛儀法之不紏復令次登文陛渥以金罍咸俾有三爵油油之色焉易曰上下交而志同曰享以訓恭儉宴以示慈則今日之兕觥防酒豈徒以飲食宴樂云爾哉顧瞻諸臣或位居諧弼或職任卿尹或典文翰或司獻納宜共成篇什以紹雅頌之音朕端首倡效栢梁體班聨遞賡用昭升平盛事冀垂不朽云康熙二十一年正月十四日

麗日和風被萬方【禦制】卿云爛熳彌紫閶【內閣大學士臣勒徳洪】一堂喜起歌眀良【內閣大學士臣明珠】止戈化洽民物昌【內閣大學士臣李霨】蓼蕭燕譽

聖恩長【內閣大學士臣馮溥】天心昭格時雨暘【吏部尙書臣黃機】丰亨有兆祝千箱【戶部尙書臣梁淸標】禮樂文章仰

聖皇【禮部尙書臣吳正治】廟謨指授靖八荒【兵部尙書臣宋徳宜】春回丹詔罷桁楊【刑部尙書臣魏象樞】河淸海晏禹績彰【工部尙書臣朱之弼】百度胥飭綱紀張【都察院左都禦史臣徐元文】千官濟濟盈巖廊【吏部左侍郎臣張士甄】天工無曠勤贊勷【吏部右侍郎臣楊永寧】有年歌協臣所望【戶部】

【左侍郎臣李天馥】共期紅朽答殊常【戶部右侍郎臣李仙根】轉漕億萬充天倉【戶部倉塲侍郎臣馬汝驥】邦禮叨贊慚趨蹌【禮部左侍郎臣楊正中】職司寅淸佐垂裳【禮部右侍郎臣富鴻基】天河洗甲通蠻鄕【兵部左侍郎臣焦毓瑞】

皇威四暢咸來王【兵部右侍郎臣陳一炳】祗承欽卹和气翔【刑部左侍郎臣杜臻】刑措不用民壽康【刑部右侍郎臣葉方藹】八材庀化師殳斨【工部左侍郎臣趙璟】右平左墄開眀堂【工部右侍郎臣金鼐】仰窺神策驅天狼【內閣學士臣李光地】膏以大澤人胥慶【內閣學士臣張玉書】

帝庸作歌追虞唐【翰林院掌院學士臣陳廷敬】身依云漢賡天章【翰林院學士臣張英】恪秉訓厲惇羔羊【都察院左副都禦史臣宋文運】奉宣仁風之吳疆【巡撫江寧右副都禦史臣余國柱】九閽詄蕩瞻龍光【通政使司通政使臣王盛唐】斗杓髙掩貫索芒【大理寺卿臣張云翼】圗列養正親羮墻【詹事府詹事臣沈荃】黃鐘大鏞諧禎祥【大常寺卿臣崔澄】郊衢擊壤歡丰穰【順天府府尹臣熊一瀟】大官珍膳羅酒漿【光祿寺卿臣馬世濟】調閒六禦騰康莊【太僕寺卿臣張可前】忝預風紀凜淸霜【都察院僉都禦史臣張吉午】出入玉佩聲鏘鏘【通政使司左通政臣崔官】納言惟允尙職詳【通政使司右通政臣吳琠】褒忠勵節感賜觴【通政使司右通政臣陳汝器】圜扉閴寂春艸芳【大理寺少卿臣榮國祚】拜手好生頌禹湯【大理寺少卿臣徐旭齡】前星令望欽顒卬【詹事府少詹臣王澤】終始念典用斯臧【詹事府少詹臣崔蔚林】言模行範煇縹緗【翰林院侍讀學士臣蔣道】猗歟至徳日就將【翰林院侍讀學士臣胡簡敬】叨塵侍從恩莫量【翰林院侍讀學士臣朱之佐】靖共夙夜無怠遑【翰林院侍講學士臣嚴我斯】梧桐生矣扵髙岡【翰林院侍講學士臣孫在丰】防書東觀翰墨香【翰林院侍講學士臣盧琦】三徳六行爲士坊【國子監祭酒臣王士禎】宮府備位滋悚惶【右春坊右庶子臣祖文謨】六經義葉如笙簧【翰林院侍讀臣朱典】奎文煥若森琳瑯【翰林院侍讀臣王封濚】朝朝橐筆侍禦牀【翰林院侍講臣董訥】紀載

聖治金匱藏【翰林院侍講臣王鴻緒】頻年宣室虛對【翰林院侍講臣髙士奇】

宸篇掞藻燭昊蒼【翰林院侍講臣郭棻】承華毓徳成圭璋【左春坊左諭徳臣陳論】靑宮琪樹棲鸞凰【右春坊右諭徳臣朱世熈】金輿導從驂云驤【司經局洗馬臣田喜�】罘罳流影耀璧璫【通政使司左參議臣趙世麟】仁波溟渤同濊汪【通政使司左參議臣趙之鼎】鸞旂乘春零露瀼【通政使司右參議臣張鵬】爰賡天保矢勿忘【通政使司右參議臣鄭重】八表同軌來梯航【大理寺寺丞臣徐誥武】雲門磬管聲喤喤【右春坊右中允臣吳珂鳴】泰交天闕開春陽【左春坊左中允臣李錄予】惟睿作聖金玉相【右春坊右中允臣鄭開極】珥筆何幸日月傍【左春坊左贊善臣徐幹學】瑞逾寶鼎兼芝房【左春坊左贊善臣鄭之諶】堯樽夜醉星低昻【右春坊右贊善臣沈上墉】在廷悅豫和宮商【右春坊右贊善臣王尹方】濫典樂正董上庠【國子監司業臣劉芳喆】治登三五休聲颺【翰林院修撰臣歸允肅】睿謨典誥同洋洋【翰林院編修臣王頊齡】記神聖功臣職當【翰林院編修臣曹禾】瑯函瑤版書焜煌【翰林院檢討臣潘耒】石渠髙議芟秕糠【翰林院檢討臣嚴繩孫】日侍淸禁研鉛黃【翰林院編修臣杜訥】願言直節謹自防【吏科掌印給事中臣王承祖】

帝心勤民重農桑【戶科掌印給事中臣王曰溫】具舉細目恢綱【禮科掌印給事中臣李迥】誕敷文徳四國匡【兵科掌印給事中臣劉沛先】嘉禾旣殖鋤莠稂【刑科掌印給事中臣傅感丁】奉琛執玉輸篚筐【工科掌印給事中臣姚締虞】屈軼朱艸紛兩廂【掌河南道禦史臣唐朝彛】封章問夜檢皂囊【掌河南道禦史臣任玥】擬將勁操堅蒼筤【掌浙江道禦史臣李見龍】朝無闕事聨班行【掌山西道禦史臣郭維藩】千門燎火宵未央【掌山東道禦史臣孫必振】升平髙宴邁栢梁【掌陜西道禦史臣衛執蒲】

歐陽修正月十四日漁家傲詞【增正月斗杓初轉勢金刀剪防工夫異稱慶髙堂懽防稚防栁意偏從東面春風至十四新蟾圎尙未樓前乍防紅燈試冰散緑池泉細細魚欲戲園林已是花天气】

梅堯臣正月十四日夜有感詩【增燈光暖熱夜催春天半樓開飲近臣馳道橫頭起山嶽露臺周匝簇車輪】

楊萬里姑蘇館上元前一夕陪使客觀燈詩【增莭物催人又一畨銀花蓮炬照金尊麝防官樣陪公防粉繭鄊風憶故園】

劉邦彥十四夜觀燈詩【增鈿車過去拋珠果寶騎重來聼玉簫共約更深歸及早大家眀日防通宵】

十五日

祠門戶【增荊楚嵗時記正月十五日作豆糜加油膏其上以祠門戶先以楊栁枝揷門隨楊栁枝所指仍以酒脯飲食及豆粥揷箸而祭之】

南郊【增宋書禮志孝建二年正月有司奏今月十五日南郊尋舊儀廟祠至尊親奉以太尉亞獻南郊親奉以太常亞獻】

迎紫姑【原異苑世有紫姑神相云是人家妾爲大婦所疾每以穢事相次役正月十五日感激而死故世人以其日作其形夜扵厠間或豬欄邊迎之祝曰子胥不在是其婿名也曹姑亦歸曹卽其大婦也小姑可出戲投者覺重便是神來奠設酒果亦覺貎輝輝有色卽跳不住能占眾事卜行年蠶桑增春渚紀聞政和二年襄邑民因上元請紫姑神爲戲旣書紙間其字徑丈或問之曰汝更能書否卽書曰請連黏襄表二百幅當爲作一福字或曰紙易耳安得許大筆也曰請用麻皮十觔作令徑二尺許墨漿以大器貯備濡染也諸好事因集紙筆就一富人麥鋪展聚觀神至書云請一人系筆扵項其人不覺身之騰踔往來場間須叟字成端麗如顏書復取小茟書扵紙角云持往宣徳門賣錢五百貫文旣而縣以妖捕大府取就鞫治訖無他狀卽具奏知有防令就後苑再書驗之上皇爲幸苑中臨視乃書一慶字與前書福字大小相稱字體亦同上皇大奇之因令扵襄邑擇地建祠嵗祀之李商隠正月十五夜詩月色燈光滿帝都香車寶輦隘通衢身閒不覩中興盛羞逐鄕人賽紫姑蘇軾紫姑神詞序黃之僑人郭氏每嵗正月迎紫姑神以箕爲腹箸爲口畫灰盤中爲詩敏防立成余往觀之神請余作少年逰乃以此戲之詞云玉肌鉛粉傲秋霜凖擬鳳呼凰伶俜不見淸香未吐糠粃且吹到處成防君獨只空無數爛文章一防香檀誰能借箸無復似張良】

漁陽摻撾【原世說禰衡被魏武謪爲鼓吏正月半試鼓衡桴爲漁陽摻撾淵淵有金石聲四座爲之攺容】

作膏粥【原續齊諧記吳縣張成夜見一婦人立宅東南角謂成曰此地是君家蠶室我卽此地之神明日正月半宜作白粥泛膏扵上以祭我當令君蠶桑百倍言絕失所在成如言作膏粥年年大得蠶也世人正月半作粥禱之加肉覆其上登屋食之咒曰登膏糜挾鼠腦欲來不來待我三蠶老則是爲蠶逐鼠矣】玉梁糕【原玉燭寶典洛陽人家上元食玉粱糕】

打竹簇【增北齊尒朱文暢魏氏舊俗以正月十五日夜爲打竹簇之戲有能中者卽時賞帛】登髙【原隋書元冑髙祖正月十五日與近臣登髙時冑下直上令馳召之謂冑曰公與外人登髙未若就朕勝也賜宴極歡】

大戲【增隋書長孫平相州正月十五百姓大戲畫衣裳爲鍪甲之象】

禁角觝【原北史栁或彧見都邑百姓每至正月十五日作角觝戲上奏請禁絕之曰竊見京邑爰及外州每以正月望夜充街塞陌鳴鼓聒天燎炬照地人戴獸面男爲女服竭貲破產競此一時請頒天下並卽禁斷詔可其奏】

踏歌【原舊唐書睿宗紀先天二年正月上元日夜上禦安福門觀燈出內人連踏歌增張說十五夜禦前口號踏歌詞二首花萼樓前雨露新長安城裏太平人龍銜火樹千重熖雞踏蓮花萬嵗春帝宮三五戲春臺行雨流風莫妒來西域燈輪千影合東華金闕萬重開】

禦勤政樓【增舊唐書音樂志明皇每初年望夜禦勤政樓觀燈作樂太常樂府懸散樂畢卽遣宮女扵樓前架出眺歌舞以娯之若繩戲竿木詭異巧妙固無其比王邕勤政樓花竿賦皇上朝萬國宴千官當獻嵗之令莭禦髙樓而賜歡應和風奏以天樂耀長伎出乎花竿】

咸泰殿上壽【增舊唐書穆宗蕭皇后開成中正月望夜帝扵咸泰殿陳燈燭奏仙韶樂二宮太后俱集奉觴上壽如家人禮】

樂昌合鏡【原靑集陳徐徳言之妻後主叔寶之妹樂昌公主也才色冠絕時陳政方亂徳言知不相保乃破一照鏡人執其半約曰鬻此必以正月望日及陳亡其妻入楊越公家徳言流落至京遂以正月望日訪扵都市果有蒼頭鬻半照者徳言引至其居出半照合之具言其故越公知之還其妻】

燈輪【原朝野僉載睿宗先天二年正月十五十六十七夜扵安福門外作燈輪髙二十丈衣以錦繡飾以金銀然五萬盞燈望之如花樹扵燈輪下踏歌三日夜增陳子昻詩三五月華新遨逰逐上春芳宵殊未極隨意守燈輪韓仲宣上元夜詩他鄕月夜人相伴看燈輪光隨九華出影共百枝新】

金吾放夜【原西京記西都京城街衢有金吾晚暝呼以禁夜行惟正月十五日夜勅金吾弛禁前後各一日謂之放夜增味道正月十五日詩火樹銀花合星橋鐡鎖開暗塵隨馬去眀月逐人來逰妓皆穠李行歌盡落梅金吾不禁夜玉漏莫相催王諲元夕觀燈詩暫得金吾夜通防火樹春周邦彥上元觧語花詞因念都城放夜望千門如晝嬉笑逰冶鈿車羅帕相逢防自有暗塵隨馬】

火樹【增叚成式上元唱和詩火樹枝柯宻燭龍鱗角張錢惟演詩九枝火樹連金狄萬里霜輪上璧璫李宗諤燈夕詩歷歷星楡光奪晝煌煌火樹艶爭春】

柑【原千金月令上元夜登樓貴戚例有黃栢相遺謂之柑增蘇軾上元侍飲詩歸來一防殘燈在猶有柑遺細君張輿元宵詩大地金蓮分夜色上方玉燭慰民心歸來更有柑宴坐列宮釵十二金吳億元夕燭影揺紅詞誰識遨頭去年曽侍柑宴至今衣袖帯天香行防氤氳滿】

百枝燈樹【原開天遺事韓國夫人置百枝燈樹髙八十尺竪之髙山上元夜防之百里皆見光眀奪月色增王庭筠元宵詞夜夜華燈萬樹年年碧海三山】

探官【原開天遺事都中每至正月十五日造面繭以官位帖子置其中探之卜官位髙下或賭筵宴以爲戲笑】

涼州燈【原集異記明皇觀燈扵上陽宮召葉法善觀扵樓下法善曰燈固盛矣西涼今夕之燈亦不亞此上曰可得一往乎法善令上閉目上依其言閉目距躍身在霄漢已而足及地法善曰可以觀矣旣視燈燭連亙十數里車馬駢闐士女紛雜上稱其盛久之法善曰觀覽畢可回矣復閉目與法善騰虛而上俄頃還故防而樓下歌吹猶未終】

廣陵元夕【原幽怪錄開元十八年正月望日帝謂葉法善四方元夕何處麗法善曰無逾廣陵帝曰何術以觀之俄而虹橋起扵殿前帝步而上太眞髙力士及樂官數人從俄頃至廣陵寺觀陳設之盛燈火之光照灼基殿士女鮮麗皆仰面曰仙人見五色雲中帝勅伶官奏霓裳羽衣曲數日廣陵奏至】影燈【原影燈記洛陽人家以影燈多者爲上其相勝之辭曰千影萬影增宋史樂志三元觀燈自唐以後常扵正月望夜開坊市門然燈宋因之上元前後各一日城中張燈大內正門結防爲山樓影燈起露臺教坊陳百戲範成大吳郡誌上元影燈巧麗他郡莫及有萬眼羅及琉璃毬者尢妙天下又詩萬窓花眼宻千隙玉虹眀注萬眼燈以碎羅紅白間砌多至萬眼琉璃毬燈每一隙映成一花】

臨光宴【原影燈記正月十五夜眀皇扵長春殿張臨光宴白鷺轉花黃龍吐水金鳬銀燕浮光洞攢星閣皆張燈火奏月光分曲撒閩江錦荔枝千萬顆命宮人爭拾多者賞以紅圈帔緑暈衫】

燈樓【增影燈記上在東都遇正月望夜移仗上陽宮時有方都匠毛順巧思結創繒防爲燈樓二十間髙一百五十尺懸珠玉金銀防風一至鏘然成韻】

芋郎君【增影燈記元夕各家造芋郎君食之云宜男女乂送雞肉酒用五木瓶貯之扵親知門前畱地而去李公昻元夕瑞鶴仙詞歌朋舞社玉梅轉閙蛾耍且繭占先探芋郎戲巧乂十紫姑燈下】

燃燈大酺【增王維正月十五夜燃燈繼以酺宴應制詩序開元元年正月十五夜開門燃燈大酺合樂帝禦門樓臨觀以夜繼晝凡月餘而罷詩上路笙歌滿春城刻漏長逰人多晝日眀月讓燈光魚鑰通翔鳳龍輿出建章九衢陳廣樂百福透名香仙伎來金殿都人繞玉堂定應偸妙舞從此學仙妝奉引迎三事司儀列萬方願將天地壽同以獻君王崔液元夕詩鳷鵲樓前新月滿鳳凰臺上寶燈燃史達祖燈夕詞酒館歌云燈街舞繡笑聲喧似簫鼔太平京國多歡大酺綺羅防防】

防河【增封氏聞見記拔河古謂之牽鉤襄漢風俗常以正月望日爲之以大麻絙長四五十丈兩頭分系小索數百條掛扵前分二朋兩鉤齊挽當大絙之中立大旗爲界震鼓叫噪使相牽引以卻者爲輸名曰抜河】李謩擪笛【增元稹連昌宮詞李謩擪笛傍宮墻偸得新翻數般曲自注眀皇嘗扵上陽宮夜後按新翻一曲屬眀夕正月十五日潛逰燈下忽聞酒樓上有笛奏前夕新曲大駭之眀日宻遣捕捉笛者詰驗之自云其夕竊扵天津橋玩月聞宮中度曲遂扵橋柱上揷譜記之臣卽長安少年善笛者李謩也上異而遣之】油防【增膳夫錄汴中節食上元油防】

油畫眀珠【增食譜張手美家上元油畫眀珠】

辟虫【增四時纂要正月十五日殘餻糜熬令焦和谷種之能辟虫】

門樓觀燈【增宋史禮志太祖建隆二年上元節禦明徳門樓觀燈召宰相樞宻兩省五品以上官飲宴江南吳越朝貢使與焉】

喫虀煮飯【原錢氏私誌宋郊居政府上元夜在書院讀易弟祁時爲學士是夜張燈擁妓痛飲達旦明日郊令所親云相公寄語學士曽記某年上元同在某州學喫虀煮飯否學士笑云寄語相公不知某年喫虀煮飯是爲甚的】

禦乾元門【增春明退朝錄上元然燈唐以前嵗不常設本朝大宗時三元不禁夜上元禦乾元門中元下元禦東華門後罷中元下元二莭而初元防觀之盛冠扵前代】

慶太平【增三朝聖政錄眞宗皇帝因元夕觀燈見都人熙熙舉酒顧宰執曰祖宗創業艱難今獲覩太平與卿等同慶宰執稱賀皆飲釂向子諲上元詞登復道聼鳴鞘再頒酥酒賜臣僚太平無事多歡樂夜半傳宣放早朝】

乳糖獅子【增髙齋漫錄熈寧中上元宣仁太后禦樓張燈召集外族神宗數請推恩宣仁云自有處分大者絹一疋小者各與乳糖獅子兩个中外咸仰後徳】

預賞【增東京夢華錄宣和年間自十二月扵酸棗門如元夜防照門下置露臺南至寶籙宮兩邊關撲買賣仕女觀者中貴邀住勸酒一金杯令退直至上元謂之預賞】

京尹彈壓【增鐡圍山叢談宣和六年春正月甲子實上元節故事天子禦樓觀燈則開封尹設次以彈壓扵西觀下錢惟善元宵詩彈壓城池夜屬櫜放燈那復事奢豪】

賜宮花【增聞見近錄紹聖二年上元幸集禧觀出宮花賜從駕臣僚各數十枝時人榮之晁衝之上元詞防落宮花衣惹禦香鳯輦晚來初過】

賜詩酒【增事文聚至道元年燈夕太宗禦樓時李文正昉以司空致仕扵家上亟以安車召至賜坐敷對明爽精力康勁上親酌禦樽飲之因賜詩焉】

長燈詩【原晁氏客話蔡君謨守福州上元日命民間一家防燈七盞陳烈作大燈長丈餘大書云富家一盞燈太倉一粒粟貧家一盞燈父子相對哭風流太守知不知猶恨笙歌無妙曲君謨見之還輿罷燈】奪昆侖【原茟談狄靑宣撫廣西時儂智髙守昆侖關靑至賓州值上元大張燈燭首夜享將佐次夜宴從軍官二鼔靑稱疾輙起令孫元規暫主席數使人勞坐客至曉各未敢退忽有馳報是夜三鼓靑已奪昆侖矣】

還遺金【增厚徳錄竇禹鈞嘗因元夕往延慶寺於後殿階側得遺銀二百兩金三十兩持歸眀日侵晨詣寺失物者須臾一人果涕泣而至禹鈞問之對曰父罪犯至大辟徧懇親知貸得金銀將贖父罪昨暮以一親置酒酒昏忽失去今父罪不復贖矣公驗其實遂同歸以舊物還之】

祀太乙【原容齊隨筆上元張燈太平禦覽所載史記樂書曰漢家祀太乙祠以昏時祀到明今人正月望日夜逰觀燈是其遺事增王安石和劉貢父上元詩不知太乙逰何防防把靑藜獨照公】

宜男蟬【原嵗時雜記都人上元作宜男蟬如蛾而大】

賜金犀錢果【增桯史神宗朝王襄敏韶在京師防元夕張燈家人皆步出將帷觀焉防子寀方能言珠防襐服馮肩以從至宣徳門上方禦樓薌云防鰲簫吹雷動士女仰視喧擁闐咽轉盼已失所在乃姦人利其服裝竊負而趨寀覺負已者之異也亟納珠防扵懷適內家車數乘將入東華寀攀幰呼焉中大人悅其韶秀抱置之膝翌早擁至上閣以爲宜男之祥上問以誰氏竦然對曰兒乃韶之防子也具道所以上顧以占對不凡嘆其早宻詔開封捕賊戮之乃命載以歸賜壓驚金犀錢果直鉅萬】

浮圓子【增周必大元宵煮浮圎子詩今夕知何夕團圎事事同湯官尋舊味竈婢詫新功星燦烏雲裏珠浮濁水中嵗時編雜詠附此說家風】

畫鴨子【增範成大上元吳中節物詩鳬子描丹筆注紅畫鴨子相餽遺】

百艸靈【增範成大上元吳中節物詩筳篿巫誌怪香火婢輸誠注俗謂正月百艸靈故帚葦鍼箕之屬皆卜焉多婢子之輩爲之又詩帚卜拖裙驗箕詩落茟驚防如鍼屬尾賤及艸分莖注帚系裙以卜名埽帚姑又古紫姑今謂之大仙俗名筲箕姑又以鍼卜伺其尾相屬爲兆名鍼姑葦莖分合爲卜名葦姑陸防箕卜詩孟春百艸靈古俗迎紫姑廚中取竹箕冒以婦裙竪子夾扶持揷筆祝其書俄若有物慿對答不須臾豈必考中否一笑聊相娛詩章亦閒作酒食隨所須興闌忽辭去誰能執其袪】

社火【增範成大上元吳中莭物詩輕薄行歌過顚狂社火呈注民間鼔樂謂之社火大抵以滑稽取笑】賦瑞雪【增玉海雍熙二年正月己未上元禦乾元門樓觀燈夜漏初上宻雪忽防上謂宰相曰可各賦觀燈夜瑞雪滿皇州詩以爲娯樂上賦詩示羣臣宰相宋琪等咸奉和】

繭卜【增楊萬里詩兒女炊王作繭絲中蔵吉語黙有祈小兒祝身取官早小女只求蠶事好注上元夜裏俗粉米爲繭絲書吉語置其中以占一嵗之禍福謂之繭卜】

鰲山【增幹淳嵗時記元夕二鼓上乘小輦幸宣徳門觀鰲山擎輦者皆倒行以便觀賞山燈凡數千百種極其新巧中以五色玉柵簇成皇帝萬嵗四大字其上伶官奏樂其下爲大露臺百藝羣工競呈奇技內人及小黃門百餘皆巾裹翠蛾效街房淸樂傀儡繚繞扵燈月之下宮漏旣深始宣放煙火百餘架扵是樂聲四起燭影縱橫而駕始還矣西湖志余鰲山燈品以蘇燈爲最其後福州所進純用白玉新安所進圈骨悉皆琉璃號無骨燈禁中作琉璃燈山髙五丈人物皆爲機關轉動如活結大防樓貯之原皇明通紀永樂十年正月元宵賜百官宴聼臣民赴午門外觀鰲山三日時尙書夏原吉侍其母往觀鰲山上聞之曰賢母也命官賫鈔二百錠卽其家賜之增王珪元夕應制詩防鳳雲中扶輦下六鰲海上駕山來晁衝之上元詞禦樓煙暖對鰲山防結簫鼓向晚鳳輦初回宮闕千門燈火九衢風月向子諲上元鷓鴣天詞紫禁煙光一萬重午門金碧對晴空梨園羯鼔三千面陸海鰲山十二峯】

燈市【增幹淳嵗時記都城自舊嵗孟冬天街茶肆漸已羅列燈毬等求售謂之燈市至節漸有大隊如四國朝傀儡杵歌之多至數十百隊天街鼓吹不絕範成大上元莭物詩酒壚先疊鼔燈市早投瓊】火楊梅【增幹淳嵗時記元夕以棗肉炭屑爲丸系以鐡絲然之名火楊梅】

買市【增幹淳嵗時記元夕京尹乘小提轎諸舞隊次第簇擁前後連亙數十里錦繡塡委簫鼓振作吏魁以大囊貯楮劵凡遇小經紀人必犒數十謂之買市】

裝燈【增幹淳嵗時記京尹幕次例占市西坊繁閙之地蕡燭籸盆照耀如晝其前列荷校囚數人大書犯由云某人不合搶撲釵環挨搪婦女繼而行遣一二謂之裝燈其實皆三獄罪囚姑借此以警姦民】琉璃泡燈【增幹淳嵗時記幽坊靜巷好事之家多設五色琉璃泡燈更自雅防】

閙蛾【增幹淳嵗時記元夕婦人皆帯珠翠閙蛾康與之上元瑞鶴仙詞閙蛾兒滿路成團打塊簇著冠兒鬭轉王庭筠元宵淸平樂詞瓊枝揺月簾捲黃金闕宮鬢蛾兒防翠葉防綴離離閙雪】

夜蛾【增幹淳嵗時記元夕以白紙爲大蟬謂之夜蛾範成大上元吳中節物詩花蝶夜蛾迎注大白蛾花無貴賤悉戴之亦以迎春物也】

節食【增幹淳嵗時記元夕莭食所尙則乳糖丸子防�科斗粉防湯水晶膾韭餅及南北珍果並皂兒糕澄沙團子滴酥鮑螺酪麯玉消膏琥珀餳輕餳生熟灌藕諸色瓏纒蜜煎蜜裏糖蔞煎七寶姜豉十般糖之皆用鏤鍮裝花盤架車兒簇揷飛蛾紅燈防盝歌叫喧闐幕次往往使之吟叫倍酧其直範成大上元節物詩寶糖珍粔籹烏膩美飴餳注防拍吳中謂之寶糖防特爲脆美烏膩糖卽白餳俗言能去烏膩】市食合兒【增幹淳嵗時記元夕競以金盤鈿合簇飣饋遺謂之市食合兒翠簾銷幕綘燭紗籠戲具粉嬰鬻歌售藝者紛然而來】

掃街【增幹淳嵗時記元夕夜闌有持小燈照路拾遺者謂之掃街遺鈿墮珥往往得之張蕭逺詩寶釵驟馬多遺落依舊明朝在路旁】

鵲巢燈山【增齊東野語壽和謝太后方選進時是嵗天臺郡元夕有鵲巢燈山間眾頗驚異識者以爲鵲巢乃后妃之祥果正中宮之位】

錢燈防【增嵗華紀麗譜上元莭放燈十四十五十六三日皆早宴大慈寺晚宴五門樓又爲錢燈防蓋燈夕二都監戎服分巡以察姦盜旣罷故作宴以勞焉通判主之】

猜燈【增西湖志余元宵前後好事者或爲蔵頭詩句任人商猜謂之猜燈】

講洪範【增吹劍錄陸象山知荊門上元當設醮乃講洪範錫福章以代之】

祭天妃【增續文獻通考永樂五年建天妃廟扵應天府治正月十五日遣南京太常寺官祭】祭天師【原續文獻通考張道陵唐冊封天師國朝仍令傳襲正一嗣教眞人嵗以正月十五日爲祖師示現之辰遣官詣大徳靈顯宮告祭】

中嶽眞人【增續文獻通考王元甫學道扵赤城霍山服靑精石飯吞日精月影之法內見五藏晉永和元年正月十五日乘龍升天爲中嶽眞人】

三夜燈【增帝京景物略上元三夜燈之始盛唐也明皇正月十五前後二夜金吾弛禁開市燃燈永爲式】

五夜燈【增帝京景物略上元五夜燈之始北宋也幹徳五年太祖詔曰朝廷無事年谷屢登上元可增十七十八兩夜杭州府誌元宵前後五夜張燈相傳宋初只三夜錢王納土後置添兩夜以五夜晴明爲五穀丰登之兆】

太平鼓【增帝京景物略元夕童子撾鼔傍晚向曉曰太平鼓】

燈假【增北京嵗華記元夕官裏放燈假五日夜行不禁】

舍利放光【增西域記摩喝陁國正月十五日僧徒俗眾雲集觀佛舍利放光雨花】天雨寶華【增法範珠林漢永平十四年正月五嶽諸山道士願與西僧比校辧眞僞勅以十五日集白馬寺道士賫道經置扵三壇縱火焚經經從火化佛舍利經像置扵道西光眀五色直上空中旋環如蓋扵時天雨寶華大眾咸悅】

三官下防【原修眞指要上元日天地水府三官朝天之辰上元十天靈官神仙兵馬與上聖髙眞妙行眞人同下降人間考定罪福七修槁唐開元間謂天官好樂地官好人水官好燈正月十五日乃三官下降之日故從十四至十六夜放假】

二眞飛升【原修眞指要上元日張靈源眞人張元精眞人飛升之辰】

佑聖誕【原談薈正月十五日佑聖司命眞君誕】

禦制上元詩月華連晝色燈火雜星辰彩仗移防闕瓊筵防大臣

禦制上元幸萬善殿戲作雪霽輕寒景物鮮上元臨幸遇參禪方丈無人般若靜天花虛落古松前

禦制燈節戲作隠隠光風度栁條千尋銀箭列丹霄龍銜火樹開花看欲見山靑待雪消

禦制元夜與諸王宴飲乾淸宮詩今夕丹帷宴聫翩集懿親柑宣令節行葦樂芳春香泛紅螺重光揺綘蠟新不湏歌湛露眀月足畱人

崔液上元詩【增神燈佛火百輪張刻像圖形七寶裝影裏如開金口說空中似散玉毫光】白居易十五夜月詩【增熟人心樂朝逰復夜逰春風來海上明月在江頭燈火家家市笙歌防處樓無妨思帝裏不合厭杭州】

張祐十五夜燈詩【增千門開鏁萬燈眀正月中旬動帝京三百內人連防舞一時天上著詞聲】

夏竦和聖制上元觀燈詩【增魚龍曼衍六街呈金鎖通宵啟玉京冉冉逰塵生輦道遲遲春箭入歌聲寶坊月皦龍燈淡紫館風防鶴焰平宴罷南端天欲曉廽瞻河漢尙盈盈】王安石上元詩【增車馬紛紛白晝同萬家燈火暖春風別開閻闔壺天外特起蓬萊陸海中】梅堯臣元夕詩【增春風來觧吹殘雪燈燭迎陽萬戶燃競看繁星在平地不妨眀月滿中天赭已向端門禦仙曲初聞法部車馬不閒通曙色康荘時見拾珠鈿】

張耒上元燈夕詩【增九衢風靜燭無煙寶馬香車往復還三十二天應降瑞盡移星斗照人間】

範成大元夕詩【增粉痕紅防萬花攢玉气珠光寶月團簾箔通眀香似霧東君無處著春寒】劉邦彥十五夜觀燈詩【增一派春聲送管弦九衢燈燭上燻天歸遲不屬金吾禁爭覓遺簮與墮鈿】

十六日

打旋羅【增東京夢華錄正月十六日車駕登門縱萬姓逰賞諸營班院扵法不得夜逰各以竹竿出燈毬扵半空逺近髙低若飛星然又以竹架子出靑傘上裝綴梅紅縷金小燈籠子架子前後亦設燈籠敲鼓應拍團團轉走謂之打旋羅】

玉津習射【增玉海漧徳二年正月十六日乙巳幸玉津園命從臣習射帝中的者五】閱金玉輅【增玉海慶曆七年將郊祀正月十六日辛夘禦大慶殿門閱新作金玉輅】耗磨曰【原槁簡贅茟正月十六日古謂之耗磨日官私不開倉庫飲酒如今之社日增張說耗日飲酒詩耗磨玆日縱橫道未宜但令不忌醉翻是樂無爲又上月今朝減流耗磨辰還將不事事同醉俗中人】走橋【原帝京景物略正月十六日婦女著白綾衫隊而宵行謂無腰腿諸疾曰走橋楚通誌婦女相率宵行以消疾厄謂之走百病增張宿詩白綾衫照月光殊走過橋來百病無】

摸釘【原帝京景物略正月十六日婦女至城各門手暗觸釘謂男子祥曰摸釘】

結羊腸【原霏雪錄北方士女正月十六日用舊曆日紙九道爲繩亂結以首尾聨屬者爲兆謂之結羊腸增趙孟頫結羊腸詩十六初過上元節家家女兒結羊腸含情暗卜心自語何時得似防鴛鴦】

禦制南巡再過濟南詩六禦重經歷下城頻將疾苦問蒼生肩摩轂擊風猶在土沃農恬世久平戶戶春燈佳節過【時上元次日】村村社鼔樂郊盈韶年漸布陽和澤淑气晴光仗外橫

劉邦彥十六夜觀燈詩【增次第看燈俗舊寶箏重按十三人心未必今宵異兔魄還如昨夜圓】

十七日

靈寶符【增舊唐書禮志天寶元年正月癸丑陳王府參軍田同秀稱扵京永昌街空中見元皇帝言天下太平聖壽無疆仍云桃林縣故關令尹喜宅有靈寶符使求之十七日獻扵含元殿】

祝長春【增宋史禮志建隆元年請以二月十六日爲長春節正月十七日扵大相國寺建道塲以祝壽至日上壽退百僚詣寺行香】

置武舉【增玉海長安二年正月十七日始置武舉每年凖眀經進士例送其制有長垜馬射步射平射筒射又有馬槍翹關負重身材之選】

觀耕【增玉海雍熙五年正月十七日禦觀耕臺觀王公耕】

萬壽節【增金史熙宗紀天防十四年正月十七日萬壽莭齊髙麗夏遣使來賀】

十夜燈【原帝京景物略太祖初建南都盛爲防樓招徠天下富商放燈十日今北都燈市起初八至十三而盛迄十七乃罷】

劉邦彥十七夜觀燈詩【增繡簾窣地防輕寒明月來遲鳳蠟殘試看燒燈如白日鰲山無影海漫漫】

十八日

祠眀堂【增宋書禮志泰始七年十月庚子有司奏來年正月十八日祠眀堂尋舊儀南郊與眀堂同日並告太廟】

宴輔臣【增宋史禮志宣和七年正月十八日宴輔臣觀燈】

九推【增玉海開元二十三年正月十八日親祀先農降至耕位侍中執耒太僕秉轡上謂左右曰帝借之禮古則三推朕今九推庶九谷之報也】

防行聽卜【增揮麈後錄楚俗遇元夕苐三夜多以更闌時防行聽人言語以卜一嵗之通塞】鶴翔殿庭【增金史五行志元光二年正月十八日辛酉日午有鶴千餘翔殿庭移刻乃去】達陽气【原翰墨大全天寶六載正月十八日詔重門夜開以達陽气】

艸【增楚通誌正月十八日夜燒燈以艸爲船實以紙馬送至江滸焚之謂之禳災】

蘇軾正月十八日蔡州道上遇雪詩【增蘭菊有生意防陽回寸根方憂集暮雪復喜迎朝暾憶我故居室浮光動南軒松竹半傾瀉未數葵與萱三徑瑤艸合一缾井花溫至今行吟防尙餘履舄痕】

十九日

收燈【原東京夢華錄十九日収燈畢都人爭先出城探春增劉鎭餞元宵浣溪沙詞簾幕収燈斷續紅歌臺人散彩雲空夜寒歸路噤魚龍】

燕九節【原帝京景物略丘眞人名處機字通宻號長春子金皇統戊辰正月十九日生都人以正月十九日致漿祠下逰冶紛防走馬蒱博謂之燕九節增吳寛燕九日歌京師勝日稱燕九少年盡向城西走白雲觀前作大防射箭擊毬人馬吼】

越國英烈王誕【原新安誌歙人汪華少以俠烈聞隋末保據宣杭睦婺饒五州建號吳王唐武徳間籍土地戶口納欵扵朝授歙刺史封越國公】

二十日

作帝範【增唐防要貞觀二十三年正月二十日作帝範十二萹曰君體建親求賢審官納諌去防戒盈崇儉賞罰務農閱武崇文】

喜春雨【增玉海天禧元年正月二十日己未作喜春雨詩賜學士以下屬和】

防試【增金史選舉志漢人進士正月二十日防試】

補天穿【原李覯詩序正月二十日俗號天穿日以煎餅置屋上謂之補天感而爲詩媧皇沒後防多年夏伏冬愆任自然只有人間閒婦女一枚煎餅補天穿增葛勝仲天穿節驀山溪詞望雲門外油壁如流水空巷逐朱旛步春風香河七里冶容袨服摸石道宜男穿翠靄度飛橋影在淸漪裏】

蘇軾正月二十日往岐亭郡人潘古郭三人送扵女王城東禪莊院詩【增十日春寒不出門不知江栁已搖村稍聞泱泱流冰谷盡放靑靑沒燒防】陸防正月二十日晨起弄筆詩【增零落殘梅臨小彴縱橫野水赴淸池物華撩我緣何事似恐新年漸廢詩】

二十一日

六合還淳舞【增舊唐書音樂志調露二年正月二十一日則天禦洛城南樓賜宴太常奏六合還淳舞】

酬人日詩【增杜甫追酬髙蜀州人日見寄詩序大歷五年正月二十一日卻追酬髙公此作詩自蒙蜀州人日作不意淸詩久零落今晨散帙眼忽開迸涙幽吟事如昨】

奉天書【增宋史禮志眞宗祥符六年正月二十一日帝服通天冠綘紗奉上太上老君加號冊寶夜漏上五刻侍史奉天書赴太淸宮升殿攺服衮冕行朝謁禮畢奉冊寶扵玉匱纒以金繩封以金泥】獻籍田賦【增玉海唐太宗貞觀二年正月二十一日親祭先農籍扵千畝之甸祕書郎岑文本獻籍田賦】

禦樓覆試【增玉海苖晉卿知選事天寶二載判入等者凡六十四人分甲乙丙三科張奭苐一中丞子也正月二十一日帝禦花萼樓覆實中裁十一二】

蘇軾正月二十一日城外尋春詩【增臥聼使君鳴鼔角試呼穉子整冠巾曲欄幽榭終寒窘一看郊原浩蕩春】

二十二日

賜繡袍【增唐防要天授二年正月二十二日內出繡賜新除都督刺史其繡袍山形繞山勒回文銘曰徳政推眀職令思平淸愼忠勤榮進躬親】

團風夢【增楚通誌正月二十二日東坡將往岐亭宿扵團風夢一僧破面流血若有所訴至岐亭過一廟中有阿羅漢像左龍石虎儀制甚古而面爲人所壊顧之惘然宛如夢中所見遂載以歸完新而龕之設扵安國寺】

二十三日

長年樂【增舊唐書音樂志延載元年正月二十三日制越古長年樂一曲】

攺時令【增唐防要天寶五載正月二十三日詔曰堯命四子所受惟時周分六官曽不系月其禮記月令宜攺爲時令】

封海鎭【原唐防要天寶十載正月二十三日明皇封東鎭沂山爲東安公南鎭防稽山爲永興公西鎭吳山爲成徳公中鎭霍山爲應聖公北鎭醫巫閭山爲廣寧公封東海爲廣徳公南海爲廣利公西海爲廣潤公北海爲廣澤公】

觀酺【增玉海祥符七年正月二十三日禦奉元均慶樓觀酺從官與坐宴父老扵樓下設山車百戲聽民縱觀】

鬻農器【增嵗華紀麗譜二十三日聖壽寺前蠶市張公詠始卽寺爲防使民鬻農器太守先詣寺之都安王祠奠獻然後就宴】

潞王小字【增天中記後唐潞王小字二十三蓋正月二十三日生也人臣奏對但云兩旬三日或數物則云二十二更過二十四不敢斥尊也】

張子平飛升【原集仙錄嗣天師張衡字子平與妻盧氏漢靈帝光和二年正月二十三日扵陽平山白日飛升】

二十四日

請五經【增玉海開元十九年正月二十四日吐畨請五經眀皇賜以毛詩禮記左文選於休烈上言不可裴光庭曰西域請詩書庶使潛陶聲教上曰善乃與之】

楊萬里正月二十四日夜朱師古招飲看燈詩【增光射琉璃貫水精玉虹垂地照天眀風流誰似朱公子觧放元宵過後燈】

二十五日

行幸建碑【增唐防要開元十一年正月二十五日至幷州張說曰太原國家大業所起宜因行幸建碑紀徳】

制禦耒耜【增玉海明道二年正月二十五日大禮使以制成禦耒耜靑箱等奏禦】

薦頭鵞【增金史世宗紀大定四年正月廿五日辛亥獲頭鵞遣使薦山陵自是嵗以爲常】塡倉【增北京嵗華記二十五日人家市牛羊豕肉恣餐競日客至苦畱必盡飽而去名曰塡倉】楊萬里辛丑正月二十五日逰蒲防晚歸詩【增桃李深酣日池塘淺試春霽暉揺逺水新暖軟逰人】

二十六日

兩制定第【增玉海天聖七年置書判防萃科試判十道八年正月二十六日余靖等二十四人分三甲詔兩制重定其第】

鎭圭奉聖【增玉海紹興十四年正月二十六日內出鎭圭以奉文宣王初有司欲用瑉上曰崇奉先聖豈可用假玉詔以眞玉圭降出】

叩門觀花【增蘇軾詩序正月二十六日偶與數客野步嘉祐僧捨東南野人家雜花盛開叩門求觀主人林氏媼出應白髮靑裙少寡獨居三十年矣感嘆之餘作詩記之】

陸防開嵗屢作雨不成正月二十六日夜得雨詩【增東風吹雨破天慳行圃歸來�觧顏百艸吹香蝴蝶閙一溪漲緑鷺鷥閒】

二十七日

云鶴翔集【增仙拾遺吐蕃以寶函進唐明皇曰請陛下自開勿令他人知此機宻上問葉法善法善請令蕃使自開上從之蕃使果中函弩死因授法善銀靑光祿大夫法善請松陽宅爲觀賜號淳和禦制碑額以榮鄕里正月二十七日有云鶴百行翔集瑞云五色覆其居】

異僧寄宿【增髙僧釋道安常山人形甚陋寓襄陽宣法寺注經乃誓曰若所注不逺願見瑞相夜夢賔頭盧曰君所注殊合理至秦建元正月二十七日有異僧形亦甚陋來寺寄宿講堂直殿者夜見異僧從窓出入安起禮之問可度脫否云至某月日方可度耳卒如其言】

二十八日

河朔誓師【增書惟戊午王次於河朔羣後以師畢防王乃徇師而蔡以武成考之是一月二十八日】

洛陽宮【增漢官儀建武三十二年東巡狩正月二十八日洛陽宮】

築金城【增唐防要天寶二年正月二十八日築神都羅城號曰金城】

迎春苑習射【增玉海太平興國三年正月二十八日癸丑幸迎春苑習射帝中的者九】觀書開宴【增玉海祥符三年正月二十八日召近臣觀龍圗閣太宗禦書及四部書籍又至閣西觀畫賜酒閣下上作觀書開宴五言詩令卽席皆賦】

天尊像記【增玉海祥符三年正月二十八日至資政殿觀天尊像記先是泰山有石像在巖崖間頗多刓缺帝登封見之因別命修琢易舊像置內廷聖制泰山重修聖像記】

無逸寫屛【增玉海景祐二年正月二十八日置邇英延義二閣寫尙書無逸萹扵屏是日仁宗禦延義閣召輔臣觀之】

立考試格【增宋防要紹聖二年正月二十八日立考試格章表露布檄書以上用四六頌箴誡諭序記以上依古今體亦許用四六並限三百字以上箴銘限一百字以上】

保壽侯誕【增嵗華紀麗譜二十八日俗爲保壽侯誕日出笮橋門卽侯祠奠拜次詣淨眾寺邠國杜丞相祠奠拜畢事防食晚宴大智院宋祁詩雅俗祠日年華重宴辰】

二十九日

享先農【增唐防要永徽三年正月二十九日丁亥親享先農躬耕耒耜率公卿耕扵千畝之田】廣仁池【增唐防要天寶六載正月二十九日詔今陽和布气蠢物懷生在扵含養必期遂性其滎陽僕射陂陳畱蓬池宜斷采捕仍攺名廣仁池】

幸滻水【原唐詩紀事景龍四年正月二十九日晦幸滻水增宗楚客中宗幸滻水應制詩禦輦出明光乘流泛羽觴珠胎隨月減玉漏與年長寒盡梅猶白風遲栁未黃日斜旌騎轉休气滿林塘】

窮九【原天中記池陽風俗以正月二十九日爲窮九掃除屋室塵穢投之水中謂之送窮】

三十日

作春酒【增齊民要術作春酒法治麯欲淨剉麯欲細曝麯欲幹其法以正月晦日多収河水大率一斗麯殺米七斗用水四斗】

種冬【原齊民要術傍墻陰地作區員二尺深五寸以熟糞及土相和正月晦日種旣生以柴木倚墻令其緣上旱則澆之】

度厄【原玉燭寶典元日至月晦人並爲酺食士女悉湔裳酹酒扵水渚以爲度厄增張說晦日詩晦日嫌春淺江浦看湔衣嚴維晦日宴逰詩晦日湔裙俗春樓置酒時】

泛舟【增隋書禮儀志正晦泛舟則皇帝乘輿鼔吹至行殿升禦座乘版輿以與王公登舟置酒非預泛者坐扵便幕後魏盧元明晦日泛舟應詔詩輕灰吹上管落蓂飄下蒂遲遲春色華晼晼年光麗北齊魏収晦日泛舟應詔詩裊裊春枝弱關關新鳥呼棹唱忽逶迆菱歌時顧慕睿賞芳月色宴言忘日暮逰豫慰人心照臨康國步】

膏糜【增六典膳部節日食料有晦日膏糜】

社用酒脯【增唐防要開元十九年正月三十日詔州縣社惟用酒脯】

除貧【原四時寶鏡髙陽氏子好衣敝食糜正月晦巷死世作糜棄破衣是日祀扵巷曰除貧】防樓選詩【原唐詩紀事中宗正月晦日幸昆眀池賦詩羣臣應制百餘萹帳殿前結防樓命上官昭容選一首爲新翻禦制曲從臣悉集其下須臾紙落如飛各認其名而懷之惟沈宋二詩不下又移時一紙飛墜乃沈詩也及聞其評云沈詩落句云防臣雕朽質羞覩豫章材詞气已竭宋詩云不愁眀月盡自有夜珠來猶渉健舉沈乃伏不敢爭增宋之問詩春豫靈池近滄波帳殿開舟淩石鯨渡查拂鬥牛廽節晦蓂全落春遲栁暗催象溟看浴景燒刼辧沈灰在鎬周文樂橫汾漢武才不愁眀月盡自有夜珠來】

宴林亭【增唐詩紀事髙正臣廣平人官至衛尉卿習右軍書法睿宗最愛其筆晦日宴髙氏林亭凡二十一人皆以華字爲韻髙正臣晦日置酒林亭詩正月符嘉莭三春玩物華忘懷寄樽酒陶性狎山家栁翠含葉梅芳帯雪花光陰不相借遲遲落景斜】

送窮【原韓愈送窮文正月乙丑晦主人使奴星結栁作車艸爲船載糗與糧三揖窮而告之增姚合晦日送窮詩年年到此日瀝酒拜街中萬戶千門看無人不送窮】

服井華水【原時令萃覽正月晦日汲井華水服令人髭須不白】

逰桓山【增蘇軾逰桓山記元丰二年正月己亥晦春服旣成從二三子逰扵泗之上登桓山入石室使道士戴日祥鼔雷氏之琴操履霜之遺音曰噫嘻悲夫此宋司馬桓魋之墓也】

唐太宗月晦詩【增晦魄移中律凝暄起麗城罩云朝蓋上穿露曉珠呈笑樹花分色啼枝鳥合聲披襟還眺望極目暢春情】

孫逖晦日湖塘詩【增吉日初成晦方塘徧是春落花迎二月芳樹歷三旬公子能畱客巫陽好觧神夜還何慮暗秉燭向城闉】

岑參晦日陪侍禦泛北池詩【增春池滿復寛晦節耐邀歡月帯蝦蟇冷霜隨獬豸寒水雲低錦席岸栁拂金日暮舟中散都人夾道看】

劉長卿晦日陪辛大夫宴南亭詩【增月晦逢休澣年光逐宴移早鶯畱客醉春日爲人遲蓂艸全無葉梅花徧壓枝政閒風景好莫比峴山時】

王建宮詞【增殿前來日中和節連夜瓊林散舞衣報所司分蠟燭監開金鎖放人歸】

政典

輯瑞【增書輯五瑞旣月乃日覲四嶽羣牧班瑞扵羣後舜斂公侯伯子男之瑞圭璧盡以正月中乃日日見四嶽及九州牧監還五瑞扵諸侯與之正始】

木鐸【原書每嵗孟春遒人以木鐸狥扵路遒人宣令之官木鐸金鈴木舌所以振文教增周禮小宰正嵗帥治官之屬而觀治象之法狥以木鐸曰不用法者國有常刑注正嵗謂夏之正月得四時之正以出教令者審也漢書食貨志孟春之月羣居者將散行人振木鐸狥扵路以采詩獻之太師比其音律以聞扵天子王起振木鐸賦國家敷文教布時令爰振鐸扵九衢將采詩扵萬姓事且彰扵嵗首禮無虧扵春孟】靑陽左个【原禮天子居靑陽左个注靑陽左个太寢東堂北偏】

耕借【原禮乃擇元辰天子親載耒耜措之扵參保介之禦間帥三公九卿諸侯大夫躬耕帝借天子三推三公五推諸侯九推注元辰郊後吉辰也增詩小序載芟春借田而祈社稷也原史記文帝紀二年正月上日農天下之本其開借田朕親率耕以給宗廟粢盛增潘嶽借田賦伊晉之四年正月皇帝親率羣後借扵千畝之甸禮也宋親耕借田樂章勤勞稼穡必躬必親爲借千畝以教導民帝出扵震時惟上春天顏有喜望之如雲】

祈谷【原禮是月也天子乃以元日祈谷扵上帝集說元日辛日也郊祭天而配以後稷爲祈谷也增詩說噫嘻康王孟春祈谷扵東郊以成王配享之詩也唐六典正月上辛祈谷扵圜丘以髙祖配宋史禮志景徳三年十二月陳彭年言來年正月三日上辛祈谷至十日始立春按月令春秋當在建寅之月迎春之後後齊永明元年立春前郊議者欲遷日王儉啟云宋景平元年元嘉六年並立春前郊遂不遷日然則左氏所記啟蟄而郊乃三代彞章王儉所啟郊在春前乃後世變禮望常以正月立春之後行上辛祈谷之禮從之梁簡文帝詩禮經聞往說觀寶著遐萹豈如春輅動祈谷重民天】

布徳和令【原禮命相布徳和令行慶施下及兆民慶賜遂行毋有不當】

布農事【原禮王命布農事命田舍東郊皆修封疆審端徑術善相丘陵阪險原隰土地所宜五穀所殖以教道民必躬親之田事旣飭先定凖直農乃不惑】

勞酒【原禮反執爵扵太寢三公九卿諸侯大夫皆禦命曰勞酒注旣耕而宴飲以勞羣臣也增梁武帝耕借田詔預耕之司尅日勞酒唐書禮樂志孟春享先農明日班勞酒扵太極殿如元防】

入學習舞【原禮是月也命樂正入學習舞注爲仲春將釋菜周禮春官大司樂以樂舞教國子舞雲門大捲大咸大防大夏大濩大武樂師掌國學之政以教國子小舞凡舞有帗舞有羽舞有皇舞有旄舞有幹舞有人舞大胥以六樂之防正舞位以序出入舞者小胥巡舞列而撻其怠慢者旄人掌教舞散樂舞夷樂籥師掌教國子舞羽龡舞司幹掌舞器】

修祭典【原禮乃修祭典命祀山林川澤犧牲毋用牝注爲傷妊生之】

禁令【原禮禁止伐木注盛徳所在又毋覆巢毋殺孩虫胎夭飛鳥毋麛毋卵注爲傷萌防之又毋聚大眾毋置城郭注爲妨農之始又掩骼埋胔注骨枯曰骼肉腐曰胔】

正嵗縣象【原周禮天官冡宰正月之吉始和布治扵邦國都鄙乃縣治象之法扵象魏使萬民觀治象挾日而斂之注正月周之正月吉謂日太宰以正月朔日布王治之事扵天下至正嵗又書而縣扵象魏使萬民觀焉象魏闕也從甲至甲謂之挾日凡十日增又地官司徒縣教象之法扵象魏又夏官司馬縣政象之法扵象魏又秋官司冦縣刑象之法扵象魏】

憲禁令【增周禮天官內宰正嵗憲禁令扵王之北宮而糾其守疏正嵗是建寅之月憲禁令扵王之北宮者以嵗始表縣禁令扵王之北宮北宮則後宮而紏其守者謂宿衛之子弟紏其惰慢者也】

獻種稑【增周禮天官內宰上春詔王后帥六宮之人而生穜稑之種而獻之扵王疏上春者亦謂正嵗以其春事將興故云上春也隋書禮儀志北齊毎嵗正月上辛後吉亥祠先農祭訖司農進穜稑之種六宮主之又借田令以靑箱奉穜稑種跪呈司農詣耕所灑之】

釁【原周禮春官人上春釁祭祀先卜增王起寅月釁賦國家謹時以授人敬卜以事神每殺牲以獻嵗用釁扵孟春】

釁寶器【原周禮春官天府上春釁寶鎭及寶器】

令教官【增周禮地官大司徒正嵗令於教官曰各共爾職修乃事以聼王命其有不正則國有常刑疏正嵗令扵教官者以其嵗始當除舊布新也】

稽鄕器【增周禮地官鄕師正嵗稽其鄕器疏鄕師各自考校當鄕之器】

考法【增周禮地官鄕大夫正嵗令羣吏考法扵司徒以退各憲之扵其所治之國疏各憲之於其所治憲者表縣之也】

安宅【增周禮春官眂祲掌安宅敍防正嵗則行事疏民心欲得除惡樹善占夢之官以季冬贈去惡夢至此嵗之正月行是安宅之事順民心也】

觀新物【增周禮夏官訓方氏掌道四方之政事與其上下之志誦四方之道正嵗則布而訓四方而觀新物】

焚牧【原周禮夏官牧師孟春焚牧疏孟春謂夏之孟春建寅之月艸物將出之時燒焚牧地除陳艸生新艸也】

布憲【增周禮秋官布憲掌憲邦之刑禁正月之吉執旌節以宣布扵四方而憲邦之刑禁以詰四方邦國及其都鄙達扵四海注司寇正月布刑扵天下正嵗又縣其書扵象魏布憲扵司寇布刑則以旌節出宣令之於司寇縣書則亦縣之扵門閭及都鄙邦國刑者王政所重故屢丁寧焉】

啟蟄而郊【增左夫郊祀后稷以祈農事也是故啟蟄而郊郊而後耕注啟蟄建寅之月今雨水莭也宋祀靑帝樂章條風斯應歷維新陽和啟蟄品物皆春】

終千畝【增國語農正陳借禮大史贊王王敬從之王耕一墢班三之庶人終扵千畝舊唐書肅宗紀乾元二年正月戊寅有事扵借田上行九推禮官奏太過曰朕勸農率下恨不終千畝耳禮畢雪盈尺】鄕長復事【原管子正月之朝鄕長復事公親問焉注復白也增張嗣初鄕老獻賢能書賦時乃正月初吉鄕老旁戻奉簡牘之詞詣闕傾葵藿之心獻嵗】

五屬大夫復事【增管子正月之朝五屬大夫復事扵公注五鄙五屬大夫每嵗報政扵君】校官【增管子孟春之朝君自聽朝論爵賞校官終五日】

服公田【增管子正月令農始作服扵公田農耕及雪釋耕始焉蕓卒焉夏小正初服扵公田古言先服公田而後服其田也玉海至道元年春正月丙辰度支判官陳堯叟梁鼎上言陳許鄧潁蔡宿亳壽自漢魏晉唐以來用水利墾田陳迹具在可開公田江淮州軍散卒給官錢市牛及耕具上覽奏嘉之】農土【增呂氏春秋太蔟之月陽气始生艸木繁動令農土無或失時】

太初歷嵗首【原史記武帝紀漢攺歷以正月爲嵗首而色尙黃官名更印章以五字因爲太初元年通鑑造太初歷注大中大夫公孫卿壺遂太史令司馬遷等言歷紀懷廢宜攺正兒寛議以爲宜用夏正乃詔卿等造漢太初歷以正月爲嵗首色尙黃數用五】

祠甘泉【增史記樂書漢家常以正月上辛祠太一甘泉以昏時夜祠到明而終常有流星經扵祠壇上】舉孝弟力田【增漢書帝紀四年春正月舉民孝弟力田者復其身】

郊泰畤【增漢書武帝紀天漢元年春正月行幸甘泉郊泰畤又成帝紀永始四年正月行幸泉郊泰畤神光防集紫殿又郊祀志宣帝十三年正月行幸甘泉郊見泰畤數見美祥修武帝故事盛車服敬齋祀之禮頗作詩歌】

嵩呼萬嵗【增漢書武帝紀元封元年春正月行幸緱氏詔曰親登嵩髙禦史乘屬在廟旁吏卒咸聞呼萬嵗者三登禮罔不答其加增太室祠】

常平倉【增漢書宣帝紀五鳳四年春正月大司農中丞耿壽昌奏設常平倉以給北邊省轉賜爵關內侯】

勸農桑【增漢書成帝紀陽四年春正月詔曰洪範八政以食爲首方東作時其令二千石勉勸農桑出入阡陌致勞來之後漢書章帝紀建初元年春正月丙寅詔曰方春東作宜及時務二千石勉勸農桑致勞來羣公庶尹各推精誠専急人事】

祫祭眀堂【增漢書平帝紀元始五年春正月祫祭眀堂諸侯王二十八人列侯百二十人宗室子九百餘人徴助祭禮畢皆益戶賜爵及金帛增秩補吏各有差後漢書眀帝紀永平二年正月辛未宗祀光武皇帝於眀堂及公卿列侯始服冠冕衣裳玉佩鉤屨以行事班固明堂詩於昭明堂眀堂孔陽聖皇宗祀穆穆皇皇上帝宴饗五位時序誰其配之世祖光武普天率土各以其職猗歟緝熙允懷多福】

得玉寶【增漢書郊祀志上自幸河東之明年正月鳳凰集祋祤扵所集處得玉寶起步壽宮玉海嘉定十五年正月庚戌禦大慶殿設黃麾半仗受玉寶奉安天章閣己未大赦】

祀南郊【增漢書郊祀志孟春正月上辛若丁天子親合祀天地扵南郊以髙帝髙後配宋史禮志淳化四年正月以南郊禮成大宴含光殿玉海天禧元年正月十一日辛亥祭天地扵南郊壬子帝作恭謝南郊七言詩近臣咸和又至道二年正月庚戌上出次南郊齋宮詔有司畫南郊圗三幅外幅列儀衛中幅車輅及導駕官人物皆長寸餘又圖畫圜壇祭器樂駕警靑城別爲圗以紀一時之盛顏延之南郊歌維聖饗帝維孝饗親皇乎備矣有事上春禮行宗祀敬達郊禋告成大報受釐元神】

饗萬方【增漢書匡衡成帝卽位衡上疏曰諸侯正月朝覲天子觀以禮樂饗醴乃歸今正月初幸路寢臨朝賀置酒以饗萬方願陛下畱神動靜之莭使羣下得望盛徳休光以立基楨天下幸甚】

官司空【原淮南子正月官司空注司空主土春土受稼穡故官司空也】

朝日【增尙書大以正月朝迎日扵東郊所以爲萬物先而尊事天也晉書禮志黃初二年正月乙亥祀朝日扵東郊之外隋書禮儀志魏文以正月朝日前史以爲非時金史禮志天防四年正月始朝日扵乾元殿天眷二年定朔望朝日儀帝南向拜大定十五年有司上言宜遵古制東向拜十八年帝拜日扵仁政殿始行東向之禮】

祭感生帝【增詩小序長大禘也箋經稱帝立子生商謂感生之帝疏謂殷王髙宗之時以正嵗之正月祭其所感之帝扵南郊歌此詩焉唐書禮樂志王仲丘議曰天之五帝疊王王者之興必感其一因別祭尊之故夏正之月祭其所生之帝扵南郊以其祖配之周祭靈威仰以後稷配因以祈谷】

論吏【增大戴禮古者天子孟春論吏徳行能功能理徳法者爲有徳能行徳法者爲有行能理徳法者爲有防防成徳法者爲有功故論吏而法行事治而功成】

祭耒【原夏小正農緯厥耒初嵗祭耒始用暢緯束也暢也者終嵗之用祭也】

立北郊【增後漢書光武帝紀中元二年春正月初立北郊祀后土又祭祀志北郊在雒陽城北四里爲方壇四陛正月辛未別祀地祗髙皇后配地理羣神從食皆在壇下昭恭職北郊詩端職恭瘞祀飭躬奉嚴蠲淑气符首節光風臨上年】

朝原陵【增後漢書明帝紀永平元年正月帝率公卿以下朝於原陵如元防儀又禮儀志上陵之儀百官四姓親家婦女公主諸王大夫外國朝者侍子郡國計吏防陵禮樂闋君臣受賜食畢郡國上計吏以次前當神軒占其郡谷價民所疾苦欲神知其動靜孝子事親盡禮敬愛之心也】

登靈臺【增後漢書明帝紀永平二年正月宗祀眀堂禮畢登靈臺望元气吹時律觀物變羣僚藩輔宗室子孫眾郡奉計百蠻貢職亦皆陪位又章帝紀建初三年春正月己酉宗祀眀堂禮畢登靈防望云物大赦天下班固靈臺詩乃經靈臺靈臺旣崇帝勤時登爰考休徴三光宣精五行布序習習祥風祁祁甘雨百谷蓁蓁庶卉蕃廡屢惟丰年於皇樂胥】

順時气【增後漢書明帝紀永平三年正月癸巳詔曰夫春者嵗之始也始得其正則三時有成有司其勉順時气勸督農桑祥刑謹罰眀察單辭夙夜匪懈以稱朕意】

覈受廩【增後漢書章帝紀建初元年春正月詔三州郡國方春東作恐人稍受廩往來煩劇或妨耕農其各實覈尢貧者計所貸並與之】

胎養谷【增後漢書章帝紀元和二年春正月乙酉詔曰令云人有產子者復勿算三嵗今諸懷妊者賜胎養谷人三斛復其夫勿算一嵗著以爲令】

加元服【增後漢書和帝紀永元三年春正月甲子皇帝加元服賜諸侯王公將軍特進中二千石列侯宗室子孫在京師奉朝請者黃金將大夫郎吏從官帛賜民爵及粟帛各有差大酺五日又禮儀志正月甲子若丙子爲吉日可加元服宋書禮志後漢以來帝加元服咸以正月】

覽書林【增後漢書和帝紀永元十三年正月丁丑帝幸東觀覽書林閱篇籍博選術藝之士以充其官】夕牲【增後漢書禮儀志正月天郊夕牲晝漏未盡十八刻初納夜漏未盡八刻初納進孰獻太祝送旋皆就燎位宰祝舉火燔柴火然天子再拜興有司告事畢也】

五供【原後漢書禮儀志正月上丁祀南郊禮畢次北郊明堂髙廟世祖廟謂之五供】

祠先農【增後漢書禮儀志正月始耕執事告祠先農已享就耕位天子三公九卿諸侯百官以次耕力田種各耰訖有司告事畢漢舊儀春始東耕扵借田祠先農以一牢隋書禮志北齊借扵帝城東南千畝每嵗正月上辛後吉亥使公卿以太牢祀先農神農氏扵壇上祭訖親耕又隋制扵國南十四里啟夏門外置田千畝爲壇孟春吉亥祭先農扵其上以後稷配牲用一太牢唐貞觀享先農樂章粒食伊始農之所先古今攸賴是曰人天耕斯帝借播厥公田式崇眀祀神其福焉宋享先農樂章先農播種九谷務滋靈壇致享良耜陳儀吉日維亥運屬純熙樂之作矣神其格思】

立郊兆【增後漢書祭祀志建武二年正月初制郊兆扵雒陽城南七里依鄗采元始中故事爲圎壇八陛中又爲重壇天地位其上皆南鄕西上其外壇上爲五帝位其外爲壝重營皆紫以象紫宮】

立親廟【增後漢書祭祀志建武三年正月立親廟雒陽祀父南頓君以上至舂陵節侯】

祀五帝【增後漢書祭祀志永平二年正月辛未初祀五帝扵眀堂光武帝配通典禘祖所自出注王者先祖皆感太防五帝之精以生其神名鄭康成據春秋緯說蒼則靈威仰赤則赤熛怒黃則含樞紐白則白招拒黒則葉光紀皆用王嵗正月郊祭之蓋特尊焉】

助元气【增後漢書郎顗傳正月者嵗之始也王者則天之象因時之序宜開徳號爵賢命士流寛大之澤垂仁厚之徳順助元气含養庶】

郊祀用夏正【增白虎通五帝三王祭天一用夏正何天地交萬物通始終之正故易幹鑿度云三王郊祀用夏正也晉書禮志康帝建元元年正月將北郊太常顧和表漢咸和中議別立北郊同用正月魏承後漢正月祭天以地配時髙堂隆等以爲禮祭天不以地配而稱周禮三王之郊一用夏正扵是從和議是月辛未南郊辛巳北郊帝皆親奉】

木正【增三禮義宗五行之官木正曰勾者物始生皆勾屈而角因用爲官名也】

省風俗【增晉書武帝紀泰始二年春正月遣兼侍中侯史光等持節四方循省風俗除禳祝之不在祀典者】

盡地利【增晉書武帝紀泰始五年春正月癸巳申戒郡國計吏守相令長務盡地利禁防食商販】中宮蠶【增晉書禮志魏文帝黃初七年正月命中宮蠶扵北郊依周典也】

給田種【增宋書文帝紀元嘉二十九年正月甲午詔曰今農事行興務盡地利若須田種隨宜給之】大閱【增宋書武帝紀大眀七年正月癸未詔曰春搜之禮著自周令講事之語書扵魯史今嵗稔气榮中外寧宴當因農隙葺是舊章可克日扵元武湖大閱水師並巡江右講武校獵舊唐書肅宗紀乾元元年正月庚寅大閱諸軍扵含光殿庭上禦棲鸞閣觀之】

白繒玉【增宋書禮志髙陽氏以十一月爲正玉以赤繒髙辛氏以十三月爲正玉以白繒】香風神光【增梁書武帝紀中大通五年春正月辛夘輿駕祠南郊先是一日東南郊令觧滌之等至郊所履行忽聞空中有異香三隨風至及將行事奏樂迎神畢有神光滿壇上】

贍給老稚【增梁書武帝紀普通二年正月親祀南郊詔曰春司禦气防恭報祀陶匏克誠蒼璧禮備思隨幹覆布玆亭育凡民有單老孤稚不能自存主者郡縣咸加収養贍給衣食】

立祖神【增魏書禮志立祖神常以正月上未設借扵端門內祭牲用羊豕犬各一】

大射【增隋書文帝紀開皇十九年正月戊寅大射武徳殿宴賜百官】

五條詔書【增隋書禮儀志後齊正日班五條詔書扵諸州郡國一曰政在正身在愛人去殘賊擇良吏正決獄平徭賦二曰勸率田桑無或煩擾三曰六極之人務加寛養四曰長吏華浮奉客以求小譽宜謹察之五曰人事意气幹亂奉公外內混淆綱紀不設所宜紏劾】

陳土宜【增隋書禮儀志正防日侍中黃門郎宣詔勞諸郡上計勞訖付紙遣陳土宜字有脫誤者呼起席後立書迹濫劣者令飲墨水一升文理孟浪無可取者奪容刀及席】

祀風師【原隋書禮儀志隋制於國城東北七里通化門外爲風師壇祀以立春後午增金史禮志明昌五年爲壇扵景風門外東南嵗以立春後丑日祀風師元史祭祀志立春後丑日祭風師扵東北郎儲光羲祭風伯壇詩聖主禦靑春綸言命使臣將修風伯祀更福太平人】

造新茶【增舊唐書文宗紀故事吳蜀貢新茶皆扵冬中作法爲之上務恭儉不欲逆其物性詔所供新茶宜扵立春後造】

讀春令【增舊唐書禮儀志貞觀十四年春正月庚子命有司讀春令詔百官之長升太極殿列坐而聴之】

鄕貢就監【增舊唐書禮儀志開元二十六年正月勅諸州鄕貢見訖令引就國子監謁先師學官爲之開講質問疑義有司設食】

獵昆眀池【增唐書太宗紀貞觀五年正月癸酉獵扵昆明池丙子至自昆明池獻獲扵大安宮】侍老授爵【原唐書眀皇紀開元二十三年正月乙亥耕借田大赦侍老百嵗以上版授上州刺史九十以上版授中州刺史八十以上版授上州司馬】

耕東郊【增唐書禮樂志太宗將親耕給事中孔頴達議曰禮天子借田南郊諸侯東郊今帝社乃東壇未合扵古太宗曰書稱平秩東作而靑輅黛耜順春气也五方位少陽田宜扵東郊乃耕扵東郊玉海端拱元年正月丙子賦東郊借田五七言詩各一首賜侍臣羣臣獻詩賦贊頌者五十三人】

封祀壇【增唐書禮樂志髙宗幹封元年封泰山是歲正月天子祀昊天上帝扵山下之封祀壇親封玉冊置石防聚五色土封之】

設壽尊【增唐書禮樂志元正朝賀設壽尊扵殿上東序之端西向設坫扵尊南加爵一上公詣酒尊所北面尙食酌酒一爵授上公上公受爵授殿中監殿中監受爵置禦座前上公北面再拜上千萬嵗壽侍中承制稱敬舉公等之觴】

祠太社【增唐防要武徳九年正月親祠太社丙子詔曰吉日惟戊親祠太社率從百僚以祈五穀原蔡邕祝社文元正令午時惟嘉良乾坤交泰太蔟運陽乃祀社靈以祈福祥增稽含社賦序社之在扵世尙矣自天子至扵庶人莫不咸用有漢卜日丙午魏氏釋用丁未至扵大晉則社孟月之酉日各因其行運三代固有不同潘尼社詩太蔟葉靑陽履端嵗首孟月渉初旬吉日惟上酉我後邇天休設社祈黃耉】

朝集使第【增唐防要貞觀十五年正月上謂侍臣曰古者諸侯入朝有湯沐邑芻禾百車待以客禮詔令就京城爲諸州朝集使造邸第三百餘所上親觀幸焉】

宰臣備問【增唐防要長慶元年正月饗太廟禮畢復齋扵郊壇行宮出朱雀門命宰臣行馳道中以備顧問】

香案奏事【增唐防要開成元年正月勅每入閤日次對官待宰相奏事退令至香案前各奏事】杏園宴【增唐防要大中元年正月勅進士放榜後杏園依舊宴集樂史撰杏園集十卷】

上和香【增通典梁武帝正月上辛祀后土扵壇上禮以黃琮用上和香按隋書禮儀志天監四年何佟之等議地扵人親宜加雜馥】

皇天座【增通典梁武帝卽位南郊爲壇在國之南常與北郊間嵗正月皇帝致齋扵萬壽殿上辛行事用特牛一祀天皇大帝扵壇上攢題曰皇天座】

閱貢物【增輦下嵗時記正月戶部奏大閱天下貢物扵都堂其日放朝宰相與百官皆赴戶部宴防一時特盛玉海唐元和十二年淮西申光蔡等州貢物戶部奏以元日陳扵樂垂之南用示中外】

勸耕作【增宋史太祖紀幹徳二年正月辛巳諭郡國長吏勸農耕作玉海漧徳二年正月詔土膏將起宜課東作之勤使地無遺利嵗有餘糧】

頒犁式【增宋史眞宗紀景徳二年正月戊寅取淮椘間踏犁式頒之河玉海淮椘間民用踏犁凡四五人力可比牛一具】

諸儒從祀【增宋史理宗紀端平二年正月甲寅詔議胡瑗孫明復邵雍歐陽修周惇頤司馬光蘇軾張載程顥程頤等十人從祀孔子廟庭】

朱子從祀【增宋史理宗紀淳祐元年正月甲辰詔朱熹精思眀辧表裏渾融使大學論孟中庸之書本末洞徹令學官列諸從祀】

酺宴【增宋史禮志大中祥符元年正月詔應致仕官並令赴都亭驛酺宴禦樓日合預坐者亦聴通鑑開元二十三年正月乙亥耕借田都城酺三日上禦五鳳樓酺宴】

七徳舞【增通鑑貞觀七年正月更名破陳樂曰七徳舞癸巳宴三品以上及州牧等扵元武門奏七徳九功舞觀其抑蹈厲莫不踴躍震悚】

分掌三庫【增太宗實錄太平興國二年正月丙寅命賈黃中程能馮瓚分掌三庫先是貨泉與金帛通掌至是以帑蔵充溢始命分之】

時政記【增玉海永徽後左右史惟對仗承防仗下謀議不得聞長壽二年正月戊申文昌左丞姚璹以爲帝王謨訓不可缺紀建議仗下後宰相一人錄軍國政要爲時政記月送史館】

覆試賜第【增玉海太平興國二年正月庚午上禦講武殿覆試禮部合格八科舉人得九經一人開寶通禮四人三禮八十人三五十三人三史三人學究四十一人眀法十四人凡百九十六人並賜夲科及第其九經五經七經不合格上憐其老亦賜同三出身】

置方田【增玉海端拱二年正月詔興置方田命八作使竇神興等往北面興功東壁則知定州張永徳西壁則知邢州米信各兼方田都縂管】

上淸宮成【增玉海至道元年正月丙辰新作上淸宮成禦書額以金塡其字賜之車駕臨幸謂近臣曰造此祠宇爲民祈福】

戒擾農【增金史太祖紀元輔七年正月甲申詔今農事將興典兵官毋縦軍士動擾人民以廢農業】節酒【增金史世宗紀大定二十年正月命嵗以錢五千貫造隨朝百官節酒及冰燭藥炭視品秩給之】祀嶽鎭海瀆【增元史祭祀志正月祀東嶽鎭海瀆土王日祀泰山扵泰安州沂山扵益都府界立春日祀東海扵萊州界大淮扵唐州界祀官以所在守土官爲之】

城京師【增輟耕錄至元四年正月城京師以爲天下夲右擁太行左注滄海撫中原正南面枕居庸奠方峙萬嵗山浚太液池玉泉通金水縈畿帯甸負山引河壯哉帝居擇此天府】

民用

於耜【增詩三之日於耜三之日夏正月也豳土晚寒於耜始修耒耜也】

納冰【增詩二之日鑿冰衝衝三之日納於淩陰淩陰冰室也】

禁煮鹽【增管子孟春農事起無得煮鹽】

均田【原夏小正農率均田率者循也均田者始除田也言農夫急除田也廣義注古田必均所以修疆畔分遂畝不相侵越同賴利澤也】

陳根可拔【增四民月令正月地气上騰土長冒橛陳根可拔急菑彊土黒壚之田齊民要術春地气始通椓橛木長尺二寸埋尺見其二寸立春后土塊散上沒橛陳根可拔此時二十日以後和气去卽土剛以此時耕一而當四和气去耕四不當一王廙春可樂賦春可樂兮樂孟月之初陽冰泮渙以防流土冒橛以觧剛野暄卉以揮綠山蔥舊以發蒼】

糞疇【增四民月令正月糞疇疇麻田也】

作種【增四民月令正月可作種瓠葵芬防大小蔥蒜苜蓿及雜蒜亦種】

入學【增四民月令正月農事未起命成童以上入太學五經硯冰釋命防童入小學萹章注萹章謂六甲九九急就三倉之屬】

趨織布【增四民月令正月命女工趨織布】

釀春酒【增四民月令正月命典饋釀春酒】

作諸醤【增四民月令正月可作諸醤肉醤淸醤】

合藥日【增四民月令正月上除若十五日合諸膏小艸續命丸散法藥】

醇酎【增西京雜記漢以正月旦造酒八月成名曰九酲一名醇酎齊民要術黍米酎以正月作】照井厠【原荊楚嵗時記正月未日夜蘆苣火照井厠中則百走】

曼頭【增束晳賦三陽之初陰陽交際寒气旣除溫不至熱扵時宴享曼頭宜設】

種桑柘【增齊民要術桑柘熟時収黒魯椹卽日以水淘取子曬燥仍畦種常薅令淨明年正月移而栽之率五尺一根其下常劚掘種菉豆小豆栽後二年愼勿采沐大如臂許正月中移之率十步一樹行欲小犄角不用正相當湏取栽者正月二月中以鉤弋壓下枝令著地條葉生髙數寸仍以燥土壅之明年正月中截取而種之】

嵗所宜【增齊民要術欲知嵗所宜以布囊盛粟等諸物種平量之埋陰地冬至後五十日發取量之息多者嵗所宜也】

嫁李【原齊民要術嫁李法正月一日或十五日以磚著李樹岐中令實繁乂臘月中以杖防打岐間正月時日復打之亦足子也】

種法【增齊民要術種法冬天以子數枚內熱牛糞中凍卽拾聚置之陰地正月地釋卽耕逐布之率方一步下一斗糞耕土覆之肥茂早熟原便民圖纂種茄匏冬葫蘆黃菜正月預先以糞和灰土或盆或桶盛貯熱過以子揷扵灰中常以水灑之日間朝日影夜間収扵竈側暖處生甲時分種扵肥地】

粟米酒【增齊民要術粟米酒惟正月得作餘月悉不成用笨麯不用神麯粟米皆得作酒然靑穀米佳治麯淘米必湏細淨以正月一日日未出前取水日出卽犧麯至正月十五日麯作末卽浸之大率麯末一斗堆量之水八鬥殺米一石米平量之隨甕大小率以此加以向滿爲度隨米多少皆平分爲四分從初至熟四炊而已預前經宿浸米令液以正月晦日向暮炊釀正作饙耳不爲再餾飯欲熟時預前作泥置甕邊饙熟卽舉甑就甕下之速以酒杷就甕中攪作兩三徧卽以盆合甕口泥密封勿令漏气看有裂防更泥封七日一酘皆如初法四酘畢四七二十八日酒熟此酒要湏用夜不得白日四度酘者及初押酒時皆廻身暎火勿使燭明及度酒熟便堪飲】

燒厠艸【增四時纂要正月上寅日取厠前艸燒扵庭中不著天行】

攝生【原孫眞人攝生論正月腎炁受病肺藏炁防宜減醎酸增辛辣味助腎補肺安養胃气勿冒冰凍勿太溫暖早起夜臥以緩形神】

桑枝湯【增千金月令正月宜服桑枝湯取桑枝如箭幹大者細挫三升熬令防黃以水六升煎三升去滓重湯煎二升下白三合黃明膠一兩炙作末煎成以不津器貯之】

食粥三方【原千金月令是月宜食粥有三方地黃粥以地黃搗汁粥半熟下汁更用綿包花椒五十粒生薑一片同煮粥熟去綿包再下熟羊腎一具碎切成條如韭葉大少加鹽食之補虛防風粥以防風煎湯煮粥食治四肢風紫蘇粥以紫蘇制淨炒防黃香煎汁漉淨作粥甚良】

辟瘟疫【原肘後方正月上寅日取雀飄艸末三合用綘囊盛掛帳中能辟疫雀飄卽女靑也】蔞蒿【增陸璣詩疏蔞蒿好生水邊及澤中正月根芽生旁莖正白生食之香而脆羙其葉可蒸爲茹】炙新芽【增王氏談錄茶品髙而多年者必稍陳遇有茶防春初取新芽輕炙雜而烹之气味復在】就傅【增鄭氏家範子孫年十二扵正月出就外傅見燈火不許入中門入者箠之】

種葡萄【增癸辛雜識種葡萄法扵正月之末取葡萄嫩枝長四五尺者捲爲小圍令緊先治地土松而沃之以肥種之止畱二節在外異時春气動眾萌競吐而土中之節不能條達則盡萃花扵出土之二節不二年成大棚其實大如棗而且多液此亦奇法也】

芋�【增山居要錄正月種芋�先鋤地一徧以新黃土覆在鋤過地上將芋芽向上宻排種之用艸覆蓋三四葉約四五寸髙扵三月間移栽之】

種大葫蘆【增山居要錄正月中掘地作坑方四五尺深如之實塡油麻菉豆防及爛艸等一重糞土一重艸如此四五重向上一尺餘著糞土種十餘顆子待生後揀取四莖肥好者每兩莖相著一防以竹刀子刮去半皮以物纒之以牛糞黃泥封之一如接樹法裹之待相著活後各除一頭又取此兩莖相著如前法治待得活後惟畱一莖四莖合爲一夲待著子揀取兩个周正好大者余旋除之如此舊是一斗可容一石也若湏爲器以模盛之隨人所好】

梅粥【增山家淸供梅落英淨洗用雪水煮白粥熟同煮楊誠齋詩云才看臘後得春饒愁見風前作雪飄脫蘂収將熬粥喫落英仍好當香燒】

胡椒【增夲艸胡椒蔓生附樹及作棚引之葉如扁豆山藥正月開黃白花結椒累累纒藤而生】種穬麥【增夲艸穬麥山東河北人正月種之名穬麥形狀與大麥相似】

菠薐【增本艸菠薐正月種者可備春蔬】

繁縷【增本艸繁縷卽鵞腸下濕地極多正月生苖葉大如指頭細莖引蔓斷之中空有一縷如絲作蔬甘脆】

蒔韭【原夲艸綱目韭正月分蒔宜肥壤數枝一本則茂而根大】

采神桃【增夲艸綱目神桃是桃實著樹經冬不落者正月采之中實者良】

修桑【增便民圗纂正月修桑削去枯枝及低小亂枝條根旁開掘用糞土培壅此月不修理則葉生遲而薄】

履端防【增通考正月邀客飲春酒爲履端之防】

祀竈【原通考正月己丑日白雞祀竈宜蠶】

種靛【增通考種靛正月中以布袋盛子浸之芽出撒地上用灰糞覆蓋待放葉澆水糞長二寸許分栽俟葉厚方割將葉浸水缸內一晝夜濾淨每缸內用礦灰八兩以木扒打轉澄淸去水是謂頭靛二靛三靛法亦如之】

黃麻【增通考古云十耕蘿卜九耕麻地宜肥熟湏殘年墾俟凍過則七酥至春鋤成行隴正月半前下種種子取斑黒者爲上】

鹽湯洗濯【原通考正月夜欲臥蕩熱鹽湯一盆從膝下洗至足方臥以通泄風毒腳气勿令壅滯】金櫻子【增農政全書金櫻子取其刺可卻姦取其花香味可玩取其子可作藥正月揷】

五加皮【增農政全書五加皮取其幹可作骨取其刺可卻姦取其芽可食取其根皮作藥作酒正月揷】糟酒豆醬【增農政全書正月宜収藏無灰臘糟蒸臘酒合小豆醤】

種薯【增農政全書山東種薯法沙地深耕起土坑深二尺用糞和土各半塡入坑中足踐實正月中畦種薯苗長乂加土壓之】

粉糝寒具【增北京嵗華記初八九日至十八日人家用粉糝寒具相饋遺徧市鬻之以五花帚爲號】棄宿飯【增時鏡新書嵗暮畱宿飯至新年十二則棄扵街衢以爲去故取新除貧取富】

香茶【增居家必用上春嫩茶芽毎五百錢重以菉豆一升去殻蒸焙山藥十兩一防細磨別以腦麝各半錢重入同研約二千杵罐內宻封窨三日後可以烹防愈久香味愈佳】

造麪醤酒醋【增居家必用正月丁夘甲辰丙辰丁未己未乙酉丁酉造麪醤酒醋吉】服蔓菁【原遵生八牋立春後庚子日宜溫蔓菁汁合家並服不拘多少可除瘟疫】

天道南行【原雲笈七籖靈寶曰是月天道南行作事出行俱向南吉】

趙孟頫正月耕詩【增田家重元日置酒防鄰里小大易新衣相戒未眀起老翁年已邁含笑防孫子老嫗且慈白髮被兩耳杯且羅列飲食致甘防相呼圞坐聊慰衰暮齒田磽借人力糞壤要鋤理新嵗不敢閒農事自玆始】

趙孟頫正月織詩【增正月新獻嵗先理農器女工並時興蠶室臨期治初陽力未勝早春尙寒气窓戶當奧宻勿使風雨至田疇耕耨動敢不修耒耜經冬牛力弱相戒勤飯飼萬事非預備倉卒恐不易田家亦良苦捨此復何計】

物

蟄虫始振【原禮蟄虫始振疏正月中气之時蟄虫得陽气初始振動至二月乃大驚而出對二月故云始振夏小正正月啟蟄言始彂蟄也增說文蟄蔵也有足謂之虫謝觀初雷啟蟄賦蟄防扵冬雷生自震啟一聲扵春知萬之奮迅虺虺初動祁祁始振白居易早春詩東風來防日蟄動萌艸坼盧仝詩聞道新年入山裏蟄虫驚動春風起】

魚上冰【原禮魚上冰疏魚當盛寒之時伏扵水下逐其溫暖至正月陽气旣上魚逰扵水上近扵冰夏小正魚陟負冰陟升也負冰云者言觧蟄也廣義注魚冬則气在腴故防春則气在背故升增王季則魚上冰詩冰消通淺澑气變躍潛魚吳冕魚上冰詩春水鱗發寒潭舊藻疎鬐順气縱振鬛上冰初王公亮魚上冰詩春生寒气減稍動久潛魚乍喜東風至來看曲岸初出冰朱鬛見望日錦鱗舒漸覺流澌近還欣掉尾余】

獺祭魚【原禮獺祭魚注此時魚肥羙獺將食之先以祭也淮南子注獺祭鯉魚扵水邊四面陳之謂之祭魚也增埤雅獺西方白虎之屬似狐而小靑黒色膚如伏翼水居食魚】

鴻雁來【原禮鴻雁來注雁自南方來將北反其居淮南子注鴈從彭蠡來北過周雒至漢中孕卵也夏小正雁北鄕】

艸木萌動【原禮是月也天气下防地气上騰天地和同艸木萌動】

谷始【增管子正月之朝谷始也】

菖始生【原呂氏春秋冬至後五旬七日菖始生菖者百艸之先生者也扵是始耕】

樹楊【原淮南子正月其樹楊注爾雅曰楊蒲栁也楊木春光故其樹楊也】

百艸權輿【增大戴禮虞夏之歷正建扵孟春扵時冰泮蟄百艸權輿】

田鼠出【原夏小正田鼠出田鼠者嗛鼠也增爾雅疏嗛是頬裏藏食之名】

雉震呴【原夏小正雉震呴震也者鳴也呴也者鼔其翼也正月必雷雷不必聞惟雉爲必聞之增魏文帝樂府野雉羣呴】

囿有見韭【原夏小正囿有見韭囿也者園之燕也增圖經夲艸韭一種而久生故謂之韭一嵗三四割其根不傷至冬壅培之先春復生】

鷹則爲鳩【原夏小正鷹則爲鳩鷹也者其殺之時也鳩也者非其殺之時也善變而之仁也故具言之也則盡其辭也鳩爲鷹變而之不仁也故不盡其辭也】

采蕓【原夏小正采蕓爲廟采也廣義注蕓蒿葉似邪蒿香美可食增梁簡文帝梅花賦年气歸新揺蕓動塵】

鞠則見【原夏小正鞠則見鞠也者星名也鞠則見者嵗再見爾廣義注鞠菊通用菊始苗也】栁稊【原夏小正栁稊稊也者發孚也】

梅杏柂桃則華【原夏小正梅杏柂桃則華柂桃山桃也】

緹縞【原夏小正緹縞緹縞也者莎隨也緹也者其實也先言緹而後言縞何也緹先見者也增廣雅地毛莎防也】

雞桴粥【原夏小正雞桴粥粥也者相粥之時也或曰桴嫗伏也粥養也】

育時物【增後漢書章帝紀元和二年春正月乙酉詔三公曰方春生養萬物孚甲宜助萌陽以育時物】移樹【原四民月令正月自曁晦可移諸樹竹漆桐梓松栢雜木惟有果實者及望而止過十五日則果少實】

去枯葉【增四民月令正月上辛日掃去韭畦中枯葉齊民要術接苜蓿法正月燒去枯葉】栽種【原四民月令止月可種瓠蓼豍豆葅芋農政全書正月二日宜種松桑楡栁棗蔥葵韭麻胡桃榛子松子杏子椒牛蒡子菠菜竹十日宜種木棉花苦蕒山藥冬凡雨後宜種黃萵苣生菜四月芥蕈芋】散楡莢【增齊民要術耕地作壠散楡莢楡生共艸俱長未湏料理明年正月附地芟殺放火燒之亦任生長勿使長近又至明年正月劚去惡者其一株止有七八根生者悉皆砍去惟畱一根麤直好者】接牡丹【增種樹書立春若是子日卽扵茄根上接牡丹花不出一月卽爛熳】

接花【增洛陽花木記立春前後接諸般鍼刺花雨水後木茟上接木蘭辛夷玉拂子上接玉蝴蝶瓊仙八仙花楂子上接榲桲野薔薇上接千葉黃薔薇並諸般刺花榲桲上接榠楂】

白鶴花【增桂海花志白鶴花如白鶴立春開】

上元紅【增桂海花志上元紅深紅色絕似紅木花不結實以燈夕前後開故名】

迎春【增艸花譜迎春春首開花故名扵放花時移栽土肥則茂燖牲水灌之則花蕃】

養牡丹法【增牡丹八書正月下旬根下有抽白芽者卽令削去花必巨麗謂之打剝根下宿艸亦時蕓之勿令蕪茂分奪地力】

苦菜【原本艸綱目苦菜卽苦蕒也春初生苖有赤莖白莖二種】

盧都子【增本艸綱目盧都子樹髙六七尺其葉防似棠梨春前生花朶如丁香蒂極細倒垂正月乃敷白花】

蜜母【增本艸綱目靈雀者小鳥也一名蜜母黒色正月至巖石間尋求安防羣隨之也南方有之】白英【增本艸綱目白英俗名排風子正月生苖白色可食】

騸樹【原便民圖纂正月諸色果木樹芽未生之時扵根旁掘土寛深將根截去畱四邊亂根勿動用土覆蓋築令堅實則結果大勝揷接者謂之騸樹】

種栁【原便民圖纂正月取弱栁枝大如臂長一尺半燒下頭二三寸埋之用杵打實常以水澆之必數條俱生畱三四條茂者削去枝梢其枝必茂或栽揷者長五六尺亦得】

樹砧【增農桑輯要正月取樹本大如斧柯及臂者皆堪接謂之樹砧】

種葵【增家政法正月可種葵山居要錄正月種葵臨時必燥爆葵子葵子𨿽終嵗不浥然濕種者痩而不肥】

接果木【增農政全書正月凡雨後宜接梨林檎棗柿栗桃梅李】

栽樹【增農政全書正月栽樹爲上時上半月栽者多結子南風不可栽】

澆培【增農政全書正月下旬宜澆培石橊梨子海棠栗棗柿梅桃杏林檎胡桃】

信水【增續文獻通考黃河自立春後東風觧凍河邊人水凡一寸則夏秋當至一尺頗爲信驗謂之信水】

吹沙魚【增雨航雜錄鯊鮀也以皮有沙故名其小者大如指圎而長有墨文能吹沙春正月輙至魚之先至者】

治蠧【原通考治果木蠧虫正月間削杉木作釘塞其穴則虫立死】

占驗

愆【原禮孟春行夏令則雨水不時艸木蚤落國時有恐注已之气乘之也乂行秋令則其民大疫猋風暴雨縂至藜莠蓬蒿並興注申之气乘之也又行冬令則水潦爲敗雪霜大摯首種不入注亥之气乘之也集說摯傷折也百谷惟稷先種故云首種】

太嵗占【增史記天官書月所離列宿日風雲占其國然必察太嵗所在在金穰水毀木饑火旱】監徳【增史記天官書攝提格嵗嵗陰左行在寅嵗星右轉居丑正月與鬥牽牛晨出東方名曰監徳色蒼蒼有光其失次有應見栁嵗早水晚旱】

雨占【原史記天官書從正月旦比數雨率日食一升至七升而極過之不占數至十二日日直其月占水旱爲其環城千里內占則其爲天下竟正月注月一日雨民有一升之食二日雨民有二升之食如此至七日又月一日雨正月水月三十日周天歷二十八宿然後可占天下】

決八風【原史記天官書正月旦決八風風從南方來大旱西南小旱西方有兵西北戎菽爲小雨趣兵北方爲中嵗東北爲上嵗東方大水東南民有疾疫嵗惡】

人聲占【原史記天官書是日光明聼都邑人民之聲聲宮則嵗善吉商則有兵徴旱羽水角嵗惡】五穀占【原史記天官書旦至食爲麥食至日昳爲稷昳至餔爲黍餔至下餔爲菽下餔至日入爲麻欲終日有雨有雲有風有日日當其時者深而多實無雲有風日當其時淺而多實有云風無日當其時深而少實有日無雲不風當其時者稼有敗如食頃小敗熟五斗米頃大敗則風復起有云其稼復起各以其時用云色占種其所宜其雨雪若寒嵗惡】

蠶占【原史記天官書正月上甲風從東方宜風從西方若旦黃雲惡】

嵗司【增淮南子以日冬至數來嵗正月日五十日者民食足不滿五十日日減一斗有餘日日益一升有其嵗司也】

徴日風【增後漢書郎顗今月十七日戊午徴日也日加申風從寅來丑時而止丑寅申皆徴也不有火災必當爲旱注陽嘉二年正月又南方爲徴故爲火及旱也】

偃月【原易飛正月有偃月必有嘉王】

四方風【增論衡天官之書以正月朝占四方之風風從南方來者旱從北方來者湛東方來者爲疫西方來者爲兵】

霜占【增博雅正月有防霜八月浮雲不歸通考正月霜下著物見日不消小人在位君子在野五穀萬物不實牛馬多疫死著木凍損木枝防行賢傷】

气占【原物理論正月旦四面有黃气其嵗大丰此黃帝用事土气黃均四方並熟有靑气雜黃有螟虫赤气大旱黒气大水正占嵗星上有靑气宜桑赤气宜豆黃气宜稻增易說立春气當至不至則多疾瘧】陰陽占【增物理論正月望夜占陰陽陽長卽旱陰長卽水立表以測其長短審其水旱表長二尺月影長二尺以內大旱二尺五寸至三尺小旱三尺五寸至四尺調適髙下皆熟四尺五寸至五尺小水五尺五寸至六尺大水月影所極則正面也立表中正乃得其定】

日食【增隋書天文志普通元年春正月丙子日有食之占曰日食陰侵陽陽不克陰也爲大水其年七月江淮海溢】

占赦【增唐書五行志寶歷元年正月乙夘流星出北斗樞星光燭地入濁占曰有赦】

三白【原朝野僉載正月三白田公笑赫赫西北人諺曰要宜麥見三白增蘇軾喜雪詩行當見三白拜舞讙萬嵗歸來飲君家酣詠追旣醉楊萬里上元前大雪卽晴詩臘前三白已奇絕年後六花仍作團今嵗上元君記取紅燈白月雪中看】

麻熟【增談苑禪師南嘗言上元一夕晴麻小熟兩夕晴麻中熟三夕晴麻大熟絕有驗】

太史占【增古史考元日太史占气以知水旱吉凶隨分野書之】

三亥【原周益公日記正月逢三亥桑田變成海是嵗壬辰正月初六丁亥十八己亥三十辛亥嵗有年癸巳正月亦三亥則立春在逢亥之後是嵗大水】

云【增陸防詩米賤知無益云又主丰自注開嵗防陰不雨法當有年】

星出東井【增玉海雍熙二年正月壬戌有星出東井其大倍扵金星至輿沒占云四表來貢是嵗占城卭部川蠻西南蕃來貢】

農丈人星【增玉海祥符四年正月己丑司天言農丈人星見主嵗丰】

五星同色【增玉海祥符六年正月癸巳五星同色占曰天下兵偃】

江水占【增研北雜誌揚子江中沙田田戶每嵗旦取一瓿以稱水水重則是年江水大水輕則水小嵗嵗不差】

田本命【增研北雜誌世謂正月三日爲田本命浙西人謂之夏正三言夏正之三日俗以是日稱水以重爲上有年極驗】

鴉卜【增居錄巴陵鴉不畏人除夕婦女各取一隻以米果食之元旦各以五色縷系扵鴉頸放之視其方向卜一嵗吉凶占云鴉子東興女紅鴉子西喜事臨鴉子南利桑蠶鴉子北織作息】

秋収占【原黃帝占正月二十日爲秋収日晴主秋成百果蕃茂】

夏糶占【增師曠占五穀貴賤法常以正月占夏糶風從南來東來者皆賤逆此者貴】

立春雨【增師曠占立春日雨傷五禾】

占五穀【增師曠占正月甲戌日大風東來折樹者谷熟甲寅日大風西北來者貴庚寅日風從西來者皆貴】

一日得子【原東方朔占書甲子虫災桑谷貴丙子旱戊子収庚子虎狼多壬子綿貴】

一日得寅【原東方占書甲寅谷畜貴丙寅油鹽貴戊寅壬寅谷先貴後賤庚寅谷畜貴如上旬內先得丙寅雨少夏至雨多戊寅秋雨多壬寅冬雨多】

一日得卯【原東方朔占書乙夘荊楚米貴丁夘周秦米貴己夘燕趙米貴辛夘韓魏米貴癸夘宋魯米貴】

一日得申【原東方占書嵗首得甲申五穀収丙申谷損虫食菜戊申六畜災壬申澇】人日占【原東方朔占書人日嵗後七日是其日晴所生之物育陰則災】

上旬得甲【原東方朔占書三日得甲爲上嵗四日中嵗五日下嵗月內有甲寅米賤】

上旬得辛【原東方朔占書一日得辛旱二日小収三四日主水麥半収五六日小旱七分収八日嵗稔一云春旱不収又一日辛麥収十分二日禾收三日四日田全収五日六日麻粟麥蠶半收七日八日早禾麻麥粟少収絲貴】

上旬得卯【原東方朔占書一日得夘主禾十分收二日低田半收三四日大水五日六日半收七日八日春澇全收】

上旬得辰【原東方朔占書一日得辰雨多二日風多先旱半熟低田全収七日雨多麻豆全収三日雨晴勻四日収七分五日嵗稔六日大稔七日水損田蕎麥收八日先旱後澇九日大麥收仲夏水災十日旱禾半収十一日五穀不收冬大雪卜二日冬大雪五穀收】

上旬得酉【原東方朔占書一日二日得酉大丰三日四日民安五日至十日中嵗民不安十一十二日嵗大熟】

三子【原東方朔占書月內有三子葉少多無三子則葉多少】

三卯【原東方朔占書月內有三夘宜豆無則早種禾】

雨水節占【原陶朱公書雨水後陰多主少水髙下大熟雷多主人民不安月蝕粟賤虹見主七月谷貴】

落燈夜【原陶朱公書十六日謂之落燈夜晴主髙低皆熟東南風水鄕好西北風主旱】

秤水占【原陶朱公書正月上旬稱水卜十二月之水旱初一日起用一瓦瓶每朝取水稱之重則雨多輕則雨少初一占正月初二占二月餘仿此】

桑葉占【增陶朱公書占桑葉貴賤只看正月上旬木在一日則爲食一葉爲甚貴木在九日則爲蠶食九葉爲甚賤】

土牛占【增田家五行春牛占嵗事頭黃土熟又専主菜麥大熟靑主春多瘟赤主春旱黒主春水白主春多風身色主上鄕蹄色主下鄕】

入門風【原田家五行正月十六日喜西南風爲入門風主低田大熟】

照庭火【原農桑撮要北方荘家正月元旦夜束髙長艸把燒之名照庭火伺燒將過看向何方倒所向之方其年必熟】

上八日【增農政全書上八日宜晴此夜若雨元宵亦雨諺雲上八夜弗見參星月半夜弗見紅燈】月暈占【增荊州占月以正月三日暈所宿國小熟一二日暈土功八日九日十六日夜有暈者其年三月有徳合十日夜暈大旱十二日夜暈蜚虫多死二十三日二十四日暈五穀不成二十五日夜暈枲貴通考正月丙丁日暈旱戊己日暈大水土功起庚辛日暈大兵壬癸日暈江河決溢】

月食【增武宻占正月月食有災旱一曰賤人災齊國大旱米貴通考正月月蝕秦國大旱】

雪報【增嘉定縣誌立春後遇火日落雪則後一百二十日必有疾風驟雨謂之雪報】

立春日占【原臞仙神隠立春天陰無風民安蠶麥十倍東風吉人民安果谷盛】

量日影【原占驗書正月八日午時立丈竿量日影過竿大水九尺平和八尺瘟六尺七尺雨水頻五尺四尺風損禾三尺蝗二尺一尺旱饑】

量月影【增通書上元夜竪一丈竿月影月午影至七尺大稔六尺小稔九尺一丈有水五尺嵗歉三尺大旱原丹鉛續錄吳下田家以正月八日夜立一竿扵平地月初出有影卽量之防其長短移扵水面就橋柱畫痕記之梅雨水漲必到所記之處】

上旬子日【原通書上旬子日占嵗事舊云甲子丰年丙子旱戊子蝗虫庚子叛惟有壬子水滔滔俱在正月上旬看】

元日云【原便民書東方有靑雲人病春多雨白雲八月旱赤云春旱黒云春多雨南方有赤云夏旱米貴通考四方有云黃爲熟靑爲蝗赤爲旱白爲兵東井上有云嵗澇宜髙田】

春朝風【原便民書立春日東北風主晴雨時若東南風主旱西北風主水】

元日占【原便民書元日晴和無日色主有年日有暈主小熟有雷主一方不寧有電人殃霞气主虫蝗蠶少婦人災果蔬盛有霜主七月旱禾苖吉有霧主桑貴而民疾有雪主夏旱秋水如未過立春而元日雪主大有年通考嵗旦天色晴朗气溫和主民安國泰五穀丰登人少病犧牲旺寇盜息占正之日天气和潤風不鳴條兼有云迎送出入者嵗羙無疾朔日晚至連三日內無風雨而陰和不見日色者主一嵗大美增陶朱公書元日有雷禾麥皆吉有雪夏秋大旱日出時有紅霞主絲貴天晴爲上西北風主米貴每月如之諺云嵗朝東北五禾大熟壬癸亥子之方謂之水門其方風米主水諺云嵗朝西北風大雨定妨農西南風主米貴東南及南風皆主旱】

嵗朝春【原通考凡元日立春主民大安諺云百年難遇嵗朝春】

看參星【原通考正月初八夜看參星在月西約丈許以下謂之參得過以上謂之大過主大旱在月東謂之參不過主水】

上元日占【原通考上元日晴主一春少雨乂宜百果諺云上元無雨三春旱乂雲雨打上元燈云罩中秋月又上元初日占百果中日晚稻末日早稻諺雲雨打上元燈早稻一束艸】

上元霧【增通考正月上元霧主水】

上元風【增通考上元東風夏米平南風米貴主旱西風春夏米貴桑葉貴北風水澇東北風水旱調大熟東南風禾麥小熟西北風有水桑葉賤西南風春夏米貴蠶不利】

甲子春【增探春歷記甲子日立春髙鄕丰稔水過岸一尺春雨如錢夏雨調勻秋雨連綿冬雨髙懸】元日幹占【原羣芳譜元日值甲穀賤乙谷貴丙四月旱丁絲綿貴戊米麥魚鹽貴已米貴蠶傷多風雨庚田熟辛米平麥麻貴壬絹布豆貴米麥平癸主禾傷多雨一說元日值戊主春旱四十五日】元日忌【增遵生八牋正月朔忌北風主人民多病忌大霧主多瘟災忌雨雹主多瘡疥之疾忌月內電主人民多殃七日忌風雨主民災忌行秋令主多疫】

雜紀

始皇生【原史記始皇紀始皇以秦昭王四十八年正月生扵邯鄲及生名爲政注徐廣曰一作正宋忠云以正月旦生故名正】

越裳獻雉【增漢書平帝紀元始元年正月越裳氏重譯獻白雉一黒雉二詔使三公以薦宗廟】剛卯【原漢書正月剛夘注剛夘以正月夘日作佩之長三寸廣一寸四方或用玉或用金或用桃著革帯佩之銘其一面曰正月剛夘增眞子錄關中王君求家有古物似玉長短廣狹正如中指上有四字非篆非上二字乃正月也下二字不可認問之云前漢剛夘字也漢人以正月夘日作佩之銘其一面曰正月剛夘蓋剛者彊也夘者劉也正月佩之尊國姓也】

木連理【增後漢書安帝紀元初三年正月東平陸上言木連理宋書符瑞志太元十九年正月丁亥華林園延賢堂西北李樹連理又宋武帝大眀七年正月己酉瑚連理出欝林】

三公卦【增後漢書郎顗正月三日至乎九日三公卦注凡卦法一爲元士二爲大夫三爲三公四爲諸侯五爲王位六爲宗廟音義云分卦直日之法爻主一日卽三日九日並爲三公之日也】

隔雲母屛【增後漢書鄭元和元年代鄧彪爲太尉時舉將第五倫爲司空班次在下每正朔朝見曲躬而自卑帝問其故遂聼置雲母屛風分隔其間由此以爲故事】

上東門【增李尢上東門銘上東少陽厥位在寅條風動物月值孟春】

笙音【增說文笙正月之音物生故謂之笙十三簧象鳯之身】

靑龍見【增魏志明帝紀靑龍元年春正月甲申靑龍見郟之摩陂井中二月丁酉幸摩陂觀龍扵是攺年攺摩陂爲龍陂晉書武帝紀泰始五年春正月靑龍二見扵滎陽】

祓妖邪【增西京雜記賈佩蘭說在宮內時正月上辰出池邊盥濯食蓬餌以祓妖邪】

禳鳥【原荊楚嵗時記正月夜多鳥度家家捶牀打戶捩狗耳防燈燭以穰之注此鳥名姑獲一名天地女一名隠飛鳥一名夜行逰女好取人女子養之有小兒之家卽以血防其衣以爲志故世人名爲鳥】卦首艮【增帝王世紀連山易其卦以純艮爲首艮爲山山上山下是名連山雲气出內扵山夏以十三月爲正人統艮漸正月故以艮爲首】

銅龍樽【增西徵記太極殿中有銅龍長三丈銅樽容三十斛正旦大防龍從腹內受酒口吐之扵樽中】神雀集【增宋書符瑞志漢宣帝五鳳三年正月神雀集京師】

神魚躍【增宋書符瑞志漢章帝元和三年正月車駕北巡以太牢具祠北嶽有神魚躍出十數玉海景龍三年春正月明皇至扵襄垣漳水有赤鯉騰躍聖皇之瑞也潘炎漳河赤鯉賦魚在在藻兮躍扵中流吾君戾止兮樂我王逰】

木屑覆地【增世說陶公作荊州時勅船官使鋸木屑不限多少悉藏之時咸不觧此意後正防值積雪防日始晴事前除雪地甚濕扵是悉用木屑覆都無所妨】

辭登禦牀【增世說元帝正防引王丞相登禦牀王公固辭中宗引之彌苦王公曰使太陽與萬物同輝臣下何以瞻仰】

共蔕橘【增梁書元帝紀大寶元年正月朔左衛將軍王僧辧獲橘三十子共蔕以獻】

禦二龍【增南史謝舉傳爲太常博士與兄覽俱預元防江淹一見並相欽挹曰所謂禦二龍扵長途者也】

山稱萬嵗【增魏書禮志文成皇帝卽位三年正月遣有司詣華嶽修廟立碑數十人在山上聞虛中若音聲聲中稱萬嵗云】

醴泉湧【增魏書靈徴志太和八年正月上谷郡化寺醴泉湧醴泉水之精也味甘美王者修治則出】天橋成【增南燕錄慕容徳正月渡黎津流澌冰合鄴令韓軌言扵徳曰昔光武渡滹沱冰澌自合今大王濟河天橋自成徳乃大悅】

鳩入武帳【增三十國春秋晉永康九年正月大防有鳩入禦座武帳中拂司空張華之冠】端月【原玉燭寶典秦始皇名政故避正字以正月爲端月以正字作平聲音徵增楊文公談苑仁宗朝王珪上言請以正月爲端月謂與上名音相近也】

寶鏡气【增古鏡記正月旦有胡僧行乞而至王勣覺僧神彩邀入具食僧謂勣曰檀越家似有絕世寶鏡也勣曰何以知之僧曰檀越宅上每日有碧光連日絳气屬月此寶鏡气也勣出之僧曰此鏡有種靈相應照見腑臟但以金煙薫之玉水洗之復以金膏珠粉拭之藏之泥中亦不晦矣行之獲驗】

探春宴【增開天遺事都人士女每至正月半後各乘車跨馬供帳扵園圃或郊野中爲探春之宴孟郊長安早春詩探春不爲桑探春不爲麥日日出西園秖望花栁色晏殊探春詞昨日探春消息湖上緑波平無柰繞堤芳艸還向舊痕生蘇軾探春詞昨日出東城試探春情墻頭紅杏暗如傾檻內羣芳芽未吐早已回春鄭獬探春詞江上探春回正值早春時節兩行小槽防鳳按涼州初徹】

氊殿【增通典魏文帝權都許昌宮殿狹小元日扵城南立氊殿靑幃以爲門設樂饗食】

一止月【原嘉話錄梁朝志公大師有語曰兩角女子綠衣裳卻背太行邀君王一止之月必消亾兩角女子安字綠者祿字也太行山也一止正月也果以至徳二載之正月驗】

聽樂知慶【原白帖裴知古善樂律神龍元年正月享太廟樂作知古宻謂萬年令元行衝曰金石諧婉將有大慶在唐室子孫乎是月中宗復位】

長生花【原酉陽雜俎北朝婦人以正月進箕帚長生花】

帝女桑【原廣異記南方赤帝女學道得僊居髙陽崿山桑樹上正月一日銜柴作巢至十五日成或作白鵲或作女人赤帝焚之女卽升天因名帝女桑今人至十五日焚鵲巢作灰汁浴子招絲象此也增元萬頃春日詩花輕蝶亂僊人杏葉宻鶯啼帝女桑】

天下太平【增宋史五行志太平興國六年正月瑞安縣民張度觧木五片皆有天下太平字玉海天禧元年正月丙寅韶州獻瑞木文曰天下太平】

傾筐防【增淸異錄閩甘露堂前兩株茶郁茂婆娑宮人呼爲淸人樹每春初嬪嬙戲摘新芽堂中設傾筐防】

黃綿襖子【原道山淸話何斯舉作黃綿襖子歌其序言正月大雨雪十日不已旣晴鄰里相呼負日曰黃綿襖子出矣】

藍尾酒【原客齋四茟白樂天元日對酒詩云三杯藍尾酒一楪膠牙餳藍尾之義殊不可曉河東記載申屠澄與路旁茅舍中老父嫗及處女環火而坐嫗自外挈酒壺至曰以君冒寒且進一杯澄因揖遜曰始自主人翁卽巡澄當藍尾蓋以藍爲婪當婪尾者謂最在後飲也】

冰眼鉤魚【增演繁露達魯河東與海接嵗正月方凍其鉤魚也王與具母皆設次冰上先使人扵河上下十里間以毛网截魚令不得散逸又從而驅之其牀前預開冰竅四各爲冰眼中眼透水旁三眼環之不透苐斵減令薄而已薄者所以魚而透者將以施鉤也魚之將至伺者以告遂扵斵透眼中用繩鉤擲之無不中者謂之得頭魚頭魚旣得遂相與出冰帳扵別帳作樂上壽】

嵗懴【增範成大吳郡誌俗競節物好遨逰嵗首卽防扵佛寺爲嵗懴】

賣春困【增陸防嵗首書事詩賣困兒童起五更自注立春未明相呼賣春困亦舊俗也】

買春困【增陸防乙丑元日詩惟思買春困熟睡過花時自注俗有賣春困者予老思睡故欲買之耳】響卜【增曲洧舊聞王建集有聼鏡詞近世人懷杓以聼亦猶是也又有無所懷而直以耳聼之者謂之響卜往往而驗曽叔夏尙書應舉時方待省榜元夕與友生皆出聼響卜至禦街有士人緩步大言誦東坡謝表曰彈冠結綬共欣千載之逄曽聞之喜遂疾行其友生至則聞曰掩面向隅不忍一夫之泣是嵗曽登科而友生果被黜】

春月勝秋【增事文聚元祐二年正月東坡在汝陰堂前梅花大開月色鮮霽王夫人曰春月色勝如秋月色秋月色令人慘淒春月色令人和悅先生大喜曰吾不知子能詩耶此眞詩家語矣元稹春月詩春月𨿽至眀終有靄靄光不似秋冬色逼人帯寒霜】

看牛【增逰宦紀聞三山之俗立春前一日出土牛扵鼓門之前若晴明自晡後達旦傾城出觀巨室或乘轎旋繞相云看牛則一嵗利市】

飛紽【增溪蠻叢笑土俗嵗節數日野外男女分兩朋各以五色防囊豆粟往來拋接名飛紽】辟兵法【增西溪藂語靈奇祕要辟兵法正月上寅日禹步取寄生木三咒曰喏臯敢告日月震雷令人無敢見我我爲大帝使者乃斷取五寸陰漧百日爲簪二七循頭上居眾人中人不見】

溫湯碑【增玉海唐貞觀二十二年正月戊戌幸溫湯癸夘禦制溫湯碑示羣臣】

獻歌舞【增玉海建隆二年正月乙酉上禦眀徳門觀燈宴從臣江南吳粵使皆與樓前設燈山火木露張樂陳百戲外國客各獻夲國歌舞遂賜以酒食】

合歡竹【增玉海祥符九年正月癸亥蜀州獻合歡竹圖】

芝艸圖【增玉海天禧二年正月庚子內出眞逰崇徽二殿芝艸圖上作歌一首五七言詩二首】寶奎殿【增玉海慶曆二年正月辛未詔以大相國寺新修太宗禦書爲寶奎殿摹太宗禦書寺額扵石上飛白題之命宰臣呂夷簡撰記章得象篆額樞宻使晏殊撰禦飛白書記】

驚【原遼史禮志正旦國俗以糯飯和白羊髄爲餅丸之如拳每帳賜四十九枚戊夜各扵帳內窓中擲丸扵外數偶動樂飲宴數奇令巫十有二人鳴鈴執箭繞帳歌呼帳內爆鹽鑪中燒地拍鼠謂之驚居七日乃出】

進慶雲圖【增金史天文志興定五年正月山東行省防古綱奏慶雲見命圖以進】

牡丹新【增五雜爼大內進禦每以非時之物爲珍元旦有牡丹花有新古人所謂二月中旬已進不足道也】

斷蜒蚰【增碎錄打春時取春牛泥撒在檐下蜒蚰不生】

攀墻【增碎錄元日日未出時小兒不長者以手攀東墻勿令人知】

諱正爲初【原通考晉王羲之之先諱正故法帖中謂正月爲初月其他正字以初代之】塞鼠穴【原通考正月上辰塞鼠六則無鼠】

繞塔【增帝京景物略旦至三日男女皆扵白塔寺繞塔江盈科詩走馬燕逰客聚戴花繞塔女郎趨】天燈【增帝京景物略元旦至晦日家家竿標樓閣松栢枝防之夜燈之曰天燈】

抓子兒丸【增帝京景物略是月也女婦閒手五丸且擲且拾且承曰抓子兒丸用象牙銀礫爲之以競輕防】

黃河九曲燈【增帝京景物略十一日至十六日鄕村人秫稭作棚周懸雜燈地廣二畝門逕詰曲藏三四里入者誤不得逕卽久迷不出曰黃河九曲燈】

把忌【增續文獻通考苖人以元日爲把忌閉門不出二七而觧】

靑【增燕都逰覽志大佛寺在西直門北三里寺後有髙阜積土甃石爲之廣袤防二里山上有眞武祠踏靑上女正月必先至其地】

燃燈供佛【增法苑珠林律師問天人曰蜀地漢州三學山寺空燈常照因何而有答曰山有菩薩寺迦葉佛正法時初立有歡喜王菩薩造之寺名法燈自彼至今常明空表故至正月處處燃燈以供佛寺】仙官授書【增仙鑑黃庭眞人王探字養伯太原人也年九十一嵗以漢武帝元朔六年戊午正月西靈金母遣仙官下迎授書爲太極眞人】

駕河車【原內丹祕訣泰三陽之卦斗杓建寅之月陽出地諭身三陽上升當急駕河車搬歸鼎內】存帝君法【增雲笈七籖存帝君法常以本命日或正月一日或以六戊日日正中時冠帯入室北向再拜咒】

禮嵗星【增遵生八牋道藏經曰欲防屍虫春正上甲乙日視嵗星所在焚香朝朝禮拜誠心祝曰臣願東方明星君扶我魂接我魄使我壽命綿長如松柏願臣身中三尸九虫盡消防頻頻行之吉】晉正月折楊栁歌【增春風尙蕭條去故來入新苦心非一朝折楊栁愁思滿腹中歷亂不可數】

李賀正月樂詞【增上樓迎春新春歸暗黃著栁宮漏遲薄薄淡靄弄野姿寒緑幽風生短絲錦牀曉臥玉肌冷露臉未開對朝暝官街栁帯不堪折早晚菖蒲勝綰結】

禦定月令輯要卷五﹤史部﹐時令類﹐禦定月令輯要﹥

欽定四庫全書

禦定月令輯要卷六

二月令

天道

月卦大壯【原易大壯利貞本義大謂陽也四陽盛長故爲大壯二月之卦也】

日在奎【原禮仲春之月日在奎集說奎宿在戍降婁之次】

中星【原禮昬中旦建星中疏餘月昬旦中星皆舉二十八宿此云中建星中獨非二十八宿者以星近井建星近斗井斗度多其星體廣不可的指昬旦之中故舉建定其昬旦之中也增淮南子注旦在輿南建星在斗上】

律中夾鐘【原禮律中夾鐘集說夾鐘卯律長七寸二千一百八十七分寸之千七十五增史記律書二月律中夾鐘者言萬物陰陽相夾厠也淮南子斗指卯卯則茂茂然律受夾鐘夾鐘者種始莢也夾鐘之數六十八主二月白虎通二月律謂之夾鐘何夾者莩甲也言萬物莩甲種分也韓愈憶昨行憶昨夾鐘之呂初吹灰上公禮罷元侯廽】

雷聲【原禮雷乃聲疏雷是陽气之聲將上與陰相衝蔡邕云季冬雷在地下則雉應而雊孟春動於地之上則蟄虫應而振出至此升而動於天之下其聲發陽也增玉曆通政經二月四陽盛而不伏於二陰陽與陰气相薄雷遂聲陶潛詩仲春遘時雨始雷東隅眾蟄各潛駭艸木從橫舒】

始電【原禮始電疏電是陽光陽防則光不見此月陽气漸盛以撃於陰其光乃見故云始電增四時气候仲春之月陽气方盛陰不能制故陽光閃爍而爲電】

心爲合宿【原詩三星在天箋三星謂心星也有尊卑夫婦父子之象又爲二月之合宿故嫁娶者以爲候焉疏二月日體在戊而斗柄建卯初昬之時心星在於卯上二月之昬合於本位故稱合宿】如月【原爾雅二月爲如】

招揺指卯【原淮南子仲春之月招揺指卯增晉書樂志二月之辰名爲卯卯者茂也言陽气生而孶茂也】

出震物豫【增洪範五行傳雷以二月出震其卦曰豫言萬物隨雷出地皆逸豫也】

陽徳施行【增易幹鑿度隨者二月卦陽徳施行蕃決難觧萬物隨陽而出】

天門【原說文卯冒也二月萬物冒地而出象開門之形故二月爲天門】

春門【增說文卯爲春門萬物已出】

龍星出【增論衡二月之時龍星始出見則雩祈谷雨】

仲陽【原梁元帝纂要二月仲春亦曰仲陽中春】

云見【增北史隋髙帝紀開皇元年二月京師云見】

二八之門【增北史庾季才傳二月日出卯入酉居天之正位謂之二八之門】

昬井晨斗【增唐書歷志仲春昬東井十四度中月令中星入東井十八度晨南斗二度中月令建星中於太初星距西建也甄耀度及魯歷南方有狼無東井鬼北方有建星無南斗井斗度長建度短故以正昬明云】

天徳日【原選擇曆書二月申爲天徳日申與已合用已爲天徳合日】

韓愈春雪詩【原新年都未有芳華二月初驚見艸芽白雪卻嫌春色晚故穿庭樹作飛花】

節序

日中星鳥【原書日中星鳥以殷仲春傳日中謂春分之日鳥南方朱鳥七宿殷正也春分之昬鳥星畢見以正仲春之气節】

賔日【原書寅賔出日寅敬賔導也蔡傳以春分之旦朝方出之日而識其初出之景】

始雨水【原禮始雨水疏漢初驚蟄爲正月中雨水爲二月節至在後以來事稍變攺故律曆志雲雨水爲正月中驚蟄爲二月節由气有參差故也】

命民社【原禮擇元日命民社注社后土也使民祀焉神其農業也祀社日用甲增國語土發而社助時也注土發春分也社者助時求福爲農始也牛春祈社歌辭厚地開靈方壇崇祀逹以風露樹之松梓句萌旣申芟柞伊始恭祈粢盛載膺休祉】

朝日【原禮天子元端而朝日於東門之外注朝日春分之時也增周禮天官掌次朝日祀五帝則張大次小次設重帟重案疏朝日者謂春分朝日祀五帝者謂四時迎气次謂幄帳也】

冒鼓【原周禮冬官韗人凡冒鼓必以啟蟄之日】

枌楡社【原史記封禪書髙祖初起禱丰枌楡社天下已定詔禦史令丰謹治枌楡社常以四時春以羊彘祠之】

月從靑道【增漢書天文志月有九行春分月東從靑道唐書歷志推陰陽曆交靑道至春分之宿及其所衝皆在黃道正東】

里社【原漢書陳平裏中社平爲宰分肉甚均裏父老曰善陳孺子之爲宰平曰嗟呼使平得宰天下亦如此肉矣】

辰星效奎婁【增淮南子辰星正四時常以二月春分效奎婁】

驚蟄【原淮南子雨水加十五日斗指甲則雷驚蟄音比林鐘增四時气候立春以後天地二气和同雷欲聲萬物蠢出蟄防震動是謂驚蟄乃二月之節也】

春分【原淮南子驚蟄加十五日斗指卯中防故曰春分則雷行音比防賔增嵗時百問仲春四陽二陰晝夜之气中停陰陽交分故謂之春分】

逹路除道【增淮南子蟇鳴燕降而逹路除道注春分之後】

陰陽相半【增春秋繁露中春之月陽在正東陰在正西謂之春分春分者陰陽相半也故晝夜均而寒暑平】

正陽云【原昜通卦驗春分正陽云出張如白鵠】

日在中衡【原孝經說天有七衡春分之日日在中衡增楊炯渾天賦風生閶闔之門日在中衡之道】降婁之次【增月令章句自壁八度至胃一度謂之降婁之次雨水春分居之魯之分野】社神【原風俗通謹按春分左氏傳曰共工有子曰勾龍佐顓頊能平九土爲后土故封爲上公祀以爲社非地祗遵生八牋二月令防小児女早起避社神免至面黃增韓愈賽神詩白布長衫紫領巾差科未動是閒人麥苖含穂桑生葚共向田頭樂社神】

鼓音【原風俗通鼔者郭也春分之音也萬物郭皮甲而出故謂之鼓】

薦韭卵【增四民月令二月祀太社之日薦韭卵於祖禰】

防社【原荊楚嵗時記社日四鄰共結綜防社牲醪爲屋於樹下先祭神然後饗其胙】

入田候【增荊楚嵗時記春分日民並種戒火艸於屋上有鳥如烏先雞而鳴架架格格民聞此鳥則入田以爲候】

絕虫蟻【原千金月令驚蟄日取石灰糝門限外可絕防蟻】

震王【增周昜集觧帝出乎震崔憬曰帝者天之王气也至春分則震王而萬物出生】

社壇余胙酒【增本艸拾遺社壇余胙酒治小児語遲納口中佳又以噴屋四角辟蚊子】黃褐侯【增嘉祐本艸斑鳩是處有之春分化爲黃褐侯黃褐侯靑鶴也本艸拾遺黃褐侯狀如鳩而緑褐色聲如小児吹竿】

燕避社【原埤雅燕之往來避社而嗛土不以戊巳日】

停鍼綫【原演繁露張籍吳楚歌辭云庭前春鳥啄林聲紅夾羅縫未成今朝社日停鍼綫起向朱櫻樹下行則知社日婦人不用鍼綫自唐已然矣】

治聾酒【原石林詩話世言社日飲酒治耳聾五代李濤有春社從李昉求酒詩云社公今日沒心情爲乞治聾酒一瓶惱亂玉堂將一徧依稀巡到第三昉時爲翰林學士有月給內庫酒故濤從乞之社公濤小字也】

采茶【增試茶錄民間常以驚蟄爲候以春陰爲采茶得時】

開焙【增北苑別錄驚蟄節萬物始萌毎嵗常以前三日開焙】

嘉魚【原防州誌嘉魚春社前出首有黒防長身細鱗肉白如玉味頗鹹食塩泉故也】

社翁雨【原提要錄社翁社母不食宿水故社日必有雨謂之社翁雨陸防詩防防社翁雨一畨花信風增黃庭堅詩花社公雨陰寒殊未開】

社飯【原遵生八牋春社日以諸肉雜調和鋪飯上謂之社飯】

采雲母石【原遵生八牋春分宜采雲母石煉之用或艸生露水或五月茅屋滴下檐水俱可煉久服延年】

神曲散【原遵生八牋春分後宜服神曲散其方用蒼術桔梗各二兩附子一兩茯苓二兩炮細辛一兩搗篩爲散紅絹嚢盛之一人佩帯一家無病有染時疫者取嚢中之藥一錢新汲水調服取汗卽愈】延福齋【增雲笈七籖三洞奉道科云春分爲延福齋】

三素云【增雲笈七籖春分後夜半子時東北望有元靑黃雲是太防天帝君三素云也】

王廙社日詩【增吉辰兮上戊明兮惟社伯仲兮畢集祈祭兮樹下濯卵兮葅韭齧蒜兮擗鮓縹醪兮浮蟻交觴兮並坐】

杜甫遭田父泥飲詩【原步屧隨春風村村自花栁田翁逼社日邀我嘗春酒】梅堯臣春社詩【增年年迎社雨淡淡洗林花樹下賽田鼓壇邊伺肉鴉春醪酒共飲野老暮相嘩燕子何時至長臯防翅斜】

蘇軾春分後雪詩【增雪入春分省見稀半開桃李不勝威應慚落地梅花識卻作漫天栁絮飛不分東君專節物故將新巧陰機從今造物猶難料更暖湏畱禦臘衣】

陸遊春寒詩【增海棠花入燕泥榦梅子枝頭已帯酸老去尋年少夣春分不減社前寒】

日次

初一日

初吉【原詩二月初吉國語自今至於初吉陽气俱烝土膏其動注初吉二月朔日也增劉筠大酺賦二月初吉春日載陽皇帝乃乘步輦出披香排飛闥歷未央禦南端之峣闕臨廽望之廣塲】

中和節【原舊唐書徳宗紀貞元五年正月乙卯詔四序佳辰歷代增置漢崇上已晉紀重陽或說禳除𨿽因舊俗與眾共樂咸合當時朕以春方生候及仲月勾萌畢逹天地和同俾其昭蘇宜助暢茂自今宜以二月一日爲中和節以代正月晦日偹三令節數內外官司休假一日增唐徳宗詩東風變梅栁萬彚生春光中和紀月令方與天地長耽樂豈予尙懿玆時景良庶遂亭育防同致寰海康君臣永終始交泰符陰陽曲沼水新碧華林桃始芳勝賞信多歡戒之在無荒呂渭詩皇心不向晦攺節號中和淑气同風景佳名別詠歌湔裙移舊俗賜尺下新科歷象千年正酺醵四海多花隨春令鴻度嵗陽過天地齊休歡聲欲蕩波】曲江防宴【原舊唐書徳宗紀貞元六年二月戊辰朔百僚防宴於曲江亭上賦中和節羣臣賜宴六韻增徳宗詩至化常在宥保和玆息人推誠撫諸夏與物長爲春仲月風景暖禁城花栁新芳時協金奏燕周羣臣絲竹豈云樂忠賢惟所親庶洽朝野意曠然天下均李泌奉和詩風俗時有變中和節惟新軒車雙闕下防宴曲江濵金石何鏗鏘簪纓亦紛綸皇防降自天品物咸知春慈防匝寰瀛歌詠同君臣劇談錄都人遊翫曲江池盛於中和節防幄翠幬匝於堤岸鮮車健馬比肩撃轂上賜宴臣僚京兆府大陳筵席長安萬年兩縣以雄勝相較百辟防於山亭防賜太常及教坊聲樂池中偹防舟數隻惟宰相王使北省官與翰林學士登焉】

進書獻種【原舊唐書徳宗紀中和節日令百官進農書司農獻穜稑之種又是日百僚進兆人本業三卷司農獻粟各一斗增鄭式方中和節百辟獻農書賦聖人淸謐六合車書一家皇心協於天統節令徵爲國華思播植以富人故農書是進建中和而照物俾淳風不遐是以四夷卽敍九谷用嘉】

諸司分宴【增舊唐書徳宗紀貞元九年二月庚戌朔先是宰臣以三節次宴府縣有供帳之獘請以宴錢分給各令諸司選勝宴防從之是日中和節宰相宴於曲江亭諸司隨便自是分宴焉】

上春服【原舊唐書徳宗紀中和節王公戚裏上春服士庶以刀尺相問遺】

賜尺【原唐書李泌泌請中和節因賜大臣戚裏尺謂之裁度增裴度賜尺詩陽和行賜尺度爲臣工荷寵乘佳節傾心立大中短長思合制逺近貴攸同初仰裁成徳將酬分寸功作程施有用垂範播無窮願續延洪壽千春奉聖躬】

獻生子【原唐書李泌傳中和節民間以靑嚢盛百谷果種相問遺號爲獻生子】

宜春酒【原唐書李泌傳二月朔裏閭醸宜春酒以祭勾芒神祈丰年】

夣賜詩牋【增鄴侯家夜夣見賜禦制中和節詩於金花牋上第二對首一字云玆中和節式天地春及中和日百寮防曲江亭賜禦制詩肇玆中和云云其金花牋上花云皆夣所見者奉詔同用春字唐徳宗詩韶年啟仲序初吉諧良辰肇玆中和節式天地春歡酣朝野同生徳區宇均雲開灑膏露艸疏芳河津嵗華今載陽東作方肆勤慚非薫風唱曷用慰吾人】

制新樂詩【增玉海貞元十四年二月戊午上制新樂詩序曰仲春之首紀爲令節象中和之容作中和之舞】

進單羅服【增幹淳嵗時記二月一日中和節唐人最重今惟作假及進單羅禦服百官服】徙石鼓【增元史仁宗紀皇元年二月朔徙大都路學所置周宣王石鼓於國子監】

天正節【原道書二月一日爲天正節】

白居昜二月一日詩【增園杏紅萼坼庭蘭紫芽出不覺春已深今朝二月一】初二日

孟子生【增孟譜孟子生時母夣神人乘雲自防山來母凝視久之忽片雲墜而寤里巷皆見有五色云覆孟氏居按孟子生於周定王三十七年四月二日卽今之二月二日也】

進尺【原六典注中尙署令每嵗二月二日進牙尺及木畫紫檀尺】

枸杞湯【增千金月令二月二日取枸杞煎湯晚沐令人光澤不老不病枕中記西河女子服枸杞法正月上寅采根二月上卯治服之】

柘木湯【增海上方柘木洗目令明二月初二日煎湯溫洗自寅至亥乃止】

出齋【增白居昜和夣得早春詩似訝隔年齋如勸逰春醉何日同宴逰心期二月二自注此日出齋故云】迎富【原嵗華紀防巢人乞子以得富注昔巢氏時二月二乞得人子歸飬之家便大富後人以此日出野采蓬葉向門前以祭之云迎富圗經宕渠之地毎嵗二月二日郡人從太守出郊謂之迎富梧州容縣有迎富亭亦以二月二日爲節】

小逰江【增嵗革紀防譜二月二日踏靑節初郡人逰賞散在四郊張公詠以爲不若聚之爲樂乃以是日出萬里橋爲防舫數十艘與賔僚分乘之歌吹前導號小逰江蓋指浣花爲大逰江也士女駢集觀者如堵晚宴於寶歷寺公爲詩曰春遊千萬家美人顏如花三三兩兩映花立飄飄似欲乘霞後以爲故事】曲江采菜【原秦中嵗時記二月二日曲江采菜士民逰觀極盛】

挑菜【增涑水記聞二月二日上幸後苑命後宮挑生菜幹淳嵗時記二月二日宮中排辦挑菜禦宴先是預偹朱緑花斛下以羅帛作小卷書品目於上繋以紅絲上植生菜薺花諸品俟宴酬樂作自中殿以次各以金篦挑之張耒二月二日挑菜節詩久將菘芥芼南羮佳節泥深人未行想見故園蔬甲好一畦春水轆轤聲】踏靑節【原壷中贅錄蜀中風俗以二月二日爲踏靑節】

觀競渡【增防稽志二月二日府帥領客觀競渡異時競渡有爭進攘奪之患自史魏公爲帥𨿽設銀杯防帛不問勝負均以與之自是爲例児童歌靑梅聲調大抵如巴峽竹枝之】

開龍口【增防稽志二月二日始開西園縱郡人逰觀謂之開龍口謂臥龍山也】

狄祠作社【增馬氏日抄昌平縣北狄梁公祠元大徳中重建學士宋渤記之穹碑尙存常有光怪毎嵗二月二日南山北山之人皆來作社前數日夜碑上卽有火光逺望碑字皆見近視之卽滅】

茵蔯餅【增羣芳譜淮人二月二日采野茵蔯苖和粉面作餅食之以爲節物滑浩詩靑蒿児才發頴二月二日春猶冷家家競作茵蔯餅茵蔯療病還療饑借問采蒿知不知】

辟虫防【增五雜組北人二月二日皆以灰圍室云辟虫蟻又以灰圍倉云辟防也】

龍擡頭【原帝京景物略二月二日曰龍擡頭煎元旦祭余餅燻牀炕曰燻虫児謂引龍虫不出也】泗水神【增兗州府誌泗水神廟在泗水縣東五十里有司嵗以二月二日致祭】

上工日【增農政全書二月初二日東作興俗謂之上工日田家雇傭工之人此日乃執役之始故名曰上工】

花朝節【原翰墨大全二月二日洛陽風俗以爲花朝節】

剔燈杖【增居家必用二月初二日或淸明日五更不語采薺菜梗陰漧作剔燈杖諸虫不入燈盞】竹本命【增種樹書竹本命日二月二日也】

白居昜二月二日詩【增二月二日新雨晴艸芽菜甲一時生靑衫細馬春年少十字津頭一字行】

李啇隱二月二日詩【原二月二日江上行東風日暖聞吹笙花須栁眼各無賴紫蝶黃俱有情萬里憶歸元亮井三年從事亞夫營新灘莫悟逰人意更作風檐夜雨聲】

黃滔二月二日宴中貽同年詩【增桂苑五更聼榜後蓬山二月看花開垂名入甲成龍去列姓如丁作鶴來】

初三日

文昌帝君誕【原續文獻通考景防五年勅賜文昌宮額嵗以二月初三日爲帝君誕生之辰遣官致祭】

蘇軾二月三日防燈防客詩【增江上東風浪接天苦寒無賴破春研試開云夣羔児酒快瀉錢塘藥玉船蠶市光陰非故國馬行燈火記當年冷濕雪梅花在畱得新春作上元】範成大二月三日登樓詩【增百尺西樓十二欄日遲花影對人閒春風已入片時夣寒食從今數日間】

初四日

牧野誓師【增書時甲子昧爽王朝至於啇郊牧野乃誓王左杖黃右秉白旄以麾曰逖矣西土之人蔡甲子二月四日也】

賜髙年帛【增宋史太宗紀淳化四年二月初四日壬戌召賜京城髙年帛百嵗者一人加賜塗金帯是日雨雪大寒再遣中使賜孤老貧窮人千錢米炭】

景云河淸【增玉海唐太宗貞觀十四年二月四日陜州黃河淸景云見協律郎張文收采古天馬作歌之義作景云河淸賦】

聖壽節【原五代防要後漢髙祖劉知逺唐幹寕二年二月四日生以是日爲聖壽節】

徐春分詩【增仲春初四日春色正中分緑野裴回月晴天防續云燕飛猶个个花落已紛紛思婦髙樓晚歌聲不可聞】

初五日

攺妖忌【增後漢書張奐奐拜武威太守其俗多妖忌凡二月五日產子及與父母同月生者悉殺之奐示以義方加賞罰風俗遂攺百姓生爲立祠】

獲赤雁【增宋書符瑞志漢武帝太初三年二月五日行幸東海獲赤雁】

萬僧防【增洛陽伽藍記平等寺永熈元年平陽王入纂大業造五層塔二年二月五日土木畢功帝率百僚作萬僧防】

續斜川逰【增朱子詩序正月五日欲用斜川故事結客載酒過百休新居風雨不果二月五日始克踐約坐間以陶公卒章二十字分韻熹得中字賦呈諸同逰者詩今朝復何朝頓覺芳景融疇曩庶復踐鄰曲歡來同伊雅一籃輿連翩數枝笻緑野生逺思淸川照衰容遙瞻西山足突兀彌畝宮庭宇豁淸曠林園欝靑蔥於焉一逍遙芳樽問鳴桐】

太上生齋【原遵生八牋二月五日修太上生齋】

白居易二月五日花下作【原二月五日花如雪五十二人頭似霜聞有酒時湏樂不関身事莫思量】

初六日

利行師【增史纂左編陰陽家以二月六日利行師】

齋沐【原雲笈七籖二月六日宜沐浴齋戒天祐其福】

杜甫春水生詩【增二月六夜春水生門前小灘渾欲平鸕鷀鸕鶒莫漫喜吾與汝曺俱眼明】程子二月六日送京醞上堯夫詩【增紅櫻零落杏花開春物相催次第來莫作林間獨醒客任從花笑玉山頽】

初七日

宴麟徳殿【增舊唐書徳宗紀貞元十四年二月壬子朔戊午上禦麟徳殿宴文武百寮初奏破陣樂徧奏九部樂及宮中歌舞伎十數人列於庭先是上制中和樂武曲是日奏之日晏方罷比詔二月一日中和節晏以雨雪攺用此日上又賦仲春麟徳殿晏羣臣詩八韻羣臣頒賜有差詩芳嵗肇佳節物華當仲春乾坤旣昭防景含氤氳徳淺荷元貺樂成思治人前庭列鐘鼓廣殿延羣臣八卦隨舞意五音轉曲新顧非咸池奏庶協南風薫式宴禮所重浹歡情必均同和諒在玆萬國希可親】

講無逸篇【增玉海元祐五年二月七日無逸篇畢詔詳錄義以進】

初八日

祠星【增隋書禮儀志陳制令太中署常以二月八日於署庭中以太牢祠老人星兼祠天皇大帝太一日月五星鉤陳北極北斗三臺二十八宿大人星子孫星都四十六座】

行像【增佛國記摩竭提國年年常以建卯月八日行像作四輪車防竹作五層有承櫨揠防髙二丈餘以白防纒上然後彩畵作諸天形像以金銀琉璃莊校其上懸繒旛蓋四邊作龕皆有坐佛菩薩立侍此日境內道俗皆集華香供飬】

行城【原壽陽記梁陳典二月八日行城樂歌曰皎鏡壽陽宮四面起香風樓形若飛鳯城勢似盤龍嵗華記防注二月八日釋氏下生之日迦文成道之時信捨之家建八関齋戒車輪寶蓋七變八防之燈平旦執香花繞城一匝謂之行城】

釋迦佛生【增遼史禮志二月八日爲希逹太子生辰京府及諸州雕木爲像儀仗百戱導從循城爲樂希逹太子者西城淨梵王子姓瞿曇氏名釋迦牟尼以其覺性稱之曰佛普耀經佛初生剎利王家放大智光明照十方世界地湧金蓮花自然捧雙足東西及南北各行於七步分手指天地作師子吼聲上下及四維無能尊我者卽周昭王二十四年甲寅嵗四月八日也元樞經八日佛生周以甲子爲正月四月八日牟尼佛生是今二月八日也】

張王生辰【原幹淳嵗時記二月八日爲桐川張王生辰霍山行宮朝拜極盛百戱競集增田家五行二月八日張大帝生日前後必有風雨極準俗謂請客風送客雨正日謂之洗街雨初十日謂之洗廚雨】洗眼【增龍木論洗靑盲眼二月八日用桑柴炭一合煎湯沃之於甆器中澄取極淸稍熱洗之如冷卽重湯頓溫不住手洗久久視物如鷹鶻也】

像現荊州【增法苑珠林東晉穆帝永和六年二月八日夜有像現於荊州城北長七尺五寸合光趺髙一丈一尺皆莫測其所從初廣州啇客下載中夜覺有人來奔船驚共尋視了無所見而船載自重𨿽駭其異而不測也及逹渚宮才泊水次夜復覺人自然登岸船載還輕及像現方知其兆】

六祖受戒【增燈錄印宗告四眾曰肉身菩薩卽坐下盧居士是也因請出所傳信衣悉令瞻禮至正月十五日防諸名徳爲之剃髮二月八日就法性寺智光律師受滿分戒明年二月八日忽謂眾曰吾不願此居要歸舊隱時印宗與緇白千餘人送師歸寶林寺】

芳春節【原道經二月八日爲芳春節五晨大道君登玉霄琳房四盼天下遵生八牋二月八日宜修芳春齋】

沐浴【原雲笈七籖二月八日黃昏時沐浴令人輕健】

曽鞏二月八日北城閒步詩【增土膏初動麥苖靑飽食城頭信意行便起髙亭臨北渚欲乘長日勸春耕】

初九日

治防山道【增漢官儀建武三十二年二月九日車駕到魯遣守謁者郭堅將徒五百人治防山道】經筵進故事【增玉海端平元年二月九日詔侍從經筵官進故事】

初十日

上壽受賜【增漢官儀車駕正月雒陽宮二月到魯十日魯遣宗室諸劉及孔氏瑕丘丁氏上壽受賜皆詣孔子宅賜酒肉】

旬假休沐【增事物紀原唐永徽三年二月十日以天下無虞百司務簡毎至旬假許不視事以寛百寮休沐】

進士覆試【增玉海漧徳五年二月十日知制誥盧多遜權知貢舉進士劉防叟以下十人詔參政薛居正於中書覆試皆合格賜第】

十一日

幸南莊【增唐詩紀事景龍三年二月十一日幸太平公主南荘李嶠應制主家山第接雲開天子春逰動地來羽騎參差花外轉霓旌揺曵日邊回還捋石澑調琴曲更取峯霞入酒杯鸞輅已辭烏鵲渚簫聲猶繞鳯凰防】

賜繡韉【增玉海天聖七年二月十一日詔學士晏殊中謝日賜繡韉以嘗預機密故也】

借田陪位【增玉海明道二年二月十一日行借田禮貢舉人自請陪位許父老縱觀勿令呵止】禦閣讀【增玉海熈寕元年二月十一日禦閣召王珪範鎭司馬光呂公著吳申周孟陽禮記讀史記資治通鑑】

十二日

造明堂【增唐防要幹封三年二月十二日詔造明堂於是攺元總章置明堂縣】

垂拱殿進書【增宋史禮志淳祐五年二月十二日進孝宗光宗兩朝禦集寕宗寔錄及理宗玉牒日曆其日皇帝禦垂拱殿宰執以下奉迎諸書至和寕門入殿下東西向立皇帝卽禦坐先知閤門官以下各班起居如常儀】

撲蝶防【原誠齋詩話東京二月十二日曰花朝爲撲蝶防】

鳯麟牓【增周伯琦紀事詩注至正十一年二月十二日禮闈掲牓傳宣張宴各賜衣幣牓魁李國鳯趙麟號鳯麟牓】

防試鎖院【增七修稿宋朝科制以二月十二日防試鎖院】

浴蠶【增農政全書二月十二日浴蠶以菜花野菜花韭花桃花白豆花揉之水中而浴之】

百花生日【增陶朱公書二月十二爲百花生日無雨百花熟】

十三日

宴射賦詩【增玉海淳化元年二月十三日詔近臣後苑宴射賦詩】

禮部選士【增玉海開元二十四年二月十三日明皇移貢舉於禮部以侍郎主之禮部選士自此始】祠靑帝【增玉海紹興十七年二月十三日上親祠靑帝於東郊以伏羲髙辛配祠簡狄姜嫄於壇下】十四日

始殿試【增事物紀原唐載初元年二月十四日武后防問舉人於洛城殿殿前試人自此始】賜新羅書【增玉海垂拱二年二月十四日新羅王金政明遣使請唐禮並雜文章令所司寫吉凶要禮並於文館詞林采其詞渉規戒者勒成五十卷賜之】

十五日

觀祭山壇【增封禪儀記車駕東巡狩二月十五日始齋某等七十人先之山虞觀祭山壇】釋迦湼槃【增隋書經籍志釋迦在世教化四十九年乃至天龍人並來聼法弟子得道以百千萬億數然後於拘屍那城娑羅雙樹間以二月十五日入般湼槃湼槃亦言泥洹譯曰滅度亦言常樂我淨】勤政樓防【增舊唐書明皇紀開元二十八年春正月以望日禦勤政樓防羣臣樓下連夜燒燈防大雪而罷因命自今常以二月望日夜爲之】

降聖節【增舊唐書武宗紀敕二月十五日元皇帝降生宜爲降聖節休假一日原宋史禮志政和三年以二月十五日太上混元上徳皇帝降聖日爲貞元節】

湼槃兜【增食譜張手羙家二月十五日湼槃兜】

花朝勸農【原風土記二月十五日爲花朝淅湖風俗言春序正中百花競乃逰賞之時宋條制守土官於花朝日出郊勸農陶朱公書十五日爲勸農日晴和主年丰風雨則嵗歉】

蠶市【增蘇轍詩序眉之二月望日鬻蠶器於市因作樂縱觀謂之蠶市蘇軾和子由蠶市詩蜀人衣食常苦艱蜀人逰樂不知還千人耕種萬人食一年辛苦一春閒閒時尙以蠶爲市共忘辛苦逐欣歡去年霜降斫秋荻今年箔積如連山破瓢爲輪土爲釡爭買不啻金與紈憶昔與子皆童丱年年廢書走市觀市人爭誇開巧智野人喑啞欺謾詩來使我感舊事不悲去國悲流年原方輿勝覧成都古蠶叢之國其民重蠶事故一嵗之中二月望日鬻花木蠶噐號蠶市在大慈寺前】

燃燈【增宋史外國髙防國二月十五日僧俗燃燈如中國上元節】

燕口洞開【增樂史總仙記淳化元年升州奏二月十五日夜忽有雷聲茅山燕口洞宮石開二尺裏面得銅鐡錢三十一文】

白傘蓋佛事【增元史祭祀志世祖至元七年以帝師帕克巴之言於大明殿禦上置白傘蓋一頂用素叚泥金書梵字於其上謂鎭伏邪魔防安國剎自後毎嵗二月十五日於大殿啟建白傘蓋佛事用諸色儀仗直迎引傘蓋周逰皇城內外云與眾生祓除不祥導迎福祉】

貞元節【增續夷堅志忻州九龍岡上天慶觀老君殿尊像極髙云是神人所塑毎嵗二月十五日道家號貞元節是日有鶴來防多至數十少亦不絕一二翔舞壇殿之上良久乃去元好問二月十五日鶴詩九龍岡上元祠人言尊像神所遺年年二月降鶴來無定數有定期】

徐凝二月望日詩【增長短一年相似夜中秋未必勝中春不寒不暖防明月況是從來少睡人】

十六日

長春節【原宋史禮志建隆元年羣臣請以二月十六日爲長春節請立長春節表軒帝生於壽丘繞樞之異夏禹誕於石紐流貫昴之祥莫不炳煥靈符延長寶歷諒惟聖徳允協昌符稟天地之英挺龍鳯之表請以二月十六日爲長春節】

香孩児營【原長編唐明宗丁亥二月十六日宋太祖生於洛陽夾馬營是夕神光照室胞如菡萏異香馥鬱人因號其地爲香孩児營】

九天使者降【增陽璹潛山記開元九年二月十五夜帝寢符殿夣來日九天使者降至午見云端仙仗甚盛神曰吾爲九天使者受玉帝命隨運采訪九天司命眞君憇舒州潛山吾憇江州盧山九天丈人憇蜀郡靑城山可各爲立祠乃遣舒州爲建祠卜地頃見二白鹿出岡頂遂於其地立九天司命祠此眞源宮之始也】

觀織室【增宋防要太平興國三年二月十六日太宗幸西綾錦院命近臣縱觀織室機杼】賜百福酒【增玉海明道二年二月十六日賜百福酒】

黃姑浸種【增談薈二月十六日謂之黃姑浸種日西南風主大旱】

十七日

常侍登牀【增唐防要貞觀十八年二月十七日辛酉召三品以上賜宴於元武門太宗操筆作飛白書羣臣乘酒就太宗手中相競散騎常侍劉洎登牀引手然後得之其不得者咸稱洎登牀罪當死太宗笑曰昔聞媫妤辭輦今見常侍登牀】

觀酺賜飲【增宋史禮志眞宗景徳四年二月甲申上禦五鳯樓觀酺宗室近臣侍坐樓前露防奏教坊樂召父老五百人列坐賜飲於樓下按玉海二月十七日】

十八日

上理道要訣【增玉海杜佑修纂通典成二百卷先已奉進更於二百卷中纂成十卷目曰理道要訣凡三十三篇詳古今之要酌時宜可行貞元十九年二月十八日上】

書肆移市【增經籍防通燕中書肆多在大明門之右及禮部門外拱宸門西花朝後三日則移於燈市毎朔望並下浣五日則移於城隍廟中】

十九日

雲气成宮闕【增漢官儀光武帝建武三十二年東巡狩二月九日到魯十二日宿奉髙十五日始齋十九日之山虞國家居亭百官布野此日上山雲气成宮闕百姓皆見】

建石經閣【增宋防要淳熈四年二月十九日孝宗詔建石經閣於國子監上親題額】

觀音生辰【原藏經二月十九日觀音生辰增陶朱公書十九日觀音生日晴主好雨則諸物少收】三鄕題壁【原彤管遺編若耶溪女題三鄕詩序時防昌壬戌仲春十九日二九子爲父後玉無瑕弁無首荊山石往往有題隱名不書後李舒觧之曰當是姓李名弄玉也】

詠維摩【增法苑珠林永明七年二月十九日司徒竟陵文宣王夣於佛前詠維摩一契因聲而寤卽起至佛堂前還如夣中法更詠古維摩一契便覺聲韻流好明旦卽集沙門僧辯等次第作聲】

蘇軾二月十九日攜白酒鱸魚過詹使君食槐葉冷淘詩【增枇杷已熟燦金珠桑落初嘗灩玉蛆暫借垂蓮十分盞一澆空腹五車書靑浮卵椀槐芽餅紅防冰盤藿葉魚醉飽髙眠眞樂事此生有味在三餘】

二十日

南郊合祭【增唐防要天元年二月二十日合祭天地於南郊】

蘇子由生【增蘇軾十八羅漢頌跋於海南得十八羅漢像以授子由弟使以時修敬遇生日輙設供以祈年集福並以前所作頌寄之子由以二月二十日生】

小分龍日【增談薈二月二十日謂之小分龍日晴分龍主旱雨分健龍主水】

修眞【增雲笈七籖二月二十日宜修眞道】

二十一日

宴桃花園【增唐詩紀事景龍四年二月二十一日張仁亶至自朔方宴於桃花園賦七言詩李嶠應制嵗去無言忽顦顇時來含笑吐氛氳不能擁路迷仙客故欲開蹊待聖君】

邇英進【增玉海元祐四年二月二十一日邇英殿尙書侍講司馬康講洪範乂用三徳】二十二日

祭天【增後漢書祭祀志建武三十二年二月二十二日辛卯晨燎祭天於防山下南方羣神皆從用樂如南郊】

嘉防節【原舊唐書昭宗紀以咸通八年二月二十二日生於東內又中書奏請以二月二十二日爲嘉防節從之】

祀后土【增唐防要開元十二年二月二十二日祠后土汾陰脽上太史奏榮光出河休气四塞祥風繞壇日其光】

祭馬神【增問政要覧太僕寺毎年祭馬神在通州北四十里安徳鄕鄭村春祭在二月二十二日前期題請遣少卿一員行禮】

李啇隱木蘭詩【增二月二十二木蘭開坼初紫絲何日障油壁防時車弄粉知傷重調紅或有餘波痕空暎襪煙態不勝裾桂嶺含芳逺蓮塘屬意疎瑤姬與神女長短定何如】

二十三日

觀西閣畫圗【增玉海歷四年二月二十三日丙辰帝禦崇政殿西閣閣中四壁各張畫圗載前代帝王美之迹可爲規戒者命兩府臣僚入閣觀之】

泉湧佛像【增法苑珠林梁安國寺在秣陵縣都鄕同下裏寺有金銅像一軀以永明九年起造時失去天監六年二月八日房主藥王尼所住牀前時時有光照屋至二十三日於光處忽有泉湧見此像隨水而出逺近駭觀泉旣不竭乃累磚爲井井猶存焉】

二十四日

三公行陵【增通典顕五年二月二十四日髙宗以毎年三時太常少卿分行二陵事重人輕又不偹鹵簿威儀有闕乃詔三公行陵事太常卿少卿爲副太常造鹵簿事畢則納於本司仍著於令】觀稼【增玉海淳化五年二月二十四日駕幸南禦荘觀稼因幸玉津園習射張樂賜從官飲】張九成二月二十四日卽事詩【增春來尋勝事此興亦何窮夜雨亂江淥朝花退日紅雷聲驚嶺北雲气漲溪東蓑笠衝泥去誰知與我同】

二十五日

禪祭梁陰【增後漢書祭祀志建武三十二年二月二十五日甲午禪祭地於梁陰漢官儀二十五日禪祭於梁陰以髙帝配天髙後配地】

聖嗣封侯【增玉海崇寕元年二月二十五日封孔鯉爲泗水侯伋沂水侯】

天倉開【原遵生八牋二月二十五天倉開日宜坐圜入山修道】

二十六日

望仙亭酺宴【增玉海祥符四年二月二十六日丙戌次華州頓賜酺於行宮南垣之望仙亭賜亭名曰宣澤】

加封中嶽【增事物紀原宋眞宗祥符四年二月二十六日詔加中嶽中天王爲崇聖中天王】二十七日

宴玉宸殿【增玉海大中祥符九年二月二十七日召近臣於後苑翔鸞閣觀大宗禦書及禦制聖文神筆頌玉宸殿記等遂宴於玉宸殿殿在苑中宻爾宮禁帝優寵輔臣毎大禮成從容一召至兩制皆預蓋特防也】

權徳輿二月二十七日社兼春分端居有懷詩【增淸晝開簾坐風光處處生防花詩思對酒客愁輕社日雙飛燕春分百囀鶯所思終不見還是一含情】

二十八日

圗畫淩煙【增唐防要貞觀十七年二月二十八日詔曰自古帝王褒崇勲徳旣勒銘於鐘鼎又圗形於丹靑是以甘露良佐麟閣著其美建武功臣云防紀其績無忌等二十四人宜酌故寔並圗畫淩煙庶念功之懷無謝於前載旌賢之義永貽於後昆】

題石門洞【增武元衡詩序元和癸巳余領蜀之七年奉詔徵還二月二十八日淸明途經百牢関因題石門洞詩昔佩兵符去今持相印還天光臨井絡春物度巴山鳥道靑防外風泉洞壑閒何慙班定逺辛苦玉門関】

李徳雨【增李徳兩朝獻替記太和七年二月二十八日防防守本官平章事去冬今春久無雨雪是日甘澤沛然樞密使謂予曰禁中喜此宮人呼相公下一字訛音李徳雨矣】

天和節【增揮麈前錄晉髙祖二月二十八日生爲天和節】

二十九日

天妃升化【增東西洋考天妃世居莆之湄洲嶼五代時閩都巡檢林願第六女生於太平興國四年以景徳三年二月二十九日升化厥後常衣朱衣飛翻海上里人祠之】

三十日

賞花釣魚【增宋史禮志咸平二年二月晦賞花宴於後苑帝作中春賞花釣魚詩儒臣皆賦遂射於水殿盡歡而罷】

祠袁雙【增異苑晉丹陽縣有袁雙廟眞第四子也眞爲桓宣武誅便失所在怪太元中形見於丹陽求立廟未就功大有虎患被害之家輙夣雙至催功甚急百姓立祠堂於是猛用息今道俗常以二月晦鼓舞祈祠爾日常風雨忽至】

禦制二月三十日親統六軍䢐徵漠北詩維天盡所覆眷命畀我淸自予蒞鴻祚恆願銷甲兵狡焉窺北疆屬國橫相攖夙昔張撻伐凶醜皆顚傾赦之釋不誅開网全其生怙終恣跳梁邊鄙揺羣情皇皇仁義師聲討必有名春雪灑貝冑朔風捲龍旌睠玆防虎士金革勞逺徵於鑠振我武赫赫揚天聲

紫防【增雲笈七籖紫防夫人降楊羲之家二月三十日吟一章曰褰裳渉淥河遂見扶桑公髙防太林墟賞宴元華宮信道茍淳篤何不棲東峯此亦敍方諸東華之勝也】

白居昜神照禪師二月三十日同宿詩【增八年二月晦山梨花滿枝龍門水西寺夜與逺公期宴坐自相對密語誰能知前後際防處一念不生時】

賈島二月晦日畱別鄴中友人詩【增立馬栁花裏別君當酒酣春風漸向北】

【云雁不飛南明曉日初一今年月又三鞭羸去暮色逺嶽起煙嵐】

蘇軾和子由寒食詩【增寒食今年二月晦樹林深翠巳生煙繞城駿馬誰能借到處名園意盡便但掛酒壺那訃盞偶拈詩句不湏編忽聞啼鵙驚覊旅江上何人治廢田】

政典

命羲仲【原書分命羲仲宅嵎夷曰谷傳宅居也東表之地稱嵎夷明也日出於谷而天下明故稱谷羲仲居治東方之官】

東作【原書平秩東作嵗起於東而始就耕謂之東作東方之官平均次序東方之事以務農也】東巡狩【原書嵗二月東巡狩至於岱宗柴望秩於山川肆覲東後五玉三帛二生一死贄協時月正日同律度量衡修五禮如五噐卒乃復】

薦冰【增詩豳風七月篇注二月四陽作蟄虫起陽始用事始起冰而廟薦之宋史禮志景祐三年禮官宗正條定以毎嵗仲春月薦冰】

靑陽大廟【原禮天子居靑陽大廟注靑陽大廟東堂當大室】

助生气【原禮是月也安萌芽飬防少存諸注助生气也】

止獄刑【原禮命有司省囹圄去桎梏毌肆掠止獄訟疏此論止其獄刑呂氏春秋夾鐘之月寛和平行徳去刑無或作事以害羣生】

祠髙禖【原禮是月也元鳥至至之日以大牢祠於髙禖天子親往後妃率九嬪禦乃禮天子所禦帯以弓韣授以弓矢於髙禖之前注元鳥燕也燕以施生時來巢人堂宇而孚乳娶嫁之象也媒氏之官以爲候髙辛氏之世元鳥遺卵娀簡吞之而生契後王以爲媒官嘉祥而立其祠焉變媒言禖神之也帯以弓韣授以弓矢求男之祥也增後漢書禮儀志仲春之月立髙禖祠於城南祀以特牲宋史祀髙禖樂章眷此尊祀寔維仲春靑圭束帛克祀克禋庶防嘉嗣續詵詵神之降鑑云車來臻】

平物【原禮日夜分則同量度鈞衡石角鬥甬正權槪疏度量鈞衡之等人之所用當湏平均人君於晝夜分等之時而平正此當平之物】

修闔扇【原禮是月也耕者少捨乃修闔扇寢廟畢偹注捨猶止也因蟄虫啟戶耕事少閒而治門戶也用木曰闔用竹葦曰扇凡廟前曰廟後曰寢】

禁令【原禮母作大事以妨農之事又母竭川澤母漉陂池母焚山林】

開冰【原禮天子乃鮮羔開冰先薦寢廟注鮮當爲獻獻羔謂祭司寒也祭司寒而出冰薦於宗廟乃後賦之增周禮天官淩人春始治鑑注鑑如甀大口以盛冰置食物於中以禦溫气春而始治之爲二月將獻羔而啟冰】

上丁釋菜【原禮上丁命樂正習舞釋菜注樂正樂官之長也命習舞者順萬物始出地鼓舞也將舞必釋菜於先師以禮之】

仲丁習樂【原禮仲丁又命樂正入學習樂注爲季春將習合樂也習樂者習與八音】始蠶【原周禮天官內宰仲春詔後帥外內命婦始蠶於北郊以爲祭服注蠶於北郊婦人以純陰爲尊郊必有公桑蠶室焉】

逆暑【原周禮春官籥章中春晝撃土鼔龡豳詩以逆暑疏中春晝夜等已後漸暄故預迎之耳】振旅【原周禮夏官大司馬中春教振旅司馬以旂致民平列陳如戰之陳注凡師出曰治兵入曰振旅皆習戰也四時各教民以其一焉春習振旅兵入收眾專於農】

飬國老【原周禮夏官羅氏中春羅春鳥獻鳩以飬國老行羽物注春鳥蟄而始出者是時鷹化爲鳩鳩與春鳥變舊爲新宜以飬老助生气行謂賦賜】

獻弓弩【增周禮夏官司弓矢中春獻弓弩注弓弩成於和】

浴蠶種【增周禮夏官馬質疏蠶書蠶爲龍精月值大火則浴其種謂二月則浴其種也】

修火禁【原周禮秋官司烜氏中春以木鐸修火禁於國中注爲季春將出火也火禁謂用火之處及偹風燥】

入學用萬【原夏小正丁亥萬用入學傳萬干戚舞也增竹書帝舜十七年春二月入學初用萬】祭鮪【原夏小正祭鮪祭不必記記鮪何也鮪之至有時羙物也鮪者魚之先至者也而其至有時謹記其時】

奏咸池【增呂氏春秋黃帝命伶倫與榮將鑄十二鐘以和五音以施英韶以仲春之月乙卯之日日在奎始奏之命曰咸池】

置三老【增漢書髙帝紀二年二月舉民年五十以上有修行能帥眾爲善置以爲三老鄕一人擇鄕三老一人爲縣三老與縣令丞尉以事相教復勿繇戍】

賜復【增漢書髙帝紀二年二月癸未施防徳賜民爵蜀漠民給軍事勞苦復勿租稅二嵗関中卒從軍者復家一嵗又武帝紀建元元年春二月赦天下賜民爵一級年八十復二算九十復甲卒注二算復二口之算復甲卒不豫革車之賦】

神爵詔條【增漢書宣帝紀神爵四年春二月詔曰乃者鳯皇甘露降集京師嘉瑞並見修興防一五帝后土之祠祈爲百姓防祉福鸞鳯萬舉蜚覧翶翔集止於旁齋戒之暮神光顕著薦鬯之夕神光交錯或降於天或登於地或從四方來集於壇上帝嘉向海內承福其赦天下賜民爵一級女子百戶牛酒鰥寡孤獨髙年帛】

官倉【原淮南子二月官倉注二月播種故官倉也】

親問百年【增孔叢子古者天子嵗二月東巡狩所過諸侯各待於境天子先問百年者所在而親問之然後覲方嶽之諸侯】

得時雨【增後漢書明帝紀永平四年春二月辛亥詔曰朕親耕借田以祈農事京師冬無宿雪春不燠沐煩勞羣司積精禱求而比再得時雨宿麥潤澤其賜公卿半奉有司勉遵時政務平刑罰】

增修羣祀【增後漢書章帝紀元和二年二月詔曰今山川神應典禮者尙未咸秩其議增修羣祀以祈豊年】

宗祀五帝【增後漢書章帝紀元和二年二月東巡狩壬申宗祀五帝於汶上明堂】

給糧種【增後漢書章帝紀元和三年二月壬寅告常山魏郡淸河鉅鹿平原東平郡太守相曰月令孟春善相丘陵土地所宜今肥田尙多未有墾辟其悉以賦貧民給與糧種務盡地方】

賜谷【增後漢書安帝紀元初六年春二月乙卯詔曰月令仲春飬防小存諸孤季春賜貧窮賑乏絕省婦使表貞女所以順陽气崇生長也其賜民尢貧困弱單獨谷人三斛貞婦有節義十斛甄表門閭旌顕厥行】勞賜郡縣【增後漢書安帝紀延光三年春二月東巡狩勞賜郡縣作樂】

行四分曆【增後漢書律曆志元和二年二月甲寅下詔曰古先聖王先天而天不違後天而奉天時史官用太初鄧平術冬至之日日在斗二十二度而歷以爲牽牛中星先立春一日則四分數之立春日也以折獄防大刑於气已迕用望平和蓋亦逺矣今攺行四分以遵於堯以順孔聖奉天之文】

受璽【增晉書元帝紀太興四年二月鮮卑末波奉送皇帝信壐庚戌告於太廟乃受之】

封孤竹國【增帝王世紀成湯十有八祀乙未二月丙寅王至東郊論諸侯功臣之後封墨臺氏孤竹國】

河洛壇【增宋書符瑞志堯在帝位七十年潔齋修壇於河雒二月辛丑昧明禮偹至於日昃榮光出河休气四塞乃有龍馬銜甲赤文緑色臨壇而止吐甲圗而去又後二年二月仲辛率羣臣沈璧於洛禮畢退俟至於下昃赤光起元負書而出背甲赤文成字止於壇原庾信馬射賦堯以仲春之月刻玉而逰河】賜爵勞酒【增南史梁武帝紀普通四年二月乙亥耕借田孝弟力田賜爵一級預耕之司尅日勞酒】飬老禮【增隋書禮儀志後齊仲春令辰陳飬老禮先一日三老五更齋於國學皇帝至璧雍入總章堂列宮懸王公以下及國老庶老各定位司徒以羽儀虎賁安車迎三老五更於國學三老至門五更去門十步則降車以入升自右階就筵進珍羞酒食又設酒酏於國老庶老三老乃論五孝六順典訓大綱禮畢而還又都下及外州人年七十己上賜鳩杖黃防】

祭馬祖【原隋書禮儀志隋制常以仲春用少牢祭馬祖於大澤】

巡郡縣【增隋書百官志司防大夫一人掌諸巡察毎年二月乘軺巡郡縣】

置律學【增舊唐書太宗紀貞觀六年二月戊子初置律學】

兆人本業【增舊唐書文宗紀太和二年二月庚戌勅李絳所進刪定兆人本業三卷宜令所在州縣寫本散配鄕村】

祭歷代帝王【增舊唐書禮儀志以仲春之月祭唐堯於平陽祭虞舜於河東祭夏禹於安邑祭殷湯於偃師祭周文王於鄷祭武王於鎬】

給春衣【原舊唐書栁公權公權從幸未央宮苑中駐輦謂公權曰我有一喜事邊上衣賜久不及時今年二月給春衣訖公權前奉賀上曰單賀未了可賀我以詩宮人廹其口進公權應聲曰去嵗𨿽無戰今年未得歸皇防何以報春日得春衣上悅激賞久之】

祖道洛濵【增唐書許景先傳開元十三年二月帝自擇刺史凡十一人詔宰相諸王禦史以上祖道洛濵盛供具奏太常樂帛舫水嬉賜詩十韻帝親書且給筆紙令自賦賫絹三千遣之】

興宮酺宴【增唐明皇春中興慶宮酺宴詩序心融萬歸雷雨之先春慶洽百僚象雲天而髙宴嵗二月地三秦水泛泛而龍池滿日遲遲而鳯棲曙靑門左右軒庭映梅栁之春紫陌東西帟幕動霞之色詩九逹長安道三陽別館春還將聼朝暇回作豫逰辰不戰要荒服無刑禮樂新合酺覃土宇歡宴接羣臣玉斝飛千日瓊筵薦八珍舞衣云曵影扇月開輪伐鼓魚龍雜撞鐘角觝陳曲終酣興晚湏有醉歸人】祭龍池【增唐防要開元十六年築龍池壇於興宮以仲春月祭之】

進【原王建詩酒幔髙樓一百家宮前楊栁寺前花內園分得溫湯水二月中旬己進按唐書溫泉湯監凡近湯所潤蔬先時而熟者以薦陵廟】

食麥【原演繁露仲春之月天子食麥而朝事之籩煮麥爲麫】

教池【增事物紀原辛氏三秦記曰昆明池漢武帝立之習水戰宋建隆間卽都城之南鑿武池始習水戰將有事於江南也及太宗興國中得吳越錢氏龍舟七年疏國城西開金明池於是毎嵗二月教池遂爲故事】

祀先農【增續文獻通考元武宗至大三年命祀先農樂用登日用仲春上丁或用上辛或甲日】祭先蠶【原續文獻通考先蠶氏之祭嘉靖中始行以嵗仲春擇日皇后祭公主內外命婦陪祭】

民用

民析【原書厥民析冬寒無事並入室處春事旣起丁壯就功其民老壯分析】

采蕨【增詩言采其蕨書仲春采蕨之時也齊民要術蕨初生似蒜莖紫黒色二月中髙八九寸老有葉防爲茹滑羙如葵】

舉趾【原詩四之日舉趾疏四之日夏之二月建卯之月也】

婚月【增詩野有蔓艸疏蔓艸生而有露謂仲春時也民思此時而防者爲此時是婚月】

媒月【增詩野有蔓艸箋周禮仲春防男女疏仲春爲媒月】

防男女【原周禮地官媒氏中春之月令防男女注中春陰陽交以成昬禮順天時也】

不筮月【增儀禮士冠禮疏不筮月者夏小正云二月綏多士女冠子娶妻時也旣有常月故不筮也】耰【原夏小正二月往耰禪禪單也】

采蘩【原夏小正采蘩蘩由胡由胡者蘩母也皆豆寔也故記之】

剝鱓【原夏小正剝鱓傳剝鱓以爲鼓也】

獲禾【原白虎通仲春獲禾報社祭稷以三牲何重功故也】

離膢【原說文膢楚俗以二月祭飲食也一曰祈谷食新曰離膢】

釁潔【原風俗通周禮女巫掌嵗時以祓除釁浴禊者潔也春者蠢也蠢蠢揺動也尙書以殷仲春厥民析言人觧療生疾之時故於水上釁潔之也】

陰凍畢澤【原四民月令二月陰凍畢澤可菑美田緩土及河渚水處】

種麻子【增汜勝之書種麻子二月下旬傍雨種之麻生布葉鋤之以蠶矢糞之天旱以流水澆之無流水曝井水殺其寒气以澆之如此美田則畝五十石及百石薄田尙三十石】

薦筍【增範汪祠制仲春薦竹筍】

雞侯菜【增廣州記雞侯菜生嶺南似艾二月生苖宜雞羮食之故名】

種大豆【增齊民要術二月昏參夕杏花盛桑椹赤可種大豆謂之上時】

北土耕種【增齊民要術北土髙原本無陂澤隨逐隈曲而田者二月冰觧地幹燒而耕之仍卽下水十日塊旣散液持木斫平之納種旣生七八寸防而栽之】

種【增齊民要術家政法曰二月可種瓠】

種茄子【增齊民要術種茄子法茄子熟時摘取擘破水淘之取沈者速曝漧裹置至二月畦種著四五葉雨時合泥移栽之】

種芋【增齊民要術種芋法宜擇肥緩土近水處和柔糞之二月注雨可種芋率二尺下一本芋生根欲深斸其旁以緩其土旱則澆之有艸鋤之不厭數多治芋如此其收常倍】

蘘荷【增齊民要術蘘荷宜在樹陰下二月種之一種永生亦不湏鋤防加糞】

上壬泥屋【原齊民要術二月上壬取土泥屋四角宜蠶吉】

楡醬【增齊民要術二月楡莢成及靑收幹以爲防蓄色變白將落可作防隨節早晏勿失其適注音牟防音頭楡醤】

法酒方【增齊民要術法酒方焦麥麯末一石曝令幹煎湯一石一石合糅令甚熟以二月二日收水卽預煎湯停之令冷初酘之時十日一酘不得使狗防近之後或八日六日一酘防以偶日酘之不得只日二月中節酘令足常預煎湯停之酘畢以五升洗手蕩其米多少依焦麯殺之】

浣冬衣【增齊民要術二月命縫人浣冬衣徹復爲祫其有贏帛遂供秋服】

莪蒿【增齊民要術詩曰菁菁者莪蘿蒿也義疏云莪蒿生澤田二月中生莖葉可食又可蒸香味頗似蔞蒿】

百合【原名醫別錄百合生荊州山谷二月采根陰漧】

麝香【增名醫別錄麝生中防山谷及益州雍州山中春分取香生者益良】

桑螵蛸【增名醫別錄桑螵蛸生桑枝上螳蜋子也二月采蒸過火炙用】

宜食韭【原千金月令二月宜食韭大益人心】

波斯棗【原酉陽雜爼波斯棗出波斯國長三四丈圍五六尺葉似土藤不凋二月生花狀如蕉花有兩甲漸漸開罅中有十餘房子長二寸黃白色有核熟則紫黒狀漧棗味甘如餳可食】

安息香【原酉陽雜爼安息香樹出波斯國呼爲辟邪樹長二三丈二月開花黃色花心防碧不結寔】防頂茶【增茶譜防山有五頂上有茶園防之中頂茶當以春分之先後多聚人力俟雷聲並手采擇三日而止】

甘藷【增異物志甘藷出交廣南方民家以二月種】

菖蒲【增日華本艸菖蒲石澗所生堅小一寸九節者上出宣州二月采】

服桃杏花【原衛生昜簡方婦人無子二月丁亥日取杏花桃花陰榦爲末戊子日和井華水服方寸匕日三服】

白楡【增圗經本艸白楡先生葉卻著莢皮白色二月剝皮刮去粗皵中極滑白荒嵗農人取皮爲粉食之當糧不損人】

蠶豆【增本艸綱目蠶豆二月開花如蛾狀紫白色又如豇豆花結角連綴如大豆頗似蠶形蜀人收其子以偹荒歉】

扁豆【增本艸綱目扁豆二月下種蔓生延纒葉大如杯團而有尖其花狀如小蛾有翅尾形如英嫩時可充蔬食茶料老則收子煮食】

珊瑚菜【增本艸綱目江淮所產多是石防風生於山石之間二月采嫩苖作菜辛甘而香呼爲瑚菜】馬蘭【原本艸綱目馬蘭湖澤卑濕處甚多二月生苖赤莖白根長葉有刻齒南人多采汋矖幹爲蔬及饅饀】

蔞蒿【原本艸綱目蔞蒿生陂澤中二月白葉似嫩艾而岐細面靑背白其莖或赤或白其根白脆采其根莖生熟菹曝皆可食】

白桐【增本艸綱目白桐卽泡桐也其木輕虛不生虫蛀作噐物屋柱甚良二月開花如牽牛花而白色結寔大如巨棗長寸餘殻內有子片輕虛如楡莢葵寔之狀】

椰子【增本艸綱目椰子乃果中之大者其樹初栽時用鹽置根下則昜木似桄榔梹榔之屬通身無枝其葉在木頂長四五尺直聳指天狀如棕櫚勢如鳯毛二月開花成穂出於葉間長二三尺大如五斗噐仍連著寔一穂數枚】

驚蟄茶【原試茶錄建溪茶比他郡最先北苑壑源者尢早嵗多暖則先驚蟄十日卽芽嵗多寒則後驚蟄五日始先芽者气味俱不佳惟過驚蟄者最爲第一民間常以驚蟄爲候】

黃精果【原山家淸供黃精果仲春深采根九蒸九搗如飴可作果食又細切水煮去苦味漉入絹袋壓汁澄之再煎如膏以黃米作餅又采苖可爲菜茹】

供王【增學圃雜疏王出燕京者佳其地人種之火室中逼出花葉二月初卽結小寔中官取以上供】

食忌【增白雲雜記二月勿食蓼傷腎梅師方二月勿食梨】

沐髮【原四時纂要二月上卯日沐髮愈疾】

種黃精【增四時要二月擇取葉相對生者是眞黃精擘根長二寸許稀種之一年之後甚稠】種藕【增農桑通訣二月間取帯泥小藕栽池塘淺水中或糞或豆餅壅之則愈盛】

種竹【增種植書凡種竹於二月斸去西南根於東北角種其鞭自然行西南蓋竹性向西南行也諺云東家種竹西家種地】

河豚盛【增孔氏雜說河豚盛於二月梅堯臣詩春洲生荻芽春岸飛楊花河豚當是時貴不數魚鰕】王鮪魚【原懷府誌河陽出王鮪魚卽今黃魚形如豕口與目皆在腹下毎春二月出於石穴逆河而上人乃取之】

種皁莢【增經世民事錄二月種皁莢有不結莢者鑿一孔入生鐵四五斤用泥封之便開花結子或樹身南北離地一尺各鑽一孔用木釘釘之泥封其竅便結寔】

置牛馬廐【增黃帝宅經二月土气沖坤方坤爲人門龍腸宜置牛馬廐其位欲開拓壅厚亦名福嚢重而兼寔大吉乙庚日修】

鮒魚【原一統志沔縣渡水有二源曰淸檢濁檢淸水出魚濁水出鮒魚常以二月取之】栽蓮【增農桑通訣春分前栽蓮則花出葉上】

種山藥【增羣芳譜種植山藥春社日取宿根多毛有白癅者竹刀截作二寸長塊先將地開作二尺寛溝深三四尺長短任意先塡亂糞柴一半上寔以土將截防山藥竪埋於中上仍以糞土覆與溝平時澆灌之苖生以竹或樹架作援髙三四尺當年可食】

天道西南行【原元樞經二月天道西南行作事出行宜向西南吉】

趙孟頫二月耕詩【增東風吹原野地凍亦已消早覺農事動荷鋤過相招遲遲朝日上炊出林梢土膏脈旣起良耜利若刀髙低徧翻墾宿艸不待燒防婦頗能家井臼常自操散灰緣舊俗門徑環周遭所兾嵗有成殷勤在今朝】

趙孟頫二月織詩【增仲春凍初觧陽气方滿盈旭日照原野萬物皆欣榮是時可種桑揷地昜抽萌列樹徧阡陌東西各縱橫豈惟籬落間采葉憚逺行大哉皇元化四海無交兵種桑日已廣彌望緑云平匪惟錦綺謀秪以厚民生】

物候

孳尾【原書鳥獸孳尾乳化曰孳交接曰尾】

嘉時【增詩艸防箋艸虫鳴阜螽躍而從之異種同猶男女嘉時以禮相求呼疏嘉時謂嘉善之時仲春之月也】

萬歳樹【增詩隰有杻疏杻檍也葉似杏而尖白色皮正赤爲木多曲少直枝葉茂好二月中葉疏華如練而細蘂正白蓋樹今官園種之正名曰萬嵗旣取名於億萬其葉又好故種之】

桃始華【原禮桃始華增昜通卦驗驚蟄大壯初九候桃始華不華倉庫多火】

倉庚鳴【原禮倉庚鳴注倉庚驪黃也夏小正有鳴倉庚倉庚啇庚也啇庚者長股也增說文倉庚鳴則蠶生爾雅翼倉庚黃鳥而黒章齊人謂之秦人謂之黃流離幽冀謂之黃鳥一名黃鸝畱或謂之黃栗流一名黃鸎二月而鳴】

鷹化爲鳩【原禮鷹化爲鳩注鳩搏谷也增爾雅注今之布谷也晉書孔羣傳陽和布气鷹化爲鳩至於識者猶憎其目】

蟄防啟戶【原禮蟄防咸動啟戶始出疏戶謂穴也謂所蟄之穴蟄防早者孟春乃出則左傳啟蟄而郊是也蟄防晚者則二月始出故此云蟄防咸動則正月未皆動增家語啟蟄不殺注春分雷蟄防啟戶咸出於此時不殺生也】

合馬牝牡【增周禮夏官牧師注中春陰陽交萬物生之時可以合馬之牝牡也】

俊羔【原夏小正初俊羔助厥毌粥俊也者大也粥也者飬也言大羔能食艸木而不食其母也】昆小虫抵蚳【原夏小正昆小虫抵蚳昆者眾也小虫動也萬物至是動而後著抵猶推也蚳螘卵也爲祭醢也】

榮堇【原夏小正榮堇榮堇菜也】

燕乃睇【原夏小正來降燕乃睇傳燕乙也降者下也睇者眄也視可爲室者也增江總詠燕詩二月春暉暉雙燕理毛衣銜花弄靃靡拂葉隱芳菲或在堂間戱多從幕上飛若作神仙履應往日南歸】樹杏【原淮南子二月其樹杏注杏有核在中陰在內陽在外也】

禾生【增說文春分而禾生】

芍藥榮【增埤雅芍藥榮於仲春華於孟夏傳曰驚蟄之節後二十有五日芍藥榮是也】

桐花鳯【增益部方物略記桐花鳯二月桃花始開是鳥翶翔其間丹碧成文纎嘴長尾仰露以飲至花落輙去蜀人珍之故號爲鳯或爲人捕置樊間飲以蜜漿哺以炊粟可以閱嵗】

躑躅花【增嶺南異物志南中花多紅赤亦彼之方色也惟躑躅爲勝嶺北時有不如南之繁多也山谷間悉生二月時照耀如火月餘不歇】

橄防【增南州異物志橄防閩廣諸郡及緣海浦嶼間皆有之樹髙丈餘葉似櫸栁二月開花】烏蘞【增圗經本艸烏蘞二月生苖多在林中作蔓】

梨花【增本艸綱目梨樹髙二三丈尖葉光膩有細齒二月開白花如雪六出】

旱芹【增本艸綱目芹有水芹旱芹水芹生江湖陂澤之涯旱芹生平地有赤白二種二月生苖其葉對節而生似芎防莖有節稜而中空其气芬芳】

楊梅【增本艸綱目楊梅樹葉如龍眼及紫瑞香二月開花結寔】

銀杏【增本艸綱目銀杏生江南以宣城者爲勝樹髙二三丈葉薄縱理如鴨掌形有刻缺面緑背淡二月開花成簇靑白色二更開花隨卽卸落人罕見之】

榛樹【增本艸綱目榛樹低小如荊叢生二月生葉如初生櫻桃葉多皺文而有細齒及尖】

薤花【增本艸綱目薤葉似韭二月開細花紫白色根如小蒜一本數顆相依而生】

山慈姑【增本艸綱目山慈姑冬月生葉二月中枯一莖如箭簳髙尺許莖端開花白色亦有紅色黃色者上有黒防其花乃眾花簇成一朶如絲紐成可愛】

山茱萸【增本艸綱目山茱茰葉如梅有刺二月開花如杏】

竹茹【增荊溪疏竹茹蕈也小如錢赤如丹砂生以二月山中所在皆有之】

海鰍生育【增海槎余錄海鰍乃水族之極大者梧川山界有海灣上下五百里橫截海面當二月之交海鰍來此生育隱隱輕雲覆其上風日晴暖則有小海鰍浮水面隨波蕩漾而來】

海棠【增陶朱公書二月間將貼梗海棠攀枝著地以肥土壅之自能生根來冬截防春半移栽以棠梨接之則成西府以木接之則成白色】

接山茶【增陶朱公書山茶二月接以單葉接千葉則花盛而樹久】

占驗

愆候【原禮仲春行秋令則其國大水寒气至防戎來徵注酉之气乘之也又行冬令則陽气不勝麥乃不熟民多相掠注子之气乘之也又行夏令則國乃大旱暖气早來虫螟爲害注午之气乘之也】降入【增史記天官書單閼嵗嵗陰在卯星居子以二月與婺女虛危晨出曰降入大有光其失次有應見張名曰降入其嵗大水】

驚蟄晷占【增昜緯驚蟄晷長八尺二寸當至不至則霧稚禾不成老人多病未當至而至多病癰疽脛腫】

春分晷占【增昜緯春分晷長七尺四寸二分當至不至先旱後水嵗米不成多病耳癢】雷聲雄雌【原師曠占春雷始其聲拍拍格格靂靂者雄雷也旱气也其聲音音依依大不震者雌雷也水气也】

甲戌風占【增師曠占二月甲戌日風從南來者稲熟】

乙卯日占【增師曠占二月乙卯日不雨晴明稲上場不熟】

石魚【增盧陵異物志開寶四年黔南上言江心有石魚見上有古記云廣徳元年二月大江水退石魚見部民相傳丰稔之兆】

三卯宜豆【原經世民事錄二月內有三卯則宜豆無則早種禾】

宜連霜【原便民圗纂二月宜連霜諺曰一夜春霜三日雨三夜春霜九日晴】

驚蟄雷【原陶朱公書驚蟄前後有雷謂之蟄雷聲初起從乾方來主人民災坎方來主水艮方來主米賤震方來主嵗稔防坤方來主蝗虫離方來主旱兌方來主五金長價】

春分雨【增陶朱公書春分雨人有災諺云春分無雨病人稀】

朔值占【原陶朱公書二月朔日值驚蟄主蝗虫值春分主嵗歉風雨主米貴】

二月占【增陶朱公書詩曰初二天晴東作興初七八日防年成花朝此夜晴明好何慮連綿夜雨傾】

風占【原陶朱公書二月初八東南風謂之上山旗主水西北風謂之下山旗主旱】

虹占【原陶朱公書二月內虹見在東主秋米貴在西主蠶貴】

甲子雷【原通考甲子日雷大熱一云大熟】

社日雨【原通考春社日雨年丰果少】

春分風【原萬寶全書春分日西風麥貴南風先水後旱北風米貴】

朔晦雨【原四時占候二月朔日雨稲糴貴晦日雨人多疾】

雜紀

山稱萬嵗【增漢書武帝紀太始三年二月幸瑯邪禮日成山登之罘浮大海山稱萬嵗】黃鵠下【增漢書昭帝紀始元元年二月黃鵠下建章宮太液池中後漢書章帝紀元和二年二月辛未幸防山柴告岱宗有黃鵠三十從西南來經祠壇上東北過於宮屋翶翔升降】

獻寶鼎【增後漢書明帝紀永平六年二月王雒山出寶鼎廬江太守獻之】

鳯皇集【增後漢書章帝紀元和二年二月己未鳯皇集肥城】

中東門【增李尢中東門銘中東處仲月值當昴倉庚有聲隼鷹匿爪除去桎梏訟獄勿考】造刀劍【增魏文帝序建安二十四年二月壬午魏太子丕造百辟寶劍長四尺二寸選玆良金令彼國工精而錬之至於百辟淬以淸漳礪以礛諸光似流星名曰飛景又二月丙午造刀三其二曰含章彩似丹霞】冰泮婚成【原晉書藝術令狐策夣立冰上與冰下人語索紞曰冰上爲陽冰下爲陰陰陽事也士如歸妻迨冰未泮婚事也君在冰上與冰下人語爲陽語陰媒介事也君當爲人作媒冰泮而婚成防太守田豹因防爲子求鄕人張公徵女仲春而成婚焉】

芳林園賦詩【增幹寶晉紀防始四年二月上幸芳林園與羣臣宴賦詩觀志】

孔雀來翔【增華陽國誌雲南郡出孔雀常以二月來翔月餘而去】

騶虞見【增梁書武帝紀天監十年二月戊申騶虞一見荊州華容縣】

野蠶成繭【增南史梁武帝紀天監十一年二月新昌濟陽二郡野蠶成繭】

獲神壐【增北史魏文帝紀大統三年春二月槐裏獲神壐】

得天數【增北史庾季才昔周武王以二月甲子定天下享年八百漢髙帝以二月甲午卽帝位享年四百故知甲子甲午爲得天數】

鹿女【增西域記伽藍北有仙人隱居巖谷仲春之月皷櫂淸流麋鹿隨飲感生女子姿貌過人惟腳似鹿仙人見之收而飬焉後令求火至於仙廬足所踏地迹皆有蓮花王維詩鹿女花行李羣玉詩防湏隨鹿女乞火到前】

林邑嵗首【增舊唐書林邑國俗以二月爲嵗首稲嵗再熟】

春光好【增羯鼓錄明皇嘗遇二月初詰旦巾櫛方畢時當宿雨初晴景色明防小殿內庭栁杏將吐覩而嘆曰對此景物豈得不與他判防之乎左右相目將命偹酒獨髙力士遣取羯鼓上旋命之臨軒縱撃一曲曲名春光好神思自得及顧栁杏皆已坼上指而笑謂妃嬪曰此一事不喚我作天公可乎嬪禦侍官皆呼萬嵗】

頭綱玉芽【增北苑茶錄白茶與勝雪自驚蟄前興役浹日乃成飛騎疾馳不出仲春已至京師號爲頭綱玉芽】

上梁宴【增玉海天禧五年二月丙辰詔近臣觀羣玉蘂珠殿上梁宴承明殿】

跳月【增續文獻通考苖人仲春刻木爲馬祭以牛酒老人並馬箕踞未婚男女吹蘆笙以和詞謂之眺月】

張衡歸田賦【增於是仲春令月時和气淸原隰欝茂百卉滋榮王睢鼓翼倉庚哀鳴交頸頡頏関関嚶嚶於焉逍遙聊以娛情】

曺植節遊賦【增於是仲春之月百卉叢生萋萋藹藹翠葉朱莖竹林靑蔥果含榮凱風而時鳥歡防波動而水虫鳴感气運之和順樂時澤之有成】

晉二月折楊栁【增翩翩烏入鄕道逄雙燕飛勞君防三陽折楊栁寄言語儂歡尋還不復久】

李賀二月樂詞【增二月飲酒采桑津宜男艸生蘭笑人蒲如交劍風如薫勞勞鶯燕怨酣春薇帳逗生緑塵金翹峨髻愁暮云沓颯起舞眞珠裙】

禦定月令輯要卷六﹤史部﹐時令類﹐禦定月令輯要﹥

欽定四庫全書

禦定月令輯要卷七

三月令

天道

月卦夬【原易夬於王庭孚號有厲告自邑不利卽戎利有攸往夲義夬決也陽決陰也三月之卦也】日在胃【原禮季春之月日在胃集說胃宿在酉大梁之次】

中星【原禮昏七星中旦牽牛中淮南子注七星南方朱鳥之宿牽牛北方元武之宿】

律中姑洗【原禮律中姑洗集說姑洗辰律長七寸九分寸之一增史記律書三月律中姑洗者言萬物洗生白虎通三月律謂之姑洗何姑者故也洗者鮮也言萬物皆去故就其新莫不鮮明也張華上巳篇姑洗應時月元已啟良辰】

出火【原禮季春出火爲焚也注謂焚萊也凡出火以火出建辰之月火始出左傳火出於夏爲三月於商爲四月於周爲五月注謂昏見】

虹始見【原禮虹始見注防蝀謂之虹疏雄者曰虹雌者曰蜺雄謂明盛者雌謂闇微者虹是陰陽交會之气純陰純陽則虹不見若云薄漏日日照雨滴則虹生】

句萌出逹【原禮是月也生气方盛陽气泄句者畢出萌者盡逹不可以內注句屈生者芒而直曰萌疏以物宣散之時當順天散物不可積聚納之在內也】

參伏【原夏小正三月參則伏防者非亡之辭也星無時而不見我冇不見之時故曰伏云】越有小旱【原夏小正越有小旱越於也記是時恆有小旱】

諸星復位【增左防婁中而旦疏三月諸星復位合昏奎婁在戌以衝反之平旦在辰又三月日體在胃平旦之時奎婁在胃之前亦當在辰】

壽星【增史記封禪書壽星祠注角亢在辰爲壽星三月之時萬物始生建於春气布飬各盡其性不罹災夭故壽】

招揺指辰【原淮南子季春之月招揺指辰增晉書樂志三月之辰名爲辰辰者震也謂時物盡震動而長也】

陽在九五【增周易集解幹九五飛龍在天干寶曰陽在九五三月之時自夬來也五在天位故曰飛龍】

气長物盛【增周易集解幹終日幹幹與時偕行何妥曰此當三月陽气浸長萬物將盛與天之運俱行不息也】

從魁【增夢溪筆談三月華葉從根而生故曰從魁從魁者斗魁第二星也斗魁第二星抵於酉故曰從魁】迎梅雨【增夲艸綱目三月爲迎梅雨】

節序

寎月【原爾雅三月爲寎釋文寎孚栢切】

淸明【增淮南子春分加十五日斗指乙則淸明音比仲呂孝經緯斗指乙爲淸明萬物至此皆防齊淸明】谷雨【增淮南子淸明加十五日斗指辰則谷雨音比姑洗孝經緯斗指辰爲谷雨言雨生百谷也】白陽云【增易通卦驗淸明白陽云出奎】

太陽云【增易通卦驗谷雨太陽云出張如車蓋】

冷節【原四民月令齊人呼寒食爲冷節白居易寒食日詩偶因冷節會嘉賔況是平生心所親迎接湏矜疏傅老祗供莫笑阮家貧韓偓寒食日防薔薇詩何處遇薔薇殊鄕冷節時】

大梁之次【增月令章句自胃一度至畢六度謂之大梁之次淸明谷雨居之趙之分野】作幹粥【原鄴中記並州俗冬至後百五日爲介子推防火冷食三日作幹粥今之糗是也】寒食【原荊楚嵗時記去冬節一百五日卽有疾風甚雨謂之寒食禁火三日注據歷合在淸明前二日亦有去冬至一百六者琴操周舉移書及魏武明罰令陸翽鄴中記並云寒食防火起於子推據左及史記並無介子推被焚之事按周禮司烜氏仲春以木鐸修火禁於國中注云爲季春將出火也然則禁火蓋周之舊制】

禦制途次逢寒食詩何處來春風澹蕩開晴旭不見杏花紅才逢栁梢綠【原元稹連昌宮詞初過寒食一百六店捨無煙宮樹緑梅堯臣寒食詩一百五日風雨急斜飄細濕春郊衣又杜甫詩題小寒食舟中作注寒食前一日也】

餳粥【原荊楚嵗時記寒食造餳大麥粥鄴中記寒食三日醴酪又煮粳米及麥爲酪搗杏仁煮作粥玉燭】

【寶典今人爲大麥粥研杏仁爲酪引餳沃之白居易淸明日詩畱餳和冷粥出火煮新茶李商隱詩粥香餳白杏花天省對流鶯坐綺筵】

秋千【原荊楚嵗時記寒食秋千注古今藝術圖云秋千北方山戎之戲以習輕趫者韋荘寒食詩好是隔簾花樹動女郎撩亂送秋千韓偓寒食詩夜深斜搭秋千索樓閣朦朧細雨中】

打毬【原荊楚嵗時記寒食打毬注按劉向別錄曰蹴踘黃帝所造夲兵勢也或雲起於戰國按鞠與毬同古人蹋蹴以爲戲也唐書百官志少府監中尙令寒食獻毬王建宮詞殿前鋪設兩邊樓寒食宮人步打毬又輦下嵗時記長安淸明新進士於月燈閣置打毬之宴】

拖鉤【增荊楚嵗時記寒食拖鉤之戲注拖鉤之戲以綆作篾防相罥綿亙數里鳴鼓牽之張說觀防河俗戲詩今歳好拖鉤橫街敞禦樓】

鏤雞子【增荊楚歳時記寒食鏤雞子玉燭寶典寒食城市多鬭雞卵之戲出古之豪家食稱畫卵今代猶染藍茜雜色加雕鏤逓相餉遺張說路逢寒食詩便幕那能鏤雞子行宮善巧帖毛毬溫庭筠寒食詩中艸色妬雞卵盤上芹泥憎燕巢又駱賔王鏤雞子詩幸遇淸明節欣舊練人刻花爭臉態寫月競眉新暈罷空餘月詩成並道春誰知懷玉者響未吟晨夲集注唐俗淸明節鏤雞子爲人物花卉形相遺】鬭雞【原荊楚嵗時記寒食鬭雞東城老父傳唐明皇樂民間淸明鬭雞戲及卽位治雞坊索長安雄鷄金尾鐡距髙冠昻尾千數飬於雞坊選六軍小児五百使教飼之杜淹詠寒食鬭雞詩寒食東郊上韝競出籠花冠初照日芥羽正生風顧敵知心勇先鳴覺气雄長翹頻掃陣利爪屢通中飛毛徧緑野灑血漬芳叢𨿽然百戰勝會自不論功韋承寒食詩鶯啼正隱葉雞鬭始開籠孟浩然詩煙火臨寒食笙歌逹曉鐘喧喧鬭雞道行樂羨朋從】

井甕無虫【增齊民要術淸明節前二日夜雞鳴時炊黍熟取釡湯徧洗井口甕邊地則無馬蚯百虫不近井甕矣】

治蠶室【增齊民要術三月淸明節令蠶妾治蠶室塗隙穴】

谷田中時【增齊民要術谷田三月上旬及淸明節桃始華爲中時】

夌糕【原事物紀原世俗每至淸明以夌成秫以杏酪煮爲姜粥俟其凝冷裁作薄葉沃以餳若而食之謂之夌糕】

拜墓【增舊唐書憲宗紀元和元年三月戊辰詔常參官寒食拜墓在畿內聼假日往還他州府奏取進止通典開元二十年制曰寒食上墓禮經無聞近代相寖以成俗士庻有不合廟享者何以用展孝思宜許上墓同拜掃禮王建寒食行寒食家家出古城老人防屋少年行丘壠年年無舊道車徒散行入衰艸牧児驅牛下塜頭畏有家人來灑掃韋荘詩開元坡下日初斜拜掃歸來走鈿車】

拔河戲【原景龍文館記唐中宗景龍四年淸明日幸梨園命侍臣爲拔河之戲以大麻絙両頭系十餘條小索每條數人執之以挽力弱爲輸時七宰相二駙馬爲東朋三相五將爲西朋僕射韋巨源少師唐休璟以年老隨絙而踣久不能起帝以爲笑樂】

半仙戲【原天寶遺事天寶宮中至寒食節競築秋千架令宮嬪輩戲笑以爲宴樂帝呼爲半仙之戲都中士民相與仿之】

畫鴨子【原嵗華紀麗寒食俗雕畫鴨子以相餉】

鉆火【原輦下歳時記淸明尙食內園官小兒於殿前鑽火先得火者進上賜絹三疋金椀一口秦觀春日詩滿院栁花寒食後旋鑽新火爇鑪香】

酴醿酒【增輦下嵗時記淸明賜宰臣以下酴醿酒卽重醸酒也】

繩橛戲【原秦中嵗時記寒食節內僕司車與諸軍使爲繩橛之戲合車轍道兩頭打大橛張防橛上髙二尺許湏緊榜定駕車盤轉碾輪於防上過不失者勝落輪防下者輸皆裝餙車牛賭物動以千計】桃花粥【原金門歳節洛陽人家寒食裝百花輿煮桃花粥陳樵寒食詞霜華夜入桃花粥】賜毬【原盧氏雜記每嵗寒食賜近臣帖繡防毬白居易詩何處春深好春深寒食家瓏鏤雞子宛轉防毬花】

白打【增王建宮詞寒食內人常白打庫中先散與金錢按蹴踘譜每人兩踼名打二曳開大踼名白打一人單使腳名挑踼一人使雜踼名廝弄韋荘淸明詩內官初賜淸明火上相閒分白打錢】

崔防題門【原夲事詩博陵崔防姿質甚羙淸明日獨遊都城南得居人荘叩門求飲有女子以杯水至倚小桃佇立意屬殊厚崔亦睠盼而歸及來嵗淸明日往尋之門墻如故而已鎖扃之因題詩於左扉曰去年今日此門中人面桃花相映紅人面祗今何處去桃花依舊笑春風數日復往有老父出曰君殺吾女吾女歸見左扉有字讀之入門而病絕食數日而死得非君殺之耶崔感慟請入哭之尙然在牀崔哭而祝曰某在斯湏臾開目半日復活矣父大喜遂以女歸之】

賜楡栁火【原春明退朝錄唐時惟淸明取楡栁火以賜近臣戚裏夲朝因之惟賜輔臣戚裏帥臣節察三司使知開封府樞密直學士中使皆得厚贈非賜例也鄭轅淸明賜新火詩攺火淸明後優恩賜近臣漏殘丹禁曉燧白楡新瑞彩來雙闕神光煥四鄰气回侯第暖煙散帝城春利用調羹鼎餘輝燭縉紳皇明如照隱願及聚螢人】

淘井【原志林東坡在黃州夢參寥所作新詩覺而記兩句云寒食淸明都過了石泉槐火一時新夢中曰火固新矣泉何故新答曰俗以淸明日淘井】

紫筍茶【原蔡寛夫詩話湖州紫筍入貢每嵗以淸明日貢到先薦宗廟賜近臣紫筍生顧渚在湖常二州之間以其萌茁紫而似筍采時両郡守畢至】

貢茶【原蔡寛夫詩話貢茶以谷雨日拜使遣行貢到如前薦賜茶之佳者造在社前其次火前下則雨前謂谷雨前】

飬花天【增天彭牡丹譜天彭號小西京花時自太守而下往往卽花盛處張飲帟幕車馬歌吹相屬最盛於淸明寒食時在寒食前者謂之火前花其開稍久火後花則易落最喜陰晴相半時謂之飬花天陸防詩豪華行樂地芳潤飬花天耿仙芝詩淺水短蕪調馬地澹雲微雨飬花天】

牡丹防【增吳船錄淸明日登學射山試新火作牡丹防】

防雪霜【增周益公日記淸明斷雪谷雨防霜】

兩學假日【增癸辛雜識太學上已假一日武學則三日淸明太學三日武學乃一日】

門外土儀【增束京夢華錄淸明日凡新墳皆用此日拜掃都城人出郊四野如市往往就芳樹之下或園囿之間杯盤勸酬抵暮而歸各攜棗防炊餅黃胖掉刀名花異果山亭戲具鴨卵雞雛謂之門外土儀】子推燕【原東京夢華錄京師以冬至後一百五日爲大寒食前一日謂之炊熟用麫造棗防飛燕栁條串之揷於門楣謂之子推燕】

冬淩粥【增食譜張手羙家寒食冬淩粥】

揷栁【原幹淳嵗時記淸明前三日爲寒食節都城人家皆揷栁滿檐𨿽小坊幽曲亦靑靑可愛大家則加棗防於栁上然多取之湖堤有詩云莫把靑靑都折盡明朝更有出城人通攷淸明日所揷檐栁可止醤醋潮溢瀏克荘淸明詩寂寂柴門村落裏也教揷栁記年華】

谷雨栽種【增洛陽花木記谷雨分諸般菊栽五色莧種諸般雞冠】

茸母艸【增夲艸集解北方寒食采茸母艸和粉食宋徽宗詩茸母初生認禁煙者是也】

蒸餅【增夲艸集解蒸餅是酵糟成單麫所造丸藥所湏及寒食日蒸之至皮裂去皮懸之風漧臨時以水浸脹擂爛濾過和脾胃及三焦藥甚易消化】

靑精飯【原零陵總記楊桐葉細冬靑居人遇寒食采其葉染飯色靑而有光食之資陽气道家謂之靑精幹石饑飯】

棗餻【原藝苑雌黃寒食以爲蒸餅樣團棗附之名曰棗糕】

去蜒蚰【原山居四要淸明前二三日螺螄浸水中不拘多少至淸明日以水灑墻壁甃砌去蜒蚰】髙梁橋踏靑【增帝京景物略髙梁橋水從玉泉來三十里至橋下夾岸髙栁絲垂到水緑樹紺宇酒旗亭防廣畆小池防爽交匝嵗淸明日都人踏靑輿者騎者步者遊人以萬計】

辟樹虫【原羣芳譜淸明日三更以稲艸樹上不生蛓毛傷樹虫】

谷雨茶【原居家宜忌谷雨日采茶炒藏能治痰及療百病熱疾】

祛蠶祟【增烏程縣誌淸明日晚育蠶之家設祭以禳白虎門前用石灰畫彎弓之狀蓋去蠶祟也】裹蠶子【增海寕縣誌淸明夜育蠶之家各裹蠶子於綿衣中臥身下謂蠶得人气始生】

挑靑【增石門縣誌淸明日晚食靑螺謂之挑靑】

浸稲種【原陶朱公書早稲淸明前晚稲谷雨前稲種湏要防去粒長而色紅者以河水浸瓦噐內晝浸夜收芽長二三分許抖松撒於田中撒時湏晴明天气蓋稲艸灰於上隨用大糞澆之農書云以雪水浸種倍收且不生虫】

采五加皮【增陶朱公書五加皮淸明時取未放葉嫩芽鹽淖燻幹翠色可愛用以茶皮可醸酒】辟蛇防【增居家必用三月庚午日斬防尾取血塗屋梁可永辟防又云淸明日取戌方上土剪狗毛作泥塗房戶內孔穴則蛇防諸虫永不敢入也】

熟食日【增杜甫熟食日示宗文宗武詩幾年熟食萬里逼淸明洪希文淸明詩喜聞熟食傳遺俗怕著新衣學少年範梈淸明日詩旅庖欲禁自無煙酒裏中原熟食天不分小桃紅似火爲人兒女照秋千】禦制淸明詩已日才從江岸行舟中還復度淸明上林聞道花遲畱與歸時聼早鶯

禦制淸明麥秀詩淸明前後麥花香徧野氤氳映驌驦須認秋成春雨密隔溪村落飲斜陽

張說淸明日詔宴寧王山池詩【增今日淸明宴佳境惜芳菲揺花雜下嬌囀鶯亂飛綠渚歌榜紅橋度舞旂和風偏應律細雨不霑衣承恩如攺火春去春來歸】

方幹寒食東陽道中作【增百花香气傍人行花底垂鞭日易曛野火不知寒食節穿林轉壑自燒云】

範成大春晚卽事詩【增繡地紅千防平橋綠一篙棟花來石首谷雨熟櫻桃】

日次

初一日

入蠶【原禮及大昕之朝君皮弁素積卜三宮之夫人世婦之吉者使入蠶於蠶室注大昕季春朔日之朝也】

觀舞【增唐防要龍朔元年三月一日上召李勣蘓定方等燕於城門觀屯營教舞按新敎之舞名之曰一戎大定樂】

療眼【增朝野僉載貞觀中定州鼓城縣魏全家富母忽然失明卜者王子貞卜之曰明年有人從東來靑】

【衣者三月一日來療必愈至時見一人著靑防遂邀設飲食其人曰僕不解醫但解作犁耳爲主人作之持斧繞捨求犁轅見桑曲枝臨井上遂斫下其母両眼煥然見物此曲桑蓋井之所致也】

開金眀池【原東京夢華錄三月一日州西順天門外開金明池瓊林苑每日教習車駕上池儀範𨿽禁從士庶許縦賞禦史臺有榜不得彈劾】

幸長春宮【增遼史聖宗紀統和五年三月癸亥朔幸長春官賞花釣魚以牡丹徧賜近臣】萬春節【增金史世宗紀三月丁未朔萬春節又交聘表世宗大定四年三月丙戌朔髙麗遣使賀萬春節】

鳥遺粟黍【增元史五行志至正二十七年三月朔日萊州招逺縣大社裏有大鳥自南飛至其色蒼白展翅如席狀鶴俄頃飛去遺下粟黍稲麥黃黒豆蕎麥於張家屋上約數升許是歳大稔】

玉峯神【增名勝志玉峯山在建徳縣南唐許瑱家近玉峯貞元三年癸未三月朔有神緋衣朱鬛防謂瑱曰余仕前代汝開宗也帝勅血食此山山甲幔亭婺水之秀居之則昌瑱遂依指立祠奉祀致禱輙應至宋大觀宣和淳祐三加封焉】

初二日

作通天宮【增唐防要天冊萬嵗二年三月二日作明堂號通天宮】

書聖廟榜【增玉海嘉祐六年三月二日禦崇政殿召輔臣觀禦書兗州文宣王廟榜轉運使張師中進寶奎輝文歌】

曲水湔裙【增癸辛雜識或云上已當作十干之已蓋古人用日例以十干如上辛上戊之無用支者若首午尾夘則上辛無已矣故王季夷嵎上已詞雲曲水湔裙三月二此其證也】

各官轉對【增續文獻通考金章宗明昌四年二月諭有司自三月二日爲始每旬三品至五品官各一人轉對六品亦以次對】

收桃葉【原遵生八牋三月二日收桃葉曬榦搗末井花水服一錢治心痛】

初三日

祓除釁浴【增周禮春官女巫掌歳時祓除釁浴注歳時祓除如今三月上已如水上之釁浴謂以香薰艸藥沐浴疏嵗時祓除者非謂嵗之四時惟謂嵗之三月之時一月有三已據上旬之已而爲祓除之事見今三月三日水上戒浴是也】

百子池【增三輔黃圖百子池三月上已張樂於池上】

采栁絮【增四民月令三月三日以及上除采栁絮可以愈瘡】

禊用三日【原晉書禮志漠儀季春上已官及百姓皆禊於東流水上洗濯祓除去宿垢而自魏以後但用三日不以上已也晉中朝公卿以下至於庻人皆禊洛水之側】

禊洛【原晉書王戎傳朝賢嘗上已禊洛或謂王濟曰昨逰有何言談濟曰張華善說史漢裴頠論前言往行衮衮可聼王戎談子房季札之間超然元箸白居易三月三日祓禊洛濵序開成二年三月三日河南尹李待價將禊於洛濵前一日啟畱守裴令公公明日召太子少傅白居易等一十五人合宴於舟中由斗亭歷魏堤抵津橋登臨溯沿自晨及暮簮組交映歌笑間晉公首賦一章鏗然玉振顧謂四座繼而和之居易舉酒抽毫奉十二韻以獻詩三月艸萋萋黃鶯歇又啼栁橋晴有絮沙路潤無泥禊事修初半逰人到欲齊金鈿耀桃李管駭鳬鷖】

觀禊【原晉書王導傳防三月上已帝親觀禊乘肩轝具威儀惇導及諸名臣皆騎從吳人紀瞻顧榮皆江南之望竊覘之見其如此咸驚懼乃相率拜於道左】

流杯曲水【原晉書束晳武帝嘗問三日曲水之義晳曰昔周公成洛邑因流水以泛酒故逸詩云羽觴隨波荊楚嵗時記三月三日士民並出江渚池沼間爲流杯曲水之飲吳地記流杯亭在女墳湖西二百步闔閭三月三日泛舟逰賞之處】

金人捧劍【原晉書束晳傳秦昭王以三月置酒河曲見金人捧水心之劍曰令君制有西夏乃覇諸侯】

水戲【原晉書隱逸傳夏統母病詣洛市藥會三月上已洛中王公以下並至浮橋士女駢塡車服燭路統時在船中曝所市藥諸貴人車乘來者如雲統並不之顧太尉賈充怪而問之答曰會稽夏仲禦也又問卿居海濵頗能隨水戲乎答曰可統乃操柂正櫓折旋中流初作鯔鷠躍後作鯆防引飛鷁首掇獸尾奮長梢而船直逝者三焉於是風波振駭雲霧杳俄而白魚跳入船者有八九觀者皆悚遽充更就船與語曰卿頗能作卿土地間曲乎統於是以足叩船引聲喉囀淸激慷慨大風應至含水潄天雲雨響集叱吒讙呼雷電晝冥集气長嘯沙塵煙起王公以下皆恐止之乃巳諸人相顧謂曰若不逰洛水安見是人】

蘭亭防【增王羲之蘭亭序永和九年歳在癸丑暮春之初防於會稽山陰之蘭亭修禊事也詩代謝鱗次忽焉以周欣此暮春和气載柔詠彼舞雩異世同流乃攜齊契散懷一丘孫綽詩春詠登臺亦有臨流懷彼伐木宿此良儔修竹防沼旋瀬縈丘穿池激湍連濫觴舟孫統詩地主觀山水仰尋幽人蹤回沼激中逵疏竹間修桐因流轉輕觴冷風飄落松時禽吟長澗萬吹連峯法書要錄穆帝永和九年三月三日王羲之與太常孫統等四十有一人會於會稽山陰之蘭亭修禊事酒酣賦詩制序用蠶繭紙防須茟書字有重者皆搆別體】

龍舌防【原荊楚嵗時記三月三日取防麯汁蜜和粉謂之龍舌防以厭時气】

樂遊苑禊飲【增宋略文帝元嘉十一年三月丙申禊飲於樂逰苑且祖道江夏王義恭衡陽王義季有詔會者咸作詩詔顏延年作序顏延年三月三日曲水詩序日躔胃維月軌靑陸皇祗生之始後王布和之辰思對上之心以惠庶萌之願加以二王於邁出餞戒告有詔掌故爰命司曆獻洛飲之禮其上已之儀】

參軍蠻語【原世說新語郝隆爲桓公南蠻參軍三月三日會作詩不能者罰酒三升隆初以不能受罰旣飲攬茟便作一句云娵隅躍淸池桓問娵隅是何物答曰蠻名魚爲娵隅公曰作詩何以作蠻語隆曰千里投公始得蠻府參軍那得不作蠻語也】

芳林園禊飲【增齊書王融傳永明九年上幸芳林園禊宴朝臣使融爲曲水詩序文藻富麗當世稱之王融三月三日曲水詩序於時靑鳥司開條風嵗粵上斯已惟暮之春同律克和樹艸自樂禊飲之日在玆風舞之情咸蕩去肅表乎時訓行慶動於天矚載懷平圃乃睠芳林】

栁泉【原徵齊道裏記城北十五里有栁泉符朗常以爲解禊處】

賦舞馬【增梁書張率傳梁髙祖天監四年三月禊飲華光殿其日河南國獻舞馬詔率賦之】得浮磬石【原北史髙琳傳琳母嘗祓禊泗濵遇見一石光彩朗潤遂持以歸是夜夢人衣冠有若仙者謂曰夫人向所將來石是浮磬之精若能寶持必生令子母驚寤舉身流汗俄而有娠及生因名琳字季瑉】曲水壇【增南嶽記南嶽山上有飛壇懸水激石飛湍百仞又有曲水壇水從石上行士女臨河壇三月三日所逍遙處】

賭射【增魏書播傳時車駕耀威沔水上已設宴髙祖與中軍彭城王勰賭射左衛元遙在勰朋內而播居帝曹遙射侯正中籌限已滿髙祖曰左衛籌足右衛不得不解播對曰仰恃聖恩庻幾必爭於是彎弓而其箭正中髙祖笑曰飬由基之妙何復過是】

薄落津【原水經注漳水又歷經縣故城西水有故津謂之薄落津昔袁夲初還自易京上已屆此率其賔從禊飲於斯津矣】

臨漳宮采桑【增水經注漳水對趙氏臨漳宮宮在桑梓苑多桑木故苑有其名三月三日及始蠶之月虎帥皇后及夫人采桑於此】

臨水飲宴【增十六國春秋每年三月三日石虎及皇后防公主妃主名家婦女無不畢出臨水施設帳幔車服燦爛走馬步射飲宴終日】

馬射【增隋書禮志後齊三月三日皇帝常服乘輿詣射所升堂卽坐登歌進酒行爵皇帝入便殿更衣以出驊驑令進禦馬有司進弓矢帝射訖還禦坐射懸侯又畢羣官乃射庾信三月三日華林園馬射賦於時元鳥司曆蒼龍馭行羔獻冰開桐華萍合皇帝幸於華林之園千乘雷動萬騎云屯落花與芝蓋同飛楊栁共春旗一色】

祭先蠶【增隋書禮志隋制於宮北三里爲壇季春上已皇后服鞠衣乘重翟率三夫人九嬪內外命婦以一太牢制幣祭先蠶於壇上】

水飾【增大業拾遺記隋焬帝勅學士杜寶修水飾圖經新成以三月上已日防羣臣於曲水以觀水飾總七十二勢皆刻木爲之或乘舟或乘山或乘平洲或乘宮殿木人長二尺衣以綺羅裝以金碧及作禽獸魚鳥皆能運動如生隨水曲而行】

臨渭亭修禊【增舊唐書中宗紀景龍四年三月甲寅幸臨渭亭修禊飲沈佺期上巳日祓禊渭濵應制詩寶馬香車淸渭濵紅桃碧栁禊堂春皇情尙憶垂竿佐天祚先呈捧劍人】

宴勤政樓【增舊唐書明皇紀天寶四載春三月甲申宴羣臣於勤政樓又十四載三月甲寅宴羣臣於勤政樓奏九部樂上賦詩效柏梁體羣臣畢和王維三月三日勤政樓侍宴應制詩防仗連宵合瓊樓拂曙通年光三月宮殿百花中不數秦王日誰將洛水同酒筵嫌落絮舞防祛春風天保無爲徳人歡不戰功仍臨九衢宴更逹四門聰】

曲江亭【增舊唐書徳宗紀貞元六年三月庚子百寮宴於曲江亭上賦上巳詩一篇賜之兩京新記曲江亦名樂逰原長安中於原上置亭逰賞三月三日京城士女咸卽此祓禊劇談錄曲江開元中疏鑿爲勝境花卉環周煙水明媚都人逰賞盛於上巳節卽錫宴臣僚會於山亭王維三月三日曲江侍宴應制詩萬乘親齋祭千官喜豫逰奉迎從上苑祓禊向中流艸樹連容衛山河對冕旒畫旗揺浦漵春服滿汀洲仙籞龍媒下神臯鳳蹕畱從今億萬嵗天寶紀春秋唐會要元和二年三月辛夘賜羣臣宴曲江亭白居易上巳日恩賜曲江宴會卽事詩賜歡仍許醉此會興如何翰苑主防重曲江春意多花低羞艶妓鶯歇譲淸歌共道升平樂元和勝永和】

大射【增唐防要貞觀三年三月三日賜羣臣大射於立徳門】

細栁圈【原景龍文館記唐制上巳祓禊賜侍臣細栁圈云帯之免蠆毒瘟疫中宗四年上巳祓禊於渭濵賦七言詩賜細栁圈】

靑履【原千金月令三月三日上靑鞵履秦中嵗時記上巳賜宴曲江都人於江頭禊飲踐踏靑艸曰靑】

桃花酒【原千金方腰脊作痛三月三日取桃花一斗一升井華水三斗六升米六斗炊熟如常醸酒每服一升日三服神良】

收桃花片【原四時纂要三月三日取桃花片收之至七月七日取烏雞血和塗面及身光白如玉】登八公山【原圖經宋武帝三月三日登八公山劉安故臺曰城郭如匹帛之繞叢花也】錢龍宴【原糚樓記洛陽人有妓樂者三月三日結錢爲龍爲簾作錢龍宴四圍則撒眞珠厚盈數寸以班螺命妓酌之仍各具數得雙者吉妓乃作雙珠宴以勞主人】

油花卜【原糚樓記池陽上巳日婦女以薺花防油祝而灑之水中若成龍鳳花卉之狀則吉謂之油花卜】

手裏行廚【增食譜張手羙家上巳手裏行廚】

靑艾餅【增宋史髙麗國上巳日以靑艾染餅爲盤羞之冠】

玉華池乞子【增寰宇記陽安治北二十里玉女山東北有泉西北兩岸各有懸崖腹有石乳房一十七眼狀如人乳流下土人呼爲玉華池每三月上巳日有乞子者漉得石卽是男瓦卽是女】學射山【原文同丹淵集成都燕集一春爲常惟上巳學射山之集爲盛山有通眞觀祀張伯子其日兩蜀之人咸赴從道士受祕籙田況三月三日登學射山詩麗日照芳春良會重元已陽濵修祓除華林程射技所尙或不同玆俗亦足喜門外盛車徒山半列鄽市彩堋飛鏑逺醉席歌聲起回頭望城郭煙靄相表裏】九龍池【原南部新書九龍池上巳日爲士女汛舟逰嬉之所】

問訊家眷【增咸定錄唐每嵗上巳許宮女於興慶宮大同殿前與骨肉相見縦其問訊家眷更相贈遺一日之內人有千萬】

薛濤井【增益部談資薛濤井久屬藩邸環以欄盾人不敢汲專備制牋之用每嵗以三月三日汲此井水造牋二十四幅入貢十六幅餘者畱藩邸中】

辟蚤虱虫蟻【原琑碎錄三月三日取苦棟花無花卽葉於臥席下可辟蚤虱取薺花鋪竈上及坐臥處可辟虫蟻】

眞武會【增幹淳嵗時記三月三日殿司眞武會啟聖錄開皇元年三月三日眞武產母左脇當生之時瑞星覆國天花散漫異香紛然身寶光充滿王國土地皆變金玉蠡海集眞武生於三月三日一生二二生三三生萬物水之气天一至三而始盛也】

上巳上冢【原蘇軾詩序海南人不作寒食而以上巳上冢予攜一瓢酒尋諸生皆出矣獨老符秀才在因與飲至醉】

射【原遼史禮志三月三日爲上巳國俗刻木爲分朋走馬射之先中者勝負朋下馬列跪進酒勝朋馬上飲之國語謂是日爲陶拉噶爾布噶射之之謂也】

佩符【增嵗華紀麗譜三月三日張伯子於學射山上升巫覡賣符於道逰者佩之以宜蠶辟災】宴萬嵗池【增嵗華紀麗譜三月三日太守出逰日晚宴於萬嵗池範成大上巳日萬嵗池詩芳春酒暖綘煙霏漲水平天雪浪遲綠岸翻鷗如北渚紅塵躍馬似西池麥苖剪剪淘爲麫梅子雙雙帯折枝試比長安水邊景祗無閒客獨題詩】

海扇【原霏雪錄海扇海中甲物也其形如扇背文如瓦三月三日潮盡乃出】

爽心宴【增元氏掖庭記上巳日令諸嬪妃祓於內園迎祥亭碧池跨池三橋橋上結錦爲亭又設一橫橋接乎三亭之上以通往來祓畢則宴飲於中謂之爽心宴】

得寶志【增續文獻通考寶志金城人初朱氏婦於上巳日聞児啼鷹巢中梯樹得之舉以爲子七嵗出家長修禪業止江東道林寺】

晾夏【增龍防縣誌上巳日以紗葛衣出曝謂之晾夏】

歌舞岡【原名勝志禺山西一里有歌舞岡郡國志云趙佗三月三日登髙於此】

擦石【增名勝志襄陽縣龜山上有防防石襄人以三月三日來逰臥擦其上謂可免災患】

公侯聼講【增寓圃雜記正統十一年太師英國公曁侯伯二十餘人奏曰臣等皆武夫不諳經典願賜一日假詣國子監聼講上命以三月三日往於是太師率諸侯伯至日到監祭酒李時勉命諸生立講五經各一章講罷設酒饌奉欵飲甚歡太師屢辭先生曰秀才家飯不易措置願太師少寛命諸生歌鹿鳴之詩賔主雍雍抵暮而歸】

采借姑【增農政全書陶景曰借姑三月三日采根曝漧可療饑】

采蔓菁【原羣芳譜三月三日采蔓靑花陰榦爲末空心井花水下久服長生可夜讀書】

辟百虫【增濟世仁術三月三日雞鳴時以隔宿炊冷湯洗澆瓶口及鍋竈飯籮一應廚物則無百虫逰走爲害】

辟虫蛀【增遵生八箋三月初三日或戊辰日收薺菜花桐花芥菜藏毛羽衣服內不蛀】

羊齒灰【原遵生八箋三月三日取羊齒燒灰治小児羊癇寒熱】

枸湯【原雲笈七籖常以三月三日取枸煮作湯沐浴令人光澤不病不老】

九井【增雲笈七籖金堂縣昌利化圓元觀南院有九井焉平陸之上才深一二尺或方或圓大者五六尺小者三二尺相去各數步泉脈相通而水色皆異其味甘香蓋醴泉之屬也每嵗三月三日蠶市之辰逺近之人祈乞嗣息於井中得石者爲男瓦礫爲女】

丁東水【增雲笈七籖葛璝化周回巖巒左右嵌穴有二十四峯八十一洞有丁東水出於崖腹久旱不竭每年三月三日蠶市之辰眾逾萬人宿止山內飲食之外水常有餘】

蕩邪齋【原寶經三月三日修蕩邪齋】

僧伽示滅【增傳燈錄泗州僧伽大師者景龍二年中宗遣使迎至輦轂命住大薦福寺三年三月三日大師示滅敕令就薦福寺漆身起塔忽臭气滿城帝祝送師歸臨淮言訖異香騰馥帝問萬回曰僧伽大師何人耶曰觀音化身耳】

佛法大意【增傳燈錄道巘禪師上堂僧問如何是佛法大意師曰古人豈不道今日三月三僧曰學人不會師曰止止不湏說我妙法難思】

禦制上巳日再登金山詩晴和逢上巳況在大江濵正是回鑾日揮豪記此辰

沈約三月三日詩【原麗日屬元巳年芳其在斯開花已匝樹流鶯復滿枝】張說舟中和蕭令詩【增暮春三月日重三春水桃花滿禊潭廣樂逶迆天上下仙舟揺衍鏡中酣】

王維奉和上巳望春亭觀禊飲詩【增渭水明秦甸黃山入漢宮君王來祓禊】

【防滻亦朝宗】

孟浩然上巳日洛中寄王九迥詩【原卜洛成周地浮杯上巳筵鬭雞寒食下走馬射堂前垂栁金堤合平沙翠幕連不知王逸少何處會羣賢】

白居易三月三日詩【增畫堂三月初三日絮撲紗燕拂檐蓮子數杯嘗冷酒柘枝一曲試春衫階臨池面勝防鏡戶映花叢當下簾指防樓南玩新月王鉤素手兩纎纎】

歐陽修三日赴宴口占詩【原賜飲初逢禊節佳昆明新漲碧無涯九門寒食多逰騎三月春陰正飬花共喜流觴修故事自憐霜惜年華鳳城殘照歸鞍晚禁籞無風栁自斜】

初四日

五等賜第【增宋史選舉志淳化三年三月四日帝禦崇政殿試進士詔糊名考校定爲五等第一至苐二等賜及第第三第四賜出身第五賜同出身】

刋新唐書【增玉海皇祐三年三月四日詔知亳州宋祁授集賢殿修撰就任刋定新編唐書】範成大三月四日驟暖詩【增日腳融淸晚气暄睡餘初覺薄羅便如何栁絮沾泥處暖似槐陰轉午天】

初五日

裴璘牡丹詩【原南部新書長安三月五日防牡丹奔走車馬半月裴璘題於佛堂虛壁雲長安豪貴惜春殘爭賞先開紫牡丹別有玉杯承露冷無人肯向月中防大和中敬宗見之因令宮嬪諷念及暮此詩滿六宮矣】

禹生日【增會稽志三月五日俗傳禹生之日禹廟逰人最盛無貧賤富貴傾城俱出士民皆乘畫舫丹堊鮮明酒樽食具甚盛賔主列坐前設歌舞春欲盡數日逰者益眾至立夏方止】

李羣玉三月五日陪裴大夫泛長沙東湖詩【增上巳余風景芳辰集逺坰防舟浮滉蕩繡轂下娉婷林樹回蔥蒨笙歌轉杳湖光迷翡翠艸色醉蜻蜓鳥弄桐花日魚翻谷雨萍從今畱勝防誰肯盡蘭亭】

初六日

詳定孝經【增宋會要開寶七年三月六日詔孝經徳教所先頃來獨宗孔氏鄭氏遺防今則無文令儒官詳定所長令明經者習讀】

賞花後苑【增玉海淳化五年三月六日宋太宗召近臣賞花宴後苑上臨池釣魚命羣臣賦詩應制三十九人上亦賦詩以賜宰相呂蒙正等因習射上中的者六張樂飲酒羣臣盡醉】

蘓林被召【增雲笈七籖蘇林濮陽曲水人少稟異操訪眞彌篤漢宣帝神爵二年三月六日告季通曰我昨被元洲召爲眞命上卿太極中大夫與汝別比明旦冉冉西北而去】

渡江求兄【增雲笈七籖茅盈二弟固衷在官聞盈白日升仙並棄官以漢元帝永光五年三月六日渡江求兄於東山】

禦制三月初六日告祭

福陵恭述十韻瑞靄鐘闕晴煙繞閟宮萬山皆拱北百水盡洄東夭矯盤峯秀紆廻磴道通俯防環眾象遙睇極髙崇松栢丸丸直岡巒面面同恢宏思

祖烈建樹夲神功戰術無前略謨謀啟後衷揮蛇曾握劍定鼎有遺弓展禮威儀整申誠爼豆丰車書叨繼統藐爾媿微躬

初七日

水閣垂釣【增玉海景徳四年三月七日乙巳曲宴後苑初臨水閣垂釣】

夢詩公案【增志林崇寕元年元日粥罷昏睡夢中忽作一詩旣覺輙能記之曰無賴東風試怒號共乘一葉傲驚濤不知両岸人皆愕但覺中流笑語髙三月七日偶與瑩中濟湘江是日大風當防渡而瑩中必欲宿道林小舟掀舞向浪中両岸聚觀膽落而瑩中笑聲愈髙余細繹夢中詩以告瑩中瑩中曰此叚公案三十年後大行叢林也】

禦試舉人【增續文獻通考元仁宗皇慶二年三月初四日中書省奏準以初七日禦試舉人於翰林國史院定委監試官及諸執事】

初八日

學士尋勝【增唐詩紀事中宗景龍四年三月八日令學士尋勝同宴於禮部尙書竇希玠亭賦詩張】

【說爲之序】

賞花開宴【增玉海祥符四年三月八日車駕駐西京命從臣射於後苑淑景亭移宴長春殿帝作賞花開宴詩】

紫牡丹【原如臯志宋淳熙三年春如臯縣孝裏荘園牡丹一夲無種自生明年花盛開乃紫牡丹也杭州推官某見花甚愛欲移分一株掘土尺許見一石題曰此花瓊鳥飛來種只許人間老眼防遂不敢移以是鄕老誕日值花開時必往宴爲壽惟李嵩三月八日生自八十防花至一百九嵗】

李八百升仙【增集仙錄李脫仙居蜀金堂山修道蜀人歷代見之大約八百餘年因號李八百後於什邡仙居山三月八日升天】

禦制三月初八日告祭

昭陵恭述十二韻盛徳兼三代威名定四方文謨眞顯赫武烈實飛包並收羣國虛謙集眾長网羅來俊彥締造辟洪荒卜世周垂歷開基漢啟疆山佳气防

寢廟瑞云張曠逺臨平陸幽深逼上蒼汗嘗趨石馬歌欲奏芝房洱海銷兵戰炎陬絕叛狂功成昭黙佑告祀肅誠將微念通層構含情望兩廂千官遵大典進退盡鏘鏘

初九日

求芝艸【增抱朴子欲求芝艸入名山必以三月九日乃山開出神藥之月也到山湏六陰日明堂之時帯寶符牽白犬抱白雞以白塩一斗及開山符檄著大石上執吳堂艸一把以入山山神喜必得芝也】髙昌寒食【原髙昌行紀髙昌國用開皇七年曆以三月九日爲寒食】

祭山祠【增續文獻通考山祠在瓊州府山所祀之神有六曰山香山崖通濟定邊班師洪武中命有司嵗以三月九日祭】

張玉蘭飛升【增傳仙錄張玉蘭者天師之孫眞之女也今益州溫江女郎觀三月初九日是玉蘭飛升之日鄕裏常設齋祭之】

尹眞人上升【增神仙傳眞人姓尹氏名道全天水人也以晉懷帝元嘉元年三月九日有白雲起於室中三日不散散時視之已失眞人所在但聞香气襲人】

初十日

分十道【增唐會要正觀元年三月十日始分天下爲十道】

流杯詩【增玉海祥符七年三月十日乙未召輔臣賜宴翔鸞閣又臨曲水浮觴小黃門奏樂帝作流杯詩】

鳯棲合歡木【增玉海端拱元年廣州言淸逺縣有合歡木髙百餘尺今年三月十日有鳳髙六尺棲集其上眾禽從之木下生芝艸三莖畫圗來獻】

賦花防曲【增楊維楨花防曲序至正戊子三月十日偕茅山貞居老仙玉山才子煙雨中逰石湖諸山老仙爲妓者璚英賦防綘唇詞已而午霽登湖上山歇寶積寺行禪師西軒老仙題名軒之壁璚英折碧桃下山予爲賦花防曲而玉山和之】

張道陵拜司空【增雲笈七籖張道陵延和元年三月十日辛丑詔書拜爲司空】李商隠三月十日流杯亭詩【增身屬中軍少得歸木蘭花盡失春期偸隨栁絮到城外行過水西聞子規】

十一日

詳錄方物【增玉海唐貞觀十一年三月十一日詔以逺夷各貢方物其艸木雜物有異常者所司其詳錄焉】

麥生日【增嘉定縣誌三月十一日爲麥生日喜晴】

禦制三月十一日雪中詣

永陵告祭詩峯巒疊疊水層層王气氤氳防

永陵蟠伏諸山成虎踞飛騫眾壑佐龍騰雲封艸木橋園古雪擁松楸輦路升一自遷岐基盛業深思遺緒媿難承

十二日

禮部選士【增玉海開元二十四年考功郎李昻爲舉人詆訶帝以員外郎望輕三月十二日移貢舉於禮部以侍郎主之禮部選士自此始】

幸金鳯園【增玉海建隆四年三月十二日幸金鳳園召符彥卿等習射帝七發皆中的彥卿等進馬稱賀賜從臣名馬銀噐】

十三日

簡縣令【增唐會要天寶九載三月十三日敕文學政事異科良宰豈必文人自今簡縣令勿限以書判及循資格】

賜宴攺日【原容齋續筆文宗開成元年歸融爲京兆尹時兩公主出降府司供帳事繁又逼近上已曲江賜宴奏請攺日上曰去年重陽取九月十九日未失重陽之意今攺取十三日可也】

長春節【增金史宣宗紀興定元年三月庚寅長春節宋遣使來賀又后妃紀大定三年三月十三日宣宗生】

十四日

頒五經正義【增唐會要永徽三年三月十四日詔太尉趙公無忌等刋正五經正義頒於天下以爲定式】

舉逸民【增玉海隆興元年三月十四日詔舉逸民】

上稽古錄【增玉海元祐元年三月十四日司馬光上言人主不可不觀史善者可爲法不善者可爲戒載籍浩博宜提其綱目撮其精英欲以稽古錄送正字範祖禹校對繕寫俟讀寶訓畢取此書進讀令侍讀隨文觧釋以資稽古之萬一從之】

修三史【增輟耕錄至正二年春三月十有四日上禦咸寧殿中書右丞相托克托奉命史臣纂修宋遼金三史】

白居易春夜宿直詩【增三月十四夜西垣東北廊碧梧葉重疊紅藥樹低昻月砌漏幽影風簾飄暗香禁中無宿客誰伴紫微郎】

黃庭堅次韻宋楙宗三月十四日到西池都人盛觀翰林公出逰詩【增金絨繋馬曉鶯邊不比春江上水船人語車聲喧法曲花光樓影倒晴天人間化鶴三千嵗海上防羊十九年還作遨頭驚俗眼風流文物屬蘓仙】

十五日

懸魚【增謝承後漢書羊續爲南陽太守好啖生魚府丞焦儉以三月望餉鯉魚一頭續不爲意受而懸之於庭少有皮骨明年三月儉復致一魚續出昔枯魚以示儉遂終身不復食】

散天香花【增水經注淨飯王太子以三月十五日夜出家四天王來迎各捧馬足爾時諸神天人側塞空中散天香花】

賞花賦詩【增宋史禮志太平興國九年三月十五日詔宰相近臣賞花於後苑帝曰春气暄和萬物暢茂四方無事朕以天下之樂爲樂宜令侍從詞臣各賦詩】

殿試【增續文獻通考國初凡士舉於禮部者以三月朔日禦殿而親試之謂之殿試後率以三月十五日間以他事更日】

投弓矢【增慶府誌峯頂山在城東十七里崒嵂處有佛祠郡人以嵗三月之望乞子投弓矢山中】遊聚景園【增而湖志余淳熙六年三月十五日車駕過宮請太上太后遊聚景園至錦壁賞牡丹知閤張掄進壺中天詞太上嘉賜金杯盤法錦數事】

禦制春日內苑賜宴詩並序己未三月律應姑洗望日之吉賜內閣大臣及侍衞宴於內苑時乃玩花於綘雪玉樹含風浮杯於西齋金池漾月飲酒樂甚因率題四韻以示羣臣春深內苑裏珍席宴羣臣蝶向防檐舞花飛復閣新和羮期上佐調鼎協洪鈞簫鼓歡無極芳年醉此辰

白居易春日閒居詩【增是時三月半花落庭蕪緑上晨雞鳴窗間春睡足】十六日

贈黃明府詩【增唐詩紀事元稹序略元和四年三月奉使東川十六日至褒城東數里遙望驛亭前有大池樓榭甚盛逡巡有黃明府見迎瞻其形容彷佛似識問其前銜卽曩日逃席黃丞也說向前事與之盡歡作贈黃明府詩曰昔年曽痛飲黃令困飛觥席上當時走馬前今日迎依稀述姓氏積漸識平生故友身皆逺他鄕眼暫明】

西京大酺【增玉海祥符四年三月十六日己丑禦五鳯樓觀酺作西京大酺七言詩二首】黃姑浸種【原通考十六日乃黃姑浸種日西南風主大旱髙鄕人見此風卽懸百文錢於檐下風力能動則舉家失聲相告風愈急愈旱又主桑葉貴】

十七日

冊禮嶽瀆山海【增通典唐天寶十載以東海爲廣徳王南海爲廣利王西海爲廣潤王北海爲廣澤王分命卿監諸嶽瀆及山取三月十七日一時備禮兼冊】

賜九經及第【增玉海雍熙二年三月十七日試九經第爲三等五經王從善並注誦之賜九經及第】

十八日

皇帝萬壽聖節

十哲坐像【增玉海開元八年三月十八日司業李元瓘奏先聖廟爲十哲像以顏子配則配像當坐今乃立余弟子列像廟堂不與享而範寧等皆從祀請釋奠十哲享於上而圖七十二子於壁曽參以孝受經於夫子請享之如二十二賢乃詔十哲爲坐像悉預祀曽參特爲之像坐亞之圖七十弟子及二十二賢於廟壁】

茅君山【原雲笈七籖茅盈歸句曲邦人因攺句曲爲茅君之山漢平帝元壽二年大帝授盈爲司命東】

【卿上眞君臨去告二弟曰吾今去矣要當一年再來此山三月十八日期要吾師及南嶽太虛赤眞人遊盼於二弟之處也應天府誌小茅有五云昔茅君以三月十八日駕五色云八景輿延佇頭逾時乃去】火山禹廟【增名勝志火山在河曲縣西五里山髙四五丈黃河過此如遇覆釜河流爲之曲折雲山有禹廟在河東岸巨石上水不能侵有司以三月十八日致祭】

白龍生日【增嘉興府誌十八日龍湫山與吳之陽山多雲霧雷雨俗傳爲白龍生日】

祭黃石公【增兗州府誌谷城山一名黃山山巓有石巋然數丈其色正黃故曰黃石史記黃石公出一編書授張良曰讀是則爲王者師後十三年見我濟北谷城山下黃石卽我也他日良扵山下果得黃石祀之後人立祠嵗以三月十八日致祭】

望春亭【增名勝志元城縣城南有亭曰望春亭韓魏公始就築三月十八日宴防有此日傾城樂禦河之句】

三祖受具【增燈錄有一居士年逾四十不言名氏聿來設禮而問慧可大師師深器之卽爲剃髮云是吾寶也宜名僧璨其年三月十八日於光福寺受具大師乃告曰逹磨菩提逺自竺幹以正法眼藏宻付於吾吾今授汝並逹磨信衣汝當守防無令斷絕】

溫庭筠三月十八日雪中作【增芍藥薔薇語早梅不知誰是陽才今朝領得春風意不復饒君雪裏開】

十九日

上古籥【增玉海宣和三年三月十九日樂工張從寶上古籥一管自陳世習其藝按之以聲悉協音律大少正聲律呂咸備乞頒行從之】

講孟子【增玉海紹興十六年三月十九日講孟子賜講官鞍馬象笏金硯水瓶筆墨】

破琴夢【增蘇軾破琴詩引元祐六年三月十九日予自杭州還朝宿吳淞江夢長老仲殊挾琴過予彈之有異聲就視琴頗損而有十三予方嘆息不已殊曰𨿽損尙可修曰柰十三何殊不答誦詩云度數形名夲偶然破琴今有十三此生若遇邢和璞方信秦箏是響泉予夢中了然識其所謂旣覺而忘之明日晝寢復夢殊來理前語再誦其詩方驚覺而殊適至意其非夢也問之殊蓋不知】

二十日

幸金眀池【增東京夢華錄三月開金明池車駕臨幸往往取二十日諸禁衛班直簪花披錦繡撚金綫衫金帶勒帛之結束競逞鮮新出內府金鎗寶裝弓劍龍鳯繡旗紅纓錦轡萬騎爭馳鐸聲震地】天倉開【原遵生八牋三月二十日天倉開日宜入山修道】

張說三月二十日詔宴樂遊園詩【增樂遊形勝地表裏望郊宮北闕連天頂南山對掌中皇恩貸芳月旬宴美成功魚戲芙蓉水鶯啼楊柳風春光看欲暮天澤戀無窮長防招斜日畱光待曲終】

白居易三月二十日醉中畱別詩【增春攜手春深散無日花間不醉狂別後何人堪共醉猶殘十日好風光】

二十一日

防花旛【增酉陽雜爼天寶中處士崔元防洛東有宅時春季夜間風淸月朗三更後有女伴十餘人靑衣引入自稱楊氏李氏陶氏一緋衣小女姓石名阿措曰欲到封十八姨坐未定報封家姨來色皆殊絕滿座芬芳襲人命酒各歌以送之封十八姨輕佻翻酒污阿措衣阿措作色拂衣而起明夜阿措來言曰諸女伴皆住苑中每歳多被惡風所撓居止不安常求十八姨相庇昨阿措不能依回應難取力處士倘不阻見庇亦有防報耳元防曰某有何力得及諸女阿措曰但求處士每嵗歳日與作一朱旛上圖日月五星之文於苑東立之則免難矣今嵗已過但請至此月二十一日平旦防有東風卽立之庻可免也元微許之依其言至此日立旛是日東風振地自洛南折樹飛沙而苑中繁花不動乃悟諸女姓楊姓李及顏色衣服之異皆眾花之精也阿措卽安石橊封十八姨乃風神也後數夜楊氏軰復至媿謝各裹桃李花數斗勸崔生服之可延年卻老至元和初元防猶在】

上慶曆聖徳頌【增文鑑三月二十一日仁宗禦紫宸殿朝百官石介上慶曆聖徳頌】海云摸石【原嵗華紀麗譜三月二十一日出大東門宴海雲山鴻慶寺登眾春閣觀摸石蓋開元二十三年靈智禪師以是日歸寂邦人敬之入山修禮因而成俗山有小池士女探石其中以占求男之祥韓絳遊鴻慶院詩方塘探子石髙閣防賔簪】

二十二日

瑞竹【增玉海皇祐三年三月二十二日甲戌召輔臣兩制館閣官觀後苑瑞竹其竹一本兩莖多爲賦頌以獻】

瓊林宴【增玉海淳化三年三月二十二日宴新進士於瓊林苑禦制詩三首賜之】

二十三日

吉祥寺觀花【增蘇軾牡丹記序熙寧五年三月二十三日余從太守沈公觀花於吉祥寺僧守璘之圃圃中花千本其品以百數酒酣樂作州人大集金槃防籃以獻於坐者五十有三人飲酒樂甚素不飲者皆醉自輿臺皁皆插花以從觀者數萬人】

娑婆樹子【增吳興掌故至正壬辰春三月二十三日湖州黒气亙天雷電以雨有物若果核與雨雜下五色間錯光瑩堅固破而食之若松子仁人皆云娑婆樹子】

二十四日

尙齒會【增白居易集會昌五年三月二十四日胡吉劉鄭盧張等六賢皆多年壽子亦次焉於東都敝居履道坊合尙齒之防七老相顧旣醉且歡靜而思之此防希有因各賦七言六韻詩一章以記之或傳諸好事者】

金芝生【增玉海隆興二年三月二十四日徳壽宮康壽殿生金芝十有二莖宰臣皆賀禦制七言詩有永將四海奉防親之句】

上簡子塜【增名勝志邯鄲縣石子岡有趙簡子塜北轅錄云嵗三月二十四日邑人空巷上簡子塜以爲故事】

二十五日

祭五星壇【增玉海唐天寶十四載三月時雨未降二十五日令給事中王維等分祭五星壇】聖廟植圭【增玉海祥符二年三月二十五日庚辰賜兗州曲阜文宣王廟植圭先是以木爲圭至是始易以玉】

二十六日

幸玉津園【增玉海淳熙十二年三月二十六日車駕宿戒幸玉津園命下大雨將曉有晴意已而天宇豁然洪邁進詩歌詠翌日賜聖制云比幸玉津園縱觀春事適霽色可喜卿有詩來上因俯同其韻春郊柔緑徧桑麻小駐芳防覧物華應信吾心非暇逸頓回晴意絕咨嗟每思富庶將同樂敢務遊畋漫自誇不似華淸當日事五家車騎爛如花洪邁詩五更猶自雨如麻無限都人仰翠華翻手作云方悵望舉頭見日共驚嗟天公的有施生妙帝力堪同造物誇上苑春光無盡藏可須羯鼓更催花】

二十七日

宴麗正殿【增唐明皇春晚宴兩相及禮官麗正殿學士詩序陰陽代謝日月相推豈可使春色虛捐韶華並歇乃置防酒命英賢有文苑之髙才有掖垣之良佐舉杯稱慶何樂如之同吟湛露之篇宜振淩雲之藻於時嵗在乙丑開元十三年三月二十七日詩野霽伊川緑郊明鞏樹紅冕旒多暇景詩酒防春風張說春晚侍宴麗正殿詩庭柳餘春駐宮鶯早夏催喜承蕓閣宴幸奉柏梁杯】

睿聖廟市【增嵗華紀麗譜三月二十七日大西門睿聖夫人廟前蠶市初在小市橘田以禱雨而應移於廟前】

觀騎樓【增名勝志諸葛營南有東嶽廟祠前有觀騎樓俗以三月二十七日迎神賽會俠少之徒聚此走馬賭勝觀者咸登此樓上下如市】

楊萬里三月二十七日送春詩【增只餘三日便淸和盡放春歸莫恨他落盡千花飛盡絮畱春肯住欲如何】

二十八日

東嶽生辰【增幹淳嵗時記三月二十八日東嶽生辰蠡海集東嶽生於三月二十八日天三生木地八成之含兩儀之气於其中也二十八者四七也四七乃少陽位也帝京景物略三月二十八日東嶽仁聖帝誕傾城趨齊化門鼓樂旗幢爲祝觀者夾路】

白居易三月二十八日贈周判官詩【增一春惆悵殘三日醉問周郎憶得無桺絮送人鶯勸酒去年今日到東都】

二十九日

赤光照塔【增續文獻通考法楷靑州人仁壽置塔奉敇送舍利於曹州見佛半身白面如玉舍利轝前佛頂之上黃赤花起三月二十九日夜降甘露赤光流照逹於塔所屢有花木樓臺著見楷具列聞帝大悅令圖示海外】

蘇軾三月二十九日作【增南嶺過雲開紫翠北江飛雨送淒涼酒醒夢回春盡日閉門隱幾坐燒香】

三十日

卒蠶【增禮嵗旣單矣世婦卒蠶奉繭以示於君遂獻繭於夫人注嵗單謂三月月盡之後也】禳陰气【增隋書禮志季春晦儺磔牲於宮門及城四門以禳陰气】

白居易三月三十日題慈恩寺詩【增慈恩春色今朝盡盡日裵回倚寺門惆悵春歸畱不得紫藤花下漸黃昏】

白居易送春詩【增三月三十日春歸日復暮惆悵問春風明朝應不住】

賈島三月晦日贈劉評事詩【增三月正當三十日風光別我苦吟身共君今夜不湏睡未到曉鐘猶是春】

政典

靑陽右个【原禮天子居靑陽右个注靑陽右个東堂南偏】

薦鞠衣【原禮是月也天子乃薦鞠衣於先帝注鞠衣黃桑之服疏色如鞠塵象桑葉始生】命舟牧【原禮命舟牧覆舟五覆五反乃告舟備具於天子焉注舟牧主舟之官也覆反舟者備傾側也】薦鮪【原禮天子始乘舟薦鮪於寢廟疏大者爲王鮪小者爲鮛鮪似鱣長鼻體無鱗甲增周禮春獻王鮪疏謂季春三月春鮪新來云獻者獻於廟之寢月令章句暮春天子始乘舟者陽气和暖鮪魚時至將取以薦寢廟故因是乘舟禊於名川也】

祈麥實【原禮乃爲麥祈實注於含秀求其成也增夏小正祈麥實傳麥者五穀之先見者故急祈而記之也】

發倉廩【原禮天子布徳行惠命有司倉廩賜貧窮振乏絕疏谷藏曰倉米藏曰廩】

開府庫【原禮開府庫出幣帛周天下注周謂給不足也】

聘名士【原禮勉諸侯聘名士禮賢者增髙士序詩人白駒之歌春秋顯子臧之節故月令以季春聘名士禮賢者然則髙尙之士王政所先】

命司空【原禮是月也命司空曰時雨將降下水上騰循行國邑周視原野修利隄防道逹溝瀆開通道路毋有障塞增呂氏春秋姑洗之月逹道通路溝瀆修利申之此令嘉气趣至】

禁傷鳥獸【原禮田獵罝罘羅网畢翳餧獸之藥毋出九門注爲鳥獸方孚乳傷之逆天時也獸罟曰罝罘鳥罟曰羅网小而柄長謂之畢翳射者所以自隱也凡諸罟及毒藥禁其出九門明其常有時不得用耳】命野虞【原禮是月也命野虞毋伐桑柘注愛蠶食也野虞謂主田及山林之官】

勸蠶事【原禮后妃齋戒親東鄕躬桑禁婦女毋觀省婦使以勸蠶事注后妃親采桑示帥先天下也東鄕者鄕時气也是明其不常畱養蠶也畱養者所卜夫人與世婦婦謂世婦及諸臣之妻也女外內子女也毋觀去容飾也婦使縫綫組紃之事】

分繭稱絲【原禮蠶事旣登分繭稱絲效功以共郊廟之服無有敢惰注登成也敇往蠶者蠶畢將課功以勸戒之】

命工師【原禮是月也命工師令百工審五庫之量金鐡皮革筋角齒羽箭幹脂膠丹漆母或不良注工師司空之屬官也五庫藏此諸物之舍也量謂物善惡之舊法也】

監工日號【原禮百工咸理監工日號毋悖於時毋或作爲淫巧以蕩上心注於百工皆理治其事之時工師則監之日號令之戒之以此二事也百工作器物各有時逆之則不善淫巧謂僞飾不如法也蕩謂動之使生奢泰也】

大合樂【原禮是月之末擇吉日大合樂天子乃帥三公九卿諸侯大夫親往視之注大合樂者所以助陽逹物風化天下也】

遊牝於牧【原禮是月也乃合累牛騰馬遊牝於牧疏累牛謂相累之牛騰馬相騰逐之馬以季春陽將盛物皆產乳故合此所累之牛相騰之馬故遊此系牧之牝於牧田之中就牝而合之】

畢春气【原禮命國難九門磔攘以畢春气注此難難陰气也陰寒至此不止害將及人所以及人者陰气右行此月之中日行歷有大陵積尸之气气佚則厲隨而出行命方相氏帥百索室敺疫以逐之又磔牲以攘於四方之神所以畢止其災也王居明堂禮曰季春出疫於郊以攘春气難乃多切增風俗通月令九門磔禳以畢春气蓋天子之城十有二門東方三門生气之門也不欲使死物見於生門故獨於九門殺犬磔禳犬者金畜禳者卻也抑金使不害春之時所生令萬物遂成其性火當受而長之故曰以畢春气功成而退木行終也】

鄕射禮【增儀禮鄕射之禮注今郡國行此禮以季春漢官儀辟雍去明堂三百步三月於中行鄕射禮張衡東京賦春日載陽合射辟雍設業設虡宮懸金鏞注言春三月之時與諸侯合射辟雍行禮教也】始蠶【增夏小正妾子始蠶傳先妾而後子何也曰事有漸也言自卑事者始也】

頒冰【原夏小正頒冰傳頒冰也者分冰以授大夫也】

出冰【增左傳古者日在北陸而藏冰西陸朝覿而出之其出之也桃弧棘矢以除其災注夏三月日在昴畢蟄虫出而用冰春分之中奎星朝見東方】

考神納賔【增國語姑洗所以修絜百物考神納賔也注是月百物修絜故用之宗廟致神納賔】去玆毒【原管子當春三月萩室熯造鉆燧易火杼井易水所以去玆毒也注熯謂以火幹也三月之時陽气盛易生瘟疫萩木郁臭以辟毒气故燒之於新造之室以禳祓也四時易火至春則取楡栁之火春時之井又當復杼之以易其水凡此皆去時滋長之毒】

屬親戚【增管子舉春祭塞久禱以魚爲牲以糵爲酒相召所以屬親戚也注久禱而未報者當享塞之相召謂因此時召親賔】

息百長【增管子毋殺畜生毋拊卵毋伐木毋夭英毋拊竿所以息百長也注拊謂擊剝之也英謂艸木之初生也竿筍之初生也所以生息百物之長】

勸弱民【增管子賜鰥寡振孤獨貸無種與無賦所以勸弱民注謂勸勉貧弱之人也】

建時功施生谷【增管子五正赦薄罪出拘民觧仇讐所以建時功施生谷也注謂及時立農功施力爲生谷凡此皆春令】

官鄕【原準南子三月官鄕注三月科民戶口故官鄕也】

振貸【增漢書文帝紀元年三月詔曰方春和時艸木羣生之物皆有以自樂而吾百姓鰥寡孤獨窮困之人或阽於死亡而莫之省憂爲民父母將何如其議所以振貸之又昭帝紀始元二年三月遣使者振貸貧民毋種食者】

養老【增漢書文帝紀元年三月詔曰老者非帛不暖非肉不飽今嵗首不時使人存問長老又無布帛酒肉之賜將何以佐天下子孫孝養其親今聞吏稟當受鬻者或以陳粟豈稱養老之意哉具爲令有司請令縣道年八十已上賜米人月一石肉二十斤酒五斗其九十已上又賜帛人二疋絮三斤北史魏孝文紀太和二十年春詔畿內七十以上暮春赴京師將行養老禮三月景寅宴羣臣及國老庶老於華林園詔國老黃耉以上假中散大夫郡守耋年以上假給事中縣令庶老直假郡縣各賜鳩杖衣裳】

賜租稅【增漢書文帝紀十二年三月詔曰道民之路在於務夲朕親率天下農十年於今而野不加辟嵗一不登民有饑色是從事焉尙寡而吏未加務也吾詔書數下嵗勸民種樹而功未興是吏奉吾詔不勤而勸民不明也且吾農民甚苦而吏莫之省將何以勸焉其賜農民今年租稅之半】

明堂受計【增漢書武帝紀元封五年三月至泰山明堂因朝諸侯王列侯受郡國計又天漢三年三月幸泰山明堂因受計注受郡國所上計簿也若今之諸州計帳】

祠后土【增漢書武帝紀元封六年三月行幸河東祠后土詔曰朕禮首山昆田出珍物化或爲黃金祭后土神光三燭其赦汾陰殊死以下賜天下貧民布帛人一匹】

勞農勸民【增漢書元帝紀建昭五年三月詔方春農桑興是月勞農勸民無使後時】

大射【增後漢書明帝紀永平二年三月臨辟雍初行大射禮注禮季春大合樂所以助陽逹物風化天下其禮今亡天子以大射郡國以鄕射代之】

立六宗祠【增後漢書安帝紀元初六年三月庚辰始立六宗祠於洛城西北】

太學石經【增後漢書靈帝紀熹平四年春三月詔諸儒正五經文字刻石立於太學門外】祠先蠶【增後漢書禮儀志明帝永平二年三月祠先蠶禮以少牢唐六典季春吉已享先蠶於西郊】鄕飲酒【增後漢書禮儀志明帝永平二年三月郡縣道行鄕飲酒於學校皆祀聖師周公孔子牲以犬】東巡【增魏志明帝紀太和六年三月行東巡所過存問髙年鰥寡孤獨賜谷帛何晏景福殿賦嵗三月東巡狩至於許昌望祠山川考時度方存問髙年率民耕桑】

講孝經【增晉書穆帝紀升平元年三月帝講孝經親釋奠於中堂】

田農要月【增宋書孝武帝紀大明二年三月乙夘以田農要月大官停殺牛】

禁引河【增水經注漢大司馬張仲議曰河水濁淸澄一石水六斗泥而民競引河漑田今河不通利三月桃花水至則河決以其噎不泄也禁民勿復引河】

順陽布徳【增齊民要術三月冬谷或盡椹麥未熟乃順陽布徳振贍窮乏務施九族自親者始】循行營田【增唐書食貨志唐開軍府以扞要衝因隙地置營田隸司農者嵗三月卿少卿循行治不法者】

免役【增唐書食貨志凡新附之戶春以三月免役】

賜本科出身【增燕翼貽謀錄開寶二年三月詔禮部進貢士十五舉以上曽經終塲者具名以聞詔曰貢士司馬浦等一百六人困頓風塵潦倒塲屋學固不講業亦難專非有特恩終成遐棄宜各賜夲科出身】

賜進士錢【增燕翼貽謀錄國初進士期集以甲次髙下率錢刋小錄事遊燕或富而名次卑者所出無幾或貧而名次髙至於假丐熙寧六年三月庚申詔賜進士及第錢三千緡諸科七百緡爲期集費一時歆以爲盛事】

衍聖公襲封【增燕翼貽謀錄先聖後嗣自先聖封文宣王而襲爵者封文宣公文宣諡號也諡號非子孫所可襲仁宗至和二年三月用太常博士祖無擇議攺爲衍聖公】

禦試舉人【增玉海開寶六年三月乙亥日禦講武殿覆試進士宋準等禦試舉人自玆始】習水嬉【增玉海太平興國元年詔以卒三萬五千人鑿池引金河水注之有水心五殿南有飛梁引數百步屬瓊林苑每三月初命神衞虎翼水軍教舟楫習水嬉】

風神廟【增輝縣誌風神廟在縣西北三十五里黃水口崖傍有穴風自內出人以瓦石投之逾時迅猛大作每嵗季春有司祭禱】

民用

蠶月【原詩蠶月條桑取彼斧斨以伐逺猗彼女桑增古采桑辭蠶生春三月春桑正含緑女兒采春桑歌吹當春曲】

采蘩【增詩小雅采蘩祁祁疏言季春之日其在野已有采蘩菜之人祁祁然眾多】

具蠶器【原禮具曲植籧筐注時所以養蠶器也曲簿也植槌也增齊民要術三月令蠶妾具槌持箔籠】春服【原論語莫春者春服旣成疏春服旣成衣單祫之時也增陶潛時運詩序時運遊暮春也春服旣成景物斯和偶影獨遊欣慨交心】

攝桑【原夏小正攝桑傳桑攝而記之急桑也】

種大豆【增汜勝之書三月楡莢時有雨髙田可種大豆土和無塊畝五升土不和則益之】種禾【增汜勝之書種禾無期因地爲時三月楡莢時雨膏地彊土可種禾薄田不能糞者以蠶矢雜禾種種之則禾不虫】

桃杏盛【原四民月令三月桃花盛人時而種也又三月杏花盛可菑沙白輕土之田】

田【增說文辰者農之時也故農字從辰田也】

蚖蠶【增永嘉記蚖珍三月旣績出蛾取卵七八日便剖卵蠶生多養之是爲蚖蠶】

種荏蓼【增齊民要術三月可種荏蓼荏性甚易生蓼尢宜水畦種也荏収子壓取油可以煮餅蓼可爲賫以食莧】

種紫艸【原齊民要術紫艸性不耐水必須髙田三月種之耬耩地逐壠手下子下訖勞之鋤如谷法惟淨惟佳其壠底艸則防之】

種稉稻【增齊民要術三月可種稉稻美田欲稀薄田欲稠】

種甘蔗【增齊民要術家法政曰三月可種甘蔗】

種地黃【增齊民要術種地黃法湏黒良田五徧細耕三月以上旬爲上時中旬爲中時下旬爲下時一畝下種五石其種還用三月中掘取者逐犁後如禾麥法下之】

種姜【增齊民要術姜宜白沙地少與糞和熟耕如麻地不厭熟縱橫七徧尢善三月種之原羣芳譜姜宜淸明後三日種濶一步作畦橫作壠壠相去一尺深五六寸壠中安姜一尺一科帶芽大三指蓋土三寸覆以蠶沙芽出後有艸卽耘漸漸以土蓋之已後壠中卻令髙不得去土爲其芽向上長也】

種蘭香【增齊民要術三月中棗葉始生乃種蘭香】

種栗【原齊民要術栗初熟出殻卽裹埋著濕土中至春三月悉芽生出而種之】

種藍【原齊民要術藍地欲得良三徧細耕三月中浸子令芽生乃畦種之】

警設守備【增齊民要術三月蠶農尙閒可利溝瀆葺治墻屋修門戶警設守備以禦春饑艸竊之寇】鉸白羊【增齊民要術白羊三月得艸力毛牀動則鉸之注鉸訖於河水之中淨洗羊則生白淨毛也】賣葵【增齊民要術春暖艸生葵亦俱升三月初葉大如錢逐穊處拔大者賣生一升葵還得一升米日日常拔看稀稠得所乃止】

黍米法酒【增齊民要術黍米法酒預剉麯曝之令極燥三月三日秤麯三斤三兩取水三斗三升浸麯經七日麯細泡起然後取黍米三斗三升淨淘炊作再餾飯攤使冷著麯汁中搦黍令散兩重布蓋甕口米消盡更炊四斗半米酘之第三酘炊米六斗自此以後每酘以漸和米甕無大小以滿爲限酒味醇羙宜合醅飲食之】

當梁酒【增齊民要術作當梁酒法當梁下置甕故曰當梁以三月三日日未出時取水三斗三升榦麯末三斗三升炊黍米三斗三升爲再餾黍攤使極冷水麯黍俱時下之三月六日炊米六斗酘之三月九日炊米九斗酘之自此以後任意酘之滿甕便止若欲取者但言偸酒勿云取酒假令出一石還炊一石米酘之甕還復滿亦爲神異】

秔米酒【增齊民要術秔米酒法三月三日取井花水三斗三升絹簁麯末三斗三升秔米三斗三升再餾弱炊攤令小冷先下水麯然後酘之七日更酘用米六斗六升一七日更酘用米一石三斗二升二七日更酘用米二石六斗四升乃止量酒備足便止合醅飲者不復封泥令淸者以盆密蓋泥封之經七日便極淸澄取淸者然後押之】

三九酒【增齊民要術三九酒法以三月三日収水九斗米九斗焦麯末九斗先曝漧之一時和之揉和令極熟九日一酘後五日一酘後三日一酘會以只日酘不得以偶日也使三月中卽令酘足常預作湯甕中停之酘畢輙使五升洗手蕩甕傾於酒甕中也】

寒食漿【增齊民要術作寒食漿法以三月中淸明前夜炊飯雞向鳴下熟飯於甕中以滿爲限數日後便酢中飯因家常炊三四日輙以新炊飯一椀酘之每取漿隨多少卽新汲冷水添之訖夏飱漿並不敗而常滿所以爲異】

采珠【原南方艸物狀凡采珠常三月用五牲祈禱若祠祭有失則風攪海水或有大魚在蚌左右】餌松脂【原千金方三月入大山背陰不見日月松脂采錬而餌之百日耐寒暑補益五臟】阿魏【原酉陽雜爼阿魏出北天竺亦出波斯國樹長八九丈皮色靑黃三月生葉葉似防耳無花實斷其枝汁出如飴久乃堅凝名阿魏】

偏桃【原酉陽雜爼偏桃出波斯國呼爲婆淡樹長五六丈圍四五尺葉似桃而濶大三月開花白色花落結實狀如桃子而形偏其肉苦澀不可噉核中仁甘甜西域諸國並珍之】

食忌【原酉陽雜爼隱訣言太淸外術三月不可食陳葅增遵塵八牋孫眞人曰三月勿食百艸心黃花菜又勿食生葵羊脯】

種果木【增種樹書三月上旬斫取果木好直枝如大胟指大長五寸許納芋魁中種之或大蔓菁根亦可用勝種核者】

新婦竹【增筍譜新婦竹出武林山陰筍則三月而生可食】

慈母竹【增筍譜慈母山竹可爲簫管筍則三月生可食】

蕹菜【增北戶錄蕹菜葉如栁三月生主觧胡蔓艸毒胡蔓卽野葛也】

龍荔【增桂海花木志龍荔出嶺南狀如小荔枝而肉味如龍眼其木之身葉亦似二果故名曰龍荔三月開小白花與荔枝同時熟不可生啖但可蒸食】

泡花【增桂海花木志泡花南人或名柚花春末開蘂圓而如大珠旣拆則似茶花气極淸芳與茉莉素馨相逼番人采以蒸香風味超勝】

栽種【增洛陽花木記三月上旬種諸般花子栽百般花】

采菊【原夲艸經菊服之輕身耐老三月采葉增玉函方王子喬變白增年方甘菊三月上寅日采名曰玉英】

寒具【增本艸綱目林洪淸供云寒具撚頭也宜禁煙用卽今饊子也以糯粉和麫入少鹽牽索紐撚成環釧之形油煎食之】

香蘭【增本艸綱目香蘭乃香艸能辟不祥陸璣詩疏言鄭俗三月男女秉蕑於水際以自祓除蓋蘭以防之蕑以閒之其義一也】

漢蔥【增本艸綱目漢蔥春末開花成叢靑白色其子味辛色黒有皺文作三瓣狀収取陰漧可種可栽】小靑【增本艸綱目小靑生福州三月生花彼土人當月采葉用之】

菇菜【原本艸集觧菇根生水中葉如蒲葦刈以秣馬甚肥春末生白茅如筍卽菇菜也又謂之茭白生熟皆可啖】

香薷【增本艸集觧香薷有野生有家蒔中州人三月種之呼爲香菜以充蔬品】

魚苖【增豫章漫抄今人家池塘所畜魚其種皆出九江謂之魚苖蓋江湖交會之間气所鐘每嵗於三月初旬挹取於水其細如發養之舟中漸次長成其利頗廣九江設廠以課之】

黎豆【增羣芳譜黎豆一名貍豆野生山中人亦有種之者三月下種生蔓葉如豇豆但文理偏斜】白芥【增羣芳譜白芥髙二三尺葉靑白色爲茹甚美三月開花結角子如梁米黃白色】

芡子【增農政全書秋間芡熟時収取老子以蒲包包之浸水中三月間撒淺水內待葉浮水面移栽深水】藊豆【增農政全書藊豆淸明日下種以灰蓋之不宜土覆芽長分栽】

莪蒿【增詩疏廣要莪蒿一名蘿蒿生澤田漸洳之處三月中莖可生食又可蒸食香美味似蔞蒿】蒠菜【增詩疏廣要菲似葍莖麤葉厚三月中蒸鬻爲茹甘美可作羮爾雅又謂之蒠菜】

刈艸踏田【增農桑通訣江南三月艸長則刈以踏稻田嵗嵗如此地方常盈】

種菌子【增四時要三月種菌子取爛木及葉於地埋之常以泔澆令濕三兩日卽生】

松花餅【增居山雜誌松至三月花以杖扣其枝則紛紛墜落調以作餅遺人曰松花餅】治屋室【增田家歷三月治屋室以待霖雨】

風麫【原濟世仁術三月辰日以絹袋盛麫掛當風處中暑者以水調服】

種芋【增陶朱公書芋一名蹲鴟杭州出者最佳種法先鋤過地一徧將新黃土拌勻再鋤過然後將芋芽向上密排用艸覆蓋生三四葉約髙四五寸三月間移栽其種有紫白水旱之別水芋種肥田旱芋種區田】種莧【增陶朱公書三月下旬種於茄畦之旁同時澆灌紅者味厚白者味淸】

艾人【增居家宜忌三月采艾爲人以掛戶上備一嵗之灸材】

采桃蘂【原遵生八牋三月采桃花未開蘂陰漧與桑椹子和臘月豬油塗禿瘡神效】

益肝補腎【原雲笈七籖季春萬物發陳天地俱生陽熾陰伏臥起俱早是月肝臟气伏心當向王宜益肝補腎以順其時】

戍寢寅起【增雲笈七籖三月乾坤气閉萬物伏藏戍寢寅起】

趙孟頫三月耕詩【增良農知土性肥有不同時至萬物生芽蘗由地中秉耒向畝忽徧西與東舉家往於田勞瘁在爾農春雨及時降被野何蒙蒙乘玆各播種庶望西成功培根利秋實仰天望年丰但使陰陽和自然食廩充】

趙孟頫三月織詩【增三月蠶始生纎細如牛毛婉孌閨中女素手握金刀切葉以飼之擁紙散周庭樹鳴黃鳥聲和且嬌蠶饑當采桑何暇事遊遨田時人力少丈夫方種苗相將挽長條盈筐不終朝數口望無寒敢辭終嵗勞】

物

卉木茂美【增詩卉木萋萋疏言季春之日艸之與木已萋萋然茂美】

倉庚和鳴【原詩倉庚喈喈疏言季春之日倉庚喈喈然和鳴】

桐始華【原禮桐始華呂氏春秋注梧桐是月生葉故曰桐始華夏小正拂桐芭拂也者拂也桐芭之時也或曰言桐芭始生貎拂拂然也】

萍始生【原禮萍始生詩疏廣要蘋今水上浮蓱也大者謂蘋小者曰蓱季春始生】

戴勝降桑【原禮戴勝降於桑注戴勝織紝之鳥是時恆在桑言降者若時始自天來重之也增埤雅戴勝一名戴鵀頭上有花毛成勝故曰戴勝三月飛在桑間蓋蠶生之木艸綱目鷑鳩戴勝也三月卽鳴今俗謂之駕犁農人以爲五更輙鳴曰架架格格至曙乃止會稽志戴勝防桑遇金日主穀賤張何詩季春三月戴勝下桑來映日華冠動迎風繡羽開】

鳴鳩拂羽【原禮鳴鳩拂其羽注鳴鳩飛且翼相擊趨農急也夏小正鳴鳩言始相命也先鳴而後鳩何也鳩者鳴而後知其鳩也】

田鼠化鴽【原禮田防化爲鴽注鴽鴾母鶉防之屬夏小正田防化爲鴽鴽鵪也變而之善故盡其辭也鴽爲防變而之不善故不盡其辭也劉基畫貓詩碧眼烏圓食有魚仰看蝴蝶坐階除春風吹花影一任東郊防化鴽】

放春【增管子桓公放春三月觀於野注春物放故曰放春】

委楊【原夏小正委楊傳楊則花而後記之】

鳴【原夏小正則鳴天螻也】

防羊【原夏小正防羊羊有相還之時其防防然記變爾或曰防羝也】

牡丹華【原素問淸明次五日牡丹華增權徳輿慈恩寺牡丹花歌澹蕩韶光三月中牡丹偏自占春風時過寶地尋香徑已見新花出故叢】

其樹李【原淮南子三月其樹李注李有核在中陰在內陽在外也】

桃花水【增韓詩章句溱與洧方渙渙兮謂三月桃花水下時原漢書溝洫志來春桃花水盛必羨溢有塡淤反壤之害】

禦制潞河詩瀲灎春波散碧漪白蘋初葉麥初岐潞河三月桃花水正是扁舟薦鮪時【增王褒四瀆祠碑銘桃花春水靈艸孤洲王維桃源行春來盡是桃花水不辧仙源何處尋】

楡莢【增春秋元命苞三月楡莢落原汜勝之書三月楡莢舒】

農時物生【增說文辰震也三月陽气動雷電振民農時也物皆生】

杏花桑葉【原四民月令三月昏參星夕杏花盛桑葉白】

鯉化龍【原三秦記龍門之下每嵗季春有黃鯉魚自海及諸川爭來赴之一嵗中登龍門者不過七十二初登龍門卽有雲雨隨之天火自後燒其尾乃化爲龍矣】

澤雉啼【原禽經澤雉啼而麥齊注澤雉如商庚季春之月始鳴麥平隴也】

西王母棗【增廣志西王母棗大如李核三月熟在眾果之先】

靑鳥【增荊州記治安郡有鳥焉其形似鵲白尾名爲靑鳥常以三月自蒼梧而度羣飛不可勝數】海鷗【增南越志海鷗在漲海中隨潮上下常以三月風至乃還洲嶼生卵頗知風雲若羣飛至岸必風漁人及渡海者皆以此爲】

刺桐【原南方艸木狀刺桐其木爲材三月三時布葉繁宻後有花赤色間生葉間旁照他物皆朱殷然三五房凋則三五復如是者竟嵗九眞有之】

驛渚【增水經注江之右岸當鸚鵡洲南有江水右迆謂之驛渚三月以末水下通樊口水】

鶗鴂鳴【增臨海異物志鶗鴂一名田鵑春三月鳴晝夜不止音聲自呼】

桐花鳯【增李徳裕畫桐花鳯扇賦序成都夾岷江磯岸多植紫桐每至春暮有靈禽五色來集桐花以飲朝露】

紫防樹【增酉陽雜爼紫防樹出眞臘國亦出波斯國樹長一丈枝條郁茂葉似橘三月開花白色不結子天大霧露及雨沾濡其樹枝條卽出紫防】

艸木徹土【增說文注三月陽气盛艸木生上徹於土】

下羔【增廣雅羊以季春以後產者爲下羔】

一百五【增洛陽牡丹記一百五者多葉白花洛花以谷雨爲開而此花常至一百五日開最先】百葉桃【增江鄰幾雜誌岐府便齋前百葉桃谷雨後十日實大如拳】

思歸樂【原爾雅翼零陵記曰思歸樂狀如鳩而慘色三月則鳴其音云不如歸去】

紅荳蔲花【增桂海花木志紅荳蔲花叢生葉痩如碧蘆春末初開花有大籜包之籜觧花見一穗數十蘂淡紅鮮妍如桃杏花色蘂重則下垂如葡萄又如火齊纓絡及剪防鸞枝之狀】

玉蘂花【增周必大玉蘂辧證防玉蘂花苞初甚微經月漸大暮春方八出須如冰絲上綴金粟花心復有碧筩狀膽瓶其中別抽一英出眾須上散爲十餘蘂猶刻玉然花名玉蘂乃在於此】

騎火茶【增五色綫龍安有騎火茶最上不在火前不在火後故也淸明攺火故曰騎火茶】一尺黃【增曲洧聞牡丹中姚黃花頭面廣一尺芬香特異禁中號一尺黃予謝範祖平惠花詩云平生所愛曽無倦天遣花王慰吾願姚黃三月洛陽曽觀一尺春風面蓋記此也】

雅銜艸【增溪蠻叢笑紫艸爾雅謂之藐廣雅謂之茈防本艸云生楚地三月采根陰漧猺人以社前者爲佳名雅銜艸】

霜止出秧【原袪疑說農家以霜降前一日見霜則淸明前一日霜止霜防後一日見霜則淸明後一日霜止五日十日而往前後同占欲出秧苖必待霜止每嵗推驗若合符節】

玉蘭花【增羣芳譜玉蘭花九瓣色白微碧香味似蘭故名叢生一干一花三月盛開花落從蔕中抽葉特異他花】

藥楂魚【增名勝志琴髙山隱雨巖是其控鯉上升之所巖下有洞洞旁有釣臺臺下水卽琴溪也每嵗上已前後數日出小魚相傳爲防士藥楂魚】

石橊【增便民圗纂石橊三月間將嫩枝條插肥土中用水頻澆則自生根根邊以石壓之則多生果】團黃【增茶譜團黃有一旗二鎗之號言一葉二芽也凡早取爲茶晚取爲荈谷雨前後収者爲佳粗細皆可用惟在采摘之時天色晴明炒焙適中盛貯如法】

淨土樹【增一統志西安府鄠縣南八里有淨土樹俗西域鳩摩羅什憩此覆其屨土中生玆樹三月開花如桃花】

占驗

愆【原禮季春行冬令則寒气時艸木皆肅國有大恐注醜之气乘之也肅謂枝葉縮栗又行秋令則天多沈陰滛雨蚤降兵革並起注戌之气乘之也又行夏令則民多疾疫時雨不降山陵不収注未之气乘之也】

火風占【增左傳昭公十八年五月火始昏見丙子風梓愼曰是謂融風火之始也七日其火作乎戊寅風甚壬午大甚宋衛陳鄭皆火注火心星東北曰融風融風木也木火母故曰火之始從丙子至壬午七日壬午水火合之日故知當大作按周之五月夏正三月也】

靑章【增史記天官書執徐嵗嵗陰在辰星居亥以三月居與營室東壁晨出曰靑章靑靑甚章其失次有應見軫曰靑章嵗早旱晚水】

蠶占【增齊民要術五行書曰欲知蠶善惡常以三月三日天陰如無日不見雨蠶大善田家五行淸明午前晴早蠶熟午後晴晚蠶熟】

桑葉貴【增種樹書常以三月三日雨卜桑葉之貴賤諺雲雨打石頭徧桑葉三錢片或曰四日尢甚杭人曰三日尙可四日殺我言四日雨尢貴田家五行三月初三晴桑葉掛銀瓶雨打石頭斑桑葉錢上�雨打石頭流桑葉好餧牛】

梨實【增本艸綱目梨花如雪六出上已無風則結實必佳故古語云上已有風梨有蠧】

三卯【增田家五行三月無三夘田家米不飽】

晴雨占【增田家五行淸明無雨少黃梅又雨打紙錢頭麻麥不見収雨打墓頭錢今年好種田門前插栁靑農人休望晴門前插栁焦農人好作嬌】

蠶麥占【增田家五行谷雨日辰值甲辰蠶麥相登大喜忻谷雨日辰值甲午每箔絲綿得三斤】雨調禾熟占【原農政全書淸明寒食前後有水而渾主髙低田禾大熟四時雨水調】谷雨占【原農政全書谷雨日雨主多雨二麥紅腐不可食用又主魚生諺云一防雨一个魚】霜占【原農政全書谷雨前一兩朝霜主大旱】

虹占【原農政全書三月虹見九月米貴】

溝底白【增嘉定縣誌此月無雨麥乃有秋諺云三月溝底白莎艸變成麥】

落沙【增嘉定縣誌三月天多雨黃沙是年食麥者多嘔黒沙不害沙卽霾也土人謂之落沙】卜蛙聲【原嘉定縣誌三月三上巳日聽蛙聲占水旱諺云田雞叫得啞低田好稻把田雞叫得響田內好牽漿唐詩田家無五行水旱卜蛙聲是也】

朔値占【增陶朱公書朔日值淸明主艸木榮茂值谷雨主年丰風雨主人災百虫生有雷主五穀熟】

雜紀

麟趾褭蹏【增漢書武帝紀太始二年三月詔曰往者朕郊見上帝西登隴首獲白麟以饋宗廟渥窪水出天馬泰山見黃金宜攺故名今更黃金爲麟趾褭蹏以協瑞焉因以班賜諸侯王】

鸞鳯集【增漢書宣帝紀五鳯三年三月辛丑鸞鳯集長樂宮東闕中樹上飛下止地文章五色畱十餘刻吏民並觀】

神爵集【增漢書郊祀志宣帝十三年三月幸河東祠后土有神爵集攺元爲神爵宋書符瑞志元康四年三月神雀五采以萬數飛過集長樂未央北宮髙寢甘泉泰畤殿】

旄城門【增李尢旄城門銘旄門值季位月在辰順陽布惠貧乏是振】

獵鄴西【增典論嵗之暮春勾芒司節和風扇物弓燥手柔艸淺獸肥與族兄子丹獵於鄴西終日手獲麞鹿九雉兔三十】

佛齒【增佛國記佛齒常以三月中出之未出十日王莊校大象使一人著王衣服騎象上擊鼓唱言菩薩從三阿僧祗刼種種苦行唱己王便夾道兩邊作菩薩五百身已來種種變現或作須大挐或作睒變或作象王或作鹿馬如是形像皆彩畫莊校狀若生人然後佛齒乃出中道而行隨路供養到無畏精舍佛堂上道俗雲集燒香燃燈種種法事晝夜不息滿九十日乃還城內精舍】

鳯凰裏【增宋書符瑞志文帝元嘉十四年三月丙申大鳥二集秣陵民王顗園中李樹上大如孔雀頭足小髙毛羽鮮明文采五色聲音諧從眾鳥如山雞者隨之如行三十步頃東南飛去州刺史彭城王義康以聞攺鳥所集永昌裏曰鳯凰裏】

白麒麟璽【增宋書符瑞志晉建武元年三月己酉丹陽江寕民虞由墾土得白麒麟璽一紐文曰長壽萬年】

連理樹【增十六國春秋後秦始三年春三月連理樹生於廟庭逍遙園】

玉芝神光【增唐書明皇紀天寶七載三月乙酉大同殿柱生玉芝有神光照殿王維大同殿柱產玉芝龍池上有慶雲神光照殿詩欲笑周文歌宴鎬還輕漢武樂橫汾豈如玉殿生三秀詎有銅池出五云陌上堯樽傾北斗樓前舜樂動南薰共懽天意同人意萬嵗千秋奉聖君】

賜學士茶【增金鑾密記翰林當直學士春晚則日賜成像殿茶】

金明池競渡【增宋史禮志淳化三年三月幸金明池命爲競渡之戲擲銀甌於波間令人泅波取之因禦船奏教坊樂岸上都人縦觀者萬計帝顧視髙年皓首者就賜白金器皿】

筠籠賣花【增聞見前錄洛中三月牡丹開於花盛處作園囿四方伎藝舉集都人士女載酒爭出擇園亭勝地上下池臺間引滿歌呼不復問其主人抵暮遊花市以筠籠賣花故王平甫詩曰風暄翠幕春沽酒露濕筠籠夜賣花東京夢華錄是月季春萬花爛熳牡丹芍藥棣棠木香種種上市賣花者以馬頭竹籃鋪排歌叫之聲淸奇可聼晴簾靜院曉幕髙樓宿酒未醒好夢初覺聞之莫不新愁易感幽恨懸生最一時之佳況】賞花釣魚【增聞見後錄嘉祐六年三月仁宗皇帝幸後苑召宰執侍從臺諌館閣以下賞花釣魚中觴上賦詩宰相韓琦以下皆和帝獨稱賞韓琦輕陰閣雨迎天步寒色畱春送壽杯之句】

彩虹入井【原南部新書永貞二年三月彩虹入潤州大將張子良宅初入漿甕水盡入井飲之後子良拜金吾尋歷方鎭】

書門牌【增湘山野錄退傅張鄧公士遜晚春乘安轝出南燻繚繞都城遊金明抵暮指宜秋而入閽兵捧門牌請官位退止書一闋於牌雲閒遊靈沼送春回闗吏何須苦見猜八十衰翁無品秩昔曾三到鳯池來】

賜春賦【增玉海乾道三年三月癸夘賜宰執禦制春賦上曰人主不可不知民事七月之詩陳王業艱難近嘗作春賦仿蘇軾赤壁賦爲之大意言農事方興其時宰臣請窺聖作故賜之】

防鞠【增玉海太平興國五年三月戊子會鞠於大明殿上獲多算禦制擊毬五七言詩各一首詔近臣屬和】

景靈宮牡丹【增玉海天聖四年季春丙午景靈宮牡丹雙跗共幹詔詞臣爲賦】

獲五符【增路史禹聞宛委黃帝書乃吉防封白馬三月庚子登覆鬴探穴獲五符知治水要】飛英防【原誠齋雜記範蜀公居許下於長嘯堂前作酴醿架每春季花時宴客其下有花墮酒中者飲一大白微風過則舉坐無遺當時謂之飛英防】

百華舞【增采蘭雜誌越嶲國有吸華絲凡華著之不卽墮落用以織錦漢時國人奉貢武帝賜麗娟二兩命作舞衣春暮宴於花下時故以防拂落花滿身都著舞態愈媚謂之百華之舞】

種子羊【增樂郊私語大漠迆西俗能種羊凡屠羊用其皮肉惟畱骨以初冬未日埋著地中至春陽季月上未日爲吹笳咒語有子羊從土中出凡埋骨一具可得子羊數隻此蓋四生胎外之化也】

海醮【增續夷堅志濟源廟後大池邑人以海子目之獻酒及防錢或他有所供悉投此海池每嵗春莫紙灰從水底出謂之海醮】

月桂降【增名勝志臺州郡署有月桂齋唐垂拱四年三月夜月中桂子降芳香味甘食之和暢臺州司馬孟說冬官侍郎狄仁傑以聞】

求神芝【增茅君句曲山有神芝五種求之法當以三月登山賫金環二雙啟以奉誓如此者三必得芝艸投環於石間】

看花局【增續釋常談釋仲殊花品序每嵗禁煙前後置酒饌以待來賔賞花者不問親疏謂之看花局故俚語云彈琴種花陪酒陪歌】

晉三月折楊栁歌【增泛舟臨曲池仰頭看春花杜鵑緯林啼折楊栁雙下俱徘徊我與歡共取】

李賀三月樂詞【增東方風來滿眼春花城栁暗愁殺人復宮深殿竹風起新翠舞衿淨如水光風轉蕙百餘里暖霧驅云撲天地軍裝宮妓掃蛾淺揺揺錦旗夾城暖曲水漂香去不歸梨花落盡成秋苑】

禦定月令輯要卷七﹤史部﹐時令類﹐禦定月令輯要﹥

欽定四庫全書卷

禦定月令輯要卷八

夏令

天道

火王【增易象曰火在天上大有集解荀爽曰謂夏火王在天萬物並生故曰大有】

凱風【原詩凱風自南吹彼棘心增南風謂之凱風樂夏之長養】

三星在隅戶【增詩三星在隅箋心星在隅謂四月之末五月之中人三星在戶箋心星在戶謂五月之末六月之中】

丙丁【原禮其日丙丁注丙之言炳也日之行夏南從赤道長育萬物月爲之佐時萬物皆炳然著見而彊】

【大又因以爲日名焉漢書律曆志明炳於丙大盛於丁說文丙位南方萬物成炳然陰气初起陽气將虧從一入冂一者陽也丁夏時萬物皆丁實】

炎帝祝融【原禮其帝炎帝其神祝融注炎帝大庭氏也祝融顓頊氏之子曰黎爲火官增三禮義宗】

【火正曰祝融者祝甚也融明也言夏時物气甚明也張聿首夏猶淸和詩祝融將禦節炎帝啟朱明】夏爲假【增禮南方者夏夏之爲言假也養之長之假之仁也漢書律曆志夏假也物假大乃宣平釋名】

【夏假也寛假萬物使生長也】

南薰【原禮昔者舜作五之琴以歌南風增家語舜造南風之詩其詩曰南風之薰兮可以解吾民之慍】

【兮南風之時兮可以阜吾民之財兮原唐詩紀事文宗夏日與諸學士聯句曰人皆苦炎熱我愛夏日長柳公權續曰薰風自南來殿閣生微涼時五學士屬和帝獨諷公權兩句令題於壁上增張說詩騎仗聯聯環北極鳴笳步步引南薰】

朱明【原爾雅夏爲朱明注气赤而光明增漢書禮樂志朱明盛長旉與萬物桐生茂豫靡有所詘郭璞詩羲和騁丹衢朱明赫其猛】

長贏【原爾雅夏爲長贏新論夏之徳炎炎不信則艸木不長艸木不長則長贏之徳廢】夏雨【增爾雅暴雨謂之涷注今江東呼夏月暴雨爲涷雨原陸機纂要夏雨名綿雨增扶南金障國入四月便雨六月乃止少有晴日】

禦制喜雨詩十六韻並序

朕撫禦天下每以民生爲念夙興夜寐無時少懈也嵗在丁卯自春渉夏蘊隆少雨日更增甚麥秋期至農事堪憂傳曰龍見而雩謂建巳之月萬物始盛待雨於天今當雨不雨或人事之未修朕躬之有過歟亟命重臣凡國計憂戚刑名錢谷但有關於民者再三講究有言在京臣工鐫級過多皆賜復還可以致雨以及戲館秧歌之細事無不曲盡議論迄於五月憂心如焚減膳撤樂端居省過將以明詔布告天下思所以挽回天意詔下旬有餘日或膚云方集輒阻燥風或微霂才施旋升杲日昔人遇災而懼側身修行欲銷去之況玆不雨乎朕以涼徳臨億兆之上爲民之誠天日可監欲躬詣郊壇致祭諸臣亦以爲請因命禮官諏吉具儀齋戒肅穆步禱

上帝於始齋之晚密雨濡潤祭之日雷雨交作自玆間日而雨徧四郊田野霑足朕先憂而飲食俱廢者爲民也旣雨之後喜雨而舉手加額者亦爲民也今天不遺斯民禱而賜之雨使得不愧三公九卿之請朕之幸矣故賦喜雨詩以抒其懷

體國爲民事憂勤固在斯驕陽春旣盛膏澤夏愆期省刑書每下請雨令頻施云未油然作風偏颯爾吹芃芃苗欲槁細細艸將萎翹首瞻靑漢焦心對赤墀圜扉重舉滯旃廈防疇咨齋祭祈神鑑精誠只已知誰雲天最逺於是聽能卑黙處敬居日恭防步禱時微慚上格

大化喜潛移霶霈滋南畆飄瀟徧九逵靉叇陰陽協滂沱渥澤垂田家還自樂朝野共吟詩從此煩襟滌由來百志熙願同玆砥礪參贊奉無私

盛陽【增孟子秋陽以暴之注秋陽周之秋夏之五六月盛陽也】

日徳【原管子南方曰日其時曰夏其气曰陽陽生火與气其徳施捨修樂其事號令賞賜賦爵受祿順鄕謹修神祀量功賞賢以動陽气九暑乃至時雨乃降五穀百果乃登此謂日徳日掌賞賞爲暑注日以昭育爲徳也】

夏云【原管子藹然若夏之靜云乃及人之體雕然若謞之靜注夏云之起油然含潤將降其澤及人之體去除熱气而和順𨿽有謞躁之人亦皆恬靜增張衡應間元龍迎夏則陵云而奮鱗樂時也宋之問詩野含時雨潤山雜夏云多】

夏爲樂【原尸子夏爲樂南方爲夏夏興也南任也是故萬物莫不任興蕃殖充盈樂之至也】斗柄南指【原鶡冠子斗柄南指天下皆夏增孝經說斗指午爲夏】

陽長萬物【原古三墳夏長萬物陽之象也】

陽主生物【增越絕書陽者主生萬物方夏三月之時大熱不至則萬物不能成】

天牢空【增史記天官書赤帝行徳天牢爲之空索隱謂王者行徳以應火精之帝謂舉大禮封諸侯之地則是赤帝行徳夏陽主舒散故天牢爲之空則人主當赦過宥罪者也正義赤帝南方赤熛怒之帝也夏萬物茂盛功作大典則天施徳惠天牢爲之空虛也天牢六星在北斗魁下】

熒惑【增漢書天文志熒惑曰南方夏大禮也視也禮虧視失逆夏令傷火气罰見熒惑】

乘離執衡【原漢書魏相傳南方之神炎帝乘離執衡司夏注火爲禮禮者齊齊者平故爲衡】助夏養【增春秋繁露太陽因火而起助夏之養也】

日行南陸【原易稽覽圖夏日月行東南赤道曰南陸增陶潛詩重離照南陸鳴鳥聲相聞】養生百木【原後漢書荀爽傳夫在地爲火在天爲日在天者用其精在地者用其形夏則火王其精在天溫暖之气養生百木是其孝也增韓愈南山詩夏炎百木盛防郁增埋覆】

火養母【增白虎通子養父母何法法夏養長木此火養母也】

徵聲調【增晉書律曆志火音徵三分宮去一以生其數五十四屬火者以其徵淸事之象也夏气和則徵聲調】

黃雀風【增風土記五月風發六月乃止俗號黃雀風是時海魚變爲黃雀故名】

南風鬰蒸【增嶽陽風土記嶽州北瀕江州郡气候尢熱夏月南風則鬱蒸特甚蓋湖南千里無山多得日色故少陰涼之气也】

六气十八候【增埤雅立夏之節初五日螻蟈鳴次五日蚯蚓出後五日赤箭生次小滿气初五日吳葵華次五日靡艸死後五日小暑至次仲夏芒種之節初五日螳螂生次五日鵙始鳴後五日反舌無聲次夏至气初五日鹿角解次五日蜩始鳴後五日半夏生次季夏小暑之節初五日溫風至次五日蟋蟀居壁後五日鷹乃學習次大暑气初五日腐艸爲螢次五日土潤溽暑後五日大雨時行凡此六气一十八候皆夏气揚蕃秀之令】

梅雨【原埤雅江湘二浙四五月間梅欲黃落則水潤土溽柱礎皆汗蒸鬱成雨謂之梅雨也增瑣碎錄立夏後逄庚日爲入梅芒種後逄辰日爲出梅唐太宗詩和風吹綠野梅雨灑芳田杜甫詩思霑道暍黃梅雨敢望宮恩玉井冰】

防蒼積雪【增名山記防蒼山綿亙百餘里若屏風然有十九環列內向陰崕積雪經夏不消故亦名雪山】

舶防風【原湧幢小品吳中五六月間梅雨旣過必有大風連數日土人謂之舶防風雲是舶商請於海神得之凡舶遇此風日行數千里𨿽猛而不爲害四明錢塘商至夏中畢集者此風致之也增蘇軾詩三旬已過黃梅雨萬里初來舶防風】

政典

楅衡【原詩夏而楅衡注秋將嘗祭而夏楅衡施於牛角以止觸飭其牲言夙戒也】

夏苗【增禮嵗三田疏夏田爲苖擇取不孕任者若治苖去不秀實者原爾雅夏獵爲苖注爲苖稼除害增沈約均聖論夏苖取其害谷】

夏不田【增禮嵗三田注三田者夏不田疏以夏是生養之時故不田公羊公狩於郎注不以夏田者春秋制也以爲飛鳥未去於巢走獸未離於穴恐傷害於防穉故於苑囿中取之】

車旂服物【原禮乘朱路駕赤駵載赤旂衣朱衣服赤玉食菽與雞其器髙以麤注菽實孚甲堅合屬水雞木畜時熱食之亦以安性也麤猶大也器髙大者象物盛長】

夏宗【增周禮春官大宗伯夏見曰宗注宗尊也欲其尊王疏夏南方六服當宗之歲盡來宗】夏官【增周禮夏官司馬疏象夏所立之官馬者武也言爲武者也夏整齊萬物天子立司馬共掌邦政政可以平諸侯正天下故曰統六師平邦國唐書百官志光宅二年攺兵部曰夏官】

祭先牧【增周禮夏官校人夏祭先牧注先牧始養馬者疏祭之者夏艸茂求肥充也】

頒馬攻特【原周禮夏官校人頒馬攻特注夏通淫之後攻其特爲其蹄齧不可乘用鄭司農云攻特謂騬之】

庌馬【原周禮夏官圉師夏庌馬注庌廡也廡所以庇馬涼也】

禁原蠶【原周禮馬質禁原蠶注原再也天文辰爲馬蠶書蠶爲龍精龍馬同气禁蠶以息馬也埤雅再蠶謂之原蠶一名魏蠶今以晚蠶養之先王之法禁焉俗謂之夏蠶亦曰熱蠶】

夏儲【增國語魯宣公夏濫於泗淵裏革斷其罟而棄之曰古者鳥獸孕水虫成獸虞於是乎禁罝羅矠魚鼈以爲夏槁助生阜也注矠也槁幹也夏不得取故於此時刺魚鼈以爲夏儲】

禁罟【原逸周書禹之禁夏三月川澤不入网罟成魚鼈之長】

夏五政【原管子夏三月以丙丁之日發五政一政曰求有功發勞力者而舉之二政曰開久墳發故屋辟故窌以假貸三政曰令禁扇去笠毋扱免除急漏田盧四政曰求有徳賜布施於民者而賞之五政曰令禁罝設禽獸毋殺飛鳥五政茍時夏雨乃至也】

火行禦【增管子睹丙子火行禦天子出令命行人內禦令掘溝澮津舊塗發蔵任君賜賞君子修遊馳以發地气出皮幣命行人修春秋之禮於天下諸侯通天下遇者兼和然則天無疾風艸木發奮鬱气息民不疾而榮華蕃七十二日而畢】

祝融爲司徒【增管子祝融辧乎南方故使爲司徒夏者司徒也注謂主徒眾使務農也】賞五徳【增管子夏賞五徳滿爵祿遷官位禮孝弟復賢力所以勸功也注五徳謂五常之徳賢而有功當復除之此皆夏令】

夏禁【增管子夏無遏水逹名川塞大谷動土功射鳥獸注凡此夏之禁又夏政不禁則五穀不成】審治刑賞【增管子乘夏方長審治刑賞必明經紀陳義設法斷事以理虛气平心乃去怒喜】謹守泉布【增管子大夏帷蓋衣幕之奉不給謹守泉布之謝物且爲之舉】

兵尙防【增管子兵尙防象夏物之森聳】

七舉時節【增管子七舉時節君服赤色味苦味聼羽聲治陽气用七數飲於赤後之井以毛獸之火防藏薄純行篤厚坦气修通注火成數七火气舉君則順時節而布政】

旱不舉火【增漢書昭帝紀始元六年夏旱大雩不得舉火注不得舉火抑陽助陰也】

叔粟當賦【增漢書昭帝紀元鳳六年夏詔曰夫穀賤傷農今三輔太常谷減賤其令以叔粟當令年賦】

司馬司夏【增大戴禮司馬司夏以教士車甲凡士執伎論功修四衞彊股肱質射禦才武聰慧治眾長卒所以爲儀綴於國出可以爲率誘於軍旅四方諸侯之遊士國中賢余秀興閱焉】

成夏事【增大戴禮方夏三月養長秀蕃庶物於時有事享於皇考爵士之有慶者七人以成夏事】火夏長【增春秋繁露火者夏成長本朝也舉賢良進茂才官得其能任得其力賞有功封有徳出貨財振困乏正封疆使四方恩及於火則火順人而甘露降恩及羽虫則飛鳥大爲黃鵠出見鳳凰翔】哲主夏【增春秋繁露王者能知則知善惡知善惡則夏气得故哲者主夏夏陽气始盛萬物兆長王者不掩明則道不退塞而夏至之後大暑隆萬物茂育懷任王者恐明不知賢不肖分明白黑於時寒爲賊故王者輔以賞賜之事然後夏艸木不霜火炎上也】

火神司令【原淮南子南方之極自北戶孫之外貫顓頊之國南至委火炎風之野赤帝祝融之所司者萬二千里其令曰爵有徳賞有功惠賢良救饑渴舉力農賑貧窮惠孤寡憂罷疾出大祿行大賞起毀宗立無後封建侯立賢輔注祝融火神】

減省匠作【增後漢書鐘離意永平二年夏旱而大起北宮意上疏帝策詔報曰湯引六事咎在一人比上天降旱密雲數會朕戚然慙懼思獲嘉應故分布禱請闚風雲北祈明堂南設雩今又敕大匠止作諸宮減省不急詔因謝公卿百僚遂應時防雨焉】

請雨【增後漢書諒輔仕郡爲五官掾時夏大旱太守自出祈禱山川連日而無所降輔乃自庭中慷慨咒曰輔爲股肱不能進諫納忠和調陰陽承順天意至令天地否隔萬物焦苦咎盡在輔今敢自祈請若至日中不雨乞以身塞無狀於是積薪柴聚茭茆以自環搆火其旁將自焚焉未及日中時而天云晦合須臾澍雨一郡沾潤又戴封傳爲西華令蝗不入界大旱禱請無獲乃積薪坐其上以自焚火起而大雨暴至】鑑盛冰【增宋書禮志夏祠用鑑盛冰室一鑑以禦溫气蠅蚋三禦殿及太官膳羞並以鑑供冰】牓門受餉【增南史何思澄傳父敬叔齊長城令有能名在縣淸廉不受禮遺夏節至忽牓門受餉數日中得米二千餘斛他物稱是悉以代貧人輸租】

夏卿【增隋書百官志天監七年加置太府卿以少府爲少府卿加置太僕卿三卿是爲夏卿】導洛通汴【增宋史河渠志元丰間四月導洛通汴六月放水四時行流不絕】

薦新【增元史祭祀志薦新冰羔羊孟夏用之櫻桃竹筍蒲筍羊仲夏用之豚大麥飯小麥麵季夏用之】

民用

夏畦【增孟子病於夏畦疏其勞苦有甚於夏之五六月而灌園也】

夏生惡暑【增荀子蠶賦夏生而惡暑喜濕而惡雨蛹以爲母蛾以爲父注生長於夏先暑而化】心通夏气【原內經心者生之本神之變也其華在面其充在血脈爲陽中之太陽通於夏气】養長【原內經夏三月此謂蕃秀天地气交萬物華實夜臥早起無厭於日使志無怒使華英成秀使气得泄若所愛在外此夏气之應養長之道也逆之則傷心】

夏脈如鉤【增內經黃帝曰夏脈如鉤何如而鉤岐伯曰夏脈者心也南方火也萬物之所以盛長也故其來盛去衰故曰鉤】

種黍菽【增尙書大傳主夏者火火昬中可以種黍菽齊民要術崔氏曰四月蠶入簇時雨降可種黍禾謂之上時夏至先後各二日可種黍虫食李者黍貴也又夏種黍穄與植谷同時非夏者大率以椹赤爲候諺曰椹釐釐種黍時】

徵屬夏【增史記樂書注徵屬夏夏時生長萬物皆成形體事亦有體故配事用五十四絲】支暑熱【增淮南子貧人夏則被褐帶索含菽飲水以支暑熱】

盧橘熟【增司馬相如上林賦盧橘夏熟注郭璞曰今蜀中有給客橙似橘而非若柚而芬香卽盧橘也吳錄朱光爲建安太守有橘冬月於樹上覆裹之至明年春夏色變靑味絕羙上林賦云盧橘夏熟盧黑色也蓋近是乎】

菑麥田【增四民月令五月六月可菑麥田】

夏梨【增廣志洛陽北芒山有張公夏梨甚甘海內惟有一樹潘嶽閒居賦張公大谷之梨】

瞑菜【原南方艸木狀綽菜夏生於池沼間葉茨菇根如藕條南海人食之云令人思睡呼爲瞑菜】抱香履【原南方艸木狀抱香履抱木生水松之旁若寄生然極柔弱不勝刀鋸乘濕刳而爲履旣幹而韌不可理也履𨿽猥大而輕者若通脫木風至隨飄而動夏月納之可禦蒸濕之气】

羅浮橘【增廣州記羅浮山有橘夏熟實大如李剝皮噉則酢合食極甘】

種小豆【增齊民要術小豆夏至後十日種者爲上時初伏斷手爲中時中伏斷手爲下時中伏以後則晚矣】

鏹耘【增齊民要術魏文侯曰民夏以鏹耘】

夏種淺【增齊民要術凡夏種欲淺直置自生注夏气熱而生速也】

種麻【增齊民要術凡種麻欲得良田不用故墟地簿者糞之耕不厭熟田欲歲易夏至前十日爲上時至日爲中時至後十日爲下時崔寔曰夏至先後各五日可種牡麻注牡麻有花無實】

種藍【增齊民要術崔寔曰楡莢落時可種藍五月可刈藍六月種冬藍】

鉸羝羊【增齊民要術羝羊四月末五月初鉸之注性不耐寒早鉸寒則凍死】

雞鳴酒【增齊民要術作夏雞鳴酒法秫來二升煮作糜麯二斤搗合米和令調以水五斗漬之封頭今日作明旦雞鳴便熟】

作酢【增齊民要術崔氏曰四月可作酢五月五日亦可作酢】

作魚鮓【增齊民要術作夏月魚鮓法臠一斗鹽一升八合精米三升炊作飯酒二合橘皮姜半合茱萸二十顆仰著器中多少以此爲率】

蔛菜【增唐本艸蔛菜所在有之生水旁葉似澤瀉而小花靑白色亦堪蒸啖江南人用蒸魚食甚羙五六月采莖暴漧用】

養肺气【原千金方夏七十二日宜省苦增辛以養肺气】

海鰵鱠【增杜寶拾遺錄隋大業六年吳郡獻海鰵幹鱠其法五六月取大鰵四五尺者鱗細而紫無細骨不腥取肉切曬極幹以新瓶盛之泥封固用時以布裹水浸少頃去水則皎白如新也】

太淸氅【增淸異錄臨川上饒之民創作醒骨紗用純絲蕉骨相兼撚織夏月衣之輕涼適體陳鳳閣喬始以爲外杉號太淸氅又爲四防肉衫子呼小太淸】

升麻【增開寶本艸升麻四月五月著花似粟穗白色六月以後結實黑色根如蒿根紫黑色多須】楊梅【增開寶本艸楊梅樹若荔枝樹子生靑熟紅肉在核上無皮殻四月五月采之南人腌蔵爲果寄至北方】

薏珠子【增圖經本艸薏苡生眞定平澤及田野所在有之苗莖髙三四尺葉如黍開紅白花五月六月結實靑白色形如珠子而稍長故呼薏珠子小兒多以綫穿如貫珠爲戲】

櫸皮飲【增圖經本艸櫸樹山中處處有皮似檀槐葉如櫟槲削取裏皮去上甲煎服之夏日作飲去熱】蘭艸【增圖經本艸蘭艸气香澤可作膏塗發生澤畔葉光潤五月六月采陰漧婦人和油澤頭經驗方蘭艸江南人家種之夏月采置髮中令頭不防名省頭艸】

荔枝【增圖經本艸荔枝以閩中爲第一蜀州次之嶺南爲下其子喜防實殻有皺紋如羅初靑漸紅肉色淡白如肪玉味甘而多汁夏至將中則子翕然俱赤乃可食也大樹下子至百斛五六月盛熟時彼方皆燕防其下以賞之極量取啖𨿽多亦不傷人少過則飲蜜漿便解北戶錄南方果之美者有荔枝梧州火山者夏初先熟而味少劣其髙潘州者最佳五六月方熟有無核類雞卵大者其肪瑩白不減水晶性熱液甘乃奇實也】川芎【增圖經本艸川芎關陜川蜀江東山中多有之而以蜀川者爲勝四五月生葉似水芹江東蜀人采葉作飲】

貫眾【增易簡方夏月疫气時行用貫眾置水缸內一家食之不染】

蒲槌花【增政和本艸蒲黃生河東池澤至夏抽梗於叢葉中花抱梗端如武士棒杵故俚俗謂之蒲槌花中蘂屑細若金粉市防間亦采以蜜搜作果食貨賣甚益小兒】

菇菜【增政和本艸菇根生水中葉似蔗荻久則根盤厚夏月生菌細堪噉名菇菜三年以上心中生臺如藕白軟中有黑脈堪噉名菇首也】

夏陰在內【增蠡海集夏之日離用事陰在內喜嗜冷物益其陰也】

花山蒓【增吳地記花山在吳縣西三十里其山蓊郁幽山上有池旱亦不涸中有蒓甚羙夏食之去熱吳中以爲佳品】

靑梁米【增爾雅翼靑粱殻穗有毛粒靑米亦微靑而細於黃白米夏月食之極爲淸涼】

史君子【增桂海花志史君子花蔓生作架植之夏開一簇一二十葩輕盈似海棠】

槐葉淘【增山家淸供杜甫詩云靑靑髙槐葉采掇付中廚新面來近市汁滓宛相俱入鼎資過熟加餐愁欲無其法於夏采槐葉之秀者湯少瀹研細濾淸和面作淘乃以醯醤熟蒸簇細苖以盤行之取其碧鮮可愛也】

夏梅【增山家淸供用竹刀取欲開梅蘂上蘸以蠟投尊缶中夏月以熱湯就盞泡之花卽綻香可愛也】木馬【增夢溪筆談信安滄景之間多蚊防夏月牛馬皆以泥塗之不爾多爲蚊防所斃郊行不敢乘馬馬爲蚊防所毐則狂逸不可制行人以獨輪小車馬鞍防之以乘謂之木馬挽車者皆衣韋袴】

造神麯【增水雲錄造神麯五月五日或六月六日或三伏日用白面百斤靑蒿自然汁三升赤小豆末杏仁泥各三升蒼耳自然汁野蓼自然汁各三升以配白虎靑龍朱雀元武勾陳螣蛇六神用汁和面豆杏仁作餅麻葉或楮葉包罯如造醬黃法待生黃衣曬収之】

指甲花【增本艸綱目指甲花有黃白二色夏月開香似木犀可染指甲過於鳳仙花】

藕絲菜【增本艸綱目蓮藕以蓮子種者生遲藕芽種者最易發其芽穿泥成白蒻卽蔤也長者至丈餘五六月嫩時沒水取之可作蔬茹俗呼藕絲菜】

飯豆【增木艸綱目飯豆小豆之白者也大如菉豆而長四五月種之苗葉似赤小豆而略大可食】硃砂根【增本艸綱目硃砂根生深山中苗髙尺許葉似冬靑葉背甚赤夏月長茂根大如筯赤色气味苦涼無毒治咽喉腫痺磨水或醋咽之甚良】

巢菜【增四川志巢菜葉似槐而小其子如小豆夏時種以糞田其苗可食】

防靑【增農桑通訣夏曰防靑注夏日艸茂時開墾荒地謂之防靑】

飲食宜忌【原養生論夏气熱宜食菽以寒之不可一於熱又夏忌大醉淸晨用炒蔥頭酒一二杯暢血气金匱要略夏忌食諸禽獸心犯我靈臺宜食苦蕒以益之】

椰子實【增海槎余錄椰子樹初栽時用鹽一二斗先置根下則易發其俗家之周遭必植之木幹最長至斗大方結實食時在五六月之交去外皮則殻實圓而黒潤肉至白水至淸且甜飲之可祛暑气今行商懸帶椰瓢是其殻也】

種山禾【增海槎余錄儋耳境山百倍於田土多石少𨿽絕頂亦可耕植黎俗四五月必集眾斫山木從火燒盡成灰不但根幹無遺上下尺餘亦且熟透徐徐鋤轉種旱稻曰山禾米粒大而香可食連収三四熟】石榞【增杜甫上後園山腳詩朱夏熱所嬰淸旭步北林小園背髙岡挽葛上﨑崟曠望延駐目飄颻散疎襟勿謂地無疆劣於山有陰石榞徧天下水陸兼浮沈唐韻榞音原木名皮可食】

物候

夏翟【原書羽畎夏翟增禽經五采備曰翚亦曰夏翟注雉尾至夏則光鮮也】

倉庚羽【增詩倉庚於飛熠燿其羽埤雅倉庚鳴於仲春其羽之鮮明在夏】

防苕【增詩卭有防苕疏苕苕饒也幽州人謂之翹饒夏生莖如勞豆而細葉似蒺藜而靑其莖葉綠色可生食如小豆藿也】

蜉蝣【增詩蜉蝣之羽疏蜉蝣通謂之渠略似甲虫有角大如指長三四寸甲下有翅能飛夏月陰雨時地中出王褒聖主得賢臣頌蜉蝣出以陰】

羞右鰭【原禮羞濡魚者夏右鰭集說夏陽在上凡陽气所在之處肥羙右之者便於食也】夏扈趣耘【原爾雅夏扈竊元疏夏扈竊元趣民耘苗者也】

霜鹵【增內經土凝霜鹵注夏火炎亢故土上凝白咸鹵狀如霜也】

夏虫疑冰【原莊子夏虫不可以語於冰者篤於時也增孫綽遊天臺山賦哂夏虫之疑冰整輕翮而思矯雍裕之夏冰詠金錯銀盤貯賜冰淸光如聳玉山稜無論塵客�停扇直到消時不見蠅】

石湖冰解【增神異經北方荒中有石湖方千里岸深五丈餘恆冰惟夏至左右五六十日解耳】赬桐【原南方艸木狀赬桐花嶺南處處有自初夏生至秋蓋艸也如桐其花連枝萼皆深紅之極者】鶴艸【增南方艸木狀鶴艸蔓生其花麯塵色淺紫蒂葉如栁而短當夏開花形如飛鶴觜翅尾足無所不備】

麟鳴養綏【增宋書符瑞志麒麟夏鳴曰養綏】

石雁飛翔【增南康記覆笥山平湖中有石鴈浮在水每至炎气代序則飛翔若知感】江蘺【增名醫別錄蘼蕪一名江蘺芎防苖也生雍州川澤及寃句四月五月采葉暴漧】

慈竹【增酉陽雜爼慈竹夏月經雨滳汁下地生蓐似鹿角色白食之已痢也】

鶻停放入籠【增酉陽雜爼鶻五月上旬停放六月上旬防毛入籠】

食膠虫【增酉陽雜爼食膠虫夏月食松膠前腳傅之後腳聶之納之尻中】

三白艸【增酉陽雜爼三白艸此艸初生不白入夏葉端方白農人之蒔田三葉白苗畢秀矣其葉似薯蕷】

蚊母鳥【增國史補江東有蚊母鳥亦謂之吐蚊鳥夏則夜鳴吐蚊於叢葦間湖州尢甚嶺表錄異蚊母鳥形如鷁嘴大而長池塘捕魚而食每叫一聲則有蚊蚋飛出其口俗云采其翎爲扇可辟蚊】

仙虫社【增淸異錄唐世京城遊手夏月采蟬貨之唱曰只賣靑林樂婦妾小兒爭買以籠懸牕戶間亦有驗其聲長短爲勝負者謂之仙虫社】

木蓮花【增益部方物略記木蓮花生峨眉山中諸谷狀若芙蓉香亦類之木幹花夏開枝條茂蔚不爲園囿所蒔】

郁金香【增政和本艸郁金香爲百艸之英花如紅藍四月五月采花卽香也】

靑蒿【增政和本艸蒿葉似茵蔯而背不白髙四尺許四月五月采苗日幹北人呼爲靑蒿】

夏槐【增圖經本艸槐有數種葉大而黒者名欀槐畫合夜開者名守宮槐葉細而靑綠者但謂之槐四月五月開花六月結實韓愈詩泥雨城東路夏槐作云屯趙師民詩麥天晨气潤槐夏午陰淸】

夏月行船【增夢溪筆談江湖間惟畏大風冬月風作有漸船行可以爲備惟盛夏風起於顧盻間往往罹難曽聞江國賈人有一術可免此患大凡夏月風景須作於午後欲行船者五鼓初起視星月明潔四際至地皆無雲气便可行至於已時卽止如此無復與暴風遇矣】

菌桂【增爾雅翼菌桂生交趾桂林正圓如竹有二三重者葉似柿花白蘂黃四月開五月結實離騷雜申椒與菌桂矯菌桂以紉蕙是也】

螳蜋捕蟬【增爾雅翼螳蜋尢工捕蟬五六月蟬得美防奮翼而鳴螳蜋超枝緣條執翳自蔽竦腰舉刃搏而取之】

小金鈴【增菊譜小金鈴一名夏菊花如金鈴而極小無大本夏中開】

佛頂菊【增菊譜夏月佛頂菊五六月開色微紅】

茉莉花【增桂海花志茉莉花以淅米漿日漑之則作花不絕可耐一夏花亦大且多葉倍常花】金龜子【增北戶錄金龜子甲虫也五六月生於艸蔓上大於楡莢細視之眞金貼龜子行則成防其虫死金色隨滅如螢光也】

含笑花【增捫虱新話含笑花有大小小含笑香尢酷烈有四時花惟夏中最盛】

糠鳩【增本艸綱目鳩有白鳩綠鳩今夏月出一種糠鳩微帶紅色小而成羣好食桑葚及半夏苗】旋覆花【增本艸綱目旋覆一名盜庚庚者金也謂其夏開黃花盜竊金气也】

薔薇【增本艸綱目薔薇野生林塹間四五月開花四出人家栽玩者莖粗葉大延長數丈花亦厚大有白黃紅紫數色最大者名佛見笑小者名木香皆香艷可人髙駢夏日詩綠樹陰濃夏日長樓臺倒影入池塘水晶簾動微風起滿架薔薇一院香】

石液【增淸涼山誌東臺頂古有怪石夏流液夜有光】

占驗

愆候【增管子夏行春政風行冬政落重則雨雹行秋政水淮南子夏行春令風行秋令蕪行冬令格】夏之徳暑【增呂氏春秋夏之徳暑暑不信其土不肥土不肥則長遂不精】

辰星色【增史記天官書辰星之色夏赤白而嵗熟夏不見有六十日之旱】

云如車蓋【原易飛候有云大如車蓋土余此陽火之气必暑有暍者】

夏雪霜【原易通卦驗乾得坎之蹇則當夏雨雪春秋感精符王者政令苛則夏下霜】

使星向益【增後漢書李郃傳郃通五經善河洛風星縣召署幕門候吏和帝卽位分遣使者皆微服單行各至州縣觀采風謡使者二人當到益部投郃候捨時夏夕露坐郃因仰觀問曰二君發京師時寜知朝廷遣二使耶二人曰不聞也問何以知之郃指星示云有二使星向益州分野故知之耳】

天牛虫【增酉陽雜爼天牛虫黑甲虫也長安夏中此虫或出於籬壁間必雨】

木再花【增酉陽雜爼木再花夏有雹】

水檀【增本艸拾遺檀似秦皮其葉堪爲飲樹體細堪作斧柯至夏有不生者忽然葉開當有大水農人候之以占水旱號爲水檀】

花【增田家五行杞花夏月開結主水】

星密【增田家雜占夏夜見星宻主】

蘆葦枯【增田家雜占蘆葦之屬叢生於地夏月暴熱之日忽自枯死主有水】

魚散子【增田家雜占凡鯉鯽魚在四五月間得暴漲必散子散不盡水未止盛散水必定】

雜紀

叩羽【原列子當夏而叩羽以召黃鐘霜雪交下川池暴沍】

桃夏宮【原越絕書今太守舎者春申君所造後壁屋以爲桃夏宮玉海越有逃夏宮】

芝生殿防【增史記孝武紀元封二年夏有芝生殿防內中乃下詔曰甘泉防生芝九莖赦天下毋有復作】

無蚊幬【增謝承後漢書黃昌夏多蚊貧無幬傭倩爲作】

淸涼殿【增三輔黃圖淸涼殿夏居之則淸涼也西都賦淸涼宣溫注未央宮有淸涼殿】

詣水澡灑【增魏志管寜居宅離水七八十步夏時詣水中澡灑手足闚於園圃】

柳下鍜【增晉書嵇康康性絕巧而好鍜宅中有一柳樹甚茂乃激水圜之每夏月居其下以鍜】囊螢【增晉書車家貧不常得油夏月則練囊盛數十螢火以照書以夜繼日焉】

朱陽赤殿【增晉書張駿傳謙光殿南曰朱陽赤殿夏三月居之】

髙臥北牕【增晉書隱逸傳陶潛嘗言夏月虛閒髙臥北牕之下淸風颯至自謂羲皇上人】不驅蚊【增晉書藝術傳吳猛少有孝行夏日常手不驅蚊懼其去已而噬親也】

大夏門【增丹陽記漢夏門魏加曰大夏洛陽記大夏門魏明帝所造有三層髙百尺】

連陰【增陸機纂要夏樹名連陰】

居窟室【增神仙傳孫登夏則居窟室披艸裳】

服雲母【增抱朴子雲母五色其多赤者名雲珠宜以夏服之】

電母琴【增古琴疏帝俊有琴曰電母每夏月電光一照則自鳴】

野蠶繭【增宋書符瑞志吳孫權黃龍三年夏野蠶繭大如卵】

書帬【增宋書羊欣欣父不疑爲烏程令欣時年十二王獻之爲吳興太守甚知愛之獻之嘗夏月入縣欣著新絹帬畫寢獻之書帬數幅而去欣本工書因此彌善】

雷震石枕【原異苑晉滕放太元初夏枕文石枕臥忽暴雨雷震其枕枕四解傍人莫不怖懼而放獨自若云微覺有聲不足爲驚】

噉熱湯麵【增世說何平叔羙姿儀面至白魏文帝疑其傅粉正夏月與熟湯麵旣噉大汗出以朱衣自拭色轉皎然】

靑溪小舫【增世說周鎭罷臨川郡還都未及上住泊靑溪渚王丞相往看之時夏月暴雨卒至舫至狹小而又大漏殆無復坐處王曰胡威之淸何以過此卽啟用爲吳興郡】

料事小簡【增世說丞相嘗夏月至石頭看庾公庾公正料事丞相云暑可小簡之庾公曰公之遺事天下亦未以爲允】

瞿塘夏水【原水經注峽中有瞿塘黃龕二灘夏水廻復防溯所忌唐國史補峽路峻急故曰朝發白帝暮徹江陵四月五月爲尢險時故曰灩澦大如馬瞿塘不可下灩澦大如牛瞿塘不可畱灩澦大如襆瞿塘不可觸】

避毒徙縣【增水經注郁水逕髙要縣縣東去郡五百里刺史夏避毒徙縣水居也】

橘洲【增荊州記橘洲在郡南四里夏水懷山諸洲皆沒橘洲獨在】

設果【增齊書竟陵王子良子良傾意賓客天下才學皆遊集焉善立勝事夏月客至爲設飲及甘果】

老駝知風【原後周書鄯善西北有流沙數百里夏日有熱風爲行旅之患風之欲至惟老駝知之卽鳴而聚立埋其口鼻於沙中人每以爲候亦卽將氊擁蔽鼻口】

板牀坐誦【增北史魏收收年十五隨父赴邊好習騎射欲以武藝自逹滎陽鄭伯調之曰魏郎弄防多少收慚遂折節讀書夏月坐板牀隨樹陰諷誦積年牀板爲之鋭減而精力不輟以文華顯】涼風堂【增洛陽伽藍記建中寺尒朱世隆所立也有一涼風堂本避暑之處淒涼常冷經夏無蠅有萬年千嵗之樹】

白耳龍【增佛國記白耳龍與眾僧作檀越令國內丰熟雨澤以時每至夏龍輙化形作一小蛇兩耳邊白眾僧識之】

禳毒气【增隋書南蠻眞臘國每五六月中毒气流行卽以白豬白牛白羊於城西門外祠之】月桂子【原僧伽記江東諸處每至四五月於衢路得月桂子大如貍豆破之辛香相傳是月中所下也】師子尾拂【增酉陽雜爼集賢校理張希復言舊有師子尾拂夏月蠅蚋不敢集其上】

蛇醫致雨【增酉陽雜爼王彥威在汴州夏旱時袁王季玘寓汴因宴王以旱爲言季醉曰欲雨甚易耳可求蛇醫四頭十石甕二枚每甕實以水浮二蛇醫以木蓋蜜泥之分置於閒處甕前後設席燒香選小兒十嵗以下十餘令執小靑竹晝夜更撃其甕不得少輟王如言試之一日兩夜雨大注舊說龍與蛇師爲親家焉】

玉精盌【增酉陽雜爼馬侍中嘗寶一玉精盌夏蠅不近盛水經月不腐不耗或目痛含之立愈】功曹【增酉陽雜爼譙郡有功曹天統中濟南來府君出除譙郡時功曹淸河崔公恕弱冠有令徳於時夏旱送別者千餘人至此上眾渴思水升直萬錢矣來公有思水色恕獨見一靑鳥於中乍飛乍止怪而就焉鳥起見一石方五六寸以鞭撥之淸泉湧出因盛以銀瓶瓶滿水立竭惟來公與恕供療而已議者以爲盛徳所感致焉時人異之故以爲目】

雨後得珠【增酉陽雜爼蜀石筍街夏中大雨後往往得雜色小珠俗謂地當海眼莫知其故蜀僧惠嶷曰前史說蜀少城飾以金璧珠翠桓溫惡其太侈焚之合在此今拾得小珠時有孔者得非是乎杜甫石筍行雨來往往得瑟瑟此事恍惚難明論】

蠻江蛇【增酉陽雜爼南安蠻江蛇至五六月有巨蛇泛江岸首如張防萬萬蛇隨之入越王城】飯化蜘蛛【增酉陽雜爼以盆覆寒食飯於暗室地上入夏悉化爲蜘蛛】

含玉魚【原開天遺事太眞素有肉體夏苦熱常肺渴日含玉魚涼液沃肺】

水仙鮫綃【原北夢言乾符初張建章爲幽州司馬往渤海遇仙女於島遺一鮫綃歸進明宗夏月展之滿室凜然】

曲江賞夏【增劇談錄曲江池南有紫雲樓芙蓉苑西有杏園慈恩寺煙水明媚入夏菇蒲蔥翠柳陰四合碧波紅蕖湛然可愛好事者賞芳辰翫淸景聨騎攜觴亹亹不絕】

室開七井【原云仙雜記霍仙別墅在龍門一室之中開七井皆以雕鏤木盤覆之夏月坐其上七井生涼不知暑气】

夏月冰雪【原云仙雜記長安冰雪至夏月則價等金璧白少傅詩名動於閭閻每需冰雪論筐取之不復償價日日如是】

雪香扇【增淸異錄孟昶夏月水調龍腦末塗白扇上用以揮風外有效者名雪香扇】

夏淸侯【增淸異錄宜春王從謙擬下邳侯革華體作夏淸侯傳云侯姓幹氏諱秀字聳之渭川人也秀生而操持凜然不日間昂霄聳壑姿態猗猗久之材堅可用時秦王病暑席溫爲下常侍不稱防有言秀甚忠能碎身爲王得之必如意王亟召使者駕追鋒車旁午於道旣至引對王大悅詔柄臣金開剖剖析其材刮削其麄編度令合又敎其方直縝密於是風采一變賜姓名爲平瑩封夏淸侯實食嶰谷三百戶自此槐殿虛敞玉牕深瑩專奉起居往往以身借瑩如超熱海登廣寒宮王謂左右瑩每近吾則四體生風神志增爽𨿽古淸卿淸郎何以尙玆】

司風令史【增太平禦覽宋明帝猜慮體肥憎風夏月常著小皮衣拜左右二人爲司風令史風起方向輙先啟聞】

鹿食菖蒲【增政和本艸南山多鹿每一雄遊牝百數至春羸痩及夏惟食菖蒲一味卻肥】徵事【增揮麈前錄宣和中蔡居安提舉祕書省夏日會館職於道山食居安令坐上徵事各疏所憶每一條食一片坐客不敢盡言居安所徴爲優欲畢校書郎董彥逺連徵數事皆所未聞悉有據依咸嘆服之】

捕蟬寓令【原石林燕語宋守約爲殿帥夏日輪軍校十數軰捕蟬不使得聞聲有鳴於前者皆重笞之人多不堪神宗一日問之守約曰軍中以號令爲先臣承平總兵殿陛無所信其號令故寓以捕蟬庶防可使人也】

長夏門【增玉海西京宮城南三門中曰長夏】

啟夏門【增玉海後魏有啟夏門】

采星盆【增敍聞錄稽昌蓄采星盆夏月漬果則倍冷】

大耐糕【增山家淸供向杭雪分兗夏日命飲作大耐糕用芋生者去皮剜心以白梅甘艸湯焯用蜜和松子欖仁塡之入小甑蒸熟取先公大耐官職之意】

觀云悟筆【增宣和書譜懷素晚精意於翰墨追仿不輟禿筆成塜一夕觀夏云隨風頓悟筆意自謂得艸書三昧】

膏塗髮【增南荒錄新州男子婦人皆縝髮如雲每沐以灰投水中遂就水而沐之以膏塗其發五六月秔秫未獲時民饑盡髠取髮鬻於市旣髠卽復以膏之至來年五六月又可鬻矣】

方枕【原齊東野語荊公嗜睡夏月常用方枕或問何意公云睡气蒸枕熱則轉一方冷處】

夏巴納【增遼史營衞志夏巴納無常所多在圖爾山道宗每嵗先幸黑山拜陵賞金蓮乃幸子河避暑黑山上有池池中有金蓮子河在圖爾山東北三百里懷州西山有淸涼殿亦爲行幸避暑之所四月中旬起牙帳卜吉地爲納涼所五月末旬六月上旬至居五旬與北南臣僚議國事暇日遊獵七月中旬乃去】冰紈扇【增瑯嬛記沈休文雨後齋中獨坐風開竹扉有一女子攜絡絲具入門便坐風飄細雨如絲女隨風引絡絡繹不斷斷時亦就口續之若眞絲焉燭未及防得數兩起贈沈曰此謂冰絲贈君造以爲冰紈忽不見沈後織成紈鮮潔明淨不異於冰制扇當夏日甫攜在手不搖而自涼】

詠蟬【增瑯嬛記虞伯施少學於顧野王野王當夏日聞蟬聲使詠之伯施操筆便成詩曰垂緌飲淸露流響出疎桐居髙聲自逺非是借秋風野王喜曰此子沈靜寡欲當享大名於天下】

渚宮池亭【增楚小志渚宮卽楚頃襄王之離宮而宋玉之故宅也相城西南某衞尉別業尙是五代髙從誨池亭故地夏時藕花菱葉淸漣碧漪彷佛南朝余艷】

寒谿【增武昌記樊山東有小谿夏時懷袖恆有寒气故謂之寒谿】

鞭魃【增五雜爼燕齊之地四五月間嘗苦不雨土人謂有魃在地中必掘出鞭而焚之】取冰奉母【增續文獻通考湯霖新建人母病熱思冰時天燠霖累日號泣池上忽聞池中戞戞聲視之乃冰也取以奉母遂愈】

曬書畫【增蕓防類記凡收蔵書畫於未梅雨前曬極燥頓匣櫃中厚以紙糊門及小縫令不通風卽不黴】

虫蟻移徙【增神僧釋法順夏中引眾驪山棲靜地多虫蟻無因種菜順恐有損害就地祝之令虫移徙不久往視如其分齊恰無虫焉】

勾漏洞天【增西事珥勾漏洞天四面石山圍繞中開平野數里洞在地上不煩登渉外微敞豁中有暗溪穿貫而入與北流水合結小桴坐其上命篙師詰曲而行水無底兩岸石如虎豹猱玃行約里許仰見一大星炯然細視乃石孔透天光也洞對髙厓上夏時望見荷葉田田然峻絕不可到土人云或見荷花則嵗大稔】

瀘水【增益州記瀘水源出曲羅兩峯有殺气暑月舊不行故武侯以夏渡爲艱】

洗衣【增物類相感志夏月衣蒸以冬汁浸洗其迹自去本艸拾遺淸水揉梅葉洗蕉葛衣經夏不脆本艸綱目夏衣生黴點梅葉煎湯洗之卽去】

夏駕山【增名勝志蕭山縣西翠嶂山一名夏駕山夏駕者以夏時水漲此山若駕於湖中也】樓兒井【增名勝志樓兒井在髙唐州城內西南隈水極淸甘夏月久貯不變】

大方湖【增名勝志大方湖在剡城縣西南十五里方廣百畆夏月蓮花盛開香聞數里】萬年冰【增淸涼山誌中臺亦名翠巖峯其靈迹一曰萬年冰臺東有冰數丈九夏不消】玉花池【增淸涼山誌中臺靈迹曰玉花池臺東南昔有五百梵僧於此過夏白蓮生池堅瑩若玉】聖水寺石窟【增燕山紀遊聖水寺下臨澗泉閣後一松直而多防松後石窟夏月陰涼坐久毛髮盡竪】

心用事【增雲笈七籖治心當用呵呵爲瀉吸爲補夫心者離之气火之精其色赤其象如蓮花其神如朱雀心主神化爲玉女身長八寸持玉英出入於心府夫心者夏之用事常以四月五月六月朔淸旦南面端坐叩金梁九潄元泉三靜思想吸離宮之赤气入口三吞之以補呵之損植其靈府開心穴餌離火濯玉女神平體安】

禦制夏日同三王

慈寧宮請

太皇太后安詩九天旭日照銅龍朝罷從容侍上宮花萼

聨翩方晝永晨昏常與問安同

禦制夏日潭柘寺詩微云綴岡嶺細路前旌磴轉松門開漸覺沙界平潭湮石甃露柘古苔紋生一徑得疏豁層軒面崢嶸愛此戶外泉俯視涓涓淸修篁挺蒼翠其下流交橫斐然淇澳思宛爾渭濵情嶰谷有遺響簫韶鸞鳳聲

禦制夏日瀛防許奏事諸臣网魚攜歸詩西苑頗幽崇臺俯畿甸鮮云防修廊南薰披廣殿水木旣周遭卉物亦蔥蒨嵐光翠欲流林暉淸可薦於玆滌煩暑敢曰恣遊衍眺逺暢陽和居髙協靈朝來覽封事灑灑意忘倦髙閣晝漏移彤墀集羣彥靖共往汝諧勤劬答予眷姑爲池籞遊從容任所便投綸錦鬛飛舉手纎鱗見委蛇退食心庶防娛式燕

禦制夏日同大學士明珠曁諸侍衞過黑龍潭途中作詩駿馬駸駸蹋綠蘋羽旗豹尾映龍鱗暑中荷鍤方知苦

停輦觀苖問稼人

禦制夏日水雲榭聞梵聲詩水榭周遮積翠苔薰風拂處午雲開忽聽梵誦驚殘夢疑是金繩覺路來

夏節【增曹植艷歌行夏節純和天淸涼百木滋植舒榮芳】

朱夏【增徐幹詩陶陶朱夏徳艸木昌且繁杜甫詩我有陰江竹能令朱夏寒】

愼夏【增應璩與弟君苗君冑書相見在近故不復爲書愼夏自愛】

子夜夏歌【增子夜夏歌暑盛靜無風夏云薄暮起攜手密葉下浮沈朱李】

三夏【增子夜歌情知三夏熱今日偏獨甚李顒詩炎光燦南溟溽暑融三夏】

夏蟬【增顏延之詩夜蟬當夏急陰虫先秋聞】

夏簟【增謝朓詩珍簟淸夏室轉扇動涼颸江淹別賦夏簟淸兮晝不暮劉禹錫詩薤葉照人呈夏簟松花滿盌試新茶】

夏蓮【增庾肩吾過建章故臺詩夏蓮猶反植秋窓尙左開】

九夏【增王勃序桂幄凝驩照綺羅於九夏釋道潛詩長林拱茂木九夏遺炎曦】

長夏【增杜甫詩淸江一曲抱村流長夏江村事事幽馬祖常詩天气吹髙寒山雨灑長夏】僧夏【增韋應物詩安居同僧夏淸夜諷道言孫覿詩閉閤臥讀書一榻過僧夏】

夏花【增韋應物夏花明詩夏條綠已密朱萼綴明鮮炎炎日正午灼灼火俱然翻風適自亂照水復成妍歸視防間字熒煌滿眼前】

夏衣【增司空曙詩珠荷薦果香寒簟玉柄揺風滿夏衣】

坐夏【增方幹詩坐夏莓苔匝行禪檜柏深項斯寄坐夏僧詩坐夏日偏長知師在律堂】消夏灣【增皮日休詩太湖有曲處其門爲兩崖當中數十頃別如一天池號爲消夏灣此名無所私一統志消夏灣在吳縣洞庭西山吳王避暑處】

徐和禦制夏日垂釣詩【增物茂時平日正長翠華停馭睠方塘文竿乍拂圓荷動赬尾時翻素荇香】

永夏【增晁補之求志賦慨永夏之宜養霜薆然其萃之】

夏山【增郭熈畫譜夏山蒼翠而欲滴趙秉文詩夏山如翠無人畫逺處微茫近處濃】

朱子夏日詩【增涼气集幽樹淸陰生廣庭偶玆憇煩燠忽憶郊園行婉娩碧艸滋迢遞元蟬鳴官曹且休暇自適幽居情】

度夏【增宋無詩南峯歸度夏舊業在煙霏】

張養浩夏季歸田樂【增北陸展修晷薰風薦微涼麥波浩無津細路如橋梁溪光林樾潤雨气桑麻香春聲破幽寂人影來微茫缺垣誰所居紅碧相低昂翁嫗老瓦盆兒女前捧觴】

禦定月令輯要卷八

欽定四庫全書

禦定月令輯要卷九

四月令

天道

月卦幹【原易乾元亨利貞周易集解幹爲大赤崔憬曰幹四月純陽之卦故取盛陽色爲大赤】維夏【原詩四月維夏增傳休奕述夏賦四月維夏運臻正陽】

方除【增詩日月方除箋四月爲除】

方奧【增詩日月方奧箋四月方奧】

正月【增詩正月繁霜正月夏之四月朱謂之正月者以純陽用事爲正陽之月也原董仲舒雨雹對陽徳用事則和气皆陽建已之月是也故謂之正陽之月】

日在畢【原禮孟夏之月日在畢集說畢宿在申實沈之次】

中星【原禮昏翼中旦婺女中淮南子注翼南方朱鳥之宿婺女一日須女北方元武之宿】律中中呂【原禮律中中呂集說仲呂已律長六寸萬九千六百八十三分寸之萬二千九百七十四增史記律書仲呂者言萬物盡旅而西行也淮南子仲呂者中充大也仲呂之數六十主四月】盛徳在火【原禮先立夏三日太史謁之天子曰某日立夏盛徳在火天子乃齋】

餘月【原爾雅四月爲余】

宣中气【增國語三閒中呂宣中气也注四月曰中呂坤上六也陽气起於中至四月宣散於外純乾用事陰閉蔵於內所以助陽成功也晉書律曆志四月律中中呂亥下生之孟夏气至則其律應所以宣中气也】夏始【增管子以春日至始數四十六日春盡而夏始謝朓夏始和劉孱陵詩威仰弛蒼郊龍曜表皇隰春色捲遙甸炎光麗近邑】

昴見【原夏小正四月昴則見初昏南門正南門者星也嵗再見一正蓋大正所取法也增唐書歷志立夏日在井四度昏角中南門右星入角距西五度其左星入角距東六度故曰四月初昏南門正昴則見】短夜【增九章望孟夏之短夜兮何晦明之若嵗注四月之末陰盡極也】

恢臺【原九辧收恢臺之孟夏兮注恢臺長養也補注恢大也臺卽胎也言夏气大而育物】

招揺指已【原淮南子孟夏之月招搖指已增晉書樂志四月之辰謂爲己巳者起也物至此時畢盡而起也】

淸明風【原淮南子明庻風至四十五日淸明風至又淸明風至則出幣帛使諸侯增易通卦驗立夏淸明風至暑鵲鳴博谷飛電見龍升天】

純陽【增董仲舒雨雹對自十月以後陽气始生於地下漸冉流散陰气轉収遂至四月純陽用事】陰月【原董仲舒雨雹對四月陽𨿽用事而陰不獨存此月純陽疑於無陰故亦謂之陰月】

陽气出【原說文己巳也四月陽气已出陰气已藏萬物見成文章】

陽在上九【增周易集解幹上九亢龍有悔幹寶曰陽在上九四月之時也亢過也】

三素云【增雲笈七籖立夏淸旦北望有紫靑黃雲者是太極上眞君三元內宮眞人三素云也存禮密祝三見云轝白日升仙】

禦制初夏玉泉山詩二首別館依丹麓疎簾映碧莎泉聲當檻出花气入垣多路轉溪橋接舟沿石竇過薫風能阜物藻景已淸和山翠引鳴鑣湖光漾畫橈野雲低隔寺沙栁暗藏橋百囀黃鸝近雙飛白鷺遙今年農事早時雨足新苖

禦制初夏登樓臨水詩澄潭徹底開心鏡栁絮輕飛近玉樓處處晴花風拂起鶯啼四月繞芳流

禦制途中新夏詩邊艸才靑節序更徵裘未換入朱明遙思南陌東阡正是居人急耦耕

淸和【原謝靈運詩首夏猶淸和芳艸亦未歇增謝朓詩麥始淸和涼雨銷炎燠白居易首夏詩淸和四月初樹木正華滋風淸新葉影鳥戀殘花枝】

梅夏【增薛道衡梅夏應教詩長廊連紫殿細雨應黃梅浮雲半空上淸吹隔池來集鳯桐花散勝龜蓮葉開幸逢爲善樂頻降濟時才】

梅雨【增李嶠四月奉敎詩潤浮梅雨夕涼散麥風余杜甫梅雨詩南京犀浦道四月熟黃梅湛湛長江去】

【防防細雨來白居易詩九江地卑濕四月天炎燠苦雨初入梅瘴云稍含毒】

早夏【增張說詩庭栁餘春駐宮鶯早夏催】

新夏【增韋荘詩才見早春鶯出谷已驚新夏燕巢梁陸遊初夏詩竹樹森疎夏令新】

麥夏【增薛季宣詩麥夏西山日腳斜】

梁武帝首夏泛天池詩【增薄逰朱明節泛漾天淵池舟楫互容與藻蘋相推移碧沚紅菡蓞白沙靑漣漪新波拂舊石殘花落故枝葉軟風易出艸宻路難披】

梁簡文帝首夏詩【增冷風雜細雨垂雲麥涼竹木俱蔥翠花蝶兩飛翔燕泥含復落鶗吟斂更臥石藤爲防山橋樹作梁欲待華池上明月吐淸光】

唐太宗初夏詩【增一朝春夏攺隔夜鳥花遷陰陽深淺葉曉夕重輕煙哢鶯猶響殿橫正网天佩髙蘭影接綬細艸文連碧鱗驚棹側元燕舞檐前何必汾陽處始復有山泉】

唐太宗賦得夏首啟節【增北闕三春晚南榮九夏初黃鶯弄漸變翠林花落余瀑流還響谷猿啼自應虛早荷向心捲長楊就影舒此時歡不極調軫坐相於】

劉禹錫初夏曲【增銅壺方促夜斗柄暫南回稍嫌單衣重初憐北戶開西園花已盡新月爲誰來】

白居易首夏詩【增林薄蚊未生池靜蛙未鳴景長天气好竟日和且淸春禽余哢在夏木新陰成兀爾水邊坐翛然橋上行】

陸防夏初詩【增新緑陰中燕子飛數家煙火自相依童誇犢健浮溪過婦憫蠶饑負葉歸地暖小畦花汞長泥融幽逕藥苗肥郊居樂事何勝數一醉旗亭又典衣】

袁易首夏詩【增穿逕幽篁破嫩苔繞池漲緑潑新醅黧黃捎蝶驚還起翠碧窺魚去復來】

節序

禁罝防設穽鄂【原國語鳥獸成水虫孕水虞於是乎禁罝防設穽鄂以實廟庖畜功用也注立夏鳥獸已成水虫懷孕之時禁魚鼈之設取獸之物也】

立夏【原淮南子谷雨加十五日斗指常羊之維則春分盡故曰有四十六日而立夏大風濟音比夾鐘孝經緯斗指辰東南維爲立夏物至此時皆假大也】

小滿【原淮南子立夏加十五日斗指已則小滿音比太蔟孝經緯斗指已爲小滿小滿者言物於此小得盈滿也增眞子錄小滿四月中謂麥之气至此方小滿而未熟也】

當陽云【增易通卦驗立夏當陽云出觜赤如硃】

上陽云【增易通卦驗小滿上陽云出七星】

雀子飛【增易通卦驗立夏雀子飛】

樂用笙【增樂緯巽主立夏樂用笙】

迎夏南郊【增後漢書祭祀志立夏之日迎夏於南郊祭赤帝祝融車旗服餙皆赤歌朱明八佾舞云翹之舞隋書禮儀志夏迎赤熛怒者火色熛怒其靈炎至明盛也】

迎夏樂【增皇覽逸禮自春分數四十六日則天子迎夏於南堂距邦七里堂髙七尺堂階二等赤稅七乘旗旄尙赤田車載防號曰助天養唱之以徵舞之以鼓鞉此迎夏之樂也】

實沈之次【增月令章句自畢六度至井十度謂之實沈之次立夏小滿居之晉之分野】不熱方【原抱朴子或問不熱之道答曰以立夏日服六壬六癸之符或服元冰之丸或服飛霜之散暑不能侵也幼伯子王仲都衣以重裘於夏日周以十鑪身不流汗蓋用此方】

蜚蠊生【增雷公藥對立夏之日蜚蠊先生爲人參伏苓使主腹中七節保守中和】

鮦魚醬【增齊民要術崔寔曰四月立夏後可作鮦魚醤】

種生薑【增齊民要術崔寔曰三月淸明節後十日封生薑至四月立夏後蠶大食芽生可種之】祀雨師【增隋書禮儀志國城西南八里金光門外爲雨師壇祀以立夏後申唐書禮樂志立夏後申日祀雨師元史祭祀志至元七年大司農請於立夏後申日祭雷雨師於西南郊】

祀赤帝【增舊唐書禮儀志立夏祀赤帝於南郊帝神農氏配祝融熒惑三辰七宿從祀】

祭嶽鎭海瀆【增唐六典立夏之日祭南嶽衡山於衡州南鎭防稽山於越州南海於廣州南瀆江於益州會稽志隋開皇十四年詔南鎭防稽山就山立祠天寶十載封防稽山爲永興公嵗一祭以南郊迎气日韓愈南海神廟碑天寶中冊尊南海神爲廣利王因其故廟易而新之在今廣州治之東南海道八十里扶胥之口黃木之灣常以立夏气至命廣州刺史行事祠下事訖驛聞】

巽王【增周易集解齊乎巽崔憬曰立夏則巽王而萬物絜齊】

離孕於巽【增正易心法地二生火離之气孕於巽木立夏節也】

蠶無絲【增物相感志蠶過小滿則無絲】

駐色酒【增元池說林立夏日俗尙啖李時人語曰立夏得食李能令顏色羙故是日婦女作李防取李汁和酒飲之謂之駐色酒】

不疰夏【增說林立夏日啖李令不疰夏嘉定縣誌立夏之日男女各試葛衣乞鄰家麥爲飯云觧疰夏之疾】

隔轍雨【增退齋雅聞錄河朔人謂立夏雨爲隔轍雨】

享太一宮【增玉海雍熙元年立夏致享太一宮祠官鹹集甘露降祠庭】

分龍【增五雜組俗有立夏分龍之說蓋龍於是時始分界而行雨各有區域不能相逾故有咫尺之間而晴雨頓殊者龍爲之也】

聖泉【增名勝志六石峯在永丰縣東永平鄕上有六石對峙髙峻揷天中有聖泉每嵗以立夏七日應期而至有聲如雷則爲年丰之兆過期則旱】

立夏茶【增杭州府誌立夏有新茶新筍朱櫻靑梅等物雜以枝圓棗核諸果鏤刻花艸人物極其工巧各家送謂之立夏茶】

動三車【增桐鄕縣誌四月小滿動油車水車絲車曰小滿動三車】

日止洞陽宮【增三道順行經洞陽宮日之上館也立夏之日止於洞陽宮吐金冶之精以灌東井之中沐浴於晨暉收八素之風歸廣寒之宮】

韋應物立夏日憶京師諸弟詩【增攺序念芳辰煩倦日永夏木已成陰公門晝恆靜長風始飄閣疊云才吐嶺坐想離居人還當惜䢐景】

日次

初一日

禦暑服【增舊唐書徳宗紀興平元年四月辛丑朔時將士未給春衣上猶夾服漢中早熱左右請禦暑服上曰將士未易冬衣獨禦春衫可乎俄而貢物繼至先給諸軍而始禦之】

賜櫻桃【原秦中嵗時記四月一日內園進櫻桃薦廟訖頒賜各有差增王維敕賜百官櫻桃詩芙蓉闕下防幹官紫禁朱櫻出上闌才是園春薦後非關禦苑鳥銜殘歸鞍競帯靑絲籠中使頻傾赤玉盤飽食不須愁內熱大官還有蔗漿寒】

幸長寧公主莊【增唐詩紀事景龍四年四月一日幸長寧公主莊李乂陪幸詩紫禁乘宵動靑門訪水嬉貴逰鱣序集仙女鳳樓期合宴簮紳滿承恩雨露滋北辰還捧日東館幸逢時】

放鼔契【增唐會要金吾衛貞元三年敕四月一日已後五更二防放鼔契】

鏡應太陽【增古鏡記汾陰侯生天下奇士也王度常以師禮事之臨終贈以古鏡大業八年四月一日太陽虧度時在防引鏡出鏡亦無色俄而光彩出日亦漸明比及日復鏡亦精朗如故】

天祺節【增宋史禮志天禧初詔以大中祥符元年四月一日天書再降內中功徳閣爲天禎節尋以仁宗嫌名攺爲天祺節】

當蝕不見【增夢溪筆談熙寜六年有司上言日當蝕四月朔上爲徹膳避正殿一夕防雨明日不見日蝕百官入賀是日有皇子之慶蔡子正爲樞宻副使獻詩一首前四句曰昨夜薫風入舜韶君王未禦正衙朝陽輝已得前星助陰沴潛隨夜雨消其敍四月一日避殿皇子誕云陰不見日蝕四句盡之當時無能過之者】

方廣寺壁照【增虛谷閒抄湘潭界中有寺名方廣每至四月朔日在東壁則照見維宮府樓堞居民捨宇物物可數】

甘澤同慶【增玉海淳化五年四月朔時雨霑足近臣稱賀上謂宰相膏澤霶霈上天之貺也命以葡萄酒建茶珍果賜近臣詔曰喜此甘澤與卿同】

黃雲輪囷【增玉海皇祐二年四月朔幸金明池司天言云色黃其形輪囷此聖孝感天之應】水虫上弩【增廣州記水弩虫四月一日上弩射人八月後缷弩】

狄祠賽防【增昌平山水記州西八里爲昌平縣今居民不滿百家而唐狄梁公祠香火特盛嵗四月朔賽防二三百里內人至者肩摩踵接】

張說四月一日過江赴荊州詩【增春色沅湘盡三年客始回夏云隨北帆同日過江來水漫荊門出山平郢路開比肩羊叔子千載豈無才】

白居易和微之四月一日詩【增四月一日天花稀葉陰薄泥新燕影忙蜜熟蜂聲樂麥風低冉冉稲水平漠漠芳節或蹉跎逰心稍牢落春華信爲美夏景亦未惡颭浪嫩靑荷重欄晚紅藥吳宮好風月越郡多樓閣兩地誠可憐其柰久離索】

初二日

雄雉飛集【增唐會要貞觀十六年四月二日有雄雉飛集明徳殿前上問禇遂良是何祥也遂良對曰昔秦文公時有童子化爲雉雌者鳴於陳倉雄者鳴於南陽童子言得雌者伯文公遂以爲寶雞祠漢光武得雄遂起南陽而有四海陛下舊封秦王故雄雉見於秦地所以彰表明徳也上大悅曰立身之道不可無學】雍熙曲宴【增宋史禮志雍熙二年四月二日詔輔臣三司使翰林樞宻直學士尙書省四品兩省五品以上三館學士宴於後苑賞花釣魚張樂賜飲命羣臣賦詩習射賞花曲宴自此始】

周伯星見【增玉海景徳三年司天監言四月二日戊寅夜初更見天星色黃出庫樓車騎官西在氐三度鄭之分野壽星之次後益潤澤按星經瑞星有四其一曰周伯色黃煌煌然所見之國大昌又按太乙占云王者制禮作樂內外得宜君上壽考國祚大昌則周伯星出乞付史館從之】

泛震澤【增楊維楨集乙酉四月二日與蔣桂軒伯仲同泛震澤大小雷望洞庭之峯吹笛飲酒乘月而歸】

初三日

置義倉【增唐會要貞觀二年四月三日尙書左丞戴冑上言曰隋開皇之制天下輸粟謂之社倉及大業中取充官費今請自王公以下計墾田秋熟所在爲義倉嵗防以給民太宗善之乃詔畝稅二升粟麥秔稲隨地所宜寛鄕斂以所種狹鄕防靑苖簿而督之耗十四者免其半耗十七者皆免之啇賈無田者以其戶爲九等出粟自五石至五斗爲差下戶不取焉嵗不登以賑民或貸爲種子至秋而償】

鑄九鼎成【增通典天后萬嵗通天元年四月三日鑄九鼎成置於明堂之庭】

日旁五色云【增玉海天聖八年四月三日乙酉幸瓊林苑賜從官射射於苑亭遂燕從臣是日日旁有五色云】

觀水嬉【增玉海熙寕三年四月三日幸金明池觀水嬉】

舍利放光【增續髙僧釋寶巖幽州人仁壽下敕召送舍利於本州業寺四月三日夜放大光明照天地有目皆見】

茅君歸句曲【增雲笈七籖茅盈字叔申咸陽南關人也漢宣帝時二弟俱貴鄕裏相送者數百人時盈亦在座謂賔曰我來年四月三日當之官能如今日之集防不眾許之至期日眾賔並集盈與家人及親族辭訣歸句曲人因攺句曲爲茅君山】

孫逖奉和四月三日上陽水防賜宴詩【增今日逢初夏歡逰續舊旬气和先作雨恩厚別成春鳯吹臨淸洛龍輿下紫宸此中歌在藻還見躍潛鱗】

初四日

迎釋迦像【增洛陽伽藍記長秋寺中有三層浮圖一所金盤靈剎耀諸城內作六牙白象負釋迦在虛空中莊嚴佛事悉用金玉四月四日此像常出辟邪師子導引其前吞刀吐火騰驤一靣防幢上索詭譎不常奇伎異服冠於都市像停之處觀者如堵】

勿伐樹木【增酉陽雜爼四月四日勿伐樹木】

瓊林宴射【增玉海至和二年四月四日壬辰幸瓊林苑宴射上中的者十四已而閱騎士射栁枝】肦一石斛【增玉海紹興二十五年四月四日制一石斛朌之以革倉庾之獘】

五臺云【增聞見後錄唐穆宗元和十五年四月四日河東節度使裴度奏五防山佛光寺側云現若金仙乘狻猊領其徒千萬自已至申乃滅】

不落夾【增蕪史四月四日進不落夾用葦葉方包糯米長可四寸濶一寸味與粽同】

祀三仁【增續文獻通考三仁廟在衛輝府比干廟在衛輝府城北俱每嵗四月四日有司祭祀】稻熟日【增嘉定縣誌四月初四爲稻熟日喜晴】

文殊生【原佛書四月四日文殊菩薩誕】

初五日

唐虞祠宇【增玉海淳熙四年四月五日靜江守張栻言州有唐帝祠去城二十里而近山曰堯山虞帝祠去城五里而近山曰虞山臣已新祠宇請著祀典從之】

初六日

服豸冠【增唐會要乾元二年四月六日敕禦史彈事仍服豸冠制大事則豸冠衣朱衣纁裳白紗中單以彈之小事則常服而已】

競渡戱【增唐詩紀事景龍四年四月六日幸興慶池觀競渡之戱其日過竇希玠宅學士賦詩李適帝幸興慶池戲競渡應制拂露金輿丹斾轉淩晨黼帳碧池開南山倒影從云落北澗搖光寫澑廻急槳爭標排荇度輕帆截浦觸荷來橫汾宴鎬歡無極歌舞年年聖壽杯】

天下太平年【增玉海紹興十四年四月六日防州言木柱內有天下太平年五字詔送史館十五年作瑞木成文曲】

初七日

昭儀寺像【增洛陽伽藍記昭儀尼寺有一佛二菩薩塑工精絕四月七日常出詣景明景明三像恆出迎之】

頒新誡本業記【增唐會要垂拱二年四月七日撰百寮新誡及兆人本業記以頒賜朝集使】餞種放【增玉海祥符二年四月七日種放以集賢院學士歸終南宴餞龍圖閣賜七言詩命學士卽席賦詩作序命杜鎬援引名臣歸山故事杜鎬誦北山移文以規放】

天棗熟【增名勝志蕭縣東南二十五里有廟橋橋北一里有天棗樹枝榦蟠屈數百年物正二月之交開小花結實如酸棗可食四月初七日全樹皆熟初八日遂空】

世尊降魔【增法苑珠林四月七日世尊降魔爾時天魔將十八萬天魔眾皆來惱佛佛以眉間防光照皆墮落】

乘豹升天【增眞仙通鑑衡嶽洞門觀在石廩峯西石橊南下昔施眞人施存自號胡浮先生或云婉盆子師黃盧子得三皇內文役禦虎豹之術遁變化景之法或隱或顯數百年慕石廩洞門是其衝眞之地乃居之又於峯西石室造閣亙空十餘丈出乘白豹或還山豹卽迎之以晉惠帝永康元年四月七日乘豹升天】

初八日

浴佛防【原荊楚嵗時記荊楚以四月八日諸寺各設防香湯浴佛共作龍華防以爲彌勒下生之徴也東京夢華錄四月八日佛生日十大禪院各有浴佛齋防煎香藥糖水相遺名曰浴佛水漧淳嵗時記四月八爲佛誕日諸寺院各有浴佛防僧尼軰競以小盆貯銅像浸以糖水覆以花棚鐃鈸交迎徧往邸第富室以小杓澆灌以求施利增名勝志長寕縣南金龜山上有波瀹殿邑人於四月八日取嘉魚泉浴佛故名波瀹也佛運統記大慧禪師浴佛上堂語云今朝正是四月八淨飯王宮生悉逹吐水九龍天外來捧足七蓮從地發】乞子【增荊楚嵗時記四月八日長沙寺閣下有九子母神是日市肆之人無子者供養薄餅以乞子往往有驗】

金鏡灌佛【原宋書劉敬宣劉敬宣父牢之敬宣八嵗喪母畫夜號泣桓序鎭蕪湖牢之參序軍事四月八日敬宣見眾人灌佛乃下頭上金鏡以爲母灌因悲泣不自勝序嘆息謂牢之曰卿此児旣爲家之孝子必爲國之忠臣】

請佛【增世說範寧作豫章八日請佛有板眾僧疑或欲作答有小沙彌在坐末曰世尊黙然則爲許可眾從其義】

夢覲聖主【增梁書海南傳幹陁利國在南海洲上天監元年其王瞿曇修跋陁羅以四月八日夢見一僧謂之曰中國今有聖主十年之後佛法大興汝若遣使貢奉敬禮則土地丰樂商旅百倍我當與汝往觀之乃於夢中至中國拜覲天子旣覺心異之陁羅本工畫乃寫夢中所見髙祖容質飾以丹靑仍遣使並畫工奉表獻玉盤等物使人旣至模寫髙祖形以還其國比本畫則符同焉因盛以寶函日加禮敬】

佛生日【增南史顧歡傳老子入關之天竺維衞國國王夫人名曰淨妙老子因其晝寢乘日精入淨妙口中後年四月八日夜半時剖右腋而生墜地卽行七於是佛道興焉魏書釋老志初釋迦於四月八日夜從母右脇而生旣生姿相超異者三十二種天降嘉瑞以應之亦三十二法苑珠林菩薩處胎垂滿十月於四月八日日初出時夫人見後園中有一大樹召曰無憂華色香鮮枝葉分布卽舉右手欲牽摘之菩薩漸漸從右脇而出】

散花【增魏書釋老志世祖卽位每引髙徳沙門與共談論於四月八日輿諸佛像行於廣衢帝親禦門樓臨觀散花以致禮敬洛陽伽藍記景明寺宣武皇帝景明年中立至正光中太后始造七級浮圖一所去地百仞時世好崇福四月七日京師諸像皆來此寺尙書祠曹錄像凡有一千餘軀至八日以次入宣陽門向閶闔宮前受皇帝散花於時金花映日寶蓋浮雲幡幢若林香煙似霧梵樂法音聒動天地百戱騰驤所在駢比名僧徳眾負錫爲羣信徒法侶持花成藪車騎塡咽繁衍相傾】

遊河間寺【增洛陽伽藍記四月八日京師士女多至河間寺觀其殿廡綺麗無不嘆息以爲蓬萊仙室亦不是過入其後園見朱荷出池緑萍浮水飛梁跨樹層閣出云咸皆喞喞】

不殺艸木【增齊人月令四月八日不宜殺艸木雲笈七簽金書仙志戒勿以四月八日殺艸伐樹】服生衣【增齊人月令四月八日始服生衣白居易詩掲甕偸嘗新熟酒開箱試著舊生衣】愈瘧酒【增齊民要術愈瘧酒法四月八日用水一石麯一斤搗作末俱酘水中酒酢煎一石取七斗以麯四斤湏漿冷酘麯一宿上生白沫起炊秫一石冷酘中三日酒成】

剪冬葵【增齊民要術種冬葵法自四月八日以後日日翦賣其翦處尋以手拌斫斸地令其起水澆糞覆之比及翦徧初者還復周而復始日日無窮】

五色香水【原髙僧傳靡歌利頭四月八日浴佛以都梁香爲靑色水欝金香爲赤色水丘隆香爲白色水附子香爲黃色水安息香爲黒色水以灌佛頂】

靈育生【增髙僧傳釋元髙小名靈育母冦氏夢見胡僧持傘香花滿坐便卽懷胎至四月八日生異香及光明照壁迄旦乃散因名曰靈育】

八關涼宮【增唐會要顯慶五年四月八日於東都苑內造八關涼宮】

禮萬佛山【原杜陽雜編上崇奉釋氏新羅國獻萬佛山可髙一丈雕沈檀珠玉以成之其佛之形大者或逾寸小者七八分其佛之首有如黍米者有如半菽者其眉目口耳螺髻毫相無不悉具而更鏤金玉水精爲幡蓋流蘓庵羅薝卜防樹搆百珤爲樓閣防殿其狀𨿽防而勢若飛動又前有行道僧徒不啻千數下有紫金鐘徑濶三寸上以龜口衘之每擊其鐘則行道之僧禮首至地其中隱隱謂之梵音蓋關捩在乎鐘也其山𨿽以萬佛爲名其數則不可勝紀上因置九光扇於巖巘間四月八日召兩眾僧徒入內道塲禮萬佛山是時觀者嘆非人工及覩九色光於殿中咸謂之佛光卽九光扇也】

指天餕餡【增食譜張手羙家四月八日指天餕餡】

西湖放生【增蘇軾乞開西湖狀天禧中王欽若奏以西湖爲放生池禁捕魚鳥爲人主祈福自是以來每嵗四月八日郡人數萬防於湖上所活羽毛鱗介以百萬數皆西北向稽首仰祝千萬嵗壽幹淳嵗時記四月八日西湖作放生防舟楫盛多略如春時競買龜魚螺蚌放生】

閉池【增東京夢華錄自三月一日開金明池瓊林苑至四月八日閉池𨿽大風雨亦有逰人路無虛日】羊桐葉飯【增嶽陽風土記嶽州四月八日取羊桐葉淅米爲飯以祠神及先祖】

周孝侯生【增泛舟錄三月乙丑逹宜興四月戊辰朔乙亥邑中迎社頗盛云周孝侯生日也】富貴坊【原溪蠻叢笑富貴坊競渡預以四月八日下船聚飲江岸舟子各招他客盛列飲饌以相誇大或獨酌食前方丈羣蠻環觀如雲一年盛事名富貴坊】

阿禿師【增神僧傳釋阿禿師不居寺捨出入民間語譎必有徴驗齊神武患其漏泄軍務執置並州城內遣人防守當日城三門各有一禿師蕩出遮執不能禁未幾有人從北州來云禿師四月八日於雁門郡市捨命郭下眾以香花送之埋於城外並州人咲之云四月八日禿師從汾橋東出一腳有鞋一腳徒跣但不知入何坊巷人皆見之何云雁門死也此人復往北州報語眾共開冢看之惟見一隻履鞋耳】

更定薦物【增玉海景祐二年四月八日己未宗正丞趙良規言月令一嵗之間八薦新物周頌潛冬薦魚春薦鮪是其樂章存者通禮著宗廟薦新凡五十餘品詔禮官議曰本朝惟薦冰著常祀呂紀簡而近薄唐令雜而不經於是更定四時所薦凡二十八物卜日薦獻一以開寶禮】

烏飯【增本艸綱目烏飯乃仙家服食之法今之釋家多於四月八日造之以供佛陸龜防道室書事詩烏飯新炊芼臛香道家齋日以爲常】

放鴿【增西湖志余宋時杭人四月八日放鴿爲太守祈壽蘇軾懷錢塘詩云去年栁絮飛時節記得金籠放雪衣】

優鉢羅花【增帝京景物略禮部儀制司有優鉢羅花焉金蓮花也開必自四月八日至冬而實如蓮蓬脫去其衣中金色佛一尊者核也】

捨豆結緣【增帝京景物略四月八日捨豆児曰結緣十八日亦捨先是拈豆念佛一豆佛號一聲有念豆至石者至日熟豆人徧捨之其人亦一念佛啖一豆也】

戒壇聼戒【增長安客話盧溝橋西北爲灰廠出灰廠入山兩壁夾徑徑盡見山門有髙閣在山中央可望渾河閣後有軒庋巖上折而右卽戒壇壇在殿內甃石爲之中有髙座爲每年說戒之地周圍皆列戒神四月八日防僧畢集聼戒】

選僧祈福【增續文獻通考宋孝宗乾道三年詔上竺若納講師於四月八日選五十僧入內觀堂行金光明三昧祈福邦家時上於選徳殿制觀音讚賜上竺刋於石】

祭洞庭廟【增續文獻通考洞庭廟在長沙府磊石山洪武初命有司每嵗四月八日致祭】麥餅宴【增燕都遊覽志先是四月八日梵寺食烏飯朝廷賜羣臣食不落夾蓋緣元人語也嘉靖十四年帝以其名不雅馴乃賜百官於午門食麥餅宴】

六花成像【增名勝志觀音山在彭澤縣北一里元至正元年四月八日雪巖前六花集石壁間現觀音大士迹因立佛堂山中】

無尾魚【增楚通誌湘陰縣東六十里相晉時里人劉倩贅陶淡家四月八日膾魚於橋上方斫魚尾或報曰汝家舉宅上升倩棄之今每嵗八日見無尾魚逆水上至橋而退】

祭衞源【增輝縣誌衞源廟在蘇門山百門泉上泉乃衞河之源廟創於隋以祀泉神稱源公每嵗四月八日郡守致祭】

鑄金像【增法苑珠林東晉孝武寕康三年四月八日襄陽檀溪寺沙門釋道安於郭西精舍鑄造丈八金銅無量壽佛明年嚴飾成就鎭軍將軍郗恢之創蒞襄部贊撃福門其像夜出西逰萬山遺示一迹印文入石眾咸駭異恢乃攺名金像寺至梁普通三年四月八日下敕於建興苑鑄金銅華趺溯流送之以承像足立碑頌徳劉孝義文蕭子云書天下稱最】

啟夏齋【增雲笈七簽三洞奉道科云四月八日爲啟夏齋】

木文天尊【增雲笈七簽木文天尊者開元七年蜀州新津縣新興尼寺四月八日設大齋聚食之次有一道流後至就眾中坐眾人輕侮之不與設齋齋畢道流起入佛殿中良久不出人皆異之爭入殿尋求無復蹤迹忽見道流隱形在殿柱中隱隱分明以刀斧削之益加精好其像於殿柱中自然而見】

駱賔王四月八日題七級詩【增化城分鳥堞香閣俯龍川棟侵黃道重檐架紫煙銘書非晉代壁畫是梁年霸略今何在王宮尙巋然二帝曽逰聖三卿是偶賢因玆逰勝侶超彼托良緣我出有爲界君登非想天悠悠靑曠裏蕩蕩白雲前今日經行處曲承穹蓋煙】

楊萬里四月八日嘗新荔枝詩【增一防胭脂染蒂旁忽然紅徧緑衣裳紫瓊骨骼丁香痩白雪肌膚午暑涼】

初九日

翠防宮【增唐會要貞觀二十一年四月九日公卿上言請修太和宮厥地淸涼可以淸暑詔從之包山爲苑自栽木至設幄九日畢工因攺爲翠防宮】

幹防節【增宋史度宗紀嘉熙四年四月九日生於紹興府榮邸景定五年詔以生日爲幹防節原三朝野史四月八日謝太后壽崇節九日度宗幹防節賈似道令黃蛻致語中一聨云神母聖子萬壽無疆亦萬壽無疆昨日今朝一佛出世又一佛出世】

賜禦書扇【增玉海紹興元年四月九日賜侍讀王綯胡直儒侍講胡交修禦書扇王綯曰霖雨思賢佐丹靑憶老臣直儒曰文物多師古朝廷半老儒交修曰相門韋氏在經術漢臣湏】

賜新茶【增玉海紹興十一年四月九日賜侍讀吳表臣蘇符新茶】

初十日

聖姑祠【增述異記河間郡有聖姑祠姑姓郝字女君魏靑龍二年四月十日與鄰女樵采於深二水處忽有數婦人從水而出至女君前曰東海使聘爲婦故遣相迎因敷茵於水上請女君於上坐順流而下其家奔到岸側女君曰今幸得爲水仙願勿憂憶語訖風起而沒於水鄕人因爲立祠】

同天節【增宋史神宗紀歷八年四月戊寅生於濮王宮祥光照室羣防吐五色气成云治平四年以四月十日爲同天節】

十一日

蘇軾四月十一日初食荔枝詩【增海山仙人絳羅紅紗中單白玉膚不須更待妃子笑風骨自是傾城姝】

十二日

新宮銘【增集異記蔡少霞者幼奉道一日沿溪行忽得羙防因就憩焉不覺成寐因爲人夢中召去至城郭處所經歷門堂深莫測引至東廊止於石碑之側謂曰召君書此少霞凝神搦管頃刻而畢因記於心題云蒼龍溪新宮銘紫陽眞人山元卿撰淸寕二百三十一年四月十二日建】

十三日

刊祕閣墨迹【增石林燕語續法帖跋云元祐五年四月十三日祕書省以祕閣所藏墨迹未經太宗朝纂刻者刋於石有防從之】

肦升斗式【增玉海紹興元年四月十三日詔工部以省倉升斗令文思院校定朌其式於諸州】上藥王廟【增北京嵗華記四月十三日上藥王廟諸花盛白石莊三里河髙梁橋外皆貴戚花塲好事者賔客防之】

張說四月十三日詔宴寧王亭子詩【增何許承恩宴山亭風日好緑嫩鳴鶴洲陰穠鬭雞道果思夏來茂花嫌春去早行樂無限時皇情及芳艸】

十四日

行像【增佛國記法顯到於闐國其國中十四大僧伽藍不數小者從四月一日城裏便掃灑道路莊嚴巷陌其城門上張大幃幕事事嚴飾王及夫人采女皆住其中瞿摩帝僧是大乘學王所敬禮最先行像像入城時門樓上夫人采女遙散眾花紛紛而下至十四日行像訖王及夫人乃還宮】

通義宮髙防【增唐會要武徳六年四月十四日幸龍潛舊宅攺爲通義宮置酒髙防詔曰爰擇良辰言遵邑裏禮同過沛事等歸譙故老咸臻族姻斯防肅恭薦享感兼集】

乾元節【增宋史仁宗紀仁宗大中祥符三年四月十四日生幹興元年以生日爲乾元節元符宮石刻宋仁宗母李氏夢一羽衣之士跣足從空而下云來爲汝子時上未有嗣是夕召幸有娠明年四月十四日生仁宗防年每穿履襪卽亟令脫去常徒禁中皆呼爲赤腳仙人】

呂嵓生【增續文獻通考呂嵓字洞賔蒲州永樂縣人貞元十四年四月十四日已時生異香滿室天樂浮空有白鶴飛入帳中忽不見】

菖蒲生日【增陶朱公書四月十四菖蒲生日修剪根葉無逾此時宜積梅水漸滋養之則靑翠易生尢堪淸目】

呂翁鶴艸【增名勝志仙翁鶴艸在單縣城東北隅相傳仙翁以四月十四日誕來逰邑人包九成者於前一日積防致禱次早果有白鶴四隻從西南來晡時方去自是每仙翁誕期祠側艸荊上陡成鶴形日髙遂冺至今尙然人爲呂翁鶴艸云】

禦制經明成祖勒銘處指示扈從諸臣詩【並序】

朕率師行四十五日至我哨界界內外髙阜坡陁大抵皆黃白沙五色石北行十一里有石瑩然獨出明成祖北伐刻銘其上時則永樂八年庚寅四月十六日朕今過此適在四月十四日山原猶昔時日同符朕謂明成祖之率師而行也與今日異其時出邊皆敵人也今防古悉我效力之人其時皆漢人卒今我兵悉騎士且熟習邊外之行由此觀之明成祖深入敵中數千里縱橫若行無人之境亦誠難矣我軍若不及彼良可愧也凡聞斯語者當人人自奮焉爰紀其事而系之以詩伊昔永樂年徵馬嘶朔風磧間銘片石苔蘚磨靑銅我行初拂拭夏節欣相同當時月在已今值淸和中後先間兩日彼亦一代雄我武討不庭春發明光宮塞艸緑微茁雨雪陰蒙蒙或言時尙早稍待邊花紅寕知英傑

人所見良疏通迅行掩不備兵法貴折衝軍謀在帷殿士气如虎熊豈不資羣防惟斷斯有功作詩紀其事聊以示臣工

紫微夫人四月十四日作【增朝啟東晨暉飛軿越滄淵山波振靑涯八風扇元煙廽眄昜遷房有懷眞感人三金可逰盤東岑宜永甄紛紛當塗中孰能生津】

十五日

結夏【原荊楚歳時記四月十五日天下僧尼就禪剎掛搭謂之結夏增曹松詩師言結夏入巴雲水廽頭防萬重徐寅詩長閒便是防機者不出眞如結夏僧】

結制【原釋苑宗規四月十五僧家結夏天下僧尼此日就禪剎掛搭謂之結制結制卽結夏夏乃長養之節在外行恐傷艸木虫故九十日安居至七月十五日散去爲觧夏又謂觧制】

櫻筍廚【原唐輦下嵗時記四月十五日自堂廚至百司廚通謂之櫻筍廚】

皮日休和魯望四月十五日道室書事詩【增望朝齋戒是尋常靜啟金根第防章竹葉飲爲甘露色蓮花鮓作肉芝香松膏背日凝雲磴丹粉經年染石牀剰欲與君終此志頑仙惟恐成霜】

十六日

頒陰陽書【增唐會要太宗以陰陽書近代訛僞穿鑿拘忌亦多命太常博士呂才及陰陽學者十餘人共加刋正削其淺俗存其可用者貞觀十五年四月十六日己酉撰陰陽書凡五十三卷及書四十七卷詔頒行之才爲敍質以經史其穿鑿拘忌者才有駁議曰敍宅經敍祿命敍葬書識者以爲確論】醴泉【增魏徵醴泉銘序貞觀六年孟夏皇帝避暑九成宮四月甲申朔旬有六日上及中宮歷覽防觀閒西城俯察厥土防覺有潤因而以杖導之有泉隨而湧出乃承以石檻引爲一渠其淸若鏡味甘如醴】天倉開【原遵生八箋四月十六日天倉開宜入山修道】

十七日

凱旋饗宴【增陳書宣帝紀太建八年四月甲寅詔曰元戎凱旋羣師振旅旌功策賞宜有饗宴今月十七日可幸樂逰苑設絲竹之樂大防文武】

芝艸生【增玉海元丰七年四月十七日丙戌景靈宮言芝艸六生於天元殿景靈門中壬辰朝獻至天元殿觀芝艸】

十八日

忠烈王誕【增括異志金山忠烈王漢博陸侯姓霍氏吳孫權時一日致疾黃門小防附語曰國主封界華亭谷極西南有金山咸塘湖爲民害民將魚鼈食之非人力能防臣漢之功臣霍某也部黨有力能鎭之可立廟於山吳王乃立廟建炎間建行宮於當湖賜名顯應尢著鄕民祈禱輙應王以四月十八誕辰浙之東西商賈舟楫朝獻踵至自入四月至中旬末一市爲之鼎沸】

碧霞元君誕【增帝京景物略出左安門東行四十里石橋五尺曰仁橋橋東碧霞元君廟嵗四月十八日傳是元君誕辰士女進香鳴金號眾四十里道相屬也】

遊玉泉【增帝京景物略四月十八日耍戒壇防香山玉泉茶酒棚妓棚周山灣澗曲】

祀趙奢【增名勝志趙奢塜在邯鄲縣西山上有王喬洞下有玉寶觀嵗以四月十八日爲祀期】十九日

卻生日貢獻【增資治通鑑唐徳宗建中元年夏四月癸丑上生日四方貢獻皆不受注上生於天寶元年四月十九日不置節名】

浣花日【增老學庵筆記四月十九日成都謂之浣花遨頭宴於杜子美艸堂滄浪亭傾城皆出錦繡夾道自開嵗宴逰至是而止故最盛於他時予客蜀數年屢赴此集未嘗不晴蜀人云𨿽戴白之老未嘗見浣花日雨也】

佑聖夫人誕【增嵗華紀麗譜四月十九日浣花佑聖夫人誕日也太守出窄橋門至梵安寺謁夫人祠就宴於寺之設防旣宴登舟觀諸軍騎射倡樂導前溯流至百花潭觀水嬉競渡官舫民船乘流上下或幕帟水濵以事逰賞最爲出郊之勝】

二十日

上論語解【增玉海紹興七年尹焞給茟札觧論語以進八年四月二十日上之】

小分龍【原嘉定縣誌四月二十日爲小分龍】

二十一日

交防殿成【增唐會要天寶十載四月二十一日興慶宮造交防殿成】

葺太學講殿【增玉海慶曆四年四月壬子二十一日判監王拱辰田況王洙余靖等言首善當自京師漢太學二百四十房千八百餘室生徒三萬人唐學捨亦千二百間今取才養士之法盛矣而國子監才二百楹制度陿小不足以容學者請以錫慶院爲太學葺講殿及更衣殿備乘輿臨幸從之】

築蠶室【增玉海政和元年四月二十一日於壇側度地築公桑蠶室其親蠶殿名曰無斁】求遺書【增玉海紹興三年四月二十一日劉岑請詔求四方遺書從之】

普賢生【原佛書四月二十一日普賢菩薩誕】

二十二日

眞艸書屏【增唐會要貞觀十四年四月二十二日太宗自爲眞艸書屏風以示羣臣筆力遒勁爲一時之絕】

二十三日

齊後山精舍【增南史齊髙帝紀益州有山古老相傳曰齊後山升明三年四月二十三日有沙門元暢者於此山立精舍其日上登尊位】

甘露降【增唐會要武徳九年四月二十三日甘露降於中華殿之桐木如冰雪以示羣臣】紫微夫人四月二十三日夜作【增神玉曜靈津七元煥神扉靈遷方寸裏一躍登太徴妙音乘和唱髙會亦有機齊此天人眄協彼晨景飛總轡六合外寧有傾與危】

二十四日

雨玉璽【原南史齊髙帝紀升明三年四月二十四日滎陽郡人尹千於嵩山東南隅見天雨石墜地石開有玉璽在其中璽方三寸文曰戊丁之人與道俱肅然入艸應天符掃平河洛淸魏都又曰皇帝運興千奉璽詣雍州刺史蕭赤斧赤斧以獻】

祭鱷魚【增韓愈鱷魚文維元和十四年四月二十四日潮州刺史韓愈使軍事衙推秦濟以羊一豬一投惡溪之潭水以與鱷魚食而告之】

玉津閱射【增玉海建隆四年四月二十四日丁亥幸玉津園閱諸軍騎射】

後圃種麥【增玉海紹興二年四月二十四日上曰朕聞祖宗時禁中有打麥殿今於後圃令人引水灌畦種之亦欲知稼穡之艱】

二十五日

講武【增唐髙宗實錄麟徳二年四月二十五日講武邙山之陽禦北城樓觀之】

赤龍在案【增唐防要明皇初臨潞州景龍二年四月二十五日防事防案假寐白鶴觀道士見赤龍在案】

二十六日

霍山祠廟【增唐會要開元十一年四月二十六日庚申崇飾霍山祠廟秩視諸侯】

觀刈麥【增玉海太平興國三年四月二十六日庚辰駕幸景風門駐輦觀刈麥移幸玉津園張樂飲羣臣酒】

進易解【增玉海淳熙十二年四月二十六日知潭州林栗進周易經集觧三十二卷繋辭上下二卷文言說卦序雜本文共爲一卷河圖洛書八卦九疇大衍總防圖六十四卦立成圖大衍揲蓍觧共爲一卷總三十六冊詔付祕省敕書奨諭】

二十七日

日抱戴【增唐會要明皇初臨潞州景龍元年四月二十七日日有抱戴潘炎日抱戴賦景龍元年四月二十七日皇帝初臨上黨日抱戴表至聖之無二呈繼照於明兩陽光杲耀抱黃道而再中喜气氤氳戴赤霄而直上】

淸香館【增彥周詩話先伯父熙寧九年四月二十七日夜夢至一處牓曰淸香館東邊有別院東壁有詩牌題云冀州功徳院山東李白其詩曰秋風吹桂子只在此山中待得春風起還應生桂叢桂叢日以滿淸香何時斷只爲愛淸香故號淸香館】

農桑圖【增松雪齋集延祐五年四月二十七日上禦嘉禧殿集賢大學士臣邦寧大司徒臣源進呈農桑圖上披覧再三問作詩者何人對曰翰林承防臣趙孟頫作圖者何人對曰諸色人匠提舉臣楊叔謙上嘉賞久之人賜文綺一絹一匹】

魏夫人降【增眞誥興寧四年丙寅四月二十七日夜晉司徒文康公舒之女魏夫人降楊羲家】梅堯臣四月二十七日與王正仲飲詩【增我來自楚君自吳相遇泛波銜舳艫時時舉酒共樂莫問罌盎有與無】

二十八日

先蠶黒幣【增玉海大觀四年四月二十八日議禮局言開元禮享先蠶幣以黒請從黑以合至陰之義】

藥王誕【原佛書四月二十八日藥王誕】

二十九日

置黃帝壇【增唐會要天寶九載四月二十九日制曰頃者每祀黃帝乃就南郊禮亦非便宜於皇城內西南坤地攺置黃帝壇朕當親祀以昭誠敬】

赤烏白兔【增玉海至道元年四月二十九日乙巳知通利軍錢昭序表獻部內所產赤烏白兔各一表云烏稟陽精兔昭陰瑞報火徳繁昌之兆示金方柔服之符念玆希世之珍罕有同時而見望宣付史館從之上謂侍臣曰烏色正如渥丹信火徳之應也】

閱大樂【增玉海天聖九年四月二十九日乙巳上禦承明殿閱大樂賜樂工錢帛有差先是太常寺以景徳中嘗躬案大樂其後頗多增制故請臨觀焉】

掌祕閣書【增玉海政和八年四月二十九日工部員外郎滕康請祕閣四部書以祕書郎掌之列史館於左以法東觀從之】

三十日

限日【原燕翼貽謀錄民間訴水旱無限制欺罔官吏無從覈實太宗淳化二年詔訴水旱夏以四月三十日爲限日】

禦制見龍行【並序】

四月三十日駐蹕金山是日申刻無風雷惟細雨一陣旣過而西南見龍橫亙數十丈宛轉移時遂入云端問及土人非起蛟也名爲龍見以爲祥瑞等語朕亦不以爲異故援筆漫成見龍行以示隨侍

在田在天連二五純陽變化參吞吐非如起蛟壞田廬又非宻霧傷園圃云端前後祥光逶迆上下行有矩而乘六龍以禦天不違施徳普時雨有亢有悔有虧盈首出庻物用精明大哉龍徳從其揮純粹須經營長江一派何泱素波萬里盡澄象震云惇元气日新顧諟玩無聲

政典

明堂左个【原禮孟夏之月天子居明堂左个注明堂左个大寢南堂東偏也】

行爵出祿【原禮命太尉贊傑俊遂賢良舉長大行爵出祿必當其位集說傑俊以才言賢良以徳言】

【長大以力言】

繼長增髙【原禮繼長增髙毋有壞墮疏是月艸木蕃廡王者施化當繼續長養之道謂勸民長養增益髙大之物謂勸民種殖集說欲其長則勿壞焉欲其髙則勿墮焉可也】

始絺【原禮是月也天子始絺注初服暑服】

勞農【原禮命野虞出行田原爲天子勞農勸民毋或失時增呂氏春秋仲呂之月無聚大眾巡勸農事】命農勉作【原禮命司徒循行縣鄙命農勉作毋休於都注急趨於農也縣鄙鄕遂之屬主民者也】驅獸【原禮是月也驅獸毋害五穀母大田獵集說夏獵曰苖正爲驅獸之害禾苖者耳與三時之大獵自不同】

嘗麥【原禮農乃登麥天子乃以彘嘗麥先薦廟注麥之新气尢盛以彘食之散其熱也彘水畜增逸周書維四年孟夏王初祈禱於宗廟乃嘗麥於太祖】

聚百藥【原禮是月也聚畜百藥注蕃廡之時毒气盛集說供醫事也】

獻繭收稅【原禮蠶事畢后妃獻繭乃收繭稅以桑爲圴貴賤長幼如一以給郊廟之服注后妃獻繭者內命婦獻繭於后妃收繭稅者收於外命婦外命婦𨿽就公桑蠶室而蠶其夫亦當有祭服以助祭収其近郊之稅耳疏十而稅一】

飲酎【原禮是月也天子飲酎用禮樂注酎之言醇也謂重釀之酒也春酒至此始成與羣臣以禮樂飲之於朝正尊卑也增左晉人徴朝於鄭鄭人使少正公孫僑對曰溴梁之明年公孫夏從寡君以朝於君見於嘗酎與執燔焉疏月令言飲酎當是夏祭之後此言嘗酎謂見於夏祭故云與執燔焉】

禁令【原禮毋起土功毋大眾毋伐大樹】

龍見而雩【原左傳龍見而雩注建已之月蒼龍宿之體昬見東方萬物始盛待雨而大故祭天逺爲百谷祈膏雨春秋考異郵三時惟有禱禮惟四月龍星見始有常雩】

禦制夏旱禱

南郊喜雨詩歷春憫農勞首夏望嘉谷離畢月故遲宻云去何速顥穹閟膏澤及此祈年夙齋居承穆淸中夜起自肅繁星麗赤霄雲漢光自煜雞鳴開重闉輿馬輟華轂步禱升

郊壇祠官啟太祝是時甘澍零霑潤及拜伏空蒙廹閶闔噴薄驅海瀆屏翳灑道廻滲漉足裳服麥隴應秀色重穎欲在目願惟歌屢丰余粟棲比屋

攻駒【原夏小正執陟攻駒增傳執也者始執駒也執駒也者離之去母也執而升之君也攻駒也者教之服車數捨之也】

官田【原淮南子四月官田注四月勉農事故官田也】

郊祀【增漢書郊祀志文帝卽位十三年明年黃龍見成紀其夏下詔曰有異物之神見於成紀毋害於民】

【嵗以有年朕防郊祀上帝諸神禮官議毋諱以朕勞有司皆曰古老天子夏親郊祀上帝於郊故曰郊於是夏四月文帝始幸雍郊見五畤祠衣皆上赤又明年夏四月文帝親拜霸渭之會以郊見渭陽五帝五帝廟臨渭其北穿蒲池溝水權火舉而祠若光煇然屬天焉玉海開寶九年幸西京四月庚子有事南郊先是霖雨彌旬及己亥赴齋宮云物澄霽垂白之民相謂曰不圖今日覩太平天子儀衞】

務農蠶【增漢書景帝紀後二年夏四月詔曰雕文刻鏤傷農事者也錦繡纂組害女紅者也農事傷則饑之本也女紅害則寒之原也夫饑寒並至而能亡爲非者寡矣朕親耕後親桑以奉宗廟粢盛祭服爲天下先不受獻減太官省繇賦欲天下務農蠶素有畜積以備災害彊毋擾弱眾毋寡老耆以壽終防孤得遂長】遂民供養【增漢書武帝紀建元元年夏四月己巳詔曰古之立教鄕裏以齒朝廷以爵扶世導民莫善於徳然則於鄕裏先耆艾奉髙年古之道也今天下孝子順孫願自竭盡以承其親外廹公事內乏資財是以孝心闕焉朕甚哀之民年九十以上已有受鬻法爲復子若孫令得身帥妻妾遂其供養之事】封防山【增漢書武帝紀元封元年夏四月癸夘上還豋封防山降坐明堂】

塞瓠子【增漢書武帝紀元封二年夏四月還祠防山至瓠子臨決河命從臣將軍以下皆負薪塞河隄作瓠子之歌】

初置刺史【增漢書武帝紀元封五年夏四月初置刺史部十三州】

祠神人【增漢書武帝紀太始四年夏四月幸不其祠神人於交門宮若有鄕坐拜者作交門之歌注神人蓬萊仙人之屬也瑯邪縣有交門宮武帝所造】

未央宮置酒【增漢書昭帝紀元鳯二年夏四月上自建章宮徙未央宮大置酒賜郎從官帛及宗室子錢人二十萬吏民獻牛酒者賜帛人一疋】

舉文學髙第【增漢書宣帝紀本始元年夏四月詔內郡國舉文學髙第各一人】

舉寃獄【增漢書宣帝紀五鳯四年夏四月遣丞相禦史掾二十四人循行天下舉寃獄察擅爲苛禁深刻不攺者】

存問蒸庻【增漢書元帝紀初元元年夏四月詔曰方田作時朕憂蒸庻之失業臨遣光祿大夫褒等十二人循行天下存問耆老鰥寡孤獨困乏失職之民】

通籍司馬門【增漢書元帝紀初元五年四月詔令從官給事宮司馬中者得爲大父母父母兄弟通籍注司馬門者宮之外門也】

舉茂材【增漢書元帝紀建昭四年夏四月詔舉茂材特立之士】

金匱玉牒【增後漢書祭祀志建武中元元年四月以吉日刻玉牒書函藏金匱璽印封之使太尉奉匱以告髙廟藏於廟室西壁石室髙主室之下】

舉賢良方正【增後漢書光武紀建武七年夏四月壬午詔公卿司州牧舉賢良方正各一人遣詣公車】

班勞策勲【增後漢書光武紀建武十三年四月大饗將士班勞防勲功臣增邑更封凡三百六十五人】

封孔子後【增後漢書光武紀建武十四年夏四月辛巳封孔子後志爲褎成侯注平帝封孔均爲褎成侯志均子也古今志曰志時爲宻令】

礿祭陳鼎【增後漢書明帝紀永平六年王雒山出寶鼎廬江太守獻之夏四月甲子詔曰祥瑞之降以應有徳方今政化多僻何以致玆易曰鼎象三公豈公卿奉職得其理耶太常其以礿祭之日陳鼎於廟以備噐用賜三公帛五十匹九卿二千石半之】

賜公田【增後漢書明帝紀永平九年四月甲辰詔郡國以公田賜平民各有差】

報農功【增後漢書明帝紀永平十年夏四月戊子詔曰昔歳五穀登衍今玆蠶麥善收其大赦天下方盛夏長養之時蕩滌宿惡以報農功百姓勉務桑稼以備災害吏敬厥職毋令愆墮】

巡行河渠【增後漢書明帝紀永平十二年夏四月遣將作謁者王吳修汴渠十三年夏四月汴渠成辛巳行幸滎陽巡行河渠乙酉詔曰自汴渠決敗六十餘嵗今旣築隄理渠絕水立門河汴分流復其舊迹陶邱之北漸就壤墳故薦嘉玉潔牲以禮河神東過洛汭嘆禹之績今五土之宜反其正色濵渠下田賦與貧人無令豪右得固其利】

省冰紈縠絮【增後漢書章帝紀建初二年夏四月癸巳詔齊相省冰紈方空縠吹綸絮】禘祭【增後漢書張純禘祭以夏四月夏者陽气在上陰气在下故正尊卑之義也】

五經課試【增魏志文帝紀黃初五年夏四月立太學制五經課試之法置春秋谷梁博士】夕牲臨拜【增晉書禮志武帝防始七年四月帝將親祠車駕夕牲而儀注還不拜詔問其故博士奏歷代相承如此帝曰非致敬宗廟之禮也於是實拜而還遂以爲制夕牲必躬臨拜】

石畫成文【增晉書武帝紀防始三年四月戊午張掖太守焦勝上言氐池縣大栁谷口有元石一所白畫成文實大晉之休祥圖之以獻詔以制幣告於太廟藏之天府】

增太學生【增晉書孝武帝紀太元九年夏四月己夘增置太學生百人】

祀畢親戎【增魏書禮志神防二年帝將徵蠕蠕省郊祀儀四月以小駕祭天神畢帝遂親戎大防而還歸格於祖禰徧告羣神】

幸皇宗學【增魏書孝文帝紀太和十六年四月甲寅幸皇宗學親問博士經義】

親祀孔廟【增魏書孝文帝紀太和十九年四月庚申行幸魯城親祠孔子廟辛酉詔拜孔氏四人顏氏二人爲官又詔選諸孔宗子一人封崇聖侯邑一百戶以奉孔子之祀又詔兗州爲孔子起園柏修飾墳壠更建碑銘褒聖徳】

賜延年杖【增周書於謹傳保定三年四月詔以謹爲三老賜延年杖】

頒符【增隋書文帝紀開皇七年四月癸亥頒靑龍符於東方總管刺史西方以騶虞南方以朱雀北方以元武】

勘錢樣【增隋書食貨志大象三年四月詔四靣諸開各付百錢爲樣從關外來勘樣相似然後得過樣不同者卽壞以爲銅入官】

祠華山【增唐書髙祖紀武徳三年四月丙申祠華山壬寅至自華陰】

顏曾贈官【增唐書髙宗紀總章元年四月乙夘贈顏回太子少師曾參太子少保】

禦九成宮【增唐會要幹封三年四月將作大匠閻立徳造九成宮新殿成移仗禦之謂侍臣曰朕性不宜熱所司頻奏請造此殿旣作之後深懼人勞今暑熱朕在屋下尙有流汗匠人露事亦可憫所以不令精妙意者祗避炎暑耳長孫無忌曰聖心每以卹民爲念天徳如此臣等不勝幸甚】

始置節度【增唐會要景云二年四月賀防延嗣除涼州都督充河西節度自此始有節度之號】含元殿試【增唐會要開元九年四月甲戌上親防試應制舉人於含元殿】

上封事【增唐會要乾元元年四月詔京官九品以上上封事通典唐乾元二年四月兩省諌官十日一上封事直論得失無假文言冀成殿最用存沮勸】

貢新瓜【增唐會要太和四年四月有司貢新瓜獻興慶宮】

建終南祠宇【增唐會要開成二年四月辛酉建終南山祠宇】

進科目記【增唐會要大中十年四月侍郎知舉鄭顥進諸家科目記十三卷敕付翰林自今放牓後寫及第姓名及所試詩賦題進入每嵗編次】

十祭【增唐會要四月十祭自祀赤帝至雩祀園邱】

日夲朝獻【增唐宣宗實錄大中七年四月日本國遣王子來朝獻寶器音樂帝曰近者黃河淸今又日本來朝朕徳薄何以堪之因賜百寮宴陳百戱以禮之】

訴寃陳牒【增通典開元二年四月敕在京有訴寃者並於尙書省陳牒所司爲理若稽延致有屈滯者委左右丞及禦史防訪察聞奏】

乏月【增四時纂要四月也是謂乏月冬谷旣盡夏麥未登宜振乏絕救饑窮九族不能自活者救之】置律學【增宋史神宗紀熙寧六年四月乙亥置律學玉海以朝集院爲律學賜錢萬五千緡以養生徒教授四員使學而後從政】

舉經眀行修【增宋史哲宗紀元祐元年四月詔遇科舉令升朝官各舉經明行修之士一人俟登第日與升甲】

訪求曆書星學【增宋史髙宗紀紹興十年四月丙午訪求亡逸曆書及精於星歷者】舉廉吏【增宋史髙宗紀紹興十年四月癸亥命部使者嵗舉廉吏一人】

孝義旌門【增宋史理宗紀淳祐十一年夏四月戊戌潭州民林符三世孝行一門義居詔旌表其門】渾天儀象銘【增宋史律曆志元祐七年四月詔尙書左丞蘇頌撰渾天儀象銘】

幸金明池【增宋史禮志太平興國九年四月幸金明池習水戰帝禦水殿召近臣觀之謂宰相曰水戰南方之事也今其地已定不復施用時習之示不防戰耳因幸講武防閱諸軍都試軍中之絕技者逓加賜賚遂登瓊林苑樓陳百戱擲金錢令樂人爭之極歡而罷】

天津橋圗【增宋史河渠志洛水貫西京多漲漂壊橋梁建隆二年畱守向拱重修天津橋成甃臣石爲腳髙數丈銳其前以疏水勢石縱縫以鐵鼔絡之其制甚固四月具圖來上降詔褒羙】

置謗木肺石函【增資治通鑑梁天監元年夏四月癸酉詔公車府謗木肺石旁各置一函若肉食莫言欲有橫議投謗木函若有功勞才器寃沈莫逹者投肺木函】

設參政【增燕翼貽謀錄太祖皇帝以趙普專權欲置副貳以防察之問陶谷以下丞相一等有何官谷以參知政事參知機務對幹徳二年四月乙丑乃以薛居正呂餘慶爲參知政事不押班不知印不升政事堂其後至道元年四月更制令升政事堂知印押班一同宰相】

右文修撰【增燕翼貽謀錄政和六年四月奉禦筆集賢殿無此名祕書省殿以右文殿爲名可攺爲右文殿修撰】

上會要【增麟臺故事天聖末國史成始於修史院績纂防要明道二年命參知政事宋綬看詳修纂至曆四年四月監修國史章得象上新修國朝防要一百五十卷】

孟氏講義【增眞徳秀跋紹興己丑之孟夏旴江包敏道過予粵山之縣尹宋侯聞其名延致庠校揮孟氏要防是日邑官泊學子防於堂上者凡百數十人聞君講說莫不聳動嘆未嘗有學長吳千兕等將以君講義刻於學俾書其後】

薦冰【增玉海建隆二年始置藏冰務而修其祭常以四月命官率太祝用幣以黒牡祭元之神乃開冰以薦寢廟金史禮志天徳二年命有司議薦新禮依典禮合用時物令太常卿行禮四月薦冰】

賜飛白【增玉海淳化元年四月辛亥上親艸書飛白書紅綾扇賜宰相樞密使翰林學士尙書丞郎兩省給捨以上各一】

賜禦書中庸【增玉海天聖五年四月辛夘賜進士王堯臣等聞喜宴於瓊林苑中使賜禦詩又人賜禦書中庸篇各一軸自後遂以爲常】

罷貢物【增玉海治平四年四月壬申神宗出諸州貢物名件自漳州山姜花至同州榲桲凡四十三州七十種手詔曰四方入貢𨿽云古禮考之禹制未有若玆之繁今一郡嵗有三四而至者自今其悉罷之】圖上職方【增玉海元祐三年四月己夘詔諸路及州各具圖開析建立沿革城壁吏員戶口貢賦山川地裏上職方】

給官牛【增金史太宗紀天防九年四月詔新徙戍邊戶乏耕牛者給以官牛別委官勸督田作】區種法【增金史孟鑄傳泰和四年自春至夏諸郡少雨鑄奏今嵗愆陽已近五月比至得雨恐失播種之期可依種麻菜法擇地形稍下處撥畦種谷穿土作井隨宜灌漑上從其言區種法自此始】

祭遁甲神【增北平古今記元英宗延祐七年四月祭遁甲神於香山】

蠶禁【增西吳枝乘吳興以四月爲蠶月家家閉戶官府勾攝徴収及裏閈往來慶弔皆罷不行謂之蠶禁】

民用

捲耳【增詩采采捲耳疏捲耳葉靑白色似胡荽白華細莖蔓生可煮爲茹滑而少味四月中生子如婦人耳中璫今或謂之耳璫幽州人謂之爵耳是也】

竹筍【增詩維筍及蒲疏筍竹萌也皆四月生筍譜渭川筍史記曰渭川千畝竹其人與千戶侯等筍晚四月方盛又慈竹筍四月生江南人多以灰煮食之】

獲大麥【原呂氏春秋孟夏之昔殺三葉而獲大麥注昔終也三葉薺亭歷菥蓂也是月之季枯死大麥熟而可獲大麥旋麥也】

種大小豆【增四民月令四月時雨降可種大小豆羙田欲稀薄田欲稠】

糒【增四民月令四月可以作糒以待賔客】

指星麥【原拾遺記張華爲九醖酒以三薇漬麯糵糵出西麯出北胡胡中有指星麥四月火星出麥熟而獲之糵用水漬麥三夕而生萌芽以平旦雞鳴時而用之俗人呼爲雞鳴麥以之釀酒醇美】種黍【增泛勝之書黍者暑也種必待暑先夏至三十日此時有雨疆土可種黍一畝三升黍心未生雨灌其心心傷無實黍心初生畏天露令兩人對持長索槪去其露日出乃止】

攝生【增攝生月令四月爲幹生气夘死气酉是月也萬物已成天地化生勿冒極熱勿大汗後當風勿露星宿勿食大蒜勿含生薤勿食雞肉勿食虵鱓是月肝藏少气不行火气漸臨水气漸衰稍補腎助肺調和胃气無失其時是月八日不逺行宜安心靜念沐浴齋戒必得福履】

羊腎粥【原千金月令四月節內宜食羊腎粥其法先以子一兩研煮取汁濾淨和麪煮將羊腎一具切條蔥炒作臛食之補腎療眼暗赤腫】

山防榔【增竺法眞登羅浮山疏山防榔一名蒳子榦似蔗葉柞一叢千餘幹幹生十房房底數百子四月采】

作酢【增齊民要術崔寔曰四月可作酢】

具機杼【增齊民要術四月繭旣入簇趨繰剖綫具機杼敬經絡】

收菜子【增齊民要術崔寔曰四月收蕪菁及芥葶冬葵子原農政全書四月収諸色菜子斫倒就地曬打収之用瓶罐盛貯標記名號】

防酒【增齊民要術作防酒法四月取防葉合花采之還卽急抑著甕中六七日悉使烏熟曝之煮三四沸去滓內甕中下麯炊五斗米日中可燥手一兩抑之一宿復炊五斗米酘之便熟皮日休寄魯望詩明朝有物充鄕信防酒三瓶寄夜航】

雉尾蒓【增齊民要術食膾魚蒓羹芼羹之菜蒓爲第一四月蒓生莖而未葉名作雉尾蒓第一作肥羹】越瓜胡瓜【增齊民要術種越瓜胡瓜法四月中種之】

種椒【增齊民要術熟時收取黒子四月初畦種之治畦下水如種葵法】

鋤蔥【增齊民要術種蔥四月始鋤鋤徧乃剪剪與地平剪欲旦起避熱時】

光明絲【原埤雅廣要橫州之地楓始生葉有虫食之其形似蠶四月間熟亦如蠶之將州人擘取其絲光明如琴】

桑椹酒【原四時月令四月宜飲桑椹酒能理百種風熱其法用椹汁三斗重湯煮至一斗半入白蜜二合酥油一兩生薑一合煮令得所瓶收每服一合和酒飲之】

落雁木【增圖經本艸落雁木雅州出者苖作蔓纒繞大木苖葉形色大都似茶無花實彼人四月采苖入藥用】

芥心艸【增圖經本艸芥心艸生淄州引蔓白色根黃色四月采苗葉搗末治瘡疥甚效】

白鮮【增圖經本艸白鮮苖髙尺餘莖靑葉稍白如槐亦似茱茰四月開花淡紫色似小蜀葵花根似小蔓菁皮黃白而心實山人采嫩苗爲菜茹】

石耆【增名醫別錄石耆味甘無毒主欬逆气生石間色赤如鐡脂四月采】

白頭翁【增名醫別錄白頭翁生髙山山谷及野田四月采蜀本艸白頭翁所在有之有細毛不滑澤花蘂黃四月采實日幹】

伏翼【增吳氏本艸伏翼或生人家屋間立夏後陰漧治目令人夜夜有光】

枸湯沐浴【原遵生八牋四月初四日七日八日九日取枸湯沐浴令人不老肌膚光澤】天道西行【原遵生八牋四月盛徳在火天道西行作事出行宜向西吉】

石首魚【增田九成遊覽志石首魚每嵗四月來自海洋綿亙數里其聲如雷海人以竹筒探水底聞其聲乃下截流取之澄以淡水皆圉圉無力初水來者甚佳二水三水來者魚漸小而味漸減矣】�米【增爾雅翼�米可爲飯生水田中苖子似小麥而小四月熟久食不饑】

楊桐艸【增茶譜湘人四月采楊桐艸搗汁浸米蒸作飯食必采石楠芽爲茶飲乃去風也】風落胡桃【增衞生易簡方眼目昏暗四月內取風落小胡桃每日午時食飽以無根水吞下偃臥覺鼻孔中有泥鮏气爲度】

傍林鮮【原山家淸供夏初竹筍盛時就竹邊煨熟其味甚鮮名曰傍林鮮文與可守洋州正與家人煨筍午飯忽得東坡書詩云想見淸貧饞太守渭濱千畝在胸中不覺噴飯滿案想作此供也】

夏枯艸【增本艸綱目夏枯艸葉似旋覆三月四月開花作穗紫白色似丹參花結子亦作穗五月便枯四月采之】

石麫【增本艸綱目石麫不常生亦瑞物也宋眞宗祥符五年四月慈州民饑鄕寕縣山生石脂如麫可作餅餌】

蠟樹【增本艸綱目今人不知女貞但呼爲蠟樹立夏前後取蠟虫之種子裹置枝上半月其虫化出延緣枝上造成白蠟民間大獲其利】

勒魚【增本艸綱目勒魚出東南海中以四月至漁人設之聽水中有聲則魚至矣有一次二次三次乃止狀如鰣魚小首細鱗腹下有硬刺如鰣腹之刺頭上有骨合之如鶴喙形幹者謂之勒鮝】

鰣魚【增食源本艸鰣魚初夏時有餘月則無故名本艸綱目按孫愐云鰣出江東今江中皆有而江東獨盛故應天府以充禦貢每四月鰣魚出後卽出雲從海中溯上人甚珍之陶朱公書鰣魚盛扵四月鮮白如銀其味甘美廣州謂之三鯬魚】

楡錢糕【增帝京景物略四月楡初錢麫和糖蒸食之曰楡錢糕】

防霧傷麥【原農政全書四月防有霧傷麥但有沙霧用檾麻散拴長防上侵晨令兩人對持其防於麥上牽拽抹去沙霧則不生虫】

梅豆【增農政全書種大豆鋤成行壠舂穴下種早者二月種四月可食名曰梅豆】

正屋漏【增田家歷四月正屋漏以偹雨】

種蓮【增種樹書種蓮先以羊糞壤地於立夏前兩三日種當年便著花】

栽蒲【增農桑通訣四月揀綿蒲肥旺者廣帯根泥移出於水池內栽之次年卽堪用】

種黑豆【增陶朱公書黒豆北方髙原之所皆產餵馬極肥故名馬料豆人食之補腎明目何首烏賴其蒸曬更有功效四月間撒種】

趙孟頫四月耕詩【增孟夏土加潤苖生無近逺漫漫冒淺陂芃芃被長阪嘉谷𨿽已殖惡艸亦滋蔓君子與小人並處必爲患朝朝荷耡往忘疲倦旦隨鳥雀起歸與牛羊晚有婦念將饑過午可無飯一飽不易得念此獨長嘆】

趙孟頫四月織詩【增四月夏气淸蠶大已屬眠髙者何昂昂蛾眉復娟娟不憂桑葉少徧野如緑煙相呼攜筐去迢逓立逺阡梯空伐條枚葉上露未幹蠶饑當早歸秉心靜以專飭躬修婦事�俛當盛年救忙多女伴笑語方喧然】

物

秀葽【原詩四月秀葽增不榮而實曰秀葽葽艸也夏小正四月王萯秀葽其是乎物成自秀葽始】螻蟈鳴【原禮螻蟈鳴注螻蟈蛙也增釋文螻螻蛄蟈蛙也卽蝦蟆也淮南子注四月陰气始動於下故應鳴也】

蚯蚓出【原禮蚯蚓出增淮南子丘螾出注丘螾蠢蝡也】

王瓜生【原禮王瓜生注王瓜莗挈也今月令云王萯生夏小正云王萯秀呂氏春秋王善生淮南子注王瓜色赤感火之色而生】

苦菜秀【原禮苦菜秀淮南子注苦菜味苦感火之味而成易通卦驗苦菜葉似苦苣而細斷之有白汁花黃似菊堪食但苦耳】

麥秋【原禮麥秋至集說秋者百糓成熟之期此於時𨿽夏於麥則秋故云麥秋也增月令章句百谷各以其初生爲春熟爲秋故麥以孟夏爲秋】

禦制見途中夏麥將熟志喜詩江滸淮壖道已周歸防東省麥盈疇雨滋膏潤苖多秀早慶今年大有秋【增許敬宗麥秋賦考宿麥於生起嚴秋於溽暑扇漸秀於梅風潤岐苖於谷雨於時翹總暢陰呂潛生當隆曦之首節韞秋令之初萌雜蕓黃於綠野參肅殺於朱明始自天而下降終因地而斯成疇中气爽壠際風淸王安石隴麥詩荷葉初開筍漸抽東坡南蕩正堪逰無端隴上翛翛麥橫起風寒占作秋】

艸木長【原楚辭九章滔滔孟夏兮艸木莽莽注滔滔盛陽貌言孟夏四月純陽用事煦成萬物艸木之莫不莽莽盛茂陶潛讀山海經詩孟夏艸木長繞屋樹扶疎】

鳴札【原夏小正鳴札札者寧縣也鳴而後知之故先鳴而後札增爾雅疏蚻一名蜻蜻如蟬而小方言云蟬小者謂之麥蚻】

囿有見杏【原夏小正囿有見杏傳囿者山之燕者也】

鳴蜮【原夏小正鳴蜮傳屈造之屬】

其樹桃【原淮南子四月其樹桃注桃後李熟】

布谷【增淮南子孟夏之月以熟谷禾雄鳩長鳴爲帝歳注雄鳩蓋布谷也荊楚嵗時記四月有鳥名獲谷其名自呼農人此鳥則犁杷上岸溫庭筠詩栁暗桑濃聞布谷】

薺麥枯【增董仲舒雨雹對建已之月爲純陽不容都無復陰也但是陽家用事陰气之極耳薺麥枯由陰殺也】

蠶咡絲【增春秋考異郵四月蠶咡絲】

百谷權輿【增後漢書魯恭始夏百谷權輿陽气胎飬之時】

南居李【原風土記南居細李四月先熟】

枇杷【增風土記枇杷葉似栗子似藥四月熟廣志枇杷冬花實黃大如雞子小者如杏味甜酢四月熟出南安犍爲宜都唐太宗帖使至得所進枇杷子良深慰悅嘉果珍味獨冠時新蘇軾枇杷詩緑暗初迎夏紅殘不及春魏花非老伴盧橘是鄕人】

安石橊【增潘嶽河陽庭前安石橊賦實有嘉木曰安石橊修條外暢榮幹內樛扶疎偃蹇冉弱紛柔於是暮春告謝朱夏戒初新莖擢潤槀葉垂曾華以先越含榮�其方敷】

稷熟【增廣志破減稷逼麥稷此二者以四月熟】

木蓮花【增舊唐書白居易木蓮大者髙四五丈巴民呼爲黃心樹經冬不凋身如靑楊有白文葉如桂厚大無脊花如蓮香色艷膩皆同獨房蘂有異四月初始開自開迨謝僅二十日】

萬物布散【增周易集解風以散之荀爽曰謂建已之月萬物上逹布散田野】

茄瓠【增東京夢華錄四月茄瓠初出上市東華門爭先供進一對可值三五十千者】

時果【增東京夢華錄四月時果則禦桃李子金杏林檎之】

麥門冬【增爾雅翼麥門冬生山谷肥地葉如韭四季不凋根有須作連珠形似穬麥顆故名麥門冬四月開花淡紅如紅蓼花實圓碧如珠原陶朱公書葉莎艸長秀根如麥顆連珠種法四月初采子芟卻根去頭半寸許相去約一尺栽一顆入土一寸半實築四邊常以水澆有艸卽蕓宜夏至前一日采取】荔枝【增異物志荔枝多汁味甘絕口又小酸可飽食不可使厭生時大如雞子其膚光澤幹則焦小四月始熟荔枝譜火山本出廣南四月熟味甘酸而肉薄穗生梗如枇杷閩中近亦有之山在梧州嶺表錄異梧州西有火山產荔枝四月子丹以其地熱故曰火山】

鰽魚【增異物志鰽魚初夏從海中溯流而上長尺餘腹下如刀肉中細骨如毛云是鰽鳥所化故腹內尙有鳥腎二枚其鳥白色如鷖羣飛至夏鳥藏魚出變化無疑】

畱鷺祭神【增圖經黎州通望縣每嵗孟夏有白鷺鶿一防墜地古老云眾鳥避瘴臨去畱一鷺祭山神】

仙人杖【增圖經本艸陳子昂觀玉萹序余從喬公北徵夏四月次於張掖河洲艸木無他異惟有仙人杖往往叢生予昔嘗餌之戊人有薦佳蔬者此物存焉因爲喬公昌言其功】

黃精【增圖經本艸黃精葉如竹葉而短兩兩相對莖梗柔脆頗似桃枝本黃末赤四月聞細靑白花如小豆花狀子白如黍根如嫩生薑黃色】

栗花【增圖經本艸栗四月開花靑黃色長條似胡桃花】

瑞桐【增輿地紀勝泉州城初築時環郡皆植刺桐號桐城初夏開花極鮮紅如葉先萌芽花後則其年五穀豊登故謂之瑞桐宋丁謂詩云聞得鄕人說刺桐葉先花卜年丰我今到此憂民切只愛靑靑不愛紅】楝花【增陸遊幽居初夏詩楸花楝花照眼明幽人浴罷葛衣輕又緑樹陰中紅楝起一團零亂濕胭脂】梧桐花【增本艸衍義梧桐四月開嫩黃小花一如花枝頭出綠墜地成油沾漬衣履】

木半夏【增本艸綱目木半夏樹葉花實及星斑气味並與盧都同立夏後始熟故吳楚人呼爲四月子亦曰野櫻桃】

紫藤【增本艸拾遺紫藤四月生紫花可愛長安人亦種之庭也】

木香【增艸花譜花開四月木香之種有三其最紫心白花香馥淸潤髙朶萬條望若香雪其淸心白木香黃木香皆不及也】

蠶鳥【增西吳枝乘四月有鳥飛其聲曰著山看火湖民謂之蠶鳥】

蠶蝦【增西吳枝乘四月有小蝦亦以蠶時出市民謂之蠶蝦蠶熟則絕無矣】

吳葵華【原神隱小滿初候吳葵華司馬光初夏詩四月淸和雨乍晴南山當戶轉分明更無栁絮因風起惟有葵花向日傾】

麥秀寒【增田家雜占四月必作寒數日謂之麥秀寒卽月令麥秋至之候】

莎蘿花【增一統志杭州府千頃山西有莎蘿花一株四月花開香聞數里】

篛蘭【增羣芳譜篛蘭葉似篛花紫形似蘭而無香四月開與石橊紅同時】

木蘭【增羣芳譜木蘭葉似菌桂厚大無脊有三道縱紋皮似板桂有縱橫紋花似辛夷內白外紫四月初開二十日卽謝不結實】

眞珠蘭【增羣芳譜眞珠蘭一名魚子蘭色紫蓓虆如珠花開成穗其香甚濃四月內節邊斷二寸插之卽活以魚鮏水澆之則茂】

山丹【增羣芳譜山丹根似百合體小而瓣少莖亦短小葉狹長而尖頗似栁葉與百合迥別四月開紅花六瓣亦結小子】

占驗

愆候【原禮孟夏行秋令則苦雨數來五穀不滋四鄙入保注申之气乘之也又行冬令則艸木蚤枯後乃大水敗其城郭注亥之气乘之也又行春令則蝗虫爲災暴風來格秀艸不實注寅之气乘之也】占秋糶【增齊民要術師曠占五穀貴賤法常以四月朔占秋糶風從南來西來者秋皆賤逆此者貴】立夏五行【增行軍月令立夏日得金五穀不成夏旱多風得木夏寒艸生得火多妖言兵戈起得土遠臣朝國無政令得水上下相和順天下安寜】

立夏日暈【增紀歷撮要立夏日無暈無水有暈主做湖塘】

魚散子【增紀歷撮要四月看魚散子占水黃梅時水邊艸上看散子髙低以卜水增止】

雨損麥【原紀歷撮要四月夜雨損小麥諺云小麥不怕神共只怕四月八夜雨農政全書立夏後夜雨多主損麥蓋麥花夜吐雨多花損故麥粒浮秕也】

十二日占【增紀歷撮要有利無利只看四月十二此日宜晴忌西南風吹足百錢動若東南風吹動足百錢十分好】

卜嵗【增談苑江南民於四月一日至四日卜一歲之丰凶云一日雨百泉枯言旱也二日雨傍山居言避水也三日雨騎木驢言踏車取水亦旱也四日雨餘有餘言大熟也】

初八日晴陰【原周益公日記四月初八晴料峭髙田好張釣四月初八烏漉禿不論上下一齊熟增通攷初八日看陰晴卜水旱最宜宻雲不雨】

日暖夜寒【增田家五行月內日裏要暖夜裏要涼主少水諺云日暖夜寒東海也幹】

二十日占【原田家五行小分龍日卽二十日晴分懶龍主旱雨分健龍主水東南上下大熟西北風分白龍主大水東北風分靑龍主小水】

野薔薇【增田家五行野薔薇開在立夏前主水】

魚骨曲【原田家雜占夏初食鯽魚脊骨有曲主水】

水底苔【增田家雜占夏初水底生苔主有水諺雲水底起靑苔卒逢暴水來】

虹見【原農政全書月內虹見主米貴】

朔晦占【原文林廣記四月朔風雨麥惡米貴晦朔大雨大蝗虫災通攷朔日値立夏主地動値小滿主凶災大風雨主大水小則小水時主旱又曰此日雨主有重種兩禾之患】

立夏日風【原通攷立夏日風東來雷電多南來年丰歲安西來人眾不安北來泉湧地動】十四日占【原通攷十四日晴主歲稔黃昏時日月對照主夏秋旱】

十六日占【原通攷十六日看月卜水旱上早無雲紅色主大旱遲而白色主水夜深主大水有云主艸多雲黒主有蟹諺云有谷無谷但看四月十六又雲月上早低田収好稻月上遲髙田剩者稀增嘉定縣誌四月十六日望晴雨以候歲是日晴則水大雨則旱惟陰雲爲佳夜忌陰黒諺云此夜烏漉禿西鄕村子繞田哭言有水也】

量

【月】影【原通攷十六夜月當午立一丈竿量月影若過竿主雨水多沒田夏旱人饑長九尺主三時雨水八尺主六月雨水七尺主低田大熟髙田丰収五尺夏旱四尺主蝗三尺主人饑】

雜紀

龍見【增漢書宣帝紀甘露元年夏四月黃龍見新丰書武帝紀泰始六年四月白龍二見於東莞】鳳凰集【增漢書宣帝紀地節二年夏四月鳳凰集魯郡羣鳥從之】

續膠【增十洲記鳳麟洲煮鳳喙及麟角合煎作膏名之爲續膠或名連金泥能續弓弩已斷之刀劍斷折之金更以膠連續之使力士掣之他處乃斷所續之際終無斷也武帝天漢三年四月西國王使至獻此膠四兩武帝幸華林園射虎而弩斷使者時從駕又上膠一分使口濡以續弩帝曰異物也乃使武士數人共對掣引之終日不脫如未續時也膠色靑如碧玉】

吉光裘【增十洲記武帝天漢三年四月西國王使至獻吉光毛裘裘黃色蓋神馬之也入水數日不沈入火不燋】

就艸【增漢書趙國四月艸生發郡騎及屬國胡騎伉健各千倅馬什二就艸】

關陽門【增李尢關陽門銘關陽在孟位月惟已淸明冠節太陽進起】

紫蘭宮玉女【增漢武內元封元年四月戊辰帝閒居承華殿東方朔董仲舒在側忽見一女子著靑衣羙麗非常帝愕然問之女對曰吾墉宮玉女王子登也向爲王母所使從昆侖山來帝問東方朔曰是西王母紫蘭宮玉女昔出配北燭仙人近又召還使領命祿眞靈官也】

得玉璽【增晉書禮志魏太和元年四月洛邑初營宗廟掘地得玉璽方一寸九分其文曰天子羨思慈親明帝爲之攺容以太牢告廟】

白麟見【增晉書武帝紀太康元年夏四月白麟見於頓丘】

丹鵲扇【增拾遺記周昭王二十四年塗修國獻靑鳳丹鵲各一雌一雄孟夏之時鳳鵲皆脫易毛羽聚鵲翅以爲扇緝鳳羽以飾車蓋扇一名遊飄二名條翮三名虧光四名仄影時東甌獻二女一名延娟二名延娛使二人更搖此扇侍於王側輕風四散泠然自涼】

射雉【增潘嶽射雉賦於時靑陽告謝朱明肇授靡木不滋無艸不茂初莖蔚其曜新陳柯槭以攺舊天決決以垂雲泉涓涓而吐澑麥漸漸以擢芒雉鷕鷕而朝雊注夏爲朱明時四月也】

河濟淸【增南史宋文帝紀元嘉二十四年四月河濟俱淸】

祠天【增宋書索頭其俗以四月祠天】

鴟尾紫煙【增陳書髙祖紀永定二年四月戊辰重云殿東鴟尾有紫煙屬天】

獻瑞鐘【增南史陳宣帝紀太建七年四月壬子郢州獻瑞鐘六】

獲玉印【增魏書靈徴志髙宗和平三年四月河內人張超於壊樓所城北故佛圗處獲玉印以獻印方二寸其文曰富樂日昌永保無疆福祿日臻長享萬年玉色光潤模制精巧百寮咸曰神明所授非人爲也詔天下大酺三日】

異雀【增後燕錄長樂元年夏四月甲午有異雀素身綠首集於端門棲翔東園二旬而去】

隆慶池泛舟【增舊唐書中宗紀景龍四年四月乙未幸隆慶池結防爲樓宴侍臣泛舟戲樂】宴親屬【增唐會要髙祖武徳七年四月丙午宴王公親屬於文明殿見安平王太妃以尊屬從家人禮降階再拜酒小闌徙坐翠華殿帝賦詩王公遞上壽賜帛各有差】

玉華宮銘【增唐防要貞觀二十二年四月太宗禦制玉華宮銘令皇太子已下並和】

慈烏巢栱【增實錄開元二十八年四月庚辰有慈烏巢紫宸之栱】

龍堂禱雨【增唐會要貞元十三年四月幸興慶宮龍堂禱雨有一白鸕鷀浮沈水際羣翼從左右以爲龍之變化旣而大雨】

宴花萼樓【增唐明皇帝首夏花萼樓觀羣臣宴寜王山亭回樓下又申之以賞樂賦詩並序今年帶閏節候全晚暑气猶淸芳艸未歇披樂善之邸坐忘憂之觀東郊跬步南山在目足以締夏首之新賞補春餘之墜歡朕登覽上宮俯臨長陌暢眾心之怡虞懽歸騎之逶迆鼔之以琴瑟侑之以筐篚衢尊意洽藿思苖賦我有嘉賔之詩奏君臣相悅之樂踟躕西日吟玩乘風不知衷情之發於翰墨也詩今年通閏月入夏展春輝樓下風光晚城隅宴賞歸九歌政要六舞散朝衣天喜時相合人和事不違禮中推意厚樂處感心防別賞陽臺樂前旬暮雨飛】

進銅鼓【增玉海漧徳四年四月辛亥南蠻進銅鼔以請內附又景徳元年四月癸酉象州貢銅鼔髙一尺八寸濶二尺五寸旁有四耳銜環鏤人騎花蛤椎之有聲】

淳化法帖【增玉海淳化四年四月詔以先賢墨迹爲法帖十卷勒於石丙戌賜近臣各一部】獻總仙記【增玉海至道二年四月知黃州樂史獻總仙記百三十七卷目錄四卷帝宣示宰臣付史館】

宸章集【增玉海祥符三年四月丁巳龍圖待制陳彭年奉詔纂歷代帝王集凡正統十五卷閏位十卷上作序賜名宸章集詔褒彭年】

槐杏連理【增玉海祥符五年四月甲辰瑞聖園槐杏連理繪圖以示輔臣】

百寶酒船【增玉海元丰二年四月癸卯太皇太后幸金明池上扶太皇太后登輦又豫爲百寶酒船於是持以上壽】

撤金蓮燭【增玉海元祐三年四月蘇軾艸三制對小殿撤金蓮燭送歸院】

校四庫書【增玉海紹興二年詔平江守臣訪求圖籍四月詔分經史子集四庫分官日校】送刀魚【增莫州圖經郝姑祠在莫州莫縣俗郝姑得爲水仙每至四月送刀魚爲信至今四月內多有刀魚上來鄕人每到四月祈禱】

玉盤盂【增蘇軾玉盤盂詩序東武舊俗每歲四月大會於南禪資福兩寺以芍藥供佛而令歲最盛凡七千餘朶皆重跗累萼繁麗丰碩中有白花正圓如覆盂其下十餘葉稍大承之如盤姿格絕異獨出於七千朶之上而其名俚甚乃爲易之詩雜花狼籍占春餘芍藥開時掃地無兩寺妝成寶瓔珞一枝爭看玉盤盂佳名防作新翻曲絕品難防舊畫圖從此定知年谷熟姑山親見雪肌膚】

酒庫開煮【原幹淳嵗時紀戶部防檢所十三酒庫例於四月初開煮九月初開淸先是提領所呈樣品嘗然後迎引至諸所官府而散每庫各用疋布書庫名髙品以長竿懸之謂之布牌以木牀鐵檠爲仙佛神之駕空飛動謂之臺閣雜劇百戲諸藝各庫爭爲新好庫妓之琤琤者皆珠翠盛飾銷金紅背乘繡韉寶勒駿騎少年狎客往往簇飣持杯爭勸馬首所經之地髙樓防閣繡幕如雲累足駢肩眞所謂萬人海也】淸風樓【增東京夢華錄四月在京七十二戶諸正店初賣煮酒市井一新惟州南淸風樓最宜夏飲初嘗靑杏乍薦櫻桃時得嘉賔觥酧交作】

江船下水【增嶽陽風土記嶽州瀕江諸廟皆有船四月中擇日下水擊畫鼔集人歌以櫂之至端午罷】

五花圖【增輿地紀勝髙郵丰瑞堂以芍藥得名淳熙三年夏四月郡圃芍藥一枝五色時郡守王�名其燕寢之堂爲丰瑞仍作五花圗於上】

科柏【增研比雜誌宋鞏洛陵寢嵗以四月科栢前期遣官奏告】

瓜熟【增續文獻通考隋朱昌寧永城人有孝行母病思時方四月未熟昌寧號哭於田中一夕盡熟母食之卽差】

田雀肥【增小丹丘客談京師田雀以四月肥背有黃羽與江鄕純色者別而以江南食法制之亦甚肥美】

楓樹異花【增名勝志文山在龍溪縣城東二十里北臨大溪三通湖治十七年四月山有大楓樹上產異花一簇其狀如蘭其葉如桂有殊香凡四十日方謝】

玉堂賞花【增防槐嵗抄文淵閣芍藥舊嘗有花自景泰增植後未嘗一開天順攺元徐有貞許彬薛瑄李賢同時入爲學士居中一本遂開四花其一久而不落旣而三人皆去惟賢獨畱明年各萌芽左二右三中則甚多而彭時呂原林文劉定之李紹倪謙黃諫錢溥相繼同升學士凡八人賢約開時共賞夏四月盛開八花遂設宴以賞之賢賦詩十章閣院官僚咸和彚成曰玉堂賞花詩集】

晉四月折楊柳歌【增芙蓉始懷蓮何處覺同心俱生世尊前折楊栁撚香散名花志得長相取】

李賀四月樂詞【增曉涼暮涼樹如蓋千山濃緑生云外依微香雨靑氛氳膩葉蟠花照曲門金塘閒水揺碧漪老景沈重無驚飛墮紅殘萼暗參差】

禦定月令輯要卷九﹤史部﹐時令類﹐禦定月令輯要﹥

欽定四庫全書

禦定月令輯要卷十

五月令

天道

天地相遇【增易天地相遇品物咸章也蘇氏易傳姤者榦之末坤之始也故曰天地相遇以四時言之則建午之月品物咸章之際也易曰萬物相見乎離】

月卦姤【原易姤女壯勿用取女本義姤遇也決盡則爲純乾四月之卦至姤然後一陰可見而爲五月之卦】

日烜【增易日以烜之集解荀爽曰謂建午之月太陽欲長者也】

日在東井【原禮仲夏之月日在東井集說東井在未鶉首之次】

中星【原禮昬亢中旦危中增淮南子注亢東方蒼龍之宿危北方元武之宿】

律中防賔【原禮律中防賔增集說防賔午律長六寸八十一分寸之二十六漢書律曆志防賔防繼也賔導也言陽始導陰气使繼養物也位於午在五月淮南子防賔之數五十七主五月上生大呂白虎通五月謂之防賔何防者下也賔者敬也言陽气上極陰气始賔敬之也陶潛詩防賔五月中淸朝起南颸不駛亦不遲飄飄吹我衣】

降婁中而旦【增左傳歳在降婁降婁中而旦注降婁奎婁也周七月今五月降婁中而天明】

參見【原夏小正五月參則見傳參也者牧星也增大衍日度議五月莭日在輿一度半參去日道最逺以渾儀度之參體始見肩股猶在濁中房星正中故曰五月參則見】

大火中【原夏小正初昏大火中傳大火者心也心中種黍菽糜時也李白詩大火五月中景風從南來】招揺指午【原淮南子仲夏之月招揺指午增晉書樂志五月之辰謂爲午午者長也大也言物皆長大也】

陰陽會遇【增詩紀歷樞陰陽之會一歳再遇遇於南方者以中夏】

日抱珥【增唐防要長慶元年五月饗太廟畢出朱雀門中路日抱珥五色宰臣稱賀元稹辧日旁瑞气狀五色慶雲蓋是小瑞戴气抱珥所謂殊祥】

陽復陰升【增周易集解侯果曰五月天行至午陽復而陰升也歳華紀麗月次居離斗維建午當陽極陰生之際是養神保壽之辰】

分龍雨【原埤雅五月謂之分龍雨夏多雨龍各有分域】

梅雨【增埤雅自江以南五月雨謂之送梅轉淮而北則否農政全書立梅日早雨謂之迎梅雨】日在表北【增南越志日南五月立表望之日在表北景居南】

節序

一陰生【原易復卦疏夏至一陰生是陰動用而陽復於靜也增徳輿夏至日詩璿樞無停運四序相錯行寄言赫曦景今日一陰生】

日永星火【原書日永星火以正仲夏傳永長也謂夏至之日火蒼龍之中星舉中則七星見可知以正仲夏之气莭季孟亦可知】

禮神昆侖【原周禮春官大宗伯以黃琮禮地注禮地以夏至謂神在昆侖者也】

禮地只【原周禮春官大司樂凡樂函鐘爲宮太蔟爲角姑洗爲徵南呂爲羽靈鼓靈鞀孫竹之管空桑之琴瑟咸池之舞夏日至於澤中之方丘奏之若樂八變則地示皆出可得而禮矣漢舊儀漢法三歳一祭地於河東汾陰后土宮以夏至日祭地地神出祭五帝於雍畤增通典唐制夏日至祭皇地祗於宮城之北郊十四里爲方丘壇因隋制以景帝配庚信方澤降神歌云飾山罍蘭浮泛齊日至之禮歆玆大祭】

夏至麥熟【增管子以春日至始數九十二日謂之夏至而麥熟天子祀於大宗其盛以麥者谷之始也】

盛陽之陰【增內經陽明所謂灑灑振寒者陽明者午也五月盛陽之陰也注陽盛以明故云午也夏至一陰气上陽气降下故云盛陽之陰也】

日北近極【增漢書天文志夏至至於東井北近極故晷短後漢書律曆志日道斂北去極彌近其景彌短近短乃極夏乃至焉】

芒種【增淮南子小滿加十五日斗指丙則芒種音比大呂三禮義宗五月芒種爲莭者言時可以種有芒之谷故以芒種爲名嬾眞子錄芒種五月莭種該數之種謂之有芒者麥也至是當熟矣周禮稻人澤艸所生種之芒種注云澤艸之所生其地可種芒種芒種稻麥也過五月莭則稻不可種所謂芒種五月莭者謂麥至是而始可收稻過是而不可種也】

夏至【增淮南子芒種加十五日斗指午則陽气極故曰有四十六日而夏至音比黃鐘原三禮義宗夏至爲五月中者至有三義一以明陽气之至極二以明陰气之始至三以明日行之北至故謂之至】斗南中繩【增淮南子日夏至則斗南中繩陽气極陰气萌故曰夏至爲刑】

火正水漏【原淮南子日夏至則火從之故五月火正而水漏注火正火王也】

茱萸生【增本艸經夏至之日豕首茱萸先生圖經藥錄豕首謂之天名精一名天蔓菁又名蟾蜍蘭今俗名豨薟艸也】

焦金爛石【增春秋繁露夏至陰陽之防北方物動於下南方物動於上故至日後爲熱焦金爛石也】離王【原易通卦驗離南方也夏至日中赤气出直離此正气也增周易集解相見乎離崔憬曰夏至則離王而萬物皆相見也】

少陰雲【原易通卦驗夏至少陰雲如水波】

瑟用桑木【增易通卦驗夏至日瑟用桑木長五尺七寸】

鼓用牛皮【增易通卦驗夏至鼓用牛皮圓徑五尺七寸注牛離】

樂以簫【增易通卦驗夏至之樂以簫注簫亦管也形似鳯翼鳯火禽也火數七夏時又火用事】日在內衡【增孝經緯日周天有七衡夏至日在內衡】

樂用【增樂緯離主夏至樂用】

門戶飾【原後漢書禮儀志仲夏之月萬物方盛日夏至陰气萌作恐物不楙其禮以朱索連葷菜彌牟朴蠱鐘以桃印長六寸方三寸五色書文如法以施門戶代以所尙爲飾夏后氏金行作葦茭言气交也殷人水徳以螺首愼其閉塞使如螺也周人木徳以桃爲更言气相更也漢兼用之故以五月五日朱索五色印爲門戶飾以難止气】

禁舉大火【原後漢書禮儀志日夏至禁舉大火止炭鼔鑄消石冶皆絕止至立秋如故事】浚井攺水【原後漢書禮儀志夏至是日浚井攺水】

止行者【原後漢書魯恭傳防曰案易五月姤用事經曰後以施令誥四方言君以夏至之日施命令止四方行者所以助微陰也行者尙止之況於逮召考掠奪其時哉】

陽气推上【增白虎通夏至陰始起反大熱何陰气始起陽气推而上故大熱也】

鶉首之次【增月令章句自井十度至栁三度謂之鶉首之次芒種夏至居之秦之分野】助養微气【增五經通義夏至陰始動而未逹故寢兵鼔不設政事所以助微气之養也】南天气至【增晉書天文志夏至極起而天運近北而斗去人逺日去人近南天气至故蒸熱也】霹櫼【增抱朴子魏武收左元放桎梏之而自解蓋或用夏至日霹櫼也】

夏潮大【增抱朴子夏至天髙故夏潮大】

茘枝赤【增竺法眞羅浮山疏荔枝以春靑夏至日始赤六七日便可食】

陶景生【增南史陶景景母郝氏夢兩天人手執香鑪來至其所已而有娠以宋孝建三年景申歳夏至日生】

菊灰止蠧【原荊楚歳時記夏至日取菊爲灰以止小麥蠧】

弛張弓弩【增齊民要術五月芒種莭後陽气始虧陰慝將萌暖气始盛蠱蠧並興乃弛角弓弩解其徽張竹木弓弩弛其】

藏羽毛物【增齊民要術五月芒種莭後以灰藏旃裘毛毳之物及箭羽】

竿掛油衣【增齊民要術五月芒種莭後以竿掛油衣勿辟藏】

種麻【增齊民要術種麻夏至前十日爲上時至日爲中時後十日爲下時】

丹魚【原水經注丹水出丹魚先夏至十日夜伺之魚浮水側赤光上照如火网而取之割其血以塗足可以步行水上長居淵中】

官園會食【增水經注江州縣有官橘官荔枝園夏至則熟二千石常設廚膳命士大夫共會樹下食之】

獻雷車【原唐書百官志少府監中尙署令夏至獻雷車】

測景【增唐防要儀鳯四年五月太史令姚元辯奏於陽城測景臺依古法立八尺表夏至日中測景一尺五寸正與古法同】

賜絲【增唐防要開元十五年上命宮中育蠶五月丁酉夏至賜貴近絲人一綟】

貓鼻暖【原酉陽雜爼貓鼻端常冷惟夏至一日暖】

割靛【增經世民事錄五月割靛夏至前後看葉上有皺紋方可收割每五十斤用石灰一斤於大缸內水浸次日變黃色去梗用木杷打轉候靑色變至紫花色然後去淸水成靛】

采映日果【增歳時雜記夏至日采映日果卽無花果也治咽喉】

健糉【增吳郡誌夏至復作角黍以祭以束糉之艸系於足而祝之名健糉云令人健壯】

李核嚢【增吳郡誌夏至以李核爲囊帶之云療噎】

插瑞香【增癸辛雜識凡揷瑞香者於芒種日折其枝枝下破開用大麥一粒置於其中並用亂髮纒之揷於土中勿令見日日以水澆灌之無不活】

壬日扡種【增癸辛雜識芒種後壬日入梅壬日所種花艸𨿽至難活者亦皆活申日亦可】朝莭【原遼史禮志夏至之日俗謂之朝莭婦人進防扇以粉脂囊相贈遺】

三時【增農政全書夏日後半月爲三時頭時三日中時五日末時七日】

祭田婆【增東陽縣誌夏至凡治田者不論多少必具酒肉祭土谷之神束艸立標揷諸田間就而祭之爲祭田婆蓋麥秋旣登稻禾方茂義兼祈報矣】

風洞燻目【增鶴慶府誌朝霞山在城西南十里晨霞絢防其上山畔有小穴圍徑六寸有气出入如噓吸名風洞土人目眚者以夏至之日羣聚穴口燻之】

長命菜【增蕪史夏至戴長命菜卽馬齒莧也】

韋應物夏至避暑北池詩【增晝晷已云極宵漏自此長未及施政教所憂變炎涼公門日多暇是月農稍忙髙居念田裏苦熱安可當亭午息羣物獨遊愛方塘門閉陰寂寂城髙樹蒼蒼緑筠尙含粉圓荷始散芳於焉煩抱可以對華觴】

日次

初一日

省獄舉寃【增東觀漢記和熹鄧太后永初二年旱五月朔太后幸雒陽省獄舉寃未還澍雨大降】任文公占術【原後漢書任文公傳爲治中從事時大旱白刺史曰五月一日當有大水宜令吏人豫爲其備刺史不聼文公獨儲大船百姓或聞頗有爲防者到其日旱烈文公急命促載使白刺史刺史笑之日將中天北雲起須臾大雨至餔時湔水湧起十餘丈突壊廬舍文公遂以占術馳名】

朔日受朝【增舊唐書徳宗紀貞元六年五月丙寅朔上禦紫宸受朝上以是月一陰生臣子道長父子必以是朔面焉故取朔日受朝】

龍池聖徳頌【增唐防要開元二十三年五月一日宗子請率月俸於興慶宮建龍池聖徳頌以紀符命】

端一【原幹淳歳時記端午先期學士院供帖子如春日禁中排當例用朔日謂之端一】

禁水【增南海古迹記盧循故城在番禺城南小洲俗采魚蠣藤竹又有龍戶一日蜑戶五月一日禁水蜑戶舊不設网罟】

東方朔生【原廣博物志張少平妻田氏少平卒後累年寡居忽夢一人自天而下因而懷孕乃曰無夫而孕人聞棄我也徙於代依東方五月朔旦生一子以其居代東方名之東方朔】

女兒莭【原帝京景物略五月一日至五日家家妍飾小閨女簮以橊花曰女兒莭余有丁歌都人重五女兒莭酒蒲角黍橊花辰金鎖當胸符當髻衫裙簮朶盈盈新】

端午泉【增名勝志五華山在徳化縣西唐咸通間無晦禪師結庵於此鑿石爲室與虎同居又有端午泉亦禪師所鑿毎五月之朔泉水溢至欄凡五日爲度】

旱禾夲命日【增嘉定縣誌五月朔旦爲旱禾本命日尢忌雨】

平仲莭升仙【增神仙傳括蒼山有學道者平仲莭河中人受師宋君存心鏡之道具百神行洞房事如此積四十五年中精思身形更少體有眞气晉穆帝永和元年五月一日中央黃老遣迎卽日乘雲駕龍白日升天今在滄浪雲臺】

初二日

南薰門觀稼【增宋史禮志太宗大平興國九年五月二日出南薰門觀稼召從官列坐田中令民刈麥咸賜以錢帛】

渝水浮光【增宦遊紀聞治辛酉仲夏二日夜分古渝城上忽白光映天見者驚異爭起視之但見渝水明燿浮光燭天而已次早驗之宛如豆汁逾三日始澄澈】

初三日

虎迎受法【增異苑元嘉四年五月三日防稽余姚錢祐夜出屋後爲虎所取至一宮府見一人憑幾而坐左右侍者三十餘人謂曰吾欲使汝知術數之法故令虎迎汝汝無懼也畱十五晝夜語諸要術盡教道之方祐受法畢便遣令還旣得還家大知卜占無幽不驗】

扇市【原秦中歳時記端午前二日東市謂之扇市車馬於時特盛】

赤雀巢門【增唐防要武徳八年五月三日赤雀巢於殿門宴五品以上上頌者千餘人】賜魚袋【增唐防要咸享三年五月三日始令京官四品職事五品佩銀魚是日內出魚袋徧賜之】元淮新月詩【增五月初三後天衢夜不扃遙看一痕月搯破楚天靑】

初四日

上五代志【增唐防要顯慶元年五月四日史官修齊梁陳周隋五代志三十卷太尉無忌進之】閤門帖子【增歳時雜記學士院端午前一日撰皇帝皇后夫人閤門帖子送後苑用羅帛制造及期進入】

麻姑洞【增名勝志新都縣西南十五里繁陽山中有麻姑洞光化二年五月四日山土摧落洞門自開時人咸云洞開卽年丰物賤後果逺近丰稔】

禦制端陽前一日回宮詩滿路橊花映玉輿鑪煙香繞侍臣經時逺道彤闈隔先向

慈寧問起居

初五日

田文生【原史記孟嘗君田嬰子文以五月五日生嬰告其母曰勿舉也其母竊舉生之及長嬰曰五月子長與戶齊將不利其父母文曰人生受命於天乎將受命於戶耶嬰黙然文曰必受命於天君何憂焉必受命於戶則髙其戶耳誰能至者嬰曰子休矣】

孝女曹娥【原後漢書列女孝女曹娥者防稽上虞人父旴能歌爲巫祝漢安二年五月五日於縣江溯濤迎婆娑神溺死娥年十四乃沿江號哭晝夜不絕聲遂投江三日後與父屍俱出】

浴蘭湯【原夏小正蓄蘭蓄蘭爲沐浴也章得象端午閤帖子蒲酒朝觴滿蘭湯曉浴溫】五防絲【原荊楚歳時記五月五日以五防絲系臂名曰辟兵注一名長命縷一名續命縷一名五色絲增初學記又名條逹織組雜物以相贈遺及日月星辰鳥獸之狀文繡金縷帖畫貢獻於所尊古詩云繞臂防條達歐陽修詩五色防絲獻女功多因荊楚記遺風又繡繭誇新巧縈絲喜續年章得象閤帖子淸曉防披香朱絲續命長一絲增一歳萬縷獻君王又繭館初成長命縷珠囊仍帯辟兵符】

擊蠅豆【原四民月令五月五日取蠅虎杵碎拌豆豆自踴躍可以擊蠅】

化靑珠【原博物志五月五日埋蜻蜓頭於西向戶下理至三日則化成靑眞珠又曰埋於正中門】肉芝【原陸機要覽萬年蟾蜍頭上有角頷下有丹書八字名曰肉芝以五月五日取陰漧以其足晝地卽流水帯之於身能辟兵】

角黍【原風土記仲夏端午端初也俗重此日與夏至同先莭一日以菇葉裹黏米以栗棗灰汁煮令熟莭日啖一名糉一日角黍蓋取陰陽包裏之義也】

王鳯生【原西京雜記王鳯以五月五日生其父欲不舉其叔父曰昔田文以此日生後爲孟嘗君以古事推之非不祥也遂舉之】

赤靈符【原抱朴子或問辟兵之道以五月五日作赤靈符著於心前增王曽端午閤帖子欲謝君恩卻無語心前笑指赤靈符章得象帖子自有百神長侍衛不應須佩赤靈符】

術羮艾酒【原玉燭寶典洛陽人家端午造術羮艾酒】

競渡【原荊楚歳時記五月五日競渡注俗爲屈原投汨羅日故並命舟檝以拯之舸舟取其輕利謂之飛鳧一自以爲水車一自以爲水馬州將及土人悉臨水而觀之增馬令南唐書郡縣村社競渡毎歳端午官給防叚俾兩兩較其遲速勝者加之銀椀謂之打標章得象端午帖子絲竹漸髙橈鼔急瑤津亭下競鳧車】艾人【原荊楚歳時記五月五日采艾以爲人懸門戶上以禳毒气注宗則字文度甞以五月五日雞未鳴時采艾見似人處攬而取之用炙有驗增王曾端午閤帖子仙艾垂門緑靈絲繞戶長章得象帖子艾葉成人後橊花結子初】

梟羮【原史記孝武帝紀注漢使東郡送梟五月五日爲梟羮以賜百官】

教鴝鵒語【原荊楚歳時記五月五日取鴝鵒教之語注此月鴝鵒子毛羽新成俗好登巢取養之以教其語也增異苑晉司空桓豁在荊州有參軍五月五日剪鴝鵒舌教令學人語遂無所不名與人相顧問參軍善彈琵琶鴝鵒每聼輒移時】

鬭百艸【原荊楚歳時記五月五日四民並踏百艸又有鬭百艸之戲增歐陽修詩共闘今朝勝盈襜百艸香章得象帖子五蓂開瑞莢百艸鬭香苕又詩五日看花憐並蒂今朝鬭艸得宜男】

采藥【增荊楚歳時記五月五日競渡采雜藥桐廬縣誌五月五日醫家咸於午時采藥相傳此日天醫星臨空門也蘇軾端午詞采秀擷羣芳爭儲百藥良太醫初薦艾庻艸驗蕃昌】

菖蒲酒【原千金月令端午以菖蒲或縷或屑以泛酒增章得象端午帖子菖華泛酒堯樽緑菇葉縈絲楚粽香】

王鎭惡生【原宋書王鎭惡傳鎭惡以五月五日生家人以俗忌欲令出繼疎宗祖猛見奇之曰此非常兒昔孟嘗君惡日生而相齊是兒亦將興吾門矣故名之爲鎭惡】

療金瘡【原名醫別錄石灰今人用療金瘡止血大效五月五日采蘩蔞葛葉鹿活艸檞葉芍藥地黃葉蒼耳葉靑蒿葉合石灰搗爲團如雞卵暴榦末以療瘡大神驗】

鬭力戲【增隋書地理誌京口東通吳防南接江湖西連都邑其人本並習戰號爲天下精兵俗以五月五日爲闘力之戲各料彊弱相敵事講武】

賜紫服金魚【原唐書李元紘傳五月五日明皇宴武成殿賜羣臣襲衣特以紫服金魚錫元紘及蕭嵩羣臣無與比】

崔信明生【原唐書崔信明傳信明之生五月五日日方中有異雀鳴集庭樹太史令史良爲占曰五月爲火火主離離爲文日中文之盛也雀五色而鳴此兒將以文顯然雀微位殆不髙耶及長彊記美文章貞觀六年有詔卽家拜興勢丞遷秦川令】

賜飛白扇【原唐防要貞觀十八年五月五日太宗爲飛白書作鸞鳯蝶龍等字筆勢驚絕謂司徒長孫無忌吏部尙書楊師道曰五日舊俗必用服翫相賀今朕各賜君飛白扇二庶動淸風以增羙徳】江心鏡【原十道志淮南道眞州以五月五日江心鑄鏡入貢增鏡龍記唐天寶三載掦州進水心鏡一面縱橫九寸靑瑩耀目背有盤龍進鏡官李守泰曰鑄鏡時有老人自稱姓龍名防謂鏡匠呂暉曰老人解造眞龍鏡遂入鑪所扃戶三日後開戶失所在鑪前獲一素書云盤龍盤龍隱於鏡中分時有象變化無窮興雲吐霧行雨生風呂暉遂移鑪於揚子江心以五月五日午時鑄之帝詔有司掌此鏡七載大旱召葉法善祠鏡龍忽龍口有白气須臾滿殿甘雨如澍白居易百鏈鏡詩百鏈鏡鎔範非常規日辰置處靈且奇江心波上舟中鑄五月五日日午時瓊粉金膏磨瑩已化爲一片秋潭水鏡成將獻蓬萊宮掦州長史手自封人間臣妾不合用背有九五飛天龍】

射粉團【原開天遺事宮中毎端午造粉團角黍貯金盤中以小角造弓子架箭射盤中粉團中者得食蓋粉團滑膩而難射也都中盛行此戲】

五時圖花【原酉陽雜爼北朝婦人五日進五時圖五時花施帳之上】

結人像【原酉陽雜爼北朝婦人五日進長命縷宛轉繩皆結爲人像帯之】

鵲窠灸病【增酉陽雜爼鵲搆窠取在樹杪枝不取墮地者又纒枝受卵端午日午時焚其窠炙病者疾立愈】

竹節水【原金門歳莭重午日午時有雨則急砍一竹竹節中必有神水取和獺肝爲圓治心塊腹聚等病】

刻菖蒲【原歳時雜記瑞午刻菖蒲爲小人子或葫蘆形帯之辟邪增王曽端午帖子明朝知是天中莭旋刻菖蒲要辟邪】

九子糉【原歳時雜記端午糉子名品甚多形制不一有角糉錐糉茭糉筒糉秤錘糉又有九子糉增王曽端午閤帖子爭傳九子糉皇祚續千春章得象端午帖子九子黏筩玉糉香五絲縈臂寶符光】滴粉團【原歳時雜記端午作水團又名白團或雜五色人獸花果之狀最精者名滴粉團或加麝香又有幹團不入水者增張耒端午詞水團冰浸砂糖裏透明角黍菘兒和】

畫塑天師【原歳時雜記端午都人畫天師像以賣又作泥塑張天師以艾爲須以蒜爲拳置於門上增蘇轍帖子太醫爭獻天師艾瑞霧長縈堯母門】

艾虎【原歳時雜記端午以艾爲虎形至有如黑豆大者或剪防爲小虎黏艾葉以戴之增王曽端午帖子頭艾虎辟羣邪曉駕祥雲防寶車章得象帖子花陰轉午淸風細玉燕頭艾虎輕】

六一泥【原歳時雜記五月五日於韭畦面東不語取蚯蚓幹收之謂之六一泥爲魚鯁者以少許擦咽外卽消】

楝葉糉【原續齊諧記屈原五月五日投汨羅水楚人哀之至此日以竹筒子貯米投水以祭之漢建武中長沙區曲忽見一士人自云三閭大夫謂曲曰聞君當見祭甚善常年爲蛟龍所竊今若有惠當以楝葉塞其上以防絲纒之此二物蛟龍所憚曲依其言今五月五日作糉並楝葉五花絲遺風也】

賜腰帶【增中華古今注漢中興每以端午賜百僚烏犀腰帯唐貞觀中端午賜文官黒玳瑁腰帯武官黒銀腰帯示色不攺更故也】

水紋綾袴【原中華古今注漢章帝常以端午日賜百官水紋綾袴】

於闐取玉【原西域記於闐國有玉池毎以端午日王親往取玉自王以下至庶人皆取之毎取一圓玉以一圓石投之】

太原髙防【原宋史劉繼元傳初太宗徵繼元行次澶淵有太僕寺丞宋防者掌出納行在軍儲太宗見其姓名喜以爲師必有防之兆及將至太原太宗遣語攻城諸將曰我以端午日當置酒髙防於太原城中至癸未繼元降乃五月五日也】

王山人授丹【增太平廣記唐盧鈞爲均州刺史常於郡後山齋養性忽一人逾垣而入云王山人也公之貴位極人臣而有沈綿之疾故相救以丹一粒與之後公還京山人復至云二十三年五月五日午時可令一道士於萬山頂相候此時君莭制漢土當有月華相授勿愆期也公後出鎭漢南至期命道士牛知微五日午時登萬山之頂山人在焉以金丹十粒令授於公曰當享上壽無忘修煉佇還蓬宮耳】

側栢丸【增太平禦覽五月五日采五方側柏葉三觔逺志去心二觔白茯苓去皮一觔爲末煉蜜和丸用仙靈脾酒下日服三十丸可以延年益壽】

如意圓【增食譜張手美家五日如意圓】

分賜莭物【增幹淳歳時記端午分賜后妃諸閤大璫近侍翠葉五色葵橊金絲翠扇眞珠百索符經筒香囊軟香龍涎佩帯及紫練白葛紅蕉之大臣貴邸均被細葛香羅蒲絲艾朶彩團巧糉之賜而貴邸莭物大率效尢焉】

馬本命【增幹淳歳時記端午俗以此日爲馬夲命禦廐邸第上乘悉用五絲爲鬃尾之飾奇韉寶轡充滿道途】

禳禬【增幹淳歳時記端午以靑羅作赤口白舌帖子與艾人並懸門楣以爲禳禬道宮法院多送佩帯符篆】

車前子【增本艸圖經車前子一名芣苢花甚細宻靑色微赤結實如葶赤黒色五月五日采陰漧其子治婦人難產張籍答韋使君詩開州五日車前子作藥人家道有神】

糉尖【增本艸綱目五月五日取糉尖和截瘧藥良】

伏翼【原本艸拾遺伏翼五月五日取倒懸者曬漧和桂心薰陸香燒煙辟蚊子】

蚺蛇膽【增嶺表錄異記蚺蛇膽普安州有養蛇戶毎年五月五日擔蚺蛇入府只候取膽於腹上約其尺寸用利刀決之肝膽突出卽割下其膽如鴨子大曝漧以備上貢】

天中節【原提要錄五月五日午時爲天中節】

艾綿衣【增遼史禮志五月重午日午時采艾葉和綿著衣七事以奉天子北南臣僚各賜三事】賜壽縷【增遼史禮志重午臣僚昧爽赴禦帳皇帝系長壽防縷升車坐引北南臣僚合班如丹墀之儀所司各賜壽縷】

射栁【原金史世宗紀大定三年五月乙未以重五幸廣樂園射栁勝者賜物有差增又禮志重五日拜天禮畢揷栁毬塲爲兩行當射者以尊卑序各以帕識其枚去地約數寸削其皮而白之先以一人馳馬前導後馳馬以無羽撗鏃箭射之旣斷栁又以手接而馳去者爲上斷而不能接去者次之或斷其靑處及中而不能斷與不能中者爲負毎射必伐鼔以助其气】

擊毬【增金史世宗紀重五禦常武殿賜宴擊毬又禮志五日擊毬各乘所常習馬持鞠杖杖長數尺其端如偃月分其眾爲兩隊共爭擊一毬先於毬塲南立防桓置板下開一孔爲門而加网爲嚢能奪得鞠擊入囊者爲勝毬狀小如拳以輕韌木枵其中而朱之】

張萬回生【增輟耕錄虢州閿鄕張萬回法云公者生於唐貞觀六年五月五日有兄萬年久徵遼左相去萬里母程氏思其音信公早晨而往至暮持書而回】

馳馬走解【增彭公筆記五月五日賜文武官走驃騎於後苑其制一人騎馬執旗引於前二人馳馬繼出呈藝於馬上或上或下或左或右騰躑蹻防人馬相得如此者數百騎後乃爲臂鷹走犬圍獵狀終塲俗名曰走解毎歳一舉之蓋以訓武也】

取蟾酥【增帝京景物略端午日太醫院官旗物鼔吹赴南海子捉蝦蟇取蟾酥也其法鍼棗葉刺蟾之睂間漿射葉上以蔽人目不令傷也】

避虫毒【原帝京景物略五月五日漬酒以菖蒲揷門以艾塗耳鼻以雄黃曰避虫毒】

硃砂字【原居家宜忌五日硃砂寫茶字倒貼避蛇蠍寫白字倒貼辟蚊虫寫儀方二字倒貼亦妙】蕭仙生【原仙鑑蕭仙者以周宣王十七年五月五日生宣王之末史籍散亂蕭仙能文著本末以備史之不及人以史目之穆公有女名弄玉善吹笙無和者求得吹笙者以配孟明薦史因召見秦王問史云善簫曰吾女好笙子簫也柰何女在屏門呼曰試使吹之一吹淸風生再吹彩雲起三吹而鳯凰來女願嫁之史曰女亦且吹笙三吹之如史所感】

夢請衣鉢【增傅燈錄永泰元年五月五日代宗夢六祖大師請衣鉢七日敕刺史楊瑊云朕夢感能禪師請傳法袈裟卻歸曹溪今遣鎭國大將軍劉景崇頂戴而送朕謂之國寶卿可於本寺如法安置專令僧眾親承宗防者】

鏈剛造劍【增雲笈七簽天臺道士劉方瀛師事老君精修介潔早佩畢道法籙常以丹篆救人與同志弋陽縣令劉翽按天師劍法以五月五日就弋陽葛溪鏈剛造劍敕符禁水疾者登時卽愈】硃墨書龍字【原雲笈七簽五日午時取天落水磨硃冩一龍字明年若又雨取水磨墨寫一龍字如錢大二字合作一小丸婦人難產乳香湯吞之生出男左女右手中握字丸卽下如次年無雨前字無用矣】地臘【增道書五月五日爲地臘五帝校定生人官爵外滋萬內延年壽記錄長生】

禦制五日泛舟賜內大臣侍衛宴詩錫宴公卿禮數隆浴蘭令節泛翔鴻波舟楫迎仙仗岸轉旌旗驟玉驄積翠香蒲經宿雨輕煙寶幄散薰風臣民共樂升平日暢飲何論灞滻雄

禦制午日詩令序當重午南防日正中玉階鳴瀑水瑤軫奏薰風菖葉浮杯綠橊花照檻紅臨流看競渡轉憶濟川功

禦制途次端午詩防賔逄夏律午日俯澄流黃鳥林中變新蒲岸外稠宮筵傳防糉仙酒泛丹橊遙憶萊上垂楊防禦溝

唐明皇端午武成殿宴羣臣詩【增端午臨中夏時淸日復涼鹽梅已佐鼎麯糵且傳觴事古人畱迹年深縷續長當軒知槿茂向水覺蘆香億兆同歸壽羣公共保昌忠貞如不替貽厥後昆芳】

唐明皇三殿宴羣臣詩【增五日符天數五音調夏鈞舊來五日無事不稱神穴枕通靈气長絲續命人四時花競巧九子糉爭新方殿臨華莭圓宮宴雅臣進對一言重遒文六義陳股肱良足詠風化可還淳】

張說端午三殿侍宴應制詩【增小暑夏應徽音商管初願齊長命縷來續大恩餘三殿褰珠箔羣官上玉除助陽嘗麥彘順莭進魚甘露垂天酒芝花捧禦書合丹同蝘蜓灰骨共蟾蜍今日傷意銜珠遂闕如】

杜甫端午日賜衣詩【增宮衣亦有名端午被恩榮細葛含風軟香羅疊雪輕自天題處濕】

【當暑著來淸意內稱長短終身荷聖情】

楊巨源端午日賜晨服詩【增防縷纎仍防淩風捲復開方應五日至應自九天來在笥淸光發當軒暑气回遙知及時莭刀尺火雲催】

陸遊重午詩【增葉底橊花蹙絳繒街頭初賣苑池冰世間各自有時莭蕭艾著冠稱道陵】初六日

觀麥【增五海熙寧三年五月初六日禦觀稼殿召輔臣觀麥】

天花【增寜波府誌正統元年五月六日午時天花如雨飛滿庭中其形若米其色如玉積深尺餘七日始化】

初七日

賜冠【增唐防要貞觀八年五月七日太宗初服翼善冠賜貴臣進徳冠】

鳯凰見【增燕翼貽謀錄眞宗景徳元年五月七日白州有鳯凰三自南入城眾禽周繞至萬歳寺前棲髙木上身如龍長九尺髙五尺其文五色冠如金盞州畫圖來獻】

造雅樂【增玉海景祐二年五月七日李照言新鐘磬將成若絲竹笙竽止依舊制則音韻難和請並造雅樂八音新器以備獻饗從之】

初八日

突厥祭神【增隋書西域西突厥毎五月八日相聚祭神歳遣重臣向其先世所居之窟致祭】扶桑蠶【增梁四公記扶桑之蠶長七尺圍七寸色如金四時不死五月八日嘔黃絲布於條枝而不爲繭脆如綖燒扶桑木灰汁煮之其絲堅韌四絲爲系足勝一鈞】

初九日

撰西域圖志【增唐防要顯慶三年五月九日以西域平遣使分往康國吐火羅國等訪風俗物產及古今廢置畫圖以進令史官撰西域圖志】

頒新樂【增玉海大觀元年五月九日甲午詔令大晟府頒新樂於天下】

眞君井【增南昌府誌奉新縣西文明坊昭徳觀西晉邑人劉眞君故宅也觀中舊有眞君井宋元丰七年蘇軾過此題云五月九日寓新吳同縣令李志中謁劉眞君祠酌丹泉飲之卽此井也】

沐浴日【增元樞經五月九日沐浴令人長命】

初十日

麗禾石【增方輿勝覽南丰縣有防禾石宋紹興四年五月十日風雨晝合雷震石上折裂成大字縱橫交互不可識乃鏤板傳觀有道人辧之曰此介嘉黍稷字也旣得其譯競熟視之果然自是郡境屢丰】十一日

謁聖再拜【增玉海慶曆四年五月十一日幸國子監謁文宣王有司言舊儀止肅揖而上拜】觀稻宴射【增玉海慶曆四年五月十一日幸玉津園觀稻燕從臣射於園中上中的者九】祭都城隍神【原續文獻通考明初都城隍之神歳以五月十一日爲神之誕辰及萬壽聖莭各遣官致祭】

天倉開【原遵生八牋五月十一日天倉開宜入山修道】

十二日

寧貺莭【原宋史禮志政和三年以五月十一日祭方丘日爲寧貺莭】

賜織婦茶防【增玉海天聖三年五月十二日癸巳幸南禦莊觀刈麥遂幸玉津園燕羣臣聞民舎機杼聲賜織婦茶防】

十三日

竹醉【增避暑錄話世言五月十三日爲竹醉可移不必此日凡夏皆可移也黃庭堅書自艸秋浦歌後小雨淸潤十三日所移竹及田野中人致紅蓮三十本各已蘇息惟自籬外移橙一株著籬裏似無生意蓋十三日竹醉而使橙亦醉失其性矣李咸用詩犬狂南陌上竹醉小池前】

龍生日【原嶽陽風土記嶽州五月十三日謂之龍生日可種竹】

關廟祭獻【原續文獻通考漢壽亭侯闗公廟五月十三日遣太常寺官祭增帝京景物略五月十三日進刀馬於闗帝廟刀以鐡其重八十觔紙馬髙二丈鞍韉繡文轡銜金色旗鼔頭踏導之】

十四日

增修宮闕【增玉海漧徳元年五月十四日增修宮闕凡規爲制度並上指授旣成坐寢殿中令洞諸門皆端直通豁謂左右曰此如我心少有邪曲人皆見之】

十五日

饋酒食【增隋書地理誌漢中之人毎至五月十五日必以酒肉相饋賔旅聚防甚於三元】金像銘【增洛陽伽藍記昭儀寺南宜壽裏暉宅地下時見五色光於光所掘地得金像一軀可髙三尺有二菩薩趺坐上銘曰晉太始二年五月十五日侍中中書監荀朂造暉遂捨宅爲光明寺】

拜奠北斗【增志林紹聖二年五月望日敬造眞一法酒成請羅浮道士鄧守安拜奠北斗眞君將奠雨作已而淸風肅然雲气解駮月星皆見魁杓明爽徹奠陰雨如初謹稽首拜手而記其事】

寶岐殿刈麥【增玉海皇祐元年五月十五日丙午召近臣幸後苑寶岐殿觀刈麥謂輔臣曰朕新創此殿不欲植花卉爲遊觀之所民以粒食爲先而歳種麥於此庻知穡事之不易也】

大十五【增溪蠻叢茇爬船重午競渡旣望復出謂之大十五】

十六日

天地合日【增老學庵筆記元祐七年哲廟納後用五月十六日道家以十六日爲天地合日夫婦當異寢當時太史謂人主與後猶天地也故特用此日】

觀圖試武【增玉海元祐三年五月十六日禦崇政殿召輔臣觀知廣信軍趙振所上陣圖及其子珣瑜試武藝左右馳射括防箭蹶彊弩撃劍盤矟凡二十七技中選八九帝稱善詔振升殿防問方略珣閤門只候瑜右班殿直】

十七日

漢髙帝生【增老學庵筆記滁州之西曰丰山有漢髙帝廟至今土俗以五月十七日爲漢髙帝生日逺近畢集薦殽觴焉】

進樂書【增玉海慶元元年五月十七日布衣姜進鼔瑟制度樂書三卷送太常看詳】

十八日

甘露降【增唐實錄貞元十八年五月十八日甘露降元和殿桐木丁香木武元衡元和殿降甘露表光凝棲鳯之林气浥傳香之木】

免轉對【增玉海元祐七年五月十八日吏書王存言文徳殿視朝免侍從官轉對專責以朝夕論思之效從之】

瑞桃玉兔【增續文獻通考嘉靖四十三年五月十八日得瑞桃是日內畜玉兔生二子閣臣徐階等上賀表】

十九日

選常參官【增玉海淳化五年五月十九日庚午上臨軒親選郭玘等四人並爲常參官仍給印紙令滿秩日自賫於禦前較其課最】

獻養蠶經【增玉海至道元年馮翊民李元眞獻養蠶經一卷五月十九日甲子上觀之以不本業畱書禁中賜錢萬】

二十日

餞種放【增王海景徳二年五月二十日丁夘種放賜告遊嵩山宴羣臣資政殿餞之賜放七言詩令屬和從臣皆賦復賜防於祕閣王欽若之直廬】

大分龍【原紀歷撮要二十日大分龍增烏程縣誌五月二十日分龍郡長率僚屬至黃龍洞祀龍神】種蓮【增種樹書種蓮用五月二十日移深種蓮柄長者以竹杖挾之無不活者】

祀祥應宮【增名勝志歸安縣弁山有黃龍洞舊名金井洞洞頂出泉名金井泉竇穴深邃莫窺其際五代梁貞明初黃龍見於洞故更今名吳越王因立祥應宮以祀之今制五月二十日有司致祭】二十一日

上漢書【增南史劉之遴傳班固所撰漢書眞本之遴與張纉等參校異同錄其異狀數十事大略云古本稱永平十六年五月二十一日己酉郎班固上而今本無上書年月日】

天申節【增宋史髙宗紀大觀元年五月乙巳生東京之大內赤光照室原禮志建炎元年五月宰臣等上言請以五月二十一日爲天申莭】

書雞林紙【增東觀餘論政和丁酉歳五月二十一日於丹陽城南暴舊書得此雞林小紙一卷已爲人以鄭衛辭書盈軸矣竊嘆其逺物而所書未稱顧紙背尙可作字因以索靖體書章艸急就一卷藏於家】開紙軸【增湘山野錄張乖崖成都還日封一紙軸付僧文鑑大師者上題云請於乙夘歳五月二十一日開後至祥符八年當其歳也時淩侍郎防知成都文鑑至是日持見淩公曰先尙書向以此囑某已若千年不知何物也乞公之洎開乃所畫野服攜笻黃短褐一小眞也淩公奇之於大慈寺閣龕以祠焉】二十二日

賜繡袍【增唐防要延載元年五月二十二日內出繡袍賜文武三品以上銘襟背各爲八字回文】少微明潤【增玉海治平三年五月二十二日司天言少微星體明潤占曰賢士舉忠臣用輔佐出】封先賢【增玉海元丰七年五月二十二日封孟子鄒國公與顏子並配而荀掦韓子並封伯爵列於從祀】

二十三日

夢除替日【增前定錄龎嚴爲衢州刺史到郡忽夢二僧曰余有先知故來相告嚴問當爲何官曰亷察而無兵權有土地而不出畿內曰當何日去此曰來年五月二十三日及明年春有除替行有日矣亷使元稹請候交割竟以五月二十三日發後爲京兆尹】

二十四日

奉荔子啟【增蔡襄與七哥制幹帖圜中荔子新熟分奉四百枚今歳風亭熟皆晚候有佳品當特獻耳五月二十四日襄啟】

二十五日

瑞芝詩【增玉海景祐四年五月二十五日丙寅禦化成殿以芝艸生於殿楹召輔臣両制等觀帝作瑞芝五言詩賜宰臣】

滄海澄淸【增玉海紹興十四年淮東漕臣言楚州鹽城於五月二十五日乙亥海水澄淸宣付史館十五年撰滄海澄淸曲】

禦制江南風雨阻回程二十天近京又是微旱五月二十五日霖雨如注喜雨詩雨阻回鑾二十天近京又旱意懸懸若能南北皆無慮惟賴靑蒼大有年

二十六日

詔直言【增玉海皇祐五年五月二十六日召兩制兩省臺諫三館職省府推判官等次對言事直言無】

定射儀【增玉海政和五年五月二十六日定貢士射儀】

二十七日

置折衝府【增唐防要元六年五月二十七日置折衝府毎年一簡防】

二十八日

孫叔敖碑【增廣川書跋楚相孫叔敖碑漢延熹三年五月二十八日立固始縣令君夢見因故祠架廟堂屋以存其後故列於斯】

觀龍歌【增玉海祥符三年五月二十八日召輔臣於崇政殿北廊觀中使任文慶於茅山郭眞人池中所獲龍長二寸許極細鱗腹如玳瑁手中仰覆無懼帝作觀龍歌復送茅山池中】

二十九日

上海東史記【增玉海淳熙元年五月二十九日明州進士沈忞上海東三國史記五十卷】三十日

分龍莭【原圖經池州俗以五月二十九日三十日爲分龍莭雨則多大水】

四皓降現【增翰墨全書五月三十日相傳人於終南山見四人冠劍都雅非人間所有蓋是日四皓降現辰也】

政典

命羲叔【原書申命羲叔宅南交申重也南交言夏與春交此居治南方之官】

南訛【原書平秩南訛傳訛化也掌夏之官平敍南方化育之事】

南巡守【原書五月南巡守至於南嶽如岱禮南嶽衡山自東嶽南巡五月至】

明堂太廟【原禮天子居明堂太廟注明堂太廟南堂當太室也】

養壯佼【原禮養壯佼疏壯謂容體盛大佼謂形容佼好以盛夏長養之時故養壯佼之人助長气也】命樂師【原禮命樂師修鞀鞞鼓均琴瑟管簫執干戚戈羽調竽笙竾簧飭鐘磬柷敔疏修者修理舊物均者均平其聲執者操持營爲調者調和音曲飭者整頓器物】

大雩【原禮命有司爲民祈祀山川百源大雩帝用盛樂乃命百縣雩祀百辟卿士有益於民者以祈谷實注山川百源能興雲雨者也雩吁嗟求雨之祭也雩帝謂爲壇南郊之旁雩五精之帝配以先帝也百辟卿士古者上公若句龍后稷之也周禮春官女巫旱暵則舞雩疏此謂五月已後修雩故有旱暵之事旱而言暵者暵謂熱气也】

以雛嘗黍【原禮天子乃以雛嘗黍注此嘗雛也而云以嘗黍不以牲主谷也必以黍者黍火穀气之主也】

羞含桃【原禮羞以含桃先薦寢廟注含桃櫻桃也疏此果先成異於餘物故特記之呂氏春秋注含桃鸎桃鸎鳥所含食是月而熟故進之先致寢廟孝而且敬李嶠五月奉教詩果苑新櫻熟花庭曙槿芳】禁令【原禮今民毌艾藍以染毋燒灰毌暴布門閭毋閉闗市毋索】

挺重囚【原禮挺重囚益其食注挺猶寛也】

班馬政【原禮遊牝別羣則縶騰駒班馬政注馬政謂養馬之政教也廋人職曰掌十有二閒之政教以阜馬佚特教駣攻駒此之謂也增呂氏春秋注是月牝馬懷妊已定故放之則別其羣不欲駒蹄逾趯其胎育故縶之也】

齊戒【原禮君子齊戒處必掩身毋躁止聲色毋或進薄滋味毋致和莭耆欲定心气百官靜事毋刑以定晏陰之所成淮南子注晏安也陰道靜故曰晏陰】

毋用火【原禮毋用火南方注陽气盛又用火於其方害微陰也】

教茇捨【原周禮夏官司馬中夏教茇捨如振旅之陳注茇捨艸止之也軍有艸止之法】

苗田【原周禮夏官司馬遂以苗田如搜之法注夏田爲苗擇取不孕任者若治苗去不秀實者】斬陰木【原周禮地官山虞仲夏斬陰木注鄭司農云陰木秋冬生者後鄭謂陰木生山北者】除肉刑【增漢書文帝紀十三年五月除肉刑法又刑法志令曰夫刑至斷支體刻肌膚終身不息何其刑之痛而不徳也豈稱爲民父母之意哉其除肉刑有以易之】

減廉士算【增漢書景帝紀後二年五月詔曰今訾算十以上廼得宦廉士算不必眾有市籍不得宦無訾又不得宦朕甚湣之訾算四得宦亡令廉士久失職貪夫長利注古者疾吏之貪衣食足知榮辱限訾十算廼得爲吏十算十萬也賈人有財不得爲吏亷士無訾又不得宦故減訾四算得宦矣訾與貲同】詔賢良【增漢書武帝紀元光元年五月詔賢良曰朕聞昔在唐虞畫像而民不犯日月所燭莫不率俾周之成康刑錯不用徳及鳥獸教通四海海外肅眘北渠搜氐羗徠服星辰不孛日月不蝕山陵不崩川谷不塞麟鳯在郊藪河洛出圖書嗚虖何施而臻此與今朕獲奉宗廟夙興以求夜寐以思若渉淵水未知所濟猗與偉與何行而可以章先帝之洪業休徳上參堯舜下配三王朕之不敏不能逺徳此子大夫之所睹聞也賢良明於古今王事之體受防察問咸以書對著之於篇朕親覽焉】

修山川祠【增漢書武帝紀建元元年五月詔曰河海潤千里其令祠官修山川之祠爲歳事曲加禮】察官屬【增漢書宣帝紀元康二年夏五月詔曰獄者萬人之命所以禁暴止邪養育羣生也能使生者不怨死者不恨則可謂文吏矣今則不然用法或持巧心析律貳端深淺不平增辭飾非以成其罪奏不如實上亦亡繇知四方黎民將何仰哉二千石各察官屬勿用此人】

官相【原淮南子五月官相注陽气長養故官相相佐也】

賜粟【增後漢書明帝紀永平十二年五月丙辰賜天下鰥寡孤獨篤癃貧無家屬不能自存者粟人三斛】補長相【增後漢書章帝紀建初元年夏五月辛酉初舉孝亷郎中寛博有謀任典城者以補長相】班恩施【增後漢書章帝紀元和二年五月戊申詔曰乃者鳯皇黃龍鸞鳥比集七郡或一郡再見及白鳥神雀甘露屢臻祖宗舊事或班恩施其賜天下吏爵人三級髙年鰥寡孤獨帛人一疋加賜河南女子百戶牛酒令天下大酺五日】

賜博士弟子布【增後漢書章帝紀元和二年五月賜博士員弟子見在太學者布人三疋】薦淥酒【增晉書武帝紀太康元年五月丁夘薦淥酒於太廟】

宴宣文堂【增魏書髙祖紀太和十七年五月壬戌宴四廟子孫於宣文堂帝親與之齒行家人之禮】賜夏服【增魏書陸叡叡與隴西公元琛並持莭爲東西二道大使褒善罰惡聲稱聞於京師五月詔賜叡夏服一具玉海太平興國九年五月賜臣僚時服自是歳以爲常】

立義倉【增隋書食貨志開皇五年五月工部尙書長孫平奏令諸州百姓及軍人勸課當社共立義倉收獲之日隨其所得勸課出粟及麥於當社造倉窖貯之卽委社司執帳檢校若時或不熟當社有饑饉者卽以此谷賑給自是諸州儲峙委積】

置集雅館【增南史梁武帝紀天監五年五月置集雅館以招逺學】

澍雨【增北史魏髙祖紀太和元年五月車駕祈雨於武州山俄而澍雨大洽十六國春秋建熙七年五月慕容暐下書曰朕以寡徳蒞政多違亢陽三時光陰錯緒農植之辰而零雨莫降其令有司徹樂大官以菜食常供祭奠旣而澍雨】

修水田【增北史魏髙祖紀太和十二年五月丁酉詔六鎭雲中河西及闗內郡各修水田通渠漑灌】佩魚符【增北史隋髙祖紀開皇十五年五月丁亥制京官五品以上佩銅魚符】

禁獻女口【增唐書懿宗紀咸通八年五月丙辰禁延慶端午莭獻女口】

田假【增唐書選舉志四門學生補太學太學生補國子學毎歳五月有田假】

頒文武選格【增唐書選舉志凡選有文武文選吏部主之武選兵部主之皆爲三銓尙書侍郎分主之凡官員有數而署置過者有罰知而聽者有罰規取者有罰毎歳五月頒格於州縣】

獻綬帯【原唐書百官志少府監中尙署令五月獻綬帯】

圖寫尙書事迹【增唐防要太和二年五月帝纂集尙書中君臣事迹命工圖寫於太液亭朝夕觀覽】

試習三禮【增通典貞元五年五月敕自今以後諸色人中有習三禮者前資及出身人依科目選例吏部考試白身依貢舉例禮部考試】

立宏詞科【增宋史哲宗紀紹聖元年五月甲辰罷進士習試詩賦令專二經立宏詞科】聞喜宴賜詩【增宋史禮志寧宗慶元五年五月賜新及第進士曾從龍以下聞喜宴於禮部貢院上賜七言四韻詩祕書監楊王休以下繼和以進自後毎舉並如之】

檢視縲系【原宋史刑法志寶二年五月帝以暑气方盛深念縲系之苦乃下手詔兩京諸州令長吏督獄掾五日一檢視掃獄戶洗滌扭械貧不能自存者給飲食病者給醫藥輕系卽時決遣毌淹滯自是毎仲夏申敇官吏歳以爲常】

封伍子胥【增玉海吳山伍子胥祠祥符五年五月乙未詔神實主洪濤禦菑捍患封英烈王】觀中祕曝書【增玉海紹興三十年五月辛巳詔俟中祕暴書俾侍從館閣官咸得觀仰】祀劉蕡【增元史泰定帝紀泰定二年五月置諫議書院於昌平祀唐劉蕡】

預給民鹽【增元史食貨志大徳八年定例毎年以河間鹽令有司於五月預給京畿郡縣之民至秋成各驗鹽數輸艸以給京師秣馬之用】

孟子配享【增輟耕錄孟子宋神宗元丰七年甲子五月追封鄒國公配享先聖次兗國公下】

禦制憂旱憶民事作仲夏炎曛盛徳涼時未和驕陽因六事亢旱最三河【三河爲天下之中】民以食爲重天將風更多憂勤難暇顧惟誦憫農歌

周伯五月扈從上京學宮紀事絕句【增延閣圖書取次陳講帷日日集儒臣墨池云合天光絢東壁由來近北辰黌捨重開大殿西牙符給事籍金閨吾伊日課繙靑簡揮染還看寫赫蹏】

民用

民因【原書厥民因傳因謂老弱因共在田之丁壯以助農也】

登黍【原禮農乃登黍注登進也】

煮梅【原夏小正煮梅煮梅爲豆實也】

啟灌藍蓼【原夏小正啟灌藍蓼啟者別也陶而防之也灌者聚生者也記時也】

始食【原夏小正乃傳乃者急之辭也也者始食也】

刈藍【增四民月令五月可刈藍】

樹檀生葉【原論衡樹檀以五月生葉後彼春榮之木其材彊勁車以爲輻】

發黃梅【增風土記夏至前芒種後雨爲黃梅雨田家初插秧謂之發黃梅海寕縣誌芒種前後鄕村各具牲酒祀土谷神謂之黃梅各聚飲而後揷靑】

作糒【增齊民要術崔寔曰五月多作糒以供出入之糧】

儲米炭【增齊民要術五月霖雨將降儲米谷薪炭以備道路防滯不通】

起潄白餅【增徐暢祭記五月麥熟薦新作起潄白餅】

長壽【增名醫別錄長壽味甘溫無毒主輕身益气明目生山野道中穗如麥葉如艾五月采】蛇蛻【增名醫別錄蛇蛻生荊州川谷及田野五月五日十五日取之良】

辟蚊【增千金月令五月取浮萍陰漧和雄黃些少燒煙去蚊】

齊暾樹【增酉陽雜爼齊暾樹出波斯國亦出拂菻國長二三丈皮靑白花似柚極芳香子似羊桃五月熟西域人壓爲油以煮餅果如中國之用巨勝也】

菖蒲子【增癸辛雜識菖蒲花候結子老收之至梅月用米飲同子嚼碎噴在大炭上則自然生苗極細可愛】

酈縣菊【增政和本艸菊花南陽酈縣最多有白菊莖葉都相似惟花白五月取之主風能令頭不白】文光果【增本艸綱目文光果出景州形如無花果肉味如栗五月成熟】

種防子【增本艸綱目防子生水田中及下濕地葉似稻但差短梢頭結穗彷佛稗子穗其子如黍粒大茶褐色搗米煮粥炊飯磨麪皆宜山東河南五月種之】

梅葉湯【增夲艸拾遺江淮以南地气早濕五月尢甚過此莭以後皆湏曝書畫梅雨沾衣便腐黑澣垢如灰汁有異他水但以梅葉湯洗之乃脫】

壅田【增經世民事錄五月壅田以靑艸踏於泥內則地肥秧窠旺與灰糞同】

天目筍【增筍譜天目筍五月生其色黃出天目山端午後方采鬻】

海牛【原齊地記東萊牛島上嘗以五月海牛產乳其形似牛而無角虎聲牙爪如虎腳似鼉尾似鮎其皮甚軟可供百用牛見人奔入水以杖擊鼻則得之】

祀竈【原便民圖纂五月戊辰日以豬頭祀竈所求如意】

忌蓋屋瓦【原羣碎錄五月忌翻蓋屋瓦令人發禿】

池鹽生結【增續文獻通考河東鹽出解州鹽池毎歳五月場官伺池鹽生結令夫搬摝鹽花其法必值亢陽池鹽方就或遇陰雨則不能成】

土鐡【增海外索土鐡一名泥螺出南田者佳五月梅雨收制】

桃仁丸【原遵生八牋五月取桃仁一百个去皮尖研細入黃丹三錢丸如桐子大治瘧發日面北用溫酒或井花水吞下三丸卽絕合忌婦女雞犬見之】

補腎助肺【增雲笈七籖仲夏火气漸壯水力衰弱宜補腎助肺調理胃气以順其時】天道西北行【原元樞經五月天道西北行作事出行俱宜向西北吉】

禦制插秧詩千畦水澤正彌彌競插新秧恐後時亞旅同心欣力作月明歸去莫嫌遲

白居易觀刈麥詩【增田家少閒月五月人倍忙夜來南風起小麥覆隴黃婦姑荷簞食童稚攜壺漿相隨餉田去丁壯在南岡足蒸暑土气背灼炎火光力盡不知熱但惜夏日長】

張舜民打麥詩【增打麥打麥彭彭魄魄聲在山南應山北五月太陽出東北才離海嶠麥尙靑轉到天心麥已熱】

範成大詩【增五月吳江麥秀寒移秧披絮尙衣單稲根科斗行如塊田水今年一尺寛】趙孟頫五月耕詩【增仲夏苦雨幹二麥先後熟南風吹隴惠气散淸淑是爲農夫慶所望實其腹沽酒醉比鄰語笑聲滿屋紛然收獲罷髙廩起相屬有周成王業后稷播百谷皇天貽來牟長世自玆卜願言仍歳稔四海盡防福】

趙孟頫五月織詩【增五月夏已半谷鶯先弄晨老蠶成雪繭吐絲亂紛紜伐葦作薄曲束縛齊榛榛黃者黃如金白者白如銀爛然滿筐筥愛此顏色新欣欣舉家喜稍慰經時勤有客過相問笑聲聞四】

【鄰論功何所歸再拜謝蠶神】

物候

希革【原書鳥獸希革夏時鳥獸毛羽希少攺易革攺也】

舜華【增詩顏如舜華疏舜一名木槿一名櫬一名椵朝生暮落五月始華原禮木堇榮注木堇王蒸也增傅咸舜華賦應靑春而敷蘗逮朱夏而誕英布夭夭之纖枝發灼灼之殊榮紅葩紫葉翠葉素莖含暉吐曜爛若列星】

斯螽動股【原詩五月斯螽動股斯螽蚣蝑也陸璣詩疏蝗也長而靑長角長股股似玳瑁文五月中以兩股相切作聲聞數十步】

鳴蜩【原詩五月鳴蜩傳蜩螗也爾雅蜩蜋蜩鄭注此卽四五月間小蟬有文彩先諸蟬而鳴者禮蟬始鳴淮南子注蟬鼓翼始鳴也夏小正良蜩鳴良蜩也者五采具又唐蜩鳴傳唐蜩鳴者匽也格物論蜩形大而黒亦五月鳴】

螳蜋生【原禮螳蜋生注螳蜋螵蛸母也四時气此虫之陰者感一陰之气而生也】

鵙始鳴【原禮鵙始鳴注鵙搏勞也疏詩云七月鳴鵙箋云百勞鳴將寒之候五月則鳴豳地晚寒鳥物之候從其气焉夏小正鴂則鳴傳鴂者百鷯也鳴者相命也易通卦驗夏至小暑伯勞鳴勞性好單棲其飛其聲嗅嗅夏至應陰而鳴冬至而止髙誘淮南子注鵙百勞鳥也五月陰气生下伯勞夏至應陰而鳴殺蛇於木】

反舌無聲【原禮反舌無聲注反舌百舌鳥疏反舌鳥春始鳴至五月稍止其聲數轉故名反舌易通卦驗仲夏之月反舌無聲反舌有聲佞人在側髙誘淮南子注反舌能辧反其舌變易其聲以效百鳥之鳴故謂反舌無聲者五月陽气極於上微陰起於下百舌無陰故無聲也】

鹿角解【原禮鹿角解髙誘淮南子注夏至鹿角解墮也四時气候鹿陰也感陰而角解也】半夏生【原禮半夏生注半夏藥艸圖經夲艸半夏一曰地文一曰水玉五月生苗四時气候半夏因居夏之半而生故以爲名也】

蜉蝣有殷【原夏小正蜉蝣有殷傳殷眾也蜉蝣殷之時也蜉蝣者渠略也朝生而暮死其稱有何也有見也】

�興伏【原夏小正�之興五日翕望乃伏其不言生而稱興何也不知其生之時故曰興以其興也故言之興五日翕也望也者月之望也而伏云者不知其死也故謂之伏五日也者十五日也翕也者合也伏也者入而不見也】

樹楡【增淮南子五月其樹楡】

虫鳥應陰【增淮南子蟁蝱不食駒犢鷙鳥不搏黃口注五月微陰在下駒犢黃口肌血脆弱蟁蝱鷙鳥應陰不食不搏】

小刑【原淮南子陰生於午故五月爲小刑薺麥亭歷枯冬生艸木必死】

石壚魚躍【增水經注耒陽石壚塘塘池八頃其深不測有大魚常至五月輙一奮躍水湧數丈波襄四陸細魚奔進隨水登岸不可勝計】

靑艸槐【增酉陽雜爼龍陽縣禆牛山南有靑艸槐叢生髙尺餘花若金燈仲夏發花】

夏枯艸【原夲艸夏枯艸一名乃東冬至後生五月枯】

采蚱蟬【增本艸蚱蟬生楊栁上五月采景曰蚱蟬瘂蟬雌蟬也不能鳴】

牡荊花【增本艸綱目牡荊樹大如盌其木心方其枝對生一枝五葉或七葉五月杪間開花成穗紅紫色其子有白膜皮裹之】

防風【增圖經本艸防風五月開細白花中心攢聚作大房似蒔蘿花實似胡荽子而大根土黃色與蜀葵根相】

金星艸【增嘉祐本艸金星艸喜生背陰石上淨處及竹箐中少日色處或生大木下及背陰古瓦屋上葉長一二尺背生黃星防子兩兩相對色如金因得金星之名其根盤屈如竹根而細折之有筋五月和根采之風漧用】

合歡夜合【原圖經夲艸合歡夜合也其葉至暮而合故一名合昬五月花發紅白色瓣上若絲茸然】黨項艸生【增舊唐書西戎傳黨項羗在古析支之地气候多風寒五月艸始生】

楊梅【增南方艸木狀楊梅其子如彈丸正赤五月中熟熟時似梅其味甜酸】

檳榔【增雲南記平琹州有防榔五月熟以海螺殻燒作名爲奔蛤灰共扶畱藤葉和而嚼之香美】麥爭場【增曲洧舊聞穄西北人呼爲子有兩種早熟者與麥相先後五月間熟者鄭人號爲麥爭場】五月菊【原菊譜五月菊花心極大毎一須皆中空攢成一團毬子紅白單葉繞承之毎枝只一花莖二寸葉似筒蒿夏中開】

夏萬鈴【增菊譜夏萬鈴出鄜州開以五月紫色細鈴生於防紋大葉之上】

建蘭【增學圃雜疏建蘭盛於五月其物畏風畏寒畏防畏蚓畏蟻其根甜爲蟻所逐養者常以水奩隔之不令得緣入】

綠萼梅【增農政全書凡梅花跗蒂皆絳紫色惟緑萼梅純緑枝梗亦靑實大五月熟】夏菘菜【增農政全書夏菘菜五月上旬撒子糞水頻澆密則芟之】

畱求子【原羣芳譜使君子一名畱求子其莖作藤繞樹而上葉靑如五加葉五月開五瓣花一簇一二十葩淡紅久乃深紅色輕虛如海棠作架植之蔓延若錦】

棗花【增羣芳譜棗一名木密皮麤葉小面深緑色背微白髮芽遲五月開小花淡黃色落花後卽結實】茄實【增經世民事錄葫黃菜冬茄子五月中旬結實】

禦制橊花詩未結千房實先五月花紅綃簾戶下疑似漢時槎

韓愈橊花詩【增五月橊花照眼明枝間時見子初成可憐此地無車馬顚倒靑苔落絳英】

占驗

愆候【原禮仲夏行冬令則雹凍傷穀道路不通暴兵來至注子之气乘之也又行春令則五晚熟百螣】

【時起其國乃饑注卯之气乘之也又行秋令則艸木零落果實早成民殃於疫注酉之气乘之也】開明【增史記天官書惇牂歳歳陰在午星居酉以五月與胃昴畢晨出曰開明炎炎有光偃兵惟利公王不利治兵其失次有應見房歳早旱晚水】

云大如蓋【原易飛五月有云大如蓋十餘此陽水之气必暑有暍者】

夏至日占【增月令占候圗朔日夏至幷二日三日至六日夏至五穀熟二十二日二十四日夏至不熟二十五日三十日夏至時價平和晦日夏至五穀貴】

赤云如馬【增占气經夏至之日離卦用事日中時南方有赤云如馬者離气至也宜黍】黃梅雨占【原農家諺黃梅寒井底幹又黃梅雨未過冬靑花未破冬靑花已開黃梅雨不來紀歷撮要梅裏一日西南時裏三日潭潭又迎梅一寸送梅一尺周益公日記諺雲雨打梅頭無水飲牛雨打梅額河底開坼】

芒種雨【原談苑江南民言芒種雨百姓苦蓋芒種須晴明也】

雨落占【增周益公日記五月諺初一雨落井泉浮初二雨落井泉枯初三雨落連太湖】

黃鱨散子【增田家雜占夏至前後得黃鱨魚甚散子時雨必止𨿽散不甚水終未定】

朔日值占【增田家五行朔日值芒種六畜災值夏至冬米大貴】

十三日占【增田家五行五月十三連夜雨來年早種白頭田】

禁雷天【增農政全書芒種後半月謂之禁雷天諺云梅裏一聲雷時中三日雨】

夏至雨占【增農政全書夏至日雨謂之淋時雨其年必丰】

廿一日占【增農政全書二十分龍廿一雨破車閣在衖堂裏二十分龍廿一鱟拔起黃秧便種豆嘉善縣誌五月二十一日虹見則旱雨則水調】

分龍日占【增農政全書五月二十分龍之日田家於是日早以米篩盛灰借之紙至晚視之若有雨防迹則秋不熟谷價髙人多閉糶】

鎖雷門【增農政全書五月二十日大分龍無雨而有雷謂之鎖雷門】

三時占【增嘉定縣誌夏至日起時時分三莭共十五日初雨爲迎時末雨爲送時諺云髙田只怕迎時雨低田只怕送三時蓋初時雨則旱末時雨則潦也若中時而雷謂之腰報亦主多雨諺雲中時腰報沒低田】

雜紀

覆飯【增韓子季孫相魯子路爲郈令魯以五月起眾爲長溝當此之爲子路以其私秩粟爲漿飯要作溝者於五父之衢而飡之孔子聞之使子貢後覆其飯擊毀其器曰魯君有民子奚爲乃飡之】

下霜【原淮南子鄒衍事燕惠王盡忠左右之王系之獄仰天而哭夏五月天爲之下霜】

云陽宮避暑【增史記孝武紀防一云陽注括地誌云漢云陽宮在雍州云陽縣北八十一里有通天臺武帝以五月避暑八月乃還】

得鼎【增漢書武帝紀元鼎元年夏五月得鼎汾水上注得寶鼎故因是攺元】

鳯凰集【增漢書宣帝紀本始元年五月鳯皇集膠東千乘又四年五月鳯皇集北海安丘淳於】龍城防祭【增漢書匈奴傳歳五月大防龍城祭其先天地神】

陽燧【原論衡陽燧取火於天五月丙午日中之時消煉五石鑄以爲器磨礪生光仰以向日則火至】正陽城門【增李尢正陽城門銘平門督司午位處中外臨僚侍內達帝宮正陽南面炎暑赫融】渡瀘【原蜀志諸葛亮傳五月渡瀘深入不毛元和志瀘水在西瀘縣西百一十二里水峻急而多石土人以牛皮作船而渡一船勝七八人】

畱客雨【增陸璣要覽昔羽山有神人焉逍遙於中嶽與左元放共遊薊子訓所坐欲起子訓欲畱之一日之中三雨今呼五月三時雨爲畱客雨】

鑄刀劍【原虞喜志林古人鑄刀以五月丙午取純火精以協其數故王粲銘曰相時陰陽制玆利兵增抱朴子以五月丙午日取壯銅鑄劍五口下其銅於神鑪中以桂薪燒之以剛炭鎔之令僮男女進火劍成各長三尺六寸五分帶之入水則蛟龍不敢近】

披裘負薪【原髙士披裘公者吳人也延陵季子出遊見道中有遺金顧披裘公曰取彼金公投鎌瞠目拂手而言曰何子處之髙而視人之卑五月披裘而負薪豈取金者哉】

馬韓祭神【增晉書四夷馬韓俗信神常以五月耕種畢羣聚歌舞以祭神】

赤艸生【增宋書符瑞志漢光武建武元年五月京師有赤艸生水涯】

獲白鹿【增魏書靈徵志太祖天興四年五月魏郡斥丘縣獲白鹿王者惠及下則至唐防要元和十五年五月臨碧院使奏壽昌殿南獲白鹿麑】

嘉蓮【增梁書武帝紀天監十年五月乙酉嘉蓮一莖三花生樂遊苑玉海太平興國九年五月內出玉津圍瑞蓮一盆示輔臣花與葉悉合歡而生】

連理橘【增南史宋孝武帝紀大明元年五月丙寅芳香琴堂東西有防橘連理攺爲連理堂】慶雲樓【增南史宋孝武帝紀大明元年五月丙寅景陽樓上層西南梁栱間有紫气攺爲慶雲樓】嘉禾【增南史宋孝武帝紀大明元年五月丙寅淸暑殿西甍防尾中央生嘉禾一株五莖攺爲嘉禾殿梁書武帝紀天監四年五月建康縣朔陰裏生嘉禾一莖十二穗】

雨魚【增夏錄眞興二年夏五月雨魚於統萬】

築城得釡【增元和志元和九年五月詔復於經略軍城置宥州置州之日版築之下掘得釡二百五十四口悉堪烹飪散給諸營以資軍用】

五月無潮【增造化權輿潮者陰陽之气所激五月無潮陰气微也八月最大則陰盛也】踏潮【增劉禹錫踏潮歌序元和十年夏五月終風駕濤南海泛濫南人云踏潮也率三歳一有之】五月爲歳【增酉陽雜爼西域以五月爲歳毎歳日烏滸河中有馬出色如金與火祅祠中銅馬嘶相應俄復入水】

養櫻桃【增酉陽雜爼道流陳景思說敕使齊日升養櫻桃至五月中皮皺如鴻柿不落其味數倍人不測其法】

進黃道遊儀【增進賢注記開元十二年五月沙門一行於書院造黃道遊儀成以進一行初奉詔攺修歷經以舊無黃道遊儀測候稍難梁令瓚刻木作小樣進呈上令一行參考以爲精宻始就院更以銅鐡爲之凡二年功乃成至是上之上稱善】

瑞石【增唐會要武徳三年五月郇州獻瑞石有文曰天下萬年】

賦詩賜防【增唐防要髙祖武徳八年五月乙巳宴五品以上及外戚於內殿賦詩賜防】十王宅百孫院【增唐防要開元十五年夏五月作十王宅百孫院】

瑞木【增唐防要大歷十二年五月甲子成都人郭逺獲瑞木一莖有文曰天下太平四字獻之宰臣奉賀曰至徳之化先賁艸木太平之時遂形文字望藏祕閣付史館】

禦集經傳【增唐防要太和九年五月禦集春秋左氏列國經三十卷】

瑞麥【增唐防要開元八年五月平原麥一莖兩岐分秀又貞元五年五月戊辰宋州麥一莖九岐者百餘本宋史五行志皇祐三年五月彭山縣上瑞麥圖凡一莖五穂者數本帝曰朕嘗禁四方獻瑞今得西川麥秀圖可謂眞瑞矣其賜田夫束帛以勸之】

賜禦書綾扇【增宋史太宗紀淳化五年五月庚辰初伏帝親書綾扇賜近臣】

解池紅鹽【增宋史徽宗紀政和元年五月丁亥解池生紅鹽】

瑞蠶【增宋史五行志景祐四年五月滑州靈河縣民黃慶家蠶自成被長二丈五尺濶四尺又元祐六年五月北海縣蠶自織如絹成領帯】

墨池水黑【增宋史五行志咸平元年五月撫州王羲之墨池水色變黒如雲】

封莊列【增燕翼詒謀錄宣和元年五月甲申封列禦寇沖虛觀妙眞君莊周微妙元通眞君】不避太歳【原桯史建隆三年五月詔增修大內時太歳在戍司天監以興作之禁移有司毋繕西北隅藝祖按視見之怒問所繇司天以其書對上曰東家之西卽西家之東太歳果何居焉卽日一新之】枯栢再生【增儒林公議成都諸葛武侯祠前有大栢圍數丈唐末漸枯不復生然亦不敢伐之皇朝乾徳五年夏五月枯栢再生新枝籠云並枯漧並存若虯龍之形】

迎佛水【原眞臘風土記眞臘國五月迎佛水一國逺近之佛皆送水與國主洗身陸地行舟國主登樓以觀】

賜飛白書【增宋實錄至道二年五月丙午上飛白書數幅以示近臣字皆廣袤盈尺先賜宰相呂端一幅侍臣因競前爭取上曰劉洎登牀正如此矣】

獻玉杵臼【增玉海太平興國五年五月己酉鄭州言修東嶽祠宇穿土得玉杵臼以獻】徳潤泉【增玉海雍熙二年五月癸酉鳯翔府言岐山縣周公廟有泉忽湧出耆舊相傳時平則流世亂則竭唐安史之亂泉竭至大中年復流號徳潤泉自後又涸今忽湧淸澄甘潔甚異於常因圖之以進】金華殿種麥【增玉海祥符五年五月戊子以苑中金華殿所種麥示輔臣復作歌以賜】觀稼詩【增玉海祥符五年五月癸未幸京城南觀刈麥種稻作觀稼七言詩賜近臣屬和】禦書閣赤光【增玉海祥符六年五月辛丑國子監禦書閣有赤光上燭】

九莖芝【增玉海紹興二十五年五月芝艸生於太廟仁宗室桂九莖連葉宰臣率百僚觀之表賀有司請繪於郊祀華旗】

屋生蓮菊【增名勝志鄱陽縣北車門村宋慶元六年五月村人曹氏屋上生白蓮花髙二寸濶三倍之次日化爲菊】

禦制上法海寺偶吟縱目西山宜永日襟五月似髙秋萬幾偶暇因遊豫期與黎民樂未休

禦制黃河舟行卽事詩五月山巓雪四時不見花臨流皆險浪步岸是叢葭心爲萬年計身離百日家郅支函首至從此靖龍沙

晉五月折楊栁歌【增菇生四五尺素身爲誰珍盛年將可惜折楊栁作得九子糉思想勞歡手】

李賀五月詩【增雕玉押額輕穀籠虛門井汲鉛華水扇織鴛鴦紋廻雪舞涼殿甘露洗空緑羅防從徊翔香汗沾寶粟】

禦定月令輯要卷十﹤史部﹐時令類﹐禦定月令輯要﹥

欽定四庫全書

禦定月令輯要卷十一

六月令

天道

月卦遁【原易遁亨小利貞本義遁退避也爲卦二陰浸長陽當退避故爲遁六月之卦也】䢐暑【原詩六月䢐暑增六月火星中暑盛而往矣孫逖詩䢐暑迎秋薄涼風是日飄白居易艸堂記洞北戶來陰風防䢐暑也】

谷風【增詩習習谷風箋盛夏養萬物之時】

日在栁【原禮日在栁集說栁宿在午鶉火之次】

中星【原禮昏火中旦奎中淮南子注心東方蒼龍之宿奎西方白虎之宿】

律中林鐘【原禮律中林鐘集說林鐘未律長六寸增史記律書林鐘者言萬物气林林然其於十二子爲未未者言萬物皆成有滋味也淮南子林鐘者引而止也林鐘之數五十四主六月】

溫風至【原禮溫風始至增謝惠連詩朱明振炎气溽暑扇溫飈六經天文編子位一陽𨿽生而未出乎地至寅位泰卦則三陽之生方出地上而溫厚之气從此始焉已位乾卦六陽𨿽極而溫厚之气未終午位一陰𨿽生而未害於陽必至未位遁卦而後溫厚之气始盡也至極也言溫厚之气至季夏而始極也】土潤溽暑【原禮是月也土潤溽暑注潤溽謂塗濕也陳琳大暑賦土潤溽以歊蒸時淟涊以混濁傅】

【休奕詩朱明運將極溽暑晝夜興】

大雨時行【原禮大雨時行燒薙行水利以殺艸如以熱湯增注薙謂廹也芟艸也此謂欲稼萊地先薙其艸艸幹燒之至此月大雨流水潦蓄於其中則艸死不復生而地美可稼也】

陰將始刑【增呂氏春秋林鐘之月艸木盛滿陰將始刑無發大事以將陽气】

暑以養物【增漢書五行志盛夏日長暑以養物政弛緩故其罰常奧也】

地統【增漢書律曆志六月坤之初六陰气受任於太陽繼養化柔萬物生長楙之於未令種剛彊大故林鐘爲地統】

招揺指未【原淮南子季夏之月招揺指未增晉書樂志六月之辰謂之未未者味也言時萬物向成有滋味也】

陰陽北還【增春秋繁露夏月盡而陰陽俱北還陽北還而入於申陰北還而入於辰此陰陽之所始出地入地之見處也】

長夏【增內經備化之紀气恊天休其應長夏注所謂長夏者六月也土生於火長在夏中旣長而王故雲長夏也】

炎火行【增內經火鬰之發炎火行大暑至山澤燔燎材木流津廣廈騰煙土浮霜鹵止水廼減蔓艸焦黃】

廣化象【增內經惇阜之紀是謂廣化厚徳淸靜順長以盈至陰內寔物化充成煙埃防郁見於厚土其谷稷麻其畜牛犬其果棗李其色黅元蒼其味甘鹹酸其象長夏】

徵聲淸急【增詩含神霧曹地處季夏之位土地勁急音中徵其聲淸以急】

云如車蓋【增易飛候有云大如車蓋十餘此陽火之气必暑有暍者】

太陽用事【增論衡雷者太陽之激气也盛夏之時太陽用事陰气乘之陰陽分事則相校軫校軫則激射激射爲毒中木木折中屋屋壊】

天取龍【增論衡盛夏之時雷電擊折破樹木發壊室屋俗謂天攺龍謂龍藏於樹木之中匿於屋室之間也雷電擊折樹木發壊屋室則龍見於外龍見雷取以升天】

防養萬物【增三禮義宗南嶽謂之霍霍者防也言陽气用事盛夏之日防養萬物故以爲稱】濯枝雨【增風土記六月有大雨名濯枝雨張正見梅林輕雨詩飄花更濯枝潤石還侵桂】煩暑【增南史梁元帝與武陵王書季月煩暑流金爍石元融詩風雨蕩煩暑雷息佳霽初】

佐陽成物【增周易集觧坤六二直方大不習無不利幹寶曰陰气在二六月之時自遁來也陰出地上佐陽成物臣道也妻道也】

節序

初伏【原史記秦紀徳公二年初伏以狗禦蠱注六月伏日初也周時無至此乃有之增漢書郊祀志注伏者謂陰气將起廹於殘陽而未得升故爲藏伏因名伏日也立秋之後以金代火金畏於火故至庚日必伏庚金也】

賜肉【原漢書東方朔朔爲常侍郎伏日詔賜從官肉大官丞日晏不來朔獨防劍割肉謂其同官曰伏日當蚤歸請受賜卽懷肉去大官奏之朔入上曰昨賜肉不待詔以劍割肉而去之何也朔免冠謝上曰先生起自責也朔再拜曰朔來朔來受賜不待詔何無禮也拔劍割肉一何壯也割之不多又何廉也歸遺細君又何仁也上笑曰使先生自責廼反自譽復賜酒一石肉百斤歸遺細君】

小暑【原淮南子夏至加十五日斗指丁則小暑音比大呂】

大暑【原淮南子小暑加十五日斗指未則大暑音比太蔟】

云五色【增易通卦驗小暑云五色出】

陰雲出【增易通卦驗大暑陰雲出南赤北蒼】

伏閉盡日【原後漢書和帝紀永元六年六月己酉初令伏閉盡日注漢官舊儀曰伏日萬行故盡日閉不干他事】

種黍【原說文黍禾屬而黏者也以大暑而種故謂之黍】

藏【增四民月令大暑後六月可藏】

薦麥【原四民月令初伏薦麥於祖禰】

淸暑【增張衡西京賦其逺則有九甘泉涸陰沍寒日北至而含凍此焉淸暑潘嶽西徵賦開襟乎淸暑之館遊目乎五柞之宮水經注東赤湖東北有大置臺髙六丈縱橫八尺一名淸暑臺唐書地裏志臨汝有淸暑宮在鳴臯山南劉禹錫詩團扇復團扇奉君淸暑殿】

鶉火之次【增月令章句自栁三度至張十二度謂之鶉火之次小暑大暑居之周之分野】河朔飲【增典略大駕都許使光祿大夫劉松北鎭袁紹軍與紹子弟日共宴飲常以三伏之際晝夜酣飲極醉至於無知云以避一時之暑故河朔有避暑飲】

進湯餅【原荊楚歳時記六月伏日並作湯餅名爲辟惡按魏氏春秋何晏以伏日食湯餅取巾拭汗面色皎然乃知非傅粉則伏日湯餅自魏已來有之】

消暑熱【增抱朴子三伏中用黃茋茯苓煎膏入甘艸末二分以井涼水調服治譫狂大消暑熱毒炁】冰井臺【原鄴中記冰井臺在臨漳縣西南曹操建石虎於上藏冰三伏之日以賜大臣】

歡樂井【增壽陽山記義井三伏之日炎暑赫曦男女行來其气短急望見義井則喜不可言未至而憂旣至而樂號爲歡樂井】

靈芝釣臺【增洛陽伽藍記千秋門內道北有西遊園園中有淩雲臺卽魏文帝所築者髙祖於臺北造涼風觀觀東有靈芝釣臺累木爲之去地二十丈風生戶牖雲起棟梁三伏之月皇帝於此避暑】風穴【增水經注武周縣有東西谷廣十許步南岸下有風穴厥大容人其深不測而穴中肅肅常有微風𨿽三伏盛暑猶須襲裘寒吹淩人不可暫停】

三伏【原陰陽書從夏至後第三庚爲初伏第四庚爲中伏立秋後初庚爲後伏謂之三伏曹植謂之三旬增歳華紀麗譜六月初伏日防監司中伏日防職官以上未伏日防府縣官皆就江瀆廟設初文潞公建設以伏日爲防避暑歳以爲常早宴罷泛舟池中復出就防晚宴臨池張飲盡日爲樂】

結棚避暑【增開天遺事長安富家子劉逸李閒衛曠家世巨豪而好接待四方之士毎至暑伏中各於林亭內植畫柱以錦綺結爲涼棚設坐具召長安名妓閒坐遞相延請爲避暑之防】

冰山【原開天遺事楊國忠子弟毎至伏中取大冰使匠琢成山周圍於宴席閒座客𨿽酒酣而各有寒色亦有思挾纊者】

碧筩杯【原酉陽雜俎歷城北有使君林魏正始中鄭公慤三伏之際毎率賔僚避暑於此取大蓮葉置硯格上盛酒三升以簮刺葉今與柄通屈莖上輪囷如象鼻噏之名爲碧筩杯酒味雜蓮气香冷勝於水】賜冰果【增玉堂雜記學士院官若侍從以上兼領自從本官或庻僚權直院三伏賜冰一擔時果五品】避暑宮【增玉堂閒話隴城縣東柯僧院甚有幽致髙檻可以眺逺虛防可以來風遊人如市其山北有隗囂避暑宮對面瀑布防出於蒼崖之閒三伏生涼人迹罕至】

賜紅綾扇【增玉海淳化五年六月庚寅初伏上親書紅綾扇賜近臣各一】

祕閣賜宴【增圗畫見聞志端拱元年以崇文院之中堂置祕閣命吏部侍郎李至兼祕書監防檢供禦圗書選三館正本書萬卷實之祕監以進禦退余藏於閣內又從中降圗畫前賢墨迹數千卷以藏之淳化中閣成上飛白書額親幸召近臣縱觀圗籍賜宴毎歳因暑伏曝熭近侍曁館閣諸公張筵縱觀圖典之盛無替天祿石渠妙楷寶迹矣】

賜暑藥【增幹淳歳時記宰執親王三衙從官內侍省官伏日賜暑藥】

翠寒堂【增幹淳歳時記禁中避暑多禦復古選徳等殿及翠寒堂納涼長松修竹濃翠蔽日層巒奇岫靜窈縈深寒瀑飛空下注大池可十畆洪景盧學士嘗賜對於翠寒堂當三伏中體粟戰栗不可久立上問故笑遣中貴人以北綾半臂賜之】

緑荷包子【增膳夫錄汴中莭食伏日緑荷包子】

防毛竹【增居山雜誌美竹髙者至數丈其名曰毛竹三伏防其下無暑气然獨宜山岡則生移之平陸則勿活】

千年艾【增夲艸綱目千年艾三伏日采葉曝榦葉不似艾而作艾香搓之卽碎不似艾葉成茸也】鑪凍【增夲艸綱目三伏鑄錢其汁不淸俗名鑪凍蓋火尅金也】

吞硫黃【增夲艸綱目硫黃神仙藥也三伏日餌百粒去臟腑積滯有驗】

藏麥【增陶朱公書三伏烈日之中曬極幹先將稻艸灰鋪缸防帯熱而收復以灰蓋之用蒼耳辣蓼及麻葉碎雜其中可免化蛾】

五色【增種植書甜有緑有黃小暑後方熟卽邵平所種五色子母也】

收椒【增山居四要收椒中伏后遇天色晴明帯露收陰一日之後曬三日則紅而裂遇雨薄攤當風處頻翻若盫則黒又不香仍收椒子用漧土和拌攪勻埋於避雨水地內約深一尺勿令水浸生芽】

種葫蘿卜【增七修稿種葫蘿卜宜於伏內畦種或肥地漫種頻澆灌則肥大】

造醬【增便民纂要造醤三伏中不拘黃黒豆揀淨水浸一宿漉出煮爛用白麫拌勻攤蘆蓆上用楮葉或蒼耳葉蓋一日發熱二日作黃衣三日後翻轉曬漧黃子一觔用鹽四兩爲率井水下水髙黃子一拳曬須不犯生水】

浴馬【增燕都逰覽志積水潭在都城西北隅或名淨業湖毎年三伏日錦衣衛率禦馬監官校浴馬湖幹如濯云錦】

洗象【原帝京景物略三伏日洗象錦衣衛官以旗鼓迎象出順城門浴響閘象次第入於河也】種小豆【增食物夲艸種小豆以初伏爲上中伏次之後則難爲種子】

禦制夏日有懷詩木槿花開夏日長時揺淸扇方牀三庚不輟臨朝政盛暑常思守戰場

程曉嘲熱客詩【增平生三伏時道路無行車閉門避暑臥出入不相過今世褦襶子觸熱到人家主人聞客來顰柰此何謂當起行去安坐正咨嗟所說無一急唅一何多疲倦向之久甫問君住那揺扇髆中痛流汗正滂沱莫謂爲小事亦是人一瑕戒諸髙明熱行宜見呵】

樓頴東郊納涼憶李錄事崔參軍詩並序【增僕三伏於通化門東北數里避暑之地地卽故倅天官顧公之舊林今貳冡宰君李公之別業右扺禁禦斜界沁園空水相輝步虹橋而下視竹木交映弄仙棹而傍窺足滌煩襟陶蒸暑獨往成興恨不與數公共之率然有作因以見意納涼毎選地近得靑門東林與繚垣接池將沁水通枝交帝女樹橋映美人虹想是忘機者悠悠興在中】包佶伏日呈元庶子詩【增火炎逄六月金伏過三庚幾度衣裳澣誰家枕簟淸頒冰無下位裁扇有髙名吏部還開甕勤勤二客卿】

僧皎然苦熱行【增六月金數伏玆辰日在庚炎曦曝肌膚毒霧昏檐楹安得奮翅翮超遙出云徵不知天地心如何匠生成火徳燒百卉瑤艸不及榮省客當此時忽貽懷中瓊捧翫煩滌嘯歌美風生遲君佐元气調使四序平中令霜不妖火餘气常貞江南詩騷客休吟苦熱行】

梅堯臣中伏日妙覺寺避暑詩【增紺宇迎涼日方牀禦綌衣淸談停玉麈雅曲弄金徽髙樹秋聲早長廊暑气防不湏河朔飲煮茗自忘歸】

韓苦熱詩【增皇祐辛卯夏六月朔伏暑始伏之七日大熱極炎苦赫日燒扶桑焰焰指亭午陽烏自焦鑠垂翅不西舉】

戴復古大熱詩【增天地一大窰陽炭烹六月萬物此陶鎔人何怨炎熱君看百谷秋亦是暑中結田水沸如湯背汗濕如潑農夫方夏耘安坐吾敢食】

日次

初一日

置國子【增魏書宣武帝紀正始四年夏六月己丑朔詔曰朕纂承鴻緒君臨寶歷思模聖規述遵先志今天平地寧方隅無事可敕有司凖訪前式置國子立太學樹小學於四門】

種白莖葵【增齊民要術六月一日種白莖秋葵白莖者宜幹紫莖者幹卽黒而澁】

置待漏院【增舊唐書憲宗紀元和二年六月丁巳朔始置百官待漏院於建福門外故事建福望仙等門昏而閉五更而啟與諸坊同時至徳中有吐蕃囚自金吾仗亡命因敕晚開門宰相待漏於太僕寺至是始令有司據班品置院】

波斯歳首【增舊唐書西戎傳波斯國在京師西一萬五千三百里以六月一日爲歳首气候暑熱】睿宗生【增唐防要龍朔二年六月一日睿宗生於蓬萊宮含涼殿】

荔枝香【增太眞外傳貴妃六月一日生上幸華淸宮命梨園小部於長生殿奏新曲未有名防南海進荔枝因名荔枝香】

孝梅【增輟耕錄龍廣寒江西人事毋至孝六月一日母生辰方舉觴爲壽忽見北窓外梅花一枝盛開人皆以爲孝行所感士大夫遂稱之曰孝梅】

八角磨盤【增丹鉛錄朱子語錄云人謂楊億通禪學者以其有八角磨盤之句耳按北澗禪師偈云六月一日前萬象森羅替說禪六月一日後八角磨盤空裏走今朝正當六月一無位眞人赤骨律金毛獅子解翻身無角鐡牛眠石室十聖三賢總不知笑倒寒山幷拾得楊億因演之曰八角磨盤空裏走金毛獅子變作狗擬欲藏身北斗中應須合掌南辰後】

初二日

注孝經【增唐防要開元十年六月二日上注孝經頒天下及國子學】

禱雨太乙宮【增聞見錄慶曆間京師旱上禱雨太乙宮六月二日召王公以下從日色甚熾埃塵漲天上不怡至瓊林苑回望太乙宮上有雲气如香煙少時雷雨至帝卻逍遙輦禦平輦徹蓋還宮】初三日

辰時還宅【增唐防要天寶五載六月三日敕三伏內令宰相辰時還宅】

賜禦書【增玉海紹興十八年六月三日禦書儒行篇賜進士王佐等】

初四日

龍池樂章【增唐防要開元二年六月四日右拾遺蔡孚獻龍池篇公卿以下百三十篇付太常寺考其詞合音律者爲龍池樂章】

轉法輪【原藏經六月初四日南贍部洲轉大法輪】

太素朝眞【原道經六月四日太素三元君朝眞】

初五日

金龜【增錄異記武成三年庚午六月五日癸亥廣漢太守孟彥暉奏西湖有金龜徑寸遊於荷葉之上畫圖以聞】

上易解【增玉海紹興八年六月五日李授之上易觧除直祕閣】

孔平仲六月五日詩【增灑汗通宵已廢眠起來猶覺眼生煙黃埃滚滚人行地赤气騰騰日出天】

初六日

野蠶成繭【增唐防要貞觀十二年六月六日滁州言野蠶成繭徧於山阜】

天貺莭【原宋史眞宗紀大中祥符四年詔以六月六日天書再降日爲天貺莭增又禮志六月六日爲天貺莭京師斷屠宰百官行香上淸宮】

神禹誕辰【增路史鯀納有莘氏曰志是爲修已以六月六日屠疈而生禹於棘道之石紐鄕所謂刳兒坪蜀都雜抄成都學宮前綽楔題曰神禹鄕相傳禹生於汶川之石紐村禹穴在焉檢舊志稱唐元和志廣柔縣有石紐村禹所生也以六月六日爲降誕云】

陸終六子【增路史陸終取方孕三年生子六人曰樊曰惠連曰籛曰求言曰晏安曰季連以六月六日坼左而三人生剖右而三人出注陸終彭祖之父】

漑茉莉【增桂海花志茉莉花六月六日以治魚鮏水一漑益佳捫虱新話南中花木性皆畏寒故茉莉惟六月六日種者尢盛】

崔府君誕辰【增幹淳歳時記六月六日顯應觀崔府君誕辰都人士女駢集炷香已而登舟泛湖爲避暑之遊多占蒲栁宻寛涼之地披釣水月上始還】

收水【增關西舊俗志六月六日取水收起淨甕盛之用以作醋醬腌物一年不壊】

曝書【增野獲編六月六日內府皇史宬曬曝列聖實錄列聖禦制文集諸大函毎歳故事也東陽縣誌六月六日士女勤者取書籍衣服暴之庭六月六間書籙六月六檢箱服皆諺語之可聽者也】

沐髮【增野獲編時俗婦女多以六月六日沐髮謂沐之則不膩不垢】

銀苗菜【增蕪史六月六日食銀苗菜卽藕苗也】

霧靈山【原名勝志宻云縣東北八十里爲霧靈山毎擁祥光如霧以六月六日現土人如期候之】祀湘妃【增長沙府誌黃陵廟在湘陰縣北漢荊州牧劉表建以祀舜二妃之神毎歳六月六日致祭】六六福【增東陽縣誌六月六日農家於是日祀谷神謂之六六福蓋亦農人祈谷報賽之意】淸暑齋【原雲笈七籖三洞奉道科云六月六日爲淸暑齋】

韓琦六月六日雨後過嶽廟觀稼詩【增暑雨頻經信宿休近郊方出釋潛憂𨿽妨麥始三停獲且見苗知一半收神嶽怖民藏電雹老松憑寺偃蛟虯佳遊況遇從丰防好飾千倉待有秋】

倪瓚六月六日對雨詩【增無家隨地客小閣看云眠渉夏雨寒甚似秋風颯然】初七日

唐敬宗生【增舊唐書敬宗紀敬宗皇帝穆宗長子母曰恭僖太后王氏元和四年六月七日生於東內之別殿】

文山謝恩【增七修稿文文山五月二十四日賜狀元及第六月七日謝恩】

白居易早蟬詩【增六月初七日江頭蟬始鳴石楠葉裏薄暮兩三聲】

初八日

采芝【增五芝經靑芝生泰山赤芝生霍山黃芝生嵩山白芝生華山黒芝生常山芝生髙夏山谷皆六月八日采】

初九日

穿新漕【增唐防要大足元年六月九日於東都立徳坊南穿新漕置諸州租船】

頒聖廟祭器圖【增玉海祥符三年六月九日詔曰防師重道勸學之令猷釋奠陳牲薦誠之彞典儒臣上言慮郡國未詳俎豆之事乃命龍圖待制戚倫與太常禮院討論酌簡冊之文著庠序之式圖繪頒行其釋奠元聖文宣王廟儀注及祭器圗令崇文院摹印下禮院頒諸路】

雨錢【增稗史彚編成化丁酉六月九日京師大雨雨中往往得錢王鏊詩紀事云蒼天似憫斯人困故向雲中撤與錢錢若了時民又困何如只賜與丰年】

初十日

求圖籍【增玉海至道元年六月十日命裴愈求圗箱又得羲之懷素等書八本藏祕閣】

文同六月十日中伏玉園避暑值雨詩【增南園避中伏意適晚忘歸墻外谷雲起檐前山雨飛興餘思秉燭坐久欲添衣爲愛東嵓下泉聲繞翠防】

五色云見【增玉海紹興三十二年孝宗卽位閬州奏六月十日有五色云見錦屏山之西浮空映日自未及申在卽位一日允合受命之符】

十一日

寶書【增玉海天寶五載六月十一日攺璽書爲寶書】

解池鹽寶【增玉海崇寧四年六月十一日以興復解池鹽寶百官表賀】

太平旂【增玉海唐六典有黃龍負圖太平旂今黃龍負圗旂靑色錯采爲黃龍負一九二四六八三七五之數政和四年六月十一日所攺】

蘇軾和止酒詩序【增丁丑歳余謫海南子由亦貶雷州相遇於藤同行至雷六月十一日相別渡海時余病痔子由因誦淵明詩勸余止酒乃和元韻因以贈別】

十二日

慶陽節【增舊唐書武宗紀中書奏六月十二日皇帝載誕之辰請以其日爲慶陽莭注防昌二年五月敕慶陽莭百官率醵外別賜錢三百貫以備素食防宴仍令京兆府供帳用追集坊市樂人】

禦廐洗馬【增北京歳華記六月十二日禦廐洗馬於積水湖導以紅仗中有數頭錦帕覆之最後獨角靑牛至諸馬莫能先也】

十三日

隋文帝生【增隋書文帝紀仁壽三年詔曰哀哀父母生我劬勞欲報之徳昊天防極但風樹不靜嚴敬莫追霜露旣降感思空切六月十三日是朕生日宜令海內爲武元皇帝元明皇后斷屠王邵舍利記後魏大統七年六月十三日文皇帝生於同州般若寺中赤光照室紫气滿庭狀如數閣色染人衣你母以時炎熱就而扇之寒甚幾絕困不能啼有神尼者名曰智仙語太祖曰兒天佛所佑勿憂尼遂名帝爲卯羅延自爲養之】

魏徵諫錄【增玉海淳熙十三年六月十三日程大昌奏唐人以諫名者更有魏徵陸贄事徳宗仁義爲空言徵事太宗仁義爲實效請以魏徵諫錄接續觀覽詔繕寫以進】

唐彥謙六月十三日上陳微博士詩【增驕雲飛散雨隨風爲有無老農終歳心望施在須叟】

十四日

親札詔書【增玉海右僕射湯思退等言恭覩六月十四日丁酉戒諭崇淸白止賂遺詔書親札云章奎畫超古冠今請以禦書刋石政事堂以墨夲頒中外臣僚使出入觀省詔可】

制刻漏【增玉海紹興二年六月十四日詔西安進士陳元助制刻漏一座送尙書省補其子爲局生】書乾卦【增玉海紹興十四年六月十四日上書乾卦賜龍圖學士秦梓】

泛江玩月【增楚通誌憲宗元和五年六月十四日元稹泛江玩月張季友李景儉二侍禦王文仲司錄王仲眾判官兩昆季爲稹載酒炙選音聲自府城之南橋乘月泛舟有江樹懸金鏡潭倒玉幢之句】十五日

黃龍再見【增唐防要景龍二年六月十五日黃龍再見於伏牛山潘炎黃龍再見賦秦王之夢立乎鄜畤漢後之時見於成紀彼皆一至此則重光采色燿文明焜煌錯甲鏤鱗旣以來乎字分官紀號可以表其祥】

慈恩塔題名【增雍錄慈恩寺西院塔崇三百尺神龍後六月十五日進士關宴悉於塔下選同年中能書者題名其上張莒寔始爲之遂成故事】

朱子六月十五日詣水公庵雨作詩【增雲起欲爲雨中川分晦明才驚橫嶺斷已覺疎林鳴空際旱塵滅虛堂涼思生頽檐滴瀝余忽作流泉傾況此髙人居地偏園景淸芳馨雜峭蒨俯仰同鮮榮我來偶玆適中懷澹無營歸路緑泱漭因之想巖耕】

十六日

慶雲見【增韓愈賀慶雲表臣所領州今月十六日申時有慶雲見於西北至暮方散五采五色光華不可徧觀非煙非霧容狀詎能詳述斯爲上瑞實應太平謹按季夏六月土王用事其日景戍亦主於土西北方者京師所在土爲國家之徳祥見京師之位乞宣付史官以彰聖徳】

十七日

置敖倉【增唐防要髙宗咸亨二年六月十七日詔於洛州柏崖置敖倉容二十萬石】

進西域圖記【增唐防要龍朔元年六月十七日吐火羅道置州縣使王名逺進西域圖記並請於闐以西波斯以東十六國分置都督府及州縣軍府仍於吐火羅國立碑以紀聖徳從之】

泂酌亭【增蘇軾泂酌亭詩敍瓊山郡東眾泉觱發然皆冽而不食丁丑歳六月軾南遷過瓊始得防泉之甘於城之東北隅以告其人自是汲者常滿泉相去咫尺而異味庚辰歳六月十七日遷於合浦復過之太守承議郎陸公求泉上之亭名與詩名之曰泂酌】

韓偓六月十七日召對詩【增淸暑簾開散異香恩咫尺對龍章花應洞裏常時發日向壺中特地長坐久忽疑槎犯斗歸來兼恐海生桑如今冷笑東方朔惟用詼諧侍漢皇】

十八日

諸門符契【增玉海熙寧五年六月十八日丙寅令西作坊鑄造銅符三十四副給左契付諸門右契付大內鑰庫上以京城門禁不嚴素無符契命樞宻院約舊制更造銅契中刻魚形以門名識之分左右給納以戒不虞而啟閉之法宻矣】

進詩傳補注【增玉海元祐四年六月十八日吏部侍郎範百祿進詩傳補注二十卷詔付祕省】紮拉巴【增遼史禮志六月十有八日國俗耶律氏設宴以筵國舅族蕭氏亦謂之紮拉巴】十九日

東封雅樂【增唐防要開元二十九年六月十九日太常奏東封泰山日所定雅樂曰元和六變以降天神順和八變以降地祗皇帝行用太和其封泰山也登歌奠玉幣用肅和迎俎用雍和酌飲福用福和送文迎武用舒和亞終獻用凱和送神用元和禪社首用順和享廟迎神用永和】

觀稻賞竹【增玉海景祐二年六月十九日辛未幸後苑觀稻賞瑞竹宴太淸樓】

二十日

曹武穆生【增聞見後錄秦州伏羗城三都谷有曹瑋武穆與羗酋李遵戰勝之地羗人到今畏懾不敢耕艸木彌望武穆以六月二十日生邦人遇其日大作樂祭於其廟云】

律呂神【增一統志州人張珪晚憩神溪石上有神人自空而下言曰律呂律呂上天敕汝六月二十日行硬雨語畢而去珪至家徧語鄰村人使速收麥未及收者至期爲雨所傷事聞朝廷遣使祭焉遂立律呂神於孤石上】

蘇軾六月二十日渡海詩【增參橫斗轉欲三更苦雨終風也解晴雲散月明誰綴天容海色本澄淸空餘魯叟乘桴意粗識軒轅奏樂聲九死南荒吾不恨玆遊奇絕冠平生】

二十一日

壽昌莭【增玉海六月二十一日唐宣宗壽昌莭】

進表影【增玉海熙寧七年六月二十一日進表影禦迎陽門觀】

二十二日

防慶莭【增玉海孝宗以六月二十二日爲防慶莭元年紫宸殿上壽又陳良祐因防慶莭摭唐太宗事百二十條議其當否目曰會慶萬年金鑑錄上之】

獲玉璽【增續文獻通考治十三年夏六月二十二日獲玉璽於陜西西安府鄠縣道安裏巡撫以聞】二十三日

九乳灘鐘【增玉海端拱二年六月二十三日潭州上言湘陰縣長樂九乳灘下得鐘制作精妙上有古篆八十三字人不之識畫圖以進】

防蓮【增玉海政和三年六月二十三日嘉瑞殿前池內生防蓮】

王夫人降【增雲笈七籖晉興寧三年六月二十三日夜王母第四女南極王夫人降眞人楊羲家因吟授羲曰林振須感云郁待龍吟元數自相求觸莭皆有音飛軿出西華總轡忽來尋八遐非無娛同詠理自欽悼此四維內百憂常在心俱遊北寒臺神風爾】

二十四日

伊闕石銘【增水經注伊闕左壁有石銘云黃初四年六月二十四日辛巳大出水舉髙四丈五尺齊此以下蓋記水之漲減也】

二郎神生【增東京夢華錄六月二十四日州西灌口二郎生日最爲繁盛廟在萬勝門外一里許敕賜神保觀二十三日禦前獻送後苑作與書藝局等處制造戱玩如毬杖彈弓弋射之具鞍轡銜勒樊龍之悉皆精巧作樂迎引至廟】

九天生【增蠡海集九天生於六月二十四日六爲陰數四六二十四老陰之防也老陰變少陽故應於雷神焉續文獻通考道家以六月二十四日爲雷神示現之日朝廷遂以是日遣官詣大徳顯靈宮致祭】荷花蕩【增吳郡記荷花蕩在葑門之外每年六月二十四日遊人最盛畫舫雲集露幃則千花競笑舉袂則亂雲出峽揮扇則星流月映聞歌則雷輥濤趨蘇人遊冶之盛至是日而極矣內觀日疏六月念四日爲觀蓮莭】

爇蜘蛛【增名勝志自洱海衛城西行通防化岐左有靑葉洞中極寛衍天光漏日每歳季夏二十四日土人士女雜至以炬火爇之云不爾其地必有蜘蛛之孽】

二十五日

太平通濟防【增玉海嘉祐四年六月二十五日中書言艸澤陳師中上太平通濟防言江淮閩浙廣南山水之鄕多堙塞詔蠲其稅】

五星皆伏【增湘山野錄景徳四年司天判監史序奏今歳丁未六月二十五日五星當聚周分旣而重奏臣尋推得五星自閏五月二十五日近太陽行度按甘氏星經曰五星近太陽而輙見者如君臣齊明下侵上之道也若伏而不見卽臣讓明於君此百千載未有也但恐今夜五星皆伏眞宗親禦禁臺以候之果逹旦不見大赦天下加序一官羣臣表賀】

五色瑞兔【增續文獻通考嘉靖四十五年夏六月二十五日太醫院以瑞兔獻體備五色防異恆品】二十六日

龍涸【原沙州記六月二十六日發龍涸晝夜肅肅常寒不復得脫袴】

遊靑元洞【增鶴慶府誌靑元洞門有石柱頂上有孔兩壁生苺苔如繡錯上垂石乳懸綴奇巧居人歳以六月二十六日爇火入洞以遊】

二十七日

加老子號【增唐防要天寶十三年六月二十七日加老子號大聖祖髙上大道金闕元天皇大帝】黃雲覆殿【增玉海祥符九年向敏中言六月二十七日黃雲如飛鳯覆昭慶殿】

枸杞湯沐浴【原雲笈七籖凡人常以六月二十七日取枸杞菜煮作湯沐浴令人光澤不病不老】祥雲聖燈【增淸涼山誌張無盡戊辰六月二十七日至淸涼山抵金閣日將夕南臺之側有白雲綿宻如敷白僧省奇曰此祥雲也集眾僧禮誦見金橋及金色相輪輪內深絳靑色旣暝有霞光三道直起次日至眞容院止淸輝閣文殊所化宅也知客曰此處有聖燈無盡遂稽首敬禱戍初北山有大火炬瞻拜之次東臺龍山羅防殿左右各見一燈浴室之後見大光如掣電金界南溪止見二燈亥後燈光忽大忽小照曜林木卽黙省曰此三昧火也俗謂之燈耳】

蘇軾六月二十七日望湖樓詩【增烏菱白芡不論錢亂系靑菇裏緑盤思憶嘗新防靈觀滯畱江海得加餐】

二十八日

神馬出河【增宋書符瑞志晉孝武帝太元十四年寧州刺史費統上言所統晉寧之滇池縣舊有河水周回二百餘里六月二十八日辛亥神馬二匹一白一黑忽出於河中去岸百步縣民董聰見之】飛白碑【增歐陽集古錄飛白碑康定二年六月二十八日翰林侍講許文淑出守許州仁宗爲飛白文詞以賜之有寶章摹刻州廨見存】

火莭【增譚叢滇中風俗毎歳六月二十八日各家俱束葦爲槁髙七八尺凡兩樹置門首遇夜炳燎其光燭天合家俱用生肉切爲膾調以醯蒜不加烹飪名曰喫生總稱曰火莭】

二十九日

觀陣圖【增宋防要眞宗咸平四年六月二十九日對輔臣於崇政殿觀陣圖】

廣汴都賦【增玉海宣和四年六月二十九日李長民上廣汴都賦】

九華眞妃降【原道經六月二十九日九華眞妃降】

三十日

廣惠廟【增名勝志工山在南陵縣西山有廣惠廟以六月晦日祀其山神或云晉何琦也】岑參六月三十日水亭送王少府詩【增亭晚人將別池涼酒未酣關門勞夕夢仙掌引歸驂荷葉藏魚艇藤花客簮殘云收夏暑新雨帯秋嵐賴玆庭戶裏別有小江潭】

政典

居明堂右个【原禮天子居明堂右个注明堂右个南堂西偏也】

命漁師【原禮命漁師伐蛟取鼉登龜取黿增淮南子命漁人注鼉皮可以作鼓黿可以作羹皆不害人易得故言取蛟有鱗甲能害人難得故言伐龜神可決吉凶入宗廟尊之故言登】

命澤人【原禮命澤人納林葦注蒲葦之屬此時柔刃可取作器物也增淮南子命滂人入材葦注滂人掌池澤之官入材葦供國用也】

命四監【原禮是月也命四監大合百縣之秩芻以養犧牲令民無不咸出其力以共皇天上帝名山大川四方之神以祠宗廟社稷之靈以爲民祈福注四監主山林川澤之官百縣鄕遂之屬地有山林川澤者也秩常也百縣給國養犧牲之芻多少有常民皆當出力爲艾之牲以供祠神靈爲民求福明使民艾芻是不虛取也】

婦官染采【原禮是月也命婦官染采黼黻文章必以法故無或差貸黑黃蒼赤莫不質良毋敢詐僞以給郊廟祭祀之服以爲旗章以別貴賤等級之度疏於此月之時命掌婦功之官染此五色之采白與黑謂之黼黑與靑謂之黻靑與赤謂之文赤與白謂之章染此等之物必以舊法故事無得有參差貸變必以此月染之者以其盛暑濕染帛爲宜也】

命虞人【原禮是月也樹木方盛乃命虞人入山行木毌有斬伐注爲其未堅刃也】

禘祀周公【增禮季夏六月以禘禮祀周公於太廟郁尊用黃目灌用玉瓚薦用玉豆雕篹爵用玉琖】賞爲暑【增管子日掌賞賞爲暑注得賞則熱熱故爲暑】

三暑同事【增管子三暑同事七舉時莭注火成數七火气舉君則順時莭而布政】

除租賜帛【增漢書文帝紀十三年六月詔曰農天下之本務莫大焉今厪身從事而有租稅之賦是謂本末者無以異也其於勸農之道未備其除田之租稅賜天下孤寡布帛絮各有數】

置弟子員【增漢書武帝紀元朔五年夏六月詔太常議予博士弟子崇鄕黨之化以厲賢材丞相請爲博士置弟子員學者益廣】

舉獨行【增漢書武帝紀元狩六年六月詔舉獨行之君子徵詣行在所朕嘉賢者樂知其人廣宣厥道士有特招使者之任也注設士有殊才異行當特招者任在使者分別之】

循行存問【增漢書武帝紀元狩六年六月詔遣博士大等六人分循行天下存問鰥寡廢疾無以自振業者貸與之】

舉賢良文學【增漢書昭帝紀始元五年六月詔令三輔太常舉賢良各二人郡國文學髙第各一人】

置府部丞【增漢書平帝紀元始元年六月置少府海丞果丞各一人大司農部丞十三人人部一州勸農桑】

封周孔後【增漢書平帝紀元始元年六月封周公後公孫相如爲褒魯侯孔子後孔均爲褒成侯奉其祀】

其兵劍【原淮南子其兵劍注季夏中央也劍有兩刃諭無所主皆主之也】

官少內【原淮南子六月官少內注六月植稼成熟故官少內也】

檢覈田戶【增後漢書光武紀建武十五年六月詔下州郡檢覈墾田頃畝及戶口年紀】舉通經【增後漢書靈帝紀光和三年六月詔公卿舉能通尙書毛詩左氏谷梁春秋各一人悉除議郎】刑刻致寒【增後漢書韋彪彪因盛夏多寒上疏諫曰臣聞政化之本必順陰陽伏見立夏以來當暑而寒殆以刑罰刻急郡國不奉時令之所致也】

尊儒貴學【增魏志明帝太和二年六月詔曰尊儒貴學王教之本也其髙選博士才任侍中常侍者申敕郡國貢士以經學爲先】

增禮秩【增晉書武帝紀太康四年六月增九卿禮秩】

禮嶽瀆【增晉書禮志魏文帝黃初二年六月庚子初禮五嶽四瀆咸秩羣祀瘞沈珪璧】

給醫藥【增宋書文帝紀元嘉二十四年六月京邑疫癘丙戌使郡縣及營署部司普加履行給以醫藥】開渠通漕【增隋書文帝紀開皇四年六月壬子開渠自渭逹河以通運漕又食貨志渭水多沙流有深淺漕者苦之四年命宇文愷率水工鑿渠引渭水自大興城東至潼闗三百餘里名曰廣通渠轉運通利關內賴之】

復田租【增北史魏明元帝紀神瑞二年六月丁卯幸赤城親見長老問人疾苦復租一年南次石亭幸上谷問百年訪賢儁復田租之半】

幸鹿【增北史魏明元帝紀神瑞二年六月壬申幸鹿登嶠山使以太牢祠黃帝唐堯廟己卯登廣寗之歷山以太牢祠舜廟帝親加禮焉】

求遺書【增北史魏宣武帝紀永平三年六月壬寅詔重求遺書於天下】

禁纂組雕鏤【增唐書髙宗紀龍朔二年六月癸亥禁宗戚獻纂組雕鏤】

賜髙年粟物【增唐書憲宗紀元和元年六月癸巳賜百姓有父母祖父母八十以上者粟二斛物二段九十以上粟三斛物三段】

節芻粟數【增唐書百官志僕寺丞一人從七品上掌判寺事凡馬畜芻粟歳以季夏上於詹事以時出入而莭其數】

免課【增唐書食貨志凡新附之戶夏以六月免課】

茂才自舉【增唐防要開元二年六月甲子制茂才異等咸令自舉】

減上供【增宋史仁宗紀慶曆五年六月丁卯減益梓州上供絹歳三之一紅錦鹿胎半之】置書畫算學【增宋史徽宗紀崇寧三年六月壬子置書畫算學】

制渾儀浮漏【增宋史律曆志熙寧七年六月司天監呈新制渾儀浮漏於迎陽門帝詔輔臣觀之詔置於翰林天文院】

尙宮致和【增宋史樂志季夏之月禦明堂右个樂以林鐘爲宮南呂爲啇應鐘爲角大呂爲閏徵太蔟爲徵姑洗爲羽防賔爲閏宮調宜尙宮以致其和】

開河奏功【增宋史河渠志政和五年六月癸丑降徳音於河北京東京西路曰鑿山釃渠循九河旣道之迹爲梁跨趾成萬世永賴之功役不逾時慮無愆素人絕往來之阻地無南北之殊靈只懷柔黎庶呼舞眷言朔野爰曁近畿畚鍤繁興薪芻轉徙民亦勞止朕甚憫之宜推在宥之思仍廣蠲除之惠開河官吏令提舉所具功力等第聞奏】

置倉場【增宋防要淳化三年六月詔京畿大穰物價至賤分遣使於京畿四門置場增價以糴令有司虛近倉以貯之命曰常平】

撰明堂樂【增宋防要皇祐二年六月己未禦撰明堂樂八曲以君臣民事物配屬五音凡二十聲爲一曲用宮變徵變者天地人四時爲七音凡音三十聲爲一曲以子母相生凡二十八聲爲一曲皆黃鐘爲均又以明堂月律五十七聲爲二曲皆無射爲均又以二十聲二十八聲三十聲爲三曲亦無射爲均皆自黃鐘宮轉入無射或當用四十八或五十七聲則如前譜次第成曲其徹聲自同夲律】

封夷齊【增燕翼詒謀錄崇寧元年六月封伯夷淸惠侯叔齊仁惠侯重莭義之風也】

敕書樓【增燕翼詒謀錄今縣邑門樓皆曰敇書樓淳化二年六月癸未詔曰近降制敇決遣頗多或有釐革刑名申明制度多所散失無以講求論報逾期有傷和气自今州府監縣應所受詔敕並藏敕書樓咸著於籍受代批書印紙歷子違者論罪】

去酷吏【增聞見前錄範魯公質隠於民間一日坐封丘巷茶肆中有人貌怪陋前揖曰相公無慮時暑中公所執扇偶書大暑去酷吏淸風來故人詩二句其人曰世之酷吏寃獄何止如大暑公他日當究此獘因攜其扇去後至祅廟後門見一土偶短其貌肖茶肆中見者扇亦在其手公心異焉周祖物色得公公首建議律條繁廣輕重無據吏得以因緣爲姦周祖特詔詳定是爲刑統】

定九域志【增麟臺故事熙寧八年六月尙書都官員外郎劉師旦言九域圖渉六十餘年州縣有廢置名號有攺易等第有升降而所載古迹有出於俚俗不經者詔三館祕閣刪定以舊書不繪地形難以稱圖更賜名曰九域志】

賜新茶【增玉海太平興國八年六月辛亥賜宰相學士節度觀察使建州所貢新茶】

書經史故事【增玉海至道元年六月戊戌上艸書經史故事三十紙詔翰林侍讀呂文仲一一讀之因刻石以數百夲並祕閣官吏姓名付內侍裴愈令於江東名山福地道宮佛廟各藏三五本或髙逸不仕純朴有行好古博雅爲州裏所稱者分以賜之】

刻戒石銘【增玉海紹興二年六月癸巳詔有司摹黃庭堅所書太宗戒石銘勒諸堅瑉徧賜守令命刻之庭石置諸坐右】

民用

食郁及薁【原詩六月食郁及薁注薁夫移也疏郁唐棣之其樹髙五六尺其實大如李正赤食之甜薁亦鬰】

稼澤【增周禮地官稻人凡稼澤夏以水殄艸而芟夷之注將以澤地爲稼者必於夏六月之時大雨時行以水病絕艸之後生者】

煮桃【增夏小正煮桃桃也者杝桃也杝桃也者山桃也煮以爲豆實也】

種冬藍【增四民月令六月可種冬藍】

蓄瓠【增四民月令六月可蓄瓠】

瞿麥【增齊民要術種瞿麥法以伏爲時畝收十石渾蒸曝漧舂去皮米全不碎炊作飱甚滑細磨下絹簁作餅亦滑美】

漚枲【增齊民要術夏至後二十日漚枲枲和如絲】

織縑練【增齊民要術六月命女工織縑練可燒灰染靑紺雜色】

幹葡萄【增齊民要術作幹葡萄法極熟者一一零壓摘取刀子切去蔕勿令汁出兩分和內葡萄中煮四五沸漉出陰漧便成矣非直滋味倍勝又得夏暑不敗壞也】

種胡荽【增齊民要術胡荽子熟拔去急耕令好調熟如麻地卽於六月中旱時耬耩作壠蹉子令破手散還勞令平但旱種不須耬潤此菜早種非連雨不生麥底地亦得種止湏急耕調六月中無不霖望連雨生則根彊科大】

種蘭【增齊民要術種蘭香治畦下水及水散子訖水盡蓰熟糞僅得蓋子便止晝日箔蓋夜卽去之生卽去箔常令足水六月連雨拔栽之】

濕鋤地【增齊民要術鋤地六月以後𨿽濕亦無嫌注濕鋤則地堅夏苗陰厚地不見日故𨿽濕亦無害矣】

作黃衣【增齊民要術作黃衣法六月中取小麥淨淘訖於甕中以水浸之令醋漉出熟蒸之捶箔上敷席置麥於上攤令厚二寸許預前一日刈薍葉薄無薍葉者刈胡枲擇去雜艸無令有水露气候麥冷以胡枲覆之】

曝漆器【增齊民要術凡漆器盛夏連雨土气蒸熱什器之屬𨿽不經夏用六七月中各須一曝使幹世人見漆器暫在日中恐其炙壊合著陰潤之地𨿽欲愛愼朽敗更速】

胡椒【原酉陽雜俎胡椒出摩伽陁國呼爲昧履支其苗蔓生極柔弱葉長寸半有細條與葉齊條上結子兩兩相對其葉晨開暮合合則裹其子於葉中形似漢椒至辛辣六月采今人作胡盤肉食皆用之】樹雞柵【增杜甫催宗文樹雞柵詩課奴殺靑竹終日憎赤幘蹋借盤案翻塞蹊使之隔墻東有隙地可以樹髙柵避熱時來歸問兒所爲迹織籠曹其內令入不得擲稀間可突過觜爪還污席】

霹酎【原醉鄕日月記暑月大雷時收雨水淘米炊飲釀酒名霹酎】

地錦艸【增政和本艸地錦艸生近道田野莖葉細弱蔓延於地莖赤葉靑紫色夏中茂盛六月開紅花結細實取苗子用之】

桂漿【增避暑錄話劉禹錫信方有桂漿法善造者暑月極快美】

縐紗【增防稽志剡出縐紗尢精其絕品以爲暑中燕服如絓冰雪然】

造淡豉【增外臺祕要造淡豉法用黒豆二三斗六月內淘淨水浸一宿幹蒸熟取出攤席上候微溫蒿覆毎三日一看候黃衣上徧不可太過取曬簸淨以水拌幹濕得所以汁出指間爲凖安甕中築實桑葉蓋厚三寸宻封泥於日中曬七日取出曝一時又以水拌入甕如此七次再蒸過攤去火气甕收築封卽成矣】胡麻酒【增山家淸供胡麻酒盛夏飲一巨觥淸風颯然絕無暑气其法漬麻子二升煎熟略炒加生薑二兩生龍腦葉一撮同炒細研投以煮醖五升瀘去查水浸之大有所益】

天蝦鮓【原倦遊錄嶺南暑月白蟻入水爲蝦土人夜以火燭取制爲鮓名天蝦鮓】

新羅漆【增雞林記髙防黃漆生島上六月刺取沈色色若金日暴則幹本出百濟今號爲新羅漆】造麯【原夲艸綱目造大小麥麯法用大麥米或小麥連皮井水淘淨曬漧六月六日磨碎以淘麥水和作塊楮葉包紥懸風處七十日可用矣造麪麯法三伏時用白麪五斤緑豆五升以蓼汁煮爛辣蓼末五兩杏仁泥十兩和踏成餅楮葉裹懸風處候生黃收之】

沐浴日【原四時纂要六月初一日初七日初八日二十一日沐浴去疾禳災】

石窩稻【增燕山叢錄房山縣有石窩稻色白粒觕味極香羙以爲飯𨿽盛暑經數宿不餲】五木耳【增廣菌譜五木耳六月多雨時采之暴漧可烹食桑槐楮楡栁此爲五木耳】

造神麯【增家塾事親造神麯方頭伏六月六日取麥一斗新汲井花水一桶淘淨曬極幹當日磨爲細末將淘米水澄淸和麯毎麩一升分作三塊用麻葉包懸風道涼處七十日可用毎米一斗用麯三塊或一斤半】

碧芳酒【增叩頭錄房壽六月搗蓮花制碧芳酒涼物也】

造七醋【增便民圖纂造七醋用六月六日以黃陳倉米五斗爲率不淘淨浸七宿毎日換水一次至七日做爲熟飯乘熱入甕按平封閉勿令气出第三日翻動至第七日開再翻轉傾入井花水三擔又封七日再攪再封至三七二十一日成好醋此法簡妙】

蓮花醋【增濟世仁術做蓮花醋法白麪一斤蓮花三朶搗細米和成團用紙包裹掛於風處一月後取出以糙米一斗水浸一宿蒸熟用水一斗釀之用紙七層宻封定毎層寫七日字遇七日揭去一層至四十九日然後開封篘出煎數沸收之】

種蘿卜【增七修槁種蘿卜法宜肥地撒種沙地尢效痩地用糞作壠種帯露耙地則不生虫鋤不厭頻苗稠小拔令稀則肥大霜降後或腌或藏窖皆可七月種遲】

收紫艸【增山居四要收紫艸用火燒其根陰漧用艸包收掛之則葉不落】

種菉豆【增山居四要種菉豆法立秋前宜刈了麻地上種太早不生角若預占豆收否當年李多不蛀則宜豆忌卯日下種】

祛渇【原遵生八牋六月宜飲烏梅醬木醬梅醬荳蔻湯以祛渇】

蘇軾蜜酒歌【增眞珠爲漿玉爲醴六月田夫汗流泚不如春甕自生香蠟爲耕耘花作水一日小沸魚吐沫二日轉淸光活三日開甕香滿城快瀉銀缾不湏潑百錢一斗釀無聲甘露微濁醍醐淸】斫竹【增農政全書六月斫竹不蛀】

曬麥【原四民要六月掃庭除候地毒熱出麥薄攤至未時及熱收可以二年不蛀】

趙孟頫六月耕詩【增當晝耘水田農夫亦良苦赤日背欲裂白汗如雨匍匐行水中泥淖及腰膂新苗抽利劍割膚何痛楚夫耘婦當饁奔走及亭午無時暫休息不得避炎暑誰憐萬民食粒粒非易取願陳知稼穡無逸傳自古】

趙孟頫六月織詩【增釜下燒桑柴取繭投釜中纎纎女兒手抽絲疾如風田家五六月緑樹陰相防但聞繅車響逺接村西東旬日可經絹弗憂杼軸空婦人能蠶桑家道當不窮更望時雨足二麥亦稍丰酤酒田家飲醉倒嫗與翁】

物候

莎雞振羽【原詩六月莎雞振羽疏如蝗而斑色毛翅數重其翅正赤或謂之天雞六月中飛而振羽索索作聲古今注莎雞一名絡緯謂其鳴如紡緯也俗云絡緯雄鳴於上風雌鳴於下風而風化令人謂之絡絲娘蓋其鳴時又正當絡絲之候】

黍稷華【增詩黍稷方華疏時黍稷方欲生華六月之中也】

蟋蟀居壁【原禮蟋蟀居壁疏蟋蟀居壁者此物生在於上中至季夏羽翼稍成未能逺飛但居其壁至七月則能逺飛在野按爾雅釋虫云蟋蟀蛬也】

鷹學習【原禮鷹乃學習注鷹學習謂攫搏也疏二陰旣起鷹感陰气乃有殺心學習擊之事】腐艸爲螢【原禮腐艸爲螢注螢飛虫螢火也疏腐艸此時得暑濕之气故爲螢按釋虫云螢火卽照李巡云螢火夜飛腹下如火光故曰卽照徐夤詠螢詩月墜西樓夜影空透簾穿幕逹房櫳流光堪在珠璣列爲火不生楡栁中一一照通黃卷字輕輕化出緑蕪叢欲知應候何時莭六月初迎大暑風】

靑芋稻【增廣志靑芋稻六月熟】

黃雀風【原風土記南中六月則有東南長風俗號黃雀風時海魚化爲黃雀因爲名也梁簡文帝謝賚扇啟羣飛黃雀送六月之南風】

冰井【增西徵記陵臺冰井有六月冰】

薰陸香【原南方艸木狀薰陸香出大秦在海邊有大樹枝葉正如古松生於沙中盛夏樹膠流出沙上方采】

含筍【增齊民要術永嘉記曰含竹筍六月生味與箭竹筍相似】

娑羅綿樹【增黎州圗經黎州通望縣銷樟院有娑羅綿樹三四人連手合抱方匝先生花而後生葉其花盛夏方謝時不背而墮宛轉至地其花蘂有綿謂之娑羅綿】

荔枝熟【增茘枝譜福州人家種植荔枝最多暑雨初霽晚日照曜絳囊翠葉鮮明蔽暎數里之間焜如星火張九齡荔枝賦序南海郡出荔枝毎至季夏其實乃熟】

十二辰虫【增酉陽雜俎十二辰虫狀似蛇醫腳長色靑赤肉鬛暑月時見於籬壁間俗云見者多稱意事其首倐忽更變爲十二辰狀】

秦艽【增圖經夲艸秦艽根土黃色而相交糾枝榦髙五六寸葉婆娑連莖梗俱靑色如萵苣葉六月中花紫色似葛花當月結子】

黃連【增圖經夲艸黃連葉似甘菊花黃色六月結寔似芹子色亦黃】

獨揺艸【增圖經夲艸獨活羗活春生苗葉如靑麻六月開花作樷或黃或紫結寔時葉黃者是夾石上生葉靑者是土脈中生此艸得風不揺無風自動故一名獨揺艸】

金銀汗【增物相感志凡山石盛夏必汗出赤黃者金汗白而辛者銀汗】

七寶花【增益部方物略記七寶花大扺玉蟬花也擢穎挺挺盛夏則榮丹紫含英以寶見名】畬【增北苑茶錄山木至夏益盛故欲尊生長之气以糝雨露之澤毎歳六月興工虛其夲培其末滋蔓之艸遏郁之木悉用除之此之謂開畬】

千葉梔【增會稽志諸花少六出者惟梔子花六出會稽有二種一曰山梔生山谷中花痩長香尢奇絕水梔生水涯花肥大倍於山梔而香差減近歳有千葉梔六月初始盛】

射幹【增爾雅翼射幹苗髙二三尺葉似蠻姜而狹長排列如翅羽故名烏翣烏蒲烏扇花以六月開如萱艸而小上有紅防人家庭砌多植以爲玩】

鱖魚【增爾雅翼鱖魚巨口而細鱗鬐鬛皆圓黃質黒章皮厚而肉特異常魚夏月盛熱時好藏石罅中人卽而取之】

猛火油【增昨夢錄猛火油出髙防東數千里日初出之時因盛夏日力烘石極熱則出液他物遇之卽爲火惟眞琉璃可貯之入水藻荇俱盡】

夏金鈴【原菊譜夏金鈴菊出西京開以六月深黃千葉甚與金萬鈴相而花頭痩小不甚鮮茂以生非時故也】

玉田砂【增燕山叢錄玉田縣南有溫泉盛夏之間暖气如霧有砂隨水而出色白而細磨治金玉能令光瑩】

銀桃【增農政全書銀桃形圓色靑白肉不黏核六月中熟】

占驗

愆候【原禮季夏行春令則谷實鮮落國多風欬民乃遷徙注辰之气乘之也又行秋令則邱隰水潦禾稼不熟乃多女災注戌之气乘之也又行冬令則風寒不時鷹隼蚤鷙四鄙入保注醜之气乘之也】長列【增史紀天官書葉洽歳歳陰在未星居申以六月與觜觹參晨出日長列昭昭有光利行兵其失次有應見箕】

歲星晝見【增隋書天文志梁武帝天監四年六月壬戌歳星晝見占曰歳色黃潤立竿影見大熟是歳大穰米斛三十】

霧占【增望气經六月三日有霧則歳大熟】

熱占【原紀歷撮要六月不熱五穀不結又三伏中大熱冬必多雨雪】

晴占【原紀歷撮要六月初三晴山篠盡枯零】

伏日占【原陶朱公書伏裏西北風主冬冰堅諺云伏裏西北風臘裏弗通虹見主麥貴日蝕主旱有霧亦主旱諺云六月裏迷霧要雨到白露西南風主虫損稻】

朔日占【增陶朱公書朔日值大暑人多疾遇甲歳多饑風雨主米貴西北風主七八月內水橫流】西北風占【增陶朱公書六月初八西北風驚動海中龍】

西南風占【增田家五行月內有西南風主生虫損稻秋前損根可再抽苗秋後損者不復抽矣諺云秋前生虫損一莖發一莖秋後生虫損了一莖無了一莖】

雷占【增四時占候六月雷不鳴蝗虫生冬民不安】

六日晴雨占【增通攷初六日晴主收幹稻雨謂之湛轆耳主有秋水】

蠅占【增通攷諺云六月無蠅新舊相登米價平】

雜紀

毋褰裳【增禮暑毋褰裳疏暑毋褰裳者暑𨿽炎熱而不得褰祛取涼也南史梁髙祖紀帝性方正𨿽居小殿暗室恆理衣冠小坐暑月未嘗褰】

得寶鼎【增史記武帝紀夏六月中汾陰巫錦爲民祠魏脽后土營旁見地如鉤狀掊視得鼎鼎大異於眾鼎文鏤無款識怪之言吏吏告河東太守勝勝以聞天子使使驗問乃以禮祠迎鼎至甘泉從行上薦之至中山晏溫有黃雲蓋焉有麃過上自射之因以祭云】

寒門【增史記武帝紀所謂寒門者谷口也注谷中山之谷口漢時爲縣今呼爲冶谷去甘泉八十里盛夏凜然故曰寒門】

芝房【增漢書武帝紀元封二年六月詔曰甘泉宮內中產芝九莖連葉上帝愽臨不異下房賜朕休其赦天下賜云陽都百戶牛酒作芝房之歌】

火生石中【增漢書成帝紀河平四年夏六月山陽火生石中攺元爲陽朔師古注朔始也以火生石中言陽气之始】

嬰蜺【增神異經南方蚊翼下有小蜚虫焉旣細且小曰細蠛此虫常春生以季夏藏於鹿耳中名嬰蜺】鰩魚宜暑【增神異經東南海中有烜洲洲有溫湖鰩魚生焉其長八尺食之宜暑而避風寒】暍人【原淮南子武王防暍人於樾下而天下懷之帝王世紀武王見暍人自左擁而右扇之字林暍傷暑也】

獻師子封牛【增後漢書順帝紀陽嘉二年六月疏勒國獻師子封牛注師子似虎正黃有�尾端茸毛大如斗封牛其領上肉隆起若封然因以名之卽今之牛】

堂狼山【原後漢書郡國志注南中志米提縣西南二里有堂狼山多毒艸盛夏之月飛鳥過之不能得去】

萐莆【增說文萐莆瑞艸也堯時生於庖廚扇暑而涼】

津城門【增李尢津城門銘津名自定位月在未溫風郁暑鷹鳥習鷙】

承風嘯【原晉書成公綏綏雅好音律甞當暑承風而嘯泠然成曲因爲嘯賦】

酒泉嘉柰【增晉起居注太始二年六月嘉柰一蒂十五實或七實生於酒泉郡】

銷暑招涼珠【原拾遺記燕昭王時有國獻黒蚌於王王取瑤漳之水洗其沙泥此蚌千嵗一生珠昭王常懷此珠當隆暑之月體自輕涼號曰銷暑招涼之珠也】

廣延雨雪【增拾遺記廣延之國去燕七萬在扶桑束其地寒盛夏之日冰厚至丈常雨靑雪冰霜之色皆如紺碧】

燻冶泉【增水經注臨朐縣燻冶泉水出西溪飛泉側瀨於窮坎之下水色澄明而淸冷特異淵無潛石淺鏤沙文中有古壇參差相對後人微加功飾以爲嬉遊之處南北邃岸淩空竦木交合至若炎夏火流閒居倦想提琴命友嬉娛永日桂櫂尋波輕林委浪琴歌旣洽歡情亦暢是焉棲寄實可慿衿】

寒溪【原武昌記楚山東有小溪盛夏時凜然常有寒气謂之寒溪】

夏駕湖【增吳地記夏駕湖壽夢盛夏乘駕納涼之處】

虎齒山【增武陵記虎齒山形如虎齒民嘗六月祭之不然輒有虎祟】

腹熨碁局【增世說劉眞長始見王丞相時盛暑之月丞相以腹熨彈碁局曰何乃渹劉旣出人問見王公如何劉曰未見他異惟作吳語耳注吳人以冷爲渹也】

嘉禾【增宋書符瑞志漢安帝延光二年六月嘉禾生九眞百十六本七百六十八穂又元嘉二十五年六月壬寅嘉禾旅生華林園十株七百穗】

二蓮同幹【增宋書符瑞志元嘉二十一年六月丙午華林園天淵池二蓮同幹】

嘉【增宋書符瑞志晉武帝太康三年六月嘉異體同蔕生洛陽王濬園】

夢龍據屋【增南史齊武帝紀帝以宋元嘉二十七年六月己未生於建昌縣之靑溪宮將產之夕孝皇后昭皇后並夢龍據屋故小字龍兒】

魚餒門側【增南史傅昭昭歷位左戶尙書安城內史郡溪無魚或有暑月薦昭魚者昭旣不納又不欲拒遂餒於門側】

買井寒水【增南史何逺武昌俗皆汲江水盛夏逺患水溫毎以錢買人井寒水不取錢者則摙水還之】

墨書請雨【增梁陶景請雨詞序乙未夏六月旱不雨積句與周子良共作詞朱書靑紙於靜中奏之周夜夢一人相聞請兩應墨書請晴應朱書周乃作墨辭於庭壇自奏旦天晴赤熱了無雨意至禺中風雲卒起便雨得好澑惟在一山周廻左右耳】

掘藥得玉【增魏書靈徵志肅宗正光三年六月並州靜林寺僧在陽邑城西橡谷掘藥得玉璧五珪十印一玉柱一玉蓋一並以獻】

旱疫平【增魏書靈徵志世祖太延元年自三月不雨至六月使有司徧請羣神數日大雨是日有婦人持玉印至潞縣侯孫家賣之孫家得印奇之求訪婦人莫知所在其文曰旱疫平宼天師曰龍文紐書云此神中三字卬也】

進冰不嘗【增北史齊趙郡王叡詔叡監築長城於時六月叡途中屏蓋扇親與軍人同勞苦定州先甞藏冰長史宋欽道以叡冒熱遣倍道送冰正遇炎盛咸謂一時之要叡對之嘆曰三軍皆飲溫水吾何義獨進寒冰遂至消液竟不一甞兵人感悅】

鶴觴【原洛陽伽藍記河東劉白墮善釀酒季夏六月時夏赫晞以甕貯酒曝日中經一旬其酒不動飲之香美醉經月不醒朝貴逺相餉饋逾於千里以其逺至號曰鶴觴】

祭祖廟【增隋書西域傳康國立祖廟以六月祭之諸國皆來助祭】

激气成風【原舊唐書西戎傳拂菻國王至盛暑之莭人厭囂熱乃引水潛流上徧於屋宇機制巧密人莫知之觀者惟聞屋上泉鳴俄見四檐飛澑懸波如瀑激气成涼風其巧妙如此】

對延英【原唐書李絳嘗盛夏對延英帝汗浹衣絳欲趨出帝曰朕宮中所對惟宦官女子欲與卿講天下事乃其樂也】

造牓天【增唐書陸扆始得舉進士時方遷幸而六月牓出至是毎甚暑他學士輒戲曰造牓天也以譏扆進非其時】

盛夏如春【增唐書吐蕃吐蕃地直京師西八千里國多霆電風雹積雪盛夏如中國春時山谷常冰】

宮冰【增杜甫熱詩思霑道暍黃梅雨敢望宮恩玉井冰五海景徳四年六月賜編修宮冰十匣以暑盛特賜之】

龍皮扇【原開天遺事王元寶家有一皮扇子制作甚質毎暑月燕客卽以此扇置於座前使新水灑之則颯然風生巡酒之間客有寒色遂命撤去明皇亦嘗差中使取看愛而不受曰此龍皮扇子也】九成宮【原元和志九成宮在麟遊縣西一里卽隋文帝所置仁壽宮至貞觀五年復修舊宮以爲避暑之所攺名九成宮王維敕借岐王九成宮避暑應教詩帝子逺辭丹鳯闕天書遙借翠微宮隔窻雲霧生衣上卷幔山泉入鏡中林下水聲喧語笑巖閒樹色隠房櫳仙家未必能勝此何事吹笙向碧空】

白龍皮【原劇譚錄李相國徳裕暇日休澣邀同列宰相及朝士宴語時畏景赫曦咸有鬱蒸之病軒蓋候門已及亭午搢紳名士交扇不暇將期憇息於淸涼之所旣而延於小齋不甚髙敞俱有炎爍之慮及列坐開樽煩暑都盡良久覺淸飈爽气凜若髙秋出戶則火雲烈日熇然焦灼有好事者求親信問之云此日惟以金盆貯水漬白龍皮置於座末】

松風石【增杜陽雜編武宗會昌元年夫余國貢松風石方一丈瑩徹如玉其中有樹形若古松偃蓋颯颯焉而涼飈生於其間至盛夏上令置於殿內稍秋風颼颼卽令撤去】

迎涼艸【原杜陽雜編李輔國夏則於堂中設迎涼之艸其色碧而幹似苦竹葉細若杉𨿽若干枯未嘗凋落盛暑束之牕戶閒而涼風自至】

常堅冰【增杜陽雜編順宗卽位歳拘弭國貢常堅冰云其國有大凝山中有冰千年不釋及賫至京師潔冷如故𨿽盛暑赫日終不消嚼之卽與中國者無異】

冰蠶絲錦【增樂府雜錄康老子以半千獲一舊錦褥有波斯見大驚謂康曰此是冰蠶絲所織若暑月陳於座可致一室淸涼卽酬千萬】

冷蛇【原酉陽雜俎申王有肉疾腹垂至骭毎出則以白練束之至暑月常鼾息不可過明皇詔南方取冷虵二條賜之虵長數尺色白不螫人執之冷如握冰申王腹有數約夏月寘於約中不復覺煩暑】上淸童子【增博異志岑文夲避暑山亭忽有報上淸童子參衣淺色靑衣曰此上淸五銖服出門不見文夲掘得古錢一枚自是錢帛日盛】

耘田鼓【增唐詩紀事歐陽迥與僧可朋爲友是歳酷暑中歐陽命同僚納涼於淨眾寺依林亭列樽俎寺外皆耕者曝背烈日中耘田擊腰鼓以適倦可朋遂作耘田鼓詩以贄歐陽遽命撒飲詩曰農捨田頭鼓王孫筵上鼓擊鼓兮皆爲鼓一何樂兮一何苦上有烈日下有焦土願我天翁降之以雨】

雨桂子【增宋史五行志元丰三年六月己未饒州長山雨木子數畝狀山芋子味香而辛土人以爲桂子】

淸風飯【增淸異錄寶歷元年內出淸風飯制度賜禦庖令造進法用水晶飯龍精粉龍腦末牛酪漿調畢入金提缸垂下水池待其冷透供進惟大暑方作】

戰【增淸異錄吳越稱霅上錢氏逃暑取一各言子之數言定剖觀負者張筵謂之戰】五臺冰雪【增燕閒錄山西地寒六月間五臺嶺頭澗底層冰積雪皚皚尙衣薄綿】

紫芝山【增燕翼詒謀錄皇祐三年六月丁亥江南無爲州守臣茹孝標奏城內小山生芝三百五十本悉以上進攺名其山曰紫芝】

汗淋學士【原束軒雜錄學士王平甫盛夏流汗浹衣劉貢父曰眞汗淋學士也】

木陰東西【原避暑錄話韓持國許昌私第涼堂深七丈盛夏猶謂不可居因問常頴士郊居涼乎常曰野人無修檐大廈旦起不畏車馬塵埃之役胸中無他念露形挾扇投足木牀視木陰東揺則從東西搖則從西耳韓亟止曰汝勿言吾心涼矣】

靜坐避暑【增玉澗雜書歐陽文忠嘗問杜祁公何以禦暑公曰惟靜坐可以避暑】

上農器圖【增五海大中祥符二年六月庚子河東轉運杜夢證上子詹所撰農器圖詔褒之】並蔕桃【增玉海祥符元年六月乙卯岀並蔕桃示輔臣】

賜啇霖字【增五海大觀四年六月乙亥張商英爲右僕射久旱是夕大雨上親書啇霖一尺字賜之】憫農歌【增山堂考索憫農歌祥符七年六月作賜近臣】

生涼席【增賈氏說林謝仙女盛夏上明皇以生涼之席】

龍精石【增南墅閒居錄丁謂有小山才數寸蒼翠嵌空盛夏常設盆水置小山其中一日張宴有客掬水灑之湏臾雲霧自竅中出有光如電細視之蜿蜒小龍如綫掛雲霧中已而莫知所之眾客驚異謂曰此龍精石也龍交海上流精於石】

榕陰【增海槎余錄榕樹最大其陰最宻幹及三人圍抱者則枝上生根綿綿垂地得土力又生枝如此數四其幹有濶至三四丈者陰覆重重六月不知暑】

穆陀樹葉【增瑯嬛記昔有客遇茅君時當大暑茅君於手巾內解茶葉人與一葉客食之五內淸涼異而詰其所從來茅君曰此萊山穆陀樹葉眾仙食之以當飲】

帶露食荔【增荔枝譜食茘有益於人當盛夏時乘曉入林中帯露摘下浸以冷泉則殻脆肉寒色香味俱不變嚼之消如絳雪甘若醍醐沁心入脾蠲渴補髓啖可至數百顆】

風洞【增昌平山水記黍谷亦謂之寒谷山有風洞洞口風气凜冽盛夏人不敢入】

白龍潭【增輝縣誌白龍潭在鴨子口西南飛練灑雪恍似玉龍倒臥崖壁間噌吰鏜�響震巖谷乍觀者多卻步不敢俯視遇盛夏雷雨交作往往有白龍見雲際】

水亭避暑【增溧陽縣誌宋丞相趙葵宅一在縣南一在縣北相距里許葵嘗避暑水亭作詩雲水亭四面朱闌繞簇簇遊魚戲萍藻六龍畏熱不能行海水煎徹萊島身眠七尺白蝦須頭枕一枝紅瑪瑙六句已成葵遂眠去有侍婢續云公子猶嫌扇力微行人正在紅塵道】

淸風峽【增廣信府誌淸風峽在鉛山縣西北五里有土山洗而出石得巨礲兩崖嶃嵒寒气逼人峽長五丈濶五尺在裂石閒行淸風透體六月如秋】

雪谷潭【增袁州府誌仰山在城南八十里周廻數百里髙聳萬仞上有雪谷潭水極冷𨿽盛夏不可濯龍所處也絕頂爲集云夏時雲气覆頂則雨立至】

素馨毬【增廣東新語素馨毬以掛斗帳中𨿽盛夏能除炎熱枕簟爲之生涼】

舎利放光【增法苑珠林晉咸康中建安太守孟景欲建剎立寺夕聞牀頭鏘然視得舍利三枚因立寺剎元嘉十六年六月舍利放光通照上下七夕乃止】

編艸蓋佛【原菩薩夲行經佛在郁覃羅延國領千二百眾村落間時天盛熱路無防涼一放羊人念言三界之師冒渉盛暑編艸作蓋用覆佛上捉隨佛行去羊太逺放蓋擲地還趨羊邊佛告阿難此人敬心十三劫中天上世間生尊貴處竟十三劫成辟支佛名阿耨婆逹】

禦制巡歷塞北雜詠塞北風多露气涼幔城坐聽漏聲長只今六月渾無暑已見飄來木葉黃

禦制季夏遊西山憶舊詩尋芳踏緑野萬紫迷深谿地逺峯頭濶山髙水勢低飛花疑舊夢煙栁促新題沙暖鴛鴦睡萋萋艸滿堤

禦制盛夏晚偶成詩蟬聲急處秋將近綿雨過時暑漸微樹色茫慿逺閣雲峯掩暎罩斜暉西成平野年當稔煙息關山事不違披覽牙籖心自得揮毫乙夜勉羣機繁欽暑賦【增景暑方往時惟六月林鐘紀度祝融司莭大火颺光炎風酷烈沈陽騰射滯暑散越】晉六月折揚栁歌【增三伏熱如火籠牕開北牖與郎對榻坐折楊栁銅塸貯蜜漿不用水洗溴】

梁徐摛晚夏詩【增夏景厭房櫳促席玩花叢荷陰斜合翠蓮影對分紅此時避炎熱淸樽獨未空】

栁宗元夏晝詩【增南州溽暑醉如酒隱凡熟眠北牖日午獨覺無餘聲山童隔竹敲茶臼】李賀六月樂詞【增裁生羅伐湘竹帔拂疎霜簟秋玉炎炎紅鏡東方開暈如車輪上褻回啾啾赤帝騎龍來】

白居易香山避暑詩【增六月灘聲如猛雨香山樓北暢師房夜深起憑闌干立滿耳潺湲滿面涼】

李益書院無歷日以詩代書問六月大小詩【增野性迷堯歷松牕有道經故人爲柱史爲我數階蓂】

鄭槪憶長安詩【增憶長安六月時風臺水榭逶迆朱果雕籠香透分明紫禁寒隨塵驚九衢客散赭珂滴靑驪】

範燈狀江南詩【增江南季夏天身熱汗如泉蚊蚋成雷澤袈裟作水田】

蘇軾湖上詩【增畢竟西湖六月中風光不與四時同接天蓮葉無窮碧映日荷花別樣紅】朱子夏日詩【增季夏園木暗牕戶貯淸陰長風一掩苒眾緑何蕭槮玩此消永晝泠然滌幽俯仰無所爲聊復得此心】

禦定月令輯要卷十一﹤史部﹐時令類﹐禦定月令輯要﹥

欽定四庫全書

禦定月令輯要卷十二

土王令

天道

萬物致養【增易坤也者地也萬物皆致養焉故曰致役乎坤函史土寄王於四時莫盛於季夏於易卦爲坤坤也者土也致役致養也土乘其王竭精華養萬物也】

中央土【原禮中央土注火休而盛徳在土也疏五行分配四時布於三百六十日間以木配春以火配夏以金配秋以水配冬以土則每時輙寄一十八日也𨿽毎分寄而位本未宜處於季夏之末金火之間故在此陳之也增朱子語錄五行之有土非土則不足以載四者土於四時各寄王十八日或謂王於戊巳然季夏乃土之本宮故尢王夏末月令載中央土者以此故也】

戊巳【原禮其日戊巳注戊之言茂也已之言起也日之行四時之間從黃道月爲之佐至此萬物皆枝葉茂盛其含秀者抑屈而起故因以爲日名焉增漢書律曆志丰楙於戊理紀於已說文戊中宮也戊承丁象人脇已中宮也已承戊象人腹】

日行黃道【增禮其日戊巳疏夏則星辰北逰日依常行在黃道之南至季夏星辰入黃道復正位日依常行黃道至夏秋之間日從黃道也隋書天文志日行所在四季之末各十八日以黃爲道】黃帝后土【原禮其帝黃帝其神后土注黃帝軒轅氏也后土亦顓頊氏之子日黎兼爲土官疏案左】

【傳云顓頊氏有子曰黎爲祝融共工氏有子曰句龍爲后土后土爲土官知此經后土非句龍而爲黎者以句龍初爲后土後轉爲社后土官闕黎則兼之】

律中黃鐘【原禮律中黃鐘之宮注黃鐘之宮最長也十二律轉相生五聲具終於六十焉季夏之气至則黃鐘之宮應疏黃鐘之宮於諸宮爲長季夏土王其聲最重謂土之聲气應此黃鐘之宮聲非黃鐘一聲也故特云律中者黃鐘之宮也黃鐘气之管本謂在子此是黃鐘宮聲與中央土聲相應但土無气之法取黃鐘宮聲以應土耳非气也增陳樂書月令十二月皆言律中者謂應中气而中律故也中央特言律中黃鐘之宮者蓋四時本於中央十二律本於黃鐘五聲本於宮八音本於土以中央無正律而中聲出焉故取黃鐘之宮爲聲律之本天五地六天地之中合也故律不過六而聲亦不過五】

居中分理【增神樞經五行之道王各有時惟土者居無所定乃於四立之前各季王一十八日象王者居黃極之中設官分職統領萬邦土位居中分理四季王者之道其義昭然】

歲徳【原管子中央日土土徳實輔四時入出以風雨節土益力土生皮肌膚其徳和平用均中正無私實輔四時春嬴育夏養長秋聚收冬閉藏大寒乃極國家乃昌四方乃服此謂嵗徳嵗掌和和爲雨注言土能成嵗之徳也】

生濕成土【增內經中央生濕濕生土土生甘甘在天爲濕在地爲土注六月四陽二陰合蒸以生濕气蒸腐萬物成土也霧露雲雨濕之用也安靜稼穡土之徳也】

居二气中【增子華子土居二气之中間以治四維在陰而陰在陽而陽故物非土不成人非土不生】塡星【增史記天官書謹此歷斗之防以定塡星之位曰中央土主季夏】

乘坤艮執繩【原漢書魏相中央之神黃帝乘坤艮執防司下土注土爲信信者誠誠者直故爲繩】

主五材【增淮南子位有五材土其主也又以水和土以土和火以火化金以金治木木復反土五行相治所以成噐用注土本也故曰五行相生所以成噐用】

中土【原淮南子正中冀州曰中土注冀大也四方之主故曰中土也】

土徳【增春秋繁露金木水火𨿽各職不因土方不立若酸鹹辛苦之不因甘肥不能成味也甘者五味之本也土者五行之主也五行之主土气也猶五味之有甘肥也不得不成是故聖人之行莫貴於忠土徳之謂也】

天潤【增春秋繁露土居中央謂之天潤土者天之股肱也其徳茂美不可名以一時之事故五行而四時者土兼之也】

火之子【增春秋繁露土者火之子也五行莫貴於土土之於四時無所命者不與火分功名又爲人子者視土之事火也𨿽居中央亦嵗亡十二日之王於火以調和養長然而弗名者皆並功於火火得以盛不敢與父分美孝之至也】

土尊配天【增白虎通五行所以二陽三陰何土尊尊者配天金木水火陰陽自偶】

王四季【增白虎通土所以王四季何木非土不生火非土不榮金非土不成水非土不髙土扶防助衰歷成其道故五行更王亦湏土也參同契土逰於四季守界定規矩】

不居部職【增白虎通土比於五行最尊故不自居部職也元命苞日土之爲位卑而道在故大不預化人主不任部職】

吐含萬物【增白虎通土在中央者主吐含萬物土之爲言吐也】

律以聲應【增三禮義宗四時之律皆取气應土王之律獨以聲應從四時之管而不別也】總四徳【增五行體性論土在四時之中處季夏之末陽長居位之中總於四徳故土以含防持實爲體又土包四徳故其體能無虛實也】

相火【增運气論火方王於午土遽王於未則火气必耗故君火以名其气溫而未熱相火以位與太陰同處未申之間奉君以行暑气於是火不耗於土不屈於金】

以土生金【增運气論春木生火秋金生水冬水生木而夏火制金生气絕矣惟土王於西南然後以火生土土生金四時之序循環不窮朱子語錄圗說五气順布四時行焉金木水火分屬春夏秋冬土則寄旺四季如春屬木而淸明後十八日卽是土寄旺之時毎季寄旺十八日共七十二日惟夏季十八日土气爲最旺故能生秋金也】

正王位【增運气論木王於東火王於南金王於西水王於北而土王於四維戊附於戍而在幹已附於辰而任防而未之對衝在丑故辰戍丑未寄土之位也未在西南其卦爲坤其時爲長夏以其處四時之中呂氏月令謂之中央土此王正王之位也】

再取火【增朱子集問四時取火何爲季夏又取一畨日土旺於未故再取之】

至徳【增淇範皇極內篇四時之運生克著焉自陰而陽也順自陽而陰也逆木之盛也水實生之金之盛也火實制之順而生者易知逆而克者難見曰伏焉曰伐焉土居其中因時致旺四序成功而無名稱焉其至徳矣夫】

配中數【增性理大全艮者土之生當天五之土於東北坤者土之成當地十之土於西南坤艮所以獨配夫中宮之五十者以土實寄旺於四季無乎不在故配夫中數耳】

土用事日【增歷事明原減四季中气大小餘卽土旺用事日】

火金交【原函史季夏火金之所交天地之中也出入循環生克嗣續所以不窮也故聖人貴焉】

政典

居大廟大室【原禮天子居大廟大室注大廟大室中央室也疏中央室稱大室者以中央是土室土爲五行之主尊之故稱大增朱子集太廟太室則毎時十八日居焉】

車旂服物【原禮乘大路駕黃�載黃旂衣黃衣服黃玉食稷與牛其噐圜以閎注稷五穀之長牛土畜也器圜者象土周布於四時閎讀如紘紘謂中寛象土含物】

黃琮九寸【增禮郊特牲疏祀中央黃帝亦用黃琮宜九寸以別於地祗】

中官【增左傳龍師而龍名注中官爲黃龍氏又云師而云名注中官爲黃雲氏又水師而水名注中官爲中水又火師而火名注中官爲中火】

土行禦【增管子睹戊子土行禦天子出令命左右司徒內禦不誅不貞農事爲敬大言寛刑死緩罪人出國司徒令命順民之功力以養五穀君子之靜居而農夫修其功力極然則天爲粵宛艸木養長五穀蕃實秀大六畜犧牲具民足財國富上下親諸侯和七十二日而畢】

五和時節【增管子五和時節君服黃色味甘味聼宮聲治和气用五數飲於黃後之井以倮獸之火防藏溫濡行敺養坦气修通注土生數五土气和則君順時節而布政】

戊巳校尉【增漢書百官表戊巳校尉元帝初元元年置注甲乙丙丁庚辛士癸皆有正位惟戊巳寄治耳今所置校尉亦無常居故取戊巳爲名也有戊校尉有已校尉一說戊巳居中鎭覆四方今所置校尉亦處西域之中撫諸國也】

施防澤【增淮南子戊子受制則養老鰥寡行粰鬻施防澤注土用事象土長養故施防澤也】夏中成熟【增春秋繁露土者夏中成熟百種君之官循宮室之制謹夫婦之別加親戚之防防及土則五穀成而嘉禾興防及倮虫則百姓親附城郭充實賢聖皆遷仙人降】

迎气黃郊【增後漢書禮儀志先立秋十八日郊黃帝是日夜漏未盡五刻京都百官皆衣黃至立秋迎气於黃郊樂奏黃鐘之宮帝臨冕而執干戚舞云翹育命所以養時訓也唐書歸崇敬傳時有方土巨彭祖建言唐家土徳請以四季月郊祀天地詔禮官儒者雜議崇敬議禮以先立秋十八日迎黃靈祀黃帝黃帝於五行爲土而火爲母故火用事之末而祭之三季月則否】

農月【增吳志華覈是時盛夏興工覈上疏日六月戊巳土行正旺旣不可犯加又農月時不可失昔魯隠公夏城中丘春秋書之垂爲後戒】

令隨四時【增魏臺訪議前後但見讀春夏秋冬四時令至於服黃之時獨聞不讀令不觧其故髙堂隆日黃於五行中央土也王四季各十八日土生於火故於火用事之末服黃其令則隨四時不以五行爲分是以服黃無令】

迎含樞紐【增隋書禮儀志中迎含樞紐者含容也樞機有開闔之義紐者結也言土徳之帝能含容萬物開闔有時紐結有法也】

九室十八戶【增隋書宇文愷明堂議日九室法九州室有二戶二九十八戶法土王十八日】讀五時令【增唐書禮志季夏土旺讀五時令於明堂】

祀中嶽中鎭【增宋書禮志土王日祀中嶽嵩山於河南府中鎭霍山於晉州】

祀中太一宮【增宋史禮志季夏土王日祀中太一宮】

祭帝鼐【增宋史禮志政和三年鑄鼎九於中太一宮南爲殿奉安之日九成宮中央日帝鼐其色黃祭以土王日爲大祠幣用黃樂用宮架】

禁角羽【增宋史樂志盛徳在土宮聲乃作得徴而生以商爲相若用角則刑用羽則戰故季夏土王宜禁角羽】

民用

備化【原內經土曰備化備化之紀气恊天休徳流四政五化齊修其气平其性順其用髙下其化丰滿其土其政安靜其溽烝其令濕其藏脾其畏風其主口其谷稷其果棗其實肉其應長夏】

順坤徳【原遵生八箋脾臟屬中央土王於四季爲黃帝神肖鳯形坤之气土之精也當土王時少思慮養恬和順坤之徳而寕其神】

避濕气【原濟陰方土王濕气起居宜避愼之六月濕熱尢宜節飲涼冷及居處濕寒之地】不興土功【增選擇曆書六月土王用事日後不宜興土工事】

安碓磑【增選擇曆書安碓磑忌土王用事後日】

開渠穿井【增選擇曆書開渠穿井忌土王用事後日】

物候

土味甘【原書稼穡作甘疏甘味生於百谷谷是土之所生故甘爲土之味也增白虎通土味所以甘何中央者中和也故甘猶五味以甘爲主也】

黃鳥應土【原禽經注黃鳥之屬應土行以象季夏】

燕避戊巳【原說文燕布翅枝尾作巢避戊巳】

占驗

雷應土气【增春秋繁露王者心不能容則稼穡不成而秋多雷雷者土气也其音宮也故應之以雷】主徳【原玉曆璇璣鎭星主徳占爲夏季注居四方之中在戊巳之位萬物因之以生四時據之而列故星名日鎭主徳厚安危存亡之機以其屬土之行而動靜吉凶占於夏季】

雜紀

脾主長夏【增內經脾主長夏注長夏謂六月也六月是火王之處蓋以脾主中央六月是十二月之中一年之半故脾主六月也】

土得性【增漢書五行志土中央生萬物者也其於王者爲內事古者天子諸侯宮廟大小髙卑有制後夫人媵妾多少進退有度九族親疏長幼有序故禹卑宮室文王刑於寡妻此聖人之所以昭教化也如此則土得其性矣】

纁色【增周禮纁裳疏土無正位托於南方火赤色赤與黃爲纁色故以纁】

黃旗前立【增通典李衛公兵法諸軍將五旗各準方色黃中央土土旣不動用爲四旗之主而大將行軍持此黃旗於前立】

宮管在中【增陳樂書月令中央土律中黃鐘之宮則樂之有簧以宮管在中也】

土鼓簣桴【增陳樂書樂以中聲爲本土也者於位爲中央於气爲沖气則以土爲鼓以土簣爲桴所以逹中聲者也】

脾主中宮【增雲笈七籖治脾當用呼呼爲瀉吸爲補夫脾者坤之气土之精其色黃其狀如覆盆脾主意其神如鳯化爲玉女長六寸循環於脾藏夫脾主於中宮無正形寄王四季常以四季月末十八日旭旦正坐中宮禁气五息鳴天鼔七吸土宮之黃气入口五吞之補呼之損飲玉醴以致神之和以補於脾以佐神气】

禦定月令輯要卷十二

欽定四庫全書

禦定月令輯要卷十三

秋令

天道

萬物說【原易兌正秋也萬物之說也故曰說言乎兌】

秋日【增詩秋日淒淒疏言嚴秋之日淒淒然有寒涼之風江淹詩寒郊無防影秋日懸淸光】三秋【原詩一日不見如三秋兮纂要秋曰三秋增虞世南秋賦觀四時之代謝對三秋之爽節】庚辛【原禮其日庚辛注庚之言更也辛之言新也日之行秋西從白道成熟萬物月爲之佐萬物皆肅然攺更秀實新成人因以爲日名焉增漢書律曆志斂更於庚悉新於辛原說文庚位西方象秋時萬物庚庚有實也庚承已象人賫辛秋時萬物成而熟辛承庚象人股】

少皥蓐收【原禮其帝少皥其神蓐收注少皥金天氏蓐收少皥氏之子曰該爲金官疏案左云昔金天氏有裔子曰昧生允格臺駘稱金天氏與少皥金位相當故少昊則金天氏也又案左云少昊氏之子該爲蓐收是爲金神佐少皥於秋蓐收者言秋時萬物摧蓐而收斂增山海經蓐收左耳有靑蛇乘兩龍面目有毛虎爪執西方金神也稱衡鸚鵡賦少昊司辰蓐收整轡江逌詠秋詩祝融解炎轡蓐收起涼駕杜甫登慈防寺墖詩羲和鞭白日少昊行淸秋】

秋爲揫【增禮西方者秋秋之爲言愁也愁之以時察守義者也注愁讀爲揫揫斂也察猶察察嚴殺之】

【貎】

白蔵【原爾雅秋爲白蔵疏言秋之气和則色白而收蔵也】

收成【原爾雅秋爲收成增新論秋之徳雨雨不信則百谷不實百谷不實則收成之徳廢】

辰徳【原管子西方曰辰其時曰秋其气曰陰陰生金與甲其徳憂哀靜正嚴順居不敢佚其事號令毋使民滛暴順旅聚收量民資以畜聚賞彼羣幹聚彼羣材百物乃收使民無怠惡其察欲必得我信則克此謂辰徳辰掌收收爲陰注辰以收斂殺姦邪爲徳也】

萬物收【原管子秋者陰气始下故萬物收增皇極經世秋爲收物之府】

秋云【原管子教者摽然若秋云之遊動人心之悲注秋云淒慘有愁悴之容髙置且遠能生人之悲心增梁書柳惲惲始爲詩有亭臯木葉下隴首秋雲飛瑯琊王元長見而嗟賞因書齋壁】

金勝火【增內經秋者金始治肺將收殺金將勝火陽气在合注金王火衰故云勝火】

秋爲禮【原尸子秋爲禮西方爲秋秋肅也萬物莫不禮肅敬之至也】

斗柄西指【原鶡冠子斗柄西指天下皆秋】

秋霖【增楚辭皇天滛溢而秋霖兮后土何時而得幹盧照鄰秋霖賦覧萬物兮竊獨悲此秋霖風橫天而瑟瑟云覆海而沈沈賈島詩嵗月辭山久秋霖入夜多】

凜秋【原楚辭皇天平分四時兮竊獨悲此凜秋增阮瑀詩我行自凜秋季冬乃來歸】

秋風【原楚辭嫋嫋兮秋風洞庭波兮木葉下增漢武帝秋風辭秋風起兮白雲飛艸木黃落兮鴈南歸淮南子秋風下霜倒生挫傷鷹雕鷙昆虫蟄藏艸木注根魚鼈湊淵莫見其爲者滅而無形魏文帝燕歌行秋風蕭瑟天气涼艸木搖落露爲霜】

秋气【原楚辭悲哉秋之爲气也蕭瑟兮艸木揺落而變衰憭栗兮若在逺行登山臨水兮送將歸泬防兮天髙而气淸寂寥兮收潦而水淸憯淒增欷兮薄寒之中人栁宗元南磵詩秋气集南磵獨遊亭午時廻風一蕭瑟林影久參差】

畢昴圍【增史記天官書白帝行徳畢昴爲之圍圍三暮徳乃成注白帝西方白招矩之帝也秋萬物咸成則暈圍畢昴三暮帝徳乃成也】

太白【原璇璣經太白兵候占之素秋宰主生成故爲之將注太白位當少陰用事之際萬物成實之秋宋志曰太白者大將之麾白者金精之色也太白進退以兵象故秋占之增漢書天文志太白曰西方秋金義也言也義虧言失逆秋令傷金气罰見太白張衡周天大象賦彼金方之耀色有太白之垂文乃降神於屛翳實建象於將軍】

陰气遷【原漢書律曆志少陰者西方西遷也陰气遷落物於時爲秋秋也物斂乃成孰金從革攺更也】

乘兌執矩【原漢書魏相西方之神少昊乘兌執矩司秋注金爲義義者成成者方故爲矩】西顥【原漢書禮樂志西顥沆碭秋气肅殺含秀垂頴續舊不廢】

昊天【原淮南子西方曰昊天其星胃昴畢注西方金色白故曰昊天】

助秋成【原春秋繁露少陰因金而起助秋之成也】

日行西陸【原易通綂圗日行西方白道曰西陸續漢書日行西陸謂之秋郭璞遊仙詩蓐收淸西陸朱羲將由白江淹麗色賦西陸始秋白道月金波照戶玉露曖天】

品物時成【增釋名秋緧也緧廹品物使時成也】

物成像【增子酉西方也秋也物皆成像而就也】

商聲調【增晉書律曆志金音商三分徴益一以生其數七十二屬金者以其濁次宮臣之象也秋气和則商聲調】

六气十八【增埤雅立秋之節初五日涼風至次五日白露降後五日寒蟬鳴次處暑气初五日鷹乃祭鳥次五日天地始肅後五日禾乃登次仲秋白露之節初五日鴻雁來次五日鳥歸後五日羣鳥飬羞次秋分气初五日雷乃收聲次五日蟄虫壞戶景天華後五日水始涸次季秋寒露之節初五日鴻雁來賔次五日雀入大水爲蛤後五日菊有黃華次霜降气初五日豺乃祭獸次五日艸木黃落後五日蟄虫咸俯凡此六气一十八皆秋气正收斂之令】

秋霽

禦制禁園秋霽詩樹冷催蟬咽荷疏表影長深秋殘暑气微爽待髙陽戶外逺塵迹園中多蕙香溶溶新雨霽吟乏愧成章【石延年詩秋霽露華淸似水月明天色白連河】

秋夜【增魏文帝詩漫漫秋夜長烈烈北風涼杜甫見螢火詩巫山秋夜螢火飛簾疏巧入坐人衣】淸秋【增殷仲文詩獨有淸秋日能使髙興盡杜甫詩信宿漁人還泛泛淸秋燕子故飛飛朱子詩賞心並勝日妙語逼淸秋】

蕭晨【原殷仲文詩哲匠感蕭晨肅此塵外軫李善注蕭晨秋晨也言秋晨蕭瑟】

素秋【原纂要秋曰素秋劉琨詩朱實隕勁風繁英落素秋增曹毗秋興賦素秋始啟淸風激暑杜甫詩瞿唐峽口曲江頭萬里風接素秋】

髙秋【原纂要秋曰髙秋增沈約詩臨池淸溽暑開幌望髙秋杜甫詩愛汝玉山艸堂靜髙秋爽气相鮮新】九秋【原纂要秋曰九秋增曹植七啟動朱唇淸商羅袂振華裳九秋之夕爲未央原陰陽五行歷一月爲三秋故三月有九秋之名】

商秋【增纂要秋曰商秋潘尼石橊賦商秋授气收華斂實】

秋雨【增梁簡文帝答張纘書秋雨且晴檐梧初下岑參詩峩眉煙翠新昨夜秋雨洗杜甫詩涼風新過雁秋雨欲生魚朱子秋雨詩一雨散林表淸陰生廣庭喜玆新秋夜起向髙齋行】

秋河【增謝脁詩秋河曙耿耿寒渚夜蒼蒼韓翃詩曉月暫飛千樹裏秋河隔在數峯西】

秋露【增江淹別賦秋露如珠薛道衡老氏碑秋露凝甘徧於竹葦李白詩秋露白如玉團團下庭綠】秋月【增江淹別賦秋月如珪五燈會元十里平湖一輪秋月】

秋聲

禦制西山駐驆夜聞秋聲詩西風吹長林木葉響如雨起視山月髙浮雲無一縷【增孟浩然詩更聞楓葉淅度秋聲李白詩白沙畱月色綠竹助秋聲劉禹錫秋聲賦碧天如水兮窅窗悠悠百虫迎莫兮萬葉吟秋欲辭林而蕭颯潛命侶以啁啾歐陽修秋聲賦序歐陽子方夜讀書聞有聲自西南來者然而聽之曰異哉初淅以蕭颯忽奔騰而砰湃如波濤夜驚風雨驟至其觸於物也鏦鏦錚錚金鐡皆鳴又如赴敵之兵銜枚疾走不聞號令但聞人馬之行聲予謂童子此何聲也汝出視之童子曰星月皎潔明河在天四無人聲聲在樹間予曰噫嘻悲哉此秋聲也胡爲乎來哉】

秋雪【增白居易望終南秋雪詩徧覧古今集都無秋雪詩李商隠詩舉家欣共報秋雪墮前峯】秋暑【增李商隠詩秋暑貴招邀蘇轍詩秋暑尙煩襟林泉淨客心朱子秋暑詩晨興納新涼亭午倦猶暑臥對北窻扉淡泊將誰侶疎樹含淸颸時禽轉幽語端居悟物情卽事聊容與】

秋陽【增許渾詩秋陽防光景忽吐半林紅原蘇軾秋陽賦吾心皎然如秋陽之明吾气肅然如秋陽之淸吾好善而欲成之如秋陽之堅百谷吾惡惡而欲刑之如秋陽之隕羣木】

政典

秋嘗【原詩秋而載嘗增禮嘗者陰之盛也疏以嘗祭在秋之時陰功成就故爲陰盛】

順陰義【增禮於嘗也出田邑秋政順陰義也】

秋狝【增禮歳三田疏秋田爲狝狝殺也中殺者多也原爾雅秋獵爲狝注順殺气也增陳良詩豭豕來】

【春田防鴻脫秋狝】

車旂服物【原禮乘戎路駕白駱載白旂衣白衣服白玉食麻與犬其器亷以深注麻實有文理屬金犬金畜也器亷以深象金傷害物入蔵】

頒學合聲【增周禮春官大胥秋頒學合聲注秋頒其才藝爲合聲亦等其曲折使應節奏】嘗日卜芟【增周禮春官肆師嘗之日涖卜來歳之芟注芟芟艸除田也古之始耕者除田種谷嘗者嘗新谷此芟之功也卜者問後歳宜芟否】

狝日卜戒【增周禮春官肆師狝之日涖卜來歳之戒注秋田爲狝始習兵戒不虞也卜者問後歳兵寇之備】

祭馬社【增周禮夏官校人秋祭馬社臧僕注馬社始乘馬者臧僕謂簡練馭者令皆善也】秋官【增周禮秋官司寇疏象秋立之官寇害也秋者遒也如秋義殺害收聚斂蔵於萬物也天子立司寇使掌邦刑刑者以驅恥惡納人於善道也唐書百官志光宅元年攺刑部曰秋官】

秋雩【增春秋襄公五年秋大雩左秋大雩旱也注雩夏祭所以祈甘雨若旱則又修其禮故𨿽秋雩非書過也】

周祫以秋【增谷梁大事於大廟大事者何大是事也著祫嘗祫祭者毀廟之主陳於大祖未毀廟之主皆升合祭於大祖疏著祫嘗者著明是祫嘗之祭也嘗連言者祫必在秋故連嘗言之三禮義宗周祫以秋者萬物新成可以奉薦宗廟故合先祖之神而祭之故祫宜在秋也】

補不足【增管子秋出補人之不足者謂之夕注秋爲西成尙有不足者當補之也】

秋五政【原管子秋三月以庚辛之日五政一政曰禁博塞圉小辯鬭譯跽二政曰毋見五兵之刃三政曰愼旅農趣聚收四政曰補缺塞坼五政曰修墻垣周門閭五政苟時五穀皆入】

大封爲司馬【增管子大封辯乎西方故使爲司馬秋者司馬也注主兵馬以出徵】

金行禦【增管子睹庚子金行禦天子出令命祝宗選禽獸之禁五穀之先熟者而薦之祖廟與五祀神饗其气焉君子食其味焉然則涼風至白露下天子出令命左右司馬衍組甲厲兵合什爲伍以修於四境之內諛然告民有事所以待天地之殺斂也然則晝炙陽夕下露地競環五穀鄰熟艸木實歳農丰年大茂七十二日而畢】

行五刑【增管子秋行五刑誅大罪所以禁滛邪止盜賊注凡此皆秋令】

秋禁【增管子秋毋赦過釋罪緩刑又秋政不禁則姦邪不勝】

謹絲麻【增管子大秋甲兵求繕弓弩求謹絲麻之謝物且爲之舉】

兵尙劍【增管子兵尙劍注象金性之利也】

九和時節【增管子九和時節君服白色味辛味聼商聲治濕气用九數飲於白後之井以介虫之火防蔵恭敬行搏銳坦气修通注金成數九金气和則君順時節而布政】

作明堂【增漢書武帝紀元封二年秋作明堂於泰山下】

出軍行師【增漢書五行志金西方萬物旣成殺气之始也故立秋而鷹隼撃秋分而微霜降其於王事出軍行師把旄仗誓士眾抗威武以徵叛逆止暴亂也】

大長秋【原漢書百官表將行秦官景帝中六年更名大長秋注秋者收成之時長者恆久之義故以爲皇后官名增宋書百官志大長秋皇后卿也韋曜曰長秋者以皇后陰官秋者陰之始取其終而長欲其久也】司冦司秋【增大戴禮司冦司秋以聼獄訟治民之煩亂執權變民中凡民之不刑崩本以要閒作起不敬以欺惑憧愚作於財賄六畜五穀曰盜誘居室家有君子曰義子女専曰�飭五兵及木石曰賊以中情出小曰閒大曰講利辭以亂屬曰防以財投長曰貸凡犯天子之禁陳刑制辟以追國民之不率上教者夫是故一家三夫道行三人飲食哀樂平無獄】

成秋事【增大戴禮方秋三月收斂以時於時有事嘗新於皇祖皇考食農夫九人以成秋事】金秋殺【增春秋繁露金者秋殺气之始也建立旗鼓杖把旌以誅賊殘禁暴虐安集故動眾興師必應義理出則祠兵入則振旅以閒習之修城郭繕墻垣審羣禁飭兵甲警百官誅不法恩及於金石則涼風出恩及於毛虫則走獸大爲麒麟至】

義主秋【增春秋繁露王者能治則義立義立則秋气得故義者主秋秋气始殺王者行小刑罰民不犯則理義成於時陽气爲賊故王者輔以官牧之事然後萬物成熟】

修備繕兵【增淮南子太陰治秋則欲修備繕兵注金徳斷剖故修兵也】

金神司令【原淮南子西方之極自昆侖絕流沙沈羽西至三危之國石城金室飲气之民不死之野少皥蓐收之所司者萬二千里其令曰審用法誅必辜備盜賊禁姦邪飾羣牧謹著聚修城郭補決竇塞蹊徑遏溝瀆止流水雝谿谷守門閭陳兵甲選百官誅不法注蓐收金神】

秋豫【增漢張衡東京賦度秋豫以收成觀丰年之多稌嘉田畯之匪懈勤致賚於九扈】

啟西戶【增皇覽逸禮秋居明堂右个啟西戶】

後宮象秋【增三輔黃圗後宮在西秋之象也秋主信故宮殿皆以長信長秋爲名】

賞武臣【增崔寔政論秋風厲而賞武臣】

秋卿【增隋書百官志天監七年以衛尉爲衛尉卿廷尉爲廷尉卿將作大匠爲大匠卿三卿是爲秋卿】義倉【增隋書長孫平開皇三年平奏令民間毎秋家出粟麥一石已下貧富差等儲之閭巷以備凶年名曰義倉】

羣牧上籍【增唐書百官志太僕寺諸牧監馬之駑良皆著籍良馬稱左駑馬稱右毎歳孟秋羣牧使以諸監之籍合爲一以仲秋上於寺】

贊考課【增唐書百官志左右衛長史各一人掌判諸曹五府外府稟祿卒伍軍團之名數器械車馬之多少小事得専逹毎歳秋贊大將軍考課】

輸庸調【增唐書食貨志租以斂獲早晚險易遠近爲差庸調輸以八月以九月同時輸者先逺民皆自槪量州府歳市土所出爲貢其價視絹之上下無過五十匹】

防秋【增唐書陸贄西北邊歳調河南江淮兵謂之防秋國史補渾瑊太師年十一歳隨父釋之防秋朔方節度使張齊丘戲問曰將乳母來否其年立跳蕩功後二年拔石堡城收龍駒島皆有奇效髙適詩靑海只今將飲馬黃河不用更防秋】

秋賦【增宋史選舉志範仲淹參知政事意欲復古勸學數言興學校本行實詔近臣議於是宋祁等奏教不本於學校士不察於鄕裏則不能覈名實有司束以聲病學者専於記誦則不足盡人材參考眾說擇其便於今者莫若使士皆土著而教之於學校然後州縣察其履行則學者修飾矣乃詔州縣立學士須在學三百日乃聼預秋賦又毎秋賦自縣令佐察行義保任之上於州州長貮復審察得實然後上本道使者類試】薦新【增玉海元丰四時薦新禮孟秋嘗粟與稷羞以棗梨仲秋嘗麻稻羞以蒲季秋嘗菽羞以栗元史祭祀志薦新雛雞孟秋用之菱芡栗黃鼠仲秋用之梨棗黍梁鶿老季秋用之】

民用

有秋【原書若農服田力穡乃亦有秋增白居易詩海內時無事江南歳有秋】

曲薄【增詩蒹葭蒼蒼白露爲霜疏八月白露節秋分八月中九月寒露節霜降九月中白露凝戾爲霜然後歳事成謂八月九月葭成葦可以爲曲薄充歳事也埤雅葭一名華蒹一名薕薕髙數尺今人以爲簾箔因此爲名也至秋堅成謂之雈葦】

落實取材【增左歳云秋矣我落其實而取其材】

養收【原內經秋三月此謂容平天气以急地气以明蚤臥蚤起與雞俱興使志安寧以緩秋刑收斂神气使秋气平無外其志使肺气淸此秋气之應養收之道也逆之則傷肺】

肺通秋气【增內經肺者气之本魄之處也其華在毛其充在皮爲陽中之太陰通於秋气】秋脈如浮【增內經帝曰秋脈如浮何如而浮岐伯曰秋脈者西方金也萬物之所以収成也故其气來輕虛以浮來急去散故曰浮】

區種【增汜勝之書上農區田大區方深各六寸閒相去七寸一畝三千七百區丁男女種十畝至秋區三升粟畝得百斛中農區田法方七寸深六寸閒相去二尺一畝千二十七區丁男女十畝秋粟得五十一石下農區田法方九寸深六寸閒相去三尺秋畝得二十八石旱卽以水沃之】

糧【增南方艸木狀甘味如薯蕷性不甚冷舊珠崖之地海中之人皆不業耕稼惟掘地種甘秋熟収之蒸防切如米粒倉圌貯之以充糧糗是名糧】

良耀艸【增南方艸木狀良耀艸枝葉如麻黃秋結子如小栗煨食之解毒昔有得是藥者梁氏之子耀因以爲名梁轉爲良爾花白似牛李出髙涼】

秋耕【增齊民要術秋耕防靑者爲上初耕欲深轉地欲淺菅茅之地宜縦牛羊踐之韓氏直說凡地除種麥外並宜秋耕秋耕之地荒艸自少極省耡工】

種穬麥【增齊民要術穬麥非良地則不須種八月中戊社前種者爲上時下戊前爲中時八月末九月初爲下時】

種苜蓿【增齊民要術崔實曰七月八月可種苜蓿爾雅翼按今苜蓿甚似中國灰藋但藋苗葉作灰色而苜蓿苗端常有數葉深紅可愛今人謂之鶴頂艸秋後結實黒房累累如穄故俗人因謂之木粟其米可爲飯亦有可以釀酒者】

種蓮子【增齊民要術八月九日取蓮子堅黒者於瓦上磨蓮頭令皮薄取墐土作熟泥封之泥幹時擲於池中泥下自然周正易生少時卽出其不磨者皮旣堅厚倉卒不能生也】

兔毛筆【增筆陣圗筆要取崇山絕仞中兔毛八九月收之其筆頭長一寸管長五寸鋒齊腰彊者】蜂【增永嘉地記七八月中常有蜂羣過有一蜂飛先覓止泊家中人知輙內木桶中以塗桶中飛者聞气或停不過三四來便舉羣悉至】

苕華【增陸璣詩疏苕一名陵時一名鼠尾似王芻生下濕水中七八月中華紫似今紫艸華可染皂煮以沐髮卽黑葉靑如藍而多華】

木【增陸璣詩疏枸樹山木其狀如櫨一名枸骨髙大如白楊所在山中皆有理白可爲函板枝柯不直子著枝端大如指長數寸噉之甘羙如飴八九月熟江南特美今官園種之謂之木本従南方來能令酒味薄若以爲屋柱則一屋之酒皆薄】

巴竹筍【增陸璣詩疏巴竹筍八月九月生始出地長數寸鬻以苦酒防汁浸之可以就酒及食】賜嘗稻豆【增湘山野錄眞宗深念稼穡聞占城稻耐旱西天菉豆子多而粒大各遣使以珍貨求其種占城得種二十石至今在處播之西天中印土得菉豆種二石始植於後苑秋成日宣近臣嘗之仍賜占稻及西天菉豆禦詩】

芋頭芋子【增本艸衍義芋所在有之江浙二川者最大而長京洛者差圎小當心出苗者爲芋頭四邊附之而生者爲芋子八月九月已後掘食之】

硫黃【增政和本艸硫黃一名石硫黃或生易陽或生西河或五色黃是樊水石液也燒有紫焰八月九月采】

橡實【增政和本艸橡實櫟木子也木髙二三丈開黃花八九月結實其實爲皁斗槲櫟皆有斗而以櫟爲勝不拘時采其皮幷實用】

菇米【增爾雅翼苽者蔣艸也其苗有莖梗者謂之菇蔣至秋則爲此米一名雕胡古人以爲美饌杜甫秋興詩波漂菇米沈云黑】

茭首【增爾雅翼菇首者菇蔣三年以上心中生薹如藕至秋如小兒臂大謂之茭首本艸所謂菇根者也可蒸煮亦可生食】

石蓮子【增本艸綱目蓮實一名石蓮子至秋黑而沈水諸鳥猿猴取得不食藏之石室內人得三百年者食之永不老也】

蓮花駐顏【增本艸綱目芙蓉服食駐顏太淸艸木方七月七日采蓮花七分八月八日采根八分九月九日采實九分陰漧搗篩毎服方寸匕溫酒調服】

蘹香【增本艸綱目蘹香北人呼爲香葉極疎細作叢七月生花頭如傘蓋黃色結實如麥而小靑色八九月采實陰漧川人多煮食其莖葉】

秦椒【增本艸綱目秦椒生泰山山谷及秦嶺上或瑯琊八月九月采實陸璣詩疏秦椒樹似茱萸有鍼刺葉堅而滑澤味亦辛香蜀人作茶吳人作茗皆以其葉合煮爲香】

烏臼子【增夲艸綱目烏臼木名鵶臼南方平澤甚多今江西人種植采子蒸煮取脂澆燭子上皮脂勝於仁子八九月熟初靑後黑分爲三瓣】

楮實【增本艸綱目楮名谷楮實生少室山所在有之八月九月采實日幹】

葡萄釀酒【增本艸綱目葡萄漢書作蒲桃圎者名艸龍珠長者名馬乳七月八月熟取汁可釀酒大宛以葡萄釀酒富人藏酒萬餘石久者十數年不敗張騫使西域得其種還中國始有蓋北果之最珍者】柹熟【增本艸綱目柹髙樹大葉圓而光澤八九月乃熟生柹置器中自紅者謂之烘柹日幹者謂之白柹火幹者謂之烏柹水浸藏者謂之醂柹】

橄欖【增本艸綱目橄欖生嶺南樹似木槵子樹而髙端直可愛結子形如生訶子無稜瓣八月九月采之按嶺表錄異云橄欖樹枝皆髙聳其子深秋方熟子繁樹峻不可梯緣但刻根下方寸許納鹽入內一夕子皆自落】

錦荔枝【增本艸綱目苦名錦荔枝卽癩葡萄生苗引蔓莖葉捲須並如葡萄而小七八月開小黃花五瓣如椀形結靑色皮上痱一如癩及荔枝殼狀熟則黃色自裂內有紅瓤南人以靑皮煮肉及防醬充蔬】灰藋【增本艸綱目灰藋處處原野有之莖有紫紅綫稜葉尖有刺莖心嫩葉背面皆有白灰爲蔬亦佳七八月開細白花結實簇簇如毬中有細子蒸暴取仁可炊飯及磨粉食救荒】

菊枕【增澄懷錄秋采甘菊花貯以紅碁布囊作枕用能淸頭目去邪穢】

蒲花褥【增山家淸供秋采蒲花如柳絮者熟鞭貯以方靑囊作坐褥或臥褥甚溫燠𨿽木棉不及也】枸杞花【增常氏日錄七月上甲日采枸杞花八月上酉日治服之】

決明【增羣芳譜決明有二種馬蹄決明秋開淡黃花五出結角如初生細豇豆入眼藥最良茳芒決明卽山扁豆秋開深黃花五出結角如小指味甘滑二種苗葉皆可作酒麯俗呼爲獨占缸杜甫秋雨嘆雨中百艸秋爛死階下決明顏色鮮著葉滿枝翠羽蓋開花無數黃金錢】

鋤社【增農桑輯要北方村落之閒多結爲鋤社以十家爲率先鋤一家之田本家供其飲食其餘次之旬日之閒各家田皆鋤治自相率領樂事趨功無有偸惰閒有病患之家共力助之故田無荒穢歳皆丰熟秋成之後豚蹄盂酒遞相犒勞名爲鋤社】

秋蠶【增農桑輯要秋蠶初宜涼漸漸宜暖亦因天時漸涼故也簇與繰絲法同春蠶】

早春茶【增茶疏往日無有於秋日摘茶者近乃有之秋七八月重摘一番謂之早春其品甚佳】養肺臟法【增遵生八牋修養肺臟法當以秋三月朔望旭旦向西平坐鳴天鼓七飲玉泉三然後瞑目正心思吸兌宮白炁入口七吞之閉气七十息此爲調補神气安息靈魂之要訣也】

物候

百卉腓【原詩秋日淒淒百卉具腓淒淒涼風也卉艸也腓病也韓詩云變也增陶潛送客詩秋日淒且厲百卉具已腓爰以履霜節登髙餞將歸】

秋蒿【增爾雅蘩之丑秋爲蒿注春時各有種名至秋老成皆通呼爲蒿】

萬寶成【原莊子正得秋而萬寶成增宋史樂志祀五方帝樂章執矩斯兌實惟素靈受職儲休萬寶以成王珪敎坊致語年年萬寶登秋後常與君王獻壽香蘇軾敎坊致語屬此九秋之後粲然萬寶之成】秋蘭【原文子秋蘭欲茂秋風敗之楚辭秋蘭兮靑靑綠葉兮紫莖又扈江蘺與薜芷兮紉秋蘭以爲佩】

禦制秋蘭詩幷序殿前盆卉芳蘭獨秀昔人稱爲王者香又以方之君子因題四韻猗猗秋蘭色布葉何蔥靑愛此王者香著花秀中庭幽芬散緗帙靜影依疎櫺豈必九畹多侈彼離騷經【增張衡東京賦芙蓉覆水秋蘭被涯休奕詩秋蘭防玉池池水淸且芳】

秋水【原莊子秋水時至百川灌河涘涯之間不辧牛馬於是河伯欣然自喜以天下之美爲盡在已增潘嶽秋興賦澡秋水之涓涓兮玩遊鯈之潎潎杜甫詩秋水淸無底蕭然淨客心】

秋豪【增莊子天下莫大於秋豪之末而太山爲小漢書髙祖紀沛公曰吾入關秋豪無所敢取注豪秋乃成好舉盛而言也杜甫山寺詩上方重閣晚百里見秋豪】

秋蓬【原說苑秋蓬惡於根本而美於枝葉秋風一起根且拔矣增埤雅蓬蒿屬艸之不理者也其葉散生如蓬末大於本故遇風輒防而旋】

蟋蟀【原古今注蟋蟀一名吟蛩秋初生得寒則鳴濟南呼爲婦增開天遺事每至秋時宮中妃妾輩以小金籠促蟋蟀閉於籠中置之枕函畔夜聼其聲庶民之家皆效之也原王褒聖主得賢臣頌蟋蟀秋吟蜉蝣出以陰增白居易詩野秋鳴蟋蟀沙冷聚鸕鷀】

落葉【增陶潛詩空庭多落葉慨然知已秋摭言賈島太和中嘗跨驢張蓋橫截天街時秋風正厲黃葉可掃島吟曰落葉滿長安求一聨不可得不知身之所從因衝京兆尹劉棲楚節被系一夕釋之】

石鴈飛鳴【原南康記平固縣覆笥山上有大湖周數十里靈果異物皆不可識又有石鴈浮在湖中毎至秋天石鴈飛鳴如候時也】

采芝【原抱朴子白雲芝生於名山之陰白石上有白雲覆之白蓋二重味辛甘小苦以秋采之陰漧治食令人身輕齒堅月精芝秋生山陽石上莖靑上赤味辛苦增又黒芝生於名山之陰大谷中白蓋赤莖味甘秋采之陰漧日食令人身輕齒堅金蘭芝生於名山之陰金石之間上有水蓋莖出入秋旬求之飲其中水壽千歳耳目聰明】

石首化鳧【原述異記吳郡魚城城下水中有石首魚至秋化爲鳧鳧項中尙有石】

取鷹【增酉陽雜俎取鷹法七月二十日爲上時內地者多塞外者殊少八月上旬爲次時八月下旬爲下時塞外鷹畢至矣】

蒟蒻【增酉陽雜俎蒟蒻根大如椀至秋葉滴露隨滴生苗】

預知子【增本艸圗經預知子淮蜀漢黔諸州有之七八月有實作房初生靑至熟深紅色毎房有子五七枚如皁莢子斑褐色光潤如飛蛾取一枚綴放領上遇蠱毒物則惻惻有聲當便知之故有此名】金錢花【增本艸圗經旋復花生平澤山谷大似紅藍而無刺開花如菊花小銅錢大深黃色上黨田野人呼爲金錢花七八月采花曝漧】

鵞毛玉鳳花【增益部方物略記鵞毛玉鳳花本至卑纖蓬如釵股秋開狀似禽故曰鳳色白故曰玉以其分輕故曰毛】

端聖花【增益部方物略記端聖花出靑城山中幹不條髙者乃尋丈花率秋開四出與桃花然數十跗共爲一花繁宻若綴先後相繼新蘂開而舊未萎也成都人競移蒔圃中以爲尢玩云】

海防【增益部方物略記海防不皮而榦葉叢於杪至秋乃實似楝子理致幹堅風雨不能撼云】蟬花【增益部方物略記蟬花二川山林中皆有之如蟬之不蛻者至秋則花其頭長一二寸黃碧色治小兒瘈瘲又能已瘧】

楸綫【增埤雅楸有行列莖幹喬聳淩雲華髙可愛至秋垂條如綫俗謂之楸綫】

蕓粉【增埤雅蕓今七里香是也葉豌豆作小叢生其花極芬香秋則葉閒微白如粉污辟蠧殊驗】蚌孕珠【增埤雅蚌孕乳以秋蚌聞雷聲則防其孕珠若懷妊然故謂之珠胎】

秋海棠【增采蘭志昔有婦人懷人不見恆灑淚於北墻之下後灑處生艸其花甚媚色如婦面其葉正綠反紅秋開名曰斷腸花卽今秋海棠也】

馬兜鈴【增政和本艸馬兜鈴苗作蔓繞樹而生葉如山芋開黃紫花頗枸杞花七月結實棗許大如鈴其根名雲南似木香小指大赤黃色七八月采實暴漧】

采香【增海槎余錄黎山中產各種香當七八月晴霽徧山尋視見大小木千百皆凋悴其中必有香凝結乘夜月輝探視之則香透林而起用艸系記取之】

澤蘭【增楚辭補注澤蘭生水澤中及下濕地苗髙二三尺葉尖微有毛不光潤方莖紫節七月八月開花帯紫白色】

半邊蓮【增本艸綱目半邊蓮小艸也生陰濕塍塹邊就地細梗引蔓節節而生細葉秋開小花淡紅紫色止有半邊如蓮花狀故名】

拒霜【增本艸綱目木芙蓉八九月始開故名拒霜蘇東坡詩云喚作拒霜猶未稱防來卻是最宜霜】防櫚實【增本艸綱目椶櫚木髙一二丈無枝條葉大而圓如車輪萃於樹杪其下有皮重疊裹之每皮一匝爲一節二句一采皮轉復生上生黃白花八九月結實作房如魚子黑色山海經云石翠之山其木多防是也】

秋牡丹【增羣芳譜秋牡丹艸本徧地蔓延葉似牡丹差小花似菊之紫鶴翎黃心秋色寂寥花閒植數枝足狀秋容】

蓍艸【增羣芳譜蓍神艸也能知吉凶蘇頌云上蔡縣白龜祠旁其生如蒿作叢髙五六尺一本一二十莖至多者五十莖生便條直秋後有花出於枝端紅紫色形如菊花結實如艾實】

栗實【增羣芳譜栗苞生外殻刺如蝟毛其中著實或單或雙或三四少者實大多者實小實有殻紫黑色殻內膜甚薄色微紅黑外毛內光膜內肉外黃內白八九月熟則苞自裂而實墜】

秋葵【增艸花譜秋葵色蜜心紫秋花朝暮傾陽此葵是也秋盡收子移種】

蝴蝶花【增艸花譜艸花儼如蝶狀色黃上有赤色細防濶葉秋時分種】

黃蝶【增楊升庵集蝴蝶或黑或白五采皆具惟黃色一種至秋乃多蓋感金气也李白詩八月蝴蝶黃白樂天詩秋花紫蒙蒙秋蝶黃茸茸】

紅葉【增元禛詩風落秋池紅葉多李啇隠詩秋應爲紅葉雨不厭靑苔】

占驗

愆候【增管子秋行夏政葉行春政華行冬政耗注盛陽气乘之故卉木生葉又少陽气乘之故卉木更生華又盛陰肅殺故虛耗也淮南子秋行夏令華行春令榮行冬令耗】

秋之徳雨【增呂氏春秋秋之徳雨雨不信其谷不堅谷不堅則五種不成】

早寒【增呂氏春秋秋早寒則冬必煗矣】

杏多實【增師曠占杏多實不虫者來年秋善五木者五穀之先欲知五穀但視五木擇其木盛者來年益種之】

葵占【增師曠占欲知牛馬貴賤秋葵下小葵生牛馬貴大葵不虫牛馬賤】

辰星靑白【增史記天官書辰星之色秋靑白而歳熟】

蛙蟇羣鬭【增漢書五行志武帝元鼎五年秋蛙與蝦蟇羣鬭是歳四將軍眾十萬徵南越開九郡】信石雲气【增圗經信石山在郁林州東南二里一名牢石坡坡上夾石側防如鐘唐置牢州以此每歳秋期鄕人共此石若有雲气覆之歳必大稔】

李再華【增酉陽雜俎李再華秋大霜】

秋雷【原戎事類占秋甲子雷歳凶秋月暴雷謂之天收百谷虛耗不成】

云陰占【增田家五行秋天云陰若無風則無雨】

雜紀

龍見絳郊【增左昭公二十九年秋龍見於絳郊】

城防溝【增左哀公九年秋吳城防溝通江淮注於防江築城穿溝東北通射陽湖西北至末口入淮通糧道也今廣陵防江是】

報徳星【增史記封禪書元封元年秋有星茀於東井後十餘日有星茀於三能望气王朔言獨見旗星出如食頃復入焉有司皆曰陛下建漢家封禪天其報徳星雲】

天馬歌【增漢書武帝紀元鼎四年秋馬生渥窪水中作天馬之歌】

穿昆明池【增漢書武帝紀元狩三年秋謫吏穿昆明池注越嶲昆明國有滇池方三百里漢使求身毒國而爲昆明所閉今欲伐之故作昆明池象之以習水戰】

微行【增漢書東方朔微行常用飲酎已八九月中與侍中常侍武騎及待詔隴西北地良家子能騎射者期諸殿門故有期門之號自此始微行以夜漏下十刻乃出】

秋風辭【增漢武故事帝行幸河東祠后土顧視帝京忻然中流與羣臣燕作秋風辭曰秋風起兮白雲飛艸木黃落兮鴈南歸蘭有秀兮菊有芳懷佳人兮不能忘泛樓船兮濟汾河橫中流兮素波簫鼓鳴兮櫂歌懽樂極兮哀情多少壯幾時兮柰老何】

宜秋聚【增後漢書郡國志南陽郡有宜秋聚】

抒秋縣【增後漢書郡國志沛國縣抒秋故屬梁國有澶淵聚水經注獲水又東歷藍田鄕郭又東逕梁國抒秋縣故城南】

登南樓【原晉書庾亮亮在武昌諸佐吏殷浩之徒乘秋夜往共登南樓俄而不覺亮至諸人將起避之亮徐曰諸君少住老子於此處興復不淺便據胡牀與浩等談詠竟坐】

江舫誦詩【原晉書袁宏宏有逸才文章絕美曽爲詠史詩是其風情所寄少孤貧以運租自業謝尙時鎭牛渚秋夜乘月率爾與左右微服泛江會宏在舫中諷詠聲旣淸防辭又藻防遂駐聼久之遣問焉答云是袁臨汝郎誦詩卽其詠史之作也尙傾率有勝致卽迎升舟與之譚論申旦不寐】

菇蒓鱸膾【原晉書張翰入洛齊王冏辟爲東曹掾因見秋風起乃思吳中菇菜蒓羮鱸魚膾曰人生貴得適志何能羇宦數千里以要名爵乎遂命駕而歸張翰思吳江歌秋風起兮佳景時吳江水兮鱸魚肥三千里兮家未歸恨難得兮仰天悲】

政刑白殿【增晉書張駿謙光殿西曰政刑白殿秋三月居之】

倭人年紀【增晉書東夷倭人不知正歳四節但計秋收之時以爲年紀人多壽百年或八九十】蒲柳姿【原世說顧恱與簡文同年而髮蚤白簡文曰卿何以先白對曰蒲柳之姿望秋而落松柏之質經霜獨茂】

觀濤【增齊書州郡誌廣陵爲南兗州鎭土甚平曠刺史毎以秋月多出海陵觀濤與京口對岸江之壯濶處也】

野稻【增南史梁武帝紀中大通三年秋吳興生野稻】

蟬珥【原南史朱異朱異除中書郎時秋日始拜有飛蟬正集異武冠上時咸謂蟬珥之兆】長生樹【增鄴中記金華殿後有皇后浴室種雙長生樹枝條交於棟上團團車蓋形冬日不凋葉大如掌至八九月乃生華子赤大如橡子不中啖也世人謂之西王母長生樹】

水唐【增水經注疎水中有物如三四歳小兒鱗甲如鯪鯉射之不可入七八月中好在磧中自曝膝頭似虎掌爪常沒水中出膝頭小兒不知欲取弄戲便殺人或曰人有生得者摘其臯厭可以小使名曰水唐者也】田禾復滿【增續搜神記廬陵巴丘人周冕者世以田作爲業年常田數十頃家漸富晉太元初秋收已過獲刈都畢明旦至田禾悉復滿湛然如初卽便更獲所獲盈倉於此遂爲巨富】

江山神會【增圖經天目山有洞三十六毎秋必有一日風雨晦暝土俗云是山神與江神會也】金虀玉膾【增大業拾遺吳郡作鱸魚膾須八九月霜下之時收鱸魚三尺以下者作幹膾浸漬訖布裹瀝水令盡散置盤內取香柔花葉相閒細切和膾撥令調勻霜後鱸魚肉白如雪不腥所謂金虀玉膾東南之佳味也皮日休詩共君無事堪相賀又到金虀玉膾時】

贈赴舉【增國史補熊執易應舉道中秋雨泥潦逆旅有人同宿而屢嘆息者問之乃堯山樊澤將赴制舉驢劣不能進執易乃輟所乘馬並囊中縑帛悉與樊澤以遂其往詰朝執易乃東歸】

秋風髙【原羯鼓錄明皇又制秋風髙毎至秋空迥徹纖翳不起卽奏之必逺風徐來庭葉隨下】永新歌【增樂府雜錄開元中內人有許和子者本吉州永新縣樂家女也開元末選入宮卽以永新名之籍於宜春院善歌能變新聲遇髙秋朗月臺殿淸虛喉囀一聲響傳九陌】

宮內種甘【增酉陽雜俎天寶十年上謂宰臣曰近日於宮內種甘子數株今秋結實一百五十顆與江南蜀道所進不異宰臣賀表曰雨露所均混天區而齊被艸木有性憑地气而潛通故得資江外之珍果爲禁中之華實】

秋蠅【增酉陽雜俎長安秋多蠅成式蠧書常日讀百家五卷頗爲所擾觸睫隱字敺不能已】李牟吹【原零陵總記李牟秋夜吹笛於洲舟檝甚隘初調羣動皆息及數奏微風颯然而至又俄頃舟人賈客皆有怨嘆悲泣之聲】

行舊捲【增唐詩紀事唐舉子先投所業於公卿之門謂之行捲裴說只行五言十九首至來年秋試復行舊捲人有譏之者說曰只此十九首苦吟尙未有人見知何假別行捲哉識者以爲知言】

祕省聨詩【增唐詩紀事孟浩然閒遊祕省秋月新霽諸英聫詩次當浩然句曰微雲淡河漢疎雨滴梧桐舉座嗟其淸絕咸以之閣筆不復爲綴】

睢陽異鳥【增宣室志貞元十四年秋有異鳥其色靑狀鳩鵲翔於睢陽之郊止叢木中有羣鳥千數列於左右前後朝夕各銜蜚虫稻梁以獻焉是鳥毎飛則羣鳥咸噪而導其前或翼其旁或擁其後若喚警衛之狀止則環而向焉睢陽人適野縱觀以爲羽族之靈者然其狀不鸞鳳時李翺客於睢陽曰此眞鳳鳥也於是作知鳳一章備書其事】

傍不肯【增夢溪筆談元丰中慶州界生子方虫方爲秋田之害忽有一虫生如土中狗蠍其喙有鉗千萬蔽地遇子方虫則以鉗之悉爲兩叚旬日子方皆盡歳以大穰其虫舊曾有之土人謂之傍不肯】紫花梨【增耳目記王公逹尙壽春公主聞眞定有紫花梨就加封檢洎秋實公主必親選而進之】背畫上時【增歷代名畫記國公家背書畫入少蠟要在密潤陰陽之气以調適秋爲上時暑濕之時不可用】

秋山圖【增圗畫見聞志太平興國中祕閣曝畫時陶谷爲翰長因展秋山圗一面令黃居宷品第之居寀曰此實居寀與父筌同畫絹縫中有居寀父子姓名視之果驗花竹禽鳥泉石地形皆極精妙】秋香滿院【原鶴林玉露黃龍寺晦堂老子嘗問山谷以吾無隱乎爾之義山谷詮釋再三晦堂終不然其說時暑退涼生秋香滿院晦堂因問曰聞木犀香乎山谷曰聞晦堂曰吾無隱乎爾山谷乃服晦堂此等處誠實脫灑亦只是曾防見觧卻無顏子工夫此儒佛所以不同】

秋風亭【增曾稽志秋風亭在觀風堂之側辛棄疾會稽秋風亭觀雨漢宮春詞亭上秋風記去年嫋嫋曾到吾廬山河舉目𨿽異風景非殊功成者去覺團扇便與人疏吹不斷斜陽依舊茫茫禹迹都無千古茂林猶在甚風流章句解擬相如只今木落江冷眇眇愁余故人書報莫因循忘卻蒓鱸誰念我新涼燈火一編太史公書】

宮殿門名【增玉海漢有萬秋門千秋門有長秋殿後漢有宜秋門魏有延秋門北齊有千秋樓後魏有上秋門】

秋巴納【增遼史營衛志秋巴納曰伏虎林七月中旬自納涼處起牙帳入山射鹿及虎林在永州西北五十里嘗有虎據林傷害居民畜牧景宗領數騎獵焉虎防艸際戰栗不敢仰視上捨之因號伏虎林毎歳車駕至皇族而下分布濼水側伺夜將半鹿飲防水令獵人吹角效鹿鳴旣集而射之謂之防鹻鹿又名呼鹿】秋山服飾【增金史輿服志其從秋山之服則以熊鹿山林爲文】

吳防云【增下黃私記八九月中月輪外輕雲時有五色下黃人毎値此則急呼女子持鍼綫小兒持紙筆向月拜之謂之乞巧惟吳媼有一女年十二拜之甚勤一夕月下飛一五色防云如手掌大駐於女前女徑吸食之味甚香美明旦梳頭窺鏡面色艷冶彈琴讀書不習而能媼甚喜攺名爲防云有詩一卷行於世】麓臺秋月【增名勝志程符山在濰縣西南二十里左畔有臺方二丈許四望皆山獨畱月色里人謂之麓臺秋月】

食淪陰【增陵陽子明經秋食淪陰淪陰者日沒以後赤黃气也】

肺用事【增雲笈七籖治肺當用呬呬爲瀉吸爲補夫肺者兌之气金之精其色白其象如懸磬其神如白狩肺主魄魄化爲玉童長七寸持杖往來於肺藏肺者秋之用事常以七月八月九月望旭旦西南平坐鳴天鼓七飲玉漿三然後瞑目吸兌宮白气入口吞之以補呬之損肺以正白之用以致玉童餞則神安思彊延年益壽】

秋興【增潘嶽秋興賦序晉十有四年餘春秋三十有二始見二毛以太尉掾寓直於散騎之省僕野人也攝官承乏猥厠朝列夙興晏寢匪遑底寧譬猶池魚籠鳥而有江湖山藪之思於是染翰操紙慨然而賦於時秋也故以秋興命篇髙適詩晚晴催翰墨秋興引風騒】

秋葉【增梁書王僧孺寒虫夕叫合輕重而同悲秋葉晚傷雜黃紫而俱墜王昌齡長信秋詞金井梧桐秋葉黃珠簾不捲夜來霜】

秋艸【增孫椘詩晨風飄岐路零雨沾秋艸戎昱詩閉戶寂無事滿院生秋艸】

秋堂【增鮑昭詩寒機思孀婦秋堂泣徵客韓愈短燈檠歌黃簾綠幕朱戶閉風露气入秋堂涼】秋原【增沈約詩雲輕寒樹日麗秋原】

秋巒【增齊竟陵王詩髙云斂色遙露已團式詔司警言戻秋巒】

秋閨【增劉緩詩樓上起秋風絕望秋閨中燭澑花行滿香燃奩欲空】

秋江【增吳均詩露下寒葭中風起秋江上】

秋浦【增劉顯詩落日懸秋浦歸鳥飛相次】

秋暉【增庾肩吾詩秋暉逐行漏朔气繞相風】

秋籜【增庾信詩漂流從木梗風捲隨秋籜】

秋光【增唐太宗詩秋光凝翠嶺涼吹肅離宮馬戴詩露气竹防靜秋光雲月深】

秋箭【增唐太宗詩夏律昨畱灰秋箭今移晷】

秋緯【增許敬宗詩無機絡秋緯如管奏寒蟬】

秋樹【增王維詩月度天河光轉濕鵲驚秋樹葉頻飛韓愈詩露秋樹髙虫弔寒夜永】

秋沙【增杜甫詩逺岸秋沙白連山晚照紅】

秋砧【增杜甫詩野樹歌還倚秋砧醒卻聞許渾詩蘆花迷夕棹梧葉散秋砧】

秋花【增杜甫詩相擕行豆田秋花靄霏霏耿湋詩帯星凝曉露拂霧湧秋花】

秋容【增李白詩浮霽滅陽景萬物生秋容】

秋衣【增李白詩醉客滿船歌白薴不知霜露濕秋衣】

秋池【增權徳輿詩時菊洗露華秋池涵霽空】

秋波【增白居易詩秋波紅蓼水夕照靑蕪岸】

秋庭【增白居易詩秋庭不掃擕藤杖閒梧桐黃葉行周賀詩落木孤猿在秋庭積葉深】

秋練【增白居易詩月出砧杵動家家搗秋練】

秋簟【增元積詩酒醒秋簟冷風急夏衣輕】

秋茶【增張籍詩秋茶莫夜飲新自作松漿】

秋防【增嚴維詩漁浦浪花揺素壁西陵樹色入秋防】

秋標【增杜牧詩疏雨洗空曠秋標驚意新】

秋灘【增陸蒙詩聲利從來解破除秋灘惟憶下桐廬】

秋【增李郢詩江風徹曙不成睡二十五聲秋長】

秋塢【增韋莊詩晚樹連秋塢斜陽映暮岑】

禦制玉泉山晚景用唐太宗秋日韻晴霞收遠岫宿鳥赴髙林石激泉鳴玉波廻月湧金燻鑪籠竹翠行漏出松陰坐愛秋光好翛然靜此心

禦制秋日晚景有懷詩寒鴉秋景集南林遙倚屛山綺樹陰丹闕遠砧鳴午夜玉壺淸漏起遐心衷情靜裏無人識外像閒中有物尋憶想千般聞落葉且須持筆漫防吟

禦制用皇三子秋日郊行應制詩韻風髙鳳閣秋萬物變淸幽露冷凝仙掌云寒聚嶺頭荷疎起一鴈蒲盡現羣鷗郊外西成好應知禾黍收

禦制秋日再過阜平詩春經阜平縣夾道多榛雉堞久傾頺郛郭僅遺址耆老遮馬前其言質且俚土磽願力田三時事耘耔所苦井稅輸道遠越山水聞之切痌瘝寧爾在幹止有司近拊循瘡痍庶能起十室忠信存何況境百里郊圻戒申畫風土亦洵美問俗此重來居民咸色喜易彼蒿與萊荒塗漸成市經野得良圖可以諭治理

禦制出畿東觀秋成詩陰霖連六月宵旰念民生微風收潦水過雨見秋成古北龍旗近漁陽鳳輦行戌樓烽火息險豈借長城

梁元帝臨秋賦【增火歇兮秋气生風起兮秋潦淸覽時興而自得聊飛轡而娯情遵三條之廣路背九仞之髙城爾乃登長阪息余攬筆舒情沈吟屬思艸色雜而香同樹影齊而花異遙峯迢遞縈沙斷絕云出山而相似水含天而難別】

晉子夜秋歌【增白露朝夕生秋風淒長夜憶郎須寒服乘月搗白素】

謝惠連秋懷詩【增皎皎天月明奕奕河宿爛蕭瑟含風蟬嘹唳度云鴈寒商動淸閨孤燈曖幽幔耿介繁慮積展轉長宵半】

王融秋夜長【增秋夜長夜長樂未央舞防拂花燭歌聲繞鳳梁】

王維山居秋暝詩【增空山新雨後天气晚來秋明月松閒照淸泉石上流竹喧歸浣女蓮動下漁舟隨意春芳歇王孫自可畱】

杜甫秋野詩【增秋野日疏蕪寒江動碧虛繋舟蠻井絡卜宅楚村墟棗熟從人打葵荒欲自鋤盤餐老夫食分減及溪魚】

朱子秋懷詩【增井梧已飄黃澗樹猶含碧煙水但逶迆空齋坐蕭瑟端居生遠興散漫委書帙愛此北防閒時來岸輕幘微鐘忽迢遞禽語破幽寂賞罷一悁然淡泊忘所適】

禦定月令輯要卷十三

欽定四庫全書

禦定月令輯要卷十四

七月令

天道

月卦否【增易否之匪人不利君子貞大往小來本義否閉塞也七月之卦也】

流火【原詩七月流火箋大火者寒暑之也火星中而寒暑退故將言寒先著火所在增潘尼詩商風初授辰火防流朱明送夏少昊迎秋張恊雜詩大火流坤維白日馳西陸敬括七月流火詩前逄一葉下言念忽悲秋變莭金初至分寒火正流气含涼夜早光拂夏云收助月防明散防河麗景浮禮標時令爽詩興國風幽自此觀邪正深知王業休】

日在翼【原禮孟秋之月日在翼集說翼宿在已鶉尾之次】

中星【原禮昏建星中旦畢中集說建星說見仲春淮南子注畢西方白虎之宿】

律中夷則【原禮律中夷則集說夷則申律長五寸七百二十九分寸之四百五十一增史記律書七月也律中夷則夷則言陰气之賊萬物也淮南子夷則之數五十一主七月上生夾鐘原白虎通七月謂之夷則何夷傷則法地言萬物始傷被刑法也】

涼風至【原禮涼風至增爾雅北風謂之涼風淮南子景風至四十五日涼風至注坤卦之風也爲損又涼風至則報地徳祀四郊白虎通涼風至禾黍幹】

白露降【原禮白露降楚辭白露紛以塗塗兮秋風瀏以蕭蕭古詩白露沾野艸時節忽復易】盛徳在金【原禮先立秋三日太史謁之天子曰某日立秋盛徳在金天子乃齊】

天地肅【原禮天地始肅不可以贏注肅嚴急之言也贏猶解也集說陽道常饒陰道常乏故贊化者不可使陰气之贏也】

相月【原爾雅七月爲相】

大音【增史記天官書涒灘歳歳陰在申星居未以七月與東井輿鬼晨出曰大音昭昭白其失次有應見牽牛】

漢案戶【原夏小正漢案戶案戶也者直戶也言正南北也】

織女東鄕【原夏小正初昏織女正東鄕增星經織女三星在天市東常以七月一日六七日見東方色赤精明女功善】

霖雨灌荼【原夏小正時有霖雨灌荼灌聚也荼雚葦之莠爲將楮之也雚未秀爲菼葦未秀爲蘆】斗柄在下【原夏小正斗柄縣在下則旦】

招揺指申【原淮南子孟秋之月招揺指申增晉書樂志七月之辰謂爲申申者身也言時萬物身體皆成就也】

溓水【增內經陰陽交期在溓水注溓水者七月建申水生扵申也溓水靜也】

作銅儀【增後漢書順帝紀陽嘉元年秋七月史官始作風地動銅儀注時張衡爲太史令作之】首秋【原梁元帝纂要七月孟秋首秋上秋肇秋蘭秋增王僧孺詩首秋云物善晝暑旦猶淸蕭慤詩仙逰本多趣復此上秋初謝惠連詩淒淒乘蘭秋言餞千里舟】

蘭月【原提要七月爲蘭月】

天功大成【增周易集觧幹飛龍在天乃位乎天徳何妥曰此當七月萬物盛長天功大成故雲天徳也】

陰升【增周易集觧坤六三含章可貞幹寶曰陰在三七月之時自否來也陽降在四三公位也陰升在三三公事也】

包藏萬物【增周易集觧坤以藏之九家易曰建申之月坤在乾下包藏萬物也】

太乙【增夢溪筆談七月百谷成實自能任持故曰太乙】

禦制早秋新霽詩卷幔過新雨披襟納好風餘霞眀逺岫倒景射晴虹稼穡丰年足乾坤爽气同髙天云斷處歷歷見初鴻

禦制塞外新秋詩松塞雲峯轉邊陲秋气長楓林消溽暑柏葉送淸香禾黍宜關外情懷喜夜涼年丰還重谷處處有餘糧

禦制塞北早秋詩萬馬邊聲合雙旌障口開霜威隨出塞秋色壯登臺雁度連營去鷹呼絕巘蒼茫雲海月永夜照龍堆

禦制初秋詩大火初收暑气殘金風吹動芰荷寒鳴蟬送夏聲聲急雨霽遙天萬里看

庾信和初秋詩【增落星初伏火秋霜正動鐘北閣連橫漢南宮應鑿龍祥鸞棲竹實靈蔡上芙蓉自有南風曲還來吹九重】

蕭慤和初秋西園應敎詩【增池亭三伏后林館九秋前淸泠閒泉石散漫雜風蕖開千葉影橊艶百枝然約嶺停飛斾淩波動畫船】

唐太宗皇帝儀鸞殿早秋詩【增寒驚薊門葉秋小山枝松陰背日轉竹影避風移提壺菊花岸髙興芙蓉池欲知涼早巢空燕不窺】

楊師道初秋夜坐應詔詩【增玉琯涼初應金壺夜漸闌滄池流稍潔仙掌露方溥鴈聲風處斷樹影月中寒爽气長空淨髙吟覺思寛】

劉禕之九成宮秋初應制詩【增帝圃疏金闕仙臺駐玉鑾野分鳴鸑岫路接寶雞壇林樹千霜積山宮四序寒蟬急知秋早鶯疏覺夏闌怡神紫气外凝睇白雲端舜海詞波空驚遊聖難】李白太原早秋詩【增歲落眾芳歇時當大火流霜威出塞早云色渡河秋夢繞邊城月心飛故國樓思歸若汾水無日不悠悠】

白居易酬牛相公宮城早秋兼呈夢得詩【增七月中气後金與火交爭一聞白雪唱暑退淸風生碧樹未揺落寒蟬始悲鳴夜涼枕簟滑秋燥衣巾輕疏受老慵出劉楨疾未平何人伴公醉新月上宮城】

晏殊初秋宿直詩【增上帝冊書羣玉府仙人宮闕巨鰲山涼蟬度影秋陰薄促漏聲來夜唱閒】

楊萬里初秋暮雨詩【增禾穟輕黃尙淺靑村舂已報隔林聲忽驚暮色翻成曉仰見雙虹雨外明】

節序

秋始【增管子以夏日至始數四十六日夏盡而秋始而黍熟】

立秋【原淮南子大暑加十五日斗指背陽之維則夏分盡故曰有四十六日而立秋涼風至音比夾鐘孝經緯大暑後十五日斗指坤爲立秋秋者揫也物扵此而揫斂也】

處暑【原淮南子立秋加十五日斗指申則處暑音比姑洗孝經緯立秋後十五日斗指申爲處暑言凟暑將退伏而潛處也】

鷹隼撃【增漢書五行志立秋而鷹隼撃又孫寶寶爲京兆尹故吏侯文以剛直不苟合常稱疾不肯仕寶以恩禮請文欲爲布衣友日設酒食妻子相對文求受署爲掾進見如賔禮數月以立秋日署文東部督郵入見敕曰今日鷹隼始撃當順天气取姦惡以成嚴霜之誅掾部渠有其人乎文卬曰無其人不敢空受職寶曰誰也文曰霸陵杜穉李寶曰其次文曰豺狼橫道不宜復問狐貍春秋元命苞瑤光星散爲鷹立秋之日鷹鸇撃】

嘗粢【增漢書韋元成廟歳二十五祠注立秋嘗粢】

坤王【增京房易占立秋坤土王涼風用事周易集解致役乎坤崔憬曰立秋則坤王而萬物致養也】陰雲出【增易通卦驗立秋濁陰雲出如赤繒】

赤云出【增易通卦驗處暑赤云出】

虎嘯【增易通卦驗立秋虎始嘯】

蜻蛚上堂【增易通卦驗立秋白露下蜻蛚上堂】

促織鳴【原詩紀歷樞立秋促織鳴女工急促之也增謝朓詩秋夜促織鳴南鄰搗衣裳】樂用磬【增樂緯坤主立秋樂用磬五經要義磬立秋之樂也白虎通磬者夷則之气象萬物之成】閶闔風至【增符瑞圗立秋西方閶闔風至】

歳半【增內經歳半之前天气主之歳半之後地气主之注歳半謂立秋之日也】

迎秋西郊【增後漢書祭祀志立秋之日迎秋扵西郊祭白帝蓐收車旗服飾皆白歌西皓八佾舞育命之舞隋書禮儀志秋迎白招拒者招集拒大也言秋時集成萬物其功大也】

防劉【原後漢書禮儀志立秋之日自郊禮畢始威武斬牲扵郊東門以薦陵廟其儀乘輿禦戎路白馬朱鬛躬執弩射牲牲以鹿麛太宰令謁者各一人載獲車馳駟送陵廟斬牲之禮名曰防劉增又百官志每立秋防劉之日暫置水衡都尉事訖乃罷之漢儀注立秋防膢膢音劉劉殺也祭名也防虎屬常以立秋日祭獸王者亦以此日出獵還以祭宗廟故有防膢之祭也鹽鐵論月令涼風至殺气動蜻蛚鳴衣防成夭子行微刑始防膢以順天令】

乘之【增後漢書禮儀志立秋之日武官肄兵習戰陣之儀兵官皆肄孫吳兵法六十四陣名曰乘之】都試【增後漢書李通材官都試騎士日注漢法以立秋日都試騎士謂課殿最也漢官儀髙祖選能引關蹶張才力武猛者爲輕車騎士材官樓船常以立秋後講肄課試各有員數平地用車騎山阻用材官水泉用樓船】

順時決獄【增後漢書魯防永初元年上疏月令孟夏斷薄刑仲夏挺重囚今孟夏之制可従此令其決獄案考皆以立秋爲斷以順時節】

迎秋樂【增皇覧自夏至數至四十六日則天子迎秋扵西堂距邦九里堂髙九尺堂階九等白稅九乘旗旄尙白田車載兵號曰助天收唱之以商舞之以干戚此迎秋之樂也】

戴楸葉【增四民月令京師立秋滿街賣楸葉婦女兒童皆剪成花樣戴之形制不一干淳嵗時記立秋日都人戴楸葉】

鶉尾之次【增月令章句自張十二度至軫六度謂鶉尾之次立秋處暑居之楚之分野】眞人會仙官【增登眞隠訣立秋日日中五嶽諸眞人詣黃老君扵黃房�庭山會仙官扵日中定天下神圗�圗�樂】

治兵【增魏書建安二十一年有司奏以立秋擇吉日大朝車騎號曰治兵】

離合風【增要覽列子禦風常以立秋遊乎風穴是風至艸木皆生去則揺落謂之離合風】治大小麥【增齊民要術大小麥立秋前治訖蒿艾簟盛之良注立秋後則虫生】

備始涼【增齊氏要術處暑中向秋節浣故制新作檢薄以備始涼糶大小麥豆收縑練】

祀靈星【增隋書禮儀志開皇初扵國城東南七里延興門外爲靈星壇立秋後辰祠以一少牢通典立秋後辰日祀靈星祝曰九谷方成三時不害馮玆多祜介其農穡開元祀扵國城東南天寶四載升中祠】秋水赤豆【增幹淳歳時記立秋日都人飲秋水赤小豆本艸綱目七月立秋日面西以井華水吞赤小豆七枚一秋不犯痢疾】

玉女帛石【增紀異嵩山之上有玉女搗帛石瑩徹光潔人莫能測嶽下人云立秋前一日中夜常聞杵聲響】

祭嶽鎭海瀆【增金史禮志立秋祭西嶽華山扵華州西鎭吳山扵隴州望祭西海西瀆扵河中府】樗根餛飩【增山家淸供劉禹錫著樗根餛飩法立秋前後謂世多痢及腰痛取樗根一兩握搗篩和麪撚餛飩淸水煮空腹十枚並無禁忌】

楸葉膏【原居家宜忌立秋日太陽未升采楸葉熬膏搽治立愈名楸葉膏熬法以葉多方稠】飲井水【原常氏日錄立秋日人未起汲井水長防飲之卻病增海寕縣誌七月立秋日人立飲少水謂可免生疿且止痢】

擱稻【增陶朱公書稻田立秋後不添水曬十餘日謂之擱稻】

桐葉脫【增陶朱公書梧桐立秋之刻必脫一葉羣芳譜梧桐如某時立秋至期一葉先墜】

禦制立秋前一日晚同左右閒坐進鮮果偶作初到金風天气晚防涼雨後畫簾埀九重迥出白雲逺三殿髙臨北斗移珍果滿盤新獻節碧梧一葉報秋時漏深不寐題詩句月色煇煌照鳯墀

司空曙立秋日詩【增律變新秋至蕭條自此初花酣蓮報謝葉在栁呈防澹月多雲映淸風似雨餘捲簾涼暗度卻扇暑先除艸靜多翻燕波澄乍露魚今朝散騎省作賦興何如】

白居易立秋日登樂逰園詩【增獨行獨語曲江頭回馬遲遲上樂逰蕭颯涼風與衰誰敎計會一時秋】

劉言史立秋詩【增玆辰戒流火商颷早已驚雲天収夏色木葉動秋聲】

朱子立秋日逰三峽詩【增抗塵防何時猿鶴共悲怨豈知朱墨暇乃適山水願玆晨秋令初休沐謹邦憲佳賔忽四來英僚亦三勸駕言北郭門謝此旟隼建散目山崔嵬縱轡路修曼憑欄快倒峽躋壑困脫挽追攀林樾深歡喜腳力健登髙眺逺浦眾景爭自獻何必仍丹丘徑欲淩九萬】楊萬里立秋後一日雨天欲暮小立問月亭詩【增雨後林中別樣涼意行幽徑不知長風蟬幸自無星事彊爲閒人報夕陽】

周伯琦立秋日書事三首【增大駕畱西內玆辰祀典龍衣遵質朴馬酒薦馨香望祭園林邈追崇廟袥光艱難思創業萬業祚無疆自注國朝歳以七月七日或九日天子與後素服望祭北方陵園奠馬酒執事者皆世臣子弟是日擇日南行又鐵剎標山影金鋪耀日華龍秋歇雨燕落晝翻沙苑禦調驍騎宮官葺車長楊誰共賦滿耳沸寒笳自注上京西山上樹鐵旛竿髙數十丈以其下海中有龍用梵家說作此鎭之又涼亭千里內相望列東西秋狝聲容備時巡典禮稽鴇鳬隨矢落豭鹿應迷幹豆歸時薦康莊頌耄倪自注上京之東五十里有東涼亭西百五十里有西涼亭其地皆饒水艸有禽魚山獸置離宮巡守至此歳必獵較焉】

日次

初一日

書屏風【增舊唐書憲宗紀元和四年七月乙巳朔禦制前代君臣事迹十四萹書扵六扇屏風是月出書屏以示宰臣李藩等表謝之】

弛珠池禁【增唐書懿宗紀咸通四年七月辛夘朔弛亷州珠池禁】

奏四庫書【增唐會要開成元年七月戊辰朔分察使奏祕書省四庫見在新舊書籍共五萬六千四百七十六卷】

先天節【原宋史禮志大中祥符元年以七月一日聖祖降日爲先天節】

觀文監吉圗【增玉海慶曆元年七月戊申朔上命圗畫前代帝王美惡之事可爲監戒者號觀文監古圗上自爲記召輔臣至迎陽門觀之】

金太祖生【增金史太祖紀遼道宗時有五色雲气屢出東方司天孔致和曰其下當生異人建非常之事天以象告也咸雍四年戊申七月一日太祖生】

授智慧法文【增雲笈七籖元始天尊以開皇元年七月一日扵西那玉國郁察山浮羅之嶽長桑林中授太上大道君智慧上品大誡法文】

白居易七月一日作【增七月一日天秋生履道裏閒居見淸景髙興從此始林間暑雨歇池上涼風起橋竹碧鮮鮮岸莎靑靡靡蒼然古盤石淸淺平流水何言中門前便是深山裏雙僮侍坐臥一杖扶行止饑聞麻粥香渴覺云湯美平生所好物今日多在此此外更何思市朝心已矣】

李賀七月一日曉入太行山詩【增一夕繞山秋香露溘蒙菉新橋倚云阪虫嘶露朴洛南今已逺越衾誰爲熟石气何淒淒老莎如短鏃】

陸遊七月一日詩【增兀傲胡牀酒半醒釣筒收盡數舟橫風生細葛無三伏月上疎林正四更北斗離離低欲盡明河脈去無聲升仙豈復塵中戀便擬騎鯨返玉京】

初二日

議立明堂【增唐會要永徽二年七月二日詔禮官學士議立明堂柳宣依鄭康成議五室孔志約據大戴禮及盧植蔡邕議九室趙慈皓薛文思等各造明堂圗樣上以九室之議理有可依令所司詳定明堂形制大小階基髙下及辟雍門闕等制度】

初三日

有霧歳熟【原望气經七月三日有霧歳熟】

岑參七月三日宿關西客捨寄東山嚴許二山人詩【增云送關西雨風渭北秋孤燈燃客夢寒杵搗卿愁灘上思嚴子山中憶許由蒼生今有望飛詔下林丘】杜甫七月三日亭午已後較熱退晚加小涼穏睡有詩【增今玆商用事餘熱亦已末衰年旅炎方生意從此活亭午減汗流北鄰耐人聒晚風爽烏匼筋力蘇摧折】初四日

觀山川形勢【增玉海至道三年七月四日眞宗語宰臣曰朕欲觀邊防郡縣山川形勢可擇使以往乃選左蔵副使楊允防崇儀副使竇神寶閤門祗侯李允則乘視山川形勢】

置鑄錢監【增玉海熈寕三年七月四日詔京西淮淛江西荊湖六路各置鑄錢監一江荊以十五萬餘以萬緡爲額】

進都水名山記【增玉海熈寕八年七月四日右諫議大夫沈立進都水記二百卷名山記一百卷】

初五日

旗旛攺色【增唐會要天寶九載七月五日諸衛隊仗緋色旗旛攺爲赤黃以符土運】

造大路大旗【增玉海政和六年七月五日造大路如玉路之制惟不飾以玉樊纓一就以尙質又制大旗十有二旒龍章而設日月建於大路之上以象天】

蘇軾七月五日詩【增何處覓新秋蕭然北臺上秋來未云幾風日已淸亮雲間聳孤翆林表浮逺漲新棗漸堪剝晚猶可餉西風送落日萬竅含淒愴念當急行樂白髮不汝放】

初六日

烹雙鯉【增前定錄陸賔虞舉進士在京師有僧曰惟瑛知術數寶歷二年春賔虞欲罷舉歸吳惟瑛畱止一宿謂曰來歲成名不必歸但取京兆薦送至七月六日若食水族則殊等與及第必矣賔虞後適從孫聞禮之舍旣入聞禮喜迎曰向有人惠雙鯉魚方欲翁而烹之賔虞素嗜魚便令作羮則七月六日也遽命駕詣惟瑛且紿之曰逰蒲關瑛笑曰水族已食矣逰蒲關何爲賔虞深信之因取薦京兆府果得殊等明年登第】

誕辰參賀【增容齋隨筆唐穆宗卽位之初年詔曰七月六日是朕載誕之辰其日百僚命婦宜於光順門進名參賀朕於門內與百僚相見】

七夕用六日【增容齋三筆太平興國三年詔七夕嘉辰著於令甲今之習俗多用六日非舊制也宜復用七日且名爲七夕而用六不知始自何時然唐世無此說必出於五代耳】

天淸節【增遼史景宗紀有司請以帝生日七月六日爲天淸莭從之】

夢神女【增奚嚢橘柚袁伯文七月六日過髙唐遇雨宿於山家夜夣女子甚都自稱神女伯文欲畱之神女曰明日當爲織女造橋違命之辱伯文驚覺天已辧色啟防視之有羣鵲東飛有一稍小者從防中飛去是以名鵲爲神女也】

杜甫早秋苦熱堆案相仍詩【增七月六日苦炎蒸對食暫餐還不能每愁夜中自足蠍況乃秋後轉多蠅束帯狂欲大叫簿書何急來相仍南望靑松架短壑安得赤腳踏層冰】楊維楨秋日招飲湖上詩【增七月六日流火驕故人重有濠梁招洗車快借雙星雨打鼓如迊八月潮下馬題詩嶽王寺解貂沽酒叚家橋西湖顏面晚更好水晶宮中吹玉簫】

初七日

漢武帝生【原漢武故事景帝嘗夢髙祖謂己曰王美人生子可名爲彘以乙酉年七月七日旦生武帝扵猗蘭殿】

西王母至【原漢武故事七月七日上扵承華殿齋忽見一靑鳥從西方來上問方何鳥對曰西王母將降宜灑掃以待之夜漏七刻果降增博物志漢武帝好仙道時西王母遣使乘白鹿告帝當來乃供帳九華殿以待之七月七日夜漏七刻王母乘紫雲車而至扵殿西南面東向頭上戴七種靑气郁欝如雲有三靑鳥如烏大使侍母旁時設九微燈帝東面西向王母索七桃大如彈丸以五枚與帝母食二枚帝食桃輙以核著膝前母曰取此核何爲帝曰欲種之母笑曰此桃三千年一生實時東方竊從殿南廂朱鳥牖中窺母母顧之謂帝曰此窺牖小兒常三來盜吾此桃由此世人謂方神仙也曹唐漢武帝扵宮中宴西王母詩鼇岫云低太乙壇武皇齋潔不勝懽長生碧字期親署延壽丹泉許細看劍佩有聲宮樹靜星河無影禁花寒秋風褭褭月朗朗玉女淸歌一夜闌】

上元夫人【增漢武內七月七日王母至遣侍女郭宻香與上元夫人相問云王九光之母敬謝天事勞我致以愆面劉徹好道適來視之若能屈駕當停相須須臾夫人至從官文武千餘人夫人上殿向王母拜王母坐而止之呼同坐北向帝拜問寒溫還坐王母巾笈中有一卷書盛以紫錦之嚢出以示曰此五嶽眞形圗也今以相與上元夫人語帝曰今𨿽得眞形而無五帝六甲左右靈飛之符十二事何以召山靈朝地神攝總萬精駈防百束虎豹役蛟龍乎卽命侍女紀離容到扶廣山敕靑眞小童出六甲左右靈飛致神之方以授須臾侍女還捧五色玉笈鳳文之蘊以出其丈夫人手指所施用節度示帝焉凡十二事帝拜受】采守宮【增淮南萬畢術七月七日采守宮陰漧之合以井華水和塗女身有文章卽以丹塗之不去者不滛去者有姦】

緱山乘鶴【原列仙王子喬好吹笙作鳳凰鳴逰伊洛之間道士浮丘公接以上嵩山三十餘年後求之扵山見桓良曰告我家七月七日待我扵緱氏山頭果乘白鶴駐山嶺望之不到舉手謝時人數日而去宋之問王子喬詩王子喬愛神仙七月七日上賔天白虎揺瑟鳳吹笙乘騎雲气吸日精吸日精長不歸遺廟今在而人非空望山頭艸艸露濕人衣】

安公騎龍【原列仙陶安公者六安鑄冶師也一朝火散冶上紫色衝天安公伏冶下求哀須臾朱雀止冶上曰安公安公冶與天通七月七日迎汝以赤龍至日龍來安公騎之東南而去】

鵲橋【增風俗通織女七夕當渡河使鵲爲橋爾雅翼渉秋七日鵲首無故皆髠相是日河鼓與織女會扵漢東役烏鵲爲梁以渡故毛皆脫去江山縣誌七月剪午日繋臂防防投之屋謂助駕鵲橋】

作麯【原四民月令七月七日作麯】

捲耳麯【增四民月令捲耳伏后二十日爲麯至七月七日幹之覆以胡葈爾雅翼捲耳雒下謂之胡枲可煮爲茹又以其葉覆麯作黃衣】

合丸【原四民月令七月七日合藍丸及蜀漆丸】

暴書【原四民月令七月七日暴經書及衣裳不蠧世說郝隆七月七日出日中仰臥人問其故答曰我曬書太平禦覧晉髙祖不欲屈節曹氏辭以風痺魏武遣親信令史微服扵髙祖門外樹防下息時七月七日髙祖方曝書令史竊知還告乃重遣辟之】

良日【原風土記魏時人或問董勛云七月七日爲良日飲食不同扵古何也勛云七月黍熟七日爲陽數故以糜爲珍今北人惟設湯餅無復有糜矣】

曹公器物【增陸機與弟書在平原嘗按行曹公器物書刀五枚琉璃筆一枝景初二年七月七日】相連愛【原西京雜記戚夫人侍兒賈佩蘭後出爲扶風人叚儒妻說在宮內時七月七日臨百子池作於闐樂樂畢以五色縷相覊謂爲相連愛】

穿鍼【原西京雜記漢防女常以七月七日穿七孔鍼扵開襟樓荊楚歳時記七月七日是夕人家婦女結防縷穿七孔鍼或以金銀鍮石爲鍼輿地誌齊武帝起層城觀七月七日宮人多登之穿鍼世謂之穿鍼樓開天遺事七夕宮中以錦結成樓殿髙百尺上可以勝數十人陳以果酒炙設坐具以祀牛女二星妃嬪各以九孔鍼五色綫向月穿之過者爲得巧之增梁簡文帝七夕穿鍼詩憐從帳裏出想見夜防開鍼欹疑月暗縷散怪風來劉孝威七夕穿鍼詩縷亂恐風來衫輕羞指見故穿雙眼鍼持縫合歡扇劉遵七夕穿鍼詩步月如有意情來不自禁向花抽一縷舉防舞雙鍼】

乞巧【增荊楚歲時記七月七日是夕人家婦女陳果於庭中以乞巧有喜子网於上則以爲符應開天遺事華淸宮毎七夕陳花果酒食祠牛女以乞巧又聚極小蜘蛛置盒中至曉開視以蛛絲防密爲得巧多少東京夣華錄七月初六日七日晚貴家多結防樓於庭謂之乞巧樓鋪陳磨喝樂花酒炙筆硯鍼綫或兒童裁詩女郎呈巧焚香列拜謂之乞巧帝京景物略七月七日之午丟巧鍼婦女曝盎水日中頃之水膜生面繡鍼投之則浮看水底鍼影有成云物花頭鳥獸影者有成鞋及剪刀水茄影者謂乞得巧其影粗如槌細如絲直如軸蠟此拙徴矣栁宗元乞巧文栁子夜歸自外庭有設祠者餌馨香蔬果交羅揷竹綏剖犬牙且拜且祈怪而問焉女進曰今玆秋孟七夕天女之孫將嬪於河鼓邀而祠者幸而與之巧驅去蹇拙手目開利組絍縫制將無滯於心焉爲是禱也栁子曰茍然歟吾亦有所大拙倘可因是以求去之乃纓弁束袵促武縮旁趨曲折傴僂將事再拜稽首稱臣而進權徳輿七夕見與諸孫題乞巧文詩外孫爭乞巧內子共題文隱映花匳對參差綺席分鵲橋臨片月河鼓掩輕雲羨此嬰兒軰歡呼徹曙聞】

牽牛織女【原荊楚歲時記七月七日爲牽牛織女聚防之夜注按戴徳夏小正云是月織女東向蓋言星也春秋斗運樞云牛女神名略石氏星經云牽牛名天關佐助期云織女神名收陰史記天官書云是天帝外孫傅休奕擬天問云七月七日牽牛織女防天河此則其事也河鼓黃姑牽牛也皆語之轉周防風土記七月七日其夜灑掃於庭露施幾筵設酒脯時果散香粉於筵上以祀河鼓織女言此二星神當防守夜者咸懷私願或云見天漢中有奕奕正白气光耀五色以此爲徴應見者便拜而願乞富乞壽無子乞子惟得乞一不得兼求三年乃得言之頗有受其祚者續齊諧記桂陽城武丁有仙道常在人間忽謂其弟曰七月七日織女當渡河諸仙悉還宮吾向已被召不得停與爾別矣弟問曰織女何事渡河去當何還答曰織女暫詣牽牛吾復三年當還明日失武丁至今云織女嫁牽牛增古詩迢迢牽牛星皎皎河漢女纎纎擢素手札札防機杼終日不成章泣涕零如雨河漢淸且淺相去復防許盈盈一水間脈脈不得語謝恵連七夕詠牛女詩落日隠檐楹升月照簾櫳團團滿葉露淅淅振條風蹀足循廣除瞬目矖曾穹云漢有靈匹彌年闕相從遐川阻暱愛修渚曠淸容投杼不成藻聳轡騖前蹤昔離秋已兩今聚夕無雙傾河易斡欵情難久悰沃若靈駕旋寂寥云幄空畱情顧華寢遙心逐奔龍沈約織女贈牽牛詩紅妝與明鏡二物本相親用持施防畫不照離居人往秋𨿽一照一照復還塵塵生不復拂蓬首對河津冬夜寒如是寕遽道陽春初商忽云至暫得奉衣巾施衿已成故毎聚輙如新王筠牽牛答織女詩新知與生別由來儻相値豈知寸心中一宵懷兩事歡娯未繾綣倐忽成離異終日遙相望祗益生愁思猶想今春悲尙有故年淚忽遇長河轉獨喜涼飈至奔精翊鳳軫纎阿警龍轡杜甫牽牛織女詩牽牛出河西織女處其東萬古永相望七夕誰見同神光意難此事終蒙朧颯然精靈合何必秋遂通亭亭新妝立龍駕具曾空世人亦爲爾祈請走兒童稱家隨丰儉白屋逹公宮膳夫翊堂殿鳴玉淒房櫳曝衣徧天下曳月微風蛛絲小人態曲綴果中初筵浥重露日出甘所終嗟汝未嫁女秉心郁忡忡防身動如律竭力機杼中𨿽無姑舅事敢昧織作功明明君臣契咫尺或未容義無棄禮法恩始夫婦恭小大有佳期戒之在至公方圎苟齟齬丈夫多英雄】

王逺至蔡經家【原神仙傳王逺字方平欲東入括蒼山過吳住胥門蔡經家經小民而骨相當仙逺於是告以要言乃委經而去經後入室以被自覆忽然失之去十餘年忽還家語家人曰七月七日王君當來可多作飲食以供從官至其日王君果來經舉家皆見之前後麾節幡旗導從威儀奕奕如大將軍也逺坐因遣人召麻姑麻姑至蔡經亦舉家見之是好女子年可十八九許坐定各進行廚擘脯而食之云麟脯麻姑手爪似鳥經心中念曰背大癢時得此爪以爬背當佳也逺已知經心中所言卽使人牽經鞭之謂曰麻姑神人也汝何忽謂其爪可爬背耶但見鞭著經背亦莫見有人持鞭者逺去後經家所作飲食數百斛皆盡亦不見有人飲食也曹唐王逺宴麻姑蔡經宅詩好風吹樹杏花香花下眞人道姓王大篆龍蛇隨筆札小天星斗滿衣裳閒拋南極歸期晚笑指東溟飲興長要喚麻姑同一醉使人沽酒向余杭】

曬衣【原世說阮仲容步兵居道南諸阮居道北北阮皆冨南阮貧七月七日北阮盛曬衣皆紗羅錦綺仲容以竿掛大布犢鼻禈於中庭人或怪之答曰未能免俗聊復爾耳園苑防太液池西有武帝曝衣閣常至七月七日宮女出後衣曝之增韋氏月錄七月七日曬曝革裘無虫沈佺期曝衣篇君不見昔日宜春太液邊披香畫閣與天連燈華灼爍九防映香气氛氳百和燃此夜星繁河正白人傳織女牽牛客宮中擾擾曝衣樓天上娥娥紅粉席曝衣何許曛半黃宮中防女提玉箱珠履奔騰上蘭砌金梯宛轉出梅梁絳河裏碧煙上雙花伏兔夾屛風七子盤龍擎斗帳舒羅散谷雲霧開綴玉珠星漢朝霞散防羞衣架曉月分光劣鏡臺上有仙人長命綹中有玉女迎歡繡玳瑁簾中別作春瑚防裏翻成畫椒房金屋寵新流意气驕奢不自由漢文宜惜露臺產晉武須焚前殿裘】

寫陰符經【增神仙感遇傳李筌號逹觀子好神仙之道至嵩山虎口巖得黃帝陰符經本絹素書朱漆軸緘以玉匣題曰大魏眞君二年七月七日上淸道士寇謙之藏諸名山用傳同好其本糜爛筌抄讀數千徧竟不曉其義理因入秦至驪山下逢一老母與筌說陰符之義曰此符凡三百言一百言演道一百言演術一百言演法上有神仙抱一之道中有冨國安民之法下有彊兵戰勝之術本命日誦七徧益心機加年壽毎年七月七日寫一本藏名山石巖中得加算久之母出一瓠令筌谷中取水及還已失老母筌有將略作太白陰符十卷有相業著中臺志十卷竟入名山訪道不知所終】

織女防臨【原神仙感遇傳郭子儀初從軍至銀川日暮將宿忽見左右皆有赤光仰視空中見軿輜車繡幄中有一美女坐牀足自天而下子儀拜祝云今七月七日必是織女降臨願賜長壽冨貴女笑曰大冨貴亦壽考言訖冉冉升天猶正視子儀良久而隱子儀後立功貴盛拜太尉尙書令尙父年九十】武陵池【原神境記武陵一孤山嶺有池魚鱉無不備有七月七日乃出防嶺巓族各別】魏太祖生【原魏書大祖紀母獻明賀皇后寢息夢日出室內寤而見光自牖屬天歘然有感以建國三十四年七月七日生太祖於參合陂北其夜復有光明】

作酒法【增食經七月七日作酒法方一石麯作糗餅編竹甕下羅餅竹上密泥甕頭二七日出餅曝令燥還內甕中一石米合得三石酒也】

作大酢法【增齊民要術七月七日取水作之大率麥防二斗勿簸水三斗粟米熟飯三斗攤令冷任甕大小依法加之以滿爲限】

百虫將軍廟【增水經注百虫將軍姓伊氏諱益字隤敳帝髙陽之第二子伯益者也晉元康五年七月七日順人吳義等建立堂廟】

祭杼【原唐書百官志織染署七月七日祭杼】

神光照室【原初學記世傳竇后少小頭禿不爲家人所齒遇七夕皆防織女獨不許後出乃有神光照室爲後之瑞】

五色云墜【原寶記唐開元中李氏者爲尼號曰眞如天寶元年七月七日忽於寺庭見五色云墜眎之一嚢中有五物乃寶玉也眞如獻於朝】

夷則之鏡【增博異志天寶中有陳仲躬於洛陽淸化裏假居一宅其井好溺人忽一日水頓竭淸旦有人叩門云敬元穎請謁仲躬命入元穎曰此井有毒龍昨夜已朝太乙今井已無水命匠淘之則脫難矣仲躬命匠入井獲古銅鏡一枚面濶七寸八分一更後見元穎自門入曰某本師曠所鑄十二鏡之第七其鑄時皆以日月爲大小之差元穎則七月七日午時所鑄者也言訖再拜去自此不復見形矣其鏡背有二十八字皆科斗書以今文推而冩之曰維晉新公二年七月七日午時於首陽山前白虎潭鑄成此鏡千年後出於背上環書一字管天文一宿依方列之則左有日而右有月龜龍虎雀各依方安焉於鼻中題曰夷則之鏡】長生殿【增白居易長恨歌七月七日長生殿夜半無人私語時在天願爲比翼鳥在地願爲連理枝天長地久有時盡此恨緜緜無絕期陳鴻長恨歌傳上皇遷於西內有道士自蜀來知上皇心念楊妃自言有李少君之術乃竭其術以索之不至又旁求四虛上下東極大海跨蓬壺見最髙仙山上多樓闕西廂下有洞戶署曰玉妃太眞院方士抽簪叩扉有碧衣侍女延入見一人冠金蓮披紫綃佩紅玉曵鳳舄問皇帝安否次問天寶十四載已還事言訖憫黙方士前跪致詞乞當時一事不明扵他人者驗扵上皇玉妃茫然退立徐而言曰昔天寶十年侍輦避暑驪山宮秋七月牽牛織女相見之夕秦人風俗是夜張錦綉陳飲食樹花幡焚香扵庭號爲乞巧宮掖間尢尙之時夜始半休侍衛扵東西廂獨侍上上憑肩而立因仰天感牛女事宻相誓心願世世爲夫婦此獨君王知之耳】

兩儀殿賦詩【增唐詩紀事景龍二年七夕禦兩儀殿賦詩李嶠奉和七夕會兩儀殿應制靈匹三秋會仙期七夕過槎來人泛海橋渡鵲塡河帝縷升銀閣天機罷玉梭誰言七襄詠重入五弦歌趙彥昭應制靑女三秋莭黃姑七月期星橋渡玉佩云閣掩羅帷河气通仙掖天文入睿詞今宵望云漢應得見蛾眉劉憲應制秋吹過雙闕星仙動二靈更深移月鏡河淺度云軿殿上呼方朔人間失武丁天文玆夜裏光映紫微庭蘇頲應制靈媛乘秋仙裝警夜催月光窺欲渡河色辧應來磯石天文寫鍼樓禦賞開竊觀棲鳥至疑向鵲橋】

神童賦詩【增唐詩紀事林傑防而秀異言則成丈五歳所爲盈軸明年遂獻唐中丞唐命子弟延入學院時會七夕賦乞巧詩傑援筆曰七夕今宵看碧霄牛郎織女渡河橋家家乞巧望秋月穿盡紅絲防百條唐嘆曰眞神童耳】

步虛歌【增全唐詩話李行言中宗時爲給事中能唱步虛歌帝七月七夕禦兩儀殿會宴命爲之行言於禦前長跪作三洞道士淸詞歌曲貌偉聲暢上頻嘆美】

登舜山詩【原酉陽雜爼魏僕射収臨代七月七日登舜山徘徊顧眺謂主簿崔曰吾所經多矣至扵山川沃壌帯形勝天下名州不能過此惟未審東陽何如崔對曰靑有古名齊得舊號二處山川形勢相似曾聼所論不能逾越公遂命筆爲詩扵時新故之際司存缺然求筆不得乃以五伯杖畫堂北壁爲詩曰述職無風政復路阻山河還思麾蓋日畱謝此山阿】

菖蒲酒【原千金方七月七日取菖蒲爲末酒服方寸匕飲酒不醉好事者服而驗之久服聰明忌鐵器】初置七夕【增物原楚懷王初置七夕】

摩防羅【增幹淳歳時記七夕節物多尙果食茜雞及泥孩兒號摩防羅有極精巧飾以金珠者其直不貲又七夕前修內司例用摩防羅十卓每卓三十枚大者至髙三尺或用象牙雕鏤或用龍涎拂手香制造悉用鏤金珠翠衣帽金錢釵鋜佩環眞珠頭須及手中所執戲具皆七寶爲之各防以五色鏤金紗廚制閫貴臣及京府等處至有鑄金爲貢者宮姬市娃冠花衣領皆以乞巧時物爲飾焉原東京夢華錄七夕皆賣磨喝藥乃小塑土偶耳悉以雕木彩裝欄座又用紅紗碧籠或飾以金珠牙翠有一對直數千者注磨喝樂本佛經摩防羅今通俗而書之】

水上浮【原東京夢華錄七夕以黃蠟鑄爲鳧雁鴛鴦鸂鶒魚之彩畫金縷謂之水上浮】谷板【原東京夢華錄七夕以小板上傅土旋種粟令生苗置小茅屋花木作田舍家小人物皆村落之態謂之谷板】

花瓜【原東京夢華錄七夕以雕刻成花樣謂之花瓜】

果食將軍【原東京夢華錄七夕以油麫糖蜜造爲笑靨兒謂之果食花樣奇巧百端如香牙勝之若買一觔數內有一對被介冑者如門神之象謂之果食將軍】

種生【原東京夣華錄七夕以菉豆小豆小麥於磁器內以水浸之生芽數寸以紅藍采縷束之謂之種生】雙頭蓮【增東京夣華錄七夕前三五日車馬盈市羅綺滿街旋折未開荷花都人善假做雙頭蓮取玩一時提攜而歸路人往往嗟愛】

文章伯降【增齊東野語宋之寓永嘉時適逄七夕學徒醵飲有僧法辧善五星每以八煞爲說酒邊一士致仙叩試事忽箕動大書文章伯降宋怪之漫云姑置此且求一七夕新詞卽以八煞爲韻意欲困之忽運箕如飛大書鵲橋仙一闋云鸞輿初駕牛車齊發隱隱鵲橋咿軋尢雲殢雨正歡濃但只怕來朝初八霞彩幔月明銀蠟馥鬱香噴金鴨年年此際一相逢未審是甚時結煞】

鶴背仙人【增癸辛雜識楊纉繼翁大卿倅湖日七夕夜其侍姬田氏及使令數人露坐至夜半忽見一鶴西來繼而有鶴千百從之皆有仙人坐其背如畫圖所繪者防霞絢粲數刻乃沒時楊卿已寢姬急報起而視之尙見雲气紛郁之狀】

治疣【增外臺祕要七月七日以大豆拭疣上三過使本人種豆於南向屋東頭第二澑中豆生葉以熱湯沃殺卽愈】

蒺藜子【原外臺祕要蚘虫心痛吐淸水七月七日采蒺藜子陰乾方寸匕日三服又三十年失明補肝散用蒺藜子七月七日收陰漧搗散食後水服方寸匕日二服】

錦江夜市【增歲華紀防譜七月七日晚宴大慈寺設防暮登寺門樓觀錦江夜市乞巧之物皆備焉】幹眀節【增玉海七月七日宋太宗幹明莭】

棨東劍【增潛居錄漢武帝七夕幸開襟樓忽見殿北方防云縹緲有美女騎一物翩躚而下卽以所騎物上帝曰此棨東之劍羣仙寶之能辟諸邪妾乘之而來頃刻百里矣】

渡河吉慶花【增瑯嬛記薛瑤英於七月七日令諸婢共剪輕防作連理花千餘朶以陽起石染之當午散於庭中隨風而上徧空中如五色雲霞久之方沒謂之渡河吉花借以乞巧】

靑苗會【增中吳紀聞昆山縣東地名黃姑父老相傳甞有織女牽牛星降於此地織女以金箆劃河水河水湧溢牽牛因不得渡今廟西有水名百沸河鄕人異之爲之立祠祈禱甚靈毎至七夕人皆合錢爲靑苗防以祈谷焉】

化生【原歲時紀事七夕俗以蠟作嬰兒形浮水中以爲戲爲婦人宜子之祥謂之化生增元稹詩翆鳯輿眞女紅蕖捧化生薛能吳娃詞芙蓉殿上中元日水拍銀盤弄化生】

吞赤豆【增韋氏月錄七月七日取小赤豆男吞一七女吞二七令人畢歲無病】

烏雞藥【原韋氏月錄合烏雞藥是七月七日取烏雞血和三月三日桃花末塗面及徧身三二日肌白如玉】

拜銀河【增北京歲華記七夕宮中最重市上賣巧果人家設宴兒女對銀河拜】

角蒿辟蠧【原居家宜忌七月七日取角蒿置氊褥書籍中可以辟蠧】

五生盆【增宋褧詩曉涼門巷栁陰蟬九陌晴泥著錦韀到處簾櫳盡相似巧棚人靜五生蔫注七夕前數日種麥於小瓦器爲牽牛星之神謂五生盆】

骨鯁方【增筆峯雜興咽喉骨鯁七月七日取絲根陰漧燒存性每服二錢以原鯁物煮湯服之】治健忘【原本艸綱目麻蕡一名麻勃麻花上勃勃者七月七日采之按範汪方有治健防方七月七日收麻勃一升人參二兩爲末蒸令气徧每臨臥服一刀圭能盡知四方之事家塾事親七日取蜘蛛一枚著領中令人不防】

療目暗【原本艸綱目眼目昏暗七月七日取苦瓠白瓤絞汁一合以酢二升古錢七文同以防火煎減半每日取沫納眥中神效】

太姥山【增名勝志太姥山去福寕州東百里而遙髙十餘里周遭四十里舊名才山力牧錄云黃帝時容成先生嘗棲其下石枰石鼎石臼尙存堯時有老母居之業種藍家於路傍往來者周給不吝嘗有道士求漿母飲以醪道士因授九轉丹砂之法服之七月七日乘九色龍馬上升里人神之名其山爲太母漢武帝命東方朔授天下名山文攺母爲姥】

仙女泉【增名勝志鐵船山在融縣西三十里有仙女泉以七月七夕嘗有仙女浴於泉側】灘哥石硯【增名勝志番禺縣光孝寺有古硯刻云大唐神龍攺元七月七日天竺僧般刺蜜帝至寺僧出此硯視之乃灘哥石也】

造酒膾【原遵生八牋七夕乞巧造明星酒同心膾】

愼火花【原遵生八牋七月七日采愼火花苗葉五兩鹽三兩同搗絞汁治熱毒並小兒痘疹不出在皮膚內者以此汁手蘸摩之日再卽出丹瘡亦如此法】

禦制七夕詩爽气三秋早仙期此夕經鍼樓連萬戶機石動雙星玉露交珠綴金風度綺軿天文在云漢流影照彤庭

禦制七夕觀千葉蓮詩玉露初分水殿涼滿池紅白雜芬芳香飄隨座皆秋色細月朧朧掛未央

謝朓七夕賦【增金祗司矩火曜方流素鐘登禦夷律鳴秋朱光旣夕涼云始浮盈多露之藹藹升明月之悠悠步廣庭而延睞屬天媛之淹畱嗟斯靈之淑景招好仇於服箱厭白玉以爲飾霏丹霞而爲裳廻龍駕之容裔亂鳯管之淒鏘軾帝車而捐玦淩天津而上翔悵漢渚之夕漲欣河廣之旣梁臨瑤席而宴語綿含睇而蛾嗟蘭夜之難永泣會促而怨長忌纖阿之方駕吝長庚之末光撫鳴琴而修怳浩安歌而自傷歌曰淸愴兮桂觴酬云幄靜兮香風浮龍鑣蹀兮玉鑾整睠星河兮不可畱】

庾肩吾七夕詩【增玉匣捲懸衣鍼樓開夜扉嫦娥隨月落織女逐星移離前怨促夜別後對空機倩語雕陵鵲塡河未可飛】

何遜七夕詩【增仙車駐七襄鳯駕出天潢月映九防火風吹百和香來歡暫巧笑還淚已啼妝別離未得語河漢漸湯湯】

庾信七夕賦【增月先上羊燈次安覩斗星之曜景視織女之闌干於是秦娥麗妾趙艶佳人窈窕名燕逶迆姓秦嫌朝妝之半故憐晚莭之全新此時倂捨房櫳其往庭中縷條而貫矩鍼鼻細而穿空】張文恭七夕詩【增鳯律驚秋气龍梭靜夜機星橋百枝動雲路七香飛映月回雕扇淩霞曵綺衣情向華幄流態入重闈歡餘夕漏盡怨結曉驂歸誰念分河漢還憶兩心違】

杜審言七夕詩【增白露含明月靑雲斷絳河天街七防轉閣道二神過服鏘環佩香筵拂綺羅年年今夜盡機杼別情多】

崔顥七夕詩【增長安城中月如練家家此夜持鍼綫仙裙玉佩空自知天上人間不相見長信深陰夜轉幽瑤階金閣數螢流班姬此夕愁無限河漢三更防鬥牛】

白居易七夕詩【增煙霄防月澹長空銀漢秋期萬古同幾許歡情與離恨年年並在此宵中】李賀七夕詩【增別浦今朝暗羅帷午夜愁鵲辭穿綫月花入曝衣樓天上分金鏡人間望玉鉤錢唐蘇小小更值一年秋】

李商隱辛未七夕詩【增恐是仙家好別離故教迢遞作佳期由來碧落銀河畔可要金風玉露時淸漏漸移相望久防云未接過來遲豈能無意酬烏鵲惟與蜘蛛乞巧絲】

溫庭筠七夕詩【增鳴機札札停金梭芙蓉澹蕩秋水波夜軒紅粉陳香羅風低蟬薄愁雙蛾防光奕奕淩曙河鸞咽鶴唳飄颻歌彎橋銷盡柰愁何天風駘蕩云陂陁平明花木有愁意露濕防盤蛛网多】張耒七夕歌【增人間一葉梧桐飄蓐収行秋回斗杓神官召集役靈鵲直渡銀河云作橋河東美人天帝子機杼年年勞玉指織成雲霧紫眞衣辛苦無歡容不理帝憐獨居無與娛河西嫁與牽牛夫自從嫁後廢織絍綠鬢雲鬟朝夕梳貪歡不歸天帝怒謫歸卻踏來時路但令一歲一相逢七月七日河邊渡別長防少知柰何卻悔從前歡不多怱怱萬事說不盡燭龍已駕隨羲和河邊靈官曉催發令嚴不管輕離別空將淚眼濕帝車淚痕有盡愁無歇我言織女君勿嘆天地無窮防相見猶勝嫦娥不嫁人夜夜孤眠廣寒殿】初八日

洗車雨【增歲時雜記七月八日雨曰洗車杜牧七夕詩云階月地一相過未抵經年別恨多最恨明朝洗車雨不敎回腳渡天河】

賦八夕詩【增宋史王居安傳劉孝韙七月八日過其家塾見居安異凡兒使賦八夕詩援筆成之有思致孝韙驚拊其背曰子異日名位必過我】

金梭【增誠齋雜記蔡州丁氏女精於女紅毎七夕禱以酒果忽見流星墜筵中明日上有金梭自是巧思益進】

初九日

徙鎭彭門【增宋史侯益傳天福四年晉祖追念虎牢之功遷武寜軍節度同平章事遣中使謂益曰朕思卿前年七月九日大立戰功故復以此月此日徙卿鎭彭門領相印仍賜門防攺鄕裏爲將軍鄕勲賢裏】樂名大安【增玉海皇祐三年七月九日丁巳翰林承防王堯臣言按太常天地宗廟四時祠祀樂曲凡八十九曲自景安而下七十五章率以安名曲豈特本道徳政教嘉靖之美亦緣神祗祖考安樂之故上議國朝樂宜名曰大安】

觧語杯【增輟耕錄至正庚子秋七月九日飲松江泗濵夏氏淸樾堂上酒半折正開荷花置小金巵於其中命歌姬捧以行酒客就姫取花左手執枝右手分開花瓣以口就飲其風致又過碧筩逺甚因名爲觧語杯】

祀龍潭【增鶴慶府誌勝西龍潭在府西七里源出覆釜山有龍潛焉東漑諸村屯歲以七月九日太守率吏民祀潭神】

初十日

鑄開元通寶【增舊唐書食貨志武徳四年七月十日丁夘鑄開元通寶徑八分重二銖四參十錢重一兩得輕重大小之中其文以八分隸篆三體】

十一日

周伏興夢【增魏書靈徴志孝昌二年州刺史李憲表雲門下督周伏興以去年七月患假還家至十一日夜夢渡肥水行至艸堂寺南遙見七人一人乘馬著朱衣籠冠六人從後興路左而立至便再拜問興何人興對曰李公門下督暫使硤石其人語興君可回我是孝文皇帝中書舍人遣語李憲勿憂賊堰此月破矣興寤遂還城具言夢狀七月二十七日堰破】

圖冩淩煙閣功臣【增唐防要大中二年七月十一日史館奏續選堪上淩煙閣功臣除所有舊眞形並有子孫在中外任官令冩進外三十七人勅旨令禦史臺牒諸州尋訪子孫圖冩眞形以進】觀內苑谷【增宋史禮志咸平四年七月十一日詔近臣寇凖馮拯觀內苑谷遂宴於玉宸殿】服符丸【增太平廣記謝自然入金泉道塲七月十一日上仙杜使降石壇上以符一道丸如藥丸使自然服之十五日可焚香五罏於壇上五罏於室中至時眞人來】

禦制暢春園觀稻時七月十一日也七月紫芒五里香近園遺種祝禎祥炎方塞北皆稱瑞稼穡天工樂歲穰十二日

溪流聖柰【增洽聞記河州鳯林關有靈巖寺每七月十二日溪穴流出聖柰大如盞以爲常】李商隱和韋潘七月十二日夜泊池州城下先寄上李使君詩【增桂含爽三秋首蓂吐中旬二葉新正是澄江如練處元暉應喜見詩人】十三日

墜石流泉【增錄異記壬子歲七月十三日靑城城山因滯雨崖崩暴水大至在丈人觀後髙百餘丈殿當其下將憂摧壊俄有墜石如岸堰水向東竟免漂陷觀中常汲溪水以供日食甚以爲勞自此暴水出處常有流泉直注防內其味甘香冬夏不絕】

雷鳴水湧【增歸化縣誌隆六年七月十三日有牧兒忽聞地下如雷鳴驚視之則田中水湧髙丈許急歸呼其主往視之已成深潭惟有金鯉防泳其中遂爲一方灌漑之利】

十四日

禦畫禦馬【增圗畫見聞志仁宗皇帝禦畫禦馬一疋其毛赭白玉銜勒上有宸翰題云慶曆四年七月十四日禦畫兼有押字印寶】

冦萊公生【原臨漢詩話冦萊公七月十四日生魏野詩云何時生上相明日是中元】

洗手花【增東京夢華錄中元前一日賣雞冠花謂之洗手花】

迎節【增遼史禮志七月十三日夜天子扵宮西三十里卓帳宿焉前期備酒饌翼日諸軍部落従者皆動蕃樂飲宴至暮乃歸行宮謂之迎節】

紫虛元君【增雲笈七籖薛氏者河中少尹馮徽之妻也適馮徽二十年乃言素志托疾獨處焚香念道持黃庭經咸通十五年甲午七月十四日紫虛元君與侍女羣眞二十七人降扵其室】

陸遊七月十四日詩【增不復微云滓太淸浩然風露欲三更開簾一寄平生快萬頃空江看月明】

十五日

佛寄生【增謝承後漢書佛以癸丑七月十五日寄生扵淨住國摩耶夫人腹中至周莊王十年甲寅四月八日生】

盂蘭盆【原荊楚歳時記七月十五日僧尼道俗悉營盆供諸佛注按盂蘭盆經云目連見其亡母在餓中卽鉢盛飯往餉其母食未入口化成火炭遂不得食目連大叫馳還白佛佛言汝母罪重非汝一人柰何當須十方眾僧威神之力至七月十五日當爲七代父母厄難中者具百味五果以著盆中供飬十方大徳佛勅眾僧皆爲施主祝七代父母行禪定意然後受食是日目連母得脫一切餓之苦目連白佛未來世佛弟子行孝順者亦應奉盂蘭盆供飬佛言大善故後人因此廣爲華飾乃至刻木割竹飴蠟剪防模花葉之形極工妙之巧唐書王縉代宗時七月望日宮中造盂蘭盆綴飾鏐琲設髙祖以下七聖位幡莭衣冠皆具各以帝號識其幟自禁內分詣道佛祠鐃吹鼓舞奔走相屬是日立仗百官班光順門奉迎導從歲以爲常增老學庵筆記故都殘暑不遇七月中旬俗以望日具素饌享先織竹作盆盎狀貯紙錢承以一竹焚之視盆倒所向以占气謂向北則冬寒向南則冬溫向東西則寒溫得中謂之盂蘭盆蓋俚俗老媼軰之言也又每云盂蘭盆倒則寒來矣晏元獻詩云紅白薇英落朱黃槿殘家人愁溽暑計日望盂蘭蓋亦戲述俗語耳幹淳歲時記七月十五日道家謂之中元莭各有齋醮等會僧寺則於此日作盂蘭盆齋而人家亦以此日祀先例用新米新醤防衣時果防叚麫棊而茹素者防十八九屠門爲之罷市焉東京夢華錄中元莭以竹竿斫成三腳髙三五尺上織燈窩之狀謂之盂蘭盆掛撘衣服冥錢在上焚之北京歲華記中元莭前上冢如淸明各寺設盂蘭會以長椿寺爲盛楊烱盂蘭盆賦渾元告秋羲和奏曉太陰望兮圓魄皎閶闔開兮涼風嫋四海澄兮百川皛陰陽肅兮天地窅掃離宮淸重閣設皇邸張翠幕鸞飛鳯翔焰暘倐爍云舒霞布翕赫防霍陳法供飾盂蘭壯神功之妙物何造化之多端靑蓮吐而非夏赬果揺而不寒銅鐵鉛錫璆琳瑯玕映以甘泉之玉樹冠以承露之金盤憲章三極儀形萬類上寥廓兮法天下安貞兮象地殫怪力窮神異少君王子掣曵兮若來玉女瑤姬翩僊兮必至鳴鷫鸘與鸑鷟舞鶤雞與翡翆毒龍怒兮赫然狂象奔兮沈酔怖魍魎潛魑魅離婁明目不足見其精防匠石洗心不足徴其奧祕繽繽紛紛氤氤氳氳五色成文若榮光休气彩於重云蒨蒨粲粲煥煥爛爛三光啟旦若合璧連珠耿曜扵長漢夫其逺也天臺嵥起繞之以赤霞夫其近也削成孤峙覆之以蓮花晃兮瑤臺之帝室赩兮金闕之仙家其髙也出諸天扵大梵其廣也徧法界扵恆沙上可以薦元符扵七廟下可以納羣動扵三車】

種蜀芥蕓薹【增齊民要術蜀芥蕓薹取葉者皆七月半種地欲糞熟蜀芥一畝用子一升蕓薹一畝用子四升種法與蕪菁同】

章敬寺賦詩【增唐防要貞元七年七月癸酉中元日幸章敬寺賦詩皇太子進和兼題於壁百寮畢和後京尹薛玨請以上詩序皇太子書刻扵石而塡以金從之唐徳宗七月十五日題章敬寺詩招提邇皇邑復道連重城法筵防早秋駕言訪禪扄嘗聞大仙教淸淨宗無生七物匪吾寶萬行先求成名相旣雙寂繁華奚所榮金風扇微涼逺凝翠晶松院靜苔色竹房深磬聲境幽眞慮恬道勝外物輕意適本非說含毫空復情】

步輦召學士【原開天遺事明皇在便殿甚思姚元崇論時務七月十五日苦雨不止泥濘盈尺上令侍禦者擡步輦召學士來時元崇爲翰林學士中外榮之】

解夏【原歳華紀麗注七月十五日僧尼坐艸爲一歳云四月八日結夏至七月十五日解眾僧長飬之節在外恐傷艸木虫類故九十日安居又經云四月八日坐樹下至七月十五日爲一歳故曰眾僧解夏】觀燈賜宴【增宋史禮志太平興國二年七月中元節禦東角樓觀燈賜從官宴飲】

紫極宮道塲【增太平廣記謝自然金泉林中七月十五日五更有靑衣七人內一人稱中華云食時上眞至良久盧使至須防金母降於庭自然拜禮母曰別汝兩刼矣自然坐初盧使侍立久亦令坐盧云暫詣紫極宮防中元道塲逡巡來云此一時全勝以前問其故曰此度不燒乳頭香乳頭香天眞惡之惟可燒和香耳】

鮑姑艾【增太平廣記貞元中有崔煒者尙豪俠時中元日番禺人多陳設珍異集百戲於開元寺煒見乞食老嫗蹶而覆人酒甕當壚者毆之煒脫衣爲償其直嫗曰吾善灸贅疣今有越井岡艾少許奉子毎遇贅疣只一炷耳煒受之嫗倐不見有任翁者有斯疾煒因出艾一而愈任曰謝君子痊我所苦有錢十萬奉子幸從容勿去煒因畱彼煒善絲竹聞堂前彈琴聲詰家童對曰主人之愛女也因請其琴彈之女潛聽而有意焉夜將半女於防隙間告煒曰吾家事今夜當殺汝而祭之汝可遁去煒驚悸斷防櫺而走迷道失足墜枯井中及曉視之乃一巨穴深百餘丈中有一白虵煒叩祝之虵遂蜿蜒將有所適煒跨虵而去於洞中行數十里觸一石門莫測是何洞府須臾有四女命酌醴傳觴煒叩首求歸女曰羊城使者當來可以隨往遂有一白羊冉冉自空而下背有一丈夫女酌醴飲使者曰崔子欲歸番禺願爲挈往使者唱喏女謂煒曰中元日須具美酒丰饌於廣州蒲澗寺靜室我軰當送夫人往煒再拜告去女曰知有鮑姑艾可畱少許煒但畱艾不知鮑姑何人也瞬息出穴履於平地俄聞蒲澗寺鐘聲抵寺遂歸廣州及中元日遂設丰潔香饌畱蒲澗寺僧室夜將半果四女子伴夫人至將曉告去崔子遂與夫人歸問曰昔四女云鮑姑何人也曰鮑靚女葛洪妻也多行灸於南海煒方嘆駭昔日之嫗耳後乃挈室往羅浮訪鮑姑竟不知所適】

目連經【增東京夢華錄中元莭印賣尊勝目連經構肆樂人自過七夕便般目連經救母雜劇直至十五日止觀者增倍】

告秋成【原東京夢華錄中元前一日卽賣練葉享祀時鋪襯卓面又賣麻谷窠亦是繋在卓子腳上乃告祖先秋成之意十五日供養祖先素食才明卽賣穄米飯巡門叫賣亦告成意也】

廣聖節【增錄異記蜀幹徳元年七月十五日庚辰防誕廣聖莭堋口鎭將王彥徽於羅眞人宮內得白龜以進】

盂蘭餅餡【增食譜張手美家中元盂蘭餅餡】

大宴【增遼史禮志十五日中元動漢樂大宴】

放河燈【增帝京景物略十五日諸寺建盂蘭盆防夜於水次放燈曰放河燈水關最勝其次泡子河西湖志餘七月十五日俗傳地官赦罪之辰人家多持齋誦經薦奠祖考僧家建盂蘭盆會放燈河中謂之照冥】水嬉【增帝京景物略中元夜酒人水嬉防煙火作鳬鴈龜魚水火激射至萎花焦葉】

玉篆牌【增金華志金華山有仙洞俗呼爲劉先生隱身處其內有三十六室廣三十六里石刻上以松炬照之云劉嚴字仲卿漢室射聲校尉當恭顕之際極諌被貶於東陬隱迹於此莫知所終卽道士蕭志元所記也山口人時得玉牌俗傳仲卿毎至中元日來降洞中州人祈福尋溪口邊若得此者當巨富】元都大獻【原道經七月十五日中元日地官校勾搜選人間分別善惡諸天聖眾普詣宮中簡定刼數人傳錄餓囚徒一時皆集以其日作元都大獻於玉京山采諸花果珍奇異物幢幡寶蓋淸膳飲食獻諸聖眾道士於其日夜講誦是經十方大聖齊詠靈篇囚徒餓俱飽滿免於眾苦得還人中】

集福世界【原道藏經七月十五日乃太上老君同元始天尊防集福世界】

靑城山封醮【增雲笈七籖僖宗皇帝中和元年辛丑七月十五日詔內臣元易簡刺史王玆縣令崔正規與朕詣靑城山修醮封爲五嶽丈人希夷眞君是時縣界亢旱苗谷將燋封醮之後龍吟於觀側溪中風雨大至枯苗再茂縣境乃丰】

禦制中元日蕉園作中元來太液新爽下林端水檻臨流日風防捲幔看魚逰迷藻荇鷗戲悅沙灘宇宙無塵翳涼生月一團

盧拱中元日觀法事詩【增四孟逢秋序三元得中云迎碧落步章奏玉皇宮壇滴黃花露香飄栢子風羽衣淩縹緲瑤轂輾虛空久慕飡霞客常悲習蓼虫靑嚢如可授從此訪鴻蒙】李商隱中元作【增絳莭飄颻空國來中元朝拜上淸廻羊權𨿽得金條脫溫嶠終虛玉鏡臺曽省驚眠聞雨過不知迷路爲花開有娀未抵瀛洲逺靑雀如何鴆鳥媒】

範仲淹中元夜百花洲作【增南陽太守淸狂未到中秋先賞月百花洲裏夜忘歸緑梧無聲露光滑天學碧海吐明珠寒輝射室星斗疏西樓下看人間世瑩然都在靑玉壺從來酷暑不可避今夕涼生豈天意一笛吹銷萬里云主人髙歌客大醉客醉起舞逐我歌弗歌弗舞如老何】朱子中元雨中呈子晉詩【增䢐暑尙繁欝大火空西流玆辰喜佳莭涼雨忽驚秋晼晚蘭徑滋蕭萷庭樹幽炎一以去恢臺逝不畱刀筆隨事屏塵囂與心休端居諷道言焚香味眞諏子亦玩】

【文史及此同優遊】

十六日

洗鉢雨【增紀歷撮要七月十六雨名洗鉢雨】

進瑞粟【增唐防要大中二年七月十六日福建觀察使殷嚴進瑞粟十一莖莖有五六穂】小名雨師【增南唐書李景逹生扵吳順義四年是歳大旱烈祖方輔政極扵焦勞七月旣望雩而得雨景逹以是日生烈祖喜故小名雨師】

遊赤壁【增蘇軾前赤壁賦壬戌之秋七月旣望蘇子與客泛舟遊扵赤壁之下淸風徐來水波不興舉酒屬客誦明月之詩歌窈窕之章少焉月出扵東山之上徘徊扵牛斗之間白露橫江水光接天縦一葦之所如淩萬頃之茫然浩浩乎如馮虛禦風而不知其所止飄飄乎如遺世獨立羽化而登仙】

送節【增遼史禮志十六日昧爽復往西方隨行諸軍部落大噪三謂之送節】

佛足碑【增淸涼山誌中臺靈迹曰佛足碑在大塔左側萬曆壬午秋少林嗣祖沙門威縣明成徳州如意一夕一夢蓮花一夢月輪現扵塔際旣覺各言所夢異之及曉少室僧正道持佛足圗貽之及展見是雙輪印相喜曰此夢禎也遂傾嚢兼募眾立石時孟秋旣望也是夕眾聞空中珠佩雜樂之聲出戶視之神燈防防】謝靈運七月十六日之郡初都詩【增述職期闌暑理棹變金素秋岸澄夕陰火旻團朝露】

範成大七月十六日石湖路中書事詩【增白葛烏紗稱老農溪南溪北水車風稻頭的皪黏朝露步入明珠翆网中】

廼賢七月十六夜防月詩【增徵人七月度楡關貂鼠裁衣尙怯寒不信江南今夜月有人揮扇著冰紈】

十七日

百官公卿表【增玉海紹興二十九年七月十七日戊戌史院言知成都雙流縣李燾有續皇朝百官公卿表一百十二卷乞給札抄錄從之】

十八日

散盂蘭盆【增歲華紀麗譜七月十八日大慈寺散盂蘭盆宴於寺之設防宴已就華嚴閣下散】獻天馬【增周伯琦天馬行序至正二年七月十有八日西域拂郎國遣使獻馬一疋髙八尺三寸修如其數而加半色漆黒後二蹄白曲項昻首神俊超逸上禦慈仁殿臨觀敇翰林學士承防巙巙命工畫者圗之直學士揭徯斯贊之蓋自有國以來未嘗見也殆古所稱天馬者耶】

龍騰馬廏【增西湖志余嘉靖三十一年七月十八日大風雨淸湖橋胡氏家有異物起馬廏中開片瓦騰空而上火光燭天覓馬廏中有坎廣尺許深二丈餘泉水淸瑩蓋龍潭也】

十九日

瑞聖園觀稼【增玉海祥符八年七月十九日幸瑞聖園觀稼作觀稼五言詩】

賢劫千佛生【原佛書七月十九力吉祥國聖母化生賢劫千佛之日】

二十日

宣澤亭【增華山誌宜澤亭宋眞宗拜嶽壇在太華驛之側大中祥符四年七月二十日眞宗拜嶽之所也賜名爲宣澤亭有禦制碑龍首龍座在焉】

東華龍見【增名勝志明隆慶五年有雙龍見扵莆田縣東華山僉事餘一記云辛未七月二十日當午雙龍出自連江裏海中初黑霧彌漫疎雨甚大色黃气腥有頃雨止龍擁水髙丈餘濶數丈長乃亙野聲若烈爆勢若折潮】

蔡襄七月二十日食荔枝詩【增絳衣仙子過中元別葉空枝去不還】二十一日

皇祐方域圗志【增玉海皇祐三年七月二十一日己巳知制誥王洙直集賢院掌禹錫上新修地理圗五十卷圗繪要覽一卷詔賜名皇祐方域圗志】

禦書大成殿榜【增玉海政和六年七月二十一日禦書大成殿榜刻石首善閣下】二十二日

魚扵溫洛【增韓愈洛北東林寺題名韓愈李景興侯喜尉遲汾貞元十七年七月二十二日魚扵溫洛宿此而歸】

客星見【增宋防要至和元年七月二十二日楊維徳言客星見微有光采黃色按黃帝掌握占云客星來犯畢明盛者主國有大賢詔送史館】

觀瑞蓮【增玉海皇祐五年七月二十二日己未召近臣觀後苑瑞蓮】

二十三日

北郊觀稼【增玉海漧徳二年七月二十三日乙未幸北郊觀稼】

制手輦【增玉海隆興元年七月二十三日制手輦及絳衣褥郊祀禮畢用之】

二十四日

中元紅【增荔枝譜中元紅荔枝將絕熟以晚重扵時予常七月二十四日得之】

禱磻溪【增蘇軾集七月二十四日以久不雨出禱磻溪是日宿虢縣二十五日晚自虢縣渡渭宿扵僧捨見壁有前縣令趙薦畱名有懷其人詩龕燈明滅欲三更欹枕無人夢自驚深谷畱風終夜響亂山銜月半牀明故人漸逺無消息古寺空來有姓名欲向磻溪問姜叟僕夫屢報斗杓傾】

上禦集【增玉海開禧元年七月二十四日實錄院上髙宗禦集一百卷】

孩童會【增蘭谿縣誌舊七月二十四日爲嘉應侯小張元帥生日先期廟祝散紙號令人鳴鑼三日至期童男女往廟銷號或父兄率之名曰孩童防】

二十五日

槃瓠祠廟【增武陵志武溪山有槃瓠石窟蠻俗相曰槃瓠毎歳七月二十五日種四集扵廟扶老攜防環宿其旁凡五日祠以牛彘酒酢椎歌歡飲卽還】

蒲澗遊【增名勝志番禺縣蒲澗去玉虹洞五里澗中產菖蒲一寸九節南越志云宋咸平中姚成甫扵澗側遇一丈夫曰此菖蒲安期生所餌可以忘老倏然而逝今俗以七月二十五日安期生上升相率爲蒲澗之逰履綦駢錯】

二十六日

索靖帖【增東觀餘論索靖七月二十六日帖本七紙晉王廙毎寶玩之值永嘉亂乃四疊綴衣中以渡江唐蒲州桑泉令豆盧器得之疊迹猶存今所錄惟一紙耳】

紫防夫人七月二十六日作示許長史【增髙興希林虛遐逰無員方蕭條象數外有無自冥同��徳韻和飄飄步太空盤桓任波浪振鈴散風中內映七道觀可以得兼忘何必反覆酬待此世文通元心自悟嘿耳必髙蹤】

右英夫人七月二十六日作【增絳闕排廣霄披丹登景房紫旗振雲霞羽晨儛八風停蓋濯碧谿采秀月支咀嚼三靈華吐吸九神芒椿數無絕紀恊日積童蒙防袂明眞館仰期無上皇北鈞唱羽人玉元粲賢眾云何波浪宇得失爲我鐘引領囂庭內開心擬穢沖習適榮辱域罕躡希林宮一靜安足苦試去視滄浪】

二十七日

試武舉【增玉海熙寕八年七月二十七日詔先試孫吳六韜大義十道爲兩塲時務邊防防一道馬軍司試弓馬】

二十八日

永壽節【增玉海七月二十八日周太祖永壽節】

淳熙禦書【增王海淳熙六年七月二十八日禦書明堂明堂之門六字並嗣天子臣禦名防書六字今修內司制碑禮成上曰積雨驟霽星月粲然殊可喜】

李商隠七月二十八日夜與王鄭二秀才聼雨夢後作【增初夢龍宮寶焰然瑞霞明麗滿晴天旋成醉倚蓬萊樹有个仙人拍我肩少頃逺聞吹細管聞聲不見隔飛逡巡又過瀟湘雨雨打湘靈五十瞥見馮夷殊悵望鮫綃休買海爲田亦逢毛女無憀極龍伯擎將華嶽蓮恍惚無倪明又暗低迷不已斷還連覺來正是平階雨獨背寒燈枕手眠】

右英夫人七月二十八日詩示許長史【增世珍芬馥交道宗元霄防振衣尋眞疇軒風塵際良徳映靈暉穎防粲華蔚宻言多償福衝靜尙眞貴恆當二象順攜手同帯何爲人事閒日焉生患害】

二十九日

後苑觀粟【增宋史禮志景徳六年七月二十九日詔輔臣觀粟扵後苑禦山子觀禦制文閱禦書及嘉禾圗賜飲】

興慶宮【增玉海興慶宮本明皇舊第也開元二年七月宋王成器請獻興慶坊宅爲離宮二十九日甲寅制許之故作興慶宮】

登雲谷【增朱子大全集淳熙戊戌七月二十九日與子晦淳叟伯休同屏山西登雲谷越夕乃至而季通徳功亦自山北來防賦詩紀事詩端防得幽貞考槃寄玆嶺未成長往計抱恨終耿耿秋風吹庭樹遙夜枕席冷感彼歲序移慨此心事永明晨孤興趣駕向絕境躋攀力𨿽倦想象意逾騁雲山一以眺俯仰疑倒景檢校石田収眷戀茅屋靜淹畱復未遂外物愧張邴珍重同來人妙語各淸整撃莭三嘆余超然得深省】三十日

鸜鳥集【增晉書藝術傳韓友喜占卜宣城太守殷祐有病友筮之曰七月晦日將有大鸜鳥來集防事上宜勤伺取若獲者爲善不獲將成禍祐乃謹爲其備至日果有大鸜尾九尺來集防事上掩捕得之祐乃遷石頭都督】

地藏佛誕【增北京歳華記晦日地藏佛誕供香燭於地積水湖泡子湖各有水燈原藏經七月三十日地藏菩薩生辰】

政典

總章左个【原禮天子居總章左个注大寢西堂南偏】

命將帥【原禮天子乃命將帥選士厲兵簡練桀俊專任有功以徵不義詰誅暴慢以明好惡順彼逺方注順猶服也】

務執【原禮是月也命有司修法制繕囹圄具桎梏禁止姦愼罪邪務執注順秋气政尙嚴】命理平獄【原禮命理瞻傷察創視折審斷決獄訟必端平戮有罪嚴斷刑注理治獄官也增尙書大傳天子以秋決獄訟斷刑罰趣収斂以順天道以佐秋殺】

登谷【原禮是月也農乃登谷天子嘗新先薦寢廟】

備水潦【原禮命百官始斂完隄防謹壅塞以備水潦修宮室壞墻垣補城郭】

禁令【原禮是月也毋以封諸侯立大官毋以割地行大使出大幣集解以其違收斂之令也】艾艸【增禮艸艾則墨未秋政則民弗敢艸也疏艸艾則墨者謂初秋艸堪艾給炊爨之時則行小刑之墨夏節𨿽盡人君未行秋政則民不敢艾艸也】

祭神州【增周禮典瑞兩圭有邸以祀地注謂所祀扵北郊神州之神疏案河圖括地象昆侖東南萬五千里神州是也但三王之郊一用夏正未知神州用何月祭之或解郊用三陽之月神州旣與郊相對宜用三陰之月當七月祭之】

陳王業【原詩序七月陳王業也周公陳后稷先公風化之所由致王業之艱難也】

官庫【原淮南子七月官庫注庫兵府也秋節整兵故官庫也】

徴魯申公【增漢書武帝紀建元元年七月遣使者安車蒲輪束帛加璧徴魯申公】

省衛士【增漢書武帝紀建元元年秋七月詔曰衛士轉置送迎二萬人其省萬人】

罷苑馬【增漢書武帝紀建元元年秋七月罷苑馬以賜貧民注飬馬之苑舊禁百姓不得芻牧采樵今罷之】

罷酤【增漢書昭帝紀始元六年詔有司問郡國所舉賢良文學民所疾苦議罷塩鐡酤秋七月罷酤官】

嘗黍稷【增春秋繁露嘗者以七月嘗黍稷也】

幸魯【增後漢書光武紀建武三十年秋七月丁酉幸魯國復濟陽縣是年徭役】

舉寃獄【增後漢書和帝紀和帝永元六年秋七月京師旱丁巳幸洛陽寺錄囚徒舉寃獄未及還宮而澍雨】

盡地力【增後漢書安帝紀永初三年秋七月庚子詔長吏案行在所皆令種宿麥蔬食務盡地力其貧者給種餉】

營太廟【增晉書武帝紀泰始二年秋七月辛巳營太廟致荊山之木采華山之石鑄銅柱十二塗以黃金鏤以百物綴以明珠】

詢讜言【增晉書武帝紀泰始五年秋七月延羣公詢讜言】

除飬獸費【增晉書成帝紀咸和七年秋七月景辰詔諸飬獸之屬損費者多一切除之】祀臯陶【原晉書禮志故事祀臯陶扵廷尉寺新禮移祀扵律署以同祭先聖扵太學也故事祀以社日新禮攺以孟秋之月以應秋政】

祭菱芡【增範汪祠制孟秋之祭菱芡】

賜薪粟【增宋書孝武紀大明五年七月丙辰詔曰雨水猥降街衢泛溢可遣使巡行窮之家賜以薪粟】

六銖錢【增陳書宣帝紀太建十一年七月辛卯初用大貨六銖錢】

給版職杖帽【增北齊書文宣紀天保九年秋七月辛丑給京畿老人劉奴等九百四十三人版職及杖帽各有差】

迎太白【增隋書禮儀志孟秋迎太白太白夕見於西方先見三日大司馬建旗於陽武門外六軍士馬俱介冑集旗下侍臣文武俱介冑奉迎皇帝警蹕以出如常儀而無鼓角皇帝就位行三獻之禮獻事訖燔燎賜胙而還】

置壽星壇【增舊唐書明皇紀開元二十四年七月己巳初置壽星壇祭老人星及角亢等七宿】焚錦繡珠玉【增唐書明皇紀開元二年七月乙未焚錦繡珠玉於前殿戊戌禁采珠玉及爲刻鏤器玩珠防帖縚服者廢織錦坊】

獻細鍼【增唐書百官志中尙署令七月獻細鍼】

賜錦防【增唐實錄太和四年七月文宗於太液亭召翰林學士鄭覃已下對賜錦防】

起紫防殿【增建康實錄貞觀二十一年七月帝逰幸勅奉禦王孝積於顯道門內起紫防殿十三間文甓重基髙敞宏壯帝見之甚悅】

疏水治梁【增宋史河渠志大觀元年七月詔自京至八角鎭積水妨行旅轉運司選官疏導修治橋梁毋使病涉】

選弩手【增宋史兵志紹聖三年七月詔選弩手兼習神臂弓】

頒條法事【增宋史刑法志淳熙勅令格式帝以其書散漫用法之際官不暇徧閱吏因得以容姦令勅令所分門編爲一書名曰淳熙條法事四年七月頒之】

選人升擢【增玉海漧徳二年七月詔吏部南曹以人才可副升擢者送中書門下引驗以聞上慮銓衡止憑資歷英俊或沈於下僚故也四年七月癸酉令吏部南曹引驗選人可升擢者具名聞奏對見】置俸戶【增玉海漧徳四年七月丁亥詔州縣復置俸戶】

上長定格【增玉海開寶六年七月己未命參政盧多遜知制誥扈蒙張澹參詳長定循資格取悠久可用之文爲長定格三卷總二百八十七事書成上之頒爲永式自是銓選益有倫矣】

幸含芳園【增玉海太平興國八年七月癸未幸含芳園習射】

進功過冊【增玉海咸平三年七月命宰臣錄內外庻官歷任功過編冊以進其該恩復用者別編以備觀覧】

建天貺殿【增玉海祥符元年七月乙酉詔泰山靈液亭北天書再降之地建殿以天貺爲名】講讀經史【增玉海祥符三年七月壬寅詔南宮北宅大將軍已下各赴書院講讀經史諸院十歲已上並入學受經學書委侍教勤心誘勸】

立虎翼軍【增玉海祥符六年七月詔在京諸軍內選江淮習水卒於金明池試戰棹立爲虎翼軍置營於池側其江浙淮南諸軍並令準此選卒置營】

錄勲臣後【增玉海紹興三年七月丁夘詔錄用六朝勲臣自曹彬至藍元振三百二十人子孫先是徽猷閣侍制宋伯友入對言功臣子孫凋防殆盡乞訪其後量才錄用故有是詔其後得趙普趙安仁範質錢若水諸孫皆官之】

置司冦參軍【增燕翼貽謀錄開寶六年七月壬子詔州府並置司寇參軍以新及第九經五經及選人資序相當者充其後攺爲司理參軍】

夏稅初限【增金史食貨志中都西京北京上京遼東臨潢陜西地寒稼穡遲熟夏稅限以七月爲初】薦時果【增遼史太宗紀秋七月戊子薦時果扵太祖廟】

調春料【增續文獻通考舊制歳虞河決有司常以孟秋豫調築塞之物稍芟薪柴楗橛竹石茭索十餘萬謂之春料】

置諌院【增名勝志諌院起明道元年七月辛夘陳執中爲諌官以諌官無治所屢請置院乃以門下省爲諌院而別創門下省扵右掖門之西宋置諌院自此始】

民用

烹葵菽【原詩七月烹葵及菽疏葵菽當烹煮乃食】

食瓜【原詩七月食瓜】

采枸杞花【增淮南枕中記西河女子服枸杞法七月上申采花八月上酉治服之】

収柏實【增四民月令七月収柏實】

采瓜犀【增荊楚歳時記七月采瓜犀以爲面脂本艸圗經曰犀瓣也】

起溲【增束晳餅賦商風旣厲大火西移鳥獸毨毛樹木疏枝肴饌尙溫則起溲可施】

木蘇【增名醫別錄木蘇生九眞池澤七月采本艸經云久服通神明輕身耐老】

薇防【增名醫別錄薇防生漢中川澤及寃句邯鄲七月采莖葉陰漧久服輕身明目】

取桃仁【增名醫別錄桃核仁七月采取陰漧】

新雉木【增名醫別錄新雉木味苦香溫無毒可作沐藥七月采陰漧實如桃】

摩田待種【增齊民要術凡愛田常以五月耕六月再耕七月勿耕謹摩平以待種】

種蔓菁【增齊民要術蔓菁七月初種之一畆用子三升注從處暑至八月白露節皆得早者作葅晚者作幹又種蕪菁法近市良田一頃七月初種之注六月種者根𨿽粗大葉復虫食七月末種者葉𨿽膏潤根復細小七月初種根葉俱得】

種防【增齊民要術崔寔曰七月別種防】

種蔥【增齊民要術蔥子必薄布陰漧勿令浥郁其擬種之地至七月耕數徧一畆用子四五升炒谷拌和之雨耬重耩竅瓠下之以批契繼腰曵之七月納種又崔寔曰七月可種大小蔥注夏蔥曰小冬蔥曰大】藏韭菁【增齊民要術崔寔曰七月藏韭菁】

種苜蓿【增齊民要術種苜蓿地宜良熟七月種之畦種水澆一如韭法】

作黃蒸【增齊民要術作黃蒸法七月中取生小麥細磨之以水溲而蒸之气脯好熟便下之攤令冷布置覆蓋成就一如麥防法】

坑藍【增齊民要術七月中作坑令受百許束作麥稈泥泥之令深五寸以苫蔽四壁刈藍倒竪扵坑中下水以木石鎭壓令沒熱時一宿冷時再宿漉去荄內汁於甕中率十石甕著石灰一斗五升急抨之一食頃止澄淸瀉去水別作小坑貯藍澱著坑中候如彊粥還出甕中盛之藍澱成矣】

造神麯【增齊民要術凡作三斛麥麯法蒸炒生各一斛磨幹合和之七月取甲寅日使童子著靑衣日未出時靣向殺地汲水二十斛勿令人潑人長水亦可瀉卻莫令人用其和麯之時面向殺地和之令使絕彊團麯之人皆是童子小兒亦向殺地當日使訖不得隔宿又神麯法以七月上寅日造不得令雞狗見麥分三分細磨和之溲時熟揉使童男小兒餅之須西廂東向開戶屋中淨掃地地上布麯十字立巷令通人行四角各造麯奴一枚訖泥戶勿令泄气又方以七月中旬以前作麯爲上時亦不必須寅日祝麯文某年月日敬啟五方五土之神謹以七月上辰造作麥麯數千百餅阡陌縱橫以辧疆界須建立五王各布封境酒脯之薦以相祈請願神力勤鑑所願使出絕蹤穴虫潛影衣色錦布或蔚或炳殺熱火燌以烈以猛芳越椒燻味超和鼎飲利君子旣醉旣逞惠彼小人亦防亦靜敬告再三格言斯整神之聼之福應自人願無爲希從畢永急急如律令】

取松實【增聖惠方七月取松實過時卽落難収也去皮搗如膏収之毎服雞子大酒調下日三服百日身輕三百日行五百里絕谷久服神仙渴卽飲水亦可以鏈過松脂同服之】

鵝黃豆生【增山家淸供溫陵人前中元數日以水浸黒豆暴之及芽以糠皮置盆內鋪沙植豆用板壓及長則覆以桶曉則曬之中元則陳於祖宗之前越三日出之洗焯漬以油盬苦酒香料可爲茹捲以麻餅尢佳色淺黃名鵝黃豆生】

韭花【增楊凝式帖當一葉報秋之初實韮花逞味之始助其肥羜實謂珍羞】

蒲陰實【增吳氏本艸蒲陰實生平谷或圃中延蔓如瓜葉實如桃七月采止瘟延年】

白豆蔲【增本艸綱目白豆蔲出伽古羅國呼爲多骨其艸形如芭蕉葉似杜若長八九尺而光滑冬夏不凋花淺黃色子作朶如葡萄初出防靑熟則變白七月采之】

海金沙【增本艸綱目海金沙出黔中郡湖南亦有生作小株髙一二尺七月收其全科於日中暴之小幹以紙襯承以杖撃之有細沙落紙上且暴且撃以盡爲度】

采使君子【增本艸綱目俗傳潘州郭使君療小兒多獨用此物後因號爲使君子也今嶺南州郡皆有之生山野中及水岸其莖作藤如手指大其葉如兩指頭長二寸三月生花淡紅色久乃深紅有五瓣七八月結子如拇指大長一寸許大梔子而有五稜其殻靑黒色內有仁白色七月采之】

胡麻花【增本艸綱目胡麻花七月采最上標頭者陰漧用之】

鹽麩子【增本艸綱目鹽麩子生吳蜀山谷樹狀如椿七月子成穗粒如小豆上有鹽似雪可爲羮用嶺南人取子爲末食之酸醎止渴將以防瘴後魏書云勿吉國水气鹹凝盬生樹上卽此物也】

槐房【增本艸綱目槐實作莢連珠中有黒子子上房七月収之堪染皂】

摭稻【原物產志稻有一歲兩收者旣春種而夏獲矣復以七月初再挿至十月熟而摭稻】

制蜜藕法【原多能鄙事初秋新藕沸湯焯過五分熟去皮切作條或片毎一斤用白梅四兩湯浸取汁一大碗冷浸一時許漉出控幹用蜜六兩浸去鹵水別以十兩慢火煎令琥珀色放冷收之】菱科【增野菜譜菱科初秋時采之熟食】

備新涼【增田家歷七月浣故衣制新衣作夾衣以備新涼】

趙孟頫七月耕詩【增大火旣西流涼風日淒厲古人重稼穡力田在匪郊行省農事禾黍何斾斾碾以他山石玉粒使人愛大祀須粢盛一一稽古制是爲五穀長異彼稊與稗炊之香且美可用享上帝豈惟足食人一飽有所待】

趙孟頫七月織詩【增七月暑尙熾長日弄機杼頭蓬不暇梳揮手汗如雨嚶嚶時鳥鳴灼灼紅橊吐何心娛耳目往來忘傴僂織爲機中素老防要紉補靑燈照夜梭蟋蟀防外語辛勤亦何有身體衣幾縷嫁爲田家婦終歲服勞苦】

物

鳴鵙【原詩七月鳴鵙疏五月陰气動而伯勞鳴是將寒之也月令仲夏鵙始鳴是中國正气五月則鳴今豳地晚寒鳥初鳴之從其鄕土之气焉故至七月鵙始鳴也】

蟋蟀在野【增詩七月在野箋云自七月在野至十月入我牀下皆謂蟋蟀也疏蟋蟀之虫六月居壁中至七月則在田野之中京房易妖占七月建申爲夷則蟋蟀鳴阮籍詩開秋兆涼气蟋蟀鳴牀帷】寒蟬鳴【原禮寒蟬鳴注寒蟬寒蜩謂蜺也疏寒螿也增風土記七月而螻蛄鳴於朝寒螿鳴於夕】鷹祭鳥【增禮鷹乃祭鳥用始刑戮注鷹祭鳥者將食之示有先也旣祭之後不必盡食若人君行刑戮之而已集觧鷹欲食鳥之時先殺鳥而不食似人之食而祭先代爲食之人也】

莠雚葦【原夏小正七月莠雚葦傳未莠則不爲雚葦莠然後爲雚葦故先言莠】

貍子肇肆【原夏小正貍子肇肆傳肇始也肆遂也言其始遂也或曰肆殺也】

湟潦生蘋【原夏小正湟潦生蘋傳湟下處也有湟然後有潦有潦而後有蘋艸也】

蘋秀【原夏小正蘋秀傅蘋也者有馬帚也】

其樹楝【原淮南子七月其樹棟注棟實鳯凰所食也今雒城旁有樹楝實秋熟】

葉落知秋【原淮南子一葉落而天下知秋增陶潛詩空庭多落葉慨然知已秋】

紺幡【增古今注紺蝶一名蜻蛉似蜻蛉而色紺遼東人謂爲紺幡亦曰童幡好以七月羣飛天海邊】葡萄【增魏文帝與吳監書中國珍果甚多且復爲說葡萄當其朱夏涉秋尙有餘暑醉酒宿酲掩露而食甘而不防脆而不酸冷而不寒味長汁多除煩觧倦】

自然谷【原博物志海上有艸名蒒其實食之如大麥七月熟俗名曰自然谷或曰禹餘糧】龍眼熟【增廣志龍眼樹葉似荔枝蔓延緣木生子如酸棗色黒純甜無酸七月熟名醫別錄龍眼一名益智嵇含南方艸木狀云木髙一二丈似荔枝而枝葉防小淩冬不凋春末夏初開細白花七月實熟殻靑黃色文作鱗甲形圓大如彈丸核若木梡子而不堅內薄於荔枝白而有漿實極繁毎枝二三十顆作穗如葡萄陶朱公書龍眼七月實熟荔枝才過後龍眼卽熟故謂之荔枝奴】

磨盤【增荔枝譜磨盤皮粗厚味甘大如雞子近蒂處甚平七月熟】

勝畵【增荔枝譜勝畵皮厚刺尖味甘肉丰大似桂林七月熟出長樂縣六郡者最佳他種不及】鵲卵【增荔枝譜鵲卵皮薄實圓斑如鵲卵味防酸山枝中之佳者七月熟】

雞引子【增荔枝譜雞引子一朶數十枚大小錯出其大者核小小者無核七月熟】

防筍生【原筍譜防筍七月生至十月間縉雲以南多出然味苦而莭疏筍可大於箭筍少許山人采剝以灰汁熟煮之都爲金色然後可食苦味減而甘食甚佳也】

芽蕉【增桂海果志芽蕉子小如雞蕉尢香嫩甘美秋初實】

蜀秫【增農政全書蜀秫在北方地不宜麥禾者乃種此尢宜下地立秋後五日𨿽水潦至一丈深不能壊之立秋前水至卽壊故北土築堤二三尺以禦暴水】

威靈仙【增政和本艸威靈仙出商州上洛及華山平澤初生比眾艸最先莖便如釵股四稜葉似栁葉作層毎層六七葉如車輪有六層至七層者七月內生花淺紫或碧白色】

莣艸抽莖【增本艸綱目莣艸葉如芽而大長四五尺甚快利傷人如鋒刃七月抽長莖開白花成穗如蘆葦花花將放時剝其籜皮可爲防箔艸履諸物其莖穗可爲掃帚也】

澤蘭花【增本艸綱目澤蘭根紫黒色如粟根苗髙二三尺莖幹靑紫色作四稜葉生相對如薄荷防香七月開花帯紫白色萼通紫色】

都桷子【增本艸綱目都桷子生廣南山谷樹髙丈餘開花連著實大如雞卵七月熟】

天仙果【增本艸綱目天仙果樹髙八九尺葉似荔枝而小無花而實子如櫻桃累累綴枝間七月熟其味至甘宋祁方物贊云有子孫枝不花而實薄言采之味埒蜂蜜】

厚朴子【增本艸綱目厚朴子名逐折殺防益气明目一名厚實生木間莖黃七月實黒如大豆】

占驗

愆候【原禮孟秋行冬令則陰气大勝介虫敗谷戎兵乃來注亥之气乘之也又行春令則其國乃旱陽气復還五穀無實注寅之气乘之也又行夏令則國多火災寒熱不莭民多瘧疾注已之气乘之也】離气見【增易通卦驗離气見立秋分則歲大熟】

黃雲占【原月令占候圖立秋坤卦用事晡時申西南涼風至黃雲如羣羊宜粟谷望西南坤上有黃雲是正立秋應莭萬物皆榮豆谷熟】

豎竿影【增月令占候圖立秋日午時豎竿影得四尺五寸二分半五穀熟】

天河占【增紀歷撮要七夕天河去探米價回快米賤回遲米貴】

立秋占【原紀歷撮要朝立秋暮颼颼夜立秋熱到頭】

立秋晴雨【增紀歷撮要立秋日天气晴明萬物多不成熟農政全書立秋日小雨吉大雨主傷禾】風占【增紀歷撮要立秋日要西南風主稲禾倍收三日三石四日四石】

雷占【原紀歷撮要立秋日雷名躃踣損晚禾亦云秋霹靂主晚稲秕增家塾事親七月雷大吼有急令】處暑占【增紀歷撮要處暑雨不通白露枉相逢嘉定縣誌處暑有雨則物成熟諺云處暑若還天不雨縱然結實也難收】

神纛車蜂蜜【增遼史太宗紀防同四年秋七月己巳有司奏神纛車有蜂巢成蜜史占之吉】虹占【增家塾事親虹以立秋四十六日內出正西貫兌中秋有水有旱田家五行七月朔日虹見主年內米貴】

赤云占【增萬寶全書立秋日申時西南方有赤云宜粟】

雜紀

差夏【增內經物成於差夏注差夏謂立秋之後一十日也】

木連理【增後漢書安帝紀延光三年七月穎川上言木連理】

黃鵠集【增古今注漢恵帝五年七月黃鵠二集蕭池】

廣陽門【增李尢廣陽門銘廣陽位孟厥月在申涼風從時白露已紛】

臨平湖開【增晉書武帝紀咸寕二年秋七月有星孛於大角吳臨平湖自漢末壅塞至是自開父老相傳云此湖開天下平】

律權石【增晉書律曆志趙石勒十八年七月造建徳殿得圓石狀如水碓銘曰律權石重四鈞同律度量衡有辛氏造續咸議是王莽時物】

彩虹蔽月【增王紹之晉安紀義熙二年七月夜彩虹出西方蔽月】

獻白鹿【增宋書符瑞志晉成帝咸和四年七月長沙郡邏吏黃光於南郡道遇白鹿驅之不去直來就光追尋光二百餘步光遂抱取遣吏李堅奉獻】

白燕集【增元嘉起居注元嘉元年七月有白燕集於齊郡逰翔庭宇經九日乃去眾燕翼隨有數千】見金神【增物理論古有阮師之刀天下之所寶貴也初阮之作刀受法於金精之靈七月庚辛見金神於冶監之門向而再拜金神教以水火之齊五精之錬用陰陽之取剛軟之和三年作刀千七百七十口其刀平背夾刃方口洪首截輕防不絕絲髮之系斫堅剛無變動之異】

雨絳羅【增異苑張仲舒爲司空在廣陵城北以元嘉十七年七月中晨夕間輒見門側有赤气赫然空中忽雨絳羅於其庭廣七八分長五六寸皆以箋紙繋之紙廣長亦與羅等紛紛甚駛】

奏別鵠曲【增南史褚彥回傳嘗聚袁粲捨初秋涼夕風月甚美彥回援琴奏別鵠之曲宮商旣調風神諧暢王彧謝荘並在粲坐撫莭而嘆曰以無累之神合有道之噐宮商暫離不可得已】

流澌亙河【增梁書諸夷傳芮芮國其地苦寒七月流澌亙河】

榮光【增魏書靈徴志世祖太平眞君二年七月天有黃光洞照議者僉謂榮光也】

獻烏芝【增魏書靈徴志世宗景明三年七月魯陽獻烏芝王者慈仁則生食之令人度世】葉河冰合【增唐書王方翼傳方翼徵西域七月次葉河無舟而冰一昔合時以爲祥】

賜屏幾【增唐防要貞觀十六年七月以素屏賜魏徴】

乳鹽【增唐會要大歷八年七月觧縣安邑兩池生乳盬戶部侍郎韓滉請薦淸廟編之史冊從之】玉靈芝【增唐防要上元二年七月甲辰延英殿禦坐梁上生玉芝一莖三花親制玉靈芝詩三章八句曰玉殿肅肅靈芝煌煌重英秀連葉分房宗廟之福其景光元气產之明神合徳紫微間采白蕣呈色載啟瑞圗庻得皇極天心有眷王道惟直幸生芳本當我扆旒放此靈質賁其王猷神惟不愛道亦無求端拱思惟永荷天休】

送張仁亶【增全唐詩話景龍三年七月幸望春宮送朔方節度張仁亶赴軍蘇頲奉和幸望春宮送朔方軍大總管張仁亶詩北風吹早鴈日夕渡河飛冷膠應折霜明艸正腓老臣帷幄算元宰廟堂機餞飲廻仙蹕臨戎觧禦衣軍裝乘曉發師律春歸方佇勲庸盛天辭防紫防】

霹靂引【增沈佺期霹靂引歲七月火伏而金生客有鼓琴於門者奏霹靂之商聲始戛羽以騞砉終扣宮而砰駖電耀耀兮龍躍雷闐闐兮雨冥鳴唅以防雅態歘翕以橫生有如驅千旗制五兵截荒虺斮長鯨孰與廣陵比意別鶴儔精而已】

舉子忙【增秦中歲時記進士下第當年七月復獻新文求防觧故曰槐花黃舉子忙】

七月雪【增沙洲記自龍涸至大浸川一千九百里夜肅肅常有風寒七月雨便是雪遙望四山皓然皆白】

飛霜殿【增建康實錄貞觀二十七年七月宴五品已上於飛霜殿絲竹遞奏羣臣上壽賜綾錦殿在元武門北因地形髙敞層閣三成引水爲潔淥池以滌炎暑】

伐篴竹【增甘澤謡許云封樂工之篴者貞元初韋應物爲和州牧夜泊靈壁驛忽聞云封篴聲韋公謂其聲似天寶中梨園法曲李謩所吹者召問之乃是李謩外孫韋公曰吾有乳母之子甞受篴李供奉舊吹之篴卽李君所賜遂囊出舊篴云封曰信是佳篴但非外祖所吹者竹生云夣之南鑑在柯亭之下以今年七月望前生明年七月望前伐過期不伐則其音實未期而伐則其音泛浮者外澤中幹幹者受不全不全則其竹夭凡一聲出入九息古之至音者一疊十二節一節十二敲其已夭之竹遇至音必破韋公曰欲信女鑑篴破無傷云封乃奉篴吹六州徧一疊未盡劃然中裂韋公驚嘆久之】

三足烏【增周書明帝紀二年七月景申順陽獻三足烏羣臣上表稱詔曰夫天不愛寶地稱表瑞鳯巢阿閣圖龍躍沼豈直日月珠連風雨玉燭是以鉤命訣曰王者至孝則出元命苞曰人君至治所有虞舜蒸蒸來玆異趾周文翼翼翔此靈禽惟此天休景福在民可大赦天下文武官普進一級】

隔隴合穗【增宋史五行志太平興國五年七月蓬萊縣民王明田谷隔隴合穗相去一尺許又咸平六年七月涉縣民連罕田隔四隴同穎】

進時政論【增宋史胡安國傳紹興二年七月入對髙宗曰聞卿大名渇於相見何爲累詔不至安國辭謝乞以所進時政論二十一篇者施行】

鄭康成生【增太平廣記鄭康成以永建二年七月戊寅生】

九成宮宴【增玉海儀鳯三年七月丁巳宴近臣諸親於九成宮之咸亨殿上謂霍王元軌等曰甘雨頻降夏麥豊熟秋稼滋榮思與叔防同爲此歡因賦七言效栢梁體霍王相王侍臣並和】

閱四庫書【增玉海咸平五年七月庚戌幸三館祕閣閱四庫書賜直官校理器幣】

賜禦制詩【增玉海雍熙四年七月乙丑禦制早秋詩二首立秋日暮雨詩一首賜近臣】進書賞格【增玉海紹興十六年七月乙酉陳泰初進神哲禦集百有十人冊上諭大臣令立定賞格重則進官輕則賜帛】

五箴【增玉海景祐三年七月乙酉翰林侍讀學士馮元上金華五箴示詔褒答三史判官謝絳言事進聖治五箴曰紹聞君臣內戒謹命敬變云】

燒稻【增眞臘風土記眞臘國七月燒稻其時新稻已熟迎於南門外燒之以供佛婦女車象往觀者無數】孟婆風【增野記七月江南有大風相傳以爲孟婆怒按山海經謂帝之女逰於江中出入風雨自隨以帝女故曰孟婆】

野蠶成繭【增金史太宗紀天防三年七月己夘錦州野蠶成繭奉其絲帛來獻】

鬭促織【增帝京景物略七月始鬭促織壯夫士人亦爲之鬭有塲塲有主者其飬之又有師鬭盆筩礶無家不貯】

沃野倍獲【增名勝志大同府沃野鎭沃野者其地沃良沙土盡黒功省獲倍毎至七月皆熟】鸜鵒食蝗【增輝縣誌元至元五年秋七月鸜鵒食蝗時蝗生牧野鸜鵒自西北飛來方六七里林木皆滿遂將蝗食且盡作陣飛去】

右英夫人降【增眞仙通鑑右英夫人西王母第十三女名媚蘭字申林治滄浪山受書爲雲林夫人晉哀帝興寕三年七月防句曲山】

西王母下敎【增三洞珠嚢西王母以上皇元年七月於南浮洞室下敎以授淸虛眞人】

禦制初秋幸西苑觀荷命小船采蓮詩命駕臨西苑初秋向晚天芰荷池沼滿鷗鷺夕陽邊頻使移輕舫時來獻采蓮離宮防檻外風動碧翩翩

禦制初秋景山詩新涼樹色向金天禦輦遙停蔓艸邊盛暑已過銷夏日淸風才到有秋年髙臨三殿九重闊下看千家萬戶連薄暮山亭觀射畢回宮道起蒼煙

禦制初秋詠竹詩森翆靑靑繞碧塘霜姿靄靄動幽香寒風不變終身節綠葉紛然暎晚涼

晉七月折楊栁歌【增織女逰河邊牽牛顧自嘆一會復周年折楊栁結長命艸同心不相負】

白居易秋逰原上詩【增七月行已半早涼天淸淸晨起中徐步出柴荊露杖笻竹冷風越蕉輕閒擕弟侄軰同上秋原行新棗未全赤晚有餘馨依依田家叟設此相逄迎自我到此村往來白髮生村中相識久老防皆有情畱連向暮歸樹樹風蟬聲是時新雨足禾黍夾道靑見此令人飽何必待西成】

李賀七月樂詞【增星依云渚冷露滴盤中圓好花生木末衰穗愁空園夜天如玉砌池葉極靑錢僅厭舞衫薄稍知花簟寒曉風何拂拂北斗光防幹】

禦定月令輯要卷十四﹤史部﹐時令類﹐禦定月令輯要﹥

欽定四庫全書

禦定月令輯要卷十五

八月令

天道

日在角【原禮仲秋之月日在角集說角在辰壽星之次也】

中星【原禮昏牽牛中旦觜觽中淮南子注牽牛北方元武之宿觜觽西方白虎之宿】

律中南呂【原禮律中南呂集說南呂酉律長五寸三分寸之一增史記律書八月律中南呂者言陽气之旅入蔵也淮南子斗指酉酉者飽也律受南呂南呂者任包大也又南呂之數四十八主八月白虎通八月謂之南呂何南者任也言陽气尙有任生薺麥也故陰拒之也嚴巨川詩南呂初開律金風已戒涼】盲風至【原禮盲風至疏秦人謂疾風爲盲風】

雷收聲【原禮雷始收聲注雷始收聲在地中動內物也】

辰星見漢西【增左星孛大辰疏八月之昏角星與日俱沒大辰見於西方天漢在箕鬥之間於是時天漢西南東北斜列於天大辰之星見在天漢之西】

贊陽秀物【增國語五間南呂贊陽秀物也注八月曰南呂坤六二也榮而不實曰秀南任也陰任陽事助成萬物也】

辰伏【原夏小正辰則伏辰謂星也伏也者入而不見也】

雷入地【增漢書五行志於易雷以八月入其卦曰歸妹言雷復歸入地則孕毓根核保蔵蟄虫避盛陰之害】

招搖指酉【原淮南子仲秋之月招搖指酉晉書樂志八月之辰謂爲酉酉者緧也謂萬物皆緧縮也】天關黃道【增星經角二星東方首宿南左角名天津蒼色北右角爲天門黃色中間名天關八月日在北南去北辰九十一度凡日月五星皆從天關行爲黃道】

秋門【增說文酉爲秋門萬物已入】

豆花雨【原嵗時廣記荊楚嵗時記云豆花雨乃八月雨也】

裂葉風【增嵗時廣記裂葉風八月風也】

仲商【原梁元帝纂要秋曰仲秋亦曰仲商】

日月會壽星【增大衍星分圖八月酉日日月會於壽星】

小春【增田家五行八月中旬作熱謂之潮熱又名八月小春】

霜降信【增田家雜占八月中气前後起西北風謂之霜降信未風先雨謂之料信雨】

節序

宵中星虛【原書宵中星虛以殷仲秋宵夜也春言日秋言夜互相備虛元武之中星亦言七星皆以秋分日見以正三秋】

餞日【原書寅餞納日餞送也日出言導日入言送因事之宜蔡以秋分之暮夕方納之日而識其景也】

祭月【原禮祭月於坎疏祭月於坎謂秋分也】

壯月【原爾雅八月爲壯】

夕月【原國語少采夕月注夕月以秋分增隋書禮儀志禮天子以秋分夕月於西郊漢以郊泰畤其夕西向揖月魏文譏其煩防明帝太和元年八月巳丑夕月於西郊始合於古】

辰角見【增國語辰角見而雨畢唐書歷志秋分後五日日在氐十三度龍角盡見時雨可以畢矣】秋至【增管子以夏日至始數九十二日謂之秋至秋至而禾熟】

白露【增內經寒風曉暮蒸熱相薄艸木凝煙濕化不流則白露陰布以成秋令白居易詩八月白露降湖中水方老旦夕秋風多衰荷半傾倒】

金髮【增內經金郁之發夜零白露林莽聲淒注夜濡白露曉聴風淒乃爲金髮徵也】

微霜降【增漢書五行志秋分而微霜降】

辰星效角亢【增淮南子辰星以八月秋分效角亢】

斗指庚【增淮南子處暑加十五日斗指庚則白露降音比仲呂】

斗指酉【增淮南子白露加十五日斗指酉中繩故曰秋分雷戒蟄虫比鄕音比防賔孝經緯白露後十五日斗柄指酉爲秋分陰生於午極於亥故酉其中分也】

蔈定【原淮南子秋分蔈定蔈定而禾熟注蔈禾穂粟孚甲之芒定者成也】

白气出兌【增易通卦驗秋分日入酉白气出直兌此正气也】

黃陰雲【增易通卦驗白露黃陰雲出】

白陰雲【增易通卦驗秋分白陰雲出】

釋鐘鼓懸【增京房易占秋分而人君釋鐘鼔之懸】

南極星【增春秋元命苞直弧北有一大星爲老人星見則治平主壽常以秋分之晉書天文志老人一星在弧南一曰南極常以秋分侯之南郊唐月令注明皇生於八月以仲秋日月會於壽星特置壇用千秋節日祭老人星及角亢七宿著之常式】

警露【增春秋感精符八月白露降卽髙鳴相儆風土記鳴戒露此鳥性警至八月白露降流於艸上滴滴有聲因卽髙鳴相警移徙所宿處慮有變害也】

樂用鐘【增樂緯兌主秋分樂用鐘五經通義鐘者秋分之气萬物至秋而成堅成不滅絕莫如金故金爲鐘相繼不絕也風俗通世本垂作鐘秋分之音也】

日在內衡【增孝經說秋分日在內衡】

壽星之次【增月令章句自軫六度至亢八度謂之壽星之次白露秋分居之鄭之分野】祭社稷【增孝經援神契仲秋穰禾拜祭社稷宋書禮志祠大社帝太稷常以嵗八月秋社日祠之】大梁【增天文錄胃趙之分野自胃七度至畢十二度於辰在酉大梁之疆也八月之時白露始降萬物堅成而彊大故曰大梁】

秋社【增何承天社頌余以永初三年八月大社聊爲此文實惟陰祗稷爲谷先率育萬協靈昊幹霸徳方將世號共工厥有才子實曰句龍稱物平賦百姓熙雍唐堯救災決河流江棄亦播植作乂萬邦克配二祀以報勲庸嵗云其秋晷漏均程牲牢旣潔嘉薦惟馨乃家乃國是奉是尊舊唐書中宗紀神龍元年攺秋社用仲秋東京夢華錄八月秋社各以社糕社酒相賫送貴戚宮院以豬羊肉腰子你房肚肺鴨餅瓜姜之屬切作碁子片樣滋味調和鋪於飯上謂之社飯】

種大小麥【增齊民要術崔寔曰凡種大小麥得白露節可種薄田秋分種中田後十日種美田農政全書種麥八月白露節後逢上戊爲上時中戊爲中時下戊爲下時種須簡成實者棉子油拌過則無虫而耐旱】

兌王【增周易集解說言乎兌崔憬曰秋分則兌王而萬物所說】

不雩【增六典旱甚則修雩秋分已後𨿽旱不雩】

籠鷺【增會稽志鷺一名舂鋤步於淺水好自低昻故曰舂鋤也色雪白頂上有絲毿毿然長尺餘欲取魚則弭之山陰瀕水人家多畜之皆馴不去惟白露一日必籠之不然飛去】

宜良外甥【增東京夢華錄八月秋社婦女皆歸外家晚歸卽外公姨舅皆以新葫蘆兒棗兒爲遺俗云宜良外甥】

市學社會【增東京夢華錄八月秋社市學先生預斂諸生錢作社會以致雇倩只應白席歌唱之人歸時各擕花籃果實食物社糕而散】

天蝦【增桂海虫魚志天蝦狀如大飛蟻秋社後有風雨則羣墮水中有小翅人其墮掠取之爲鮓】社日詩【增玉海咸平二年八月戊午社宴近臣於中書作社日五言詩賜之屬和】

聚燕臺【增帝京景物略采育東南二十里有阜髙一丈廣三四十尺曰聚燕臺嵗秋社燕辭巢日必各將其雛數千百聚此臺呢喃一二日然後分翔而去】

日屬火【增紀歷撮要白露日屬火難種菜蔬】

入霑【增楊升庵集蜀西南多雨名曰漏天杜子美詩鼔角漏天東是也自秋分後遇壬謂之入霑吳下曰入液】

分社前後【增通攷秋分諺曰分社同一日低田盡叫屈秋分在社前斗米換鬥錢秋分在社後斗米換斗豆】

天人會月【增黃气陽精經秋分之日月宿東井之地上廣靈之堂乃沐浴於東井之池以錬日魂明八朗之芒受陽精日暉吐黃气於玉池諸天人悉采玉之華以拂日月之光月以黃气灌天人之容故秋分是天人會月之道也】

秋判日【增雲笈七籖古人以秋分之日爲秋判之日所以爾者秋分之日乃會九天八地眾眞人神上皇至尊三日三夕共定萬民之命所聚議者咸多而神尊並集故也】

求仙愼秋分【增雲笈七籖仙忌眞記曰子欲升天愼秋分罪無大小皆上聞以罪求仙仙甚難是故學道爲心寒】

三素云【增雲笈七籖秋分淸旦南望有素赤黃雲者是南極眞人上皇赤帝三素云也存禮宻祝三見云轝白日升仙】

避社翁【增居家宜忌秋社日人家𦇤褓兒女俱令早起恐社翁爲祟與春社同】

膏澤【增農政全書泛勝之書曰夏至後九十日晝夜分天地气和以此時耕田一而當五名曰膏澤】

日次

初一日

周宣占夢【增魏志周宣周宣爲郡吏太守楊沛夢人曰八月一日曹公當至必與君杖飲以藥酒使宣占之是時黃巾賊起宣對曰夫杖起弱者藥治人病八月一日賊必除滅至期賊果破】

女斫蛇【增搜神記東越閩中有庸嶺髙數十里其西北隙中有大蛇長七八丈大十餘圍土俗常懼或與人夢或下諭巫祝欲得啗童女年十二三者都尉令長共請求人家生婢子兼有罪家女養之至八月朝祭送蛇穴口累年已用九女將樂縣李誕家有小女名應募欲行父母不可禁止乃告請好劍及咋蛇犬至八月朝懷劍將犬先將數石米餈用蜜麨灌之以置穴口蛇便出頭大如囷目如二尺鏡聞餈香气先啗食之便放犬犬就嚙咋從後斫得數創瘡痛急蛇因踴出而死於是女緩步而歸越王聞之聘女爲後】五明囊【原述徵記八月一日作五明囊盛取百艸頭露洗目目明增梁簡文帝眼明囊賦序俗之婦人八月旦多以錦翠珠寶爲眼明囊因競淩晨取露以拭目】

栢葉露【原續齊諧記農鄧紹嘗八月旦入華山采藥見一童子執五防囊承柏葉上露皆如珠滿囊紹問用此何爲答曰赤松先生取以明目言終便失所在】

食薯蕷子【增杜蘭香傳杜蘭香以建興四年春數詣張碩至其年八月旦復來出薯蕷子三枚大如雞子云食此令君不畏風波辟寒溫】

許旌陽防宅上升【增十二眞君傳許遜舉孝亷拜蜀旌陽令慕道棄官歸師大洞君吳猛傳三淸法要至太康二年八月一日於洪州西山舉家四十二口白日防宅上升】

縱觀書籍【增宋會要淳化元年八月一日祕書監李至請李昉宋琪及學士侍郎給諫舎人等詣閣觀禦書圖籍帝知之詔賜禦筵出書籍令縱觀】

擬獻大言賦【增玉海淳化四年八月丙辰朔上艸書宋玉大言賦賜翰林承防蘇易簡因擬宋玉作大言賦以獻其詞曰聖人興兮告成功登昆侖兮展升中上覽賦嘉賞詔褒之】

蟹輸芒【增圖經本艸蟹俗八月一日取稻芒兩枝東行輸送其長故今南方捕蟹差早則有銜芒湏霜後輸芒方可食之】

天醫節【增潛居錄八月朔以盌盛取葉露研辰砂以牙筯染防身上百病俱消謂之天灸古人以此日爲天醫節祭黃帝岐伯】

鴈門【增經鉏堂雜誌八月初一鴈門開懶婦催將刀尺裁】

初二日

置司田參軍【增唐會要景云三年八月二日庚寅敕諸州置司田參軍一員】

大理國表貢【增玉海熙寧九年八月二日大理國奉表貢金裝碧玗山氊罽刀劍犀皮甲】初三日

幸安樂西莊【增唐詩紀事景龍三年八月三日幸安樂公主西莊李適詩平陽金牓鳳凰樓沁水銀河鸚鵡洲防仗遙臨丹壑裏仙輿暫幸緑亭幽前池錦幔蓮花艷後嶺香鑪桂蘂秋貴主稱觴萬年壽還輕漢武濟汾遊】

增孔廟冕防【增玉海崇寧四年八月三日增文宣王冕十有二旒是年詔文宣王廟立防二十四攺用鎭圭】

白居易八月三日夜作【增露白月微明天涼景物淸艸頭珠顆冷樓角玉鉤生气爽衣裳健風疎砧杵鳴夜衾香有思秋簟冷無情夢短眠頻覺宵長起暫行燭凝臨曉影虫怨欲寒聲槿老花先盡蓮凋子始成四時無了日何用嘆衰榮】

初四日

竹下圍棊【增西京雜記戚夫人侍兒賈佩蘭出爲段儒妻說在宮內時八月四日出雕房北戶竹下圍棊勝者終年有福負者終年疾病取絲縷就北辰星求長命乃免】

勿市履屣【增酉陽雜俎八月四日勿市履屣】

制寶符旗【增玉海元符二年八月四日制寶符旗】

初五日

千秋節【原舊唐書明皇紀開元十七年八月癸亥上以降誕日防百寮於花萼樓下百寮表請以每年八月五日爲千秋節王公以下獻鏡及承露囊天下諸州咸令防樂休假三日仍編爲令從之增明皇帝千秋節宴詩蘭殿千秋節稱名萬嵗觴風率土慶日表繼天祥玉宇開花萼宮縣動會昌衣冠白鷺下帟幕翠雲長獻壽成新俗朝儀入舊章月銜花綬鏡露綴彩絲囊處處祠田祖年年宴杖鄕深思一徳事小獲萬人康顧況八月五日歌四月八日明星出摩耶夫人降千佛八月五日佳气新昭成太后出聖人開元九年燕公說奉詔聴置千秋節丹靑廟裏貯姚宋花萼樓中宴岐薛】

賜鏡囊防帛【增舊唐書明皇紀開元十八年八月丁亥上禦花萼樓以千秋節百官賀賜四品以上金鏡珠囊縑防五品以下衣帛有差】

舞馬【增唐書禮樂志明皇嘗以馬百匹盛飾分左右施三重榻舞傾杯數十曲壯士舉榻馬不動樂工衣黃衫文玉帶立左右每千秋節舞於勤政樓下其日內閒廐使引戲馬五坊使引象犀入拜舞宮人數百衣錦繡衣出帷中撃雷鼔奏小破陣樂嵗以爲常】

千秋金鑑錄【增唐書張九齡初千秋節王公並獻寶鑑九齡上事鑑十章號千秋金鑑錄】天長節【增唐明皇實錄天寶七載蕭照等請攺千秋節爲天長節從之】

萬壽殿【增唐會要開元二十四年請兩京各攺一殿以萬壽爲名千秋節會百僚於此殿】端午【增容齋隨筆唐明皇以八月五日生以其日爲千秋節張說上大衍歷序云謹以開元十六年八月端午赤光照室之夜獻之唐表有宋璟請以八月五日爲千秋節表雲月惟仲秋日在端午然則凡月之五日皆可稱端午也】

初六日

梁元帝生【增南史梁孝元帝紀帝母在采女次侍始褰戶幔有風回裾武帝意感幸之采女夢月墮懷中遂孕天監七年八月丁巳生帝舉室中非常香有紫胞之異武帝奇之因賜采女姓阮進爲修容顏氏家訓梁孝元年少之時每八月六日載誕之辰常設齋講】

宴蘂珠宮【增玉海天聖八年八月六日宋仁宗召輔臣宗室於龍圖天章閣觀三聖禦書元眞殿觀瑞谷宴蘂珠宮宰臣以下賦詩】

召對選徳殿【增玉海乾道七年八月六日宋孝宗召吏部侍郎王之奇詹事陳良翰禮部侍郎周必大同對選徳殿賜坐從容訪以治道久之袖出禦筆一通首以魏徵答唐太宗徳仁功利之問】初七日

宴崇徳殿【增宋史禮志眞宗咸平元年二月宴羣臣於崇徳殿二年八月七日再宴用樂】初八日

觀瑞物【增玉海祥符三年八月八日甲寅召近臣觀瑞物於崇和殿上作七言詩臣皆賦】瘞犬【增遼史禮志八月八日國俗屠白犬於寢帳前七步瘞之露其喙後七日中秋移寢帳於其上國謂伊克努爾伊克大也努爾面也】

竹醉日【原山家淸事八月八日爲竹醉日種竹易活】

沸星出【增法苑珠林佛以八月八日沸星出時轉法輪以八月八日沸星出時取般湼槃】韓仲秋八日雲臺觀羣花盛開詩【增春早凡花百種榮秋芳能得防多名仙家八月靈葩發不與尋常俗艷爭】

初九日

元成節【原宋史禮志政和三年以八月九日靑華帝君生辰爲元成節】

謝自然披髮【增集仙八月九日羣仙來金母敕令女仙謝自然披髮四十日金母當自來所降使或言姓崔將一板濶二尺長五尺其上有五色每羣仙欲至墻壁間悉熒煌似鏡自然每披髮則黃雲繚繞其身又有七人黃衣戴冠侍於左右】

宴紫雲樓【增玉海漧徳四年八月九日辛丑召宰臣宴紫雲樓下論及民間事謂趙普等曰下愚之民不分菽麥如藩侯不爲撫養務行苛虐朕斷不容之普等曰陛下愛民如此堯舜之用心也】

初十日

子義船【增酉陽雜俎烏山下無水魏末有人掘井遇磐石下有水流洶洶然遂鑿石穿水北流甚駛俄有一船觸石而至匠人窺船上得一杉木板板刻字曰吳赤烏二年八月十日武昌王子義之船】試賢良方正【增玉海咸平四年八月己酉十日禦崇正殿試賢良方正何亮孫曁孫僅丁遜命宋白等考所對遜僅第四等亮曁次之】

十一日

巨鼇出海【增集異記唐裵伷開元七年都督廣州仲秋夜漏未艾忽然天曉星月皆沒禽鳥飛鳴舉郡異之未能諭然已晝矣裴公於是衣冠而出軍州將吏則已集門遽召參佐洎賔客至卽詢挈壺氏曰常夜三更尙未也因畱賔客於防事共須日之升良久天色昏暗夜景如初官吏執燭而歸詰旦命使四訪合界皆然北訪湘嶺之北則無斯事數月後有商舶自逺南至謂郡人云我八月十一日夜舟行忽遇巨鼇出海舉首北向而雙目若日照耀千里毫末皆見久之復沒夜色依然徵其時則裴公集賔僚之夕也】

風琶蠻貢【增玉海景徳三年八月十一日風琶蠻貢犀象封牛靑羊及馬賜冠帶錦袍】橫港【增通攷八月十一日卜來年水旱侵晨或隔夜於水邊無風浪處作一水則子至晚看之若沒主水露主旱平主小水又主本年好種麥名曰橫港】

王建八月十一日夜作【增半秋初入中旬夜已向階前守月明從未圓時看卻好一分分見傍輪生】

十二日

紙月【原宣室志長慶中有王先生者農晦之聞其術往謁焉王畱之宿乃八月十二也先生召其女七娘謂之曰汝爲吾刻紙狀今夕之月置於室東之垣上有頃七娘以紙月施於垣上忽月光洞然一室毫髮盡辧晦之驚嘆不測】

瑞聖園觀稼【增玉海祥符六年八月辛未十二日瑞聖園觀稼宴從臣作郊外觀稼七言詩近臣皆和】

經筵秋講【增熹宗實錄舊規經筵秋講以八月十二日起】

王建八月十二日夜翫月詩【增亂雲遮卻臺東月不許教依次第看莫爲詩家先見鏡被他籠與作艱難】

十三日

景龍三年八月十三日李嶠太平公主山亭侍宴應制詩【增黃金瑞牓綘河隈白玉仙輿紫禁來碧靑岑云外聳朱樓畫閣水中開龍舟下瞰鮫人室羽節髙臨鳳女臺遽惜歡娛歌吹晚揮戈更卻曜靈回】

王建八月十三夜翫月詩【增今夜月明勝昨夜新添桂近東枝立多地濕舁牀坐看過墻西寸寸遲】

十四日

天灸【原荊楚嵗時記八月十四日民並以朱水防兒頭額名爲天灸以厭疾】

眼明囊【原荊楚嵗時記八月十四日以錦防爲眼明囊遞相餉遺】

乾元殿觀書【增唐會要開元六年八月十四日制令中書門下及文武百官入乾元殿就東廊觀書內庫出絹防分賜褚無量及四庫官有差】

元稹八月十四夜翫月詩【增猶欠一宵輪未滿紫霞紅襯碧雲端誰能喚得嫦娥下引向堂前仔細看】

王建八月十四夜翫月詩【增月似圓來色漸凝玉盆盛水欲侵稜夜深盡放家人睡直到天明不炷燈】

範仲淹八月十四夜月詩【增光華豈不盛賞宴尙遲遲天意將圓夜人心待滿時已知千里共猶訝一分虧來夕如澄霽淸風不負期】

十五日

觀濤【原枚乘七將以八月之望與諸侯逺方交遊兄弟並往觀濤乎廣陵之曲江】

新羅宴射【增舊唐書東夷新羅國重八月十五日設樂飲宴賚羣臣射其庭】

行像透索【增酉陽雜俎婆羅遮國八月十五日行像及透索爲戲】

金背蝦蟇【原酉陽雜俎長慶中八月十五夜有人翫月見林中光屬天如疋布其人尋視之見一金背蝦蟇疑是月中者】

撤燭翫月【原開天遺事蘇頲與李乂對掌文誥八月十五夜於禁中直宿諸學士翫月備文酒之宴時長天無雲月色如晝蘇曰淸光可愛何用燈燭遂使撤去】

霓裳羽衣曲【原唐逸史羅公逺鄂州人開元中中秋夜侍明皇於宮中翫月公逺曰陛下莫要至月中看否乃取拄杖向空擲之化爲大橋其色如銀請明皇同登約行數十里精光奪目寒气侵人遂至大城闕公逺曰此月宮也見仙女數百皆素練寛衣舞於廣庭明皇問曰此何曲也曰霓裳羽衣曲也明皇密記其聲調遂回卻顧其橋隨步而滅旦召伶官依其聲作霓裳羽衣之曲】

奏紫雲曲【原集異記明皇嘗八月望夜與葉法善同遊月宮聆月中奏樂上問曲名曰紫雲曲也明皇素曉音律黙記其聲還過潞州城上俯視城郭悄然而月色如晝法善因請上以玉笛奏曲時玉笛在寢殿中法善命人取之旋頃而至奏曲旣投金錢於城中而還旬餘潞州奏八月望夜有天樂臨城兼獲金錢以進】文簫【原奇鐘陵西山有遊帷觀每至中秋車馬喧闐太和末有書生文簫往觀覩一姝甚麗吟曰若能相伴陟仙壇應得文簫駕防鸞生意其神仙植足不去姝亦相盼相引至絕頂俄有仙童持天判曰吳彩鸞以私欲泄天機謫爲民妻一紀姝乃與生下歸鐘陵】

駕梯取月【原宣室志太和中周生者有道術中秋夜與客會時月色方瑩生謂坐客曰我能挈月置之懷袂因命虛一室取筯數百條繩而駕之曰我將梯取此月俄覺天地曛晦因開室曰月在某衣中因以手舉衣懷中出月寸許忽一室盡明寒入肌骨】

天柱峯翫月【原三水小牘趙知微有道術皇甫元眞等師事之咸通庚寅中秋自霖霪至於望夕元眞謂同門生曰堪惜良宵而值苦雨語頃知微忽命侍童曰可備酒果登天柱峯翫月眾竊有不然者旣出門長天廓淸皓月如晝捫蘿援篠吟飲山嶺至寒蟾隠於逺岑方歸山舎旣各就榻而淒風飛雨宛然】幔亭會【原廣博物志武夷君地官也相每於八月十五日大會村人於武夷山上置幔亭化虹橋通山下是日太極王皇太姥魏眞人武夷君並座空中告呼村人爲曽孫汝等若男若女呼坐乃命鼓師張安陵等作樂行酒命歌師彭令昭唱人間可哀之曲】

石珠【增錄異記江州南五十里有店名七里店在蛇江之南小山上有石靑色堅膩俗云石中有珠每至中秋往往羣飛凡十餘枚如流星往來或聚或散石上時有光景相雲珠蔵於此】

天子請客【原錢氏私誌岐公在翰苑時中秋有月上問當直學士是誰左右以姓名對命小殿對設二位召來賜酒上雲天下無事月色淸美與其醉聲色何如與學士論文公再拜就坐夜漏下三鼓上悅甚令左右宮嬪各取領巾裙帶或團扇手帕求詩內侍舉牙牀以金鑲水晶硯瑚筆格玉管筆皆上所用者於公前來者應之略不停綴盡出一時新意上云豈可虛辱須與學士潤筆遂各取頭上珠花一朶裝公襆頭簪不盡者置公服袖中宴罷月將西沈上命撤金蓮燭令內侍扶掖歸院翌日都下盛天子請客】

翫月羮【增膳夫錄汴中節食中秋翫月羮】

李文定公生【增臨漢詩話李文定公廸八月十五日生或作詩以獻皆以月況文定中有蟾輝吐光育萬種我公蟠屈爲心胸老桂根株撼不折我公得此爲淸節孤輪碾空周復圎我公得此爲機權餘光燭物無洪細我公得此爲經濟語亦豪爽】

賞月延桂【增幹淳嵗時記中秋禁中是夕有賞月延桂排當如綺桂閣秋暉堂碧岑皆臨時取防夜深天樂直徹人間】

放水燈【增幹淳嵗時記中秋夕浙江放一防紅羊皮小水燈數十萬盞浮滿水面爛如繁星或謂此江神所喜非徒事觀美也】

雲開月出【增石林詩話晏元獻畱守南都王君玉爲府簽判嘗遇中秋陰晦旣至夜君王密使人伺公曰已寢矣君玉亟爲詩以入曰只在浮雲最深處試憑管一吹開公枕上得詩大喜卽索衣起徑召客治具大合樂至夜分果月出遂樂飲達旦】

瓊田艸【增西溪叢語瓊田艸生於分寧山谷間有瓊田艸經一卷八月十五日采之艸有十名曰不死艸長生艸又云苦天之】

神女峯絲竹【增入蜀記巫山十二峯不可悉見所見八九峯惟神女峯最爲纎麗奇峭宜爲仙眞所托每八月十五夜月明時有絲竹之音往來峯頂山猿皆鳴逹旦方止】

對禦賦詩【增中州集道陵中秋賞月瑞光樓召趙沨文孺對禦賦詩以淸字爲韻沨詩云秋气平分月正明蘂珠宮闕對蓬瀛已驅急雨銷殘暑不遣微云防太淸外輕風飄桂子夜深露滴金莖聖朝不奏霓裳曲四海歌謳卽樂聲道陵讀至落句大加賞異手酌金鐘以賜且字之曰文孺以此鐘賜汝作酒直士林榮之】

端正月【增事文聚前輩名中秋月爲端正月韓愈詩云三秋端正月今夜出東溟張雨八月十五夜待月詩秋已平分催節序月還端正照山河】

吹笙侍宴【增西湖志余淳熙九年八月十五日孝宗過徳壽起居上皇遂畱賞月召小劉妃吹白玉笙霓裳中序侍宴曾覿進壺中天詞云素飈颺碧看天衢穩送一輪明月翠水瀛壺人不到比似世間秋別玉手瑤笙一時同色小按霓裳疊天津橋上有人偸記新闋當日誰幻銀橋阿瞞兒戲一笑成癡絕肯信羣仙髙宴處移下水晶宮闕雲海塵淸山河影滿桂冷吹香雪何勞玉斧金甌千古無缺】

月桂子降【原本艸綱目宋仁宗天聖丁夘八月十五夜月明天淨杭州靈隠寺月桂子降其繁如雨其大如豆其圓如珠其色有白者黃者黒者殼如芡實味辛拾以進呈寺僧種之得二十五株】

剪壺盧須【增經驗方中秋日剪壺盧須如環子腳者陰漧於除夜煎湯浴小兒則可免出痘】登科記【增花月新聞建炎二年春州一士人緩步出西隅遙見紅暈如赤環自地吐出徐行入觀有機數張經以素絲女子四五輩組織重花交葉之內成字數行第一行之首曰李易稍空次又有一人姓名如此以十數乃問之曰織此何爲對曰登科記也到中秋時知之是嵗髙宗車駕南巡都貢士雲集至八月始唱名放榜第一人曰李易其下甲乙之次無一差易始悟初春所屆蓋蟾宮云】

月巖【原七修稿杭之鳳凰山有石如片雲防地髙數丈巓有一竅尺餘名曰月巖惟中秋之月穿竅而出余時則斜出竅外矣】

水調歌【增山堂肆考東坡居士以丙辰中秋歡飲逹旦大醉作水調歌都下唱神宗問內侍外靣新行小調內侍錄此進呈讀至又恐瓊樓玉宇髙處不勝寒上曰蘇軾終是愛君乃命量移汝州】

牡丹誕【增淸閒供八月十五日牡丹誕】

月宮符【增北京嵗華記中秋夜人家各置月宮符像符上兔如人立陳瓜果於庭餅面繪月宮蟾兔男女肅拜燒香旦而焚之】

團圓節【增帝京景物略八月十五日女歸寧是日返其夫家曰團圓節】

珊瑚撐月【增名勝志太和縣洱河東岸有分水厓自岸下分水爲兩南河北海八月望夜河海正中有珊瑚出水面漁人往往見之世海龍獻寶內典云珊瑚撐月卽此】

葛仙上升【增名勝志葛仙山在鉛山縣南五十里由山北眞淨寺循澗且盡始緣鳥道至山之半猶歷三十六扉一扉一髙方至絕頂有上下馬試劍息心等石丹井仙壇孝先以吳赤烏七年甲子八月十五日平旦於此上升】

龍泉月魄【增一統志南陽府有龍泉在汝州西南其水瑩潔中秋之夕陰雲蔽月俯觀泉中魄形自若】

移花日【增通考八月十五爲移花日】

杜甫八月十五夜月詩【增滿目飛明鏡歸心折大刀轉蓬行地逺攀桂仰天髙水路疑霜雪林棲見羽毛此時瞻白兔直欲數秋毫】

白居易八月十五日夜湓亭望月詩【增昔年八月十五夜曲江池畔杏園邊今年八月十五夜湓浦沙頭水館前西北望鄕何處是東南望月防回圓臨風一嘆無人會今夜淸光似往年】

王建八月十五夜翫月詩【增合望月時常望月分明不得似今年仰頭五夜風中立從未圓時直到圎】

蘇軾八月十五日看潮詩【增定知玉兔十分圓已作霜風九月寒語重門休上鑰夜潮畱向月中看】

十六日

大閱【增實錄咸平二年八月丙寅十六日大閱諸軍命殿前都指揮王超爲左右廂教陣都摠管是日軍儀整肅天气爽霽有司奏成列上升臺東向禦戎幄召從臣坐而觀之王超執五方旗以進退又以行列遐逺號令所不能及遂於兩陣中起侯臺相望使人執旗如臺上招之初舉黃旗則諸軍旅拜舉赤旗則進舉靑旗則步進每旗動則鼓作而士噪之聲振千百里皆三挑而後退次舉白旗則諸軍復拜呼萬嵗者三遂舉黒旗以振旅軍於右者略左陣以還由臺前出西南隅軍於左者略右陣而還由臺前出西北隅並凱旋而入上顧王超曰士眾嚴整戎行練習卿之力也退禦幄殿召從臣宴飲回禦東華門閱諸軍還營鈞容奏樂於樓下】祭潮【增載略武肅王天祐丙寅思欲拓捍海塘先是江心有石卽秦望山腳橫截波濤中出崔嵬然商旅船到此輒爲風濤所困而傾覆遂呼此爲羅剎石我國八月旣望必迎潮設祭動樂鼓舞於上尋命更呼鎭江石開平已來沙漲遂作木闌圍頂今祭江亭是也】

觀月華【增天臺縣誌中秋俗重十六夜召賔以觀月華】

杜甫八月十六夜翫月詩【增舊挹金波爽皆玉露秋關山隨地濶河漢近人流谷口樵歸唱孤城笛起愁巴童渾不寐半夜有行舟】

十七日

獻良馬【增唐會要貞觀二十一年八月十七日骨利幹遣使朝貢獻良馬百匹其中十匹尢駿太宗奇之各爲制名曰十驥】

上五規【增玉海嘉祐六年八月十七日知諫院司馬光上保業惜時逺謀重微務實五規】增制樂章【增玉海紹興二十五年八月十七日刑部郎許興古言靈芝生於廟楹瑞麥秀於畱都宜如漢齋房之歌制爲樂章登歌郊廟詔學士院於圓壇景靈宮太廟所奏樂章增制】

杜甫八月十七夜對月詩【增秋月仍圓夜江村獨老身捲還照客杖更隨人光射潛虯動明翻宿鳥頻茅齊依橘柚淸切露華新】

朱子八月十七夜月詩【增忽忽秋逾半淸輝萬里同遙知竹林夜共賞碧雲空寂寞盈尊酒淒涼滿院風寒塘空自緑不似小園東】

十八日

神助蕩除【增魏書靈徵志尉元表臣於彭城遣別將以八月至睢口邀賊將陳顯達有戰士於營外五里芻牧見一白頭翁乘白馬將軍呼之語稱至十八日辰必來到此語汝將軍領眾從東北臨入我當驅賊令走申時賊必大破後十日此人復於彭城南戲馬臺東二里見白頭翁亦乘白馬従東北來呼此人謂曰我與東海四瀆太山北嶽神共行淮北助汝二將蕩除已定汝上下喜否因忽然不見】

弄潮【增元和志浙江濤每日晝夜再上常以月十日二十五日最小月三日十八日極大小則水漸漲不過數尺大則濤湧髙至數丈每年八月十八日數百里士女共觀舟人漁子溯濤觸浪謂之弄潮】潮生日【增四季湏知四海之潮皆暗漲惟浙有明潮八月十八日杭人謂之潮生日偕候江幹斜陽風色陡寒海門潮起逺若白練橫江而下瞬息千里勢若山嶽聲若雷霆】

觀潮【增幹淳嵗時記浙江潮天下之偉觀也自旣望以至十八日爲最盛每嵗京尹出浙江亭教閱水軍艨艟數百分列兩岸旣而盡奔騰分合五陣之勢幷有乘弄旗標槍舞刀於水面者如履平地吳兒善泅者數百皆被髮文身手持十幅大防旗爭先鼓勇溯迎而上出沒於鯨波萬仞中騰身百變而旗尾略不霑濕豪民貴宦爭賞銀防禁中例觀潮於天開圖畫髙臺下瞰如在指掌】

賦酧江月曲【增西湖志余淳熙十年八月十八日駕詣徳壽宮奉迎上皇觀潮諭侍官各賦酧江月一曲至晚呈上以吳琚爲第一其詞曰玉虹遙掛望靑山隠隠有如一抹忽覺天風吹海立好似春霆初發白馬淩空瓊鰲駕水日夜朝天闕飛龍舞鳳鬱蔥環拱吳越此景天下應無東南形勝偉觀眞奇絕好是吳兒飛彩幟蹵起一江秋雪黃屋天臨水犀云擁看撃中流楫晚來波靜海門飛上明月】

蘇軾催試官考較詩【增八月十八潮壯觀天下無鵾水撃三千里組練長驅十萬夫紅旗靑蓋互眀滅黒沙白浪相吞屠人生會合古難必此景此行那兩得願君聞此添蠟燭門外白如立鵠】十九日

定品服【增唐會要貞觀四年八月十九日丙午詔三品以上服紫四品五品以上服緋六品七品以緑八品九品以靑】

造新量衡【增玉海建隆元年八月十九日丙戌有司請造新量衡以攽天下詔精考古制按前代舊式作之禁私造者】

二十日

封西嶽【增事物紀原唐先天二年八月二十日封西嶽爲金天王】

賜禦書尙書【增玉海紹興五年八月二十日髙宗賜趙鼎禦書尙書一部鼎奏謝上曰尙書所載君臣相戒之言所以賜卿欲共由此道以成治功】

二十一日

敕賜刀石【增會要上元元年八月二十一日戊戌敕一品以下文武並帶手巾算袋刀子磨石】賀升平【增玉海紹興十六年八月二十一日庚寅交趾賀升平獻黃金器明珠沈香翠羽綾絹馬十象九】

二十二日

造禮神玉【增玉海元丰七年八月二十二日已丑造兩圭有邸二以爲社稷禮神玉】

賜筆研【增研北雜誌翰林學士王防宣和七年八月二十一日一夕凡艸四制翌日遣中使至玉堂賜以上所常禦筆研等十三事】

賦角端【增西湖志余元至正庚寅浙江鄕試八月二十二日夜二鼔貢院彷佛見一物馳過甚疾其狀若猛獸軍卒因而喧哄遂以角端命賦題】

夢僧賦詩【增葉顒詩序乙未八月二十二夜夢宿山寺與僧講道論詩不覺夜分僧賦一聨云鶴向白雲棲處宿僧従靑嶂影邊歸覺而微攺其句足成一律】

二十三日

修進寶訓【增玉海元祐六年八月二十三日呂大防言乞令史院修進先朝寶訓以備邇英進讀從之】

置小學【增玉海崇寧元年八月二十三日州縣置小學十嵗以上入學五年立課試法】

二十四日

國學觀禮【增唐會要元和二年八月二十四日敕鄕貢眀經進士見訖就國子學官講論質定疑義仍令百寮觀禮】

忠懿王誕日【增宣和書譜秦忠懿王錢俶藝祖應運率先臣服太宗卽位之明年盡籍其府庫地圖以獻端拱元年八月二十四日太宗以其誕日遣使賜器幣且示寵焉楓窻小牘吳越忠懿王以天成四年八月二十四日四鼓生】

修注官入侍【增玉海至和元年八月二十四日知制誥賈黯乞修注官入侍邇英閣事有可書隨卽記錄】

咱馬奶子【增元史祭祀志每嵗駕幸上都以八月二十四日祭祀謂之咱馬奶子用馬一羯羊八防緞練絹各九疋以白羊毛纒若穂者九貂鼠皮三命防古巫覡及防古漢人秀才達官四員領其事再拜告天又呼太祖靑吉斯禦名而祝之曰托天皇帝福防年年祭賽者禮畢以祭幣及祭物凡與祭者共分之】稻槁生日【增嘉定縣誌八月二十四日爲稻槁生日雨則𨿽得谷槁必腐】

二十五日

嘉禾合穗【增唐會要景龍元年八月二十五日長子縣嘉禾合穗】

宴長春殿【增玉海祥符七年八月二十五日戊寅眞遊殿上梁召近臣焚香因宴於長春殿帝作七言詩令近臣繼和】

獻奇獸【增玉海嘉祐三年交趾貢異獸二八月二十五日癸亥禦崇政殿召輔臣等觀之司馬光交趾獻奇獸賦其狀熊頸而烏噣豬首而牛身與夫雕題卉服之士南金象齒之珍欵紫闥而岔入充彤庭而並陳翔舞太和涵濡茂澤殊俗向臻靈獸來格𨿽漢室之初黒鷴貢於絕徼周家之隆白雉通於重譯不足方也】祭防風廟【增名勝志湖州古防風氏之國今武康縣封禺二山間有防風廟嵗以八月二十五日有司致祭】

二十六日

南仲侑食【增玉海乾道六年八月二十六日太學正薛元鼎請以周之南仲侑食武成王上喜以爲南仲之孫皇父猶爲中興之將便宜舉行】

建宗學【增玉海嘉定七年八月二十六日詔建宗學置六齋生員以百人爲額】

二十七日

孔子生【增谷梁襄公二十有一年冬十月庚子孔子生孔庭纂要周靈王二十一年庚戌卽魯襄公二十二年是年冬十月庚子日先聖生十月庚子卽今之八月二十七日祖庭廣記顏氏禱於尼丘升之谷艸木之葉皆上起降之谷艸木之葉皆下垂及懷妊十一月而生是夕有二龍繞室五老降庭五老者五星之精也顏氏之房聞鈞天之樂空中有聲雲天感生聖子故降以和樂之音】

繪冠冕圖【增玉海本朝冠服多沿唐舊循用之久有司寖爲繁文漸失法度景祐二年八月丙子二十七日始詔內侍省與太常禮院詳典故造冠冕蠲減珍華務從簡約俾繪圖以進】

置大晟樂府【增玉海崇寧初議大樂四年八月二十七日賜名大晟置府建官府在宣徳門外天街之東禮部以大司樂典樂爲長貳次曰大樂令主簿協律郎工有樂正至舞師】

二十八日

瓶笙【增蘇軾瓶笙詩引庚辰八月二十八日劉防仲餞飲東坡觴中聞笙簫聲杳杳若在雲霄間徐而察之則出於雙瓶水火相得自然吟嘯坐客驚嘆請作瓶笙詩記之】

禦書政論【增玉海乾道六年八月二十八日禦書漢議郎崔寔政論賜宰臣虞允文等】祭馬神【增冏政要覽太僕寺祭馬神在通州北四十里安徳鄕鄭村壩秋祭在八月二十八日】二十九日

受朝常式【增唐會要永徽二年八月二十九日下詔來月一日太極殿受朝此後每五日一禦太極殿視事朔望朝卽永爲常式】

置常平倉【增唐會要永徽六年八月二十九日已酉京東西二市置常平倉置常平司官】三十日

教養宗子【增玉海崇寧二年八月三十日詔曰大司徒以六徳六行教萬民而師氏之教國子則三徳三行而已詳於訓士略於治親崇寧教養宗子法仿辟廱太學宜參酌輕重降於內外之法使易以跂及】制損齋記【增玉海紹興二十八年八月晦復古殿書禦制損齋記蕩心侈目惑心害性者罔不掃除淸心寡欲省緣薄費者奉以周旋揮毫弄墨眞艸自如濃淡斜行茂密如意未能忘情似賢乎已朝夕淸燕視以自儆以漢武明皇爲戒凡二百五十八字吏書賀允中請布之中外】

政典

命和仲【原書分命和仲宅西曰昧谷昧冥也日入於谷而天下冥故曰昧谷此居治西方之官掌秋天之政也】

西成【原書平秩西成秋西方萬物成平序其政助成物】

西巡守【原書八月西巡守至於西嶽如初西嶽華山初謂岱宗】

總章大廟【原禮天子居總章大廟注總章大廟西堂當大室也】

助老气【原禮是月也養衰老授幾杖行糜粥飲食注助老气也行猶賜也增後漢書禮儀志仲秋之月縣道皆案戶比民年始七十者授之以玉杖餔之糜粥八十九十禮有加賜玉杖長尺端以鳩鳥爲飾鳩者不噎之鳥也欲老人不噎】

命司服【原禮乃命司服具飾衣裳文繡有恆制有小大度有長短注此謂祭服也文謂畫也祭服之制畫衣而繡裳】

衣服有量【原禮衣服有量必循其故注此謂朝燕及他服凡此爲寒益至也】

冠帶有常【原禮冠帶有常注因制衣服而作之也】

申嚴百刑【原禮乃命有司申嚴百刑斬殺必當毋或枉橈枉橈不當反受其殃注申重也當謂值其罪】

省羣牲【原禮是月也乃命宰祝循行犧牲視全具案芻豢瞻肥瘠察物色必比量大小視長短皆中度五者備當上帝其饗注於鳥獸肥充之時宜省羣牲也】

達秋气【原禮天子乃難以逹秋气注此難難陽气也陽暑至此不衰害亦將及人所以及人者陽气左行此月宿直畢畢亦得大陵積尸之气气佚則厲亦隨而出行於是亦命方相氏帥百而難之王居明堂禮曰仲秋九門磔攘以發陳气禦止疾疫】

以犬嘗麻【原禮以犬嘗麻先薦寢廟注麻始熟也】

備斂蔵【原禮是月也可以築城郭建都邑穿竇害修囷倉集說四者皆爲斂蔵之備穿地圎曰竇方曰窖】

趣收聚【原禮乃命有司趣民收斂務畜菜多積聚注始爲禦冬之備呂氏春秋南呂之月蟄虫入穴趣農收聚無敢懈怠以多爲務】

平物【原禮日夜分則同度量平權衡正鈞石角鬥甬集說此與仲春同北齊書神武帝紀天平三年八月丁亥神武請均斗尺班於天下唐書百官志太府寺主簿掌印省鈔目勾稽得失平權衡度量嵗以八月印署然後用之】

易關市【原禮是月也易關市來商旅納貨賄以便民事四方來集逺鄕皆至則財不匱上無乏用百事乃遂注易關市謂輕其稅使民利之】

禁令【原禮凡舉大事毋逆大數必順其時愼因其集說大事如土功徭役合諸侯舉兵眾之事皆不可悖陰陽之大數因猶依也如慶賞者乃發生之刑罰者乃肅殺之必順時令而謹依其以行之也】獻良裘【原周禮天官司裘中秋獻良裘王乃行羽物疏仲秋所獻善裘者爲八月誓狝田所用故獻之王乃行羽物者以羽鳥之物賜羣臣以應秋气也】

教治兵【原周禮夏官大司馬中秋教治兵如振旅之陳疏言教治兵者秋以出兵爲名秋嚴尙威故也】狝田【原周禮夏官大司馬遂以狝田如搜田之法注秋田爲狝狝殺也】

閱兵車【增公羊秋八月壬午大閱大閱者何閱兵車也修教明諭國道也平而修戎事非正也其日以爲崇武故謹而日之】

命國醵【增王居明堂禮仲秋乃命國醵】

算賦【增漢書髙帝紀四年八月初爲算賦注漢儀注民年十五以上至五十六出賦錢人百二十爲一算爲治庫兵車馬】

試車材官【增漢書髙帝紀隴西車巴蜀材官注材官士習射禦馳戰陳常以八月太守都尉令長丞會都試課殿最水處則習船】

吏民計偕【增漢書武帝紀元光五年八月徵吏民有明當世之務習先聖之術者縣次給食令與計偕注計者上計簿使也令所徴之人與上計者俱來而縣次給之食】

賜黃金【增漢書宣帝紀元康四年秋八月賜故右扶風尹翁歸子黃金百斤以奉其祭祀又賜功臣適後黃金人二十斤】

益吏奉【增漢書宣帝紀神爵三年秋八月詔曰吏不亷平則治道衰今小吏皆勤事而奉祿薄欲其毋侵漁百姓難矣其益吏百石以下奉十五】

賜羊酒【增漢書兩龔昭帝時涿郡韓福以徳行徴至京師賜防書束帛遣歸詔長吏以時存問常以嵗八月賜羊一頭酒二斛後漢書鄧彪彪爲太尉在位淸白爲百僚式元和元年賜防罷詔河南尹遣丞存問常以八月旦奉羊酒】

官尉【原淮南子八月官尉注尉戎官也是月治兵故官尉】

飲酎【原後漢書章帝紀建初七年秋八月飲酎髙廟增漢舊儀皇帝惟八月酎車駕夕牲牛以綘衣之皇帝暮視牲以鑑燧取水於月以火燧取火於日爲明水火左袒以水沃牛右肩手執鸞刀以切牛毛薦之卽更衣侍中上熟乃祀之】

祠丰沛廟社【增後漢書章帝紀章和元年八月己丑遣使祠沛髙原廟丰枌楡社】

刺史行部【增後漢書百官志外十有二州每州刺史一人諸州常以八月巡行所部郡國錄囚徒考殿最宋書百官志前漢世刺史乘周行郡國無適所治後漢世所治始有定處止八月行部不復奏事京師】順時講武【增後漢書陳蕃傳人君有事於苑囿惟仲秋西郊順時講武殺禽助祭以惇孝敬】遣輶軒使【增風俗通周秦常以八月遣輶軒使采異俗方言蔵之祕府】

奉聖亭侯【增晉書孝武帝紀太元十一年八月庚午封孔靖之爲奉聖亭侯奉宣尼祀】祠中嶽【增宋書禮志魏明帝太和四年八月帝東巡遣使者以特牛祠中嶽】

薦時果【增魏書禮志太和十五年八月壬辰詔郡國有時果可薦者並送京師以供廟饗】勲封廣恩【增北齊書孝昭帝紀皇建元年八月詔九州勲人有重封者聴分授子弟以廣骨肉之恩】遣使巡省【增北齊書孝昭帝紀皇建元年八月壬辰詔分遣大使巡省四方觀察風俗問人疾苦考求得失搜訪賢良隋書文帝紀開皇四年八月甲午遣十使巡行天下】

獲玉印【增北史魏文成帝紀興安二年八月戊戌詔曰朕卽位以來風雨順序眾瑞兼呈又於苑內獲方寸玉印其文曰子孫長壽羣公卿士咸曰休哉豈朕一人克臻斯應實由天地祖宗降祐之所致也思與兆庶共玆嘉慶其令百姓大酺三日】

省寃獄【增唐書太宗紀貞觀二年八月甲戌省寃獄於朝堂】

考治否【增唐書百官志節度使嵗以八月考其治否銷兵爲上考足食爲中考邊功爲下考觀察使以丰稔爲上考省刑爲中考辦稅爲下考團練使以安民爲上考懲姦爲中考得情爲下考防禦使以無虞爲上考淸苦爲中考政成爲下考經略使以計度爲上考集事爲中考修造爲下考】

特進佩魚【增唐會要景龍三年八月令特進佩魚散職佩魚自玆始】

賜髙年冠帶【增唐會要宣宗大中三年八月己丑旣復河湟河隴髙年千餘見闕下天子爲禦延喜樓賜冠帶】

祭靈星【增通典周仲秋辰日祭靈星於國之東南王者所以復祭靈星者爲人祈時以種五穀故別報其功】

進士試論議【增通鑑太和七年李徳裕請依楊綰議進士試論議不試詩賦八月庚寅停試詩賦禮部奏先試帖經略問大義次試議論一首大義以通二通四爲格明年後並依此例】

作雍和殿【增通鑑大中元年八月上崇睦兄弟作雍和殿於十六宅數臨幸置酒作樂】置審刑院【增玉海淳化二年八月己夘詔置審刑院於禁中以樞密直學士李昌齡知院事凡具獄案牘先經大理斷讞旣定關報審刑知院定成文章奏訖然後下丞相府丞相又以聞始命論決蓋重謹之至也】

廣獻書路【增玉海嘉祐五年八月壬申詔祕府書視開元錄多遺軼開賞科以廣獻書之路】置木契【增玉海熙寧六年八月詔畿縣都保置木契左畱司農寺右付其縣凡追閱試則出契】召試教授【增玉海熙寧八年八月詔州學教授先召赴舎人院試大義五道取優通者選差孫諤試法中第一壬子命監制敕庫】

開玉泉水【增元史世祖紀中統三年八月郭守敬請開玉泉水以通漕運從之】

分日鄕試【增元史選與志鄕試八月二十日防古色目人試經問五條漢人南人明經經疑二問經義一道二十三日防古色目人試防一道漢人南人古賦詔誥章表內科一道二十六日漢人南人試防一道】

民用

民夷【原書厥民夷夷平也老壯在田與夏平也蔡夷暑退而人气平也】

始爲昏禮【增詩匏有苦葉濟有深渉箋匏葉苦而渡處深謂八月之時陰陽交會始可以爲昏禮納采問名】

獲禾【原詩八月其獲疏八月其禾可獲刈也】

斷壺【原詩八月斷壺壺瓠也疏甘瓠可食就蔓斷取而食之】

剝棗【原詩八月剝棗疏棗湏就撃之夏小正剝棗剝也者取也】

載績【原詩八月載績疏績緝麻之名八月絲事畢而麻事起故始績】

雈葦【增詩八月雈葦薍爲雈葭爲葦豫畜雈葦可以爲曲也】

勸種麥【原禮乃勸種麥毋或失時其有失時行罪無疑注麥者接絕續乏之谷尢重之】

剝瓜【原夏小正八月剝瓜畜瓜之時也】

粟零【原夏小正粟零零也者降也零而後取之故不言剝也】

地膽【增本艸經地膽生汶山山谷八月采之陶景注眞地膽狀如大馬蟻有翼是芫靑所化亦名蚖靑】蒸楡檽【增淮南萬畢術八月楡檽以美酒漬曝同靑米紫莧實蒸熟爲末每服三指撮酒下令人辟穀不饑】

赤鯉鮨【增博物志西仲秋月取赤頭鯉以爲鮨】

習射【增齊民要術崔寔曰八月涼燥可上弓弩繕理檠鋤正鎧遂以習射】

備冬寒【增齊民要術崔寔曰八月擘絲治絮制新浣故及韋履賤好預買以備冬寒】

趣練染【增齊民要術崔寔曰八月涼風戒寒趣練縑帛染防色】

掐秋菜【增齊民要術掐秋菜必畱五六葉凡掐必待露解八月半剪去枿生肥嫩比至收時髙與人膝等莖葉皆美科𨿽不髙菜實倍多】

種大蒜【增齊民要術崔寔曰八月可種大蒜】

入小學【增齊民要術崔寔曰八月暑退命幼童入小學如正月焉】

棠葉染絳【增齊民要術棠熟時收種之八月初天晴時摘葉薄布曬令幹可以染絳】

鉸白羊【增齊民要術白羊八月初胡葈子未成時又鉸之注漠北塞之羊則八月不鉸鉸則不耐寒中國必湏鉸不鉸則毛長相著作氊難成也】

漉酪【增齊民要術作漉酪法八月中作取好淳酪生布袋盛懸之當有水出滴滴水不盡著鐺中暫炒卽出於盤上日曝浥浥時作團大如梨許亦數年不壊】

種芡【增齊民要術種芡法芡一名雞頭卽今芰子是也由子形上花似雞冠故名曰雞頭八月中收取擘破取子散著池中自然生也政和本艸雞頭八月采實服餌家取其實並中子搗爛幹再搗篩末熬金櫻子煎和丸服之補下益人謂之水陸丹】

作蘗【增齊民要術作蘗法八月中作盆中浸小麥卽傾去水日曝之一日一度著水卽去之腳生布麥於席上厚二寸一日一度以水澆之芽生便止卽散收令幹勿使餅餅成則不復任用此煮白餳蘗若煮黒餳卽待芽生靑成餅然後以刀取幹之欲令餳如琥珀色者以大麥爲其蘗】

蛇含艸【增名醫別錄蛇含以八月采陰漧有兩種並生石上及黃土地當用細葉有黃花者劉敬叔異苑云有田父見一蛇被傷一蛇銜一艸著瘡上經日傷蛇乃去田父因取艸治蛇瘡皆驗遂名蛇銜艸】酸棗實【增名醫別錄酸棗生河東川澤八月采實陰漧似武昌棗而味極酸東人啖之以醒睡本艸圖經酸棗野生多在坡阪及城壘間似棗木而皮細其木心赤色莖葉俱靑花似棗花八月結實紫紅色似棗而圓小味酸當月采實取核中仁陰漧四十日成】

神防艸【增名醫別錄神防艸生常山北八月采可使獨守叱咄人宼盜不敢入門物志謂之防門艸置門上人衣過艸必叱之王筠詩霜被守宮槐風驚防門艸卽此】

說餅【增餅說宋公至長安得姚時故大官丞程李者了了人也公曰今日之食何者最先李曰仲秋禦景離蟬欲靜爕爕曉風淒淒夜冷臣當此景惟能說餅】

茹藘【增陸璣詩疏茹藘茅搜蒨艸也齊人謂之茜蜀本圖經云染緋艸葉似棗葉頭尖下濶莖葉俱澀四五葉對生節間蔓延艸木上根紫赤色今所在有八月采根】

韭菜露葵【增千金月令八月可食韭菜露葵張耒詩荒園秋露瘦韭葉自注八月韭佛口】縮砂蔤【增開寶本艸縮砂蔤生南地苖似亷姜子形如白豆蔲其皮厚而皺黃赤色八月采之辛香可調食味及蜜煎糖纒用】

蘭艸【增唐本艸蘭卽蘭澤香艸也圓莖紫萼八月花白俗名蘭香煮以洗浴生溪澗水旁人間亦多種之以飾庭池】

苽菜羮【增太平禦覽八月雨夜苽菜生於洿下池中作羮臛甚美吳中以鱸魚作膾苽菜爲羮】姜黃【增圖經本艸姜黃今江廣蜀川多有之葉靑緑長一二尺濶三四寸有斜文如紅蕉葉而小花紅白色根盤屈黃色生薑而圓有節八月采根片切曝漧蠻人生噉云可以袪邪辟惡】

菊花酒【增圖經本艸菊花秋八月合花收幹切取三四斤以生絹囊盛貯三大鬥酒中經七日服之日三次常令酒气相續爲佳】

黃耆【增圖經本艸黃耆根長二三尺獨莖或作叢生枝榦去地二三寸其葉扶疎作羊齒狀又如蒺藜苗開黃紫花其實作莢子長寸許八月中采根用其皮折之如綿謂之綿黃耆時珍曰嫩苗亦可煠淘茹食】藍葉治瘡【增政和本艸治唇上生瘡連年不差以八月藍葉一斤搗取汁洗不過三度差】芎防【增本艸綱目芎防古人因其根節狀如馬銜謂之馬銜芎後世因其狀如雀腦謂之雀腦芎出關中者爲京芎亦曰西芎出蜀中者爲川芎出天臺者爲臺芎出江南者爲撫芎淸明後宿根生苗分其枝橫埋之節節生根八月根下始結芎防掘取蒸曝救荒一種似蛇牀葉而粗嫩葉可煠食】

杜若【增本艸綱目杜若楚地山中時有之山人亦呼爲良姜根似姜圖經所謂山姜也紫花不結子八月采根入藥】

亞麻子【增本艸綱目亞麻子出兗州威勝軍苖葉俱靑花白色八月上旬采其實用時珍曰卽壁虱胡麻也其實亦可搾油防燈】

種豆【增本艸綱目豆南土種之蜀中尢多八月下種冬生嫩苗可茹】

射幹【增本艸綱目按張揖廣雅云鳶尾射幹也土宿眞君本艸云射幹卽扁竹葉扁生如側手掌形莖亦如之一種紫花一種黃花一種碧花多生江南湖廣川浙平陸間八月采根取汁煮雄黃伏雌黃制丹砂能拒火】

風藥【增本艸綱目石南桂陽呼爲風藥充茗及浸酒飲能愈頭風故名別錄曰生華陰山谷八月采實陰漧】

橙熟【增本艸綱目橙名鵠殼樹似橘而葉大其形圓大於橘而香皮厚而皺八月熟】

欓子【增本艸綱目欓子一名食茱萸髙木長葉黃花緑子叢簇枝上味辛而苦八月采搗濾取汁入石灰攪成名曰艾油亦曰辣米油始辛辣蜇口入食物中用】

綿花【增本艸綱目木綿有二種似木者名吉貝似艸者名古終江南淮北所種莖弱如蔓髙者四五尺葉有三尖如楓葉入秋開花黃色如葵花而小亦有紅紫者結實大如桃中有白綿亦有紫綿者八月采捄謂之綿花】

海棠梨【增本艸綱目果有海紅卽海棠梨之實狀如木瓜而小實至八月乃熟沈立海棠譜雲海棠其實狀如梨大如櫻桃至秋可食】

甘松香【增本艸綱目甘松香黔蜀州郡及遼州皆有之叢生山野葉細如茅艸根極繁密八月采之作湯浴令人身香】

雷丸【增本艸綱目雷丸生石城山谷及漢中土中八月采根幹按遁齋閒覽云楊勔中年得異疾每發語腹中有小聲應之久漸聲大有道士見之曰此應聲虫也但讀本艸取不應者治之讀至雷丸不應遂頓服數粒而愈】

鹿梨【增本艸綱目江寧府信州一種小梨名鹿梨葉如茶根如小拇指彼人取皮治瘡八月采之時珍曰山梨野梨也處處有之梨大如杏可食】

蒸食百合【增遵生八牋八月采百合曝漧蒸食之甚益炁力】

趙孟頫八月耕詩【增白露下百艸莖葉日紛委是時禾黍登充積徧都鄙在郊旣千庾入邑復萬軌人言田家樂此樂誰可比租賦已輸官所餘足儲峙不然風雪至凍餒及妻子優遊茅檐下庶可以卒嵗太平元有象治世乃如此】

趙孟頫八月織詩【增池水何洋洋漚麻水中央數日庶可取引過兩手長織絹能防時織布已復忙依依小兒女嵗晚嘆無裳布不掩脛念之熱中膓朝緝滿一籃莫緝滿一筐行看機中布計日漸可量我衣茍已成不憂天早霜】

物

毛毨【增書鳥獸毛毨毨理也毛更生整理說文仲秋鳥獸毛盛可選取以爲器用也蔡毛毨鳥獸毛落更生潤澤鮮好也】

鴻鴈來【原禮鴻鴈來淮南子鴈來注時之鴈從北漢中來過周雒南至彭蠡也】

元鳥歸【增禮元鳥歸注元鳥燕也歸謂去蟄也杜甫歸燕詩不獨避霜雪其如儔侶稀四時無失序八月自知歸春色豈相訪眾雛還識機故巢倘未毀會傍主人飛】

羣鳥養羞【原禮羣鳥養羞注羞謂所食也夏小正丹鳥羞白鳥丹鳥者謂丹良也白鳥者謂蚊蚋也其謂之鳥也重其養者也有翼者爲鳥羞也者進也不盡食也】

蟄虫壞戶【原禮蟄虫壞戶注壞益也蟄虫益戶謂稍小之也】

鳩化爲鷹【原禮鷹化爲鳩疏鳩化爲鷹然後設罻羅者謂八月時月令二月時鷹化爲鳩則八月鳩化爲鷹也禽經仲秋之節鳩復化爲鷹】

樹柘【原淮南子其樹柘】

薺麥生【增參同契觀其權量察仲秋情任蓄微稚老枯復榮薺麥芽蘗因冒以生】

蝤蛑【原酉陽雜俎蝤蛑大者長尺餘兩螯至彊八月能與虎鬭虎不如隨大潮退殻一退一長】蓽撥【增酉陽雜俎蓽撥出摩伽陁國呼爲蓽撥梨苗長三四尺莖細如箸葉似蕺葉子似桑椹八月采】黃雀化魚【原臨海異物志黃雀常以八月入海化爲魚】

薇艸【增圖經本艸白微一名薇艸莖葉俱靑頗栁葉八月結實其根黃白色牛膝而短小今人八月采之】

荊芥花【增本艸集觧荊芥葉似獨帚葉而狹小淡黃綠色八月開小花作穂成房房如紫蘇房內有細子如葶藶子】

曼陀羅花【增本艸綱目法華經言天雨曼陀羅花後人因以名花曼陀羅梵言雜色也緑莖碧葉葉如茄葉八月白花凡六瓣狀如牽牛花而大】

竹小春【增羣芳譜八月爲竹小春】

中秋緑【增荔支譜中秋綠色綠亦山枝種味微酸熟最後故名中秋綠】

社前種麥【增農桑通訣八月社前卽可種麥麥經兩社卽倍收而堅好】

荔枝奴【增農政全書龍眼花與荔枝同開樹亦如荔枝但枝葉稍小殻靑黃色形如彈丸肉白而帶漿其甘如蜜熟於八月白露後方可采摘荔枝過卽龍眼熟謂之荔枝奴】

張耒籠鷹詞【增八月獲黍霜野空蒼鷹羽齊初出籠劍翎鉤爪目如電利吻新淬龍泉鋒】

占驗

愆【原禮仲秋行春令則秋雨不降艸木生榮國乃有恐注夘之气乘之也又行夏令則其國乃旱蟄虫不蔵五穀復生注午之气乘之也又行冬令則風災數起收雷先行艸木蚤死注寒气盛也】

火占【原左昭公十七年冬有星孛於大辰西及漢申湏曰彗所以除舊布新也天事恆象今除於火火出必布焉諸侯其有火災乎梓愼曰若火作其四國當之在宋衛陳鄭乎水火之牡也其以丙子若壬午作乎水火所以合也若火入而伏必以壬午不過其見之月注夏之八月辰星見在天漢西今孛星出辰西光芒東及天漢天道恆以象告示人今火向伏故知當湏火出乃布散爲災牡雄也丙午火壬子水水火合而相薄水少火多故水不勝火火見周乏五月疏冬以十月爲初故以夏之八月解之】

月知雨【增師曠占月知雨多少八月一日二日三日凡月色黃者其月少雨月色靑者其月多雨】

長王【增史記天官書作鄂嵗嵗陰在酉星居午以八月與栁七星張晨出曰爲長王作作有芒國其昌熟谷其失次有應見危曰大章有旱而昌有女防民疾】

虹出西方【增京房易虹八月出西方粟貴】

角田熟【增談叢八月一日雨則角田下熟角田豆也】

中秋無月【增談叢中秋無月則兔不孕蚌不胎蕎麥不實兔望月而孕蚌望月而胎蕎麥得月而秀】朔日晴雨【原農政全書八月朔日風雨主布貴麻子貴十倍又八月朔日晴主冬旱宜姜略得雨宜麥】

白露占【原農政全書白露雨爲苦雨稻禾霑之則白颯蔬菜霑之則味苦】

秋分占【原農政全書秋分要微雨或天陰最妙主來年髙低田大熟】

占谷貴賤【增嘉定縣誌秋分在社日前則田有收而穀賤後則無收而谷貴諺云分後社白米徧天下社後分白米如錦墩】

鹽鹵生日【增嘉定縣誌八月十二日爲鹽生日十三日爲鹵生日雨則鹽貴】

朔值占【原通攷朔日值白露果谷不實值秋分主物價貴】

雜紀

射鹿【增穆天子仲秋丁巳天子射鹿於林中乃飲於孟氏爰舞白鶴二八】

蠧書羽陵【原穆天子仲秋甲戌天子東遊次於雀梁蠧書於羽陵】

求遺書【增漢書成帝紀河平三年八月謁者陳農使使求遺書於天下】

秦地位仲秋【原詩含神霧秦地處仲秋之位男懦弱女髙膫白色秀身音中商其言舌舉而仰聲淸以揚】

麒麟白虎見【增後漢書安帝紀延光三年八月戊子頴川上言麒麟一白虎二見陽翟】雍門【增李尢雍城門銘雍門處中位月在酉盲風寒濁鷰歸山阜】

告太平【增晉書武帝紀魏咸熙三年八月長人見於襄武長三丈告縣人王始曰今當太平】肅愼獻矢砮【增晉書元帝紀太興二年八月肅愼獻楛矢石砮】

乘槎【原博物志舊說天河與海通近世有人居海濵者年年八月有浮槎去來不失期人有奇志立飛閣於槎上多賫糧乘槎而去十餘日奄至一處有城郭狀屋舎甚嚴遙望宮中多織婦見一丈夫牽牛渚次飲之此人問此是何處答曰君還至蜀都訪嚴君平則知之後至蜀問君平曰某年月日有客星犯牽牛宿計年月正是此人到天河時也增張耒秋日登海州乘槎亭詩海上西風八月涼乘槎亭外水茫茫人家日暖樵漁樂山路秋晴松柏香隔水飛來鴻陣濶趂潮歸去櫓聲忙蓬萊方丈知何處煙浪參差在夕陽】

嘉蓮【增元嘉起居注泰始二年八月嘉蓮一雙駢花並實合跗同莖生豫章鱧湖】

婆羅門嫁娶【增梁書林邑國林邑國大姓號婆羅門嫁娶必用八月女先求男由賤男而貴女也】

佛發【增梁書扶南國大同三年八月髙祖攺造阿育王寺塔出舊塔下舎利及佛爪髮髮靑紺色眾僧以手伸之隨手長短放之則旋屈爲蠡形】

獻生犀【增南史梁武帝紀大同五年八月乙酉扶南國獻生犀】

鄴下三臺【增北齊書文宣帝紀天保九年八月帝如晉陽先是發丁匠三十餘萬營三臺於鄴下因其舊基而髙博之大起宮室及遊豫園至是三臺成攺銅爵曰金鳳金獸曰聖應冰井曰崇光】

魏孝文帝生【增北史魏孝文帝紀帝諱宏皇興元年八月戊申生於平城紫宮神光照室天地氛氳和气充塞】

梨園合樂【增舊唐書文宗紀太和九年八月丁丑幸左軍龍首殿因幸梨園含光殿大合樂】雀食虸蚄【增唐書五行志開元二十二年八月楡關虸蚄虫害稼入平州界有羣雀來食之一日而盡】

產白鹿【增唐會要天寶四載八月戊子有斑鹿產白鹿於苑中獻之上曰縞質霜毛變林虞之獸族殊姿馴性實云駕之龍媒】

鳳集得芝【增宋史五行志端拱元年八月廣州鳳集合歡樹下得芝三本】

橘柿連枝【增宋史五行志眀道元年八月黃州橘木及柿木連枝】

自成鹽【增宋史五行志大中祥符三年八月解州鹽池紫泉塲也次二年里許不種自生其味特嘉命屯田員外郎何敏中往祭池廟八月東池水自成鹽僅半池潔白成塊晶瑩異常祀汾陰經度制置使陳堯叟繼獻凡四千七百斤分賜近臣及諸列校】

柚木瑞文【增宋史五行志熙寧十年八月乙巳惠州柚木有文曰皇帝萬年天下太平】賜樂髓新經【增實錄景祐二年八月丁丑出禦制樂髓新經賜羣臣】

桂市【增成都古今記八月有桂市】

馴象【增玉海漧徳五年八月有象自嶺南來至都城外獲之其後吳越廣南交州繼獻馴象四十五頭於南薰門外玉津園東北置養象所作馴象旗】

書郭子儀【增玉海建炎四年八月戊寅上手寫郭子儀付範宗尹示諸將韓世忠等】建日月碑【增遼史太宗紀天顯五年秋八月丁酉以大聖皇帝皇后宴寢之所號日月宮因建日月碑】

雙塔音聲【增金史選舉志大定十三年八月於憫忠寺防試女直進士寺舊有雙塔進士入院之夜半聞東塔上有聲如音樂西達於宮考試官完顏佛寕等曰文路始開而有此得賢之祥也】

畫蠶麥圖【增元史英宗紀至治二年八月詔畫蠶麥圖於盝頂殿壁以時觀之】

八展舞【增元氏掖庭記己酉仲秋之夜武宗與諸嬪妃泛月於禁苑太液池中月色射波池光映天綠荷香魚鳥羣集於是畫鷁中流蓮舟夾持往來便捷帝乃開宴張樂令宮女披羅曵縠前爲八展舞歌賀新涼一曲】

挨藍【原眞臘風土記眞臘國八月挨藍挨藍者舞也防差伎樂每日就國宮內挨藍且鬭豬鬭象國主亦請奉使者觀焉】

太姥染衣【增名勝志藍溪源出太姥山頂每嵗八月烏桕葉落溪中色皆秀碧俗太姥染衣居民其時取水漚藍染帛最佳】

授司命東卿【增雲笈七籖漢平帝元壽二年八月己酉五帝各乘方面色車從羣官來下受太帝之命授茅盈爲司命東卿上眞君】

晉八月折楊栁歌【增迎歡裁衣裳日月流如水白露凝庭霜折楊栁夜聞搗衣聲窕誰家婦】

李嶠八月奉教作【增黃葉秋風起蒼葭曉露團鶴鳴初警雁上欲淩寒月鏡如開匣云纓似綴冠淸尊對旻序髙宴有餘歡】

李賀八月樂詞【增孀妾怨夜長獨客夢歸家傍檐虫緝絲向壁燈垂花外月光吐內樹影斜悠悠飛露姿防綴池中荷】

禦定月令輯要卷十五

欽定四庫全書

禦定月令輯要卷十六

九月令

天道

月卦剝【原易剝不利有攸往本義剝落也五陰在下而方生一陽在上而將盡陰盛長而陽消落九月之卦也】

日在房【原禮季秋之月日在房集說房在夘大火之次也】

中星【原禮昏虛中旦栁中淮南子注虛北方元武之宿栁南方朱雀之宿】

律中無射【原禮律中無射集說無射戌律長四寸六千五百六十一分寸之六千五百二十四增史記律書九月律中無射無射者陰气盛用事陽气無餘也淮南子無射之數四十五主九月白虎通九月謂之無射何射者終也言萬物隨陽而終也當復隨陰起無有終已】

元月【原爾雅九月爲元】

內火【原夏小正九月內火內火也者大火大火也者心也】

火猶西流【增左哀公十有二年冬十二月螽季孫問諸仲尼仲尼曰聞之火伏而後蟄者畢今火猶西流司曆過也注火心星也火伏在今十月猶西流言未盡沒知是九月歷官失一閏左思蜀都賦大火流涼風厲白露凝微霜結】

招搖指戌【原淮南子季秋之月招搖指戌增晉書樂志九月之辰謂爲戌戌者滅也謂時物皆衰滅也】

出凓下霜【增春秋繁露季秋九月陰乃始多於陽天乃於是時出凓下霜出凓下霜而天降物固已皆成矣】

萬物畢成【增說文戌滅也九月陽气微萬物畢成陽下入地也】

暮商【原梁元帝纂要九月曰暮商季商】

暮秋【原梁元帝纂要九月曰暮秋亦曰末秋】

禦制秋暮詩落葉催寒早山山艸徧枯雪晴麋得食風急鴈銜蘆松古紛披出林深髙下殊漫雲沙塞地別自足饒腴【增晉子夜秋歌適憶三陽初今已九秋暮梁簡文帝詩玉署淸餘熱金城含暮秋皇甫�詩洛下聞新鴈江東想暮秋】

杪秋【原楚辭靚杪秋之遙夜兮心繚戾而有哀增謝靈運詩杪秋臨逺山山逺行不近梁元帝纂要九月曰杪秋】

陰气在五【增周易集觧黃裳元吉幹寶曰陰气在五九月之時自剝來也】

鯉魚風【原提要錄鯉魚風乃九月風也增李賀詩門前流水江陵道鯉魚風起芙蓉老】晏秋【增繁欽秋思賦何晏秋之憯淒處閒夜而懷愁】

窮秋【增鮑照白紵曲窮秋九月荷葉黃北風驅鴈天雨霜庾肩吾詩桂巖逢暮序菊水值窮秋】晚秋【增庾肩吾詩早花少餘雪春寒極晚秋李適詩鳳輦乘朝霽鸚林對晚秋朱子詩風髙木落晚秋時日暮千林黃葉稀】

霜秋【增徐彥伯淮亭吟矧鶴唳兮風曉復猿鳴兮霜秋】

殘秋【增沈佺期詩郊筵乘落景亭理殘秋趙嘏詩獨吟紅葉對殘秋】

深秋【增李中詩影疎當夕照花亂正深秋】

節序

肅霜【原詩九月肅霜肅縮也霜降而收縮萬物疏九月之時收縮萬物者是露爲霜也】

百工休【原禮是月也霜始降則百工休注寒而膠漆之作不堅好也增謝瞻詩風至授寒服霜降休百工】

辰角見【原國語辰角見而雨畢注辰角大辰蒼龍之角角星名也見者朝見東方建戌之初寒露節也雨畢者殺气日盛雨气盡也】

天根見【原國語天根見而水涸注天根亢氐之間也涸竭也謂寒露雨畢之後五日天根朝見水潦盡竭也月令仲秋水始涸天根見乃盡竭增唐書歷志先寒露三日天根朝覿時訓爰始收潦而月令亦雲水涸】本見【原國語本見而艸木莭解注本氐也謂寒露之後十日陽气盡艸木之枝節皆理觧也增唐書歷志後寒露十日日在尾八度而本見】

駟見【原國語駟見而隕霜注駟天駟房星也隕落也謂建戌之中霜始降增唐書歷志後寒露十五日而駟見故隕霜則蟄虫墐戶】

火見【原國語火見而淸風戒寒注謂霜降之後淸風先至所以戒人爲寒備也增唐書歷志霜降六日日在尾末火星初見】

行嫁娶【原家語霜降而婦功成嫁娶行焉注季秋霜降嫁娶者始此也增荀子霜降逆女】丰山鐘【原山海經丰山有九鐘焉是知霜鳴郭注霜降則鐘鳴故言知也增王褒詩律攺三秋節气應九鐘霜韓愈上賈滑州書丰山上有鐘焉人所不可至霜旣降則鏗然鳴蓋气之感非自鳴也】

庶物堅【增內經各差其分注戌之月霜淸肅殺而庶物堅】

艸花落【增史記李斯故秋霜降者艸花落水搖動者萬物作此必然之效也】

寒露【增淮南子秋分加十五日斗指辛則寒露音比林鐘三禮義宗寒露者九月之時露气轉寒故謂之寒露】

霜降【增淮南子寒露加十五日斗指戌則霜降音比夷則三禮義宗九月露降爲中露變爲霜故以爲霜降節】

正陰雲【增易通卦驗寒露正陰雲出如冠纓】

太陰雲【增易通卦驗霜降太陰雲出上如羊下如磻石】

鷹隼撃【原春秋感精符霜殺伐之表秋季霜始降鷹隼撃王者順天行誅以成肅殺之威】大火之次【增後漢書律曆志注自亢八度至尾四度謂之大火之次寒露霜降居之宋之分野】靑冰菱【增洞冥記旦露池西有靈池方四百步有浮根菱根出水上葉沈波下實細薄皮甘香葉半靑半黃霜降彌美因名靑冰菱也】

石鴈飛【增潯陽記廬山頂上有三石鴈霜降則飛】

仙人棗【增洛陽伽藍記景陽山南百果園有仙人棗長五寸把之兩頭俱出核細如鍼霜降乃熟食之甚美一曰西王母棗】

收葵子【增齊民要術葵子收待霜降榜簇皆湏陰中其碎者割訖卽地中尋手糺之注傷早黃爛傷晚黑澀見日亦澀待萎而亂者必爛】

白鴈【增續本事詩北方白鴈似鴈而小色白秋深乃來白鴈至則霜降河北人謂之霜信杜甫詩云故國霜前白鴈來謂此】

麻生入相【原紀異錄鄭班與李愚同爲學士鄭閣上麻生李曰承防入相矣霜降成實乃白麻也是夜制出拜相蓋拜相用白麻也】

揚兵【增西湖志餘霜降之日帥府致祭旗纛之神因而張列軍器以金鼔導之繞街迎賽謂之揚兵】防霜云【增嘉定縣誌九月霜降而云爲防霜云】

日次

初一日

辰弗集房【原書乃季秋月朔辰弗集於房傳集合也不合則日蝕可知】

宴宣和殿【增舊唐書穆宗紀寶歷二年九月丁丑朔大合宴於宣和殿陳百戲自甲戌至丙子方已】薦衣【增唐書禮樂志天寶二年始以九月朔薦衣於諸陵通典天寶二年勅朕承丕業肅恭祀事至於諸節常修薦享且詩著授衣令存休澣在於臣子猶及恩私恭事園陵未標令式自今以後每至九月一日薦衣於陵寢貽範千載庶展孝思】

講仁王經【增通鑑代宗永泰元年九月庚寅朔置百髙座於資聖西明兩寺講仁王經】拜日【增遼史太祖紀天贊三年九月丙申朔庚子拜日於蹛林】

天壽節【增金史章宗紀明昌四年九月甲子朔天壽節禦大安殿受親王百官及宋髙麗夏使朝賀】放鴈【增元史郝經汴中民射鴈金明池得繋帛書詩云霜落風髙恣所如歸期回首是春初上林天子援弓繳窮海累臣有帛書後題曰至元五年九月一日放鴈獲者勿殺國信大使郝經書於眞州忠勇軍營新館】

周伯琦九月一日紀事詩【增九月灤陽道寒煙暗逺坰有山皆積雪無水不成冰獵犬髙於鹿鳴鴉大似鷹欲爲風土記問俗果誰憑】

初二日

作墨法【增抱朴子作墨法用雞子白眞珠麝香合以和墨宜用九月初二日】

賜犀金玉帶【增玉海憲宗元和十二年九月初二日出內庫羅綺犀金玉帶賜裴度】賜進士袍笏【增玉海太平興國三年九月二日賜進士胡旦以下綠袍鞾笏自是以爲定制】含譽星見【增玉海祥符二年九月二日司天奏紫微宮中瑞光及含譽星見告天地宗廟及昭應宮】注輦國表貢【增玉海祥符八年九月二日己酉注輦國主羅乍遣使奉表來貢詣承明殿以盤捧珠碧玻瓈布於禦座前降殿再拜】

初三日

制仁孝詩【增唐會要天寶八載九月三日肅宗生日帝制仁孝詩六章札於步障以示朝臣宰相奏曰宸章煥發睿札凝暉垂日月而齊光自雲霄而下濟爰於誕育之日勉以仁孝之經上揚祖宗之美傍考天人之際發揮前古垂範將來】

地平天成節【原揮麈錄肅宗以九月三日生爲地平天成節增玉海肅宗以景云二年九月三日乙亥生於東宮之別殿祥光照室】

歌舞水曲【增玉海至道元年九月三日西南蕃王龍漢遣使進奉西南牂牁諸蠻來貢方物帝召其使詢以地理風俗因令作本國歌舞一人吹瓢笙數十輩連袂宛轉以足頓地爲節問其曲譯者曰水曲詔加漢等官賜使者遣還】

丰年祥瑞【增玉海淳熙六年九月三日詔明堂免奏祥瑞上曰朕自有眞祥瑞丰年是也百姓家給人足瑞莫大焉】

昭靈夫人降【增雲笈七籖方丈臺東宮昭靈李夫人以湯時得道白日升天受書爲東宮昭靈夫人治方丈臺第十三朱館中東晉哀帝興寧三年乙丑九月三日降於眞人楊羲之家】

初四日

重明節【增宋史禮志光宗以九月四日爲重明節】

上獻納大典【增玉海康定元年九月四日丙辰學士晁宗慤上大理評事蘇舜賔所集獻納大典百卷集歷代諫諍奏議詔送史館】

禦書尙書終篇【增玉海紹興十三年九月四日禦書尙書終篇刋石頒諸州學謂輔臣曰學寫字不如便寫經書不惟可學字又得經書不忘】

初五日

修孔廟器【增六一題防漢韓明府修孔子廟器碑云永壽二年靑龍在涒灘霜月之靈皇極之曰永壽桓帝年號也按爾雅嵗在申曰涒灘霜月之靈皇極之曰莫曉其義疑是九月五日】

選樂工【增玉海建隆四年九月五日詔選樂工八百三十人太常習鼓吹】

獻屯田論【增玉海咸平四年九月癸酉五日太子中舎張宗誨獻屯田論三篇召試賜第】範成大九月五日晴暖步後園詩【增海气烘晴入斷霞半空云影界山斜輕羅小扇遊蜂畔只比東風有菊花】

初六日

陳暘樂書【增玉海崇寧二年九月六日壬午何執中奏禮部郎陳暘撰樂書二百卷欲加優奬暘欲考定中聲更乞送講議司施行遷暘一秩】

士師總龜【增玉海紹興三年九月六日丁巳大理卿李與權以聖賢之訓與謹獄之事分章取義聚條分凡三百事列十門總爲一書上之繕寫成五冊名曰士師總龜詔錄副本申尙書省】

紫微夫人九月六日示許長史詩【增解輪太霞上斂轡造紫邱手把八空气縦身雲中浮一眄造化綱再視索髙疇道要旣已是可以解千憂求眞得良友不去復何求】

初七日

殷七七開花【原唐詩紀事鶴林寺杜鵑花貞元中外國僧自天臺鉢盂中以藥養其根來植於此寺僧見女子遊花下或謂花神也周寶鎭浙西與道人殷七七善謂曰鶴林寺花天下奇絕嘗聞能開頃刻花可於重九乎曰可乃前二日往寺宿中夜女子謂七七曰妾爲上元命下司此花非久卽歸閬苑今與道者開之來日晨起花漸拆至九日爛熳】

增嚴鹵簿【增玉海康定元年九月七日參知政事宋庠上言車駕行幸自非郊廟大禮具陳鹵簿外其常曰導從惟前有駕頭後擁扇繖而已諸班勁騎頗與乘輿相逺而士庶觀者率隨扈從之人夾道馳走喧呼不禁非所謂旄頭先驅淸道後行之謹欲望専委博學近臣檢討前代儀注及鹵簿令以乘輿常時出入之儀比之三駕諸仗斟酌儀物增嚴條禁】

初八日

太康寺石銘【增洛陽伽藍記綏民裏東崇義裏有京兆人杜子休宅地形顯敞門臨禦道時有隠士趙逸云是晉武時人晉朝舊事多所記錄見子休宅嘆息曰此宅中朝時太康寺也龍驤將軍王濬平吳之後始立寺本有三層浮圖用甎爲之指子休園中曰此是故處子休掘而驗之果得甎數十萬兼有石銘云晉太康六年嵗次乙巳九月申戌朔八日辛巳儀同三司襄陽侯王濬敬造】

國子監閱禮【增唐會要開元五年九月八日始令鄕貢明經進士見訖國子監謁先師學官開講問義有司具食五品以上官及朝集使皆往閱禮】

題餻字【增劉賔客嘉話錄爲詩用僻字湏有來處緣明日是重陽欲押一餻字尋思六經竟未見有餻字不敢爲之原聞見後錄劉夢得作九日詩欲用餻字以五經中無之輟不復爲宋子京以爲不然故子京九日食餻有詠云飈館輕霜拂曙袍糗餈花飲鬭分曹劉郎不敢題餻字空負詩中一世豪遂爲古今絕唱】藥市【原事物紀原唐王昌遇梓州人得道號易元子大中十三年九月九日上升自是以來天下貨藥輩皆於九月初集梓州城八日夜於州院街易元飛衝地貨其所賫藥川俗因謂之藥市遲明而散】程君友升仙【增茅亭客話遂州小溪縣石城鎭仙女埡村民程君友遇道士隨往靑城山道士曰爾有仙表得至於此開囊取丹一粒令吞之曰若有饑渴則可嚼柏葉柏實君友懇祈願住仙齋道士曰爾且歸家吾至九月八日當來迎爾君友歸別止一室嘗焚柏子柏實靜坐無營時嚼柏實三五顆而已門外柏樹下有大盤石嘗偃息於上至九月七日夜如有所待達旦雲霞相映五色君友躡空而去】

菊燈【增幹淳嵗時記禁中例於八日作重九排當於慶瑞殿分列萬菊燦然眼且防菊燈略如元夕內人樂部亦有隨花賞】

後苑習射【增玉海淳化元年九月八日召近臣後苑習射因禦崇政殿觀角抵之戲】

馬當助風【原摭遺王勃年十三侍父宦遊江左九月八日舟次馬當山遇老叟曰子非王勃乎來日重九南昌都督命客作滕王閣序子有淸才盍往賦之勃曰此去七百餘里今已九月八日矣夫何復言叟曰吾助淸風一席勃登舟翌日昧爽抵南昌】

杜甫九日諸人集於林詩【增九日明朝是相要舊俗非老翁難早出賢客幸知歸舊采黃花賸新梳白髮微謾看年少樂忍淚已沾衣】

白居易九月八日詩【增霜蓬舊三分白露菊新花一半黃惆悵東籬不同醉陶家眀日是重陽】

皎然九月八日送蕭少府歸洪州詩【增明日重陽今日歸布帆絲雨望霏霏行過鶴渚知堪住家在龍沙意有違】

初九日

煎茱萸【增禮三牲用藙注藙煎茱萸也漢律會稽獻焉爾雅謂之榝疏今蜀郡作之九月九日取茱茰折其枝連其實廣長四五寸一升實可和十升膏名之藙也本艸圖經吳茱萸木髙丈餘皮靑綠色葉似椿而濶厚紫色三月開花紅紫色七八月結實嫩時微黃至成熟則深紫九月九日采原杜審言九日詩蟋蟀歸期晚茱萸節新增權徳輿九日宴集詩風吟蟋蟀寒偏急酒泛茱萸晚更香】

采菊【增四民月令九月九日可采菊花鐘會菊花賦季秋初月九日數幷置酒華堂髙會娛情百卉雕瘁芳菊始榮紛葩韡曄或黃或靑】

送菊【原魏文帝與鐘繇九日送菊書嵗往月來忽逢九月九日九爲陽數而日月並應俗嘉其名以爲宜於長久故以享宴髙會是月律中無射言羣木百艸無有射地而生惟芳菊紛然獨榮輔體延年莫斯之貴謹奉一束以助彭祖之術增沈佺期九日侍宴詩魏文頒菊蘂漢武賜萸房】

參軍落防【原晉書孟嘉嘉爲徵西桓溫參軍溫甚重之九月九日溫燕龍山寮佐畢集時佐吏並著戎服有風至吹嘉防墮落嘉不之覺溫使左右勿言欲觀其舉止嘉良久如厠溫令取還之命孫盛作文嘲嘉著嘉坐處嘉還見卽答之其文甚美四坐嗟嘆增李白九日詩落防醉山月空歌懷友生杜甫九日藍田崔氏莊詩羞將短髮還吹防笑倩傍人爲正冠】

菊華酒【增西京雜記戚夫人侍兒賈佩蘭說宮內九月九日佩茱萸食蓬餌飲菊華酒令人長壽菊華舒時幷采莖葉雜黍米釀之至來年九月九日始熟就飲焉故謂之菊華酒聖恵方治頭風頭旋用九月九日菊華幹取家糯米一斗蒸熟用五兩菊華末搜拌如常醖法多用細麫麯爲酒熟卽壓之去滓每暖一小盞服宋之問重陽應制詩時菊芳仙醖秋蘭動睿篇】

插萸房【原風土記九月九日律中無射而數九俗尙此日折茱茰房以插頭言辟除惡气而禦初寒】講孝經【原晉陽秋寧康三年九月九日上嘗講孝經謝安侍坐陸納卞耽執讀謝石袁宏執經車王溫摘句】

丁姑息日【增搜神記淮南全椒縣有丁新婦者本丹陽丁氏女適全椒謝家其姑嚴酷使役有程不如限者笞捶不可堪九月九日乃自經死遂有靈向發言於巫祝曰念人家婦女作息不倦使避九月九日勿用作事江南人皆呼爲丁姑九月九日咸以爲息日也今所在祠之】

幸商飈館【增齊書武帝紀永明五年九月己丑詔曰九日出商飈館登髙宴羣臣辛夘車駕幸商飈館上所立在孫陵岡世呼爲九日臺者也建康宮殿簿商飈觀在東北十三里籬門亭後亭墩上齊武帝重九日登以宴羣臣】

戲馬臺【原齊書禮志宋武爲宋公在彭城九日出項羽戲馬臺至今相承以爲舊準增謝靈運九日從宋公戲馬臺集送孔令詩良辰感聖心云旗興暮節鳴葭戾朱宮蘭巵獻時哲餞宴光有孚和樂隆所缺在宥天下理吹萬羣方悅】

馬射【原齊書禮志九月九日馬射或說云秋金之節講武習射像漢立秋之禮】

受防賦詩【增南史齊蕭子顯子顯嘗自爲序云前代賈傅崔馬邯鄲繆路之徒並以文章顯所以屢上歌頌自比古人天監六年始預九日朝宴稠人廣坐獨受防云今云物甚美卿將不斐然賦詩詩旣成又降防曰可謂才子余退謂人曰一顧之恩非望而至遂方賈誼何如哉未易當也】

白衣送酒【原續晉陽秋陶潛九月九日無酒於宅邊菊叢中摘菊盈把坐其側久之望見白衣至乃王送酒也卽便就酌醉而後歸增王勃九日詩九日重陽節門有菊花不知來送酒若个是陶家杜審言九日詩降霜靑女月送酒白衣人李白詩淵明歸去來不與世相逐爲無杯中物遂偶本州牧因招白衣人笑酌黃花菊】

登髙【原續齊諧記汝南桓景隨費長房遊學累年長房謂曰九月九日汝家中當有災宜急去令家人各作絳囊盛茱茰以繋臂登髙飲菊花酒此禍可除景如言齊家登山夕還見雞犬牛羊一時死長房聞之曰此可代也今世人九日登髙飲酒婦人帶茱萸囊蓋始於此增物原齊景公始爲登髙唐詩紀事景龍三年九月九日中宗幸臨渭亭登髙禦制序云陶盈把旣浮九醖之歡畢卓持螯湏盡一生之興人題四韻同賦五言其最後成罰之引滿是宴也韋安石蘇瓌詩先成於經野盧懷愼最後成罰酒王維九日憶山東兄弟詩獨在異鄕爲異客每逢佳節倍思親遙知兄弟登髙處徧插茱萸少一人】

借野飲宴【增荊楚嵗時記九月九日四民並借野飲宴】

鳳嶺【增襄陽記望楚山舊名馬鞍山宋武陵王駿爲刺史攺爲望楚山後遂龍飛人號爲鳳嶺髙處有三隥卽劉山簡九日宴賞之所】

湖山防會【原臨海記郡北四十步有湖山山甚平正可容數百人坐民俗極重九日菊酒之辰防會於此山者常至三四百人】

龍沙升髙【原水經注贛水又北逕龍沙西沙甚潔白髙峻而陁有龍形連亙五里中舊俗九月九日升髙處也】

桑落酒【增齊民要術笨麯桑落酒法預前淨剗麯細剉曝漧作釀池以槁茹甕黍米淘湏極淨九月九日日未出前收水九斗浸麯九斗當日卽炊米九斗爲饋下饋著空甕中以釡內炊湯及熱沃之令饋上者水深一寸餘便止以盆合頭良久水盡饋熟極軟瀉著蓆上攤之令冷挹取麯汁於甕中搦塊令破瀉甕中復以酒杷攪之每酘皆然兩重布蓋甕口七日一酘每酘皆用米九斗隨甕大小以滿爲限假令六酘半前三酘皆用沃饋半後三酘作再餾黍其七酘者四炊沃饋三炊黍飯甕滿好熟然後押出香美勢力倍勝常酒】曲江賦詩【增舊唐書徳宗紀貞元十三年九月辛夘九日宴宰臣百官於曲江上賦詩以賜之】山池賜宴【增舊唐書徳宗紀貞元十八年九月癸亥賜羣臣宴於馬璘山池上賦九日賜宴詩六韻賜之】

賜詩考第【增舊唐書劉太眞貞元四年九月賜宴曲江亭詔曰卿等重陽會宴朕想歡洽欣慰良多情發於中因制詩序今賜卿等一本可中書門下簡定文詞士三五十人應制同用淸字明日納於延英門進來宰臣李泌等𨿽奉詔簡擇難於取捨由是百僚皆和上自考其詩以太眞及李紓等四人爲上等鮑防於邵等四人爲次等張蒙殷亮等二十四人爲下等而李晟馬燧李泌三宰相之詩不加考第徳宗詩早衣對庭燎躬化勤意誠時此萬防暇適與佳節並曲池潔寒流芳菊舒金英乾坤爽气滿臺殿秋光淸朝野慶年丰髙會多歡聲永懷無荒戒良士期同情】

登慈恩寺塔【增唐書李適凡天子遊幸秋登慈恩浮圖獻菊花酒稱壽上官昭容九月九日上幸慈恩寺登浮圖羣臣上菊花壽酒詩帝裏重陽節香園萬乘來卻邪茰入佩獻壽菊杯塔承天湧門疑待佛開睿詞懸日月長得仰昭回宋之問奉和詩瑞塔千尋起仙輿九日來萸房陳寶席菊蘂散花臺禦气鵬霄近升髙鳳野開天歌將梵樂空裏共徘徊】

學士別會【增唐書韋綬穆宗時九月九日宴羣臣曲江綬請集賢學士得別會】

麻葛糕【增六典饍部節日食料九日麻葛糕】

賜射【增唐會要貞觀十六年九月九日賜文武五品以上射於元武門啟顏錄唐宗國公蕭瑀不解射九月九日賜射瑀箭俱不著垜一無所獲歐陽詢詠之曰急風吹緩箭弱手馭彊弓欲髙翻復下應西還更東十廻俱著地兩手並擎空借問誰爲此乃應是宋公】

丰年多慶詩【增唐會要貞元十八年九月癸亥重陽禦制丰年多慶九日示懷詩賜羣臣詩爽气肅時令早衣聞朔鴻重陽有佳節具物欣年丰皎潔暮潭色參差新菊叢芳樽滿衢室繁吹凝煙空恵合信吾道保和惟爾同推誠至元化天下期爲公】

右軍宅會【增十道志臨川郡吳太平二年分豫章之臨汝南城縣立晉王羲之爲臨川內史宅於郡城東偏荀伯子臨川記曰右軍故宅其地爽塏山川若畫每重陽日二千石多萃於斯舊宅及墨池猶存】造脯餅佩符【原金門嵗節記洛陽人家重陽造迎涼脯羊肝餅佩癭木符】

賞魏謩詩【增唐詩紀事宣宗重陽錫宴羣臣有禦制詩其略曰欵塞旋徵騎和戎委廟賢傾心方倚注葉力共安邊宰臣以卞應制皆和上曰宰相魏謩詩最佳其兩聨云四方無事去宸豫杪秋來八水寒光起千山霽色開上嘉賞久之】

沙苑射鶴【原集異記明皇天寶十三載重陽日獵於沙苑雲間有孤鶴回翔上親禦弧矢一發而中其鶴帶箭矯翰西南而逝益州城距郭十五里有明月觀觀之東廊第一院有靑城山道士徐佐卿嵗率三四至一日忽自外至神爽不怡謂院中人曰吾行山中偶爲飛矢所加尋已無恙然此箭非人間所有吾畱之於壁上後年箭主到此卽宜付之仍記壁云畱箭之時則十三載九月九日也及明皇幸蜀暇日命駕行遊偶至斯觀旣入此堂忽覩掛箭取而翫之蓋禦箭也佐卿所題乃前歳沙苑縦畋之日也佐卿乃中箭孤鶴耳上大奇之因收其箭而寶焉自後蜀人亦無復有逢佐卿者矣】

題詩防事【增北夢瑣言李商隠依令狐楚以箋奏受知相國旣歿子綯繼有韋平之拜疎隴西未嘗展分重陽日義山詣宅於防事上題詩曰曽共山公把酒巵霜天白菊正離披十年泉下無消息九日樽前有所思莫學漢臣栽苜蓿還同楚客詠江蘺郎君官貴施行馬東閣無由得再窺綯覩之慙悵扃閉此防終身不處】

米錦糕【增食譜張手美家重九米錦糕】

曲宴太淸樓【增宋史仁宗紀慶曆五年九月辛夘以重陽曲宴近臣宗室於太淸樓】孫夫人飛升【原太平廣記孫夫人三天法師張道陵之妻煉金液還丹依太乙元君所授黃金之法積年丹成變形飛化無所不能漢桓帝永壽二年丙申九月九日與天師於閬中雲臺白日升天位至上眞東嶽夫人】

尹氏歌【原江南野史永新尹氏女善歌重陽登南山文峯同輩促之歌一曲聲達數十里故俗云尹氏之歌聞於長安刺史表獻入宮爲唱歌供奉】

寒花晚節【增李彥平錄韓魏公在北門九日燕諸僚佐有詩云不羞老圃秋容淡猶有寒花晚節香識者知其晚節之髙】

滿城風雨【原潘大臨答謝無逸書秋來景物件件是佳致昨日淸臥聞攪林風雨聲遂起題筆曰滿城風雨近重陽忽催租人至敗意止此一句奉寄】

布衣與宴【原事文聚韓忠獻嘗遇重陽置酒私第惟歐文忠與一二執政而蘇明允乃以布衣參其間都人以爲異禮席間賦詩明允有佳節屢從愁裏過壯心還倚醉中開之句其志气不少衰】飲新酒【增幹淳嵗時記重九都人飲新酒泛萸簪菊趙抃詩更上髙最髙處黃花新酒醉重陽】供進夾服【增幹淳嵗時記重九日禦前供進夾羅禦服臣僚服錦襖子夾公服授衣之意也】菊糕【增幹淳嵗時記重九都人各以菊糕爲饋以糖肉秫麫雜物爲之上縷肉絲鴨餅綴以橊顆標以防旗又作蠻王獅子於上及麋栗爲屑合以蜂蜜印花脫餅以爲果餌】

設火開鑪【增幹淳嵗時記重九日禦鑪設火皇后殿開鑪節排當】

春蘭秋菊【增幹淳嵗時記重九日都人以蘓子微漬梅鹵雜和蔗霜梨橙玉橊小顆名曰春蘭秋菊】菊花洞戶【增東京夢華錄九月重陽都下賞菊有數種其黃白色蘂若蓮房曰萬齡菊粉紅色曰桃花菊白而檀心曰木香菊黃色而圓者曰金齡菊純白而大者曰喜容菊無處無之酒家皆以菊花成洞戶】聚香鼎【增淸波雜誌毘陵士大夫有仕成都者九日藥市見一銅鼎已破闕旁一人贊取之旣得問何所用曰歸以數鑪炷香環此鼎香气皆聚於中試之果然乃名聚香鼎】

賜新橘【原合璧事唐太宗蓬萊殿九日宴羣臣酒賜湖南新橘】

服白菊【原太淸靈寶方九月九日白菊花二斤茯苓一斤並羅爲末每服二錢溫酒調下或以煉過松脂爲丸雞子大每服一丸久服令人好顏色不老】

射虎【增遼史禮志九月重九日天子率羣臣部族射虎少者爲負罰重九宴射畢擇髙地卓帳賜蕃漢臣僚飲菊花酒兔肝爲臡鹿舌爲醬又研茱萸酒灑門戶以禬禳國語謂是日爲博羅哩烏楚哩九月九日也】拜天【增金史太祖紀收國元年九月九日拜天射栁嵗以爲常又禮志金因遼舊俗重九日行拜天之禮於都城外其制刳木爲盤如舟狀赤爲質畫云鶴文爲架髙五六尺置盤其上薦食物其中聚宗族拜之若至尊則於常武殿築臺爲拜天所】

花糕宴【增燕都遊覽志重九日勅賜百官花糕宴原帝京景物略九月九日麫餅種棗栗其面星星然曰花糕糕肆標紙防旗曰花糕旗父母家必迎女來食花糕亦曰女兒節】

得橘登第【增莆田縣誌防溪上有仙人巖巖上野橘其實無時得者爲瑞宋元祐間方亞夫薛蕃皆以九日遊巖人得一橘並登第】

祝百事髙【原遵生八牋呂公記九日天明時以片糕搭兒女頭額更祝曰願兒百事俱髙作三聲】延算齋【增雲笈七簽三洞奉道科云九月九日爲延算齋】

禦制九日幸景山登髙詩秋色淨樓臺登髙紫禁隈千門鳴鴈度萬井霽煙翠拂鑾輿上云隨豹尾來佳辰欣宴賞滿泛菊花杯

禦制九日對菊詩不與繁花競寒苞晚更香數莖偏挺秀嘉爾傲風霜

雲林右英夫人九月九日詩【增晨闕太霞搆玉室起霄淸領略三奇觀浮景翔絕冥丹華空中有金暎育挺精八風鼔錦披碧樹曜四靈華蓋廕蘭暉紫轡防綠軿結信通神交觸率天誠何事外像感須覩瑤玉瓊】

陶潛九月九日詩【增靡靡秋已夕淒淒風露交蔓艸不復榮園木空自凋淸气澄余滓杳然天界髙哀蟬無流響叢鴈鳴雲霄】

梁丘遲九日侍宴樂遊苑詩【增朱明已謝蓐收司禮爰理秋袚備揚旌棨奉璋峩峩金貂濟濟上林敞離宮非一防殿廻風丹樓映日隨珠甲帳屯衛周悉晬容徐動天儀澄謐云物斿颺光景髙麗枯葉未落黃花委砌絲桐激舞楚雅閒慧參差繁響殷懃流詣】

唐髙宗九日詩【增端居臨玉扆初律啟金商鳳闕澄秋色龍闈引夕涼野淨山气斂林疎風露長砌蘭虧半影巖桂發全香滿蓋荷雕翠圓花菊散黃揮鞭爭電烈飛羽亂星光栁空穿日碎虛側月張怯猿啼落岫驚鴈斷分行斜輪低夕景歸斾擁通莊】

唐徳宗重陽日中外同歡以詩言志因示羣官詩【增爽節在重九物華新雨餘淸秋黃葉下菊散金潭初萬寶行就稔百工欣所如歡心暢遐邇殊俗同車書至化自惇睦佳辰宜宴胥鏘鏘間絲竹濟濟羅簪裾此樂匪足耽此誠期永孚】

李嶠九日應制詩【增令節三秋晚重陽九日歡仙杯還泛菊寶饌且調蘭禦气雲霄近乘髙宇宙寛今朝萬壽引宜向曲中彈】

李乂九日應制詩【增望幸紆千乘登髙自九重臺疑臨戲馬殿似接疏龍捧篋萸香徧稱觴菊气濃更看仙鶴舞來此慶時雍】

張說九日進茱萸山詩【增家居洛陽下舉目見嵩山刻作茱萸節情生造化間】王維和聖制重陽節宰臣及羣官上壽詩【增四海方無事三秋大有年百工逢此日萬壽願齊天芍藥和金鼎茱萸插玳筵玉堂開右个天樂動宮懸禦栁疎秋景城鴉拂曙煙無窮菊花節長奉柏梁篇】

杜牧九日齊山登髙詩【增江涵秋景鴈初飛與客攜壺上翠微塵世難逢開口笑菊花須插滿頭歸但將酩酊酬佳節不用登臨怨落暉古往今來只如此牛山何必淚沾衣】

歐陽修九日詞【增九日歡遊何處好黃花萬萼雕欄繞通體淸香無俗調天气好煙滋露結功多少日腳淸寒髙下照寶釘密綴圎斜小落葉西園風嫋嫋催秋老叢邊莫厭金樽倒】

蘇軾九日次韻定國詩【增菊盞萸囊自古長房寧復是臞仙應從漢武橫汾日數到劉公戲馬年對玉山人今老矣見恆河性故依然王郎九日詩千首今賦黃樓第二篇

】

蘇軾九日舟中望見有美堂上魯少卿飲以詩戲之【增指防雲間數防紅笙歌正擁紫髯翁誰知愛酒龍山客卻在漁舟一葉中】

朱子九日登天湖詩【增去嵗瀟湘重九時滿城寒雨客思歸故山此日還佳節黃菊淸樽更晚暉短髮無多休落帽長風不斷且吹衣相看下視人寰小祗合從今老翠微】

初十日

小重陽【增玉海貞元十年九月十日戊子以重陽賜百僚追賞原嵗時記京師士庶多於重九後一日再防謂之小重陽】

禦制康熙十七年九月初十日奉

太皇太后臨禦溫泉恭紀五言排律八韻

慈寧方曉日掖輦幸溫泉羽騎淸塵道華旗衛禦前九重雙闕防三輔萬家連蔥鬱東臯樹蒼茫北嶺煙問安頻色喜侍膳每心懸孝養尊

親重時巡法

祖防村村施化溥處處得恩先更慮民情隠深慚撫八埏鄭谷十日菊詩【原節去愁蝶不知曉庭還繞折殘枝自緣今日人心別未必秋香一夜衰】徐十日和張少監詩【增重陽髙防古平臺吟徧秋光始下來黃菊後期香未減新詩捧得眼還開每因佳節知身老卻憶前歡似夢廻且喜淸時屢行樂是非名利盡悠哉】十一日

送河州守【增玉海嘉祐二年翰林侍讀學士李淑以九月十一日出守河州禦制五言六韻詩示之】

進西漢防要【增玉海嘉定四年九月徐天麟表進所編西漢防要七十卷總爲十五門分三百六十有七事十一日丁夘有防蔵祕閣】

展藥市【原事物紀原梓州九月初八日藥市逮本朝天聖中燕龍圖肅知郡事又展爲三日至十一日而罷】

十二日

定律尺【增玉海景祐二年九月十二日依新黍定律尺每十黍爲一寸】

儋耳醉書【增長公外紀九月十二日東坡在儋耳與客飲酒小醉信筆書曰吾始至南海環視天水無際淒然傷之曰何時得出此島耶已而思之天地在積水中九州在大瀛海中中國在少海中有生孰不在島者覆盆水於地芥浮於水蟻浮於芥茫然不知所濟少焉水涸蟻卽徑去見其出涕曰防不復與子相見豈知俯仰之間有方軌八逹之路乎念此可以一笑】

鑄鼎作鸞刀【增玉海皇祐五年九月十二日戊寅鑄鼎十有二圜丘用五宗廟七又作鸞刀郊廟各一初賈昌朝侍經筵帝問鼎卦聖人亨以享上帝今郊何以無鼎昌朝不能對曰容退而講求於是詔禮官議以爲郊有亨牲進熟遂命阮逸胡瑗鑄銅鼎制鸞刀帝親書刻之牛鼎容一斛羊鼎五斗豕鼎三斗】宴右文殿【增玉海淳熙五年九月十二壬申日幸祕書省受朝右文殿移禦祕閣入東西壁觀累朝禦書上手以光堯太上皇帝所書琴賦示羣臣諭曰此鐘王所不及旣又修太平興國故事張宴右文酒五行罷翌日癸酉賜禦制詩詩有宴開蕓閣坐對蓬山之語】

寺塔現光【增識小編永樂十七年九月十二日欽頒佛經至大報恩寺當日夜本寺塔現舎利光如寶珠次現五色毫光慶雲捧日】

十三日

獻瑞應圖【增唐防要開元十三年九月十三日潞州獻瑞應圖上謂宰臣曰朕在潞州但靖以恭軄不記此事今旣固請編錄可召藩僚問其實事然後修圖】

講乾卦【增玉海皇祐四年九月己未十三日禦閣召賈昌朝講乾卦用九曰外以剛健決事內以謙恭應物詔褒答以卦義付史館上曰昌朝位將相而執經朝廷美事也】

上寛卹詔令【增玉海紹興二十五年九月十三日丁巳宰臣上寛卹詔令一百六十八卷目錄三十一卷修書防揮一卷共二百卷五十門詔名曰紹興編寛卹詔令頒行之】

十四日

賞緋紫魚袋【增蘇氏記自永徽已來正員官始佩魚至開元八年九月十四日中書令張嘉貞奏致仕及內外官五品已上檢校試判及內供奉官準正員例佩魚自後恩制賞緋紫例兼魚袋謂之章服】觀騎射【增玉海漧徳四年九月十四日觀衛兵騎射張樂賜從官飲】

香檀魚契【增玉海皇祐二年九月十四日庚子皇城司上新作文徳殿香檀魚契契有左右左畱中右付本司各長尺有一寸博二寸八分厚六分刻魚形鑿枘相合鏤金爲文車駕至門勘契官執右契奏閤門使降左契勘契官勘畢奏云外契合】

十五日

神蓍立【增唐防要景龍二年九月十五日臨淄王將朝京師使術士韓從禮筮之卦未成而一蓍翹立從禮曰此天人之瑞潘炎神蓍立賦惟聖人之觀象乃神動而入列八卦以效變翹孤莖而孑立蓍之立兮其祥吾君得之尊以光明乎太極演彼歸蔵因卜祝之符瑞應天人之防昌】

邇英講論語【增蘇軾詩集九月十五日邇英講論語終篇賜執政講讀史官燕於東宮又遣中使就賜禦書詩各一首臣軾得紫薇花絕句翌日各以表謝又進詩篇】

水晶宮【增豹隠紀談吳興之水晶宮不載圖經刺史楊漢公九月十五日夜絕句云江南地暖少南風九月炎涼正得中溪上玉樓樓上月淸光合作水晶宮後來林子中聞滕元發得湖州以詩賀何洵直邦彥曰淸風樓下兩溪春三十餘年一夢新欲識玉皇香案吏水晶宮主謫仙人因爲故事】

朱文公生【增延平府誌文山在靑印溪濵隔溪爲公山邑人義齋鄭氏居此宋韋齋先生朱松爲尢溪尉任滿假館於鄭氏建炎庚戌九月十五日考亭夫子生焉先是二山艸木繁密及考亭旣生野燒同時盡焚山形畢露儼若文公二字】

大禮喜晴【增西湖志余淳熙三年九月十五日明堂大禮十三日雨未時奏請宿齋十四日駕詣景靈宮回太廟宿齋雨不止十五日晴色甚佳車駕自太廟乘輅還內日映禦袍天顏甚喜張掄進臨江仙云聞道彤庭森寶仗霜風逐雨驅雲六龍扶輦下靑冥香隨鸞扇逺日映赭袍明捲天街人頂戴滿城喜气氤氳等閒散作八荒春祗知天意好昨夜月華新】

僧廣宣九月十五日夜宿鄭尙書東亭詩【增霜天晴夜宿東齋松竹交陰愜素懷出風塵心得地可憐三五月當階】

梅堯臣九月十五日夜北樓望太湖詩【增東吳臨海若看月上靑冥河漢微分練星辰淡布螢細煙沈逺水重露裛空庭孤坐饒淸興惟將影對形】

十六日

置醫學【增玉海貞觀三年九月癸丑十六日諸州置醫學禦制廣濟廣利等方書】

龍見中天【增懸笥瑣探天順七年九月十六日有一物見於中天淡白垂長數丈尾微曲少頃不見忽又垂出閃閃若動細如數百丈綫人言是龍也】

十七日

藝文聚成【增唐防要髙祖武徳七年九月十七日給事中歐陽詢奉敕撰藝文聚成上之】試賢良方正【增玉海景徳三年九月十七日丙辰禦崇政殿試賢良方正錢易石待問】補九域志【增玉海紹聖四年九月十七日兵部侍郎黃裳言今九域志所載甚略願詔職方取四方郡縣山川民俗物產古迹之輯爲一書補綴遺缺詔祕省錄山海經等送職方檢閱】

書資治通鑑【增玉海建炎二年九月十七戊戌日上書資治通鑑第四冊賜黃潛善】十八日

賜稽古閣名【增玉海大觀二年九月十八日州縣蔵書閣賜名稽古】

幸玉津園【增玉海淳熙元年九月十八日幸玉津園宴射賦七言詩賜曽懷以下與宴者皆和】明太祖誕生【原盱眙志天歷元年九月十八日未時太祖髙皇帝誕生龍興慈記誕時攜浴於河忽水中浮起紅羅一方取爲𦇤今名紅羅幛云】

嘲菊花【增韓琦閱古堂前植菊二本九月十八日花猶未開因以小詩嘲之只趂重陽選菊栽當欄殊不及時開風霜日猶何待甚得迎春見識來】

唐徳宗九月十八日賜百僚追賞因書所懷詩【增雨霽霜气肅天髙云日明繁林已墜葉寒菊仍舒榮懿此秋節時更延追賞情池臺列廣宴絲竹傳新聲至樂非外奬浹歡同中誠庶惇朝野意永使風化淸】

十九日

展重陽【原事文聚九月十九日曰展重陽】

廷試賜禦書【增玉海紹興五年九月十九日賜新及第汪應辰以下禦書石刻中庸篇廷試畢賜禦書自此始】

菊花賦【增退齊雅聞錄劉拱衛逺宣和初守祁州嘗接伴北使李處能處能謂逺曰本朝道宗皇帝好文先人昔荷異眷嘗於九日進菊花賦次日賜批答一絕句云昨日吟卿菊花賦碎剪金英作嘉句至今襟袖有餘香冷落秋風吹不去】

範成大九月十九日飲淸心堂觀晚菊詩【增歸來翠帷捲聊共黃花笑𨿽無落帽風亦復接防倒】

二十日

幸講武臺【增玉海太平興國二年九月辛亥二十日幸講武臺大閱】

賜禦書尙書【增玉海紹興五年九月二十庚寅日賜趙鼎禦書尙書一部翼日鼎奏謝上曰尙書所載君臣相戒敕之言所以賜卿欲共由此道以成治功】

蘇軾九月二十日微雪懷子由弟詩【增岐陽九月天微雪已作蕭條嵗暮心短日送寒砧杵急冷官無事屋廬深愁腸別後能消酒白髮秋來已上簪近買貂裘堪出塞忽思乘問西琛】

二十一日

上歷法九議【增玉海乾道六年九月二十一日成都歷學進士賈浚上歷法九議一冊】逢栲栳【增前定錄延陵包隰溯舟於隋河時已廹選限率僮僕爲之挽過符離縣西古樹下有穴若廢井然一僕忽誤墜落久而方出提一片石有小曰旁有水上有道八百年中逢栲栳眾咸異之而莫知所謂尋問墜坑者名栲栳也時元和三年九月二十一日矣】

二十二日

置官均貨【增唐防要武徳元年九月二十二日髙祖詔置常平監官以均天下之貨】

書坐右屏【增玉海建炎二年九月二十二日內出親書坐右素屏旅獒一篇大有大畜二卦與孟子之言七凡十扇遣中使宣示宰執】

孔武仲九月二十二日西館雨中詩【增西館蕭然擁罽裘渾無桃李似潘侯路多綠竹遮闌雨池有殘荷掩映秋蠻獠謳歌逢樂嵗江湖風景憶扁舟衣冠到底爲身累只慕逍遙寄一丘】

二十三日

進大射圖【增玉海淳化五年九月壬子二十三日中書門下獻大射圖大約如朝謁元防之禮酒三行有司奏賜王公下射侍中稱制可皇帝攺服武弁射於殿上布七埒於殿下自公卿大夫各有著位樂虡於東廂中設熊虎等侯陳賞物於東階以賞能者設醴爵於西階以罰否者並畫其冠冕儀式表著埻埒之位以進上覽嘉之】

唐庚九月二十三日天气始寒詩【增朝來怪底冷前此已重陽漸逼袴襦節稍聞灰火香煙嵐向冬淨橘柚得霜黃嶺表𨿽多暑天時亦有常】

二十四日

置安西都防【增唐防要貞觀十四年九月二十四日平髙昌於西州置安西都防府治交河城】天淸節【原玉海周世宗九月二十四日生名天淸節百寮上表曰壽丘降迹爰符出震之期里社應祥式契承幹之運屬澄河時當降聖鰈水鶼林望堯云而獻祝桓圭谷璧趨禹防以駿奔請以二十四爲天淸節所冀金相玉振負寶歷以彌新地久天長煥文編而不朽從之】

觀酺【增玉海天禧二年九月二十四日壬午上禦樓觀酺宴是日慶雲見於樓上日生赤黃珥】章奏置籍【增玉海乾道二年九月祕書少監汪大猷言陛下樂聞忠言內之臺諫外之監司郡守又有輔臣之轉對公車之召見隆寛廣問殆無虛日欲望凡臺諫侍從章奏各置一簿隨所上錄之一畱禁中時備觀覽或可采付外施行一授大臣使詳閱庶防言皆底績二十四日甲子詔臺諫章奏置籍以便觀覽】聖徳記【增玉海嘉定五年九月二十四日吏侍彭龜年之子欽纂龜年勸講所得聖語及事實本末名聖徳記上之詔付史館】

二十五日

加減糴糶【增唐防要開元二年九月二十五日以穀賤傷農令諸州加時價糴米貴減價以糶】大饗明堂【增玉海皇祐二年九月二十五日己酉以大饗明堂具大駕鹵簿赴景靈宮行薦饗禮畢齊於太廟翼日庚戌詣七室行朝饗之禮降神樂作帝密諭樂卿令備其音節禮儀使請憩小次帝拱立益壯】陸遊九月二十五日早起待旦詩【增堪笑枯腸漸畏茶夜闌坐起聴城笳鑪溫自撥深培火燈暗猶垂半結花斷夢不妨尋枕上孤愁還似客天涯埽塵拾得殘詩槁滿紙風鴉字半斜】二十六日

攺佩金龜【增唐防要天授元年九月二十六日攺內外官佩魚爲龜】

召觀圖屏【增玉海祥符二年九月丁丑二十六日召宗室觀書龍圖閣因覽尙書圖皇祐之無逸圖治平之洪範屛】

二十七日

校試材武【增玉海康定元年範仲淹請選諸軍班材武九月二十七日命學士王度等校試差爲五等中選者百八十一人】

建射圃【增玉海淳熙元年九月二十七日詔臨安府擇寛閒地建射圃備百僚習射】

二十八日

校獵近郊【增玉海太平興國二年九月二十八日丙辰校獵於近郊帝禦弧矢射走兔四】梅堯臣九月二十八日題牡丹詩【增香苞已向靑春發又見秋深特地開應笑菊殘無意思不能邀賦洛陽才】

範成大九月二十八日湖上檢校籬落詩【增村北村南打稻聲荒園屐齒亦嬉晴菊邊更覺朝陽好松下偏聞晚吹淸一嵗無非吾樂事千金不博此閒行周遭踏徧芙蓉岸足痺腰頑栩栩輕】

二十九日

幸慶善宮【增唐防要貞觀六年九月二十九日幸慶善宮宴從臣於渭濵其宮卽太宗降誕之所上賦詩十韻賞賜閭裏有同漢之丰沛焉於是起居郎呂才播於樂府名曰功成慶善樂】

蘇軾艸九月二十九日賜文彥博生日詔【增陽月載臨剛辰協吉篤生元老弼亮四朝允爲廊廟之華豈獨閨門之慶往膺寵數永錫壽祺】

三十日

天開眼【增樂郊私語己亥秋九月晦余曉詣嘉禾時曉星猶在樹杪忽西南天裂數十百丈光焰如猛火照徹原野一時村犬皆吠宿鳥驚飛諦觀裂處蝡蝡而動若金融於冶鑄者少時方合操舟者謂余曰此天開眼也】

元稹賦得九月盡詩【增霜降三旬後蓂餘一葉秋元陰迎落日魄盡殘鉤半夜灰移琯明朝帝禦裘潘安過今夕休詠賦中愁】

杜牧夜雨詩【增九月三十日雨聲如別秋無端滿堦葉共白防人頭防滴侵寒夢蕭騷著淡愁漁歌聼不唱蓑濕棹廻舟】

徐九月三十夜雨詩【增獨聴空堦雨方知秋事悲寂寥旬假日蕭颯夜長時別念紛紛起寒更故故遲情人如不醉定是兩相思】

政典

居總章右个【原禮天子居總章右个注總章右个西堂北偏】

申嚴號令【原禮是月也申嚴號令命百官貴賤無不務內以防天地之蔵無有宣出注內謂收斂入之也防猶聚也疏於此月之時敕命百官貴之與賤無不務內內謂收斂其物言貴之與賤無有一人不勤務收斂內物以防天地之蔵者防猶趣也言心皆趣向天地所蔵之事謂心順天地以深閉蔵也無有宣出者以物皆收斂時又閉蔵無得有宣露出散其物以時气】

蔵帝籍之收【原禮乃命冡宰農事備收舉五穀之要蔵帝籍之收於神倉只敬必飭疏帝籍者供上帝之籍田也神倉者貯祀神之倉也言天子於此月命冢宰蔵此帝籍所收禾谷於此神倉之中當須敬而復敬必使飭正】

命民入室【原禮乃命有司曰寒气總至民力不堪其皆入室集說總至凝聚而至也】

入學習吹【原禮上丁命樂正入學習吹注爲將饗帝也春夏重舞秋冬重吹也疏習舞吹必用丁者取其丁壯成就之義欲使學者藝業成故也增月令章句季秋之月上丁入學習吹所以通气也管簫笙竿塤箎皆以吹鳴者也】

大饗帝【原禮是月也大饗帝注言大饗者徧祭五帝也增集說仲夏大雩祈也此月大饗報也三禮義宗九月大享帝於明堂之中孝經云宗祀文王於明堂是也舊唐書禮儀志季秋祀五方天上帝於明堂元帝配牲用蒼犢二五人帝五官並從祀用方色犢十】

犧牲告備【原禮嘗犧牲告備於天子注嘗者謂嘗羣神也天子親嘗帝使有司祭於羣神禮畢而告焉】

合制受朔【原禮合諸侯制百縣爲來嵗受朔日注秦以建亥之月爲嵗首於是嵗終使諸侯及鄕遂之國受此法焉合諸侯制者定其國家宮室車旗衣服禮儀也諸侯言合制百縣言受朔日互文也】教田獵【原禮是月也天子乃教於田獵以習五戎班馬政注教於田獵因田獵之禮教民以戰法也五戎謂五兵弓矢殳矛戈防也馬政謂齊其色度其力使同乘也校人職曰凡軍事物馬而頒之增月令章句季秋之月天子乃教於田獵習五戎班馬政其出以順時取禽其禮將軍執晉鼓師率執提旅率執鼙以教坐作進退疾徐之節】

主祠祭禽【原禮命僕及七騶咸駕載旌旐授車以級整設於屏外司徒搢撲北面誓之天子乃厲飾執弓挾矢以獵命主祠祭禽於四方注僕戎僕及禦夫也七騶謂趣馬主爲諸官駕說者也級等次也整正列也設陳也屏所田之地門外之蔽以所獲禽祀四方之神】

趣獄刑【原禮乃趣獄刑毋畱有罪注殺气已至有罪者卽決也】

收祿秩供養【原禮收祿秩之不當供養之不宜者注天气殺而萬物咸蔵可以去之也祿秩之不當恩所增加也供養之不宜欲所貪耆熊蹯之屬非常食】

以犬嘗稻【原禮是月也天子乃以犬嘗稻先薦寢廟注稻始孰也】

獻功裘【原周禮天官司裘季秋獻功裘以待頒賜注功裘人工微麤謂狐靑麛裘之屬卿大夫所服】除道【原國語先王之教曰雨畢而除道又夏令曰九月除道增王居明堂禮季秋除道致梁以利農淮南子季秋之月通路除道從境始至國而後已唐書百官志凡津梁道路治以九月】

冬裘具【原國語隕霜而冬裘具注孟冬則天子始裘故九月可以具之夏小正王始裘王始裘者何也衣裘之時也】

宣布令徳【增國語六曰無射所以宣布哲人之令徳示民軌儀也注九月曰無射幹上九也九月陽气收蔵萬物無射見者故可以徧布前哲之令徳示民道法也】

出火【原夏小正主夫出火主夫也者主以時縦火也廣義注夫當作火古者季春出火所以焚萊於是民用之火於田野者不禁季秋𨿽納火然而火之用有不可廢如昆虫旣蟄而以火田之於是主火度其用而出之民不得擅其用而不禁也】

徒杠成【增孟子嵗十一月徒杠成趙注周十一月夏九月可以成步度之功】

郡守符【增漢書文帝紀二年九月初與郡守爲銅虎符竹使符注應劭曰銅虎符第一至第五國家當發兵遣使者至郡合符符合乃聴受之竹使符皆以竹箭五枚長五寸鐫刻書第一至第五師古曰與郡守爲符者謂各分其半右畱京師左以與之】

勸農賜租【增漢書文帝紀二年九月詔曰農天下之大本也民所恃以生也而民或不務本而事末故生不遂朕憂其然故今玆親率羣臣農以勸之其賜天下民今年田租之半】

親防賢良【增漢書文帝紀十五年九月詔諸侯王公卿郡守舉賢良能直言極諌者上親防之傅納以言注傅讀曰敷敷陳其言而納用之】

振饑【增漢書武帝紀元鼎二年九月詔曰仁不異逺義不辭難今京師𨿽未爲丰年山林池澤之饒與民共之今水潦移於江南廹隆冬至朕懼其饑寒不活江南之地火耕水耨方下巴蜀之粟致之江陵遣博士中等分循行諭告所抵無令重困吏民有振救饑民免其戹者具舉以聞】

減鹽賈【增漢書宣帝紀地節四年九月詔曰朕惟百姓失職不贍遣使者循行郡國問民所疾苦吏或營私煩擾不顧厥咎朕甚閔之今年郡國頗被水災已振貸鹽民之食而賈咸貴眾庶重困其減天下鹽賈】上繋囚【增漢書宣帝紀地節四年九月詔曰令甲死者不可生刑者不可息今繋者或以掠辜若饑寒瘐死獄中何用心人道也朕甚痛之其令郡國嵗上繋囚以掠笞若瘐死者所坐名縣爵裏丞相禦史課殿最以聞】

舉博士【增漢書成帝紀陽朔二年九月詔曰儒林之官四海淵原宜皆明於古今溫故知新通逹國體故謂之博士否則學者無述焉爲下所輕非所以尊道徳也丞相禦史其與中二千石二千石雜舉可充博士位者使卓然可觀】

齊居決事【增漢書刑法志宣帝選於定國爲廷尉求明察寛恕黃霸等以爲廷平季秋後請讞時上常幸宣室齊居而決事獄刑號爲平矣】

官【原淮南子九月官注望也是月繕修守備故曰官也】

置酒賜租【增後漢書光武帝紀建武十九年九月幸南陽進幸汝南南頓縣舎置酒防賜吏人復南頓田租歲】

行稼觀獲【增後漢書章帝紀建初七年九月甲戌幸偃師東渉捲津至河內下詔曰車駕行秋稼觀收獲因渉郡界皆精騎輕行無它輜重不得輒修橋道逺離城郭遣吏逢迎刺探起居出入前後以爲煩擾動務省約但患不能脫粟瓢飲耳所過欲令貧弱有利無違詔書隋書髙祖紀皇三年九月壬子幸城東觀稼谷】

勞饗賜錢【增後漢書章帝紀建初七年九月己酉進幸鄴勞饗魏郡守令已下至於三老門闌走卒賜錢各有差勞賜常山趙國吏人復元氏租賦三嵗】

祠心星【增後漢書禮儀志季秋之月祠星於城南壇心星廟】

辟雍鄕射【增漢官儀辟雍去明堂三百步車駕幸辟雍從北門入九月於中行鄕射禮】增俸賜帛【增晉書武帝紀泰始三年九月甲申詔曰古者以徳詔爵以庸制祿𨿽下士猶食上農外足以奉公忘私內足以養親施恵今在位者祿不代耕非所以崇化之本也其議增吏俸賜王公以下帛各有差】

防試諸生【增宋書文帝紀元嘉二十三年九月已夘車駕幸國子學防試諸生答問凡五十九人】課墾殖【增宋書孝武帝紀大明七年九月乙夘詔曰近炎精元序苗稼多傷今二麥未晚甘澤頻降可下東境郡勤課墾殖尢獘之家量貸麥種】

年髙致仕朝參【增舊唐書太宗紀貞觀二年九月丙午詔內外文武羣官年髙致仕抗表去職者參朝之日宜在六品見任之上】

兩都舉選【增舊唐書代宗紀廣徳二年九月己末左丞楊綰知東京選禮部侍郎賈至知東都舉兩都分舉選自至始也】

圖形淩煙閣【增舊唐書徳宗紀貞元五年九月壬戌詔以褚遂良已下至李晟等二十七人圖形於淩煙閣以繼國初功臣之像】

有年賜酺【增唐書太宗紀貞觀二年九月壬子以有年賜酺三日】

禁芻牧【增唐書太宗紀貞觀四年九月壬午禁芻牧於古明君賢臣烈士之墓者】

縱囚來歸【增唐書太宗紀貞觀七年九月縦囚來歸皆赦之】

宴老賜杖【原唐書明皇紀開元二年九月丁酉宴京師侍老於含元殿庭賜九十以上幾杖八十以上鳩杖婦人亦如之賜於其家】

授衣假【增唐書選舉志四門學生補太學太學生補國子學每嵗九月有授衣假】

免課役【增唐書食貨志凡新附之戶秋以九月課役皆免】

置文館【增唐防要武徳九年九月太宗卽位於文殿聚四部羣書二十餘萬卷於殿側置文館選天下賢良文學之士虞世南褚亮姚思亷歐陽詢蔡允恭蕭徳言等以本官兼學士令更宿直朝之隙引入內殿講論文義商政事或至夜分方罷貞觀初令褚遂良檢校館務號館主因爲故事其後有張太素劉禕之範履冰相次爲館主】

通濟渠【增唐防要開元二十八年九月魏州刺史盧暉通濟渠引流至州城夾州置樓百餘間以貯江淮之貨】

檢校權量【增通鑑武徳八年九月癸夘初令太府檢校諸州權量】

經筵宴賜【增宋史禮志元祐二年九月經筵講論語徹章賜宰臣執政經筵官宴於東宮帝親書唐人詩賜之】

增置修撰【增燕翼詒謀錄政和六年九月手詔天下人才富盛趨事赴功者眾不足以待多士可增置直徽猷閣直顯謨閣直寶文閣直天章閣祕閣修撰集英殿修撰凡九等】

文苑英華【增麟臺故事淳化七年九月詔翰林學士承防李昉等閱前代文集撮其精要以分之爲文苑英華續命翰林學士蘇易簡等共成之雍熙三年上之凡一千卷】

朝陵拜墓【增幹淳嵗時記是月遣使朝陵如寒食儀都人亦出郊拜墓用緜毬楮衣之】賜錦袍【增玉海景徳元年九月河北轉運使劉綜言每嵗朝廷遣使賜邊城冬服諸軍將校皆給錦袍惟轉運使副止攽皁花丁亥並賜河東陜西三路使副方勝練鵲錦袍】

訓閱弓手【增玉海慶曆二年簡河東弓手武勇者爲義勇陜西弓手爲保捷毎嵗九月農隙訓閱】編太平故事【增玉海慶曆三年九月樞密副使富弼請考祖宗故事可行者爲書置在二府俾爲模範得以遵守上嘉其奏丙戌命史館檢討王洙集賢校理余靖歐陽修祕閣校理孫甫等同編命弼領之名曰太平故事四年九月上之凡九十六門二十卷弼爲序】

賜軍士羊裘【增玉海康定元年九月辛酉賜陜西軍士羊裘言者以塞土苦寒請以羊裘賜戰士一裘用五羊皮聴軍士自制】

燕澄碧殿【增玉海淳熙四年九月丙辰詔侍讀史浩錫燕澄碧殿浩進古詩三十韻禦制俯同其韻云皓首持六經日侍明光裏翼乎鴻遇風縱矣魚在水眷言澄碧行勝賞得紆趾亦屢引公卿對此談政理虛心欲受人忠言資逆耳朕瘠天下肥至樂無易此期爾罄嘉謀使我勳業起】

備歉嵗【增金史太宗紀天防五年九月丁未詔曰內地諸路每耕牛一具賦粟五斗以備歉嵗】賜絹絮【增金史熙宗紀皇統元年九月戊申詔賜鰥寡孤獨不能自存者人絹二疋絮三斤】

民用

授衣【原詩九月授衣九月霜始降婦功成可以授冬衣矣增張協七命白商素節月旣授衣天凝地閉風厲霜飛】

叔苴【原詩九月叔苴疏叔拾也苴麻之有實者也以麻九月初熟拾取以供羮菜其在田收獲者猶納倉以供常食也】

采荼薪樗【原詩采荼薪樗樗惡木也疏樗惟堪爲薪故云惡木荼以爲菜樗以爲薪各從所宜而立文耳】

築圃【原詩九月築圃箋場圃同地自物生之時耕治之以種菜茹至物盡成熟築堅以爲】伐薪爲炭【原禮是月也艸木黃落乃伐薪爲炭注伐木必因殺气淮南子星中則收斂畜積伐薪木】

樹麥【原夏小正樹麥鞠榮而樹麥時之急也增管子桓公曰寡人欲毋殺一士毋頓一防而辟方都二爲之有道乎管子對曰涇水十二空汶淵洙浩滿三之於乃請以令使九月種麥日至日獲則時雨未下而利農事矣桓公曰諾令以九月種麥日至而獲量其艾一收之積中方都二故此所謂善因天時辯於地利而辟方都之道也】

備蔵【原國語艸木節解而備蔵注備收蔵也月令季秋農事畢收】

作葵葅【增四民月令九月作葵葅幹葵】

蔵茈姜【增四民月令九月蔵茈姜注字林曰姜禦濕之菜茈音紫齊民要術姜九月掘出置屋中中國土不宜姜僅可存活勢不滋息種者聊擬藥物小小耳】

九月事宜【增四民月令九月治場圃塗囷倉修竇窖繕五兵習戰射以備寒凍窮厄之防存問九族孤寡老病不能自存者分厚徹重以救其寒】

收靑桐子【增雜五行書靑桐九月收子】

雲母芝【增抱朴子雲母芝生於名山之陰靑蓋赤莖味甘季秋以竹刀采之陰漧治食使人身光壽千嵗】

白醪酒【增食經作白醪酒法生秫米一石方麯二斤細剉以泉水漬麯密蓋再宿麯浮起炊米三斗酘之使和調蓋滿五日乃好酒甘如乳九月半後可作也】

蔵蘘荷【增齊民要術蘘荷九月中取旁生根爲葅亦可醬中蔵之】

大豆葉【增齊民要術大豆九月中近地葉有黃落者速刈之注葉少不黃必浥郁刈不速逄風則葉落盡遇雨澤爛不成】

種蒜【增齊民要術蒜宜良輭地三徧熟耕九月初種種法黃時以耬耩逐壠手下之五寸一株】取茄子【增齊民要術茄子九月熟時摘取擘破水淘子取沈者速曝漧裹置至二月畦種】蔵蟹【增齊民要術蔵蟹法九月內取母蟹得則水中勿令傷損及死者一宿腹中浮先煮薄糖著活蟹於冷糖甕中一宿著蓼湯和白鹽特湏極咸待令甕盛半汁取糖中蟹內著鹽蓼汁中便死泥封二十日出之舉蟹臍著薑末還復臍如初內著坩甕中百个各一器以前鹽蓼汁澆之令沒密封勿令漏气便成矣特忌風裏則壞而不美也】

冬米明酒【增齊民要術冬米明酒法九月漬淸稻米一斗搗令細末沸湯一石澆之麯一斤末攪和三日極酢合二斗釀米炊之气刺人鼻便爲大發攪成用方麯十五斤酘之米三斗水四斗合和釀之也】酃酒【增齊民要術作酃酒法以九月中取秫米一石六斗炊作飯以水一石宿漬麯七斤炊飯令冷酘麯汁中覆甕多用荷篛令酒香燥復易之】

禳火災【原千金方九月內於戌地坎深二三尺埋炭五斤土覆之戌爲火墓地以禳火災】禰祭【原朱子家禮集說禰祭考曰禰禰近也季秋擇日而祭程子曰季秋成物之始亦象其而祭之】天南星【增本艸綱目天南星卽虎掌九月采根去皮臍入器中湯浸五七日日換三四徧洗去涎幹用或再火炮制用】

烈節酒【增本艸綱目烈節生榮州多在林箐中莖葉俱似丁公藤而纖細無花實九月采莖幹楊倓家蔵經驗方有烈節酒治歷節風痛】

菇米【增本艸綱目菇米一名雕胡九月抽莖花如葦防結實長寸許霜後采之大如茅鍼皮黑褐色其米甚白而滑膩作飯香脆杜甫詩波漂菇米沈云黒卽此】

赤瓜【增本艸綱目赤瓜棠梂子山樝一物也九月霜後取帶熟者去核曝漧或蒸熟去皮核搗作餅子日幹用】

枸骨樹子【增本艸綱目枸骨樹如杜仲詩雲南山有枸是也結實如女貞及菝葜子九月熟時緋紅色人采其木皮煎膏以粘鳥雀謂之粘黐】

采棗【原本艸凡棗九月采日曬漧補中益气久服神仙】

刈苕箒【增經世民事錄苕箒卽獨掃屋側路旁皆可種以艸繩束腰九月刈取以石壓匾收之】漧地黃【增忘懷錄造漧地黃法九月末掘取肥大者去須熟烝微曝漧又烝微曝食之如蜜可停久逺】蛇黃【增名勝志平南縣蛇黃岡在縣北四里岡勢盤紆出蛇黃每嵗九月邑人掘深七八尺始得大如雞子小者如彈丸其色紫磨之可傅腫毒尢治小兒驚癇】

忙月【增嘉興縣誌九月藝麥豆栽桑築子婦竭作亦謂之忙月】

三勒漿【原遵生八牋九月宜合三勒漿用訶梨勒批梨勒庵摩勒三味和核搗如麻豆大用三兩次用蜜一斗以新汲水二斗調勻傾甕中卽下三勒熟攪密封三四日後開又攪之以干淨布拭去汗蜜封共三十日方成味甚美飲之消食下炁】

天道南行【原遵生八牋是月也天道南行作事出行俱宜向南】

益肝气【增雲笈七簽季秋肝蔵气微肺金用事宜減辛增酸以益肝气助筋補血以及其時】趙孟頫九月耕詩【增大家饒米麫何啻百室盈縱復人力多舂磨常不停激水轉大輪磑碾亦易成古人有機智用之可厚生朝出連百車莫入還滿庭勾稽數多寡必假布算精小人好爭利晝夜心營營君子貴知足知足萬慮輕】

趙孟頫九月織詩【增季秋霜露降凜凜寒气生是月當授衣有布織未成天寒催刀尺機杼可無營教女學紡纑舉足疾且輕舎南與舎北嘒嘒聞車聲通都富豪家華屋貯娉婷被服雜羅綺五色相間明聽說貧家女惻然當動情】

物

桑落【增詩桑之落矣其黃而隕箋謂其時季秋也】

蟋蟀在堂【原詩蟋蟀在堂蟋蟀蛬也九月在堂又九月在戶疏九月則在室戶之內】艸虫鳴【增詩喓喓艸虫箋艸虫鳴晚秋之時也】

鴻鴈來賓【原禮鴻鴈來賓疏上仲秋直云鴻鴈來今季秋云來賔以仲秋初來則過去故不云賔今季秋鴻鴈來賔者客止未去也猶如賔客故雲集說鴈以仲秋先至者爲主季秋後至者爲賔如先登者爲主人從之以登者爲客也夏小正遰鴻鴈傳遰往也增淮南子鴈來賔注賔雀者老雀也棲宿人家堂宇之間如賔客也詩紀歷樞天霜樹落葉而鴻鴈南飛】

爵爲蛤【原禮爵入大水爲蛤注大水海也夏小正爵入於海爲蛤爵入於海爲蛤蓋有矣非常入也】鞠有黃華【原禮鞠有黃華注鞠本又作菊集說鞠色不一而専言黃者秋令在金金自有五色而黃爲貴故鞠色以黃爲正也夏小正榮鞠鞠艸也增陶潛詩秋菊有佳色裛露掇其英楊炯庭菊賦郁兮蔓衍郁兮芬芳瑉枝金萼兮翠葉紅芒秋星下照金气上騰風蕭蕭兮瑟瑟霜剌剌兮稜稜當此時也弱其志彊其骨獨嵗寒而晚登】

豺祭獸【原禮豺乃祭獸戮禽疏禽獸皆殺之但殺獸而又陳戮禽則殺之而已不以爲祭增獸經豺祭以獸其陳也方秋獵也】

蟄虫咸俯【原禮蟄虫咸俯在內皆墐其戶疏俯垂頭也墐塗也前月但蔵而壞戶至此月旣寒故垂頭向下以隨陽气陽气稍沈在下也而又塗塞其戶穴以避地上陰殺之气也】

陟元鳥蟄【原夏小正陟元鳥蟄陟升也元鳥者鷰也先言陟而後言蟄者何也陟而後蟄也】蟄獸【原夏小正熊羆豹貉鼬鼪則穴廣義注此周官所謂蟄獸也】

樹槐【原淮南子其樹槐注槐懷也可以懷來逺人也】

目樹【增廣州記目樹似棠梨葉如楮皮白樹髙大如木瓜而小邪傾不周正味酢九月熟】仙人桃【增洛陽伽藍記景陽觀山南百果園有仙人桃其色赤表裏照徹得嚴霜乃熟亦出昆侖山一曰王母桃也】

柿葉赤【增韓愈遊靑龍寺詩秋灰初吹季月管日出夘南暉景短友生招我佛寺行正值萬株紅葉滿光華閃壁見神赫赫炎官張火然云燒樹大實騈金烏下啄赬虯卵志林韓退之靑龍寺詩終篇言赤色莫曉其故嘗見小說鄭防寓靑龍寺貧無紙取柿葉書九月柿葉赤而實紅則退之詩乃謂此也】合掌柏【增酉陽雜俎汝西有練溪多異柏及暮秋葉上斂俗呼合掌柏】

鴛鴦菊【增曲洧舊聞艸烏頭近畿如嵩少具茨諸山亦多有之花開九月色靑可愛玩人多移植園圃號鴛鴦菊蓋取其近似耳】

拒霜花【增錦繡萬花谷拒霜花樹叢生葉大而其花甚紅九月霜降時開故名拒霜】

鴈來紅【增本艸綱目鴈來紅莖葉穗子並與雞冠同其葉九月鮮紅望之如花故名吳人呼爲老少年】辛夷實【增本艸綱目辛夷其樹似杜仲子似冬桃而小九月采實幹去心及外毛毛射人肺令人欬】香薷【增本艸綱目香薷中州人呼爲香菜方莖尖葉九月開紫花成穂有細子細葉者僅髙數寸葉如落帚葉卽石香薷也】

兔絲子【增本艸綱目兔絲子蔓延艸木之上九月采實曝漧色黃而細者爲赤綱色淺而大者爲菟虆】女貞【增本艸綱目女貞葉似冬靑樹其實九月熟黑似牛李子】

水仙【增本艸綱目水仙花葉似蒜其花香甚淸九月初栽於肥壤則花茂盛瘦地則無花】

南燭【增本艸綱目南燭是木而似艸故號南燭艸木其子如茱萸九月熟酸美可食】

蔓荊【增本艸綱目蔓荊生水濵苖莖蔓延長丈餘九月有實黑斑大如梧子而虛】

補骨脂【增本艸綱目補骨脂俗訛爲破故紙生嶺南諸州及波斯國莖髙三四尺葉小似薄荷花微紫色實如麻子圓扁而黑九月采】

茵蔯【增本艸綱目山茵蔯其莖如艾其葉如淡色靑蒿而背白葉岐細而扁整九月細花黃色結實大如艾子花實並與庵防相似】

九仙子【增本艸綱目九仙子出均州太和山一根連綴九枚大者如雞子小者如半夏白色葉如烏桕葉而短扁不圎每葉椏生子枝或一或二裊裊下垂九月采根】

蓽茇【增本艸綱目蓽茇嶺南有之多生竹林內叢髙三四尺其莖如筯葉靑圎如蕺菜濶二三寸如桑面光而厚花白色結子如小指大靑黑色椹子而長九月收采曝漧南人愛其辛香或取葉生茹之】麪條魚【增燕山叢錄寶坻銀魚都下所珍北人稱爲麪條魚形似東吳鱠殘而倍大出海中蛤山下秋深霜降上溫泉產子映日望之波浪皆成銀色人每其至网之】

錄薺【增卞伯玉薺賦終風掃於暮節霜露交於杪秋有萋萋之綠薺方滋繁於中丘】

蒲萄熟【增白樂天蒲萄詩九月肅霜初熟時寶璫碌碌珠累累】

占驗

愆【原禮季秋行夏令則其國大水冬蔵殃敗民多鼽嚏注未之气乘之也又行冬令則國多盜賊邊竟不寧土多分裂注醜之气乘之也又行春令則暖風來至民气解惰師興不居注辰之气乘之也】粟米占【增師曠占粟米常以九月爲本若貴賤不時以最賤之日爲本粟以秋得本貴在來夏以冬得本貴在來秋此收谷逺近之期也】

嵗陰在戌【增史記天官書閹茂嵗嵗陰在戍星居已以九月與翼軫辰出曰天睢白色大明其失次有應見東壁歲水注索隠曰爾雅在戌曰閹茂孫炎云萬物皆蔽冒故曰閹茂】

九月晴雨【原田家五行重九日晴則冬至元日上元淸明四日皆晴雨則皆雨諺雲重陽無雨一冬晴又諺云九日雨米成脯又云重陽濕漉漉穰艸錢千束四時占九月雨大宜收禾又云九月九日是雨歸路日有雨來年熟】

以日占月【原戎事占自一日至九日以日占月遇此日風則此月穀賤】

雷占【原戎事占九月雷主谷貴】

霜雨占【原戎事占霜不下則來年三月多陰寒多雨主米貴增文林廣記九月庚辰辛夘日雨主冬谷貴一倍】

朔值占【原雜占朔日值寒露主冬寒嚴凝值霜降主嵗歉】

朔日風雨占【原雜占朔日風雨主春旱夏雨芝麻貴又朔日東風半日不止主米麥貴】上夘日風【原雜占九月上夘日北風主來年三七月米大貴東風亦然西北平平】

晴占【原雜占十三日晴則冬晴柴賤增嘉定縣誌九月十三日爲稻籮生日宜晴又云十三晴不如十四靈十四晴釘靴掛斷鼻頭繩】

虹占【增文林廣記虹以九月出西方大小豆貴又朔日虹見麻貴油貴】

雹占【增文林廣記九月雨雹不利牛馬】

雜紀

赤爵銜書【增史記周本紀有聖瑞疏季秋之月甲子赤爵銜丹書入於酆止於昌戶其書云敬勝怠者吉怠勝敬者滅義勝欲者從欲勝義者凶凡事不彊則不枉不敬則不正枉者廢滅敬者萬世以仁得之以仁守之其量百世以不仁得之以仁守之其量十世以不仁得之不仁守之不及其世此蓋聖瑞尙書中周文王爲西伯季秋之月甲子赤雀銜丹書入丰鄗止於昌戶乃拜稽首受取】

得玉杯【增漢書文帝紀十六年秋九月得玉杯刻曰人主延壽令天下大酺】

獻白雉兔【增後漢書光武紀建武十三年九月日南徼外獻白雉白兔】

感夢白帝【原帝王世紀扶始以季秋下旬夢白帝遺鳥喙子旦而升邱見白虎其上有云感已而生臯陶於曲阜】

上西門【增李尢上西門銘上西在季位月惟戌菊黃豹察號令嚴悉】

作金虎臺【增魏志建安十八年九月作金虎臺鑿渠引漳水入白溝以通河】

獻汗血馬【增晉書武帝紀泰始六年九月大宛獻汗血馬】

無忌月【原晉書禮志穆帝納後欲用九月九月是忌月範汪問王彪之答云禮無忌月不敢以所不見便謂無之博士曹耽荀訥等並謂無忌月之文不應有妨王洽曰若有忌月當復有忌嵗】

釣白蛟【增拾遺記漢宣帝元鳳二年於淋池之南起桂臺以望逺气帝常以季秋之月泛蘅蘭云鷁之舟窮晷系夜釣於臺下以香金爲鉤防絲爲綸丹鯉爲餌釣得白蛟長三丈若大蛇無鱗甲命太官爲鮓肉紫骨靑味甚香美】

飛蛾集燭【增傅亮感物賦序余以暮秋之月述職內禁夜淸務隙遊目藝苑於時風霜初戒蟄尙繁飛蛾翔羽翩翾滿室赴軒幌集明燭者必以燋滅爲度𨿽則微物矜懷者久之】

桑再椹【增異苑漢興平元年九月桑再椹時劉元徳軍小沛年荒谷貴士眾皆饑仰以爲糧】溫泉出【增魏書靈徴志太宗泰常七年九月溫泉出於涿鹿人有風寒之疾入者多愈】

神鼎出【增魏書靈徴志髙宗太和二年九月鼎出於洛州滍水送於京師王者不極滋味則神鼎出也】孝感獲瓜【增魏書宋瓊瓊少以孝行稱母曽病季秋之月思瓜不已瓊夢想見之求而遂獲時人稱異】

捍虎圖【增水經注虎圈東魏太平眞君五年城之以牢虎也季秋之月親禦圈上勅虎士效力於其下事同奔戎生制猛獸卽詩所謂袒裼虎獻於公所也故魏有捍虎圖】

甘露宴【增南史陳宣帝紀太建七年九月甘露頻降樂遊苑丁未輿駕幸苑采甘露宴羣臣詔於苑龍舟山立甘露亭】

鶺鴒頌【增唐明皇帝鶺鴒頌並序朕之兄弟惟有五人每聽政之後延入宮掖申友於之志詠常棣之詩邕邕如怡怡如展天倫之愛也秋九月辛酉有鶺鴒千數棲集於麟徳殿之庭樹竟旬焉飛鳴行揺得在原之趣昆季相樂縱目而觀者久之左淸道率府長史魏光乘預觀其事以獻其頌美其彬蔚俯同頌云伊我軒宮奇樹靑蔥藹周廬兮冒霜停雪以茂以悅恣捲舒兮連枝同榮吐綠含英曜春初兮蓐收禦節寒露微結气淸虛兮桂宮蘭殿惟所息宴棲雍渠兮行搖飛鳴急難有情情有餘兮顧惟徳涼夙夜兢惶慙化疎兮上之所教下之所效實在予兮天倫之性魯衛分政親賢居兮爰遊爰處爰笑爰語巡庭除兮觀此翔禽以悅我心良史書兮】

河淸【增唐防要武徳七年九月丹州言河水淸又寶應元年九月甲午太州至陜州二百餘里河淸澄澈見底】

禦閣觀酺【增唐防要上元元年九月甲寅禦翔鸞閣觀酺時赤縣與太常音樂分東西朋帝詔雍王賢主東周王顯主西因以角勝】

冬蠶成繭【增唐防要大歷五年九月太原奏文水縣冬蠶成繭】

書玉堂署【增宋史太宗紀淳化二年九月帝飛白書玉堂之署四字以賜翰林承防蘇易簡】宗室座右銘【增宋史眞宗紀大中祥符三年九月丁亥作宗室座右銘賜諸王】

百嵗補郎【增宋史理宗紀景定三年九月丁丑溫州布衣李元老讀書安貧不事科舉今已百四嵗詔補廸功郎致仕本郡給奉】

頒大晟樂【增宗史樂志政和三年九月詔大晟樂頒於太學辟廱諸生習學所服冠以弁袍以素紗皁緣紳帶佩玉從劉昺制也】

合穗禾【增宋史五行志太平興國元年九月隰州獻合穂禾長尺餘玉海祥符九年九月壬戌永靜軍言禾異壠合穗】

不忌往亡【增通鑑憲宗元和十二年九月甲寅李愬將攻吳房諸將曰今日往亡愬曰吾兵少不足戰宜出其不意彼以往亡不吾虞正可撃也遂往克其外城斬首千餘級注陰陽家之說九月以寒露後第二十七日爲往亡】

科目展限【增師友談記東坡云國朝試科目昔在八月中旬頃與黃門將試黃門忽感疾臥病相國韓魏公知之輒奏上曰今嵗召制科之士惟蘇軾蘇轍最有聲望今聞蘇轍偶病如此人兄弟中不得一人就試甚非眾望欲展限以俟上許之凡比常例展二十日自後試科目並在九月始此】

畫朝貢衣冠【增燕翼詒謀錄祥符八年九月直史館張復上言乞纂朝貢諸國衣冠畫其形狀錄其風俗以備史官廣記從之】

制定命寶【增燕翼詒謀錄政和七年九月辛巳制定命寶範圍天地幽贊神明保合太和萬壽無疆爲文廣九寸號九寶】

書序孝經【增金石論明皇注孝經四卷天寶四載九月八分書禦制序云舉六家之異同防五經之防趣約文敷義分注錯經寫之琬琰庶補將來】

酒庫開淸【增幹淳嵗時記戶部防檢所十三酒庫例於九月初開淸每庫各用疋布書庫名髙品以長竿縣之謂之布牌以木牀鐵擎爲仙佛神之駕空飛動謂之臺閣雜劇百戲之外又爲漁父習閒竹馬出獵八仙故事命妓家女使裹頭花巾爲酒家保庫妓皆珠翠盛飾銷金紅背乘繡韉寶勒駿騎各有皁衣黃號私身數對訶導於前浮浪閒客隨逐於後少年狹客往往簇飣持杯爭勸馬首金錢防緞霑及輿臺所經之地髙樓防閣繡幕如雲累足駢肩眞所謂萬人海也】

紫芝生【增玉海貞觀十七年九月紫芝生於太廟寢室二十四莖爲龍鳳形】

上明良集【增玉海天禧二年九月癸酉龍圖閣待制李虛已上奉詔集羣臣所和禦制詩爲明良集五百卷詔賜器幣】

賜瑞鹽【增玉海祥符三年九月辛巳賜近臣及三館祕閣解州瑞鹽】

賜詞林字【增玉海至和元年九月王洙爲學士仁宗嘗以塗金龍水牋爲飛白詞林二字賜之】賜耕者茶帛【增玉海天聖二年九月辛夘祠太一宮駐輦賜道左耕者茶帛】

賜金盆【增玉海治平三年九月丙辰夜召學士王珪至蘂珠殿特詔中書除端明殿學士翌日又賜盤龍金盆一曰知卿忠純有守故有此賜】

蠻洞大設【增溪蠻叢笑富洞以九月燕爲大設】

鑿河取石【增遼史太祖紀天贊三年九月丁巳鑿金河水取烏山石輦致潢河木葉山以示山川朝海宗嶽之意】

千齡節【增遼史聖宗紀統和元年九月辛未有司請以帝生日爲千齡節從之】

獲三十六熊【增遼史興宗紀重熙五年九月獵黃花山獲熊三十六】

小五臺星光【增元好問詩注繋舟山僧徒謂之小五臺九月中時有景星如佛光】

持齋【增法苑珠林佛言九月者少陰用事乾坤攺位萬物畢終衰落無牢眾生蟄蔵神气歸本因道自寧故持九月一日齋竟十五日】

感夢神人【增法苑珠林漢明帝永平七年九月帝夢神人長丈六面作眞金色太子舎人傳毅奏稱臣聞外國淨飯王太子悉逹出家成道陛下夢警將無感也卽敕使西尋抄聖教六十萬五千言以白馬防還】

乘雲駕鶴【增雲笈七簽秦始皇三十一年九月庚子茅盈髙祖蒙於華山之中乘雲駕鶴白日升天】

禦制暮秋重出居庸關詩亂楡叢栁未經霜峻嶺重巒曉色蒼峽裏細泉流不竭仍聞太古韻鏗鏘

晉九月折楊栁歌【增甘菊吐黃花非無杯觴用當柰許寒何折楊栁授歡羅衣裳含笑言不取】

齊竟陵王子良九月侍宴詩【增月殿風轉層臺气寒髙云斂色遙露已團式詔司警言戾秋巒輕觴時薦落英可飡】

李賀九月樂詞【增離宮散螢天似水竹黃池冷芙蓉死月綴金鋪光脈脈涼苑虛庭空澹白露花飛飛風艸艸翠錦斕斑滿層道雞人罷唱曉瓏璁鴉啼金井下疎桐】

禦定月令輯要卷十六﹤史部﹐時令類﹐禦定月令輯要﹥

欽定四庫全書

禦定月令輯要卷十七

冬令

天道

坎爲勞卦【增易勞乎坎疏坎是象水之卦水行不舎晝夜所以爲勞卦又是正北方之卦斗柄指北於時爲冬冬時萬物閉蔵納受爲勞是坎爲勞卦也】

冬日【原詩冬日烈烈箋烈烈猶栗烈也增張正元冬日可愛詩寒日臨淸晝遼天一望時未消埋徑雪先暖讀書帷屬思光難駐舒情影若遺晉臣曽比徳謝客昔言詩防彩寜偏照流陰信不追餘輝如可就廻燭幸無私韓維詩端居無所聊稍復治文字南堂冬日明窻戶暖可喜圖書羅滿前意覽不由次】壬癸【增禮其日壬癸注壬之言任也癸之言揆也日之行東北従黒道閉蔵萬物月爲之佐時萬物懷任於下揆然萌芽又因以爲日名焉漢書律曆志懷任於壬陳揆於癸說文壬北方位也陰極陽生象人褢妊之形癸承壬象人足原釋名壬妊也陰陽交物懷妊也至子而萌也癸揆也揆度而生乃出之也】顓頊元冥【增禮其帝顓頊其神元防注顓頊髙陽氏也元防少皥氏之子曰修曰爲水官疏按左云少皥氏有子曰修曰熙爲元防是相代爲水官也帝王世紀顓頊黃帝之孫昌意之子以水承金位在北方主冬以水事紀官陸云嵗暮賦顓頊禦時防統官天廟旣底日月貞觀淪重陽於潛戶兮嚴積陰於司寒】冬爲中【增禮北方者冬冬之爲言中也中者蔵也】

英【原爾雅冬爲英注气黒而淸英】

安寜【原爾雅冬爲安寜新論冬之徳寒寒不信則水土不堅水土不堅則安靜之徳廢】

月徳【原管子北方曰月其時曰冬其气曰寒寒生水與血其徳淳越溫怒周宻其事號令修禁徙民令靜止地乃不泄防刑致罰無赦有罪以符陰气大寒乃至甲兵乃彊五穀乃熟國家乃昌四方乃備此謂月徳月掌罰罰爲寒注月以閉蔵罰罪爲徳也】

冬爲信【原尸子冬爲信北方爲冬萬物冬皆伏貴賤若一羙不減信之至也】

斗柄指北【原鶡冠子斗柄北指天下皆冬】

閉凍【原韓非子周公曰冬日之閉凍也不固則春夏之長艸木也不茂天地不能常侈常費而況於人乎】陽气下蔵【增越絕書冬三月之時艸木旣死萬物各異蔵故陽气避之下蔵伏壯於內使陰陽得成功於外原後漢書魯恭易曰潛龍勿用言十一月十二月陽气潛蔵未得用事𨿽喣噓萬物養其根荄而猶盛陰在上地凍水冰陽气否隔閉而成冬】

天關動【增史記天官書黑帝行徳天關爲之動注黑帝北方協光紀之帝也冬萬物閉蔵爲之動爲之開閉也】

辰星【增漢書天文志辰星曰北方冬水知也聼也知虧聼失逆冬令傷水气罰見辰星】

伏方【原漢書律曆志太陰者北方北伏也陽气伏於下於時爲冬冬終也物終臧乃可稱尙書大北方者何也伏方也伏方何以謂之冬冬者中也中也者物方蔵於中也故曰北方冬也】

乘坎執權【原漢書魏相北方之神顓頊乘坎執權司冬注水爲智智者謀謀者重故爲權】助冬蔵【增春秋繁露太陰因水而起助冬之蔵也】

日行北陸【原後漢書律曆志日行北陸謂之冬易統通圗日東行北方黑道曰北陸】

羽聲調【增晉書律曆志水音羽三分啇去一以生其數四十八屬水者以爲最淸物之象也冬气和則羽聲調】

雪花六出【原宋書符瑞志艸木花多五出雪花獨六出增張正見詩九冬飄逺雪六出表丰年】六气十八【增埤雅立冬之節初五日水始冰次五日地始凍後五日雉入大水爲蜃次小雪气初五日虹蔵不見次五日天气騰地气降後五日閉塞而成冬次仲冬大雪之節初五日鶡鴠不鳴次五日虎始交後五日荔挺出次冬至气初五日蚯蚓結次五日麋角觧後五日水泉動次季冬小寒之節初五日防北鄕次五日鵲始巢後五日雉始雊次大寒气初五日雞始乳款冬華次五日鷙鳥厲疾後五日水澤腹堅凡此六气一十八皆冬气正養蔵之令】

三建之气【增蠡海集三建𨿽曰天開於子地辟於丑人生於寅然卻但以冬至爲一建小寒爲二建大寒爲三建也何以知其然也蓋造歷始於冬至察天气也候花信之風始於小寒察地气也辧人身之气始於大寒以厥陰爲首察人气也豈非三建之气只在於立春之前也歟】

政典

冬烝【原禮冬曰烝疏烝者眾也冬之時物成者眾孫炎云烝進也進品物也增公羊傳冬曰烝注薦尙稲鴈烝眾也气盛貌冬萬物畢成所薦眾多芬芳備具故曰烝】

車旂服物【原禮乘路駕鐡驪載旂衣黒衣服玊食黍與彘其噐閎以奄注黍秀舒散屬火寒時食之亦以安性也彘水畜也器閎而奄象物閉蔵也】

獻狼【原周禮天官獸人冬獻狼疏狼山獸山是聚故狼膏聚聚則溫故冬獻之】

堂贈【增周禮春官男巫冬堂贈無方無算注堂贈謂逐疫也無方四方爲可也無算道裏無數逺益善也】祭馬步【原周禮夏官校人冬祭馬步獻馬講馭夫注馬步神爲災害馬者獻馬見成馬於王也馭夫馭貳車從車使車者講猶簡習】

沃漏【增周禮夏官挈壺氏及冬則以火防鼎水而沸之而沃之注冬水凍漏不下故以火炊水沸以沃之謂沃漏也】

祭功臣【原周禮夏官司勳凡有功者祭於大烝疏冬時物成者眾故祭功臣】

攻蟄獸【增周禮秋官穴氏掌攻蟄獸各以其物火之注蟄獸熊羆之屬冬蔵者也將攻之必先燒其所食之物於穴外以誘出之乃可得之】

冬官【增周禮冬官考工記疏象冬所立官也是官名司空者冬閉蔵萬物天子立司空使掌邦事亦所以富立家使民無空者也唐書百官志光宅元年攺工部曰冬官】

冬狩【原爾雅冬獵爲狩疏狩圍守也冬物畢成獲則取之無所擇也】

事時【增左防公十三年冬城防書事時也於是將早城臧武仲請俟畢農事禮也注土功𨿽有常節通以事間爲時】

烝獻功【增國語王后親織元紞公侯之夫人加之以紘綖卿之內子爲大帶命婦成祭服列士之妻加之以朝服自庶士以下皆衣其夫社而賦事烝而獻功男女效績愆則有辟注冬祭曰烝烝而獻五穀布帛之功也】

六行時節【增管子六行時節君服黑色味鹹味聼徴聲治陰气用六數飲於黑後之井以鱗獸之火防蔵慈厚行薄純垣气修通注水成數六水气行君則順時節而布政】

冬五政【原管子冬三月以壬癸之日五政一政曰論孤獨卹長老二政曰善順陰修神祀賦爵祿授備位三政曰效會計毋山川之蔵四政曰捕姦遁得盜賊者有賞五政曰禁遷徙止流民圉分異五政茍時冬事不過】

水行禦【增管子睹壬子水行禦天子出令命左右使人內禦禦其气足則而止其气不足則瀆盜賊數劋竹箭伐檀柘令民出獵禽獸不擇巨少而殺之所以貴天地之所閉蔵也然則羽卵者不叚毛胎者不婦不銷棄艸木根本美七十二日而畢】

后土爲李【增管子后土辯乎北方故使爲李是故冬者李也注李獄官也取使象水平之也】收五蔵【增管子冬收五蔵最萬物所以內作民也注於四時事皆偹故人有百倍之功】

出衣發粟【原晏子春秋景公之時雨雪三日而不霽公被狐白之裘坐堂側陛晏子入見公曰怪哉雨雪三日而不寒晏子對曰嬰聞古之賢君飽而知人之饑溫而知人之寒今君不知也公曰善乃令出衣粟與饑寒】

徙函谷關【增漢書武帝紀元鼎三年冬徙函谷關於新安以故關爲農縣】

作盛唐樅陽歌【增漢書武帝紀元封五年冬行南巡狩至於盛唐望祀虞舜於九嶷登灊天柱山自尋陽浮江親射蛟江中獲之舳艫千里薄樅陽而出作盛唐樅陽之歌遂北至瑯邪並海所過禮祠其名山大川】

立北畤【增漢書郊祀志髙祖二年冬東撃項籍而還入關問故秦時上帝祠何帝也對曰四帝有白靑黃赤帝之祠髙祖曰吾聞天有五帝而四何也吾知之矣廼待我而具五也廼立黑帝祠名曰北畤】水神司令【原淮南子北方之極自九澤窮夏晦之極北至令正之谷有凍寒積冰雪雹霜霰漂潤羣水之野顓頊冥之所司者萬二千里其令曰申羣禁固閉蔵修障塞繕關梁禁外徙斷罰刑殺當罪閉關閭大搜客止交逰禁夜樂蚤閉晏開以塞姦人已得執之必固天節已幾刑殺無赦𨿽有盛尊之親斷以法度毋行水毋發蔵毋釋罪注元冥水神】

司空司冬【原大戴禮司空司冬以制度制地事凖揆山林規表衍沃畜水行衰濯浸以節四時之事治地逺近以任民力以節民食】

成冬事【增大戴禮方冬三月艸木落庶虞蔵五穀必入於倉於時有事烝於皇祖皇考息國老六人以成冬事】

固地蔵【原尙書大傳天子以冬命三公謹蓋蔵閉閭固封境以佐冬固地蔵也】

遣子入侍【增後漢書光武紀建武二十一年冬鄯善王車師王等十六國皆遣子入侍奉獻願請都防帝以中國初定未遑外事廼還其侍子厚加賞賜】

上狀流涕【原後漢書虞詡祖父經爲郡獄吏案法平允務存寛恕每冬月上其狀恆流涕隨之嘗稱曰東海於公髙爲裏門而其子定國卒至丞相吾決獄六十年𨿽不及於公其庶防乎子孫何必不爲九卿邪故字詡曰升卿】

教民織績【原後漢書崔寔出爲五原太守五原土宜麻枲而俗不知織績民冬月無衣積細艸而臥其中見吏則衣艸而出寔至官斥賣儲峙爲作紡績織絍練緼之具以教之民得以免寒】

講五行章句【增後漢書桓郁注上謂郁曰卿經及先師致復文雅其冬上親於辟雍自講所制五行章句已復令郁說一篇上謂郁曰我爲孔子卿爲子夏起子者商也】

修戎講武【增魏志杜畿畿爲河東太守課民畜防牛艸馬下逮雞豚犬豕皆有章程百姓勸農家家丰實畿乃曰民富矣不可不教也於是冬月修戎講武又開學宮親自執經教授郡中化之】

鄭陂【增魏志鄭渾遷陽平沛郡二太守郡界下濕患水澇百姓饑乏渾於蕭相二縣界興陂遏開稲田郡人皆以爲不便渾曰地勢洿下宜漑灌終有魚稲經久之利此丰民之本也遂躬率吏民興立功夫一冬間皆成比年大收頃畆嵗增租入倍常民賴其利刻石頌之號曰鄭陂】

宣武觀大閱【增晉書禮志武帝咸寜元年太康四年六年冬皆自臨宣武觀大閱眾軍】綈幾【原西京雜記漢制天子玉几冬則加綈錦其上謂之綈幾以象牙爲火籠籠上皆散華文後宮則五色綾文以酒爲書滴取其不冰以玉爲硯亦取其不冰公侯皆以竹木爲幾冬則以細罽爲槖以憑之不得加綈錦】

把燭看事【增梁書武帝紀勤於政務孜孜無怠每至冬月四更竟卽勅把燭看事執筆觸寒手爲皴裂】

方山埭【增梁書沈瑀湖熟縣方山埭髙峻冬月公私行侶以爲艱難明帝使瑀行治之瑀乃開四洪斷行客就作三日立辦】

受田簿歷【增唐六典京畿及天下諸縣令若應受之田皆起十月里正勘造簿歷十一月縣令親自給授十二月內畢】

朝集使考績【增唐六典凡天下朝集使皆令都督刺史及上佐更爲之皆以十月二十五日至於京都十一月一日戶部引見訖於尙書省與羣官禮見然後集於考堂應考績之事】

舊判注擬【增唐六典凡注官皆對靣唱示若官資未相當及以爲非便者聼至三注三注不伏注至冬檢舊判注擬】

冬教義勇【增長編宋仁宗朝河北河東初置義勇至英宗朝推行其法漸及陜西皆以地接胡有守禦之備每嵗冬教一月民𨿽以爲勞而邊防之計有不得已】

祠事太常【增玉海熙寜四年冬詔以諸寺監祠事隸太常以肅奉神之禮】

民用

防蓄【原詩我有防蓄亦以禦冬箋蓄聚羙菜者以禦冬月乏無時也】

魚性定【增詩序潛季冬薦魚疏冬月旣寒魚不行乃性定而肥充故冬薦之也天官庖人注云魚鴈水涸而性定則十月已定矣但十月初定季冬始肥取其尢美之時薦之也】

冬脈如營【增內經帝曰冬脈如營何如而營歧伯曰冬脈者腎也北方水也萬物之所以合蔵也故其气來沈以故曰營】

養蔵【原內經冬三月此謂閉蔵水冰地坼無擾乎陽早臥晚起必待日光使志若伏若匿若有私意若已有得去寒就溫無泄皮膚使气亟奪此冬气之應養蔵之道也逆之則傷腎】

稲含水【增春秋說題辭稲之爲言借也稲冬含水盛其徳也故稲太陰精含水漸洳乃能化也江旁多稲固其宜也】

女工【原漢書食貨志冬民旣入婦人同巷相從夜績女工一月得四十五日必相從者所以省費燎火同巧拙而合習俗也】

文史足用【原漢書東方朔朔上書曰臣年十三學書三冬文史足用注貧子冬日乃得學書言文史之事足可用也】

祭井【增白虎通冬祭井井者水之深蔵在地中冬亦水王萬物伏蔵】

臥束槁中【原三輔決錄孫辰字允公家貧不仕居杜城中織箕爲業明詩書爲郡功曹冬月無被有槁一束暮臥其中旦收之】

祀行【增獨斷行冬爲太陰盛寒爲水祀之於行在廟門外之西軷壤厚二尺廣五尺輪四尺北面設主於軷上】

韭蓱韲【原晉書石崇毎冬得韭蓱韲王愷密貨崇帳下問其所以答云韭蓱韲是韭根雜以麥苖耳】

冬祀【增盧諶祭法冬祀用雉臘兔臘又冬祀用甘用荊餳】

不寒方【增抱朴子或問不寒之道抱朴子曰或以立冬之日服六丙六丁之符或閉口行五火之炁千二百徧則十二月中不寒也或服太陽酒或服紫石英米漆散或先服雄丸一雌丸二亦可堪一日一夜不寒也雌丸用雌黃會靑礜石磁石也雄九用雄黃丹砂石膽也】

肥馬艸【原南方艸木狀南方冬無積槁瀕海郡邑多馬有艸葉梧桐而厚取以秣馬謂之肥馬艸馬頗嗜而食果肥壯矣】

冬葉【原南方艸木狀冬葉姜葉也苞苴物交廣皆用之南方地物易腐敗惟冬葉蔵之乃可持久】莽煌爲席【增拾遺記岱輿山有艸名莽煌葉圎如荷去之十步炙人衣則燋刈之爲席方冬彌溫以枝相摩則火出】

醇和麥【增拾遺記背明國在扶桑東見日出於西方其國昏昏常暗有醇和麥爲麯以釀酒一醉累月食之淩冬可】

蒻菹【增益州記蒻之莖蜀人於冬月取以舂碎炙之水淋一宿爲菹】

采防黃【增水經注黃水出零陽縣西北連巫山溪出防黃頗有神異采常以冬月祭祀鑿石深數丈方得佳黃故溪水取名焉】

采朮【增名醫別錄朮以山白山茅山者爲勝十一月十二月采者好多脂膏而甘其苗可作飲甚香羙】種子【增齊民要術區種法以子布坑中以糞覆之又以土薄散糞上以足防躡之冬月大雪時連並力推雪於坑上爲大堆至春革生亦生莖葉肥茂異於常者又法冬天以子數枚內熱牛糞中凍卽拾聚置之陰地正月地卽耕布之糞土覆之肥茂早熟】

蔵雪汁【增齊民要術溲種可用雪汁雪汁者五穀之精也使稼耐旱常以冬蔵雪汁器盛埋於地中治種如此則收常倍】

預知子【增圖經本艸預知子蔓生依大木上葉緑有三角實作房生靑熟深紅色每房有子五七枚斑褐色光潤如飛蛾蜀人每貴重之其根冬月采之陰漧治蠱其功勝於子也相取子二枚綴衣領上遇有蠱毒則聞其有聲當預知之故名】

蒺藜【增圗經本艸蒺藜冬月采之黃白色郭璞云布地蔓生細葉子有三角刺人】

菩薩艸【增圗經本艸菩薩艸生江浙州郡淩冬不凋秋中有花直出赤子如蒻頭冬月采根用味苦主中諸毒研服之又諸虫傷搗汁飲並傅之】

桃諸【增名桃諸蔵桃也諸儲也蔵以爲儲待給冬月用之也】

瓠蓄【增名瓠蓄皮瓠以爲脯蓄積以待冬月時用之也】

醍醐【增唐本艸醍醐酥之精液好酥一石有三四升醍醐在酥中盛冬不凝】

服藥酒【增千金方冬三月宜服藥酒一二杯立春則止終身常爾百病不生】

石燕【增食療本艸石燕在乳穴石洞中者冬月采之堪食】

暖寒會【原天遺事巨豪王元寶毎至冬月大雪之際令僕夫自本家坊巷口掃雪爲徑路躬親立於坊巷前迎揖賓客就本家具酒炙宴樂之爲暖寒之會】

玉枝【增福地記抱犢山有艸名玉枝冬生花髙五六尺味頗甘取其葉末服之可以不饑】

山姜【增嶺表錄異山姜莖葉皆姜也但根不堪食亦與豆花相似而防小爾花生葉間作穗如麥粒腌藏入甜糟中經冬如琥珀色辛香可愛用爲鱠無以加矣】

花臘【增淸異錄酴醿盛開時置書冊中冬間取以揷髩蓋花臘耳】

魚兒酒【增淸異錄裴晉公盛冬嘗以魚兒酒飲客其法用龍腦凝結刻成小魚形狀每用沸酒一盞投一魚其中】

黑金社【增淸異錄廬山白鹿洞逰士輻輳每冬寒醵金市烏薪爲禦冬備號黑金社】

曉羮寒鮓【增淸異錄吳淑冬日招客詩云曉羮沈玉杵寒鮓疊金綿杵謂小截山蕷綿乃黃雀脂膏】服天門冬【增證本艸列仙云赤松子服天門冬齒落更生細髮復出太原甘始服天門冬在人間三百餘年聖化經云以天門冬茯苓等分爲末日服方寸七則不畏寒大寒時單衣汗出也】

無煙柴【增物類相感志伏中収松柴斫碎以黃泥水浸皮脫曬漧冬月燒之無煙】

朝天門市【增幹淳嵗時記都下自十月以來朝天門內外競售錦裝新曆諸般大小門神桃符鐘馗狻猊虎頭及金防縷花春帖旛勝之爲市甚盛】

醉魚【增曲洧舊聞溱洧之源出馬嶺今在河南府永安界號玉仙山歷城東南爲溱洧其水淸有魚數種土人不善施网罟冬積柴水中爲罧以取之以搗澤蓼雜煮大麥撒深潭中魚食之輙死浮水可俯掇久之復活謂之醉魚云】

水坑石【增歙硯說水坑在眉子坑外臨溪至冬水涸方能取之入地大餘石多金花】采威靈仙【增開寶本艸威靈仙出商州上洛山及華山並平澤以不聞水聲者爲良生先於眾艸方莖數葉相對冬月丙丁戊巳日采根用】

食蘆菔【增五色綫王旻好勸人食蘆菔根葉云冬食功多力甚飬生之物也】

冬【增湧幢小品白冬瓜一二斗許大冬月収爲菜又宻餞代果可以禦冬故曰冬瓜今皆誤書曰東蓋因西瓜之對也】

韭黃【增本艸綱目北人至冬移根於土窖中培以馬屎暖則卽長髙可尺許不見風日其葉黃嫩謂之韭黃豪貴皆珍之】

冬蔥【增本艸綱目冬蔥卽慈蔥或名大官蔥謂其莖柔細而香可以經冬大官上供宜之故有數名】鯽魚【增本艸綱目埤雅云鯽魚旅行以相卽也故謂之鯽不食雜物故能補胃冬月肉厚子多其味尢美】玉面貍【增本艸綱目南方有玉面貍專上樹木食百果冬月極肥人多糟爲珍品大能醒酒】鼠須筆【增本艸綱目鼬似貂而大色黃而赤其毫與尾可作筆嚴冬用之不折世所謂鼠須栗尾者是也】

徳慶果【增本艸綱目徳慶果廣之徳慶州出之其樹冬榮子大如杯炙而食之味如豬肉】冰防席【增本艸綱目冰防東方朔云生北荒積冰下皮毛甚柔可爲席臥之卻寒】

敲冰紙【增楊愼集張伯玉蓬萊閣詩敲冰呈好手織素競交鸞注越俗競誇敲冰紙剡水淸潔山又多藤楮以敲冰時制之佳蓋冬水也】

芋白【增農政全書霜後芋子上芋白擘下以液漿水煠過防幹冬月炒食味勝蒲筍】

木飲【增農政全書木爛蒸擂作泥入與姜作煎飲用冬月尢美】

寄魚【增農政全書冬月幹塘取魚寄別池內或入大桶速幹水取生泥壅池生泥只取爛泥弗取幹者取過泥速栽荇艸放水入魚凡小池定在大池之旁以便冬月寄魚】

迎風不冷【增農政全書用馬牙硝爲細末唾調塗手及面則寒月迎風不冷】

�魚【增邵武縣誌樵嵐山一名金蓮峯樵溪之水出焉溪產魚曰�紅翼而白鰓冬月始出漁人競取之】益腎气【原雲笈七籖治腎當用吹吹爲防吸爲補夫腎者陰之精坎之气其色黒其象如圓石其神如白鹿兩頭化爲玉童長一尺出入於腎藏腎者冬之用事常以十月十一月十二月面北平坐鳴金梁七飲玉泉三吸元宮之黒气入口九吞之以補吹之損以符呦鹿之詞以致玉童之饌益腎气神和體安可致長生之道】

物

螽子冬生【原春秋宣公十五年冬蝝生注螽子以冬生遇寒而死故不成螽】

猾褢【增山海經堯光之山有獸焉其狀如人而彘鬛穴居而冬蟄其名曰猾褢其音如斵木見則縣有大繇】

石水【增內經三陽獨至期在石水注石水者謂冬月水冰如石之時故雲石水也】

櫾木【增列子吳楚之國有大木焉其名爲櫾碧樹而冬生實丹而味酸食其皮汁已僨厥之疾齊州珍之渡淮而北而化爲枳焉】

桂樹冬榮【原椘辭嘉南州之炎徳兮麗桂樹之冬榮】

魚柏冬日【增史記河渠書天子旣臨河決作歌曰吾山平兮鉅野溢魚沸鬰兮柏冬日注柏猶廹也漢書音義曰鉅野滿溢則眾魚沸鬰而滋長也廹冬日乃止】

薺冬羙【增春秋繁露薺以冬美冬水气也薺甘味也乘於水气而美者甘勝寒也夏侯湛薺賦寒冬之日余登乎城跬步乎北園見芳薺之時生被畦疇而獨繁鉆重冰而挺茂防嚴霜以鮮】

靈艸【增後漢書班固靈艸冬榮神木叢生】

冬生艸【原說文竹冬生艸也象形下垂者箁篛也】

女貞【增典術女貞木者少陰之精冬葉不落鄭氏婚禮謁文贊女貞之樹柯葉冬生寒涼守節險不能傾】冬得生葵【增列仙丁次都不知何許人爲遼東丁氏作奴丁氏常使買葵冬得生葵問何得此葵雲從日南買來】

篃筍【增竹譜篃箭竹一尺數節亦中作矢其筍冬生】

長樂華【增傅休奕紫花賦序紫華一名長樂華舊生於蜀其東界特饒中國奇而種之餘嘉其華純耐久可歷冬而服故與友生各爲之賦】

昆侖柰【原拾遺記昆侖山有柰冬生子碧色以玉井水洗食之骨輕柔能騰虛也】

辟寒金【原述異記三國時昆明國貢魏金鳥鳥形如雀吐金屑如粟至冬此鳥卽畏霜雪帝乃起溫室以防之名曰辟寒臺故謂吐此金爲辟寒金】

冬杏【增述異記杏園洲在南海中洲中多杏海上人云仙人種杏處洲中別有冬杏】

丹水【增水經注丹水東南歷西巖下巖下有大泉湧洪源巨輪淵深不測蘋藻冬芹竟川含緑𨿽嚴辰肅月燕麥暄萋】

忍冬【原名醫別錄忍冬藤生淩冬不凋故曰忍冬】

檉木冬榮【增江淹檉頌木貴冬榮檉實寒色停黛峯頂挿翠石側】

山橘子【增北戶錄山橘子冬熟有大如土瓜者次如彈丸者皮薄下气普寕多有之】

木醴【增建康實錄陳後主禎明二年初覆舟山及松柏林冬月出木醴後主以爲甘露之瑞俗呼爲雀】水耐冬【增酉陽雜俎水耐冬此艸經冬在水不死成式於城南村墅池中有之】

蟻窠甘實【增酉陽雜俎嶺南有蟻大於秦中馬蟻結窠於甘樹甘實時常循其上故甘皮薄而滑往往甘實在其窠中冬深取之味數倍於常者】

水底蘋【增酉陽雜俎太原晉祠冬有水底蘋不死食之甚美】

水紮鳥【增太平禦覧南夷志水紮鳥出昆明池冬月徧於水際】

冬桃【增曲洧舊聞宻縣有一種冬桃秋花夏實八九月間桃自開其核墮地而復合肉生滿其中至冬而熟味如淇上銀桃而加美亦異也】

川芎羮【增益部方物記芎葉爲蘼蕪楚辭謂江蘺者根爲芎葉落時可用作羮蜀少寒莖葉不萎今醫家最貴川芎云贊柔葉美根冬不殞零采而掇之可糝於羮】

長生艸【增益部方物記長生艸山陰蕨地多有之修莖茸葉色似檜柏而澤經冬不凋損故號長生贊色與柏苒苒其莖冬不甚黃故謂長生】

羞寒花【增益部方物記羞寒花蜀地處處有之根莖綴花蔽葉自隠俗曰羞天花予易爲羞寒花贊冒寒而茂莖修葉廣附莖作花葉蔽其上以其自蔽若有羞狀】

燖麻【增益部方物記燖麻葉能螫人有花無實冒冬弗悴可以祛疾】

冬靑【增政和本艸冬靑冬月靑翠故名冬靑江東人呼爲凍靑】

伏翼服气【增本艸綱目伏翼善服气故能壽冬月不食】

得金气【增本艸綱目免至冬月齕木皮得金气而气內實故味美至春食艸麥而金气衰故不美也】

禽蟄【增古詩翩翩堂前燕冬蔵夏來見本艸綱目倉庚冬月則蔵蟄入田塘中以泥自裹如卵至春始出又杜鵑不能爲巢居他巢生子冬月則蔵蟄】

拒冬【增本艸綱目續隨子一名拒冬蘇頌曰葉中出葉數數相續而生故名續隨子冬月始長故又名拒冬】

遊冬【增本艸綱目苦菜一名逰冬經歷冬春故名】

栁寄生【增羣芳譜栁寄生狀冬靑亦似紫藤經冬不凋冬月望之雜百樹中榮枯各異出蜀中】海梅【增峩眉山誌海梅髙僅三尺冬月小花結實如櫻桃】

占驗

愆【增管子冬行秋政霧行夏政雷行春政烝泄淮南子冬行春令泄行夏令旱行秋令霧】夏秋霖雨【增管子冬作土功地蔵則夏多雨秋霖不止】

冬之徳寒【增呂氏春秋冬之徳寒寒不信其地不剛地不剛則凍閉不】

月行角天門【增史記天官書月行角天門十月爲四月十一月爲五月十二月爲六月水近三尺遠五尺注謂月行入角與天門若十月犯之當爲來年四月成災十一月則主五月也】

霿淞【增會鞏齊州冬夜詩香淸一榻氍毹暖月淡千門霿淞寒自注齊寒甚夜气如霧凝於木上旦視如雪日出飄滿階庭尢爲可愛齊人謂之霿淞諺曰霿淞重霿淞窮漢置飯甕以爲丰年之兆】

麥宜雪【增種樹書麥最宜雪諺云冬無雪麥不結】

防霜天【增農政全書冬天近晚忽有老鯉斑雲起漸合成濃陰者必無雨名曰防霜天】

南風作雪【增農政全書冬天南風三兩日必有雪】

日行下道【增雜寶蔵經須彌山有上下道日於冬時行下道路近行速照大海水故短而極寒】

雜紀

築郎囿【增左昭公九年冬築郎囿書時也季平子欲其速成也叔孫昭子曰詩曰經始勿亟庶民子來焉用速成其以勦民也】

如挾纊【原左宣公十二年冬楚子伐蕭遂圍蕭申公巫臣曰師人多寒王巡三軍拊而勉之三軍之士皆如挾纊】

景公履【原晏子景公爲履黃金之綦飾以銀連以珠良玉之絇其長尺冰月服之以聼朝晏子朝公迎之履重僅能舉足問曰天寒乎晏子曰君奚問天之寒也古聖人制衣服也冬輕而暖夏輕而淸今君之履冰月服之是重寒也履重不節是過任也】

不龜手藥【增荘子宋人有善爲不龜手之藥者世世以洴澼絖爲事客聞之請買其方百金得之以說吳王越有難吳王使之將冬與越人水戰大敗越人裂地而封之】

叩冰散【增列子鄭師文學琴於師襄當冬而叩徵以激防賔陽光熾烈堅冰立散】罷鑿池役【原呂氏春秋衛靈公天寒鑿池宛春諫曰天寒起役恐傷民公曰天寒乎宛春曰公衣狐裘坐熊席陬隅有竈是以不寒今民衣敝不補履決不組君則不寒矣民則寒矣公曰善令罷役】飲酒益精眀【原漢書於定國定國食酒至數石不亂冬月治請讞飲酒益精明】

奏罷不時物【增漢書召信臣大官園種冬生蔥韭菜茹覆以屋廡晝夜防蘊火待溫气乃生信臣以爲此皆不時之物有傷於人不宜以奉供養悉奏罷】

去酒省食【增漢書杜延年延年子緩爲太常治諸陵縣每冬月封具獄日常去酒省食官屬稱其有恩】

竈【原淮南子貧人冬則羊裘解札短褐不掩形而煬竈口】

豕膏塗身【增後漢書東夷挹婁古肅愼之國也土气極寒常爲穴居好養豕食其肉衣其皮冬以豕膏塗身厚數分以禦風寒】

解徒桎梏【原後漢書鐘離意意辟大司徒侯覇府詔部送徒詣河內時冬寒徒病不能行意遂於道解徒桎梏恣所欲過與尅期俱至無或違者】

溫室【增三輔黃圗溫室殿武帝建冬防之溫暖也】

寒荷【增洞防記釣影山去昭河三萬里有雲气望之如山影有紫河萬里深十丈中有寒荷霜下方香盛】誦孝經論語【增邴原別原家貧早孤鄰有書原過其旁而泣師曰童子茍有志我徒相教不求資也於是遂就書一冬之間誦孝經論語自在童齔之中嶷然有異及長金玉其行】

方冬筍出【原椘國先賢孟宗母好食筍宗入林中哀號方冬爲之出因以供養人皆以爲孝感所致】

冰解鯉躍【原晉書王祥祥繼母常欲生魚時天寒冰凍祥解衣將剖冰求之冰忽自解雙鯉躍出持之而歸鄕裏驚嘆以爲孝感所致焉】

澤中堇生【原晉書劉殷曾祖母王氏盛冬思堇而不言食不飽者一旬矣殷怪而問之王言其故殷時年九嵗乃於澤中痛哭聲不絕者半日忽若有人云止止聲殷收淚視地便有堇生焉因得斛餘而歸食而不減至時堇生乃盡】

梅橘冬實【原南史王虛之虛之庭中楊梅樹隆冬三實墓上橘樹一冬再實時人咸以爲孝感所致】

斷囚垂泣【原會稽典錄盛吉爲廷尉每至冬月罪囚當斷其妻執燭吉持丹筆相向垂泣】賜冬柰【增曹植謝賜柰表卽夕殿中虎賁宣詔賜臣等冬柰一奩詔賜使溫啖夜非食時而賜見及柰以夏熟今則冬至物以非時爲珍恩以絕口爲厚非臣等所宜荷之】

冬月扇面【原晉書周顗王惇素憚顗每見顗輙面熱𨿽復冬月扇面手不得休】

武黑殿【增晉書張駿謙光殿北曰武黒殿冬三月居之】

澣衣披絮【原晉書吳隠之隠之遷左衛將軍𨿽居淸顯祿賜皆班親族冬月無被嘗澣衣乃披絮勤苦同於貧庶】

衣單布【增晉書公孫鳯鳯字子鸞上谷人也隠於昌黎之九城山谷冬衣單布寢土牀彈琴吟詠陶然自得】

謝庭詠雪【增晉書列女王凝之妻謝氏字道韞安西將軍奕之女也聰識有才辯嘗內集俄而雪驟下叔父安曰何所似也安兄子朗曰防塩空中差可擬道韞曰未若柳絮因風起安大悅】

冬袒不寒【原抱朴子菖蒲石上生一寸九節以上紫花者尢善韓終服之十三年身生毛日視書萬言皆誦之冬不寒】

醸酒速成【原語林羊稚舒冬日醸酒令人抱甕湏防復易人速成而味好】

素蓮【增拾遺記周穆王冬巡大騎之谷西王母來共玉帳髙防進昆流素蓮素蓮者一房百子淩冬而茂】獻筍【增竹譜廣志云魏時漢中大守王圖每冬獻筍俗謂之防笴】

泉气浮蒸【原荊州記新陽縣惠澤中有溫泉冬月未至數里遙望白气浮蒸如煙上下采映狀若綺疏】

雨棗【增述異記魏世河內冬雨棗】

無復衣【增宋書沈道防道防冬月無復衣戴顒而迎之爲作衣服並與錢一萬旣還分身上衣及錢供諸兄弟子無衣者】

湧泉愈疾【增魏書靈徵志髙祖興和元年冬西兗州濟陰郡宛句縣濮水南岸有泉湧出色淸味甘飲者愈疾】

馬得龍種【原隋書吐谷渾靑海周千餘里中有小山其俗至冬輙放牝馬於其上言得龍種】襦袴賜凍者【增南史梁安成康王秀天監十三年爲郢州刺史每冬月常作袴以賜凍者】冬李【增南史王僧孺僧孺防聰慧有饋其父冬李先以一與之僧孺不受曰大人未見不容先嘗】葛帔練裙【原南史任昉昉有子東裏西華南容北叟兄弟流離不能自振生平舊交莫有收防西華冬月著葛帔練裙道逢平原劉孝標然矜之乃著廣絕交論以譏其舊交】

冬服單薄【原南史頋協協少淸介有志操初爲廷尉正冬服單薄寺卿蔡法度欲觧襦與之憚其淸嚴不敢口謂人曰我願觧身上襦與顧郎顧郎難衣食者竟不敢以遺之】

冬生樹神光【原南史滕曇恭門外有冬生樹二株時忽有神光自樹而起俄見佛像及夾侍之儀容光顯著自門而入曇恭家人咸共禮拜久之乃滅】

地气冬溫【增舊唐書南蠻林邑國漢日南象林之地在交州南千餘里地气冬溫不識冰雪常多霧雨】

敲冰煮茗【原開天遺事逸人王休居太白山下日與僧道異人往還每至冬時取溪冰敲其精瑩者煮建茗共賔客飲之】

暖玉鞍【增開天遺事岐王有玉鞍一面每至冬月則用之𨿽天气嚴寒則此鞍在上坐如溫火之气】七寶硯鑪【原開天遺事內庫中有七寶硯鑪一所曲盡其功每至冬寒硯凍置於鑪上硯冰自消不勞置火冬月帝常用之】

鳯炭【原天遺事楊國忠家以炭屑用揑塑成雙鳯至冬月然於鑪中先以白檀木鋪於鑪底余灰不可參雜也】

冬月致雷【增酉陽雜俎明皇嘗冬月召山人包超令致雷聲超對曰來日及午有雷遂令髙力士監之一夕醮式作法及明至已矣曾無纎翳力士懼之超曰將軍視南山當有黑气如盤矣力士望之如其言有頃風起黑气彌漫疾雷數聲】

卻寒簾【原杜陽雜編同昌公主堂中設卻寒簾玳瑁斑有紫色云卻寒之鳥骨所爲也】旗亭畫壁【增集異記開元中詩人王昌齡髙適王之渙齊名一日天寒防雪三詩人共詣旗亭貰酒小飲忽有梨園伶官十數人登樓防宴俄有妙妓四輩尋續而至旋則奏樂皆當時之名部也昌齡等私相約曰我輩各擅詩名每不自定其甲乙今可宻觀諸伶所謳若詩入歌詞之多者則爲優矣俄而一伶拊節而唱乃曰寒雨連江夜入吳平明送客椘山孤洛陽親友如相問一片冰心在玉壺昌齡則引手畫壁曰一絕句尋又一伶謳曰開篋淚霑臆見君前日書夜防何寂寞猶是子云居適則引手畫壁曰一絕句尋又一伶謳曰奉帚平明金殿開彊將團扇共徘徊玉顏不及寒鴉色猶帶昭陽日影來昌齡則又引手畫壁曰二絕句之渙自以得名已久因謂諸人曰此輩皆潦倒樂官所唱皆巴人下裏之詞耳因指諸妓之中最佳者曰待此子所唱如非我詩卽終身不敢與子爭衡矣須臾次至雙鬟聲則曰黃河逺上白雲間一片孤城萬仞山羌笛何須怨楊柳春風不度玉門關之渙卽揶揄二子曰田舎奴我豈妄哉因大諧笑諸伶皆起詣曰不知諸郎君何此歡噱昌齡等因話其事諸伶競拜曰俗眼不識神仙乞降淸重俯就筵席三子從之歡醉竟日】

獞人衣【增南越志獞人冬編鵝毛雜木葉爲衣】

以水沃面【增宋史範仲淹仲淹少有志操旣長依戚同文學盡夜不息冬月憊甚以水沃麵食不給至以糜粥繼之人不能堪仲淹不苦也】

解衣裘【增宋史戚同文同文尙信義宗族閭裏貧乏者周給之冬月多解衣裘與寒者不積財不營居室深爲鄊裏推服】

雙角蛇【增淸異錄丹陽鐘忠以元嘉冬月晨行見有蛇長二尺許文色似靑琉璃頭有雙角白如玉感而畜之自是貲業日登】

冬蠶成繭【增太平禦覧唐大歷中太原府淸源縣人韓景輝養冬蠶成繭詔給復終身】海神移徙【增春明退朝錄歐陽少師言爲河北都轉運使冬月按部至滄景間於野亭夜半聞車旂兵馬之聲幾達旦不絕問宿彼防人云是海神移徙五七年間一有之】

龍門賞雪【增邵氏聞見前錄謝希深歐陽永叔官洛陽時同遊嵩山自潁陽歸暮抵龍門香山雪作登石樓望都城各有所懷忽於煙靄中有防馬渡伊水來者旣至乃錢相遣廚歌妓至吏傳公言曰山行良勞當少畱龍門賞雪府事簡無歸也錢相遇諸公之厚此】

撤獸炭【原國老談苑太宗嘗冬月命撤獸炭左右或啟曰今日苦寒上曰天下民困是寒者眾矣朕何獨溫愉哉】

蘇合香酒【增夢溪筆談王文正太尉气羸多病眞宗面賜藥酒一注瓶令空腹飲之可以和气血辟外邪文正飲之大覺安健因對稱謝上曰此蘇合香酒也每一斗酒以蘇合香丸一両同煮極能調五臓卻腹中諸疾每冒寒夙興則飲一杯因各出數榼賜近臣自此臣庶之家皆仿爲之此方本出廣濟方謂之白朮丸】冰花【增夢溪筆談宋次道春明退朝錄言天聖中靑州盛冬濃霜屋瓦皆成百花之狀又慶曆中集禧觀渠中冰紋皆成花果林木元丰末秀州人家屋瓦上冰亦成花每瓦一枝正如畫家所爲折枝有大花似牡丹芍藥者細花如海棠萱艸者皆有枝葉無毫髮不具气象生動𨿽巧筆不能爲之以紙榻之無異石刻】春風膏硯【增物類相感志冬月令水不冰以楊花鋪硯槽名文房春風膏硯】

車魚【增東亰夢華錄賣生魚則用淺抱桶以栁葉間串淸水中浸或循街出賣冬月卽黃河諸逺防客魚來謂之車魚每斤不上一百文】

玻瓈江【增吳船錄眉州城外卽玻瓈江也冬時水色如此】

溫洛【增法帖刋誤今洛水冬月不冰古人謂之溫洛下有礜石取此石置甕水中水亦不冰】摸瘞鶴銘【增秀水閒居錄瘞鶴銘潤州子江焦山足石巖下惟冬序水退始可摸打世以爲王逸少書】

幸溫泉宮【增雍錄溫湯在驪山西北咸亨三年名溫泉宮天寶六載攺爲華淸宮於驪山上益治湯井爲池臺殿環列山谷開元間明皇每嵗十月幸嵗盡乃歸】

五磚入直【增雍錄學士院北防前有花磚道冬中日及五磚爲入直之李程性懶好晚入常過八磚乃至眾呼爲八磚學士】

魚倉【原五色綫靑田溪冬天水熱如湯眾魚歸之名曰魚倉】

陽河【增方輿記要陽河在薊州西五里亦名五里河源出城西鵝毛臺水性暖遇寒不冰故曰陽河】三冬境【增燈錄僧問如何是三冬境能和尙曰千峯添翠色萬樹鎖銀花】

禦制冬日重登淸涼山詩紫府名山憶舊蹤招提駐蹕認雲松陰崖尙有春時雪落日仍聼下界鐘塞逺渾河寒更白林疎恆嶽翠逾重祝釐交葉人天慶銀牓新題徧五峯

晉子夜冬歌【增白雪停陰岡丹華耀陽林何必絲與竹山水有淸音又果欲結金蘭但看松柏林經霜不墮地嵗寒無異心】

曹毗詠冬詩【增綿邈冬夕永凜厲寒气升離葉向晨落長風振條興夜靜輕響起天淸月輝澄寒冰盈渠結素霜竟櫩凝今載忽已暮來紀奄復仍】

唐太宗冬日臨昆明池詩【增石鯨分玉澑刼燼隠平沙桞影冰無葉梅心凍有花寒野凝朝霧霜天散夕霞歡情猶未極落景遽西斜】

白居易負冬日詩【增杲杲冬日出照我屋南隅負暄閉目坐和气生肌膚初似飲醇醪又如蟄者蘇外融百骸暢中適一念無曠然忘所在心與虛空俱】

朱子冬日詩【增蕭索時序晚已復度髙秋回澗白波起通川絳樹稠晨風散淸霜嘉稲捲平疇獨懷志士感嵗事幸將休又淸霜染澗樹蕭索向嚴冬宻雨有時集寒云無定容波明橫瀨出風急逺林空一極間眺髙旻矗亂峯】

禦定月令輯要卷十七

欽定四庫全書

禦定月令輯要卷十八

十月令

天道

月卦坤【增易坤上六龍戰於野集解侯果曰坤十月卦也乾位西北又當十月陰窮扵亥窮陰薄陽以戰也幹寶曰陰在上六十月之時也爻終於西而卦成扵幹幹體純剛不堪陰盛故曰龍戰】陽月【原詩曰歸曰歸歳亦陽止箋十月爲陽時坤用事嫌扵無陽故以名此月爲陽爾雅十月爲陽疏十月得癸則曰極陽】

定中【原詩定之方中作扵楚宮集定北方之宿營室星也此星昏而正中夏正十月也扵是時可以營制宮室故謂之營室國語營定之中土功其始注定謂之營室謂建亥小雪之中定星昏正扵午土功可以始也】

日在尾【原禮孟冬之月日在尾集說尾宿在寅析木之次】

中星【原禮昏危中旦七星中淮南子注危北方武之宿七星南方朱鳥之宿】

律中應鐘【原禮律中應鐘集說應鐘亥律長四寸二十七分寸之二十史記律書十月也律中應鐘應鐘者陽气之應不用事也淮南子應鐘之數四十二主十月上生防賔白虎通十月謂之應鐘何鐘動也言萬物應陽而動下蔵也】

虹蔵不見【原禮虹蔵不見四時气蔵伏也陰陽交而成虹此時陰陽極乎辧故虹伏虹非有質而曰蔵者亦言其气之下伏爾】

盛徳在水【原禮先立冬三日太史謁之天子曰某日立冬盛徳在水天子乃齊】

閉塞成冬【原禮天气上騰地气下降天地不通閉塞而成冬】

時有飬夜【原夏小正時有飬夜飬長也】

織女北向【原夏小正織女正北鄕則旦】

南門見【原夏小正初昏南門見南門者星名也及此再見矣】

天道在西北【增左襄公十八年十二月楚師伐鄭晉人聞有楚師董叔曰天道多在西北南師不時必無功注歳在豕韋月又建亥故曰多在西北不時謂觸歳月疏豕韋一名娵訾當亥之次也周十二月夏之十月其月又建亥故曰多在西北】

盈數【增左鄭伯自櫟入公父定叔出奔衛三年而復之使以十月八曰良月也就盈數焉疏易雲天一地二天三地四天五地六天七地八天九地十是數滿扵十也】

大章【增史記天官書大淵獻歳歳陰在亥星居辰以十月與角亢辰出曰大章蒼蒼然星若躍而陰出旦是謂正平起師旅其率必武其國有徳將有四海其失次有應見婁】

外黑內赤【增史記封禪書張蒼以爲漢乃水徳之始故河決金堤其符也年始冬十月色外黒內赤注十月陰气在外黑陽气尙伏在地故內赤】

招揺指亥【原淮南子孟冬之月招揺指亥增晉書樂志十月之辰謂爲亥亥者劾也言時陰气劾殺萬物也】

孟冬【原古詩玉衡指孟冬眾星何歷歷白露沾野艸時節忽復易增張衡西京賦孟冬作陰寒風肅殺雨雪飄颻冰霜慘烈魏武帝步出夏門行孟冬十月北風裴回天气肅淸繁霜霏霏鵾雞晨鳴鴻鴈南飛蟄鳥潛蔵熊羆窟棲錢鏄停置農收積逆旅整設以通商賈幸甚至哉歌以詠志】

羣陰畢升【增庾倐冰井賦孟冬之月羣陰畢升霜雪紛其交淪流波結而成淩啟南墉之重隩將卻熱以蔵冰】

上冬【原梁元帝纂要十月孟冬曰上冬亦曰暢月】

乾坤合居【增周易集解幹以君之荀爽曰謂建亥之月乾坤合居君臣位得也】

顓帝歷首【增漢上易解連山首艮者八風始於不周實居西北之方七宿之次是爲東壁營室扵辰爲亥扵律爲應鐘扵時爲立冬此顓帝之歷以首十月也】

小春【增歳時事要十月天時和暖似春花木重花故曰小春歐陽修詞十月小春梅蘂綻】

液雨【增歳時事要十月內雨謂之液雨百虫飲此而蔵蟄俗呼爲藥水】

熱如六七月【增嶽陽風土記嶽州地極熱十月猶單衣或揺扇蛙鳴似夏鳥鳴似春濃云疎星震雷暴雨如中州六七月間】

節序

立冬【增淮南子霜降加十五日斗指�通之維則立冬音比南呂孝經緯霜降後斗指西北維爲立冬三禮義宗十月立冬爲節者冬終也立冬之時萬物終成因爲節名】

小雪【增準南子立冬加十五日斗指亥則小雪音比無射三禮義宗十月小雪爲中者气敍轉寒雨變成雪故以小雪爲中】

迎冬北郊【增後漢書祭祀志立冬之日迎冬扵北郊祭黒帝元防車旗服飾皆黑歌元防八佾舞育命之舞】

迎冬樂【增皇覧自秋分數四十六日則天子迎冬扵北堂距邦六里堂髙六尺堂階六等黒稅六乘旗旄尙黑田車載甲鐵鍪號曰助天誅唱之以羽舞之以干戈此迎冬之樂也】

幹王【增京房易占立冬幹王不周風用事人君當興邊兵治城郭行刑斷獄訟繕宮殿周易集解戰乎幹崔憬曰立冬則幹王而陰陽相薄】

析木之次【增月令章句自尾四度至斗六度謂之析木之次立冬小雪居之燕之分野】樂用柷敔【增樂緯幹主立冬樂用柷敔】

讀時令【增南史齊武帝紀永明六年冬十月庚申立冬初臨太極殿讀時令】

亥日祀【增唐書禮樂志立冬後亥日祀司中司命司人司祿】

寒冰【增周易集解幹爲寒爲冰崔憬曰幹主立冬已後冬至已前故爲寒爲冰也】

賜披襖【原中華古今注漢文帝以立冬日賜宮侍承恩者及百官披襖子多以五色繡羅爲之或以錦爲之始有其名】

溫防【原中華古今注大帽子本巖叟野服也至魏文帝詔百官常以立冬日貴賤通戴謂之溫帽】千重襪【增淸異錄唐制立冬日進千重襪其法以羅帛十餘層錦夾絡之】

三素云【增雲笈七籖立冬淸旦西南望有綠紫靑雲者是上淸眞人帝君皇祖三素云也】定僊籙【增雲笈七籖立冬之日日中時陽臺眞人會諸僊官玉女定新得道始入僊籙之人】風信【增田家雜占立冬前後起西北風謂之立冬信】

雷陽臘祭【增通考雷陽人以立冬後己酉日爲臘先祭其先後宴親故】

夏侯湛苦寒謡【增惟立冬之初夜天慘懍以降寒霜皚皚以被庭冰溏頺扵井漧艸摵摵以疎葉木蕭蕭以零殘松隕葉扵翠條竹摧柯扵綠竿】

徐和蕭郎中小雪日詩【增徵西府裏日西斜獨試新鑪自煮茶籬菊盡來低覆水塞鴻飛去遠連霞寂寥小雪閒中過斑駁輕霜髩上加算得流年無柰處莫將詩句祝蒼華】

張登小雪日戲題絕句【增甲子徒推小雪天刺梧猶綠槿花然融和長飬無時歇卻是炎洲雨露偏】

日次

初一日

始朝賀【增史記始皇紀始皇推終始五徳之以爲周得火徳秦代周徳從不勝方今水徳之始攺年始朝賀皆自十月朔衣服旄旌節旗皆上黑更名河曰徳水以爲水徳之始】

行飬老禮【增後漢書明帝紀永平二年十月壬子幸辟雍初行飬老禮詔曰閒暮春吉辰初行大射令月元日復踐辟雍尊事三老兄事五更注東觀記曰十月元日】

登金路【增後漢書馬融廣成頌乘輿乃以十月之陽朔登扵疏鏤之金路注陽朔十月朔也疏鏤謂雕鏤也】

饗防如元正【增晉書禮儀志漢以髙帝十月定秦且爲歳首至武帝𨿽攺用夏正然毎月朔朝至扵十月朔猶常饗防如元正儀髙適同羣公十月朝宴李太守宅詩良牧徴髙賞褰帷問考槃歳時當正月甲子入初寒】

黍臛【原荊楚歳時記十月朔日黍臛俗謂之秦歳首注今北人此日設麻羮豆飯當爲其始熟嘗新耳禰衡別云十月朝黃祖在艨艟上防設黍臛是也】

賜幾杖【增通鑑魏文帝黃初二年十月己亥公卿朝朔旦並引楊彪待以客禮賜延年椐杖馮幾】制舉試詩賦【增唐六典天寶十三載十月一日禦勤政樓四科舉人問策外更試詩賦各一道制舉試詩自此始】

收租【增宋史食貨志江南兩浙荊湖廣南福建土多秔稻須霜降成實自十月一日始收租】給錢收飬【增宋史食貨志熙寕二年京師雪寒詔老防貧疾無依丐者聼扵四福田院額外給錢收飬至春稍暖則止九年韓絳言河東地寒乞自十月一日起支至次年二月終止從之】

賜時服【增燕翼貽謀錄前代賜時服惟將相翰林學士至諸軍大校而止建隆三年太祖皇帝謂宰相曰時服不賜百官甚無謂也宜並賜之乃以冬十月朔賜文武常參官時服自後遂爲定制】

作重九【增蘇軾十月初吉菊始開乃與客作重九詩今日我重九誰謂秋冬交黃花與我期艸中實後雕注海南气不常有月卽中秋有菊卽重陽】

朝饗陵墓【增東京夢華錄十月一日士庶皆出城饗墳禁中車馬朝陵亦如寒食節家禮集要韓魏公以十月一日墓祭】

賜紅錦袍【增玉海康定元年十月朔翰林學士賜對衣紅錦袍】

牛接角【原神隠田家以糯餈糕安牛角上謂之牛接角仍以桑葉包糕餵牛以報一年之力其日放不收又送糕扵親鄰名曰慶牛】

歳臘【增道經道家以十月一日爲民歳臘三萬六千神煞其日可謝罪祈求延年益壽】

杜甫十月一日詩【原有防非全歇爲冬亦不難夜郎溪日暖白帝峽風寒蒸裏如千室焦糖幸一柈玆辰南國重舊俗自相歡】

王建溫泉宮行【增十月一日天子來靑繩禦路無塵埃宮前內裏湯各別毎个白玉芙蓉開朝元閣向山上起城繞靑山龍暖水夜開金殿防星河宮女知更月眀裏】

初二日

幸太淸觀【增玉海建隆三年十月二日丙戌幸太淸觀】

塗渤表貢【增玉海慶曆八年十月二日南蕃塗渤國遣使奉表貢佛金骨眞珠犀牛角象齒】後苑觀稻【增玉海元丰二年十月二日後苑觀稻】

蘇軾十月二日初到惠州詩【增彷佛曽逰豈夣中欣然雞犬識新丰吏民驚怪坐何事父老相攜迎此翁蘇武豈知還漠北管寕自欲老遼東嶺南萬戶皆春色會有幽人客寓公】初三日

銅儀成【增唐會要開元十三年十月三日癸丑新造銅儀成置扵武成殿前以示百官】

奉天書【增山堂考索宋眞宗大中祥符五年十月三日奉天書扵朝元殿恭謝上皇大帝聖祖配位在東太祖太宗在西】

觀山居圗【增玉海咸平六年十月三日己未對輔臣龍圗閣觀種放山居圖注放別業在終南林泉幽勝帝命畫工圗之】

龍聚日【原道經十月三日四海三元龍王奏水府曰龍聚日】

初四日

順時耀武【增玉海唐武徳元年十月四日詔殺气方嚴宜順天時耀威武可大集諸軍朕將臨校閱】進禦筆【增玉海元祐六年十月四日三省進神宗禦筆七十五防】

初五日

奉蔵禮神玉【增宋仁宗實錄皇祐二年十月五日詔禮神玉令少府擇寛潔之室奉蔵】祀土徳【增玉海太平興國八年十月五日祀土徳扵黃帝壇圭幣牢具如大祠】

初祖西歸【增燈錄師以化緣已畢法得人端坐而逝卽後魏孝明帝太和十九年丙辰歳十月五日也葬熊耳山起塔扵定林寺後三歳魏宋云奉使西域遇師扵蔥嶺見手攜只履翩翩獨逝云問師何往曰西天去】

建生大會齋【增雲笈七籖十月五日名建生大會齋三官考覈功過依日齋戒可祈景福】初六日

注生籍【增道經十月六日天曹諸司五嶽五帝注生籍日】

初七日

幹明節【原宋史禮志太宗以十月七日爲幹明節復攺爲壽寕節增玉海雍熙四年十月丙申幹明節羣臣上壽】

初八日

木連理【增唐防要貞觀十八年十月八日山南獻木連理交錯玲瓏有同羅目一丈之餘並枝者二十餘所司徒長孫無忌曰自頃嘉祥雜遝陛下推而不居遂令史臣閣筆無以示後因相率拜賀帝曰瑞應之來朕當苦心勞力以答天地何煩致賀】

白雪歌【增玉海顯慶三年十月八日呂才以禦制雪詩爲白雪歌】

賞稻【增玉海景祐二年十月八日召近臣後苑觀稼殿賞稻賜酒三行】

神僧預座【增法苑珠林宋路昭太后大明四年造普賢菩薩乘寶轝白象安扵中興禪房因設講扵寺其年十月八日齋畢解座會僧二百人扵時寺宇始搆帝輦蹕臨幸旬必數四僧徒勤整禁衛嚴肅忽有一僧預扵座次風貎秀舉闔堂驚矚忽不復見列筵同覩識其神人矣】

初九日

進列象拱極圖【增玉海至和元年十月九日庚子處州祥符宮言道士洞淵大師李思聰撰集到璇霄列象拱極圗幾三而進納詔思聰特與進妙元先生名號】

靈芝生【增玉海紹興二十五年十月九日周麟之言太廟生靈芝九莖連葉宜制華旗繪靈芝之形以章偉績奏可】

韓維湖上十月九日詩【增斷橋孤嶼寒光外短檝輕舟斜照中未必江湖能勝此野棠梨葉赤如楓】

初十日

慶成節【增舊唐書文宗紀太和七年十月壬辰上降誕日僧徒道士講論扵麟徳殿翼日宰相路隨等奏誕日齋會誠資景福臣伏見開元十七年張說源乾曜請以誕日爲千秋節內外宴樂以昌期頗爲得禮上深然之宰臣因請十月十日爲慶成節上誕日也從之開成二年又勅慶成節宜令京兆尹準上已重陽例扵曲江會文武大僚】

天寕節【增宋史禮志徽宗以十月十日爲天寕節春渚紀間謝石成都人宣和間至京師以相字言人禍福無不奇中者名聞九重上皇因書一朝字令中貴人持往試之石見字以手加額曰朝字離之爲十月十日字非此月此日所生之天人當誰書也一座盡驚中貴馳奏翼日召至後苑錫賚甚厚並與補承信郎】采決明子【增遵生八牋決明子主靑肓又療唇口靑色十月十日采陰漧百日可服】

十一日

觀刈稻【增玉海天禧二年十月十一日召近臣扵玉宸殿觀刈小香占城稻賜宴安福殿】書賜否泰卦【增玉海紹興五年十月十一日庚戌右相張浚入見上親書周易否泰卦賜之】太平盛事【增玉海紹興二十五年十月十一日禮部侍郎王瑉等言贑州太平瑞木黎州甘露道州連理木遂寕嘉禾鎭江瑞南安雙蓮嚴信州芝艸皆太平盛事請命有司圗狀制爲華旗從之】十二日

逰佛迹院【增志林紹聖元年十月十二日與防子過逰白水巖佛迹院浴扵湯池熱甚其源殆可熟物循山而東少北有懸水百仞山八九折折處輙爲潭深者磓石五丈不得其所止雪濺雷怒可喜可畏水涯有巨人迹數十所謂佛迹也暮歸倒行觀山燒火甚俛仰度數谷至江山月出撃汰中流掬防珠璧到家二鼔復與過飲酒食餘甘煮菜顧影頺然不復甚寐書以付過】

黃雲捧月【增玉海嘉祐四年十月十七日司天言十二日廟中行禮月色皎然有黃雲捧月】奏防稱賀【增玉海熙寕六年十月十二日熙河奏防紫宸殿稱賀上解所服白玉帯賜宰臣】上壽【增東京夢華錄十月十二日宰執親王宗室百官入內上壽大起居】

任伯雨述懷詩【增元符庚辰歳孟冬十二日任子丞大宗碌碌奉朝籍聖主訪落初聼言勞日昃諫路員有闕求人恐不及誰謂方遴選邂逅首疎逖詔防忽中授聞命但夕惕】

十三日

諡六祖【增柳宗元曹溪六祖大鑑禪師碑扶風公廉問嶺南三年以佛氏第六祖未有稱號疏閫扵上詔諡大鑑禪師塔曰靈照之塔元和十年十月十三日下尙書祠部符到都府公命部吏告扵其祠幢蓋鐘鼔增山盈谷萬人咸會若聞神】

唐代宗生【增柳氏舊肅宗吳皇后侍寢不寤吟呼若有痛苦气不屬者肅宗呼之不解秉燭視之良久乃寤問之後以手按其左脇曰妾夢神人長丈餘介金甲操劍顧謂妾曰帝命吾與汝爲子自左脇以劍決而入痛不可忍今未已也肅宗驗之扵燭下刖若有綖而赤者存焉遂以十月十三日生代宗揮麈前錄唐代宗十月十三日天興節見令狐綯集玉海代宗誕日於邵降誕頌曰甲觀畵堂繞樞神光十月良月降生我皇舜膳以甘堯樽以酣誕彌之期旬而有三又唐代宗誕辰有慶雲見常衮賀表曰十月良月逺膺盈數之期後天奉天近和下元之歷從風蕭索抱日縈廻色涵流渚之虹影雜繞樞之電】

河復【增蘇軾河復詩敍熙寕十年秋河決澶淵注鉅野入淮泗自澶魏以北皆絕流而濟楚大被其害彭門城下水二丈八尺七十餘日不退吏民疲於守禦十月十三日澶州大風終日旣止而河流一支已復故道聞之喜甚庶防可塞乎乃作河復詩】

慶成飲福【增玉海皇祐二年十月以大饗慶成十三日賜飲福宴扵集英殿上舉觴屬羣臣畢釂曰與卿等均受其福酒九行罷】

禦制昭君墓詩幷序

匈奴梗化邊陲自周秦漢唐無代不有頃朕於春夏親綂六師破厄魯特噶爾丹於克魯倫河西北復於秋九月西巡由張家口出塞撫察我邊鄙厄魯特敗殘之眾降者踵至其頭目來歸者咸與近職開誠示信絕無猜疑冬十月十三日至歸化城爲我兵屯戍之所城南十餘里土阜突然爲昭君墓卽志所云靑冢也昔有不得志於功名或身遭遷謫往往托昭君怨而爲詩以寫其抑鬱則在當日之怨極而悲又不知何如此冢之畱玆土適足爲漢譏焉我國家輿圖遠大遐邇諸部落世世臣屬奔走不暇凡有驅防如臂之使指甘爲僕婢而不辭恆自緬懷前烈敢不愼修思永夫昭君墓何足詠也因之有感於治理遂成八韻

南北分天地存亾見廟謨含悲辭漢主揮淚赴匈奴目覩當年冢心懷四海圖葆旌巡遠徼蕃落效馳驅欲笑

和親失還嫌餌術迂【漢賈誼防言用五術以餌匈奴】開誠示異族布化越荒途漠漠龍沙際寥寥雁塞隅偶吟因有觸意獨與人殊

十四日

刊正羣書【增唐會要幹封元年十月十四日上以四部羣書寫訛謬乃詔東臺侍郎趙仁本兼蘭臺侍郎李懷嚴兼東臺舍人張文瓘等集儒學之士刊正然後繕寫】

十五日

下元節【增搜采異聞錄太平興國五年十月下元京城始張燈如上元之日玉海雍熙三年十月庚戌下元節宴輔臣扵樞宻使王顯第夜分就賜禦制雜言一篇】

上天源錄【增玉海祥符八年十月十五壬辰日知制誥盛度上聖祖皇帝天源錄五卷】望祭木葉山【增遼史禮志歳十月五京進紙造小衣甲槍刀器械萬副十五日天子與羣臣望祭木葉山用國字書狀並焚之謂之達勒噶喀國語燒也】

校定罪福【原正一修眞防要下元九江水帝十二河源溪谷大神暘谷神王水府靈官同下人間校定罪福】

蘇軾後赤壁賦【原是歳十月之望步自雪堂將歸扵臨臯二客從予過黃泥之阪霜露旣降木葉盡脫人影在地仰見明月顧而樂之行歌相答】

蘇軾十月十五日觀月黃樓詩【增中秋天气未應殊不用紅紗照坐隅山下白雲橫匹素水中明月臥浮圗未成短棹還三峽已約輕舟泛五湖爲問登臨好風景明年還憶使君無】十六日

盤古氏生日【增路史荊湖南北以十月十六日爲盤古氏生日】

麟見【增玉海唐髙宗龍朔三年十月十六日絳州介山麟見】

茅灘大閱【增玉海乾道四年戊子十月十六日甲辰幸茅灘大閱前一日扵教塲東列幕宿營皇帝登臺舉黃旗諸軍呼拜者三舉白旗變方陣爲避敵之形舉黃旗變圎陣爲自環內固之形舉赤旗變銳陣諸軍魚貫斜列爲衝敵之形舉靑旗變直陣上親禦甲冑指授方略歡呼犒賞有加焉上謂王逵曰軍律整肅卿之力也】

寒婆生日【增農政全書十月十六日爲寒婆生日晴主冬暖】

天倉開【增遵生八牋十六日天倉開宜入山修道】

十七日

觀五經圗【增玉海咸平五年十月十七日幸龍圗閣觀五經圗賜宴】

建辟雍【增玉海崇寕元年十月十七日戊辰初建辟雍外圎內方爲屋一千八百七十二楹宰臣言奉詔天下立學官貢士仍建外學扵王國之南待其歳攷行藝升之太學增上捨二百人內捨六百人處上捨內捨扵太學處外舍扵外學】

十八日

逰棲霞寺【增江總入攝山棲霞寺詩序壬寅年十月十八日入攝山棲霞寺登崖極峭頗暢懷抱】攺造斛斗尺稱【增唐防要大歷十一年十月十八日太府少卿韋光輔奏請攺造銅斗斛尺稱等行用】

閱試武藝【增玉海熙寕六年十月十八日親閱軍校兵士試武藝賜銀有差上厲精武事訓肄有法毎旬一禦後殿程能否而勸沮之不數月兵气一新】

十九日

天祐節【增宋史禮志寧宗以十月十九日爲天祐節】

修洛陽宮室【增玉海開寶八年十月十九日將議巡幸遣王仁珪李仁祚焦繼勲同修洛陽宮室】嘉禾曲【增玉海漧徳四年京兆果州進嘉禾十月十九日和峴請作嘉禾等曲】

會經日【增蔵經十月十九五百羅漢會經日】

二十日

月如望夕【增近異錄宋慶元二年十月二十夜三更後月初出時臨安嘉興兩郡人未寢者皆見其團圎如望夕太史奏是爲上瑞其地當十年大稔】

配食武成王【增玉海政和三年十月二十日禮部請以南仲召虎方叔吉甫尉繚配食武成王廟】二十一日

名慈寧宮【增楓小牘紹興九年十月二十一日詔皇太后宮殿名慈寕】

觀指南車【增玉海皇祐五年十月二十一日禦延和殿召輔臣觀指南車】

二十二日

八關齋【增支遁八關齋詩序間與何驃騎期當爲合八關齋以十月二十二日集同意者在吳縣土山下三日淸晨爲齋始道士白衣凡二十四人淸和肅穆莫不靜暢】

會慶節【增宋史禮志孝宗以十月二十二日爲會節玉海孝宗時陳良祐因會節摭唐太宗事百二十條議其當否日曰會萬年金鑑錄上之】

宴京畿父老【增玉海皇祐二年十月以大饗慶成二十二日乙亥宴京畿父老百五十人扵錫慶院】

二十三日

授慧印三昧經【增明集梁有廣州南海郡人何防以天監十四年十月二十三日采藥扵豫章胡翼山遇一僧手提書一卷授規規開視捲內題名爲慧印三昧經】

觀禦書碑【增玉海熙寕元年十月二十三日召輔臣觀禦書英徳殿碑扵迎陽門】

二十四日

封祀玉牒【增宋封祀玉牒文維大中祥符元年歳次戊申十月戊子朔二十四日辛亥有宋嗣天子臣敢昭告扵昊天上帝啟運大同惟宋受命太祖開階功成治定太宗膺圗重熙累盛粵以衝人丕承列聖寅恭奉天憂勞聼政一紀扵玆四隩來曁貺殊尢禎符章示儲慶發祥淸淨可致時和年丰羣生咸遂爰荷顧懷敢忘繼志僉議大封聿伸昭事躬陟喬嶽對越上元率禮祗肅備物吉蠲以仁守位以孝奉先祈福逮下侑神昭徳恵綏黎元懋建皇極天祿無疆靈休允廸萬乘其昌永保純錫】

二十五日

送金像【增江總入攝山棲霞寺詩序甲辰年十月二十五日奉送金像還山限以時務不得恣情淹畱】天符節【增宋史禮志政和三年以十月二十五日爲天符節】

二十六日

冬至麥秀【增西域志天竺國以十月二十六日爲冬至冬至則麥秀】

施菩薩戒【增江總入攝山棲霞寺詩序至徳元年癸卯十月二十六日又再逰此寺慧布法師施菩薩戒】

禱雨張龍公【增東坡詩話元祐六年十月二十六日禱雨張龍公會景貺履常二歐陽子作詩云夢回聞剝啄誰乎趙陳予景貺拊掌曰句法甚新前人未有此法季黙曰有之長官請客吏請客目曰主簿少府我卽此語也】

東封禮成【增玉海皇朝祥符元年十月二十六日東封禮成禦朝覲壇肆赦少府監所設金雞送山下其竿盤木馬夾耳等物下經度制置使制造】

二十七日

廣獻書路【增玉海咸平四年十月二十七甲子日詔曰國家設廣內石渠之宇訪羽陵汲冢之書廣獻書之路毎捲給千錢三百卷以上量才錄用】

進易解【增玉海紹興十五年十月二十七日劉翔進易解】

二十八日

周師東行【原國語昔武王伐殷歳在鶉火月在天駟日在析木之津注歳歳星也鶉火次名謂武王始發師東行時殷之十一月二十八日戊子扵夏爲十月是時歳星在張十三度張鶉火也天駟房星也謂戊子日月宿房五度津天漢也析木次名謂戊子日日宿箕七度】

應靈郡【增雲笈七籖至徳二年十月二十八日詔曰江油舊壤境帯靈山自狩巴梁屢昭感應眷玆郡邑合有增崇可升龍州爲都督府賜號應靈郡】

二十九日

祠華嶽【增唐會要武徳二年十月二十九日甲子親祠華嶽】

翠芳亭觀稻【增宋史禮志咸平四年十月二十九日詔宗室近臣諸帥赴玉宸殿翠芳亭觀稻賜宴仍以稻分賜之】

三十日

顏生卜娠【增北史顏惡頭惡頭妙扵易筮逰州市觀卜有婦人負粟來卜歷七人皆不中而彊索其粟惡頭尢之卜者曰君若能中何不爲卜惡頭因筮之曰登髙臨下水泂泂惟聞人聲不見形婦人曰娠身已七月矣向井上汲水忽聞胎聲故卜惡頭曰吉十月三十日有一男子詣卜者乃驚服曰是顏生耶相與具羊酒謝焉】

佛照光偈【增貴耳錄陳習庵名塤省元父母求子扵佛照光禪師就上寫一偈末後二句云諸佛菩提齊著力只今生个大男兒此十月三十日書至十二月三十日習庵生父母乞名扵佛照光曰覺老余親見其狀習庵無髭有則去之凡有除目卽先夢見住院前身卽一尊宿也】

政典

入澤梁【增禮獺祭魚然後虞人入澤梁疏案月令正月獺祭魚獺一歳再祭此獺祭魚謂十月時】入山林【增禮艸木零落然後入山林疏謂十月時案月令季秋艸木黃落其零落芟折則在十月也】堂左个【原禮孟冬之月天子居元堂左个注元堂左个北堂西偏也】

命太史【原禮是月也命太史釁防占兆審卦吉凶注周禮人上春釁謂建寅之月也秦以其歳首使太史釁防與周異矣】

始裘【原禮是月也天子始裘集說周禮季秋獻功裘至此月乃衣之也增唐書李程徳宗季秋出畋有寒色顧左右曰九月猶衫二月而不爲順時朕欲攺月謂何左右稱善程獨曰明皇著月令十月始裘不可攺】

謹蓋蔵【原禮命百官謹蓋蔵注謂府庫囷倉有財物】

斂積聚【原禮命司徒循行積聚無有不斂注謂芻禾薪蒸之屬】

命工師【原禮是月也命工師效功陳祭器按度程注霜降而百工休至此物皆成也效功錄見百工所作器物也主扵祭器祭器尊也度謂制大小也程謂器所容也】

大飲烝【原禮是月也大飲烝注十月農功畢天子與其諸侯羣臣飲酒扵大學以正齒位謂之大飲別之扵他其禮亡今天子以燕禮郡國以鄕飲酒禮代之】

祈來年【原禮天子乃祈來年扵天宗注此周禮所謂蠟祭也天宗謂日月星辰也增山堂考索月令孟冬祈扵天宗盧植注雲天宗六宗之神李郃謂六宗上不及天下不及地旁不及四方在六合之中】講武【原禮天子乃命將帥講武習射禦角力注爲仲冬將大閱簡習之亦因營室主武士也增唐書王綝武后欲季冬講武有司不時辦遂用明年孟春綝曰按月令孟冬天子命將帥講武習射禦角力此乃三時務農一時講武安不忘危之道今孟春講武以陰政犯陽气害生之徳願陛下不違時令前及孟冬以順天道】

收賦【原禮是月也乃命水虞漁師收水泉池澤之賦注因盛徳在水收其稅】

大蠟【增禮天子大蠟八伊耆氏始爲蠟蠟也者索也歳十二月合聚萬物而索饗之也注歳十二月周之正數謂建亥之月也】

正齒位【原周禮地官黨正國索鬼神而祭祀則以禮屬民而飲酒扵序以正齒位注國索神而祭祀謂歳十二月大蠟之時建亥之月也正齒位者鄕飲酒義所謂六十者坐五十者立侍六十者三豆七十者四豆八十者五豆九十者六豆是也必正之者爲民三時務農將闕扵禮至此農隙而教之尊長飬老見孝悌之道也】

獻民數【原周禮秋官小司防孟冬祀司民獻民數扵王王拜受之以國用而進退之注司民星名謂軒轅角也小司防扵祀司民而獻民數扵王重民也進退猶損益也國用民眾則益民寡則損增通典古之爲理在周知人數乃均其事役周官有比閭族黨鄕遂之制維持其政綱紀其人孟冬獻民數扵王王拜受之其敬之守之如此其重也】

行飲酒禮【增儀禮鄕飲酒之禮注今郡國十月行此飲酒之禮疏周謂之十二月卽夏之十月】行燕禮【增儀禮燕禮注燕扵路寢相親暱也今辟雍十月行此燕禮】

城諸及防【增春秋莊公二十有九年冬十有二月城諸及防疏諸君邑防臣邑言及別君臣之義】均利器用【增國語六間應鐘均利器用俾應復也注十月曰應鐘坤六三也言陰應陽用事萬物鐘聚百嘉具備時務均利百官器用程度庶品使皆應其禮復其常也】

火朝覿【增國語單襄公假道扵陳以聘扵楚臾朝覿矣道茀不可行也注火心星也覿見也朝見謂夏正十月晨見扵辰】

成梁【原國語十月成梁增孟子十二月輿梁成注周十二月夏十月可以成輿梁也】

繋牛牧馬【增王居明堂禮孟冬之月命農畢積聚繋牛牧馬】

麟逰靈畤【增司馬相如封禪文濯濯之麟逰彼靈畤孟冬十月君䢐郊祀馳我君輿帝以享祉】官司馬【原淮南子官司馬注冬間講武故官司馬】

秦歳首【原史記髙祖紀至霸上注以髙祖十月至霸上故因秦以十月爲歳首漢書任敖漢興二十餘年天下初定公卿皆軍吏蒼爲訃相時緒正律曆以髙祖十月始至霸上故因秦時本十月爲歳首不革推五徳之運以爲漢當水徳之時上黒如故吹律調樂入之音聲及以比定律令】

朝獻【增漢書髙帝紀十一年詔曰欲省賦甚今獻未有程吏或多賦以爲獻而諸侯王尢多民疾之令諸侯王通侯常以十月朝獻及郡各以其口數率人歳六十三錢以給獻費】

孝文廟樂【增漢書景帝紀元年冬十月詔曰蓋聞古者祖有功而宗有徳制禮樂各有由歌者所以徳也舞者所以明功也髙廟酎奏武徳文始五行之舞孝廟酎奏文始五行之舞孝文皇帝臨天下徳厚侔天地利澤施四海靡不獲福明象乎日月而廟樂不稱朕甚懼焉其爲孝文皇帝廟爲昭徳之舞以明休徳然後祖宗之功徳施扵萬世永永無窮朕甚嘉之其與丞相列侯中二千石禮官具禮儀奏】

除賦加帛【增漢書武帝紀元封元年詔曰朕登封泰山至扵梁父然後升防肅然自新嘉與士大夫更始其以十月爲元封元年行所巡至博奉髙蛇丘歷城梁父民田租逋賦貸已除加年七十以上孤寡帛人二匹四縣無出今年算賜天下民爵一級女子百戶牛酒】

朝儀【原漢書叔孫通傳漢七年長樂宮成諸侯羣臣朝十月儀先平明謁者治禮引以次入殿門廷中陳車騎戍卒衛官設兵張旗志曰趨殿下郎中俠陛陛數百人功臣列侯諸將軍軍吏以次陳西方東鄕文官丞相以下陳東方西鄕大行設九賔臚句傳扵是皇帝輦出房百官執防警引諸侯王以下至吏六百石以次奉賀自諸侯王以下莫不震恐肅敬至禮畢盡伏置法酒諸侍坐殿上皆伏抑首以尊卑次起上壽觴九行謁者言罷酒禦史執法舉不如儀者輙引去竟朝置酒無敢讙嘩失禮者扵是髙帝曰吾乃今日知爲皇帝之貴也注漢時尙以十月爲正月故行朝歳之禮史家追書十月】

優復元氏【增後漢書明帝紀永平五年冬十月行幸鄴常山三老言扵帝曰上生扵元氏願防優復詔曰丰沛濟陽受命所由加恩報徳適其宜也今永平之政百姓怨結而吏人求復令人愧笑重逆此縣之拳拳其復元氏縣田租更賦六歳勞賜縣掾吏及門闌走卒】

行迎气樂【增後漢書章帝紀建初五年始行月令迎气樂注東觀記曰馬防上言聖人作樂所以宣气致和順陰陽也臣愚以爲可因歳首太蔟之律奏雅頌之音以迎和气時以作樂器費多遂獨行十月迎气樂也】

攺斷獄期【增後漢書陳寵帝敬納寵言毎事務扵寛厚是後人俗和平屢有嘉瑞漢舊事斷獄報重常盡三冬之月是時帝始攺用冬初十月而已】

祫祭【增後漢書張純祫祭以冬十月冬者五穀成熟物備禮成故合聚飲食也】

用椑柿【增範汪祠制孟冬祭用椑柿】

班俸制【增魏書髙祖紀太和八年詔曰俸制已立宜時班行其以十月爲首毎季一請扵是內外百官受祿有差】

導人徳義【增北史魏孝文帝紀太和十一年冬十月甲戌詔曰孟冬十月人閒歳隙宜扵此時導以徳義可下諸州黨裏之內推賢而長者教其里人父慈子孝兄友弟順夫和妻柔不率長教者具以名聞】祭司寒【增唐書禮樂志孟冬祭司寒】

選人會省【增唐書選舉志毎歳五月頒格扵州縣選人應格則本屬或故任取選解列其罷免善惡之狀以十月會扵省過其時者不敍其以時至者乃考其功過同流者五五爲聫京官五人保之一人識之刑家之子工賈異及假名承僞隠冒升降者有罰文書粟錯隠幸者駁放之非隠幸則不】

三旬會集【增唐六典軍衛武官選授之制毎歳孟冬以三旬會其人去王城五百里集扵上旬千里之內集扵中旬千里之外集扵下旬】

徧祀山川【增通典後魏景穆帝立五嶽四瀆廟扵桑幹水之陰春秋遣有司祭其山川諸神三百二十四所毎歳十月遣祠官詣州鎭徧祀】

熟羌互市【增白帖金部格云敇松當悉維翼等州熟羌毎年十月已後卽來彭州互市易法時差上佐一人扵蠶崖關外依市法至市塲交易勿令百姓與往還】

賜從官【增宋史眞宗紀大中祥符元年十月甲寅次太平驛賜從官辟寒丸花茸袍】

給公劵【增燕翼詒謀錄開寶二年十月丁亥詔西川山南荊湖等道所薦舉人並給來往公劵令樞宻院定例施行蓋自初起程以至還鄕費皆給扵公家】

合祭羣神【增山堂考索後周以十月祭神農伊耆以下至毛介等神扵五郊五方天地星宿四靈五帝五官嶽鎭下至原隰各分其方合祭之】

立聼訟觀【增通鑑綱目太和三年十月立聼訟觀置律博士】

賜刑綂【增玉海端拱二年十月詔賜宰臣執政刑綂各一部詔中外臣僚常讀律書】

乾元歷成【增玉海太平興國七年十月己卯司天冬官正吳昭素及畱內直苗守信造成新曆凡律經二卷記晨昏分一卷日陰陽經一卷日出入刻一卷晝夜刻分一卷五更中星一卷共七卷以獻上命衛尉少卿元象宗集本監明律曆者同校定賜號乾元歷上自制序】

選人入館校書【增玉海祥符八年十月丙午命吏部取選人先試判擇可者選學士院試詩賦論命入館校勘書籍三年攺官】

禱天雪霽【增遼史太祖紀神冊四年冬十月丙午次烏古部天大風雪兵不能進上禱扵天俄頃而霽】

劉禹錫洛中初冬拜表有懷上京故人詩【增鳳樓南面控三條拜表郎官早渡橋淸洛曉光鋪碧簟上陽霜葉剪紅綃省門簮組初成列雲路鴛鸞想退朝寄謝慇勤九天侶搶楡水撃各逍遙】

民用

備寒【原詩穹窒燻鼠塞向墐戶穹窮窒塞也向北出牖也墐塗也庶人蓽戶箋爲此四者以備寒】獲稻爲酒【原詩十月獲稻爲此春酒以介眉壽春酒凍醪也疏獲稻爲酒惟助養老】納禾稼【原詩十月納禾稼黍稷重穋禾麻菽麥箋納內也治扵而內之囷倉也疏十月之終納禾稼之所收獲者黍稷重穋禾麻菽麥之等納之扵囷倉之中】

滌饗酒【原詩十月滌朋酒斯饗曰殺羔羊躋彼公堂稱彼兕觥萬壽無疆箋十月民事男女俱畢無饑寒之憂國君閒扵政事而饗羣臣增韓維送寧極還山詩功十月畢田家足幽事】

日月會龍【原國語日月會扵龍土气含收天明昌作百嘉備捨羣神頻行國扵是乎烝甞家扵是乎嘗祀百姓夫婦擇其令辰奉其犧牲敬其齍盛潔其糞除愼其采服禋其酒醴帥其子姓從其時享防其宗祝道其順辭以昭祀其先祖注龍尾也謂周十二月夏十月也日月合辰扵尾音義鬭侯反】艸諯大月【原呂氏春秋艸諯大月陳士元農書音釋諯専二音相責也艸諯義未詳或作端始萌也大月髙注孟冬月也秦以亥月爲歳首故稱大月猶正月一月也又易卦陽大陰小爾雅十月爲陽大月卽陽月之義】

孟冬之位【原詩含神霧唐地處孟冬之位得常山大嶽之風音中羽其地磽確而收其民儉而好蓄此唐堯之所處】

作脯【增四民月令十月作脯以供臘祀風俗通俗說大脯也案太山博縣毎歳十月祠太山脯濶一尺長五寸】

亥日食餅【增雜五行書十月亥日食餅令人無病】

入學【增齊民要術十月農事畢令成童入大學如正月焉陸防詩三冬暫就儒生學千耦還從父老耕識字粗堪供賦役不須辛苦慕公卿】

布菜種【增齊民要術十月中扵墻南日陽中掐作坑深四五尺取雜菜種別布之一行菜一行土去坎一尺便止】

釀冬酒【原齊民要術十月上辛命典饋漬麯釀冬酒】

栽石橊【增齊民要術栽石橊法十月中以槁裹而纒之不裹則凍死】

蜜姜【增齊民要術用生薑淨洗削治十月酒糟中蔵之泥頭十日熟出水洗內蜜中】

收蜀芥蕓薹【增齊民要術十月收蕪菁訖時收蜀芥蕓薹足霜乃収不足霜卽澀】

區種茄子【增齊民要術種茄子法十月種者如區種法推雪著區中則不須栽】

區種【增齊民要術冬越瓠子十月區種如區種法冬則推雪著區上爲堆潤澤肥好乃勝春種】

蘘荷【增齊民要術蘘荷宜在樹陰下種之十月終以麥種覆之】

散葵子【增齊民要術種葵十月末地將凍防子勞之人足踐踏之乃佳】

收胡荽【增齊民要術胡荽十月足霜乃收之取子者仍畱根間防令稀以艸覆】

上時春酒【增齊民要術造酒法用黍米麯一鬥殺米一石米令酒薄不任事治麯必使表裏四畔孔內悉皆淨削然後細剉令如棗栗曝使極幹一斗麯用水一斗五升十月桑落初凍則収水釀者爲上時春酒】

槐子【增名醫別錄槐子以十月己日采相連多者新盆盛合泥百日皮爛爲水核如大豆服之令人腦滿髮不白而長生圗經本艸十月上巳日取槐子去皮納新瓶中封口二七日初服一枚再服二枚日加一枚至十日又從一枚起終而復始令人可夜讀書】

遂陽熟【增名醫別錄遂陽木味甘無毒主益气生山中如白楊葉三月實十月熟赤可食】雲實【增名醫別錄雲實一名雲英主治消渴生河間川谷十月采暴漧】

神仙葉【增圗經本艸桑葉可常服神仙服食方以四月桑茂盛時采葉又十月霜後三分二分已落時一分在者名神仙葉卽采取與前葉同陰榦搗末丸散任服或煎水代茶飲之】

里社【原事物紀原禮雜記曰子貢觀扵蠟子曰百日之蠟一日之澤鄭康成謂歳十二月索神而祭祀則黨正以禮屬民而飲酒勞農而休息之使之燕樂是君之澤也今賽社則其事爾今人以歳十月農功畢里社致酒食以報田神因相與飲樂世謂里社始扵周人之蠟云增路史毎歳陽月盍百種萃萬民蠟戲扵國中】野蠶成繭【增玉海唐文宗開成二年十月陳許奏野蠶自生桑上三徧成繭連綿九十里百姓以爲絲綿防絹又嘉祐五年十月深州言野蠶成繭被扵原野】

女貞實【增簡便方女貞實久服髮白再黒返老還童用十月上巳日收陰漧用】

牛蒡脯【增山家淸供牛蒡脯孟冬采根去皮淨洗煮槌匾壓以鹽醤蘿姜椒熟油諸料研細火焙漧食之如肉脯之味】

粔籹【增山家淸供杜甫十月一日有粔籹作人情之句考楚辭粔籹蜜餌粔敉乃蜜麪之幹也十月開鑪餅也】

無患子【增本艸綱目無患子名菩提子十月采實煮熟去核搗和麥麪作澡藥去垢同扵肥皂用洗眞珠甚妙】

夜作【增田家雜占十月天寒日短必須夜作諺云十月無工只有梳頭喫飯工】

鵝毛被【增山堂肆考邕管溪峒風俗以十月取鵝之軟毛爲被以禦寒故柳宗元峒氓詩有鵝毛禦臘縫山罽之句】

木奴著裘【增巖棲幽事山中人十月以薪艸縛柑橘樹上曰爲木奴著裘】

溫養神气【增遵生八牋孟冬之月天地閉藏水凍地坼早臥晚起必天曉使至溫暢無泄大汗勿犯冰凍雪積溫養神气無令邪气外入生气在酉坐臥宜向西方】

杜甫孟冬詩【原殊俗還多事方冬變所爲破柑霜落爪嘗稻雪翻匙巫峽寒都薄烏蠻瘴遠隨終然減灘瀬暫喜息蛟螭】

趙孟頫十月耕詩【增孟冬農事畢粟旣已藏彌望四野空槁稭亦在場朝廷政方理庶事和陰陽所以頻歳登不憂旱與蝗置酒宴鄕裏尊老列上行肴羞不厭多炰羔復烹羊縱飲窮日夕爲樂殊未央禱天祝聖人萬年長壽康】

趙孟頫十月織詩【增丰年禾黍登農心稍逸樂小兒漸長大終歳荷鉏鐝目不識一字毎念心作惡東鄰方迎師收拾令上學後月日南至相賀因舊俗爲女裁新衣修短巧量度龜手事塞向庶禦北風虐人生眞可嘆至老常力作】

物候

隕萚【原詩十月隕萚隕墜萚落也疏十月木葉皆隕落也】

蟋蟀【原詩十月蟋蟀入我牀下疏虫旣近人大寒將至】

冰凍【原禮水始冰地始凍】

雉爲蜃【原禮雉入大水爲蜃注大水淮也大蛤曰蜃】

黒鳥浴【原夏小正黑鳥浴黑鳥烏也浴者飛乍髙乍下也】

豺祭獸【原夏小正豺祭獸善其祭而後食之也禮豺祭獸疏按月令九月豺乃祭獸夏小正十月豺祭獸則是九月末十月之初豺祭獸之後百姓可以田獵】

人气在心【原素問十月陰气始冰地气始閉人气在心】

香艸生【增史記司馬相如揭車衡蘭槀本射幹注郭璞曰揭車一名乞輿槀本射幹十月生皆香艸】樹檀【增淮南子十月其樹檀注檀陰木】

東墻熟【增後漢書烏桓其土地宜穄及東墻東墻似蓬艸實如穄子至十月而熟】

枳櫃【增齊民要術廣志曰枳櫃葉似蒲柳子似珊瑚其味如蜜十月熟樹榦者美出南方邳郯大如指】龍蛇蟄【增周易集解龍蛇之蟄以存身也虞翻曰龍潛而蛇蔵陰初防爲蛇陽息初震爲龍十月坤成十一月復生垢防在下龍蛇俱蟄初坤爲身故龍蛇之蟄以存身】

放鷹【增白居易放鷹詩十月鷹出籠艸枯雉免肥下韝隨指顧百擲無一遺鷹翅疾如風鷹爪利如錐本爲鳥所設今爲人所資】

取蠏【增唐彥謙蠏詩湖田十月淸霜墮晚稻初香蠏如虎扳拖取賽多篾簍挑將水邊貨】梅花【增盧僎十月梅花詩巴鄕气與華別年年十月梅花上苑今應雪作花寧知此地花爲雪樊晃南中感懷詩南路蹉跎客未回常嗟物暗相催四時不變江頭艸十月先開嶺上梅僧善住詩淸霜欲重小春天楊柳蕭疎帯晚煙無柰東皇苦多事又春信到梅邊】

蒴藋子【增本艸衍義蒴藋花白子初靑如綠豆顆十月方熟紅】

貝母【增本艸綱目貝母生晉地十月采根暴漧詩云言采其卽此一作防謂根狀如防也】鼠穴榛實【增昌平山水記黃花鎭有鼠色如鼦而毛淺初冬掇榛實貯穴中爲岐洞貯之多至二三斗美好倍扵人所收者土人毎掘取之】

十月牡丹【增楓小牘淳化三年冬十月太平興國寺牡丹紅紫盛開帝京景物略右安門外南十里艸橋北土近泉宜花居人以種花爲業冬則溫火暄之十月中旬牡丹已進禦矣】

白居易早冬詩【增十月江南天气好可憐冬景似春華霜輕未殺萋萋艸日暖初幹漠漠沙老柘葉黃如嫩樹寒櫻枝白是狂花此時卻羨閒人醉五馬無由入酒家】

占驗

愆【原禮孟冬在春令則凍閉不密地气上泄民多流亡注寅之气乘之也又行夏令則國多暴風方冬不寒蟄虫復出注已之气乘之也又行秋令則雪霜不時小兵時起土地侵削注申之气乘之也】霜不殺艸【增春秋僖公三十有三年十有二月霣霜不殺艸李梅實公羊何以書不時也注周之十二月夏之十月也】

尾伏火中【原左僖公五年八月甲午晉侯圍上陽問扵卜偃曰吾其濟乎對曰克之公曰何時對曰童謡云丙之晨龍尾伏辰均服振振取虢之旂鶉之賁賁天策焞焞火中成軍虢公其奔其九月十月之交乎丙子旦日在尾月在防鶉火中必是時也冬十二月丙子朔晉滅虢虢公醜奔京師注龍尾尾星也日月之防曰辰日在尾故尾星伏不見鶉鶉火星天防說星交晦朔交會是夜日月合朔扵尾月行疾故至旦而過在策周十二月夏之十月】

不當見【增公羊注者與陰殺俱蔵周十二月夏之十月不當見故爲異】

木火土金聚【增北齊書神武紀普泰元年十月歳星熒惑鎭星太白聚扵觜參色甚明太史占云當有王者興是時神武起扵信都】

春糶占【增齊民要術師曠占五穀貴賤法常以十月朔日占春糶貴賤風從東來春賤逆此者貴】霧占【增望气經十月癸巳霧赤爲兵靑爲殃】

鳥卜【增唐書西域東女國巫者以十月詣山中布糟麥咒呼羣鳥俄有鳥來如雞狀剖視之有谷者歳丰否則有災名曰鳥卜】

風雨占【原肘後神樞十月十五十八十九二十七日太山府君上天界卯時後有惡風如無風卽雨又初八十五二十二日東嶽府君朝玉帝主有大風】

冬朝晴雨【增農政全書十月立冬晴則一冬多晴雨則一冬多雨亦多陰寒諺云賣絮婆子防冬朝無風無雨哭號咷】

霜占【增農政全書冬前霜多主來年旱冬後多晚禾好】

朔値占【增家塾事親朔日值立冬主災異値小雪有東風春米賤西風春米貴其日用斗量米若綴在斗來春陡貴甚驗】

三卯【增家塾事親十月有三卯糴平無則貴】

沫露【原田家五行月內有霧爲沫露主來年水大仍相去二百單五日水至須看霧著水面則輕離水面則重】

雜紀

祀蚩尢【增史記五帝紀蚩尢注蚩尢冢在東平郡壽張縣闞鄕城中髙七丈民常十月祀之有赤气出如匹絳帛名爲蚩尢旗】

未央宮上壽【增漢書髙帝紀九年冬十月淮南王梁王趙王楚王朝未央宮置酒前殿上奉玉巵爲太上皇壽】

大風歌【增漢書髙帝紀十二年冬十月上還過沛畱置酒沛宮悉召故人父老子弟佐酒發沛中兒得百二十人教之歌酒酣上撃築自歌曰大風起兮雲飛揚威加海內兮歸故鄕安得猛士兮守四方】獲白麟【增漢書武帝紀元狩元年冬十月行幸雍祠五畤獲白麟作白麟之歌注獲白麟因攺元曰元狩也】

太守享會【增後漢書郅惲汝南舊俗太守十月享會百里內縣皆賫牛酒到府防飲】夏門【增李尢雒陽城十二門銘夏門値孟位月在亥陰陽不通蝃蝀匿彩迎冬北壇從陰所在】員淵燋石【增拾遺記岱輿山有員淵千里常沸騰以金石投之則爛如土矣孟冬水涸中有黃煙從地出起數丈煙色萬變山人掘之入數尺得燋石如炭滅有碎火以蒸燭投之則然而靑色深掘則火轉盛】鳳凰集【增宋書符瑞志漢宣帝神雀四年十月鳳凰十一集杜陵光武建武十七年十月鳳凰五髙八九尺毛羽五采集潁川郡羣鳥並從行列蓋地數頃畱十七日乃去安帝延光三年十月壬午鳳凰集京兆新丰西界槐樹】

東明【增梁書東夷髙句驪以十月祭天大防名曰東明】

得玉璽【增前涼錄建興三年冬十月蘭池長趙嬰上言軍士張冰扵靑澗水中得一玉璽鈕光照水外文曰皇帝行璽張寔曰是非人臣所得畱遣使送扵京師】

冬初衣葛【原隋書袁充年十餘歳其父黨至門時冬初充尙衣葛衫客戲充曰袁郎子絺兮綌兮淒其以風充應聲答曰爲絺爲綌服之無斁】

校獵射鹿【增舊唐書太宗紀貞觀四年冬十月十日校獵扵貴泉谷十三日校獵扵魚龍川自射鹿獻扵大安宮】

祭神隧【增唐書髙防國左有大穴曰神隧毎十月王皆自祭】

得金座像【增法苑珠林宋尼釋慧玉長安人也行業勤修經戒通備嘗南渡樊郢住江陵靈收寺元嘉十四年十月夜見寺東樹有紫光爛起暉映一林以告同學妙光等而悉弗之見也二十餘日玉常見焉後寺主釋法將扵樹下營築禪基仰首條間得金座像髙尺許】

龍食【增法苑珠林唐貞觀十八年十月汾州幷州文水縣兩界天大雷震空中云內落一石下大如碓脊髙腹平時西域摩伽陀菩提寺長年師來到西京內外博知勅問答云是龍食二龍相爭故落下】宮嬪呵筆【增開天遺事李白扵便殿對明皇撰詔誥時十月大寒凍筆莫能書字帝勅宮嬪十人侍李白左右令各執牙筆呵之遂取而書詔其受眷如此】

曹弗興畫龍【增名畫錄曹弗興之筆代不復祕閣之內一龍而已吳赤烏元年十月大帝逰靑溪見一赤龍自天而下淩波而行遂命弗興圗之至宋文帝時累月亢旱祈禱無應乃取弗興畫龍置扵水上應時畜水成霧經旬霶霈】

禾生九穂圖【增宋史五行志幹徳二年十月眉州獻禾生九穂圖】

竹筒生枝葉【增宋史五行志太平興國五年十月龍水縣華嚴寺舊截竹爲筒引水忽生枝葉長二丈許知州姜宣以聞】

瑞雪洗疫【增眞徳秀防敇封慧應大師後記建寧府浦城縣景祐南丰院故淨空禪師嘉定十五年汀邵劍三州疫者各以萬計將及縣境時旣十月矣而炎郁不少衰知縣亟詣師禱焉風雨旋至瑞雪繼之浹旬之問癘气如洗】

獻麟【增燕翼貽謀錄太平興國九年十月嵐州獻獸一角似鹿無斑角端有肉性馴善詔羣臣參驗徐滕中正王佑等上奏曰麟也宰相宋琪等賀】

佳得【原眞臘風土記眞臘毎用中國十月爲正月是月也名爲佳得當國宮之前縛一大棚下可容千餘人盡掛燈毬花朶之屬其對岸遠離二十丈地則以木接續縛成髙棚如造塔撲竿之狀可髙二十餘丈毎夜設三四座或五六座裝煙火爆杖扵其上夜則請國王出觀防放煙火爆杖如是者半月而後止】楊公泉【增續夷堅志道士楊谷字洞微代州人隱居華山晚愛中方卜居之中方舊無泉苦扵逺汲防微言山秀如此不應無泉乃齋沐致禱筮之得吉徴是時十月庵旁近葵花榮茂洞微云扵文艸癸爲葵此殆水徴也與眾道士行尋之見巽隅艸樹隠隠有微潤掘之果得泉可供數百指然東隔絕澗南限羣峯石壁峻峭幾百步不可越乃就壁取石鑿竅嵌之疊爲石梁甃泉爲池自是中方得水甚易至今人目爲楊公泉】賞紅梔【增錦繡萬花谷蜀孟防十月宴芳林園賞紅梔子花其花六出而紅淸香如梅】

嘉禾【增桯史元祐丁卯十月定襄守臣得禾異畆同穎部使者臣商英作嘉禾篇】

羲之石硯【增玉海太平興國八年十月己丑越州獻羲之石硯】

棗湯【增遵生八牋十月宜進棗湯其方取大棗去皮核扵文武火上翻覆焙香然後泡作湯服】逹摩渡江【增燈錄梁武帝遣使迎請十月一日師至金陵帝問如何是聖諦第一義師曰廓然無聖帝曰對朕者誰師曰不識帝不領悟師知機不契是月十九日潛江北十一月二十三日屆扵洛陽當後魏孝文太和十年也】

增明亭牡丹【增元好問滿庭芳詞幷序正大四年戊子十月汴京遇仙樓酒家楊廣道趙君瑞皆山後人其鄕僧李菩薩者狂人也常就之借宿毎酒客防從外來臥具有閒剰則就之不然赤地亦寢一日天寒甚楊憐其羇窮飲之酒僧若愧焉晨起僧持酒盌出同宿者聞噀聲少焉僧云增明亭前牡丹開矣速往看之人狂而不信也已乃果有兩花僧亦去京師觀者塡咽酒壚爲之一空楊因獲利不貲蓋僧以是報楊也天上殷韓解羈官府爛遊舞榭歌樓開花釀酒來看帝王州常見牡丹開候獨占斷雨風流仙家好霜天槁葉穠艷破春柔狂僧誰借手一杯喚起綠怨紅愁看天香國艷梅菊替人羞盡揭紗籠防日容光動玉斚瓊舟都人士女年年十月常記遇仙樓】

鮑照從拜陵登京峴詩【增孟冬十月交殺盛陰欲終風烈無勁艸寒甚有凋松軍井冰晝結士馬氊夜重晨登峴山首霜雪凝未通息鞍循隴上支劍望雲峯表裏觀地險升降究天容東嶽覆如礪瀛海安足窮】

沈佺期辛丑十月上幸長安時扈從出西嶽詩【增西鎭何穹崇壯哉信靈造諸嶺皆峻秀中峯特美好傍見巨掌存勢如石東倒頗聞首陽去開坼此河道磅礡壓洪源巍峩載淸昊雲泉紛亂瀑天磴屹橫抱皇明應天遊十月戒丰鎬微末沗閒從兼得事蘋藻宿心愛玆山意欲拾靈艸陰壑已永閟云竇絕探討芳月期再來廻筞思方浩】

李嶠十月奉敎作【增白藏初送節元律始迎冬林枯黃葉盡水耗綠池空霜待臨庭月寒隨入牖風別有歡娯地歌舞應絲桐】

白居易初冬酒熟詩【增霜繁脆庭柳風利剪池荷月色曉彌苦鳥聲寒更多秋懷久寥落冬計又如何一甕新醅酒萍浮春水波】

白居易湓浦早冬詩【增潯陽孟冬月艸木未全衰祗抵長安陌涼風八月時日西湓水曲獨行吟舊詩蓼花始零落蒲葉稍離披但作城中想何異曲江池】

李賀十月樂詞【增玉壺銀箭稍難傾釭花夜笑凝幽明碎霜斜舞上羅幕燭龍兩行照飛閣珠帷怨臥不成眠金鳳刺衣著體寒長眉對月鬭彎環】

禦定月令輯要卷十八﹤史部﹐時令類﹐禦定月令輯要﹥

欽定四庫全書

禦定月令輯要卷十九

十一月令

天道

月卦復【原易復亨出入旡疾朋來無咎反復其道七日來復利有攸往本義復陽復生於下也剝盡則爲純坤十月之卦而陽气已生於下矣積之逾月然後一陽之體始成而來復故十有一月其卦爲復】雨潤【增易雨以潤之集解荀爽曰謂建子之月含育萌芽也】

觱發【原詩一之日觱發疏一之日者周之正月謂建子之月也建子之月純陰已過陽气初動物之芽蘗將生故以日稱之觱發爲寒風仲冬之月待風乃寒】

攺歲【原詩曰爲攺歲疏以仲冬陽气始萌可以爲年之始故攺正朔者以建子爲正】

日在斗【原禮仲冬之月日在斗集說斗在醜星紀之次也】

中星【原禮昏東璧中旦軫中淮南子注東璧北方元武之宿軫南方朱鳥之宿】

律中黃鐘【原禮律中黃鐘集說黃鐘子律長九寸漢書律曆志黃鐘黃者中之色鐘者種也陽气施種於黃泉孳萌萬物爲六气元也始於子在十一月淮南子黃鐘位子其數八十一主十一月下生林鐘白虎通十一月律謂之黃鐘何中和之色鐘者動也言陽气動於黃泉之下動飬萬物也】

天地之房【原禮地气沮泄是謂發天地之房疏房是人次捨之處擁蔽於此之時天地亦擁蔽萬物】

【不使宣露與房舍相似】

暢月【原禮命之曰暢月疏暢充也言名此月爲充實之月當使萬物充實不發動故也淮南子注陰气在上民人空閒故命曰暢月】

辜月【原爾雅十一月爲辜】

宣飬徳气【增國語夫六中之色也故名之曰黃鐘所以宣飬六气九徳也注宣徧也六气陰陽風雨晦明也九徳九功之徳十一月陽伏於下物始萌於五聲爲宮含元處中所以徧養六气九徳之本】辰始於子【增漢書律曆志太極元气函三爲一極中也元始也行於十二辰始動於子注元气始起於子未分之時天地人混合爲一故子數獨一也】

招搖指子【原淮南子仲冬之月招揺指子晉書樂志十一月之辰謂爲子子者孶也謂陽气至此更孳生也】

純陰用事【增西京雜記純陰用事未冬至前一日】

陰陽會遇【增詩紀歷樞陰陽之防一歲再遇遇於北方者以仲冬】

天統【原春秋感精符天統者十一月建子天始施之端也周以爲正】

萬物滋入【原說文十一月陽气動萬物滋入以爲稱】

陰復陽升【增周易集解侯果曰十一月天行至子陰復而陽升也】

色赤【增周易集解坎爲赤孔穎逹曰十一月一陽爻生在坎陽气初生於黃泉其色赤也】

周伯星見【增宋史天文志景徳三年十一月周伯星復見在氐自是常以十一月辰見東方】大吉【增夢溪筆談十一月月建在子曰大吉予按大吉者冬至之气小往大來君子道長大人之吉也故主文武大臣之事】

五色云見【增玉海正觀十五年十一月幽州言五色云見又祥符二年十一月丙寅日上有五色云】嘉雪【增玉海咸平五年十一月壬寅合祭圜丘丙午大雪上謂呂防正曰郊祀之際重陰變晴今玆成禮乂獲嘉雪】

陡寒【增性理大全程子曰冬至一陽生卻須陡寒正如欲曉而反暗也】

節序

至日閉關【原易雷在地中復先王以至日閉關商旅不行後不省方程傳雷在地中陽始復之時也陽始生於下而甚防安靜而後能長先王順天道當至日陽之始生安靜以飬之故閉關使商旅不得行人君不省視四方觀復之象而順天道也後漢書章帝紀元和二年冬十一月壬辰日南至初閉關梁白虎通冬至所以休兵不舉事閉關商旅不行何此日陽气防弱王者承天理物故率天下靜不復行役扶助防气成萬物也】

一陽生【原易復卦疏復謂反本靜爲動本冬至一陽生是陽動用而陰復於靜也增程陰盛旣極冬至則一陽復生於地中故爲復也】

天地之心【增易復其見天地之心乎本義積陰之下一陽復生天地生物之心幾於滅息而至此乃復可見邵子冬至詩冬至子之半天心無攺移一陽初動處萬物未生時酒味方淡大音聲正希此言如不信更請問庖羲】

日短星昴【原書日短星昴以正仲冬傳日短冬至之日昴白虎之中星亦以七星並見以正冬之三節傅亮詩星昴殷仲冬短咎窮南陸】

迎長至【增禮郊之祭也迎長日之至也大報天而主日也兆於南郊就陽位也集說冬至日短極而漸舒故云迎長日之至郊祭者報天之大事可祀之以其道不可主之以其事故以日爲之主焉天秉陽日者眾陽之宗故就陽位而立郊兆】

日短至【原禮是月也日短至陰陽爭諸生蕩集說短至短之至也陰陽爭陰陽爭辧之際也諸生者萬物之生機也蕩者動也】

禮神北極【原周禮春官大宗伯以蒼璧禮天注此禮天以冬至謂天皇大帝在北極者也】禮天神【原周禮春官大司樂凡樂圜鐘爲宮黃鐘爲角大蔟爲徴姑洗爲羽靁鼔靁鞀孤竹之管云和之琴瑟雲門之舞冬日至於地上之圜丘奏之若樂六變則天神皆降可得而禮矣漢舊儀漢法三歲一祭於云陽宮甘泉壇以冬至日祭天天神下通典武徳初定令冬至祀天圜丘壇於京城明徳門外道東二里以景帝配五方上帝天文皆從祀庾信圜丘降神歌重陽禋祀大報天丙午封壇肅且圜孤竹之管云和神光未下風肅然王城七里通天臺紫防斜照影徘連珠合璧重光來天防暫轉鉤陳開】

葭灰動【增周禮六律六同疏冬至之節陽气在地中始生而上長也陰气在上而始入於地其深九寸乃與陽合而陽長上通焉故葭灰未動黃鐘之管九寸中空皆陰气也冬至而陽生上實於九寸之空而葭灰動焉】

日月權輿【增逸周書惟一月旣南至昏昴畢見日短極基踐長防陽動於黃泉陰慘於萬物是月斗柄建子始昏北指陽气虧艸木萌蕩日月俱起於牽牛之初右回而行月周天起一次而與日合宿日行月一次周天歷捨於十有二辰終則復始是謂日月權輿】

日南遠極【增漢書天文志冬至至於牽牛遠極故晷長後漢書律曆志日道發南去極彌遠其景彌長遠長乃極冬乃至焉】

大雪【原淮南子小雪加十五日斗指壬則大雪音比應鐘三禮義宗十一月大雪爲節者形於小雪爲大雪時雪轉甚故以大雪名節】

冬至【原淮南子大雪加十五日斗指子則冬至音比黃鐘孝經說斗指子爲冬至至有三義一者陰極之至二者陽气始至三者日行南至】

斗北中繩【增淮南子日冬至則斗北中繩陰气極陽气萌故曰冬至爲徳】

水正陰勝【原淮南子日冬至則水從之故十一月水正而陰勝注水正水王也】

萬物仰生【增淮南子冬日至則陽乘陰是以萬物仰而生】

徳在室【增淮南子冬至陰气極則萬物閉藏蟄虫首穴故曰徳在室】

羊脫毛【增淮南子日冬至羊脫毛】

初陽云【原易通卦驗冬至初陽云出箕如樹木之狀】

從樂【增易通卦驗冬至之始人主與羣臣左右從樂五日天下之眾亦家家從樂五日爲迎日至之禮】鼓用馬革【增易通卦驗冬至日鼔用馬革圓徑八尺一寸注馬坎】

瑟用槐木【增易通卦驗冬至瑟用槐木長八尺一寸】

間音以竽【增春秋感精符冬至之日人主使八能之士吹黃鐘之律間補音以竽】

日在外衡【增孝經緯日在外衡牽牛之初冬至之日】

樂用管【增樂緯坎主冬至樂用管】

履長【增玉燭寶典冬至律當黃鐘其管最長故有履長之賀】

鉆燧攺火【增後漢書禮儀志日冬至鑽燧攺火】

八能士言事【增後漢書禮儀志八能士各書板言事文曰臣某言今月若干日甲乙日冬至黃鐘之音調君道得孝道襃商臣角民徴事羽物各一板】

坎音【增白虎通樂記曰壎坎音也壎在十一月壎之爲言勲陽气於黃泉之下黙蒸而萌】

陰气推上【增白虎通冬至陽始起反大寒何也陰气推而上故大寒】

薦黍糕【原四民月令冬至之日薦黍糕先薦元防以及祖禰其進酒肴及謁賀君師耆老一如正旦】獻襪履【原四民月令近古婦人常以冬至日獻履襪於舅姑踐長至之義也曹植冬至獻襪履表伏見舊儀國家冬至獻履貢襪所以迎福踐長先臣或爲之頌臣旣玩其嘉藻願述朝慶千載昌期一陽嘉節四方交泰萬彚昭蘇亞歲迎祥履長納慶不勝感節情繋帷幄拜表奉賀並獻紋履量襪若干副茅茨之陋不足以入金門登玉臺也增酉陽雜爼北朝婦人常以冬至日進履襪及鞾】

三極【增月令章句冬至之爲極者有三意焉晝漏極短去極極遠晷景極長極者至而還之辭也】舉觴賜子【增晉書列女周顗母李氏常冬至置酒舉觴賜三子曰吾本渡江托足無所不謂爾等並貴列吾目前吾復何憂嵩起曰恐不如尊防伯仁志大而才短名重而識闇好乘人之獘此非自全之道嵩性抗直亦不容於世惟阿奴碌碌當在阿母目下耳阿奴謨小字也後果如其言】

北天气至【增晉書天文志冬至極低而天運近南故日去人遠而斗去人近北天气至故冰寒也】儀亞正歲【增宋書禮志魏晉冬至日受萬國及百寮稱賀因小防其儀亞於歲旦幹淳歲時記冬至朝廷大朝防慶賀排當並如元正儀】

遣囚【增梁書王志志爲寧朔將軍東陽太守郡獄有重囚十餘人冬至日悉遣還家過節皆返惟一人失期獄司以爲言志曰此自太守事主者勿憂明旦果自詣獄辭以婦孕吏民益嘆服之南史席闡文爲東陽太守在郡有能名冬至悉放獄中囚依期而至】

舞歌上壽【增魏書髙閭冬至髙祖文明太后大饗羣官髙祖親舞於太后前羣臣皆舞髙祖乃歌仍率羣臣再拜上壽閭進曰臣聞大夫行孝行合一家諸侯行孝聲著一國天子行孝徳被四海今陛下聖性自天惇行孝道稱觴上壽靈應無差臣等不勝踴謹上千萬歲壽髙祖大悅】

朝賀讀表【曽唐防要貞元四年李泌請冬至朝賀中書令讀諸方表】

辟寒犀【原開天遺事開元二年冬至交趾國進犀一株色黃如金使者請以金盤置於殿中溫溫然有暖气襲人上問其故使者對曰此辟寒犀也】

冰筯【原開天遺事冬至日大雪至午雪霽有晴色因寒所結檐澑皆爲冰條妃子使侍兒敲下二條看玩帝自晚朝視政回問妃子曰所玩何物耶妃子笑而答曰妾所玩者冰筯也帝謂左右曰妃子聰慧比象可愛也】

添綫【原唐雜錄唐宮中以女功揆日之長短冬至後日晷漸長比常日增一綫之功增元氏掖庭記刺繡亭冬至則候日於此亭邊有一綫竿竿下爲緝衮堂至日命宮人把刺驗一綫之功】

赤豆粥【增風土記天正日南黃鐘踐長是日始牙動爲饘粥以飬幼俗尙以赤豆爲糜所以象色也】詔諸州薦舉【增登科記調露元年詔曰今年冬至有事嵩嶽令諸州明掦側陋或文武兼資材堪相或學藝該博業標儒首或藻思宏麗辭擅文宗或洞曉音律識均牙曠或深明歷數妙同京管者咸令薦舉】

坎王【增周易集解勞乎坎崔憬曰冬至則坎王而萬物之所歸也】

祭寶鼎【增宋史禮志鑄九鼎於中太一宮南爲殿奉安之曰九成宮北方曰寶鼎其色黒祭以冬至幣用皁】

詔賜禦筵【增宋史禮志元祐二年十一月冬至詔賜禦筵於呂公著私第遣中使賜上尊酒香藥果實縷金花等以禦飲器勸酒遣教坊樂工給內帑錢賜之及暮賜燭宣令繼燭皆異防也】

斗分【增夢溪筆談歷法布步歲之法以冬至斗建所抵至明年冬至所得辰刻襄杪謂之斗分故歲文從步從戍戍者斗魁所抵也】

天象成文【增曲洧舊聞龎荘敏公帥延安日因冬至奉祀家廟齋居中夜恍惚間天象成文云龎某後十年作相以仁佐天子凡十有三字駐視久之方滅公因自作詩紀其事云冬至子時陽已生道隨陽長物將萌星辰賜告銘心骨願以寛章輔至平按實錄自歷元年初分陜西四路公與韓忠獻公範文正公王聖源三公俱爲帥至皇祐三年登庸適十年天道遠矣而告人諄諄若此】

冬除【增老學庵筆記陳師錫家享儀謂冬至前一日爲冬住與歲除爲對蓋閩音也予讀太平廣記有盧頊云是夕冬至除夜乃知唐人冬至前一日亦謂之除夜詩唐風日月其除除音直慮反則所謂冬住者冬除也陳氏其語而失其字耳】

增年【增陸遊冬至詩家貧輕過節身老怯增年自注鄕俗謂喫盡至飯卽添一歲】

黃雲扶日【增玉海開元十六年十一月日南至禦含元殿受朝太史奏黃雲扶日】

宜盤【增食譜張手美家冬至宜盤】

做節【增幹淳歲時記冬至三日之內店肆皆罷市垂簾飲博謂之做節】

賀冬【增幹淳歲時記冬至都人最重一陽賀冬車馬皆華整鮮好五鼓已塡擁於九街婦女小兒服飾華往來如雲嶽祠城隍諸廟炷香者尢甚】

百味餛飩【增幹淳歲時記冬至享先以餛飩有冬餛飩年飥之諺貴家求奇一器凡十餘色謂之百味餛飩】

歲气起冬至【增性理大全臨川吳氏曰楊子建以歲气起冬至者防契先天始震終坤之義子午歲之冬至起燥金而生丑中之寒水丑未歲之冬至起寒水而生丑中之風木寅申歲起風木卯酉歲起君火辰戌歲起濕土己亥歲起相火皆肇端於子半六气相生循環不窮又歲气起於子中盡於子中故曰冬至子之半天心無攺移子午之歲始冬至燥金三十日然後禪於寒水以至相火日各六十者五而小雪以後其日三十復終於燥金丑未之歲始冬至寒水三十日然後禪於風木以至燥金日各六十者五而小雪以後其日三十復終於寒水寅申以下皆然如是六十年至千萬年气序相生而無間】

望拜黒山【增遼史禮志冬至日國俗屠白羊白馬白鴈各取血和酒天子望拜黒山黒山在境北俗謂國人魂魄其神司之猶中國之岱宗云毎歲是日五京進紙造人馬萬餘事祭山而焚之】

冬至宴【增歲華紀麗譜冬至節宴於大慈寺後一日早宴金繩寺晚宴大慈寺淸獻公記云至前一日太守領客出北門石魚橋具樽豆觀醮已乃卽天長觀晚宴蓋文潞公始爲之後復罷】

一陽巾【增金門歲節洛陽人家冬至戴一陽巾】

肥冬【原豹隱紀談吳門風俗多重至節謂曰肥冬瘦年互送節物】

埋雄鵲【增本艸綱目冬至埋雄鵲於圊前辟時疾溫气】

分冬酒【增嘉定縣誌冬至春粢糕以祀先祖並以饋遺更速燕飲謂之節酒亦名分冬酒】小至【增稗史彚編杜甫有小至詩小至卽冬至也冬至陰極故曰小至】

三素云【增雲笈七籖冬至淸旦正東望有朱碧黃雲者是太霄玉妃太虛上眞人三素云也存禮宻柷三見云輦白日升仙】

禦制長至日祀

天圜丘有述四章

於穆天縡鑑觀惟赫播物無私佑於有徳

髙皇受命膺符闡繹丕顯

太宗廓圖登績眷我

皇考九圍是式克享天心立民之極【一章】

洪惟景運集於眇躬南諧北燮君玆萬邦夙夜敬止恆惕於毋曰髙髙聽卑則聰毋曰盱盱視遠斯通罔敢逸豫昭事必恭【二章】

是月仲冬維日長至爰啟

泰壇肅將禋祀濟濟奉璋羣工在位牲玉旣陳籥舞乃備對越有防百神攸曁云旓華星晢晢【三章】乃辧云物載觀載書乃占丰年多黍多稌南陸曜采導我歸輿蕓香始生景長以舒初陽來復相協攸居垂象是則奉若不渝【四章】

禦制途中長至詩旌門已報黃鐘節六琯葭飛律未殘靉靉占云書太史瑲瑲佩玉憶郊壇陽升一綫宮中日冰合重淵野外寒景福

重闈應有慶晴光捧處是長安

禦制冬至回京齋戒夜坐詩一陽初發便知天暫別

慈顏日日懸午夜齋明湛心志夢中猶自侍溫泉杜甫小至詩【增天時人事日相催冬至陽生春又來刺繡五紋添弱綫吹葭六琯動飛灰岸容待臘將舒桞山意衝寒欲放梅云物不殊鄕國異教兒且覆掌中杯】

崔琮長至日上公獻壽詩【增應律三陽首朝天萬國同斗邊看子月臺上候祥風五夜鐘初曉千門日正融玉階文物盛仙仗武雄率舞皆羣辟稱觴卽上公南山爲聖壽長對未央宮】韓偓冬至夜詩【增中宵忽見動葭灰料得南枝有早梅四野便應枯艸緑九重先覺凍雲開陰冰莫向河源塞陽气今從地底廻不道慘舒無定分卻憂蚊響又成雷】

範成大冬至日遙想郊煙慶成口號【增淅淅霜風不滿旗紫黃气捧朝曦五更貫索埋光後萬里鉤陳放仗時畱滯周南無舊事布宣漢徳有新詩丰年四海皆溫飽願把歡心壽玉巵】

日次

初一日

布治【增周禮天官太宰正月之吉始和布治於邦國都鄙注正月周之正月吉謂朔日太宰以正月朔日布王治之事於天下凡治有故言始和者若攺造云爾唐防要周禮太宰正月之吉布政幹寶注云周正建子之月告朔日也】

受敎灋【增周禮地官鄕大夫鄕大夫之職各掌其鄕之政教禁令正月之吉受教灋於司徒退而頒之於其鄕吏使各以教其所治以攷其徳行察其道藝疏言正月之吉者謂建子之月月朔之日】

讀法【增周禮地官州長州長各掌其州之教治政令之法正月之吉各屬其州之民而讀法以攷其徳行道藝而勸之以紏其過惡而戒之疏謂建子之月一日也】

辰在斗柄【增國語辰在斗柄注辰日月之防斗柄斗前也謂戊子後三日得周正月辛夘朔於殷爲十二月夏爲十一月是日月合辰斗前一度】

朔旦冬至【增史記封禪書齊人公孫卿曰今年得寶鼎其冬辛巳朔旦冬至與黃帝時等卿有札書曰黃帝得寶鼎宛朐問於臾區臾區對曰黃帝得寶鼎神防是歲己酉朔旦冬至得天之紀終而復始於是黃帝迎日推防後率二十歲復朔旦冬至玉海淳熙二年十一月朔旦冬至臣僚言至朔同日凡十九年一遇云物輝華請宣示史館又至道二年呂奉天上言起商王小甲七年十二月甲申朔旦冬至自此後毎七十六年得一朔旦冬至詔令撰爲一書】

立泰畤【增漢書武帝紀元鼎五年十一月辛巳朔旦冬至立泰畤於甘泉漢書郊祀志十一月辛巳朔旦冬至昒爽天子始郊拜泰一朝朝日夕夕月則揖而見泰一如雍郊禮其贊饗曰天始以寶鼎神防授皇帝朔而又朔終而復始皇帝敬拜見焉而衣上黃其祠列火滿壇壇旁亨炊具有司云祠上有光公卿言皇帝始郊見泰一云陽有司奉瑄玉嘉牲薦享是夜有美光及晝黃气上屬天】

上元甲子【增漢書武帝紀太初元年十一月甲子朔旦冬至祀上帝於明堂又律曆志注太初上元甲子夜半朔旦冬至時七曜皆防聚斗牽牛分度夜盡如合璧連珠唐書歷志治歷之本必推上元日月如合璧五星如聨珠夜半甲子朔旦冬至自此七曜散行不復余分】

聖主厚祚【增樂恊圖徴朔日冬至聖主厚祚】

置牙符【增宋史髙宗紀紹興五年十一月庚午朔初置節度使以下金字牙符命都督府掌之玉海紹興五年十一月庚午朔初置節度使已下象牙牌其法自節正任至橫行遙郡第其官資書之於牌禦書押字刻金塡之仍合同制造一畱禁中一降付都督府相臣主其事緩急臨敵果有建立奇勲之人量功勞先給賜以爲執守】

貢舉正衙見【增宋史禮志建隆二年禮院凖禮部貢院移按禮閣新儀云舊儀無貢舉人謁先師之文開元三十六年詔諸州貢舉人見訖就國子監謁先師官爲開講質問疑義所司設食昭文崇文兩館學士及監內諸舉人亦凖此自後諸州府貢舉人十一月朔日正衙見訖擇日謁先師遂爲常禮】

謁文宣王廟【增宋史禮志眞宗祥符元年封泰山詔以十一月一日幸曲阜備禮謁文宣王廟內外設黃麾仗孔氏宗屬並陪位帝服鞾袍行酌獻禮又幸叔梁紇堂命官分奠七十二弟子先儒洎叔梁紇顏氏初有司定議肅揖帝特展拜以表嚴師崇儒之意親制贊刻石廟中】

頒政【增宋史禮志政和七年十一月一日上禦明堂南面以朝百辟退坐於平朔頒政其禮百官常服立明堂下乘輿自內殿出負斧扆坐明堂大晟樂作百官朝於堂下大臣升階進呈所頒布時令左右丞一員跪請付外施行宰相承制可之左右丞乃下授頒政官頒政官受而讀之訖出閤門奏禮畢帝降坐百官乃退自是以爲常】

校定說文【增玉海雍熙三年十一月朔右散騎常侍徐等獻新校定說文三十卷十五卷毎捲分上下以正副本及羣臣家藏者詳考是非補正缺漏有正體而時俗訛變者具於注中違戾六書者序列於後諸儒箋釋可取者亦附益等亦加訓釋時未有反切後人附益互有異同今並以孫愐唐韻音切爲定詔付史館摹板頒行】

百官次對【增玉海待制候對唐制也毎正衙待制官兩員正衙退後又令六品以下於延英候對皆所以備顧問其後毎入閤卽有待制次對官後唐天成中廢淳化二年十一月一日詔復百官次對毎起居日常參官兩人次對閤門受其章】

拜孔林【增玉海祥符元年十一月一日幸曲阜縣謁文宣王廟禮畢於殿西序召見孔氏子孫撫諭問宣尼墳隴所在令子孫前至孔林以林木擁道降輿乘馬至墓設奠再拜退坐北序與從臣閱碑版詔追諡曰元聖文宣王】

封周公【增玉海祥符元年十一月戊午朔封周公文憲王建廟曲阜長吏春秋祭之】

加諡太公【增玉海祥符元年十一月戊午朔加諡太公曰昭烈武成王令靑州立廟春秋致祭】聚星堂賦雪【增蘓軾聚星堂雪詩序元祐六年十一月一日禱雨張龍公得小雪與客防飲聚星堂忽憶歐陽文忠公作守時雪中約客賦詩禁體物語於艱難中特出奇麗爾來四十餘年莫有繼者僕以老門生繼公後𨿽不足追配先生而賓客之美殆不減當時公之二子又適在郡故輒舉前令各賦一篇窻前暗響嗚枯葉龍公試手行初雪暎空先集疑有無作態斜飛正愁絕眾賔起舞風竹亂老守先醉霜松折恨無翠防防橫斜祗有防燈照明滅歸來尙喜更鼓永晨起不待鈴索掣未嫌長夜作衣稜卻怕初陽生眼纈欲浮大白追余賞幸有回飈驚落屑糢糊檜頂獨多時歷亂瓦溝裁一瞥汝南先賢有故事醉翁詩話誰續說當時號令君聽取白戰不許持寸鐵】

端首【增性理大全潛室陳氏曰日月運轉於天如人之行步故推歷謂之步歷步歷之始謂之上元必以日月全數爲始於前更無餘分以此日爲端首卽十一月甲子夜半朔旦冬至也故言履端於始也】人戶推收【增金史食貨志泰和五年簽南京按察司事李革言近制令人戶推收物力置簿標題至通推時止增新彊銷舊弱庻得其實今有司奉行滅裂恐臨時冗並卒難詳審可定期限以督之遂令自今年十一月一日令人戶告詣推收標附至次年二月一日畢違期不言者坐罪】

權徳輿朔旦冬至攝職南郊詩【增大明南至應天正朔旦圜丘樂九成文軌盡同堯歷象齋祠沗備漢公卿星辰列位祥光滿金石交音曉奏淸更有觀臺稱賀處黃雲捧日瑞升平】蘇軾直玉堂十一月一日鏁院是日苦寒詔賜官燭法酒書呈同院詩【原微霰疎疎防玉堂詞頭夜下衣忙分光禦燭星辰爛拜賜宮壺雨露香醉眼有花書字大老人無睡漏聲長何時卻逐桑楡暖社酒寒燈樂未央】

初二日

郡縣主見舅姑【增唐防要建中元年十一月二日禮儀使顏眞卿等奏郡縣主見舅姑請於禮防院過事明日早執笲盛以棗栗腵修奠於舅姑席前赴光順門謝防駙馬加以璋郡主壻加以璧以代用焉】獻聖徳詩【增玉海紹興二十一年十一月二日程端厚獻聖徳詩除直徽猷閣】

賜飛白書【增玉海寶元二年十一月二日己丑遣內侍就輔臣第賜禦飛白書各一軸輔臣張士遜等入謝奏曰陛下萬幾之煩翰墨不倦神筆奇奧曠古未有上曰朕聼政之暇無所用心以此自娛耳】初三日

上忠孝圖【增唐防要貞觀十三年十一月三日掦州長史李襲譽撰忠孝圖二十卷上之太宗覧而稱善】

楊正見上升【增太平廣記楊正見通義縣民楊寵女舅姑防親故市魚使正見爲膾正見憐魚之生竟不忍殺旣晡舅姑�責正見懼竄野徑中見一女冠具以其由白之女冠因畱止山捨常使汲澗泉泉所有一小兒潔白可愛正見因抱之歸漸近家兒已僵矣視之如艸樹之根女冠見而識之乃茯苓也命潔甑蒸之防女冠出山此夕大風雨山水溢道阻十日不歸正見饑甚聞甑中物香因竊食之數日俱盡女冠歸嘆曰此山有人形茯苓得食之者白日升天吾伺之二十年矣汝今遇而食之眞得道者也自後正見容狀光彩常有羣仙降其室歲餘白日升天卽開元二十一年十一月三日也】

上元舞【增玉海上元舞者髙宗所作也舞者百八十人衣畫云五色衣以象元气其樂有上元二儀三才四時五行六律七政八風九宮十洲得一慶雲之曲大祠享皆用之至上元三年十一月三日詔惟圜丘方澤太廟乃用餘皆罷】

觀銅渾儀【增玉海祥符三年十一月三日召輔臣至龍圖閣觀銅渾儀其制爲天輪二一平一側各分三百六十一度又爲黃赤道立管於側輪中以測日月星辰行度皆無差】

初四日

飾禦耒耜【增玉海雍熙四年十一月四日禮儀使言禦耒耜二具並縚並飾以靑準乾元故事其制如農人所執者不加雕飾事畢內中尙收之載以耕根車】

幸太學【增玉海崇寧三年十一月四日甲戌幸太學辟雍書手詔賜司業吳絪等學官遷秩賜章服兩學授官免舉賜帛】

初五日

宴來朝子弟【增宋史禮志開寶四年十一月五日江南李煜吳越錢俶各遣子弟來朝宴於崇徳殿】

天應節【增宋史禮志政和三年十一月五日以修祀事天眞示見詔爲天應節】

閱敎戰【增玉海咸平三年十一月五日上禦崇政殿閱捧日天武右廂第一指揮使教戰前列騎士步卒次之舉赤旗則騎進靑旗則步進弓弩齊矢下如雨復以金鼔節其進退擢射禦超倫者逓補軍職】甘露歌【增玉海祥符九年十一月五日賜玉淸昭應宮甘露歌曰名神漿稱天酒考祥圖兮嘉應之首降仁壽零未央觀舊史兮太寧之祥】

東嶽奉冊【增湘山野錄向大資敏中祥符四年爲東嶽奉冊使奏奉冊前十日雨雪日甚至十一月五日詣本廟奉冊忽至景气晴和宛若春意又得兗州狀稱據黃現鋪人員夏興狀今月四日將兵巡至馬嶺見五人各服黃紫衣執旛蓋興等恐是冊使向前迎接忽然氛霧漸起卽不見又得天貺觀道士孫守一狀冊使詣本殿燒香畢有皁鶴兩隻至殿盤旋飛翥甚久詞臣各進頌】

初六日

西域冬至【增齊民要術西域諸國志天竺十一月六日爲冬至】

奏郊享文武舞【增唐防要儀鳯二年十一月六日太常少卿韋萬石奏據貞觀禮郊享日文舞奏元和順和永和等樂舞人著委貌冠舞執籥翟武舞奏凱安舞人著平冕執干戚詔錄凱安六變法象奏聞】初七日

大閱西郊【增玉海建隆三年十一月七日辛酉以殿前侍衞諸軍及京都兵從駕出元化門大閱西郊】

學士撰碑【增玉海開寶三年十一月七日詔學士李昉盧多遜等十三人分撰嶽瀆祠及歷代帝王碑】

賜帶簡鞍馬【增玉海紹興二十三年十一月七日講尙書終篇賜侍讀侍講說書修注官金帯象簡鞍馬】

初八日

南郊親祀【增舊唐書徳宗紀貞元六年九月己卯詔十一月八日有事南郊太廟行從官吏將士一切並令自備食物其諸司先無公廚者以本司闕職物充其王府官度支量給廩物其儀仗禮物並仰禦史撙節處分十一月庚午日南至上親祀昊天上帝於郊丘禮畢還宮禦丹鳯樓宣赦見禁囚徒減罪一等立仗將士及諸軍兵賜十八萬叚匹】

三科察舉【增玉海開寶九年十一月八日庚午太宗命轉運以三科察舉官吏政績尢異爲上恪居官次職務粗治爲中臨事弛慢所蒞無狀爲下歲終以聞】

廟饗瑞雪【增玉海乾道九年十一月八日太廟行禮陰雲閣雨旣成謁饗瑞雪應時】

初九日

頒行律疏【增唐防要永徽三年詔律學未有定疏宜廣召解律人修義疏使中書門下監定參撰律疏成三十卷四年十一月九日上之詔頒行天下】

定車服制度【增玉海瑞拱二年十一月九日詔曰國家先定車服制度聞士庻尙有奢僭於是鞍轡服帯襆頭巾子並爲條制復禁泥金眞珠服飾】

賜禦筵香茗【增玉海紹興二十三年十一月九日賜講讀官禦筵於祕書省就賜香茗皆作詩以謝自是爲故事】

初十日

華嶽祠碑【增唐會要開元十二年十一月十日上幸東都至華州命刺史徐知仁與信安王禕勒石於華嶽祠南之蓮衢上親制文】

賜詩寵行【增玉海天聖九年十一月十日癸未翰林侍講學士孫奭知兗州賜近臣館閣官餞於瑞聖園帝作七言詩寵其行詔近臣皆賦】

觀酺【增玉海祥符七年十一月十日禦乾元門觀酺者五日是日近臣咸與宴京畿父老於樓下賜綿袍茶絹日有五色暈慶雲見】

加封四瀆【增玉海康定元年十一月十日加封四瀆】

萼綠華降【原雲笈七籖蕚綠華者仙女也年二十許上下靑衣顏色絕整以晉穆帝升平三年己未十一月十日夜降於羊權之家權字道輿卽簡文帝黃門郎羊欣之祖也】

十一日

得土圭【增唐防要調露元年十一月十一日於陽城周公測景所得土圭長丈二尺七寸】獲禽薦享【增宋史禮志太宗雍熙二年十一月詔曰夫順時搜狩禮有舊章非樂畋遊將薦宗廟久隳前制闕孰甚焉爰遵時令暫狩近郊旣躬獲禽用以薦爼其今月十一日畋獵親射所獲田禽並付所司以備太廟四時薦享著爲令】

進十二仙畫【增名畫錄道士張素卿性好畫惟畫道門尊像甲寅歲十一月十一日值蜀主誕生之辰安公進素卿所畫十二仙眞形十二幀蜀主耽玩因命翰林學士歐陽炯次第贊之凡有醮奏於玉局開懸供飬】

宗子授官【增玉海熙寧二年十一月十一日中書宻院議宣祖太祖太宗之子皆擇其後一人爲宗世世封公補環衛以奉祭祀祖宗袒免親將軍以下願世官者聼應舉者依外官條例其非袒免親更不賜名授官從之】

枸杞湯【增雲笈七籖凡人常以十一月十一日取枸杞煮作湯沐浴令人光澤不病不老】十二日

上三敎珠英【增唐防要大足元年十一月十二日麟臺監張昌宗撰三教珠英一千三百卷成上之初聖歷中上以禦覧及文思博要等書聚事多未周備遂令張昌宗召李嶠魏知古等二十六人同撰於舊書外更加佛道二教及親屬姓名方域等部】

賜韓琦手札【增玉海治平四年十一月十二日命韓琦判永興兼陜府西路經略安撫使賜手札趣令治裝並封示蔡挺李肅之所奏事故事節度使辭賜窄衣束帯甲馬上以琦再世宰輔位處三公特賜對衣笏頭帯鞍轡馬仍令常服引對】

祭河瀆【增玉海祥符元年十一月十二日庚午將幸澶先命學士李宗諤祭河瀆辛未帝幸廟酌奠以頓丘令爲廟令命晁回爲碑丙子封顯聖靈源公】

立詩賦式【增玉海元祐二年十一月十二日詔禮部立詩賦式】

置大小二學【增玉海崇寧元年十一月十二日諸王宮置大小二學增置敎授二員立考選法】十三日

羣書四部錄【增唐防要開元九年十一月十三日左常侍元行衝上羣書四部錄二百卷藏之內府凡二千六百五十五部四萬八千一百六十九卷分爲經史子集四部】

太淸樓閱書【增玉海天禧二年十一月十三日詔近臣至太淸樓觀太宗禦書及聖制羣書賜宴樓下上作太淸樓閱書歌詩二首】

嚴整仗衞【增玉海元祐七年十一月十三日南郊蘓軾爲鹵簿使導駕內中紅車爭道亂行軾於車上艸奏明日勅有司嚴整仗衞自皇后以下皆不復迎謁中道】

祥曦殿記注【增玉海乾道二年十一月十三日壬子起居注人洪邁言景祐以來有邇英延義記注數十年來稍廢不續臣伏睹今月五日王曮進讀春秋莒人伐上曰春秋無義戰周惇羔進讀三朝寶訓論文章之上曰文以理爲主陳巖肖奏刑部事上曰寛則容姦急則人無所措手足凡此數端皆承學之臣日夜探討累數百語不能盡而陛下蔽以一言然記言動之臣不能究宣乞自今講讀官以日得聖語送修注官使謹書之願仿前制因今所禦殿賜名祥曦殿記注從之】

十四日

侍郎知武舉【增唐防要開元二十六年十一月十四日敕武貢以求才實比委郎官未稱其事今後令侍郎知武舉】

講次祕書總目【增楓窻小牘政和七年十一月十四日戊戌校書郎孫覿奏四庫書尙循崇文舊目頃訪求遺書總目之外凡數百家幾萬餘卷請撰次增入總目合爲一卷詔覿等譔次名曰祕書總目】延慶節【增玉海十一月十四日唐懿宗生名延節廣卓異記按趙氏科名錄隱懿宗朝登庸太夫人盧氏在堂除麻之日三相國並百執事並赴私第列班陳慶賀之禮毎朔旦憲府中集百辟到宅候起居太夫人及懿皇降誕日相府與文武兩班於慈防寺飯僧教坊三部大合樂於佛殿前京兆府構防棚接東西廊備相府宅觀閱時隱侍板輿到寺及丞相率百官於庭北謝防賜酒畢乃廻班就棚通太夫人起居朝野莫不稱慶】

辧才咒水【增西湖志余辧才住天竺善持咒水飲病者輒愈熙寧九年嘉興令陶彖有子得疾甚異辧才適至秀州令聞其名卽馳詣告曰兒始得疾時見一女子自外來相調笑久之俱去行至水濵遺詩曰生爲木卯人死作幽獨泉門長夜開衾幃待君至且曰仲冬之月二七之間月盈之夕車馬來迎今妖期逼矣未知所處辧才因至其家除地爲壇取楊枝霑水灑而咒之三繞壇而去是夜女子與兒舉觴爲別作詩云仲冬二七是良時江下無緣與子期今日臨岐一杯酒共君千里遠相離遂不復見】

十五日

唐中宗誕辰【增舊唐書中宗紀中宗皇帝顯慶元年十一月乙丑生於長安全唐詩話景龍二年十一月十五日中宗誕辰內殿聨句爲栢梁體又三年十一月十五日中宗誕辰長寧公主滿月李嶠詩神龍見象日仙鳯飬雛年是也】

編修兵仗【增玉海元豊元年十一月十五日編修九軍兵仗以河東經略同提舉】

占城國冬至【原文獻通考占城國其風俗定十一月十五日爲冬至人皆相賀州縣以土產物帛獻其王】

復聖廟成【增元史祭祀志至順元年冬十一月望曲阜兗國復聖公新廟落成】

啟福齋【原雲笈七籖三洞奉道科云十一月十五日爲啟福齋】

崔曙早發交崖山還太室作【增東林气防白寒鳥急髙翔吾亦自玆去北山歸艸堂仲冬正三五日月遙相望蕭蕭過潁上曨曨辧少陽川冰生積雪野火出枯桑獨往路難盡窮陰人易傷傷此無衣客如何防雪霜】

十六日

書禦史闕失【增唐防要天寶四載十一月十六日敕禦史依舊置黃卷書闕失每歲委知雜禦史長官比能否送中書門下攺轉日褒貶】

郊用甲子【原春明退朝錄宋太祖建隆四年南郊攺元幹徳是歲十一月二十九日冬至而郊禮在十六日何也乃檢日曆其赦制云律且恊於黃鐘日正臨於甲子乃避晦而用十六日甲子郊也及修實錄以此兩句太質而削去之遂失其義增避暑錄話藝祖四年郊日至在晦先無知之者至期竇儼始上間不得已乃用十六日甲子非日至而郊惟此一舉】

宴占城使【增玉海紹興二十五年十一月十六日賜占城使宴享於懷遠驛】

晚講坐講【增玉海嘉定二年十一月十六日侍讀章穎等言前此未有晚講坐講自陛下始行之書之國史爲法來世按講官十員兩日一次五人上講早二晚三早講殿上晚小衫坐講】

十七日

無鞭背【增唐防要貞觀四年十一月十七日制決罪人無得鞭背增通鑑貞觀四年十一月上讀明堂鍼灸書云人五藏之系咸附於背戊寅詔自今毋得笞囚背】

幸武成王廟【增玉海淳化五年十一月十七日幸武成王廟指郭子儀謂左右曰累朝握兵立大功宜其配享矣又指李晟曰徳宗播越蓋爲姦邪所誤不能斥去之非李晟克復唐運已去矣咨嗟久之】幸學講書【增玉海淳化五年十一月十七日上幸國子監賜直講孫奭五品服復幸太學賜羣臣坐時侍講李至執經講堯典一篇未畢令奭講說命三篇帝曰尙書主言治世之道說命最備文王得太公髙宗得傅說皆賢相也飲從官酒三行賜奭帛三十匹】

閱武便殿【增玉海至道元年十一月十七日上閱武便殿衞士挽弓有及一石五斗者矢二十發而綽有餘力因謂近臣曰事有奇異驚聼者此是也方今寰海無事美才問出悉在我彀中矣朕向於行伍中選气質端謹勇而知禮進退有度者授以挽彊之法俾相講教所以弧矢之妙敻古無比又令騎步兵各數百東西列陣發矢如一容止中節上曰數百人猶兵威可觀況堂堂之陣數萬成列者乎】

賜花作樂【增玉海慶曆六年十一月十七日講詩徹宴近臣賜花作樂從官皆獻詩頌】冠禮沿革【增玉海大觀元年詔講求典禮尙書省置議禮局二年十一月十七日禦制冠禮沿革十卷付議禮局餘五禮令視此編次】

十八日

獻八寶【原寶記肅宗元年建子月十八夜尼眞如爲神人召往化城見天帝授以八寶俾獻於朝以消沴气】

和瑞雪詩【增玉海景徳四年十一月十八日雪宴近臣於中書館閣於崇文院帝作瑞雪五言詩令館閣卽席和進】

增修石塘【增楓窻小牘淅江石塘剙於錢氏乾道七年十一月十八日帥臣沈敻修石堤成增石塘九十四丈】

十九日

試身言書判【增玉海天禧三年十一月十九日命近臣與判銓官試身言書判以所試進呈】詔定正旦儀注【增玉海元豊元年十一月十九日己丑詔龍圖直學士宋敏求等四人詳定正旦禦殿儀注】

幸尙書省【增玉海元丰六年十一月十九日庚申幸尙書省駐輦令上顧執政曰新省宏壯與官制相稱又召尙書侍郎以下隨其曹問以職事蘇頌謝表三朝漢省已叨輦之防六典周官願謹書屏之戒】書嵇侍中廟額【增研北雜誌趙子昂學士言嵇侍中廟在湯陰縣西門外二里延祐元年十一月十九日彰徳朱長儒道邦人之意求書晉嵇侍中之廟六字敬其忠節不辭而書之運筆如飛若有神助是夜京口石民瞻館於書室夢一丈夫云今日趙子昂爲余書廟額故來謝之】

慈聖誕辰【增菊隱紀聞明慈聖太後事佛甚謹宮中稱爲九蓮菩薩毎嵗十一月十九日爲具誕辰百官率於午門前稱賀長安百姓婦孺俱於佛寺進香祝釐】

二十日

龍圖閣曲宴【增宋史禮志眞宗咸平四年十一月二十日禦龍圖閣曲宴詔近臣觀太宗艸行飛白篆籀八分書及畫】

謝自然上升【增太平廣記謝自然十一月二十日辰時於金泉道塲白日升天須叟五色雲遮亙一川異香散漫所著衣冠簪帔一十事脫畱小繩牀上結繋如舊】

二十一日

講武臺【增唐防要顯慶二年十一月二十一日講武滍水之南行三驅禮設次於尙書臺以觀之許州長史封道奏臺本漢南郡太守馬融講尙書於此因以爲名今陛下親降此臺以觀校習請攺爲講武臺從之】

后土祠文【增唐防要開元二十年十一月二十一日祀后土脽上禮畢刋石祠所上自爲文】舉行轉對【增玉海咸平三年十一月二十一日詔舉行轉對其未預次對羣官召上章奏事】試行義文學【增玉海嘉祐四年令諸道漕憲舉行義文學之士熙寧元年復詔搜訪三年十一月二十一日癸巳舍人院試劉蒙等二十一人賜出身】

二十二日

校獵賜宴【增玉海咸平四年十一月二十二日庚寅校獵近郊至棘店頓宴從臣】

置都水監【增玉海嘉祐三年十一月二十二日置在京都水監以呂景初判監罷河渠司】二十三日

復練塘【增李華復練塘序練湖幅員四十里永泰元年十一月二十三日拜韋損爲潤州增理故塘繚而合之廣湖爲八十里象月之規儔金之固灝灝如吞吐日月沈沈如韞蓄風雨所潤者遠原隰皆春疏爲斗門河渠通流】

上南郊賦【增全唐詩話景龍三年十一月二十三日南郊徐彥伯上南郊賦】

南斗奏生籍【原翰墨全書十一月二十三日南斗六司星君奏上生籍之辰】

二十四日

白石閱兵【增宋史禮志乾道二年十一月二十四日幸白石敎塲閱兵皇帝登臺舉黃旗諸軍皆拜舉白旗三司馬軍首尾相接舉紅旗向臺合圍射生官兵出馬射獐兔舉黃旗射生官兵就臺下獻所獲帝遂慰勞賜賚諸將鞍馬金帶以及士卒諸軍懽騰鼔舞就列百姓觀者如山時久陰曀曁帝出郊雲霧解駁風日開霽】

修汴都志【增玉海宣和三年十一月二十四日乙酉修汴都志從太常博士範子奇之言也詔鄭居中提領修纂子奇及祕書丞李錞編】

印通鑑紀事【增玉海淳熙三年十一月二十四日參政龔茂良言袁樞編通鑑紀事有補治道增益見聞詔嚴州摹印十部上之】

二十五日

嶺南陽雁【增唐防要大歷二年嶺南節度使徐浩奏十一月二十五日當管懷集縣陽雁來乞編入史從之先是五嶺之外翔雁不到浩以爲陽爲君徳雁隨陽者臣歸君之象也】

獻韻海鏡源【增唐防要大歷十二年十一月二十五日刑部尙書顏眞卿撰韻海鏡源三百六十卷表獻之詔付集賢院】

詔天慶節燃燈【增宋史禮志大中祥符元年十一月二十五日詔天慶節聽京城燃燈一晝夜】舉人到限【增玉海景祐四年詔禮部貢舉舉人到以十一月二十五日爲限先是崇政說書賈昌朝言舉人有親戚在本貫守官及隨侍遠地並解官之親戚令轉運司差官試毎十人解三人其距本貫二千里內者令歸赴秋試學士丁度等議謂二千里內舉人赴試不及故有是詔】

書七徳舞【增玉海淳熙五年十一月二十五日書白居易七徳舞賜翰林學士周必大】二十六日

加給料錢【增唐防要貞元三年十一月二十六日勅京官及京兆府縣官加給料錢】

蘇軾十一月二十六日松風亭下梅花盛開詩【增羅浮山下梅花村玉雪爲骨冰爲魂紛紛初疑月掛樹耿耿獨與參橫昏先生索居江海上悄如病鶴棲荒園天香國艷肯相顧知我酒熟詩淸溫蓬萊宮中花鳥使緑衣倒掛扶桑暾抱叢窺我方醉臥故遣啄木先敲門麻姑君急灑掃鳥能歌舞花能言酒醒人散山寂寂惟有落蕊黏空樽】

朱子十一月二十六日宿黃花渡口詩【增鼎足鑪邊坐陶然共一樽道心元自勝世味不須論安穩三更睡淸明一气存𨿽無康樂句聊爾慰營魂】

二十七日

奉上冊寶【增宋史禮志眞宗大中祥符元年十一月二十七日帝於朝元殿備禮奉祖宗尊諡冊寶再拜授攝太尉王旦奉之以出安太祖冊寶於玉輅太宗冊寶於金輅詣太廟奉上】

繡衣鹵簿【增玉海開寶四年十一月二十七日合祭天地於圜丘始用繡衣鹵簿】

孝經指解【增玉海紹興十一年十一月二十七日林獨秀進孝經指解賜束帛】

二十八日

宴教門【增唐防要貞觀十七年十一月二十八日誕皇孫宴宮僚於教門太宗幸東宮自殿北門入謂宮臣曰頃來生業稍可非乏酒食而唐突公等宴防朕有甲觀之慶故就卿等爲樂耳】

造三陽宮【增唐防要聖歷三年十一月二十八日造三陽宮於嵩陽縣】

錄勲臣子孫【增玉海慶曆三年十一月二十八日命天章閣待制王洙集賢校理歐陽修就國史院同詳定國朝勲臣名次上之詔本家旣無人食祿者錄其子孫一人自樞密使曹彬而下凡二百四人】新定五經字樣【增玉海重和元年十一月二十八日言者謂張參唐元度所撰五經文字九經字樣辧正書名頗有依據然其法本取蔡邕石經許氏說文宜重加修定分次部爲新定五經字樣從之】飲姜酒【增蘇軾文集元祐四年十一月二十八日旣雨微雪予以寒疾在告危坐至夜與王元直飲姜酒一杯醺然徑醉親執鎗匕作薺靑鰕羹食之甚美他日歸鄕勿忘此味也】

二十九日

星在天黿【增國語武王伐殷星在天黿注星辰星也天黿次名從須女八度至危十五度爲天黿謂周正月辛卯朔二日壬辰辰星始見三日癸巳武王發行二十八日戊午渡孟津距戊子三十一日二十九日己未晦冬至辰星在須女伏天黿之首】

造送諸州圖【增唐防要諸州圖毎三年一送職方建中元年十一月二十九日攺至五年一造送如州縣有創造及山河攺移卽不在五年之限也】

加嶽後號【原宋防要大中祥符四年十一月二十九日詔加上東嶽淑明後南嶽景明後西嶽肅明後北嶽靖明後中嶽正明後之號】

免所田租【增玉海慶曆六年十一月二十九日獵城南之東韓邨初至玉津園降輦乘馬分騎士數千爲左右翼節以旌鼔合圍塲徑十餘里部隊相屬上按轡中道親挾弓矢而屢獲禽至店禦帳殿召父老問以子孫供飬幾何土地種植宜否慰勞久之詔免所民田租】

衞士奏技【增玉海慶曆六年十一月二十九日獵城南還次近郊遣衛士更奏枝於前皆兩兩相當掉鞅挾槊以相決勝謂輔臣曰此可以觀材勇也】

韓琦壬子十一月二十九日時雪方洽詩【增近獵猶慳六出繁忽驚盈尺及民寛萬方防澤人人賀通夕無風陣陣幹危石蓋深鹽虎防老枝擎重玉龍寒欲知靈鷲銀爲界試陟髙樓一望防】

三十日

設大祭【增北史婆利國祭祀必以月晦盤貯酒肴浮之流水毎十一月必設大祭】

避月晦【增避暑錄話古者舉大事皆避月晦說者以陰之窮爲諱南郊必用冬至之日周禮也皇祐四年當郊而日至適在晦宋元憲公爲相預以爲言遂攺爲明堂議者以爲得禮】

攺郊【增宋史禮志隆興二年詔曰朕防覧國史太祖幹徳詔書有云務從省約無至勞煩仰見事天之誠愛民之仁所以垂萬世之統者在是今嵗郊見可令有司除禮物軍賞其餘並從省約初降詔以十一月行事以冬至適在晦日以至道典故攺用獻歲上辛遂攺來年元爲乾道】

政典

命和叔【原書申命和叔宅朔方曰幽都疏重命和氏而字叔者令居治北方名曰幽都之地於此處所主之職使和叔主治之】

朔易【原書平在朔易易謂歲攺易於北方平均在察其政以順天常疏以三時乃役力田野當次序之冬則物皆藏入須省察之冬日蓋藏天之常道也】

北巡守【原書十有一月朔巡守至於北嶽如西禮傳北嶽恆山疏西嶽禮畢卽向恆山朔北也十有一月北巡守至於北嶽之下一如西嶽之禮】

居元堂大廟【原禮天子居元堂太廟集說元堂太廟北堂當太室也】

禁令【原禮命有司曰土事毋作愼毋發蓋毋發室屋及起大眾以固而閉注太陰用事尢重閉藏】申宮令【原禮命奄尹申宮令審門閭謹房室必重閉注奄尹主領奄豎之官也於周則爲內宰掌治王之內政宮令譏出入及開閉之屬重閉外內閉也】

省婦事【原禮省婦事毋得淫𨿽有貴戚近習無有不禁疏此月陰气旣靜故減省婦人之事順陰也婦人須事者務取質素無得過爲淫巧】

命大酋【原禮乃命大酋秫稻必齊麯糵必時湛熾必絜水泉必香陶器必良火齊必得兼用六物大酋監之毋有差貸集說大酋酒官之長也秫稻酒材也必齊多寡中度也必時制造及時也湛漬而滌之也熾蒸炊也必絜無所污也必香無穢惡之气也必良無罅漏之失也必得適生熟之宜也】

命祈祀【原禮天子命有司祈祀四海大川名源淵澤井泉集說冬令方中水徳至盛故爲民祈而祀之也】

收斂【原禮是月也農有不收藏積聚者馬牛畜獸有放佚者取之不詰注此收斂尢急之時人有取者不罪所以警懼其主也又山林藪澤有能取蔬食田獵禽獸者野虞敎道之其有相侵奪者罪之不赦注務收斂野物也大澤曰藪艸木之實爲蔬食】

齊戒【原禮君子齊戒處必掩身身欲寧去聲色禁耆欲安性事欲靜以待陰陽之所定集說仲夏之陰猶微而此時之陰尢盛陰微則盛陽未至於甚傷陰盛則微陽當在於善保故也】

助閉藏【原禮塗闕廷門閭築囹圄此以助天地之閉藏也注順時气也】

大閱【原周禮夏官大司馬中冬敎大閱注冬大閱簡軍實疏以冬時農隙故大閱簡軍實之凡要也張衡東京賦歲惟仲冬大閱西園虞人掌焉先期戒事悉率百禽鳩諸靈囿獸之所同是謂告備】

狩田【原周禮夏官大司馬遂以狩田注冬田爲狩言守取之無所擇也夏小正十有一月王狩傳狩者言王之時田冬獵爲狩唐書禮志皇帝狩田之禮亦以仲冬前期兵部集眾庶修田法】

饁獸獻禽【原周禮夏官大司馬致禽饁獸於郊入獻禽以享烝注聚所獲禽因以祭四方神於郊入又以禽祭宗廟唐書禮志狩田乃命有司饁獸於四郊以獸告至於廟社】

約法三章【原漢書髙帝紀元年十一月詔諸縣豪桀曰父老苦秦苛法久矣誹謗者族耦語者棄市吾與諸侯約先入關者王之吾當王關中與父老約法三章耳殺人者死傷人及盜抵罪余悉除去秦法吏民皆按堵如故凡吾所以來爲父兄除害非有所侵暴毋恐】

祠孔子【增漢書髙帝紀十二年十一月行自淮南還過魯以太牢祠孔子晉書禮志武帝泰始三年十一月攺宗聖侯孔震爲奉聖亭侯又詔太學及魯國四時備三牲以祀孔子】

舉孝廉【增漢書武帝紀元光元年冬十一月初令郡國舉孝廉各一人後漢書和帝紀永元十三年十一月丙辰詔曰幽並涼州戶口率少邊役眾劇束脩良吏進仕路狹其令緣邊郡口十萬以上歲舉孝廉一人不滿十萬二歲舉一人五萬以下三歲舉一人又順帝紀陽嘉元年十一月辛卯初令郡國舉孝廉限年四十以上諸生通章句文吏能牋奏乃得應選其有茂材異行若顏淵子奇不拘年齒】

祠后土【增漢書武帝紀元鼎四年十一月甲子立后土祠於汾陰脽上唐書明皇紀開元二十年十一月庚申如汾陰祠后土大赦免供頓州今歲稅賜文武官隆勲爵諸州侍老帛武徳以來功臣後及唐隆功臣三品以上一子官】

封周後【增漢書武帝紀元鼎四年十一月行幸滎陽還至洛陽詔曰觀於周室邈而無祀詢問耆老廼得周子嘉其封嘉爲周子南君以奉周祀注子南其封邑之號以爲周後故總言周子南君】

舉孝弟【增漢書宣帝紀地節三年十一月詔曰朕旣不逮導民不明反側晨興念慮萬方不忘元元惟恐羞先帝聖徳故並舉賢良方正以親萬姓歷載臻玆然而俗化闕焉傳曰孝弟也者其爲仁之本與其令郡國舉孝弟有行義聞於鄕裏者各一人】

祀蕭霍【增後漢書明帝紀永平二年十一月甲申遣使者以中牢祀蕭何霍光帝謁陵園過式其墓】置都防【增後漢書明帝紀永平十七年冬十一月初置西域都防戊巳校尉】

白虎議奏【增後漢書章帝紀建初四年十一月壬戌詔下太常將大夫博士議郞郞官及諸生諸儒會白虎觀講議五經同異使五官中郞將魏應承制問侍中淳於防奏帝親稱制臨決如孝宣甘露石渠故事作白虎議奏注今白虎通】

蕭曹紹封【增後漢書和帝紀永元三年十一月癸卯詔曰髙祖功臣蕭曹爲首有世不絕之義曹相國後容城侯無嗣朕望長陵東門見二臣之壠循其遠節毎有感焉忠義獲寵古今所同可遣使者以中牢祀大鴻臚求近親宜爲嗣者須景風紹封以章厥功】

舉武猛【增後漢書安帝紀建光元年十一月癸卯詔三公特進侯卿校尉舉武猛堪將帥者各五人】安身靜體【增後漢書禮儀志冬至前後君子安身靜體百官絕事不聽政擇吉辰而後省事】監察奏事【增漢舊儀惠帝三年相國奏諸禦史監察三輔郡所察者九條監者二歲一更常以十一月奏事】

官都尉【原淮南子十一月官都尉注冬成軍師故官都尉】

舉淹滯【增晉書武帝紀魏咸熙三年十一月乙未令諸郡中正以六條舉淹滯一曰忠恪匪躬二曰孝敬盡禮三曰友於兄弟四曰絜身勞謙五曰信義可復六曰學以爲已】

幸辟雍【增晉書武帝紀泰始六年冬十一月幸辟雍行鄕飮酒之禮賜太常博士學生帛牛酒各有差】作乾象歷【增晉書律曆志漢靈帝時會稽東部尉劉洪作乾象法冬至日日在斗二十二度以術追日月五星之行推而上則合於古引而下則應於今名爲乾象歷】

講武【增北史周髙祖紀建徳二年十一月辛巳帝親帥六軍講武於城東唐書禮志仲冬之月講武於都外前期十有一日所司奏請講武兵部承詔遂命將帥簡軍士】

祭馬步【原隋書禮志隋制仲冬祭馬步於大澤以剛日牲用少牢】

東封泰山【增玊海開元十三年撫州三脊茅生詔張說等於集賢院刋撰東封儀注十一月九日日南至上備法駕登山十日祀昊天上帝於封臺之前壇禮畢還齊宮慶雲隨馬祥風繞輅張說等蹈舞拜賀十一日祀享地只於社首之泰圻壇至嶽西大風裂幕折柱張說昌言海神來迎至升壇休气四塞登歌奏樂有祥風自南而至絲竹之聲飄若天外及禪社首五色云見日重輪十二日上禦朝覲之帳殿朝羣臣大赦天下上制紀泰山銘親札勒於山頂之石中書令張說撰封祀壇頌侍中源乾曜撰禪社首壇頌禮部尙書蘇頲撰朝覲壇頌以紀聖徳】

試薦官【增舊唐書徳宗紀貞元九年十一月甲辰冬制薦官宜令尙書丞郞於都堂訪以理術論時務狀考其通否及歷任考課事迹定爲三等幷舉主姓名仍令禦史一人爲監試如授官後政事能否委禦史臺觀察使以聞而殿最舉主】

宴賜髙年【增唐書太宗紀貞觀十八年十一月庚辰遣使巡問鄭汝懷澤四州髙年宴賜之】上衞士帳【增舊唐書職官志諸府折衝都尉每歲十一月以衞士帳上尙書省天下兵馬之數以聞通典凡府在赤縣爲赤府在畿縣爲畿府衞士以三百人爲團團有校尉五十人爲隊隊有正十人爲火火有備六防馬驢米糧介冑戎器鍋幕貯之府庫以備武事每歲十一月以衞士帳上於兵部以候徴發】獲鹿薦廟【增實錄貞觀十一年十一月乙未狩於濟源之陵山親禦弓矢以所獲鹿薦廟】計偕【增六典禮部尙書侍郞之職掌天下貢舉之政凡舉試之制每歲仲冬率與計偕其科有六一曰秀才二曰明經三曰進士四曰明法五曰書六曰算凡此六科求人之本必取精究理實而升爲第其有博綜兼學須加甄奬不得限以常科又通典唐貢士之科每歲仲冬郡縣館監課試其成者長史會屬僚設賔主有鄕飮酒禮歌鹿鳴之詩旣餞而與計偕】

寫新曆【增集賢注記自置院之後每年十一月內卽令書院寫新曆日一百二十本頒賜親王公主及宰相公卿等皆令朱墨分布具注歷星逓相傳寫謂集賢院本】

寫四部書【增通典初開元五年十一月於乾元殿東廊下寫四部書仍令祕書監馬懷素右防騎常侍褚無量總其事於麗正殿安置爲修書使】

服烏紗帽【增中華古今注武徳九年十一月太宗詔自今以後天子服烏紗帽百官士庶皆同服之】薦麕【增宋史禮志四時薦新仲冬羞以麕】

望祭殿【增宋史禮志凡郊壇値雨雪卽齋宮門望祭殿望拜祭日不設登歌祠官以公服行事】郊廟誓戒【增宋史禮志幹徳元年禮儀使陶谷言饗廟郊天兩日行禮從祀官前七日皆合於尙書省受誓戒自來一日之內受兩處誓戒有虧防潔今擬十一月十六日行郊禮望依禮文於八日先受從事太廟誓戒九日別受郊天誓戒其日請放朝參從之自後百官受誓戒於朝堂宗室受於太廟】

郊前奏告【增宋史禮志建隆四年十一月詔以郊祀前一日遣官奏告東嶽城隍浚溝廟五龍廟及子張子夏廟他如儀】

爟火【增宋史禮志開寶元年十一月郊以燎臺稍遠不聞告燎之聲始用爟火令光明遠照通於祀所】檢按三江【增宋史河渠志大觀元年十一月詔曰禹貢三江旣入震澤底定今三江之名旣失其所水不趨海故蘇湖被患其委本路監司選擇能臣檢按古迹循導使之趨下幷相度圩防以聞於是復詔陳伸方爲發運司屬官再相度蘇州積水】

收納試卷【增宋史選舉志凡命士應舉謂之鏁防試所屬先以名聞得旨而後解旣集什伍相保家狀幷試卷之首署年及舉數塲第鄕貫不得增損移易以仲冬收納月終而畢將臨試期知舉官先引問聨保舉狀僉同而定焉】

幸慶善宮【增冊府元貞觀十六年十一月甲子幸慶善宮召武功之邰城立節三時丰義四鄕士女七十以上及居宮側數百人賜宴父老爭上壽賜帛有差】

功臣門防【增燕翼貽謀錄慶曆元年十一月郊祀赦文功臣不限品數詔私門立防文武臣僚許立家廟已賜門防給官地修建】

齋娘壻攺官【增通鑑景龍三年十一月乙丑上祀南郊齋娘有壻者皆攺官】

宰相堂封【增玉海開元十年十一月乙未詔宰相共食實封三百戶以七丁爲限堂封自此始】徹黃褥【增玊海漧徳元年十一月甲子南郊將升壇有司具黃褥爲道上命徹之】

祠官勿回班【增玊海治平二年十一月壬申祀圜丘故事親祠皇帝將就版位祠官皆回班向上詔勿回班】

薦直講【增玉海景徳二年十一月命邢昺等薦該博端良可爲直講者十人】

市糴【增玉海天聖六年十一月京西谷斗十錢命三司市糴】

更蔭補法【增玉海慶曆三年十一月丁亥更蔭補法詔曰周大司樂掌學政以六藝敎羣國子漢光祿勲典仕籍以四行察三省郞今蔭法之所原古典刑之是憲敝生作法之涼濫起推恩之過故俾宰臣詳爲定令冢嗣先錄以篤爲後之體支子限年以明入官之重設考藝之格立保行之條庶乎位有稱職之才朝多世濟之美非惟爲國造士是乃爲臣立家】

進漢唐故事【增玉海元祐二年十一月壬申詔講讀官遇不開講日具漢唐故事有益政體者二條進入從蘇頌之請也頌每進可爲規戒有補時政者述以已意反復言之】

建北太一宮【增玉海政和八年著雍閹茂之歲太一臨幹維建北太一宮於龍徳宮後直都城之西北隅前殿曰黃祕次曰綂元神貺殿門曰黃祕之門仲冬上辛蕆事】

算學饗祀【增玉海大觀三年十一月算學尊黃帝爲先師風後等配饗商巫咸至周王朴七十人從祀】

民用

厥民隩【原書厥民隩疏仲冬禾稼已入農事閒暇其時之人皆處深隩之室也】

於貉【原詩一之日於貉疏一之日往捕貉取皮庶人自以爲裘】

女功止【增詩入此室處疏從養蠶而至此時一歲之女功止故告婦子令之入室避寒也】伐木取竹箭【原禮日短至則伐木取竹箭集說陰盛則材成故伐而取之大曰竹小曰箭】土功息【增左傳日至而畢注日南至微陽始動故土功息】

不穿井【原淮南子冬至陰气極則北至北極下至黃泉故不可以鑿地穿井】

收莒芋【原孝經援神契仲冬昴星中收莒芋】

買白犬【增四民月令先後冬至各五日買白犬養之以供祖禰】

入小學【增四民月令冬十一月硯水凍命防童讀孝經論語篇章入小學】

寢別內外【增四民月令冬十一月陰陽爭血气防冬至日先後各五日寢別內外】

釀醢【增四民月令冬十一月可釀醢】

糴秔稻【增四民月令冬十一月糴秔稻粟豆麻子】

咸葅【原荊楚歲時記仲冬之月采擷霜蕪菁葵等雜菜幹之並爲咸葅有得其和者並作金釵色汁酸美醒酒所宜也】

掘土取筍【增齊民要術永嘉記曰凡諸竹筍十一月掘土取皆得長八九寸十一月筍土中已生但未出須掘土取】

采莧【增名醫別錄莧實一名莫實細莧亦同生淮陽川澤及田中葉如藍十一月采景曰細莧卽是糠莧食之乃勝而並冷利被霜乃熟故云十一月采】

蘘荷【增圖經本艸蘘荷荊襄江湖閒多種之荊楚歲時記云仲冬以鹽藏蘘荷用備冬儲又以防蠱】楓香脂【增圖經本艸楓香脂南方及關陜多有之實大如鴨卵曝漧可燒十一月采之其皮性澀止水痢水煎飮之】

瑰蒓【增爾雅翼蒓菜十一月萌在泥中麤短名瑰蒓味苦體澀取以爲羮猶勝雜菜宜雜鮒鯉爲羮又宜老人】

造酒【增癸辛雜識凡造酒冬至前最佳勝於臘中蓋气未動故也今造鹽菜者亦必於冬至前則可以久畱矣】

種附子【增彰明附子記其播種以冬盡十一月止】

修池塘【增農桑撮要十一月修池塘宜於農隙之時塡補圩岸令髙中閒要挑掘令深則聚水寛廣可以防有漧旱漑灌田禾】

采臼子【增農政全書采臼子在中冬但以熟爲候采須連枝條剝之但畱取指大以上枝其小者總無子亦宜剝去則明年枝實俱繁盛】

生气在戍【原遵生八牋仲冬之月生气在戍坐臥宜向西北】

種大小麥【增便民圖纂十一月種大小麥稻收割畢將田鋤成行瓏令四畔溝洫通水下種以灰糞蓋之諺云無灰不種麥須灰糞均調爲上宜雪壓易長】

壅椒【增便民圖纂十一月壅椒宜用焦土幹糞培壅與艸蓋免致凍死遇旱用水澆灌此物乃陽中之樹所以不耐寒】

羊羔酒【增便民圖纂十一月羊羔酒宣和殿方米一石蒸熟後蒸羊肉七斤麪十四斤將肉切四方仍爛煮杏仁一斤同煮畱汁七鬥將飯麪加木香一兩同醞毋下水十日成酒味極甘滑】

香蘿卜【增便民圖纂十一月香蘿卜切作骰子塊鹽腌一宿曬漧姜絲橘絲蒔蘿茴香拌勻煎滚常醋潑用磁器盛曝漧收貯】

腌鴨子【增便民圖纂自冬至後皆可腌鴨子每鴨子一百个用鹽十兩灰三升米飮調成團收幹甕內可畱至來年夏閒食】

冬菜【增家塾事親十一月腌冬菜取上好菜洗淨用艸束一周時下缸每百觔入鹽七斤壓以石塊三日後畨一次去石待鹽水入菜三日後仍以石壓半月可食每株絞緊入壇內納實以原咸水浸之可至來夏不壞】

種油菜【增務本新書十一月種油菜稻收畢鋤田如麥田法旣下菜種和水糞之芟去其艸再糞之雪壓亦易長明年初夏閒收子取油甚香美】

枳籬【增務本新書十一月農隙之時方可作園籬用枳實樹周行均種直至來春削橫校必畱距否則凍死種刺楡及栁亦通】

藏金橘【增常氏日錄十一月收藏金橘法安錫器內芝蔴雜之經久不壊若橙橘之屬藏菉豆中極妙勿近米邊見米卽爛】

收蔗【增備用時令十一月收蔗法蔗性𨿽硬而極寒則凍蔗旣起塲於冬至後必掘土坑丈深埋蔗於中而土覆之以封初陽之气則可至來春不壞】

食雉兔【增食物本艸雉肉味酸寒無毒𨿽野味之貴食之損多益少十一月食之有補兔肉味辛平無毒主補中益气孟詵云十一月可食服丹石人相宜以其性冷故也不宜與姜橘同食】

食麞【增食物本艸麞肉味甘溫無毒補益五臟十一月食之甚美餘月食之動气】

窖藏花木【增北京歲華記十一月人家墐戶藏花木於窖】

趙孟頫十一月耕詩【增農家値丰年樂事日熙熙黒黍可釀酒在牢羊豕肥東鄰有一女西鄰有一兒兒年十五六女大亦可笄財禮不求備多少取隨宜冬前與冬後婚嫁利此時但願子孫多門戶可扶持女當力蠶桑男當力耘耔】

趙孟頫十一月織詩【增冬至陽來復艸木潛滋萌君子重其然吾道自此亨父母坐堂上子孫列前榮再拜稱上壽所願百福幷人生屬明時四海方太平民無札瘥者厚澤敷羣情衣食茍給足禮義自此生願言興學校庶幾敎化成】

物候

鳥獸氄毛【原書鳥獸氄毛疏仲冬鳥獸皆生耎毳細毛以自溫暖】

鵲巢【增詩維鵲有巢箋鵲之作巢冬至架之至春乃成淮南子陽生於子故十一月日冬至鵲始架巢】冰壯地坼【原禮冰益壯地始坼呂氏春秋注立冬後三十日大雪節故冰益壯地始坼凍裂也】鶡旦不鳴【原禮鶡旦不鳴集說鶡旦夜鳴求旦之鳥也呂氏春秋注鶡旦山鳥陽物也是月陰盛故不鳴也】

虎始交【原禮虎始交呂氏春秋注虎乃陽中之陰也陰气盛以也】

蕓荔生【原禮蕓始生荔挺出注蕓香艸也荔挺馬防也疏蕓始生荔挺出者以其具香艸故應陽气而出後漢書陳寵傳冬至之節陽气始萌故十有一月有蘭射幹蕓荔之應傅亮冬至詩星昴殷仲冬短晷窮南陸柔荔迎時萋芳蕓應節馥】

蚯蚓結【原禮蚯蚓結疏結猶屈也蚯蚓出穴屈首下向陽气气動則宛而上首故其結而屈也】麋角解【原禮麋角解疏麋爲陰獸冬至陰方退故解角從陰退之象夏小正隕麋角傳隕墜也曰冬至陽气至始動諸向生皆蒙蒙符矣故麋角隕記時焉爾】

水泉動【原禮水泉動集說水者天一之陽所生陽生而動言枯涸者漸滋發也淮南子日冬至井水盛盆水溢】

艸萌而赤【增公羊傳春王正月疏凡艸物皆十一月動萌而赤】

樹棗【原淮南子十一月其樹棗注棗取其赤心也】

蘭射幹生【原易通卦驗十一月廣莫風至則蘭射幹生射音亦卽今之烏扇】

次羔【增廣雅羊以仲冬產者爲次羔】

雉鳴【增爾雅翼十一月雷在地中雉先知而鳴】

河豚【增爾雅翼防今之河豚其出有時率以冬至後來每三頭相從號爲一部江陰得之最早率以冬至日輒有之故說者解易信及豚魚以爲卽此蓋中孚十一月冬至之卦此魚應之而來是信之著者也】桂枝瓜【增廣志桂枝瓜長一尺餘蜀地食瓜冬至熟】

冬李【增齊民要術廣志有冬李十一月熟】

款冬花【增名醫別錄款冬花生常山山谷及上黨水旁十一月采花陰漧傅咸款冬賦序予曾逐禽登於北山於時仲冬之月冰淩盈谷積雪被崖顧見款冬煒然始敷】

貼梅花【增楊允孚灤京雜詠詩試數牕間九九圖餘寒消盡暖回初梅花防徧無餘白看到今朝是杏株自注冬至後貼梅花一枝於牕間佳人曉妝日以胭脂圖一圈八十一圈旣足變作杏花卽暖回矣】茶梅花【原艸花譜茶梅花開十一月中正諸花凋謝之候花如鵝眼錢而色粉紅心黃開且耐久望之雅素無此則子月虛度矣】

早梅【增性理大全程子曰早梅冬至已前發方一陽未生然則發生者何也其榮其枯此萬物一个陰陽升降大節也然逐枝自有一个榮枯分限不齊此各有一干坤也各自有个消長只是个消息惟其消息此所以不窮】

夏枯艸生葉【增本艸綱目夏枯艸生平澤冬至後生葉似旋復】

雷陽種稻【原一綂志雷陽界稻十一月下種雪耕耘】

治牡丹法【原遵生八牋治療牡丹法冬至前後以鐘乳粉和硫黃一二錢掘開泥培之則花至來春大盛種時以白斂拌土欲絕蠐螬土蠶食根有蛀眼以硫黃末入孔杉木削鍼鍼之虫斃若有空眼處折斷捉虫亦可】

盫芙蓉條【增花譜盫芙蓉條十一月斫舊枝條盫稻艸灰內二日乃種】

栽菊【增羣芳譜凡要菊盛花大更無別法十一月大小雪中分盆邊旺苗栽之如未發苗有靑葉頭白芽者種之遮霜雪要見日色開春花自盛】

占驗

愆候【原禮仲冬行夏令則其國乃旱氛霧冥冥雷乃發聲注午火之气所克也又行秋令則天時雨汁瓜瓠不成國有大兵注酉金之气所滛也又行春令則蝗虫爲敗水泉咸竭民多疥癘注卯木之气所泄也】占晷景歲星【增史記天官書冬至短極縣土炭炭動鹿解角蘭根出泉水躍略以知日至要決晷景歲星所在五穀逢昌其對爲衝歲乃有殃正義言晷景歲星行不失舍則無災異五穀逢其昌盛若晷景歲星行而失舍有所衝則歲乃有殃】

天泉【增史記天官書困惇歲歲陰在子星居卯以十一月與氐房心晨出曰天泉元色甚明江池其昌不利起兵其失次有應在昴】

曰南不極【增漢書天文志冬至日南極晷長南不極則溫爲害】

占明年夏至【增淮南子冬至加三日則夏至之日也注冬至後三日則明年夏至之日】占後年冬至【增淮南子歲遷六日終而復始注今年以子冬至後年以午冬至】

晷如度【增易通卦驗冬至之日樹八尺之表日中視其晷晷如度者其歲美人民和順】

云送迎日【增易通卦驗冬至日謹候見云迎送從其鄕來歲美民和春秋感精符南至有云迎日年丰之象尙書璇璣鈐冬至陰雲祁寒有云迎日者來歲大美玉海開元十一年十一月癸酉日長至太史奏有云迎日祥風至日有冠珥太平之嘉應】

虛風【原京房易占冬至日南風爲虛風舊傳入夜半至者其民皆臥而弗犯故其歲民少病晝至者民皆中於虛風當病】

虹出占【增京房易占虹以冬至四十六日內出東北方貫艮中春多旱夏多火災粟貴】

候赦法【增風角書候赦法冬至後盡丁巳之日有風從已上來滿三日以上必有大赦】

米價占【增紀歷撮要冬至前米價長貧兒受長養冬至前米價落貧兒轉消索】

冬至後得壬【原紀歷撮要淸臺占法云冬至後一日得壬炎旱千里二日得壬小旱三日得壬平四日得壬五穀丰五日得壬少水六日得壬大水七日得壬河決流八日得壬海翻騰九日得壬大熟十日至十二日得壬五穀不成】

五星在東【增玉海慶曆三年十一月壬辰五星皆在東方占曰中國安寧】

朔日占【原陶朱公書朔日値大雪或冬至皆主有災風雨主麥好西風主盜賊起】

觀云【原陶朱公書冬至日觀云須於子時至平旦觀之若靑雲北起主歲稔民安赤云主旱黑雲主水白雲主人災黃雲大熟無雲主凶】

占風【原陶朱公書冬至日占風若南風主谷貴北風主歲稔西風主禾熟若東南風久有重霧主水西南風主久陰諺云冬至西南百日陰半晴半雨到淸明】

占晴雨【增農政全書十一月冬至諺曰幹冬濕年坐了種田又云閙熱冬至冷淡年蓋吳人尙冬至欲晴故也或云冬至雨年必晴冬至晴年必雨此說頗準嘉興縣誌冬至晴主來歲稔】

三星入地【增金臺記聞北人驗時以天明三星入地爲河凍之候正徳丙寅冬至在十一月二十八日都下寒最遲而河亦遲凍是月望日與諸吉士早朝共試觀之黎明三星正入地而河冰亦適合云】彌陀生曰【增嘉定縣誌十一月十七爲彌陀生日忌南風相傳有偈雲南風吹我面有米也不賤北風吹我背無米也不貴極驗】

雜紀

獻師子犬爵【增後漢書和帝紀永元十三年冬十一月安息國遣使獻師子及條枝大爵】校獵上林【增後漢書安帝紀延光二年十一月甲辰校獵上林苑】

周冕【增白虎通麻冕者何周宗廟之冠也禮曰周冕而祭十一月之時陽气冕仰黃泉之下萬物被施前冕而後仰故謂之冕】

委貌【增白虎通士冠經曰委貌周道所以謂之委貌何周綂十一月爲正萬物萌小故爲冠飾最小故曰委貌委貌者委曲有貌也】

焚雉頭裘【增晉書武帝紀咸寧四年十一月太醫司馬程據獻雉頭裘帝以奇技異服典禮所禁焚之於殿前】

鑄陰燧【增搜神記夫金之性一也以五月丙午日中鑄爲陽燧以十一月壬子夜半鑄爲陰燧】髙陽氏正【增宋書禮志髙陽氏以十一月爲正玊以赤繒】

獻楛矢石砮【增宋書符瑞志孝武帝大明三年十一月己巳肅愼氏獻楛矢石砮髙麗國譯而至】接輿釋遊論【增魏書成淹傳顯祖於仲冬之月欲巡漠北朝臣以寒甚固諫並不納淹上接輿釋遊論顯祖覽之詔尙書李防曰卿等諸人不如成淹論通釋人意乃勅停行】

采旁勃【增齊民要術神仙服食經曰七禽方十一月采旁勃旁勃白蒿也白兔食之壽八百年】夢中得瓜【增孝子傳焦華西秦時人父病甚仲冬思瓜求之不得忽夢一人黃冠謂曰聞子父病思瓜故送瓜以助子華拜受之及寤瓜在手馨香非常父食而愈】

子弟隨官所【增唐書太宗紀貞觀元年十一月己未許子弟年十九以下隨父兄之官所】獲瑞石【增唐書太宗紀貞觀十七年十一月壬午以涼州獲瑞石赦涼州】

東女國正月【增舊唐書東女國東女國以十一月爲正】

獻馴象【增實錄大歷六年十一月文單國王來朝獻馴象十有一宰臣上言曰春秋載異國之朝周書美西旅之獻重其徳化及遠也】

金桃銀桃【增唐防要貞觀九年十一月康國獻金桃銀桃詔令植苑中】

得古犁鏵【增唐會要開元二十九年十一月陜郡太守李齊物鑿三門山路通流便漕運開渠得古犁鏵三於石下皆有文曰平陸遂攺河北縣爲平陸】

麟食嘉禾【增唐會要元和七年十一月梓州上言龍州界嘉禾生有麟食之每來一鹿引之羣鹿隨之使畫工就圖之幷嘉禾一函以獻】

置飛騎【增通鑑貞觀十二年十一月丁未初置左右屯營飛騎於元武門以諸將軍領之又簡飛騎才力驍健善騎射者號百騎衣五色袍乘駿馬以虎皮爲韉凡遊幸則從焉】

宣示玉牒【增通鑑開元十三年十一月丙戌至泰山上問禮部侍郞賀知章曰前代玉牒之文何故祕之對曰或密求神仙故不欲人見上曰吾爲蒼生祈福耳乃出玉牒宣示羣臣】

馬色如雲錦【增通鑑開元十三年十一月丙戌至泰山太僕卿王毛仲以牧馬數萬匹從色別爲羣望之如雲錦上嘉毛仲之功癸巳加毛仲開府儀同三司】

賜刺史酒【增通鑑開元十三年十一月甲午車駕發自泰山庚申上還至宋州宴從官於樓上刺史寇泚預焉上謂張說曰向者屢遣使臣分巡諸道察吏善惡今因封禪歷諸州乃知使臣負我多矣懷州刺史王丘魏州刺史崔沔濟州刺史裴耀卿三人者不勞人以市恩眞良吏矣顧謂宼泚曰比亦屢有以酒饌不丰訴於朕者知卿不借譽於左右也自舉酒賜之宰臣帥羣臣起賀樓上皆稱萬歲】

酒杯種瓜【原續仙傳馬湘有道術嘗於江南刺史馬植坐上仲冬月以酒杯盛土種瓜須臾引蔓生實食之味甚美】

幸韋嗣立莊【增冊府元景龍三年十一月庚子幸兵部尙書韋嗣立莊捨宴賜甚厚特封谷爲幽棲谷】

宰相生日賜宴會【增宋史禮志大中祥符五年十一月以宰相王旦生日詔賜羊三十口酒五十壺米麪各二十斛令諸司供帳京府具衙前樂許宴其親友旦遂會近列及丞郞給諫修史屬官】醴泉出【增宋史五行志大中祥符八年十一月通州軍言醴泉出汶山下有疾者飮之皆愈】木有文【增宋史五行志至道六年十一月襄州民劉士家生木有文如魚龍鳳鶴之狀】

賜供禦筆【增宋防要祥符二年十一月丁巳內出太宗鏤文紅管供禦筆十二管分賜王旦以下人一雙】

郊祀天貺【增宋會要乾道九年十一月四日詔郊祀免奏瑞符九日親郊十一日宰臣曾懷等奏郊祀禮成兼以瑞雪應時未明而霽以至靑城宿齋圜丘蕆事天气澄爽此皆聖徳昭著髙穹防格上曰君臣之間正當修飭以答天貺】

鏈方諸【增太平廣記感應經方諸用十一月壬子日夜半時鏈五色石爲之狀如圬杯向月卽得津水】一陽三水【增澠水燕談錄王元規慶曆末赴吏部選一夕夢一人衣冠髙古因訪以當授何地官期早晚書八字與之云時生一陽體合三水旣覺不悟意及注官河南河淸主簿凡三字從水到官日正冬至】梅市【增成都古今記十一月梅市】

丹書臺【增玉海黃初元年十一月祡於繁陽有黃鳥銜丹書集於尙書臺於是攺元】

觀衞士還營【增玉海大中祥符九年十一月丁丑車駕至自泰山上禦乾元樓召近臣觀衞士甲馬還營乙酉大宴含光殿勞旋也】

禱雪【增玉海雍熙二年十一月戊子以時雪未防命羣臣分禱京師祠廟是日雨雪上大悅制詩二首賜宰相等令屬和】

乞四體書【增玉海淳化五年十一月丁巳上出四體書所賦詩艸書者尢絕妙蘇易簡頓首告上乞之呂蒙正亦欲得焉易簡前奏曰臣先請蒙正已不及矣上笑而賜之】

新定韻略【增玉海景徳四年十一月戊寅詔攽行新定韻略送冑監鏤板先以舉人用韻多異詔殿中丞丘雍重定切韻陳彭年言省試未有條格命晁回崔遵度等詳定刻於韻略之末】

瑞雪命題【增玉海祥符三年十一月壬午己丑上作瑞雪詩賜近臣和壬辰召陳從易劉筠對崇和殿上謂向敏中等曰從易軰文可觀令卽席賦瑞雪歌上命題陳彭年筆授上覽之賜緋魚】

河淸【增玉海祥符三年十一月庚子陜州言寶鼎縣河淸遣官往祭羣臣稱賀】

賦師子詩【增玉海祥符四年十一月丁丑出占城國所獻師子命近臣視之上作七言詩預觀者咸賦又作長歌令近臣屬和】

甘露【增玉海祥符九年十一月壬寅甘露防玉淸昭應宮太初殿檜柏上作歌羣臣皆和甲辰防會靈觀柏木上作七言六韻詩羣臣咸和】

太平瑞聖花【增玉海天聖六年十一月癸卯益州獻異花似桃四出上異之目爲太平瑞聖花】賜笏頭金帶【增玉海慶曆八年十一月癸亥賜王貽永李用和笏頭金帶故事非二府文臣不賜惟張耆在密院兼侍中嘗賜之】

書大成殿牓【增玉海紹興六年十一月上書大成殿牓賜成都府學用敎授範仲殳請也學殿建於東漢之初平漢人以大隸記修築歲月刻於東楹至今九百四十三年天下棟宇之古無過於此】景靈宮行禮【增玉海紹興十九年太史令胡平言十一月十二日行禮景靈宮登輦出內天气開明見帝坐及三臺星體明耀十三日車駕至靑城陰霧收斂登壇至禮畢天气澄肅星月明瑩回鑾肆赦有彩雲之瑞乞宣付史館從之上因是親制喜霽詩宰輔從臣皆和以進】

鼓舞乞寒【增文獻通考康居國十一月鼓舞乞寒以水交潑爲樂】

髙麗祭天【增文獻通考髙句麗歲以建子月祭天】

壽星臨帝座【增天中記嘉祐八年冬十一月京師有道人遊卜於市莫知所從來貎體古怪不與常飮酒無算未嘗覺醉都人士異之相與諠好事者潛圖其狀後近侍逹帝引見賜酒一石飮及七斗次日司天臺奏壽星臨帝座忽失道人所在仁宗嘉嘆久之】

瑞冰【增泊庵集永樂十五年十一月金水河太液池冰凝結眾像態狀奇巧其時密雲亦獻瑞冰如水晶含玉者凡七與金水河所結無異】

送丸擊鼓【增北京歲華記十一月琢石如彈丸置於地童子以足送之前後交擊爲勝始擊羯鼓鼓用鐡爲圍單皮覆之每十人五人聚擊女子亦然】

晉十一月折楊柳歌【增素雪任風流樹木轉枯悴松柏無所憂折楊柳寒衣履薄冰歡詎知儂否】

李賀十一月樂詞【增宮城團凜嚴光白天碎碎墮瓊芳撾鐘髙飮千日酒卻天凝寒作君壽禦溝泉合如環素火井溫泉在何處】

禦定月令輯要卷十九﹤史部﹐時令類﹐禦定月令輯要﹥

欽定四庫全書

禦定月令輯要卷二十

十二月令

天道

月卦臨【原易臨剛浸而長本義臨進而淩逼於物也二陽浸長以逼於陰故爲臨十二月之卦也增周易集觧幹九二見龍在田幹寶曰陽在九二十二月之時自臨來也】

栗烈【原詩二之日栗烈疏二之日建丑之月也栗烈爲寒气季冬之月無風亦寒】

日在婺女【原禮季冬之月日在婺女集說女在子元枵之次也】

中星【原禮昏婁中旦氐中淮南子注婁西方白虎之宿氐東方蒼龍之宿】

律中大呂【原禮律中大呂集說大呂醜律長八寸二百四十三分寸之百四增漢書律曆志大呂呂旅也言陰大旅助黃鐘宣气而牙物也位於丑在十二月淮南子大呂之數七十六主十二月下生夷則白虎通十二月律謂之大呂何大大也呂者拒也言陽气欲出陰不許也呂之爲言拒者旅抑拒難之也許善心神雀頌歳次上章律諧大呂】

日窮於次【原禮日窮於次疏日窮於次者謂去年季冬日次於元枵從此以來每引移次他辰至此月窮盡還次元枵故云日窮於次】

月窮於紀【原禮月窮於紀疏月窮於紀者紀猶防也去年季冬月與日相防於元枵自此以來月與】

【日相防在於他辰至此月窮盡還復防於元枵故雲月窮於紀】

星回於天【原禮星回於天疏星回於天者謂二十八宿隨天而行每日𨿽周天一匝早晚不同至於此月復其故處與去年季冬早晚相似故云星回於天】

數終歳始【原禮數將幾終歳且更始疏幾近也以去年季冬至今年季冬三百五十四日未滿三百六十五日未得正終惟近於終故云數將幾終此月旣終歳且更始】

日在北陸【增左日在北陸疏日在北陸夏之十二月也】

塗月【原爾雅十二月爲塗】

招搖指醜【原淮南子季冬之月招搖指丑增晉書樂志十二月之辰謂爲醜丑者紐也言終始之際以紐結爲名也】

極寒【增易稽覽圖冬至後三十日極寒】

陰陽南還【增春秋繁露冬月盡而陰陽俱南還陽南還出於寅陰南還入於戌此陰陽所始出地入地之見處也】

物動用事【原說文醜紐也十二月萬物動用事象手之形時加丑亦舉手時也】

杪歳【增晉書桓彛論交霜雪於杪歳晦風雨於將晨】

剛柔始交【增周易集觧屯剛柔始交而難生崔憬曰十二月陽始浸長而交於陰故曰剛柔始交萬物萌芽生於地中有寒冰之難故言難】

艮止【增周易集觧艮以止之荀爽曰謂建丑之月消息畢止也】

大禁月【增田家五行十二月謂之大禁月忽有一日稍暖卽是大寒之】

季冬【原梁元帝纂要十二月曰季冬傅休奕詩季冬時慘烈猛寒不可勝】

暮冬【原梁元帝纂要十二月曰暮冬杜甫詩髙唐暮冬雪壯哉舊瘴無復似塵埃】

暮歳【原梁元帝纂要十二月曰暮歳盧諶歳暮詩亹亹圓象運悠悠方儀廓忽忽歳雲暮遊原采蕭藿】杪冬【原梁元帝纂要十二月曰杪冬除月暮節】

窮冬【增杜甫詩窮冬急風水江山云物昏】

臘雪【增皇甫冉西齋對雪詩對酒閒齋晚開軒臘雪時花飄疑節色淨潤簾幃】

蕭子云歳暮直廬賦【原日躔女度歳華雲暮衡輕炭燥權重泉涸藏元武於太陰蟄騰蛇於髙霧日臨圭而易落晷中杙而南傃凝寒气於廣庭洞曾陰於端廡】

歐陽修漁家傲詞【增十二月嚴凝天地閉莫嫌臺榭無花卉惟有酒能欺雪意增豪气直教耳熱笙歌沸】

節序

火星中【增周禮天官淩人斬冰注火星中大寒冰方盛之時疏火星中謂十二月平旦火星中於十二月小寒節大寒中是冰方盛之時也】

初臘【原史記秦紀惠文君十二年初臘正義十二月臘日也秦惠文王始效中國爲之故云初臘獵禽獸以歳終祭先祖因立此日也風俗通臘者獵也言田獵取獸以祭祀其先祖也或曰臘者接也新故交接故大祭以報功也】

嘉平【原史記秦始皇紀三十一年十二月更名臘曰嘉平茅盈內紀始皇三十一年九月庚子盈髙祖父蒙字初成乃於華山之中乘雲駕龍白日升天先是其邑謠歌曰神仙得者茅初成駕龍上升入太淸時下元洲戲赤城繼世而往在我盈帝若學之臘嘉平始皇聞謠歌而問其故父老具對曰此仙人之謠勸帝求長生之術於是始皇欣然乃有尋仙之志因攺臘曰嘉平】

臘明日【增史記天官書臘明日人眾卒歳一防飲食陽气故曰初歳】

小寒【原淮南子冬至加十五日斗指癸則小寒音比應鐘增三禮義宗小寒爲節者亦形於大寒故謂之小言時寒气猶未極也】

大寒【原淮南子小寒加十五日斗指丑則大寒音比無射增三禮義宗大寒爲中者上形於小寒故謂之大十一月一陽爻初起至此始徹陰气出地方盡寒气並在上寒气之逆極故謂大寒】

蒼陽云【增易通卦驗小寒合凍蒼陽云出氐】

黑陽云【增易通卦驗大寒降雪黒陽云出心】

戌臘【原後漢書禮儀志季冬之月星廻歳終陰陽以交勞農大享臘注漢氏以午祖以戌臘午南方故以祖冬者歳之終物畢成故以戌臘增風俗通臘者所以迎刑送徳也大寒至常恐陰勝故以戌日臘戌者溫气也】

瘦羊博士【原後漢書甄宇注建武中每臘詔書賜博士一羊羊有大小肥痩時博士祭酒議欲殺羊分肉又欲投鉤宇恥之因先自取其最痩者由是不復有爭訟後召會問痩羊博士所在京師因以號之】黃羊祀竈【原後漢書陰興傳初陰氏世奉管衝之祀謂爲相君宣帝時陰子方者至孝有仁恩臘日晨炊而竈神形見子方再拜受家有黃羊因以祀之自是以後暴至巨富田有七百餘頃輿馬僕比於邦君故後常以臘日祀竈而薦黃羊焉】

用漢祖臘【原後漢書陳寵傳寵曾祖父咸莽召以爲掌宼大夫謝病不肻應父子相與歸鄕裏閉門不出入猶用漢家祖臘人問其故咸曰我先人豈知王氏臘乎】

臘會【原後漢書鄭注元年十一二隨母還家正臘會同列十數人皆美服盛飾語言閒通元獨漠然如不及母私督數之乃曰此非我志不在所願也】

三戌爲臘【原說文冬至後三戌爲臘祭百神增西溪叢語宋用漢臘蓋冬至後第三戌火墓日也】賜祀門戶直【增漢官儀臘賜大將軍三公錢各二十萬牛肉二百斤粳米二百斛特進侯十五萬卿十萬校尉五萬尙書三萬侍中將大夫各二萬千石六百石各七千虎賁羽林郎二人共三千以爲祀門戶直】

膢臘【原風俗通韓子書山居谷汲者膢臘而買水楚俗常以十二月祭飲食也又曰嘗新始殺也食新曰膒膢】

稱臘別名【原獨斷四代稱臘之別名夏曰嘉平殷曰淸祀周曰大蠟漢曰臘】

五帝臘祖【原獨斷五帝臘祖之別名靑帝以未臘卯租赤帝以戌臘午祖白帝以丑臘酉祖黑帝以辰臘子祖黃帝以辰臘戌祖魏臺訪議王者各以其行之盛祖以其終臘水始生於申盛於子終於辰故水行之君以子祖辰臘火始生於寅盛於午終於戌故火行之君以午祖戌臘木始生於亥盛於卯終於未故木行之君以卯祖未臘金始生於己盛於酉終於丑故金行之君以酉祖丑臘土始生於未盛於戌終於辰故土行之君以戌祖辰臘】

歳終大祭【原獨斷臘者歳終大祭縱吏民宴飲非迎气故但送不迎】

元枵之次【增月令章句自須女二度至危十度謂之元枵之次小寒大寒居之齊之分野】臘蠟同日【原玉燭寶典臘者祭先祖蠟者報百神同日異祭也長編建隆四年和峴言聖朝以臘前七日蠟恐不應於禮請依開元故事蠟臘同用戌日】

小歳【原四民月令臘明日謂小歳進酒尊長修刺賀君師徐爰家儀蠟本施祭故不賀其明爲小歳賀稱初歳福始慶無不宜】

節日取柴【原晉書範喬喬邑人臘夕盜斫其樹人有告者喬佯不聞邑人愧而歸之喬往諭曰卿節日取柴欲與父母相歡娛耳何以愧爲】

神農置臘【增物原神農初置臘節】

口脂【原唐書百官志中尙署臘日獻口脂酉陽雜俎臘日賜北門學士口脂蠟脂盛以碧鏤牙筩杜甫臘日詩臘日常年暖尙遙今年臘日凍全消侵陵雪色還萱艸漏泄春光有栁條縱酒欲謀良夜醉還家初散紫宸朝口脂面藥隨恩澤翠管銀罌下九霄】

伏獵侍郎【原唐書嚴挺之傳李林甫與張九齡同輔政戶部侍郎蕭炅林甫所引不知書嘗與挺之言稱烝嘗伏臘乃爲伏獵挺之白九齡省中而有伏獵侍郎乎乃出炅岐州刺史】

滕六巽二【原幽怪錄晉州刺史蕭至忠將以臘日出獵前一日有樵者見禽獸百許祈於元冥使者使者令老麋祈於東谷嚴四嚴四曰若令滕六降雪巽二起風不復出矣天未明忽風雪大作刺史不復出】竊食祭先【原歳華紀麗矜竊食注韓卓字子助陳畱人臘日奴竊食祭先人卓義其心矜而免之】賜神藥【原歳華紀麗尹軌或賜於神藥注尹軌字公度晉太康元年臘日過洛陽城西一家求宿主人以明旦是臘意不容又以曽聞公度名因爲設酒至旦乃賜主人神藥一丸而去】

脂花餤【原云仙雜記洛陽人家臘日造脂花餤】

種麥豆【增種樹書臘日種麥及豆來年必熟】

萱艸麪【增食譜張手美家臘日萱艸麪】

獨立仙【增淸異錄孟昶時每臘日內官各獻羅體圈金花樹子梁守珍獻防憂花縷金於花上曰燭立仙】

臘日校獵【增宋史禮志太宗常以臘日校獵諭從臣曰臘日出狩以順時令緩轡從禽是非荒也回幸講武防張樂賜羣臣飲遼史禮志臘儀臘十二月辰日前期一日詔司獵官選獵地其日皇帝皇后焚香拜日畢設圍命獵夫張左右翼司獵官奏成列皇帝皇后升轝多囉倫穆騰以酒二尊盤飱奉進北南院大王以下進馬及衣皇帝降輿祭東畢乘馬入圍中皇太子親王率羣官進酒分兩翼而行皇帝始獲羣臣進酒上壽各賜以酒至中食之次親王大臣各進所獲及酒訖賜羣臣飲還宮應歷元年冬漢遣使來賀自是遂以爲常儀劉禹錫連州臘日觀莫徭獵西山詩海天殺气薄蠻軍步伍囂林紅葉盡變原黑艸初燒圍合繁鉦息禽興大斾搖張羅依道口嗾犬上山腰猜鷹慮奮迅驚鹿時局跳瘴云四面起臘雪半空消箭頭余鵠血鞍旁見雉翹日暮還城邑金笳麗譙】

賜貢使衣馬【增遼史太宗紀防同八年十二月戊辰臘賜諸國貢使衣馬】

綽哈雅布【原遼史禮志臘辰日天子率北南臣僚並戎服戊夜坐朝作樂飲酒等第賜甲仗羊馬國語謂是日爲綽哈雅布綽哈兵也雅布令其行也】

內椒井中【原飬生要論十二月臘夜令人持椒臥井旁無與人言內椒井中除疫病】

權徳輿臘日龍沙防詩【增外寒江千里色林中罇酒七人期寧知臘日龍沙防卻勝重陽落帽時】

蘇軾臘日遊孤山訪惠勤惠思二僧詩【增天欲雪云滿湖樓臺明滅山有無水淸石出魚可數林深無人鳥相呼臘日不歸對妻孥名尋道人實自娛道人之居在何許寶雲山前路盤紆孤山孤絕誰肻廬道人有道山不孤紙窓竹屋深自暖擁坐睡依團蒲天寒路遠愁僕夫整駕催歸及未晡出山廻望云木合但見野鶻盤浮圖玆遊淡薄歡有餘到家恍如夢蘧蘧作詩火急追亡逋淸景一失後難摹】

楊萬里臘裏立春詩【增嫩日催靑出凍荄小風吹白落疎梅殘冬未放春交割早有黃蜂紫蝶來】

日次

初一日

防髙裏祠后土【增漢書武帝紀太初元年十二月防髙裏祠后土東臨勃海望祠蓬萊又郊祀志十二月甲午朔上親禪髙裏祠后土臨勃海將以望祀蓬萊之屬幾至殊庭焉】

設防作樂【增北史西域波斯國尢重十二月一日其日人庶以上各相命召設防作樂以極歡娛】玉華殿雪詩【增宋史禮志雍熙三年十二月一日大雨雪帝喜禦玉華殿召宰臣及近臣謂曰春夏以來未嘗飲酒今得此嘉雪思與卿等同醉又出禦制雪詩令侍臣屬和】

進太平總類【增實錄太平興國八年十一月庚辰詔史館所修太平總一千卷宜令日進三卷朕當親覽焉自十二月一日爲始宰相宋琪等言曰天寒景短日閱三卷恐聖躬疲倦上曰朕性喜讀書頗得其趣開卷有益豈徒然也因知好學者讀萬卷書非虛語耳】

賜餐【增玉海淳化二年十二月丙寅朔上禦文徳殿羣臣入閤禮畢賜百官廊下餐】

十二月一日夜南嶽夫人作與許長史【增靈谷秀瀾榮藏身棲巖京被均衮龍帶索齊玉鳴形盤幽遼裏擲神太霞庭霄上有陛賢空中有眞聲仰我曲晨飛案此緑軒軿下觀八度內俯嘆風塵縈解脫遺波浪登此眇眇身擾競三津竭奔馳割爾齡】

十二月一日夜南嶽夫人又吟寄許玉斧詩【增飛輪髙晨臺控轡元壠隅手攜紫皇倐忽八風驅玉華翼緑幃靑帬扇翠裾冠軒煥崔巍佩玲帶月珠薄入風塵中塞鼻逃當塗臭腥凋我气百阿令心䢐何不飈然起蕭蕭步太虛】

楊愼十二月朔旦南郊扈從省牲詩【增天仗雲門外宵衣曉漏前蒼龍旂影動朱鷺鼓聲傳星爛甘泉燭霜淸泰畤煙南郊新警蹕重覩孝皇年】

初二日

降聖閣【增唐防要天寶七載十二月二日元皇帝降於朝元閣攺爲降聖閣】

承天節【原宋史眞宗紀幹徳六年十二月二日生於開封府第至道三年八月庚子命以十二月二日爲承天節】

修官制【增玉海元祐八年十二月二日乙巳左僕射呂大防言乞仿唐六典置局修官制一書以爲國朝大典詔於祕書省置局令範祖禹王欽臣編修宋匪躬晁補之檢討】

白鶴橋【原句容縣誌茅山形如己字亦名已山漢永元間茅氏兄弟三人乘鶴至此今縣東三里有白鶴橋大茅君以嘉平月二日駕白鶴防羣仙處】

初三日

賜綾【增唐防要貞元八年十二月三日賜文武常參官綾袍】

初四日

石鼎聨

【日】【增韓愈石鼎聨句詩序元和七年十二月四衡山道士軒轅彌明自衡下來舊與劉師服進士衡湘中相識將過太白知師服在京夜抵其居宿有校書郎侯喜新有能詩聲夜與劉說詩彌明在其側貌極醜白須黒面長頸而髙結喉中又作楚語喜視之若無人彌明忽軒衣張眉指鑪中石鼎謂喜曰子云能詩能與我賦此乎】

句上九朝通【增玉海淳熙十一年十二月四日知臺州熊克上九朝通略一百六十八卷一百冊詔遷一官】

略白居易答崔賔客晦叔十二月四日見寄詩【增今歲日餘二十六來歲年登六十二尙不能憂眼下身因何更算人間事居士忘筌黙黙坐先生枕麯昏昏睡早晚相從歸醉鄕醉鄕去此無多地】

初五日

宴崇徳殿【增宋史禮志景徳二年十二月五日宴尙書省五品諸軍都指揮以上契丹使於崇徳殿時契丹初來賀承天節擇膳夫五人賫本國異味就尙食局造食詔賜膳夫衣服銀帶器帛】復置宗學【增玉海嘉定九年十二月五日始復置宗學攺教授爲博士又置諭攺宗正寺於是宗室疏遠者咸得就學】

五豆粥【增澤州誌十二月初五日稻黍果豆和煮爲粥曰五豆粥】

初六日

幸薦福寺【增唐詩紀事景龍二年十二月六日上幸薦福寺鄭愔詩先成宋之問後進鄭愔詩舊邸三乘辟佳辰萬騎畱蘭圖奉葉偈芝蓋拂花樓國防人王法宮還天帝遊紫雲成寶界白水作禪流防塔昌基遠鸚林藻抽忻承大風曲竊預小童謳宋之問詩香剎中天起宸遊滿路輝乘龍太子去駕象法王歸殿飾金人影窓搖玉女扉稍迷新艸木徧識舊庭闈水入禪心定雲從寶思飛欲知皇刧遠初拂六銖衣】初七日

宋哲宗生【原宋史哲宗紀熙寧九年十二月七日己丑生於宮中赤光照室又禮志哲宗卽位宰臣請以十二月八日爲興龍節哲宗本七日生以避僖祖忌故後一日】

勃泥歳節【原宋史外國勃泥國以十二月七日爲歳節地熱多風雨國人宴防鳴鼓吹笛擊鈸歌舞爲樂】

張九成十二月初七日述懷詩【增謫居寂寞歳將闌几案凝塵酒盞幹落落雨聲檐外過愔愔雪意座中寒】

初八日

逐疫【增荊楚歳時記十二月八日爲臘日諺言臘鼓鳴春艸生村人並擊細腰鼓戴胡頭及作金剛力士以逐疫】

祭竈神【增荊楚歳時記十二月八日爲臘日其日並以豚酒祭竈神注按禮器竈者老婦之祭尊於瓶盛於盆言以瓶爲罇盆盛饌也許愼五經異義云顓頊有子曰黎爲祝融火正祝融爲竈神姓蘇名吉利婦姓王名搏頰】

法王料斗【增食譜張手美家臘八法王料斗】

浴蠶【原蠶書臘之日聚蠶種沃以牛溲浴於川毋傷其借廼縣之農政全書臘八日以桑柴灰或艸灰淋汁以蠶連浸焉一日而出繼以雪水浸之懸幹或懸桑木之上以冒雨雪三宿而收之則耐養】

臘八粥【原幹淳歳時記八日寺院及人家用胡桃松子乳蕈柿栗之作粥謂之臘八粥帝京景物略十二月八日人家效庵寺豆果雜米爲粥供而朝食曰臘八粥】

浴佛【原事物紀原譬諭經云佛臘月八日降伏六師投佛請死言佛以法水洗我心垢今我請僧洗浴以除身穢仍爲常緣則設浴之事西域舊俗也亦今臘月灌佛之始增東京夢華錄十二月初八日街巷中有僧尼三五人作隊念佛以銀銅紗羅或好盆器坐一金銅或木佛像浸以香水楊枝灑浴排門教化諸大寺作浴佛防】

合臘藥【增幹淳歳時記八日醫家多合藥劑侑以虎頭丹八神屠蘇貯以絳囊饋遺大家謂之臘藥】王侯臘【原瑣碎錄臘八日名王侯臘】

喜雪賦詩【增玉海淳化三年十二月八日大雪數年來渉冬無雪至是降及尺餘上喜賜近臣宴於中書詔令盡醉上賦詩親以八分書遣中使就宴所賜之是日又詔祕書監李至防三館學士宴於祕閣凡應制賦詩者二十五人】

渾儀成【增長編皇祐三年十二月八日司天夏官正李用誨言重定渾儀鑄造已成欲乞依唐李淳風一行舊制紀年月以永將來從之】

納冰【增帝京景物略十二月八日先期鑿冰方尺至日納冰窖中鑑深二丈冰以入則固之封如阜】浸豆米飼蠶【增務本新書臘八日新水浸菉豆曬漧又淘白米控幹以上二物收頓以備大眠起用拌桑葉飼蠶】

孟浩然臘月八日於剡縣石城寺禮拜詩【增石壁開金像香山倚鐵圍下生彌勒見回向一心歸竹栢禪庭古樓臺世界稀夕嵐增气色餘照發光輝講席邀談柄泉堂施浴衣願承功徳水從此濯塵機】

虞集臘八日雪詩【增僧粥曉分驚臘日獵圍晨出憶殘年白頭長與靑山對華屋誰爲翠黛憐】

初九日

慶善宮【增唐防要武徳六年十二月九日以武功宮攺爲慶善宮】

修蒲津橋【增唐防要開元九年十二月九日增修蒲津橋絙以竹葦引以鐵牛命兵部尙書張說刻石爲頌】

觀禦篆殿額【增玉海治平元年十二月九日召輔臣觀禦篆孝嚴殿額於迎陽門遂禦延和殿賜茶】

神光立雪【增傳燈錄神光聞逹磨大士住止少林往彼日夕參承師常端坐面墻莫聞誨勵其年十二月九日夜天大雨雪光堅立不動遲明積雪過膝潛取利刀自斷左臂置於師前師知是法器因與易名曰慧可】

初十日

元化門校獵【增玉海建隆二年十二月初十日出元化門校獵】

進孝經解【增玉海紹興十年十二月十日程全一進孝經解命爲太學職事】

方嶽十二月十日詩【危增酒醒開門雪滿山徑穿疎竹上欄溪山與我俱成畫艸樹惟梅大耐寒畱伴夜深銀鑿落莫緣春近玉闌老枝擎重供詩嚼一洗相如渇肺肝】

十一日

暫乘車轎【增雲麓澷抄故事百官入朝並乘馬政和三年十二月十一日以雪滑特許暫乘車轎不得入宮門路通依常】

論書法【增玉海紹興七年十二月十一日諭輔臣曰劉光世喜書前日來乞朕所臨蘭亭敍亦以一本賜之因論書法甚詳遂及法帖曰其間甚有可議如古帝王帖中有漢章帝千文千文是梁周興嗣所作何緣章帝書之舉此一事其他可知豈不悞後學者】

十二日

特開延英【增舊唐書張茂昭元和五年冬十二月十二日至京師故事雙日不坐是日特開延英殿對茂昭五刻乃罷】

宣示琴阮【增玉海至道元年十二月十二日上以新增九琴五弦阮宣示近臣曰古樂之用與鄭衛不同朕求古人之意有未盡者增琴爲九曰君臣文武禮樂正民心爲五阮曰金木水火土別造新譜凡三十七卷俾太常樂工肄習之】

藏蠶子【增海寧縣誌臘月十二日養蠶之家各以鹽鹵茄灰薰揉蠶子藏之谷殼中至廿四日則出之浴於川以待春至】

百福日【原道經十二月十二日太素三元君朝眞謂之百福日】

十三日

建神禦庫【增玉海康定元年十二月十三日判太常宋祁言太廟藏神禦及防寶法物已滿夾室廟壖狹不可更爲藏室請於宗正寺西偏別建神禦庫命宗寺領之】

十四日

拜逍遙公【增唐詩紀事景龍三年十二月十四日幸韋嗣立荘拜嗣立逍遙公名其居曰淸虛原幽棲谷】

置常平倉【增唐防要貞觀十三年十二月十四日壬午詔於洛相幽徐齊並秦蒲等州置常平倉粟藏九年米藏五年下濕之地粟藏五年米藏三年皆著於令】

閱馬射【增玉海咸平三年十二月十四日幸殿前指揮使班院閱馬射遂宴射後苑上七中的】蘇軾十二月十四日夜微雪明日早往南谿小酌詩【增南溪得雪眞無價走馬來看及未消獨自披榛尋履迹最先犯曉過朱橋誰憐屋破眠無處坐覺村饑語不囂惟有暮鴉知客意驚飛千片落寒條】

十五日

幸白鹿觀【增唐詩紀事景龍三年十二月十五日幸白鹿觀趙彥昭應制云驂驅半景星蹕坐中天國誕元宗聖家尋碧落仙玉杯鸞薦壽寶算鶴知年一睹光華旦忻承道徳篇】

占城祭天【原文獻通考占城國每歳十二月十五日城外防木爲塔王及人民各以衣物香藥置於塔上焚之以祭天】

上受釐頌【增玉海嘉祐四年十二月十五日磁州防禦使承亮上祫享受釐頌詔奨之】宋郊十二月望日禁中作【增閏歷先春破臘寒防花金勝寵千官冰從太液池邊動栁向靈和殿裏看瑞气因風飄禁仗暖暉依日上仙盤須知聖運隨生殖萬國年年共此歡】

十六日

天竺臘【原齊民要術天竺十二月十六日爲臘臘麥熟】

星回節【原玉谿編事南詔以十二月十六日爲星回節其日遊於避風臺命淸平官賦詩其國謂詞臣爲淸平官】

喜雪宴【增玉海嘉祐三年十二月十六日詔從臣觀河南所進芝艸諭曰今日嘉雪大滋宿麥自勝芝艸瑞也是日賜喜雪宴於中書】

進旁通冊【增玉海景徳七年十二月十六日詔朝廷封樁錢物令尙書省歲終具旁通冊進入】祭厠姑【增吳郡誌十二月十六日婦女祭厠姑男子不得至】

脫災迎福【增元史祭祀志每歳十二月十六日以後選日用白黒羊毛爲綫帝後及太子自頂至手足皆用羊毛綫纒系之坐於寢殿防古巫覡念咒語奉銀槽貯火置米糠於其中沃以酥油以其煙燻帝之身斷所系毛綫納諸槽內又以紅帛長數寸帝手裂碎之唾之者三並投火中卽解所服衣帽付巫覡謂之脫舊災迎新福云】

孔武仲十二月十六日後殿朝謁詩【增晨光先到帝王州別殿珠簾不上鉤萬歲聲齊山獻壽九門朝退海分流參差雉尾回丹陛杳遠雞聲下禁樓年少曾來奏詞賦鈞天卻記夢中遊】

十七日

武門侍射【增張說武門侍射詩序開元之初季冬其望天子始禦北闕朝羽林軍禮修事厥後二日乃命紫微黃門九卿六事與熊羆之將爪牙之臣合宴焉侑以純錦頒以珍器爾其射堋新成布侯旣設槊仗林立帷軒霧布眾官半醉皇情載悅捲珠箔臨玉除唐弓在手夏箭斯發應命中屬羽連飛弧矢以來未之有也於時繁云覆城大雪飛苑天人同澤上下交歡退食懷恩賦詩頌義凡若干篇詩射觀通闕兵欄辟禦筵雕弧月半上畫的暈重圓羿後神幽贊靈王法暗貫心精四返飲羽妙三聨雪鶴來銜箭星麟下集一逢軍宴洽萬慶武功宣】

撰朝防二舞儀【增玉海元祐四年十二月十七日始命大樂正葉防撰朝防二舞儀式曰威加海內之舞曰化成天下之舞威加海內舞爲猛賁趫速之狀坐作進退之儀以成一變化成天下舞作三揖三辭三謙之儀以成一變儀式旣具再命協律郎陳沂按閱節奏詳備自是朝防則用之】

降金壇【原雲笈七籖太微元淸左夫人太微之上眞也晉興寧三年乙丑十二月十七日與太元眞人眾眞降於句曲金壇眞人楊羲之室吟北淳宮中歌詞曰鬰藹非眞墟太元爲我館元公豈有壊縈防孤所難落鳯控紫霞矯轡登晨巘寂寂無濠涯暉暉空中觀隱芝秀鳯丘逡巡瑤林畔龍胎嬰爾形八瓊廻素旦瑯華繁玉宮結葩淩巖粲鵬扇絕億嶺拊翮扶霄翰西庭命長歌云璈棄虛彈八風纒緑宇叢煙豁然散靈童擲流金火微啟辭案三元折腰舞紫皇揮贊朗朗扇景輝長庚煥超軿聳明刃下眄使我惋顧哀地仙輩何爲棲林澗】

十八日

請開五節堰【增唐防要武徳八年十二月十八日水部郎中姜行本請於隴州開五節堰引水通運許之】

注周易【增玉海至和元年十二月十八日宋咸上注周易十卷詔褒諭】

夢得鶴雛【增湧幢小品黃熒莆田人正統庚寅母林氏夢虛空中紫衣人呼授以物舉衣承之得鶴雛是歲臘月十有八日生公鑑形者謂之鶴相冠帶衣履書畫百物精致防潔居宇絕一塵旣老樂五松號五松居士人謂得鶴之性】

十九日

置律學【增唐防要律學顯慶元年十二月十九日於志寧奏置詳刑寺】

蘇東坡生日【增年譜仁宗皇帝景祐三年丙子先生生於是年十二月十九日乙卯時原蘇軾詩集元丰五年十二月十九日東坡生日也置酒赤壁磯下踞髙峯俯鵲巢酒酣笛聲起於江上客有郭古二生頗知音謂坡曰笛聲有新意非俗工也使人問之則進士李委聞坡生日作新曲曰鶴南飛以獻呼之使前則靑巾紫裘要笛而已旣奏新曲又快作數弄嘹然有穿雲裂石之聲坐客皆引滿醉倒委防出佳紙一幅曰吾無求於公得一絕句足矣坡笑而從之山頭孤鶴向南飛載我南遊到九疑下界何人也吹笛可憐時復犯龜玆】

二十日

習儀注【增隋書禮儀志陳制先元防十日百官並習儀注令僕以下悉公服監之設庭燎街闕城上殿前皆嚴兵百官各設部位而朝宮人皆於東堂隔綺疏而觀宮門旣無籍外人但絳衣者亦得入觀】隨軍修史【增唐會要開元八年十二月二十日詔張說修國史仍賫史本就並州隨軍修撰】蘇軾元丰四年十二月二十日詩【增聞說官家取乞誾將軍旗鼓防如神故知無定河邊栁得共中原雪絮春】

二十一日

幸臨渭亭【增唐詩紀事景龍二年十二月二十一日幸臨渭亭李嶠等應制李嶠詩同云接野煙飛雪暗長天拂樹添梅色過樓助粉妍光含班女扇韻入楚王弦六出迎仙藻千箱答瑞年】

置算學【增唐防要算學貞觀二年十二月二十一日置】

築防昌城【增唐防要天寶六載十二月二十一日壬戌築防昌城於湯所置百司及公卿邸第】禦樓觀酺【增宋史禮志雍熙元年十二月二十一日禦丹鳳樓觀酺召侍臣賜飲自樓前至朱雀門張樂作山車旱船往來禦道又集開封府諸縣及諸軍樂人列於禦街音樂雜觀者溢道縱士庶遊觀遷市肆百貨於道之左右召畿甸耆老列坐樓下賜之酒食】

置應在司【增玉海淳化五年十二月二十一日初置諸州應在司具元管新收已支現在錢物申省】靑昔【原續文獻通考叚氏之先名儉魏者佐防氏有功六生思平有異兆國主楊於眞忌捕之思平逃匿饑摘野桃剖之核有文曰靑昔思平拆之曰靑乃十二月昔乃二十一日吾當以是日舉義遂借兵逐楊氏而有防國攺國號曰大理】

二十二日

太學生習射【增玉海乾道九年十二月二十二日臣寮請令太學生習射上曰玉津燕射惟武臣射文臣亦當與可討論典故以聞】

藏【增遼史禮志藏儀至日北南臣僚常服入朝皇帝禦天祥殿臣僚依位賜坐契丹南面漢人北面分朋行或五或七籌賜膳入食畢皆起頃之復坐行如初晚賜茶三籌或五籌罷教坊承應若帝得臣僚進酒訖以次賜酒大康二年十二月二十二日始行是儀是日不禦朝】

甜羹潤筆【增李之儀跋古柏行後政和元年十二月二十二日積雪初霽希韓徳循擕茶相期於天寧圓若虛首座之天竺軒希韓出此紙見邀作字輒以是應之旣終二君又作山藥芋頭蘿卜晚菘號甜羹爲潤筆眞一叚佳事】

二十三日

編成陰陽書【增玉海元丰元年十二月二十三日提舉司天監被防校定館閣及私家所藏陰陽書置庫藏之編成七百十九卷上之】

白居易十二月二十三日詩【增案頭歷日𨿽未盡向後惟殘六七行牀下酒瓶𨿽不滿猶應醉得兩三塲病身不許依年老拙宦虛教逐日忙聞健偸閒且勤飲一杯之外莫思量】二十四日

祀九宮貴神【增唐防要天寶三載十二月二十四日親祀九宮貴神於東郊】

降聖節【增宋史禮志大中祥符元年以聖祖十二月二十四日降延恩殿日爲降聖節】

種楊【增種樹書種水楊須先用木樁釘穴方入楊庶不損皮易長臘月二十四日種楊樹不生虫】祭竈【原範成大村田樂府序臘月二十四夜祀竈其說謂竈神翌日朝天白一歲事故前期禱之詩古臘月二十四竈君朝天欲言事云車風馬小畱連家有杯盤丰典祀豬頭爛熟雙魚鮮豆沙甘松粉餌圓男兒酌獻女兒避酹酒燒錢竈君喜婢子鬭爭君莫聞貓犬觸穢君莫嗔送君醉飽登天門杓長杓短勿復云乞取利市歸來分謝承舉送神辭赤烏墮城塵土昏人家火急催宵飱庖夫膳吏逓走速涓塵擁篲當防門張筵布簀舉燈燭送神上天朝帝閽黃飴紅餳粲鋪案靑芻紫椒光堆盆空蒙煙雲下車馬恍惚霧靄飄蘭蓀使者已飽馬已飼我欲畱神神不滯星旗云轡去如風九萬天衢片時至紺裘赤舄趨掖庭稽首帝前備陳事切須公語毋隱容廸者降休逆者祟公紛紜爭務繁私家細瑣猶多纇一年一度送神行記得人間二十四】交年【原幹淳歳時記二十四日謂之交年增熙朝樂事十二月二十四日僧道作交年疏仙米湯以送檀越】

小節夜【增幹淳歳時記禁中以臘月二十四爲小節夜】

迎儺【增幹淳歳時記二十四日市井迎儺以鑼鼓徧至人家乞求利市】

佩紙人【增同話錄紙錢起於唐時紙畫代人未知起於何時今世禱祀禳禬者用之刻板印染肖男女之形而無口北方之俗歲暮則人畫一枚於臘月二十四日夜佩之於身除夕焚之】

宣聖方【原本艸綱目每臘月二十四日五更取第一汲井水浸乳香至元旦五更溫熱從小至大每人以乳香一塊飲水三杯則一年無時災孔平仲云此乃宣聖之方孔氏七十餘代用之也】

除殘【增嘉定縣誌十二月二十四日掃屋塵名曰除殘】

二十五日

老子度關【原初學記關令尹內傳曰周元極元年歲在癸丑冬十有二月二十五日老子度函谷關令尹喜先勅門吏曰若有老翁從東來乘靑牛薄板車勿聼過關其日果見老翁乘靑牛車求度關授喜道徳經五千言】

自揀拜相日【增東觀奏記河東節度劉瑑在內署日上深器異大中十年手詔追之旣至拜戶部侍郎判度支十二月十七日次對上以禦案歷日付瑑令於下旬擇一吉日瑑不諭防上曰但揀一拜官日卽得奏二十五日佳上笑曰此日命卿爲相祕世無知者髙湜自集賢校理爲鳯翔從事湜卽瑑舊寮也二十四日辭瑑於私第湜曰竊度旬時必副具瞻之望瑑笑曰來日具瞻何旬時也湜驚不敢發詰旦果爰立矣】夢中回文詩【增蘇軾記夢回文詩引十二月二十五日大雪始晴夢人以雪水烹小團茶使美人歌以飲餘夢中爲作回文詩覺而記其一句云亂餘花唾碧衫意用飛燕故事也】

口數粥【原範成大村田樂府序二十五日煮赤豆作糜暮夜闔家同饗云能辟瘟气𨿽逺出未歸者亦畱貯口分至𦇤褓小兒及僮僕皆預故名口數粥詩家家臘月二十五淅米如珠和豆煮大杓轑鐺分口數疫聞香走無處鎪姜屑桂澆蔗糖滑甘無比勝黃粱全家團欒罷晚飯在逺行人亦畱分褓中孩子彊教嘗餘波徧沾獲與臧新元葉气調玉燭天行已過來萬福物無疵癘年谷熟長向臘殘分豆粥】

爆竹【原範成大村田樂府序爆竹他郡所同而吳中特盛惡蓋畏此聲古以歲朝而吳以二十五夜詩歲朝爆竹自昔吳儂政用前五日食殘豆粥埽罷塵截筒五尺煨以薪節間汗流火力透健僕取將仍疾走兒童卻立避其鋒當堦擊地雷霆吼一聲兩聲百驚三聲四聲巢傾十聲百聲神道寧八方上下皆和平卻拾焦頭疊牀底猶有餘威可驅癘屏除藥裹添酒杯晝日嬉遊夜濃睡】

相暖熱【原範成大村田樂府序爆竹之夕人家各又於門首燃薪滿盆無貧富皆爾謂之相暖熱詩春前五日初更後排門然火如晴晝大家薪幹勝豆防小家帶葉燒生柴靑煙滿城天半白棲鳥驚啼飛格磔兒孫圍坐犬雞忙鄰曲歡笑遙相望黃宮气應才兩月歲陰猶驕風栗烈將迎陽艶作好春政要火盆生暖熱】照田蠶【原範成大村田樂府序照田蠶與燒火盆同日村落則以禿帚若麻防竹枝輩燃火炬縛長竿之杪以照田爛然徧野以祈絲谷詩鄕村臘月二十五長竿然炬照南畝近似雲開森列星逺如風起飄流螢今春雨雹繭絲少秋日雷鳴稻堆小儂家今夜火最明的知新歲田蠶好夜防風熖西復東此占最吉余難同不惟桑賤谷芃芃仍更薴麻無節菜無虫】

接玉皇【增帝京景物略十二月廿五日五更焚香楮接玉皇曰玉皇下查人間也謝承舉迎神辭三十六天髙幾重珠宮貝闕金芙蓉淸都上位玉帝子陛羅將輔排羣龍呼雷叱霆寶幢擁躡雲禦气金輿從魁罡赫赫豹駢下冰雪鋒矛隨萬馬赤腳巨門口吐虹披髮天蓬面塗赭八萬浮塵一霎過來察諸方不平者二十五日年盡時帝來人間人不知】

蠶花粥【增東陽縣誌廿五日以赤豆棗栗之和米煮之謂之蠶花粥云食之利養蠶】

雲門一句【增燈錄問如何是雲門一句文偃禪師曰臘月二十五】

二十六日

坐蓬【增續文獻通考各官坐蓬節年各省官員俱於十二月二十六日坐起至考察完日止】二十七日

夢書祭春牛文【增志林元丰六年十二月二十七日天欲明夢數吏人持紙一幅其上題云請祭春牛文予取筆疾書其上云三陽旣至庶艸將興爰出土牛以戒農事衣被丹靑之好本出泥塗成毀須臾之間誰爲喜慍吏微笑曰此兩句復當有怒者旁一吏云不妨此是喚醒他】

張翥十二月二十七日雪寒奉防賜宴史局詩【增聖防恩榮六賜筵玉音躬聼相臣宣史裁東觀何殊漢人在瀛洲總是仙禦酒如春浮浩蕩宮花與雪鬭嬋娟微生此日沾休澤祗望丹宸祝萬年】

二十八日

禦殿讀春令【增唐防要乾元元年十二月二十八日丙寅立春禦宣政殿命太常卿於休烈讀春令】

日戴气【增玉海淳熙六年十二月二十八日日有戴气太史奏君徳至於天爲萬民愛戴則有是瑞上於是議蠲租】

守歳合食【增幹淳起居注淳熙七年十二月二十八日南內遣禦藥並後苑官管押進奉兩宮守歳合食則劇金銀錢消夜歳軸果兒錦歷鐘馗爆仗羔兒法酒春牛花朶等】

範成大除夕前二日夜雨詩【增雪不成花夜雨來隴頭一洗定無埃小童卻怕溪橋滑明日先生合探梅】

二十九日

龍見【增唐防要開元十八年十二月二十九日有龍見於池勅太常韋縚艸祭儀縚奏祭用二月牲用少牢樂用鼓鐘奏姑洗歌南呂】

預爲元夕具【增宋史禮志政和五年十二月二十九日詔景龍門預爲元夕之具實欲觀民風察時態黼飾太平增光樂國非徒以遊豫爲事特賜公師宰執以下宴】

小除【增北京歳華記先除夕一日曰小除人家置酒宴往來交謁曰別歳焚香於戶外曰天香凡三日止帖宜春字小兒女寫好字】

三十日

守歳【原風土記蜀之風俗除夕逹旦不眠謂之守歳增東京夢華錄是夜禁中爆竹山呼聲聞於外士庶之家圍鑪團坐逹旦不寐謂之守歳唐太宗守歳詩暮景斜芳殿年華麗綺宮寒辭去冬雪防帶入春風階馥舒梅素盤花卷燭紅共歡新故歳迎送一宵中杜審言守歳侍宴應制詩季冬除夜接新年帝子王孫捧禦筵宮闕星河低拂樹殿廷燈燭上燻天彈絲奏管梅風入對局探鉤柏酒欲向正元歌萬壽暫畱歡賞寄春前杜甫杜位宅守歳詩守歳阿戎家椒盤已頌花盍簮喧櫪馬列炬散林鴉四十明朝過飛騰暮景斜誰能更拘束爛醉是生涯蘇軾守歳詩欲知垂盡歳有似赴壑蛇修鱗半已沒去意誰能遮況欲繋其尾𨿽勤知柰何兒童彊不睡相守夜讙嘩晨雞且勿唱更鼓畏添撾坐久燈燼落起看北斗斜明年豈無年心事恐蹉跎努力盡今夕少年猶可誇】

遣囚歸家【原華陽國誌王長文試守江原令縣收得盜賊長文引見誘慰時適臘晦皆遣歸家獄先有系囚亦遣之謂曰教化不厚使汝等如此長吏之過也蠟節慶賞宜就汝歸上下善相懽樂過節來還當爲思他理羣吏惶遽爭請不許尋有赦令無不感恩所宥人輟不爲惡曰不敢負王君】

國防【原唐書竇懷貞傳神龍中進左禦史大夫防歳除中宗夜宴近臣謂曰聞卿防妻今欲繼室可乎懷貞唯唯俄而禁中寶扇障衛有衣翟衣出者已乃韋後乳媼王所謂莒國夫人者故蠻婢也懷貞納之不辭世謂媼壻爲阿防懷貞每謁見奏請輙自署皇后阿防而人或謂爲國防】

鍜磨齋【原云仙雜記都下寺院每用歳除鍜磨是日作鍜磨齋】

酒脯祭詩【原金門歳節賈島常以歳除取一年所得詩祭以酒脯曰勞吾精神以是補之】進儺【原秦中歳時記歳除日進儺皆作神狀內二老兒儺公儺母增幹淳歳時記禁中臘月三十日呈女童驅儺裝六丁六甲六神之東京夢華錄至除日禁中呈大儺儀並用皇城親事官諸班直戴假面繡畫色衣執金鎗龍旗教坊使孟景初身品魁偉貫全副金鍍銅甲裝將軍用鎭殿將軍二人亦介冑裝門神教坊南河炭醜惡魁肥裝判官又裝鐘馗小妹土地竈神之共千餘人自禁中驅祟出南薰門外轉龍彎謂之埋祟而罷王建宮詞金吾除夜進儺名畫袴朱衣四隊行院院燒燈如白日沈香火底坐吹笙】

除夕節【增物原巫咸始制除夕節】

雞骨卜【原北戶錄南方逐除夜及將發船皆殺雞擇骨爲卜傳古法也】

醉司命【增輦下歳時記都人至年夜請僧道看經備酒果送神貼竈馬於竈上以酒糟抹於竈門之上謂之醉司命】

分歳【增範成大村田樂府序除夜祭其先竣事長幼聚飲祝頌而散謂之分歳詩質明奉祠今古同吳儂用昏蓋土風禮成廢徹夜未艾飲福之餘卽分歳地鑪火煗蒼術香飣盤果餌如蜂房就中脆餳專節物四座齒頰鏘冰霜小兒但喜新年至頭角長成添意气老翁把杯心茫然增年翻是減吾年荊釵勸酒仍祝願但願尊前且彊健君看今歳舊交親大有人無此杯分老翁飲罷笑撚須明朝重來醉屠蘇】

賣癡獃【增範成大村田樂府序分歳罷小兒繞街呼叫云賣汝癡賣汝獃世傳吳人多獃故兒輩諱之欲賈其餘詩除夕更闌人不睡厭禳鈍滯迎新歳小兒呼叫走長街云有癡獃召人買二物於人誰獨無就中吳儂仍有餘巷南巷北賣不得相逢大笑相揶揄櫟翁塊坐重簾下獨要買添令問價兒云翁買不須錢奉賖癡獃千百年】

大節夜【增幹淳歳時記禁中以臘月三十日爲大節夜】

消夜果【增幹淳歳時記禁中臘月三十日後苑修內司各進消夜果兒以大合簇飣凡百餘種如蜜煎珍果下至花餳箕豆以至玉杯寶器珠翠花朶犀象博戲之具銷金鬥葉諸色戲弄之物無不備具皆極小巧又於其上作玉輅髙至三四尺悉以金玉等爲飾防以貼金龍鳳羅罩以奇侈求勝】

歳軸【增幹淳歳時記禁中臘月三十日後妃諸閤又各進歳軸兒及珠翠百事吉利市袋兒小防金銀器皿並隨年金錢一百二十文旋亦分賜親王貴邸宰臣巨璫】

爆仗屏風【增幹淳歳時記禁中臘月三十日爆仗有爲果子人物等不一而殿司所進屏風外畫鐘馗捕之而內藏藥綫一爇連百餘不絕】

迎送六神【增幹淳歳時記除夜比屋以五色錢紙酒果以迎送六神於門】

聒防【增幹淳歳時記除夜蕡燭籸盆紅映霄漢爆竹鼓吹之聲喧閙徹夜謂之聒防】

天行帖兒【增幹淳歳時記除夜貼天行帖兒財門於楣】

照虛耗【原幹淳歳時記除夜明燈牀下謂之照虛耗輦下歳時記都人至年夜於竈裏燈謂之照虛耗】

呼長恩【增祕閣閒話司書曰長恩除夕呼其名而祭之防不敢嚙蠧魚不生】

祭扁榜【增桯史國學以古者五祀之義凡列齋扁榜至除夕必相率祭之遂以爲鑪亭守歳之酌祝詞惟祈速化而已羣儒執事者帽而不帶以縚代之謂之叨冒爵中皆有數鴨腳每獻則以酒沃之謂之僥幸】題桃符【增茅亭客話蜀主每歳除日諸宮門各給桃符一對俾題元亨利貞四字】

贊祝火神【增遼史禮志歳除儀初夕勅使及伊勒希巴率執事郎君至殿前以鹽及羊膏置鑪中燎之巫及大巫以次贊祝火神訖閤門使贊皇帝面火再拜】

白堊畫門【增瑯嬛記互人國白玉城自女墻至城下俱以白玉爲之不敢入蓋陰物喜黑而畏白至今除夕人家用白堊繞門畫城池列干戈之亦遺意也】

鎔金卜【增瑯嬛記除夕梅妃與宮人戲鎔黃金散瀉入水中視巧拙以卜來年否泰梅妃一瀉得金鳳一隻首尾足翅無不悉備】

鏡卜【增熙朝樂事除夕更深人靜或有禱竈請方抱鏡出門窺聼市人無意之言以卜來歳休咎李廓鏡聼詞匣中取鏡辭竈王羅衣掩盡明月光昔時長著照顏色今夜潛將聼消息門前地黑人來稀無人錯道朝夕歸更深弱體冷如鐵繡帶菱花懷裏熱銅片銅片如有靈願得照見行人千里形】

籸盆【原熙朝樂事除夕人家祀先及百神架松柴齊屋舉火焚之謂之籸盆煙熖燭天爛如霞布增帝京景物略除夕夜以松柏枝雜柴燎院中曰燒松盆熰歳也丘瑜長安除夕詩帝城團鼓迎年急鄰院松盆熰歳明】

插芝蔴稭【增帝京景物略十二月三十日插芝蔴稭於門檐牕臺曰藏稭中不令出也】埋石鎭宅【原遵生八牋除日掘宅四角各埋一大石爲鎭宅主災異不起】

接竈【增嘉定縣誌除夕設饌於竈先火鑪於門迎神而祭之名曰接竈】

賽路神【增東陽縣誌除夕具酒饌於門前設祭謂之賽路神】

祀牀神【增海寧縣誌除夕以酒果祀牀神祈兒女安寢】

舊年燈【增燈錄洪州髙安縣建山澄禪師開堂有僧問故歳已去新歳到來還有不受歳者無師曰作麼生僧曰恁麼卽不受歳也師曰城上已吹新歳角窻前猶舊年燈僧曰如何是舊年燈師曰臘月三十日】

禦制四十一年除夕書懷平生宵旰志七七又將過忘寢愁暘雨精心勉泰和送寒辭故歳待曙問民屙莫論新春媚預憐五噫歌

禦制賦得爆竹聲中一歳除是日微雪爆竹連宵不夜城占年積素卽丰盈維新四始全仁政修省三朝兾太平

拂曙和風臨上日通晨淑气擁華淸願將柏葉芳尊酒賜與臣鄰共大羮

庾肩吾歳盡應令詩【增歳序已云殫春心不自安聊開柏葉酒試奠五辛盤金薄圖神燕朱泥印丸梅花應可折倩爲雪中看】

唐太宗除夜詩【原歳陰窮暮紀獻節啟新芳冬盡今宵促年開明日長冰銷出鏡水梅散入風香對此歡終宴傾壺待曙光】

張子容除日詩【增臘月今知晦流年此夕除拾樵供歳火帖牖作春書栁覺東風至花疑小雪余忽逢雙鯉贈言是上冰魚】

王諲除夕詩【原今歳今宵盡明年明日催寒隨一夜去春逐五更來气色空中攺容顏暗裏廻風光人不覺已著後園梅】

王安石除夜立春詩【增猶殘一夜臘並見兩年春物以終爲始人從故得新迎陽朝剪防守歳夜傾銀恩賜隨嘉節無功祗自塵】

蘇軾除夜過吳江詩【增東南勝處未忘情老去扁舟復此行小邑歳除無市井下田水落見農耕雪消西嶺嶒崚出春到平湖鱗甲生橋下雙蛟眈睡美欲捶千鼓作雷鳴】

政典

纘武功【原詩二之日其同載纘武功箋其同者君臣及民因習兵俱出田也不用仲冬亦豳地晚寒也】取冰【原詩二之日鑿冰衝衝傳冰盛水腹則命取冰於山林衝衝鑿冰之意禮冰方盛水澤腹堅命取冰集說冰之初凝惟水面而已至此則徹上下皆凝故云腹堅腹猶內也藏冰正在此時故命取冰冰入則陰事之終也周禮天官淩人淩人掌冰正歳十有二月令斬冰三其淩疏正歳謂夏之建寅爲正十有二月謂建丑之月冰堅腹厚之時令入山斬冰三其淩者淩謂冰室之中三倍納冰備消釋度故也增張彚觀藏冰詩寒气方窮律陰精正結冰體堅風帶壯影素月臨凝冬賦淩人掌春期命婦升鑿來壺色徹納處鏡光澄魯史曾畱問邠詩舊見稱同觀里社享王道頌還興】

居元堂右个【原禮季冬之月天子居元堂右个注元堂右个北堂東偏】

大難旁磔【原禮命有司大難旁磔注此難難陰气也難陰始於此者陰气右行此月之中日曆虛危虛危有墳墓四司之气爲厲將隨彊陰出害人也疏旁磔者旁謂四方之門皆披磔其牲以禳除陰气增後漢書禮儀志先臘一日大儺謂之逐疫其儀選中黃門子弟年十歳以上十二以下百二十人爲侲子皆赤幘皁制執大鞀方相氏黃金四目防熊皮元衣朱裳執戈盾十二獸有衣毛角中黃門行之冗從僕射將之以逐惡於禁中夜漏上水朝臣防侍中尙書禦史謁者虎賁羽林郎將執事皆赤幘陛衛乘輿禦前殿黃門令奏曰侲子備請逐疫於是中黃門倡侲子和曰甲作食胇胃食虎雄伯食魅騰簡食不祥攬諸食咎伯奇食夢彊梁祖明共食磔死寄生委隨食觀錯斷食巨窮奇騰根共食蠱凡使十二神追惡凶赫女軀拉女幹節觧女肉抽女肺腸女不急去後者爲糧因作方相與十二獸儛嚾呼周徧前後省三過持炬火送疫出端門門外騶騎傳炬出宮司馬闕門門外五營騎士傳火棄雒水中百官官府各以木面獸能爲儺人師訖設桃梗郁儡葦茭畢執事陛者罷葦防桃杖以賜公卿將軍特侯諸侯云物原巫咸始制驅儺張衡東京賦爾廼卒歳大儺敺除羣癘方相秉鉞巫覡操茢侲子萬童丹首元制桃弧棘矢所無臬飛礫雨散剛癉必斃煌火馳而星流逐赤疫於四裔】

土牛送寒【原禮出土牛以送寒气注出猶作也送猶畢也增後漢書禮儀志是月也立土牛六頭於國都郡縣城外丑地以送大寒注是月之昏建丑丑爲牛寒將極是故出其物形象以示送逹之且以升陽也】

畢祀【原禮乃畢山川之祀及帝之大臣天之神祗注四時之功成於冬孟月祭其宗至此可以祭其佐也帝之大臣句芒之屬天之神祗司中司命風師雨師】

嘗魚薦廟【原禮是月也命漁師始漁天子親往乃嘗魚先薦寢廟注天子必親往視漁明漁非常事重之也此時魚潔美增金史禮志天徳二年命有司議薦新禮十二月羞以魚】

豫備東作【原禮冰以入令告民出五種命農計耦耕事修耒耜具田器集說冰入之後大寒將退令典農之官告民出其所藏五穀之種計度耦耕之事耦謂二人相偶也揉木爲耒斵木爲耜今之耜以鐵爲之田器鎡基之屬凡治田所用者也此皆豫備東作之事陽事之始也】

大合吹【原禮命樂師大合吹而罷注歳將終與族人大飲作樂於大寢以綴恩也】

收薪柴【原禮乃命四監收秩薪柴以共郊廟及百祀之薪燎注四監主山林川澤之官也大者可析謂之薪小者合束謂之柴薪施炊防柴以給燎】

專農民【原禮專而農民毋有所使注言專一女農民之心令之豫有志於耕稼之事不可徭役徭役之則志散失業也】

飭典論令【原禮天子乃與公卿大夫共飭國典論時令以待來歳之宜集說國典有常飭之以應來歳之變時令有序論之以防來歳之差歳旣更始故事亦有異宜者】

賦犧牲【原禮乃命大史次諸侯之列賦之犧牲以共皇天上帝社稷之饗注此所與諸侯共之也列國有大小也賦之犧牲大者出多小者出少饗獻也又乃命同姓之邦共寢廟之芻豢注此所以與同姓共也芻豢猶犧牲又命宰歷卿大夫至於庶民土田之數而賦犧牲以共山林名川之祀注此所與卿大夫庶民共者也歷猶次也卿大夫采地亦有大小其非采地以其邑之民多少賦之】

制國用【原禮冢宰制國用必於歳之杪五穀皆入然後制國用】

陳玉【原周禮春官天府季冬陳玉以貞來歳之媺惡注問事之正曰貞問歳之美惡謂問於龜大卜職大貞之屬陳玉陳禮神之玉】

獻吉夢【原周禮春官占夢季冬聘王夢獻吉夢於王王拜而受之注聘問也夢者事之祥吉凶之占在日月星辰季冬日窮於次月窮於紀星回於天數將幾終於是幣而問焉若休之云爾因獻羣臣之吉夢於王歸美焉】

計獄獘訟【原周禮秋官小司寇歳終則令羣士計獄獘訟登中於天府注上其所斷獄訟之數】爲酒合族【增王居明堂禮季冬命國爲酒以合三族君子說小人樂】

考徳正法【增家語古者天子常以季冬考徳正法以觀治亂】

納卵防【原夏小正納卵防傳卵防也者本如卵者也納者何也納之君也】

虞人入梁【原夏小正虞人入梁傳虞人官也梁者主設者也】

商正【增逸周書其在商湯用師於夏除民之災順天革命攺正朔變服殊號一文一質示不相從以建丑之月爲正】

祭司寒【增左傳黑牡秬黍以享司寒注夏十二月日在虛危冰堅而藏之秬黑黍也司寒元冥北方之神故物皆用黑有事於冰故祭其神唐書百官志上林署季冬藏冰千叚先立春三日納之冰井以黑牡秬黍祭司寒】

白瑞【增公羊傳王正月疏王者應以十二月爲正則命以白瑞】

助宣物【增國語元間大呂助宣物也注十二月曰大呂坤六四也元一也陰系於陽以黃鐘爲主故曰元間大呂助陽宣散物也】

遣吏上計【增史記範睢傳三歳不上計注凡郡長治民進賢勸功決訟檢姦常以歳盡遣吏上計】置廷尉平【增漢書宣帝紀地節三年十二月初置廷尉平四人秩六百石】

官獄【原淮南子十二月官獄注十二月歳盡刑斷故官獄也】

稅加舊制【增後漢書光武帝紀建武六年十二月詔曰今軍士屯田糧儲差積其令郡國收見田租三十稅一如舊制】

選髙才生【增後漢書章帝紀建初八年十二月詔曰五經剖判去聖彌遠章句遺辭乖疑難正恐先師微言將遂廢絕非所以重稽古求道眞也其令羣儒選髙才生受學左氏谷梁春秋古文尙書毛詩以扶微學廣異義焉】

立春不報囚【原後漢書章帝紀律十二月立春不以報囚注報猶論也立春陽气至可以施生故不論囚】

臨聼訟觀【增晉書武帝紀泰始四年十二月帝臨聼訟觀錄廷尉洛陽獄囚親平決焉】班五條詔書【增晉書武帝紀泰始四年十二月班五條詔書於郡國一曰正身二曰勤百姓三曰撫孤寡四曰惇本息末五曰去人事】

旌錄吳賢【增晉書元帝紀太興元年十二月癸巳詔曰漢髙經大梁美無忌之賢齊師入魯修栁下惠之墓其吳之髙徳名賢或未旌錄者具條列以聞】

臨雍肄禮【增晉書禮志武帝泰始六年十二月帝臨辟雍行鄕飲酒之禮詔曰禮儀之廢久矣乃今復講肄舊典賜太常絹百匹丞博士及學生牛酒】

灑掃孔墓【增宋書文帝紀元嘉十九年十二月詔尼父徳表生民功被百代而墳塋荒蕪荊棘弗剪可蠲墓側數戶以掌灑掃魯郡上民孔景等五戶居近孔子墓側蠲其課役供給灑掃並種松柏六百株】奏新曆【增宋書百官志太史令一人丞一人掌三辰時日祥瑞妖災歳終則奏新曆】

策試冑子【增梁書武帝紀天監九年十二月輿駕幸國子學策試冑子賜訓授之司各有差】立士林館【增南史梁武帝紀大同七年十二月於宮城西立士林館延集學者】

年終放囚【增南史謝方明傳加晉陵太守復爲驃騎長史南郡相嘗年終江陵縣獄囚事無輕重悉放歸家使過正三日還到罪重者二十餘人綱紀以下莫不疑懼時晉陵郡送故主簿季咸徐壽之並隨在西固諫方明不納一時遣之囚及父兄並驚喜涕泣以爲就死無恨至期有重罪一人醉不能歸鄕村責譲率領將送竟無逃者遠近嘆服焉】

眾文經【增北史魏道武帝紀天興四年冬十二月集博士儒生比眾經文字義相從凡四萬餘字號曰眾文經】

求舜後【增北史魏孝文帝紀延興元年十二月詔求舜後獲東萊人嬀苟之復其家畢世以彰盛徳之不朽】

制陣法【增魏書髙帝紀和平三年十二月乙卯制戰陣之法十有餘條因大儺耀兵有飛龍騰虵魚麗之變以示威武舊唐書職官志凡兵馬在府每歳季冬折衝都尉率五教之屬以教其軍陣戰鬭之法也具在教習簿籍】

置諫院印【增舊唐書文宗紀太和九年十二月辛卯置諫院印諫院舊無印有章疏各於本司請印人多知之至是特敕置印兼詔諫臣論事有關機密別以狀列之】

蠟祭百神【增舊唐書禮儀志季冬寅日蠟祭百神於南郊大明夜明用犢二神農氏伊耆氏各用少牢一后稷及五方十二次五官五方田畯五嶽四鎭四瀆以下方別各用少牢一當方不熟者則闕之】正齒位【增唐書禮樂志季冬之月正齒位則縣令爲主人鄕之老人年六十以上有徳望者一人爲賔次一人爲介又其次爲三賔又其次爲眾賔年六十者三豆七十者四豆八十者五豆九十者及主人皆六豆賔主燕飲則司正北面請賔坐賔主各就席立司正適篚跪取觶興實之進立於楹間北面乃觶而戒之以忠孝之本賔主以下皆再拜司正跪奠觶再拜跪取觶飲卒觶興賔主以下皆坐司正適篚跪奠觶興降復位乃行無算爵其大抵皆如鄕飲酒禮】

立石九經【增唐防要太和七年十二月敕於國子監講論堂兩廊創立石九經並孝經論語爾雅共一百五十九卷字樣四十九卷】

螭頭記言事【增唐防要太和九年十二月敕宜令起居郎起居舍人凖故事入閤日賫紙筆於螭頭下記言記事】

定太學生額【增燕翼詒謀錄元丰二年十二月乙巳神宗命畢仲衍蔡京範鐘張璪詳定於太學創八十齋三十人爲額通計二千四百人內上捨生百人內捨生三百人外舍生二千人】

賜臘藥【增幹淳歳時記臘月賜宰執親王三衙從官內侍省官並外閫前宰執等臘藥系和劑局方造進及禦藥院特防制造銀合各一百兩以至五十兩三十兩各有差】

文苑英華成【增宋防要太平興國七年帝以諸家文集其數至繁各擅所長榛蕪相間乃命翰林學士承防李昉閱前代文章撮其精要以分之爲千卷目錄五十卷雍熙三年十二月壬寅書成號曰文苑英華】

建糊名法【增玉海景徳四年十二月禮部侍郎周起患貢舉不公因建糊名法】

祈雪【增玉海天聖四年十二月壬午幸玉淸昭應宮開寶寺景靈宮祈雪故事車駕還必作樂前導上精意以禱命毋作樂旣雪輔臣皆賀上喜曰力田之民自今有望矣】

獻皇極箴【增玉海治平元年十二月庚子知制誥祖無擇獻皇極箴英宗善其言詔褒答之】資治通鑑成【增玉海元丰七年十二月戊辰資治通鑑書成二百九十四卷上起戰國下終五代凡一千三百六十二年又略舉事目年經國緯爲目錄三十卷參考羣書評其同異俾歸一塗爲考異三十卷合三百五十四卷詔書奬諭賜銀帛衣帶鞍馬上諭輔臣曰前代未嘗有此書過荀恱漢紀遠矣】封長白山【增金史禮志長白山大定十二年有司言長白山在興王之地禮合尊崇議封爵建廟宇十二月禮部太常學士院奏奉敕防封興國靈應王卽其山北地建廟宇】

民用

衣褐卒歳【原詩無衣無褐何以卒歳疏言此二陽之月大寒之時無衣無褐不可終歳】擊菒除田【增國語及寒擊菒除田以待時耕注菒稾同寒謂季冬大寒之時也】

迎新年【增荊楚歳時記歳暮家家具肴防詣宿歳之位以迎新年相聚酣飲】

餽歳【增風土記蜀之風俗晚歳相與餽問謂之餽歳蘇軾餽歳詩農功各已收歳事得相佐爲歡恐無及假物不論貨山川隨出產貧富稱小大寘盤巨鯉橫發籠雙臥富人事華靡防繡光翻座貧者愧不能微摯出舂磨官居故人少里巷佳節過亦欲舉鄕風獨唱無人和】

別歳【增風土記蜀之風俗晚歳酒食相邀爲別歳蘇軾別歳詩故人適千里臨別尙遲遲人行猶可復歳行那可追問歳安所之遠在天一涯已逐東流水赴海歸無時東鄰酒初熟西捨彘亦肥且爲一日歡慰此窮年悲勿嗟舊歳別行與新歳辭去去勿回顧還君老與衰】

奧肉【增齊民要術作奧肉法先養宿豬令肥臘月中殺之�訖以火燒之令黃用暖水梳洗之削刮令淨刳去五臟豬肪煼取脂肉臠方五六寸作令皮肉相兼著水令相淹漬於釜中煼之肉熟水气盡更以向所煼肪膏煮肉大率脂二升酒三升鹽三升令脂渡沒肉緩水煮半曰許乃佳漉出甕中余膏仍瀉肉甕中令相淹漬食時水煮令熟而調和之如常肉法尢宜新韭新韭爛拌亦中炙噉其二歳豬肉未堅爛壊不任作也】苞肉【增齊民要術苞肉法十二月中殺豬經宿汁盡浥浥時割作棒炙形茅菅中苞之無菅茅稻稈亦得用厚泥封勿令裂裂復上泥懸著屋外北陰中得至七八月如新殺肉】

苕艸【增齊民要術苕艸色靑黃紫華十二月稻下種之蔓延殷盛可以美田葉可食】

魚醬【增齊民要術作魚醬法去鱗淨洗拭令幹如膾法披破縷切之去骨大率成魚一斗用黃衣三升白鹽二斤漧薑一升橘皮一合和令調均內甕子中泥密封日曝熟以好酒觧之作魚醬肉醤皆以十二月作之則經夏無虫】

雞頭合藥【原齊民要術十二月東門磔白雞頭可以合法藥】

懸豬羊耳【增齊民要術懸臘月豬羊耳著堂梁上大富】

甜肥脯【增齊民要術作甜肥脯法臘月取麞鹿肉片厚薄如手掌直陰漧下著鹽脆如淩雪也】五味脯【增齊民要術五味脯法臘月初作用鵝鴈雞鴨鶬鳵鳧雉防鶉生魚皆得作乃淨治去腥竅及翠上脂瓶全浸勿四破別煮牛羊骨肉取汁浸豉和調二同五味脯法浸四五日嘗味徹便出置箔上陰漧火炙熟槌亦名臘亦名魚臘】

�脯【增齊民要術作�脯法臘月初作任爲五味脯者皆中作惟魚不中耳白湯熟煮掠去浮沫欲去釜時尢須急火急則易燥置箔上陰漧之甜脆殊常】

培樹【增種樹書木自南而北多枯寒而不枯只於臘月去根傍土麥穰厚覆之燃火深培如故則不一二年皆結實】

斑皮竹筍【增北戶錄湘源縣十二月食斑皮竹筍諸筍無以及之】

黑太陽【增淸異錄黑太陽法出自韋郇公用精炭搗治作末研米煎粥搜和得所豫辦圓鐵範滿內炭末運鐵錘實擊五七十下出範陰漧盛寒鑪中熾數枚烘燃徹夜晉人獸炭豈此耶】

土栗【增山家淸供芋名土芝小者煨幹入甕寒月用稻艸盫熟色香如栗名土栗雅宜山捨擁鑪之夜供】

酒蟹【增蟹譜酒蟹須十二月間作於酒甕間撇淸酒不得近糟和鹽浸蟹一宿卻取出於厴中去其糞穢重實椒鹽訖疊淨器中取前所浸鹽酒更入少新撇者同煎一沸以別器盛之隔宿冷傾蟹中須令滿】斫楮皮【增經世民事錄谷楮宜澗谷間種之三年可斫取皮以抄紙甚得濟用斫法十二月爲上】迎陽種竹【增山家淸事種竹法迎陽則取季冬順土气則取雨時】

老酒【增桂海酒志老酒以麥麯醸酒密封藏之可數年士人家尢貴重每歳臘中家家造鮓使可爲卒歳計有貴客則設老酒冬鮓以示勤婚娶亦以老酒爲厚禮本艸綱目老酒臘月醸造者可經數十年不壊】冬舂米【原範成大冬舂行序臘日舂米爲一歳計多聚杵臼盡臘中畢事藏之土瓦倉中經年不壊謂之冬舂米詩臘中儲蓄百事利第一先舂年計米羣呼步碓滿門庭運杵成風雷動地篩勻箕健無粞糠百斛只費三日忙齊頭圓潔箭子長隔籮耀日雪生光土倉瓦龕分蓋藏不蠧不腐常新香去年薄收飯不足今年頓頓炊白玉春耕有種夏有糧接到明年秋刈熟鄰叟來觀還嘆嗟貧人一飽不可賖官租私債紛如麻有米冬舂能幾家】

膃肭臍【增圖經本艸膃肭獸舊說似狐長尾今滄州所圖乃是魚而豕首兩足其臍紅紫色上有紫斑醫家多用之異魚圖云試其臍於臘月衝風處置盂水浸之不凍者爲眞】

兔腦催生【原本艸綱目催生用臘月兔腦髓一个攤紙上夾勻陰漧剪作符子於面上書生字一个母痛極時用釵股夾定燈上燒灰煎丁香酒調下】

治聾方【增本艸綱目治久聾臘月取防膽二枚熊膽一分水和旋取緑豆大滴耳中】

狐目【增本艸綱目狐目治破傷風臘月收取狐目陰漧臨時用二目一副炭火微燒存性研末無灰酒服之】

臘雪水【原本艸綱目臘雪密封陰處數十年亦不壊用水浸五穀種則耐旱不生虫】

食蒸餅【原瑣碎錄臘月晨起以蒸餅捲豬脂食之終歳不生瘡疥】

造門日【原居家宜忌十二月癸丑日造門盜賊不能進】

作蠶蓐【增務本新書臘月刈茅艸作蠶蓐則宜蠶】

梅花茶【原多能鄙事收梅花防茶法臘月梅將開時淸旦摘半開花頭帶蔕置瓶內每一兩重用炒鹽一兩灑之不可用手觸壊以厚紙數重密封置陰處次年取時先置蜜於盞內然後取花二三朶滚湯一泡花頭自開香美】

鯖魚膽【增居家必用治喉閉方鯖魚膽一枚臘月收入白礬末少許懸西北屋檐下陰榦爲末備急用蘆筒吹入咽喉立瘥】

趙孟頫十二月耕詩【增一日不力作一日食不足淡歳云莫風雪入破屋老農气力衰傴僂腰背曲索綯民事急晝夜互相續飯牛欲牛肥茭藳亦預蓄蹇驢𨿽劣弱挽車致百斛農事極勞苦歳豈恆稔熟能知稼穡艱天下自蒙福】

趙孟頫十二月織詩【增忽忽歳將盡人事可稍休寒風吹桑林日夕聲颼飅墻南地不凍墾掘爲坑溝砍桑埋其中明年芽早抽是月浴蠶種自古相流蠶出易脫殻絲纊亦倍收及時不努力知有來嵗不手凍不足惜兾免號寒憂】

物

鴈北鄕【原禮鴈北鄕疏鴈北鄕有早有晚早者則此月北鄕晚者二月乃北鄕集說鴈北鄕則順陽而復也】

鵲始巢【原禮鵲始巢疏鵲始巢者此據晚者若早者十一月始巢本艸綱目鵲季冬始巢開戶背太歳向太乙】

雉雊雞乳【原禮雉雊雞乳集說雉火畜也感於陽而後有聲雞木畜也麗於陽而後有形】徵鳥厲疾【原禮徵鳥厲疾注徵鳥題肩也齊人謂之擊徵疏徵鳥謂鷹隼之屬也謂爲徵鳥如徵厲嚴猛疾防速也時殺气盛極故鷹隼之屬取鳥防疾嚴猛也】

鳴弋【原夏小正十有二月鳴弋傳弋也者禽也先言鳴而後言弋者何也鳴而後知其弋也】隕麋角【原夏小正隕麋角傳蓋陽气旦睹也故記之也】

艸芽白【增公羊傳王正月疏艸物十二月萌芽始白】

樹櫟【原淮南子其樹櫟注櫟可以爲車轂木不出火惟櫟爲然亦應陰气也】

山茶【增酉陽雜俎山茶葉似茶樹髙者丈餘花大盈寸色如緋十二月開】

楷木【增酉陽雜俎蜀楷木蜀中有木柞眾木榮時枯枿隆冬方萌芽布陰蜀人呼爲楷木】梅花使【增李之儀詞朱唇玉羽下蓬萊佳時近早梅自注朱唇玉羽湖湘間謂之倒掛子嶺南謂之梅花使十二月半方出】

白符芝【增太平禦覧仙人采芝圖白符芝髙四五尺似梅常以大雪而華季冬而實】

箭筍【增筍譜箭筍十二月生防稽以東諸山絕多或叢生或蔓延可如筯大長三四寸】

側金盞花【增桂海花志側金盞花如小黃葵葉似槿歳暮開與梅同時】

緑橘【增橘錄緑橘比他柑微小色紺碧可愛不待霜食之味已珍畱之枝間色不盡變冬采之生意如新】

忍冬【原政和本艸忍冬味甘溫主寒熱身腫久服輕身長年益壽十二月采陰漧】

木蘭皮【原本艸綱目木蘭生零陵山谷及太山皮似桂而厚十二月采皮陰漧】

蠟梅【增本艸綱目蠟梅小樹叢枝尖葉凡三種以子種出不經接者臘月開小花而香淡名狗蠅梅經接而花疎開時含口者名磬口梅花密而香濃色深黃如紫檀者名檀香梅】

狼膏【增本艸綱目狼膏臘月煉淨收之周禮獸人冬獻狼取其膏聚也】

水槿【增農政全書水槿細葉小黃花又名水椐臘月斬其條而插之易成大木】

瑒花【增臨江府誌江西有一種小白花玉潔而幽香土人以爲瑒花新諭縣東三十里有瑒岡多此花也俗名水仙又名金盞銀臺殘冬始放】

占驗

愆【原禮季冬行秋令則白露早降介虫爲妖四鄙入保注戌之气乘之也又行春令則胎夭多傷國多固疾命之曰逆注辰之气乘之也又行夏令則水潦敗國時雪不降冰凍消釋注未之气乘之也】天皓【增史記天官書赤奮若歳歳陰在丑星居寅以十二月與尾箕晨出曰天皓黫然黑色甚明其失次有應見參】

除夜風占【增紀歷撮要除夜東北風五禾大熟】

冰占【增紀歷撮要冰結後水落主來年旱冰結後水漲名上水水主水若緊厚來年大水】

雪等伴【增田家五行十二月下雪而不消名曰等伴主再有雪久經日照而不消亦是來年多水之兆】赤豆粥【增田家雜占臘月二十五夜赤豆粥鑊滚則三年大】

火色占【原陶朱公書念四夜黃昏時鄕人束稻艸於竿防火在田間行走名曰照田蠶看火色卜水旱色白主水色赤主旱猛烈年丰葳防歳歉取北風爲上又除夜燒盆爆竹與照田蠶看火色同是夜取安靜爲吉】

臘前三白【原陶朱公書臘前得兩三番雪謂之臘前三白諺云若要麥見三白】

立春占【原陶朱公書立春在殘年主冬暖諺云兩春合一冬無被暖烘烘】

朔日占【原通考十二月朔日值大寒主有虎出爲災值小寒主有祥瑞東風半日不止主六畜大災風雨主春旱】

霧雨占【原陶朱公書臘月有霧露無水做酒醋通考月內有霧亦主來年有水有冷雨作主來年六月七月內橫水】

北斗占【原通考常以歳除夜五更視北斗占五穀善惡其星所主明則成熟暗則有損貪狼主蕎麥巨門主粟祿存主文昌主芝蔴亷貞主麥武曲主粳糯破軍主赤豆輔星主大豆】

栁眼靑【原雜占臘月栁眼靑主來年夏秋米賤】

雷占【原雜占臘月雷鳴雪裏主陰雨百日又月內雷主來年旱澇愆期】

雜紀

松柏貞茂【原荀子松柏經隆冬而不凋防霜雪而不變可謂得其貞矣增風俗通大寒旣至霜雪旣降吾是以知松柏之茂也】

靈鼓化蛇【增穆天子季冬甲戌天子東遊飲於畱祈射於麗虎讀書於菞丘�獻酒於天子乃奏廣樂天子遺其靈鼓乃化爲黃蛇】

赤光照室【原後漢書光武帝紀皇考南頓君初爲濟陽令以建平元年十二月甲子夜生光武於縣捨有赤光照室中欽異焉使卜者王長占之長辟左右曰此兆吉不可言】

迎鼓【增後漢書東夷傳夫余國以臘月祭天大防連日飲食歌舞名曰迎鼓是時斷刑獄解囚徒】十二月音【增白虎通匏之爲言施也在十二月萬物始施而勞風俗通管漆竹長一尺六孔十二月之音也物貫地而芽故謂之管】

仲都忍寒【增桓譚新論元帝時漢中遇道人王仲都能忍寒乃於盛寒日令衣載以駟馬於昆明池上繞水而走禦者厚衣狐裘甚寒而仲都獨無憂也】

大寒冰舟【增吳錄魏文帝至廣陵臨江觀兵兵有十餘萬旌旗彌數百里權嚴設固守時大寒冰舟不得入江帝見波濤洶湧嘆曰嗟乎固天所以隔南北也遂歸】

叩淩得魚【增晉書王延傳延繼母卜氏嘗盛冬思生魚延求而不獲杖之流血延尋汾叩淩而哭忽有一魚長五尺踴出水上延取以進母卜氏食之積日不盡於是心悟撫延如已生】

禁水不冰【增抱朴子左慈以气禁水著中庭露之大寒不冰】

藏彄【原荊楚歳時記歳前爲藏彄之戲注按周處風土記曰醇以吿蠟竭恭敬於明祀乃有藏彄臘日之後叟嫗各隨其儕爲藏彄分二曹以校勝負彄字藝經庾闡作鉤字增庾闡藏鉤賦序予以臘後命中外以行鉤爲戲矣酉陽雜俎舊言藏鉤起於鉤弋蓋依辛氏三秦記云漢武鉤弋夫人手拳時人效之目爲藏鉤也眾人分曹手藏物探取之又令藏鉤剩一人則來往於兩朋謂之餓鴟】

著煗【原世說韓康伯數歳家酷貧至大寒止得襦母殷夫人自成之令康伯捉熨斗謂康伯曰且著襦尋作復防兒云已足不須防也母問其故答曰火在熨鬥中而柄熱今旣著下亦當煗故不須耳母甚異之知爲國器】

谷門【增李尢谷城門銘谷門北中位當於醜太陰主刑殺伐爲首】

辟寒香【增述異記辟寒香丹丹國所出漢武時入貢每至大寒於室焚之暖气翕然自外而入人皆減衣】

得蓍龜【增魏書靈徴志髙祖延興元年十二月徐州竹邑戍士邢徳於彭城南一百二十里得蓍一株四十九枝下掘得大獻之詔曰蓍與經文相合所謂靈物也徳可賜爵五等】

獻蒼烏【增魏書靈徴志世宗景明二年十二月南靑州獻蒼烏君修行孝慈萬姓不好殺生則至】禁畜鷙鳥【增魏書釋老志延興三年十二月顯祖因田鷹獲鴛鴦一其偶悲鳴上下不去帝乃惕然問左右曰此飛鳴者爲雌爲雄左右對曰臣以爲雌帝曰何以知對曰陽性剛陰性柔以剛柔推之必是雌矣帝乃慨然而嘆曰𨿽人鳥事別至於資識性情竟何異哉於是下詔禁斷鷙鳥不得畜焉】

跣行冰上【增北史李順興李順興年十餘乍愚乍智時莫識之其言未來事時有中者盛冬單布衣跣行冰上及入洗浴略不患寒】

不服綿絮【增北史徐則傳則入天臺山因絕粒養性所資惟松水而已𨿽隆冬沍寒不服綿絮】系白象樹【增酉陽雜俎幹陀國頭河岸有系白象樹花葉似棗季冬方熟相傳此樹滅佛法亦滅】祝河得詔【增酉陽雜俎李彥佐在滄景太和九年有詔詔浮陽兵北渡黃河時冬十二月至濟南郡使擊冰延舟冰觸舟舟覆詔失李公驚懼不寢食六日發白乃令津吏不得詔盡死吏懼且請公一祝沈浮於河吏憑公誠明以死索之李公乃令具爵酒言祝傳語詰河伯其防曰明天子在上川瀆山嶽祝史咸秩予境之內祀未嘗匱爾河伯洎鱗之長當衛天子詔何反溺之予或不獲予齋吿於天天將謫爾吏酹冰辭已忽有聲如震河冰中斷可三十丈吏知李公精誠已逹乃沈鉤索之一釣而出封角如舊惟篆印微濕耳】暖香【原云仙雜記寶雲溪有僧捨盛冬若客至則燃薪火暖香一炷滿室如春人歸更取餘燼】獻河淸頌【增宋史眞宗紀大中祥符三年十二月陜州黃河再淸庚戌集賢校理晏殊獻河淸頌】嗔拳笑面【原事物紀原江淮之俗每作諸戲必先設嗔拳笑面有諸行戲時嘗在故臘之末】觀書賜宴【增宋史禮志嘉祐七年十二月特召兩府近臣三司副使臺諫官皇子宗室駙馬都尉管軍臣僚至龍圖天章閣觀三聖禦書及寶文閣爲飛白分賜下逮館閣官制觀書詩賜韓琦以下和進遂宴羣玉殿傳詔學士王珪撰詩序刋石於閣數日再防天章閣觀三朝瑞物復宴羣玉殿酒行上曰天下久無事今日之樂與卿等共之宜盡醉勿復辭因召韓琦至禦搨前別賜一大巵出禁中名花金盤貯香藥令各持歸莫不霑醉至暮而罷】

賜貂裘帽【增宋史王全斌傳全斌之入蜀也適屬冬暮京城大雪太祖設氊帷於講武殿衣紫貂裘帽以視事忽謂左右曰我被服若此體尙覺寒念西徵將衝犯霜雪何以堪處卽解裘帽遣中黃門馳賜全斌仍諭諸將以不徧及也全斌拜賜感泣】

碧金僊【增淸異錄有刁蕭者攜一鏡色碧體瑩背有字曰碧金僊大中元年十二月銅坊長老白九峯造予以俸粒五石換之置於文瑞堂呼爲銅此君】

蟄不修葺【增厚徳錄曹彬所居堂室獘壊子弟請加修葺公曰時方大冬墻壁瓦石之間百虫所蟄不可傷其生其仁心愛物蓋如此】

打耗【增演繁露湖州土俗歳十二月人家多設鼓而亂撾之晝夜不停至來年正月半乃止問其所本無能知者但相傳云此名打耗打耗云者言驚去祟也】

太平禦覽【增實錄太平興國八年十二月庚子太平總書成凡五十四門詔曰史館新纂太平總一千卷包括羣書指掌千古頗資乙夜之覽何止名山之藏用錫嘉稱以傳來裔可攺名太平禦覽】大小寒【增桯史韓平原在慶元初其弟仰冑爲知閤門事頗與密議時人謂之大小韓求防徑者爭趨之一日內燕人有爲衣冠到選者自敍履歷材藝應得美官而畱滯銓曹方徘徊浩嘆又爲日者獘帽持扇過其旁遂邀使談庚甲日者曰君命甚髙但於五星局中財帛宮若有所礙目下若欲亨逹先見小寒更望成事必見大寒可也優蓋以寒爲韓侍燕者皆縮頸匿笑】

太平瑞木【增玉海歷三年十二月澧州獻瑞木有文曰太平之道詔送史館劉敞作頌曰上天之載兮無臭無聲眷我聖徳兮吿以太平非筆非墨兮自然而成】

書賜石湖字【增玉海淳熙十五年十二月辛夘書石湖二字賜範成大成大跋雲天縱聖能遊藝超絕典則髙古爲伏羲畫體勢奇逸如神禹碑】

萬魚燈【增遼史聖宗紀統和元年十二月甲辰是夕然萬魚燈於雙溪】

千齡節【增遼史聖宗紀統和元年十二月戊申千齡節祭日月禮畢百僚稱賀】

大玉海【增元史世祖紀至元二年十二月己丑瀆山大玉海成勅置廣寒殿輟耕錄萬歳山在太液池之陽廣寒殿在山頂中有小玉殿前架黒玉酒甕一玉有白章隨其形刻爲魚獸出沒於波濤之狀其大可貯酒三十餘石】

射艸狗【增元史祭祀志每歳十二月下旬擇日於西鎭國寺內墻下灑掃平地束稈艸爲人形一爲狗一雜色剪防叚爲之腸胃選逹官世家之貴重者交射之射至糜爛以羊酒祭之祭畢帝後及太子嬪妃並射者各解所服衣俾防古巫覡祝讚之祝讚畢遂以與之名曰脫災國俗謂之射艸狗】

辟蚤虱【原山居四要自入臘遇上水日勿令人見以少水灑薦席毯褥辟狗蚤壁虱】

豬脂懸厠【原居家宜忌十二月取豬脂四兩懸於厠中入夏一家無蠅】

揭蒲【增名勝志洋縣臘節以蒲藻蓋鵝公石上江渚寒魚皆依之太守泛舟張樂揭取名曰揭蒲】鐵笛亭【增名勝志隱屏峯在武夷五曲溪之北有羅侯洞洞背卽鐵笛亭故址亭爲李陶眞人剙眞人以宋熙丰間至武夷出祠牒乃唐開元時所給眞人好吹鐵笛每遇節臘眾道人各於云房招飲皆赴諸房笛聲同時並作一日別眾畱詩云毛竹森森自剪裁試吹一曲下瑤臺當途不遇知音聼拂防白雲歸去來遂吹鐵笛隱隱而去】

得金像【增法苑珠林宋元嘉十五年羅順爲平西府將戍十二月放鷹野澤見鷹雉俱落於時火燒野艸惟有三尺許叢艸不然遂披而覓鳥乃得金菩薩坐像工制殊巧遂收而供之】

禦制靜坐讀書自諭【並序】

朕在暢春園萬幾之暇季冬寒甚連日風雪靜坐讀書自限文韻偶成二十韻自諭朕原本無學不過經書成語堆集成句卿等皆老學素望朕所深知其中韻腳不當平仄不和典故不穩聨句不雅者卽速攺正或成一篇亦未可知

壯年好血气半老少知聞顧諟惟當謹銘盤不至宭勵精勉圖治旰食盡民殷性理宗濓洛臨摹仿鵝羣煌煌勞夢想濟濟詠南薰懸鐘是進徳止輦問停雲懷保編氓苦惠鮮鰥寡熅畱心刑服念鄙笑圖書焚優禮任舟

楫憑軒尊典墳前星誡琢磨帝子識羣分外戚無矜勢諸王惜舊勲烽煙熄萬里瀚海畏三軍淮黃關國計漕運致憂勤土木毋輕動民情宜所欣志廣則寛神淸息俗紛由來惡防酒自諭喜纁長歌詠白雪論賦小橫汾幾暇講寥廓提籌算紫氛幹陽得復轉測景考斜曛有始無終嘆爲山一簣慬

晉十二月折楊栁歌【增天寒歳欲暮春秋及冬夏苦心停欲度折楊栁沈亂枕席間纒綿不覺久】

陶潛癸卯十二月中作與從弟敬遠詩【增寢迹衡門下邈與世相絕顧盼莫誰知荊扉晝長閉淒淒歳暮風翳翳經夕雪傾耳無希聲在目皓已潔勁气侵防簞瓢謝屢設蕭索空宇中了無一可悅歷覧千載書時時見遺烈髙操非所攀謬得固窮節平津苟不由棲遲詎爲拙寄意一言外玆契誰能別】

李嶠十二月奉教作【增玉燭年行盡銅史漏猶長池冷凝宵凍庭寒積曙霜蘭心未動色梅館欲含芳裵回臨歳晚顧步佇春光】

李賀十二月樂詞【增日腳淡光紅灑灑薄霜不銷桂枝下依稀和气排冬嚴已就長日辭長夜】

謝良輔憶長安十二時【增憶長安臘月時溫泉彩仗新移瑞气遙迎鳯輦日光先暖龍池取酒蝦蟇陵下家家守歳巵】

白居易臘後歳前遇景詠意詩【增海梅半白栁微黃凍水初融日欲長度臘都無苦霜霰迎春先有好風光郡中起晚聼衙鼓城上行慵倚女墻公事漸閒身且健使君殊未厭余杭】朱子殘臘詩【增殘臘生春序愁霖逼歳昏小紅敷艷萼眾緑被陳根陰壑泉方注原田水欲渾農家向東作百事集柴門】

禦定月令輯要卷二十

欽定四庫全書

禦定月令輯要卷二十一

閏月令

天道

五嵗再閏【原易五嵗再閏疏凡前閏後閏相去大略三十二月在五嵗之中故五嵗再閏說文余分之月五嵗再閏從王在門中增容齋四筆十五夜爲半月兩半月爲一月三月爲一時兩時爲一行兩行爲一年二年半爲一雙此由閏故以閏月兼本月此謂月雙非閏雙也以五年再閏爲閏雙】

歸余於終【原左傳先王之正時也履端於始舉正於中歸余於終注步歷之始以爲術之端首期之日三百六十有六日日月之行又有遲速而必分爲十二月舉中气以正月有餘日則歸之於終積而爲閏故言歸余於終】

非常月【原公羊閏月不告月傳不告月者何不告朔也曷爲不告朔天無是月也閏月矣何以謂之天無是月是月非常月也注所在無常故無政也】

積分成月【原谷梁閏月不告月傳閏月者附月之餘日也積分而成於月者也注一嵗三百六十日餘六日又有小月六積五嵗得六十日而再閏積眾月之餘分以成此月】

斗指兩辰間【原逸周書閏無中气斗指兩辰之間增杜預長歷日行一度而月日行十三度十九分度之有畸日官當會集此之遲疾以考成晦朔錯綜以設閏月閏月無中气而北斗邪指兩辰之間所以異】

【於他月也曆術斗星夜隨天左旋各指十二辰之位謂之斗建亦名月建閏月則指十二辰之間】朔不得中【增漢書律曆志朔不得中是爲閏月言陰陽𨿽交不得中不生後漢書律曆志四時推移故置十二中以定月位有朔而無中者爲閏月唐書歷志前朔後朔疊相推校盈朒之課據實爲凖損不侵朒益不過盈定朔日名與次朔同者大不同者小無中气者爲閏月朱子語中气只在本月若趲得中气在月盡後月便當置閏】

天度畢【增內經常月之制建初立中閏月之紀無初無中縱歷有之皆他節气也由斯推日成閏故令天度畢焉】

星見閏分【增漢書律曆志以嵗閏乘嵗數是爲星見閏分又推星見月以閏分乘定見以章嵗乘中余從之盈見月法得一並積中則積月也不盈者名曰月中余以元月除積月餘名曰月元余以章月除月元余則入章月數也以十二除之至有閏之嵗除十三入章三嵗一閏六嵗二閏九嵗三閏十一嵗四閏十四嵗五閏十七嵗六閏十九嵗七閏不盈者數起於天正算外則星所見月也】

推天正【增漢書律曆志推天正以章月乘人統嵗數盈章嵗得一名曰積月不盈者名曰閏餘閏餘十二以上嵗有閏求地正加積月一求人正加二】

推閏餘【增漢書律曆志推閏餘所在以十二乘閏餘加十得一盈章中數所得起冬至算外則中至終閏盈中气在朔若二日則前月閏也】

周至【增漢書律曆志周至五十七參閏法得周至】

章中【增漢書律曆志章中二百二十八以閏法乘嵗中得章中】

統法【增漢書律曆志統法千五百三十九以閏法乘日法得統法】

月周【增漢書律曆志月周二百五十四以章月加閏法得月周】

終數爲閏【增漢書律曆志易曰天一地二天三地四天五地六天七地八天九地十天數五地數五五位相得而各有合天數二十有五地數三十凡天地之數五十有五此所以成變化而行鬼神也並終數爲十九易窮則變故爲閏法注天終數九地終數十窮終也言閏亦日之窮余故取二終之數以爲義又閏法十九因爲章嵗合天地終數得閏法】

蔀首【原漢書律曆志魯歷不正以閏餘一之嵗爲蔀首注當以閏盡嵗爲蔀首今失正未盡一嵗便以爲蔀首也】

三年一閏【增春秋元命苞三年一閏以起紀宋均注紀法也三年加以一閏以成嵗也後漢書張純傳三年一閏天气小備】

閏七曰章【增後漢書律曆志月分成閏閏七而盡其嵗十九名之曰章】

陽之餘【原白虎通月有閏餘何周天三百六十五度四分度之一嵗十二月日過十二度故三年一閏五年再閏明陰不足陽有餘也故讖曰閏者陽之餘】

補小月減日【原獨斷閏月者所以補小月之減日以正嵗數故三年一閏五年再閏】益歸余卦【增舊唐書歷志綜中朔盈虛分累益歸余之卦每其月閏衰注凡歸余之卦五萬六千七百六十以上其嵗有閏因考其閏衰滿卦限以上其月及合置閏或有進退皆以定朔將中气裁焉】積嵗如月分數【增唐書歷志麟徳歷有總法開元歷有通法故積嵗如月分之數而後閏餘皆盡】

朔退朔進【增唐書歷志秦歷上元正月己巳朔晨初立春日月五星俱起營室五度蔀首日名皆直四孟假朔退十五日則閏在正月前朔進十五日則閏在正月後是以十有二節皆在盈縮之中而晨昏宿度隨之】

朔不盡气【增正蒙閏餘生於朔不盡周天之气朱子語周天之气謂二十四气也月有大小朔不得盡此气而一嵗日子足矣故置閏】

閏餘閏差【原皇極經世日以遲爲進月以疾爲退日月一會而加半日減半日是以爲閏餘也日一大運而進六日月一大運而退六日是以爲閏差也】

气盈朔虛【增蔡沈天說日與天防而多五日九百四十分日之二百三十五爲气盈月與日防而少五日九百四十分日之五百九十二爲朔虛合气盈朔虛而閏生焉十有九嵗七閏气朔分齊是爲一章性理大全气則二十四气自今年冬至至來年冬至前一日計三百六十五日二百三十五分是於三百六十日外多五日二百三十五分者爲气盈朔則十二月朔自今年十一月初一至來年十一月初一前一日計三百五十四日三百四十八分是於三百六十日內少五日五百九十二分者爲朔虛合气盈朔虛而閏生者一嵗閏積气朔之數計十日八百二十七分三嵗一閏積气朔之數三个十日八百二十七分計三十二日六百單一分五嵗再閏積气朔之數五个十日八百二十七分計五十四日二百七十五分】

三統爲一元【增沙隨程氏易解七閏爲一章二十七章爲一會三會爲一統三統爲一元元四千六百十七嵗冬至甲子朔旦無餘分是謂天統千五百三十九嵗甲辰朔旦冬至無餘分是謂地統又千五百三十九嵗甲申朔旦冬至無餘分是謂人統】

補奇數【增玉海天地之數惟奇則無窮置閏所以補奇數也】

長歷紀閏疏數【原齊東野語以杜徵南長歷考春秋之月日𨿽甚精密而其置閏之法竊有疑焉如隱公二年閏十二月五年七年亦皆閏十二月然猶是三嵗一閏五嵗再閏如莊公二十年置閏其後則二十四年以至二十八年皆以四嵗一閏無乃失之疏乎僖公十二年閏至十七年方閏二十五年閏至三十年方閏率以五嵗一閏何其愈疏乎如定公八年置閏其後則十年以至十二年十四年皆以二嵗一閏無乃失之數乎閔之二年辛酉旣閏矣僖之元年壬戌又閏僖之七年八年哀之十四年十五年皆以連嵗置閏何其愈數乎至於襄之二十七年一嵗之間頓置兩閏蓋曰十一月辰在申司曆過也於是旣覺其謬故前閏建酉後閏建戌以應天正然前乎此者二十一年旣有閏二十四年二十六年又有閏歷年凡六置閏者三何緣至此失閏已再而頓置兩閏乎近則十餘月逺或二十餘年其疏數殆不可曉並著於此以叩識者】初章閏法【增性理大全潛室陳氏曰古歷十九年爲一章章有七閏入章三年閏九月六年閏六月九年閏三月十一年閏十一月十四年閏八月十七年閏四月十九年閏十二月此據元首初章若於後漸積余分大率三十二月則置閏不必同初章】

置閏之次【增稗編一年二年三年第一閏當在此年八月置或進在七月或退在九月者間亦有之四年五年六年第二閏當在此年五月置或進在四月或退在六月者亦有之七年八年九年間第三閏當在此年二月置或進在正月或退在三月者間亦有之已上三閏皆是三年一閏十年十一年第四閏當在此年十月置或進在九月或退在十一月者間亦有之此是五年再閏十二年十三年十四年第五閏當在此年六月置或進在五月或退在七月者間亦有之十五年十六年十七年第六閏當在此年三月置或進在二月或退在四月者間亦有之已上二閏皆是三年一閏十八年十九年第七閏當於此年十二月置或進在十一月或退在明年正月者有之此是五年再閏右十九嵗七閏之次大約如此】

生於閏【原西域星經月孛紫羅防計都星家謂之四餘計生於天尾羅生於天首孛生於月生於閏蓋日月行道如兩環相交一處曰天首一處曰天尾天尾爲計天首爲羅月之行遲速有常度遲之處卽孛也生於閏二十八年十閏而行一周孛皆有度數無光象故與計羅同謂之四餘】

定閏法【原定月大小日辰閏法歌前九之年二月中今年元旦日辰同月大月小此爲例次第推來理自通四十七年前有閏閏前兩月是今逄】

節序

閏正中朔【增周禮春官大史正嵗年注中朔曰嵗朔數曰年中朔大小不齊正之以閏疏中數曰嵗朔數曰年者一年之內有二十四气皆節气在前中气在後節气一名朔气朔气在晦則後月閏中气在朔則前月閏節气有入前月法中气無入前月法中气帀則爲嵗朔气帀則爲年假令十二月中气在晦則閏十二月十六日得後正月立春節此卽朔數曰年至後年正月一日得啟蟄中此中气帀此卽是中數曰嵗】小雪當閏【增左傳文公元年閏三月非禮也漢書律曆志文公元年距辛亥朔旦冬至二十九嵗是嵗閏餘十三正小雪閏當在十一月後而在三月故曰非禮也】

閏九日【原唐詩紀事景龍二年閏九月九日幸總持登浮圖李嶠等獻詩李嶠詩閏月開重九眞遊下大千花寒仍薦菊座晚更披蓮剎鳯回雕輦幡虹間防旃還將西梵曲助入南薰增李乂詩淸蹕幸禪樓前驅歷禦溝還疑九日豫更想六年遊聖藻輝纓絡仙花綴冕旒所欣延億載寜止慶重秋劉憲詩重陽登閏序上界葉時巡駐輦天花落開筵妓樂陳城端剎柱見云表露盤新臨睨光輝滿飛文動睿神宋之問奉和聖制閏九月九日登莊嚴總持二寺閣詩閏月再重陽仙輿歷寶坊帝歌云稍白禦酒菊猶黃風鐸喧行漏天花拂舞行豫遊多景福梵宇日生光白居易閏九月九日獨飲詩黃花叢畔緑樽前猶有些些舊管偶遇閏秋重九日東籬獨酌一陶然自從九月持齋戒不醉重陽十五年林光朝閏九月九日登越王臺詩閒陪小隊出山椒爲有吳歌雜楚謡縱道菊花如昨日要看湯餅作三朝千重嶺海供橫槊一帶風煙聼采樵憑仗折衝如此好不應東去更乘軺】

小寒云霠【增宋史律曆志皇祐圭表小寒測景長一丈二尺四寸二年庚寅閏十一月十五日戊辰云霠不測】

七閏在冬至前【增宋史律曆志咸淳六年十一月三十日冬至至後爲閏十一月旣已頒歷浙西安撫司凖備差遣臧元震言歷法以章法爲重章法以章嵗爲重蓋歷數起於冬至卦气起於中孚十九年謂之一章一章必置七閏必第七閏在冬至之前必章嵗至朔同日今算造官以閏月在十一月三十日冬至之後則此一章止有六閏歷法之差莫甚於此】

冬至後積分置閏【增宋史律曆志天正冬至乃歷之始心自冬至後積三年餘分而後可以置第一閏】

閏嵗戌臘【增西溪叢語國朝用漢臘蓋冬至後第三戌火墓日也是爲臘己酉年閏八月冬至後第三戌乃在十一月末太史局著歷遂以十一月第三戌爲臘識者云古法遇如此閏嵗卽以第四戌爲臘臘不可在十一月也】

閏七日【增王灣閏月七日織女詩耿耿曙河防神仙此會稀今年七月閏應得兩回歸李商隱壬申閏秋題贈烏鵲詩繞樹無依月正髙鄴城新淚濺云幾年始得逄秋閏兩度塡河莫告勞】

閏中秋【增黃滔閏八月詩無人不愛今年閏月看中秋兩度圓惟恐雨師風伯意至時還奪上樓天吳文英閏中秋詞丹桂花開第二番東籬展卻宴期寛人間寶鏡離仍合海上仙槎去復還分不盡半涼天可憐閒剰此嬋娟素娥未隔三秋夢贏得今宵又倚闌】

閏元宵【增吳禮之閏元宵詞銀蟾光彩喜稔嵗閏正元宵還再樂事難並佳時罕遇依舊試燈何礙花市又移星漢蓮炬重芳人海盡勾引徧嬉遊寶馬香車喧隘晴快天意教人月更圓償足風流債柳煙濃夭桃紅小景物回然堪愛巷陌笑聲不斷防餘香仍在待歸也便相期明日蹋靑挑菜張炎閏元宵詞向人圓月轉分明簫鼓又逄迎風吹不定蛾兒閙繞玉梅猶戀香心報道依然放夜何妨欵曲行春錦燈重見麗繁星水影動梨云今朝準擬花前醉柰今宵別是光陰簾底聽人笑語莫教遲了梅靑】

閏重三【增張雨閏三月三日北山看花詩應笑黃楊厄閏時後三仍復負芳期老無劉幾簪花分閒有陶潛止酒詩谷雨林中先紫筍郁岡山口足黃鸝韓湘自倩奴星去防得瑤臺第一枝】

元宵驚蟄【原李夢陽詩春色閏冬後元宵驚蟄邊輭塵欺月散繁火奪星懸】

月次

閏正月

遣使賑賜【增宋書明帝紀泰始三年閏正月庚午大雨雪遣使巡行賑賜】

移上元節【增宋史禮志政和六年正月七日禦筆今嵗閏餘候晚猶未春和晷短气寒於宴集無舒緩之樂上元節移於閏正月十四日爲始】

修治石岸【增宋史河渠志政和六年閏正月知杭州李偃言湯村巖門白石等處並錢塘江通大海日受兩潮漸致侵囓乞依六和寺岸用石砌疊乃命劉旣濟修治】

造明堂鐘磬【增玉海政和六年閏正月十二日大晟府言神宗命儒臣肇造玉磬藏之樂府久不施用宜略加磨礱俾與律合並造金鐘專用於明堂以薦在天之神從之】

禦制蘇軾集贊【增玉海乾道元年閏正月禦制蘇軾集贊曰手抉云漢斡造化機气髙天下乃克爲之猗嗟若人冠冕百代忠言讜論不顧身害敬想髙風恨不同時掩卷三嘆播以聲詩選徳殿書賜蘇嶠】進四經解【增玉海乾道九年閏正月二十三日敷文直學士胡銓言聖訓令臣進所解諸經今先繕寫周易周禮禮記春秋四經解詔令投進】

曾鞏閏正月十一日呂殿丞寄新茶詩【增徧得朝陽借力催千金一銙過溪來曽坑貢後春猶早海上先嘗第一桮】

閏二月

獻白兔【增宋書符瑞志孝武帝孝建三年閏二月乙丑白兔見平原獲以獻】

賜苑牧地【增魏書世宗紀延昌二年閏二月辛丑以苑牧之地賜代遷民無田者】

祠龍池【增唐會要開元二年閏二月祠龍池】

減放洛水【增宋史河渠志紹聖四年閏二月楊琰乞依元丰例減放洛水入京西界太白龍坑及三十六陂充水匱以助汴河行運詔賈種民同琰相度合占頃畆及所用功力以閫】

箭竹生米【增宋史五行志咸平二年閏二月宣池歙杭越睦衢婺諸州箭竹生米如稻】考第羣臣【增通鑑武徳二年閏二月甲辰上考第羣臣以李綱孫伏伽爲第一因置酒髙會謂裴寂等曰李綱差盡忠款孫伏伽可謂誠直朕視卿如愛子卿當視朕如慈父因命捨君臣之敬極歡而罷】銅渾儀成【增長編祥符三年閏二月甲寅冬官正韓顯符造銅渾儀成並上所著經十卷其制則本唐李淳風及一行之遺法云】

進新校禦書【增玉海淳化二年閏二月戊寅祕書監李至進新校禦書三百八十卷上從容謂之曰人之嗜好不可不謹人君當澹然無欲勿使嗜好形見於外則姦佞無自入焉朕他無所欲但喜讀書多見古今成敗善者從之不善者攺之至拜舞稱賀】

幸射堂【增玉海祥符三年閏二月二十四日丁卯上幸開封府射堂宴射謂從臣曰朕昔尹京兆先帝爲創此堂俾之習射周覽久之多所感慕又至西堂閱太宗禦書圖畫數十軸遂宴射於射堂上作七言詩從臣畢賦甲戌詔開封府舊射堂宜名曰繼照堂是日設帟張樂許士庻遊觀三日】

金華殿賜宴【增玉海祥符三年閏二月二十七日丁丑召輔臣至宣聖殿朝拜太宗聖容帝作賞景觀花詩以賜從官卽席賦詩又禦水心殿垂釣遂宴金華殿小苑花皆太宗命中黃門所防滋茂異常輔臣所未至也】

龜玆貢馬【增玉海祥符三年閏二月龜玆貢馬王鞍勒】

廣科目【增玉海天聖七年夏竦執政請復制舉廣置科目以收遺才上從之閏二月二十三日壬子上禦延和殿謂宰臣曰近夏竦奏自古得賢則治失賢則亂漢唐之間多選賢良文學之士以條時政得失朕亦欲天下英豪皆登於朝宜廣科目以收賢才於是置賢良方正直言極諫科博逹墳典明於教化才識兼茂明於體用科詳明吏理可使從政科識洞韜略運籌決勝科軍謀閎逺才任邊寄科應內外朝官不帶臺省館閣職事不犯贓罪及私罪輕者許少卿監以上奏舉或於逐處及閤門進防論十卷每卷五道下兩制看詳詞理優長者召赴祕閣試論六首合格試制防一道又置書判拔萃科應選人除流外人如實有才業者不犯贓罪及私罪情理輕者並於逐處及南曹投狀乞應先錄判詞三十首爲三卷於流內銓或附逓投納本銓差官看詳詞理優長者召試判十道共限二千字以上合格卽就禦試又置髙蹈丘園沈淪艸澤茂材異等通爲十科並許白衣舉人非工商雜本路轉運司長吏奏舉或於本貫投狀乞應仍投防論十卷五十道差官看詳委有文行可稱封送禮部選擇召試】

建太后宮殿【增玉海元祐元年閏二月十九日丁未詔曰漢家致孝有朝夕供禦之廷唐室承顏嚴嵗時慶賀之禮逮於列聖咸有舊章建太皇太后宮曰崇慶殿曰崇慶壽康皇太后宮曰隆佑殿曰隆佑慈徽】

讀三朝寶訓【增玉海紹興五年閏二月二十三日丙寅殿中侍禦史張絢言陛下復開經筵宜仿仁宗時讀三朝寶訓命侍讀之臣如李淑所請進讀帝命講筵錄進讀之】

鑑古圖【增玉海紹興五年閏二月丙寅上曰朕昨日見毛剛中所進鑑古圖乃仁宗卽位之初采古人行事之迹繪而成圖便於省閱因以爲鑑】

陸遊閏二月二十日遊西湖詩【增西湖二月遊人稠鮮車快馬巷無畱梨園樂工教坊優絲竹悲激雜淸謳追逐下上暮始休外𨿽狂酲樂則不豈如吾曹淡相求酒肴取具非預謀靑梅苦筍助獻酬意象簡朴足鎭浮尙慚一官自拘囚未免疋馬從兩騶南山老翁亦出遊百錢自掛竹杖頭】閏三月

給水車【增舊唐書敬宗紀太和二年閏三月丙戌朔內出水車樣令京兆府造水車散給緣鄭白渠百姓以漑水田】

獻農具兵仗【增舊唐書僖宗紀光啟元年閏三月鎭冀節度使王鎔獻耕牛千頭農具九千兵仗十萬】

修晉書【增唐會要貞觀二十年閏三月四日詔宜令修纂所更撰晉書銓次舊聞裁成義如修五代史故事於是司空房元齡中書令禇遂良太子左庶子許敬宗掌其事以臧榮緒晉書爲本爲十紀十志七十列傳三十載記其太宗所著宣武二帝及陸機王羲之四論稱制防焉】

定宰臣親王班坐【增宋史禮志祥符四年閏三月太常禮院閤門言準詔同詳定閤門使李端慤所奏閤門儀制宰臣與親王立班坐位分左右各爲班首宰臣樞密使帶使相或帶郡王並使相作一行總爲中書門下班其親王獨行一班者準封爵令兄弟皇子皆封國謂之親王所以他官不可參綴撿防坐次圖直將宗室使相輙綴親王蓋更張之時未見親王遂致失於講求近見朝拜景靈宮東陽郡王顥亦綴親王班竊恐未安今取到閤門儀制其合班宰臣使相在東親王在西分班立】

延問京官【增通鑑貞觀元年三月閏月壬申上謂太子少師蕭瑀曰朕少好弓矢得良弓十數自謂無以加近以示弓工乃曰皆非良材朕問其故工曰木心不直則脈理皆邪弓𨿽勁而發矢不直朕始悟向者辯之未精也朕以弓矢定四方識之猶未能盡況天下之務其能徧知乎乃令京官五品以上更宿中書內省數延見問以民間疾苦政事得失】

贖魏徴故第【增通鑑元和四年閏三月魏徴元孫稠貧甚以故第質錢於人平盧節度使李師道請以私財贖之上命白居易艸詔居易奏言事闗激勸宜出朝廷師道何人敢掠斯美望敇有司以官錢贖還後嗣上從之出內庫錢二千緡贖賜魏稠仍禁質賣】

賀雨【增通鑑元和四年三月上以久旱欲降徳音翰林學士李絳白居易上言以爲欲令實惠及人無如減其租稅又言宮人驅使之餘其數猶廣事宜省費物貴狥情又請禁諸道橫斂以充進奉又言嶺南黔中福建風俗多掠良人賣爲奴婢乞嚴禁止閏月己酉制降天下系囚蠲稅租出宮人絕進奉禁掠賣皆如二人之請己未雨絳表賀】

制敕用黃紙【增春明退朝錄上元三年閏三月戊子敕制敕施行旣爲永式比用白紙多有虫蠧自今已後尙書省頒下諸司及州下縣宜並用黃紙】

賜新及第宴【增玉海太平興國五年閏三月丁卯賜新及第舉人宴於迎春苑】

攽祈雨法【增玉海咸平二年閏三月三日知掦州魏羽上唐李邕雩祀五龍祈雨之法丁亥攽諸路令長吏精潔行之】

花亨泰【增牡丹榮辱志花亨泰閏三月】

劉威閏三月詩【增三年皆一閏此閏勝常時莫怪花開晚都緣春盡遲節分炎气近律應惠風移夢得成胡蠂芳菲幸不遺】

諭坦之送友人遊東川詩【增食盡須分散將行幾願畱春兼三月閏人擬半年遊風俗同吳地山川擁梓州思君登棧道猨嘯始應愁】

閏四月

南巡狩【增後漢書明帝紀永平十年夏四月閏月甲午南巡狩幸南陽祠章陵日北至又祠舊宅禮畢召校官弟子作雅樂奏鹿鳴帝自禦塤箎和之以娯嘉賔還幸南頓勞饗三老官屬】

白龍見【增晉書武帝紀太康三年閏四月癸丑白龍二見於濟南】

魏世宗生【增魏書世宗紀世宗宣武皇帝諱恪髙祖孝文皇帝第二子母曰髙夫人初夢爲日所逐避於牀下日化爲龍繞已數匝寤而驚悸旣而有娠太和七年閏四月生帝於平城宮】

頒木魚符【增隋書文帝紀開皇九年夏四月閏月丁丑頒木魚符於總管刺史雌一雄一】瑞鹽【增唐防要武徳七年閏四月十三日長安古城鹽渠水中生鹽色紅白而味甘狀如方印】迎元皇帝像【增通鑑開元二十九年上夢元皇帝告云吾有像在京城西南百餘里汝遣人求之吾當與汝興慶宮相見上遣使求得之於盩厔樓觀山間夏閏四月迎置興慶宮】

醴泉出【增玉海天禧三年閏四月丁未醴泉出京師拱聖營上謂輔臣曰營卒初睹龜建眞武祠今泉出其側有疾者飲之多愈甲寅命王欽若建觀名祥源】

觀刈麥【增玉海天禧三年閏四月庚戌幸玉津園觀川麥】

玉輅旂常【增玉海紹興十三年閏四月禮官請玉輅並建旂常四輅各建所載之旗政和中玉輅以太常大旗建於左右而去�防今玉輅左建太常繡日月星辰右建龍旂繡交龍皆用靑羅表裏文繡】安邊庫【增玉海嘉定元年閏四月二日戶部沈詵等條具估籍田產命有司掌之嵗收所入貿金增充嵗遺名曰安邊所以彥橚主管安邊庫】

黃河淸【增續文獻通考元成宗元貞元年閏四月蘭州黃河淸上下三百餘里淸凡三日】閏五月

白雀見【增宋書符瑞志元嘉二十二年閏五月丙午白雀見華林園員外散騎侍郎長沙王瑾獲以獻】罷貢枇杷橘酒【增唐書徳宗紀大歷十四年閏五月戊寅罷山南貢枇杷江南甘橘非供宗廟者癸未罷劍南貢生春酒】

罷獻祥瑞【增唐書徳宗紀大歷十四年閏五月丙戌罷獻祥瑞貢器以金銀飾者還之通鑑大歷十四年閏五月丙戌詔曰澤州刺史李鷃上慶雲圖朕以時和年丰爲嘉祥以進賢顯忠爲良瑞如卿云靈芝珍禽奇獸怪革異木何益於人布告天下自今有此無得上獻】

縱象【增通鑑大歷十四年閏五月先是諸國屢獻馴象凡四十有二上曰象費豢養而違物性將安用之命縱於荊山之陽】

罷梨園樂工【增通鑑大歷十四年閏五月罷梨園使及樂工三百餘人所畱者悉太常】受命寶玉簡【增鄭樵金石略治平元年閏五月二日耀州所獻受命寶玉簡赴都堂參驗命宰臣書玉簡以天授傳國受命之寶爲文蓋漢魏間物也】

賜髙年爵【增玉海端拱元年閏五月丙申賜髙年百二十人爵爲公士】

用防問【增玉海景徳四年閏五月四日中書門下言考試應制科陳絳等文論陳絳夏竦史良三人詞理稍優可預召試上謂輔臣曰比設此科欲求才識若但考文藝則積學者方能中選茍有濟時之才安得而知朕以爲六經之防聖人用心固與子史異矣今防問冝有經義參之時務王旦曰文風丕變由陛下道化因命兩制各上防問而擇用之】

文武班簿【增玉海治平元年閏五月辛未詔禦史臺閤門舊十日具文武細書班簿以進自今大書爲冊月上之又詔樞密院季一進者亦令爲冊】

封諸葛王號【增元史英宗紀至治二年五月閏月戊戌封諸葛忠武侯爲威烈忠武顯靈仁濟王】作紫檀殿【增元史英宗紀至治二年五月閏月壬子作紫檀殿輟耕錄紫檀殿皆以紫檀香木爲之鏤花龍涎香間白玉飾壁艸色髹綠其皮爲地衣】

閏六月

含元殿受冊【增舊唐書元宗紀天寶八載閏六月丁卯上禦含元殿受冊大赦】

麥秀兩岐【增宋史五行志皇祐三年閏六月資州麥秀兩岐】

禾莖九穗【增宋史五行志大中祥符八年閏六月睂山縣民楊文繼卬州李義田禾並一莖九穗】妙覺集入藏【增玉海祥符八年閏六月甲辰出太宗禦制妙覺集五卷付傳法院入藏得靈山之密印冠汾水之英辭】

賜童子詩【增玉海祥符八年閏六月庚寅作七言詩賜童子蔡伯俙伯俙四嵗誦詩百餘篇上召入禁中命爲正字】

舉才堪將帥【增玉海紹興十年閏六月丙子詔三衙管軍及觀察使已上舉智勇猛略才堪將帥者二人】

楊萬里閏六月立秋後暮熱追涼郡圃詩【增夏欲盡頭秋欲初小涼未苦爽肌膚夕陽幸自西山外一抹斜紅不肯無】

閏七月

徼外羌內屬【增後漢書安帝紀永初二年七月閏月癸未蜀郡徼外羌舉土內屬】

聖徳論【增通鑑貞觀六年秋七月閏月戊辰祕書少監虞世南上聖徳論上賜手詔稱卿論太髙朕何敢擬上古但比近世差勝耳然卿適覩其始未知其終若朕能愼終如始則此論可傳如或不然恐徒使後世笑卿也】

入閤儀【增玉海太平興國二年閏七月丁巳有司言八月一日入閤舊儀軍校等不入殿庭起居文武官至位踧踖疾趨入沙墀再拜鞠躬不呼萬嵗望如冬正朝賀例軍校陪位拜舞禮畢先退門外序立文武官舞蹈如中書門下班從之】

閏年圖【增玉海太平興國二年閏七月二十八日有司上諸州所貢閏年圖故事三年令天下貢地圖與版籍皆上尙書省國初以閏爲限所以周知地理之險易戶口之眾寡淳化四年令諸州所上閏年圖自今再閏一造咸平四年職方員外郎祕閣校理吳淑言諸路所納閏年圖當在職方近者並納儀鸞司伏以山川險要皆王室祕奧國家急務周禮職方氏掌天下圖籍又詔土訓以夾王車漢祖入闗中蕭何收秦圖籍由是周知天下險要請今閏所納圖並上職方又州郡地理犬牙相入向者獨畫一州地形何以傅合他郡請令諸路轉運使從今閏各畫本路諸州圖一面上之每十年各納本路圖一亦上職方所兾天下險要不窺牖而可知九州廣輪如指掌而斯在從之】

範成大丙戌閏七月九日登姑蘇臺避暑詩【增始賀火流西還嗟斗斜閏餘暑猶彊顏新涼頗難進燥剛渴欲坼焦捲禿如燼炎官扶日轂輝赫不停運登臨有髙臺勇往得三俊仍將王郎子飛步淩刼仞風從噫气來云作壊山陣鄕如垂頭魚忽已蟄虫振空明晚逾淸更要孤月印書生乃易與俛仰更喜慍憑闌天爲髙舉酒山欲近奇書鐵鉤鎖麗句錦窠暈玆遊我輩獨難挽輭紅軔君看籠中鳥寜識咸池韻】

閏八月

乘輿月令【增舊唐書徳宗紀貞元十一年閏八月己丑國子司業裴澄表上乘輿月令十二卷】宴丹霄殿樓【增實錄貞觀六年閏八月乙卯宴近臣於丹霄殿樓賜錢帛魏公諫錄宴羣臣於丹霄殿命公圍碁賜尙乘馬並金裝鞍轡勒】

渭濵賜宴【增冊府元龜貞觀六年閏八月己巳至慶善宮宴三品以上於渭濵賦五言詩】詔求遺書【增玉海漧徳四年閏八月詔求遺書渉弼等應詔獻書總千二百二十八卷分寘書府】太平惠民局【增玉海紹興十八年閏八月二十三日攺熟藥所爲太平惠民局】

閏九月

後九月【增史記呂后紀代王后九月晦日己酉至長安捨代邸注文頴曰卽閏九月也時律曆廢不知閏謂之後九月也以十月爲嵗首至九月則嵗終後九月則閏月原齊東野語程氏考古編謂漢初不獨襲秦正朔亦因秦歷以十月爲嵗首不置閏當閏之嵗率歸余於終爲後九月漢紀表及史記自髙帝至文帝其書後九月皆同是未嘗推時定閏也】

持節行郡國【增漢書昭帝紀始元元年九月閏月遣故廷尉王平等五人持節行郡國舉賢良問民所疾苦冤失職者】

木連理【增宋書符瑞志大明五年閏九月木連理生邊城豫州刺史垣防之以聞】

立甘露亭【增陳書宣帝紀太建七年閏九月甘露頻降樂遊苑丁未輿駕幸樂遊苑采甘露宴羣臣詔於苑龍舟山立甘露亭】

觀築圜丘【增魏書髙祖紀太和十有二年九月閏月甲子帝觀築圜丘於南郊】

立四門學【增宋會要慶曆二年閏九月天章侍講王洙言國子監每科詔下品官子弟試藝給牒充廣文太學律學三館生或至千餘人卽隨秋賦旣而生徒散歸講官倚席但爲遊士寄應之所殊無國子肄習之法國子監詳定請聼學五百日方許取解釋奠陪位又國學惟七品以上子孫試補八品以下至庻人子不與致容僞妄宜仿唐制立四門學示國家育才之廣詔可】

獻一角獸【增玉海雍熙二年閏九月己亥坊州獻一角獸左右皆曰麟也上謂宰相曰時和嵗丰兆民安泰此爲上瑞鳥獸艸木夫何足云不必宣示中外】

親選賜馬【增玉海雍熙二年閏九月甲申幸天駟監閱馬詔羣臣自選名馬旣而帝親選賜之歷四監而還】

含芳園習射【增玉海太平興國二年閏九月十三日甲申幸含芳園張樂習射】

眞臘閏【增眞臘風土記國人亦有通天文者日月薄蝕皆能推算但是大小盡卻與中國不同閏嵗則彼亦必置閏但只閏九月殊不可曉】

拜日【增續文獻通考金宣宗貞祐元年閏九月朔拜日於仁政殿自是每月吉爲常】

閏十月

剎下銘【增沈約光宅寺剎下銘序大梁天監六年嵗次星紀月旅黃鐘閏十月二十三日戊寅仲冬之節也乃樹剎元壤表峻蒼云下洞淵泉仰廹星漢】

賜氊衾粟帛【增唐書髙宗紀顯慶四年閏十月辛巳賜民八十以上氊衾粟帛】

出糶【增唐防要長慶二年閏十月甲寅詔江淮水旱以常平義倉出糶以惠貧民】

罷貢珠【增宋史髙宗紀紹興二十六年閏十月丙午罷亷州貢珠縱蜑丁自便】

五代史成【增玉海開寶六年詔梁后唐晉漢周五代史宜令參政薛居正監修盧多遜李昉等同修七年閏十月甲子書成凡百五十卷目錄二卷賜器帛有差】

紀錄時政【增玉海開寶七年閏十月庚申判史官扈防言唐文宗開延英大臣論事命舍人執筆螭頭以記時政唐明宗命端明樞密二學士修日曆近此事皆廢宜命宰輔每日紀錄詔參政多遜典其事】浮梁濟江【增玉海開寶七年閏十月己酉曹彬等入池州先是上遣八作使郝守濬率丁匠自荊南以大艦載巨竹絙並下朗州所造黃黑龍船於采石磯跨江爲浮梁或謂江濶水深古未有浮梁而濟者乃先試於石牌口旣成丁巳曹彬等及江南兵戰於銅陵敗之獲戰艦二百餘人】

賜玉宸殿新稻【增玉海祥符五年閏十月丙子出玉宸殿新稻賜輔臣上曰禁中種稻暇日臨觀刈獲見其勞力愈知耕農可念也並以聖制七言詩示之】

神告帝統石【增玉海祥符五年閏十月丁丑作舒州瑞石符應七言詩謁謝啟聖院太宗神禦殿禮畢於龍圖閣取太平興國中舒州所獲志公石示輔臣上作詩文作贊名曰神告帝統石】

制克敵弓【增玉海紹興二十六年閏十月十八日詔克敵弓射逺徹札非弩可比降樣令建康都統王權軍制造以習射克敵弓鬥力雄勁可洞犀象貫七札】

禦書玉牒殿牓【增玉海紹興二十六年閏十月二十七日禦書玉牒殿及殿門祖宗屬籍堂牓】聖祖降【增山堂考索宋祥符五年閏十月以聖祖降詔詣太廟行告謝之禮命置五使如郊禮】閏十一月

差官溝畎【增宋史河渠志熈寜二年閏十一月詔以府界道路積水妨民輸納命都水監差官溝畎】詳定大樂【增宋史樂志皇祐二年閏十一月中書門下集兩制太常官置局於祕閣詳定大樂】雕羣經義疏【增玉海紹興十五年閏十一月博士王之望請羣經義疏未有板者令臨安府雕造】泗濵采石【增元史禮樂志至元二十二年冬閏十有一月太常卿呼圗克伊蘓奏大樂見用石磬聲律不協稽諸古典磬石莫善於泗濵今泗在封疆之內冝取其石以制磬從之選審聽音律大樂正趙榮祖及識辧磬材石工牛全詣泗州采之得磬璞九十制編磬二百三十命大樂令陳革等料簡應律者百有五】郭鈺閏十一月朔日山路見梅詩【增蓓蕾防傳春信眞幾回夢想玉精神不知月落參橫處猶有孤眠惆悵人】

閏十二月

郎參亷選【增後漢書順帝紀陽嘉元年十二月閏月丁亥令諸以詔除爲郎年四十以上課試如孝亷科者得參亷選嵗舉一人】

請封嶽【增唐防要開元十二年閏十二月百官上表請封嶽手詔不從於是侍中源乾曜中書令張說上言曰自古受命居大寶者心登崇髙丘行封禪之禮髙宗因文武之業盛岱亭之禮方防所記虞夏同風陛下卽位十有四載創九廟禮二郊睦九族友兄弟天平地成人和嵗稔可以拜於神明矣從之】

致仕官綴班【增宋史禮志幹徳元年閏十二月詔自今一品致仕官曾帶平章事者朝會冝綴中書門下班】

覆試防萃科【增玉海漧徳元年閏十二月丁卯召學士舍人內殿覆吏部試中拔萃科田可封孫邁宋白譚利用上臨軒觀之以利用爲左拾遺白著佐賜襲衣犀帶可封邁赤縣尉】

擇農師【增玉海太平興國七年閏十二月庚戌詔諸道州府推擇一人練地土之宜明種植之法補爲農師令相視田畆沃瘠五穀所冝】

賜冊府元龜【增玉海天禧四年閏十二月癸丑賜輔臣冊府元龜各一部】

含譽星見【增續文獻通考宣徳五年冬閏十二月二十夜含譽星見於九斿大如彈丸色黃白光耀有彗羣臣表賀】

宋郊閏十二月望日立春禁中作【增閏歷先春破臘寒防花金勝寵千官冰從太液池邊動柳向靈和殿裏看瑞气因風生禁仗防暉依日上仙盤須知聖運隨生殖萬國年年共此歡】王庭珪閏十二月自城東泛舟遷居城西安福寺舟中防雪詩【增朔風吹雪江上來急槳迎風蕩不開渡口雲藏伏波廟山腰霧失楚妃臺移居自作汛舟樂抱甕還如載酒回嵗晚浮家寄何處兩溪春水綠如醅】

政典

定時成嵗【原書期三百有六旬有六日以閏月定四時成嵗傳一嵗十二月月三十日正三百六十日除小月六爲六日是爲一嵗有餘十二日未盈三嵗是得一月則置閏焉以定四時之气節成一嵗之歷象後漢書律曆志承聖帝之命若昊天典歷象三辰以授民事立閏定時以成嵗功羲和其隆也增羅讓閏月定四時詩月閏嵗寒暑疇人定職司余分將考日積算自成時律候行移表陰陽運不欺气燻灰琯驗數扐卦詞推六律文明序三年理暗移當知嵗功立惟是奉無私徐至閏月定四時詩積數歸成閏羲和職舊司分銖標斗建盈縮正人時節候潛相應星辰自合期寸陰寜越度長歷信無欺定向銅壺辧還從玉律推髙明終不謬委鑑本無私】

考績【增書三載考績疏三年一閏天道成人亦可以成功故以三年考校其功之成否也】

闔門左扉【原禮天子聼朔於南門之外閏月則闔門左扉立於其中宋史樂志閏月禦明堂闔左扉樂以其月之律】

朝廟【原春秋文公六年閏月不告月猶朝於廟注不告月者不告朔也猶朝於廟幸其不已之詞】大計【增周禮三嵗大計疏三年一閏天道小成則大計會百官羣吏】

王居門【原周禮春官大史閏月詔王居門終月注門謂路寢門也鄭司農雲月令十二月分在靑陽明堂總章元堂左右之位惟閏月無所居居於門故於文王在門謂之閏疏明堂路寢及宗廟皆有五室十二堂四門十二月聽朔於十二堂閏月各於時之門故大史詔告王居路寢門若在明堂告事之時立行祭禮無居坐之處若在路寢堂與門聽事之時各居一月故立居門終月】

大事不用【增谷梁傳不以告朔注閏是叢殘之數非月之正故吉凶大事皆不用也】

初志閏【增史記秦始皇紀宣公居陽宮初志閏月】

正閏餘【增史記曆書黃帝考定星歷建立五行起消息正閏餘注鄧平洛下閎云一月之日二十九日八十一分日之四十八按計其餘分成閏故云正閏餘也原晉書律曆志炎帝分八節以始農功軒轅紀三綱而闡書契乃使羲和占日常儀占月車區占星气伶倫造律呂大撓造甲子首作算數容成綜斯六術考定气象建五行察發斂起消息正閏餘】

巡狩【原白虎通所以五嵗巡狩何爲太煩也過五年爲太疎也因天道時有所生嵗有所成三嵗一閏天道小備五嵗再閏天道大備故五嵗一巡狩】

閏積之始【增後漢書律曆志當漢髙皇帝受命匹十有五嵗陽在上章陰在執徐冬十有一月甲子夜半朔旦冬至日月閏積之數皆自此始】

祫禘【原後漢書張純傳三年一閏天气小備五年再閏天气大備故三年一祫五年一禘】

原廟加祠【增漢舊儀原廟一嵗十二祠有閏加一祠皆用太牢】

立中格【增宋書歷志祖衝之又攺章法三百九十一年有一百四十四閏戴法興議夫日有緩急故斗有濶狹古人制章立爲中格年積十九常有七閏晷或虛盈此不可革衝之削閏壊章倍減餘數則一百三十九年二月於四分之料頓少一日七千四百二十九年輙失一閏夫日少則先時閏失則事悖竊聞時以作事事以厚生以此乃生人之大本歷數之所先愚恐非衝之淺慮妄可穿鑿】

太極殿【增南史梁武帝紀天監十二年春正月辛巳新作太極殿攺爲十三間以從閏數文昌雜錄東晉太極殿有東西閤天子開以聼政其式列十二間以象十二月髙八丈長二十七丈廣十丈悉以錦石爲砌方庭濶十六畆至梁攺制十三間以象閏】

明堂重幹【增舊唐書禮儀志明堂重幹四百八十九枚按漢書章月二百三十五閏月周二百五十四總成四百八十九故置四百八十九枚所以發履端之奧義象舉正之芳猷規模歷象發明章閏】堂髙象閏【增舊唐書禮儀志明堂按書一年十二月並象閏故髙一丈三尺】

告閏朔【原唐書張齊賢傳谷梁氏稱閏月天子不告朔它月故告朔矣左氏言魯不告閏朔爲棄時政則諸侯𨿽閏告朔矣周太史頒朔於邦國玉藻閏月王居門是天子𨿽閏亦告朔】

交替定式【增唐防要宣宗大中元年屯田奏應內外官請職田時月已準令式爲定然每遇閏月交替者卽牒訴紛紜令式之中又不該說公田給用須用準程今後望請如交替者有閏卽以十五日爲定式十五日已前上者入後人已後上者入前人從之】

賫本月銅魚【增唐防要西蕃諸國通唐使處悉置銅魚雌雄相合各十二隻皆銘其國名如貢使正月來賫第一魚餘月推此閏月則賫本月校其雌雄合乃依常禮待之差繆則推案開奏】

丁役加日【增唐六典凡丁嵗役二旬有閏之年加二日】

移閏不許【原宋史天文志嘉祐四年正月朔日食日官楊維徳等欲移閏以避仁宗曰閏以正天時授民事不許】

圭表考閏【增宋史律曆志觀天地陰陽之體以正位辧方定時考閏莫近於圭表】

閏餘匏【增宋史樂志匏部有曰閏餘匏八音之中匏音廢絕久矣後世以木代匏乃更其制下皆用匏而並造十三簧者以象閏餘十者土之成數三者木之生數木得土而能生也】

閏徴閏宮【增宋史樂志中書省言五聲六律十二管還相爲宮若以左旋取之如十月以應鐘爲宮則南呂爲商林鐘爲角仲呂爲閏徴姑洗爲徴太蔟爲羽黃鐘爲閏宮若以右旋七均之法如十月以應鐘爲宮則當用大呂爲商夾鐘爲角仲呂爲閏徴防賔爲徴夷則爲羽無射爲閏宮明堂頒朔用左旋取之非是欲以本月律爲宮右旋取七均之法從之仍攺正詔書行下自是而後樂律嵗月右旋】

觀稼【增金史章宗紀承安二年閏月出西橫門觀稼】

民用

歸奇於扐【原易歸奇於扐以象閏疏歸奇於扐以象閏者奇謂四揲之餘歸此殘奇於所扐之防而成數以法象天道歸殘聚余分而成閏也漢書律曆志防五乘十大衍之數也而道據其一其餘四十九所當用也故蓍以爲數以象兩兩之又以象三三之又以象四四之又歸奇象閏十九及所據一加之因以再扐兩之是爲月法之實注嵗有閏分七分滿十九則爲閏也兩之得九十八三之得三百九十四四之得一千一百七十六象閏所據一加之爲一千一百九十六兩之二千三百九十二】

作事厚生【原左傳閏以正時時以作事事以厚生生民之道於是乎在矣漢書律曆志注師古曰言四時漸差則置閏以正之因順時而命事事得其序則年谷丰熟】

民以物享【增史記曆書黃帝考定星歷建立五行起消息正閏餘民是以能有信神是以能有明徳民神異業敬而不凟故神降之嘉生民以物享災禍不生所求不匱注物事也人皆順事而亨福也】宜晚田【增齊民要術凡田欲早晚相雜有閏之嵗節气近後宜晚田】

琴徽【增陳暘樂書琴徽自古十有三其一象閏蓋用螺蚌爲之】

笙簧【增陳暘樂書笙十三簧象鳯身其簧十二以應十二律其一以象閏也】

造神劍【增玉海梁武帝命陶景造神劍十三以象閏月】

箏【增文獻通考箏五弦合乎五音十二合乎十二律而十三弦其一以象閏也】

作前後月【增通考按歷法月無中气爲閏凡閏月節前作前月用節後作後月用】

桑葉洗眼【增養生雜纂洗眼方每年立冬日采桑葉一百二十片每遇正月初五二月初一三月初五四月初八五月初五六月初七八月初八九月晦日十月初十十一月初十十二月朔將葉十片煎湯澄淸洗眼光復童子輕者不待一年如遇閏月加取十片照前月期洗之凡洗日必齋戒忌葷酒】

物候

失閏有螽【原春秋哀公十有二年冬十有二月螽注周十二月今十月是嵗應置閏而失不置𨿽書十二月實今之九月司曆誤一月九月之初尙溫故得有螽家語季康子問於孔子曰今周十二月夏之十月而猶有螽何也孔子對曰丘聞之火伏而後蟄者畢今火猶西流司曆過也康子曰所失者幾月孔子曰於夏十月火旣沒矣今火見再失閏也】

梧桐知閏【原遁甲書梧桐可知閏月無閏生十二葉一邊有六葉從下數一葉爲一月有閏則生十三葉視葉小者則知閏何月】

黃楊厄閏【原埤雅黃楊木性堅致難長俗云嵗長一寸閏年倒長一寸增本艸綱目黃楊不花不實四時不凋其性難長俗說嵗長一寸遇閏則退今試之但閏年不長耳蘇軾詩園中艸木春無數只有黃楊厄閏年】

藕節【原埤雅藕生應月月生一節閏輙益一】

茈菇【增爾雅翼茈菇種水中一莖收十二實嵗有閏則十三實】

牡丹花小【增爾雅翼牡丹遇閏嵗花輙小】

鳯尾【原羽毛考異鳯尾十二翎遇閏嵗生十三翎今樂府小調尾聲一十二板以象鳯尾故曰尾聲或增四字亦加一板以象閏】

防櫚【原石室奇方防櫚俗名棕披其木最堪爲屐其木應月生片棕遇閏則生半片嵗長十二節閏年增半節】

和山花【增雲南志和山花樹髙六七丈其質似桂其花白每朶十二瓣應十二月遇閏輙多一瓣俗以爲仙人遺種】

優曇花【增雲南志優曇花在安寜州西北十里曹溪寺右狀如蓮有十二瓣閏月則多一瓣色白气香種來西域亦娑羅花也】

蓂余靑【增元稹數蓂詩辧時長有素數閏或余靑】

閏月花【原戎昱詩山帶新晴雨溪流閏月花】

占驗

元嵗閏【增漢書律曆志日法乘閏法是爲統嵗三統是爲元嵗元嵗之閏陰陽災】

推閏【增紀歷撮要要知下年閏且看冬至後幾日剰原齊東野語推閏歌括云欲知來嵗閏先算至之餘更看大小盡決定不差殊謂如來嵗合置閏止以今年冬至後餘日爲率且以今年十一月二十二日冬至則本月尙餘八日則來年之閏當在八月或小盡則止餘七日則當閏七月若冬至在上旬則以望日爲斷十二日足則復起一數焉】

大慶兆【增玉海祥符三年閏二月壬子翰林天文邢中和言正旦至二月終日珥赤黃者十七靑赤者九冠气八承气六戴气五日有黃色二五色云見一背气三占曰國家有大慶之兆願進賢卹刑治兵經武其間背气宜謹邊防上嘉之】

少蟬【增研北雜誌舊說閏年少蟬驗之信然】

雜紀

建申失閏【增左傳襄公二十七年十一月乙亥朔日有食之辰在申司曆過也再失閏矣注謂斗建指申周十一月今之九月斗當建戌而在申故知再失閏也】

辧門閏【原左傳晉人不得志於鄭以諸侯復伐之十二月癸亥門其三門閏月戊寅濟於陰阪注以長歷參校上下此年不得有閏月戊寅是十二月二十日疑閏月當爲門五日五字上與門合爲閏則後學者自然轉日爲月晉攻鄭門門各五日自癸亥至戊寅凡十五日也張鷟文辧門閏之非察陶陰之謬】三足烏【增魏書靈徴志太和十五年閏月濟州獻三足烏】

以臘爲閏【增唐書歷志永昌元年十一月攺元載初用周正以十二月爲臘月建寅月爲一月神功二年司曆以臘月爲閏月而前嵗之晦月見東方太后詔以正月爲閏十月是嵗甲子南至攺元聖歷通鑑神功元年冬閏十月先是歷官以是月爲正月以臘爲閏太后欲正月甲子朔冬至乃下制以爲去晦仍見月有爽天經可以今月爲閏月來月爲正月】

皇極得積數【原樂律志洪範皇極有八十一圖又作八十一卦共六千五百六十一卦一卦當一分九十卦作一候餘九十分以爲冬至之重數夫九十分不足五日四分日之一當添一十三分五釐以爲閏不可以爲重也其數與太元適合蓋太元得律之縱數而洪範皇極得律之積數也】

添踦贏二贊【原樂律志太元之數全是律呂洪範皇極之數全是太元太元有八十一首一首有九贊共七百二十九贊當七百二十九分二贊當一日十贊當一候餘九贊不足四分日之一故又添踦贏二贊以爲閏以足其數而律曆行】

閏年【增李商隱河內詩八桂林邊九芝艸短小鬢相逄道入門暗數一千春願去閏年畱月小】熙寜攺閏【增夢溪筆談開元大衍歷法最爲精密歷代用其朔法至熙寜中考之歷已後失五十餘刻而前世歷官皆不能知奉元歷乃移其閏朔熙寜十年天正元用午時新曆攺用子時閏十二月攺爲閏正月】

磬法月數【增夢溪筆談國史纂異云潤州曾得玉磬十二以獻張率更叩其一曰晉某嵗所造也是嵗閏月造磬者法月數當有十三宜於黃鐘東九尺掘必得焉從之果如其言此妄也法月律爲磬當依節气閏月自在其間閏月無中气豈當月律此懵然者爲之也扣其一安知其是晉某年所造旣淪防在地中豈暇復按方隅尺寸埋之此欺誕之甚也】

賜石湖字【增範成大跋禦書石湖下方淳熙八年三月庚戌制書擢臣居守金陵閏月丁亥朝行在所庚寅辭後殿翼日旣望詔賜淸燕苑中皇帝親禦翰墨大書石湖二字以賜天縱聖能遊藝超絕典則髙古如伏羲畫體勢奇逸如神禹碑日光云章垂耀縑素環列攺觀禁籞動色臣驚定喜極不知抃蹈謹奉觴上千萬嵗壽奉寶書以出越五日至於石湖藏焉】

榜葛刺無閏【增續文獻通考榜葛刺本忻都州府西天東印度也歷有十二月無閏】晉閏月折楊柳歌【原成閏暑與寒春秋補小月念子無時閒折楊柳陰陽推我去那得有定主】

唐明皇首夏花萼樓觀羣臣宴寜王山亭回樓下又申之以賞樂賦詩並序【增前月之晦細雨飄風繁中止列席半醉佳辰易失絕興難追艮可惋也今年帶閏節候全晚暑气猶淸芳艸未歇申布雅意復敍初筵披樂善之邸坐忘憂之觀東郊跬步南山在目足以締夏首之新賞補春餘之墜歡今年通閏月入夏展春輝樓下風光晚城隅燕賞歸九歌揚政要六舞散朝衣天喜時相合人和事不違禮中推意厚樂處感心防別賞陽臺樂前句暮雨飛】

李賀閏月樂詞【原帝重光年重時七十二候環推天宮玉琯灰剰飛今嵗何長來嵗遲王母移挑獻天子羲氏和氏迂龍轡又學齋占畢唐人作詩𨿽巧麗然有淺陋可笑者如李賀十二月詞又有閏月一首其中一句雲天宮葭琯灰剰飛是以閏通爲十三个月也不知葭灰之飛每月只是一次而閏無中气𨿽置閏之年亦只是十二个月二十四气節候無十三个月气候之理今官歷自可見葭琯豈有剰飛一月之理乎】

白居易早秋書事詩【增夏閏秋候早七月風騷騷渭川煙景晚驪山宮殿髙】方幹閏春詩【增羃羃復蒼蒼防和傍早陽前春寒已盡待閏日猶長柳變𨿽因雨花遲豈爲霜自玆延聖歷誰不駐年光】

張季友閏賦【增閏之所起自歷而推得餘日於終嵗爰稽候以正時其始也日之行而疾月之行而遲躔次周流運將窮矣豪犛舛度失是逺而不歸余何以定一嵗之歷不小正何以序四時之紀於是太史授事羲和敬理以日系月積三年而成原始要終豈周月而已天時由之而式敍國令於焉而合軌春生夏長不失其常東作西成孰知所以雪應冬而絮落云識夏而峯起秋之夕湛露爲霜春之朝堅冰爲水豈不以律之克中閏之匪虛以風以雨兮各得其序曰寒曰燠兮無悖於初國家握乾符正律書契洛下之言算定乎一日之設考容成之律閏生乎卒嵗之餘故得气正於今律移於昔履端於始節乃差而匪差歸余於終日𨿽積而不積昊天之歷象咸若重黎之職司有辟候月盈缺豈資蓂莢而知推日短長不假土圭而測且夫夏有伏冬有臘匪閏則其气不順月有縮日有盈匪閏則其气不成故有慢時廢朔則曰不常無藝闔扉聽政則曰假時來嵗歷前古之所重綿後王之取制矧可昭翼翼扇巍巍百王之理是倚庻績之廣焉依丕赫哉我後之正時定歷堯典而同歸】

禦定月令輯要卷二十一﹤史部﹐時令類﹐禦定月令輯要﹥

欽定四庫全書

禦定月令輯耍卷二十二

晝夜令上

天道

天行健【增易天行健疏天行健者謂天體之行晝夜不息周而復始無時虧退故雲天行健玉海胡氏曰天之形望之其色蒼然南樞入地下三十六度北樞出地上三十六度一晝一夜行九十餘萬里人一呼一吸謂之一息一息之間天已行八十餘里人之一晝夜有一萬三千餘息故一晝一夜天行九十餘萬里天之健可知】

剛柔【增易剛柔者晝夜之象也疏晝則陽日照臨萬物生而堅剛是晝之象也夜則陰潤浸被萬物而皆柔弱是夜之象也周易集解分陰分陽疊用柔剛虞翻曰分陰爲柔以象夜分陽爲剛以象晝晝夜更用故疊用柔剛】

幽明【增易通乎晝夜之道而知疏言聖人通曉於晝夜之道晝則明也夜則幽也言通曉於幽明之道而無事不知也正蒙日月相推而明生寒暑相推而嵗成神易無方體一陰一陽陰陽不測皆所謂通乎晝夜之道也】

縣象著明【增易縣象著明莫大乎日月疏謂日月中時徧照天下無幽不燭】

日昃【原易日中則昃疏日中至盛過中則昃】

七襄【原詩終日七襄箋襄駕也駕謂更其肆也從旦莫七辰一移因謂之七襄疏更其肆者周禮有市之肆謂止捨處也而天有十二次日月所止捨也捨卽肆矣在天爲次在地爲辰每辰爲肆是歷其肆捨有七也晝夜𨿽各六辰數者舉其終始故七卽自邜至酉也言終日是畫也晝不見而言七移者據其理當然矣】未央【增詩夜如何其夜未央疏未央者前限未到之辭夜未央者謂夜未至旦】

啟明長庚【增詩東有啟明西有長庚日旦出謂明星爲啟明日旣入謂明星爲長庚庚續也疏啟開也言開導日之明故謂明星爲啟明日旣入之後有明星言其長能續日之明故謂明星爲長庚也孫炎曰明星太白也出東方髙三捨今曰明星昏出西方髙三捨今曰太白】

夏日冬夜【原詩夏之日冬之夜箋思者於晝夜之長時尢甚故極言之以盡情白虎通日所以有長短何陰陽更相用事也故夏節晝長冬節夜長夏日宿在東井出寅入戌冬日宿在牽牛出辰入申】正朝夕【增周禮冬官匠人晝參諸日中之景夜考之極星以正朝夕疏前經已正東西南北恐其不審猶更以此二者以正南北言朝夕卽東西也南北正則東西亦正】

朝陽【原爾雅山東曰朝陽注旦卽見日蘇軾詩朝陽入北林竹樹散疎影】

夕陽【原爾雅山西曰夕陽注暮乃見日杜甫詩夕陽薰細艸江色映疎】

暮夜【增爾雅幕暮也疏幕然暮夜也劉禹錫楚望賦暮夜澄寂嘯歌羣族】

日行一度【原谷梁傳不告月疏周天有三百六十五度四分度之一日之行天一日一夜行一度故謂一度爲一日】

日數【增鬻子日有冥有旦有晝有夜然後以爲數注天有三百六十度一日一度三百六十日一周天一日之中晝夜百刻以定之爲數】

陰陽交易【原管子日夜之易陰陽之化也注晝熱夜寒交易其气此陰陽之化也】

斗建【增史記天官書北斗七星所謂琁璣玉衡以齊七政杓攜龍角衡殷南斗魁枕參首用昏建者杓杓自華以西南夜半建者衡衡殷中州河濟之間平旦建者魁魁海岱以東北也】

太白出入【增史記天官書太白以攝提格之嵗與營室晨出東方至角而入與營室夕出西方至角而入與角晨出入畢與角夕出入畢與畢晨出入箕與畢夕出入箕與箕晨出入桞與箕夕出入柳與柳晨出入營室與柳夕出入營室凡出入東西各五爲八嵗二百二十日復與營室晨出東方其大率嵗一周天】日曬月曜【增漢書中山靖王傳白日曬光幽隱皆照明月曜夜蟁蝱宵見】

九州七捨【原淮南子日入於虞淵之泛曙於蒙谷之浦行九州七捨有五億萬七千三百九里禹以爲朝晝昏夜注自晹谷至虞淵凡十六所爲九州七捨】

日月代照【增淮南子天致其髙地致其厚月照其夜日照其晝陰陽化列星朗正其道而物自然白虎通所以必有晝夜何備陰陽也日照晝月照夜晉書天文志日入則星月出焉明知天以日月分主晝夜相代而照也】

陰陽气勝【增淮南子晝者陽之分夜者陰之分是以陽气勝則日修而夜短陰气勝則日短而夜修掦子晝以好之夜以醜之一晝一夜陰陽分索夜道極陰晝道極陽】

日夜息【增淮南子天設日月列星辰調陰陽張四時日以之夜以息之風以干之雨露以濡之】天運過周【增後漢書律曆志天之動也一書一夜而運過周星從天而西日違天而東日之所行與運周】

日有朝夕【增白虎通日言夜月言晦月言朔日言朝何朔之言蘓也明消更生故言朔日晝見夜藏有朝夕故言朝也】

晝與夜界【增說文晝日之出入與夜爲界】

附日附月【增張衡靈憲攝提熒惑地候見晨附於日也太白辰星見昬附於月也】

日逺近【原列子孔子東遊見兩小兒辯鬭問其故一兒曰我以日始出時去人近而日中時逺也一兒以日初出逺而日中時近也一兒曰日初出大如車蓋及日中則如盤盂此不爲逺者小而近者大乎一兒曰日初出滄滄涼涼及其日中如探湯此不爲近者熱而逺者涼乎孔子不能決也兩小兒笑曰孰爲汝多知乎增論衡日中近而日出入逺何以驗之以植竿於屋下夫屋髙三丈竿於屋棟之下正而樹之上扣棟下抵地是以屋棟去地三丈如旁邪倚之則竿末旁跌不得扣棟是爲去地過三丈也日中時日正在天上猶竿之正樹去地三丈也日出入邪在人旁猶竿之旁跌去地過三丈也又日中去人近故溫日出入逺故寒】日行千里【增論衡天日行一周日行一度二千里日晝行千里夜行千里麒麟晝日亦行千里然則日行舒疾與麒麟之步相似也】

晝夜短長【增晉書天文志極之立時日行地中淺故夜短天去地髙故晝長也極之低時日行地中深故夜長天去地下淺故晝短也物理論日者太陽之精也夏則陽盛陰衰故晝長夜短冬則陰盛陽衰故晝短夜長气引之也行陽之道長故出入卯酉之北行陰之道短故出入卯酉之南春秋陽陰等故日行中平晝夜等也】

天門開【增晉書載記馮防嘗夜見天門開神光赫然燭於庭內】

曜靈夜光【增皇甫謐年曆日者眾陽之宗以晝明名曰曜靈月者眾陰之宗以宵曜名曰夜光】斗柄歷五辰【增顏氏家訓或問一夜何故五更答曰假令正月建寅斗柄夕則指寅曉則指午矣自寅至午凡歷五辰冬夏之月𨿽復長短參差然辰間遼濶盈不至六縮不至四進退常在五者之間更歷也經也故曰五更爾】

鄭公風【增會稽記射的山南有白鶴山此鶴爲仙人取箭漢太尉鄭嘗采薪得一遺箭頃有人覓還之問何所欲識其神人也曰常患若耶溪載薪爲難願旦南風暮北風後果然故若耶溪風至今猶然呼爲鄭公風】

日色赤白【增隋書天文志日者純陽之精也光明外曜以人目故人視日如小其初出地有遊气以厭日光不人目卽日赤而大也無遊气則色白大不甚矣地气不及天故一日之中晨夕日色赤而中時日色白地气上升防防四合與天連者𨿽中時亦赤矣】

星周爲度【增三禮義宗聖人因躔次之常定時度之變以天道旣逺不可以尺度窮乃因兩曜運行以一晝一夜爲一度積三百六十五度四分度之一而日周天蓋因星以推之取星周度之徧】

闔辟【增周易集解闔戶謂之坤虞翻曰闔閉翕也謂從巽之坤坤柔象夜故以閉戶也又辟戶謂之幹虞翻曰辟開也謂從震之乾乾剛象晝故以開戶也】

積暖積涼【增詩疏物積而後始極旣極而後方衰從旦積暖故日中之後乃極熱從昬積涼故半夜之後始極寒】

太陽圓轉【增白居易短歌行曈曈太陽如火色上行千里下一刻出爲白晝入爲夜圓轉如珠住不得】

極星【增夢溪筆談熙寜中予受詔典領歷官雜考星歷以璣衡求極星初夜在窺管中少時復出以此知窺管小不能容極星遊轉乃稍稍展窺管候之凡歷三月極星方遊於窺管之內常見不隱然後知天極不動處逺極星猶三度有餘每極星入窺管別畫爲一圖圖爲一圓規乃畫極星於規中具初夜中夜後夜所見各圖之凡爲二百餘圖極星方常循圓規之內夜夜不差】

星辰【增皇極經世星爲晝辰爲夜注少陽爲星晝亦屬陽少陰爲辰夜亦屬陰】

變物形體【增皇極經世晝變物之形夜變物之體注形可見故屬陽爲晝之所變體有質故屬陰爲夜之所變】

余分【增皇極經世天體數四而用三地體數四而用三天尅地地尅天而尅者在地猶晝之餘分在夜也是以天三而地四天有三辰地有四行也然地之大且見且隱其餘分之謂耶】

月星【原皇極經世月晝可見也故爲陽中之陰星夜可見也故爲陰中之陽】

地上之數【增皇極經世有地然後有二有二然後有晝夜二三以變錯綜而成故易以二生數以十二而變而一非數也非數而數以之成也天行不急未嘗有晝夜人居地上以爲晝夜故以地上之數爲人之用也】

陽數陰數【原皇極經世陽爻晝數也陰爻夜數也天地相銜陰陽相交故晝夜相離剛柔相錯春夏陽也故晝數多夜數少秋冬陰也故晝數少夜數多】

離坎【原皇極經世離在天而當夜故陽中有陰也坎在地而當晝故陰中有陽也】

晝夜之門【增皇極經世離東坎西當陰陽之半爲春秋晝夜之門也】

天之晝夜【增正蒙晝夜者天之一息乎寒暑者天之晝夜乎天道春秋分而气易猶人一寤寐而魂交魂交成夢百感紛紜對寤而言一身之晝夜也气交爲春萬物糅錯對秋而言天之晝夜也】

天樞不動【增朱子語錄帝座惟在紫防者據北極七十二度常隱不見之中故有北辰之號而常居其所蓋天形運轉晝夜不息而此爲之樞如輪之轂如磑之臍𨿽欲動而不可得非有意於不動也】日月左旋【增朱子語錄問天道左旋自西而東日月右行則如何曰橫渠說日月皆是左旋說得好蓋天行甚健一日一夜周天三百六十五度四分度之一又進過一度日行速健次於天一日一夜周三百六十五度四分度之一正恰好比天進一度則日爲退一度二日天進二度則日爲退二度積至三百六十五日四分日之一則天所進過之度又恰周得本數而日所退之度亦恰退盡本數遂與天會而成一年月行遲一日一夜三百六十五度四分度之一行不盡比天爲退了十三度有奇進數爲順天而左退數爲逆天而右曆家以進數難算只以退數算之故謂之右行且曰日行遲月行速然則日行卻得其正】

陰陽兩端【增朱子語錄晝夜運而無息便是陰陽之兩端其四邊散出紛擾者便是遊气以生人物之萬殊如麫磨相似其四邊只管層層散出天地之气運轉而已只管層層生出人物其中有麤有細如人物有偏有正】

天運不息【增朱子語錄天運不息晝夜輥轉故地在中間使天有一息之停則地須防下惟天運轉之急故凝結得許多查滓在中間地者气之查滓也所以道輕淸者爲天重濁者爲地】

三光隱映【增山堂考索周髀言天似蓋笠地法覆盆天地各巾髙外下北極之下爲天地之中三光隱映以爲晝夜】

幽明屈信【增洪範皇極內篇晝者明而信者也夜者幽而屈者也】

北極逺近【增黃氏書解日體徑一度半自西而東一日行一度一嵗一周天所行之路謂之黃道與赤道相交半出赤道外半入赤道內冬至之日黃道出赤道外二十四度去北極最逺日出辰日入申故時寒晝短而夜長夏至之日黃道入赤道內二十四度去北極最近日出寅日入戌故時暑晝長而夜短春分秋分黃道與赤道相交當兩極之中日出卯日入酉故時和而晝夜均焉】

陰陽奇偶【增蠡海集陽爲奇陰爲偶晝屬陽得奇夜屬陰得偶奇單故日得一偶拆故夜得二是以上半夜爲今日下半夜爲明日是夜得二也】

禦制駐蹕遼陽夜深對月用唐太宗遼城望月詩原韻夜气澄炎景淸光度海碣流云漸稀朗繁星燦如綴蟾殿魄初明冰輪影未缺懷古聽行漏素心良蘊結曠然望九霄妖氛盡殄滅

禦制歸化城夜月詩此際殊方月闗山逺近看淸輝臨玉帳皎色耀金盤煙野照逾濶霜空夜未寒坐消行漏永沙塞絕風湍

禦制月夜登燕子磯詩石勢疑飛動江濤足下看天空來皎月風定斂奔湍綠樹燈光亂蒼厓夏夜寒經過覩形勝往往駐鳴鑾

政典

宜照天下【增易丰享王假之勿憂宜日中彖曰丰大也明以動故丰王假之尙大也勿憂宜日中宜照天下也疏日中之時徧照天下王無憂慮徳乃光被同於日中之盛故曰勿憂宜日中宜照天下也】晝日三接【原易晉康侯用錫馬蕃庶晝日三接疏晝日三接者言非惟蒙賜蕃多又被親寵頻數一晝之間三度接見也增周易集解虞翻曰離日在上故晝日三陰在下故三接矣】

日中爲市【原易日中爲市致天下之民聚天下之貨交易而退各得其所蓋取諸噬嗑】寅淸【增書帝曰兪咨伯汝作秩宗夙夜惟寅直哉惟淸】

出納惟允【增書帝曰龍朕堲讒說殄行震驚朕師命汝作納言夙夜出納朕命惟允】

浚明【原書日宣三徳夙夜浚明有家】

萬幾【原書兢兢業業一日二日萬幾】

昧爽待旦【原書先王昧爽丕顯坐以待旦旁求俊彥啟廸後人】

夢賚良弼【增書恭黙思道夢帝賚予良弼韓愈賦昔殷之髙宗得良弼於宵寐】

納誨【原書朝夕納誨以輔臺徳】

祀酒【增書朝夕曰祀玆酒惟天降命肇我民惟元祀】

毖祀【增書予衝子夙夜毖祀】

咸和萬民【增書自朝至於日中昃不遑暇食用咸和萬民】

承弼【增書其侍禦僕從罔匪正人以旦夕承弼厥辟】

在宗載考【增詩厭厭夜飲在宗載考傳夜飲必於宗室】

在公【增詩夙夜在公在公明明疏羣臣以盡忠之故常侵早逮夜在於公所君臣無事相與明義明徳而已】

匪解【原詩夙夜匪解以事一人】

基命宥密【增詩成王不敢康夙夜基命宥密箋早夜始順天命不敢解倦行寛仁安靜之政以定天下】

質明行事【增禮季氏祭逮闇而祭日不足繼之以燭𨿽有彊力之容肅敬之心皆倦怠矣有司跛倚以臨祭其爲不敬大矣他日祭子路與室事交乎戶堂事交乎階質明而始行事晏朝而退孔子聞之曰誰謂由也而不知禮乎】

視朝【增禮朝辧色始入君日出而視之】

元端深衣【增禮朝元端夕深衣集說謂大夫士在私朝及家朝夕所服也】

祭日月【增禮王宮祭日也夜明祭月也】

祭星【增禮幽宗祭星也注宗當爲禜字之誤幽榮謂星壇也星以昏始見疏星至夜而出故曰幽爲營域而祭之故曰幽榮】

飲酒不廢朝夕【增禮飲酒之節朝不廢朝莫不廢夕集說凡治事者朝以聼政而鄕飲聼政罷方行是朝不廢朝也夕以修令而鄕飲禮畢猶可以治私事是莫不廢夕也】

擊柝【增周禮天官宮正夕擊柝而比之注夕莫也莫行夜以比直宿者爲其有解惰離部署原左傳魯擊柝聞於邾注以兩木相擊以行夜也】

燕食【增周禮天官膳夫王燕食則奉膳贊祭注燕食謂日中與夕食奉膳奉朝之餘膳所祭者牢肉疏奉朝之餘膳者一牢分爲三時故奉朝之餘餕也天子諸侯朝皆祭肺日中與夕皆祭牢肉故言所祭者牢肉也】鼓鼜【增周禮地官鼓人凡軍旅夜鼔鼜注鼜夜戒守鼔也司馬法曰昏鼔四通爲大鼜夜半三通爲晨戒旦明五通爲發昫又夏官掌固晝三巡之夜亦如之夜三鼜以號戒注杜子春云讀鼜爲造次之造謂擊鼔行夜戒守也三巡之間又三擊鼜】

嘑旦【原周禮春官雞人大祭祀夜嘑旦以嘂百官注夜夜漏未盡雞鳴時也嘑旦以警起百官使夙興】鳴鈴【增周禮春官巾車大祭祀鳴鈴以應雞人注雞人主呼旦鳴鈴以和之聲且警眾】

挈壺【增周禮夏官挈壺氏凡軍事縣壺以序聚以水火守之分以日夜注鄭司農云縣壺以爲漏以序聚以次更聚擊備守也元謂擊兩木相敲行夜時也以水守壺者爲沃漏也以火守壺者夜則火視刻數也分以日夜者異晝夜漏也漏之箭晝夜共百刻冬夏之間有長短焉太史立成法有四十八箭】宿息【增周禮秋官野廬氏比國郊及野之道路宿息井樹注宿息廬之屬賔客所宿及晝止者也井共飲食樹爲蕃蔽】

夜時【原周禮秋官司寤氏掌夜時以星分夜以詔夜士夜禁禦晨行者禁宵行者夜遊者注夜時謂夜晚早若今甲乙至戊夜士主行夜徼候者如今都候之屬禦亦禁也晨先明也宵定昏也】

恪居官次【增左傳公鉏爲馬正敬共朝夕恪居官次】

政如農功【增左傳子產曰政如農功日夜思之思其始而成其終朝夕而行之行無越思如農之有畔其過鮮矣】

臨政卹民【增左傳夙興夜寐朝夕臨政此以知其卹民也】

遊鄕校【增左傳鄭人遊於鄕校以論執政然明謂子產曰毀鄕校如何子產曰何爲夫人朝夕退而遊焉以議執政之善否其所善者吾則行之其所惡者吾則攺之是吾師也若之何毀之】

四時宣气【原左傳子產曰君子有四時朝以聽政晝以訪問夕以修令夜以安身於是乎節宣其气勿使有所壅閉湫底以露其體疏節卽四時也當勞逸更遞以宣散其气朝以聽政久則疲疲則易之以訪問訪問久則倦倦則易之以修令修令久則怠怠則易之以安身安身久則滯滯則易之以聽政以後事攺前心亦所以散其气也】

官修其方【增左傳官修其方朝夕思之】

宿業【增左傳官宿其業疏夜宿所以安身也謂安心思其職業服防云宿思也預思明日之事如家人宿火】

夫屯【增左傳楚子圍蔡裏而栽廣丈髙倍夫屯晝夜九日如子西之素注夫猶兵也壘未成故令人在壘裏屯守蔡子西本計爲壘當用九日而成】

左右廣【增左傳楚子爲乘廣三十乘分爲左右右廣雞鳴而駕日中而說左則受之日入而說】朝朝莫夕【增谷梁閏月朝廟注親存朝朝莫夕】

宵田【增爾雅宵田爲獠注卽今夜獵載鑪照也】

大采朝日【增國語天子大采朝日與三公九卿祖識地徳】

日中考政【增國語日中考政與百官之政事師尹惟旅牧相宣序民事】

少采夕月【增國語少采夕月與太史司載糾防天刑】

日入監九禦【增國語日入監九禦使潔奉禘郊之粢盛而後卽安】

諸侯修業考職【增國語諸侯朝修天子之業命晝考其國職夕省其典刑夜儆百工使無慆淫而後卽安】

卿大夫考職講政【原國語卿大夫朝考其職晝講其庶政夕序其業夜庀其家事而後卽安】士受業講習【增國語士朝而受業晝而講貫夕而習復夜而計過無憾而後卽安】

使民知時【增管子均地分力使民知時也民乃知時日之早晏日月之不足饑寒之至於身也是故夜寢早起父子兄弟不忘其功爲而不倦民不憚勞苦故不均之爲惡也】

神光夜集【增史記封禪書作鄜畤後九年文公獲若石云於陳倉北阪城祠之其神來常以夜光輝若流星從東南來集於祠城則若雄鷄其聲殷殷云野雞夜雊以一牢祠命曰陳寶】

夜衣就國【增史記齊太公世家武王封師尙父於齊營丘東就國道宿行遲逆旅之人曰吾聞時難得而易失客寢甚安殆非就國者也太公聞之夜衣而行黎明至國】

靈壇光燭【增漢書武帝紀元封四年祠后土詔曰朕躬祭后土地祗見光集於靈壇一夜三燭】采詩夜誦【增漢書禮樂志武帝定郊祀之禮祠太一於甘泉就乾位也祭后土於汾陰澤中方丘也乃立樂府采詩夜誦有趙代秦楚之謳】

郊見光气【增漢書郊祀志皇帝始郊見防一云陽有司奉瑄玉嘉牲薦饗是夜有美光及晝黃气上屬天】

斷獄理書【原漢書刑法志秦始皇躬操文墨晝斷獄夜理書自程決事日縣石之一】

夜半前席【原漢書賈誼傳文帝思誼徴之至入見上方受釐坐宣室上因感神事而問神之本誼具道所以然之故至夜半文帝前席旣罷曰吾久不見賈生自以爲過之今不及也】

刁鬥【原漢書李廣傳刁鬥注以銅作鐎受一斗晝炊飯食夜擊持行夜】

朝奏暮召【原漢書主父偃傳上書闕下朝奏暮召入見時徐樂嚴安亦俱上書言世務書奏上召見三人謂曰公皆安在何相見之晚也】

夕牲【增漢書丙吉傳吉子顯嘗從祠髙廟至夕牲日廼使出取齋衣注未祭一日其夕展視牲具謂之夕牲】

金華殿說書【增漢書敍傳時上方鄕學鄭寛中張禹朝夕入說尙書論語於金華殿中詔伯受焉】祭不同時【增淮南子夏后氏祭於闇注於室中中夜祭之也又殷人祭於陽注於堂上日平旦祭也又周人祭於日出以朝此祭之不同者也注於日出時祭於庭中朝者庭也】

以星出入【原說苑巫馬期治單父以星出以星入日夜不處以身親之而單父治】

夜分講經【原後漢書光武紀每旦視朝日仄廼罷數引公卿郎將講論經理夜分廼寐曰我自樂此不爲疲也】

暮夜郤金【原後漢書楊震傳遷荊州刺史東萊太守當之郡道經昌邑故所舉荊州茂才王密爲昌邑令謁見至夜懷金十斤以遺震震曰故人知君君不知故人何也密曰暮夜無知者震曰天知神知我知子知何謂無知密愧而出】

門候拒關【原後漢書郅惲傳爲上東城門候帝嘗出獵車駕夜還惲拒關不開帝令從者見面於門間惲曰火明遼逺遂不受詔帝廼廻從東中門入明日惲上書諫賜布百匹】

不禁夜作【原後漢書亷範傳範遷蜀郡太守成都民物丰盛邑宇逼側舊制禁民夜作以防火災而更相隱蔽燒者日屬範乃毀削先令但嚴使儲水而已百姓爲便乃歌之曰亷叔度來何暮不禁火民安作平生無今五絝】

乘船夜遁【原後漢書孟嘗傳被徴當還吏民攀車請之嘗旣不得進乃載鄕民船夜遁去晉書鄧攸傳攸在吳郡刑政淸明百姓歡悅後稱疾去職百姓數千人畱牽攸船不得進乃小停夜中發去吳人歌之曰紞如打五鼔雞鳴天欲曙鄧侯拖不畱謝令推不去】

狗不夜吠【原後漢書劉寵傳寵拜防稽太守簡除煩苛禁察非法郡中大化徴爲將作大匠山陰縣有五六老叟人賫百錢以送寵曰自明府下車以來狗不夜吠民不見吏今聞當見棄去故自扶奉送寵爲人選一大錢受之】

持五夜【原漢舊儀晝漏盡夜漏起省中黃門持五夜五夜者甲夜乙夜丙夜丁夜戊夜杜甫詩五夜漏聲催曉箭】

夕郎【原漢舊儀黃門郎屬黃門令日暮入對靑瑣門拜名曰夕郎增雍錄漢世給事巾夕入靑瑣門對拜師古曰靑瑣者爲連瑣文而靑塗也】

奉璽程【增漢舊儀奉璽書使者愛馳傳其驛騎也三騎晝夜行千里爲程】

白气赤光【增漢官儀元封封禪晝有白气夜有赤光】

夜徼【增漢官儀公車司馬掌殿司馬門夜徼宮中】

郎官入直【增漢官儀尙書郎入直臺中供新靑縑白綾被或錦被晝夜更宿帷帳畫通中枕臥旃蓐冬夏隨時攺易】

王日四食【原白虎通王平居中央制禦四方平旦食少陽之始也晝食太陽之始也餔食少陰之始也暮食太陰之始也】

巡警【增張衡西京賦徼道外周千廬內附衛尉八屯警夜巡晝原唐六典左右金吾衛大將軍將軍之職掌宮中及京城晝夜巡警之法以執禦非違】

捧簡不寐【增晉書傅休奕傳天性峻急每有奏劾或值日暮捧白簡整簪帶竦踴不寐坐而待旦於是貴遊懾伏臺閣生風】

犯夜【原晉書王承傳有犯夜者爲吏所拘承問其故答曰從師受書不覺日暮承曰鞭撻寧越以立威名非政化之本使吏送令還家杜甫詩醉歸應犯夜可怕李金吾】

朝日夜光【增擡遺記炎帝築圜丘以祀朝日飾瑤堦以揖夜光】

白虎幡【增宋書百官志殿中司馬督朝會宴饗則將軍戎服直侍左右夜開城諸門則執白虎幡監之】照夜煬晨【增顏延之南郊登歌奔精照夜髙燎煬晨陰明浮爍沈禜深淪】

夜巡【增南史蕭修傳初嗣王範爲衛尉夜中行城常因風便鞭箠宿衛欲令帝知其勤及修在職夜必再巡而不欲人知或問其故曰夜中巡逴實有其勞主上慈愛聞之容或賜止違詔則不可奉詔則廢事且胡質之淸尙畏人知此職司之常何足自顯聞者嘆服】

應更鐵磬【增齊書百官志宮城諸卻敵樓上本施鼓持夜者以應更唱太祖以鼓多驚眠攺以鐵磬】雞人投籖【原南史陳文帝紀一夜內刺閨取外事分判者前後相續每雞人伺漏傳籖於殿中者令投籖於階石上鎗然有聲云吾𨿽得眠亦令驚覺】

宗宴【增魏書任城王澄傳髙祖延四廟之子申宗宴於皇信堂不以爵秩爲列悉序昭穆爲次用家人之禮行禮已畢令宗室各言其志可率賦詩特令澄爲七言連韻與髙祖往復賭賽遂至極歡際夜乃罷】戒晨鼓【增水經注西魏神瑞三年建白樓置大鼔於其上晨昏以千椎爲城裏諸門啟閉之候謂之戒晨鼔】

警嚴【增唐書儀衛志伶工謂夜警爲嚴凡大駕嚴夜警十二曲中警三曲五更嚴三徧天子謁郊廟夜五鼓過半奏四嚴車駕至橋復奏一嚴】

木契符【增唐書車服志木契符左右各十九太極殿前刻漏所亦以左契給之右以授承天門監門晝夜勘合然後鳴鼓】

排門持更【增唐書百官志諸衛折衝都尉府捉鋪持更者晨夜有行人必問不應則彈弓而向之復不應則旁射又不應則射之晝以排門人逺望暮夜以持更人逺聽有眾而囂則告主帥】

蠟液繼燭【原唐書柳公權傳文宗召充翰林書詔學士嘗夜召對於沈香亭子亭燭窮而語未盡宮人以蠟液濡紙繼之】

宵旰【增唐書劉蕡終任賢之效無宵旰之憂王勃文功成旰食道濟宵衣杜甫詩宵旰憂虞軫黎元疾苦駢】

夜不安枕【原唐書循吏傳序太宗嘗曰朕思天下事丙夜不安枕永惟治人之本莫重刺史故錄姓名於屏風臥興對之得才否狀輙疏之下方以擬廢置】

金鏡書【增宣宗實錄大中二年二月令狐綯爲翰林學士夜召與論人間疾苦帝出金鏡書曰此太宗所著也綯再拜曰陛下必欲興王業捨此孰先】

蓮炬送歸【原東觀奏記上命令狐綯爲宰相夜半含春亭召對賜金蓮花炬送歸學士院宋史蘇軾傳嘗鎖宿禁中召對便殿命坐賜茶撤禦前金蓮燭送歸院】

受事番直【增通典後魏禦史甚重必以對防髙第者補之侍禦史與殿中侍禦史晝則外臺受事夜則番直內臺】

題敕狀【增唐會要景云二年六月敕南衙北門及諸門進狀及降墨敕皆晝題時刻夜題更籌】視事觀書【增唐詩記事文宗嘗謂左右曰若不甲夜視事乙夜觀書則何以爲人君耶每試進士多自出題目及所司進所試披覽吟詠終日忘倦】

祭南海神【增韓愈南海神廟碑常以立夏气至命廣州刺史行事祠下當祀時海多大風故常以疾爲解而委事於其副元和十二年詔用魯國孔公爲廣州刺史至州之明年吏以時告公乃誓羣有司曰吾將宿廟下以供晨事明日吏以風雨白不聽公遂升舟省牲之夕載暘載陰將事之夜天地開除月星明穊五鼔旣作牽牛正中公乃盛服執笏以入卽事】

取明水【增韓愈明水賦命烜氏候淸夜持鑑而精气旁射照月而陰靈潛下】

明堂位【增栁宗元四門助教壁記易傳太初篇曰天子旦入東學晝入南學夕入西學暮入北學中央曰太學天子之所自學也蔡邕引之以定明堂之位焉】

禮部試【原上庠錄唐制禮部試舉人夜以三鼓爲限本朝率用白晝不許繼燭】

學士承防【增宋史職官志翰林學士院翰林學士承防等六員掌制誥詔令撰述之事凡拜宰相及事重者晚漏上天子禦內東門小殿宣詔面諭給筆札書所得防稟奏歸院內侍鎖院門禁止出入夜漏盡具詞進入遲明白麻出】

三條燭【增宋史竇貞固傳遷禮部尙書知貢舉舊制進士夜試繼以三燭長興二年攺令晝試貞固以晝晷短難盡士材奏復夜試擇士平允時論稱之雍錄禮部南院者卽貢院也唐世有試其中而賦詩曰才到第三條燭盡南宮風月畫難成則以試所爲南宮也】

禱雨【增仁宗實錄以天久不雨降服徹膳躬自暴露夜輙升壇禱祀逹旦不寐】

待漏院【增雍錄故事建福門望仙門昬而閉五更五防而啟至徳中有吐蕃自金吾仗亡命因敕晚開宰相待漏太僕寺車坊元和元年初置百官待漏院各據班品爲次在建福門外候禁門啟入朝可談朝時自四更時朝士至宰執後至大臣自從官及親王駙馬皆有位次在皇城外仗捨謂之待漏院每位有翰林司官給酒果以供朝臣】

天文院【增夢溪筆談國朝置天文院於禁中設漏刻觀天臺銅渾儀皆如司天監與司天監互相檢察每夜天文院具有無諦見云物祺祥及當夜星次須令於皇城門未發前到禁中門發後司天占狀方到以兩司奏狀對勘以防虛僞】

天子請客【增夢溪筆談陳文忠堯叟爲樞密一日日欲沒時忽有中人宣召旣入右掖已昬黑遂引入禁中屈曲行甚久時見有幃燈燭皆莫知何處已而到一小殿殿前有兩花檻已有數人先至皆立廷中殿上垂蠟燭十餘炬而已相繼而至者凡七人中使乃奏班齊惟記文忠丁謂杜鎬三人其四人忘之杜鎬時尙爲館職良久乘輿自宮中出燈燭亦不過數十而已宴具甚盛捲令不拜升殿就坐禦座設於席東設文忠之坐於席西如常人賔主之位堯叟等皆惶恐不敢就位上宣諭不已堯叟懇陳自古未有君臣齊列之禮至於再三上作色曰本爲天下太平朝廷無事思與卿等共樂之若如此何如就外朝開宴今日只是宮中供辦未嘗命有司亦不召中書輔臣以卿等機密及文館職任侍臣無嫌且欲促坐語笑不須多辭堯叟等皆趨下稱謝上急止之曰此等禮數且皆置之堯叟悚栗危坐上語笑極歡酒五六行膳具中各出兩絳囊置羣臣之前皆大珠也上曰時和嵗丰中外康富恨不得與卿等日夕相防太平難遇此物助卿等燕集之費羣臣欲起謝上云且坐更有如是酒三行皆有所賜悉良金重寶酒罷已四鼓時人謂之天子請客】

仗捨觀書【增春明退朝綠李文正公罷相爲僕射奉朝請居昭慶坊每五鼔則興置白居易集數冊於茶鐐中至安逺門仗捨然燭觀之俟啟鑰則赴朝】

讀無逸篇【增淸異錄武宗侵夜宮嬪離次上獨映琉璃燈籠觀書久之歸寢殿王才人問官家今日何以消遣上曰綠羅供奉已去皂羅供奉不來與紫明供奉相守熟讀尙書無逸篇數徧朕非不能取熱閙快活正要與管尊罍暫時隔破】

侍讀侍講【增玉海按故事唐開元置侍讀其後有翰林侍講學士五代久廢太宗崇尙儒術由是命文仲侍讀寓直禁中以備顧問然名秩未崇上遹尊先志首置此職擇耆儒舊學充其選班次翰林學士祿賜如之設直廬於祕閣侍讀更直侍講長上日給珍膳夜則疊宿召對詢訪或至中夕】

導駕奏嚴【增玉海紹興十二年五月太常言郊祀仗內鼓吹八百八十四人今樂工全缺乞下三司差撥從之鼓吹用鉦鼓鐃角觱栗管笛等晝在仗內導駕夜在警場奏嚴】

路燈【增蕪史宮中各長街設有路燈以石爲座銅爲樓銅絲爲門壁每日晚內府庫監灌油燃燈以便巡行】

觀星臺【增續文獻通考洪武以來設觀星臺於雞鳴山上令天文生分班晝夜觀望】

禦制夜至三鼓坐待議政大臣奏事有感而作午夜迢迢刻漏長每思戰士幾腸海氛波浪何年靖日望軍書奏凱章

禦制星出歸營詩皎皎星河路向西將歸玉帳渡山溪羽林扈從皆雄將掃靖煙塵萬馬齊

禦制夜半覽本詩初冬夜靜正三更宵旰淸心勉勵精自愧事繁機不敏細披章奏察民情

禦制行殿夜覽章奏詩飛遞傳來奏牘多旌門莫問夜如何銀燈毳幕春寒重恐是陰陽尙失和

禦制盛京遣使請

太皇太后

皇太后起居夜書奏疏畢偶成詩雲山遙隔萬安宮定省心懸午夜中孺慕經時書不盡防誠憑仗與東風

禦制軍中夜嘗擐甲達旦詩四山風靜建旌旄帳外沙明片月髙除逆安民非得已終宵擐甲敢言勞

禦制營夜南望北鬥詩碧琉璃界四垂邊漸覺云低欲到天爲問北來行近逺果然北斗掛南川

民用

於茅索綯【增詩晝爾於茅宵爾索綯箋晝日往取茅歸夜作絞索以待時用】弋鳧鴈【增詩子興視夜明星有爛將翺將翔弋鳧與鴈疏同興而視夜之早晚明星尙有爛然早於別色之時早朝於君君事又早終閒暇無事將翺翔以學習射事弋射鳧之與鴈以待賔客爲飲酒之羞】

毋忝所生【原詩夙興夜寐毋忝爾所生疏當早起夜臥行之無辱汝所生之父祖】

定省【增禮昏定而晨省疏昏定而晨省者一日之法應臥當齊整牀袵使親體安定之後退至明旦旣隔夜蚤來視親之安否何如先昏後晨兼示經宿之禮涑水家儀凡卑防於尊長晨亦省問夜亦安置】燭至起【增禮燭至起注異晝夜】

燭防【增禮燭不見防疏小爾雅云防本也本把處也古者未有防燭惟呼火炬爲燭也火炬照夜易盡盡則藏所然殘本所以爾者若積聚殘本客見之則知夜深慮主人厭倦或欲辭退也故不見殘本恆如然未盡也】

家塾【增禮家有塾注古者仕焉而已者歸教於閭裏朝夕坐於門門側之堂謂之塾疏周禮百里之內二十五家爲閭同共一巷巷首有門門邊有塾謂民在家之時朝夕出入恆就教於塾】

薌脯【增禮鉅鑊湯以小鼎薌脯於其中使其湯毋滅鼎三日三夜毋絕火而後調之以醯醢集說鉅鑊湯以大鑊盛湯也脯解析之薄如脯也薌脯香美此脯也脯在小鼎內而小鼎則置在鑊湯內湯不可沒鼎沒鼎則水入壊脯也毋絕火防熱而已不熾之也至食則又以醯與醢調和之】

父子朝夕【增禮由命士以上父子皆異宮昧爽而朝慈以防甘日出而退各從其事日入而夕慈以防甘集說慈愛也謂敬愛其親故以防甘之味致其愛晚朝爲夕】

斂枕簟【增禮凡內外雞初鳴咸盥潄衣服斂枕簟灑掃室堂及庭布席各從其事集說古人枕席之具夜則設之曉則斂之不以私防之用示人也】

不舉樂【增禮取婦之家三日不舉樂思嗣親也注重時變也】

不息燭【增禮嫁女之家三夜不息燭思相離也注親骨肉也】

夜行以燭【原禮男子入內不嘯不指夜行以燭無燭則止女子出門必擁蔽其面夜行以燭無燭則止伊川文集先公大中娶侯氏夫人七八嵗時誦古詩曰女子不夜出夜出秉明燭自是日暮則不復出房門】執燭【增禮凡飲酒爲獻主者執燭抱燋客作而辭然後以授人執燭不讓不辭不歌原集說飲酒之禮賔主有讓及更相辭謝又各歌詩以見意今以暮夜略此三事】

亟見【增禮亟見曰朝夕集說亟見數見也於君子則曰某願朝夕聞命於將命者】

三時市【原周禮地官司市大市日昃而市百族爲主朝市朝時而市商賈爲主夕市夕時而市販夫販婦爲主注日昃昳中也市雜聚之處言主者謂其多者也百族必容來去商賈家於市城販夫販婦朝資夕賣因其便而分爲三時之市所以了物極眾鄭司農云百族百姓也】

湅絲【增周禮冬官防氏湅絲以涗水漚其絲七日去地尺暴之晝暴諸日夜宿諸井七日七夜是謂水湅注涗水以灰所泲水也漚漸也宿諸井縣井中】

湅帛【增周禮冬官防氏湅帛以欄爲灰渥淳其帛實諸澤器淫之以蜃淸其灰而盝之而渾之而沃之而盝之而塗之而宿之明日沃而盝之晝暴諸日夜宿諸井七日七夜是謂水湅注渥以欄木之灰漸釋其帛也澤器謂滑澤之器蜃蛤也淫薄粉之令帛白淸澄也於灰澄而出盝晞之晞而揮去其蜃更渥淳之朝更沃至夕盝之又更沃至旦盝之亦七日如漚絲也】

冠期【增儀禮士冠禮擯者請期宰告曰質明行事注質正也宰告曰旦日正明行冠事】

婦俟見【增儀禮士昏禮夙興婦沐浴纚笄宵衣以俟見注夙早也昏明日之晨興起也俟待也待見於舅姑寢門之外】

贊見舅姑【增儀禮士昏禮質明贊見婦於舅姑席於阼舅卽席席於房外南面姑卽席婦執笲棗栗自門入升自西階進拜奠於席】

行事用昏昕【增儀禮士昏禮凡行事必用昏昕受諸禰廟辭無不腆無辱注用昕使者用昏壻也腆善也賔不稱幣不善主人不謝來辱】

日星爲紀【增家語以日星爲紀故業可別注日以紀晝星以紀夜故事可得而分別也】學則【增管子夙興夜寐衣帶必飾朝益暮習小心翼翼一此不解是謂學則】

明動晦休【增國語自庻人以下明而動晦而休無日以怠】

紡績織紝【增墨子婦人夙興夜寐紡績織紝多治麻絲葛緒細布縿此其分事也】

饔飧【原孟子饔飧而治注朝曰饔夕曰飧】

夜气【原孟子夜气不足以存眞徳秀夜气箴夫一書一夜者三百六旬之積故冬四時之夜而夜乃一日之冬天壤之間羣動俱窈乎如未判之鴻蒙維人之身向晦宴息亦當以造物而爲宗必齋其心必肅其躬不敢弛然自放於牀簀之上使慢易非辟得以賊吾之衷𨿽終日幹幹靡容一息之間斷而昏冥易忽之際尢當致戒謹之功蓋安其身所以爲朝聼晝訪之地而夜气深厚則仁義之心亦浩乎其不窮】

美陽亭【增說文美陽亭卽幽也民俗以夜市】

作息【增論衡夜月光盡不可以作人力亦倦欲壹休息晝日光明人臥亦覺力亦復足非天以日作之以夜息之也作與日相應息與夜相得也】

夜作【增農家諺河射角堪夜作犁星沒水生骨】

鼓起鐘息【增獨斷鼓以動眾鐘以止眾夜漏盡鼓鳴則起晝漏盡鐘鳴則息也】

院寛室明【增詩噲噲其正其冥箋噲噲猶快快也正晝也猶煟煟也冥夜也言居之晝日則快快然夜則煟煟然皆寛明之貌疏處所寛明快快然其晝日居之也煟煟然其夜冥居之也院寛室明晝夜俱快君子之所安息也】

幽堂明室【增張協七命幽堂晝密明室夜朗】

火井【增華陽國誌臨卭縣有火井夜時光映上昭民欲其火光以家火投之頃許如雷聲火焰出通耀數十里以竹筩盛其光藏之可拽行終日不滅】

粟米鑪酒【增齊民要術作粟米鑪酒法受兩石以下甕子以石子二三升蔽甕底夜炊粟米飯卽攤之令冷夜得露气雞鳴乃和之大率米一石殺麯米一斗春酒糟末一斗粟米飯五斗麯殺若多少計須減飯和法痛挼令相雜塡滿甕爲限以紙蓋口搏押上勿泥之恐太傷熱五六日後以手內甕中看令無熱气便熟矣酒停亦得二十許日以冷水澆筒飲之防出者歇而不美】

頤白酒【增齊民要術河東頤白酒法六月七月作用笨麯陳者彌佳剗治細剉麯一斗熟水三斗黍米七斗麯殺多少各隨門法常於甕中釀無好甕者用先釀酒大甕淨洗曝漧側甕著地作之旦起煮甘水至日午令湯色白乃止量取三斗著盆中日西淘米四斗使淨卽浸夜月炊作再餾飯令四更中熟下黍飯席上簿攤令極冷於黍飯初熟時浸麯向曉昧旦日未出時下釀以手搦破塊仰置勿蓋日西更淘三斗米浸炊還令四更中稍熟攤極冷日未出前酘之亦搦破塊明日便熟押出之酒气香美乃勝桑落時作者】

治瓜籠【增齊民要術治瓜籠法旦起露未解以杖舉瓜蔓散灰於根下後一兩日復以土培其根則迥無虫矣】

蒸漧蕪菁根【增齊民要術蒸漧蕪菁根法作湯淨洗蕪菁根漉著一斛甕子中以葦荻塞甕裏以蔽口著釜上系甑帶以干牛糞然火竟夜蒸之麤細約熟謹謹著牙眞鹿尾蒸而賣者則收米十石也】種胡荽【增齊民要術種胡荽挼生子令中破籠盛一日再度以水沃之令生芽然後種之再宿卽生矣注晝用箔蓋夜則去之晝不蓋熱不生夜不去虫耬之】

胡荽葅【增齊民要術作胡荽葅法湯中渫出之著大甕中以暖蓋經宿水浸之明日汲水淨洗出別器中以鹽酢浸之香美不苦】

種蘭香【增齊民要術種蘭香治畦下水一同葵法及水散子訖水盡簁熟糞僅得蓋子便止盡日簿蓋夜卽去之生卽去箔常令足水晝日不用見日夜須受露气】

藏木瓜【增齊民要術食經藏木瓜法先切去皮煮令熟著水中車輪切百瓜用三升鹽密一斗漬之晝曝夜內汁中取令幹以余汁密藏之亦同濃秔汁也】

曝膠餅【增齊民要術先於庭中竪槌施三重箔摘令免狗防於最下箔上布置膠餅其上兩重爲作陰涼並扞霜露旦起至食時捲去上箔令膠見日食後還復舒箔爲防雨則內廠屋之下則不須重箔四五日浥浥時繩穿膠餅懸而日曝極幹乃內屋內懸紙籠之以防靑蠅壁土之污】

芥�【增齊民要術食經作芥�法熟搗芥子細篩取屑著甕裏蟹眼湯洗之澄去上淸後洗之如此三過而去其苦防火上攪之少熇覆甌房上以灰圍甌邊一宿則成以薄酢蓋厚薄任意】

和酒【增齊民要術作和酒法酒一斗胡椒六十枚漧薑一分雞舌香一分蓽撥六枚下簁絹囊盛內酒中一宿蜜一升和之】

秫黍米酒【增齊民要術作秫黍米酒法一斗麯殺米二石一斗第一酘米三斗停一宿酘米五斗又停再宿酘米一石又停三宿酘米三斗其酒飯欲得弱炊炊如食飯法舒使極冷然後納之】

神麯酒【增齊民要術神麯酒方淨掃刷麯令淨有土處刀削去必使極淨及斧背椎破大小如棗栗斧刀則殺小用故紙糊席曝之夜乃勿收令受霜露風陰則收之恐土污及雨潤故也若急湏者麯幹則得從容者經二十日許受霜露彌令酒香】

釀白醪【增齊民要術釀白醪法取糯米一石令水淨淘漉出著甕中作魚眼沸湯浸之經一宿米欲絕酢炊作一餾飯攤令絕冷取魚眼湯沃浸米泔二斗煎取六升著甕中以竹掃衝之如茗渤復取水六斗細羅麯末一斗合飯一時內甕中和攪令飯散以氊物裹甕並口覆之經宿未消取生疎布漉出糟別炊好糯米一斗作飯熱著酒中爲泛以單布覆甕經一宿泛米消散酒味備矣】

曬棗【增齊民要術曬棗先治地令淨布椽於箔下置棗於箔上以椽聚而復散之一日中二十度乃佳夜仍不聚得霜露气幹速成陰雨之時乃聚而苫之】

舂稻【增齊民要術舂稻必湏冬時積日燥曝一夜置霜露中卽舂若冬舂不幹卽米靑赤脈起不經霜不燥曝則米碎矣】

漧棗【增齊民要術食經曰作漧棗法將蔣露於庭以棗著上厚二寸復以新蔣覆之凡三日三夜撤覆露之畢日曝取幹入屋巾率一石以酒一升潄著器中密泥之經數年不敗也】

粟米麯酢【增齊民要術粟米麯作酢法大率笨麯末一斗井花水一石粟米飯一石明旦作酢今夜炊飯薄攤使冷日未出前汲井花水斗量著甕中量飯著盆中或栲栳中然後瀉飯著甕中防時直傾之勿以手撥飯水量麯末爲著飯上愼勿撓攪亦勿移動綿幕甕口三七日熟美釅少澱久停彌好】

白梅【增齊民要術作白梅法梅子酸核初成時摘取夜以鹽汁漬之晝則日曝凡作十宿十浸十曝便成調鼎和韲所在多任也】

手藥【增齊民要術合手藥法取豬�一具摘去其脂合蒿葉於好酒中痛挼使汁甚滑白桃仁二七枚去黃皮研碎酒解取其汁以綿裹丁香藿香甘松香橘核十顆打碎著�汁中仍浸置勿出瓷貯之夜煮細糠湯淨洗面拭漧以藥塗之令手軟滑冬不皴】

澆葵【增齊民要術葵生三葉然後澆之澆用晨夕日中便止】

梨汁塗面【增齊民要術面患皴者夜燒梨令熟以糠湯洗面訖以暖梨汁塗之令不皴】掐葵翦韭【增齊民要術諺曰觸露不掐葵日中不翦韭】

石鹽【增水經注河東鹽池東西七十里南北十七里紫色澄渟渾而不流水出石鹽自然印成朝取夕復終無減損】

石炭冶鐵【增水經注釋氏西域記屈茨北二百里有山夜則火光晝日但煙人取此山石炭冶此山鐵恆充三十六國用】

雞鳴布【增隋書地理誌豫章之俗頗同吳中一年蠶四五熟勤於紡績亦有夜浣紗而旦成布者俗呼爲雞鳴布】

伐黃楊木【原酉陽雜俎世重黃楊以無火或曰以水試之沈則無火取此木必以陰晦夜無一星則伐之爲枕不裂】

木魚【增摭遺有一白衣問天竺長老云僧捨悉懸木魚何也答曰用以警眾白衣曰必刻魚有何因也長老不能答遣僧以問瑯山悟卞師師曰魚晝夜未嘗合目亦欲修行者晝夜忘寐以至於道也】

魚鑰【原芝田錄門鑰必以魚取其不瞑目守夜之義】

望筒【增營造法式望筒長一尺八寸方三寸用版合造兩罨頭開圜眼徑五分筒身當中兩壁用軸安於兩立頰之內其立頰自軸至地髙三尺廣三寸厚二寸晝望以筒指南令日景透北夜望以筒指北於筒南望令前後兩竅內正見北辰極星然後各埀繩墜下記望筒兩竅心於地以爲南則四方正】

藥枕【增保生要錄藥枕藥性太熱則熱气沖上太冷則冷气傷腦惟理風平涼者乃爲得宜蔓荊子八分甘菊花八分細辛六分吳白芷六分芎防六分白術四分通艸八分防風八分槁本六分羚羊角八分犀角八分黒豆五合石菖蒲八分細剉成末拌勻以生絹囊盛之次用碧羅袋盛之如枕樣置在盒子中晚來欲枕時揭去蓋不枕卽蓋之使藥气不散枕之日久耳中防鳴是藥抽風之驗】

火寸【增淸異錄夜中有急苦於作燈之緩批杉條染硫黃置之待用一與火遇得焰穗然呼引光奴今有貨者易名火寸】

香附餅【增淸異錄香附子砂盆中熟擦去毛作細末水攪浸澄一日夜去水膏防稠揑餅焙漧復浸如此五七徧入藥宛然有沈水香味單服尢淸】

伴月香【增淸異錄徐或遇月夜露坐中庭但爇佳香一炷號伴月香】

白石琴暉【增歐公試筆夜彈琴惟石暉爲佳蓋金蚌瑟瑟之皆有光色燈燭照之則燿非老翁夜視所宜白石照之無光惟目昬者爲便】

麻子【增筆談麻子海東來者最勝大如蓮實出屯羅島其次上郡北地所出大如大豆亦善其餘皆下材用時去殻其法取麻子帛包之沸湯中浸候湯冷乃取懸井中一夜勿令著水明日日中曝漧就新瓦上輕挼其殻悉解揚取肉粒粒皆完】

矢服爲枕【增筆談古法以牛革爲矢服夜臥則以爲枕取其中虛附地枕之數里內有人馬聲則皆聞之蓋虛能納聲也】

采茶【增北苑別錄采茶之法須是侵晨不可見日晨則夜露未晞茶芽肥潤見日則爲陽气所薄使芽之膏腴內秏至受水而不鮮明故每日常以五更撾鼔集羣夫於鳯凰山監采官人給一牌入山至辰刻則復鳴鑼以聚之恐其逾時貪多務得也】

僕妾供役【增洓水家儀凡內外僕妾雞初鳴咸起櫛總盥漱衣服男僕灑掃聽事及庭鈐下蒼頭灑掃中庭女僕灑掃堂室設椅卓陳盥漱櫛靧之具主父主母旣起則拂牀襞衾侍立左右以備使令退而具飲食得間則浣濯紉縫先公後私及夜則復拂牀展衾當晝內外僕妾惟主人之命各從其事以供百役】讀書【增石林家訓旦起須先讀書三五卷正其用心處然後可及他事暮夜見燭亦復然若遇無事終日不離几案茍能如此一生永不會向下作下等人如見他事自然不妄】

鬼宿渡河【增避暑錄話士大夫家祭多不同蓋五方風俗沿習與其家法所從來各異近見翟公防作祭儀十卷問其大約謂如或祭於昬或祭於旦皆非是當以鬼宿渡河爲候而鬼宿渡河常在中夜必使人仰占以俟之】

服胡麻【增蘇軾服胡麻賦於此有艸眾所嘗兮狀如狗虱其莖方兮夜炊晝曝久乃臧兮伏苓爲君此其相兮】

螢火芝【原續博物志良常山有螢火芝大如豆夜視有光得食一枚心中一孔明食七枚七孔明可夜書】

姜棚覆幹【增施宿防稽志姜畏日而喜露故姜棚覆以干幹亦苕之屬也夜冷露零則幹捲而姜舒日出晝燠則幹舒而防濃性與他艸木異故越人種姜必覆以干】

藜牀【增賈氏說林呼子先夜不臥惟倚藜杖閉目少頃卽謂之睡仙去畱其杖子先故人陸麟寶之謂之藜牀】

麋鹿角膠【增墨經唐本艸注曰麋角鹿角煮濃汁重煎成膠今法取蛻角斷如寸去皮及赤騂以河水漬七晝夜又一晝夜煎之將成以少牛膠投之加以龍麝】

蠻氊【增桂海器志蠻氊出西南諸蕃以大理者爲最蠻人晝披夜臥無貴賤人有一番】

通天犀【增爾雅翼通天犀水犀之角也可以破水大霧重露之夜以置中庭終不沾濡得三寸以上刻爲魚而禦之以入水水常開方三尺】

花木瓜【增爾雅翼木瓜宣城者佳彼州種蒔尢謹徧滿山谷始實成則鏃紙作花其上重霧之夜露諸沙上旦曝之日則紙所不覆處皆紅文采如生以充上貢】

春來【增爾雅翼春來石首異種也初出水能鳴夜視有光服其石能下石淋】

夜巡【增世範屋之周圍須令有路可以往來夜間遣人十數徧巡之善慮事者居於城郭無甚隙地亦爲夾墻使邏者往來其間若屋之內則子弟及奴婢更疊巡警】

親賔會聚【增鄭氏家範親賔會聚若至十人不許於夜中設宴時有小酌亦不許至一更晝則不拘】夜市早市【增古杭夢遊錄夜市除大內前後諸處惟中瓦最勝撲賣奇巧器皿百色物件與日間無異其餘坊巷市井買賣闗酒樓歌館直至四鼔後方靜而五鼓朝馬將動其有趂賣早市者復起開張四時皆然】

燈昱【原可談王介甫見舉燭因言佛書有日月燈光明佛燈光豈足以配日月乎呂吉甫曰日昱乎晝月昱乎夜燈昱乎晝夜日月所不及其用無差別】

捕蟹【增蟹譜今之采捕者於大江浦間承峻流環緯蕭而障之其名曰斷於陂塘小溝港處則皆穴沮洳而居居人盤黑金作鉤狀置之竿首自探之夜則燃火以照咸附明而至焉又濟鄆居人夜則執火於水濵紛然而集謂之蟹浪】

北方農耕【增農桑輯要北方農俗所傳春宜早晚耕夏宜兼夜耕秋宜日髙耕】

南北牛耕【增農桑輯要牧牛每遇耕作之月除已牧放夜復飽飼至五更初乘日未出天气涼而用之則力倍於常半日可倍一日之功日髙熱喘便令休息勿竭其力以致困乏此南方晝耕之法也若夫北方陸地平逺牛皆夜耕以避晝熱夜半仍飼以芻豆以助其力至明耕畢則放去此所謂節其作息以養其血气也】

收麥【增農桑輯要凡農家所種宿麥早熟最宜早收若候齊熟恐被暴風急雨所摧必致拋費每日至晚卽便載麥上堆積用苫密覆以防雨作如搬載不及卽於地內苫積天晴乘夜載上卽攤一二車薄則易幹碾過一徧翻過又碾一徧起稭下子收起𨿽未淨直待所收麥都碾盡然後將未淨稭稗再碾如此可一日一比至麥收盡已碾訖三之一矣】

蠶火【增農桑輯要蠶時晝夜之間大槪亦分四時朝暮春秋正晝如夏夜深如冬寒暄不一𨿽有熱火合各斟量多少不宜一例】

鑿井法【增水南翰記古法鑿井者先貯盆水數十置所欲鑿之地夜視盆中有大星異眾者鑿之必得甘泉】

燃藜【增蓬防瑣事用藜爲燃光最明可傳火徹夜古讀書者燃藜以此】

耐燭【增俗事方耐燭黃蠟松脂槐花各一斤浮石四兩末右一處溶用燈艸心澆一晝夜僅防一寸】

浸稻種【增羣芳譜浸用稻艸包裹一斗或二三斗投於池塘水內缸內亦可晝浸夜收不用長流水難得生芽若未出用艸之浸三四日防見白芽如鍼尖大取出於陰處陰漧密撒田內候八九日秧靑放水浸之】

拾棉花【增羣芳譜花旣結桃待桃開絨露爲熟旋熟旋摘攤放箔上日暴夜露待子粒旣乾方可收貯則絨不浥而子不腐】

漚麻【增羣芳譜漚麻縛作小束搭房上夜露晝曬五七日自然潔白若值陰雨於屋底風道搭晾經雨卽黑】

棧鵝【增農政全書棧鵝易肥法稻子或小米大麥不計煮熟先用磚蓋成小屋放鵝在內勿令轉側門中木棒簽定只令出頭喫食日餵三四次夜多與食勿令住口撏去尾際毳毛如此三日加肥一觔】夜織【增古白帝子歌璇宮夜靜當軒織古樂府雞鳴入機織夜夜不得息鮑照詩秋虫扶戶吟寒婦成夜織】

物候

螢火【增詩熠燿宵行疏熠燿者螢火之虫飛而有光之貌螢火夜飛有火虫也原埤雅螢夜飛腹下有火一名夜光一名宵燭】

雉朝雊【原詩雉之朝雊尙求其雌增左思蜀都賦白雉朝雊猩猩夜啼】

雞棲【原詩君子於役不知其期曷至哉雞棲於塒集傳鑿墻而棲曰塒列仙傳祝雞公者雒陽人居屍鄕北山下養雞百餘年雞皆有名字千餘頭暮棲於樹晝日放散呼名卽種別而至】

羊牛下【原詩日之夕矣羊牛下來集日夕則羊先歸而牛次之】

牛夜鳴【原周禮天官內饔牛夜鳴則庮疏牛夜鳴則庮者其牛無事夜鳴其肉必庮庮惡臭也】行鳸宵鳸【原爾雅行鳸唶唶宵鳸嘖嘖左傳九鳸注行鳸唶唶晝爲民驅鳥者也宵鳸嘖嘖夜爲農驅獸者也禽經宵鳸司夜行鳸主晝雄翼掩左雌羽掩右】

槐葉【原爾雅守宮槐葉晝聶宵炕疏聶合也炕張也言其葉晝合夜開者別名守宮槐增爾雅翼今江東有槐晝開夜合者謂之合昏槐】

不捨晝夜【原論語逝者如斯夫不捨晝夜孟子原泉混混不捨晝夜子道若塗若川車航混混不捨晝夜】

晝伏夜動【增左傳臧孫曰防晝伏夜動不穴於寢廟畏人故也周易集解翟元曰鼫防晝伏夜行貪猥無已爾雅翼防盜竊小虫夜出晝匿穴虫之黠者其種至多】

萌蘗【增孟子牛山之木嘗美矣以其郊於大國也斧斤伐之可以爲美乎是其日夜之所息雨露之所潤非無萌蘗之生焉】

【增山海經北囂山有鳥焉其狀如鳥人面名宵飛而晝伏食之已暍】

雞鳴爲時【原逸周書周祝解地出物而聖人是時雞鳴而人爲時觀彼萬且何爲求注萬物自然不爲人求聖人則之如因雞鳴以識時也古雞鳴歌東方欲明星爛爛汝南晨雞登壇喚曲終漏盡嚴具陳月沒星稀天下旦千門萬戶遞魚鑰宮中城上飛烏鵲】

蝦蟇日夜鳴【原墨子禽子問曰多言有益乎曰蝦蟇日夜鳴口漧而人不聼之鶴雞時夜而鳴天下振動多言何益哉】

丰狐文豹【增荘子夫丰狐文豹棲於山林伏於巖穴靜也夜行晝居戒也𨿽饑渴隱約猶且胥疏於江湖之上而求食焉定也】

鴟鵂【原荘子鴟鵂夜撮蚤察毫末晝出瞠目而不見丘山增淮南子鴟夜撮蚤蚊察分秋毫畫日顚越不能見丘山形性詭也注鴟鴟鵂也謂之老菟夜鳴人屋上也夜則目明合聚人爪以著其巢中晝則無所見原格物論梟當晝瞑目夜則飛行】

取伏靈【增史記龜防伏靈在兔絲之下狀似飛鳥之形新雨已天淸靜無風以夜捎兔絲去之卽以簼燭此地燭之火滅卽記其處以新布四丈環置之明卽掘取之入四尺至七尺得矣過七尺不可得注簼籠也夜簼火也】

朝夕烏【增漢書朱博傳禦史府中列柏樹常有野烏數千棲宿其上晨去暮來號曰朝夕烏】水夜長【增春秋繁露水得夜益長數分】

雞鶴知旦夜【增淮南子雞知將旦鵠知夜半原春秋說題辭鶴知夜半注鶴水鳥也夜半水位感其生气則益喜而鳴】

不盡木【原神異經南荒外有火山其中生不盡之木晝夜火然得暴風不猛猛雨不滅】

橫公魚【增神異經北方荒中有石湖湖有橫公魚長七八尺形如鯉而目赤晝在水中夜化爲人刺之不入煮之不死以烏梅二枚煮之則熟食之可止邪病】

汗血馬【增神異經西南大荒有馬其大二丈髯至膝尾委地蹄如丹踠可握日行千里至日中而汗血乘者當以絮纒頭以避風病】

火光獸【增十洲記炎洲有火林山山中有火光獸大如防毛長三四寸或赤或白山可三百里許晦夜卽見此山林乃是此獸光照狀如火光相似取其毛爲布時人號爲火浣布】

鯨魚【原新序宋玉曰鯨魚朝發昆侖之墟暴鬐於碣石暮宿於孟諸夫尺澤之鯢豈能與之量江海之大哉】

蝙蝠【增孝經援神契蝙蝠伏匿故夜食爾雅翼蝙蝠或謂之仙防似防有肉翅而黑棲人家屋隙中遇夜則飛夏夜尢甚捕蚊蚋食之】

鳯凰鳴【原春秋孔演圖鳯火精也夜鳴曰善哉晨鳴曰賀世增宋書符瑞志鳯凰者仁鳥也雄曰鳯雌曰凰其鳴雄曰節節雌曰足足晨鳴曰發明晝鳴曰上朔夕嗚曰歸昌昏鳴曰固常夜鳴曰保長】晝亡夜存【原東方朔傳郭舍人曰客從東方來歌謳且行不從門入逾我垣墻遊戱中庭上入殿堂擊之拍拍死者穰穰格鬭而死主人被創是何物也朔曰利喙細身晝亡夜存嗜肉惡煙爲指掌所捫臣朔愚戇名之曰蟁舍人辭窮當復脫禈】

懷夢艸【增洞冥記有夢艸似蒲色晝縮入地夜則出亦名懷夢懷其葉則知夢之吉凶立驗也帝思李夫人之容不可得朔乃獻一枝帝懷之夜果夢夫人因攺曰懷夢艸】

遠飛雞【增洞冥記有遠飛雞夕則還依人曉則絕飛四海朝往夕還常銜桂枝之實歸於南山或落地而生髙七八尺眾仙奇愛之剉以釀酒名曰桂醪嘗一滴舉體如金色】

司夜雞【增洞冥記有司夜雞隨鼓節而鳴從夜至曉一更爲一聲五更爲五聲亦曰五時雞】明莖艸【增洞冥記東方朔曰臣遊北極至種火之山日月所不照有靑龍銜燭火以照山之四極亦有園囿池苑皆植異木異艸有明莖艸夜如金燈折枝爲炬照見鬼物之形仙人寧封常服此艸於夜暝時轉見腹光通外亦名洞冥艸帝令剉此艸爲泥以塗云明之館夜坐此館不加燈燭亦名照魅艸以借足履水不沈】棲遊竹上【原馬融長笛賦猨蜼晝吟鼯防夜叫注猨蜼鼯防並輕防之獸皆晝夜棲遊於竹上】雁警【增禽經舒雁羣棲獨警注夜棲川澤中千百爲羣有一雁不瞑以警眾也原埤雅雁夜泊洲渚令雁奴圍而警察】

朝嘲夜防【原禽經林鳥朝嘲水鳥夜防詩疏廣要今林棲多朝鳴水宿多夜叫】

班鳩哺子【原禽經班鳩辧鵴注班次序也凡哺子朝從上下暮從下上他鳥皆否】

鴽鶉飛伏【原禽經鴽鶉野則義豢則搏注月令田防化爲鴽關東謂之鶉蜀隴謂之循在田得食鳴相呼夜則羣飛晝則羣伏馴養久見食相搏鬭也】

人柳【原三輔故事漢苑中有栁狀如人形號曰人柳一日三眠三起李商隱江之嫣賦豈如河畔牛星隔嵗止聞一過不比苑中人柳終朝剰得三眠】

石流黃【增博物志西域石流黃出足彌山去髙昌八百里有石流黃數十丈從廣五六十畆取流黃書視孔中上狀如煙而髙數尺夜視皆如燈光明髙尺餘時气不和皆往保此山】

嗽月【增擡遺記岱輿山有獸名嗽月形似豹飲金泉之液食銀石之髓此獸夜噴白气其光如月可照數十畝軒轅之世獲焉】

浮玉山水【增拾遺記西海之西有浮玉山山下有巨穴穴中有水其色若火晝則通曨不明夜則照耀穴外𨿽波濤灌蕩其光不滅是謂陰火】

夜舒荷【增拾遺記漢靈帝初平三年遊於西園渠中植蓮大如蓋長一丈南國所獻其葉夜舒晝卷一莖有四蓮叢生名曰夜舒荷】

蕓蓬【增拾遺記員嶠山有艸名蕓蓬色白如雪一枝二丈夜視有白光可以爲枝】

通明蔴【增拾遺記背明國有通明蔴食者夜行不持燭是苣蕂也食之延壽後天而老】

宵明艸【原拾遺記背明國有宵明艸夜視如列燭晝則無光自宵滅也】

合歡艸【原拾遺記合歡艸狀如蓍一株百莖晝則眾條枎疏夜則合爲一莖萬不遺一謂之神艸】金夜飛【原梁書諸夷傳林邑國有金山石皆赤色其中生金金夜則出飛狀如螢火】

朝烏【增梁書諸夷傳髙昌國有朝烏旦旦集王殿前爲行列不畏人日出然後散去】

飲馬三時【增齊民要術養馬飲有三時何謂三時一曰朝飲少之二曰晝飲則胸壓水三曰暮極飲之注諺曰旦起騎谷日中騎水斯言旦飲須節水也每飲食令行驟則消水小驟數百步亦佳十日一放令其陸梁舒展令馬硬實也】

風母【增嶺南異物志風母如猿猴而小晝則踡伏不能動夜則騰躍甚疾】

孔雀【增南方異物志孔雀羣飛棲遊岡陵晨則鳴聲相呼其聲曰都防】

五色藤花【增異苑永陽有山壁立千仞巖上有石室古名爲神農窟窟前有百藥叢茂莫不畢備又別有異物藤花形似菱菜朝紫中綠晡黃暮靑夜赤五色疊耀】

合昏蓂莢【增陸倕新漏刻銘合昏暮捲蓂莢晨生本艸拾遺合昏其葉至暮卽合故名杜甫詩合昏亦知時鴛鴦不獨宿】

防魚子【增水經注吳錄地裏志曰防魚子朝索食暮入母腹南越志曰暮從臍入旦由口出腹裏兩洞腸貯水以飬子】

銅澡盤【原殷蕓小說中朝時有人畜銅澡盤晨夕恆鳴如人扣以白張華華曰此盤與洛鐘宮商相諧宮中朝暮撞故聲相應可鑢令輕則韻乖鳴自止也依言卽不復鳴】

燕蝠爭【原殷蕓小說燕以日出爲旦日入爲夕蝙蝠以日入爲旦日出爲夕爭之不決訴於鳯凰半路一禽謂燕曰不須往鳯凰在假訓狐權攝】

猿猴相呼【原元康地記猿與獼猴不共山宿臨旦相呼】

沓潮【增番禺雜記早潮下晚潮上兩水相合曰沓潮劉禹錫詩屯門積日無回颷滄波不歸成沓潮】如意寶珠【原隋書倭國有如意寶珠其色靑大如雞卵夜則有光云魚眼睛也】

知更雀【原開天遺事裴耀卿養一雀每夜至初更時有聲至五更則急鳴耀卿呼爲知更雀】夜光芝【增酉陽雜俎夜光芝一株九實實墜地如七寸鏡夜視如牛目茅君種於句曲山】虎視【原酉陽雜俎虎夜視一目放光一目看物獵人候而射之光墜入地成白石】

睡蓮【原酉陽雜俎南海有睡蓮夜則花低入水北戶錄睡蓮葉如荇而大泛於水面上其花布葉數重凡五種色當夏畫開夜縮入水底晝復出也】

气盤【增本艸拾遺气盤有短翅飛不逺好夜中行人觸之卽气出】

夜明犀【增杜陽雜編寶歷元年髙昌國獻夜明犀其狀通天犀夜則光明可照百步覆繒十重終不能掩其耀煥上遂命解爲腰帶每遊獵夜不施蠟炬有如晝日】

潮汐大小【增正蒙一晝夜之盈虛升降則以海水潮汐驗之爲信注黃瑞節曰一晝一夜陰陽之气再升再降故一日之間潮汐皆再潮賾問者曰夏晝潮當小而能稍大夜當大而反小冬晝潮當大而反小夜當小而反大何也答曰此乃陰陽之气錯繆顚倒夏當南風以陽方助至陽故元气爲至陽所迫而潮小或者北風起以陰方气從所勝而來陽爲之辟易故潮遂能稍大夏夜潮宜大也乃與晝日同其防者三伏中或陽气酷烈融而不收陰不足以禦之故潮亦從而小冬或冰雪不解固陰沍寒故晝日宜大而反小冬當北風以陰方助至陰元气爲至陰所薄而潮小或者風從南至以陽方气從所勝而來陰爲之辟易故潮亦能稍大】夕虹飲澗【增夢溪筆談世傳虹能入溪澗飲水信然熙寜中予使契丹至其極北黑永境水安山下卓帳是時新雨霽見虹下帳前澗中予與同職扣澗觀之虹兩頭皆垂澗中使人過澗隔虹對立相去數丈中間如隔綃縠自西望東則見蓋夕虹也立澗之東西望則爲日所鑠都無所覩久之稍稍正東逾山而去】麋角【增夢溪筆談麋角自生至堅無兩月之久大者乃重二十餘斤其堅如石計一晝夜須生數兩凡骨之頓成長神速無甚於此】

猿嘯【增埤雅猿性靜夜嘯常風月肅然】

飛蛾【增埤雅蛾似黃蝶而小一種善拂燈火夜飛謂之飛蛾】

麋夜目【增埤雅麋有四目其二夜目也目下有竅夜卽能視】

九子萍【增埤雅舊說萍善滋生一夜七子一曰萍浮於流水則不生於止水則一夕生九子故謂之九子萍也】

鼉鳴【原埤雅晉安海物記曰鼉宵鳴如桴鼔今江淮之間謂鼉鳴爲鼉鼔亦或謂之鼉更以其聲逄逄然如鼓而又善夜鳴其數應更故也詩疏廣要鼉鳴夜獨鳴曉獨猨也似猨而大食猨】

鸞鳯歌舞【原埤雅鸞入夜而歌鳯入朝而舞天勝之也】

鷓鴣【原埤雅鷓鴣畏霜露早晚稀出有時夜飛飛則以木葉自覆其背】

蜂衙【原埤雅蜂有兩衙應潮其主之所在眾蜂爲之旋繞如衙變化論蜜蜂朝夕排衙必羣聚喧閙朝衙畢方出采花供工課晚衙畢則入房】

荷芡【增埤雅俗云荷華日舒夜斂芡華晝合宵炕此陰陽之異也】

蠅蚊成市【原埤雅俗云蚊有昏市蓋蠅成市於朝蚊成市於暮傳曰聚蚊成雷謂其市之時也】朝日蓮【原益部方物略記朝日蓮花色或黃或白葉浮水上翠厚而澤形如菱花差大開則隨日所在日入輙斂而自藏於葉下若葵藿傾太陽之比】

麢羊掛角【增爾雅翼麢羊好住山崖間夜宿以角掛木不著地其角多節蹙蹙圓繞彎中深鋭小猶有掛痕】

鱧魚拱斗【原爾雅翼鱧魚圓長而斑防有七防作北斗之象夜則仰首向北而拱焉】

川蜀葵【增爾雅翼荊葵有一種葉纖長而多缺如鋸花小如錦葵而極紅每以夜半開至午則連房脫落謂之川蜀葵亦云朝開暮落花】

魚目不瞑【增蠡海集魚乃陰物而得陽气多故腹內生脬是以能浮躍魚目晝夜不瞑因知其爲陰物而得陽多者也】

獸陰禽陽【增蠡海集走獸皆屬陰故夜動而晝伏然獨猿猴不分晝夜者緣食果實而居林棲樹兼乎陽也牛馬豬羊亦不分晝夜者家畜故也野者則否蓋气盛爲動气衰爲伏動則健伏則怠飛禽皆屬陽故晝飛鳴而夜棲宿然烏獨夜飛鳴者色黑屬陰從其也鸛鶴夜飛鳴者水鳥含陰從其性也】

夜合藤【原事物紀原何首烏本曰夜合藤昔有姓何人見其葉夜交異於余艸意其有靈采服其根老而不衰頭髮愈黑因名曰何首烏也】

雞子【原祛疑錄雞子日中則正日昃則偏】

絡緯【增促織志便腹靑色以股躍以短翼鳴其聲聒聒絡緯是也晝而曝斯鳴矣夕而熱斯鳴矣稭籠懸之餌以瓜之瓤以其聲名之曰聒聒兒】

南北麥花【增檐曝偶談江南麥花夜發故發病江北麥花晝發故宜人】

雚夜立【增雚經短腳多伏長腳多立雚夜棲亦立】

銀气夜白【原地鏡圖銀之气夜正白流散在地撥之隨手散復合杜甫詩不貪夜識金銀气逺害朝看麋鹿遊】

有情樹【增采蘭雜誌遜頓國有樹花如牡丹而香種有雌雄必二種並種乃生花晝開夜合故以夜合爲名又謂之有情樹若各自種則無花也】

頻婆【增采蘭雜誌燕地有頻婆味𨿽平淡夜置枕邊防有香气卽佛書所謂頻婆華言相思也】防室候火【增墨經凡防室以靜密溫小爲貴晝夜不去火然火大則病火暴亦病其晝夜候火隨風日晴晦最爲難】

靑蚨【增海藥本艸按異物志言生南海諸山雄雌常處不相捨靑金色人采得以法末之用塗錢以貨易於人晝用夜歸淮南萬畢術云靑蚨還錢】

風生獸【增本艸綱目風生獸晝則踡伏不動如蝟夜則因風騰躍甚防越巖過樹如鳥飛空中人网得之見人則如羞而叩頭乞憐之態人撾擊之倐然死矣以口向風須臾復活】

茉莉【增本艸綱目茉莉原出波斯移植南海今滇廣人栽蒔之弱莖繁枝綠葉團尖開小白花有千葉者紅色者蔓生者其花皆夜開芬香可愛】

鵞鳴【增本艸綱目鵝紅掌善鬭夜鳴應更】

喚起【增本艸綱目笠鳩戴勝也一曰鵯鵊五更輙鳴曰架架格格至曙乃止滇人呼爲搾油郎亦曰鐵鸚鵡南人呼爲鳯凰皂古有催明之鳥名喚起者卽此也韓愈詩喚起牕全曙催歸日未西】

貉貛【增本艸綱目貉如貍與貛同穴而異處日伏夜出捕食虫物出則貛隨之其性好睡人或畜之以竹扣醒已而復睡故人好睡者謂之貉睡】

寒雞早鳴【增卓氏藻林雞寒卽早鳴古語寒雞半夜啼】

鼈伏隨日【原野記鼈伏隨日朝首東向夕首西向其所在上有沫水謂之鼈津捕者以此得之】廬山佛燈【原五嶽遊廬山文殊臺每夜有火光自空來一化爲百如亂螢落臺前是爲佛燈】夜合花【原遵生八牋夜合花二種紅紋香淡者名百合蜜色而香濃日開夜合者名夜合根皆可食竇叔向詩夜合花開香滿庭夜深防雨醉初醒】

占驗

月離畢【增詩月離於畢俾滂沱矣畢噣也月離陰星則雨史記仲尼弟子傳昔夫子當行使弟子持雨具已而果雨弟子問曰夫子何以知之夫子曰詩不云乎月離於畢俾滂沱矣昨暮月不宿畢乎】晷影【增漢書天文志晷影者所以知日之南北也日陽也陽用事則日進而北晝進而長陽勝故爲溫暑陰用事則日退而南晝退而短陰勝故爲涼寒也故日進爲暑退爲寒若日之南北失節晷過而長爲常寒退而短爲常燠此寒燠之表也故曰爲寒暑一曰晷長爲潦短爲旱奢爲扶】

善風吉問【增後漢書李南傳太守馬稜坐盜賊事被徴當詣廷尉吏民不寧南特通謁賀稜意有恨謂曰太守不徳今將卽罪而君反相賀邪南曰旦有善風明日中時應有吉問故來稱慶旦日稜延望景晏以爲無徴至晡乃有驛使賫詔書原停稜事南問其遲畱之狀使者曰向度宛陵浦裏馬踠足是以不得速稜乃服焉】

候星【增星經貫索九星在七公前爲賊人牢以五子日夜候之一星亡有喜事二星亡有爵事三星亡有赦】

夢芻狗【增魏志周宣傳宣爲中郎屬太史嘗有問宣曰吾昨夜夢見芻狗其占何也宣答曰君欲得美食耳有頃出行果遇丰膳後又問宣曰昨夜復夢見芻狗何也宣曰君欲墮車折腳宜戒愼之頃之果如宣言後又問宣昨夜復夢見芻狗何也宣曰君家欲失火當善防之俄遂火起又問宣曰三夢芻狗而其占不同何也宣曰芻狗者祭神之物故君始夢當得飲食也祭祀旣訖則芻狗爲車所轢故中夢當墮車折腳也芻狗旣車轢之後必載以爲樵故後夢憂失火也】

鼓一中快雨【增魏志管輅傳過淸河倪太守時天旱問輅雨期輅曰今夕當雨是日暘燥晝無形似府丞及令在坐咸謂不然到鼓一中星月皆沒風雲並起竟成快雨注輅別傳輅與倪淸河相見旣刻雨期倪猶未信輅曰夫造化之所以爲神不疾而速不行而至十六日壬子直滿畢星中已有水气水气之發動於卯辰此必至之應也倪便畱輅至日向暮了無雲气輅言樹上已有少女防風樹間有陰鳥和鳴又少男風起眾鳥和翔其應至矣須臾果有艮風鳴鳥日未入東南有山雲樓起黃昏之後雷聲動天到鼓一中大雨河傾】流光入懷【增魏志管輅傳淸河王經去官還家輅與相見經曰近有一怪大不喜之欲煩作卦卦成輅曰爻吉不爲怪也君夜在堂戶前有一流光如燕爵者入居懷中殷殷有聲內神不安解衣彷佯招呼婦人覓索餘光經大笑曰實如君言輅曰吉遷官之徴也其應行至頃之經爲江夏太守】

夢三刀【增晉書王濬傳濬夜夢懸三刀於臥屋梁上須臾又益一刀濬驚覺意甚惡之主簿李毅再拜賀曰三刀爲州字又益一者明府其臨益州乎果遷爲益州刺史】

梟鳴牙中【增晉書張重華傳重華以謝艾爲中堅將軍配步騎五千擊麻秋引師出振武夜有二梟鳴於牙中艾曰梟邀也六博得梟者勝今梟鳴牙中尅敵之兆於是進戰大破之】

捨中馬舞【增晉書索紞傳黃平問紞曰我昨夜夢捨中馬舞數十人向馬拍手此何祥也紞曰馬者火也舞爲火起向馬拍手救火人也平未歸而火作】

占生才子【增南史任昉傳父遙齊中散大夫遙妻裴氏髙明有徳行嘗晝臥夢有五色彩旗蓋四角懸鈴自天而墜其一鈴落入懷中心悸因而有娠占者曰必生才子及生昉身長七尺五寸防而聰敏早稱神悟四嵗誦詩數十篇八嵗能屬文自制月儀辭義甚美】

日月色【原隋書天文志或天气下降地气未升厚則日紫薄則日赤若於夜則月白皆將雨也或天气未降地气上升厚則日黃薄則日白若於夜則月赤將旱且風亦爲日月暈之候雨少而多陰或天气已降地气又升上下未交則日靑若於夜則月綠色將寒候也或天地气𨿽交而未密則日黑若於夜則月靑將雨不雨變爲雺霧暈背虹蜺】

彗隨日光【增隋書天文志彗體無光傅日而爲光故夕見則東指晨見則西指在日南北皆隨日光而指頓挫其芒或長或短光芒所及則爲災】

候气【原隋書天文志候气常以平旦下晡日出沒時處气以見知大占期內有大風雨久陰則災不成故風以散之陰以諫之云以幡之雨以厭之】

嵗星晝見【增隋書天文志梁天監四年六月壬戌嵗星晝見占曰嵗色黃潤立竿影見大熟是嵗大穰米斛三十】

驛馬星流【增北史張深傳明元時有容城令徐路善占候坐系冀州獄別駕崔隆宗就禁慰問之路曰昨夜驛馬星流計赦須臾應至隆宗先信之遂遣人出城候焉俄而赦至】

卒風振樹【增北史王早傳早與客淸晨立於門內遇有卒風振樹早語客曰依法當有千里外急使日中時有兩匹馬一白一赤從西南來至卽取我不聼與妻子別語訖便入召家人鄰里辭別仍沐浴帶書囊日中出門候使如期果有馬一白一赤從州而至卽促早上馬遂詣行宮時太武圍涼州未拔故許彥薦之早彥師也】

鈴聲緩急【增唐書五行志翰林院有鈴夜中文書入則引之以代傳呼長慶中河北用兵夜輙自鳴與軍中息耗相應聲急則軍事急聲緩則軍事緩】

鼠夜去【增唐書五行志武徳元年秋李密王世充隔洛水相拒密營中鼠一夕渡水盡去占曰鼠無故皆夜去邑有兵】

晝霧夜晴【增唐書五行志元和十五年正月庚辰至於丙申晝常陰晦防雨雪夜則晴霽占曰晝霧夜晴臣志得申】

音聲樹【增因話錄都堂省門東道有古槐垂陰至廣相傳夜深聞絲竹之音省中卽有入相者俗謂之音聲樹】

日落占【增紀歷撮要日落西方云明朝雨紛紛又日落雲裏走雨落半夜後田家五行諺云日落烏雲半夜枵明朝曬得背皮焦此言半天元有黑雲日落云外其云夜必開散明必甚晴也又云今夜日沒烏雲洞明朝曬得背皮痛此言半天上𨿽有云及日沒下去都無雲而見日沒如巖洞者也已上皆主晴甚驗】五更雨占【增紀歷撮要雨打五更日曬水坑田家五行言五更忽有雨日中必晴甚驗】星占【增紀歷撮要一个星保夜晴田家五行此言雨後天陰但見一兩星此夜必晴】

朝暮占【原紀歷撮要朝看天頂穿夜看四方懸雜占早看東南暮看西北空則無雨𨿽有云而片色分明亦晴】

天柱星【增宋史天文志天柱五星在東垣下主建政教一曰法五行主晦朔晝夜之職明正則吉人安陰陽調】

庭鵲噪【增宋史方技傳孫守榮臨安富陽人遇異人教以風角鳥占之術淮南帥李曾伯薦諸朝旣至謁丞相史嵩之丞相一見頗喜之自是數出入相府一日庭鵲噪令占之曰來日晡時當有寶物至明日李全果以玉柱斧爲貢】

朝暮霞【增孔氏談苑大理少卿杜純云京東人言朝霞不出門暮霞行千里言雨後朝晴尙有雨須得晚晴乃眞晴也原田家五行諺云朝霞暮霞無水煎茶主旱此言久晴之霞也朝霞不出市暮霞走千里此皆言雨後乍晴之霞暮霞若有火焰形而幹紅者非但主晴必主久旱之兆朝霞雨後乍有定雨無疑或是晴天隔夜𨿽無今朝忽有則要看顏色斷之幹紅主晴間有褐色主雨滿天謂之霞得過主晴霞不過主雨若西方有浮雲稍厚雨當立止】

蔡齊第一【增孔氏談苑眞宗臨軒防士夜夢堦下有菜一苗甚盛與殿基相髙及拆第一卷

乃是蔡齊上見其容貌曰得人矣特詔執金吾七人淸道自齊始】

雞盜啼【增爾雅翼雞或乙丙夜輙鳴者俗謂之盜啼云行且有赦蓋海中星占雲天雞星動爲有赦故後魏北齊赦日皆設金雞揭於竿至今猶然亦曰盜啼爲有火田家五行黃昏雞啼主有天恩好事或有減放稅糧之喜】

冬絲【增朝野僉載給事中陳安平子年滿赴選與鄕人李仙藥臥夜夢十一月養蠶仙藥占曰十一月養蠶冬絲也君必送東司數日果送吏部】

得屯主【增朝野僉載饒陽李瞿云勲官方滿選夜夢一母豬極大李仙藥占曰母豬防主也君必得屯主數日果如其言】

唱第如夢【增朝野僉載河東裴元質初舉進士明朝唱第夜夢一狗從竇出挽弓射之其箭遂撆以爲不祥問曹良史曰吾往唱第之夜亦爲此夢夢神爲吾解之曰狗者第字頭也弓第字身也箭者第豎也有撆爲第也尋而唱第果如夢焉】

螢夜入室【增防稽志螢多則有年夜入人室則有客至】

珠履【增瑯嬛記殷願夜夢牛皮上有二土又有赤玉在其上其子年十六解曰牛皮革也二土是圭字是鞋字也赤朱色朱玉珠字也大人當得珠履乎果然】

風雨占【增談撰風髙者道逺風下者道近三日三夕者天下盡風二日二夕者天下半風半雨一日一夜者其風行萬里】

幹星濕土【增農家諺幹星照濕土明日依舊雨原田家五行諺云明星照爛地來朝依舊雨言久雨正當黃昏卒然雨住雲開便見滿天星斗則豈但明日有雨當夜亦未必晴】

日出占【增古今諺日出早雨淋腦日出晏曬殺鴈】

燈花占【增田家五行燈花不可剔去至一更不謝明日有吉事半夜不謝主有連綿喜慶之事或有逺親信物至諺云燈花今夜開明朝喜慶來久陰天息燈燈煤如炭紅良久不過明日喜晴諺云火畱星必定晴久晴後火煤便滅主喜雨】

鼠聲占【增田家五行鼠半夜前作數錢聲者主招財吉】

日腳占【增田家五行日腳占晴雨諺雲朝有天暮有地主晴反此則雨】

烏雲接日【原田家雜占諺云烏雲接日明朝不如今日主雨】

九逍遙鳥【增田家雜占夜間聼九逍遙鳥叫卜風雨諺雲一聲風二聲雨三聲四聲斷風雨】太平晴雨【增田家雜占天下太平夜雨日晴言不妨農也】

日沒占【原田家雜占日沒返照主晴俗名爲日返塢一云日沒胭脂紅無雨也有風或問二候相似而所主不同何也老農云返照在日沒之前胭脂紅在日沒之後】

�叫【原田家雜占�叫諺云朝�晴暮�陰】

麥花晝放【增田家雜占麥花晝啟主水】

艸屋菌生【增田家雜占艸屋久雨菌生其上朝出晴暮出雨】

雷夜起【增農政全書東州人云一夜起雷三日雨言雷自夜起必連陰】

蚯蚓占【原農政全書蚯蚓俗名曲蟺朝出晴暮出雨】

黃昏云【增農政全書黃昏上云半夜消黃昏消云半夜澆若半夜後雨止雲開星月朗然則必晴無疑】遣晝【原農政全書凡久雨至午少止謂之遣晝在正午時遣或可晴午前遣則午後雨不可勝】日珥【原廣輿圖早間日珥狂風卽起申後日珥明日有雨一珥單日兩珥雙起】

黑豬渡河【原雜占夜半天漢中有黑气相逐黑豬渡河也主雨候又黑豬渡河一路對起相接亙天云俗名合羅陣主雨若久陰之餘或作或止忽雲遮掩必有掛帆雨主雨腳將斷】

北斗雲气【原雜占夜觀北斗魁罡之間有黑潤云在畔則當夜有雨如北斗前有黃气者明日黃風若潤則當夜或明日必大雨】

禦定月令輯要卷二十二﹤史部﹐時令類﹐禦定月令輯要﹥

欽定四庫全書

禦定月令輯要卷二十三

晝夜令下

雜紀

信宿【原詩有客宿宿有客信信一宿曰宿再宿曰信郭泰別林宗過薛恭祖恭祖問曰聞足下見袁奉髙車不停軌鑾不輟軛従叔度乃彌日信宿也】

卜晝【原左陳敬仲爲工正飲桓公酒樂公曰以火繼之辭曰臣卜其晝未卜其夜不敢增說苑晏子飲景公酒日暮公呼具火晏子辭曰詩曰側弁之俄言失徳也屢舞傞傞言失容也旣醉以酒旣飽以徳旣醉而出並受其福賔主之禮也醉而不出是謂伐徳賔主之罪也嬰以卜其日未卜其夜】

中宿【增左寺人披請見公使讓之且辭焉曰蒲城之役君命一宿女卽至其後余従狄君以田渭濵女爲惠公來求殺余命女三宿女中宿至𨿽有君命何其速也】

多鼓鈞聲【增左繞角之役晉將遁矣析公曰楚師輕窕易震蕩也若多鼓鈞聲以夜軍之楚師必遁晉人従之楚師宵潰】

三呼余皇【增左吳伐楚戰於長岸大敗吳師獲其乘舟余皇吳公子光使長鬛者三人潛伏於舟側曰我呼余皇則對師夜従之三呼皆疊對楚師亂吳人大敗之取余皇以歸】

包胥乞師【增左昭王在隨申包胥如秦乞師秦伯使辭焉立依於庭檣而哭日夜不絕聲勺飲不】

【入口七日秦哀公爲之賦無衣九頓首而坐秦師乃出】

涉江鳴鼓【增國語吳王起師軍於江北越王軍於江南越王乃中分其師以爲左右軍以其私卒君子六千人爲中軍眀日將舟戰於江及昏乃令左軍銜枚溯江五里以須亦令右軍銜枚逾江五里以須夜中乃令左軍右軍涉江鳴鼓中水以須吳師聞之大駭】

司夜神【增山海經羽民東有神人二八連臂爲帝司夜於此野其爲人小頰赤肩盡十六人郭注晝隠夜見】

寧戚飯牛【原寧戚飯牛歌南山矸白石爛生不逢堯與舜禪短布單衣適至骭従昏飯牛薄夜半長夜漫漫何時旦呂氏春秋寧戚欲幹齊桓公窮困無以自進於是爲商旅將任車以至齊暮宿於郭門之外桓公郊迎客夜開門辟任車爝火甚盛従者甚眾寧戚飲牛居車下望桓公而悲擊牛角疾歌桓公聞之撫其僕之手曰異哉之歌者非常人也命後車載之】

夢神龜【增莊子宋元君夜半而夢人被髮闚阿門曰予自宰路之淵予爲淸江使河伯之所漁者余且得予元君覺使人占之曰此神龜也君曰漁者有餘且乎左右曰有君曰令余且防朝眀日余且朝君曰漁何得對曰且之网得白龜焉其圓五尺君曰獻若之龜龜至君再欲殺之再欲活之心疑卜之曰殺龜以卜吉乃刳龜七十二鑽而無遺防】

厲人生子【原莊子厲之人夜半生其子遽取火而視之汲汲然惟恐其似已也陶潛命子詩厲夜生子遽而求火凡百有心奚特於我旣見其生實欲其可人亦有言斯情無假】

有巢氏民【增莊子古者禽獸多而人民少於是民皆巢居以避之晝拾橡栗暮棲木上故命之曰有巢氏之民】

夢遊華胥【原列子黃帝退而閒居大庭之館齊心服形三月不親政事晝寢而夢遊於華胥氏之國】従漚鳥遊【增列子海上之人有好漚鳥者每旦之海上従漚鳥遊漚鳥之至者百住而不上其父曰吾聞漚鳥皆従汝遊汝取來吾玩之明日之海上漚鳥舞而不下也】

狙公誑狙【原列子宋有狙公者愛狙養之成羣能解狙之意狙亦得公之心損其家口充狙之欲俄而匱焉將限其食恐眾狙之不馴於已也先誑之曰與若芧朝三而暮四足乎眾狙皆起而怒俄而曰與若芧朝四而暮三足乎眾狙皆伏而喜】

想夢【增列子神遇爲夢形接爲事故晝想夜夢神形所遇故神凝者想夢自消信覺不語信夢不達物化之往來者也】

覺夢苦樂【原列子周之尹氏大治產其下趣役者侵晨昏而弗息有老役夫筋力竭矣而使之彌勤晝則呻呼而卽事夜則昏憊而熟寐精神荒散昔昔夢爲國君居人民之上總一國之事遊燕宮觀恣意所欲其樂無比覺則復役人有慰諭其勤者役夫曰人生百年晝夜各分我晝爲僕虜苦則苦矣夜爲人君其樂無比何所怨哉尹氏心營世事慮鐘家業心形俱疲夜亦昏憊而寐昔昔夢爲人僕趨走作役無不爲也數罵杖撻無不至也眠中啽囈呻呼徹旦息焉尹氏病之以訪其友友曰若位足榮身資財有餘勝人逺矣夜夢爲僕苦逸之復數之常也若欲覺夢兼之豈可得耶尹氏聞其友言寛其役夫之程減已思慮之事疾並少間】焦螟【增列子江浦之間生麼虫其名曰焦螟羣飛而集於蚊睫弗相觸也棲宿去來蚊弗覺也離朱子羽方書拭眥眉而望之弗見其形防兪師曠方夜撾耳俛首而聽之弗聞其聲】

孔周三劍【增列子孔周有三劍一曰含光視之不可見運之不知其有所觸也混然無際經物而不覺二曰承影將旦昧爽之交旦夕昏眀之際北面而察之淡淡焉若有物存莫識其狀其所觸焉竊竊焉有聲經物而物不疾也三曰宵練方晝則見影而不見光方夜見光而不見形其觸物也騞然而過隨過隨合覺疾而不血刃焉】

朝暮晨昏【原管子日有朝暮夜有晨昏玉篇朝早也旦也又暮日入也釋名晨伸也旦而日光復伸見也又昏損也陽精損滅也】

治气【原孫武子朝气鋭晝气惰暮气歸善用兵者避其鋭气擊其惰歸此治气者也】

晝夜戰【增孫武子夜戰多火鼓晝戰多旌旗所以變人之耳目也吳子凡戰之法晝以旌旗旛麾爲莭夜以金鼓笳笛爲莭】

期蘆碕【增越絕書子胥乃南奔吳至江上見漁者曰來渡我漁者知其非常人也欲往渡之恐人知之歌而往過之曰日昭昭侵以施與子期甫蘆之之碕子胥卽従漁者之蘆碕日入漁者復歌往曰心中目施子可渡河何爲不出船到卽載入船而伏】

過書舉燭【原韓非子郢人有遺燕相國書者夜書火不眀因謂持燭者曰舉燭云而過書舉燭舉燭非書意也燕相受書而悅之曰舉燭者尙明也尙眀也者舉賢而任之燕相白王大悅國以治治則治矣非書意也今世學者多似此】

丹邱【增楚辭仍羽人於丹邱兮畱不死之舊鄕王逸注丹邱晝夜常眀也】

濯髮晞身【增楚辭朝濯髮於湯谷兮夕晞余身兮九陽】

朝雲行雨【原宋玉髙唐賦巫山神女曰妾在巫山之陽髙邱之阻旦爲朝雲暮爲行雨朝朝暮暮陽臺之下】

朝滿夕虛【增戰國防孟嘗君逐於齊而復反譚拾子曰請以市諭市朝則滿夕則虛非朝愛市而夕憎之也求存故往亡故去願君勿怨】

朝入晦歸【增戰國防莫敖子華對楚威王曰昔令尹子文未眀而入於朝日晦而歸食朝不謀夕無一月之積故彼亷其爵貧其身以憂社稷者令尹子文也】

孔墨用志【增呂氏春秋孔墨寧越皆布衣之士也慮於天下以爲無若先王之術者故日夜學之有便於學者無不爲也有不便於學者無肯爲也蓋聞仲尼墨翟晝日諷誦習業夜親見文王周公旦而問焉用志如此其精也何事而不達何爲而不成】

墨子至郢【增呂氏春秋公輸般爲髙云梯欲以攻宋墨子聞之自魯往裂裳裹足日夜不休十日十夜而至於郢】

不夜城【原史記封禪書成山注韋昭曰成山在東萊不夜不夜古縣名也索隠曰案解道彪齊記云不夜城古有日夜出見於東境故萊子立城以不夜爲名也】

魏勃掃門【增史記齊悼惠王世家魏勃少時欲求見齊相曹參家貧無以自通乃常獨早夜掃齊相舍人門外相舍人怪之以爲物而伺之得勃勃曰願見相君無因故爲子掃欲以求見於是舍人見勃曹參因以爲舍人】

圯上授書【增史記畱侯世家良更名姓亡匿下邳良嘗閒従容步遊下邳圯上有一老父衣褐至良所直墮其履圯下顧謂良曰孺子下取履良愕然欲毆之爲其老彊忍下取履父曰履我良業爲取履因長跪履之父以足受笑而去良殊大驚隨目之父去裏所復還曰孺子可教矣後五日平眀與我防此良因怪之跪曰諾五日平眀良往父已先在怒曰與老人期後何也去曰後五日早防五日雞鳴良往父又先在復怒曰後何也去曰後五日復早來五日良夜未半往有頃父亦來喜曰當如是出一編書曰讀此則爲王者師矣後十年興十三年孺子見我濟北谷城山下黃石卽我矣遂去無他言不復見旦日視其書乃太公兵法也良因異之常習誦讀之】

背水陳【增史記韓信信與張耳以兵數萬欲東下井陘擊趙未至井陘口三十里止捨夜半選輕騎二千人人持一赤幟従間道萆山而望趙軍誡曰趙見我走必空壁逐我若疾入趙壁防趙幟立漢赤幟令其禆將傳飱曰今日破趙防食諸將皆莫信詳應曰諾信乃使萬人先行出背水陳趙軍望見而大笑平旦信建大將之旗鼔鼓行出井陘口趙開壁擊之大戰良久信耳詳走水上軍趙果空壁逐信耳信耳已入水上軍軍皆殊死戰信所出奇兵共馳入趙壁防趙幟立漢赤幟趙軍已不勝欲還歸壁壁皆漢幟大驚兵遂亂】呵止夜行【原史記李廣傳廣家居數嵗嘗夜従一騎出従人田閒飲還至霸陵亭霸陵尉醉呵止廣廣騎曰故李將軍尉曰今將軍尙不得夜行何乃故也】

解鞍縱馬【增史記李廣匈奴大入上郡廣従百騎望匈奴有數千騎見廣以爲誘敵皆驚上山陳廣令諸騎皆下馬解鞍以示不走用堅其意有白馬將出防其兵廣上馬與十餘騎犇射殺白馬將而復還其騎中解鞍令士皆縦馬臥是時防暮胡兵終怪之不敢擊夜半時以爲漢有伏軍於旁欲夜取之皆引兵去平旦廣乃歸其大軍】

郭解居閒【增史記遊俠雒陽人有相仇者邑中賢豪居閒者以十數終不聽客乃見郭解解夜見仇家仇家曲聽解解乃謂仇家曰吾聞雒陽諸公在此閒多不聽者解柰何乃従他縣奪人邑中賢大夫權乎乃夜去不使人知曰待我去令雒陽豪居其閒乃聽之】

斬蛇【增漢書髙帝紀髙帝被酒夜徑澤中令一人行前行前者還報曰前有大蛇當徑願還髙祖醉曰壯士行何畏乃前防劍斬蛇蛇分爲兩道開行數里醉困臥後人來至蛇所有一老嫗夜哭人問嫗何哭嫗曰人殺吾子人曰嫗子何爲見殺嫗曰吾子白帝子也化爲蛇當道今者赤帝子斬之故哭】

陳寶【增漢書郊祀志秦文公獲若石云於陳倉北阪城祠之其神或嵗不至或嵗數來也常以夜光煇若流星従東方來集於祠城若雄雉其聲殷殷云野雞夜鳴以一牢祠之名曰陳寶作陳寶祠】

衣錦行遊【原漢書項籍羽懷思東歸曰富貴不歸故鄕如衣錦夜行舊唐書張士貴張士貴者虢州盧氏人也累有戰功賜爵新野縣公従平東都授虢州刺史髙祖謂之曰欲卿衣錦晝遊耳】朝夕池【原漢書枚乘傳逰曲臺臨上路不如朝夕之池注吳防海水朝夕爲池也】

請謝賔客【增漢書鄭當時當時每五日洗沐常置驛馬長安諸郊請謝賔客夜以繼日至眀旦常恐不徧】

誦書觀星【原漢書劉向晝誦書傳夜觀星宿或不寐達旦】

日反三捨【原淮南子魯陽公與韓遘難戰酣日暮援戈而防之日爲之反三捨】

父似母【原淮南子晝生者父夜生者似母】

鐘山玉【增淮南子鐘山之玉炊以鑪炭三日三夜而色澤不變則至徳天地之精也白居易詩試玉要經三日火】

夢受秋駕【原淮南子尹需學禦三年而無得焉私自苦痛常寢想之中夜夢授秋駕於師明日往朝師望之謂之曰吾非愛道於子也恐子不可予也今日教子以秋駕尹需反走北面再拜曰臣有天幸今夕固夢受之】

山臊【增神異經西方深山中有人焉身長尺餘身捕蝦蟹性不畏人見人止宿暮依其火以炙蝦蟹伺人不在而盜人鹽以食蝦蟹名曰山臊】

焦炎山【增神異經東海之外荒海中有山焦炎而峙髙深莫測蓋稟至陽之爲質也海中激浪投其上噏然而盡計其晝夜噏攝無極若熬鼎受其灑汁耳】

夜光常滿杯【原十洲記周穆王時西胡獻夜光常滿杯受三升是白玉之精光眀夜照夕出杯於中庭以向天比眀而水汁已滿於杯中也汁甘而香羙斯實靈人之器】

夜思晝行【增孔叢子孟軻問子思曰堯舜文武之道可力而致乎子思曰彼人也我人也稱其言履其行夜思之晝行之滋滋焉汲汲焉如農之赴時商之趣利惡有不至者乎】

師曠諭學【增說苑晉平公問於師曠曰吾年七十欲學恐已暮矣師曠曰何不炳燭乎平公曰安有爲人臣而戱其君乎師曠曰盲臣安敢戱其君乎臣聞之少而好學如日出之陽壯而好學如日中之光老而好學如炳燭之明炳燭之眀孰與昧行乎公曰善哉】

梁灌楚瓜【原新序梁大夫有宋就者嘗爲邊縣令與楚鄰界梁之邊亭與楚之邊亭皆種各有數梁之邊亭人劬力數灌其爪羙楚人窳而稀灌其惡楚令因以梁之羙怒其亭之惡也楚亭人心惡梁亭之賢已困往夜竊搔梁亭之爪皆有死焦者矣梁亭覺之因請其尉亦欲竊往報搔楚亭之尉以請宋就就曰惡是何可搆怨禍之道也人惡亦惡褊之甚也若我教子必每暮令人往竊爲楚亭夜善灌其弗令知也於是梁亭乃毎暮夜竊灌楚亭之楚亭旦而行則又皆以灌矣日以羙楚亭怪而察之則乃梁亭也楚令聞之大悅因具以聞楚王乃謝以重幣而請交於梁王故梁楚之歡由宋就始】

射石飲羽【增新序楚熊渠子夜行見寢石以爲伏虎關弓射之滅矢飲羽下視知石也卻復射之矢摧無迹熊渠子見其誠心而金石爲之開況人心乎】

過闕車聲【原列女衛靈公與夫人夜坐聞車聲轔轔至闕而止過闕復有聲公問夫人曰知此爲誰夫人曰此蘧伯玉也公曰何以知之夫人曰妾聞禮下公門式路馬今伯玉衛之賢大夫也敬於事上必不以闇昧廢禮是以知之使人視之果伯玉】

防燭夜績【原列女齊女徐吾與鄰婦李吾之屬防燭相従夜績李吾謂其屬曰徐吾燭數不屬請無與夜也徐吾曰妾起常先息常後灑掃陳席以待來者自與蔽薄坐常處下凡爲貧燭不屬故也夫一室之中益一人燭不爲暗損一人燭不爲眀何愛東壁之餘光乎李吾莫能應遂復與夜終無後言】

遊蘇臺【增吳越春秋闔閭治姑蘇之臺旦食防山晝逰蘇臺射於鷗陂馳於逰臺】

念復吳讐【增吳越春秋越王念復吳讐非一日也苦身勞心夜以接日中夜潛泣泣而復嘯】家號諸生【增後漢書和熹鄧皇后紀六嵗能史書十二通詩論語諸兄每讀經輒下意難問志在典籍不問居家之事母常非之曰汝不習女工以供衣服乃更務學寧當舉博士耶後重違母言晝修婦業暮誦經典家人號曰諸生】

讀書禁中【增後漢書班固肅宗雅好文章固愈得幸數入讀書禁中或連日繼夜每行巡狩輒獻上賦頌】

入直臺郎【增後漢書鐘離意傳藥崧者河內人天性朴忠家貧爲郎嘗獨直臺上無被枕杫食糟糠帝每夜入臺輒見崧問其故甚嘉之自此詔太官賜尙書以下朝夕餐給帷被皂袍及侍史二人】孝先晝臥【增後漢書邊韶韶字孝先以文學知名教授數百人韶口辯曽晝日假臥弟子私謿之曰邊孝先腹便便懶讀書但欲眠韶潛聞之應時對曰邊爲姓孝爲字腹便便五經笥但欲眠思經事寐與周公通夢靜與孔子同意師而可謿出何典記謿者大慙韶之才防皆此也】

梁上君子【增後漢書陳寔有盜夜入其室止於梁上寔陰見乃起自整拂呼命子孫正色訓之曰夫人不可不自勉不善之人未必本惡習以性成遂至於此梁上君子是矣盜大驚自投於地稽顙歸罪寔徐譬之曰視君狀貌不似惡人宜深克已反善然此當由貧困令遺絹二匹自是一縣無復盜竊】

研精禮儀【增後漢書曹襃襃少篤志博雅疎通常憾朝廷制度未備慕叔孫通漢禮儀晝夜研精沈吟專思寢則懷抱筆札行則誦習文書當其念至忘所之適】

尹班相得【增後漢書尹敏敏與班彪親善毎相遇輒日旰忘食夜分不寢自以爲鐘期伯牙荘周惠施之相得也】

桑下宿【增後漢書襄揩浮屠不三宿桑下不欲久生恩愛精之至也】

光明殿【原三輔黃圖未央宮漸臺西有桂宮中有光眀殿皆金玉珠璣爲簾箔處處眀月珠金陛玉階晝夜光眀】

太乙燃藜【原三輔黃圖劉向於成帝之末校書天祿閣專精覃思夜有老人著黃衣植靑藜杖叩閣而進見向暗中獨坐誦書老父乃吹杖端煙燃因以見向授五行洪範之文恐詞說繁廣忘之乃裂裳及紳以記其言至曙而去請問姓名云我是太乙之精天帝聞卯金之子有博學者下而觀焉乃出懷中竹牒有天文地圖之書曰余略授子焉】

豹髓鳳膏【增洞記帝常得丹豹之髄白鳳之膏磨靑錫爲屑以蘇油和之照於神壇夜暴雨光不滅有雙蛾如蜂赴火侍者舉麟須拂拂之】

獸鳴星【增洞記帝常見彗星東方朔折指星之木以授帝帝以木指彗星星尋則沒也星出之夜野獸皆鳴別說謂之獸鳴星】

春歸樂【增洞記元光中帝起壽靈壇髙八文帝使董謁乘雲霞之輦以升壇至夜三更聞野雞鳴忽如曙西王母駕元鸞歌春歸樂謁乃聞王母歌聲而不見其形歌聲繞梁三匝乃止壇傍艸樹枝葉或翻或動歌之感也】

鼊龜【增洞冥記影娥池中有鼊龜望其羣出岸上如連璧弄於沙岸也故語曰夜未央待龜黃】乞薪照讀【增洞冥記郭瓊東郡人也形貌醜劣而意度過人曽宿人家乞薪自照讀書晝眠眼不閉行地無迹帝聞其異徴焉原唐書畢諴諴夜燃薪讀書母卹其疲奪火使寐不肯遂誦經史工辭章】赤瑛盤【原拾遺錄漢眀帝月夜宴羣臣於照園大官進櫻桃以赤瑛爲盤賜羣臣月下視之盤與櫻桃一色羣臣皆笑云是空盤】

遊息【增中論晝也與之逰夜也與之息此盤銘之謂日新】

胎教【增女孝經古者婦人妊子寢不側坐不邊立不跛夜則誦經書朝則講禮樂其生子也形容端正才徳過人其胎教如此】

桑下坐語【原蜀志龎統潁川司馬徽淸雅有知人鑑統弱冠往見徽徽采桑於樹上坐統在樹下共語自晝至夜徽甚異之稱統當爲南州人士之冠冕】

種瓜自給【增吳志步騭騭避難江東單身窮困與廣陵衛旌同年相善俱以種自給晝勤四體夜誦經傳】

神珠【增十三州記僧彊疉國在天竺南佛寺三十餘所其地有神珠非玉石晝夜於國中光眀於日珠徑一寸其色正碧】

鬥牛間气【原晉書張華華聞豫章人雷煥妙達緯象乃要煥宿屏人曰可共尋天文因登樓仰觀煥曰鬥牛之間頗有異气華曰是何祥也煥曰寶劍之精上徹於天耳因問在何郡煥曰在豫章丰城華曰欲屈君爲宰宻尋之可乎煥許之卽補煥爲丰城令煥到縣掘獄屋基入地四丈餘得一石函光气非常中有雙劍並刻題一曰龍泉一曰太阿其夕鬥牛間气不復見焉】

彈廣陵散【原晉書嵇康康嘗逰於洛西暮宿華陽亭引琴而彈夜分忽有客詣之稱是古人與康共談音律辭致淸辯因索琴彈之而爲廣陵散聲調絕倫遂以授康】

甕間盜飲【增晉書畢卓爲吏部郎常飲酒廢職比捨郎釀熟卓因醉夜至其甕間盜飲之爲掌酒者所縛眀旦視之乃畢吏部也遽釋其縛卓遂引主人宴於甕側致醉而去】

談老子【增晉書陸云云嘗行逗宿故人家夜暗迷路莫知所従忽望艸中有火光於是趣之至一家便寄宿見一年少羙風姿共談老子辭致深逺向曉辭去行十許裏至故人家云此數十里中無人居云意始悟卻尋昨宿處乃王弼冢云本無元學自此談老殊進】

聞雞起舞【原晉書祖逖傳與司空劉琨俱爲司州主簿情好綢繆共被同寢中夜聞荒雞鳴蹴琨覺曰此非惡聲也因起舞逖琨並有英气每語世事或中宵起坐】

運甓【增晉書陶侃侃在州無事輙朝運百甓於齋外暮運於齋內人問其故答曰吾方致力中原過爾優逸恐不堪事】

夜造霍原【增晉書霍原原少有志力年十八觀太學行禮因畱習之貴逰子弟聞而重之欲與相見以其名微不欲晝往乃夜共造焉】

目疾方【增晉書範寧寧嘗患目痛就中書侍郎張湛求方湛因嘲之曰古方宋陽裏子少得其術以授魯東門伯魯東門伯以授左邱明遂世世相及漢杜子夏鄭康成魏髙堂隆晉左太衝凡此諸賢並有目疾得此方云用損讀書一減思慮二專內視三簡外觀四旦晚起五夜早眠六凡六物熬以神火下以气簁蘊於胸中七日然後納諸方寸修之一時近能數其目睫逺視尺捶之餘長服不已洞見墻壁之外非但眀目乃亦延年】

賜孝子粟【增晉書劉殷殷嘗夜夢人謂之曰西籬下有粟寤而掘之得粟十五鐘銘曰七年粟百石以賜孝子劉殷自是食之七載方盡】

晝鉏夜誦【增晉書徐苗少家貧晝執鉏耒夜則吟誦弱冠與弟賈就博士濟南宋鈞受業遂爲儒宗作五經同異評】

夢鳥【原晉書羅含含幼孤爲叔母朱氏所養少有志尙嘗晝臥夢一鳥文采異常飛入口中因驚起說之朱氏曰鳥有文彩汝後必有文章自此後藻思日新】

夜詠申旦【增晉書顧愷之義熙初爲散騎常侍與謝瞻連省夜於月下長詠瞻每遙贊之愷之彌自力忘倦瞻將眠令人代已愷之不覺有異遂申旦而止】

采穭【增晉書夏統統幼孤貧養親以孝聞睦於兄弟毎采穭求食星行夜歸】

道壇朝拜【增晉書張忠忠居依崇巖幽谷鑿池爲窟室弟子亦以窟居去忠六十餘步五日一朝其教以形不以言弟子受業觀形而退立道壇於窟上毎旦朝拜之】

闇中取物【增晉書石垣垣能闇中取物如晝無差】

腹光照室【增晉書佛圖澄傳澄腹傍有一孔常以絮塞之每夜讀書則防絮孔中出光照於一室又嘗齋時平旦至流水側従腹旁孔中引出五臟六腑洗之訖還納腹中】

夢授日精【增晉書劉元海載記元海父豹豹妻呼延氏祈子於龍門俄而有一大魚頂有二角軒鬐躍鱗而至祭所久之乃去巫覡皆異之曰此嘉祥也其夜夢旦所見魚變爲人左手把一物大如半雞子光景非常授呼延氏曰此是日精服之生貴子】

童子獻劍【原晉書劉曜載記曜嘗夜閒居有二童子入跪曰管涔王使小臣奉謁趙皇帝獻劍一口置前再拜而去以燭視之劍長三尺光澤非常赤玉爲室背上有銘曰神劍禦除眾毒曜遂服之】猛獸避路【增晉書馮跋載記馮跋與其諸弟逃於山澤每夜獨行猛獸常爲避路】

子路戰鯷魚【增搜神記孔子厄於陳歌於館中夜有一人長九尺餘著皁衣髙冠大叱聲動左右子路引出與戰於庭有頃未勝孔子察之見其甲車間時時開如掌孔子曰何不探其甲車引而奮登子路引之沒手僕於地乃大鯷魚也長九尺餘】

黃雀贈環【原搜神記漢時農寶年九歲時至華陰山北見一黃雀爲防梟所搏墜於樹下爲螻蟻所困寶見湣之取歸置巾箱中食以黃花百餘日毛羽成朝去暮還一夕三更寶讀書未臥有黃衣童子向寶再拜曰我西王母使者使蓬萊不愼爲防梟所搏君仁愛見拯實感盛徳乃以白環四杖與寶曰令君子孫潔白位登三事當如此環】

服地黃【增抱朴子楚文子服地黃八年夜視有光】

烽火樹【增西京雜記積艸池中有瑚樹髙一丈二尺一本三柯上有四百六十二條是南越王趙佗所獻號爲烽火樹至夜光景常欲然】

萬里一息【增拾遺記軒轅黃帝使風後負書常伯荷劍旦逰洹流夕歸陰浦行萬里而一息】夜織晝逰【增拾遺記少昊以金徳王母曰皇娥處璇官而夜織或乘桴木而晝逰經歷窮桑滄茫之浦】

五長星出【增拾遺記虞舜在位十年有五老逰於國都舜以師道尊之言則及造化之始舜禪於禹五老去不知所従舜乃置五星之祠以祭之其夜有五長星出薫風四起連珠合璧祥應備焉】

蒼龍來附【增拾遺記周靈王二十一年孔子生於魯襄公之世夜有二蒼龍自天而下來附徴在之房因夢而生夫子】

貫珠簾幌【增拾遺記越有羙女二人一名夷光一名修眀以貢於吳吳處以椒華之房貫細珠爲簾幌朝下以蔽景夕捲以待月二人當軒並坐理鏡靚妝於珠幌之內竊窺者莫不動心驚魂謂之神人】綠桂膏【增拾遺記王母與昭王逰於燧林之下說炎帝鑽火之術取緑桂之膏燃以照夜忽有飛蛾銜火狀如丹雀來拂於桂膏之上】

珠如星月【增拾遺記郭況光武皇后之弟也錯雜寶以飾臺榭懸眀珠於四垂晝視之如星夜望之如月裏語曰洛陽多錢郭氏室夜月晝星富無匹】

薛夜來【增拾遺記魏文帝所愛羙人姓薛名靈蕓常山人也文帝選良家子女以入六宮靈蕓未至京師十里帝乘雕玉之輦以望車徒之盛嗟曰昔者言朝爲行雲暮爲行雨今非雲非雨非朝非暮攺靈蕓之名曰夜來】

琉璃屏風【增拾遺記孫亮作琉璃屏風甚薄而瑩澈每於月下淸夜舒之常與愛姬四人皆振古絕色一名朝姝二名麗居三名洛珍四名潔華使四人坐屏風內而外望之如無隔惟香气不通於外】觀書記事【原拾遺記任末年十四時學無常師或依林木之下編茅爲庵削荊爲筆尅樹汁爲墨夜則映星望月暗則縛蔴蒿以自照觀書有合意者題其衣裳以記其事】

隔籬聽書【增拾遺記賈逵年五嵗眀惠過人其姊聞鄰中讀書旦夕抱逵隔籬而聼之逵靜聼不言姊以爲喜至年十嵗乃暗誦六經】

五色玉樹【增拾遺記須彌山第六層有五色玉樹防翳五百里夜至水上其光如燭】

王祥抱樹【增孝子傳王祥後母庭有李始結子使祥晝視鳥雀夜則趨防一夜風雨大至祥抱泣至曉母見之惻然】

山精【增元中記山精如人一足長三四尺食山蠏夜出晝蔵】

大石自立【增宋書符瑞志漢元鳳二年大山萊蕪山南民夜聞訩訩有數千人聲晨往觀之見大石自立髙丈五尺大三十八圍入地八尺三石爲足】

不侮闇室【增宋書阮長之長之在中書省直夜往鄰省誤著履出閤依事自列門下門下以闇夜人不知不受列長之固遣送之曰一生不侮闇室】

長承萬福【增齊書祥瑞志曲阿縣民黃慶宅左有園園東南廣袤四丈每種菜輒鮮異𨿽加采拔隨復更生夜中恆有白光皎質屬天狀似縣絹私疑非常請師卜道士傅徳占使掘之深三尺獲玉印一鈕文曰長承萬福】

斫屧讀書【原南史江泌泌少貧晝斫屧爲業夜讀書隨月光光斜握捲升屋】

燃糠照讀【原齊書顧歡鄕中有學捨歡貧無以受業於捨壁後倚聼無遺忘者躬耕誦書夜則燃糠自照】

止談風月【增梁書徐勉勉遷吏部尙書常與門人夜集客有虞暠求詹事五官勉正色答云今夕止可談風月不宜及公事故時人咸服其無私】

燭燒貂【原梁書陸云公云公善奕棊常夜侍禦坐武冠觸燭火髙祖笑謂曰燭燒卿貂髙祖將用云公爲侍中故以此言戱之也】

跪誦孝經【增陳書徐份份性孝悌父陵嘗遇疾甚篤份燒香泣涕跪誦孝經晝夜不息如此者三日陵疾豁然而愈親戚皆謂份孝感所致】

傭書讀誦【增魏書劉芳芳𨿽處窮窘之中而業尙貞固聰敏過人篤志墳典晝則傭書以自資給夜則讀誦終夕不寢至有易衣並日之獘而澹然自守】

溫凊叔母【增魏書崔挺始挺兄弟同居孝芬叔振旣亡之後孝芬等奉承叔母李氏若事所生旦夕溫凊出入啟覲家事巨細一以諮決】

今之臯繇【增魏書崔浩天師防謙之每與浩言聞其論古治亂之迹常自夜達旦竦意斂容無有懈倦旣而嘆羙之曰斯言也惠皆可底行亦當今之臯繇也】

賜鹽酒【增魏書崔浩浩進講書傳太宗大悅語至中夜賜浩禦縹醪酒十觚水精戎鹽一兩曰朕味卿言若此鹽酒故與卿同其旨也】

晝樵夜誦【增魏書房法壽族子景先字光冑幼孤貧無資従師其母自授毛詩曲禮年十二請其母曰豈可使兄傭賃以供景先也請自求衣然後就學母哀其小不許苦請従之遂得一羊裘忻然自足晝則樵蘇夜誦經史自是精勤遂大通贍】

聖小兒【增魏書祖瑩年八嵗能誦詩書十二爲中書學生好學耽書以晝繼夜父母恐其成疾禁之不能止常宻於灰中蔵火驅逐僮僕父母寢睡後燃燈讀書以衣被蔽塞戶恐漏光眀爲家人所覺由是聲譽甚盛內外親屬呼爲聖小兒】

尺牘百函【原南史劉穆之穆之與朱齡石並便尺牘嘗於武帝坐與齡石並答書自旦至日中穆之得百函齡石得八十函而穆之應對無廢】

竹爲燈纘【增南史齊武帝諸子南海王子罕頗有學母樂容華嘗寢疾子罕晝夜祈禱於時以竹爲燈纉照夜此纉宿昔枝葉大茂母病亦愈咸以爲孝感所致】

晝讀夜誦【原南史沈約傳約流寓孤貧篤志好學晝夜不釋卷母恐其以勞生疾常遣滅油滅火而晝之所讀夜輒誦之遂博通羣籍善屬文】

停畱管籥【增南史朱異起宅東陂窮乎羙麗晚日來下酣飲其中每廹曛黃慮臺門將闔乃引其鹵簿自宅至城使捉城門停畱管籥】

張燈達曙【增南史韋叡叡每晝接客旅夜莫軍書三更起張燈達曙撫循其眾常如不及】燎麻炬【原南史劉峻峻好學寄人廡下自課讀書常燎麻炬従夕達旦時或昏睡爇其須髮及覺復讀其精力如此】

食無定時【增南史賀琛梁武帝曰朕三更出理事隨事多少事或少中前得竟事多至日昃方得就食旣常一食若晝若夜無有定時】

太山錄事【增南史沈攸之傳攸之弟雍之孫僧昭少事天師道士常以甲子及甲午日夜著黃巾衣褐醮於私室時記人吉凶頗有應驗自云爲太山錄事幽司中有所收錄必僧昭署名】

刻燭成詩【增南史王僧孺竟陵王子良嘗夜集學士刻燭爲詩四韻者則刻一寸以此爲率蕭文琰曰頓燒一寸燭而成四韻詩何難之有乃與邱令揩江洪等共打銅鉢立韻響滅則詩成皆可觀覽】孝容感夢【增南史裴子野初父寢疾彌年子野禱請備至涕泗霑濡父夜夢見其容旦召視如夢俄而疾間以爲至孝所感命著孝感傳固辭乃止】

二時講【增南史徐孝克東逰居錢唐之佳義裏與諸僧討論釋典遂通三論每日二時講旦講佛經晚講禮傳道俗受業者數百人大建四年徴爲祕書丞不就乃蔬食長齋持菩薩戒晝夜講誦法華經宣帝甚嘉其操行】

還錦授筆【增南史江淹傳淹以文章顯晚節才思微退云爲宣城太守罷歸泊禪靈寺渚夜夢一人自稱張景陽謂曰前以一匹錦相寄今可見還淹探懷中得數尺與之此人大恚曰那得割截都盡顧見邱遲謂曰余此數尺旣無所用以遺君自爾淹文章躓矣又嘗宿於冶亭夢一丈夫自稱郭璞謂淹曰吾有筆在卿處多年可以見還淹乃探懷中得五色筆一以授之爾後爲詩絕無羙句時人謂之才盡】

投壺梟【增南史栁惲齊竟陵王嘗宿晏明旦將朝見惲投壺梟不絕停轝久之進見遂晚齊武帝遲之王以實對武帝復使爲之賜絹二十匹】

鐘鳴爲限【原南史邱仲孚仲孚字公信靈鞠従孫也少好學讀書常以中宵鐘鳴爲限靈鞠嘗稱爲千里駒也】

賫名造謁【增南史何思澄傳思澄重交結分書與詣賔朋校定而終日造謁每宿昔作名一束曉便命駕朝賢無不悉狎狎處卽命食有人方之婁防欣然當之投晚還家所賫名必盡】

曉暮問視【增北史崔暹暹自出身従宦常日晏乃歸侵曉則與兄弟跪問母之起居暮則嘗食視寢然後至外齋對親賔論事或與沙門辯元理夜久乃還寢】

燭燼數升【原北史呂思禮思禮好學有才𨿽務兼軍國而手不釋卷晝理政事夜卽讀書令蒼頭執燭燭燼夜有數升】

小兒學士【增北史宗懍懍少聰敏好讀書晝夜不倦語輒引古事鄕裏呼爲小兒學士】晝耕夜誦【增北史崔光光年十七隨父徙代家貧好學晝耕夜誦傭書以養父母】

集成晉書【增北史李彪晉世有佐郎王隠爲著作虞預所毀亡官在家晝則樵薪供爨夜則觀文屬綴集成晉書存一代之事司馬紹統勅尙書惟給筆札而已】

雪夜訪戴【增世說王子猷居山陰夜大雪眠覺開室命酌酒四望皎然因彷徨詠左思招隠詩忽憶戴安道時戴在剡卽便夜乘小船就之經宿方至造門不前而返人問其故王曰吾本乘興而行興盡而返何必見戴】

晝動夜靜【增世說晉孝武年十二時冬天晝日不著復衣但著單練衫五六重夜則累茵褥謝公諫曰聖體宜令有常陛下晝過冷夜過熱恐非攝養之術帝曰晝動夜靜謝公出嘆曰上理不減先帝】夜語不眠【增世說王丞相招祖約夜語至曉不眠眀旦有客公頭鬢未理亦小倦客曰公昨如是似失眠公曰昨與士少語遂使人忘疲】

曲室中語【增世說許掾嘗詣簡文而爾夜風恬月朗乃共作曲室中語襟情之詠偏是許之所長辭寄淸婉有逾平日簡文𨿽契素此遇尢相咨嗟不覺造防共義手語達於將旦】

羊曼眞率【增世說過江初拜官輿飾供饌羊曼拜丹楊尹客來蚤者並得佳設日晏漸罄不復及精隨客早晚不問貴賤羊固拜臨海竟日皆羙供𨿽晚至亦獲盛饌時論以固之丰華不如曼之眞率】入幕賔【增世說桓宣武與郗超議芟夷朝臣條牒旣定其夜同宿眀晨起呼謝安王坦之入擲疏示之郗猶在帳內謝都無言王直擲還云多宣武取筆欲除郗不覺竊従帳中與宣武言謝含笑曰郗生可謂入幕賔也】

孝廉船【增世說張慿舉孝廉出都欲詣劉尹鄕裏及同舉者共笑之張遂詣劉頃之長史諸賢來淸言客主有不通處張乃遙於末坐判之言約旨逺足暢彼我之懷眞長延之上坐淸言彌日因畱宿至曉張退劉曰卿且去正當取卿共詣撫軍張還船同侶問何處宿張笑而不答須臾眞長遣傳教覓張孝廉船同侶惋愕】古井龍吒【增異苑潯陽曇椿世居長沙宅有古井每夜輒聞有如炮竹聲相承謂之龍吒】玉女房【增述異記利州義成郡葭萌縣有玉女房蓋是一大石穴也昔有玉女入此石穴前有竹數莖下有靑石壇每因風自掃此壇玉女每遇眀月夜卽出於壇上閒步徘徊復入此房】

石化女子【增述異記陽羨縣小吏吳龕家在溪南偶一日有掘頭船過水溪內忽見一五色浮石龕遂取歸置於牀頭至夜化爲一女子至曙仍是石後復投於本溪】

姑神【增述異記南海小虞山中有母能產天地鬼一產十鬼朝產之暮食之今蒼梧有姑神是也虎頭龍足蟒目蛟眉】

天橋津【增水經注黎山在黎陽縣故城西慿山爲基東岨爲河昔慕容元眀自鄴率眾南徙滑臺旣無舟楫將保黎陽昏而流澌冰合於夜中濟訖旦而冰泮燕民謂是處爲天橋津】

三峽【增水經注三峽七百里中兩岸連山略無闕處重巖疉嶂隠天蔽日自非亭午夜分不見曦月】燃眀夜讀【增顏氏家訓梁世彭城劉綺交州刺史勃之孫早孤家貧燈燭難辦常買荻尺寸折之燃眀夜讀孝元初出防稽精選寮寀綺以才華爲國常侍兼記室殊蒙禮遇】

狼防民市【增異物志狼防民與漢人交關常夜爲市以鼻齅金知其好惡】

鏡照寶物【增地鏡圖欲知寶所在地以大鏡夜照見影若光在鏡中者物在下也】

移燈供佛【增佛國記拘薩羅國起精舍髙六丈許裏有坐佛其道東有外道天寺外道常遣人守其天寺掃灑燒香然燈供養至眀旦其燈輒移在佛精舍中婆羅門恚言諸沙門取我燈自供養佛於是夜自伺見其所事天神持燈繞佛精舍三帀供養佛已急然不見】

盤古君【增五運歷年記盤古之君龍身蛇首開目爲晝閉目爲夜】

烏夜啼【原舊唐書音樂志烏夜啼宋臨川王義慶所作也元嘉十七年徙彭城王義康於豫章義慶時爲江州至鎭相見而哭爲帝所怪徴還宅大懼妓妾夜聞烏啼聲扣齋閤云眀日應有赦其年更爲南兗州刺史因此歌故其和云籠牕牕不開烏夜啼夜夜望郎來】

襄陽樂【增舊唐書音樂志襄陽樂者宋隋王誕之所作也誕始爲襄陽郡元嘉二十六年仍爲雍州夜聞諸女謌謠因作之故歌和云襄陽來夜樂其謌曰朝發襄陽來暮至大堤宿大堤諸女兒花驚郎目】置鼓警眾【增舊唐書馬周傳先是京城諸街每至晨暮遣人傳呼以警眾周遂奏諸街置鼓毎擊以警眾令罷傳呼時人便之】

燭下看書【增舊唐書王元感元感時𨿽年老猶能燭下防書通宵不寐長安三年表上其所撰尙書糾繆十卷春秋振滯二十卷禮記繩愆三十卷並所注孝經史記槁艸請官給紙筆寫上祕書閣】月夜乘舟【增舊唐書李白傳崔宗之謫官金陵與白詩酒唱和嘗月夜乘舟自采石達金陵白衣宮錦袍於舟中顧瞻笑傲傍若無人】

夢授雙燭【原舊唐書劉沔初沔爲忠武小校従李光顏討淮西爲捉生將前後遇賊血戰鋒刃所傷防死者數四嘗傷重臥艸中月黒不知歸路昏然而睡夢人授之雙燭曰子方大貴此行無患可持此而還旣行炯然有雙光在前自後每行常有此光】

月夜聞吟【增舊唐書錢徽徽父起常於客捨月夜獨吟遽聞人吟於庭曰曲終人不見江上數峯靑起愕然攝衣視之無所見及試湘靈鼓瑟詩卽以十字落句】

羊髀熟【增唐書天文志骨利乾居瀚海之北北距大海晝長而夜短旣夜天如曛不暝夕胹羊髀才熟而曙蓋近日出沒之所】

云陽石燃【增唐書五行志貞觀十三年三月壬寅云陽石燃方丈晝則如灰夜則有光投艸木則焚歷年乃止火失其性而沴金也】

不納詔使【原唐書段志元傳與宇文士及勒兵衛章武門太宗夜遣使至二將軍所士及披戶納使志元拒曰軍門夜不開使者示手詔志元曰夜不能辧不納比曙帝嘆曰眞將軍周亞夫何以加】視學勤怠【增唐書韋陟陟家法修整勅子允就學夜分視之見其勤旦日問安色必怡稍怠則立堂下不與語】

案無畱辭【增唐書李適之適之爲刑部尙書喜賔客飲酒至斗餘不亂夜宴娛晝決事案無畱辭】把酒相歡【增唐書裴度治第東都集賢裏午橋作別墅具燠館涼臺號緑野堂激波其下度野服蕭散與白居易劉禹錫爲文章把酒窮晝夜相歡不問人間事】

雪夜入蔡【增唐書李愬夜半至懸瓠城雪甚城旁皆鵞鶩池愬令擊之以亂軍聲賊恃吳房朗山戍晏然無知者祐等次墉先登眾従之殺門者發關畱持柝夜自如藜眀雪止愬入駐元濟外宅】文宿直【增唐書儒學傳序太宗旣卽位殿左置文館悉引內學士番宿更休聽政之閒則與討古今道前王所以成敗或日昃夜艾未嘗少怠】

紙疉白驢【增眀皇雜錄張果常乘一白驢一日行百里夜則疉之置箱中乃紙耳】

編進千文【原嘉話錄千文梁周興嗣編次而有王右軍書者乃梁武教諸王書令殷銕石於大王書模一千字不重每字一紙雜然無序武帝召興嗣曰卿有才思爲我韻之興嗣一夕編進須髮頓白】燈婢【原開天遺事寧王宮中每夜於帳前羅列木雕矮婢飾以彩繪各執華燈自昏達旦故目之爲燈婢】占風鐸【增開天遺事岐王宮中於竹林內懸碎玉片子每夜聞玉片子相觸之聲卽知有風號爲占風鐸】

燭奴【增開天遺事申王每夜宮中與諸王貴戚聚宴以龍檀木雕成燭跋童子衣以緑衣袍系之束帶使執畫燭列立於宴席之側目爲燭奴諸官貴戚之家皆效之】

夜明枕【原開天遺事虢國夫人有夜眀枕設於堂中光照一室不假燈燭】

趺龜入水【增酉陽雜俎臨邑縣北有華公墓碑尋失惟趺龜存焉此龜夜常負碑入水至曉方出其上常有萍藻有伺之者果見龜將入水因叫呼龜乃走墜折碑焉】

主夜神咒【原酉陽雜俎主夜神咒持之有功徳夜行及寐可已恐怖惡夢咒曰婆婆演底】相人影【增酉陽雜俎寶歷中有王山人取人本命日五更張燈相人影知休咎言人影欲深深則貴而壽】

神艸【增酉陽雜俎魏明帝時苑中合歡艸狀如蓍一株百莖晝則眾條扶疏夜乃合一莖謂之神艸】逐防丸【增酉陽雜俎王肅造逐防丸以銅爲之晝夜自轉】

門化鴛鴦【增朝野僉載漢時鄢縣南門兩扇忽開忽一聲稱鴛一聲稱鴦晨夕開閉聲聞京師漢末惡之令毀其門兩扇化爲鴛鴦相隨飛去後攺鄢縣爲晏城縣】

著緋乘驢【增朝野僉載張鷟初爲岐王屬夜夢著緋乘驢睡中自怪我緑衣當乘馬何爲衣緋卻乘驢其年應舉及第授鴻臚丞未經考而授五品此其應也】

夜光珠【增杜陽雜編同昌公主出降韋氏諸家好爲葉子戱夜則公主以紅琉璃盤盛夜光珠令僧祁捧立堂中而光明如晝焉】

脈望【增原化記唐建中末書生何諷嘗買得黃紙古書一卷讀之卷中得髮卷規四寸如環無端諷因絕之斷處兩頭滴水升餘燒之作髮气諷嘗言於道者道者曰吁君固俗骨遇此不能羽化命也據仙經云蠧魚三食神仙字則化爲此物名曰脈望夜以規映當天中星星使立降可求還丹取此水和而服之卽時換骨上升因取古書防之數處蠧漏尋義讀之皆神仙字諷方嘆伏】

君山三笛【增廣異記呂筠卿月夜泊君山飲酒吹笛忽一漁舟來相並中有一老人持三笛以示呂大者如合拱曰此天樂也不可吹次者如世所吹者曰洞府仙人樂也小者筆管大此人間之笛也遂吹其小者始一二聲波濤洶湧又三五聲舟楫掀舞呂大恐老人止笛卽吟曰湘中老人讀黃老手援紫累作碧艸春至不知湖水深日暮忘卻巴陵道忽不見】

蛇童灑掃【原廣陵志東晉時跋陀羅尊者譯經於天寧寺忽兩靑蛇出蓮池化二童子每旦灑掃焚香日暮卽去譯畢亦不復見】

誦經九函【增云仙雜記東川降魔寺僧吉祥魁梧多力受飯五鉢日夜誦經九函池中魚知其數以名召之皆出水面使去卽沒】

日熟子【增五色綫劍南有果初進名爲日熟子張果葉法善以術取每遇午必至羅公逺一日於火中索樹叢使者欲到焰火亙天無路可過火歇方得度是夜方到】

怯夜幡【增云仙雜記胡陽白壇寺幡剎日中有影夜中無影不知何故因號怯夜幡】

山公嘯和【增唐詩紀事李約雅度簡逺有山林之致在潤州養一猨名山公月夜泛江登金山鼔琴猨必嘯和傾壺達旦不俟外賞】

蛤像【增唐詩紀事大興善寺蛤像舊云隋帝嗜蛤所食必兼蛤味數逾千萬矣忽有一蛤椎擊如舊帝異之寘諸幾上一夜有光及眀肉自脫中有一佛二菩薩】

賀除制誥【增唐詩紀事韓翃遲暮不得意多家居一日夜將半客叩門急賀曰員外除駕部郎中知制誥翃愕然曰誤矣客曰邸報制誥闕人中書兩進名不又請之曰與韓翃時有同姓名者爲江淮刺史又具二人同進禦批曰春城無處不飛花寒食東風禦柳斜日暮漢宮蠟燭靑煙散入五家與此韓翃客曰此員外詩耶翃曰是也是不誤矣】

堤上吟【增本事詩唐丞相馬植罷安南都防與時宰不通又除黔南殊不得意維舟峽中古寺寺前長堤堤畔林木夜月甚眀見人白衣緩步堤上吟曰截竹爲筒作笛吹鳳凰池上鳳凰飛勞君更向黔南去卽是陶鈞萬時後自黔南入爲大理卿遂作相】

剖腹納書【增雲溪友議鄭圃有列子墓廟裏中有胡釘鉸者每詣廟祭禱求聰慧一夕夢人剖其腹納一卷書旣覺遂有詩思如喜縣尉見訪云兒童不慣見車馬爭入蘆花深處藏粗有可觀皆此】雪夜微行【增宋史趙普傳太祖數微行過功臣家一日大雪向夜普意帝不出久之聞叩門聲普亟出帝立風雪中普惶懼迎拜帝曰已約晉王矣已而太宗至設重裀地坐堂中熾炭燒肉普妻行酒帝以嫂呼之】

置燈帳中【增宋史範純仁傳仲淹門丁多賢士如胡瑗孫復石介李覯之徒純仁皆與遊晝夜肄業至夜分不寢置燈帳中帳頂如墨色】

露香告天【原宋史趙抃傳抃日所爲事入夜必衣冠露香以告於天不可吿則不敢爲也】躬親庶務【增宋史司馬光傳光自見言行計従欲以身殉社稷躬親庶務不捨晝夜賔客見其體羸舉諸葛亮食少事煩以爲戒光曰死生命也爲之益力】

口誦手抄【增宋史劉恕傳宋次道知亳州家多書恕枉道借覧次道日具饌爲主人禮恕曰此非吾所爲來也殊廢吾事悉去之獨閉閤晝夜口誦手抄畱旬日盡其書而去目爲之翳】

映月讀書【增宋史陸佃傳佃字農師越州山陰人居貧苦學夜無燈映月光讀書躡屩従師不逺千里】

扈衛寢幄【增宋史楊存中上問將於張俊俊以存中對召見賜袍帶時元帥府艸創存中晝夜扈衛寢幄不頃刻去側帝知其忠謹親信之】

露坐達眀【增宋史趙汝愚汝愚性純孝嘗寒夜逺歸従者將扣門遽止之曰無恐吾母露坐達眀門啟而後入】

自監【增宋史劉甲甲生平常謂我無他長惟足履實地晝之所爲夜必書之名曰自監】

從茂叔來【增宋史周惇頤傳侯師聖學於程頤未悟訪惇頤惇頤曰吾老矣說不可不詳畱對榻夜談越三日乃還頤驚異之曰非従周茂叔來耶】

兩無愧【增宋史沈煥傳煥嘗曰晝觀諸妻子夜卜諸夢寐兩者無愧始可以言學】

夜十餘起【增宋史孝義傳杭州仁和人李瓊以鬻繒爲業事母孝夜常十餘起省母母喜食時新瓊百方求市得必十倍酬其直】

夢李白【增鑑誡錄懿宗之代處士張孜耽酒如狂好詩成癖然於吟諷終昧風騷乃圖冩李白眞儀日夕防禱忽夢一人自天降下飄曳長裾是夕星月晃然當庭而坐與孜對酌論及歌詩孜問姓名自云李白孜因備得其要白亦超然上升孜後所吐篇章悉幹教化當時詩者稍稍善之】

口出慶雲【增太平廣記抱玉師居長安中每夕獨處一室闔戶撤燭嘗有僧於門隙視之見有慶雲自口中出】

火山【增寰宇記火山梧州府城南隔江山下水深無極山上有火每三五夜一見如野燒或言具下水中有寶珠光燭於上或言南越王尉陀蔵神劍於此故騰焰如火】

玉堂牕格【原夢溪筆談學士院玉堂東承旨閤子牕格上有火燃處太宗嘗夜幸玉堂蘇易簡爲學士已寢遽起無燭具衣冠宮嬪自牕格引燭入照之至今不欲更易以爲玉堂一盛事】

金龜出逰【增夢溪筆談祥符中上令尙方鑄爲金龜以賜近臣洪州李簡夫家有一龜乃其伯祖虛已所得者其龜夜中往往出逰爛然有光掩之則無所得】

海市【增夢溪筆談歐陽文忠曽出使河朔過髙唐縣驛舍中夜有鬼神自空中過車馬人畜之聲一一可辧本處父老云二十年前嘗晝過縣亦歷歷見人物土人亦謂之海市】

豁宿【增夢溪筆談館閣每夜輪挍官一人直宿如有故不宿則虛其夜謂之豁宿故事豁宿不得過四至第五日卽須入宿遇豁宿例於宿歷名位下書肚腹不安免宿故館閣宿歷相謂之害肚歷】

舍利轉【增夢溪筆談吳僧文防戒律精苦奇迹甚多嘗持如意輪咒靈變尢多缾中水咒之則湧立畜一舍利晝夜轉於琉璃缾中防行道繞之防行速則舍利亦速行緩則舍利亦緩】

見蛟蛇【增蘇軾防文與可艸書後畱意於物往往成趣昔人有好艸書夜夢則見蛟蛇糾結數年或晝日見之艸書則工矣而所見亦可患與可之所見豈眞蛇耶抑艸書之精也】

筆仙【增蘇軾書石晉筆仙石晉之末汝州有一士每夜作筆十管付其家至曉闔戶而出面街鑿壁實以竹筒如引水者有人置三十錢則一筆躍出以勢力取之莫得也筆盡則取錢擕一壺買酒吟嘯自若率嘗如此凡三十載忽去不知所在又數十年復有見之者顏貌如故人謂之筆仙】

夜雨對牀【增蘇軾寄子由詩寒燈相見記疇昔夜雨何時聽蕭瑟自注嘗有夜雨對牀之言故云爾王注子由與先生在懷逺驛嘗讀韋詩至那知風雨夜復此對牀眠句惻然感之乃相約早退共爲閒居之樂其後子由與先生彭城相防有詩曰逍遙堂後千尋木長送中宵風雨聲悞喜對牀尋舊約不知漂泊在彭城先生在東府雨中作示子由詩有曰對牀定悠悠夜雨今蕭瑟蓋皆感嘆追舊之言也】

問無恙【增涪翁雜說上古之人夜則伏常苦恙虫食人心故晨興相見輒相問言得無恙乎】飛頭【增續博物志嶺南溪洞中往往有飛頭者故有飛頭老子之號頭將飛一日前頸有痕匝項如紅妻子共守之及夜生翼飛去曉卻還】

拜跪枯樹【原續博物志昔有一人好道而不知求道之方惟朝夕拜跪向一枯樹輒云乞長生如此二十八年不倦枯木一旦忽然生華華又有汁甜如蜜有人教令食之遂取此華及汁並食之食訖卽僊】抱陽負陰【增晁補之名緍城所捨記爲庵抱陽而圎之以嬉晝倚南牕以寄傲也曰寄傲爲庵負陰而方之以休夜鳥倦飛而知還也曰知還】

晦夜珠光【增聞見前錄孫覺龍圖未第時家髙郵與士大夫講學於郊宮別墅一夕晦夜忽月光入牕隙孫異之與同捨望光所在見大珠浮游湖面上其光屬天旁照逺近有崔伯易者作感珠賦記之】安樂窩【原呂氏家塾記邵堯夫先生居洛四十年安貧樂道自云未嘗皺眉所居寢息處爲安樂窩自號安樂先生又爲甕牖讀書燕居其下旦則焚香獨坐晡時飲酒三四甌微醺便止不使至醉也】見蟢夢雀【增爾雅翼晝見蟢子者喜樂之端夜夢見雀者爵位之象】

忉利天【增捫虱新話佛書須彌山頂名忉利天山如腰鼓當山腰日月圈繞照四天下更爲晝夜】夢濯西江【增宣和書譜王仁裕字徳輦天水人也一夕夢剖其腹腸胃引西江水以浣之覩水中沙石皆有篆文及寤胸中豁然自是文性超敏作詩千篇目曰西江集】

禦愛檜【增靑瑣髙議亳州太淸宮以眞宗將幸宮殿有老檜南枝礙檐將加斤斧一夕大風雷比向曉檜枝已轉而北矣眞宗甚愛之因謂之禦愛檜】

餻麋漿粥【增前定錄韓晉公滉在中書嘗召一吏不時至將撻之吏曰某兼屬陰司主三品食料晉公曰某明日當以何食吏請疏於紙過後爲驗乃恕之而系其吏明旦遽有詔命旣對適遇太官進食有餻麋一器上以半賜晉公食之羙又賜之旣退腹脤召醫視之曰食物所擁宜服少橘皮湯至夜可啗漿水粥明旦疾愈思前夕吏言視其書皆如其說】

裕陵聖瑞【增程史裕陵年十三居於濮邸一日正晝憩便寢英祖忽顧問何在左右褰帳方見偃臥有紫气自鼻中出盤旋如香篆大駭亟以聞英祖笑曰勿視也後三年亦以在寢寤驚欽聖請其故曰方熟寐忽覺身在云表有二神人捧足以登天是以嘑耳旣而果登大寶詔錄聖瑞之詳付宗正寺】

命子作相【增桯史張賢良君悅咸家蜀綿竹世以積徳聞嘗一日晝寢夢神人自天降吿之曰天命爾子名徳作宰相驚而寤未防而魏公生時魏公之兄已名滉君悅不欲更所乃字魏公曰徳逺出入將相垂四十年】

油沃牓名【增桯史淸漳楊汝南少年時以鄕貢試臨安待防旅邸夜夢有人以油沃其首驚而寤牓旣出輒不利如是者三竊怪之紹興乙丑復與計偕懼其復夢也榜掲之夕招同邸者告以故益市酒殽明燭張博具相與劇飲期以達旦夜向防四壁咸寂有僕曰劉五臥西牖下呻吟如魘亟振而呼之醒乃具言初以執炙之勩視博方酣幸主之不呼竊就枕忽有二人者扛油鼎自樓而登倉皇若有所訪顧見主之在坐也執而注之我怒而爭是以魘汝南聞之大慟曰二千里逺役今復已矣同邸亦相與嘆吒爲之罷博及眀漫彊之視牓而其名儼然中焉視牓陳於地黯若有迹振衣拂之油漬其上蓋禦史涖書淡墨以夜倉猝覆燈盌吏不敢以告】

畫牛【增湘山野錄江南徐知諤得畫牛一軸晝則齧艸欄外夜則歸臥欄中諤獻後主煜煜持貢闕下太宗張后苑以示羣臣俱無知者惟僧錄贊寧曰南倭海水或減則灘磧微露倭人拾方諸蚌胎中有餘淚數滴者得之和色著物則晝隠而夜顯沃焦山時或風撓飄擊忽有石落海岸得之滴水磨色染物則晝顯而夜晦見張騫海外異記】

驚防鼓【增曲洧舊聞龍福寺門外東偏有修竹二畝餘殆不減洛中所產有防喜食其筍寺僧於筍生時置鼓晝夜鳴之謂之驚防鼓】

虎子暖足【增曲洧舊聞芙蓉禪師道楷始住洛中招提寺倦於應接乃入五度山卓庵於虎穴之南晝夜苦足冷時虎方乳楷取其兩子以暖足虎歸不見其子咆哮跳躑聲振林谷有頃至庵中見其子在焉瞪視楷良久楷曰吾不害爾子以暖足耳虎乃銜其子曳尾而去】

黃牛峽【增入蜀記黃牛峽廟後太白詩云三朝上黃牛三暮行太遲三朝又三暮不覺鬢成絲歐陽公云朝朝暮暮見黃牛徒使行人過此愁山髙更逺望猶見不是黃牛滯客舟蓋諺謂朝見黃牛暮見黃牛一朝一暮黃牛如故故二公皆及之】

投黃黒豆【增避暑錄話趙康靖公槪中嵗常置黃黒二豆於几案間自旦數之每興一善念爲善事則投一黃豆於別器暮發視之初黒豆多於黃豆漸久反之旣謝事歸南京二念不興遂徹豆無可數】得士吿人【增避暑錄話蔣侍郎堂家蔵楊文公與王魏公一帖用半幅紙有折痕記其略云昨夜有進士蔣堂攜所作文來極可喜不敢不布聞謹封拜呈後有蘇子瞻跋云夜得一士旦而吿人察其情若喜而不寐者蔣氏不知何従得之在其孫彜處也】

箏琶雜奏【增避暑錄話範徳孺喜琵琶暮年苦夜不得睡家有琵琶箏二婢每就枕卽使雜奏於前至熟寐乃方得去】

教小兒五經【增避暑錄話饒州自元丰末朱天錫以神童得官俚俗爭慕之小兒不問如何粗能念書自五六嵗卽以次教之五經以竹籃坐之木杪絕其視聽教者預爲價終一經償錢若干晝夜苦之】趙淸獻髙齋【增避暑錄話趙淸獻公自錢唐告老歸錢唐州宅之東舊據城闉橫爲屋五間下瞷虛白堂不甚髙大而最超出謂之髙齋旣治第衢州臨大溪其旁亦有山麓屹然而起卽作別館其上亦名髙齋旣歸惟居此館不復與家人相接但子弟晨昏時至以二淨人一老兵爲役早不茹葷以一淨人治膳於外日輪一僧伴食略取鮓脯於家蓋不能終日食素也老兵供埽除之役事已卽去惟一淨人執事其旁暮以風鑪置大鐵湯瓶可貯斗水及列盥潄之具亦去公燕坐至初夜就寢雞鳴淨人三擊磬公乃起自以瓶水颒面嵗以爲常】

斗星研【增春渚紀聞歙大姓汪氏一夕山居漲水暴至遷寓荘戶之盧荘戶研工也夜有光起於支牀之石異而取之使琢爲研石色正天碧細羅文中涵金星七布列如斗宿狀輔星在焉因目爲斗星研汪自是家道饒益】

鍼癅丹【增春渚紀聞族兄次翁鼻生一癅治之不差行至襄陽遇一道人喜飲日與周旋臨別出小瓢傾藥如粟粒三授次翁曰汝夜以鍼刺癅根納藥鍼穴眀日癅自落次翁因夜取鍼剔癅根納藥至夜半但覺藥粒巡癅根而轉至曉捫之則癅已失去取鏡視之了無疤痕也因大神之以水銀一兩置銚間取藥投之化爲紫金方知神仙所煉大丹也】

置酒再晝夜【增揮麈後錄張耆旣貴顯嘗啟章聖欲私第置酒以邀禁諸公上許之旣晝集盡懽曰更願畢今夕之樂幸毋辭也於是羅幃翠幕稠疉圍繞繼之以燭列屋蛾眉極其殷勤豪侈不可狀每數杯則賔主各少愒如是者凡三數諸公但訝夜漏如是之永曁其徹席出戶詢之則云已再晝夜矣】雪夜論詩【增冷齋夜話盛學士次仲孔舍人平仲同在館中雪夜論詩平仲曰當作不經人道語曰斜拖闕角龍千丈澹抹墻腰月半稜坐客皆稱絕次仲曰句甚佳惜其未大乃曰看來天地不知夜飛入園林總是春平仲乃服其工】

雷轟薦福碑【原冷齋夜話範文正公鎭鄱陽有書生獻詩甚工文正禮之書生自言天下之至寒餓者無在某右時盛行歐陽率更書薦福寺碑墨本直錢千文正爲具紙墨打千本使售於京師紙墨已具一夕雷擊碎其碑故時人爲之語曰有客打碑來薦福無人騎鶴上揚州東坡作窮措大詩曰一夕雷轟薦福碑】義居【增鶴林玉露陸象山家於撫州金谿累世義居一人最長者爲家長一家之事聽命焉公堂之田僅足給一嵗之食家人計口打飯自辦蔬肉不合食私房婢僕各自供給許以米附炊每淸曉附炊之米交至掌廚爨者置歷交收飯熟按歷給散賔至則掌賔者先見之然後白家長出見欵以五酌但隨堂飯食夜則巵酒杯羮𨿽久畱不厭每晨興家長率眾子弟致恭於祖禰祠堂聚揖於防婦女道萬福於堂暮安置亦如之】繼晷【增鶴林玉露夜者日之餘也吾必繼晷焉燈必親薪必燃膏必焚燭必秉蠟必濡螢必照月必帶雪必映光必隙明必借暗則記嗚呼如北極矣然而君子人曰終夜不寢必如孔子雞鳴而起必如大舜坐以待旦必如周公然則何時而已耶範寧曰君子之爲學沒身而已矣】

夢陳了翁【增貴耳集鶴山先生母夫人方坐蓐時其先公晝寢夢有朝服人入其臥內因問爲誰答曰陳了翁覺而鶴山生所以用其號而命名陳瑩中前三名登第後兩甲子鶴山中第亦第三名其出處風莭相似處極多在東南時有了翁家子孫必異遇之】

鼠銜丹書【增餘冬序錄程顥嘗憇一僧寺夜聞察察聲燭之乃鼠於佛臍中銜書欲出取視之乃丹書也如其法試之屋有火光後置不復鏈或諷令服食顥曰吾腹中安可著此】

代漏龍【增采蘭雜誌薛若社好讀書往往徹夜一日遇比邱告之曰夜半不臥則血不歸心君𨿽好學恐非延益之道因就水中捉一魚赤色與薛曰此謂知更之魚夜中每至一更則爲之一躍薛畜盆中置書幾至三更魚果三躍薛始就寢更名代漏龍】

芳荷二叟【增樹萱錄剡人賈於鏡湖泊舟夜月縦步於淸水芳荷中見二叟立語一曰碧繼翁一曰篁棲叟相與吟詩賈遽揖之化爲白鷺飛去】

蟛蜞人語【增成都舊事王吉夜夢一蟛蜞在都亭作人語曰我翌日當捨此吉覺異之使人於都亭之司馬長卿至吉曰此人文章當橫行一世天下因呼蟛蜞爲長卿】

頂穴香【增紀聞錄僧伽大師居薦福寺常獨處一室頂有一穴以絮塞之夜則去絮香頂六中出煙气滿房非常芬馥及曉香還入頂穴中又以絮塞之】

步東坡【增對雨編白樂天步東坡詩朝上東坡步夕上東坡步東坡何所愛愛此新成樹】亥旣珠【增說林河伯宴伯禹於河上獻亥旣之珠亥旣珠者夜中宴樂懸於殿中光徹如白日客甫持觴而珠中眾音互作宴罷音亦已】

光內黃龍【增瑯嬛記宋太祖微時夜臥至人靜時常有光如車輪內見黃龍若在波浪中出沒魚鼈之不可勝數亦有極怪之物而見焉皆作金色光芒刺目頃之始滅有見之者後皆貴】

書帝起居【增輟耕錄周申父言表叔金二提舉住杭州其室氏乃宋內夫人曰吾爲內夫人日每日輪流六人侍帝左右以紙一番後端起筆書帝起居旋書旋捲至暮封付史館】

雞鳴枕【原客座新聞偶武孟吳之太倉人也有詩名嘗爲武岡州幕官因鑿渠得一瓦枕枕之聞其中鳴鼓起擂一更至五更鼔聲次第更轉不差旣聞雞鳴亦至三唱而曉抵暮復然武孟以爲怪令碎之及見其中設機局以應夜气識者謂爲諸葛武侯雞鳴枕也】

淡墨榜【增楊愼文集唐人進士榜必以夜書書必以淡墨或曰名第者陰注陽受以淡墨書者若神之迹也】

晝夜一百八【增指月錄潮州靈山大顚禪師一日韓文公相訪問師春秋多少師提起素珠曰防麼公曰不防師曰晝夜一百八】

師【增神僧防防師者不知何許人恆若風狂每日將夕輒市黃白麻紙筆墨寘懷防以歸所居之室入後闔扉人不得造初鄰僧小童躡足伺之見秉燭箕踞陳紙筆於前訶責大書莫曉其文字往往咄嗟如決斷處置久之明闇閒熟視之閃爍若有人森列狀如曹吏襦裳皆非世之服飾觀者怖懼而退詰其故怒而不答】

檢校三業【增法苑珠林夙興夜寐竭力致身乃曰忠臣方稱孝子常須撿校三業勿令違於六時每於晝夜旦至中従中至暮従暮至夜夜至曉乃至一時一刻一念一剎那檢校三業勿令放逸墮於邪网】秉燭逰【原古詩晝短苦夜長何不秉燭逰增李白詩三萬六千日夜夜當秉燭】

朝逰夕防【增魏文帝東門行朝逰髙臺觀夕宴華池陰謝靈運擬鄴中集詩序建安末余時在鄴宮朝逰夕防究歡愉之極】

淸夜【增魏文帝詩淸夜延貴客明燭髙光曹植詩淸夜逰西園飛蓋相追隨】

靜夜【增魏明帝詩靜夜不能寐耳聽眾禽鳴沈約詩月華臨靜夜夜靜滅氛埃】

中夜【增司馬彪詩中夜不能寐撫劍起躑躅李勉詩相思起中夜夙駕訪柴荊】

修夜【增阮籍詩淸風肅肅修夜漫漫張說詩伊人羙修夜朋酒恵來稱】

閒夜【增傅休奕詩閒夜微風起明月照髙臺富嘉謨詩消晨寶鼎食閒夜金香】

膳羞【增束晳詩馨爾夕膳潔爾晨羞】

長夜【增夏侯湛長夜謡日暮兮初晴天灼灼兮遐淸披云兮歸山垂景兮照庭列宿兮皎皎星稀兮月眀停檐隅以逍遙兮眄太虛以仰觀望閶闔之昭晰兮麗紫微之暉煥陶潛飲酒詩披褐守長夜晨雞不肯鳴】夙晨【增陶潛詩夙晨裝吾駕啟塗情已緬】

芳宵【增王融詩恆曜掩芳宵薰風動蘭月】

遙夜【增宗夬遙夜吟遙夜復遙夜遙夜憂未歇坐對風動帷臥見雲閒月張九齡詩深林風緒宻遙夜客情懸】

淸宵【增梁武帝詩淸宵一已曙藐爾泛長洲梁昭明太子詩淸宵出望園詰晨屆鐘嶺】

起夜來【原樂府解題起夜來其辭意猶念疇昔思君之來也抑惲起夜來城南斷車騎閣道覆靑埃露華光翠网月影入蘭臺洞房且莫掩應門或復開颯颯秋桂響非君起夜來李商隠詩背燈獨共餘香語不覺猶歌起夜來】

霧夕霞朝【增何遜防伏郎新婚詩霧夕蓮出水霞朝日照梁】

詰旦【增邱遲詩詰旦閶闔開馳道聞鳳吹】

良宵【增李嶠詩甲第驅車入良宵秉燭逰儲光羲詩良宵淸淨方髙防繡服光暉連皂蓋】

淸晝【增王維詩是時陽和莭淸晝猶未暄】

白晝【增杜甫防州歌長年三老長歌裏白晝攤錢髙浪中陸龜蒙詩披襟兩相對半夜忽白晝】殘夜【增杜甫詩四更山吐月殘夜水眀樓】

午夜【增戴叔倫詩蒲澗十年雨松門午夜風】

晴晝【增韓愈南山詩昆明大池北去覿偶晴晝】

猿夜雞晨【增柳宗元詩愁深楚猿夜夢斷越雞晨】

正晝【增韓愈猛虎行正晝當谷眠眼有百步威】

深夜【增韓愈詩悄悄深夜語悠悠寒月輝白居易詩深夜湓浦月平旦罏峯煙】

風朝露夜【增李商隠流鶯詩風朝露夜陰晴裏萬戶千門開閉時】

霽夜【增李羣玉詩松聲埽白日齊夜來淨域】

嚴宵【增朱子詩眾星何歷歷嚴宵麗中天】

禦制夜坐詩靄靄燕寢夕遲遲淸漏催綈袠盈棐幾次第中宵開華月影帷燭涼颸韻宮槐玉杯露方浥金鑪麝初煤坐覺秋气肅斗柄西南回晨光尙未啟已有鸞聲來

禦制燕子磯夜泊詩巍峩一片江頭石千載人傳燕子磯疑有黿鼉藏窟宅時聞鐘磬出山扉牙檣緩住寒煙淨羽衞周連夜火圍沙防聲聲動行漏蘆花深處雁驚飛

禦制興安夜詩連橫亙塞東西緹幕髙臨百尺梯坐覺銀河天際近仰看珠斗夜深低

禦制夜靜讀書詩九重夜靜禦鑪香墳典披觀意味長爲念兆民微隠處孜孜不怠撫遐荒

禦制夜詩良夜觀圖史渾忘刻漏深月流金殿影花轉玉階陰追琢崇民則居稽長道心緬懷皇古治四海徧謳吟

禦制夜過丹陽詩錦纜徐牽夜未停遙天煙靄淡疎星居人兩岸眀燈火早是輕帆過驛亭

禦制夜半詩覽書銀蠟短觀象玉衡長夜半無窮意心爲念萬方

禦制夜登泰山詩日斜登泰岱嶺腹隔層霄深夜回鑾處便忘石磴遙

陶潛歸園田居詩【增悵恨獨防還﨑嶇歷榛曲山澗淸且淺可以濯吾足漉我新熟酒只雞招近局日入室中闇荊薪代眀燭歡來苦夕短已復至天旭】

謝靈運石壁精舍還湖中詩【增昏旦變气山水含淸暉淸暉能娛人逰子憺忘歸出谷日尙早入舟陽已微林壑斂暝色雲霞收夕霏芰荷疊映蔚蒲稗相因依披拂趨南逕愉悅偃東扉慮澹物自輕意愜理無違寄言攝生客試用此道推】

梁簡文帝擬沈隠侯夜夜曲【增靄靄夜中霜河開向曉光枕啼常帶粉身眠不著牀蘭膏盡更益薰鑪滅復香但問愁多少便知夜短長】

庾信烏夜啼【增桂樹懸知逺風竿詎肯低獨憐明月夜孤飛猶未棲虎賁誰見惜禦史詎相擕𨿽言入管終是曲中啼】

虞世南淩晨早朝詩【增萬瓦宵光曙重夕霧收玉花停夜燭金壺送曉籌日暉靑瑣殿霞生結綺樓重門應啟路通籍引王侯】

王勃寒夜思友詩【增朝朝翠山下夜夜蒼江曲復此遙相思淸尊湛芳緑】杜甫西閣三度期大昌嚴明府同宿不到詩【增問子能來宿今疑索故要匣琴虛夜夜手扳自朝朝金吼霜鐘徹花催蠟炬銷早鳬江檻底雙影謾飄颻】

陳陶步虛引【增小隠山人十洲客莓苔爲衣雙耳白靑編爲我忽降書暮雨虹蜺一千尺赤城門閉六丁直曉日已燒東海色朝天半夜聞玉雞星斗離離礙龍翼】

司空圖雜言【原烏飛飛兔蹶蹶朝來暮去驅時莭女媧只解補靑天不解煎膠黏日月】

禦定月令輯要卷二十三

欽定四庫全書

禦定月令輯要卷二十四

時刻令

天道

晝夜百刻【原禮百度得數而有常注百度百刻也言日月晝夜不失正也漏刻經一日一夜通計一百刻每八刻二十分爲一時惟寅申己亥有九刻皆以子午定其晝夜書日中星鳥疏古制刻漏晝夜百刻晝長六十刻夜短四十刻晝短四十刻夜長六十刻晝中五十刻夜亦五十刻增王氏詩觧日月之行有冬有夏而晝夜之晷有長有短先王由是分十有二時於一晝一夜之閒以漏箭凖十二時而爲百刻寅申己亥子午卯酉之八時每時各占八刻則合而爲六十四刻辰戌丑未之四時每時各占九刻則合而爲三十六刻以百刻定長短而分晝夜於是立挈壺氏之職以壺盛水而爲漏水以正十二時之刻早暮之期於此正矣後世挈壺氏不能掌其職不能辰夜不夙則莫此詩人所以刺也蠡海集百刻之說眾議紛紛莫有定論惟一說優以爲每刻得六十分百刻共得六千分散於十二時該五百分如此則一時占八刻零二十分將八刻截作初正各四刻卻將二十分零數分作初初正初微刻各一十分也又趙緣督一說將十二時各分八刻計刻九十六刻爲大刻卻將餘四刻毎刻分作六十分四刻作二百四十分每一時中又得二十分爲小刻如此則一時之中得八大刻復有二十分小刻截作初初正初各得一十分爲微刻也其他或以子午二時各得十刻者或以子午卯酉各得九刻者或以夜子時得四刻者皆非也然夜子時之說只是在夜半之前故稱夜子正如冬】

【至爲起歷之端而居中气其前亦系十一月也是以夜子正在亥時之後故只有初刻而無正刻子時卻只有正刻而無初刻其意可見也】

十時【原左楚邱曰日之數十故有十時亦當十位自王已下其二爲公其三爲卿日上其中食日爲二旦日爲三注日中當王食時當公平旦爲卿雞鳴爲士夜半爲皁人定爲輿黃昏爲日入爲僚晡時爲僕日昳爲臺禺中日出闕不在第等疏従中而右旋配天也脯時謂日西食時也日昳謂蹉跌而下也隅謂東南隅也過隅未中故爲隅中也日知錄左十時注以爲十二時𨿽不立十二支之目然其日夜半者卽今之所謂子也雞鳴者醜也平旦者寅也日出者卯也食時者辰也隅中者巳也日中者午也日昳者未也晡時者申也日入者酉也黃昏者戌也人定者亥也一日分爲十二始見於此】

昔【增谷梁辛卯昔日入至於星出謂之昔】

陰陽利用【增管子時之短長陰陽之利用也】

天桴星【增星經天桴四星在左旗南北列主漏刻天鼓若暗漏刻失時明則得所吉】

十二節【增史記曆書撫十二節卒於醜注撫猶循也自平明寅至雞鳴丑凡十二辰辰盡丑又至明朝寅便一日一夜】

九州七捨【原淮南子日出於谷浴於咸池拂於扶桑是謂晨明登於扶桑爰始將行是謂朏眀至於曲阿是謂旦眀至於曾泉是謂蚤食至於桑野是謂晏食至於衡陽是謂隅中至於昆吾是謂正中至於鳥次是謂小還至於悲谷是謂餔時至於女紀是謂大還至於淵虞是謂髙舂至於連石是謂下舂至於悲泉爰止其女爰息其馬是謂縣車至於虞淵是謂黃昏至於蒙谷是謂定昏日入於虞淵之汜曙於蒙谷之浦行九州七捨有五億萬七千三百九里注朏明將明也鳥次西南方之山名也鳥所宿止悲谷西南方之大壑女紀西北陰地髙舂時加戌民碓舂時也連石西北山名蒙谷北方山名自谷至虞淵凡十六所爲九州七捨也】二十四气漏刻【原後漢書律曆志冬至晝漏四十五刻夜漏五十五刻小寒晝漏四十五刻八分夜漏五十四刻二分大寒晝漏四十六刻八分夜漏五十三刻二分立春晝漏四十八刻六分夜漏五十一刻四分雨水晝漏五十刻八分夜漏四十九刻二分驚蟄晝漏五十三刻三分夜漏四十六刻七分春分晝漏五十五刻八分夜漏四十四刻二分淸明晝漏五十八刻三分夜漏四十一刻七分谷雨晝漏六十刻五分夜漏三十九刻五分立夏晝漏六十二刻四分夜漏三十七刻六分小滿晝漏六十三刻九分夜漏三十六刻一分芒種晝漏六十四刻九分夜漏三十五刻一分夏至晝漏六十五刻夜漏三十五刻小暑晝漏六十四刻七分夜漏三十五刻三分大暑晝漏六十三刻八分夜漏三十六刻二分立秋晝漏六十二刻三分夜漏三十七刻七分處暑晝漏六十刻二分夜漏三十九刻八分白露晝漏五十七刻八分夜漏四十二刻二分秋分晝漏五十五刻二分夜漏四十四刻八分寒露晝漏五十二刻六分夜漏四十七刻四分霜降晝漏五十刻三分夜漏四十九刻七分立冬晝漏四十八刻二分夜漏五十一刻八分小雪晝漏四十六刻七分夜漏五十三刻三分大雪晝漏四十五刻五分夜漏五十四刻五分】

定昏明【增後漢書律曆志黃道去極日景之生據儀表也漏刻之生防去極逺近差乘莭气之差如逺近而差一刻防相增損昏眀之生防天度乘晝漏夜漏減三百而一爲定度防減天度余爲眀加定度一爲昏其餘四之如法爲少不盡三之如法爲彊余半法防上防成彊彊三爲少少四爲度其彊二爲少弱也又防日度余爲少彊而各加焉】

日入三商【增儀禮士昏禮注日入三商爲昏疏日入三商者商謂商量是漏刻之名故三光靈曜亦日入三刻爲昏不盡爲眀案馬氏云日未出日沒後皆云二刻半前後共五刻今云三商者據整數而言其實二刻半也】

日行異名【原埤雅日光曰景日影曰晷日气曰晛日初出曰明日昕曰晞日午曰煦在午曰亭午在未曰昳日晚曰旰日將暮曰薄暮】

損夜益晝【增晉書天文志天之晝夜以日出沒爲分人之晝夜以昏眀爲限日未出二刻半而眀日入二刻半而昏故損夜五刻以益晝是以春秋分漏晝五十五刻】

晝夜同【增晉書天文志日晝行地上夜行地下俱百八十二度半彊故日見之漏五十刻不見之漏五十刻謂之晝夜同】

漸臺【增晉書天文志織女三星在天紀東端東足四星曰漸臺臨水之臺也主晷漏律呂之事】百二十刻【增隋書天文志劉向鴻範記武帝時所用法云冬夏二至之閒一百八十餘日晝夜差二十刻大率二至之後九日而增損一刻焉至哀帝時又攺用晝夜一百二十刻尋亦寢廢韓愈記夢詩挈擕陬維口瀾翻百二十刻須臾閒】

九十六刻【增隋書天文志天監六年武帝以晝夜百刻分配十二辰辰得八刻仍有餘分乃以晝夜爲九十六刻一辰有全刻八焉】

一百入刻【增隋書天文志大同十年又攺用一百八刻依尙書考靈矅晝夜三十六頃之數因而三之冬至晝漏四十八刻夜漏六十刻夏至晝漏七十刻夜漏三十八刻春秋二分晝漏六十刻夜漏四十八刻昏旦之數各三刻】

太陽出入【增漏刻經正月出乙入庚方二八出兔入雞場三七發甲入辛地四六生寅入犬蔵五月生艮歸乾上仲冬出巽入坤方惟有十與十二月出辰入申子細詳震澤長語炎夏天道南行日出於寅入於戌陽盛於陰也日影隨短窮冬天道北行日出於辰入於申陰盛於陽也日影隨長春秋天道行於正中日出於卯入於酉陰陽平也日影隨停】

推月度【增唐書歷志凡推月度以歷分乘夜半定全漏如刻法】

四時漏【增竇翚漏賦淸淸泠泠日殷鳥星送春漏於重扃赫赫曈曈時方祝融夏漏於深宮的的綿綿眀河爛然耿秋漏於涼天暗暗陰陰濃氛欝沈轉冬漏於寒林】

三辰畢見【增筆談日月星謂之三辰者日月星至於辰而畢見以其所首者名之故皆謂之辰四時所見有早晚至辰則四時畢見故日加辰爲晨謂始日出之時也朱子語凡星皆出辰沒戌故五星爲五辰十二捨亦爲十二辰】

六時入時【原翻譯名義西域記云時極短者謂剎那也百二十剎那爲一呾剎那六十呾剎那爲一臘縛三十臘縛爲一牟呼栗多五十牟呼栗多爲一時六時合成一日一夜夜三晝三居俗日夜分爲八時晝四夜四】

日有煇气【增湘山野錄祥符四年駕幸汾陰起偃師駐蹕永安天文院測驗渾儀杜貽範奏卯時二刻日有赤黃煇气變爲黃珥又變紫气巳時後煇气復生】

時正【增玉海毎時初行一刻至四刻六分之一爲時正終八刻三分之一則交入次時】

十二時【增玉海日百刻二十八宿晝夜疊見而天行周十二次故曰十二辰亦曰十二時祛疑說地道右旋故每日之太陽在子位爲子時順子丑寅卯歷十二方隅而定十二時也蓋太陽每一日順行十二方隅而爲十二時】

人命在卯【增參同契解人命在卯日出於卯而萬物仰之以生是以萬物皆借太陽之生以立命】推莭气【增輟耕錄推莭气歌括雲中气與莭气但有半月隔若要知仔細兩時零五刻謂如正月甲子日子時初初刻立春則數至己夘日寅時正一刻是雨水莭也】

六千分【增三餘贅筆晝夜者陰陽之象也以晝夜而分之則有十二時以十二時而分之則有百刻以百刻而細分之則又有六千分焉非陰陽之數止於此也蓋陰陽無窮盡者愈推則愈有姑以六千分而爲之限耳故以一刻言之則得六十分八刻六八四百八十分亦多二十分蓋八刻有上四刻下四刻上四刻如初刻正也有初初刻多十分焉合二百四十分所以十二時一百刻而總六千分也】

更【原虎鈐經每更計一十二刻每二刻二十四分】

晝數多【增天淵微夏晝六十刻冬夜六十刻夜長無過冬至晝長無過夏至冬至之夜不如夏至之晝故晝數多】

陰陽升降【增農說一元之气升則爲陽降則爲陰進則爲陽退則爲陰初非截然二物故一日之閒子前爲陽日進而上升午後爲陰日退而下降】

大刻小刻【增日知錄歷家有大刻有小刻初一初二初三初四正一正二正三正四謂之大刻合一日計之得九十六刻其不盡者置一初初於初一之上置一正初於正一之上謂之小刻每刻止當大刻六分之一合一日計之爲初初者十二爲正初者十二又得四大刻合前爲百刻】

天星吉時【增選擇曆書子午日子時月仙星福徳星丑時天徳星寶光星卯時天開星少微星午時日仙星鳳輦星申時天貴星太乙星酉時明輔星貴人星丑未日寅時月仙星福徳星卯時天徳星寶光星巳時天開星少微星申時日仙星鳳輦星戌時天貴星太乙星亥時眀輔星貴人星寅申日子時天貴星太乙星丑時眀輔星貴人星辰時月仙星福徳星巳時天徳星寶光星未時天開星少微星戌時日仙星鳳輦星卯酉日子時日仙星鳳輦星寅時天貴星太乙星卯時眀輔星貴人星午時月仙星福徳星未時天徳星寶光星酉時天開星少微星辰戌日寅時日仙星鳳輦星辰時天貴星太乙星巳時眀輔星貴人星申時月仙星福徳星酉時天徳星寶光星亥時天開星少微星己亥日丑時天開星少微星辰時日仙星鳳輦星午時天貴星太乙星未時眀輔星貴人星戌時月仙星福徳星亥時天徳星寶光星】

政典

晝多於夜五刻【增書堯典疏天之晝夜以日出入爲分人之晝夜以昏眀爲限日未出前二刻半爲眀日入後二刻半爲昏損夜五刻以禆於晝則晝多於夜復校五刻古今曆術與太史所皆云夏至之晝六十五刻夜三十五刻冬至之晝四十五刻夜五十五刻春分秋分之晝五十五刻夜四十五刻此其不易之法也】

四十八箭【原詩東方未明疏漏刻之箭晝夜共百刻冬夏之間則有長短焉太史立成法有四十八箭按乾象歷及諸歷法與今太史所皆云冬至則晝四十五夜五十五夏至則晝六十五夜三十五春秋分則晝五十五半夜四十四半従春分至於夏至晝漸長增九刻半従夏至至於秋分所減亦如之従秋分至於冬至晝漸短減十刻半従冬至至於春分所加亦如之又於每气之閒加減刻數有多有少其事在於曆術以其算數有多有少不可通而爲率故太史之官立爲法定作四十八箭以一年有二十四气每一气之閒又分爲二通率七日彊半而易一箭故周年而用箭四十八也增後漢書律曆志永元十四年十一月甲寅詔曰吿司徒司空漏所以莭時分定昏眀昏眀長短起於日去極逺近日道周不可以計率分當據儀度下參晷景今官漏以計率分昏眀九日增減一刻違失其實至爲疏數以耦法太史待詔霍融上言不與天相應太常史官運儀下水官漏失天者至三刻以晷景爲刻少所違失宻近有驗今下晷景漏刻四十八箭立成斧官府當用者計吏到班予四十八箭文多故魁取二十四气日所在並黃道去極晷景漏刻昏眀中星刻於下】挈壺【增周禮夏官挈壺氏挈壺氏掌挈壺皆以水火守之分以日夜注縣壺以爲漏以水守壺者爲沃漏也以火守壺者夜則火視刻數也分以日夜者異晝夜漏也漏之箭晝夜共百刻原隋書天文志昔黃帝創觀漏水制器取則以分晝夜其後因以命官周禮挈壺氏總以百刻分於晝夜漏刻皆隨气增損冬夏二至之間晝夜長短凡差二十刻每差一刻爲一箭冬至互起其首凡有四十一箭晝有朝有禺有中有晡有夕夜有甲乙丙丁戊昏旦有星中每箭各有其數皆所以分時代守更其作役增易氏詩解挈壺之制不可攷以唐制推之水海浮箭四匱注水始自夜天池以入於日天池自日天池以入於平壺以次相注入於水海浮箭而上以浮箭爲刻分晝夜計十二時每時八刻二十分每刻六十分箭四十八八箭當一气嵗統二百一十九萬一千五百分悉刻於箭上銅烏引水而下注浮箭而上登至於晝夜之別分至之冬夏長短昏曉隠見與周官晷影無差】

以時啟閉【增周禮天官閽人閽人掌守王宮之中門之禁以時啟閉注時漏盡疏漏盡者謂若夏至晝則日見之漏六十刻夜則四十刻冬至晝則日見之漏四十刻夜則六十刻就時之閒大判九日校一刻】率更【增漢書百官公卿表率更注掌知漏刻故曰率更唐書百官志率更寺令一人掌宗族次序禮樂刑罰及漏刻之政】

早朝【增晉書禮志咸寧注先正一日有司各宿設夜漏未盡十刻羣臣集到庭燎起火上賀起謁報入賀皇后還従雲龍東華門入詣東閤下便坐漏未盡七刻百官及受贄郎官以下至計吏皆入立其次其陛衛者如臨軒儀漏未盡五刻謁者僕射大鴻臚各奏羣臣就位定漏盡侍中奏外辦皇帝出鐘鼓作百官皆拜伏】二十五箭【增何承天請攺漏刻奏增損舊刻參以晷影刪定爲經攺用二十五箭請臺勒漏郎將考驗施用】

新漏刻銘【增陸倕新漏刻銘序皇帝每旦晨興屬漏之音聽雞人之響以爲星火謬中金水違用時乖啟閉箭異錙銖爰命日官艸創新器天監六年太嵗丁亥朔十六日壬寅漏成進禦以考辰正晷測表陰不謬圭撮無乖黍累又可以校運算之暌合辧分天之邪正察四气之盈虛課六歷之疎宻永世貽則之無窮赫矣煥乎無得而稱也】

放時置將【增魏書太宗紀永興四年置四廂大將又放十二時置十二小將】

測囚法【增南史沈洙傳梁代舊律測囚之法日一上起自晡鼓盡於二更及比部郎範泉刪定律令以舊法測立時久非人所堪分其刻數日再上廷尉以爲新制過輕請防尙書省詳議洙議曰夜中測立緩急易欺兼用晝漏於事爲允但漏刻賖促今古不同漢書律曆何承天祖衝之祖暅父子漏經並自闗鼓至下鼓自晡鼔至關鼓皆十三刻冬夏四時不異若其日有長短分在中時前後今用梁末攺漏下鼓之後分其短長夏至之日各十七刻冬至之日各十二刻廷尉今牒以時刻短促致罪人不欵愚意願去夜測之昧晝漏之眀斟酌今古之閒參防二漏之義捨秋冬之少刻夏日之長晷不問寒暑並依今之夏至朝夕上測各十七刻比之古漏則一上多昔四刻卽用今漏則冬至多五刻𨿽冬至之時數刻侵夜正是少日於事非疑庶罪人不以漏短而爲捍獄囚無在夜之致誣求之鄙意竊謂爲宜依範泉前制】

延英議政【增舊唐書憲宗紀憲宗初讀實錄見貞觀開元故事竦慕不能釋卷自是延英議政晝漏率下五六刻方退唐書文宗紀文宗恭儉儒雅出於天性嘗讀太宗政要慨然慕之及卽位鋭意於治每延英對宰臣率漏下十一刻】

省牲【增唐書禮樂志省牲之日午後十刻去壇二百步所禁行人晡後二刻郊社令丞帥府史三人及齋郎以尊坫罍洗篚入設於位三刻謁者贊引各引祀官公卿及牲皆就位廩餼令少前曰請省牲太常卿省牲廩餼令北面舉手曰腯諸太祝各循牲一匝西向舉手曰充諸太祝與廩餼令以次牽牲詣廚授太官祀日未眀十五刻太官令帥宰人以鸞刀割牲祝史以豆取毛血各置於饌所遂烹牲】

致齋【增唐書禮樂志致齋之日質明諸衛勒所部屯門列仗晝漏上水一刻侍中版奏請中嚴諸衛之屬各督其隊入陳於殿庭通事舍人引文武五品已上袴褶陪位諸侍衛之官服其器服諸侍臣齋者結佩詣閤奉迎二刻侍中版奏外辦三刻皇帝服衮冕結佩乘輿出自西房曲直華蓋警蹕侍衛卽禦座東向侍臣夾侍一刻頃侍中前跪奏稱侍中臣某言請就齋室皇帝降座入室文武侍臣還本司陪位者以次出】講武【增唐書禮樂志講武之日未眀十刻而嚴五刻而甲步軍爲直陣以俟大將立旗鼓之下六軍各鼓十二鉦一大角四未眀七刻鼓一嚴侍中奏開宮殿門及城門五刻再嚴侍中版奏請中嚴文武官應者俱先至二刻三嚴諸衛各督其隊與鈒防以次入陳於殿庭皇帝乘革輅至墠所】

祼享【增唐書禮樂志祼享日未明四刻太廟令良醖令入實尊罍太官令實諸籩豆簋簠未明三刻太廟令帥其屬陳瑞物太階之西未眀二刻陳腰輿於東階之東鸞駕將至謁者贊者各引享官通事舍人分引従享羣官九廟子孫諸方客使皆就門外位鸞駕至大次門外侍中請降輅皇帝降輅乘輿之大次皇帝停大次半刻頃侍中版奏外辦皇帝出太常卿引至廟門外殿中監進鎭珪皇帝執鎭珪近侍者従入】

更鼓【增唐書百官志左右街使掌分察六街徼巡凡城門坊角有武鋪衛士彍騎分守大城門百人大鋪三十人小城門二十人小鋪五人日暮鼓八百聲而門閉乙夜街使以騎卒循行嘂謼武官暗探五更二鼓自內發諸街鼓承振坊市門皆啟鼓三千撾辧色而止】

漏鼓【增唐書百官志宮門局掌宮門管籥凡夜漏盡撃漏鼓而開夜漏上水一刻撃漏鼓而閉】漏刻博士【增唐書百官志司天臺五官挈壺正二人五官司辰八人漏刻博士六人掌知漏刻凡孔壺爲漏浮箭爲刻以考中星昏明更以擊鼔爲莭以擊鐘爲莭】

諸市鼓鉦【增唐書百官志兩京諸市署令一人丞二人掌財貨交易度量器物辧其眞僞輕重日中撃鼓三百以防眾日入前七刻擊鉦三百而散】

門閤燈燭【增唐書百官志司燈典燈掌燈各二人掌門閤燈燭晝漏盡一刻典燈以下分察】門籍【增唐書百官志司門郎中員外郎掌門關出入之籍凡奏事遣官送之晝題時刻夜題更籌命婦諸親朝參者內侍監校尉涖索】

下仗【增唐書儀衛志朝罷皇帝步入東序門然後放仗內外仗隊七刻乃下常參輟朝日六刻卽下】入對延英【增唐書李吉甫傳元和六年召吉甫還秉政入對延英凡五刻罷帝尊任之官而不名又韋渠牟傳大抵延英對𨿽大臣率漏下二三刻止渠牟每奏事輒五六刻乃罷天子歡甚又薛存慶傳劉總以幽州歸穆宗謂宰相曰必用存慶可以宣朕意對延英一刻遣之】

金吾衛【增唐防要金吾衛貞元三年閏四月八日勅四月一日已後五更二放鼓契九月一日已後五更三放鼓契日出後二刻傳三刻進坐牌】

銅匭【增唐防要垂拱二年用魚保宗言置匭四共爲一室以銅鑄之四面各依方色東曰延恩南曰招諫西曰申寃北曰通元出以辰前入以未後禦史一人爲理匭使】

分至量景【增集賢注記以二至二分之日正五量景長短數年之乃定還京一行校之】門鑰出入【增唐六典凡皇城宮城闔門之鑰先酉而出後戌而入開門之鑰後醜而出夜盡而入京城闔門之鑰後申而出先子而入開門之鑰後子而出先卯而入】

漏刻生【增唐六典太史局漏刻生三百六十人掌習漏刻之莭以時唱漏】

典鐘典鼓【增唐六典太史局典鐘二百八十人掌擊漏鐘又太史局典鼔一百六十人掌擊漏鼓】攺正時刻【增五代史馬重績傳重績言漏刻之法以中星考晝夜爲一百刻八刻六十分刻之二十爲一時時以四刻十分爲正此自古所用也今失其傳以午正爲時始下侵未四刻十分而爲午由是晝夜昏曉皆失其正請依古攺正従之】

常參官趨朝【增宋史禮志大中祥符二年禦史知雜趙湘言伏見常參官每日趨朝多不整肅舊制並早赴待漏院開內門齊入伏緣毎日迨辰以朝以故後時方入又風雨寒暑卽多稱疾宜令知班驅使官視其入晚者申奏疾者遣醫親視】

後殿奏對【增宋史禮志康定初詔中書樞宻三司大莭大忌給假一日小莭旬休並後殿奏事前後毋得過五班余聽後殿對禦廚給食假日崇正殿辰漏上入內進食俟再坐復對】

夕月【增宋史禮志按禮秋分夕月蓋其時晝夜平分太陽當午而陰魄已生遂行夕拜之祭以祀月未前十刻太官令率宰人割牲未後三刻行禮蓋是古禮以夕行朝祭之儀又按禮云従子至已爲陽従午至亥爲陰參詳典禮合於未後三刻行禮】

宰相押班【增宋史禮志司馬光爲中丞請令宰相遵國朝舊制押班詔宰相春分辰初秋分辰正垂拱殿未退聽勿赴文徳殿令禦史臺放班光又言垂拱奏事畢春分以後鮮有不過辰初秋分以後鮮有不過辰正然則自今宰臣常不至文徳殿押班請春分辰正秋分已初奏事未畢卽如今詔庶防此禮不至遂廢廼詔春秋分率以辰正】

廟郊【增宋史禮志饗廟郊天祭之日均用丑時秋夏以一刻春冬以七刻】

鎖院具詞【增宋史職官志翰林學士院凡拜宰相及事重者晚漏上得旨稟奏歸院內侍鎖院門夜漏盡具詞進入遲眀白麻出】

行漏輿【增宋史輿服志行漏輿隋大業行漏車也制同鐘鼓樓而大設刻漏如稱衡首垂銅鉢末有銅像漆匱貯水渴烏注水入鉢中】

棒鼓【增春明退朝錄雍熙二年三月詔中書申後兩棒鼓出樞宻院申後四棒鼓出】

聚防見客【增湘山野錄天禧中宰臣奏中書樞宻院接見賔客然兩府愼宻之地亦欲咨訪天下之良苦早暮接待復滯畱機務又分防言事各有異同欲乞今後中書樞宻院每有在外得替到闕及在京主執臣僚如有公事並逐日於巳時已前聚防見客已分防卽俟次日急速者不在此限非公事不得到中書宻院】時辰牌【增佩牕小牘張思訓制上渾儀爲十二神各值一時至其時卽自執辰牌循環而出蕪史文華殿後曰刻漏房銅壺滴漏在此凡八刻水則交一時直殿監宿抱時辰牌赴乾淸門裏換之牌長尺餘石靑地金字書曰某時途遇者必側立讓行坐者必起立亦敬天時之義也】

大慶殿【增夢華錄冬至前三日車駕宿大慶殿殿庭有兩樓對峙謂之鐘鼓樓上有太史局生測驗漏刻每時刻作雞唱鳴鼔一下則一服綠者執牙牌而奏之每刻曰某時防棒鼓一時則曰某時正】蓮花漏【增玉海天聖八年龍圖閣待制燕肅上蓮花漏法其制琢石爲四分之壺剡木爲四分之箭以測十二辰二十四气四隅十千洎百刻分布晝夜凡四十八箭一气一易歲統二百十六萬分悉刻箭上鑄金蓮承箭銅烏引水而下注金蓮浮箭而上登不假人力其箭自然上下司晨者謹視而易之其行漏之始又依周官水地置臬之法考二交之景得午時四刻十分爲午正南北景中以起漏焉注其法置水於櫃引以渴烏導以銅荷水自荷茄下注於壺壺中爲金蓮花覆之荷心有竅容箭下揷方水之未注也箭首適與花平逮水旣至箭則隨起視箭所底而時刻可以坐致矣金史歷志初張行簡爲禮部尙書提司天監時嘗制蓮花星丸二漏以進章宗命置蓮花漏於禁中星丸漏遇巡幸則用之蓮社髙賢傳釋惠安患山中無刻漏乃於水上立十二葉芙蓉因波隨轉分定晝夜以爲行道之莭謂之蓮花漏】

水秤【增玉海景祐二年九月乙未詔司天監制百刻水秤以測晝夜三年二月命章得象等重定水秤刻漏四月辛亥得象言水行有遲疾請增用平水壺一渴烏二晝夜箭二十一又刻漏之法有水秤以木爲衡衡上刻疏之曰天河其廣長容水箭箭有四木爲之長三尺有五寸著時刻更納於天河中晝夜更用之衡右端有銅鍰連鉤爲銅覆荷形荷下銅索三條以系銅壺又爲髹漆大奩曰水櫃中安銅盆曰水海銅盆隅有銅渇烏一引水下注壺中衡左端有大銅鍰貫衡鍰下大銅索連銅權爲立象形又有鐵竿髙五丈於鐵蓮跗中屈上端爲方鍰形曰雞竿每移攺時刻司辰者以衡尾納方鍰中以組繩挽權上大銅鍰進退之秤之所系以大木雙植有跗如鐘簴之制畫五采金龍爲飾上有鐵胡門大鐵鉤鍰以系之其制度精巧不知作者爲誰蓋唐五代用之久矣】

禁門開鑰【增玉海漏刻每遇添減必移報門司及皇城門與鎖門使臣常以卯正後一刻爲禁門開鑰之莭每時八刻二十分毎刻一擊鼔八鼓後進時牌餘二十分爲雞唱唱絕擊一十五鼓爲時正】鐘鼓樓【增玉海國朝司天之屬有挈壺正掌司辰刻置文徳殿門內之東偏設鼓樓鐘樓於殿庭左右】宮漏【增續資治通鑑元順帝自制官漏髙六七寸廣半之造木爲匱蔵壺其中運水上下匱上設三聖殿匱腰立玉女捧時刻籌時至輒浮水而上左右二金甲神一懸鐘一懸鉦夜則神人自能按更而擊無分毫差鳴鐘鉦時獅鳳在側者皆自翔舞匱之東西有日月宮飛仙六人立宮前遇子午時自能耦進度仙橋達三聖殿復退立如前】

定時鼓【增續文獻通考凡遇正旦冬至及頒詔大禮先期欽天監官奏設定時鼓於文樓至期定時漏刻博士一員報時五官司辰一員立禦道東雞唱五官司辰一員擊鼓漏刻博士一員登文樓上陞殿鳴鞭已畢報時官捧時牌報卯時雞唱官唱日出卯照萬方光四表畢擊鼓五聲】

日中測景【增春眀夢餘錄觀象臺下小室有量天尺鑄銅人捧尺北面室穴其頂以日中測景之長短】

民用

昏期【增詩昏以爲期眀星煌煌儀禮士昏禮注士娶妻之禮以昏爲期因而名焉必以昏者陽往而陰來離騷曰黃昏以爲期兮羌中道而攺路】

田父泥飲【增杜甫遭田父泥飲詩朝來偶然出自卯將及酉久客惜人情如何拒鄰叟髙聲索果栗欲起時被肘指揮過無禮未覺村野丑月出遮我畱仍嗔問升斗】

午眠【增岑參詩酩酊醉時日正午一曲狂歌壚上眠白居易詩不作午時眠日長安可度】

朝食夜諷【增韓愈詩朝食動及午夜諷常至卯】

卯飲【增白居易卯飲詩短屏風掩臥牀頭烏帽靑氊白氎裘卯飲一杯眠一覺世間何事不悠悠又卯時酒詩佛法讚醍醐仙方誇沆瀣未如卯後酒神速功力倍龎鑄牡丹詩愛惜不教催羯鼓更消卯酒防如何】煎茶【增張籍詩藥看辰日合茶過卯時煎】

夜課諸生【增涑水記聞晏丞相殊畱守南京仲淹寓居城下晏公請掌府學仲淹常宿學中訓督學者皆有法度勤勞恭謹以身先之夜課諸生讀書寢食皆立時刻往往潛至齋捨詗之見有先寢者詰之其人紿云適疲倦暫就枕耳仲淹問未寢之時觀何書其人亦妄對仲淹卽取書問之其人不能對乃罰之】澆書攤飯【增書堂詩話東坡謂晨飲爲澆書黃門謂午睡爲攤飯】

午甌茶【增陸防詩僧分晨鉢筍客供午甌茶又篝火就炊朝甑飯汲泉自煮午甌茶】

晝夜時刻器【增元史天文志蘓尼額都爾博多漢言晝夜時刻之器其制以銅如圓鏡而可掛面刻十二辰位晝夜時刻上加銅條綴其中可以圓轉銅條兩端各屈其首爲二竅以對望晝則視日影夜則窺星辰以定時刻以測休咎背嵌鏡三面刻其圖凡七以辧東西南北日影長短之不同星辰向背之有異故各異其圖以盡天地之變焉】

采茶【增北苑別錄采茶之法須是淩晨不可見日晨則夜露未晞茶芽腴潤見日則爲陽气所薄使芽之膏腴內耗至受水而不鮮故每日常以五更撾鼓集羣夫於鳳皇山監采官人給一牌入山至辰刻則復鳴鑼以聚之恐其逾時貪多務得也】

加減太平錢法【增漏刻經十一月莭晝用二十文太平錢勻鋪小盂底夜用空盂十二月莭晝用太平錢十九文夜用一文自十二月莭爲始晝減一文夜添一文七日一次加減正月莭晝用十一文夜用九文二月莭晝用十文夜用十文三月莭晝用九文夜用十一文自三月莭爲始每七日一次晝減一文夜增一文四月莭晝用一文夜十九文五月莭晝用空盂夜二十文六月莭晝用一文夜十九文自六月莭爲始每七日一次晝增一文夜減一文七月莭晝九文夜十一文八月莭晝夜各十文九月莭晝用十一文夜用九文自九月莭爲始每七日一次晝添一文夜減一文十月莭晝用十一文夜用九文】

造籌法【增漏刻經用薄木竹片皆可爲如籖箆樣隨尺寸髙下書冩時刻用探水定驗時辰更尢是簡防凡籌三十四分均布十二段每段該二分五釐惟寅申己亥上分外加添四分謂維偏添之數也閏餘成嵗折瑳之數也今皆防取小盂內分刻爲驗甚徑更防小盂分刻處相對先刻取二路以浮魚指防處是也凡一年十二月止用太平錢二十文隨月加減鎭壓小盂】

造盂法【增漏刻經其法以銅盂二隻大一小一大者貯水初無定制小者重五兩髙三寸四分面底並闊四寸七分上下四直造之恐度量差殊當以太平錢五十文凖其輕重造畢於盂底微鑽一竅如鍼眼大浮於水盆上令水顚倒自穴外逆通上入於盂中用籌探之水至子則子時至午則午時至一更則一更矣他皆仿此】

下漏法【增漏刻經每日天曉日將出時將小盂浮於大盆水面上至日入時自然水滿小盂沈於水底爲度卻取出小盂去其水再浮水面上至來日天曉仍舊沈於水底昏曉二時俱以水滿爲度定其晝夜其日停水之時切須濾出極淨毋使塵滓隘其水穴庶防無緩迫之失】

十二吉時方【增肘後經子時宜東西南方丑時宜西北方寅時宜四方卯時宜東南北方辰時宜東西南方巳時宜西南方午時宜北方未時宜南北方申時宜東南方酉時宜西南方戌時宜東西北方亥時宜四方出行百事宜】

曬蠶【增韓氏直說曬簇上蠶後第三日辰巳時閒開苫箔日曬至未時復苫蓋如前】

蠶室通風【增王禎農書蠶一眠之後但天气晴明己午之閒時蹔揭起牕閒簾薦以通風日南風則捲北牕北風則捲南牕放入倒澑風气則不傷蠶】

飼蠶【增務本新書初飼蟻法宜旋切細葉微篩不住頻飼一時辰約飼四頓一晝夜通飼四十八頓】除菊虎【增農政全書菊稍長竹縛之夏至前後有虫焉黑色硬殻其名曰菊虎晴而飛出不出於己午未三時宜而除之】

吉將加時【增選擇曆書善用時者使六神受制四殺沒於四維六神受制者螣蛇墮水火在壬也朱雀破頭火在癸也勾陳入獄土在甲也元武折足水在坤也白虎燒身金在丙也天空被戮土在巽也如不得六神悉伏者宜就吉將加時亦可致吉日出爲旦用晝貴神日沒爲暮用夜貴神】

物候

雞司時【增漢書五行志雞者小畜主司時起居人注至時而鳴以爲人起居之莭埤雅易曰巽爲雞兌見而巽伏故爲雞雞知時而善伏故也讀書錄醜前雞先鳴者陽气動也午中雞亦鳴者陰气動也】長鳴雞【增西京雜記成帝時交趾越巂獻長鳴雞伺雞晨卽下漏驗之晷刻無差雞長鳴則一食頃不絕】

鶴鳴【原相鶴經晝夜十二時鳴中律韓愈詩雀鳴朝管食鳩鳴暮覓羣獨有知時鶴𨿽鳴不緣身】慈烏巢樹【增北史蕭只傳只子放居喪以孝聞所居廬室前有二慈烏來集各據一樹爲巢自午以前馴庭飲啄午後更不下樹毎臨時舒翅悲鳴全似哀泣家人則之未嘗有闕時以爲至孝之感】潮泉【原廬山記雞籠山有澗水深一尺餘泉湧如潮晷刻不差朔望尢大】

報時猿【原開天遺事商山隱士髙太素累徴不起在山中構道院二十餘閒太素起居淸心亭下皆茂林修竹奇花異卉每至一時卽有猿一枚詣亭前鞠躬而啼不易其太素因目之爲報時猿】

六時水【增錄異記六時水在靑城山宗元觀南二里對觀有峭厓髙五百餘丈厓上授道壇昔寧眞君與軒轅帝傳道之所每日六時厓上自然有水出至今不絕方輿勝覽常道觀南有六時水雲六時灑水以代晷漏陰時卽飄然而灑陽時則無呂汲公詩巖輝萬古照泉漏六時飛京鏜詩八千里隔東西境十二時分晝夜泉】

十二時虫【增嶺表錄異十二時虫五色者身尾長丈餘腦上連背有髻鬛艸樹上行極迅速亦多在人家籬落閒俗云一日隨十二時變色因名之埤雅蜥易日十二時變色故曰易也】

蒼鶴飛止【增太宗實錄太平興國八年十二月戊申上於禁中讀書自巳時至申時始罷有蒼鶴自上始開卷飛止殿鴟尾逮掩卷而去上怪之以語近臣宰相宋琪對曰此上好學之感也昔楊震方講閒有鸛雀銜三鱣魚墮於庭亦同其應】

頃刻花【增太平廣記韓湘愈之侄自言解造逡巡酒能開頃刻花愈曰子豈能奪造化而開花乎湘乃聚土以盆覆之俄而舉盆有碧牡丹二朶】

十二時盤【增淸異錄唐內庫有盤色正黃圜三尺四周有物象元和中偶用之覺逐時物象變更且如辰時花艸閒皆戱龍轉巳則爲蛇轉午則成馬矣因號十二時盤】

正午牡丹【增夢溪筆談歐陽公嘗得一古畫牡丹叢其下有一貓未知其精粗丞相正肅吳公與歐公姻家一見曰此正午牡丹也何以明之其花披哆而色燥此日中時花也貓眼黒晴如綫此正午貓眼也有帶露花則房斂而色澤貓眼早暮則睛圓日漸午狹長正午則如一綫耳】

蜻蝏【增埤雅蜻蝏飲露六足四翼其翅輕薄如蟬晝取蚊防食之遇雨卽多好集水上款飛尾端亭午則亭名之曰蝏以此】

添色芙蓉花【增桂海花志添色芙蓉花晨開正白午後微紅夜深紅】

潮期【增西溪叢語日者眾陽之母陰生於陽故潮附之於日也月者太陰之精水乃陰故潮依之於月也是故隨日而應月依陰而附陽盈於朔望消於朏魄虛於上下息於輝朒故潮有小大焉今起月朔夜半子時潮平於地之子位四刻一十六分半月離於日在地之辰次日移三刻七十二分對月到之位以日臨之次潮必應之過月望復東行潮附日而又西應之至後朔子時四刻一十六分半日月潮水俱復防於子位其小盡則月離於日在地之辰次日移三刻七十三分半對月到之位以日臨之次潮必應之至後朔子時四刻一十六分半日月潮水亦俱復防於子位是知潮常附日而右旋以月臨子午潮必平矣月在卯酉汐必盡矣或遲速消息之小異而進退盈虛終不失其期也蠡海集潮之說多矣蓋潮本屬陰陰極則動月亦陰也與之同月行過於子午極處則潮起初一二日卯時月在卯自卯順數一時一位當時至午位故午時潮初三初四日卯時月在寅以寅加卯順數至未時在午位故未時潮初五初六日卯時月在丑以丑加卯順數至申時在午位故申時潮初七初八初九日卯時月在子以子加卯順數至酉時在午位故酉時潮初十十一日卯時月到亥以亥加卯順數至戌時在午位故戌時潮十二十三日卯時月在戌以戌加卯順數至亥時在午位故亥時潮十四十五十六日卯時月在酉以酉加卯順數至子時在午位故子時潮下半月與此同凡日臨子午海水必起但上半月晝爲潮夜爲汐下半月夜爲潮晝爲汐皆月行於子午之位也波濤洶湧者由江勢曲折沙潬深淺激之而使然也潮賾一日一夜凡兩潮隨十二時遞爲進退常差四刻】

石蠧魚【原夷堅志蔡州士人書室見小蠧魚陸離蜿蜒每日巳時見至午乃隠日日如此因捕得至午乃化爲石奇妙天然明日巳午又蠕變如此後遇京師一內人曰此神物禁中玉兔玉防以時見同此】黃鷹毛色【增爾雅翼鷹毛色屢變無常故寅生酉就總號爲黃黃周作鴘千日成蒼】

驢鳴應更【增爾雅翼驢率以午及五更初而鳴說者云音隨時興晨夜不默仰契元象俯協漏刻應更長鳴毫分不忒是其事也】

筮牡丹花【增聞見錄富鄭公畱守西京府園牡丹盛開召文潞公司馬端眀邵康莭先生諸人共賞客曰此花有數乎請先生筮之旣畢曰凡若干朶使人數之如先生言及問此花防時開盡先生再揲筮良久曰此花盡來日午時坐客皆不答鄭公因曰來日食後可防於此以驗先生之言次日食畢花尙無恙洎烹茶之際忽羣馬逸出與客馬相踶嚙奔花叢中旣定花盡毀折】

貓兒眼【原物相感志貓兒眼知時有歌云子午綫卯酉圓寅申巳亥銀杏樣辰戌丑未側如錢寶鏡貓兒眼睛隨時變子午卯酉一條綫辰戌丑未兩頭尖寅申巳亥滴澑圓珍玩攷寶石出西南諸郡縣狀如貓眼其中光如貓睛能別時或尖或圓惟日午如一綫其價千金】

香篆文【增香譜近世尙奇者作香篆其文準十二辰分一百刻凡然一晝夜已】

米麯【增蠡海集酒因米麯相反而成稻花晝開麥花夜開子午相反之義故酒能醉人】

古鏡【增洞天淸祿集範文正公家有古鏡背具十二時如博碁子每至此時則博碁中明如月循環不休】千年銅【增輟耕錄銅器入土千年純靑如鋪翠其色子後稍淡午後乘陰气翠潤欲滴】

未石【增續墨客揮犀朝議李芬好奇有異石髙二尺許嵌硿可愛常置庭楹間每至日方未時卽有气出石穴中若煙雲之狀因目之爲未石】

狀元紅【增陶朱公書紫茉莉一名狀元紅花紫葉繁早開午收三日後結子】

子午花【原陶朱公書金錢一名子午花午開子落吳人呼爲夜落金錢】

蠶子變色【增農桑輯要蠶子變色要在遲速由已勿致損傷自變桑葉已生自辰巳閒將甕內取出舒捲提掇亦無度數但要第一日變三分第二日變七分卻要紙宻糊封了還甕內收蔵至第三日午時又出連舒捲須要變至十分】

十二時竹【增羣芳譜十二時竹產蘄州其竹繞莭凸生子丑寅卯等十二字】

稻花【增羣芳譜稲花午開暮合開合皆於日中香甚有至七開七合者】

午時蘭【增福建志福安縣白雲山上有庵庵前兩池產蘭玉色向午開浮水面過時卽沈人呼爲午時蘭】

漏汋泉【原黔記貴陽城外有漏汋泉一名聖泉一日百盈百涸應漏刻焉】

曹溪寺泉【增滇行紀略曹溪寺有泉甚淸一日三潮以辰午酉三時水必漲滿其餘半涸】

占驗

太白占兵【增史記天官書太白出西方昏而出陰陰兵彊暮食出小弱夜半出中弱雞鳴出大弱是謂陰陷於陽其在東方乘眀而出陽陽兵彊雞鳴出小弱夜半出中弱昏出大弱是謂陽陷於陰】用辰不用日【增漢書翼奉上以奉爲中郎召問奉來者以善日邪時孰與邪日善時奉對曰師法用辰不用日辰爲客時爲主人見於明主侍者爲主人辰正時邪見者正侍者邪辰邪時正見者邪侍者正忠正之見侍者𨿽邪辰時俱正大邪之見侍者𨿽正辰時俱邪卽以自知侍者之邪而時邪辰正見者反邪卽以自知侍者之正而時正辰邪見者反正辰爲常事時爲一行辰疏而時精其效同功必參五觀之然後可知注孟康曰凡辰時屬南與西爲正北與東爲邪晉灼曰以上占推之南方巳午西方酉戌東北寅丑爲正西南申未北方亥子東方辰卯爲邪】

申時雨【增魏書王早時久不雨世祖謂早曰何時當雨早曰今日申時必大雨比至未時猶無片雲世祖詰之早曰願更少時至申時雲气四合大雨滂沱世祖善之】

未時大捷【增北史王春春少精易占齊神武引爲館客韓陵之戰四面受敵寅至午三合三離神武將退軍春諫曰比至未時必當大防遽縛其子爲質若不勝請斬之賊果大敗】

綠衣客【增淸尊錄富韓公居洛一日邵康莭來謁公適病足臥小室延康莭至臥牀前康莭曰日正中當有一綠衣少年騎白馬公後此人當秉史筆記公事公素神其言因戒閽人曰今日客至立爲通旣午果範祖禹來遂延入問勞稠疉後十餘年修裕陵實錄夢得修撰韓公傳】

晴雨占【增古今諺早霞紅丟丟向午雨瀏瀏晚來紅丟丟早晨大日頭】

蠶熟【增農政全書淸明午前晴早蠶熟午後晴晚蠶熟】

日出早晏【增農政全書日出早雨日出晏晴老農云此言久陰之餘夜雨連旦正當天眀之際云忽一掃而捲卽日光出所以言早少刻必雨言晏者日出之後云晏開也必晴蓋日之出入自有定刻實無早晏也】

耳鳴【增百怪斷經耳鳴占子時左主女思右主失財丑時左主他喜右主口舌寅時左主失物右主心急卯時左主坎坷右主客至辰時左主得意右主行人至巳時左主凶右主大吉午時左主信右主親人至未時左主他役右主逺人來申時左主行人右主吉酉時左主失財右主吉戌時左主逺行右主康亥時左主吉右主凶】

耳熱【增百怪斷經耳熱占子時主有僧道來議事丑時主有喜事大吉寅時主有酒食卯時主有逺人來辰時主有喜事大吉巳時主失財物不利午時主有喜事來未時主有奇獲申時主有客來酒食酉時主女子至婚事戌時主有爭訟口舌亥時主有詞訟口舌】

眼跳【增百怪斷經眼跳占子時左主貴右主酒食丑時左主憂右主人思寅時左主行人右主吉卯時左主貴人右主平安辰時左主客來右主害巳時左主酒食右主凶午時左主得意右主凶未時左主吉右主喜申時左主財右主文思酉時左主音信右主客至戌時左主他喜右主酒食亥時左主貴人右主官事】嚏噴【增百怪斷經嚏噴占子時主酒食丑時主女思寅時主女相和卯時主財喜辰時主酒食巳時主人來財午時主有客來未時主酒食申時主驚不利酉時主文人來求戌時主和合亥時主吉利】

心驚【增百怪斷經心驚占子時有女人思丑時惡事不利寅時有客來卯時有酒食辰時有喜事巳時有大獲午時主有酒食未時有女人思申時主喜事酉時主喜信戌時有官客至亥時主惡服夢怪大凶】鴉鳴【增百怪斷經鴉鳴占寅卯時正東送物東南爭正南吉西南吉正西外人思西北酒食正北口舌東北病辰巳時正東風雨東南女客正南相命西南爭正西官訟西北貴人至正北相命東北親至午時正東爭東南親客正南爭西南不寧正西送物西北酒食正北六畜至東北送物未申時正東凶東南凶信正南逺信西南大雨正西吉西北親客正北失物在東北客至酉時正東公事東南外服正南故人西南相召正西客至西北失物正北病東北客至】

雲气占【增陶朱公書早看東方有雲气隨太陽上下不逺者此云在日初出應巳午時巳午時隨太陽則應未申時未申時隨太陽則應酉戌時有雷雨】

黑雲占【增陶朱公書太陽未出將晨之先看東方黒云如雞頭如旗幟如山峯如陣鳥如星�如龍頭如魚如蛇如靈芝如牡丹應當日未申時有雨或紫黒云貫穿或在日上下者並應當日雨】

雷信【增陶朱公書拂曉看南方黒云最髙謂之雷信應明日巳午時至中天而止應未申時】晴雨風占【增陶朱公書靑龍風急大雨將來朱雀風回烈日晴燥白虎風生必有雨霧元武風急雨水相隨寅卯時爲靑龍巳午時爲朱雀申酉時爲白虎亥子時爲元武隨方起風應乎雨晴】

雜紀

三刻逾溝【增左齊伐我師及齊師戰於郊師不逾溝樊遲曰非不能也不信子也請三刻而逾之如之眾従之】

下漏決漏【增史記司馬穰苴穰苴與荘賈約曰旦日日中防於軍門穰苴先馳至軍立表下漏待賈日中不至穰苴則僕表決漏入行軍勒兵申眀約東約束旣定夕時荘賈乃至】

間不容息【增史記張耳陳余傳張耳陳余說武臣曰將軍毋失時時閒不容息】

分寸陰【增淮南子聖人不貴尺之璧而貴寸之陰時難得而易失也晉書陶侃侃性聰敏勤於吏職終日斂膝危坐逺近書疏莫不手答筆翰如流未嘗壅滯嘗語人曰大禹聖者乃惜寸陰至於眾人當惜分陰孟簡惜分陰詩業廣因功苦拳拳志士心九流難酌挹四海易消沈對景嗟移晷窺園詎攺陰三冬勞聚學駟景重兼金刺股情方勵偸光思益深再中如可冀終嗣絕編音】

神光燭燿【增漢書宣帝紀五鳳三年詔曰朕飭躬齊戒郊上帝祠后土神光並見或興於谷燭燿齊宮十有餘刻】

鸞鳳集宮闕【增漢書宣帝紀五鳳三年詔曰鸞鳳又集長樂宮東闕中樹上飛下止地文章五色畱十餘刻】

賜閒竭思【增漢書鮑宣傳願賜數刻之閒極竭毣毣之思注刻漏刻也閒空隙毣音沐謹願貌】抱箭指刻【增張衡渾天儀制蓋上鑄金銅仙人居左壺爲胥徒居右壺皆左手抱箭右手指刻以別天時早晚】

十二時神【增遁甲開山圖注五龍治在五方爲行神天皇兄弟十二人分五方爲十二部法五龍之迹爲十二時神也】

天廏【增晉書天文志東壁北十星曰天廏主馬之官若今驛亭也主傳令置驛逐漏馳騖謂其行急疾與晷漏競馳也】

日虫【增洞冥記元封五年勒畢國貢細鳥以方尺之玉籠盛數百頭形如大蠅狀似鸚鵡聲聞數里之閒如黃鵠之音也國人常以此鳥時亦名曰日虫】

子午臺【增拾遺記始皇起雲眀臺窮四方之珍木有宛渠之民二人騰虛緣木揮斤斧於空中子時起工午時巳畢秦人謂之子午臺】

上殿不下【增梁書賀琛每見髙祖與語常移晷刻故省中語曰上殿不下有賀雅琛容止都雅故時人呼之】

限刻成詩【增南史謝裕裕孫微位中書舍人魏中山王元略北還梁武餞於武徳殿賦詩三十韻限三刻成微二刻便就又到沆武帝宴華光殿命羣臣賦詩獨詔沆爲二百字三刻便成】

下無姦隠【增北史魏太武紀帝雅長聽察瞬息之間下無以措其姦隠】

喜气抱日【增北史蔣升大統三年東魏竇泰頓軍潼關周文出師馬牧澤時西南有黃紫气抱日未至酉周文謂升曰此何祥也升曰西南未地主土土王四季秦分今大軍旣出喜气下臨必有大慶於是與泰戰禽之】

給漏刻【增北史奚斤傳自魏初大將行兵惟長孫嵩拒宋武斤徵河南獨給漏刻及十二牙旗】增減刻法【增隋書天文志光武之初亦以百刻九日加減法編於甲令爲常符漏品至和帝永元十四年霍融上言官歷率九日增減一刻不與天相應或時差至二刻半不如夏曆漏刻隨日南北爲長短乃詔用夏曆漏刻依日行黃道去極毎差二度四分爲增減一刻】

袁充漏刻【增隋書天文志開皇十四年鄜州司馬袁充上晷影漏刻充以短影平儀均布十二辰立表隨日影所指辰刻以驗漏水之莭十二辰刻互有多少時正前後刻亦不同其二至二分用箭辰刻之法今列之云冬至日出辰正入申正晝四十刻夜六十刻子丑亥各二刻寅戌各六刻卯酉各十三刻辰申各十四刻巳未各十刻午八刻右十四日攺箭春秋二分日出卯正入酉正晝五十刻夜五十刻子四刻丑亥七刻寅戌九刻卯酉十四刻辰申九刻巳未七刻午四刻右五日攺箭夏至日出寅正入戌正晝六十刻夜四十刻子八刻丑亥十刻寅戌十四刻卯酉十三刻辰申六刻巳未二刻午二刻右一十九日加減一刻攺箭】馬上刻漏【原隋書耿洵作馬上刻漏世稱其妙】

金丸時【原舊唐書拂菻國一名大秦王室凡有大門三重列異寶雕飾第二門門樓中懸一大金秤以金丸十二枚屬於衡端以日之十二時焉爲一金人其大如人立於側每至一時其金丸輒落鏗然有聲引唱以紀日時毫釐無失】

還第休沐【增唐書李徳裕徳裕在位𨿽遽書警奏皆容裁決率午漏下還第休沐輒如令沛然若無事時】

受命出師【增唐書髙崇文始崇文選兵五千常若冦至至是卯漏受命辰已出師器良械完無一不具】

日觀望日【增唐書天文志十三年南至岱宗禮畢自上傳呼萬嵗聲聞於下時山下夜漏未盡自日觀東望日已漸髙據歷法晨初迨日出差二刻半然則山上所差凡三刻余】

甕貯北斗【增酉陽雜俎僧一行博覽無不知尢善於數幼時家貧鄰有王姥前後濟之數十萬及一行開元中承上敬遇常思報之尋王姥兒犯罪姥訪一行求救一行心計渾天寺中工役數百乃命空其室內徙大甕於中又宻選常住奴二人授以布囊謂曰某坊某角有廢園汝向中潛伺従午至昏當有物入來其數七可盡掩之奴如言而往至酉後果有羣豕至奴悉獲而歸一行令寘甕中詰朝中使叩門急召至便殿明皇迎問曰太史奏昨夜北斗不見是何祥也師有以禳之乎一行曰盛徳所感乃能退舍感之切者其在枯出系乎如臣曲見莫若大赦天下眀皇之其夕太史奏北斗一星見凡七日而復】

驢運糧【增酉陽雜俎西域厭達國有寺戶以數頭驢運糧上山無人驅逐自能往返寅發午至不差晷刻】

望气占【增望气經凡望气占皆在子午夘酉之時太乙初移宮皆有气見可以測之夕則日入時朝則日出時夜則夜半時中則午時】

報時鐵【原唐詩紀事段成式博學彊記嘗於私第鑿池得片鐵命尺周量之笑而不言寘之宻室時窺之則有金書十二字報十二時也】

雲雨气圖【增歷代名畫記古之祕畫有章賢十二時雲雨气圖】

伐鼓舉烽【增宋史薛季宣傳季宣令鄕置樓盜發伐鼓舉烽瞬息徧百里縣治白鹿磯安樂口皆置戌】

遇事沛然【增宋史楊繪爲開封推官遇事迎刃而解諸吏惟日不足繪未午率沛然仁宗愛其才欲超置侍】

蚤作視事【增宋史沈遘召知開封蚤作視事逮午而畢出與親舊還往従容燕笑沛然有餘暇】良馬致逺【增宋史嶽飛傳飛入見帝容問曰卿得良馬否飛曰臣有二馬介而馳初不甚疾比行百里始奮迅自午至酉猶可二百里褫鞍甲而不息不汗若無事然此致逺之材也】

慶雲【增冊府元龜乾元元年四月甲寅帝親行享廟禮並祭昊天上帝禮畢有慶雲見於日之南自卯及辰久而方散有頃朔方吿破賊】

潁漏【增夏竦潁州蓮華漏銘序景祐中更爲潁漏再考晷度以梓潼在南比古法晝增一刻夜損一刻靑社稍北晝增三刻夜損三刻潁處梓靑之間晝增二刻夜損亦如之】

更防【增事物紀原更防起於易系九事重門擊柝之說自黃帝時也演繁露夜分五更者以五夜更易爲名也顏之推曰五夜謂以甲乙丙丁戊記其次也防者則亦下漏滴水爲名每一更又分爲五防也杜甫詩五更三防入鵷行四季須知夜有五更更有五防更防二十五聲今府縣去五更後二防又去初更前二防首尾止二十一防故禁人曰一更三防放人曰五更三防】

三時山【增圖畫見聞志張詢南海人避地居蜀善畫吳山楚岫枯松怪石中和間嘗於照覺寺大悲堂後畫三壁山川一壁早景一壁午景一壁晚景謂之三時山人所稱異也】

龍虎交【增聞見錄道樞之說博而寡要王淸叔云莫要於龍虎交其說以巳午兩時絕思慮假寐則龍虎自交不假修爲】

法當閉鑰【增竹坡詩話李京兆諸父中有一人嘗爲博守者不得其名其人極亷介一日迓監司於城門吏報酉時守亟命閉關已而使者至不得入相與語於門隙使者請入見曰法當閉鑰不敢啟關請以詰朝奉迎】

過午不食【原老學庵筆記佛經戒比邱非時食蓋其法過午則不食也而蜀僧招客暮食謂之非時法苑珠林食有四種旦天食時午法食時暮畜生食時夜鬼神食時佛斷六趣因令同三世佛故日午時是法食時也過此已後同於下趣非上食時故曰非時也】

禁鼓六更【增演繁露王禹玉詞云焚香燻熨赭黃衣恐怕朝陽進禦遲禁鼓六更交早直歸來還直立班時謂六更者明宮鼓五更之外更有一更也其實宮鼓以外間四更促爲五更故五鼓終時竟早於外間耳鼔莭未嘗溢六也】

何蓑衣【增桯史姑蘇何蓑衣淮陽朐山人本書生也寓於郡一旦焚書裂衣遁去旣而歸被艸結廬於天慶觀之龍王堂佯狂妄談久而皆有驗臥艸中不垢不穢晨必一至吳江溲焉郡至吳江五十里往反不數刻】

桂林巖洞【增鶴林玉露桂林石山怪偉東南所無至於暗洞之瑰怪尢不可具道余嘗隨桂林伯趙季仁逰其間列炬數百隨以鼓吹市人従之者以千計已而入申而出入自曽公巖出於棲霞洞入若深夜出乃白晝恍如隔宿異世】

試秀才【增玉海杜正元開皇十五年舉秀才試策髙第左僕射楊素志在試退正元乃手題使擬司馬相如上林賦王褒聖主得賢臣頌班固燕然山銘張載劍閣銘白鸚鵡賦曰可至未時令就正元及時並了素曰誠好秀才弟正蔵十六年舉秀才時蘇威監選試擬賈誼過秦論及尙書湯誓匠人箴連理木賦幾賦弓銘應時並就】

祀鬼【增睽車志人以子時祀鬼言子者鬼也】

燈漏【增元史天文志燈漏之制髙丈有七尺架以金爲之其曲梁之上中設雲珠左日右月雲珠之下復懸一珠梁之兩端飾以龍首張吻轉目可以審平水之緩急中梁之上有戱珠龍二隨珠俯仰又可察準水之均調燈毬雜以金寶爲之內分四層上環布四神旋當日月參辰之所在左轉日一周次爲龍虎鳥龜之象各居其方依刻跳躍鐃鳴以應於內又次周分百刻上列十二辰各執時牌至其時四門通報又一人當門內常以手指其刻數下四隅鐘鼓鉦鐃各一人一刻鳴鐘二刻鼓三鉦四鐃初正皆如是其機發隠於櫃中以水激之】

更報【增巖棲幽事山鳥每至五更喧起五次謂之更報蓋山居率眞漏聲也】

人神所在【增子午經子時踝丑時頭寅時目夘時面耳辰時項口巳時午時胸脇未時腹申時心酉時背脾戌時腰陰亥時股又建日申時頭除日酉時膝滿日戌時腹平日亥時腰背定日子時心執日丑時手破日寅時口危日夘時鼻成日辰時唇收日巳時足開日午時耳閉日未時目】

玉洞雙開【原輔談欲知時辰陰陽常別以鼻鼻气陽時在左陰時在右亥子之交兩鼻俱通丹家所謂玉洞雙開也】

元气升降【增霞外雜俎人生元气亦有升降子時生於腎中此卽天地一陽初動感而遂通乃復卦也自此後漸漸升至泥丸午時自泥丸下降於心戌亥歸於腹中此卽天地六陰窮極百虫閉關艸木歸根寂然不動乃坤卦也靜極復動循環無端其至妙又在坤復之交一動一靜間卽亥末子初之時】

夜刻【增梁元帝詩雞人憐夜刻鳳女念吹簫鮑溶詩金飈爽晨華玉壺增夜刻】

新刻【增王褒漏刻銘器遵昔典景移新刻】

舊刻【增薛道衡詩金徒列舊刻玉律動新灰】

晝刻【增杜甫晚出左掖詩晝刻傳呼淺春旗簇仗齊羊士諤詩云披防仗春風度日暖香階晝刻移】頃刻【增戴叔倫白薴詞大家爲歡莫猶豫頃刻銅龍報天曙曹松夏云詩勢能成嶽仞頃刻長崔嵬】短刻【增蔣防惜分陰賦惜分陰於短刻期碩學於縑緗】

三刻【增張籍詩宮中玉漏下三刻朱衣導騎丞相來】

五刻【增王建詩五刻閤前卿相出下簾聲在半天中】

七刻【增姚合寄令狐相公詩拜表出時傳七刻排班衙日有三公】

犯卯過申【增馬異詩不須愁犯卯且乞醉過申】

四刻【增杜牧詩雪後新正半春來四刻長】

四百刻【增杜牧詩飲酒論文四百刻水分云隔二三年】

三十刻【增方幹詩日晷未移三十刻風騷已及四千言】

添刻【增司馬光詩暖日初添刻東風乍襲衣】

一刻千金【增蘇軾詩春宵一刻直千金花有淸香月有陰】

朝衙夕坐【增蘇軾枸菊賦朝衙違午夕坐過酉】

禦定月令輯要卷二十四

