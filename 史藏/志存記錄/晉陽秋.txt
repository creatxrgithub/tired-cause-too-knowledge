《晉陽秋》﹝晉﹞孫盛著﹝淸﹞湯球輯﹝淸﹞黃○輯﹝補遺﹞卷一宣帝宣王天姿傑邁﹐有英雄之略。﹝孫盛《晉陽秋》《世說容止第十四》注﹞P。91宣帝初不欲屈節曹氏﹐辭以風疾﹐不能起。魏武使人往﹐微刺之﹐以觀信否。宣帝堅臥不動。﹝孫盛《晉陽秋》《禦覽》743﹞P。91﹝靑龍二年。﹞諸葛亮寇於郿﹐據渭水南原﹐詔使髙祖拒之。亮善撫禦﹐又戎政嚴明﹐且僑軍遠徵﹐糧運艱澀﹐利在野戰。朝廷每聞其出﹐欲以不戰屈之﹐髙祖亦以爲然。而擁大軍禦侮於外﹐不宜遠露怯弱之形以虧大勢﹐故秣馬坐甲﹐每見吞並之威。亮𨿽挑戰﹐或遺髙祖巾幗。巾幗﹐婦女之飾﹐欲以激怒﹐冀獲曹咎之拆掉﹐朝廷慮髙祖不勝忿傎﹝一本作憤﹞﹐而衛尉辛毗骨鯁之臣﹐帝乃使毗仗節爲髙祖軍司馬。亮果復挑戰﹐髙祖乃奮怒﹐將出應之﹐毗仗節中門而立﹐髙祖乃止﹐將士聞見者益加勇銳。識者以人臣𨿽擁眾千萬而屈於王人﹐大略深長皆如此之類也。﹝孫盛《晉陽秋》《世說方正第五》注﹞P。92諸葛武侯杖二十以上皆親決﹐宣文聞之喜曰「吾無患矣。」﹝孫盛《晉陽秋》《禦覽》650﹞P。93有星赤而芒角﹐自東北往西南流﹐投入亮營﹐三投再還﹐往大還小﹐俄而亮卒。﹝孫盛《晉陽秋》《三國誌諸葛亮傳》注﹐《禦覽》7﹞P。93﹝景初二年。﹞髙祖伐公孫淵﹐過本縣﹐賜牛酒帛郡守﹑典農。會暮次父老故舊﹐宴飲。髙祖作歌曰「天地開辟﹐日月重光﹐今遭﹝原注﹕一作「遭逢」﹞際會﹐奉辭遐方。將掃逋穢﹐還過故鄕﹑肅淸萬里﹝原注﹕此句亦見《書抄》﹞﹐總齊八荒。告成歸老﹐待罪舞陽。「﹝原注﹕一作「武陽」。《禦覽》570﹐《樂府解題》85﹞P。93﹝嘉平元年﹐曹爽等從駕謁髙平陵﹐以太后令閉諸城門。﹞司農桓範﹐字符則﹐出奔曹爽云「大司農印在吾手中﹐所在得開倉而食。」﹝原注﹕《禦覽》231﹐勸詣許昌﹐謂不憂谷食﹐爽不從﹞P。93﹝乃誅曹爽。﹞初﹐髙祖勒兵闕下﹐經曹爽門﹐爽帳下督嚴世引弩將射髙祖﹐孫謙在後牽止之曰「事未可知。」三注三止﹐髙祖車乃過。﹝孫盛《晉陽秋》《類聚》60﹐《禦覽》348﹞景帝正元元年。﹝九月﹐廢芳離髦。﹞髙貴鄕公神明爽雋﹐徳音宣朗。﹝罷朝﹞﹐景王曰「上何如主也﹖」鐘會對曰「文髙陳思﹐迕類太祖。」景王曰「若如卿言﹐社稷之福也。」﹝孫盛《晉陽秋》《三國誌注》四﹞﹝編者﹕此文應爲《魏氏春秋》﹞﹝正元二年﹐毋丘儉﹑文欽起兵﹐擊敗之。欽奔吳﹐儉走死。﹞景帝有目疾﹐文鴛之來攻﹐驚而目出。懼六軍恐。蒙以被﹐痛甚﹐嚙被皆破。﹝孫盛《晉陽秋》《禦覽》707﹞P。95文帝﹝甘露元年﹐以盧毓爲司空﹐固讓王祥﹐不許。﹞王祥少有美徳行。後母數譖祥﹐屢以非理使祥﹐弟覽輒與祥俱。又虐使祥婦﹐覽妻亦趨而公之。母患﹐方盛寒冰凍﹐母欲生魚祥解衣將剖冰求之﹐會有處冰小解﹐魚出。﹝孫盛《晉陽秋》《世說徳行第一》注﹞P。95﹝文帝近相國﹐以劉實參相國軍事。﹞劉實字子眞﹐平原人。﹝孫盛《晉陽秋》《文選晉紀總論》注﹞P。96﹝以王沈爲豫州刺史。﹞王沈檄唐彬爲治中﹑別駕﹐忠肅公亮﹐匡救違闕﹐盡規誨以納善﹐不顯諫以自彰﹐當朝正色焉。﹝孫盛《晉陽秋》《書抄》﹞﹝景元三年﹐殺嵇康。﹞嵇康性不偶俗﹝原注﹕《文選五君詠》注。案﹕《三國誌》卷二十一注「正元二年﹐司馬文王反自樂嘉﹐殺嵇康﹑呂安﹐《本傳》作景元三年﹞P。97﹝而尙奇任俠﹐與阮籍﹑籍兄子咸﹑山濤﹑向秀﹑王戎﹑劉伶相友善﹐號「竹林七賢」。﹞於是風譽善於海內﹐至於今詠之。﹝孫盛《晉陽秋》《世說任誕二十三》注﹞P。95阮嫂常歸家﹐籍相見與別。或以禮譏之﹐籍曰「禮豈爲我設邪﹖」﹝孫盛《晉陽秋》《文選五君詠》注﹞P。98文帝親阮籍﹐恆與譚戲﹐任其所欲﹐不迫以職事。籍從容嘗言曰「平生曾遊東平﹐樂其土風願得爲東平太守。」文帝大悅﹐卽從其意。籍便騎驢徑到郡﹐至﹐皆壞府捨諸壁鄣﹐使內外相望。然籍教令淸整﹐當畱十餘日﹐便乘驢去。﹝孫盛《晉陽秋》《禦覽》901﹞P。98﹝母卒﹐飲酒無異平日。﹞何曾於太祖坐謂阮籍曰「卿任性放蕩﹐敗禮傷教﹐若不革變﹐王憲豈得兼容﹖」謂太祖「宜投之四裔﹐以潔王道。」太祖曰「此賢素羸病﹐君當恕之。」﹝孫盛《晉陽秋》《文選與山巨源絕交書》注﹞P。99嵇康與東平呂安親善。﹝孫盛《晉陽秋》《世說雅量第六》注﹞P。99安字仲悌﹐東平人﹐冀州刺史招之第二子﹐志量開曠﹐有拔俗風气。﹝原注﹕《世說簡傲第二十四》注﹞安與嵇康相友﹐每一相思﹐千里命駕。﹝孫盛《晉陽秋》《水經注箋》﹞P。99安嫡兄遜淫安妻徐氏﹐安欲告遜遣妻﹐以咨於康﹐康諭而抑之。遜捏不自安﹐陰告安撻母﹐表求徙邊。安當徙﹐訴自理﹐辭引康。﹝孫盛《晉陽秋》《世說雅量第六》注﹞P。100﹝康及呂安事﹐臨誅作詩﹐自責云﹕今愧孫登。﹞康嘗見孫登﹐登對之長嘯﹐逾時不言。康辭還曰「先生竟無言乎﹖」登曰「惜哉﹗」﹝孫盛《晉陽秋》《三國誌注》十一﹐《禦覽》392﹐《類聚》19略﹞P。100﹝咸熙元年﹐姜維受後主敕降鐘會。後知會有異志﹐說之反。斬會及維。﹞盛以永和初從安西將軍平蜀﹐見諸故老﹐及姜維旣降之後﹐密與劉禪表疏說欲僞服事鐘會﹐因殺之以復蜀土﹐會事不捷﹐遂至泯滅﹐蜀人於今傷之。盛以爲聲人云﹕非所困而困焉﹐名必辱﹔非所據而據焉﹐身必危。旣辱且危死其將至。其姜維之謂乎﹗鄧艾之入江由﹐士眾鮮少﹐維進不能奪節綿竹之下﹐退不能總帥五將﹐擁衛蜀主﹐思後圖之計﹐而乃反復於逆順之間﹐希違情於難冀之會﹐以衰弱之國而屢觀兵於三秦已滅之邦﹐冀理外之奇舉﹐不亦暗哉﹗﹝孫盛《晉陽秋》《三國誌注》四十四﹞P。1012月﹐文帝進號爲王﹐太尉王祥獨長揖。王謂祥曰「今日然後知君見顧之重也。」﹝孫盛《晉陽秋》《禦覽》543﹞P。101﹝後主舉家遷洛陽﹐封爲安樂公。﹞他日﹐司馬文王問劉禪曰「頗思蜀否﹖」禪曰「此間樂﹐不思蜀也。」郤正見禪曰「若王后問﹐宜泣以對。」會王復問﹐禪曰「先人墳墓遠在隴蜀﹐乃心西悲﹐無日不思。」王曰「何以似郤正語邪﹖」禪驚視曰「誠如尊命。」﹝孫盛《晉陽秋》《類聚》315﹞P。101卷二武帝泰始元年。﹝時魏刻薄奢侈﹐欲矯以仁儉。武帝令曰「殿前織成帷不須施也。」﹝孫盛《晉陽秋》《禦覽》700﹞P。103時有司奏﹕禦牛靑絲靷斷﹐以靑絲爲親靷。詔可以靑麻代之。﹝孫盛《晉陽秋》《禦覽》814﹑898﹞P。103泰始二年春帝正月﹝原注﹕《史通仿眞》云「孫盛魏晉二《陽秋》﹐每年首必云﹕某年春帝正月。因元年無正月﹐故標於此。﹞髙安鄕侯夏侯佐卒﹐惇之孫也﹐嗣絕。詔曰「惇﹐魏之元功勛書竹帛。昔庭堅不祀﹐猶或到此之﹐況朕受禪於魏﹐而可以忘其功臣哉﹗宜擇惇近屬劭封之。﹝孫盛《晉陽秋》《三國誌注》九﹐《類聚》51﹞P。103給陳畱王碓一區﹝孫盛《晉陽秋》《禦覽》762﹞P。104拜張華黃門侍郎。華有文雅之才﹐晉儀禮釐革制度﹐敕有司給筆札﹐多有損益。﹝孫盛《晉陽秋》《禦覽》606﹞P。104華博覽洽聞﹐無不貫綜。世祖嘗問漢事﹐及建章千門萬戶﹐華畫地成土﹐應對如流﹐張安世不能過也。﹝孫盛《晉陽秋》《世說言語第二》注﹞P。105﹝有司奏﹕宜一用前代正朔﹑服色。奏可。﹞孫盛論曰﹕孔子修《春秋》﹐列三紀﹐爲後王法。今仍舊﹐非也。且晉爲金行而服色尙赤﹐考之古道﹐其乖違甚矣。「﹝孫盛《晉陽秋》《通典》55﹐《宋書禮志》﹞P。105﹝帝於華林園宴射賦詩。﹞散騎常侍應貞﹐詩最美。﹝孫盛《晉陽秋》《文選晉武帝﹝華林集詩﹞》注﹞P。106﹝貞﹐璩子。﹞應璩作五言詩百三十篇﹐言時事﹐頗有補益﹐世多傳之。﹝孫盛《晉陽秋》《文選百一詩》注﹞P。106﹝立子衷爲太子。﹞世祖疑惠帝不可承繼大業﹐遣和嶠﹑荀勗往視之。旣見﹐勗嘆曰「太子徳更進茂﹐不同於國外。」嶠曰「皇太子聖質如初。此陛下家事﹐非臣所盡。」天下聞之﹐莫不稱嶠爲忠﹐而欲灰滅勗也。﹝孫盛《晉陽秋》《世說方正第五》注﹞P。1077月﹐立常平倉﹐丰則○﹐歉則糶﹐以利民也。﹝原注﹕《禦覽》190﹞P。107﹝帝給向雄酒禮﹐使詣吳奮。﹞孫盛《不與故君相聞議》曰「昔在晉初﹐河內溫縣領校向雄﹐送禦犧牛﹐不先呈郡﹐輒隨北送洛。值天大熱﹐郡送親多渴死﹐臺法甚重。太守吳奮召雄與杖﹐雄不受杖﹐曰﹕『郡親者亦死也﹐呈牛者亦死也。』奮大怒﹐下雄獄﹐將大治之﹐會司隸辟雄都官從事﹐數年爲黃門侍郎。奮爲侍中﹐同省相避不相見。武帝聞之﹐給雄酒禮﹐使詣奮解﹐雄乃奉詔。﹝孫盛《晉陽秋》《世說注》三。案﹐今《晉書》作向雄與劉毅事﹐《世說》作向雄與劉淮事﹐惟王隱書與此同。﹞﹝編者﹕此條乃孫盛議論﹐但未必爲其《晉陽秋》文﹔湯球每輯入﹞P。107泰始五年春帝正月。﹝原注﹕見上﹞泰始六年春帝正月。﹝原注﹕見上﹞﹝六年冬﹐譙周卒。﹞詔曰「朕甚悼之﹐賜朝服一具﹐衣一襲﹐錢十五萬。」周息熙上言﹐周臨終囑熙曰「久抱疾﹐未曾朝見。若國恩賜朝服衣物者﹐勿以加身。當還舊墓﹐道險行難﹐預作輕棺。」殯斂畢﹐上還所賜。詔曰「還衣服﹐給棺直。﹝孫盛《晉陽秋》《三國誌注》四十二﹞P。108﹝十二月﹐吳孫秀降。﹞賜雲母車。﹝孫盛《晉陽秋》《禦覽》808﹞P。108﹝妻秀以姨妹蒯氏。﹞蒯氏﹐襄陽人﹐祖良﹐吏部尙書﹔父鈞﹐南洋太守。﹝《世說惑溺第三十五》﹞泰始七年春帝正月。﹝原注﹕見上﹞﹝三月﹐裴秀薨。﹞裴秀有風操﹐十餘歲﹐時人爲之語曰「後進領袖有裴秀」。﹝孫盛《晉陽秋》《文選》卷38《爲蕭揚州作薦士表》注引﹞P。109泰始八年春帝正月。﹝原注﹕見上﹞吳拔西陵﹐羊祜救之不及﹐歸自江陵。務修徳信以懷吳人。吳陸抗與羊祜推僑﹑札之好。抗嘗遺祜酒﹐祜飲之不疑。抗有疾﹐祜饋之藥﹐抗亦推心服之﹐於時以爲華元﹑子反復見於今。﹝孫盛《晉陽秋》《三國誌注》五十八﹐《類聚》81﹐《禦覽》430﹞P。109祜不附權貴﹐攻江陵以軍閥將斬王戎。王夷甫父○﹐有簡書﹐將免官﹐夷甫年十七﹐見所繼從舅羊祜﹐申陳事壯﹐辭甚俊偉。祜不然之﹐夷甫拂衣而起。祜謂賓客曰「此人必將以盛名處當世大位﹐然敗俗傷化者﹐必此人也。」﹝孫盛《晉陽秋》《世說識鑑第七》注﹞P。110﹝庾純父老﹐不告供養﹐賈充劾免官。﹞孫盛論云﹕若乃冢宰大臣﹐不以家事辭王事﹐折小全大。自非此族﹐固宜盡陟岵之恩﹐若匹夫之志或不可奪﹐縱未裁抑者﹐孝子之心何得忍而不言﹗純未嘗告﹐誠非也。﹝孫盛《晉陽秋》《通典》68﹞P。110泰始九年春帝正月。﹝原注﹕見上﹞﹝鄭袤薨。﹞袤字材叔﹐泰子。泰與華歆﹑荀攸善。見袤曰「鄭公業﹝原注﹕泰字﹞爲不亡矣。」初爲臨淄侯文學﹐稍遷至光祿大夫。泰始七年以袤爲司空﹐固辭不受﹐終於家。子默字思玄。﹝孫盛《晉陽秋》《三國誌注》十六﹞P。111泰始十年春帝正月。﹝原注﹕見上﹞﹝四月﹐荀顗薨。﹞荀顗字景倩﹐幼爲妹夫陳羣所異﹐博學洽聞﹐意思愼際。司馬宣王見顗﹐奇之曰「荀令君之子也﹐近見袁侃﹐亦曜卿之子也。」擢拜散騎侍郎。顗佐命晉室﹐位至太尉﹐封臨淮康公﹐嘗難鐘會「易無互體」。見稱於世。﹝原注顗弟粲﹐《三國誌注》十﹞P。112荀粲字奉倩﹐常曰「婦人有才智不足論﹐自宜以色爲主。」驃騎將軍曹洪女有美色﹐粲於是聘焉﹐容服帷帳甚麗﹐專房宴寢。歷數年後﹐婦偶病亡未殯﹐傅嘏往唁。粲不哭﹐神傷曰「佳人難再得﹐痛悼不已﹐歲餘亦亡。」﹝孫盛《晉陽秋》《禦覽》380﹞P。113粲亡時年二十九﹐性簡貴實﹐不能與常人交接﹐所交者皆一時俊傑。至葬夕赴者裁十餘人﹐皆同時名士也。哭之感動路人。﹝孫盛《晉陽秋》《禦覽》554﹐《白帖》﹞P。113荀粲曰「立象以盡意﹐非通乎象外者也﹐系辭以盡言﹐非言乎系表者也。象外之意﹐系表之言﹐固蘊而不出矣。」﹝孫盛《晉陽秋》《丹鉛總錄史籍類》﹞P。113﹝以山濤爲吏部尙書。﹞濤雅素恢達﹐度量宏遠﹐心存事外而與時俯仰﹐嘗與阮籍﹑嵇康諸人著忘言之契。至於羣子屯蹇於世﹐濤獨保浩然之度。﹝孫盛《晉陽秋》《世說賢媛第十九》注﹞P。113﹝濤薦紹爲祕書丞﹐紹應命。而王裒三徵七辟皆不就。﹞王裒母性畏雷﹐及母死﹐每雷震輒就墓側﹐啟曰「裒在此﹑裒在此。」﹝孫盛《晉陽秋》《類聚》1﹞P。114阮咸行己多違禮度﹐濤舉爲吏部郎﹐世祖不許。﹝孫盛《晉陽秋》《世說賞譽第八》注﹞P。114杜預造河橋於富平津﹐所謂造舟爲梁也。﹝孫盛《晉陽秋》《水經注》5﹐《初學記》6﹞P。114咸寧元年春帝正月。﹝原注﹕見上﹞八月丁酉﹐大風折大社樹﹐有靑气出焉。此靑祥也﹐占曰「東莞當有帝者」。明年﹐元帝生。是時帝大父武王封東莞﹐由是徙封瑯邪。孫盛以爲中興之表。晉室之亂﹐武帝子孫無孑遺﹐社樹折之應﹐又恆風之罰也。﹝孫盛《晉陽秋》《晉書五行志》《宋五行志一》。按此條僅因有「孫盛以爲中興之表」一句﹐卽被全部錄收。﹞咸寧二年春帝正月。﹝原注﹕見上﹞﹝八月﹐以陳騫爲大司馬。﹞騫字休淵﹐司馬矯第二子﹐無謇諤風﹐滑稽而多智謀﹐仕至大司馬。﹝孫盛《晉陽秋》《世說方正第五》﹞P。115咸寧三年春但正月。﹝原注﹕見上﹞﹝以王戎爲豫州刺史。﹞戎爲兒童﹐鐘會異之。﹝孫盛《晉陽秋》《世說賞譽第八》注﹞P。116戎年十五﹐隨父渾在郎捨﹐阮籍見而悅之。每適渾俄頃﹐輒在戎室久之。乃謂渾﹕「浚衝淸尙﹐非卿倫也。」戎嘗詣籍共飲﹐而劉昶在坐不與焉﹐昶無恨色。旣而戎問籍曰「彼爲誰也﹖」曰「劉公榮也。」浚衝曰「勝公榮﹐故與酒。不如公榮﹐不可不與酒。惟公榮者﹐可不與酒。」﹝原注﹕同上七﹞昶爲人通達﹐仕至兗州刺史。﹝孫盛《晉陽秋》《世說賞譽第八》注﹞P。116戎爲豫州刺史﹐遭母憂﹐性至孝﹐不拘禮制﹐飲酒食肉﹐或觀棋奕﹐而容貌毀悴﹐杖而後起。時汝南和嶠﹐以禮法自持﹐處大憂﹐量米而食﹐然悴憔哀毀﹐不逮戎也。世祖及時談者以此貴戎也。﹝孫盛《晉陽秋》《世說徳行第一》﹞P。117司隸校尉劉毅奏﹕「南郡太守劉肇﹐以布五十匹﹑雜物遺前豫州刺史王戎﹐請檻車徵付廷尉治罪﹐除名終身。」戎以書未達﹐不坐。﹝孫盛《晉陽秋》《世說雅量第六》注﹞P。17咸寧四年春帝正月。﹝冬﹐以衛瓘爲尙書令。﹞初﹐惠帝之爲太子﹐咸謂不能親政事。衛瓘每欲陳啟廢之而未敢也。後因會醉﹐遂跪牀前曰「臣欲有所啟。」帝曰「公欲所言者﹐何邪﹖」瓘欲言而復止者三﹐因以手撫牀曰「此坐可惜。」帝意乃悟﹐因謬曰「公眞大醉也。」帝後悉召東宮屬官大會﹐另左右瓘尙書處事以示太子﹐令處決。太子不知所對。賈妃以問外人﹐代太子對﹐多引古詞義。給事張弘曰「太子不學﹐陛下所知﹐宜以見事斷﹐不宜引書也。」妃從之。弘具艸奏﹐令太子書呈﹐帝會悅﹐以示瓘。於是賈充語妃曰「衛瓘老怒﹐幾敗汝家。」由是怨瓘﹐後遂殺之。﹝孫盛《晉陽秋》《世說規箴第十》注﹞P。118﹝程據獻雉頭裘﹐焚之。﹞時禦府令蕭譚承徐循《儀疏》﹐作漆畫﹑銀○﹑粉碗﹐詔殺之。﹝孫盛《晉陽秋》《禦覽》758﹐又7760﹞P。119咸寧五年春帝正月。馬隆討涼州虜﹐隆募限腰因弩四十六鈞﹝原注﹕當作三十六鈞﹐則與《綱目》九石數合﹞﹐弓限四鈞已上。隆捶摽﹝原注﹕音標﹐立標也﹞懸弓弩﹐摽側閱試。自旦至日中﹐得三千五百人。﹝孫盛《晉陽秋》《禦覽》348﹞P。119肅愼來獻楛矢﹑石弩。肅愼國﹐武帝時及元帝中興皆來貢獻﹐成帝時又通貢於石季龍。曰﹕每候牛馬﹐向西南眠者三年矣﹐是知大國所在﹐故來。﹝孫盛《晉陽秋》《事類賦》注「牛類」﹞P。119肅愼土無鹽鐵。﹝孫盛《晉陽秋》《禦覽》813﹞P。120太康元年。﹝三月平吳﹐攺元。﹞王浚收其圖籍﹐領州四﹐郡四十三﹝原注﹕一作四十二﹑一作三十三﹐皆誤﹞﹐縣三百一十三﹐戶五十萬三千﹐吏三萬二千﹐兵二十三萬﹐男女口二百三十萬﹐米谷二百八十萬斛﹐舟船五千餘艘﹐後宮五千餘人。﹝孫盛《晉陽秋》《三國誌注》四十八﹑《禦覽》324﹞P。120陸機字士衡﹐吳郡人﹐祖遜﹐吳丞相。父抗﹐大司馬。機與弟云並有雋才﹐司空張華見而悅之﹐曰「平吳之利﹐在獲二雋。」﹝孫盛《晉陽秋》《世說言語第二》注﹞P。120吳有葛道﹝一作衡﹐當作衙﹝吾攺首﹞﹐字思眞﹐明達天官﹐能爲機巧。攺作混天儀﹐使地居於中﹐以璇機動﹝原注﹕一作轉﹞之﹐天轉而地止﹐以上應晷度。﹝《三國誌注》六十三﹑《禦覽》2﹑752﹐數值事類賦﹞注一﹑《書抄》﹞P。121﹝五月﹐封孫皓爲歸命侯。﹞孫盛曰﹕夫古之立君﹐所以司牧羣黎﹐故必仰協乾坤﹐覆燾五物。若乃淫虐是縱﹐酷彼羣生﹐則天人殛之﹐剿絕其祚﹐奪其難免之尊﹐加其獨夫之戮。是故湯武抗鉞﹐不犯不順之譏﹔漢髙奮劍﹐而無失節之議。何者﹖誠四海之酷仇﹐而人福之所擯故也。況皓罪爲逋寇﹐虐過辛﹑癸﹐梟首素旗﹐猶不足以謝冤魂﹐污宮薦社﹐未足以紀暴迹。而乃優以顯命﹐寵錫仍加﹐豈龔行天罰﹑伐罪弔民之義乎﹖是以知僭逆之不懲﹐而凶酷之莫戒。《詩》云「取彼譖人﹐投畀豺虎。」聊譖猶然﹐矧僭虐乎﹖且福旗電掃﹐兵臨僞窟﹐理窮曬迫﹐然後請命。不赦之罪旣彰﹐三驅之義又塞﹐極之權道﹐亦無取焉。﹝孫盛《晉陽秋》《三國誌注》四十八﹐《綱目》﹞P。121﹝封平吳功臣﹐封羊祜夫人夏侯氏爲萬歲鄕君。﹞孫盛論曰﹕婦人之封﹐六國亂政。﹝孫盛《晉陽秋》《書抄》﹞P。122﹝十月胡威卒。﹞胡威﹐字伯虎﹐淮南人﹐少有志尙﹐勵操淸白﹐父質出忠淸顯。質之爲荊州也﹐威自京都省之。家貧﹐無車馬僮僕﹐自驅驢碭行﹐拜見父。停廏中十餘日﹐告歸。臨辭﹐質賜威絹一匹﹐爲道路糧。威跪曰「大人淸髙﹐不審於何得此絹﹖」質曰「是吾俸祿之餘﹐故以爲汝糧耳。」威受而去。每至客捨﹐自放驢﹐取樵炊爨﹐食畢﹐復隨族進道﹐往還如是。質帳下都督素不相識﹐先其將歸﹐請假還家﹐陰資裝百餘里要之﹐因與爲伴﹐每事相助經營之﹐又少進飲食﹐行數百里。威疑之﹐密誘問之﹐乃知其都督也﹐因取向所賜絹答謝而遣之。後因他信﹐具以白質。質杖其都督一百﹐除其吏名。其父子淸眞如此。於是名譽著聞﹐歷位宰牧。及威爲徐州﹐世祖賜見﹐與論邊事﹐語及平生。帝嘆其父淸﹐因謂威曰「卿淸孰與父淸﹖」對曰「臣父淸﹐畏人知﹔臣淸﹐畏人不知﹐是臣不如者遠也。」官至前將軍﹑靑州刺史。太康元年卒﹐追贈鎭東將軍。威弟熊﹐字季象﹐徵南將軍﹔威子奕﹐字次孫﹐平東將軍﹔並以潔行垂名。﹝孫盛《晉陽秋》《三國誌注》二七﹐《世說》注一﹑《類聚》50﹑85﹞P。123﹝以樂廣爲太子舍人。﹞尙書令衛瓘見廣曰「昔者何平叔諸人沒﹐常謂淸言盡矣﹐今復聞之於君﹗」﹝孫盛《晉陽秋》《世說賞譽第八》注﹞P。123樂廣善以約言壓人心﹐其所不知﹐默如也。太尉王夷甫﹑光祿大夫裴叔則能淸言﹐常曰「與樂令言﹐覺其簡至﹐吾等皆煩。」﹝孫盛《晉陽秋》《世說賞譽第八》注﹞P。123太康三年春帝正月。﹝閏月﹐李胤薨。﹞李敏將家入還而復與子相失﹐敏子追求敏﹐出塞﹐越二十餘年不娶。州裏徐邈責之曰「不孝莫大於無後﹐何可終身不娶乎﹗」乃娶妻﹐生子胤而遣妻﹐常如居喪之禮﹐不勝憂﹐數年而卒。胤生不試父母﹐及有識﹐蔬食哀戚亦如三年之喪。以祖﹑父不知存亡﹐設主奉之。由是知名﹐仕致司徒。﹝孫盛《晉陽秋》《三國誌注》八﹞P。124太康四年春帝正月。﹝三月﹐齊王攸薨。﹞齊王攸﹐字大猷﹐文帝第二子。孝敬忠肅﹐淸和平允﹐親賢下士﹐仁惠好施。能屬文﹐善尺牘。初荀勗﹑馮○爲武帝親幸﹐攸惡勗之佞﹐勗懼攸或嗣立﹐必誅己﹐且攸甚得眾心﹐朝賢景附。會帝有疾﹐攸及皇太子入問疾﹐朝士皆屬目於攸﹐而不在太子。至是勗從容曰「陛下萬年後﹐太子不得立也。」帝曰「何故﹖」勗曰「百僚內外﹐皆歸附於齊王﹐太子安得立乎﹖陛下試詔王歸國﹐必舉朝謂之不可。若然﹐宜從親始﹐親莫若齊王。」帝從之﹐於是下詔﹐使攸之國。攸聞勗﹑○間己﹐憂忿不知所爲。入辭﹐出嘔血薨。帝哭之慟。馮○侍曰「齊王名過其實﹐而天下歸之。今字薨殞﹐陛下何哀之甚﹖」帝乃止。劉毅聞之﹐故終身稱疾焉。﹝孫盛《晉陽秋》《世說品藻第九》注﹞P。125﹝以魏舒爲司徒。﹞魏舒適主人妻產﹐俄聞車馬之聲﹐問曰「男女﹖」從者入反曰「男也。年十五以兵死。」又問﹕「寢者誰﹖」曰「魏公。」舒默然謝之。﹝孫盛《晉陽秋》《禦覽》361﹞P。125太康五年春帝正月。癸卯﹐二龍見武庫井中。帝觀之有喜色﹐百官將賀﹐劉毅以爲不祥﹐獨表曰「昔龍○夏庭﹐禍發周室﹐龍見鄭門﹐子產不賀。」孫楚上書曰「頃聞武庫井中有二龍﹐羣官俱謂之禎祥而稱賀﹐或有謂之非祥﹐無所賀。可謂楚旣失之﹐而齊未爲得也。夫龍或俯守鱗翼﹐潛於重淵﹐或仰攀云漢﹐遊於蒼昊。而今蟠於坎井﹐同伴於蛙蟆豈獨官庫之士﹐或有隱伏﹔廝役之賢﹐沒於行伍﹐故曰龍見光景﹐有所感帝邪﹖」﹝原注﹕以上亦見《占經》一百二十﹞帝答曰「朕徳政未修﹐未有以應受嘉祥。」遂不賀也。孫盛曰「龍水物也﹐何與於人﹖子產言之當矣。但非其所處﹐室爲妖災。夫龍以飛翔顯見爲瑞﹐今則潛伏幽處﹐非休祥也。含﹔惠帝二年﹐兩龍見蘭陵井中﹐本志以爲其後趙王幽死之象。武庫者﹐帝王威禦之器所寶藏也﹐屋宇邃密﹐非龍所處。是後七年﹐藩王相害。二十八年﹐果有二胡僭窺神器﹐二逆皆字曰龍﹐此之表異爲有徵矣。」﹝孫盛《晉陽秋》《晉書五行志》﹐後論亦見《玉海》183﹞P。126太康六年春帝正月。﹝劉毅卒。毅常奏中正之設﹐損政者八。﹞初﹐陳羣爲吏部尙書﹐制九格登用﹐皆由於中正﹐考之簿世﹐然後授任。﹝孫盛《晉陽秋》《禦覽》114﹑《玉海》50﹞﹝減百姓絹綿三分之一。﹞有司奏依舊編調房子﹑睢陽綿絹﹐武帝不許。﹝孫盛《晉陽秋》《禦覽》817﹐818﹞P。127太康七年春帝正月。甲寅朔﹐日有食之﹐乙卯又食。﹝原注﹕「又食」二字疑衍﹞詔曰「邦之不臧﹐實在朕躬。公卿大夫﹐極言其故。」太尉亮﹝原注﹕汝南王也﹞司徒舒﹑司空○上言曰「三朔之始﹐日有食之﹐伏陽節過而堅冰未消。謹案曰﹕日﹐君道也﹑父道也﹑夫道也﹑君子道也。陽勝陰﹐气之常。今陽﹐冰不消﹐陰气盛。陰盛者﹐臣擅君權也﹐孝道不修也﹐後宮過度也﹐小人在位也。」﹝孫盛《晉陽秋》《開元占經》九﹞P。127﹝四月﹐朱整卒。﹞朱整少有名行﹐官至中書監。魏禪晉﹐使整與中書令劉良共爲詔﹐世祖踐阼﹐權卽用之。﹝孫盛《晉陽秋》《禦覽》220﹞P。128﹝四月新廟乃成﹐十一月庚寅﹐梁又折。﹞孫盛論曰﹕於時後宮殿有孽火﹐又廟梁無故自折﹐先是帝多不豫﹐益惡之。明民帝崩﹐而王室頻亂﹐遂亡天下。﹝孫盛《晉陽秋》《宋志》二十﹞P。129太康末﹐陸機入洛﹐聞左思作《三都賦》。與弟書曰「此間有傖父﹐欲作水中三都賦。」吳以﹝原注﹕一作謂﹞中州﹝原注﹕一作「國」﹞人爲「傖」。﹝孫盛《晉陽秋》《世說注》四﹑《玉篇人部》﹞P。128﹝後機見思賦絕嘆伏。﹞孫盛曰﹕左思造張載問岷蜀事﹐交接亦疏。皇甫謐西州髙士﹐摯仲治宿儒知名﹐非思匹倫。劉淵林﹑衛伯輿並早終﹐皆不爲思賦序注也。凡諸注解皆思自爲﹐欲重其文﹐故假借名姓也。﹝孫盛《晉陽秋》《丹鉛總錄》十﹞P。129太熙元年春帝正月。﹝魏舒卒。舒子先亡。﹞魏舒子亡﹐詔曰「惟有一息﹐足堪負荷思﹐所以散其憂懷﹐給陽燧﹑四望車。﹝原注﹕一作「給賜道車四望」﹞使出入觀望﹐散其衷懷。「﹝孫盛《晉陽秋》《禦覽》715﹐《事類賦》注十六「車類」﹞P。130永熙元年﹝四月卽位攺元﹞。五月以楊駿錄朝政。馮翊太守孫楚謂曰「公以外戚居伊﹑霍之任﹐而不與宗室共參萬機﹐禍至無日矣。」駿不從。﹝孫盛《晉陽秋》《綱目》﹞P。130永平元年春帝正月。元康元年﹝三月誅楊駿﹐攺。﹞﹝六年﹐賈後殺衛瓘。﹞衛瓘字伯玉﹐淸貞有名理﹐少爲傅嘏所知。弱冠爲尙書郎﹐遂歷位內外﹐爲晉尙書令﹑司空﹑太保﹐惠帝初輔政﹐爲楚王瑋所害。﹝孫盛《晉陽秋》《三國誌注》二十一﹞P。131﹝以裴楷爲中書令﹐加侍中﹐與右僕射王戎並管機要。﹞楷與王戎俱加儀同三司。﹝孫盛《晉陽秋》《世說雅量第六》注﹞P。131元康二年春帝正月。元康三年春帝正月。﹝孫楚卒。﹞孫楚字子荊﹐驃騎將軍資之孫﹐南陽太守宏之子。鄕人王濟﹐豪俊公子也﹐爲本州大中正﹐訪問宏﹐求楚爲鄕裏品狀。濟曰「此人非鄕評所能名﹐吾自狀之曰﹕天才英特﹝一作「博」﹞﹐亮拔不羣。「楚位至討虜將軍﹑馮翊太守。楚者洵﹐潁川太守。洵子盛﹐字安國﹐給事中﹑祕書監。盛從父弟綽﹐字興公﹐廷尉正。楚及盛綽並有文藻﹐盛又善言名理﹐諸所論者﹐並傳於世。﹝孫盛《晉陽秋》《三國誌注》十四﹐《世說言語第二》注﹞P。131﹝楚爲著作時就白社中見董京載歸。﹞董威輦﹝原注﹕京字﹞潛遁去﹐不知所之﹐於其寢所得一石及竹子﹐並詩二首。﹝孫盛《晉陽秋》《禦覽》52﹐《事類賦》注七「石類」﹞P。132元康七年春帝正月。﹝傅咸卒。﹞司隸校尉傅咸﹐勁直正厲﹐果於從政﹐先後彈奏百僚﹐王戎多不見從。﹝孫盛《晉陽秋》《文選晉紀總論》注﹞P。133元康五年春帝正月。﹝王湛卒。﹞王深弟湛﹐字處衝﹐汝南太守。湛子承﹐字安期﹐東海內史。承子述﹐字懷祖﹐尙書令﹑衛將軍。述子坦之﹐字叔度﹐北中郎將﹐徐﹑兗二州刺史。王昶子中湛最有徳譽﹐而承亦自爲名士﹐述及坦之並顯重於世﹐爲時盛門云。﹝孫盛《晉陽秋》《三國誌注》三十七﹞P。133元康六年春帝正月。﹝吳令謝洵表爲孫氏置守冢人。﹞謝洵﹐河東人﹐終於吳令。﹝孫盛《晉陽秋》《文選》卷38《張士然爲吳令謝洵求爲諸孫置守冢人表》注﹞P。133張悛﹐吳國人也﹐爲太子庶子。元康中﹐吳令謝洵表爲孫氏置守冢人﹐悛爲文﹐詔從之。﹝孫盛《晉陽秋》《文選》卷38《張士然爲吳令謝洵求爲諸孫置守冢人表》注﹞P。134﹝周處及齊萬年戰﹐敗死之。﹞處輕果薄行﹐州郡所棄。處仕晉爲禦史中丞﹐多所彈糾。氐人齊萬年反﹐乃令處拒萬年。伏波將軍秀欲表處母老﹐處曰「忠孝之道﹐何當得兩全﹗」乃進戰﹐斬首萬計﹐弦絕矢盡。左右勸退﹐處曰「此是吾授命之日﹗」遂戰而歿。﹝孫盛《晉陽秋》《世說自新第十五》注﹞P。135﹝以王戎爲司徒﹐無所匡救﹐是說成王衍尙淸談。﹞衍字夷甫﹐能言。於意有所不安者﹐輒更易之﹐時號「口中雌黃」。﹝孫盛《晉陽秋》《文選廣絕交論》注﹞P。135﹝胡毋彥國與王澄﹑王惇﹑庾敳爲衍所暱﹐號四友。﹞王澄有通朗稱﹐而輕薄無行。兄夷甫有盛名﹐時人許以人倫譾識。常爲天下士目曰「阿平澄第一﹐子嵩庾敳第二﹐處仲惇第三。」庾敳以澄﹑惇莫己若也。及澄喪﹑惇敗﹐庾敳世譽如初。﹝孫盛《晉陽秋》《世說品藻第九》注﹞P。135皆以放任爲達﹐輔之嘗酣飲﹐子謙之厲聲呼曰嬉檠騫昀希壞夢案ㄖ羧胍Ｑ騫憂腫庸狻﹟骱瘟伎妒浪敵掠鋝埂紛ⅲP。135元康八年春帝正月。﹝關中氐反﹐諸將敗退﹐乃遣革命觀討之。﹞振威盧播﹐伐萬年。﹝孫盛《晉陽秋》《文選關中詩》注﹞P。136元康九年春帝正月。﹝孟觀獲齊萬年。﹞孟觀爲振威將軍﹐擊氐﹑羌於中亭﹐大破之。﹝孫盛《晉陽秋》《文選關中詩》注﹞P。136永康元年春帝正月。﹝廢賈後﹑殺張華。裴○﹑賈謐﹐黨與皆伏誅。﹞潘嶽字安仁﹐滎陽人﹐夙以才穎發名。善屬文﹐淸綺絕世﹐蔡邕未能過也。仕至黃門侍郎﹐爲孫秀所害。﹝孫盛《晉陽秋》《世說注》三﹞歐陽建﹐字堅石。渤海人﹐有才藻。時人爲之語曰「渤海赫赫﹐歐陽堅石。」初﹐爲馮翊太守﹐趙王倫爲徵西將軍﹐孫秀爲腹心﹐撓亂關中﹐建每匡正﹐由是有隙。﹝孫盛《晉陽秋》《世說仇隙第三六》注﹞P。137永寧元年。﹝四月攺元誅倫﹞正月乙丑﹐趙王倫篡位﹐樂廣與滿奮﹑崔隨進璽綬。﹝孫盛《晉陽秋》《世說品藻第九》注﹞P。137﹝三月齊王○起兵討倫﹐四月攻孫秀於中書省﹐斬之。﹞孫秀爲趙王倫侍郎﹐劉弘爲瑯邪內侍﹐廉秀於倫﹐遂爲所信。弘謂人曰「孫秀校才﹐其志難滿。」﹝《書抄》﹞P。137倫篡位﹐秀爲中書令﹐事皆決於秀﹐爲齊王所誅。﹝孫盛《晉陽秋》《世說賢媛第十九》注﹞P。1386月齊王○輔政﹐士以牛酒郊勞。平原王幹獨○百錢於懷﹐賀之。﹝孫盛《晉陽秋》《禦覽》151﹞平原王幹﹐陰雨則乘犢車而入乘露車。或問其故﹐曰「露者﹐宜內也。」﹝《禦覽》775﹞P。139﹝復封常山王○爲長沙王。﹞荀邃字道元﹐少喜談論﹐解音樂﹐後進諸賢莫逮。驃騎將軍長沙王以爲參軍。﹝孫盛《晉陽秋》《書抄》﹞太安元年。﹝十二月殺○攺元﹞夏四月﹐彗星晝見﹐不行其占也。﹝孫盛《晉陽秋》《占經》89﹞P。139太安二年春帝正月。﹝六月劉弘討張昌﹐敗績。﹞以劉弘顧望﹐除名爲民。﹝孫盛《晉陽秋》《文選爲範尙書讓吏部封侯表》注﹞P。139﹝弘以長史陶侃爲大都護﹐據晉陽。七月遣侃討張昌﹐大肆破之。﹞侃父丹﹐娶新淦湛氏女生侃。湛虔恭有智算﹐以陶氏貧賤﹐紡織以資給侃﹐交結勝己。侃少爲尋陽吏﹐鄱陽孝廉範逵嘗過侃宿﹐使會雪。侃家無艸﹐湛撤所臥薦銼給﹐陰截髮﹐賣以供調。逵聞之嘆息。逵去﹐侃追送之。逵曰「豈欲仕乎﹖」侃曰「有仕郡意。」逵曰「當相談致。」過廬江﹐向太守張夔稱稱之﹐召補吏。舉孝廉﹐除郎中。時豫州顧榮或責羊﹝日卓﹞曰「君柰何與小人他同輿﹖」﹝日卓﹞曰「此寒俊也。」﹝孫盛《晉陽秋》《世說賢媛第十九》注﹞P。140﹝○與穎舉並反﹐十月﹐○大破之。穎殺陸機。﹞機入晉仕著作郎﹐至平原內史。﹝孫盛《晉陽秋》《世說注》三﹞﹝據余嘉錫﹐此條爲《陸機別傳》文字﹐非《晉陽秋》﹞P。141﹝○討長方﹐不克。十一月﹐穎逼京師﹐驃騎主簿祖逖啟○﹐使劉沈討○﹐○從之。﹞祖逖字士雅。好俠。每之田舍﹐輒稱兄命﹐散谷帛以贈貧者。﹝孫盛《晉陽秋》《禦覽》473﹞P。141逖與司空劉琨俱以雄豪著名﹐年二十四﹐與琨同辟司州主簿。情好綢繆﹐共被而寢。中夜﹐聞雞鳴俱起﹐曰「此非惡聲也」。每語世事則中宵起坐﹐相謂曰「若四海鼎沸﹐豪傑共起﹐吾與足下相避中原耳。」﹝孫盛《晉陽秋》《世說賞譽第八》注﹞P。142永興元年。﹝正月樂廣卒。﹞成都王之起兵﹐長沙王猜廣。廣曰「寧以一女而易五男﹖」﹝原注﹕廣女爲成都王妃﹞○猶疑之﹐遂以憂卒。﹝孫盛《晉陽秋》《世說言語第二》注﹞P。142﹝旣殺○﹐二月廢太子覃。三月。﹞河間王○表拜成都王穎爲皇太弟。﹝孫盛《晉陽秋》《禦覽》149﹞P。1427月﹐司空王戎﹑髙密王簡﹑平昌公模等以大駕北徵。﹝孫盛《晉陽秋》《禦覽》149﹞P。143十二月廢皇太弟穎﹐立豫章王熾爲皇太弟。﹝孫盛《晉陽秋》《禦覽》149﹞P。143惠帝詔曰「天禍晉祚﹐冢嗣莫繼﹐鸞軫弗禦﹐禁軍莫衛。」﹝孫盛《晉陽秋》《書抄》﹞P。143﹝以劉弘領荊州以鎭南土。﹞劉弘字叔和﹐熙之弟也。宏與晉世祖同年﹐居同裏﹐以舊恩屢登顯位。自靖至弘﹐世不曠名﹐而有政事才。晉西朝之末﹐弘爲車騎大將軍開府﹐荊州刺史﹑假節都督荊﹑交﹑廣州諸軍事﹐封新城郡公。其在江﹑漢﹐值王室多難﹐得專命一方﹐盡其器能。推誠羣下﹐厲以公義。簡刑獄﹐務農桑﹐每有興廢﹐手書郡國﹐丁寧款密﹐故莫不感悅﹐顚倒奔赴。咸曰「得劉公一紙書﹐賢於十部從事也。」﹝原注﹕以上八句亦見《類聚》《禦覽》595﹞使帝在長安﹐命弘得選用宰守﹐徵士武陵。伍朝髙尙其事﹐牙門將皮初有勛江漢﹐弘上朝爲零陵太守﹐初爲襄陽太守。詔書以襄陽顯郡﹐處資名輕淺﹐以弘婿夏侯陟爲襄陽。弘曰「夫統天下者當與天下同心﹐治一國者當與一國推實。吾統荊州十郡﹐安得十女婿﹐然後爲治哉﹗」乃表﹕「陟姻親﹐舊制不得相監臨事﹐初勛宜見酬。」報聽之。眾並服其公當。廣漢太守辛冉以天子蒙塵﹐四方云擾﹐進從橫計於弘﹐弘怒斬之﹐使人莫不稱善。﹝孫盛《晉陽秋》《三國誌注》十五﹞P。143永興二年春帝正月。﹝六月﹐王戎薨。﹞戎多殖財賄﹐常若不足。或謂戎故以此自晦也。戴逵論之曰「王戎晦默於危亂之際﹐獲免憂禍﹐旣明且哲﹐於是在矣。」或曰「大臣用心﹐豈其然乎﹖」逵曰「遠有險易﹐時有昏明﹐如子之言﹐則蘧瑗﹑季札之徒﹐皆負責矣。自古而觀﹐豈一王戎也哉﹖」﹝孫盛《晉陽秋》《世說儉嗇第二十九》注﹞P。145﹝七月﹐越與範陽王虓發兵﹐將西迎大駕。畱睿以東平﹐監徐州﹐守下邳。睿請王導爲司馬。﹞王導接誘應會﹐少有牾者。𨿽疏交常賓﹐一見多輸寫款誠。自謂爲導所遇﹐同之舊暱。﹝孫盛《晉陽秋》《世說政事第三》注﹞P。145﹝越承制﹐以劉喬爲冀州﹐使虓領豫州﹐喬拒之。﹞劉喬有贊世志力﹐惠帝末爲豫州刺史。喬冑胤丕顯﹐貴盛至今。﹝孫盛《晉陽秋》《三國誌注》二十一﹞P。146﹝四月﹐越奉帝東還﹐六月至洛﹐八月以越爲太傅。﹞庾敳爲太傅從事中郎。﹝孫盛《晉陽秋》《世說賞譽第八》注﹞P。146﹝越以敳名重﹐辟之。﹞敳頹然淵放﹐莫有動其聽者。﹝孫盛《晉陽秋》《世說賞譽第八》注﹞P。146﹝十月﹐範陽王虓薨﹐長史劉輿誅穎。﹞劉輿字慶孫﹐中山人﹐有豪俠才算﹐善交結。爲範陽王虓所暱﹐虓薨﹐太傅召之﹐大相委仗﹐用爲長史。﹝孫盛《晉陽秋》《世說雅量第六》注﹞P。146太傅將召劉輿﹐或曰「輿猶膩也﹐近將污人。」太傅疑而禦之。輿乃密視天下兵簿諸屯戍及倉庫處所﹐人谷多少牛馬器械﹐水陸地形﹐皆默識之。是時軍國多事﹐每會議事﹐自潘滔以下皆不知所對。劉輿便屈指籌畫計﹐所發兵杖處所﹐糧廩運轉﹐事無疑滯。於是太傅遂委杖之。﹝孫盛《晉陽秋》《世說雅量第六》注﹞P。146﹝十一月﹐帝中毒崩。﹞惠帝崩﹐由食餅也。﹝孫盛《晉陽秋》《禦覽》860﹞P。147懷帝永嘉元年春帝正月。﹝七月﹐瑯邪王睿爲安東將軍﹐都督揚州。﹞祖逖爲汝南太守﹐值京師傾覆﹐率流民數百家南渡﹐行達泗口﹐安東拔爲徐州刺史。﹝孫盛《晉陽秋》《世說賞譽第八》P。147﹞﹝睿用王導計﹐始鎭建業﹐以周○﹑劉超等爲掾屬。﹞劉超字世瑜﹐瑯邪人﹐漢城陽景王六世孫。封臨沂慈鄕侯﹐遂家焉。父徵爲瑯邪國上將軍。超爲縣小吏﹐稍遷記室掾﹑安東舍人。忠淸愼密﹐爲中組所拔。自以職在中書﹐絕不與人交關書疏﹐閉門不通賓客﹐家無儋石之儲。﹝孫盛《晉陽秋》《世說政事第三》注﹞P。148永嘉二年春帝正月。﹝王彌寇洛陽﹐王衍敗之。﹞夷甫善施捨﹐父時有假貸者﹐皆與焚券﹐未嘗謀貸利之事。﹝孫盛《晉陽秋》《世說規箴第十》注﹞P。148﹝以王衍爲太尉。﹞太尉王夷甫言選者﹐以弟澄爲荊州刺史﹐從弟惇爲靑州刺史。澄﹑惇俱詣太尉辭。太尉謂曰「今王室將卑﹐生物使弟等居齊﹑楚之地﹐外可以建霸業﹐內足以匡帝室﹐所望於二弟也。﹝孫盛《晉陽秋》《世說簡傲第二四》注﹞P。149永嘉四年春帝正月。澄至鎭﹐日夜縱酒﹐不以寇戎爲懷。郭舒爲荊州別駕﹐諫刺史王澄宜撫養文武﹐簡練士卒﹐以備不虞﹐不可輕佻。﹝孫盛《晉陽秋》《書抄》﹞P。149﹝周○斬錢璯睿以○爲吳興太守。﹞吳興錢璯亂。﹝孫盛《晉陽秋》《玉篇》「玉部」﹞P。149﹝六月劉淵死﹐聰代之。﹞聰一名載﹐字玄明﹐屠各人﹐父淵因亂起兵﹐死聰嗣業。﹝孫盛《晉陽秋》《世說假譎第二七》注﹞P。149﹝五月﹐石寇汲郡。﹞司﹑冀﹑靑﹑雍蝗﹐茅艸皆盡。石勒與蝗競取民禾﹐百姓謂之「胡蝗」。﹝孫盛《晉陽秋》《類聚》100﹞P。150永嘉五年春帝正月。太傅東海王越之東奔也﹐石勒追之。焚屍於寧平﹐數十萬斂受受害。樂縱騎圍射﹐屍積如山﹐王夷甫死焉。﹝原注﹕余謂﹕俊者所以智勝羣情﹐辯者所以文身祛惑。夷甫𨿽體荷雋令﹐口擅雌黃﹐侮辱君親﹐獲罪羯樂。史官方之舉正﹐諒爲褒矣。《水經注》12﹞P。150夷甫將爲石勒所殺﹐謂人曰「吾等若不祖尙浮虛﹐不至於此。」﹝孫盛《晉陽秋》《世說輕詆第二六》注﹞P。151王夷甫論曰「夫芝蘭之不與茨棘俱植﹐鸞鳳之不與梟鴞同棲﹐天理固然﹐易在曉晤。」﹝孫盛《晉陽秋》《文選辯命論》注﹞P。151庾敳字字嵩﹐潁川人﹐侍中峻第三子。恢廓有度量﹐自謂是老莊左徒。曰「昔未讀此書﹐意嘗謂至理如此。今見之﹐正與人意暗同。」仕至豫州長史。﹝原注﹕時越領豫州﹞爲石勒所害。先是敳見王室多難﹐知終嬰其禍﹐乃作《意賦》以寄懷。﹝孫盛《晉陽秋》《世說文學第四》﹞P。152﹝越之出也﹐使河南尹潘滔居守。﹞滔字陽仲﹐滎陽人﹐太常尼之從子也。有文學才識﹐永嘉末爲河南尹﹐遇害。﹝孫盛《晉陽秋》《世說識鑑第七》注﹞P。1536月劉曜入於京都﹐六宮幽辱。﹝孫盛《晉陽秋》《文選晉紀總論》注。懷帝陷於平陽。﹝孫盛《晉陽秋》《禦覽》588﹞P。153﹝七月六曜入長安。﹞徵西將軍南陽王模出降﹐斬之。以模妃劉氏賜胡張平爲妻。﹝孫盛《晉陽秋《文選晉紀總論》注﹞P。153永嘉六年春帝正月。劉淵加帝開府儀同三司﹑會稽郡公。引帝入宴。謂帝曰「卿爲豫章王時﹐朕與王武子俱造卿。武子稱朕於卿﹐卿言聞名久矣。卿以所作樂府文示朕曰﹕『劉君﹐聞君善詞賦﹐試爲看也。』朕與武子俱爲盛徳頌卿﹐稱善者久之。又引朕射於皇堂﹐朕得十二籌﹐卿與武子得九籌。卿又贈朕柘弓﹑銀硯﹐卿頗憶否﹖」帝曰「臣安敢忘之﹐恨爾日不得早識龍顏。」聰曰「卿家骨肉何相殘之甚﹖」帝曰「此殆非人事﹐皇天意也。大漢將興﹐應干受歷﹐故爲陛下自相驅耳。且臣家若能奉武皇帝之業﹐九族惇睦﹐陛下何由得之﹖」聰甚有喜色。﹝孫盛《晉陽秋》《禦覽》588﹞P。153﹝王惇殺其兄澄。﹞澄爲荊州﹐羣賊並起﹐乃奔豫章。﹝原注﹕使惇方討杜○﹐屯豫章。﹞而恃其宿名﹐猶陵侮惇﹐惇使勇士路戎等搤而殺之。﹝孫盛《晉陽秋》《世說方正第二》注﹞P。154﹝永嘉七年正月﹐帝遇弒﹐崩。﹞荀崧常謂人曰「懷帝天姿淸劭﹐少有聲名。若遭承平之世﹐足爲守文之佳主。而繼惠帝擾亂之後﹐東海專政﹐祿去王室﹐無幽﹑厲之釁﹐而有犬戎之禍﹐悲夫﹗」﹝孫盛《晉陽秋》《禦覽》98﹞湣帝建興元年﹝四月奉懷凶聞﹐卽位攺元﹞﹝睿以祖逖爲豫州刺史。﹞逖性統濟﹐不拘小節。又賓從多是桀黠勇士﹐逖待之如子弟。永嘉中﹐流民以萬數﹐揚土大饑﹐賓客攻剽。逖則用戶全衛。譚者以此少之﹐故久不得調。﹝孫盛《晉陽秋》《世說任誕第二三》注﹞P。155逖旣有豪才﹐常慷慨以中原爲己任﹐乃說中宗雪復神州之計﹐拜爲奮威將軍﹝四字依《書抄》補﹞﹑豫州此時。使自招募。逖歲率部曲百餘家﹐北渡江﹐誓曰「祖逖若不能淸中原而復濟此者﹐有如大江﹗」﹝孫盛《晉陽秋》《世說賞譽第八》注﹞P。155建興二年春﹐帝正月。﹝石勒復奉表於王浚。﹞石勒僞事王浚﹐浚遺勒麈尾。勒爲不執﹐置之於壁﹐朝拜之﹐云「見王公所賜如見公也。」﹝孫盛《晉陽秋》《禦覽》703﹐《書抄》﹞P。156建興三年春帝正月。建興四年春帝正月。卷三元帝建武元年﹝建興五年三月稱晉王﹐攺元﹞﹝正月庚子。﹞虹長﹝原注﹕「長」當作「霓」﹞彌天﹐﹝孫盛《晉陽秋》《禦覽》14﹐原作建武元年﹐《晉書》同下節皆作建興五年﹞三日並出﹝此鞠亦見《禦覽》4﹞觀臺令史諫章曰「天下其三分乎﹖巫咸曰『三日並見於房心下﹐不出一年﹐天下治﹐有磔地爲三州者。』」﹝孫盛《晉陽秋》《開元占經》6﹐原作建武元年。﹞P。157﹝七月大旱。﹞司﹑冀﹑靑﹑雍蝗﹐茅艸皆盡。石勒與蝗競取民禾﹐百姓謂之「胡蝗」。﹝孫盛《晉陽秋》《類聚》100。安﹕《類聚》引作懷帝永嘉四年﹐《晉書》作建興五年﹐故又附此以俟考﹞P。157太興元年。﹝三月奉湣凶聞﹐卽位攺元﹞太興二年春帝正月。﹝修復山陵。﹞衡陽歐純者﹐臣有巧思。造朱木室﹐作一婦人居其中。人扣其戶﹐婦人開戶而出﹐當戶再拜﹐還入戶內﹐閉戶。又作鼠市於中﹐四方丈餘﹐開有四門﹐門中有一木人。縱四五鼠於中﹐欲出門﹐木人輒以椎椎之。﹝原注﹕一作輒推木掩之。﹞門門如此﹐鼠不得出。﹝此節亦出見《類聚》95及《白帖》﹞又作指南車及木奴﹐令舂穀作米。中宗聞其巧﹐詔補尙方左校。﹝孫盛《晉陽秋》《禦覽》752﹞﹝周訪斬杜曾。﹞王惇許周訪荊州﹐又授梁州。訪怒﹐惇書曰之。遺以玉碗﹐訪投碗於地。﹝孫盛《晉陽秋》《禦覽》760﹞P。158太興三年春帝正月。﹝乙卯詔曰「吾𨿽上繼世組﹐然於湣﹑懷皇勱員泵娉瞥肌﹦耮秈恚磺字歹茫鈑興拘惺攏誶橰癲話玻梢覽窀Α﹗比閡椴煌﹗乘鍤⒃嘩s「《陽秋傳》﹝指《公羊》﹞云﹕臣﹑子一例也。𨿽繼君位﹐不以後尊降廢前敬。昔魯僖上嗣莊公﹐以友於長幼而升之爲逆。準之古義﹐明詔是也。﹝孫盛《晉陽秋》《宋書禮志三》P。159﹝閏月以周顗爲尙書僕射。﹞顗字伯仁﹐有風流才气﹐少知名﹐兼美姿容﹐終日正體嶷然﹐𨿽一時儕輩皆無敢蝶﹝虫攺女﹞近。辟爲太尉參軍。汝南賁泰﹐淵通淸操之士﹐嘗嘆曰「汝﹑潁故多賢士﹐自頃陵遲﹐雅道殆衰。今復見周伯仁。伯仁將祛舊風﹐淸我邦族矣。」舉寒素﹐累遷尙書僕射。﹝孫盛《晉陽秋》《世說言語第二賞譽第八》注﹐《書抄》﹞P。159初﹐顗以雅望獲海內盛名﹐後屢以酒失。庾亮曰「周侯末年﹐可謂鳳徳之衰也。」﹝孫盛《晉陽秋》《世說任誕第二三》注﹞P。160﹝七月﹐後趙兵退走﹐祖逖進屯雍丘。﹞逖攻城略地﹐招懷義士﹐屢摧石虎﹐虎不敢復窺河南。石勒爲逖母墓置守吏。劉琨與親舊言曰「吾枕戈腮腺旦﹐志梟逆虜﹐常恐祖生先吾著鞭耳。」﹝孫盛《晉陽秋》《世說賞譽第八》注﹞P。160﹝十二月﹐以譙王丞爲湘州刺史。﹞司馬丞字符敬﹐譙王遜子也。爲中宗相州刺史﹐路過武昌﹐王惇與燕會﹐酒酣謂丞曰「大王篤實佳士﹐非將禦之才。」對曰「焉知鉛刀不能一割乎﹖」﹝孫盛《晉陽秋》《世說仇隙第三六》注﹞P。160太興四年春帝正月。祖逖聞王﹑劉構隙﹐知大功不遂﹐發病。九月﹐會其不必﹐卒。先有妖星見豫州分。逖曰「此必爲我也﹐天未欲滅寇故耳。」贈車騎將軍。﹝孫盛《晉陽秋》《世說賞譽第八》注﹞P。161永昌元年春帝正月。﹝王惇起兵。初﹐惇與朝廷乖離﹐錄有時望者。﹞謝鯤字幼輿﹐陳郡人。父衡晉碩儒。鯤性通簡﹐好《老》《易》﹐善音樂﹐以琴書爲業。避亂江東﹐爲豫章太守﹐王惇引爲長史。﹝孫盛《晉陽秋》《世說文學第四》注﹞P。161惇將謀逆﹐召﹝譙王﹞丞爲軍司馬。丞嘆曰「吾其死矣﹐地荒民解﹐勢孤援絕。赴君難﹐忠也﹔死王事﹐義也。死忠與義﹐又何求焉﹗」乃馳檄諸郡﹐丞赴義。﹝孫盛《晉陽秋》《世說仇隙第三六》注﹞P。162﹝沈充應惇﹐使周顗﹑周筵等討之。﹞王惇旣下﹐六軍敗績。顗長史郝嘏及左右文武勸顗避難﹐顗曰「吾備位大臣﹐朝廷傾撓﹐豈可艸間求活﹐投身胡虜邪﹖」乃使朝士詣惇。惇曰「近日戰有餘力不﹖」對曰「恨力不足﹐豈有餘力邪﹖」﹝孫盛《晉陽秋》《世說方正第五》注﹞P。162顗爲王惇所害。﹝孫盛《晉陽秋》《世說方正第五》注﹞P。163周顗旣遇害﹐王彬哭之甚哀。惇怒曰「周伯仁凡人﹐遇汝﹐何爲如此﹖」彬曰「伯仁長者﹐君之親友﹐在朝𨿽無謇諤﹐亦無所阿黨。且加之極刑﹐何痛如之。」左右見惇甚怒﹐竊勸跪謝﹐彬曰「腳痛不能跪拜。」惇復曰「腳痛孰與頸痛﹖」咸爲失色。﹝孫盛《晉陽秋》《禦覽》372惇將還武昌﹐謝鯤勸惇朝天子﹐不從。鯤隨王惇下﹐入朝見太子於東宮﹐語及夕。太子從容聞鯤曰「論者以君方庾亮﹐自謂孰愈﹖」對曰「宗廟之美﹑百官之富﹐臣不如亮﹔縱意丘壑﹐自謂過之。」《世說品藻第九》注﹞P。163﹝沈充陷吳國﹐張茂遇害。﹞孔敬康﹑丁世康﹑張偉康俱著名﹐時謂會稽三康。偉康名茂﹐常夢得大象。以問萬雅﹐雅曰「君當爲大郡﹐而不善也。象﹐大獸也﹐取其音狩﹐故爲大郡。然象以齒喪身。」後爲吳郡﹐果爲沈充所殺。﹝孫盛《晉陽秋》《世說品藻第九》注﹞P。164﹝惇陷湘州﹐譙王丞死之。﹞惇遣從母弟魏○攻丞。王○使賊迎之﹐薨於車。惇旣滅﹐追贈驃騎﹐謚曰湣王。﹝孫盛《晉陽秋》《世說仇隙第三六》注﹞P。165中宗性簡儉衝素﹐有司嘗奏﹐舊太極殿廣室施絳帳。元帝曰「《漢文集》上書『皂囊爲帷』。」遂令﹕冬可靑布﹐夏可靑練帷帳。﹝孫盛《晉陽秋》《書抄》﹞P。165昔秦始皇時﹐望气者云﹕五百年後﹐東南金陵之地有天子气。於是始皇東遊以厭之﹐攺金陵曰秣陵﹐塹北山以絕其勢。今建康卽秣陵﹐西北界所塹﹐卽建康南淮也。﹝原注﹕一作始皇於方山掘流西入江﹐亦曰淮﹐今在潤州江寧縣﹐土俗亦號曰秦淮。以上依《類聚》10﹑《禦覽》61﹑及《初學記》6補﹞吳人以爲﹕孫權﹐帝之表也。盛案﹕始皇遊歲至權僭號四百三十七年﹐考之年數旣不合﹐校之基守又非倫﹐豈應帝王之符而見兆於上代乎﹖有晉金行﹐奄君四海﹐金陵之祥﹐其在斯斯乎﹗且秦政東遊﹐至是五百二十六年﹐所謂五百年之後﹐當有王者也﹐眞人之應在於此矣。﹝原注﹕二句依《本紀》補﹞咸寧初﹐風吹大社樹折﹐社中有靑气。占者以爲東莞有帝者之祥。由是徙封東莞王於瑯邪﹐卽武王也。及吳之亡﹐王○實先至建鄴。而皓之降款﹐遠歸璽於瑯邪。天意人事﹐又符中興之兆。﹝原注﹕上十二句依《本紀》補﹞又孫皓將亡﹐吳郡臨蕪湖﹐一應艸木自除。於湖邊得石函﹐中有小石﹐靑白色﹐長四尺﹐廣二寸餘﹐上有「白帝」字。使人莫察其祥﹐意者豈中宗興五湖之徵﹝原注﹕《水經注》40引作「元皇中興之符徵﹐五湖之石瑞」﹞歟﹖太康三年﹐建業有寇﹐余姚人任振以《周易》筮之曰「寇已滅矣﹐後三十八年揚州當有天子。」又太安中童謠曰「五馬浮渡江﹐一馬化爲龍。」永嘉大亂﹐王室淪覆﹐惟瑯邪﹑西陽﹑汝南﹑南頓﹑彭城五王獲濟﹐至是中宗登祚。﹝原注﹕此節亦見《類聚》13﹞先是歲鎭熒惑﹐太白四星聚牛女之間。﹝原注﹕此亦見《類聚》10﹞識者以爲吳越之地當興王者。﹝原注﹕二句依《本紀》補﹞五鐸又見於晉陵﹐冥數玄感﹐若合符契焉。﹝原注﹕此亦見《類聚》十三﹞又初﹐元石圖有『牛繼馬后「﹐故宣帝深忌牛氏﹐遂爲二榼共一口以貯酒﹐帝先飲佳者﹐以毒者鴆其將牛金。而恭王妃夏侯氏竟通小吏牛欽﹐而生元帝﹐亦有符云。﹝孫盛《晉陽秋》《禦覽》98﹞P。166明帝明帝文武鑑斷﹝原注﹕此句亦見《書抄》﹞初在東宮﹐經理賢士﹐暱近明徳﹐﹑自王導﹑庾亮﹑溫嶠﹑桓彜﹑阮放皆見親待﹐分好綢繆。雅好辭章談論﹐辯明理義﹐與二三君子並著詩論﹐粲然可觀。於時東宮號爲多士。﹝孫盛《晉陽秋》《禦覽》98﹞P。167太寧元年。﹝轉溫嶠爲中書令。﹞溫嶠上疏曰「臣才短學淺﹐文義不通﹐中書之職﹐酬對無方。斟酌重輕﹐豈惟文疏而已﹐自非望士良才﹐何可妄居斯任﹗」累辭而止。﹝孫盛《晉陽秋》《禦覽》220﹞P。168﹝六月﹐惇內向。﹞王惇將至﹐溫嶠燒朱雀橋以阻其兵。﹝孫盛《晉陽秋》《世說捷悟第十一》注﹞P。168﹝遣段秀等波水掩其不備﹐大破之。惇憤惋而死。﹞惇少稱髙率﹐通朗有鑑裁。﹝孫盛《晉陽秋》《世說豪爽第十三》注﹞P。169﹝劉遐又破沈充﹐應奔荊州﹐王舒沈之於江。﹞王應字安期﹐含子也。惇無子﹐養爲嗣。以爲武衛將軍﹐用爲副貳﹐伏誅。﹝孫盛《晉陽秋》《世說識鑑第七》注﹞P。169﹝周光斬錢鳳﹐自贖。﹞鳳字世儀﹐吳嘉興尉子也。姦慝好利﹐爲惇鎧曹參軍﹐知惇有不臣心﹐因進說﹐後惇敗見誅。﹝孫盛《晉陽秋》《世說假譎第二七》注﹞P。169﹝吳儒殺沈充﹐黨平。﹞沈充字士居﹐吳興人﹐少好兵﹐諂事王惇。惇克京邑﹐以充爲車騎將軍﹐領吳國內史。惇死充將吳儒斬首於京都。﹝孫盛《晉陽秋》《世說規箴第十》注﹞P。169劉超以討以惇有功﹐封令陽伯﹐爲義興太守而受拜。及還朝﹐莫有知者﹐其愼默如此。﹝孫盛《晉陽秋》《世說》注二﹞P。170太寧三年春帝正月。王惇旣平﹐思求民瘼﹐詔尙書令﹑僕射﹑尙書曰「吾饑於餐直言﹐渴於求亮﹐正想諸君達吾此懷矣。予違汝弼﹐堯舜之相君臣。吾𨿽暗度﹝原注﹕《晉書紀》作「吾𨿽虛暗﹐庶」﹞不距逆耳之談。稷﹑奇之任﹐諸君居之矣﹐望共勗之。「﹝《禦覽》98﹞﹝五月﹐以陶侃都督荊﹑湘等州軍事﹐復鎭荊州。﹞侃練核庶事﹐勤務稼穡﹐𨿽戎陳武士皆勸厲之。有奉饋者皆問其所由來﹐若力役所致﹐歡喜慰賜﹔若他所得則呵辱還之。是以軍民勤於農稼﹐家給人足。性纖密好問﹐頗類趙廣漢。嘗課營種柳﹐都尉夏施盜拔武昌郡西門所種。侃後自出﹐駐車施門﹐問﹕「此是武昌西門柳﹐何以盜之﹖」施惶怖首伏﹐三軍稱其明察。侃勤而整﹐自彊不息。又好督勸於人﹐常云「民生在勤﹐大禹聖人﹐猶惜寸陰。至於凡俗﹐當惜分陰。豈可遊逸﹐生無益於時﹐死無聞於後﹐是自棄也。又老莊浮華﹐非先王之法言﹐而不敢行。君子方正其衣冠﹐攝以威儀﹐何以亂頭養望﹐自謂宏達邪﹖」﹝孫盛《晉陽秋》《世說政事第三》注﹞P。171﹝閏七月﹐以左僕射荀崧爲光祿大夫﹐錄尙書事。﹞荀崧少有志操﹐雅好文學﹐孝義和愛。在朝恪勤﹐位至右光祿大夫﹐開府儀同三司。﹝孫盛《晉陽秋》《三國誌注》10﹞P。172﹝以尙書鄧攸爲左僕射。﹞攸字保道﹐平陽襄陵人。七歲喪父母及祖父母。持重九年﹐性淸愼平簡。﹝孫盛《晉陽秋》《世說徳行第一》注﹞P。172成帝咸和元年。﹝四月鄧攸卒。﹞鄧攸旣棄子﹐遂無繼嗣﹐爲有識者傷惜。﹝孫盛《晉陽秋》《世說賞譽第八》注﹞P。173﹝阮孚求爲廣州。﹞阮孚字遙集﹐陳畱人﹐咸第二子也。少有智調而無雋異﹐累遷侍中﹑吏部尙書﹑廣州刺史。﹝孫盛《晉陽秋》《世說雅量第六》注﹞P。173咸和二年春帝正月。是時成帝在𦇤褓﹐太后臨朝。中書令庾亮以元舅輔政﹐欲以風軌格政﹐繩禦四海。而蘇峻擁兵近甸﹐爲逋逃藪。亮圖召峻﹐王導﹑卞○皆不欲。亮曰「蘇峻豺狼﹐終爲禍亂。晁錯所謂『削亦反﹐不削亦反』。「遂下優詔﹐以大司農徵之。峻怒曰「庾亮欲誘殺我也。」﹝孫盛《晉陽秋》《世說假譎第二七》注﹞P。173十一月﹐蘇峻作逆。﹝孫盛《晉陽秋》《世說》注四﹞P。174十二月﹐詔庾亮都徵討。﹝孫盛《晉陽秋》《世說》注四﹞P。174咸和三年春帝正月。峻率眾二萬﹐濟自橫江﹐至於蔣山﹐王師敗績。﹝孫盛《晉陽秋》《世說方正第三》注﹞P。174亮又與戰於建陽門外﹐王師敗績。亮於陳攜二弟奔溫嶠。﹝孫盛《晉陽秋》《世說雅量第六》注﹞P。174遂克京邑。﹝孫盛《晉陽秋》《世說假譎第二七》注﹞P。174平南溫嶠聞亂﹐號泣登舟。遣參軍王愆期﹐推徵西陶侃爲盟主﹐俱赴京師。時亮敗績奔嶠﹐人皆尢而少之。嶠愈相崇重﹐分兵以醅給之。﹝孫盛《晉陽秋》《世說假譎第二七》注﹞P。1755月﹐蘇峻自姑孰至於石頭﹐逼遷天子。峻以倉屋爲宮﹐使人守衛。﹝孫盛《晉陽秋》《世說容止》注﹞P。175﹝九年﹐攻峻於石頭﹐斬之。任讓立峻弟逸﹐閉城自守。﹞任讓﹐安樂人。諸任之後﹐隨蘇峻作亂。﹝孫盛《晉陽秋》《世說政事第三》注﹞P。176﹝匡術以苑降﹐百官赴之﹐劉超等謀奉帝出﹐逸使任讓殺之。﹞時劉超遷右衛大將軍。﹝孫盛《晉陽秋》《世說政事第三》注﹞P。176﹝二月討逸﹐斬之。殺任仍而原匡術﹑賈寧。﹞匡術爲阜陵令﹐逃亡無行。庾亮徵蘇峻﹐術勸峻誅亮﹐遂與峻同反。﹝峻逼居民聚之後苑使守之﹞後以苑城降。﹝孫盛《晉陽秋》《世說方正第五》注﹞P。177賈寧字建寧﹐長樂人賈氏孽子也。初自結於王應﹑諸葛瑤。應敗﹐浮游吳會﹐出投蘇峻。峻甚暱之﹐以爲謀主。峻敗﹐先降﹐仕至新安太守。﹝孫盛《晉陽秋》《世說賞譽第八》注﹞P。177蘇峻旣誅﹐大事克平之後﹐都邑殘荒。溫嶠議徙都豫章﹐以卽丰全。朝士及三吳浩劫﹐謂可遷都會稽。王導獨謂﹕「不宜遷。建業﹐往之秣陵﹐古者旣有帝王所治之表﹐又孫仲謀﹑劉玄徳俱謂是王者之宅。今𨿽雕殘﹐宜修勞來旋定之道﹐鎭靜羣情。且百堵皆作﹐何患不克復乎﹗」終至康寧﹐導之策也。P。177咸和五年春帝正月。咸和六年春帝正月。丁巳﹐會州郡秀孝於樂憲堂﹐有麇見於前。孫盛以爲吉祥﹐曰「夫秀孝﹐天下之彥士。樂賢堂所以樂養賢也。自喪亂以後﹐風教陵夷﹐秀無策試之才﹐孝乏四行之實。麇興於前﹐或斯故乎﹖」﹝孫盛《晉陽秋》《晉書五行志》《宋志》二一﹞P。178咸和七年春帝正月。咸和八年春帝正月。﹝四月徵尋陽翟湯。﹞翟湯﹐字道淵﹐南陽人。漢方進之後也。篤行任素﹐義讓廉潔﹐饋贈一無所受。值亂多寇﹐聞湯名徳﹐皆不敢犯。﹝孫盛《晉陽秋》《世說棲逸第十八》注﹞P。179咸和九年春帝正月。﹝以庾亮都督江﹑荊等州軍事。亮辟殷浩爲參軍。﹞浩善以通和接物也。﹝孫盛《晉陽秋》《世說賞譽第八》注﹞P。179咸康元年春帝正月。咸康二年春帝正月。﹝以虞潭爲衛將軍。﹞虞潭﹝翻子﹞淸貞有檢操﹐外如退弱﹐內堅正有膽幹。仕晉歷位內外﹐終於衛將軍。追贈侍中﹑左光祿大夫﹑開府儀同三司。﹝孫盛《晉陽秋》《三國誌注》五七﹞P。179﹝二月立皇后杜氏。﹞杜○字弘治﹐京兆人﹐祖預﹑父錫﹐有譽前朝。○少有令名﹐仕丹陽丞。早卒。成帝納○女爲後。﹝孫盛《晉陽秋》《世說賞譽第八》注﹞P。180咸康三年春帝正月。地生毛﹐近白祥也。孫盛以爲民勞之異也。是後石季龍滅﹐而中原向化﹐將相皆甘心焉。於是方鎭屢革﹐邊戍仍遷。皆擁帶部曲﹐動有萬數﹐其間政法﹑徵賦役﹐無寧歲。天下勞擾﹐民以疲怨。﹝原注﹕《晉書五行志》原作咸康初﹐而下又云咸康三年六月﹐「地生毛」無說。疑是一事﹐故附於此。《宋志》二一﹞P。180咸康四年春帝正月。亮欲起兵廢導﹐孫盛諫曰「王公常有世外之懷﹐豈爲凡人事邪﹐此必佞邪之徒欲間內外耳。」亮乃止。﹝孫盛《晉陽秋》《綱目》注。疑有誤﹞P。181﹝以導爲丞相。﹞時廬陵太守羊聃﹐疑郡人簡良等爲賊﹐殺一百就是人﹐徒謫百有餘人。有司奏聃罪死﹐以景獻皇后有屬﹐八議。帝曰「此古所無﹐何八議之有乎﹗未忍肆之市朝﹐其賜命獄所。」瑯邪王太妃山氏﹐聃之甥也﹐詣闕請命。丞相以太妃爲言﹐於是減死罪﹐旣出有疾﹐見簡良爲祟﹐旬日而卒。﹝孫盛《晉陽秋》《禦覽》262﹞P。181咸康五年春帝正月。﹝七月﹐王導卒。﹞常與亮共薦何充於帝﹐以充爲護軍。何充﹐字次道﹐廬江人﹐導妻姊之子﹐明穆皇后之妹夫也。思韻掩濟﹝一作通﹞。有文義才情。導深器之﹐由是少有美譽。﹝孫盛《晉陽秋》《世說政事第三賞譽第八》注﹞P。181咸康六年春帝正月。﹝庾亮卒。﹞庾亮字符規﹐潁川鄢陵人﹐明穆皇后長兄也。淵雅有徳量﹐時人方之夏侯太初﹑陳長文之倫。侍從父琛﹐避地會稽﹐斷拱嶷然﹐郡人嚴憚之。覲接之者﹐數人而已。累遷徵西大將軍﹑荊州刺史。﹝孫盛《晉陽秋》《世說徳行第一》注﹞P。183﹝十二月陸玩卒。﹞陸玩﹝原注﹕遜從孫﹞器量淹雅﹐位至司空﹐追贈太尉。﹝孫盛《晉陽秋》《三國誌注》五七﹞P。183咸康八年春帝正月。谷城縣民畱○﹐夜見門外有光﹐取得玉鼎一﹐圍四寸。廬江太守以獻。﹝孫盛《晉陽秋》《類聚》99﹑《禦覽》756﹑《路史後紀》13﹞P。183康帝﹝咸康八年十二月﹐立皇后褚氏。徵後父裒爲侍中﹐裒不願居中任事﹐乃除江州。﹞裒簡穆有器。﹝孫盛《晉陽秋》《世說賞譽第八》注﹞P。184建元元年春帝正月。﹝庾翼移鎭襄陽﹐以庾冰都督荊﹑江等州。徵何充錄尙書。﹞初﹐顯宗臨崩﹐庾冰議立長君﹐何充謂宜奉皇子。爭之不得﹐充不自安﹐求處外任。及冰出鎭武昌﹐充自京馳還﹐言於帝曰「冰不宜出﹐昔年陛下龍飛﹐使晉徳再隆者﹐冰之勛也。臣無與焉。」﹝孫盛《晉陽秋》《世說方正第五》注﹞P。184建元二年春帝正月。九月帝崩。﹝十月﹐庾冰卒。﹞庾冰字季堅﹐太尉亮之弟也。少有檢操﹐兄弟常器之﹐曰「吾家晏平仲。」累遷車騎將軍﹑江州刺史。﹝孫盛《晉陽秋》《世說方正第五》注﹞P。185﹝翼還鎭。﹞翼率眾入沔﹐將謀伐狄。旣至襄陽﹐狄尙彊﹐未可決戰。會康帝崩﹐兄冰薨﹐畱長子方之守襄陽﹐自馳還夏口。﹝孫盛《晉陽秋》《世說方正第五》注﹞P。185時東海哀王薨﹐逾年嗣王乃來﹐不復追服﹐詔國妃終三年之禮。孫盛認爲廢三年之禮﹐開偸薄之源﹐漢魏失之大者也。今若以丈夫宜奪以王事﹐婦人可終本服﹐是爲吉凶之儀﹐雜陳於宮寢﹔彩素之制﹐乖異於內外。無乃情理俱違﹐哀樂失所乎﹗《禮志》﹕「蕃國寡務﹐宜各守盛典。」可無疑矣。﹝孫盛《晉陽秋》《宋書禮志》﹞P。186穆帝永和元年春帝正月。皇太后設紗帷於殿﹐擁帝朝羣臣。﹝孫盛《晉陽秋》《書抄》﹞P。186﹝四月﹐以會稽王昱錄尙書﹐昱以劉惔等爲談客。﹞惔尙廬陵公主﹐名南弟。﹝孫盛《晉陽秋》《世說排調第二五》注﹞P。187﹝七月庾翼卒。八月以桓溫都督荊﹑梁等州﹐領荊州刺史。﹞習著齒爲桓溫荊州主簿﹐親遇深密。﹝孫盛《晉陽秋》《書抄》﹞P。187﹝溫以車胤爲從事。﹞車胤字武子。家貧﹐讀書不常得油﹐夏月則練囊盛數十螢﹐以夜繼日。﹝孫盛《晉陽秋》《禦覽》21﹐《事類賦》注四﹞P。187羅友字它仁﹐襄陽人。少好學﹐不持節儉。性嗜酒﹐當其所遇﹐不擇士庶。又好伺人祠﹐往乞餘食﹐𨿽復營署壚肆﹐不以爲羞。桓溫常責之云「君太不逮﹗須食﹐何不就身求乃至於此﹗」友傲然不屑答曰「就公乞食﹐今乃可得﹐明日已復無。」溫大笑之。始仕荊州﹐後在溫府﹐以家貧乞祿。溫𨿽以才學遇之﹐而謂其誕肆﹐非治民才﹐許而不用。後同府人有得郡者﹐溫爲席起別﹐友至尢晚。問之﹐友答曰「民性引道嗜味﹐昨奉教旨﹐乃是首旦出門﹐於中路逢一鬼﹐大見揶揄﹐云﹕『我只見汝送人作郡﹐何以不見人送汝作郡﹖』民始怖終慚﹐回還以解﹐不覺成淹緩之罪。」溫𨿽笑其滑稽﹐心頗愧焉。後以爲襄陽太守﹐累遷廣﹑益二州刺史。在藩舉其弘綱﹐不存小察﹐甚爲吏民所安悅。薨於益州。﹝孫盛《晉陽秋》《世說任誕第三三》注﹞P。187﹝己卯何充卒。﹞何充與王蒙好尙不同﹐由此見譏於當世。﹝孫盛《晉陽秋》《世說政事第三》注﹞P。188用所暱庸雜﹐以是損名。﹝孫盛《晉陽秋》《世說政事第三》注﹞何充性好佛道﹐崇修佛司﹐供給沙門以百數。久在揚州徵役吏民﹐功賞萬機﹐。是以爲遐邇所譏。用弟準﹐以精勤﹐只讀佛經﹐營治寺廟而已矣。﹝孫盛《晉陽秋》《世說排調第二五》注﹞P。189充累遷會稽內史﹑侍中﹑驃騎將軍﹑揚州刺史﹐贈司徒。﹝孫盛《晉陽秋》《世說政事第三》注﹞P。189﹝二月癸丑﹐以會稽王昱輔政。﹞充之卒﹐議者謂太后父裒宜秉朝政。裒自丹徒入朝。吏部尙書劉遐勸裒曰「會稽王令徳﹐國之周公也﹐足下宜以大政付之。」裒長史王胡之亦勸歸藩﹐於是固辭歸京。﹝孫盛《晉陽秋》《世說言語第二》注﹞P。189王胡之善於投壺﹐言手熟可閉目。﹝孫盛《晉陽秋》《禦覽》753﹑《白帖》﹞P。190﹝十一月﹐﹞溫率所領七千餘人伐蜀。拜表輒行。﹝孫盛《晉陽秋》《世說言語第二》治﹞P。190永和三年春帝正月。﹝三月﹐桓溫平蜀﹐反役薦譙秀。﹞譙秀字符彥﹐巴西人﹐譙周孫。﹝熙子﹞性情景﹐不交於俗。﹝原注﹕一作世﹞知將大亂﹐豫絕入事﹐從兄弟及諸親裏不與相見。州郡辟命﹐及李雄盜蜀﹐安車徵秀。又雄叔父驤﹑驤子壽辟命﹐皆不應。常冠鹿皮﹐躬耕山藪。永和三年﹐安西將軍桓溫平蜀﹐反役﹐上表薦秀﹝原注﹕以上亦見《文選》注三十八﹐依補。﹞﹐曰「臣聞大朴旣虧﹐則髙尙之標顯﹔道喪時昏﹐則忠貞之義彰。故有洗耳投淵以振玄邈之風﹐亦有秉心矯迹以惇在三之節。是以上代之君﹐莫不崇重斯軌﹐所以篤俗訓民﹐靜一流競。伏無所大晉應符禦世﹐運無常通﹐時有屯蹇﹐神州丘墟﹐三方圮裂。《兔罝》絕響於中林﹐《白駒》無聞於空谷﹐斯有識之所悼心﹐大雅之所嘆息者也。陛下聖徳嗣興﹐方懷天緒。臣昔承役﹐有事西土。鯨鯢旣懸﹐思宣大化﹔訃諸故老﹐搜揚潛逸﹐庶追武羅於羿﹑促『墟﹐想王蠋於亡齊之境。竊聞巴西譙秀﹐植操貞固﹐抱徳肥遁﹐揚淸渭波。於時皇極遘道消之後﹐羣黎蹈顚沛之艱﹐中華有顧瞻之哀﹐幽谷無遷喬之望。凶命屢招﹐姦威仍逼﹐身寄虎吻﹐危同朝露。而能抗節玉立﹐誓不降辱﹐杜門絕迹﹐不面僞庭﹐進免龔勝亡身之禍﹐退無薛方詭對之譏。𨿽園綺之棲商洛﹐管寧之﹗遼海﹐方之於秀﹐殆無以過。於今西土以爲美談。夫旌徳禮賢﹐化道之所先﹐崇表殊節﹐聖哲之上務﹐方今六合未康﹐豺狼當路﹐遺黎偸薄﹐義聲弗聞。益宜振起道義之徒﹐以惇流遁之獘。若秀蒙蒲帛之徵﹐足以鎭靜頹風﹐軌訓囂俗﹐幽遐仰流﹐九服知化矣。」﹝孫盛《晉陽秋》《三國誌注》四二﹞P。190﹝十二月﹐蕭敬王叛取巴西。﹞蕭敬文叛亂﹐譙秀避難宕渠川中﹐鄕人宗族憑依者以百數。秀年八十﹐眾人以其篤老﹐欲代之負擔。秀拒曰「各有老弱﹐當先營救。吾气力自足堪此﹐不以垂朽之年累諸君也。」後十餘年﹐卒於家。﹝孫盛《晉陽秋》《三國誌注》192﹞永和四年春帝正月。﹝溫旣滅蜀﹐爲輔振朝廷﹐加溫徵西大將軍。﹞桓溫入蜀﹐聞有善星者﹐後有大志﹐遂致之﹐夜獨執其手﹐於星下問國祚之修短。星人曰「世祚方永﹐太微﹑紫微﹑文昌三宮气候如此﹐決無憂慮﹐五十年外不論耳。」溫不悅﹐明晚送絹一匹﹑錢五千文以與之。﹝原注﹕以上亦見《禦覽》817﹞星人乃馳詣主簿習鑿齒曰「家在益州﹐今受旨自裁﹐無由致其骸骨﹐緣君仁厚﹐乞命爲摽揭棺木耳。」鑿齒問其故﹐星人曰「賜絹一匹﹐令僕自裁培﹔惠錢無千﹐以買棺。故知之耳。」鑿齒曰「君幾誤死﹐君尙聞乎﹖知星宿有衣不覆之義乎﹖此以絹戲君﹐以錢供道中資糧﹐是聽君去耳。」星人大喜﹐明便詣溫別。溫問去意﹐以鑿齒言答。溫笑曰「鑿齒憂君誤死﹐君定是誤活。徒三十年看儒書﹐如一詣不聚習主簿也。」﹝孫盛《晉陽秋》《類聚》85﹑《書抄》《占經》66。按《占經》66作《續晉陽秋》。聚汪紹楹校本《類聚》85﹐末句應作「不如一詣習主簿也。」衍「聚」字﹞永和五年春帝正月。﹝趙王浹來降﹐陳逵進據壽春。﹞逵爲西中郎將﹐領淮南太守﹐成﹝原注﹕疑作治﹞歷陽。﹝孫盛《晉陽秋》《世說豪爽第十三》注﹞P。194﹝十二月﹐徐兗都督褚裒卒。﹞褚裒字季野﹐河南陽翟人。祖砉﹐安東將軍﹔父治﹐武昌太守。裒少有簡貴之風﹐衝默之稱﹐累遷江﹑兗二州刺史﹐贈侍中﹑太傅。﹝孫盛《晉陽秋》《世說》注﹞P。195﹝以荀羨監徐兗軍事。﹞荀羨字令則﹐潁川人﹐光祿大夫崧之子也。淸和有識裁﹐尙公主﹐以主婿爲駙馬都尉﹐少歷顯位。是時殷浩參謀百揆﹐引羨爲援。頻蒞義興⑽飪ぃ甓順詒敝欣山⑿熨鴝荽淌罰俳詼級叫臁➀稹⑶噯葜罹隆Ｒ苑裂傘﹟ㄔⅸs以上亦見《世說》注三﹐依補﹞在任十年﹐遇疾解職卒於家﹐追贈驃騎將軍。羨孫伯子﹐今禦史中丞也。﹝孫盛《晉陽秋》《三國誌注》十﹞P。195永和六年春帝正月。永和七年春帝正月。王洽除中書令﹐時年二十九。將辭之﹐從兄朗﹝原注﹕一作胡﹞之遺書曰「弟今二十九便居淸顯要任﹐敢不敬以先旨﹐爲弟啟義讓之路焉﹗若弟年至四五十之間﹐𨿽復朝令﹐超登公輔﹐亦非吾所豫﹐況降此以還者邪。」洽遂不拜。﹝孫盛《晉陽秋》《禦覽》220﹞P。195永和八年春帝正月。﹝冉閔子智以鄴降。﹞冉閔大將軍蔣幹以傳國璽付河南太守戴施﹐施獻之﹐百僚皆賀。璽光照洞徹﹐上蟠螭文隱起﹐書﹝原注﹕一作文﹞曰「昊天﹝或作「受天」。﹞之命﹐皇帝壽昌。「蓋秦舊璽也。石虎刻其旁曰「天命石氏。」﹝孫盛《晉陽秋》《後漢書輿服志下》注﹐《書抄》﹞永和九年春帝正月。永和十年春帝正月。﹝免揚州刺史殷浩爲庶人。﹞初﹐浩以中軍將軍鎭壽陽﹐羌姚襄上書歸降。後有罪﹐浩陰圖誅之。會關中有變﹐苻健死。浩僞率軍而行﹐云「修復山陵。」襄前驅恐﹐遂反。軍至山桑﹐聞襄將至﹐棄輜重馳保譙。襄至﹐據山桑﹐燒其舟實。至壽陽﹐略流民而還。浩士卒多叛﹐徵西溫乃上表黜浩﹐撫軍大將軍奏免浩﹐除名爲民。浩馳還謝罪﹐旣而遷於東陽信安縣。﹝孫盛《晉陽秋》《世說黜免二八》注﹞P。196﹝以王述爲揚州刺史。﹞述少時貧約﹐簞瓢陋巷﹐不求聞達﹐由是爲有識所重。﹝孫盛《晉陽秋》《世說賞譽第八》注﹞P。198永和十一年春帝正月。﹝以謝尙爲鎭西將軍﹐鎭壽陽。﹞尙性通任﹝原注﹕一作任﹞﹐善音樂。﹝孫盛《晉陽秋》《世說任誕第二三容止第十四》注﹞P。198尙率易挺達﹐超怊令上也。﹝孫盛《晉陽秋》《世說賞譽第八》注﹞P。198永和十二年春帝正月。升平元年春帝正月。﹝謝尙卒。﹞謝尙字任祖﹐陳郡人﹐鯤之子也。齠齒桑兄﹐哀慟過人。及遇父桑﹐溫嶠唁之﹐尙號叫極哀﹐旣而收涕告訴﹐有異常童。嶠奇之﹐由是知名。仕至鎭西將軍﹐豫州刺史。﹝孫盛《晉陽秋》《世說言語第二》注﹞P。198升平二年春帝正月。升平三年春帝正月。升平四年春帝正月。﹝燕慕容○立﹐署王歡爲博士。﹞王歡耽學貧窶﹐或人惠蒸餅一顆以充一日﹐妻子常有菜色。﹝孫盛《晉陽秋》《禦覽》860﹞P。1992月﹐鳳皇將九子見鄖鄕﹐之丰城。冬﹐鳳皇復見丰城﹐眾鳥從之。﹝孫盛《晉陽秋》《禦覽》915﹞升平五年春帝正月。哀帝隆和元年春帝正月。興寧元年。﹝五月﹐加桓溫大司馬﹐都督中外。﹞王珣爲桓溫主簿﹐郗超爲記室參軍﹐溫並親待之。故府中爲之語曰「髯參軍﹑短主簿﹐能令公喜﹐能令公怒。」超髯﹑珣短故也。﹝孫盛《晉陽秋》《書抄》﹞p。200海西公海西公諱奕﹐字延齡﹐成帝子也。興寧中卽位。﹝孫盛《晉陽秋》《世說排調第二五》注﹞P。200太和元年春帝正月。太和二年春帝正月。﹝以郗○爲都督徐﹑兗等州軍事﹐平北將軍﹑徐州刺史。﹞後大司馬將討慕容○﹐表求申勸平北將軍○及袁眞等嚴辦。○以羸疾求退﹐詔大司馬領○所任。﹝孫盛《晉陽秋》《世說捷悟第十一》注﹞P。200太和三年春帝正月。﹝八月王述卒。﹞述體道淸粹﹐簡貴靜正﹐怡然自足﹐不交非類。𨿽羣英紛紛﹐俊○交馳﹐述獨蔑然﹐曾不慕羨﹐由是名譽久蘊。﹝孫盛《晉陽秋》《世說賞譽第八》注﹞P。201太和四年春帝正月。﹝四月﹐大司馬桓溫率眾伐燕慕容○﹐袁宏作《北徵賦》。﹞宏嘗與王珣﹑伏滔同侍溫佐﹐溫令滔讀其賦﹐至「致傷於天下」﹐於此攺韻﹐云「此韻所詠﹐慨深千載﹐今於『天下』之後便移韻﹐於寫送之致﹐如爲未盡﹕「滔乃云酩得益『寫』一句﹐或當小勝。」桓公語宏﹕「卿試思益之。」宏應聲而益云「感不絕於余心﹐溯流風而獨寫。」王﹑伏稱善。﹝孫盛《晉陽秋》《世說文學第四》注。案﹕《續晉陽秋》云﹕宏從溫徵鮮卑﹐作《北徵賦》﹞太和五年春帝正月。太和六年春帝正月。閏十月熒惑守太微端門。十一月﹐大司馬桓溫廢帝爲海西公。﹝孫盛《晉陽秋》《世說言語第二》注﹞P。202帝少同閹人之疾﹐使宮人與左右淫通生子。大司馬溫自廣陵還姑孰﹐過京都。以皇太后令﹐廢帝爲東海王﹐後降封爲海西公。﹝孫盛《晉陽秋》《世說排調第二十五》注﹞P。201簡文帝咸安元年太和六年十一月﹐卽位攺元。﹝十二月﹐溫奏降東海王爲海西公。﹞桓溫始以雄盛入輔﹐系以廢立。帝𨿽登祚﹐內不自安。初熒惑入太微﹐尋廢海西公。至是熒惑猶在太微﹐帝惡之。謂郗超曰「命之修短﹐大﹝原注﹕當作「本」﹞所不計﹐故無復往日事邪﹗「超云「大司馬溫方內固社稷﹐外布經略。非常之事﹐臣以百口保之。」超假還東﹐帝謂之曰「致意尊公﹐國家﹝一作「家國」﹞之事﹐遂至於此也﹝原注﹕以上五句亦見《文選爲齊明帝讓宣城郡公表》注﹞由吾不能以道匡樹﹐思患豫防﹐愧嘆之深﹐言何能諭﹗「又誦庾闡詩云「士痛朝危﹐臣哀主辱﹐泣下沾衣﹐漣如相續。」﹝《類聚》十三﹞P。202咸安二年春帝正月。韓康伯年四十九﹐拜領軍。疾病﹐占候者云不宜此官﹐固請徙之。﹝孫盛《晉陽秋》《禦覽》339﹞P。202孝武帝寧康元年春帝正月。﹝二月桓溫薨。﹞桓溫字符子﹐譙國人。爲瑯邪王文選﹐後進大司馬。薨。﹝《文選》注。不知錄自候篇。﹞七月﹐乙未﹐火犯軒轅大星。﹝孫盛《晉陽秋》《占經》36云﹕應二年大赦。﹞P。2049月癸巳﹐火入太微﹐掩西蕃上將。﹝孫盛《晉陽秋》《占經》36云﹐應二年刁彜薨。﹞寧二年春帝正月。癸未赦天下。﹝孫盛《晉陽秋》《占經》36云﹕元年火犯軒轅之應。﹞P。204己酉﹝原注﹕《晉書》亦作己酉﹐當作乙酉。蓋正月無己酉﹞北中郎將﹑徐兗二州刺史刁彜薨。﹝孫盛《晉陽秋》《占經》36云﹕元年火入太微之應﹞P。2042月丙申﹐太白犯歲星。﹝原注﹕《占經》21云﹕應太元元年遣軍救涼州P。205寧康三年春帝正月。﹝謝安領揚州。﹞袁宏爲東郡太守﹐訟安執宏手授扇。宏曰「謹當奉揚仁風﹐慰彼黎庶。」﹝孫盛《晉陽秋》《禦覽》9﹑《事類賦》注2﹞P。2059月九日上講《孝經》﹐謝安仕坐﹐陸納﹑卞耽執讀﹐謝石﹑袁宏執經﹐車胤﹑王混摘句。﹝孫盛《晉陽秋》《事類賦》注5﹞P。205太元元年春帝正月。三月丁巳﹐流星大如斗﹐﹝木宛﹞赤色﹐尾長二丈。起心星南五丈﹐經積卒。﹝原注﹕《占經》75云﹐應九月屯軍淮泗﹞P。2069﹝原注﹕當作七﹞月﹐氐帥苻堅屠涼州﹐虜刺史﹑西平侯張天錫。冬十月車騎桓沖﹝原注﹕一作「伊」﹐誤﹞遣軍泛舟淮泗。又發二州縣員吏﹐積積流民﹐悉置淮南。﹝孫盛《晉陽秋》《占經》20﹐又75云﹐寧康二年太白犯歲星及本年流星之應﹞P。2069月癸亥﹐熒惑犯哭泣。﹝孫盛《晉陽秋》《占經》37云﹕應二年桓豁﹑王彪之薨﹞P。207﹝太臺徵謝敷﹐不就。﹞會稽謝敷字慶緒﹐隱若耶山。初﹐月犯少微星。少微一名處士星﹐占者以隱士當之。時戴逵名著於敷﹐時人憂之。俄而敷死。故會稽人士嘲逵曰「吳中髙士﹐求死不得死。」﹝孫盛《晉陽秋》《禦覽》7﹐《事類賦》注2﹐《史通》注3﹞P。207太元二年春帝正月。七月乙亥塡星搖。﹝孫盛《晉陽秋》《占經》三十八云﹕應三年六日大水﹞大角搖。﹝孫盛《晉陽秋》《占經》六十五云﹕應三年作新宮﹐移會稽邸﹞P。2078月﹐徵西大將軍桓豁薨。﹝孫盛《晉陽秋》《占經》38云﹕元年熒惑犯哭泣之應﹞P。208十月﹐尙書令王彪之薨。﹝孫盛《晉陽秋》《占經》38云﹕元年熒惑犯哭泣之應﹞P。208太和三年春帝正月。二月乙巳作新宮﹐帝及二後移居會稽王邸。﹝孫盛《晉陽秋》《占經》65云﹕二年大角搖之應﹞P。2086月大水。﹝孫盛《晉陽秋》《占經》38云﹕二年塡星搖之應﹞P。2085月﹝原注﹕原作「五年」﹐疑誤﹞辛卯﹐歲星與太白相犯牙刷東井。二十月氐帥苻堅圍襄陽。﹝孫盛《晉陽秋》《占經》二十﹞太元八年春帝正月。十月及苻堅戰﹐大敗之。苻堅未敗之先﹐長安市道側夜聞鬼哭﹐彌月乃止。﹝《占經》113﹐《禦覽》883﹞P。209慕容垂請至鄴拜墓﹐苻堅許之。權翼諫曰「垂猶鷹也﹐饑則附人﹐飽則髙○。每遇風塵之會﹐嘗有淩霄之志。惟宜急其羈絆﹐不可任其所欲。」堅不從。果不返。﹝明孫丕顯《文苑匯雋》24﹞P。209太元九年春帝正月。太元十年春帝正月。王獻之爲中書令﹐少而標邁﹐不循嘗貫﹐爲一時風流之冠。獻之卒﹐以王○爲中樞令﹐世謂之「大王令﹑小王令」也。○父洽又嘗爲此官﹐○復繼之﹐時人以爲奕世令望。﹝孫盛《晉陽秋》《初學記》11﹞P。209太元十一年春帝正月。六月甲午﹐歲星晝見在胃。占曰「魯有兵﹐臣彊。」﹝孫盛《晉陽秋》《占經》23云﹕應翟遼寇陳﹑穎﹐討走之﹞P。210太元十二年春帝正月。慕容垂寇河東﹐翟遼使子釗寇臣穎。朱序討之﹐釗走渡河。﹝孫盛《晉陽秋》《占經》23云﹕十一年歲星晝見之應。原作十二月﹐誤﹞P。210﹝四月﹐尊夫人李氏爲皇太妃。﹞初﹐太宗諸子繼夭﹐諸姬絕孕。令扈謙卜繇云﹐後房當有女誕三男一女﹐終大盛。﹝原注﹕三男當作二男﹞於是盡出後宮及諸婢悉見之。織紡中有一人色黑﹐宮人謂之「昆侖」﹐相者曰「此是也。」帝以大計幸之﹐生烈宗。﹝孫盛《晉陽秋》《禦覽》360﹞P。2115月丙午﹐熒惑出端門﹐犯左執法。﹝孫盛《晉陽秋》《占經》36云﹕應十三年謝玄薨﹐桓石虎薨﹞P。211﹝六月聘戴逵等。﹞逵不樂當世﹐以琴書自娛﹐隱會稽剡山﹐國子博士徵﹐不就。﹝孫盛《晉陽秋》《世說》注﹐此條應爲《續晉陽秋》文﹐誤入﹞P。211十三年春帝正月。丙塢﹐左將軍謝玄薨﹐戊辰﹐冠軍將軍桓石虎薨。﹝孫盛《晉陽秋》《占經》36云﹕十二年熒惑犯執法之應。案「虎」字有誤﹐若爲石虔﹐則又卒在十四年﹞P。211十一﹝原注﹕疑作二﹞月戊子﹐辰星入月在胃﹝原注﹕本作「晉」﹐誤﹞濤水入石頭。占曰﹕春水﹐冬大雪﹐牛馬疾役﹐牛馬貴﹐不出百日。﹝孫盛《晉陽秋》《占經》12﹞P。212太元十六年春帝正月。孝武好覽文藝﹐敕著作郎徐野民廣字﹐料理簡四部書凡三萬六千卷。﹝孫盛《晉陽秋》《書抄》﹐「廣字」爲注而誤入正文者﹞P。212太元十七年春帝正月。以殷仲堪爲荊州刺史。仲堪以桓玄才地雄豪﹐厚待之。玄復豪橫﹐士民畏之。顧愷之尢好丹靑﹐嘗以一廚畫寄桓玄﹐悉糊題其前。玄乃發廚後而取之﹐封題如初﹐但失其畫。直云妙畫通靈﹐變化而去﹐猶人登仙也。﹝孫盛《晉陽秋》《禦覽》713﹞P。213太元十八年春帝正月。﹝王謐表殷允﹑張敞﹑郗儉之﹑桓石秀是多書之家﹐請祕書郎分局采借。﹞淸河崔祖思死﹐家無財﹐有書八千卷。上聞﹐嗟嘆良久﹐乃以葛屯谷五百斛賜其家﹐曰「葛屯亦吾之垣﹐下令後知其見異。」﹝孫盛《晉陽秋》《禦覽》﹞633﹞P。213太元十九年春帝正月。﹝慕容垂圍長子。﹞八月﹐西燕慕容永遣子宏﹐求救於雍州刺史郗恢﹐獻玉璽一紐﹐方六寸厚一寸七分﹐髙四寸六分與傳國璽同送建業。﹝孫盛《晉陽秋》《唐六典》注﹞太元二十一年春帝正月。安帝隆安元年春帝正月。八月乙巳﹐熒惑守井鉞。﹝孫盛《晉陽秋》《占經》34云﹕應二年王恭等反﹞P。215隆安二年春帝正月。﹝王恭﹑庾楷等反。﹞八月﹐以譙王尙之弟缺之爲振威將軍﹐守蕪湖以備庾楷等。由是內外騷動。王恭慮禍難﹐復密要殷仲堪﹑桓玄同會京師。玄等皆向石頭﹐仲堪在蕪湖。朝廷驚駭。﹝孫盛《晉陽秋》《占經》34云﹕元年熒惑守井鉞之應。﹞P。215義熙元年春帝正月。﹝四月劉裕虛浮鎭京口。﹞初晉陵人韋○﹐桓修令於坐相劉公官當至州否。○云「劉粗是有相人﹐當不失邊州刺史。」旣出﹐私於裕曰「卿大有貴相﹐向不敢極言耳。」裕惡其言太略﹐答曰「卿狂言﹐驗當相世俗爲司馬。」義旗後數年﹐○見裕訴曰「周成不負桐葉之信﹐公不應忘『司馬』之言。今不希鎭軍府﹐聞護軍司馬缺﹐願賜卒恩。」裕美而用之。﹝孫盛《晉陽秋》《禦覽》248﹞P。216義熙九年春帝正月。羣盜發卞○墓﹐剖棺虜掠。○屍僵﹐須髮蒼白﹐面如生人﹐兩手悉拳﹐爪甲乃長達背焉。﹝孫盛《晉陽秋》《禦覽》307﹞P。217義熙十四年春帝正月。恭帝義熙元年春帝正月。﹝王宏爲江州。﹞陶潛九月九日無酒﹐坐宅邊菊叢中﹐采摘盈拔﹐望見白衣人至﹐乃王宏遣送酒﹐卽便就酌。﹝孫盛《晉陽秋》《類聚》217﹞P。217義熙二年春帝正月。知機其神乎﹗古人以爲難﹐交疏而吐誠﹔今人以爲難。﹝孫盛《晉陽秋》《禦覽》406﹞P。217傅隆議曰﹕其總章伎﹐卽古之女樂。﹝孫盛《晉陽秋》《文選爲顧彥先贈婦》注﹞P。218梁國張惲子義元﹐爲郡吏﹐入值太守圍棋﹐投札於地。惲曰﹕知府君惠風取以支戶﹝一作「支吾」﹞﹐太守輟棋令坐。﹝孫盛《晉陽秋》《禦覽》606﹑《書抄》。以上數節不審《陽秋》何年﹐故姑錄於末﹞補遺﹝摘自黃○輯本﹞陸機《五等論》﹝孫盛《晉陽秋》《羣書治要》30引孫盛《陽秋》載五等論﹐又見《文選》《晉書》。略﹞皇甫陶泰始八年﹐帝與右將軍皇甫陶困事。陶固執所論﹐與帝爭言。散騎侍郎鄭徽表求治罪﹐詔曰面議讜言謇諤﹐直意盡辭﹐所望牙刷左右也。人主常以所媚爲患﹐豈以爭臣爲損乎﹗陶所執不愆此義﹐而徽越職奏之﹐豈朕意乎﹖「乃免徽官也。﹝孫盛《晉陽秋》《羣事治要》卷29﹞P。227世祖武帝武帝攺營太廟。南致荊州之木﹐西采華山之石﹐鑄銅柱十二﹐塗以黃金﹐鏤以百物﹐塡以丹靑﹐綴以珠玉。﹝孫盛《晉陽秋》《書抄》87。湯球輯《禦覽》531《漢晉春秋》﹐與此全同。﹞P。228惠帝元康元年﹝原注﹕原○作「咸寧十年」。今從《晉書五行志》攺﹞﹐洛中謠曰「南風烈烈吹黃沙﹐遙望路過郁嵯峨。」﹝孫盛《晉陽秋》《書抄》159﹞P。228武悼楊皇后廢爲庶人﹐賜死金墉城。﹝孫盛《晉陽秋》《書抄》26﹞P。228惠賈皇后絕太后膳﹐賜太子酒。﹝孫盛《晉陽秋》《書抄》26﹞P。228溫嶠溫嶠字太眞﹐太寧初﹐手詔曰「卿姨以令往往中允之懷﹐著於周旋﹐且文淸而旨遠﹐宜居機密。今以卿爲中樞令。」﹝孫盛《晉陽秋》《書抄》57。《初學記》11引爲《續晉陽秋》﹐略異﹔《類聚》48引作《晉中興書》。﹞王洽王洽拜領軍﹐尋加中樞令。固讓﹐表疏十上。穆帝詔曰「敬和淸栽裁貴令﹐昔爲中書郎﹐吾時尙小﹐數呼﹐見意甚親之。今所以所有爲令﹐旣極任須才﹐且欲時時相見﹐共講文章﹐待以友臣之義。豈便任國之大事耶﹗宜催洽令拜。」固讓﹐遂不受。﹝孫盛《晉陽秋》《書抄》57﹞P。229袁宏袁宏字彥伯﹐長於作賦。爲大司馬桓溫府記室。﹝孫盛《晉陽秋》《書抄》69﹞P。230孫和大長秋孫和上書求以妾爲妻﹐免官禁錮。﹝孫盛《晉陽秋》《書抄》59﹞P。230王惇王惇敗京都之後﹐夢白犬自天而下噬之。﹝孫盛《晉陽秋》《類聚》94﹞P。230客星入軫客星入軫﹐大風揚沙﹐中兵大起。﹝孫盛《晉陽秋》《占經》81﹞P。230周延義興周延爲左率﹐轉尙書﹐遷大將軍咨議參軍。﹝孫盛《晉陽秋》《禦覽》238﹞P。231劉裕劉裕平慕容超﹐將鎭下邳﹐聞盧循反﹐何無忌敗﹐乃還次山陽﹐造揚子江。問行人曰「朝廷如何﹖」對曰「劉公尙未至﹐劉公若還﹐無所憂也。」裕將濟而風急﹐眾咸難之。裕曰「吾有天命﹐風當自息﹐如天不助﹐覆溺何足可怯。」卽令登舟。舟移而風止。﹝孫盛《晉陽秋》《禦覽》872﹞P。231苻堅秦苻堅克襄陽﹐獲習鑿齒﹑釋道安。時鑿齒足疾﹐堅見之與語﹐大悅﹐嘆曰「昔晉平吳﹐利在二陸﹔今破南土﹐獲士一人有半。」蓋刺其蹇也。初鑿齒嘗造道安﹐譚論自贊曰「四海習鑿齒。」安應聲曰「彌天釋道安。」咸以爲淸對。﹝《太平廣記》246引《晉春秋》。案﹕習鑿齒有《漢晉春秋》﹐及不得敍說己事﹐故定爲孫氏書。又桷道鸞有《晉春秋》﹐見《唐藝文志》。據《寰宇記東南東道》引孫盛《晉春秋》﹐知孫氏書亦有引作「晉春秋」者。﹞P。232衛瓘太保﹑淄陽侯衛瓘﹐河東安邑人也。瓘子恆﹐恆子玠。﹝孫盛《晉陽秋》《寰宇記河東道解州安邑縣》﹞P。232楊駿惠帝永平元年﹐殺太傅楊駿並父及子孫五人。故吏潘嶽等收葬之。﹝孫盛《晉陽秋》《寰宇記河南道陜州靈寶縣》﹞P。233賀循朱誕陳敏亂﹐三吳知名士皆受爵祿﹐賀循﹑朱誕不辱其身。﹝孫盛《晉陽秋》《寰宇記江南東道蘇州吳縣》﹞P。233劉曜永嘉元年﹐洛陽步廣裏地陷。有二鵝﹐色黃蒼者飛衝天﹐白者不能。黃蒼﹐雜胡夷之象﹐劉曜以爲己瑞﹐築城以應之。﹝孫盛《晉陽秋》《寰宇記河東道並州淸源縣》﹞P。234秦淮秦淮是秦所鑿﹐王導渡淮﹐令郭璞筮之。卽此淮也。﹝原注﹕又稱﹞未至方山﹐有直瀆﹐行三十許裏。﹝孫盛《晉陽秋》《寰宇記江南東道升州江寧縣》引孫盛《晉春秋》。案﹕此是約引之辭﹞P。234元帝元帝登阼﹐是歲鎭﹑太星等聚於牛女之間。﹝宋髙似孫《緯略》﹞P。235湣帝湣帝在西京﹐旱傷薦臻﹐無注記年月也。﹝孫盛《晉陽秋》《宋書五行志二》﹞P。235孝武帝孝武帝寧康二年﹐九月甲子﹐太白犯斗第五星。三月丁未﹐大赦天下也。﹝孫盛《晉陽秋》《占經》48﹞P。235

