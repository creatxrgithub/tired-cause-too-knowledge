甕中人語宋韋承

政和元年辛卯冬﹐遼李良嗣來歸﹐獻約金滅遼策﹐賜姓趙氏。

三年癸巳﹐金主烏雅施卒﹐阿骨打嗣位。

重和元年戊戌二月遣馬政使金約攻遼。

宣和元年己亥正月﹐金使李善慶散睹來聘﹐仍遣馬政同往﹐金不受詔。

二年庚子﹐遣趙良嗣以國書使金。五月﹐金主自將攻遼﹐使良嗣觀兵。克上京﹐良嗣與金主約﹐金取中京﹑大定府﹐我取燕京﹑析津府。

金遣吳乞買同趙良嗣來議歲幣﹐復使馬政往。

四年壬寅﹐金取遼中京﹑西京﹐使趙良嗣赴金堅前約。十一月﹐金使李靖同良嗣來﹐廢山前後十七州歸我之約﹐僅許山前六州地。復遣良嗣往議﹐金已取遼燕京﹐令良嗣歸獻俘。是年三月﹐詔童貫﹑蔡京攻遼﹐敗績。七月﹐詔劉延慶襲遼。十月敗歸﹐金始輕我。

五年癸卯﹐金使李靖來索六州租稅及歲幣﹐仍使良嗣同往﹐許歲幣四十萬﹐燕京代稅一百萬緡。

六月﹐降金遼將張覺叛據平州﹐歸我。十—月﹐金遣斡離不襲平州。

八月﹐金主阿骨打卒﹐吳乞買立﹐遣使責我納叛。

六年甲辰三月﹐金使來索趙良嗣所許糧二十萬石﹐不與。

七年乙巳二月﹐金擒遼主耶律延祚歸。

十月﹐金遣左副元帥粘罕﹑右監軍固新﹑右都監伊睹出雲中﹐右副元帥斡離不﹑都統撻懶﹑多昂木﹑劉彥宗出平州﹐大舉入冠。

十二月﹐金粘罕軍陷朔州﹑代州﹐圍太原。斡離不軍陷檀州﹑薊州﹑燕山府。太上傳位少帝。

靖康元年丙午正月初七曰﹐斡離不軍圍京師。初八曰﹐攻我西水門及城北。初九曰﹐攻我酸棗﹑衛州﹑陳橋諸門。

初十曰﹐使李稅﹑鄒望之﹑髙世則至金軍議和﹐斡離不索金五百萬兩﹐銀五千萬兩﹐絹緞各一萬端﹐牛馬各一萬匹﹐尊金主爲伯父﹐歸燕云之人﹐割太原﹑中山﹑河間地歸金﹐以親王﹑宰相爲質。

十一曰﹐詔割三鎭﹐以康王﹑張邦昌出質金軍﹐十四曰行。

二十曰止﹐共津運金軍金三十餘萬兩﹐銀一千二百餘萬兩。

二十六曰止﹐又津運括取及準折金五十萬兩﹐銀八百萬兩。

二十七曰﹐勤王兵二十萬集城下﹐始議戰。

二月初四曰﹐使曹晟﹑王球至金軍﹐臧■﹝王禺﹞﹑秦檜充割地使。

初五曰﹐遣宇文虛中至金軍。初六曰﹐金使王汭隨宇文虛中入城報聘。

初七曰﹐使肅王樞﹑張邦昌﹑沈晦使金軍。

初九曰﹐金斡離不退師﹐使宇文虛中﹑王球迎回康王。

遣路允迪﹑宋彥通﹑滕茂實館伴金使王介儒﹑劉思等如粘罕軍。

十二曰﹐遣王球至河南迎肅王﹐不至。

二十五曰﹐遣王云﹑曹滕至斡離不軍。

二十六曰﹐詔罷割三鎭。

四月十六曰﹐斡離不遣賈�﹑冉企有來議三鎭﹐未決。

五月十八曰﹐再遣王云﹑曹朦至斡離不軍。

八月﹐金粘罕軍發雲中﹐斡離不軍發保州。詔馬識遠使金國﹐宗澤使斡離不軍﹐李若水使粘罕軍。

九月初五曰﹐粘罕陷太原。

二十七曰﹐詔張亢使粘罕軍﹐劉衍使斡離不軍。

十月初五曰﹐斡離不陷眞定府﹐遣楊天吉﹑王汭來詰責﹐索親王詣軍前陳謝﹐並金帛﹑車輅﹑儀物﹐上金主徽號。取蔡京﹑童貫﹑王黼﹑吳敏﹑李綱等九人及家屬。詔王及之伴送回軍﹐又遣黃夏卿﹑趙說使金國﹐折彥質使金軍。

初八曰﹐粘罕陷汾州。二十四曰﹐又陷平陽府。

十一月初七曰﹐王云自斡離不軍馳歸﹐云必得三關而止。

十三曰﹐粘罕自平陽下威勝﹑隆徳﹑澤州﹐渡河而南﹐破河陽﹑永安﹑鄭州。十五曰﹐王及之同金使王汭至﹐云金軍已破西京﹐議畫河爲界。

二十一曰﹐詔耿南仲使斡離不軍﹐聶昌使粘罕軍﹐許以大河爲界。

二十三曰﹐斡離不軍至城外﹐屯劉家寺。二十五曰﹐火南薰﹑陳水﹑固子﹑萬勝﹑西水﹑封丘等十一門。二十七曰﹐攻東水門﹐並遣楊天吉﹑王汭﹑孛堇撤離母入城議和。二十八曰﹐又遣劉晏來議和﹐館諸都亭驛。晏語云「國相﹑元帥兵亦到﹐請皇帝出城會盟。」

閏十一月初一曰﹐金兵攻善利門。

初二曰﹐粘罕軍抵城下﹐屯靑城。初四曰﹐使蕭慶﹑楊眞誥﹑孛極烈撤離母來議和。初七曰﹐蕭慶等上殿﹐責失信﹐請駕出盟。

初八曰﹐金兵攻宋門﹑陳橋門﹑東水門。

初九曰﹐金軍又遣蕭慶賚書請駕﹐且云未破城前出見﹐二帥當執臣禮。城破﹐不以禮見。

初十曰﹐遣李處﹑司馬朴至金軍﹐不納。

十四曰﹐金軍復遣蕭慶﹑楊眞誥﹑孛堇撒離母來﹐云只須近上親王﹑宰相爲質﹐無須駕出﹐議至十八曰不決。

十九曰﹐遣宗室仲溫﹑士浠及曹翰﹑馮懈代親王宰相使金軍﹐不納。

二十四曰﹐斡離不復遣劉晏來﹐云兵已攻城﹐請皇帝早早來見﹐以全宗社。或急遣親王宰相出城﹐以免攻戰。

二十五曰﹐與劉晏議未決﹐城已陷﹐晏爲敗軍所殺。金兵下城焚掠﹐聲言盡取帝姬至寨﹐並卽洗城。旣傳金帥令斂兵登城﹐夜遣景王杞﹑謝克家以書詣斡離不軍。

二十六曰﹐十六門皆爲金軍所據。遣濟王栩﹑何桌﹑秦檜﹑李若水﹑馬司朴相繼至金軍議和﹐午後均卻還。是夜﹐五嶽陽徳觀﹑馬艸場﹑葆眞宮大火。

二十七曰﹐金兵掠巨室﹐火明達皇后家﹑藍從家﹑孟家﹐沿燒數千間。斡離不掠婦女七十餘人出城﹐左言妻亦被掠。翌曰﹐以金贖還。

二十八曰﹐何■使金軍﹐卻還。又遣惲王以下十一人往議﹐不納。夜﹐火節明劉皇后家。

三十曰﹐上禦馬﹐擁素隊三百人出朱雀門。金兵阻止兵衛﹐上至靑城寨﹐二酋拒不見﹐夜宿齋宮。十二月初一曰﹐上在齋宮﹐遣宰執議和﹐二酋逼帝上降表。

初二曰﹐二酋迎帝入寨﹐請帝北望拜表畢﹐相揖入座。酒三行﹐酋令蕭慶等五人送帝入城﹐蕭等駐宿尙書省﹐不復去。詔陳過庭往河北割地﹐以河爲界﹐並詔康王回京。

初五曰﹐虜索馬七千餘匹出城。

初六曰﹐虜索兵器出城。

初九曰﹐虜索河北﹑河東守臣家屬四十五家﹐及蔡京等家屬二十餘家出城。

十三曰﹐虜索絹一千萬匹﹐軍民搬赴南薰門交納﹐又索蒲﹑解兩州地﹐許之。

十四曰﹐尙書省吏﹑禮﹑刑部火。

二十四曰﹐開寶寺火。

二十五曰﹐虜索國子監書出城。

二十八曰﹐虜索祕書錄所載古器出城。

靖康二年丁未正月初一曰﹐虜使眞珠大王等來賀﹐帝差禮部侍郎譚世績持國書往﹐不納﹐復遣親王往賀。

初四曰﹐輦運犒軍金銀至虜寨。

初七曰﹐虜焚城南備城庫。

初八曰﹐何■﹑李若水往來虜營議金銀數。二酋請帝出城﹐加金酋徽號。

初九曰﹐虜索上元燈飾出城。

初十曰﹐車駕再出南薰門﹐入靑城寨。減去禁衛七百三十四人﹐令禦帶王球押回。晚間﹐差禦帶王孝傑傳旨入城﹐云諸酋未集﹐來曰議事。帝宿齋宮。

十三曰﹐王宗沔同虜使入城窺伺帝姬﹐已議和親。

十四曰﹐虜索試燈﹐令民城上縱觀。

十六曰﹐虜焚新宋門內紳衛營。

十八曰﹐虜索景鑾宮供具。

十九曰﹐開封府報納虜營金十六萬兩﹐銀六百萬兩。

二十五曰﹐虜索玉冊﹑車輅﹑冠冕一應宮庭儀物﹐及女童六百人﹐教坊樂工數百人。

二十七曰﹐虜取內侍五十人﹐晚間退回三十六人。新宋門至曹門火。

二十八曰﹐虜索蔡京﹑王黼﹑童貫家姬四十七人出城。

二十九曰﹐虜索大禮儀仗﹑大晟樂器﹑后妃冠服﹑禦馬裝具出城。

二月初一曰﹐虜索工匠各色人及三十六州守臣家屬出城。

初二曰﹐虜索天臺渾儀﹑三館太淸樓文籍圖書﹑國子監書板﹐又絲綿數萬斤出城。

初三曰﹐虜索藏經﹑道經書板出城。

初六曰﹐虜令吳開﹑莫儔持僞詔入城﹐廢帝爲庶人﹐別立異姓。並請太上后妃嬪禦﹑諸王王妃﹑帝姬﹑駙馬出城。

初七曰﹐太上以下三千餘人皆出南薰門﹐虜騎押送入寨﹐戌刻始畢。

初八曰﹐虜索近上宗室眷屬出城。

十一曰﹐皇后﹑太子以下出赴虜寨﹐諸臣議舉張邦昌爲帝。

十二曰﹐虜索六部人吏出城。

十三曰﹐虜盡索宗族男女及明經四十人出城。

十四曰﹐虜盡索司天官﹑內侍﹑僧道﹑秀才﹑監吏﹑裁縫﹑染木﹑銀鐵各工﹑陰陽﹑技術﹑影戲﹑傀儡﹑小唱諸色人等及家屬出城。

十六曰﹐虜復索後宮才人出城。

十七曰﹐虜索從官家屬及內庫藏銀﹑宗正玉牒出城。

十八曰﹐虜索府庫絹四百餘萬匹﹐並景陽鐘�及遺漏宮嬪﹑皇族出城。

二十曰﹐虜入內廷﹐搜取珍寶器皿出城。

二十三曰﹐虜焚封邱﹑陳橋門﹐再納金七萬五千八百餘兩﹐銀一百十四萬五千餘兩﹐表緞四萬八千四百匹。

二十八曰﹐虜焚保康門﹐沿及延寧宮。

二十九曰﹐虜來索朱勔家書畫﹐及架庫油衣什物﹑生藥﹑玳瑁。

三月初七曰﹐虜冊張邦昌爲帝。

初八曰﹐虜焚天漢橋屋。

十二曰﹐虜掠景靈宮陳設神禦服物。

十三曰﹐虜掠宗廟什物。

十四曰﹐虜掠內藏庫。

二十七曰﹐虜脇太上皇帝及宗屬北去。

二十八曰﹐虜兵下城。

四月初一曰﹐虜脇靖康帝北去。

