《資政新篇》淸洪仁玕

小弟仁玕跪在我眞聖主萬歲萬歲萬萬歲陛下﹐奏爲條陳款列﹐善鋪國政﹐以新民徳﹐並跪請聖安事﹕緣小弟自粵來京﹐不避艱險﹐非圖爵祿之榮﹐實欲備陳方策﹐以廣聖聞﹐以報聖主知遇之恩也。夫事有常變﹐理有窮通﹐故事有今不可行而可豫定者﹐爲後之福﹔有今可行而不可永定者﹐爲後之禍。其理在於審時度勢﹐與本末彊弱耳。然本未之彊弱適均﹐視乎時勢之變通爲律﹐則自今而至後﹐自小而至大﹐自省而至國﹐自國而至萬邦﹐亦無不可行矣。其要在於因時制宜﹐審勢而行而已。玆謹將所見聞者條陳於後﹐以廣聖聞﹐以備聖裁﹐以資國政﹐庶有小補云爾。昔周武有弟名且﹐作周禮以肇八百之畿﹐髙宗夢帝賚弼﹐致殷商有中葉之盛﹐惟在乎設法用人之得其當耳。蓋用人不當﹐適足以壞法﹐設法不當﹐適足以害人﹐可不愼哉﹗然於斯二者﹐並行不悖﹐必於立法之中﹐得乎權濟。試推其要﹐約有三焉﹕一以風風之﹐一以法法之﹐一以刑刑之。三者之外﹐又在奉行者親身以倡之﹐眞心以踐之﹐則上風下艸﹐上行下效矣。否則法立獘生﹐人將效尢﹐不致作亂而不已﹐豈法不善歟﹖實奉行者毀之爾。用人察失類一禁朋黨之獘。朝廷封官設將﹐乃以護國衛民﹑除姦保良者也。倘有結盟聯黨之事﹐是下有自固之術﹐私有倚恃之端﹐外爲假公濟私之舉﹐內藏弱本彊末之獘。爲兵者行此﹐而爲將之軍法難行﹔爲臣者行此﹐而爲君之權謀下奪﹐良民𨿽欲深倚於君﹐無柰爲所隔絕﹐是不可以不察也。倘欲眞知其爲朋姦者﹐每一人犯罪﹐必多人保護隱瞞﹐則宜潛消其黨﹐勿露其形。或如唐太宗之責尉遲恭以漢髙故事﹐或如漢文之責吳不會而賜杖以愧之﹐亦保全之一道也。若發泄而不能制﹐反遭其害﹐貽禍不淺矣。倘至兵彊國富﹐俗厚風淳之日﹐又有朝發夕至之火船火車﹐又有新聞篇以泄姦謀﹐縱有一切詭獘﹐難逃太陽之照矣。甚矣﹐習俗之迷人﹐賢者不免﹐況愚者乎﹗郎至愚之輩﹐亦有好勝之心﹐必不服人所教。且觀今世之江山﹐竟是誰家之天下﹖無如我中花之人﹐忘其身之爲花﹐甘居韃妖之下﹐不務實學﹐專事浮文﹐良可慨矣。請試言之﹕文士之短簡長篇﹐無非空言假話﹔下僚之稟帖面陳﹐俱是讒諂贊譽﹐商賈指東說西﹐皆爲姦貪詭譎﹗農民勤儉誠朴﹐目爲愚婦愚夫﹐諸如雜教九流﹐將無作有﹔凡屬妖頭鬼卒﹐喉舌模糊。到處盡成荊棘﹐無往不是陷坑。倘得眞心實力﹐眾志成城﹐何難親見太平景象﹐而成爲千古英雄﹐復見新天新地新世界也夫。風風類夫所謂「以風風之」者﹐謂革之而民不願﹐興之而民不從﹐其事多屬人心朦昧﹐習俗所蔽﹐難以急移者﹐不得巳以風風之﹐自上化之也。如男子長指甲﹐女子喜纏腳﹐吉凶軍賓﹐瑣屑儀文﹐養鳥門蟀﹐打鵪賽勝﹐戒箍手鐲﹐金玉粉飾之類﹐皆小人驕奢之習。諸如此類﹐難以枚舉。禁之不成廣大之體﹐民亦未必凜遵﹐不禁又爲敗風之漸﹐惟在在上者以爲可恥之行﹐見則餙﹐誤﹐當作飾。鄙之忽之﹐遇則怒之撻之﹐民自厭而去之﹐是不刑而自化﹐不禁而自弭矣。倘民有美舉﹐如醫院﹑禮拜堂﹑學館﹑四民院﹑四疾院等﹐主則親臨以隆其事﹐以獎其成﹐若無此舉﹐則詔諭宣行﹐是厚風俗之法也。如毀謗語妒等獘﹐皆由風俗未厚﹐見識未廣﹐制法未精﹐是以人心虞擬不平而鳴矣。又如演戲門劇﹑菴寺和尼﹐凡此等獘﹐則立牧司教導官﹐親身教化之。憐憫之﹐義怒之﹐務去其心之惑以拯其迷也。中地素以驕奢之習爲寶﹐或詩畫美艷﹐金玉精奇﹐非一無可取﹐第是寶之下者也。夫所謂上寶者﹐以天父上帝﹑天兄基督﹑聖神爺之風三位一體爲寶。一敬信間﹐聲色不形﹐肅然有律﹐誠以此能格其邪心﹐寶其靈魂﹐化其愚蒙﹐寶其才徳也。中寶者﹐以有用之物爲寶﹐如火船﹑火車﹑鐘鏢﹑電火表﹑寒暑表﹑風雨表﹑日晷表﹑千里鏡﹑量天尺﹑連環槍﹑天球﹑地球等物﹐皆有探造化之巧﹐足以廣聞見之精﹐此正正堂堂之技﹐非婦兒掩飾之文﹐永古可行者也。且夫談世事足以悶人心﹐論九流足以惑眾志﹐釋聃尙虛無﹐尢爲誕妄之甚﹐儒教貴執中﹐罔知人力之難﹐皆不如福音眞道有公義之罰﹐又有慈悲之赦﹐二者兼行﹐在於基督身上擔當之也。此理足以開人之蒙蔽以慰其心﹐又足以廣人之智慧以善其行﹐人能深受其中之益﹐則理明欲去而萬事理矣。非基督之弟徒﹐天父之肖子乎﹗究亦非人力所能彊﹐必得上帝聖神感化而然也。上帝之名﹐永不必諱。天父之名﹐至大﹑至尊﹑至貴﹑至仁﹑至義﹑至能﹑至知﹑至誠﹑至足﹑至榮﹑至權﹐何礙一名字﹖若說正話﹐講道理﹐𨿽千言萬語亦是贊美﹐但不得妄稱及發誓褻瀆而已﹐若諱至數百年之久﹐則又無人識天父之名矣。況爺火華三字﹐乃猶太土音﹐譯﹖quot﹔自有者「三字之意﹐包涵無所不知﹑無所不能﹑無所不在﹑自然而然﹑至公義﹑至慈悲之意也。上帝是實有﹐自天地萬有而觀﹐及基督降生而論﹐是實有也。蓋上帝爲爺﹐以示包涵萬象﹕基督爲子﹐以示顯身﹐指點聖神上帝之風亦爲子﹐則合父子一脈之至親﹐蓋子亦是由父身中出也﹐豈不是一體一脈哉﹗總之謂爲上帝者﹐能形形﹐能象象﹐能天天﹐能地地﹐能始終萬物而自無始終﹐造化庶類而自無造化﹐轉運四時而不爲時所轉﹐變通萬方而不爲方所變。可以名指之曰」自有者「﹐卽大主宰之天父上帝﹑救世主如一也。蓋子由父出也﹐視子如父也。若諱此名﹐則此理不能彰矣。法法類所謂」以法法之「者﹐其事大關世道人心﹐如綱常倫紀﹑教養大典﹐則宜立法以爲準焉。是下有所趨﹐庶不陷於僻矣。然其不陷於僻而登於道者﹐必又教法兼行。如設書信館﹐以通各省郡縣市鎭公文﹔設新聞館﹐以收民心公議﹐及各省郡縣貨價低昂﹐事勢常變。上覽之﹐得以資治術﹕士覽之﹐得以識變通﹕商農覽之﹐得以通有無。昭法律﹐別善惡﹐勵廉恥﹐表忠孝﹐皆借此以行其教也。教行則法著﹐法著則知恩﹐於以民相勸戒﹐才徳日生﹐風俗日厚矣。此立法善而施法廣﹐積時久而持法嚴﹐代有賢智以相維持﹐民自固結而不可解﹐天下永垂不朽矣。然立法之人﹐必先經磨鏈﹐洞悉天人性情﹐熟諳各國風教﹐大小上下﹐源委重輕﹐無不了然於胸中者﹐然後推而出之﹐乃能穩愜人情也。若恐其久而有差﹐更當畱一律以便隨時損益小紀﹐彰明大綱也。蓋律法者﹐無定而有定﹐有定而無定﹐如水之軟﹐如鐵之硬﹐實加人心之有定而無定﹐世事之無定而有定﹐此立法所以難也﹐此生獘所以易也。刻本有洪秀全在此策上眉批說﹔」欽定此策是也。「然則如何而後可以立法﹖蓋法之質﹐在乎大綱﹐一定不易﹔法之文﹐在乎小紀﹐每多鑾還。故小人壞法﹐常窺小者無備而掠爲己有﹐常借大者之公以護掩己私。然此又在奉法執法行法之人有以主之﹐有以認眞耳。至立法一則﹐閱下自可心領靈會﹐而法在其中矣。又有柔遠人之法。凡外邦人技藝精巧﹐邦法宏深﹐宜先許其通商﹐但不得擅入旱地﹐恐百姓罕見多奇﹐致生別事。惟許牧司等並教技藝之人入內﹐教導我民﹐但準其爲國獻策﹐不得毀謗國法也。英吉利﹐卽俗稱紅毛邦﹐開邦一千年來未易他姓﹐於今稱爲最彊之邦﹐由法善也。但其人多有智力﹐驕傲成性﹐不居人下。凡於往來言語文書﹐可稱照會﹑交好﹑通和﹑親愛等意﹐其餘萬方來朝﹑四夷賓服﹑及夷狄戎蠻鬼子﹐一切輕污之字皆不必說也。蓋輕污字樣﹐是口角取勝之事﹐不是經綸實際﹐且招禍也。卽施於枕近之暹羅﹑交趾﹑日本﹑琉球之小邦﹐亦必不服。實因人類𨿽下﹐而志不願下﹐卽或願下﹐亦勢迫之耳﹐非忠誠獻曝也。如必欲他歸誠獻曝﹐非權力所能致之﹐必內修國政﹐外示信義﹐斯爲得爾。此道實爲髙深廣還也歟。現有理雅各﹑湛孖士﹑米土威大人﹑俾士﹑合信﹑覺士﹑濱先生﹑慕維廉﹑艾約瑟﹑韋律眾先生與小弟相善也。花旗邦卽米利堅﹐有金銀山﹐而招別邦人來采。別邦人有能者﹐冊立爲官﹐邦長五年一任﹐限以俸祿﹐任滿則養尊虛優﹐各省再舉。有事各省總目公議﹐呈明決斷。取士﹑立官﹑補缺及議大事﹐則限月日﹐置一大櫃在中廷﹐令凡官民有仁智者﹐寫票公舉﹐置於櫃內﹐以多人舉者爲賢能也﹐以多議是者爲公也。其邦之跛盲聾啞鰥寡孤獨各有書院﹐教習各技。更有鰥寡孤獨之親友﹐甘心爭爲善事者﹐願當眾立約保養。郭中無有乞丐之民﹐此是其富足也。現有羅孝﹑卑治文﹑花蘭芷﹑髙先生﹑晏先生﹑贊臣先生﹑寡先生與小弟相善也。總論二邦﹐其始出於英吉利邦﹐後因開埠花旗﹐日以日盛﹐而英邦欲有以制之﹐遂不服其苛﹐因而戰勝英邦﹐故另立邦法﹐兩不統屬焉。數百年來﹐各君其邦﹐各子其民﹐皆以天父上帝﹑耶蘇基督立教。日耳曼邦內分十餘邦﹐不相統屬﹐亦無侵奪﹐信奉天父上帝﹑耶蘇某督尢愼。其人有太古之風﹐故國不甚威﹐而徳則獨最也。亦有大船往各邦貿易﹐卽各邦之君臣亦肯信任其人辦事﹐因其人不苟於進退﹐最信皇上帝救世主﹐而不喜戰鬥﹐願守本分也。現有黎力居﹑韋牧司葉納淸﹑韓士伯﹐又有一位忘其名﹐與弟相善也。風雨票﹑寒暑鍼先出此邦之花蘭溪﹐辧正教亦出此邦之路得也。瑞邦﹑丁邦﹑羅邦純守耶蘇基督之教﹐其發老少多白﹐中年多黃﹐相品幽雅﹐誠實寬廣﹐有古人遺風焉。惟瑞國有一韓山明牧司﹐又名咸北者﹐與弟相善。其人並妻子皆升天﹐各邦多羨其爲人焉。愛弟獨厚﹐其徒皆客家﹐多住新安縣地也。佛蘭西邦亦是信上帝﹑耶蘇基督之邦﹐但其教多務異迹奇行﹐而少有別﹐故其邦今似半彊半美之邦。但各邦技藝多始於此﹐至今別邦𨿽精﹐而佛邦亦不在下。但其教尙奇異﹐品學遜焉﹐人不之重。惟與英爲婚姻之邦﹐相助相善﹐而邦勢亦彊。與弟無相識者﹐因道不同也。土耳其邦﹐東南卽古之猷太邦也﹐西北近俄羅斯。因此邦之人不信耶蘇基督爲救世主﹐仍執摩西律法﹐不知變通﹐故邦勢不振。而於丙辰年﹝太平天國六年﹐咸豐六年﹐1856年﹞爲俄羅斯所侵﹐幸英佛二邦相助﹐得免於禍。此邦爲天兄降生聖地﹐將來必歸基督。蓋新遺詔書有云﹕」俟萬邦歸信後﹐而以色列知愧恥焉。「今猶太人因耶蘇基督升天四十年後﹐遭上帝怒罰驅逐出外﹐凡信基督耶蘇者亦逃出外邦﹐至今各邦皆有猶太人﹐以爲之證據﹐亦天父之意也。卽中邦而諭﹐河南開封郡祥符縣內﹐多有猶太人及羊皮書﹐寫猶太字迹者不少。但其人自宋迄今﹐多歷年所﹐亦徒行其禮﹐而不識其字﹐不知其實意焉。問其因何行此教﹐則答以望基督救世主降生﹐及凡各邦之猶太人亦如是﹐不信救世主之旣生於一千八百五十九年之前也。俄羅斯邦﹐其地最廣﹐二倍於中邦。其教名天主教﹐𨿽信耶蘇基督﹐而類於佛蘭西之行也。百餘年前亦未信天兄﹐屢爲英佛瑞羅日耳曼等國所迫﹐故遣其長子僞裝凡民﹐到佛蘭西邦學習邦法﹑火船技藝﹐數年回邦﹐無人知其爲俄之長子也。及歸邦之日﹐大興政教﹐百餘年來﹐聲威日著﹐今亦爲北方冠冕之邦也。埃及邦卽麥西邦﹐在猶太西南方﹐有紅海爲界。其地周歲無寒﹐而夏最炎熱。有山名亞喇伯﹐爲萬郭最髙大者﹐昔挪亞方舟﹐卽擱於此山也。四時有云籠罩﹐少見山巓。而埃民未曾見過雨雪﹐聞過雷聲。其地少泉而多沙漠﹐但到春夏交際﹐山頭云密布﹐飛瀑四奔流﹐農民於水將退之先﹐在水面布種下田﹐待盡退時﹐則苗旣勃然興之矣。所以然者﹐因山髙接熱﹐雲气升騰﹐凍結於巓﹐四時不散。故雨不施於壙野﹐雷不奮於地中﹐冰常凝於髙峯﹐雪無飄於熱地也。今其人尊約瑟摩西爲聖人﹐名回回教﹐蓋天父上帝前現權能與二人﹐至今猶有遺風焉。暹羅邦近與英邦通商﹐亦能仿造火船大船﹐往各邦采買﹐今亦變爲富智之邦矣。日本邦近兵花旗邦通商﹐得有各項技藝以爲法則﹐將來亦必出於巧焉。馬來邦﹑祕魯邦﹑澳大利邦﹑新嘉波﹑天竺邦﹑皆信佛教﹐拜偶像﹐故其邦多衰弱不振﹐而名不著焉。不過中國從前不能爲東洋之冠冕﹐暫爲失色﹐良可旣已。以上略述各邦大勢﹐足見綱常大典﹐教養大法﹐必先得賢人﹐創立大體﹐代有賢能繼起而擴充其制﹐精巧其技﹐因時制宜﹐度勢行法﹐必永遠不替也。倘中邦人不自愛惜﹐自暴自棄﹐則鷸蚌相持﹐轉爲漁人之利﹐那時始悟兄弟不和外人欺﹐國人不和外邦欺﹐悔之晚矣。曷不乘此有爲之日﹐奮爲中地倡﹐以頂天父天兄綱常﹐太平一統江山萬萬年也。一﹑要自大至小﹐由上而下﹐權歸於一﹐內外適均而敷於眾也。又由眾下而達於上位﹐則上下情通﹐中無壅塞弄獘者﹐莫善於準賣新聞篇或暗櫃也。法式見下。一﹑興車馬之利﹐以利便輕捷爲妙。倘有能造如外邦火輪車﹐一日夜能行七八千里者﹐準自專其利﹐限滿準他人仿做。若彼願公於世﹐亦稟準遵行﹐免生別獘。先於二十一省通二十一條大路﹐以爲全國之脈格﹐通則國家無病焉。通省者闊三丈﹐通郡者闊二丈五尺﹐通縣及市鎭者闊二丈﹐通大鄕村者闊丈餘。差役時領犯人修葺崩破之處。二十里立一書信館﹐願爲者請餉而設﹐以爲四方耳目之便﹐不致上下梗塞﹐君民不通也。信資計文書輕重﹐每二十里該錢若干而收。其書要在某處交遞者﹐車上車下各先束成一捆﹐至卽互相交訖﹐不能停車俄頃。因用火用氧用風之力大猛也﹐𨿽三四千里之遙﹐亦可朝發夕至﹐縱有小寇竊發﹐豈能漏网乎﹗一﹑興舟楫之利﹐以堅固輕便捷巧爲妙。或用火用气用力用風﹐任乎智者自創。首創至巧者﹐賞以自專其利﹐限滿準他人仿做。若願公於世﹐亦稟明發行。玆有火船气船﹐一日夜能行二千餘里者﹐大商則搭客運貨﹐國家則戰守緝捕﹐皆不數日而成功﹐甚有神於國焉。若天國興此技﹐黃河可疏通其沙而流入於海﹐江淮可通有無而緩急相濟﹐要隘可以防患﹐凶旱水溢可以救荒﹐國內可保無虞﹐外國可通和好﹐利莫大焉。一﹑興銀行。倘有百萬家財者﹐先將家貲契式稟報入庫﹐然後準頒一百五十萬銀紙﹐刻以精細花艸﹐蓋以國印圖章﹐或銀貨相易﹐或紙銀相易﹐皆準每兩取息三釐。或三四富民共請立﹐或一人請立﹐均無不可也。此舉大利於商賈士民﹐出入便於攜帶﹐身有萬金而人不覺﹐沈於江河則損於一己而益於銀行﹐財寶仍在也。卽遇賊劫﹐亦難驟然拏去也。一﹑興器皿技藝。有能造精奇利便者﹐準其自售﹐他人仿造﹐罪而罰之。卽有法人而生巧者﹐準前造者收爲已有﹐或招爲徒焉。器小者賞五年﹐大者賞十年﹐益民多者年數加多﹐無益之物有責無賞。限滿他人仿做。一﹑與寶藏。凡金﹑銀﹑銅﹑鐵﹑錫﹑煤﹑鹽﹑琥珀﹑蠔殼﹑琉璃﹑美石等貨﹐有民探出者準其稟報﹐爵爲總領﹐準其招民采取。總領獲十之二﹐國庫獲十之二﹐采者獲十之六焉。倘寶有丰歉﹐則采有多少﹐又當視所出如何﹐隨時增減﹐不得匿有爲無也。此爲天財地寶﹐𨿽公共之物﹐突亦枕近者之福﹐小則準鄕﹐大則準縣﹐尢大者準省及省外之人來采也。有爭門搶奪他人之所先者﹐準總領及地方官嚴辦﹐務須設法妥善焉。一﹑興郵亭以通朝廷文書﹐書信館以通各色家信﹐新聞館以報時事常變﹑物價低昂。只須實寫﹐勿著一字浮文。倘有沈沒書札銀信及僞造新聞者﹐輕則罰﹐重則罪。郵亭由國而立﹐余準富民納餉﹐稟明而設。或本處刊賣﹐則每日一篇﹐遠者一禮拜一篇﹐越省則一月一卷﹐注明某處某人某月日刊刻﹐該錢若干﹐以便遠近采買。一﹑朝廷考察若探未實者﹐注明」有某人來說﹐未知是否﹐俟後報明「字樣﹐則不得責之也。一﹑興各省新聞官。其官有職無權﹐性品誠實不阿者。官職不受眾官節制﹐亦不節制眾官﹐卽賞罰亦不準眾官褒貶。專收十八省及萬方新聞篇有招牌圖記者﹐以資聖鑑﹐則姦者股栗存誠﹐忠者淸心可表﹐於是一念之善﹐一念之惡﹐難逃人心公議矣。人豈有不善﹐世豈有不平哉﹗一﹑興省郡縣錢谷庫﹐以司文武官員俸值公費。立官司理﹐每月報銷。除俸值外﹐有妄取民賄一文者議法。一﹑興市鎭公司。立官嚴正﹐以司工商水陸關稅。每禮拜呈繳省郡縣庫存貯﹐或市鎭公務支用﹐有爲己私抽者議法。一﹑興士民公會。富貴善義﹐仰體天父﹑天兄好生聖心者﹐聽其甘心樂助﹐以拯困扶危﹐並教育等件。至施捨一則﹐不得白白妄施﹐以沽名譽﹐恐無貞節者一味望恩﹐不自食其力﹐是滋獘也。宜合作工﹐以受所值﹐惟廢疾無所歸者準白白受施。一﹑興醫院以濟疾苦。系富貴好善﹐仰體天父﹑天兄聖心者﹐題緣而成其舉。立醫師﹐必考取數場然後聘用﹐不受謝金﹐公義者司其事。一﹑興鄕官。公義者司其任﹐以理一鄕民情曲直吉凶等事﹐鄕兵聽其鋪調。一﹑興鄕兵。天村多設﹐小村少設﹐日間管理各戶﹐灑掃街渠﹐以免穢毒傷人﹐並拿打架攘竊﹐及在旁證見之人﹐到鄕宜處處決﹐妄證者同罪。夜於該管之地有失﹐惟守者是問。若力不足而呼救不及﹐不幹守者之事。被傷者生則醫﹐死則瘞﹐有妻子者議卹。一﹑罪人不孥。若訊實同情者及之﹐無則善視撫慰之﹐以開其自新之路﹕若連累及之﹐是迫之使反也。一﹑禁溺子女。不得巳難養者﹐準無子之人抱爲己子﹐不得作奴視之﹐或交育嬰堂﹔溺者罪之。一﹑外園有興保人物之例﹕凡屋字人命貨物船等有防於水火者﹐先與保人議定﹐每年納銀若干﹐有失則保人賠其所值﹐無失則嬴➈其所奉。若失命﹐則父母妻子有賴﹐失物則已不致盡虧。一﹑外國有禁賣子爲奴之例。家負責子﹐只顧眼前之便﹐不思子孫永爲人奴﹐大辱祖考﹔後世或生賢智者不得爲國之用﹐反爲國之害矣。故準富者請人雇工﹐不得買奴﹐貽笑外邦。生女難養﹐準爲女伺﹐長則出嫁從良也。一﹑禁酒及一切生熟黃煙﹑鴉片。先要禁爲官者﹐漸次嚴禁在下。絕其栽植之源﹐遏其航來之路﹐或於外洋入口之煙﹐不準過關﹑走私者殺無赦。一﹑禁廟宇寺觀。旣成者還其俗﹐焚其書﹐攺其室爲禮拜堂﹐籍其資爲醫院等院。此爲拯民出於迷眜之途﹐入於尢明之國也。一﹑禁演戲修臺建醮。先化其心之惑﹐使伊所簽助者﹐轉助醫院﹑四民院﹑學館等﹐乃有益於民生實事。一﹑革陰陽八煞之謬。名山利藪﹐多有金﹑銀﹑銅﹑鐵﹑錫﹑煤等寶﹐大有利於民生國用。今乃動言風煞﹐致珍寶埋沒不能現用。請各自思之﹐風水益人乎﹐抑珍寶益人乎﹖數千年之疑團﹐牢而莫破﹐可不惜哉﹗一﹑除九流。惰民不務正業﹐專以異端誣民﹐傷風敗俗﹐莫逾於此。準其歸於正業﹐焚去一切惑民之說。若每日無三个時辰工夫者﹐卽富貴亦是惰民﹐準父兄鄕老擒送迸諸絕域﹐以警頹風之漸也。誠以遊手偸閒﹐所以長其心之淫欲﹐勞心勞力﹐所以增其量之所不能。此天父之罰始祖﹐使汗顏而食者﹐一則使自養身﹐一則免生罪念﹐亦爲此故也。一﹑屋宇之制。堅固髙廣任其財力自爲﹐不得雕鏤刻巧﹐並類王宮朝殿。宜就方正﹐勿得執信風水﹐不依眾向﹐致街衢不直。旣成者勿攺﹐新造者可遵﹐再建重新者﹐亦可攺直。一﹑立丈量官。凡水患河路有害於民者﹐準其申請﹐大者發庫助支﹐小者民自捐助﹐而屋宇規模﹐田畝裁度﹐俱出此官。受贓者準民控訴﹐革職罰罪。一﹑興跛盲聾啞院。有財者自攜資斧﹐無財者善人樂助﹐請長教以鼓樂書數雜技﹐不致爲廢人也。一﹑興鰥寡孤獨院。準仁人濟施﹐生則教以詩書各法﹐死則憐而葬之。因此等窮民﹐操心危﹐慮患深﹐往多有用之輩﹐不可不以恩感之也。一﹑禁私門請謁﹐以杜賣官鬻爵之獘。凡子臣弟友﹐各有分所當爲﹐各有奉值﹐各有才徳﹐各宣奮力上進。致令聞外著﹐豈可攀援以玷仕途。卽推舉者亦是爲國薦賢﹐亦屬分內之事﹐旣得俸值﹐何可貪贓。審實革職﹐二罪俱罰。一上所議﹐是」以法法之「之法﹐多是尊五美﹑屏四惡之法。誠能上下凜遵﹐則刑具可免矣。𨿽然﹐縱有速化﹐不鮮頑民﹐故又當立」以刑刑之「之刑。刑刑類一﹑善待輕犯。宜給以飲食號衣﹐使修街渠道路﹐練其一足﹐使二三相連﹐以差人執鞭刃掌管。輕者移別縣﹐重者移郡移省﹐期滿釋回﹐一以重其廉恥﹐二以免生他患﹐庶回時攺過自新﹐此恩威並濟之法也。一﹑議第六天條曰﹕」勿殺。"蓋謂天父有賞罰於來生﹐人無生殺於今世。然天王爲天父所命以主理世人﹐下有不法﹐上﹝不﹞可無刑。是知道刑者非人殺之﹐是彼自縛以求天父罰之耳。𨿽然﹐爲人上者﹐不可不親身教導之也。一﹑議大罪宜死者﹐置一大架圈其頸﹐立其足﹐升至桅桿頂﹐則去其足下之板﹐以弔死焉。先彰其罪狀並日期﹐則觀者可以股栗自仿﹐又少符勿殺之聖誡焉。一﹑十款天條治人心惡之未形者﹐制於萌念之始。諸凡國法治人身惡之旣形者﹐制其滋蔓之多。必先教以天條﹐而後齊以國法﹐固非不教而殺矣﹐亦必有恥且格爾。一﹑與番人並雄之法。如開店二間﹐我無租值﹐彼有租值﹐我工人少﹐彼工人多﹐我價平賣﹐彼價桂賣﹐是我受益而彼受虧﹐我可永盛﹐彼當卽衰﹐彼將何以久居乎﹖況我已有自固之策﹐若不失信義二字足矣﹐何必拘拘不與人交接乎﹖是淺量者之所爲也。𨿽然﹐亦必有一定之章程﹐一定之禮法﹐方不致妄生別議。但前之中國不如是焉﹐毫無設法﹐修葺補理﹐以致全體閉塞﹐血脈不通﹐病其深矣。今之人心風俗﹐皆非古昔厚重之體﹐欲淸其病源﹐旣不可得﹐卽欲俊補﹐其可得乎﹗此皆爲邦大略﹐小弟於此類凡涉時勢二字﹐極深思索﹐故於古所無者興之﹐惡者禁之﹐是者損益之。大率法外輔之以法而入於徳﹐刑外化之以徳而省於刑也。因又揣知聖心圖治大急﹐得策則行﹐小弟誠恐前後致有不符之迹﹐故恭錄巳所窺見之治法﹐爲前古罕有者﹐彙成小捲﹐以資聖治﹐以廣聖聞。懇自今而後﹐可斷則斷﹐不宜斷者付小弟掌率六部等議定再獻﹐不致自負其咎﹐皆所以重尊嚴之聖體也。或更立一無情面之諫議在側﹐以輔聖聰不逮。諸凡可否﹐有宜於後﹐不宜於今者﹐懇畱爲聖鑑﹐準以時勢二字推行﹐則頂起天父﹑天兄綱常﹐太平一統江山萬萬年矣。

