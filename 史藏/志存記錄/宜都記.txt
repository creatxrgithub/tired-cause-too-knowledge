宜都記

晉袁山松

銀山縣有溫泉﹐注大溪﹐夏才暖﹐冬則大熱﹐上常有霧气﹐百病久疾﹐入此多愈。

獸牙山有石壁﹐其文黃赤色﹐有牙齒形勾。

限山縣東六十里有山﹐名下魚城﹐四面絕崖﹐惟兩道可上﹐皆險絕。山上周回可二十里﹐有林木池水﹐入田種於山上。昔永嘉亂﹐土人登此避賊﹐守之經年﹐食盡﹐取池魚擲下與賊﹐以示不窮﹐賊遂退散﹐因此名爲下魚城。

峽中猿鳴至淸﹐山谷傳其響泠泠不絕。行者歌之曰「巴東三峽猿鳴悲﹐猿爲三聲淚沾衣。」

自西陵溯江西北行三十里入峽﹐山行周圍﹐隱映如絕﹐復通髙山重障﹐非曰中夜半不見曰月也。

西陵江﹐南岸有山孤秀﹐從江中仰望﹐壁立峻絕。人自山南上至其嶺﹐嶺容十許人﹐四面望諸山﹐略盡其勢﹐俯臨大江﹐如縈帶焉﹐視舟船如鳧雁矣。

宜都山﹐絕崖壁立數百丈﹐有三大燼插其崖間﹐望可長數尺。傳云堯洪水﹐入泊船此旁﹐爨余﹐故曰插竈崖也。

