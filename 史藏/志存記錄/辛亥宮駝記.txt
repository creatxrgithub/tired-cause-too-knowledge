辛亥宮駝記索靖宮門﹐感懷荊棘。參軍賦筆﹐追慨蕪城。蓋一姓之興亡﹐亦萬古所憑弔。非特阿房楚火﹐紅啼蜀道之鵑﹐鑑阜繁霜﹐白染明陵之艸已耳。秋間行次北京﹐徧覽宮闕。延秋蕭寂﹐中夜聞烏。太液潺湲﹐三秋折柳。斯亦齊云摘星之遺迹﹐玉儀禦杖之遣徽乎﹖宣武門﹐一稱順治門﹐卽曩日福臨竊帝位所自入﹐故名。崇文門﹐一稱哈達門﹐胡語也。二門東西夾輔﹐中辟禦道﹐爲君主郊析出入所由。其門曰大淸門﹐近攺大淸門爲中華門。都中盛傳讖語謂﹐明亡於崇禎﹐淸亡於宣統。崇文﹑宣武二門﹐早啟明淸結局之兆。而禁城東西二門﹐一曰東華﹐一曰西華。今攺大淸爲中華﹐又預合華夏昭蘇之符。瓊島在北海之沚﹐爲淸光緒養屙之室。或謂光緒不得於西後﹐後乃錮諸瓊島﹐諱言養屙。室凡二十三楹﹐海中植芙蕖。北地秋深﹐露蓋風柄﹐不復得見。瓊島遙對分科大學。昔大學造講室岑樓﹐已構﹐避竊覘宮禁嫌﹐竟致攺築。天子聲威﹐炙手如此。南海﹑北海﹑中海有二三石粱可渡。粱側守河監﹐一善操京語者﹐可微探曩日宮禁事。其一語余曰「君吳人﹐應識陸師傅。」余頷之。監曰「師傅常來授萬歲書﹐月入宮數次﹐俸千金。讀書人究餓不死。若某王﹑某王者﹐今且設白肉館作狗屠生涯矣。」東華門常扃﹐出入以側戶。守門阿監見西服者拒之綦嚴﹐必大袍闊褂﹐且嫻京語者﹐乃得偶然放行。入門頹垣靡蕪﹐紅紫剝落。社屋未年﹐已若杜陵野老春日曲江之遊矣。淸室典制﹐惟二物觸目無恙﹐卽阿監顱上粲若朝霞之纓帽﹐與鬖髿如蓬之辮髮也。煤山之顚﹐萬卉鬱蔥。冬靑霜冷﹐衰柳枝黃。一亭兀然﹐俯臨禦街﹐乃思宗殉國地。亭凡二層﹐承以六柱﹐甍色慘綠。亭頂朱漆葫蘆﹐閃爍雲際。百年松翠﹐鳳子淒涼。一樹殘陽﹐鵑聲悲惋。山巓初許﹐拾步遊眺﹐自汪精衛君炸彈案發﹐遂禁登覽。蓋山下禦道爲淸攝政醇王所必由﹐橋下馬驚之警﹐猶未已也。禁城殿閣﹐鮮有華朴適宜者。江南農捨﹐差勝燕北皇居。蓋棟榱之拙﹐丹碧之俗﹐惟此不識寸尺之天子始居之彌安耳。自前門沿禁城而進﹐歷覽禁中諸殿。蝙蝠宵飛﹐棘荊風咽。所謂「正大光明」者﹐直闡若古剎﹐非特長林丰艸﹐禽獸居之已也。有唐太監者﹐積資巨萬﹐設球房於東安市場﹐日與諸少年逐。其義子爲前某部郎官﹐照例值署以外﹐輟欹帽﹐袒襟絮叫天籠﹐從乃父遊﹐京師競稱之小唐郎中。春間兵變﹐東安市場夷爲瓦礫﹐獨唐監球房巋然未罹劫火。渠述宮禁事甚悉﹐余有絕句云「鳳屏春曉日遲遲﹐六院分飼哈叭兒。昨夜千秋亭子上﹐爲聽霓羽立多時。」卽唐親述諸餘者。東安市場有女賣技者一﹐昔爲南皮張香濤家侍兒﹐舞雙刀如飛﹐幽燕健兒嘆爲未及。貌斌媚﹐雙瞳剪波﹐長眉擁黛﹐而英武之槪奕奕飛舞。自言北道鍵兒﹐滄洲爲著﹐他則未見有勝我者。渠嘗走嶺南﹐能打髙馬﹐此派爲北方所無者。旗女非無粲者﹐只以粉黛油脂﹐歷亂塗抹﹐遂現惡相。淸亡以後﹐漸多易漢家裝束﹐然塗抹之習﹐冥頑未格。間有一二輕淸流利者﹐則百囀京談﹐雙跌光致﹐在吳儂見之﹐殊不亞虎邱﹑山塘間香塵寶幰﹐搴帷一笑之姝也。頤和院在西直門外西山之麓。規模閎麗﹐可徵君主宮室供奉之侈。太圓寶境﹐爲園中正殿。中供西後畫像﹐聞爲美人某畫師之筆。銀鐙立鳳﹐繡袱飛龍。圍椅一﹐約可駢肩坐二人。後障銅屏風﹐刻雲中宮闕及錦衣云裳之仙女數十人。其一飄裾回袖﹐倘非合徳之舞﹐不殊霓羽之盤。左側一室爲西後臥處﹐金鉤錦帳﹐衾枕俱以黃緞爲之。牀外書案一﹑圍椅一﹐案側白玉美人﹐髙二尺許﹐瑩白倩好﹐嫣然雙靨﹐如聞笑聲。茜窗鎖月﹐蘭麝餘香﹐一代風流﹐猶可想見已。自太圓寶境而上﹐曲廊繞云﹐飛檐攬月﹐如見曩日曉妝初竟﹐宮女送花﹐阿監傳膳之槪。廊凡二百餘級﹐曲折而上﹐不啻唐元宗踏虹訪霓裳羽衣人。覆道中折﹐漸入山徑﹐有亭翼然﹐凡棟榱甍瓦﹐以及棹椅窗槅﹐悉爲銅制。其地山色四圍﹐長松數樹。自山麓至此﹐微覺熱燥﹐得此淸涼境界﹐冷然意遠﹐乃信銅亭造作之妙。銅色黝剝﹐絕似紫檀﹐叩之瑯瑯﹐如萬樹夕陽中一聲淸磬。銅亭而上至眾香閣﹐爲西後拜佛處。俯視太圓寶境﹐已在云下。憑蘭遠眺﹐視禁城一帶﹐眞有「雲裏帝城雙鳳闕﹐雨中春樹萬人家」之槪。閣門扃鎖綦固﹐非西後拜佛﹐中戶不辟。聞閣內有巨大之玉佛一﹐當日受自和闐者。頤和園爲西後長駐之地。聞諸人云﹕每歲西後至園﹐其宮人之求得隨侍入園者﹐不啻京吏之外放。幸而獲選﹐則尙膳應茶之餘﹐嗔花罵艸﹐備極謔浪﹐甚且有偶假出入之隙﹐流落人間作廝養卒婦者。故余入園之傾﹐頗畱意花阡曲闌間﹐冀有馬嵬婦人太眞遺襪之佳遇﹐然竟不可得。而觸目皆是者﹐惟彼狀元﹑宰相徒增人厭之應制詩耳。昆明湖上﹐長堤精舍﹐映水生姿。而橋臥明波﹐柳礁近黛之致﹐恰似明聖湖頭。余謂姚雨平曰「此際惜無三五明月﹐不然蕩槳載酒﹐吹玉笛﹐歌秋水伊人之章﹐差勝莫愁湖招飲矣。」上林化艸﹐葳蕤殊甚。秋老風淒﹐自非楊柳芙蓉未央太液之比。沿路得長相思艸一種﹐花色淺紫﹐葉如碧玉﹐掩映紅欄曲砌間﹐頗饒姿態。舊時依裙惹帶之卉﹐乃今露零月冷﹐記我遊蹤。石舟在昆明湖陰﹐築大理石爲礎。凡兩層﹐其上層悉裝五色琉璃。遊蹤至此﹐恆具小飲﹐惟必自攜榼具﹐而湖中銀鱗雪翅﹐垂釣卽是。𨿽非尙方之供﹐頗似西湖酒家活水靑魚也。舟首四眺﹐橋堤綿亙﹐一角爲龍王廟﹐一角爲三潭印月。而龍王廟翼然湖中﹐以一長橋通東岸﹐尢多薄暮漁歌﹑中宵碧海之槪。湖中故有一艇﹐明波寥岸間﹐櫓聲款乃﹐呼語相應﹐不復如北地名園。湖凡十餘里﹐湖上建築﹐悉依西湖。而西山塔影﹐倒映湖中﹐尢爲西湖所未有。湖上回廊﹐周匝十餘里。棟間俱詞人應制之作﹐今漸駁落破裂。如所謂張百熙﹑孫家鼐諸人﹐其字在鄙夫得之﹐引爲榮寵者﹐在此中視之﹐直不值一顧。戲臺在園東側﹐其額似爲陽和協律﹐不能詳憶。凡三層﹐構造系舊制﹐而軸轤帷幕之制﹐頗似滬上諸舞臺。刷中神將﹑仙女之儔﹐則飾以彩雲﹐破空而下﹐幽魂故鬼﹐則出自臺下。惟今則錦幕塵封﹐管弦零落﹐不復霓裳羽衣之觀矣。後園頹敗彌甚。霜楓露荻﹐蕭瑟不春﹐惟牡丹一坪﹐每幹髙四五尺許﹐凡二三百幹﹐幸而無恙。惜時值秋杪﹐不克睹魏紫姚黃之盛。倘花開時節﹐踏春訪之﹐應勝於太液芙蓉﹐沈香芍藥也。後園之西有仿田舍家風景者數椽。臨水蓼莪﹐繞池葕﹖﹐頗有南畝喚耕﹑北邸叱犢之致。小溪之陽﹐有修樹數十﹐葉至繁茂。不待風動葉﹐葉自能作聲諷諷﹐與泉水相應﹐令人如讀歐陽子《秋聲賦》。余歷覽全園﹐𨿽金暉碧映﹐而適然可觀者﹐無逾於此。惜非張茂先﹐竟不能名此異卉也。後園聞毀於火。余初疑卽圓明舊址。據導者言﹐則圓明舊址在後園外﹐榛莽益甚。然比近未聞有圓明而外罹於劫灰之宮苑。或者﹐園非圓明﹐同遭曩日之劫火者乎﹖園中石刻﹐西後手筆爲最多﹐乾隆次之。萬壽山巓之碑亦其手撰。而他如嘉慶﹑道光﹑咸豐﹑同治﹑光緒﹐亦間有題詠。然富貴中童騃之主﹐何能悉嫻詞翰﹖習聞曩日多有捉刀子一二詞臣者﹐則宜乎硃文鐵勒之禦寶﹐多於敗麓殘箋矣。頤和園外﹐舊有各部辦事處。華麗整潔﹐以外務部爲最。當日西後居園中﹐各部尙侍例隨蹕至此。入值之外﹐𨿽居私第之時多﹐而隨扈門面不可不設。但「粉飾太平』四字爲前淸君臣所優爲。名園歌舞﹐曾陪華黼於丹墀﹔春殿瓊筵﹐時頒禦廚於戚裏。而政治之諮詢﹐則直元之又元者。海澱毗近頤和園﹐酒家有蓮花白一種﹐實爲十餘年酒腸得意之作。味醇而腴﹐直可瓦礫視玫瑰葡萄諸釀。嘗沽一樽於車中﹐引吭酣然。輪蹄尙未至頤和園﹐已傾一瓶許。饞酒之癖﹐行足自笑﹐而普天下酒人幸而至海澱﹐實不可不栔榼以隨者。京人忌罵。輿夫﹑走卒之酬對亦絕少江南惡口頭﹐而尢惡辱及祖宗父母之謾辭。苟有犯者﹐立攘臂與鬥﹐甚且白刃相加﹐決諸生死。京東諸郡縣如之﹐殆亦燕趙烈士之遺風歟。嘗見兩禦者轂相擊於道﹐其一偶施惡口吻﹐立解控﹐令車中人他適﹐奮搏不已。然此風獨鐘於市野間。彼髙冠華蓋之倫﹐𨿽日唾其面﹐亦鮮有自省羞惡者。此屠狗之交所以爲古人雋思不忘者乎﹖詞曲中率常用一「您」字﹐如「相思您是不能閒﹐又那有工夫恨您」﹐都讀如「你」﹐其實「您」字應讀納應切。京語用之以稱所敬愛者。今漸攙入市井語中﹐因所加於人者異﹐意義亦漸變。余甚願存此風流雋永之意義﹐爲詞章家煊染筆墨之材也。京中婦人再醮之風甚於南方。再醮時﹐居然儀仗奕耀﹐鼓吹登堂。惟例不得日間迎娶﹐故中夜戊亥之交﹐遙聞樂作﹐則羣相告曰「某家婦作新嫁娘矣。」傳聞此例始於滿俗﹐漢族習之﹐遂成定例。讀吳梅村《大禮恭逢太后婚》之詞﹐應知作俑者之爲大貴人矣。萬牲園卽珊貝子園。人稱三貝子園者懼。吾友浦醒華﹐居園中者日余﹐有《意難忘》一闋云「天錦初裁﹐是五云機上﹐仙子描來。靑娥偸藥怨﹐玉杵搗霜才。花薄命﹐月成胎﹐簫管正瓊臺。知甚處簾櫳風起﹐環珮魂回。倚闌人興豪哉﹗有楊枝艷曲﹐荷葉新杯。蟾光溶寶霧﹐蛾影剔殘灰。新舊恨﹐夢爲媒﹐往事未堪哀。聽十里藕花塘外﹐聲走輕雷。」淸室祀祖宗之宇曰「堂子。」《嘯園雜錄》記之綦詳。在吳人聞此名辭﹐頗可發噱。以一代祀典尊嚴之區﹐與江南歌伎樂倡爭此二字﹐亦一曲巷佳話。京師有東堂子﹑西堂子之二胡同﹐疑卽依義於此。陶然亭一名黑窯廠﹐又名江亭﹐在宣武門外﹐去寓所僅數百步。斜陽啣山時﹐時一登眺﹐蘆荻釀秋﹐煙雲向晚﹐淸曠殊甚。璧間題詠﹐絕少佳什。惟閩中林秋葉《買坡塘》一闋﹐慷慨悲抗﹐爲此亭生色不少。亭北爲香冢﹐或云某閨女埋玉處﹐有石碑一﹐銘云「浩浩愁﹐茫茫劫。鬱鬱孤墳﹐中有碧血。血亦有時盡﹐碧亦有時滅。此恨綿綿無斷絕。是耶﹖非耶﹖化爲蝴蝶。」旁爲鸚鵡冢﹐亦有碑一﹐銘文已不能悉憶。鸚鵡爲粵產﹐皎然雪白﹐後爲貍奴搏殺﹐其主人哀其死而葬此。嗟乎﹐以海南名羽﹐得一知己﹐便銘千古﹐而英俊義俠之士﹐佗傺無偶﹐泯然以沒者又幾人哉﹗大淸門外之前門﹐前淸時非帝後出入不辟。有執靑烏術者言「此門一辟﹐必生兵燹。」今歲凡辟二次﹕一爲臨時政府代表汪蔡諸君之入京﹔一爲孫中山先生之入京。然第一次辟而京津兵金臺館爲小徳張資本所設﹐爲淸吏運動機關。駿骨不來﹐豺狼當道。顧念名義﹐可堪悲嘆。與程月貞離婚之張靜軒﹐卽前述之唐監﹝友人沈龍聖語餘如是﹞。庚子之變﹐西後﹑光緒倉卒奔秦﹐宮禁弛解﹐張悉檢珍器以出﹐值數百萬。後後與光緒歸﹐廉得其狀﹐大怒欲置之重典﹐張以所得珍器﹐徧賄內外﹐乃免。故今歲兵變﹐東安市場被毀﹐各鋪倉卒運遷﹐集賢球房在市場之尾﹐張度遷亦無幸﹐慨然曰「此身幸免於刑﹐失尺寸地復何惜焉﹖」竟不果遷﹐而火亦弗及。舊時宮人﹐淸亡以後﹐流落人間﹐多有淪爲倡家女者。但自諱甚深﹐非若八大胡同大張旗鼓者比。故最忌問姓氏。間有自述身世者﹐則感今念昔﹐不啻天寶宮人談開元遺事。餘詩云「自言歌舞胭脂巷﹐不及琳瑯天子家。」蓋有所見而云然。崇文門街華東飯店中﹐多宮中珍物。聞庚子時爲日人所攜出者。華東固日人業﹐說或可信。其第六室中有漆鼎二﹐髙三尺許﹐繢藻絕精﹐舉之輕若紙制﹐較曼殊贈余之日本古漆盂尢堅致。﹝曼殊贈余之盂﹐黝表銀裏﹐內績茶花一﹐金葉紅蕊﹐灼然姣艷。曼云是日本前代物﹐今市肆中無復有此佳制。﹞又八音匣一﹐巨大無匹﹐金色雙龍啣珠匣蓋﹐洵異制也。京內國恥紀念爲巍然髙峙於崇文門街之克林徳碑﹑交民巷之大鐵門﹑星期日之車路取締﹑城上只許西人涉足之特例﹐皆屬觸目傷心之事。惟有一事差彊人意﹐則北人抗爽﹐較滬上略少西崽性質耳。馬神廟之大學﹐舊爲大公主府。公主爲乾隆愛女﹐故旁宮營建﹐俾親昕夕。梳妝樓上金碧交映﹐凡七室。近花繞廓﹐遠山送黛﹐自宜爲玉人之居。今攺爲藏書樓﹐計十餘萬卷。圖書集成而外﹐零編殘帙﹐歷落藏庋。彼司其事者﹐並經史子集之普通類別亦不能識﹐可槪已。變﹔第二次辟而通州兵又變。不虞之事﹐每假術士以曲證﹐亦異事也。東安市場後有一扁食店﹐非稔者不能入內。凡精室三﹐壁間絹帙﹐都非人間所易置﹐且衣香鬢影﹐時蹀躞窗外﹐笑語可接云。是曩日怡王府中下堂妾所設。文君當鑪﹐風流過之。而才人淪落之感﹐則此尢難堪矣。琉璃廠某書賈﹐有宋板《禮記》一﹐計四冊。卷首有趙千里畫讀書像一。後爲明代洛中陳氏所得﹐亦效千里畫己像於後﹐今書賈索價五千金﹐袁克定君擬以三千金購之﹐該賈尙執前價未允。曩日潘芝軒諸書迷之餘韻﹐不謂至今尙存。北地婦女多殺气。醜劣可憎者無論矣﹐卽值嬌好﹐亦不過如小說家言花碧蓮﹑鮑金蓮而止。求婀娜重倩﹐若飛燕合徳者﹐實可謂絕無僅有。但天鐘精靈﹐本無軒輊。今舉其修飾之徒增厭惡者﹕一脂太紅﹐二黛太黑﹐三髻太髙﹐四衣太寬﹐五腰太硬。有斯五事﹐已足生西子蒙不潔之慨﹐況更益以一尺腳圍﹐三寸耳環之殊飾乎﹖東華門內之纓帽﹐尙爲居人常飾。驅車過之﹐觸目卽是。蓋居於是者﹐旗人爲多。而橫髻—尺﹐黃色半肩之服飾﹐亦時與粲然腥紅之帽纓輝映道左。旗女喜眩妝﹐尢勝於漢族。室如懸磬﹐出必綾羅﹐余嘗戲謂旗女﹐寧忍腹饑﹐不可面黃。蓋脂粉之需﹐殊急於米鹽也。自前門入﹐沿禁城而行﹐路政之不修﹐實甲於都中。禁城墻爲紅色﹐磚厚二寸許﹐縱尺許﹐橫六寸許﹐上覆黃色甍瓦。墻內殿闊之脊時可望見。而禁城之麓﹐環而居者﹐皆繩戶甕牖之民。咫尺之間﹐尙隔聰明﹐況中原萬里﹐山遙水遙﹐民間疾苦﹐宜乎其不聞矣。西山在西直門外﹐頤和園卽在其麓。山上有溫泉﹑醴泉﹐泉水淸腴。昔供尙方﹐以之煮茗﹐不啻金山下銅杓鐵綆中物。故京中亦以第一泉名之。山多佳築﹐夕陽春風時﹐入詩人箋墨間。山下西廈駢接﹐爲禁衛軍營房。故頤和園近亦爲禁衛軍所管鑰。余儕之入頤和園﹐其管帶閩人忠君實導之。采蘋別墅在紅羅廠﹐爲良弼別墅。精舍畫棟﹐殊似時下新築。京中屋制﹐殊於南中。一院一隔﹐三明兩暗﹐已爲仕宦之居。院中花砌兩行﹐屏風一角﹐幾於千家一律。惟采蘋別墅﹐則遊廊疎簾﹐不啻江南制作﹐今爲陸軍學會編輯部。八大胡同者﹐陜西巷﹐韓家潭﹑大李紗帽﹑小李紗帽﹑石頭胭脂等八胡同也。曩在南中﹐聞人述八大胡同﹐意必崇樓華路﹐如海上福州諸路。孰意其逼仄屈曲﹐乃大非余意中之八大胡同哉。韓家潭中頗多吳伎﹐大名鼎鼎之棲鳳園主亦居於此。在幽燕間﹐自是足矜絕艷﹐置諸金昌﹑山塘側﹐庸庸無足稱矣。京中胡同名﹐有極雅者﹐有極穢者。手帕﹐胭脂等﹐自是香艷絕倫﹐而爛面﹑豬血﹑煤楂諸名稱﹐實令人口吻不耐。南味齋之酒﹐杏花村之魚﹐江南春之鱉﹐丞相胡同口之燒鴨﹐皆擅勝一時。而林家咸瓜尢在世俗鹹酸以外。男女合演之習﹐予京爲盛。文明﹑廣徳諸園﹐皆雜聘女伶。孫一淸﹐金翠英輩﹐聲譽藉甚。孫貌頗艷﹐唱亦淸脆可喜﹐故京中女伶數孫笫一。近日廣徳樓之活劇﹐孫亦起釁之一。劇場聲價於此可知矣。京師無文章。封禪雄才﹐旣寄懷於阿諛﹐長門賦藻﹐亦托興於買貧。其他前淸翰詹之遣﹐則應制八韻﹐足策一篇﹐尢汨沒性靈不少。惟江叔海﹐伍崇仁輩﹐尙存文士門面﹐頗能畱意於古學。至於時下新人物﹐則尢鮮有此志者。圖書館在什剎海﹐主之者卽江叔海。四庫館所有﹐現均移至圖書館。有唐經三千卷﹐爲明代雁宕僧某所手鈔﹐彌可寶貴。但餘謂旣爲京師圖書館﹐不應僅比於海內藏書家之惟古是寶﹐當徧羅中外應用各科學書﹐以建閎規。余於九月十日入京﹐十月二十二日出京。歌殘水調﹐偶來花萼樓頭﹔紅到劫灰﹐不啻靈光殿畔矣。是爲記。

