

《晉後略》西晉荀綽

○晉武帝世祖自平吳之後﹐天下無事﹐不能復孜孜於事物。始寵用後黨﹐由此祖禰采擇嬪媛﹐不拘拘華門。父兄以之罪亹﹐非正形之謂﹐局禁以之攢聚﹐實耽穢之甚。昔武王伐紂﹐歸傾宮之女﹐助紂爲虐。而世祖平皓﹐納吳姬五千﹐是同皓之獘也。○賈後賈後旣殺楊庶人於金墉城﹐又信妖巫謂「後旣死﹐必訴怨於先帝」﹐乃覆而殯之﹐施諸厭劾﹑符書﹑藥物以含瘞之。賈後以鹿車出承明東掖東門﹐詣金墉城﹐食金屑而死。○成都王成都王圍京邑﹐城中魚肉無出﹐營巷賣死驢馬肉﹐雜死人肉賣之。成都王圍京邑﹐城中無菜﹐采陳韭芥以爲膳菜。○張方張方兵入洛﹐諸官府大劫掠﹐禦寶織成流蘇皆分剖爲馬帴。張方圍京邑﹐決千金堰﹐千溝渠枯涸﹐井多無泉。○荀勗鐘律之器﹐自周之末廢﹐而漢成哀之間﹐諸儒修而治之。至後漢末﹐復隳矣。魏氏使協律知音者杜夔造之﹐不能考之典禮﹐徒依於時絲管之聲﹐時之尺寸而制之﹐甚乖失禮度。於是世祖命中書監荀勗依典制定鐘律。旣鑄律管﹐募求古器﹐得周時玉律數枚﹐比之不差。又諸郡捨倉庫﹐或有漢時故鐘﹐以律命之﹐皆不叩而應﹐聲音韻合﹐又若俱成。◎劉漠漠少以淸識爲名﹐與王夷甫友善﹐並好以人倫爲意﹐故世人許以才知之名。自相國右長史出爲襄州刺史﹐以貴簡稱。○馮播插字友聲﹐長樂人。位至大宗正﹐生蓀。○武含武含字景緯﹐官歷中庶子﹐遷散騎常侍。以母在日誨云「汝修其意﹐仕當爲尙書郎」﹐懼進敍有違前言﹐乃辭常侍﹐爲吏部郎。

