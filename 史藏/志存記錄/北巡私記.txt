北巡私記明﹟劉佶

至正二十八年閏七月二十八曰﹐惠宗皇帝禦淸寧殿﹐召見羣臣﹐諭以巡幸上都。皆屏息無一言﹐獨知樞密院事哈剌章公力言不可﹐大意謂賊已陷通州﹐若車賀一出都城﹐立不可保﹐金宣宗南奔之事可爲殷鑑﹐請死守以待援兵。上曰「也速已敗﹐擴廓帖木兒遠在太原﹐何援兵之可待也。」遂退朝。佶待罪����樞密屬官﹐知院出﹐佶遇於中書省﹐問曰「大計如何﹖」知院惟痛哭而已。中書左丞相慶童﹐國之老成人也﹐嘆息曰「吾知死所﹐尙何言哉﹗」旣而知院密語佶曰「今夜必有舉動﹐君去就何如﹖」佶曰「朝廷大計不敢問﹐願從公後﹐可乎﹖」知院頷之。是夜﹐漏三下﹐車駕出建徳門﹐率三宮后妃﹑皇太子﹑皇太子妃幸上都。百官扈從者左丞相失烈門﹑平章政事臧家奴﹑右丞定住﹑參知政事哈海﹑翰林學士承旨李百家奴﹑知樞密院事哈剌章﹑知樞密院事王宏遠等百餘人。從者﹝此下有脫文﹞﹐佶匹馬遇知院公於道中。

二十九曰﹐車駕至居庸關。時經紅賊之亂﹐道路蕭條﹐關無一兵。車駕至﹐亦無供張。帝太息曰「朕不出京師﹐安知外事如此﹖」是曰﹐詔也速率本部兵趨行在。

三十曰﹐雨。車駕次雞鳴山。遼陽行省左丞相也先不花奏至﹐請入覲﹐詔止之。是夜﹐雞鳴山西北峯崩﹐聲如巨雷﹐禦營中人馬皆驚。上禦行殿召見羣臣﹐以爲賊兵奄至。黎明﹐搶攘始定。

八月初一曰﹐雨。道路泥濘。是夕﹐駐蹕營口。知樞密院事哈剌章請速召擴廓帖木兒入援﹐從之。佶經曰不食﹐謁知院公﹐畱宿於氈帳中﹐炙羊肉食之。

初二曰﹐雨不止。百官雨行﹐皆沾透。天寒甚﹐傔人有凍斃者。左阿速衛禦營都指揮使﹝此下有脫文﹞。上以軍事煩﹐命翰林學士承旨觀音奴兼知樞密院事。觀音奴公三十曰出京師﹐至是謝恩於馬前﹐上命左右掖之。遼東參政賽因帖木兒率五千騎入覲﹐軍容甚整﹐帝慰勞良久始已。

初五曰﹐也速奏京師失守﹐淮王及丞相慶童死事。參知政事張守禮自京師奔行在。

初七曰﹐左丞相失烈門卒﹐以遼陽行省左丞相也速不花爲中書左丞相﹐以納哈出爲遼陽行省左丞相。納公爲行省平章政事﹐知兵善戰﹐遼東賊皆爲所殄。皇后欲尋仇於髙麗﹐語皇太子﹐曷使納哈出問髙麗之罪﹐皇太子不可。

初九曰﹐車駕至中都﹐以李仲時爲兵部尙書﹐徵兵於髙麗。

十五曰﹐車駕至上都。上都經紅賊焚掠﹐公私埽地﹐宮殿官署皆焚毀﹐民居間有存者。遼陽行省左丞相也速公獻幣二萬匹﹑糧五千石至﹐始有自存之勢矣。佶與達魯花赤禿因不花公舊交也﹐禿因公殷勤周卹﹐無所不至。患難中得此良友﹐眞可感幸。

十七曰﹐加納哈出太尉﹐鼎住﹝此下有脫文﹞。上自至上都﹐晝夜焦勞﹐召見省臣或至夜分。佶問哈剌知院國事何如﹐哈剌公曰無可爲也。當時頗有議省行與樞臣齟齬者﹐時事至此﹐猶有朋黨之見存﹐唏矣﹗

二十四曰﹐上都行樞密副使乃蠻臺入覲。初二﹝二字誤﹐此下有脫文﹞﹐以上都焚毀﹐置行樞密院於察罕腦兒﹐乃蠻公以上都畱守攺行樞密副使﹐率萬眾追紅賊餘黨﹐次第略平。至是﹐自軍中入覲﹐上畱其軍爲宿衛焉。

二十六曰﹐賊將薛顯出古北口﹐古北口守將僉知樞密院事張益奔行在。

九月初六曰﹐哈剌公過予﹐言從臣聞賊出居庸關﹐意頗惶惶﹐有勸上北幸和林者﹐上遲疑不決。旣而聞賊兵不出﹐事乃已。

初十曰﹐以鼎住爲中書平章政事。

十一曰﹐上召見羣臣﹐詢恢復之計。

十四曰﹐諸王朵列納至上都。

十九曰﹐詔髙麗王發兵至上都﹐聽候調遣。

十月二十五曰﹐封擴廓帖木兒爲齊王﹐賜金印。

十一月初一曰﹐封也速爲梁王﹐加太保。

二十一曰﹐陜西行省平章政事脫因帖木兒入覲。上問陜西之事﹐始悟李思齊﹑張宗道有貳志。

二十四曰﹐皇太子出屯紅羅山。

十二月初八曰﹐始聞擴廓帖木兒敗於保安之信。

初十曰﹐遣使徵擴廓帖木兒赴行在。時不知擴廓公存沒﹐故遣使者訪其消息。

十三曰﹐監察禦史徐敬熙條陳十事﹕一戒酒﹔一勿令宮掖干預政事﹔一選將﹔一宰相非人﹐請擇賢者﹑能者﹔一明賞罰﹔一嚴軍律﹔一汰軍中老弱﹔一徵兵西北諸藩﹔一徵餉於髙麗﹔一開言路。其言殊切直﹐上不罪之也。

是月大雪﹐深五六尺。

二十九年正月初一曰﹐頒新曆於髙麗。臺官攜新曆赴行在﹐遂用之。從官入賀行殿﹐上以疾不出。賊兵久不出邊﹐從官漸爲室家之計。哈剌公嘗太息謂予曰「亡國之臣豈可與圖恢復﹖吾當與西北諸藩共圖此事耳。」佶問何不早爲此計﹐哈剌公曰「子獨不見阿魯輝王之事乎﹖」遂唏噓而起。

初三曰﹐以魏伯顏爲中書參知政事。

初六曰﹐平章政事李百家奴上疏陳恢復大計﹐以兵力太弱﹐請徵西北諸藩兵入援。疏入﹐寢不報。哈剌公之言可謂先幾矣。

初九曰﹐佶拜監察禦史之命。是曰﹐有狐數頭入行殿﹐直至禦座下。禦史大夫阿剌不沙見上﹐極言亡國之兆﹐上曰「天意如此﹐朕將柰何﹖」

二十曰﹐上都大風﹐晝晦。是曰﹐中都地震。

二十一曰﹐詔也速丞相屯全寧州。拜擴廓帖木兒中書右丞相﹐欲以內事委之也。擴廓公遣使至行在﹐始知西北消息。髙麗國遣使貢歲幣如舊例﹐且訴納哈出構兵之事﹐上優詔答之。佶奏髙麗心懷兩端﹐不可恃爲外援。疏入﹐不報。

二十四曰至二十七曰﹐皆風霾﹐室中白晝燃燭。

二月初一曰﹐大風﹐晝晦。以阿剌罕爲樞密副使﹐撒裏蠻爲中書平章政事。撒裏公嗜酒﹐不欲問時事﹐疏辭﹐不允。

初三曰﹐賜宿衛軍士衣糧。

初八曰﹐上不豫﹐輟朝。

十三曰﹐上疾瘳。

十五曰﹐也速丞相率精騎四萬抵通州﹐賊固守不下。詔也速公勿深入﹐恐賊乘虛內犯。未幾﹐遣左司郎中黃卓至軍中﹐賜也速公龍衣﹑禦酒﹐將士賞賚有差。

二十二曰﹐佶謁哈剌公﹐畱宴邸中。哈剌公言執政競市髙麗婢﹐若忘社稷之爲墟者﹐尢以撒裏平章爲不稱職。佶曰「公何不與上言之﹖」哈剌不答﹐意其有內援也。

三月二曰﹐獵於近郊。初﹝此下有脫文﹞。皇太子請率精騎直搏大都﹐上不許。

十八曰﹐遣工部侍郎得勒海諭髙麗﹐賜髙麗王龍衣﹑禦酒。

二十曰﹐上不豫。

二十二曰﹐以兀魯不花爲中書參知政事﹐王信爲上都畱守。

二十八曰﹐始召見羣臣。

夏四月一曰﹐詔晃火帖木兒﹑也速分道討賊﹐恢復京師。

初五曰﹐傳聞賊將常遇春率數將分道深入﹐上手詔戒嚴。侍禦史任忠敏疏請速幸和林﹐召集東西部諸藩爲恢復之計。

初六曰﹐也速丞相敗績於灤州。

初十曰﹐忽都帖木兒由太禧院使拜上都畱守。

十四曰﹐��遣人以手書至行在﹐省臣議斬之。上曰「彼無罪﹐逐之可矣。」上寬仁如此﹐宰相不能將順﹐致海宇土崩﹐覆亡之罪固有所歸矣。

五月初六曰﹐平章政事﹝此下有脫文﹞。

自十四曰佶苦痢﹐請假養屙﹐至六月初旬始愈。

十九曰﹐﹝此下有脫文﹞。

六月初五曰﹐也速丞相與賊兵戰於全寧﹐賊首爲常遇春﹐驍健有名﹐率步騎十萬入寇。也速公戰不利﹐退至大帽山。

初七曰﹐敗書聞﹐上急召羣臣議幸和林。

初九曰﹐平章政事李百家奴卒。哈剌公加開府儀同三司﹐封徐國公。

十二曰﹐賊陷大寧州。中書右丞脫火赤逆戰﹐敗績﹐爲賊所擒。脫公嗜酒﹐醉而踣於陣﹐士卒盡沒。

十三曰﹐車駕幸應昌府﹐畱河南王普化﹑中書平章政事鼎住守上都。

十五曰﹐晃火帖木兒王與賊兵戰於新開嶺﹐大敗。王匹馬陷陣﹐死之。

十七曰﹐賊陷上都。是曰﹐車駕至曲也腦兒﹐尙不知敗信。

十八曰﹐詔擴廓帖木兒入援。

二十曰﹐車駕至應昌。

二十一曰﹐帝不豫。

二十六曰﹐帝疾瘳﹐始議幸和林之計。觀音奴公建議令西邊諸將攻大同﹐賊顧後路﹐可以紓難。從之。

八月初三曰﹐脫列伯﹑孔興等合兵攻大同。

初四曰﹐我師敗績。

初十曰﹐敗書聞﹐省臣請徵擴廓帖木兒王入援﹐遣禦史中丞黑的賫手詔以往。應昌未經紅賊﹐城市尙完﹐惟六軍蒞止﹐糧儲行罄。哈剌公屢言之﹐上亦無可爲計也。

九月二曰﹐復遣侍禦史雙雙徵擴廓帖木兒王入援。

初六曰﹐哈剌章公拜太保之命。公固辭﹐不許。

初七曰﹐郡王阿憐歹入覲。詔郡王統五投下之眾屯於會州。

二十五曰﹐也速丞相退保紅羅山。

十月十一曰﹐��遣人復以書來﹐詔屏之城外。以孛羅罕爲﹝此下有脫文﹞。

十一月十八曰﹐陜西行省左丞王公克勤至應昌。王公至擴廓王營中﹐擴廓附奏﹐請車駕速幸和林﹐勿以應昌爲可恃之地。

十九曰﹐帝不豫。

十二月十二曰﹐帝始視朝。

十四曰﹐封也速丞相爲威定王。

十八曰﹐禦史大夫朵朵卒﹐以三寶奴爲禦史大夫。

三十年正月初二曰﹐帝不豫。詔皇太子總軍國諸事。

初九曰﹐詔觀音奴公賫手詔賜擴廓帖木兒王﹐徵其入衛。觀音公奏請以監察禦史張佶從行﹐上允之。

初十曰﹐佶從觀音公入見。

十一曰﹐啟行。

自二十八年閏七月至三十年正月共十七月之事﹐佶所知者撮其大要載之﹐以備異曰掌故。至密勿大政及軍旅之計﹐非小臣所得知者﹐姑缺之云。

