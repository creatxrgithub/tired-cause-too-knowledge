梁州記

南朝宋劉澄之

●武侯壘

武侯壘東南有定軍山。入山八十餘里﹐有諸葛武侯墓。鐘會徵蜀﹐至漢州﹐祭亮之墓﹐令軍士不得於墓芻牧樵采。今松柏﹑砷銘儼然。

●白水關

關城西南百八十里有白水關﹐李固解印綬處也。

●溫泉

漢水南有溫泉﹐周圍數千步。冬夏常沸湧若湯﹐其熱可熟雞子。

●盟壇

沔陽城在漢水南﹐舊蕭何所築也。劉備爲漢王﹐權住此城﹐盟於城下。今門外有盟壇猶存。

●諸葛井

諸葛亮宅有井﹐深四尺餘﹐口廣一尺五寸。累磚如初開云。

●雁塞

梁州縣界有雁塞山﹐傳云此山有大池﹐水雁棲集之故﹐因名曰雁塞。

