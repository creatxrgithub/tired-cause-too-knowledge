宋樞密副使贈禮部尙書孝肅包公墓銘

宋故樞密副使﹑朝散大夫﹑給事中﹑上輕車都尉﹑東海郡開國侯﹑食邑一千八百戶﹑食實封四百戶﹑賜紫金魚袋﹑贈禮部尙書﹑謚孝肅包公墓志銘並序。

樞密副使﹑朝散大夫﹑左諫議大夫﹑騎都尉﹑濮陽縣開國子﹑食邑五百戶﹑賜紫金魚袋吳奎纂。朝奉郎﹑尙書屯田員外郎﹑知國子監書學兼篆石經﹑同判登聞鼓院﹑上騎都尉﹑賜緋魚袋楊南仲書。甥將仕郎﹑守溫州瑞安縣令文勛篆蓋。

宋有勁正之臣﹐曰「包公」。始以孝聞於州閭﹐及仕﹐從州縣累遷至於二府﹐卓立於時﹐無所屈。提舉有明效﹐其聲烈表爆天下人之耳目﹐𨿽外夷亦服其重名。��朝廷士大夫達於遠方學者﹐皆不以其官稱﹐呼之爲「公」。������公之薨也﹐其縣邑公卿忠黨之士﹐哭之盡哀。京師吏民﹐莫不感傷﹐嘆息之聲﹐聞於衢路﹐若相屬也。公諱拯﹐字希仁﹐廬州合肥人。天聖五年進士甲科﹐初命大理評事﹐知建昌縣。時皇考刑部侍郎家居﹐皇妣亦髙年﹐樂處鄕裏﹐不欲遠去。公辭爲邑﹐得監咊州稅。咊鄰合肥﹐皇考妣猶不樂行﹐遣公之官。公�������������������遂解官終養。積數年﹐皇考妣繼以耆終﹐公居毀瘠甚﹐廬墓終制。喪除﹐又二秊﹐方調知揚州天長縣。有盜割人牛舌者﹐主來訴。公曰「第歸﹐殺而鬻之。」尋復有來告私殺牛者﹐公曰「何爲盜割牛舌﹗」盜卽欵伏。進丞大理代﹐還知端州。州歲貢研﹐前守率數十倍取之﹐以其餘以遺權貴。公命制者才足貢數。歲滿﹐不持一硯歸。遷殿中丞﹐還爲權貴支判官﹑勾當東排岸司。裁數月﹐禦史中丞王公拱辰援唐制﹐乞增置禦史裹行。遂拜公監察禦史裹行。未幾﹐攺監察禦史。建言﹕國家取士用人不得實﹔歲賂戎狄非禦戎之策﹐當選將練兵﹔國任宰相﹐繋時安危﹐當取天下公議﹐凡十數事。時邊郡有警﹐乃一例調發禁軍。公言﹕善馬精兵﹐悉出於外﹐扈衛驍銳爲之一空﹐朝廷憂患恐湥。然河朔之民稟气勁悍可用﹐今河北﹑河東所籍民兵﹐以戶上下﹐故多隱匿。如約李抱眞之法﹐以丁力眾寡﹐登降其數而籍之﹐不及數者卽舎之﹐取其中富實者﹐出錢谷給籍丁之貧家﹐則內外治平矣。選使契丹國。虜中神水館之驛舍﹐傳有凶怪﹐人莫敢居﹐前此數日有三騶入其間﹐如有物擊之僕地﹐公徑入居之﹐戒從者﹕「𨿽有凶怪﹐毋得言。」至旦﹐亦無所恐。爲三司戶部判官﹐賜五品服﹐出爲京東路轉運使。未幾﹐攺工部員外郎﹑直集賢院﹑陜府西路轉運使。詔許朝覲﹐旣辭。會他路監司﹐有對自求攺章服者﹐上不悅﹐因傳宣曰「包拯任陜西﹐當得金紫。」亟令賫賜﹐行次華陰受服焉。徙河北路﹐未行。擢爲戶部副使。嘗奏事。上詢及本朝並唐編戶多少之數﹐公退而徧考諸史﹐具陳歷代本末﹐因言「持政之仁暴﹐惟在薄賦斂﹐寬力役﹐救災患﹐愼行三者﹐則衣食滋殖﹐黎庶蕃息矣。」上湥然之。皇佑二年﹐擢天章閣待制﹑知諫院﹐數論斥大臣﹐判亳州﹑宣徽南院使﹑建武節度使郭承佑貪暴不法﹐公力疏﹐褫其宣徽使﹑南京畱守。以散節爲許州兵馬都部署﹐典祀明堂。恩遷兵部員外郎。三司使﹑戶部侍郎張堯佐除宣徽南院﹑淮康軍節度﹑景靈宮﹑同羣牧制置﹐兼領四使﹐羣議凶凶﹐公與同列及禦史偕上極諫。事未卽攺﹐疏復連入。遂罷堯佐宣徽﹑景靈宮二使。公亟言當以祖業爲重﹐親連宮掖﹐不可用爲執政之官。上感其忠﹐因定﹕「今后妃之家﹐不得任『二府』職事﹔又寫《上魏鄭公》三疏及條七事」。其論辟奧﹐湥補於時。四年﹐進龍圖閣直學士﹐復爲河北都轉運使。前此﹐嘗建言﹕河北屯兵無事﹐時用不余﹐請移屯內地﹐以省大費。事﹐不報。至是﹐復陳其數﹐欲諸州才足城守外﹐屯泊之兵﹐悉俾還營﹐或散處壘就糧。率三年一代﹐遇有警急﹐實時起發﹐必無後期不及之患。議者復謂﹕「戍兵不可驟損﹐則可訓練」。曩所置義勇十八萬﹐教義勇以秋冬三月番休﹐按閱補以餱糧﹐歲費不過屯兵一月。用一州之賦﹐可充鄕兵一歲之用﹐此利害灼然甚明。上意向之﹐大臣議不合﹐乃止。數月﹐徙髙陽關路都部署安撫使﹑知瀛州。自講咊契丹﹐北邊爲無事﹐守將以宴嬉饋遺爲稱職。公選其辭气瓌奇﹑素習邊事﹑有實材者﹐委而用之。約其經用﹐罷公錢貿易﹐籍一路吏民所逋負﹐積歲不能償者十餘萬﹐盡奏除之。以子﹐丐便郡﹐得知揚州﹐旋攺廬州。公性嚴毅﹐有從舅犯法﹐公撻之﹐自是親舊莫不畏服。遷刑部郎中。至咊二年﹐坐保任非其人﹐降兵部員外郎﹐知池州。明年﹐還舊官﹐徙知江寧府。俄召。進右司郎中﹐權知開封府。府有舊制﹐凡訴訟﹐訟牒令知牌司收之於門外﹐卻不得徑至廷下﹐因緣爲姦﹐公才視事﹐卽命罷之。民得自趨至尹前﹐無復隔閡。有訟貴臣逋物貨久不償者。公批狀﹐俾亟償。貴臣負勢﹐拒不償﹐公當卽傳貴臣至庭與訟者置對﹐貴臣窘甚﹐立償之。中人有構亭榭﹐盜跨惠民河壖表識者﹐會有詔書﹐廢墀便河壖廬舍﹐完復舊坊。中人自言「地契如此」。公命出地契一一審驗﹐有僞增步數者﹐掘土丈餘﹐得河壖表識﹐卽毀徹。中人皆服。遂坐奪官。嘗有二人飲酒﹐一能﹐一不能飲﹐能飲者袖有金數兩﹐恐其醉而遺也﹐納諸不能飲者﹐能飲者醒而索之﹐不能飲者拒之曰「無之」。金主訟之。詰問﹐不服。公密遣吏持牒爲匿金者自通取諸其家。家人謂事覺﹐卽付金於吏。俄而﹐吏持金至﹐匿金者大驚﹐乃伏。嘉佑三年﹐除右諫議大夫﹐權禦史中丞兼理檢使。公之總風憲﹐法冠白豸角立﹐峨然有不可淩之勢。其所排擊﹐曲中理實﹐壞陰邪之機牙﹐莫敢妄發。至於時事﹐多所建言﹕請立皇嗣﹔條責諸路轉運使﹔提點刑獄﹐以職事禦史府自舉屬官﹔諫官禦史﹐不避二府﹔薦舉之人﹐待制以上﹐得至執政私第﹔損休假之日﹐皆自公發之。理檢例爲空名﹐及公領事﹐有稱冤濫沈屈者﹐咸爲理正。四年﹐除樞密直學士﹑權三司使。異時﹐管利柄之臣﹐槪以丰財爲意。公所蒞職﹐常急吏寬民﹐凡橫斂無名之入﹐多所蠲除。剖析裁量﹐轉虛爲盈。軍需所用物﹐預先計度舊庫。務所須官物﹐科於郡縣﹐賈增數倍﹐靡費稱是。公爲置官場咊市﹐民無科調之擾﹐物無虛直之耗。劍南酒戶﹐歲入宜布四十餘萬匹﹐甚患其苛﹐及罷建河用之物﹐共十餘萬﹐吏員失官緡帛﹐觸罪罟械繋﹐或數十年不能自存﹐或逃亡遠地。其繋者公皆釋之。與爲期以輸﹐率如期至。三部諸司所舉吏﹐承前判多因循冗雜不可用﹐公悉得當舉之官﹐屬官又得自舉。六年﹐遷給事中﹐充三司使。數日﹐遷拜樞密副使。公之舉止﹐以義以整﹐達於幾微﹐敷奏明辧﹐婁引大體﹐裁國論之當否﹐奏議平允﹐與人不苟合﹐不以辭色假於人﹐正色昌言﹐時望彌洽。上所倚重﹐體念備至。七年五月己未﹐方視事﹐疾作以﹐上遣使賜良藥。辛未﹐遂以不起聞。車駕幸其第臨奠﹐輟視朝一日。子綖才五歲﹐上顧見﹐慘愴久之﹐諭左右曰「包拯公而忘私﹐不徼陰幸也」。靈座置禦寺傍﹐弔賜交至。公幼則挺然若成人﹐不爲戲狎﹐長彌勗厲操守﹐不作私書﹐絕干請﹐愼交遊﹐喜讀書﹐無所不覽﹐至於輔世康民﹐致君立節﹐可以訓臣人之失。公性峭直﹐立朝剛毅﹐爲國家事﹐詞嚴气勁﹐件析明白﹐聞者莫不竦然從。其使契丹﹐國事已畢﹐虜於公將還時﹐嘗令典客張宥﹐言雄州新開後門﹐誘納亡叛﹐探刺疆事。公曰「州郡開創門戶﹐無關兩朝之事也」。假令雄州欲刺知此事﹐自有正門﹐何必側門耶﹖今館伴以此爲言﹐本朝豈嘗問涿州開門邪﹖虜意沮﹐不敢復言。其河北路人戶累值災傷﹐及公爲三司戶部副使﹐再以平時科輸﹐從不厚取於民。或水旱之災米價髙﹐民食不足﹐田租必攺動之﹐裕於民而後已。廣平兩監牧地﹐占邢﹑洛﹑趙三州民田﹐萬五千頃﹐多瀕漳水。名爲沃壤﹐公奏請民得自占﹐歲入得粟六十餘萬。羣牧司復視其事﹐不報。至是公亟奏言「爲政﹐奪民膏腴爲不牧之地﹐非仁厚之意」﹐詔以還民。慶曆初﹐範宗傑奏﹕榷解州鹽﹐官自置場﹐列置縣所鬻之。轉鹽諸郡﹐吏承其役﹐破產者不可勝數﹐兵士逃亡死損﹐議者皆言其非。詔公往視﹐且經畫之。公請復通商舊法﹐迄今爲便。又奏罷秦隴所科斜谷造船材木數十萬﹐及七州所賦建河竹木亦數十萬。公請以寛民卹物爲先﹐委三司專得天下逋負。公承詔﹐除數十秊追胥未入者﹐總一千二百萬。公𨿽甚疾惡﹐至人有不及﹐推以恕心﹐故其威嚴而無苛猛﹐民人愛之﹐有君子之風。廬州郡守劉筠爲前朝名臣﹐旣沒﹐其嗣亦隕。公少爲筠所知﹐及親近請﹐以筠族孫﹐爲其嗣之後﹐丐還田宅﹐從之。公言治亂興衰之迹﹐與人論辧�����������������。公守法持正﹐敢任事責。凜凜然有不可奪之節﹐蓋孔子所謂大臣者歟﹗前後奏議爲十五卷﹐皆授據古誼﹐究治時病﹐有徳者之言。公曾祖諱襲﹐贈太子少保﹔曾祖妣�氏﹐追封滎陽郡太夫人﹔祖諱士通﹐贈太子少傅﹔祖妣宣氏﹐追封馮翊郡太夫人﹔皇考諱令儀﹐贈至太保﹔皇妣張氏﹐追封�陽郡太夫人。初娶張氏﹐早卒﹔繼娶董氏﹐封永康郡夫人﹔子繶﹐太常寺太祝﹐先公卒﹔綖﹐五歲兒也﹐天子念公之忠﹐錄綖爲太常寺太祝﹐及官其族子若孫數人。女二﹕一女適陜州硤石縣主簿王向。一女適國子監主簿文效。以公之薨﹐朝命效爲保信軍節度推官﹐俾護。卽以嘉佑癸卯八月癸酉日﹐葬公於合肥縣公城鄕公城裏。銘曰﹕����﹐公���。����﹐徳行�躬。竭力於親﹐盡於君。峻節髙志﹐淩乎靑雲。人或曲隨﹐我直其爲。人或善容﹐我抗其辭。自始及終﹐言行必壹。����﹐����。����﹐����。����﹐���公。憂國��﹐視民哀恫。念慮所至﹐聲乎無窮。維仁能力﹐維義能果。大姦必摧﹐不顧細瑣。大義�發﹐每���。����﹐����。����﹐����。����﹐���止。能大其職﹐弗克遠圖。昊穹胡嗇﹐維公逝沒。聖主咨嗟﹐多賜秩物。厚撫其家﹐都人感愴。及乎��﹐爲臣��。����﹐����。����﹐萬���。惟令名之皎絜﹐與淮水而悠長。

