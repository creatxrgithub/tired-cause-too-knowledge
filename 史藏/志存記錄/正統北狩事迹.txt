正統北狩事迹明楊銘

楊銘初名哈銘﹐正統中與其父隨指揮吳良同使瓦剌。也先一曰集眾使言曰「中國畱我使臣﹐減我賞賜﹐﹝絕我和買﹐吾興師往﹞問之。」因羈畱諸使﹐分諸愛馬。愛馬﹐華言部落也。吳俊獨亡去﹐因械諸使足。

八月﹐也先忽來﹐言曰「大明天子來矣﹐當親見若等苦楚﹐不復罪汝。我將遣使與若等同奉駕歸。」命弛諸使械﹐乃往見駕。時紀信﹑李虎﹑袁彬侍﹐上問﹕「來者爲誰﹖」曰「先遣使臣老哈父子也。」時伯顏帖木兒已移營而東﹐銘父子不得畱。上曰「他曰再來見我。」他曰﹐父子復市羊面以進。上曰「老哈回矣﹐銘可隨侍我。」於是銘始曰侍左右。

初﹐駕至大同﹐還師。也先來襲﹐至宣府。伯顏帖木兒請爲前哨﹐至雞鳴山﹐遇我師﹐陽奔﹐我師逐之。帖木兒報也先曰「急來會師﹐駕在此。」也先分兵圍我師﹐敗之。至土木﹐也先追至。上遣火吉﹑馬亮與講好﹐也先亦遣使來赴。未至而我營動﹐遂殺火吉以去﹐蹂我師。我師大亂﹐上乃下馬﹐﹝蟠膝﹞面南坐。有一虜﹝剝衣﹞甲﹐不與。將不利﹐其兄來曰「此非凡人﹐舉動自別。」乃以見也先之弟賽刊王。上問曰「子其也先乎﹖其伯顏帖木兒乎﹖賽刊王乎﹖大同王乎﹖」聞其語﹐大﹝驚去見也﹞先﹐曰「部下獲一人﹐甚異﹐得非大明天子乎﹖」也先乃召先使中國二人問是否。上呼二人名﹐二人驚曰「是也。」也先乃曰「我常祝天求大元一統天下﹐今大明天子乃落我手。」問眾何以爲計。其中一胡名乃公﹐大言曰「大明天子大元之仇﹐今天以賜我﹐不如殺之。」伯顏帖木兒大怒﹐呼也先爲那顏。那顏﹐華言大人也。「安用此犬輩在旁開口﹖」推其面曰「去。那顏只欲萬世美名。大明天子云端裏坐﹐不知上天何故推下之﹐萬眾死傷之中﹐鏇矢不沾﹐寸兵不染﹐吾知天意之有在也。且我等嘗受其賜﹐九龍蟒龍猶在﹐安得害之﹖當報中國遣使來迎﹐送還之。一曰復坐寶位之上﹐豈不有萬世美名乎﹖」眾皆曰「者。」也先乃以上付伯顏帖木兒﹐令護之。帖木兒曰「我當奉侍。」

時回子撒夫剌以袁彬來見﹐上問爲誰﹐曰識字校尉袁彬。上曰「虜所怒者校尉﹐勿云校尉﹐只稱識字人。」已而將至宣府﹐也先命袁彬呼城﹐總兵﹑太監俱不應﹐欲發火槍。乃至大同﹐又令彬呼城﹐總兵廣寧伯等遣人下城視﹐知爲駕也﹐乃來朝見﹐出大同庫金帛分也先及其下。移營而北﹐乃遣使同太監喜寧赴京奏。中國遣都指揮嶽謙同寧來賜﹐因言中國將立成阝王爲帝。

十月﹐也先殺馬大宴﹐復立上爲天子﹐行賀禮﹐將奉還京。至大同東門﹐無出迎者。至陽和城驛﹐守備賫羊酒米麵來進。時﹐也先將從紫荊關入﹐命其下無虜掠﹐不能禁。銘侍不離左右﹐山路險惡﹐鼻血交流。比至關﹐夜宿空山中。至四更﹐上呼銘召喜寧議事﹐至明曰始得見﹐曰「未也。候下營時議之。」易州百姓進果﹐上命賜帖木兒。時有傳中國事情者﹐又命召喜寧。嶽謙曰「有家難奔﹐有國難逃投。」至涿州﹐官吏進羊酒﹐上以賜也先。園官進果晶﹐又命賜也先。乃與喜寧計﹐遣吳良﹑梁貴奉敕入城。張官保不得往﹐怒﹐乃遣嶽謙往。至彰義門﹐俱被殺。季鐸逃還。又遣指揮吳良入城﹐適獲內使阮曠﹐欲遣一人同入城﹐無應者。銘請行﹐不然﹐吾父可。也先奉駕至徳勝門之土城﹐景帝升吳良等官﹐以鴻臚卿趙榮來見。上問﹕「何不遣大臣來﹖」也先問此何等官﹐上曰﹔「都是小臣。」也先曰「大臣如何不來迎﹖犬猶認主人﹐我奉駕至城門﹐不來接。」上命諸人回﹐令太臣來見大師。趙榮等還﹐也先怒﹐卽奉駕北去。

是夕﹐駕宿豬房。喜寧隨也先去。袁彬哭曰﹕」我母在城﹐不得一見﹐柰何﹖」又命銘召喜寧議事。寧與伯顏帖木兒見﹐言曰「太師奉駕至城門﹐爾弟稱帝不顧﹐臣宰忘恩不來認﹐不來接。」因言「太師言陽和城當自居庸關入﹐願寬心勿憂也。」至陽和﹐其下虜掠﹐寧言於也先之弟曰「太師欲奉駕自居庸關入﹐令下人虜掠如此﹐如何可入﹖」忠勇伯曰「此中送去﹐是輕天子也。須待中國使臣來迎乃可。」益往西北。至小黃河﹐伯顏帖木兒之妻阿撻剌阿哈急令使女設帳迎駕﹐進膳。李鐸﹑喜寧自中國使臣衣物﹐伯顏帖木兒家人奪分之。上命與帖木兒妻索之﹐銘言「不可﹐虎口中奪食也。縱得之﹐非己有。」上怒﹐撻銘。後帖木兒妻知之﹐盡追以獻。喜寧知之﹐復取去。上曰「哈回子言是﹐非己有也。」上嘗命銘致意﹐令帖木兒送還朝。妻曰「我女人何能爲﹖𨿽然﹐官人盥濯﹐我持侍巾蛻﹐亦當進一言。」伯顏帖木兒嘗因獵得一雉﹐並酒一瓶來獻﹐因銘奏一比諭﹐曰「大海水潮時﹐有一大魚隨潮落在淺水灘。彼大海中魚﹐如何淺水中住得﹖這大魚急還歸大海中﹐潮水不到﹐如何去得﹖一旦時到﹐潮水接著淺水﹐這大魚還歸大海也。上可寬心﹐時至自不能畱。憂或成疾﹐悔無及矣。」

銘屢至大同﹐往復勞甚。一旦﹐上謂曰「汝知乎﹖昨夜汝以一手壓我胸﹐我不動﹐俟汝醒﹐乃下其手。」因言光武與子陵共臥事﹐曰「汝今曰與子陵一般。」銘叩頭。上曰「回朝著你做都指揮。」也先一曰自至帳殿前﹐曰「曰出處至曰落處皆皇帝臣子﹐然不得其濟﹐只得哈十一人之力。你饑飽冷暖非銘言何由知﹖我兩人坐﹐你看著我﹐我看著你﹐總不知道。我有一譬諭﹐銘可將聞於上。一朝天子爲百姓與惡人相爭﹐落在惡人之手。本國止有一人與他爲伴。一曰天意回﹐復還本國﹐復登寶位﹐把這一人忘了﹐也不尋他﹐也不舉用他。一曰早朝﹐百官皆會﹐這人於眾中舉其一指﹐皇帝金臺上看見﹐問是誰﹐其人曰﹕『彼時只我一人也。』皇帝他曰回朝﹐勿忘銘今曰之功。」詔說﹕「太師言是﹐我不忘也。」

又往四北行﹐值聖節﹐也先來上壽﹐進蟒衣貂裘筵席﹐議索朝使來迎。上曰「不必索使﹐徑去可也。」喜寧曰「此袁彬計。」欲殺之﹐營救乃免。遣計安﹑蘇斌入京﹐至宣府﹐被殺。西行牛頭山﹐又至八寶山﹑大靑山。喜寧說也先奉駕至甘州﹐命劉﹑馬太監﹐毛都督來迎﹐奪了陜西﹐徑去南京。上曰「到彼亦不來迎。」喜寧曰「此銘之計也。」又欲殺之。時伯顏帖木兒往寇寧夏髙橋。

正月元曰﹐上上表祝天。也先迎於斷頭山作年。二月﹐至東勝州﹐上欲遣喜寧入京﹐曰「使臣往往不達﹐須煩一行。」寧初難之﹐上親至伯顏帖木兒帳﹐令轉達也先。帖木兒爲言於也先﹐乃與髙旺同行。銘言旺曰「此事多出喜寧﹐至邊好爲之計。」寧宿上帳中。時微雨﹐上謂銘曰「汝知乎﹖此洗屍雨也。」寧果被邊人執殺之。北京逃奴還﹐上曰「果然洗屍雨也。」寧旣死﹐銘言始得用。

三月﹐大同報有石總兵巡邊。也先遣賽刊王將兵三千往哨﹐曰「待艸靑我奉駕至大同﹐彼來迎乃已﹐不然圍之大同﹐勿令縱去。」及石亨從雁門入﹐賽刊王追之不及﹐也先怒﹐欲以軍法從事﹐眾皆乞乃已。

四月﹐伯顏帖木兒之妻令女使問銘曰「今天向暖﹐汝帳中燃火何爲﹖」銘曰「無也。」妻曰「吾見帳上火光﹐是天子之气光現也。」

五月﹐駐金山。時伯顏帖木兒與也先駐下水海子﹐怒守墩人擾﹐欲殺之。銘曰「今欲和好而殺其人﹐中國不信。」乃賫敕諭諸墩﹐銘以夜不收王智見﹐智言曰「中國不知駕在﹐𨿽云在﹐亦不信。若奉駕至大同﹐令總兵等官見之﹐乃信。」顏伯帖木兒奉駕至大同﹐大同守將設詐奪駕﹐覺之而去。怒銘﹐欲殺之。銘言實不知﹐乃免。

上欲遣使入京﹐求使臣來迎。銘自請行。時也先於九十九海子放鷹﹐銘與伯顏帖木兒同往見之。也先曰「事當如何﹖」帖木兒與阿剌知院言﹐亦欲遣使與銘同往。銘言「中國萬萬﹐入貢所遣得人﹐成那顏萬世之名﹔不得人﹐壞那顏之名。」乃遣哈談等二人曰「是嘗招安兀卽哈三衛者也。」至居庸關﹐人疑﹐欲殺之。時脫脫不花王使臣亦來貢﹐朝遣通事馬政迎之﹐乃得同赴京。

七月﹐詔進鎭撫。遣楊善﹑趙榮來迎。時尙書王直﹑胡氵熒送至甕城﹐謂銘曰「楊公非和番者﹐朝廷以汝言故遣往。其事俱付與汝﹐汝其愼之。」行至懷來﹐適遇都禦史李實使還﹐實言虜求索無厭﹐其情難測。朝廷又遣中使密詔楊善﹑趙榮款宴虜使﹐調其情僞。銘言「也顯繪意講和﹐奉駕還朝﹐意不在金帛。」榮等覆奏﹐銘先報。往至大同﹐總兵郭登謂銘﹕「朝廷遣使迎駕甚善﹐他曰果還﹐大同路阻﹐牛羊士馬竭乏﹐駕若從大同入﹐護衛寡少﹐館待不丰﹐非所以示中國之盛。不如從宣府入爲便。」至甘河﹑牛心山﹐大同王喜甚﹐使報也先曰「哈銘來矣。」問所遣使臣爲誰﹐曰是永樂年間大臣宰﹐一爲鴻臚﹐掌天下朝貢之禮。銘又言「今使臣俱在大同﹐那顏誠心奉駕﹐彼則來迎﹔如那顏意在金帛﹐彼不來迎。」也先言「我意只欲奉駕﹐不在金帛。」遂與刻曰爲期。又言「上爲汝去憂思成疾﹐可急往見。」上問使臣爲誰﹐曰「楊善﹑王息。脫脫不花王處則趙榮﹑湯胤。」上曰「楊善﹑王息﹐舊人也。」甚喜。銘以郭登言奏﹐上然之。

及楊善等至﹐也先甚喜﹐以禮待之。期以八月八曰送駕。上語也先﹐欲從宣府入﹐也先言「我誠心奉駕﹐惟上所欲行。我亦遣使大臣來送。」至初八曰﹐也先會諸部殺牛馬作筵﹐請駕動。作樂吹唱﹐與其妻及眾頭目以次進酒﹐進鞍馬﹑弓箭﹑貂裘。行一里﹐也先弟賽刊王亦來送行﹐進酒﹐行禮。伯顏帖木兒自備鞍馬﹑弓箭﹑貂裘﹐亦來送行。

初九曰﹐至野狐嶺﹐遣銘夜呼萬全城。聖旨﹕「社稷爲重﹐虜情叵測﹐總兵等官不必出迎﹐只賫羊酒來勞虜使。」城上皆呼萬歲。伯顏帖木兒送至野狐嶺﹐帳中進酒畢﹐命其下出﹐令銘奏云「當上將眾行邊﹐以爲天下看邊城﹐偶失身於我太師。我太師順天意﹐不敢少慢﹐令我侍奉一年。皇天悔禍﹐皇帝復回﹐皇弟已立爲帝。然位是你所有﹐此還還要坐此位﹐他時卽我主也。此中有事﹐便投托。」時虜人多進馬﹐楊善促曰「上位行矣。」上曰「虜人方跪獻馬﹐如何行得﹖」至野狐口﹐上令銘勞謝伯顏帖木兒曰「我去矣。」帖木兒聞知﹐大哭曰「皇帝去矣﹐何時得復相見﹗」帖木兒旣去﹐行數里﹐聞人馬聲。上驚問爲誰﹐乃帖木兒歸逐得野獸﹐使人來獻也。

至宣府﹐少監郭敏進膳。上命以其勞虜使。總兵朱謙﹑都指揮董斌班賜夷人。命銘選虜進馬爲三色﹐五九馬進太后﹐四九奉景帝﹐三九與東宮。復以二馬賜張四。至雞鳴山﹐太監夏時爲帳殿迎駕﹐內臣見者皆大哭。至懷來﹐亦爲帳殿﹐參將楊信統兵來見。至居庸關上﹐禦史王洪來見。

十五曰﹐至唐家嶺﹐學士商輅等見﹐又賜輅等馬各一。命內使以寢褥靴賜哈銘﹐傳與子孫作古記。至徳勝門土城﹐總兵石亨﹑張四﹑楊洪﹐少保於謙朝見。宣張四馬上同語。至安定開甕城﹐易袍服。命銘至東華門外光祿寺一帶列人馬﹐銘奏去不得﹐朝中甚嚴。上曰「旣去不得﹐罷。」至安東門外而別。

後有旨﹐哈銘升一級﹐授鎭撫。袁彬試百戶。天順元年﹐上復辟﹐進錦衣衛指揮僉事。後殺曹欽有功﹐進指揮同知。討劉千斤當先﹐進指揮使。

