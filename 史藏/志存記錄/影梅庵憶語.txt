

《影梅庵憶語》淸冒襄

卷一

愛生於暱﹐暱則無所不飾。緣飾著愛﹐天下鮮有眞可愛者矣。矧內屋深屏﹐貯光闃彩﹐止憑雕心鏤質之文人描摹想象﹐麻姑幻譜﹐神女浪傳。近好事家復假篆聲詩﹐侈談奇合﹐遂使西施﹑夷光﹑文君﹑洪度﹐人人閣中有之﹐此亦閨秀之奇冤﹐而啖名之惡習已。

亡妾董氏﹐原名白﹐字小宛﹐復字靑蓮。籍秦淮﹐徙吳門。在風塵𨿽有艷名﹐非其本色。傾蓋矢從余﹐入吾門﹐智慧才識﹐種種始露。凡九年﹐上下內外大小﹐無忤無間。其佐余著書肥遁﹐佐余婦精女紅﹐親操井臼﹐以及蒙難遘疾﹐莫不履險如夷﹐茹苦若飴﹐合爲一人。今忽死﹐余不知姬死而余死也﹗但見余婦煢煢粥粥﹐視左右手罔措也。上下內外大小之人﹐咸悲酸痛楚﹐以爲不可復得也。傳其慧心隱行﹐聞者嘆者﹐莫不謂文人義士難與爭儔也。

餘業爲哀辭數千言哭之﹐格於聲韻不盡悉﹐復約略紀其槪。每冥痛沈思姬之一生﹐與偕姬九年光景﹐一齊湧心塞眼﹐𨿽有吞鳥夢花之心手﹐莫能追述。區區淚筆﹐枯澀黯削﹐不能自傳其愛﹐何有幹飾﹖矧姬之事余﹐始終本來﹐不緣狎暱。餘年已四十﹐須眉如戟。十五年前﹐眉公先生謂余視錦半臂碧紗籠﹐一笑瞠若﹐豈至今復效輕薄於漫譜情艷﹐以欺地下﹖倘信余之深者﹐因余以知姬之果異﹐賜之鴻文麗藻﹐余得燕手報姬﹐姬死無恨﹐餘生無恨。

己卯初夏﹐應試白門﹐晤密之﹐云「秦淮佳麗。近有雙成﹐年甚綺﹐才色爲一時之冠。」余訪之﹐則以厭薄紛華﹐挈家去金閶矣。嗣下第﹐浪遊吳門﹐屢訪之半塘「時逗畱洞庭不返。名與姬頡頏者﹐有沙九畹﹑楊漪照。予日遊兩生間﹐獨咫尺不見姬。將歸棹﹐重往冀一見。姬母秀且賢﹐勞餘日﹕」君數來矣﹐予女幸在捨﹐薄醉未醒。「然稍停﹐復他出﹐從花徑扶姬於曲欄。與余晤。面暈淺春﹐纈眼流視﹐香姿五色﹐神韻天然﹐懶慢不交一語。余驚愛之﹐惜其倦﹐遂別歸﹐此良晤之始也。時姬年十六。

庚辰夏﹐畱滯影園﹐欲過訪姬。客從吳門來﹐知姬去西子湖﹐兼往遊黃山白嶽﹐遂不果行。辛巳早春﹐余省覲去衡嶽﹐由浙路往﹐過半塘訊姬﹐則仍滯黃山。許忠節公赴粵任﹐與余聯舟行。偶一日﹐赴飲歸﹐謂余曰「此中有陳姬某﹐擅梨園之勝﹐不可不見。」余佐忠節公治舟數往返﹐始得之。其人淡而韻﹐盈盈冉冉﹐衣椒繭時﹐背顧湘裙﹐眞如孤鸞之在煙霧。是日演弋腔《紅梅》以燕俗之劇﹐咿呀啁哳之調﹐乃出之陳姬身回﹐如雲出岫﹐如珠在盤﹐令人欲仙欲死。漏下四鼓﹐風而忽作﹐必欲駕小舟去。余牽衣訂再晤﹐答云「光福梅花如冷云萬頃﹐子越旦偕我遊否﹖則有半月淹也。」余迫省覲﹐告以不敢遲畱故﹐復云「南嶽歸棹﹐當遲子於虎￥叢桂間。蓋計其期﹐八月返也。」余別去﹐恰以觀濤日奉母回。至西湖﹐因家君調已破之襄陽﹐心緒如焚﹐便訊陳姬﹐則已爲竇霍豪家掠去﹐聞之慘然。及抵閶門﹐水澀舟膠﹐去遊關十五里﹐皆充斥不可行。偶晤一友﹐語次有「佳人難再得」之嘆。友云「子誤矣﹗前以勢劫會者﹐贗某也。某之匿處﹐去此甚邇﹐與子偕往。」至果得見﹐又如芳蘭之在幽谷也。相視而笑回﹕「子至矣﹐子非雨夜舟中訂芳約者耶﹖感子殷勤﹐以淩遽不獲訂再晤。今幾入虎口﹐得脫﹐重贈子﹐眞天幸也。我居甚僻﹐復長齋﹐茗簡鑪香﹐畱子傾倒於明月桂影之下﹐且有所商。」余以老母在舟﹐統江楚多梗﹐率健兒百餘護行﹐皆住河幹﹐矍矍欲返。甫黃昏而炮械震耳﹐擊炮聲如在余舟旁﹐亟星馳回﹐則中貴爭持河道﹐與我兵斗。解之始去。自此余不復登岸。越旦﹐則姬淡妝至﹐求謁吾母太恭人﹐見後仍堅訂過其家。乃是晚﹐舟仍中梗﹐乘月一往﹐相見﹐卒然回﹕「余此身脫樊籠﹐欲擇人事之。終身可托者﹐無出君有。適見太恭人﹐如覆春云﹐如飲甘露。眞得所天。子毋辭﹗」余笑回﹕「天下無此易易事。且嚴親在兵火﹐我歸﹐當棄妻子以殉。兩過子﹐皆路梗中無聊閒步耳。於言突至﹐余甚訝。卽果爾﹐亦塞耳堅謝﹐無徒誤子。」復宛轉云「君倘不終棄﹐誓待昆堂上畫錦旋。」余答曰「若爾﹐當與子約。」驚喜申囑﹐語絮絮不悉記﹐卽席作八絕句付之。

歸歷秋冬﹐奔馳萬狀﹐至壬午仲春﹐都門政府言路諸公﹐卹勞人之勞﹐憐獨子之苦﹐馳量移之耗﹐先報余。時正在毗陵﹐聞音﹐如石去心﹐因便過吳門謝陳姬。蓋殘冬屢趨余﹐皆未及答。至則十日前復爲竇霍門下客以勢逼去。先﹐吳門有暱之者﹐集千人嘩動劫之。勢家復爲大言挾詐﹐又不惜數千金爲賄。地方恐貽伊戚﹐劫出復納入。余至﹐悵惘無極﹐然以急嚴親患難﹐負一女子無憾也。是晚壹郁﹐因與覓舟去虎繆﹝田旁﹞夜遊。明日﹐遣人至襄陽﹐便解維歸裏。

舟一過橋﹐見小樓立水邊。偶詢遊人﹕「此何處﹖何人之居﹖」友以雙成館對。餘三年積念﹐不禁狂喜﹐卽停舟相訪。友阻云「彼前亦爲勢家所驚﹐危病十有八日﹐母死﹐鐍戶不見客。」余彊之上﹐叩門至再三﹐始啟戶﹐燈火闃如。宛轉登樓﹐則藥餌滿幾榻。姬沈吟詢何來﹐余告以昔年曲欄醉晤人。姬憶﹐淚下曰「曩君屢過余﹐𨿽僅一見﹐余母恆背稱君奇秀﹐爲余惜不共君盤桓。今三年矣﹐余母新死﹑見君憶母﹐言猶在耳。今從何處來﹖」便彊起﹐揭帷帳審視余﹐且移燈畱坐榻上。談有頃﹐余憐姬病﹐願辭去。牽畱之日﹕「我十有八日寢食俱廢﹐沈沈若夢﹐驚魂不安。今一見君﹐便覺神怡气工。」旋命其家具酒食﹐飲榻前。姬輒進酒﹐屢別屢畱﹐不使去。余告之日﹕「明朝遣人去襄陽﹐告家君量移喜耗。若宿卿處﹐詰旦不能報平安。俟發使行﹐寧少停半刻也。」姬日﹕「子誠殊異﹐不敢畱。」送別。

越旦﹐楚使行﹐余亟欲還﹐友人及僕從咸云「姬昨僅一傾蓋。拳切不叮負。」仍往言別﹐至則姬已妝成﹐憑樓凝睇﹐見余舟傍岸﹐便疾趨登舟。余具述卽欲行﹐姬曰「我裝已成﹐隨路相送。『余卻不得卻﹐阻不忍阻。由滸關至梁溪﹑毗陵﹑陽羨﹑澄江﹐抵北固﹐越二十七日﹐凡二十七辭﹐姬惟堅以身從。登金山﹐誓江流日﹕」委此身如江水東下﹐斷不復返吳門﹗』余變色拒絕﹐告以期迫科試﹐年來以大人滯危疆﹐家事委棄﹐老母定省俱違﹐今始歸﹐經理一切。且姬吳門責逋甚眾﹐金陵落籍﹐亦費商量﹐仍歸吳門﹐俟季夏應試﹐相約同赴金陵。秋試畢﹐第與否﹐始暇及此﹐此時纏綿﹐兩妨無益﹑姬仍躊躇不肯行。時五木在幾﹐一友戲云「卿果終如願﹐當一擲得巧﹑」姬肅拜於船窗﹐祝畢﹐一擲得「全六」﹐時同舟稱異。余謂果屬天成﹐倉卒不臧﹐反僨債乃事﹐不如暫去﹐徐圖之。不得已﹐始掩面痛哭﹐失聲而別。余𨿽憐姬﹐然得輕身歸﹐如釋重負。

才抵海陵﹐旋就試﹑至六月抵家。荊人對余曰「姬令其父力已過江來﹐姬返吳門﹐茹素不出﹐惟翹首聽金陵偕行之約。聞言心異﹐以十金遣其父去曰﹕」我已憐其意而許之﹑但令靜俟畢場事後﹐無不可耳。「余感荊人相成相許之雅﹐遂不踐走使迎姬之約。競赴金陵﹑俟場後報姬。金桂月三下之辰﹐余方出闈﹐姬猝到葉寓館。蓋望余耗不至﹐孤身挈一嫗﹐買舟自吳門江行。遇盜﹐舟匿蘆葦中﹐舵損不可行﹐炊煙遂斷三日。初入抵三山門﹐只恐擾余首場文思﹐復遲二日始入。姬見余𨿽甚喜﹐細述別後百日茹素杜門與江行風波盜賊驚魂狀﹐則聲色俱淒﹐求歸愈固﹐是魏塘﹑去間﹑閩﹑豫諸同社﹐無不髙姬之識﹐憫姬之誠﹐咸爲賦詩作畫以堅之。

場事旣畢﹐余妄意必第﹐自謂此後當料理姬事﹐以報其志。詎十七日﹐忽傳家君舟抵江幹﹐蓋不赴寶慶之調自楚休致矣。時足二載違養﹐冒兵火生還﹐喜出望外﹐遂不及爲姬謀去畱﹐竟從龍潭尾家君舟抵鑾江。家君問余文。謂余必第﹐復畱之鑾江候榜。姬從桃葉寓館仍發舟追余﹑燕子礬阻風﹐幾復罹不測﹐重盤桓鑾江舟中。七日﹐乃榜發﹐余中副車﹐窮日夜力歸裏門﹐而姬痛哭相隨﹐不肯返﹐且細悉姬吳門諸事。非一手足力所能了。責逋者見其遠來﹐益多奢望﹐眾口狺狺。且嚴親速歸﹐余復下第意阻﹐萬難卽詣。舟抵郭外朴巢﹐遂冷面鐵心﹐與姬決別﹐仍令姬返吳門﹐以厭責逋者之意﹐而後事可爲也。

陰月﹐過潤州﹐謁房師鄭公﹐時閩中劉大行自都門來﹐陳大將軍及同盟劉刺史飲舟中。適奴子自姬處來。云﹕姬歸不脫去時衣﹐此時尙方空在體。謂余不速往圖之﹐彼甘凍死。劉大行指余田﹕「辟疆夙稱風義。固如負一女子耶﹖」余云「黃衫押衙。非君平﹑仙客所能自力。」刺史舉杯奮袂回﹕「若以千金恣我出入。卽於今日往﹗陳大將軍立貸數百金﹐大行以參數斤佐之。詎謂刺史至吳門﹐不善調停﹐眾嘩決裂﹐逸去吳江。余復還裏。不及訊。

姬孤身維谷﹐難以收拾。虞山宗伯聞之﹐親至半塘﹐納姬舟中。上至薦紳﹐下及市井﹐纖悉大小﹐三日爲之區畫立盡﹐索券盈尺。樓船張宴﹐與姬餞於虎￥﹐旋買舟送至吾臯。至至月之望﹐薄暮侍家君飲於拙存堂﹐忽傳姬抵河幹。接宗伯書﹐娓娓灑灑﹐始悉其狀﹐且馳書貴門生張祠部立爲落籍。吳門後有細瑣﹐則周儀部終之﹐而南中則李宗憲舊爲祠垣者與力焉。越十月﹐願始畢﹐然後往返葛藤﹐則萬斛心血所灌注而成也。

壬午淸和晦日﹐姬送余至北固山下﹐堅欲從渡江歸裏。余辭之﹐益哀切﹐不肯行。舟泊江邊﹐時西先生畢今梁寄餘夏西洋布一端﹐薄如蟬紗﹐潔比雪艷。以退紅爲裏﹐爲姬制輕衫﹐不減張麗華桂宮霓裳也。偕登金山﹐時四五龍舟衝波激蕩而上﹐山中遊人數千﹐尾餘二人﹐指爲神仙。繞山而行﹐凡我兩人所止則龍舟爭赴﹐回環數匝不去。呼詢之﹐則駕舟者皆余去浙回官舫長年也。勞以鵝酒﹐竟日返舟﹐舟中人宣瓷大白盂﹐盛櫻珠數廳﹐共啖之﹐不辧其爲櫻爲唇也。江山物之盛﹐照映一時。至談者侈美。

影梅庵憶語。卷二

秦淮中秋日﹐四方同社諸友感姬爲余不辭盜賊風波之險﹐間關相從﹐因置酒桃葉水閣。時在座爲眉樓顧夫﹑寒秀齋李夫人﹐皆與姬爲至戚﹐美其屬余﹐咸來相慶。是日新演《燕子箋》﹐曲盡情艷。至霍華離合處﹐姬泣下﹐顧﹑李亦泣下。一時才子佳人﹐樓臺煙水﹐新聲明月﹐俱足千古﹐至今思之﹐不啻遊仙枕上夢幻也。

鑾江汪汝爲園亭極盛﹐而江上小園﹐尢收拾江山盛槪。壬午鞠月之朔﹐汝爲曾延予及姬於江口梅花亭子上。長江白浪湧象﹐姬轟飲巨叵羅﹐觴政明肅﹐一時在座諸姬皆頹唐潰逸。姬最溫謹﹐是日豪情逸致﹐則僅見。

乙酉﹐余奉母及這家眷流寓鹽官﹐春過半塘﹐則姬之舊寓固宛然在也。姬有妹曉生﹐同沙九畹登舟過訪﹐見姬爲餘如意珠﹐而荊人賢淑﹐相視復如水乳﹐羣美之﹐羣妒之。同上虎丘﹐與予指點舊遊﹐重理前事﹐吳門知姬者咸稱其俊識﹐得所歸云。

鴛鴦湖上﹐煙雨樓髙。逶迆而東﹐則竹亭園半在湖內﹐然環城四面﹐名園勝寺﹐夾在渚層而瀲灩者﹐皆湖也。遊人一登煙雨樓﹐遂謂已盡其勝﹐不知浩瀚幽渺之致﹐正不在此。與姬曾爲竟日遊﹐又共追憶錢塘江下桐君嚴瀨﹑碧浪蒼巖之勝﹐姬更云新安山水之逸﹐在人枕竈間﹐尢足樂也。

虞山宗伯送姬抵吾臯﹐是侍家君飲於家園﹐倉卒不敢告嚴君。又侍飲至四鼓﹐不得散。荊人不待余歸﹐先爲潔治別室﹐帷帳﹑燈火﹑器具﹑飲食﹐無一不頃刻具。酒闌見姬﹐姬云「始至正不知何故不見君﹐但見婢婦簇我登岸﹐心竊懷疑﹐且深恫駭。抵斯室﹐見無所不備。旁詢之﹐始感嘆主母之賢﹐而益快經歲之矢相從不誤也。」自此姬扃別室﹐卻管弦﹐洗鉛華﹐精學女紅﹐恆月餘不啟戶。耽寂享恬﹐謂驟出萬頃火雲﹐得憩淸涼界﹐回視如夢如獄。居數月﹐於女紅無所不妍巧﹐錦繡工鮮。刺巾裾如蟣無痕﹐日可六幅。剪彩織字﹑縷金回文﹐各厭其技﹐鍼神鍼絕﹐前無古人已。

姬在別室四月﹐荊人攜之歸。入門﹐吾母太恭人與荊人見而愛異之﹐加以殊眷。幼姑長姊尢珍重相親﹐謂其徳性舉止均非常人。而她之侍左右﹐服勞承旨﹐較婢婦有加無已。烹茗剝果﹐必手進﹔開眉解意﹐爬背諭癢。當大寒暑﹐折膠鑠金時﹐必拱立座隅﹐彊之坐飲食﹐旋坐旋飲食﹐旋起執役﹐拱立如初。余每課兩兒文﹐个稱意﹐加夏楚﹐姬必督之攺削成章﹐莊書以進﹐至夜不懈。越九年﹐與荊人無一言枘鑿。至於視眾禦下﹐慈兒不遑﹐咸感其惠。余出入應酬之費與荊人日用金錯泉布﹐皆出姬子。姬不私銀兩。不愛積蓄。不制一寶粟釵鈿。死能彌畱﹐元旦次日﹐求見老母﹐始瞑目﹐而一身之外﹐金珠紅紫盡卻立﹐不以殉﹐洵稱異人。

餘數年來欲裒集四唐詩﹐購全集﹑類逸事﹑集眾評﹐列人與年爲次第﹐每集細加評選。「搜遺失﹐成一代大觀。初﹑盛稍有次第﹐中﹑晚有名無集﹑有集不全﹐並名﹑集俱未見行甚夥﹐《品匯》﹐六百家大略耳﹐卽《紀事本未》﹐千餘家名姓稍存﹐而詩不具。全唐詩話更覺寥寥。芝隅先生序《十二唐人》﹐稱像章大家﹐藏中晚未刻集七百餘種。孟津王師向餘言﹕買靈寶許氏《全唐詩》數車滿載﹑卽曩流寓鹽官胡孝轅職方批閱唐人詩﹐剞劂工費﹐需數千金。僻地無書可惜﹐近復裹足牖下﹐不能出遊購之﹐以此經營搜索﹐殊費工力﹐然每得一幟﹐必細加丹黃。他書有涉此集著﹐皆錄首簡﹐付姬收貯。至編年論人﹐準之《唐書》。姬終日佐余稽查抄寫﹐細心商訂﹐永日終使﹐相對忘言。閱詩無所不解﹐而又出慧解以解之。尢好熟讀楚辭﹑少陵﹑義山﹑王建﹑花蕊夫人﹑王珪﹑三家宮詞﹐等身之書﹐周迥左右﹐午夜衾枕間﹐猶擁數十家《唐書》而臥。今祕閣塵封﹐余不忍啟﹐將來此志﹐誰克與終﹖付之一嘆而已。

猶憶前歲餘讀《東漢》﹐至陳仲舉﹑範﹑郭諸傳﹐爲之撫幾﹐姬一一求解其始未﹐發不平之色﹐而妙出持平之議﹐堪作一則史論。

乙酉客鹽官﹐嘗向諸友借書賣之﹐凡有奇僻﹐命姬手抄。姬於事涉閨閣者﹐則另錄一帙。歸來與姬徧搜諸書﹐續成之﹐名曰《奩艷》。其書之魂異精祕﹐凡古人女子﹐自頂至踵﹐以及服食器具﹑亭臺歌舞﹑鍼神才藻﹐下及禽魚鳥獸﹐卽艸木之無情者﹐稍涉有情﹐皆歸香麗。今細字紅箋﹐類分條析﹐俱在奩中。客春顧夫人遠向姬借閱此書﹐與龔奉常極稱其妙﹐促繡梓之。余卽當忍痛爲之校讎﹐以終姬志。

姬初入吾家﹐見董文敏爲余書《月賦》﹐仿鐘繇筆意者﹐酷愛臨摹﹐嗣徧覓鐘太傅諸帖學之。閱《戎格表》稱關帝君爲賊將。選廢鐘學《曾娥碑》﹐日寫數千字﹐不訛不落。余凡有選摘﹐立抄成帙﹐或史或詩﹐或遺事妙句﹐皆以姬爲紺珠。又嘗代余書小楷扇﹐存戚友處﹐而荊人米鹽瑣細﹐以及內外出入﹐無不各登手記﹔毫髮無遺。其細心專力﹐卽吾輩好學人鮮及也。

姬於吳門曾學畫未城﹐能做小叢寒樹。筆墨楚楚﹐時於幾硯上輒自圖寫﹐故於古今繪事﹐別有殊好。偶得長卷小軸與笥中舊珍﹐時時展玩不置。流離時寧委奩具﹐而以書畫捆載自隨。來後盡裁裝潢﹐獨存紙絹﹐猶不得免焉﹐則書畫之厄﹐而姬之嗜好眞且至矣。

影梅庵憶語。卷三

姬能飲﹐自入吾門﹐見餘量不勝蕉葉﹐遂罷飲﹐每晚侍荊人數杯而已﹐而嗜茶與餘同性。又同嗜界片。每歲半塘顧子兼擇最精者緘寄﹐具有片甲蟬翼之異。文火細煙﹐小鼎長泉﹐必手自吹滌。余每誦左思《嬌女詩》「吹噓對鼎﹝金歷﹞」之句﹐姬爲解頤。至「沸乳看蟹目魚鱗。傳瓷選月魂云魄」﹐尢爲精絕。每花前月下﹐靜試對嘗﹐碧沈香泛﹐眞如木蘭沾露﹐瑤艸臨波﹐備極盧陸之致。東坡云「分無玉碗捧峨眉。」餘一生淸福﹐九年占盡﹐九年折盡矣。

姬每與余靜坐香閣﹐細品名香。宮香話品淫﹐沈水香俗。俗人以沈香著火上﹐煙撲油膩﹐頃刻而滅。無論香之性情未出。卽著懷袖﹐皆帶焦腥。沈香堅致而紋橫者﹐謂之「橫隔沈」﹐卽四種沈香內隔沈橫紋者是也﹐其香特妙。父又沈水結而未成﹐如小笠大菌﹑名「蓬萊香」多蓄之。每慢火隔砂﹐使不見煙﹐則閣小皆如風過伽楠﹝枷楠——佛教寺院的通稱﹞﹑露沃薔薇﹑熱磨琥珀﹑酒傾犀斝﹝犀牛角制的酒器﹞之味﹐久蒸衾枕間﹐和以肌香﹐甜艷非常﹐夢魂俱適。外此則有眞西洋方﹐得之內府﹐﹝內府——皇宮的倉庫﹑後通稱皇宮的物品爲內府之物。﹞迥非肆料。﹝肆料——市場上可購得的物品。﹞丙戌客海陵﹐曾與姬手制百丸﹐誠閨中異品﹐然熱﹝艸頭﹞﹝——點燃之意﹞時亦以不見煙爲佳﹐非姬細心秀致﹐不能領略到此。寅初出諸番﹐而眞臘爲上﹐﹝眞臘——卽柬甫寨。﹞皮堅者爲黃熟桶﹐气佳而通﹔黑者爲隔棧﹝竹頭﹞黃熟。近南粵東莞茶園村土人種黃熟﹐如江市之藝茶﹐樹矮枝繁﹐其香在根。自吳門解人剔根切白﹐而香之松朽盡削﹐油尖鐵面盡出。余與姬客半塘時﹐知金平叔最精於此。重價數購之﹐塊者淨潤﹐長曲者如枝如虯﹐皆就其根之有結處隨紋縷出﹐黃雲紫繡﹐半雜鷓鴣斑﹐可拭可玩。寒夜小室﹐玉幃四垂﹐毾﹝登毛﹞﹝——卽毛毯﹞重疊﹐燒二尺許繹蠟二三枝﹐陳設參差﹐堂幾錯列﹐大小數宣鑪﹐宿火常熱﹐色如液金粟玉。細撥活灰一寸﹐灰上隔砂選香蒸之﹐歷半夜﹐一香凝然﹐不焦不竭﹐郁勃氤氳﹐純是糖結。熱香間有梅英半舒﹐荷鵝梨蜜脾之气﹐靜參鼻觀。憶年來共戀此味此境﹐恆打曉鐘尙未著枕﹐與姬細想閨怨﹐有斜倚薰籃﹐撥盡寒鑪之苦﹐我兩人如在蕊珠眾香深處。令人與香气俱散矣﹐安得返魂一粒﹐起於幽房扃室中也﹗

一種生黃香﹐亦從枯腫朽癰中取其脂凝脈結﹑嫩而未成者。余嘗過三吳白下﹐徧收筐箱中﹐蓋面大塊﹐與粵客自攜者﹐甚有大根株塵封如土﹐皆畱意覓得﹐攜歸﹐與姬爲晨夕淸課﹐督婢子手自剝落﹐或斤許僅得數錢﹐盈掌者僅削一片﹐嵌空鏤剔﹐纖悉不遺﹐無論焚蒸﹐卽嗅之﹐味如芳蘭﹐盛之小盤﹐層撞中色珠香別﹐可弄可餐。曩曾以一二示粵友黎美周﹐講爲何物﹐何從得如此精妙﹖卽《蔚宗傳》中恐未見耳。又東莞以女兒香爲絕品﹐蓋土人揀香﹐皆用少女。女子先藏最佳大塊﹐暗易油粉﹐好事者復從油粉擔中易出。余曾得數塊於汪友處﹐姬最珍之。

余家及園亭﹐凡有隙地﹐皆植梅﹐春來早夜出入﹐皆爛漫香雪中。姬於含蕊時﹐先相枝之演斜與幾上軍持相受﹐﹝軍持——梵語﹐意爲淨瓶或澡罐。﹞或隔歲便芟剪得宜﹐至花放恰采入供﹐卽四時艸花竹葉﹐無不經營絕慧﹐領略殊淸﹐使冷韻幽香﹐恆霏微於曲房斗室﹐﹝霏微——猶彌漫。﹞至﹝禾農﹞稼艷肥紅﹐則非其所賞也。秋來猶耽晚菊﹐卽去秋病中﹐客貽我「剪桃紅﹐」﹝剪桃紅——名貴菊花名﹞花繁而厚﹐葉碧如染﹐濃條啊哪﹐枝枝具云罨風斜之態。姬扶病三月﹐猶半梳洗﹐見之甚愛﹐遂畱榻右﹐每晚髙燒翠蠟﹐以白團回六曲﹐﹝白團——扇子的一種﹞圍三面﹐設小座於花間﹐位置菊影﹐極其參橫妙麗。始以身入﹐人在菊中﹐菊與人俱在影中。回視屏上﹐顧余曰「菊之意態足矣﹐其如人瘦何﹖」至今思之﹐淡秀如畫。

閨中蓄春蘭九節及建蘭。自春䢐秋﹐皆有三湘七澤之韻﹐沐浴姬手﹐尢增芳香。《藝蘭十二月歌》皆以碧箋手錄粘壁。去冬姬病﹐枯萎過半。樓下黃梅一株﹐每臘萬花﹐可供三月插戴。去冬姬移居香儷園靜攝﹐數百枚不生一蕊﹐惟聽五鬣濤聲﹐增其淒響而矣。

姬最愛月﹐每以身隨升沈爲去住。夏納涼小苑﹐與幼兒誦唐人詠月及流螢紈扇詩﹐半榻小幾﹐恆屢移以領月之四面。午夜歸閣﹐仍推窗延月幹枕簟間﹐月去復捲幔倚窗而望。語余曰「吾書謝希逸《月賦》﹐古人『厭晨歡﹐樂宵宴』﹐蓋夜之時逸。月之气靜﹐碧海靑天﹐霜縞冰淨﹐較赤日紅塵﹐迥隔仙凡。人生攘攘﹐至夜不休﹐或有月未出己﹝鼻句﹞睡者﹐桂華露影﹐無福消受。與子長歷四序﹐娟秀濱潔﹐領略幽香﹐仙路禪關﹐於此靜得矣。」李長古詩云「月漉漉﹐波煙玉。」姬每誦此三字﹐則反復回環﹐日月之精神气韻光景﹐盡於斯矣。人以身入波煙玉世界之下﹐眼如橫波﹐气如湘煙﹐體如白玉﹐人如月矣﹐月復似人﹐是一是二﹐覺賈長江「倚影爲三」之語尙贅﹐至「淫耽」﹑「無厭」﹑「」化蟾『之句﹐則得玩月三昧矣。

姬性淡泊﹐於肥甘一無嗜好﹐每飯﹐以岕茶一小壺溫淘﹐佐以水菜﹑香豉數莖粒﹐便足一餐。余飲食最少﹐而嗜香甜及海錯風黛之味﹐又不甚自食﹐每喜與賓客共賞之。姬知余意﹐竭其美潔﹐出佐盤盂﹐種種不可悉記﹐隨手數則﹐可睹一斑也。釀飴爲露﹐和以鹽梅﹐凡有色香花蕊﹐皆於初放時采漬之。經年香味﹑顏色不變﹐紅鮮如摘﹐而花汁融液露中﹐入口噴鼻﹐奇香異艷﹐非復恆有。最嬌者爲秋海棠露。海棠無香﹐此獨露凝香發。又俗名斷腸艸﹐以爲不食﹐而味美獨冠諸花。次則梅英﹑野薔該﹑玫瑰﹑丹桂﹑甘菊之屬。至橙黃﹑橘紅﹑佛手﹑香櫞﹐﹝香櫞——一種水果﹐又名枸櫞﹞去白縷絲﹐色味更勝。酒後出數十種﹐五色浮動白瓷中﹐解醒消渴﹐金莖仙掌﹐難與爭衡也。取五月桃汁﹑西瓜汁﹐一穰一絲漉盡﹐以文火煎至七八分﹐始攪糖細煉﹐桃膏如大紅琥珀﹐瓜膏可比金絲內糖﹐每酷暑﹐姬必手取示潔﹐坐鑪邊靜看火候成膏﹐不使焦桔﹐分濃淡爲數種﹐此尢異色異味也。制鼓﹐取色取气先於取味﹐豆黃九曬九洗爲度﹐果瓣皆剝去衣膜﹐種種細料﹐瓜杏姜桂﹐以及釀豉之汁﹐極精潔以和之。豉熟擎出﹐粒粒可數﹐而香气酣色殊味﹐迥與常別。紅乳腐烘蒸各五六次﹐內肉旣酥﹐然後剝其膚﹐益之以味﹐數日成者﹐絕勝建寧三年之蓄。﹝建寧——縣名﹐在福建省西北部﹐農產品丰富﹞他如冬春水鹽諸菜﹐能使黃者如蠟﹐碧者如治﹝艸頭﹞。蒲藕筍蕨﹑﹝蒲——香蒲﹐供食用﹞鮮花野菜﹑枸蒿蓉菊之類﹐無不采入食品﹐芳旨盈席。火肉久者無油﹐有松柏之味。風魚久者如火肉﹐﹝火肉——燻肉﹞有麂鹿之味。醉蛤如桃花﹐醉鱘骨如白玉﹐油﹝虫昌﹞如鱘魚﹐蝦松如龍須﹐上兔酥雉如餅餌﹐可以籠而食之……脯如雞粽﹐腐湯如牛乳。細考之食譜﹐四方郇廚中一種偶異﹐卽加訪求﹐而又以慧巧變化爲之﹐莫不異妙。

甲申三月十九日之變﹐﹛甲申三月十九日之變——崇幀十七年﹝公元1644年﹞三月十九日﹐李自成領導的農民起義軍攻占北京﹐崇禎帝在媒山﹝今景山﹞弔死﹜余邑淸和望後﹐﹝淸和望後——陰曆四月十五日之後﹞始聞的耗。邑之司命者甚懦﹐﹝邑之司命者——邑﹐舊時縣的則稱﹔司命﹐星官名﹐在此借指地方官吏﹞豺虎猙獰踞城內﹐聲言焚劫﹐郡中又有興平兵四潰之警。﹝興平兵——指興平伯髙傑的部下﹞同裏紳衿大戶﹐一時鳥獸駭散﹐咸去江南。余家集賢裏﹐世恂讓﹐家君以不出門自固。閱數日﹐上下三十餘家﹐僅我處有炊煙耳。老母﹑荊人俱﹐暫避郭外﹐畱娘侍余。姬扃內室﹐經紀衣物﹑書畫﹑文券﹐各分精粗﹐散付諸僕婢﹐皆手書封識。羣橫日劫﹐殺人如艸﹐而鄰右人影落落如晨星﹐勢難獨立﹐只得覓小舟﹐奉兩親﹐挈家累﹐欲衝險從南江渡澄江北。一黑夜六十里﹐抵泛湖州朱宅﹐江上已盜賊蜂起﹐先從間道微服送家君從靖江行﹐夜半﹐家君向余曰「途行需碎金﹐無從辦。」余向姬索之﹐姬出一布囊﹐自分許至錢許﹐每十兩可數百小塊﹐皆小書輕重於其上﹐以便倉卒隨手取用。家君見之﹐訝且嘆﹐謂姬何暇精細及此﹗

維時﹝維時——此時﹞諸費較平日溢十倍尙不肯行﹐又遲一日以百金雇十舟﹐百餘金募二百人護舟。甫行數里﹐潮落舟膠﹐不得上。遙望江口﹐大盜數百人據六舟爲犄角。守隘以俟﹐幸潮落﹐不能下逼我舟。朱宅遣有力人負浪踏水馳報日﹕「後岸盜截歸路﹐不可返﹐護舟二百人中且多盜黨。」時十舟哄動﹐僕從呼號垂涕。余笑指江上眾人曰「餘三世百口咸在舟。目先祖及余祖孫父子﹐六七十年來居官居裏﹐從無負心負人之事﹐若今日盡死盜手﹐葬魚腹﹐是上無蒼蒼﹐下無茫茫矣﹗潮忽早落﹐彼此舟停不相值﹐便是天相。爾輩無恐﹐卽舟中敵國﹐不能爲我害也。」先夜拾行李登舟時﹐思大江連海﹐老母幼子﹐從未履此奇險﹐萬一阻石尢﹐欲隨路登岸﹐何從覓輿輛﹖三鼓時以二十金付沈姓人﹐求雇二輿一車﹑夫六人。沈與眾咸詫異笑之﹐謂「明早一帆﹐未午便登彼岸﹐何故黑夜多此難尋無益之資﹖」倩榜人募輿夫﹐觀者絕倒。余必欲此二者﹐登舟始行﹐至斯時𨿽神气自若﹐然進退維谷﹐無從飛脫﹐因詢出江未遠果有別口登岸通泛湖洲者﹖舟子曰「橫去半里有小路六七里﹐竟通彼。」余急命鼓揖至岸﹐所募輿車三事﹐恰受俯仰七人。余行李婢婦﹐盡棄舟中。頃刻抵朱宅﹐眾始嘆余之夜半必欲水陸兼備之爲奇中也。大盜知余中遁﹐又朱宅聯絡數百人爲余護發行李人口﹐盜𨿽散去﹐而未厭其志﹐待江上法网不到﹐且值無法之時﹐明集數百人﹐造人諭余議千金相致﹐否則意圍朱宅﹐四面舉火。余復笑答曰「盜愚甚﹐爾不能截我於中流﹐乃欲從平陸數百家中久攻之﹐安可得哉﹖」然泛湖洲人名𨿽相衛﹐亦多不軌。余傾囊召闔莊人付之。令其夜設牲酒。齊心於莊外備不虞。數百人飲酒分金﹐咸去他所﹐余卽於是夜一手扶老母﹐一手曳荊人﹐兩兒又小﹐季甫生旬日﹐同其母付一信僕偕行﹐從莊後竹園深轡中蹣跚出﹐維時更無能手援姬。余回顧姬日﹕「汝速蹴步﹐則尾余後﹐遲不及矣﹗」姬一人顚連趨蹶﹐僕行里許﹐始仍得昨所在輿輛﹐星馳至五鼓﹐達城下﹐盜與朱宅之不軌者未知余全家已去其地也。然身脫而行囊大半散矣。姬之珍愛盡失焉。姬返舍謂余﹕當大難時﹐首急老母﹐次急荊人﹑兒子。幼弟爲是。彼卽顚連不及﹐死深箐中無憾也。午節返吾廬﹐衽金革與城內梟獍爲伍者十旬﹐﹝金革——指戰爭﹔梟獍——比諭忘恩負義之人﹞至中秋﹐始渡江入南都。﹝南都——卽南京﹐李自成攻占北京後﹐馬士英擁立福王在南京建立南明政權﹞別姬五閱月﹐殘臘乃回﹐挈家隨家君之督漕任。去江南﹐嗣寄居鹽官。因嘆姬明大義﹑達權變如此﹐讀破萬卷者有是哉﹖

乙酉流寓鹽官﹐五月復值崩陷﹐余骨肉不過八口﹐去夏江上之累﹐緣僕婦雜沓奔赴﹐動至百口﹐又以笨重行李四塞舟車﹐故不能輕身去。且來窺﹝目間﹞﹐此番決計置生死於度外﹐扃戶不他之。乃鹽宮城中﹐自相殘殺﹐甚哄﹐兩親又不能安﹐復移郭外大白居。余獨令姬率婢婦守寓﹐不發一人一物出城﹐以貽身累。卽侍兩親﹑挈妻子流離﹐亦以孑身往。乃事不如意﹐家人行李紛沓違命而出。大兵迫檇李﹐﹝檇李——嘉興別稱﹞雉﹝艸頭﹞發之令初下﹐人心益皇皇。家君復失去惹山﹐內外莫知所措﹐余因與姬決﹕「此番潰散﹐不似家園﹐尙有左右之者﹐而孤身累重﹐與其臨難捨子﹐不若先爲之地。我有年友﹐信義多才﹐以子托之﹐此後如復相見﹐當結平生歡﹐否則聽子自裁﹐毋以我爲念。」姬曰「君言善。舉室皆倚君爲命﹐復命不自君出﹐君堂上膝下﹐有百倍重於我者﹐乃以我牽君之臆。非徒無益﹐而又害之。我隨君友去﹐苛可自全﹐警當匍匐以俟君回﹔﹝匍匐——竭力﹐全力﹞脫有不測。前與君縱觀大海﹐狂瀾萬頃﹐是否葬身處也﹗」方命之行﹐而兩親以余獨割姬爲憾﹐復攜之去。自此百日﹐皆展轉深林僻路﹑茅屋漁艇。或一月徙﹐或一日徙﹐或一日數徙﹐饑寒風雨﹐苦不具述﹐卒於馬鞍山遇大兵﹐殺掠奇慘﹐天幸得一小舟﹐八口飛渡﹐骨肉得全﹐而姬之驚悸瘁﹐至矣盡矣﹗

影梅庵憶語。卷四

秦溪蒙難之後﹐僅以俯仰八口免﹐維時僕婢殺掠者幾二十口﹐生平所蓄玩物及衣貝﹐靡孑遺矣。亂稍定﹐匍匐入城﹐告急於諸友﹐卽襥被不辦。夜假蔭於方坦庵年伯。方亦竄迹初回﹐僅得一氈﹐與三兄共裹臥耳房。時當殘秋﹐窗風四射。翌日﹐各乞斗米束薪於諸家﹐始暫迎二親及家累返舊寓﹐余則感寒﹐痢瘧沓作矣。橫白板扉爲榻﹐去地尺許﹐積數破絮爲衛﹐鑪偎桑節﹐藥缺攻補。且亂阻吳門﹐又傳聞家難劇起﹐自重九後潰亂沈迷﹐迄冬至前僵死﹐一夜復蘇﹐始得間關破舟﹐從骨林肉葬中冒險渡江。猶不敢竟歸家園﹐暫棲海陵。閱冬春百五十日﹐病方稍痊。此百五十日﹐姬僅卷一破席﹐橫陳榻邊﹐寒則擁抱﹐熱則被拂﹐痛則撫摩。或枕其身﹐或衛其足﹐或欠伸起伏﹐爲之左右翼﹐凡病骨之所適﹐皆以身就之。鹿鹿永夜﹐無形無聲﹐皆存視聽。湯藥手口交進﹐下至糞穢﹐皆接以目鼻﹐細察色味﹐以爲憂喜。日食粗糲一餐﹐與吁天稽首外﹐惟跪立我前﹐溫慰曲說﹐以求我之破顏。余病失常性﹐時發暴怒﹐詭誶三至﹐色不少忤﹐越五月如一日。每見姬星靨如蠟﹐弱骨如柴﹐吾母太恭人及荊妻憐之感之﹐願代假一息。姬曰「竭我心力﹐以殉夫子。夫子生而余死猶生也﹔脫夫子不測﹐余畱此身於兵燹間﹐將安寄托﹖」更憶病劇時﹐長夜不寐﹐莽風飄瓦﹐鹽宜城中﹐日殺數十百人。夜半鬼聲啾嘯﹐來我破窗前﹐如蛩如箭。舉室饑寒之人皆辛苦﹝鼻句﹞睡﹐余背貼姬心而坐﹐姬以子團握余手﹐傾耳靜聽﹐淒激荒慘﹐欷欷流涕。姬謂余曰「我入君門整四歲﹐早夜見君所爲﹐慷慨多風義﹐毫髮見微﹐不鄰薄惡﹐凡君受過之處﹐惟餘知之亮之﹐敬君之心﹐實逾於愛君之身﹐鬼神贊嘆畏避之身也。冥漠有知﹐定加默佑。但人生身當此境﹐奇慘異險﹐動靜備歷﹐苟非金石﹐鮮不銷亡﹗異日幸生還﹐當與君敝屣萬有﹐逍遙物外﹐愼毋忘此際此語﹗」噫吁嘻﹗余何以報姬於此生哉﹗姬斷斷非人世凡女子也。

丁亥﹐讒口鑠金﹐太行千盤。橫起人面﹐余胸墳五嶽﹐長夏郁蟠﹐惟早夜焚二紙告關帝君。久拖奇疾﹐血下數斗﹐腸胃中積如石之塊以千計。驟寒驟熱﹐片時數千語﹐皆首尾無端﹐或數晝夜不知醒。醫者妄投以補﹐病益篤﹐勺水不入口者二十餘日﹐此番莫不謂其必死﹐余心則炯炯然﹐蓋余之病不從境人也。姬當大火鑠金時﹐不揮汗﹐不驅蚊﹐晝夜坐藥鑪旁﹐密伺余於枕邊足畔六十晝夜﹐凡我意之所及與意之所未及﹐咸先後之。已丑秋﹐疽發於背﹐復如是百日。餘五年危疾者三﹐而所逢者皆死疾﹐惟餘以不死待之﹐微姬力﹐恐未必能堅以不死也。今姬先我死﹐而永訣時惟慮以伊死增余病﹐又慮余病無伊以相侍也﹐姬之生死爲余纏綿如此﹐痛哉痛哉﹗

余每歲元旦﹐必以一歲事卜一簽於關帝君前。壬午名心甚劇﹐禱看簽首第一字﹐得「憶」字﹐蓋「記普蘭房分半釵﹐如今忽把音信乖。癡心指望成連理﹐到底誰知事不諧」。余時占玩不解﹐卽占全詞﹐亦非功名語﹐比遇姬﹐淸和晦日。金山別去﹐姬茹素歸﹐虔卜於虎陽關帝君前﹐願以終身事余﹐正得此簽。秋過秦淮﹐述以相告﹐恐有不諧之嘆﹐余聞而訝之﹐謂與元旦簽合。時友人在坐。曰「我當爲爾二人合卜於西華門。」則仍此簽也。姬愈疑懼﹐且慮余見此簽中懈﹐憂形於面﹐乃後卒滿其願。「蘭房」﹑「半釵」﹑「癡心」﹑「連理」﹐皆天然閨閣中語﹐「到底」﹑「不諧」﹐則今日驗吳。嗟呼﹗余有生之年﹐皆長相憶之年也。「憶」字之奇﹐呈驗若此﹗姬之衣飾﹐盡失於患難﹐歸來淡足﹐不置一物。

戊子七夕﹐看天上流霞﹐忽欲以黃跳脫摹之﹐命余書「乞巧」二字﹐無以屬對﹐姬云「曩於黃山巨室﹐見覆祥雲眞宣鑪﹐款式佳絕﹐請以『覆樣』對『乞巧』。」鐫摹頗妙。越一歲﹐訓忽中斷﹐復爲之﹐恰七月也﹐余易書「比翼」﹑「連理」。姬臨終時﹐自頂至踵﹐不用一金珠紈綺﹐獨畱跳脫不去手﹐以余勒書放。長生私語﹐乃太眞死後﹐憑洪都客述寄明皇者﹐當日何以率書﹐竟令《長恨》再譜也﹗

姬書法秀媚﹐學鐘太傅稍瘦﹐後又學《曹娥》。余每有丹黃﹐必對泓穎﹐或靜夜焚香﹐細細手錄。閨中詩史成帙﹐皆遺迹也。﹐小有吟詠﹐多不自存。客歲新春二日﹐卽爲余抄寫《全唐五七言絕》上下二卷﹐是日偶讀七歲女子「所嗟人異雁﹐不作一行歸」之句﹐爲之淒然下淚。至夜和成八絕﹐哀聲怨響﹐不堪卒讀。余挑燈一見﹐大爲不懌﹐卽奪之焚去﹐遂失其稿。傷哉異哉﹗今歲信以是日長逝也。

客春三月﹐欲重去鹽官。訪患難相卹諸友。至邗上﹐爲同社所淹﹑時余正四十﹐請名流咸爲賦詩﹐龔奉常獨譜姬始末﹐成數千言﹐《帝京篇》《連昌宮》不足比擬。奉常云「子不自注﹐則余苦歲不見。如『桃花瘦盡春醒面』七字﹐綰合。已卯醉晤﹑壬午病晤兩番光景﹐誰則知者﹖」余時應之﹐未卽下筆。他如國次之「自昔文人稱孝子﹐果然名土悅傾城」﹑於皇之「大婦同行小婦尾」。孝威之「人在樹間珠有意﹐婦來花下卻能文」﹑心甫之「珊瑚架筆香印屟﹐著富名山金屋尊」﹑仙湖之「錦瑟峨眉隨分老﹐芙蓉園上萬花紅」﹑仲謀之「君今四十能髙舉﹐羨爾鴻妻佐舂杵」﹑吾邑䢐徠先生「韜藏經濟一巢朴﹐遊戲鶯花兩閣和」﹑元旦之「峨眉問難佐書幃」﹐皆爲餘慶得姬﹐詎謂我侑卮之辭﹐乃姬誓墓之狀邪﹖讀余此雜述﹐當知諸公之詩之妙﹐而去春不住奉常詩﹐蓋至遲之今日﹐當以血淚和隃麋也。

三月之杪﹐余復移寓友沂「友云軒」。父客臥雨懷家正劇﹐晚霽﹐龔奉常偕於皇﹑園次過慰畱飲﹐聽小奚管弦度曲﹐時余歸思更切﹐因限韻各作詩四首。不知何故﹐詩中咸有商音。三鼓別去﹐余甫著枕﹐便夢還家﹐舉室皆見﹐獨不見姬。急詢荊人﹐不答。復徧覓之﹐但見荊人背餘下淚。餘夢中大呼曰「豈死耶﹖」一慟而醒。姬每春必抱病﹐余深疑慮﹐旋歸﹐則姬固無恙﹐因間述此相告。姬曰「甚異﹗前亦於是夜夢數人彊余去﹐匿之幸脫﹐其人尙狺狺不休也。」詎知夢眞而詩讖咸來先告哉﹖

