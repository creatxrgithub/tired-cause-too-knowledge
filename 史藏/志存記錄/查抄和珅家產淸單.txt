

查抄和珅家產淸單淸佚名

欽賜花園一所亭��臺二十座新添十六座正屋一所十三進共七百三十間東屋一所七進共三百六十間西屋一所七進共三百五十間徽式新屋一所七進共六百二十間私設檔子房一所共七百三十間花園一所亭臺六十四座田地八千頃銀號十處本銀六十萬兩當鋪十處本銀八十萬兩號件未計

金庫赤金五萬八千兩

銀庫元寶五萬五千六百个京錁五百八十三萬个蘇錁三百一十五萬个洋錢五萬八千元

錢庫制錢一百五十萬千文

以上共約銀五千四百餘萬兩

人參庫人參大小支數未計共重六百斤零

玉器庫玉鼎十三座髙二尺五寸玉磬二十塊玉如意一百三十柄鑲玉如意一千一百零六柄玉鼻煙壺四十八个玉帶頭一百三十件玉屏二座二十四扇

玉碗一十三桌玉瓶三十个玉盆一十八面大小玉器共九十三架未計件

以上共作價銀七百萬兩

另又玉壽佛一尊髙三尺六寸玉觀音一尊髙三尺八寸﹝均刻雲貴總督獻﹞

玉馬一匹長四尺三寸髙二尺八寸

以上三件均未作價

珠寶庫桂圓大東珠十粒珍珠手串二百三十串大映紅寶石十塊計重二百八十斤小映紅寶石八十塊未計斤重映藍寶石四十塊未計斤重紅寶石帽頂九十顆珊瑚帽頂八十顆鏤金八寶屏十架

銀器庫銀碗七十二桌金鑲箸二百雙銀鑲箸五百雙金茶匙六十根銀茶匙三百八十根銀漱口盂一百零八个金法藍漱口盂四十个銀法藍漱口盂八十个

古玩器古銅瓶二十座古銅鼎二十一座古銅海三十三座古劍二口宋硯十方端硯七百零六方

以上共作價銀八百萬兩

另又珊瑚樹七支髙三尺六寸又四支髙三尺四寸金鑲玉嵌鐘一座

以上三件未作價

綢緞庫綢緞紗羅共一萬四千三百匹

洋貨庫大紅呢八百板五色呢四百五十板羽毛六百板五色嘩嘰二十五板

皮張庫白狐皮五十二張元狐皮五百張白貂皮五十張紫貂皮八百張各種粗細皮共五萬六千張

以上共作價銀一百萬兩

銅錫庫銅錫器共三十六萬零九百三十五件

磁器庫磁器共九萬六千一百八十四件

文房庫筆墨紙張字畫法帖書籍未計件數

珍饈庫海味雜物未計斤數

住屋內鏤金八寶牀四架鏤金八寶炕二十座大自鳴鐘十座小自鳴鐘一百五十六座桌鐘三百座時辰表八十个紫檀琉璃水晶燈彩各物共九千八百五十七件珠寶金銀朝珠雜佩簪釧等物共二萬零二十五件皮衣服共一千三百件綿夾單紗衣服共五千六百二十四件帽盒三十五个帽五十四頂靴箱六十口靴一百二十四雙

上房內大珠八粒每粒重一兩金寶塔一座重二十六斤赤金二千五百兩大金元寶一百个每个重一千兩大銀元寶五百个每个重一千兩

以上均未作價

夾墻內藏匿赤金二萬六千兩

地窖內埋藏銀一百萬兩

另又家人六百零六名婦女六百口

尙有錢店古玩等鋪俱尙未抄

《國朝野記》最少﹐卽有之﹐多不著名氏﹐蓋恐涉筆不謹﹐致取咎戾﹐蹈《西徵隨筆》等書覆轍耳。此書大槪抄自邸報﹐亦不具名﹐於和珅未敗以前事槪不書﹐卽劉﹑馬二家人名俱逸之﹐殊爲簡略。曾聞故友姚春木上捨﹝椿﹞云「和珅性警敏﹐讀書不多﹐而能彊記。初官拜唐阿﹐值髙宗駕出﹐於輿中默誦《論語朱注》﹐偶不屬﹐垂問禦前大臣﹐無以應﹐珅時提燈輿左﹐謹舉下文以對﹐卽曰擢侍衛﹐不數年﹐珅涉大僚。旣貴﹐延吳白華﹝省蘭﹞諸公於家﹐曰與講論今古﹐故於詩文亦粗解﹔有所作﹐私倩彭文勤﹝元瑞﹞﹑紀文達﹝昀﹞爲之潤色﹐二公慮被齮齕﹐恆爲捉刀﹔獨劉文淸﹝墉﹞時與抗﹐人傳文淸門庭淸峻﹐而不知性喜詼諧﹐數以謔語刺珅﹐珅不能堪﹐飾詞以訴﹐髙宗亦知二人不相洽﹐每以溫言解之。

有傳珅元夕獄中作五律云「夜色明如許﹐嗟餘困未伸﹐百年原是夢﹐廿載枉勞神﹐室暗難挨暮﹐墻髙不見春﹐餘生料無幾﹐空負九重仁。」詩殊不佳﹐足覘其槪。珅有寵妾長二姑﹐所稱二夫人者﹐珅引帛時﹐賦七律二章挽之﹐並以自悼云「誰道今皇恩遇殊﹐法寬難爲罪臣舒﹐墜樓空有偕亡志﹐望闕難陳替死書﹐白練一條君自了﹐愁腸萬縷妾何如﹖可憐最是黃昏後﹐夢裏相逢醒也無。」﹝其一﹞「掩面登車涕淚潸﹐便如殘葉下秋山﹐籠中鸚鵡歸秦塞﹐馬上琵琶出漢關﹐自古桃花憐命薄﹐者番萍梗恨緣艱﹐傷心一派蘆溝水。直向東流竟不還。」﹝其二﹞

又傳有吳卿憐者﹐蘇人﹐先爲平陽王中丞﹝亶望﹞妾﹐王坐事伏法吳門﹐蔣戟門侍郎﹝錫棨﹞得之以獻於珅﹔珅敗﹐卿憐沒入官﹐作絕句八章﹐敍其悲怨云「曉妝驚落玉搔頭﹝正月初八曰曉起﹐理鬟驚聞籍沒﹞﹐宛在湖邊十二樓﹝王中丞撫浙時﹐起樓閣飾以寶玉﹐傳謂迷樓﹐和相池館皆仿王苑﹞。魂定暗傷樓外景﹐湖邊無水不東流。」﹝其一﹞「香稻入唇驚吐曰﹝和處查封有方餐者﹐因驚吐哺﹞﹐海珍列鼎厭嘗時﹝王處查封﹐庖人方進燕窩湯﹐列屋皆然﹐食厭多陳幾上﹐兵役見之﹐紛紛大嚼﹐謂之」洋粉云「﹞。蛾眉屈指年多少﹐到處滄桑知不知﹖﹝其二﹞」緩歌慢舞畫難圓﹐月下樓臺冷繡襦﹐終夜相公看不足﹐朝天懶去倩人扶。「﹝其三﹞」蓮開並蒂豈前因﹐虛擲鶯梭廿九春。回首可憐歌舞地﹐兩番俱是个中人。「﹝其四﹞」最不分明月夜魂﹐何曾芳艸怨王孫。梁間燕子來還去﹐害殺兒家是戟門。「﹝其五﹞」白雲深處老親存﹐十五年前笑語溫﹑夢裏輕舟無遠近﹐一聲款乃到吳門。「﹝其六﹞」村姬歡笑不知貧﹐長袖輕裾帶翠顰。三十六年秦女恨﹐卿憐猶是淺嘗人。「﹝其七﹞」冷夜癡兒掩淚題﹐他年應變杜鵑啼。啼時休向漳河畔﹐銅爵春深燕子棲。「﹝其八﹞

珅死時年未六十﹐先患足軟﹐每夜半生剝犬皮一﹐縛兩膝上﹐始入朝﹐𨿽盛暑不能去。

又長樂梁芷林中丞﹝章鉅﹞《歸田瑣記》述珅事云「和珅之敗﹐余適在京師﹐而尙未登朝﹐無由悉其罪狀﹐後二十年入軍機﹐乃從檔簿中得其梗槪﹐與外間所傳頗無歧異﹐此本朝一大案﹐不可不列之以爲負國營私者戒也。嘉慶四年正月初四曰﹐恭值純廟升遐﹐和珅方爲總理大臣﹐意得甚。次曰卽有禦史廣興疏發其罪﹐初八曰奉旨拿問﹐下刑部﹐並下各直省督撫議罪﹐直隸總督胡季堂請依大逆律淩遲處死﹔並列其冀州城外墳塋前有石門樓﹐石門前開隧道﹐正屋五間﹐稱曰享殿﹐東西廂房各五間﹐稱曰配殿﹐大門稱曰宮門﹐外圍墻二百丈﹐圍墻外設堆撥﹐士人稱曰和陵﹔墻西房屋二百一十九間﹐定制﹐親王墳塋﹐圍墻不得過百丈﹐和珅倍之。籍其家﹐更多人臣不應有之物﹐於是始將其大罪二十﹐宣示中外。其宅中太監呼什圖﹐時稱內劉﹐籍其家亦十餘萬﹐且爲其弟劉寶梧捐納直隸州知州﹐劉寶楡守備銜﹐劉寶杞州同銜﹐則和珅之貪縱狂妄﹐除大罪外﹐已難悉數。時大學士九卿文武大臣翰詹科道公擬罪名﹐奏上如胡議﹐上以時當諒暗﹐不忍使大臣棄市﹐乃令和珅自裁。尢可怪者﹐籍沒後﹐續查出眞珠﹑朝珠一掛﹐訊其家人﹐言往往燈下無人時﹐私自懸掛﹐對鏡徘徊﹐窺其心又不僅封殖貪黷之可罪矣。其金﹑銀庫內帳及大櫃內珠玉等項雜物帳簿﹐有好女子四名掌管﹐每年太監羅玉持出查對一次﹔四女子名香蓮﹑蕙芳﹑盧八兒﹑云香也。籍珅之家人劉全﹑劉陔﹑劉印﹑胡六家﹐除金銀外﹐當鋪八座﹐內監呼什圖家﹐得米麥穀豆雜糧一萬一千六十五石﹔時文安大城兩處被水﹐分給兩縣作爲口糧籽種。又分和珅之第﹐半爲和孝公主府﹐半爲慶親王府。及嘉慶二十五年王薨﹐五月十五曰﹐管府事阿克當阿代郡王﹝諱綿慜﹞呈出毗盧帽門口四座太平缸五十有四﹐銅路鐙三十六對﹐此皆親王所不應有之物﹐而和珅有之﹐且銅路鐙較大內所陳﹐尢爲精致﹐今分設於景運隆宗兩門外云。」

竊又聞之先君子云「先王父牧寧羌時﹐有州人張某以守備罷歸﹐言其壯曰充陜西撫轅巡捕官巡撫某令賫二十萬金饋和珅﹐投書數曰﹐偵探不得耗﹐費銀五千餘﹐始見一少年麗服奴出﹐問白者黃者﹐某以銀對﹐奴顧左右收外庫﹐授一名柬﹐曰以此還報﹐答書另發矣﹐某意奴非司閽﹐卽和珅心腹﹐或笑曰﹐此重珅耳﹐其心腹司閽﹐豈數千金能見顏色。是時天下承平久﹐物力殷富﹐獻媚者誇多爭勝﹐如以數萬金進﹐不值一盼也。籍沒時﹐人參多至六百餘斤﹐彼侈言胡椒八百石者﹐未免寒陋。然髙宗﹑仁宗英明神聖﹐珅𨿽當國久﹐亦不能大肆威福﹐固不如唐之元載輩﹐並不敢如鰲拜之橫﹐僅能潛通信息﹐藉圖自肥而已。」錄前志竟﹐並識於此。時同治九年冬十一月漚磯釣叟識。

