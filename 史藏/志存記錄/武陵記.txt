武陵記

﹝南朝粱﹞鮑堅撰

武山

武山髙可萬仞山半有盤瓠石窟中有一石狗形云是盤瓠之遺像又有斑蛇四眼身大十圍山有水出謂之武溪是也在縣之西

黃聞山

昔有臨沅黃道眞住黃聞山側釣魚因入桃花源陶潛有桃花源記今山下有潭名黃聞此蓋聞道眞所說遂爲其名也

風門山

風門山有石門去地百餘丈每欲風起此門先有黒若煙隠而上斯須風起竟入

石帆山

石帆山危起若數百幅帆形

虎齒山

虎齒山形如虎齒民嘗六月祭之不然輒有虎害

武陵山

武陵山中有秦避世人居之尋水號曰桃花源故陶潛有桃花源記

