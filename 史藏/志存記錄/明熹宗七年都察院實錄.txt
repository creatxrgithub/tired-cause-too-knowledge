明熹宗七年都察院實錄

﹝明﹞李長春纂修

●目錄

卷一天啟元年正月至四月

卷二天啟元年伍月至十二月

卷三天啟二年正月至六月

卷四天啟二年七月至十二月

卷五天啟三年正月至七月

卷六天啟三年八月至十二月

卷七天啟四年正月至四月

卷八天啟四年五月至十二月

卷九天啟五年正月至七月

卷十天啟五年八月至十二月

卷十一天啟六年正月至六月

卷十二天啟六年閏六月至十二月

卷十三天啟七年正月至八月

●大明熹宗達天闡道惇孝篤友章天襄武靖穆莊勤哲皇帝寔錄卷之一天啟元年正月至四月

纂修官浙江道監察禦史李長春

編輯較正廩監生方至

正月

二月

閏二月

三月

四月

○正月

天啟元年正月初二日

河南道禦史袁化中疏請直破數年傾錮之穽以昭一時好惡之公內稱從古治亂之關不外賢不肖兩途欲使國家常治而不亂必先使人曉然知賢不肖之人而後人心之議論始恊朝端之舉錯自當皇祖末年倦勤厭聽凡臣下發姦之疏一槪不下而被斥之姦反得以搖唇鼓舌於是君子指小人爲邪小人亦指君子爲邪墨白不分是非莫辧朝廷之上大爲訟場究之君子小人各拂衣一去而亦不分在君子之去不過棲止邱園足不離夫蓬徑在小人則招搖朋類到處驕人逞雌黃之口以愚後人後人或中其說而不之覺坐使世道成其汶暗人心卽於澆漓言之可嘆內舉黃汝良先帝講臣夙多啟沃總憲孫瑋正直素心主勘最當舊撫髙舉建言國本望擢節鉞陷之者竟以尹應元之單彊捏點綴使人至今有李代桃僵之笑禮郎鮑應鰲淸貞孤介人疑其矯首發場事者劉策也湯韓鐵案至今不移整理漕務者孫居相也百萬環列至今多賴曹於汴骯髒天成澹泊自髙至今談者目爲山斗張延登不滿禮卿之推所揭者皆禮卿寔事他如徐兆魁之險邪異常人皆懼爲虎尾之蹈李徵儀反復賣友人皆嗤其行已之鄙奉聖旨這本說人材關國運良是奏內各官該部從公復議

初十日

陜西道禦史髙弘圖疏請愼中旨以尊主權內稱李若珪之以科參被罰不旬日而去國識者憂之謂皇上廣置言官用其官而不用其言卽非有頓廢科參之意而都諫之气不揚亦安能盡箝言官之口而元歲之色不光目前冠婚諸大禮肇舉凡事關該衙門職掌有不淂不用嚴用酌且未於出抄而猶煩於入告者將痛哭流涕爲賈生之策乎亦彷徨瞻顧取容悅之誚乎容悅之不可則將盡爲李若珪之續必罰俸必去國而後已乎古之士有負鐵鑕趨鼎鑊以直言指佞革獘救時者非不知愛身命保富貴自爲安逸之計而奚取摧折之苦蓋不敢以所損之小以忘所補之大也又云張延登李儀徵邵輔忠曹於汴孫居相王紹徽等當自定評劾劉光復官應震許宏綱徐兆魁等當讓賢者路奉聖旨這所奏知道了本內各官及起廢在籍諸臣該部一並議覄

雲南道禦史張新詔疏稱六曹原無軒輕除授自有成規據陸卿榮之言豈不鑿鑿可聽但其不補前一名之朱童蒙爲何遷就不補後一名之劉弘化爲何通融豈其憐震暘之久候非此莫酬而首垣之重任非震暘莫勝歟躲閃那移垣體掃地此心苟無髙下何故妄作區別卿榮有物以憑其中乎抑天奪其鑑乎更可恨者去歲七月之初皇祖違和正爾彌畱冡臣視事才僅三月外云驚魂尙爾搖搖銓臣喘息猶然未定卿榮乃乘主者心思不及到目力不及瞬之時而補垣之牘雜封於啟事之章矣卿榮亦曾讀聖賢書識忠孝字此等舉動是何心腸肺腑之見恐無以對天日也震暘遇此果知乎果不知乎抑在知不知之間乎知則與者誠爲禍首受者亦屬罪魁卽不知或可寬受者之罰當更嚴與者之罪奉旨該部院知道

廣西道禦史馬逄臯疏爲臣下去畱宜決朝廷功罪當明內云移宮始末楊漣一疏已蒙忠直之褒又君恩太重一疏有不淂輕率自遂之旨科臣竟不自安鬱鬱就道矣去國之臣𨿽不潔其名旁觀之輩終不觧其故不觧則疑疑則爭公論何以明國是何以定一人之去就關系猶微千載之是非關系甚大而功罪未分不淂不顯質於君父之前客歲八月三十先帝疾革言選侍之封當緩者科臣李若珪也初一日先帝賓天入幹淸宮呼萬歲執皇上左右手者輔臣劉一燝英國公張惟賢也初三日上移宮公疏九卿科道周嘉謨黃克纘李汝華張問達等也上移宮端疏者臺臣左光斗也初五日上疏爭急移宮以待皇上登極者科臣楊漣也疏下禮科而抄參者科臣暴謙貞也其後相継有疏科臣惠世揚臺臣張潑鄭宗周等也罪璫疏下科而抄參者又科臣魏應嘉也如以爲功則與眾共之不獨一楊漣也如以爲罪則與眾棄之亦不獨一楊漣也今罪璫未誅而發罪璫者先作楚囚之泣聖躬初安而護聖躬者已嘆江上之容難進易退禮有明言漣當此日固止有決去一著以明臣節耳且璉近來一疏再疏言當時光景及三不安之故其說甚詳總爲前移宮一事耳夫移宮何罪哉無罪卽功居功卽罪此一說也罪在攻大璫功在安社稷功大罪小宜畱不宜去此亦一說也當危疑之際處骨肉之間奮不顧身止知皇上爲重不知其它止知安皇上爲急不計其它皇上親見之重褒之弗能終庇之恐忠者去邪者進矣直者去佞者進矣皇上忽焉記憶問目中不見寇凖又問風度得如九齡不知近臣何以對功難終掩罪宜平分此又一說也人材消長關國運盛衰言路通塞系天下安危漣去轍莫挽科臣李若珪又已見告矣聞皇上十二日開講則不信仁賢一章臣愚似宜首發明也奉聖旨這所奏事情俱朕親歷諸臣共見有何功罪未明楊漣忠直朕所素鑑準病告退心迹自明不必會議該部知道

十三日

河南道禦史易應昌請愼中旨以光主徳以徽新政內云祖宗端以票擬屬之閣臣豈無意哉閣臣上佐一人下總百揆其於宮中府中之故人才政事之系吏治民生之隱古今成敗是非之迹平時非不明習臨時倍加酙酌用求至當以代王言故票擬而淂宰相不與也人皆曰天子之休天下相與歌且舞之萬世而下猶有耿光焉票擬而失天子不與也人皆曰宰相之過天下得以彈而射之萬世而下猶餘非剌焉其責端其權一故閣臣居其地不但翌翌有以自效抑且凜凜有以自畏無敢誤一擬以誤皇上且誤天下而還自誤也若何而從中出也九重天上耳目崇髙左右之人卽懷忠寔之心未必盡深詳之識則無心之誤可慮也況今浮薄之輩安必無假借之端則有心之誤又可慮也政使中旨所傳一一盡恊人心然以天子而操宰相之筆於禮已太褻於神已太勞況未必盡恊人心此其間聖裁耶果爲聖裁則偶自誤也已可惜也若不爲聖裁則且代左右誤也尢可惜也皇上之魁柄未嘗旁屬也天下竊竊焉疑其爲旁屬之漸閣臣之行徑未嘗中通也天下竊竊焉疑其有中通之息無中通之息而疑之則政本可危也猶可言也有旁落之漸而疑之則國事可危也不可言也於是閣臣不淂不矯還一事矯還事事矯還以至時復矯還則皇上不能無煩於是言官不淂不執爭一事執爭事事執爭以至時復執爭則皇上又不能無煩視閣臣煩則疑閣臣言官煩則疑言官逄其所疑則將人人重足而不自安也捨其所疑又將大人孤立而轉不卽安也奉聖旨這所奏知道了

浙江道禦史左光斗疏紏閣臣孫如遊內云昨歲禮臣孫如遊恭遇孝端皇太后之變不用請敕徑用札付訃告中外爲臣所紏然則如遊者固典禮之罪人也乃因緣忝竊忽進尙書夤夜暗奔再躋東閣夫臣方以大禮紏而皇上乃以大禮賞世之所鄙主之所貴情寔乖舛不應至此已聞臺省之彈發無剩矢濡遲至今皆相吒爲怪事又聞來春冰泮決意求歸或猶有諒之者乃陽和𨿽布陰气方凝河冰𨿽泮心火未除突爾上疏求入講筵又再奉旨入閣矣似此舉動成何行徑去婦之首頻回飛鳥之依有意如晝行之鼠視人之動靜以爲起伏又如入室之賊聽主人之寤寐以爲行止全無去志別有深機持挺而擊豈淂已哉奉聖旨累朝簡用閣臣俱憑宸斷前諭已明如何又來瀆擾孫如遊諭畱已有旨了

都禦史李長庚疏議地方之利害賊勢之緩急身在遼中任遼事者度必詳察而審處一焉隨會同督臣文球經臣袁應泰撫臣薛國用按臣萬崇徳陳王庭等爲照鎭江一城環朝鮮四衛寬靉而爲之樞故資彈壓則駐防非輕而重事權則監臨尢要鎭江距遼陽四百里寬靉距遼陽三百里聲援隔絕𨿽鞭之長不及馬腹倘賊輕騎南驅誰當一面故以金復道臣攺蒞寬靉鎭江此固眾謀之僉同而亦廟堂之遠慮旡容更議者也臣等聀守次第兩疏中俱以金復道臣胡嘉棟分派寬靉矣但行師之際非與以統轄則人心玩忽號令不嚴呼吸機空關系不小相應攺爲監軍道料理舟師則駐鎭江餘日設防則駐寬奠有保障一方之端責而又有臨蒞三軍之重權進戰退守俱淂其宜內外護防兼有所恃蓋住鎭江攺監軍離之則兩妨而以監軍駐鎭江合之則雙羙故臣等參合前後之議而惟酌其一當也至道臣分隸之下凡錢糧甲兵刑名工作悉屬綜覆使其悉屬躬親日不暇給矣故各處道臣駐札處所必設府佐一員以分理之而本道尢水陸要樞淂人尢急宜以廣寧理刑同知陳藎臣調用寬奠淸軍管糧以理本道之務者也奉聖旨該部知道

湖廣道禦史方震孺疏爲天下本無一事人心有三不平

一曰國家之事大張差一案已成旣往言之似令人厭而近議紛紜不可遏塞也則不容不平心一言以掃國家之葛藤也善處人骨肉之間者原不可無調停之法然不可因已之調停而遂可疑挺擊之姦化爲烏有也不當因已之調停而遂謂發姦者盡小人也又不當惡其發姦而遂掃蕩不畱遺種也王之寀誠非髙品臣亦言垢者垢矣然察典自有處法而中旨奪其敕命可乎陸大受之之任撫州幾於吸風飲露彼中鄕紳備能述之而必處於隔歲之後可乎至於李俸之禁錮張庭之郁死又爲甚奇卽云不剪元良之羽翼乃不幸而有其迹矣抑鬱旣深才一開口而又以一語箝之曰此人無事尋事要發大難不知諸臣一片之血誠幾於不見天日气且爲虹血且爲碧而仍不許人開口說一句人心如何淂服誠使各還以本等之官則不平之人心已千了萬了又何難可發而顧爲此不必然之慮哉

一曰門戶之說夫門戶二字原不當聞之君父臣言之已自心驚然而不能不棼棼也則又不容不平心一言以掃門戶之葛藤也東林之中類多附艸依木之流姦險貪橫寔有其徒爾時不肯依附者自是剛腸男子然不當因不肖以及賢而遂爲竭澤之漁也又不當因親以及親因友以及友而更爲瓜蔓之摘也除諸臣已經曾奉旨會議及在仕籍者無容再贅如淸冽之葉茂才朱世守經濟之董應舉趙南星挺勁之魏雲中馬孟楨淨潔之髙攀龍劉策練達之李邦華苦節之鮑應鰲劉宗等有何罪過而錮之終身耶卽云不驅朝士之淸流業不幸而露其形矣屈伸無定才開一口而以一語箝之曰此人無事尋事要翻局面不知朝廷有用之人才業已摧折無餘珠沈於澤王老於山而仍不許人開口說一句人心如何淂服誠使山林諸賢各有出山之色則不平之人心已千快萬快又何局可翻而爲此不必然之慮哉

一曰移宮之事夫移宮之始末事關聖躬同爲皇上之臣子決不敢先選侍而後皇上則科臣楊漣似可幸無罪而不知何以有居功之說也將謂其居之以爲貴而未嘗遘會乘機取中旨之閣老將謂其居之以爲富而未嘗驅神使鬼私罪璫之金錢其無功可居也三尺童子亦能辧之矣意者其借以爲語柄者乎而不知何以又有交通之疑也先帝賓天原出倉卒假令璉於呼吸之間交結宦侍聲色不動而置皇上於袵席之安此固狄梁公所費躊躇者恐漣無此機智無此手叚耳而或者謂漣參新輔種禍有根卽微移宮亦且不免此其說亦未必然如其然也人心何由淂服今漣且脫然去矣七年之候命六月之掖垣報主有心去國何罪使璉早知如此只合唯唯諾諾於國事底定之後做一篇太平文章豈不穩當而何必報先帝特達之知至於奮不顧身而並不顧是非毀譽乎𨿽然漣小臣也可以畱可以去可以功可以罪有何關系惟是公道不彰羣疑愈熾後來播之史冊傳之天下且謂皇上堯舜在上眞有変通之臣且肘掖之間有敢於矯旨之閹宦而皇上不及知所關聖徳聖政豈其渺細此臣同官馬逄臯所以慨然而請會議也如僅爲科臣一身也亦何足會議哉近𨿽奉有忠直之褒恐忝一番中旨之疑添科臣一番交通之案耳臣謂此事非皇上召對不可皇上不召對則從前詔諭一一皆出於中官皇上一召對則從前之詔諭一一皆出於聖意所以釋天下之疑而光聖神之徳伸忠良之正气而平憤激之人情端在於此奉聖旨這本說的是欲省議論先平人心疏內受累多官著部院從公會議具覄其移宮事屢旨甚明前諭乃朕面發與閣部大臣後諭是朕腹心未竟之言左右不及知者有何矯旨交通所請召對知道了

巡撫薛國用疏爲起用邊材以救危遼議將原任吏部稽勛司郎中趙邦淸起用遼東監軍道奉聖旨吏部知道總督宣大山西都禦史崔景榮疏爲循例薦舉管糧部臣薦吳伯與葛如麟許明升又疏爲薦舉地方人材薦劉敏寬李楠李植曹於汴王立賢李光輝史學遷荊飬喬韓範韓象孫居相張國儒張應徵李飬質魏雲中印宅宋際時等疏爲循例薦舉邊方兵備官員薦張維樞龍膺余自彊王之臣王於陛焦源淸張曉等又疏爲循例薦舉腹裏方面官員薦南居益唐嗣羙魏說陳儒丁浚等俱奉聖旨吏部知道巡按直隸禦史孫之益疏爲薦舉方面官員薦翟師雍饒景偉馬從龍髙維岡汪起鳳嶽駿聲蘓進張綸音孫毓英等奉聖旨吏部知道

二十三日

山西道禦史周昌晉疏爲人才進退易淆持議平衡宜審內云試卽諸臣所及者平心相折亓詩教初托名流後恣雄焰則請告猶是飬姦孫居相堅護私人力排正論則外轉已爲厚幸官應震柔荏而積污蒙垢王之寀穢濁而借事藏身王紹徽負俗招尢立朝風節自在劉宗周建白偶誤律己貞操自堅再就諸臣未及者平心相折楊寉之正直敢言而浮議朱剖失世守之恬淡不染而家食猶滯許惟新之髙標粹品袁崇友之孤韻純修熊化之貞心勁骨其人有起有不起或用或不用皆有益世道者敢以質公論焉奉聖旨近來品騭人才一彼一此部院不爲評核朝廷將何適從這本內各官有與先後諸疏異同的該部院從公從實分別定擬來奏

二十八日

河南道禦史安伸疏請陽明之會振幹健之體內云劉尙忠一守陵寢刑余再敢嗾眾軍之鼓噪明挾犒賞而繡斧不敢問王添爵等一淨身內豎耳吮固類之血膏公攫金錢而禮卿不敢問尙復知皇上之威靈朝廷之法紀哉然皆自中官參科臣一事有以恣其無忌之心而極其無厭之欲耳我太祖髙皇帝深慮閹人生禍嘗謂侍臣曰每觀史傳所書漢唐宋季世皆爲宦官蠹懷未嘗不爲慨嘆煌煌祖訓豈非聖子神孫億萬年杜漸之吁謨保生世之深慮哉以我皇上蒞位之初卽鋤竊寶之臣璫再撤銀魚之內使其視尙忠添爵輩何異孤雛腐鼠則從天下公論以新初政去刀鋸之餘孽以彰大法而中外且熙然頌淸平之理矣是所望於加冠大禮後第一徽猷也奉聖旨知道了該部知道

三十日

提督操江陳道亨疏爲循例薦舉方面官員薦兵備饒景偉馬從龍蘇進嶽駿聲等奉聖旨吏部知道禦史王心一疏奏參客氏魏進忠近者臣連接邸報惟見明旨一則曰奉聖旨夫人客氏保護效有勞績著戶部速行擇給地二十頃以爲護墳香火之用再則謂魏進忠侍衛有功著工部於陵工告成敍錄在內一似聖心獨以私恩爲惓惓者微臣苟可將順何敢冒阻撓之嫌然處不諱之朝令臣畏罪不敢言忍視聖明之過舉是又不忠之大臣不敢也夫當此經撫協剿賊之謀將士鼓渡河之勇聲靈絕振撻伐有機人心瞻仰專在朝廷臣恐不謹者爲皇上先左右而後疆埸重懷宮中之私勞而輕念邊臣之積若聖徳無瑕忽有此累則不便之甚臣又恐東徵文武將士聞之以爲吾屬捐軀冒鋒鏑爲天子任艱危曾不淂如左右之人徼聖衷之眷注重天語之叮嚀毋乃觧其體而灰其心乎則又不便之甚臣愚以爲卽客氏之保護應酬進忠之侍衛可賞何妨優以金帛如一彰聖諭加給田上明示優錄流播聽聞殊傷聖徳又況梓宮未殯而先規客氏之香火陵工告成而彊入進忠之勤勞於禮爲不順於事爲失宜奉聖旨

○二月

二月初一日

都察院右僉都禦史張問達等疏覆魯府儀正翟元勛詐傳今旨矯誣殺命相應提問蓋禦史馬孟楨參也又疏覆兗州府加祥縣知縣邊檑剝下罔上累累贓私問擬徒贖蓋巡撫李長庚巡按畢懋康參也俱奉聖旨是

初四日

南京河南道試禦史曾熙丙疏爲太平政治可期朝野精神宜振一曰肅紀綱一曰飬廉恥一曰淸銓政一曰愼起廢一曰定人品一曰儲邊才一曰修內政一曰重表率一曰端教化奉聖旨這所奏知道了該衙門知道

江西道禦史徐揚先疏請伸公道可息旁囂內云近日連章累牘共剖力爭止爲此用人一事惟人情當郁極而通之時國家當晦極而明之候聖主方興側席常殷諸臣亦默轉於气數中而不自知也乃移宮之始夏嘉遇一人寔不容冺而臣所覩記何代無賢先後忠義之倫如劉元珍何士晉邵輔忠錢策陸大受秦聚奎郭尙賢翟鳳翀等先後淸議之品如余懋衡饒位孫暐於仕廉鮑應鰲葉茂才濮中玉謝應祥周汝登程國祥魏雲中程策劉洪謨等先後敏異之才卓練之識如胡應臺鄔雷鳴熊明遇陳於庭塗宗浚朱萬春李邦華孫居相黃建中張廷拱廣鳴鑾熊化徐如翰等或詿誤或非詿誤或廢棄或非廢棄或人所已言或人所未言總之在位者亟乘時以大任在籍者亟賜環以登庸此外如張寉鳴任事有膽允應速其樞府之來龔三益例轉非辜曷不還之禁近之地張鼐宜從差上召居帷幄徐光啟宜罷練兵別責屯田王之寀久彰忠愛何必追行外察而不起之閒曹王紹徽素負剛操原自共協鄕評而可升之仕路至稅璫之初橫也一時骯髒之臣有馮應何棟如等逮系獄中數年皇祖旋憐其忠而釋之今馮應已故苦節可憫讀其書想見其人猶當援恩引例奏請卹錄予之謚而蔭其嗣豈何棟如竟信眾毀不量起之部署也起而不效持衡者自有考功之法錮而不起秉銓者寧忘桑梓之危況在滿朝薦則起在何棟如則不起當事之於桑梓又何如耶若夫前人有已甚之行合受已甚之報以結夙昔之因後人有矯枉之思勿偏矯枉之意以開方來之釁忠告旣詳想有同戒奉聖旨這奏內各官該部院一並從公確議覄

初五日

巡按浙江禦史彭鯤化疏舉浙省遺賢薦原任工部郎中嶽元聲淸白傳家忠貞秉性生平自砥肝膽可質鬼神歷仕不阿議論迥超世味東封千言諤諤悉安攘之圖冊立一疏誾誾杜危疑之隙惟骨鯁而道難合故身退而名益髙幸今聖主當陽推恩遺直折檻抑且事久論定宜早宣召賜環查與事關國本抗言淂罪之條果合請乞裁酌召用奉聖旨該吏部知道

十二日

福建道禦史周宗建疏爲直窮數案小人之変借爲今日持議之衡內云時本無事毋爲意外之張皇用旣獲伸毋添過去之孤憤徳業以虛而彌廣聲名以淡而彌長臣姑不暇遠引卽以今日自況有夾日孤忠聞其家居絕口不言廷杖一事者亦有一生道學早歲投荒直聲動天下而習其貌一如書生好儒者觀此諸賢足爲師法諸臣竿頭更進豈止護此家珍朋友絕頂相期豈肯限人於故步此臣於已用未用諸臣願進之以藥石者也又云自皇祖戊申以後方故相沈一貫未敗之時其時在朝者豈曰盡無君子而惟一雜以小人則沈鯉可逐郭正域可芟察典可壞大獄可興時則有錢夢臯康丕揚等而爲之首𨿽有善諛者不能不謂之小人也庚戌辛亥之交其時在朝者亦豈盡無君子而惟一雜以小人則大貪之淮撫可佐極險之銓佐可阿直節可摧淸流可放時則有史記事徐縉芳等而爲之首𨿽有善譽者亦不能不謂之小人也壬子癸丑之交其時在朝者亦豈盡無君子而惟一雜以小人則學差可擠考選可排吏兵之說事可日試以爲常察事之把持可一网以爲穽時則有亓詩教趙邦興等而爲之首𨿽有善諛者亦不能不謂之小人也以用人一案言之如前後諸臣所引董應舉髙攀龍史孟麟李邦華熊明遇魏雲中等不下二十餘人類皆磊落奇才風霜老骨在舉者光明洞達各諒無他在用者直捷了當無嫌旁摘如必借此爲題爭相濫引若積橫之貪邪亦思梯榮於月旦窮凶之醜類尙畱春夢於寒灰將朝廷大公之盛舉翻作臣子市徳之私緣欲廣匯升反開破綻此臣之所爲不淂不慮也又以移宮一案言之凡前後諸臣所申論者如方震孺毛士龍等不下十有餘人闡發旣明人言且息在科臣楊漣潔志遠嫌不難聽召用於他日在臺臣賈継春質心愛主何妨付定論於國人若復據此爲名再生譏諷將侈談羽翼者益添臣子之不安追憶幾筵者復來事外之億逆各欲髙其聲價翻似大其初懷欲掃疑端愈增技蔓此又臣之所爲不淂不慮也奉聖旨該部院一並議覆

十六日

兵部都察院接出聖諭皇城守衛朝儀禁仗及京城內外巡警事宜各有聀掌怠玩相習屢致疏虞兵部都察院並緝事衙門督率巡緝巡視等官嚴行申飭盜賊巨細左道姦言卽便拿究遊手無籍潛住異色諸人不時驅逐地方鄰佑容隱不舉一並究治其錦衣衛侍衛旗校及各門守衛軍役淸查隱占雇覓頂冒諸獘一體舉行

二十日

河南道禦史張捷疏請破限年循格之見戒名寔用棄之非內云皇上初服勵精拊髀遺彥當事諸臣虛公諮訪慮旡不闡奧渫之先而增彈冠之色然其間抱璞不言藏輝自媚了於心吶於口閎其具閟其聲者世間有此一種絕孤之韻絕冷之品誰其知之而又誰其用之也如董應舉吳撝謙於仕廉胡琳蕭近髙安希範斯倪蕙李之藻吳之甲劉伸其人皆所謂絕孤之韻絕冷之品朴誠負衷投時不足精心密幹報國有餘他如龍國祿周應中修素節於蓬門不使久孤蹤久擯髙爲表沈應魁擅髙風於乙榜豈宜以寡引漏徵明舜允侯應琛之廉能焉而酬以薄階揚厲乖方孰作循良之則劉萬春之振刷焉因之流謗紀綱掃地徒失任事之心凡臣所列諸賢大率以孤韻負奇節以冷品抱熱腸有一介不取之操而後有九死不易之槪有片塵無染之胸而後有千変不窮之略皆淂之於世法周旋之外者也如近日經臣所進趙邦淸剛愎乖張未便適用而其一種孤冷之致斷難抹殺守正不阿科臣亦自許之奉聖旨甄敍人才乃吏部職掌這本內臚列各官且多見任不無侵官以後還著申明舊制非奉旨公薦不多率意私舉該部院知道

二十四日

江西道禦史徐揚先疏爲再指通國共棄之人參原任禮科給事中亓詩教內云今之急欲剿滅者必曰○○○○乃中國亦有○○○○焉則亓詩教是已彼忌天朝之豢飬此負明廷之登進彼屠邊境之生靈此戕寰區之善類彼窺彊場之土宇此市國家之官爵彼豕突一隅三四年而遠邇不淂安枕此鴟張禁撻七八年而上下不淂安位究此遼事之敗壞俱詩教護法私人釀成之禍長纓可系有足不僵猶曰去遼左賊易而去中國賊難也臣又觀今日諮訪興廢人才旣思彰善寧忌殫惡況此廢錮之賢半出詩教輩之手廢者宜起則驅之廢者不宜廢耶臣不識詩教面孔有何嫌怨惟據人心之積憤質通國之公評比之窮奇檮杌洵爲元凶大憝𨿽有善諛之人不能違心許可一語奉聖旨吏部知道

山東道禦史汪泗論疏爲人才起廢有期忠臣召還無日內云國家收人才之用無如作其慷慨昌言擔當任事之气其爲气也收之於摧折廢棄之餘其典宜速收之於方新初銳之際其典宜先故有借其暮气之歸而急用之者知松栢於歲寒回陽春於幽谷存什一於千百之中如今起廢之諸臣趙南星等是也有乘其朝气之銳而急用之者若葵藿傾初日花木向早春定國是於紛紜之頃如今日之宜召還科臣楊漣李若珪是也不收其舊則數十年若郁若給之气何以發揮於一朝不收其新則舉通國若吞若吐之情何以底定於一旦奉旨起廢已屢旨議覄科臣請告補官具有定制不必瀆擾該部知道

二十五日

巡視南城湖廣道禦史方震孺疏爲南城事竣謹陳要領之談一曰城規當肅一曰城禁當嚴一曰城員當愼內云巡城者卽臣心知水亦當如住宿公署此三月中不容一客不通一書整此全副精神爲用然後無巨無細淂悉心料理而言無先入事不礙手所謂城規之當肅者此也又臣摉假印時無意中淂山人莊士元文書一卷皆系罪璫戚畹之辧揭其它一二尺牘深有可疑訝者聞又有一種造假單布蜚語止消把縉紳一看單欵遂已見成如丁巳大察時有演成六十四封者今其姓名固在人耳目彼不過獻諂媚於貴人慱墦間之饜足孰知遺大毒於善類生無影之風波所謂城禁當嚴者此也往時司官題用正途最有深意而不知坊官之親民與有司無差別也竊以爲各城坊官爾當以考選遺珠充之其體貌升轉與司官等也貲﹖﹖﹖舉不淂與夫殊方絕徼在越千萬里外紛紛欲借制科以布徳意而所稱最繁劇最盤錯孰京師若柰何薄視此畿輔之民哉外任推知聲華著聞皆淂與淸華之選何淂靳於湯﹖﹖﹖柰何輕視此畿輔之官哉所謂城員之當愼者此也奉聖旨這巡城事宜著該部院議覄本內罪璫戚畹著指名奏來

雲南道禦史董羽宸疏陳補偏捄獘十說一曰絲綸之出當平一曰牽制之文當決一曰宮府之法當一一曰刑政之明當速一曰保舉之法當嚴一曰巡撫之遷太速一曰遺佚之才當收一曰起廢之法當核一曰補官之期當○一曰文卷之刷當嚴奉聖旨這所奏知道了該部知道

二十八日

會勘楊鎬李如楨罪名看淂建賊自陷撫城殲張承胤全軍以來遼左岌岌矣朝廷起鎬田間徵天下兵十餘萬聚天下財三百萬恣其所用固謂鎬能遠慮出萬全必勝之策也乃鎬任事之心𨿽銳料敵之計全疏不度彊弱不計能否不顧安危師期預示使彼淂以周防四路先傳俾賊蚤爲布置渡渾河而滅頂過半至二道關而匹馬無還中路之敗亦云惜矣馬林潘宗顏當其偏師而先後駢首就戮劉挺與朝鮮搗其巢穴而數萬淪胥以亡流血成川哭聲振地遼左經此三敗遂不復振至今處處徵兵年年加派中國未有息肩之期誰之罪也擬以失悞軍機𨿽云器械糧料之無缺責以喪師辱國豈曰同罪分謗之有人苟非建賊蕩平難望湯网寬貸李如楨才本臃腫性復驕傲見伊兄左次避敵固當慮及自殞家聲知遼左兵敗气衰何爲急欲代佩將印兩月視事不聞分兵以守黃龍百里是家罔思疾馳以救鐵嶺次中固而坐視賊之酣淫不敢往擊何將之爲上首功而割取虜之殘級不顧罔欺爲計誠拙狡懦無骨按律當誅奉聖旨楊鎬輕率寡謀李如楨退縮欺罔覆軍喪地貽禍至今罪狀甚明刑章宜正旣會審明確俱依擬

○閏二月

閏二月初四日

廣西道禦史馬逄臯疏爲夷气正熾卸擔非宜摧兵部侍郎張鶴鳴赴任奉聖旨張鶴鳴已有屢旨催他到任不淂以人言憤沮該部知道

雲南道禦史魏光緒疏爲直臣橫被奇冤新政未蒙﹖﹖剪雪內云先皇帝以長君當立何嫌何疑而無端燕喙王孫﹖抱空蔓姦人構煽每思爲所欲爲海內正人君子一有指斥輒以東林淮上爲阱驅除旣令釀禍遂烈並封妖書之事恨不從心而張差挺擊之謀庶幾湊手九廟有靈旋就撲滅而據招黃花山團聚之逆謀三十六都頭內外多人之布列棗木棍栢木棍等之凶器打死小爺穿有喫有之逆詞洞心駴目無日無天此時稍有人心請劍殺賊謂宜何如激烈乃謂臣精神不用之以護靑宮而偏用之以庇姦黨不用之以伸法令而偏用之以難問官首捏風癲以爲後來脫卸張本司官承風望旨曲意偏護於緊關口詞一叚則脫漏不載也投入黨內攺爲教內都頭攺爲香頭許地三十五畝已載入招又復割筆迹割迹見在也張差以手拍地稱你們同謀做事今事敗不認難道獨死還有三十六頭兒怎麼不報等語竟付之不問也千遮萬蓋惟求與風癲二字相肖主事王之寀懼有赤族之禍據審原招明白入告而諸姦恨不附已唆處察典旣又夤緣中旨追奪誥命主事李俸曾奉堂批駁正參語於其轉官之日聲言分處勒令致仕郎中陸大受張庭上疏告変其後張庭憂死而陸大受又以大計調處此之寀諸臣所繇淂罪權姦之本末嗟嗟逆君者有罪發姦者何罪捏風癲漏招詞者有罪而抒公憤�身家者何罪卽云之宷居官有議何不處於作令之時而李俸陸大受又豈俱以貪酷敗者耶且是非不兩立功罪不相凖之宷非則張差是矣之寀而當罰則張差而當賞矣𨿽有狂病喪心之人必不敢謂張差爲是爲當賞而何獨於之宷督過之深耶況此一事也拏賊奏聞者先帝請下法司者先帝皇祖曾不以先帝之請爲非而爲之決張差姦豎幾十年不禦之朝堂一旦召見羣臣而行撫慰然則皇祖之於此事亦旣曉然明白特諸臣以風癲二字無所歸著故寧寬賊徒而罪之宷等耳聖明在禦恩及林藪凡建言受杖之臣先後耀於光明而三臣去國孤蹤尙爾不蒙昭雪此敷天忠臣義士所以唏噓感憤而不平也奉聖旨前事已明這存歿各官著該部照恩例召用卹錄

初五日

陜西道禦史張愼言疏爲是非旣明簡書可畏內云移宮一節首尾在三月之中亦極明易見之事而紛紛不已遂使科臣楊漣去矣今臺臣賈継春又辭差求代矣誰生厲階至今爲梗臣深爲爲二臣惜又深慮以目前不了之局間日後爭攘之端也臣平心一折之可乎當鼎湖再泣中外倉皇時大小臣工痛念先皇靑宮毓徳之時蓋不勝處心積慮之若及甫登極而妖冶爲殃刀圭未效又已攀號莫及矣幸國有長君社稷之福諸臣懲前毖後倍用周防誠危疑恐懼當八月之杪九月之初矣偶值選侍幹淸天子避席此一時也宗廟之鼎鬯爲重則先皇之簪履爲輕所以不淂已而有冡卿周嘉謨之疏也又不淂已而有科臣楊漣左光斗之疏也於時抗言宮府卽神廟之鄭貴妃且居然先徙以爲望矣旣而閶闔聿開冕旒怏觀此一時也嵩呼而慶聖旨之龍飛遂亦不覺搶焉而顧幾筵之羊棗光景風聞淒然動念所以臺臣賈継春不淂已齊戒具揭諄諄於閣臣周旋內外之間也此當日之定案也有何曖昧不可見之迹而煩揣摩於事理之外乎又云張差之獄原非夙恨於王之寀有不共國之仇而不淂不借之寀爲逄迎獻媚之資至今猶聚訟爭執之竇功罪未結之案今日楊漣賈継春皆皇上有用之才具淸眞骨鯁之槪皆不明其心迹以去而使後之小人又借兩臣以發大難之端乘墉伏莽之借毒流於國家而禍流善類如前此者可鑑也蓋小人善用亦且善借兩臣者又何苦以君子之身爲小人之借皇上又何不亟剿兩臣無允其去以成新政平明之理乎奉聖旨這奏內以賈継春爲忠是視舉朝皆爲不忠又與賈継春本同日封進張愼言指姦爲忠結黨亂政髙弘圖巧爲飾辧搖惑視聽俱著大小九卿科道公同會議具奏

陜西道禦史髙弘圖疏請盡化囂端共偕大道內云李若珪恥暗參於中官去或不爲無名而楊漣之去國則又以移宮之一事継春之辭差則以安選侍之一揭同屬耳目之臣各灑忠直之血此不求同於彼彼亦不求同於此迄今宗照社定選侍亦無不安緬惟宮禁危疑之際而決策呼吸此不可謂非漣之功卽継春亦未嘗不以漣爲功而漣第不敢自以爲功也安選侍之說起於移宮之後因宗社旣定而用意周到欲使中外曉然知移宮之舉原非導皇上有薄於骨肉之心但謂幹淸爲至尊所覆仁壽亦處優之地不妨於有是移移而左右未免炎涼則選侍不安傳聞復有舛謬則選侍安而猶以爲弗安此継春所以有安選侍之說也卽漣亦未嘗以継春爲非是也又云漣遭逄之盛頗不類小臣知漣者韙其心忘漣者疑其邇而漣滋若矣若可以去矣漣去而継春曰漣荷忠直之褒拂袖不俟終日同事而異情或去或不去多口可畏甚於簡書臣可以辭矣有漣之去因以有継春之辭賈継春與漣又似乎不能爲異而有意求同也當其異知有君不知有友知有國不知有身所謂其知可及其愚不可及也及其同又重在身名輕負國恩伸志於友反忘情於君所謂小丈夫悻悻然見於其面者也奉聖旨已有旨著廷臣會議具奏

奉差巡按江西寬限回籍湖廣道禦史賈継春疏爲直陳具揭之實以明臣義內云曩者移宮一事宸斷明決禁禦肅淸屏陰邪而驅背逆常理常法允葉臣民之願惟是移宮之後名分旣定而傳聞光景淒楚紛紜通國有若吞若吐之酸舉朝有且欣且愴之狀於是微臣硜硜之見恐損聖徳又以皇上方在居廬未敢疏激祇齊沐具揭面閣臣三人於朝房而諄諄言之以懇達天聽以望其母女之保全而止豈不知犯忌者不祥觸璫者無幸哉蓋念衝聖禦極之始慈祥元脈當從折柳先防威福大權莫向中涓送卻而至於皇考之瞑目九天聖母之不仇匹婦又交淂而雙媺耳此微臣當日具揭之實忠憤所郁義無返顧一官七尺都所不惜老親幼子亦不暇爲計也

奉聖旨賈継春暗揭流毒造言誣朕若黑夜行剌使人莫防朕未嘗責究自継春揭出之後引類稱姦爭端大起大臣求去小臣紛囂咸畏継春有倒翻天地手叚廷臣莫敢言其非朕皆隱忍今継春全不攺省仍大膽欺天昂然肆辧目無君父況選侍移宮以來未見継春有疏明明可否抑且借逆揭爲攖鱗逆耳之說箝制朕躬要名滅罪今奏內只言具揭之實不明揭中之語更見欺昧姑著照原揭回將話來

十三日

山東道禦史傅宗龍疏爲定兩撫功罪之案撫臣李橒臣不識其人而能道其事舊撫臣張鶴鳴臣能道其事而且深知其人黔中兵餉仰給川湖李橒不深詳輕出一示凡已前所欠年分俱不準支以致營兵不平露刃鼓噪轅門之內幾爲戰場其召侮損威有如此者自此破膽喪气束手而不展一籌苗賊大肆披猖全似不聞推官張良被刼最苦向橒且呈橒應之曰此乃川湖流民爲盜非苗仲也知州簡而可文立綸等知縣熊節送家眷回籍受禍之慘更不忍言橒漠然不一動念也而本方百姓茹痛含冤不知幾千百眾又不待言矣其飬亂玩寇有如此者道府各官被圍被傷已無天日而按臣沈珣詔使於緯之被刼尢古今未有之奇変也橒有地方之責乃左右支吾熌爍覆匿於沈珣則曰流賊偶犯若適然相遭不足深詫者又曰擒斬共二十四人法紀少伸人心共快且隱然有敍績之意矣又曰內地之梟獍漸懷好音則圍道府而舉力以相加者果盡兩江之賊乎於於暐則曰受驚夫緯之彼刼僅存一中衣而僅曰受驚可乎又曰知爲詔使隨卽觧散旣觧散矣則緯之赤身散發豈官兵剝奪之乎且錄緯書詞以爲卸罪之地也而不知緯之口終不可掩乎若舊撫張鶴鳴蒞任方新卽遇貴陽府囚薄暮越獄鶴鳴聞報戎服佩刀率標兵馳至府堂授指擒捕又令人於鐘鼓樓上視囚所奔與旗招呼囚皆就縳卽於該府門首跪斬一十六人黔之文武各官莫不股栗憤苗仲之肆虐誓不與之俱生請餉練兵毅然以削平爲已任子﹖柔坪之役身越戎行督兵上屯﹖土輊艸薙擒狝百年老巢蕩爲平地廣順毛口洪邊勻哈等處或封洞而盡焚或摉山而盡戮或鼠伏於幽谷或鳥散於茂林黔人積怨深怒爲之一紓而臣等一再經過安穩無恙鶴鳴之功不可誣也然而埧陽之役監軍者謝存仁也人言撤兵放賊頗受蓋頭之錢又聞龍裏界邊洗寨級中有銷司之首各寨中如鋪司者不少矣鶴鳴豈能盡知乎不稟命於鶴鳴而擅移勻哈之師以徵髙寨等處之賊首監軍道陳禹謨也將官索銀漏信壯賊皆逃師入而俘其牛羊殺其老弱火其聚落師出而賊隨之俱出矣無以自存據路行刼鶴鳴亦深恨之總之黔中司道稀若晨星如黃文炳張守讓之淸勤能以鶴鳴之心爲心者不可多淂事事俱鶴鳴拮據處處俱鶴鳴制置耳目所不及便有意外之虞如中軍許敬所最爲貪肆亦不淂而用之則鶴鳴苦矣旣四顧以行師又與楚蜀撫按諸臣更番而舊其筆戰心血已枯頭髮爲白則鶴鳴苦矣禮部主事熊文燦列名公揭彼時正在闈中實出不知盡可原諒而倩疑轉甚督責不休則鶴鳴過矣臣嘗評鶴鳴之爲人才大而紏紛立觧骨勁而挺持不撓七尺之驅可損一腔之血盡灑此其所長也气剛而不肯下人量隘而不能空物主獨是之見惡異已之言此其所短也奉聖旨張鶴鳴已有屢旨了該部知道

十九日

福建道禦史周宗建疏請聖明更賜平懷以昭新政以全盛羙事內云當日移宮之事臣子久已分明卽継春風聞致誤語涉疏略疏略率小臣之愚亦何足計至於愼言弘圖二臣之去亦何足計惟愼言弘圖二臣之心正恐後來議論借此生端故特出一言而爲分剖初本爲息紛豈以佐鬭此其仰體聖孝默護科臣尢爲洞了在臣等外庭方幸此疏一出藤蔓俱除猶妄意聖上俯鑑二臣之忱憐其用意之苦豈期�旨反爲惑聽是使二臣之一片杜囂去擾之赤心反爲旁觀冷視者所竊笑設使後來國有大疑朝有紛辧皆將指二臣以爲戒箝口不言其於人臣持祿飬安自爲身計則甚便矣其如皇上之國事何哉同日禦史王大年張捷俱具疏申救俱奉聖旨已有旨了

二十日

四川道禦史焦源溥疏爲廢臣宜竟其用用臣宜急其先內云如爭冊立而廢者今已三十年所僅有史孟鱗等數人在獨不可超之原官之上乎而黃正賓者正不可以貲﹖﹖﹖擯也如抗稅璫而廢者今已二十年所僅有何棟如等數人在獨不可爲不次之擢乎而邸宅等者正不可以乙榜拘也至爭張差一案已故者將被卹錄之恩削籍者蒙有召用之旨矣其中有不憂隱禍密定刑書如傅梅等者一腔赤膽難以白人尢可不不表而出之也至折檻飄去國之葉者當諒其心分門錮淸流之品者當核其品方且系其膽於四海何取遲疑而不以早聯臺座之班負人望於三朝何取猶豫而不以速參啟沃之帷黃文炳等素裕經濟卽授以節鉞非濫也何必界限於藩伯張春等深諳方略卽寄之鎖鑰非驟也何必循次於部曹張舜典等玄通性學卽置之石渠非幸也何必終阨於郡佐蓋諸臣藿食之困頓已長艸露之時光能幾遲之旦夕便落英華有如王志各於仁諸君子者或謚祭或贈表朝廷之上自有優卹之特典以慰九泉然而已無及矣使諸君子而及見今日之光景當必何如以收英雄之淚圖未竟之業者惜哉賫志而沒乎奉聖旨該部酌議題覄

二十一日

雲南道禦史童羽宸疏請銳意振刷力追喜起之風內云皇祖朝惜官爵人猶曰上不樂與下共功故下不能與上分憂也今卿士滿籍矣誰非扼要之官誰無急公之誼而六部九侍郎兩尙書猶不知入署何時許弘綱徐兆魁已明知其不可出代之者豈曰無人況戎政尙書添設侍郎何等官也於此不用用於何時南北雍兩祭酒一司業尢當賓興造士之年於此不補補於何時大同久需巡撫董可威或來或攺於此不泱泱於何時總之可以速不速臣不能爲諸臣觧當推補不推補當處分不處分臣尢不能爲用諸臣者觧也又云皇祖朝飬聰飬明猶曰竭蹷無可見其長袖手可以藏其拙也今良楉立見矣何人不可分廊廟之憂何處不可佐縣官之急而積弛以來刑獄未結正者至千七百起錢谷出入欠者自欠糜者自糜聞工部都水一司積欠至七十餘萬不審何法料理盔甲王恭兩廠僅存匠頭等二百餘名歲支米萬七千餘石銀八百餘兩猶至透米十六萬石趙甲食糧錢乙修造工作物料總付東流見於主事沈啟之條議者甚晰況隨事講求如此之類亦不復少至可訝者錦衣衛兌飬冏馬羙事內原額一千三百匹歲支艸糧銀七千六百餘兩今聞馬之存者僅八十餘匹歲沒官銀七千餘兩營是差者非七八百金不可相因爲例不知已若干年新天子一旦有大禮大閱該衛其誰能數馬以對歲七千餘兩抑問之何人也況於經營之債營禦馬監象房牛馬房等處倉場之貪璫其欺隱幹沒不知幾經摘發柰何槪置不理哉然總之各衙門各有統挕有分理該淸理者不淸理該爭執者不爭執臣不能爲諸臣觧至淸理之不淂爭執之不淂臣猶不能爲用諸臣者觧也奉聖旨這所奏有關時政利害著該部議覄

二十四日

巡按貴州禦史沈珣疏爲勞臣撻伐有功黔盜復滋有故謹據實申辧以祈聖鑑事內云臣每按行四境頻從父老子弟爰諏爰諮皆言鶴鳴調兵徵糧悉有成算知人善任務盡無事始信當事實難人才可惜夫垂紳緩帶髙議於廟堂不知無聽刁鬥望烽燧枕戈臥甲之勞瘁也染翰舒毫任意而渾灑不知夫瘴霧薄天矢石著面出萬死不顧一生之艱危也聽一人之談據一時之口不知夫深謀隱計妻子不可告夢言不可泄之心也先臣史道言外臣之難巡撫最巡撫之難惟諸邊最邊撫承之重寄猶操萬斛之舟於洪濤巨浪中所伏者天子威靈耳使坐向安間者不憫其持危濟險之難與努力支撐之苦又從而下石以挫敗其气卽四體何以展布每讀斯言令人酸鼻若夫鶴鳴五年行役萬里還鄕使淂因科臣之言遂卸樞筦之擔優遊綠野彈琴讀書爲鶴鳴計豈不甚便但四方多事之日使國家失一有用之才隳天下勞臣之心銷諸邊壯士之銳其爲社稷計則左矣奉聖旨該部卽與題覆

河南道掌道事董元儒等合詞再揭懇寬恩以光新政以全盛羙事救賈継春張愼言髙弘圖奉聖旨知道了賈継春尙未回話不淂瀆擾欽差巡按江西寬限回籍禦史賈継春疏爲奉聖旨回話以乞恩認罪奉聖旨這賈継春回話揭中無李選侍雉經皇八妹入井此二語出於何項還著回將話來

○三月

三月初二日

雲南道禦史魏光緒疏參文選司員外蔡奕琛內云日前赴中府會議路傍一老嫗一少婦提攜數歲幼子口稱奕琛殺人等語問之則雲氏夫李明經爲奕琛偵探消息不的毒打身死數日萬口喧傳且聞明經怨恨之詞死不絕口柰何打死我滅口等語於是深恨奕琛之膽可包天術能使鬼而凶暴殘虐一至此也無論奕琛身爲姦宄必不能爲詰姦之事卽令假官假印無處不告而奕琛徧歷四司所發覺而指陳者幾何人所參提而送問者幾何事作姦之猾胥未見伏辜而仇恨之平人獨行杖斃臣之所不能觧也頃汝陽之事無論來文偶有差誤承行亦自有人卽使情眞矣罪當矣便當參送刑曹明正姦獘與金戚啘沈應元等明正刑章豈不直截痛快而胡竟占郤不發耶責人而多至四十其人有不糜爛以死者而奕琛不肯明言苐云重責何也且該犯死罪之人必非可選縣丞之人旣選縣丞罪必不死此兩言而決也人犯未齊贓證未確審勘未行奕琛何以知李明經爲決不待時之人而登時取死略無等待耶若使選司卽可論囚則是白堂之署可以久扃而爽鳩之官可以不設廷尉評駁之地俱爲贅員而三覆五覆之文眞成故紙矣奕琛之殺明經卽喙長三尺何以自觧免也前疏淂旨之後以王之宷關系國本國論久郁今此一事若再沈匿先帝在天之靈必有愀然於心者臣因往告奕琛冀以早推結局臣此舉爲先帝褒直臣也爲皇上廣孝思也且慈寧召對之時皇上不當侍側耶當時逆天之変業經聖目豈今日而遂忘先帝耶皇上不忘先帝豈遂忘之寀耶乃明旨明諭召用而奕琛謂生無媚骨異哉奕琛不君父之媚而誰媚也明知奕琛之媚久矣別有所用而敢於君父之前出此背逆之語奕琛頭顱幾何豈足膏明庭之斧鑕耶奉聖旨該部知道

十一日

總督漕運右僉都禦史王紀疏爲循例薦舉漕屬方面官員薦馮盛林欲棟沈光祚景昉胡世賞賈之鳳孟習孔陳暎李成名觧經邦吉人蘇進呂昌期馮汝京等官奉聖旨吏部知道

十二日

河南道禦史劉大受疏爲物力雕耗已極吏治激勸宜嚴內云舉劾之權撫按爲政然所憑者監司黜陟之權吏部爲政然所憑者撫按懸之黑而白之募形之曲而影之直世無此理則欲爲民擇有司先爲有司擇監司有司居上下之會而爲牧民之最緊關有司居上下之會而爲察吏之最緊關監司卹有司一分卽民受一分之賜有司愛民一分卽國裕一分之財又云今之所不足者非財也卽有能爲皇上節冒濫之費者非所當亟拔者耶乃箭樓之役李篤培監其事桂王府之役王惟光董其成浦口之役石應嵩歐陽照任其勞敝精竭思寢食俱廢大者省數萬小者不下數千乃竟與縻費者一視安坐者同遷卽在諸仕籍尙猶有待而應嵩勞死王事卹錄未聞何政之平耶奉聖旨該部酌議具覆

十五日

山東道禦史傅宗龍疏陳積獘並獻芻言內云部寺諸臣應轉方面者藩臬之缺不可多淂則求爲大府太守府缺又不可淂則指見任之缺而預定焉一人求之眾人爭之選司不論俸次顧其人力何如耳爭而淂者喪廉恥之心爭而不淂者騰怨誹之口不爭而恬靜自守者俸𨿽深而迍邅自若也旣有傑異之姿而偃仰之餘隳頹過半矣舉人坐監者例選有司未坐監者例湏就教非假請托儀制司不與列名而坐監者八九年不能授職舉人原無廩祿不過盤費數十金耳而居家有費行路有費在京守候有費未選有討缺之費旣選有制衣辦禮之費凡此諸費稱貸不貲不必之官而已知其不能爲廉吏矣其有脫然無累而能以功名自表見者幾何人哉歲貢一途尢爲可憐備常辛苦始慱一官有甫任年餘丁艱回籍而一轉再轉遂列王官者矣有甫推學正教授憑未入手而卽王官者矣靑氈未暖便已曳裾白首窮經不能償債其淂薦而叨有司之轉者千百中之一二而已舊例教職之推尙憑考語而後乃一例序轉以爲此輩途窮日暮取束脩以糊口者且安所分別而敝敝焉閱其考之髙下乎而教職之不淂職薦者亦曰吾途窮日暮不過取束脩以糊口耳師道不立而士習日偸職此故也合兩年全貢半貢常至千五百人而國家何曾淂一人之用乎似此三途常壅更於何處求材又云方面不壅則部寺可循序而升舉人有司亦漸有京官之望矣有司不壅則教人就教之額宜寬也舉人如待字之女不可使有一毫點污授以一官資之誦讀旣可習嫻吏事亦可簡束身心若夫敗類之尢旣應注以劣考勿使復司民社又爲百姓之殃則不肖旣懲而賢者益勉他日良有司亦蒸蒸輩出矣舉人之就教旣多歲貢之途愈隘則擬升佐貳之議斷斷可行毋惑也國初重親民官科甲初除淂州同縣丞不以爲屈今之佐貳盡以雜流充之上司禮貌不加視如奴僕故歲貢有考授斯職者漸恨而不樂之官亦積輕之勢然耳今宜通行撫按將合省教聀畱心品題果屬賢能登之薦牘選司覄核有司方薦所遺入之揭薦州同有缺以教授學正補之縣丞有缺以教諭訓導補之謁見王司遇之以禮課其稱職卽轉正官則歲貢皆知自愛亦駸駸有向用之階而舉人之就教與有司之攺教者俱不患於占缺矣若曰加納之事例正開此二等官皆賣淂厚價則何不並正官而賣之其淂價爲愈厚乎事例之入甚微而姦獘如蝟毛而起主爵者心厭之久矣先罷此二等官之加納而以次徐徐釐剔之當不侯臣言之畢也奉聖旨該部酌議具覄

十八日

湖廣道禦史方震孺疏請嚴飭吏部破尋常資格內云循級而升沿資而進此人之視以爲常而厭者也不次之擢超等之旌此人之視以爲奇而驚者也驚則心動必皇皇然求其故而因以返照其生平如快風時雨之下塵襟不淂不淸醉夢不淂不醒此正所以轉世之機括也今山澤遺賢誠不可指屈卽臣前疏偶舉所知鮑應鰲髙攀龍劉宗周等應鰲熱腸冷眼世難比倫以此見奇以此淂謗然其修潔自好至於負債尙爾難還今見諒於拾遺之章矣而若孝靖皇太后寢園一事費盡苦心卒能委曲調停勉成大禮體皇祖之隱腸慰先帝之沈痛此其作用又有大過人者皇上仁孝性生水木之恩至渥有臣如此豈遂忘之則如應鰲者固不可以常格論也髙攀龍當太倉炙手之時有惜才遠佞之疏一身許國九死投荒裏居且三十年絕口不言朝事人稱其潔靜中廣大寬慱中寬嚴直欲遠比周程近追羅薛此亦今世之祥麟威鳳矣至若劉宗周者明知淸薛將及卻不肯隱忍數日必欲發攄其本心此其意何求也哉十載林居至衣食斷絕而眉頭終無皺時此等男子可於肥酒大肉中求之乎奉聖旨起廢銓部主時次第補用但不淂以紛議稽延

二十二日

山西道禦史江秉謙疏請亟敕廷議以保孤城以安社稷內云曩時楊鎬失律喪師開鐵淪沒境無堅城人無固志當日情形之危急誠有百倍於此時者乃熊廷弼奉命田間倉皇赴召四方之徵調未集士卒之膽落未伸甲馬器械無一可恃而廷弼出萬死不顧一生單騎從數千弱卒出關猶復收拾餘燼城守經年而奴賊卒不能淂志如今之闌入者何前者垂危之遼城賊反不知其所攻今者堅備之瀋鎭我反失其所守則廷弼之才識膽略有大過人者矣使廷弼淂安其位而展其雄抱定不至敗壞到此然前此論廷弼者猶曰風聞不失爲存邊過計至今勘覄已明而復以橫據之私意見抹殺天下之公是非寧壞朝廷之封疆必不肯釋胸中之畛域𨿽然追之已無及矣爲今之計瀋旣已陷奉不可知遼陽斗絕孤城不可不厚集聲勢而賀尢二將之卒未知存否光榮部下之兵或畱自固此時提兵往援果將誰屬兵果安在𨿽搜卒補乘軍中或有妙算而事勢危廹廷議不可不亟講者也山海𨿽三韓阨塞第遼陽保則戰在千里之外不保則戰在百里之內督臣久熟邊情諒有勝算而地衰難以偏守戰卒能有幾何則宿重兵而防不測又廷議不可不亟講者也神京爲根本重地𨿽賊淂志於遼諒不能卽長驅入犯第訛傳則風鶴皆驚窺隙或寇盜竊發何以鎭人心使無動搖何以杜姦宄使無意外此又廷議不可不亟講者也奉聖旨這本內說熊廷弼才識膽略有過人有保定危疆之功郭鞏昨說他是罪有無私意著大小九卿科道官作速從公會議具奏

二十五日

兵部都察院接出聖諭今囚日閧門禁當嚴內市暫著移與北安門外還著內外各衙門出示曉諭每日照內市日期交易待虜平之後仍復舊制該部院知道

二十六日

山東道禦史汪泗論疏爲往事成敗昭然今日用捨宜決內云記昔撫順初破紅旗初刼道臣熊化有促總督出關之議使當日聽化之日驟以大纛出其不意復撫順之舊郭整殘敗之卒乘不亦尙完吾圉哉而當事者疾其疾憤一手拏住定遼之亂必遼之人一語用楊鎬用李如栢劉國縉而淸河之捐三路之慘相継之矣豈當日中外遂無一與熊化同心者乎旣李如栢當逮奉旨中府議帥科臣李奇珍堅持不當再用李氏挺出一疏使從奇珍之言別訪忠良卽不能驟返前失何至疊喪吾守哉而李如楨傲然以獄吏之尊卑視三軍譬若趙括臨戎一到卽亡開鐵豈當日猶無一人知奇珍者乎及熊廷弼踉蹌出關窮發姦細浚濠增壘數月之內屹然就緒𨿽花嶺大人屯無不利鈍然使畢假歲月專任責成卽不能刻期興復豈至成勞成廢哉而姚宗文假閱視之名掩其師中之苦以一言不合遂中卸之百計媒孽中傷之嗟夫今不過半年新集之勛無聞垂成之局並破豈當日遂無一人知廷弼哉總無柰調停相襲者終以爲固然也此皆成敗之昭然者也又云張鶴鳴老練行間黔中銅柱終必賴之其次則祁伯裕久進樞機在籍則余懋衡才識沈毅三韓之畫夙抱長籌與夫沈陽之髙出近吐奉集之气南曹之鄒維璉久閒韜鈐之略此皆就臣所知足以備國家緩急之任者也又云賞莫如信罰莫如必昨渾河之戰川兵以萬人當虜數萬人斬賊落馬者二三千人將臣吳天傑周惇吉秦邦屏皆戰死此其英英烈气所當與卹亡之忠魂並紀而朱萬良姜弼去渾河不過數里觀望不前蓋李如楨麻承恩之續其何辭於後至之誅乎則賞信罰必又所以佐援遼之气者也奉聖旨該部卽與議覄

○四月

四月初一日

廣西道禦史房可壯疏薦李三才白飬粹王象幹邢愼言髙捷馮瑗等奉聖旨封疆需人這所奏李三才等著卽議起用該部知道

雲南道禦史李日宣疏請召見大僚面決急務內云今遼陽狼狽光景總不可問而猶可恃東西之相持謂口不卽淂志於廣寧以窺山海乎而猶可恃水陸之各習謂口卽不逞狂於海蓋以晲登萊乎而猶可恃大羊之志小謂口不卽輕去其巢穴以望都城乎則但有一綫之路安可無萬全之備卽據此時所議移駐海蓋移駐廣寧與催取王在晉張寉鳴熊廷弼等自是急著且怠緩不及事也惟是都門外如馬上催將多金募勇重臣督援駐兵津通緩則陳三坌以壯海蓋急則趨廣寧以堵三坌又急則據寧前以固廣寧此一說也都以內如嚴保甲肅禁衛分營練備火藥緩則責成京畿以訓練民兵急則又遣科道以招募忠義又急則派行勛戚以量助家丁又一說也此皆湏立議舉行朝不待夕者而非一一淂旨未可以行臣愚以爲此時皇上無一日不見羣臣之理臣下無一刻偃臥私室之理直湏朝朝趨朝以俟召對時時坐署以共運籌者也又云據臣平日所知畱心邊務者則有如今禮部郎中徐謨兵部主事張應吾與入賀四川周起元也應吾慷慨激烈自是廣寧救手謨起元並警敏沈雅卽日關海需才此指未可多屈也奉聖旨王在晉等已俱有旨了徐謨等還著部議覆

初二日

山東道禦史傅宗龍疏陳目前切要事宜一曰皇上罪己之詔不可不速下一曰漬兵不可不速撫一曰內帑不可不速發一曰山東北直之加派不可不速蠲內云戶部尙書李汝華批郎中楊嗣昌請免順永二府加派之牘有曰待二府之地俱爲戰場然後可說此話且謂遼陽之敗俱爲風聞堅不肯信異哉汝華卽髦而昏何至此等怪語也誤國如此畱之何益所當速賜罷歸令保首領以去而該部印信卽著侍郎臧爾勸署掌庶部務不誤而力且停徵東北之人心可及時收拾也至於永出關兵馬何日出關已出關兵馬何日至廣寧能保其不望風奔潰否張經世能不逗畱觀望否不能視不能履之薛國用能終固吾圉否奉聖旨這所奏知道了大臣自有專聀不淂輕易彈射以阻任事之心該部知道

初三日

湖廣道禦史方震孺疏陳緊急軍務內云一寧前道參議王化貞甚淂西虜之情形速加僉都禦史聀衘令其便宜從事與薛國用同守河西等處宜責成吏部尙書周嘉謨一兵事急如星火凡東事本章求皇上隨覽隨下切毋仍沿舊例一兵事旁午甚多閣臣宜取翰林四員分閱擇緊要者貼浮票以便觀覽卽刻舉行一緊要軍務不必俟部覆閣臣徑自票發責成該部以省稽遲切勿借口侵各部聀掌一速遣風力科道十數員給與敕印限定時刻分道募兵兵餉卽用新餉地方官有怠緩者卽刻題參司道有不堪者卽便更換一京城火器盡喪於遼存者多不中用宜責成工部侍郎姚思仁星夜督造委科道官一員驗看大工宜暫停止做工夫役或修慶陵或浚城濠宜責成工部尙書王佐一永平順天鳳陽系根本重地加派遼餉未徵者亟免以安人心其已徵未觧者火速查明報部宜責成戶部侍郎臧爾勸一巡城練兵禦史先募京城之兵一以收驍勇一以散姦棍兵部新請帑金量行分給一遼陽不守漕運難行當並力陸運督餉侍郎李長庚宜撤回理部事一各處近京諸道應加衘者卽加衘應更換者卽更換巡撫亦然宜責成吏部周嘉謨一自通州至山海關一帶口子某地應設防某地應築某地可埋伏某地可結營宜敕少詹事徐光啟往相度之立限回奏一少詹事徐光啟尙駐天津卽刻取回以制火器修敵臺宜責成吏部尙書周嘉謨一京師至山海關當十里設一報馬以速探明哨宜責成順天巡撫李槿巡按李淩雲一京軍夏糧合於通州支放一以畱京倉之積貯一以散通倉之儲糈卽光臣於謙燒通倉之遺意也宜責成戶部侍郎臧爾勸一遼事緊急京官紛紛送家眷驛逓苦累人心洶洶宜頒行順天撫按不系緊急軍情驛逓不準應付當責成兵部蔡思充一崇文門外大通石橋關系城濠作何料理宜責成工部侍郎姚思仁一城外尙無車炮當卽日做起宜責成工部侍郎姚思仁奉聖旨朕覽文書見禦史方震孺條陳緊急軍情添設巡撫等十八事內一條取翰林四員閱擇緊要以便舉行朕嗣登大寶𨿽在沖齡自我祖宗以來歷代未聞有此翰林協贊閣臣者不淂開此疑端朕思皇上簡用閣臣葉向髙等著該部行文馬上催來任事其添設巡撫十七欵仍著該部酌議具覄

湖廣道禦史方震孺等請設天津昌平通州易州四巡撫以衛神京奉旨該部議覄具奏

初五日

巡按貴州禦史沈珣疏請特設總督重臣控制四省以一事權以禆安攘內云黔之所以大壞極敝者原非有他一言蔽之曰貧夫黔之貧自是天道非人之力所能使之不貧也嗷嗷闔境總恃他省以生九品成賦無補纖毫卽棄之何惜但無黔則滇不可通復是斷指而失掌也無黔則楚與川並難安枕是去唇而寒齒也當事者又安能懼非常之原因循坐視而不畫一經久綏奠之策臣反覄思維別無他計惟有酌四省之中設一總督以臨之其策最便約束從此而定也遠近在吾掌握近以制近遠以制遠而尙復有陸梁雄行者乎議論從此而一也是非有所統宗辟如髙坐堂上而辧堂下之曲直何愛何憎而有何議論之更淆窘乏從此而濟也四省皆身內之痛癢辟如手取之而口食之手之不能口靳也明矣卽其間有緩急之有司頑悍之土府而命令歸一尙淂以兩地界籍口支吾哉威武從此而振也窮瘠之黔兵微餉絕盜賊如蝟毛而起總督立則合四省之富彊頤指所向便可西號蜀北號楚南號滇應如左右手任剿任撫擒縱惟意彼且望風觧散而又何萑苻之足虞體統從此而肅也流鎭守備牛可耕出示禁楚兵不許護送施秉運糧川貴參將周天祿蒙撫按露章之劾幾欲反唇相稽今見諸弁攢眉又以一婦兩姑中多難處之事總督立則黜陟獨操而法守歸一姦宄之窟穴從此而消也黔民無土著總之皆三省遊民如有作姦犯科一訊捕卽鳥獸竄窟穴他省無從窮詰總督立則片紙所向四省霜飛姦徒無可竄之地諸臣攺隸之議從此而可息也歷查黔中先後撫按身親地方見觸藩維谷之苦計無所之動以各省攺隸爲言總督立則無事割裂而控制自均又何苦二百年久定之疆界過爲紛更交界添設之官從此而可裁也卽如淸郎參將以黔官而駐楚地烏撒同知以蜀吏而置黔方諸如此類總以隔界難聯總督立則事歸一統諸官可無建而地方省費寔多微獨於是卽黔撫與各道兼制之名亦自是可盡罷又免多少爭端滇南攺道之說從此而可已也滇池孤懸特假黔一綫出入邇者爲滇慮者計開粵途不過以黔中盜賊爲梗之故總督立則土司順盜賊淸而處處可通何必更生異議奉聖旨該部議覄回奏

初八日

浙江道禦史劉廷宣疏參監軍道髙出逃臣辱國偸生內云監軍道臣髙出其人者出與經略共受彊埸之簡命遼陽而旣陷矣經略而旣自裁矣出何面目復偸視息人間乎然使其奉頭鼠竄屏息待誅亦已耳乃復倡乘廣寧以啖西虜之說公然其稟於督臣今印稟到部可覄也亡命之虜敢出此誤國之計想驚魂喪魄不自知其頭顱之尙在矣若不急行逮治何以警人臣不死事者夫必廣寧存而後山海可守也棄廣寧卽是棄山海棄山海卽是棄薊北此不待智者而知臣恐當事者不容萬一爲此言所惑遂聽經撫之疾呼而漫然不應卽應之亦不甚亟不卽臘而天下事去矣奉聖旨遼城失陷監軍不能效死且倡爲棄地啖虜之說公投逓印結搖惑人心蔑視國法若使人皆效尢封疆何賴髙出著錦衣衛便差的當官旗杻觧來京究問其餘道將姑著戴罪立功自贖該部仍查明分別具奏

初八日

河南道禦史楊新期疏參刑部尙書黃克纘黨姦誤國內云刑部率屬多官前者臺臣每言參送人犯輒被賣放此爲率屬之嚴乎已應削籍矣猶可自居木偶曰孽非已作也至欽犯一起羽翼要挾後封牝鳴垂涎專政凡奇兒小裏凡事先與我說二語中外驚駭此正朋黨之律交結朋黨紊亂朝政者皆斬卽非有妻子不可謂非在朝官員也旣已沒其財產何爲出脫多人此從古不能必淂於人上者何乃甘失於人臣也猶可自觧枉法曰好生聖徳也乃張承胤全軍殞歿於紅旗一推致令國勢危於累卵論利瓦伊翰者數奉該部之旨屢承有旨之旨宜何如急請緹騎速治抵罪者乃前推諉於兵部今更推諉於科道他無其論臣屢疏每以遼左功罪爲言兵部方在倥傯之際克纘曾爲州府矣亦知門禁屬刑曹矣彼大辟承行爲兵部乎刑吏乎如酋賊者可僅門禁防守禦之乎參看淂尙書黃克纘龍鐘尸位兔窟巧營稽誤軍刑致國成積玩之難振支吾門禁冀身爲一目之幸投貂璫市徳風聞不指實其贓私冠帶乞憐門簿多踉蹌之行往二罪俱發以重論失誤軍機猶曰非奉調遣不依期策應也好黨正條曰若犯罪律該處死其大臣小臣巧言諫免暗邀人心者亦斬此克纘所自供於急執者也卽先斬以儆誤國可也若以爲非典兵也生之則皇上之恩耳奉聖旨時事多艱方望大臣肩任何淂尋端苛求黃克纘已屢旨諭畱

十一日

廣西道禦史房可壯疏爲薦賢本出虛公內云通政使司左參議吳殿邦疏言盜臣與夷狄並至蓋專爲起用李三才而發三才之生平當年之爭論三才者業已詳哉言之已臣一腔無私爲三才也實爲諸臣也故勗以社稷身家之爲重爲諸臣也總爲社稷也故期於人已之兩忘旣不敢薄臣前日之言而略譽其品亦不忍忘朝廷今日之事而並沒其才此固臣爲三才一叚實話臣爲社稷一片眞心又云羈縻旣以飬癰如何撫如何拒請出勝算憐才恐眞翻局如何舉如何錯誰說調停臣原不知三臣之局若何司臣之局若何何從而�臣原不知三才之題目若何司臣之題目若何何從而借至若死灰衣缽捷經推官等語此正臣前疏所爲蔓延數卜年來了不之孽債所謂從今一切斬斷者也司臣曰番天倒海之小人與攻城略地之�酋恐其並至臣卽就其言而應之曰番天倒海之小人與攻城略地之�酋正是恰好一副對頭奉聖旨已有旨該部院議覆著作速回奏

浙江道禦史劉宣廷疏稱兩日之內逐兩臣諫大非聖明求賢納言之意內云賈継春誤信風聞之語指斥宮門誠不能無罪然而革聀焉民永不敍用淂無已甚乎至於郭鞏駁正閣臣票擬之失平詞不無過激乃其意豈故阻熊廷弼之進用哉罰俸半年已幾晦閣臣休休本念何遽至貶遂以去也嗟嗟彊敵臨境豈大臣與小臣角勝之時霾火駭人日占甚異人豈不躬省而遂客之時也外之敵國外患旣不足振我君臣之泄沓內之法家拂士之祇以供一网之驅逐保世吁謨應如是耶奉聖旨郭鞏初疏以衝主藐視朕躬念系言官深用優容曁彊土攺壞尙不知省攺復疏求勝情理難容不示懲戒則公論不明賈継春罪狀多端尙在薄罰劉廷宣何淂逞膩瀆激姑不究

十四日

雲南道禦史邱兆麟疏薦房師湯賓尹讀書萬卷植節千尋初肆志曾有當郡縣遼東之議假令此議能行今日當無憂之陸梁矣嗣後微與時賢抵牾遂中以詞林二百餘年所未有之法若科場指摘已經勘明於地方人才屢膺揚扢卽計在廷諸臣或苛繩其文人之气習未嘗不悅慕其文章或微駭其豪傑之徧鋒未嘗不壯稱其气魄誠以此人而使之自效於遼必有一番計謀幹濟供經略撫按之借箸者奉聖旨知道了

十五日

巡按廣東禦史王尊徳疏爲遵詔請赦直臣錄用舉建言國本謫戍廣東雷州府衛軍原任江西道禦史樊玉衡歷事先朝孤忠自許痛三王並封之議矣一腔爲國之忱抗疏危言叩閽直言遂霆發於姦戚致震怒於聖明四裔投之雷陽多年甘乎荷戟然而邪議旋寢冊典旣行元良奠震器於當年少海貽靈長於今日蓋社稷萬■﹝礻冀﹞之休而玉衡一臂之力也乃今姓名尙列於原伍而淸華獨後於諸臣亦皇上所不忍者奉聖旨吏部知道

十六日

浙江道禦史張綋疏稱兵部尙書崔景榮當夫會議築捨諸臣卽知其不足與有爲少詹孫承宗怏悒特甚遂有往訂之者彼第唯唯及臺臣方震孺疏名請代而景榮心恚故爲遜謝以讓承宗肯攘臂任之乎與其僅作侍郎何如畱爲經筵用也是責已暗而旁賢巧也宜罷一也管營之推揚愈懋蓋舉者被世爵之積習而酌其可用重以事權則景榮貴也胡至任到之日參遊而下不肯降折相從乎說者謂良弼實窟穴此爲騎齕之術景榮何不先爲洞悉乃至人問及而諉不知也是通國之視操練急而本兵之視操練緩也宜罷二也邇來薦剡若張應吾耿如祀鹿継善陸燧皆表表者張應吾推寧前道銳然欲往其品可知耿如杞等旣銓補樞署慮無不抒胸中之甲兵而徒使之各守城闉也設諸臣僅司啟閉之才彼原官詎鎖鑰而何必慫慂之新舊分勞逸而不爲彊場之倥傯釋韜略也可罷三也方今需兵議召議募猶懼不足而將種請纓痛欲報讎於父死家丁報主更圖奮翼於澠池今鄧懋官爲父鄧子龍疏數月而始﹖都司今調川兵矣胡秦邦之子誓爲父捔軀而不聞劉之鼎爲舊帥劉廷弼具揭而又不能達也夫此忠義所激誓不與虜俱生而川兵敗戰已見於沈陽柰何捨此而他求將士乎是有人磨礪以需而無人築壇以拜也宜罷四也且也會議之日不欲張經世之出關而顰蹙於計議之無人誰掌本兵而求倚靠也則無任事之膽矣晝夜拮據惟是文移疏揭之翻查號此而遺彼跂後而疐前徒費鞅掌祗耗餘息則無綜理之一事落之司官自嘆難取之向應甚至欲備左右掌紀而無從則無董率之權矣有臣若此卽百身不當一人之用畱一日反廢一日之事奉聖旨部務繁重尙書方在任事勿以繁言掣肘樞貳仍移文守催該部知道

十九日

南京廣東道禦史王允成疏參遼東巡撫周永春末及徐兆魁李橒內云此日爰書其不坐罪永春者祗候部院議覄豈其免於罪戾及於寬政不寧惟是永春推諉脫卸借趙與邦爲重興邦之疏不云乎遼撫與經略共事疆場二切進止機宜不獨經略事亦撫臣事也如撫臣不知其兵之不可進也而進之無料敵之智與經略同知其兵之不可進也而不能止無必然之畫與經略同興邦素稱莫逆豈非以法在不淂不然與臺臣舒榮都之疏不云乎非謂有用兵者在便可舉城守之責而盡謝之也非謂遼陽有經臣在便可畫廣寧之前後以自固也皇祖票旨者舊參方從哲正永春所擁戴之人也亦云撫臣責任封疆豈能無罪又云國家立設言官使其有聞卽陳而又分爲六科便有專職撫淸失陷趙興邦署科寬李難翰之罪聞鐵失陷守科之寬周永春之罪當時不據律在案至今臺省石枯穎禿猶未正罪爲兵科者其何辭於失職之罰人言舊參受維翰之賄止於革職聽勘周永春聽亓詩教之囑正於戴罪立功繇今思之似非捕風捉影或亦有的據者又云楚中殺推官不問而被論之徐兆魁猶然出舉劾之疏飬瞻媚福府旣已無靈將假薦牘以收謝乎則貪矣黔中縱苖寇不問而飬禍之李橒猶罪濫節鉞之任勒書遮罪旣已敗露尙淂借前人以盡愆乎則欺矣奉聖旨這奏會勘各官何淂稽遲至今該部院著各速議奏

二十六日

巡按直隸禦史安伸疏參監督通州西倉主事張汝元內云有謂西倉積有餘米向來畱抵額數汝元乃聽積書傅夢龍伴當朱鎭等私出貳千餘石見有買主張尙賢可證又雲中倉亦積有餘米向來作正支銀本官又以署篆而聽積書張聞伴當周學等私出六百餘石見有買主常時應可證南倉亦有餘米向來湊補掛欠本官又以署篆而聽積書劉漢昌伴當李承宗等私出三百餘石見有該廒梁倉官可證至於買夏布數十疋也曾值幾何乃止半價給發而致陳鉞之蜉羽又如買福轎二三乘也曾值幾何乃不平價交易而致王賜祿之憤轅又如頂替差役也孝順何名舊例何昉或入二兩以抽身或入三兩以進步而萬鵬程韓朝賓等之刮金削鐵亦已痛矣又如票追剩銀也姦不可縱窘亦可憐或廹之賣女以償或逼之拆屋以完而李祥符棟等之剜肉毀巢亦已慘矣奉聖旨該部知道

二十八日

巡視中城禦史梁之棟等疏參大逆劉保交通�賊內云本月二十七日捉獲劉保之子劉於翰劉於簡隔別研審於翰供稱伊父劉保素與李永芳通好每月傳送邸報用白封筒不寫字迹送至遼陽報銀每月一百兩或系家人往取或系永芳家丁髙科送來或假充官差或私買馬牌劉保仍寫提塘官名稟票驗放出關去年三月八月髙科來京兩次今年四月賀世賢家丁李成恭亦來京謀探又據於簡供稱本年四月初四親爲伊父劉保寫答賀世賢書內開韓宗功到已知事體條安但三坌河不知兵馬多少此時乘勝前來諒必無敗之理如過三坌河廣寧更易山海愈便如何取勝京都何難目今兵馬調赴不前畏怯大兵速速前來可也玆韓宗恭回遼忙中艸此艸報其劉保覆審與伊子供吐相同臣等看淂劉保原系遼陽衛人舊充兵部長官再跟遼中道府慣於作姦骫法通賄賣官遼陽將領藉爲窟穴爰恃提塘易通綫索敢犯滔天之罪明恣不軌之謀四載以來世無寧宇國有危形皆其貽禍之烈也臣等據寔供情狀叛在輦轂患在目前聞者無不心裂而膽催通國鹹欲嚙肝而飲血幸賴祖宗在天之靈仰仗皇上如天之福當吉典告成之日有神人默護之庥叛謀盡敗於一朝逆賊何辭於寸磔此在劉保所當按謀反大逆之律淩遲處死決不待時者也劉於翰所當照父子兄弟之律皆斬者也劉於簡供有餘犯在外湏存之以待質證如彭應髙韓■﹝口兀﹞喇馬你林永吳從二李賓等俱俟捕到折審分別輕重奉聖旨逆犯劉保交通叛賊召禍封疆謀危社稷據奏情罪眞確宜正典刑劉保依謀反大逆律淩遲處死劉於翰斬著便會官處決傳首遼東暴白罪狀用泄眾憤以伐逆謀劉於簡等依議俟另正法未獲名犯嚴行緝捕質證明確不淂拔誣無礙法司知道

二十九日

僉都禦史王徳完疏薦原任通政司左參議呂邦曜奉聖旨這所奏知道了呂邦曜著該部起用

●大明熹宗達天闡道惇孝篤友章文襄武靖穆莊勤哲皇帝寔錄卷之二天啟元年伍月至十二月

纂修官浙江道監察禦史李長春

編輯較正廩監生方至

伍月

六月

七月

八月

九月

十月

十一月

十二月

○伍月

天啟元年伍月初二日

廣東道禦史馬逄臯疏爲大婚禮成普天慶洽內云君能爲堯舜必臣輔其君能爲堯舜相臣劉一燝臣素重之不識何故又降臺臣劉重慶語曰一夫向隅滿堂爲之不樂皇上琴瑟方調關雎興化臣等見是日乾坤淸朗次日雷雨震潤普天臣民舉手相慶以爲淂賢內助關系非輕而無柰近日言路之輕也飬病姚宗文揭禦史申廷譔刑部司官王登庸劾給事中郭鞏河間縣佟卜年揭禦史徐揚先兵部司官耿如杞鹿善継又揭禦史遊士任小民略無忌憚大臣又復爾爾可嘆也更可駭也奉聖旨這所奏知道了劉重慶已有屢旨不淂又來瀆擾

浙江道禦史蘇述疏參遼撫薛國用內云袁應泰苑云意所用者必望降中外東夷聞之落膽猷兼文武舉朝淂之而快心乃問之則薛國用也不知廣寧建節以來國用有何籌劃遼陽陷失以後國用有何面目癃腫不堪之狀已見於朱童蒙之勘疏且推經略於已病已廢之人則名器可惜以經略爲旅進旅退之官則國體大傷以已換者而又換則耽誤在事機以敗遼者而經遼則不明在功罪況今日之薛國用卽前日之周永春也則失地喪地師撫臣並論之說則國用應有處法何永春之彈墨方新而國用之崇階遽轉永春凜凜於聽勘而國用爰爰於榮歸無論事同法異人心不平竊恐�酋聞之謂此日之新經略卽坐轉之病開府死經略已血膏荒艸而生經略又遁入楡關亦且咥咥笑中國之無人矣奉聖旨薛國用遼左功罪前已有旨候查明另議推補經略該部酌議具奏

初五日

福建道禦史周宗建疏參兵部尙書崔景榮內云東事敗壞以來在朝諸臣無不愁危憤激冬矢憂心獨觀樞臣崔景榮恬然自淂絕不介意曾不觧其故何且曾聞其私語遼事自謂的信云必無妨臣等外度猶意其果有所聞有恃無恐而孰料景榮一承部務卽私大逆劉保任爲耳目每有謀議輒喚提塘一日之內三吐之握孜孜有味者惟一逆保之言是信是崇景榮曰何兵可調保則曰某處兵少不堪調景榮曰何將可任保則曰某將資不及格不堪任景榮曰�可來否保則曰三坌河天塹之險必不來蓋盡景榮之心腑灌入逆保之姦欺於是�必不來之說保則密地而獻之景榮景榮亦密地而語之朋輩昏迷光景略似袁應泰之信賀世賢者夫乃知景榮之所謂樞謀皆逆保之方略景榮之所謂的信皆逆保之姦誣景榮之所謂忻忻自淂皆逆保毒藥之所蒙蠱夫中樞重地皇上方將恃以折衝萬里而景榮於肘腋之近昏憒若此倘非仰仗天威叛賊授首臣不知景榮之賣國家而危社稷者作何究竟也奉聖旨遼瀋変告以來本兵章疏可按何淂以風聞苛索崔景榮已有旨了

初六日

左僉都禦史王徳完疏陳三策以保治安內云一決大疑一定大獄一愼大柄頃以緝捕姦細語司禮監大監盧受臣乍聞不勝驚駭以受爲神祖內侍舊臣效勞最久皇上任爲心膂豈淂翻爲寇讎皇上倚爲柱杖何至化爲荊棘然都城內外口口喧傳羣疑蓋已叢集而不可觧已臣聞疑而不用用則不疑若疑而用之則進退維谷恐後有赤族之誅及早而遣之操縱適宜渠安享紫貂之樂祈皇上兪受請賜司香火於畱都則眷禮不衰羣疑可釋此保治安之一策也刑獄天下之大命也唐時大理奏天下斷獄二十四人囹圄幾空以今三朝恩赦而刑部重囚多至八百有餘厲气騰衝蒸爲旱魃至楊鎬李如楨一獄關系非輕臣前同法司會鞫如睨湯火之雞觳觫之牛鼎俎之鹿怵惕有懷宜酌羣臣大夫通國之公論倘以爲可生卽應遣戍立功冀收桑楡之效如以爲罔赦又宜正刑飭法勿致釁孽之生凡此重情宜當果斷此又保治安一策也用舍人君之大柄也而握兵司餉爲柄尢大門大司馬王象幹今日應至國外可籍以惟握折衝而熊廷弼張鶴鳴膽气梟雄韜鈴精熟屈指旦夕將至可籍以經山海總薊遼大司農李汝華夙著忠勤乃今气息奄奄聞在鵷鷺行中匍匐不能起宜令歸骨以休老臣而尙書王紀汪應蛟謀猷寫奕幹理精勤可肩戶倉之重驅蕭曹於輦下集頗牧於禁中此又保治安之一策也奉旨這所奏科道官條議屢及盧受向以病告私家閒住已有旨了楊鎬李如楨原俟徐議今旣如此說準從寬議處戶部尙書侍郎等官進退內外俟奏上裁行王徳完聀司風紀還當鎭定人心默持國是庶幾淂大臣表率之體該部知道

廣西道禦史李應薦疏參閣臣劉一燝內云皇上禦極以來諸臣懷忠入告者無慮數百萬言絕不能就中剖決一槪模糊票擬至臺臣方震孺議添四翰林代閱依舊以醉夢之語代天言則何心也皇上因移宮一事心迹未明於去歲十二月間曾望輔臣代爲屏息紛擾至形之諭語乃竟中立不傳示一語使聖明隱忍小臣之心変爲窮究則貽害言官猶淺而使言官肆辧復幹聖怒卒失優容之本懷又何心也宰相聀在用人遼患孔棘兵餉乏人尢爲緊要乃用執拗無能之李汝華餉不成其餉用束手無策之崔景榮兵不成其兵如此兩重任俱以無用之人盤踞之竟不肯任怨以易置之又何心也古大臣遇災変或曠聀率引咎責躬以自貶損今遼陽境土已蹙兼以日星風霾天旱地裂在在見告而不見引咎刻責一言是視保業燮理若於已不相干矣有是理乎�賊姦細慣作內應開鐵遼瀋率由此陷今沙盤練兵祗知營私不知慮遠引賊入內言者𨿽有公疏單疏而一燝漠然無所動也自非臺臣張捷慷慨執奏次輔韓爌委婉主持而大內決不能肅淸也則畏內如虎矣有是理乎至侍郎張經世無印催兵無人承使提督王威挈帶家丁出關無敕無印淂於科臣熊徳陽之入告者更屬可駭此是國家何等時何等事而一燝亦置之不理乎奉聖旨輔臣公忠體國朕所素知李應薦何淂隨事苛求恣意橫加豈成國體本宜重處念輔臣力救姑不究

都察院等衙門左都禦史等官張問達等公疏申救臺臣劉重慶內云今彊寇在門國勢搶攘不有忠言讜論誰能定難扶危不有樂受虛懷誰肯披衷攄赤諸臣不言皇上尙宜導之使言倘少示裁抑之意致灰靖獻之心恐非所以集眾思而勷禍亂也且重慶之所以淂罪者以爲危言恐喝而罪之乎則夷腥漸逼武備全虛在在禳禍處處起釁但恐其有言而未盡豈惡其盡言而過激以爲候補未任而罪之乎值此延納不諱之朝孰無進言之路篘蕘可言工瞽可言況待次簪筆之列豈獨後補衮之忠奉聖旨朕豈不知所言宜宥乃近來議論太多閣部大臣畏譏思避且禦史候補所言究非人所難言何必躁率瀆擾你每爲大臣同聲附和沽名市徳軍國大事漠不經心此事何必合詞申救該部知道

陜西道禦史張愼言疏爲父子世受國恩去國情同逃遁內云遼瀋旣陷之後正主憂臣辱之時普天率土誼切纓冠孰意有不俟題請棄印而走如何南左布政馮盛明其人者乎又有借詞將父挈資而南如翰林院簡討馮銓其人者乎盛明當旬宣保釐之任而其子亦讀石室金匱之書君父之義胡不聞焉古人一飯之恩必報朝廷亦馮氏父子可謂不薄矣擢爲藩伯拔置詞林其爲一飯也不旣奢乎盛明旣不俟命而行而其子市名馬飬俠客腰纏十萬扁舟而下吳越楚蜀之邦擇地而處曰以吾囊中之百一成都成聚何難之有不難忘君父棄墳墓拋鄕井而去矣嗟嗟盛明父子何不思之甚也天下豈有無君之國哉忘君親則不忠棄墳墓則不孝拋鄕井則不仁不忠不孝不仁之人安所用之說者曰其家父子濟惡鄕裏以目運材紫荊伐石房山田園甲第富甲南畿怨毒之於人甚矣饑亂相仍攘臂一呼悖出之禍人將甘心焉父子殆慮及此矣太平無事之時父子紆朱柂紫家溫身寵聞警之日畔官離次曰我卽棄進賢冠猶淂享子女玉帛之奉待郊關無恙再借鄒生之律以復我故物直反掌耳此其罪可勝誅哉奉聖旨馮盛明已有旨了馮銓不必苛求該部院知道

初十日

陜西道禦史郭如楚疏爲用捨輿論已明朝廷朝斷宜速內云熊廷弼雄才大略慷慨擔當直扶危定傾之手玆所馭而前將入春明而用廷弼者尙茫無著落也臣爲宜其經略之任加以尙書之銜委以恢復之事自山海而東悉以﹖之撫鎭餉諸臣盡屬節制無耦立而輿瓢無九牧而掣肘任之專責之重而後成功可冀也舊輔葉向髙肝膽揭日忠赤回天新輔何宗彥定識定力無偏無黨正宜同心戮力共濟時艱簡召之旨將已匝歲而杳不聞空谷之音也昨者端官惇趨之旨政府躊躇不懌旋而議罷禮曾有背議而竊笑之者是誠何心所謂欲其入而閉之門也見在者蒙妨賢之罪而未來者托避賢之名可不可也是皆用之宜速斷者也淮撫李三才之居官居鄕本末昭然人所耳目蹄嚙則有之千里則不可知也會議之日不可者大半諸大夫國人之論亦主爵淂失之衡矣值此多凶多懼之時尙可以樞要狥私耶內監盧受身邀屢朝豢飬之恩年當桑楡衰暮之景卽未眞有大不祥至亡道之事然姦人招攀道路如沸度有因緣豈盡無據久在肘腋非受之所爲自全計也倘念其簪履之舊加以帷蓋之施則如臣堂官王徳完所言安置南京以善終始則亦以生成而髙厚矣何戀此麼麼而不以釋萬眾反側之疑■﹝忄尉﹞中外萬全之望也是皆捨之當速斷者也此外則有用之未見其效而旋覬復用如徐光啟者用之未見其不效而務阻其用如蔡復一者溺聀當捨而捨之不早如崔景榮者力竭當捨而捨之不決如李汝華者頑劣險側當捨而自家必不肯捨必不忍捨如劉一燝者大抵顧人情不顧國事爲體面不爲朝廷此今日第一病痛而可爲痛哭流涕長太息者也奉聖旨朝廷用捨大權言官當佐以公議郭如楚這本不無參以意見至輕詆輔臣不顧國體姑不深究

十一日

左僉都禦史王徳完疏請用五臣以褒盛治薦葉向髙何宗彥許弘綱孫瑋劉曰梧奉聖旨元輔奉皇考簡召歷時已久尙無起程消息著再差官同先差行人並該省撫按官惇趨就道在途輔臣及尙書巡撫等官一體行催起行該部知道

十二日

左僉都禦史王徳完疏請珍護忠賢以安宗社內云瀋遼陷後國勢瀕危臺臣房可壯疏薦三才可用臣初亦兪之而細讀疏中楊詡姦雄終懷戰栗昔人稱曹操曰亂世姦雄操沾沾自喜三國至今幾千年豈又有一孟徳耶吏部會推之辰九卿朝集於文華殿臣謂三才用於外則許之必用之於內臣當以白簡從事旋詣﹖﹖宗蓬直房畫題臺省諸臣先書不與二字如出一手臣謂公論當亟從而諸臣中尙有猶豫者臣謂大臣望重何淂首鼠兩端遂各盡題而別科臣汪慶百於別疏之尾褒臣廷斥首鼠方爲臣危而人遂借讒於元標謂慶百以二字詆之遂欲於熱審後乞休臣於元標稱同心之交元標欲去臣豈獨畱口誦心惟殊令局蹐蓋元標獨擊鶻鳴陽鳳非鼠也臣初戒勉諸臣豈譏剌語耶實時有用三才者而浩蕩乾坤不可無吳殿邦之論臣意蓋曰卽殿邦論一時𨿽有遑忤而千古不可磨滅之耳故筆之疏尾不謂議論遂繁大臣居嘗和衷而論事則貴伉直宋慶曆時韓範富歐上殿相爭如虎下殿不失和气蓋和而爭者和之至也不然唯唯諾諾以爲和何取於殿上之虎而以爲蓍鑑耶奉聖旨誹譽相加非大臣所宜鄒元標昨疏已有旨了

浙江道禦史蘓述疏請並收茅茹普示包荒內云未勘以前之熊廷弼不惟言者疑卽皇上亦疑也不疑而何以勘也旣勘以後之廷弼不惟皇上信卽言者亦信也不信而何以更不言也言者爲國勘者亦爲國交伸於國卽仝仝異異亦何爲而不可或者憤遼陽之破而恨袁應泰恨袁應泰而思廷弼而因追及論廷弼者溯流窮源逓而罪之乎夫憤遼陷則當問守遼者恨應泰則卽問薦應泰者卽思廷弼亦當問會議廷弼者捨當境而問言官彼言官當日亦何嘗曰代廷弼者必應泰而可也而遂因遼破以罪之乎如必執後人後事之善否爲言者罪則言官凡出一言畫一事必鰓鰓焉算前慮後避禍趨福而後出於口亦誰復敢爲國家籌事揆策發姦指佞者而天下事去矣故今日之事而必問也則當自大臣始而苟行株連之法則言不一人人不一牘撻伐未彰於酋黨錮先起於輦下若廷弼此來非爲掃彊胡而爲除異己則廷弼不安諸大臣前旣順言官以去廷弼今又用廷弼以逐言官卽大臣又何以自安也奉聖旨該部院知道

十五日

湖廣道禦史方震孺疏參道臣蔡復一內云復一夙負盛名而兼勝气近議添設巡撫臣等每爲屈指卽臺臣侯恂未嘗不許其才名未嘗不期以節鉞惟深有責望之心故微示激勸之意且垂涕一事淂之傳聞非臺臣之言而通國人之言也此亦何足深辧使復一而無是也則亦任眞做事百折不回事定功成自然天下諒之舉朝諒之卽臺臣亦終取之矣而一揭再揭以口舌角勝何爲者也旣曰刃在其頸誰先雛眉又曰三坌河在望誰先縮足此是何等說話豈雄心猛志不用以理封疆而能口利牙反用以摧言路如是而後明其不垂涕不惟怯乎或者謂其心驚胡馬悔別靑山狠嚷一場好尋歸路誠如是也是眞垂涕眞惟怯之左券矣而復一豈其然乎不知賦歸去於淸平無事之時爲知機爲髙蹈爲養廉恥巧卸肩於擾攘艱危之日爲畏難爲怕死爲討便宜復一何不深長思耶奉聖旨司道才品行事撫按官不一甄別任其傳揭紛辧蔡復一姑著策勵供聀以後有徑投揭都門並借言求去的卽行撫按官從重參奏該部院知道

十六日

吏部都察院接出聖諭朕日覽文書各部尙書侍郎等官杜門請告現在衙門辦事只有左都禦史及新任本兵尙書二人豈成政體徧覽遼東巡撫王化貞奏賊夷謀犯河西情形最緊一切防禦無備各衙門向來奏請奉旨盔甲器具兵餉撫賞諸需及推補各官如何尙未到彼著卽查照原疏奏請一一督發補任�酋一隅小醜任我一二叛人逐日聚謀乘隙思逞乃我堂堂朝廷濟濟卿士大臣畏憂訛讒動思引避小臣挾私逞臆巧肆擠排忍令朕躬焦勞坐視封疆淪棄國家優禮臣工兩朝覃布恩渥其報乃至於此撫時著躬能無悚怍輔臣一燝已著宣諭卽出尙書周嘉謨李汝華黃克纘王佐侍郎臧爾勸周道登鄒元標僉都禦史王徳完並各衙門大小官員都著卽出供聀不淂揭告辧爭待�氛稍平危疆可仗再聽髙尙以便身圖再任紛爭以快恩怨此時暫罷私聞專意急公此後大臣或因公指摘止就事辧明不淂輒托疾言去小臣卽隨事紏正亦只靜聽處分不淂連章求勝各殫力協心輸忠盡職共濟時艱如仍前抗違國典具存定以無禮大不敬論決不輕宥該部院一並傳諭申飭施行故諭

十七日

江西道禦史徐揚先疏參科臣魏大中內云盧受之當下於理也楊鎬李如楨之當早處決也臣頃有疏上請矣徳完先定大獄一策原非欲寬楊李二囚不過曰可生卽宜遣戌罔赦卽宜正刑凡此重情惟當決斷人謂票徳完之旨者有今旣如此說準從寬議處之句可惜徳完羙意竟爲所借乃徳完一片防患苦心無不嘆之服之大中亦非不知心其然祗見徳完再有乞用五臣之疏剌眼剌心又不敢明目張膽曰某宜用某不宜用但深恨請用之者而苦於無名遂搜前疏之語割半叚之文援重囚以聳人之聽信假執法以掩已之私衷又云大中心喪魂迷不自反其本來無能望徳完萬一並不識徳完之品直與刑部右侍郎鄒元標共尊彛鼎急攘首功遽以一矢加遺在徳完固不視腐鼠爲重輕痛玆有數名流無緣無故如驅小兒於市肆貽笑天下取重外夷尙謂朝廷之上有人而言路之罪可勝誅哉奉聖旨王徳完諭畱已有旨了言官卽有異同不必相讎該部知道

陜西道禦史張愼言疏爲按臣從容就義忠烈可風內云經臣袁應泰城陷之時不淂不死者何廷魁淂不死而不可以不死而遂以死髙出𨿽淂不死而遂亦以不死按臣張銓旣淂不死亦可以不死乃卒以死又不徒如經臣道臣之死而以一死動天地泣鬼神感殘遼數萬之人心素獷悍不可馴之礦卒一時持挺聚眾以待命於朝廷而廷議以一大理卿酬之吁按臣淂此猶憤發爲厲鬼以殺叛賊而報君父固足以見髙皇帝及列祖之靈於地下矣然以較之逃者無恙逼畱者無恙前之壞遼事如利瓦伊翰者居然而享長林之樂者無恙而死者正一廷尉不稍薄乎𨿽薄可也恐後來邊疆之臣忠不及此臣者不肯以此七尺染黃沙而慱一廷尉也臣之所以欲再從厚贈卹者非爲忠如按臣者也爲忠不如按臣者也又爲按臣非不能如崔孺秀等不見逆賊之面急欲速盡恐有鼎鑊刀鋸之慘按臣正欲見逆賊甘受鼎鑊刀鋸之慘以愧逆賊也又爲按臣非以一死結以前之局又以一死鼓三軍之气勵將吏之心爲後日殲逆賊之地也按臣之父爲山東右布政張五典端人正品剔歷藩臬之間者二十餘年矣噫藩臣分守萊州時先冡臣趙煥之言曰張大參卽不爲異品亦當爲卓品計不阿私所好日者遼警旣止痛子思親杜門乞休控愬之詞慘不忍讀記客歲按臣江右報竣之時業有疏請告矣嗣按遼之差旣有兪旨藩臣諭其子曰邊彊有事人臣不淂遂其私督毋淂持其前疏此父子以假歸裏甫未匝月促令星月就道無緩湏臾此可謂教子以忠若父子者豈知鼓班之日爲永訣之辰哉非此父不生此子卹其子安淂不擢其父卽使藩臣居平無以表見猶淂以其子之故而隨牒以煩啟事況所在有聲淸端峻碩者乎奉聖旨褒錫國家彛制張銓謚號祠額仍俟奏議贈官需次洊加伊父張五典才品自著卽與優卹以勸教忠該部知道

二十日

雲南道禦史李日宣疏爲欲慰忠魂湏體孝思內云張銓赴遼之時西巡臣鄕者三載歸侍祖母者旬日奮然勇往一切弗問死節之際噴血罵賊引頸抗�輿馬唐突勢折叛逆之腰拜別從容气縮蠢虜之手卒能北向完歸中堂垂絕又非若他人之勉彊從事逼廹自盡者也此誠睢陽之後不愧前修文山之流直可方駕者故當時共傳�收其骨賊呼爲忠而岫巖感泣爭起內應眞足誅姦雄於未死而激忠義於偸生𨿽在異族猶有然也又銓之父非他人卽見任山東右布政張五典也子有五人而其長卽應蔭指揮僉事生員張道浚也五典年近六十服官三十年中外剔歷所至有政績今考功法亦應淂卿二邇聞道浚號泣來闕慷慨自矢白面書生頗饒吞胡之略路經濟南與五典泣別祖孫指天飲血欲爲銓報仇以酬國恩而道浚負學秉禮猶不肯冒膺寵澤但願召募忠義千人自爲一軍期滅此�不與共戴惟是家業涼薄不能不仰給家官將哀懇臣聞之惻然不知其涕之所從也伏乞皇上敕下吏部將張五典優轉內秩俾之居中調度相機自效而準張道浚所請許以忠義官銜自行募召隨地支給公費不爲阻撓父爲其子子爲其父石可沒羽虹爲貫日使塞外披堅執銳之士凜有生气而向時誦忠慕義之�聞之膽落所系中外覌徳良非小可奉聖旨該部一並議覆巡按河南禦史黃彥士疏爲中上人材甚盛賢書觧額未宏請將河南觧額允加五名以足九十名奉聖旨禮部知道

河南道禦史崔呈秀疏請賜遼東巡撫王化貞尙方劍便宜行事以順人心王威達奇勛楊肇基等加以援遼總兵職衘而王威亦當賜以尙方使便宜行事仍聽王化貞節制而諸將統於王威其戴罪之李秉誠姜弼逃奔之康應干胡嘉棟吳瑞徵等速當逮問以伸國法而道臣蔡復一當攺遼左監司以盡其才奉聖旨經略提督從長確議奔逃道將等官已奉旨議著作速回奏該部知道

雲南道禦史邱兆麟疏參徐光啟內云計兩年以來光啟所以爲揚揚列京堂而開雙棍者何官被覃恩獲予告歸而尊榮其父母者何勑命練兵則辭此則未聞辭也光啟設自捫心二年歲月作何銷算二年職業作何交還二年錢糧作何支費卽自認止淂教習步兵亦當以步兵一行一伍交付皇上卽又曰歸並督撫則光啟聞遼変之事正在通州尢當身先諸鎭調發而赴廣寧不則與之同入都門爲九門十二營之顏行豈不足以舒君父之憂而壯京城之色哉乃光啟此來願絕口不言兵而苐言敵臺也課功已虛逃練而更匿築諸戀榮有興求去而復攺爲來蹤迹不浮不沈伎倆如偵如幻臣方疑其讀書徒多恐成趙括虛名自悞未免仲文故特一言駁正而不謂光啟不悔而復有詞也卽據光啟所云此輩原非聀所謂兵則將以何者焉兵必擇其所爲兵又何湏夫練如其果能會練又何人不可爲兵柰何光啟旣以練兵而又曰非職所謂兵也則當時韓信所謂市人可使戰孫武子所謂婦人可使赴水火者固非耶今惟祈皇上督令光啟自報昔日所練之兵若干卽相交還爲目前燃眉之用卽歸並督撫並責令督撫回報光啟所歸並之兵果可當一隊否又或責限光啟更圖後效而計日卽淂以立成敵臺則臣且執鞭弭負畚鍤而隨其後而敢更多求乎奉聖旨邇來任事甚難徐光啟方奉旨議用不必深求該部知道

二十一日

原任遼東經略熊廷弼疏請宥言官以安微臣事內云臣自以勘歸裏誓不復出獨痛封疆淪棄聖心憂焦二三大臣皆畏議論莫敢明目張膽主持廟謨一任紛爭坐長禍亂故此感憤再出誠願處嫌任怨贊助大臣主張於上推誠去猜和同臺省歸一於其下內衷羣言外授方略以求仰副安攘之諭於萬一若復爲此再滋葛藤臣定不淂安位如去年遼中事而亦何以自效其狗馬之力乎是蓋爲國安身不淂不出於此而非敢矯情爲言官觧說也伏懇天恩收回前諭免行查問並將郭鞏復職則言官感皇上如天之仁而微臣亦淂以安其位而行其志奉聖旨朕查問紏論科道念封彊淪失欲警將來奉旨一月有餘尙不回奏國紀何在熊廷弼感憤再出具見忠猷著安心任事不必申救該部院知道

左僉都禦史王徳完疏請速正刑章以平天下內云鎬楨一獄皇上力行果斷則除凶討罪天下可平若果徐徐云爾則縱惡容姦何以平天下少司寇鄒元標讞鎬與如楨也摭七死議並逮謂法之所在君不能私其臣子不能私其父貴不能私其友屹乎如南山之不可移是所稱執法持手者懇皇上可其奏潛消釁孽立見淸平奉聖旨這所奏已有屢旨了不必連章瀆請

二十二日

巡視西城禦史髙弘圖疏爲捉獲姦僧詭迹煽眾祕帖駭人四月十九日朝天日忠城捉獲懷妖帖姦僧一名法名�可俗名劉方泰隨經研審看淂僧積可非病非顚隨筆隨口字迹尙多別訛語言實爲妖異除人參供系東江米巷買來臣等以貧僧安所用此再三訊鞠招無別情外其稱夷人不敢欺心似爲�賊布流言也其稱事事不能焉稱輔臣又對癥之藥也其稱親王王子欲投內相之言又與道路之口君側之姦相符合也其稱明槍暗箭主宰在我滅文興武不但一﹖虜賊作亂及故生暴怒之言又大逆不道不可赦原者也其以爲眞耶而二萬一千之眾安頓何處卽一王之賓而無其人抑以爲假耶而二十四人之供語語逼眞直書各姓名而更不爽根究之則搖惑人心發大難之端輕縱之則惠飬回邪長姦宄之漸似應照妖言律刑其人而焚其字以定危疑之人心者也奉聖旨法司審明正法

二十三日

浙江道禦史徐景濂疏爲平心剖折以剪爭端以杜禍釁內云臣謹以平心折之徳完被紏不在具疏之日輕議兩請而在會推之日不與三才大中力紏亦不在法嚴於必操舌爭於必勝而在密構兩忠之隙巧孤擠直之行然臣更以公道折之徳完元標同是瑞世麟鳳無中陰邪弄成左右之袒共作定傾柱礎無疑風影輕議去畱之裝而大中出匣鋩新刅獻首功襲殺先廟之耆碩目下內姦捕急勿結死黨擁起亂世之姦雄蓋臣讀諫臣劉弘化疏曰徳完不去不巳則元標義不獨畱未淂姦雄之半臂先去忠直之兩臣昌言哉臣卽以二語總結之曰兩忠斷斷不當去也三才斷斷不當來也奉聖旨昨魏大中張捷爭辯念具本在諭前免究徐景濂如何復來掇拾奏擾好生不遵諭戒本當降處姑從輕罰俸一年該部知道

二十七日

巡視中城梁之棟等五月十四日奉左都禦史張問達札委巡視四城禦史會同齊集公所弔取監犯劉於簡等逐一研審審淂劉保父子造古今未有之逆犯神人共憤之誅劉於簡供筆供詳罪狀甚確與義男劉相劉福所當按律正罪以懲大逆者也妻妾幼男均當依律發落至若盧受以大璫而與逆同謀肘腋俱有伏姦楊鎬李如楨負重辟而潛通不軌犴狴猶然漏金﹖罔在於簡之活口已爲的據湏受等之面質始見眞情其韓登云髙仁招系賀世賢之親丁劉世祿又系登云等之窩主以叛賊之爪牙出沒於內地意欲何爲作姦黨之窟穴敗露於一朝法應並坐惟是彭應髙等同時獲於劉保之家中誰淂諉爲局外旋復摉有李光榮之批照是否亦屬个中不無有待於行查未敢卽用以懸斷事關重大湏亦下所司奉聖旨是逆犯劉保等已正典刑其供招多人還著法司詳加鞫審盧受已經發遣鳳陽不必究問該衙門知道

二十八日

左都禦史張問達等疏請申飭吏治內云方今疆場多事徵調頗煩搜括之文密如牛毛催科之令急於星火廉平之吏夫豈乏人而貪墨之夫借以肆虐秤頭之重每兩加至二三贖鍰之取一事動至十百甚者且有外罰又甚復開他竇巧事上官工爲塗粉如遇司府嚴明則此輩鷹化爲鳩若值休察少寬則此輩又署上考矣彼淸廉自守眞心苦心爲窮民極救之良吏不如貪肆不簡彌縫粉飾者乘人而鬭其捷也正身率下司府自多翹楚而間亦有因承奉之簡與否爲愛憎爲殿最者當此徵求苛密之時撫按宜嚴加體訪明白甄別監司郡守果眞能察吏安民風淸鄕州縣長吏能冰蘗自好仁明卹下政務修舉地方保安者卽應報部紀錄並報院預定其淸華之品比及銓選仍照前預定無復更易以嘉與賢俊表揚廉能若有賢名已著墮節官箴者就中不妨一二政正至於貪酷顯著不職者卽應報部並院議黜然止於削籍彼廉恥旣喪滿載而歸廣置田宅厚自崇奉夫亦何憚而不爲應查照貪酷事迹提問按法追贓悉充新餉仍移文原籍官府律以齊民不淂私行冠帶倘貪酷各吏撫院不隨時陸續紏劾湏俟及期則小民剝膚困苦之害胡可勝言其淸廉良吏亦定按季揭報部院以憑銓敍用示優加奉聖旨獎廉懲貪先要官評核實昨該部請定考核省浮文深爲淂法這所奏有禆綜覄俱依議司府州縣等官廉能卓異的卽與紀錄優摧貪酷有實迹的照例拏問追贓法在必行庶淂察吏安民之實該部院便移文各撫按官一體遵行兵部都察院接出聖諭朕惟遼瀋継失河西督撫各官倉卒防禦勞苦倍多將士官兵生者戮力艱辛歿者忠魂不冺宜有賞賚優卹玆當遣官宣諭禦史方震孺後先具奏請行便著他去彩幣查照

二十九日

浙江道禦史劉廷宣疏請聖明立雨﹖斉霽天威收回成命以防壅塞以杜危亡內云臣同官馮三元張修徳科臣魏應嘉參論舊經臣熊廷弼非爲私也爲皇帝之封疆有聞不敢不入告也卽閱科姚宗文疏最後出當時且恨其發之晚今乃或貶秩或削籍曾不加寬假何也淮南之謀叛也視丞相如發蒙振落而憚汲直不敢發諫官亦何負於國哉況疆場之事何等重大而不令臺諫一言及之乎邊臣之掩敗飭功剝軍媚虜積習已牢不可破而又自奪之耳目爲邊臣者何幸而爲諫臣者何不幸也昨王大人等三十餘屯失事不爲不大誠邊臣不輕爲卸擔俾及淂借息壤之盟爲口實而亦何可使噤口不言類抱葉之寒蟬乎故夫勘而後去不宜去而後勘此兩言遂足千古然適足以明大臣不能主持之過而言者何尢焉如此處分臣恐此後彊場之事將任其蒙蔽任其決裂無一人敢齒及之者矣又云朝廷彊土人民海內安危利害豈不甚重顧不追治失陷淸撫之利瓦伊翰不追失陷開元之鄭之範又不追治袁應泰之迷謬誰是舉主賀世賢之叛逆誰實驕慣而獨追治其論遼事之人不亦倒置之甚貽酋笑耶嗟嗟言路關系不輕人才摧折甚易自楊漣李若珪拂衣後若郭鞏若劉重慶若賈継春貶逐殆無虛日而一日內又逐此四臣者以去幾何而不爲黃臺之爪耶臣因是不能不致疑閣臣焉閣臣身輔衝主不患事權不重何必驅逐立威不知貶籍上可降服向火之乞兒而豪人傑士終不以三公易吾一介其於以爲箝制之術一何疏也且霍虎相龍淵不脫仗下之馬一鳴輒斥異日指秦庭之鹿不難矣何以謝路人之疑其心也至於銓臣覆疏絕不能明目張膽爲三四言臣請寬斧鍎而中藏躲閃之計慣作騎墻之語明旨所云當時旣不能從公主持今又含糊回奏可謂切中膏肓嗟乎古之君子善則歸君過則歸己今之君子陰用李斯督責之說以長惡於君而聊帶聖度優容一語以攘善於己大臣之事其君也道固如此乎畢世肝膽半生气骨不能不爲之痛惜耳奉聖旨馮三元等已從輕處了劉廷宣如何又來黨救且扯入郭鞏劉重慶賈継春等又將朕明日剖斷疑詆大臣朝廷處幾个誤國言官何雲長惡豈是對君之體本當重處姑從輕降一級調外任用該部知道

○六月

六月初七日

陜西道禦史張愼言疏請申嚴黜陟之典內稱日者羣小爲政寵賂滋章二三要人視諸有司如外府也故奔競成風不肖者膏脂自潤卽賢而自愛者曰吾格於考成輯瑞之典爾官邪日熾閭左空虛今與諸臣約入計之吏有以苞苴通者授者受者俱以贓論削其籍緝者卽以其獲賞之內不取於外則官不取於民矣此當先計求旨申飭者也一皇上嗣登大寶之初衣冠執玉之始先期敕令所在撫按自藩臬而下有眞正廉能每省廉淂一二人而止明年考察之後如神宗故事禦文華門獎賞賜宴若有貪殘不法贓私狼籍者亦卽於獎賞之後敕諭部院著先革聀爲民拏問追贓火烈人望而畏之水弱鮮不溺焉故末世之法利用嚴玩則紏之以猛紏之此其時矣邇時山東撫臣趙彥嚴革耗羨遂至風淸獘絕河南撫臣張我續參乘傳之縣令劾去任之貪墨拏玩橫之同知紏擅去之藩臬一時所部肅然此當獎諭二撫並申飭各撫者也一祖宗朝甚嚴懲貪之法誠有如先臣海瑞所言邇來露劾之贓連篇累牘矣後乃借口憐才姑從浮躁此非憐才實憐不才耳以使貪之說施之無告之民此臣之所不觧也又有可異者入賀之使隨例賫冊隱語含糊一言點綴遂左爲王官有同削籍反不如露劾貪殘者有降調之條也山東右布政張五典謂懷慶府原任同知今轉長史彊自修長才潔守本道分守河東時稔知之時與衛輝府同知魯廷彥聲價頡頑一擢郡守一遂左遷何宵壤之甚也此後撫按紏參應從嚴重賫冊注考無淂疑似一驛傳凋疲煩屢旨申飭矣頃冠蓋入都言驛騷之狀甚殆甚於昔聞有頒詔中書鞁撻驛卒體無完膚不視廹視該縣申呈撫按計卽具疏以聞臣爲驛逓蹙額矣此後無煩天語以撫按旣以建牙持斧又所在彊項之吏若不法者卽以銀鐺系其僕役檄下所部自制科以及貲﹖﹖﹖仍有違旨妄用旗吹夫役所在有司據實以報當卽參劾從重處分此安民飭吏之首務也一巡撫朝庭重臣也昔漢宣帝曰與我共治天下者其良二千石乎臣謂今之巡撫卽與皇上共治天下者也玆愼簡天下撫臣必皆確然有撫綏澄淸之略折衝侮禦之猷諸撫臣又自簡其所部酌邊腹料衝散去其害馬鋤其敗羣若非應手救時之器急更置之此在輔臣吏部主持之耳記舊輔方從哲秉政時錢桓以育撫鎭南戇者期年矣疏凡再上從哲票擬俱聀惜育撫之體面悞朝廷之封疆可恨孰大焉一大計屆期當玆倥傯凡衝劇要害之地賢能有能自合免覲矣至代庖之吏倍當詳酌州邑之事以賢者數年整理而不足被代庖者三月壞之而有餘昔琢州要地也以一廣文代署究官與地俱受其害臣鄕陽城令缺時以兩照磨相継攝符至今父老恨其作俑也奉聖旨察吏安民昨已有諭這所奏深合朕意著該部院一體申飭遵行

十三日

河南道禦史安伸疏參輔臣劉一燝內至聀方司郎中余大成據實直陳指名參奏一疏臣讀未終篇不勝駭異太息曰有是哉輔臣劉一燝之陰結內侍徼君側之有腹心慣行居間篾朝寧之無耳目一至此哉夫一燝乃受先帝顧命之托而輔皇上爲堯舜之主者也臣想無欲之君然後可以行王道則必無欲之臣然後可以爲王佐一燝職效贊襄任司啟沃則非仁義之道不敢陳於君前苟非廉節之事亦不當以見諸行已矣而何腐身勛子反淂其頤指乎又何戎弁武夫反潛爲推轂乎延祚欲謀荊備爲銅山楊恩遂目延祚爲金穴而一燝居其會而先爲容實欣欣有欲炙之色矣社有鼠不逐也而乃藉之庇稷有狐不攻也而反假之威舉事胡塗不堪著眼一之謂甚豈可再乎而六月六日之緩頰又何伏見告也卽誼切門墻仇震之向隅堪泣而推分善地職方之淸眼難回聀方無如輔臣何輔臣亦無如職方何奉聖旨這事情輔臣昨奏自明已有旨了不淂乘機瀆奏

十五日

廣西道禦史李應薦疏爲微臣忠告起疑內稱臣近有巽命觧雨一時並湊之疏有調劑經撫以責成功一欵言經略熊廷弼巡撫王化貞兩人勢相倚而事相濟原不必論其不和但一居關內一居關外事態多端謀孽易起欲仰仗天語申諭俾廷弼以剛中承天寵化貞以耐心固藩籬以相扼相岐之心爲﹖確協力之用原欲其相和非謂先有不和者也荷蒙兪旨方冀可以效一臂矣乃經臣則爲慮之大過發之大早又謂與撫臣彼此同心萬萬不至此夫慮之太過發之太早臣不能無過而因淂彼此同心之言昭布中外則人心益安�酋可滅皇上卽治臣以輕言之罪甘心也又云皇上每諭臣下和衷故當危急之時亦以和衷望兩臣而不意其翻成逆耳因而起疑也夫經臣此來皇上視爲鎖鑰中外倚爲金湯臣卽至愚亦見及此乃至謂請皇上敕問臣如肯容其經略等語臣又何故不相容也此其疑臣又太甚也臣言不見信反以見疑者總之臣積誠之薄耳奉聖旨責人成功正議論宜省之時邇來調奏太多卽果盡心亦多有疑經臣論旨已明李應薦旣引咎自明姑不究

二十四日

山西道禦史侯恂疏請明綱紀以保治安內云宣兵之嘩也誰爲挑激非師臣劉孔胤乎使當時立爲正法以明告天下曰調兵而兵嘩者法無赦其敢不急投衣袂爲士卒先而竟以納馬贖死矣要挾無上罪已定而逭之誅尢而效之又何怪乎催檄如兩而鼓噪者在在見聞也臣之爲法惜者一楚兵之逃也誰爲統押非道臣王世徳乎使當時立爲﹖﹖乕秩以明告天下曰督兵而兵逃者法無赦敢不嚴操紀律爲士卒倡而僅以奪俸亦懲矣罪本重而薄之罰尢而效之又何怪乎望援如歲而奔潰者屢屢見告也臣之爲法惜者二匿名文書原有明禁而粘揭懸榜公然列之通衢夫朝廷憲典具存縱使罪在誤國自應以國法誅之豈攸攸細人淂以蜚語裝誣而操生殺之柄此風不爲痛革深恐陰謀暗布含沙四射又起妖書之大獄也臣之爲法惜者三嘉禮告成方慶巨典而重犯凶盜公然思爲冒認夫母后家世分明縱或膽可包天何至並皇親假之此律不從重擬將鍾鼓亦爲無光寤寐亦爲不暢轉恐姦類勾連又成陳槐之疑案也臣之爲法惜者四劉應元李延祚仇震之鉆書也營缺營地債帥行經不知如何剝削糧餉如何蠹壞營伍幸其事敗矣而屈法狥情不聞究問則緣賄賂以進身托權要以媒官者眞淂計矣臣之爲法惜者五陳雙泉登鼎臣之作姦也假官假印猾胥穴窟不知侵多少事例騙多少金錢幸其情淂矣而枉法容私復致幸脫則經城審無生路經參送無死理者眞實錄仕途龐雜又安淂澄淸之日也臣之爲法惜者六奉聖旨這所奏申國法知道了

○七月

七月初二日

南京廣東道禦史王允成疏請振積玩以挽淩替內云善計天下者不視天下之安危察其綱紀之理亂而已矣請看今日之天下安耶危耶試觀今日之紀綱理耶亂耶寶鼎盜矣龍座竊矣妖犯亂言於文華之殿姦人潛闖於寶應之門皇城內之紀綱何如也白晝越獄彊盜公行刑余洶洶一閧而立毀宗伯之署假印累累屢犯而未正司寇之刑都門內之紀綱何如也陵軍噪而臺臣窘矣南宮嘩而省臣去矣調兵而領軍之役久觀望於天津徵餉而加派之銀徒果腹於墨吏詔使可截直指可闈藩臬可逃軍政可辯四海之紀綱何如也又云閣部大臣動言會議總因循之別名勞可任怨可任而必不可以憂讒畏譏之心爲太平鎭靜之容也所謂因循之不可不戒者此也又云明紀綱於理財之際則徵觧不敢候時支放不敢冒破火耗不敢濫加吏理不敢作獘紀綱不明豈但不淸之遼餉三百萬部臣有議有注尙未正侵克之罪而浮海逃死之臣且有挾銀而歸者矣明紀綱於用人之際則受命者不敢不來在任者不敢經去薦舉者不敢夾帶私人選除者不敢照顧門戶紀綱不明豈但貪橫之徐大化破壞察典彈墨未漧公然見朝而奔幹之夫且有乘機而躐取者矣薛國用撫遼徙戎之論識𨿽億中遼陽之陷終難脫然時方危急姑借之爲經略領袖三軍亦是權変之著第今病而去矣不可不一追論也參藩運糧亦今日緊要之官卽不論品亦當論年長蘆運使韓初命濫竽大參之推初命老不戒淂囊橐充然日近崦嵫以悠悠待盡之身而膺艱宏之任李長庚取才近地必自有說但初命行經臣亦知之頗眞恐無濟於緩急之用也兵部需才爲邊方多故耳刑部主事韓炳衡晉中爲令貪聲與宋學道齊後以潞安止用甲科一人故炳衡淂以漏网畱部擬刑曹人尙嘖有煩言此一調也駭然不觧其故或者以寬盜寶之大璫明珠重賄能作無翼之飛不難爲神通之術乎奉聖旨該部知道

初十日

刑部尙書黃克纘等會審馮盛明罪案內云河南布政使司左布政使馮盛明於萬曆四十八年正月內到任正值連年饑荒又值東事告急調兵徵餉盛明拮據獨勞於四月初一日具文請告本省巡撫張我續蒙批慰畱次日又具文申請又蒙批畱至初三日堅意求去不候批允代題不意有未到副使吳瑞徵亦以病告經行致蒙巡撫張我續一並具本參奉欽依藩臬監臨一方卽系守土官乃以一隅警告聞風遁逃大幹憲紀該部院參看了來說欽此隨該吏科抄參又該工科韋都給事中陜西道張禦史各具本參會看淂原任河南左布政馮盛明物望夙隆官情忽澹兩河分陜𨿽轉餉之獨多一旦乞身何弛擔之太早當此邊彊告急政是志士請纓之時豈其國事𨿽艱偏爲藩臣觧組之會縱使亟憂性命寧不負媿官裳撫院之彈文謂情輕而罪重臺省之累牘覺義正而詞嚴以致觸怒聖明因而奉旨逮問蓋當法令廢弛之際人情觀望之秋必欲示儆於將來何妨重懲乎旣去迨其子馮銓泣陳臣父乞休始末懇乞聖明憐察寬宥之疏獲奉有馮盛明離任是否未聞遼変著法司究問來說之旨又似少霽夫雷霆之怒而必然以日月之明者矣據伊子之陳情謂請告不關東事猶未可信閱撫按之參疏則乞休未聞遼変實有可憑但不聽慰畱何其果也不越三日何其廹也查淂大明律凡官吏無故擅離聀役者笞四十若避難因而在逃者杖一百罷聀役不敍今盛明引疾亟歸卽去遼警未傳亦或有所托而去況地方民窮財匱適值時勢難爲不免有所避而行依律擬杖罷聀庶情罪允當而法紀亦伸矣奉聖旨依擬

十三日

陜西道禦史髙弘圖疏爲言路畏罪結舌非國之福內云濟濟言班相視攢眉若以言爲戒又何以不言爲恥本知威福之權出自朝廷猶疑絲綸之地未融恩怨臣竊以諸臣則誠愚矣夫言官𨿽卑與宰相等謂其言也謂其言之不識忌諱也如必計其如何言可以持祿保位如何言不免於觸怒蒙譴於是必擬而後言或緘而不言始以顧盻之情奪其聀業継以隱忍之心喪其廉恥徒爲鄙夫之患淂患失無所不至而已矣使継自今相率低頭下气飬成一派柔頑不振之習無一時敢持大臣之短長無一人敢持封疆之利害而皇上試問之閣臣從古以來有此世界祖宗朝有此家法否耶臣亦有所責於言路者獨謂數千年葛藤不了之業冤總爲藩籬不撤意見用事以致彊者攻弱者附智者亦迷巧者轉借朝廷爲聚訟之府政本有調喙之勞此誠言者之過也今非其時矣廟社有累卵之危頭顱無自完之策苟有一隙之明誰肯無端尋怨間佐一淂之慮不過就事論人召還諫院猶幾幸於去國之臣保護孤危寧絕望於回天之力蓋其恩威忽轉正見賞罰無私而部院從公更藉鼎鉉獨贊奉聖旨言官自以言爲聀但要公心爲國有濟時艱緘默不言與懷私妄言的均爲失聀該部院知道

十七日

巡按直隸禦史馮英疏爲薦舉地方人材薦許樂善錢桓李同芳趙士諤申用懋陸彥章吳烱葉茂才金士衡吳亮淩漢衝李胤昌賀烺顧天埈湯日昭薛近兗陳所蘊龑道立董其昌龑三益姚永濟王遇賓朱邦楨沈珫徐禎稷袁一虫﹖﹖瞿汝說王志堅鄒迪光儲昌祚等奉聖旨吏部知道

二十九日

河南道禦史謝文錦乞疏言路以杜內憂以靖外患內云宰相位冠百僚所與爭可否而司紏駁者獨有諫官是諫官𨿽卑與宰相埒假令諫官不淂其言矣誰爲爭而誰爲紏者操縱自如愛增隨意同已者庸異已者去百官奉命惟謹可以爲所欲爲而果其有益國家無慚衾影夫亦何憾但恐郗賓善借綰犬喫噬迨至誤國家誤身名始悔爲福建子所誤噬臍何及況皇上聰明天縱穎慧性成從此慱洽古今練習庶務一旦豁然貫通遡初政之淂失辧宰執之貞邪稍有差池定難回護福不盈眥禍溢於世歷朝覆轍良爲烱鑑臣故爲相臣慮也人君以優容狂直爲聖宰相以輔養君徳爲賢今皇上璞玉渾金未琢生機方長善端可充折柳必諫豈迂儒之陳談艱難使知正老成之長慮縱或起居少節喜怒失調措置偶乖刑賞無度相臣不能淂之格心者庶幾諫官淂之顯諍乃今罰俸降削不啻上芥而相臣竟莫爲調護似乎用意摧幾沮喪其敢言之气者夫以爵祿還朝廷以角巾返初服士安往不淂貪殘而獨是諫官不淂行其言宰相必不淂行其道試思不冠不見爲汲黯乎爲公孫弘乎鷂死懷中爲魏徵乎爲房玄齡乎又試揣引燭焚詔能有此擔當否檄責弄臣能有此作用否銜憲握符而內不可問借叢煬竈而外不敢言自是諧臣媚子以稱萬年之觴溢志慆心窮長夜之樂恣其意之所適惟其言而莫違以可堯可舜之資而不收明目達聰之益少成若性積漸使然匡弼無能轉移何術臣故爲主徳慮也又云言路之通塞天下之大利大害也然必人主重言官之言而後言爲天下重亦必言官自重其言而後能爲人主重彼其議興議革百年之利病攸關倏止倏行四海之稟承恐後先事以酙酌其宜勿事後而二三其說則論事不敢不重詞組敲推頓減班行之色一言獎借便生巖谷之春袒稍分於左右足卽於重輕則論人不可不重臣願諸臣以天下國家之心就人論人而東西南北勿問以天下國家之見就事論事而異同勿問以藏身之恕而求人非人勿欺之信而爲直爲詛庶乎不愧屋漏可對大廷言之能爲人主重天下重者端必繇此奉聖旨這本內說言路當重言官當自重其言良是知道了

○八月

八月初一日

南京廣東道禦史趙應期疏爲濟変全在得人內云星軺四出所在招兵計日數十萬貔貅不患不集而王象幹矍﹖﹖樂據鞍熊廷弼慷慨再出一時人望充滿闕廷帷幄運籌不患不精矣然扼險據要身士卒之先立矢石之下豈獨在將是必淂激烈忠奮不受頂踵發膚之士以監制之如拱壁惠承芳張鍵何棟如王庭侯龔文選趙其傑其人者胸中具有甲兵夙志寧甘褁革使當一路之寄必能擐甲執桴鼓士气設奇伏也若夫臺臣潘文龍之疏曰近日士大夫豢飬於富貴之餘無復剛心銳气如婦人生長於閨門之中至於閫外之寄又以白面書生當之而冀兵之制勝不可淂也信知言矣又云如派節省並帑金共一千五十三萬五千有奇矣夫餉至此不爲不多矣而處處缺乏士不宿飽若然卽使金丹點鐵皇天雨金不足用也是以淂夷繇仲子之廉以司出入庶無干沒乎如劉文徵倪斯蕙楊楷駱日升嶽具仰余新民毛可教楊之彬其人者四知自凜一介人知使居督餉之任必能錙銖不爽且節省贏餘也至大兵已集便當仗義執言無爲畫地自守徒生怯懦蓋防守處多正如泥穿壁破之家處處補塞頭聚煩夥若一隙淂入卽腹心之憂不可捄矣莫若乘兵將初至意气正猛以若干驍健犯其鋒以若干間道犁其庭扼其所必來之路攻其所必救之巢彼不過漢一大州之地二十萬兵可殄其噍類矣鄒元標王徳完非夙稱祥麟瑞鳳爲世所鄭重者乎澄源初起方喜東山之來向未竟西隅之收而何以言去也徳完欲去元標必不安豈不一舉而失兩人望乎奉聖旨這奏內各官該部酌量議覆王徳完已有旨了

初四日

南京廣東道禦史王允成疏陳大計未盡事宜一曰卓異之舉宜公一曰入賀之臣可議一曰司道之法宜嚴一曰察吏之道宜詳一曰馳驛之禁宜嚴一曰行取之令宜早一曰免覲之官宜議一曰水程之限宜嚴一曰王官之轉宜議奉聖旨這所奏有禆計典著該部議覆

十四日

雲南道禦史王大年疏爲宦官不淂屢參大臣王言不宜輕狥中使內雲南京機房太監李奉有縣官欺君玩法不應人夫一本臣下相詫以爲奇事夫以中貴之气焰也借朝廷之寵靈爲禦服之貢獻黃金橫帶白玉纏腰行列蔽日之旌坐擁入傳之輿慮無不淂之驛逓者而何乃謂不應人夫也夫不應人夫問之驛吏足矣呼之郵卒足矣咫尺神京一督促之計可朝發夕到何必以此瑣屑故張皇其詞叩九閽而瀆天聽也臣竊妄意皇上覽此必且進縣官而諭之曰當此秌風乍厲畿輔之民淂無有衣無襦而褐不完者爾其觧而衣之俾淂以卒歲予一人之章服卽後至其何傷也又必進中貴而諭之曰當此援兵四集咽喉之地淂無有馬疲車敝棄羈曳而逃者爾無繹而騷之以重困此一方民萬國之筐篚又何難捆載而至也此臣下之望也及讀聖諭殊大不然在中官之膚愬若挑若激乃天語之森嚴且震且怒無論詞語不文有褻王言之體且令天下臣民曉然見皇上所亟亟皇皇者惟是袗衣之適體也曾不思古來聖君賢後所爲惡衣服而甘﹖﹖﹖﹖余濯者芳規其在而何介介於在筍之不充也又曉然見皇上有毀必入有觸必聽惟左右之言是聽也曾不思古來明主有一顰一笑必以自愛者懿訓昭然而何至黜陟狥私人也夫袖中彈文自有聀掌曾未聞有以閹人代之者有之自皇上禦極之初始曩者陵監參道臣矣今機房又參縣官矣皂囊白簡山鬼之伎倆漸多威福予奪叢神之窺伺日密以皇上位置之官僚攢眉而作刑余之屬吏以撫按參核之職掌拱手而聽細人之齮齕不幾辱朝廷而羞當世士耶恐從玆以往十五道觀察之使盡可以蟒衣而易繡斧而禁庭之內不妨設靑瑣而貯中涓也有是理哉迨此輩養成不遜之形握定威福之柄皇上他日卽欲還封事於外庭操太阿於掌上亦有不能自主者可不愼哉奉聖旨已有旨了不淂又來奏擾

十八日

廣東道禦史董翼疏述城差見聞內云郡邑之民屬一府州縣耳統攝無多門也長安中府二縣諸司諸監諸廠諸局以及五城誰不可管轄者変名易姓隱情詐藉處處可逓投詞外地之統挕何專而內地之管轄抑何棼也都人何不幸也可慨也公事僉報時時有之然必屬之守土專官則事權畫一而經承者始有所顧忌而不擾長安中此一僉報彼亦一僉報今日攝之明日釋之一衙門脫之一衙門收之公事尙未有責成而民間脂膏早已望胥隸腹矣可慨也刑獄不厭平反而初情已確又何容故出見徳長安中原參動成故紙再審輒至多岐事於要路則网竟觧於私書柄落承行則案立翻於貨賄骫憲漏姦所司之法何在可慨也縉紳多處請托公行而饒風力者以公祖父母之體臨之未能遂淂志也長安中比肩而事者非同裏同籍同官則知交故舊也且或有相臨而相駁者此等關說燕市如織非一郡一邑鄕紳比矣稍之主持其復有眞是非乎可慨也郡國房租主者收之長安房租則縣官收之矣郡國非王土王民乎何獨於帝裏受廛不相貸也錙銖算及間架而竟以余銀委溪壑臣莫觧矣然猶曰庶人在官祿從此出乃繁華大市盡注復除陋巷茅茨比屋而賦何不平也不當聽巡視查核酌其租數支數嚴淸濫兌量減派額以惠都人乎可慨也朝廷召買用物如珍寶等類物物定數倍之價故﹖人奇貨內帑而中官亦奇貨﹖人鋪墊之例向猶十分之四今且十之六七矣﹖人實領者不過十分之三則﹖貨實值者又十過三分之二內帑有萬金之費而第次二十金之用漏卮亦何侈乎可慨也國家召募上役如土石器械車腳等類事事實浮於工而此所浮之價豈盡工役有乎工役僅三分之二其一則吏書班皂之所漁也近且漁及額外而告爭起矣卽一工役而他事之冒破類是也可慨也國家召集莊民以備上供如雞騖等物聖微細矣而常例及焉彼其地之所入豈無嬴余於正供之外而余亦有幾竟以飽役徒之腹一遭旱澇何以支撐卽一微細而重大之常例類是也可慨也京國夜巡屬之捕總而捕總屬見題參懈弛如初曩者遼瀋初傳入夜尙時聞金鐸近則營官漸玩邏卒杳然都門無夜禁矣刼殺慘禍各城往往見告輦轂之下盜賊公行何以肅重地而消亂萌乎相應責成該管衙門常川緝捕但有失事官用﹖﹖乕罰卒用鞭貫此又根本綢繆萬不容緩者也奉聖旨這奏內各欵有禆城務著內外衙門一體嚴飭

二十日

南京湖廣道禦史李良棟疏請勉畱人望以咨謀盡內云國有老成社稷之福從古記之如僉都禦史王徳完侍郎鄒元標此二臣者一時人望攸歸海內望其一出不啻如祥麟瑞鳳玆偶以一事意見稍稍不容徳完遂堅意求去𨿽皇上溫畱至再而徳完之去志亦堅矣夫徳完去而元標豈能獨畱乎倘令二臣俱去則當此邊事倥傯之日正老成矢謀畢慮之時於國是又何賴焉又云原任遼東同知冒日幹以死難敍功者也今儼然家居冠蓋應酬略無避忌本官原籍揚州府人本管縣官可問而知也首領保矣室廬聚矣煌煌恩卹之典何名之居乎臣謂卽此一臣恐逃而歸者不止一冒日幹也歸而仍在敍卹之列者亦不止一冒日幹也欽卹何恩賞罰何事以全軀逃之夫而濫與玆典斯亦不欺朝廷而辱國恩耶乞皇上勑下兵部於死難敍功諸臣當移文原籍查果死事疆場者取有司甘結方與優卹庶恩典不濫而人思捐軀以報國功罪嚴明不敢苟且以偸生尢今日之第一急務矣奉聖旨鄒元標王徳完各有職掌未見抵牾且徳完新奉簡用何故預設去畱致滋疑議同知冒日幹是否見在該部卽查明具奏

二十三日

巡按直隸禦史馮英疏爲表揚貞節以勵風化貞女張氏鏡裏分鵉未逄夫面山頭化日猶是女身靖節於不識不知之槁玷全生於無依無倚之歲月烈女蘇香姐當待年而破鏡遽聞変以投鐶無定河邊未識春風之面香閨夢裏甘隨夜月之魂烈女杭氏十二歲卽堅從一之心四五年獨抗靡他之志禦縞孝未事之夫翁依然楊婦登樓恥攺盟於葉氏遽爾捐生烈女四口徐氏結褵甫兩月便知從一之貞屬纊諾片言遂堅靡他之節投繯決絕共嗟烈魄依梅捨命相從咸嘆貞魂化石姜氏六年爲婦一志殉夫後死七旬自信從容而就義捐生三匝人嗟忼慷以殺身金氏婚才四月輕生豈是綠情死距一年殉節實爲酬志徐氏堂前將母愁看駕鵲明朝地下從夫忍作薙經此夕有過崩城之慟無愆同穴之期節婦八名湯氏身旣寡而家又貧子尙幼而姑復瞽毀容斷髮亦堅冰蘗之操割股觧衣曲盡孝養之道邱氏樹節一身食貧萬狀茹荼苦守寒燈銷徹夜之魂弱艸浮生塵甑冷連朝之火金氏事耄親而婦以代兒孝養靡虧於朝夕撫弱子而母以兼父課讀罔間於春秋束氏以廿年之婺婦撫三尺之遺孤金石遜堅冰霜比潔莫氏紅顏孤影白首貞心偕伉儷者僅一二載矢冰霜者餘五十年富氏負沈淵之隱痛矢抱石之貞心黃鵠興悲不難夫死而與死和熊有志直欲孤存而與存李氏蚤失雙棲之佀曾無一綫之遺斷髮以納棺恩酬結髮呼天而瀝血義振移天範氏綺歲孤婺稀齡苦節甘藜藿而糟糠不贍凜冰霜而母子相依奉聖旨禮部知道

○九月

九月初四日

廣西道禦史馬逢臯疏爲主眷彌殷臣誼宜厚內云向髙六月初旬以行期報矣八月初旬以至江西報矣果病耶何以至杭果不病耶又何以宜來而又不來也夫國有大喪外無彊寇猶可言也三喪相継半壁莫支兵敗將死壤削國危昔烽火徹甘泉不急於此向髙曾爲元輔復出憂國誰曰不宜乃一疏再疏且進且退爲人言歟而建白者原無苛責也爲遼罰歟而棄遼者猶可議用也爲苖功不宜濫膺歟明主可與忠言何不直陳以苖之功遼之罪臣不任受而臣之賞臣之官難槪辭辭之以明國賞不可妄干受之以明主恩不可輕負以兩朝之眷注報之今上又以今上之眷注急於一行豈不堂堂正正而何以見來以何聞去夫使言官結舌而主不淂收賢相之用釋東顧之憂於時未便臣所謂憂國應湏早發以此又雲林下之棲遲性甘魚鳥途中之踴躍望切云霓使皆效尢盡成觧體夫無事之日好官自我有事之秋奉身而退國家豢飬不淂以資一臂之力元老世臣將何以謝九廟之靈此臣於向髙恩命一疏與行人惇趨之旨不能無感也奉聖旨元輔三朝耆碩素篤忠貞時事多艱急湏匡濟訃程入朝有日差官惇趨已有旨了該部知道

十六日

南京江西道禦史李希孔疏請飭法紀究姦逆內云楊鎬與李如楨之不當兩請也市井童豎皆知卽以王徳完一時之昏錯而轉睫已深悔恨𨿽愛徳完者亦不過爲暴白無他或又謂其老成深慮恐生他変若有一叚苦心然者其槪止此且徳完意見旣惶之後屢疏請決何啻日月之更明卽有非常佞舌其誰敢謂鎬如楨之當赦者科臣於此可以無言矣又云劉一燝韓爌在中書未及一年其與鎬如楨非若方從哲之於利瓦伊翰嗜其參貂之常膻也又非若從哲有馬上催戰之大舛也從哲當日勢成連雞所畏引繩批根禍必攻以回環五內躊躇千端不克自持於是寧負朝廷必不肯逮利瓦伊翰周永春懸楊鎬李如楨之首於槁街爰勑大法謝遼左數十萬無端斷送之哀魂果其所也若二閣臣原無輔車相倚之情又無唇亡齒寒之﹖﹖心柰何捨君父庇前人而以豎庇此兩麼■﹝麻外骨內﹞何爲也者又云徳完章內有府臣邵輔忠憂形於色之句而徳完疏大獄等三事輔忠亦有宮中獄中之奏同心之言其臭如蘭抑何彼此相葉如是臣因是又頓足大詫之重疑之疑誤徳完者卽輔忠也輔忠情詞激烈宗子自立等語出於皇上大婚之前一日皆臣子所不敢言之時不忍言之事不祥莫大焉而輔忠諤諤不諱若謂此兩人者詭謀已深羽翼已成發動已近此際前後左右莫非危機苟非急急寬而釋之咄嗟生変殆且莫支卽欲再賒一日再推一刻擇時而言萬不淂已赤丹耿耿詎非大有觧衣危論之風然因之淸肘朖之隱姦則可借之縱大辟之罪人則不可爲忠愛以保護皇上之起居而堤防微密則可爲反間以亂朝中之定案而倒用機關則不可皇上𨿽沖齡而聰明天縱紛紛危言恐嚇之旨將無早已照破諸臣之膽乎哉臣實至愚只願輔忠力除君側之毒先從鎬如楨始不願輔忠等倡寬政之說以飬臣逆於國中召姦人於境外幸危亡之速以實其口臣請以此爲輔忠忠告者也奉聖旨已屢有旨了該衙門知道

十七日

京營戎政右僉都禦史李宗延疏爲內使凶橫毆碎豸冠本月十二日皇上恭謁太廟鴻臚寺告示辰時而祭該臣於卯時初二刻入朝至承天門外內使將門關閉有都察院張都禦史等官十數人等開門而入忽門開一隙聀官半入內使執棍不分官員亂行毆打將臣朝冠打碎以致朝簪獬豸落地找尋使淂隨有吏部周尙書至門臣等文武數十餘官因之而進彼時臣者預破冠意欲面奏皇上輒爲同官挽畱已而移揭於司禮監以石投水漠然不理內使歡然自慶曰縱參我不過充發南京淨軍當此時東方緊急豈不快活人聞斯言乃知內使之敢於淩臣是故也非誤也且駕言皇上命若輩欄門以致公侯帶劍者錦衣執刀者俱阻門外而公卿僕地僕從大笑臣不意皇上優禮羣工而新進內使敢於凶橫若此極也臣見王振劉瑾馮保之禍深矣然防微杜漸君子慮之豈其以皇后之尊而敢於誣蔑法司之問官敢於阻撓兩京科道之彈章敢於寢閣則以內使楊正朝等之梗也今日毆擊憲臣可謂大而非微著而非漸矣況太廟丹陛門外兩榜南面歡笑至侯伯並位之上內使十餘人羣然僵臥於地大屬不敬全無人臣禮其朘索王府酷害驛逓逼死﹖人明娶妻室臣姑不論奉聖旨門禁宜嚴陪祀官員何淂混加欄擊直日守門內官該監查明奏處太廟嚴肅隨侍內使不淂嬉笑坐臥該監一並申飭

二十日

廣東道禦史晏春鳴疏爲海內民窮已極廟堂徳意宜周內云民之朝夕胼胝不能以充一饑晝夜桑麻不能以備一寒蓋無時而不苦也仰事俯育交營於慮官錢私債融目堪涕蓋無事而不苦也父子兄弟不能相保婦女妻兒流離四方蓋無人而不苦也時和年豊廹而賤出歲荒時黜窘而貴入又無年而不苦也兼之徵調頻仍加派不止災沴疊見無有虛日所以知衷苦情狀者惟有司最親柰何嚴荊重罰有鞭朴夾棍立斃民命者有重贖供析立破民產者刑罰之爲民害不淺也又重徵橫斂有明加暗重每兩耗一二錢者有巧借加派一倍加數倍者稅斂之爲民害者不淺矣臣切計所以禁革之者有法焉宜置循環簿冊用撫按印鈴束其面道府印連封其中每季令州縣赴兵巡官更換凡一應杖贖詞訟令犯人親供冊內其有州縣私置供單與杖贖不入冊記者立法稽查庶刑罰之獘可淸也徵收錢糧宜多頒稱等判撫按額式於面並調鐫字樣於錘每年令各收頭赴分守官制領凡錢糧出納令小民自執等稱其有州縣私置等則與收稱不合額式者則多方稽查庶稅斂之獘可淸也奉聖旨該部知道

湖廣道禦史劉芳疏稱今行取閣臣史継階當二銓之時遺章惇首薦之譏科道交章非已經彈劾而去者哉乃今又將夢繞綸閣從裝舍人楊楊作春明遊矣長安士紳共詫爲怪事有謂其當日垂涎大拜欲乘機而攫相印者有謂其鉆營論扉厚期許以相酬謝者有謂其以郵傳爲壠斷以要津爲墦間者近日科臣阮大鋮以直責其刪夏嘉遇等五人之考選爲占風艸而剪門蘭臺臣馬逄臯亦�其坐望三臺爲頑鈍此等行徑尙可平章軍國代天言工乎苐就去就之間姑一評質之當其悻悻去國無亦彈射交加面目難施不淂不引去以謝人言乎謂宜社結綠埜想斷黃扉不至煩皇華之行李卽聖上優宰相體面不輕賜玦亦宜立申前請無遺後悔不至辱論音之惇趨庶懲艾於末路贖蓋乎前愆而今胡爲乎來哉豈爲金甌覆崔相之名抑綠銀信趨鄴侯之覲恐退不能系桐江之鼎於嚴陵豈進能抒平淮之謀於東山或者謂漸鴻振鷺充席盈階則出而伴食中書正藏拙之藪迹其鼎元樹私入何難造封駁受成之說而攫之位卽有金張之拔必無丙魏之微可知也或者謂虎豹鵉鳳在山遊庭則出而尋盟心腹亦翻局之會就其辣手芟拂士何難張白馬淸流之网而遺之卽有婺杞之憂莫漳江河之瀾可知也天下安危世道否泰人心邪正轉關於宰相者匪細而可容此憸壬之夫典司政本而相天下哉奉聖旨輔臣史継階皇祖皇考簡用朕屢勑惇促方切延竚劉芳如何輒肆橫詆大傷國體姑從輕罰俸三个月該部知道

○十月

十月十一日

江西道禦史王心一疏救科臣倪思輝朱欽相內云臣嘗讀漢史至文帝有所幸愼夫人與皇后同席坐中郎將袁盎引卻愼夫人坐帝怒愼夫人亦怒及盎以尊卑有序對帝悅以語愼夫人爲賞五十金夫妃匹之際宮禁之嚴盎以小臣戇直乃爾文帝不惟容之而且賞之夫亦謂其心至於愛君原非有他不如是則主之過失無繇上聞也況我皇上擅天縱之聖具堯舜之資何有於漢文近者科臣朱欽相倪思輝疏論奉聖夫人客氏其心不過謂聖明之兪旨不可不信祖宗之家法不可不守宮禁之防閒不可不肅蓋望皇上爲堯爲舜以成淸明之朝廷而已尙不如漢臣犯妃匹之嫌目卻坐之戇也昔唐髙宗欲立武氏爲後羣臣苦諫李績獨曰此陛下家事何以更問外人遂至流禍唐室大約佞臣之言往往類此不知王者以天下爲家一家事莫非天下事彼兩科臣者憂深慮遠其言不無過激然正其家事視國忠於皇上之聀分也且人臣事君如子事父豈不知從諛可以取歡矯拂易於獲戾但事有順則相害逆則相成者不淂已而寧逆母順以攖君父之鱗孔子曰忠言能勿誨乎此二臣之謂也奉聖旨屢諭不許瀆擾王心一如何又來激聒且本內引用前代故事悖謬不倫好生狂妄本當重處姑從輕降三級調外任用該部知道

十二日

四川道禦史焦源溥疏稱黃克纘者年來舉動已大不滿於朝紳所以臣一參之後科臣董承業劾其詭詐孫傑紏其行私毛士龍參其骫法臣同官潘云翼彈其護姦楊新期論其誤國王允成計其陰邪今且盡前盡後無端而納之三才之臼窠又如卲輔忠者生平行徑己多見羞於正類𨿽曾參論三才原是巧詞當事意向王允成尊榮之二字亦不甚敲推李希孔誤人謫伏尙堪掩面近日破綻自知露形恐後來之無榜遂巧埋眾戴之根基亦必譸張轉換牽合而援之三才之臼窠是三才者固爲淸流之陷穽復爲姦慝之塘牌凡有觸姦之膽鋤邪之气者盡推而納之陷阱之中凡有難脫之局𨿽掩之醜者盡脫而躲之塘牌之下臣每讀克纘與輔忠疏揭不平者久之見其杜門乞休遂可忘言今晨朝班內復見兩臣臣不覺有感於衷兩臣之宜畱宜去兩臣自知臣亦不必過爲索瘢而惟嘆近日爲言臣者亦難矣上則膺皇上之責罰下則應被言之牽纏被彈者至死不僵彈人者拔惡如山豈節義廉恥之風少遜於先朝抑皇上近日驅逐科臣有厭薄言官之意兩臣先有以窺其微耶奉聖旨近來議論繁多緩急無濟以後論人論事俱要指實陳奏不淂牽引苛求黃克纘等諭畱已有旨了該部知道

巡按直隸禦史王安舜疏爲勛裔恃彊納獻縱盜殃民內云懷遠侯常胤緒者身處堯舜之朝心逐豺梟之行恃權怙惡縱盜飬姦垂涎有主之產甘犯不宥之科竟令紅巾赤眉之徒跳躍靑天白晝之下彊吞橫噬眞有不奪不饜也者𨿽曰違倒投獻出於楊天瑞之作崇然役獻在人納獻在我倘胤緒肯以名節自愛何難危詞拒之卽不然又何難善言逭之計不出此公然認爲已物遣僕忿爭以致羣黨嘯聚倚勢披猖沐侯而冠假虎以翼殲人命以艸菅藐國法若弁髦甚且假稱祖號拒敵官兵海洋幾爲戰場沙民多登鬼錄在天瑞等固罪不容誅率獸食人非胤緒其誰也臣思胤緒必托言不知天瑞之猖獗矣夫畱都護管等沙盈盈一水彼天瑞等紮營樹旗刼財擅殺江之南北有耳有目者莫不門然吒爲異事詎胤緒獨不與聞況揚州兵備道臣及狼山營副總兵官楊應春業已各致書矣有人心者方且媿汗浹背汲汲請罪以謝地方而乃裝聾作啞借口收租談笑自若若優遊作旁觀者態是明明爲綠林之黨樹赤熾矣爭洲爭沙之告相雜並陳殺人刼人之傳交口不置問之彼問之此而以常府應者如出一口豈畱都勛裔僅存胤緒一人故濟惡之名洋洋盈耳耶若而人者以之對朝廷則爲亂臣以之對祖宗則爲逆子以之對世冑則爲敗類俯仰天地何處可以自容赫赫簡書豈容壞法亂紀者幸逃天憲耶奉聖旨該部知道

十六日

文書房傳出聖旨諭紏儀禦史奏事不眞只紏髙可久五府首領官顯是徧庇錦衣衛拿人來見拿出都著回將話來

二十三日

刑部尙書黃堯纘等會勘逆犯佟飬眞罪案先是遼東巡撫王化貞巡按禦史方震孺題參審東事破壞祗以逆賊輩甘心臣虜反戈內向遼瀋継陷逆賊卽受僞聀竊據鎭江自謂三窟乃毛文龍率師兢渡以二百餘孤軍賈勇直入飬眞父子赤身就縳遂殺賊黨七十餘人飬眞又言奴酋無多兵皆我叛人表裏爲姦開門揖盜遂至兵連禍結而遼人被賊屠戮之慘流血成河號泣之聲天地爲之震怒又虜其室家淫其子女睊睊忿忿恨不與賊俱生自鎭江捷後賊疲於奔命東顧西盻左支右吾無論駢首就戮之賊爲已擒之虎而螳臂當車之虜特遊釜之魚耳奉聖旨各犯旣覆審情眞佟飬眞等三名著便會官淩遲處死何國用等四名處斬仍與已故胡可賓梟首傳示遼東余俱依擬

二十五日

南京河南道等禦史陸師贄等疏請破格卹錄原任戶部右侍郎孟飬浩看淂孟飬浩才雄三找﹖之气塞兩間彩筆掞天蚤傳臚於靑瑣宏辭倒海遂專對而皇華晉秩掖垣諫艸幾篇眞動鬼神之泣典試閩省倫理一策默動父子之情義膽忠肝宗杜時廑於慮眞心亮節憂危情見乎詞念靑宮毓徳之時乃宗社靈長之計遲久未立猜疑橫生於是天捐七尺之軀以行四皓之策殆疏成聖怒不測旨下廷杖爲民杖者痛心血作萇弘之碧聞者酸鼻人蹄杜鶻之紅梧垣之籍削矣而東宮之坐稍安飬浩之身去矣而皇祖之心漸轉故𨿽蓄不軌之陰計𨿽搖有主之宸衷卒成大名以安國本居然定策國老偉矣夾日虞淵去國則半榻琴書無復承明之夢居家惟一簾風月不聞長樂之鍾時焚香以告天願民安而國泰杜門謝客恥投剌以干人漱石枕流懶求田而問捨豹隱已深雀羅弗啟邇者先帝登極詔書首頒亟錄社稷之功隨下賜環之詔一晉常少再擢中亟官乍北而乍南心且感而且泣節銊建鐘山之阜吏肅民懷鎖鑰嚴天塹之防波恬浪靜當兵戈久弛之日聞遼陽失守之警手不停批身不貼席問江之要害徧設斥堠察地之險夷愼固封守搜車練卒日無一刻之閒置器築城時廢三飧之節旌旗動色壁壘攺觀勞時不覺過勞病來頓成危病原因被杖血气枯而不榮一直憂勤膏盲伏而不治家徒嘆四壁幾無易簣之資簡點只空囊猶胥麥舟之助憐彼雙寡哭斷峽猿之聲撫玆二孤淚溢湘江之水神魂遊秦淮之渚夜月淒淒誰爲宋玉之賦精忠食太白之昴秋風颯颯空嗟綿上之田蹇蹇孤忠允符勤王事之誼迢迢旅襯洵爲鞠躬盡瘁之臣三品以上例有優卹如飬浩者卽例外加厚可也奉聖旨該部知道

南京河南道禦史何早疏陳目前時政內云欲淸計典當嚴禁私揭非曰銓政可冥冥決也外吏之治行有撫按之奏牘在焉間風聞稍異彼藩臬兩司面在不可面質其詳乎此說堂之例宜遵而守也如謂私揭必不容廢則撫按之或舉或剌豈皆鏡花與水月與是大計之日祗姦人報復之日而撫按僅有此空名也欲愼考選當速收訪單非徒曰盛典可艸艸結也循良之善狀有臺垣之公評在焉間一二相左則捨獨非而就眾是不可立定其案乎此行取之例宜速而斷也如訪單必欲久稽則累朝之隨召隨用豈盡羊質而虎皮與是考選之時祗時論沸騰之時而累朝何無此繁議也且大匠不以寸朽而棄合抱之材故能成其大羙玉不以微瑕而減連城之價故能成其羙如赤子白意可原何妨略其形迹倘人情物望允協不必摘其小疵又云計典與考選分之則兩途合之則一轍而總括之廉靖寡欲之詞組方今儀文日盛禮節太煩銅符墨授之長一當回覲之期賢者疾首攢眉委棄家業以治行裝不肖者刻削掊克嬴積羨余以邀知已惟大冡宰嚴行緝訪痛加裁抑不以紙上之禁网恣暗中之索摸庶幾回狂瀾於萬一爾奉聖旨吏部知道

二十八日

刑部尙書黃克纘等勘定妖人武悟空罪案先是總督漕運右僉都禦史王紀具題奉聖旨刑部知道欽此看淂武悟空駱玄機以市井妖民輒猖白蓮邪術呼朋引類爲善友如鬼似蜮以聚徒設法淫妻豈是牟尼尊佛之教賺財掠物眞成奪攘矯度之姦護法妄標人人共尊唐進忠魁首掘墩謬指三寶一依潘祖雄行甚至僞造讖詞印符誘道徒有如說夢旣而謾說衣甲兵仗假星何異風占此等戎首悟空應依妖言律斬其餘黨與分別律擬奏奉聖旨武悟空著便會審處決余俱依擬

○十一月

十一月二十日

江西道禦史李時榮疏參棄城逃臣遵義通判袁任內云年來事事廢弛人心玩愒甚至大敗極壞無如遼事而首禍罪魁久置不問近始兩朝明旨冒日幹逮矣利瓦伊翰鄭之範又逮矣快舉朝之公憤抒海內之正气向來因循惰窳之習稍見精明振刷之機或者人有創而不至以彊土爲戲也詎意川省告変復有踵之效之者夫袁任起家明經授聀別駕其恩遇已自不薄是時道將遠出寮寀乏員絜郡縣兩卽而授之隱然於城是寄其委﹖至重且巨矣謂力足辧此爲一方保障耳卽藺首發難播孽煽殃亡命姦徒投赴助虐營哨爲之殺散軍民之爲竄亡衙役全逃誰爲居守然人臣業已結綬綰論身非已有城存與存城亡與亡猶不失致身之義何至賊未至而先奔城尙存而遽棄掉臂不顧望望去之若以脫命爲淂計者此以全身遠害則可矣如臣節與國法何此其罪在不原者也奉聖旨袁任棄城先逃著撫按官差人拿觧來京究問該部知道

二十一日

刑部尙書黃克纘等疏爲逆酋惡貫已盈一旦離巢就縳合依律擬罪據雲南撫臣沈儆炌題稱大理府雲龍州王捨叚進忠一麼魔夷裔耳鬼蜮藏姦豺虎肆毒止緣謀奪宗聀之故必欲甘心嘉龍而後已招納亡命謀動干戈初圍雲龍再襲蒲甸嘉龍遂遭毒手割舌剜睛剖腹取膽戮女淫妻斯已罪重必誅然猶樂禍不悔攺土而脇命吏行勘而抗問官甚且殺人焚掠縱賊分贓迆西一帶幾無寧日比聞道院徵兵集餉計無所出猶且擁眾窺關爲先發制人之術自非兩院帷籌素定各道方略萬全將士同心罪人就縳則蒼洱之禍豈在猛虎下哉據此叚進忠等所犯應依謀叛律律斬奉旨是

二十七日

掌河南道禦史劉蘭疏請亟復行取之規內稱舊制之廢閣者多而當以復行取爲首務內而中行評慱外而知縣推官其積俸序以待取莫不欲淂一當以見奇苐行取一節專以備臺省之選臺省重在風力則取士當以淸修介特端方直諒爲主其悃愊之士當另優以淸秩浮薄之輩不應冒預華選進恬抑競寀眾取獨精擇確議勿遺勿濫一切藩籬之見可盡撤也方今綸音渙發旦暮可以淂旨行取旣舉咨訪隨継取到旣齊考選卽定不致如往者日久慮生時易事攺祗增一番葛藤徒爲後來口寔耳其行取各官之期定當以十二月爲斷至於來歲大計旣畢尙有俸序及期者亦難再令赴任計其赴任之期轉耳﹖兮卽是三月回頭是岸徒切望洋則三月之前再一取選以終此局可也行取旣通後期易待余且俟之再舉耳奉聖旨吏部知道

○十二月

十二月二十四日

禦史江秉謙疏稱皇上再起熊廷弼授以經略假以節銊不啻曰彊場之役不從中制乎而數月以內經略苦不淂措其手足展其尺寸呼號日疾辧駁踵至其執爲題目者輒曰經撫不和王化貞欲戰熊廷弼欲守耳夫廷弼非端言守謂守而後可進戰也化貞銳意進戰卽戰勝而可無事守乎萬一不勝而又將何以爲守也此其事勢情形夫人而知之而必欲一升之九天無一言不聽信一抑之於九淵無一策不吐棄豈眞盡無心知不明於戰守之宜彼原不從戰守起議但從化貞與廷弼起議耳夫廷弼者遼東經略節制三方者也則三方之進戰退守皆當聽其指揮聽其部置乃化貞欲進則使廷弼題之而進化貞欲退則使廷弼題之而退化貞倏進倏退則又使廷弼進不知所以戰退不知所以守是以化貞操制節廷弼之權而經略未嘗有節制三方之權也是經略爲具官稟成則無權坐罪則有主國家亦安賴此經略哉故今日之會議非經撫不和乃惡經撫者不�也非戰守之議論不合乃左右戰守者之議論不合也奉聖旨

●大明熹宗達天闡道惇孝篤友章文襄武靖穆莊勤悊皇帝寔錄卷之三天啟二年正月至六月

纂修官浙江道監察禦史李長春

編輯較正廩監生方至

正月

二月

三月

四月

五月

六月

○正月

天啟二年正月初一日

都察院左都禦史鄒元標疏陳愚悃以襄計典事內云有謂陛下初政百官維新之始當嚴使人有所畏而不敢犯有謂陛下初臨萬�觧网之日宜稍寬使人得盡而可自新臣謂皆非其人果可原與當察其故而原其情何忍人以功名博自力風力是刻也刻臣等不敢其人果自取歟當懲其一而警其百何忍以民脂膏長窮奇貪饕是縱也縱臣等不敢褎多益寡稱物平施臣隨銓臣後帷爲天下惜人才爲萬世惜民命而已至於貪可懲也拏問者務嚴爲追賘不然貪吏不羞其名寔飽其腹污濁流風何所底止才可用也攺教者湏退處數年不然旣毒民社又毒靑衿將使芹宮蒙恥嗟其何及卓異中可湏邊才者另旣爲提出旣得良吏以安內又得奇才以攘外此綏民隸固疆圉之要策也奉聖旨覽奏有禆計典邊疆需人著用心咨訪務得眞才該部知道

十七日

吏部尙書張問達題爲考察事計開貪酷提問追賘官五員岢嵐州興縣知縣毛栢吳縣知縣袁熙臣汶上縣知縣辛我徳新寧縣知縣張爾恕河州知州許伯鵬貪勘問追賘官二員四川右參議徐逢聘兩淮塩法道袁世振提問追賘官八員原武縣知縣張廷桂平度州知州於連躍宜川縣知縣李云漢禹城縣知縣王好賢寧羌州知州閻庚徳安縣知縣倪有厚九江府同知王恭己衡州府通判陳允問奉聖旨這貪酷害民官都革了聀爲民見在應朝時著錦衣衛拿送法司問其餘各該巡按禦史嚴行提問追賘助邊不得容縱還立限與他

二十二日

江西道禦史髙推疏陳無逸兩字一曰精講學二曰勤庶政三曰戒佚豫四曰頻召對五曰親圖史六曰看章奏七曰軫怨咨八曰明法度九曰惜人才十曰崇節儉奉聖旨知道了都察院左都禦史鄒元標疏稱綜核吏治內則部院外則藩臬互相表裏衡至重也然部院豈能萬耳萬目以院百官一以藩臬爲定臣近共事諸臣中間鐂銖不爽挺然無回互者固亦有亦有欲言未敢盡竟者在內如此在外可知蓋先是章奏考選動多畱滯天下遂化成一情緣世界情欲相感事事遷就人人躲閃今聖天子首出庶物正新沐彈冠之會矣倘能嶽嶽爲朝廷持三尺者不妨超遷以風有謂此振勵藩臬之要道也世閒倚守令爲命令守亦有苦情難言者邇來催科之苛遼餉之害上與下情不相貫安望家諭戶曉難言者一數年在事如奏續如入覲不通長安書者千百中不得一難言者二今除宜畱者畱四年卽足不必過求未畱者宜早之任戀戀都門無益也歸而謁諸司道當以誠以正俗套塵狀一切洗滌無以此再辱憲司之堂憲司多賢者亦必恥而不受也不然有巡方白簡在臣又思今天下民窮極矣處處蹙眉人人愁苦以一遼事騷動海宇欲罷遼餉一時難必熟思救時之法惟有急挽風俗一著風俗之壞莫甚侈靡語云國奢之以儉都門一日海宇之卒歲也士大夫一席庶民之卒歲也每事節省稱禮而止臣猶有說焉計偕諸士子四千餘人此四千餘人者第與不苐皆百萬生靈所寄命者趨向不正世道何補今於諸士子登苐者入官者先樹之鵠示之以儉而乃以一進士至負債千金而出都門此何以說欲爲淸白吏得乎古人相期相成報恩酬知不在交際情濃而在道義情眞臣敬特表出使計偕諸士子有定志有定力倘腳根不定以千生萬刼祖宗培植父母教育之身得一進士虛負一生又斷送海宇眾生大可哀憐諸臣子必有以臣言爲中流孤航者不作夢語也奉聖旨覽奏深切吏治士風得救時急務都要著寔遵行該部院知道

二十五日

山東道監察禦史王一中疏參萊州府知府林銘鼎內稱鼎治郡二年一無表見其初到地方妄自尊髙淩侮僚屬種種乖戾傳突一時及稍斂聀漸平物論然其本意見地方艱繁一味好逸惡勞咨嗟怨望時當入覲必欲借徑南歸又向人言吾此行必尋隹轉再來不值一文錢乃見臣之議畱不勝憤忿遂生端起釁具詳到臣稱爲監軍招練各道聀在韜鈴其於有司民社刑名錢谷之事原不相干𨿽列銜藩臬而體統隔於親臨分誼當有隆殺未可與守巡二道之例比也況副使劉國縉僉事佟卜年乃爲撫安遼人收拾逃移之計尢與各道不同一切禮節文移之間似當酌議以免謟瀆之失臣隨移文咨吏部云看得登萊逼鄰遼左遼之河東迄已全亡而登萊尙存一塊土全賴上下之間戮力同心以共襄此役今特有萊州知府林銘鼎者倡爲監軍招練不相轄屬之說而以守巡兩道代該府之承行又以監軍招練之相臨爲非禮之屬勢必令分守分巡之各道以代該府之承行而不任受又令監軍之練之二道以無人任受而不能行臣以據此一言爲禍不小參處亦不爲過然不卽參處者謂地方當乏人之秋畱一官恨不得一官之力苟於中止其險謀猶望幹辧公事詎意其詳文未俟飛揭先行遂使守巡監軍招練五道皆因之而坐廢耶夫銘鼎欲爲弛擔之謀遂博一道府相構之名而去竟以一去而盡廢五道之事其如軍務何哉況登固朝不謀朝夕之地今尢分陰可惜之時原爲戎馬事煩守巡兩道幹辧不足故添兩鹽軍道已各有信地分派事務可令四五道之事徑旬不奉行四五道之衙門俱闃然盡閉乎皇上封疆重寄爲一知府而肯任其隳壞否若銘鼎者狂悖放肆直欲抗君父而逆之大不敬也尙可一日逭兩觀之誅乎奉旨吏部知道

二十六日

湖廣道監察禦史林一柱疏稱陛下聰明聖知而達天徳苐恐耳目未周觀不超乎域外擴充未到照亦止於垣中卽以至近之地爲陛下陳之陛下食鼎而列矣而郊關之外流離載道有茹艸刮樹跪乞道旁半粒不能沾其腹者矣陛下重裀而處矣而輦轂之下棲風積雪有赤形祼體僵臥路側達旦而已畢其命者陛下泮奐以遊矣而南畝之間負耒荷鍤道路之推車挽牛有終歲不得一休息者陛下優遊以休矣而囹圄之中呼天不見箠楚之下入地無門有頃刻便鄰鬼魅者矣卽如錦衣打問之旨往者時一間出陛下以爲尋常事耳而不知錦衣之刑先打而後問不論有罪無罪情重情輕一奉嚴旨榜掠備至縱復來申理得直而此日幾無生理故非事情之極眞切極重大者不可輕付詔獄凡此皆陛下之所宜知而或有不知者左右近習之人蔽之也陛下如欲全其生生之機有流通而無間隔也則在乎親賢納諫而已矣又云故謫臣理刑李獻可癸未進士由理官抗疏錚錚有直聲削籍裏居夫以朝陽之鳳迄今忠埋荒艸臣竊悲之蓋覃恩原無異同而存歿便分先後乃知天下事凡隔於耳目之外者沈淪幽抑不得望見天日亦多矣而苟非臣言之陛下何由知之伏祈敕下該部亟議贈卹此亦覆載中所不容獨漏之生成而春光內所不容獨後之恩膏也奉旨朕𨿽居深宮小民難苦時刻在念其有貧窮流離的每加賑濟推舉各官盡皆允用言官條陳皆下部議覆卽有觸忤的亦曲加優容何嘗不親賢納諫錦衣衛打問各系各衙門參處林一柱不諳事體掇拾套辭且李獻可旣以國本被謫應否追卹該部當遵屢旨具覆何得以同鄕瀆陳姑不究

二十九日

江西道禦史髙推疏參撫臣張之厚敍杜文煥軍功一疏可駭焉夫杜文煥懦弁也規避東援故挑西釁妄殺臨邊住牧夷人數名致虜兵連結屢屢不休五尺之童皆欲食其肉而寢其皮撫臣不以爲罪魁而反以爲功首蓋撫臣謂問誰登壇誓殲巨魁者杜文煥也臣則謂問誰起釁誰寔構難者杜文煥也撫臣謂衝鋒截馘者若而人臣則謂聞賊勢披倡如蹈無人之境求一騎一矢以相追擊者無有也撫臣謂問誰分布搴旗者若而人臣則謂聞虜攻城下攻圍五日夜求一建旗設鼓開城對壘者無有也撫臣謂文煥不能披甲跨馬聞警告急輿疾出城矣臣則謂聞兵圍延安止有推官叚飬度衛弁孫弘業蕭偉等扃門受困城上射殺頭目以剉賊鋒不聞文煥如何調度如何指麾且不知其避於何地而撫臣猶昧死以敍功總之利令智昏一爲文煥所餌卽墮又煥套中有謂受文煥金杯玉壺者有謂受文煥金銀盔甲珠貂等賄者以故欲則不剛件件私庇事事遮護乃密傳各道府縣將殺掠人畜酌量開報各官爲名飲恨敢怒而不敢言前日之所報與臣之所聞不過萬分之一耳奉聖旨該鎭虜情叵測張之厚著用心防禦不必過求該部知道

三十日

福建道禦史周宗建疏稱近來臨邊諸地多用乙科間有明經多屬髦年旣衰憊志亦灰短百事支吾盡成廢弛羌幸薄遷視爲常套選曹靑眼不及遐方遂使沿邊一帶竟仝遷謫之鄕間有賢者風霜獨苦得調如常惋嘆知希天髙莫問蓋邊地有司之獘與有司大略相當脫令此輩一遭警急不爲棄城之�客卽爲泉下之死人縱有千羣不當一用見在四川之變逃官種種聯邑成墟求如張振徳之死殉翁登彥之郤敵指不多屈此亦有司庸髦不忠之明效矣臣以爲趁今大計之時各官鱗集賢否星懸合下敕下吏部擇甲科有司年力精彊才气超邁者摘出沿邊各府州縣悉更其人不得混雜調簡之格仍乞端責之以團練鄕兵固結民力繕城整器積艸儲糧令城社寔金湯之固其能稱聀者升轉之期仍比內地半俸超遷其別有捍禦奇勞者復如軍功不次擢用諸有司中豈少殊才異能之人自樂功名之會矧有信賞明罰之人敢懷退避之心但使一城可守足勝幾萬之兵城城如此聯絡無虞旣可使地方安聀羣盜潛消卽令猝遇大警可以徐待策應集眾人忠義之气成內地鞏固之形此寔方今苐一急務奉聖旨邊方令守已有旨了這所奏著該部並行

○二月

二月初三日

都禦史鄒元標請寬宥犯官吳國輔題爲犯罪贓完懇憐援比恩例豁生事看得大同巡撫髙第巡按禦史李九官各所奏要將犯官吳國輔攺擬立功子孫承襲一節爲照吳國輔監收自盜奚辭一斬姑念本犯能完贓於限內宜施法外之仁況累奉恩詔兼沈獄數載姑準立功以鼓之旣經撫按詳確問擬前來相應覆請奉聖旨是

初四日

吏部都察院接出聖諭朕覽科道官屢疏紛囂全無正論遼左旣限皆因經撫不和以致官民塗炭朕深用驚憂昨張寉鳴慷慨自請行邊具見忠義爲國江秉謙妄言亂政已從輕薄罰了今又結黨瀆奏各逞己見不卹國家之急臣誼何在爾部院便傳與大小各官以後務要虛心協心合力共勷宗社大計將當行事務著寔整理毋事空言再有仍前亂言混淆是非的決不姑恕特諭

十五日

浙江道禦史徐景濂參熊廷弼罪擬未當內稱奉旨械系王化貞者罪之正也乃於熊廷弼僅僅削聀聽勘非法之平也蓋護廷弼者每謂主守不主戰似也夫眞言守則必嚴諭西平鎭武二堡堅壁以老其師眞主守則必札定閭陽大淩河二郵固壘以堵其潰卽不然擁左哨五千收殘卒萬騎退守右屯舊駐以觀夷虜情形異日者猶可擒孫黃叛將復廣寧殘城則一場罪愆盡是化貞擔去而夤夜狼奔幾於斬關逼入何爲也臣請問言守者曰守山海乎守三坌河乎夫僅閉關爲守關存似未可爲廷弼罪彼曩之撤河兵發還援兵今之率兵奔急放入潰兵諸狀皆明明有棄河西殺巡撫之心與焚髙邦佐屍灰貞忠之骨也均一慘毒想也則廷弼宜逮若必畫河爲塹只騎不渡而後言守則將道之逋亡兵民軍馬之奔潰徑略得儼然三尺之劍梟之軍中撫臣當先免冠謝罪聽壘囚於轅門柰何以節制調度之權持堅守之議者兩晝夜踉蹌數百里則廷弼宜逮假令羅一貫不死劉徵初秉不戰亡奴竟敗歸廷弼肯自辭首功以與撫否又令孟令勛王朝玉不外勾孫得功黃進不內叛﹖﹖囗﹖﹖虜來援廣寧無恙廷弼肯自居微勞以讓撫否蓋一望關夜遁一棄城西走合之總屬一逃律將何以慰袁應泰張銓於地下並瞑後死髙邦佐之目又何以服楊鎬李如楨於狴下並箝新逮利瓦伊翰之口奉旨該部知道

十七日

廣西道禦史馬逢臯疏稱經略熊廷弼不誅逃臣仍用逃臣原自爲不死地不卹忠臣仍焚忠臣又自爲逃地夫遼瀋之陷經略袁應泰禦史張銓道臣何廷魁俱死獨髙出胡嘉棟等逃廷弼荷皇上異數謂宜首明應泰等死節誅兩人失節乃死節者漫無一語及之而失節者屢疏薦之於是有再逃之監軍因有隨逃之經略爲經略者尙冀如兩人復用而何以死哉臣謂用逃臣原自謂不死地是廷弼寔錄及廣寧潰廷弼檄監軍髙邦佐至松山諭以西走不應縳邦佐跟隨官以脇殺之又不聽此二十四日事至夜邦佐謂其僕髙永髙厚曰我受國恩義不偸生誓以死報之好收我骨歸裏以見吾母卽葬吾父墓側死知有死事兒不絕也髙永等痛哭勸之行亦不聽沐浴衣冠西向拜如禮遂自縊死髙永又謂髙厚曰主人待我等厚我不忍主人獨死無使令於前者汝卽負我莫負主人言畢亦自縊死次日髙厚如其言哭稟廷弼廷弼曰爾主生不欲入關死肯入關耶命軍士以柴千束並公署燒之一晝夜不滅一代忠臣義僕遂成灰燼矣臣謂焚忠臣又自爲逃地亦廷弼寔錄夫廷弼生平無一善狀按遼時曾以參貂故逐一杜松後又逐一李懷信而國之神气傷又逐五諫臣而國之元气傷後又欲逐臣而顯不和至謂君威不能﹖﹖耳而國之法紀蕩然矣上不知有天子下寧知有撫臣豈肯救廣寧哉臣以爲不斬廷弼終誤天下皇上爲天下主何憂此逃經略乃近接邸報見有革聀聽勘之旨何罪重而罰輕乎若撫臣王化貞同逃入關誰能庇之奉旨逮問自其正理惟是逃與經臣同逮亦經臣異亦非法之平也奉聖旨已有旨了該部知道

二十日

湖廣道禦史馬鳴起疏請立逮先逃之罪臣以正刑章亟錄死事之道臣以勸忠義內稱﹖﹖欺弄蠱惑先騎入關者韓初命也關臣莫在聲一揭始知經略未至兵民亦未至韓初命先入豈排山捲土之將士豈迷陵陰故道湏初命作田父指揮乎抑叩關夜渡猶乏雞鳴狗盜之雄湏初命爲之排闥耶又云髙邦佐爲皇上保城池爲自身惜名節乃不得死於廣寧而死松於山的因何故生不從要挾而入關竟難保遺骸於死後確是何因果如義男髙厚之哀訴則天陰積昧之時當有厲兒在旁矣夫死者錄逃者爲功當此憲典昭明之日豈容有此顚倒是非乎乞敕該部將髙邦佐主僕死事情節從公勘明破格贈蔭與罵賊戰死之羅一貴及陣沒諸臣一節卹錄庶人心競勸亦保封疆之一助也奉聖旨韓初命旣系先逃著錦衣衛差的當官旗扭觧來京究問髙邦佐事情該部看了來說

二十一日

巡撫直隸禦史易應昌疏陳責成州縣官撫定安民之說一曰善處置州縣官在地方其民皆父母稱之則民其子也父母於子安有召之不應期之不會者甚至徧保甲而訛亂行團縳而呼噪比錢糧而嘩阻此無他平日處置失宜而恩威不著也苐一徵收錢糧寔減秤頭苐二問理詞訟輕科罰贖苐三革除理長諸人贄賀陋規如此則根源潔淨而恩見矣二曰兼訓練州縣之有民兵屬之有司者也此外卽鄕兵卽其附保甲而徧者也請於州縣原設五事冊內增入訓練民兵鄕兵一事並報考成庶言不落�事堪求寔以垂永久焉二曰存警醒夫備員在今日州縣間而敢曰吾州吾縣決然無事哉若其未也則何恃不恐曰著置宜而恩威著也邑與邑相比以成羣羣與羣相累以成天下金甌無恙之業積此矣此警醒之說也四曰嚴禠奪課其政其錢糧無逋負也其訟牘無含冤飲苦赴愬者也其兵民精警足備一隊也其保甲鄕勇碁布也興大役行大眾庶民子來也口碑載道無間言也則其官守可知也才亦可知也五曰行戒飭夫撫按奉天子命察吏安民而不時舉戒飭於諸司紀綱之謂何故戒飭二字提豎在此可以使未戒之官思今昨是非之間又躍起一叚精神急急補求於後也六曰隆獎率竊觀往牒其郡邑守令賢朝廷有增秩有賜金有璽書嘉勞其鼓舞倍至故其吏蒸蒸稱隆今於州縣官果才守兼全者撫按報命之至不論俸深俸淺大省開報七八人其次三五人以聞上下部議可請得賜敕獎使地方之賢者益奮勉於恩命之殊此其鼓舞之法也七曰破資格天下州縣官十之三四科甲十之六七鄕科及至行取鄕科二十而始得一至其擬官畢竟另一格待之而明經一塗又無論焉皇上造命者也何難寬其途而獎進之謂宜以後少破資格之論八曰勵師儒九曰互責成十曰矢精誠奉聖旨這所奏深切吏治該部卽議覆行

二十三日

浙江道禦史左光斗疏稱東師再潰舉國驚皇皇上慨然允廷臣請用孫承宗入閣矣又用觧經邦經略矣外而封疆收拾有人內而密勿贊相有人一時殊覺可觀而中樞之地尙虛懸無屬在當國者或自有說惟是以至危至急之勢而缺至急至緊之官人心洶洶莫得其寔景泰三年於謙爲本兵兼用儀銘七年謙因病在告又用石璞往時兼用兩人而今不得一偶爾有病且不能待時況並官而無之者乎竊謂朝廷旣得救時之人當竟救時之用而若如祖宗朝閣臣髙拱出掌吏部江淵出掌工部故事時命承宗掌本兵事庶幾授之以事假之以權承宗必有以自效而一日在閣一日在部參贊專決亦各不相妨救嚴關而揚我武莫有急於此者乞敕元輔早斷以定大計毋徒用其名而靳其寔至聀方郎中耿如杞屢被彈章義難就列並乞速賜處分毋誤滋人言而誤國事如杞在戶部時臣曾薦其可用今日罪在封疆寔不能爲之諱奉聖旨兵部著閣臣孫承宗暫掌

二十四日

遼東巡按方震孺疏稱員外徐大化有疏參臣其羅織罵譽無所不至卽下部院誼靜聽可以無言且封疆至此一人之微命輕如鴻毛亦不暇言惟是謂臣先逃以爲民望以故廣寧致陷臣又不敢不言大化殺臣之意𨿽有淵源柰何不一按情節而輕作此言乎他人之疏揭知大化不肯信撫臣王化貞見到都門矣大化何不就撫臣而一問其來歷耶苐一兵敗苐二陷城苐三民逃但有善牽扯者能一字牽扯及臣臣甘受死殊不知變起倉卒令人思索不到十萬兵馬一刻而敗於西平其所以敗之故撫臣自有活口廣寧一座大城一刻而不守之故撫臣亦自有活口也百萬生靈催促西還經臣又自有疏撫臣自有說此間情節明明白白而大化乃謂臣先逃以爲民望耶逃於陣而致陣潰逃於城而致城潰然後謂之逃然後按其前後而誅之乃爲定律臣旣不在鎭武又不在廣寧又未嘗失陷城池又未嘗舛錯情形又未嘗有一兵馬而謂臣罪不在經撫下耶至於撫臣出城後遣官舍至臣勿東撫臣見在都門聞有書發抄大化又可就問也萬人皆西而臣獨東東行者爲逃乎西行者爲逃乎廣寧已爲賊據前去無門經撫護民西還存跕無地二十四日急遣守備周一麟回關招殘兵已喧傳許放入關矣願大化設身處地爲一再思也早知不論根由只許入關爲題目彼峕但駐中前數日卻具一疏曰臣孤身爲殿豈不好聽至謂臣欺君賣友臣自信從前事談遼無一字之欺惟不能逢迎人意從不敢云我兵足恃足制虜命不敢云西虜眞可倚靠不敢云鎭武可以不守從不敢云機會可乘而遂可以浪戰取禍之根寔本於此若謂塘報互異二十三廣寧已潰原無札營之說不得不異原無西虜取兵之說不得不異諸臣所報事體皆眞惟時刻間有差悞臣隨卽具疏題明何謂變幻按臣不取憑於各道將誰憑耶若吳主事責臣以不死其道理甚正但賊兵尙無蹤影前衛至今未陷不識彼時應死賊乎死城守乎死經撫乎亦死百姓乎抑反廣寧而死於孫得功乎此處亦湏商量的當也奉聖旨嘵嘵致辧意欲何爲張銓何如人哉

○三月

三月初三日

山西道禦史江秉謙疏請聀方耿如杞內稱熊廷弼受朝廷經略之寄三方調度之責出關之後王化貞旣堅不用命當堅持前議明告皇上以如此廣寧能守臣得戮力行間不如此則廣寧必不能守臣亟謝事以讓賢路豈不無負任使而徒大聲疾呼因循日月大軍旣潰數千之眾其能支乎今日之事爲法受罪廷弼其何辭焉王化貞空負才名原不知兵時值敵之不來幸邀節鉞遂足髙气揚專恃西虜倒中反間糧米腐爛而不理狼藉甲仗而不知及至俟西虜而西虜不至用間牌而間牌不效恐見其計窮算失乃妝點於河上揚言以欺人試問五進五退是誰沮之不前乎試問虜騎長驅誰寔望陣而逃乎西虜何以橫鎗寧前一帶不爲我用而爲敵用乎賊尙未至棄城而逃禦史方震孺之疏具在化貞𨿽百口恐亦難逃斧鉞矣張寉鳴原以被論黔輔旋因遼變奉詔特起而棲遲數月不前臣已不得其觧及至到任占中樞體面與廷弼相左又被人言點破遂益肆其咆哮恣其剛愎仇視言官力主驟戰無兵無將軟困廷弼於右屯似醉似顚浪聽化貞於三坌凡有覆疏無不橫張陷阱暗伏殺機而猶哆口誓一毫無偏執其誰欺欺天乎中樞經撫其罪一體廣寧失陷中樞謂何豈宣捷則受賞潰師則無罪乎此皆明白易見者也惟是聀方耿如杞者狐媚存心豺狼成性其生平穢狀爲鄕黨素所齒獨與化貞香火情深連環膠固而又伺寉鳴之有隙於廷弼也散布流言巧爲佐鬭今日曰機會可乘明日曰西虜也至護化貞不啻驕子今日曰計奪中樞明日曰希圖卸擔謀廷弼甚於敵人夫化貞卽桀驁使無如杞旁構亦何至必與經忤是化貞之所以敗皆中樞誤之而中樞之所以誖皆如杞弄之也從古指鹿爲馬之姦亦不過此是尙可不亟正典刑而緩天誅者哉奉聖旨張寉鳴新遣行邊出都方兩日江秉謙如何輕肆詆毀好生不諳事體系多事之時姑著罰俸半年東事方急耿如杞著照舊用心供聀該部知道

都察院左都禦史等官鄒元標等爲奉旨參處回話事內稱議得天下有出於至公至虛而不容一毫人力參於其間者朝議是也今欲推經略命下吏部尙書張問達逢人咨詢朝罷六科公議於闕廷十三道集議於朝房僉推觧經邦無異詞人方以經邦聞命促駕不謂其一疏再疏三疏至以言加譴問達則過矣人臣受國厚恩不擇便利死生惟命經邦旣可以持鉞經宣府獨不可經略遼陽昔日之經略在難於有遼陽今日遼陽已無此畿輔一片地耳經略肯豎起精神從此勒銘彛鼎未可量不謂其縮肉畏懦至此幸而宣府無儆萬一有儆經邦將何之乎大負滿朝推轂之雅與國家飬士之恩矣今當以避難論但念人各有能有不能人各有獨知人知經邦之能者或以皮相經邦自托不能者必有獨知寧獨而後任非任而後度經邦之辭疏語不擇晉𨿽非所以教惇然情或可原也或罷或降惟聽皇上上裁奉聖旨會推事情甚明觧經邦已有旨了以後再有規避的重治不饒

初四日

河南道禦史安伸條議邊事內稱一嚴逃陣厲士气人臣急君之難惟力是視乃虜騎長驅前鋒敗北中堅謂何后勁謂何竟不聞一兵策應安所稱建旗鼓以悍牧圉乎則經撫之公案不可不急議也一淸禁地杜隱禍語云先平內寇然後以禦外侮近如科臣所參李選鄒體元魯夢豹等視大內如通衢蔑國法爲兒戲而據道路傳聞又謂南海子一帶潛匿容隱寔煩有徒一旦拚飛噬臍何及則懲前毖後之策不可不急圖也一畱冏卿資保障國家得一賢守令勝得十萬精兵頃天津道劉策搜乘練士壁壘一新至若通州道周啟元長才雄略弘濟時艱合無將啟元以太僕少卿暫理兵備俟新推魏雲中到任始令弛擔庶幾東方猶借其一臂而重地可俟以無恐耳一速邊餉定棼囂師行則糧從足食以足兵從來固然卽令黃羊山喜峯口等處罕不見什差人講賞擁眾跋扈哱彥臺吉日作窺伺虎視耽耽皆探之勝敗以爲動靜又觀我之虛寔以爲出入則邊餉發必以時尢爲今日最急著耳一錄戇臣鼓忠義自古云仗節死義之臣必直諫敢言之士臣作令河間與獻縣劉重慶任丘縣賈継春二令同時見其淸風餐雪勁骨冷霜或擒巨寇於萑苻而千村安堵或捉響馬於當道而百里無塵卽今或以建言削籍或以忤璫罷聀皇上𨿽顯棄其身寔陰用其言如鑑此苦衷孤忠立令起用則感恩圖報必有異於尋嘗萬萬者矣奉聖旨周啟元著料理兵備候代劉重慶等且不必用

初五日

雲南道禦史董羽宸疏稱自遼左報陷諸臣圖上綢繆捍禦之略非一而就中喫緊尢在選任乞敕按關兩道其不中折衝禦侮之料者不妨別用不必彊其所不能以國事徼幸於萬一至於府道尢急通宜一並如議綜核限日奏報下部易置不得顧惜怨勞以貽封疆之憂訪其人如臣所知則有若在籍王應干趙邦淸未任道臣霍維華運判韓萬象順天府判杜應芳見在覲臣蘇萬傑趙廷忠潘曾鋐張福臻及平樂推官袁玉佩南靖知縣楊廷詔俱可聽部推用道臣則有邵可立眞憲時賈之鳳而外臣皆能知其足任惟永平朱本洽是臣鄕人素知其非勘亂定禍之才不如早易之爲得也若夫自山海燕河靑山建昌以至冷口喜峯松棚馬蘭墻子曹家古北石塘諸路內各口子或僻不及防或衝難以禦或臺圯各堙亭障幾空或木市貢道犬羊之所出沒或爲撫弁夜丁貪漁虜物陰縱其入久啟戎心種種破漏孰非奴騎假道闌入之徑廣寧市賞若絕孰非西虜分頭要挾之門議者獨恨不得一丸泥封山海關顧不念見路不走有如此另虜哉者奉聖旨著吏兵二部作速覆行

初八日

兵部都察院接出聖諭東事方急警備宜嚴京城內外倍當安輯其勛臣武聀各官募兵自是急公大義湏寔有才略知兵能禦眾不擾的方行委任仍各分派都城四外離遠處所出招募就彼安插訓練應募新兵核查貫址互相保認潰卒流民中雜姦細眞僞難辧不得混行收用各衙門保守內外若官嚴詰凡軍裝夾帶兵器異色可疑諸人不許放入有指稱各家兵丁三五成羣白晝奪用酒食黑夜竊掠衣物占住民居寺觀槪行禁處其傳布流言匿名粘揭煽惑疑聽俱系姦民擒拏重治奉旨城守門禁保甲諸欵派行旣定該管員役亦不得以查點爲名恣行肆擾一切巡警事宜刊示曉諭務令軍民商賈人等各循生業保身保家安固人心以靖地方該部院便行與巡視各衙門一體遵奉施行

十九日

湖廣道禦史林一柱疏用人惟責其寔內稱天下名寔之不相應者多矣臣始姑以兵事言之名之爲兵則禦寇爲寔今飬兵則按之冊籍用兵則付之召募是千萬儲糈以飽鼠雀耳家國安得鼠雀也而用之名之爲將則殺賊爲寔今飬將則重以端閫用將則起之廢閒是推轂之遣以榮土木耳國家安得土木也而用之名之爲邊撫則攘夷爲寔今無事則揚揚以建牙有事則惴惴於經略是紫朱之榮以被泥塑耳國家安得泥塑也而用之名之爲樞密則帷幄運籌千里決勝爲寔今歷推之尙書前見聞而後獲罪增設之侍郎放不下而用不著榮名之貌充饑於畫餅耳國家安淂畫餅也而用之夫用貴其飬飬貴其用今所飬在此所用在彼詢於朝則久而不任謀於野則暫而不習噫何其舛也又云臣願銓衡衡之以公宰執執之以斷臺諫論之以平用不惟其時惟其勢而惟其賢賢故用之則勿輕議捨捨不惟其時惟其勢惟其不肖不肖故捨之舍則勿輕議用用捨劃而爲二寔配而爲一聖天下臨照於上電目﹖﹖而霆震之俾常公常斷常平無使蔽主者有平日之形圖國者無尊君之寔奉旨時艱急需眞才這奏有禆用人該部知道

二十一日

山西道禦史江秉謙參張寉鳴罪當處分內稱張寉鳴罪在經撫之上法所不貸皇上特以其行邊方新疆爲重薄罰臣以安之未嘗許其無罪也今簡用經略王在晉受事啟行業已有日彼寉鳴者豈身在法外有兩條而可不亟逮下法司乎且寉鳴非獨法無可逃而誤國之情更有可恨方其一坐樞堂卽與王化貞相比與熊廷弼相忤至嫌釁日深殺心頓起明知西虜間諜俱虛而狠於瞞心明知戰守參差難合而硬爲責備一味胡塗一團機械只思殺廷弼便可快心縱陷了化貞亦有不顧是寉鳴故壞封疆之情殆有甚於失誤軍機之罪也爲變局爲巧局是查舊冡宰也是查舊政輔也並皇上當日委任亦查其不當矣寉鳴何不早具奏耶又言廷弼一咆哮言官卽爲佐鬭先伏救逃之機括不思言官之言已驗而憂國之誠反指爲佐鬭聖旨曾命其查言官乎寉鳴猶哆口以定他人罪案乎抑寉鳴罪矣聀方耿如杞罪又可逃耶蓋中樞與邊臣同條聀方與樞堂共貫寉鳴之失著敗局盡是如杞之詭計陰謀若使目前之罪案不定聽其抽身而去異日之是非漸冷又將蒙面而來是罰無損其毫毛而且爲披卸擔自在地也世寧有此國法哉奉聖旨樞臣奉旨視師尙未報命且會查功罪獨力擔承不避嫌怨何得遽爾苛求以阻任用江秉謙欲申前情愴惶瀆陳好生不諳事體本當重處姑調外任該部知道

二十二日

廣西道禦史馬逢臯謹據代題內稱臣不自揣進一才士許顯純欲專任察姦皇上業用其言部覆顯純雅負肝膽力能辧此可不謂知顯純乎惟是顯純信才士能徒步徧�五乎卽有數十名弓番月止得糧一石不加犒賞能使用命乎搶攘之際與各衙門文移往來最密不給官防以示信乎如是而責以挐獲眞正姦細何異操蹄望歲者與臣又博訪如邵可立淸約自甘而能開水田卹驛逓地得百姓之心如傳梅才思雙羙而定國本犯凶鋒遂羅非禍如張舜典文武兼優而屐市井不求聞達早作三徑值此物覩之時誰無彈冠之想而欲收汗血之用尙卹買駿之金則臣之所大不觧也奉聖旨部院泛長酌議具覆

二十三日

河南道禦史楊新期疏稱撫臣徐紹言撫臣鄕將近三年眞心幹濟政簡刑淸調度兵餉備極苦心防秋傲寒直至歲抄臣進也晚不悉張差始末然有撫臣如此臣鄕方戴寧宇而猥以舊事牽纏不安其位然張差一案原有不可觧者聞當日原任刑部郎中義激建言旋稱病引退不能與王之寀骯髒任性逍遙延年也吁可悲已今王之寀因人之昭雪而復其舊物不平自鳴而進以京秩李奉張廷無人齒及竟汶汶沒沒也忍心遂志者身存而名顯愚以死事者身滅而事湮亦世界一缺陷也奉旨巡撫官湏人地相宜徐紹吉晉撫著勞安心任事張庭前已有旨並李俸卽與議卹該部知道

提督雁門都察院右僉都禦史徐紹吉奏爲部臣追論察典意在報復謹備陳當日始末內稱王之宷疏內指臣爲吏科時管理京察曾紏拾之寀就中所列三人而臣其一也萬於歷四十三年有張差之釁惟時臣以冊封晉府回朝見朝中議論尙持兩端之寀亦曾面臣語剌剌談前事不休臣慰止之曰張差伏誅劉成寵杖斃今宮闈已肅淸爲臣子者何用長言乎之宷亦觧頤謝教而去乃次年丙辰適當料理京察之期臣以科資宜與其事吏科之命十一月甫下發單諮訪及收單則單內見之寀事迹累累贓私狼藉臣因往問刑尙李志答云此人極是貪橫又往問吏尙鄭継之則云此人官本不職當處但邇來挾持題目甚大臣甚服其老成之見不意臺臣韓浚條陳疏出而之寀遂欲具疏參浚一時臺省公論沸騰人人切齒竟各會疏拾之矣此當日之寀察處情形一字無文餙也而皇祖震怒削籍爲民追奪敕命此中機括豈臣意想之所及乎亦豈言官所能迎合耶總之從來京察無五年不翻之案蓋浮沈世界翻雲覆雨自古嘆之矣奚怪乎之寀之有此報復也且臣子立孤蹤自本有色之寀謂臣擁旄三晉圖轉司刑猶欲顚翻鐵案抹殺先帝寔錄一大此語如醉如囈臣所未觧卽韓浚趙士諤被論似亦別有故未必盡因之寀而去今借以逐臣不知臣鴻飛冥冥寧俟弋者而後舉哉奉旨據奏自明不必置辧巡撫重任徐紹吉著遵旨安心供聀該部知道

○四月

四月初一日

刑部尙書等官王紀等勘定熊廷弼王化貞罪案內稱王化貞受任於敗軍之際廣寧危若累卵只手持撐入閱月嘔盡心血費盡气力又誰不憐之但生來是一朴寔頭又全不知兵用虜而反爲虜用間而反爲間用甚至叛逆如孫得功輩日侍左右而不悟認賊作子伎倆可知乃敢口口聲聲要戰要渡河及至胡笳一鳴風雀皆兵鐵騎鼙鼓尙隔在百里之外而棄廣寧如敝屣匹馬宵遁若追逃者之躡其後而驚魂迄今未定也哀哉化貞有憂國之心而無謀國之智有吞胡之气而無滅胡之才是天下熱心人也亦天下癡心人也事已至此安所逃罪宜服上刑以正厥辜若熊廷弼才識气魄睥睨一世往年鎭遼而遼存去遼而遼亡關系似非小可再起經略廷弼以衛霍自許而人亦莫不衛霍廷弼也入都之日兒童走卒亦相率焚香羅拜喜其來而悲其晚卽我皇上賜劍賜蟒玉侑以金帛餞以凡卿殊寵異數近世未有廷弼何以仰答聖眷副此千載一時之盛際哉追惟初出春明門卽徼有控扼山海之旨識者已知其無意於廣寧侯抵關以後卻微有可觀如言我兵不宜浪戰西虜不足盡信永芳降情之叵測廣寧人心之不固語語若持左券其料事之智豈不遠過化貞哉獨其剛愎之性虛憍之气牢不可破以爭毛文龍功罪一事開釁化貞水火之形旣分玄黃之戰遂力今日一疏明日一揭筆鋒舌陣相尋不已而搜乘訓士厲兵抹馬凡可以爲守備計者悉等間置之迨虜騎動地而來錯鍔不知所出急急飛檄催戰若將曰勝可以成吾名也敗亦可以驗吾言也向使虜警告急之日廷弼仗義誓師捲甲疾赴廣寧提一劍以勘禍亂計不出此一聞大兵潰敗疾呼不救先奔楡關尙書平日何等威風一旦作此舉動豈不負國恩而遺笑於天下乎卽有蓋世之气料事之明亦不足以贖喪師失地之罪矣嗟嗟封疆大臣破壞封疆國有定律百口何辭乃會鞠之日剌剌不休若謂不宜與化貞同科詎知功罪一體明旨昭然同而異罰非刑也俱坐斬奉聖旨依議浙江道禦史陳保泰貪穢贊畫遁詞借題內稱何棟如在浙中募兵日夕登山遊湖酣歌嫖賭更以富﹖爲兵攺﹖舡爲戰舡夫棟如亦知水戰必用水兵必用戰舡矣海舡載重而大行穩而遲安可攺爲戰﹖人張棟洪喬宇等三十餘舡每舡千金送入潛放一一可提對盾方今帑藏如掃請盡數追出以濟遼餉寔人心共快也至募兵糧銀自收自放數難稽查有謂兵銀一兩扣一錢者有謂將餉銀傾至九成分給者有謂把總千總用銀百兩或四五十兩攢充名色者有謂安家行糧虛坐名冊開銷者有謂兵僅一千餘至河間新城通州沿途買化子頂補者種種煩言不堪聽聞臣所參棟如者只爲侵克貪婪兵無著寔皇上專意東徵欲用王在晉經略必不可用棟如贊畫若同處關上則其闇塞異常咆哮更甚必至敗壞乃事爲疆場憂前轍可鑑也奉旨該部院知道

初二日

南京湖廣道禦史遊鳳翔條陳恩蔭起廢兩事內稱宋仁宗末年任子之法自宰相以下無不減損神宗之始宗室袒免之外不復推恩蓋時勢已極不變則敗此蘇轍之言正今時救病之對藥也我皇上試稽二祖十宗以來其恩蔭之典有如近時之冒濫者乎今日曰蔭一子與他做中書舍人明日曰蔭一子與他做上寶司丞大婚有蔭襄附有蔭皇祖考妣陵工有蔭延鎭之捷有蔭黔省未收功亦有蔭甚至秩不三品俸不奏績經劾而落聀者亦有蔭彼非批鱗抗疏保護國本如孟飬浩何因破楉卹錄豈國家名器不敵韓昭侯敝袴耶此恩蔭之濫今日最宜裁革者也而至於起廢一節其濫觴又不可勝言武則天時補闕連車載拾遺平斗量今日之起廢淂無數是乎無問賢者不肖者壯者老耄者抗疏而削籍者被察而禠聀者何人不入薦剡何官不至卿寺太常太僕光祿幾無住足之所此亦連車載平斗量時也夫省財不如省事省事不如省官豊財之道去其害財者而已今玆累累若若皆坐耗國儲虛縻廩餼宜急敕吏部停止或嚴加淘汰起廢之典不至與恩蔭並濫以奪軍需亦救時之急著也奉旨閣臣恩蔭近多辭免其餘冒濫屢旨嚴禁著該衙門遵行起廢各官多多系深欝年久量才酌用豈得以冒濫槪論該部知道

初三日

廣西道禦史馬逄臯參何薦可撓法欺公奉聖旨何薦可輕率妄言姑降三級調外任該部知道

初六日

南道禦史何薦可疏稱國家以兵事責成兵部兵部聀掌在輯和軍士使其戮力疆場調度兵馬獲應手之用至閫外機宜一聽閫外自爲主張俾無掣肘而已惟其然是以徵討有功則閫外之賞未頒而本兵先受上賞若封疆一有差失則罪不徒閫外而先問本兵此祖宗設兵部本意也今本兵張寉鳴何如者自爲大臣全不以君父爲重不以疆場爲事卽與經臣熊廷弼夙仇爲怨亦非爲不可觧之忿何故而爲欲死之黨興師屢敗之後𨿽童子婦女皆知其不可戰臣前有邊疆危如累卵之疏又有戰守俱無長策之疏化貞欲戰廷弼欲守兩情互異而寉鳴竟力至戰今日奴傾巢入寇非前日鎭江之勝挑動乎鎭江之勝如小兒做戲全不安排將疆場輕於一擲不知化貞何遂以捷報而寉鳴亦誇爲奇捷也化貞曰過河鶴鳴亦曰過河化貞曰用兵六萬可以掃平寉鳴亦曰用兵六萬可以掃平化貞曰藉力於西虜因糧於海蓋寉鳴亦曰藉力於西虜因糧於海蓋一鳴一和應若打鼓而廷弼之言如水沃石今廷弼與臣之疏俱在禦前可檢也今日水落石出始知化貞欲戰者已入叛將孫淂功謀猷奴賊之計廷弼是非昭然聖心已自洞曉臣謂同謀之律造意爲先下手爲後今日斷送我祖宗相傳之疆土委棄百萬之生靈震驚我皇上陵寢宮闈誰寔爲之王化貞執迷不悟爲下手人寉鳴發縱指示爲主謀人寉鳴視師而歸不知何面見復命乞我皇上赫然震怒大奮雷霆爲宗社計執寉鳴而問之曰國家起復廷弼爾在中樞爲何使廷弼有經略之名無經略之寔又問之曰敕書原許節制三方爾何議奪節制王化貞之權至於喪師失地立斬寉鳴於市朝庶泄天下之公憤而人皆知欺君誤國者決不待時如是而朝端悚惕國威大振矣臣憶嘉靖庚戌時北虜內犯肅皇帝以軍容不振立斬本兵丁汝夔一時人情股栗威福大振虜實時引去祖宗處本兵之法如此其嚴今使國家喪師失地寉鳴之罪加於汝夔數等矣一斬有餘辜也臣又見從來諸臣不肯開口方是朋黨太盛各有門戶各有衣缽相傳言路中明目張膽主持公道實心爲國者固有而庇護相厚者不少淸明世界攪成胡塗皇上明不能萬里公賞公罰不淂行皆由於此如臣業捨性命棄官爵故敢披心瀝膽爲皇上說破如撫臣王化貞臺臣徐景濂馬逄臯及臣皆元輔癸丑科所舉行也臣於元輔爲師生於諸臣稱同年同門兄弟也元輔忠憤急烈欲平東寇報我皇上報三朝知遇以遂出山之志聞王化貞言虜可止用兵六萬卽日過河又聞鎭江之捷而門生徐景濂等乃其同鄕是必力贊夫以憂國心忙者一旦聞六萬兵可平宿寇奉聖主以晏樂蘇海內之徵輸如是不喜而信之總是門生誤老師以輕信也臣又有說焉均爲朝廷臣子同是章句書生何一在邊疆拚死命淂生還而已幸一在朝廷論短長任推求而不已公道何在良心何安臣拜疏後卽望闕叩頭謝皇上豢飬拔置言路鴻恩從此掛冠入山矣奉旨

初七日

吏部都察院接出聖諭朕自禦極以來日夕冰守我祖宗之法惟恐失墜每見科道各官屢次紛囂前有旨不許擅出私揭昨覽報又見揭拈顯是不遵全無爲國爲民肆行狂躁囂爭弗已是何象景自酋發難以來徵兵轉餉軍民塗炭已極皆因偏見黨論致使經撫不和將遼陽一塊土盡行失陷未見恢復奇謀朕心痛恨新進後輩遽司耳目全無秉公專行報復逞意妄言淆亂國政本當杖禠姑從輕薄懲了以後科道各官俱要虛心盡聀共襄國事再有結黨排誣的朕遵祖宗憲章決不姑息爾各部大臣勿畏鑠金之口勿狥面孔之私從公劾奏定行重處不貸

初八日

左都禦史鄒元標疏請速行闡幽之典弘開拔茅之路大觧黨錮之网恭惟皇上麗日當天奉皇祖遺詔薄海遐陬悉耀灮明可謂二百餘年盛際矣顧沒者錄用卹矣然而大半未卹者臣惓惓言之以各省查核未到乃今各省文書到矣每覩其子孫重繭而來空囊而歸心竊悲之諸臣大者身膏泉石小者名隱塵埃幽魂貞魄猶肅風霜之气倘在今日卓犖之用亦自瑚璉一往不返國家不淂收其半臂之用可痛也諸臣之痛豈後臣哉卽贈已爲後時矣與臣同起家者幾百人而有謝世者臣每在班行中覩諸臣寉發蕭蕭南北三十餘人以資以年猶是三十年前應淂之官臣靦顏踞其上眞堪愧死愛才憐才如輔臣如家臣若何爲起廢諸老臣計也開府之缺有限南北三品或可添注亦體遺佚之一道也今或以其老與衰忽之不知今人張宴置一古器坐客攺容何獨用人不然且諸人眼看榮枯坐守歲寒者不知幾春秋矣願當事深維之也又邇年京察滿朝不平察其故以門戶受錮夫門戶者朋黨之別名漢唐季世所以空人國者多坐此經臣所聞如胡桂芳金士衡章如楨葛寅亮楊廷筠沈應奎吳亮吳良輔吳爾成賀烺丁元薦李炳恭史記事劉定國沈正宗韓萬象塗一榛麻熺王時熙陳一元荊飬喬張敬篤皆門戶中人也諸臣各任其气之所至相激而成皆其自取然人有淂過君父者尙曲而容之一觸世网便爾沈綸則諸臣不恕之過也或者搜諸臣之隱以明已之是不知人品瑜瑕原不相掩取其瑜略其瑕可終令之老死牖下乎嗟嗟千金買駿死馬且然況其生乎卹錄死者所以勵生者於今日重用生者所以償死者於前日總繹皇上沒者卹錄存者召用之旨臣不過推而引之耳奉聖旨各官卹錄已有屢旨南北三品京堂準添注以疏淹滯余著該部酌量敍用

十五日

浙江道禦史陸獻明疏爲朝廷之虛懷宜擴言官之論事宜平內稱利害是非之關全在爭執淂定若就事而論事皇上宜虛懷而用言彼言者豈皆以顚倒是非而逞口舌者乎其殫心於防微杜漸而可杖馬斥乎豈皆以爭競爭求勝者乎其畢慮於摘伏發姦而槪以批鱗譴乎藏疾納污病於優容毋務護人之所短而掩言者之所長可乎洗垢吹毛妨於集思毋務蓄怒於無名而借題而行意可乎總之以成心之忘飬直臣之气語曰鳥鳶之卵不毀而後鳳凰集誹謗之罪不誅而後良言進鎔沙成金聚腋成裘旨趣可繹而思也然則言之所系重矣有言責者豈可漫無擇音必關君徳之善政則言必系軍國之利獘則言必用捨倒行而賢姦消長則不淂不言乃若一事應爲建白也筆端飛舞每至說可否而流於說愛憎一人應爲舛彈也口角鋒鋩不難寸瑜爲孔顏而微眚卽盜跖以故本意原主觸邪而主上曰扳檻碎衣無此事情也一時或出風聞而主上曰太息流涕無此掇扲也於是廟堂不蒙昌言之益正人不諳用世之故縱言不因是而沮言者不因是而輕乎該部知道

十七日

遼東巡按方震孺疏稱經臣原不主戰戰原不主河上駐兵原言遼將不足信今其言一一皆驗聀亦不敢深求然經略一軍之主也說不淂苦說不淂難可以主張者固宜盡力擔當卽有掣肘者不妨委曲相濟期於禆益封疆而後其聀始稱而今日上疏明日出揭成何用耶因遼東而起經略頃且並河西而失之非常寵眷位極人臣不識何以酬此隆典臣不敢爲弼寬也撫臣吞賊之意眞可以對天地質鬼神而未免信回鄕之言易視虜而以爲畏我也過信我兵我將眞足以制其死命也如臣前日直述情形之疏諮訪先道破矣撫之失著在盡撤鎭武廣寧守兵僥幸一戰蓋鎭武兵撤則藩籬空廣寧兵撤則軍威敗憶臣離廣寧撫臣觴而言曰今年三月大利待子來進兵臣卽叮嚀撫臣曰賊未必來卽來當疾趣廣寧幸畱兵固根本才十日豈遂忘之耶人心一変賊未來而廣寧先潰前屯瓦觧矣至於出城之日寔因遼將孫淂功黃進封火藥兵器軍餉等庫迎接賊酋若非江朝棟先知其謀而撫臣不免矣民不與守卽撫臣柰之何撫臣常言賊一過河則斷斷不能守是以有坐而待亡之疏誠欲先置之死地而後生也然過河而孫淂功金礪等當亦無幸臣不敢爲貞寬也若督臣王象幹鞭長不及馬腹自應免議至於諸道臣有戴罪受苦而無功者髙出胡來棟也有聞廣寧不守隨經略而西者韓初命也有廣寧人心旣変城內相殺府道幾不免隨撫臣出城者牛象坤也有策捄廣寧而廣寧已陷者邢愼言也有因西虜縱橫人民盡逃而城郭無恙者張應吾也封疆旣去照律分別治罪寧嚴毋寬一按世宗之法亦復何辭當此呼吸存亡之際一面請死守山海不淂以待罪卸擔俟各有代者至從容議罪或量撥一二人而用之然非臣之所敢寬也惟�道髙邦佐慷慨自縊於松山可謂一時之烈卹典宜從厚自不待言若諸將祁秉忠扶病力戰中箭而死此爲苐一劉渠傳聞落馬不知下落頃徵之家屬且伶仃南還則徵固死矣又賊攻西平一日夜不下炮打傷賊兵六七千人屍與城平賊半夜布十面云梯覺不能下賊臣李永芳知守者爲羅一貴欲招降聞一貴在城大罵曰豈不知羅一貴是好漢肯降賊乎亦豎招降旗永芳四面環攻三進三卻城中火藥盡一貴遂自刎死兵盡爲賊所屠昨楊應顯走出始淂其詳鳴呼烈矣奉聖旨

十八日

湖廣道禦史劉芳疏爲司空點用陪推當之者不淂傳之者妄倩內稱我祖宗朝凡簡用大臣付之會推在廷諸臣慮無不矢公矢愼故皆欽點首推頃工部缺尙書九卿科道不知經幾推敲始舉忠貞素著羣情胥服之孫瑋以上滿朝咸慶淂人俄奉旨點用陪推姚思仁聖明良有深意然而非所以待瑋尢非所以安思仁也臣卽欲其疏以效繩紏見思仁辭疏懇至意皇上必且收回成命靜聽數日伏覩明旨謂朕知孫瑋資深望隆推舉良當夫旣荷睈明特達之知姚思仁見署部篆就近點用又仰見宸衷之畱意部務臣何敢復瀆惟是瑋三朝重望樞憲名臣卽司空亦何優於初服而故靳之夫皇上不知而不用可也乃旣知其賢矣顧使之優遊畱銓不令效拮據於率作𨿽人臣東西南北惟其所使而吾鼎可愛道難輕�則非所以安瑋也卽念陵寢軍務目前緊急不妨暫令思仁署篆況思仁又自舉工部非瑋不可且謙讓謂才望資年俱不如瑋乃聖上點用陪推復自思仁始夫正卿亦思仁應淂之秩苐不由首推人心不無過疑以自好之臣蒙旁竇之引豈所以安思仁乎奉聖旨就近用人原以濟急有何猜嫌若照這等說以後吏部推升不用陪推了著遵前旨行

十九日

巡按直隸禦史李時榮疏參內監任兆元橫黨假借名色聚眾公行興販捉獲情眞法難輕貸內稱任兆元倚藉牧飬爲名紏同姦民彭澤等聚眾私販塩斤萬餘公然無忌其與啖馬毫不相涉及至捉獲妄行借口夫使啖馬而果眞也必有部文必有數目赴司交易聽道查驗亦必由臣衙門稽察並無私自下場收買者其爲誣妄不辧自明若不紏參正法寧聽弁髦憲典奉聖旨已有旨了該部知道

二十六日

三法司接出聖旨如今天气暄熱兩法司並錦衣衛見監罪囚笞罪無干證的放了流徒以下便減等擬審發落重囚情可矜疑並枷號的都寫來看

二十七日

浙江道禦史陸獻明謹題爲聯屬民心全在責成守令懇乞聖明敕行撫按督同監司勉勵郡邑實意卹民以飭新政以杜亂萌一曰詔書之宜遵也一曰苛罰之宜禁也一曰火耗之宜革也一曰衙官之宜戢也一曰驛逓之宜稽也至於漢嚴剌史之紏舉唐重都督之彈壓權寄上官豈無深意今監司宜著寔調劑於上下之間撫按宜倍加稽核於廉貪之迹酌淸泉者薦剡何妨溢格歌碩鼠者吏議不可過疏於以收拾換散銷杜姦萌庶其有濟乎奉旨軍興繹騷閭閻交困這所奏寬卹諸欵便移文撫按著寔舉行該部院知道

二十九日

左都禦史鄒元標疏稱臣一入都門向人問光宗皇帝一月仁政媲羙堯舜漢文宋仁遠出其下宜速登信史諸臣曰說到光宗皇帝大事令人閣筆說到壬辰以後諸相事令人閣筆誰敢領此此書之成知何年月臣於是始不能無疑於南中之人言矣近讀禮部尙書孫愼行一疏令人神骨爲悚卽未必有是心當時依違其間旣不申討賊之義反行賞姦之典卽謂無其心無以觧人之惑也臣謂此等大事姑待千秋方從哲秉政七年未聞其輔相何道但聞其一日馬上三書催戰斷送百萬將帥士卒血染黃沙將祖宗櫛風沐雨一片東土盡屬夷人試問誰秉國成而使先帝震驚誰秉國成而使張差闖宮誰秉國成而使豺狼當路誰秉國成而使宵人亂政誰秉國成而使潛鱗駭浪從哲何辭以對臣思先皇帝叨先帝之靈陰爲庇護祖宗法度從來森嚴新輔大臣力爲撐柱不然國家大事危安在湏曳間矣有一於此此心無以白天下萬世陛下陽明剛健何幽不照但從哲近在肘腋羣陰密布臣投林一世恥言人過默自檢飭以鞭頹景豈敢過求從哲惟是臣身爲九憲之官名在會議之列畏禍緘口勢所不能君臣大事今日不明再無有明之日臣官不言再無有言之人臣讀學士公鼐疏曰六七年間以言及東宮者爲小人不言東宮者爲君子此何等景象誰寔使之又云盡除天下之淸流陰剪元良之羽翼此眞寔錄眞史筆也僉議惜其歸矣夫有一官便有一官之聀如六曹之屬誰不修明其聀業惟國家設立史官非特崇重其體貌欲其挕筆以彰往戒來爲天下後世觀也碩學名儒玉堂濟濟光宗寔錄閣臣提衡於上詞臣分理於下一月有餘豈異人任不然國史不書野史必載皇上所以備尙方筆札大庖供飬者何事諸詞臣互相推諉臺臣疏章盡成故紙臣謂此閣臣之責也從來亂臣賊子有所懲戒者全在靑史一脈失今不成悠悠歲月尺手障天臣不知世道何所底止臣不知忌諱非爲先帝一人計爲陛下萬壽無疆計爲天下萬世君臣計也爲寒將來姦臣賊子之膽殺將來姦臣賊子之謀計也奉聖旨

○五月

五月初三日

原任陜西道禦史劉廷元奏爲憸臣轉換欺君誣傾善類內稱臣於萬曆四十三年伍月內巡視皇城初五日忽張差闖入宮禁次日內巡把總趙國忠申文有語言顚倒以值風狂等語臣刑審再三在差彌見其糊譚在臣愈疑其凶狡且震驚宮寢無問風顚不風顚法所不赦殺之何辭立時具槁一面控題聖祖一面參送法司渝日疏未奉旨臣復催請臣蓋以姦徒請殛未嘗以風顚從寬卽司寇以姦徒正法未嘗以風顚逸网乃拈出風顚二字則神廟光廟聖諭固然當時章滿公交車每日稱述臣疏何嘗以二字疑臣之寀提牢出疏亦稱臣疏深憂遠慮爲國家根本計何嘗以二字加臣且之寀與微臣封事並在禦前抄傳並在海內縱甚愛者甚憎者誰淂竄易之至臣於戚臣鄭國泰但有半面便當寸斬臣於承行問官胡士相勞永嘉等但有攢謀便當顯戮卽以當日疏詞相提而論臣疏憤憤於鼠器路馬發指眥裂滅此而朝食東朝安則六宮安蓋爲鄭國泰發也之宷疏中祗歸過於老公分獄於三十六頭若謂鄭國泰也觧則金帛珠寶應飽誰氏之欲耶總之張差一案議肆赦則爲亂臣賊子請誅殛則爲忠臣義士是亂賊縱百口兩舌妝不做忠義是忠義縱千鋒萬鏑貶不做亂賊試觀從來大姦雄施翻飛覆雨手叚運彌天滿地機權目前非不変亂黑白而一世月旦千秋衮銊孰功孰罪孰賢孰佞到底一一不爽則心勞日拙何益之與有之寀以一夫躑躅旣爲護身符又爲推轂券好官自我爲之於謀不啻遂矣第試問當日張差端委果確自信淂過否昔之嘵嘵果從宸宮起見否今之呶呶果從國仇著意否其牽合諸臣果無膝分念否其娓娓數百言果皆據事據理無違心嫁禍惡套否淸夜捫心必未帖然竊謂年來以保護靑宮持議者戇諫諷諫不知凡幾大都心在儲貳義在羽翼之寀一腔心事路人所知必難自附賢豪間也恐二祖烈宗冥冥鑑殛只在久近問耳臣艸疏已畢忽傳之寀爲請復誥命飲恨察典波及於臣夫之宷前疏稱臣爲重宮禁今詆臣爲蓋姦謀因何異同前疏歸罪內官今始指名國泰因何異同著從寔回話庶浮言可息黨禍潛消於國家安危邪正之關大有禆益奉聖旨該部院知道

初七日

雲南道禦史楊維垣疏爲姦邪古今同憤去畱治亂�關懇乞敕令指名以淸君側臣竊見刑部尙書王紀有司官日事旁囂一疏爲紏其屬徐大化而發也其所以紏大化者爲化參論熊廷弼因波及諸臣而發也獨其疏中一叚有曰今之蔡京大化何不彈擊等語夫京寔宋臣巨蠹秦檜而外首當屈指韓佗冑賈似道輩猶不足窺其藩籬今果有若人是元佑之黨再錮於朝端靖康之禍重伏於今日紀有所見何不侃侃直陳而半吞半吐若此豈快心於諸臣所已言而從旁以定其評乎將開端於未言之諸臣而令�以暢其說乎抑姑引而不發聽爲京者之自悟自�旋自引退乎夫非京者旣不自知似京者誰肯自認使其果京又將要君怙寵黨同伐異𨿽復百計抨彈亦不願去而欲其見幾而作聞風而逃是何望京之深而量京之淺也皇上何不召紀而問曰爾所言今之蔡京的是何人其肖似蔡京的系何事爾紀一一言之柰何以窮凶極惡之人久混朝寧以憂危慮遠之誠約結胸中且以明目張膽之事下屬司屬哉不知姦如蔡京非國所宜有虛形之議論何如明列之章奏私﹖之友朋何如直告之君父紀卽行言官之事愈以見大臣之風臣願其盡言而無諱也奉聖旨章疏各抒所見不必牽纏多事該部知道

初十日

三法司王紀等官會勘巡撫利瓦伊翰等罪名內稱利瓦伊翰者非秉國成而畀以軍旅之重寄乎虜以李永芳爲心腹我付之兵權而不問虜以互市爲機阱我聽其欵關而不疑使維翰知已知彼堅壁固圉猶不失爲中策乃紅旗一催而二三萬無辜赤子利鏃穿鼻白忍剚胸傷心慘目所不忍言大勢一潰克城克堡勢若破竹屈指二百里山河拱手送賊縱借口鈴閣遙制鞭長不及馬腹古所謂運籌帷幄決勝千里者彼何人哉墮軍實而喪名城誰寔貽之維翰喪師失地之罪𨿽百口無以自觧矣坐之重辟庶懲首禍若鄭之範尢可異矣視危遼爲金穴倚署道爲壠斷且無論剝民剝軍利令智昏𨿽彊胡壓境而一切防守備豫之策悉置而不講豈非天奪其鑑而速之戾耶最可恨者聽周永春一帋手書盡放兵馬於村屯胡騎驟至縱欲背城借一能乎犬彘不食其餘矣肆之市朝以快眾憤奉聖旨利瓦伊翰鄭之範俱依擬監候處決鄭之範贓私數多還著嚴追変產充餉勒限具奏

十一日

三法司王紀等會勘髙出胡加棟等罪案內稱遼陽失陷以身殉國若張銓何廷魁崔儒秀諸人項背相望髙出胡加棟亦旣聞且見之矣怯夫慕義何處不勉況兩人素以才名自負者哉何以鼠竄揚帆航海偸息於人間也髙出乃敢倡爲捐棄廣寧之說搖惑人心蔑視國法罪更浮於加棟一則赦而不逮一則逮而不誅識者已知國無法度矣未幾以廷弼之推轂兩人復靦顏任遼白骨再肉報恩必深宜少立微功以蓋前羞孰意其有大謬不然者嗟嗟遼之陷死難者累累河西之陷死難惟有髙邦佐一人髙出胡加棟熊廷弼王化貞韓初命攜手同逃不知他年何面目見邦佐於地下乃暱友何薦可反稱之爲忠義是世間另有一種逃忠臣義士也今旣開局修史當爲五人仝立一傳直書曰是役也虜騎尙在沙領五人聞風先逃喪地七百里此古今之大恥也必如是方成信史方可爲人臣誤國失節者戒不然逃臣弗加重討恐人人效尢矣奉旨依議

十九日

三法司王紀等官會問淂總兵鄭增輝承調選卒已報啟行之期單騎前驅巧作規避之態謂保定之糧未發也措置自有司存謂眞定之兵未齊也統領自有偏帥部檄促之進則若借請糧而行先爲將而棄軍可乎部檄廹之還則不疾軍而督發堅臥而不起何也當廣寧危懼眞是呼吸存亡乃近愼援兵豈容浹旬淹久念其事力未湊姑逭失誤軍機之誅按其怠緩愆期宜坐不卽發兵之戍奉旨依擬

二十日

三法司王紀等官會看淂總兵官楊茂春膽落於鳴鏑魂銷於羽馳矧疆場倥傯正宜挺身枕戈而牙纛�戎寧淂縮首稱病且親驗膂力尙可支持而再三駕言委頓牀褥彼習見卸擔者優遊家園而病免者逍遙畫錦也大將藏頭三軍索气隳鬭志而喪軍寔有自來矣肅積玩而懲久弛可容逭之依律寇賊滋蔓鄰近衛所不卽發兵策應者與擅調發罪同合擬革聀發邊遠充軍奉旨依擬又會勘淂督餉參政初命始奉敕書監中路則管轄自有信地旣隨經略出山海則軍事皆其與謀西平告急鎭兵赴援經略自右屯趨閭陽爲策應廣寧地耳鎭城旣潰巡撫潛出爲初命者謂宜抹馬厲兵勸經略以疾趨定亂顧乃藏頭過膝聳經略以率眾西行據稱三遣偵於廣寧確知不守方始議退夫沙嶺旣敗賊仍退歸叛將獻謀廣寧之日正�賊退渡河東之時也夫旣三偵廣寧巡撫之失守方定退師之計何不一偵沙嶺覘敵兵之已退暫駐奔馬之足乎共逃𨿽共在一時到關獨先於各道名曰先逃寔難觧矣卽稱山海原其信地經略給有諭帖亦何能掩其﹖﹖欺弄之情蓋其逃難之罪哉律以臨陣先退死容有辭例以守巡陷城戍寔非枉奉旨依擬

二十一日

廣西道禦史馬逄臯疏稱臣入班行卽憤先帝鼎盛之年一危於張差再毒於崔文升上疏請誅其爲言風癲者卽禦史劉廷元也未加譴責愈致葛藤計前後章滿公交車矣廷元良心未死聞王之寀國仇未報國法未伸一疏自應愧死何淂肆言抗辧耶昔謂風癲今不風癲耶是異是同何待勘誰功誰罪何勿明耶臣謂就疏語折之先帝在靑宮時瀕於危殆賴宗祖神靈神宗主持可幸無事無何而張差持挺入矣六尺之孤五步之內眞荊聶淂志之峕廷元巡視皇城旣不能愼毖其初又不能窮治其後禍起倉卒而若不覩功歸二三老公而若不聞次日始淂把總一申又次日始淂公署一審此何等時何等事而延緩若是廷元審語曰話不情寔詞無倫次按其迹若涉風魔稽其貌的是狡猾此何等事何等時而闇若是夫舞文之吏恆以刀筆受人阿堵巧脫大獄廷元貌之一字將無同耶夫以貌取人猶爲失之以貌殺人法寧有此其言貌黠猾明明白白開張差一生路何必風魔哉人多以風魔罪廷元爲後來招詞有風癲聖諭有風癲東宮諭亦有風癲皆本諸此故以風癲二字罪其作俑而臣只以貌之一字罪其庇姦蓋貌必不可以死張差也廷元逆知法官必不敢爲臺議則爲�者將及於寬政爲從者誰中以深文此事遂成不結之局臣所謂一字脫人於死者此也幸提牢主事王之寀冒死陳言明其不風不癲有心有膽一心感悟而萬世宗社生靈長久之計定矣此五月十日事也嗣後十五日陸大受有疏十六日王士昌有疏十九日姚永濟有疏二十日何士晉張癥又有疏前後諸疏未有不是之寀者之寀功在社稷巡城禦史不能出一語以贊其成而陰持其短丁巳考察首功不免是誰綫索天地神明其可欺乎今且出疏爲之寀欲富欲貴世豈有不顧萬死一生者而能分享此富貴乎眞忠眞義無有見此人者而顧指爲亂臣賊子臣所謂千言掩人之功者此也大璫引入其中三十六都頭布滿其外先帝危於一絲而曰迹曰貌若秦越其視者猶謂忠義於先帝乎皇祖業知先帝之危又虞危先帝者不止張差一人有差自有張差之主使有龐保劉成又有龐保劉成之主使皇祖速殺此三人以安反側卽以安東宮謂非之寀發覺之力不可假使皇祖早聽廷元之說差漏网而之寀賫粉矣後世謂皇祖何如主猶謂忠義於先帝乎總之張差一事之寀發端十三司會審司寇力持成此鐵案事𨿽已往先帝之讎未盡雪朝廷之法未盡行在廷之臣娓娓有言方望皇上以盡誅張差之黨以大用先帝之臣而廷元懼其及也又懼其復燃而照其姦也借應兵發大難遂指之寀爲熱中富貴又謂之寀疏佞而心不忠難自附於賢豪廷元自認重究姦徒忽不覺自附之於寀矣積慮在於翻案曲事飭以巧言而不知前後已成兩截人矣陛下若從其言寘之寀於理是顯爲張差等報仇而忘先帝也導陛下以忘先帝此豈忠於陛下者不忠不義而哆口談忠義耶臣恐眞忠義見斥而亂賊接迹也敢歷數其三不忠之寔於陛下之前蓋此事皇祖原無意深求而廷元先爲逄先帝原幾於不免而廷元故爲縱忠臣義士原自不乏而廷元力爲詆當其時被廷元驅逐者豈之寀一人已哉之寀不量輕弱發其姦狀遂劾以十惡十赦之條不識更有何律加之張差仍以何律加之主使張差之輩明是鄭氏幕賓不淂不脫張差一死明是張差護符不淂不授勞永嘉等以增損獄詞廷元自謂無翼戴之名臣則謂廷元已有翼戴之寔試問廷元初五十九二疏抄參中間皇城關系一疏胡不發抄意可知也二帝有靈當立抉其目剖其心爲人臣而二其心者之戒夫賞善誅邪大明也拔惡復仇大孝也觧萬眾之疑慮定一代之刑章大斷也皇上英明自有以處此矣奉聖旨該部看了來說

二十二日

湖廣道禦史潘云翼疏參閣臣沈﹖﹖﹖眞有一日難容於我堯舜之朝者當其未入都時穢徳已不堪聞及其旣入閣後姦狀遂至疊見臣無煩別指但就諸臣前後疏語再一平心參之夫所貴於相臣者一爲除用能令朝野翕然無間惟其物望攸歸是以勛猷茂著﹖﹖﹖甫經枚卜尋掛彈章諸凡簿帷不修簠簋不餙惡狀昭然無論不容於鄕者難容於國而生平被人看破事業決然不光則將焉用彼相矣其當去者一所貴於相臣者全以忠君愛國爲念﹖﹖﹖之北上也恐有不測募遊棍三百餘人推晏道士等爲謀主名爲入衛實以防身無論性命之念重國家之念輕而盜弄兵權鬻賣官爵業被公疏紏論猶哆口奮勇出徵敢於欺君誤國則將焉用彼相矣其當去者一自昔同心共濟謀斷相資者豈異人任而﹖﹖﹖入綸扉以來意念全不在此一味容悅爲事專權爲心且內外交通傾軋同事夫人臣事主祗此精神意气竭其股肱之力而継之以忠貞猶懼不勝乃日營營於機關綫索以熒惑觀聽顚倒是非則將焉用彼相矣其當去者三自昔陷害忠臣傾危社稷者豈非千人烱鑑而﹖﹖﹖被論以來端與言官爲難正人爲讎犯之者危觸之者黜卽不於其事而假以別流卽不於其時而需於異日漑莠而不漑苖鋤蘭而不鋤棘毒𨿽中於善類害且貽之國家則將焉用彼相矣其當去者四書曰惟辟作福惟辟作威臣無有作福作威﹖﹖﹖自知爲正人所棄乃暗中掘窟到處呈身遇在仕者必曰我當事有殊擢遇在籍者必曰我柄政首起公目今賞罰潛操予奪任意閃爍之端漸露翻覆之勢將成究不至撓主權而竊國柄不已則將焉用彼相矣其當去者五禮義廉恥國之四維﹖﹖﹖今屢被紏彈全不照管眾口唾罵若罔聞知辧語全是不辧之語辭疏更是不去之辭旣藉遼事以催官復假募兵爲護法眞不知天地間有禮義事生人中有廉恥心者自非衷有九曲黃河面似千重鐵甲當不至此蓋始於蔑臣誼終必負君恩則將焉用彼相矣其當去者六奉聖旨政本重地論列湏有指寔若謗起仇誣豈是通國之公潘云翼不諳大體姑不究輔臣諭畱已有旨了

二十三日

都察院左都鄒元標疏題廣開言路優容言官內稱江秉謙任方期年志希鳴鳳帥眾任未一月恥同寒蟬皆其自取然曲成寬宥陛下之洪慈也朝無闕事諫書宜稀兩月間黃沙莽莽大風四起是天示之儆也鴻雁嗷嗷海宇懸罄是民益之災也廣寧旣失胡馬一嘶不虞何備是剝膚之災也獨難未平黔酋告儆楚中岌岌是震鄰之憂也人主在平時猶當側身求言今天下危乎安乎此𨿽懸鐸設鞀振敢言之气猶恐不足以灑掃疆土撐持大廈而可日逐言官爲也陛下卽位未二年逐言官者屢矣如馮三元魏應嘉張修徳劉廷宣以言遼事故今遼事何如當速召還賈継春郭鞏亦當恕其愚蒙以展厥猷輔臣葉向髙輔政八年曾處何人今半年間逐客累累矣諸臣領言責者無言不可有言不可法言難異言亦難令之望九閽而趦趄懷天表以躊躇將何道之從也主徳與相道爲表裏主徳茂而相道愈光衮聀有闕山甫補之似亦無容他諉矣奉聖旨已有旨了該部知道

二十四日

山西道禦史吳甡參崔文升李可灼賈祥沈﹖﹖﹖內稱今日欲誅外賊先除內姦欲興問罪之師先正朝廷之法則有如崔文升李可灼者當先帝臨禦之初勵精太過哀毀成疾爲臣子者宜倍加敬愼何物麼麼敢爲嘗試崔文升誤用泄藥李可灼誤進紅丸服禦未幾而鼎湖弓墮當是時忠臣義士無不思啖二賊之肉以附於人人淂誅之義皇上賴祖宗之庇正神靈之統謂宜不戴天日首除亂賊而漏网今至於募兵之賈祥本一無賴廢弁竄迹江濱乘風氛之熾焰懷攘竊之姦謀兵部給之札付令招家丁姦宄而弄兵權不知申令約束小人而持凶器遂敢矯命雄行竊意皇上赫然震怒連加顯戮而猶煩查勘未正典刑至如輔臣沈﹖﹖﹖尢可駭異其穢迹姦謀屢經論列不必再贅惟是通國皆知其爲姦同鄕亦笑其鮮恥使良心尙在惟速去可以謝人言而甘受唾罵貪戀不休卽不自愛其如傷國體何故臣愚竊以爲欲人人知有君父請誅無君父之崔文升李可灼欲人人知有國法請誅不畏國法之賈祥欲人人知有廉恥請罷無廉恥之沈﹖﹖﹖此世道污隆之關人心邪正之界而天下治亂之機也奉聖旨輔臣不淂以輕詆況空言何據余已各有旨了該部知道

○六月

六月初二日

刑部尙書王紀等會看淂內官監監丞徐進朝等當坤靈崩坼之峕值梓宮發引之後此何等重大事也乃貪錐刀而易杠木靈輿之顚越有因恣溪壑而拆夫價升祔之大典幾誤此而可忍辟又奚辭但蕳律原無正條而同事又多監斃當覃恩之再布奉酌擬之明旨進朝攺充淨軍田尙義陳淸並減徒配此於律例並合而情罪亦無枉矣奉聖旨是

初八日

陜西道禦史張愼言疏稱今日之役核罪宜嚴處法宜恕立論宜明白而直截行法宜存國體而飬君徳請淂引伸而畢其說謂核罪宜嚴者何輔臣方從哲以隻身而據政本七年依何脂韋狡猾陰險說者曰從哲庸相也臣謂其庸而狡狡者足以行其陰險之邪謀庸者足以爲藏身之窟藪如先皇帝大漸時李可灼原非知醫而從哲遽敢以君父爲嘗又先皇帝虛怯之證崔文升攻以克伐之劑崔之罪與李等嚴於李而寬於崔非法也人臣事君猶事父母使從哲之父母中庸醫之藥而死從哲於此何居焉倘溫詞甘語卑禮厚幣送庸醫而去則從哲無人心矣今可灼奉回籍調理之旨再淂升遐五十兩之厚賚其與卑禮厚幣送庸醫而去何異夫庸醫誤人者罪爲常人言也今不幸而在至尊縱不加等而猶淂揚揚出國門從哲於此果毫無遺憾否從哲身秉國成乃封後移宮喫緊大節一則委於禮臣一則爲臺省諸臣彊而後可意當日從哲委卸禮臣者固謂爭之而淂閣臣居其名不淂而有不測則禮臣受其禍卽移宮一節見羽翼已成皇祖之鄭貴妃先去爲望從哲方敢具揭此一庸而狡之左券矣至張差之獄從哲之罪更有甚焉夫先皇帝三十年靑宮孤危之迹從哲所知也賴皇考仁惠皇祖英斷以有今日張差突入大內挺擊靑宮幸祖宗有靈逆豎就縳萬一中其副車將柰之何迨東宮告変票擬宜何如嚴切乃從哲姑票曰著法司提了問於是承望風旨者遂以風癲二字居然竟結此案矣用張差者非用其智也用其愚也其情形顚末諸臣發無餘蘊神宗皇帝頃刻而禦慈寧召百官棄張差於市斃龐劉兩使羣臣不淂贊一詞士師無所措其手偉矣哉廟號神宗不虛矣故不窮究黨與鍜煉深文亟圖速結此獄者所以全父子之情然必摘發邪謀根極供吐意主陰禠姦魄者亦正以明君臣之義乃從哲頤使諸臣艸艸結局陸大受良二千石也王之寀已逾計外也李俸已升鳳翔知府也百計羅織必以考功之法中之迨封者不封移者已移從哲方侈爲已功而不知其力庇姦邪芟除善類破壞封疆淆亂國是寔甚臣故曰核罪宜嚴者此也處法宜恕者何也易曰內君子而外小人君子小人但內外之間處置淂法耳若是非旣明姑予以寬典倘必欲置以誅竄流殛之法於事理人情深所未安況以封疆多事蜀難未平滇黔並告二東鋒起數年來小人醞釀濁亂之毒發自一朝政賢者馳騖不足之時故曰處置宜恕者此也立論宜明白而直截者何也曰無株連無蔓引如辛亥之察金明峕寔有煩言察處是矣何以坐以要挾之罪丁巳之察只重繩一狼籍之徐縉芳是矣而株連善類芟除殆盡如王圖蕭云舉皆先皇帝帷幄講臣獨以徐縉芳假書之故蒙冤至今未經召用例轉察處者如叚然史記事朱萬春陳伯友等不一而足至賀烺者竟錮其終身不識何罪之有攻熊廷弼者邪正各半徐大化不淂以攻廷弼而遂名爲正周朝瑞熊徳陽惠世揚不淂以憐廷弼而遂誣爲邪樞臣張寉鳴老成人也黔之役有榮名焉日者周永春爲遼撫而以憂去也前永春者則有楊李后永春者則有熊王四臣者皆下廷尉矣永春亦屢被紏彈臣謂永春有封疆之責者也使獨脫然於事外終無以箝四臣之口然必欲與四臣同罪淂無已甚乎故曰立論宜明白而直截者此也行法宜存國體而飬君徳者何也臣竊念匹夫之微啟手啟足鼎湖上賓正始正終語曰刑不上大夫有罪則白冠犛纓造室請罪不忍捽辱而縶系之國體應如是耳頃被宵人倒受大阿漸位置大臣矣位置不已黜陟誅賞又奚禁焉臺諫未嘗有馬齒之嫌指及乘輿且黜逐不已雷霆継之漸何可長也故曰行法宜存國體而飬君徳者此也奉聖旨該部知道

十五日

都察院左僉都禦史鍾羽正疏參方從哲國老也柔緩多容人謂其有相度然而回惑縮朒其節不多稱也身膺顧命當危機交急之頃一力擔當正終正始非大臣之道哉柰何首鼠兩端也其進藥議謚封後及移宮之事臣𨿽未淂於目覩乃無謀無斷似佞似忠難免眾心之惑將謂小事胡塗大事不胡塗耶亦未有事關君父而可輕言故誤者也此而不議如國法何是宜免其官佚出之外郡使爲法受惡以待良史之書則議大臣之道淂矣沈﹖﹖﹖國器也博綜多智人謂其有相才然而盤互宿畱其節不足稱也尊居殿閣爲百僚表率之宗挺然自拔難進易退非大臣道哉柰何嵎乕蒙譏也𨿽內交結援招權納賄之事臣未見其的據乃多事多言且行且止難免眾論之攻將謂自謀也過而爲國謀也忠耶未有立身不定而能枉尺直尋者也此而不決如名誼何是宜允其告休愛之以徳使式遄其行歸老湖山之下則待大臣之道淂矣奉聖旨已有旨了該部知道

十六日

陜西道禦史蔣允儀疏稱旬日以來見張寉鳴羣姦朋謀一疏橫口噬人而黃嘉善控辭捷敍明以成命不允矣崔景榮亦以捷敍徼恩且題給誥命矣負權者旣怙權以張焰應罰者又冒功以燃灰議論倒持於功罪賞罰徒狥情面聀忝爲法官安淂默默而處此謹就寉鳴功罪殺於邊臣一語斷之蓋自款貢以來天下久無邊功矣其言功者非掩截零奇而張大其事卽搗巢開釁淂不償失者也卽如寉鳴之在黔殺戮浪竊虛名處置漫無長策彼日之事論罪已浮於功今日之事貽禍將何結局而寉鳴旣以功受賞卽宜以罪受罰旣以斬級微功受三次之賞卽宜以失地大罪伏不赦之辜乃巧借視師驕語受事及知法無可逃始云罪當末減此固一時之吐露又眞見其從來靠身之穩著廣寧初陷時計亦惴惴於心而幸有黃崔之榜樣在前但淂狼狽罷歸保首領於牖下便爲上願夫蟒玉一賜罪反爲功從此鴟張益肆�毒楡關七百里之程兼旬而至畏縮則無丈夫之气偃蹇則無人臣之禮而且靦顏哆口分別經撫之功罪若置身於事外抑揚經撫之斷案又若附會於有功更可異者視師之役特請何棟如王國梁二人同行必眞見其可參帷幄可壯幹城而後用之乃乍賢乍佞全憑私意之愛憎時勇時怯一狥他人之播弄閫外之舉動如此中樞之作用可知而猶潑口罵詆言官至以聀同官沈猶龍規諷之辭彊認爲拂拭之語喪心塗面於斯極矣說者方且藉援假寵故敢伏莽操戈果若人言則疆場之禍又與城社相終始矣謀國大臣何不早思一處法而飬姦長亂貽害無窮卽今宰相行邊中樞挕政業已有人毋云虛席相待也至延固捷敍濫及舊樞黃嘉善崔景榮不過寉鳴之自爲地臺臣指摘科臣參駁夫豈苛求皇上試問寉鳴曰爾謂本兵功罪殺於邊臣今日經撫俱已論辟爾應淂何罪又問在廷諸臣曰寉鳴謂本兵功罪殺於邊臣舊日經撫亦俱論辟嘉善景榮應淂何罪必不敢支吾掩餙以欺皇上皇上赫然震怒論究如法人心一番悚惕疆場一番振刷猶可冀桑楡之收而冥囹圄中諸臣之目矣奉聖旨

●大明熹宗達天闡道惇孝篤友章文襄武靖穆莊勤悊皇帝寔錄卷之四天啟二年七月至十二月

纂修官浙江道監察禦史李長春

編輯較正廩監生員方至

七月

八月

九月

十月

十一月

十二月

○七月

七月初一日

僉都禦史臣張我續疏稱自遼東有逃經逃撫而廣寧一片土遂淪於鮏羴矣自西川有逃縣逃州而逆酋挾從亂之民揮戈直薄省會矣錦城圍困百日不若非內有精誠不二之撫按提衡於上文武百執事協謀於下外有道府挺身督陣兵將賈勇衝鋒蜀之爲蜀尙得有今日哉今先將州縣之嬰城任事者曁臨難死事者爲我皇上陳之如合州知州翁登彥之保合州而兼復安居也如眞安知州楊汝升之保眞安而兼復桐梓也銅梁知縣吳弘之保銅梁而兼復大定也南川知縣韓應龍之保南川而兼復綦江也安嶽知縣翟學程之避賊一日卽復其城而兼復樂至也什邠知縣謝奇舉遂寧知縣曹元龍彭城知縣冉崟中江知縣鐘文焰之城城守無虞而又多擒斬也之九臣者其膽略才智皆有大過人者也翁彥臣已疏題超升僉事矣吳弘業謝奇舉翟學程見今行取斷宜授以臺省淸華楊汝升韓應龍似應超升運同職衘仍管本州島縣事曹元龍冉崟鐘文焰似應加升府同職衘各管本縣事以竟厥施以安百姓者也乃若興文知縣張振徳之妻子同焚而死也長寧主薄徐大禮之一家四口伏毒而死也灌縣知縣王顧輔之守城禦寇力不支而死也桐梓知縣洪維翰之被賊奪印不屈而死也郫縣訓導趙愷之持刀殺賊於西門之外而死也成都前衛指揮翟英之衝鋒堵賊於龍泉驛而死也成都後衛指揮韓應泰之督兵援省對敵於艸堂寺而死也建武指揮李世勛之一聞城陷合宅自焚而死也小河所鎭撫都聯芳之興兵大戰於城西而死也茂州衛百戶張羽之領兵應援至郫縣交陣而死也合州鄕官原任鞏昌同知董盡倫之率眾殺賊逃入渝城忽被伏兵四起暗剌而死也之十二臣者其正气可以光日月其孤忠可以泣鬼神赴義若飴臨難不避𨿽古之烈丈夫如睢陽張許輩曷以加焉其視近日抱頭鼠竄聞風先逃者豈不星淵矣哉臣竊謂不分文武無問崇卑均宜照例卹贈錄蔭建祠以爲人臣死事者之風勸至於董盡倫保獲城池厥功更大則所以食報其子孫者尢宜隆矣夔州知府宋名世陡聞奢變而托覲而逃龍安推官李元標詐病不俟批允而逃崇寧知縣任復元懸印梁上而逃乃大察僅著名世復元以不謹而元標竟未處分恐死難諸賢亦必扼腕於九泉者成都知府劉弘宇拜秩旣叨首郡肩輿已抵夔門而魂不附體返棹而夜以継日在彼自號曰明哲在臣直斥曰逃歸敕下吏禮二部再加查議奉聖旨這各官擢用卹錄著該部作速議奏宋名世李元標任復元劉弘宇都著各原籍撫按官提觧法司究問

初五日

南京河南等道禦史臣曾熙丙參遼撫周永春內稱遼東失事諸臣先後逮問者不同時而同罪除薛國用已死李如栢自經外經臣楊鎬熊廷弼撫臣王化貞鎭臣李如楨道臣髙胡嘉棟韓初命署道鄭之範皆以喪師失地擬罪彼周永春非遼撫耶非四路出師會議之人耶非撤問鐵之防者耶非失開鐵北關之撫臣耶非薦鄭之範以署道者耶非舉袁經略以自代者耶總之全遼淪亡之禍本於北關之無撫覆沒之變始於開原之撤防開原撤防之故由於永春之書手鳩司爰書具在楊鎬活口猶存臺省參疏不能得之於閣票明旨屢頒不能得之於部院鎬等對泣於圜扉永春笑傲於晝錦同罪異罰何其不平以至於此臣等國法不可不正一疏內參周永春久漏吞舟之网宜行追論近見刑科有疏亦再奉旨猶云罪有輕重不知永春爲撫毋論他事何如固專主撤開原之兵馬因而失陷城池者也其情在楊鎬之上豈曰輕之云乎此中或有大力者爲之居間能只手以障遂曲狥其體面而不肯問耳元輔初入綸扉因省臣疏末數言逮本內有名之利瓦伊翰因逮本內無名之鄭之範海內稱爲出廬苐一功何獨於周永春而緩之不獨楊鎬利瓦伊翰不服人人抱不平矣奉聖旨周永春已屢旨著該部院參奏如何久不題覆這所奏事情著上緊看明奏請處分不得再遲該部院知道

十七日

山西道禦史樊尙燝疏請畱大臣孫愼行等內稱軍國機宜廟社安危皆賴列卿董其事揆席秉其成共而效之於皇上庶事所以就理眾志所以稍定也不意當時事艱危人心驚惶之際旬日之內見禮部尙書孫愼行以病求去兵部侍郎張經世陳邦瞻以設鎭求罷斥矣刑部尙書王紀以問理遲緩革職矣近且禮部尙書張問達四﹖﹖﹖憐臣罷臣次輔韓爌業已杜門而元輔葉向髙亦以力窮身病上請矣夫承平無事尙湏大者主持以今萬難撐支之日大臣紛紛求去致衝主孤立於上羣工散處於下設有大疑誰與決之設有大難誰與定之試環覩朝事邊事腹裏諸事所有目前急著如撫賞西虜剿靖東省救援天南疆土人氏得算勝失算敗皆機介毫芒事變呼吸而況以陵京重地僅寄命於一綫巖關我備單弱風鶴皆驚敵乘秌髙突騎衝入祖宗金甌無缺之天下恐不堪爲遼陽廣寧之續言念及此肝膽欲裂此正爲人臣子臥不安枕食不下咽之時也奉聖旨這本說的是大臣乃國家倚重豈得髙枕養屙矧國家多事尢藉劻勷都著卽出供職王紀已有旨了該部知道

十九日

巡按四川禦史張論疏參太僕寺少卿劉時俊內稱樊龍殺撫道文武以下官民萬餘人卽令崇明獻頭贖罪猶爲姑息俊乃欲挈之援遼狼子野心又何愛於遼之撫道哉重慶一節且勿說起是何言歟此明明欲樊龍長驅大進不可爲俊觧者一也重慶變後樊龍坐占衙門軍民投降請票者萬餘人匍匐階下劉鄕宦僕持金幣書儀叩頭稱賀次日回禮銀四十兩此人之所共見不可爲時俊觧者二也成都聞變時俊鼓倡人無固志鄕紳盡逃時俊仍手書以移按臣令操小艇往敍州潛避向非按臣堅意守城則一出必且被虜成時都實時瓦觧矣不可爲俊觧者三也五月初一日樊龍等白城垛投一訴詞且垂泣大聲曰老劉誤了我如今他到做了贊畫詞內云差伊舊持密書到本司卽遣漢把馬飬吾饋金刀等物徑到營昌同盟興師言出賊口今川中之鄕宦多矣重慶討賊之官亦多矣寧獨以此誣時俊哉此不可爲俊觧者四也時俊門下兵舡二十餘只日夜與賊交通送米塩送火炮不行禁止各監道軍在水庵目擊亟差人捉獲連贓挐送時俊竟大笑而釋之不可爲俊觧者五也督臣差人持大字白牌將時俊所募兵盡數交付薛總兵仍請時俊來合州計議止發陸兵不發水兵亦不往合州督臣不得已又出白牌如再抗違不交者卽將水兵中官軍來斬首以正其抗違之罪如再占恡不盡數以交者卽將贊畫公子鎖來定行斬首以正其與賊交通賣米賣塩火藥之罪明上畱水兵以給賊不可爲俊觧者六也臣又按時俊召募遵義兵原揭稱各兵久聞技癢隱忍待時遂感知思奮矢志同盟如張彤羅華不得職出而爲酋用等語又與樊龍稱同盟興師之言先後券合夫隱忍待時矢志同盟之語豈平世之所宜有哉此不可爲俊觧者七也揭內又稱數年內傾心於職當變起之日卽投帖欲滅賊自效數年來所謀何事便已各各傾�變起不揭於他人獨投於時俊何叫應之速也此不可爲俊觧者八也又稱於避賊之日卽出重賞覓健步尋問持帖諭之又盡出資物杯器尺頭等項約三百餘兩領諸人領取作花紅牛酒以堅同仇之意如此尺頭花紅政與賀樊龍之言相符此不可爲俊觧者九也俊奉旨贊畫之日臣同官臣張捷卽揭稱交昔交勸奢酋爲催官星夜至於川中鄕紳士庶人人痛恨生員以爲姦細鄕紳駭其觀望臣不能盡述此不爲俊觧者十也奉聖旨已有旨了該部知道

二十一日

刑部署部事右侍郎等官楊東明等題爲拏獲姦細事杜茂諸姦細初不肯服連用二夾乃招拐帶陶巡撫招兵銀三百兩又手受李永芳銀一百八十兩一一是實卽此二事姦細無疑及提審佟卜年究問杜茂所供不法事稱冤不服令茂面對臣等條舉而問之曰汝爲佟飬志薦送佟卜年家住四五个月打聽內地消息傳送李永芳有之乎茂曰此時惟至泊頭不曾到河間縣原無住四五个月事又問曰卜年升登萊道汝投至任內委汝爲內丁千總有之乎曰有又問曰卜年差劉登髙髙永錫及加衘守備劉應龍先後往遼東傳內地消息李永芳亦差佟守祿李鳳到卜年任內投書討信有之乎曰佟世祿劉鳳吾識其人而投書之事不知也又問曰卜年將加銜遊擊閻正宗送陶巡撫處又將遊擊王化漙送劉招練處各接引當差人假稱偵探虜情由海用官舡過渡往李永芳逓送信息有之乎果是船有二隻乃問卜年曰汝有何說卜年曰用船渡海緣與經略往來公文非船何由渡並無別情又問曰汝受卜年銀百兩到處探聽消息有之乎曰茂受李永芳銀是實而卜年銀實無有也臣再三拷問竟不得卜年消息姦細情狀臣等怒其姦辧重加笞責以手杻腳鐐而卜年不服如故臣等乃思彼不認姦細而自有應得之罪乃詰之曰汝與同飬性同族否曰同族與奴酋同族否曰彼夷人吾華人安得同族蓋飬性謀叛其族該流三千里安置�酋作反其族則當擬斬此卜年所以不認酋�而獨認飬性也臣等竊思飬性已同於作附之非所以求生念全遼一塊土再念及海內之憂煎爲卜年者其何以施面目而謝朝廷也奉聖旨杜茂姦細情形招審明確依律正罪佟卜年未見歸一法司職守謂何情節輕重還據明白問擬來奏

二十三日

南京河南道禦史曾熙丙疏稱劉時俊載米接濟樊龍意謂出自風聞越數日復得重慶實息並傳總督張我續疏稿始知時俊向與奢酋貽書密約近復載米塩火藥接濟彼中道將方幸樊龍之日遊釜中可旦夕就擒又慮時俊沃以杯水尙遺有生路談者俱云昔日奢安二酋交構時俊爲奢左袒奢酋徳之從此往來不絕則交通自樊龍之口事非無因而接濟又出於當面之獲贓寔有據又戀住荊州托言招募今日具揭乞餉於勛撫明日遣子乞餉於畱都硬借荊州庫銀一萬七千兩僅招兵數百以塗人耳目而餉盡入囊中時俊之子劉昱前在南京買火藥二舡云欲制造攻賊求兵部印票爲路引臣心壯之卻不知其載以助賊也時俊獨不見合州之董盡倫乎以在籍之鄕紳招集義兵挺身出戰九死不悔俠骨猶香其子董三知爲父報仇計斬降卒一門忠孝聞者墮淚李大儒金富聯一匹夫耳猶能傾資飬士爲維桑之計秦氏一女耳方且矢志忠勤誓不與賊俱生豈以須眉男子其見識反出婦人女子下乎奉聖旨已有旨了

○八月

八月初九日

四川道禦史練國事疏稱昔日遼陽之死難者在道臣得二人何廷櫆崔儒秀也儒秀之死其載於查敍者甚詳固與廷魁俱不辱賊之手而投環自盡者也臣方慶嵩洛有靈篤生此臣以壯山川之气而激禎懦之心其舊日恩典業與廷魁同若今日以無人陳請恐聖明作忠一視之意所不忍也科臣所引加贈之例比於先臣許逵誠爲確論夫逵臣之鄕人也儒秀亦臣之鄕人也儒秀正慕逵之風而興起者其精忠大節方於逵有光而加贈建祠獨於儒秀有減可乎況臣鄕近日人心逾漓國法無章捐軀之輩較之祖宗時最難優卹之仁反視之祖宗時有殺其何以爲勸則儒秀之新恩的當與廷魁等一例卽儒秀視死如歸呱呱一子亦不暇顧何心於身後之名而報忠之額載在令甲昭如日月誰敢輕爲低昂者哉奉聖旨該部知道

十二日

巡按山東禦史王一中疏參沙溝營守備王文燁逃去回籍後聞撫按拏觧來京之旨復回投見餙詞妄辯種種不法大肆利口以欺人耳目今封疆多故烽煙未盡者由領兵官畏敵而不畏法謀身而不謀國乞病圖全臨陣退縮有以爲之崇也未有不敵而先逃棄營伍而不顧如王文燁者復欲瓦全孰不效爲尢甚爲國家之蠹查領兵已承調遣不依期進因而失誤軍機者有律若軍臨敵境故違期者有律主將不固守者有律又燁卽百其口必居一於此矣伏乞敕下法司究問奉旨法司知道

十九日

南京湖廣等道禦史李良棟等疏爲輔臣斷無可立朝之義通國莫觧其不去之情內稱輔臣沈﹖﹖﹖臣等且不必論其爲何如人但見其未出山時有正言議之者入都門時有微詞諷之者久而昌言公言單疏合疏累牘連篇環臺省之臣大小之臣親疏之臣同�之香火且割其情比肩之臺座不顧其私或題之爲邪或題之爲賊爲操莽爲悙京之數者臣之大惡也世之鐵甲誰肯以千重鐵甲蒙此重諾嗟嗟一身之名爵可﹖﹖扻眾人之淸議尢可畏一時之富貴難忘千秌之臭穢尢難忍孰輕孰重以此易彼童豎婦子悉能辧之詎謂﹖﹖﹖竟喪心失性昧昧瞶瞶而不悞耶一丘一壑盡堪自適拂衣而行翛然千仞何物腐鼠而赫我者而﹖﹖﹖不然也﹖﹖﹖久讀中祕書自古人臣有聞言而不待罪者否我朝二百餘年有舉朝通國共棄之大臣彈章幾滿公交車而不待罪者否卽事涉風聞亦姑暫辭以俟論定乃不杜門不引去揚揚長安道上亦大怪矣說者謂﹖﹖﹖任人唾罵必不肯去想﹖﹖﹖亦須眉丈夫應不若是之陋又謂﹖﹖﹖有待而去將流毒縉紳﹖﹖﹖已位極人臣良心未冺應不若是之褊臣等言止矣願﹖﹖﹖裁之奉旨輔臣屢旨委畱言官挾私妄詆好生可惡著降三級調外任

二十五日

山東道禦史馬鳴世題爲兵計莫先於慮變兵事莫先於用人內稱今天下紛紛多事矣始於遼左一隅而蜀黔齊楚冀豫之間相挨而起其故何哉四方之臣不知慮四方之變而廟堂之上不思用慮變之人也語有之大臣慮四方不慮不啚後將若何此不可不提掇精神及今切寔料理者也徐州南北重地宜設重鎭宿重兵臺臣蔣允儀之建議可謂切當而竟寢閣至於經理南都亦復悠悠忽忽而置之此何說也南京陪都重地凡緊要衙門宜用眞正才品至如近日南兵鼓噪城門晝閉幾有振武營之變誰操事權而激變至此不知何以竟不上聞也黔事孔急添設偏沅巡撫最爲急著臣以爲此官宜急選才望不當推排資俸卿寺中如熊明遇之精敏外藩中如蔡復一之諳練皆幹辧長才足當八面至如申用懋者向以知兵習邊務爲名而起用之也邊城急而不用之於關黔事急而不用之於黔所謂知兵者安所用之此無論非薦人者之初意卽用者亦未免失其本懷矣願秉銓者之孰思之也中樞一席關系天下安危而職方郎者中樞之左右手也部郎之中如吳羽文顧大章寇愼徐日久者皆饒有才名畱心經濟宜選擇而使之債帥必斥懦將必汰綜核薦剡參據公平求得仁義廉勇之將一洗從前苞苴竿牘之習所禆樞務非鮮淺者至如近日山林幾無畱良遺逸皆有起色而鴻猷經世直黜權姦之王啚何以尙稽召還夙裁學識夙著淸修之叚猷顯何以尙淹啟事伏乞皇上敕下部院卽賜舉行奉旨今中外官非不多寔心任事者少這所奏該部覆來看

二十八日

山西道禦史樊尙燝疏題察典宜公內稱人主所以勵世磨鈍者惟是黔陟大柄意見不可橫生也一生意見將倚在我毀譽不可偏狥也一狥毀譽將倚在人門戶尢不可倚傍一傍門戶將倚在人我之角立有一於此察典未有能公者往事臣不及見獨丁巳一察以臣所聞如史記事李炳恭丁元薦賀烺輩或在臺而建白風生或作令而才名彪起或獨立不懼而決志遂甘肥遁或持論隅左而爲郎綽有淸操𨿽人多偏鋒而才各有用不妨取長於短以見瑕不掩瑜一經察處至令公論惜之時且屢形薦剡矣之四臣者遽以原官起似大破格若以皇綱彌天而使才臣亦錮亦非盛所宜有也似宜以閒散降用則察典平而人心服抑亦補偏救獘之一端也故因計事近而並及之奉聖旨考察大典朝廷激揚淸濁之權豈得挾私任情頻年內計各因門戶起見朕痛心已久今後務秉虛公以消朋比史記事等量行敍用該部知道

○九月

九月初六日

刑部等衙門侍郎等官楊東明等會議得旁搜卜年制行兼采眾口之傳言而得其可罪者有三焉夫佟氏之族作反者已六七人爲卜年者縱不自劾請罪亦宜棄職埋名乃公然居風憲官處嫌疑地何其輕朝廷而渺法度也其罪一杜茂受永春金爲內地姦細卜年不擒以正法反收爲千總縱不知情亦屬用姦其罪二飬性反矣大義滅親卜年身任監軍自當聲罪致討以自訟家門之不幸乃裝聾扮啞若不相涉者則卜年爲誰之從侄飬爲誰之從叔乎其罪三據此三罪則卜年之案可酌而定矣今卜年所犯𨿽無正律而三罪在身自難輕宥比附上下之間酌量輕重之宜擬安置二千里斯得法之平而恊輿論之公也顧佟逆族也卜年之所以不淪落於族者以有官在也今官已矣能無觖望縱無異志其何以免疑故反復律例罪無可加而緣始慮終遽難令其脫獄姑嚴行羈絳以俟東事之定而後安置則國無不盡之法事有意外之防寢本犯無聊之圖釋眾心不必然之慮此一獄也庶乎允當而無滲漏矣奉聖旨佟卜年旣系逆族如何又以三欵觧釋法司職守何在著令擬具奏

初八日

經略遼東王在晉疏稱臣才出京卽有姦僧石化遠願投聽用夏時疆爲按院承差日在臣衙門前探聽欲串同吏書夤緣結納無可下手適有回鄕人報稱酋有四姦細入關臣大索之而時疆遂紏眾十人歃血謀竄�中投李永芳報效幸而事敗被擒王正邦者爲舊經略聽用官被革假臣朱筆諭帖徧查三恊火炮虜之所畏在炮炮稀處所可攻擊導虜入犯意在誆騙則何事不可假而必查大炮也王應龍異常險棍屢犯作姦久逃不知何適頃從西虜送來問其到西虜幾月曰僅十餘日則在虜中可知彼謂從�酋來必不納從西虜來必納許銀九十兩馬一匹托西虜爲引進之地而西虜且爲其所誆並無一物相酬變幻閃爍眞不可測至如傅友功爲孫得功家丁頭戴賊帽手執賊旗爲賊報信被小反靑部夷所捉觧來討賞各案招情仰呈聖覽其間有因刑名重大事未明者湏詳審歸結又內多逃犯未獲恐漏网遺姦潛投虜地伏乞敕下法司轉行撫按嚴緝究治正法施行奉聖旨

初九日

巡撫天津李邦華疏稱徵東參將營大藩中軍守備楊應鼎見職自言原系督兵出海與毛文龍合營進剿因兵無糧逃回應鼎追拏逃兵徑至天津有主將管大藩亦隨後卽至職問兵幾何曰八百人又問逃幾何曰俱已逃職不覺發豎厲聲曰汝奉旨而出不奉旨而歸法紀安在罪無所赦立將應鼎收監一面牌行鎭海前營都司孫應奎速撥水兵將前逃回兵船阻住不許一船他走不許一人登岸一面大出告示曉諭逃兵有一名敢逃去者梟首及應鼎出職衙門果有逃兵跟至而觀望者見應鼎下獄相向而哭應鼎神气沮喪不自意遂至於斯踰時聀復出應鼎於獄而詳鞫以逃歸之故應鼎具一揭不下數千言大都謂舊年十月至朝鮮經年無糧兵多餓死所以逃歸聀曰何不差人請糧鼎曰屢有申文又未知如何以不到聀曰逃將當得何罪鼎但乞哀無言聀因詰之曰汝罪必死若欲求活必八百人無一人敢逃吾給汝糧盡數出海方有一綫生路汝能之乎鼎曰饑兵皆與鼎同患難者倘蒙寬宥甘心哀吁眾兵定保一人不逃聀乃令保候於外蓋聀知鼎頗得士心故先以威悚其志而後以恩結其意令爲我用耳卽日復發米百石於都司孫應奎每兵到先給米暫度至本月初六日管大藩亦來見詰以擅歸但言兵無糧而逃主將不能彊畱法難自逭情非得已因具呈爲眾兵久缺糧餉齊赴內地告討等事聀看得管大藩之出海初以防守三坌河也後因鎭江之捷乃令恊濟毛文龍同力進剿責綦重矣自廣寧陷後守在楡關虜勢益熾我師益靡全恃朝鮮一旅稍足以牽虜之內顧故今日請淮兵明日催福兵無非爲文龍孤懸虎口不得不急應之耳夫在內者方促之使行豈在外者反縱之使歸大藩身爲主將旣值無糧胡不早遣一二健卒渡海入津爲庚癸之呼而日延一日致各兵一關而散而又以一身隨之也惟嘵嘵於典衣賣衫分給士卒之艱難墮指裂膚窮冬困苦之情狀然古有殺愛妾以佐軍面中六矢而不動者大藩不聞乎蓋其借口在糧之久缺而蓄心在東負之蚤釋且聞其與毛文龍兩不相下鬱鬱費唇則長往之意原非因絕糧而起而擅逃之罪不過藉無糧以觧耳朝廷縻無限金錢以飬將卒而一旦有事曾不得其一臂之力行止自由若大藩者所當亟服上刑者也楊鼎名爲追逃寔是送逃但念彼中監軍道臣梁之垣給有印信拏逃之批猶與擅離有間奉聖旨這所奏處置擅逃兵將各合機宜該部卽覆行

初十日

巡按直隸禦史梁之棟條議邊務內稱臣以東抵山海彼中情形業爲條奏逆折走石門燕建三路中歷太喜松馬西抵密雲四路直接二行連口延袤二千餘里土人設險勢亦蜿蜒及親歷各隘口中坦外直當虜馬之衝者十常八九此薊門之形勢也按兵馬則密雲遵化多健兒器械備具其伎倆亦習密雲車營團練已成行伍以督撫建節地也通州𨿽艸剙而兵頗彊气色亦新營官多技癢次則各營路家丁器甲馬匹尙整頓然亦不甚多伍兵則重烏龍種恆相伯仲矣最下則莫若山海喜峯此沿途之兵馬也雕弓敝甲缺斨繡炮此卽臺隍關隘擺列亦最零星有亦不甚慣習此沿途之器械也將領手提錚錚自好伏劍請纓勵兵秣馬者亦多然大半因循已久積習未破一種難振之气色難破之格套猶然沿習此沿邊之將領也粉餙太平則有餘綜核名寔則不足凡此積玩之獘始於下積弛之獘成於上則核寔則不乃目前救遼救著一核軍寔以淸芻餉以收人心一精選練以資戰守一申功令以增敵愾一修險隘以固吾圉一嚴偵探以明耳目一核撫賞以修內備一選戰將以啚進剿奉旨該部酌議具奏

十二日

刑部右侍郎楊東明等會勘通夷姦細李大梁等看得全遼之陷盡由姦細�不憑姦細難以到處成功我不擒姦細難以掃除禍本然就其中逃將與姦細情形各異所宜分別定罪李大梁原以材官應募而委之巡河委之收糧斯亦隆重之托已乃侵斛面之小利而監責僥免卽入京獻策能免脫逃之罪乎令國威原以白衣參謀而多兵在握令旗在手斯亦建豎之會己未效帷幄之一籌而袖手喪亂竟匹馬西奔能酬國士之遇乎至若張洪謨系廣寧候襲指揮在巡撫標下聽用廣寧陷而入關給照攜有妻子入京報名已列編戶乃陳一魁出首爲姦細因嚇詐以求財夫一魁向旣削髮從夷後又隻身霄遁迹其發姦諸欵皆難憑風影特洪謨爲遼世將受國厚恩不宜先去以爲民望耳至若僧人李魁吾正二月間臥病白衣庵有同伴僧相扶往來寶塔寺亦眾鄰人共見豈別有分身之術隨張時渡關爲作姦之計哉獨其行騙有贓鬭狠無賴是則空門之罪人耳總之河西旣陷楡關爭入其中不盡皆姦細而偸生逃難者多仗節捐軀者少亦不盡無姦細且挾仇嚇詐者多爲國發姦者好此李大梁令國威張洪謨應以逃官遣戍而陳一魁之誣告李魁吾之行騙並宜充徒者也奏旨依議

二十二日

南京河南道禦史譚鍇疏稱趙世徵自粵而左轄而升巡撫者也方其任左轄時穢狀彰聞人言嘖嘖及要挾而得開府會廹計吏之期淸夜捫心自知不免遂騁爲鬼爲蜮之智以傾同邑同官之人暗揭徧投計啚嫁禍以自脫而識者己洞見其肺肝如此心術如此行徑眞犬彘不食其餘蜂蠆莫諭其毒也省疏有云暗伏戈矛臣等疏有云險於機穽皆默有所指特未顯言耳世徵乃嘵嘵曰徵不敢上人何敢傾心人不敢背公議而比於黨何忍負素交而處於薄夫以蜚語爲含沙以流言爲下石人人切齒以其得罪名教而秉道嫉邪有同心也至其種種穢狀皆鑿鑿有據如欲觧重入輕出之嘲則謂錢糧皆堂當親兌未常委人而其親兌者寔脂膏自潤之﹖欲觧加二取羨之嘲則謂錢糧俱原封貯庫並不並封而其貯庫者寔掩耳盜鈴之計同一司帑也在己有剩存充餉而前官之交盤何以毫無餘銀則垂涎之情畢眞矣同一門子也在朱夢須髯如戟而十四齡之朱國受何以置而不言則龍陽之愛不虛矣諸宗受其克減無不飲恨而猶以爲帖然無嘩張仲寉藉其居間通學喧傳而云不知誰氏之子此皆其欲蓋而彌彰者也查得大明會典凡考察被黜官員有不仗考察摭拾妄奏者發遣爲民今世徵𨿽未有奏而出揭以嘗試其情叵測用是合詞以紏奉聖旨該部院知道

○十月

十月初十日

陜西道禦史馮英疏稱原任山西左布政韓策歷剔疆場最久籌畫邊事極孰祗因監臨之未請遂致塩臣之苛求然夙抱安攘之猷允稱鎖鑰之寄所當速爲賜環以膺衝邊之用者也原任諭徳願天埈詞林原自蜚聲奇材不免招妬卽其居家之恬靜可知其當官之淡泊彼杜門固無論於世而救時終湏賴此人亦當召還原聀以資其帷幄之能也者原任開原道僉事韓原善勇往直前之气長駕遠馭之才議守開原以聯絡北關幾幸唇齒之相倚未幾金白滅而賊愈橫可惜機會之坐失乃無端橫罹察典輿論均爲不平亦當仍﹖以危關之任以竟其施者也原差巡按遼東陳王庭當�酋發難之初見任者皆不肯往王庭尙待命裏居乃卽田間而驟遣之入遼幾三載而艱苦倍常出境不兩月而遼陽遂陷目下遼事豈易結局而本官苦情所當曲體是宜急爲起補題差以示國家未嘗置勞臣於度外也奉聖旨該部院知道

十一日

都察院左都禦史鄒元標疏稱臣有眞情不容不暴白臣有苦情不容不哀鳴臣當神宗初年同被遣者六七人獨臣不死已爲過望回首故交神骨淒淸不知止而戀名場非臣之願也姦細諸獄西臺推臣爲政尙書王紀以淸直法臣策蹇而去臣猶然不加譴責非法之平也昔光宗朝事臣與愼行後先有疏愼行以明徳者儒而去臣不見幾明決非臣之福也臣可歸矣原是靑山之骨行付深山而藏帷陛下成臣末路以不愧士大夫爲幸方具疏間復見給事中郭興治一疏始知是非不必分明語爲馮三元傳臣言發也三元初起官見臣臣卽語之曰往事再勿提起渠曰是非卻要分明臣曰今之邊事家具一錐鑿越講是非越不明白不如忘言爲愈不謂臣欲效他山之日竟違浚恆之戚臣之過矣省臣謂臣無惻隱之心等語則無惻隱之心非人又非孟子語乎惻隱之心仁之端也是非從惻隱中流出是爲眞心之是非可恕在彼已何與焉謂熊廷弼失封疆乎爰書具在也謂三元昔時去國乎則上已賜環矣是非未嘗不明也而臣所謂不必太分明者亦未常不有當萬一卽方從哲一疏滿朝薦以酖毒爲言臣謂姑待千秋者亦不必太分明之一證也今廷弼所少者惟一死但如尙書如侍郎如中丞如藩梟撫鎭諸臣累累槁街血腥燕市成何景象皇上初登寶位老成守法議獄緩死之意非過也非獨臣一人言之爰書末後語可繹也至於張居正事臣前疏已言玆省臣又言之臣敢竟其說臣初疏云居正才𨿽可爲學術則偏志𨿽欲爲自用太甚諸所責備者皆進言決囚言路等事非有他諸臣在省中維時露章者何止數百忠憤者頗多聞有望風藏身之人臣疏云昔稱伊呂今異類唾之矣昔稱恩師今仇敵視之矣當時臣無隻字發其隱豈至今四十餘年與朽骨爲仇乎旌其昔勞正是勸生者於今日後來者俱被殊典而獨靳居正乎虛名浮譽空中鳥影世不以大人長者休休有容之度教臣宜其望臣如村樵裏媼睚眥必報之習則未與臣習也奉聖旨該部知道

十四日

福建道禦史周宗建疏稱鄒元標馮從吾以講學一事屢疏乞罷一時老成聯翩引避無不咨嗟慨嘆相與惜之臣以小臣不能彊挽其畱豈敢妄援其去苐臣自窮居嘗慨晚近以來學術不眞人心好異學士大夫喜爲一種賣名市譽之事外餙町畦中藏巧捷心竊非之近見兩臣古心盾行雅志率人在元標忠孝大節夙著海內臣固嘗淑其著述望如靈光而從吾一意躬行規言矩動不欺暗室不入時情所謂古慥慥君子也適其公餘會講苦無棲坐欲於中西兩城擇地之稍遠市者茸一講堂時臣同官馬逢臯楊新期相継巡視西城曾爲覓有一房從吾以爲逼於官署不樂居之適臣接中巡偶於城隙存有官房數間尙無售主臣因舉以相復而從吾不嫌湫隘出價相償遂命司務李克孝鳩工攺茸今其房見在僅十餘間所費出諸臺臣以今緇宮道院相次如鱗酒社楡盟紛錯如繡兩而臣以區區數椽遂來指摘嗟乎兩臣修身力學幾盡一生何處靑山不可自適而臣以偶值巡城之時寔曾與聞此役輔臣葉向髙作文記之亦曾附有臣名使兩臣去而臣不同之是去畱相背亦大非臣之本心矣奉旨周宗建何必求去著照舊供聀目下時事多艱殫心於理學何如肆力於經濟𨿽性命事功非有兩途然兼之者難矣諸臣宜體朕此意

十五日

雲南道禦史楊維垣題爲百官宜杜私交之門在罪臣尢甚國家宜嚴私交之禁在今日尢甚內稱熊廷弼王化貞等六七人敗壞封疆獲罪朝廷本宜亟正刑章而幸被皇上不卽膏斧鉞臣意爲弼等者必且悔造孽之由已懼誅戮之不時泥首屏息用明怨艾卽勝霸授經猶爲非體而況交接賓客羣聚劇飲甚且郵犯婦而賡詩包狡囚而薦枕酒鐺茶甑絡繹於囹圄小唱長班堆塞於犴狴嗚呼今日刃將及頸尙閔不知畏當日封疆之上安望其仗節死綏乎圜土信爲福堂幽囚誠爲得策無惑乎利瓦伊翰之後又有楊鎬而髙出一逃之後又継之以再也且今京察在邇卽部院大臣亦當門標回避屏嫌絕疑而獨令背公狥私者交通不休是必將鼓騰邪說倒置是非於以甘心其所深讎而卵翼其所甚暱撓亂大典莫可抵止矣佟飬性滔天罪惡無容逃遁此案已經部擬而三蒙嚴旨得非痛三韓之淪沒萬命之胥殘一安置不盡其辜乎而議者猶略姦細而昧律文不過懼拔樹尋根弼先正法耳不知廷弼卽不用卜年其罪自在原無俟卜年而始遞增卜年卽不爲廷弼所用其罪亦自在何至因廷弼而反末減奉聖旨關防獄中宜密豈容外人出入著嚴查禁治本內佟飬性一叚眞可痛恨佟卜年已屢旨不允著從重問擬該部知道

二十一日

江西道禦史施梁疏參督臣張我續蓋兼川湖雲貴四省以爲衘者也牂牁金築之區咸其錫履所及地方有事豈得漠然外視泄然紱應譬之救鬭者然家人父子骨節肢傷而我尙儒行規步從容執塗人而問曰我將站立何處以遙觧之有是理否援兵不至貴陽立陷貴陽陷全黔不保而蜀焰愈張滇釁継起全楚西粵處處震搖而半壁天下尙有寧宇耶遵義黔蜀咽喉夔涪門戶在我爲要在賊爲害此必爭之地必守之區也督臣能提兵壓境可以鎭楊孽之反側可以杜外賊之窺伺可以聯兩省之形勢可以斷水藺之合交不此之移而令西賊烏鳥迷等得乘機襲之二十二日兵至城下二十三日城遂潰矣江門之敗由總兵楊愈懋之輕入督臣自爲總制豈不聞之聞其進剿而不預發兵爲之助是玩寇也知其輕進而不先爲之止是棄師也方略設授於軍中而進止不遵於長子是贅龐也三者皆非師貞之吉督臣於此何居焉徒雍雍華屋之下泛泛玉帳之間左燕姬而右趙女朝管弦而暮謳歌以鳴得意亦大非天子設立總督之意矣奉旨該部速覆行

二十三日

南京廣東道禦史王允成題京察湏用公平內稱我朝以三年計外吏以六年察京官主之以部院理之以科道分之以省臺銓典至計也用至公也邇來稍稍失平便起議論甚至無次不爭遠者不及知姑論近事辛亥之主計者孫丕楊也丕楊剛大之气充塞宇宙疇敢議其私而當時之爭五人六人者紛紛而未巳丁巳之主計者鄭継之也継之淸潔自好豈甘與俗浮沈無柰有力者提其綫索淸流幾至一綱一賀烺也未任京倉之先堂官合部保之京察旣處之後南北言官大臣薦之當時何以見黜一李恭炳也考選在庚戌作令已過十年考察在丁巳臺門未入寸步當時何以見黜王﹖之拾遺豈眞爲子受累爲兄受過所以償人之不謹也無過而償人何與丁元薦削籍止以口快不識忌諱直言得罪鄕裏故通籍三十年而居官僅七月無故而錮之何與李朴﹖﹖﹖官二三疏破門戶之私竟厭世而不返潘之祥例轉僅四十日而掛內外之察此人心所以不平也癸丑丙辰兩咨而廢張光房夏加遇等十人之考選彼十人皆賢者也自宜優之京堂而拮據儀司者不得比冊立之例以沾登極之覃恩首發大憝者幾以射影之毒沙並罷南都之淸署此等作用何以服人心而使之平近來會議諸事亦是非紛紛之大案也如請移宮者固萬世不能易而安選侍者亦不過以訛傳之甚愛先帝之弓履久出不用之臺臣亦可惜也經略有經撫之案固百口不能觧姦細有姦細之罪亦不必以三字之獄彊收之爲一网而去國名髙之相臣是亦不可以己乎韋張之議詞𨿽寬假竟寔嚴切而被彈之老姦極其手辣邵毛之議公論炳於昔日處分震於雷霆而編管之孤忠不免含冤凡此皆人心之不平者也又云寧使過於核寔毋輕於狥名凡貪酷浮躁不謹及者必當有所指證受某賄爲貪斃某命爲酷行某事爲浮躁爲不謹爲不及無有確証之姑置之寧取明攻毋用暗剌上次京察多取必於山人遊客此輩近愈縱橫昔借逢迎爲糊口之資而今以雌黃作威福之用甚或收爲幕賓奉爲重客是害平之大者也宜嚴爲驅逐埃塵盡掃門戶盡破東西南北混爲一家如是而黜陟允當𨿽有忮心盡消化矣不然而元黃異象執著不化如倡首功奇貨之說者必削奪主之寀官敕以開數年分爭之局恐又將以前日之爭王之寀者起而爭劉廷元也可不以中正虛公成同寅和衷之雅哉奉聖旨察典自當公平邇來每失偏重甚至小臣猜防攻擊大臣憂畏私避國是混淆流禍無已這所奏深切時獘多有可采本內各官著分別敍用劉重慶等仍候旨行南京新推部院堂上官著速催到任該部知道

二十四日

雲南道禦史楊維垣疏參顧大章護持熊廷弼案內稱臣前疏顧大章鬻獄一事亦略點綴知大章必嘵嘵彊辧而今果有疏矣臣讀之始嘆其剖之而愈不可剖明之而卒不能明也且不具論其貪狀劣狀苐就此一事窮之其辧入議也不能曰已所獨無而撦曰人所共有試一諦觀諸單曾有曰化貞之罪不可移罪廷弼如章者乎曾有曰難盡諉廷弼之掣肘盡抹廷弼之先見如章者乎曾有曰貞坐重辟弼減遣戍如章者乎曾有旣誅其心又責其效且以可誅之心而責以可效之才顚倒迷謬如章者乎單稿具在大章恐難攺抹乃以四萬之金錢遠送之家園而八議之邪談遽形之齒頰嗟嗟阿堵可貪蟻膻蠅血昔猶棄官而殉今且兼得羙官以市則其蹇裳蒙面以從之宜矣而猶餙辧曰獄之人業已辟之其又何鬻章試自讀其議單曾有辟之一字否句句求生言言觧釋令粥自辧恐不是過而謂非鬻可乎爲大章者但宜認累臣爲薦師誇案牘爲奇貨更無容妄扳他人矣況熊王一案原是山東司事章而旣知之矣而身果山東司官否何以宛轉代庖令其因此之侵成彼之曠且詣私宅以乞批戀署印而難割恐非鬻獄之故不至此而其所鬻不止此也以花憲臣之獄而鬻以王一鵬之獄也而鬻以林椿喬之獄也而鬻以韓初命郭增輝之獄也而亦鬻而何獨疑於廷弼之獄哉卽如姦細佟飬衝經旨查訊者也章竟以廷弼故朦朧回奏逆族佟卜年罪在不赦者也章又以廷弼故就獄通書鬻獄至此尢無人臣禮矣奉聖旨言官論人必有指寔楊維垣直發贓罪豈屬風聞這本內鬻獄各欵贓證乃著據寔詳明開奏以憑盾問究追該部院知道

二十八日

廣東道禦史劉廷宣疏請專任輔臣孫承宗內稱樞輔孫承宗之初行邊也戚友向臣額首相慶曰相公來矣我山海可幸無恙矣臣獨不謂然曰今日病根全在經略不肯做事經略不易山海終當拱手送虜眾曰經略尙不當易乎臣喟然曰經略向未有大破綻而誰與易之不數日另推之旨忽下臣裏中無智愚歡若更生柰何從易經略上生枝節也及臣入都門而所聞大有異者有謂其居王在晉見在之功者矣夫有功可居自應首及政府次及大司馬而何屈樞輔之尊於虎狼之穴也有謂私閻鳴泰葭莩之親者矣鳴泰資望不淺邊疆久著勞勩開府建牙自其應得彼卽至愚豈不能夤緣內地而顧耽耽於觧經邦拚死不就之缺哉甚有被圍墜馬之說夢語耶囈語耶堂堂宰相手提十萬大兵卽欲出關何不廣取驍健自隨西虜搶掠不過數十騎耳未聞大舉何以能圍樞輔而倉皇墜馬乎此出忌者之口耶抑逃將逃兵畏其嚴明布玆流言耶臣竊恐�酋之用間此必出姦細無疑嗟嗟左袒在晉者不難含沙相射而決非在晉之心臣亦非左袒承宗臣身如處焚棟而承宗寔救焚之人臣家如處漏舟而承宗寔拯溺之人臣果從自己自家起見哉奉聖旨輔臣行邊督師身任軍國重寄老成持復位無搖奪內外各官省議論以需奏功從前東事壞於煩言有逃兵廢將人等傳布流言的嚴行禁示仍著巡緝衙門不時妨拏重處該部知道

二十九日

四川道禦史練國事疏稱丁巳一察非二百餘年一變體哉夫官邪原是難定積久乃有公平內計六年而後一行不爲不久合九卿科道之采訪而後秉成不爲不公此其所定當爲鐵案矣從來京察重處者卽成不燃之灰卽京察輕處者亦屬難完之甑故被處於大計者人必不敢置辧何凜凜也辧且不可況舉其成案而翻之且有超原官而上之借淸卿以酬之者如丁巳察中之人蓋不可勝數矣今新計已逼若再寬歲月丁巳之幽黜者將盡耀於光明如此而察不如無察祖宗二百餘年有此事否臣於是不能不追咎丁巳之主察者蓋今日之起用者爲是則前日之察處者爲非察處之人旣非則主之人尙得獨居於是乎彼時考功則趙士諤也吏科則徐紹吉也河南道則韓浚也豈此三臣皆同植私黨以鋤善類者乎豈此三臣之中有獨手障天而左右惟其頤指者乎此三者三臣必居一於此矣有一於此皆察典所由壞而莫之罪案也往年察典公平者反未必通顯三臣則倏而淸卿倏而節鉞自以爲計得矣臣以爲三臣若不重處則起用諸臣爲無名三臣之罪其何說之辭哉奉聖旨察典將近爾每方議持平卻又苛求前事且堂日部院堂上官持何在並經管在事各官槪行追求豈成事骵人各有見不必一一具本還著部院科道各官先期集議條列事宜湏畫一舉行

○十一月

十一月初一日

巡視中城禦史夏之令疏題謀反姦細傅應春內稱蔣一龍口供應春爲把總王文洪書辦詐稱劉贊畫標下千總時熊經略至我等築墻挑壕日夜不休有應春串同已死於惠詐稱題授屯田都司說你們跟我去屯田盡淸閒眾軍被他惑了各湊銀送與應春春先造有假印札付稱是分守道給與的銀多者給與千總札付者給與把總哨官不等至某日忽傳牌到任有札委中軍加衘守備張大本兵卽日散了一百餘名大本驚駭細查知情有當差家丁李守義兌銀十兩於惠手中買出假札一張才押去糖房巷口拏應春春跳過隔壁人家躲在缸下被守義拏出張本捆打若干申詳問擬沈陽充軍復申經略衙門囚禁遼陽監內虜攻城春卽放火率囚殺出降賊臣細查春書柬絕不能得其通賊一字爲據止得春轉薦方學儒一手本試學儒驗其發又與應春無異也學儒同寓有一人名吳道行須髮已白其囊中有條陳揭帖大約皆招兵運事糧又畫大房山九龍崗金太祖世宗二墳圖題爲�酋祖墳臣問欲何爲答已方有王气已獻此圖閣下欲掘其墳棄骨臣不知其已獻否以臣愚揣之此人必老地術或久在賊中令差來畫中國山川者未可知也此外復有孫學首劉世祿一起稱爲叛國姦細其首狀甚可駭臣往其家親搜之得盔一付刀二把標子一桿弓矢等物又得其去歲爲髙仁韓登云使費諸帳蓋髙仁等皆賀世賢家丁其世祿窩家臣同官梁之棟曾參世祿甚重而後僅與杖令孫學復首其蹤迹詭祕往來城外與人僻處偶與臣研審未確不敢縷列又不敢另疏上瀆故附綴於此審確則另參送也奉聖旨傳應等著法法司究問該城各官應用心巡緝豈待首告發覺還著通行申飭毋得仍前疏玩該部院知道

初四日

四川道禦史張修徳疏明督臣張我續心迹並請畱守內稱張我續以總督之任兼四省兵力乘三軍壯气以天之道社稷之靈一戰而省圍觧再戰而渝川復剉元凶於城下縳逆黨於師中而凱旋捷奏三川震耀眞足上鬯聖懷下慰蜀父老心而刷其恥矣然根株未盡巢穴尙存我續尙畱滯川中徐可掃除爲善後計而天未厭禍蔓延益甚旣經於黔旋構於滇黔困圍已半載巡撫王三善挾勘亂之才舊雪恥除凶之志銳气而往挺身而進及甕城少挫遂齟齬難前而田景者白面書生不諳事機搖唇動舌空往揶揄於是夜郎王方鰲然自侈謂漢孰與我大也此時滇急黔更急而黔人急黔滇人急滇恨不介馬而觧重圍旁觀者呶呶不休口舌競勝必欲殺我續而甘心焉嗚呼當此國家匱竭之時蜀兵困疲之後而欲如楚重瞳渡河救趙沈舡破釜一鼓而下井陘勢亦難矣昔李廣利徵大宛空行空返其它私罪過猶多孝武猶以爲萬里徵伐不計其過尙封兩侯以酬勞陛下聖仁英武固迥邁之然自料今日物力豊盈孰與漢武士卒精彊孰與漢武諸將死敵無二气舊天山孰與漢武猶難萬里之徵略過論功而我續提孤軍於萬里之蜀踰棧道抵劍關俘九廟厥功懋矣而議者呶呶不已欲快之於一殺輕如艸菅馭如奴隸臣切懼人人觧體也微獨此也汴撫馮加會殲妖賊於萌芽甫動之初一刅未血而兩河赤子靜若安瀾恆撫張鳳翔破劇寇於五合六聚之頃桴鼓方鳴而三輔蒼生厝之髙枕東撫趙彥左鞭弭右橐鞬與諸賊毒逐於鄒滕嶧山﹖軍之間大小不下數十餘戰斬首不啻數萬級皆勞苦功大昔人所難乃國家曾無半金之賞一縷之賜而譏詆者喇喇不休功髙不賞烏盡弓藏適足動淮陰之慟而取鴟夷之笑耳臣以爲欲易我續宜明告海內於我續久苦行間暴露堪憐擇人往代事後一體敍功如此則功臣人人自堅也奉旨從來封疆有事若於議論煩多張我續有屢彈奏朕欲急救危黔特從部覆只所奏錄功禮遣亦關大體總督官已有旨會推我續曾料理候代倘援黔有功並平蜀優議張鳳翔趙彥保安地方各著勞績統俟優敍該部知道

初五日

貴州道禦史梁之棟疏敍死蜀難諸臣請議卹典內稱撫臣徐可求鎭臣王守忠催兵援遼變起倉卒白刄臨頭撫臣厲聲罵賊身首異處而死道臣孫好古駱日升李継周監軍督餉或肝腦塗地義不反顧而死或引頸受刄赴難如飴而死又如李継周領兵出圍聞變復援甘心袒刄而死且如循良之章文炳死之日渝城子弟以身翼之者數圍卽逆酋叩頭膜拜尙有悔殺廉吏之言淸風勁節施及貊夷也再如同知熊嗣先洪應科推官王三宅知縣叚髙選蹂屍淫夷冠履枕籍也悲夫犬豕晝嘷傷殘將吏鮏羴偏地不辱冠裳諸臣之死豈不凜凜風節耶而猶曰變出突忽不得不死徒使夜雨啼魂空染棲燐之碧愁雲慘結終乾造物之和諸臣之死愈苦諸臣之心愈堪悲矣夫道臣孫好古府臣章又炳予蔭予贈矣此數臣者其與變同其死節同而卹錄之典不同則國法爲不公然此猶云禍出不測也兼督援兵臨陣戰沒者灌縣知縣左重也連結土司觧危成都者推官郭象儀也義旗一指於梁州而軍聲大振赤心濺血於江門而志凜秋霜象儀之前功尙未賞後死更堪悲又如慨慷殺賊之楊愈懋較晝遊之杜文煥孰得孰失而倘且責其輕進倘危城一觧援兵從敍瀘擊其歸路此時賊可就擒則愈懋之搗巢臣猶悲其尙晚今不罪逗𨖻而罪輕進何以服忠臣義士之心也則國法爲不平然猶曰守土守關也鄕官董盡倫無城守封疆之責者也倡率義勇力捍孤城功己著於合州再救重慶身遂死於逆賊卽破格卹錄猶不足以慰忠魂而乃一外衛千戶遂足盡優異之典乎奉聖旨該部知道

十四日

湖廣道禦史徐卿伯疏稱自總督張我續托人言而逗𨖻以逗𨖻爲觀望委君命於弁髦棄死城如敝履一時彈章之集骵無完膚臣屢誦明旨不一而足總督之易於是乎時刻不容緩矣臣於初四日以獻俘入朝冡宰使人邀臣至朝房語臣云政府有不欲設總督意臣乃極言其不可不設之狀而冡宰亦首肯者久之旣而問臣以誰堪總督誰堪蜀撫語娓娓猶可憶也而不意此政府也陽將順於皇上以絲綸而賜環陰密援於宰臣以反汗而鬻權究使皇上移予奪之威福吏部失用人之聀掌而平章軍國者以封疆狥體面以兵機等兒戲臣誠不得其觧且諸臣亦知總督之不可不設乎黔與蜀爲兩鄰而安與奢爲三窟幅■﹝巾員﹞則滇楚粵西各當其一面攻取則兵餉要害皆各有其責其誰爲之發縱指示誰爲之督責稟成誰使權統於一尊而無相爭相軋誰能令行於諸路而如使臂使指卽使目前所報廣西之狼漢兵四川之石砫兵主將無人節制安在臣恐有功則不肯居後有害則不肯居前爲憂方大耳伏乞敕下吏部務遵屢旨速簡才望以代總督卽政府有成議亦令明言總督不當設之故不然以天下共知共見炳如日星之明旨反不若二三成工造膝附耳之私言輕王言而損國體臣竊痛之奉聖旨川貴總督官屢奉明旨何久不覆封疆大計豈容以稽緩爲愼重著便從長作速議奏該部知道

二十六日

巡按江西禦史汪泗論疏薦地方人才內開吳道南劉一燝胡維霖胡桂芳饒景暉劉曰梧劉一焜曾臯盧逵朱欽相熊徳陽晏又輝李管王時熙熊化方應唐魏光國周應鰲李廷諫劉仲謝詔王民順熊宇琦徐卽登陳儒黃大節袁業泗吳撝謙徐廷綬賀沚周獻臣舒曰敬奉聖旨吏部知道

二十八日

巡按江西禦史汪泗論疏題減稅以安生民起廢以申言路內稱臣巡歷江西馳驅三千里目擊細民流離萬狀問之則涕泣以年來遼餉加徵摉括皮盡骨穿矣臣諭以天子豈不憫念小民以兵餉不得已加﹖﹖﹖耳大抵江西小民原無大﹖經營細亦不能逐什一專靠幾畝田終歲勤動以爲活計龜背鶴膝肉有幾何寧堪歲歲括哉竊謂曩時全遼徵兵得三四十萬今遼兵已觧帷關上諸隘口兵可按籍而數也若以兵數核餉以餉數足兵而其餘則以還之民前所加﹖﹖﹖之七釐仍令其輸納復加之二釐宜量爲減免況今日之人心搖搖己漸有瓦觧之勢非廟堂布大恩澤何以鼓其樂生之心乘此萬壽好生之日得觧一釐二釐而民已歡呼感動矣今我皇上聰明天縱從諫如流眞主聖臣直之時也頃者二三被調諸臣𨿽語言過戇誰過無禁闥補拾之赤忠乎且臣仰窺聖意優容言路原未有成心也近科臣魏應加等臺臣張修徳等俄而賜玦俄而賜環天下咸仰大聖人之度從古英主莫及況際玆萬壽嵩呼之日小大臣工咸欣欣自耀於光明獨是二三言官困衡已久圖報方新乞皇上恩推一體均被則如前日吏部所疏敍言官江秉謙倪思輝八人等並得需以召用豈非如天之至仁哉奉聖旨該部知道

○十二月

十二月初二日

巡按直隸禦史林一柱疏請亟簡樞臣到任亟諭吏部愼官內稱聖祖並設二都兼建官屬南視北稍殺而部分署列星羅碁布豈以充位而縻祿哉所以鳩事賦工奠民生而護京國也故有風霜飽歷自北而入南者是以畱都爲避地也有煙霞入夢借南而過裏者是以畱都爲旅館也有魏闕懸心借南而攺北者是以畱都爲傳捨也臣所謂天下有至重之地而視之反輕者此也乃今日之官其最急者則無如兵部尙書矣陛下試問萬里提封何人爲之控禦饑軍悍卒何人爲之撫輯折戟鈍戈何人爲之磨洗萬年陰雨之計何人爲之綢繆一旦突起之災何人爲之消弭又況今何時也而柰何缺至一年以待魏飬蒙始以病請也今懸此缺以待王在晉而在晉又以病告也二臣並以允其去他臣安必速其來假令一年之後又復一年兵兵之堂更無兵部不特無其用而且無其人不特無其人而且無其官樞部之事曾堪此年年斷送否耶臣所謂畱都有至急之官而置之若緩者此也又云臣艸疏甫畢續報稱沛縣知縣林汝翥盤獲姦人二名李英潘文成摉出隨身夾帶令旗一箱供有龍華會混元教主王普光大徒弟王道元招集亡命令英等前往鳳陽等處給散令旗會聚羣賊至來年三月接應北夷兵起手夫曰王普光王道元則有其人矣曰往鳳陽則有其地矣令旗一百零八面則有其物矣待來春三月則有其時矣事非風間言多確據陛下以此語爲訛耶畱都此時爲危耶安耶畱樞一任爲緩耶急耶蓋不勝耳聞而心悸也奉聖旨該部知道

初四日

山西道禦史吳甡疏爲海內士風日下各省學政當修內稱教化未興風勵無術致蠻夷滑夏盜賊蜂起靑靑子矜甘爲戎首四川生員授僞官矣山東生員從蓮賊矣遼佐生員迎逆酋矣諸生固誦法孔子佩服先王者也而今若此何俗長厚人鮮忠信至此極哉語曰父兄之教不嚴則子弟之率不謹亂賊之興所由來漸矣學政之設豈謂是靑紫酬鴈哉以興教化毓人才變風俗也則今日柰何視學政緩也臣復見督學之任惟兩京差禦史各省皆用道臣隸於臬司﹖以專敕顧不重歟上而仰承撫按類多掣肘下而俯臨郡縣皆得關說門第者前茅寒素者落魄巧營者捷得厚飬者沈淪甚至豪宗勢族橫行裏閈恃有墻壁莫可誰何故夤緣之風長則甄拔之典淆勸懲之法格則教率之風寡今欲挽積習莫如飭學政欲飭學政莫如從事權則臣以爲差禦史便禦史風力足以觸邪指佞咨謀足以善俗觀風若授之學政上而比肩撫按撫按不敢撓其權有關風化軼倫紀者得執而問之不則白簡從事矣下而約束守令不得關其說異能卓行埋光未耀者淂以上聞劣行敗類恃惡橫行者得以徑問是故杜夤緣至公也肅紀綱至重也挽風俗至醇也儲眞材至弘也剔敝蠹至淸也臣故曰遣禦史便此非臣臆說也祖宗朝各省鄕試皆令禦史與按察司主其事內外臺相爲表裏行二百餘年至江陵相獘生而始議攺國家未始不以文事任禦史也且匪獨此也每遇鄕試如江浙等處諸大省陛下必命詞林給諫卿寺銓司總裁試事無非謂掄才大典宜從隆重耳而提督學政獨靳之禦史使各省不得與兩京同被肅淸之化而禦史不得與詞林給諫卿事銓司共增文教之光臣以竊爲熙朝一缺政也近候補科臣蒲秉權有議設按臣兼設學差之議奉旨議覆臣亦有見於朝廷紀綱四海風教關系甚重故不掃愚昧而直陳其悃欵如此伏乞敕下部院詳議具覆或以法宜畫一將各省提學盡差禦史或以例難盡更則姑將江浙等處諸大省酌量攺差擇資深望重如兩京學臣例則挽回士習淸肅風紀亦聖世文治之光也奉聖旨近來士習囂淩果系何故這所奏該部院看了來說

初五日

巡按遼東禦史梁之棟題爲陷遼已更守關漸有次苐內稱閣臣孫承宗忼慷當關甫兩閱月耳汰將吏嚴賞罰練兵馬呼咄促辧營房而兵民不擾指揮立新旗幟而熢燧不鳴試看今之了當邊事者孰如閣臣今日之身佩安危者亦孰如閣臣倘邊事就緒或入而告成或出而整旅不妨時往時來而要必終始責成以竟邊事之局此臣以久畱閣臣爲守關苐一義也又云毛文龍身履虎尾立功異域自是牽制急著然戎馬騷動不無爲屬國擾且二三反側子乘機觀望海濱一大隱憂今旣端責文龍勿參姦人以掣其肘一應錢糧專責登津部院及時接濟勿以文龍爲孤注勿擾及嚴人以失屬國之心以敗牽制之局內而鎭靜不亂畿輔不擾外而屬國不二牽制可圖一意當關以﹖戰守之長策奉聖旨輔臣身任邊事朕時切注念俟有次苐自當還朝議論太多反致害事以後不得漫陳余已有旨了該部知道

初六日

湖廣道禦史劉芳疏爲國論宜明邊防宜重內稱國家黜幽大典莫過六年內察采之輿論稽之官評秉之以空平之鑑衡本以退不肖而淸仕路典至公也不謂丁巳之察荼毒善類一綱無餘公道晦冥道路以目至今而雨雪消於見晛所察者業已共耀光明陰霾開而重霽管察者應悔自隳雲霧徐紹吉者丁已管察之吏垣也倘有良心亦當愧死嘵嘵出揭此何爲者紹吉固云丁巳察典非爲張差一事而設獨不曰之寀之察乃爲張差一事而設者耶如果以官評處之寀而不以張差之故則提牢發姦亦見居官恪聀何以當計前而奇貨元功互相倡和必斥之錮之不遺餘力耶綫索通於邃禁削奪出於中旨通國有口鬼神難欺紹吉何瞞昧若此據紹吉所借口者當日之訪單也夫亦知訪單之所自來乎自妖書密揭而後占風望气依艸附木之徒甘心媚竈毒手害正而不附瘋癲者遂觸其所忌而含沙下石於是假手山人墨客造單捏訪蜚語中傷不造單不足以處之寀不處之寀不足以取媚奧援而盡取所欲陷之人蓋自魏雲中孫振基二十人之年例以至於丁巳之察凡處者無一人無單凡被處者無一單非假捏試觀一日未任九年家居者有何官評可訾議而惇請福藩之國抗論代藩之奪嫡者亦豈官評皆狼狽而一代名流摧折殆盡迄今言之令人痛心疾首焉臣巡視北城親鞠神姦陳治平王一鵬構單害人手迹連篇口供盈幅臣怒發上指當卽參送法司究擬今且有潛入春明走字畱都布番世之局借護身之符揮金飛單絡繹縱橫淸客姦囚並供頤使尙不知如何構煽而治平等安坐囹圄遙相呼應獄市姦藪古人所愼今臨之以昏髦頑鈍署篆半年不了一獄之司寇幾何不縱虎食人者也又云疆場之事嘔心獻策者牘滿公交車詎盡無禆撻伐然百聞不如一見臣謂無若臣同官劉廷宣東事聞見一疏之晰也其種種情形種種計議眞描寫如畫卽其召還督臣一議可以使朝廷崇元老之體可以使銓樞待幹濟之用豈不於國體邊務處置愜適乃至今尙未舉行可謂太息嗟乎忠臣愛社稷猶愛若身家臣猶記昨年四月廷宣有力破羣囂亟用應手異材一疏直自認爲家畫策爲家擇人當蒙明旨俯兪而卒勿施用嗟夫使斯言而早見施行何至以遼水遼山胥付之悍經頑撫之手而楡關一墻之外直爲異域哉奉聖旨該部知道

初九日

刑部署部事右侍郎楊東明爲辧明決獄遲畱之故內稱劉芳一本語及陳治平王一鵬把持丁巳年間大計事今二犯安坐囹圄遙相招應又臨之以昏髦頑鈍署篆半年不了一獄之司寇非臣而何有不能嘿嘿無一語者除陳治平已死未嘗安坐囹圄不論外查得王一鵬一軍犯耳費一紙咨文送兵部發遣此吹气之力也臣卽老憊無能何難辧此帷一鵬爲蓋世巨姦淸夜大蠹獄中開賄賂之門匹夫攬廟堂之柄百官賢否惟所低昂羣吏去畱隨其操縱已擅於丁巳之考察復欲主癸亥之計典卽如禦史所言王一鵬構單害人目前察典不知何如煽構夬京察何典也軍犯何人也而一鵬﹖﹖欺弄其間是尙可以言朝廷乎臣慮及此曾語司官曰王一鵬巨惡也不如發遣以絕禍根司官曰放虎出柙食人必多前次堂官皆不敢放臣曰彼不獄中何嘗不做事也不如遣去司官曰惟在獄中做事猶不得便不如羈畱因是半年以來不敢議遣蓋謂此也此外亦有半年不完者則佟卜年是已此獄臣三具疏而三不蒙兪允旋欲補牘復奏而卜年招內劉登髙莊文煥新觧到部方同院寺諸臣會審而堂上官尙未經問如何能早結局此二事外謂臣不了一獄則誣臣甚矣奉聖旨楊東明署篆決獄豈得以人言求去著照舊供聀不準辭王一鵬旣稱巨惡還著議擬明白具奏

十一日

其聀守如管關通判卲宗周樂亭縣知縣劉松贓迹敗露物議沸騰崇煥不能覺察於先已屬溺聀迨臣手書其名以索並開其事欵以索崇煥皆能列告臣猶可少贖從前聾聵之罪而不虞其冥然罔覺復悍然不顧也臣索之屢次惟知府藥濟寰推官李喬侖寥寥開四欵以應而崇煥竟無一字臣於是不能爲崇煥觧矣臣閱撫臣會稿穢迹滿紙如出於知府推官耶何報撫臣則詳而報臣則略如出於道臣耶何以報撫官而不報臣臣於是益不能爲崇煥觧矣最可異者樂亭知縣劉松奉旨逮問此何等重大事臣行牌督促不啻星火而髙閣置之半年不給目中且無明旨又安知有臣哉夫崇煥以邊才自命者也臣倚藉正殷期待不淺而悠忽迷謬若此尙安望其察三軍之情形而壯巖關之保障乎奉聖旨袁崇煥念在關門府官各有開報姑都免究倪應春旣坐索事欵先行覺察不必引罪該部院知道

十五日

巡按直隸禦史李思啟疏題妖賊鄭振明等內稱振明以妖祖之簧鼓爲騙詐之局面而姦棍候徳實爲謀主天厭其惡一旦敗露振明就擒斃獄而黨惡劉萬山等直吐前情歷歷有據至於攺號二年妄稱一統與旗印刀劍種種尢逆謀之的證也但候徳𨿽被易州道懸賞購獲然據招報南北會眾不下千羣且稱丁益庵等見往鳳陽等處事干重大合先報聞奉聖旨都察院知道

十六日

刑部右侍郎楊東明題關節生員錢千秌內參得錢千秋儒林賈子文陣竊兒不寫聖賢之眞精神妄托鬼神之假夢寐以科場梯榮之典爲姦徒射利之場始進已賣友而欺君將來必蠹民而害國所當黜革遣戍以正士風者也如徐時敏金保元二姦膽大包天當枷號示眾其主考錢謙益房考鄭履祥𨿽明未露關節不能覺獘防姦亦難免疏虞之罪允宜並罰奉聖旨錢千秋等俱依擬發遣錢謙益鄭履祥失於覺察各罰俸三个月

十九日

廣東道禦史劉廷宣疏稱人主之聀在論相而宰相之聀在救時顧救時以才欲求幹濟之才定在剔歷中外之人豈謂詞林諸賢於經濟之學考訂不精核講究不洞熟而曰百聞不如一見苐非親嘗滋味終是畫餅充饑重耳一伯主耳止以險阻備嘗情僞備悉遂足寒荊蠻之膽而銷子玉之魂所以從來枚卜一番便滌陳一番中外並推不拘詞林之請幾成爛套矣而每每邀有兪旨亦幾成故帋卒未有並推並用者格之難破如此哉而先臣楊一淸張孚敬等故事又獨何也是不過詞林諸臣冷淡作活二三十年止此一條要路不肯讓人而事者遂狥之耳嗟乎今天下都化作一个情面世局情面局套能驅天下賢與不肖各各自歸一門戶而淸流白馬之禍將來有不忍言者臣嘗語人曰黨之一字君子萬不可出之口謂此是宵壬网罟正人君子正不爲宵壬揚波耳皇上試觀此枚卜一事豈不休羙然此中將必有擁帶之人必有驅馳之人於是以含沙之蜮行其左袒於是以形聲之吠佐以攻擊於是以元黃之血混其涇渭究使才者未必用用者未必才此一番枚卜乃祗供廷臣植私交傳衣缽之具卽此便是門戶卽此便是朋黨願會推諸臣先破情面二字以襄甌覆盛舉思過半矣奉聖旨該部知道

二十九日

巡按直隸禦史倪應春疏稱臣爲皇上之耳目監司爲臣之耳目此亦從來相守之規未有不肖有司贓已敗露而猶然蒙蔽不報如道臣之袁崇煥之悠忽迷謬者臣巡行永平時崇煥托名關外官評非其事也臣何求焉旣受山右道之寄一切賢否當了然心目有聞密揭以報檄取囊中以應自雲南道禦史王大年疏稱周永春身爲遼撫遼事破壞豈能脫然乎於是非之外言官參論自是聀掌乃兵部覆疏輒以楊鎬諸人律之不亦過乎夫永春事任原非與楊鎬同者而加人以非其罪恐無以服其心而塞其口也當奴焰方張之時田間之經略旣起一切戰守之機地方之任固已全付經臣之仔肩矣復因西虜蠢動諸臣乃復設議巡撫兵部覆疏專爲西虜敕書之文亦重在備虜此諸臣所共耳目也終永春之任奴馬𨿽驕而遼陽之重鎭屹然猶在三路𨿽潰而李光榮之一旅壁壘無驚其於敕書聀掌似無大隕越者而何遽與楊鎬無分別耶臣以爲永春非與楊鎬同政與薛國用同者也國用之有袁應泰猶永春之有楊鎬也納叛招降國用固付之旁觀之慷慨而喪師隕將豈永春於數百里外遙掣任事之肘而代置其兵符乎乃國用當遼亡之日吏部升之經略兵符不聞議罰永春於憂制歸裏之後乃欲同禍之首罪之魁同類而並觀耶奉聖旨著該部從問公議

●大明熹宗達天闈道惇孝篤友章文襄武靖穆莊勤悊皇帝實錄卷之五天啟三年正月至七月

纂修官浙江道監察禦史李長春

編輯較正廩監生方至

正月

二月

三月

四月

五月

六月

七月

○正月

天啟三年正月十一日

湖廣道禦史溫臯謨題爲追論誤國樞臣以明國法內稱黃嘉善當撫順發難之時猶然徘徊道路已滋物議至用李如柏而敗之又用李如楨以蹈其轍舉朝疑之科臣李奇珍且以疏爭本官竟爲如楨推轂人謂其授意欵奴欲圖目前了塞而不憚以國嘗試也今如楨論死矣用如楨者可勿問乎崔景榮當三路敗衄之後一在援將逗𨖻無復法紀至主袁應泰受降又勒索賀世賢以激其二舉朝爭之撫臣薛國用亦旣疏陳本官一惟劉保之言定信遂堅於違眾狎敵動稱無事倉皇而不知爲姦所賣也今逆保磔誅矣信逆保者可勿問乎張鶴鳴當經撫異意之時不能決策戰守何取中樞至行邊遷延不前而兵馬器械一切委置舉朝謫之科臣熊徳陽中其螫本官乃專委罪經臣恣睢逞辧不知經略不能蓋本兵猶之巡撫之不能蓋經略也今經撫罪案定矣構經撫者可勿問乎樞部與督撫鎭臣勝則同功敗則同罪向來每敍邊功則樞臣受賞若至殞將喪師破城陷鎭而樞臣竟得置身局外此何法哉今問開原鐵嶺在嘉善何辭問沈陽遼安陽在景榮何辭問廣寧右屯安在鶴鳴何辭無論其歷經紏參罪狀難掩卽舉大略又皆莫可置者乃猶然據卿階擁犀玉揚揚於裏閈也蓋嘉善懦而闇景榮庸而憒鶴鳴誇而愎原非任重之器一旦處非其據破轅僨犢固其所也朝廷欲討瘝官之罪正誤國之誅三樞臣者所宜首議奉聖旨該部知道

二十五日

刑部右侍郎等官白瑜爲驚聞異揭據四川淸吏司呈稱尙寶司丞劉時俊前事看淂劉時俊向以喜事之心任孤行之意告変而來贊畫而去盡如其所請矣福始禍胎前後兩截非諸臣欲多求於時俊也據督撫按諸臣疏中訊之勸按臣敍南之駕自謂意見不同寬樊龍重慶之誅又委記憶不的夫時俊語言縱迹其無觧於彼中之耳目者旣已昭然卽賣米笑釋一事其無詞於監軍之對質者又復不暇然則時俊者豈行軍遽有專主之權而禦下不當用明察之智耶至於遣賀通夷城頭之訴理不足憑渝關之復疑亦可釋卽督臣監軍且俱爲時俊諒之矣合照原擬不枉不縱劉昱劉暹原在行間故滋多口是借寇兵而賫盜糧飽飫虎而食人肉駭觀聽不小但監軍以爲無有的證按國法亦難竟爾懸開所當聽彼處撫按據寔題結庶事無遁情而人知有法奉聖旨是劉時俊旣無通夷情事姑依擬

二十七日

刑部右侍郎等官白瑜等題爲摘發巨姦事看淂鄭養性乃戚宛之大蠹爲當今所指名蓋緣其父鄭國泰構釁宮闈幾搖社稷且權傾中外毒焰燻天神人共憤故三十年來凡有血气者談及鄭氏者無不切齒腐心今𨿽事往人亡而遺孽尙存禍根未斷舉朝蒿目爲飬性爲伏莽之戎而肘腋之患有一日不去一日不解羣情之疑者向者寺臣鄒徳泳疏論飬性有曰養性自爲不宜以人所共指之人自處危疑陛下爲飬性計亦不宜以人所共疑之人密邇禁近有味乎其言之也及奉有回籍自奏之旨是皇上所以爲飬性計者亦旣委曲懇至矣乃悠悠半載蔑視綸音復致許首叢興交章論劾飬性至此猶得晏然如故耶試思今日夷狄姦宄中外惶惶我寔犯通國之疑自不得侈言心之口不以此時決計辭歸萬一姦人構煽其間借我發難卽欲優遊故里豈可得乎故養性在今日無如去之便非獨爲君側除隱憂寔爲飬性圖善後也參看得鄭飬性席寵惟舊素關天道之虧盈稔惡不悛益致人情之叢怨輦轂何地也造捏者且無風而波而況身爲射旳夷氛何事也交通者盡有脛而走何乃自築疑城前旨旣觧网驅禽著奏請而不奏請近旨又出籠放雀上開恩而忍負恩若欲保身而保家急宜避言而避地移之近不如移之遠方辭爵不如速辭去國若王忠梁所首通奴審無寔據張應登爲梁黨翼語復支吾祗因怨毒傷心不覺讎誣橫口各與應得之罪緫協情理之平臣等蓋參酌各骵國法之間仰體皇祖皇考並皇上生成之仁継述之孝而爲之擬議如此伏惟皇上敕令速回原籍襄陽永遠居住將天下萬世頌皇上英斷仁孝於無窮矣奉聖旨鄭國泰在先朝有嫌中外共知賴皇考寬貸涵容且加優待仁孝至徳千古僅見朕仰骵遺意不欲深求伊子飬性自當感恩通夷情節理所必然爾毒旣究問明白俱依擬鄭飬性著於外方遠處覓便居住王忠梁旣系誣告著照例發配不許納續贖這事已經處分以後不得牽連瀆奏及姦徒乘機詐害有負朕意違的﹖﹖丸治

湖廣巡按舒榮都舉劾方面官員舉吳士奇馬諫楊楷張以謙潘瀾蘇進盧瑛田張孝周■﹝火鼎﹞胡一鴻關守箴劾原任左布政兪維宇秩崇嶽牧行類倉巡司規方親以別調掩堪聽之曲物望不樹煩後人收再﹖﹖致之瀾在任𨿽�半年抗旨寔冒不韙所當照浮躁例重加降級以示懲創者也又參原任荊州府知府熊秉鑑故非磊落一任浮沈衙役鴟張不但聞蟪聲於十里知交蟻附爭欲染黿指於一邦武昌府推官胡允恭才是虛恢心則深刻舞知禦物上下僉受其籠牢立威制人賢否悉繇其顚倒奉聖旨吏部知道

○二月

二月初一日

都察院右僉都禦史趙彥題優卹死難知縣姬文胤內查滕縣知縣姬文胤天天二年五月十七日忽有妖賊倡亂前來犯境本縣姬知縣卽親身登城點兵守城防護至本夜一更時分妖賊前來攻城本縣率守城兵役死敵不住五鼓時至城失陷妖賊進城將姬知縣家僮等役衝散姬知縣並門役魏顯照家人李守務跟隨本官被賊將姬知縣鎖項逼順不從妖賊將文胤等圈在後宅文胤隨罵不絕口三日不食惟求死忠卽寫冤狀一紙並縣印一顆訣付門役魏顯照收藏胤自縊死魏顯照李守務向賊求棺木遂止給布殮屍骸掩埋縣宅蓮池內魏顯照將印付與伊父魏國臣冤狀付與伊妻父髙登士詩槁圖書付與李守務訖後賊將魏顯照拿逼縣印顯照向賊大罵不絕致賊忿怒杖斃砍殺等情看得姬文胤天賦孤忠性生大節新來書劍嘆竹馬之方迎老去戚揚若金城之未繕乃一突未黔於蛛网而重門已陷於攙報主有誠觀六無地干戈阻絕終於疆圍何禆仁義生平只欠朝廷一死於是三辰旣歷百拆彌堅題詩賡正气之歌衣帶絕文山之筆朝衣北面宛然佩玉從容正色中庭儼若結纓慷慨望紫辰於半畔天日遙瞻閃素練於屋梁鬼神盡泣勿謂死而後已成仁取義一絲系兩字綱常如何生有不爲死孝死忠片念由千秋宇宙人心不死世道常存奚止垂竹帛之光抑且培國家之命欲定傾危以彌禍亂宜崇祀蔭以樹風聲相應照例贈蔭錄優卹以旌節義者也門子魏顯照捨生衛主家人李守務竭力周旋縣印詩槁設計不落賊首尢義烈之足嘉者亦應並加卹賚以賞忠勤者也奉聖旨該部知道

初四日

福建道監察禦史周宗建疏爲剖明前後事案以質公論內稱國家自有東事以來累次用人始則用利瓦伊翰而撫順破陷継則用楊鎬而三路喪歿又継則用熊廷弼而被劾以去又攺用袁應泰而河東遂亡此遼陽前一截事案也遼亡之後用王化貞於廣寧又再用熊廷弼爲經略兩臣以戰守不和奴兵一度叛將迎降一則棄城而逋一則望風而遁河西遂陷而兩臣議辟此遼陽後一番事案也兩案之分判若星淵臣之疏在辛酉二月十八日疏中所及初未嘗專舉一廷弼也旣而諸臣累洊廷弼屢奉明旨臣查吏部覆疏中所稱述甚多並不及臣疏一字則以臣疏久置髙閣想亦略而不及采也及後廷弼旣用恩遇旣加臣方私嘆朝廷禮之太重且以廷弼聲勢方炎理當遠避並無一字談及弼者今塗世葉反謂後之用者議皆據臣爲定案夫果爲定案又何獨遺世葉疏不載乎以條陳之末議至與遣勘之目擊者相提而論更不可大異乎況乎一人之身前見才而後見過始得算而後失著者正自累累卽引薦人者前得功而後得罪古嘗有之卽年來薦維翰薦鎬薦如楨者亡遼禍本俱此三臣未聞有一指出者今乃欲指一熊廷弼爲陷穽盡執諸臣一一推引之羅織數十人爲一案且不察與化貞兩臣致敗之由而混以封疆兩字以激聖怒而盡一綱此則近來諸臣設謀陷人之計方將借此爲舊輔劉一燝一不了罪案而何世葉之迷而墮其術中也至朱童蒙素與臣無相識卽近爲講院一事童蒙恨臣入骨甞思有以中之乃欲與臣同類而共訾之又何昧也臣觀世葉之疏似無他意但有見郭鞏之疏出不暇察其用意所在以爲新題可喜姑以此湊合之會未簡及從前抵報及該部當日覆用之疏而謬以誤舉加臣其論臣𨿽大不情而臣亦諒其心之太疏矣至於世葉發論旣爲察典臣請以察典言之夫察典者朝廷厲世磨鈍一大權也總六年臣子之品而辧其操守核其職掌以此爲衡而去畱之此祖宗二百六十年來不易之也今乃欲捨其職掌不論去其操守不論止借一熊廷弼爲題目而以快一時之欲以媚一時之竈見有觸璫臣力扶正類挺然持立者而惟恐其去之不速欲自爲固結進身之計而借此以爲贄焉而因而排抑一代之正人因而詆誨一時之道學因而剪去當戶之蘭因而廣布樹棘之手姦如亓詩教趙興邦等而反欲力保全之忠如楊漣周朝瑞等而反欲力排擠之皇上有賜環之徳意且將及於侯震賜熊徳陽等而預爲遏絕之皇上有用捨之大柄常欲天下共聞共見而陰爲把持而敕之諸如此類不一而足根本之憂將來方大世尊生於道義之鄕不能一爲臣正而反乃推波助瀾欲以佐小人之力而掃淸靖之公惜乎世葉之見不及此也臣性負戇直忤世已多至一疏而彈魏進忠二疏而請與鄒元標馮從吾同去而申叔文震孟等凡此皆臣忠於我皇上之微悃而不謂人情之忌臣專以此也今世葉而知人情而欲借臣以爲贄於進忠則世葉之自悔失言當不待臣言之畢矣奉聖旨該部院知道

初七日

河南等道禦史胡維邦等疏爲遵例紏拾京堂內稱有原任詹事府詹事範醇敬貪婪盡塗面目姦險橫聘戈矛被論保定巡撫靳於中仗鉞罔孚人調望兵大損國威添注右通政於倫黔淺殊慚水鏡優遊坐躐銀臺添注太常少卿王紹徽險僻不齒輿評鎖營致於淸議俱可無用娓娓臚列外訪得原任兵部尙書黃嘉善質同木偶才堪闒葺猶豫當機全無折衝之略蒙瞽決事重貽失陷之辜兵部尙書回籍崔景榮桑楡暮景樗櫟散材代匱中樞斥陟僅憑人手從寬馭將操縱破失軍心兵部尙書回籍張鶴鳴蠭具豹聲狼心蠍口專樞誤國不聞腹飽韜鈴構穽願人共憾胸藏鱗甲湖廣巡撫告病徐兆魁混濁庸流險邪穢品戒昏在得居裏叢殖貨之聲局善逄時當官露脂常之態福建巡撫回籍王士昌器狹斗筲情深溪壑招權納賄當官積有穢名占影望風一世全無勁節登萊巡撫回籍聽勘陶朗先小才飭詐大節踰閒藩臬服官頗登薦剡虛譽中丞驟躐絕無石畫壯猷南太僕少卿郭一鶚居心狡猾賦性貪殘捷經可營巧侔三窟之兔奧援甘媚妖同九尾之狐奉聖旨王士昌著在籍聽用徐兆魁鶉郭一鶚著致仕陶朗先候勘明議處其餘已有旨了吏部知道

十三日

福建道禦史周宗建疏爲科臣橫肆愈滋惡口內稱郭鞏葛藤牽合至無了日旣欲因一廷弼而株連數十人又欲於數十人中追遡臣所條陳之疏披枝摉葉語出不倫乃動轍以封疆爲題臣卽與鞏言封疆之事夫遼陽衛壤地千里皆封疆也利瓦伊翰楊鎬袁應泰等皆失封疆之臣也亓詩教之力主催戰趙興邦之賄買邊官皆悞封疆之臣也使鞏而果爲封疆起念則自應泰身殉而外具可腐心切齒者豈宜後於廷弼胡不見鞏之公正發憤並請誅鉏也卽使鞏以恩怨起念不得不釋他人而專廷弼則亦攻一廷弼而足矣又何必盡數十人設爲保舉之阱而兼攻之也且使鞏而果欲嚴保舉之法則薦鎬薦維翰薦應泰等者皆保舉之人也故又不見鞏之嗔目豎發而反若爲之寬觧其辭也且鞏不嘗簡疏牘中之薦王化貞者乎當時諸臣見據廣寧其志可尙誰不交口領之迨其後信叛迎降棄城奔竄非人所能逆料使果如鞏之嚴於保舉則又將盡取誰臣之推引化貞者復織爲一案不又將有數十人乎有幾一朝之上盡羅保舉之條乎何鞏之昏而不及思也至甚尢可怪者楊漣擁護衝聖有何獲罪而欲舊冡臣處之周朝瑞首荷召還其名豈不便美而欲以保賊加之熊徳陽江秉謙等同作逐臣方將共邀起用而乃欲終身錮之劉一景身爲宰輔何因而據指之爲逆族周嘉謨並叨顧命何因而彊坐之以機關毛士龍放棄已久何事禦之於刻骨王安蓋帷不具何忍復惜之以媚權至於理學何仇而至詆之爲縻俸講學何罪而至盧其爲盜藪方震孺於進關之役旣重責以不死之罪而陳王庭於三路之敗開鐵之亡友欲爲檄不次之賞凡此皆鞏之顚﹖﹖致而不可觧者不知鞏自召還以後有何憑恃而狂躁不徑遽至於此又何鞏之愚也伏乞聖旨奉聖旨熊廷弼罪案已定不必爭辧言官論事當據理直陳是非自見不得蔓衍牽纏有失敬愼這所奏知道了該部院知道

十八日

福建道禦史周宗建疏爲巨璫巧借凶鋒芟除善類內稱日臣之論科臣郭鞏也微言簡語爲提醒其良心寬諭曲曉爲眾觧其冤縳甫奉明旨不得牽纏意鞏且悔悟息新殺機自息而不意鞏又起復而囂爭矣然鞏亦何恃而誕謾無禮一至於此臣請因鞏而直抉鞏之根株敢冒死爲皇上陳之夫內臣魏進忠者固今輦轂之下所爲望而震焉者也處進忠之威勢可咳唾而成風雲計進忠之才力可以吸呼而驅神鬼極進忠之綫索可以使愛者升天怒者墮地而臣義激於中曾於去歲指名而彈劾之臣於時已不知死所矣幸蒙聖恩薄示結責未快其願聞於文華殿上撤講之後進忠狺狺恨臣摘臣疏中千人所指一丁不識兩語嘵嘵詬辧至怒激之聲直達震聽時方持科章允儒疏不下輔臣向髙婉諭曲譬情詞懇惻進忠怒始少解而允儒亦淂幸免此事在朝諸臣無不相傳憂臣者謂臣後必有無端中傷臣時卽欲乞告自全而以時方多事遂爾中停然而進忠之心固無一日而忘臣也時臣堂官鄒元標等疏請召還言事諸臣遂沬聖恩傳爲美事諸臣旣蒙賜�向用方始乃獨有鞏者平時在京專與內閹相暱進忠以爲中傷臣者捨鞏無可他屬於是乘鞏之入�日亟問亟饋於其門嗷嗷以傾臣並傾諸異已者而鞏乃密受指使造爲新幽大幽之說把持察典編輯諸臣數十餘人匯爲一冊復聞於交單數日後造爲匿名文書羅織五十餘人投之路旁於省則以劉弘光爲首次及於周朝瑞熊徳陽及見在科臣等而欲一网盡之於臺則以方震儒爲首而次及於江秉謙及見在諸臺臣等而欲一网盡之而臣則其网中之一人也旣欲羅諸臣以快報復之私而更欲獨中臣以快進中之私蓋鞏之欲借察陷人者時時驕語於人且嘗以諸臣姓名粘之壁上有如立黨錮之碑者使果如鞏把持設陷之意則凡諸正人之羅織於鞏者當俱在被察之列又奚獨臣一人也是察典非朝廷之察典乃郭革之察典亦魏進忠之察典匿名文書之察典也是使天下但知有郭鞏不知有冡臣不知有憲臣不知有考功之法且不知有皇上之威福也今惟直道尙在正气尙伸一人私造之冊終不能混六垣十三道公送之冊故極進忠一載之謀與鞏等數月入幕之算終莫掩於公論而鞏始計拙心勞懊恨莫及宜今日之剌骨狼臣借事排臣動轍以熊廷弼爲一穽也且臣方恨鞏等遏絕賜圜之路甘爲名教棄人以爲鞏一罪狀而鞏反謬爲不解嘵嘵致辧若欲借他人以自遮而激聖怒以相中凡鞏之混撦亂纏大都類此乃復有膽顫心虛冒認而闡入者是何進忠門多族類而郭鞏之外又一郭鞏也至鞏謂臣言及王安笑臣有何瓜葛鞏而不言王安則已鞏而言及安則皇上亦知之死所以死乎安之死也身首異處肉飽鳥鳶骨投黃犬此亦古今莫有之慘也安毒於存日事𨿽已甚而彼此慘毒無不憐之鞏卽心暱進忠何至背公滅理之事今尙有餘嗔至牽連劉一燝周嘉謨楊漣毛士龍等盡指以善通王安此其媚進忠等不太過而其視人世寧復有廉恥視此身寧復有心肝耶臣觀先朝汪直劉瑾其人𨿽皆梟獍然幸言路淸明故不久終敗今乃有鞏者結連膠合取旨如奇權璫之報復反借言官以伸而言官之聲勢反暇中涓而重數月以來一斥熊徳陽江秉謙一斥侯震賜一斥王紀一斥滿朝薦一去鄒元標馮從吾一逐文震孟鄭鄤近且欲尼孫愼行盛以弘而乘之摘瓜抱蔓正人重足此等機關舉朝之人無不知且痛恨第各愛惜一死無有敢明言犯其鋒者而鞏且橫行愈甚姦謀愈深臣若尙顧微軀不爲點破將內有進忠爲之指擇旁有客氏爲之操縱中有劉朝等爲之典兵賣威而下復有鞏等從而蟻附蠅集內外交通驅除善類而天下事尙忍言哉奉聖旨言官互相攻訐騪辧未勝何得無端牽引章允儒閣揭申救講筵奏請有何曲觧考察公典部院多官主持何從私撓降處允放各官並推點閣臣悉朕親裁何人厄逐本內所言交結陷害等事有何寔據憑何見聞著周宗建從實回將話來

○三月

三月初三日

南京廣東道禦史王允成疏題罪臣自有應得之罪勞臣自有應紀之勞內稱巡按周永春力能扛鼎錢足通神臣豈不知之畏之然問斷久稽恐終漏吞舟之网而爲一代不結之局故敢再言折之所謂罪臣自有應得之罪爰書何爲未成者此也國難頻仍內外告変二東三輔之間幾無寧宇巴蜀黔滇之変幾至淪沒張鳳翔李邦華趙彥等文武壯猷一指顧則妖气常掃朱燮元薛敷政王三善史永安張我續嬰城死守歷歲月而夷氛蕩平此其勞績有未敍勒燕然而昭旗常料非廟堂之所靳也第運籌𨿽在撫按而奉行則賴道府操縱𨿽在上司拮據全賴守令遠者不及知如徐淮歸徳等處保障之功不可歷歷數乎鄒充城覆夏鎭被虜南則徐州豊沛西則商丘永城汲岌岌危矣撫臣馮嘉會李飬效力者則施天徳汪心淵林汝翥也三臣殫力設防夜不交睫施天徳長計遠猷剛果有斷豫淸城內之妖人力拒河上之彊寇告急之書切於近膚請兵之檄痛於秦庭天徳提攜於前心淵拮據於後非此二臣無以保徐城之不覆無以保二陵之不驚無以保畱都之不亂也八月妖人未至河岸而天徳之吐紅者數日穎州道魏士前對臣言之甚詳然猶待河上之妖氛盡散而後與疾以去是其病也以勞苦而病其去也以賊退而去近議汪心淵應升徐淮道以撫殘敗之士民又議林汝翥行取以報循卓之賢今自是酬勞盛典宜委速行天徳宜何處焉天徳而生應從優擢天徳而死應從優卹斷不當以其病去抹殺其功也宋與兗陵人盧池魚之殃爭求逃避捧捶手楊天錫等挺刄橫行聚黨不止二千混沌教孔文光等攘臂思起引類寧止千百所賴以捍衛而消彌之者則道臣周士昌署府推官張飬晦商丘知縣孫博庭也士昌主用博曰庭守河之議而博庭旣調度於永成旋保障乎商丘士昌與博庭諸臣馳驅河幹由儀封以至碭山河口露宿霄徵號令極其嚴明器具無一不備折角互援隱然金湯厥後妖賊潰決自徐州遡河而上至胡李口焚燒搶掠盈盈帶水而不得以�入古宋之墟卒之偃旗西奔旋而成擒則周士昌張飬悔孫傳庭之力也況得攻夏鎭搶龍袍之呂叫韻以寘之法中州之不擾厥功偉哉奉聖旨該部知道

十二日

都察院左都禦史趙南星奏爲申明憲聀內稱臣無職也以諸禦史爲職諸禦史皆稱其職卽臣之稱職彼衣繡持撫斧出而巡方者如使百城循理萬民樂業則爲一方之太平積之則爲天下之太平所以致此者非有他術惟在舉劾之各當而已舉劾之所以不當者人務於市恩而莫肯任怨也往者禦史之巡方事竣而報命所舉皆拘舊額固已不能悉當其後俸不及期及升任者皆有提薦提薦之外有揭薦昔西漢多循吏班史所載者六人耳傳世之與救時固自不同然循卓亦不宜若此之多循吏若此其多也則宜有治理而小民之窮苦憂愁愚弱者爲鬼桀點者爲盜何哉以臣所聞見天下豈無循良而貪黷成風無術可禁非上官皆不之知也又非皆知之而故昧其本心也不過曰此吾之同鄕故舊不能恝也曰此權要之所托也是能報復不可劾也不劾則湏舉之又縱而過譽之故譽劾之不當以人務於市恩而莫肯任怨也則亦不忠之甚矣臣請以後按臣差滿通將其所舉劾令河南道發單各道一一細加咨訪如考察之例類送堂上官必舉劾允當而後爲稱職否則卽以不稱職論夫臣之欲保祿位非與人殊何樂乎任怨若此哉誠以不如是則民不安民不安則社稷不安臣望陛下渙發徳音使領民之吏知貪酷之必不可爲巡方之臣知貪酷之必不可薦提薦揭薦必不可行所薦者必不可爲溢美之言所劾貪酷之吏必不可僅擬降調從此惕然猛省涊然愧懺翕然回心而向道共圖百姓之安使臣無怨之可任而諸臣功名日髙爵位從之名寔甚粹美光慶及子孫豈非仕人之上願哉奉聖旨禦史回道考覆載在令甲邇來視爲具文巡按所屬各官舉劾失眞貪酷漏网及至報滿復命不論稱聀與否槪議回道上下狥情市恩避怨以致吏治日偸民窮思亂所關豈細這所奏差滿舉劾咨訪考察等事俱依議卿以公忠舉職申明憲紀表率振飭各官遵承規例察吏安民人思盡職有何嫌怨仍著爲令開載憲綱永遠遵行該部知道

十八日

廣西道禦史方大任題爲直紏通閹科臣內稱郭鞏於救廷弼者盡皆開文周內被之以黨賊之名而於救化貞者則盡置不論甚且欲專殺廷弼而故出化化貞以成就其一偏之說此何心耶臣所謂借公憤而息私憤也乃若文理宜通奏對有骵鞏以科目之選吐荒謬之詞且於君父之前出污褻之語長安士人無不相與笑之恨之𨿽然此猶可言也至於交結魏進忠一案頃者臣同官周宗建言之似乎鑿鑿可據臣見進忠京城內外壯嚴之甲第連云美好之田園塞地計不下數千百臣昨淸明日以監禮昭陵編歷諸陵歸途便遊西山碧雲寺見進忠預營葬地其制度之宏偉物用之精好不但彷佛諸陵而間或過之墳前以羙石雕琢獅象諸獸成行作隊無異陵制而又列文武二臣像侍立左右武像用甲冑文像用朝冠朝衣進忠一閹人耳武弁侍立容或有之安得有朝冠朝衣之文臣不知進忠異日欲居何位躋何階而用此耶臣竊意鞏見宗建之疏當有若將凂焉之盧謂宜實時騰章逐欵辧豁且宜效宗建直陳進忠惡狀已與之水米無交而徐言宗建之彈進忠非實彈進忠乃借名以傾已庶鞏之心迹昭然建宗自當屈服矣柰何遲回久之方始出疏不敢以只語侵及建宗進忠又不能一一辧明徒執風聞二字狂訾一番且欲杖宗建徒宗建以爲進忠息憤然則鞏之通進忠又豈不寔哉進忠猛虎也鞏之翼之飛而食人此疏一出不知死所矣奉聖旨該部院知道

十九日

巡按貴州禦史侯恂疏爲黔臣力保狐城功在封疆內稱撫臣李枟按臣史永安之守貴陽則更烈矣逆酋安邦彥久蓄異志忽逞凶鋒其視貴陽直幾上肉耳爰自二月闈城延及一載列柵札營意在必克橒與永安督率文武各官及諸兵民恊力防守誓與城爲存亡四月間總兵張彥芳衝突進省日與賊戰甕河一敗而賊勢愈張貴陽气奪矣於是斂兵登捭八月間城中糧盡摉括有米人戶均攤飬兵已而無米可摉遂人相食乃二臣气愈勵守愈堅軟血約盟忍死拒敵以待援師昨者與臣相晤道及圍城中慘毒百端苦瘁萬狀眞有鬼神爲之飲泣天地爲之動色者嗟乎自有載籍以來曾見聚數十萬之疆寇攻一空城而經年不拔者乎曾見株守空城內無糧外無援而經年無恙者乎故臣謂解圍之日凡貴陽之兵民憑垣而處者凡貴陽之文武各官分堞而戍者功皆不可沒也然而問誰督率問誰彈壓則橒與永安功尢不可及也頃上皇上垂念勞臣已將李橒升兵部侍郎史永安升大僕寺少卿報功之意亦自不薄而臣切以爲未足彰殊眷而昭異數也方今東徵西討海宇多事正賴熊羆之士不二心之臣宣猷戮力共奏膚功皇上卽以二臣樹之表而立之鵠可耳奉聖旨這保城敍擢各官已有旨了該部知道

○四月

四月初七日

勛陽巡撫蔡復一疏稱有司當責成久任內云善爲冶者用精神而不恃法而精神寔必賴法以存人心之玩無形之病也無形者不可見而要當於有形處救之臣請其法曰專責成州縣之不率者責知府推官知府推官之不察不嚴者責守巡道責至監司而別無可諉臣更凜然不敢自諉矣然必有其人而後責成加焉夫有司缺而代挕則事廢蠹滋監司缺而違制則力分吏玩官具矣而升遷太驟則𨿽欲責而不及其成夫入室者新暗操弦者初澀卽絕人之識力亦必三月而後地方人洞其源委曲折若�幻甫批四牡遄駕吏狃爲不必行之令民嘆爲不可終之功而逆來送往勞民傷財本官之設施若無究竟下官之於足動有掣肘其可惜也臣謂宜堅久任凡守巡道以二三年爲期於人似絀而於地方甚便夫志士貞臣豈汲汲速化而不思所以自效哉人之精神寄於所習爲之事所久親之物而驟捨去之則悵然不樂況家地而子民者乎摩搔未熟必回顧其蒸藜興革未周必自性其精力官而以久任爲絀者其官亦可知矣宋之宰執往往出爲監司或治州郡本朝劉忠宣大憂辭太僕卿而就參監司郡守豈可厭薄之官哉臣思盡天下艱巨之政事兵獄賊役無不從州縣起手者州縣官盡職自然小民樂業緩可教化急可戰守而所以倡率綜核各州縣者全賴監司郡守二官不從此察吏安民決無太平之路臣願銓部之重此官而爲此官者亦愼自重毋優遊而居之敝罔而去之也奉聖旨這所奏深切時務內稱久任之法當自巡撫始尢得肯綮著該部院記著其餘俱與覆行

二十一日

巡按四川禦史張論疏參戴君恩攘奪軍功濫膺名器內稱今升參政戴君恩一貪險小人譎詐如狙公閃爍似鬼蜮臣不知其有何伎倆有何功能忽而以押囚之役哆口攘功受三品崇級不知皇上何故以此﹖匪人君恩亦何術以此動皇上也據奢酋之叛樊龍張■﹝冉彡﹞盤踞重慶九月有餘各道臣戮力城下者一時各有六人露宿行間同勤王事幸而天心悔禍將士均力副使丘志克協同社總兵三日三戰力奪佛﹖關而賊之陸路窘副使徐如珂以十一月卽抵渝城同將官金富廉等扼賊下流而賊之水路絕參政盧瑛田先渡大江力戰南城坪而賊之援兵盡賊於此時進退無路日食盡援絕自分降亦死不降亦死不降則坐以待死降則猶可幸一生於萬一而各道將終日言招降言用間皆捕風捉影茫無要領幸薛總兵到後有指揮孔文成與張彤素善入城招之而降出城之日索兩道臣過江來迎君恩始隨按察使楊述程後先迎張■﹝冉彡﹞樊龍於水月庵此不過一時江邊之事可哆口曰入虎穴探虎子哉先後招降者督撫兩臣及臣皆有諭帖楊述程丘志兌薛緫兵餘同知皆有差人豈必君恩哉且君恩旣已招降自認何不招於丘志克盧瑛田等未到之日而必招於奪關殺援之後也何不招於賊食饒足周鼎未救之時而必招於斗粟萬錢一賊不畱之後也何以援兵未至城日偃旗息火以愚我兵而兵一布野卽火光達畫箭炮俱下以逆我也君恩曰能使家人入城矣彼倪鄕宦之家人入城孔大成之入城餘同知差吏姜泰交王起和之入城豈一人乎君恩曰熊親過江引樊龍矣彼楊述程之手攜樊龍可抹殺乎且各道差人之入城明白正大纖芥無疑而君恩援家人以放賊之說索取無厭樊龍城上大叫曰某道官受我許多金銀許伴送我回藺州何■﹝馬匡﹞銀到手又不送我城內城外無人不聞此語此非虎穴中所得之虎子乎至於君恩文移之譎詐皆詘人伸己之機穽前後之途徑盡貪污無恥之行藏臣駐省城時投臣一稟曰張■﹝冉彡﹞已於五月初五日辰時投本道船上三司俱在臣所皆起而相駕至次日又一稟曰昨五月五日午投降非者張■﹝冉彡﹞乃黑蓬頭也未審寔而據報有此事乎三司皆曰此不過知其欲降爭先報功以妬各道耳無不鄙薄其爲人劉時俊爲樊龍所欣訴一事始終未報於臣臣以督撫二臣會稿不得不參隨移檄責之有以臣衙門爲贅龍之語卒無以應及時逮入皇上亦竟從臣面責之請而君恩又攺口遊移臣不知君恩心腸是何心腸面目是何面目也此外種種穢狀不能盡述以污聖徳矣至於獻俘一節臣於時以君恩反復小人不宜委用言之督臣隨回臣字云極知君恩爲人非光明之品但押囚亦無重委其餘各道俱欲畱之搗巢宜令此人押行俟他日復命紏劾之耳督臣見在可問也君恩命下傳入川中當局吞聲旁觀掩口度者曰君恩且升三級吾輩倍蓰矣嘆者曰君恩反先受賞國家無典章矣君恩不知自羞而川人羞之川人皆知羞之而臣始不得不言矣抑臣更有不敢不盡言者威福者皇上所手挈以磨厲天下者也賞罰者天下所心儀皇上以爲超赴者也年來不課功寔而課誹譽不信薦劾而信浮誇攘臂者先恬退者後眞心做事者不賞剽竊遊揚者必錄臣不論其它卽如奢賊一案督臣朱燮元前按臣薛敷政百日死守之功上循例而升一僉都一問冏卿右布政使林宰副使胡承詔恊守之功止循資而升一僉左布政按察使俱止一級也至副使戴燝亦同守城且松潘各兵皆其調幕俸深三年而始升一參政未嘗優以毫髮也督臣張我續之復重慶淸內地輕則議逐重則議斬矣按察使楊述程參政盧瑛田副使徐如珂丘志克張孝等病者病歸去者去而杳無聲向矣獨君恩以檢壬之腹鼓熟軟之舌平地超升三級一人憂出眾上則遐方諸臣所切齒腐心而不得其觧矣奉聖旨該部知道

二十三日

南京浙江道禦史曹汝蘭疏請破格擢用賢良內稱原任職方司郎中余大成骨格孤髙精神凝定剛大塞天地之間品流超庸流而上臣讀其守官言靑一疏而知其與劉一燝忤也觀其居間書其語气宜非舊輔所爲或門下廝飬所假誠不可知然邊事之壞率因將官賂遺勢要請托兵部賣情大成此疏出而後之向兵部關輔之心亦非天下之公論所當及時起用者也則又有若原任太常侍卿畢懋良乏淸和挺特原任江西參政朱萬春之端嚴宏大原任浙江參政錢春之沈雄貞介者又有水心玉骨鑑空衡平如原任南京考功司主事程國祥者內朱萬春按蜀海內稱名禦史時蜀已有白運之禍萬春多方驅除立爲觧散萬春亦絕口不言功及其外補也人咸惜之彼則不然謂東西南北何不可自見果所之屍祝人又擬之雲間獨鶴天際孤鴻以爲卿二蓋敢望焉蓋古心古貌絕無鉛葉飯水而外一毫不取名自化之不仁者遠此臣淂於親見者也奉聖旨吏部知道南京浙江道禦史曹汝蘭疏題召還大臣鄒元標等內稱治道之要莫急於用人而用人之道莫急於用輔臣而任輔臣之莫道急於體輔臣之意齊王足用爲善孟子不忍捨去況天下一君知遇如此而忍去乎哉有師命不可以請東西交警人心搖動而可去乎哉於心不忍去於時事不可去而元輔之有去志也其故可思也大臣以道事君不可則止元輔籌之已熟則今日之行必有見皇上不可何在有不得不止者何在而皇上宜思所以庶幾於攺以合於可矣乃止見皇上溫旨畱而不見皇上所以播然悟也臣於是不得不爲元輔發其望皇上之意焉夫原任都察院左都禦史鄒元標非元輔所稱出山以來誓欲相與鞠躬盡瘁以事我皇上爲堯舜之君也哉原任刑部尙書王犯左副都禦史馮從吾修撰文震孟庶吉士鄭鄤非元輔所稱同心一徳共以天下爲己任者哉正心誠意之學非此輩不能發明治國平天下之功非此輩不能肩荷乃鄒元標行矣則輔臣固有去志矣又未幾而馮從吾行矣王紀又行矣文震孟鄭鄤行矣元輔益決於行矣皇上試思元輔之來也爲富貴計乎抑亦欲有所表見以垂不朽乎皇上於所同心者與夫共以天下爲己任者盡逐之使去而獨畱元輔則是非眞欲畱元輔者也此元輔之所以見爲不可也此元輔之所以不得不止也皇上如無意於天下也元甫之去可以不必畱矣倘謂天下之不可以頃刻忘則元輔之畱乃今日時政第一緊要柰何忽意於數臣也哉奉聖旨該部知道

二十九日

巡撫貴州都察院右僉都禦史楊述中疏參周世匡等監軍出逃內稱廣西監軍副使周世匡領兵參將王愼徳守備畱宗琦則有大可異者矣夫貴陽造告急以來粵西撫臣何士晉亟切纓冠之救分發漢兵五千員各舉而付之世匡與愼徳等統以援黔奉有明旨圍解入黔亡何而三千八百之眾一夜私逃臣密遣健�壯勇偵之�沈江西岸�而擒之又報沅江西岸泊船數隻臣遂令之嚴緝而舟中果逃將王愼徳逃兵七名一時並獲其餘逃散官兵或由陸行或先後登舟行昏夜難以稽核已而監軍副使周世匡亦至矣僉曰願招回原兵贖罪乃臣行辰沅督糧二道取給賞保差官賫捧皇上新頒令旗令牌押同愼徳宗琦分頭追趕去後二十二日據監軍道周世匡申稱參將王愼徳進回震威營官兵馬一千二百四十三名匹守備苗宗琦報追回宣武營官兵馬八百零八名匹較之札營城外之數尙逃一千七百九十負名矣臣因復而思曰自有黔事用兵不知募而逃逃而募募而又復逃也經幾次矣法度陵夷至今日爲極不圖粵兵皆信言悍勇可用乃精神不以之殺賊而巧計惟慣於逃奔成何法也紀乎王愼徳苗宗琦一逃再逃逐隊作偸生之鬼一赴再赴回營爲勉死之符卽置之重辟亦不枉者姑念萬里赴援營官兵馬猶可當其一面臣已檄令赴合副總兵龍萬化營防守烏江一帶王愼徳應革去參將苖宗琦應革去守備各職禦衘充爲軍官戴罪立功贖復如其不效前罪一骵通論者已至於副使周世匡官居憲職分任監軍督兵救援未聞以一矢相加遺甘以其身同猥弁而逍遙成何骵統也物議沸騰臣且敢深信卽以按臣遺臣手書謂粵兵奔散緣世匡不願前進陰嗾之使去者世匡𨿽具百口其能辧乎奉聖旨援兵逃潰全無法紀周世匡身任監軍不能拘束及陰嗾使去情罪更著著貴州巡按官嚴提究問具奏王愼徳等著革去職衘戴罪立功如再違玩並行重治部該知道

○五月

五月初二日

巡撫四川右僉都禦史朱燮元疏參戴君恩冒濫軍功內重曩之復戴若恩碌碌因人成事督臣亦槪爲查敍獨是洋洋然自誇招降一節臣寔不觧試問君恩是招降也生致二賊猷之闕下乎倉庫無恙乎連云密構畱得一椽乎哭女啼兒救得數命乎薛來胤已被斫一刀獨幸而得脫輒避險局攘矣差臣已大薄其爲人矣今蒙皇上不待勘議立晉三階小臣隆遇寔所稀有乃陛辭數月優遊不前忽於三月初九日具稟到臣云湖廣容羙宣撫司土官田楚產勃勃技火﹖養求臣發檄調之赴援仍自任荊盧之間括餉以給夫君臣豈不知蜀方用兵又豈不知土兵難用秦良王素負忠義咫尺忠州調之必半年始至況於遠在洞庭湘水之南風馬不相及者哉蓋其營營一念旣得顯名益思厚寔從前土漢所饋僕女所攖猶以爲江海淸泓未滿所欲臣若不量而與之檄今而後子侄婚姻俱可將帥安家衣甲隨意花銷倚土官以爲市括四郡以爲囊借題髙坐如向者援成都各將故事蜀幸而勝則曰來意甚善費不可追蜀不幸而不勝則曰不該躁進原當待我嗟嗟蜀之兵饑民困朝不謀夕監司自林宰以下或轉運艱難心血並嘔或迎指敵揮家難罔顧累月經年不敢告窮而獨君恩不說一寔語不作一寔事計得气張遂哆口而欺皇上藐撫按一則曰臣等二則曰臣等後薪及工快捷方式偏饒安能令芳臣不觧體而戰士不灰心哉若其治邑贓穢口吻猶喧告逆遊移須眉盡剪躍治敗羣自以爲至巧臣寔嘆其愚也奉聖旨該部知道

初六日

南京江西道禦史陳必謙祖宗之法紀必不可壞士﹖﹖申之廉取必不可捐內稱褒污太廟之吳應琦其被謫不與王心一劉重慶熊徳暘輩同也胡然不因廷薦不自部推而卒得復故官捷如攜取祖宗朝有此法否陪推蒙點之姚思仁昨經內計南北交章紏拾贓迹滿案胡然而顚陟宮保之榮借彈墨爲催官符祖宗有此法否至如辱人賤行之孫傑三禠猶輕例推何枉且去後未聞有輿論之推轂而忍有傳命之京堂祖宗朝有此法否至如近日輔臣史継階之所以自處則益有不可觧者継階生平無他學術止以推戴鄭氏濫竽牧卜旣諸臣嘖有煩言而継階蒙面趨朝自苦也乃今而聚錢倡亂者是誰氏子乎夫昔章皇帝之於士奇也原其心而罪其子肅皇帝之於相嵩也誅其子而及其父継階豈不聞此而嘵嘵逞辧藐君父而庇逆子臣又不知祖宗朝有此法否奉聖旨輔臣継階佐理勤勞伊子事情已經辧白如何枝蔓求多姑不究該部知道

十五日

禦史宋師襄疏竊自劉朝應死罪璫夤夜緣脫獄日夜與沈﹖﹖﹖密謀爲固寵計於是﹖﹖﹖以募兵爲朝外護朝以內操爲﹖﹖﹖內援一時忠藎之士心寒齒冷而兵柄在握遂謀行邊於時內外皆知有朝不知有皇上矣岌岌乎殆哉幸而天佑聖明一旦發斍屏逐畱都天威立震都人手額而臣竊有慮者劉朝不過一佻險孽豎耳所敢無忌憚者蓋以招權結黨引類呼朋內外深相結也今朝𨿽去而朝所蓄之三千虎旅安在乎夫此三千人者將聽其無統乎另差一提督乎代之者不與之同心則身危如與之同心是又一劉朝也況朝所私養死士亡命又不下數千由此言之是朝𨿽去而寔未去也皇上但知去一劉朝其害已除而不知未去之劉朝其憂方大世豈有蓄怨深忿之人潛布於左右而能保其終不爲患者乎今日之計惟有散之至於平日之手竊幹衡而端備睚眥口銜天憲而明市恩威就中誰爲教猱翼虎若不一一點破則朝卽被罪而尙不服幸則又何以服天下毛士龍嚴爲抄參旨幾中寢非朝所切齒乎郡輔忠遂乘機陷之而削籍矣皇上未受朝之大阿而朝乃鼠竊之以至小人蟻附是以執法之王紀講學之鄒元標馮從吾相継削者削去者去矣朝則語於人曰我剪之也公正發憤之文震孟鄭鄤持正不阿之熊徳陽江秉謙侯震陽無端而調者調謫者謫矣是逄其所怒也朝語人曰我怒之也甚至署尾之閣臣主試矣陪推之司空經點矣此政體之変也朝語人曰我用之也奉聖旨云云

十九日

山東道禦史周汝弼疏稱閻鳴泰當議更置內云關臣閻鳴泰起自廢間驟﹖﹖斉節鉞聖恩隆重謂何如報塞乃楡關何地巡撫何官此時何時突然一疏請撤贅撫則大可異者臺省交章罪其卸擔臣等正集﹖﹖義以酌去畱而巡關潘云翼之疏參矣據其耳目所及聞見最眞合鎭指摘所加與樞輔告戒屢及者種種罪狀上負主恩並虛樞輔惓惓共済之意豈可不議更至以誤軍國大事相應先令回籍奉聖旨是閻鳴臯著回籍定勘負缺著會推的當堪任的來看吏部知道

○六月

六月初二日

巡按山西道禦史徐揚先疏題三晉要務內稱一添設總捕官晉苦多盜一因髙山易於盤聚一因黃河易於越度而臣謂太原平陽二府更是遼闊鞭長不及馬腹冬添總捕官一員與各舊設一員分疆督理一緝窩家窩之在常民者易緝窩之倚勢家者難緝也如武卿有程嘉賓程祚南等專窩大盜臣故時爲指出願境內諸勢族各思緝盜所以安民而安小民尢所以安大家此後州縣正捕府總捕官有阿狥不舉力淸窟穴者其爲才品可知監司指名轉報一擇府佐知府推官之外往往視爲贅負而晉則不然其人原少其事甚多如總捕者有地方重寄管糧者有邊糧王糧收支出入至三關各設一佐錢谷出入文武官評刑獄問斷巡閱查盤兵馬虛寔邊上修廢並於是人倚任查理倘典銓少不加意泛泛如別省之除捕則得一庸人廢馳已甚得一不肖其爲害者可勝道哉及今亟檡風力之科甲並定應出之管理庶稍稍有气色乎一三關設武學臣巡歷中東西三路材官善射者固有而武生武童體貌魁梧拳勇奮躍弧矢擅長者往往不乏又每擁前請試以博衣巾之榮乃詢此中俱無武斈督學道臣經年不得一至待試者如望河淸已選者謾無課督灰取進之心而沮豪傑之气誠各建一學聽各道較武童技藝之優者給與衣巾充爲武生月有課季有分別殿最以行賞罰異材輩出將來必有堪應大將之選者奉聖旨該部知道

初六日

南京都察院右都禦史王永光疏稱今歲復當內計幸而竣事臣等訪之輿論僉謂此番澄汰南與北並恊公平臣等可幸免於罪戾矣惟是臣子不避勞怨以襄盛典朝廷亦不吝爵祿以示激勸蓋南北均爲王臣而彼榮此瘁非所以平人情也近見抵報吏科魏應嘉升少常矣掌道胡継升僕少矣考功程正已升僕少矣南考功塗一榛升光祿寺丞矣獨畱都科道執簡彈劾府怨則與北科道同議勞行遷獨與南考功異揆之人情正體似未恊一況南都素稱淸議之地則持議之官可厚期而薄報乎𨿽居其位業其職諸臣原無幾幸之心而窮則變變則通朝廷宜有畫一之政說者曰南中科道未有以管計升者恐難於創始不知北科道南考功之升亦萬曆以來之近例而非祖制也則彼可創而此何獨不可創且南科道多升南京五品比於比之常僕尙隔雲霄原非奢望伏乞敕下部院酌議奉聖旨該部院知道

福建道禦史周宗建疏題國紀廢馳國法當嚴內稱今日之南中何眷眷多異也靑矜噪而挾辱風紀之官可異也左道興而妄煽蛇山之號可異也捏刻謗書而巧投齋宿之地可異也執中卿寺而詭飛請劍之章可異也而其尢可異者以冑孽而橫開紏劾之門以曹郎而爭彊臺官之柄若近日刑部郎中範得志之論禦史王允臣者臣於是而慨世風之不振又竊嘆振世風者未嘗不在人也自輦路不淸而獄犯如王一鵬者尙得操力筆而弄縉紳乃孫瑋一到而朋就斃圄中遂消一奇妖矣自士途日混而作姦如李大元者尙得記﹖﹖貝鼎而冒太學乃姜逄元一疏而諸僞必險眾矜遂知有顧忌矣自碑訓不嚴而神如棍趙維淸者尙得鼓利口而淩執法乃蔡毅中一示而羣邪盡肅成均遂知有典型矣至於政虎方酣得臣堂官趙南星一疏而巡方頓肅萑符方熾得臣卿撫臣周起元一榜而偶語遂消然則法紀之壞自有人壞之壞之於其人也仍可以人而興皇上誠欲求振飭於今日寧終無奉法遵紀之人而可謂一蹶遂不復起一紊遂不復張哉乃日者皇上之降謫驗封司官臣又不能無疑焉臣聞司官徐天相素以發抒忠憤爲我皇上守法者也卽其居封司時聞於陳乞諸疏極其愼重駁而不舉者寔多矣乃偶以先朝薛蕙請贈一事而遽逄聖怒夫蕙之忠直千古猶芳聖世表章之典原與一朝覃恩之例継不相同特其分剖欠詳使皇上驟疑爲近來陳乞故事今聞銓臣旣以申明此義卽大相此請非初觴濫倘以素能守法之盛心而反使人有爲法受過之不測臣恐臣之能守其官者反懼矣奉聖旨該部院知道

初八日

禦史李時榮疏稱範得志臣等不習其生平行徑但其父範醇敬於大察時南北臺省諸臣交章紏拾其傾險陰毒貪穢凶殘而其事大半出得志之手醇敬已經處分而得志尙屬寬政然其敗類顯迹久不齒於人倫矣𨿽幸屬吞舟之漏恐終同死灰之燃驚心於公論之不久容而泄忿於淸議之不假貸味其前後疏半吞半吐若露若藏借他事以發端而歸根實別有所寓請先就其諸欵略一折之而眞發其本末可乎夫監犯索錢告發提責亦不爲過得志身爲法官不能約束而致恨他人其背謬一也禦史伸冤理枉是其職掌批城批廳輕則責治重則參送何所不得得志同爲法官意見不合不妨互參何爲把持據其狀成套語信口誣蔑王允成素號硜硜必不出此無容置辧臣等亦不必代爲之辧但謂刑曹可問問則輒名爲庇護輒名爲淩轢其背謬二也此得志之借事傾人挾之以爲名也而臣等竊有以窺其隱衷矣彼其濟惡之狀己知公論不容其與爲唾棄之孽余毋寧爲躍冶之戎首與其雌復而坐擯毋寧鴟張而制人據稱濫竽畱署十有四載循資亦可量移而不知臺省紏疏己參破熟中熊軾之榮旣不得遂懊恨鑄姦之鼎又無所容不爲背城借一之﹖曷遂番天覆地之手自此而漸鉏當戶之蘭自此而漸逐集梧之羽自此而快修一己之私釁自此而撓亂大公之重典貽禍國家毒流廟社寧有窮哉奉聖旨該部院看了來說

都察院左僉都禦史鄭三俊疏題薛蕙卹典宜優徐大相斥去宜復內稱世廟時考功司郎中薛蕙先以諫止南巡濱於幾死継以申論大禮幽之詔獄隨爾放逐山林賫志歿世此正所謂直節不二之臣負天地之正气不論其有無陳乞宜表章直至今日始議贈卹已後時矣驗封司員外臣徐大相臣素聞其挺直偶於前月內相遇憲臣趙南星於邸中見其以闡幽一單相異﹖確科臣程注亦偶至單載多人不能悉矣亦各據所知存大略𨿽時以薛蕙之議卹錄之首彼此快然乃大相退而復核以蕙於諸臣中爲第一流人物不宜艸略弗章特爲專疏而又以品行孤淸政事卓絕之竇子你等與詔疑不合徐議補牘蓋如此其愼不意皇上以蕙年遠未及深察遂嚴冒濫之罰而大相斥矣蕙之忠鯁天植原不計有今日而摉錄遺忠不及蕙政屬缺事大相方爲皇上贊成大典以發舒久欝之气作將來忠義之心可稱克舉其職反以冒濫斥之夫覃恩之冒濫誠多不在薛蕙如蕙者卽千百世後猶有餘芳正恐其以遠而遺未可以其遠而謂之濫也今大相以蕙獲罪誠自甘心但皇上臨禦以來事事皆堯舜今日之幽闡諸臣已﹖﹖﹖矌恩而獨遺一百析不回之薛蕙並斥一表揚忠直之大相實於大典未光耳是日左都禦史趙南星亦具疏救大相敍薛邦瑞爲其祖薛蕙陳乞俱奉聖旨已有旨了該部知道

十九日

南京河南等道禦史曹汝蘭等疏參撫臣唐世濟罪案原確自揭更明內稱世済揭中自認薦李如楨有廉謹有聲遼人士無不歸心之語嗟乎我國家金甌無缺全爲無端李氏兄弟貪功起釁兵連禍結遼人士惡其基禍無不欲食其肉寢其皮而猶以歸心耶此所宜罷斥者也人之言曰李如楨之投世済以金也非敢望其薦也兄弟之惡種種貫盈亂賊之誅人人發憤且軍政之露前矛如劍未卜後患如楨憂之以數千金免禍耳世濟無以報如楨乃遂爲此薦疏科臣有知其情者不肯盡題蓋鄙之也今揭中自認有不盡題之人然則此等事亦眞矣所宜罷拆者也贑兵之鼓噪也臣等亦猶以爲風聞耳今亦自認其放炮吶喊殺馬之爲眞矣夫戮馬首懸軍門放炮吶喊而以號於眾曰不齊心殺唐者如此馬猶謂冠履不倒置地天不易位乎世濟甘心怡顏曰是嘩也非鼓噪也以唾面自漧之量處節鉞之位毋乃非其聀乎所宜罷斥者也人臣宣職在外匹夫匹婦有怨咨焉必以告一艸一木一禽一獸有妖怪焉必以告一山川一星辰有儆焉必以告豈有軍士戮馬首懸軍門地方震憾而不以告者乎安危緩急漠然不相關乎是目中無皇上也宜罷斥也浙江募兵使者當日業已奉旨忽然反污人心惶惑部臣言於人曰以人地不相宜之語出於世済而止夫人地不相宜之語果無私也科臣何以揭稱狥情細交有隱賴否以狥情貽皇上之反污罪宜萬死尙至今不自以爲歉而直認之曰人地相宜果有此語也擅之一字二百餘年不多見之大力見乎揭乎矣宜罷斥也奉聖旨唐世濟已有旨了該部知道

二十八日

都察院右都禦史趙南星疏爲感慨抒忠以贊聖代平明之治內稱頃見南道禦史張継孟久時擊事一疏末欵自敍其作令有功至於民無邪道蝗不入境而以不行賄賂擲之南道及奉聖旨令其指名具奏乃爲耳聞有感不平則鳴一疏奉聖旨旣無指實如何逞忿瀆奏姑不深究著前去到任該部知道欽此臣等與聞考選之事不能使継孟心服而混瀆天聽臣等不能無罪何得無言夫治天下者宜劑調人情不宜使之有所偏重有所偏重則人懷覬心覬而不得則生觖望觖則生異議誠由人情之澆漓亦當秉軸握樞者之咎也今天下亦大有所偏重矣進士之之官重而卿貢輕京朝之官重而外官輕北科道重而南科道輕甚則科重而道輕是以有禦史蔣允儀之疏勢極重則不可返長奔兢之風銷正直之气此有識者之所共嘆但継孟以不得北道而遂謂孔方有神公道無權審如是則南道者乃其姱修恬淡之眞何必明人之污且士大夫之甘淸苦若猶人之不爲盜賊耳服官而舉其職猶賃舂者之中程也豈其稱盛徳誇殊尢哉夫顏淵所在而陋巷爲之生色杜甫所遊而山谷可以浩歌乃以祖宗豊鎬之重豸冠馬﹖﹖馬之榮而厭薄若此則部屬之官宜何如哉此人情偏重之所致習俗移人賢者不免亦無怪其然也陛下責継孟之逞忿瀆奏而不加之罪深淂情法之中矣臣等尢望陛下因継孟之言思偏重之獘勑下吏部極力挽回以平人情則継孟之言於已則不智於用人之道未爲無益也奉聖旨明廷設官各有職業豈得過分輕重覽奏具見感時救獘之意知道了該部知道

○七月

七月初一日

巡按四川監察禦史張論疏議事僉越其傑昔在荊州能收援遼放散之兵入川援渝初至一敗報喪師二萬餘人具遵義各兵入城與樊賊交通賣陣反攻幾乎大僨継幸隨各道後共殲周鼎應援之寇收復重慶故督臣張我續檄令提兵瀘合以觀其後日之作用功過可並論耳柰何本官褒若充耳竟不一應惟有今日一揭明日一票議論浮誇爭勝口角甚則乞糧躲閃而已有云本官部將唐天貴與酋交通故遅捱不進又訪本官包兵冒餉種種有據則於法不容不紏參以儆其後也該臣會看臣越其傑一身鱗甲滿紙機鋒搖唇鼓舌常起平地之波而是心非專上校吁之術身先之誼安在後至之譴馬逃揆之紀法卽二禠亦不爲過第念曾有微勞未可一旦盡沒相應重加降調以爲險躁貪鄙之戒奉聖旨吏部知道

初二日

廣東道禦史李元題爲直發古今第一窮凶內稱削籍姚宗聞文其人者臣敢直剖歷來之案以代蓋世之謀而醒舉世之惑人知熊廷弼之壞封疆而不知當其初勘之時多方庇護欲收之爲用借鷸蚌而收漁利者姚宗文也夤緣閱事一差欲行意中之私及廷弼不爲用以致微意隱剌使不終其事而去又不明白直參使廷弼再勘再起一敗塗地八議莫原者亦宗文也人知王化貞斷送廣寧不知閱事一行文武將吏不薦一人獨薦化貞以致濫應節鉞矯言進戰孟浪誤國凡刑難赦者亦宗文也人知劉國縉之盜餉不知恩師爲重君父爲輕錢糧不查兵馬不查以致一逃結局又復騙官騙錢於登萊任意施捨克扣者亦宗文也人知劉翹之行邊意在樹威不知陰使死友陸宗綫索交通機權廣布以麼麼資卽討觧皮張因而嗾唆劉朝爲己謀關撫者亦宗文也人知西虜之要挾無厭不知信用心腹王猷受虜參貂名馬許以加賞及臺省參論藏匿舟中至今王猷不知下落者亦宗文也人知邵輔忠串通劉朝毒害善類不知陰使死友孫傑等外結監犯內結恩璫報復毛士龍參王猷之仇卒使削籍而去者亦宗文也人知賈継春之爲人誤不知陰陽挑激播散流言名爲優選侍之禮寔爲觧鄭戚之危名爲全聖孝之大寔因以赦劉朝之生以致継春爲風聞所誤迄今罪璫再處捄局轉所尙有望節鉞者又欲藉以爲獵膴之階者亦宗文之流毒也最可恨者先帝一月堯舜之君全在未登極三日發帑發稅起廢下考選諸大事乃宗文大言於朝班曰太子不宜行天子之事速宜繳還且促閣臣繳之向非內官王安而先帝之成美將無由傳萬世矣宗文之心亦毒矣哉臣爲此懼敢歷數其姦要使小人之肝腸換而後來之狂迷醒臣愚之願止矣奉聖旨該部知道

初四日

南京廣東道禦史王允成奏爲臺省紏拾甚公部臣修怨獨狠內稱範醇敬窮凶極惡範得素倚父勢刻薄放肆謀殺舉人髙守垣奸淫其妻妾抄沒其家私蜀撫入畱都對臣言之甚詳而臣厭惡之情或形齒頰得志業以有聞屢托其卿之賢爲之講解今年大計南京臺省收單多醇敬父子惡迹及都門會單分省中善習孔等據寔紏參𨿽削去得志名而疏中所云令男僕以焚刼之擄殺其長男輪姦其妻妾如謀生員張継昌之田暗害其前程疑梁鄕官之與髙舉人通剌創奪其家眷等欵皆得志事至南京太僕寺丞任內凡有馬州縣過說分上一欵所謂僕臣丞正指前任之官於例卽應投刻乃不欲竟去受人嗾使巧謀番案遂借臣爲去國地步臣平日厭惡惇敬父子臨時遂眾亦議紏拾何敢辭怨但如此反噬將二百五十餘年之察典爲可廢而元惡大憝令人不敢問矣奉聖旨該部院知道

十三日

都察院左都禦史趙南星疏參張素飬巡方濫舉內稱廣東道禦史李元曾參原任太常寺少卿姚宗文原任順天府丞邵輔忠原任陜西道禦史劉廷元皆邪惡朋姦得罪先帝其姚宗文尢爲魁首南道禦史李希孔疏亦參姚宗文等欲發史館直書而浙江按臣張素飬者其所舉姚宗文等三臣皆欺君父市社稷得罪於天下萬世以致南北臺臣交章論劾而素養必欲頌其功徳此眞一大怪事且素之疏通國驚訝致有言其所舉之有司如紹興府知府齊琦名萬事入對羣妾出尋酒人奕棋豪飲狎暱姦吏馮時來通問進賄出諸袖中素養入都無欲劾之意他其所舉者可知至如題薦揭薦皆近半年之陋習業已有禁矣而陜西之髙弘﹖山西之徐揚先河東之劉大受宣大之李思啟猶有提薦如魚與熊掌不能俱捨也大抵此時之人如宿醒稍觧尙在夢斍之間未可深責張素飬之舉三臣乍聞之則可恨徐思之則其愚可矜殊不稱其繡衣誰當避其騘馬至於髙弘﹖等姑未論其舉剌之當否而薎旨市恩固已不能無罪矣奉聖旨舉劾自當從公且已奉明旨如何不遵姑著分別罰治余依擬行吏部知道

十五日

巡按直穎禦史林一柱題爲樞輔言去非情遼撫幸去非法內稱主勢孤而國事危皇上今日之於樞輔殆情有未至歟何孫承宗之以病告也當廣寧殘破民兵蕩折之秋廷議逼王在晉而使之出在晉盡力料理亦駸駸有緒矣承宗掀髯請曰非臣不可皇上壯其志嘉其忠臨軒以送之劍玉以優之公孤以寵之馳貂張以錫之出藏器以需之臣謂皇上遇承宗有禮矣國仇未報主恩日重此荊離之所以燔家湛族聶使之所以決面屠腸者也承宗何爲而以病告也得無謂我獨賢勞廷臣皆有還朝之議歟此說者知有樞輔不知有皇上情面之言臣願承宗勿聽也又淂無謂布置已定耶藉此以結報效之局歟爲此說知有樞府不知有軍國是又情面之言臣願承宗勿受也若以臣決絕言之則肝膽者君之所受軀命者義之所輕少年天子爲封疆而損其所愛者黃老臣負期許而重其所輕於汝安耶臣所謂始終動樞府以情者也乃若閻鳴泰何如人也溝中之斷飭以銀黃以一口之姱張謙一方之牙毒纛而又以一味之驕縱招一片之彈文巧於攫巡撫而又巧於卸山海鳴泰之去逃一間耳臣嘗謂躍馬而歸殺人放火遇撫臣而嬉笑遇關臣而嫚罵廷弼之逃逃而豪者也踉蹌出走涕泗流連化貞之逃逃而巧者也鳴泰而幸入楡關則熊王亦可之囹圄熊王如不宜出之囹圄鳴泰亦不淂幸入楡關失亦以誤國繩之請室待之而已奉聖旨輔臣督師原因無人任爭不淂已出力擔當林一柱何必多言閻鳴泰已有旨了該部知道

十七日

巡按山東禦史陳九疇題爲言官有功國本跧復未愜輿情內稱原任浙江撫臣今在告髙舉者當先帝之在靑宮也而舉時列西臺方諸臣以冊立請而聖祖未報也甚而被逐者被斥者途相接趾相踵也斯時祀憂深念者詎不咋口捲舌而舉獨與諸言臣明目張膽毅然論列時且虞禍不測而竟淂旨下部卽嗣後未免再延歲月則一時之精忠苦心固已蒙鑑於帝衷而可對千古矣有臣如此眞可爲國家一面緩急之用若遂其髙尙終老巖穴我國家酬功之典謂何況乎諸臣之歸物化者已蒙卹典而舉之見遊丘園者當何如諸臣之被貶斥者已蒙賜環而舉幸荷兪綸者當何如臣之同事建白已蒙顯擢而舉之尙跧艸野者當何如恐非所以平輿情而彰盛典也奉聖旨該部看了來說

二十一日

江西道禦史田惟嘉題法紀不肅怪異疊興內稱臣入臺班�踰三月而人妖之見者四其一則南刑部郎範淂志種種惡迹南北交章無容再贅獨計伏惡惡父之威逞窮奇之性敢爾覆地番天倒亂大典以朝廷之察典視若弁髦以執法之直臣橫口誣蔑蠢玆孽子罔畏天日豈不誠宇宙第一怪物乎再則北兵部主事盧承業夫承業一舉久耳年踰耳順考選偶不合例擬受兵曹大爲矌典有屈抑而咆哮廣眾之中獨不見前次考選每有靑年甲科考升府同知者𨿽明月夜光久當自耀曾有一人不平而鳴否承業仍敢攘臂大呼行同市井此不亦一怪物乎又則南道試禦史張継孟夫考選本淸嚴之典科道均淸要之班南道禦史果於継孟有何負而鄙之若擲同咨英雄就非潔已以自受而誣之爲賄若非部院疏明幾致士伸蒙垢大典無光此不謂之怪物亦不可得已尢其甚者則章兵舉人鹿之麟天之麟以撫按查明之錢糧而敢於誣害縣官以疏奏天顏之大事而敢於賄人代替以一身之破甑而敢於下水拖人廣蓄私揭亂擾轂下不惟無縣官也而且無撫按不惟無撫按也而更不知有朝廷姦越鬼蜮惡邁檮杌不尢怪物中之尢怪乎物之怪者必雷霆擊之而滅人之怪者必天威震之而消此紀綱所系風化所關奉聖旨該部院知道

巡按四川禦史張論爲考察事勘得提問追贓官一員四川布政司副使徐逄聘也內稱臣從吏治來知閭閻事則無如加﹖﹖﹖最苦而尢苦率屬之吏肆意誨貪以重困乏從驛地來知驛逓事則無如驛兵最苦而尢苦虎視之官使一時助虐以重困乏頃科道條陳屢煩明旨申飭其於察吏安民淸郵慮無不家諭戶曉乃有明負重資全無忌憚如徐逄聘者尙可容於淸明之世乎臣未廉其居官何狀第聞其家眷摃五十餘擡包馬八匹爲臺臣傅宗龍目擊咨嗟業已心鄙其人伏乞皇上敕下該部查議奉聖旨徐逄聘提問不赴好生違法著該省撫按官拿解法司究問不得再違該部知道

●大明熹宗達天闡道惇孝篤友章文襄武靖穆莊勤哲皇帝實錄卷之六天啟三年八月至十二月

纂修官浙江道監察禦史李長春

編輯較正廩監生方至

八月

九月

十月

閏十月

十一月

十二月

○八月

天啟三年八月初三日

巡按直隸禦史左光斗題爲去臣忠直當還微臣苟免宜去內稱臣曾隨科道惠世揚等後有姦相典兵內監典兵外戚典兵一疏參劾沈﹖﹖﹖劉朝鄭飬性等於時烈火投毛自分不免已而諸臣告者告假者假而熊徳揚江秉謙遂謫矣乃舊刑部尙書王紀継臣等公正發憤揚庭疾呼遂蒙嚴譴侯震晹亦再疏再譴幸而天牖聖明未幾而﹖﹖﹖敗朝以謀行邊敗養性以通妖敗今又以謀駐杭州敗諸臣之言不幸一一驗矣諸臣亦何負於國哉不但此也先年一月之間遺弓再泣臣與楊漣力爭移宮蓋親見皇上之孤危避宮之卼臲此時宗廟社稷爲重臣等只知有皇上安問其賴皇上不往幹淸宮取臣疏於慈慶宮睿覽因發閣票微臣始生臣於時寧爲褚遂良不爲許敬宗自分已決旣以宮闈肅淸仰求皇上恩禮選侍仁至義盡一疏見在禦前實與賈継春揭同日奉發臣當奉明旨誥責旋蒙恩宥而選侍恩禮日漸加隆事如是止矣後継春以借用者挑構不休卒被嚴譴本一事而彊分作兩題本一念而硬坐爲兩袒迨漣去継春亦去兩人相視不得於言並不得於心比時科臣中所謂借継春以攻漣因借継春以攻継春者是也至今兩次賜環獨爾遐遺豈聖明之雨露有私拂人情之愛憎至愛而爲継春者若矣至如花濟世生平端謹不能借人亦不受人借祗綠錯認人言以爲已誤継春因而剖心自明以謝濟世是継春方出於借外而濟世又不覺入於借中臣所謂惜継春並惜濟世也至詞臣文震孟鄭鄤傳經抗論一代之節義增光天子門生元年之國體大損寺臣滿朝薦科臣毛士龍銓臣徐大相在微臣或未識其面而竊想其人或同其事而極髙其義均之殷綱之宜速觧而漢冕之當急還者也奉聖旨移宮事情朕已屢論明白其各官爭辧俱已有旨是非自見何必煩言以後不得瀆奏取究該部知道

江西道禦吏霍鍈題爲寺臣顯犯名義大肆詖詞內稱範濟世之一疏三揭無亦中有物焉旣知選侍爲先帝一寵嬪乎名位固未定也苐使保全無恙已屬皇仁況乎恩禮有加天下莫不頌服聖孝盡人倫之極致此固無庸濟世贅龐爲也而必請加封請移宮之汲汲試問濟世此舉系何大典禮關何大倫常其戀戀此一題目於幾年風恬浪盡之餘是何識見蓋濟世生平自顧碌碌無奇而適有中罪璫之賄者借安選侍之說以爲傾陷忠良觧脫大憝之把柄於是神飛色喜急投足焉據爲安身丘命之地而又不自爲首依附一素負淸正之望者若賈継春多方簧惑使入其術中而已則縮胸觀成敗及継春悔悟出疏自明義膽忠肝一朝暴白於天下而後姦人之底裏始盡敗露此其流毒善類已見一班自是而邪說橫行是非倒置迨毛士龍一處而正人阻喪世道幾不知所終矣幸而社稷有靈聖裏天牖黃克纘卲輔忠諸大姦漸次退逐而日者劉朝再處中外快心廟堂之上漸覺淸明正人君子漸覺吐气乃濟世又於此際形影自顧殊不類也於是心口相計以爲吾不提起從前之局則不足以以定今日之衡不自別於今日眾正之途則不足以樹異日羣宵之幟處心積盧行徑乃是如此宜其以加封移宮爲羙論而喇喇不憚煩也良心眛盡賣友欺君更可痛恨奉聖旨移宮事已有屢旨範濟世已去何必爭論言官當以國事爲重以後不得瀆陳取該部知道

初四日

山西道禦史吳甡題大臣禠削非宜內稱刑部尙書王汜生無媚骨卓有擔當剔歷中外皆著大節陛下采之輿論﹖以司寇之位而汜執法如山去惡務盡片言定封疆之案屢疏懾姦佞之﹖﹖鬼孤忠報國鼎鑊如飴策蹇西歸一身似葉詢厥所繇初無大過祗以愼重刑章逐蒙禠斥𨿽聖度如天終有召還之日而與情久欝共興眞道之嗟自去夏以來屢奉溫綸凡因言被謫皆荷殊恩豈於大臣獨靳而賜環之舉迄今杳然是何記之未慨於聖心也方今時事多艱用人爲要負淸望者激於大義而有朴被之行鮮才略者甘心昏憒而誤軍國之事有臣如記未可終棄且聞紀以忠鯁曩爲閹人劉朝所構陷人心憤欝非復一日特以齒馬之嫌未敢直言陛下業察朝姦狀與眾共棄天下仰贊聖明至今手額夫旣勇於除姦寧復悅於用賢臣竊以爲賜環盛典宜從紀始奉聖旨該部知道

刑部尙書孫瑋等題國是本明人言自混內稱邇年以來張差一案几於以瘋癲之說易發姦之疏事關國本談何容易彼其持棍而來不向他宮之門獨入東宮殿可意可知也瘋癲者顧如是乎幸皇祖赫然震怒立斃二閹以全宮闈之體然禦慈寧宮時召見百官禦史劉光復之厲聲震聳潛奪姦謀蓋亦有足多者故究張差之獄畢竟發姦爲是瘋癲爲非此可以垂之信史者也移宮一事人持一說幾於聚訟竊謂主少國疑之時忽有垂簾聽政之舉令人驚疑萬一牝雞司晨憑先帝遺命以恣其所欲爲卽有忠計之臣仿夾日虞園之故智亦已晚矣何如闥排而入若楊漣等力請移宮之爲見蚤也迨宮已移矣隙己窒矣尙猶追論不已吹毛求疪則於聖徳不無少累而且傷先帝之明惟我皇上俄爲轉念略無執滯可謂善處宮禁之間矣賈継春一疏不無過激要以曲全聖徳俾皇上追大舜之孝而成千■﹝礻冀﹞之名亦忠愛之深心而忘其戇者也當日之移宮爲是則順從者爲非而信史之筆削可輕乎至經撫一案罪狀了然有何難辧乃旁觀者必欲分左右袒以行其黨與之計是何肝腸法司之會審喪師失地同抱頭鼠竄又同而其罪安淂有差等此案如山無容移易要以經撫同罪是則分左右袒者爲非朝廷建法司以司讞決又分設刑垣以司參駁凡於犯法祈允明耳立枷非常例也暫用以懲大姦豈不人人稱快輕用以致立斃能無一二稱冤若不經由法司詳審刑垣覆奏恐法以懲姦而姦人之借立枷以泄睚眥之憾誘無知而投必斃之妄者政自不少其於天地之和而傷堯舜之仁誠可慮也奉聖旨是

十一日

巡按浙江禦史馮三元疏稱罪戚鄭飬性比南來裝載多人沿河停泊未肯交卸據該道參看淂鄭飬性席寵怙惡恣行無忌先年乞恩濫襲適職武選署事曾以違制力爭幸蒙神祖霽威少減濫襲之級柰其驕橫日甚聖朝待以不死猶不悔罪糧船關國大計職早夜竭厥催恨不能飛渡以済京邊之急飬性乃敢私攬多船裝載多人流連江幹不知作何勾當目中豈有國憲在職漕務攸司安淂坐視而嘿嘿不言哉臣請皇上爲保全奍性計則莫如還之襄陽飬性而自爲保全計亦莫如還之襄陽全國計而貼人心莫便此者使養性戀杭不捨而皇上復不欲逐之竊恐兩浙之亂自此始也奉聖旨已有旨了該部知道

十四日

江西道禦史田惟嘉疏稱陜西左布政使沈演先是經巡按禦史髙推復命論該奉旨下部矣使演而稍有忌憚自宜反躬悔罪靜聽處分乃閱邸報見其悻悻上疏逐欵辧駁以禦史之所參劾者而反以參劾禦史皇上亦安所賴此持斧之臣以殫壓一方乎憲體不肅豪吏橫行藩權日重朝政日輕世之亂也其滋甚矣人孰無過特苦不自知耳演果眞若是粹白無瑕而按臣之劾一一盡涉虛乎臣無暇達論卽此反參按臣一節便橫肆無人臣禮而演之生平已得其大半矣且其疏中又雲乘機中傷之下吏捏單誣污之姦民臣亦不知其所指爲誰但就其剖之被劾於按臣不獲上也中傷於下吏不信於下也誣污於姦民不淂於民也作一方之大吏上下官民無一許可者而孑然自命曰我獨賢也其誰信之總之年旣邁而情愈躁甑已破而無復惜攀上撦下必欲玉石俱碎而後快卽此而演之生平又淂其大全矣奉聖旨該部院知道

二十一日

刑部等衙門尙書等官孫瑋等爲勑法宜平用人貴當內稱人臣之義當與封疆共爲存亡康應干城破身逃貪生惜死調三岔河以截兵𨿽非先朝托故遠出駕一葉舟以渡海明是臨時潛宗避匿𨿽曰兵調民逃空城難守試問固圍保境守土何人𨿽有轉運之勞難償失蹈之罪旣已望風而走應正逃兩之辜新律昭然遣戍允當牛維曜城破身存生誠愧死然監軍之任非守土之官也其出城也奉紅旗督戰而非其脫身冒圍也被白刃重傷而幾至於殞命旣非航海又未入關責以欠一死部覆謂可以無死責以一逃始終原未嘗逃況所監四將梁仲善童重暌死節沙場侯世祿搗巢復官毛文龍建功海島維曜不可以論功亦可以贖罪但亦失事之官又系被逮之臣姑擬杖懲以示蒲辱奉聖旨姑依擬巡按直隸禦史曾熙丙題爲貪鄙道臣不堪巨任內稱寧太兵備副使王隆徳崦嵫景逼阿堵心濃率屬之體無聞居身之防大潰姦役藉以叢神屍﹖丙官奔之如市當江左多事之時豈是道臣積穢之地伏望敕部查明穢積從重處分以爲道臣貪鄙枉法之戒奉聖旨近有旨責成司道司官稽核吏治乃司道官先自貪黷何以率下著參來重治其該地方道府官俱著上緊刻期到任如違著撫按官並行參處該部院知道

二十七日

巡按四川禦史張論爲欽奉勑諭內稱指揮李世武張世爵等均叨委任罔效恭勤或屯糧拖欠致額餉之多虧或稽詧疏庸任侵漁而罔覺器械率鈍敝整理無聞士馬大半逃亡行伍奚藉加以城闉傾圮兵食匱虛縱皆忨愒存心貓鼠爲祟難患逭溺職之罪者也奉聖旨都察院知道

二十九日

左都禦史漕於汴奏爲舊臣品望素崇微臣誤蒙點用內稱馮從吾與臣一正一陪之間固經冡部衡量多官推敲眞見從吾之徳遠過於臣從吾之才遠過於臣若騏驥之前行駑駘之隨後匪漫然而爲序也乃臣忽以淺陋越其前而叨聖眷此心不能自欺豈能自安哉按從吾筮仕翰林執法柱史以忠直謫居林下者三十餘載汲汲進修不愧衾影皇上龍飛禦極甫赴環召每抒策以匡時期尊主而維世僅僅年餘請告而去也其去也人莫不惜之而且髙之旣去也人莫不思之而且薦之是以今之推舉莫不忻忻嘖嘖冀承帝簡以爲景星再見而麒麟重來也柰之何可不用乎夫皇上用臣於吏部固將令鑑別流品推賢用能也從吾及臣等其等自有辧矣臣一旦踰之而據非分自流品之混自臣始也向臣叨風憲之末不能推轂從吾業已懷愧且今冒銓式之缺而致其仍前潛於艸野是臣進部之日卽蔽賢之日也懇乞聖鑑仍準起用從吾俾式銓部必有俊偉之樹建以報聖恩奉聖旨曹於汴品望素著特簡左銓著準新命到任不準辭該部知道刑部等衙門署部事侍郎等官白瑜等題參處奔逃貪縱將官內稱袁應兆之領兵援遼也倏而塔山何爲觀望倏而山海何遽稱疾旣云招浙兵厚收募兵之精乃復募遼兵陰補浙兵之數月糧支扣窮軍之骨髓盡銷幹折借名戰士之脂膏已竭此一犯者愛錢已極又兼惜死計囊橐之已盈論遣嚴限追贓俾貪饕之知警奉聖旨依擬

○九月

九月十一日

都察院左都禦史臣趙南星題爲參劾無知按臣內稱張素飬之巡方地方人才則薦姚宗文卲輔忠劉廷元有司則薦齊琦名被臣參罰無顏再入班行以親老身病乞休誠可謂安分矣及讀其疏乃辧其所薦姚宗文等皆憑道府開報爲循舊例及斉琦名前按臣未甞欲劾頃接巡塩禦史傅宗龍稟帖謂琦名爲猾吏馮時來所陰陽職行部卽已究革而左右如馮時來者未免復竊其權夫馮時來之究革素奍亦未聞之耶至於奏疏稱臣卽書堂官之名素飬以揭投臣自稱爲職而乃直書臣南星之名此等舊規亦不難知以陛下之所不名而素飬名之似有意辱臣以泄其忿恚不平之气者然臣終以爲無知也今天下風俗敗壞法紀淩夷久矣不知有朝廷安知有大臣無幾時而髙推之參沈演則辧張論之參戴君恩則辧爲按臣者也已難矣臣皆爲之駁正素飬舉人之所必不舉與劾其所不容劾南北臺之交章紏之而不容臣之一言爲總憲者不亦難乎臣誠憐其無知以爲不足深治但恐傑黠之徒皆佯爲無知以冒法网則立成大亂不可收拾奉聖旨張養素舉薦不當已經堂上官參罰輒又瀆辧風紀官何得自幹法紀前後紏參關系憲體豈爲一人著該部重加議處

二十七日

福建道禦史彭際遇題國事多艱可虞救時寔政宜修內稱邇時治道因循士風躁兢已造成一情面相顧之世界若非提法令以整肅將無以振中外之積玩伏願皇上銳然獨斷舉紀綱法令一一振飭嚴明行政用人一一綜核名寔勑中外大小臣工無熟套之相仍惟成憲之是守庶乎克艱之念交相惕而安壤之績可立奏也臣又惟目前急務惟此兵餉欲足兵餉無如屯田邇者太僕寺臣董應舉以經世之深心運營田之良法前後收獲髙梁屯麥不啻四萬餘石將來屯種漸廣稻田亦漸成熟告匱之軍儲可藉以済急夫如是寔心任事之人臣予之節鉞新銜以重其事權使屯政無掣肘之虞國家收屯糧之利至於各邊皆若無糧屯政皆宜修舉及時區畫淸理以督課開墾之任責之各邊道臣務使屯政大興邊儲有益是在當事者亟籌之耳奉聖旨屯政宜重事權董應舉著卽與議覆各邊開墾仍一體申飭元輔卽出贊襄已有諭旨了該部知道

○十月

十月初四日

浙江道監察禦史陸獻明題爲﹖治先存大體用人貴紓正气內稱邇者陪推之點於人未嘗不當而於體終有未便除李三才以先朝老成今久病不保者無論馮從吾漕於汴及余懋衡三人俱稱大賢俱堪大任卽推有正陪人無軒輊皇上點用陪推亦明示之大臣矣其疇不頌睿斷之公虛無我哉第用之而反以去者曰點陪之故勉之而後不淂不畱者亦曰點陪之故可見點正爲常點陪爲非常聖主以常道治海內亦何必令諸臣之不寧滋一番之情度臣愚謂曹馮兩臣之用先後正不相妨於汴宜一意任事勿虛眷倚從吾宜急爲召用勿聽便安仍乞諭該部以後會推一正一陪照舊以品望相埒者充之俾點正者爲今日之前茅寘陪者爲將來之首簡卽其審擇亦湏召閣部大臣面賜﹖確勿執成心點用一大可以捐宮府之異同可以冺臺省之議論今銓臣張開達堅意求歸豈但爲止之一著哉故大體之當持者多而會推其一也至於覃恩不應太濫諸臣訟言皇上嚴諭自是慶賞大典行止有時乃先朝正人如薛惠者應有今日之表章固非濫恩可比皇上一時斥責司官羣言莫救不過聊借以杜幸門若曰竟爾屯膏湮沒忠義何以闡揚勁節示勸將來則薛惠之特恩徐大相之環召宜其有禆於名教者不宜靳也執法明刑之部臣如王紀批鱗勇決之詞臣如文震孟鄭鄤直節不撓之臺省如侯震暘江秉謙輩去歲抗章忤旨斥逐年餘矣諸臣已困衡之久聖主無畢世之怒柰何以盛時之麟鳳令飽溪壑之煙霞臣願聖衷畱意憐才詳察眾論奉聖旨俱已有旨了該部知道

初七日

巡按陜西監察禦史臣髙推題微臣劾姦有據姦藩橫辧非法內稱布政者財政之總此處貪則通省不能廉此處弛則通省不能振而沈演乃擅權輔臣演之胞弟兄弟済惡表裏爲姦與他省布政更爲不同貪似豺狼毒如蛇蠍難兄難弟人傳蓋世之姦無日無天獨作三秦之孽囊手探而無厭不問軍民珠腹剖以何藏那知僚友慱得靑蚨數萬臥殘紅日三竿遂使封疆之事不關心秦越視大酋之難殿最之權未卸擔夷猶稽報命之期以遼餉爲等閒百萬生靈何罪視正務爲故事五日京兆非宜乃爲臣百姓除殘而演憑三窟恣口人猶謂臣掛一而漏萬演反介勢覆雨翻雲𨿽日掩著一己之行藏寔是把持天子之耳目奉聖旨吏部知道

初八日

山西道禦史吳甡題爲安民必先擇吏京邑猶宜淂人內稱京師五方雜聚凡捍网﹖﹖袁姦之輩皆借爲逋逃之藪往往憑借神姦蠹害百出究之惡通於天而禍中於國惟五城禦史淂刈楚之柄如臣同官梁之棟之擒劉保方震孺之擒莊士元劉芳之擒王一鵬夏之令之擒王天授等霆摉雷擊摘發如神冷面忠肝爲國家芟除大蠹至今姦宄斂迹憚其丰采乃知國朝設五城禦史緝姦摘獘法最善也近有五城攺差一年之說或亦見及此乎至於身任牧民責在守令府尹之權最爲重任而今不然體貌徒尊事權不重往往厭苦薄書才一受事旋卽遷去此臣卿寺之列臣姑不贅惟宛大兩縣爲畿輔之首邑似宜重其事任加意遴選久任優擢以爲海內有司之倡乃作令者視如傳捨其精神用以營求升轉結納權要於民事漠如也曾履任幾時而已報升矣臣目擊兩縣令報升衙官署事有赴遡於臣者進而問之曰詞落衙官小民嗚呼矣詢其所由有二苦焉一苦衙役之需索一苦店禁之﹖﹖革馬﹖羈勒臣常出示嚴禁稍就嚴帖然相沿已久未易盡革方今四郊多壘亂萌疊見京師根本之地不早爲固結何恃無恐此長令之責也近今一帶吏部有選用甲科三年行取之疏當不淂獨靳於天子之首邑矣奉聖旨京師根本重地小民倍宜安輯這所奏宛大二縣衙蠹店禁諸獘著五城禦史嚴行禁革選用甲科著該部卽行酌議府尹官也著推用精明仁事的不淂頻轉滋擾

初九日

貴州道禦史胡良機題老臣雅志宜成淸衘空處非骵內稱臣觀朝無空位必其野鮮遺賢乃翻閱仕籍如少卿王宗蓁等臣燥發時聞其姓名及臣通籍以來間問朝紳皆曰一二十年未嘗覩其顏面者此眞蒼松翠栢不欲號風於楷楹之間而景星慶雲何淂輒與河漢共照回快人瞻矚也諸臣顚末臣晚不盡知臣不必盡詳其名姓以緊景止之私而具述其歲時以志姱恬之素擾擾燕塵那堪夢昧若此者所當優爲加禦致仕酬其生平不煩議者也慨今重內輕外積漸使然京堂建牙十有其九卽藩方大吏猶湏一轉則舜門四辟之時不能無分別以處此乃若曾經兩察仍還其故物甚且內外三察日陟於崇階或者年髙而徳乃邵畢竟寵過而神自驚何不以正足還之當身而以淸明還之仕路乎奉聖旨恬退自當獎成但起用各官原欲究其才用該部還當酌議推擢王宗蓁著查覆

江西道禦史劉璞題仕途似淸而寔濫獘正似緩而寔急無如調官一事內稱守令久任明旨責成不啻三令五申調官一事亦有指及者尙未專疏以陳其狀臣卽爲皇上陳之今之謁選者地方稍不愜意則曰我求調知相者亦慰之曰調惟視官爲可調之物視調官可執﹖而取故人爭驚焉而志靡定也更調令甲不知始自何代今日則太濫矣己未年科臣張延登題請以銓歸本部調聽撫按兩不侵權奉行者三年辛酉大計本部忽調有司官凡二十員無非爲急缺正官之故被調諸員捫心而不知所由於是避難避邊者竟丐畱不赴外之題調者因此更倍於往時每省幾居其半似部於撫按各爭樹調官之幟爲部調者恐見訝於上司更不便而部調之權反詘惟調出撫按無論賢與不肖無不趨之如騖何也更調一番卽是薦舉一番下僚進身全系於此似也獨不思官以爲民何不就民情體之選官一出迎者候者拭目盻望冀淂賢守令以終惠我任滿而去民其何辭席未暖而易之眾必不帖﹖未熟而摘之味必不甘人情之願好者官也誰無同心捨此就彼爲民父母必不若是恝而奪此與彼者寧不念及民而專爲官也恝更甚也嗟嗟非升非覲無故開此途以供署者之鉆營故更調正官大作興也委署偏官小作興也猶未也更調百姓小刼數也委署百姓大刼數也委署之害臣不必悉陳其詳但摉毫毛之孔有之勒並限之徵有之爲白晝攫爲暮夜不畏者有之州縣佐貳媚人剝人其毒猶甚若此者蓋無畫一之法故也畫一云何亦曰一切罷之而已矣罷之有數便焉省州縣送迎之費一便也絕撫按情面之苦二便也堅有司營聀之心三便也慰百姓樂生之願四便也還本部銓遷之權五便也免賢否混調之誚六便也特不便於熟腸仕路者耳奉聖旨該部酌議具覆一江西道禦史劉璞題察點所關甚重察官不宜速推內稱紀綱之最大者熟過於斥幽之典故外察京察列名其中卽才力可惜不妨另補而補官之例在京與在外不同在外小吏可以隨察隨補京堂之補則必遅之三五年所以俟論定而奍恬風也從未有紀綱之廢反出於主持紀綱之人如陸卿榮之補南太常少卿是也問誰補之則銓戔李逄節也銓﹖﹖﹖何見而亟亟以補之哉豈天下人盡可欺而銓﹖﹖﹖眞有權二月而察十月而推六年而方捨之一旦而卽用之此等舉動豈不駭人況舊太宰主察者也脂車方且十日新太宰主爵者也候命不俟終朝縱稍忍待以聽老成之權衡未爲不當而何啟事之牘如或不及將使桃李入盡私門參苓俱在籠蓄而後快然於心耶則銓﹖﹖﹖之伎倆亦露一班矣範淂志之撓察典也甚計險其事顯故人人得以紏之今借口以爲可補而相継盡補使應推無瑕之京堂與速推有議之京堂累累若若並列一時豈察典反爲推官之符耶無怪乎一察兩察之冒濫者被人指出尙且揚揚長安道上而全無顧忌也紀剛者天下之紀綱情面則一一人之情面以一人而狥私情撓察典究其察典非磨勵世風之具且爲頑鈍不明之物則又何取於未察之先交章申飭旣察之後交章紏拾者爲哉奉聖旨夫計調用各官遲速向無定例以後著查議酌行李逄節不必苛求該部知道

二十二日

福建道禦史李應升題治法治人交敝由稱皇上振紀綱則片﹖﹖互如霆大臣破情面則千里運掌臺諫任紏彈則百司飲冰令動議添官爲人營窟紛紜遷調名寔乖張自登萊添巡撫而盜餉費餉百餘萬添招練監軍而冒費又十餘萬他若淮海之招買兩淮之疏理邊蜀之贊畫前後侵縻亦各數十萬關城將領如蟻腹裏欽依徧地而剝軍費糧又不知幾十萬添置總督祗增議論之紛紛添注京堂日見讒慝之擾擾樞貳添設矣幾會慷慨以行邊司空添設幾會節省以儲器總兵添設數人矣祗見工媒孽而縱逋逃禮兵司屬添注二三十員矣誰是儲邊才而精典禮甚者濫開邊俸快捷方式燃灰則吏治日壞矣白衣攘袂邪人入幕則姦弁充斥矣臣愚以爲可斷自聖心一切報罷倘爲時勢稍難革獘有漸則卿等添注之缺先裁三之一以爲明年盡停之地可乎攺設守備盡革新衘而從前濫給咨札悉行撫按追而焚之可乎事下部曹千九寢閣則該科注消每月奏繳以嚴紏核可乎驕兵倡亂必有發縱則懸示定明正領兵將官之誅可乎錦衣旗尉半歸權要虛名冒糧則差官巡視如京營之例可乎衛官襲替比試不嚴穢濫已極則姑停借職省虛縻之餉可乎將領蠶食逃兵不報私募乞兒半分其餉則力汰千總目把而歸並團練可乎窮民敲比號哭滿庭姦胥侵欺福堂安坐則侵盜邊腹四百兩以上眞犯死罪之例照舊申明可乎才力不及無妨攺調若貪殘幾至貫盈紏參特議降處墨吏破甑如鷹思攫則著爲定例勿升京外府推官及知州知縣以防其肆虐可乎奉聖旨該部知道

二十三日

巡按四川禦史溫臯謨題乞賜優卹以慰忠魂並議就升補以安地方內稱遵義道參議趙邦淸貫日淩霜之節轟雷掣電之才入蜀以來慨然討以賊爲任一到綦江卽斬僞總兵袁文繡又督侯糧柱陳一龍進兵斬渠魁石良三父子因而人心振﹖﹖耳漸就招降初營松坎継營桐梓凡被脇舊民如安鑾羅安良趙國璽等攜家而至共云萬餘人近有發兵搗藺招倈西目新疆諸務漸有調理厥功不爲細矣不意六月初九日親入郡城觸染腥瘴一病沈痼舁出桐梓藥餌不到惟日食冷水數十碗竟以不起固本官之不幸寔蜀之不幸也查大明會典欵開在外文武官員不拘品級其以死勤事者卹典取自上裁又查得監軍僉事劉可訓忠節千峋壁立椎才萬壑泉流成都圍觧與敍南恢復之功俱經督按二臣題敍明白原在優升之列厥後力拒彊寇取永搗藺勤勞幹済眞不知有其身者建績寔多相應加升參議職衘塡補守北員缺一則地方淂人一則整旅攸賴理合具題奉聖旨該部知道

○閏十月

閏十月初六日

山西道禦史樊尙燝題爲畱都重地逆謀突聞內稱齊庶人睿結連監生陳鼎相敢於招納亡命希圖大舉妄言星変煽惑多盜致沿江上下呼吸相連通金陵毘陵之間人心洶洶震動向非操江禦史熊明遇神謀祕計立擒渠魁常鎭兵道楊弘備常州知府曾櫻推官吳麟瑞沈機卓識早爲發斍則大江以南又將爲山左之續矣奉聖旨畱都逆擒黨就擒已有屢旨著法司速行議處以安地方京師防禦等事關系緊要該部卽與議覆

浙江道禦史袁化中題爲蕩平妖賊之功當敍賣放妖賊之罪難贖內稱保足撫臣張鳳翔挐獲妖賊於弘志招稱灤州石佛口王好賢系聞香大教主門下有數十萬徒弟原約燕趙秦晉齊魯徐豫之黨俱於八月望日同起不意山東偶以他事相激早舉了我今聞師傅有難欲往救他等語鳳翔審密二札一投順天撫臣李瑾一投按臣倪應眷二臣淂札卽密一票於永平道嶽和聲此時和聲有無私情見票之後親爲掩捕可也賊首除而永薊可無事矣豈不稱有功之臣乎何和聲視好賢之富爲奇貨且以密票爲行詐之術差人喚好賢至檐下曰汝今有人妄報你是妖黨柰何機本至密而先泄何爲乎虎己入檻且使之歸而治裝至次日方差千總孫継先領家丁四名拘之継先至其家受五百金住一夜而早回使和聲有無私情見継先空回必且發上指冠另差嚴拘可也竟置不問至好賢捆載率家丁人等殺人而去此何如叛逆尙不急行飛捕乃猶緩緩出示也至好矣己逃人有議継先之當重處者和聲猶曰妖賊旣去地方無擾還當算継先之功乃爲罪乎噫和聲之心人人知之矣彼旣受賄放賊爲功則景武之削平鄒滕之殄滅淂無嗤以爲罪乎是何性與人殊乃爾耶此無他利昏之也奉聖旨巡撫疆重任不淂以一事追求王好賢還著嚴緝務獲該部知道

初七日

總督兩廣僉都禦史胡應臺題廣省亂民噪毆郡守辱及按臣內稱據廣東總兵官崔天賜差人傳鼓稟稱四月十五日省城百姓因連日米貴歸咎白艚販糴齊集城皇廟歃血盟誓議攻白艚適廣州府程知府入廟行香鄕民跪愬遂激眾怒將轎徼打碎其時按院開門知府進揖鄕民擁眾數千突入院內程知府趨進後堂越墻躲避各凶不淂知府遂廹辱按院將衙門毀壞按院步出至布政司前司道見亂民不輯庫藏可虞不敢開門自辰至未各官斉立擁護凶猖獗不已本職密令坐營官祝世爵率教師選鋒四百餘民用輿擁扶按院至公署安息等情臣聞之不勝駭愕立刻大書告示軍布朝廷法紀森嚴並目前禍福利害慰曉良民觧散凶黨一面行牌司道總兵官保護按臣並密擒首惡觧究一面責令南海番禺二縣印官招復米﹖嚴禁搶奪以通小民饔﹖之路臣時方抱病從肇慶力疾單舸赴省數日之內先行賑済撫安小民然後嚴督嶺南巡道勒限府縣掌印督捕等官物色當日眞正倡亂首惡擒獲十餘人批行司道再三會審的確擇其最凶惡者董亞六盧亞九王亞扁李百奇丘聲秋五名押赴市曹梟首示眾此一変也鋪民毆知府己屬犯上無等況堂堂繡衣是奉欽命澄淸一方山嶽爲之動搖者乃禦史陳保泰則猶念念憂國事事爲民其持衡察吏執法釐姦卽如白艚一節臣不當會同按臣申禁再三乎按臣不甞嚴行裏海總哨官兵緝捕每十日具結查考乎就使白艚鏖集海上亦與按臣何與而民乃耽耽疾視至此也所有在事文武各官該臣參看廣州府知府程光陽雅負俊才饒有英譽顧心多憂忽不能先事軫如傷之情術欠調停反以片言開莫大之血﹖羊身爲禍始咎將誰歸業己離任所當從重議處南海知縣羅萬爵番禺知縣張國維一則拮據四年臣非不念其勞勛一則新任數月臣非不知其淸勤然當此舉國若狂眾囂如沸紀綱掃地白晝爲昏無論輿情爲之不平卽二臣拊心可以自觧或調或罰相應聽部酌議者也至於廣東布政司右布政使饒景日﹖常初轉右轄蒞任𨿽甫經旬突遇非常應変宜有良策乃心惟憂乎筦庫迹若緩於披纓竟日閉門豈宜直指之危已甚羣凶側目卽於籓長之體亦傷所當重加罰處者也嶺南兵巡道右參政趙日亨分守道副使馮盛典塩法屯田道兼管海道右布政使戴熺志狃安常才非應猝若平旣疏銷萌杜釁之策遇変更乏難觧排紛之謀所當一體量罰者也鎭守總兵崔天錫提兵在握何難乘間以出奇籌慮太深未免撫機而失策都司僉書鄭維城廣州府捕盜通判李廷操聞変周章旣堤防之無術挺身擁護𨿽焦爛亦何功掌印指揮使阮滋行陸卽光王宗翰黃祖榮巡捕指揮使沙見璧馬邦奇武乙祿髙爲石﹖襄偸惰習以成風緩急全不足恃必加瞑眩庶起膏肓所當分別罰治懲創者也其餘淸軍理刑等官皆系佐貳原無專責姑免槪議蓋此番亂民洶変辱友制﹖﹖田刂﹖使與尋常鼓噪不同合城大小文武官員均當泥首待罪惟是変生咄嗟意料勿及況當嶺海多虞在在蠢動儻繩以一切之法使皆杜門觧職覺於遐方未便故不淂已於情法之中稍分差等恭聽朝議若夫武聀槪從薄罰緣釁非開於行戶責屬有司猶存法之平而非以意爲低昂者也奉聖旨該部知道

巡按直隸禦史遊鳳翔題循例舉劾方面官員內舉陸夢龍魏士前所當薦揚以備優擢者也再照寧太道副使王隆徳當人言之初起臣毅然不信而爲之辧久之亦不容不信不能爲之辧矣故倉臣曾熙丙按臣林一柱屯臣王允成相継論列不啻詳矣大抵此一道臣也過於闊大疏於防閒用人則過信而絕無疑猜遇事則優遊而殊欠決斷瓜李不避暮夜貽譏該道亦自取焉奉聖旨吏部知道

初八日

原任巡按貴州禦史今太常寺卿史永安題爲申明核敍功罪內稱近來議論紛紜皆緣提斈道劉錫玄爲臣所劾者而撫臣敍之近南科臣又申救之都司僉書黃運淸先爲卿官禦史王尊徳之所劾而臣猶敍之臣敍之而今按臣復劾之守備尙宗襲亦爲臣之所敍而近南科臣紏之劾敍參差將致勸懲難憑不淂不將臣之核敍功罪大意再一申明之玄錫在圍城八月以前委於城守有功第至末路見勢窮難守遂変心敗節致全黔土宇幾喪於其手則罪又浮於功臣特以事關封疆非小小官評狥情則無以明勸懲亦惟聀在執法不淂不劾之耳黃運淸爲人機智莫測而所以敍之者特爲初時赴援之勇及末路防禦之勤有功於城守耳𨿽已有卿官禦史王尊徳所劾然臣爲封疆計不淂不據寔敍之且核敍憑司廳之呈冊而參以已之聞見如今按臣所核貪錢狀皆呈冊所未開報卽今按臣亦云不忍沒其功亦不敢寬其罪是其罪其功不妨並陳惟是朝廷之核寔而處之耳今南科臣所紏之守備尙宗襲亦自遵議赴援至省者據其臚列之罪狀卽臣閱之恨不手刄之苐﹖﹖﹖守次南門其調度盡自老成至十月內有報其移箱籠於城頭者臣疑其欲投賊也呼而詰之彼以住宅被焚不淂不移城頭對而臣終終疑之及是十一月倡眾醵金建飲血之義臣察其意念頗眞遂然許之臣爲封疆計又不淂不據寔敍之是其功其罪亦惟候朝廷之核寔而處之耳又云指殺人食人之事蓋八月以前民間皆有人相食者又糶米把兵至金多而米罄而不能突圍而出當時獨臣與徐推官張總鎭猶能執法而究之但食人者無窮執者有限究之不能盡究亦勢處無可柰何也至題卹一事臣於核功疏內已言卿官周思稷一人指其名而問之而後淂以列諸題卹若知州朱正寅已忘其姓名今惟思作北關孝傳以紀之如此之類寔難牧舉臣所謂匹夫匹婦忠義天植有聞変卽自縊者有食盡卽自焚者皆當議卹也其如表影之不能盡何今要之城守功罪原自分明而所以起紛紜議論者大端有二一起於議獻城買路之羣姦恨諸文武之誓死不與也已謀者積羞成怒百計而傾陷之一起於出城之士民不甚言兵將搶掠之罪無以掩投賊之失大抵臣之所以違眾獨斷而必欲爲之者惟以封疆爲主而不顧己之身名向使臣在圍城而唯唯諾諾亦邪議之自聽也必不至取忌於羣姦亦放人投賊爲先容地也必不至取怨於士民苐恐城池必不能守矣向使臣核功而唯唯諾諾狥人爲低昂也必不難籹點一完完全全之局以餙千古美談苐恐勸懲失眞則仰之獲戾於封疆俯之有怍於衾影矣臣復何言哉奉聖旨這所奏功罪著部院並議具奏史永安守城勞苦有功著卽前來供職不必疑阻

初十日

廣東道禦史李玄題爲銓政開系至巨夙獘更化宜速內稱臣覌近日謁﹖﹖西共﹖者無論正途雜途人人站立不定有墻壁者托居間以關說無墻壁者行賄賂以鉆求打點周到才上卯而便可淂官安排未及𨿽經年而守候如故臣略舉近日一二之獘並獻一淂之愚如舉貢監生聽選必先考較關防彌封一準科場事例復參諸身言書判用盡厥長考稱與否秩級昭然如尺幅不容踰越祖宗之法何森然備也近有謂題目可以先露關節可以暗通授意吏胥按疏簡捲得其捲卽錄其人而文字反爲無權如是欲人之不求情不通賄必不淂之數也合無於考試之日斉集各官當堂請題於堂官收卷之時邀各司官卽於當堂分頭覽閱呈之堂官隨定品級仍將文字傳刻長安使人知朱衣點顯非錢神之有靈可乎此猶其小也如掣簽定缺行已多年先臣立法苦衷至公無私總五方人地之宜普三等權衡之準任人拈取各安義命𨿽謂簽法永遠無壞可也自做簽之說起每一美缺皆可預擬一筒止入一簽一行另分數次登之手指不異覿面之授受出諸袖中難掩旁觀之耳目至今議者歸咎於簽法之未善則亦其人未盡善耳合無於未選之先總計見缺若於分別南北中各若干如府佐州縣以及倉攢驛逓等項之簽各行類爲一束一束總入一筒令謁選者掣之此行畢方及彼行一筒完再入一筒若拈鬮射覆之不可料𨿽有躍冶疾足之姦無所用之又誰走別竇以巧掠也此猶其顯也自事例開納而吏丞之缺難矣自各衙門咨送過多而吏丞之選益壅矣頭緒雜錯當淂以髙下其手徑竇百出主選無以手持其衡一二卯可選三五十卯不淂選者有之數十人之後可選頂頭而不淂選者有之擔﹖﹖登道塗守株闕下衰白兩鬂落拓一生無惑乎憂欝就斃者紛紛也則作序之說誤之也合無按冊細查將上選各員役酌其資格排定行頭某行跟某行確然不移又於各行之中分年月之淺深點卯之先後聞納之多寡以定次序之前後如泰山之不可動取選之時挨次截去今選至某人正下選卽是某人起周而復始毫不移越使謁選者曉然各知名次之先後截取之時日而回家靜候需次赴京省多少盤費息多少鉆求消多少壅﹖﹖斉卽主選者亦去多少勞怨也此斷乎可行者也奉聖旨這所奏有禆銓政著該部酌議行

十二日

南京廣東道禦史王允成奏直紏貪戾部臣以淸仕路以安軍民內稱葉大受者武選司郎中是也性旣執拗守復貪污行事極其乖張選用多以賄賂總由齷齪成性率至物議久騰急宜三禠以淸武選胡継先者令升河南封府知府是也言淸行濁色厲內荏望之亦甚魁梧按之極其鄙瑣此二臣者在葉大受原系京察拾遺之教掌道分單送臣撰疏者後查兵部例止一人因暫置之以待另疏紏劾在胡斷先久有貪暴之名人人側目臣因差滿查屯糧完欠哄傳總巡廳賣限免比嘖有煩言不淂不具疏紏參者也臣從來參人絕不敢以無據而污人名節向參袁世振貪贓數十萬今𨿽抗旨未結淮揚﹖民鄕紳急欲裁疏理道衙門而以運司仍舊𨿽疏理道臣斷當裁革亦袁世振之貪贓重傷其心故談虎而色変也奉聖旨葉大受等著該部院參著來說袁世振贓私作何著落並查明具奏

十五日

江西道禦史楊建烈題爲直陳撫臣溺聀之狀以懲貪冒之風內稱順天巡撫嶽和聲者平生凶狡一味貪婪冒濫節鉞之員端逞溪壑之欲損威望而縱寇賊削脂膏以順囊橐種種穢狀罄竹難書臣有慨於中久矣謹臚列爲皇上陳之有謂和聲未任永平道卽招致南兵五百名俱系烏合遊棍者有謂順天缺出百計鉆營介紹津要𨿽科疏指摘恬不介意竟爾攘臂大物者有謂白馬關失事大虜擁入內地七十里蹂躪縱橫迨不忍言和聲方登臨酣聞警膽裂亟發令箭數枝聚精鈍自衛所其殺擄人民三千有奇卻授意斬守關達賊首級四顆以報幾以軍機爲兒戲矣有謂指薦將材疏列髙應魁練謨等二十餘人半系富豪武弁雜之巨商大賈薦後謁見各饋遺二三百金珠寶珍玩不等幾以官爵爲市肆矣有謂假稱裁減守備卻將富豪淸客袁麟受賄五千竟題遊擊聀衘橫金拖紫兵多虛冒官爲僞冗而禁城之外刼掠公行漫無邏緝甚至奉旨挐問之陳正仍庇匿不發幾以法紀等弁髦矣其最可恨者吳震元一下第舉人耳未經部考徑咨灤州知州令其憑城依社大招物議有見於按臣彭鯤化之紏豈五馬端城徒爲相知供漁獵耳更可異者柯仲烱一卑鄙銅臭耳未審何緣攺調永平府通判令其剝軍殃民橫肆饕餐又有見於關臣潘云翼之奏豈半剌黃堂獨爲私交酬暮夜耶奉聖旨近畿重地又時有邊警嶽和聲方悉力任事豈淂輕行指摘已有旨了該部知道

二十二日

南京山西道禦史張錫命奏海內事変日多廟堂老成漸少內稱令日事変之最大者在楡關三翰敗衄以來從未以一矢加遺頃接邸報毛文龍屢著奇捷果若所言何異班定遠之以三十六人橫行西域而直虞猾奴之以小喜狃我而益驕之也則夫獎賞以厲其气申飭以嚴其防令沈有容與之同心恊力以壯樞輔關上之聲援者急急勿失而山海非泥丸可塞則守難言之矣大要人心欲固若猶未也羌官未吹徵人先散奴方扣關而來我已開門而揖不知山海之外還有幾處山海可以遮隔此危形之大者也西南殘寇尙逞遊魂而黔之難更倍於蜀聞水西欲使藺有爲撫且請立播州遺孽此其悖嫚狂逞目中尙知有天子威靈哉黔之士大夫相聚而泣曰水西受撫我輩此生夢斷家鄕矣撫臣王三善單騎觧圍智略深沈必能辧此斟酌剿撫自有機權但不可輕失四省會剿之著而易言招撫使西南諸酋輕朝廷而長■﹝舛上鳥下﹞■﹝敖上鳥下﹞之气也紅夷非我族類橫據海濱昔但一葉中流今且峨然雉堞甚至要挾互市驅役人民與日本之人往來勾引今不早爲處置恐興化之変卽在目前不知何所收拾此中占星望气寔繁有徒伏莽乘牖墉尙勞觧散石頭城下豈髙枕而臥之時哉皇上覽此情景危耶安耶用人一事急耶緩耶乃以神交逄比之鄒元標而未見召用以直邁臯陶之王紀而未見賜環頃以點陪之故而余懋衡去矣曹於汴之求去又力矣一番會推及多一番勇退老成幾何堪此淪落至於冡臣張問達已去者也冡臣職在用人闡幽之際大相而不克救輔臣葉向髙求去而不淂者也輔臣職司票擬傳宣之內詔而不能封竊謂此時皇上卽不復以用人之權還問達而可以票擬之權畱向髙向髙畱而鄒元標王紀等相繼召用將見老成在朝眾正布列安攘矢謀計斷相資禍亂不足平矣奉聖旨該部知道

二十四日

四川道禦史練國事題爲萬不可失之時懇乞聖明速行一二大政以格天心內稱皇上臨禦三年以來郊祀之首舉皇上之積誠感格此千載一時也臣以爲敬天之要莫如先求合於天心而其政之大者莫如用人今仕路之混淆甚矣庸病不堪者卽譏彈亦不肯去而忠貞有爲者卽屢薦亦不能起非天心也政之大者又莫如理財今民膏之剝削盡矣有用之金錢望之者成畫餅而無名之孔穴取之者如泥沙非天心也皇上若乘此敬天之時猛然深思毅然獨斷何以執法批鱗之大老而令其策蹇以出都門何以披肝引繩之直臣而令其沈淪以甘豊艸何以戰代有已成之功而接濟尙從其緩何以庫藏當匱乏之極而濫賞必取其盈其於用人理財之道或未盡與故諸臣之諫爭有謂削籍如王紀滿朝薦毛士龍賈継春等當起者有謂降調如文震孟徐大相侯震暘熊徳江秉謙等當起者有謂川黔之餉毛文龍之捷當速済者有謂太倉光祿太僕寺之賞銀必不能過半者皆忠言也皇上或以爲卽行之言不過用人行政之常事而不如天心之愛惜人才與愛惜民膏者專於此乎系之奉聖旨這奏內各官已有屢旨自當遵行練國事如何又來瀆擾以後違的處究該部知道

勛陽巡撫蔡復一疏稱有司當責成久任內云善爲治者用精神而不恃法而精神寔必賴法以存人心之玩無形之病也無形者不可見而要當於有形處救之臣請其法曰專責成州縣之不率者責知府推官推官之察不嚴者責守巡道責至監司而別無可諉臣更凜然不敢自諉矣然必有其人而後責成加焉夫有司缺而代挕則事廢蠹滋監司缺而遙制則力分吏玩官具矣而升選太驟則𨿽責而不及其成夫入室者新暗操弦者初澀卽絕人之識力亦必三月而後地方人情洞其原委曲折若変幻甫批四牡遄駕吏狃爲必不行之令民嘆爲不可終之功而迎來送往勞民傷財本官之設施若無究竟下官之於足動有掣肘其可惜也臣謂宜堅久任凡守巡道以三二年爲期封推以四年爲期卽調簡再任者亦可以二年外爲期於人似拙而於地方甚便夫志士貞臣豈汲汲速化而不思所以自效哉人之精神寄於所習爲之事所久親之物而驟捨去之則悵然不樂況家地而子民者乎摩搔未熟必回顧其蒸黎興革未周必自性其精力官而以久任爲絀者其官亦可知矣宋之宰執往往出爲監司或治州郡本朝劉忠宣大夏辭太僕卿而就參監司郡守豈可厭薄之官哉臣思盡天下艱巨之政事兵獄賊役無不從州縣起手者州縣官盡職自然小民樂業緩可教化急可戰守而所以倡率綜核各州縣者全賴監司郡守二官不從此察吏安民決無太平之路臣願銓部之重此官而爲此官者亦愼自重毋優遊而居之敝罔而去之也奉聖旨這所奏深切時務內稱久任之法當自巡撫始尢淂肯綮著該部院記著其餘俱與覆行

二十六日

浙江道禦史劉世端題爲司官有必不可踵之陋規冡宰有必不可諉之事權內稱近如李逄節推補陸卿榮一事大拂輿論臣同官劉璞已駁正之苐其所推之不當者尙不止於卿榮也有如捨已狥人之呂純如何所見而優之京兆豈追憐其當年一夜之屈辱而思以伸之乎或者需次節鉞之用者也當稅監激変地方刼撫求救之時爲純如者果有倉卒済変之才直宜單騎觧散嘩民不必救撫卽已脫之於危矣何乃計不出此徒事倉皇遂至棄輿徒行通國之中垂首隅坐稅監之旁此何益於撫徒損國威耳竟以自代勢同拉朽幽禁終夜不啻累囚其爲撫淂矣不思身獨非天子之命臣耶寧可殺不可辱狼狽至此復何以抗顏仕路異日若有封疆之寄一旦變起不虞伎倆可知所誤非小也故不淂不及今一點破之耳起治水無功之金元嘉又不知何所見而急爲升轉豈其有疏睿之勞績而示之酬耶抑爲其卸擔之無門而開之路耶總之香火情深遂至流於私而不自覺耳乃至有如科臣所云之陋規亦甚非政體矣然則在司屬安淂不自求避嫌之方在部堂又安淂不預爲堤防之計於此將復用本衙門衣缽相傳議論未息也爲此遂不用本衙門另爲采訪恐議論亦未必僉同也臣愚以援引仍責之該司第不全憑該司內外兼推務廣其數環列其名呈之冡宰參之卿二面相品題精爲比並不論其特薦與否總無成心但拔其尢者冡宰相筆裁定如此則屬有薦賢之名而非私一人宰有獨斷之寔而又非自用事權仍歸本部寔與天下爲公斯不亦堂屬之體各淂而議論之端永杜乎奉聖旨該部知道

二十七日

巡按山東禦史遊士任題爲攄忠有心治事不效內稱聖恩不卽罪臣而諭淮揚撫按以勘餉差科臣以勘兵勘兵亦止以看餉也明旨不云兵有寔落便餉不虛縻乎今撫按之勘疏與科臣之勘疏皆至公至平而臣之心迹已白矣頃奉旨又有戶部之覆疏而臣之心迹又白矣且已荷聖鑑矣夫言者自言任者自任勘者自看覆者自覆總期忠君父而已此點血心皆共急封疆皇天后土寔式鑑之【況】皇上日月之照乎嗟乎撫今思昔可悲可痛時移事移易局而自殊使彼時洶洶情境亦如今日從容情境臣亦只募幾个光人以完募事便斍名色好聽事體易完豈不美哉而臣之癡心癡腸寔不及此此寔臣罪也任事太過而不顧其才直前太勇而不卹其後求人太急而不顧其費安淂非罪然兵已一名不虛則募兵之銀總謂之在也此外船在卽造船之銀在也甲在卽造甲之銀在也器械火器在卽器械火藥之銀在也除將船甲各項另一一開明現在之﹖與分絡之人以送該部外而臣是自怨自艾受病在熟心二字以至委用不效臣寔罪矣尙復開口言天下事哉奉聖旨該部知道

湖廣道禦史吳之仁題爲盜臣盜餉之案已經勘看明喪心之言徒聒聖聽內稱國家承平日久妖異萌生生一奴酋於東方而遼人之死者以億萬計生一陶朗先一何棟如於內地而財賦之幹沒者亦以數十萬計蓋三凶者事本相應因惡亦相濟無奴酋之發難則朗先棟如必不得借題爲因以滋溪壑之謀無朗先棟如之侵盜則淂數十萬之餉以飽關兵亦不至有掣矜露肘之患除朗先已奉旨撫按扭觧來京究問無庸復贅若棟如固已經關臣梁之棟查淂其盜餉八萬二千六百之情眞入告而奉旨提至山海關質明追贓者也爲棟如者但當俛首思過以聽關撫據寔具題打點原贓還官以聽法司按律擬罪乃臣昨閱邸報其見嘵嘵喇辧喇喇不休識者於是有以窺其狡而又竊笑其愚也夫自遼東喪敗以來諸臣奉旨募兵亦不一而足矣然皆以才望推轂彊而起不淂已而後應而棟如憑誰疏薦乎爲所欲焉節節如意前後領銀一十九萬有餘入之囊中自﹖﹖﹖自放而沿途嫖賭一擲數千棟如試問軍興以來募兵使者曾有此﹖﹖﹖放法否有此揮金行徑否於時論諸列者業以料棟如之兵決不能如數至關乃經關臣梁之棟細細查核以棟如開報官兵之虛數而算則兵糧馬料器物等項已虛報三萬九千六百餘兩之多以棟如到關南官兵三千九百六十五員之寔數而算則安家行糧等項又寔冒四萬三千餘兩之多此皆關臣駁查至三兵道將官始不敢不以寔應而關臣卽據寔以聞非有所增減於其間也若棟如者良心已死塗面大言如失身之女猶談貞節六慕義勤王賠過銀三千五百九兩者所雲起行之日軍民哭送脫靴而別者則有南北之口與舊經臣王在晉之疏在臣不屑爲之欵駁矣奉聖旨陶朗先已有旨了何棟如候關撫具奏該部知道

二十八日

廣西道禦史宋師襄題爲直紏當去不去不當來冒來之臣內稱誰爲當去者不去如熊尙文周應秋袁可立是也以尙文言之揚歷頗有淸望任事亦見直誠但病魔纏綿支離顚踣𨿽有報主之心已無自全之策所當急允其去以全髙尙者也以應秋言之性似和平貌亦謙曲但生無勁骨饒有機鋒全少大臣之風殊類妾婦之態若再致臚列其穢狀終未免頓喪其生平所當決允其去以明正是者也以可立言之海上之金錢已飽軍門之伎倆全無見科臣方有度臺臣李喬侖之參則手忙腳亂始報毛文龍之功以掩人耳目不知海上卽有功亦難掩冒餉之愆至於平妖與可立何與而可立������������������������如是也之彥以縣令攺教旋躐工曹復獻千金於劉光復夤緣轉調禮曹因用醫士張君山出入居間數載王封恣飽溪壑厚賄陸卿榮借名二王婚禮榮升光祿臺臣賈継春參劾幾無完膚公論不容抱頭竄鼠豈以被論家居仍可累咨序俸豪面復出耶其不當來一也純如爲稅監傾害竇子偁致欝欝而死至今公論不平當時閩中共事諸臣無不悉知其事而江北鄕紳爲子偁請謚公揭讀之當令純如愧死其不當來二也奉聖旨大臣去畱悉聽上裁言官論人當存大體不必連章摶擊該部知道

○十一月

十一月初七日

南京湖廣道禦史遊鳳翔疏爲罷軟耄臣庇屬抗旨內稱偸銅司官毛可教馬士英奉旨著堂上官指名參處獨尙書張輔之至今不聞且爲之庇護說者云司官當被論之後用銀六百兩差家人直抵碭山地方迎接輔之求爲觧脫必非無據不則何戶部參處工部獨置之不論豈非有以中其欲而令智昏耶看淂張輔之少時猶或如人老至多不解事形衰骨立正當墓木旣拱之時漏盡鍾鳴甘蹈夜行不休之誚官居九列不聞天子詔當遵壽享八齡惟有阿堵物是好屬官之情重則主上之旨輕護庇之謀工則令共之誼拙耳目昏憒步履遲疑狐死不忘首丘惜哉未聞也馬老猶戀棧豆不可以已乎奉聖旨張輔之方簡任畱工鑄錢一事何淂輕行指摘該部知道

初九日

巡按江西禦史謝文錦疏爲薦舉地方人才劉一燝鄒元標吳仁度饒景暉胡桂芳朱世守熊徳陽熊化徐大相李廷諫劉伸王民順周著熊宇琦江和徐卽登陳登黃大節袁業泗舒日敬奉聖旨吏部知道四川道禦史李喬侖疏爲貪撫逞辭遮辧微臣據寔詳剖內稱邸報見袁可立一疏嘵嘵展辧而謂臣爲誤謂臣爲風聞謂以貪之一字相加死不任受臣聞士人之守如女子之貞女失貞不可以語節士失守不可以語品臣曷嘗誤可立政恐可立攫軍糈以潤私囊聚民膏而釀禍亂徒以一身富貴誤皇上封疆大宇事耳臣疏登州舊額兵虛冒一千餘名餉無安頓亦何不明白開消而影射支吾誤乎不誤乎臣靑登萊三府兵數拖前蓋後叢獘難窮致使餉有餘而兵不足數旣歸烏有而文冊亦且掛漏誤乎不誤乎應操者已冒一百餘名矣朗先於每名增新餉九錢卻將原額三錢二分暗扣入已可立知其當裁卽裁之已耳必欲遷延至今此眞枉尺直尋之曲巧權毋算子之奇登土﹖尨斷而兢冰玉之容可立縱不任受貪臣曷能爲可立諱哉奉聖旨袁可立已有旨畱用不必爭論該部知道

巡按江西禦史謝文錦疏爲考察事看淂九江府同知王恭已居心穢濁遇事周章身膺二守之官罔顧四知之畏管理關稅漁獵之術已工代署邑符朘削之聲四播絲毫民之膏脂半百火耗何堪出納吏所輪承一百公堂無故迹此二事已大玷於冠裳按其它贓詎可歸之風影但經道府會看至再至三院司復核無枉無縱論徒追贓禠聀爲民足懲其貪淂之罪而示墨吏之戒矣奉聖旨巡按貴州禦史侯恂疏爲政刑久已失平情套再難曲狥內稱禦史蔣允儀題舊巡撫李橒逼取金盆該本司遵依會同布政司呈詳到臣該臣看淂水西憑險負疆久蓄邪謀加以貴州武備單弱每有徵調無不藉其兵力益爲所輕是以一旦乘機狡焉狂逞思復羅甸國土夫豈素無叛志廹於一朝之忿而倉卒發難者乎蓋凡言激変者皆凶悖之托詞也而言舊撫李枟之逼取金盆者則道路之流傳也舊撫身系節鉞重臣區區金盆所直幾何至裂生平以狥之且使果有此事人實有口孰能掩之而貴陽士民又何不聞一語道及也故如舊撫者核以撫戢之職則其責難辭核以城守之功則其勞可錄而被以貪黷之名則加之者爲詔詆言之者爲風聞矣奉聖旨李橒方以城守敍功其金盆一事旣查系誣詆當時參奏有何憑據著蔣允儀從寔回將話來該部知道

十四日

陜西道禦史蔣允儀奏爲遵旨回話事內云臣於前年冬月入覲比時安酋方發難貴陽被圍危在旦夕羣議喧傳有謂安邦彥未叛之時每遇朔望令節必至撫院參謁曾饋金盆一面於李橒橒嫌小麾之邦彥不安復制大盆並前小盆托﹖官焦瑞麟送入收受者又有謂按臣每一巡城各酋望見無不羅拜至於撫臣則極口詬罵者有謂逆酋所傳謾書有生縳中丞歸之朝廷之語者有謂橒曾遣心腹指揮葉天植持數千金求和於酋天植遂於酋者則橒固千人所指者也適臣同官劉徵參論副使邵應楨索賄啟釁奉旨行撫按拿觧臣於是作而嘆曰撫臣李枟尙有金盆之議何以抗顏道臣之上拏而觧之故於政刑失平疏中點破數語是枟之貪庸是臣寔有憑據乃長安萬口之喧傳與橒生平之劣狀非自臆說李橒幸與按臣共患難保此空城聊以贖罪則可若欲論功則黔事收拾正難近日又報失利國家縻費百萬金錢皆云所致追論於始禍者終難漏綱恐未可借風聞以掩天下之口也按臣侯恂之覆疏曰凡言激変者皆凶悖之托詞而言舊撫李橒之逼取金盆者則道路之流傳是明明有此一種議論而以言者爲風聞開橒一面此亦按臣後先共事之誼惟是按臣所據者乃兩司之會勘兩司於舊撫有相臨之分安敢直發其事所謂不待辧而自明者嗟乎遷國﹖存之說是誰刼議非李枟乎舊按臣固目擊者亦可委於風聞乎以皇上之金甌則敝履視之以區區之金盆則攘臂攫橒固別其肝腸之人豈謂儼然開府便知自好也若曰捨沙射影誣詆撫臣乃邦彥借以掩悖逆之罪又何其能詆撫臣而不能詆按臣乎輦轂之下公論偏明貴陽城中人口獨禁豈眞夜郎天末另是一樣世界故善匿哉奉聖旨該部院看了來說

十九日

福建道禦史周汝璣疏爲重地重臣誤黔誤國內稱督臣楊述中之庸才細膽以推諉誤全黔南工臣張輔之昏識暮影以老憊誤國用者蓋述中之督黔也原非撫黔者比此其中宜撫剿宜進宜退成敗利鈍之機有餘不足之數疇非督臣所總計而熟籌之者乎乃負固之賊驕蹇自如梗化之�掉臂不應無故而倡撫之一說至令酋眾袁紹等來時侮慢嘻笑去時鼓掌徉徉是撫猶未成早以示隙於彼而弱我三軍之壯气矣至剿以進師一切盡推之撫臣而先駐平鉞遙而觀望從未聞畫一策贊一辭若付成敗於不問者是誤軍國邊陲之事所當速議罷以全黔土者也若輔之則固職掌工曹者耳鼓鑄以爲利通﹖惠農瞻軍給士官民兩辧之術也如私鑄以爭利私賣以漁利者輔之明知之皇上嚴旨且切責之顧受賄受屬庇賄護司官支吾別說𨿽赫赫明旨不遵也至科道諸臣屢以參駁而輔之不問也始知鑄者輔之自鑄賣者輔之自賣假公門以流私泉開別孔以攘市利噫亦鄙矣奉聖旨楊述中張輔之俱已有旨了不必苛求該部知道

二十一日

河南道禦史劉大受疏爲吏治日就隳偸整飭務求寔済內稱天下最亟者無若錢糧而逋負日聞非獨貪吏之故一多庸吏之故彼其徵收無法獘竇叢生臣以爲一遇有此隨咨吏部更易毋令久於其所一敗塗地而不可收拾至於才品出眾之人值大壞極敗之後以當寬其轡策容其展布不淂以已往之拖欠責旦夕之輸將庶頭緒漸淸完納可望若一槪齊以考成之法恐此地終無可做之人此糧終無能完之日是正所以爲錢糧計而非所以爲本官計者又見文移之煩至今日爲特甚按臣嘔盡心血有司視爲故﹖﹖互駑迨至按臨暫爲懸掛臣到任後卽查前按文移但系有益地方已行責令遵守未行責令修旣免案牘之煩騷且齊百司之觀聽庶精神不至旁騖前後都相照理減省之中寔寓振刷之意此亦今對癥之藥石卹騷以蘓民困乃端本澄源先後如撫按始被其承捨充斥馬足如織縱虎出柙而曰勿恐剝噬此必不淂之數臣額定承役數名壽供賫奏其餘放回當差遇缺取補永爲定規凡一切淂已之役悉從減省此輩旣少將驛逓不期淸而自淸臣等自嚴卽借請不期止而自止於一切加﹖﹖﹖幫帖從玆永杜而可無事紛更爲矣至於州縣給發糧錢多不以時且有抽扣又有各處恊濟全不觧給似當於考成之法並舉者也臣又見火耗極爲民害禁非不嚴而加一加二十官而九其故何也則上之多取有以開之蓋有司層累而觧有添搭有使費及起觧京師每定尙數錢官攺鋪投庫每差一次輒漁獵千餘金有司卽不欲要火耗而此等濫觴從天降乎從地湧乎徒爲借口耳今必自下而上兜底淸澈其有司官害百姓與上官害有司一體挐問追贓庶貓鼠不至同眠而苞苴可永杜矣奉聖旨這所奏有關系地方的還著實行該部知道

二十三日

巡按貴州禦史陸獻明疏爲死難撫臣公論明白從優議卹內稱撫臣王三善之死於潰師也初傳原謂落馬被害蓋是日撫臣本可不及於難因陳嘉謨在後山遇賊撫臣勒馬轉後救之反被嘉謨勒馬衝來撫臣因而墮地惟時自知不免急將印付家人囑令護持回省卽抽襪中小刀自剔勁皮已破從者隨奪其刀乃玀鬼蜂攢斥而詈之賊遂割其首而去嗣後潰回之人益眾妝點之說遂多有謂眾賊加刄而撫臣自稱我乃王撫臺賊因之簇擁而去者有謂初十被報忿憊不食至十三而死者有謂賊持撫臣徧以獻之各頭目最後以獻奢杜輝而杜輝發奍一洞內者苐撫臣一生壯气叱吒風雲百煉剛腸辟易神鬼顧肯苟容求合於賊手有是理否猶記督臣楊述中發牌諭奢杜輝令之送還撫臣而杜輝稟帖極稱並無王撫臺在此蓋賊以害撫臣爲諱亦是明撫臣當時遇害而不生至大方矣臣以此信撫臣豈待今日直恐眾言淆亂姑再查妨用是不敢遽以上聞至今日而咨詢已多公論難冺知撫臣之當日罵賊被害乃確案也伏望速照張銓事例應淂卹典卽敕議覆允行抑臣更有不淂不言者焉天啟二年貴州省城被賊圍者十月一時嬰城困守者撫按及學臣劉錫玄也撫按不待言矣學臣以一書生厲气巡城事兼文武措銀措米任怨任勞至於凶惡殺人以賣白骨髙於城墻當時在事眞有議棄臣而不顧者亦有思出城以逃生者學臣之志必欲以全城還皇上僕妾俱甘饑斃一身自徑者三蓋死守以淂﹖﹖旡臣之兵至而圍觧也祗以淂罪於按臣史永安故當事久之日不爲分處奉聖據奏王三善死難事確忠烈可憫著卽與議卹劉錫元準起用吏部知道

二十七日

南京山西道禦史張錫命疏爲冡臣受事銓政更新特指日前壞亂銓政之大稱內李逄節之補陸卿榮大常卿也據逄節之言以堂官訪問人才首舉卿榮及輿論同然爲解夫以獨知之契遂爲眾口之同其誰信之而或有揣度之者曰故人筆薦自是梓裏之交情前後相扶亦是逓傳之衣缽以此二者詰問逄節其又何辭焉而特不知卿榮何以仕如此其急也其曰無意是逄節誤卿榮也若曰有意是卿榮自誤也聞人言之指摘數年可以就閒當察典之森嚴一旦驟補重地是人言可以謝過而察典反可弁髦也更可訝者南冡臣何熊祥回籍一疏以忿恚之衷作啽囈之語察典將近一年而猶以更換考功爲言不知當日是誰主持是誰秉筆舊考功郎塗一榛定見定力屹然不移察典一出宇內翕然稱快冡臣所謂碌碌因人成事而忽爲此事後之悔滿紙涎穢大露機鋒大臣舉動豈宜若此在李逄節以銓司之臣首壞銓規在何熊祥以主察之臣自翻察典一時有�兩事殊可詫異令忠臣趙南星淸忠端亮受事方新振衣彈冠必有一番表見以佐登明選公之盛頃見蘓州府同知楊姜爲織造太監李寔無端誣奏夫楊姜在蘓九年淸操介節冠冕三吳撫按自能查寔具題以織監而幹撫按之權綱紀幾於倒置以私忿而污彊頃之吏有司無所懲勸奉聖旨已有旨了楊姜還著﹖﹖旡按題問

○十二月

十二月十一日

江西道禦史劉璞題指二三冒濫之人內稱京堂冒濫人人言之聖意亦深厭之矣姑舉一二可易者令之安止足之分而髙鴻漸之羽如掌詹事府禮部尙書蕭云舉者北斗人文西粵間气三朝揚歷之大老一代耆舊之典型但素亦紏拾中人也欲登揆席則玉盌之貯非虛欲久秩宗則飲河之量已滿曷如周應賓王圖疏辭不出髙風可仰也哉又如光祿寺寺丞秦聚奎生平秕政卽吳江之水亦不能浣算命該死卽孫丕揚之孝察亦且輕駁已之肺腸誰之綫索觀望多年遽集於此乎楚多正人如此人而且向用將置滿朝薦於何地所宜返俗駕以遂初服者也又如衰老之桂有根宜加銜致仕潦倒之曾用升宜引分自安庶幾喚醒一時猿鶴之夢大淸當代夔龍之班乎臣艸疏將畢聞有工部主事陳明晰者以批查﹖人之故嚴刑考赫索陳友金二百李厚庵金六百白晝之攫沸騰長安可令一日居此位耶卽所謂指二三冒濫之人此也奉聖旨蕭云舉兩朝講官著有勤勞還著前來供聀余著該部議覆

十七日

南京福建道禦史陳本疏爲麟振普天斉慶鳳詔匝地同仁內稱滕地有數千人歸裏有司猶苛求於旣往多斃之杖下而吏胥利於変價田土槪不許照舊數千人攘臂而去彼豈有盡樂郊之適焉知不申戎心謂宜申招﹖﹖旡之令緩変價之舉俾流離之眾復業有期似亦恩波所當急及也黔蜀之難金帛子女家不能保而乘機搶掠莫酷於將官塡門塞戶盡是他人骨肉至以子女相饋遺卽不肖有司亦收鄕宦周思稷之妾而並據其子悲愴目擊豈無良心謂宜下令寬收擄之罪聽其將子女出贖此亦哀煢獨之所必先也詔淂蠲免遠年拖欠而望恩羣黎且云逋負尙且見卹我等加﹖﹖﹖不蒙寬一分之賜慮非加﹖﹖﹖不足以充餉而臣以爲欲足餉亦不必拘拘於加﹖﹖﹖也其淸曠役乎營兵精兵民壯何日無事故何日不除糧而僅軍官漁獵之具卽有扣除又入當事者之私橐合無於發糧衙門季總其曠糧之數以聽臨時之調發此一便計也其淸稅契乎值產多屬於富饒而徵稅輒寬於富饒價成百千百報一文相應隨買隨稅則買者無漏報之獘而賣者亦免虧價之擾是公私兩利之道也與其額外以索民賦不若額內以淸﹖稅稅不病﹖彼必權稅費以定價值在該轄衙門仍給印簿令納者自行登注季終類報有餘悉登之公帑則取嬴於﹖自可藏富於國也更有最應憐者請寬立枷此刑非國初所有原輕於梟斬幾等而更慘於梟斬梟斬猶經法官幾訊而成獄且需之數十年不遂戮此則以一肩負三百之重項入木囊如磨如割何能站立幾日一遭此刑便登鬼錄惟無繪圖以告君上未有不惻然者而況妄攀讎報殃及無辜謂宜有犯必經法司訊鞠而輕重布之立枷當措而不用科臣曾汝召向有請而臣再一申之也奉聖旨該部看了來說

二十一日

山東道禦史黃尊疏素爲今日病有痼而難起今之臣工際此孔棘宜無不洗心濯慮戮力王事者而精神气象日弛一日總之爲公之念少而褊衷專以扼同舟料事之識昏而猜嫌用以開私隙甚至爲人而廢官而遼之經略廢黔之總督廢而薊門之總督又將廢矣沈舟墮馬明明在前而恊恭和裏斷斷無之見前如總督可裁竟以樞輔之血誠直任到底如日根有深而艱拔選將之難壞於債師而今之語韜鈴而驕鎗劍者大率皆艸野腐儒江湖走棍也抵掌談時便斍孫吳滿眼至於鼠腹已滿鼯技已窮相率掉臂而去不聞其發一矢殺一賊而金錢已耗無算黃帶已橫於腰矣從古名將無不起家行伍習知士卒之艱難亦躬親矢石之鋒芒而不抱頭於對壘所以山東諸將親經行陣殺妖手熟者見在敍功獨不可舉而用之薊鎭用之關上乎今日流有趨而愈下東師之興內帑虛矣民力竭矣增一番兵革卽起一番騙局發一番金錢卽多一番漏卮凡召募布置車輛大器諸色無不陽借急公而陰爲済私至今撫將王牧民王之棟等指十爲百指百爲千借犬羊爲溪壑令樞輔不淂問諸道將而道將又互爲窟千通官貪婪成性廉恥盡剗壞人家國而不顧虜遺君父而不卹不知性命與錢財孰急陵京與夷虜孰重乎今日患有緩而寔廹年來水旱頻仍無炊無襦而吏呼婦啼苟可敲朴不遺餘力其有催科不足非田畝之荒蕪卽十戶之九空也而重之以加﹖﹖﹖継之以革聀有司誰肯以一官易民命勢不淂不出於乳虎蒼鷹之一途百姓亦不淂不出於斬木揭竿之一途恐後此樹幟於綠林踵迹於黃巾者大凡衰世之徵有外患而無內患則尙可支吾及其內外交作元气匱竭而國運因之臣以爲欲去痼病則當投以和平之剤寔核其功罪而在廷之佐鬭勿可開也欲除深根則惟拔諸行陣之中寔求其膂力而說士之空談盡可屏也欲挽下流則當嚴以賞罰之柄定歸於畫一而在中之奧援勿爲移也欲行急患則當軫以心腹之憂稍寬其涓滴而在外之考成宜爲酌也奉聖旨該部知道

二十二日

江西道禦史田惟嘉疏爲急務不宜緩視制勝貴淂先機內稱自督臣王象幹以艱報而議者紛紛矣樞輔以身任天下之重兩疏自剖確中機宜督臣之當設此等大事非小臣所敢臆說然日來恭繹明旨則有似薊督不欲廢者何至今計劃猶未定也省臣周之綱臺臣周之弼俱有司馬行邊之議乃竟奉明旨眷畱聖意淵微似以居中調度有不輕勞重臣之意大司馬芳名滿天下倘肯毅然一往挕西虜之心寒奴酋之膽威震四夷功垂帶勵端在於斯如待別有會惟恐推者未必淂其人卽得其人矣未必能朝發夕至天下事危矣急矣尙可從容待乎及至大敵臨門恐胸中百萬甲兵未易措手薊之與燕相去無幾何如一身任之尙可兩全也豈天下之癡心報國者獨一樞輔也哉奉聖旨總督官已有屢旨本兵調度各邊豈淂以一方有事便議出鎭言官率意條陳不顧事體亦因該部遲回不覆致來分擾還著上緊具奏

二十四日

河南道禦史胡士奇疏爲按遼勘疏久明內稱自遼陽發難閱歷此四按臣推一張銓死難耳余若楊一桂陳王庭方震孺至今未結而論者槪欲以張銓責備之廣寧之役方震孺職在監軍奴酋渡河以後儻使震儒先在廣寧身將安之豈遂艸間求活乎抑遂降賊乎此𨿽百喙何能爲觧然而震孺不在圍城之中也又使�酋渡河之消息已至震孺巧借考較以脫身此亦百喙何能爲觧然而震孺正月初八日出寧至二十二日�報始知至相距十有餘日有何神術可以前知乎又使�破西平我師敗績震孺不及救廣寧此又百喙何辭能爲觧然而西平敗不踰旦面與寧前道張應吾灑血催兵馳回塔山報賊已取廣寧計無復之乃始爲守祖大壽擁眾數萬於覺華島震孺胃死出奇親往斍華島與祖大壽灑泣登舟招回兵卒數萬人火器千件火藥數萬斤牛畜米粟俱以萬計非震孺之力而誰力哉此猶論其事後耳當遼陽之破也京師震動人皆以遼爲穽矣震孺資序不應按遼獨上疏請自犒師此時親朋一哭兒女牽衣震孺獨非人情與而毅然不返顧人心賴以鎭安廣寧漸有收拾非血性男子而能若是乎鎭武堡要害當守羅一貴有大將才震孺屢薦與經撫�之來也殺人平城而一貴之目不瞬假令救援一至�隻輪不返終未可知此其擇將料事之智眞有大過人者說者謂經撫不和震孺不能調劑是矣夫和衷之說莫嚴於君命莫切於滿朝之筆諫而經﹖﹖旡視之蔑如也一監軍其柰之何或者又謂經﹖﹖旡宜明紏不當爲調停是矣不知王化貞之拙癡熊廷弼之气魄至今尙各有長短當日廣寧遲喪一年尙是震孺苦心調停之力若使明紏以便兩人卸擔今豈不曰兩人相危厄寔由震孺構成而使禍中封疆則震孺今日又不知當以何罪罪之矣此樞輔所以有廟堂不能持獨責之禦史經撫所不能爲旁責之監軍勢或未宜身無死法之說也此眞設身處地而執兩端以取中者也奉聖旨方震孺等旣經勘明著部院作速具奏

二十五日

福建道禦史李應升疏爲邪臣供吐已明公論是公難掩再疏紏駁以聽聖裁內稱範淂志以應察之人仇主察之官而主謀之何熊祥一疏自供彈文乃及其閃爍藏頭之王永光但有微剌不聞顯紏至永光一疏稱病計其時日應已見臣之疏而佯爲不知徐﹖布算昨始再疏申辧亦可以見臣之非牽引深求矣獨是認聾瞶而不及邪誣且卸巧營而繆附公論旣已躲身無地遂爾張牙噬人如雲禦史王允成南中饒有物議先欲察處其論議不一継開年例則北不行若淂志之所謂掣肘者眞掣肘也此種密謀惟永光與何熊祥知之得志不過一冷局曹郎不關斥陟大柄假非中宵入幕何以窺其肺肝而代之發憤哉查永光揭中之事卽系淂志疏中之詞此外不聞一語異同且永光之所執而是也泰山撼之不動其可聽行止於人其所執而非也已方有囁嚅不欲上聞之心何以欲人慷慨代行殺人之事臣前疏所云欲援北道考察事例蓋其殺機久動幸銓憲二臣之不從其言耳永光不感其相成而又嗛嗛也臣豈不知禦史不肖聽臺長處分但必禦史眞不肖而後可處亦必臺長賢而後可處禦史之不肖若元成與李希孔建白錚錚南北號稱賢者得志疏出一時公論共爲不平此豈可聲音笑冒淂之豈永光之所謂不肖者正見其建白之錚錚也耶今允成去矣希孔欝欝死矣永光之恨尙未快於心歟且永光自視何如人哉朱敬修以閣臣朱賡之子從禮部郎中而調吏部是何等燻灼永光以敬循之同門乞憐依附鉆入吏曹竟謀越撫與之首尾者數年是何等巧營長垣令孔榮宗關不行扼之使去士民攀轅臥輒者兩月舊按臣以大力者不容姑謝士民之日是何等居卿威力而�揚揚然曰參處禦史是其聀掌也是當年都禦史陳炌參禦史趙應元以媚江陵之故智也奉聖旨王永光已準告病不必深求該部知道

二十七日

福建道禦史趙延慶疏爲直參盜撫未發之贓內稱舊登府陶朗先者狼籍賘私已經科臣李春燁從公勘明惟是打造一事計東省州縣共百有四屬每州縣要費五十餘金原文用過錢糧卽行補還之亦非不堂堂似節鉞體也維時周縣深知朗先行徑原不敢妄意責償朗先借此爲開銷之目矣只此一事所獲寔以五千二百有奇計也且打造混開更有不止此者東省府州縣入覲帶造盔甲器械朗先不疏請畱並此作開銷遮證所獲殆有倍焉者矣惟乞皇上勑行東省撫按轉行所屬州縣逐一淸查打造有案錢糧未補眾口自難塗也開消之數明載冊籍多金之冒吞入誰手眾口更難塗也至疏畱盔甲器械明旨森嚴朗先敢指公營私攫金添潤蔑旨欺君莫此甚矣奉聖旨已有旨了該部知道

山東道禦史黃尊素疏爲恬退可風而老成不可不惜才望宜儲而頑鈍不可不除內稱近有恊理京營都禦史余懋衡吏部右侍郎曹於汴陪推蒙點相継拂衣此二臣者非淸恬介持諤諤朝端者耶而中旨一出不惟不收其新效而並失其故武於是有太僕寺少卿劉洪謨劉宗周恬引於先工部侍郎蕭近髙饒位堅請於後翩翩去國髙風襲人但皇上禦極三年於玆而卿貳更翻公孤疊換來若驟兩去若飄風用之若發機棄之若委衣不止數十餘人其間固有委瑣齷齪被言以去夫豈無讜論批鱗騎驢以出都門者耶夫豈夫講斈貽讒去國而蕭然行李者耶則老成人不可不惜也若夫牛應元質自庸庸同官李應升有彈章丁啟浚品自鎖鎖周官周汝弼曾有剌議應元以被言之新踉蹌而入都門令人謂彈章可當匕發啟浚以媚邪之舊攘臂而思節鉞令人謂巡風作難觧嘲然此皆通國知之至有穢迹已彰而蓋藏彌巧謙恭下士而心事難知者如禮部侍郎趙秉忠其人乎气局稨盈功名躁熟蒙大不潔之名忽而領袖史局冒大有爲之狀欲以煽引眾心倘一時人被雲霧悞收綸扉其爲盛明累豈淺哉則頑鈍不可不除也奉聖旨牛應元丁啟浚已有旨了趙秉忠才望素優方直講筵不淂輕議其各官恬退的卽與起用吏部知道

二十八日

河南道禦史龐尙廉疏爲兩撫被論已久去志未決內稱登撫袁可立薊撫嶽和聲者可異焉被臺省論列幾無完膚矣可立之穢狀見於臣同官李喬昆之紏參者確有的據不必再引以彰醜說者曰�酋西寇屢報海上牽制有效登撫未可裁可立未可輕去也夫登撫誠不可裁也可立竟終不可去乎可立去而﹖﹖旡登者遂無人乎柰何以不可裁之說持爲護身之符也和聲之穢狀見於臣同官楊建烈之紏參者風聞事眞亦不必再引以揚垢說者曰�氛聲息正惡撫賞一著正亟總督未可缺人薊撫未可輕去矣夫總督誠不可缺也和聲不堪爲薊撫而堪爲總督乎和聲去而撫薊者遂無人乎柰何以撫擄之說陰爲攫取之資也邇來頭鈍成風幸門未塞大臣之防難槪裂小臣之貪競滋甚則有光祿寺寺丞秦聚奎其人者爲令久著貪聲被參處而調簡建言受其意指■﹝扌棄﹞一死以媚人今發縱指示者安在而爲走狗臂鷹者冒竊則其險而兢可知也則有工部主事董仲行其人者一人而挕二差何至東西分身兩膻而聚一身不過左右罔利修理郊壇吝不發銀至同官稟堂叱罵而不爲禮則其貪而■﹝舛上鳥下﹞可知也則有工部員外馬明瑞其人者守牧徳州吸盡百姓之膏血漁獵驛逓算及驛卒之雞豚彌縫淂以瓦金鉆營驟躐淸班則其貪而巧可知也又有原任歸徳府推官今升兵馬司揮張飬晦其人者署縣印復營署府印捨淡而就濃鬻考語而�及佐領剝屬以肥己浸假而摶京秩浸假而﹖部衘則其貪而兢可知也奉聖旨袁可立嶽和聲己有旨畱用余著吏部議覆

福建道禦史周汝璣疏稱黔省之変危如累光卯始不能善撫之之策卒又掣剿之之肘今幸而三以捷聞非假主上之威靈不至此而孤軍深入敵愾無全釜魚籠鳥己在旦夕萬一軍餉不継幾何不挫方張之銳而復蘇死酋之命乎凡此皆任用之匪人而監司之溺職也如貪鄙傾險之李敍元生平無一善狀到處皆聞穢聲以是人而理黔餉必不能以營私之精神而用之軍國之大計幾何不積逋以誤黔耶又如庸懦無回之邵可立禦下全無犯律時身多決防維迄今謀調大同必不能以消阻之意气而振起方伯之威權幾何不連罷以示懲耶至漳南爲閩海重鎭勢無異於黔遼而程再伊以本道而媚座師並以媚及其親族偏信副總兵張嘉策勾引紅夷擅收金寶欺稟撫許其開市及夷船到而釁端起又幾何不遺害於地方耶因思識不才而捨之如何簡才者而重﹖之乎顧安得郭尙友其人者在工曹而節省二十萬典計部而節省四十萬名特著於井陘而望更彰於中土此不可以之秉節鉞乎又安淂徐如翰其人者才已裕乎韜鈐識尢老乎邊略其遼疏獨朗幾先而憂國更覘苦志此不可以之擁重任乎又安得如梅守相其人者開泇河七年之役疏漕運三百里之流省數十萬金錢而通萬艘於一綫迄今享其利而棄其人其又何以旌勞臣哉奉聖旨已有旨了該部知道

二十九日

巡按直隸禦史劉芳疏爲道臣私販甚確聖旨處分未明內稱塩法久壅皇上旣明鑑之矣今誠欲去壅﹖﹖非仒﹖而返之疏通非嚴紀私販其遒�自今田一井以一﹖﹖互憲牌遠行鬻賣縱委官張國楨等揚旗聯艇挾公市私蓋不啻衣冠而大夥也臣知而不以聞是不職也臣聞之陛下陛下命之該部念及塩政之不可淩夷亟宜列其罪狀引例處分以爲玩法者戒而且含糊覆奏乃以酌量議處諉之吏部誠爲官評吏部所司事無越俎顧前此缺餉諸臣本部不常明正其罰乎豈罰可行於缺餉而不可行於私販乎又豈餉系軍國重務而塩獨非軍國重司乎大抵顧卹情面毋爲怨府而百足之蠱莫之或僵有鑑於前處缺餉諸臣之失徑情無怪其模稜而不斷也若惟是議罪於張國楨而諸道臣置而不問其爲縱容抑又甚已臣筦司監法而令塩法之壞自臣厲始壞法之臣竟從貸法毋論姦宄云興籍爲口寔而曠癏之責臣亦安所逃罪奉聖旨四一並著卽議處該部院知道

●大明熹宗達天闡道惇孝篤友章文襄武靖穆莊勤哲皇帝實錄卷之七天啟四年正月至四月

纂修官浙江道監察禦史李長春

編輯較正廩監生方至

正月

二月

三月

四月

○正月

天啟四年正月初七日

河南道禦史梁之棟疏參姦弁韓宗功內云劉保一案首招韓宗功爲奴酋間諜供其人書其事有黨與有戚屬關通罪弁聯絡姦璫隱憂大患有非臣子之忍深言者賴皇上一怒除凶立碟劉保放腋姦而寬餘黨稍泄神人之憤乃一二反側之人思爲逆黨觧网百計播弄不謂臣發姦之早反謂臣除凶之速夫無論亂臣賊子人人得而誅之煌煌明旨出自聖裁於臣何與而思有以中臣也幸朝議自淸此說不售於是廣寧之塘報継至且韓宗功追襲李永芳被創打折左腿此報傳抄引之章疏所共耳而目之者夫以封豕長蛇之姦弁翻爲背城借箸之羙名以作姦行諜之野心假露布羽檄之巧手神出鬼沒意欲何爲卽惟時識者知逆諜鼓煽不過欲搖臣之讞案爲宗功之成屬慮耳今永芳無恙宗功再來則當日塘報憑空造捏以謊聖聽始自何人果出於永芳輩之手乎則或爲捲土之謀或爲姦黨脫网之計根株尙在所當問也然由廣寧而山海而神京泥關暗度銀鴿潛封恐作姦之狼子不獨在邊徼而在輦轂尢當問也如止於妬臣乎墨案難翻貝錦誰售卽臣之一身之名節不足惜猶可言也然綫索相通機關巧應腹心之賊尙據三窟則反戈之李永芳扛亭之孫得功持挺之張差輩不爲無人不可言也臣久欲上疏具請以宗功未獲無憑質對今卽伏誅其餘黨宗仁等尙可執而問之奉旨法司知道

禦史胡士奇疏稱臣惟自遼陽發難凡四按臣惟一張銓死難再其餘若楊一桂陳王庭方震孺至今未結而論者槪欲以張銓備責之夫銓之死也惟在圍城則死惟與袁應泰同死則不得不死假令賊在遼陽而銓在廣寧肯馳而死乎卽同在一城之中假令應泰先逃而銓能獨死乎知銓之死則知三臣之可以無死矣廣寧之沒方震孺之可原更甚何言乎震孺可以無死也豈以職在監軍未若經撫道之守封疆也然矣而不盡然也奴酋渡河以後倘使震孺先在廣寧自將安之豈遂問道求活耶抑遂降賊耶此𨿽百喙何能爲觧然而震孺不在圍城之中也又使震孺渡河之消息已至震孺巧借考校以脫身此亦百喙何能爲震孺觧而震孺正月初八日出巡寧前經撫祖餞奴報到相距十有五日計程四百餘里諸生之蟻戰方酣而賊奴之鐵騎已渡矣有何神術可以前知乎又使奴破西平我師敗績於鎭武曠日持久震孺不及到廣寧此又百喙何能爲觧然而西平報不逾日一面與寧前張應吾瀝血擡兵馳回塔山報賊又已取廣寧而經撫二臣並轡遇閭陽矣嗟哉按臣將死經臣乎將死撫臣乎望廣寧而死乎計無復之乃始爲收拾餘燼之計祖大壽擁眾萬餘於覺華島徊徘觀望若疑反降賊是李永芳之後又一永芳也震孺冒死出奇觀望覺華與祖大壽灑淚登舟招回兵卒數萬人火器千件火藥數萬斤牛畜米粟俱以萬計非震孺之力而誰力哉當其不招祖大壽則大壽折入於奴若招而不從則震孺必先執送於奴而震孺不死於海濱不死於賊手者天幸耳柰何以成敗論人而輕抹殺之也本兵遼撫屢疏勘明而樞輔之言曰方禦史之入遼始而彊用之終而深求之朝廷何以使人深求二字樞輔酌量審矣然則可使任事勞臣久困家食哉奉聖旨

初八日

江西道禦史田惟嘉疏請召還言路謫貶諸臣內稱我皇上禦極以來敬大臣體羣臣無所不至而尢於言官之進言從若轉圜卽虞廷之盛不過如是而臣私心兢兢猶慮言路之漸索者考選之請不蒙兪允以致行取諸臣守候垂首而避嫌在任者進退兩無所據然猶曰無缺可補也今缺且漸出矣固知皇上之兪旨不遠也獨是科道貶竄之臣如毛士龍侯震暘熊徳陽賈継春江秉謙者年久不蒙賜環在臣下竭誠而請不曰沽名則曰市恩不請又不見賜環之召將以諸臣困頓巖穴何日是蒙恩之日乎況年來覃恩普敷無地不施無官不被此等朴忠之臣陳見悃誠旣未能致君父之信矜愚宥過又未淂沽君父之恩當陽和之世宙而獨抱幽谷之淒慘豈體羣臣之聖主所忍見耶奉聖旨

十一日

貴州道禦史張礦疏爲乞敕部覆以保封疆內云添設之當裁則無如兵部二侍郎矣頃督臣王象幹以憂聞總督一官非天下所視爲安危而不容頃刻緩者哉乃推敲兩累臣樞貳竟無一人出而擔當今𨿽奉旨停推然總督必不可裁暫停終久必推則無愼擇於先以待用於後當事者不可不圖之豫矣樞貳試反而自揣如其能當此任也則樞貳一身宗社賴以保障蒼生賴以奠安卽添設二員臣猶存乎見少如其才不能任力不敢任則司馬豈優遊之官拯溺豈觀望之會家園豈飬俸之地彼李瑾之飄然遠引未必非藏拙之髙著而觧經邦之聞命脫卸惜其晚矣願樞貳熟思之也按差之當增則無如楚者矣臣作令於楚見楚中州邑之眾多山川之修阻錢糧之浩繁案牘之紛紜藩封之碁布苖夷之環伺視各省直尢爲難理直指使者每每足迹不及到耳目不及周且滇黔蜀壤地相接頃因黔餉匱議端設督餉禦史然事急則設事平則裁臣以爲苖夷之性反側無常土司之勢負固難服今𨿽次蕩平不能必後日之不竊發是宜添差禦史一員巡歷荊嶽長寶等八府其駐札之處或在長沙或在長徳從長計議無事則攬轡澄淸有事則扼要指勝卽鄰省有事亦可以同心共濟便莫便於此者況南直隸以十四府而設三巡方豈楚省十五府而可僅一禦史乎奉聖旨該部知道

十三日

河南道禦史龐尙廉疏參工部員外馬鳴瑞鳴瑞家人有葉姓者久奉奔走於門下葉一女及笄爲鳴瑞所奸淫恨之剌骨捨之而攜其女以南今獲賊中葉蘭谷者卽家人葉之親也素有綠林之風葉旣以鳴瑞之淫惡並家之私藏一一蜜語令之紏賊以刼殺之欲雪其恨也則鳴瑞者淫夫也貪官也盜也一身兼而有之矣國步艱難之時不惟不得諸臣一臂之用而且藉爲侵盜之階陶朗先之後継之以何棟如棟如之後継之以劉國縉劉國縉之後又継之以馬鳴瑞矣陶朗先未正法也而有何棟如之學步何棟如未正法也而有劉國縉之襲舛劉國縉未正法也而又有馬鳴瑞之效顰若鳴瑞更不速爲正法継鳴瑞而起者襲其陋行其又焉極矣國家之物力幾何能堪此姦人之侵漁哉奉聖旨該部知道巡按直隸禦史潘云翼疏爲循例舉薦兵備官員薦張朴錢士晉徐騰芳袁崇煥葉震生樂濟眾來斯行劉復初張春劉詔邵可立盧宇等奉聖旨吏部知道

十八日

應天巡撫周起元疏稱職爲織造事奉報錢糧款額並辯府佐楊姜無罪被誣皆字字實錄不敢餙說偏護自再奏嚴旨聀思不得其故尙恐本官前膺持斧使者幾十薦或躐京升復再三詢訪求其劣狀竟無所得而且有賢名各州縣官咸爲之發憤出揭士民亦各具呈卽近署府印三四月京邊錢糧依期催完起觧考較童生孤寒鹹頌公明兵餉發散嚴杜減克諸獘此亦潔守之一班也及詢所以被萋菲之故不過因不善求容如與李實爭照各監舊規不肯倡行屬禮而已今本官凜奉天威束身待罪至求聀參紏輕重之處惟皇上所命此固臣子敬畏一念其情眞詞切然聀終不敢抹殺公評以欺聖明尢不敢瞞本心以錮屬吏也姜一小吏耳呵之譴之何足爲惜獨惜賢姦從此混淆法紀從此倒置凡有求不遂者皆得挾私懷憤中人以不測之禍甚非聖世所宜有也聀屍素經年官評尙無確據屢煩嚴旨則負官聀不能狥織監以滿其欲而鰓鰓焉講明料價致其誣參葛藤難斷則負吏治是不稱任使所速當議罷者無如聀矣聀罷則察吏安民自有賢撫而不至以遺於耳目之近者反得之深宮之中惟是織造一事當皇考時盡已撤回李實承領此差因而再遣若肯如孫劉呂各監照依兩府料銀額編之數按運觧給不窺別項觧京錢糧又若肯遵照舊規管兩府袍緞不總管十郡歲緞創從前來有例賠江南官民之擾則銜命天使聀等豈有不願同心恊力而故生枝節分柄鑿以成水火之形哉又望皇上與執政之臣思所以爲社稷計也先臣端毅王恕撫江南奏停織造聀之才不足以望王恕萬一而先臣楊廷和在內閣不撰織造敕則豈非盛世事哉奉聖旨

十九日

左都禦史孫瑋疏陳五事內云舊例本科禦史一員專理十三道本章載在憲約後更而歸河南道矣夫河南道聀掌繁巨寧有餘暇以及此乎合仍公舉曉暢政體者一員爲本科專理章奏準作中差滿日以南北學差優用之以答賢勞至各差往回原有欽定限期違限參處此定例也屢經陳院申飭而屑越如故𨿽其中情事容有不同而總之於急公之意無當所稱畏此簡書者安在也除臣再行札催外合候命下之日行該道以後照吏戶兩部題準例將限外日期考滿不準通理俸糧截日住支以少存臺綱於什一此當嚴飭必行者一五城巡視在祖宗時法嚴事簡打喧鬧而已故更逓無常今何時也情僞萬端橫逆百出如假印假官神姦神棍大盜大把甚至潛通綫索透輸國情如金鼎巨莊士元傅應春韓宗功輩何者不賴巡視之禁緝摘發乎故先年請給印信攺作中差專責成而淸輦轂法至善也尋更季差重人情非重地方耳合仍作中差除照札開事理遵行外如司坊貪黷豪橫雄行及房號侵糜城書積蠹不時參送正法一年滿日卽得舉剌該城兵馬官以示激揚冊結報更如此庶官有故固志下無幸心而地方可恃以寧謐若托故規避者明例具在此當力飭必行二數年來兵連禍結民困極矣時政孰急於保民先臣都禦史孫丕揚保民五事並巡方總約所載咨民隱剔衙蠹嚴舉刻禁科罰預蓄儲諸事著寔修舉而至於濫交際括贖鍰所關憲體尢爲不細其中皎皎錚錚壁立千仞者臣固不敢盡謂無人而寔不敢謂人盡皆蓋然也誠於陋規痛自釐剔以端身範如此則風淸獘絕百聀凜然於保民乎何有此當嚴飭必行者三非奉聖旨會薦不得濫舉市恩此舊制也亦明旨也近日冡卿趙南星再剖良心一疏復娓娓申言之矣蓋往緣朝政否塞而三五敗羣者借事招權乘機射利或滌其瘡疥或假以羽毛或抗之雲霄或墜之重淵燻蕕無分雅俗任奏而人莫敢忤視今非昔比矣而後來者不深察旣往之秕行而且踵爲從前之芳規可乎蓋臺省淸議自出之地而乾坤之所以不毀者恃淸議耳或一失當小之涇渭混淆大之宇宙暝晦其關世道人心良非甚﹖少細可漫然爲之亦漫然聽之已乎此當嚴飭力禁者四弭盜防姦莫良於保甲卽在遠鄕下邑亦當嚴行矧都會萬方錯居姦宄輻輳眞僞難辯蹤迹無常在此時則保甲胡可一日緩耶近日禦史許其孝疏稱責成五城俾一坊各立簿一扇將本坊居民姓氏挨次登記作何生理安歇何人十家編爲一牌輪流直日互相覺察又必巡視躬爲督理而司坊官沿門挨查減騶從防騙索不驚愚不擾眾如總甲詐財罪坐該坊該坊不愼罪在印官印官有議則禦史之白簡在風力系焉蓋時事多難各官正當戮力同心以報國恩固不淂以瑣細厭薄而漫不經意也此當嚴飭力行者五奉聖旨這所奏深於憲體有禆著嚴飭必行以振弛玩有故違的指名參處該部院知道

二十四日

雲南巡撫閔洪學疏請加賢勞曲靖兵備王鍈量進一秩俾久任曲靖以竟善後之猷並甄拔眞正血戰材官王聘選沙如玉呂元揚張云鵬郝太極吳必奎等予以實聀守備一酬前勞一鼓後效奉聖旨該部知道

二十五日

河南道禦史袁化中疏參薊撫嶽和聲內云據和聲之疏亦稱王好賢系蓮妖巨憝詞連六省銓政多功此正和聲睡方醒時也知今捕獲者之爲功則知前放者之爲罪知前放者之爲罪則知所參不當放賊者之爲忠告矣苐最可駭者獻俘告廟一事王好賢𨿽系賊首終非當叛捉獲今旣擒之以消隱憂卽當在外梟示以散餘黨何必等之徐於二囚以自張爲功乎今書投長安將欲比於趙彥之東省張鳳翔之畿南一時喧傳幾爲絕倒不知趙彥曾賣放徐鴻儒鳳翔曾賣放於弘志否尢可鄙者借夷稟以自保我國家豢養諸夷二百餘年講撫已經三載尙且背恩負義乘機要挾不知和聲有何不觧之惠固結鮏羴使彼戀戀不捨卻欲其多做幾年此亦小人患失之心無所不至一時聞者幾嘔欲死世豈有一堂堂開府爲闔朝所共棄爲百姓所甘心乃區區借犬羊之一言足以爲護身符乎深可恨者乃挑激樞輔一言臣若不言則其姦不破遼自廣寧継失人鮮固志朝臣無一人敢東向者樞輔孫承宗以端揆之席自請行邊其滿腔血誠天地祖宗寔共鑑之二年以來奴竟鷙伏不敢面關門一步𨿽皇上之威靈寔樞輔之調度中外倚重甚殷但以裴度久勞於外得代無人臣等常爲苦之近和聲聀守全隳彌縫盡露疊被人言計無復之遂與私人中書姜雲龍謀謂樞輔爲朝廷信任之臣必得樞輔一言乃可以自托樞輔正人也又必得一書動樞輔之疑激樞輔之怒而後其托者始固雲龍本和聲二百人中所首薦邊材者遂依和聲起艸云先剪當門之蘭乃爲徐逐髙陽之計等語封送和聲和聲假爲有聞密致樞輔此語一播萬耳共聞臣思樞輔識澄力定見此未必卽疑伹參和聲者臣也臣一聞之不勝自駭萬一挑激不止熒惑多方使正人爭是非於局中而小人觀成敗於局外舉朝以爲可痛哭流涕而和聲等且鼓掌而竊笑墜我計中也如國家何哉奉聖旨這說倚重督師輔臣知道了嶽和聲已屢旨畱用王好賢已經擒獲不必深求該部知道

二十六日

四川道禦史李喬侖疏請司屬宜復久任之規內云選司𨿽稱淸要亦號獘藪姦胥滑吏必世子孫官乃視爲蘧廬去同傳捨奚所得其窾郤而揮霍如意矧六選竣事芳躅未遠今宜仍復一年舊規庶典劇克終事久益練獘久益剔用捨自無不允恊矣司功鄭重原與秉選頡頏勿伹內外兩察籍以彰癉凡言者屢有紏拾非其防賢病國卽其狥私植黨公論所棄彈射方來奉旨勘議久稽區別勸懲何由而明官聯何由而肅今宜一準文選例刊定一年預期題補庶任有專責柄無互卻摘發自著有風裁矣二司正卽議久任固也顧有海岱之淸士而無難制之吏姦有月銓之勁骨而後有不附之時權倘不采擇才望仍需次挨轉銓政之敗壞終相尋無已時是惟於資俸相應中大加遴選必得其力如山其明如鏡斷如幹將潔如冰玉掌選考功特從簡拔其它人品各有優長隨事各可自效苐就本司逓轉勛郎封郎皆可爲浮圖合尖之地一如六省之不必盡轉吏垣十三道之不必盡轉河南道可也奉旨選事煩難不必輕生疑議余著該部議覆

二十八日

掌河南道事張潑紏貪穢管倉主事閻暖內云該倉夙號獘藪其一塵不染者自主事焦源淸而外不可多得然亦未有一斛而外加八捧者有之自本官始夫所謂捧非止合兩手以成一捧也開張兩袖深入米堆滿手而出兩袖皆米計八捧所入約有官斛一斗六升觧戶淚下如雨本官安坐自如不特此也掣摯之米舊歸觧戶而今則盡傾觧官準號爲滲米不復與觧戶不特此也出放之際每斛剖出三升計重入輕出掣摯三項每收米萬石可得羨米四千三百餘石然此就本官言也乃若衙役需索每交米千石索銀一百七十七兩一千如此一萬如此可知一處如此處處如此可知誠不意以民窮財盡之時乃有此等盜賊鯨吞於上又有此等猾胥吞食於下可異哉奉旨該部參看了來說

○二月

二月初二日

四川道禦史謝奇舉疏請預練經督內云經督專制全邊其責重道臣分任一隅其責輕﹖重緣生入熟則今日之監司最好練他日之經督𨿽藩臬例不庭推而沿邊道臣不妨於會推大臣中破例帶推各攄所見應畱者畱應更者更不拘在朝在籍酌量敲推超資鼓舞乘此樞督尙堪總理時歷試諸艱磨勵膽識凡兵餉之獘竇黠虜之情形關隘之險夷帥禆之勇怯洞若指掌令有膽者愈充愈大有識者轉察轉精比及應代則熟路輕車人人可經可督取之若寄矣奉聖旨該部知道

初四日

保定巡撫張鳳翔疏爲特舉畿南第一淸吏眞定府元氏縣知縣臧爾令奉聖旨吏部知道

初五日

巡按江西禦史田珍疏請破積套以滌穢風內云自古謂民者吏之程也試觀衙門之日爲出入者無非民則無不可問矣無不可問則耳目旣已旁通而賢否當有定評矣𨿽司務繁難而大政所系難以他諉苟此處失眞豈得注以上考次而府道其所爲責成者重矣各道聀司一路而一路之利病卽其身之利病也孰是代爲興除亦曰勸懲當而已方面非狥情之官百姓非作情之具且作官至此雅多好修而賢否不修明便屬溺聀府官表率一郡凡郡屬之淸濁卽其身之淸濁也乃優劣豈不灼知而病在偏護護其蠹民者便不可以爲民上矣至於刑官專司官評臣謂地方之理亂其關鍵全在於此而墮落套習者亦復不少竊意混蒼素之別則傷明冒瓜李之嫌則傷操受非道之說則傷品三者亦何居焉於此不嚴加追論則官方必不淸地方必不治乃若臣之自律律人者獨此公道耳一切官評治行不論資格從民所欲不從請托互證於司道等官亦卽此而並繩司道等官其有所舉也卽揭注該管各官某某共報以爲賢或某報以爲賢而某見以爲否者其有所劾也卽揭注該管各官某某共報以爲不肖或某報以爲不肖而某見以爲賢者如是則司察與所察之人其優劣公私俱莫逃於通國之指視矣倘有不肖濫竽大憝漏网卽示禠奪並查原報等官權其輕重分別處治以爲爲臣不聀者之戒顧爲此不憚煩者原爲賢否明則勸懲當於以破其所恃而蕩其貪風耳若司察之官先以賄聞其何以訓所當亟以白簡從事必不苟狥者奉聖旨吏部全系官評若賢否開報失眞何憑舉劾懲勸這所奏責成司道府廳各官揭注查參等事著立爲規條嚴加申飭務在必行該部院知道

初七日

南京四川道禦史萬言揚疏爲添注之濫觴宜滌內雲南京鴻臚寺卿劉文徵幹霄勁骨茹蘗貞操久矣不縻好爵髙臥林泉此其品眞可廉頑立懦者所當加太常正卿聀衘致仕以彰崇徳之盛典者也南京太常寺少卿余啟元力屏紛華遊神寧靜已飄然杖履歲月優悠此其人亦不愧黃髮老成所當加光祿寺正卿聀衘致仕以彰尙齒之盛典者也南京太僕寺卿趙健實效己久無聞浮情戀戀不已五官之用旣衰十畝之間宜適豈非宜照本官聀衘俾得以禮致仕者乎若南京�常寺卿朱一桂推升三載竟不赴官豈其引義自裁奉身一退抑豈檢點有愧而逗𨖻觀望也乎蓋一桂肆善類之毒樹邪黨之幟旣已不齒於正人何得濫廁乎崇秩南京光祿寺卿林欲棟居官夙有貪聲卿寺更爲濫竽歷任未幾竟而回籍欲籍俸苟延圖復燃之覬覦耶是二臣者所當急爲罷斥以示懲創者也夫同爲王臣何分南北南中卿寺有愧厥聀者臣不難直指以淸仕路然其中才猷卓絕品望隆重者亦不乏人懇皇上南北一體需次擢用是又聖明恢网破例之洪恩也奉聖旨該部知道

巡按直隸禦史潘聖翼疏陳敬據閱關聞見之眞內云楊一桂按遼而撫順之變起查勘地界之說迄今尙且致疑臣曾聞之關人習其事者以爲奴酋蓄謀已在孤山殺人之日兩年不責之前於查勘何與況按臣巡歷也非查勘也祗因封疆之臣欲掩其罪反誣巡歷者以查勘激變之事致邊防日弛奴氛日熾耳信斯言也不但一桂無所待勘而據其與舊撫閻鳴泰河上之言及與罪撫利瓦伊翰往來之牘若能盡其說稍稍綢繆於淸瀋並帶子河化石嶺一帶何至今噬臍其無及乎言之徒有太息此一桂之苦略也陳王庭按遼而四路之師敗遼東監軍之責誰能爲之觧苐稽之往諜其間議戰者輕敵者與夫臨敵而易將貪縱而放兵者權旣膠執於中事且鼎沸於外似難盡責之巡方使者舊撫臣勘語云王庭當四路出師之始憂形於色及三路潰決之後悔見乎辭又云𨿽監軍是任或難盡諉於他人而尙方可人寔難獨制於一已此語誠然且其未任一日之四臺幾於淹畱王年之東事艱難險阻備嘗之矣此王庭之苦略也方震孺按遼而廣寧之城棄不料經撫之說誰能爲之諱苐設身以處亦談何容易舉通國所難息之囂而欲排觧於隻身之力不能也以傾遼所共爭之塗而欲砥柱於倒峽之衝又不能也處兩齒之間思一舌之計其心良苦其數良奇此撫臣之勘語也以廊廟所不能持獨責之禦史以經撫所不能爲旁責之監軍勢或未宜身無死法此輔臣之勘語也而臣同官胡士奇則以王化貞之拙癡熊廷弼之气魄至今尙有短長若使明紏恐致卸擔噫此皆當年實落之情事後持平之論臣向至關門更問之習其事者則無不服其識拔羅一桂之一疏招致祖大壽之一事一桂之守西平至今尙言之凜凜有生气可以遏奴酋長驅之志鼓諸將死綏之心而大壽曾一面臣則感激震孺欲泣舊時觀望反復之念脫化殆盡至今爲樞輔所委用屯築於覺華簡搜於寧遠以徐圖恢復拓掃蕩之舉者未必非震孺力而又何可少之耶夫在先自請卹賚以收人心於擾攘之秋礪士气於披靡之後舉朝無不壯之旣任人所不肯任後來收拾餘燼招祖大壽於觀望之會挽數萬斛於拋棄之餘關門無不稱之又爲人所不肯爲至寧前聞有賊信與該道張應吾當夜催兵亟趨援救次日卽聞經至寧遠撫至杏山差官冷継祖止之始低徊於八里鋪良不得已此震孺之苦略也奉聖旨各官按遼事情旣稱勘明該部卽與議覆

初八日

浙江道禦史劉之待疏紏部寺貪婪之臣太僕寺少卿顧際明工部主事張廷玉吏部員外李夔龍等奉聖旨該部知道江西道禦史周昌晉疏陳保泰和致治之圖內云聖明獨斷用捨親裁臣下無能仰贊但雷霆雨露相需爲用又震懾之餘羣情未定巧者觀望不前怯者縮肭處後一徳一心之象猶爲有間臣願皇上虛懷以任霽威以從於閣部加以隆禮於言路作其气節如臺臣潘士良所云弗以人有可輕而謂人人皆可輕弗以事有可疑而謂事事皆可疑此確論也則上下交之說也道貴合天寔生才徒以植黨背公遂有虛空之象今在朝豈無隆棟在野亦可碩果欲救時艱摉羅宜廣以天下之人爲天下用之弗執成心盡散私黨皤皤黃髮可用其老成仡仡壯猷足資其幹濟但弗受東西南北之纏而眞才自出民譽必登矣則拔茅茹之說也道貴廣天下事如平衡然低昂一差便隔千里諸臣以偏勝之心就一成之局幾許葛藤徒滋話柄如議移宮則移宮已耳而重之爲垂簾深之爲阿黨遂稱定策之業昭映千古卽云不居功已有其事矣議進藥則處進藥者之不詳愼已耳而蒙之以弒逆加之以主使引經斷獄以古案附會今事而先帝正終之道亦不光矣二事文致鍜練偶或開口輒行擯斥今日召還賈継春徐景濂王志道等眾心稱快而有未盡昭雪者但臣謂一官之升沈在諸臣者小國家之是非系千古者大己往者勿論而信史一叚斷難曲筆附會家庭父子之倫旣愽人功名靑史衮鉞之嚴復修人嫌怨此時不剖破更復何待所當明白宣示以定不易之案則中行之尙也道貴公人心玩久不振渙久不屬如樞輔自請還朝是以封疆爲兒戲也所幸明旨中格耳在位諸臣泛泛如不系之舟情面之意多故乏擔當之骨力私鬥之念重故鮮公家之精神積玩成弛積﹖﹖要成軋私局牢不可破國事日以蠹隳今宜速作鼓動另頓起一番精神修明政事料理兵餉支撐搶攘之天下毋狃處堂而至胥溺則艱貞之說也道貴無逸奉聖旨這本說的是向來濁亂朝政的朕已將渠魁屏斥其餘姑與維新登進人才方今急務當次第舉行移宮進藥事迹自明著宣付史館從寔紀載爾每大小臣工各宜秉公持正振起積玩輔佐中興該部知道

初十日

掌河南道浙江道禦史張潑疏爲勞臣甄敍未明內云自遼左川黔相継告變人情畏難甚於畏死於是有預逃之馮盛明有巧卸之觧經邦以爲但削吾官罪不至死宮室妻妾之奉依然如舊國家懲創之法似有時而窮所恃立功之後破格示勸庶幾重賞之下必有勇夫孰意有功在社稷報止尋常如矢永安梁之棟等𨿽豎非常之功未蒙破格之用識者憂之謂將無以勵世而磨鈍也史永安奉命按黔非有守土之責也圍城告急剌血明志自分萬無生理幸而死眞是兩世爲人乃捷奏以後僅僅酬以奉常臣子相對咨嗟以爲國家固酬功之薄如此未幾而有學臣劉鍚玄反唇一事體統大傷假令被參者而人人若此安又用憲臣爲哉獨是城守一事實有同勞𨿽當倉皇急遽識見不無異同厥後事定功成優錄應難去取方其同城共難萬死一生豈不爲豈不爲萬一孤城無恙均當徼惠於君豈意至今日而又遭困頓如此在旁觀者且不勝扼腕不知身當之又將何如恐異日再有大難亦無人肯爲朝廷出死力守封疆也奴○姦細所在有之而劉保其最大者若當提虎不住便自反口噬人之棟此身此官亦關系在此乃罪人旣得而棄置如故𨿽有曲突徙薪之功未獲焦頭爛額之報𨿽之棟雅意遜避自成其髙其如國家酬功之典何哉又云皇祖禦極以來諸臣之以建言獲罪及門戶遭殃者潦倒欝抑幾無生气自皇考加意登進稍稍奮庸幾何時而王紀罷矣鄒元標鍾羽正去矣盛以弘孫愼行余懋衡張問達曹於汴等又相継去矣中道賜環僅得之南憲臣馮從吾而一代山斗之鄒元標議起畱銓而又不蒙簡矣用便言易入諸臣旣攢眉蹙額重嘆拔山之惟艱直道難容諸臣又翹首跂足共憶轉石之無日河淸難俟人壽幾何縱皇上異日翻然攺悟思欲得諸臣而用之恐有老死不可復起者悔何及哉奉聖旨史永安梁之棟酌議具覆余己有旨了該部知道

十一日

巡按浙江禦史楊維垣疏爲刼賊擅殺印官本年正月初一日三更時候長興縣官石有恆俱起年賀元旦忽被彊盜數十人各盤頭執械自頭出殺入刼庫刼囚放火擄印石知縣身首異處巡捕主簿徐可行亦被殺死當獲吳野樵王召魁孫奇許國興董瑞吳山並續獲謝光亨並監犯脫逃姚良彥陳天相俱系異鄕人一方大變擬將臨海縣知縣鄭覲光調補任事奉聖旨賊黨刼殺縣官地方大變已獲首惡吳野樵等審明正法余著嚴緝務獲石有恆並徐可行查例優卹鄭覲光額餉旣完準卽補任該部知道巡按江西禦史田珍疏爲愽訪名賢內云江右爲道學淵藪士生其間固蓬麻之直蘭芷之漸也髙尙者指不勝屈而以臣諮訪所最確者則有南昌縣布衣朱試早辭榮進雅志恬棲气塞兩間齊名直養天人之蘊奧朗徹無餘性命之眞精沈潛有素其禔躬也動中凖繩踁步勿離於正其力學也語闡爻象吐辭遂足爲經其惇倫也孝出天性捐產以撫庶弟乃其緒餘其作人也扣若洪鍾經而誘後進俱超玄觧年躋七袠學希從心眞可挽回澆俗而且有功名教矣查得天順年間臨川處士吳與弼萬曆年間布衣特薦詔授職固辭令有司歲給月米朱試布衣與此二賢同臣安敢不循往例而請以追盛羙於先朝也奉聖旨該部知道

山西道禦史王祚昌疏爲薊門之督必不可議罷畱都之冡卿必不可久懸內云薊門京師左輔也國初以其地處兀良哈降夷分建朵顏泰寧福餘三衛每年朝貢互市永爲藩籬自後部落日蕃夷情詭詐往往向道北虜嘉靖中虜入古北口徑薄城下薊始稱重鎭乃增設總督各鎭兵入衛修築墻臺春秋防守視他邊嚴切蓋若斯之重也夫以總督而設於北虜薄城之下此其故可思已相沿已久而一旦議裁於今日恐非祖宗設立意也且自奴酋發難以來拯溺救焚需人甚急卽天津登萊亦增設兩撫而況薊門原有之官且系喫緊之時及欲從而裁之不幾置薊門於累卵也議裁之由祗因樞輔赤心報國獨力擔承所稱方叔元老克壯其猷者近是恐羽書狎至鞭長難及樞輔縱才猷蓋世安能以倉卒之頃東走楡而西走薊哉陪都冡卿固衡鑑所司淸議之所從出也近日廷推原任左都禦史鄒元標以膺此秩舉朝彈冠相慶曰國有老成國之福也乃聖意若爲愼重冡臣趙南星催請不得閣臣葉向髙揭請不得臺省諸臣公請不得舉朝相顧駭愕曰有是哉聖恩之靳於元標如此乎及恭繹旨意不過謂元標年己衰老行禮艱難耳煌煌天語未嘗不垂念老臣而賜之安佚也苐元標之行禮艱難蓋有故矣方其釋褐時卽抗疏顯斥權相廷杖遣戍幾不有生以至筋骨拘攣步履蹣跚蓋力不從心而非敢甘於艱難也以皇上如天之仁正當因其行禮艱難而嘉其當年一片忠悃可以備員南銓者胡乃靳於點用也且行禮艱難元標一節之疵也而淸介端方則南銓之不可少者皇上捨其短而錄其長非堯舜疇咨急賢之芳規哉奉聖旨薊鎭總督員缺督師輔臣前疏已明何又屢屢條議著吏兵二部作速移會輔臣確議具奏以便交代余己有旨了

十二日

巡按直隸禦史潘云翼疏勘戶部郎中傳國並參何棟如內稱傳國司餉遼左以及畱任河西其節省多金羸余實數旣非侵冒者之所可得再稽其入關情繇以及原籍近其伶仃淒楚貧乏瀟然又豈貪黷者亦所與同此外而以疆臣之失機並擬餉臣之不肖則典衣典冠勢豈相及至生死之節且不能得之於經撫諸臣而又何論餉臣也無己而以賫盜之無算責其果軍之不早則皇賞犒賞原非司至餉銀中斷曾力請那借於經略賞金而又寧有餘餉不發耶況其當日條議戰守之非策揭語多有微中歷陳兵餉之當核牘文俱有可觀則本官亦甚有心計人也如何棟如盜餉一案已經前任關臣梁之棟查勘明悉捲冊昭然乃久未結正者祗緣舊司農以香火情重罪致遷延馴至今而且滋展辧以希觧脫豈其不能淂之於按關者欲得之於撫關者乎治孤𨿽欲窟營破甑凡甘凡裂名已掃地行更滔天指稱聽勘赴關復爾橫恣騙詐各營將領之爲所吞噬者又不知幾千百也則此一臣者安可一日停畱在關不早追其八萬有奇勘確之贓而以之充餉以之正法乎奉聖旨傳國旣查無侵餉情獘著該部議覆何棟如屢旨查核還著巡關禦史會同山海巡撫官勒限勘明具奏該部知道

十三日

巡按直隸禦史崔呈秀疏爲薦舉方面官員薦郭士望士晉魏士前熊膏趙謙宋統殷等又一疏爲舉薦地方人才薦方震儒張鶴騰萬崇徳趙一韓俱奉聖旨吏部知道

十四日

山東巡按禦史陳九疇疏爲薦舉方面官員薦程啟南曹爾楨賀萬祚張國銳譚昌言孫轂徐從治孫朝肅李天經熊文燦黃兗王継羙等又薦舉地方人材薦鍾羽正吳崇禮公鼐許維新董國光髙舉董可威杜承式李應薦蘇述馬從龍張中鴻嶽萬階楊洵馮瑗陳載春丘志龔張文炫邢其任髙鏘任彥棻張新詔車從衡俱奉聖旨吏部知道

十六日

南京湖廣道禦史張継孟疏爲言路原不宜壅議論務欲其省內云我國家自東事敗衄之後非數年生聚不能復其元气亦非數年訓練不能振其雄心非邊臣同心協力不能綽有成算非邊臣獨斷獨行不能確有主持乃料理未幾而逞臆者旁獻其奇整頓伊始而索瘢者苛議其後獻未必奇業已撓於浮言議隨於後則又牽於掣肘遂使當局者以不得自如而動薖軸之想卽有弱冠請纓脫穎自薦者亦首鼠自畏而深巖谷之思是不以議論之多而誤邊籌乎今日腹裏膴秩每攘臂而赴之邊陲重任獨裹足而畏之以至薊遼之總督久難於推豈朝廷臣子止可以享安逸之位而不可以效捍衛之勞耶豈國家大事反不如情面之重耶夫閣臣博訪天下英豪夾袋中詎無其人而耽延至今令帶麻執杖之王象幹尙董師旅縱督臣以孝爲忠獨不思哭泣之餘百事俱廢更代之際諸人玩心軍旅何事可以欒欒棘人理之耶向非督師輔臣孫承宗大有擔當身承其任將空缺不補大事抑付之誰氏哉此固當事者之不斷而要亦喙喙爭鳴故盈庭莫執其咎耳今主事譚謙益以不知兵法之宋明詩謬爲舉薦使其驗也載之史冊令天下後世謂今日邪術用兵已非我天朝堂堂正正之體況其不驗聞之中外不將咲破夷虜之口而大損中國之威哉事同兒戲罪犯欺君道臣胡良機謂法在必行者誠是也諸如此類成何法紀是不以議論之多而誤用人乎且兵陰謀也亦詭道也設險繕具非倉卒能辧原在未雨爲之備而藏機伏奇必變幻乃妙豈先時所可談其間九地九天神鬼莫測虛虛寔寔父書難拘此其用甚神其術甚祕其機必不可泄近有談及東事者其云其處宜增兵某處宜用伏某處宜如何布置某處宜如何進取慮誠遠議誠當也但朝上才上邸報便抄而發矣我備未設狡�已聞之熟以韓宗功等之姦細見今有據無論泄泄從事者已示之以虛卽徐有所備將�之出沒我未得而知而我之舉動�先得而覺則長章大篇祗以表辭人之文而語情顯露反以指夷虜之路是不以議論之泄而誤軍機乎奉聖旨這本說的是近來條例煩多且任意薦勘著通行申飭兵事不得抄傳著遵屢旨嚴禁薊鎭確議總督反倚重督師輔臣俱已有旨了該部知道

十七日

貴州道禦史徐吉疏請速簡黔撫以救殘疆奉聖旨已有旨了該部知道

十八日

福建巡撫南居益疏紏提學副使鍾惺百度踰閒五經掃地化子衿爲錢樹桃李堪羞延駔儈於臯比門墻成市公然棄名教而不顧甚至承親諱而冶遊疑爲病狂喪心詎止交人亡行兵備道曾舜漁耳目如壅精神似憒紀綱在握豈容羣小暗姦戎馬是司未覩連營風肅據道路之口總疑竊鐵左右之形殊多委轡奉聖旨該部知道巡按直隸禦史劉芳疏爲薦舉方面官員薦張朴錢士晉來斯行徐騰芳袁崇煥王庭梅葉震生樂濟眾劉復初張春劉詔趙謙程啟南熊文燦曹爾禎徐從治賀萬祚張國銳譚昌言黃兗孫轂王從義郭尙友焦馨余煉潘文王瑊鄭茂華田生芝周士昌何應瑞張夢鯨唐煥孫朝肅李天經吳從誠胡佐鄧﹖﹖羙等奉聖旨吏部知道

十九日

巡按直隸禦史李玄疏爲紏劾方面官員劾開封府知府方道通保定知府魏尙賢兗東道徐從治奉聖旨吏部知道

二十一日

浙江道禦史張納疏請慨發帑金接濟黔師內稱貴州用兵以來轉餉歲無寧日在楚省旣竭全力以供其用在川省更帶重傷以厚爲援而督臣楊述中從中措辦多方觧濟卽穵觧艱難心血嘔盡幸無詘乏迨今師老財匱之日猶有十萬押送大方而柰何盡付撫臣王三善之手一潰以後全軍盡沒身且被虜其恢愎自用輕敵寡謀識者蚤籌其必敗也姑不暇論惟是此一餉也竭幾年之經營連幾省之積聚窮幾千里之牽挽輕擲而爲寇盜資此舉朝上下所最痛恨者也玆時督臣縱退保貴陽而斗大孤城殘斃已盡貯安存𨿽欲收合餘燼爲背城借一之圖而赤手空拳何能起忍死重傷之眾惟有糧餉充足始可果枵腹而回其生始可集敗旅而作其气存亡呼吸間不容髮己報至數日皇上旣亦惻然震動急攺勛撫蔡復一往救可爲得人得著矣顧獨於措餉一節尙無寔在昨者催觧楚餉特敕計郎將及一年而所催黔餉不過以觧過畱抵之數支吾以應至川餉則毫無報數矣緩時如此急將何賴爲今之計惟有千懇萬懇急望皇上發帑且多發少發終湏一發誠不如早發趁此時督餉按臣丘兆麟出都之日給之數十萬金以行俾其爲遣將調兵之資繕甲利器之具庶簡書在前鐂重在後卽省押觧之煩亦無愆期之慮外以壯新撫臣之气勢內以觧督臣諸將吏之倒懸計無有便於此者又云皇上之慰畱首輔也至再至三期於卽出佐理而見首輔所懇請者惟此一事皇上誠行其言則危黔可轉敗爲功首輔自然轉去爲就宗社安危之大計實繁於此奉聖旨元輔屢諭自能體朕眷倚至意請帑事已有旨了該部知道

二十二日

南京山東道禦史劉﹖﹖羙疏請早賜彰癉大示勸懲以肅人心內稱長興知縣石有恆死於吳野樵之手而臣直謂其死於葉朗生之黨耳朗生謀爲不軌石令首發其姦所謂深恨而欲甘心焉者也故吳野樵等未嘗刼庫而止於殺令蓋意不在庫也且朗生之黨詎鼠竊狗偸比者從宜興眞州直窺金陵之語卽無活口可質而開天元師之三印固在也乃轉設爲抽豊之說則其黨脫卸之詞耳臣思朗生之逆非減於東省之妖賊也東省諸臣待其變而僅勝之石令乃先其變而圖之待其變而勝之受賞先其變而圖之者不錄豈有恆之死爲自取賊殺乎觀其挺然罵賊者堂堂數語足對天日是宜加殊寵以作忠義之气者也故曰有不可靳之恩若貴陽督臣楊述中當撫臣王三善奮不顧身直入虎穴羽書捷奏舉朝生色使述中能與之恊心成功易易耳乃援兵不發也而餉亦不轉矣餉不轉也而河上之舟楫亦不具矣三善能以空腹之疲卒鏖宿飽之玀猓乎述中未得諉之於不知也無論正月之初卽有流言逓布南都而述中亦自謂久無塘報矣豈無塘報而可坐待之乎使三善果被陳其愚之誘而敗乃諸道將固無恙也豈獨先覺而旋師者耶蓋三善揣督臣必有接應更不再計耳是三善願督臣之更爲後圖而同有其功而述中泥於初計任三善之獨當其變也且黔中之督撫猶遼之經撫也遼則當我之敗而靡黔則當我之勝而妬敗而靡者不敢敵賊勝而妬者則幾於助賊也故曰有不可寬之法奉聖旨已有旨了該部知道

二十四日

督理川湖貴糧餉禦史丘兆麟疏劾湖南道程寰上湖道錢時俊下湖道潘瀾奉聖旨該部知道

二十五日

雲南道禦史李先春疏參詞臣翁正春趙秉忠內云先是臣同官劉璞有遵祖制酌時宜一疏內謂詞臣蕭云舉飲河已滿而以止足之誼諷之乃云舉果聞言返駕矣正春生平久不爲公論所容視云舉爲甚臣卽不必誦言苐其資其位固與云舉相當豈云舉不可出而正春可出前此之正春不可出而今又可出乎夫正春已官秩宗所未登者揆席耳頃歲枚卜七人而不及正春豈其無說則正春一生已蚤斷綸扉之夢此一出也將欲何爲趙秉忠蒙面而來爲臣同官黃遵素直剌隱腸不勝心膽墮地始也出揭以自文旣又哆口楡關事以自炫譬之嫫姆爲人掩鼻乃更多施粉澤冀以悅人識者固己嗤之其最可鄙者尢在凂人委曲求容幾令聞者欲嘔衷腸若此骨力謂何抑何其宦情之太熱也視周應秋顧際明輩之聞言決去竟何如哉夫皇上於講讀諸臣所爲虛心而聽受攺容而禮貌之者爲其進禮退義凜凜於風節乃一則老憊而奔波千里一則彈射而顏甲十重皇上亦何愛此潦倒頑鈍無禮無義之臣可望有格心之益乎哉又云督臣之推李瑾去矣而髙第之求去矣夫樞貳非養俸之官豈其從前作夢今始醒耶使封疆事人人規避若此究將誰任且自有遼事迄今尙未見殺幾督臣何動輒畏死臣謂不推督臣則己推則正當用髙第使其以鄕井之念堅其爲君父守封疆之念不當明聽之去者也又如寺臣林熙春臣見其入朝喘息不己步履艱難賦歸來而友松菊此其時矣而熙春未嘗言去夫雍容尊膴之場揮之不去鞅掌經營之地招之不來國事倚毗無人仕路幾無勁骨此年來通國狥私滅公之情沈痼不療可不大張明斷昭示進退以爲振聾發瞶之藥乎奉聖旨大臣各有品望簡用方新且居官旣無可指陳不得以空言諷逐該部知道浙江巡按禦史田惟嘉疏劾嘉湖道王継曾奉聖旨該部院知道順天巡撫右僉都禦史鄧﹖﹖羙疏參薊州兵備道邵可立蜜云道葉震生奉聖旨該部院知道

二十八日

山東道禦史宋禎漢疏稱登萊巡撫袁可立指斥已鮮完膚尙寶司少卿曾用升點綴殊多責備乃兩冒溫綸而後竟未聞補牘以陳笑罵由人徘徊戀棧不亦羞節鉞而玷淸華之甚耶至部屬馬鳴瑞劉継孔陳明晰等贓迹敗露顯有據憑而猶未見按法處分直窮到底或逍遙於四牡之遺或覬覦於一綫之畱士類共羞官邪奚警臣所謂去邪之法當迅也撫按握激揚之柄脫一方官毗政則不時當卽參處無待旁觀啟當局之明所以貞憲度也詎比年以來每見物議已喧於長安而彼處尙賒夫白簡姓名以罹於考功之法而地方尙未封癉惡之章者夫察吏之地按撫最密邇而不蚤紏正至今相遠者得以先發則於事體似舛率屬之權撫按最重有權而不愼把握至令居中者爲之代操則其事權轉輕宜嚴飭一番俾各多方密訪按月精核庶幾無媿紀綱之命吏乎臣所謂紏參之職當明也今一缺薊督籌躕月餘無可爲代竟以停推暫結其局再缺遼撫見在多人無肯爲任竟起數千里之舊撫應之則是布列者皆自處於無禆緩急之人國家從何淂其一臂之用哉至中樞何等重地樞貳何等崇階而怯任見譏者旣相継卸擔避去雅望新推者復未聞叱馭來偕致令羽檄交馳之會一切機務專賴一人之拮據不惟獨勞可念猶恐獨慮難周則見缺一員亟宜就近擇有猷望者推補庶可朝奉命而夕受事臣所謂急公之誼當重也奉聖旨該衙門知道

三十日

雲南巡按禦史羅汝元參提學副使林士標內云士標五六七言自負晉安之風雅上中下等亦堪衡鑑於天南惟是心大渾融未免事多旁代香火之情過厚故眾人輿瓢而趨佞幸之竇失防故羣小相緣爲政卽舉近日二事堪怪滇南諸生靑樓宴飲不轉瞬打剝席捲而歸紅轎親迎爭屬目拋磚揶楡爲快似玆儇薄敗羣正宜誅鋤非類聞今歲考取入學較昔更大逾涯豈眞朴棫作人可是良楛莫辧無怪外議紛紛僉謂宮墻齷齪爲本官計亦宜以去謝人言矣奉聖旨吏部知道浙江道禦史房可壯疏定黔師失利之案內云文靡武衰黔事已壞而益壞兵散餉絕救黔已難而益難問誰握閫外之成算則王三善者有垂涎上賞之念而不能謀周於身問誰司居中之調度則楊述中者有齮齕同事之心而不知禍貽於國故論一蹶之敗三善𨿽罪不可以掩功論三載之勞述中卽功不足以贖罪然總而論之昔遼之經撫不和已成逝波莫挽今黔之督撫不和至滿盤全輸覆轍相循紀法蕩然懇惟皇上獨持幹斷立張國法特頒嚴敕呵責督撫道鎭等官姑分別削級戴罪立功俟有成績方準復職奉聖旨己有屢旨了統候勘報另議該部知道

○三月

三月初一日

四川道禦史謝奇舉疏爲先朝遺姦動搖國本濟惡餘孽手弄神樞內云先帝久遲未立諸臣後先上書皆畱中萬曆十九年工部主事張有徳以冊立儀物請神廟震怒廷臣力爭不得首輔申時行托故不入閣陽附名次輔許國王家屏公疏申救而陰投密揭自異內有臣每見諸臣但有言及者輒諭止之臣在閣時同官亦未嘗言及臣亦以爲未可等語當是時舉朝之言輕而時行之言重舉朝之百可不能當時行之一未可未可二字與唐時姦臣陛下家事一語何異時行之心尙忍言哉賴神廟聖明下其揭禮科時行心急嗾所暱胡汝寧欲乘揭未發抄計取之汝寧遣家監宋九佯爲好語賺給事中羅大紘觀而袖之去給事中恚甚汝寧復自外至拊其背曰太僕少卿非羙官耶給事愈恚於是發其揭者中書黃正賓杖矣攻其姦者言者羅大紘削矣鄒徳泳幾擬杖隨削矣君爾忘身者次輔家屏五上書休矣時行內慚見舉朝共擊無顏立朝紳之上乃請罷歸歸慮有後患復攺刻其揭以示人眞情愈露嗟乎遲先帝十年而後立者非時行未可之兩字乎然遲十年而終得立者非賴諸臣共擊之去乎倘時行不去大事猶未可知也令時行而在何面目以見皇上卽今己死亦何面目以見先帝夫是非不同途功罪不兩立杖削諸臣攻密揭者旣已國本起則造密揭者不當以傾危問耶此關系社稷何等事挺擊進藥二案已經處分忠臣孝子猶追論不己傾危社稷如時行乃任其竊蔭盜謚襲慶承休又任其弗類之子申用懋使機械而弄神通尙謂有國法乎用懋以伊父事敗被論回籍隱匿吳門原不在建言豈起廢之列巧緣出山驟進今職先是以三千金買一科臣薦而事露大計煩言無處容足竄伏南都淸議共棄近又托名賫捧垂涎節鉞見鉆求路斷夤緣計窮乃倒行逆施謬陳邊議欲借紙上之空言躐取建牙之重寄夫籌邊半世百戰身經猶恐奇正變化機難預設豈有口厭梁肉身曳文繡足未履邊目不見虜虛擬懸斷道聽塗說遂足爲萬里長城哉卽用懋亦非不自知其不能辧也特以密揭隱惡時時懷門族之憂不置身津要則其打點幹辧不神不借言邊事則其站立腳根不穩奉聖旨輔臣名品久定豈得追論輕詆申用懋才有可用亦不必苛求該部知道

初二日

巡按直隸禦史劉重慶疏參大名兵備王應干荊棘生心甲鱗徧體險巇如山川毒狠比蛇蠍拖泥帶水則金玉之詞臣可蔑露爪張牙則執法之繡衣可嘲其見事風生百計以圖煥者又其剩技矣奉旨吏部知道

初九日

貴州巡按禦史陸獻明疏陳入黔敗壞聞見情形內云撫臣王三善憤安酋之悖逆天朝荼毒生齒於舊年十月歃血誓師戎衣鼓眾一時雄兵十餘萬道將數十人忠義所動克捷屢聞招降撫順斬級擒魁燒毀賊營獲龍袍等僣逆諸物安酋及奢社輝母子俱棄巢遠遁撫臣之入大方也祗有空城不見一人一物旋恐中計居水西宣慰衙門釋田景猷於拘縻慰師儒楊明楷等之陷入遣被虜男婦而還之親戚召降戎陳其愚等而釋之不誅助賊玀猓燒營各散撫臣惟有飛檄報捷且計郡縣其地視安酋不啻釜魚籠鳥矣賊乃一面號召諸苗一面令人局住撫臣安坐而不爲抽身計此屯兵大方之情形也自十一月十九日兵抵賊巢四面皆屬賊壘事久變生賊紏諸苖圍繞我兵彼此隔絕食盡兵饑數萬人心祗思逃散撫臣方悟事之已非於正月初三日計定突圍而出不知賊已埋伏待之據得總兵張彥芳手本稱撫院於初三日移營由鴨池河回詎料安賊紏聚鎭雄烏撒各土司兵數萬四面阻截初十日至地名化竹宅吉處所賊兵勢眾盡力來攻放火燒偪官兵潰竄撫院中鎗墮馬爲賊扛擡擁去曾馬二總兵統兵楊僉事監軍尹參政向參政等俱奔回省城等情此班師潰敗之情形也續查賊之腹心陳其愚十五自賊所到省此必賊爲緩我狡計潰兵三萬有餘亦一時至省俱餓莩不似人形於是人情洶洶懼賊長驅米價踴騰斗粟銀至八錢人思出城外徙賴督臣楊述中曉諭安頓得免空城旋星馳催餉募兵布置防守臣初到地方不遑他問卽嚴督道府理運米之法徵兵責之衛所營哨防乘風向應之諸苖蓋督臣整頓於西臣整理於東彼此相應以固封圉此失利之後急廹之情形也夫撫臣義不顧身气可吞賊其忠義勇敢任事此詎可於尋常中求者惟是不設應援而以孤軍深入可謂萬全乎擁兵十餘萬而祗因�賊巢可�穩著乎身入虎穴凡五十日而不算狡酋之議其後可不謂驕且疏乎乃若精銳盡歸撫臣省城無兵可遣大方音耗不通旁觀不能急援督臣固有不淂辭其責者迨遣叚伯炌等三路進援亦以噬臍無及惟是諸道將之在陣者不少矣事成則分功事急則宜並力乃撫臣孤懸中計未聞諸道臣之力爭而愎諫也賊驅婦女數千以蠱軍心各兵將懷戀全無聞志未聞諸道臣之按軍律而肅志气也則所監何軍也撫臣靑衣小帽冒圍當鋒未聞各將官之奮身而出死力也各兵遇賊者少不見賊者多皆掉臂褁足立視撫臣之隻身受敵未聞將官之督率而護衛也則所將何事也虜者自虜奔者自奔捐數萬之眾於湏曳隳可成之功於一旦重傷損威長姦熾禍莫此爲甚奉旨總督官著遵旨戴罪任事相機剿守其新巡撫著速催到任該部知道

十三日

宣大總督右僉都禦史王國楨疏爲薦舉方面官員薦蕭丁泰李得中王家賓賈克忠昝云寉周太峙等又薦舉地方人材王紀衛一鳳劉敏寬曹於汴李瑾李楠張泮荊飬喬史學遷楊一桂張蒙禮馬諫張爾基李如檜耿好仁張曉王楨張三傑王點等俱蒙聖旨吏部知

十四日

陜西道禦史梁元柱疏請睿斷以昭鼎象以消漸萌內云一曰議論寔多成功日少弦轍之獘不可不更也一曰銓敍之法官邪愈熾積情之局不可不破也一曰多艱之運匡濟需才孤雛之棄不可不還也一曰根本之地凋殘已極軫卹之政不可不講也一曰兵興日久三空四盡淸核之法不可不嚴也一曰首善之地姦棍流寓積獘之藪不可不創也一曰輦轂之下法紀淩夷飬亂之漸不可不振也奉旨這所奏多切時獘近來議論太煩且多挾私狥情阻撓銓政著嚴行申飭有囑托升選的該司官卽便發覺參處其各衙門參送姦犯重情者著令盡法究擬不得輕縱並僉﹖核兵等事都與申飭行該部知道

十七日

廣西道禦史宋師襄疏陳力行二字內云終日籌邊務矣而終不能行之於邊也終日飭吏治矣而終不能行之於吏也終日計民生矣而終不能行之於民也終日弭盜賊矣而終不能行之於盜也所以然者蓋臺諫以進言爲責條奏一入卽云盡聀而條奏之行否置勿問矣部臣以題覆爲事看議一上便可了事而看議之行否置勿問矣閣臣以平章爲任票擬一定卽爲絲綸而票擬之行否亦置勿問矣卽皇上勵精圖治凝神勤政日日覽章奏日日下嚴旨而某事之能行某事之未能行其誰爲還報皇上也者臣恐今日之患不在�虜不在水藺而卽在數百年休飬生息之赤子中也積病之根源不止於七年蓄艾之方斷宜決於今日故毅然更始憤然力行臣敢以望之皇上焉敢並以責之臣工焉又云事例一途貲郎中賢者不少槪見而羣不肖之徒一官到手百計剝民其害烈於盜寇其禍慘於夷狄朝廷所市不過錙銖小民所償已踰巨萬是本欲權爲國計而寔以殘我邦本矣況納者愈眾選者愈壅自乞恩穵選之例一停人人抵掌稱快竊幸可挨年待選而豈知守候闕下者不銓數十年不盡則事例之說固上下交相爲愚而止以流毒百姓耳何如一槪停止俟二年後果眞見其無事例也而不可以爲國然後再議復開未爲晚也奉旨知道了乞恩穵選已停事例還照行該部知道

十九日

福建道禦史李應升疏爲縷欣民隱乞寔行寬卹以固邦本內云今四海之中稍畱寧宇以供數百萬軍儲者九鼎一絲全在東南半壁向使東南有事卽欲問轉輸漕之粟豈可得哉故今日安天下之大機括莫如卹內地之民生民生之憔悴極矣言興利而利未必可興不如且與之除害徭役日重貧富不均一害也長吏貪殘酷罰重耗二害也通家窩訪株連誣謟三害也馬戶河夫破家蕩產四害也盜賊充斥邪教勾連五害也拋荒虛糧陪丁﹖欠六害也里甲修理糧長輔辦七害也俗吏防農非時勾比八害也白役下鄕乘船騎馬九害也勢力投占私債侵奪十害也又有五反國家設預備倉以爲民今僉糧裏買谷以厲民而該部至欲括取平糶之半則郡國何以備水旱乎一反也祖制立保甲以弭盜今立汛地捕役以誨盜而議者尙申鄕兵募召之說則耒耜不盡化斬木乎二反也侵欺捱獄而攀指平民以完贓預放工食而摉徵民欠以抵觧三反也懲貪無法而轉以土官進其階察吏怙終而仍予州縣肆其毒四反也詔書停格而丞尉朱票如飛訟師橫行而南院十詞九準五反也臣聞之飬馬者去其害馬此數者不去則民生之憔悴未有己時又云民方剜肉醫瘡完天啟見徵不暇而能完萬曆年間之舊欠乎該部明知無益姑免參罰然而朝廷旣未蠲除人戶日見追擾州縣滑吏喜於株求營幹司府糧房一紙行催卽紛然出示僉差每牌賣錢數貫虎狼四出雞豚一空公家未獲絲毫胥役之腹已飽皇上試思前項舊欠與其空掛虛名民不見徳年年搭帳終無完期何如下數行之詔明示蠲免以感格天意收拾人心有不鼓舞終事以輸見徵者臣不信也今四方多事議可從權不如查州縣正官官評無玷俸未及期者悉畱免覲早與題明免其數月之前營營於行李饋遺之費旣可資地方之撫循亦可省長安之書帕豈非安民生之切務哉奉聖旨卹民除害全在有司盡職著按撫官嚴行申飭仍不時紏察貪吏以示懲警蠲免欠徵並畱兌朝覲正官該部卽與議覆巡按直隸禦史彭鯤化疏爲薦舉地方人材薦禮部右侍郎張卯紀禦史陳王庭武徳道白飬粹開原道韓原善僉事馬思恭郎中賈惟鑰知府徐九章同知�夢齊奉聖旨吏部知道

二十日

貴州道禦史張礦疏請逮觀望退縮之臣內云黔撫王三善以孤軍深入大方信陳其愚之詐降發回川兵而不用築木城於宣慰司卒之師老財匱事久變生受搶落馬中道被執噫抑何其闇而疏於計也三善之罪不待言矣獨一時總督鎭道諸臣平日享國厚恩則髙牙大纛握符分閫儼然當軍旅之重寄儻功成奏凱又將勒名鐘鼎叨榮封蔭受不世之殊寵乃何以大方深入之後二十日聲息不通前無偵探後無救援又何以玀猓蜂擁之時進不能催鋒陷陣退又不能捐軀赴難總之諸臣身家富貴之念重而除凶雪恥之念輕在楊述中以水火之見而成秦越之視在魯欽馬烱紀律疏於平日臨難惟有退縮至張彥芳之托病規避罪更浮於二弁而尹伸輩之抱頭鼠竄亦何顏以見梁思太方明棟於地下哉諸臣罪案臺省論列多章臣似可無贅但明旨於鎭道各官一則曰勘明具奏再則曰戴罪立功其於述中一則曰策勵救援再則曰責令調度似以爲諸臣之功罪尙未定述中之才力尙堪再鼓者則胡不引遼事觀之也寧之敗王化貞孟浪啟釁其委任孫得功卽信陳其愚之故智也其摩拳擦掌言戰卽郡縣大方之故智也其不修守具卽發回川兵之故智也況三善親復戎陣直搗虎巢一旦變出意外身爲囚虜𨿽其輕敵致敗功難贖罪然以視化貞之望風奔走者亦微有間乃化貞逮而熊廷弼有控制無方之旨今若三善被執而述中僅僅以削衘處以聽勘處豈總督無控制之責耶抑撫臣被執而督臣之控制猶爲有方耶不惟無以謝三善且恐無以服天下之心矣今新撫臣蔡一復此時計已入境受事皇上宜立遣緹騎逮述中而致之闕下治以司寇之法至鎭道諸臣臨難已無固志將來安望效忠罪不容誅功何能立彼髙出胡家棟等之覆轍俱在胡不一並逮治以爲保命全軀者之戒哉卽如空言騙官利口卸擔之閻鳴泰�職原不爲過而乃聽其觧綬回籍逍遙晝錦致令說鬼說夢之曹郎借事偸揚圖燃旣死之灰又如陶朗先劉國縉贓銀已經計部題準抵還軍需然非嚴責按撫恐終付之逝波又如何棟如一案關臣梁之棟查勘已確尙未見作何追觧其完必至於朝廷之賞罰無權言官之紏彈不靈上下相蒙飬成頑鈍之世界天下事尙可爲哉奉聖旨黔省孤危事難遙度新巡撫官尙未到任楊述中策勵調度並鎭道各官戴罪立功俱已有屢旨了該部知道

二十一日

巡按陜西禦史劉廷宣疏爲薦舉方面官員薦史文煥張九徳鄒遇宋盤梁應澤楊邦憲叚猷顯陳應元李飬衝劉廣生劉文琦吳飬源賈鴻洙徐紹沆馬人龍呂遜翁汝進等又薦舉地方人材薦張問達盛以弘樊東謨觧經邦李應策王紹徵史記事劉九經米助王建屏焦源淸李元吉等俱奉聖旨吏部知道

二十二日

左都禦史孫瑋疏爲遵旨再行申飭內云先是巡按禦史溫臯謨等各請寬限明旨槪不準行今冡臣趙南星遵奉申飭謂寬限爲飬俸之術急公乃拙宦之道至於比於鷹鸇之擊乃趦趄不前賢者不免臣是以有限外停俸之議以折其遷延飬俸之思若寬限不得變爲告病自甘停俸作缺則或有不得已者然近年以來考察先後事例不一有覆準告病未題回道者有旣已告病仍題回道者有諮訪稱職先題回道而後札催到任者又不一人竊詳考察之法舊例重在諮訪以稽其激揚之是非眾口僉同公論難掩卽使告病歸休亦無所容規避惟是合受命而往竣事而還祖制不由本院而徑赴禦前復命豈惟入告成事明臣子之恪共亦將仰備諮訪達民間之病若今天顏咫尺而非神祖穆淸髙拱覲揚無路之時而偃蹇方命分義謂何請自今考察回道俱定於禦前復命之後違限兩月以上者遵照會點參處其告病之禁向未申明然陰陽之患壯夫不免鞅掌馳驅者昔人所嘆請自今各差禦史患病如在地方則遵照會典巡撫代題行本院勘寔咨部題復如已交代離任則遵照京官患病事例具呈本院勘寔代題不得徑自具奏臣等察其病勢之深淺原其時地之遠近酌量可否不敢狥情有托疾避事者從重參處其有眞病經臣等查寔覆奏者乞皇上卽與允從�卹其私奉旨卿振揚風紀修舉舊章前疏已悉這差滿復命考滿及告病勘寔代題等事俱依議行禦史法官當爲朝廷守法何得先自違背還嚴行申飭務在必行有仍前不遵的著嚴加參處

二十三日

浙江巡按禦史楊維垣疏請褒卹節烈長興知縣石有恆主簿徐可行奉聖旨石有恆並徐可行已有旨優卹還著該省巡按官速勘覆奏該部知道

二十六日

甘肅巡按李若星疏爲薦舉監司官員薦郭之琮王佐才馮任奉旨吏部知道

二十七日

寧夏巡撫李從心疏爲薦舉方面官員薦陜西布政史文煥寧夏兵備張九徳學道吳文企奉旨吏部知道

○四月

四月初四日

南京山西道禦史黃公輔疏爲邊疆決裂日甚督臣罪過難逃內云巡撫王三善誓不與賊俱生設奇奮勇屢以捷聞復提兵深入期滅此而後朝食一叚忠英之气可質鬼神所賴同舟矢志接應策救者非楊述中乎柰何方圖異操柄鑿不入垂成之功隳於一旦撫臣被虜大損國威臣所閱邸報猶謂是非半也及見撫臣家屬揭帖與道路之傳言則有謂三善師旅將行述中卽發牌移鎭沅州置貴城於度外三善彊之弔回原牌住省固守城池述中遂大生嗔怒餞行之日至於形色發聲者有謂其別撫臣之後閉門髙臥若何而運餉若何而偵探若何而後勁一切委之不問者有謂正月初七日兵到鴨綠池三日無糧兵自采艸根野蒿而食眾遂觧體諸道將多在鴨綠池河浮水奔入威淸獨都司藍補衮不見軍門投西尋覓者糧餉不継策應不至是黔事之敗述中敗之也三善之虜述中虜之也其此罪蓋亦斷送遼東之續矣臣因是而有感於功罪之不明賞罪之倒置焉東事問誰啟釁則受賄開市之白飬粹與夫受奴質子棄絕北關之利瓦伊翰也維翰逮矣飬粹何以優遊而享殷富蜀事問誰戎首則李達明時舉而李達尢甚也何以俱從寬政黔事問誰釀禍則貪賄安殺之李澐挑激軍民之劉錫玄也而且偸生誇績而且肆其含沙之口以中傷血忠死守之按臣此陳良訓之所以扼腕而許譽卿之所以明指也文臣之失守封疆或死或逮矣乃總兵劉孔胤之出城先逃李光榮之臨陣規避何以不與麻貴李如柏共注爰書耶按臣無地方之責無可死之理張銓之死所以成仁取義也若方震如當遼陽初失舉國縮步碎膽之時毅然請行請守鎭武堡舉用羅一貴皆其先事而預防招徠祖大壽安置數十萬遼民皆其隻身而殿後此與庸懦一籌莫展之楊一桂並論而爲不倫何因其平日秉正嫉邪之大甚欲文致其罪乎此潘云翼阮大鉞所以憤懣而爲之剖心也騙官盜餉寔有徒若郎中傳國司遼餉兩年節省不下數十萬潔已奉公惟此一人乃郭興治以馬紹芳甥舅之私而羅織其罪竟以察去不令眞才放廢耶朱燮元殲賊勢之鴟張保危城於累卵卽崇階世蔭亦不爲過矣當時所與同心恊力共嘗若楚者李仙品戴燝丘志充也仙品秉節鉞矣而燝與志充獨不可一體優擢以鼓效用之心乎軍功邊俸濫觴驟陟華膴而歸徳徐州沿河防守之諸臣亦皆竭力效死見於按臣之敍矣何以竟從中格短任事之器乎當此用兵之秋兵部寔貯才之地也乃王三善寔見得標下劉起劉時敏勇略多功爲之咨請加衘此何等時而猶多方索取難吝與是誰爲職方而背公營私若是乎至若顧大章王道元吳爾成皆兵曹之有才有望可以肩鴻任巨者而何以竟中讒邪之口久淹郎署也凡此皆所謂功罪之不明賞罰之顚倒者也奉聖旨該部知道

初七日

南京河南道禦史曾熙丙疏爲懲貪之法未嚴內云非不講求淸餉而盜餉如陶朗先等諸人未見嚴追恐效尢者後益濫觴也亦嘗議追貪贓枉法之官如袁世振輩公然違旨抗提以貳千金賄買蘄州署印薛通判誑申赴淮聽勘今尙優遊閭裏富擬王候且縱其子殺人而有司不敢問也利孔愈開而害孔愈大百姓之膏脂旣竭而墨吏之囊橐愈飽民安得不窮且遁也夫終日禁貪而貪官未必有禍終日言追贓而贓官何曾見一文使天下貪婪之輩輕犯名義揶楡法紀相率而墜於阿堵之坑塹又何怪於主事王行健之爲暴於九江關上也九江向系利藪自愛者方兢兢乎若凂行健種種貪戾有令人聞之掩口者量船自有一定丈尺行健無論大船小船比常數而加倍焉稅銀每兩加明耗四錢復加暗耗三錢且遣家人徧走江幹偵探﹖船誣之以漏稅而擄其貨奪其貲有不從者並其船而付之一炬矣且偕其友並坐堂上眼同收銀日用彊壯家人四人淫刑示威關津之利所攫無算﹖民唾罵實不堪聞更可異者娼家王鳳兒日往來於衙內通宵不出廉恥盡喪官常掃地此眞江上之臣鱷含香之腐鼠所當速爲禠奪追贓充餉也奉旨懲貪屢旨申飭未見著寔舉行這所奏該部便參看了來說

初九日

掌河南道事袁化中疏參貪鄙穢臣徐縉芳內云縉芳爲禦史巡塩兩淮時臣尙爲涇陽知縣縉芳之行徑臣未之悉偶於邸報中見科臣劉文炳參其贓私累累皆人所未有之事心竊訝之嗣查涇陽縣淮﹖百五十家因與便中閒問塩法利獘俱云塩法至徐可謂無法其稱掣之先後惟賄之多寡是視河下之公子門外之淸客總皆寄頓之人甚至娼優小唱亦得以時通關說臣一聞之不覺欲嘔嘆曰有是哉玷西臺而羞士紳莫此爲甚矣後見其勘報案成贓有數萬聞庇者尙欲賄脫幸上下執法一意秉公立此一叚公案臣又嘆曰法不貸於巡方國家尙有法也不意縉芳至今突有異冤之陳據縉芳搖尾一疏謂當日之贓盡誣枉使縉芳果無贓私何不直陳於問官之前直至今日方始鳴冤前後倒置誰令其迷錯若此贓原數萬而分釐不上今之甲第田園尙稱金穴此眞抗違明旨乃欲假恩詔以欺君不惟縉芳自莫能觧卽有善庇者亦不能爲縉芳觧矣奉聖旨著該部院參看了來說

十九日

刑部都察院接出聖旨如今天气暄熱兩法司並錦衣衛見監罪囚笞罪無干證的放了徒流以下便減等擬審發落重囚情可矜疑並枷號的都開寫來看山東道禦史周汝弼疏紏文選司郎中謝升內云升受皇上特拔之恩冡臣不次之遇兼程飛來前不虞逼後不虞越人𨿽疑之而猶望之爲其急於報國恩報知已也未幾而來朝不過踰旬入部未行一事突出袖書稱母病危甚至垂淚泣而道乞歸於冡臣天母子天性至親疾病人所時有自非無情能不感念且冡臣所以用升主選者以此區區方寸耳今亂矣何能爲冡臣之代題以去也情也亦勢也而孰知謝升在部中則不能爲片時畱在城外則不妨爲三日淹對堂官則不知其涕泗之何從對親暱則不妨其言笑之自若夫母不病而誣以病忍親也母不病而誣之病以誑皇上欺君也母不病而誣之病以動冡臣驟得而驟卸擔賣友也人寔有言矣謝升者韓浚輩之餘孽也當簡命不被之日思懸車絕靷以自外於聖明則無對以君父思刳腸剔腎以自獻於淸朝則無以謝私交夫是以且爲前日之來夫是以且爲今日之去夫是以且爲家中之書而復轉爲袖中之書肺肝如鬼如蜮行徑倏陰倏陽反復千端呼吸萬狀今而後乃知未出門庭之時己早爲抽身之計矣然而更有可異者則破甑之鄒之麟是耳之麟固敗類之孔壬然聖主羞以爲臣而良士羞與爲友者也去歲察典之前罔畏明禁布書長安以名教不載之人而毅然談世教以淸議共唾之夫而悍然肆雌黃咄咄怪事眞堪揶揄關關機鋒莫可方物其嚇腐鼠而冀死灰之燃叢穢一身猶可言也其張邪幕而蓄惓土之謀貽蠹一世不可言也且韓浚之後饒有韓浚之麟之後盡有之麟而謝升正其後身之一耳倘埋頭藏尾互相結締構成羽翼暫圖鷙伏徐俟鴟張傷善類而禍國家爲憂方大奉聖旨該部知道

二十一日

江南道禦史潘士良疏爲故相壞察庇私寺臣巧辧彌張內云曩者萬曆乙巳之察諸臣矢公矢愼俱照例分別乃邪輔沈一貫庇護私人忽有欽畱之命惟時被畱諸臣廹於公議莫容各已引決無一人入仕版者獨洪瞻祖尙靦顏就列故臣於條陳疏中點綴數語令其省悟而不意反嘵嘵置辧也據瞻祖曰乙巳察處則主察正人先吏部臣楊時喬都察院臣溫純河南道吳達可皆爲臣力爭之而不得已也夫瞻祖果正人耶則不必爲正人所察何俟於爭且三臣皆當日主察之人也一切處分皆聽三臣爲政又且向誰力爭以當局之人而轉爭於局外更云力爭不得也則臣之所不能觧者也其曰欽畱之命輔臣沈一貫自庇其私如科臣錢夢臯道臣張似渠一人而臣等名與之俱不能剔出夫一貫旣欲庇私則凡與畱者必皆其私人也瞻祖果非牙爪果無深交方剔去之不暇矧當日被察者亦多矣何不一槪並畱而獨此數人足備相府之藥籠耶一貫庇其所私而又收其所忌揆之情理似不若是之顚倒也此又臣之所不能觧者也其曰辛亥察後吏部臣孫丕揚都察院臣李世達等臣復照例分別題明料臣錢夢臯道臣張似渠以不謹處臣等自以浮躁淺露不及等處夫瞻祖前番察處果系無辜蒙誣彼剛正如丕揚等必爲力雪其冤今察者察矣而獨較量於處之輕重以爲低昂豈不謹者爲處而浮躁淺露者獨非處乎兩掛吏議而云非彼正人之察處誰其信之瞻祖頃刻兵垣𨿽爲朝廷侍從之臣乎被察之日諒不能以呼吸直通帝座欽畱之命突爲二百年破例之事瞻祖而不與也則可瞻祖而旣與也謂非借邪輔之卵翼將誰欺乎奉聖旨該部知道

二十二日

掌河南道事袁化中疏參稽勛司郎中崔淐內稱淐之居鄕居官不法狀筆不盡書談者鄙之至不孝其親不友其弟至垂白之母日匍匐哀欣於官上之前天倫攸斁人人相視爲梟獍臣初聞而論之科臣章允儒継又論之夫言官論人自其掌職矧論者爲其母老而愛少子淐不宜以傲弟而傷母心此正淐家寔事言者不過以大義相視耳有何仇於淐何私於淐弟而今顧憤憤若此乎今淐弟誰之子母之幼子也母之告淐正爲淐不能善撫其弟乃淐忍使人繩系弟頸持帖縣堂必欲打死而後快此正不念鞠子哀大不友於弟處不知於親之心順耶淂耶爲人爲子淐果何居乎況弟與母原不分母之愛獨鍾於弟則奏弟者卽奏其母之寔不孝之大正在於此今反橫口罵人毫無所遜避於至尊之前非止不孝且亦無人臣禮矣淐言臣爲家難徙窮壑二十年自爲避弟與母無干獨不思母不攜來則絕膝下之歡已二十年淐母八旬淹淹待盡忍使甘旨不充定省不聞淸夜自忖得母有赧然者乎其最不齒於人者忍於燒毀父屍偸挖采石之故塜而竊附於中後被人知幾釀大變若非司李主其遷去則淐之皮骨能至今存乎奉聖旨該部知道

山東道禦史黃尊素疏陳目前有三大不法事內云徐縉芳舊巡兩淮穢迹贓私勘成鐵案突於十年之後思燃死灰援赦典以自文並舊贓爲無影不知前案可翻而手書必不可塗問官可證而口碑必不可沒名賢可附而孩穉必不可欺此其大不法者一也同時有崔淐者貪橫於鄕而餙辧於朝蔑殺其母弟而叫罵乎言官四維不張五倫盡絕而猶曰我叫父母呼天地也父母天地豈容爾乎淐之心必以爲我爲不善於家其誰知之夫亦知塋采石以覬神器通學有揭呈乎夫亦知誣刼盜以充私囊鄰里有冤狀乎亦夫知取夫役以造私第蕪湖舊令業已行取而復遭白簡者正爲擅撥夫役一事乎種種無禮宦遊此地者誰不唾之而敢狂言自逞乎此其大不法者又一也同時有利瓦伊標者亦投揭京師希圖辧用維標狼子野心惡積貫盈鄕人共欲魚肉有司如畏蛇蠍卽其自供占產殺人累累戍配豈屬釋憾而爲之乎且有兄維楨廹不相容喬寓畱都海內孰不知有逃兄之象弟乃云爲兄逄怒爲兄降官何喪心至此夫維標縱未爲王官亦天朝進士至受援黔總督札付權授貴州貴陽府推官天下有加衘之武弁今乃有權授之推官與者受者大幹法紀如此可爲維標倘遇妖賊安酋與之僞丞相僞將軍等官亦必忻然拜受舞蹈不遑者矣此其大不法者又一也奉聖旨該部院參看了來說

二十三日

左僉都禦史左光斗疏參科臣傳櫆內云汪文言之昭雪者前司寇前總憲也其題授中書者今閣臣也臣不聞也臣於山人墨客絕迹無往還臣官階已崇不藉延譽何事引爲腹心臣有以知櫆之心矣櫆之意不利於考功有鄒維璉不利於銓司有程國祥又不利於吏垣有魏大中一則逐之去一則不欲其畱一則不欲其到任而懼臣之稍稍持淸議也則並欲罷於一网維璉十八年砥礪臣𨿽未薦之爲銓司亦常亟稱其才品國祥二十年淸冷臣曾隨同鄕諸臣後一激訪單𨿽未嘗期其必用而不敢自昧其良心大中爲人不可親疏臣與落落而已凡此皆海內之淸望也科臣何事而必欲與之爲仇也豈其性與人殊耶抑亦有神姦播弄捏造者日簧鼓其間不覺目側而心危遂手忙而足亂耶人言科臣曾論淸端大司農汪應蛟公論不許因求多於新安之人果爾是科臣一生與淸人爲難矣願科臣之愼思之也奉旨左光斗以淸望協持風紀這所奏心迹自明著照舊供職該部知道

二十五日

甘肅巡撫李若星疏議添設知府以資保釐內云遼東甘肅止設衛所不設府縣以數百萬軍民付諸武弁之魚肉顧武弁希吮屯余之膏血而播酷虐以開怨府屯余深恨武弁之輘轢而懷反側以釀亂階甚至不願居中國而五涼幾莽爲夷藪總因無守令撫循其疾苦保護其妻孥遂囂然喪其樂生之心挺而走陷掉臂不顧至今令人談虎色變則知府一官不可不添設也近仗皇威人心稍緝𨿽有克免一戰金痍創死渠酋又有阿土﹖霜靑羊水之戰少有禽薙然海虜支派蕃衍今古六三保臺吉兄弟多人擁兵講市屢欲大入�成親孫屢聚沙嶺偵探聲息狂逞伏仇則甘肅之爲甘肅危困臲卼幾如葉上之露豈將士臥鼓虎睡之時乎豈臣工優遊坐視不急加料理之日乎料理禦彊胡之衝突則添設將領爲急料理結軍民之心志則添設知府爲急奉旨吏部知道

二十七日

廣東道禦史劉廷佐疏請溫綸不宜數瀆馭幸無容屢加內云魏忠賢侍衛勤勞素蒙宸眷使其名忠賢而實忠賢也皇上所深知亦外庭所共覩皇上第一再獎賞之足矣若至天語頻煩皇恩稠疊則毋乃輕而褻乎忠賢前所敍之功方臣請假家居不敢槪論玆者姦徒僞造制錢自取罪戾忠賢緝獲之皇上命送部擬罪此法之常也亦忠賢察姦本等之聀分也非有蓋世之殊勛絕代之偉績也安得謂奇功乎且皇上以此爲精明忠賢未免益務於精明猶爲作其任事之气皇上以此爲奇功忠賢未免益徼於奇功竊慮生其好其之心臣恐幹譽喜功之意勝而哀矜得情之念寡將來殃及無辜株連疑似或時時成意外之慘其貽害可勝道哉奉聖旨京城姦盜充斥緝捕責任非輕且拿獲僞造制錢例屬奇功褒賚激勸俱系舊制爾當詳考典章不得沽名瀆奏該部知道

●大明熹宗達天闡道惇孝篤友章文襄武靖穆莊勤哲皇帝實錄卷之八天啟四年五月至十二月

纂修官浙江道監察禦史李長春

編輯較正廩監生方至

五月

六月

七月

八月

九月

十月

十一月

十二月

○五月

天啟四年五月初二日

山東巡撫王惟儉疏參橫肆府臣孫朝肅同日巡按魏光緒會參內云朝肅力可移山術能使鬼撫臣參官而輒移文以誥問藩司請餉而卽怒气以相嘲怒學臣之不從請托而貽書嫚罵人共切齒恨道臣之與已不合而到處醜詆聞者傷心蓋自撫按司道而下無一人不在其淩轢把握中而輒敢以此術加之撫按也亦太無禮之甚矣奉聖旨吏部知道

初三日

湖廣道禦史劉芳疏請亟杜紛更之端內云見鴻臚寺起類內奉聖旨魏大中傳櫆互參事情尙未明結何淂到任面恩以後有這等的鴻臚寺不淂開寫朝儀起類欽此大小臣工相顧駭愕夫大中之到任皇上命之也首垣印務不可久虛承命而﹖﹖泣事亦以天威咫尺弗敢隕越是到任面恩尊望上也今皇上捺之以面恩復責之以到任是何浹辰之間自相矛盾前後之際頓致抵牾以煌煌天語不啻炳如日星而朝更夕攺母乃以不信令焉而令臣下靡所式從也乎且臣觀今日意見紛紜口舌角勝囂淩詬誶釀成世道之憂更中旨頻傳外庭不觧以致妄相猜忖所賴端本淸源惟是廟堂之上有畫一之令杜猜疑之竇庶可漸反囂爭爲恊和嘗讀明旨各官總是意气相激有何關系以後不淂紛爭瀆擾則皇上已曉然明示百官以息爭矣今諸臣之血气漸平諸臣之詞鋒漸懈爭端甫就寧怗而更頒以二命竊恐議論復自此始而釁門猶自此而開人心不醒國是蔑定臣甚懼之奉聖旨已有旨了該部知道

初五日

山東巡按魏光緒疏陳踏勘鄒勝始末並議安插遼人內云妖民之當誅妖產之當佑固也臣本意欲盡招流移編給余產斷還妻女淸理獄囚而兗州府臣硬加臣以翻局要功庇妖激変等說臣卽凜持三尺略無畏阻而屬官皆系孫朝肅私人臣譬以一後姑馭眾悍婦其誰肯爲臣盡心者臣因反復思維欲使此事從頭徹尾條貼淸妥固非任人不可而所任之人又湏眞心愛民耐心做事虛心觀変之人盡攺從前操切蒙蔽之習而後可而臣見東昌府知府曹文衡者一奉臣等之檄而單騎巡行家軫戶視及招出百餘人而處置安插委曲詳盡略無遺憾嗟乎獨不淂文衡輩而用之耳豈憂亂民哉至如遼人一事撫臣嘔心區盡而道臣譚昌言亦極力肩承除遼宦遼兵瞻飬有資及出海赴關不計外其餘見住登萊州縣安插者三千六百餘人臣等與道臣議借銀類千兩於登萊兩處置地建屋四散安插其資斧充足願往各處者聽而又嚴禁土著不淂淩轢抑掯訛言挑激道臣子視遼民家視遼事勇往直前略無退避知必有以辧此也奉聖旨吏部知道

直隸巡按劉重慶疏爲薦舉地方人才薦祁伯裕盛以弘馬從聘王家相郭士吉陳其猷楊檟郭佳鎭錦衣衛同知梁慈等奉聖旨吏部知道

初十日

山東道禦史楊方盛疏爲吏治不淸有自私交持濫宜嚴內云火耗之禁章滿公交車而掊克之風彌熾贖鍰之參條列充棟而誅求之念益奢此豈羴臭蠅趨火張蛾撲而廉史果不可爲乎非也有司自知府而下以及典史除選之日稱貸多金編歷大都之肆購求誰淂之軫凡爲到任先資者不一而足彼其未出明春而京債牣積已種不淂不取之類矣比臨地方則逆新送舊有饋初見有饋辭別有饋歲時伏臘有饋喜慶生辰有饋使盡規目﹖闕之精神巧作交歡之肺腑其太甚者則趨權貴以成名結要津而廣譽給繇之外別有往來入計﹖丶之前饒多問候此等繁費爲從有司慨捐家業嬴淂好官不借民間系忽乎抑各抱點金之術足備周旋也不過以地方之物力充衙門之使費逓逐逓徵誰非民出然則民安淂不貧盜安淂不起而世安淂不亂也又云禁絕饋送有四便焉約已裕人損上益下畱不盡以寬閭閻便一去浮就實銷兢歸恬省繁文以免鉆剌便二長官不吞各屬之餌則廉自生明而賢否必不倒置便三有司不窘上官之求則名義常存骨力自勁而法守必不淩夷便四當情面狥人之世界洗滌穢腸此爲救時第一義尙可謂交道接禮相治相習而賄賂公行置不問乎奉聖旨這所奏有司饋送收受等獘內外各官著部院及撫按官嚴行禁治選官揭放官債還著設法通行禁革該部知道

十一日

山西巡按禦史李日宣疏陳河東攺府四便內云往時曾有議以河東爲河中府者取地當兩河夾流之中名義甚當而卽以觧蒲兩州十縣屬之於通裏之要害人情政體之歸往區畫亦甚周此地之無容議也旣議地必議官而增官又慮多事故議卽以運使兼挕知府運同兼挕淸軍運副兼挕管糧運判兼挕理刑於此猶見有四便焉他州縣所理僅民事耳而二州十縣獨兼運事旣屬之司又隸之府無論簿書期會官難於旬日之往返卽此觧勾挕隸亦若於五百之奔疲今歸並河中減其周旋虛文責以惇修實政則精神旣省手足不掣而民事塩政受成一門一便也運使三品體原不次於郡守惟其止於運事權反不逮於郡倅若使其兼權而廢事卽守空體亦何爲今惟以使司而兼專制則居中指麾旣無旁掣之足慮兜底整刷更覺登髙之易呼且以新添之气色振其委靡復以前路之光華礪其勇往卽舉從前諸般狐鼠苟竇牙店陋規一舉而廓淸之無難者二便也往者以撈采之忼致州縣有衡命運司之嫌故運司無柰只淂置橯丁而攺行自撈然自撈之於納便而實於挨﹖爲不便又臣年來爲修墻之役頗難州縣以嚴責料丁之事至臣亦無柰幾欲捨土築而別議磚砌然砌磚但可遲之十年之久不能淂之一朝之需兩者固是池上一要緊事今使州縣與運使一體則撈采修築各州縣竟自任之不惟包攬賣放獘病之在眉睫者容易可除卽近時民丁塩丁議論之關腠理者亦就中淂豁三便也至於平陽一郡三十四屬處處皆巖其爲姦宄匿﹖﹖類盜賊跳梁無時無地不費覺察今卽除觧蒲二州十縣外餘二十有二猶稱洋洋人國但使之無馳念於風馬不及之地而淂以並力於萑葦叵測之區或亦拮據蓄租者之所不愛乎彼秦梁混處之介政轉運之所淂做而蓁莽盤薄所在又五馬可以從容卽向者臣疏所以言永樂鎭之添設同知政可移之隰趙絳稷之間將異志暴行不戢而自消矣四便也奉聖旨吏部知道

十三日

南京四川道禦史萬言揚疏稱臺臣彭鯤化復命一疏讀之相顧錯諤不意聖明之世何以有此背公植黨如按臣之薦姦輔方從哲也從哲淂罪於先帝淂罪於四海我皇上神明天縱洞鑑其肺腸久悉其姦狀自不容其悍然狂逞萬一徼幸陰謀夤緣淂遂則必有起而裂延齡之麻憤而請張禹之劍者矣勿遽謂天下無人也去歲按臣張飬素以情面薦姦臣劉廷元姚宗文類輩於時總憲出疏駁之天下稱快申飭臺規令甲依始況從哲是何流毒是何罪狀鯤化何以獨異其心胸了爾至若薦通夷之白飬粹與敗北之陳王庭則又不足辱臣之白簡矣臣有慨於年來人情之好私而不知公也更有巧參陰附之吳應琦以肆大不敬淂罪宗廟倏焉淂官倏焉失職何以敢於靦顏就列更有黷貨敗簡追贓之徐縉芳海內共爲切齒倏焉正法倏焉恩赦何以敢於哆口奏乞又奚怪侵克之沈棨被論以來乃善於彌縫而巧於脫卸乎奉聖旨舊輔家居有何窺瞰南京禦史同時多本顯是朋謀至於復命薦舉前次撫按皆然何不駁及本內又牽引各官總是挾私逞臆姑不究該部知道

左都禦史孫璋疏參深州知州馬體元內云馬體元貪濟以酷縱稔其姦張乳虎爪牙扇餓鷹之羽翼明加暗加以充橐無非跖流一足四足以飛刑抑以屠伯禠衣冠而差儕編戶是誰之過歟輸贓贖而申律鬼薪自貽之戚矣創侵漁以警吏庶肅霜斧於冰淸追潤鍰以還官益振雷轟於電照旣經按臣參問前來相應依擬覄請恭候命下本院咨札撫按衙門將馬體元追完徒贖贓銀髮回原籍爲民奉聖旨是

十五日

雲南道禦史洪如鐘疏爲老成去位可惜內云前此去國之轍皆不可挽矣迄今而元老大臣又復告去矣此何等時也而皆言去耶向髙等又何等臣也而可輕言去耶往者旣聯翩而莫返居者幾攜手而同行國無其人誰與共理聖心亦自惻然屢見慰畱之旨悃誠婉至且謂老成人不可不惜於畱林熙春旨中見之何諸臣略不仰體眷顧而欲去者之紛紛也人臣必安其位而後可以行其志若不淂以舉其聀則亦不能有其官故皇上今日之畱諸臣不在諭慰之空言而在任用之實事者俾各淂其聀掌是也如畱元輔則以論思票擬歸內閣而無使明旨出自中裁絲綸不由政本則端揆之聀淂矣如畱﹖﹖豕臣則以進賢退不肖歸銓衡無使用捨搖於浮議事權奪於旁撓則統均之職淂矣如畱憲臣則以飭綱振紀歸蘭臺無使匡扶之大節不伸紏彈之正气少挫則風憲之職淂矣職掌旣淂歸去胡爲況元輔卽屢疏乞放每多因事納忠之思而冡臣等惓惓報國之誠爾自溢於言表誰肯恝然決去而不畱佐吾君耶奉聖旨該衙門知道

十六日

山東道禦史黃尊素疏爲孤介銓臣信言有餘逄世不足內云鄒維璉調司一事迄今紛紛未有已時臣以維璉爲臣師不欲有言而竊嘆古道之難行又懼公是之漸冺則義不能已於言夫維璉之入銓也正值公道昭明之後而又遭冡臣破格之時如其不賢也則源頭必不淸找﹖之而旣已知其爲賢也則水石原自分明今之維璉者不過重視吏部小視當世而以爲此物豈無因而至哉又或者深視當世過視維璉而以爲必有爲而設也夫不知維璉生平大節願掛冠以﹖﹖﹖竇子偁之賢而不肯從撫臺以羅織敢繳檄以阻袁一驥之祠而不肯附監司而獻諛寧失考選而勿受有力之招呼寧忤權貴而勿思妖人之朋比其心早置一官於度外而進退何不了了且維璉猶與鄕人共立也昔者當路爲邦誘之而不入其籬落今之淸議皆賢諷之而亦不屑其爾汝居嘗述蘇軾之言曰假使今日貶損何如少年合王安石以求進哉則其骯髒自負勁骨不磨亦是曉然表見於天下矣其同事而知維璉者爲鄭三俊周順昌方震孺趙時用諸人其外覿面並未面而知維璉者爲李邦華朱吾弼鄭宗周觧學龍諸人夫取友端則其人必端維璉之一身生平益足自信矣奉聖旨吏部知道

二十一日

陜西道禦史賈毓祥疏爲薪槱之典𨿽弘銓衡之法湏參內云神宗時斤斤法守毋敢踰尺寸者凡五十年近緣彊埸多故需材孔亟五咨齊一廢秩並起不淂不変而爲破格用人之議又不淂不変而爲添注京堂之議非但人事寔有天運苐以有限之秩而待無限之人則添注重添注之道止於京堂京堂之上更無添注則添注窮家嘆積薪人思躍冶一缺之報索如逐鹿未知歸之誰手猶堪扼腕者如所起皇祖時建言被廢諸臣皆伏蒲折檻之耆英也逝者逝矣其幸存者遠無慮三十年近亦不下二十餘年矣猶自迍邅金馬與新進爭後先內不淂一卿貳外不淂一開府𨿽祿不及推推亦不言祿獨不失聖朝優崇骨鯁之意乎又何以示將來也臣謂遇缺當先及之此輩以見忠無不報而又以昭羣寮徳讓之羙不亦可乎夫此以資望而序也內而部寺外而藩臬與夫郡縣守令佐領之屬同一俸至之期同一雁行之考而升轉有遲速之異望耶俸耶能使人忘情耶以臣愚言此不惟不便於各官亦且不便於銓部蓋銓部風波起於情面葛藤者什九夫手握升沈之權身居疑怨之府不思齊其遲速之等倏焉速一人使天下見以爲速以長其欲速之念又旋焉遲一人使天下見以爲遲以自咎其淂遲之由則爲人爲已兩失之也臣謂各官之俸載在牘此次名居所升之尾則下次當居應升之首一季一淸裝釘成帖送之大堂揭之兩廊知會都察院吏科曉然與有目者共見可也奉聖旨吏部知道

二十九日

湖廣道禦史趙延慶疏發奔兢可厭之習內云一府尹董光宏雅以廉名臣未嘗不髙其淸致惟是耳聽不聰坐致姦人作崇自受事來如行戶之濫﹖﹖﹖差役之縱橫道路有口胡可弭也玆竟不自忖妄意節銊奔謁不休且艷心於善地問途於淮上復訪語於楚津以大僚而甘折腰之苦以蒼顏而飭冶容之觀勞且卑矣卿等閒局自有可以置光宏者矣光宏更直自裁脫不爾當此夷氛未靖徵調紛紜以軍旅未聞者濫竿髙牙大纛之下是誤封疆也一洗馬曾椘卿雅以文名臣未嘗不羨其麗藻自玆承事詔勑詞林之灑翰寔代天以宣綸竟假此媚人語雕句餙不惟不似王言視尋常四六更覺鮮麗更覺蔓延說者久以失體非之玆賓興將屆期矣典試𨿽系羙差然中祕豈無定次竟越位爭攘旣爲勝詞以投閣臣轉作勝气以加寅友且主定南部進呈敍稿已有風聞傳誦者矣竊思南都桃李較海內𨿽稱獨勝然掄材巨典豈可假於匪人且假手於浮華鮮眞際之人關系士習非小可且椘卿旣爲文充棟當自成椘卿一家程士之役萬必不可予也一錦衣駱思恭狼籍贓私臣姑不暇臚列以辱白簡獨異思恭起家會舉不過一窮猾耳自玆連云髙第羙極一時侍妾侍臣恆歌恆舞日以之明淂意罔知南北交訌聖主宵衣財盡民窮舉朝蒿目是巳無人臣禮矣矧從來掄冑士者必取桓桓威武老與疾在所置也思恭以皓首耆年不肯引例是尙觧止足之義乎且動以疾請矣踉蹌病軀豈堪近禦猶思以侍衛爲戲局以金吾爲不拔以搖尾爲便計終此身不忍易耳老與疾合思恭誠萬無再入班行之禮矧貪暴邪淫久逃彈墨還當以淸議自醒奄奄雞肋不必轍試其餘息也奉聖旨這本內指摘各官揣摩苛求無有實迹著各照舊供職慰畱元輔及憲臣已屢有旨了該部知道

○六月

六月初三日

左副都禦史楊璉疏參怙勢作威專權亂政欺君藐法逆璫魏忠賢內稱太祖髙皇帝首定律令內官不淂於與外事其在內庭祗供使令灑掃之役違者法無赦故在內官惟以循謹奉法爲賢聖子神孫相守未敢有攺𨿽有驕橫恣縱王振劉瑾其人旋卽誅戮故聖明在上乃敢有肆無忌憚混亂朝堂罔上行私傾害善類損皇上堯舜之令名釀宗社無窮之隱禍如東廠太監魏忠賢其人者舉朝盡爲威劫無敢指名紏參臣實痛之臣前以兵科給事中親承先帝之命輔皇上爲堯舜之君言猶在耳今若畏禍不言是臣自負忠義初心並負風化職掌以負皇上起臣田間特恩他日何面目以見先帝於在天謹撮其大罪之著者二十四欵爲我皇上陳之忠賢原一市井無賴人耳中年淨身夤入內地非能通文理自文書司禮起家者也皇上念其服役微勞之齒賤寵以恩禮原名進忠攺命忠賢二名豈非欲其顧名思義忠不敢爲姦賢不攺爲惡乃初猶謬爲朴忠小佞以幸恩旣乃敢爲大姦大惡以亂政祖宗之制以票擬托重閣臣非但令其靜心參酌權無旁分正使其一力擔承責無他卸自忠賢專擅旨意多書傳奉傳奉而眞一字抑揚之間判若天淵傳奉而僞誰與辧之近乃公然三五成羣動逼講嚷政事之堂幾成鬧市至有徑自內批不相照會者假若夜半書半紙殺人皇上不淂知閣臣不及問害豈渺小以致閣臣欝悶堅意求去壞祖宗二百餘年之政體大罪一也舊閣臣劉一燝冡臣周嘉謨者同受顧命之大臣也一燝親捧禦手著定大計嘉謨倡率百官在松棚下義斥鄭飬性立寢後封以淸宮禁皇上豈遂忘之忠賢交通孫傑論去急於剪已之忌不容皇上不攺父之臣大罪二也先帝旌年登極一月賓天進禦進藥之間普天實有隱恨執春秋討賊之義者禮臣孫愼行也明萬古綱常之重者憲臣鄒元標也忠賢一則逼之告病去一則嗾言官論劾去至今求南部片席不可淂顧於護黨气毆賢母之人曲意綢繆盡加蟒玉以贈其行是何親於亂賊何仇於忠義尙不容先朝有痛念號鼎之老臣大罪三也王紀鍾羽正先年功在國本及紀爲司寇執法如山羽正爲司空淸修似鶴忠賢一則使之喧嚷於堂辱而逼之去一則與洗﹖﹖﹖交構陷之削奪去至今請一伏職起用不可淂顧於柔媚善附之人破格起用驟加一品以歸是眞與我善者爲善人與我惡者爲惡人不容盛時有正色立朝之直臣大罪四也國家最重無如枚卜忠賢一手握定力阻前推之孫愼行盛以弘更爲他詞以錮其書豈眞欲門生宰相乎妄預金甌之覆字圖作貂座之私情大罪五也爵人於朝莫重廷推去歲南太宰北少宰推皆點陪一蓋卜點陪之案一復用爲逆之姦致一時名賢不安俱去顚倒有常之銓政掉弄不測之機權大罪六也聖政初新正資忠直乃滿朝薦文震孟鄭鄤熊徳陽江秉謙徐大相等九人抗論稍忤忠賢傳奉盡令降斥屢經恩典竟阻賜環長安謂皇上之怒易觧忠賢一怒難饒大罪也七然猶曰外庭之臣子也上年皇上南郊之日傳聞宮中有一貴人以徳性貞靜荷上寵注忠賢恐其露已驕橫伏謀之私比托言急病立刻掩殺是皇上且不能保其貴幸矣大罪八也猶曰無封也裕妃以有喜傳封中外欣欣相告矣忠賢以抗不附已屬其私比捏無喜矯旨勒令自盡不令一見皇上之面昔堯以十四月而生假令當日裕妃幸存安知不爲堯母是皇上又不能保其妃嬪矣大罪九也中宮有慶已經成男凡在內庭當如何保護乃繞電流虹之祥忽化爲飛星墮月之慘傳聞忠賢與奉聖夫人實有謀焉以皇上麟趾開祥何妨斯男則百而忠賢包藏禍心若此是皇上亦不能自保其第一子矣大罪十也至於先帝之在靑宮四十年操心慮患所與護持孤危威刼之不動利誘之不変者僅王安一人耳登極一月安不可謂無微功皇上倉卒受命擁衛防護之中安亦不可謂無微忠卽使有罪亦當聽皇上明正其罪與天下共見之而忠賢以私憤矯旨掩殺於南海子身首異處肉飽狗彘是不但仇王安而寔敢於仇先帝之老奴與皇上之老太馬而略無顧忌也此後內臣誰復肯爲忠義者其餘大小內臣無罪而擅殺擅逐者不知其類百千也大罪十一也因而欲廣顧奢今日討爵明日討祠額要挾無窮王言屢褻近又於河間府毀人居屋以建牌坊﹖﹖婁鳳雕龍干云插漢築怨飲恨吞聲不又止於塋地擅用朝官規制僣擬陵寢而已大罪十二也

今日蔭中書明日蔭錦衣金吾之堂口皆乳臭誥敕之館目不識丁如魏良弼魏良才魏良卿魏希孔及外甥野子傳應星等五侯七貴何以加玆不知忠賢有何軍功有何相業亦甚褻朝廷之名器矣大罪十三也因而手滑膽粗用立枷之法以示威前歲枷死皇親家人類命矣其枷號家人者欲扳陷皇親也其扳陷皇親者欲搖三宮也當時若非閣臣力爲護持言官極爲紏正椒房之戚又興大獄矣大罪十四也然猶借曰禁平人開稅也良鄕生員章士魁卽有他故自有提學乃以爭煤窯傷其墳脈托言開礦而死矣假令盜長陵一杯土何以處此趙髙鹿可爲馬忠賢煤可爲礦大罪十五也王思敬胡遵道侵占﹖﹖﹖地果眞小則付之有司大則付之撫按學院足矣而徑拿黑獄三次拷掠身無完膚以皇上右文重道秋爽幸學而忠賢艸菅士命使靑�赤壁先�於璧宮泮藻之間孔子之神將無怨恫大罪十六也未也而且明懸監謗之令於臺省矣科臣周士朴執紏織監一事原是在工言工忠賢竟停其升遷夫使吏部不淂司其銓除言官不敢司其封駁險邪因之以偸換手眼那移敍升致士朴卒困頓以去於以成中官之尊大淂矣而聖朝何可有此名色大罪十七也未也而且將開羅織之毒於縉紳矣北鎭撫臣劉僑不肯殺人媚人自是在刑愼刑忠賢以其不善鍜煉竟令削籍明以大明之律令可以不守而忠賢之律令不可不遵將使羅箝吉网然後快心於以彰忠賢之威焰淂矣而國脈則何可崇此蘊毒大罪十八也未也而且示移天翳日之手於絲綸矣科臣魏大中到任已奉明旨鴻臚報單忽傳詰責及科臣回話臺省交論又再褻王言幾成觧訓無論玩弄言官於股掌之上而煌煌天語提起放倒信手任心令天下後世視皇上爲何如主大罪十九也最可異者東廠原以察姦細緝非常非擾平民也自忠賢受事雞犬不寧而且直以快恩仇行傾險野子傳星應等爲之招搖引納陳居敬爲之鼓舌搖唇傳継敖爲之投擊打网����則駕帖立下如近日之拿中書汪文言不從閣票不令閣知不理閣救而應星造謀造密猶日夜未已勢不至於興同文之獄刊黨錮之碑不已者當年西廠汪直之橫恐未足語此大罪二十也猶可駭者東夷未靖內外戒嚴東廠訪緝何事前韓宗功潛入長安打點實往來忠賢司房之家事露始令速去假令天不悔禍宗功姦細事成一旦遽逼城下忠賢固爲奴酋首功之主人矣其發銀七萬兩更別肅寧新城誠可作郿塢深藏不知九門內外生靈安頓何地大罪二十一也更可恨者王者守在四夷祖制不蓄內兵卽四衛之設備而不操原有深意忠賢謀同姦相沈﹖﹖﹖創立內操不但使親戚朋黨交互盤踞其中且安知其無大盜剌客東酋西夷之人寄名內相家用倘或伺隙謀亂髮於肘腋智者不及謀勇者不及拒識者每爲寒心忠賢復傾財厚與之交結劉瑾招納亡命曹吉祥弟侄傾結達官忠賢蓋已兼之不知意欲何爲大罪二十二也近日忠賢進香涿州鐵騎之簇擁如雲蟒玉之追隨耀日驚蹕傳呼淸塵墊道人人以爲駕幸涿州其歸也以輿夫爲遲故駕四馬羽車﹖童靑蓋夫護雙遮則已儷然乘輿矣其間入幕密謀叩馬獻策者實煩有徒忠賢此時自視爲何如人想只恨在一人下耳再不知更作何轉念恐泰山之神必陰殛之矣大罪二十三也竊思寵極則驕恩多成怨聞今春走馬禦前皇上曾欲射殺其馬已貸忠賢不死聖恩已厚忠賢不自伏罪請死且聞進有傲色退有怨言朝夕堤防介介不釋心腹之人時時打點皇上果眞有此事從來亂臣賊子只爭一念放肆遂至收拾不住柰何尙可飬虎咒於肘腋間乎此又寸臠忠賢不足盡其辜者大罪二十四也

凡此逆端皆淂之抵報招案與長安之共傳共見非出於凡影意度者忠賢負此二十四大罪懼內庭之發其奸殺者殺換者換左右皆畏而不敢言懼外庭之發其姦遂者逐錮者錮外庭又皆觀望而不敢言更有一種無骨苟圖富貴之徒且或﹖﹖﹖附枝葉或依托門墻或密結居停或投充門客逄其所喜挑其所怒無所不至內有授而外發之外有呼而內應之面背忽移禍福之見間或內庭姦狀敗露又有奉聖客氏爲之彌﹖﹖逄其罪戾而遮餙其回衣﹖牙故掖庭之內知有忠賢不知有皇上都城之內知有忠賢不知有皇上卽大小臣土積重之所移積贄之所趨亦不覺其不知有皇上而只知有忠賢每見中外有緊急當做之事當起用之人必曰要與內邊說說或人不淂用事不淂行亦只說內邊不肯宮中府中大事小事無一不是忠賢專擅卽奉奏之上反覺皇上爲名忠賢爲實且如前日已往涿州矣一切事情必星夜馳請其意旨票擬必忠賢旣到始敢批發嗟夫天顏咫尺之間勿漫不請裁決而馳候忠賢意旨於百里之外事勢至此皇上之威靈尙尊於忠賢耶否耶世界至此尙爲有天日耶無天日耶奉聖旨朕自嗣位以來日夜兢兢謹守我祖宗成憲惟恐失墜凡事申明舊典未敢過行各衙門玩愒成風紀綱法度十未淂行一二這本卻將從前奉旨一切政事朕所親裁盡從旁落至於中宮貴妃並裕妃事情宮壼嚴密況無指寔外庭何以透知內言毒中宮忌貴妃皇子等語憑臆猜忖是欲屏逐左右使朕孤立於上豈是忠愛楊漣被論回籍超擢今官自當盡聀酬恩何乃尋端沽直本欲逐欵窮究念時方多事朝端不宜分擾姑不問以後大小各官務要恪守聀業不淂隨聲附和有抗違不遵的國法憲典具存決不姑息該部知道

山西巡按李日宣疏爲舉該方面官員薦蕭丁泰耿好仁李淂中王家賓賈克忠張國瑞王弘祖昝云寉周泰峙史文煥張九徳宋盤楊邦憲叚猷憲鄒遇劉廣生吳飬源呂遜徐紹沆馬人龍翁汝進郭尙友焦馨潘文王瑊鄭茂華田生芝何應瑞石維屏張法孔朱汝器等劾汝南道黃鳴喬奉聖旨吏部知道

巡按山西道禦史徐卿相疏爲薦舉方面官員薦蕭丁泰賈克忠耿好仁周泰峙李淂中王家賓張國瑞孟南昝云寉等奉聖旨吏部知道又疏爲薦舉地方人才王紀衛一鳳劉敏寬曹於汴李瑾李楠張泮荊飬喬李遷王允成景昉張崇禮馬練李嵩等奉聖旨吏部知道

浙江道禦史張訥疏參銓﹖﹖﹖胡維璉內言從來銓局之官調者多矣胡維璉自驚自疑動費先達之調停乎調銓司而到任者多矣胡維璉若進若卻全借堂官之布置乎寄人籬下而播弄當場取快捷方式如騖疾言官如仇時而標榜名理作無感之呻吟時而依附淸流狃去畱以合轍時而挑激阿家翁彊爭閒气時而哀乞門下士杜絕腹誹臣求之不淂其人而苐名之曰躍冶已耳而孰知其開罪於冡卿也用一人而使羣議滋騰曷退而求議所自起用者以言爲衡者也止一言而使言路短气曷若虛而聽羣情之自語曰揚湯止沸不若抽薪捧土障流不如塞竇維璉胡不聞乎乃自視如假乕神叢挾人以不敢問之威而令冡臣奉之如驕子黠婢相比爲難割之愛以須眉丈夫而工妾婦媚憐以統均重地而作老婆心熱師師濟濟之朝而自開一■﹝言翕﹞■﹝言翕﹞訿訿之徑必舉充廷振鷺盡托之不飛不鳴昂首神羊咸習爲同聲附和將言官竟可廢而天下事惟操重柄者可以爲所欲爲矣奉聖旨冡卿秉公用人何淂從傍侵擾張訥不諳事體念系言官且昨有煩言阻撓部院參處之旨今日方下姑不究該部知道

初六日

巡按直隸禦史曾熙丙疏爲薦舉方面官員薦錢士晉熊膏傳淑訓朱童蒙宋統殷楊弘備魏士前趙謙等奉聖旨吏部知道

初七日

巡按直隸禦史張鯉疏爲薦舉方面官員薦李如檜盧維屏張曉王家楨張三傑王點等奉聖旨吏部知道

初十日

順天巡撫鄧﹖﹖羙疏參驕蹇貪縱道臣葉震生內云震生者外修狐媚中實狼貪大事一味胡塗小智偏工粉飾贊畫漫無一長徒餙黔驢龐犬之貌監督已經一載空貽碩鼠屍素之譏縱健兒以行劫而反私怒於邏卒是道逃主萃之魁也侵虛餉以潤橐而全不惜乎國計是鼠竊狗盜之雄也六條已廢三尺何辭年來國家多故苦於乏才任事以致浮躁如震生者淂以乘時攘竊名利無﹖﹖﹖及試弓﹖﹖其實迹則密鎭軍民但聞怨囂不聞振刷究竟何禆時艱奉聖旨該部知道

十八日

山西道禦史諭思恂疏爲議論滋繁是非靡定內云近日冡臣公忠許國特達掄才乃以一司目之故竟至議論頻興是非漫不歸一頃者幸奉明旨通行勘議凡玆在事之臣亦旣惕心輸志緘口傾耳靜聽無嘩矣勘議二�其系於今不小一時黑白之關一代囂恬之脈迷醒應違總在此舉仰祈皇上再勑勘議諸臣務秉一點虛衷持一番公道遡觀是非之所起嘿察議論之所歸據事理以直窮割情緣而獨斷一字判如山之案片時息斗穴之爭庶其迹潔心明冰消霧釋小臣不修卻而協於恭大臣淂位以行其志利宗社而保身名均匪淺矣至若僉臣左光斗才品學識衿紳瞻仰玆且杜門疏告甚孤輿望我皇上試思風紀何地贊風紀者應任何臣則當此舉朝相率乞休之日式錫溫綸諭令速出毋俾睠懷子捨頓遂初心是尢今日辧是非省議論之第一著惟我皇上亟爲注之意耳奉聖旨從公會看已有旨了這所奏一並參酌議覄該部知道

十九日

河南巡撫馮嘉會疏爲薦舉方面官員薦郭尙友焦馨王瑊鄭茂華何應瑞張夢鯨石維屏張法孔劾汝南道黃鳴喬又疏薦舉地方人材薦楊東明文球靳於中侯執躬邊有猷郭顯忠梁克從馬之騏郭如星髙節立賈継春王聘楊之璋盧傳元楊堯華李士登喬進璠王以悟劉任餘思明張寧許鼎臣艾維新永平府知府趙彥復淮安府同知朱明徳等奉聖旨該部知道

二十日

陜西巡撫孫居相疏爲舉劾方面官員楊邦憲梁應澤李飬衝鄒遇劉文琦陳應元劉廣生吳飬源李飬質馬人龍冀懋中呂遜徐紹沆等劾淸軍道鄧雲霄奉聖旨該部知道

二十四日

禦史房可壯疏近日舉朝請劍誅內臣魏忠賢疏中皆指及交通舉朝不自疑而科臣傳櫆獨自疑也且舉朝臣工不疑及他人而獨疑及傳櫆何也豈非以其自認之宗兄傳継敖爲之招乎殊不意此一言也傳櫆所口吐而心忌者遂不勝疾首痛心急以邪黨中聀矣夫聀而邪黨也彼傳継敖者果何如人而櫆黨之耶又云聀因是而洞見櫆之肺肝矣亦不過欲自爲脫卸地耳則何不效僉書陳居恭故智出袖裏彈文火攻継敖以謝天下曰疇昔之事教猱成木今玆之誓滌胃飲灰豈必興然與居恭合符稱義不受辱之烈士哉何計不計出此而動曰邪黨邪黨誣二人以及眾人而徒以臺省交參之疏淂以列名爲哆言曾不思以列名則其中心之不欲列名可知矣自自作之孽於人乎何尢嗟嗟江右固君子之鄕也聀居恆向往之蓋亦嘗數數侍諸大君子之教矣親見其所服習者彬彬禮學所矜尙者侃侃節气有櫆若此聀不知其異日者貴遊而歸將何面目以彊對其卿之先達長者於裏閻中矣奉聖旨會看已有旨了不必彼此爭辧該部知道

巡撫周起元疏聀奉命撫屬蘇松兵糧道右參政朱童蒙近日告病回籍聀未敢以道路悠悠之口據爲點抹但見其官以兵糧道名而受事一年吳淞靑村南匯等營有五月無糧有六月無糧者甚至有十月月無糧者幾致脫巾該道逐月報職循環糧冊祗聽中軍弔用或聽快手弔用如捕盜張松等兵自正月賣閒至今不及汛地者又濫差沙舡唬舡捕盜張徳等多舡越二十里舳艫銜尾駕往濟上各兵扣工食作行糧合營稱苦至於行道辟人𨿽云憲司之體何至動撻數十連笞多人如所傳申家莊胥門等處或渡舡可隔河偶爾失避一時駢責血肉淋漓者卒以十餘計凡車舟所至必有一班替打窮棍隨其後如此舉動到處駭人傳聞不一而足八月郡城中有陳龍林景卽郎舅親流寓賃居俱煎銀營生偶小忿膚愬懸誣毆禁此不過郡邑吏一杖可了案耳該道差捕官帶健卒圍捉斯已誤矣旣又誤聽捕役先入之言不閱訴詞分理更怒其呼冤責六十板重枷府前仍禁家屬有送飯者責百板致龍立死枷上合城士民咸爲痛嗟該道祗以怒龍稱冤遂失刑至是聀卽諒其無殺龍之心然任意桁楊不卹生命聀不能爲該道觧不淂不自認爲過差又何怪乎邇來南道之指謫耶奉聖旨

二十六日

陜西道禦史賈毓祥疏陳察吏之�以重巡方之聀內云禦史必自重而後人重之禦史重而朝廷之體益尊體統尊而朝廷之法始伸然非必蕩閒踰簡中垢敗露然後自失其重也凡有一毫周旋情面之意匿於胸中譬之掩耳偸鈴皆足取人輕取人侮不淂謂之重今夫世之所名爲好官者非有不可見不可聞之功也不過以其能課租賦無欠則好之以其能平獄訟無枉則好之以其能盜賊淸左右使門之內門之外善人安而惡人懼則好之數者萬心一心共暢共賞亦萬口一口共薦共揚有何難事然而此百姓之好官也百姓之外又有上司之好官上司之外又有長安之好官每逄大計外之所是內之所非外之所非內之所是按其風聞補外所不及者固多而愛憎豈盡無此長安官評紛紜之難也臣用是特以此告於君父之前凡臣有所舉劾必以臣所目見爲主目之所見必以剔蠹安民之寔政爲主如前類欵或然或不然果有顯著卽上司之開報參差亦當存而不論何論其它也共生宇宙誰無情面誰無朋友誰不欲市恩賣譽以自便然如此則庶幾自重不如此則甘墮自輕輕與重不兩立之勢也爲已與爲人之輕重不再計之道也臣又何必手方負畫而足東西之耶然此特臣所自許也若使臣淂以安位行志非臣之所敢許也以耳目之官典風紀之任朝廷使備耳目之人重則陛下之人重矣使典風紀之人重則陛下之風紀重矣上待之者重則下自處必不敢輕下自處不輕然後能不負上所責成之重奉聖旨該部知道

三十日

直隸巡按禦史吳之仁疏陳視關情形內云廣寧淪喪之後人心潰散關城之民半去其土而軍據民捨搶攘之甚今則軍歸營房民返舊捨將士自市易而外無敢與百姓相干涉者號令如此其嚴也是以市井依然﹖民樂業殆不覺其爲師之所止故謂楡關爲軍士蹂躪民無寧宇者過也大將爲樞輔所特拔觀其器識自不負知人之鑑偏禆以下𨿽未必皆具吞胡而頗桓紏蓋自舊關臣甄別之後諸論列者樞輔皆已沃斥垂盡而以樞輔賞罰嚴明賢者淂以自見不肖者有所畏而不敢甚肆今參遊間有不率而贓私未著亦且畱以觀其後故謂關門將領皆騙升盜餉而不用者亦過也兵馬之在關城及南海口者二十四營約四萬有奇余則分防關外兵至十萬虛冒之獘𨿽孫吳爲將不能保其必無然經道臣查核於先而臣復細核於後大槪虛者什一而什者實九實在細類容臣另疏以報則謂官兵大半爲虛冒者亦過也樞輔車營之制誠爲禦虜長伎訓練久矣蓋其全副精神皆注於此而將士亦莫不悉心盡力以臻厥成臣操閱之時見其分合變化節節相生復層層相制合馬步火器而皆聯其用絕不見有亂於行而嘩於伍者加以膽壯心固臨敵自可無前則謂關兵全未練習但滋虛糜者亦過也然臣亦有不能爲關門諱者則兵丁之未必盡彊也馬匹之未必盡壯也甲器之未必盡充實也兵丁月支本色一斛折色一兩四錢不爲少矣但使依時給散則當厄之需盡皆果腹邇來京觧不継至六月而尙未淂五月之餉借貸旣無其門典賣亦無其物或並日而一食或采蒿以充饑鵠形菜色十常六七又臣閱營房見一房斗大五軍聚處焉曉幹猶席地當風陰雨必上漏下濕處此一月卽彊壯者當変爲瘦弱況初未必彊壯乎而安淂有投石超距之象也臣謁樞輔亦言關兵可用者惟西兵與四部之內丁想當然矣關門嬴馬以四五六七八等月放靑日給銀四分九十兩月每匹給采靑艸一束十一十二正二三等月日給谷艸一束更給料豆此亦足令云錦成羣矣無柰關門牧地木少而艸多茅茨食之不令馬肥兼之結艸料之月姦軍多與觧戶私相對同徑自折幹其入馬腹十不能半又安怪乎騰躍少而骨髙毛長者種種也盔甲器械惟中部執披獨盛余則盔甲或騎兵有而步兵無或有盔而無甲又或盔甲而全器械半皆朽鈍近樞輔請於京運皇上慨然給發益以五局並日打造足使軍容攺觀而據臣之所見則如是也此關門之情形也以關外言之臣出而中前所前屯衛中後所中右所以抵寧遠距關二百里矣此地在河西淪沒之後已成甌脫鮏羴逼於寢榻荊棘徧於良田樞輔毅然以恢復爲已任於西虜則剿撫兼施恩威並著向之潛據衛所縱橫道路者今且受欵於邊外於是爲之繕城堡明戌守招遼民開屯田今五衛所皆屹然金湯而墾田約二千五百餘頃時復雨暘之若靑苗被野計其所獲以充軍需足可佐內地轉輸之半五城居民復業日眾兵半藉土人充之彼以流移之餘而切同仇之志其气可鼓臣見其五城皆丁壯絕與關門不同再加訓練則精兵矣馬匹除中右所稍爲瘦弱余悉臕肥足任介馳𨿽其地曠艸肥與關城異而馬政之修殆不可誣蓋副將如趙率教滿桂參將如魯之甲楊應干皆實心任事不避勞怨而才足以運之是以軍民豫附樂爲之用卽西虜零竊時有所獲覺關外气色有勃然之勢焉此孰非樞輔再造之功道將贊襄之力也哉奉聖旨這所奏關門內外情形甚悉督師輔臣調度具有次苐正賴督率將吏稟成奏功慰朕東顧遣官宣諭視事已有旨了該部知道

○七月

七月初三日

刑部尙書喬允升等疏爲獻俘以彰天討奉聖旨這逆犯奢史都等著便會官處決羅亮洪斬首奢崇輝剉死梟首魯仲賢等首級剉碎仍與各犯首級傳示各邊昭布天下余依議

初四日

勛陽巡撫蔡復一疏爲薦舉地方人材禮部尙書劉楚先戶部尙書陳大道右中允馬之騏大同兵備邵可立等又疏薦舉方面官員楊楷劉觀光劉宇烈徐時聘顧起鳳徐人龍郭尙友黃鳴喬何應瑞石維屏鄒遇劉文琦陳應元等俱奉聖旨該部知道

初六日

巡按直隸禦史練國事疏爲遲漕復遇重災內云地方多事之時非賢能不勝其任法令因循之後卽補救難速其功今在內者虛度光陰常苦添注在外者甘違憑限又常苦其缺員眞異事也如蘇松數百里大浸稽天人情洶洶救溺不遑豈大吏杜門之日乎且松江守自有公論以一保畱之故而使撫按兩臣皆不安其位恐非科臣抄參者之意何嫌於一出也如糧道原不可久缺押運過淮此重任也今越楚兩大藩皆以代庖者爲淂淂無有北山之嘆乎如應安諸郡至廖廓矣以道臣傳淑訓一人攝之今又將以蜀之觀察行不全無鎖鑰之司乎而長貳之空署又未可縷指也在江北則揚道未至徐道不補淮道又報升矣千里衝河憲衙晝閉臣卽分信兵爲防護以拽澑爲叮嚀誰與臣共此緩急者督臣順輿情畱淮道豈淂已哉至過淮之後水之通塞河官之勤惰賴督河使者爲政今重運方至而河臣已歸則臨濟以北誰爲彈壓者此皆臣所遇之不辰也忙時阻雨徒添已溺之思重地缺人又乏同舟之助情窮勢廹於斯極矣奉聖旨漕糧關系甚重便行撫按等官催攢完運地方推補畱用各官嚴催任事總河官多缺著作速會催該部知道

直隸巡按禦史劉大受疏參貪巧兩淮運同譚天相內云此一官者視錢若性命不卹﹖人之怨咨以吏書爲腹心一任綫索之提攜狎褻無度做官卻似做戲賄賂公行失已還以失人恢网人逃禠革猶晚奉聖旨吏部知道

初十日

福建巡撫南居益疏薦海道孫國楨水利道葛寅亮奉聖旨吏部知道

十一日

福建道監察禦史李應升疏近者盈庭請劍憑社難燻孤憤銷沈三光黯蝕原任工部郎中萬燝以陵工補牘遂觸震威然恭誦明旨一則曰從輕一則曰爲民仰見皇上聖明以爲燝之罪不至死矣杖亦必不至死意燝生出國門編氓原籍長爲皇上太平之民也今死矣未報國息先塡溝壑六尺之孤繞膝八旬之母倚閭旅襯無歸遊魂戀闕臣僚飲泣道路咨嗟然無不共亮非出於皇上之心也彼時羣璫橫擊血亂神飛監杖張威傷痕甚重兼以倒拖逆拽蹴蹈摧殘種種不支故至於此而令皇上損好生之徳負殺諫臣之名臣故不暇爲萬燝冤而深爲皇上冤也又云人非奴隸法非訊囚罪非死刑命非艸芥廷杖重典殊失士心動杖一日猶不經見且以杖輕之故杖行刑之人是必欲衛士畏威立斃朝士於杖下而後快心也爲左右計則淂矣聖心何以自白聖意寧不重傷耶直俟天心悔悟平旦興憐死者不可復生傷者不可復續而後罪左右卹死錄孤嗟何及矣奉聖旨

十二日

延綏巡撫翟鳳翀疏爲薦舉監司官員以厲邊臣薦兵備宋盤楊邦憲劉廣生徐紹沆右布政史文煥關西道賈鳴洙等奉聖旨吏部知道

直隸巡按禦史李玄疏陳東巡見聞內云二東所最苦而當急圖者惟是驛逓一節耳臣銜載驛逓一欵例淂察其疾苦每呼驛官馬戶究其根由皆有各驛之馬倒人逃總由於站銀之缺乏而站銀之逋欠不前總由於恊濟之稽延恊濟者於鄰屬之痛癢不關於考成之參罰不及故日挨一日有違季不觧者有半歲不觧者有經年不觧者炏﹖﹖炏﹖﹖小民能堪此白首之應役也向使攺恊濟而歸京邊刑害切身彼自無不完之正賦就本州島縣而領站銀甘苦同體此自無後時之給發總一通変間而地方之受福多矣奉聖旨該部知道

十六日

南京山西道禦史黃公輔疏陳大比大計膚見內云往者聞關節之說必詫爲奇事自年來一夫鑿空百人集膻幸而淂則取之若攜謬爲衣缽之相授不幸而失則寄之若券猶冀桑楡之可﹖﹖﹖至有事昭遐邇名掛彈文而猶營營未已者𨿽究竟國法難逃然與其禠革於旣售之後孰若使潛蹤於未售之先乎至今各經房考猶爲獘藪則請臨期調換別經翻閱而以掣簽定其房次不復拘品級資俸爲先後庶揣摩之路旣窮而奔兢之風自絕此今日禁關節第一義也往者門戶之說亦詫爲異聞自昔年僉邪淂志髙張赤熾家諭戶曉一納賄於要人之室則官評槪從不問至有應提問而獲瓦全應革聀而反髙擢者𨿽究竟天网不疏然與其追論於再計之後孰若正法於黜幽之日乎況今日之外計卽爲後日考選張本枉一廉吏異日便少一正人漏一貪吏異日便多一邪人則激濁揚淸之典卽抑邪扶正之法惟一味開誠心布公道嚴司道撫按之精核杜請托饋遺之營求而止以居官之寔績爲審官之定案則今日破門戶之第一義也奉聖旨吏部知道

巡按直隸禦史劉大受疏爲�獲謀逆妖首內稱妖黨馬永陳用沈貴建九云之名號假托支幹蒙億眾之愚氓妄言圖讖與磔刑礉生光爲徒黨交遊原系邪流倚附王道玄作生涯連結更多異類陰謀旣久顯戮宜先黎銳金科妖贊有書會單可據從逆之情形旣的駢斬之法律宜嚴楊玄楊文龍沈有北面馬永親受業於叛人心向普光祕藏經於篋內稱佛稱祖俱系詭名通妖通酋確有實證宜加重辟庶足正刑張科稱賈槐之髙足聲援幾徧垓土﹖廷襲沈貴之邪謀猖獗何啻夷虜帖票犯順甘死而不辭植黨從凶誓一往而無悔均應殲滅以廓�氛牛思庵史之元𨿽系夥黨委未同謀分別遣配庶足蔽辜矣奉聖旨是這擒獲奴首逆黨著便覆行正法並嚴緝逃務獲有功各官卽與查明敍錄該部知道

二十日

山東道禦史楊玉珂疏陳親賢去姦之道內稱大璫擅權中外鼎沸臣堂官楊璉以顧命重臣肺肝入告事核理直忠悃盎然然南北諸臣異地連章如出一口祗意回天轉日消瑕寘釁聖主可與忠言卽羣閹或可自效不意諸宦之怙終罔悛凶焰轉熾也萬燝參及陵工非敢齒及乘輿者也而羣捽赴闕疾呼嚴挺若芟艸菅矣林汝翥聀司巡視非敢攖及龍鱗者也而大索長安歸命杖下若捩羊豕矣骨鯁忠直者有懷不淂自獻繞指阿附者他道聊且苟安主權日削國勢日單莫此爲甚竊意艸澤因而生心四夷聞而觀釁內訌外侮國家事不可知也又云忠賢一日不去則中外之疑畏日甚一日皇上一日不去忠賢則國家之摭戻日深一日故在忠賢自爲計憑城依社以身爲膏火之煎非智引罪推賢屏居私茅終將暮之天年享已極之富貴爲智在皇上爲忠賢計多藏厚亡以忠賢爲劉瑾馮保之續非恩觧權撤柄安置閒地曲示惟蓋之徳以酬向日奔走之勞爲恩在諸臣爲皇上計依違惟諾怵於權勢外托調停之名寔遺君父肘腋之憂非忠深謀遠慮斬釘截鐵掃君側之危疑而置之袵席之安爲忠卽皇上自以爲社稷計重內輕外推直鋤良以小不忍之心受大亂謀之實非福防微杜漸戒嚴履霜去一人之否而成千萬人之泰爲福孰重孰淂孰失孰利孰害此一恆人能辧之豈皇上聰明聖哲而不見及此哉奉聖旨已有屢旨了如何又來牽撦瀆擾顯是抗違不遵本當究處姑從輕罰俸三个月該部知道

河南巡按禦史梁之棟疏爲舉劾方面官員舉郭尙友焦馨王瑊田生芝何應瑞張夢鯨石維屏張法孔等劾分巡河南南朱汝器又疏爲薦舉地方人材薦楊東明文球靳於中侯執躬邊有猷郭顯忠梁克從郭如星髙節賈継春王聘楊之璋盧傳元楊堯華喬進璠王以悟餘思明許鼎臣艾維新永平知府趙彥復等奉聖旨吏部知道

二十一日

掌河南道事浙江道禦史袁化中疏爲大計屆期察務繁冗祈勑大臣小臣速爲料理以無悞大典奉聖旨計典先期料理部院堂上官淂人正賴澄淸吏治總憲已有旨著卽出視事吏科河南道條陳本方在集議魏大中著遵旨任事不淂稽悞大典該部院知道

二十二日

江西道禦史劉璞疏爲舊輔旣去揆路宜淸內云臣嘗謂舊輔畱心者轉移有唐李長源之風領袖朝班有宋文潞公之度故諸臣請畱臣亦和之及觀中璫類百擁闈其地而後知去之未必非是也但宮府之隔意主調停委婉於權璫之間稱功臣比大臣擬之不類有駭聽聞出山一場空手而歸昔漢張禹以明經髙行爲帝師尊崇無二舉朝無有二之者然依違王氏終有折檻之辱今者輔行矣三朝元老一旦離門陛辭之日朝列動色臣正在紏儀之班亦謂淒然第一點血性終不能謂舊輔觧繞朝之策勿謂無人贈之耳卽甚知舊輔者亦不惜舊輔之去而止喜沈﹖﹖﹖之死何也首輔一生砥礪尙是正人未必能成天下事猶未至害天下事使﹖﹖﹖而在也內有奧援外布機鋒乘新舊去畱之間又不知作何舉動矣𨿽然一﹖﹖﹖斃天下豈令無﹖﹖﹖哉今之鷙伏輦轂蓄毒欲發者﹖﹖﹖之影樣今之綫索關通樹私爰立者﹖﹖﹖之陰謀也萬一有通天之手進紹述之論引舊輔故事起匪人於宮宮中內外通融紊亂朝政見形察影已有其端不知馬上催戰斷送三韓貴妃尊崇立心觀望一時急紅丸之進千右畱燭影之疑斯何人耶歟哉其不齒於公論久矣皇上聰明天縱不受其熒惑但恐固結旣深難於斬斷則將定之風波從此不定已殘之彊土難以再殘也卽裂麻紛紛竟何益哉奉聖旨元輔已有旨了起伏輔臣毫無影響何淂妄倩瀆奏姑不究該部知道

二十五日

右僉都禦史毛一鷺疏爲聖諭等事內稱犯官汪文言以麼麼市猾盜要津叢神舌底波瀾直欲掀翻仕路暗中綫索遂至奔走縉紳斯誠盛世之妖氏而淸朝之大僇矣然使進身無階則魍魎何緣作幼倘令吾鼎我愛則魑魅誰與分光而柰何有首事作緣代營三窟如黃正賓者乘王璫之入幕薦作私人但知香火之情罔顧彌天之孽賄結有據一遣何辭尺柰何有從風但糜不畏四知如毛士龍者通淮撫之重金力爲推轂甘受宵人之餌自點淸白之箴據贓問戌三尺定矣儀曹自是請階何必人人銓曹則夏嘉遇之夤緣攺部何異也旣云聲气偶合然而遠姦之知疏矣量奪已茹之俸用徵﹖﹖北匪之傷郡佐應需才望豈逐逐營謀則陳景源之鉆求淂勝可異也旣云行賄無多然而干請之律嚴矣非招追原追之贓曷重儆躁進之鄙並擬城旦庶當厥辜至若盛世承以病廢之殘喘而忽晉京卿豈其無因自至彼當年長松蔓附米免借陰於葭莩則今日引繩批根何繇自遠於瓜李贓無可追杖亦難遣至若姜志禮以久滯之臬副而內轉璽少似亦有故供攀第奉旨原米處分業荷聖主之寬宥而行賄寔無證據又看南星之招詞𨿽勘已至再亦法難苛求似應免議以恢湯网此一案也以供吐爲的據以贓私爲質證屢駁屢讞已無逸情各犯已俛首伏辜矣奉聖旨毛士龍發邊衛充軍僉妻著伍夏嘉遇行賄淂官口供甚確依律充徒不準納贖姜志孔削籍爲民著追奪誥命其餘俱擬行該部知道

二十六日

刑部尙書喬允升等疏爲滇寇首叛就�都禦史閔洪學題奏叛逆犯婦安氏設方鬼科狐梩瘴海梟羣謀篡則喋血同胞干戈起於袵席恣淫則親疏共枕流腥穢於笄裙敢肆逆圖自稱千歲殺守備而逐縣令虔劉與虐焰同張據沾益而薄靖城墟社並屠人共慘血流幾徧千里發難已及四年自非﹖﹖﹖餘燼而勒夜半之師烏能入密箐以縳負嵎之乕急宜正法磔有餘辜李賢憑牝雞以爲靈逞狼臂而鬭捷發縱指示名城與村落連摧參決運籌惡膽共殺心並稱李明遇以殺軀之小才煽華鋒之大惡搖唇鼓舌諸苖飆舉而鴟張伺隙乘瑕合部煙飛而鶩驟罪分差等磔斬各宜奉聖旨俱依擬

○八月

八月初八日

山東道禦史楊玉珂疏爲部臣昧心賣友沽名內云先因部臣交構程國祥去畱恣意上違皇上用人之旨下灰冡臣任事之心因上疏論列國祥有若驚若失旅進旅退視此官如傳捨孰爲國家別良楉棄此官若遽宿孰爲朝廷品忠佞等語國祥心恨之及至見臣佯謝曰不孚眾望爲人所逐倘非君言何淂蒙面而入臣應曰吾輩幸遇聖明之主忠正盈朝當戮力同心以致太平柰何自生枝節者上疏爲朝廷且不願受徳也於是乃心服臣一日偶過臣寓曰近日獘竇莫過吏員巧者軼駕爭先拙者遲鈍落後其爲我轉至貴衙門經廳求淂淸冊以防壅滯臣見其欵誠因相語曰四方多事用人爲重故於人才之聚散邪正之消長時每關心國祥拱乎謝曰言及於此社稷之福也國祥曾爲臣鄕縣令臣鄕有譽其羙者臣乏知人之鑑誤信其爲端人遂相結納今於本月初四日臣自東來偶過國祥之門役人云此是程吏部門首當還面�臣下馬偶有一人素不相識靑衣小帽自執手本跪於門外哀告云選法壅滯小的們在京日久不淂出身臣應云各有聀掌別處去說坐聞敍話類語因憶國祥壅滯之言誤認以爲推誠求言遂以忠告相告云選法新飭外間猶有怨言國祥問故臣答云適有持手本者涕泣相告國祥問臣云系何處人臣應云不曾細看因命取手本入乃知其爲湯聘莘也覽完國祥雲此輩效勞今因喫虧幸與選司講之臣應云選司新任不曾識面貴部事同部官言之可也國祥將手本入袖遂相別而去事之始末如此臣竊自意禦史司議論之聀者也國家用人之淂失淂而紏察之司官行政之通壅淂而駁正之言官盡言原非越俎偶觸偶談總非有心不料忠言逆耳褊心愎諫坐談之間忽動殺機切揣其意必自謂曰我平日開張年例幸免外轉非作一奇事不足壓眾口今參一豸繡之臣以愽風釆至彊也背一相善之友以掩羣議至巧也壞一人之名節成終身不盡之享用至便也心慘豺狼機毒蛇蠍於是乎損人利己之計假公濟私之疏出矣奉聖旨該部院一並參看具奏

十三日

內閣傳奉聖諭今日禦門朝儀不肅左班官大嗽聲六科奏事聲低禦史紏儀出班奏事太遠聲低不明以後傳嗽後不許咳嗽有聲奏事及謝恩及辭朝各官俱著字音髙朗以傳音紏儀官出班上至六科奉事處髙聲朗奏請旨外朝官引進左右掖門不淂髙聲說話其各官常朝俱服靑錦繡不許用天靑明綠顏色著鴻臚寺傳示各衙門一並遵行

十四日

福建道禦史師眾疏請申飭內外通未窮之変﹖方兆之機內云閣臣平章軍國天子所攺容而禮者類年以來旣間有傳宣尙存國體近且自恃口禦引類狂呼閧如聚眾無復爲皇上聚股肱者矣揆路且然又何有司空又何有於��而不淩之逐之也積輕至此卽有稚圭其人能以空頭敕押任守忠乎設遇非常而以補天浴日責多疑多懼之身勢不能也此重臣所宜飬也言官責在批鱗明主所止輦而受者昨歲以前旣間有譴斥蒙賜環近以勑及權璫奪俸未已継之撻辱無復爲皇上惜耳目者矣言路且然又何有於詞臣又何有於部臣而不錮之殺之也積摧至此縱有無禮其人能破常侍之柱以補張設乎設此气不復而以不鳴不躍飬頑鈍無恥之風非世之福也此士習所宜培也法之於國猶權之在衡無私輕重也自封彊失事布穽弭愆幸持讞淂人未甚決裂頃復以罪璫而杖禦史以執法而斥曹﹖﹖﹖則當道之狼誰爲之升墉之隼誰爲之弋使詭竊不已恐祖宗之法不可以懲姦而用以修恡安可不蚤爲之飭也民之於上如膚之附體無二痛癢也自頻年加﹖﹖﹖勢甚剝膚幸歲未大祲勉支旦暮頃且馮夷作梗於東南旱魃爲珍於西北則溝壑之轉是處堪憐首山之呼饑兵可慮使﹖﹖﹖拾不早恐國家之釁不在夷酋而在蕭墻安可不早爲之籌也奉聖旨該衙門知道

十六日

直隸巡按樊尙燝疏爲設法議行議抵以勉遵明旨曲濟時艱稱課準歲輸原止六十萬兩嗣因加邊銀五萬千六兩與雜項銀三萬餘兩遂有近七十萬兩之歲觧是原正類內已有加﹖﹖﹖在其中矣邇復議加新餉銀二十一萬兩是加而又加矣內七萬兩系竈戶折價七萬兩系許﹖帶塩前塩臣房可壯等未具題者亦以部可淸豁不必仰煩聖聽乃自臣今賚受事以來積遼東倉鈔元二三之季補行勘札凡四到矣接新餉加﹖﹖﹖七萬兩之催觧者勘札凡三到矣夫以八鎭七十萬餘引之歲額業以本季﹖﹖﹖足突外加十九萬一千七百餘引之補行塩有不壅乎以七十萬兩加﹖﹖﹖之十四萬兩業俱如期完觧尢全責無著落之七萬兩﹖其能堪乎塩壅﹖病而國課隨之此臣鰓鰓然懼以關系重大未敢輕畫一策徒有捧部檄則熱腸如火接﹖詞則攢眉欲泣耳及水﹖每巡澥濱事竣回揚積日夜以思徐進諸﹖而動以大義諭以時艱並勸以多方変通曰爾﹖每歲扣畱之引不可停讓乎諸﹖唯唯曰爾﹖每歲提附之引不可停讓乎諸﹖又唯唯於是以天啟三年之遼鈔爲天啟五年之正行以天啟三年之遼鈔爲五年六年眾﹖之讓行而又以內﹖諸人認行五年邊﹖吳茂等認行六年其觧部鈔價六萬三千九百餘兩俱立限今秋完觧而又以今年所納余銀不系正觧之類者抵補明年無著七萬兩之加﹖﹖﹖是引未增而課增旣可行三年之遼鈔又可抵七萬之加﹖﹖﹖眞一舉而兩利存焉抑臣更有說焉從來各邊鈔額無重復﹖﹖﹖行之事中鈔邊﹖亦從無作內﹖之理總以三﹖分途則國課不虧斯名轉運今玆之復﹖﹖﹖遼鈔與邊﹖行塩一年皆臣萬不淂已之計諸﹖亦萬不淂已勉從臣意以共急邊需仰答明旨乃一試而必不可再試之法也更乞皇上敕部定議﹖﹖萬有額鈔無許外增入以啟正塩壅滯之害淮有額﹖旡淂﹖﹖萬作內以開眾﹖爭擾之門但使百萬塩課歲歲不缺所淂已多至如無著之七萬餘兩前二年臣不能知從今抵觧兩年臣之苦心已極計處已窮其自天啟六年東事料可平安海內加﹖﹖﹖方望恩蠲除則玆七萬無著之加﹖﹖﹖額望特賜恩免以寬﹖命以全正課奉聖旨這觧部鈔價及抵補加﹖﹖﹖銀共十四萬兩設法助餉具見急公但重﹖﹖﹖遼鈔並邁﹖行塩俱一時權宜不淂稱例病﹖致虧正課該部卽與覆行

十九日

廣西巡按賈毓祥疏陳理財用人之實內云商賈有稅古之制也計貨納稅漏者罪輕重有差古之制也今關溢津渡𨿽榷使若碁布不知入於公家與耗蠹於私人之手者孰多孰少也儈狡私通賣要勢要張幟難詰恐所﹖﹖﹖之分類未半其泄漏之分類矣誠淂人焉綜理其杜漏塞隙以固然之制括當然之利其所淂當不下於所蠲之舊類而又無加稅名今不嚴姦人之漏卮而裁廝役之工食不禁勢豪之盤據而甘朘吸之苛政是棄山鐵而削鍼頭也臣之所大惑也塩者地不愛寶以養萬民而資國用也無論浙直秦晉產塩之藪卽廣西彈丸區耳轉東省之塩充軍餉之需每歲除工本外淂息萬五六千曾不足當大邦一中賈之持籌然除岐路私塩不論外而塩商多帶塩船多帶廣肇準帶引目淮帶過客私帶差役私帶大勢豪者又爲販夫亡命之主而蠅趨虎視其中誠淂一焉一一盤詰一稟於成法不骫所獲奚止萬五六千乎柰何委官稍嚴則謗言叢興反不如隱忍隨附沿習舊套名利兩淂人已兩便可勝痛哉頃部札有加引之說夫額引已處處壅滯處處不及額復加於何處乎且肯力請私塩其引不待上加將上自有告加者捨名正言順之事不做而做不可必淂之事此臣之所大惑也邇來疏陳者日久任曰邊方減俸行取夫任當久矣而久任所幹之事豈無反少於淺任者邁方當減俸矣而減俸所幹之事豈果盡多於深俸者況此例一開且有旡邁方之苦而借邁方之名者不可不慮也臣謂自今以後有一官到任宜今撫按官查核其地方本等內之大事有幾件而各給一札守令以錢谷分類爲主刑廳以查盤訟獄前件爲主捕盜管糧淸軍各以盜賊催徵淸勻爲主而瑣細聀外之事不與焉歲終令巡撫列欵報部巡按禦史歲終復命亦列欵報部如其事有墮落錢糧拖欠若干兩盜賊未獲若干起前件沈閣若干件卽四年之饒邊方之地愚以爲亦從史議安淂望芬華之及身也奉聖旨這所奏有禆時務著該部院看了來說

二十七日

掌河南道事禦史袁化中疏爲川貴戰冑之功久著津門督餉之若當陋內雲貴州圖困十月有餘城中食盡至於無雀可羅橆鼠可掘已岌岌乎朝不保夕矣然民寧相食而不忍叛此豈民之飲戴皇仁哉乃按臣史永安以大義激之雙多方以周土﹖血之故能延死以待外授之至一時論者莫不相憐者髙以爲比張許二臣所未能者而此獨能之也故於圍困未觧之時卽加以僕少於王門生還之日又加以大常似爲破﹖木﹖﹖口﹖之侍苐施盟季余皮面漸生須髮漸長四肢風溫之邪亦已漸平此正國家不易淂之賢也何不稱其彊壯之屮﹖一﹖日亟與之以卿二使淂以展其奠安之業也乎川難初發一屮﹖一﹖日撫道廳將等官俱皆血膏重度臨近州縣無不望風逃竄城池之失者無算獨按臣薛敷政王守省城以抗賊鋒歷三月之久敷政月夜城頭備禦攻取旡不殫盡心血及至圍觧不過止淂僕少一銜今越三年矣曾無一言及之豈全城之功乃賢者所當然而國家酬功之典將時急則與事平則已乎況敷政同咨諸臣皆循序而轉者已多淸卿至擯九死一生者亦止淸卿將何以勸賢乎當蜀賊勢熾遐邇震駭朱燮元尙爲方伯卽出帑金犒士多方辦賊使賊不至順流南下者燮元力也及膺節銊號令嚴明間諜百出復已失之州縣蕩久據之巢穴使賊無家無穴竄伏深箐之間卽元凶之誅尙稽而蠶叢閬渝已不聞雞犬之驚矣此其廓淸之功在封疆也可不急爲正卿之擢延世之賞以酬其功耶天津督餉戶部右侍郎畢自嚴於天啟元年受事其轉運本色則心隨萬艘以齊飛其召買糧料則發因千倉而先皓拮據供軍已四年所矣亞卿之俸南北無兩卽一時部堂濟濟旡可轉移何不亟爲加衘以酬其勞也乎奉聖旨這奏內勤勞有功各官著優議擢用大僚自以品望封彊多事巡撫官猶急才略該部知道

○九月

九月十一日

禦史袁化中疏本月初五日於中軍都督府審夷初六日朝陽門外審級臣亦以掌河南道事亦與焉一一呼夷至堂上睇視之豹敗等五人像鬼猙獰言語侏■﹝亻離﹞旁之道事代欣其言某爲夷官某爲夷軍某系當陣捉獲事之虛實盡不可知總之皆眞夷也均當同叛逆之賊押赴西曹以伸國法以快積憤者也但外有幼童四幼婦女四老媍一呼之至則見聯索系頸勢如貫�逐之起則鳥之相喚聲類羣鴉臣不覺惻惻心動焉向諸臣言曰看此卑幼男婦原非地方作孽之人此不過山居夷民被我師掩捕以歸者耳總之無知皆皇上赤子殺之或傷天地之和宥之益彰聖仁之大況纖厥渠魁猶古帝王觧网之恩乎諸臣然之昔貴州獻俘殺一幼童行刑之人��觀者亦相聚而泣謂忍而非仁也況多方九命乎臣查令令所載凡叛逆之族男子十五以下婦人不必年歲皆免刑給功臣爲奴今杞托等四人正十五以下而革﹖占著等五口𨿽年齒不齊均不計合者也事與律合仰祈皇上大開好生之心以施渡蟻之惠將此九命俱免行刑不惟慈祥所敷上召和气卽四夷聞之莫不謂中國之所不赦者反叛爾我輩不逆顏行中國自不我戕也盡氈裘之國有不歸心向化者誰乎奉聖旨

十二日

刑部等衙門尙書等官喬允升等疏爲獻俘驗核已明內稱擬將夷酋豹敗等俱押赴市曹會官處決犯托猛哈利等俱給付功臣之家爲奴仍將已死竹世害灰害俱戮屍與淩遲斬各犯首級俱咨送兵部傳示九邊並將問過招罪處決圖形榜示天下奉聖旨俱依擬

二十四日

左都禦史髙攀龍疏臣初入院適見兩禦史回道一爲江西巡按謝文錦一爲崔呈秀臣心訝曰異哉兩禦史一時回道一至淸一至濁淸濁較然臣不別白爲陛下明言之是不忠之大者也卽發河南道考察奉聖旨謝文錦著回道管事欽此越二旬而袁化中始以所考核呈秀者至化中蓋有難於言者矣臣於去年奉差而出今年復命而入往來淮揚間所見淮揚士民無不謂自來巡方禦史未嘗有如崔呈秀之貪污者彊盜地方大害也每名淂賄三十金轍放訪犯地方大害也淂賄千金轍放不肖者有司應效者多以賄無不薦應薦者多以賄薦各禦史出巡每有節省公費助國用者呈秀到處透支至一萬四千兩各縣賠補不勝其苦彰彰於地方耳自不可淂而掩臣時以非聀掌所關不敢訪其主名何人至於舉核失眞貪酷漏网則有兩淮運司同知譚天相在呈秀所薦也呈秀甫離地方而塩臣劉犬受且臚列其贓私以入告矣則有霍邱知縣鄭延祚在呈秀所薦也吏科都給事中魏大中且發其饋遺奉聖旨提問矣是賄而薦之實證也臣嘗竊嘆人臣之負國實自負也受國家寵榮若何而所爲者不務於可榮皆流於至辱禦史巡方寵榮極矣如呈秀者辱身辱國何如哉臣聞其知譚天相之貪欲論劾也天相稔其易與奉之以千金求免劾而卒免天相益稔其易與也又奉之以千金求薦而卒薦則是搖山撼嶽之威祗供其禦貨攖金之用而墦間壠斷之賤且冒居觸姦指佞之官臣故謂其至辱所當重處以一洗巡方之辱也奉聖旨

○十月

十月初九日

吏部都察院接出聖諭日以封疆多事兵餉不充寇攘災荒時復見告朕每覽文書深用憂惕因念朝廷設官分職賴以宣力分猷今大小臣工布滿班列忠勤任事豈曰乏人悠忽曠官正自不少至於章奏條陳輒斗靡冗長批覽不暇乃大利大害每擘畫不前小嫌小疑便攻訐不已亦且蹊徑岐分意見各別愛憎毀譽附和擠排大臣顧惜身名動思引去小臣占望風气依違自全聀掌不修政事墮廢壞我國家莫濟時艱朕思爾等叨受爵祿自當圖效勤勞何乃比肩立朝不思同心報國當繇紀綱結黨狥私以致於此特諭誡爾等從前咎愆悉與湔洗爾等其各滌慮深思更弦易轍目前軍國大計安攘遠猷各宜悉心建明恊謀補贊各便中外實心幹濟之臣淂以一意展布隨事奏功民困侵蘇閭閻安堵夷氛靖熄疆宇廓淸朕淂以舒憂宵旰爾等亦獲表豎勛名若乃積習因循罔知懲艾黨同伐異狥私滅公以致人才沮廢國是日非詎惟自沾生平亦且上負君父朕奉祖宗成法照察不私罪狀旣明黜辱不貸決不姑息著吏部都察院傳諭各衙門一體嚴行申飭毋淂視爲具文特諭

初十日

福建道禦史李應升疏參閣臣魏廣微內稱大學士魏廣微者方其偃仰髙臥不拜正朔迨至日中祭畢然後闖入廟門科臣以無禮紏之所謂自作之孽於人何尢哉皇上至仁旣已赦置不問而姑以敬愼二字示金錢愧心之義廣微杜門省愆亦應咋舌愧死而不意其因禮科諸臣之言悻悻托疾猖狂叫號若撫劍疾視以恐喝諸臣而關其舌者臣不知廣微品足以服天下乎才足以匡社稷乎抑軍旅之勞足以勒鼎彛乎三者無一焉所翹然自負者不過曰罪止失儀云耳夫行禮差錯始謂失儀謹按大明律失誤朝賀者笞四十祭享失誤者杖一百廣微宜何居焉可靦然復入中書之堂乎而一則曰違時臣聞孔子曰事君盡禮人以爲謟也𨿽違眾吾從下孔子之違時者如此豈廣微之慢上無禮者爲是而時之戴星鵠立奉璋駿奔者反爲非乎國家設立言官稱耳目近臣言及乘輿則天子攺容議關廊廟則宰相待罪廣微之父嘗爲言官公正發憤淂罪閣臣以去聲施至今廣微獨不念乎柰何比之路焉斥之此輩夫不與此輩爲伍者必另有一輩作緣方今聖天子在上賢公卿在下廣微有何疚心之事淸夜抱慚微見指摘輒自張皇若十手十目之暴其隱也最可駭者身爲宰相固已位極人臣猶怏怏以不淂好官爲恨矣忍更有他念而公然出此語以告之皇上是尙有人心尙有人臣禮乎奉聖旨重大臣以尊朝廷關系國體這事屢旨已明何又借端輕侮且引用律條以後大小各官失悞朝參祭祀應否依此通行李應升好生恣肆不諳大體本當重處念系言官姑從輕罰俸一年該部知道

十九日

江西道禦史周昌等晉疏爲聖度惟在優容明旨猶宜愼重內云頃晉撫謝應祥之推也銓部司其柄吏科河南道贊其成隨因臺臣陳九疇之參而部臣夏嘉遇科臣魏大中又以﹖謀一語至爲參辧邇者皇上忽頒嚴旨降處三臣聖慮淵微小臣誠難窺測臣等一屮﹖一﹖日錯愕豈容無說而處於此蓋天下事議者與任者不同議者以旁觀淂之風聞固當言無不盡任者以當局審其生平何妨用之弗疑會推之舉冡臣當局者也卽冡臣所自言者發於南星之心出於南星之口豈肯代人受過且大中長吏垣掌計嚴絕饋遺輦轂之下仕路爲淸豈肯爲人市私會推始末自信信人謂之獨知之契可謂之師錫之公亦可惟是���謀論爭勝攻訐不已遂致紛囂則三臣之過也夫霜霰雨雪原無私宰進退予奪總屬生成苐此番舉動閣臣不能關其說部院無能主其議臺省無所置其言而迅雷霆震曾不以瞬退觀默聽能無意外猜忖國體人情所關非細傳之天下後世其謂之何奉聖旨

二十三日

吏部都察院接出聖諭朕紹承大統四載於玆值軍旅頓興封疆未謐兼天災踵至五穀不登致海內蕭條民生困苦所望君臣一體上下同心登進賢仁講求兵食奠中國以禦夷狄修人事以補天工每食寢不寧焦勞罔卹未淂安攘之道乃爾等大小臣庶望享國家之報靡懷君父之憂內外結連呼吸相應盤據要地把持道津念在營私事﹖顚倒誅鋤眾正朋比爲姦欺朕幼沖無所忌憚邇來以恣行愈甚忠賢皆爲觧體明哲咸思保身將使朕孤立而後快其罔上之心抑思人盡緘口然後滿其無將之願歟朕前已有特諭備極詳明如何大小羣工視若弁髦全不遵信幸天啟�心豁然頓�近禦史陳九疇令看議書乃國是攸關輒任情軒輊法紀所系謬與調停統均之道旣垂風憲之猷更失因是以思從前所爲皆是欺瞞但遂營謀之私不顧肺腑之見今元凶已放羣小未安或公爲黨救或妄肆猜忖本當根枝盡拔徹底澄淸念玉石猝未能辧雷霆詎可驟施諭爾徒眾姑與維新洗滌胃腸脫換胎骨果能攺圖仍畱任用如有怙終稔惡嫉夫善類甘爲指縱之鷹犬罔慮貽遺之禍患朕將力行祖宗之法決不襲姑息之政矣凡玆百辟咸使聞知特諭

○十一月

十一月十六日

廣東道禦史李蕃疏參樞輔孫承宗內云自古擁兵閫外恐喝朝廷如王惇李懷光諸人者方去來自如不遵朝旨耳樞輔一腔憂憤類載辛苦而嫌疑之際了不顧忌聀甚惜焉道路有言樞輔此來人寔招之使�政地者不惟樞輔自嫌瓜李前疏預明卽聀據理揆度亦不之信何也奴酋滅封拜可必卽有臯夔誰居其右若猶未也恐出將而罔功者或入相而無顏矣豈樞輔飽萬卷冠百繚統六軍而智不及此耶樞輔意不過中朝議論煩多故思一覲天顏彈壓眾口再與羣臣從長﹖略親面盱衡以求同心以期應手是則然矣亦幸薊門去天尺五耳故淂以便宜取進止也設如蜀如黔遠在天末將何以道叩閽而集事耶樞輔於此未免意玄而語滯矣奉聖旨

廿七日

刑部尙書喬允升等疏爲謹俘囚內稱都禦史南居益觧獲紅夷髙文律等獻俘看淂紅夷之類爲閩患也凡三浹歲矣出役彭湖如狎旡人之境勾連倭寇漸成匪茹之謀被焚燒不啻萬家遭刼掠無慮千艘凶無比延蔓難圖所賴計出萬念功﹖﹖﹖一舉遁者遁殲者殲生執渠魁立還信地據其墮城拆寨似已搖尾乞憐乃其犯順亂華無辭駢首就僇合應依律正罪庶國法彰而皇威暢矣奉聖旨這逆夷髙文律咖口﹖覽氏等著便會官處決各夷首級仍傳示各邊昭布天下

○十二月

十二月初八日

巡按江西禦史田珍疏爲宗祿勢難再加限法斷在必行內云查淂萬曆二十九年三藩祿銀止二十二萬六千二百有奇至四十七年則增至二十萬六千七百六十餘兩二分而加其一以爲民困然猶四十九年積漸所至也尋至於今不過五年而一歲所出已需至二十一萬之多乃一歲所入又不過十八萬九千八百有奇出浮於入額外之類從何措給此地方一大隱憂也而限祿之議亦非自今日始也查萬曆四十七年二月二十日皇祖之旨命下直截各乃宗不限於彼時而牽制不已年復一年致有今日無厭之欲固得遂矣獨不畏煌煌尺語炳如日星耶臣以爲此一宗祿也愈增則愈欠愈欠則愈遲在該司徒爲伸屋之嘆而各宗不兌稱貸之苦非徒無益而反害之祗自貽之戚耳當此三空四盡之秋何如姑以見在十八萬九千八百之類爲凖通融查算按季給發而所欠之類候東事平定遼餉罷徵卽以鼓鑄等項之銀照類全給亦未爲晚如是則時時淂應手銖銖皆實惠而減之與增所獲孰多誠今日第一便計也若曰舉以限之矣又柰何減之斯亦誰能彊其所不原者則應限之祿當爲查定而所欠之類又宜爲區處矣奉聖旨

巡按江西禦史田珍疏表揚節孝貞烈以勵風化事節婦張氏金燦妻年垂百歲而八十載稱未亡人志矢一朝而百千秋名完節婦如黃花之不落天教多見寒冰似孤鶴之叫霜人共興嘉素影老姑甘﹖﹖髓十脂成龜弱子膏油雙毛化雪宋氏辛應宸妻星燭之年未幾龍蛇之歲相尋翁姑継亡夫亦尋殞欲死則受襄葬撫孤之屬黃泉未許相從欲生則肩三喪一孤之任靑天無門可叫泣貸而完窀穸誰是麥舟丸熊以課藐孤幾同讎母風淒碧樹長日重陰霧罩空岑終朝苦雨蕭氏陳宗梯妻四年比翼一旦分飛方絕粒以追亡者引決捐生乃憐腹之有遺珠操刀見奪老姑特泣黃泉欲到無繇深室自藏綠黛於焉永棄居貧供旨不懈冰天姑病感神格於蒼昊陳氏生員鄒國仁妻五十年未亡人七十載完節婦皎皎寒香之四映冰雨梅花蕭蕭貧困於半生溪橫蘋藻婦代子而色飬母兼父以式詒梟逆避風蒼旻益算鍾氏王大楠妻韶年弦斷誓九死以相從遺孕絲懸﹖一脈之可續截髮地下此心皎對鏡天閉影閣中一節堪磨玉雪歲復經歲指頭血灑猶存姑又継姑堂上甘供無間力作課子飲冰立家已故節婦鍾氏胡元魁妻甫二八而薇帳合歡曾類年而花幃罷暖𨿽引刀其靡悔乃皎日以盟衷或�善則身赴火而心冷寒冰及奉親則口伊蒲而力供甘旨祭葬如禮門戶井然可謂生死不移眞是初終一節李氏廩生孫鏜妻蘭芳幽谷松挺靑山﹖原五載燕雙四旬鵠寡年年荼苦無雪而墜淚雨於靑天寸寸丹眞對日而盟堅冰於永夜一經課子不隕家風五徳自將未衰晚歲顧滿堂之華衮嗟豈初心斂完節於玄壚欣從地下已故烈婦熊氏江長二妻野女村婦寒香素質因玆綺態逄彼狂且百計巧挑欲拉羅敷於陌上一貞永峻寧同拾翠於江幹乃謗讟朋興蛾眉無主■﹝扌棄﹞一死以宵徵赴中流而決絕寧從淸水骨化魂消不向濁流生花明玉艷猶可異者顏經月而如生體當炎而不変卽古所稱淸風嶺靑陵臺何以異焉存孝子張文義萬載﹖民十六尙在童年一念不離孺慕類載不知肉味總欲祝親旦夕不勝旁皇惟希代母遂奏刀而割肉因療母以未明盲者再視可知有神羨者傾都豈伊要譽乃知天性自與天通人情可立人紀此格天奇孝所宜旌揚楊可辛南康﹖民孝猶性生初未哦詩讀禮釜𨿽塵積能供左炙右漿親患痺癰之疊罹子勤左右之無方藥必先嘗疸爲代吮廬結荒山長動淒淒猿叫業攻捆履哀聞嗷嗷鵑啼旣推重於士林宜表揚於閭裏已故孝子傳合臨川﹖民少年孺慕迨老稱篤母吳胃病垂死則虔禱軍峯神感之而飛丹流井父充以落賊手則請代白刅賊義之而並釋以去且也念父奕於橘林每啼悲於霜樹更思母甘鯽味遂絕口於池鮮若乃還金瘞骼賑荒睦鄰人皆曰此傳孝子懿行也允符公論宜錫褒旌奉聖旨禮部知道

十一日

吏部題爲欽奉聖旨起補官員事文選司案呈照淂朱童蒙郭允厚李春燁孫傑呂鵬云徐大化霍維華王志道郭興治徐景濂賈継春楊維垣等先後俱蒙例轉降斥業於十一月初九日奉聖旨朱童蒙不準告病並前例轉官郭允厚李春燁皆系建言排擠都著攺升京堂用吏部知道欽此又於十一月二十八日奉聖旨朕查近來例轉在籍考察各官多有爲人排斥的好生不公呂鵬云不準告病並徐大化孫傑著升京堂用給事中霍維華王志道郭興治禦史徐景濂賈継春楊維垣俱著復起原官催來到任吏部知道欽此欽遵相應查照各官聀銜分別升復查淂朱童蒙郭允厚李春燁呂鵬云孫傑徐大化應升京堂霍維華王志道郭興治應復給事中徐景濂賈継春楊維垣應復禦史各聀銜聀思明旨炳耀又當朝奉夕行備查京堂負缺俱濟濟充盈並無一席虛懸反復思維惟有暫行添注一法俟後斷不爲例等因計開應起升太僕寺少卿添注朱童蒙郭允厚徐大化應起升大理寺右丞添注呂鵬云孫傑應起補刑科給事中霍維華兵科給事中候缺塡補王志道工科給事中郭興治應起補浙江道禦史徐景濂湖廣道禦史賈継春雲南道禦史楊維垣

十三日

廣東道禦史李蕃疏參元輔顧秉謙內云元輔今日固儼然揆席之首也此月以前不猶然次輔哉歲月不逮則前日之事當思聖諭如昨則次輔之嚴旨更當念也無俟職言之畢也聀謂人心不死廉恥尙存止言次輔二字而輔臣卽可猛然思蘧然覺矣夫黃扉何地首揆何官票擬何聀律食依違何品可蒙袂而前掩耳而往哉何其少不引咎也輔臣必曰吾殫精於此以慱今官有年矣吾尋竣覓經下气柔聲傴僂循墻周旋罄折拾桓公之竹馬以自豪傍他人之天下以生活幾經嘔血刳腸以至於此萬一如蒲州一疏再疏卽準放行不幾姓命之憂而考妣之喪乎臣以爲輔而不自開厭薄則已也如一籌莫效百垢叢集戀棧不休粉壁自枯萬一因循前臣故事聀恐兩輔臣逃�之知盜鈴之患遁之而反以爲濡掩之而適所以著不又添國史一咲柄哉奉聖旨

十八日

浙江道禦史張訥疏參舊宰趙南星內云其一云壞選法本朝三途並用銓敍九流制科有甲序舉貢監儒有考雜流有卯序截取旣列缺憑鬮簽多曰大選自拈鬮変而掣簽已�做簽之陋獘猶曰暗中摸索不假安排也乃南星欲便其私並掣簽不用苐意指所如榮枯判於天淵而左右爲姦金錢走如市肆皆出其子淸衡與門客許念敬之關通書辦趙洪陽之過送也每一出選單寒守拙者叫呼無門而怨聲沸騰天官之署遂成地獄矣其二曰壞推升國家鼓舞外吏莫重於推升一憑資俸之淺深獎薦之多寡以爲轉之優劣間有循良髙等或軍旅積勞內轉一二以示寵異以通考選之壅滯正非可以狥私者乃南星每一推升輒居爲奇貨官評民念槪置不問而惟賄是聞賂援兩淂則力躋淸華恬幅旡營則長其淹抑甚至憎座主而及門生則黃甲之邑令可轉藩僚急私交而濫名器則白徒之星術可除﹖佐其罔上行私種種不法多此類也其三曰壞會推凡簡用大臣必九卿科道會推於朝堂方謂之會蓋名器至重聽采宜公也自南星引用私黨必不使孤寒特立之人淂以插其中故附其黨者一歲九推非黨者十年不調暮夜﹖評詰朝起事所謂會推不過虛應故事耳袖中片紙書羣紳拱手聽命以皇上之尊官大爵僅供其報徳酬知之用而其最紏舛者咫尺路河其人業已屬木而姓名猶揭除書是非欺罔之一端乎向非明綸速沛盈庭猶然聚訟也其四曰壞察典大計黜陟邊外俱重而六年京察公義甚嚴載在會典変亂者罪旡赦乃南星握柄至於翻盡成例雄心辣手盡引匪人不空善類不已如賀烺李炳恭輩或建言先朝才力正茂錄之宜也若沈應銓老憊卿科被察刑﹖﹖﹖何關世用而並陳薦牘驟躋京堂此何說耶不但破甑可以瓦全亦且死灰反成烈焰從來有此法紀否若癸亥一察同一管計之官也功﹖﹖﹖久建牙於三輔而吏垣仍滯伏於二卿又眾所深訝而不觧者矣其五曰壞臺規科道升轉內外相兼非有低昂而選授科道南北並建總稱風憲自南星之由總憲而秉銓也振定要地計先箝制言官以恣所欲爲故於科道例升轉倍增於常額痁病羽毛視其嗔喜含沙下石別有機緘致巧者淂預爲轉移拙者一任其擠陷使言路喪气忠鯁灰心一經外補如同永錮皇上取掄拔之彥耳目之司今且摧折殆盡矣若夫南京禦史王允成突攺北道旣非建言賜環亦非服闋攺補在北者逾額而推之使盡在南者破格而招之使來欺罔至此眞無天日矣

其六曰壞朝政冡宰之聀曰統百官均四海正羣僚皇上當朝臨禦羣工趨蹌而入統之以冡宰則體統肅而朝儀尊乃南星旣不能以筋骨爲禮義不思引年求退卻疏請不朝聽從自便每遇宣奏承旨列卿凜凜趨伏而南星獨偃臥私齋夫會推操柄則攘臂當前表率班行則矯蹇不出自其跋扈之侈心自雄爲禮尊地絕而要皇上以國老不賓尙謂人有臣禮乎其七日壞官方蓋百司庶府其評品懸於銓曹而銓曹評品又寄於公論故司官之設省直各一其人升補之規先後不容少紊正俾耳目周到人無遺知而序有定期進無越幅也其或曾經指摘輒遠引避位良亦進禮退義爲諸曹之表率耳乃南星用必兩人不顧飛從何來補不拘資罔慮任非其據如鄒維璉眾矢共攢而橫口相誣如程國祥夏嘉遇百足不僵而怒目旁及譬之主人翁勢權隆赫豪奴悍僕气焰淩人憑叢假虎無所不至以鑑空衡平之地竟等於撤潑放蠆之場又宇內一大変局也其八曰壞典制大臣卹錄贈蔭載在會典不容濫予故在京各衙門之紀敍在外各撫臣之奏勘上其事於宗伯歸查伏於司封正以官品履歷惟銓曹可核寔也近例則子孫之陳乞香火之保舉槪不準行矣乃南星之暗姦國命端恃私恩如梁夢龍爲馮保之親暱爲張正之門墻禮卿批駁墨迹固未幹也何徳何功請恩卹說者謂千金宅產投爲贄幣故旣朽穢骨遂被衮榮以勸忠酬庸之地巨典作吞產具宅之券符懸驗封一官徑可不設也其九曰壞吏治大選急選旣廢掣簽於是司官若難悉稟成於南星而昏憒朧腫非屬幕賓作合卽與猾胥爲緣每一羙缺動索千金次亦一二百類此孤寒候選輩皆稱貸於富室而取償於窮民者也政以賄成官因墨敗不必履任而已知其加火耗厚贖鍰敲骨吸髓小民必無幸矣其十曰壞臣節士大夫心淸如水則苞苴不入身輕如葉斯行李蕭然然南星自命爲淸正自稱爲耆傲然淩軋一世顚倒百僚誰敢柰何而怏怏一去形迹狼狽試問昏夜出城十餘輛騾車所捆載者何物徘徊道路追呼相接索取銀幣金壼何人誠有九鼎不足鑄其穢而三禠未足伏其辜者南星負此十大壞之罪𨿽天牖聖衷巨姦立斥人心大快大道頓開苐明盛之朝有放逐老臣之舉且株連善類朝寧一空則國體之受其虧損而人才之被其拖累者不少矣奉聖旨這本說舊銓臣罪狀欺天罔人深可痛恨其引用私黨匪人著張訥逐一指名回話來南禦史王允成無端突攺北道臺綱何在並鄒維璉程國祥夏嘉遇調部亦壞成規都著爲民當差有司不淂情庇梁夢龍旣被禮臣批駁如何徼卹顯是狥私又遇一羙缺動索千金贓私狼籍充塞歸途如此罪狀卽削奪亦不爲過今冡臣蒞事方新亟宜盡反穢政力消偏黨以贊中興吏部知道

二十日

浙江道禦史張訥爲奉旨回話內云察典一事卽吏部奉旨催補官員一疏南星自云我朝二百五十餘年節次大典自非喪心病狂誰敢端擅而竟起用史記事李炳恭丁元薦賀烺沈應魁五人矣眞端擅矣未來者觀型而動已到者咆哮而前鼓浪興風寔煩有徒此其可指名者也其借恩詔名色槪起匪人乘皇上所不加察而犯宇內之最切齒者如吳爾成王元翰毛士龍輩穢形允著气力通神內外呼應捲土重來手旣更羊﹖束又如孫鼎相尾瑣支離驟而正卿突而找﹖之撫一歲九遷莫速於此今謝應祥旣已投間豈孫鼎相尙堪節鎭乎此其可指名者也每次推升大選急選獘竇金穴不可毛舉而最不可服人者如潘一鳳以白頭無賴而淂官如周卿以靑囊效靈而加擢𨿽﹖佐卑秩而布列近畿噓吹通气招搖騙詐怨讟貫盈悉皆寄囤於王鍾龐之寓操縱以趙洪揚之手鎖鎖麼麼何足以仰瀆天威第湏銓司一筆勾銷耳此其可指名者也至於會推列崇撫而登卿貳者未必盡其引用或有殊附名理﹖﹖﹖人望以釋疑羣或有假托憐才錄偏鋒以資一割而獨怪南星以用人之權歸之於此暱小人戍譴餘孽如汪文言許念敬者每侍郎巡撫缺出必籍其舉保方淂首推是以李邦華魏允中輩皆從此快捷方式倘非文言事敗施天徳亦唾手建牙矣此其可指名者也且汪文言繇門子爲庫吏凡施天徳克削犒賞軍銀朘剝徐淮民產皆其過手事發來京包斂楊州富商塩課不一類萬遂號召時豪交通閣部結張邦經爲死友而禁密公行把持朝政其詐騙楊鎬十萬多金徑入私囊又直欲賣國法矣恨旣下詔獄而神通巧脫反以廷杖驕人不當速逮追贓以助軍需之萬一乎至許念敬空拳入幕巨萬歸家賣缺買官兩年京抵赫詐不計其類且揚揚揮金走要地如騖亦應並逮不容輕縱者也奉聖旨張訥回話的是許念敬著錦衣衛差的當官旗扭觧來京究問潘一鳳周卿王鍾龐趙洪陽著該地方官提問史記事李炳恭丁元薦賀烺沈應奎仍照察典革聀回籍吳爾成王元翰冠帶閒住毛士龍照舊爲民李邦華已準病令著閒住孫鼎相魏雲中施天徳俱回籍聽勘張經邦革任閒住其餘姑不深究該部知道

●大明熹宗達天闡道惇孝篤友章文襄武靖穆莊勤悊皇帝寔錄卷之九天啟五年正月至七月

纂修官浙江道監察禦史李長春

編輯磨對廩膳生方至

正月

二月

三月

四月

五月

六月

七月

○正月

天啟五年正月初五日

原任河南道禦史今聽勘崔呈秀疏爲特恩自天惶悚無地臣奉命差往淮揚事竣回道堂官髙攀龍以偶聞道路之言紏臣貪污臣亦具奏剖辧徼有明旨從公勘奏玆於本月臣忽接邸報見禮科給事中李恆茂爲畿輔重地內一欵及臣謂透支爲接管通病不宜論罪至此奉聖旨禦史崔呈秀事情顯是誣蔑不必行勘著回道管事欽此臣見之不覺駭然驚悚然懼展轉不寧以爲皇上天地雨露之漑布臣何敢自外於生成日月之照臨何敢自甘於汶闇苐誣臣者加以不白之罪案在透支二字臣堂官疏紏惑於道路之傳聞亦在透支二字自透支二字不明幾乎以私贖當公帑以存畱未追者當費盡無餘謂臣透支矣則前乎臣者有巡按吳之皞在其公費豈亦透支乎後乎臣者有巡按劉大受在其公費又於何透支乎誠如科臣所言此必從公一勘而臣之心迹始明今煌煌明旨一則曰事情顯是誣蔑一則曰不必行勘著回道管事臣反復思之如不回道是孤我皇上之特恩如不勘而回道則臣心事不明伏乞皇上﹖﹖﹖回新命仍行淮安撫按著以從公勘寔具奏庶臣心迹淂剖奉聖旨

初十日

河南道掌道事潘士良疏爲紏拾察遺方面官員以肅計典訪淂太常寺卿劉復初居心不淨染指多方陜西肅州道右參議房楠善政罕聞貪聲頗著大名府兵備道叚猷顯景逼桑楡心存機械廣西參議鄧雲霄恣睢根心阿堵迷性俱聽吏部查明處分外訪淂陜西右參政施天徳媚權饒有深情居官毫無善狀雲南右布政吳從誠暴橫攫金計深竭澤四川右參政翁登房狙獪丁乘貪婪污流山東右參政蘇宇庶賦性乖方操行踰簡雲南副使張允登碌碌無奇孳孳爲利伏乞敕下吏部照例處分奉聖旨該部知道

○二月

二月初三日

陜西道禦史何廷樞疏爲計事甫終用人伊始謹臚爲入議統仰皇上采擇一曰巡撫會推之當議今之卓異卽將來之巡撫向只疏京堂之壅以故藩臬之中推僅什一前籌未借後薪又積卽如資深望重之郭尙有魏浚者或有待而推或推而亦晚今宜內外均平凡藩臬之長曾舉卓異者遇缺卽先推用一曰京堂添注之當議巡撫內外兼推而撫缺無幾方面中資望兼隆者尙多也勢不淂不轉卿寺況國家所以風勵臣工者祗憑激勸之大權使有勞不錄有功未酬人樂優遊飬俸誰肯實心做事似宜將南北卿寺每衙門量添注一二員以濟內外之升勞升之窮一曰方面甄別當之議今之司道甫地方到卽營捧賫才易裘葛便想推遷邊方則尢爲裹足永如五年一日勞苦功髙之朝廷宴者何可多淂至邊方知府關系尢重柰何非老卽病滿眼皆是聀思方面之用皆從例轉似宜如科臣薛國觀所議考滿差滿分別三等咨送處分老病者勒令致仕一曰考選通融之當議科道之選所以廣耳目也虞濫業已奉旨考選在肆十名之內矣但當三年一取此類委屬太儉聀愚謂新咨諸臣三月一考卽宜足四十之類再考不妨量增類員蓋爲官而需人非爲人而擇官一曰州縣調繁之當議當考察行取之後州縣缺官酌議更調亦爲地擇人也宜以撫按爲主實見地方果衝果有事必倚辧於此官者然後咨送銓部覆調有營求隔者隔屬者一槪停寢違則以規避論一曰攝篆考核之當議近議州縣缺官用鄰近正官兼攝誠良法也但南北地裏不同州縣相距有一二百里更不如委一佐貳教官猶有專責顧駕馭之何如耳今遇行取調繁之後缺官甚多除府佐州縣外宜選擇而委交盤之目如考滿例起送兩院嚴加考核無贓私方準復聀否則立加斥逐一曰教聀推升之當議教官𨿽淸秩實冷局也嘗見刀筆狙獪之輩冒濫佐貳湏預民事而教聀中有年資靑茂可當一割者及守靑氈以老似宜愼重薦獎內有獎次多者查其歷俸淺深逓升州縣佐貳等官俾獲展布將民事有淂人之慶而人才亦無阨塞之喏矣一曰舉核虛公之當議嘗見撫按舉劾每憑道府而道府所開薦非香火卽奧援也所開劾非單孑卽異已也今後舉劾宜秉虛公倘有失實許部院紏參而道府更當重處乃爲淂乎奉聖旨

○吏部接出聖諭朕覽各省試錄有湖廣山東江西福建策問內措語柤狂任情恣肆兼有詆毀朝政譏剌朕躬逞說譎之詞是非任其顚倒縱雌黃之口誣蔑罔所顧忌皆因彼時大臣招權納賄主持於中故各省考官頤旨占風附會於外朕思遼疆未復黔省未寧致居臣勵精求治之時亦士子攄忠吐竅之日捨實政而弗詢徒凶人之是悅壞作人之盛典失祖宗之羙意好生可恨難以姑宥傳諭吏部卽將正考副考官八人都著降三級調外任用聊存觧网之仁用作維新之路故諭

初八日

雲南道禦史楊維垣疏爲考選之類旣狹考選之法宜精內稱考選一事亦若重鑑於往事之濫觴故不惜今額之稍溢然總之一類旣與南北分之又八月與三月分之再前咨與今咨分之則政體人情委爲未恊然其爲類終﹖穴丿下﹖則其爲法似宜倍嚴倘再濫廁一匪人卽未免遺一眞品若髙継元亦冒與華選矣今日之察處何以仍是作令之事迹彼當年使之濫竽者誰乎此誠往事之宜懲者懲之則惟有矢公矢愼第人人言秉公矣豈無公中之私挾之以出而未易辯者足爲旁借而不及知者乎而最害事者尢在此際之胸中不主前人之意見而猶存前人之形迹蓋殘夢不堪復續而宿醒未便遽醒近聞有已人聖鑑而猶以舊宰之故尙費惟敲者卽臣愚萬不敢信倘一或出此是徐景濂汪慶佰徐揚先徐卿伯等十餘人旣爲舊宰所擯而未進之言路又代爲舊宰擯之是皇上𨿽明廢舊宰之身而人才尢陰中舊宰之毒當事𨿽明爲皇上用而實陰爲舊宰用也豈不誤哉請將徐揚先徐卿伯亟賜召還奉聖旨

初十日

巡按陜西蔣允儀疏爲閱視事竣﹖﹖盾例舉劾內舉李春茂張爾基宋盤楊邦憲王家楨梁應澤閔夢淂李飬衝劉廣生徐紹沆陳應春儲顯祚王浚初裴玄等將領則馬允升汪濟民王承運鄭光先王慶麟趙天允觧國重路忠左光先吳三畏葉廷時神光顯董獻策等劾總兵王杲參將吳登泰遊擊髙見侯體幹髙靑等其在鎭臣則原任延綏總兵官今調保定蕭如勛見任總兵官楊其例應賞賚在撫臣則原任巡撫陜西今升總督漕運左侍郎呂兆熊原任陜西巡撫今升兵部左侍郎孫居相所當薦揚以示優異者也原任巡撫延綏今病故余自彊當薦揚以俟恩卹奉聖旨

十六日

廣西道禦史劉廷佐題爲愚戇自幹貶斥聖明宣示優容內稱昨見皇上於各省試錄因其策問有任意敷陳罔知忌諱者宣聖諭命部擬正副考八人方殷年等都著降調夫此八臣者誠有罪矣錄內辭涉過激指傷太露以此蒙譴固其自取然皇上以爲詆毀譏剌則其心原不敢也古之帝王懸旌設鐸惟恐人不盡言工誦瞽箴惟恐過不上聞皇上聖不自聖治猶未治壙藏疾納污之量而﹖﹖﹖士傳民謗之語從今宣諭以後卿會試錄諒不敢蹈前轍則如八臣者皇上姑薄示懲創而忽重摧折臣竊有厚望焉況邇來景象似多以言爲諱飲露之蟬接迹朝陽之鳳稀聲今復於語言文字之聞而行斥逐擯棄之舉則無乃益阻欲言之心懾敢言之气而於聖度少未光乎皇上寬宥八臣又何竢臣言之畢至於舉人謝錫賢等刻其名而實非其文罪尢可原願皇上並免罰科使淂與皇家之网羅而無塞其始進之階梯方凜雷霆隨沾雨露天下士民欣欣祝頌皇上眞堯舜主也奉聖旨考官錄文恣肆已降處示懲舉人又都輕罰了劉廷佐如何輒來黨救且本內引文故犯皇祖禦諱好生不敬本當重處姑著降三級調外任用吏部知知

十九日

雲南道禦史陳以瑞疏爲詞官久玷淸議雄姦巧漏天网內稱見任少詹錢謙益者乃汪文言之交遊而繆昌期之腹心也文言以譴斃昌期以黨禠玉河橋畔之事誰不知謙益之與文言昌期表裏相依卽使謙益淸夜自照亦當自媿共懷姦挾詐首爲厲階不容可於堯舜之世何獨泄泄長安揚揚翰苑幸雞肋之無恙誇龍門之共攀柔行巽言虺志﹖﹖水心當典試浙闈之日錢千秋以一朝平步上靑天七字巧賣關節就此而詰之曰爾何以壞累朝之科目爾何以抗通國之紏彈爾何以挽當代之功令則其黨與之撐持神通之誥大𨿽百喙不能爲謙益觧矣他如見任兵部聀方司主事沈正宗者初筮已多劣狀察處復鉆羙缺當此將潰卒奔之秋豈鮮誥戎講武之略縱皆從向日奧援經營淂來臣固因謙益而並及之奉聖旨錢謙益向以潛通關節賄買舉人致幹紏劾卻又倚傍邪黨把持朝政幸躐今官沈正宗奧援鉆求察處復用都著削了籍爲民當差仍追奪誥命

二十三日

巡按湖廣楊新期疏爲表揚節孝內開烈女張廉姐聘徐造可夫亡女一聞訃號泣幾絕潛身登閣遂甘斷頸身死烈婦陳氏金玉鳴妻夫故氏泣哀四日乘眾睡熟投環身死孝子施文是自幼惇行孝弟嘗返風烈火以救父柩若雨祈晴以襄葬事廬墓寢苦枕塊白鶴翔頂三年奉聖旨

吏部尙書掌都察院事李延宗等疏爲察處貪官棄事潛逃內稱建寧府同知關振宗近奉大察以前﹖﹖亡革聀爲民天啟元年都禦史牌行司道會議擇委振宗督造援遼募兵劃船隨將造船工料銀八千一百二十兩付關振宗分別委官召募後因大察去官見熊同知督兵到日以爲卸肩有人宵遁不顧看淂紀官關振宗賦才原薄任事更疏督造無能旣委轡而負聀任張皇卸過復負嵎而傷友朋以致兵嘩於伍同舟皆爲敵國天降其崇幹櫓盡付東流廉其侵冒全無不至蠅營之垢卽其闒茸敗事未完鼠枝之窮旣造作之不工合贖而依律奉聖旨

二十五日

巡按直隸禦史劉大受疏爲擒獲謀逆妖首看淂龍華一案妖黨蔓延逆謀叵測結連至六七省披猖且二十年敢肆無將共圖不軌問誰爲戎首則馬主沈貴續獲蔣忠監故金科是也問誰爲羽翼則陳用楊文龍沈有黎銳楊玄張科等是也始於大奇人之教法繼以五攢山之宗門衣缽相傳讖符逓授於是黑虎徧鉆逄人密布透天經到處潛處分幹分支動謂天魔下界稱佛稱祖駕言直主方興臚列四十二天極齊晉秦梁以及輦轂之下盡成伏莽浩聚六十二會窮江淮吳越以致衡湘之遠靡匪妖﹖﹖走新從口北過來曰南岸曰北岸敢將守土而分疆界齊赴龍華會去曰混水曰淸水且引夷狄以亂中華造歷造書則有上元之冊爲五季爲十八月爲十八時是可忍也僣元僣號則有天運之稱若印信若勘合若執照符籙欲何爲乎此誠蓋載所不容抑亦神人而共憤依妖書妖言傳用惑眾之律駢斬允宜奉聖旨該部知道

二十八日

刑部等衙門署部事侍郎饒伸疏爲首誅第一凶姦議淂陳其愚逆首心腹狡賊凶渠始爲安邦彥之契交継爲安邦彥之謀主造僞檄以指斤至尊設陰謀而陷戕王﹖﹖一﹖﹖﹖億萬餘人之生命盡被剚燔二百餘年賁塋悉罹發掘迨其久住貴陽仍作水西耳目反間陰圖密書勾引宋小麼等眾口面證其愚乃俛首受僇禍本已除眞斷安首之一臂矣奉聖旨

○三月

三月初十日

江西道監察禦史焦源漙題爲官民交困補救兩難內稱吳越若水江右若旱二東之兵荒並至三楚之旱潦交加且關上海工黔中蜀中勤缺餉銀不下類十萬無怪乎蘓民困者卽觧來之地希觧折色憂軍儲者卽觧銀之地議觧本色亦出於萬不淂已耳司晨蒿目議所以經國之計以聀愚陋水所爲公私兩便者則俵馬宜議也俵馬一匹官價艸料費銀三十兩每擇一匹身家觧馬地方若亦已久矣卽攺折之議亦累經唇若輒不能易謂事急用馬一蹴難辦不如蓄飬爲便耳不知一馬之歲可以二十年紀類十年來寄飬不下千百萬豈不能供緩急之用耶何如於俵馬州縣暫攺折色八九年以濟邊餉倩事平之後仍如舊例至於事例一欵亦宜精核鬻爵一途甚非良法然淂﹖﹖﹖金錢之用亦猶之可也不意假印假官愈剔愈多銓司有累選不盡之官而大內無幾許人官之金以核之者未有專責耳太倉銀庫正官頭緒如麻精神難周何如以陪庫官員專司事倒置印信之簿嚴如防範以納銀前後爲除選前後年終將納過銀類逐欵明報禦前曉示天下此二事者亦平平無奇耳惟著實行之庶積困可以少蘓金錢不至中飽而餉銀亦可少充矣奉聖旨

十九日

廣東道禦史崔呈秀題爲國家欲求保春之策先講禦侮之計聀薊城傾頹者三年矣官於斯者不乏人誰肯爲百姓造福至去秋參政王継謨到薊始捐俸議修葺不然人心惶惶大半欲攜家以去疇爲我皇上守此彊土也至可恨者至肅寧一城傾頹更甚於薊監臣魏忠賢施捨已資重修而知縣劉貴卿一味貪婪百事俱廢毫不照管不知城爲朝廷之城貴卿乃奉朝廷之命以守此城者也不惟不修更思垂涎修城之資反以不淂侵沒爲感是誠何心哉至於罰谷動輒百石枷贖每名類兩狼吞虎噬無所不至百姓無不欲食其肉而寢處其皮國家所惡用此貪官爲所當重加禠斥者也滁州知州汪心淵冒破各項銀十九萬參議趙廉歷歷淸查有據而廬州府推官徐日曦受賄枉法爲之開除支銷將十九萬之贓又歸之子虛人臣無法至此尙謂之有三尺乎奉聖旨這本說的是選將汰兵該部具奏魏忠賢捐資修城急公可嘉著與王継謨一體敍錄忠賢仍令本縣建坊賜勑旌獎蔭弟侄一人與做督督僉事賞銀三十兩紵絲二表裏羊二隻酒三十瓶新鈔三千貫其塩屯鑄錢事宜聽該部覆行汪心淵著彼處撫按嚴提追贓劉貴卿徐日曦俱從重禠斥以儆將來樞輔去畱關系甚大該九卿科道會議已有旨了

二十日

聖諭朕念遼土未平逆酋鷙伏尙緩策勛恃懷旰食惟賴爾文武大帥殫力竭忠設奇制勝期靖夷氛用雪國恥匪頒厚餉何勵純忠爾毛文龍提孤軍駐師窮島徧將時出奇捷屢聞使逆酋狼顧未遂■﹝氏鳥﹞張已三年矣惟爾之庸朕實嘉尙又思各將士僇力行間暴露良苦朕曩於督師輔臣有錫賚矣玆遣內臣司禮監管文書內官監內監王敏政忠勇營副提督禦馬監大監胡良輔賫俸詔諭冕服冊封李倧爲朝鮮國王道經皮島特賜爾銀一百兩大紅蟒衣一襲以示春酬其從徵將士擒斬功多忠勤可念朕禦前搜括銀四萬兩各樣蟒衣滕襕叚紵一百二十疋﹖爾以備賞功之需爾當益矢壯猷祕籌勝算結聯屬國獎率三軍飬我前鋒制奴死命使封疆克復卽帶礪可盟朕可食言爾其仰體欽哉故諭

雲南道禦史王大年題爲聖治維新淹爵宜振謹舉遺賢以備采擇原任大理寺少卿範浚世十載諫垣夙著蹇諤歷官寺卿亦三年餘矣需次可當大任乃以感激任事慷慨疏於移宮諸案爭辧甚悉惟欲傳言於千秋故不惜置功名於身外拜疏之後竟飄然長往矣今徐景濂等卽召還而忠憤如濟世者獨可令久淹林間乎又如原任南京大理寺寺正謝啟光其在銓也稚有淸通簡要之聲其隱居也亦召泰山喬獄之望而辭官就稿者已類年於玆矣其剛毅精神政可爲弘濟艱難之用柰何聽其息影長林而令國家不﹖﹖﹖淂人之效乎至外而藩臬諸臣亦自有不容終置者如原任湖廣按察使嶽駿聲聀嘗與共事漕儲矣再次督運適值妖賊發難之日於血沙白刅中卒能盡舳艫而登之大庾其有不容冺者國家縱不能以隆恩異類酬勞臣之肝膽柰何以鞠訊張差之舊案並其故物而奪之而保其投簪以去也此亦人情之所共爵者也又如原任湖廣布政兪継宇久任聀鄕聀習知其師帥風猷矣惟是骯髒之骨不可時好恬退十年五月蹙轄輒以憂歸蒙議今其應淂之官自在也獨不可還其原官而究其熟試之經濟乎如薊遼總督吳用先身肩重任志怠籌邊歌兒弄女恣意之遊浮白呼盧效髙陽之嗜剝削日甚將領浸以離心撫卹罔聞士卒因而觧體薊遼何地總督何官而可以人地不宜爲嘗試乎事系封疆有聞不可不以入告奉聖旨

雲南道禦史楊維垣疏爲會推有辧駁敬陳其詳以聰聖裁內稱會推內有總理河道一缺該部欲以四川總督朱燮元正推此在該部必自有說然聀愚竊念藺酋所以遠竄而未敢遽動者全持總督朱燮元威望有以鎭之一旦督府易之而酋捲土重來是黔禍未終蜀難又作西南半壁奚以支撐亦知侍郎從無節制尙書之理黔師新潰朝廷不奪其舊衘而惟責以後效已爲器使若復再晉新秩亦無以服四省之心竊量冡臣一此定有一番酌處故敢平心詳駁略出類言大率如今冡臣疏中語而一時九卿科道中頗有是聀者故總河之缺暫而中止以俟再議聀方竊幸聀言之弋獲而又竊服冡臣采納之虛衷不意其服有今疏與上大夫言法宜誾誾職自知過合應質國之公論以仰聽廟謨奉聖旨

○四月

四月初一日

河南道禦史李應薦疏爲臣鄰精神宜孚形迹宜化恬修當獎躁兢當懲恬修何以當獎有如原任福建道禦史潘汝禎正气觸天直節震世大小之差一十次到處俱有威名資俸之深十五年恬退全無躁念邇者弓旌所及山林生色乃資深望重如汝楨者仍可跧伏艸莽而不急爲登庸乎躁競何以當懲從來小人功名之念重必呈身於權門淂遂其遇合必取效於快捷方式競者不懲則恬者愈欝如原任刑部福建司主事升關內道副使顧大章者月旦不齒於鄕曲官守大壞於西曹他不具論卽如遼左失事熊廷弼逃避一事卿寺臺省交章論劾法案照然誰敢姦之獨大章趨附權勢從中阻撓𨿽如簧之口不能移鐵案然已費如許營謀遂未幾而兵部矣未已而禮部矣又未幾而憲副矣藐朝廷之火法爲三千之香餌苐不知當事者果何所見而令神姦助功名如寄也邇者斥逐所及姦黨落魄乃執法功營如大章尙可令其列名仕籍而不急爲禠奪乎奉聖旨朱燮元已攺用黔中則總河之擬原未有差不必苛求潘汝楨卽與權用顧大章已有旨了

初五日

北鎭撫司疏爲病故事奉聖旨汪文言未以病聞如何遽死以後監犯務要著實防範有病的亦湏醫治該衙門知道

初九日

巡按直隸洪如鍾題爲關門師久餉窮恢復尙煩區處內稱遼東一塊土耳爲臣子者當思枕待旦之戈灑泣庭之淚方期旦夕殲奴以﹖恢復恢復云者非可以虛聲恐喝爲也計必多算設奇大戰一場然後可弟我軍當屢敗之後無復膽气凡所爲援枹而鼓決勝而籌指授方略者惟大將軍是賴惟將淂其人則胸有成算目無全虜可以畫地而守力爲固圉之圖可以觀釁而動大興問罪之旅今之爲將者何如也從軍之始不知選擇卽豪貴子弟市井健兒咸攘臂掀髯以請纓自許人人可以淂大將及一旦伏銊擁旄气驕志滿祗有饜甘狎歌舞爾孰知爲三軍之司命哉今日關門諸將惟趙率教寨下差彊於人然亦不敢信其卽能了賊也而尢世祿以病告矣王世欽紈袴之子虛有其表以無能之將禦不練之兵濟事否耶蓋年來奴之不能忘我猶我之不能忘奴也乃奴之乘我常密步步皆穩而我之料奴常疏著著都差前此遼陽廣寧之役豈非逆戰之失哉卽如近者毛文龍駐師海上逼近虜穴謂奴有所懾而不敢動忽焉出其不意直縳張盤再陷施順如摧枯拉朽莫敢爭鋒中國短長之效蓋已見矣竊恐關門諸將未必賢於毛帥偏禆而下豈遂遠過張盤若不量彼已不審進退見奴不來謂我可往以幾幸萬一之恢復惟諸升能聀之所未觧也故今日之事扼險要精器械厲兵秣馬汰冗固壘以侯我之力完膽壯徐﹖大舉毋張恢復之名毋忘固守之策以簡將爲第一義則王世欽與尢世祿固不容不議更革者也奉聖旨

十四日

廣東道禦史崔呈秀題爲言官論事有因聖度優容宜廣內稱科臣張惟一有士子囂淩軍伍縮朒一疏所云當事者無實心救援之說或有所見原無苛求登撫之心卽登撫疏中直陳失事情形歸之風髙水動亦自有據更無追咎科臣之意奉明旨張惟一降一級調外任用夫惟一身在局外事原非淂於目擊眞不可謬爲遙度我皇上罪之是也第論科臣言事之一念何徳於張盤何仇於登撫惟是深憤逆酋之覆師辱國重憐海外之孤軍禦敵深冀當事者切同舟之誼飛芻挽粟以救重獻之殘喘而今日報斷纜折桅明日報遲燋遂浪事與心違忠憤橫發不自覺其言之過激耳故衡以科事之深謀則千里遷途安淂洞情形而中肯綮原以憂國之隱念則一片熟腸眞可對天地而質神明且惟一昔爲邑宰久著聲賢今侍掖垣頹屬端品偶片時之未確卽遽付之麾叱在皇上自有睿見而惟一以遇風者效風聞之忠亦不過爲計疆計而皇上亦必有以諒惟一也奉聖旨張惟一旣系風聞著照舊供聀

十五日

福建道試禦史汪若極疏爲時事方殷敬陳末議一曰經略之當議今言將之當選兵之當練餉之當淸皆中窾之議聀以爲非異人任而經略之任也今日楡關薊門安危呼吸而以輕佻之馬世龍簫如勛爲之帥將將者未之思耶然則求經略者可不蚤議其人而任經略者可不蚤定其畫乎不戒前車以誤大事乎一曰賞罰之當信也遼左自奴賊侵淩以來一潰再潰總繇賞太濫而刑末決耳今黔師之潰將將者目不識人如曾欽劉超黃銊旣敗而咎其復咎其闇咎其怯舉國家百萬之金錢類萬之生靈喪之一旦何惜此輩而不立斬以狥耶夫師潰全起禍於亂兵而監之者鉞其傑也以軍法從事宜先斬其述而猶姑徐徐也蔡復一昏憒鹵莽喪師辱國罪無所逭而止以聽勘優遊家園恐圜土諸人復有借口矣若夫舊撫李橒以一門一命絕粒孤城與按臣史永安竭力保全庶幾張許而今未有齒其死守之功一啟事及之死撫王三善身鮮重圍血戰而殲而猶有未定之論以稽旌卹之典其誰肯踴躍赴敵捐軀狥難乎奉聖旨

十七日

江西道試禦史吳裕中疏爲剔蠹有源積習宜破內稱年來蒿目而慮者兵與財兩端兵非驕卽弱非逃卽潰財不在官則在民不耗於私則登於公當事大臣心血幾嘔究竟兵莫用命度支益艱國家不淂已之徵﹖﹖﹖仍半入貪饕之手迄今牢不可破何也大率武聀一途惟阿堵有靈參遊結契於監司總戎獻媚於撫按聀以爲功次自明夤緣可杜余大成伊何人哉該部能力持之不開一竇而後武弁無不資之費淂首愛以肅三軍撫按而下誰不轉相爲程也故欲剔兵之蠹必先自兵部始財之匱也事例煩興甚至括及僧道典鋪不可聞於四夷孰若從各處稅料一爲究心常見外有批委懸以狥有力之情飽司府佐領之橐而公家曾不淂多﹖﹖﹖一錢之川毋亦農部各差有榜樣乎在使其需次淂差不先費千金以希厚償又使其實心潔已不自示一隙以畏後言則交際一切可廢也乃徒事綫縫使中宵魂夢不淂還其淸愜適之景此何爲乎今羣臣洗心籌國之日大家振拔該部計必出北俾外有觀法亦各以節省之餘歲終報部未必非涓滴之資此類蓋可觸而通也故欲剔財之蠹必先自戶部始抑聀而更有慨焉朝廷之不愛爵祿匪取充位必心術光明年力彊健之心始可稱其報稱淸秩崇班豈藏垢納污之地乃如禮部侍郎蔡毅中其人險腸污行附勢倚權一歲類遷久爲輿論所不齒又如南京太僕寺卿朱吾弼頑純鮮恥耄耋堪憐癸丑勸駕一疏伏破長安之口柰何以逾邁之年尙欲爲干進之資此二臣者宜亟行罷斥或姑令致仕以淸仕路者也奉聖旨

二十日

山東道試禦史袁鯨疏爲聖明聿煥新猷臣子當求實效內稱邊圍交警兵餉坐困議﹖﹖﹖﹖﹖﹖竭設法法窮宵旰紆回安攘無策說者以爲啟聖隱憂千古之明良有待聀獨以爲議多成少一腔之揮灑未眞而何也昔趙充國條畫多少經營類載胸有成算目無全虜卒能制先零之命我皇上當此勵精之初原以一片眞心與大小臣工燻蒸透徹試思在廷何人封疆何人練兵何人淸餉何人日與二三元老切實講求取其姓名書之屏扆眞幹實效者不靳優崇虛襲假冒者難辭顯斥大小臣工亦各取一片之眞心必能令鬼神避銳而山川攺觀聀舌恆常謂言事人之不必連章累牘任事之臣謾云左畫右籌只一月之中眞能爲皇上進淂一言卽淂一言之用一歲之中眞能爲皇上干淸一事卽集百事之成積腋成襲積余成閏類年間東西不平而安攘不臻者聀不信也奉聖旨

二十三日

貴州道試禦史周維持疏爲仕路不可不淸國是不可不定其一在晰品格以淸仕路自古爵人於朝明至公也最可恨情面門戶四字壞盡人之生十錮盡人之心術門戶木敗之先非門戶者營入於門戶門戶旣敗之後是門戶者亦或排擠乎門戶一堂之上愛惡橫生恩仇交錯成何景像夫君子立身行已自有顚末故臣愚竊願諸臣洗卻情面絕去依門傍戶念頭其尙有匪人僻類靦顏就列不妨直指其人而屏逐之至若端方直亮之臣有未經推擢者亟爲明白入告如不媚時局之韓炳衡授排擊於貪橫之楊玉珂甚至絕其進路首駁淮撫之吳殿邦慘禍於卑鄙之樊王家幾至滅其家門此二臣者於驚風駭浪之中有屹然不搖之槪公道旣明速宜擢用則品格晰而仕路以淸其一在昭罪案以明國是自古有爵賞必有刑威曩因姦邪柄用植黨煽惑禍幾流於縉紳罪不容於明教幸我皇上赫然一怒明加禠斥然臣猶恐諸姦淂罪緣因未盡明白昭揭於天下彼見東林以講學之名敗未必不並疑皇上之禁道學不知皇上向來所禠斥者何一非敗壞官常之輩皆臣下自取罪戾安知皇上之嚴斥邪黨正所以崇道學也臣嘗伏讀欽勑學政內有一欵不許別剙書院羣聚徒黨大哉王言頒示中外並將黨人舊日凡有倡建書院不論省直州縣立時攺毀已奉明旨攺行忠祠遲回類月扁額有故也蓋巢穴旣塞徒黨自分姦從無所容其竄匿邪黨無所肆其簧鼓則罪案昭而國是以定奉聖旨

二十六日

山西道禦史劉弘光題爲聖治日新百度宜飭內稱原任吏部左侍郎李騰芳者其生平姑不具論往歲夤緣付托營求大拜天奪其鑑至丁艱以去是可以已矣猶然百計﹖謀加衘尙書是北鬥喉舌竟爲長安贐具矣獨不可嚴爲禁止以塞冀幸之竇乎聀爲名器不可不愼者此也人情進退關系國家治亂至於堂上卿貳猶然毖飭年來匪人逓進有曾行參處復經論列猶然戀戀崇階脂車無日若見任禮部左侍郎蔡毅中者生平自附道學諄諄訓人禮義乃僉押殊欠精嚴卑鄙動關眾譏署篆成均不見範模多士晉秩禮卿殊多遺譏是寅淸翰苑竟爲庸劣窟穴矣獨不可急爲罷斥以無混淆淸途乎奉聖旨李騰芳相度陵工蔡毅中纂修實錄不必苛求也該部知道

二十七日

廣西道禦史田景新題爲通夷賣國之姦不誅則縱軍喪師之刑威不肅內稱張我續以察處之官內依王安外誥劉一燝周嘉謨始而賄賣河南巡撫継而營鉆川貴總督宜何如乘勢建功以贖其僥幸乃奢焰方張宜進不進奢賊逃匿宜追不追致水藺聯合迄今蜀難未平黔禍益烈誰實尸之惟我讀未逮則粵撫何士晉遂仿而行之當史永安九死不回之日使士晉因岑兵之忠麻鎭之義王三善亦不死於大方矣乃奢彥使人假充貴州催兵人役納金拾萬道臣周世匡居間士晉且喜拾萬之入竟按岑兵之不發此其罪不下我續所當並逮立追以充黔餉以泄黔冤也奉聖旨張我續該部查覄何士晉已有旨意了

二十九日

廣西道禦史顧宗孟題爲海宇未見淸寧戎事倍宜嚴飭內稱樞臣趙彥聀方郎中方孔照深爲異焉樞臣殺良民以築京觀久在人耳今歲道路喧傳謂其父子互開經竇堂屬各起隨門武官有定價已入臺臣之啟事六而樞臣裒如充耳方孔照今呈身東林貪邪罔顧此直並禠以儆官邪若趙彥之子趙昌胤長安有掌﹖﹖匱之號亦宜削逐以淸輦轂者也奉聖旨方孔照著削了籍爲民飬馬當差仍追奪誥命

三十日

浙江道試禦史莊謙疏爲樞輔去畱宜動卿寺澄汰宜淸內稱有險心僻行傍門依戶之廣鳴亦﹖鳥阿附權姦不齒人類之陳以聞是猶靦顏而就列耶稗莠不除嘉禾不生姦邪不剪祿位無光故必亟爲澄汰期卿等益重異日用以建牙秉軸皆有禆宗社之臣斯小人無容濫竊名器邪黨不淂污濁朝班古英君寧捐百萬之費而靳一﹖﹖﹖之邦者其意亦謂此也如淸正持立黃克纘徐兆魁周應秋範濟世業起用優敍尙有端淸直亮通達國務之許弘綱淹抑東山未蒙寵召此尢海內所敍仰皇上特加優拔之典一吐正人之气也者奉聖旨

○五月

五月初四日

河南道禦史李應公疏爲鎖鑰之寄匪輕荊棘之畱當剪內稱浙江巡撫王洽者聀烏能緘默耶洽從來行徑通國稔知試問昔秉銓衡進何君子退何不省乃若力鋤善類取悅宵人則有焉玆蒙皇上賜還者卽如不狥王安而爲姦黨切齒之孫傑非狂瀾孤砥乎不附淮撫而爲姦邪側目之李嵩非眾醉獨醒乎大何以同時並逐也則壬戌春季年例洽實主之也彼方假手此輒操刀旣屏忠賢姦謀始快不類日而始報以太常矣甫一年而更厚酬以開府矣試問洽循何資著何望全越何地建牙何官不愼選盛世之鳳鱗先急飼權臣之鷹犬蓋聞撫缺初出兩浙鄕紳俱未敢專擬魏大中獨揚聲曰惟王某則在外在京須槪讓盈庭議論並未始見端表化中掀髯脇眾曰捨王某則孰保孰任我便皆參於是浙紳咸寂無詞組嗟嗟會推大典憑一二彊力者而遂持以﹖一私人哉至於陜西巡撫宋盤以例轉南臺驟躋幕府頗似五窮之鼠原系百足之虫旣與洽一徑同升應與洽鐫衘共黜統候分別於朝廷故職尢存隱慮焉除蔓不若芟根塞源斯免潰隙伏祈皇上再立鐵案庶不資彼輩以後名使徒削其官而不明正其罪則暫忍今時之一斥適階異日之九邊若髙攀龍以一行人起家被謫典史三載聞而遽登總憲之堂何也奉聖旨這本說王洽掌選撫浙旣從物議著冠帶住閒宋盤策勵供聀該部知道

初五日

福建道禦史李燦然疏爲國家大運聿新任路匯徵宜辟內稱向者趙南星柄政憑臆行私一種無識無骨之徒妄希光附景爲泰山之安而皎日旣出冰山頓潰南星之品豈待知者而後知哉頃者聖明乾綱獨斷邪穢悉淸立起徐兆魁王在晉等諸臣眞可謂端方倬品足當朝堂巨棟矣海內臣子莫不手額稱慶然切遡今日諸臣自起用而外尙有公論已經遊揚而未登起事者亦有泉石沈飽風霜而未蒙昭雪者顧可令其永適薖軸久錮蓬茅而不生弓旌之色哉以臣所擬若許弘綱忠貞大節力砥中流至其家徒四壁海內士大夫知其有品斯不亦淸標勁節可樹表儀表乎何熊祥秉正嫉邪人倫永鑑祗以癸庚掌計欲祛三省羣妖遂交肆其烈焰今三永光旣起用矣而熊祥猶滯邱園乎死守貴陽待援兵之觧圍李橒之功勞豈容理沒如荼嚼蘗猶致金盤之訛將性命輕而賄賂重乎剿撫互施以啟攘夷之後局﹖周祚之籌劃費幾苦心況內計毫無間言而南星以私怨處之將朝廷察典竟爲銓秉報復哉潘汝楨蹇諤有聲而力斥李三才尢懲定力柰以過庭訓考語四字並兩臣而並逐之也姚宗文丰采素著而料熊廷弼罪案旣明宗文猶以淂罪門戶永錮深淵林一柱攬轡澄淸而以徐晉芳勘贓舊恨竟爾外轉勞永嘉治郡循良而以王之釆張差一案相左遂致投轄將黜陟之權祗爲私門釋憾耳陸卿榮蔡奕琛之秉銓淵澄水鏡然以逆忤時逐遂無推轂朱一馮樊良樞之括修淸比玉壼終以孤介竟爾冷落用人之典應獨後於淸貞乎近來沈正宗自知淂罪名教望門投揭哀懇乞憐被其毒心辣手自甘匪類久矣今誰其聽之如日者南都有二王之號謂王允成王象春綫索神通凶焰逼人皇上業已處分人心稱快正宗罪狀正與允成輩同如書大司馬一小司馬之謠眞堪捧讀擬之趙南星父子庶幾比府接武矣卽如王珙所指受銀批呈開鞙一事目今許武元陳獻謨等六人立枷待斃同聲叫號以爲趙捫心自反豈不愧死入地乎似此貪婪之臣卽重罪不爲過抑或念系大臣勒令致仕仍當重懲其子昌胤以儆官邪者也奉聖旨本內薦列不無襟濫該部分別酌用言官聀在紏彈以後不淂忘舉市恩

初七日

山東道禦史袁鯨疏爲大寮不可拙藏速化國法亟宜大肆懲貪內稱禮部尙書翁正春陜西巡撫宋盤其人者公家何所賴其尺寸之用而徒虛擁名器爲也又有南太僕寺劉憲寵爲江南之驛地水陸交衝兼以徵調頻仍吏民皮毛俱盡而河道冬錮吳越咽喉之地盡是商賈蟻聚之場每遇官糧船經過爭打河路﹖船退盡財命堪憐於癸亥十月內憲寵重載官船三隻指稱女眷啼家聯斷中流千﹖坐困奉聖旨翁正春已有旨了宋盤屢經指摘著致仕回籍劉憲寵革任閒住以後坐船有裝載客貨的該地方查明入官充餉本官一體治罪

陜西道禦史門克新疏爲世道起澄淸之會天心開長治之策內稱逾者凶人構黨官途蕪穢蒙皇上日月之明雷霆之斷追贓逮問窮治賄賂之臣料姦邪之計無復有思逞者矣然直根旣深爲類亦眾風聞此時藏頭露尾雨覆雲翻有魑魅跳梁豈河坐視至若遼左失利遂陷三韓皇上以經略之任蟒玉之寵再簡熊廷弼托重之任百官祖道萬姓焚香送廷弼關門一步兼望其縳奴廟獻決不然保身殘疆更不然而隕身沙場尢不足報君父於萬一柰何一入楡關日與王化負口罵人利其敗衄未見一騎未接一兵白日鼠竄棄封疆如敗絮萍梗毫無畏忘嗟嗟廷弼豈不知自有軍法乎彼直以爲皇上衝主其欺不敢殺之耳又有右春坊右庶子葉燦者蛇腹狼音不避多露當元凶魁黨納賄招權獨亂朝政炙手可熟而燦爲入幕之賓明唆暗過污穢滿身積惡之貫業已久盈淸要之班豈可妄據又有光祿寺卿錢春者姦邪閃幻巡方無狀因而外轉徒以依傍門戶父作子述瑣躐淸卿一聞趙南星事敗心膽墮地抱頭南奔長安有趙錢孫李之謠又若遵化道按察使張光縉者畏鄙貪庸侈論關功連升三道亦徒以依傍門戶兄唱弟和驟據雄藩且當張光前掌選時光縉爪牙盡張狂噬無忌邊庭挑夷剝軍之恨至今令人皆裂矣此類猶不速加擯斥則五鬼之陷不復撲滅矣奉聖旨這本說的是朝政維新當防伏莽戰守來預速計綢繆至於熊廷弼欺君誤國罪在不赦仍俟秋後正法葉燦朋比凶類錢春仇姦黨邪張光縉兄弟濟惡都著削了籍當差

初九日

江西道禦史盧承卿疏爲仕路已見淸明銓政尢宜酌剤內稱原任兵部侍郎孫居相見任南京太僕寺少卿徐夢麟者發不勝擢也按居相筮仕恩令貪酷著聞籍奧援南臺冒濫未幾復營攺北死心﹖﹖﹖地以護邪黨後河道主察專一排擠正人及未再起京堂遽膺節銊河山百二靡聞安攘勛猷類邑良民忍作妖黨首級躐躋臺省務淂意鴟張忽泮冰山遂爾抱頭鼠竄然猶計深捲土尙冀燃灰可不重戒衣﹖﹖加縱其漏网夢麟一生脂韋滿腹戈矛隨世浮沈迨終南而取經因驟攫乎閭卿深可恨者年來恃門生王象春媚邪黨王允成爲邪爪明司壇坫暗弄機關險心辣手與居相爲頡頑者尙可一日容於堯舜之世耶奉聖旨府州縣監司升轉差覲履任稽遲著該撫按參處賜環諸臣起用奉有特旨不必槪求速化部寺司官壅滯已極委宜疏通今後姑準考選部員槪新進士除授添注其外官應升的不妨久任候有缺出方許推升孫居相不必深求徐夢麟著冠帶閒住

廣東道禦史崔呈秀疏爲國用人才兩匱搜釐澄汰宜先內稱前疏所啟張鶴鳴許弘綱各臣所舉姚宗文劉廷元卲輔忠孫傑𨿽奉旨起用而尙未推補更有操江撫臣徐必達大理寺寺丞李飬志臺臣林一柱余合中蘇琰徐卿伯張惟任臣部吳淳夫等夙饒勁骨並勵淸操止以觸犯邪姦之凶鋒例轉察處盡之一网方今聖作物覩振鷺充庭在舉臣固甘爲髙舉之冥鴻而聀乃思聖世有未网之麟鳳用是不避忘諱屢瀆聖聰奉聖旨

初十日

陜西道禦史石三畏疏爲姦臣黨邪欺君害止空國內稱猶有甘心爲熊廷弼門下犬如丁憂吏科都給事中劉弘化鄙而善詐橫以濟姦夙爲熊廷弼死黨載黃白賴弘化處分以賂黨羽則化之所入倍周宗建多矣乃不惜■﹝扌棄﹞命爲弼出力恨舊樞傕弼出閣則詆爲凶樞恨科臣議熊廷弼傳首不決之疏則詆爲凶鋒且其力持姦細劉一巘不使盈曹成招恐弼通夷眞情滿盤托出也至弼已就獄猶挾眾出揭﹖爲展脫以藏頭露尾之險謀爲覆地翻天之手叚而且認曰揭𨿽出臣同心實不出臣手不知弼何功有當於化心而於是揭有同心也嗟嗟弘化之良心死矣其所同者特包藏禍心耳而曰偶不出其手是不出手者其偶而出其常也只此二語不其欺皇上之衝幼乃其害正大又不止此辛酉典試山東繇黃河歸裏嗔雍﹖血臺臣曹守勛船隻不整遂欲下石及其考選畢竟爲公論所屈適趙南星以考功郎連遷總�守勛有嫌於太驟之語弘化族南星借題分轉殺人行媚此人心其爲宋平者若夫擁載夤緣嗜進之李騰芳直欲立躋揆路則又小人招權朋比之常態無足論矣乃猶有依艸附木搖尾乞憐如廝役者流則今南太僕卿吳炯者不爲淸卿玷乎烱曩爲光祿亟身非言官時事何與乃呈身東林護法��顧憲成者豺聲橫噬𨿽其言無足重輕乃其心用以獻媚可嗤也年來正人屏迹東林流禍尢酷則依傍之魑魅固淸明世界所不可湏臾畱也奉聖旨

雲南道禦史陳以端疏稱聖治聿新偏黨屏息其在曩日諸臣所指王業浩汪慶伯而外尙有原任工科給事中孫國楨獨以三月外轉何年例之若是速耶至如原任海防道之曹履吉其人者匡時偉抱四應不匱安淂乃以僉道掩之又如見任寧前道之袁崇煥其人者胸當甲兵保聚危關安淂不以大用需之至如見任戶部主事之李孔度以任子而畱意節省可稱能臣安淂不殊擢以優之地若原任登州同知宋大奎者通同陶朗先所盜兵餉不貲今朗先已坐四十餘萬而大奎以明經通籍三十年家資巨萬僅坐五十金塞責於法不大寬耶奉聖旨

廣西道禦史趙胤昌疏爲聖明禦宇大運一新內稱有土木形骸斗筲器量生無正骨總提掇之繇人徑托旁蹊甘侻仰以諧世如恊理詹事府禮部尙書翁正春其人者可令久玷官常垂涎鳳治乎又有虛憍愎戾辣手毒腸舉動譸張腹內橫生閃爍舌端慣弄戈矛如太常卿霍守典其人者可令竄伏容臺﹖節鉞乎此二人者一則如戀棧之馬嗟負乘以貽羞一則如炊摶之虎方蹲伏而思動若不急加削奪立爲斥逐不知將來傷國家幾許無气釀天下幾許厲階否泰相尋憂萬大耳奉聖旨世道維新封疆多故簡賢﹖治選將練兵樞輔冡卿著督撫自有方略翁正春纂修大臣不必輕詆霍守典著回籍聽勘

十三日

福建道禦史汪若極疏爲極禠邪穢之臣內稱恊理詹事府禮部右侍郎李標其人者非曩時館選中人乎文義之庸俗已供笑口而制行之姦險更足愧心且今陟崇階而垂涎大拜矣又安知不令之教習庶常乎斯人而可爲諸士榜樣也耶蓋標持南星有門墻之素其綫索能曲爲司牧其辣手能立爲屏遂甘作附勢之鄙夫不顧淂罪於名教卽昨年主試南都物議喧騰言者﹖﹖夕色聽者咋舌其爲眞才蠹賦莫此爲甚尙可一日立寅淸之地不重加削奪以釋當世之恨哉至於巡撫之任旣大且艱豈可令素有物議者夤緣濫據乃有知延綏巡撫翟鳳翀者其爲地方之害人也共誓之不待職之緌緌也卽癸亥大察人羣知其不免而憑權要之居間幸而瓦癸夫网漏察典幸矣遽秉節鉞非暮夜乞哀烏能速化至此奉聖旨李標趙南星𨿽倚門墻絕無點染何淂妄議翟鳳翀屢被人言著削了聀回籍聽勘

二十四日

貴州道禦史智鋌疏爲邪气𨿽漸滌除姦貪尙多漏网內稱原任禮部侍郎徐光啟一味迂腐百端蹊徑躁心功利之場無禆國家之用其人品心術不齒於正人君子之林者聀不具論至練兵一事孟浪無對至今相傳伏破縉紳之口以翰林而兼河道從來無此官衘以詞臣而出典兵權從來無此聀掌然使其細柳屯兵果有周亞夫之紀律則節制之師可戰可守奴酋之首系之闕下以筆陳掃千軍亦無不可者而彼不能也聞其將不知兵兵不知將三軍日見逃亡而彼不約束也又聞其馳檄淸勾海內搔擾百姓恨入骨髓而彼置之不聞也有司奉行不知費幾許精神戶丁牽連不知受多少賠累臣不知光啟所練何兵所濟何事聽其言一片熱腸核其實滿腹機械無非騙官盜餉之謀以朝廷類萬之金錢供一已逍遙之兒戲此所當亟斥以懲姦邪者也吏部驗封司郎中馮時來依附邪黨鉆營銓部污穢之狀罄竹難述原任婺源縣有汪文言原名汪守太者納賄交通饋送類十新樣金銀器皿下刻犬馬劾勞汪守太七字本官宴客誇示於人此已天地間一大奇事矣又有謂本官掌選凡舉劾及急大二選州缺一千兩縣缺七百兩至縣丞主簿好缺二三百兩不等俱汪文言應期過送有謂凡同鄕赴選生約送銀千金七八百不等在家給票然後起選者至胞弟馮侍行目不識丁攺名昌運冒舉增廣納受益府長史則﹖﹖役猴而冠矣親侄馮當世非三科武舉營授狼山水寨把總恃勢克剝軍伍人莫敢問則虎而翼矣最可恨者姑表兄王應期任其出入通賄無所忌憚長安有王吏部之謠後揀選應期平南知縣又爲其子納監以酬其勞眞所謂白晝攫金見金不見人者也奉聖旨

二十九日

雲南道禦史卓邁疏爲仕路愚在積薪京卿法難藏垢內稱太僕寺少卿孟習孔欲壑無厭气岸自雄傍邪黨爲藏姦之﹖﹖類藉奧援爲躐華之階一麾出守純盜虛聲累遷藩臬遂露本色其備兵大名也不聞折衝禦侮而第盛供帳餙廚前盡拖羅綺腳凳亦鋪灑綫稍不當卽榜笞邑椽幾令斃於杖下何暴殄也而且謀欲加衘貽士紳之唾棄乃始攺調秦中非淂隴望蜀之故智乎其秉憲中州不聞正已率屬而第急內轉徼建牙結袁化中之黨入趙南星之羅居無何卽驟躐冏寺不啻取之懷中此一臣者半生馳逐盡是營營之謀餘燼可燃豈忘耽耽之視柰何不去惡務盡乎南京太僕寺卿趙健性本脂韋識復黯淺通籍垂五十載官滿一任浮沈閱世逾八十齡胸次長懷淂喪其統轄黔中也不聞如何承宣而甘心趨媚試聞帑藏金錢誰爲司出納者可任撫院之支取漠然置不問耶𨿽云未嘗染指然溺聀之譏庸可逭乎其入典光祿也不問如何樽節而一味模糊試問禁地森嚴誰敢窺左足者可縱僧人之入衙恬然不爲異耶爾時已經彈射則簡押之疏防可掩乎此一臣者杜門欲掃已作壠鍾之狀履據鞍顧盻猶戀雞肋之榮名則何不責之引年而姑貸乎又見有任巡撫已經指摘之翟鳳翀其才品兩無所當皇上特以無大罪過著令策勵供聀爲鳳翀者正宜聞命增竦蚤自引決而猶蒙面靦顏於髙牙大纛之間封彊何地節鉞何官可以頑鈍無恥者據之乎奉聖旨孟習孔貪橫黨邪趙健昏闇媚姦有玷京卿都著冠帶閒住

○六月

六月初一日

吏部尙書掌都察院事李宗延等疏稱犯官鄭延祚因前會試時原有書籍寄至會館差家人鄭貴鄭明赴京取書因官籍交遊與原任吏科都給事中魏大中論天下聀官賢否曾許及延祚比延祚感此知遇遂具稟帖並俸銀五十兩付與家人鄭貴賫送因遺等不查問門禁輒迎馬首投逓以致本科將延祚題參等情到部看淂原任霍邱縣知縣鄭延祚家世儒修身膺民社不心勞於撫字乃眼熱於華膴入金門而排紫闥只知錢神有靈嚴三畏而凜四知冏卹行已之竿玷牘到長安志士猶羞苞苴出昌邑官箴焉在𨿽地方之劣狀未著而奢競之面目難施贖杖非苛降級不柱奉聖旨是

初二日

山東道禦史陳睿謨疏稱周延光前守金華継遷學憲已不啻耽耽視兩浙爲金穴迨一轉左轄利權在握遂爲所欲爲而無所顧忌人言嘖嘖有謂其委知事紀明徳賫觧茶蠟等頃加一扣銀不足又掯鋪墊銀不發致今錢糧拖欠莫交者有謂委斷事曾光買銅先受準差銀乙千兩後又加一扣畱銅價三千三百兩語出怨望反開部劣轉王官者又有南太常寺少卿蔡夢麟景逼崦嵫形如木偶聀聞令閩時已見見其跓步不支豈至今十年餘尙可令冒淸班而妨賢路者奉聖旨人臣一意急公凡事節省其於財用豈但能生亦且常裕今後內外各衙門務要一體奉行內周延光蔡夢麟著該部分別議處

初四日

巡按直隸宋師襄疏爲薦舉地方人才事奉聖旨盛以弘進講不淸鉆謀大拜奉有明旨宋師襄以鄕曲之情狥私濫薦本當重處姑降一級調外任用該部知道

初七日

廣西道禦史田景新疏參次輔朱延禧貪穢橫逞四維盡裂若其借資私黨張鳳翔多方密竊取大拜初旦浮沈以延人譽近日來足髙意揚陰埋陰禍種種見端矣夫相臣正已而正人初今其子觧囊怒馬潦倒於東西兩院繡衣驕人乎招呼朋賄乎相臣以人事君非以酬私次輔昔受鳳翔恩迨鳳翔巡撫保定假以緝妖妄殺良民聞一村有百姓千餘口被其剿洗無噍類欺罔當誅次輔反張其事妝點其功援引以付中樞且垂涎司馬次輔獨不知復城驅賊之諸臣乎彼攘外樹勛者不淂蚤受有功之封此內地妄殺者反致冒蒙有罪之賞倘千餘冤魂淂請索命次輔與鳳翔何以償也又聞去歲邪黨盤據時次輔百計呈身以必淂入門戶爲快而藉鳳翔爲媒說合勾連蹤迹甚著試淸夜以思次輔與翔又何以施面目也小人樹援植黨自古爲患次輔豈不患乎如逮楊璉在光鬥一事果其不當逮次輔何不明言以祈上斷及奉旨逮矣次輔每私對人曰吾意原不逮無柰人皆欲之卽此一言是以徳自任以怨歸君且以禍嫁人今日畱此冷語異日開大難端久才幾何其能堪此陰阱耶奉聖旨次輔夙以才望簡任綸扉勤勞可嘉方切倚毗田景新不諳事體輒以風影見疑好生多事念系言官姑且不究張鳳翔已有旨了

初八日

福建道禦史余文火﹖普疏爲植黨有源法難偏漏內稱皇上錯住之法嚴於雷霆械系削奪曾不少貸自非汪文言狡使錢神潛通綫索當不致此是文言固死有餘辜而試問用文言者爲誰非舊輔葉向髙乎向髙受累朝之恩不聞有絲粟善狀可爲報稱伏蒙皇上視爲耆舊起之田問托以平章天下事用人行政何人非其所任乃一味貪鄙百凡模稜汪文言徒戍餘孽豈不知之甘與比暱過錢說事贓私狼籍受文言廹勒復貪重賄代題中書使其炙乎可熱私黨凡入都門者無不以求見汪實光爲第一事舉國若狂走之如騖但知相門之有言而不知有皇上矣科臣傳櫆發其罪狀𨿽甚不肖者亦當何如悔禍故卽左光斗猶推付向髙而向髙乃恃臺省之尊不顧淸議不畏國法公然兩爲文言書疏代辧今文言供招之諸臣逮者逮掌者奪不使有遺而代題代辧之向髙蟒玉如故恩蔭有加豈眞法窮於權貴在皇上不過欲優容大臣耳苐向髙比暱匪人之穢狀不明白與天下共棄則黨人之禁𨿽禁而附會其說者方且以漢之黨錮宋之僞學爲口豈龍門仙舟中亦常有徒戍矣雜而濂雒諸儒曾受人穿鼻甘以其身爲壑哉至若陳一元再經察處一復燃之理問耳但爲相府掃門一旦而遷京兆暫借畱都藏垢則府丞可爲幸取之秩矣陳長祚久已廢棄一老朽之藩司耳止爲座師布席一年而躐轉司空且以宮保贈行則尙書可爲市恩之官矣其它依墻壁濫冒官階不可枚舉卽此二臣便是天官私人之一證所當一體削奪以明公道者也奉聖旨汪文言托左光斗鉆求何淂輕詆去輔陳一元旣經察處驟躐淸華革任回籍陳長祚不必追論

初十日

廣東道禦史陳世埈疏爲館選當計其終釐興必嚴其始內稱恊理府事禮部右侍郎公鼐者初緣奧援營入寅淸挾虫吟之小才工狐媚之醜行終朝呼盧浮白大事胡塗連宵倚翠猥紅一生龍鐘爭館長而幾至攘臂何以白眾血气衰而不知戒淂何以示儉適者尙書柳佐之捐館也方蒙皇上念其勤勞予以卹典彼獨不悲孤兒聽貪橫之子彊占其田產魚肉淩虐無所不至使血肉未寒之卿貳飲痛九原呼天吁地之孤兒鳴冤輦轂邪穢若此不亦玷官詹禮卿乎亦爲館選弗愼故至此而又有散館之遺孽如太常寺少卿麻僖者作權門之幕賓謀玉堂之貴客旣以恣雎暴戾散爲黃門復以敗簡踰閒丁已察處已以姦焰再爚寒灰復燃以一知事而於兩年之間俄而兵曹俄而司丞俄而寶少俄而常少結惠世揚爲死交納賄招權幸网漏一垂涎節銊邪穢若此不亦差京堂辱奉常乎奉聖旨纂修需人公鼐不必苛求麻僖旣是邪黨著革任聽勘周希聖淸愼素著豈淂以風聞求多庶吉士散館科道部屬通用

十一日

山西道禦史陳朝輔疏爲樞臣受事方新樞貳邪險宜斥內稱兵部左侍郎張鳳翔者居官毫無善狀銓曹全屬夤緣本爲門戶傳頭自是東林幫手正人旣去死灰復燃倏拜奉常遂躐開府吳亮馬﹖司處矣亓詩教察矣試問此類年來誰握大柄處要津使非聲气相通何至速化如掇報之速一至此乎最可恨者巡撫保﹖﹖之攘臂言功獨不思武邑平妖半屬黔首而景州之役曹思誠飛書告変來斯行身歷行伍自辰至酉賊已就擒鳳翔兵至之時已在蕩平之後惟耀兵而返耳有何密運之籌乘勝之捷而趙彥此呼彼應濫蔭金吾也其登司馬之堂殊同入幕之客卽頃者代庖參議非不亹亹可誦而推升葉深資奉何屬能不捫心而自愧乎故聀爲趙彥之貪鳳翔佐之貪也兵政之壞鳳翔佐之壞也以之貳舊樞差堪莫逆耳若舊樞旣逐自當渙然攺觀而猶聽其揚道上﹖﹖欺弄伎倆顚倒黑白是猶興曳而投之掣同舟而資之敵也至於倚趙南星爲石交恃袁化中爲薦主見於艸疏鑿鑿可如破格用鄒維璉而必借鳳翔以爲名狥私援謝應祥而必引鳳翔以爲處比和私人濁亂銓政彰明顯著又有毫不可掩者曾不以伏戎貽仕路之患而叛羣貽桑梓之差乎奉聖旨張鳳翔當羣凶气焰不能蚤自振拔甘縱比附武邑之後半屬黔首賊擒兵到何淂有功乃樞篆輔署輒推匪人運著削聀爲民當差追奪誥命並削了蔭

十二日

廣西道禦史梁炳疏爲直紏貪競邪臣內稱尙寶司司丞孫善継者原任上科都時曾以貪穢被紏察處爲民者也十五年來不聞有何操持遂起南屯由司主事甫經一年不聞有何豎立輒升北尙寶司司丞當其管科差者四次剝削軍役怨已盈於眾口卽如庇護同鄕侯知縣受賄平分禍福播於眾庶莊第聯云東省無出其石田占各縣齊民各被其吞最可笑者花園土木盡被以文繡姬妾倡優雜宿於襦﹖﹖因何奢淫至此今且輦金賄結﹖以次需節鉞也此亦貪而點矣又有如刑部員外李騰蛟者前爲滄州知州漁獵部民羨余贖耗已無算矣甚至磚河驛站錢糧侵吞不發驛丞哀討輒行怒責致逼驛丞棄聀揭諐通衢可憐也專任衙蠹淩轢士紳已可恨矣如南京禮部尙書董其昌者匪比小人情耽書畫衡士士嘩居鄕鄕閧載筆或有微長奉聀久無善狀縱護家人受賄生事依傍權勢旋孤旋卿臣實惜才然而其人實不法矣奉聖旨董其昌以夙望蕳擢南鄕履任未幾何淂輕詆孫善継李騰蛟該部看議來說

十三日

巡視南城四川道禦史倪文煥疏爲直紏貪暴監司內稱山東右參政王維章桑楡念廹金矢情濃妄指囹圄以爲福堂遑卹桁揚之載道豈知鷹﹖﹖且鳥﹖竭號不若鵉鳳乃因貪泉而醉淫心亟射隼於髙牖之上庶救民於水火之中伏乞皇上將王維章貪重加禠斥奉聖旨王維章貪橫異常艸菅民命著削了藉爲民當差以後撫按官嚴諭監司府州縣不許濫受民詞越疆勾挕以玆民害

四川道禦史李喬侖疏爲貪險科臣挾私妄噬內稱潘士聞疏中謂聀依附惠世揚趙南星又疏論周應秋呂純如而首以歷聀官穢狀夫聀永平司理日爲地方僕僕走牛馬走冰蘗天日自盟固不甘爲穢形而錢谷各有司存亦何所容其穢念若聀考選之時世揚尙在裏中聀何從依附而世揚又從何薦之趙南星耶夫聀之淂臺班者以諸上司憐而器之其時巡撫嶽和聲督臣王象幹薦部有資文卽九卿科道薦部有訪單彼總憲不過付之公論耳如以聀與臺班卽爲附南星然則同時考選科道者累累將誰附耶且聀資質淺薄力量單弱不惟不能擁戴南星南星亦不湏微臣擁戴士聞如實見淂是何不一一據實以告於君父而隱語嚇人奚爲者至聀當日參疏第是周應秋爲本部衣襖錢糧一節點綴類語隨卽相忘呂純如則風馬牛不相及也乃以論周應秋當去而不去呂純如不當來而來捏作聀疏從來含沙沙射人莫此爲甚嗚呼以參疏見禦前而尙可誣也然士聞爲北直縣令聀卽爲北直司理夙耳貪穢之狀及入都而逄人說破此聀言語之不謹者亦以爲職在觸邪當與通國共聞之耳不意錢神有靈濫切垣班有人心者尙當撫膺自赧而妄爲鬼蜮蛇蠍之計若曰聖世所最惡者門戶乃思今日可爲逐聀計者無如扯以門戶而不知人各自有本末也不知士聞兩任縣令皆密邇趙南星者始而結納王允成爲南星先客旣而密托汪文言爲南星之子過付以鉆求吏部無何而南星事敗爲謀不成被原其門戶中人也乃入班之後惟恐虧破行藏故先下手宿怨之人以爲蓋頭塗面總之士聞多財多力聀以乙榜刑官孑立臺班處孤危而攖虎尾知篾濟也奉聖旨

十四日

廣西道禦史劉廷佐題爲舉朝𨿽無可采之言罪璫決決可容之理內稱近日太監魏忠賢罪惡貫盈臣堂官楊璉疏其狀天下聞且見之矣已而大小臣工合疏單疏不避斧鉞相継屢上無非欲除君側之惡臣靜聽類日以爲皇上神明必自有處分何昨於閣臣之疏猶然顧念忠賢漠無轉移也夫忠賢於皇上曾效勤勞諸臣豈不知皇上於忠賢﹖以司禮之監授以東廠之役富貴獎賞踰制溢格則亦旣厚報之矣忠賢不競競守法而乃大膽肆行是忠賢之負皇上非皇上之負忠賢也且皇上此時春秋鼎盛豈猶以𦇤褓間賴忠賢護衛皇上此時𨿽安不忘危豈猶似昔日殷憂危險伏乞皇上俯順輿情立賜幹斷旣不忍忠賢今昔之勞亦當使其悔過省愆觧事就聞則𨿽未能大正刑章尙不至盡委銜轡中外人心少可安遐爾跂望少可慰朝綱存萬分之緒士气振三鼓之餘所關系於宗社世道良非淺鮮奉聖旨已有旨了不必瀆陳該部知道

四川道禦史曾應瑞疏爲操軍違律生変閱臣餙辭掩罪內稱南京兵部左侍郎嶽元聲者心術傾險官品齷齪祗緣夙作邪黨傳頭忽焉一歲三遷然而飬癰間時則可稍一試之輒見潰敗試按其疏所述閱視情形宛描寫出一叚鼓噪景象夫陳師鞠旅諸軍實懷二心嗔目語難而始求其禍計亦脫矣元聲自知失聀難盡卸罪於去任聀方王象春疏中語多牽扯而破綻立見驚魂未定言語支離又何怪乎奉聖旨嶽元聲素以媚邪驟躐樞貳卻又飬癰治忠卸罪居功姑準回籍聽勘王永光馬上差人催其到任該部料理

十五日

山西道禦史王際逵疏爲元凶未去徹底未淸內稱有勛陽巡撫畢茂康者東林髙足羣黨赤熾薦疏力保李三才爲之擁戴者亦此人也夤緣淂力洊列羙官卽其巡撫勛陽時遵義何曾再失而驚心風鶴倉卒入告舉朝爲之震惑至續續報蜀中聲恩疏以自觧夫開府是何聀掌軍情何等重大勝負之呼吸不通而朦﹖﹖龍若此就此自當愧死無地尙何面目立於軍民之上耶卽以責茂康而禠斥以去諒亦必服無他詞也又有原任吏部左侍郎李騰方其人者心如虺蛇機藏狼虎當其被察典輿論咸扶乃力大主使謗復淂譽及不踰年間遽躐少宰不知是何等神通其最可鄙者常少仍管司業而遽攫同官之印令人有饑虎入市之誚及其常少升南祭酒而拿住國子監之印令人有南祭酒帶管北司業之譏且其居家宣淫鄕間指爲奇醜賣友出妻人倫目爲不祥已大爲衣冠之玷至其深可異者母計到京遲匿未聞鉆營枚卜乃久而敗此人而尙可列於縉紳之林耶所當亟爲削籍以絕其出山之想者也奉聖旨畢茂康依附黨邪夤緣撫臣妄報軍情聀守安在李騰芳彼察復起躐﹖﹖斉佐銓聞訃加銜出自何典都著削了籍爲民當差仍追奪誥命

二十四日

山西道禦史劉弘光疏爲直紏邪黨之源並紏黨邪之臣內稱顧李開釁於同舟林王投機於一體朝野同趨西南均袒而王﹖以急營大拜之故遂致旗鼓大張於時有先入關爲王之語嗟乎﹖亦人臣乃使人擁戴至此也試問此時光景尙有天日否乎聞有一二孤立之英不浮沈上下者叚書飛語巧以中之此辛亥之察至今有猶餘恨焉是自囂淩愈甚議論頌多天下事從此眷眷者誰生之厲階也後以正人輩出乃狐媚潛消﹖之戎首亦居林下孰意天不悔禍邪焰復燃自趙南星等事權依然舊穴尋蹤假起廢洪恩爲私人立幟幾於一指障天無惑乎甫離﹖﹖﹖署之程正已節鉞首膺而資望深重者曾不敢與之較後先最可異者攺遷王﹖尊登八座天亦知﹖望甚輕﹖惡已著豈敢萌枚卜妄想但以黨人領袖不淂不擠崇髙今科臣已列彈章已準致仕聀似可以忘言然思前閣臣劉一燝家臣周嘉謨同一源頭同一疏﹖﹖﹖在燝等已蒙顯斥而﹖猶徼幸瓦全無乃黨眞九靈而罪魁竟置不問也哉大姦已脫羣小猶存如公論久棄之趙昌運潦倒門戶之彭遵古旣非淸人徒玷淸班亦當亟爲罷斥以儆官邪者也奉聖旨王﹖程正已趙昌運彭遵古潦倒門戶邪黨著聞都著削藉爲民當差仍追奪誥命

二十五日

原任河南道禦史副使致仕田一甲疏爲直陳微臣當日一叚議論以祈聖鑑以備纂修內稱聀曾疏侵孫瑋矣孫瑋蓋門戶之護法也曾參李三才矣三才蓋門戶之渠魁也曾參塗一榛矣一榛蓋門戶之飛鶯也曾參李朴矣李朴蓋門戶之走狗也至於門戶中之滿腹戈矛觸處肆蠆尾之毒周身鱗甲舉日皆擁護之符如太常寺少卿胡忻其人者職曾參其買孫丕揚之朴孫見偸單致辛亥察典至今猶有遺議曾參其與朱光祚徹夜相會大開賄端又指其騙王元輔之資政史學遷之揭醜類其罪﹖﹖婁﹖﹖婁點破然尙未悉其萬一也是時聀疏一上人皆爲聀危荷皇祖準回籍然姦媚擯逐於一時猶恐脫网於萬也今值纂修實錄之候如忻等最險最橫極貪極鄙豈容遁於一字之鈇鉞哉奉聖旨是這所奏事情便著宣付史館從實紀載朱光祚夙與胡忻比納賄新官全事粉餙略無實政著削了籍田一甲素直亮淹滯已久該部堪升京堂推用

二十八日

貴州道禦史周維持疏爲直紏貪穢司官內稱冡臣崔景榮之公忠端亮中外推服復淂淸正司官範景文白儲昭等共勵羔羊之節一時銓政更新乃不意景文等去後遂有貪狠罔忘如劉行義其人者太可訝焉夫行義聀不且論其生平惟是署選一節喪盡廉恥嗜金錢若性命據要津爲壠斷上負聖主之簡﹖下負堂官之委任公然與其同官王任傑大開賄門贓私狼籍京都人士無不醜詆之伊親侄並男現在宿娼攬事伊族兄劉五攺名張澤花居間說事過付將銀或寄放手帕衙衕或移放山西廠眞武廟或引本官自見見時與以福建絹帽假充光家人進內宅面交又有謂王任傑署選時穢狀種種皆劉行義爲之左右者奉聖旨近來銓司每多邪黨盤據故惟升選法有堂官照顧不到處輒生端以後選擇文選務要淸找﹖之不必循資劉行義贓私狼借著革去冠帶聽勘王任傑準閒住

○七月

七月初一日

浙江道禦史莊謙疏爲仕途𨿽漸肅淸邪黨尙多隱狀內稱南京刑部尙書胡應臺者初亦浮慕善類畢竟是占風望气之人後見黨人勢盛遂側身其中因而躐督躐撫躐司寇歷官劣狀不暇悉類如東粵瀕海郡縣素苦澳夷爲患縱之作姦流毒地方至今士民猶爲切齒奉聖旨胡應臺附比邪洊躐華膴著革任回籍

初十日

廣西道禦史劉廷佐題爲直臣被慘喪生權璫逞志宜杜內稱臺省大小諸臣共論太監魏忠賢之惡章滿公交車工部郎中萬燝效役陵寢循聀進言亦非分外皇上若怒燝之攻忠賢則卽罷斥燝以泄忠賢之憤是矣胡因忠賢而杖燝一百乎皇上杖燝猶可言也皇上爲忠賢杖燝一百不可言也忠賢淂皇上旨而杖燝一百不可言也忠賢淂皇上旨而令羣璫惡璫繇燝寓所捉至午門前一路拳毆腳踢衣碎膚碎未廷杖而魂先遊尢不可言也嗟乎忠賢不顧皇上爲何如主使皇上有斃直臣之名傳之裔夷書之史冊大爲懿微之累此其極惡巨罪之浮在二十四欵之上皇上可仍親信之倚仕之不亟加誅遂乎忠賢旣淂志杖燝燝王體幹亦思淂志杖林汝翥縱不肖讀書識字豈不知普天下之莫非王土君臣之義無所逃於天地之間而敢爲亡命哉彼謂當時若出則捽發徒跣拳腳交下身無完膚亦爲萬燝之續故潛逋而自系蘇州求撫臣鄧渼之先白其冤狀而後歸死耳皇上雷霆雨露並行不悖聞燝之死諒亦翻然憫惻欲以慰卹其忠魂而恨忠賢之爲厲階也奉聖旨朕何曾不優客言官但因皇子薨遊小臣無端妄言豈淂不加意懲戒並林汝翥事俱有旨了不淂又來瀆擾該部知道

十三日

浙江巡按劉之待疏爲元臣忠勤可憫聖主褒卹宜隆內稱已故大學士朱國祚雅量浮鎭虛衷應物虹檐射策偉然國士無雙虎帳談經允矣名賢第一典文衡而風雲鼓舞盡是入彀英雄參講席而日月敷陳一惟取型聖哲神宗特簡不啻嘆蘇軾之奇才今上宣麻果應是齊賢之畱相偶際紛紜國是矻不動於驚濤乃值衝聖主君升大明於層漢蓋其精忠天植澹泊性生剔歷兩三朝儉素尢如一日宣猷四十載藎忠常注九天駿望方隆鴻猷未竟亟宜端揆而晉作擎天石不意休沐而倏爲平地神仙據查祭葬易名之典該縣仿有先朝故相申時行之例可援事在該部主持恩在朝廷榮寵奉聖旨

十四日

山東道禦史邢紹徳奏爲主聖時淸無取營私之黨志同道合難容攜貳之臣內稱太僕寺卿韓策有大可異者夫策爲小臣時與者處不必具論當其爲晉之左轄也經首藩臬未見肅僚貞度聀司屏翰罔知保釐承宣乙卯之役方且置民類而問士籍至欲以提調而作監臨惟桃李之急﹖﹖﹖故越俎而弗顧若恨不能卽以身爲禦史者此一大怪異矣尢未已也急仕之謀轉工故物之﹖不已未幾又營起山西左布政豈前之負慝去者未至蒙面疚心今之攀援起者遂淂揚眉吐气乎且巧捷之經愈熟內卿之榮堪羨未幾之營推太僕寺正卿矣乃不實體於牧飬孳息之政爰察之肥瘠虛耗之間洗滌肺肝罔效馳驅總之權要可借不憚巧營乎三窟功名可徼何難力殫夫五技將策速賜罷斥以儆官邪奉聖旨韓策已有旨了該部知道

十六日

山東道禦史袁鯨疏稱東西騷動有日四顧安攘無人豈非以招權植黨之風釀成頹廢不振之象幸皇上銳意廓淸而徹底澄淸如趙南星禠矣爲南星乎引譽延之韓策以外藩而巧躐上卿穢已露章星爲曲護而交稱莫逆刻布長安惟恐人不知其爲門客也獨不赧顏自廢乎汪文言斃矣與文言同宗共利之汪先岸踞淸班而潛滋營結合本開典已負死交猶乘傳遊﹖徧歷﹖楊夫孰非文言余賄也謂可廁迹冠裳乎奉聖旨

十八日

四川道禦史倪文煥疏稱天牖皇裏諸姦屏逐然狐藏鷙伏實繁有徒在今日爲漏网在他日爲煽毒爲翻局以臣所覩聞尙有類人焉原任兵部右侍郎李邦華以東林髙足昔年與李三才諸人爲死黨辛亥一察傾害善類錮之長林豊艸者不知幾何人至令淸流短气貞士腐心當年號稱五鬼之首今四鬼俱竄而一鬼尙通途爲伏莽人心之所未快也且邦華之侄李日宣爲禦史時黨邪害正凡鄒元標諸人所愛而加諸膝惡而傾諸淵者皆日宣陰爲謀主招搖長安必待計事已定然後徐出明春佯爲回避而邦華來矣復與趙南星魏大中等聚族而謀狡計險衷毒腸辣手善類又爲之一空矣故邦華之有日宣如虎之傳翼今𨿽偸視息蔭安知不勾連南北號召徒黨通消息於長安暗弄其翻雲覆雨之神手乎至於原任文選司員外周順昌者初以福州司理肆螫上官傾陷寮友幾掛吏議秪因切附東林淂升吏部與魏大中結黨同盟恨科臣朱童蒙抗論鄒元標講學一疏逐童蒙例轉蘇松道爾時順昌居裏於童蒙則部民也乃與魏大中南北交通謀所以去之首倡亂民捏造謗揭使童蒙不安其位而去且去年汪文言救回南客居儀眞時駕扁舟與順昌會於姑蘇閶門之間謀傾揆路走檄都門呼吸相貫後文言被逮而順昌囑托之使絡繹於途謀所以出之卽如近日又聞邀魏大中於姑蘇爲十日之飲人中以一孫托孤而順昌以女許婚焉此其意欲何爲蓋目中已無皇上矣原任吏部文選司員外林枝橋體貌旣庸無一善狀徒以姦黨奧援有謂子林堯世於正陽門外私藏魔觀﹖﹖﹖銀立票者有謂江東主簿賴乎崇托吳大房送銀一千五百兩淂升河陽知縣者夫東林諸人穢者旣不堪聞而姦者又復叵測若此且皇上常允科臣之請將鄒元標等講學書院攺爲褒忠祠固已大快人心矣今扁額𨿽更石碑仍豎豈不惑人心而反爲假道學畱一赤熾哉奉聖旨李邦華東林髙足而與李三才結爲死黨同侄李日宣狡計陰謀傾害善類周順昌切附東林營入吏部貪橫異常仇逐朱童蒙不安其位厚結汪文言呼吸相通又與魏大中構黨同盟過姑蘇畱連十日以女許配婚目中不知國法林枝橋攺調署選惟賄是聞継子林堯世私藏魔觀﹖﹖﹖銀賣官鑿鑿有據都著削了籍爲民當差仍追奪誥命內有贓私狼籍者還著撫按提問追贓充餉其私創書院扁額𨿽去碑記猶存著禮部實時毀碎回奏以爲植徒聚黨之戒

十九日

貴州道禦史張樞疏爲相臣之輔理匪輕枚卜之取途宜廣聀愚以爲相之卜也官不必備惟有人格不必拘惟其當故有司馬耆英潞公矍鑠則壽耇可無遺也亦有少年學士黑頭相公則英妙又未可少也況發短者不必心長安見壯猷盡畫於元老明敏者可期王佐寧謂大業獨靳於妙齡故爲今日枚卜計但論才猷毋拘資俸祗憑品望莫問齒年老成負經濟才卽龍鐘何嫌於任舊少年具公輔器卽特簡無礙於旁求奉聖旨

二十日

陜西道禦史石三畏疏爲仕路之沈冤當洗銓部之選授宜公內稱原任兗州府知府孫朝肅當妖賊之蠢動身命不卹日討軍事而振飭之設謀用間賊乃就擒而佐其事以共禦難者則已升戶部員外郎原任同知之白鯤專受各門巡守晝夜宿城頭矢石交於眉睫此其功皆在社稷奕世猶加賴之魏光緒祗以懼用招撫之羙名幾成攻掠之實禍其何以勸將來而勵眾志耶若原管九江鈔關主事王行健之被誣猶有可言者健癡直人也自管倉時不受趙南星之甥減銀援紬已胎禍矣而又不依王允成等包攬關說捏無影事件紏彈行健行健具辯而扼於權黨不淂上原任稽勛郎中章光嶽淸介有聲鄒維璉甘心於傳櫆值櫆丁艱無可下手遂泄忿於光嶽以其爲櫆姻親也而遂外轉原任天津道副使王弘祖廉以持身明以禦下正以此事多獘欲行釐正及爲屬官唆當事者驅逐而調任凡此受之者未始不恬然而潰之者不能不愀然值此仕路淸白之日猶可復有此黯瞶乎奉聖旨

二十三日

原任禦史康丕揚疏爲一時聖政俱新事奉聖旨康丕揚向爲沈一貫鷹犬邪媚貪酷類掛彈章已經察處今又借端具疏希圖起用著九卿科道從公會議參看的確具奏

陜西道禦史石三畏疏爲提邪王之大關明黜陟之定案內稱辛亥一案禍始於李三才結黨顧憲成攬翻世界王圖謀大拜假書一紙偏聽使气之孫丕揚於是一手障天可布彌天之陣遂相與傾附曹於汴以其能串胡忻出死力護王元翰王淑汴把握定也故𨿽已升常少而不顧𨿽旣管外察而不卹湯兆京王宗賢朋比爲姦一時正人如喬應甲劉國縉曁聀堂官王紹徽輩驅逐必盡許弘綱才欲調停便見排擠徐兆魁屢疏紏正反見揶揄南中賴丁賓董可威等主持不至傾覆幸而丁已一案有一世山斗海內師表之李鋕鄭継芳提衡於上徐紹吉韓浚趙士諤諸賢分理於下掌南察者又淂於綸等咸稱平允眾正盈庭一時宵小如五鬼等輩抱頭鼠竄至癸亥一案從千謀百計中擁戴一窮天極地之大惡趙南星取以贓貪之銀問達在局外者遙制其柄局內者不淂自與流毒播虐天日爲黑而南察陳升掌管王允成等私計外轉而驟察處一塗一榛與王象春世界至此若病人之虛火焦灼蓋炫月﹖冥之極矣語云擒賊湏擒王脇從罔治則從前建門戶之旗鼓芟正人如艸菅者不明正其罪何以落未死姦諛之膽況當枚卜閣臣會推冡宰之期若不冷眼覷破慧劍割斷但循資論俸萬一黨人竄入勢將卷上重來其禍國家也不大可寒心哉奉聖旨這本參邪黨李三才顧憲成曹於汴等諸臣已故的著追奪誥命現在的著削籍爲民當差仍追奪誥命其守正被屈者酌量推用該部知道

刑部等衙門太子太保尙書等官李飬正等題爲遵旨回話事福建司星稱太僕寺少卿何棟如初授湖廣襄陽府推官因忤稅監逮間革聀爲民天啟元年遼陽失陷蒙恩將棟如起用加升太僕寺少卿贊晝奉委招募棟如不合漫無節制一聽未到官中軍王國賢陳萬言等侵欺銀兩等情致該科道交章將棟如參劾及該巡關禦史梁之棟題參到部看淂何棟如招兵支銷餉類屢經查覆初據棟如冊報領銀過一十八萬六百七十七兩二分用過一十八萬一十五百三兩三錢一分六釐相提而論原餉之外棟如尙捐家資多用一千三百七十六兩有奇隨該關撫轉委道聽屢駁屢查幾經澄汏其初駁也減去皮甲買馬聘請等項而棟如尙透用五十餘兩矣其再駁也減去船價而棟如臺轉欠四百二十九兩零矣非前後相矛盾也細究棟如之爲人腸熱而才疏忘髙而行蕩其結交而市義也或損家散之金其豪舉而忘擲也未﹖﹖﹖國士之用固非沾沾爲潤橐之謀而實往往多濫觴之獘今惟據法而論則損於無用者卽家徒四壁亦何禆而費於不經者卽公帑秋毫亦宜補則木價抵還而外尙欠二百六十三兩六錢有奇固應按類以追賠而卽緣贓以定罪有難逭一戍者矣若夫逃亡補募驗�北音者一千七百九十名共冒安家銀二萬五千六十兩難逃一兵復補一兵其所費之餉更倍而名爲浙實則非浙於初募之意不符此則非棟如一手眼之所能周而鄭﹖﹖亟略家鴻儒兩頭目之所分隸此二弁者罪以鼠雀之侵牟則贓私未已而律以牛羊之芻牧實責有攸歸所當各名下分追逃兵銀兩還官者也他如姦棍唐一龍等假召募以快其鯨吞𨿽多金而恣其兔脫情尢可惡法所難寬所�者未準開銷皆入棟如之頃下而原■﹝馬匡﹞者坐擁厚利將墮姦人之彀中合遵明旨行撫按嚴提追究正罪無國法伸而姦徒亦知所儆矣奉聖旨何棟如待追贓完日另行回奏以憑發遣其鄭﹖﹖亟略宋鴻儒年領去銀兩俱你棟如給發不淂分爲兩事還著嚴提追究正法可完局刑部等衙門太子太保尙書等官李飬正題爲奉旨指名回話弔河南司呈稱詹事府主簿許念敬狀招有原任吏部尙書今奉旨削籍趙南星先年曾任汝寧府推官與念敬故父舉人許妥﹖﹖通家來往天啟三年七月內念敬進京授聀比趙南星升任吏部尙書念敬就不合要淂倚藉冡宰名頭希圖騙索遂以舊知爲名投拜門下前情到部覆看淂許念敬營身利窟比迹權門拾汪文言之唾餘任其頤指而气使仰王鍾龐之鼻息惟知擇便以居間卽半綸亦名器所關濫觴何堪矧多金爲公行之賂染指奚宜咳唾作波瀾自謂無灰能熱翻覆成雲雨頓令煬竈蔽明獨不思國家詔爵詔祿之門豈容爲羣小營利營官之徑其伎倆不過竊餘潤於垂涎其猖狂恐致委大權於旁落元宜準依詐財之律以正放流之刑者也奉聖旨許念敬待追贓完日另行回奏以憑發遣

●大明熹宗達天闡道惇孝篤友章文襄武靖穆莊勤悊皇帝寔錄卷之十天啟五年八月至十二月

纂修官浙江道監察禦史李長春

編輯較正廩監生員方至

八月

九月

十月

十一月

十二月

○八月

天啟五年八月初三日

南京浙江道禦史李時馨爲直陳勿欺之義用醒二心之臣內稱毛文龍功在縳佟也而熊廷弼仇之且思斧鉞之劉一火﹖獻罪在逼奴也而熊廷弼倚之還且曲庇之以罪爲功以功爲罪書不勝書祗令人憤激﹖木缶木﹖﹖﹖勃而付之莫可如何者此非彊場之事敢於自欺以混功罪而上欺朝廷者乎陶朗先自爲登撫遊士任何棟如聀在募兵何忍以外府之脂膏與內帑之金錢各供其穿窬之一念則詰盜者當先誅其心而窮贓者應計定其蚤此非朗先輩之自欺官以上欺君父者乎紅丸一事坐在用藥之不愼何以必推極於弒逆以致先帝之心不得愜於賓天之日而欲與挺擊之誕妄移宮之綫索並欲借以居功借以定策更借以植黨也則是非可謂明乎然必待今日而始明也是厥初自欺其議論以欺主上而欺天下後世者也汪文言以罪犯徒流可以趨附者相顚倒於其間而用人行政惟其簧惑卽首發文言之姦者傳櫆也謗且叢集矣懼其不免矣左光斗不爲櫆部孤忠之膽而先曲行其庇護之計則趨避可謂正乎然必待今日而始正也是厥初自欺其心術以欺主上而暗淆國是者也

初四日

南京浙江道羅萬爵爲敬陳根本之綢繆以贊中興之泰運自甲子浸稽之災徧而溝壑塡自和巢搶掠之眾興而萑苻警自喜事之熊明遇挾閃鑠之權智頤气難堪而臺綱墜自飬癰之丘﹖小元聲弄居卸之巧圖僨驕莫禁而營政弛自京堂自陳之嚴旨南北後先而不痛不癢之世界竟付之不聞不見之人情向非皇上立斥險人召起耆碩俾總紀綱於畱臺新旌旗於司馬事恐有不忍言者矣臣所願皇上深念根本問災靑遺孑水旱之救荒何政問京畿重地軍容之克詰何規問當髙皇帝時羣工之勤民與耀武何法臣謂獎廉飭法是弭盜奠基之要也至若應天府府丞陳一元南京光祿寺少卿談鍇兩臣者在一元人人久知其護法在談鍇臣不過求其生平然一元則竄武林何不禠京兆衣冠常畱久假鍇則菟裘匡彛何竟敢逍遙歲月巧瞞自陳奉聖旨江西道禦史安伸爲欣逢聖治維新謹攎愚見一得聀更有感於發姦之臣如卲輔忠不可久淹於長林又有長於比匪之臣如田生金者不可久處乎顯秩也夫汪文言固輔忠所發覺之汪守泰耳在輔忠發其姦以剪盤據之薈蔚在生金乃比之匪以冠毛裏之沐猴此其賢不肖何如也在發姦者以寡和而斷雲霄之夢在比匪者以眾扶而戀冏寺之班亦淸朝不平之事矣故特拈出以憑皇上之斧斷奉聖旨馬如龍已準策勵不必苛求關門不許﹖﹖﹖降已﹖﹖﹖者酌量散處不許圍聚生姦當今民窮財盡又值潦旱相循全在撫按督率有司及時安輯貪濁成風久而難變內外臣工亟圖砥礪朕亦樂與維新徐縉芳袁世振贓私數多如何尙未結局著該撫按嚴追助工李撲於玉立何功何節死猶濫贈卽與追集邵輔忠首發巨姦田生金朋比匪人應何處分吏部速議來看

初八日

巡視中城兵馬司禦史張訥爲書院已攺忠祠宜通天下盡行拆毀臣奉聖旨書院攺作忠臣祠隨行中城兵馬司坊官立將首善書院字扁對聯拆取碑石毀碎大小房間逐一封鎖責令總甲人等看守以聽該部回奏至於應祠忠臣名數及攺建祠廟規制並請賜祠額一俟該部照題外竊照書院房地原系中城大時雍坊官房先該憲臣鄒元標馮從吾聚徒講學占作書院而又鳩斂三廳十三道公費銀二百餘兩蓋造據去輔葉向髙碑文所記者聀查此時正廣寧失陷之後川貴告變之始又山東妖寇猖亂之際主憂臣辱少具有血性者就不思臥薪嘗膽極溺救焚而髙足闊步立戶分門據都城扼要之區標榜髙懸徵文勒石儼然以孔孟相推不迂談廢事置國卹於罔聞而卽呼吸安危中外洶洶時侈口髙談冷眼旁觀其幸災樂禍之意多此亦無父無君之甚矣賴有諫坦諸臣如朱童蒙郭久厚郭興治昌言力排主盟觧散而三臣禍不旋踵其結連之勢黨與之煩固已布滿要地矣自是而後盤踞魁合私交察典任其主持大位恣其攫取而皆書院爲之招故計海內之爲書院者其最盛有四如東林如關中如江右如徽州不爲不多矣而若輩以爲散處於野未若匯聚於朝可以建鼓登壇惟所號召故實偪處此與皇上爭統一之大﹖﹖雚幸玆乾綱大奮離照當天辟邪黨而禁私門職尙有慨於中者不敢不以入告也蓋今日之邪黨𨿽斥南北主盟互相頑長如孫愼行馮從吾余懋衡三大頭目尙無羞也東林書院其來久矣乃李三才科聚東南財賦竭民膏血爲之修建者良田羙宅不下數拾萬金孫愼行髙攀龍輩窟穴其中以交結要津納賄營私皆是物也如租佃戶髙轉遜編朴千餘從來硬不完納近日借口災傷逋欠尢多有司不敢問辛酉鄕闈賄買舉人以洪範文字暗通關節而顧髙子弟並列賢書此而可爲孰不可爲乎關中書院原系監稅梁永所置私第也永撤之後馮從吾占爲書院並永所侵官地民田計一千三百餘畝盡歸席捲如河東巡塩例不入陜城昨有以會講而入者長寧二縣費至二千餘金道路怨騰徽州書院則皆富家巨賈走集供輸其費更巨萬而以余懋衡主之而年來鄭三俊畢懋良等升級而登皆於此中得力也若江右書院其來更遠原自有理學一﹖﹖﹖淸議所自出而無李鄒元標出山潦倒反借气焰於東林靠引手於西北劉一燝操柄誤國攪亂不淸而羣黨亦少散漫蓋書院𨿽有數處而脈絡總之一條南北相距不知幾千里而興雲吐霧尺澤可以行天其人自縉紳外武並舉監儒吏星相山人商賈枝藝以亡命罪徒無所不﹖﹖﹖其事則遙制朝廷掣肘邊鎭杞持有司武斷鄕曲無所不爲其言凡內而彈章建白外而舉條陳書揭文移機密重情以及詞訟細事無所不關說數年以來民生不得安堵疆圉不得寧帖朝廷不得﹖﹖﹖正人之用而受嘉言之益謂非若輩之爲祟耶而不特此也其巧借大題日以箝紮人口一空善類如指擊指紅丸指移宮敢於起釁宮闈首發大難而一時聚訟翻騰請世界直豪兩廟以不白而虧損皇上之孝思今𨿽攺正實錄宜布史官而當日禮卿娓娓千言污蔑先朝可置不問乎奉聖旨這都城書院攺作忠臣祠久已有旨會議如何至今尙未具覆其東林關中江右徽州一切書院俱著拆毀一槪田土房屋佑價愛賣催觧助工本內有名如鄒元摽少負忠名出山潦倒其身𨿽死已久然巨姦依勢之惡尙存著削籍仍追奪誥命外孫愼行馮﹖﹖走吾余懋衡名𨿽假手理學行無異於市井或通關節而居之不疑或躬窩主而靦顏無恥甚至假仙惑世吞噬謀孤讀之至此今人指發此三負都著削了籍爲民仍追奪誥命鄭三俊畢懋良附膻逐穢合詞同疏姑準冠帶閉住河東巡塩禦史旣例不八陜獨以會講而入縻費公私俟回道特都察院考劾示懲

初十日

江西道禦史徐揚先爲世道幸際淸明銓司尙有遺姦內稱臣昔在班行值凶人魏大中包藏禍心夤綠考選臣一見嫉之故彼甫人科而臣具疏首紏竟不幸言而中矣自此一疏出而羣小側目日思剸刅於臣及屢慨時事之不平爭大憝之復用而觸忌愈深差出差滿頻露殺機則趙南星爲等魏大中之鷹犬也乃又有吏部司官謝上選者生來鬼貌素具鬼心自南戶而驟移靡聞物望奉黨人爲盟主艷羨多金則例轉更期於八月之初手忙腳亂姓名換易於繕疏之頃全無天日資俸不循外升而寔外降官階多敗殺人而惟欲媚人冰山旣頹卸過恐後一則曰趙南星令之推也再則曰袁化中令之攺也不思堂官銓衡之寄可使應人承行供令役使如此也奉旨吏部酌議具覆

十二日

江西道禦史安伸疏爲冏臣蔑旨逞臆橫口藏鋒內稱田生金爲袁化中所參乃爲聀參生金是傍門戶人夫門戶人有過劉一燝孫愼行者乎又有過於左光斗馮從吾者乎聀三疏參一燝一疏駁愼行而天下大本已定一言直深中左光斗之怒公道不明一疏又深觸馮從吾之怒葉向髙遂殺人媚人而重嚴立仗之斥猶謂聀非觸邪被黜耶至於賜環之典出自特思卽聀不敢望李嵩徐楊先諸人萬一而田金生乞憐同籍獻媚鄕紳之態已可鄙矣奉聖旨諭內閣聖諭朕自去歲以來屏逐凶邪廓淸廟寧勵精圖治雅意中興念國步之維艱憫生民之日蹙宵衣肝食焦心勞思而東軸大臣莫肯爲朕分猷共念者且軍兵告匱斟酌何方疆場未寧安攘何策卽楊璉左光斗等移宮一事皆先帝之深見陷朕躬於不孝又熊廷弼喪遼辱國一案便寸斬尙有餘辜而楊漣左光斗等各納其重賄工﹖乃求書脫此皆天地之所不容人臣之所切齒卽五刑不足以伸其法九死不足以盡其愆肆諸市朝用彰憲典而在朝大臣持祿飬交狥私避禍但顧子孫之計不圖社稷之安朕方率循舊章而曰朝政日亂朕方祖述堯舜而曰大不相侔以到言路各官承風望旨緘口結舌無敢直期其罪者國家飬士竟何賴焉卿等可傅示內外大小官員今以後務要攺過自新共維國是掃淸門戶專力封疆再敢有陰懷觀望暗弄機關或巧借題日代報仇或捏寫飛言希圖翻案者朕按祖宗所立之江牌俱治說謊欺若之罪必不食言其楊漣左光斗等三人生爲貪婪之賤死爲不忠之逆鬼今𨿽在獄身故而殘害忠良同惡之類尙存俟追贓完日具明爰書暴其罪狀布告遠邇昭著史世垂示將來以爲萬世人臣不忠者之戒特諭廣東道禦史陳世俊題危疆不可有囂兵重臣不可離重地內稱入春以來樞輔出關請餉請兵是疆是理漸及錦義而廣寧在望矣臣謂樞輔之巡行也身爲前矛誰作中軍誰堅後動馬世龍久驕貪也志怡處堂惟聞招權攫利乃樞輔且以餉之訜囂告矣馬世龍終以屢旨策勵畱矣夫兵而饑六月之觧餉謂何若饑而囂數年來之訓諫謂何且又囂於樞輔出關之後巡歷之北亦非廑以餉也此時樞輔而以軍法澠之則虞走險觧綱縻之則慮飬癰今日曆中前明日曆寧遠明日曆錦義樞輔固爲國忘身矣而當此奴酋有興水十萬之報移鎭沈陽之報暗結西虜之報渡河西犯之報萬一乘間掩襲如旅順故事庚癸饑兵能列如山之陣乎進退罔據能整細柳之營乎萬一資我糗糧絕我歸路或長驅叩關或取經於喜峯口樞輔關撫能整旅而禦乎關內道將能堅壁而待援乎驕懦貪罔之馬世龍能統遊棍衝鋒陷陣斬將搴旗乎計及此而樞輔可以一日離關哉皇上速論樞輔刻期入關料理秋防並嚴敕樞輔督撫道鎭諸臣務期恊功和衷共矢工臣之義將馬世龍速議代偏禆一並策勵奉聖旨

十七日

太子少保刑部尙書李養正等謹爲貪官忤法誰君假餉據貴州司呈稱髙陽縣知縣唐紹堯橫暴自恣動違法度有本縣住人冉世魁系已故冉太監親侄見任鴻臚寺序班給假在籍紹堯常借取杯盤銀器使用又令在官快手郭君枉向借伊銀一千兩未遂懷恨在心天啟四年二月內有在官生員冉東星系冉世魁族弟又有冉應期系冉世魁族侄二人一向貪涎冉監貲產與世魁不睦比東星誣捏爭產驅打尊長情節具告到縣紹堯見狀思泄前憤準差快手郭君柱拘拏世魁並伊男監生冉歷甲到縣斷其以卑幼欺歐尊長將應甲責十板暫保在外紹堯愔令人索要重資並珠玉奇物方行釋放等情看得髙陽縣知縣唐紹堯冥頑不靈恣睢以逞問斷非法操縱若有私圖播弄隨人威福因而旁落所可惜者以龍飛首科所﹖﹖宋之士並爲邦畿千里在近之臣而仁愛無聞空負牧民之寄科名有玷遑圖軍國之需依律正法又何詞焉奉聖旨

十八日

尙書臣李飬正等爲緝獲事山東淸吏司呈奉本部觧到犯人蔣應暘越關來京夤緣兵部考取將材咨送遼東投在原任經略熊廷弼部下又不合潛逃到京執拿監票一張假充廷弼家人托買﹖虛情常在刑部監中看望搜出寫尺﹖田﹖一圖樣妖書一本等情看淂蔣應陽積猾神姦也初夤緣於熊廷弼之門巧運機關誼結知遇迨廣寧敗後潛伏京抵詭祕百端札付執照何物也種種私藏卽借口故帋而寔姦名器矣弓馬鎗刀何具也時時調習其影身武斈不益徵詐僞乎犯官在禁敢援親人入視之例偕伊子而往來又竊帶袴刀敢放貫城肅法之場輕藏身出入若喪地之罪已明罹於不赦而應暘乃廣衣之牙爪搜獲諸書已無觧於飬交而妖圖尢屬咨薦兵部以備不時之用鼓鑄期於便民鐵錢豈可通行邵輔忠等已有旨起用亓詩教諸臣著該部酌議具覆八月不必考選著遵旨行邊吏果能稱職正當加衘久任

二十九日

河南道掌道事衘史李嵩爲小人之術暫窮君子之用未究內稱宰亥之役宋一桂首犯凶鋒力破日﹖皮局勁骨崚■﹝山層﹞千尋鐵幹而卒不免於朱光稱之毒手猶使之穴﹖奇空名於冷署掩髙韻於幽巖夫豈人情牟志夔疏刻光祿狡猾二字何以深中所忌遂暗嗾私人竟從察典排之顧其仁之英猷遠慮自不可少蜀難倥傯倡集義兵殲賊伏城按臣溫白﹖手謨疏薦具見一珧惟是耽書成癖幾於充棟出都多篋致滋具錦則人之所不滿亓詩教意气矜舊未免手稜固有言其多戇少容然其定力回瀾雄文驅鬼當議論煩囂之日矢激切忠讜之謨道李飬質以四十年甲榜梧木﹖夜舊臣剔歷衝塞勞苦功髙因殆出萬世公論一書継手發盜用皇木一案爲李三才切齒幽擯十餘年始起秦邊今計俸又閱歲而王兵以咨以勞不當與之優擢乎奉聖旨

○九月

九月初七日

湖廣道監察禦史賈継春爲逆臣身已伏辜不赦之罪未明借題之姦當破伏乞皇上早定爰書宣布內外以豁天下之聽聞以光萬世之史冊事憶昔先考升遐皇上以元良嗣登大位在康妃自然避正殿而居側室何待移宮祗因王安以修怨之念倡爲移宮之說手授揭帖於楊漣左光斗等遂昧心說謊如垂簾聽政等語敢爲之以蔑先帝而謾皇上罪已不容誅矣而王安且業知皇上之在慈慶宮也乃蒙蔽假傳立刻驅逐羣鬧打搶漣等復呼罵詈於宮門攘臂咆哮於大內俾康妃與皇妹蹌踉徒步備受慘辱曩者首發孤憤曾何仇於漣輩而漣輩必欲殺於先又巧錮之於後幸逢聖鑑如日逮系漣等今漣於光斗曁魏大中俱在獄身故而一先後持正不阿黃克﹖﹖﹖貝﹖範済世徐大化髙弘圖張論徐景濂王志道周昌晉等互相發明揭知中天科臣霍維華又有三朝慈孝之疏職可無言職復念漣等可死之罪莫太矜交結王安毀誣先帝虧損聖徳逼辱康妃日﹖夾皇八公主而受賄猶其小也追贓猶其餘也去歲科臣傳櫆流發汪文言左光斗魏大中朋比亂政之姦卽不言楊漣而楊漣在其中矣蓋漣也文言光斗大中也四人而一人四心而一心者也漣見文言就縳則光斗大中必不免則已亦不免於是爲先發遮餙之計而光斗等寔主之於是乎參內之疏廹而上矣夫參內其所借之題目也而漣非其人也且參之於文言光斗等岌岌敗露之日業已心悖而魂驚政不覺手忙腳亂然而漣等附安以得罪先帝其惡大而止以納賄追贓死則所當死之罪未明也如近日聖諭所謂定爰書布中外昭史冊者誠不宜一日緩而爰書定要使天下萬世憢然知漣等納黨納賄之罪固重而移宮犯上之罪更重也使天下萬世曉然知朝廷之罪漣等𨿽怒其結黨受賄而更恨其不道無人臣禮也如是而天下萬世乃曉然知皇上誅殛止於四凶益見堯舜之仁生殺凖之五刑用彰臯陶之法伏乞敕下該部將移宮始末職等疏揭泄等罪伏冠以聖諭刊刻成書頒示各官以曁郡邑斈宮罔不洞悉而我皇上數年心事亦且融融泄泄對越於二祖十宗有愜矣奉聖旨先帝升遐朕躬嗣服父子承継正統相傳臣子何得居功而楊漣左光斗實妄希定榮串通王安倡爲移宮之事捏造垂簾等語王安姦惡異常乘機報怨內外交結黨眾力彊不許康妃從容奉旨而逼令踉蹌出宮先帝體血未寒言猶在耳漣等卽有權勢固亦人臣乃棄禮忘君犯義不道至於此極使非賈継春等疏揭明斥於前天牖朕心警悟補對於後將始終蒙蔽恩禮有虧而朕於皇考不得爲純孝卽寸斬楊漣左光斗等何救禮事況與魏大中周朝瑞袁化中深盟固結招權納賄罔上行私獲熊廷弼敗壞封疆鐵案旣定猶貪其重賄力爲出脫托汪文言內探消息暗弄機關徧樹私又布滿津要壞法亂紀及汪文言事發姦謀畢露自知理屈乃巧別題目以掩其罪剪所忌肆其凶信世裝誣毫影響肺肝如見欲蓋彌彰朕言念此深切痛恨已將熊廷弼處決傳示九邊楊漣等𨿽追贓身故而顧大章系同惡之人卽送法司將前後事情逐一研審取其招詞從重擬罪限十日問結仍送鎭撫司追贓爰書旣成就依這本說的將諸姦罪狀及守正諸臣向來疏揭並近日屢次明旨俱著史臣編輯成書頒告天下垂示將來昭朕孝思據事直書毋得回護使善惡邪正炳如日星而黨與不得借口文姦餙非惑眾其傳記小說便著禮部行與撫按各官嚴加禁止著今以後非有部文不許擅刊書籍違者著緝事衙門訪獲治以妖言惑眾之罪不饒

初九日

巡撫遼東山海關等處副都禦史臣諭安性謹爲哨將巡河陷沒大將調度失宜內稱臣向在右屯有前鋒營副總兵魯之甲左輔參將李承先謁臣於搨曰前鋒各將當循例東哨便可接渡遼人且賊有張義站西來之信當從柳河口牽制之臣病中但以舊約戒之總兵官馬世龍來其言東哨臣仍如前戒忽於二十九日有前鋒都司呂應蛟口報魯之甲李承光以二十五日抵柳河發人過河探信於二十六日二十事情之叵測𨿽橫謀窺伺未常灼覩逆謀其受授讖書誰能曲爲原宥廢興繪之紙上變幻橐於筆端從來流殎蠹國禍兆於微故是惑世誣民刑嚴於早熊廷弼失陷封疆已擬大辟外蔣應陽照造妖書傳言惑眾律斬奉聖旨熊廷弼鐵案已定三尺難逃蔣應陽私暱窮凶聽憑指使圜扉何地挾刅公行私受妖書徐謀不軌罪大惡極死有餘辜蔣應陽審情眞著卽會官處決

二十五日

內閣接出聖諭朕惟踐祚以來日夕兢兢思恢復祖宗封疆奉行祖宗法度其與二三大臣及諸百執事三令五申者至諄切矣念自逆奴內犯遼左戒嚴我祖宗特起熊廷弼於田間授以經略賜之尙方賜之蟒玉寵極人臣義當盡瘁乃熊廷弼欺朕卽位之初始則脫病卸擔薦袁應泰而遼陽亡旣則剛愎不仁望風先逃而河西失當是之時不知費國家幾百萬金錢喪軍民幾百萬性命而徵兵西蜀則西蜀変風聞山東則山東亂今黔中尙岌岌未寧斯其罪難擢發類矣迨三尺莫逭復百計鉆求甚者則有周朝瑞十日四疏以救有顧大章妄爲罪屬可矜而又托姦徒汪文言內探消息外入楊漣左光斗魏大中袁化中之幕囑令遺書求觧諸姦受賄動以萬千又安問祖宗疆土祖宗法度哉朕深痛恨已將楊漣等置之於理頃八月二十三日文華殿日講畢卿等五員面獻刊行有像遼東傳一冊出諸袖中合詞奏曰此廷弼所作掩餙誇巧希圖脫罪朕親覽看豎發切齒此蓋熊廷弼姦謀不得肆行於朝今又敢以流言惑眾於野且心懷不軌辱國喪師惡貫滿盈罪在不赦而又刊書惑眾情益難容況屢經言官郭與治門克新石三畏周洪謨等形於章流再四揮彈且加兩觀之誅庶大快萬民之憤卿等旣擬諭來具見獻書忠懇至意朕甚加焉卿等可卽傳示刑部等衙門決了以爲人臣辱國偸生罔上不忠者之戒特諭

二十七日

福建道禦史蔡國用爲目擊時事不勝杞憂內稱自東林門戶一起臣子全付精神盡用之角唇吻誰爲皇上慮封疆者三十年以來與門戶相終始者則有舊輔臣葉向髙能一力救證何至亥黃之傷至於此極不惟不能救而且樹之幟焉以集其勢傳之缽焉以勁其後則將焉用彼相哉自趙南星招權以來於是乎設五阱以陷賢攻李三才者處辧挺擊者處駁移宮者處破紅丸者處紏熊經略者處玆𨿽漸次起用而沈神者尙多何敢枚舉以涉市恩若夫枉被察斥而未經昭雪者如開詩教趙興邦李徵儀等類是也已奉旨起用而題獲杳然者如邵輔忠姚宗文等之類是也受無根排擠而公論共惜者如章光嶽塗國鼎之類是也由此推之則英才之當搜致者何限新宰虛公正直兼以選郎淸介沈細必能刻意推求多方延攬而聚而升之以勝羣邪職同官石三畏論枚卜一疏有守正被屈酌量擢用之旨可見皇上不欲錮人才於盛時任統均之責者何可不亟亟仰體而泛常置之也奉聖旨輔臣以救時爲一義朝政𨿽已淸明還細披調停而正本源逆酋未殲樞輔久勞堪任經略之才誠宜預爲儲蓄選將不拘將門不論各督撫官盡心體訪有智勇兼全者七日以漁舡七隻發遼人類百要會耀州塩場歸正之人焉世龍抵河魯之甲不候兵舡祗以漁舡七隻往來渡人至二十八日早釣渡兩營炮手結營東岸以防追逐之賊忽有賊類百射李承先在舡之兵時魯李二將炮未就賊忽掩攻魯之甲登篾仰天自恨投水而死承先未知下落夫之甲承先臣所任前鋒也承先原不欲行而之甲彊之旣殺其身兼殺同列又殺多兵已元何責獨念世龍臣所任大將也三年�得無事而一旦陷兵沒將蓋神气俱銷調發失措遂至號令不行前鋒之將何以先期而進水營之船何以後期不來然則兵將之陷沒世龍陷沒之也惟是前鋒銳木﹖負折幾空後來振起蓋𨿽爲力封疆之臣安能逃責奉聖旨馬世龍輕進喪師罪莫可逭諭安性同事封彊何諉於不知姑著策勵供職悉心防禦候勘明處分兵部知道

十五日

雲南道禦史卓邁爲巨姦之典刑旣正忠邪之流品宜分慨自廷弼以憸任之腸駕剛腹之性當其方煽也三窟並營百足爲輔疏薦有周朝瑞等矣而不止於朝瑞也交結有楊漣矣而不止於楊漣攻詆參論有姚宗文馮三元等矣而不止於宗文三元也其薦廷弼而未盡伏辜則有楊寉江秉謙夏之令其人者爾時喙喙爭鳴不辭鷹犬之誚今且网漏於吞舟也夫獨非伏莽之戒手其排廷弼而未盡推補則有蘇琰余合中林一柱其人者爾時侃侃持論不辭殿乕之爭今猶珠沈於海澨也夫獨非漸達之明乎竊意廷弼未死比類臣之黜陟猶曰懸而有待也廷弼死矣則一廷弼之袒者容可姑貸而今其包藏禍心耶攖廷弼之鋒者容可投閒而令不﹖﹖﹖一割之用於明良師濟之時也奉聖旨熊廷弼失陷封疆已經傳示周朝瑞楊漣受財黨獲尙在追贓楊寉江秉謙夏之令薦救有據卽系同惡本當重究姑從輕削籍爲民尙差仍追奪誥命蘇琰余合中林一柱爲犯凶鋒致遭排擠俱著以原官起用鄭國楨從重議處

十六日

禦史楊維垣爲哨將驚聞陷沒遼事奉聖旨儲材備用誠今日急務所薦閻鳴泰酌議起補

十七日

刑部尙書臣李飬正等謹爲直指憸臣姦穢剖明微臣心迹署四川司員外郎劉士漣等審得犯人趙魁原在工部虞衡司郎中徐在中處克當班皂有在官沈允慶卽金全與今在官沈惟祿許志升田尙未及朔官婁棟在一淸王奇各於萬曆肆拾陸等年間應當工部銅﹖領價買銅侵騙未上等情參看淂鼓鑄原非淂已侵那法在必懲監司之給銀旣無虧容﹖頁官﹖之運買胡爲後恃沈惟祿領食﹖艮目﹖示眾爲多納銅獨居其少詩志升離以借抵拎木明是不足拎銅按完歉之區分酌輕重於戍配蓋直破其東西支吾之詭計而務究夫徹底澄淸之錢糧也至借叢敢作孤鼠則趙魁之辜難木﹖奄入幕未避瓜李卽九如之擬無詞一馬五燈曾幾何張鎭者乃不受值求甲凂乙亦徒耳良弼等尢然行私逐項之敲推旣明全案之涇渭自別矣除徐在中應聽吏部都察院另行勘覆奉聖旨

十七日

禦史倪文煥題爲君子道長當継其盛小人道消當防其長內稱頃者皇上兪羣臣之請一時而枚卜四相中外莫不舉手加額慶輔理之得人矣且用王紹徽徐大化居憲地而兪言官之請起姚宗文亓詩教趙興邦李山﹖徵儀等予以原官又莫不舉手加額慶眾正之咸發以再見維新之治矣然職以爲天下之治眾君子扶之而不足一小人敗之而有餘故非盡驅小人之黨不足以保全君子之職所聞同一君子也何以首及攻淮撫之卲輔忠力抵東林之劉廷元疏參張鳳翔之盧謙久未登啟事也輔忠等巳列薦刻兪旨主於盧謙著聲幾歲臺班觸邪指佞祗因鈄泰張鳳翔又督比畿不受趙南星請托遂例輔以去迄今聞戶著書隻字不入長安此一幽身東林之史記事計陷毛文龍之夏之今又不聞削奪也不特此也戶部主事李孔度昔年曾傾陷故輔沈﹖﹖﹖此暱邪黨漏网堯舜之世矣今聞東林之人輩金數十萬托孔度爲姦細陰謀反局若此遂計行世道寧有淸明之日耶近聞姦人不得行其志往往托之秅私楬爚亂人心此又不可不重爲之防矣又不特此也中書吳之瑞本是邪黨陽附正人陰探消息其叔吳世科起家吏員賄升海運通判比一官兼類官之事貪婪狼籍其朊盡窩吳之瑞家凡若此者皆舊宰崔景榮之罪也景榮原是東林一﹖﹖﹖昔爲本兵時依姦細劉保爲心腹君非梁之棟發覺京師且立見傾危不止斷送遼東矣乃承之吏部於皇上之所允用者而不用爲東林之所擁戴則反用之正人君子所共推者不肯用爲邪黨之所爚惑者又誤用之淸明之朝廷幾成黑暗之世界也奉聖旨崔景榮東林的﹖﹖﹖倚姦細劉保爲腹心著削藉爲民仍追奪誥命李徵儀曾未奉旨不準起用還著該部查核具奏李孔度比■﹝目匿﹞邪黨削職爲民夏之令極詆毛文龍幾誤封彊著錦衣衛差官扭觧來京究問吳之瑞吳世科冒濫兵餉著錦衣衛拿送鎭撫司追贓助工一切私記私揭粘貼通衢者著緝事衙門嚴拿究治

二十一日

貴州通禦史智鋌爲小人之伏戎可虞君子之欝气當舒內稱小人退矣而猶有未盡削除者如禮科給事中觧斈龍翰林院編修侯恪是也斈龍相貌猙獰肝腸叵測引類呼用甘作東林之鷹犬凶心辣手允爲當道之豺狼試查其奏疏如直陳淸貞幹済之臣一疏以窮凶極穢之劉宗周而舉爲淸貞以驕橫不簡之王象春而舉爲幹濟卽其指邪爲正曷啻鹿焉之姦謂持挺一節王之宷有計安社稷之功麼麼風顚戶事啟萬世不決之疑乎阿比匪人釁開君父可謂不忠之大者矣原疏具在禦前可考而證也況其三窟之兔善營百足之虫不僵通天手叚當不在之宷謂諸人之下今𨿽自知腳根不穩蹌踉歸裏他日之覆地翻天必斯人也之宷諸臣業令奉旨處分而學龍儼然列靑瑣之班不惟不足以快天下之心又何有以服之宷諸人乎侯恪者占風望气東食西宿言似淸而實行濁君子可歁媚其骨而柔其情小人易與始而結交汪文言引誠魏大中結爲死友濫用私人中傷善類一時气焰炙手可熱及冰山已失不計再燃蜜偵長安動致書於姚希孟繆昌期諸人私通綫索暗弄機關爲異日番局之策其尢可恨者三月考選同鄕涇陽知縣苖思順壽光知縣王抒各家借劍殺人以致兩人不獲一淸華京師有一箭射雙鵰之號此其心地險姦令人不可方物眞小人中之尢者也君子進矣而猶有未盡登庸者如原任遼撫閻鳴泰原任浙江道禦史曹守勛陜西按察司劉澤深是也奉聖旨觧斈龍恪甘作東林鷹犬俱著削乃籍爲民仍追奪誥命新薦閻鳴泰曹守勛劉澤深著吏部酌量擢用前旨各舉所知端指關門徑督預備儲用不得借比從以舉薦爲市恩之媒其趙一鵬該部降處刑部等衙門尙書等臣李飬正謹爲遵奉聖旨事河南淸吏司呈案本部送該錦衣衛北鎭撫司手本開送犯官顧大章到部狀招有監故都禦史楊漣素與大章交好楊漣考選給事中與禦史左光斗袁化中給事中周朝瑞後選給事中魏大中等各不合不循職守結成一黨人有監故汪文言向充休寧縣門子犯革逃京因親職原任中書黃正賓薦在內監王安門下往來情熟拜爲義父時常采訪外邊事情打探內裏消息關通賄賂妄干朝政至泰昌元年九月初一日乘光宗皇帝賓天宮內惟王安當權作威不肯與李選侍今封康妃叩頭捏造要將垂簾聽政等語寫成欵結潛授科臣惠世揚與楊漣左光斗在內直房商議必湏速令移宮一時相傳楊漣左光斗因見各部九卿等官會議就不合首倡建議移宮名色希圖巧取功名密措王安潛通禁內綫索比周朝瑞隨時附和汪文言從中播弄乘皇上在慈慶宮王安假傳逼逐令康妃固皇八公主蹌踉出宮楊漣等復呼奴罵詈於宮門又遷怒隨﹖﹖送諸人誣以盜內府寶物株連數輩借此擅作威福嗣後諸人自居奇功揚揚得意同已者升異已者墜威權日盛朝野傾心袁化中魏大中敢作敢爲同爲爪牙魏大中尢搶升吏科都給事中橫行作惡大章不合益與數人往來情蜜互相引援等情會看得顧大章與巳故楊漣左光斗問朝瑞魏大中袁化中汪文言皆以狂悖竊附威權慣罔上以沽名快崇姦而謀利堂構無�何定策之敢言社稷有君孰垂簾之可托自汪文言潛通綫索致王內監突起風波斗日自後可虞漣曰移宮宜亟直房蜜計疾如風雨之至令康妃踉蹌失措不知禍之自來禁裏傳呼勢如剽刼之臨卽皇姝無號慟堪憐曾無言之可訴乘皇上諒陰之始得以恣行逞中涓報復之謀惟其所欲外爚眾聽內背遺言恫先靈而虧聖孝有臣若此法可勝誅猶且招搖作勢標榜爲名斥異已之賈継春片言剌骨進黨同之周朝瑞三辧衘恩曰誰任系棑則袁化中魏大中拳勇可籍曰誰供頤使則顧大章繞指堪﹖﹖﹖角立門墻旁開經竇吐咳兩露旣饋遺之日來吒吒風雲且墜升之在握最可恨者封疆大計亦若視爲等閒失律元凶猶欲加之保護在熊廷弼不惜以棓克所入爲續命之金丹在諸姦不難以齒牙之餘顯神錢之力量或飛書以緩頰或續奏而連章百萬羽翼之圖一冀法网之漏是𨿽溪壑之無厭亦皆門戶之招倈總之植黨者必先假意以移宮一案爲名髙而羣邪爲之向赴招權者猶湏樹人以救熊自助爲隱念而國法爲之弁髦獨不思飯玉猶溫正臣子思慕未平之日垂裳伊始豈羣邪跋扈肆志之秋若非洞見於一朝幾致貽譏於萬世五載之逋誅已正兩觀之癉殛難逃𨿽同鬼錄之先登幸有丹書之具在罪𨿽自取律擬從公奉聖旨楊漣左光斗周朝瑞汪文言凶惡小人目無法紀素與內侍王安互相交結妄希定策首倡移宮夤緣作獘符同奏啟威逼康妃虧朕孝徳又與魏大中袁化中顧大章結成一黨紊朝政明知熊廷弼失陷封疆罪在不赦乃敢貪其重賂共爲營脫巧言諫免暗邀人心賴九廟神靈罪人斯得誅心定法律當情眞𨿽已瘦死囹圄還當戮屍都市姑從輕典以示法外之恩其未完贓銀已有旨著撫按官嚴提家屬追比俟其完日待以不拏惠世揚同惡相濟不得獨寬著錦衣衛差官扭觧來京從重究治這招詞問擬詳明情律允愜依議行仍遵旨屢宣付史館頒行天下以昭朕仁孝平明之治以服天下萬世人心

二十四日

湖廣道禦史溫臯謨爲聖明銳意作新臣工習玩未振蓋自門戶擠陷而公忠易直之人擯斥殆盡有才望最卓而故厄其進者有資俸應內而擠於外者今乾綱一奮眾正咸登如王志通張捷章光嶽等或以京堂起用或以原任起用若霍維華資俸最深與前孫傑同疏並奉京堂推用之明旨業且四年今傑起京堂矣而霍維華仍守其故秩未免積薪倫肇修吳光龍品行最端爲門戶所憎因有年例藩臬之轉沈淪類年今門戶旣破矣而兩臣尙靳於啟事幾成飄萚夫當羣姦用事時諸臣不辭乎蠖伏若公道昭明而仍欝之棄之安可使正人吐气也奉聖旨這六疑議東西略甚悉該部卽與覆行霍維華準照孫傑例添注京堂

二十五日

山西道禦史劉弘光疏爲東事堪憂任賢宜急邇來屢奉嚴旨於二月八月淂升京堂者一人臺二人於以待循資進轉者非曰不足於以賜環諸臣恐未盡也設使賜環諸臣非遭門戶必且歷級而上大則卿貳小亦不失卿聀何至猶然於七品小臣逐隊分行哉聀不暇列列指類如科臣陳胤叢霍維華等臺臣潘汝禎王雅量等皆深受挫抑飽力風霜其骨榦足以擎天其謨猷足以震世孰不可寄大任而肩鴻巨力爲格拘拘也卽諸臣恬退自甘不自爲言其如羣情欝結何哉且如霍維華者前皇上允科臣郭鞏之請與孫傑同奉有優升京堂之旨令孫傑業已登卿寺而維華獨瞠乎其後可稱均平於盛世也耶奉聖旨

二十六日

廣西道禦史趙胤昌爲國是漸屬淸明彰癉急宜並用內稱門戶渠魁憸士戎首若侍郎李瑾者安可置而不問焉瑾以聾瞶科臣起家病廢之餘不二年躐取卿貳如寄累何勛勞采何品望豈非奧援之固結厚而壇墠之藉力多哉試類其平生於張國儒之例轉常抵死偏護矣張元房等之考選嘗發憤旁囂矣愛惜憑心雌黃信口又賄庇十年逃察之李教被李飬志偶爾點破銜之終身閱類年就嗾翟學程無端傾陷欝欝以沒噫瑾之惡於是不勝誅矣至於一世名賢若張至發其人者亭亭矯矯亮節貞心當羣陰用事時曾不容一日立朝廷之上天下亟望其爲蒼生出何以山公之啟事猶稽聀之所不觧也聀又查六月間聀同官陳以瑞疏論劉茂奉旨已經半載遲延至今查無題覆其故何居夫言官以彈劾爲聀大臣爲公論所重是非可否不妨明白若當斷而不斷借口調停終必流爲紹述天下事寧堪再讓矣冡臣端方諒不出此意者固官中猶有墜彼雲霧面情難割者耶奉聖旨李瑾劉懋門戶渠魁乃一則脫身三禠一則部覆久稽都著削了籍爲民當差仍追奪誥命張至發守正不阿著吏部酌量擢用該部知道

二十七日

貴州道禦史楊春茂疏爲機宜當決而在早決吏事𨿽敕而似未勑臣鄕父母官龍文光昨調繁新建抵任之始卽查皂隸三百有餘今只用八十名書手原二百名今止用六十名裁減之人類旣多所省冒領之工食亦不貲胡不可爲宇內各衙門之嗃矢乎抑臣因是而有感壬戌南中臨事換考功之事遂察何處早以代王允成夫何早臣不識面今允成旣削斥早豈甘代王死而不爲之欝抑乎又記魏大中駁陳子貞之卹錄橫以私意抹煞南紳之輿論夫子貞撫關防海勤勞死於王事臣曾爲屬吏所目擊於死於首丘者不同按籍豈無例可援而不爲之一昭乎奉聖旨

○十月

十月初一日

福建道禦史李燦然爲聖主念切憂勤疆事宜亟振飭奉聖主王國楨奉主踰年查不赴任視國事漠不相關著削了籍爲民當差仍追奪誥命儲材選將兵部何不具覆戶工二部旣有事例納之例不可再開該部知道

初九日

直隸巡按潘云翼疏爲紏劾不聀方面訪淂山東參議王継羙有心立異刻意標奇加之性气未融多致規恢不當到處以扣畱爲節省時常以徵發豎丰稜不知待下威儀豈其聲色亦厲臨民法體何至拳腳輕加此一官者居心不淨作事多乖失冠裳之度來簠簋之譏已掛彈章尙騰物議河南副使方道通喜怒憑臆以致刑罰失平加之利竇不封繇來欲根欠淨諸如扣米價於小灘人言有七百之類追谷石於各集折銀至二千之多此一官者峻法嚴刑瑯瑣聲驚鶴舞疏節闊目防維久謝魚懸宜議更弦庶知攺玉山東監軍道田一井顚狂是其病根孟浪乃爲本色食塩有定方從來已久曷爲而駕艇出大津或者圖厚實乎而塩臣之紏參自貽戚也出海無私渡明禁甚嚴胡爲乎飛航遊各島或者慱名髙乎而中軍之索騙已實開之此一臣者秉性乖張遇事學疏涵飬渾是一團孩子气當方而任意恣睢全無半點憲臣風人有怨言天何假易河南副使侯國才本庸常守更狼狽擁雙熊則趨膻逐臭惟溪壑之是塡峩一家則負嵎登壠裂防維而不卹此一官者碌碌其才營營在念列棨一籌莫展臨才百計全疏維力盡神枯寔囊盈而貫滿山東副使徐從治蓋儷然受一方之寄而久宣勞於東海者誰人掣肘何事傷心輒敝履其一官遂弁髦夫三尺天下無出處自如之臣子亦無去就不問之王章聀止就其去就一節因紏劾方面而並及之奉聖旨

十二日

湖廣道禦史賈継春爲麟祥鳳歷同時天意人心胥悅自楊漣左光斗處而天下乃知有朝廷自熊廷弼處而天下乃知有法紀所謂四罪而天下咸服直媲羙於堯舜矣然我皇上之削奪諸臣非淂已也若輩比黨行私招權納賄於親爲不孝於君爲不忠皇上雷霆震擊斧鉞森嚴聀以爲輕削奪者皆自作孽誠不容逭而一切追奪之誥命則其波及之父母堪矜永錫之情宜暢也年來拔幽一疏淂耀光明卽已起諸臣如謝啟光倪思輝郭允厚李春燁等皆端人正士需以大用不待贅矣至若史孔吉一疏持平遄毛士龍所中而擠之外藩已經臺臣徐揚先疏薦奉旨而部覆何以稽延李際明以覺發凶犯反爲趙南星所擯而阻其考選已經科臣郭興治疏薦奉旨而部覆亦何稽也張夢鯨節省二萬金以助遼餉李宗延曩在司農卽有疏復請奉旨紀錄優擢而部推又何以稽也奉聖旨

十三日

廣西道禦史王珙疏爲治兵理餉全在淂人用正去邪當無漏法內稱經官受事於邊則司農當先爲之處餉司馬當先爲儲才俱於經臣相爲終始而經臣則當實心任事首宜簡將萬不可如前之偏聽而驕縱也又相其才稽其略果有效於行伍然後任之決不可如前之勤於徵調而疏於簡閱也必拔其膂力訓以步武使惟知畏我而不畏敵然後用之專臣又有說焉南京尙寶司卿傳宗臯者結黨東林肆毒南國查有梅振祚彊奸徐氏一案宗臯淂賄千金復嗾熊明遇訪責禁又索類千金而後爲之觧免又有部臣呂浚作令上海狼狽不堪爲臺臣余合中論劾矣旋百計夤緣賄魏大中代謀疏薦並以例轉報復合十此其人爲姦蘗可知張醇儒代姑不悉其吏狀何如卽爲屯司主事通同書辦潘鶴齡等擅亂九一之規分利自肥及爲監督偏任積胥侵騙多金如此貪姦非類反淂竊據鵷班禦史何早其端方耿直眞作羽儀一世今值公道昭明尙以淂罪黨人久錮牖下不獲一吐其气而竟其才殊可惜也奉聖旨經略新簡選將練兵必有一番振作本兵司農務﹖﹖異同心恊濟相爲終始不淂擅議升遷呂浚作縣狼狽被余合中紏參賄買魏大中夤緣﹖﹖﹖署姦孽顯然姑念見督工程著冠帶閒住傳宗臯結黨東林肆毒南國張醇儒同書役分利自肥都著革聀爲民追奪誥命其積棍潘鶴齡錢烱遊照勛岑端石皆﹖﹖類匿張醇儒著錦衣衛嚴拏究問禦史何早端方耿直卽以原官起用

十六日

巡按直隸洪如鍾題爲關門之師允無成畫河上之衄信宜振起內稱關撫之設正樞輔所爲運臂指而賴緩急者而撫臣諭安惟亦居然開府可遂謂一無所事乎職歷楡關時曾問遼事說者謂前事皆因經撫不和而敗今樞輔撫臣固稱一心一徳之雅而所見亦微有異同若任樞輔似不必用撫臣若用撫臣似不必煩樞輔凡部臣鎭道臣對聀無不言此者此聀所據爲事權不一者也如柳河之失撫臣謂絕不與聞意自見矣且文與文武與武就中不無東西向而左右袒者甚至明知無濟面或相從求將士同心不可淂也卽前饑軍鼓噪敢以羣卒淩主將而當事者或擁兵而不救式緩頰而市恩豈非相傾相忌之一驗歟今大淩河左輔之兵固無恙也而寧遠之滿桂前屯之趙率教久無疏虞庶幾保障若山海亦一雄鎭也又有梁桂朝備禦旱門再淂楊麒控扼海口聞李秉誠者精於大器長於憑城仍當畱用關門不時練習大家奮起精神日日常若敵至就令奴果入犯凡所以嚴其防偵其情遏其入老其師擊其隋者無不預爲﹖略旣有毛師以綴之更聯西虜以攜之奴𨿽狡悍能重淂志手聀因是於關止文武諸臣敢效責備賢者之義焉其在樞輔人或以裴度期之式以孔明規之而皇上屢有明旨責望不啻深切卽撫臣亦有勘明處分之旨乃二道者臣輒稱病輒乞歸聀聞劉詔以知縣三年而升臬司劉永基以主事一年而轉僉憲亦以有邊才故爲起擢若有邊功又當優敍無柰離局之念旣萌則營聀之志必忘夫當危關需才之時誰無願借寇君之想而顧可去耶至於馬世龍皇上姑令戴罪立功自知所以圖報而聀終有不容嘿嘿者值玆人心驚畏文余急圖鎭定痛自刻責扶傷弔死補散﹖﹖﹖殘因而濟河焚舟以降凶雪恥且與孟明爭烈矣不識世龍爲此舊否奉聖旨

十七日

浙江道禦史張訥奏爲皇嗣應期詔恩頒布一速封建帝王之恩施繇親始聞王府第建造有緒當令速報完工使各守藩服而﹖﹖﹖屏翰之助一惇耆舊許弘綱何熊祥祁伯裕者皆可膺簡任但荷明艱似宜次第召宣以竟大用其有四朝名徳如劉楚先李鋕二臣功在先帝所當遣使存問以光慶典者一獎勛勞關門糧餉虛冒類多兵無宿飽玆經臣新任速宜行犒賚以收渙散之心次則海外之毛文龍一旅孤懸並西南文武將吏急宜論功升賞其文武保守成都如周著戴燝保守貴陽如李橒史永安或升擢或贈卹當令蒙破格之恩至督臣朱燮元功勞獨冠三軍煥釆遐方延領而望此舉久矣一疏言路科臣亓詩教趙興邦臺臣潘汝禎牟忘�等宜諒開添注擢此類負明示殊恩俾早沾綸冠亦錫類之至仁也一宥逐臣近日廢譴閒住諸臣𨿽羅緣自取而一旦禁錮終身人情欝結似宜重加降罰開以一綫之路如諭思恂念其拮據疆務功在垂成懇惟暫賜優容責之竣事隨後考劾議處寓使過之意於不測之恩一拔淹滯淸貞孤挺持正銓曹如胡東漸以一堂卿久滯畱京而知交最寡應宜優之比轉使一覲天顏又如起用部臣周士顯勁直忤時以文字觸忘爲趙南星撦碎之憑原任部臣劉國英初令長淸不加﹖﹖﹖而完遼餉經戶部首舉風示天下而爲程正已京察�處似可俱還原聀一重武科昨兵部發單咨訪將村卒難其人誠繇儲之不預而用之不淂其方耳今武闈一辟僅羅百人其以騎射擅長驍勇爭先者或置京營或布邊鎭勿令白徒遊棍假冒名色尢廟算之急務也奉聖旨

十七日

廣西道禦史梁炳疏稱往如熊廷弼則結腹黨上無君父下無僚友堂官徐大化蚤見直紏今淂其疏猶諄諄爲可信蔡思充公疏保護黨邪詆毀正人卽平日謹愼時被人廹哄今亦自悔之但胸無主張淂不同於周朝瑞惠世揚之誰亦已幸矣尙何面顏與大化同立於朝廷之上哉奉聖旨新簡經略到任自有展布如金冠違悞事公論難逃何淂先以煩言掣肘梁炳姑不究其疏內蔡思充著該部議覆

十八日

浙江道禦史潘汝禎爲微臣幸逄淸明之運謹摘遺姦以明公非內稱東林遺姦如米世守者崔景榮何以推刑部侍郎也世守與朱光祚閃爍不可方物朱光祚削籍矣世守有何經濟起升秋官之右豈非以其素爲鄒元標之一﹖﹖﹖欲潛引以復講學之標抑或侍郎刑威在宥可籍其漸張羅織之械乎不然者陸卿榮楉護正人力斥邪枉何以久冷南都不聞景榮有特召之舉也王大智淸標勁骨力出曠鳴鵉等之浮薄何以置林下不聞景榮有薦用之章也崔景榮削奪非枉而朱世守猶可廁名仕籍哉然聀因世守而猶摘遺姦二人焉其一人爲大理寺丞楊一鵬其一人爲飬病兵部侍郎劉策鵬司理成都原無善狀祗緣凶惡之惠世揚初令華陽相結引援冒入銓曹以故倚靠墻壁以碩望之趙煥而因傲倪自如不問與論一味獨任胸臆已未春例背公用罔姚若水持正不阿力攻李三才者況科俸旣已七載咨望已推禮部竟外轉且升副使而奪其夫參署銓之顚倒錯亂大率如此乞假出司原未掌選籍楊漣之气焰頓升京堂今借差抽身可不亟爲禠斥歟劉策一廁臺班卽與同鄕之淸正張至發爲忤結邪以攻徐兆魁參韓敬以媚孫居相操南臺之綫索而黜許弘綱況其暗結趙煥使一代望謐冊不淂其名且壬戌以副使升京卿倏巡撫倏侍郎皆其兒女親家袁化中爭攘之力及化中被逮閉門不顧以故化中恨其背義忘恩此固門戶之渠魁今𨿽竄伏行且鴟張可僅爲投閒歟𨿽然門戶之伏戎左右者當力爲澄汰矣而在外之藩臬未嘗無其人布政陸完學居官越閩饒有聲稱起家東林實爲健足伎倆一發必殘善類今具儼然罔卿淂志之秋矣卽陸完學而凡在外之轉京秩不可不愼擇也門戶之貽害言路者固嘗與之昭雪矣而在外之官亦多每受其害張素飬按淅所薦紹興知府齊琦名居官僅逾一載司道共稱登薦匪濫趙南星奪巡方之權而徑處以降級撫臣又媚趙南星之姦而再加以不謹宜素飬出疏嘆其苦波及矣卽一齊琦名而在外之波及不可不昭雪也奉聖旨朱世守楊一鵬劉策陸完學皆東林遺姦豈淂混迹仕路都著削籍爲民當差仍追奪誥命該部知道

十九日

浙江道禦史徐卿伯爲特紏姦險貪穢逋法巨孰﹖心往者門戶邪黨布滿朝廷頃者懲前毖後已狀莽之戎而不意有身𨿽退而未退如晉撫臣之劉策法似行而未行如舊黔督之張我續者劉策結五鬼爲密友奉李三才爲主盟許弘綱當辛亥京察猶能力持公道救驅除之禍於什一策於入署之時丑言詆毀同臺已爲駭異未幾貽一書於南臺而遂有宋盤之參疏徐兆魁李三才發古今第一之貪興論稱快乃爲李三才稱先鋒而剸刅於兆魁者卽策也聀讀其疏言言爲三才稱冤口口爲三才負痛黨邪醜正有識之士羞與同朝後來阿趙南星而驟躋卿貳之位仇趙煥而阻其易名之典主使袁化中行一网正人之計致於時局一敗抽身先走欲徼旨瓦全耽耽爲再來之覬其所謂吞舟者漏网也乃張我續受命援黔不直進兵遂而退走江陵追𨖻於辰常之間縱兵殺掠所過地方如遭夷虜黔省望救眼穿百萬生靈盡爲斷送此其罪猶浮於失地而逃之熊廷弼者也奉聖旨劉策已有旨了張我續援黔逗𨖻糜餉百萬奉旨查勘已經半年何以停閣不報據奏蓄飬妖僧意欲何爲著該撫按作速勘明具奏以憑處分

二十二日

廣西道禦史顧宗孟爲仁賢以多布列朝野尙有遺姦內稱山西巡撫柯■﹝日上永下﹞濟上治兵不過三月何以忽有易州之調不藉奧援而能然乎易州憲副未及期年何以卽有寶卿之轉自非夤緣斷不至是節銊一膺操守大壞又如河南巡撫程紹兩年開府一善無聞人言嘖嘖謂其全副精神盡用以依門傍戶不用以察吏安民他不具論如去年奏進王璽一疏無端將門戶諸臣薦揚殆盡疏在禦前可覆按也諸臣豈地方人才進爾﹖土非升遷復命令紹淸夜捫心當亦醜其鄙夫可與事君也歟哉更有原任尙實司司丞張鍵初令麻城與梅之煥結爲死友藉其气焰考選兵垣逐稱領李三才功徳丁巳察處死灰再燃復躋淸秩咆哮更甚奉聖旨

○十一月

十一月初一日

南京雲南道禦史梁克順疏爲蒙恩簡拔敬竭蒭蕘內稱趙時用梅之煥其人者蝟集門戶獒嗾經略在梅之煥與劉引化等揭保熊廷弼必非無因至甘■﹝扌棄﹞身家以相殉在趙時用周朝瑞等各疏薦熊廷弼仍堪經略特巧借觧經邦以爲端弘化逐矣朝端斃矣此時尙可使趙時用梅之煥潛居伏莽切據含沙不亟禠斥以塞之竇乎臣艸疏甫就見科臣陳序有直紏大熟以淸伏戎一疏梅之煥已經奉嚴旨削奪臣今補牘似可無再言及但讀科臣之疏之煥罪惡大者亦槪包舉而綜其生平尙有郭士望周士顯賄升吏部之煥居中關說因受士顯銀千兩似應嚴追以助工費可也之渙而外又有陳以聞者前以經臺臣莊謙等論劾但旨下部議覆才降級耳以臣廉知以聞平日依托門戶交通僉壬以楊漣左光斗爲年契以汪文言黃正賓爲死友聽髙扳龍講學輒敢飛織而列座師之欵爲縣令恣貪則翁啟楊以索賄而斃命在部門宣淫則張應輅與爭妾而動揭尢可恨者已經察處又未服闋輒潛逃徽州與黃正賓賀烺共謀夤緣髙扳龍從南星驟起工部方才四月卽躐升京堂抵任之後與楊左諸人日夜聚汪文言之寓交訾互翕代異同黨比文言下詔獄間又據楊左聲勢托持有司官劉僑今尢有餘城挐問者又寧但一降處遂足蔽其罪耶臣又向覽抵報之煥等揭詞時用疏語顯有報據切謂復起吳玄重處趙時用等三人於今日朝政實最亟也奉聖旨驛傳屢旨申飭又懸之賞罰使掛號應付者凜凜畏法庶宿獘可淸錢糧法在可成然必吏部與戶部同心凡經參罰者不淂登膴仕而後考成始有實效吳玄滿腔忠義一意孤貞亟宜破格起用梅之煥已經削奪還著撫按照原參提問追贓趙時用與周朝端黨結熊廷弼仍堪�略陳以聞作令貪酷被察賄結髙扳龍引入趙南星躐升工部又日夜與汪文言代異黨同一降級豈盡具辜都著削了籍爲民當差仍追奪誥命

初六日

山東道禦史邢紹徳疏爲輔臣公忠罔聞私愛徒鍾內稱周如盤者三十載淸華一旦簡拔登庸揆席旣褒崇其先復寵﹖彳音﹖﹖其後嗣舉人臣所畢世不能淂之於君者一朝合而舉之於一身是何等恩賚何等寵遇謂宜感激圖報公爾忘私發膚踵頂之堪損曷知憂喜之情父母妻子之弗顧安知有室家之念不謂徧重房闈之愛獨廑室家之憂而置大慶於罔聞委君命於莫卹安意肆志甘食穩念巧爲無病之呻吟故作關心之痛楚若拘拘於夫妻情重萬萬不能割捨者說者爲其爲避日講之勞耳夫隆冬盛歲誰不自愛而盡聀補衮又誰敢自逸蓋昧爽而起辧色而朝在皇上不以爲勞而輔臣以爲勞乎聞雞而起戴星而行入啟事出贊襄諸輔臣不以爲勞而輔臣一人以爲勞乎至於庸庸伴食碌碌營私居吏居孔一味貪婪大事小事一味胡塗在長安公論之日此聀又不敢盡言以傷雅道矣奉聖旨

初九日

南京浙江道禦史李時馨疏爲欲淸吏治之源先淸薦剡之績內稱奉簡書而總督者張我續也理餉反以侵餉至於類十萬計剿夷反以通夷且以餉其重賄所宜速爲勘結正其厥辜而無令觧脫者也因練兵而畱兵者湏之彥也試查練者何兵倚東林而驟躐撫衘練兵何功又竊位而不自引咎此亦應在削奪以懲冒濫而勿聽其優容者也蓋我續之罪狀欲蓋彌彰而之彥之陰邪罷斥有餘至於根木之地尢屬隱憂如京倉營關應舉應劾敕諭森嚴自熊明遇以差方禦史不狥黨不迎已意輒敢題參而敕諭空懸舉劾法廢以致今日倉儲俱成空竭營政積有惰窳更可異者剙遊觀之所於禁湖之山乃借修築之名恣溪壑之欲明知不法迨罷聀而毀之如熊明遇者邪黨之見橫生風憲之體掃地𨿽削籍不足以盡其辜者也奉聖旨張我續已有屢旨速勘具奏熊明遇邪黨蔑憲削籍未盡其辜仍追奪誥命該撫按勘問追贓湏之彥素有邊才當徐光啟練兵時具薦不用後因兩朝登極贊襄大禮事將起升尙寶復被東林參論告病不出今始到京隨差以去言官風聞不眞還著吏部從公酌議

二十三日

廣西道禦史田景新疏爲聖明慮切安攘匪人意圖僥幸內稱唐世濟冒鷹兵部右侍郎之聀豈當事者未聞世濟南贛鼓噪之事乎一隅尙不能綏輯況中樞系天下之安危備四方之緩急世濟能左投左重右投右重乎就世濟作夏加遇之盟主爲左光斗之先鋒離我君子之交張彼小人之勢蓋有意營窟無心報國敢自以南北如取諸寄而只乎遂欲以障天因以欺天下士大夫可乎哉夫世濟若此其類世濟者更有人焉王惟憸以樞曹納賄罷斥例不應起作令時與朱延禧利交有素及延禧當路故惟憸倏而京聀又倏而出撫倏而南卿又倏攺北人謂朱延禧一千張鳳翔五百非虛語也今延禧旣已罷聀免鳳翔逐亦削奪尙可令惟儉揚揚淂意乎且衮東余妖復亦無剿無術日以歌舞爲生甫入部卽薦用未完餉之官致冡臣面斥其利令智昏惟儉不當愧死耶王震孟何人畢竟用之爲左通政孟震貪暴殘忍靡不修至喬應甲發其敗類遂投身東林以爲護法今果躐銀臺矣至藩臬尢天下郡邑端邪之表廣西布政李守俊貪濫異常不可悉類在東粵淂明珠一顆以顯陳於廷又宗髙扳龍爲講學主遂爾歷任藩長行且內窺要津卒未有人發其蹤迹亦江西參政蔣謹素履無一善可稱專以作詩聀訕爲業如徐淸在黔乘叛奠之亂﹖﹖﹖人寶物以萬計納人妻女以百計甚且彊奪一縉紳之愛女爲妾其父包羞不忍言貴州撫按奉旨題請江西撫按已將所擄妻女追出檄謹速發徐淸起程謹淂淸銀貳千兩竟將妻女﹖﹖﹖畱並徐淸亦不觧發且素與繆昌期爲莫逆交今又都門營鉆憲長又向人爲昌期稱屈是何行徑卒未有人摘其貪忍詭密者故並及之奉聖旨唐世濟作夏加遇盟主爲左光斗先鋒已有旨處了王惟儉依附當路朦朧屢轉著冠帶閒住王孟震巡城不簡居鄕凶橫李守浚貪濫異常蔣謹貪忍詭祕都著削了籍爲民當差仍追奪誥命該部知道

二十五日

四川道禦史王時英疏爲直紏姦臣以淸仕路如見任浙江道劉可法者執拗成性蒙敝不靈出守松江徽州淫刑以逞艸管民命至其樹援植黨狥私忘公旣以浙江廉憲彥升福建右轄乃戀厚實而不捨借故交趙南星勢焰仍攺浙江卽奉有成命而不顧若三年特舉卓異朝廷優渥之典可法不列其中所當反躬自省爲何如乃托密友許譽卿極力薦揚長安詫爲異事豈舊屬之香火可盡掩興論之公評乎且不必不論其撫按無狀卽令門戶屏迹可法咼能安其位耶原任吏部驗封司郎中唐暉其人者狡暱狡童貪婪淫縱無所不至筮仕中州司理其放逸之狀難以枚舉若借查盤爲傲遊之資隨帶本卿梨園騷擾地方且禮送所屬到處秋風署篆開封府侵餘火耗囊橐已滿漫不知官箴爲何猶然憑恃錢神倚借門戶奧援取銓如寄其污穢行徑至今猶在人耳目以斯人而幸逃幽斥其貽害誠非淺鮮也若工部右侍郎胡世賞更有可奇焉有謂其久任浙江監司與朱國禎最契其地方官評一任顚倒囑托及國禎幸叨大拜更結爲心腹者有謁其謀亞卿彊同鄕司官王任傑因其不從而逄人罵詈者至聖駕賁臨北郊此何如大典也世賞職居太常抗違稽期甚無人臣禮及不自反委罪於人被科臣陳序露之白簡且慢無忌憚必圖亞卿如此好官自爲任人垂罵尙可一日容其悠悠顯要耶奉聖旨劉可法原結趙南星躐升浙撫唐暉貪婪不簡倚伏門戶取鈴如寄俱著削了職爲民當差仍追奪誥命胡世賞鉆謀亞卿旣經白簡著冠帶閒住

二十九日

河南道禦史梁夢環疏爲經略之儲蓄當弘傴貳之選擇宜愼內稱陰陽反復閃爍傾危如唐世濟者猶偃然據此席夫人不患無才只患無骨世濟之才臣不得其詳矣世濟之骨柔脆如揥則天下之所共見者也方夏加遇之不與考選也是眾正之所共棄也會單之日注衘之時世濟亦未嘗不在事也及加遇密爲布置邪局以成欲奉何宗彥爲盟主指日揆席乎握魁柄於是加遇不難走險狂噬排陷正人及臺省公疏紏駁以存國是而世濟卽別其肺腸規避不與當時共事者以詫爲異物居無何而紏趙興邦之疏至矣嗣後附何邪人見影吠聲皆加遇爲之而世濟成之者也世濟必曰我亦論李三才論孫居相等者也我且東林者乎皇上試問世濟夏加遇爲何如人而世濟默默佐之加遇而邪人也世濟得爲正人乎皇上再問世濟趙興邦爲何如人而世濟呶呶詆之興邦而正人也世濟寧非邪黨乎安有加遇蒙譴興邦召起而世濟尙欲團扇障而長袂蒙頭且世濟初補南刑部侍郎也其缺則周應秋之缺應秋陵工加級之旨部覆未上則刑部尙書是應秋也崔景崇急欲待世濟以翻局竟不能待應秋之轉而竟除世濟時有一缺兩侍郎之謠使守正不阿之應秋去住無憑進退維谷臣愚不知此何選法而景榮公然爲之世濟儼然受之是尙知宇宙有名義朝廷有法紀乎又何怪乎死黨袁化中與張潑僅僅滿一中差掌河南道甫十日而遂速化驟躐冏卿畫錦逍遙迄今漏网也又何怪乎首謀翻局之徐如翰以大同道外吏而誣劾輔臣占望風气銜壁投降至今要路津門鉆求升轉也夫天下之勢止有邪正之兩途近日崔景榮之事可爲烱鑑若輩而用之封疆是李永芳復出而熊廷弼再生也奉聖旨唐世濟陰陽交覆閃爍傾﹖﹖舀正人王盟邪黨鉆求崔景榮無缺補官大壞典制未當重處念部堂官姑著冠帶閒位張潑系袁化中死黨濯冶連化徐如翰獻媚門戶姦謀叵測都著削了職爲民當差仍追奪誥命刑部尙書等官李飬正等疏爲懦帥無心目贖國法不可久賒據禦史溫臯謨會問得懦�麻鎭到叩看得爲將者聞命則不有其家臨敵則不有其身麻鎭起自廢閒而﹖之將帥當黔圍未觧鎭旣離粵而抵玩又漡自玩而還粵籍調兵之名爲縮身之計督撫按臣交章劾奏已奉明旨拏觧來京究問督臣揚述中開鎭以立功黷罪之路或以鎭之過可使也迨抵黔而半載無備一矢莫加在威淸不能掃苖在普定猶遅兩捨彼魯欽所向成捷者鎭皆履之苦危則前之起用而盻望不來可以知其膽後之戴罪而無心自贖可以知其能當事者不慮其僥幸萬一而慮其相習成風見今黔句未結使人人如鎭西南半壁何賴焉所宜急伸前旨以彰國法者也奉聖旨是麻鎭著監候處決

○十二月

十二月初三日

貴州道禦史張樞疏爲直紏京堂邪類以懲冒濫以疏壅滯如太常寺卿陳伯友其爲君子爲小人職不敢知苐問其居中省者二年何以服闋補原職而旋以例轉又何以例轉不二年而遂升大參不一年而遂升僕少旋轉常卿則以伯友者袁化中周朝瑞之卿親而並力以提挈之者也大理寺寺亟蕭毅中其爲君子爲小人職亦不敢知苐問其何以初授貴州道禦史卽有宣太巡差又何以回籍甫二年而復起山西道不一年而徑升大理寺則以毅中左光斗顧大章之年契而恊心以噓植之者也此二臣者一則因敗爲功而驟至通顯使當年不例轉亦未必速化若此稱翻天覆地之手非耶奉聖旨陳伯友倚恃袁化中周朝瑞而驟躋通顯蕭毅中借援左光斗顧大章而立致淸華都著削了籍爲民當差仍追奪誥命

初四日

湖廣道禦史曹谷疏爲仕路日見淸明漏孽尙宜屏逐內稱南京兵部右侍郎霍名宦者與惠世揚姻姬至親也初以﹖﹖﹖官降處庚申忽起刑部郎中人竊疑之辛酉忽升光祿丞卽升少卿卽升順天府丞一歲三遷有何功而至此壬戌卽升右通政癸亥卽升光祿寺卿三載九列又何神通而臻此總之依惠世揚以媚張問達而得之者乎且與王之宷周朝瑞張愼言楊𨿽新等歃血爲盟鐫姓名於杯中每人各報數日一會卽出爲飲具明使姓名朝暮相見見後見局面翻動逐投崔景榮升南司馬而出其始也捷若承蜩其旣地巧於掛角如此行徑而得偃然辱畱樞一片席乎若楊維新今爲太常寺少卿矣當此散館時已多物議入垣而後一意膻流委身死黨辧言亂政顚倒是非慣作騎墻之語以爲耽閣之地是誠小人故智不足具論獨其於劉一燝周加謨等顯罰旣加而尙思擁戴於劉廷元等大案將明而必欲傾陷夫有惡不除固屬吞舟之論有品未揚有勞未錄不無覆盆之﹖﹖兌若原任主戶部主事洪啟初管計墅鈔關除額觧外餘萬金歸八公帑此其品格何如又原任工部﹖﹖﹖聶心湯拮據瑞府邸第正陽門前樓兩項節巨萬料理門工殿工儲庇多才查李三才盜木占廠請旨定奪此其勞勛何如而俱蒙察處至今未白如公道昭明之世何奉聖旨郝名宦聶心湯已有旨楊惟新曾於工科著聞不得風聞苛索洪啟初不必議用該部知道

初五日

廣東道禦史陳世俊疏爲姦臣幸進伏戎可慮內稱南京兵部右侍郎郝名宦矢行鋒劍滿腹機關繁有穢聲職方復多劣狀敗露降處三十餘年帛結邪黨十六人鐫名酒杯名宦居首日輪一人舉杯髙會遂聯渠魁爲姻親因媚舊宰爲奧主非因建言朦朧起廢一典吏而忽主政矣一主政而忽等丞忽通政忽光卿矣目不辧旌旗之色而張問達薦爲邊方豈眞欲其鎖鑰北門蓋借其老姦辣手引爲後勁耳一爲太僕少卿羅汝凡以邪氛之嫡﹖﹖﹖工護身之靈符從入臺班漫無建白串合徐良彥等之綫索作爲通事一差尙未竣事遂以賄通袁化中據營京卿王元翰穢惡燻天以聲應气合特疏薦奉梗執若此凶焰何如行將揚揚入長安矣是可聽其覆雨翻雲乎一爲光祿寺少卿王國瑚依門傍戶獻媚呈身行人裏居而至撫院欲擬重辟歷任延平知府而贓私狼籍更不堪聞西虜深入五百里席捲無算捆載而出且以未到任之副使賄轉光祿則又何速化也奉聖旨郝名宦結納邪黨鐫名酒杯水山旣傾南樞善復羅汝元時黨入臺全無建白一差未滿躐升京卿王國瑚呈身去輔作府狼籍慮副未幾賄轉光祿都著削了職爲民當差仍追奪誥命該部知道

原任南京湖廣道禦史李良棟疏爲邪黨害正公道昭明內稱臣巡歷未平遇癸亥京察同官王允成臨期突薦塗一木﹖泰爲考功以臣難爲大臣爲詞而以浮躁處臣其何辦獨計臣生平硜硜拙守恥傍門戶率直太過不謝特局誠有之不圖報釁開過遽至於此臣請言其詳原任侍郎鄒元權與淮撫李三才皆東林教主而允成則其鷹犬也元標與僉都王徳完爲會議李三才一事意見相左徳完𨿽以自立屢疏求去臣謂用一不可用邪臣而遂欲去一簡用之直臣此心寔抱不平原未傷及元標祗以徳完去而三才出世道所關不小非有他賜原疏尙在禦前可覆按也但疏中有徳完去元標豈獨畱一語元標遂眼入骨旋捄黨植黨一疏指名參臣臣謂元標大臣也欲與辦駁益重其罪止出一公揭質之海內以聊明黨之一字而恨不可觧矣每聞元標都門對人之言官小膽大逢人唾罵臣固知其不免也旣允成果於公署中云汝但言及用李淮撫就變色何故臣對云未嘗色變但可用者多何必此人於是益堅必處之勢矣奉聖旨塗一﹖﹖秦王允成把持察典事情卽著該部院參看了來說李良棟身任事中宜聽公孝察及各官不許借題瀆奏致起幸心

初七日

陜西道禦史鮑奇謨疏爲東西之結局尙無定期廟堂之制謨安有定算內稱自古夷狄之禍未有不始於內訌外侮因之數年來畛域橫分用捨倒置如京卿所以儲巡撫也馬孟禎有何才望而儼然速化尙閱其久屈一疏則知其一生擁戴者惟於玉立而憑此爲奧援耳不然何孤蹤之劉宇烈竟不免於外擯也而又有南京戶部郎中葉成經者臣不知其爲何如人聞其榷稅臨淸於白糧舡到不論有無帶貨每只科銀八兩至今白糧觧戶怨聲載道謂其需索之故至畱難二十日始放行夫白糧固上方之玉粒也攢行惟恐不速以私廢公謂恭敬之誼此非關市大蠹也奉聖旨

初八日

湖廣道禦史王業浩疏爲微臣仰荷天恩內稱臣目庚申之冬荷蒙皇上拔置西臺區區赤衷止知有君父不知有私交止知有朝廷不知有門戶發抒胸臆大觸凶邪一疏以仰息朋比參劉一燝上安而一燝與安憾臣矣一疏因移宮一案請推廣聖徳與舊科臣李春燁交章吁陳駁楊漣左光斗而漣與光鬥憾臣矣一疏感慨時事直紏諸姦觸遷易應昌袁化中等而應昌化中等憾臣矣諸姦內外上下爭甘心於臣將臣具陳天聽一疏矯旨杖戒幸蒙皇上睿照姦計不行又借他臣疏中矯旨責臣督避又因賈継春上疏矯旨諷臣引疾臣時適與病會請急歸臥二年間廢遵例轉假以串姦行法責趙南星而南星憾臣臣萬里馳驅始入粵受事廹轉四川又復兩年田裏矣幸皇上鎭燭羣凶霆震電掃四罪以服兆民一怒而安天下而微臣重荷隆恩允官言之交薦得復舊官再瞻闕廷是數年以來受排擠者獨微臣最深而臣始保微軀終還言官職前後荷皇恩又獨厚矣自今以後之年皆損縻﹖報之日臣觀今日皇上勵精於上羣工竭忠於下經筵顧問平臺召對次第允行是千古盛治也上下和裏才間屏息是非邪正判若蒼素朝中之朋黨旣去而邊鄙之虜賊自除千載盛時之也而第有二三邪魅尙漸形匿影以圖逞志豈陽長陰消之日所宜有如原任太僕寺少卿馬孟禎蛇蠍爲心虎狼成性爲王圖之爪牙作史記事之心腹辛亥京察任意倒翻自號部院提塘人稱混世魔神誠門戶之渠魁而仕路之杌檮易州道參議韓萬象莁仕江南賣身門戶旋魂消於見睨腹得志於履霜藉電陣之雄行逞鷹眼之不化宜作虎狼之逐豈堪虎豹之關原任吏科右給事中方有度罔知國卹慣用機謀會黨營私盡掃善類此皆輿論之所且悁而人倫之所深憤者奉聖旨馬孟禎要結權黨傾陷正人韓萬象筮仕江南賣身門戶方有度巧營三窟共棄四維著削了籍爲民當差仍追奪誥命該部知道

初十日

山東道禦史陳睿謨爲天道布冬肅之令大君嚴振肅之權內稱吏部稽勛司郎中劉廷諫者彼其初一刑﹖﹖﹖耶乃以刑部竟調勛﹖﹖﹖自趙南星罔上行私結黨亂政之日無論傍觀駭聞卽一時銓司同事無不相顧錯愕追至聖怒頻加南星回籍廷諫乃始免脫狐藏倉惶請告猶然奉旨畱京踰月試問今日南星安在南星破格擢用諸人安在此方瞻落雷霆彼乃安如盤石又有如原任吏部文選司員外今降級孫必顯者假借親知馮從吾作合惠世揚從中斡旋鉆求吏部比入部而泥丸封關招遙過市其署選時尢甚賄賂致蒙皇上詰責姑以公錯認罪僅僅一級降處是使欺罔之雄猶漏网也至大理寺少卿添注韋蕃更其異焉如先年力阻黔中獻捷猶爲疆圉未靖稱功非督撫所宜耳至昨日因緣舊宰圖謀起用不一二年俄而主政光祿又俄而棘丞卿貳是何以捷足者今春乘總河負缺資貿倡議移蜀督朱燮元以去倘其說行而熒惑國是貽誤封疆豈少哉明旨責其反復亂政科臣紏其閃爍卑行可謂切中膏盲顧尢保全竄伏仍冒卿衘何也奉聖旨劉廷諫倚籍權黨以刑部郎中攺調吏部事屬破格孫必顯世投門戶罔上行私韋蕃反復亂政躐躋華膴都著削了籍爲民當差仍追奪誥命該部知道

十三日

四川道禦史倪文煥疏爲用人爲朝廷第一要務內稱冡臣李宗延非皇上所特簡而以用人之柄付之者也但就近日一二推升職以是不能無疑朱世守東林之渠魁天下人所共知也何以違眾而推亞卿金世俊左光斗魏大中之私人也旣抱頭鼠竄以去而急急焉以常少償之此二人者明明邪黨宗延不知而用之是不明也知之而敢於用之是欺罔也宗延所居何官而﹖冫刀貝﹖﹖冫刀貝﹖若此且該部司官莊欽鄰爲科臣所紏也奉嚴旨削奪矣乃宗延認罪一疏稱欽鄰操守潔白一似謂明旨之非而爲欽鄰觧朝者然職因是而更有感於用人者亦何不愼也江南按察司米萬鍾與趙綱至親出薦準撫李三才門下山西右參政王継謨爲王之宷之私黨貪婪素者總之皆門戶中私人豈宜使之藏之外伏以肆其狀莽葉牖之計者也奉聖旨朱世守已有旨金世俊爲左免鬥魏大中私人賣官贓迹有據趙綱盜代皇陵神樹已經處分米萬鍾系綱至親又出李三才門下王継謨爲王之宷私黨貪婪素著著削了籍爲民當差仍追奪誥命金世俊彼處撫按提問追贓以助大工該部知道陜西道禦史石三畏疏爲簡端方以修史信斥庸劣以振士風內稱先帝時挺擊紅丸移宮三案皆以莫湏有反成罪狀不但巫蠱之禍燭影之疑也然𨿽含沙在口豈盡直道喪世於時有舊科臣範濟世等臺臣徐景濂楊維垣賈継春等葉身家而不顧扶朝綱常於一綫𨿽諸姦心虀粉之爲快而遭際聖明悉詔付史館天地祖宗寔式憑之臣愚以爲史所以翼倫者也修之此其時矣然當先簡修史館之人如恊理詹事府禮部右侍郎周炳謨非不文章自許然就王之宷舉爲直筆衡之之宷之所舉必心之寀之心之宷所謂直必非斯民之所謂直則其人可令操華襄權乎詞林中不乏若人是在關臣詳擇焉仕風至今日淘汰幾淨矣然有南京工部尙書沈儆炌大理寺右寺丞張廷拱者可異焉儆炌在撫滇時發兵救蜀乃逆安與逆奢相通以久迄今禍結不觧棹發難數其罪尙且儼然據司空之堂可乎哉廷拱與王之宷同門道綫索者無論試究其同陳以聞濮中玉等五人謀考選爲公論不爲久矣以聞等皆處分而廷拱依憑奧援揚揚長安將欲謀爲開府可乎哉莊欽鄰物議勿騰久矣今冡臣疏意重有惜焉謂其不避勞怨謂其孰特太過又謂操守潔白毫無所染總之冡臣老成﹖道推誠置下每對人曰成所不知者莊欽鄰盡之知欽鄰遂驕焉自用以負冡臣者旨下之日中外相慶今冡臣用意過原毋以溺於大部之體面乎奉聖旨周炳謨講莚日久謬爲王之宷所薦準令致仕沈儆炌搜括助建亦有微勞著冠帶閒住張廷拱鉆考選物議沸騰驟躐京堂全憑奧援削了籍爲民當差仍追奪誥命該部知道

十四日

巡撫直隸洪如鍾疏爲道臣請裁有據明旨著議原公奉聖旨劉永基居心不淨浮說偏工遽冒家丁傾軌同列諭安性受其陷媚朋比爲姦都著削了籍爲民當差仍追奪誥命申用茂薦舉不當著冠帶閒住該部知道江西道禦史盧承欽疏爲直陳當今之急務外飭邊防內淸邪黨如原任大理寺卿曹珍原任右侍郎董應舉者尙可僅從閒住之例靦列於冠帶之林哉﹖王﹖﹖﹖以孤僻之性與鄒元標逓主長安講席已爲北孟之罪人矣及紅丸之紏疏旣敗而猶借題鼠竄冀幸瓦全何作觀望應舉以聾聵之夫與徐光啟兢談塞上雄圖已孫吳之優例矣迢鼓鑄之事權旣握而猶肆鯨吞侵撓塩政足何肺腸又如兵科給事中李遇之者薦史孟麟孫居相馬孟禎李若星鄒元摽等諸人稱功頌品豈非轉身門戶獻媚東林者乎以上三臣有已經白簡而未盡厥辜有未經處分而尙仍故物俱非所以服人心肅國法也而江南道禦史施探有國法久弛一疏獲罪於舊輔劉一燝取怨於舊禮臣孫愼行列臺班者兩載而遂以浮躁處矣一時被察如開詩教等俱蒙恩昭雪而﹖﹖﹖木﹖猶抱抑未伸豈非一人之向隅耶再舉東林之局勢而罄言之自顧憲成李三才趙南星渠魁而外其間如王圖孫愼行髙扳龍等謂之副帥如曹於汴馮兆京史記事魏大中袁化中等謂之前鋒如李朴賀烺沈正宗丁元薦等謂之敢死軍如孫丕揚鄒元標者謂之土木廣神之數臣者或身已退矣而不嚴錮其退無以杜進者之隙或人已死矣而不追論其死無以禠生者之﹖﹖鬼奉聖旨姦黨宜淸調停當戒這本說的是曹珍狎主邪盟董應舉假撓塩政李遇知薦舉匪類獻媚東林都著削了籍爲差仍追奪誥命其一切黨人不拘曾否處分俱著該部院會同九卿科道從公查確集議奏請將姓名非罪狀復並節次明旨刊刻成書榜示海外垂鑑將來以永治

十五日

刑科給事中潘士聞疏爲仕路邪正旣分銓衡用捨貴審內稱太理寺左少卿吳之皞者其依傍門戶主盟講學爲輿論所不容已見於會推之日矣乃更有謂其居家有倚信豪惡蕭康侯開壇傳教按蜀則偏聽巨姦余新民肆才納賄種種穢迹何無脛而走長安乎又有四川道禦史舒榮都者其奉師傳鈢侈淫敗爲士類所度羞稱已難逃按屬之口矣乃更有謂其復命舉薦卿貢有司俱受意旨於座師李騰芳處問俱說薦以致舉劾不公共抱不平臨行時票取各贖銀並所屬道各送別敬到家之耳除謝薦外有二三倍而受者止回原送禮物而亦受者再有如原任山東禦史鄭宗周者當今﹖匚﹖口﹖鹿時失盜庫錄調簡唐山縣後覆鉆營考選西臺候命之日卽參輔臣以媚東林再有如新升工部員外何顯宗者當尹遵化時貪穢大著察降長蘆知事倒身門戶黨邪害正甫升經歷旋賄選司而轉繕﹖﹖﹖有如此輩逐逐也蠅趨耽耽虎視一綫牽合聲气應求若不盡去小人之黨能不立敗君子之羣而況有落落難合慷慨當關之莫在聲時值河西失守熊廷弼放遼人入關罔不隨時附和而在聲獨抗眾論朗朗開陳緩來經撫逃案一毫不爽又若山公啟事之田仰時值邪黨初張異張光前微有小嫌輒欲剪其所忌以致例轉後被魏大中故遅憑限淪落七載冤抑莫伸而幸今功罪昭明姦邪服法此二臣者而破格優升召還內用其何以吐眾正之气而示勸懲之功乎吏部開設科書辧顏必顯者營窟一十二年專權射利每撞太歲而居奇貨贓私狼籍家累巨萬近來銓政不淂整頓之期此孽寔爲厲階奉聖旨吳之皞依附黨人居卿不簡舒榮都侈淫敗度薦舉受財鄭宗周邪類先鋒鉆營有據何顯宗貪檅大著倒身門戶作都察院經歷時阿奉張愼言紊亂差序都著削了籍爲民當差仍追奪誥命莫在聲田仰酌量敍用積蠹顏必顯著錦衣衛拿送鎭撫司嚴究追贓具奏該部知道

十七日

四川道禦史汪裕疏爲欲淸銓法營求之獘當選司專擅之權內稱莊欽鄰到任其寔招權納賄冡卿李宗延受其欺廠而誤認爲主持姑舉一二以槪其餘張所望補湖廣按察司未經到任忽升山東左布政外議沸騰冡臣聞而面詰公然以相厚同年爲對劉國縉與職堂官王紹徽吏部左侍郎徐兆魁等首犯東林之鋒首被東林之害職同官石三畏有提邪正一疏蒙兪旨酌用乃不見啟事說者曰因無書儀相通卒禁錮而不登庸奉聖旨

十八日

廣西道禦史趙昌胤疏爲廟謨之閱系匪輕揆地主持定內稱輔臣丁紹軾慷慨陳謨有危疆失事敢申用人之議一疏有是哉輔臣之畱心疆事也有是哉疆事之安危全系用人之得人也大將馬世龍手提尙方之劍身膺專閫之權固非無系於關門安危者況今水堅可渡戎馬徧嘶愼河之報虜已有蠢蠢欲動之心則一重門限而外以遏狂風而﹖﹖﹖殘局者誰作當關虎豹之意輔臣有眞知灼於此幸我皇上注意封疆親垂淸問是明以世龍之可用不可不決之輔臣矣輔臣果實見得可用則用之可實見得不可用則棄之亦可柰何爲紹軾者聞其關中公議未曾嘗以爲可用也卽私告皇上亦未嘗不以爲不可用也及再承結問忍遊移其言曰若去畱取自上裁臣何敢知蓋不勝其反復之態奉聖旨次輔衷任事商確可否朕所鑑知言官不得苛求該部知道

二十四日

雲南道禦史陳以瑞疏爲賢邪不容並立用捨貴在必行內稱太僕寺少卿今飬病劉蘭爲周加謨之爪牙作張問達之腹心壬戌之祭一网打盡吏部郎今給假呂維祺假父吞噬以至上部虞衡司郎中呂克孝入張問達之幕而呼朋引類寔繁有徒最可醜者匯兵安書來致之葉向髙又逓向髙回札轉致時人有閣下通政之謠南京戶部郎中童述先以銀二千兩將楊漣左光斗鉆升北戶部迨物議鼎沸遂徙之而南矣最無忌者楊漣與光鬥緹騎所過各贈以百金資其行李何多情耶卽此四臣者巳甘吒爲匪人久見棄於公道如原任光祿寺少卿蔡獻臣者剔厲中外車犖有聲至其論楚事一疏尢稱﹖﹖﹖﹖﹖﹖吁謨正以特立不阿遂爲門戶所遂﹖﹖賓迄今有麋鹿而樂松楸何不及時豈用以發泉石之光乎人如原任工部紹興府知府齊琦名者蔚然循卓稱賢抵爲同裏左光斗所中趙南星因而誣蔑忌按臣而波及之觧組歸曰職同官潘汝禎張素飬曾爲昭雪蓋深知其橫常之害與尋常被謗者大徑庭耳奉聖旨山西道禦史劉弘光疏爲聖朝邪正已明仕路黜陟未盡內稱應天府尹談自省者獧瑣無爲營求有據賴程國祥多方調獲偃然南京兆矣京兆何官畱都何地容此輩濫於其間哉刑科給事中賴良佐者爲令宣城貪聲徧著以四年之外吏濫冒淸業非李日宣極力周旋何至背違五年四月之舊制馴至奔馳而上哉南京禮部主事張篤敬者王圖倚爲心腹五鬼復爲牙爪丁巳京察人心大快乃以邪焰旣張竟致死灰復燃今與彭惟成並列儀曹莫不曰鶚鵉之並翼燻蕕之共器也至於孤忠自許之邵輔忠百折不回之姚宗文赤心白意砥柱汪瀾之劉廷元珪璋鼎彛之品景星�云之望屢列薦剡已登啟事然攬轡未知何時望風祗多馳遡何不速就鵷班而乃依依鴻棲也奉聖旨談自省以程國祥姻婭濫廁京兆賴良左以李日宣死黨冒列淸華張篤敬以王圖心腹張邪焰都著削了籍爲民當差仍追奪誥命邵輔忠姚宗文劉廷元起用巳久著摧他速來到任其餘的該部知道

二十六日

廣西道禦史王珙疏爲姦貪之積蠹宜淸忠毅之眞才宜錄內稱國家之糧儲軍民之命脈也運年水旱頻仍倉中一粒民聞不知經幾敲推轉漕不知歷幾辛苦而後得抵京廒其廑司農之憂者非一日矣乃監守者尙沿夙獘盜賣自肥使非廠臣緝盜法密其何能發從前之積蠹而杜後來之漏卮乎奉聖旨魏忠賢籌國心勤緝姦有法勞怨不避勛積可嘉以後內外衙門凡干系錢糧的俱著一體振副以淸蠹耗方大任貪酷凶惡方學周汪應髙王弘誥行賄得官都著削籍爲民當差仍追奪誥命方大任行彼處撫按提問追贓具奏袁崇煥王新民著該部議覆雲南道禦史邱兆麟疏爲鋤姦數煩明旨益徵邪黨之從前太盛正气之及今宜聯內稱自辛亥巳未十數年根株盤結迨至於趙南星腸漣左光斗魏大中而橫肆專權遂使千古無兩彼時有同志謂職曰此輩罪惡已盈盜當令翻見局職偶對之曰滿朝尙書侍﹖裾要地無非邪黨附之豆榮觸之立碎何處有鏬隙可翻乃近日以來紏劾章疏復滿公交車削奪屢煩聖諭豈非諸姦當得忠時敢於攖敢於擅當失志時又巧於匿巧於附哉其敢於攖敢於擅人皆得指其爲小人若其巧於匿巧於附皆委擬其爲君子故以職所久有慨於中者尙有兩人一爲原任禮部侍郎趙秉忠一爲原任湖廣道禦史今升四川副使劉芳趙秉忠居卿不簡生平不得當於正人當時職曾親見其筆書一候考選之魏光�而猶爾殷勤交歡迨其後以房可壯規家得摧前官遂覺附黨有味乃揚揚出揭曰平生雅慕東林至於攼東林一輩素所嫉惡恨不淂請其上方之劍劉方才器猥瑣一意聽左光斗袁化中指使芟除正人後得營攺應天學院矣夫當此公道昭明之日黨人無不削奪而劉方尙居藩臯是謂之遺業而飬姦也奉聖旨趙秉忠久玷卿評依附權姦躐躋端尹劉芳委身邪黨芟除正人尙踞藩臬都著削了籍爲民當差仍追奪誥命該部知道

二十八日

江西道禦史吳裕中疏爲朝廷恩禮不薄輔臣意气宜融內稱次輔丁紹軾矢口經濟見於入閣一疏大率謂人人騙官事事墮寔有題目而無文章職爲心折望之極深近被職同官趙胤昌有言輒具疏求去是亦知止之明乃至再至三若喜若怒令人疑其言輕其人而因以輕朝廷輔理之官是關於一身小而關於相體大也關於相臣猶小而關於皇上待相臣之體更大明旨中心直口快四字聊爲次輔觧嘲存體面多矣抑以爲皇上之過有未深而圖像有未肖也奉聖旨次輔於皇祖初選時熊廷弼卽首論今廷弼已復厥罪神人之所共欣吳裕中乃以卿戚兒女之情輒敢趁空乘機逞其報復欺肆狂悖訉辱大臣顯與廷弼一樣肺腸與廷弼尙何異似此撓亂本當從重獄鞫根究與熊廷弼同誅姑從輕著錦衣衛拏來午門前著實打一百棍革了職爲民當差仍追奪誥命該部知道

●大明熹宗達天闡道惇孝篤友章文襄武靖穆莊勤哲皇帝寔錄卷之十一天啟六年正月至六月

纂修官浙江道監察禦史李長春

編輯較正廩監生方至

正月

二月

三月

四月

五月

六月

○正月

天啟六年正月初四日

江西道禦史李九官疏參陰險臬臣張師繹內稱師繹居官屢蹶倘亦陰憸不聀之明驗歟至於鉛山縣何其偀之賢否臣委不能悉但據師繹所考金來暮夜定有主名而乃結以難明之字文理已屬不通若果獄逸多囚人命彊盜勘詳必經多官豈能一手掩定如其限內擒獲原亦無玷於循吏此必仍行撫按查明具奏而後可以定其偀之黜涉者也臣因之而更有一說焉撫按諸劾連篇贓私狼藉明告君父者多得降調或淂平調獨是表冊察冊與夫季報等揭但有一二貶句甚至考語平常者卽以王官錮其終身𨿽系相沿之舊例寔例之天理人情王法俱屬不淂其平此尢畱心銓敍者所當另酌一推升之平格正恐監司之爲師繹者不少而王官之不得其平者尙不止何其偀一人也奉聖旨官評當有確據一官之身舉劾互異何以服人還著從公查核具奏該部院知道

初五日

禦史趙允昌疏參閣臣丁結軾內稱紹軾以陰邪庸流憑何夤緣入居揆地心竊訝之己而細核其行事熊廷弼正法入謂此英主之作用也紹軾語人曰彼贊其決矣或者綸扉自有主張乎湯賓尹李徵儀之不用人亦未知其就裏也紹軾語人曰彼倡其議矣或者汝南自有月旦乎倘從此洗腸易胃便自肩負爲國家一心任事職何不偕之犬道焉未幾而馬世龍一事職於是不淂不一效忠規原非求多於紹軾也今試取彼前後疏讀之始而曰兩請継而曰上傳之又曰已去之反復乎非反復乎推諉乎非推諉乎在聖心自有眞鑑在天下自有公評聀可無言矣惟是職從封疆起見何負於紹軾若夜气猶存何必仇職之深獨柰何恣口橫詈語不擇音耶職不足惜皇上試令紹軾自省二百年來有此關系否噫嘻天下自有明眼人紹軾豈謂登場亂罵人便足箝當世忠鯁之口乎至如引李廷機爲言職聞之不覺欲嘔矣廷機意見稍偏卽不許以休休之容至其亭亭正骨凜凜操持立於波頹風靡中庶幾自完一品格紹軾而欲附廷機乎試淸夜捫心能如廷機之自做秀才以至登揆粗衣蔬食淡然寒素否能如廷機之環堵蕭然僅蔽風雨而不求田問舍吞侵閭裏否能如廷機之存孤卹寡無欲無營半牘不及於有司鄕曲不知有李閣老否若猶未也談何容易職聞之先正知廷機橫被攻擊僑居佛寺人方彼有所除此有所驅紹軾亦惟恐去之不速識者謂廷機之去踉蹌去國門墻士有一臂之力焉己而猶出假書一紙招搖揭出甘爲東林獻首功此等機關識者覷破不值一文今乃侈爲得意事耶是又自寫一反復圖像矣

十一日

福建道禦史姚祚端疏爲欣際維新之盛內云巨姦趙南星嫉臣不入門戶當臣內艱未滿卽欲破例外推猶嫌有可指摘同官魏光緒迎望風旨因出挺節一疏插入臣名詘臣逼死屬官南星遂執以爲詞頃見會推撫臣表表名流久稱一時人望皇上於郭允厚孫傑等數人畱備京卿之用此在聖明眷注正有深意豈臣愚所能窺測但臣以爲巡撫建牙端閫領袖諸司彈壓一路遇地方有事緩急呼吸全藉主張視京卿飬尊處優𨿽似稍勞而爲國家效力宣猷最爲喫緊昔宋王堯臣上疏論兵因言韓琦範仲淹皆忠義智勇不當置之散地遂有安撫經略招討之命卒能使西賊膽寒功在社稷淂無與今日事勢相類耶奉旨郭允厚孫傑己有旨著畱京卿用姚祚端如何不遵又來瀆擾可謂有廉恥乎姑不究

十四日

上傳與吏部都察院犯官王之寀周宗建張愼言熊明遇方大任等及己故陶朗先楊漣左光斗顧大章等家屬奉旨行彼處撫按提問追贓如何久不回報顯屬違玩著移文各省直勒限速觧以助大工聖諭朕惟君臣父子人道之大綱慈孝忠敬古今之通義有國家者修之則治紊之則亂爲臣子者從之則正悖之則邪自古迄今未有能易者也乃有宮庭倉卒之際懷傾危陷害之謀構朝家骨﹖之嫌爲富貴功名之地其爲亂臣賊子可勝誅哉惟我皇祖神宗顯皇帝早建元良式端國本父慈子孝原無間然而姦人王之寀翟鳳翀何士晉魏光緒魏大中張鵬云等乃借挺擊以要首功我皇考光宗貞皇帝一月禦天千秋稱聖因哀淂疾純孝彌彰而姦人孫愼行張問達薛文周張愼言周希聖沈惟炳等乃借紅丸以快私怨迨皇考賓天朕躬纘緒父子承継正統相傳而姦人楊漣左光斗惠世揚周朝瑞周嘉謨髙攀龍等又借移宮以貪定策之勛而希非望之福將憑幾之遺言委諸艸莽以待封之宮眷視若仇寇臣子之分謂何敬忠之義安在幸天牖朕衷仰承先帝遺意康妃皇妹恩禮有加而守正諸臣凡因三案被誣者皆次苐賜環布列有位嘉言有伏朝政肅淸特允部院科道諸臣之請將節次明旨並諸臣正論編輯成書頒行天下使三朝慈孝燦然大明天下萬世無所疑惑其凡例骵裁一仿明綸大典故事卽今新春開館纂修特命輔臣顧秉謙丁紹軾黃立極馮銓爲總官施鳳來孟紹虞楊景辰姜逄元曾楚卿爲副總裁官徐紹吉謝啟光余煌朱継祚張翀華琪芳吳孔嘉吳士元楊世芳爲纂修官喬偉秦之垣李桐爲謄錄官鄭崇光姜雲龍爲牧掌官卿等受玆委任湏同心協力研精殫思采集周詳持議明核凡系公論一切訂存其羣姦邪說亦量行摘錄後加史館斷案以昭是非之寔務在早完書成之日名曰三朝要典以仰慰皇祖皇考在天之靈用副朕覲光揚烈之意欽哉故諭

二十三日

四川道禦史曾應瑞疏爲仕路宜淸內云尙寶司少卿範鳳翼者固張問達之優擢人也鳳翼以知州攺教復營入銓司贓私狼藉曾被彈文丁巳察處通國稱快乃忽然而鳩部而璽卿至今尙踞淸夕﹖﹖﹖﹖一片席可爲黜陟淂平乎又如南京吏科給事中升大理寺丞姜習孔見任吏科給事中孫紹統者職不知何許人但按其條奏無他規畫惟各疏薦孫愼行毛士龍張愼言等不啻口出倡和一同塤箎南北若合符節夫愼行誣蔑皇考士龍貪暴居官愼言侵帑肥己其餘皆拾唾吠聲欺世盜名之士無足比數語云不知其人視其所舉此足定二臣之生平矣且習孔因與塗一榛王允成輩仝管南察排陷善類一榛業經斥逐而習孔獨晏然無恙其何以謝輿評也又如戶部雲南司主事傅梅筮仕登封不餙簠簋因重賄湯京兆力爲汲引獲傳廷評旋掛察典乃營謀起用呈身馮從吾輩復爲薦揚躐轉計部今倉庾出納猶然爲令時故智眞是鉆刺通神不畏天目者矣又如戶部陜西司郎中吳鳴虞原系東林的派見髙攀龍等初敗扼腕私寓咆哮國門﹖翻世界後見公論己定自知不免每見正人乞憐識者羞之竟謀差甘固糧儲爲入秦伏戎之計譬之毒蛇猛獸伏匿山藪傷人必多是可不亟爲剪除耶至於當日護黨王之寀力襄愼行輩立論原差存心不淑交禍持斧寔繁有徒值今史館弘開纂修伊始各官議單疏艸邪說俱存卽若輩淸夜捫心想當愧死無地聊一拈出以備史館之斷案奉聖旨範鳳翼姜習孔孫紹統傅梅吳鳴虞旣系邪黨都著削了藉爲民當差仍追奪誥命該部知道

陜西巡按劉其忠疏爲危邊情形日異戍卒饑寒可憫內稱國家西顧藩籬之重所恃以禦之而無患者其策曰簡兵耳制器耳修武備耳職獨以爲今日甘肅外有三彊而內有三虛三彊者何松虜也海虜也哈罕之虜也三虛者何民虛也兵虛也餉虛也非無民也民之所天在食耳地少而不可耕天寒而不可種田磧而無所入可屯之地原自有數荷戈之夫不事農業日行百里民捨不過數家稍遇旱荒則遠徙而流離𨿽有土著之民無土著之寔故曰民虛非無兵也舊之甘肅天下勁兵處邇因楡關抽條調精銳幾空一兵之去必攜一馬額𨿽漸補而新不如舊兼之面面設防營堡日增至有一堡而軍不滿數十者故曰兵虛非無餉也本折兼支其來舊矣本色之糧卽歲完如額僅可支半年其餘半年皆仰給於京民二運年來積欠何啻千萬臣入境卽檄各道淸查欠數河西五道開報五年之內民運共欠七十七萬有奇京運共欠六十九萬有奇冊到已久臣未上聞此累百萬者孰非軍士計日而待飧一有不継巧婦難炊故曰餉虛民虛可撫而集也責成在司牧兵虛可練而足也責成在主將卽民運之欠責成在郡縣猶可檄而催也責之不應有查參之法在臣不敢以瀆天聽至於京運則萬萬不得不懇之於皇上矣抑此就河西言也臣屬臨洮靖虜皆廹鄰虜穴自乞酋南牧臨河洮岷等處尢當其衝厲兵秣馬歲無虛日據臨洮鞏岷靖虜三道冊報京運五年之內各積欠二十五六有奇臣巡臨洮日見擁門而討無非軍士嗷嗷之聲未知該部有以應否奉聖旨該部知道

二十四日

直隸巡按胡士奇疏爲薦舉方面官員薦張三傑王點李棲鳳張宗衡仙克謹等又疏爲薦舉地方人材薦按察使張爾基俱奉旨吏部知道

二十八日

山東道禦史陳睿謨等疏陳修備急著一寧前之應援宜急也一間道之防守宜周也一京軍之操練宜寔也一器藥之試造宜預也一凍糧之收聚宜亟也奉聖旨條陳諸欵有禆城守營務著該部酌議其運凍糧視緩急行

○二月

二月初一日

山東道禦史李懋芳疏爲直推玩寇悞國之由內稱我朝未有以宰相行邊者自樞輔孫承宗始蓋樞輔生平口談邊事鑿鑿有據故當時乘東林用事之時互相擁戴以輔臣兼樞密賜以蟒玉賜以尙方寵過於人臣無兩被命初疏推原敗僨之由指摘貪悞之寔似欲黽勉仔肩以圖報效及至當關碌碌無奇且盡背初疏以附趙南星意南星等旣敗力求卸擔未奉明旨召還而擅離信地中外驚疑幾與唐藩鎭之跋扈無異今�酋直抵寧遠矣撫順開鐵之敗數年之後猶追論當事者逮治之豈樞輔才得脫肩便可推之局外況柳河之役賊窺關外無備故輒敢狂逞深入此非樞輔之責而誰責耶尢可恨者方今民窮財盡皇上宵旰而憂司空仰屋而嘆開事例廣搜括鍼頭鐵削一切無所不至今總天下加派不過三百萬合事例搜括之觧納亦不過百餘萬樞輔一身糜費金錢歲至數百萬曆壬癸甲乙計餉幾至千餘萬以此修守戰之具宜挾纊投醪人人皆爲義勇搜卒簡乘事事皆有紀綱用間設奇處處皆有埋伏築臺置堡棋列星羅楡關一帶可當金城萬里而柳河一動輒遭敗衄今奴勢猖獗犒賞修築諸費姑置勿問卽據兵而言臣記往時邸報關上兵派十四萬樞輔淸汰至十二萬去年十一月復命報十一萬七千有奇臣以爲此必寔數故用餉若此之多猶或有說昨見經臣髙第報見兵僅五萬八千且新舊交代不過兩月則所少五萬九千餘之兵竟安在耶累年開銷五萬九千有餘之餉竟安歸耶明旨云平日索餉則有兵臨敵則無兵向來料理關門作何勾當眞明見萬里發關門之積獘而洞燭其虛冒矣臣閱至此益不覺憤憊塡胸曰有是哉樞輔之欺君誤國至此乎且令議調兵則先憂措餉自有遼事以來募兵買馬置械造船騙餉不可勝計皆以賄賂不至發覺自皇上赫然震怒追賄賂之贓正黨附之罪重貪墨之禁摘發侵冒盜賣之姦天下肅然知奉誡令修簠簋不敢染指錙銖何千金萬金竟聽其朦朧開銷而漫無寔際遂不查核夫十餘金可飬一兵追貪墨侵克之一家可抵貧民加派之千萬戶令五萬九千餘兵數年之餉不知可飬兵若干可蘇活貧民若干乃耗蠹於一人之手供一家歌童舞女神號鬼矙之資而不可復問徒旦暮焦勞臨炊無米搜此鼠竊狗偸者窮治之又何益耶又云王化貞喪師失地與熊廷弼同罪法當立斬令熊廷弼死而化貞尙在向聞化貞在廣寧時聯絡西虜頗淂虜心今令王世忠往撫虜則何不可令化貞以妻子自代並敕在廷諸臣有能以身保化貞者令與世忠同往義激西虜使出兵擊退○賊立功自贖事成則免死事不成則受戮若其不能則又當立膏斧鑕以謝天下不應久滯囹圄以生觀望之心奉聖旨關門兵數多寡眾目難逃尙有經管各官如何端責樞輔俟虜退查核自明王化貞失陷封疆與熊廷弼同罪鐵案已成輕議保出豈言官之體著敕行

山西道禦史髙弘圖疏陳時務五策一申飭都門防姦之法一休飬京營戰馬之力一廣推朝廷用人之心一暫代曰壇祭祀之典一仰體宵旰憂勤之懷奉聖旨髙弘圖屢數疏條陳俱未當今又阻撓廟祀大典且運木運石運凍糧各有端責何得以東事遂妨並舉姑不究該部知道

初五日

左都禦史周應秋疏爲循職申憲一撫按之追贓當嚴也自昨年犯官陶朗先楊漣左光斗等贓私巨萬已具爰書迄今日久杳無消息夫各犯家私不貧其局易結卽有難完情節當事諸臣亦宜作何區處刻期報命爲何一切耽延催者唇焦應者髙閣將明旨之謂何臣擬設法置循環簿二扇發撫按酌程途遠者約四月一繳近者限兩月一繳內開完過若干未完若干觧過若干庶局有歸結而贓無沈閣也一封事之條議當確也在廷諸臣對君自有體裁立言主於達意如必誇多鬭靡徒飭觀聽不惟無以盡勿欺之忱而且適以取宸衷之厭自今各衙門章奏務明白簡易條陳不必重復論列不必冗煩庶入告便於成章天聽亦易於省覽耳一建白舊例之當復也臣衙門放事有建白牌一面十三道轉運傳所以端職掌防委卸也臣自入署以來尋查牌規延久沈閣今後各務建白到道遇大機務大疑難務出公疏隨送下手不致畱滯庶人不得觀望而舊制復議論一矣一固圉之長策宜周也夫�酋大舉過河攻寧幾震京師幸仗皇上之威靈袁崇煥之方略將士奮擊賊負重傷遁去夫狡虜向者輕我今者懼我矣輕則猶可抵懼則不可狃合無一面發關兵遣剿一面令巡關禦史嚴飭各邊道將加意防衛按華覺島與寧遠相對匪遙當預宿重兵以備堵截至於寧遠湏預置兵萬餘於城或令關上挑選或令崇煥召募土著然後關門內神京可恃以無恐而遼疆恢復有基矣奉聖旨是近來法紀漸明人情猶玩這條奏四欵深禆憲綱陶朗先楊璉左光斗等贓銀便立限與各撫按官遠者限文到四月以裏近者二月以裏刻期奏銷違者參治封事最宜簡切不宜煩冗重復建白牌系從來舊規何淂輒廢選練民兵召募土著誠固圉長策一體飭行該部知道

初六日

陜西道禦史石三畏疏爲中外之人心正奮恢復之勝莫宜周內稱道臣袁崇煥固奇男子總兵滿桂趙率教亦烈丈夫崇煥今已升巡撫可以展其手足無復羈縶之慮若滿桂之力挫彊奴趙率教之奮殲西虜謂宜加以都督職衘則同功一視庶足酬血戰而勵眾心若夫難振易弛者人心難得易失者時勢文臣武臣經此一番辧別可用之人兵額餉額經此一番討出實在之數正宜就此實實打算著著緊湊不以悠忽浮泛坐失事機所當早議者也經臣髙第經略六十餘卷日保此一塊土以還朝廷可幸無罪其不出兵救寧遠固愼重太過不能審勢應變亦兵力不足恐示敵以弱耳幸未至覆餗功罪俱可無議去畱未容輕談宜聽彼審已量力取自聖裁者也若袁崇煥素推服樞副閻鳴泰鳴泰亦心許崇煥一人謀斷相資士卒豫附鳴泰今暫撫薊鎭盡其所長否督臣王之臣猷望素著密鎭爲神京肩背謂宜命回鎭彈壓北虜遵化道臣王弘祖才能治賦志切吞胡宜速催到任資其分理若兵科都給事中羅尙忠每遇塘報卽有條陳而失口石畫滿腹經濟職方郎余大成夙負品望更善籌謀兩臣資俸俱應卽升苐恐難乎其継謂宜優以卿衘藉其籌策關門兵據報五萬八千若數果止此則冒餉之罪豈能逭於斧鉞若數不止此則張皇之狀反足擾亂人心是必嚴核實數定今日之罪案卽以定日後之餉額�喪其王子怒气必重虜喪其醜眾飲恨正深則捲土之計合謀更毒前此毛文龍牽制不聞楊肇基冰堅難渡此後兩處正宜磨礪以待呼吸相應豈容純盜虛聲也奉聖旨條議輕率薦舉欠當石三畏著削了籍該部知道

十三日

山西巡撫何■﹝日上永下﹞會同巡按安伸問得張愼言秩晉栢臺轂扶邪黨趙南星本大貪之尢耳而橫之出谷是何居心張光前固執拗之極矣而嗾之摘﹖更違公議迹其呈身營窟幾同插趐欲飛據其剖腹藏珠何異與波俱汨染指殊多鼎旣覆拎折足永戍難減案卽判於如山三尺難假百喙何辭奉聖旨張愼言黨邪害止避差鉆差罪難枚舉今只以監守自盜永戍姑依擬其周宗建贓私該撫�久不回奏聽其逍遙無忌成何法紀繆昌期己經削奪仍補服黃蓋開賓館招賓愈見縱賜卽著錦衣衛差的當官旗將宗建昌期扭觧來京究問該衙門知道巡按直隸禦史賈毓祥會同巡撫毛一鷺查審左光斗原發欵單內受楊鎬熊廷弼脫罪銀二萬兩此有定數者也其考察並管屯提學各受謝薦等銀原無定數謹據到道縣詳結之數與臣反復駁查之詞奏聞伏候聖裁若盛世臣黃正賓二人原行究問見今駁審另當具招者也奉聖旨據奏左光斗前後變產銀二萬兩著勤限觧進其謝薦等銀必有親信家人經手何得云無定數並著嚴提究問務盡數追還不淂狥情隱匿該部知道

十五日

巡按直隸賈毓祥疏爲薦舉地方人材薦汪應蛟羅應鶴楊材兪奇顧起鳳陳萬善濮陽壽柏守相姚履素史孔﹖馬人龍阮自華奉聖旨汪應蛟年己衰邁只宜休養林臯如何又登薦牘所舉不當該部知道

十六日

南京江西道禦史徐伏陽疏摘門戶遺姦內云一爲原任太常寺少卿曾汝召力主邪議阿附黨人與楊漣左光斗朋姦倡和就其羽翼移宮至謂主少國艱之時有垂簾聽政之舉不幾傳千古之疑乎闖宮一案冺然無迹政以著先朝慈孝之而汝召必證其謀逆何也知諛姦黨而不知有若父汝召於是乎無人臣禮矣今誇定策煽邪議者俱已禠黜而汝召顧可獨貫耶一爲浙藩參政魏士前作令時貪穢有聲甑幾欲破仗熊廷弼極力庇護幸逃考功法而周嘉謨復以姻親之故受賄引援俄而穎僉俄而臬憲夫風紀之地豈容齷齪濫廁其間令廷弼已誅嘉謨己奪而士﹖﹖刖之水山己觧矣尙晏然膴仕何以爲外吏觀型乎一爲奉旨降調之郝土膏土膏之焰己撲而灰且冷矣臣何復爲深求但核其生平罪狀有降處未盡厥善者聞令芮城時贓私狼藉邑騰怨聲天性刻薄有謂置父於寺中而麾之衙門之外其父忿詈而歸者居卿稔惡道路流傳或謂其構造宅舍占佐署之地或謂其綊制姦生奪彊官之房屋以至赫挾縣官羅世彥銀八百兩又以保署印受賄淂陸縣丞銀五百兩而鄕民被害如劉飬蒙張鎭和連名具揭開單累累徧貼長安有臣若此衣冠盜跖狼藉尢似不可不一問者奉聖旨曾汝召阿附邪黨羽翼移宮希圖定策魏士前倚恃熊廷弼周嘉謨恣肆貪婪驟躋臬憲郝土膏作令不仁麾親惡父典試策文訕上惡君並前降處的方逄年顧錫疇丁幹學熊奪渭李継貞都著削了籍爲民當差仍追奪誥命其董承業文气稍平姑照前旨郝土膏贓私狼藉仍行該撫按提問照數追贓以助大工便據贓從重擬罪

刑部等衙門尙書等官徐兆魁等會審淂惠世揚生來惡貌慣使姦謀舌底波濤狡詐尢浮帶猾胸中荊棘悔心未動囹圄奉黨命爲主盟呈身有籍投中捐爲幕客頤指忘羞靑衣小帽而潛通播長安之口禁內直房之擅入具供商議之期謂稱制臨朝而圖上公本載於犯事之書聞亦蒙顧命而毫不動心寧仗人臣之義移宮何不明日深嫉閣臣之公言驅逐限在一時且滋潑口而唇詈貴姬幾投繯上帝女將入井中是可忍也簪珥皆爲贓具隨後盡作偸兒於女安乎落落噦鸞虐焰再遭於半夜蕭蕭一號母子泣盡於傷心當是時也天日亦爲慘變風雷顯示異懲而世揚偕楊漣等誇元功於定策司寇據實而抗爭禦史倡言以折辧而世揚唆周朝瑞等加誣謗於直臣夫實可以逼康妃而何有於天下之端人正士夫實敢於無先帝而何問乎皇上之社稷封疆宜乎其黨邪也則鼓足貪污之江秉謙鬼形頗僻之劉宗周巧言欺天之王之寀大膽棄師之熊廷弼皆所爲如親如暱而屢薦屢救必欲躋之顯位予之生全者也宜乎其害正也則挺身主察之史継偕憨吻忤予之劉國縉熟腸執法之沈﹖﹖﹖甘心憂國之徐大化皆視爲如仇如敵而屢刺屢攻必欲奪其見在錮其將來者也三案公虛之名流無不含沙而肆螫一羣偏私之橫勢頓沸地而燻天蓋令楊左袁魏之凶心每藏頭於不露且兼汪顧周熊之毒手恆借刀以殺人驚舉惟惠左之言匿穢形而暫避俟羽翼旣養成之後薄憲職而不爲及今而此諉彼推祗呈番覆之態直到乎水盡山窮稍知前事之非曰差曰愚猶諱故而爲誤該死願死仍以假而非眞試誦明旨之煌煌不勝天威之赫赫一則曰惠世揚同惡相濟不淂獨寬再則曰結交王安倡起移宮同惡相濟三則曰借汪文言交結王安擅入內直房聽其指使威逼康妃目無先帝且黨邪害正罪狀非一而世揚尙可末減乎按汪文言之所招質鎭撫司之供吐研審旣確重擬當遵卽以楊漣左光斗等之罪罪之其移宮前所稱未載之律而一辟已足止不盡之辜矣奉聖旨先帝賓天之日惠世揚與楊漣左光斗同惡克濟造語垂簾希功定策至康妃母子蹌踉失所先經黃克纘賈継春論罪狀甚明又查串通汪文言入王安內直房褻衣密謀則離間親親大惡備矣大辟允當卽依擬行

二十日

南京江西道禦史徐伏陽疏陳末議內云一議黨根宜拔京師講院問誰創始則所謂合掌而念彌陀者也近科臣建議以眞忠義辟假道學攺詞死難諸臣豈不甚快但臣鰓鰓計熙明禁地覺有不便與其議攺惡寧議移倘議攺不議移祔主𨿽易壇貌猶存說有邪黨過之必曰此某道學先生舊址也營壘不拔仍爲後憂臣愚以爲不若移建城外亟命工部或司坊之能幹者擇一隙地攺造以便祭祀不過一搬運之勞耳況京師一移則海內書院誰敢不毀必如是而役潛伺之陰謀可杜也一議濫贈宜奪邪臣王允成迎合窺瞰疏贈郡邪若而人何物麼麼欲吹旣冷之灰竟活久枯之骨以致邪黨如鮑應鰲輩追贈太常陳大綬追贈太僕不曾褻天朝之名器乎諸如此類實煩有徒見在諸姦且從削奪而九泉枯骨反冒寵榮恐未足以禠斥姦雄之魄合無勑下該部查有前項庸碌邪黨濫贈官階者分別革削以快人心使人知一涉險邪𨿽死不宥亦今日銓衡第一義也一議勘案宜結保定巡撫郭尙友會題勘結趙南星一案旋奉明旨戍譴夫以南星位冡宰一罹法网猶不難一戍譴之而況其下手者乎近吏部曾開單題催尙稽不報合無再行簡出促問官結報以了夙案以斬葛藤不然將言者反自疑而朝廷大案恐亦非民間詞訟之常遂可漫置不結者一議持局宜堅明旨屢慮翻局臣謂應先持局自趙南星倡邪局而崔景榮復以調停敗殷鑑不遠則持之在今日矣夫能持則腹心內固何患寇盜外侵綸扉統均之地如斗杓立極而後以堂長持各曹之局以職守持議論之局以今持將來之局聞諸姦暗伏機弩日謀捲土非力爲控持必有乘而伺吾隙者滿盤打算徧體提呼是在當事者早計之耳一議鑄錢宜酌夫行錢所以通物力之窮鼓鑄政以疏上下之利偏則易壅均則相濟不易之理也近閱邸報秦撫喬應甲題本省鑄錢有五便識者知爲救時良策而科臣潘士聞有各省分鑄之議權衡中窾則論鑄法當以二臣之言爲正乃董應舉聾瞶無識暱信姦棍吳建庵以六利六害之說簧鼓眾聽該部知其不可而逐欵翻駁一一救正蓋欲捫姦人之舌而爲國家存鑄之利不受鑄之害耳柰何駁之者在北而信之者則在南近閱南戶部侍郎區大倫條陳末欵獨左袒應舉一錢權之論而且欲罷新廠以就荊州夫京師天下根本廠鑄政握寶源寧聚外以歸京未有捨京而狥外者且該部駁正之說是則大倫左袒之說非人亦有言大倫門戶起官臭味投合臣不敢知而第就疏紏正隨事剖析如此一議交代宜速竊見邊釁未消萑苻多警所望撫臣彈壓視昔更甚今新推喫緊要地如順天寧夏登萊及廣西等處或外司捍禦我內急撫綏一日不可少此重臣乞敕新簡諸臣刻期就道赴任接管以防地方叵測之憂蓋舊撫業被人言謝事杜門事機必至廢閣而地方人情且已渙而不相屬矣萬一有警惟執其咎是尙可不急爲比馭乎奉聖旨書院攺作忠臣祠明旨昭然誰敢復萌異念不必移鮑應鰲陳大綬爲邪臣王允成疏贈顯是黨惡著卽削除一切奉旨議勘罪案該部撫按卽作速完結有遅延的參來處治其持局宜堅鑄錢宜酌交代宜速都著申飭行該部知道

二十一日

直隸巡按劉之鳳疏陳防患之要內稱當今之世旱計無如餙武事餙武之要遠募烏合不如近練土著頃諸臣條議者已詳哉言之矣無柰守土者平日泄然不講於訓練之方及至卒然警聞策窘於朿手不過飛檄而請援兵叩閽而請部餉談及土著卒然委之脆弱而不可用也殊不知此土著之民一往從事阡陌之間身未經戰陣目未識旌旗以之摧堅陷敵𨿽未必爲制勝之長技然而閭聯爲伍人持一械以之憑城固守孰不可以捍外而衛內者況依井裏則饋餉可以不勞自衛身家則拋棄必所不忍較之遠來客兵孰爲縻費孰爲省費孰爲易潰孰爲不潰願爲地方﹖者召募與借援之計卽從今日不必預萌於慮惟於練土著爲急著在衛所日簡其軍余在有司日簡其保甲以時訓練之而緩急自有可恃矣奉聖旨預練鄕兵以備不虞誠是良法但要撫按責成守令著實舉行不淂以空文塞責該部知道

二十三日

直隸巡按劉之鳳疏爲薦舉方面官員薦大寧兵備張大猷徽安兵備彭克濟等奉聖旨吏部知道

三十日

直隸巡按洪如鍾疏爲逆酋𨿽退內備宜嚴內云一曰繕城一曰利器一曰練兵一曰秣馬一曰欵虜一曰任將又云騙官徧餉之徒趨關門如鶩半屬請托鮮有眞實心任事者非大破情面換盡肺腸仍前泄泄將何所稅駕哉昔人謂興一利不如除一害夫除害卽所以興利也若從玆休息教訓漸次布置以須撻伐則袁崇煥自饒爲之非微臣之所能及也奉聖旨疏內繕城利器足餉練兵秣馬欵虜而﹖﹖息歸之任將皆守關急著但從來徧官徧餉趨關門如騖曾未有眞心任事者今宜大破情面洗盡肺腸於數欵著實舉行力反前人積獘庶足制勝於萬全該部知道

應天巡撫毛一鷺疏爲聖治幸已一新邪黨尙多隱伏內稱會同巡按直隸監察禦史徐吉參看淂周宗建持躬少簡舉身多乖引類呼朋樹私交爲宵壬之幟營巢標壘構講院爲門戶之招此物議所繇於抑官箴所不載向者煌煌天語固己洞晰其肺肝今玆凜凜伏辜亦自難藏其首尾惟是作令原任浙中湏憑關覆贓私向無的數殊費推求迨今勘駁數番始覺根株盡剖而宗建有終難自觧者卽其分符兩邑浮名濫竊於當世不思浪擲千金穢迹難掩於世後如濫給皂快也狐鼠之消耗盡是民膏如交際鄕紳也玉帛之錯陳誰非公帑而乃委泥沙於溪壑任銷放以文移費二年至以千計課以節省之道豈是循良繩以澹泊之操自非良吏不職甚矣宜追其歷年之俸薪贓罪昭然何辭於擅科之城旦至其在京房屋並應照價追沒旣經覆核相應具題奉聖旨周宗建贓私狼藉如何止追一千餘兩還著提家屬嚴追其罪名俟扭觧來京究問另議該部知道

刑部等衙門尙書等官徐兆魁等會問淂方震孺性本貪淫行多躁妄獵居憲職漫無建白以匡時蔑視臺規一味模稜而玩世當遼師奔潰告急政聖主宵旰貽憂𨿽急在邊材豈孟浪無當之夫所宜嘗試況兵難遙度卽平居自負之輩猶怯擔當乃震孺勇非終軍欲效棄繻而幸遇才慚毛遂敢希脫穎以要功假能自振其風裁令三軍作气更力堅持其節槪一塵不沾卽無大功尢可救過柰何一籌莫展而孳孳惟貨賄是求更百計營私而逐逐甘簠簋弗飭方經撫之不協亟宜倡大義以調停覺戰守之兩虛胡不奉簡書以參劾坐令賈禍竟致輿屍經撫逃則逃魄喪於風聲鶴唳經撫入亦入迹混於敗卒逃軍尢可恨者戎馬劻勷之秋何暇餙頑童以袨服存亡呼吸之際猶尙戀阿堵以歸裝甘喪節敗名敢欺君觸法有臣若此將焉用之初審猶有未吐之贓再鞫己盡厚藏之穢速應遣戍嚴限完贓奉聖旨方震孺與熊廷弼同罪屢奉明旨司官如何不遵且嬴負貂參不計其數追銀五千兩未盡其贓還著另擬嚴追不得輕縱

○三月

三月初一日

禦史倪文煥疏稱諸臣者百姓之倡也大臣者小臣之倡也內臣者外臣之倡也今閣臣顧秉謙等捐助以千計矣廠臣魏忠賢等捐助以萬計矣以數千計矣且其嚴緝姦細遠探�情無非憂皇上之憂愛皇上之社稷者誰非臣子誰不可以忠義相鼓動大臣如此小臣其曷敢自愛內臣如此外臣其曷敢自愛諸臣如此小民又曷敢不慕義自勉也奉聖旨這本說的是內外諸臣捐俸樂助共濟軍前深可嘉尙各衙門自能一體急公無待申飭魏忠賢捐助獨多偵探尢嚴宜特加獎勸

初二日

南京掌河南等道禦史遊鳳翔等疏紏武職遺姦紏薊鎭東恊副總兵倪寵楡林總兵官秉忠福建總兵謝弘儀延綏總兵宋偉大同總兵姚世卿保定總兵李承爵南京掌左府事成山伯王國柱等奉聖旨著兵部分別議覆

初八日

刑部等衙門尙書等官徐兆魁等會問淂戶部主事李柱明蹻跖其行沐猴而冠本以科甲之身罔知愛惜甘作衣冠之盜一味貪婪幸濫差於倉儲遂恣情於溪壑每遇放糧之月慣行恣賣之姦以長班攢與爲腹心效狗偸而靡厭以腳夫歇家爲寄頓滿鼠腹以猶貪罔念乃積乃倉盡是民膏民血況軍國之需轉急而度支之窘日深爾豈冥頑蠹耗幾無虛月誰司主守侵欺全不畏人屬垣之耳難遮滿腹之贓立罄身名俱敗刑辟何辭王大年知情不發姑從杖儆奉聖旨李柱明著監候處決余俱依擬

十一日

掌廣東道事江西等道禦史牟志夔等疏爲合詞獻議以仰佐廟謨內稱內臣鎭守之有祖制遼志昭然乃先朝亦有大臣巡邊科臣閱視之遣而旋亦報罷則以封疆安危所系或設或裁視其時何如耳關門咫尺神京安危卽在呼吸其城池狹小皇上所知也亦旣文武各衙門駐札無多餘地益以內六衙門曷能充拓若又分駐他屯衛其爲軍較之關更可寒心夫以內外臣�咸皇上股肱心膂前此大負委任三尺莫逃邇日諸臣鑑往毖來當必戮力疆埸誓滅此朝食或未諒夫懲於騙官盜餉妬功害成始有此遣而別揣宸衷之厭薄外臣一無足信將行間忠勇日且凜凜莫有固志矣此六員者皇上選擇而使當必各矢秉公一稟敕諭然東事八年以來經臣撫臣道臣將臣紛參商傾角其害遂貽於封疆以至今日昔宋慶曆元年元昊勢益猖獗帝問攻守之策韓琦主戰範仲淹主守兩人皆名臣也而其議遂異矣恐多官爲政戰守擬議滋煩內臣將有不合卽內臣六負中之胸臆偶岐矛盾�見所不免耳又恐無賴棍徒投充左右踉隨縱恣罔忘內臣不及覺而在關諸臣若河南南陽之不可問也奉聖旨己有屢旨如何不遵又來�瀆姑不究該部知道

十二日

大同巡撫張撲疏爲薦地方人材爾基又疏爲薦舉方官員薦冀北道仙克謹陽和兵備竇可進俱奉聖旨吏部知道

十四日

掌河南道事禦史王業浩疏陳切要以飭漕規一庫銀之預借當杜也通濟庫每季將輕賫銀兩正收正支不得狥情預借以致臨期掣肘至糧完銷算之日伏存畱庫銀二三萬兩以備春運之用者外有刺銀則觧太倉卽如漕糧未到庫積方盈不獲己勢必預借然亦當隨借隨償不淂彼此扣算以致混淆一官旗之參例當更也連年兌運各官其守法奉公者固不乏人然蠹國捐儲者亦自不少或囊橐念重而恣意侵渙或花酒情耽而竟行嫖飲故據其侵費之數己不勝掛欠之多又以議單之欵國受虛名官竊實惠於是欠者自欠去者自去今後凡有到壩起欠必責該壩委官嚴督各官旗逐名照數卽將追補完足方許過壩到橋不許朦朧進倉截收卽有掛欠數多監比無措止許一面行文原籍變產完觧不許狥情縱放脫逃一各倉之夙獘宜革也各倉監督司官如遇糧至之日嚴加約束毋縱放各役掯索如前仍有肆行不悛者重則參處輕者究責各倉官不能發姦故爲隱匿者當以知情連坐一各倉席木宜折也竹頭木屑孰非民膏與其虛費金錢而置之無用之地孰若少加裁抑猶可佐公家之需合無天啟六年應觧五年分京通糧倉板席或暫準攺折價充新餉或各倉監督新舊間鋪就中樽節每年實用席木若干定數減派行令各省直照數觧京務期足用而止其餘悉行攺折庶折一分國享一分之利一部報之餘米宜寬也領運官旗自水次抵關幾多耗費寧堪額外之加而支領官軍按月思盻石米飬家又何當例內之削𨿽各倉以此報羨名而若輩先己受實害評全不在此合無今後各倉監督務出納惟允卽升合不可加亦顆粒不可少﹖﹖息之部報無妨於多寡令官旗含恩於中外是臣所望於諸臣也一照出之餘米宜嚴也在外官旗領運每石至倉所費甚多而京庾空匱每石時值又復騰貴以致數百萬生靈嗷嗷待哺臣每恨輸運無妨雨粟無術安可使旣入者而復使之照出乎今後凡運官納剩餘米查有舊欠仍於三分畱抵如無舊欠而應全給及應與七分者各監督司官酌定價值那移曾掛號無與通濟庫動支輕賫銀兩照數收買以備支放且給價官旗伏便早於回南毋令升合照出之入羣姦之手一天津之截裁宜飭也津門每歲應截糧數與帶運遼糧原有歷年成例祗因連年有等姦弁利天津近便故意包攬客商延捱過洪過閘每﹖截津爭與殿後𨿽前途竭力至津亦伏蛙步不前惟知利己甘心守凍罔意急公京邊日悞良可痛恨合無今後嚴加申飭通漕衛所官旗俱要上緊剝挽依限前進不得仍前希﹖殿役營望截畱致滋科斂諸獘一剝運車腳車袋之宜足也夫國家以漕糧爲命脈而漕糧藉舡袋以挽輸然年來關船與裏外河剝舡𨿽有其數無其實要在鈔關與通糧廳二臣另有一番振刷如舡宜速修足數而絕影冒袋宜堅造如額而杜其那移車驢夫腳宜雇覓及時而稽其遲速又每囤須全剝完此而及彼責成委官嚴禁剝舡偸盜無令日侵日削逐日稽查畫地追趕庶運速而旗軍淂以早旋奉聖旨漕規日壞軍務日遲歷年積獘急當振刷數欵皆有禆國計卽嚴飭內外經管衙門著實遵行戶部知道

十五日

山東道禦史李懋芳疏爲明主審於用人內稱皇上銳意中興起用忠直而列在位亦多可寄心膂而托股肱者也然往往有人而不淂其用其故安在其一曰法之不行其一曰小人害之夫法之不行此從前積獘令失事者誅侵冒者問則一旦振起無難也獨是害人之人卽伏在耳目之前混於君子之中操戈以陰伐君子之黨公論籍籍咸欲加刅於腹而爲職所知者則馬世龍開詩教趙興邦也馬世龍料敵之智短而謀孽偏工毀成害能驕恣僨事今已給假回籍職姑置勿論若開詩教初亦自負爲君子而依附正人者也乃其當日乘權用事賄賂公行淸白雌黃任情齮齕貪橫之狀職自作令時已聞其名矣蒙恩召還當小往大來之時困心衡慮之後謂宜靖共正直以贊熙明而入告初疏薦一祝耀祖參一魏應嘉夫應嘉疏論熊廷弼皇上素鑑其忠因察處詩教遂還戈攻之報復顯然若祝耀祖贓私狼藉穢迹彰聞中外之人孰不知之而詩教公然入薦此何心哉幸皇上洞燭曰所舉不當抱慚而止又將借耀祖以引用耀祖之私人株連蔓引盤踞充斥害可勝言哉顚倒錯亂若此卽詩教淸夜自思亦當措身無地又何待職白簡之刄耶趙興邦召還入朝未有貪邪寔迹可指但兩人聲勢原自相倚气味塤箎追惟四路喪師撫順失陷正興邦在兵科峕事當時失事俱經逮治而興邦豈得晏然膴仕耶前科臣潘士聞疏論曹欽程舉朝共快且謂先參之吳國華有辧姦之明蓋其是非確而公論恊也然曹欽程不過鄙小人耳若詩教興邦一旦得志躐據津要便欲自居壇坫殫殘天下之豪傑而翻弄世界倘皇上聽職之言去此兩人舉朝額手稱慶又當何如耶奉聖旨馬世龍已奉旨回藉了亓詩教冠帶閒住該部知道

十七日

江西道禦史牟志夔疏參冡臣張問達內云舊銓臣張問達毫無廉恥一味貪污前院臣喬應甲疏論問達魁柄在手貨利迷心臚列穢狀十一欵見在禦前聀聞王之寀欲有躐躋問達索千金方準夫以之寀之無賴撒潑同裏狎順尙不肯放過其它非品望素著資俸應得者所索當無所不至近分與諸子金銀十萬曾無屬厭借發夥計令之鬻販四方收子毋厚息其猥鄙如是近被罪臣之寀嚇代賠贓萬兩如數責與出爾反爾小人之情態固然之寀收受再奉三百兩爲壽以杜其再索其與南星之寀朋比爲姦濁亂朝政於挺擊紅丸移宮三案非反復攺口卽躲閃藏身𨿽蒙正法薄譴以今鼎建工煩東西二酉未減軍興費匱需用正迫南星之宷旣已追贓而問達之需貪污時甚獨淂擁金穴以自娛非法之平也奉聖旨張問達已經削奪不淂復事提究但據奏朋比貪污所奏饒裕姑準捐資十萬以助軍興銀交該省撫臣觧進明時舉李達募兵激変流禍無窮至今蜀難未有結局乃以鄕曲情而謬行薦舉豈言官之體該部知道

十八日

南京河南道禦史何早疏陳聞見之眞內云區大倫與董應舉固冡臣張問達庚申同起者也大倫應舉景逼桑楡欲深溪壑加應舉總理錢法欲取鑄本於新納開治局於荊州此明知塩商可遂假處易塗耳目乃移舟於南日與大倫﹖確大倫遂上國計宜周一疏力贊私謀希邀明旨不思本部新廠子毋所以佐國家之需而荊州開鋳西江何以應緩急之用朋比阿狥中外蠅附此何利權也而擅更若是且聞其事多染指力辧奧援卽司農之席亦以鉆剌得焉魏說柔媚無骨貪穢有聲如甲子提調科場生監油燭飲食以及題旨等項俱行折減約侵銀一千餘兩仍聽吏民進銀百兩任意編號扶同混亂奉聖旨區大大倫魏說邪黨漏网都著削了籍爲民當差仍追奪誥命該部知道直隸巡按徐卿相疏請逐欵嚴飭以速良運一攺折之部覆宜速也一回空之程限宜嚴也一南糧之貼舡宜議也一委押之府佐宜重也一河官之委置宜禁也一剝運之船袋宜預也奉聖旨戶部知道

十九日

山東道禦史李懋芳疏紏貪橫邪臣內稱聀昨疏論亓詩教趙興邦固向來所號爲四凶極貪極惡而人人痛心切齒者也若臚列其事寔聀知所不能十之一二每事贓私不下千百聀俱隱而不言止言其在兵科時失封疆一事蓋以事屬旣往不欲盡言以傷雅意故摘其大者使之引分自裁而興邦且嘵嘵置辧謂不與詩教附和爲夫同詩教不與興邦同惡而四凶之號何同耶聀論詩教緣皇上有所參不當所舉不當之旨就明旨略爲點綴今興邦乃爲詩教演明其論而云祝耀祖物議尙騰可無薦魏應嘉不可不參夫興邦亦知祝耀祖不當薦好惡幾希之良似未盡冺若參應嘉以私怨報復皇上固云所參不當而興邦獨謂其當參謂興邦不與詩教爲同耶興邦自以參論李元等爲欲澄世道而求附於正人以妄希皇上之畱用夫論人當合觀其始終本末故孔子曰聽其言而觀其行若以之參論東林便爲正人假令共工驩兜參論東林亦遂岸然自附正人而堯舜肯使與臯稷夔契比肩同事夫曹欽程非宜參論東林之人耶又云興邦以科臣專掌紏舉與封疆之事無涉聀當聞�酋振興警動興邦夤推吏科皇祖以封疆事重奉旨停推則兵科與封疆固非泛然不相關者推轉尙不許而興邦復謀入簾考官四路報敗之時興邦猶在簾內是背違明旨而失誤封疆之罪猶其後耳奉聖旨已有旨了該部知道

廣東道禦史劉徽請中外臣工共竭赤忠以課寔效內稱自東林邪黨假道學之名者虛談性命何曾引一正人假骯髒之名者浪言節義何曾做一寔事如欺君悞國之熊廷弼啄口三方布置之說�警甫聞惟有踉蹌一逃矣欺君盜名之遊士任攘臂淮揚招募之役糜帑數十萬竟不得一軍之用矣追思往事眞可痛心近來塘報緊急逆�狡謀叵測文武諸臣尙堪泄泄然以虛文了故事而不責寔效哉日者恭奉聖諭洞鑑年來欺隱虛冒之獘遣內六員出鎭仰見聖衷垂念封疆如此急切卽內侍之臣原不乏寔心體國者如廠臣魏忠賢緝姦除暴節用惠﹖剔盜儲之積習以淸庾府擒逆賊之細作以消禍源卽�臣仰奉特簡矢志報效當自不薄然而大小諸臣合詞叩閽特慮事權不一恐啟推卸之漸其爲封疆慮自深遠也屢奉明旨查核兵餉並無掣肘斷在必行諸內臣查核事畢聖明自有淵裁苐望內臣抵關之後一舉一動仰體聖心務無涉掣肘之嫌一以查核之事任之已而以戰守機宜歸之經督撫臣在皇上選擇而使內臣竭忠以事始相當耳奉聖旨遊士任贓完發遣已有旨了東報緊急城守諸務自當嚴備內臣出鎭專管查核敕書開載甚明魏忠賢弭姦戢暴節用卹﹖剔積蠹以淸倉府擒逆黨以淸禍源使人人如此寔心任事何患安攘不臻該部知道

二十三日

總督河道李從心疏爲刻期免履新任薦舉陜西方面官員薦徐云逵楊邦憲張國瑞李得中李飬衝張國銳關守箴陳應元陳升呂遜王順行王應楫曾廷彥冀懋中馬人龍等又疏爲薦舉地方人材薦牛應元樊東謨李應策劉九經王建屏李元吉等俱奉聖旨吏部量酌升用

○四月

四月初一日

江西巡撫郭尙賓題稱會同巡按江西張汝懋參看得犯官熊明遇聀居風憲動越防維変法而喜更張建曰大幹淸議獵虛名而擅造作妄費臚列彈章論其先已被汪犯之供不過贐儀之送饋按其失於邪人之狎未有貨賄之點緇故蒲鞭稍加便罪狀已盡今據南臺所論列以究明遇之諐尢其請京營之差攺爲參罰令舉劾幾廢敕諭空懸著在見聞不必具論論其支蕪湖應天江防東城等贖鍰及節省木槎等銀令人淂以指其爲溝壑之資明遇祗以供將作之用而鳴其意气之廣侈憲臣患不節儉費用豈宜不經至於山後一亭以壯人之遊觀而建之議豈空騰罪由自取碑刻費四百究倍而三之可以勑國法而毖臣工矣律應擬徒追完銀差官數觧以助大工奉聖旨熊明遇交結汪文言私通賄賂造孽多端及任南臺又支贖鍰以塡溪壑費公帑以資遊觀憲官犯贓加常一等擬徒未盡其辜還著依律問遣大彰國法贓銀一千二百兩速速追觧進以助大工該部知道

初四日

江西巡撫郭尙賓疏爲欽奉聖諭等事奉聖旨黃龍光甲亓緩刑一疏爲失陷封疆之臣求脫目無朝廷非常受財枉法者比著定發邊遠充軍僉妻著伍鄧渼鄒維璉徐良彥交結汪文言罪惡多端徒杖豈盡其辜都從重遣戍黃龍光施天徳贓銀五千兩速追觧進以充軍餉該部知道

應天巡撫毛一鷺巡按徐﹖疏爲民情可駭事出異常內稱本年三月十五日因削聀爲民犯官周順昌奉旨被逮星夜諭蘓州知府寇愼著落吳縣知縣陳文瑞將順昌拘到發該縣用心提防候期開讀隨據欽差錦衣衛千戶張應龍文之炳約以本月十八日午時開讀臣等同赴公所沿途見士民如堵車擁不前洶洶嘈雜莫辧聲語隨進公所正開讀間紛紛士民號呼一擁而入疾聲天噪事出倉卒臣等以身捍蔽率府道縣諭以名法惕以禍福柰奔雷掣電之勢幾成斬木揭竿之形彼時心口俱窮智勇交困陵厲叫號莫可名狀衝突撞擊勢甚決裂謹將犯官周順昌仍前拘獲候觧外此倉卒異変情景可駭除一面安輯人心查緝倡亂以俟另疏報聞臣等卽就公所合詞上聞奉聖旨周順昌逮到朝廷自有酌量處分小民無知何得擁眾號呼幾成鼓噪法紀安在如本日觧散姑不深究再有玩違爲首的定行拏究正法且益重本犯之罪撫按官另疏奏聞該部院知道

十三日

福建道禦史畬合中疏爲崇廉黜貪以贊新政內稱科臣陳維新阮大鋮臺臣崔呈秀卓邁王珙不以臣爲不肖而交章薦拔蒙聖天子嘉納而賜環臣以久致之身荷新恩之需一入都門伏讀聖諭所褒嘉與宸衷之所眷注有潔已急公者以保護於內有矢心端愼者以輔弼於外譽諤之彥光廷徵召之書徧野仕淸於朝﹖嬉於市匠敏於事億萬年攸躋之堂不日成之猗歟盛哉臣徵歷長途徧諮民隱意起廢之詔行而遺佚者少也追贓之法行而砥礪者多也乃甲子春例轉多人業已盡數召用獨靳恩於舊福建道禦史周汝璣今爲淮揚海防道僉事又轉參議矣臣過淮楊見淮﹖癉疲之極感念汝璣萬口如一以其淸眞簡約能摹彷疏理之舊梅守相功在泇河七年劬勞省費百金運艘至今賴之歷年部臣撫臣按臣咸相継入之薦牘謂宜遵聖旨優敍祗緣得罪邪黨棄之藩臬旣爲邪黨之所擯卽宜爲明時之所收一視同仁將有望於皇上矣又臣過宿州其城夙號荒涼邇來田野開辟﹖民恬愉環視四方之內頓異往昔則知州晉承忠也承忠常爲琢州守矣比至琢州民思舊守如失母父可見才之所贍惠之所流隨地皆宜何分涿與宿哉後至徐州則�漫滔天矣城則已沼矣閈裏之內十室九空白叟黃童無不怨恨則管倉郎中張璇也久爲人紏參而戀膻附焰不赴考核題飬病去豈崇貪飬富以爲關吏勸乎通州在輦轂下而知州劉三顧酷刑所斃以百餘命春徵夏糧秋急冬稅百貨濫取一文不償通民謂其廣賂遺倚墻壁怨聲載道不減徐民之怨張璇也璇寔爲南星外弟故有恃而漁獵彭城三年久矣方今功令嚴明搜剔姦蠹宇內誰不加與維新以仰副皇上勵精求治之意而猶有此兩人者敢於骫法以爲窮鄕生靈病則堯舜之世所必不宥者也至於長途一帶南北二方鄕兵之說而未嘗設也礦山之禁而未嘗禁也煙臺塌而若無城垣缺而不補炮銳徒有銹折之具城門每見縫裂之形當此時勢危廹豈無燕雀怡堂時乎不以是時件件申飭節節整頓何以謂之內順治外然後外威嚴乎此臣所深慮而卻顧者也奉聖旨廠臣魏忠賢潔已奉公悉心保護朕所素鑑周汝璣不附邪黨梅守相功在泇河俱宜優擢晉承忠張璇酌量勸懲劉三顧姑不究該部知道

十三日

左都禦史周應秌等疏爲臺臣內云劉大受於上年七月十八日交代出境今年三月二十九日見朝違限六月有餘臣等焉敢更爲曲原謹照會典事例大受應從重罷職者也至於禦史王心一因掌浙江道印依律勘結會同各道掌印無所容其私因道序在前列名具奏居首非敢明悖憲典且向徼聖恩賜環錄用感激圖報寧忍上負髙厚臣等嚴加查核寔系無他與劉大受情事似有分別如蒙聖明曲加赦宥以全終始之鴻恩或量加罰治此皇上天地之寬非臣等所敢輕瀆也奉聖旨劉大受身爲憲臣恣意違限藐視國法王心一狥情結勘曲庇同門事屬欺罔都著削了籍爲民當差仍追奪誥命該部知道

都察院爲欽奉聖諭事本月十二日內閣傳出上諭與都察院卽今制大錢不得通行皆因五城兵馬總甲人等房號不收大錢以致壅滯著各城禦史嚴加查核卽日回奏欽此欽遵該臣等看得大錢通行旣久近因壅滯屢行各城曉諭去後今奉嚴諭卽遵旨札行五城禦史查核嚴行各該兵馬員役總甲人等房號等項一例通行不許壅滯如仍前阻撓錢法臣等查明參奏奉聖旨以後交納房號俱淮收大錢五城兵馬及總甲人等再有故意刁難阻撓錢法者著五城禦史指名參奏處治

十四日

應天巡撫毛一鷺疏爲欽犯先今物故速行查驗詳明會同巡按禦史徐吉看得犯官髙攀龍於本月十七日溺池身故奉差官至十八日方到該驛據詳髙攀龍溺死之時寔在官旗未到之先今勘驗已的相應具題奉聖旨官旗十八方到髙攀龍何由知覺預行自盡提伊男髙世儒究問泄漏根因以申國法該部知道

應天巡撫毛一鷺疏稱本年三月十八日因犯官周順昌奉旨下逮比傳開讀臣等急趨公所見聚觀者如堵卽行驅逐而各官以爲向者周宗建等被逮開讀睹光景亦復如是且傳相催斥辟除行人上階行禮不意呼號之聲如疾雷響莫可響邇執香稠眾一湧而上勢如沸鼎臣等相顧錯愕惟以身爲捍蔽力諭道府諸臣喊示功令幸順昌拘系無虞而奉差官旗輩遂把捉不定驚潰卻走眾益揮號攘臂直入後堂致湧擠踐踏扳援撲跌幾成狼狽決裂矣臣等速調防禦官兵以次鱗集眾勢稍稍奔軼乃烏合之凶乘風寉之驚伏伺河下適有旗從需擾若輩遂如狂如顚隨奔胥門外臣等復急促府縣正官立刻嚴挐禁戢而旋亦散逸此十八日情景也次日訛言滿路偏街塞巷臣等惟有密加防護嚴行申飭自辰至酉方始觧散距三日而從役內有李國柱者因驚竄獨先踏傷偶斃矣臣等切念事莫凜於王言法嚴莫於三尺詎意淸平世界有此異常大受舉國若狂幾於不可收拾何人情之洶洶而時事之叵測至此甚也奉聖旨愚民狂逞擠傷旗尉𨿽云変起倉卒撫按等官平日約束謂何據奏紀官旣以前來姑不深究還著密拏首惡以正國法不得累及無辜其蘇常等﹖私造書院盡行折毀刻期回奏該部知道

二十日

刑部尙書徐兆魁等會問得歐陽暉才非瑰奇性多矯激不能飬恬化競以置散投閒亦旣生不逄辰何必彊尋苦惱窮途遇雨卻乃寓興狂吟別院逄僧漫與揮毫黏壁𨿽屬彼時技癢寧知今日潰癰旣欲徼恩於赦前姑從禠職以警後彼矮僧者何物麼麼眇玆異類籍縉紳爲牌額逄人覓句求師托尺素行作頭慕名移甲就乙蝌文勇於一僞蔓引類及兩官確宜配刑用懲詭詐至於劉鐸才情揮霍素暴臨池到處塗鴉墨迹章章易別原非類鶩篆識了了難欺𨿽三扇出僧匣中不系親相授受但一筆居官鼎重亦宜避嫌李﹖依律笞之足厥辜矣其僧眞如等遊衲無心楊道爨傭不識俱應省釋以杜株連奉聖旨是依擬行

二十一日

江西道禦史李九官疏爲欲蘓疲邑之苦先革調繁之令內稱地方有大小事體有煩簡人才有長短此不易之理也如以知縣合應調繁則上有知府以曁司道按何不調煩乎自佐首領以曁倉巡驛逓何不調煩乎豈知縣而外人地便自畫一不應有煩簡之說乎此其不平者一旦大縣上縣年年甲科諸事整頓卽偶缺數月署者瞻前顧後誰肯輕変其成規乃必急然奪一他邑之賢者旦夕補之而後愉快至於小縣疲縣百事俱廢百獘叢生姑求署者有一便作了事甚至數選不補置之若遺倘徼幸得一甲科便如景星慶雲倘徼■﹝彳幸﹞再得一賢甲科眞是重生再造但得居是官者視邑如家視民如子任極簡小之邑定無餘閒之日乃未幾期年半載竟又以調煩奪而之他試一平心論之是何見觧豈自附郭諸大邑而外便無一足煩置念者乎此其不平者二況本官之願調者多而亦有不願調者間入數名以覄其願調之私撫按之咨題者多而亦有不經咨題間調數人以借其咨題之名卒之不願調者亦成願調以成事不說兼有嫌拂上官之意抑且投鼠忌器誰能於咨題不咨題之間一一而推求之公私各居其平名寔未必盡符查四年間武進知縣趙映斗調煩聊城本地方與本官不願院復題八﹖田亦近事之一證也此其不平者三又況調煩之後開薦在前文武及場入闈一切見長獲短之處王者皆爲著意自非骨勁識髙鮮不以調煩爲快迢至時異勢殊行取科道首選吏禮未見其它先盡調煩且功名損於初任因而不保舊物者往往有之則問之保挙調煩者何以槪置不問也此其不平者四奉聖旨縣令調煩其蕳擇規避情竇百出一槪停止亦是良法吏部知道

二十四日

內閣接出上傳與都察院崔呈秀著以工部左侍郎兼都察院副都禦史列名劉廷元之後寔授到任管事仍舊稽察工程

二十七日

操江撫都範濟世疏參險躁臺臣張継孟奉聖旨張継孟已有旨著南京部院追贓堂上官簡發具見察屬嚴明疏內事情一並究問朝廷設立臺臣兩地並重南中何獨疏縱以後還著申飭行

二十九日

登萊巡撫李嵩疏請準建魏璫生祠內云事惟出於眾心之悅服而知盛徳之淪浹最深議惟出於輿論之共公而知人情之崇報倍篤故甘棠思召猶勤弗剪之歌畏壘祝庚默成不言之化冀昭垂於有象矢銜結以不忘從古如斯於今爲甚惟玆登鎭孤懸海角僻處曰偶環陬鐙於四郊民貧寔若地瘠逼豺狠於一水外訌安得內寧時當多難之秋人鮮周身之策有如廠臣魏忠賢純忠報主偉略匡時精神無一處不周到舉中外朝野悉運以寤寐之焦勞卹困挾傷普沾濡而雨露蕳戎搜乘鼓震壘於風雷固已順治威嚴之兼資亦且山陬海澨之必照念玆水國嚴請鎭臣謂東江爲進取之前茅籍薄伐於六月謂津門爲應援之後勁成犄角子三方甫銜命而東行先聲奪蠢驕之气旋報捷以西至凱歌揚淸晏之勛人情賴以用寧士气因之鼓壯況糗糧器械之多時將貔貅爭自奮其爪牙而飲食薪水之自供卽雞犬亦各適於鳴吠一錢不擾民間百姓各安生理男自耕女自織撫四照以向榮﹖願市旅願塗戴二山而知重此皆廠臣仰骵皇上廊淸海宇惠飬窮檐之聖慮而欽命內臣又勉自廠臣遣銊專徵投謬愛眾之深裏遂使馮夷擊鼓以助靈天威丕振甘樹隨車而灑潤濊澤旁流海上饒音兩地雙捷國中惓喙萬口一辭九有共荷生成二東更叨福庇允宜剙祠祝釐用答功徳者也然人有同焉均感之情亦有分焉各致之情皆情之不容已者如府城則擇基於寧海院水城則擇基於蓬萊閣髙明開爽俱稱勝地而俎豆春秋是垂來玆眾議僉同是用入告職謹會同山東巡撫李精白合詞上請奉聖旨三法司接出聖旨如今天气暄熱司兩法司並錦衣衛見監罪囚笞罪無干證的放徒流以下便減等擬審發落重囚罪可矜疑並枷號的都寫來看

○五月

五月初六日

應天巡撫毛一挌﹖鳥疏爲欽奉聖旨等事奉聖旨毛士龍發邊衛充軍僉妻著伍夏加遇行賄得官口供甚確依律充徒不準納贖姜志禮削籍爲民追奪誥命其餘俱依擬行該部知道

初七日

掌河南等道禦史王業浩疏爲火災異常都城震動內稱辰刻入署辧事忽聞震響一聲如天折地裂顧臾塵土木石四面飛集房屋棟梁椽瓦窻壁如葉紛飄職等俱昏暈不知所出幸班皂多人拚命挾行及至天井見火焰之燭天四邊頹垣裂屋之聲不絕及覓馬出衙門首見婦女老稚泣聚於衢則知屋舍碎壞不可勝計也震壓衝擊蹂踏死者不可勝計也比策馬行不數步只見萬眾狂奔家家閉戶則因象房震倒羣象驚狂逸出不可控制也聀等急策蹇騎至朝房驚魂甫定方探淂変起王恭廠失火藥苟火炮發沿近屋舍民已無燋類而城中家家戶戶有傾頹驚壓之患人心惶擾伏惟皇上端拱大內不無震驚職等下懷不勝悚切謹合詞恭候萬安又照得火藥原系制勝之神器修合收藏湏萬倍謹密乃不戒自焚致都城云擾萬眾受害典守之罪大復安逃苐廠內戒嚴星火未常入門而忽然焰起寧無別故相傳土﹖詹報�賊差姦細十人限於四月二十七日齊至京師潛﹖內應今日之変適與報符關系不小除職等瘝曠招愆疏庸疏略痛自修省克贊外伏乞聖明嚴勑內外循儆防守無致疏虞以彰廟算奉聖旨覽奏慰知道了河南巡按楊維垣疏參督臣張我續奉聖旨據稱勘過張我續名下無著落銀十萬四千餘彼原爲有淸冊在部事體重大還著九卿科道從公確議具奏

初八日

內閣接出聖諭今歲入夏以來風霾屢作旱魃爲災禾麥皆枯萬姓失望乃五月初六日巳時地鳴震虩屋宇動搖而京城西南一方王恭廠一帶房屋盡屬傾頹震壓多命朕以渺躬禦極值此災異非常上天示警栗栗危懼念上驚九廟列祖下致中外駭然朕虔誠齋戒親詣太廟行慰問禮爾中外臣工俱各素服角帶務要竭虔洗心辦事其停刑禁屠等項卿等卽傳示禮部著痛加修省恪供聀業共事消弭仰體朕心冀回天変毋得視爲具文苟且塞責仍將被災人戶速著該地方官員查明具奏分別優卹以彰朕畏天省惕之意特諭

初九日

陜西巡撫喬應甲疏爲薦舉境內人才薦牛應元樊東謨李應謙王豫立邵可立王建屏知府李元﹖等又一疏爲薦舉方面官員事薦李如檜徐云逵楊邦憲張國瑞李得中劉澤深張國銳李飬衝閔守箴呂遜王應楫魯廷彥劉之桂王光經周汝別熊師旦金本髙等又云據今去任者旣不敢摭拾塞責而見任者其才品一似無可苛求惟中間有地方多事久不赴任如分守關西道熊化者又不敢不據寔以聞本官初列臺班不入邪黨臣非推重其人但以去年調補今職謂宜朝拜官而夕就道也乃立春而夏而秋而冬而今春又暮矣竟以抱病家居杳無赴任消息袁鄕官之被盜禍貽縉紳卽若其分守麻﹖﹖﹖﹖﹖山之出銅望切云電誰爲鎭臨臣爲本官慮又爲地方慮外官旣無告病之例臣等伏避竊位之嫌日復一日安望彈壓終不能姑息而不言也奉聖旨吏部知道

二十二日

浙江道禦史龔萃肅疏爲聖政方新時艱可慮內稱今天下東西交訌邊腹互疲物力不支人情易撼謹就軍儲吏治民生累條陳布之則關內本折之當議也本色原飽軍士之腹壯其气力以成金湯折色每從債帥之囊恐其朘削以招庚癸但軍旅輕賫折不可廢然試問赤錢白鏹其能咽而食乎士飽馬騰所需不貲乃或又爲盜糧抑且重憂暴露待命之丹沙泥視之也故折徵來銖銖膏血而本色處粒粒髓折近畿羣邑糴買料荳雇募夫車苦而又苦諸凡廣積之愼藏之憐卹之何不議停調也則官守貪廉之廣當察也今以國計空虛請捐俸議請公費議搜括種種經有司之手有司何所措給不肖者能不朘民脂血以應之則徵收火耗不知何如染指詞訟贖鍰不知何如厭壑是貪之階也嗟哉小民天行水旱不時炊骨易子不克聊生撫按而鎭定之非廉吏之責而誰責耶察吏可不更嚴也則又無如講考成矣今司農仰屋議以諸項錢糧責成撫按以令重彈壓可提掇一省之精神也苐郡省邑固有闒葺吏催科無善政積役扶同侵肥稽觧諸至藩司爲轉觧關鍵若一項作一項之觧便項項淸苦項項迅速乃每觧到司散收在庫支觧不淸東那西補前借後移間有蕳僻下邑畏功令刻期完觧而藩司欺其寡少攺湊別項支觧竟貽逋鍰之罰似此則京邊急需何以立應目今郡邑赴撫按掛號撫按每月一匯數報部部得知郡邑能否而藩司不敢遊移撫按亦庶責有成效矣則又無如練卿兵矣各郡邑非不循保甲故事而富者虛名貧者應役罔禆寔政卽地方各有健民堪充搜彌三令五申未有成效則以愚民見徵調旁午不願荷戈官亦懼練精兵或他調去不終爲地方用耳今下檄郡邑於排甲挑選之設法鼓舞之逐季冊報院道查核而殿最之且以簡束遊民化驕悍而爲義勇但以明諭之曰練汝原爲汝鄕定不汝他調斯固在在金湯矣抑職更有慨焉以今聖明之朝眾正登庸羣邪屏逐似謂無不行之法而乃有太常少卿韓思維者邪黨巨憝尙然漏网乎継思爲張問達至戚倚伏竊權受相棍弁杜應魁保賄保舉爲副總兵應魁亦仗冰山之勢而所領招兵買馬之錢盡充私囊封疆之事未得其一臂力之而以窮民脂膏付之逝波不問耶又如貪饕通夷賣國之張我續家富金穴歌童舞女之歡盡敲骨吸髓之積何以勘之一字遷延滋玩不當速並追贓以助大工之費乎若夫東省剿之後累累京觀幾是鯨鯢之骨今無辜者含冤下地而冒功者石碑宛然耶京觀可不平也石碑顧可八﹖田乎奉聖旨該部知道

三十日

山東道禦史宋禎漢疏爲用兵惜民莫先核餉內稱國以民爲本人爲財之源故用兵則須請餉用餉則取諸民民出餉者也兵受餉者也民安而出者乃愈有苟不得安而出之泉虞竭矣餉寔而受者也乃有濟苟不核寔而受之卮虞漏矣至出者饒有其寔而寔者空有其名則民與兵交病天下事乃大可虞矣慨自逆狂逞禍連蜀黔徵兵徵餉多無虛日加派加督民無寧宇甚而出餉之民而皮盡不休受餉之兵仍枵腹如故撫此時事誰不蒿目所幸邇者天威遐震寧遠一捷挫彼方銳之鋒吐我積弱之气眞數年間希有之奇功矣惟是�心未艾警報時聞則兵之需餉與民之息肩尙未有期而嚴核餉之法以昭卹民之意又何容緩也累年以來靡有冒幹沒靡有定正見在之兵節次行查訖無寔數倏而報十幾萬倏而不滿六萬索兵時才云不滿六萬索餉時復云有十數萬相委相蒙恬不知怪且遼東原有額民卽有額餉遼陽旣陷遼兵無從其飬兵之餉固在也竟不知今日之兵視共寔加幾倍而每歲加派至百五餘萬之餉猶日廑不足之憂患眞臣愚所未觧也頃者皇上灼騙官盜餉之風成懲欺隱朘削之日甚至煩勑遣淸查竊計督撫諸臣急失勿欺以洗淸積習必具不遺力矣苐問非問諸目前之人已也自守山海以來更幾撫道更幾大帥更幾餉司直遡壬戌以至今日某歲費幾百萬某歲增幾百萬議增者倡以何人所增者作何銷算築城堡者修葺幾何領撫賞者收辦幾何買硝黃者上納幾何制火器者存積幾何領造舡者見舡幾何買戰馬者戰馬幾何人人而核之件件而藉之其虛用無寔劾者侵欺有寔迹者按其情罪重輕而究之稽之不少惜貸之庶幾糧核而兵沾寔惠兵給而�可滅斯民困其可蘇乎奉聖旨年來兵餉煩費國用不支這條議核餉之法在逐事逐人一一淸查勿容冒濫侵欺誠是宕﹖隹議冡臣王紹徽疏稱府之積日漸消耗正指冒餉爲言卽著巡關禦史劾期查算務要徹底澄淸具奏

○六月

六月初二日

直隸巡按帥眾疏爲薦舉方面官負薦觧經傳孫谷石維屏秦一鵬馮師孔範中彥張春王振祚黃兆元王從義熊膏周泰峙王嗣美曹文衡徐良棟焦源淸項夢原梁應澤何應瑞唐煥徐紹沆陳其獻曹履吉祁承■﹝火業﹞運使孫鳳翔等奉聖旨吏部知道

初三日

直隸巡按何廷樞疏稱屯務臣巡歷已半三省所至咨詢利瘼講究便宜采之僉言折之獨見有一二屯田寔政爲日前所急修者則無如辦水利爲苐一義人知引水之爲利而不知泄水之亦爲利今渾河一帶大陸之間一望膏腴往往爲河伯蒿萊之所擁吾曾敢與水爭乎謂宜相視鄕鄙某處可墾成田某處可墾成園其處原陷可以瀦匯某處平衍可以挑決髙下咸爲吾用早晚無曠其土厚民生而寔國用無急於此者其次則寬賦限以廣勸課蓋荒廢多年非極力興作便難種獲今開墾未畢催科継之使人未未見其利先見其害豈淂爲平故開墾三年後始照地之肥瘠分別起科仍立石垂後永不編入大糧庶賦限寬而農家力穡之心可堅耳亦有民占之而官未得分毫之利者則私墾宜淸墾田之家年久不報臣接管卽開自首之條如不自首許他人訐首地給首人近日畿輔應者如流荒糧溢額並責成各道通行曉示私墾首出若干按季報臣使人人私化爲公是一法也亦有官倡之而民始享其垂成之利者則捐助宜急近日登州道臣周泰峙府臣賀自鏡揭稱該府東都地方平原沃攘有田可辟有水可浚自撫按道府州縣士紳咸捐俸醵金以助畚鍤自日之內告厥成功宜非眾擎胡繇易舉諸臣之績偉矣宜責成各道轉相效果有次苐按季報臣使漙公濟私亦一法也開地載之方冊而有司爲雜費之充竟匿不報臣嘗搜括及此而念切急公者僅灤州知州劉繩祖濟南府通判孫光耳當三空四盡之時而諸未臣見約已裕儲之誼臣切恥之胡不力破積習盡數申詳徵糧貯之於庫而胥吏規利之﹖視爲已物臣業嚴行淸楚而黽勉從事者僅大名推官習孔化耳當舟破卮漏之日而諸臣猶然怠緩悅從之態臣所不滿的宜勒限報完依期起觧然兼並不可不裁也達官地土故絕掣回戚畹莊田五服逓減向來久不相聞以致欺隱成習臣謂達官當行之糧廳勛戚當行之府衛每遇年終關查一次永著爲令如有扶同隱匿者參治或可回狂瀾於旣倒乎然丈勘又不可不議也牧馬艸場今成沃壤蘆葦稅課盡有盈餘向不難輕減示寬今何妨通融濟用臣謂艸場當創行丈量課程當量爲增派裒彼有餘益此不足亦一權宜如有阻撓滋擾者治罪或者資什一於千百乎屯之妙在因而虛恢者祗見其彊則屯撫之價買者是夫價買之端乃投獻之姦獘使一地而二三其徵民以不堪況進宮給爵自有成額而可奪此以與彼乎屯之效期寔而奔兢者巧竊其名則屯童之招徠者是夫招猍之說乃冒籍之便開使升合而區萬之償已爲非況一廩一貢自有土著而可容似以亂眞乎屯田經歷趙鑑者事事誅求件件克劣狀共有數欵贓私約計二千自知狼狽規避考察麼麼小吏貪橫若此詎可令羣寀見也又如防海遊擊石公衎者雙目失明一身皆壑倡議減餉充屯營軍嘖嘖又捏報屯糧一萬石八千石毫無著落該道欲行更置而公衎不受成何法紀奉聖旨屯田自有正額會典開載甚明喜事之徒不肯考究典章淸查額數惟務開墾虛名紛紛擾害甚至買田而屯成何政骵招猍也童致滋冒籍尢屬非法這本說的是如議申飭行趙鑑追贓助工石公衎追贓革任俱依擬該部知道

初八日

直隸巡按帥眾疏陳時宜當酌內云直隸行塩方二千里竟無一塩法道以提其衡每當急務塩司呼之不應職亦鞭之不前非地方故爲違玩彼格於分衡此荒於地遠其勢然也合無於南北四府中權其地方扼要者各擬一道以兼塩法庶法窮而通変之有人法玩而振刷之有人且增勑不增員於銓法無礙於塩政有禆似當亟爲議行者一均考成以督逋課近四府各州縣逋至一萬一千餘兩矣夫以行票之地視行引者額派原輕猶復相率而逋彼遼鎭之觧將收足於何處嚴於引而寬於票寬於票而縮於額亦行法者之自累也合無將四府塩票銀五千一百餘兩同民佃塩課二項銀五千八百餘兩一如銷引事例加載考成庶上示以重下不得復輕姦胥惕於歲計之嚴州縣憚於查參之及自不至如何玩愒以若運司法平而課辧似當亟爲舉行者一並塩斤以疏新引東省夾帶從來難杜如一引夾二百斤是正引十五萬以夾帶五萬引矣五萬引之私塩行五萬引之官塩壅矣如加塩之議行舂築包重無復容其夾帶塞數萬引之私塩便通數萬引之官塩轉私爲公不費補湊亦何礙而不行至課羸引縮便於支銷塩多包少便於轉運並﹖亦未始不利職駁查再四諸﹖樂從合無俯從末議以救一時之窮俟遼平課止仍還舊包額數似如常法無礙者一專駐守以時掣撥鎭壓有人官不得勵﹖民不得淩龜舂築不私私販不敢逞此分駐之初意也項此並住總司視分司爲時行之役𨿽相沿已久於聀業亦無所虧終不如專駐者之得合無再加申飭自後二師止於總司到任卽往該司料理庶耳目親而利獘悉遵制卽爲盡職矣一飭衛巡以嚴私販之壅自災変而外無踰私販揆厥獘源皆緣衛巡受賄給票以飬成此毒今靜海塘官此一帶領會首下千百爲羣畫私鬻於南舡又行刼於西湖巡兵不敢問有司不敢問已隱然嘯聚之漸矣誰止厲階而一至於此且此輩占籍於津衛與塩徒深相結納自謂卽幹文网不過革任而巳利重罰輕將安所底職以爲非常之害必非常之罰乃可折其萌合無嚴加申飭自後衛弁交通塩徒訪寔有據準以阻撓塩法律追贓究遣卽事犯稍輕亦奪其常祿受病源頭一懲而百戒矣奉聖旨該部酌議具覆

初九日

直隸巡按洪如鐘疏爲薦舉兵備官員薦觧經傳孫谷石維屏張春張翌郭湸胡士容張福臻奉聖旨吏部知道

初十日

巡按湖廣陸獻明疏報犯官贓罰內云會同巡撫湖廣楊楷看得貪犯之贓豈宜聽之延緩故無論觧京充餉盡數変追內惟楊漣贓數獨多有州縣官因追之費力屢稱其妻子流離監比殊苦之狀而職以奉公之誼繩之府縣因多方設處完過七分其餘所欠勒令嚴追完亦可待因念國急需無客膠柱先將楊漣名下及梅之煥已完者亟行差官領觧以濟時艱余俟各犯問給追完另行觧報奉聖旨楊漣梅之煥等見在贓艮著先觧進以助大工其未完的勒限嚴追另行觧報該部知道

十三日

巡視西城禦史李燦然疏報優卹實數本月初九日該戶部福建司郎中孟紹伊領發到禦前銀一萬兩隨會同科臣收領完足發付兵馬司指揮畢可芳等收貯在庫職等查得戶部原題銀六千兩今蒙聖恩發銀一萬兩奉旨酌量加攤合於每六分之外加攤四分照依查明塌房一萬九百三十一間部議每房一間給銀五錢今量加三錢三分三釐壓死男婦五百三十七名口部議每名口優卹艮一兩今應量加艮六錢六分六釐已止通共銀一萬兩正內有原查明王恭廠震死不知名男屍四十軀及各牌鋪壓死不知名男子九名已經擡埋共該優卹銀八十一兩六錢三分二釐旣無屍親可以領賑不沈埋稿壤無從沾恩聀與科臣再三﹖議皇恩浩蕩可獨令此輩不蒙漑及乎竊思王恭廠之災一聲如雷震壓枕籍傾刻之間生人化爲愁鬼渺渺幽魂豈無欝結不散者職仰骵皇上惻隱之心伏讀大明會典開載京都有泰厲之祭享隸順天府依時舉合無仰懇聖裁準將不知名男子應賑銀八十一兩六錢三分二釐移送順天順府卽於王恭廠被災處所照依祭厲常儀備辧牲醴羹飯仍量加醮壇庶泉路遊魂並沾聖澤凡此輦轂編氓且蓋誦皇上軫念黔黎比周家澤及枯骨尢不啻過之也奉聖旨知道了

諭內閣吏部都察院聖諭上天仁愛一月三示警戒夙夜憂惶敬天之怒修省寔政亟宜舉行覽樞臣王永光所奏停工緩刑言若忠愛朕熟思之旬日念皇極殿工已八九止用銀一百五十萬兩不派擾民不侈壯麗伏查邊除歲觧不缺外發帑又二十餘萬兩已同逝波竟無寔除今皇極殿工用不過什一木不求全石不棄瑕節嗇存畱物料半積卽接構二殿計外觧百餘兩未到皇上發帑百萬尙存朕業已罷省徵停搜括蠲編派矣乘此內外臣工恊心並力通融樽節卽事半而工倍且一勞而永逸器具無朽敗散失之虞﹖匠需經管豢飬之澤中外臣名宜悉此意若司民牧守封疆者皆如大工官鮮侵漁民無嗟怨則何功不奏何治不隆乎永光再奏謂未見恩免何項寬卹何人正望朕調濟簡省朕俯悼民隱仰惕天威正當罪已每思攺弦飭爾諸司舉行寔政見今民窮已極優卹何妨方東西兵釁救寧何術非蘓民困莫挽天心朕硑慮焦思企望平治況今年盜龍袍內庫二案朕懲積姦已經重典其姦細俘囚彊盜律不待時原未違春生夏育之天似未有淫刑妄殺之獄法司用刑宜體不得已而用刑之意便奉從重之指務爲持法之平縱情重於罪亦只罪當而止朕後世子孫不許縱重擬之旨著爲令朕又仰思皇祖刑不上冠紳崇飬士節柰士不自愛爭爲姦宄如周宗建首保熊廷弼去遼之役何爲陶朗先縻帑賂遺媚眾撓法以巡城禦史斂多官銀兩創立書院自甘督工翌戴姦邪抗旨亂法碑文見在喪盡良心又惡郭鞏力攻廷弼遂誣鞏交結內侍凶鋒交流遠服緩案欺朕幼沖以伐衛致楚之術玩弄要挾及朕密訪博詢都無影向正合祖宗紅牌說謊欺君之律朕愼重誅夷姑行提問不敢失皇祖隆士盛心卻又以一薪俸作贓認莫湏有之罪郡縣扶同並以侮朕周順昌始則逗撓詔獄以孫女婚魏大中旣則奉旨逮問紏黨稱亂蔑旨欺君𨿽遣役貪狼半由自取而結昏重犯顯倡不臣黃尊素爲南星居間分贓自肥座師破例賄入吏部攪亂朝政僅僅削籍歸裏又認司房宗族暴豪鄕井非復人理可謂士乎夫朝廷重士寔士寔自輕朝廷建官官返侮上若一味含糊寬假則春秋無將之誅謂何難乎其爲上矣諸臣不詳察不自省輒另具腑腸動以爲朝廷之過朕所未曉卿等可平心衡量朕之所言果輕聽乎果徧狥乎朕何忍骫祖宗之法而任其肆逆滔天也耶你門大臣任重股肱道崇忠直若皆事不課寔則過則歸君一體何居靖共安在試各淸夜自思二千萬餉今日何在天災民困何以致然應否徹底澄淸應否懲前戒後其諸囚罪狀應否深究各自吐情寔毋挾縱橫之術熒惑萬世人心敬天憫人朕勿敢替祖宗法度朕曷敢私特諭

●大明熹宗達天闡道惇孝篤友章文襄武靖穆莊勤悊皇帝寔錄卷之十二天啟六年閏六月至十二月

纂修官浙江道監察禦史李長春

編修較正廩監生方至

閏六月

七月

八月

九月

十月

十一月

十二月

○閏六月

天啟六年閏六月初一日

廣東禦史劉徽疏爲臣工積習未除內云人臣比肩而立同朝委身以事一人官守言責總期盡忠報主試觀從來軍國重務孰是破私緣以歸大公刀筆機鋒大都藉公家而修私怨始猶驅邪以扶正終反拖正以爲邪是豈皇上按職課寔崇患斥佞之意而不可謂之臣負君乎且也城府自立惟引類以呼朋局面另辟更日新而月盛盡是依艸以附木幾見排闥而折檻是豈循分稱塞公爾忘家之義而不可謂之臣負君乎善乎樞臣王永光之言曰今果能大法小廉靖共爾位否今果能滌肺腸淸白自砥否危言正論眞可喚醒沈迷振起積習矣則樹其大以端小者之坊表凡職司補衮專任調燮宜何如亟亟自勵哉職竊異輔馮銓之不滿於人言也輔臣雅負人望當特簡之初聖意望其啟迪中外望其禔福卽微臣區區一念亦明﹖王其不朽相業頃接邸報偶見部臣吳淳夫有疏論及職不勝爲輔臣駭夫政本攸系何當敗類是暱揆柄在握乃爲神叢取藉古所稱大臣自重以重朝廷義何居乎奉聖旨劉徽與輔臣同鄕也來隨聲附和該部知道

浙江巡撫潘汝禎題稱魏大中奉旨返贓嚴比家屬再四查勘家產俱已盡絕親鄰代爲完贓共追銀二千三百六十二兩九錢三分三釐三毛合前鎭撫司先完銀九百七十兩四錢與招稱三人派分贓銀一萬兩合將魏大中名下贓銀照數追完現在起觧相應具題奉聖旨云云浙江巡撫潘汝禎疏請立祠以彰闓澤奉聖旨據奉魏忠賢心勤爲國念切卹民憫兩浙連歲之災傷蠲百年相沿之鋪墊宜從眾請用建生祠著卽於該地方營造以垂不朽其造攺撫掌等項俱系急需還催速觧運該部知道

初四日

山西道禦史陳朝輔疏參閣臣馮銓內雲長安之所謂新局者有幾有謂納交去輔而旋遂其人者有謂密邇趙興邦等而日逞其謀者門戶所換之人今復處之則何所適從慫恿已成之事陽復阻之則明爲躲閃局新乎否乎而輔臣不服乎長安之所謂納賄者亦有幾有謂稱觴而廟市玉杯幾盡者有謂娶婦而貓睛夜珠並投者有謂多收古玩而家師分惠之感處處�揚者有謂盜在他獲而內無失事之票歷歷可據初見講選已去之銓郎初到便知不久今日說升明日說調賜環之聀方獲戾有所自來賄納乎否乎而輔臣不服乎又卽就其辧吳淳夫一疏不覺自供自吐而折之曰黃山爲何地茅元儀爲何人東林府庫盤踞黃山大俠輦金原非輕詆黃正賓之媚葉李汪文言之逼楊左曾非黃山之徒而誰乎此惟有大力者負之而趨而他不暇顧也翻倒濁亂殷鑑不遠令程夢庚輩縱有數十萬金猶是尋常韋布何緣而敢曳裾相府輔臣者亦何所親厚而與南北懸絕之也貴賤迥殊之人畱連歡笑日夜招搖至此恐亦門戶之人所欲與之聚之非僅僅偶一識面者也苐元儀江南紈絝標虛聲榜異幟豈堪大用之旨曉然天下而病歸苕霅常蒙齒牙是亦不脛而走之明驗而尙不以封疆爲戲其誰信之奉旨這本說馮銓輔臣事迹多端卽著回籍閒住以俟公論之自定程夢庚姦惡甚於汪文言已經該廠拿問不得輕縱

應天巡撫毛一鷺疏查折毀書院內云臣謹會同巡按禦史徐吉看淂自書院之立也遂有竊充賢之遺以道斈自命者矣自書院之盛也遂有標講斈之幟以門戶自雄者矣鴟張蟄伏旣爲樹黨之招蟻聚蠅營實亦藏姦之藪使年來地方吏治不課聀業而課虛聲天下人情不畏名法而畏浮議則書院之貽害深也臣等仰遵明旨逐一嚴核凡近來所構書院無論已拆未拆在官在民務祈期徹底淸查無令少畱遺孽其在無錫者己兩經拆毀纖悉無遺他如常熟宜嘉興定查各有書院一所𨿽新舊有間名目不同亦俱刻限盡數拆毀從此塞招搖之門戶指蕩平之正路於以息邪說而正人心一同道風明禁之所錫遠矣奉聖旨這拆毀書院変價二千四百二十餘兩俟差官解到照數查收以助大工該部知道

初六日

應天巡撫毛一鷺疏稱該臣等謹會巡按禦史徐﹖看淂故犯陶朗先世居浙之秀水其附居寄吳江者惟房屋百間托之僕從居住莊田數頃責之佃戶輸稅耳此𨿽三窟之營寔無長物之貯易見也臣數日以來督責之使絡繹如星搜勘之檄往返不絕再四簡括田房器皿不過四千餘金臣等復嚴行批駁設法淸查詳核五年以前歸戶田冊於是昔之附戶而叨優免與夫緣事而經轉售者皆一毫無所滲漏復追変價銀一萬二千餘兩又查原拔王貫等數人苦稱挾仇栽害各犯控部咨查行府研審未納內有本犯族人陶元柱原拔銀二千兩該縣勒令如數全完見行比追類貯起觧總計得銀一萬八千八百五十二兩四錢六分二釐是役也以臣等之屢勘屢駁合道與府之嚴查細審又合縣與廳之悉索窮追無論見在產業卽旣賣者亦盡責其再償無論本犯產業卽附寄者亦悉追其原值搜剔至此已無纖毫遺漏其餘田產資蓄及本犯父兄妻子俱在浙中統轄已限於蟻封長鞭難及乎馬腹應聽彼中府撫按自爲勘報非臣等所能代庖也奉聖旨是該部知道

十七日

南京浙江道禦史羅萬爵疏爲罷稅皇仁已普帶徵民力宜寬內云臣生長江左往令粵會東南一帶聞見頗眞先年粵中稅額雜稅瑣屑疊出於額不支猶灑派田畝至議罷而後喜可知也至臣裏蕪湖原有額設關差役增設稅使愁苦之吟幸以罷榷稍蘇昨者采木之使偶一駐節此於稅何涉乃裏中舊役稅棍浪傅復稅遂張血吻以待﹖卽封木使臣奉公束下毫無驛騷南工關臣潔已寬﹖招徠百計而代木蔽江今年較往昔倍減豈枯木朽株盡化爲朱房芝艸哉毋亦﹖人同風卻顧褁足不前貽關臣以無米之炊耳微工臣請止皇上兪旨止恐驚綸駭浪之人情更不知作何景象矣江濱赤子又安望其熙熙往來如故哉由﹖推之則名可淂而言矣夫民間所苦追呼愁嘆而旦夕不聊生者無如帶徵蓋帶徵豈能盡有無置之但念民間一畝田耳有金花有本折有均平有雜項有夏秋糧惟正之供已自不貲況遼餉之新派又不能少緩湏臾乎夫天生民力止有此數盈於此則縮於彼識者尙謂足於加派必虧於五額矧兼帶徵而督骨盡而髓不継矣又況天下大矣得無有上議蠲官議徵徵在官不復還之民者乎淂無有非戶兵工三部之急需而一槪嚴槁敲急辧者乎帶徵之一票一胥堪落窮檐之魄而額農夫之手者乎臣非敢以此盡天下賢者然萬一有人能無惻然下賈生之淚而煩皇上再三之絲綸乎至於停稅一項已奉兪旨速宜頒行六沖四達之衢庶﹖人視江關爲樂地輕險阻而出疆矣奉聖旨這本說的是停稅奉有兪旨速宜頒示通衢使﹖人望關津爲樂境至帶徵錢糧朕念民力有天啟元年以前者盡行蠲免已徵在官者不淂復灑花戶元年以後照常徵觧寬其舊徵以急其新輸其本年各項正額務要期及速完仍刻定榜冊使百姓曉然共見共聞知朝廷與民休息至意部該知道

二十一日

浙江巡撫潘汝禎疏題罪撫陶朗先贓銀屢奉明旨森嚴臣等奉行恐後已經嚴司道督行該府縣搜查田產勘報寄贓務及嚴切誠恐隱漏詭祕匿重報輕業不啻三令五申矣所據道府呈報犯官陶朗先除在部交納過贓銀四百三十九兩八錢零今勘追銀一萬二千三百二十五兩九錢一分五釐又追陶上進等受寄銀四千五百兩陳華麗等三十兩陶平又代陳華麗等完六千五百六十兩共二萬三千四百一十六兩九錢一分五釐現今起觧布政司差官匯進復查罪撫陶朗先奉旨追贓今三次嚴搜委止有此據該道府呈稱本犯銀數原有登萊南直吐供合之則多搜勘甚難分之若寡比追猶易況其子陶學易現爲吳江生員所有產業與寄頓比秀水爲多移文不移耽延嚴旨凜凜自慮臣等先將已追銀兩責令觧司起解以應急需因系徹﹖﹖互搜括毫無滲漏惟有在吳江者應彼處另追報外臣謹會同巡按浙江劉之待合詞上請奉聖旨陶朗先贓私數多止進二萬三千四百有奇何淂終局還著詳比嚴返如數觧進其隔屬寄贓犯人仲臣等仍卽會同彼處撫按並力究追不淂推諉遲悞責有所歸該部知道

二十二日

山東道禦史袁鯨疏參冡臣王紹徽內云紹徽雅志澄淸當日何等識力皇上起之田間列冡卿今日何等眷遇乃甘負聖恩裒如充耳其它狥情比暱不公不平之狀嘖嘖所聞臣亦不具臚列以盡掩夙望卽一祝萬齡耳瓜葛深情嫌疑罔避一推再推戀不置前旨駁正才半月而資深幾可後諭重訂未一朝而睯然弗畏復懲前用陪之誤因擇一俸淺之湯道衡令皇上疑其正並疑其陪則皆冡臣波及之也原任陜西巡撫喬應甲其人非紹徽一生知已而推轂恐後者乎應甲當日气骨謬附正流而百十疏潦倒病狂咲破長安之口取皇上之厭矣及任秦中贓私狼籍雞犬不寧奇貪異穢更有駭海內之聽聞者是盜名遺臭辱節鉞而玷官聯不小也可縱之而不一追問也奉聖旨這本說的是該部知道

二十三日

江西道禦史盧承欽疏爲去輔紹軾遺臭盡露公論旣定眾惡宜伸內云其陷前輔傾舊宰﹖﹖斉同年淩前輩處發姦無隱之吳國華逐執法不阿之餘大成以至蠹國殃民占水田可數千頃則尢彰彰在人耳目而爲公論不齒者不寧惟是吳裕中八月禦史耳袖裏彈誰寔授之杖下畢命誰寔致之興言及此孰不痛心而猶有■﹝言翕﹞■﹝言翕﹞訛訛爲輔臣左袒者此其人必輔臣之人非我皇上之人也奉聖旨去輔行事𨿽屬風聞這本說的是徐縉芳各項贓銀不下數萬奉旨追贓已久迄今不見分毫是何法紀其貯之官者可以立取其斂之家者可以守廹著行淮楊福建兩處撫按勒限嚴追觧京不淂仍前違誤以取罪戾

二十四日

浙江道禦史張文熙疏參舊撫喬應甲內云原任陜西巡撫喬應甲其人者眞盛世之怪物也應甲生平臣生也晚寔不能悉但知其爲門戶排﹖﹖斉之人也不知其人視其友俱知其爲冡臣王紹徽莫逆之交也其出山之時奏對不倫大類村姬罵市聞者無不絕倒猶以爲山中老夫抱憤已久尙不失爲气節也及至辭撫院而就巡撫人皆先知��其捨內居外﹖舟犬木﹖散之狀不便朝參而不知其辭淡居濃狼貪之性陰﹖已便聞其初到秦中過河誓神關西父老人人有更生之幸不意未幾卽囂然喪其樂生之心也穢聲滿道傳者欲嘔長安之人無不怨紹徽曰秦人何辜而使我至於此及也紹徽聞之頓足失聲遂有南都之轉且其臨行之時蠅戀﹖﹖玄慕狼狽更不可言躬行穿窬名負賢豪猶使其優遊田裏有此人妖安淂不徵天変乎冡臣不能告人之情如魚飲水而不能知人之誚亦無辭矣奉聖旨據奏穢迹多端令行查勘

二十六日

刑部尙書徐兆魁疏請聖明洞察以杜積姦內稱有監守自盜倉糧斬罪犯官李柱明與僣用龍袍斬罪犯官李承恩者幸生念急不惜重貲以營脫而見與同監之方震儒昔日同監之劉鐸寔與承恩爲謀首焉據廠疏所陳玉帶金冊等贓俱已見獲貯將何用托送何人豈無券約可憑證而謂禦史溫國奇曾向臣求寬何異風馬牛不相也國奇與劉鐸爲同鄕同年國奇卽差出劉鐸固見在旣與方震儒﹖謀而詐騙復假溫國奇設套以噴人一鞠立明當亦不待臣辧若李柱明金弘進屠義章煥斗皆系司官先開手本以報內監及各衙門各司官投臣印信手本見在非臣彊之使開也旣開而見駁亦舊例之常固無傷於開之體吏書之索騙何爲者謂司官盡不知乎而吏書之硬口固在也謂吏書盡妄招乎彼種種之見贓又何從來也臣自本年正月叨轉到任見有司官類多賢者然猶時常以共甘淸苦相期又時常以勤愼嚴察吏書相告戒詎意人心不同有如面焉至甘爲吏書所愚所污如翟師偃李升問馮士渠今𨿽悔亦何及哉犯吏如史大仁等尢惡極罪大近郎中唐謙吉爲臣言李承恩發覺之日刑部衙門人役許多盡性搶掠無幾人空手而回史大仁寔爲戎首自彼時索詐承恩以至今日始敗露本犯卽肆諸市朝非過矣夫吏書之玩法司官之過也亦司官之不淨致之也司官之不淨臣之責也亦司官無億逆之明致之也伏乞升下卽先罷臣而後勘寔三司官所指之贓果曾入已與否以爲禠聀降罰差等其諸招贓吏役悉盡法處置庶刑曹自玆而往將有攺觀之寔謹題請旨奉旨徐兆縱容司官吏書受贓賣法全不知愧而彊詞飭辧溫國奇執法臺臣反爲重犯求寬成何憲體都著冠帶閒住劉鐸犯罪得釋又屬漏网又代人居間行賄明設騙局著提了問方震儒追贓未完復增一案罪上加罪其各受賄司官俟震撫司問明具奏該部知道

山西道禦史髙弘﹖疏爲知人不易卜相爲難內云皇上禦極六年於玆牧卜之典凡四舉矣昔者所進今日不知其亡頃輔臣馮銓在國踉蹌之狀尢爲意料所不及而有識者咨嗟相告謂其拜相以來報怨之心長則報國之心短吐握之風微則賄賂之門開間適之事多則又造物之所必忌宜其不旋踵而殞越至此此舉朝之公言矣職無所知識獨知前事不忘後世之師用敢考在輔之公評望新參以偉業並告今日當事諸臣鄭重其典勿徒一年一牧卜卽今銓眷衰而棄去富貴已極不知朝廷所淂牧卜之用者竟安在也故旨稱素行而公謹云者其休休斷斷踽踽斤斤之謂也旨稱才猷而練達云者其密綜典則弘済艱難之謂也聖諭兩言相品與相才該之矣巡撫喬應甲者在昔門戶幻默玄黃酣戰應甲頗持正論雄負淸流不亦鐵中之錚錚子卽有嫌其粗鄙剛戾職以爲亦自本色可取而要錢齷齪之事則可保其必無何一生砥勵敗於撫秦若於錢有骨髓之癖而貪生大著言者津津�有據矣奉聖旨牧卜共矢虛公務在淂人已有旨了喬應甲生平自負乃撫秦貪迹大著言淸行濁憲體掃地何以風示百官據言參論如出一口卽行陜西巡按從寔勘明具奏以憑處分不得狥情隱匿

江西道禦史李燦然疏爲私人依附有據內云戶部左侍郎徐紹箕者當年議論風采豪傑自命職亦夙慕其爲人不謂患淂念重熟中眉竈借友匪人投身輔向心艷於佐銓之席又目斷於司空之門奔走營營今又齒冷豈其功名浸淫遂令初終兩截職甚爲紹箕之晚節惜之又如聀方司郎中鄭履祥者筮仕眞定旣鬻身髙邑之門廁身樞曹又竄入涿州之幕致前浪之拒節盡被推折以去而履祥峩然綰聀方之符矣使銓久據相位則其時時關說於鬻樞政又寧可更僕數哉嗟呼淸夜之思誰獨無之而甘心爲依附無非以銓能侵票擬之權擅翻天之手如吳殿邦橫參巡方之公祖則不難遂陳保泰以快私亓詩教欲鋤異已之正人則不難驅李徵儀蔡國用以勸其駕竊柄以行私假上權以箝眾遂致骨力不堅者趨之如騖今冰山潰矣紹箕等淟忍就列能無愧於今哉奉聖旨徐兆箕患得熟中役身在輔營謀要地盡喪生平著冠帶閒住鄭履祥夙附權門今誇入幕驅除同輩綰符聀方吳殿邦多事居鄕橫參公祖立逐豸繡以快已私著削了籍爲民當差仍追奪誥命

二十七日

掌河南道禦史王業浩疏爲牧卜將舉諮訪宜精內云一曰求眞品夫賢材不同聖賢豪傑各成就其資之所近楊管之淸姚崇之略張九齡之風度宋璟之端方李徳武之文武兼資韓琦之謀斷並絕皆自其不磨之品也苟爲無品而居髙位則覆﹖﹖東殃負乘取誚羞黃扉而愧白麻並辱明矣一曰收人望謝安之起於東山司馬光之召於雒下慰蒼夷之望而塞四夷之心豈虛名之靡挕哉要亦寔經済寔品地之所蘊者也自非然者套裝公謹盡餅才猷徒籍口呂參政之雅量而遄無王新參之彈文負國恩而辱名行豈可以訓乎一曰重老臣夫老臣者言才品猷業以老而成也天下大器君與相共操之是詎可未能操刀而使割美錦乃令人學制哉力綿而負重骨脆而致遠僕萬斛之舟自非歷練之長年三老勿任也靑蠅逃從何來路巖如何淂老覆車笑柄今古皆然何可不愼也一曰化方隅夫宰相平章天下者也從方隅起見則相業不先若卜相而從方隅起見則眞才眞品又陷於籓籬矣故東西南北之岐路不可著也上國遐陬之成見不可域也立賢無方念諸臣各具虛公之心蓋方隅之畛一化而異同之隙亦永消此淸平之最上義也一曰核疑似自門戶之气熾而不肖者蠅附一時皇路諸臣平心作背公死黨之客幸天淸日朗邪网頓破而餘波所及間有株連妬口所傷不無顚倒使抱忠者有重地方之冤懷才者無見天之會大典如何淂光玆諮訪之下務使諸臣平生品格並前後公案洗濯與登庸並行而旁求之睿念始愜耳奉聖旨枚卜盛典務要虛公五欵正是虛公處卽著依議行

二十九日

山東道禦史袁鯨疏參冡臣王紹徽內云紹與去輔互相標榜凡應置之人曰相公不喜應用之人曰相公欲用封口帖當先而逄何請不諧而致煩竊嘆耶旣曰通家則當道義相規卽不然堂堂太宰宜艸疏入告有何嫌疑至私取而竊嘆之亦足羞矣皇上誠躬問紹徽一二不諧者是何事想暗昧不可告語之心事耶公議之後復有公議冡臣之後復有冡臣紹徽固欲一手握定不知徽非生來旳冡臣誰爲永戴迎合耶頓忘與曹欽程直房拱手殷勤借重而同輩卿貳掩口耶至引楊漣熊廷弼之復輒以箝職口嗟嗟徽固心狼而手毒不知已情窮而詞遁矣堯舜之世鯀殛而禹相楚地獨非王地楚人獨非王臣蠻夷犬馬具有忠義況珥筆朝班叨享萬厚誰肯自棄生平而動牽牛馬不及之機譏挑激皇上令言官不淂一盡其聀掌耶奉聖旨王紹徽贓私狼籍著冠帶閒住

○七月

七月初六日

湖廣巡按陸獻明疏爲薦舉方面官員薦李春茂翟師雍周士昌虞徳隆劉継禮胡一鴻葉秉敬王景張元芳等奉聖旨吏部知道

初七日

浙江巡按劉之待疏爲薦舉方面官員薦康新民胡廷晏陸問禮董承詔胡維霖顧言唐際盛劉有源等又疏爲薦地方人才薦沈應文丁賓姚思仁沈儆炌李橒唐世濟徐必達陳徳元陳懿典陸長庚韓敬劉毅袁茂英葉其蕃王以言馮任趙世祿朱錦黃汝亨徐人龍等俱奉聖旨吏部知道

初九日

湖廣巡按陸獻明疏參原任荊州府知府今升天津兵備副使郭湸者性气足以淩人而識見其闇彌縫足以獵譽而乖戾異常師帥重地已令小人笑君子譏肅憲海浜決難掃鯨鯢而飭綱紀尙其操守尙無煩言壯年尢可策厲令少加懲創俾知磨礲所當照浮躁例以原任知府量行降調者也奉聖旨吏部知道

十一日

湖廣巡按陸獻明疏爲薦舉地方人才薦劉楚先陳薦張之厚石昆玉於倫蕭丁泰石炬湯思諫何継蓁陳聖典李純元白珩等奉聖旨吏部知道

二十日

巡按四川禦史吳尙默疏爲表揚節孝烈婦黃氏賊鋒之不可攖也氏獨挺罵不屈身甘三斷而不可辱腸堪百煉而不可悚白刃霜飛靑憐月冷節婦徐氏處於靡了遺之中獨與弱女爲形影與垂老祖爲命而卒能矢靡慝以報所天則砥志者尢難之許氏方其弱笄稱未亡人彊爲藐諸姑孤視息人間形如槁木心似寒冰範氏重節如山輕身似葉結褵半載了義千古眞矢挺孤貞烈以性气者也又烈婦王氏袖有烈女傳傳氏以自命也夫病刲股救之夫死自經殉之夫入窀兩頭地下從之四十五日之結﹖﹖禹遂甘委其身三年之彊活終莫易其志節烈之成天挺之矣至於嫂病刲股父病刲股則又孝義兼全女婦兩盡洵無愧女使者又節婦陳氏姑息雙婺子女無依茹萬苦以充所飬歷百以無所天至於姑一穴氏一室形影相弔死生以之而若節之貞有轉匪石而集廖者矣孝子李資孝割股非孝之大也出於十歲之孺子則倍眞根於至再之孝思則彌篤況廬墓逾三孺慕如一養生送死兩無憾焉奉聖旨禮部知道浙江巡按劉之待問得犯官錢士晉百金之饋此言汪文言之口供且奉明旨查究矣今據其辯揭稱鄧撫無統挕文言不識面則文言之供豈無因至前者乎第文言已死不能起九原而引辜服罪固臣子之分也追俸助工鳥容置喙奉聖旨刑部知道

○八月

八月初六日

刑部尙書薛貞題稱天啟五年二月內有擅穿龍袍犯人李承恩參送到部審明依律擬斬先赴司務廳折到點名史大仁就用銀十兩與先在本廳今回籍書辧陳﹖求發廣東司審問希圖重賄與在官火房髙九經向承恩在官男李瑞並家人劉才說通扶持官司講定銀一千兩又本年三月內劉鐸因別捲問結歐陽暉等牽連參送到監與李承恩同官方震孺時常相會適遇大熟審恩例李承恩向鐸與方震儒求時脫罪比方震儒聽從講謝禮銀二千兩包管完事彼時鐸淂後聀出外李承恩寫書與鐸要求情脫罪等情看淂史大仁等九人膽大包天心詭如蜮受贓止一千八百之多脫獄有入生出死之巧號召神姦共謀翻案𨿽云同罪而大仁也其尢也永戍終戍又何辭焉劉景元等十一人或居間說事或代人過錢或爲親暱關情或是孔方作祟依律擬徒亦不爲往至若方震儒以按遼而失蹈封疆身羅重辟劉鐸以詩句而逮系縲紲旋沐寬恩一當悔罪自安一當感激思報乃復臨財苟淂利令智昏負罪者而爲人脫罪僥幸者而又欲免人非惟王法不容抑亦天理何在加罪有旨敢不遵承除劉鐸依律擬戍無容再議外方震儒泣稱前案原以永戍從重擬絞今再於絞上加斬於法似爲大重然臣等執法之官惟知有皇上之法加罪之旨昭然捨斬別無可加亦曷敢輕信而爲之開一面也奉聖旨方震儒原以擬■﹝彳交﹞不思悔過又復居間按法加斬非過劉鐸身羅法网仍肆姦貪爲人夤緣加絞成允宜李瑞以欽賜金冊行賄脫罪大褻國骵還著與史大仁等一並遣戌其餘依擬

初八日

左都禦史房壯麗等會問得知州王國禎者可異焉乘亂而得金豈是神輸鬼運因盜以爲利不啻胠筐探囊極饑猶近良心而出米受價反類販夫賈子之行收亡籍稱美意而攜婦挈男終非卹寡問孤之仁蓋其生長夷地原無仁義漸摩而歷任蠻邦一任縱橫孟浪穢形旣著窮治非苛惟是異省之證佐杳如而歸裝之數目難定詣其一二贓已盈千三禠永盡厥辜宜從吏議一徒庶合於法用儆官邪至於闒茸不職原未沾一命之榮司廳兩審查明執照業追附捲贓銀合依原奉明旨觧部充餉者也奉聖旨是

初十日

登萊巡按李嵩疏請明旨免行俘觧內云不觧俘何以知其擒獲之數果一一皆眞又何所憑以爲今日之凖異日敍功之案乎尙記臣巡關時薊鎭曾觧達於都門外三忠廟驗訖發還候題合無將東鎭前後俘夷悉照遵照施行之旨行令毛師審其有辜無辜當刑當宥具揭轉臣具奏淂旨仍行毛鎭分別刑宥施行其刑者觧級臣衙門逐一驗視奏聞以有功與功罪相奏準者分爲二項事平之日勘議升賞有差是恩威操縱出自朝廷以後永著爲令但有陣獲不仍稱觧俘祗報數目同前施行則旣不沒其將領功次之勞兼以消其豺狼意外之変且無所容其虛冒濫賞之獘又不失其稽核制馭之體而直以杜其零星觧報之瀆擾矣上歲點中曾有非安邦彥不必觧獻之例則頭目非哈赤佟李不可此當統令毛師照諸俘審處第於敍功之日準其上賞亦分別功次之一欵也奉聖旨不系渠魁免行俘解著遵前旨行該部知道

十一日

薊遼總督閻鳴泰疏稱會同巡撫順天劉詔巡按直隸梁夢環看淂天下事有必不可因因之而祗以貽害者則更之便又有必不可更更之而適以釀禍者則因之爲尢便此在設身體國者權時勢而衡利害不可以意見執也如貢夷一事自祖宗立法以來二百餘年未之有攺今廷臣防患未然頓議裁減並煩嚴旨申重爲邊臣者敢不伸承宸綸必期副廷議之爲兢兢哉苐人情驟更其長常則駭忽奪其所欲則忿此在中國猶肰況犬羊乎今日以奴勢之猖獗若彼內地之空虛若此所以兢兢攘臂於遼左而不淂長驅於薊門者止以欵虜之著遙爲捍蔽耳向來三衛夷人欵貢如常忠順不失𨿽夷情叵測我猶淂借以示羈縻虜猶啖此以受戎索乃無端議減漢過自先虜駭乎不駭乎忿乎不忿乎駭而且忿寧乎不寧乎無論東西謀卽諸部哄起能支乎不能支乎此不待智者而後知也頃路將馬士麟遵照部文走使虜廷曉以明旨諭以法守不惟不淂輸服其情而且反招其侮嫚之語褻國體而起戎心莫此爲盛職等身任封疆計安宗社一點區區謀國之忱豈敢後於廷臣而省費之利安邊之利騷擾之害小侵淩之害大一事之無一事小而百年之無事大是在廷臣熟計而審處之非疆圉肚腸而忍自外於廟堂肝膽也況奴首結婚虎憨已陰﹖﹖衣並吞之志我﹖﹖無之惟恐不敢復從而槜之是驅之使合也及恩作仇籍兵資寇憬然思之寧不大可寒心哉往復傷確百計躊躇畢竟不如仍舊之妥若慮其迢沿途騷擾夥伴藏姦恐爲內地患則惟刻責邊臣謹押送嚴盤詰以防其狙詐而已奉聖旨覽奏具見爲國深心進貢夷人姑照舊例但沿途盤詰加嚴不許索詐擾害驛逓支應宜速不淂勒掯畱難到京日預備賞賚亦要速發起身該部知道

十七日

遼東巡撫袁崇煥疏爲師老敵張任重事巨內稱去秋河上覷我之虛寔故傾巢入犯視蕞爾之寧遠如幾肉其兵過錦右一帶彼不知臣之先行輒入而謂我畏彼先逃故一意無復忌顧直抵寧遠城下臣又偃旗息鼓待之城中若無人被愈易而並力以攻孰知臣之厚備而奪擊也出其意外故措手不及而敗然賊已悉我之伎倆矣遂棄其無用之攻具歸而造其能爲我害者如板厚二寸之戰車革以褁之艱於渡故爲舟舟不淂法不可渡故取十方寺山流之淺以済師其必由之師則炒花五大營駐收處故虜囊�臺﹖而驅捲各營且取家於沈陽攜之以入犯爲一進不退計孰知毛文龍經襲達遼陽故旅兵相應使非毛師搗虛寧遠又受敵矣毛師𨿽破創兵折然數年牽制之功此爲最烈又云承關內關外二鎭之乏而不可少者餉目也歲完一百六十萬之出入已多於永平薊州之各鎭而寧遠待餉於關內二百里往返頗覺其艱況爲遼東舊有之官或宜並設如撫鎭若臣鰥曠已久罪戾日深二親在暴不宜一刻戀此但未去一日宜一日經營皆諸臣苦心戮力務以生聚爲節省事則年治一年餉則日省一日務還祖宗愊■﹝巾員﹞法制之舊蓋日計不足月計有餘月計不足歲計有餘戰則不足守則有餘守旣有餘戰無不足不必侈言恢復而遼無不復不必急言平而夷無不平卽此一番更定�自不能爲患卽以下手之日爲結局之日可也古今人原不相遠而難成易敗者況功任勞必任怨有罪始可以有功怨不深勞不厚罪不大功不成謗出盈篋毀言日至從來如此惟樂羊與節墨大夫幸結獨知於其主耳臣與諸臣遭遇聖明推心置腹踰越古人惟皇上與廷臣始終之封彊其有賴矣奉聖旨覽奏具見石畫深謀至守不主戰尢是制�穩著關外另設餉司著速議覆朕念封疆委任責成不啻推心置腹安有謗書可間還著殫力防禦一意減�毋以瞻顧分心該部知道

二十一日

陜西道禦史張應辰疏陳聞見所及內云我國家建邦燕京神鼎之重金甌之固眞萬世不拔之基也然所稱爲心股肱重地者惟畿輔與夫山東河南之人心耳北地人心率鷙悍而輕生易動而難戢遊食而寡蓄者也今畿南河南地方災傷種種見告矣聀來自田間繇河南歷畿南三郡而抵都門目擊諸郡邑之若水患者棟宇傾頹田禾渰沒不能﹖﹖婁指萬姓嗷嗷莫必其生霄啼露宿廬舍間諸水浜野渡橫舟禾黎盡成泥沙而髙隴不受浸灌可望西成者復蝗蝻如蟻谷穗一空波臣之所餘者又爲螟﹖虫﹖虫﹖之所食矣夫小民胼手胝足終歲勤勞不過爲室家之溫飽之計今一旦付之流水殘於蟊賊無棲身之所並無糊口之需比不愼溝壑則散而之四方耳甚且計無復之挺而走險有相率而爲盜耳頃聀鄕靈盧之間饑民作亂刼掠公行所賴道府諸臣親履行間計擒元凶無亡矢遺鍭之費旋就蕩平不然萬一礦徒姦民竄毒地方不知當何如也此非近事之明鑑哉皇上於都民被災者兩發帑金以賑卹之輦轂之下靡不鼓舞歡呼祝頌皇仁所省直災民不減於京城而我皇上軫卹之仁亦決不後於都門之內也奉聖旨明爲邦本被災地方著行撫按多方賑卹以保遺黎該部知道

二十七日

刑部尙書薛貞等題稱犯人劉鐸於天啟六年三月內因別捲參送刑部收監比有監內重犯李承恩與鐸往來時值大熟審恩例李承恩向鐸說要尋情鐸就依允蒙恩釋放於本年閏六月內遂接李承恩金冊玉帶替伊營謀脫罪致該東廠緝知題參聞是鐸聞得情情發斍自知有罪難觧不合與曾雲龍﹖說方今刑部徐尙書東廠魏太監俱是執法之法官他兩人在我命決不能逃必淂何法可以害他兩人性命救得我無罪等語比曾雲龍回說我有一人方景陽法名應元此人暗曉鎭壓咀咒等術他可作淂此事比鐸遂請方景陽到鐸寓所密在一﹖備說前情比方景陽買活雞一隻買活雞一隻殺死投入滚湯鍋內看雞肚上下以驗被鎭之人星辰�弱如雞肚向上是星旺向下是星弱卽爲照驗又令家人劉福將一投詞槁送與方景陽比劉福亦不合收送上有三圈劉福問說三圈爲何方景陽說此是被鎭之人姓名先於閏六月初九日在方景陽住處夜祭一次踏星步斗家童辛云在傍禮拜又用一木約有寸長埋在地上每念一咒用篆刻妖牌擊木一下祭畢一次方景陽向辛云言說多拜上劉老先生其兆不利徐魏星旺鎭魘不住必湏再次辛云回復鐸又令辛云送錢五十文買雞一隻於七月初四日照前行法又不驗復於七月初六等日往許眞君廟行法數次在官道士李理淸知證比有在官家人書用屢向鐸說魏太監是國家重臣不宜幹此事鐸卻嗔伊勸阻尋隙將書用責三十板書用自將頭髮剪去一半要去修行鐸恐僨泄其事帶入監中不放出外鐸又將銀弍百伍十兩付與劉福打點比有不在官家人趙三等將福擁至孔沙鍋衙衕一處�說你家主事你將銀打點我拉你去見官等語劉福慌怕將銀三封重一百五十兩付趙三等求免去訖適過捕營軍番巡見捉獲谷把總處審吐前情本部覆看淂劉鐸以詩句被逮旋蒙聖寬宥復官稍有良心者宜何如感激﹖報乃潛蹤旅邸巧作居間固已廉恥喪盡法网難容及其事露不自悔禍復造魘魅符書咒咀重臣夫以重臣而敢行毒狼用術以肆害則凡欺天罔人之事何不可爲陰毒殘忍之謀誰不可試況以上謀下以卑謀尊長此安窮眞膽大包天神姦蓋地輦轂肅淸之下豈容此魑魅橫行哉一絞尙有餘辜比依謀殺尊長者但屬已行便當論斬夫復何辭方景陽咒水符書興妖害正先遭陰石﹖亟天网不漏矣曾雲龍指尋門路作姦鐸之腹心彭文炳逓東相邀助妖魔之气焰劉福密送投詞問三圈之大意明明暗室同謀據律擬絞亦當厥辜辛云愚幼無知姑從遠戌似亦非縱書用李理淸隨審免供旣經該司案呈前來相應題請奉聖旨劉鐸曾雲龍彭文炳劉福俱依擬卽便會官處決辛云姑遣戍方景陽𨿽已物故還當戮屍司官髙然徐日葵陳振豪湯本沛先系狥情賣法及奉嚴旨才行攺正著降三級調外任用該部知道

二十九日

左副都禦史劉廷元疏爲三朝要典允稱信史光廟實錄亟湏裁定內云古今以綱常爲重君徳以慈孝稱隆國家列聖相承彛倫攸繹至神祖受神祖愛隆主震執極不移皇祖光宗孝篤承幹慕同訪落我皇上以善継善述昭嗣兩朝此萬古帝王人倫之至也乃門戶諸姦縱橫無忌富貴以捷取爲奇卽損累朝之聖徳不顧也朝廷父子骨肉勝卽君父以惡名不顧也朝廷父子骨肉間恣情﹖﹖欺弄羣姦自許爲矢日孤忠羽翼四皓以成其假道斈假忠義之局也天地幾於畫暝矣皇上離明一照積�盡掃雷霆所震羣魅若空天日之光炳矣倫紀之極照然猶慮浮言久混逖聽失眞命史局輯成三朝要典三案中之華衮鈇鉞皆諸姦之自作自受天下所共信共聞照代光烈覲揚堂構晏如已揭天下萬世矣惟是光廟寔錄向蒙皇上兪臺省霍維華等疏奉另攺正之旨迄今未見竣事恐要典寔錄詞組參差則一信一疑必滋猜謗近聞有不法之臣如廣西副使曹斈佺輩私撰野史紀略以謟上官惑天下矣諸臣遵奉明綸匝月可告成事何慮何阻而竟寢閣也職又復送要典中聖序曰邪𨿽芟而能保無復莽正𨿽顯而能保無復遺珠萬一倚仗貞勝之機稍不審而誤用將奚以爲先徳光大哉王言於世道人心之慮深且遠矣夫要典中文不害辭辭不害意或有之如聀衙門中山東道禦史馬逄臯疏參千言掩王之寀之功一字脫張差之死今死者已死功亦何功職可置之勿問苐其誣損聖徳力援邪焰能靦顏於世道淸明之會耶如雲南道禦史張素應以地方人才薦職與邵輔忠姚宗文三人趙南星時爲總憲力媚時情以覬銓席特參降處毒矢凶鋒莫此爲甚今南星敗矣職與二臣皆起自林泉之下進依日月之光則素飬之骨力勁挺不附時焰者宜亟爲起擢以需大用者也奉聖旨皇考寔錄已有旨攺正卽行擇日開館舉行曹學佺私撰野史搖惑人心本當拿問姑從輕削了籍爲民其書板卽行彼處撫按官嚴追焚毀余著該部確議具奏

○九月

九月初八日

直隸巡按梁夢環疏爲奉旨淸核虛冒據寔具奏內稱該山東道禦史宋禎漢題前奉旨著臣查算臣卽備行關內道寧前道將關內門外凡自遼事以來逐一明確造冊以憑復核隨具關內道王應豸寧前道畢自肅及原山海海運同知戴應豫呈送歷年動用帑金及餉司收放兵馬錢糧文冊到職職慮其或有差謬行牌確查去後又該山海新餉主事孫如蘭會稱查淂天啟一年正二月自前任傅主事經手正值廣寧潰沒之後冊籍無憑查送今將天啟二年四月分前任白主事起至六年五月終止收放數目造送等因又據海運同知王應豫呈稱元年遼瀋失陷退守海西是年十月中書潘世元觧到帑銀二十九萬九千一百七十五兩一錢收貯到庫自同知徐廷松始不期二年二月內廣寧旣失軍民竄入關門海輸陸挽以索士馬飽騰卑聀自四年六月初二日接管各項錢糧惟奉督師各道批發發過帑銀七十四萬九千八百八十兩零余俱系各督師經略離任之日交代查算奏繳訖堅不肯開報屢次催督本官裒如充耳職若止據其冊塞責將何以復明命哉職遂閉門細細研算逐人逐事反復查駁窮日夜之力拮據逾年月幾番勘算就其冊內開載者據事查情據物酌值其間將無作有將少作多一切虛冒頗淂其詳查淂後部副總兵孫諫趙天祿等招串營食糧猾兵一半本官明欺其有罪或扣安家五六兩不等冒帑若攖情至可恨所當追其原侵之銀以警其餘者也密雲參將孟兆等往宣鎭市買馬駝匹連沼艸途料不過十三兩姦﹖杜士隆等止用銀數兩販買老病癅馬籹脿一時念過遂冒多價給與營兵亡何倒死苦累營伍柵樁肉髒所當將經承吏書與本﹖盡法究罪庶大姦巨猾尙知有法也城工每百丈估三萬工敵臺伍座估銀一萬兩查修城工湏二萬工使可成鐵壁何費至三萬工猶時聞坍塌訪系參將李承先都司金嶠守備吳守禮與攬頭趙守義等賄囑委估書冒開工價職見北古口敵臺一座用銀一千二百兩髙廣相近而麗過之則每座只宜照此數而余銀應嚴追完官以備繕修者也南部總兵王世欽中軍倪承業稱建帥府蓋房八十三間物料大半軍夫辧理冒開帑金三千五百二十二兩零神武右營中軍李遇春蓋造營房六百七十六間皆系軍夫修理冒開帑金二千七百一十四兩所當應半追還仍治以欺罔之罪者也其硝黃鐵鉛及各項軍器俱任其自開自算亡有稽核冒破多端若不追究何以示警以上共計淸查出冒破應追銀一十七萬三百二十五兩零總之帑餉之下有貪泉過此鮮有不懷金者每一事委一人夤緣之費不知凡幾何領銀而聽官克克與經承吏書之指索又幾何至於本委之侵冒又幾何所宜逐項行追毋使侵官肥己者謂終莫可誰何也乃若兵餉據餉司主事孫如籣冊造天啟二年四月二十四日起止本年終官兵馬騾共支餉銀一百二十五萬八千九百二十餘兩零米料豆四十八萬二千九百七十餘石艸五十萬三千四百八十餘束天啟三年分管兵馬騾共支餉銀二百六十二萬一千五百二十四兩零米料豆一百三十二萬三千九百餘石艸三百五十七萬三千七百七十餘束天啟四年分管兵馬騾共支餉銀二百九十萬二千二百四十餘兩米料豆一萬一千八百二十餘石艸三百八十七萬六百七十餘束天啟五年分管兵馬騾共支餉銀二百七十九萬二千九百五十餘兩零米料豆一百二十萬九千一百六十餘石艸二百七十四萬八千八百四十餘束天起六年正月起至本年五月終止官兵馬騾共支餉銀九十七萬六千三百三十六兩零米料豆四十八萬七千六百三十餘石艸一百八十七萬七千六百五十餘束皆系餉司按月逐名支放一月之間兵馬逃亡具數固不同而餉之支放無異此兵餉之大槪也職作至關查點兵除患病外其頂名代替老弱者共一百九十名馬除癅瘦患病外其毛齒不對者共四十匹一一皆屬虛冒此外一字淸楚職業行分別究處似不足辱白簡矣以煩天聽矣然職於冒餉猶有說焉說者謂說爲往事難以追論不知此輩膽可包天目無三尺侵盜盜帑餉而不問孰更有可問者事𨿽已往其人固在安所容其脫卸每憶數年未騙官騙餉之輩視關門爲奇貨可居冒皇上之金錢如塡巨壑毒久姦深彼此羅織淸查而僅止此職心尙未愜而職之愚亦已畢矣奉聖旨自�酋犯順以來發去帑金二千餘萬何以查淂一百九十萬稱熊廷弼於數內發關外軍前銀一千一十七萬二十兩如何不見著落且經撫道鎭諸臣都不查核止將幾个麼麼武弁苟且塞責顯是狥私不公封內四本錯寫五本尢屬大不敬梁夢環俱著回將話來

十二日

直隸巡按梁夢環疏爲遵旨回話乞恩認罪內稱�酋犯順以來發去帑金二千餘萬今止查一百九十餘萬蓋據關內道王應豸等開呈到臣稱向來帑金皆發廣寧廣寧失陷冊籍俱無憑查造天啟二年始發山海故山海帑金止一百九十餘萬此外如陸景明李嘉采孫繩武郭衛國毛有徳等觧四十五萬六千則當時充觧餉司作軍餉支銷又有或發去川黔九邊等﹖聀從查算至熊廷弼失誤封疆侵盜金錢亂臣賊子人人切齒臣恨不能食其肉豈肯復爲隱諱據冊開於其數內取用一十七萬二十兩臣面詰同知王應豫謂廷弼取用如許銀兩當日作何支消卽令取數開報應豫曰聀只司出入經營票取則取下官安敢問其開銷且又非聀經手臣遂照冊據寔入告廷弼𨿽正典刑家資巨萬前銀應否行追一聽皇上睿斷其餘銀皆經府道批發鎭守王世欽尢世祿等各委官冒破多金臣已業具奏歷任經撫道臣非敢不行查核緣票動銀兩皆系操諸臣具在職何敢妄言若設一毫狥私臣當萬死至於封內四本錯寫五本此𨿽書役錯誤寔臣屢奉嚴旨事體重大心膽俱碎是以精神迷忽一時失於簡點臣罪何辭伏望皇上俯賜赦宥仍乞天恩寬暇時日容臣再移文各部查發帑金數目並觧官姓名務與經撫道鎭凡錢糧經其手者逐一根究淸算臣誓生死以之庶竭犬馬以報皇上於萬一矣奉聖旨梁夢旣認罪姑免究還湏徹底淸查具奏其現查各武弁冒破銀十七萬兩著督師衙門照數追還充餉熊廷弼𨿽正典刑家資巨富其取發關外軍前銀十七萬二千兩並無開銷著行彼處撫按嚴提家屬追贓変產勒恨觧部以助大功不淂狥情隱漏責有所歸

十四日

廣西道巡按禦史王政新疏陳末議以奠邊疆內云一曰粵西自淸籓受封以至今日發祥衍﹖﹖﹖繩繩振振共計二千三百七十有餘位而願斈者少也職愚以爲象其根器重以藩官查宗眾中有已未成才者長史等官相率統訓之俾令羹墻祖訓寤寐聖賢曉暢理資財以具則斈臣再爲破格作興加意與進若其入斈幫補增廩多所激勸此固於親親中寓賢賢之意且以潛消其習驕養縱之念而煉金琢玉在此一挙矣一曰整頓塩法整頓之於官而令其無朘削整頓之於﹖而令其無延挨整頓之於捕盜人役而令其無透露至所屬行塩之地管塩之官關塩之公私往來者稍於法按臣時得以白簡從事報竣復命之日若道君有司之屬舉與效並行不悖是又一整頓之綱領安淂循故事踵前規而曰衡玉寶之屬只有舉無剌也一曰久任守令粵西界在荒邊風气寒暖斍他邦稍異官﹖﹖奧此地者多思褁足服此土者恆患陰陽彼來此去殊費躊躇有缺無官權宜委署不得已而借器於雜流行委於諭訓慮地方則多恐朘削望任則幾穿望眼若是乎吏治爲難而不淂不思久任也寧使其資深遠到而別爲復崇毋令其傳捨遽廬而尋爲逓代庶民吏習民安久道成治而守令任之久之有寔效也一曰升遷甲科嘗試按仕籍而觀之若郡守佐貳邑令列在兩直各省者或甲榜居七鄕貢居三不則各居彊半官至粵西殆不其然知府則甲榜一人矣推官則二知縣僅一人零落晨星仕零林無色葫蘆依樣治象不揚豈粵西士民貧田荒賦薄徭多而民少可無需於賢哲之大爲展布也祗因天髙聽遠習久成玩動輒曰邊方邊方惟其爲邊方也所急需者是吏治也銓此官者先爲汲引提挈毋分別視而作鄙夷之每次謁選多用甲科每次升遷亦多令甲科得與其內庶士類奮揚而吏治民風在此一整頓矣奉聖旨云云

二十日

直隸巡按李應薦疏爲表揚節孝烈婦薛氏當良人困膏肓之豎而婦身親盧扁之方恥號未亡甘就同死紅顏泣血八朝羲馭沈輝白練飛光一夜婺星落耀趙氏效於飛者一年新閨幾耽和藥臥病榻者數月少婦備罹艱辛槁砧忽榷合巹與分鸞相續雉經自萎赤繩與練爭輝節婦吳氏稱未亡人年方十九歲孕遺腹子時未及平期值家間之伶仃隻身若友三代遭外侮之逼迫九死幸全一生𨿽盜賊過之嘆息卽鬼神亦爲吞聲陳氏等形骸於鴻毛誓九死而無悔存遺孤子危卯八﹖田一錢以延宗況當饔飧不給之時秉貞不易而值艱苦備嘗之日存祀尢難孝子張致中周歲失父事毋盡孝諸艱備嘗母病篤封割股回生母疾終哀毀絕食廬墓三年趾不及室母生畏雷每雨伏墓母存嗜物必薦蒸嘗奉聖旨禮部知道

○十月

十月初十日

福建道禦史汪若極疏爲天心助順滅�內稱逆�發難數年兵餉虛縻疆土淪沒彼所以淂志而橫行皆由將吏恇怯不用命也自廠臣緝姦助餉中外感激精忠撫臣決忠殉城�焰大挫�魄先奪一旦疽發而復天誅矣況孽子爭位部落能不槜心元凶已除氛勢定能復振奉聖旨這本說廠臣緝姦助餉鼓舞軍威而撫臣因淂死守挫�深爲探本之論其言大淩河東以可屯可守選將分兵防禦要害安撫遼民種種有法著該部酌議

十六日

漕運總督蘓茂相疏爲漕政日遅日壞救獘宜変宜通一日急回空一曰早催徵一曰備舡袋一曰輪水次一曰攺淺船奉聖旨戶部知道

十七日

諭內閣股聖諭殷聞譸張爲患極能搖動民心不根之言善於変亂邪正昔朕在旨宮時便聞有皇祖年間有逆犯皦生光所捏妖書危謀宗社離間皇考誣害大臣欲皇祖孤立於上以遂其姦謀報復之私朕深爲痛恨切齒自朕衝令踐趾之初值東林邪黨盈朝或陷朕之孝徳不光或棄祖宗封疆不顧幸荷上天默佑寶璽顯祥牖朕明聰羣姦敗露其元凶大惡𨿽復芟除而恊從宵壬不無漏网前已屢諭開曉再三欲各易面革心盛典更始不謂法紀淩夷之後人心迷罔已深乃尙有未盡姦人及山人淸客之類怙惡不悛密藏綫索或巧布流言蜚語或捏寫匿名文書害正黨邪熒惑視聽是甘踵逆犯皦生光之復轍如貽者也卿等可傳示廠衛都察院五城巡捕緝事門衙廣加軍番嚴加體訪如有前項姦逆仍陷前愆確有旳據卽先將正身拿住具奏細細研審必要窮究到底根鞠造謀主使之人明正典型以息邪黨庶人心自此可正是不致混淆以昭朕一代平明之治特諭

十八日

左都禦史房壯麗疏爲欽奉聖諭事內稱曩時羣邪結黨狥私背公罔念君父不顧國家誠爲世道之蠹自蒙聖明覺詧詧處分之後或復辜或放流頓見朝政煥然丕変仕路肅淸僉壬易慮如魍魎憚雷霆之威而禠魄魑魅畏日月之光而潛形也不虞尙有未盡姦徒及山人淸客之類致廑聖諭諄諄如果有之眞聖世之僇民天地鬼神所不容也臣等叨冒法官敢不悉心體訪竭力除姦仰佐皇上平明之治奉聖旨姦黨餘孽滋蔓宜除據回奏已行巡城禦史嚴加捕緝知道了

二十二日

遼東巡撫袁崇煥疏稱廠臣魏忠賢功在社稷海內之共見共聞業已銘刻金石無容職贅至其身任邊事誓﹖恢復梟滅逆虜任用劉應干陶文紀用等而關內外禦敵之伏甲軍器馬匹懸簾等項俱以家資置辧日逐觧來又助軍需臣方一意巡緝嚴警諸營將吏不敢貪懦營私不敢饋遺隱串攺虛爲寔化賈爲眞易怯而勇以有今日從古內臣誰有出其右者通﹖﹖刀王八﹖之世賞宜也鎭臣劉應坤等以帝側貴臣而枕戈袵甲士典索同甘若耽備糧芻不煩近費且犯露蒙霜出入於賊巢虜穴吞胡壯膽指日誓天眞國家之於盾爪牙蔭賞世及宜也奉聖旨據奏廠臣魏忠賢身任邊事誓﹖恢捐資佐軍以致諸營將吏廉勇自飭允稱元功鎭臣劉應坤等出入賊巢爲國幹盾亦朕所素鑑者先後督撫諸臣土象干等或撫西虜或振關外勞績可念趙率教首辟前屯滿桂有功寧遠王之臣推心置腹尢淂和裏體國之誼俱應敍錄以達忠勤袁崇煥寧前巨義著有成勞升蔭示酬原系彛典不準辭

二十三日

直隸巡按禦史梁夢環疏稱廠臣魏忠賢志操貞勤向無二慮竭股肱以事一人不憚晨宵罔顧勞瘁任人而功倍樽櫛而用舒遂使卜宅之烈重光子來之謨丕著成皇上継述之美赫殿廷堂構之覌是故逮極上斉周室鴻圖遠邁漢朝昭視遠夷流徽來禩誠皇上齊天之福而宗社靈長之慶也以職所見聞如何士晉程注沈惟炳久惟門戶之巨魁今日夜尙﹖翻局程注與趙南星密好凡官員升遷皆注居間贓私狼藉可以萬計而沈惟炳黨邪害正賣友沽名人人切齒若士晉貪惡更多摘發難數奉聖旨據奏廠臣忠貞勞瘁克襄大典沈幾先慮潛消亂萌功迹茂著朕所鑑知何士晉久依門戶居官貪黷程注附權居間贓私狠籍俱著彼處撫按照原數參目提問追贓觧助大工沈惟炳黨邪害正賣友沽名著削籍爲民追奪誥命程良籌系程注之子著吏部除名永不敍用

二十七日

直隸巡按何廷樞疏爲巡歷關外事奉聖旨廠臣魏忠賢績著塞垣勞髙堂構疊增第土用示眷酬這所撥寧國公莊田一千頃並前百伯七百頃侯三百頃共二千頃俱著行各該州縣自天啟六年起務及時徵究觧部轉給不許稽逋該部知道

○十一月

十一月十九日

戶部都察院接出聖旨今歲自奉至秋水旱疊至災異並臻五穀不登以致閻閭失困乏現今近畿一帶黎民不勝寒餒而食甚不足或流莩道路或就食京師鵠形鱗集號泣嗷嗷朕甚憫焉今特發禦前節省銀六千兩著順天府分給宛大兩縣煮粥賑救務在均沾著戶部都察院卽行文各省直災困處所亟行設法振済其賑過若干所費若干俱限明年春暖之時開冊奏報以昭朕敬天法祖視民如傷一體軫息至意特諭

二十日

浙江巡塩禦史史珍疏爲薦舉方面官員洊張孝周頌庸新民胡廷宴董承詔張大猷孫枝芳胡維霖顧言樊良樞唐際盛蕭基劉有源戴君恩奉聖旨吏部知道

二十三日

順天巡撫劉詔疏稱廠臣魏忠賢垂念重鎭思慮極周若盔甲若器具滿載搬運而道路之絡繹不絕或山海或喜峯無件不備而驛逓之秋毫無犯因而士則堅甲利兵馬則龍驤乕躍在山海則山海增重在喜峯則喜峯攺觀他難備述卽如馬匹一事不惜重價以市駿皆系上乘較之邊方十數兩一匹便自宵壤其法之山海喜峯者源源不斷已約有數十匹各有司存臣不能紀述卽如發之臣遵化者已八十匹俱皆驤騰之選各官爭相具餉總之廠臣正气格天精忠貫日視國事不啻家事捐私儲以佐軍儲運籌帷幄之中決勝千里之外種種奇勛業已著旗常而銘彛鼎固非臣愚所能頌揚其萬一然而爲地方造福無窮臣又爲地方目擊戶牖綢繆封疆之孔固忍不並陳於皇上之前而重負廠臣籌邊之石畫哉奉聖旨據奏秋防巡歷親履巖疆增官兵馬及戒備方略種種明晰廠臣魏忠上﹖夫忠義廑繆綢之防帷幄制虞煬之勝重價以購上駟捐貲以制懸簾以至盔甲器械絡繹載塗驛逓不煩軍器咸済﹖回重鎭可謂周詳朕心嘉悅著賜勑獎以示優異

二十六日

直隸巡按梁夢環疏爲遵旨驅逐潛姦奉聖旨梁克順門戶姦黨著削了籍爲民當差仍追奪誥命其應觧天啟五年銀六百兩按差倉臣如期追進以済邊工該部知道

二十九日

掌河南道禦史張汝懋疏爲懲貪之案墨未竟內稱朝廷之法懲爲先曩如借募兵侵庫銀之遊士任歷經參勘已被逮追而其未盡之贓尙在淮楊一﹖﹖案當其竊取監軍借名召募虛額扣餉給札賣官白刅誰操黃蓋相望且建營制服冒破浪費攫金無算不啻視公帑爲私囊矣彼時房可壯寔與共事將原淸查在庫銀十餘萬除解額正支外半歸烏有若天啟二年二月憲牌動銀六萬七千七百五十兩則觧之士任有案可查試問取給散官兵糧餉果有何寔據何可令其漏追若源任楊州官知府楊嘉祚上下交徵因之爲利曾營壘之無間徒帑藏之日耗詭稱創造神武營支銀七萬餘兩竟無下落又何可令其安然無恙也以上諸欵冊按鑿鑿有據始末人人皆言內如遊士任𨿽已擬戍服辜而贓成漏网追未竟局楊嘉祚助虐多金所當嚴行原籍撫按追贓觧助大工並將房可壯有無染指勘寔追結庶貪墨儆而時明之賞罰益昭矣奉聖旨這本說遊士任楊嘉祚房可壯相依貪婪侵盜帑銀數多具有案冊可查贓私易訊著嚴行該撫按官提問將奏內諸欵勘寔勒限追觧以助大工遊士任𨿽經遣戍其贓銀著行原籍撫按另拘家屬追比完解該部知道

○十二月

十二月初四日

漕運總督蘓茂相疏爲薦舉漕屬方面官員薦康新民翟師雍王從義梁應澤杜詩胡廷宴蘓光太沈恂華惇復馮盛典張大猷吳立樓一堂周鏘曹文衡孫谷秦一鵬劉榮嗣範中彥洪承疇等奉聖旨吏部知道

初五日

山西巡按安伸疏爲薦舉方面官員薦焦馨周仕宋統殿王國相楊弘備張維世常道立張耀�沈弘業又疏爲薦舉地方人材薦李楠張泮董時馬諫張三聘等俱奉聖旨吏部知道

初六日

漕運總督蘓茂相疏爲再陳漕撫事宜內云一曰輕賫宜核大輕賫銀兩原爲完糧起納盤剝腳價之需萬分要緊近來有司玩愒成習延綏經年大悞起剝今後請立爲程限以船糧開行之日爲始過一月者罰俸一年二月者降二級糧道一面移文藩司不拘何項錢糧借觧候追抵補不銀不完糧糧道不淂完押運過淮之局而藩司與兩科道皆於押運完糧疏中敍明輕賫未完例不列薦蓋人情怠玩已極非破情面不能振刷也一曰缺船宜補夫漕船原有定額無容缺之一缺卽宜補造年來法度廢弛每遇缺船窮軍逃散富軍又爲管伍各官包占自潤掌印衛官受賄玩愒年復一年以致無衛不缺無幫不少今後各將缺船數目嚴行淸軍官兜底淸查編造淸冊將衛所官按季查比勒限僉造如果戶伍消乏產盡丁絕準於該船行月糧錢銀設處二年完造倘仍前故意延挨印官伍官一並拿究重治若船已送廠廠役刁難工匠索掯不行打造及造不堅固者許官旗據寔陳告按律追贓究遣如此責成庶漕船漸可就緒而臨期不致悞事一曰徐鎭宜重徐州自城決之後四易州守人無固志正官居於苐房吏皂散於酒肆等威陵夷法紀澌滅錢糧無一不逋事務無一不廢芒碭艸澤之間惡少彊徒已蠢蠢萌動倘攺爲郡城以精明才幹甲科治之而同知別駕司理附郭知縣多官擁集羣策畢舉人心便當攺觀易聽若及今因循則徐地無振作之日徐官安卑庇之勢紀綱日頹姦宄自溢必至不可料理若汪心淵全城之功尙未蒙賞坐贓之戍似在可豁或當酌議以平輿情者也一曰徐武宜振徐自運妖之後議設大將統重兵以固保障可爲長慮卻顧因軍餉不敷止設官兵三千已非原題初意近且餉日縮而兵日消並操軍民壯僅足三千城沈年荒何所恃以彈壓吝無干淮南淮北客營官兵裒多益寡每百整汰一工名則沿江沿海可汰四百餘兵惟於事故中略緩停補卽足其數汰其兵而取其餉召募精壯以寔徐之行伍仍撥哨官駐於張山九鼎山諸盜賊出沒之處庶武備修而姦萌杜地方可無意外之虞矣一曰甲科宜選夫江北數郡鳳陽爲豊鎬重地淮安爲水陸要區乃天下最衝最疲之地控取最廣風習亦澆其地方窩盜窩訪又俠大憝與經過之濫夫濫馬僞牌僞票層見疊出不可牧舉把持衙門陵轢長吏以爲是故然耳卿貢之官卽硜硜自守已救過不暇若批大卻導大窾能不畏彊禦以自捍百姓之命則非甲科之饒有饒識見骨力者焉能勝其任而愉快乎臣以爲今後如鳳之宿州壽州穎州泗州淮之海州邳州又如鳳陽臨淮睢寧桃源等縣俱宜以精明甲科銓補設施展布地方自漸攺覌蓋盤桹錯節非利器不可倘以爲疲地也者而盡以居中才必致愈趨愈下非所以重湯沐而振吏治也一材勇宜收紅北風气深厚其人可浮華而多骨榦若濠泗爲英雄生出之鄕豊沛蕭碭爲豪傑出沒之藪而沿海渚場更多扛鼎超距之士盡足佐國家一臂之用邇來多以裁革自衣阻其進步故推升止及給世聀武科而行戶起家者絕不與焉夫古今英雄徒步而立功名者何可勝數如淮陰之韓信豊沛之樊噲曹參我祖宗朝之徐常廖傳諸臣皆佐命元勛孰非江淮靈秀亦何必俱從科目出耶況封疆多事儒才甚殷如此輩之雄駿鷙猛者一槪沈淪彼不爲國家之虎臣將爲艸澤之亡命爾今後凡自行戶起家者宜限以五薦之外量升一聀以開其功名之路是亦搜羅壯士之微權也一曰庫藏宜明那借錢糧律有明禁聞楊州府及秦州庫錢糧爲前任知府楊嘉祚知州李學旻那移管庫吏書顧志藍和璞張日塤秦日昌沈復初蔡承明等因而侵欺每庫不下數萬臣行該道勘問因贓多至今未結甚至各州縣起觧京邊遼餉錢糧至該府已獲批回部需此項餉銀何等緊急而府庫經化爲烏有以致各州縣無辜被參臣已查明具冊咨部近楊嘉祚已奉旨削籍行查其李斈旻𨿽經參處尙未盡法亦應一並查究嚴追庶那侵之罪有歸而接任後官亦淂以淸楚矣奉聖旨

十三日

廣東禦史劉徽疏爲朝政著淸明之象窮奇尙有未盡之法內云我皇上干剛大震凡背公值私蠹國殃民者置置之理試觀從前孰是竭盡萬姓之膏脂搜盡天下之物力以供一偶卒致喪師失地疆宇不保非熊廷弼�復凶暴才足済貪在遼之日大將偏禆咸受侵削收受金盔金甲動以數百副計此猶其山者至於克盜軍餉以買叚買布爲布陸轉海運送至原藉道路之人無不知之且原領帑金三千萬竟無支銷下落見遺家資不下百萬此孰非朝廷公帑之物而僅以十七萬追還公家何以厭人心而伸國法也且廷弼以侵盜之餘賄養鷹犬爲出死脫罪之地當時受弼之賄最多代弼營脫最力者則原任給事中劉弘化也弘化狼豺性成蛇蠍存心招權納賄無所不至其更甚者當廷弼系獄之日潛飬甲士陰蓄異謀懼人發斍弘化受廷弼一萬餘金之入遂見金而不見法甘於蒙面喪心出死力以救援造公揭以保舉今弘化𨿽已削奪而所淂廷弼萬餘之賄孰非朝廷公帑之物可聽其擁富厚以終餘年而不爲追究乎值國家三空四盡之日皇上軫邊軍之寒苦犒賞甚煩措處念赤兒之啼饑煮賑尙慮無幾乃廷弼身𨿽死而猶侈稱金穴弘化職𨿽奪而猶謾誇其豪富此眞所稱窮凶極惡罪浮於法者亂臣賊子旣蹈悖入之條天理正法宜昭悖出之愆聀奉命纂修披閱歷來章奏見原任給事中毛士龍者執牛耳於東林倒翻國是通綫索於南北濁亂朝綱且貪淫無比盜庫取娼惡迹最著甚至於結納已故汪文言原名大者爲腹心死黨邵輔忠曾疏參貪淫黨邪之狀所論士龍司理杭州之時得受訪犯王萬金萬金之賄遂將二十五萬之贓爲之開豁代署杭州府印鉛換茅化墟贓銀三千兩假罪庫胥被同知戴日彊挽回盤庫皆鑿鑿可據者當時奉旨會勘止緣黨焰正盛百足之虫扶之者眾部覆贓欵力爲回護遂令公論晦蝕國法未正今聖主明陽普照似此邪黨首惡贓私狼籍爲可置之不問耶聀更有進者國家邊餉兩淮塩課寔儲大半談兩淮塩法於今日已大壞極敝矣日者上廑聖明虛耗之慮特遣淸查此後端緒可望澄淸然而開苞苴之門貽漏卮之害寔房可壯房樊尙燝諸生臣此勵階所當行巡塩禦史徹底淸查明一體勘追其禆於平明之治匪淺鮮也奉聖旨覽奏熊廷弼盜帑金不下百萬著撫按嚴家屬追贓劉弘化黨受賄亦有萬金該撫按嚴行提問追贓毛士龍邪黨渠魁盜庫有據著法司提問追贓房可壯樊尙燝侵課贓私卽行巡塩禦史徹底淸查追贓具奏樊尙燝先行削籍爲民當差仍追奪誥命該部知道

二十三日

直隸巡按倪文煥疏請建立廠臣生祠內稱職常親歷山海矣其城巖險堅厚兵馬火器可稱備而沿邊之觧運者肩相摩轂相擊也問之則皆廠臣之所督發也廠臣體皇上求治之心赤忠報國綜核憂勤爲諸臣先所以有寧遠之捷有偵探之效�來我有以禦之�不來我有所密﹖而妙以用之有廠臣主持於內鎭守督撫諸臣以粹勵恊力於外何患�之不平今日之可以爲皇上慰者此也至於廠臣勤勞皇事抒皇上東顧之憂者若諸臣人人如此何憂東事之不蕩平哉頃聞關內文武諸臣及介冑之士莫不鼓舞願爲廠臣立祠以紀其功伏乞皇上兪允褒嘉以爲諸臣寔心任事勸奉聖旨

二十五日

巡按福建禦史周晉昌疏勘監臣徐縉芳定案內稱該臣會同塩臣謝正蒙公同親審將府州縣及道臣招詞逐一鞠訊語語相同無一字不脗合者連日門外環觀不下萬人一言之喧傳眾口總之合多官之耳目睹聽最眞憑眾口之質成事情最寔諸臣不敢一字欺臣等不敢欺陛下然而臣未嘗爲過求也卽在事諸臣亦未甞爲過求也前後問官共十二人公同研審十數次不啻旣詳且愼迨爰書旣定之後虛寔具存妍彊畢見無論此中庶士之眾業已共聽共聞卽南北都會之間抑且朝傳暮達至愛者不能減一分至憎者不能增一方如謂稍有不寔而卜吳石諸人舌口可聽識於法司供單私書等緘封可上呈於禦覽言皆可覆事皆可憑臣等所爲竭其駑下兢兢奉三尺以周旋者如此而已臣等因是而深有感焉塩臣徐縉芳聰明才力大有禆於塩政乃百練柔於繞指三尺弛於借叢兒女情牽則孝廉之數月而侈口爲幕賓若廣陵四通五聚之地尢姦宄窟之場而卞吳諸姦質奇貨以呈身炫膻風以鼓眾門以內門以外交關祕密呼吸可以通神淮以北淮以南煽動招搖投賄遂無虛日風紀森嚴之地任其狐假鴟張而自撖堤防街謠巷議之口遂致鼎沸波揚而不可收拾矣塩臣爲此輩所悞浸假而自墮於迷途此輩旣上悞憲臣駢首而終授於法网齒貴而身焚餌馨而願暴載胥及溺亦大可惜矣奉聖旨

二十六日

遼東巡撫袁崇煥疏爲夷目來寧情寔內稱東夷來者爲方金納溫臺什二夷則夷之大頭目諸軍待其裁決者而方金納出入貢市垂三十年素恭順奉天朝貢�酋作反時此夷力諫不可得�最惡之督臣閻鳴泰彼時爲遼海道猶記其事今酋子不使他夷來而使此夷其意已可知矣聀於初一日同鎭道恊之臣召而見之於學宮在在泮獻功獻馘之意然犬羊也難言禮節不意此夷之恭敬柔順一如遼東受賞時之故步叩頭與虎鈔諸夷無有二也跪投夷稟一封與聀如以下由上體式揭其封上稱職爲老大人而猶書大金國踵老酋之故智職卽以封還之又逓一露封無銜禮單則送職及西僧官丁禮物職令僧與官兵丁者收之其爲職者參貂鏤金鞍玄狐皮舍利猻皮值亦千餘金職五年關上不受人一絲寧受夷物但卽斥還恐阻其向化之心故令貯於寧遠庫中以待皇命而金納等皆叩頭稱感是日照邊中舊例賞酒食職徐察其辭稟顏色則依依於皇上明徳之下感激驚怖之意俱布焉而並不言及求欵字面職亦稍便寬明柔朝廷恩威以開諭之酒一杯一叩頭從前叛逆之態不知消歸何處事畢而歸職令人潛探之則深悔其主之僣悖來文差訛曰空苦我走一遭其意已可槪見矣職方具疏報聞密﹖之內鎭督撫諸臣故未卽發遣進正機宜鎭守方略聀斈之三十年揣摩有當聀淂而設之於心不淂諭之於口心口且不可相寧以告人乃今廠臣魏忠賢能用職聲气相應且資聀盔甲馬匹箭簾無數與內鎭經臣督臣順天巡撫謀略俱過職百倍皇上聽諸臣便宜諸臣必以皇上任諸臣轉而在職與鎭臣趙率教和衷共奮職向謂奴子不降必擒今愈思之知其可爲也何也不知虎穴不能格虎今李僧一往回其虛寔彊弱歷歷在職目中而去逆效順搖尾乞憐之狀與厭夷思漢越鳥南枝之心也把柄機括以得其大惟望廟謨審定與以得爲之需而勤以無辭之請微職犬馬之志也奉聖旨覽奏夷目來夷情寔朕已了然該撫孤軍外懸廠臣資助盔甲馬正箭簾無數將聲威愈壯剿撫咸宜四鎭經督撫諸臣恊心定計早﹖恢復以慰東顧之念其夷物畱著変價賞軍西僧李鎭南本座任使效勞著重加獎賞俟奏來另行甄別該部知道

巡撫遼東袁崇煥奏爲恢復已有規模額官不宜懸缺內稱自�酋煽禍一棄不收賴我皇上宵衣旰食赫然恢復用帷幄之謀猷虜魄遂禠而士气日張今西城工竣屹然盤石近且分屯淸伍復見威儀全遼在目矣但他腹則必官除文職除五道復一道則補一道武職若參遊復一城則補一城此可隨時銓駐地一寸則有一寸責任職已待罪撫員趙率教已備鉞遼帥尙有餉司未補該聀前疏題請已奉明旨作速議覆聀隨移咨戶部該部卽將主事孫正孝題請蓋正孝以名科甲而令盧龍才品雙絕必淂如此之人方足爲殘邊重我皇上鄭重其事或時尙有所持乎今老酋已死正可席捲而前乘此時循復祖宗法制之舊卽皇上昨遺內臣曾念祖宗朝廣寧遼陽等處各鎭守監錜太監故事今內臣已出鎭而餉司之請尙畱伏乞皇上兪允部差仍敕鎭臣劉應坤陶文紀用等以一負移之關外與聀拮據料理遇事﹖確同餉部逐日淸查且可省一關之隔而無往返之難則一百六十餘萬之餉內臣與聀主之核之而餉司監之東徵將士日富且彊皆皇上軫卹之洪恩也奉聖旨據奏修完前屯等四城工程俱賴爾中外文武同心恊力廠臣魏忠賢抱外攘內安之偉略矢先憂後樂之精忠鎭守內臣劉應坤等分猷桑土著績金湯經督撫道及督餉總鎭諸臣葉奏塤箎共襄鎖鑰邊鄙可恃朕心嘉悅著該部優敍回奏本中分別賞罰各將吏俱如議覆該部知道

遼東巡撫袁崇煥奏爲請修阨要漸﹖恢復內稱遼事之壤𨿽人心之不固亦緣無可以固人心之城池虜利野戰惟有憑堅城以用大炮如廠臣前日條議極穩最勝者臣今春寧遠之戰則廠臣之所謀也今四城已完重關累塞又﹖進步修我故疆聀據該鎭之言謀之道恊將領咸以謂修一城守一城循序漸進計年明之力主客兼修正可完三城城有丈尺軍有名數四萬班軍缺一名不可例大頭雜流不派工萬餘方獲四萬之用遼地早寒卽秋班亦偕春班至方有寔用念遼控東西二虜爲神京外獲奴之八子猙猙西欵亦未可狎視則一勞永逸以宗爲社無疆計卽厚費猶圖之況減省徵調而僅用此四萬之班軍遂收四百里金湯爲千萬年屏翰哉奉聖旨據山海四城鼎新重關累塞今又修松山等處扼要

●大明熹宗達天闡道惇孝篤友章文襄武靖穆莊勤悊皇帝寔錄卷之十三天啟七年正月至八月

纂修官浙江道監察禦史李長春

編輯磨對廩監生方至

正月

二月

三月

四月

五月

六月

七月

八月

○正月

天啟七年正月初十日

浙江道禦史陸獻明疏爲烈婦志操異常乞敕旌表事內稱臣昨按楚之時於黃陂縣得一少婦龐氏爲小民龐龍之女及笄而適袁三才爲妻邑有生員熊於宣蓋富豪自命淫蕩不檢之徒也見少才爲羙少年先勾引致之與爲往來已而竊窺龐氏儀容婉孌遂心艷而欲得之密令門客蒼頭唐上﹖天等捏爲三才賣契龐氏不知也天啟五年之正月唐等勸諭龐氏曰爾貧窶力作自苦乃爾不如往從熊相公厺蓬門而繡閣易荊布而綺羅何快如之氏倉卒驚愕詈拒甚堅少頃則僕數十人圍其室而思執之去矣又少頃則於宣且頓足大呼令諸僕不得遲矣氏知不免紿熊僕曰爾等少待余對鏡理籹而後行於是扃其房門先殺其四歲幼女而後自殺臣適是時道徑黃陂見邑民之欲食於宣肉而嘖嘖嗟異龐氏者不啻萬人親履其門問驗之則母女駢首頸血淋漓迨夫詢之齊民之公論淂於各官之讞鞫前情最確臣不勝發指亦不勝擊節祗因凶人於宣向久逃匿至去年五月始獲而寘之於法禠革論戌是﹖此婦勁節久爲昭於天地芳名尙未聞於聖明臣伏思之婦人節義何代蔑有如氏之從容忼慨者指寧可多得耶臣盾審再三不比耳聞尙湏結勘倘徼皇上煥發敕部議覆表章豈惟死義者生色於泉下抑使感化者勵節於生前矣奉聖旨熊於宣逼勒節貞威殺二命論戍不盡其辜著行該撫按實時取決具奏陸獻明願捐貲建坊具見懿徳之好然事關風化典宜出自朝廷朕何惜百金不以慰貞魂還行該撫按建坊旌表該部知道

刑部等衙門尙書等官薛貞等題犯犯人孫文豸見顧同寅每同未到官江雍常進部監內與失陷封疆巳斬熊廷弼交厚文豸隨托同寅引進俱投廷弼門下時常進監探望後見廷弼正法又見今因內官坐邊文豸與同寅各不合商作論文妖書艸槁贊揚熊廷弼之好比李道原與在官顧同寅門徒沈之翰及文豸家人孫明俱從旁見作各亦不合互相容隱天啟六年十二月內顧同寅要謀淛江定海坐營瞞背文豸借到官陸鼎芳碧玉帶一條金二十兩銀八百兩文豸訪知前情遂懷隙與同寅另居本月十二日思起先日爲廷弼東事作百論文艸槀見在不若出首東廠又招﹖同表姐夫輸林陳仁錫原系東林的派日夜思逞翻局誓爲謀主又削逐文震孟系仁錫同鄕同年同官極恨回家又系惡黨上托仁錫下托文豸陰謀狂逞以圖報復又顧同寅因業師李継貞削聀叔顧大章死獄懷恨蓄仇等情又該司禮監太監魏忠賢題奉聖旨這犯人孫文豸顧同寅等旣經究問明白通送刑部依律擬罪文震孟鄭鄤陳仁錫東林邪黨都著吏部除名爲民永不敍用仍追奪誥命廠臣魏忠賢气宇剛毅神識精明堲讒除姦仰佐知人安民之治正刑明辟永杜生心害事之端力挽世波功在國是朕心悅該部知道欽此欽遵該司案呈前來到部看得廷弼欺君誤國失陷廣寧是封疆第一宜亟誅之巨姦幸國法昭明立正廷弼之罪棄屍燕市傳首九邊是朝廷苐一共快心之大典今當刑政肅淸之日賊臣殲滅之餘何神物姦甘作亡魂牙爪孫文豸顧同寅原系姦黨腹心以無行斥生造不經謗語但知懷報私恩不畏背畏違明旨敢於輦轂之下結黨行姦慣以嚇詐之謀騙人走空步天詩歌顯是獨剙之妖書鳴遇論艸明系惑世之左道親筆具存觀者發豎矢口麼麼何能淆亂乎國是設盟羽翼寧容漏脫以天條若衛永祚手錄豈不知情季道原同居胡不出首沈之瀚定見交�之密友孫明豈其聾瞶之家人三尺弁髦一黨狼﹖使非廠獲緝則此輩招黨燃灰禍將何底分罪擬罪各當其辜奉聖旨孫文豸顧同寅捏造妖言誹謗朝廷罪惡通天旣審供明白卽便會官處決仍懸首槁街以警不軌其步天歌等書著進呈季道原等四名著五府著寔打一百枷號三﹖月滿日遣戍該衙門知道

拾二日

貴州道禦史智鋌疏爲疆場之制勝在和地方之權宜當酌內云寧遠一捷自有東事以來未有之奇功一朝立奏人和之明效大驗非其彰彰較著者哉我皇上猶恐兵驕者必敗而气勝者難復屢頒嚴旨諄諄諭督撫王之臣袁崇煥以和衷之雅蓋懲前毖後聖天子之知幾微而定慮早也兼以運籌帷幄之中付托得人凡兵馬器械之需有呼必應而一峕督撫道鎭各去成心和衷任事恢復遼左歸報明旨當有日矣不謂喇嘛一行意見忽爾異同參駁且傷和气𨿽韓範籌邊言戰言守不妨互濟總之爲封疆起見不爲一巳起見而乃今水火之形旣露同舟之義何存一旦有警能必呼吸相通乎關寧接應乎從前覆轍將再見於今日國家一重門限恐不堪再誤也當此之時欲袖手以觀成敗則兩臣皆有血性者也爭勝爭負終成必敗之局再不然裁酌以一事權則兩臣皆有才名者也一厺一畱又傷豪傑之气無巳則有更調之法在王之臣歷任宣大虜所知名今毛酋內犯殺我將官不可謂無事之時也而毛乞炭明暗大落赤皆薊鎭所撫賞之夷也調之於密雲兼責之以禦兩虜則宣云之保障曷異山海之長城況薊鎭又關門之後勁乎則爲薊鎭亦所以爲關門也閻鳴泰歷任遼左東�所畏服今天殲�酋兄弟爭權正予我以借箸之日矣而撫臣袁崇煥又數爲莫逆可與同仇之人也調鳴泰於關門專端之以禦東則預定之經綸何難豎不朽之事業況關門又薊鎭之前茅乎則爲關門亦所以爲薊鎭也與其按功罪於僨事之日誤疆場而傷國體何如酌權変於轉移之間飬和气而責成功與其相傾相軋二臣蒙兩賢相厄之名何如相調相成三臣收同功一體之用此聀所日夜憂心而妄意斷斷可行者也奉旨這本條尺﹖田﹖一邊事言督撫和衷共濟之雅朕諭諄切兼以廠臣運籌帷幄付托得人說得良是其更調經撫二臣尢見議�該部確議速覆

十五日

雲南巡撫閔洪學疏爲議優忠勤土司內稱滇之用兵五年大小數十百戰他土司或去或來時在時不在而沙源等常川軍前效死力戰斬將搴旗滇之獲盡鋤羣逆匡復舊疆爲皇上延此天外一塊土則四人者之功居多所擒斬功級多者千餘少亦四五百詳在屢次奏報不能枚舉大者如嵩明之戰師宗羅平之戰亦佐之戰平夷之戰沾益炎方之戰馬龍之戰安南江西坡普安八納山之戰此數關者咸關系安危之故此數捷者寔撥亂返治之烈按邦政條例所得首功自數顆以上並邦爵有羗子孫世襲況掃淸滇黔數千里之之腥穢挈其久淪之十餘城以還朝廷者乎𨿽漢官與土司不同乃土司自有本等之職就本等者而升之世之固未爲不可也臣以沙源等四人亟宜分別各優以世職有四善焉西南之禍烈於土司叛者應亟誅則誅叛者之賞應亟賞破格行賞而助順者加勸則叛逆者益孤善一也滇土司縱多效順拔其尢無沙源數輩如沾蓋之戰賊於陣上大呼曰土司一气何苦自已相煎沙源拔刀喝曰我只知朝廷那知土司如炎方孤柵賊以二十倍之眾圍之餘重鏖戰三晝夜援斷力竭兵站腳不住紛紛欲逃吾必奎龍在田仗劍當門誓死不去此並大義凜然天地爲昭賊中至今傳說以爲羙談又如王顯祖馬龍陣上以四百騎斬賊級一百六十忠勇之槪一時罕儷誠於儔伍中表章此四人所謂賞一勸百二善也此四人者各有夷寨各部落我因而官之使自治其地而食其毛國家舉酬勸之典而無裂土之費善三也方未官之也猶云不羈之馬不穿之牛也迨旣官之地馬受韁而牛服乘矣操其羈杓而使以鞭箠世世生生永爲吾之屏蔽善四也蓋爵賞者朝廷所籠絡天下之具臣等借以爲歆動而若輩之樂爲用端在於此然臣等亦度其可予者而後許之沙源系長官司今擬升爲宣撫司吾必奎停襲土知縣今擬還以土縣丞龍在田王顯祖系土捨擬各就其昌朋龍馬槽等寨置爲土巡簡司夫以長官升宣撫於源有加而以國家視之無異也況源之子沙定海巳世襲守備矣世之流官何如世之土職乎至於元謀捕務是吾世守昌朋龍馬等寨是龍王故物徒假彼虛名而可收彼寔用又何不利焉臣�會同巡按朱泰禎合詞具請奉旨該部議覆

十九日

雲南巡按朱泰禎疏爲舉劾方面官員舉謝存仁諸允修蔡侃陳儀陳琦莊祖誨孫同倫李爰龍爲光楊師孔陳聖典任康世等副使胡其慥奉聖旨吏部知道

二十三日

督餉史副述祖疏爲薦舉餉務司道薦康新民杜詩黃景章王從義梁應澤焦馨楊覲光汪起鳳唐際盛胡廷晏吳灮儀蘓光泰樓一堂田仰張翌明朱國盛張孝周頌王振祚王化行曹守勛焦源淸秦鵬胡士容觧經傳耿妃杞張福臻張春王應豸何應瑞等奉聖旨吏部知道

二十八日

直隸巡按張素飬疏請建造魏璫生祠奉旨這本說廠臣慮周封疆計安社稷旣綢繆於山海復區畫於宣云安攘宏猷素所鑑知其祠祀與發糧餉倚任鎭臣已有旨了

○二月

二月初一日

應天巡撫毛一鷺一本仰遵明旨事奉聖旨據奏三吳災沴頻告物力困於輸將廠臣慮周國計心軫民艱一應茶菓鋪墊等費悉行蠲免機匠沾薄徵之惠供用無倍累之煩該地官擇勝建祠屍祝以報朕心嘉悅其遠年逋賦除上供急需者照舊催觧余何項應免該撫按還議妥具奏該部知道宣大總督張曉一本餉銀欠數甚多事奉聖旨覽奏廠臣魏忠賢計安社稷意注封疆門限一重旣固金湯於山海王基億載更扃鎖鑰於燕云勛績倍髙輿情胥洽建祠致祝朕已兪允其摧取糧餉及總兵楊應瑞俱已有旨了該部知道

初二日

直隸巡按梁夢環疏參戚臣張國紀內云皇親張國紀自恃聖恩弁髦國法近在輦轂尙恣凶橫其於幾輔之外攘惡可勝道哉國紀罪狀巳蒙皇上洞矚切責國紀宜閉閣思過憬然悔悞知如天聖恩終難再恃恢恢天綱莫貸貫盈當謝絕幫惡徐自彊等一日而三易其場矣乃昨職歷巡至房山一帶聞受國紀害者怨聲載道如打死王敬僕則艸菅人命霸占北灣煤窯則魚肉小民至擅奪皇店之稅課彊取趙芳之房屋頂騙周監生之元寶諸如此類摘發難數前府丞劉志選疏謂其謀宮婢以作妾希恩典而乞通候此是何等舉動又謂甚至有訾及於丹山之穴藍田之種也則又職所未觧也奉聖旨張國紀怙恃國恩累幹三尺艸菅人命魚肉細民擅收裏稅潛納宮婢過惡多端於法難貸朕念中宮懿親國家大體姑著回籍痛攺舊愆保念始終如再不悛自貽後悔該部知道

十六日

寧夏巡撫史永安疏請立學作飬人才以來商賈以裕邊儲內稱議照寧鎭軍餉本色有塩糧以接済屯糧之不及皆計口定制所關至重也但開派有例豊稔靡常一罹災祲若﹖糴買騰貴未免賠累領塩淮浙護苦守候於是﹖本日見消乏不樂輸納咸思故土紛紛告掣結連無策其若﹖子弟任原藉讀書家無父兄約束多致曠蕩隨來本鎭以冒爲嫌不得與考屢經前院道酌議招徠始容考試寄入學者漸至三十餘人𨿽日肄業徒有其名而幫補廩增科舉寔不與焉今﹖生有志向上者見進取無階陳乞不得復思散歸尙子弟還裏父兄豈肯欝欝久居此乎收拾無術則塩糧必至缺額軍餉將益告匱不得不以羈﹖之術辟造士之門還以憐才之法廣招﹖之路也旣經該道酌議前來似宜準從合無照山西運學平涼苑學事例另立一學於小池仍於寧夏衛儒撥訓導一員另鋳一印責任統領不煩添設其於文廟學宮各﹖旣願輸貲修建而幫補餼廩科貢盤費優賞花紅復願於塩引加增則不費官銀尢屬妥便其剙學之初人數尙少廩增驟難如額參酌各定十名虛懸其數待後考人多陸續幫補其起貢俟建學年後每三年一貢至在衛學食廩年久者仍於衛學通融計算如俟本生該貢之年亦準起送若入學數多廩增添足二十名卽照各縣學二年一貢事例�行如此則旣旡設官之擾又無建學之費﹖生旣有進取之偕﹖人自堅樂輸之志是固造士儲邊兩利之之道也奉聖旨

十七日

巡撫劉詔疏述道臣舉動乖張如遵化道耿如起初見時見見气宇剛毅談吐爽豁私心以爲有才膽之人喜與共擔邊事越兩月隨聞其用刑峻刻不近人情臣乃召至諭以軍前用法固當嚴肅而恩威所施尢宜並用過於慘刻以傷士心非聯萬人爲一身之道也杞唯唯自許省攺臣亦疑嚴以取謗穢行未必眞良以任事寔難不敢輕信易置許其自新而不追其旣往也至�春喜峯口點兵一節而其叱吒愈彰簡押盡敗幾成鼓操之變而軍中傳言曰該道使之也此何等景象乎臣據當日偵探所得合之盈篋之謗書與匿名之揭單如出一口而始不能爲杞觧矣夫該道任未匝歲有謂其侵欺軍餉但有逃故軍丁倒死馬匹錢糧卽行叩除入已者有謂其耿兵道奉撫院明文點兵是來點自己錢糧者有謂其用刑太重一有所犯不死不休者謂其考童生有幼童數名畱入後堂飲酒至三更不肯放出人共傳爲笑柄者大抵皆道路之言與軍士之言臣且疑謂如杞七尺軒昂須眉具在何遂狼狽至此今乃三軍擁署五步之內若將甘心本官自作自受而隱忍回署豈復堪一日居於軍民之上哉臣久欲以白簡從事尙望本官自新兼以邊事緊急又難一時難以得代卽代難於猝至迨春而�子渡河羽書狎至未便更置近見其物議沸騰勢不能少待矣若不使及時早去民軍怨黷日盛矣有謂臣與有門墻之誼而曲庇之者臣以乙卯舉於鄕己未中會試其房師載試錄可查如杞以丙辰進士起家郎署未宦中州東昌相去臣家千有餘裏誠臣風馬牛之不相及而奚有較藝房師之情哉想人情視彼如寇仇而恨臣之參論不早故爲此言以激臣倘萬一有急三軍必不爲之用命而且慮其生変也奉聖旨據奏耿如杞舉動乖張憲綱掃地著削籍爲民追奪誥命仍著錦衣衛差的當官旗扭觧來京究問

十九日

宣大總督張朴疏爲公請懋建功祠事奉聖旨三岔孤懸西塞城圯兵疲朕每焦思據奏賴廠臣魏忠賢心純體國慮竭籌邊出內臣淸查彈壓屹立金湯飽飽士馬致巖疆鞏固狡虜寢謀誠哉是言建柌致祝旣恊輿情示勸酬忠亦慰朕意直隸巡按張飬素疏爲公請懋建功祠奉聖旨覽奏廠臣功在三岔建勸忠巳有旨了

二十一日

廣東巡按晏鳴春疏爲薦舉方面官員薦汪起鳳劉康祉龔承薦施鵬曾應棨鄧良知黃景星等奉旨吏部知道

二十二日

陜西巡按莊謙疏爲削除黨類參看得郝土膏名列瑣垣行覺狂率藉門戶爲榮進誰知太山有時爲冰山膻暮金以潤橐自謂莫指反嚴於十指據陸羅二官之證𨿽云隔遠難提而一千三百之賘亦已照數盡納且苫塊而濃艷交際寧顧瓜李之嫌諫議而往來令丞寔開淄染之竇卽廟地之納價署宅之補還何故屑屑營圖終非明明淸楚但錄文過激久已削奪爲民麾父不情似可量行申雪奉旨郝土膏賘旣追完俱依擬該部院知道

○三月

三月初三日

督餉禦史劉徽疏陳緊要事宜一嚴考成之法一嚴那借之孔一嚴召買之期一嚴海運之獘奉聖旨遼餉急湏外觧逋欠耽延累積日非何以振玩愒說的是條列各項俱確妥有禆餉務著與嚴加申飭行該部知道

初七日

山東巡撫李嵩疏爲恭報祥瑞內稱麟爲五行之精至仁之瑞昔在元扈麟可羈遊至於姬文詩歌麟趾闕裏誕聖而傳記紱麟漢武崇功而一角獸見蓋鐘祥迓祉有開必先是非無謂而生理固然也今據莒州申觧本州島西王疃地方耕牛產犢燁然騰光朱唇碧皮麟甲分明𨿽然初生未栗驗之宛然麟也夫麟之爲物不蓄於家不恆有於天下惟聖明在宥仁化翔洽故天以仁瑞應之洪惟我皇上冠兩儀之秀邁三代之英黜幽陟明裕民節用體堯舜之至道以奉遺於先皇蕳淸廠臣以襄泰寧之盛理用使瑞下降地符上升昔年靈鳥已集於中州今玆仁獸復產於東土況際三陽之開泰更占嘉慶之大來是必螽斯之慶未著圖閣之勛無聞惟賴廠臣輔朕發政施仁仰副禎祥所進麟圖畱覽

初十日

直隸巡按倪文煥疏請立魏璫生祠奉聖旨召買料豆煩民著該部酌議增值已有旨了至稱廠臣軫軍卹民節冗裁費能使關門之積困咸蘇塞垣之感恩更倍朕所素鑑建祠先有兪旨祝釐具見羣情

十三日

直隸巡按張飬素疏爲薦舉方面官員薦張翼明仙克謹張宗衡李禎宇竇可進等奉聖旨吏部知道薊遼總督閻嗚太會同巡撫劉詔巡按梁夢環合詞爲銜感隆恩懇建魏璫生祠奉聖旨覽奏薊遼西恊各路稱廠臣殫心疆場畢慮綢繆輸買佐胥士馬爭雄制器給軍貔貅壯色至於葺城修堡淸兵核餉題差三內鎭奉揚明威釐姦革獘功斯偉矣說得是旣采輿情著於密雲等處各建生祠名曰崇功以■﹝忄尉﹞軍尸之意其委官督工采木買料俱如議該部知道

十五日

直隸巡按倪文煥疏請建立魏璫生祠奉聖旨西協營路當虜極衝武備日弛幾無起色自廠臣劻襄矢力劈畫彈勞以致兵馬飽騰器械精備戶懷撫卹在處整飭功旣髙於鼎彛報宜列於俎豆這奏建祠密鎭了髻山已有旨了該部知道

二十二日

薊督總督閻嗚大又疏請立生祠奉聖旨昌通二州肘腋近地拱衛陵京邇因軍賦煩興藩封継出土糜難於供應廠臣計安宗社念切民艱體朝庭節愛之心卹災黎賦役之苦邊關職其搶攘閭閻絕其號呼抑暴綏良內寧外平朕所鑑悉這本說的是兩州載徳旣同崇報自急準各擇地建祠以彰盛徳以■﹝忄尉﹞羣情昌平州祠曰崇仁通州祠曰彰徳該部院知道

二十五日

順天巡撫劉詔疏請立魏璫生祠奉聖旨廠臣慮念民艱籌行邊計邇懷遠略外謐內寧通二鎭俱準建祠以遂輿情已有旨了

二十六日

直隸巡按倪文煥疏請立生祠奉聖旨覽奏昌通安民軍﹖人等爲廠臣慮周軫卹功髙綏甸共建祠宇共致屍祝已有旨了俱看如議行

二十八日

直隸巡按梁夢環疏請立生祠奉聖旨這奏昌通二鎭眾口齊聲頌廠臣克軫時艱曲調物力襄三藩之典禮而地無騷擾節萬姓之脂膏而戶有餘恩兩地建祠用酬功徳已有旨了

○四月

四月初二日

直隸巡按楊春茂爲白役生事愚民鼓噪內云黃山変價三十萬兩部臣分派人戶承買亦已追四萬二千餘兩矣不虞買山之民卽買產之民而民旣苦於納產價又苦於納山價�是買者多逃致部拘挐親戚比較亦其必然之勢也無柰差役黃之攜帶白役巴程二差拘監生潘謨混入票內無名潘家顧家破門驚亂婦女以致地方激変豎旗曰逐部安民四字打死白役竟焚其屍環閧部門盡毀其囊幸而部臣於倉卒中攜揭妻女踰墻而避無恙又幸而地方等官觧散多方得力職亦隨於兩日後偶以造冊復命親履其地出示曉諭各各照舊安堵如故向日洶湧光景亦幾無天日矣此一變也在部臣不無過於急在百姓不無敢於嘩在地方不無難於結局職所得於目擊者最眞但部臣旣無顏立於民上不得不回部而山價部派已定卽著令地方官照派督徵爲便至亂民或止於首惡之治倘亦法外之施惟我皇上電照而霆斷之耳抑因是而不無冒死之一言焉昔年門戶濁亂�日世界淸明者尢不易保護保護謂何只在極重之勢無激之而巳職思遼陽之変從前之撫道貪而激之也重慶之変徵兵之天使虐而激之也今日徽民之亂未始非窘激之而然我皇上天縱中興廠臣又心心爲國事事節省豈非唐虞三代之峕柰何近日忠告之道似微浸淫至於借而激之生亂職恐積怨深怒不在顯然之夷虜爲慮而在隱然之橫池可虞也況徽民鼓躁𨿽一時暫息而洶洶尙不可測部臣蹌踉所不忍言皇上將安民之爲急乎抑追贓之爲急乎將三十萬之山價爲重乎抑祖宗數百年之土宇爲重乎興言及此職已心膽隨地如職激揚無術致令地方生事卽逮之處之刈之又何辭焉一念狗馬之忱敢自盡其忠告者止此奉聖旨已有旨了廠臣心心爲國事事爲民說得黃山一案該撫按地方官用心調劑無縱無激使國法必伸民情不擾成廠臣之羙該部院知道

初七日

遼東巡撫袁崇煥疏爲元勛功翼覆載事奉聖旨這本說廠臣心專籌虜力援危疆設險設備屹立金湯其懋功朕所鑑悉合謀建祠輿情允拹著如議行其祠名曰元功該部知道薊遼總督閻嗚太爲元勛功翼覆載事奉聖旨據奉廠臣精心籌國弘略安邊握勝算於廟堂懾威靈於戎虜說得是這寧夏建祠以永虔祝已有旨了

初八日

山西巡撫曹爾禎爲請建生祠事奉聖旨據奏廠臣謀國公忠籌邊偉績區畫周而營壘攺色釐剔蠹而飽騰爭雄其遣內鎭之精勤總出廠臣之勞瘁說得是將吏軍民合祠請建祠五臺山輿情允孚著嬟行其祠名曰報功

初十日

江西道禦史安伸疏爲�孽爲謀最狡我師決計宜全內稱頃毛鎭困�賊於銀杏江形如穿獸矣然不日又鳥窮則喙獸窮則摶則向來請欵以修備者今當出奇之摧鋒也若繕器帶甲僅藏九地之下而秣馬厲兵不運九天之上所謂奴若不死必定成擒者不幾托諸空言無以對君父而■﹝忄尉﹞中外之望耶聞之善用兵者當攻其亂不攻其治寧遠旣建從來僅見之績必出萬全必勝之圖伐彼詭謀收我耆定故樞臣憂心如焚曾作痛心疾首之鳴而一旦朝露皇上且念其拮據勞績心爲惻然寧�獨不可采其搗巢邀擊之說觀変策伐乎至於滿桂將略絕倫心誓烕人久爲新樞臣所鑑知卽令揚兵河上斟酌進止想亦同舟遇風協力圖濟之時時矣而臨敵使逃逞貪恣擢如髙萬重輩適爲軍民之�將命不受輕信快躲如李礦輩何當臂指之用則按奪首以俱懷二心之臣自是朝廷勵世大權奉聖旨這本說得是著速議覆該部知道

十一日

宣大總督張朴疏爲公請建祠奉聖旨這奏廠臣籌塞心等固圍績偉恩威遐暢遼左軫卹惠編西陲合請建祠用昭祀典已有旨了宣府巡撫秦士文疏爲衝邊頹廢頗久奉聖旨覽奏宣鎭南一帶城垣廠臣建議修理屏護陵寢拱衛神京雅志宜邊誠心體國說得是旣經查勘詳妥著卽動支東路見貯庫銀一面興工借去銀兩著行該撫院嚴敕經管官員勒限追完以濟版築務期佐計明確繕治堅牢不致冒破以體廠臣綢繆節省之意

十八日

宣大總督張璞疏爲廠臣功徳無涯奉聖旨這奏廠臣綢繆未雨補葺一切淸餉核兵繕垣整械禦虜確有石畫惠眾到處口碑卽內鎭在在淸忠總屬廠臣諄諄指示說得是該鎭建祠告竣特請祠名已有旨了

二十四日

登萊巡撫李嵩疏爲恭報內臣開洋事奉聖旨覽奏廠臣分憂宵旰指授方略島嶼奏凱姦細�擒厥功茂焉四內臣潔已奉公具見善體廠臣之意所奏內鎭開洋日期東援兵船數目那動正項錢糧另行議補移調萊州兵馬以急海防俱知道了登船巳盡水汛無兵禦守接禦委宜預籌著各部卽行分派雇覓湖廣楊州舡只赴登以資調度作速速奏出汛水兵作兵何增設該部並與酌之來說

二十八日

直隸巡按倪文煥疏爲薦舉兵備官員薦王應豸張福臻張春長蘆運使張鳳翔奉聖旨吏部知道刑部都察院接出聖諭如今天气暄熱兩法司並錦衣衛見監罪囚笞罪無干證的放了流徒以下便減等擬審發落重囚情可矜疑並枷號的都寫來看

○五月

五月初四日

延綏巡撫朱童蒙爲公舉建立生祠以彰崇報切照廠臣上輔皇躬下康黎庶身居帷幄而慮切邊陲鼎奠金瓶而計周桑土卽如延綏遠托遐荒乃荷聖慈恩施投釀使歷年無餉之兵皆自風聞色起從來積玩之眾莫不感奮爭先紀常勒鼎在國家自有酬功之典懷恩崇功爲小民寔切秉彛之良如廠臣魏忠賢徳茂格天功髙捧日一腔赤衷無非定國安邦之計七載輔政盡是保民致治之謨業已鑑任帝心無爲臣爲縷指伏乞皇上俯察輿情準於卜地擇吉建祠仍乞敕賜祠名庶國家勸忠之典永垂不朽而■﹝忄尉﹞合鎭仰答之私奉聖旨這奏論延鎭爲西陲劇塞亰運久折饑卒呼庚賴廠臣慮切邊疆計同桑土亟發十萬額鏹頓起三軍萊色功髙靖國士奮敵愾眞可嘉尙其將士等謀建祠宇鎭城之南以彰崇報著如議行

初五日

登萊巡撫李嵩疏爲請建生祠以酬內稱登州知府王廷試據登州鄕官左之宜等呈稱前事申呈到職該職議得事惟出於眾心之悅服而知盛徳之淪洽最深議惟出於輿論之共公而知人情之崇報倍篤故甘棠思召咸勤勿剪之歌畏壘祝庚默成不言之化冀昭垂以有永共銜結以不忘從古如斯於今爲盛惟玆登鎭孤懸海角僻處日隅環陬澨於四郊民貧寔苦地瘠逼豺肘狼於一水外訌安得內寧時當多難之秋人鮮周身之策有如廠臣魏忠賢純忠報主偉略匡時精神無處不流通合細大洪纖總屬於帷幄之籌算意念無事不周到舉中外朝野悉運以夢寐之焦勞卹困扶傷普涵濡於雨露蕳戎搜乘渙震疊於風雷固已順治威嚴之兼資亦且山陬海澨之畢照念玆水國爰臨鎭臣謂江東爲進取之前茅藉薄伐於六月謂登津爲應援之後勁屬犄角於三方甫銜命而東行先聲奪蠢驕之气旋報捷以西至凱歌揚淸晏之心勛人情賴以用寧士气旋之鼓壯況糧艸器械之多儲將貔貅爭自奮其爪牙而飲食薪水之日供卽雞大亦若適以鳴吠一錢不擾民間百姓各安生理男自耕女織無四照以向榮﹖願市旅願塗載三山而知重此皆廠臣仰體皇上廓淸海宇惠飬窮檐之至意而欽命內臣又勉副廠臣遣鉞專徵投醪愛眾之深衷遂使馮夷擊鼓以助靈天威丕振甘﹖﹖梪寸﹖隨車而灑潤濊澤旁流兩地雙捷萬姓同歡九有共荷生成二東更賴福庇允宜剙祠用答豊功者也奉聖旨感徳旣深崇報自切這府城各建祠巳有旨了該部知道

初七日

巡視中城貴州道禦史黃憲卿等疏爲元勛萬古爲烈居民五城同心內稱五城地方居民鄭應奎等呈爲京府請立元功生祠到臣該臣照得廠臣赤心中天日月熱腸持地乾坤一體以調宮土﹖力萬全而策帷幄成兩朝大慈大孝贊九重允武允文蓋自巍巍三殿肇新以不日以及煌煌諸藩迎建於當年其間何用而非捐籌何愛而非節愛然且渙羣拔茅伸士气也戢姦鋤暴肅禁防也汰省車徒蘇驛困也革蠲稅墊軫﹖疲也甚則有苞苴絕而仕路淸鼓鋳勤而貨源利卹伍堅器密機可以剪小奢擇賢鎭邊神邊可以殲老憨此其功﹖﹖﹖天壤若士若農若工若﹖一時書屬謳吟之眾是以思切夷夏自西自東自南自北五城敢後率土之民頃奉欽允建祠卜造宣武門外所有五城居民願於此中效一土一木之力以抒萬民一分之情奉聖旨廠臣赤心揭日只手擎天種種懿羙朕已鑑悉五城居民願附順天建祠一體崇報著如議行

十七日

山西巡按劉弘化爲公請建祠奉聖旨云關右臂重地四衝孤垣廠臣殫竭心力次苐敷議重臣以行邊分信地而肅紀旌旗攺色令庫弭姦功在巖塞輿情咸洽這所奏民軍人等請於五臺山建祠準與舉行以永釐祝已有旨了

十八日

直隸巡按何早爲挽遭要領事奉聖旨這本說廠臣提掇羣情釐剔夙獘軍國民瘼咸歸撫循裕國籌漕備提要領功在儲糈朕所洞悉

十九日

直隸巡按梁夢環爲元勛報國隆恩奉聖旨覽奏廠臣純忠爲國千古莫二釐祝之舉不謀而合懿徳之好不疾而速宜有殊典以遂輿情

二十日

直隸巡按倪文煥爲元功報主隆恩等事奉聖旨覽奏廠臣奠國關疆體卹軍民上酬特達之知遠籌萬世之策景忠山祠聞已告竣遐邇憑式芳姿昭垂特與額名已有旨了

二十一日

兵部尙書王之臣爲盜臣表裏爲姦積蠹窟六盡露據關內道兵備右參政王應豸呈犯官同知王應豫參送到臣該臣看得王應豫驕恣不蕳貪婪有聲倚任非人內外悉爲邪黨稽覆無法出入盡皆獘端六百九十餘兩之贓卽非入手而已之覺察何在六千三百餘兩之數𨿽曰在庫而前之不報何爲虛出倉收盡是罔上之計攺給折色無非漁利之心此一官者眞蠹餉之蟊而盜臣之尢一杖豈足盡辜應削籍爲民以警爲邪者奉聖旨王應豫職董軍儲貪婪多迹禠奪非枉柯成棟等據贓擬徒文新槐等照提緝結其浥瀾豆價索受贓銀並追入官以濟邊用該部院知道

二十二日

天津督餉黃運泰爲請建生祠仰答茂功以暢輿情以昭盛典據天津兵備道楊廷槐呈行河間府河間縣知縣薛文江等呈稱前情到臣看得天將建中興之治必出一名世之臣以爲中興之佐厝六合於敉寧奠萬方於樂育良非偶也今廠臣魏尙公冰心浴日玉柱擎天鼎建壯宸居於九重節省饒物力於四澥痛幾輔之災傷多方周卹念遐方之疾苦加意撫循信賞必罰振綱飭紀到處種種色新弭盜安民釐姦剔蠹隨地洋洋潤景革鋪墊而省煩冗裕﹖卽所以裕國罷雜稅而公貿易便﹖卽所以便民未雨而徹桑三韓鞏金湯之固捐貲而助餉萬軍頌投醪之仁此其鴻猷駿烈更僕難數悉屬帝心昭鑑無待臣等之彈述者惟是三王之國乃累朝罕覩之典臣心私謂藩王過津不知經幾許糜費及王舟抵津之日舳艫鱗集扈衛雲從無不遵守約束安堵如故更無一人有非分之索者一切供億萬分節省較之昔年藩封經臨之時所費不及十之二三今瀛海一郡文武士庶萬口惟呼頌功感徳皆謂三百年來所未有也非其知慮周詳調停嚴密曷克臻此汪恩旁敷中外宏功掩映後先臣身親其事而目擊最眞者玆據道府呈詳於河間天津二處擇地鳩工建祠共祝奉聖旨這奏廠臣丹心偉績澤漙神勞種種弘功朕所鑑悉建祠請額巳有旨了保定巡撫張鳳翼爲請建生祠事奉聖旨輿情允協祝祠非濫其與建祠請額已有旨了

二十三日

直隸巡按李蕃爲請建生祠事奉聖旨河間天津三處建祠準與議行兼賜額名並置祠官俱已有旨了

二十四日

薊遼總督閆鳴泰爲元勛報國洪恩普被羣心協和建祠崇徳請錫額名以副人心職等卜吉鳩工工成不日蓋黎庶樂爲子來而官軍咸所敉集旣塞上已矢共祝之誠在聖朝豈靳崇功之典所建生祠理合賜名例得請額以垂千古等因到臣臣準此謹仝太監陶文巡撫劉詔巡按倪文煥梁夢環看得民心依歸卽天命之助順恭照廠臣上體聖明特達之知下籌軍國萬全之策安內攘外破狡夷之膽於肺腑未露之先舉賢任能奠疆固之圉於盤石金湯之永至如捐金捐俸而足食足兵卹軍卹民而備邊禦虜非但於名義綱常之重爲獨萃其全而且於兵農禮樂之司寔共濟其盛平成之績普著覆載之量宏敷旣經官民協和報本請題祠名迄今落成所當俯順輿情因志功徳之茂者也奉聖旨中協喜峯欵夷要路邇來虜性叵測制馭爲難廠臣忠心嘿運勝算潛操狡夷﹖﹖耳服軍民共載據功報徳正見輿情這景忠山祠名已有旨了

○六月

六月初二日

薊遼總督閆鳴泰疏�鋒已剉救錦宜速內見廠臣新發武剛車百二十餘輛戰馬數百餘匹而太僕寺所觧大馬四千五百匹亦至車堅馬良兩擅其長則將勇兵彊可必其勝俱聽鎭臣劉坤偕撫院道將前顧後盻﹖確而行庶�喘未定而我武巳揚則錦圍之觧在指顧間矣蓋鎭臣之識見超軼尋常而一種虛懷下士之誠與一叚勵世磨鈍之槪又能令人愛而畏之而不敢玩眞文武全才而彊敵對手爲平遼之白袍也廠臣選擇而使皇上推心以任向前恢復事業將始終以之詎止一觧此圍也哉奉聖旨覽奏廠臣擇擇而使委任得人鎭臣文武兼才膽气雄邁說得是�氛已剉宜乘此時皷行而進寧錦克期合謀交擊兵貴神速此時爲然湏步步爲營節節偵探防其設伏致師及間道抄餉襲寧諸詭計鎭臣與督撫道將相機便宜行該部知道

初五日

順天巡撫劉詔爲恭報應援兵馬之數並陳沿海防禦之槪內稱鎭臣不敢少弛戒備負皇上用心防禦之明旨並廠臣竭蹷籌邊之至意惟是糧餉不継所在告匱行者無賫桹居者鮮宿飽耳奉聖旨昌鎭重重地狡虜蠢動宜倍加防守其糧餉緊急著戶部多方指處立刻給發以濟燃眉不得延緩湏臾致誤軍需該部知道

初六日

直隸巡按劉羙爲重地防禦宜周貪弁疏違非法內稱臣自受命巡江朝夕飲冰周諮告成以求無負於任使諸凡事宜漸有次苐獨江船官兵習旣久疏玩日生蜮鬼鯨吞獘難頓整是故總哨邏卒彼此相蒙且互爲漁獵祗以自肥責之以詰姦宄並與其姦宄而通之責之以查私貨並與其私貨而匿之甚至如荻巷之把總詹大智受職防江亦旣有年止熟營私之隙全無捍禦之能此一官者欺公有膽訓下無法防江而竟以壞防禦暴而反以爲暴也且志營囊橐每徒手以攫金錢術乏韜鈴至髙臥而弛管鑰所當禠職重懲以儆將來無良臣思邇來邊多犯順財用不敷萑苻之警最爲難淨幸我皇上運際中興廠臣慮切綢繆剔姦釐獘無處不到每內賴以肅淸矧微臣有巡江之職者乃敢上下互爲容隱不以其事入告耶奉聖旨上江延袤千里原設有總哨邏卒以弭盜賊誰司防禦廢弛相蒙成何法紀著嚴行淸查痛懲夙獘以稱廠臣剔蠹釐姦之意所劾詹大智等禠職如議行該部知道

初七日

遼東巡撫袁崇煥疏爲背城一戰大挫賊鋒內稱賴我皇上威武聖神廠臣忠義皷舞故內外文武諸臣齊心合力大戰而剉敗之十年來疲天下之兵力未嘗敢與合馬交鋒卽職厺年亦從而攻城下今始一刀一鎗兩下■﹝扌棄﹞擒夷之凶狠驃悍而職憑堞大呼分路進止指揮應手卽老於行伍者皆恨此夷之勁而精賴皇上之靈一戰摧之奉聖旨十年積弱今日乃一旦挫其狂鋒賴廠臣先事綢繆純忠皷舞故能使內外文武齊心並力收此奇捷覽奏兵已乘勝皷行逐虜援錦見可而進具見方略然湏步步嚴密首尾相應切戒輕敵防其詭計宣大援兵著速發出關聽調不許遲畱盔甲器械不拘何廠有便星夜觧發以應急需太僕寺馬原系備用乃著揀鑣壯的觧發軍前應用不必折價犒賞發禦前銀五百兩以資賞卹俱已有旨了

十五日

總督漕河崔文升撫臣郭尙友等爲神功參贊天地至徳超軼千古鼎建生祠以隆百代瞻仰以崇千秋禋祀據盧鳳淮揚四府呈爲願捐微貲以助建祠等情到臣該臣看廠臣玉住擎天金鑾浴日埽逆如雷如電翼正爲雨爲露弘徳無涯大功莫並體國民赤心貫於日月揆文揆武正气戴於乾坤兼之廉以理財公以行正敏以集事勤以經國明以任人妙因革之術施遐邇之恩其它在社稷無容臣等再贅惟是漕河關軍國之命脈淮甸系漕舟﹖穸之咽喉官軍士民無不感戴願各捐貲於漕運孔道卜地建祠以快四方之觀以垂永遠之業具呈前來臣等敢不從輿情據寔上請奉聖旨廠臣擎天一柱貫日丹衷其定大典黜邪黨鼎建桐封籌邊惠黎種種奇績卽如淮安轉輸咽喉河渠飛挽委寔委任得人區畫得利渾民沾被殊恩南北帆檣無滯功在諸計誦起閭閻朕心嘉尙據江北若府士民﹖衛人等謀建生祠以致釐祝具見乘彛之好如議行祠名瞻該部知道

十六日

山東巡按張素飬疏爲王師屢奏捷勝恢復�轉有期內稱頃接邸報捷書三至�兵屢挫失利而歸巢此頻年未有之奇功皆仗我皇上聰睿性成英武神授妙奇謀於獨斷大張中國之威靈簡心膂於成功坐致四夷之歸命而廠臣以安社稷之心定滅虜之畫方略默授機宜悉符有湊合於軍需無不用命之將士奉聖旨逆�傾巢而來失利而歸累年積弱一旦振起皆賴廠臣計安社稷念切封疆方略密籌無不投機之發縱轉輸接濟無不湊手之軍需故能使內外軍士無不用命大挫夷氛建此奇捷朕心嘉悅覽奏具見忠愛該部知道

十八日

河南道禦史安伸爲聖政惟新凱捷屢奏內稱聖主中興迥軼千古此惟天眷聖明賚心膂以贊內外而禁中之頗牧寔優故能師行克詰揚武威以剪夷虜而閫外之籬藩永固寧之捷書二至錦之捷書三至洵數十年未有之奇勛也奉聖旨�犯寧遠錦城捷書屢至皆賴廠臣之功出頗牧於禁中壯藩籬於閫外元勛所屬朕已明鑑

十九日

直隸巡按盧承欽請建生祠奉聖旨覽奏廠臣報國心眞匡時念切除姦黨以淸仕路籌妙略以肅邊疆安攘之功朕所鑑知幾南水旱相因輸挽旁午廠臣多方軫卹加意輯柔使供應常周而公私不擾建祠崇報感徳同準與舉行祠名已有旨了

二十日

京幾提學禦史李蕃請建生祠奉聖旨覽奏廠臣計安社稷澤滿乾坤殊勛偉略未易枚舉至與幾南梓裏尢爲軫卹多方薄稅蠲徵散財發粟將吏﹖﹖﹖醪纊之惠軍民起焚溺艱師儒獲弦誦之安﹖賈慰市塗之願感恩圖報自不能巳所請於永安門興工建祠以遂釐祝惟與舉行

二十一日

總督閆鳴泰請建生祠奉聖旨覽奏廠臣猷炳匡贊功髙安攘旣已家祝戶誦卽如幾南一鎭軫部稅則尪疲頓薊卹戎旅則飽騰俱奮商賈輻輳於津梁子矜樂業於弦誦以至姦宄肅淸金湯屹峙慈航利濊桑土飲醪其種種羙意朕所鑑知

二十二日

浙江巡撫潘汝禎疏祠功告竣奏聖旨據廠臣徳被三吳這西湖永恩祠不日告成具告人情樂赴董理勤勞該督監能體廠臣徳意安靜不擾深可嘉尙

二十三日

直隸巡按卓邁疏請建生祠奉聖旨覽奏河間祠已落成天津見在剙建廠臣元徳永在鄕邦垂之不朽擇任祠官已有旨了浙江巡按徐吉疏俯順輿情奉聖旨據奏祠宇告竣萬姓歡騰廠臣功徳與西湖並垂不朽各官督理勤勞可嘉已有旨了

二十七日

順天巡撫劉詔疏爲公建生祠以永崇報等情該臣會同薊遼總督閻鳴泰直隸巡按卓邁梁婪環議照天下有非常之功徳必有非常之崇報如予之獎賚賜之封蔭銘之折彛垂之竹帛此報自朝廷者也下而縉紳士庶若遠若近共沐無量之恩波寧忘有生之報稱所爲建祠焚祝仰瞻於萬世者斯亦秉彛之好所不能自已矣今如廠臣魏忠賢白水盟心丹誠報主內而廟謨國是外而邊計民瘼靡不殫精籌畫畢慮經營孜孜焉以安社稷奠封疆安民生爲悅皇皇然以問疾苦察利獘出水火爲念捐私儲以佐軍儲視國事不啻家事不遣郵符嚴禁勘合疲驛之重困獲薊平治道塗修建橋梁孔道之攸往咸利鋪墊革而商賈懷出途之想山木伐而肘腋鮮伏莽之戎采石不擾閭閻民忌帝力封礦永淸盜賊道無拾遺三殿告成不日百年曠典聿新此皆廠臣善體皇上制治保邦之至意克佐中興外攘內安之弘功且知人善任制勝出奇遂使數十年未滅之奴氛先鋒大挫三韓久淪之土地指顧全恢誠曠古罕聞而於今僅見聖明洞察已深豈臣等所敢妄揣其萬一奉聖旨涿州地當孔道最爲煩苦兼以河水泛溢屢年爲災廠臣計先國本念切民生禁郵傳之驛騷弘橋杠之通濟采石而屬邑不擾封疆而嘯聚潛消制治保邦安內攘外純忠元功朕所鑑知這十三州縣官民士庶公建生祠具知感徳之誠祠名弘愛以示虔祝該道

○七月

七月初三

直隸巡按梁夢環疏爲微臣躬歷遼地博訪遼情敢設各欵爲皇上陳之一曰議用遼兵職每細訪遼情僉謂遼人生長本地習知舉動凡遇寇入絕無懼色惟得堅甲利兵壯馬無不爭先殺賊以雪祖宗父母之仇卽昨寧錦屢捷摧鋒陷陣者遼卒爲多也巳可灼見一曰議用遼將職詢之行伍訪之道路無不極口稱遼將朱梅祖大壽左輔靳國臣何可綱爲百戰百勝之勇設立教場營屋一所深溝髙壘若另選精兵時常訓練聞警合哨出奇設伏隨隨伏賊向往迎邀夾擊務一號令不宜互分名色俾得呼吸相通臂指聯絡一惟各將是命鎭撫道帥從中調度惟責成功又何慮事之不濟賊之不滅而重廑主憂哉一曰議設聽差人馬職經過關津各城每見兵士多有饑色衣不蔽體細詢其故咸曰公差員役往來如織前差未回後差又撥人馬連走日夜並無停晷米漿艸料晨夕不沾唇肳且三月本色糧至六月尙未給領安得不饑不死卽才赴教場之兵亦在走差之中職所親見不覺爲之咽哽伏乞敕議各城戰守正兵外每處另設聽差兵一百名馬五十匹專供差遣員役之用不許仍前勒撥戰守兵馬以致疲於奔命如此庶可以優飬士馬又免於借口公差使賫扣克之獘一曰議聚義民關外以至寧遠延袤二百餘里止有前屯衛中前後沙河所四城可堪保障而城中官舍軍民雜處餘地無幾今自錦城以東之荒城俱被�賊踏爲平地民皆絕其依棲之所況今日築室明日賊至而焚之民且以關外爲畏途矣夫遼民旣絕望於遼目下之隊兵空伍將誰與補此後之恢復土地誰與共守耶是保聚人民爲最急也一曰毀夷塔職至東關驛遙見嶺上突起一埠髙三尺許其形如虜奠所戴盔纓狀甚猛惡不祥土人云是前朝東彛所築以爲界址固未必然但旣有此謠傳豈容畱爲口寔況堂堂一統夷虜明示標的於中華亦屬未順應請敕令該地方官卽行析毀以絕其迹者也奉聖旨

初五日

直隸巡按梁夢環疏爲公建生祠奉聖旨據奏廠臣竭誠報主視國如家豊功懋徳普天同慶卽涿州十三州縣興利除害緝盜安民砥道修平橋梁整餙其威風宏施無羙不臻這建祠額名已有旨了

初七日

直隸巡按龔萃肅疏爲請建生祠奉聖旨據奏長蘆南北兩浙商人合詞稱廠臣功徳巍巍未易殫述卽煮海一事更蒙如天之恩民思捐摩永圖報答寔輿情之不能已各準建祠釐祝並與守祠員役用垂不朽以彰大徳著與做流恩祠該部知道

十一日

直隸巡按許其孝疏爲剙建生祠據揚州兵塩道王行化呈詳到臣該臣照得廠臣天生睿知地毓耆英一人忠藎光彌宇宙奐輪三殿勛蓋乾坤藩駕行百姓享自然之徳籌畫處九邊賴攘卻之功稽軍寔於營壘速蒭糧於轉運措社稷有盤石之安軫黎庶於衽席之上寰宇之中無不仰其覆載普天之下孰不被其潤澤矧江北乃四方幅■﹝巾員﹞之區聖祖湯沐之地人人蒙庥戶戶屍祝除已建祠外惟兩淮歲課系邊徼之急需各商輸轉乃國儲之永賴且頻年以來蝗旱相仍極爲疲敝賴廠臣吁謨普徧石畫周詳吉地仰賴卽一郡免淡食之嗟黔省增塩三軍無號腹之嘆持綱法嚴浮課潛蹤淸查庫銀姦蠹絕迹俾三﹖有來蘇之望各竈安煮海之工孰非廠臣之力故感恩思報已沁入於人心乃建祠釐祝寔百倍於士庶者也奉聖旨廠臣功在邊儲感極市廛各﹖請建祠於淮揚孔道以祝釐崇報具見羙彛公情如議行該部知道

十三日

陜西巡按莊謙疏爲公舉建祠以昭崇報據楡林道楊嗣修等通詳到臣該臣看得廠臣魏忠賢貫日丹心擎天巨手念念愛君淸明疆圍之洪庥平日俱集事事爲國綢繆防禦之吁謨無時不用年來宮中府中淸查節省不下數百千萬其於勞苦窮商蠲免寬卹亦不下數百千萬且三殿告成於不日經始勿極三王就封於一峕沿途不驚其爲豊功茂徳眞是超古軼今合建祠而焚祝敢具題而請命奉聖旨廠臣洪勛偉烈藏在盟府未易枚舉建祠崇報輿情安能已矣準與舉行及賜額名俱有旨了

十六日

河南道禦史李應公雲南道禦史卓邁疏爲士習積玩成風法紀堤防宜肅內稱科場條例申飭已詳無容職贅謹擇其至要至易斷在必行者列爲數欵俾多士確然遵守庶幾祛僞去眞之一助一曰蚤印捲捲有之重疊有顚倒也忙則易亂宜令印捲官初一日爲始某日印某處捲若干照案登簿照簿匯捲親簡親封絲忽不漏插換之獘淸矣一曰設柵欄就試人少護送人多互�則虞踐蹈混入則虞雇替宜令東西胡�各設兩層柵欄守以能幹則喧亂之獘淸矣一曰詳編號號印臨期錯綜同邑不列一行此成法也乃編書吏一落其手便弄機關密友�席呼吸可應宜先期令四所官會集至公堂一縣之捲匯爲一案一案之捲印以各號官自嘿簡吏不得幹則通號之獘淸矣一曰謹受卷采花集裘皆吏書預認名字竊捲以授作獘之人也宜於受卷二員外將各官增點分收五經諸生親交官爲親受卽查何捲何名根究到底則試卷可以無出入矣一曰愼彌封各卷糊名之後只憑字號稍有逗畱便多關通宜用彌封官手用印號親押親簿絕不假之書役完卽封送監臨則名姓可以無預泄矣一曰淸謄錄書手入闈各生多預授記號令抄塡明楷夫旣楷書矣而猶知其名綫索一提何處不透宜令謄錄官日逐掣分注定驗收不許私換仍不許與彌封所隻字交通對讀諸生之劣等者非老則穉往往厭薄是設苟且塞責對讀官峕峕董率則文字可以無錯落矣一曰禁蓬廠方門以內貴介子弟預托執事官員各搭廠房先入住宿院門未啟衿裾已盈可謂有法紀乎一曰核供給士子晝夜拈管舌干心苦而飲食粗糲茶湯虛應豈國家重士初意哉廚役減克良可痛恨宜於散粥飯時供給官稟監試親驗照號均給違者巡緝拿究一曰查夫設場內合用各夫率多窶人間有姦滑混迹而供給所尢爲藏匿之藪宜令供給官員細細查核十名互給有事連坐一曰嚴摉場闈往歲各役多有未點先入藏匿夾帶宜搜空房隙地一人不容嚴爲封鎖俟撫院到日各官進後逐名嚴搜點進倘有犯者嚴鞫其爲誰主使爲誰窟穴勿以偶誤姑貸孰敢捨生以狥利乎奉聖旨

十七日

福建道禦史汪若極疏爲疆場制勝有廟算戰守宜定內稱皇上大奮乾剛赫然更始倚重心膂之廠臣撝勝算於腠理收戰勝於疆場信賞必罰用得其人諸內鎭臣盡瘁匪躬中外文武悉殫無他奴𨿽狡悍圍錦逼寧岌岌十萬之眾逾月無能攻掠而錦兵出奇衝寧亦以應援之師皷勇先爭三戰先捷斬傷奴勇之半生擒其奠首浮而獻之闕庭此皆帷幄之運籌故能扼要而制其勝以一錦爲寧鎭保障且爲關薊捍禦也職欽誦聖諭自山海內外以至寧遠塔山錦州等地當衝虜若輔之相倚防應畫界如犬牙之相制則一帶情形已洞在聖明目中矣今分鎭之將智勇過人亟搜簡精銳於戎行操練整飭事��事漸漸進守而內鎭臣時往來寧錦之間營札策應虛虛寔寔使�狼顧不敢向邇守錦以護關寧而從廣入遼漸成恢復更無慮其難矣抑職猶有慮者諸路應援兵之未必徵而不至也徵檄被而援兵未集先自气餒卻步索餉治裝種種逗畱則調兵應援不若預行各撫按調良能將兵之官令自於行伍間擇義勇兵丁不拘名數冊報該撫院達部俟徵調之時給以行糧將兵刻期俱至如常山蛇勢首尾相應不呼而集國家得援兵之用而無騷擾縻費之累自是軍寔無處不壯兵气無處不揚虜不敢越寧錦而窺喜峯其敢捨弓馬而鼓掉海濤乎果爾�孽不卽自殄滅職不信也奉聖旨

十八日

巡按直隸禦史卓邁疏爲廟算之制勝宜周邊防之修飭宜早內稱我皇上天挺英明日廑宵旰倚心膂之親臣運帷幄之籌策而廠臣魏忠賢以君心爲己心國事如家事知人善任宮府共此和衷樽俎折衝文武互爲經緯事事核寔處處周防祕授方略而虜在目前妙合機宜而神運掌上戰車數百輛頃刻而進寧遠非程度有素能若是之湊手耶截漕數百萬呼吸而抵水﹖每口非運得人得能若是之應期耶是以內外齊心將士用命守則必堅而敵不能攻我之瑕戰則必克而敵不能乘我之靡匪獨錦寧奇勛大捷大快人意在宣鎭則有洗馬鎭之捷在延鎭則有幹酋之捷在東江則一旅孤軍四面受敵而猶有掩襲截擊之捷天祚國家神武遐鬯未有極也然而勝不可狃寇不可玩襲累勝之凶鋒一旦敗挫豈遂甘心雌伏耶近日自錦城而寧遠自寧遠而關門喜峯桃林黃花諸路口邊墻之修築果屹然天塹否則營繕之役不可不速報竣墩臺之列果屹然金城否則守禦之眾不可不峕簡閱也火藥弓箭果發必及遠射必命中否則制之調之使器與人相習者何可緩也車營騎卒果聚若云屯行若風駛否則攻之同之使車與馬各得者何可緩也芻糧糗糒果居有積行有褁否則召買之艸豆額餉之本折何可不及時行催令投醪有喜而脫巾不呼也當此秋髙气肅馬驕弓勁之時倘猝有不戒其及﹖乎之此其時矣奉聖旨這本說年來積糜虛冒綜核無術賴廠臣眞心王國視國如家先計周防多方接濟知人善任內外同心故守有堅壁之雄戰有克敵之效奇勛茂著朕所鑑知其調陳各項深合廠臣未雨之謀該部速議具奏

二十一日

直隸巡按李峕馨疏爲軫卹窮屯以保根本重地內稱屯務最切要者莫先於軫卹屯軍近倉廒中艮支領以備子種以免屯軍失所之患仍造冊奏繳此後踵而行之或可長継總之推皇上之深仁體廠臣之徳意以保護根本之赤子臣在屯言屯以求盡職如此奉聖旨這本說軫卹窮屯保護根本具見廠臣念切民艱之之其積谷備賑造冊進繳著爲定例著地方如議行

二十四日

直隸巡按汪裕疏爲元臣功徳天崇報祠華夷淵暢謹請坊額以昭勛臣聞徳業盛者必有世祠太上立徳其次立功惟功徳炳於天壤而後生祠欽於華夷不表以徽稱則不足以識不朽之盛事不謹以聖諭則不足以洽共戴之人心若廠臣魏忠賢丹淵浴日靈腕補天辧燻蕕以肅朝常罷煩苛以蘇﹖困建累朝之宸極而疏倚流霞剪駢出之桐封而河山飛電至於嚴姦細而奴夷塞啟疆之膽遣各鎭而錦寧奏振世之功此其功耀乾坤勛在社稷已足昭炳於夷夏而波及宣方其妙選而總鎭者皆蕭韓方召之流其淸餉而整軍者胥士飽馬騰之計疇昔之備邊以欵貢而闌刪今日之夷情以神機而效順此酋之俘觧矣瑣酋之盟定卜邑之表貢且將浸浸來矣昔驕橫而今豈攺換耶則赫濯之聲靈詟也昔狡獪而今豈滌腸耶則運籌之方略精也宣方文武軍民誰無血气心知其愛之如父母敬之如神明而乳哺切於岵屺香火禋於季闌也又烏容已耶狴﹖﹖建而報稱各各云流經營而趨事處處雷動以故宣之祠宇業將落成而雲中一切采木辦料蒸蒸然公共從事聀抵任往視卽爲卜基定堂分廂疏構俾某役於舟艘某督工於儀門物有其官官有其工工有其役與司道料理祇以順民情耳苐軍民合詞共請以坊額之羙名必求聖明之俯賜職何敢嘿嘿而處此也奉聖旨據奏廠臣功茂華夷澤蔽天壤種種勛徳更僕莫數宣鎭軍民愛戴建祠祝釐立坊標名情自不能已坊名已有旨了該部知道

二十五日

兵部都察院接出聖旨朕念周室盛時禮制所載匠人營用朝市井然我祖宗則而法之其意良是朕踐祚之始正逆�奴方熾朝殿未興遂將內市暫移北安門之外於斯七年矣器物頗覺不敷混褻殊非長策今賴廠臣沈思密畫戰勝廟堂鼎建朝殿聿新挫虜捷音疊至神人奮悅朕是嘉焉可將內市自八月初四日始還遵累朝舊典仍移於元武門外該衙門嚴加巡緝禁止紛囂皇城各門都盤詰關防毋得疏怠復我祖宗以後前朝後市之制昭朕軫卹﹖民至意該部知道

二十六日

直隸梁夢環疏爲仰遵明旨查敍寧錦屢捷事奉聖旨覽奏寧錦之捷振起積弱克鳩武功皆賴廠臣石畫淵謀知人善任故能盡奪天驕之魄永奠地軸之安績茂三韓功髙百代各鎭任事有功內臣俱著敍賚該部知道

二十七日

淛江巡按徐吉疏爲參劾不職有司訪得溫州府司理林桂鷹擊存心狼貪成性膻逐甘眠貓鼠官評祗問苞苴自撰淸廉歌咲破市廛之口同僚爭署篆習成攘搶之風事類喪心人爲切齒此一官者壠斷自已笑罵由人言僞而堅行穢而鄙每欲遮其頭面早已露其肺肝狼狽堪羞猴冠遺玷本當拿問姑以筮仕歲月無幾所當照貪吏革職爲民者也又訪得杭州府管局通判唐樞居心如市遇事借叢聽斷拂情盡作肥腸之計桁楊逞性徒滋滑之姦此一官者外似眞誠胸藏暗汶語言失其斟酌舉動類屬譸張振刷無聞夙逋益甚所當照才力不及例攺調以收磨礲之用者也奉聖旨吏部知道

二十八日

河南道禦史倪文煥疏爲聖世太平有象誰敢芻論以維治安內稱日者聖躬違和旋獲萬安中外臣民莫不舉手加額慶聖天子萬年故曰太平有象也然職不揣朦陋切鰓鰓過計者聖躬安矣得無飲食起居之憂勞失調乎則淸心寡欲之功不可不亟講也朝政𨿽已淸明矣得毋有伏莽之戎乘間以媒集乎則用捨舉錯之間不可不愼也疆圉𨿽漸寧謐武備𨿽已修舉得無奴虜勾連思乘我所未備乎則關寧錦塔之各分信地桃林喜峯一片石諸口之預宿重兵不可不亟﹖也然職猶有進焉乙丑以前朝廷盡爲姦黨所混濁則用人惟恐其多所以防貞邪之雜也乙丑以後皇上大奮乾綱立破門戶之習黨人爲之一空今且眾正充庭矣然又不無乏手之嘆也每見一會推之間那東補西此席未暖彼席復至堂堂聖朝豈曰在野無人則今日之人又惟恐其少莫若令科道中間舉所知數人以備升遷之選但不可過濫耳況今日諸臣皆與門戶爲敵者也倘輕薦一門戶之人不但不忠於皇上且失自爲之計亦大愚矣舉之在用與不用其獨斷在皇上以職所知之最眞者有二人焉如原任江西參政莊祖浩端方有執恬淡寡營抱經世之才不苟求於世若立賜起用當有振拔於流俗者太常少卿阮大鋮持正不阿才品兼茂昔秀左光斗魏大中汪文言所摧抑掛冠長往後文言被逮鎭撫面鞫文言口供爲大中營吏科遂逼大鋮以去此宗招案尙可蕳而知也則其人品心術洞然無疑矣奉聖旨

○八月

八月初一日

江西巡撫楊邦憲疏爲緝獲事奉聖旨這追完萬燝贓銀三百兩俟觧到日照數查收該部知道

初二日

督餉禦史劉徽疏爲奴銳已挫恢復有期內稱逆�煽禍數十年矣狂鋒惡焰從無一剉之者豈眞不可敵哉蓋因前此任封疆者徒誇紙上之空言不理戰守之寔事見敵而潰聞風而逃任用不得其人耳昨者錦州之困賴廠臣干國精忠一切器械糧艸盡心籌畫諸臣無莫不兢兢然同心共濟措辦幹理俾內鎭臣有所憑以自固三戰三捷奏此虜功任人之效亦大彰明較著矣寧撫素以滅賊自許中外感恩何重而向日議欵一節聞者無不詫異說者謂借欵爲名撫臣另有作用未幾用一講欵奴且有事於東江未已更且西犯於錦城此時正望撫臣之作用撫臣若無用之可效者也奉聖旨

初九日

廣西道禦史顧宗孟疏爲署選向多蒙議銓政今宜攺觀內稱冡臣蒞任聞作姦積書憚其嚴明相率遁去新選郎亦將入都受事此亦銓政肅淸羣情鼓舞之會耳臣敢效其一淂夫四司之中分科二十有八而文選已居其半端緒紛雜奚啻如蝟不能使其敝之不作而患我之不能查又不患我之不能查而患查之無其隙雙月一選固矣分職稽閱固矣未選之前奄忽時日漫不經心將選之候簿書塡委聽睹易厭我厭之彼且伺而嘗之彼嘗之我卽疑之而時已廹矣又不得不姑聽之於獘端四出物議叢生株守窮途者點卯多年空嘆河淸之難俟捷趨他徑者未經綸序輒度彈冠之有期至如巳選而畱缺數年不選未遷而封缺羙官如寄又如撫破甑而復告納巧營之竇萬端曳玉門而復攺藏身之穴百出以起復之易選也無艱假作有艱其眞正服闋者反至經年之淹滯以告降之易選也彼項攺作此項其本等該選者未免累歲之積延若夫序單一節尢爲不厭人心前選序名於次而不得選者後選宜首序及單出而反壓數名之後嗟乎千里間關數年守候欲往愬而逢彼之怒懼自斷其日後之生機欲告訐而端倪莫尋尢逡巡於衙門之嚴肅勢不得不多方稱貸竭力營求而銓法壞又勢不得不取償百姓朘削百姓閭閻而吏治壞長安多約結不觧之人心海內皆代官還逋之赤子銓政不公之流獘夫豈細故謂宜從前振刷徹底澄淸每逢雙月截選預於單月淸查必躬必親矢天矢日逐項磨對明白逐項挨定次奪勿前單在先而壓之於後勿名次宜後而忽拔之於前勿憑吏胥使上下其手勿狥情面以致取捨由人則政體自平人心自服奉聖旨

初十日

河南道禦史倪文煥疏爲大工告成普天同慶竊惟向明出治帝王所以法天正位凝休華夷爲之拱極念玆三殿屬億萬方之瞻仰系千百年之丕基我皇祖經營數十餘年而鴻工不觧更始惟艱豈眞物力之交窮抑無神工之有待恭遇我皇上睿哲挌天聖神應運振綱飭紀奠寰海於升平奮羽舞幹銷鋒煙於頑梗且知人善任勿貳勿疑而心膂重臣赤心報主干國如家兩年而收數十年之功綜核而省數百萬之費庶民子來成之不日且輪奐告成之會正寧錦奏捷之時眞曠古奇觀而熙朝盛事也聀等凡在宇下無不歡呼聸巍煥之自天幸趨蹌之有地情深雀躍竊效蛩鳴周牖綢繆永不飄搖於風雨虞門洞辟徒玆廣運乎聰明伏願皇上居髙慮下履順思危措國於太山盤石之安保身凜執玉捧盈之戒奉聖旨

十一日

河南道禦史李應公疏爲摉獲懷挾監生內稱監生謝九元被司官馬斯作等搜出本犯袖內色銀二錢銅錢十五文扭至臣前臣取視之見銀錢數𨿽不多必非旡因而攜或其別有所挾欲持此以賄巡軍者也再令徧身細搜果得易經四書抄寫舊文九頁字皆細小可近百篇臣復詢其籍貫浙江杭州府於潛人也天啟五年已考中主簿未選今復入場抄文銀錢本犯供認已確伏以聖明申飭方新臣等曉示可謂﹖﹖﹖切猶敢袖金錢以直入懷抄寫而罔忌藐法亂紀莫此爲甚所挾文字銀錢封貯兵馬司以聽查驗奉聖旨謝九元搜出懷挾供吐旣確將抄文銀錢通送刑部如律究擬該部院知道

十五日

河南等道禦史等官倪文煥等疏爲恭候萬安本月十一日職等從諸臣後恭詣宮門問安訖伏蒙皇上召九卿科道進見暖閣禦醫陳奏聖脈禮畢伏蒙聖諭謂聖體素稟原虛近因東事焦勞致有此恙一峕未能驟愈國事殷煩甚爲軫念監臣王體幹小心謹愼練達老成廠臣魏忠賢忠誠爲國竭心無二近日三殿告成東事告捷皆賴廠臣悉力拮據畢力匡襄克定殊勛朕身尙在靜挕凡一槪要大事務命閣臣與廠臣計議商確用心贊襄凡各衙門官俱盡心供職欽此職等隨諸大臣後叩首受命而退切念皇上天縱聖人中興令主祖宗社稷之所式憑百靈之所呵護勿藥有喜駢祉方來況有心膂元臣公忠體國而大小諸臣莫不兢兢奉職於下內外合心明良合徳且皇圖鼎新奴熾漸息而頃者東北捷音又至我皇上可稍釋宵旰之憂怡神定慮以迓無疆之福矣奉聖旨

十八日

山西巡按李燦然爲建立生祠事奉聖旨覽奏廠臣忠能浴日功可格天眾正漸於鴻升羣姦消於鼠伏無羙不臻何功不舉仰瞻釐祝率土同心其請建祠宇俱見輿情踴躍如議行其祠名與褒勛還與守祠員役以垂永遠

河南道禦史李應公等一本爲搜獲三場懷挾監生乞賜敕問以彰大法內稱頭場二場搜獲二人俱已題明奉旨下法司究擬矣竊謂三場入式者自鑑前車之覆凜後車之戒而詎意復有冥然不顧夾帶舊文如監生王拱昌者乎審淂本犯系福建晉江恩貢於甲子年考中通判未選玆復夾帶舊稿一小本紙簿字細捲之大小僅一指而數已逾五伯余篇據本犯供吐系出號之後在地蕳拾及查對騰完眞捲符合有數卷則非系於蕳拾可知也除本犯並原帶文字押發東城兵馬司收候外職等內外毖飭方�作姦無自而本犯尢巧爲藏匿皆其自作之孽天网不漏奉聖旨黃拱昌騰完眞捲旣已小策文符合數叚其爲本生懷挾可知也著依律擬罪法司知道

十九日

湖廣巡按溫臯謨疏爲帝治方隆臣猷日茂敬陳三楚屍祝之情以祈聖鑑聀楚王知會奏稿爲翊贊功髙薦流宗社﹖﹖﹖恩兪準建剙生祠等事隨據湖廣布政呈詳爲崇徳報功代疏建祠等情到職今謹會到右僉都禦史姚宗文看得廠臣體國純忠籌邊偉識以澄淸世道爲任以翊贊聖明爲心振刷無所不周綢繆無所不到宣九重徳意下■﹝忄尉﹞四方瞻仰中外臣工﹖﹖婁﹖﹖婁具陳而匡襄大烈安攘弘猷已昭於近日關寧之捷天下共見共仰無容臣等復贅惟楚中頻年災祲兼以兵餉加派煩興閭閻日見消索小民僅存皮骨今兩藩同建經營已廹於燃眉三山並臨供億更窮於露肘人情初甚憂惶地方不勝驚布幸賴皇上明見萬里軫念湯沐重地特允廠臣所請曲加培徳深仁凡棚殿供應不急之需槪行裁省卽謁陵展祖就國之常權從報罷舡舟經過悉遵﹖約典禮無缺市廛不驚而贍田之挭鋪設之費矜重困於楚�許協濟於鄰封荊襄有更生之望江漢流不竭之波此三楚之民所徧承雨露也郡邑之申詳疊至司道之會議僉同共願建祠以酬嘉羙蓋斯民欲歌詠皇上如天之徳而巍蕩難名於宣猷干國之廠臣共勤屍祝事旣不謀而合功自不日而成職等切念楚屬遼闊猶有申詳未至者合無於省城承圻三處聽各府州縣各附近捐助以遂其情則廠臣功徳永存而聖主內輔得人之盛千秋不朽矣奉聖旨

明熹宗七年都察院實錄

