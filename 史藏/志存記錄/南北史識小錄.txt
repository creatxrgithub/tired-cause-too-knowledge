

欽定四庫全書

史部八

南北史識小錄

史鈔

提要

【臣】等謹案南史識小錄八卷北史識小錄八卷

國朝沈名蓀朱昆田仝編名蓀字澗芳錢塘人昆田字文盎秀水人彛尊之子也是書仿兩漢博聞之例取南北二史摘其字句之鮮華事迹之新異者摘錄成編不分門目惟以原書次第臚列而各著其篇名亦不加訓釋惟略舉數字標目以原文載於其下著是語之緣起而已文獻通考載陳正敏之言曰李延壽作南北史粗得作史之體故唐書本傳亦謂其刋略穣詞過本書逺甚然好述妖異禨詳謡防特爲繁猥又引司馬光之言亦謂李延壽書於禨祥詼嘲小事無所不載蓋自沈約宋書以下大抵竸標藻采務摭異聞詞每涉乎儷裁事或取諸小說延壽因仍舊習未盡湔除宜爲論者之所惜然揆以史體固曰稍乖至於賦手取材詩人事則樵蘓涉獵捃拾靡窮此譬如柟癅爲病而制枕者反貴其文理也名蓀等擷其精華以偹選用使遺文瑣事披捲燦然其書𨿽作自近人其所采錄則皆唐以前事與藝文聚諸書約略相似存以備考愈於冗雜之書多矣乾隆四十五年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

南史識小錄卷一

錢塘沈名蓀

秀水朱昆田同輯

宋本紀

神光照室【武帝生時丨丨丨丨盡明】甘露降於墓樹【帝生時】臥講堂【帝嘗遊竹林寺獨丨丨丨前上有五色龍章】妙善占墓【時有孔恭者丨丨丨丨】龍形更大【帝行止時見二小龍附翼樵漁山澤同侶或亦覩焉及貴丨丨丨丨】負社錢【帝嘗丨刁進丨丨三萬】靑衣搗藥【帝伐荻新洲見大蛇長數丈射之傷明日復至洲裏聞有杵臼聲徑覘見童子數人皆丨丨丨丨問其故答曰我王爲劉寄奴所射合散傅之帝曰王神何不殺之答曰劉寄奴王者不死不可殺帝叱之皆散仍收藥而反】黃藥【帝患手創積年不愈經下邳逆旅會一沙門畱丨丨與帝旣而忽亡其創一傅而愈】摴蒱一擲百萬【桓曰劉毅乃家無擔石之儲丨丨丨丨丨丨】酷似其舅【又曰何無忌劉牢之之外甥丨丨丨丨】油帔冠樹【帝義軍進至覆舟山張疑兵以丨丨丨諸丨布滿山谷】艸間求活【帝禦盧循戰士才數千賊眾十餘萬孟昶諸葛長民欲擁天子過江帝曰今軍士𨿽少猶足一戰若其克濟臣主同休如其不然不復能丨丨丨丨】幡鼓【賊方江而下帝躬提丨丨命眾軍齊力擊之】麾竿【軍次左裏將戰帝麾之丨丨折幡沈於水】勿跋扈付丁旿【丁旿驍勇有力時人語曰丨丨丨丨丨丨】薪采漁釣【百姓丨丨丨丨皆責稅直】四廢日【帝平江陵拜南蠻校尉遇丨丨丨佐史白遷日不許】獲六鐘【廬江霍山崩丨丨丨】泯夏【帝九錫文滔天丨丨】衝櫓【同上丨丨四臨萬雉俱潰】龍漠【同上申威丨丨】鳥散魚潰【同上左裏之捷丨丨丨丨】陵波慿湍【同上丨丨丨丨致屆井絡】連旂【同上丨丨稱亂】擅華【同上四夷丨丨】銅鐘十二【漢中成固縣漢水崖際有異聲如雷俄頃岸崩有丨丨丨丨出自潛壤】嘉禾九穗同莖【鞏縣人宗曜於其田獲丨丨丨丨丨丨】衝讓【帝以獻晉帝以歸於我帝丨丨乃止】出古銅禮器十餘枚【江濱自開丨丨丨丨丨丨丨丨】五虹【丨丨見於東方占曰丨丨見聖人出】璧三十二鎭金一餅【冀州道人法稱告其弟子曰嵩神言江東劉將軍漢家苖裔當受天命吾以丨丨丨丨丨丨丨丨與之劉氏卜世之數也】斷金銀塗【二年丨丨丨丨】日不暇給且所不解【初朝廷未偹音樂長史殷仲文以爲言帝曰丨丨丨丨丨丨丨丨仲文曰屢聽自然解之帝曰政以解則好之故不習耳】虎魄枕【寧州嘗獻丨丨丨光色甚麗價盈百金時將北伐以丨丨療金創上大恱命碎之分賜諸將】局腳牀【有司奏東西堂施丨丨丨金塗釘上不許使用直腳牀釘用鐵】入筒細布【廣州獻丨丨丨丨一端八丈帝惡其精麗勞人卽付有司彈太守以布還之】連齒木屐【嘗著丨丨丨丨】葛燈籠麻繩拂【孝武大明中壞上所居陰室於其處起玉燭殿與羣臣觀之牀頭有土障壁上掛丨丨丨丨丨丨侍中袁顗盛稱上儉素之徳孝武不答獨曰田舎公得此以爲過矣○以上武帝紀】親自酤賣【少帝於華林園爲列肆丨丨丨丨又開瀆聚土以象破岡埭與左右引船唱呼以爲歡樂○以上少帝紀】釁末【道子開其禍端元顯成其丨丨】崄縱【丨丨非學而能○以上論】黑龍負舟【文帝車駕在道有丨丨躍丨上所乘丨左右莫不失色上謂王曇首曰此乃夏禹所以受天命吾何徳以堪之】禁斷夏至日五絲命縷【帝采富陽令諸葛闡議丨丨丨丨丨丨丨丨丨之屬】鑄四銖錢【七年冬】衝邈【詔或履道廣深執徳丨丨】立素學【上好儒雅命丹陽尹何尙之丨丨丨丨著作佐郎何承天立史學司徒參軍謝元立文學各聚門徒多就業者江左風俗於斯爲美】栽松栢六百株【詔奉聖速議承襲及令修廟四時饗祀並命蠲近墓五家供灑掃丨丨丨丨丨丨】修東耕【命刺史郡守丨丨丨】元嘉新曆【元嘉二十二年攺用何承天丨丨丨丨】今使爾識有饑苦【宴於武張堂上將行勅諸子且勿食至會所賜饌日旰食不至有饑色上誡之曰汝曹少長丰佚不見百姓艱難丨丨丨丨丨丨丨知以節儉期物也】河濟俱淸【二十四年夏四月】制大錢一當兩【以貨貴丨丨丨丨丨丨次年罷】地鏡【二十五年冬靑州城南逺望見地中如水有影謂之丨丨】僑舊【二十六年復丹徒縣丨丨今歲租布之半】咸荷擔而立【魏太武率大眾至步聲欲渡江都下震懼丨丨丨丨丨】猛獸入郭【二十八年丨丨丨丨內爲災】輦防【帝性存儉約不好奢侈車府令以丨丨故又輦席舊以烏皮緣欲易紫皮上以竹防未至於壞紫色貴並不聽攺其率素如此○以上文帝紀】讀書七行俱下【孝武】張侯側有人風骨瞻視非常士也【魏太武大舉至淮南時帝鎭彭城魏遣尙書李孝伯至帝遣長史張暢與語而帝攺服觀之孝伯出語人曰云云】紫雲防牙【孝武建牙軍門其日景色開霽有丨丨二丨於丨上】禁人車及酒肆器用銅【孝建三年】樵米【大明元年都下雨水遣使檢明賜以丨丨】雙橘連理【芳艸琴堂東西有丨丨丨丨攺爲連理堂】梁拱間有紫气【景陽樓上層西南丨丨丨丨丨丨攺爲慶雲樓】鴟尾中央生嘉禾【淸暑殿西甍丨丨丨丨丨丨丨一株五莖攺爲嘉禾殿】田農要月【大明二年三月以丨丨丨丨命大官停殺牛】華雪【大明五年正月朔丨丨降散爲六出】旌延國冑【詔以來歳修葺庠序丨丨丨丨】上林苑內士庻丘墓還合葬【詔丨丨丨丨丨丨丨丨欲丨丨丨者勿禁】賜女子百屍牛酒【七年】白雀集華蓋【上大閱水師於中江有丨丨二丨丨丨有司奏攺元爲神雀詔不許】俄頃數斗【帝末年爲長夜之飲毎旦寢興盥潄畢仍復命飲丨丨丨丨凴幾惛睡若大醉者或外有奏事便肅然整容無復酒色○以上孝武帝紀】鑄二銖錢【前廢帝景和元年】�奴【帝在東宮不爲孝武所愛及卽位欲掘景寧陵太史言於帝不利而止乃縱糞於陵肆罵孝武爲丨丨】攺姓謝氏【以文帝第十女新蔡公主爲貴嬪夫人丨丨丨丨矯言公主薨空設防事焉】原蕩【大赦髒污淫盜悉皆丨丨】隨羣巫捕【帝好遊華林園竹林堂使婦人倮身相逐有一婦不從斬之少時夢遊後堂有女子罵曰帝悖虐不道明年不及熟矣帝怒於宮中求得似所夢者一人戮之其夕復夢所戮女罵曰汝枉殺我已訴上帝帝與山陰公主及六宮防女數百人丨丨丨丨丨屏除侍衛親自射之】大呼寂寂【壽寂之懷刀直入帝丨丨丨丨如此者三乃崩】書不長進【孝武西巡帝啟參承起居書迹不謹上詰讓之曰丨丨丨丨此是一條耳】頑固【孝武讓帝曰何以頑固乃爾】病人間多可畏【太后疾篤呼帝帝曰丨丨丨丨丨丨丨那可往】將刀來剖我腹那得生寧馨兒【太后怒語侍者云云】面首【山陰公主淫恣過度謂帝曰妾與陛下𨿽男女有殊俱托體先帝陛下後宮數百妾惟駙馬一人事不均平一何至此帝乃爲立丨丨左右三十人○以上前廢帝紀】白紗帽【明帝升西堂登禦座事出倉卒失履跣猶著烏紗帽建安王休仁呼主衣以丨丨丨代之】入米七百石者除郡【泰始二年令人丨丨丨丨丨丨丨丨減此各有差】用古錢【二年斷新錢用古錢】雜衣千領金千枚賜北伐將士【三年九月以皇后六宮以下丨丨丨丨丨丨丨丨丨丨丨丨丨】雨艸【四年正月朔丨丨於宮】巨人迹【泰豫元年正月丨丨丨見西池冰上】騧字【帝末年多忌諱攺騧馬字爲馬邊以丨丨似禍故也】且給三百年【嘗以南苑借張永云丨丨丨丨丨期盡更請】白汝家門【宣陽門謂之白門不祥諱之尙書左丞江謐嘗誤犯上變色曰丨丨丨丨】先祭土神【移牀修壁丨丨丨丨使文士爲祝防如大祭饗】言爲詔勅【阮佃夫楊運長王道隆皆擅威權丨丨丨丨】一缺十除【郡守令長丨丨丨丨內外混然官以賄命】大張槖【胡母顥專權奏無不可時人語曰禾絹開眼諾胡母丨丨丨禾絹謂上也】夢反【帝夜丨豫章太守劉愔丨遣就郡殺之】殿內埋錢【明帝令小黃門於丨丨丨丨以爲私藏】蜜漬鱁鮧【帝以丨丨丨丨一食數升】噉臘肉常至二百臠【帝丨丨丨丨丨丨丨丨○以上明帝紀】自稱李將軍【後廢帝母陳氏李道兒妾明帝納之故呼帝爲李氏子帝亦丨丨丨丨丨】人能緣漆帳竿【帝五六歲丨丨丨丨丨去地丈餘如此者半食】嘗著小褲【丨丨丨丨不服衣冠】白棓數十各有名號【有丨丨丨丨丨丨丨丨】見有嚬眉者帝令其正立以矛刺之【爲擊腦槌陰剖心之誅日有數十常見臥屍流血然後爲樂左右人丨丨丨丨丨丨丨丨丨丨丨丨丨丨】殿上養驢【躍靈丨丨丨丨數十頭所自乘馬養於禦牀側】酒肉之費【帝與右衛翼輦營女子私毎從之遊持數千錢爲丨丨丨丨】與挽車小兒羣聚飲酒【帝出逢婚姻送輙丨丨丨丨丨丨丨丨丨以爲歡適】蒜气【帝察孫超有丨丨剖腹視之】鍛銀裁衣作防【凡諸鄙事過目則能丨丨丨丨丨丨莫不精絕】執管便韻【未嘗吹篪丨丨丨丨】賭跳【帝與左右作羌胡伎爲樂又於蠻岡丨丨】偸狗【帝往靑園尼寺新安寺丨丨就曇度道人煮之飲酒】伺織女度【七夕令楊玉夫丨丨丨丨報已】東阿氊幄【因與內人穿鍼訖大醉臥於仁壽殿丨丨丨丨中遇弒○以上後廢帝紀】端華【順帝姿貎丨丨眉目如盡】佛蓋【王敬則以兵陳於殿庭逼帝遜位於齊帝逃於丨丨下○以上順帝紀】開端樹隙【丨丨丨丨垂之後人】翦落洪枝【丨丨丨丨飲不待慮】魚服忘反【方復藏璽懷紱丨丨丨丨】危冠短制【丨丨丨丨匹馬孤徵○以上論】

齊本紀

鱗文徧體【髙帝姿表英異龍顙鐘聲長七尺五寸丨丨丨丨】桑似華蓋【宅南有一丨樹擢本三丈橫生四枝狀丨丨丨帝年數歳好戱其下從兄敬宗曰此樹爲汝生也】編防皮爲馬具裝【帝奉命討張淹軍容寡闕丨丨丨丨丨丨丨折竹爲寄生夜舉火進軍】單車白服【帝拒桂陽王休範丨丨丨丨出新亭】畵腹爲射的【蒼梧王欲害帝嘗率數十人直入鎭軍府時暑熱帝晝臥裸袒蒼梧立帝於室內丨丨丨丨丨自引滿將射之帝神色不變斂板曰老臣無罪】佳射堋【蒼梧左右王天恩諫曰領軍腹大是佳射堋而一箭便死後無復射不如一雹箭射之乃取雹箭一發卽中帝臍蒼梧投弓於地大笑曰此手何如又刻木爲帝形畵腹爲射堋自射之又命左右射中者加賞皆莫能中】龍驤赤【蒼梧旣弒帝乘常所騎赤馬入殿中因號此馬爲丨丨丨】須髯盡張眼光如電【召袁粲褚彥回劉彥節計議帝以事讓彥節彥節未答帝丨丨丨丨丨丨丨丨】事須及熱【王敬則手自取白紗帽加帝首令帝卽位曰今日誰敢復動丨丨丨丨】精手【袁粲等起兵據石頭帝遣諸將攻之王蘊將數百丨丨帶甲赴粲城門已閉官軍又至乃散】九縣【帝防文威侮五行防劉丨丨卽九州也】海水羣飛【同上神厭靈斁丨丨丨丨】寅車【同上登丨丨而戒路執金板而先驅】角城髙壘【同上丨丨丨丨指日淪陷】應路【同上據有石頭志犯丨丨謂應門路門也】秋云竸爽【同上正情與皎日同亮明略與丨丨丨丨】雲布霧散光被六幽【同上】秬艸景星【同上是以丨丨騰芳於郊園丨丨垂暉於淸漢】鳯舉四維龍騰八表【同上】管穴【兼太史令文建陳符瑞云偹陳丨丨】天井湖出綿【建元元年荊州丨丨丨丨丨人用與常綿不異】師子皮袴褶【蠕蠕國遣使欲俱攻魏獻丨丨丨丨丨】玉戒導【主衣中有丨丨丨以長奢侈之源命打破之】黃紗帳紫皮履【帝內殿施丨丨丨宮人著丨丨丨華蓋除金華用鐵回釘】當使黃金與土同價【帝毎曰使我臨天下十年丨丨丨丨丨丨丨丨】不許易行【帝性寛嘗與直閣將軍周覆給事中禇思莊共棊累局不倦覆乃抑上手丨丨丨丨其宏厚如此】夢乘靑龍上天西行逐日【始帝年十七時嘗丨丨丨丨丨丨丨丨丨丨】華表龍鳴【帝舊塋在武進所樹丨丨石柱忽然丨丨響振山谷】第十九子【參軍崔靈建夢天謂己曰蕭道成是我丨丨丨丨】浪井【升明二年冬延陵縣季子廟沸井之北忽聞金石聲疑其異鑿深三尺得沸井奔湧若浪其地又響復鑿之復得一井湧沸亦然井中得一木簡長一尺廣二分上有起字曰廬山道人張陵再拜詣闕起居簡文堅白字色乃黃瑞應圖云丨丨不鑿自成王者淸靜則仙人主之】刻石山【會稽剡縣有山名丨丨父老相傳雲山𨿽名刻石而不知文字所在升明末縣人兒襲祖行獵忽見石上有文字凡三處苔生其上字不可識乃去苔視之其大石文曰此齊者黃石公之化气也立石文曰黃天星姓蕭字道成得賢師天下太平小石文曰刻石者誰會稽南山李斯刻秦望之風也】艸肅肅【王子年歌曰欲知其姓丨丨丨谷中最細低頭熟鱗身甲體永興福】天雨石【帝卽位之月滎陽郡人尹千於嵩山東南隅見丨丨丨墜地開有玉璽在其中方三寸文曰戊丁之人與道俱肅然入艸應天符掃平河洛淸魏都千奉璽赴雍州刺史蕭赤斧赤斧以獻○以上髙帝紀】著孔雀羽衣裳【武帝年十三夢人以筆畵身左右爲兩翅又丨丨丨丨丨丨空中飛舉體生毛髮長至足】雙刀雙貝【帝少時得異錢文爲北斗星丨丨丨丨及有人形帶劍焉】淸聲傳漏響【上避難揭陽山有白雀來集聞山中有丨丨丨丨丨】佛圖【又於山累石爲丨丨其側忽生一樹狀若華蓋靑翠扶疏有殊羣木】云垂防【上將討戴凱之大饗士卒是日大熱上各令折荊枝自蔽言未終而有丨丨丨正當會所會罷乃散】無雨而川流暴起【及爲廣興相嶺南積旱遭水阻涸商旅不通上部伍旣至丨丨丨丨丨丨丨遂得利涉】樹葉皆赤【永明四年二月丙寅大風吳興偏甚丨丨丨丨】九日臺【立商颷館於孫陵岡世呼爲丨丨丨】黃光竟天【八年六月大雷雨丨丨丨丨照地狀如金】金簟【九年林邑獻丨丨】赤火南流【魏地謡言丨丨丨丨防南國有沙門自北賫此火而至色赤於常火而防以療疾有驗咸云聖火禁之不止火灸至七炷而疾愈吳興丘國賔宻以還鄕邑人楊道慶虛疾二十年依法灸卽差】惟設茶餅【遺詔勿以牲爲祭祭丨丨丨丨飲於飯酒脯而已未山陵前朔望設菜食】雕綺【帝頗喜遊宴丨丨之事言常恨之未能頓遣○以上武帝紀】擲鏡鑷【髙帝爲相王鎭東府時廢帝年五歲戱牀前髙帝方令左右防白髮問之曰兒言我誰耶答曰太翁髙帝笑謂左右曰豈有爲人作曾祖而防白髮者乎卽丨丨丨】三望車【帝爲南郡王給皂輪丨丨丨】皇孫手書不得妄出【欝林善書武帝特所鐘愛勅丨丨丨丨丨丨丨丨以貴之】籥鉤【欝林別作丨丨兼善效人書毎私出還輒扁籥封題如故】今見作天王便是大罪【欝林爲皇孫時文惠太子毎禁其起居節其用度欝林謂豫章王妃庾氏曰阿婆佛言有福生帝王家丨丨丨丨丨丨丨丨丨】截壁爲閣【欝林居文惠太子防問訊太妃丨丨丨丨於太妃房內往何氏間毎入輙彌時不出】楊婆【欝林在西州令女巫楊氏禱祀速求天位及文惠薨謂由楊氏之力倍加敬信呼丨丨宋氏以來人間有丨丨兒謌蓋此徵也】喜字【武帝有疾又令楊婆日夜祈禱令宮車早宴駕時何妃在西州武帝未崩數日疾稍危與何氏書紙中央作一大丨丨而作三十六小丨丨繞之】名鷹快犬【多聚丨丨丨丨以粱肉奉之】便如此不當匆匆耶【武帝梓宮下渚欝林於端門奉辭輼輬車未出端門便稱疾還裁入閣卽於內奏胡鞞鐸之聲響震內外時司空王敬則問新除射聲校尉蕭坦之曰丨丨丨丨丨丨丨丨坦之曰此政是內人哭響徹耳】擲塗【欝林多往文帝崇安陵隧中與羣小共作諸鄙防丨丨賭跳放鷹走狗雜狡獪】我昔思汝一个不得【欝林毎見錢曰丨丨丨丨丨丨丨丨今日得用汝未】紅縠褌【欝林在宮內嘗裸袒著紅紫錦繡新衣錦帽丨丨丨雜采衵服】甘艸杖【武帝禦物丨丨丨宮人寸斷用之】三失履【西昌侯鸞率兵入雲龍門戎服加朱衣於上比入門丨丨丨】皇犬子【武帝時有小史姓皇名太子武帝曰皇太子非名之謂於是移點於外名爲丨丨丨】破後帽【永明中百姓忽著丨丨丨帽自蕭諶之家其流遂逺○以上廢帝欝林王紀】思食蒸魚菜【海陵立宣城王鸞輔政帝起居皆諮而後行丨丨丨丨丨太官令竟不與】鬭鑿【永明中市裏小兒以鐵相擊於地謂之丨丨】以燕支爲朱衣【武帝時丨丨丨丨丨丨朝士皆服之】倚勸【時又以生紗爲帽半其裠而析之號曰丨丨○以上廢帝海陵王紀】纒帷車【明帝以西昌侯爲侍中領驍騎將軍王子侯舊乘丨丨丨帝獨乘下帷儀從如素士】誤燒牛鼻【帝乘下帷公事混撓販食人擔火丨丨丨丨】雕文篆刻【帝卽位詔自今丨丨丨丨歳時光新可悉停省】煮土爲粥【永泰元年沔北諸郡爲魏所攻相繼亡敗新野太守劉忌隨宜應接食盡丨丨丨丨】皂防余濼【帝用丨丨訖授丨丨與左右曰此猶堪明日用】裹蒸十字畫之【大官進丨丨帝丨丨丨丨曰可四片破之餘充晚食】將南則詭言之北【帝性猜忌亟行誅戮信道術用計數毎出行幸先占利害簡於出入丨丨丨丨丨丨丨皆不以實】白魚爲藥【帝初有疾無輟聽覽羣臣莫知及疾篤勅臺省府署之簿求丨丨以丨丨外始知之○以上明帝紀】連【尙書令徐孝嗣議王侯貴人昏丨丨以眞銀杯蓋出近俗宜停之】牢燭【又以丨丨侈縷亦曩制請與連眞銀杯並停】淮水變赤【東昏永元元年丨丨丨丨如血】捕防達旦【東昏在東宮嘗夜丨丨丨丨以爲笑樂】喉痛【明帝崩東昏毎當哭輙云丨丨】禿秋啼【羊闡入臨無髮號慟俯仰幘遂脫地帝輟哭大笑謂宦者王寶孫曰此謂禿秋啼來乎】黃案包裹魚肉【閹以紙包裹魚肉還家悉是五省黃案】七寶縛矟【拜潘氏爲貴妃乘臥輿帝騎馬從後著錦織成袴褶金薄帽執丨丨丨丨又有金銀校具錦繡諸帽數十種各有名字】戎服急裝縛袴【東昏丨丨丨丨丨丨上著絳衫以爲常服不變寒暑】蠡器【東昏馳騁渇乏輙下馬觧取腰邊丨丨酌水飲之復上馳去】雕巧【馬乘具用錦繡處患爲雨所濕織雜采珠爲覆防偹諸丨丨】射雉塲【置丨丨丨二百十六處】瑇瑁帖箭【翳中帷帳及步障皆袷以緑紅錦金銀鏤弩牙丨丨丨丨】鷹犬隊主媒翳隊主【毎出輙與丨丨丨丨徐令孫丨丨丨丨兪靈韻齊馬而走】擔幢【東昏能丨丨初學丨丨毎傾倒在幢杪者必致踠傷其後白虎幢七丈五尺齒上擔之折齒不倦】金華玉鏡【擔幢諸校具服餙皆自制之綴以丨丨丨丨眾寶】木馬【東昏始欲騎馬未習其事兪靈韻爲作丨丨人在其中行動進退隨意所適其後遂善騎】屏除【一月二十餘出不欲令人見驅斥百姓數十里皆空家盡室巷陌縣幔爲髙障置人防守謂之丨丨髙障之內設部伍羽儀復有數部皆奏鼓吹羗胡伎鼓角橫吹】移產寄室【至於乳婦婚姻之家丨丨丨丨或輿病棄屍不得殯塟】鼠食兩眼【魏興太守王敬賔新死未斂家人被驅不得畱視及家人還丨丨丨丨都盡】藏朱雀航南酒罏中【丹陽尹王志被驅急狼狽步走惟將二門生自隨丨丨丨丨丨丨丨丨夜方得羽儀而歸】汝見麞鹿亦不射耶【喜遊獵不避危險至蔣山定林寺一沙門病不能去藏於艸間爲軍人所得欲射殺之左右韓暉光曰老道人可念帝曰丨丨丨丨丨丨丨丨仍百箭俱發】長圍【貴人富室皆數處立宅以爲避圍之舍毎還宮常至三更百姓然後得反禁斷又不卽通處處屯咽或泥塗灌注或冰凍嚴結老幼啼號不可聞見時人以其所圍處號爲丨丨】趙【宮內火諸殿蕩盡左右丨丨能讀西京賦云柏梁旣災建章是營於是大起諸殿】飛仙帳【又別爲潘妃起神仙永壽玉壽三殿皆帀餙以金璧其玉壽巾作丨丨丨四面繡綺窻間盡畵神仙又作七賢皆以美女侍側鑿金銀爲書字靈獸神禽風雲華炬爲之玩飾榱桷之端悉垂玲佩】鈿【江左舊物有古玉律數枚悉裁以丨丨】玉九子鈴【莊嚴寺有丨丨丨丨外國寺佛面有光相禪靈寺塔諸寶珥皆剝取以施潘妃殿飾】酷不別畫【東昏性急暴所作便欲速成造殿未施梁桷便於地畫之惟須宏麗不知精宻丨丨丨丨但取絢曜而已】步步生蓮華【又鑿金爲蓮華以帖地令潘妃行其上曰此丨丨丨丨丨也】麝香塗壁【塗壁皆以麝香錦幔珠簾窮極其麗】純用琉璃【武帝興光樓上施靑漆世人謂之靑樓帝曰武帝不巧何不丨丨丨丨】虎珀釧【潘妃服禦極選珍寶主衣庫舊物不復周用貴市人間金銀寶物價皆數倍丨丨丨一隻直百七十萬】白鷺縗【又訂出雄雉頭鶴氅丨丨丨百品千條無復窮已】揷葉系華【又以閱武堂爲芳樂苑窮奇極麗當暑種樹朝種夕死而復種率無一生於是徵求人家望樹便取毀徹墻屋以移置之大樹合抱亦皆移掘丨丨丨丨取玩俄頃剗取細艸來植階庭烈日之中至便焦燥紛紜往還無復已極】金以爲泥【明帝時多聚金寶至是丨丨丨丨不足周用令富室買金不問多少限以賤價又不還直】解菜【潘妃生女百日而亡制斬縗絰杖衣悉麄布羣小來弔盤旋地坐舉手受執蔬膳積旬左右直長閹防王寶孫諸人共營肴羞云爲天子丨丨】稗販【於苑中立店肆模大市日遊市中雜所貨物與宮人閹防共爲丨丨】市令【以潘妃爲丨丨自爲市吏錄事】實中荻【帝小有得失潘則與杖乃勅虎賁威儀不得進大荊子閤內不得進丨丨丨】緑絲屩【潘妃乘小輿宮人皆露褌著丨丨丨】潘妃酤酒【又開渠立埭躬自引船埭上設店坐而屠肉於時百姓歌云閱武堂種楊栁至尊屠肉丨丨丨丨】魔媼【又曲信小祠日有十數師巫丨丨迎送紛紜】縛菇【入樂遊人馬忽驚問朱光尙光尙曰向見先帝大瞠不許數出帝大怒丨丨爲明帝形北向斬之懸首苑門上】紙鎧【尙書舊事悉充丨丨】張弓拔白【蕭衍師至大桁帝著烏帽袴褶偹羽儀登南掖門臨望又虛設鎧馬齋仗千人皆丨丨丨丨出東掖門稱蔣王出蕩】以金玉爲鎧仗【於華光殿立軍壘丨丨丨丨丨丨親自臨陣詐被創勢以�防將去以此厭勝】銀蓮葉具裝鎧【每夜嚴警帝於殿內騎馬於鳯莊門入徽明門馬被丨丨丨丨丨丨雜羽孔翠寄生】賊來獨取我耶【蕭衍長圍旣立塹柵嚴固然後出蕩屢戰不捷帝猶惜金錢不肯賞賜茹法珍叩頭請之帝曰丨丨丨丨丨丨何爲就我求物】精仗【催禦府細作三百人丨丨須圍解以擬屏除】吹笙歌作女兒子【帝在含徳殿丨丨丨丨丨丨丨臥未熟王珍國張稷等兵入直後張齊弒之○以上廢帝東昏侯紀】我死不須金【梁武帝欲以南海郡爲巴陵國而遷和帝以問範云云俛首未對沈約曰今古殊事魏武所云不可慕虛名而受實禍梁武頷之於是遣鄭伯禽進以生金帝曰丨丨丨丨丨醇酒足矣乃引飲一升伯禽就加折焉】下屋白紗帽【齊末百姓皆著丨丨丨丨丨而反裙覆頂東昏曰裙應在下今更在上不祥命斷之於是百姓皆反裙向下此服祅也】逐鹿帽【東昏又令左右作丨丨丨形甚狹窄後來果有逐鹿之事】鳯度三橋【東昏又與羣小別立帽騫其口而舒兩翅名曰丨丨丨丨】反縛黃麗【裠向後總而結之名曰丨丨丨丨梁武帝舊宅在三橋而鳯度之名鳯翔之驗也黃麗爲日而反縛之東昏戮死之應也○以上齊和帝紀】

梁本紀

枯骨縱橫【齊髙與蕭順之共登金牛山路側有丨丨丨丨齊髙曰周文王以來防年當復有掩此枯骨者乎】朱雀橋南一長者【袁粲據石頭黃回與之通謀蕭順之聞難作率家兵據朱雀橋回覘人還告曰丨丨丨丨丨丨丨英威毅然坐胡牀南向回曰蕭順之也遂不敢出】夢抱日【武帝母張氏丨丨丨已而有娠遂產帝】舌文八字【武帝丨丨丨丨】映日無影【項有浮光身丨丨丨丨】有文在右手曰武【武帝】蹈空而行【帝爲兒時能丨丨丨丨】室中常有雲气【所居丨丨丨丨丨丨】蕭郎三十內當作侍中【初爲王儉東閣祭酒儉一見深相器異謂廬江何憲曰此丨丨丨丨丨丨丨丨丨出此貴不可言】八友【帝與沈約謝朓王融蕭琛範云任昉陸倕等並爲竟陵王子良招遊西邸號曰丨丨】我曹武將譬如韝上鷹【崔慧景旣齊武舊臣齊明憂之乃起帝鎭壽陽慧景白服來迎帝橅而宥之將軍房伯玉徐元慶曰慧景反迹旣彰實是見賊丨丨丨丨丨丨丨丨丨將軍一言見命便卽制之帝曰其如掌中嬰兒殺之不武於是曲意和釋之】容貌衣冠皓然皆白【武帝赴救蕭誕行次熨斗洲有人長八尺丨丨丨丨丨丨丨丨緣江呼曰蕭王大貴】流血絳野【魏軍表裏受敵斬獲千軍丨丨丨丨】項有伏龍【有沙門自稱僧惲謂帝曰君丨丨丨丨非人臣也】答書縛馬首【嘗有人餉馬帝不受餉者宻以馬系齋柱而去帝出見馬丨丨殷勤丨之丨丨令人驅出城外馬自還都】折角小牛車【齊明性猜忌帝避時嫌解遣部曲嘗乘丨丨丨丨丨齊明毎稱帝淸儉朂勵朝臣】六貴【齊始安王遙光尙書令徐孝嗣右僕射江祐右將軍蕭坦之侍中江祀衛尉劉暄更直內省分日帖勑世所謂丨丨】八要【齊禦刀茹法珍梅虫兒丰勇之等號爲丨丨】小引日月耳【帝謂張宏防曰傳檄江南風之靡艸不足比政丨丨丨丨丨】馳兩空函定一州【帝令王天武賫書與荊州蕭頴冑兄弟云後謂張宏防曰丨丨丨丨丨丨丨矣】蘭艾同焚【帝謂張宏防曰若前途大事不捷故自丨丨丨丨】毛人逾堞【郢城有數百丨丨丨丨且泣因投黃鵠磯蓋城之精也】兩龍導引【自發雍州帝所乘艦恆有丨丨丨丨左右莫不見者】和欺【靑州刺史桓和紿東昏出戰因降先是俗語謂宻相欺變者爲丨丨虫兒法珍等曰今日敗於桓和可謂丨丨矣】黃油裹首【張稷王珍國斬東昏其夜以丨丨丨丨送軍】除蕩【帝下令凡昏制謬賦滛刑濫役可詳檢前源悉皆丨丨】排危【帝九錫文丨丨冒險】焚廬毀帳【同上】迥弱【同上漢南丨丨】乘山置壘縈川自固【同上】烏集【同上公禦此丨丨陵玆地險】桴旝【同上丨丨一臨應時逓潰】風激電駭【同上】淸猷映世【同上】驅率貔貅抑掦霆電【同上】將魚【同上拯其丨丨】變風以雅【同上公鎔鈞所被丨丨丨丨】椎髻髽首夷歌請吏【同上】累繭救宋重胝存楚【府僚請受相國梁公牋】玉馬駿奔金板出地【同上丨丨丨丨表微子之去丨丨丨丨告龍逢之寃】海若登祗【同上故能使丨丨丨丨罄圖效祉】玉鏤騏驎金鏤玉璧水精環【南兗州隊主陳文興於宣武城內鑿井得丨丨丨丨丨丨丨丨丨丨各二】後門【帝請立選簿表甲族以二十登仕丨丨以過立試吏豈所以宏奬風流希向後進】刋革【同上此實巨蠧尢宜丨丨】毀紊天綱雕絕地紐【禪策】谷滿川枯山飛哭【同上】卿云叢天【同上】蓄響藏眞【詔丨丨丨丨不求聞達】騰奏【同上各依名丨丨罔或遺】謗木函【詔若肉食莫言山阿欲有橫議投丨丨丨】可犀兕徒獘龍蛇方縣【同上】擯壓【同上身才髙妙丨丨莫通】能歌鸚鵡【天監元年交州獻丨丨丨丨詔不納】盤龍火鑪翔鳯硯蓋【有司奏吳令唐傭鑄丨丨丨丨丨丨丨丨詔禁錮終身】鳯皇銜書伎【四年省丨丨丨丨丨】三象入建鄴【六年春】搜薦【七年詔於州郡縣置州望郡宗鄕豪各一人專掌】山車【十年丨丨見臨城縣】金席【十年婆利國貢丨丨】棖棖【十三年六月都下訛言有丨丨取人肝肺及血以飴天狗百姓大懼二旬而止】太醫不得以生爲藥【十六年勑】官紋錦飾【公家織丨丨丨丨並斷仙人鳥獸之形以爲防衣裁剪有乖仁恕】郊廟牲牷皆代以麪【十六年】薦羞始用蔬果【冬十月宗廟丨丨丨丨丨丨】無礙殿【十八年帝於丨丨丨受佛戒】孤獨園【普通二年詔置丨丨丨以卹孤幼】鑄鐵錢【普通四年用給事中王子云議始丨丨丨】奉贖皇帝菩薩【幸同泰寺設四部無遮大會上釋禦服披法衣行淸淨大捨以便省爲房素牀瓦器乘小車私人執役羣臣以錢一億萬丨丨丨丨丨丨大捨僧眾黙許】救苦齋【中大通元年都下疫甚帝於重云殿爲百姓設丨丨丨以身爲禱】稱頓首【百辟詣寺東門奉表請還臨宸極三請乃許帝三答書並丨丨丨】野稻【中大通三年秋吳興生丨丨饑者賴焉】異香三隨風至【中大通五年正月南郊南郊令解滌之等到郊所履行忽聞丨丨丨丨丨丨】神光圓滿壇上【及將行事奏樂迎神畢有丨丨丨丨丨丨朱紫黃白雜色食頃乃滅】鑄十方銀像【大同元年幸同泰寺丨丨丨丨丨並設無礙會】雨灰【大同三年正月丨丨黃色】象牙如來眞形【大同四年詔以東冶徒李之降丨丨丨丨丨丨大赦】素輦【大同五年賀琛請三郊俱用丨丨又攺丨丨爲大同輦】獻生犀【大同五年秋南國丨丨】百濟國求湼盤經疏及醫工畫師毛詩博士【大同七年丨丨丨丨丨丨丨丨丨丨丨丨丨丨丨丨丨並許之】望陵流涕【大同十年幸蘭陵謁建陵有紫雲防陵上食頃乃散帝丨丨丨丨所沾艸皆變色】流水香潔【陵旁有枯泉至是而丨丨丨丨】賦還舊鄕詩【帝因丨丨丨丨丨】石辟邪起舞【中大同元年正月建陵隧口丨丨丨丨丨】靑虫食陵葉樹【曲阿建陵丨丨丨丨丨丨略盡】九伯錢【詔外間多用丨丨丨自今可通用足伯錢】羯磨【太淸元年幸同泰寺行淸淨大捨名曰丨丨】坐師子講金字三慧經【帝升光嚴殿講堂丨丨丨丨丨丨丨丨丨】寶馬頌【神馬出太子獻丨丨丨】兩月相承如鉤【太淸二年正月朔丨丨丨丨丨丨見於西方】憤風【帝在荊鎭聞文帝病便投劾星馳不復寢食倍道就路丨丨驚浪不暫停止】麥二溢【帝居文帝防日惟食丨丨丨】涕淚所灑松艸變色【帝拜掃山陵丨丨丨丨丨丨丨丨】淨饌【又立七廟堂月中再設丨丨】燃燭側光【𨿽萬機多務猶捲不輟手丨丨丨丨嘗至戊夜】六藝備閒【帝丨丨丨丨棊登逸品陰陽緯候卜筮占決艸尺牘騎射莫不稱妙】豆羮糲飯【晚乃溺信佛道日止一食膳無鮮腴惟丨丨丨丨而已】木棉皂帳【帝身衣布衣丨丨丨丨】一冠三載【帝丨丨丨丨被二年】旁無錦綺【六宮褘褕三翟之外皆衣不曵地丨丨丨丨】皴裂【帝勤於政務孜孜無怠毎冬月四更竟卽勑把燭看事執筆觸寒手爲丨丨】天地圖【初齊髙夢屐而豋殿顧見武明二帝後一人手張丨丨丨而不識問之答曰順子】六龍守柱【臺內有衛士爲覡常見太極殿有丨丨各丨一丨末忽失其二後見在宣武王宅時宣武爲益州覡乃往蜀伏事及宣武在郢此覡還都乃見六龍俱在帝所寢齋遂去郢之雍中途遇疾且死謂同侶曰蕭雍州必作天子具以前事語之】荷荷【帝疾久口苦索蜜不得再曰丨丨遂崩】刺血書經穿心燃燈【帝爲法事人人贊善莫不從風或刺血灑地或丨丨丨丨丨丨丨丨坐禪不食】遊仙化生皆動【帝捨身光嚴重云殿丨丨丨丨丨震丨三日乃止當時謂之祥瑞識者以非動而動在洪範爲妖以比石季龍之敗殿壁畫人頸皆縮入頭之】紅席【海中浮鵠山去余姚岸可千餘里上有女人年三百歳有女官道士四五百人年並出百俱在山學道遣使獻丨丨帝方捨身時其使適至云此艸常有紅鳥居下故以爲名觀其圖狀則鸞鳥也】鐵鉤掛體【沙門智泉丨丨丨丨以燃於燈一日一夜端坐不動】三足烏【開講日有丨丨丨集殿之東戶自戶適於西南縣楣三飛三集○以上武帝紀】城寺荒蕪【百濟國遣使朝貢見丨丨丨丨哭於闕下】雙眉翠色【簡文帝方頥丰下須髩如畫直髮委地丨丨丨丨項毛左旋連錢入背】手執玉如意【帝丨丨丨丨丨不相分辧】十行俱下【帝讀書丨丨丨丨】坐席盡爛【居穆貴嬪憂哀毀骨立所丨丨霑濕丨丨】詩癖【自序云七歲有丨丨】宮體【帝文傷於輕靡時號丨丨】夣吞土【帝謂殷不害曰吾昨丨丨丨試思之不害以重耳餽塊卒反晉國爲言後賊卒以土囊弒帝○以上簡文帝紀】鳥伏獸窮【勸進表】犀函鐵盾【同上】七步三重【同上止紂丨丨圍項丨丨】咀痛茹哀【同上】罍篚【同上郊祀配天丨丨禮曠】錢龍【元帝與宮人幸元洲苑見大蛇盤屈於前羣小蛇繞之並黒色帝惡之宮人曰此非怪也恐是丨丨帝勑所司卽日取數千萬錢鎭於蛇處】百僚戎服以聽【帝於龍光殿述老子義魏軍至停講丙子續講丨丨丨丨丨丨】吾忍死待公【帝裂帛爲書催王僧辯曰丨丨丨丨丨可以至矣】枇杷門【魏軍大攻帝出丨丨丨親臨陣督戰】三絕【帝工書善盡自圖宣尼像爲之贊而書之時人謂之三絕】刻檀【武帝崩逾年方發凶問丨丨爲像置於百福殿內事之甚謹】偸捲度紙【性好書籍旣患目多不自執捲置讀書左右畨次上直晝夜爲常略無休已𨿽睡捲猶不釋五人各伺一更恆至達曉常眠熟大鼾左右有睡讀失次第或丨丨丨丨帝必驚覺更令追讀加以夏楚】點毫便就【帝文章丨丨丨丨殆不遊手】背生黑子【帝背生黒子巫媼見曰此大貴不可言】原陵五樹杏【帝在幽逼求酒飲之制詩四絕有今日還蒿裏終非封禪時寂寥千載後誰畏軒轅臺丨丨丨丨丨空得動耕人諸句】布帊【梁王詧遣尙書傅凖監刑帝以前詩謂之曰卿幸爲我宣行凖捧詩流淚不能禁進土囊而殞之梁王詧使以丨丨纒屍斂以蒲席束以白茅】愼防【帝時多禁忌墻壁崩倒屋宇傾頽年月不便終不修攺庭艸蕪沒令鞭去之其丨丨如此】九十九洲【江陵有丨丨丨丨古老相承云洲滿百當出天子桓之爲荊州刺史內懷簒逆之心乃遣鑿破一洲以應百數隨而崩散竟無所成宋文帝爲宜都王在藩一洲自立俄而文帝纂統後遇元凶之禍此洲還沒太淸末枝江陽之閤浦復生一洲羣公上疏稱慶明年而帝卽位承聖末其洲與大岸相通惟九十九云○以上元帝紀】鑄四柱錢【敬帝太平二年丨丨丨丨一當二十】細錢【內申復用丨丨○以上敬帝紀】抑揚孔墨流連釋老【慕名好事崇尙浮華丨丨丨丨丨丨丨丨】淫麗【文艷用寡華而不實體窮丨丨義罕疏通哀思之音遂移風俗】口誦六經心通百氏【丨丨丨丨丨丨丨丨有仲尼之學有公旦之才適足以益其驕矜增其禍患○以上論】

陳本紀

朱衣捧日【陳武帝夢天開數丈有四人丨丨丨丨而至納之帝口及覺腹內猶熱】巨石皆沒【灨石舊有二十四灘多巨石行旅以爲難帝之發南康水暴起數丈三百里間丨丨丨丨】雷池君【進次大雷軍人杜稜夢丨丨丨周何神自稱徵討大將軍乘朱航陳甲仗稱下徵侯景須臾便還云已殺景竟】一把子人何足可打【帝與諸軍進克姑熟仍次蔡州侯景豋石頭城望官軍之盛不恱曰丨丨丨丨丨丨丨丨宻謂左右曰此軍上有紫色不可當乃以般防貯石沈塞淮口】水一合貿米一升一升米貿絹一疋【帝拒栁達摩於石頭絕其汲道又堙塞東門故城諸井齊城中無水丨丨丨丨丨丨丨丨丨丨丨丨丨丨】炒米【或丨丨食之】靑黃【栁達摩謂其眾曰頃在北童謡云石頭兩襠丨丨復丨丨侯景衣靑已倒於此今吾徒衣黃豈謡言驗耶】懸鬲以爨【齊軍至元武湖將防北郊壇眾軍自覆舟束移頓郊壇北與齊人相對其夜大雨震電暴風防木平地水丈餘齊軍晝夜坐立泥中丨丨丨丨足指皆爛】麥屑爲飯【是時食盡調市人餽軍皆是丨丨丨丨以荷葉裹而分給間以麥防兵士皆困】炊米煮鴨【會文帝遣送米三千石鴨千頭帝卽丨丨丨丨誓申一戰士及防身計糧數臠人人裹飯混以鴨肉】城南酒家【童謡云虜萬夫入五湖丨丨丨丨使虜奴自晉宋以來經絓在魏境江淮以北南人皆謂之虜】賞俘貿酒【是時以丨丨丨丨一人裁得一醉】別榻【梁主勑帝自今問訊可施丨丨以近扆坐】榮河【帝九錫文是以文武之佐磻溪蘊其玉璜堯舜之臣丨丨鏤其金板】鴻姿【同上體得一之丨丨】方趾圓顱【同上丨丨丨丨萬不遺一】粉潰【同上赤旂所指祅壘洞開白羽才防凶徒丨丨】雅算【同上公英謩丨丨】三山獠洞八角蠻陬【同上】水寓之鄕火山之國【同上逖矣丨丨丨丨悠哉丨丨丨丨】歸琛天府獻狀鴻臚【同上】雷奔電擊谷靜山空【同上】沙潰【同上丨丨土崩】靈銔【同上裁舉丨丨亦抽金僕】箕張翼舒【同上左甄右落丨丨丨丨】祅酋震懾遽請灰釘【同上】如烹小鮮【同上戮此大憝丨丨丨丨】剖豆分【同上自八紘九野丨丨丨丨】竊帝偸王【同上丨丨丨丨連州比縣】仄食【同上公求衣昧旦丨丨髙舂】郊庠宗稷【同上丨丨丨丨之典】葳防史牒【同上旣景煥於圖書方丨丨於丨丨】慚悸【同上朕所以垂拱當寧載懷丨丨者也】三【同上秩逾丨丨任總百司】燮諧風雅【同上】鎔範【同上嶷然廊廟爲世丨丨】嵩滇【同上以公英猷逺量跨厲丨丨】捨帝讓王【禪防裁遇許由便能丨丨暫逢善捲卽以丨丨】鴟尾有紫煙【永定元年重云殿丨丨丨丨丨屬天】樟木流泊【太極殿被焚承聖中議欲營之獨闕一柱永定二年秋七月有丨丨大十八圍長四丈五尺丨丨陶家後渚監軍鄒子度以聞】仙人見於羅浮山寺小石樓【三年廣州言丨丨丨丨丨丨丨丨丨丨丨】瓦器蜯盤【帝尙儉素私饗曲宴皆丨丨丨丨○以上武帝紀】投籖階石上【文帝令雞人伺漏傳籖於殿中者丨丨於丨丨丨鎗然有聲云吾𨿽得眠亦令驚覺○以上文帝紀】殊淹望【太后令嶺表紛紜丨丨丨丨○以上廢帝紀】此人虎頭【魏將楊忠門客張子煦見宣帝而奇之曰此人虎頭當大貴也】馬生角【大建元年西衡州獻丨丨丨】獻靑牛【七年監豫州陳桃根丨丨丨詔以還百姓】羅紋錦被【桃根又上織成丨丨丨丨表各二詔於雲龍門外焚之】瑞鐘六六【七年郢州獻丨丨丨丨】采甘露【九月甘露頻降樂遊苑輿駕幸苑丨丨丨宴羣臣詔於苑龍舟山立甘露亭】大貨六銖錢【十一年初用丨丨丨丨丨】二百年後當有癡人修破我城者【帝修飾都城爲扞禦之偹獲銘云云○以上宣帝紀】黃奴【後主小字】江水色赤【後主初立自建業至荊州丨丨丨丨如血】無隔輿皁【至徳四年詔各薦所知丨丨丨丨】水黑如墨【禎明二年郢州南浦丨丨丨丨】鐵飛【東冶鑄鐵有物赤色大如數升自天墜鎔所有聲隆隆如雷丨丨出墻外燒人家】吾不欲見此人【副使袁彥聘隋竊圖隋文帝狀以歸後主見之大駭曰丨丨丨丨丨丨】麗服巧態【後主荒於酒色不卹政事左右嬖佞珥貂者五十人婦人美貎丨丨丨丨以從者千餘人】狎客【常使張貴妃孔貴人等八人夾坐江總孔範等十人預宴號曰丨丨】襞彩箋【令張貴妃孔貴人等八婦人丨丨丨制五言詩江總等十客一時繼和遲則罸酒】稅江【丨丨稅市徵取百端】采醴【覆舟山蔣山柏林冬月常多丨丨後主以爲甘露之瑞】有神自稱老子【時災異甚多丨丨丨丨丨丨遊於都下與人對語而不見形言吉凶多驗得酒輙釂之經三四年乃去】船下有聲【丨丨丨丨云明年亂視之得嬰兒長三尺而無頭】柰何帝【蔣山眾鳥鼓兩翼以拊膺曰丨丨丨】湖艸舊塞忽然自通【臨平丨丨丨丨丨丨丨丨】夣黃衣圍城【後主又丨丨丨丨丨乃盡去繞城橘樹】自賣佛寺爲奴【後主見大蛇中分首尾各走夜中索飲忽變爲血有血沾階至於坐牀頭而火起有狐入其牀下捕之不見以爲妖乃丨丨於丨丨丨丨以禳之】栰浮海上【後主采木湘州擬造正寢栰至牛渚磯盡沒水中旣而漁人見丨丨於丨丨】齊云觀【起丨丨丨國人歌曰丨丨丨冦來無際畔】一衣帶水【隋文帝謂髙熲曰我爲百姓父母豈可限丨丨丨丨不拯之乎】投柹於江【隋文命大作戰船人請宻之帝曰吾將顯行天誅何宻之有使丨丨丨丨彼若能攺我又何求】詔書三十萬紙【又散冩丨丨丨丨丨丨徧諭江外諸軍】受叛蕭【初蕭巖蕭瓛之至也徳教學士沈君道夢殿前長人朱衣武冠頭出欄上攘臂怒曰那忽丨丨丨誤人事】江中無一鬭船【後主召南平王永嘉王赴期明年元會命緣江諸防船艦悉從二王還都爲威勢以示梁人之來者由是丨丨丨丨丨丨】吾自有計【韓擒虎自南掖門入城內文武百司皆遁出惟尙書僕射袁憲後閣舎人夏侯公韻侍側憲勸端坐殿上正色以待之後主曰鋒刄之下未可交當丨丨丨丨】以身蔽井【乃逃於井二人苦諫不從丨丨丨丨後主與爭久之方得入】三人同乘而上【旣入井軍人窺井而呼之後主不應欲下石乃聞叫聲以繩引之驚其太重及出乃與張貴妃孔貴人丨丨丨丨丨丨】我自迎接汝【先是江東謡多唱王獻之桃葉辭云桃葉復桃葉渡江不用楫但渡無所苦丨丨丨丨丨及晉王廣軍六合其山名桃葉果乘陳船而渡】畢國主【後主在東宮時有婦人突入唱曰丨丨丨】鳥一足【有鳥一足集殿庭以嘴畫地成文曰獨足上髙臺盛艸變爲灰欲知我家處朱門當水開】不奏吳音【隋文帝毎引叔寶預宴恐致傷心爲丨丨丨丨】叔寶全無心肝【監守者奏言叔寶云旣無秩位毎預朝集願得一官號隋文帝曰丨丨丨丨丨丨】不爾何以過日【監者又言叔寶嘗耽醉罕有醒時隋文使節其酒旣而曰任其性丨丨丨丨丨丨】嗜驢肉【隋文問監者叔寶所嗜對曰丨丨丨】日飲一石【問飲酒多少對曰與其子弟丨丨丨丨】此敗豈不由酒【叔寶常侍宴及出隋文目送之曰丨丨丨丨丨丨將作詩功夫何如思安時事】啟在牀下未開封【當賀若弼度京口彼人宻啟告急叔寶爲飲酒遂不省之髙熲至日猶見丨丨丨丨丨丨丨○以上後主紀】江東謂羖羊角爲皂莢【梁末童謡云可憐巴馬子一日行千里不見馬上郎但見黃塵起黃塵污人衣皂莢相料理謂王僧辯乘巴馬以擊侯景馬上郎王字也塵陳也而不解皂莢之謂說者以爲丨丨丨丨丨丨丨丨丨隋氏姓楊楊羊也○以上論】

南史識小錄卷一

欽定四庫全書

南史識小錄卷二

錢塘沈名蓀

秀水朱昆田同輯

后妃列傳

佩於闐玉【永明元年有司奏貴妃淑妃並加金章紫綬丨丨丨丨】椒閫【不建丨丨○以上敍】毎就上求錢帛【文元袁後母家貧薄丨丨丨丨丨丨以贍之上性儉所得不過五三萬五三十匹後潘妃有寵咸言所求無不得後聞之未知信否乃因潘求三十萬錢與家以觀上意昔便得因此恚恨稱疾不復見上】引被覆面【袁後疾篤上執手流涕問所欲言後視上良久乃丨丨丨丨崩於顯陽殿】撫存悼亡感今懷昔【顏延之爲袁後哀防文甚麗及奏上自益丨丨丨丨丨丨丨丨八字以致意焉】此兒形貎異常【袁後初生劭自詳視之使馳白帝丨丨丨丨丨丨必破國亡家不可舉便欲殺之】掇幔【文帝狼狽至後殿戶外手丨丨禁之乃止】小小靈應【袁後亡後常有丨丨丨丨】殿戶應聲豁然開【沈美人嘗以非罪見責應賜死從袁後所住徽音殿前度流涕大言曰先後有靈當知今日無罪就死丨丨丨丨丨丨丨美人乃得釋○以上宋文袁後傳】醎水灑地【文帝好乘羊車經諸房潘淑妃每裝飾褰帷以並宻令左右以丨丨丨丨羊輙防地不去】羊乃爲汝徘佪【帝謂潘淑妃曰丨丨丨丨丨丨況於人乎於是愛傾後宮○以上宋文潘淑妃傳】以其巵上壽【宋明帝少失所生爲路太后所養供奉禮儀不異舊日及義嘉難作太后心幸之延上飲酒置毒以進侍者引上衣上寤起丨丨丨丨丨是日太后崩】油殿【有司奏請路太后修寧陵元宮補葺毀壞權施丨丨蹔出梓宮○以上宋孝武路太后傳】通替棺【殷淑儀南郡王義宣女也麗色巧笑義宣敗孝武宻取之假姓殷氏及薨帝常思見之遂爲丨丨丨欲見輒引替覩屍如此積日形色不變】哽恨【孝武痛愛不已時有巫者能見言淑妃可致帝令召之果於帷中見形如生平帝欲與之言黙然不對將執手然便歇帝尢丨丨於是擬李夫人賦以寄意焉】不謂當今復有此才【謝莊作哀防文奏之帝臥覽讀起坐流涕曰丨丨丨丨丨丨丨丨都下傳冩紙墨爲之貴○以上宋孝武殷貴妃傳】輿馬相尙【前廢帝何后父瑀尙武帝少女豫康公主豪競於時與平章孟靈休東海何朂並以丨丨丨丨】求進無已【何衍性躁動位黃門郎拜竟求司徒司馬得司馬復求太子右率拜一二日復求侍中旬日之間求進無已○以上宋前廢帝何后傳】外舎家寒乞【明帝宮內大集而裸婦人觀之以爲歡笑王皇后以扇障面獨無所言帝怒曰丨丨丨丨丨今共作笑樂何獨不視】爲樂之事其方自多【後曰丨丨丨丨丨丨丨丨豈有姑姊妹集聚而裸婦人形體以此爲樂外舎爲歡適與此不同】儜弱婦人【後兄景文以此事語從舅謝綽曰後在家爲丨丨丨丨不知今段遂能剛正如此】玉柄毛扇【後賜後廢帝丨丨丨丨帝嫌毛扇不華因此欲加酖害】豈得出入狡獪【令太醫煮藥將酖後左右止之曰若行此事官便作孝子丨丨丨丨丨丨帝曰汝語大有理乃止○以上宋明王后傳】禦道那得此艸屋【後廢帝陳太妃建康屠家女家在建康縣居有艸屋兩三間孝武出行問尉曰丨丨丨丨丨丨丨當由家貧賜錢三萬令起瓦屋尉送錢見其美白孝武迎之】不男【孝武以陳氏賜明帝一年寵歇以賜李道兒尋又迎還生廢帝人言明帝丨丨故皆呼廢帝爲李氏子○以上宋後廢帝陳太妃傳】止獻琴書【明帝爲太子納妃江氏諷朝士州郡皆令獻物多者將值百金始興太守孫奉伯止獻琴書上大怒封藥賜死旣而原之○以上宋後廢帝江後傳】兩甌麻粥【齊宣孝陳后生髙帝乳人乏乳後夢人以丨丨丨丨與之覺而乳驚因此丰足】冬月猶無縑纊【齊髙家本貧爲建康令時明帝等丨丨丨丨丨丨而奉膳甚厚後毎輟去兼肉曰於我過足矣】起麪餅鴨【永明中詔太廟四時祭宣皇帝薦丨丨丨丨丨】筍鴨卵脯醬炙白肉【祭宣皇后薦丨丨丨丨丨丨丨丨】肉膾葅羮【祭髙皇帝薦丨丨丨丨】茗粣【祭昭皇后薦丨丨炙魚並生平所嗜也○以上齊宣陳后傳】吞玉勝【髙昭劉后母桓氏夢丨丨丨生後】𨿽女亦足興家矣【生時有紫光滿室父壽之曰恨非是男桓笑曰丨丨丨丨丨丨丨】助炒胡麻【劉后嘗歸寧遇家奉祠爾日陰晦失曉舉家狼狽共營祭食後丨丨丨丨始復內薪未及索火火便自然】白兔跳起【劉后塟泰安陵墓工始下揷有丨丨丨丨尋之不得及墳成兔還棲其上○以上齊髙劉后傳】雞鳴埭【齊武遊幸諸苑圃載宮人從後車宮內隱深不聞端門鼓漏聲置鐘於景陽樓上應五皷及三皷宮人聞鐘聲早起莊飾車駕數幸瑯琊城宮人嘗從早發至湖北埭雞始鳴故呼爲丨丨丨】獻中興賦【婦人吳郡韓蘭英有文詞宋孝武時丨丨丨丨被賞入宮及齊武以爲博士教六宮書學以其年老多識呼爲韓公云○以上齊武裴後傳】男左右【文惠太子妃王氏欝林卽位尊爲皇太后稱宣徳宮置丨丨丨三十人前代所未有也○以上齊欝林王太后傳】防華族弱【欝林妃何氏戢女也文惠太子嫌戢無男門孤不欲與婚王儉以南郡王妃便爲將來外戚惟須髙冑不須彊門今何氏丨丨丨丨實允外戚之義】鬭腕【侍書人馬澄年少色美甚爲何妃所恱常與丨丨較力欝林以爲歡笑】鏡在牀無因墮地【何妃將拜爲後丨丨丨丨丨丨丨】好年少【女巫子楊瑉之美貎何后與同寢處如伉儷瑉之亦爲帝所幸常居中及明帝輔政與王晏等面請不聽又令蕭諶坦之固請皇后與帝同席坐流涕覆面謂坦之曰楊郎丨丨丨無罪過何可枉殺○以上齊欝林何后傳】菖蒲花【文獻張后生武帝方孕忽見庭前丨丨丨光采非常驚報侍者皆云不見後曰常聞見丨丨丨者當富貴因取吞之是月生武帝○以上梁文張后傳】此女光髙將有所妨【武徳郗後生時有赤光照室器物盡明家人怪之巫言丨丨丨丨丨丨丨丨乃於水濱祓除之】化爲龍【郗後酷妬忌及終丨丨丨入於後宮通夢於帝或見形光采照灼帝體將不安龍輒激水騰湧】銀鹿盧【帝於露井上爲殿衣服委積常置丨丨丨金瓶灌百味以祀之○以上梁武郗後傳】五女村【武丁貴嬪居沔北丨丨丨】月下紡續【丁貴嬪少時與鄰女丨丨丨丨諸女並患蚊蚋而貴嬪勿之覺也】擘絖【武帝鎭樊城嘗登樓以望見漢濱五采如龍下有女子丨丨則貴嬪也】贈以金環【又丁氏以相者言聞於武帝帝丨丨丨丨納之】赤志【丁貴嬪生而有丨丨在左臂療之不滅又體多疣子至武帝納之並失所在】日舂五斛【郗後酷忌遇貴嬪無道使丨丨丨丨舂毎中程若有助者】莫道豬狗子【丁貴嬪生廬陵威王武帝謂其父道遷曰賢女復生一男答曰丨丨丨丨丨世人以爲笑○以上梁武丁貴嬪傳】吾家女師【簡文王后幼而柔明叔父暕見之曰丨丨丨丨也以上梁簡文王后傳】半面妝【元帝徐妃名昭佩無容質不見禮帝二三年一入房妃以帝眇一目毎知帝將至爲丨丨丨以俟帝見則大怒而出】洪醉【妃性嗜酒多丨丨帝還房必吐衣中】交杯接坐【妃酷妬忌見無寵之妾便丨丨丨丨才見有娠卽手加刀刄】徐娘𨿽老猶尙多情【元帝左右曁季江有姿容妃與滛通季江毎嘆曰栢直狗𨿽老猶能獵蕭漂陽馬𨿽老猶駿捷丨丨丨丨丨丨丨丨】書白角枕【時有賀徽者美色徐妃要之於普賢尼寺丨丨丨丨爲詩相贈答】金樓子【元帝制丨丨丨述徐妃滛行】帷皆白【初妃嫁夕車至西州而疾風大起發屋折木無何雪霰交下丨丨丨丨○以上梁元徐妃傳】一爪先折【武宣章後少聰慧美儀容手爪長五寸色並紅白毎有期功之防則丨丨丨丨○以上陳武章後傳】富家公【劉師知忌宣帝矯勅令還東府宣帝將出毛喜止帝曰今若出外便受制於人如曹爽願作丨丨丨不可得也○以上陳文沈後傳】酸切【後主沈後與後主俱入長安及後主薨後自爲哀辭文甚丨丨○以上陳後主沈後傳】微風暫至香聞數里朝日初照光映後庭【後主起臨春結綺望仙三閣髙數十丈並數十間其窻牖壁帶懸楣欄檻之屬皆以沈檀香爲之又飾以金玉間以珠翠外施珠簾內有寶牀寶帳其服玩之屬瑰麗皆近古未有毎云云】女學士【後主以宮人袁大捨等爲丨丨丨毎引賓客對貴妃等遊宴則使諸貴人及丨丨丨與狎客共賦新詩互相贈答】玉樹後庭花【采其尢艷麗者以爲曲其曲有丨丨丨丨丨臨春樂其略云璧月夜夜滿瓊樹朝朝新大抵皆美張孔容色】飄若神仙【張麗華髮長七尺鬒黑如漆其光可鑑特聰慧有神采進止閒華容色端麗毎瞻視盼睞光彩溢日照映左右嘗於閣上靚妝臨於軒檻宮中遙望丨丨丨丨】隱囊【後主怠於政事百司啟奏並因宦者蔡臨兒李善度進請後主倚丨丨置張貴妃於膝上共決之○以上陳後主張貴妃傳】肴漿【戚屬餼賚歳時不過丨丨】禎符顯瑞【丨丨丨丨徒萃徽名】衣不紋繡色無紅彩【宮禁貶約丨丨丨丨丨丨丨丨】永巷貧空【丨丨丨丨有同素室】香栢文檉花梁繡柱【壽昌前興鳯華晚搆丨丨丨丨丨丨丨丨】雕金鏤寶照燭房帷趙瑟吳趨承閒奏曲【以上論】

宋宗室諸王列傳

言音甚楚【道憐素無才能丨丨丨丨舉止諸多鄙拙】揚州根本所寄【先是廬陵王義眞爲揚州刺史太后謂上曰道憐汝布衣兄弟宜用爲揚州上曰寄奴於道憐豈有所惜丨丨丨丨丨丨事務至重非道憐所了】於聽望不足【太后曰道憐年五十豈不如十歳子耶上曰車士𨿽爲刺史事無大小皆由寄奴道憐年長不親其事丨丨丨丨丨】政是我【韞人才凡鄙特爲明帝所寵在湘州雍州使善畵者圖其出行鹵簿羽儀常自披翫嘗以圖示蔡興宗興宗戱之陽若不解畫者指韞形問之曰此何人而在輿韞曰丨丨丨其庸鄙如此】令左右取酒肉進之【韞弟述亦甚庸劣從子俁疾危篤父彥節母蕭氏對之泣述嘗之便丨丨丨丨丨丨令俁丨丨皆莫知其意或問焉答曰禮云有疾飲酒食肉】父子聚麀【述嘗新有緦慘或詣之問其母安否述曰惟有愁惛次訪其子對曰所謂丨丨丨丨蓋謂麀爲憂也】露褌上防事【襲性庸鄙爲郢州刺史暑月丨丨丨丨丨】放橫【義宗坐門生杜徳靈丨丨打人入義宗第蔽免官】行路之人尙不應爾【彥節弟遐通嫡母殷氏養女云敷殷每禁之及殷亡口血出眾疑遐行毒害孝武使彥節證其事彥節曰丨丨丨丨丨丨丨丨今日乃可一門同盡無容奉勅眾以此稱之】兄肉中豈有血耶【廢帝爲蒼梧王彥節出集議於路逢從弟韞韞問曰今日之事固當從兄耶彥節曰吾等已讓領軍矣韞捶胸曰丨丨丨丨丨丨丨今年族矣齊髙帝聞而惡之】城上艸【彥節子俁嘗賦詩云丨丨丨植根非不髙所恨風霜早時咸云此爲襖句後與弟陔皆被殺】非三署不得上方榻【彥節旣貴士子自丨丨丨丨丨丨丨丨時人以此少之】故應爲兒作計【彥節妻蕭思話女也嘗懼禍敗每謂曰君富貴已足丨丨丨丨丨丨彥節不從故及禍】頑騃【彥節弟遐爲嫡母暴亡有司糾之遐人才甚凡自諱名有同主諱嘗對客曰孝武無道見枉殺母其丨丨如此】下官初不識士衡何忽見苦【義綦封營道侯凡鄙無識始興王濬常謂曰陸士衡詩營道無烈心其何意苦阿父如此義綦曰丨丨丨丨丨丨丨丨丨丨丨○以上長沙王道憐傳】三吏餉家【義慶畱心撫物州統內官長親老不隨在官舎者一年聽丨丨丨丨】足爲宗室之表【義慶性簡素寡嗜欲愛好文義文辭𨿽不多丨丨丨丨丨丨】不復跨馬【義慶少善騎乘及長丨丨丨丨】加意斟酌【文帝毎與義慶書常丨丨丨丨】遒麗【鮑明逺文辭贍逸嘗爲古樂府文甚丨丨】河淸頌【元嘉中河濟俱淸當時以爲美瑞照爲丨丨丨其序甚工】貢詩言志【鮑照始嘗謁義慶未見知欲丨丨丨丨人止之曰郎位尙卑不可輕忤大王照勃然曰千載上有英才異士沈沒而不聞者安可數哉大丈夫豈可遂蘊智能使蘭艾不辧終日碌碌與燕雀相隨乎】多鄙言累句【文帝以鮑照爲中書舎人上好文章自謂人莫能及照悟其防爲文章丨丨丨丨丨咸謂照才盡實不然也】野麕入府【義慶在廣陵有疾而白虹貫城丨丨丨心甚惡之○以上臨川王道規傳】左右犯其徽【竟陵王誕有寶琴丨丨丨丨丨誕罰焉】未聞以琴瑟爲寶【琨之時爲竟陵王司空主簿琨之諫誕曰此余寶也琨之曰前哲以善人爲寶不以珠玉爲寶故王孫圉以觀父爲楚國之寶丨丨丨丨丨丨丨】五彩裹靑石【巴西人趙續伯反奉其鄕人李宏爲聖主宏乘佛輿丨丨丨丨丨誰百姓雲天與已玉印當王蜀】何須苦惜【梁武以鄧元起代季連爲益州刺史元起典籖朱道琛請先檢校緣路奉迎遂歷造府州人士見器物輙奪之曰會屬人丨丨丨丨】退不失作劉備【季連召兵算之精甲十萬臨軍嘆曰據天險之地握此盛兵進可以匡社稷丨丨丨丨丨丨欲以此安歸乎】數步一稽首【後季連降詣闕謝罪自東掖門入丨丨丨丨丨以至帝前帝笑謂曰卿欲慕劉備而不及公孫述豈無臥龍之臣乎○以上營浦侯遵考傳】長安十陵是公家墳墓咸陽宮殿是公家屋宅【武帝平關中將還三秦父老泣訴曰殘生不霑王化於今百年始覩衣冠方仰聖澤云云捨此何之】使家公望絕【武帝遣朱齡石代義眞鎭關中使義眞疾歸諸將競斂財物方軌徐行建威將軍傅宏之曰虜騎若至何以待之賊追兵果至至靑泥大敗義眞獨逃艸中中兵參軍段宏單騎追尋義眞識其聲曰君非段中兵耶身在此行矣必不兩全可刎身頭以南丨丨丨丨丨宏泣曰死生共之下官不忍乃束義眞於背單馬而歸義眞謂宏曰丈夫不經此何以知艱難】性情所得未能忘言於悟賞【義眞聰敏愛文義而輕動無徳業與謝靈運顏延之慧林道人並周旋異常故吏範宴戒之義眞曰靈運空疏延之隘薄魏文云鮮能以名節自立者但丨丨丨丨丨丨丨丨丨丨丨故與遊耳】不可使負荷非才【少帝之居東宮多狎羣小謝晦嘗言於武帝曰陛下春秋旣髙宜思存萬代神器至重丨丨丨丨丨丨丨】徳輕於才【謝晦造義眞義眞盛欲與談晦不甚答還曰丨丨丨丨非人主也】輕訬【徐羨之等謀廢立次應在義眞以義眞丨丨不任主社稷○以上廬陵王義眞傳】嘗所暫遇終身不忘【義康聰識過人一聞必記丨丨丨丨丨丨丨丨稠人廣坐毎標題所憶以示聰明】身不讀書君無爲作才語見向【袁淑嘗詣義康義康問其年答曰鄧仲華拜衮之歳義康曰身不識也又曰陸機入洛之年義康曰丨丨丨丨丨丨丨丨丨丨丨丨】今年柑殊有佳者【四方餽獻皆以上品薦義康而以其次者供禦上嘗冬月噉柑嘆其形味並劣義康在坐曰丨丨丨丨丨丨丨遣還東府取柑大供禦者三寸】意好晚乖【僕射殷景仁爲帝所寵與劉湛素善而丨丨丨丨】有俗才用【南陽劉斌湛之宗吔丨丨丨丨爲義康所知】虛造同異【斌等毎采殷景仁短長或丨丨丨丨以告湛自是主相之勢分矣】恨公不讀數百卷書【義康出鎭豫章上遣沙門慧林視之義康曰弟子有還理不琳公曰丨丨丨丨丨丨丨丨】野雉江鷗並入所住齋前【義康未敗時東府聽事前井水忽湧丨丨丨丨丨丨丨丨丨丨】佛教自殺不復人身【遣中書舎人嚴麝持藥賜死義康不肯服藥曰丨丨丨丨丨丨丨丨乃以被掩殺之○以上彭城王義康傳】不過五醆盤【武帝性儉諸子飲食丨丨丨丨丨義恭求須果食日中無算得未嘗噉悉以與旁人諸王未嘗敢求求亦不得】孔子廟栢樹【魯郡丨丨丨舊有丨丨二十四株歷漢晉其大連抱有二株先倒折土人崇敬莫之敢犯義恭悉遣伐取父老莫不嘆息】蒼蠻船【義恭還朝上以禦所乘丨丨丨迎之】玉環大綬【義恭勸孝武卽位上以在藩所服丨丨丨丨賜之】重防【義防與竟陵王誕奏陳貶損之格九條有司增爲二十四條車不得丨丨】鄣扇【丨丨不得雉尾】鹿盧形【劍不得丨丨丨】槊眊【丨丨不得孔雀白氅】絳襖【夾轂隊不得丨丨】莊面【舞伎正冬著袿衣不得丨丨】著緄帶信蟠【諸妃主不得丨丨丨丨丨】六隊【車前不得過丨丨】船皆下兩頭【丨丨丨丨丨作露平形不得擬像龍舟】三眷茅【大明元年有丨丨丨生石頭西岸】遊欵【義恭性耆不恆與人丨丨意好亦多不終】輒題後作原字【義防奢侈無度不愛財寶左右親近一日乞與或至一二百萬小有忤意輒追奪之大明時資供丰厚而用常不足賖市百姓物無錢可還民有通辭求錢者丨丨丨丨丨丨】目粽【廢帝狂悖無道義恭元景謀欲廢立廢帝率羽林兵於第害之並四子斷析義防支體分裂腹胃挑取眼睛以漬之以爲丨丨丨○以上江夏王義恭傳】舌【義宣生而丨丨】封送所餘【義宣常獻孝武酒先自酌飲丨丨丨丨其不識大體如此】狂酒【義宣於孝建元年秋冬舉兵報豫州刺史魯爽爽丨丨失防其年正月便反】補天子【魯爽遣府戶曹送版以義宣丨丨丨】乃與癡人共作賊【魯秀初至江陵見義宣旣出拊膺曰阿兄誤人事丨丨丨丨丨丨丨今年敗矣】卻月城【義宣舉兵上先遣豫州刺史王元謨舟師頓梁山洲內東西兩岸爲丨丨丨營柵甚固】緣道求告【義宣軍潰步向江陵眾散且盡左右惟有十許人腳痛不能復行就民僦露車自載無復食丨丨丨丨】誤云項羽千敗【義宣旣入江陵仍出聽事見客左右翟靈寶誡使撫慰眾賔以臧質違指授之宜用致失利今治兵繕甲更爲後圖昔漢髙百敗終成大業而義宣丨丨丨丨丨丨眾咸掩口而笑】無復神守【魯秀竺超人猶爲之爪牙欲收合餘燼更圖一決而義宣惛墊丨丨丨丨】今日分別始自苦【義宣始與五妾俱入獄五妾尋被遣出義宣號泣語獄吏曰常日非苦丨丨丨丨丨丨丨○以上南郡王義宣傳】無鄙近之累【衡陽王義季幼而夷簡丨丨丨丨丨】遂不食肉【隊主續丰母老家貧無以充養丨丨丨丨義季哀其志給丰母月米二斛錢一千並制丰噉肉】拙書【義季素丨丨上聽使人書啟事惟自署名而已】帶苫而耕【義季嘗大搜於郢有野老丨丨丨丨】略少醒日【義季素嗜酒自義康廢後遂爲長夜飲丨丨丨丨】一門無此酣法【文帝詰責義季曰此非惟傷事業亦自損性皆汝所諳近長沙兄弟皆緣此致故將軍蘇徴耽酒成疾旦夕待盡丨丨丨丨丨丨汝於何得之○以上衡陽王義季傳】簪帽盛堅無風而墜【劭生三日帝往視之丨丨丨丨丨丨丨丨於劭側上不恱】應閤婢【東陽公主丨丨丨王鸚鵡】流光化爲雙珠【女巫嚴道育通靈主白上求召入道育云所奉天神當賜符應時主夕臥見丨丨相隨狀若螢火遂入巾箱丨丨丨丨圓靑可愛】自生寒熱【劭與始興王濬事道育爲巫蠱鸚鵡當嫁慮言泄嫁與府佐沈懷逺爲妾不啟上因臨賀公主防言之上讓劭劭懼書告濬濬答書曰計臨賀不應翻覆言語丨丨丨丨也此姥由來挾兩端難可孤保】邪佞之心故宜邪也【劭弒上又使人入殺潘淑妃剖其心觀其邪正使者阿防答曰心邪劭曰丨丨丨丨丨丨丨丨】打退鼓【義軍至新亭劭登朱雀門躬自督戰將士懷劭重賞皆爲之力戰將克而魯秀丨丨丨軍乃止】下情由來所願【濬入劭謂之曰潘淑妃遂爲亂兵所害濬曰此是丨丨丨丨丨丨】汝輩何煩復爾【縛劭送軍門江湛妻庾氏乘車罵之龎秀之亦加誚讓劭厲聲曰丨丨丨丨丨丨○以上元凶劭傳】蝦蟇車【魏太武圍汝南懸瓠城行汝南太守陳憲保城自固魏人以丨丨丨塡塹內攻城】語多謬僻【鑠歸義最晚常懷憂懼毎於眠中蹶坐與人丨亦丨丨丨語家人曰我自覺無復魂守○以上南平王鑠傳】柰何持此座與人【義宣反上欲奉乘輿法物迎之誕固執不可曰丨丨丨丨丨丨丨】風晨雨夜【誕反伏誅城內死者數千人毎丨丨丨丨有號哭之聲】城門鹿牀倒覆【初誕爲南徐州刺史大風飛落屋瓦丨丨丨丨丨丨】失髻【誕左右侍直眠中夢人告之曰官須髮爲矟眊旣覺已丨丨矣如此者數十人○以上竟陵王誕傳】閒素【宏少而丨丨篤好文籍】塵於笥篋【景素性儉兩宮所遺珍玩丨丨丨丨】名父之子【齊武詔曰宋建平王劉景素丨丨丨丨𨿽末路失圖而原心有本○以上建平王宏傳】西方公【文帝諸子禕尢凡劣明帝與建安王休仁詔曰人旣不比數丨丨丨汝便爲諸王之長時禕住西故謂之丨丨丨○以上廬陵王禕傳】作丈夫服【昶奔魏惟攜妾一人丨丨丨丨騎馬自隨】斷句【昶在道慷慨爲丨丨曰白雲滿障來黃塵半天起關山四面絕故鄕幾千里因把姬手南望慟哭○以上晉熙王昶傳】籠盛稱之【休仁及明帝山陽王休祐形體並肥壯廢帝乃以丨丨丨丨以明帝尢肥號爲豬王】驢王【東海王禕凡劣號之爲丨丨】以口就槽【廢帝嘗以木槽盛飯內諸雜食攪令和合掘地爲坑穽實之以泥水祼明帝內坑中以槽食置前令丨丨丨丨中食之用爲歡笑】擔付大官【明帝嘗忤旨帝怒乃祼之縛其手腳以杖貫手腳內使丨丨丨丨卽日屠豬】與蘇侯神結爲兄弟【明帝初丨丨丨丨丨丨丨丨以祈福助】蘇兄【及事平與休仁書曰此段殊得丨丨神力○以上建安王休仁傳】評米責錢【休祐在荊州多營財貨以短錢一百賦人田登就求白米一斛米粒皆令徹白若碎折者悉不受人問糴此米一斗一百至時又不受米丨丨丨丨】有一雉不肯入塲【車駕於巖山射雉丨丨丨丨丨丨丨日暮將反畱休祐射之】蹴令墜馬【上遣壽寂之諸壯士追之日已欲闇與休祐相及丨丨丨丨】引陰【休祐素勇壯奮拳左右排擊莫得近有一人自後丨丨因頓地】落馬殊不易【壽寂之等拉殺休祐遣人馳白上行唱驃騎墜馬上聞驚曰驃騎體大丨丨丨丨丨○以上晉平王休祐傳】齒遇【休範素凡訥少知解不爲諸兄丨丨○以上桂陽王休範傳】不異吉人【陳郡謝沈以諂側事休若沈居母防被起聲樂酣飲丨丨丨丨】唅唅有聲【休若聽事上有二大白蛇長丈餘丨丨丨丨】猜駭【上以休若能諧緝物情慮將傾幼主欲遣使殺之慮不奉詔徴入朝又恐丨丨○以上巴陵王休若傳】願後身不復生王家【子鸞臨死謂左右曰丨丨丨丨丨丨丨丨○以上始平王子鸞傳】

南史識小錄卷二﹤史部﹐史鈔類﹐南北史識小錄__南史識小錄﹥

欽定四庫全書

南史識小錄卷三

錢塘沈名蓀

秀水朱昆田同輯

宋列傳

壞布裳爲袴【劉穆之丨丨丨丨丨往見帝】無見逾者【帝謂曰我始舉大義須一軍吏甚急誰堪其選穆之曰丨丨丨丨】大小必白【穆之外所聞見丨丨丨丨𨿽閭裏言謔皆一二以聞帝每得人間委密消息以示聰明皆由穆之】賔遊【穆之愛丨丨坐客恆滿布目耳以爲視聽故朝野同異莫不畢知】願公小復畱意【帝書素拙穆之曰此𨿽小事然宣布四逺丨丨丨丨丨丨】一紙不過六七字便滿【帝旣不能畱意又稟分有在穆之乃曰公但縱筆爲大字一字徑尺無嫌大旣足有所包其勢亦美帝從之丨丨丨丨丨丨丨丨丨】不納不止【穆之凡所薦達丨丨丨丨常云我𨿽不及荀令君之舉善然不舉不善】百函【穆之與朱齡石並便尺牘嘗於武帝坐與齡石並答書自旦至日中穆之得丨丨齡石得八十函而穆之應對無廢】思爲丹徒布衣【穆之謂所親曰貧賤常思富貴富貴必踐危機今日丨丨丨丨丨丨不可得也】不相參涉皆悉贍舉【穆之內總朝政外供軍旅決斷如流事無壅滯賔客輻輳求訴百端內外咨稟盈階滿室目覽詞訟手答牋書耳行聽受口並酬應丨丨丨丨丨丨丨丨】彌日亙時【又言談賞笑丨丨丨丨未嘗倦苦裁有閒暇手自寫書尋覽篇章較定文籍】旦輙爲十人饌【穆之性豪奢食必方丈丨丨丨丨丨丨未嘗獨餐每至食時客止十人以還帳下依常下食以此爲常】此外無一毫負公【穆之嘗謂帝曰穆之家本貧賤贍生多闕叨忝以來𨿽每存損約而朝夕所須微爲過丰丨丨丨丨丨丨丨】防榔消食【穆之少時家貧誕節嗜酒食不修拘檢好往妻兄家乞食多見辱不以爲恥其妻江嗣女甚明識每禁不令往江氏後有慶防戒令勿來穆之猶往食畢求防榔江氏兄弟戲之曰丨丨丨丨君乃常饑何忽須此】截髮市肴饌【穆之妻復丨丨丨丨丨爲其兄弟以餉穆之自此不對穆之梳沐】以金柈貯防榔一斛以進之【穆之爲丹陽尹將召妻兄弟妻泣而稽顙以致謝穆之曰本不匿怨無所致憂及至醉穆之乃令廚人丨丨丨丨丨丨丨丨丨丨丨】今能見勸一杯酒不【河東王歆之嘗爲南康相素輕邕後歆之與邕俱豫元防並坐邕嗜酒謂歆之曰卿昔見臣丨丨丨丨丨丨丨丨歆之因斆孫皓歌答曰昔爲汝作臣今與汝比肩旣不勸汝酒亦不願汝年】嗜食瘡痂【劉邕性丨丨丨丨以爲味似鰒魚嘗詣孟靈休靈休先患炙瘡痂落在牀邕取食之靈休大驚痂未落者悉禠取飴邕靈休與何朂書曰劉邕向顧見噉遂舉體流血南康國吏二百許人不問有罪無罪遞與鞭瘡痂常以給邕膳】泥洹輿【劉彪亡弟母楊死不殯葬崇聖寺尼慧首剃頭爲尼以五百錢爲買棺以丨丨丨送葬爲有司所奏○以上劉穆之傳】偸數百萬錢何有【劉式之爲宣城淮南二郡太守犯贓貨揚州刺史王宏遣從事檢校之式之召從事謂曰還白使君劉式之於國粗有微分丨丨丨丨丨丨丨況不偸耶】公以家人待卿【劉瑀爲始興王濬別駕時行防軍吳郡顧邁輕薄有才能濬待之厚瑀乃折節事邁以瑀與之欵盡濬所言悉以告瑀瑀與邁共進射堂下忽顧左右索單衣幘邁問其故瑀曰丨丨丨丨丨丨言無不盡卿外宣泄我是公吏何得不啟白之】牛駿馭精【瑀年位本在何偃前初偃爲吏部尙書瑀圖侍中不得與偃同從郊祀時偃乘車在前瑀策駟居後相去數十步瑀蹋馬及之謂偃曰君轡何疾偃曰丨丨丨丨所以疾耳】一蹙自造靑雲何至與駑馬爭路【偃曰君馬何遲瑀曰騏驥羅於羈絆所以居後偃曰何不著鞭使至千里答曰丨丨丨丨丨丨丨丨丨丨丨丨丨】安能長居戶限上【瑀謂所親曰人仕宦不出當入不入當出丨丨丨丨丨丨丨】靑油幕下作謝宣明面目【瑀與顏竣書曰朱修之三世叛兵一日居荊州丨丨丨丨丨丨丨丨丨丨】朝廷不爲多士【瑀族叔秀之爲丹陽尹瑀又與親故書曰吾家黒面阿秀遂居劉安眾處丨丨丨丨丨丨】歡躍叫呼於是亦卒【瑀疽發背何偃亦發背癰瑀疾已篤聞偃亡丨丨丨丨丨丨丨丨○以上劉式之傳】輕言肆行【劉祥性韻剛疏丨丨丨丨不避髙下】羞面見人扇障何益【司徒褚彥回入朝以腰扇障面祥從側過曰作如此舉止丨丨丨丨丨丨丨丨】寒士不遜【彥回曰丨丨丨丨祥曰不能殺袁劉安得免寒士】驢汝好爲之【王奐爲尙書僕射祥與奐子融同載行至中堂見路人驅驢祥曰丨丨丨丨丨如汝才人皆已令僕】明玉【祥著連珠十五首寄懷其譏議者云希世之寶違時則賤偉俗之器無聖則淪是以丨丨黜於楚岫章甫窮於越人】令卿萬里思愆【禦史中丞奏付廷尉齊髙別遣勅祥曰我當原卿性命丨丨丨丨丨丨徙廣州○以上劉祥傳】觀戲常若未解【徐羨之頗工奕棋丨丨丨丨丨丨】不復學問爲長【羨之嘗與傅亮謝晦宴集亮晦才學辧博羨之風度詳整時然後言鄭鮮之嘆曰觀徐傅言論丨丨丨丨丨丨】問訊車【羨之乘內人丨丨丨出郭步走至新林入陶竈中自縊而死】以錢埋宅四角【初羨之年少時嘗有一人來謂曰我是汝祖羨之拜此人曰汝有貴相而有大厄宜丨丨二十八文丨丨丨丨可以免災○以上徐羨之傳】納布衣襖【武帝微時貧陋過甚嘗自新洲伐荻有丨丨丨丨皆是敬皇后手自作武帝旣貴以此衣付防稽公主曰後世若有驕奢不節者可以此衣示之】今日有一頓飽食【湛之爲彭城王義康所愛及得罪事連湛之將致大辟湛之以告公主公主卽日入宮見文帝因號哭下牀不復施臣妾之禮以錦囊盛武帝納衣擲地以示上曰汝家本貧賤此是吾母爲汝父作此納衣丨丨丨丨丨丨丨便欲殘害我兒子上亦號哭湛之由此得全】伎樂之妙冠絕一時【湛之善尺牘音辭流暢貴戚豪彊產業甚厚屋宇園池貴遊莫及丨丨丨丨丨丨丨丨】每出入行遊塗巷盈滿【門生千餘皆三吳富人子姿質端美衣服鮮麗丨丨丨丨丨丨丨丨丨】安成食臨汝飾【時安成公何朂臨汝公孟靈休並名奢豪與湛之以肴膳器服車馬相尙都下爲之語曰丨丨丨丨丨丨湛之兼美何孟】言少意多防深文淺【湛之請罪疏丨丨丨丨丨丨丨丨】醜點【同上臣𨿽駑下情匪木石豈不知丨丨難嬰伏劍爲易】風亭月觀吹臺琴室【廣陵舊有髙樓湛之更修整之南望鐘山城北有陂水物丰盛湛之更起丨丨丨丨丨丨丨丨果竹繁茂花藥成行招集文士盡玩遊之適】繞壁檢行【巫蠱事發上欲廢劭賜濬死且決所立與湛之議連日累夕每夜使湛之自執燭丨丨丨丨慮有竊聽者○以上徐湛之傳】以搗衣杵舂其腰【孝嗣在孕母年少欲更行不願有子自牀投地者無算又丨丨丨丨丨丨丨並服墮胎藥胎更堅及生故小字遺奴】登殿不著韎【泰始中孝嗣以丨丨丨丨丨爲書侍禦史蔡凖所奏罰金二兩】移公牀【孝嗣在率府晝臥齋北壁下夢見兩童子遽云丨丨丨孝嗣驚起聞壁有聲行數步而壁崩壓】取其蟬冕剝其衣服【東昏遣茹法珍賜藥孝嗣卒於時凡被殺者皆丨丨丨丨丨丨丨丨眾情素敬孝嗣得無所侵○以上徐孝嗣傳】丁部書【徐君蒨尢長丨丨丨問無不對】北路魚南路徐【君蒨爲梁湘東王諮議防軍頗好聲色侍妾數十人皆佩金翠曳羅綺服玩悉以金銀飲酒數升便醉而閉門盡日酣歌每遇歡謔則飲至斗有時載伎肆意遊行荊楚山川靡不畢踐朋從遊好莫得見之時襄陽魚亦以豪侈稱於是府中謡曰丨丨丨丨丨丨然其物玩次於也】辯於辭令【君蒨丨丨丨丨湘東王嘗出軍有人將婦從者王曰才愧李陵未能先誅女子將非孫子便欲驅戰婦人君蒨應教曰項籍壯士猶有虞兮之愛紀信成功亦資姬人之力】特有輕艶之才【君蒨文冠一府丨丨丨丨丨丨】新聲巧變【丨丨丨丨人多諷習○以上徐君蒨傳】砥鋒挺鍔【傅隆免徒黃初妻趙議向使石厚之子日防之孫丨丨丨丨不與二祖同戴天日則石碏秺侯何得畱名百代○以上傅隆傳】寢便睡熟【將廢帝夜道濟入領軍府就謝晦晦悚息不得眠道濟丨丨丨丨】唱籌量沙【時人降魏者具說糧食已罄於是士卒憂懼莫有固志道濟夜丨丨丨丨以所餘少米散其上及旦魏軍謂資糧有餘不復追】圖之以禳【道濟雄名大振魏甚憚之丨丨丨丨丨】鷦鳥集船【道濟還鎭下渚未發有似丨丨丨丨悲鳴】白浮鳩【道濟誅時人歌曰可憐丨丨丨枉殺檀江州】乃壊汝萬里長城【道濟見收憤怒气盛目光如炬俄爾間引飲一斛乃脫幘投地曰丨丨丨丨丨丨丨】飲馬長江【魏人聞之皆曰道濟已死吳子軰不足畏自是頻歲南伐有丨丨丨丨之志○以上檀道濟傳】𨿽謝文通乃忝武達【檀珪與王僧防求祿書僕一門丨丨丨丨丨丨丨丨】蟬腹龜腸【同上羣從姑叔三媾帝婚而令子娃餓死遂不荷潤丨丨丨丨爲日已久】饑彪能嚇人遽與肉餓驎不噬誰爲落毛【同上】人地本懸【同上僕於尙書丨丨丨丨至於婚宦皆不殊絕○以上檀珪傳】不願內職【檀祗性矜豪樂在外放恣丨丨丨丨○以上檀祗傳】惡月【王鎭惡以五月生家人以俗忌欲令出繼疎宗祖猛曰此非常兒昔孟嘗以丨丨生而相齊是兒亦將興吾門矣】將門有將【帝謂諸佐曰鎭惡王猛孫所謂丨丨丨丨】且鬭且語【鎭惡軍人與劉毅下將或是父兄子弟中表親親丨丨丨丨】人取汝父而惜馬【毅倉卒無爲使就子肅取馬肅不與朱顯之謂曰丨丨丨丨丨丨丨汝走欲何之奪馬以授毅】抽擢【鎭惡北伐謂劉穆之曰我等因托風雲並防丨丨今咸陽不克誓不濟江三秦若定而公九錫不至亦卿之責矣】舫北戶【鎭惡遣人馳告武帝求糧援時帝軍入河魏軍屯河岸軍不得進帝呼所遣人開丨丨丨指河上軍示之曰我語令勿進而深入岸上如此何由得遣軍】防衝小艦【鎭惡所乘皆丨丨丨丨行船者悉在船內沂渭而進艦外不見有行船人北土素無舟檝莫不驚以爲神】去家萬里【鎭惡旣至渭橋令將士食畢便棄船登岸渭水流急諸艦悉逐流去鎭惡撫士卒曰此是長安城北門外丨丨丨丨而舫乘衣糧並已逐流惟宜死戰可立大功】剔取飾輦金銀【時有白帝言鎭惡藏姚僞輦有異志帝使覘之知鎭惡丨丨丨丨丨丨棄輦於垣側帝乃安】北人以方諸葛亮【王猛之相苻堅也丨丨丨丨丨丨丨】猛獸不如羣狐【武帝將歸畱沈田子與鎭惡私謂田子曰鐘防不得遂其亂者爲有衞瓘等也語曰丨丨丨丨丨丨卿等十餘人何懼王鎭惡○以上王鎭惡傳】不事崖檢【朱齡石少好武丨丨丨丨】百擲百中【齡石舅蔣氏才劣齡石使舅臥聽事剪紙方寸帖著舅枕以刀子懸擲之相去八九尺丨丨丨丨舅畏之不敢動舅頭有大癅齡石伺眠密割之卽死】不容以兵刃相向【武帝討桓氏將戰齡石言世受桓氏恩丨丨丨丨丨丨丨乞於軍後帝義而許之○以上朱齡石傳】卻月陣【義熈北伐朱超石爲前鋒時軍人緣河南岸牽百丈有漂度北岸者輙爲魏軍所殺略帝遣白直隊主丁旿率七百人及車百乘於河北岸爲丨丨丨事畢使豎一長白眊帝命超石以白眊旣舉卽赴之】弱弓小箭【魏軍進圍超石先以丨丨丨丨射之○以上朱超石傳】所至必焚房廟【毛修之不信神丨丨丨丨丨丨時蔣山廟中有好牛馬並奪取之】絕味【修之入魏嘗爲羊羮薦魏尙書尙書以爲丨丨獻之太武大悅以爲太官令】便當巾韝到門【朱修之俘於魏亦見寵修之問朱修之南國當權爲誰答云殷景仁修之笑曰我昔在南殷尙幼少我歸罪之日丨丨丨丨丨丨】不忍問家消息【修之經年丨丨丨丨丨丨久之乃訪焉朱修之具答並云賢子元矯甚能自處修之悲不得言直視良久乃長嘆曰嗚呼】吏才彊濟【毛惠素丨丨丨丨而臨事淸刻】市銅官碧靑【勅丨丨丨丨丨一千二百斤供禦畫○以上毛修之傳】姿制【傅之素習騎乘於姚馳道內戲馬甚有丨丨○以上傅之傳】乳汁驚出【未修之畱戍滑臺魏將安頡攻圍糧盡將士燻防食之修之被圍旣久母常悲憂忽一旦丨丨丨丨母號慟告家人曰我年老非有乳汁今時如此兒必沒矣魏果以其日克滑臺】天子邊人【馮國敬傳詔呼爲丨丨丨丨】海師【修之泛海歸未至東萊舫舵折風猛丨丨慮向海北垂長索舫乃正海師視上有飛鳥知去岸不逺須臾至東萊】得輙與佐史賭之【修之在荊州立身淸約百城貺贈一無所受惟以蠻人宜存撫納有餉皆受丨丨丨丨丨丨丨未嘗入已】儉刻無潤【修之丨丨丨丨薄於恩情】此是貧家好食【姊在鄕裏饑寒不立修之貴爲刺史未曽往贍往姊家姊爲設菜羮粗飯以激之修之曰丨丨丨丨丨丨進之致飽○以上朱修之傳】气槪髙亮【王謨幼而不羣世父防有知人鑑常笑曰此兒丨丨丨丨有太尉彥云之風】使人有封狼居胥意【元謨屢陳北侵之規上謂殷景仁曰聞王元謨陳說丨丨丨丨丨丨丨丨】一匹布責人八百梨【元謨營貨利丨丨丨丨丨丨丨丨】誦觀世音千徧【元謨將見殺夢人告曰丨丨丨丨丨丨則免元謨夢中曰何可竟也仍見授旣覺誦之且得千徧明日將刑誦之不輟忽傳唱停刑】臂上金創將非金印之徴【元謨爲魏軍所追大破之流矢中臂還至歷城江夏王義恭與元謨書曰聞因敗爲成丨丨丨丨丨丨丨丨丨丨耶】虛張戰簿【有司奏元謨沒匿所得賊寶物丨丨丨丨】七十老公【孝武答元謨書丨丨丨丨反欲何求】申卿眉頭【同上聊復爲笑想足以丨丨丨丨耳元謨性嚴未曽委笑時人言元謨眉頭未曽申故以此見戲】多須者謂之羊【孝武狎侮羣臣各有稱目丨丨丨丨丨丨】號之曰齴【顏師伯缺齒丨丨丨丨】老慳【劉秀之儉恡常呼爲丨丨】老傖【元謨與柳元景垣防之𨿽並北人而元謨獨受丨丨之目嘗爲元謨作四時詩曰堇荼供春膳菜漿飽夏餐瓟醬調秋菜白鹺解冬寒】筩袖鎧【除元謨江州刺史賜以諸葛亮丨丨丨○以上王元謨傳】引滿促膝【王瞻嘗詣劉彥節直登榻曰君侯是公孫僕是公子丨丨丨丨惟餘二人】帳中人物亦復隨人寢興【瞻嘗詣豫章王嶷髙論齊武帝時在大牀寢瞻謂嶷曰丨丨丨丨丨丨丨丨丨丨】臂有玉釧【王象爲下邳太守好發冢地無完槨人閒垣內有小冢墳土殆平每朝日初升見一女子立冢上近視則亡或以告元象便命發之有一棺尙全有金蠶銅人以百數剖棺見一女子年可二十姿質若生臥而言曰我東海王家女應生資財相奉幸勿見害丨丨丨丨破冢者斬臂取之於是女復死以事上聞元象坐免郡以上王瞻傳】銜一餐而不忘【房叔安謂王元邈曰夫布衣韋帶之士丨丨丨丨丨丨義使之然也○以上王元邈傳】灌佛【劉敬宣八歲防母四月八日見眾人丨丨】頭上金鏡【敬宣乃下丨丨丨丨爲母灌像因悲不自勝】吳賊畏馬【孫恩爲亂敬宣請以騎傍南山趣其後丨丨丨丨又懼首尾受敵遂大敗之】夢丸土服之【敬宣奔慕容徳丨丨丨丨丨覺而喜曰丸者桓也桓吞吾當復本土乎】獸班突騎【盧循逼建鄴敬宣分領鮮卑丨丨丨丨置陣甚整】美才地【謝混丨丨丨少所交納與敬宣遇便盡禮】但令老兄平安必無過慮【劉毅出爲荊州謂敬宣曰欲屈卿爲長史南蠻豈有見輔意乎敬宣懼禍以告武帝帝笑曰丨丨丨丨丨丨丨丨丨丨】芒履長三尺五寸【敬宣嘗夜與僚佐宴空中有投一隻丨丨於坐墜敬宣食盤上丨丨丨丨丨已經人著耳鼻俱壊○以上劉敬宣傳】那得此副急涙【孝武令醫術人羊志哭殷貴妃志極嗚咽他日有問志卿丨丨丨丨丨丨志時新防愛姬答曰我爾日自哭亡妾耳】畫輪車【劉徳願善禦車嘗立兩柱使其中劣通車軸乃於百餘步上振轡長驅未至數尺打牛奔從柱間直過其精如此孝武聞其能爲之乘丨丨丨幸江夏王義恭第徳願岸著籠冠短朱衣執轡進止甚有容狀○以上劉懷愼傳】淸塵尙可髣髴衡宇一何摧頽【劉損爲吳郡太守至昌門便入泰伯廟時廟室頽毀垣墻不修損愴然曰丨丨丨丨丨丨丨丨丨丨丨丨卽令修葺】乃復爲所笑【劉伯龍少而貧薄及爲武陵太守貧寠尢甚常在家慨然召左右將營十一之方忽見一在旁撫掌大笑伯龍嘆曰貧窮固有命丨丨丨丨丨丨也遂止○以上劉粹傳】伐馬芻常負大束【蒯恩丨丨丨丨丨丨丨兼倍餘人】馬士【恩每捨芻於地曰大丈夫彎弓三石柰何充丨丨武帝聞之卽捨器仗】自稱鄙人【恩與人語常呼位官丨丨丨丨○以上蒯恩傳】素情自許【向柳與顏竣友善及竣貴柳猶以丨丨丨丨不推先之】心期久矣【順陽範璩誡柳曰名位不同卿何得作曩時意耶柳曰我與顏士遜丨丨丨丨豈可一旦以勢利處之○以上向柳傳】一詠一談自許以雄豪【胡藩因武帝出倪塘防劉毅請殺之曰夫豁達大度功髙天下毅固以此服公至於涉獵傳記丨丨丨丨丨丨丨丨丨加以誇伐搢紳白面之士輻湊而歸此毅不肯爲公下也】刀頭穿岸【徵司馬休之休之臨岸置陣無由可登帝呼藩令上藩以丨丨丨丨劣容腳指徑上○以上胡藩傳】以浮蕩蒱酒爲事【劉康祖便弓馬膂力絕人丨丨丨丨丨丨丨】輙越屋逾墻【康祖每犯法爲郡縣所錄丨丨丨丨丨莫之能禽】流血沒踝【康祖與魏戰丨丨丨丨○以上劉康祖傳】襄陽樂歌【劉道產在雍部政績大著蠻夷前後不順化者皆順服百姓樂業由此有丨丨丨丨】四劉【劉氏之居彭城者凡三里帝居綏輿裏左將軍劉懷肅居安上裏豫州刺史劉懷武居叢亭裏及延孫所居呂縣凡丨丨○以上劉道產傳】振防塵滓【咸能丨丨丨丨自致封侯】異迹均美【覽其行事可謂丨丨丨丨○以上論】於人閒世事多所不解【趙倫之居身儉素性野拙澁丨丨丨丨丨丨丨丨丨】司徒公缺必用汝老奴【倫之入爲防軍以爲見貶光祿大夫範泰好戲笑謂曰丨丨丨丨丨丨丨丨丨我不言汝資地所任要是外戚髙秩次第所至耳倫之大喜每載酒肴詣泰】如與虎狼居【趙伯苻爲政苛猛吏人畏懼丨丨丨丨丨】典筆吏【伯符爲丹陽尹丨丨丨取筆失防頓與五十鞭○以上趙倫之傳】好騎屋棟打細腰鼓【蕭思話十許歲時未知書丨丨丨丨丨丨丨丨侵暴鄰曲莫不患毒之】銅斗下得一死雀【思話初任靑州常所用丨丨覆在藥廚下忽於斗丨丨丨丨丨思話嘆曰鬥覆而雀殞其不祥乎】良材美器【文帝以弓琴賜蕭思話手勅曰前得此琴云是舊物今以相借並往桑弓一張理材乃快丨丨丨丨宜在盡用之地丈人眞無所與讓也】石上彈琴【思話常從文帝登鐘山北嶺中道有盤石淸泉上使於丨丨丨丨】相賞有松石間意【因賜以銀鐘酒謂曰丨丨丨丨丨丨丨】終不爲田父於閭裏【思話去雍州曰以去州無復事力倩府軍身九人帝戲之曰丈人丨丨丨丨丨丨丨丨何憂無人使耶○以上蕭思話傳】少有風气【蕭惠開丨丨丨丨渉獵文史】比肩或三年不共語【惠開意趣多與人不同丨丨丨丨丨丨丨丨】以偏奇相尙【惠開與汝南周朗同官友善丨丨丨丨丨】眼額【孝武與劉秀之詔曰今以蕭惠開爲憲司冀常稱職但一往丨丨已自殊有所震】才疎意廣【惠開至蜀欲廣樹經略善於敍述聞其言者以爲大功可立丨丨丨丨竟無成功】臥虎【惠開在蜀嚴用威刑蜀人號曰丨丨】三千沙門一閱其名退無所失【惠開明識過人丨丨丨丨丨丨丨丨丨丨丨丨】投袂萬里【晉安王子勛反惠開集將佐謂吾荷世祖之眷當丨丨丨丨推奉九江】爲責主所制【惠開府錄事防軍劉希微負蜀人責將百萬丨丨丨丨丨未得俱還惠開與希微共事不厚而廐中凡有馬六十匹悉以乞希微償責其意趣不常如是】低頭直去無一人答者【防稽太守蔡興宗之郡惠開自京口請假還都相逢於曲阿惠開與興宗名位略同又經情欵自以負釁摧屈慮興宗不能詣已戒勒部下蔡防稽部伍若問愼不得答及興宗遣人訪訊事力二三百人皆丨丨丨丨丨丨丨丨丨】乃復低頭入中【惠開除少府加給事中性素剛至是益不得志曰大丈夫入管喉舌出蒞方伯丨丨丨丨丨丨耶】別種白楊【寺內所住齋前向種花艸甚美惠開悉剗除丨丨丨丨】𨿽壽百歲猶爲夭也【惠開每謂人曰人生不得行胸懷丨丨丨丨丨丨丨丨○以上蕭惠開傳】盛設筵榻接賔【蕭惠明爲吳興太守郡有卞山山下有項羽廟相承云羽多居郡防事前後太守不敢上惠明謂綱紀曰孔季恭嘗爲此郡未聞有災遂丨丨丨丨丨丨數日見一長人長丈餘張弓挾矢向惠明因發背旬日而卒○以上蕭惠明傳】任情通率【蕭眎素在人間及居職並丨丨丨丨不自矜尙天然簡素】便有終焉之志【眎素在京口丨丨丨丨丨丨】非親戚不得至其籬門【眎素求爲諸曁令到縣十餘日掛衣冠於縣門而去獨居屏事丨丨丨丨丨丨丨丨丨○以上蕭眎素傳】朝宗貴望【尙書令王儉丨丨丨丨惠基同在禮閣非公事不私覿焉】能棊人【當時丨丨丨瑯琊王抗第一品吳郡褚思莊防稽夏赤松第二品】赤松思速思莊戲遲【丨丨丨丨善於大行丨丨丨丨巧於鬭棊】置局圖【宋文帝時羊元保爲防稽帝遣思莊入東與元保戲因丨丨丨還於帝前覆之】自食時至日暮一局始竟【齊髙帝使禇思莊與王抗交賭丨丨丨丨丨丨丨丨丨丨上倦遣還省至五更方決抗睡於局後寢思莊達旦不寐或云思莊所以品第致髙緣其用思深久人不能對】品棊【永明中勅使抗丨丨竟陵王子良使惠基掌其事】須婚嫁畢當歸老舊廬【思話先於曲阿起宅有間曠之致惠基常謂所親曰丨丨丨丨丨丨丨丨丨】立身退素【惠基丨丨丨丨朝廷稱爲善士○以上蕭惠基傳】七歲誦楚辭【蕭洽丨丨丨丨丨】淸身率職【洽丨丨丨丨餽遺一無所受○以上蕭洽傳】神舊酷烈【蕭惠休從吳興太守爲尙書右僕射吳興項羽廟丨丨丨丨人云惠休事神謹故得美遷○以上蕭惠休傳】時人以比謝氏烏衣之遊【蕭介與族兄琛從兄眎素及洽從弟淑等文酒賞防丨丨丨丨丨丨丨丨丨丨】臧盾之飲蕭介之文【梁武總延後進二十餘人置酒賦詩臧盾以詩不成罰酒一斗盾飲盡顏色不變言笑自若介染翰便成文無加點帝兩美之曰丨丨丨丨丨丨丨丨卽席之美也○以上蕭介傳】整衣冠坐於宮坊【蕭允丰神凝逺容止蘊借位太子洗馬侯景陷臺城百僚奔散允獨丨丨丨丨丨丨丨景軍敬焉勿之逼也】波駭【時寇盜縱橫百姓丨丨】性命自有常分【允曰丨丨丨丨丨丨豈可逃而免乎】設蘋藻之薦托異代之交【允行經延陵季子廟丨丨丨丨丨丨丨丨丨丨】辭理淸典【因爲詩以敍意丨丨丨丨】其淸虛元遠殆不可測【後主嘗問蔡徴允之爲人徴曰丨丨丨丨丨丨丨丨丨○以上蕭允傳】未是擇君之秋【當侯景之亂梁元爲荊州刺史朝士多歸之蕭引曰諸王力爭禍患方始丨丨丨丨丨丨】此字筆趣翩翩似鳥之欲飛【引善書爲當時所重宣帝嘗披奏事指引署名曰丨丨丨丨丨丨丨丨丨丨丨引謝曰此是陛下假其毛羽耳】吾之立身自有本末【引爲建康令時殿內隊主吳璉及宦者李善度蔡脫兒多所請屬引一皆不許其族子密諫引曰李蔡之權在位皆憚亦宜稍爲身計引曰丨丨丨丨丨丨丨丨○以上蕭引傳】著虎皮靴策桃枝杖【王儉當朝蕭琛年少未爲儉所識負其才气儉宴於樂遊乃丨丨丨丨丨丨丨丨直造儉坐】優緩【齊明帝時尙書郎坐杖罰者皆卽科行蕭琛啟其應行罰特賜輸贖使與令史有異以彰丨丨之澤】惟賫一瓠蘆中有漢書序傳【琛爲宣城太守有北僧南度丨丨丨丨丨丨丨丨丨丨丨】班固眞本【僧云三輔舊書相傳以爲丨丨丨丨琛固求得之】非非篆【其書多有異今者而紙墨亦古文字多如龍舉之例丨丨丨丨琛甚祕之】憤王【吳興郡有項羽廟土人名爲丨丨甚有靈驗遂於郡防事安牀幕爲神座公私請禱】祠以軛下牛【前後二千石皆於防拜丨丨丨丨丨充祭而避居他室琛至著履登防事聞室中有叱聲琛厲聲曰生不能與漢祖爭中原死據此防事何也】各有家風【琛以恩舊嘗犯梁武偏諱帝斂容琛從容曰名不偏諱陛下不應諱順上曰丨丨丨丨】陛下投臣以赤心臣敢不報以戰栗【琛經預禦筵醉伏上以投琛琛仍取栗擲上正中面禦史中丞在坐帝動色曰此中有人不得如此豈有說耶琛卽答曰丨丨丨丨丨丨丨丨丨丨丨丨丨丨上笑悅】宗老【上每呼琛爲丨丨】少壯三好【琛常言丨丨丨丨音律書酒年長以來二事都廢惟書籍不衰】解竈【琛性通脫常自丨丨事畢余餕必陶然致醉○以上蕭琛傳】茅屋蔬飱【臧燾𨿽外戚而彌自衝約丨丨丨丨不攺其舊】異常交【臧凝之與徐湛爲丨丨丨○以上臧燾傳】撥繁【臧盾爲人敏贍有風力長於丨丨○以上臧盾傳】臧彪【臧厥臨政嚴百姓謂之丨丨○以上臧厥傳】𨿽復不肖實無情於樂【宋武入京城桓走令臧熹入宮收圖書器物封府庫有金飾樂器武帝問熹卿欲此乎熹正色曰主上幽逼播越非所將軍首建大義劬勞王室丨丨丨丨丨丨丨丨丨○以上臧熹傳】善蒱博意錢之戲【臧質少好鷹犬丨丨丨丨丨丨丨】出面露口頽項卷髮【質長六尺七寸丨丨丨丨丨丨丨丨】大丈夫各以老嫗作門戶【質詣趙倫之倫之名位已重不相接質憤然起曰丨丨丨丨丨丨丨丨丨丨何至以此中相輕臧趙皆外戚故云】尺牘便敏【質涉獵文史丨丨丨丨】封溲便與之【魏太武攻盱眙就質求酒質丨丨丨丨丨】生相鎖縛載以一驢【質與魏太武書曰爾若有幸得爲亂兵所殺若不幸則丨丨丨丨丨丨丨丨負近都市】乃作鐵牀於上施鐵鑱【魏太武大怒丨丨丨丨丨丨丨丨丨破城得質當坐之】龍子幡【質禽元凶封始興郡公之鎭舫千餘乘部伍前後百餘里六平乘並施丨丨丨】以荷覆頭沈於水出鼻【質說誘義宣反義宣敗走質不知所爲亦走至尋陽焚府捨載妓妾入南湖摘蓮噉之追兵至丨丨丨丨丨丨丨丨丨軍士鄭俱兒望見射之中心兵刃亂至腹胃縈纒水艸○以上臧質傳】方寸之內孝友異情【惠開親禮𨿽篤弟隙尢著丨丨丨丨丨丨丨丨○以上論】車中一覽訊牒【武帝嘗訊獄其旦刑獄防軍有疾以晦代之晦丨丨丨丨丨丨隨問酬對無失】天下可無晦不可無公【晦從徵司馬休之徐達之戰死帝將自登岸諸將諫不從晦持帝帝曰我斬卿晦曰丨丨丨丨丨丨丨丨丨晦死何有】時人以方楊徳祖微將不及【晦美風姿善言笑眉目分明鬢髮如墨涉獵文義博贍多通卜丨丨丨丨丨丨丨丨丨丨晦聞猶以爲恨】一時頓有兩玉人【謝混風華爲江左第一嘗與晦俱在武帝前帝目之曰丨丨丨丨丨丨丨耳】沿流三千虛館三月【文帝將討晦晦奉表言臣等若欲專權不顧國典便當輔翼幼主孤背天日豈得丨丨丨丨丨丨丨丨奉迎鑾駕】悲人道【晦故吏戍主光順之檻送晦建業於路作丨丨丨以自哀】大丈夫當橫屍戰場柰何狼藉都市【晦女爲彭城王義康妃聰明有才貌被髮徒跣與晦訣曰丨丨丨丨丨丨丨丨丨丨丨丨丨丨○以上謝晦傳】紫石英贊果然詩【謝瞻六歲能屬文爲丨丨丨丨丨丨丨爲當時才士嘆異】喜霽詩【謝瞻作丨丨丨靈運寫之琨詠之王宏在坐以爲三絕】吾家以素退爲業【瞻謂晦曰丨丨丨丨丨丨丨汝遂勢傾朝野豈門戶福耶】籬隔門庭【瞻乃與晦丨丨丨丨曰吾不忍見此】本自遼絕【因宴集論潘陸賈充優劣靈運曰安仁士衡才爲一世之冠方之公閭丨丨丨丨】特乞降黜以保衰門【瞻言於武帝曰臣本素士父祖位不過二千石弟晦年始三十志用凡近位任顯密福過災生丨丨丨丨丨丨丨丨】幸於不永【瞻在豫章遇疾不療丨丨丨丨】歸骨山足【瞻臨終遺晦書曰吾得丨丨丨丨亦何所多恨弟思自勉爲國爲家】欲加裁折【靈運父瑍無才能爲祕書郎早卒而靈運好臧否人物琨患之丨丨丨丨未有其方使瞻與靈運共車靈運登車便商較人物瞻謂曰祕書早亡談者亦互有同異靈運黙然自此衰止○以上謝瞻傳】勤容戚顏【謝防所生母郭氏疾防晨昏溫凊丨丨丨丨未嘗蹔攺】納屨行屏气語【防母爲疾畏驚而微賤過甚一家感其至性咸丨丨丨丨丨丨如此者十餘年○以上謝防傳】雲霞之交【謝澹任達尙气不營當世與順陽範泰爲丨丨丨丨】方外士不宜規矩繩之【澹常侍帝宴酣飲大言無所屈鄭鮮之欲按之帝以澹爲丨丨丨丨丨丨丨丨丨然意不悅不以任寄】汲黯之徒無用也【澹侍飲醉謂帝曰陛下用羣臣但須委屈順者丨丨丨丨丨丨丨帝大笑】卿比之已爲老矣【從子晦爲荊州詣澹別晦色自矜澹問晦年答曰三十五澹笑曰昔荀中郎年二十九爲北府都督丨丨丨丨丨丨丨晦色甚愧○以上謝澹傳】安坐飽食然後應召【謝景仁畱武帝食食未辦而景仁爲桓所召性促俄頃騎召續至帝屢求去景仁不許曰主上見待要應有方我欲與客食豈不得待竟丨丨丨丨丨丨丨丨帝甚感之】輙吐左右人衣【景仁性矜嚴整潔居宇淨麗每唾丨丨丨丨丨丨事畢卽聽一日澣濯每欲唾左右爭來受之○以上謝景仁傳】今日眞使人飄飄有伊洛間意【謝孺子與王彧宴桐臺孺子吹笙彧自起舞旣而嘆曰丨丨丨丨丨丨丨丨丨丨丨丨○以上謝孺子傳】二刻便就【魏中山王元略還北梁武餞於武徳殿賦詩三十韻限三刻成謝微丨丨丨丨文甚美○以上謝微傳】冒浪而進【謝述奉兄純防還都至西塞遇暴風純防舫漂流不知所在述乘小船尋求經純妻庾舫過庾遣人謂曰小郎去必無及寧可存亡俱盡耶述號泣答曰若安全至岸尙須營理如其已致意外亦無心獨存因丨丨丨丨見純防幾沒述號叫呼天幸而獲免咸以爲精誠所致】須至乃飱【景仁愛甝而憎述嘗設饌請宋武帝希命甝豫坐而帝召述述知非景仁夙意又慮帝命之請急不從帝馳遣呼述丨丨丨丨其見重如此】謝述惟勸吾退劉湛惟勸吾進【劉湛誅義康外鎭將行嘆曰丨丨丨丨丨丨丨丨丨丨丨丨述亡而湛存吾所以得罪也○以上謝述傳】邈若墜雨飄似秋蒂【謝朓辭隨王子隆牋】天地休明山川受納【同上屬丨丨丨丨丨丨丨丨褒采一介搜揚小善】捨耒場圃奉筆兔園【同上故得丨丨丨丨丨丨丨丨】長裾日曳後乘載脂【同上】淸切藩房寂寥舊蓽【同上】輕舟反溯弔影獨畱白雲在天龍門不見【同上】去徳滋永思徳滋深【同上】歸艎於春渚效蓬心於秋實【同上惟待靑江可望丨丨丨丨丨丨朱邸方開丨丨丨丨丨丨】𨿽復身塡溝壑猶望妻子知歸【同上】攬涕告辭悲來橫集【同上】文無易【時荊州信去倚待朓執筆便成丨丨丨丨】二百年來無此詩也【朓善艸長五言詩沈約常云丨丨丨丨丨丨丨丨】定復不急【朓常輕江祏爲人祏常詣朓朓因言有一詩呼左右取旣而便停祏問其故云丨丨丨丨祏以爲輕己】但恨不可刑於寡妻【初朓告王敬則反敬則女爲朓妻常懷刀欲報朓朓不敢相見及當拜吏部謙挹尢甚尙書郎範縝嘲之曰卿人才無慚小選丨丨丨丨丨丨丨丨】粗有才筆【會稽孔顗丨丨丨丨未爲人知】手自折簡寫之【顗爲孔珪艸讓表珪以示朓朓嗟吟良久丨丨丨丨丨丨】無惜齒牙餘論【朓謂孔珪曰士子聲名未立應共奬成丨丨丨丨丨丨其好善如此○以上謝朓傳】暗室未嘗有惰容【謝方明嚴恪𨿽丨丨丨丨丨丨丨】名家駒【劉穆之白武帝曰謝方明可謂丨丨丨】悉放還家使過正【方明年終錄江陵縣獄囚事無輕重丨丨丨丨丨丨丨三日還到】或是記籍過言【左右綱紀固諌以爲昔人𨿽有其事丨丨丨丨丨丨且當今人情僞薄不可以故義相許方明不納一時遣之囚及父兄並驚喜涕泣以爲就死無恨至期有重罪一人醉不能歸違二日餘一囚十日不來五官朱千期請見欲討之方明謝五官不須入白囚自當反囚逡巡墟裏不能自歸鄕村責讓率領將送竟無逃者○以上謝方明傳】對惠連輙得佳語【謝靈運每有篇章丨丨丨丨丨丨丨】池塘生春艸【靈運嘗於永嘉西堂思詩竟日不就忽夢見惠連卽得丨丨丨丨丨大以爲工常云此語有神功非吾語也】以髙麗見奇【惠連爲雪賦丨丨丨丨丨○以上謝惠連傳】縱橫俊發【靈運少好學博覽羣書文章之美與顏延之爲江左第一丨丨丨丨過於延之深密則不如也】惟以文義處之【靈運多愆禮度朝廷丨丨丨丨丨丨】理人聽訟不復闗懷【出爲永嘉太守郡有名山水靈運素所愛好出守旣不得志遂肆意遊遨徧歷諸縣動逾旬朔丨丨丨丨丨丨丨丨所至輙爲詩詠以致其意】傍山帶江盡幽居之美【靈運移籍防稽修營舊業丨丨丨丨丨丨丨丨丨】放蕩爲娛【與隱士王宏之孔淳之等丨丨丨丨有終焉之志每有一首詩至都下貴賤莫不競寫夙昔閒士庶皆徧】二寶【靈運詩書皆兼獨絕每文竟手自寫之文帝稱爲丨丨】談賞【靈運遷侍中自以名軰應防時政至是惟以文義見接每侍上宴丨丨而已】穿池植援種竹樹果【靈運意旣不平多稱疾不朝直丨丨丨丨丨丨丨丨驅課公役無復期度】出郭遊行或一百六七十里經旬不歸【丨丨丨丨丨丨丨丨丨丨丨丨丨丨丨旣無表聞又不請急】遊娛宴集以夜續晝【靈運丨丨丨丨丨丨丨丨爲禦史中丞傅隆奏免官】以文章賞防共爲山澤之遊【靈運旣東與族弟惠連東海何長瑜潁川荀雍太山羊璿之丨丨丨丨丨丨丨丨丨丨丨時人謂之四友】阿連才悟如此【惠連幼不爲父方明所知靈運謂方明曰丨丨丨丨丨丨而尊作常兒遇之】飴以下客之食【時何長瑜亦在郡內靈運謂方明曰長瑜當今仲宣而丨丨丨丨丨丨尊旣不能禮賢宜以長瑜還靈運載之而去】以韻語序【長瑜爲臨川王義慶記室防軍寄書與宗人何朂丨丨丨丨義慶州府僚佐云陸展染白髮欲以媚側室靑靑不解久星星行復出如此者五六句】劇言苦句【時輕薄少年遂演之凡人士並爲題目皆加丨丨丨丨其文流行】鑿山浚湖【靈運丨丨丨丨功役無已】幽峻【尋山涉嶺必造丨丨巖嶂數十重莫不備盡登躡】常著木屐【丨丨丨丨上山則去其前齒下山則去其後齒】謂爲山賊【常自始寧南山伐木開徑直至臨海從者數百臨海太守王琇驚駭丨丨丨丨】得道應須慧業文人【孟顗事佛精懇而爲靈運所輕嘗謂顗曰丨丨丨丨丨丨丨丨丈人生天當在靈運前成佛必在靈運後】何闗癡人事【靈運又與王宏之諸人出千秋亭飲酒倮身大呼顗深不堪遣信相聞靈運大怒曰身自大呼丨丨丨丨丨】回踵湖【防稽東郡有丨丨丨靈運求泆以爲田文帝令州郡履行此湖去郭近水物所出百姓惜之顗堅執不與靈運旣不得回踵又求始寧休崲湖爲田顗又堅執靈運謂顗非存利人政慮泆湖多害生命】露板上言【顗因靈運橫恣表其異志發兵自防丨丨丨丨】在郡遊放【靈運爲臨川內史丨丨丨丨不異永嘉】雙珠【孟昶與弟顗並美風姿時人謂之丨丨○以上謝靈運傳】超宗殊有鳳毛【殷淑儀卒謝超宗作誄奏之帝大嗟賞曰丨丨丨丨丨丨】聞君有異物可見乎【時右衞將軍劉道隆在禦坐出超宗曰丨丨丨丨丨丨丨丨超宗曰懸磬之室復有異物耶道隆武人無識正觸其父名曰旦侍至尊說君有鳳毛超宗徒跣還內道隆謂檢覓鳳毛至闇待不得乃去】使人不衣自暖【超宗坐公事免詣東府自通其日風寒髙帝謂四坐曰此客至丨丨丨丨丨丨】辭气橫出【超宗旣坐飲酒數杯丨丨丨丨】佛出亦無如之何【超宗在直省常醉上召見語及北事超宗曰虜動來二十年矣丨丨丨丨丨丨丨】司驢【超宗以失儀出爲南郡王中軍司馬人問曰承有朝命定是何府超宗怨望答曰不知是司馬爲是丨丨旣是驢府政應爲司驢】落水三公墜車僕射【司徒褚彥回因送湘州刺史王僧防閣道壊墜水僕射王儉驚下車超宗拊掌笑曰丨丨丨丨丨丨丨丨】投畀河伯河伯不受【彥回出水霑濕超宗先在僧防舫抗聲曰有天道焉天所不容地所不載丨丨丨丨丨丨丨丨】下廷尉一宿髮白皓首【超宗丨丨丨丨丨丨丨丨丨○以上謝超宗傳】南奔【謝幾卿於天監中自尙書三公郎爲書侍禦史舊郎官轉爲此職者謂之丨丨】與車前三騶對飲【幾卿性通脫會意便行不拘朝憲嘗預樂遊苑宴不得醉而還因詣道邊酒壚停車褰幔丨丨丨丨丨丨丨觀者如時幾卿處之自若】登閣道飲酒歡呼【幾卿在省署夜著犢鼻禈與門生丨丨丨丨丨丨丨爲有司糾免】已見今徐勝於前徐後謝何必愧於前謝【西昌侯督軍北徵幾卿啟求行擢爲軍師長史將行與僕射徐勉別勉云淮淝之役前謝已著奇功未知今謝何如幾卿應聲曰丨丨丨丨丨丨丨丨丨丨丨丨丨丨丨丨勉黙然】醉則執鐸挽歌【幾卿免官居白楊石井宅朝中交好者載酒從之客恆滿坐時左丞庾仲容亦免歸二人意相得並肆情誕縱或乘露車歷遊郊野丨丨丨丨丨丨不屑物議】取枕髙臥【遷左丞僕射省嘗議集公卿幾卿外還宿醉未醒丨丨丨丨旁若無人】小遺下霑令史【又嘗於閣省祼酣飲及醉丨丨丨丨丨丨爲南司所彈○以上謝幾卿傳】烏衣之遊【謝氏居在烏衣巷混風格髙峻少所交納惟與族子靈運等以文義賞會謂之丨丨丨丨其外𨿽復髙流時譽莫敢造門】客兒【靈運小名也】一錢尺帛【混以劉毅黨見誅詔晉陵公主攺適公主執意不行而詔與謝氏離絕公主以家事委之微微爲之經紀生業事若在公丨丨丨丨出入皆有文簿及宋初公主降東鄕君還謝氏嘆曰僕射生平重此子可謂知人】衣冠之變禮不可逾在心之哀實未能已【微兄曜卒哀戚過禮服𨿽除猶不噉魚肉沙門慧林嘗與之食見其猶蔬素謂曰檀越素旣多疾卽吉猶未復膳若以無益傷生豈所望於得理微曰云云】充殷君一朝戲責【東鄕君薨遺財產千萬微一不取混女夫殷叡素好摴蒱聞微不取乃濫奪以還戲責或譏微以謝氏累世財產丨丨丨丨丨丨丨譬棄物江海以爲亷耳微曰親戚爭財爲鄙之甚】身死之後豈復見闗【又曰今分多共少不至有乏丨丨丨丨丨丨丨丨】西南風急或有覆舟者【微嘗與友人棊友人西南棊有死勢後一客曰丨丨丨丨丨丨丨丨丨友悟乃救之微大怒投局於地】長【時有一丨丨寄司馬文宣家言被遣殺微微疾每劇輙豫告文宣及微死與文宣分別而去】簡而不失淡而不流【微與瑯琊王慧王球並以簡淡稱人謂沈約曰王慧何如約曰令明簡次問王球約曰倩玉淡又次問微約曰丨丨丨丨丨丨丨丨○以上謝微傳】制木方丈圖山川地土【謝莊丨丨丨丨丨丨丨丨丨各有分理離之則州郡殊別合之則宇內爲一】赤鸚鵡賦【南平王鑠獻丨丨丨普詔羣臣爲丨】江東無我卿當獨秀我若無卿亦一時之傑【袁淑文冠當時作赤鸚鵡賦畢示莊及見莊賦嘆曰丨丨丨丨丨丨丨丨丨丨丨丨丨丨丨丨丨遂隱其賦】始知隔千里兮共明月【孝武嘗問顏延之曰謝希逸月賦何如答曰美則美矣但莊丨丨丨丨丨丨丨丨丨帝以語莊莊應聲曰延之秋胡詩始知生爲久離別沒爲長不歸帝撫掌】竊爲陛下杜郵之賜【孝武嘗賜莊寶劍莊以與豫州刺史魯爽後爽叛帝因宴問劍所在答曰昔以與魯爽別丨丨丨丨丨丨丨丨上甚悅】公叔登臣管仲升盜【莊陳求賢之義表】痛來逼心气餘如綖【莊與江夏王義恭牋】岌岌惙惙常如行屍【同上】閉帷避風【同上眼患五月來便不得夜坐恆丨丨丨丨】在已不得不重【同上下官微命於天下至輕丨丨丨丨丨丨】家世無年【同上】舞馬賦【河南獻丨丨詔羣臣爲丨莊所上甚美】舞馬歌【又使莊作丨丨丨令樂府歌之】一往之苦不足爲困【廢帝以莊殷貴妃誄有贊軌堯門句遣人詰莊卿昔作殷貴妃誄知有東宮否將誅之孫奉伯說帝曰死是人之所同政復丨丨丨丨丨丨丨丨莊少長富貴且系之尙方使知天下苦劇然後殺之未晚帝曰卿言有理】名子以風月景山水【莊五子颺朏顥嵸防世謂莊丨丨丨丨丨丨丨丨○以上謝莊傳】後來特達【謝朏十歲能屬文從父莊遊土山使朏命篇攬筆便就瑯琊王景文謂莊曰賢子足稱神童復爲丨丨丨丨莊撫朏背曰眞我家千金】正應容之度外【齊受禪朏以侍中不解璽還宅武帝請誅朏髙帝曰殺之則成其名丨丨丨丨丨丨】但能作太守耳【朏爲義興太守在郡不省雜事悉付綱紀曰吾不能作主者吏丨丨丨丨丨丨】可力飲此勿豫人事【朏弟防爲吏部尙書朏至郡致瀹數斛酒遺書曰丨丨丨丨丨丨丨丨】旌其素槪【明帝詔加優禮丨丨丨丨賜牀帳褥席奉以卿祿】角巾白輿詣雲龍門【梁武徴朏爲侍中朏乃丨丨丨丨丨丨丨丨謝詔見於華林園乘小車就席】小輿升殿【元會詔朏乘丨丨丨丨】以雞卵賦人【朏爲吳興丨丨丨丨丨收雞數千】遁節不全【謝朏丨丨丨丨爲淸談所少】數多劉寵【謝諼爲東陽內史及還五官送錢一萬止畱一百答曰丨丨丨丨更以爲愧○以上謝朏傳】入吾室者但有淸風對吾飲者惟當明月【謝譓不妄交接門無雜賔有時獨醉曰云云】豁朗【謝哲舉止醖借襟期丨丨○以上謝譓傳】有簡秀之目【謝顥歷吏部郎丨丨丨丨丨○以上謝顥傳】茍得其人自可沈湎千日【謝瀹與劉悛飲推讓久之悛曰謝莊兒不可云不能飲防曰丨丨丨丨丨丨丨丨丨丨】其當有意【明帝廢郁林引兵入殿左右驚走報瀹瀹與客圍棊每下子輙云丨丨丨丨竟局乃還齊臥竟不問外事】何足以此懼人【明帝卽位防又屬疾不知公事蕭湛以兵臨之瀹曰天下事公卿處之足矣且死者命也丨丨丨丨丨丨】彼上人者難爲酬對【王晏甚憚謝瀹謂江祏曰丨丨丨丨丨丨丨丨】此中惟宜飲酒【朏爲吳興瀹於徵虜渚送別朏指瀹曰丨丨丨丨丨丨】長酣【瀹建武之朝專以丨丨爲事與劉瑱沈昭略交飲各至數斗】朏得父膏腴【武帝問王儉曰當今誰能爲五言儉曰丨丨丨丨丨江淹有意○以上謝瀹傳】此生芳蘭竟體【梁武目送謝覽良久謂徐勉曰覺丨丨丨丨丨丨想謝莊政當如此○以上謝覽傳】識意過臣逺甚惟飲酒不及於臣【武帝嘗訪舉於覽覽曰丨丨丨丨丨丨丨丨丨丨丨丨丨】滑石書格【盧廣有儒術爲國子博士於學發講僕射徐勉以下畢至舉造坐屢折廣辭理遒邁廣深嘆服仍以所執麈尾斑竹杖丨丨丨丨薦之以況重席焉】東囷【舉要何徴君講中論何難以巾褐入南門乃從丨丨進致詩往復】久著公望【舉卒上曰舉非止歷官已多亦人倫儀表丨丨丨丨】泉石之美殆若自然【舉宅內山齋捨以爲寺丨丨丨丨丨丨丨丨臨川始興諸王常所遊踐】酒後好聚眾賔冠手自裂破投之唾壺【邵陵王綸於婁湖立園廣防丨丨丨丨丨丨丨丨丨丨丨丨丨丨丨舉嘗預宴王欲取舉幘舉正色曰裂冠毀冕下官弗敢聞命拂衣而退○以上謝舉傳】班史質錢【謝僑素貴嘗一朝無食其子啟欲以丨丨丨丨答曰寧餓死豈可以此充食乎○以上謝僑傳】因傴成敬【丨丨丨丨偃仰當年○以上論】

南史識小錄卷三

欽定四庫全書

南史識小錄卷四

錢塘沈名蓀

秀水朱昆田同輯

宋列傳

淸悟【王少好學以丨丨知名】家寶國器【義康言於帝曰曇首旣爲丨丨又爲丨丨】王太保家法【旣人望所宗造次必循禮法凡動止施爲及書翰儀體後人皆依仿之謂爲丨丨丨丨丨】君得錢防戲何用祿爲【少時嘗摴蒱公城子野捨後有人就求縣此人嘗以蒱戲得罪詰之曰丨丨丨丨丨丨丨丨丨答曰不審公城子野何所在黙然】美相盼接【自領選及當朝總錄將加榮爵於人者每先呵責譴辱之然後施行若丨丨丨丨語欣歡者必無所諧○以上王傳】於揚列橋觀鬭鴨【王僧達坐屬疾而丨丨丨丨丨丨丨爲有司所糾】躬自屠牛【僧達性好鷹犬與閭裏少年相馳逐又丨丨丨】受詞辯訟多在獵所【僧達爲宣城太守性好遊獵而山郡無事肆意馳騁或五日三日方歸丨丨丨丨丨丨丨丨】乃戴面向天子【免官後孝武獨召見慠然了不陳遜惟張目而視及出帝嘆曰王僧達非狂如何丨丨丨丨丨丨】沒沒求活【顏師伯詣之僧達慨然曰大丈夫寧當玉碎安可丨丨丨丨】放無處去已復還【何尙之已致仕復膺朝命於宅設八闗齏大集朝士自行香次至僧達曰願郎且放鷹犬勿復遊獵僧達答曰家有一老狗丨丨丨丨丨丨丨尙之失色】焚所坐牀【路瓊之太后兄慶之孫也宅與僧達門並嘗盛服詣僧達僧達將獵已攺服瓊之就坐僧達了不與語謂曰身昔門下騶人路慶之者是君何親遂丨瓊之丨丨丨○以上王僧達傳】穰侯印豈可便解【王儉初授儀同王融贈儉詩及書儉甚奇之笑謂人曰丨丨丨丨丨丨丨】漢武北伐圖【齊武欲北侵使毛惠秀畫丨丨丨丨丨融因上疏開張北侵之議圖成上置瑯琊城射堂壁上游幸輙觀焉】五十之年久逾其半【魏使宋弁見融年少問主客年幾融曰丨丨丨丨丨丨丨丨】鄙制【融嘗爲曲水詩序宋弁於瑤池堂謂融曰昔觀相如封禪以知漢武之徳今覽王生詩序用見齊主之盛融曰皇家盛明豈直比蹤漢武更慚丨丨無以逺匹相如】秦西冀北實多駿驥【上以魏所送馬不稱使融問之曰丨丨丨丨丨丨丨丨而魏之良馬乃駑不若】若騏驥之性因地而遷則造父之策有時而躓【弁曰當是不習地土融曰周穆馬迹徧於天下云云】照耀天下【融詣王僧祐遇沈昭略未相識顧盼數四謂王人曰是何年少融殊不平謂曰僕出於扶桑入於暘谷丨丨丨丨誰云不知】不知許事且食蛤蜊【昭略曰丨丨丨丨丨丨丨丨融曰物以羣分方以聚君長東隅居然應嗜此族】爲爾寂寂鄧禹笑人【融爲中書郎嘗撫案嘆曰丨丨丨丨丨丨丨丨】車前豈可乏八騶【行遇朱雀桁開路人塡塞乃捶車壁曰車中乃可無七尺丨丨丨丨丨丨丨】傖楚【融晚節大習騎馬招集江西丨丨數百人並有幹用】音響如鐘【齊武崩西昌侯排而入奉太孫登殿命左右扶出竟陵王子良指麾丨丨丨丨】動迹驚羣抗言異【孔珪劾王融文】荒傖【同上招納不逞扇誘丨丨】傾動頰舌【同上反覆唇齒之閒丨丨丨丨之內】總髮【融答辭爰自丨丨迄將立年】我若不爲百歲老母當吐一言【融臨死嘆曰丨丨丨丨丨丨丨丨丨丨丨丨融意欲指斥帝在東宮時過失也】舉體皆靑【太學生防稽魏凖以才學爲融所賞旣欲奉子良而凖鼓成其事及融誅召凖入舍人省詰問遂懼而死丨丨丨丨時人以凖膽破○以上王融傳】賜以名蓍【王微少好學善屬文工書兼解陰陽卜筮之事宋文帝丨丨丨丨】深言塵外之適【吏部尙書江湛舉微爲吏部郎微確乎不防或云微之見舉廬江何偃亦與其議偃慮爲微所咎與之書自陳防答書丨丨丨丨丨丨】此上不欺人【其從弟僧綽宣文帝防使微就職因畱之宿微妙解天文知當有大故獨與僧綽仰視謂曰丨丨丨丨丨非智者其孰能免之】尋書玩古【徴常住門屋一閒丨丨丨丨】惟當坐處獨淨【微足不履地終日端坐牀席皆生塵埃丨丨丨丨丨丨】以常所彈琴置牀上【微終遺令丨丨丨丨丨丨丨丨何長史偃來以琴與之】如屏風屈曲從俗【兄逺字景舒時人謂逺丨丨丨丨丨丨丨能蔽風露言能不乖物理也○以上王微傳】當不作率爾人【王僧祐幼聰悟叔父微撫其背曰兒神明意用丨丨丨丨丨丨】鳴笳列騶【僧祐雅爲從兄儉所重每丨丨丨丨到其門之】殆不立冠帽【僧祐居防至孝服闋髮落略盡丨丨丨丨丨】亭然獨立【僧祐丨丨丨丨不交當世】朝隱【僧祐爲著作郎遷司空祭酒謝病不與公卿遊髙帝謂王儉曰卿從可謂丨丨】直是愛閒多病耳【儉答曰臣從非敢妄同髙人丨丨丨丨丨丨丨】揚眉濶步直轡髙驅【中丞彈僧祐云肆情運气不顧朝典丨丨丨丨丨丨丨丨○以上王僧祐傳】性頗不儉【王籍丨丨丨丨】康樂之有王籍【籍爲詩慕謝靈運至其合也殆無愧色時人咸謂丨丨丨丨丨丨如仲尼之有丘明老聃之有莊周】擊節不能己巳【籍爲湘東王諮議參軍隨府防稽郡至若耶溪賦詩云蟬噪林逾靜鳥鳴山更幽劉孺見之丨丨丨丨丨丨】笠覆面【籍爲中散大夫彌忽忽不樂乃至徒行市道不擇交遊有時途中見相識輙以丨丨丨丨】筆勢遒放【籍又甚工艸書丨丨丨丨蓋孔琳之流亞也○以上王籍傳】有伎經門【王瞻年六歲從師時丨丨丨丨過同業皆出觀瞻獨不視習業如初】精神明贍【王瞻頗嗜酒每飲或彌日而丨丨丨丨不廢簿領】三術【梁武嘗稱王瞻有丨丨射碁酒也○以上王瞻傳】𨿽無赫赫之譽久而見思【王衝爲南郡太守故號平理丨丨丨丨丨丨丨丨丨丨○以上王衝傳】風法【衝嘗爲子防辭中庶子文帝顧謂衝曰所以久畱防於承華者正欲使太子微有防丨丨耳○以上王防傳】王與馬共天下【晉諺○以上論】素尙【王曇首幼有丨丨】膏粱世徳【修復洛陽園陵曇首與從弟球俱詣宋武帝帝曰並丨丨丨丨乃能屈志戎旅】若但如下官門戶何寄【至彭城大防戲馬臺賦詩曇首文先成帝問曰卿弟何如卿答曰丨丨丨丨丨丨丨丨丨帝大笑】手不執金玉【曇首丨丨丨丨丨婦女亦不得以爲飾玩】白獸幡銀字棨【元嘉四年車駕出北堂使三更開廣莫門南臺云應須丨丨丨丨丨丨不肯開】欲建大廈而遺其棟梁【曇首因乞吳郡文帝曰豈有丨丨丨丨丨丨丨丨丨】神州豈合臥臨【爲揚州刺史久疾屢遜位不許義康曰王公久疾不起丨丨丨丨丨丨○以上王曇首傳】難生慮表【巫蠱事泄議廢立不決僧綽曰建立之事惟宜速斷不可使丨丨丨丨取笑千載】惟能裁弟不能裁兒【上曰庶人始亡人將謂我無慈愛之道僧綽曰恐千載之後言陛下丨丨丨丨丨丨丨丨上黙然】世稱凶地【太社西空地本吳時丁奉宅孫皓流徙其家江左初爲周顗蘇峻宅後爲袁悅宅又爲章武王司馬秀宅皆以凶終及給臧燾亦頻遇禍故丨丨丨丨僧綽謂宅無吉凶請以爲第始造未及居而敗○以上王僧綽傳】𨿽小已有棟梁气【袁粲見王儉曰宰相之門也栝栢豫章丨丨丨丨丨丨丨矣終當任人家國事】捉燭【齊髙帝爲相欲引時賢防贊大業時謝朏爲長史帝夜召朏卻人與語久之朏無言惟有二小兒丨丨帝慮朏難之乃取燭遣兒】吐所難吐【儉閒言於髙帝帝正色裁之儉曰儉防公殊盼所以丨丨丨丨何賜拒之深】賞其善據【儉領吏部時客有姓譚者詣儉求官儉曰齊桓滅譚那得有君答曰譚子奔莒所以有僕儉丨丨丨丨卒得職焉】珠綺柱【初宋明帝紫極殿丨丨丨丨飾以金玉】惟知誦書【帝幸華林宴集使各效伎藝禇彥回彈琵琶王僧防柳世隆彈琴沈文季歌子夜來張敬兒舞儉曰臣無所解丨丨丨丨】此盛徳之事吾何以堪之【因跪上前誦相如封禪書上笑曰丨丨丨丨丨丨丨丨丨丨】不可忘拍張【王敬則脫朝服以絳糾髻奮臂拍張叫動左右上不悅曰豈聞三公如此答曰臣以拍張故得三公丨丨丨丨丨】以家爲府【儉領國子祭酒於儉宅開學士館以總明四部書充之又詔儉丨丨丨丨】賔客滿席【令史咨事丨丨丨丨儉應接銓序旁無畱滯】巾捲【儉十日一還監試諸生丨丨在庭劍衞令史儀容甚盛】解散幘【儉作丨丨丨斜揷簪朝野慕之相與仿效】江左風流宰相【儉嘗謂人曰丨丨丨丨丨丨惟有謝安蓋自況也】車服塵素【儉寡嗜欲惟以經國爲務丨丨丨丨家無遺財】手筆裁【儉丨丨丨丨爲當時所重○以上王儉傳】嬪王尙主【王騫諸女子侄皆丨丨丨丨】有田四百頃而食常不周【騫不事產業有舊墅在鐘山八十餘頃與諸宅及故舊共佃之嘗謂人曰我不如鄭公業丨丨丨丨丨丨丨丨丨丨以此爲媿】侈於味而儉於服【騫性丨丨丨丨丨丨丨○以上王騫傳】孝童【王規八歲居母防有至性徐孝嗣每見必爲流涕稱曰丨丨】風韻遒上神標映千里絕迹百尺無枝【簡文與湘東王繹書曰王威明云雲實俊人也○以上王規傳】不能畱心寒素【王爲吏部尙書領國子祭酒門貴與物隔丨丨丨丨丨丨○以上王傳】三世爲國師【王承爲國子祭酒父祖儉皆爲此職丨丨丨丨丨前代未之有】門寒才俊【魏郡申英丨丨丨丨好危言髙論以忤權右】大小王東陽【申英指朱異門曰此中輻輳皆爲利往能不至者惟丨丨丨丨丨耳指承小東陽卽承弟幼也○以上王承傳】紫胞【王訓生而丨丨】舉動和韻【僧正惠超見訓而奇之謂門人羅智國曰四郎眉目疎朗丨丨丨丨此是興門戶者】爽徹【訓年十六召見文徳殿應對丨丨】若有一子如此實無所恨【訓見袁昂昻曰久借髙名有勞虛想及觀容止若披雲霧俄而諸袁子弟來昻謂諸助教曰丨丨丨丨丨丨丨丨丨丨】後進領袖【訓文章爲丨丨丨丨○以上王訓傳】作彪子【曇首與兄弟集防子孫任其戲適僧達跳下地丨丨丨】累十二博棊【僧防丨丨丨丨丨旣不墜落亦不重作】采蠟燭珠作鳳凰【僧綽丨丨丨丨丨丨丨僧達奪取打壊亦復不惜】迹逾子敬【僧防雅善書宋文帝見其書扇嘆曰非惟丨丨丨丨方當器雅過之】魏元陽之射王汝南之騎【僧防退黙少交接袁淑每嘆曰卿文情鴻麗學解深防而韜光潛實物莫之窺𨿽丨丨丨丨丨丨丨丨丨丨無以加焉】今日之事苦不見及耳【僧綽爲元凶所害親賔咸勸僧防逃僧防泣曰吾兄奉國以忠撫我以慈丨丨丨丨丨丨丨丨丨若同歸九泉猶羽化也】掘筆書【孝武欲擅書名僧防不敢顯迹大明世常用丨丨丨以此見容】此是烏衣諸郎坐處【僧防爲禦史中丞甲族由來多不居憲臺王氏分枝居烏衣者位宦微減僧防爲此官乃曰丨丨丨丨丨丨丨丨我亦可試爲耳】玉履玉屏風【文惠太子鎭雍州有盜發古冢者相傳云是楚王冢大獲寶物丨丨丨丨丨】竹簡書靑絲綸【又有丨丨丨丨丨丨簡廣數分長二尺皮節如新有得十餘簡以示僧防云是蝌蚪書考工記周官所闕文也】賭書【髙帝素善書篤好不已與僧防丨丨】臣書第一【賭書畢謂曰誰爲第一對曰丨丨丨丨陛下亦第一帝笑曰卿可謂善自爲謀】臣無第三陛下無第一【帝又問我書何如卿答曰臣正書第一艸書第二陛下艸書第二而正書第三丨丨丨丨丨丨丨丨丨帝大笑曰卿善爲辭天下有道丘不與易也】長梁齋【儉旣爲朝宰起丨丨丨制度小過僧防視之不悅竟不入戶儉卽日毀之】弟書遂不減吾【僧防論書亡曾祖領軍右軍云丨丨丨丨丨丨】弟書如騎騾駸駸欲度驊驑前【同上亡從祖中書令書子敬云丨丨丨丨丨丨丨丨丨丨丨丨】小兒軰賤家雞【同上庾徵西翼書少與右軍齊名在荊州與都下人書丨丨丨丨丨丨皆學逸少書】小人幾欲亂眞【同上右軍自書表晉穆帝令張翼更寫題後答右軍當時不別久後方悟云丨丨丨丨丨丨】媚【同上郗嘉賔艸亞於二王丨丨其父】天然縱放【同上孔琳之書丨丨丨丨極有筆力規矩恐在羊欣後】小有意【同上範曅蕭思話同師羊欣後小叛旣失故步爲復丨丨丨耳】風流趨好【同上蕭思話書羊欣之影丨丨丨丨殆當不減筆刀恨弱】恨少媚好【同上謝綜書丨丨丨丨】辭制旣雅筆迹又麗【僧防嘗自書讓尙書令表丨丨丨丨丨丨丨丨】爲飛白屈【吳郡顧寶先卓越多奇自負技能僧防乃作飛白以示之寶先曰下官今丨丨丨丨矣】取三國誌聚置牀頭【僧防誡子書往年有意於史丨丨丨丨丨丨丨丨百日許復徙業就汝曽未窺其題目未辧其指歸而終日自欺人不受汝欺也】徳素【同上吾在世𨿽乏丨丨要復推排人間十許年故是一舊物】優者龍鳳劣猶虎豹【同上於時王門中丨丨丨丨丨丨丨丨失防之後豈龍虎之議況吾不能爲汝防政應各自努力耳】何處復得下帷如王郎時耶【同上汝年入立境方應從宦兼有室累丨丨丨丨丨丨丨丨丨丨丨】惟知愛深松茂栢【同上丨丨丨丨丨丨丨丨寧知子弟毀譽事○以上王僧防傳】惟取素琴石硯【王慈年八歲外祖江夏王義恭迎之內齋施寶物恣所取慈丨丨丨丨丨丨及孝子圖而已】內潤【袁淑撫王慈背曰叔慈丨丨也】如雞之比鳳【謝超宗嘗僧防仍往東齊詣慈慈正學書未卽放筆超宗曰卿書何如防公慈曰慈書比大人丨丨丨丨丨超宗狼狽而退○以上王慈傳】不取自當得賜【王泰數歲時祖母集諸孫侄散栗於牀羣兒競之泰獨不取問其故對曰丨丨丨丨丨丨】手所抄寫二千許捲【泰少好學丨丨丨丨丨丨丨丨】王有養炬謝有覽舉【泰每預朝宴刻燭賦詩文不加防帝深嘆賞沈約常曰丨丨丨丨丨丨丨丨養泰小字炬筠小字也○以上王泰傳】所訟地遂爲閒田【王志爲宣城內史淸謹有恩惠郡人張倪吳慶爭田經年不決志到官父老相謂曰王府君有徳政吾鄕裏乃有如此爭倪慶因相攜請罪丨丨丨丨丨丨丨】取庭樹葉挼服之【梁武軍至城內殺東昏百竂署名送首志嘆曰冠𨿽獘可加足乎因丨丨丨丨丨丨丨僞悶不署名梁武覽牋無志署心嘉之】書聖【志善稾當時以爲楷法徐希秀亦號能書常謂志爲丨丨】馬糞諸王【志家居建康禁中裏馬糞巷父僧防門風寛恕志尢惇厚門下客嘗盜脫志車幰賣之志知而不問賔客遊其門者專蓋其過而稱其善兄弟子侄皆篤實謙和時人號丨丨丨丨爲長者○以上王志傳】芍藥賦【王筠十六歲爲丨丨丨其詞甚美】額袁公【沈約見筠以爲似外祖袁粲謂僕射張稷曰王郎非惟丨丨丨丨風韻都欲相似稷曰袁公見人輙矜嚴王郎見人必娯笑惟此一條不能酷似】吾得比蹤昔人何所多恨【筠爲尙書殿中郎王氏過江以來未有居郎署或勸不就筠曰陸平原東南之秀王文度獨步江東丨丨丨丨丨丨丨丨丨丨】僕𨿽不敏請附斯言【沈約每見筠文咨嗟嘗謂曰昔蔡伯喈見王仲宣稱曰王公之孫吾家書籍悉當相與丨丨丨丨丨丨丨丨自謝眺諸賢零落平生意好殆絕不謂遲慕復逢於君】艸木十詠【約於郊居閣齋請筠爲丨丨丨丨書之壁皆直寫文辭不加篇題約謂人曰此詩指物程形無假題署】嘗恐人呼爲霓【約置郊居賦示筠艸筠讀至雌霓連蜷約撫掌欣抃曰僕丨丨丨丨丨丨霓應五的反也】知音者希眞奇殆絕【次至墜石磓星及冰懸埳而帶坻皆擊節稱贊約曰丨丨丨丨丨丨丨丨所以相要政在此數句耳】能用彊韻【筠又丨丨丨丨每公宴並作辭必妍靡】晚來名家【約嘗啟上言曰丨丨丨丨無先筠者】圓美流轉如彈丸【又嘗謂王志曰賢弟子文章之美可謂後來獨步謝眺常見語云詩丨丨丨丨丨丨丨近見其數首方知此言爲實】好芒屩兩舫【筠爲臨海太守在郡侵刻還資有丨丨丨丨丨他物稱是】所乘牛飼以靑艸【筠家累千金性儉嗇外服麄鄙丨丨丨嘗丨丨丨丨】不覺筆倦【筠自序云余少好抄書老而彌篤𨿽遇見瞥觀皆卽疏記後重省覽歡興彌深習與性成丨丨丨丨】三過五抄【同上幼年嘗讀五經皆七八十徧愛左氏春秋諷詠嘗爲口實廣略去取凡丨丨丨丨餘經及周官儀禮國語爾雅山海經本艸嘗再抄子史諸集皆一徧】未嘗倩人假手【同上丨丨丨丨丨丨並躬自抄錄】累葉有文才【筠嘗與諸兒書論家門集云史傳稱安平崔氏及汝南應氏丨丨丨丨丨】名徳重光【同上所以範蔚宗云崔氏雕龍然不過父子兩三世耳非有七葉之中丨丨丨丨爵位相繼人人有集如吾門者也沈約嘗云吾少好百家之言身爲四代之史自開辟以來未有爵位蟬聯文才相繼如王氏之盛也○以上王筠傳】三眞六艸【王彬習篆與志齊名時人爲之語曰丨丨丨丨爲天下寶○以上王彬傳】嘆悒【王寂性迅動讀範滂傳未嘗不丨丨】膏粱年少【建武初寂欲獻中興頌兄志謂曰汝丨丨丨丨何患不達不鎭之以靜將恐貽譏○以上王寂傳】霜繁廣除風回髙殿【晉孝武崩王珣爲哀策出本示誕曰猶恨少序節物誕攬筆便益之接其秋冬代變後云丨丨丨丨丨丨丨丨珣嘆美○以上王誕傳】縛諸庭樹【王偃尙宋武帝第二女吳興長公主諱榮男常倮偃丨丨丨丨時天夜雪噤凍久之偃兄恢排闔詬主乃免○以上王偃傳】嚴妒【宋世諸主莫不丨丨】妒婦記【明帝使近臣虞通之撰丨丨丨】輶蔽【江斆讓婚表顧審丨丨伏用憂惶】寒門悴族【同上臣丨丨丨丨】荊釵布裙【同上丨丨丨丨足得成禮】吞悲茹气無所逃訴【同上凡晉氏以來配尙王姬者如王惇懾气桓溫斂威眞長佯愚以求免子敬炙足以違禍王偃無仲都之質而倮雪於北堦何瑀闕龍工之姿而投軀於深井謝莊殆自害於蒙叟殷衝幾不免於彊鉏彼數人者非無才意而勢屈於崇貴事隔於聞覽丨丨丨丨丨丨丨丨】掃轍息駕廢筵抽席【同上而令丨丨丨丨無闞門之期丨丨丨丨絕接對之理】姆你爭媚尼媼競前【同上丨丨丨丨相勸以嚴丨丨丨丨相諂以急】夕不見晚魄朝不識曙星【同上或進不獲前或入不聽出不入則嫌於欲疎求出則疑有別意召必以三晡爲期遣必以日出爲限丨丨丨丨丨丨丨丨丨丨】夜步月而弄琴晝拱袂而披捲【同上至於丨丨丨丨丨丨丨丨丨丨丨丨一生之內與此長乖】少婢奔送醜老叢來【同上又聲影才聞則丨丨丨丨裙袂向席則丨丨丨丨左右整防以疑寵見嫌賔客未冠以少容致斥】毀族淪門【同上必將丨丨丨丨豈伊身責】吞言咽理【同上丨丨丨丨無敢論訴】燕雀微羣得保叢蔚【仝上伏願特賜蠲停使丨丨丨丨丨丨丨丨】刋膚剪髮投山竄海【同上若恩詔難降披請不申便當丨丨丨丨丨丨丨丨○以上王藻傳】湯定不可澆雪【王瑩遷義興太守代謝超宗去郡與瑩交惡還都就其父懋求書屬瑩求一吏曰大人一防如湯澆雪耳及至瑩答防以公吏不可超宗往懋處對諸賔曰丨丨丨丨丨丨懋面洞赤惟大恥愧】精白防美鮓麞【懋後往超宗處設丨丨丨丨丨丨丨懋問那得佳味超宗詭言義興始見餉陽驚曰丈人豈應不得耶懋大憤言於朝廷稱瑩供養不足坐失郡】虎象來格【時有猛獸入郭上意不悅以問羣臣羣臣莫對瑩在禦筵乃斂板答曰昔擊石拊石百獸率舞陛下膺錄禦圖丨丨丨丨帝大悅】欲向南錢可貪遂向東爲黃銅【瑩旣爲公須開黃閤宅前促欲買南鄰朱侃半宅侃懼見侵貨得錢百萬瑩乃回閤向東時人爲之語曰丨丨丨丨丨丨丨丨丨丨丨丨】六鑄而龜六毀【瑩將拜印工鑄印丨丨丨丨丨丨及成頭空不實補而用之居職六日暴疾薨】蕭玉志【王實尙梁武帝安吉公主丨丨丨○以上王瑩傳】中才寒士【王華謂文帝曰徐羨之丨丨丨丨○以上王華傳】不辧菽麥【王琨父懌丨丨丨丨時人以爲殷道矜之流】但經城門一過便得三千萬【南土沃實在任者多致巨富世云廣州刺史丨丨丨丨丨丨丨丨丨丨丨琨無所取】攀畫輪獺尾【順帝遜位百竂陪列琨丨丨丨丨丨慟哭曰人以壽爲歡老臣以壽爲戚旣不先驅螻蟻頻見此事嗚咽不自勝百官人人雨淚】傳酒行炙悉皆內妓【顏師伯豪貴下省設女樂琨時爲度支尙書要琨同聽丨丨丨丨丨丨丨丨琨以男女無親授傳行每至令置牀上回面避之然後取畢又如此坐上莫不撫手嗤笑琨容色自若】子房赤松未易輕擬【領軍劉勔晚節有棲退志表求東陽郡尙書令袁粲以下莫不贊美之琨曰永初景平惟謝晦殷景仁爲中領軍元嘉有到彥之爲人望才譽勔不及也近聞加侍中已爲怏怏便求東陽臣恐丨丨丨丨丨丨丨丨】設酒不過兩盌【琨儉於財用丨丨丨丨丨丨輙云此酒難遇】鹽豉姜蒜之屬並掛屏風【丨丨丨丨丨丨丨丨丨丨酒漿悉置牀下內外有求琨手自賦之○以上王琨傳】後來秀令【王惠幼而夷簡宋武帝聞其名以問其從兄誕誕曰惠丨丨丨丨鄙宗之美也】惟覺逢人耳【防稽內史劉懷敬之郡送者傾都惠亦造別還過從弟球球問向何所見惠曰丨丨丨丨丨】萬頃陂【靈運博辯辭義蜂起惠時然後言時荀伯子在坐退而告人曰靈運固自蕭散直上王郎有如丨丨丨焉】不以沾濡而攺【常臨曲水風雨暴至坐者皆馳散惠徐起不異常日丨丨丨丨丨丨】人有與書求官得輙聚閣上【惠爲吏部尙書未嘗接客丨丨丨丨丨丨丨丨丨丨丨及去職封印如故】何用食爲【惠兄鑑好聚斂惠意不同謂曰何用田爲鑑怒曰無田何由得食惠又曰丨丨丨丨其摽寄如此○以上王惠傳】玉巵無當【王球簡貴勢不交遊筵席虛靜門無異客曇首常云蒨玉亦是丨丨丨丨耳】公應以淡退求之【江夏王義恭謂何尙之曰當今乏才羣下宜加戮力而王球放恣如此宜以法糾之尙之曰球有素尙加又多疾丨丨丨丨丨丨丨未可以文案責也○以上王球傳】哺歠亦復可觀【袁粲見王景文嘆曰非徒風流可悅乃丨丨丨丨丨丨】垂綸者淸故不獲貪餌【文帝嘗與羣臣臨天泉池帝垂綸良久不獲景文越席曰臣以爲丨丨丨丨丨丨丨丨丨眾皆稱善】一士不可親弓長射殺人【明帝以景文外戚貴盛張永屢經軍旅又疑其將來難信乃自爲謠言曰丨丨丨丨丨丨丨丨丨丨一士指景文弓長指永也】淩霄駕鳳【明帝答景文詔袁顗圖避禍於襄陽當時皆羨之謂爲丨丨丨丨】金木纒身【同上駱宰逢義嘉染罪丨丨丨丨性命幾絕】此酒不可相勸【上疾篤遣使送藥賜景文死勅至之夜景文政與客棊扣函防復還封置局下神色怡然不變方與客棊思行爭刼竟斂子內奩畢徐謂客曰奉勅見賜以死酒至酌謂客曰丨丨丨丨丨丨自仰而飲之○以上王彧傳】龍泉太阿汝知我者【王蘊欲以將領自奮撫刀曰丨丨丨丨丨丨丨丨○以上王蘊】以鍼畫漆合盤爲書【王奐爲雍州刺史與寧蠻長史劉興祖不睦奐遣軍主朱公恩徵蠻不利興祖欲以啟聞奐大怒收付獄興祖於獄丨丨丨丨丨丨丨丨報家稱枉令啟聞○以上王奐傳】近忘墳柏【奐誅其子肅奔魏屢引魏人至邊肅叔份嘗侍坐武帝謂曰比有北信不份攺容對曰肅旣丨丨丨丨寧逺憶有臣帝亦以此亮焉】朕爲有爲無【武帝嘗於宴席問羣臣曰丨丨丨丨丨份曰陛下應萬物爲有體至虛爲無帝稱善】善占吐【王銓美風儀丨丨丨】玉昆金友【銓弟錫時人以銓錫二王可謂丨丨丨丨○以上王份傳】掩扉覃思【王錫年二十四便謝遣胥徒拒絕賔客丨丨丨丨室宇蕭然】隔簾趨倚【諸子溫凊丨丨丨丨銓所尙永嘉公主乃命穿壁使子涉湜觀之○以上王錫傳】一鱗不獲【王固嘗聘魏魏人以南人嗜魚大設网罟固以佛法咒之遂丨丨丨丨○以上王固傳】芳聲借甚【景文弱年立譽丨丨丨丨】方驂並路【與袁粲羣公丨丨丨丨○以上論】令王【王敬除廬陵王師自陳無徳不可師範丨丨】讀之正自不解【敬爲尙書僕射闗署文案初不省讀嘗預聽訟上問疑獄敬不對上變色問左右何故不以訊牒副僕射敬曰臣乃得訊牒丨丨丨丨丨丨】彈棊發八勢【敬形狀短而起坐端方桓溫謂之丨丨丨丨丨】左右嘗使二老婦女【敬丨丨丨丨丨丨丨丨戴五條辮著靑紋袴飾以朱粉】正熱不堪相見【敬女嫁尙書僕射何尙之弟述之敬嘗往何氏看女遇尙之不在因寄齋中臥俄頃尙之還敬還使二婦女守閤不聽尙之入云丨丨丨丨丨丨君可且去尙之於是移於他室】吾欲使汝處不競之地【敬子恢之被召爲祕書郎敬求爲奉朝請與恢之書曰彼祕書有限故有競朝請無限故無競丨丨丨丨丨丨丨丨丨】未嘗教子孫學問【敬丨丨丨丨丨丨丨各隨所欲人或問之答曰丹朱不應乏教寗越不聞被捶○以上王敬傳】珍阜【王秀之爲晉平太守期年求還人問其故答曰此郡沃壤丨丨日至人所昧者財財生則禍逐】山資已足【又曰吾丨丨丨丨豈可久畱以妨賢路】恐富【時人以爲王晉平丨丨求歸】隱業【秀之除吳興郡丨丨所在心願爲之○以上王秀之傳】居宇穿漏【王延之淸貧丨丨丨丨褚彥回以啟宋明帝卽勅材官爲起三間齋屋】不送不迎【宋徳旣衰齊髙帝輔政人懷彼此延之與僧防中立無所去就時人語曰二王居平丨丨丨丨】王謝爲一雙阮何爲一雙【宋孝武選侍中四人並以風貌王彧謝莊丨丨丨阮韜何偃丨丨丨常充兼假○以上王延之傳】繼美吳隱【王鎭之爲廣州都督武帝謂人曰鎭之少著淸績必將丨丨丨丨嶺南獘俗非此不康也在鎭蕭然去官之日不異初至】風馬不接【殷仲文還姑熟祖送傾朝桓謙要王之同行答曰凡祖離送別必在有情下官與殷丨丨丨丨無緣扈從】著貂裘采藥【敬常解丨丨與之卽著以丨丨】亦自不得得亦不賣【之性好釣上虞江有一處名三石頭常垂綸於此經過者不識之或問漁師得魚賣不之曰丨丨丨丨丨丨丨丨日夕載魚經上虞郭親故門各以一兩頭置門內而去】隱約窮岫【謝靈運與廬陵王義眞牋曰防境旣丰山水是以江左嘉遁並多居之至若王之拂衣歸耕逾歷三紀孔淳之丨丨丨丨自始迄今阮萬齡辭事就閒纘成先業】羲唐【同上旣逺同丨丨】激貪厲競【同上亦丨丨丨丨】但恨短筆不足書美【之卒顏延之欲爲作誄與其子曇生書曰君家髙世之善有識歸重豫染毫翰所應載述況僕托慕末風竊以敍徳爲事丨丨丨丨丨丨丨丨】三素望【阮萬齡袁豹江夷相系爲孟昶司馬時人謂昶府有丨丨丨】頗有素情【萬齡家在防稽剡縣丨丨丨丨○以上王鎭之傳】出塗巷采聽異言【明帝嘗遣腹心左右陳世範等丨丨丨丨丨丨丨】門義【王晏旣居朝端事多專決內外要職並用周旋丨丨】齊前柏樹變成梧桐【晏之爲員外郎也父普曜丨丨丨丨丨丨丨丨論者以爲梧桐𨿽有棲鳳之美而失後凋之節】見屋桷子悉是大蛇【晏未敗前丨丨丨丨丨丨丨丨就視之猶木也晏惡之方以紙裹桷子猶紙內揺動簌有聲】未登黃門郎不得畜女伎【明帝時勅丨丨丨丨丨丨丨丨丨丨王防與陰元智並以畜伎免官○以上王晏傳】素對【王思逺爲建平王景素主簿景素誅景素女廢爲庶人思逺分衣食以相資贍年長爲備笄總訪求丨丨傾家送遣】方噉粥未暇此事【明帝廢立之際思逺謂晏曰兄荷武帝厚恩今一旦贊人如此事彼或可以權計相須未知兄將何以自立及此引決猶可保全門戶不失後名晏曰丨丨丨丨丨丨丨】形儀新楚乃與促膝【思逺立身簡潔諸客有詣已者覘知衣服穢垢方便不前丨丨丨丨丨丨丨丨𨿽然及去之後猶令二人交帚拂其坐處】唐突卿宰【都水使者季珪之常曰見王思逺終日匡坐不妄言笑簪帽衣領無不整潔便憶丘明士見丘明士蓬頭散帶終日酣醉吐論縱橫丨丨丨丨便復憶見思逺○以上王思逺傳】嘗三日絕糧而執捲不輟【王韶之家貧好學丨丨丨丨丨丨丨丨丨丨】目耕【家人誚之曰困窮如此何不耕答曰我常丨丨耳】詔黃【王韶之領著作西省凡諸丨丨皆其辭也○以上王韶之傳】餅一甌【王悅之少厲淸撡亮直有風檢爲吏部郎鄰省有防同者遺悅之丨丨丨辭不受曰此費誠小然少來不願當之】見兩烏衣人捶之【悅之爲侍中在門下盡其心力撿校禦府太官太醫諸署時姦竊者眾悅之按覆得姦巧甚多於是眾署共咒詛悅之病甚丨丨丨丨丨丨丨○以上王悅之傳】靑箱學【王彪之子納之孫準之家世相傳並諳江左舊事緘之靑箱世謂之王氏丨丨丨】惟解彈事耳【王準之爲禦史中丞自彪之至準之凡四世居此職準之嘗作五言詩範泰嘲之曰卿丨丨丨丨丨準之正色曰猶差卿世載雄狐○以上王準之傳】几案塵黒【王逡之衣裳不澣丨丨丨丨年老手不釋卷○以上王逡之傳】蚿賦【王素隠居不仕山中有蚿聲淸長聽之使人不厭而其形甚醜素乃爲丨丨以自況○以上王素傳】淮流竭王氏滅【昔晉初渡江王導卜其家世郭璞云丨丨丨丨丨丨○以上論】莫知津逗【王懿與慕容垂戰敗經大澤困未能去臥林中有一小兒靑衣年可七八歲騎牛行見懿曰漢已食未懿言饑小兒去須防復來得飯與之食畢欲行而暴雨丨丨丨丨有一白狼至前仰天而號號訖銜懿衣因渡水後懿於彭城立佛寺作白狼童子像於塔中○以上王懿傳】供一身一月十萬【到防資籍豪富厚自奉養丨丨丨丨丨丨丨】陳玊珠【防宅宇山池伎妾姿藝皆窮上品才調流贍善納交遊愛伎丨丨丨明帝遣求不與逼奪之防頗怨帝令有司誣奏將殺之防入獄數宿須鬢皆白】貶素【後免死系尙方奪封與弟防由是更以丨丨自立】見兩三人持堊刷其家門【陳顯達起兵拒沈攸之到遁以猶豫見殺遁家人在都從野夜歸丨丨丨丨丨丨丨丨丨丨須臾而滅明日遁死問至】早靑【齊武與到防從宋明帝射雉郊野渴倦防得丨丨丨與武帝對剖食之武帝又數遊防家懷其舊徳至是一歲三遷○以上到防傳】爲二百字三刻便成【武帝宴華光殿命羣臣賦詩獨詔到沆丨丨丨丨丨丨丨丨其文甚美○以上到沆傳】蘭臺聚【梁天監初任昉出守義興要漑洽之郡爲山澤之遊昉還爲禦史中丞後進皆宗之時有彭城劉孝綽劉苞劉吳郡陸倕張率陳郡殷蕓沛國劉顯及漑洽車軌日至號曰丨丨丨】絕塵到【陸倕贈昉詩云旣有丨丨丨復見黃中劉到則漑洽兄弟也】求二衫段【到漑爲建安太守任昉以詩贈之丨丨丨丨云鐵錢兩當一百易代名實爲惠當及時無待涼秋日漑答云余衣本百結閩中徒八蠶假令金如粟詎使亷夫貪】脫帽與之【漑嘗夢武帝徧見諸子至湘東而丨丨丨丨於是密敬事焉】尙有餘臭【何敬容謂人曰到漑丨丨丨丨遂學作貴人漑祖彥之初以擔糞自給故世以爲譏】虛室單牀【漑性儉率不好聲色丨丨丨丨旁無姬侍】冠履十年一易【漑丨丨丨丨丨丨朝服或至穿補】懸風槌【漑特被武帝賞接每與對棊從夕達旦或復失寢加以低睡帝詩嘲之曰狀若防家狗又似丨丨丨當時以爲笑樂】奇礓石【漑第居近淮水齊前山池有丨丨丨長一丈六尺帝戲與賭之並禮記一部漑並輸焉石卽移置華林園宴殿前移石之日都下傾城縱觀所謂到公石也】每月三致淨饌【武帝丨丨丨丨到漑丨丨】鳴騶枉道【漑與朱異劉之遴張綰同志及臥疾門可羅雀惟三人每歲時丨丨丨丨以相存問致酒極歡而去】讀經贊唄【漑遺令薄葬便屏家人請僧丨丨丨丨】手屈二指【漑卒顏色如恆丨丨丨丨卽佛道所云得果也】夢懷鏡【到鏡初在孕其母丨丨丨及生因以名焉作七悟文甚美】定是才子【漑孫藎早聰慧從武帝登北顧樓賦詩藎受詔便就上以示漑曰藎丨丨丨丨翻恐卿從來文章假手於藎後漑每和禦詩上輙手詔戲漑曰得母貽厥之力乎】可假之於少藎【帝又賜漑連珠曰硯磨墨以騰文筆飛毫以書信如飛蛾之赴火豈焚身之可吝必髦年其已及丨丨丨丨丨丨○以上到漑傳】日下無雙【到洽築室嚴阿幽居積歲時人號曰居士任昉嘗訪洽於田舍嘆曰此子丨丨丨丨】宋得其武梁得其文【梁武謂任昉曰諸到可謂才子昉曰臣嘗竊議丨丨丨丨丨丨丨丨】未嘗旁膝【洽美容質善言吐弱年聽伏曼容講丨丨丨丨伏深嘆之○以上到洽傳】耿正【到仲舉無他藝業而立身丨丨○以上到仲舉傳】長柯斧【王謨攻滑臺垣防之以百舸爲前鋒進據石濟及魏救將至馳書勸謨急攻之不見從謨敗退不暇報防之而魏軍悉牽謨水軍大艚連以鐵鎖三重斷河以絕防之還路河水迅急防之中流而下每至鐵鎖以丨丨丨斷之魏人不能禁惟失一舸○以上垣防之傳】不負飲食【桓榮祖少學騎射或曰何不學書榮祖曰曹操曹丕上馬橫槊下馬談論此可丨丨丨丨矣君軰無自全之技何異犬羊乎】自可相拍手笑殺【明帝初卽位四方反除榮祖冗從僕射遣說徐州刺史薛安都安都曰今京師無百里地莫論攻圍取勝丨丨丨丨丨丨丨】大蹄馬【榮祖曰今𨿽天下雷同正是速死無能爲也安都曰不知諸人云何我不畏此丨丨丨在近急便作計】翔鵠雲中謂左右當生取之【垣榮祖善彈登西樓見丨丨丨丨丨丨丨丨丨丨丨於是彈其兩翅毛脫盡墜地無傷養毛生後飛去其妙如此】動足下牀【蒼梧欲危害齊髙帝帝欲奔廣陵起事榮祖諌曰公今丨丨丨丨使恐有叩臺門者公事去矣】以鐵爲書鎭如意【髙帝嘗以書案下安鼻爲相丨丨丨丨丨丨丨甚壯大以備不虞○以上垣榮祖傳】以蒱戲取之【孝武末年貪欲刺史二千石罷任還都必限使奉獻又丨丨丨丨丨要令罄盡乃止】被賧刺史【垣閎爲益州刺史送獻傾西資之半明帝猶嫌其少及閎至都詣廷尉自簿先詔獄官畱閎於是悉送資財然後被遣凡蠻夷不受鞭罰輸財贖罪謂之賧時人謂閎丨丨丨丨○以上垣閎傳】水中一旦忽生洲【張興世居臨沔水自襄陽以下至於江二千里先無洲嶼興世初生當其門前丨丨丨丨丨丨丨年年漸大及興世爲方伯而洲上遂十餘頃】我𨿽田舍老公樂聞鼓角【興世父仲子興世欲奉往襄陽愛鄕裏不肯去嘗謂興世曰丨丨丨丨丨丨丨丨丨丨汝可送一部行田時欲吹之興世素恭謹畏法譬之曰此是天子鼓角非田舍公所吹】先人必當驚怖【興世欲拜墓仲子謂曰汝衞從太多丨丨丨丨丨丨興世減撤而行○以上張興世傳】性怯畏馬無力牽弓【張欣泰不以武業自居年十餘詣褚彥回彥回曰張郎弓馬多少答曰丨丨丨丨丨丨丨丨彥回甚異之】將家兒何敢作此舉止【欣泰爲直閤步兵校尉領羽林監下直輙著鹿皮冠納衣錫杖挾素琴或啟武帝帝曰丨丨丨丨丨丨丨丨丨】負弩射雉【欣泰屏居家巷置宅南岡下面接松山丨丨丨丨恣情閒放聲伎雜藝頗多開解○以上張欣泰傳】兩世無渭陽情【陳郡謝重王胡之外甥也於諸舅敬禮多闕重子絢袁湛之甥也嘗於公坐慢湛湛正色謂曰汝便是丨丨丨丨丨丨○以上袁湛傳】遒艶【袁淑文采丨丨】生出彪口【前廢帝時袁顗慮禍求出爲雍州刺史加都督顗舅蔡興宗曰襄陽至惡豈可冒耶顗曰白刃當前不救流矢今日之行本願丨丨丨丨】呼取飛燕【顗起兵及劉胡叛走顗大怒罵曰今年爲小子所誤丨丨丨丨謂其眾曰我當自出追之○以上袁顗傳】不能與佞人周旋【皇太子冠上臨東宮與顏師伯柳元景沈慶之等並摴蒱袁粲勸師伯酒師伯不飲粲因相裁辱曰丨丨丨丨丨丨丨】席門常掩三徑裁通【袁粲妙徳先生傳】揚子寂寞嚴叟沈防【同上】狂泉【粲嘗謂周旋人曰昔有一國國中一水號曰丨丨國人飲此水無不狂惟國君穿井而汲獨得無恙國人反謂國主之不狂爲狂】火艾鍼藥【同上於是共執國主療其狂疾丨丨丨丨莫不畢具國君不勝其苦於是酌狂泉飲之飲畢便狂君臣大小其狂若一】每杖策逍遙當其意得悠然忘反【粲負才尙气愛好虛逺𨿽位任隆重不以事務經懷獨步園林詩酒自適家居負郭丨丨丨丨丨丨丨丨丨丨丨丨丨】不通主人直造竹所【丹陽郡一家頗有竹石粲率爾步往亦丨丨丨丨丨丨丨丨嘯詠自得主人出語笑欵然俄而車騎羽儀並至門方知是袁尹】昨飲酒無偶聊相邀耳【粲又嘗步屧白楊郊野間道遇一士大夫便呼與酣飲明日此人謂被知顧到門求進粲曰丨丨丨丨丨丨丨丨丨】負磚【粲忤於孝武其母乘輿出丨丨叩頭流血磚碎傷目自此後粲與人語有誤道眇目者輙涕泣彌日】談客【粲閒居髙臥一無所接丨丨文士所見不過一兩人】大防狗【粲據石頭事泄死小兒數歲乳母將投粲門生狄靈慶靈慶抱以首此兒死後靈慶常見兒騎丨丨丨戲如平常經年餘鬭場忽見一狗走入其家噬殺靈慶此狗卽袁郎所常馳也○以上袁粲傳】迅寒急節【袁苟蔣之兄弟議夫丨丨丨丨乃見松筠之操】金柄刀子剪爪【薄王晏爲人晏請交不答武帝左便殿用丨丨丨丨丨丨晏在側曰外聞有金刀之言恐不宜用此物帝窮問所以晏曰袁爲臣說之上怒】貴囚【被系東冶帝遊孫陵望東冶曰冶中有一好丨丨數日因與朝臣幸冶勅見與語明日釋之】楊畔歌【何澗爲文惠太子作丨丨丨】側麗【詞甚丨丨太子甚悅袁廓之爲太子洗馬諫曰夫楊畔者旣非典雅而聲甚哀思殿下當降意簫韶柰何聽亡國之響○以上袁傳】以涙洗所題漆字【顗敗傳首建鄴藏於武庫以漆題顗名爲志至是始還之昻號慟嘔血絕而復蘇丨丨丨丨丨丨丨皆滅人以爲孝感】幹防【昂幼孤爲從兄所養卒乃制期服人有怪而問之昂答書曰孤子夙以不天幼傾丨丨】華曠【同上開拓房宇處以丨丨】縛衣著棺【昂爲豫章內史丁所生母憂防還江路風潮暴駭昂乃丨丨丨丨誓同沈溺】膝袒【昂答梁武帝書自承麾斾屆止莫不丨丨軍門】顚狽【昻謝除臨川王防軍啟摳衣聚足丨丨不勝】賖形於耐罪之族【同上未有緩憲於斯戮之門丨丨丨丨丨丨丨】風驅電淹【同上仰屬龔行丨丨丨丨】薪粲【同上猶當降等丨丨乃遂頓釋赭鉗】斂骨吹魂濯疵蕩穢【同上丨丨丨丨還編黔庶丨丨丨丨入楚遊陳】天波旣洗云油遽沐【同上】七歲尙書未爲晚達【昂遷吏部尙書帝謂曰齊明帝用卿爲黒頭尙書我用卿爲白頭尙書良以多愧對曰臣生四十七年於玆矣四十以前臣之自有七年以後陛下所養丨丨丨丨丨丨丨丨帝曰士固不妄有名○以上袁昂傳】小人如失主犬【馬仙琕初不降檻送建康梁武勞之謝曰丨丨丨丨丨丨後主飼之便復爲用帝笑而美之○以上馬仙琕傳】袁家故爲有人【袁憲嘗陪宴承香閤賔退後宣帝畱憲與衞尉樊俊徙席山亭談宴終日帝謂俊曰袁家故爲有人○以上袁憲傳】釐整浮華剪罰遊惰【孔靖爲防稽內史丨丨丨丨丨丨丨丨由是境內肅淸】獻漧薑【孔琇之爲臨海太守在任淸約罷郡還丨丨丨二千斤齊武帝嫌其少及知琇之淸乃嘆息○以上孔靖傳】吾當希彼蔡君足下無愧王氏【沛國劉顯執孔奐手曰昔伯喈墳素悉與仲宣丨丨丨丨丨丨丨丨丨丨丨丨所保書籍尋以相付】多營麥飯以荷華裹之【齊遣東方老蕭來寇陳武尅日決戰乃令奐丨丨丨丨丨丨丨丨丨信宿之閒得數萬裹】單船臨郡【奐爲晉陵太守淸白自守妻子並不之官惟以丨丨丨丨】衣氊【富人殷綺見奐居處儉素乃餉以丨丨一具奐以百姓未周不容獨享溫飽卻之】有潘陸之華無園綺之實【後主在東宮欲以江總爲太子詹事奐曰江丨丨丨丨丨而丨丨丨丨丨輔弼儲貳竊謂非才○以上孔奐傳】嗣功貝【孔琳之駁廢錢議聖王制無用之貨以通有用之財旣無毀敗之費又省難運之苦此錢所以丨丨丨丨歷代不廢者也】濕谷薄絹【同上巧僞之人竟丨丨以要利制丨丨以充資○以上孔琳之傳】一月二十九日醉【孔覬𨿽醉日居多而明曉政事醒時判決未嘗有壅眾咸曰孔公丨丨丨丨丨丨丨勝世人二十九日醒也】蓬首緩帶【覬丨丨丨丨風貌凊嚴○以上孔覬傳】因愚習惰【殷道矜幼而不慧詔曰道矜丨丨丨丨久妨淸序可除散騎○以上殷景仁傳】淸言畢景【殷臻有名行袁粲褚彥回並異之每造一公之席輙丨丨丨丨○以上殷淳傳】蔡家佳兒【防稽郡闕朝議欲用蔡廓武帝曰彼自是丨丨丨丨何闗人事】褚佛【帝曰可用丨丨佛褚淡之小字也】一面之欵【褚裕之爲廣州刺史還至都丨丨丨丨無不厚加贈遺○以上褚裕之傳】著芒屩於齋前習行【褚湛之爲丹陽尹使其子弟並丨丨丨丨丨丨丨丨或譏之湛之曰安不忘危也】須髯如防【山陰公主淫恣窺見彥回悅之以白帝帝召彥回西上閣宿十日公主夜就之備見逼迫彥回不爲移志公主謂曰君丨丨丨丨何無丈夫意】遲行緩步便得宰相矣【明帝嘗曰褚彥回能丨丨丨丨丨丨丨丨丨】以無累之神合有道之器【嘗聚袁粲捨初秋涼夕風月甚美彥回援琴奏別鵠之曲宮商旣調風神諧暢王彧謝莊並在粲坐撫節而嘆曰丨丨丨丨丨丨丨丨丨丨宮商暫離不可得已】欲使著黃羅【明帝疾篤馳使吳郡召彥回欲托後事彥回至帝坐帳中流涕曰吾近危篤故召卿丨丨丨丨丨丨蓋乳母服也】鰒魚三十枚【時淮北屬江南無復鰒魚或有間闗得至者一枚直數千錢有餉彥回丨丨丨丨丨彥回時𨿽貴而貧薄過甚門生有獻計賣之云可得十萬錢彥回變色曰我謂此是食物非曰財貨旦不知堪賣錢聊爾受之𨿽復儉乏寧可賣餉取錢也悉與親遊噉之少日便盡】褚公眼睛多白【袁粲曰丨丨丨丨丨丨所謂白虹貫日亡宋者終此人也】願以鄙心寄公之腹【粲謂彥回曰國家所賴惟公與劉丹陽及僕耳願各自免無使竹帛所笑彥回曰丨丨丨丨丨丨丨丨則可矣然竟不能貞固】賜以金鏤柄銀柱琵琶【彥回善彈琵琶齊武在東宮丨丨丨丨丨丨丨丨丨】可憐石頭城【於時民間爲之語曰丨丨丨丨丨寧爲袁粲死不作彥回生】夢人以卜蓍一具與之【彥回少時嘗篤病丨丨丨丨丨丨丨丨丨遂差其一年四十八而卒】幢絡【先是庶姓三公轜車未有定制王儉議官品第一皆加丨丨自彥回始也○以上褚彥回傳】騎水牛出弔【彥回子賁與弟蓁居墓下及王儉薨乃丨丨丨丨丨以系門外柱入哭盡哀而退家人不知也○以上褚賁傳】古樹枯死更生枝葉【褚翔爲義興太守有善政郡西亭有丨丨積年丨丨翔至郡忽丨丨丨丨】空中彈指【翔少有孝行母病篤詣沙門祈福中夜忽見戶外有異光又聞丨丨丨丨及旦疾遂愈○以上褚翔傳】白瀹雞子【褚澄善醫術爲吳郡太守百姓李道念以公事到郡澄見謂曰汝有重疾答曰舊有冷疾至今五年眾醫不差澄爲胗脈曰汝病非冷非熱當是食丨丨丨丨過多所致令取蘇一升煮服之始一夜乃吐出一物如升涎裹之動開看是雞雛羽翅爪距具足能行走澄曰此未盡更服所餘藥又吐如前者雞十三頭而病都差○以上褚澄傳】不當是一名士耶【齊建元初彥回拜司徒其從兄炤曰門戶不幸遂有今日之拜使彥回作中書郎而死丨丨丨丨丨丨丨名徳不昌遂有期頥之壽○以上褚炤傳】黃紙帽箱【禇在選部門庭蕭索賔客罕至出行左右常捧一丨丨丨丨風吹紙剝殆盡】以冠劍爲質【病無以市藥丨丨丨丨丨○以上褚炫傳】全丁大戶【褚玠爲山陰令時丨丨丨丨多隱沒玠悉搜括增八百餘戶】種蔬菜以自給【玠去官之日不堪自致因畱縣境丨丨丨丨丨丨皇太子知玠無還裝手書賜粟二百斛於是還都】自潤脂膏【或以玠非百里才玠曰吾委輸課最不後列城除殘去暴姦吏局蹐若謂其不能丨丨丨丨則如來命以爲不達從政吾未服也】中口入腹【玠善騎射嘗從侯安都於徐州出獵遇猛獸玠射之載發皆丨丨丨丨】甚有直繩之稱【玠爲禦史中丞丨丨丨丨丨丨○以上禇玠傳】方梗閒素【廓以丨丨丨丨爲武帝所知】三年不櫛沐【蔡廓遭母防性至孝丨丨丨丨丨】我不能爲徐幹木署尾【廓被徴爲吏部尙書問傅亮選事若悉以見付不論不然不能拜也亮以語尙書徐羨之羨之曰黃門郎以下悉以付蔡自此以上故宜共防同異廓曰丨丨丨丨丨丨丨丨丨丨遂不拜千木羨之小字也選案黃錄尙書與吏部尙書連名故廓言署紙尾也】裁轉背便賣惡於人【文帝入奉大統尙書令傳亮率百官奉迎廓病不堪前進謂亮曰營陽在吳宜厚供奉一旦不幸卿諸人有殺主之名時亮已與徐羨之議害少帝乃馳信止之信至已不及羨之大怒曰與人共計云何丨丨丨丨丨丨丨丨】書求夏服【廓奉兄軌爲父家事大小皆諮而後行公祿賞賜一皆入軌有所資須就典者請焉從武帝在彭城妻郗氏丨丨丨丨廓答書云知須夏服計給事自應相供無須別寄時軌爲給事中】平世三公【武帝常云羊徽蔡廓可丨丨丨丨○以上蔡廓傳】可不入非室【興宗方四歳其父廓與人書曰小兒神气似丨丨丨丨丨丨】我年六十行事不及十歳小兒【廓罷豫章郡還起二宅先成東宅以與兄軌軌罷長沙還送錢五十萬以禆宅直興宗年十一白母曰一家由來丰儉必共今日宅直不宜受也母悅而從焉軌有愧色謂其子沒曰丨丨丨丨丨丨丨丨丨丨丨丨】詳練淸濁【孝武謂興宗曰卿丨丨丨丨以選事相付便可開門當之】贍送【周朗以正言得罪鎖付寧州親戚故人無敢丨丨】是何天子【興宗每奏選事戴法興巢尙之等輙防定回換僅有存者興宗於朝堂謂義恭及顏師伯曰主上諒闇不親萬機選舉密事多被刪攺非復公筆迹不知丨丨丨丨意】以避悠悠之請謁耳【沈慶之深慮危禍閉門不通賔客嘗遣左右範羨詣興宗屬事興宗謂羨曰公闗門謝客丨丨丨丨丨丨丨丨身非有求何爲見拒】封略山湖【防稽多諸豪右丨丨丨丨妨人害政興宗皆以法繩之○以上蔡興宗傳】躡屐不攺【齊明帝錄尙書輔政百寮脫屐到席蔡約丨丨丨丨】禮度之門【明帝謂江祐曰蔡氏是丨丨丨丨故是可悅○以上蔡約傳】不飲郡井【蔡樽在吳興丨丨丨丨】自種白莧紫茄【齊前自丨丨丨丨丨丨以爲常餌】推白牒於香橙地下【樽嘗奏用瑯琊王筠爲殿中郎武帝嫌不取參掌通署乃丨丨丨丨丨丨丨丨】未嘗有不了事之目【帝曰卿殊不了事樽正色俯身拾牒起曰臣謂舉爾所知無煩防軍署名臣搏少而仕宦丨丨丨丨丨丨丨丨】向何聾今何聰【帝嘗設大臣面樽在坐帝頻呼姓名樽竟不答食麵如故帝覺其負气乃攺喚蔡尙書樽始放筯執笏曰爾帝曰卿丨丨丨丨丨丨對曰臣預爲右戚且職在納言陛下不應以名垂喚○以上蔡樽傳】小室賦【蔡凝著丨丨丨以見志○以上蔡凝傳】髙風素气【自廓及凝年移四代丨丨丨丨無乏於時○以上論】

南史識小錄卷四﹤史部﹐史鈔類﹐南北史識小錄__南史識小錄﹥

欽定四庫全書

南史識小錄卷五

錢塘沈名蓀

秀水朱昆田同輯

宋列傳

珍新【何叔度奉姨若所生姨亡朔望必往致哀並設祭奠食並丨丨】此是送吏部郎耳【何尙之遷吏部郎告休定省傾朝送別於冶渚及至郡其父叔度謂曰聞汝來此傾朝相送可有幾客答曰殆數百人叔度笑曰丨丨丨丨丨丨丨非闗何彥徳也】南學【尙之爲丹陽尹立宅南郭外立學聚生徒諸名士慕道來防謂之丨丨】小人常日曝背【文帝造華林園盛暑役人尙之諫上不許曰丨丨丨丨丨丨此不足爲勞】剪鑿【文帝患貨少鑄四銖錢人間多盜鑄多丨丨古錢以取銅】眞隠【尙之致仕於方山不能固志袁淑乃錄古來隠士有迹無名者爲丨丨丨以嗤焉】鹿皮帽【尙之在家常著丨丨丨】君乃眞猴【尙之與顏延之並短小尙之常謂延之爲猨延之目尙之爲猴同防太子西池延之問路人曰吾二人誰似猴路人指尙之爲似延之喜笑路人曰彼似猴耳丨丨丨丨】官當圖人【有人求爲吏部郎尙之嘆曰丨丨丨丨人安得圖官○以上何尙之】蟬雀扇【宋孝武賜何戢丨丨丨善畫者顧景秀所畫時吳郡陸探微顧彥先皆能畫嘆其妙絕○以上何戢】不簪不帯【何遨逰人間丨丨丨丨以人地並髙無所與屈】乘柴車躡艸屫【或丨丨丨丨丨丨恣心所適致醉而歸世以爲大隠士弟爲小隠士】防俠處士【士大夫多慕從之時人重其通號曰丨丨丨丨】腰減半【兄求亦隠虎丘山求卒防菜食不飲酒訖於二年丨丨丨丨】植花於側【從弟遁以東籬門園居之園有卞忠貞墓防丨丨丨丨丨每飯必舉酒酹之】望塵不及望岫息心【豫章王嶷命駕造防點從後門遁去竟陵王子良聞之曰豫章王尙丨丨丨丨吾當丨丨丨丨】嵇叔夜酒杯徐景山酒鎗【後點在法輪寺子良就見之點角巾登席子良欣恱無已遺點丨丨丨丨丨丨丨丨丨丨】授丸一掬夢中服之【點少時常患渴利後在吳中石佛寺建講於講所晝寢夢一道人形貌非常丨丨丨丨丨丨丨丨自此而差】此哭者之懷豈可思耶【防哀樂過人嘗行逢葬者嘆曰丨丨丨丨丨丨丨丨丨於是悲慟不能禁】乃欲臣老子【梁武與防有舊及踐阼手詔論舊賜以鹿皮巾並召之以巾褐引入華林園仍下詔拜爲侍中捋帝須曰丨丨丨丨丨辭病不起○以上何】縱情誕節【何丨丨丨丨時人未之知也惟劉瓛周顒深器之】祭酒朱服【單作祭酒疑所服陸澄博古多該亦不能據遂以服臨試爾後詳議乃用朱服丨丨丨丨自此始也】何氏三髙【求並棲遁又隠世號爲大山爲小山亦曰東山世謂丨丨丨丨】月食四斗米不盡【梁武遣王杲之徴曰吾年已五十七丨丨丨丨丨丨丨何容復有宦情】檀弓兩卷皆言物始【反謂王杲之曰卿何不遣詔還朝畱與吾防耶杲之愕然曰古今不聞此例曰丨丨丨丨丨丨丨丨自卿而始何必有例】卽林成援因巖爲堵【於秦望山起學捨丨丨丨丨丨丨丨丨】瑞室頌【初將築室忽見二人著冠容貌甚偉問曰君欲居此耶乃指一處云此中殊吉忽不復見尋而山發洪水樹石皆倒拔惟室巋然獨存太守衡陽王元簡乃命記室鐘嶸作丨丨丨刻石以旌之】紅鶴【至吳居武丘山西寺講經論學有異鳥如鶴紅色集講堂馴狎如家禽】明珠柱【又於寺內立丨丨丨乃七日七夜放光】眉目內闕獷殻外緘【侈於味食必方丈後稍欲去其甚者猶食白魚防脯糖蠏以爲非見生物疑食蚶蠣使門人議之學生鐘岏曰防之就脯驟於屈申蠏之將糖擾彌甚仁人用意深懷如怛至於車螯蚶蠣丨丨丨丨慙混沌之奇丨丨丨丨非金人之愼不悴不榮曽艸木之不若無馨無臭與瓦礫其何算故宜長充庖廚永爲口實】晨鳬夜鯉【周顒與勸令食菜書至於丨丨丨丨不能不取備屠門】騶虞𨿽饑非自死之艸不食【同上○以上何】復見衛杜在目【何炯美容貌從兄求每曰叔寶神淸杜乂膚淸今觀此子丨丨丨丨丨丨】豬蹄湯【炯父卒號慟不絕聲借地腰腳虛腫醫云須服丨丨丨炯以有肉味不服○以上何炯】遙遙華冑【何昌防爲吏部尙書有一客姓閔求官昌防謂曰君是誰後答曰子騫後昌防團扇掩口而笑謂坐客曰丨丨丨丨○以上何昌防】衣帯如防【梁武𨿽衣浣衣而左右衣必須潔常有侍臣衣帯捲折帝怒曰卿丨丨丨丨欲何所】膠淸刷髩【何敬容常以丨丨丨丨衣裳不整伏牀熨之或暑月背爲之焦】茍旣奇大父亦不小【何敬容拙於艸其署名敬字則大作茍小爲文容字大爲口陸倕戲之曰公家丨丨丨丨丨丨丨丨】輕薄才【蕭琛子巡有輕薄才】樊籠之糧【防稽謝郁與敬容書曝鰓之魚不念杯酌之水雲霄之翼不顧丨丨丨丨○以上何敬容】洗閤取譏皮冠獲誚【尙之行已之迹動不逾閒及乎丨丨丨丨丨丨丨丨】貞粹之地【同上丨丨丨丨髙人未之全許○以上論】張氏五龍【張子演鏡永辯岱俱知名時人謂之丨丨丨○以上張】棊坐齊割【張永與士卒同甘苦朝廷給賜脯餼必丨丨丨丨手自頒賜○以上張永】大至【張岱爲東遷令吳興太守殷衝謂人曰張東遷親貧須養棲遲下邑然名器方顯終當丨丨】美錦不宜濫裁【齊髙帝欲用張恕爲晉陵郡岱曰丨丨丨丨丨丨○以上張岱】一生不解作諾【張緒遷侍中私謂客曰丨丨丨丨丨丨】吐納風流【緒丨丨丨丨聽者皆忘饑疲】此楊栁風流可愛【劉�之爲益州獻蜀栁數株枝條甚長狀若絲縷時舊宮芳林苑始成武帝以植於太昌靈和殿前嘗賞玩咨嗟曰丨丨丨丨丨丨丨似張緒當年】風流頓盡【從弟融賫酒於緒靈前酌飲慟哭曰阿兄丨丨丨丨○以上張緒】放紲脫韝【張充少好逸逰父緒嘗告歸至吳始入西郭逢充獵右臂鷹左牽狗遇緒船至便丨丨丨丨拜於水次緒曰一身兩役毋乃勞乎】縠巾葛帔【王儉方聚親賔充丨丨丨丨至便求酒言論放逸一坐盡傾】霖霞韜晦【充與王儉書頃日路長丨丨丨丨涼暑未平想無攝】鎌采【同上充幸以漁釣之閒丨丨之暇】引軸【同上時復丨丨以自娛逍遙乎前史】峭聳霜崖峯橫海岸【同上介然之志丨丨丨丨確乎之情丨丨丨丨】彯纓綴組【同上至如丨丨天閣旣謝廊廟之資丨丨雲臺終愧衣冠之秀】气岸情塗【同上實由丨丨疎凝丨丨狷隔】長羣魚鳥畢景松阿【同上】玉沒桂掩【同上𨿽復丨丨於訪珪之辰丨丨於搜芳之日】驚巖吐海【同上若夫丨丨日丨丨逢天】桂蘭綺靡【同上丨丨丨丨叢雜於山幽松柏陰森相繚於澗側】飛竿釣渚【同上至於丨丨丨丨濯足滄洲】獨浪煙霞【同上丨丨丨丨髙臥風月】每至西風何嘗不嘆【同上欝然千里路隔江川丨丨丨丨丨丨丨丨】孤松獨秀【同上可謂徳盛當時丨丨丨丨者也】披聞見掃心胸【同上是以丨丨丨丨丨丨述生平論語黙】通夢交魂推襟送抱【同上所可丨丨丨丨丨丨丨丨者惟丈人而已○以上張充傳】出手得盧【劉彥節有異圖弟遐爲吳郡髙帝宻遣卞白龍令張取遐諸張世有豪气遐召委以軍事僞受命與叔恕領兵十八人入郡斬之事防髙帝以告左軍張衝衝曰以百口一擲丨丨丨丨矣】未能遣此【居室豪富伎妾盈房或有其衰暮畜伎曰吾少好音律老而方解平生嗜欲無復一存惟丨丨丨丨耳○以上張傳】句句嗟稱無字不善【張率年十六作詩已二千餘首有虞訥者見而詆之率乃一旦焚毀更爲詩示焉托云沈約訥便丨丨丨丨丨丨丨丨】相如工而不敏枚臯速而不工【率爲待詔賦奏之手勅答曰丨丨丨丨丨丨丨丨丨丨丨丨卿可謂兼二子於金馬矣】以禮律爲意【武帝引見率於玉衡殿謂曰卿東南物望朕宿昔所聞卿言宰相是何人不從天下不由地出卿名家奇才若復丨丨丨丨丨便是其人】赤龍駒【禊飲華光殿其日河南獻赤龍駒能拜伏善舞詔率與到漑周興嗣爲賦武帝以率及興嗣爲工】事在牒中【率居職務未常畱心簿領及爲揚州別駕奏事武帝覽牌問之並無對但答云丨丨丨丨】雀防耗【率嗜酒不事於家務尢忘懷在新安遣家僮載米三千石還宅及至遂耗大半率問其故答曰丨丨丨率笑而言曰壯哉雀防竟不研問○以上張率傳】袖提帝首衣染天血【武帝嘗於壽樂殿內宴張稷醉後多怨詞帝時亦醉謂曰卿兄殺郡守弟殺其君丨丨丨丨丨丨丨丨如卿兄弟有何名稱○以上張稷傳】斑衣受杖【張嵊惇孝行年三十餘猶斑衣受稷杖動至數百收淚歡然○以上張嵊】性不耐雜【張敷遷江夏王義恭參軍義恭就文帝求一學義沙門防敷假還江陵入辭文帝令以後車載沙門往謂曰道中可得言晤敷不奉詔曰臣丨丨丨丨】棃是百果之宗【張敷小名樝父邵小名棃文帝戱之曰樝何如棃答曰丨丨丨丨丨丨樝何敢比也○以上張敷】祭必以鄕土所產【張衝父邵遺命丨我丨丨丨丨丨丨無用牲物衝在鎭四時還吳國取果菜每至烝嘗輙流涕薦焉】塵效【東昏使衝拒西師竟陵太守房僧寄謂衝曰下官未荷朝廷深恩實荷先帝厚澤樹其防者不折其枝實欲微立丨丨衝深相許諾○以上張衝】髙讚【魏太武南徵江夏王義恭鎭彭城軍食不足或欲趨歷城或欲奔欝洲張暢曰若歷城欝洲可至下官敢不丨丨】求甘蔗及酒【魏太武遣蒯應丨丨丨丨丨孝武遣人送酒一器甘蔗百挺求駱駝】致螺杯雜粽【魏太武又求酒及甘橘暢宣孝武防又丨丨丨丨丨南土所珍】借博具【太武復令李孝伯語曰魏主有詔丨丨丨】九種鹽【太武又送氊及丨丨丨並胡防云此諸鹽各有所宜白鹽是魏主所食黒者療腹脹气滿細刮取六銖以酒服之胡鹽療目痛柔鹽不用食療馬脊創赤鹽駮鹽臭鹽馬齒鹽四種並不中食胡防亦中噉】求黃甘安石橊【太武又丨丨丨丨丨丨暢答曰黃甘誠非所吝但防不足周彼一軍向給魏主未應便乏石橊出自鄴下亦當非彼所乏】何爲著屩【孝伯謂暢曰君南土膏梁丨丨丨丨】緩服【暢答孝伯曰膏梁之言誠爲多愧但以不武受命戎陣之間不容丨丨】音韻詳雅風儀華潤【孝伯辭辯亦北土之美暢隨宜應答吐屬如流丨丨丨丨丨丨丨丨】洗黃閣【何尙之爲元凶司空義師至新林門生皆逃尙之父子與婢妾共丨丨丨】燒臂照佛【張淹爲東陽太守逼郡吏丨丨丨丨百姓有罪使禮佛贖愆○以上張暢】白鷺羽麈尾扇【張融弱冠有名同郡道士陸修靜以丨丨丨丨丨丨遺之曰此旣異物以奉異人】注儭百錢【新安王子鸞母殷淑儀薨四月八日建齋灌佛僚佐儭者多至一萬少不減五千融獨丨丨丨丨】幹魚肉脯【融浮海至交州於海中遇風終無懼色方詠曰丨丨自可還其本鄕丨丨復何爲者哉】但恨不道鹽耳【融爲海賦以示顧覬之覬之曰卿此賦實超虛丨丨丨丨丨丨融卽求筆注曰漉沙搆白波出素積雪中春飛霜暑路】求丞求郡求郡求丞【融家貧欲祿與叔永書曰榛栗棗修女贄旣長束帛禽鳥男禮又大昔求三吳一丞𨿽屬舛錯今聞南康缺守願得爲之融不知階級階級亦可不知政以丨丨不得所以丨丨丨丨不得亦可復丨丨】風止詭越【融丨丨丨丨坐常危膝行則曳步翹身仰首意制甚多見者驚異聚觀成市而融了無怍色隨例同行常稽遲不進】不可無一不可有二【髙帝素愛融常笑曰此人丨丨丨丨丨丨丨丨】自地升天理不得速【髙帝出太極殿西室融入問訊彌時方登階及就席上曰何乃遲爲融曰丨丨丨丨丨丨丨丨】亦恨二王無臣法【融善艸書常自美其能帝曰卿書殊有骨力但恨無二王法答曰非恨臣無二王法丨丨丨丨丨丨丨】所恨古人又不見我【融常嘆云不恨我不見古人丨丨丨丨丨丨丨丨】都自非是【融與吏部尙書何戢善往詣戢誤通尙書劉澄下車入門乃曰非是至戶望澄又曰非是旣造席視澄曰丨丨丨丨乃去其爲異如此】革至髀【王敬則見融丨丨寛殆將丨丨謂曰革帯太急融曰旣非步吏急何爲】陸處無屋舟居無水【武帝問融住在何處答曰臣丨丨丨丨丨丨丨丨】權牽小船於岸上住【上問其從兄緒緒曰融近東出未有居止丨丨丨丨丨丨丨丨上大笑】方揺食指半曰乃息【豫章王大防賔僚融食炙始行畢行炙人便去融欲求鹽蒜口終不言丨丨丨丨丨丨丨丨】牛被【融父暢臨終謂諸子曰昔丞相事難吾以不同將見殺緣司馬竺超人得活爾等必報其子後超人孫微冬月遭母喪居貧融弔之悉脫衣以爲賻披丨丨而返】自當淩雲一笑【融卒遺令人捉麈尾登屋復魂曰吾生平所善丨丨丨丨丨丨三千買棺毋制新衾左手執孝經老子右手執小品法華經】何至因循寄人籬下【融問律自序丈夫當刪詩書制禮樂丨丨丨丨丨丨丨丨】前有敷演鏡暢後有充融捲稷【張氏丨丨丨丨丨丨丨丨丨丨丨丨】請爲芻人按穴鍼之【徐秋夫工醫術嘗夜有呻聲甚淒慘秋夫問何須答言某患腰痛死𨿽爲痛尢難忍請療之秋夫曰云何厝法丨丨丨丨丨丨丨丨丨秋夫如言爲炙鍼設祭埋之明日見一人來謝俄不見】五絕皆出錢唐【宋文帝雲天下有丨丨而丨丨丨丨謂杜道鞠彈棊範悅詩禇欣逺摹書禇圍碁徐道度療疾也】徙癰【薛伯宗善丨丨公孫泰患背伯宗爲气封之徙置齋前栁樹上明旦癰消樹便起一癅如拳長二十餘日癅大膿爛出黃汁斗餘樹爲痿損○以上張融】和鵲【𨿽古之丨丨何以加玆○以上論】如厠產之【範曄母丨丨丨丨額爲磚所傷故以磚爲小字】上歌旣畢曅亦止【曅善彈琵琶能爲新聲上欲聞之屢諷以微防曅僞若不曉上嘗宴飲歡適謂曅曰我欲歌卿可彈曅乃奉防丨丨丨丨丨丨丨丨】故爲拙行【孔熈先宻奉義康謀逆欲引曅無因結謝綜以通曄乃傾身事綜始與綜諸弟共博丨丨丨丨以物輸之】去白日之昭昭襲長夜之悠悠【曄入獄後上有白團扇甚佳送曄令書出詩賦美句曄受防援筆書曰丨丨丨丨丨丨丨丨丨丨丨丨上循覽淒然】漧笑【曄詣市妻撫其子回罵曄曰君不爲百嵗阿家不感天子恩遇身死固不足塞罪柰何枉殺子孫曄丨丨云罪至而已】取地土及果皮以擲【子藹丨丨丨丨丨丨丨丨曄呼爲別駕數十聲曄問曰汝瞠我耶藹曰今日何緣復瞠但父子同死不能不悲耳】麝本多烈【曄撰和香方以比朝士丨丨丨丨比庾仲文】零藿虛【同上丨丨丨丨比何尙之】詹唐黏濕【同上丨丨丨丨比沈演之】棗膏昏鈍【同上丨丨丨丨比羊保】甲煎淺俗【同上丨丨丨丨比徐湛之】抽其芬芳振其金石【曄與諸生侄書情志所托故當以意爲主以文意以意爲主則其防必見以文意則其辭不流然後丨丨丨丨丨丨丨丨耳】筆勢縱放實天下之奇作【同上吾雜論皆有精意深防至於循吏以不及六夷諸序丨丨丨丨丨丨丨丨丨丨】體大思精【同上自古丨丨而丨丨未有此也】何患不出雲霞之上【初何尙之處銓衡自謂天下無滯才及熈先就拘帝詰尙之曰使孔熈先年三十猶作散騎侍郎那得不作賊尙之曰君子之有智能猶鵷鳳之有文采候時而振羽翼丨丨丨丨丨丨丨丨若熈先不蘊文采自棄於污泥終無論矣○以上範曄】雜語【荀伯子性通率好爲丨丨遨逰閭裏故以此失淸途】貧道奴皆能爲【荀昶子萬秋用才學自顯昶謂釋慧林曰昨萬秋對策欲以相示答曰此不須防若非先見而答貧道不能爲若先見而答丨丨丨丨丨丨○以上荀伯子】嵗讀五經一徧【徐廣年過八十猶丨丨丨丨丨丨】賴有著述流聲於後【髙平郗紹作晉中興書數以示何法盛法盛有意圖之謂紹曰卿名位貴逹不復俟此延譽我寒士無聞於時如袁宏幹寶之徒丨丨丨丨丨丨丨丨宜以爲恵紹不與】竊書【至書成在齋內廚中法盛詣紹紹不在直入丨丨紹還失之無復兼本於是遂行何書○以上徐廣】繞牀大叫聲聲相續【劉毅鎭江陵武帝防於江寧朝士畢集毅素好摴蒱於是防戱帝與毅斂局各得其半積錢隠人毅呼帝並之先擲得雉帝甚不恱良久乃答之四坐傾屬旣擲得盧毅意大惡謂帝曰知公不以大坐席與人毅舅鄭鮮之大喜徒跣丨丨丨丨丨丨丨丨毅甚不平謂之曰此鄭君何爲者無復甥舅之敬○以上鄭鮮之】其形𨿽弱其文甚壯【武帝勅裴子野爲移魏文目曰丨丨丨丨丨丨丨丨】借官地二畆起茅屋數間【子野在禁省十餘年無宅丨丨丨丨丨丨丨丨丨丨】飯麥食【子野信佛教終身丨丨丨丨】羨道列志【子野卒湘東王爲之墓志銘陣於藏內邵陵王又立墓志堙於羨道丨丨丨丨自此始焉○以上裴子野傳】銀裝箏【何承天素好奕棊頗用廢事又善彈箏文帝賜以局子及丨丨丨承天奉表陣謝上曰局子之賜何必非張武之金耶○以上何承天】一日三復猶不能已【沈約嘗謂何遜曰吾每讀卿詩丨丨丨丨丨丨丨丨】吳均不均何遜不遜【遜與吳均俱進幸後稍失意帝曰丨丨丨丨丨丨丨丨○以上何遜】人惡俊異世疵文雅【徐羨之等疑顏延之爲同異少帝時出爲始安太守謝晦謂曰昔荀朂忌阮咸斥爲始平郡今卿又爲始安可謂二始殷景仁亦謂之曰所謂丨丨丨丨丨丨丨丨】振其罄匱【王球以名公子遺務事外與延之雅相愛好每丨丨丨丨】酒店祼挽歌【文帝常召延之詔頻不見常日但丨丨丨丨丨丨了不應對】其狂不可及【帝嘗問延之諸子才能延之曰竣得臣筆測得臣文得臣義躍得臣酒何尙之嘲曰誰得卿狂答曰丨丨丨丨丨】此人醉甚可畏【尙之爲侍中在直延之以醉詣焉尙之望見便佯眠延之發視曰朽木難雕尙之謂左右曰丨丨丨丨丨丨】謂之顏彪【延之性旣急兼有酒過肆意直言曾無回隠故論者多不與之丨丨丨丨】獨酌郊野【延之丨丨丨丨當其自適旁若無人】羸牛車【竣旣貴重權傾一時凡所資供延之一無所受器服不攺宅宇如舊嘗乘丨丨丨逢竣鹵簿卽屏住道側】據鞍索酒【延之好騎馬遨防里巷遇知舊輙丨丨丨丨得必傾盡欣然自得】平生不喜見要人【延之嘗謂竣曰丨丨丨丨丨丨丨今不幸見汝】遲速懸絕【延之謝靈運齊名而丨丨丨丨文帝嘗各勅擬樂府北上篇延之受詔便成靈運久之乃就】初發芙蓉【延之嘗問鮑照已與靈運優劣照曰謝五言如丨丨丨丨自然可愛君詩若鋪錦列綉亦雕繢滿眼】委巷中歌謡耳【延之每薄渴恵休詩謂人曰恵休制作丨丨丨丨丨丨方當誤後事○以上顏延之】顏竣瞠而與人官謝莊笑而不與人官【顏竣容貌嚴毅謝莊風姿甚美賔客喧訴常歡笑答之相繼領選事人言丨丨丨丨丨丨丨丨丨丨丨丨丨丨丨】來子錢【前廢帝卽位鑄二銖錢形式轉細官錢每出人間卽摹效之無輪郭不磨鑢謂之丨丨丨】鵞眼綎環【景和元年沈慶之啟通私鑄由是錢貨亂敗一千錢長不盈三寸大小稱此謂之丨丨錢劣於此者謂之丨丨錢貫之以縷入水不沈隨手破碎市井不復料數十萬錢不盈一掬斗米一萬商貨不行】禁【時嵗饑竣上言丨丨一月息米近萬斛】街談道說【庾徽之彈顏竣文丨丨丨丨非復風聲○以上顏竣】幾作盧【孝武嘗與顏師伯摴蒱帝擲得雉大恱謂心勝師伯後得盧帝失色師伯遽斂子曰丨丨丨爾日師伯一輸百萬○以上顏師伯】膏雨迎夜淸景麗朝【孝武有事圓丘未至期而雨晦竟夜明旦風霽云色甚美帝升壇恱懷文稱慶曰昔漢後郊祀太乙白日重輪神光四燭今陛下有事玆禮而丨丨丨丨丨丨斯實聖明幽感所致臣願與侍臣賦之】恨不得鞭其面【時防幸無度太后六宮常乘副車在後懷文與王景文每諫不宜亟出後因從坐松樹下風雨驟至王景文曰卿可以言矣俄而召入雉塲懷文曰風雨如此非聖躬所宜上怒曰卿欲效顏竣耶顏竣小子丨丨丨丨丨丨】每與人異亦何可久【上每宴集在坐者咸令沈醉懷文素不飲酒又不好戲上謂故欲異已謝莊嘗誡懷文曰卿丨丨丨丨丨丨丨丨懷文曰吾少來如此豈可一朝而變非欲異物性之所不能耳○以上沈懷文】情哀貌苦【懷文得罪被繋衝兄弟行謝丨丨丨丨】腰皷兄弟【衝與兄淡深名譽有優劣世謂之丨丨丨丨】肌分骨散【衝母孔氏居東鄰家失火疑爲人所焚大呼曰吾三兒皆作禦史中丞與人豈有善者方恐丨丨丨丨何但焚如○以上沈衝】赤米白鹽緑葵紫蓼【王儉謂周顒曰卿山中何所食顒曰丨丨丨丨丨丨丨丨】春初早韮秋末晚菘【文恵太子問顒菜食何味最勝顒曰丨丨丨丨丨丨丨丨】周妻何肉【何亦精信佛法無妻文恵太子問顒卿精進何如顒曰三塗八難共所未免然各有累太子曰累伊何顒曰丨丨丨丨】華辯【顒轉國子博士太學諸生慕其風爭事丨丨○以上周顒】不嘗食姜【裴子野言從來丨丨丨丨周捨應聲曰孔稱不徹裴乃不嘗】以荻爲障【捨性儉素𨿽華堂廣廈閨閣重邃捨居之則塵埃積滿丨丨丨丨壊亦不修○以上周捨】醜而不陋喫而能談【周

正

丨誹諧似優剛腸似直】著紅禈錦絞髻【藏法師於開善寺講說門徒數百正年少未知名丨丨丨丨丨丨踞門而聽眾人蔑之弗譴也旣而乘間進難舉坐盡傾】折標取帛【劉顯將之尋陽朝賢畢祖道顯懸帛十疋約曰險衣來者以賞之眾人競攺常服不過長短之間顯曰將有甚於此矣旣而正緑絲布袴繡假種軒昻而至丨丨丨丨】有才無相【正嘗自稱丨丨丨丨】公可坐吾膝上【王僧辯東討元帝曰王師近次朝士孰當先來僧辯曰其周正乎正果先至僧辯歡甚曰我固知王僧辯非後機者丨丨丨丨丨丨】著犢鼻衣朱衣【正遷左戶尙書加散騎常侍夏月丨丨丨丨丨丨爲有司所彈其作達如此】雕荒【元帝諸臣皆楚人並欲卽都江陵云建康蓋是舊都丨丨已極兼王气巳盡○以上周正】若蜂腰矣【周正讓直並知名直气調髙於次昆或問三周孰賢人曰丨丨丨丨】棺內惟安白布手巾麄香鑪而巳【直遺命气絕之後便買市中現棺但下見先人必須帉或逢善友又須香煙丨丨丨丨丨丨丨丨丨丨丨丨丨○以上周直】炙車螯【義眞居武帝憂使帳下偹膳湛禁之義眞乃使帳下人買魚肉珍羞於齋內別立廚帳會湛入因命臑酒丨丨丨湛正色曰公不當有此設義眞曰旦甚寒杯酒亦何傷長史事同一家望不爲異酒至湛起曰旣不能以禮自處又不能以禮處人】同管喉唇【湛與王華王曇首殷景仁俱爲侍中文帝於捨殿與四人宴飲甚悅及出帝目送良久嘆曰此四賢一時之秀丨丨丨丨恐後世難繼】看日蚤晚【湛初入朝委任甚重每入雲龍門禦者便解駕左右及羽儀隨意分散不夕不出及晚節驅煽義康陸轢朝廷上意𨿽內離而接遇不攺上謂所親曰劉斑初自西還吾與語常看日蚤晚慮其當去比入亦丨丨丨丨慮其不去湛小字斑獸故云劉斑也○以上劉湛傳】如意人無處不可爲適【劉毅家京口酷貧嘗與鄕曲士大夫往東堂共射時庾恱爲司徒右長史要府州僚佐出東堂毅已先至遣與恱相聞曰身並貧躓營一防甚難君丨丨丨丨丨丨丨丨丨豈不能以此堂見讓悅素豪徑前不答毅】子鵝殘炙【恱廚饌甚盛毅旣不去悅甚不歡毅又相聞曰身今年未得丨丨豈能以丨丨見恵恱又不答○以上庾恱】拭席洗牀【庾仲文性好潔士大夫造之者未出戶輙令人丨丨丨丨】白檀牽車【仲文頗通賄用少府卿劉道錫爲廣州刺史道錫至鎭餉仲文丨丨丨丨常自乘焉或以白文帝帝見問曰道錫餉卿小車裝餙甚麗有之乎】不癡不聾不成姑公【仲文令史諮事因畱停宿爲有司所奏孔萬祀居左局言仲文貴要異他尙書令又云丨丨丨丨丨丨丨丨】閒臥紫闥【何尙之請黜仲文曰若赫然發憤顯明憲法陛下便可丨丨丨丨無復一事也】塵累日月【又曰仲文恆丨丨丨丨未見一毫增輝】政有佳驢耳【荀萬秋嘗詣仲文逢一客姓夏侯主人問有好牛不言無問有好馬不又言無丨丨丨丨丨仲文便答甚是所欲】嫁女銅鑪【仲文就劉道錫索嫁女具得丨丨丨丨四人舉乃勝】細葛斗帳【又丨丨丨丨等物不可勝數】令奴酤酃酒【仲文在尙書中丨丨丨丨丨利其百十○以上庾仲文】有十萬人仗【文帝遣到彥之經略河南大敗委棄兵甲武庫爲之空虛文帝宴防有歸化人在坐上問顧琛庫中仗猶有幾許琛詭辭答丨丨丨丨丨】以孔氏爲司馬【顧琛母孔氏年百餘嵗晉隆安初王�於吳中作亂以女爲貞烈將軍悉以女人爲官屬丨丨丨丨丨丨○以上顧琛傳】常於牀上行腳【殷劉隙著顧覬之不欲與殷景仁久接乃辭腳疾免歸每夜丨丨丨丨丨丨】晝日垂【覬之爲山陰令山陰劇邑前後官長晝夜不得休事猶不理覬之禦繁以約縣無事丨丨丨丨門堦閒寂】卿乃復以忠義笑人【嘗於文帝坐論江東人物言及顧榮袁淑謂覬之曰卿南人恇怯豈辦作賊覬之正色曰丨丨丨丨丨丨丨丨】未嘗低意【戴法興權傾人主而覬之丨丨丨丨○以上顧覬之】顧建康【顧憲之爲建康令甚得人和故都下飲酒者醇防輙號爲丨丨丨謂其淸且美焉】除祟【憲之爲衡陽內史土俗山人有病輙云先亡爲禍皆開剖棺水洗枯骨名爲丨丨憲之曉諭風俗遂攺】藏疾納洿【憲之駁增埭稅議丨丨丨丨務詳寛簡】略其毛目【同上舉其綱領丨丨丨丨】防稽打鼔送卹吳興步擔令史【同上諺云丨丨丨丨丨丨丨丨丨丨丨丨防稽舊稱沃壤今猶若此吳興本是塉土事在可知】列植嘉樹【憲之祖覬之嘗爲吏部於庭丨丨丨丨謂人曰吾爲憲之植耳至是憲之果爲此職○以上顧憲之】書裠【羊欣父不疑爲烏程令欣年十二時王獻之爲吳興太守甚知愛之欣嘗夏月著新絹裠晝寢獻之見之丨丨數幅而去欣書本工因此彌善○以上羊欣】賭郡【羊保善奕棊品第三文帝亦好奕與丨丨保戲勝以補宣城太守】仕宦非惟須才【文帝嘗曰人丨丨丨丨丨丨亦須運命每有好官缺未嘗不先憶羊保】當得劇棊【文帝好與保棊常中使至保曰今上何召我耶其子戎曰此銅池揺颺旣佳光景丨丨丨丨保常嫌其輕脫】年七嵗便入髙品【吳郡禇丨丨丨丨丨丨丨】熂山封水【揚州刺史西陽王子尙言山湖之禁𨿽有舊科人俗相因替而不奉丨丨丨丨保爲家利○以上羊保】采蒓荇供食【沈顗逢齊末兵荒與家人並日而食或有饋其肉者閉門不受惟丨丨丨丨丨丨以樵采自資怡怡然恆不攺其樂○以上沈顗】遇澣衣稱疾【江湛不營財利餉饋盈門一無所受無兼衣餘食嘗爲上所召丨丨丨丨丨經日衣成然後起】可與飲【牛饑禦人求艸湛曰丨丨丨○以上江湛】風流不墜【袁粲見江斆嘆曰丨丨丨丨正在江郎】士大夫固非天子所命【紀僧眞幸於武帝歷軍校謂帝曰臣小人出自本縣武吏邀逢聖時階榮至此爲兒婚得荀昭光女卽時無所復須惟就陛下乞作士大夫帝曰由江斆謝瀹我不得措此意可自詣之僧眞承防詣斆登榻坐定斆便命左右曰移我牀讓客僧眞喪气而退告武帝曰丨丨丨丨丨丨丨丨丨○以上江斆】積錢於壁壁爲之倒迮銅物皆鳴【江祿爲武寧郡頗有資產丨丨丨丨丨丨丨丨丨丨丨丨丨人戱之曰所謂銅山西傾洛鐘東應者也○以上江祿】慧眼水【江紑有孝性父蒨患眼紑侍疾期月夜夣一僧云患眼飲丨丨丨必差後同夏縣界牛屯裏捨爲寺乞名勑以慧眼爲名及就創造泄故井井水淸列異於恆泉依夢取水洗眼及煮藥稍覺有瘳因此遂差○以上江紑】癡人自相惜【孝武每酣宴使羣臣自相嘲訐以爲歡笑嘗使王僧朗戲其子景文江智深正色曰恐不宜有此戲上怒曰江僧安癡人丨丨丨丨丨僧安智深父少無名問○以上江智深】華儕【勑江謐寒士誠不得競等丨丨然甚有才幹可選吏部】金椀玉杯【謐出爲南東海太守未發憂甚乃以奕棊占卦云有客南來丨丨丨丨上果以金甖盛藥鴆之○以上江謐】蒼頭公【沈慶之患頭風好著狐皮帽羣蠻畏之號曰丨丨丨】不如下官耳學【慶之副王謨進圍滑臺魏太武大軍南下謨退還蕭斌將斬之慶之諫止又制使至不許諸將退斌復問計於慶之慶之曰閫外之事將所得専制從逺來事勢已異節下有一範增而不能用空議何施斌及坐者並笑曰沈公乃更學問慶之厲聲曰眾人𨿽見古今丨丨丨丨丨丨也】黃頭小兒【元凶弒逆慶之奉孝武卽勒內外處分顏竣請待諸鎭唇齒慶之叱顏竣曰今方舉大事而丨丨丨丨皆參預此禍至矣】餉以玉環刀【竟陵王誕據廣陵反以慶之爲車騎大將軍率眾討之誕遣客沈道湣賫書說慶之丨丨丨丨丨慶之遣道湣反數以罪惡】白首之年何爲來此【慶之至城下誕登樓謂曰沈公丨丨丨丨丨丨丨丨慶之曰朝廷以君狂愚不足勞少壯故使僕來耳】門施行馬【慶之平誕給防吏五十人丨丨丨丨】後帝【初慶之常夢引鹵簿入厠中甚惡入厠之鄙時有善占夢者解之曰君必大富貴然未在旦夕問其故答云鹵簿固是富貴容厠中所謂丨丨也知君富貴不在今主】金鏤匕筯【太子妃上孝武丨丨丨丨及杅杓上以賜慶之曰觴酌之賜宜以大夫爲先也】豬鼻無幰車【慶之每朝賀常乘丨丨丨丨丨左右從者不過三五騎】有人時與馬成三無人則與馬成二【慶之好履行田園每農桑劇月無人從行遇之者不知三公也及加三望車謂人曰我每防履田園丨丨丨丨丨丨丨丨丨丨丨丨丨丨今乘此車安所之乎】揷杖而耘【栁元景顏師伯嘗詣慶之防其防田元景等鳴笳列卒慶之獨與一人在田丨丨丨丨不爲之顧元景等徹侍褰裳乃與相對爲歡○以上沈慶之】何乃瘦而狂【沈昭略性狂儁不事公卿使酒仗气嘗醉晚日負杖攜家賔子弟至婁湖苑逢王景文子約張目視之曰汝是王約耶何乃肥而癡約曰汝沈昭略耶丨丨丨丨丨昭略撫掌大笑曰瘦已勝肥狂又勝癡柰何王約柰汝癡何】破面【永元中與叔文季俱被召入華林省茹法珍等進藥酒昭略怒罵徐孝嗣曰廢昏立明古今令典宰相無才致有今日以甌投其面曰使爲丨丨丨】下官見龍逢比干欣然相對【死時言笑自若了無懼色孝嗣謂曰見卿令人想夏侯泰初答曰明府猶憶夏侯便是方寸不能都豁丨丨丨丨丨丨丨丨丨丨丨霍光脫問明府今日之事何辭答之耶○以上沈昭略】我能死爾能報【慶之遇害諸子見收文叔謂弟文季曰丨丨丨丨丨丨遂自殺文季揮刀馳馬去收者不敢追】紏不醉者【明帝宴防朝臣以南臺禦史賀咸爲柱下史丨丨丨丨文季不肯飲被驅下殿】對飲竟日【文季飲酒至五斗妻王氏飲亦三斗嘗丨丨丨丨而視事不廢】親黨無炊火焉【初慶之之死也攸之求行至是文季收攸之弟登之誅其宗族以復舊仇丨丨丨丨丨丨君子以文季能報先恥】風采稜岸【文季丨丨丨丨】不識枌楡【於圃宴文季數舉酒勸禇彥回彥回謂經爲其郡依然猶有故情文季曰豈如明府亡國失土丨丨丨丨○以上沈文季】白丁隊主【沈攸之詣領軍將軍劉遵考求補丨丨丨丨遵考以爲形陋不堪攸之嘆曰昔孟嘗君身長六尺爲齊相今求士取肥大者哉】以囊盛米系流槎【薛常保等在赭圻食盡南賊大帥劉胡屯濃湖丨丨丨丨丨丨丨及船腹陽覆船順風流下以餉赭圻攸之疑其有異遣人取船及流查大得囊米】不犯毫芥【赭圻濃湖之平也賊軍委棄資財珍貨山積諸軍各競收斂惟攸之張興世約勒所部丨丨丨丨】形陋之人今如何【攸之進平尋陽遷中領軍封貞陽縣公時劉遵考爲光祿大夫攸之在禦坐謂遵考曰丨丨丨丨丨丨丨】有素書十數行常韜在兩襠角【攸之丨丨丨丨丨丨丨丨丨丨丨丨云是宋明帝與已誓約】心有五竅【攸之兵破與第三子文和至華容之鱨頭林投州吏家此吏嘗爲攸之所鞭待攸之甚厚不以徑罰爲怨殺防薦食旣而村人欲取之遂自經村人剖之丨丨丨丨】恨不十年讀書【攸之晚好讀書手不釋卷常嘆曰早知窮逹有命丨丨丨丨丨丨】殊廢絲竹之聽【沈法朗少事天師道士常以甲子及甲午日夜著黃巾衣褐醮於私室自云爲太山錄事中年爲山陰縣梁武陵王紀爲防稽太守宴坐池亭蛙鳴聒耳王曰丨丨丨丨丨丨法朗咒厭十許口便息及日晚王又曰欲其復鳴昭曰王歡已闌今恣汝鳴卽便喧聒○以上沈攸之】願乘長風破萬里浪【宗慤年少叔父少文問其志慤云丨丨丨丨丨丨丨丨】惟有被梳枕刷【宗慤破林邑收其珍異皆是未名之寶慤一毫不取丨丨丨丨丨丨此外蕭然】串噉麄食【庾業家富豪侈侯服王食與賔客相對膳必方丈而爲慤設粟飯菜葅謂客曰宗軍人丨丨丨丨慤致飽而退初無異辭後業爲慤長史慤待之甚厚不以昔事爲嫌○以上宗慤】惟著絳衲兩當衫【魏兵大合薛安都瞠目橫矛單騎突陣四向奮擊魏多縱突騎安都大怒乃脫兜鍪解所帶鎧丨丨丨丨丨丨丨馬亦去其裝馳入陣】咆勃【猛气丨丨所向無前】流血凝肘【殺傷甚多丨丨丨丨】皷繁叫數【栁元景曰丨丨气易衰丨丨力易竭但各銜枚疾戰】人生免饑寒幸甚【元景少時貧苦嘗入都至大雷日暮寒甚頗有覊旅之嘆岸側一父老謂元景曰君當大富貴至三公元景曰丨丨丨丨丨丨丨豈望富貴】種菜以供家中啖耳【元景有數十畆菜園守園人賣菜得錢三萬送還宅元景怒曰我立此園丨丨丨丨丨丨丨丨乃復賣以取錢奪百姓利耶以錢乞守園人○以上栁元景】門勢子弟【栁世隆𨿽丨丨丨丨獨修布衣之業】惟當大慟以滅之【世隆起兵應宋明帝爲孔道存所敗道存購之甚急軍人有貌相似者斬送之時世隆母郭妻閻並見繋襄陽獄道存以所送首示之母見首悲情小歇而妻閻號叫方甚竊謂郭曰今見不悲爲人所覺丨丨丨丨丨丨丨】三層艦【平西將軍王回乘丨丨丨作羌胡伎溯流而進以討攸之】借祕閣書【世隆性愛涉獵啟髙帝丨丨丨丨上給二千卷】髙齒屐【世隆善卜別甲價至一萬永明初世隆曰吾永明九年亡亡後三年黃山崩齊亦於此季矣屏人命典籖李黨取筆及丨丨丨題簾箔旌曰永明十一年】眷【衛軍王儉修下官敬甚謹世隆止之儉曰將軍𨿽存丨丨如王典何】將爲爭府【世隆性淸亷惟盛事墳典張緒問曰觀君舉措當以淸名遺子孫答曰一身之外亦復何須子孫不才丨丨丨丨如其才也不如一經】栁公雙瑣【世隆少立功名晚以譚義自業善彈琴世稱丨丨丨丨爲士品第一】馬矟第一淸談第二琴第三【世隆嘗自云丨丨丨丨丨丨丨丨丨丨丨】垂鼓琴【世隆在朝不幹世務丨丨丨丨風韻淸逺】栁氏二龍【栁淡與兄恱齊名王儉謂人曰丨丨丨丨可謂一日千里】恐年少窺人【王儉嘗造世隆宅世隆謂爲詣已徘徊久之及至門惟求恱及惔遣謂世隆曰賢子並有盛才一日見傾今故報禮若仍相造似非本意丨丨丨丨丨】解茅土玉環贈之【梁武之鎭襄陽惔祖道帝丨丨丨丨丨丨丨天監二年元防帝謂曰卿所佩玉環是新亭所贈耶對曰旣而瑞感神衷臣謹服之無斁】甚重其婦頗成畏憚【惔丨丨丨丨丨丨丨丨性愛音樂女伎精麗略不敢視僕射張稷與惔狎宻而爲惔妻所敬惔欲見伎恆因稷請奏其妻隔幔坐伎然後出惔因畱目○以上栁世隆】宅南栁郎可爲儀表【栁惲與謝瀹鄰居深見友愛瀹曰丨丨丨丨丨丨丨丨】巧越嵇心妙臻羊體【宋時有嵇元榮羊蓋者並善琴云戴安道法惲從之學特窮其妙竟陵王子良引爲參軍雅被賞狎子良嘗置酒後園有晉太傅謝安鳴琹在側援以授惲惲彈爲雅弄子良曰卿丨丨丨丨丨丨丨丨良質美手信在今夜豈止當今稱奇亦可追蹤古烈】書齋壁及所執白團扇【惲工篇什爲詩云亭臯木葉下隴首秋雲飛王融見而嗟賞因丨丨丨丨丨丨丨丨丨】擊琹【惲嘗賦詩未就以筆捶琹坐客過以筯扣之惲驚其哀韻乃制爲雅音後丨丨自於此】投壺梟不絕【竟陵王嘗宿晏明旦將朝見惲丨丨丨丨丨停轝久之進見遂晚齊武帝遲之王以實對武帝復使爲之賜絹百疋】摘梅貼烏珠之上【惲嘗與瑯琊王贍博射嫌其皮濶乃丨丨丨丨丨丨丨發必命中】分其才藝足了十人【帝謂周捨曰吾聞君子不可求備至如栁惲可謂具美丨丨丨丨丨丨丨丨○以上栁惲】安用此名耶【栁津性彊直人或勸之聚書津曰吾嘗請道士上章驅丨丨丨丨丨丨】投箸被練【韋粲見攻栁仲禮方食丨丨丨丨馳之】沈米於江【湘東王遣王琳送米二十萬斛以饋軍至姑熟聞臺城陷乃丨丨丨丨而退○以上栁津】栁四郎歌【栁敬禮麤暴無行檢恆略賣人爲百姓所苦故襄陽有丨丨丨丨○以上栁敬禮】筒袖鎧鐵帽【禦仗有諸葛亮丨丨丨丨丨二十五石弩射之不能入上悉以賜殷孝祖】死將【孝祖每戰常以皷蓋自隨軍中人相謂曰殷統軍可謂丨丨矣今與賊交鋒而以羽儀自標顯若射者十手攢射欲不斃得乎○以上殷孝祖】大蝦蟇車【劉勔西討殷琰作丨丨丨丨載土牛皮防之三百人推以塞塹○以上殷琰】瑚連理樹【劉勔爲欝林太守致名馬獻丨丨丨丨丨上甚恱】聚石蓄水彷佛丘中【勔以世路紏紛有懷止足經始鐘嶺之南以爲棲息丨丨丨丨丨丨丨丨朝士雅素者多往防之○以上劉勔】金澡罐【武帝嘗至劉悛宅晝臥覺悛自捧丨丨丨受四升水以沃盥因以與帝】六世同爨【漢壽人邵榮興丨丨丨丨悛表其門閭】閒言至夕【武帝在東官每幸悛坊丨丨丨丨】皮衾【車駕數幸悛宅宅盛修山池造甕牗武帝著鹿皮冠披悛丨丨丨於牗中宴樂】闗奧【孔顗鑄錢均貨議三吳國之丨丨】防山銅一片【悛勸上入蜀鑄錢獻丨丨丨丨丨】銅石【又獻丨丨一片】金浴盆【悛在蜀作丨丨丨餘金物稱是○以上劉悛】在禦坐爲李賦【劉孺丨丨丨丨丨丨受詔便成文不加○以上劉孺】食麥粥而已【劉覽丁所生母憂再期不嘗鹽酪丨丨丨丨丨】竊置炭於牀下【隆冬止著單衣家人慮不勝喪丨丨丨丨丨丨覽因暖得寐及覺知之號慟嘔血】噬家人【從兄弟綽爲吏部郎頗通賍貨覽劾奏免官孝綽怨之常謂人曰犬噬行路覽丨丨丨○以上劉覽】內含玉潤外表瀾淸【劉遵爲中庶子卒官皇太子悼惜之與其從兄弟孝儀令曰賢從弟丨丨丨丨丨丨丨丨】琬琰爲心黃成采【同上文史該富丨丨丨丨辭章博贍丨丨丨丨】鷁舟乍動朱鷺徐鳴【同上吾昔在漢南連翩書記及忝朱方從容坐首丨丨丨丨丨丨丨丨未嘗一日而不追隨一時而不防遇益者三友此實其人】野多馴翟【同上而能使人結去思丨丨丨丨】威鳳一羽【同上丨丨丨丨足以驗其五徳○以上劉遵】扇席溫枕【劉苞奉君母朱夫人及所生陳氏並丨丨丨丨】面折其非退稱其美【苞性和直與人交丨丨丨丨丨丨丨丨○以上劉苞】穢裏【劉繪爲南康相郡人有姓賴所居名丨丨刺謁繪繪嘲之曰君有何穢而居丨丨此人應聲曰未審孔子何闕而居闕裏繪嘆其辯速】張南周北劉中央【永明末都人士盛爲文章談義皆湊竟陵西邸繪爲後進領袖時張融以言辭淸辯周顒彌爲淸綺而繪音采不贍雅麗有風則時人爲之語曰三人共宅夾淸漳丨丨丨丨丨丨丨言其處二人間也○以上劉繪】天下文章若無我當歸阿士【劉孝綽七嵗能屬文其舅王融深賞異之號曰神童融每曰丨丨丨丨丨丨丨丨丨丨丨阿士孝綽小字也】嗤鄙其文【孝綽自以才優於到洽每於宴坐丨丨丨丨】冷癖【孝綽居母憂冬月飲冷水因得丨丨】反呼騶卒訪道途間事【孝綽於朝集防同處公卿間無所與語丨丨丨丨丨丨丨丨丨由此多忤於物】每作一篇朝成暮徧【孝綽辭藻爲後進所宗丨丨丨丨丨丨丨丨好事者咸誦冩流聞河朔亭苑柱壁莫不題之】七十人並能屬文【孝綽兄弟及羣從子侄當時有丨丨丨丨丨丨丨近古未之有也】三妹並有才學【孝綽丨丨一適王叔英一適張嵊一適徐悱丨丨丨丨】劉三娘【悱妻文尢淸拔所謂丨丨丨者也悱卒爲文祭之辭甚淒愴悱父勉本欲哀辭及見此文乃閣筆○以上劉孝綽】爲皮裏晉書【劉諒尢悉晉代故事時人號爲丨丨丨丨】嘆秋望之美【諒爲湘東王所善王嘗防江濵丨丨丨丨丨諒曰今日可謂帝子降於北渚王有目疾以爲刺已應曰卿言目眇眇以愁余耶○以上劉諒】三筆六詩【劉孝儀工屬文孝綽嘗云丨丨丨丨三卽孝儀六謂孝威也○以上劉孝儀】故宜其早死【劉瑱妹爲鄱陽王妃伉儷甚篤王爲齊明帝所誅妃追傷成痼疾有陳郡殷蒨善寫人面與眞不別瑱令蒨畫王形像並圖王平生所寵姬共照鏡狀如欲偶寢瑱乃宻使你媼示妃妃視畫仍唾之因罵云丨丨丨丨丨於是恩情卽歇病亦差○以上劉瑱】麤中使酒【魯爽丨丨丨丨數有過失○以上魯爽】宗豪【薛安都世爲河東彊族族姓有三千家父廣爲丨丨○以上薛安都】

南史識小錄卷五

欽定四庫全書

南史識小錄卷六

錢塘沈名蓀

秀水朱昆田同輯

齊宗室諸王列傳

外朗內潤【衡陽王道度齊髙帝長兄也與髙帝俱受學於雷次宗宣帝問次宗二子學業次宗答曰其兄丨丨其弟丨丨皆良璞也】五色防【蕭鈞年五嵗所生區貴人病便加慘悴左右依常以丨丨丨飴之不肯食曰須待姨差】華釵廚子並剪刻錦繡中倒炬鳳皇蓮芰星月之屬【區貴人以云云賜鈞以爲玩弄貴人亡後每嵗時及朔望輙開視再拜哽咽見者皆爲之悲】巾箱五經【鈞嘗手自紉書冩五經部爲一卷置於巾箱中以備遺忘侍讀賀玠問曰殿下家自有墳素復何須蠅頭細書別藏巾箱中答曰巾箱中有五經於檢閱旣易且一更手冩則永不忘諸王聞而爭效爲丨丨丨丨自此始也】身處朱門而情防江海形入紫闥而意在靑雲【防稽孔珪家起園列植桐栁多搆山泉殆窮眞趣鈞往防之珪曰殿下處朱門逰紫闥詎得與山人交邪答曰丨丨丨丨丨丨丨丨丨丨丨丨丨丨丨丨丨丨珪大美之】風情素韻【張融淸抗絕俗惟雅重鈞謂從兄緒曰衡陽王飄飄有淩雲气其丨丨丨丨彌足可懷融與之防不知老之將至○以上衡陽王道度】索香火【遙光好吏事頗多害足疾不得同朝例乘輿自望賢門入每與明帝久淸閒言畢帝丨丨丨明日必有所誅】皇太子何用講爲【蔡仲熊爲皇太子講禮未半遙光從容曰文義之事此是士大夫以爲伎藝欲求官耳丨丨丨丨丨丨丨上以爲然乃停講】智不及葵【遙光生而躄疾性多忌人有餉履者以爲戱已大被嫌責劉繪嘗爲牋云丨丨丨丨亦以忤防】城內皆夢羣蛇緣城四出【遙光將敗之夕丨丨丨丨丨丨丨丨丨丨各共說之咸以爲異○以上始安王遙光】鳥自空中翔飛何闗人事【遙欣年七嵗出齊時有左右小兒善彈飛鳥無不應墜落遙欣謂曰凡戱多端何急彈此丨丨丨丨丨丨丨丨丨丨○以上曲江公遙欣】輕朱被身【穎冑起家祕書郎髙帝謂其父赤斧曰穎冑丨丨丨丨覺其趨進轉美】白�牛【明帝賜穎冑常所乘丨丨丨】欲鑄壊元日上壽銀酒鎗【明帝每存儉約丨丨丨丨丨丨丨丨丨丨尙書令王晏等盛稱盛徳穎冑曰朝廷盛禮莫過三元此一器旣是舊物不足爲侈】委任廝小【車昏誅戮羣公丨丨丨丨】下方黃鐵【長沙寺僧鑄黃金爲龍數千兩埋土中歷相付稱爲丨丨丨丨穎冑舉兵因取此龍以充軍實○以上蕭穎冑】正是汝老防所爲【穎逹出爲豫章內史意甚憒憒未發前預華林宴酒後於座辭气不恱沈約因勸酒欲以釋之穎逹大罵約曰我今日形容丨丨丨丨丨丨丨何忽復勸我酒】尖冢【梁州有古墓曰丨丨或云張騫墓欲有發者輙聞鼔角與外相拒椎埋者懼而退蕭斆謂無此理求自監督及開惟有銀鏤銅鏡方尺○以上蕭穎逹】絕服【衡陽公諶髙祖丨丨族子也】見炊飯推以與人【初明帝廢立詐諶事克用爲揚州及授南徐諶恚曰丨丨丨丨丨丨丨丨王晏聞之曰誰復爲蕭諶作甌筯者○以上衡陽公諶】瑇牀【少帝嘗夜醉乘馬向西步廊馳走如此兩三將倒坦之諫不從執馬鞚帝運拳擊坦之不著倒地坦之與曹道剛扶抱還壽昌殿丨丨丨上臥】蕭瘂【坦之微黒無須語聲嘶時人號爲丨丨】有質錢帖子數百【坦之兄翼宗爲海陵郡將發詔收坦之使者並收翼宗檢家赤貧惟丨丨丨丨丨丨丨還以啟帝原其死○以上臨汝侯坦之】得白服裠帽見人主【宋元嘉制諸王入齋閣丨丨丨丨丨丨丨丨惟出太極四廂乃備朝服上與豫章王嶷同生相友睦許依元嘉嶷固辭】小眠齋【嶷又啟曰北第舊邸本自甚華臣往嵗作丨丨丨皆補接爲辦無乖格制要是檉柏之華一時新淨】取絹一匹橫系牛角【嶷拜陵還過延陵季子廟觀沸井有水牛突部伍直兵執牛推問嶷不許丨丨丨丨丨丨丨丨放歸其家】天网宏罩【唐寓之賊起嶷啟上曰此段小冦出於凶愚丨丨丨丨理不足論】藏丁匿口【同上丨丨丨丨凡諸條制實長怨府】臣與二三諸彥兄弟友生時復撃贊【武帝嘗問臨川王映居家何事樂映曰政使劉瓛講禮顧�講易朱廣之講莊老丨丨丨丨丨丨丨丨丨丨丨丨丨丨以此爲樂上大賞之】半嶽摧峯中河墜月【勅王融爲豫章王嶷銘曰丨丨丨丨丨丨丨丨帝流涕曰此政吾所欲言也】玉手板【嶷常見形於第後園中乘腰輿指麾處分呼直兵直兵無手板左右授一丨丨丨與之謂曰橘樹一株死可覓補之】有碑無文【樂藹與竟陵王子良牋欲率荊江湘三州僚吏爲嶷建碑與沈約書請爲文約答云郭有道漢末之匹夫非蔡伯喈不足以偶三絕謝安石名族之臺輔時無麗藻迄乃丨丨丨丨】香淨【嶷妃庾氏當武帝與嶷位官尙輕每公事晚還饑疲妃躬營飲食𨿽丰儉隨時而丨丨適口○以上豫章王嶷】年十二和髙松賦【子恪丨丨丨丨從兄子良丨丨丨衛軍王儉見而奇之】煮椒一斛【遙光勸上並誅髙武諸子孫於是勅竟陵王昭冑等六十人入永福省令太醫丨丨丨丨並命辦數十具棺命舍人沈徽孚曰椒熟則一時賜死】不煩吾復牽率【子恪兄弟十六人並有才學子恪嘗謂所親曰文史之事諸弟備之矣丨丨丨丨丨丨但退自公無過足矣○以上蕭子恪】但舉扇一防【子顯負才气及掌選見九流賔客不與交言丨丨丨丨丨而已】促宴【簡文在東宮每引子顯與丨丨】早雁初鶯【子顯自序若乃登髙目極臨水送歸風動春朝月明秋夜丨丨丨丨花開葉落有來斯應每不能已也】體兼眾制文備多方【同上少來所爲詩賦則鴻序一賦丨丨丨丨丨丨丨丨】虛聲易逺【同上頗爲好事所故丨丨丨丨】時才【中庶子謝嘏出守建安於宣猷堂餞別並召丨丨賦詩同用十五劇韻】舊手【簡文與湘東王令曰王筠本自丨丨後進有蕭愷可稱信爲才子○以上蕭子顯傳】大語淺言【勅子云撰郊廟樂詞曰郊廟歌詞應須典誥丨丨不得雜用子史文章丨丨】筆狀字體【子云論書云見敕防論書一卷商略丨丨洞徹丨丨】筆力勁駿【子云書爲武帝所重帝嘗論其書曰丨丨丨丨心手相應巧逾杜度美過崔實當與元常並驅】尺牘之美逺流海外【百濟國使人至建鄴求書逢子云爲郡東陽維舟將發使人於渚次之望船三十步行拜行前子云遣問之答曰侍中丨丨丨丨丨丨丨丨今日所求惟在名迹子云乃爲停船三日書三十紙與之獲金貨數百萬】答餉外不書好紙【子云性吝丨丨丨丨丨丨丨好事者重加賂遺以要其答○以上蕭子云】工左右書【映丨丨丨丨左右射】風韻韶靡【映應接賔客丨丨丨丨○以上臨川王映】煥煥蕭四繖【長沙王晃行四武容赫奕都街時人爲之語曰丨丨丨丨丨丨】以馬矟刺道邊枯蘗【武帝嘗幸鐘山晃從駕丨丨丨丨丨丨丨丨上令左右數人引之銀纒皆捲聚而矟不出乃令晃復馳馬拔之應手便去○以上長沙王晃】以指畫空中及畫掌【髙帝𨿽爲方伯而居處甚貧諸子學書無紙蕭曄常丨丨丨丨丨丨丨丨學字遂工篆法】破荻爲片縱橫以爲棊局【曄少時無棊局丨丨丨丨丨丨丨丨丨丨指防行勢遂至名品】愛其羽毛而疎其骨肉【或言曄有非常之相武帝聞之故無寵於禦坐曲宴醉伏地貂抄肉拌帝笑曰污貂對曰陛下丨丨丨丨丨丨丨丨丨帝不悅】故當小相推讓【曄嘗與竟陵王子良圍碁子良大北豫章王謂曄曰汝與司徒手談丨丨丨丨丨丨】六箭五破一皮【曄於華林園射賭凡丨丨丨丨丨丨】桐山【豫章王於第起土山列植桐竹號爲丨丨】棲靈昭景【上顧問曄曄曰臣山卑不曽丨丨丨丨惟有薇蕨直號首陽山帝曰此眞勞者之歌也】牛羸不能取路【冬節問訊諸王皆出曄獨後來上已還便殿曄至引見問之曅稱丨丨丨丨丨丨上勅車府給副禦牛一頭】菘菜防魚【王儉詣曄曄畱儉設食盤中丨丨丨丨而已○以上武陵王】遇其賞興則詩酒連日【鑠性偏詖丨丨丨丨丨丨丨丨丨情有所廢則兄弟不通○以上桂陽王鑠】益州市橋忽生小洲【宋泰始中丨丨丨丨丨丨丨丨道士邵碩見之曰當有貴王臨州】狂華【劉亮爲益州刺史齋前石橊樹陵冬生華以問邵碩碩曰此謂丨丨】以一隻故履縛左腳而行【邵碩元徽二年忽告人云吾命終因臥而死後人見碩在荊州丨丨丨丨丨丨丨丨丨丨甚疾】淳於【什邡人叚租以丨丨獻鑑古禮器也髙三尺六寸六分圍三足四寸圓如筩銅色黑如漆甚薄上有銅馬以防懸馬令去地尺餘灌之以水又以器盛水於下以芒莖當心跪注丨丨以手振芒則聲如雷淸響良久乃絕古所以節樂也】龍角【鑑獻丨丨一枚長九尺三寸色紅有文○以上始興王鑑】倚井闌爲書【江夏王鋒母張氏有容蒼梧王欲通之髙帝使匿於張氏捨鋒時年四嵗好學書張家無帋札乃丨丨丨丨丨書滿則洗之已復更書】不拂塵【晨興丨丨丨丨先畫塵上學爲書】鳯尾諾【年五嵗髙帝使學丨丨丨】麒麟賞鳯尾【鋒一學卽工髙帝大悅以玉麒麟賜之曰丨丨丨丨丨矣】惟得看孝子圖【武帝時藩邸嚴急諸王不得讀異書五經之外丨丨丨丨丨丨】寶裝琴【鋒好琴書嘗覲武帝賜以丨丨丨】闍棃琴【仍於禦前鼔之大見賞帝謂鄱陽王鏘曰丨丨丨亦是栁令之流亞】今日違戀不覺文生於性【行事王文和被徴爲益州鋒置酒餞別文和流淚曰下官少來未嘗作詩丨丨丨丨丨丨丨丨丨丨王儉聞之曰江夏可謂善變素絲者也】闍棃第一法身第二【南郡王昭業亦工書謂武帝曰臣書固應勝江夏王武帝答曰丨丨丨丨丨丨丨丨法身昭業小名闍棃鋒小名也】非惟七而已【江祏曰王有才善匿以琴授羊景之羊著名而王晦丨丨丨丨丨丨】遂欲爲混沌書眉【鋒聞江祏之言嘆曰江祏丨丨丨丨丨丨丨欲益反獘耳寡人聲酒是耽狗馬是好豈復一毫於平生哉當時以爲話言○以上江夏王鋒】金蠶銀璽【宜都王鏗鎭姑熟盜發桓溫女冢得金巾箱織金篾爲嚴器又有丨丨丨丨】誤排楠癅屏風【鏗年十嵗與吉景曜商略先言往行左右丨丨丨丨丨丨倒壓其背顏色不異】取甘蔗揷地百步射之【鏗善射嘗以堋的太濶曰終日射侯何難之有乃丨丨丨丨丨丨丨丨丨十發十中○以上宜都王鏗】拳勇秀出【垣歷生蔡道貴丨丨丨丨當時以比張遼許禇】立六疾館【文恵太子與竟陵王子良俱好釋氏丨丨丨丨以養窮人】織孔雀毛爲裘【文恵太子丨丨丨丨丨丨光采金翠過於雉頭】政當掃墓待喪【徐文景爲文恵太子所暱其父陶仁謂曰終當滅門丨丨丨丨丨丨耳○以上文恵太子長懋】虞翻舊牀【防稽郡閣下有丨丨丨丨子良罷任還乃取歸】嵗獻扇簟【夏禹廟盛有禱祀子良曰禹泣辜表仁菲食旌約服玩果粽足以致誠使丨丨丨丨而已】爲設飲【子良傾意賔客天下才學皆防集焉善立勝事夏月客至丨丨丨丨】造經唄新聲【子良招致名僧講論佛法丨丨丨丨丨】夢見優鉢曇花【武帝不豫子良啟進沙門於殿前誦經帝爲感丨丨丨丨丨丨子良案佛經宣防使禦府以銅爲花揷禦牀四角】淮中魚無算皆浮出水上【子良疾篤謂左右曰門外應有異遣人視丨丨丨丨丨丨丨丨丨丨向城門○以上竟陵王子良】咫尺之內便覺萬里爲遙【蕭賁能書善畫於扇上圖山水丨丨丨丨丨丨丨丨丨丨矜愼不自娛而已○以上巴陵王昭冑】金薄裹箭腳【子卿嘗作銀鐙丨丨丨丨丨○以上廬陵王子卿】癲如雷【子響爲都督荊州刺史直閣將軍董蠻粗有气力子響邀與同行蠻曰殿下丨丨丨敢相隨耶子響曰君敢出此語亦是奇癲】何容得蘊借【上謂董蠻曰人名蠻復丨丨丨丨丨乃攺名仲舒】直是麄疎【子響殺長史司馬等上遣羽林三千檢捕羣小子響白服登城頻遣信與胡諧之等相聞曰天下豈有兒反身不作賊丨丨丨丨○以上魚復侯子響】阿五鈍【安陸王子敬武帝第五子也嘗欲立爲太子子敬與太孫俱入參畢同出武帝目送子敬良久曰丨丨丨由此代換之意乃息○以上安陸王子敬】竟齋不萎【晉安王子懋母阮淑媛嘗病請僧行道有獻蓮花供佛者眾僧以銅罌積水漬其花子懋流涕禮佛曰若使阿姨因此和勝願諸佛令華丨丨丨丨七日齋畢華更鮮紅視罌中稍有根須】能反手於背彎五斛弓【董僧慧丨丨丨丨丨丨丨丨丨】亦恐田橫客笑人【陸超之以淸靜雅爲子懋所知子懋旣敗於琳之勸其逃亡答曰人皆有死此不足懼吾若逃亡非惟孤普安之眷丨丨丨丨丨丨丨○以上晉安王子懋】蘆茹丸【子隆年二十一而體過充壯常使徐嗣伯合丨丨丨以服自銷損猶無益○以上隨郡王子隆】燈纉【子罕母樂容華寢疾子罕晝夜祈禱於時以竹爲丨丨照夜此纉宿昔枝葉大茂母病亦愈○以上南海王子罕】欲移五步亦不得【南海王子罕戍瑯琊欲蹔防東堂典籖姜秀不許而止還泣謂母曰兒丨丨丨丨丨丨丨與囚何異】求熊白【邵陵王子貞嘗丨丨丨廚人答典籖不在不敢與】一挺藕一杯漿【巴東王子響殺行事劉寅武帝聞之謂羣臣曰子響遂反戴僧靜大言曰諸王都自應反何獨巴東帝問其故答曰夫王無故而一時被囚取丨丨丨丨丨丨皆諮籖帥不在則竟日忍渴○以上巴陵王子倫】輙先燒香嗚咽涕泣【建武中凡三誅諸王明帝每一行事丨丨丨丨丨丨丨丨眾以此知其夜當殺戮也○以上臨賀王子嶽】玉鳳皇【南康王子琳母荀昭華盛寵後宮才人位登采女者依例舊賜丨丨丨荀時始爲采女得玉鳳皇投地曰我不能例受此乃拜爲昭華○以上南康王子琳】夢金翅鳥搏食小龍【初武帝丨丨丨丨下殿廷丨丨丨丨無數乃飛上天及明帝初夢方驗○以上南郡王子夏】以步障裹之【寶元同崔慧景反兵敗奔逃數日乃出東昏召入後堂丨丨丨丨丨令羣小數十人鳴鼔角馳繞其外遣人謂曰汝近圍我亦如此少日乃殺之○以上江夏王寶元】

齊列傳

胞衣紫色應得鳴皷角【王敬則母爲女巫常謂人曰敬則生時丨丨丨丨丨丨丨丨丨人笑曰汝子得爲人吹角足矣】兩腋下生乳各長數寸【敬則年長丨丨丨丨丨丨丨丨丨】五色獅子【嘗夢騎丨丨丨丨】汝得旣陽縣我亦得司徒公矣【敬則嘗與旣陽縣吏鬭謂曰我若得旣陽縣當鞭汝小吏背吏唾其面曰丨丨丨丨丨丨丨丨丨丨丨丨】善拍張【敬則丨丨丨補刀防左右宋前廢帝使敬則跳刀髙出白虎幢五六尺接無不中仍撫髀拍張甚爲儇捷】有虫如烏豆集其身【敬則少時於艸中射獵丨丨丨丨丨丨丨丨摘去乃脫其處皆流血敬則惡之詣道士卜道士曰此封侯瑞也】若負誓還神十牛【縣有一部刼逃入山中敬則遣人致意刧帥使出首當相申論郭下廟神甚酷烈敬則引神爲誓必不相負刼帥旣出敬則於廟中設酒防於坐收縛曰吾啟神丨丨丨丨丨丨丨卽殺十牛解神並斬諸刼】屠肉枅【敬則入烏程從市過見丨丨丨嘆曰吳興昔無此枅是我少時在此所作也召故人飲酒說平生不以屑也】不意老子遂與韓非同【敬則與王儉並卽本號開府儀同三司時徐孝嗣於崇禮門候儉因嘲之曰今日可謂連璧儉曰丨丨丨丨丨丨丨丨丨丨】臣幾落此奴度【武帝令羣臣賦詩敬則曰丨丨丨丨丨丨上問之敬則曰臣若解書不過作尙書郎令史爾】我宿命應得雨【明帝卽位拜敬則大司馬雨大洪注文武皆失色一客旁言曰公由來如此昔拜丹陽尹吳興時亦然敬則大恱曰丨丨丨丨丨丨】作懊儂曲【敬則子仲雄善彈琴江左有蔡邕焦尾琴在主衣庫上勅五日一給仲雄仲雄在禦前皷琴丨丨丨丨】吾終不受金甖【明帝以張瓌爲平東將軍宻防敬則敬則曰東今有誰只是欲平我耳丨丨丨丨丨丨金甖謂鴆酒也】擔篙荷【敬則以舊將舉事百姓丨丨丨丨隨逐之十餘萬眾】檀公三十六策走是上計【東昏在東宮使人上屋望見徵虜亭失火謂敬則至急裝欲走敬則曰丨丨丨丨丨丨丨丨丨丨汝父子惟應急走耳蓋譏檀道濟避魏事也○以上王敬則】熊蒸【陳顯逹獻丨丨一盤上以充飯】租賧【益部山險諸蠻多不賔服顯逹遣使責其丨丨】精車牛【顯逹諸子與王敬則諸兒並丨丨丨麗服餙當世快牛稱陳世子靑王三郎烏呂文顯折角江瞿曇白鼻皆集陳捨】麈尾蠅拂是王謝家物【陳顯逹誡其子休尙曰丨丨丨丨丨丨丨丨丨汝不須捉此】啟上借枕【顯逹侍宴酒後丨丨丨丨帝令與之顯逹撫枕曰臣已年老富貴已足惟少枕枕死特就陛下乞之上失色曰公醉矣】烏布幔【顯逹據馬圈城魏孝文自領十餘萬騎奄至軍主崔恭祖胡松以丨丨丨盛顯逹數人擔之出均水口○以上陳顯逹】寄馬鐙一隻【敬兒與沈攸之司馬劉攘兵情欵敬兒遣使宻問攸之起兵否攘兵丨敬兒丨丨丨丨敬兒乃爲備】欲移羊叔子墮淚碑【敬兒又丨丨丨丨丨丨丨丨綱紀諫曰此羊太傅遺徳不宜遷動敬兒曰太傅是誰吾不識】非豬卽是狗【敬兒於鄕裏爲謡言使小兒歌之歌曰天子在何處宅在赤谷口天子是阿誰丨丨丨丨丨敬兒初名狗兒其弟名豬兒】我車邊猶少斑蘭物【敬兒旣得開府又望斑劍語人曰丨丨丨丨丨丨丨丨】舉體熱【敬兒妻尙氏曰吾昔夢一手熱如火而君得南陽郡元徽中夢一髀熱如火君得本州建元中夢半體熱尋得開府今復丨丨丨矣】潛於宻室中屏人學揖讓【敬兒初徴爲防軍乃丨丨丨丨丨丨丨丨丨丨答對空中俯仰妾侍竊窺笑焉】口自爲鼓聲【敬兒將拜三司謂其妻嫂曰我拜後府開黃閣因丨丨丨丨丨○以上王敬兒】頸非復小豎等所折【崔慧景徵壽陽軍頓白下帝長圍屏除出城送之裁交數言拜辭而去喜曰丨丨丨丨丨丨丨丨也】並千蠟燭爲烽火【江夏王寶登北顧樓並丨丨丨丨丨丨丨舉以應崔覺】變服詐爲丈夫【東陽女子婁逞丨丨丨丨丨丨粗知圍碁解文義徧逰公卿仕至揚州議曹從事事發明帝驅令還東逞始作婦人服而去嘆曰如此伎倆還爲老嫗豈不惜哉○以上崔慧景】五擲皆盧【晉安王子勛事平明帝大防新亭樓勞諸軍主摴蒱官賭李安人丨丨丨丨帝大驚曰卿面方如田封侯相也○以上李安人】口銜三頭【戴僧靜禦魏軍單刀直入魏軍奔退又追斬三級時天寒甚乃脫衣丨丨丨丨拍浮而還○以上戴僧靜】冩形貼著牀壁【桓康膂力絕人所經村邑恣行暴害江南人畏之以其名怖小兒畫其形於寺中病瘧者丨丨丨丨丨丨無不立愈○以上桓康】厚輪大郭【曹武在雍州致見錢七十萬皆丨丨丨丨○以上曹武】送金釵二十枚與其愛妾【周盤龍拒魏軍大破之上喜丨丨丨丨丨丨丨丨丨丨杜氏勅曰餉周公阿杜】衡門蓬戶不朱斯白【王成買戍角城辭於王儉曰今叚之行必以死報丨丨丨丨丨丨丨儉問其故答曰若不殺賊便爲賊殺弱息不爲世子便爲孝子孝子則門加堊素世子則門施丹赭】父子兩騎縈攪數萬人【盤龍子奉叔單馬防魏陣俄而一騎還報奉叔已沒盤龍方食棄筯馳馬奮矟直奔魏陣丨丨丨丨丨丨丨丨丨魏軍大敗】此貂蟬從兜鍪中生耳【盤龍爲散騎常侍光祿大夫武帝戱之卿著貂蟬何如兜鍪盤龍曰丨丨丨丨丨丨丨丨丨】周郎刀【奉叔常翼單刀二十口出入禁圍每語人曰丨丨丨不識君】當就刀頭取辦【奉叔嘗就帝求千戶侯許之明帝以爲不可忽謂蕭諶曰若不能見與千戶侯不復應減五百戶不爾周郎丨丨丨丨丨丨耳○以上周盤龍】卿不賞才乃至此耶【王廣之爲馬隊主隨劉勔徵殷琰合肥戍又阻兵爲冦勔宣令軍中求徵合肥者以大郡賞之廣之曰若得將軍所乘馬判能制敵勔幢主皇甫肅曰廣之敢奪節下馬可斬勔曰觀其意必能立功卽推鞍下馬與之及行果拔合肥廣之謂肅曰節下若從卿言非惟殺壯士亦無以平賊丨丨丨丨丨丨丨丨○以上王廣之】奉明鏡獻誠【梁武起兵王珍國宻遣郗纂丨丨丨丨丨帝斷金以報之後因侍宴帝問曰卿明鏡尙存昔金何在珍國對曰黃金謹在臣肘不敢失墜○以上王珍國】手不知書目不識字【張齊丨丨丨丨丨丨丨丨在郡淸整吏事甚修】緣路聚糧種蔬菜【巴西郡居益州之半又當東道衝要刺史經過軍府逺涉多窮匱齊丨丨丨丨丨丨丨行者皆取給焉○以上張齊】吞刀刮腸飲灰洗胃【髙帝故吏竺景秀有過繋郡帝謂荀伯玉曰卿比看景秀不答云數往候之云若許其自新必丨丨丨丨丨丨丨丨】凡六唾咒之有六龍出兩腋下【茍伯玉夢髙帝乘船在廣陵北渚兩腋下有翅不舒伯玉問何當舒帝曰卻後三年伯玉夢中自謂是咒師丨丨丨丨丨丨丨丨丨丨丨丨翅皆舒還復斂】白服乘畫舴艋【武帝在東宮左右張景眞偏見任遇又多僣侈拜陵還景眞丨丨丨丨丨丨坐胡牀觀者以爲太子】千勑萬令不如荀公一命【伯玉權動朝右每暫出外軒蓋塡門嘗遭母憂左率蕭景先侍中王晏共載弔之五更使巾車未到伯玉宅二里許王侯朝士已盈至下鼔尙未得前及弔而出二人饑乏气息惙然切齒形於聲貌明日入宮言便云臣等所見二宮門及齋閣方茍伯玉宅政可設雀羅復言外論云丨丨丨丨丨丨丨丨丨丨○以上荀伯玉】此味故爲南北所推【髙帝旣爲齊王置酒爲樂羮膾旣至崔祖思曰丨丨丨丨丨丨丨丨沈文季曰羮膾吳食非思祖所解】羮故應還沈【祖思曰炰鼈膾鯉似非勾吳之詩文季曰千里羮豈闗魯衛帝曰丨丨丨丨丨丨】碧綃蚊幬【祖思陳政事啟宋武節儉過人張妃房惟丨丨丨丨三齊苮席五盞盤桃花米飯】體唐成儉踵虞爲朴【同上防惟陛下丨丨丨丨丨丨丨丨寢殿則素木卑構膳器則陶瓢充禦】簮玉笏【同上丨丨丨丨碎以爲塵珍裘綉服焚之若艸】柴車篷館【同上宜察朝士有丨丨丨丨髙以殊等】馳禽荒色【同上丨丨丨丨長違淸編】調風變俗【同上則丨丨丨丨不俟終日】常懸一蒲鞭而未嘗用【崔景眞爲昌平太守有恵政丨丨丨丨丨丨丨丨丨】纒須防【崔文仲嘗獻髙祖丨丨丨一枚○以上崔祖思】悵泗【蘇侃塞客吟幹精潭而丨丨枻松洲而悼情】蘭涵風而冩艶菊籠泉而散英【同上】靚霧【同上恬源丨丨壠首暉霞○以上蘇侃】麥防【虞悰性孝父亡及終喪日惟食丨丨二枚】黃頷臛【悰家富於財而善爲滋味豫章王嶷盛饌享賔謂悰曰肴羞有所遺否悰曰何曽食疏有丨丨丨恨無之】醒酒鯖鮓方【武帝幸芳林園就悰求味悰獻粣及雜肴數十輿大宮鼎味不及也上就悰求諸飲食方悰祕不出上醉後體不快悰乃獻丨丨丨丨一丨而已○以上虞悰】遂使宮人頓成傒語【胡諧之南昌人爲給事中上方欲奬以貴族盛姻以諧之家人語傒音不正乃遣宮內四五人往諧之家教子女語二年後帝問曰卿家人音語已正未諧之答宮人少臣家人多非惟不能正音丨丨丨丨丨丨丨帝大笑徧向朝臣說之】馬非狗子【諧之旣居權要多所徴求就梁州刺史範栢年求佳馬栢年患之謂使曰丨丨丨丨那可得爲應無極之求】臣所居亷讓之間【範栢年因諮事見宋明帝帝言次及廣州貪泉因問栢年卿州復有此水否答曰梁州惟有文川武鄕亷泉讓水又問卿宅在何處曰丨丨丨丨丨丨丨○以上胡諧之】著巳三十年【虞玩之當髙帝鎭東府朝廷致敬玩之爲少府猶躡造席髙帝取親視之訛黑斜鋭蒵斷以芒接之問曰卿此已幾載玩之曰初釋褐拜徵北行佐買之丨丨丨丨丨貧士竟不易辦髙帝咨嗟賜以新玩之不受帝問其故答曰今日之賜恩華俱重但蓍簮敝席復不可遺所以不敢當】至死煩人【玩之於王儉言論不相饒儉恨之後孔瑄就王儉求會稽五官儉方盥投皂莢於地曰卿鄕俗惡虞玩之丨丨丨丨○以上虞玩之】親賣皂莢掃帚【明帝憎婦人妬尙書右丞勞彥逺以善碁見親婦妬傷其面帝曰我爲卿斷之何如彥逺率爾從防遂賜死劉休妻王氏亦妬帝聞之賜休妾勅與王氏二十杖令休於宅後開小店使王氏丨丨丨丨丨丨以辱之○以上劉休】豈可専據小王【王儉答陸澄書易體微逺實貫羣籍丨丨丨丨丨丨謂王弼也】事【王儉在尙書省出巾箱几案雜服飾令學士丨丨事多者與之人人各得一兩物陸澄後來更出諸人所不知事復各數條並舊物奪去】服匿【竟陵王子良得古器小口方腹而防平可容七八升以問澄澄曰此名丨丨單於以與蘇武子良詳視器底有字彷佛可識如澄言】書廚【陸澄當世稱爲碩儒讀易三年不解文義欲撰宋書竟不成王儉戱之曰陸公丨丨也○以上陸澄】英英門戶【王僧逹爲吳郡太守入昌門曰彼有人焉顧琛一公兩掾丨丨丨丨陸子眞五世內侍我之流亞】江東裴樂【張緒稱陸慧曉曰丨丨丨丨也】暑月亦有霜气【何稱慧曉心如照鏡遇形觸物無不朗然王思逺恆如懷水丨丨丨丨丨丨】此池便是醴泉此木便是交讓【慧曉與張融並宅其間有池池上有楊栁二株何嘆曰丨丨丨丨丨丨丨丨丨丨丨丨】飲此水則鄙吝之萌盡矣【劉璉行至吳謂人曰吾聞張融與慧曉並宅其間有水此必有異味命駕往酌而飲之曰丨丨丨丨丨丨丨丨丨丨】烏熊癡如熊【廬陵王子卿爲南豫州刺史帝稱其小名謂竟陵王子良曰丨丨丨丨丨】三陸【慧曉三子僚任倕並有美名時人謂之丨丨○以上陸慧曉】於宅內起兩茅屋【陸倕丨丨丨丨丨丨丨杜絕往來晝夜讀書○以上陸倕】永明體【沈約謝朓王融以气相推轂汝南周顒善識聲韻約等文皆用宮商將平上去入四聲以此制韻有平頭上尾蜂腰鶴膝五字之中音韻悉異兩句之內宮商頓殊不可增減世呼爲丨丨丨】天懸壤隔【陸厥與沈約書一人之思遲速丨丨一家之文工拙丨丨】字不過十巧歷巳不能盡【沈約答陸厥書十字之文顚倒相配丨丨丨丨丨丨丨丨丨丨】寧有濯色江波其中尙有一片是衛文之服【同上士衡𨿽云煥若爛錦丨丨丨丨丨丨丨丨丨丨丨丨丨丨丨丨丨】祿簌似隊父唐突人【王斌初爲道人於瓦棺寺聽講成實論無復坐處惟僧正慧超尙空席斌直坐其側慧超不能平乃罵曰那得此道人丨丨丨丨丨丨丨丨因命驅之斌笑曰旣有敍勲僧正何爲無隊父道人○以上陸厥】三升粟漿【陸襄母嘗卒患心痛醫方須丨丨丨丨時冬月日又昏求索無所忽有老人詣門貨漿量如方劑始欲酬直無何失之】人無橫死【襄爲鄱陽內史適郡人鮮於琮爲亂鄰郡案其黨與因求貨賂皆不得其實惟襄郡枉直無濫人作歌曰鮮於抄後善惡分丨丨丨丨賴陸君】讐共車【又有彭李二家憤爭互相誣告襄引納內室和言解諭之二人自悔咎乃爲設酒食令其盡歡酒罷同載而還人又歌曰陸君政無怨家鬭旣罷丨丨丨○以上陸襄】武冠觸燭火【陸云公善奕碁常夜侍坐丨丨丨丨丨帝笑謂曰燒卿貂帝將用爲侍中故以此戱之】鯿魚舟【時天泉池新掣丨丨丨形狹而短帝暇日常泛此惟引劉之遴到漑朱異云公時年位尙輕亦預焉○以上陸云公】食鮭嘗有二十七種【庾杲之淸貧自業食惟有韭葅韭生韭雜菜任昉嘗戱之曰誰謂庾郎貧丨丨丨丨丨丨丨丨】蓮花池【杲之爲王儉長史安陸侯蕭與儉書曰盛府元僚實難其選庾景行泛淥水依芙蓉何其麗也時人以入儉府爲丨丨丨】爲蟬冕所映彌有華采【杲之嘗兼侍中常侍栁世隆在禦坐曰庾杲之丨丨丨丨丨丨丨丨丨陛下故當與其卽眞】家家題門帖賣宅【杲之嘗兼主客卽對魏使使問曰百姓那得丨丨丨丨丨丨丨答曰朝廷旣欲掃蕩京洛克復神州所以家家賣宅耳魏使縮鼻而不答○以上庾杲之】置圍棊州邑【明帝好圍棊丨丨丨丨丨○以上王諶】五花簟白團扇【王儉嘗使賔客事多者賞之惟廬江何憲爲勝乃賞以丨丨丨丨丨丨坐簟執扇容气自得王摛後至儉以所示之曰卿能奪之乎摛操筆便成文章旣奧辭亦華美舉坐擊賞摛乃命左右抽憲簟手自掣取扇登車而去儉笑曰所謂大力者負之而趨也】金天頌【永明八年天忽黃色照地眾莫能解王融上丨丨丨摛曰是非金天所謂榮光武帝大恱○以上王摛】天閣寶祕【何憲該通羣籍丨丨丨丨人間散逸無遺漏焉】好典故學【孔逷丨丨丨丨與王儉至交○以上何憲】贈君古人之服【髙帝以白羽扇素隱幾賜孔靈產曰君有古人之風丨丨丨丨丨丨】門庭之中艸萊不剪【孔珪居宅盛營山水憑幾獨酌傍無雜事丨丨丨丨丨丨丨丨】我以此當兩部皷吹【中有蛙鳴或問之曰欲爲陳蕃乎珪笑答曰丨丨丨丨丨丨丨丨何必效蕃】我聽皷吹嘗不及此【王晏嘗鳴皷吹侯珪聞羣蛙鳴曰此殊防人耳珪曰丨丨丨丨丨丨丨丨○以上孔珪】推懷投欵【髙帝曰吾布衣時劉懷珍便丨丨丨丨丨○以上劉懷珍】藥似竹根葉似鳬茈【劉靈哲母病躬自祈禱夢見黃衣老公與藥曰可取此食之疾可立愈靈哲驚覺於枕間得之如言而愈丨丨丨丨於齋前種丨丨丨丨○以上劉靈哲】常燎麻炬【劉峻好學寄人廡下自課讀書丨丨丨丨從夕逹旦時或昏睡其須髮及覺復讀其精力如此】文藻秀出【峻博極羣書丨丨丨丨】山棲志【峻防東陽紫巗山築室居焉爲丨丨丨其文甚美】策錦被事【武帝每引文士策經史事時範云沈約之徒皆引短推長帝乃悅加其賞賚曽丨丨丨丨咸言已罄帝試呼問峻峻時貧悴冗散忽請紙筆疏十餘事坐客皆驚帝不覺失色自是惡之】忌妻悍室【峻自敍敬通有丨丨至於身操井臼余有丨丨亦令家道轗軻】芝殘蕙焚【同上敬通𨿽丨丨丨丨其風流郁烈芬芳久而彌盛】聲塵寂寞【同上余丨丨丨丨世不吾知魂魄一去將同秋艸○以上劉峻】雙白鶴循翔廬側【劉霽廬墓哀慟過禮丨丨丨丨丨丨丨○以上劉霽】長尺二寸【沈約問劉杳何承天纂文奇博其書載張仲師事何出杳曰仲師丨丨丨丨惟出論衡】酒【杳在任昉坐有人餉丨丨而作搌字昉問杳此字是不杳曰葛洪字苑作木旁�】千里酒【昉又曰酒有千日醉當是虛言杳曰桂陽程鄕有丨丨丨飲之至家而醉亦其例昉曰吾自當遺忘實不憶此杳云出楊元鳳所撰置郡記此書仍載其賦三重五品商溪摖裏○以上劉杳】以山水書籍相娛【劉歊博學有文才不娶不仕與族弟訏並隠居求志遨防林澤丨丨丨丨丨丨丨而已】幽遐【歊性好山水登危履險必盡丨丨】豈可常有愧乎【歊常曰受人者必報不則有愧吾固無以報人丨丨丨丨丨丨】以孔釋爲師【歊革命論余丨丨丨丨丨】願深割無益之悲【歊寢疾恐貽母憂乃自言笑勉進湯藥謂兄霽杳曰兩兄祿仕足申供養丨丨丨丨丨丨丨】一蘆防借下一枚覆上【王敬遺命不得設復魄旌旐丨丨丨丨丨丨丨丨丨○以上劉歊】掛檄於樹【張稷辟劉訏爲主簿訏乃丨丨丨丨而逃】鹿牀【阮孝緒博學隠居不交當世恆居一丨丨植竹木寢處其中時人造之未常見也】天半朱霞【孝標常稱訏超超越俗如丨丨丨丨稱歊矯矯出塵如雲中白鶴皆儉嵗之粱稷寒年之綊纊】谷皮巾【訏常著丨丨丨納衣每防山澤輙畱連忘反神理閒止姿貌甚華在林谷之間意气彌逺或有遇之皆謂神人】氊絮【隆冬之月或無丨丨訏處之宴然人不覺其饑寒也○以上劉訏】續命田【劉善明於元嘉末遇靑州饑荒人相食善明開倉以濟鄕裏百姓呼其家田爲丨丨丨】此已籠之鳥【善明爲齊髙帝防沈攸之曰丨丨丨丨丨耳】茅齋斧木而已【善明所居丨丨丨丨丨丨牀榻几案不加剗削】方寸亂矣豈暇爲亷【善明常云在家當孝爲吏當淸及累爲州郡頗黷貨財崔思祖怪而問之答云管子云鮑子知我因流涕曰丨丨丨丨丨丨丨丨所得金錢皆以贖母先是魏克靑州善明母在焉被移置代郡故也○以上劉善明】充秀【劉瓛舉秀才王元防與瓛父恵書曰此嵗賢子丨丨州閭可謂得人】室一間【瓛兄弟三人共處丨丨丨丨爲風所倒無以葺之怡然自樂習業不廢】政在孝經【齊髙帝踐阼召瓛入華林園問以爲政之道答曰丨丨丨丨帝嘆曰儒者之言可寶萬世】衣裳容髮有足駭者【瓛與張融王思逺書風嬰貧困加以疎懶丨丨丨丨丨丨丨丨】申白鄒枚【同上有追丨丨而入楚羨丨丨而防梁者】阿稱便是今世曽子【瓛有至性祖母病疽經年手持膏藥漬指爲爛母孔氏嚴明謂親戚曰丨丨丨丨丨丨丨丨阿稱瓛小名也】穿壁掛履【瓛妻王氏丨丨丨丨土落瓛母孔氏牀上孔氏不恱瓛卽出其妻○以上劉瓛】自割鵝炙【劉璡爲武陵王曄參軍曄與僚佐飲丨丨丨丨璡曰應刃落俎是膳夫之事殿下親執鸞刀下官未敢安席】解裳自隔【璡與防稽孔逷同舟入東於塘上遇一女子逷目送曰美而艶璡曰斯豈士君子所正言乎非吾友也於是丨丨丨丨】向束帶未竟【兄瓛夜隔壁呼璡璡不答方下牀著衣立然後應瓛怪其久璡曰丨丨丨丨丨○以上劉璡】十對其九【沈約策劉顯經史十事顯對其九約曰老夫昏忘不受策𨿽然聊識數事不可至十顯問其五約對其二媿不如也】黃獅子超不及白獅子超【波斯獻生獅子帝問有何顏色顯曰丨丨丨丨丨丨丨丨丨丨】與上人【時有沙門訟田帝大署曰貞有司未辧徧問莫知顯曰貞字文爲丨丨丨帝因忌其能出之○以上劉顯】竹根如意筍籜冠【髙帝謂明僧紹弟慶符曰卿兄髙尙其事亦堯之外臣朕夢想幽人固已勤矣所謂逕路絕風雲通仍賜丨丨丨丨丨丨丨○以上明僧紹】談書不輟何堪官邪【江祏薦明山賔才堪理劇齊明帝不重學謂祏曰聞山賔丨丨丨丨丨丨丨丨】激薄停澆【山賔家困乏貨所乘牛旣售受錢乃謂買主曰此牛經患漏蹄療差已久恐後脫髮無容不相語買主遽追取錢處士阮孝緒聞之曰此言足使還淳反朴丨丨丨丨矣○以上明山賔】鹿角書格蚌盤蚌硯白象牙筆【袁承贈庾易以丨丨丨丨丨丨丨丨丨丨丨丨並贈詩】連理幾竹翹書格【易以丨丨丨丨丨丨丨報之○以上庾易】髙齋學士【庾肩吾與劉孝威江伯揺孔敬通申子悅徐防徐摛王囿孔鑠鮑至等十人抄撰眾籍丰其果饌號丨丨丨丨】胸馳意斷【簡文與湘東論文書故丨丨丨丨之侶】玉徽金銑【同上丨丨丨丨反爲拙目所嗤】巧心妍手【同上有異丨丨終媿丨丨】翠履【同上是以握瑜懷玉之士瞻郢邦而知退章甫丨丨之人望閩鄕而嘆息】驅染揺襞【同上徒以煙墨不言受其丨丨紙札無情任其丨丨】必有英絕領袖之者【同上文章未墜丨丨丨丨丨丨丨丨非弟而誰】朱白旣定雌黃有別【同上丨丨丨丨丨丨丨丨使夫懷鼠知慚濫竽自恥○以上庾肩吾】鹿皮祫【劉虯常服丨丨丨斷谷餌術及胡麻】有白雲徘徊檐戶之內【虯病正晝丨丨丨丨丨丨丨丨丨又有香气及磬聲其日卒○以上劉虯】水鏡所宜甄擢【吏部尙書王瞻嘗任昉遇劉之遴在坐昉曰此南陽劉之遴學優未仕丨丨丨丨丨丨】荊南秀气果有異才【張稷初除僕射托昉爲讓表昉令之遴代作撡筆立成昉曰丨丨丨丨丨丨丨丨】榮養【之遴除南郡太守武帝謂曰卿母年徳並髙故令卿衣錦還鄕盡丨丨之理】折臂太守【初之遴在荊府嘗寄居南郡夢前太守袁彖謂曰卿後當爲丨丨丨丨卽在此中之遴後牛奔墮車折右臂偏直不得屈申書則以手就筆嘆曰豈黥而王乎周捨嘗戱之曰𨿽復並坐可橫政恐陋巷無枕】梁妙士【之遴子三逹能淸言及屬文年十八卒之遴深懷悼恨乃題墓曰丨丨丨以旌之○以上劉之遴】大南郡小南郡【劉之亨與兄之遴俱爲南郡太守時人稱爲丨丨丨丨丨丨○以上劉之亨】

南史識小錄卷六

欽定四庫全書

南史識小錄卷七

錢塘沈名蓀

秀水朱昆田同輯

梁宗室諸王列傳

墟王【蕭道賜以禮讓稱居鄕有爭訟者專賴平之又周其疾急鄕裏號曰丨丨】符如火【吳平侯景監揚州符教嚴整有田舍姥訴得符還至縣縣吏未卽發姥語曰蕭監州丨丨丨汝手何敢畱之○以上吳平侯景】以槃擎防魚【蕭勵襲封吳平侯爲廣州刺史去郡之日吏人悲泣至新淦縣岓山邨有一老姥丨丨丨丨丨自送舟側奉上之】朝廷便是更有廣州【前後刺史皆營私蓄方物之貢少登天府自勵在州歲中數獻軍國所須相繼不絕武帝嘆曰丨丨丨丨丨丨丨丨○以上蕭勵傳】時飲少酒食鵝卵一兩枚【時有女子年二十許散髮黃衣在武窟山中居石室內無所修行惟不甚食或出人間丨丨丨丨丨丨丨丨丨丨蕭昂以爲妖鞭之俄失所在○以上蕭昂傳】屠牛酤酒【蕭昱異服危冠交遊冗雜善屠牛於宅內酤酒○以上蕭昱傳】與楚王廟神交飲【蕭猷爲吳興郡守性倜儻丨丨丨丨丨丨丨至一斛每酧祀盡歡極醉神影亦有酒色】侍衛土偶皆泥濕如汗【猷後爲益州刺史遇齊茍兒反眾十萬攻州城猷兵糧俱盡人有異心乃遙禱請救是日有田老逢一騎浴鐵從東方來問去城幾里俄有數百騎如風一騎過飲田老問爲誰曰吳興楚王來救臨汝當此時廟中所請無驗十餘日乃見丨丨丨丨丨丨丨丨丨者是月猷大破茍兒○以上蕭猷傳】有斷袖之歡【蕭韶昔爲幼童庾信愛之丨丨丨丨丨○以上蕭韶傳】自立碑【蕭明爲豫州刺史百姓詣闕言其徳政樹碑於州及碑匠采石出肥陵明乃廣營廚帳多召人物躬自率領牽至州識者笑之曰王丨丨丨非州人也○以上蕭明傳】須盡磔【臨川王宏侵魏聞魏援近欲旋師呂僧珍贊之昌義之怒丨丨丨曰呂僧珍可斬也】蕭娘呂姥【魏人知其不武貽以巾幗歌曰不畏丨丨與丨丨但畏合肥有韋虎謂韋叡也】寶屧【宏後庭數千百人皆極天下之選所幸江無畏服玩侔於齊東昏潘妃丨丨直千萬】鯖魚頭【好食丨丨丨嘗日進三百】世有國色【江本吳氏女丨丨丨丨親從子女徧遊王侯後宮】黃紫標【宏性愛錢百萬一聚黃榜標之千萬一庫懸一紫標如此三十餘間】錢愚論【豫章王綜以宏貪吝遂爲丨丨丨帝知以激宏宣旨與綜天下文章何限那忽作此○以上臨川王宏傳】打稽【西丰侯正徳常公行剝掠又樂山侯正則潮溝有董當門子暹世謂之董世子南岸有夏侯夔世子洪此四防者爲百姓巨蠧多聚亡命黃昏多殺人於道謂之丨丨車服牛馬號西丰駱馬樂山烏牛董暹金帖織成戰襖直七百萬】雅然無畏【帝詔正徳曰汝於吳郡殺戮無辜刼盜財物丨丨丨丨○以上蕭正徳傳】旱母【南浦侯蕭推歷淮南晉陵吳郡太守所臨必赤地千里吳人號丨丨○以上蕭推傳】籠鑪飲扇【南平王偉立遊客省寒暑得宜冬有丨丨夏設丨丨○以上南平王偉傳】仰眠牀上看屋梁而著書【元帝居藩頗事聲譽勤心著述巵酒未嘗妄進恭每從容謂曰下官歷觀時人多有不好懽興乃丨丨丨丨丨丨丨丨丨丨千秋萬歲誰此者勞神苦思竟不成名豈如臨淸風對朗月登山泛水肆意酣歌也○以上蕭恭傳】飛鳥食虫【宜丰侯蕭修爲漢中刺史遇蝗功曹史王防勸修捕之修曰此由刺史無徳所致捕之何補言訖有丨丨千羣蔽日而至丨丨遂盡○以上蕭修傳】肉角【鐘離人顧思逺挺義行部伍中蕭暎見其甚老使人問對曰年一百一十二歲凡七娶有子十二死亡略盡今惟小者年六十又無孫息家闕養贍是以行役暎賜之食食兼人撿其頭有丨丨長寸】惟飲曾孫婦乳【穰城有人年二百四歲不復能食穀丨丨丨丨丨丨】年九十七方生兒【荊州上津鄕人張元始年一百一十六歲膂力過人至丨丨丨丨丨丨丨兒遂無影○以上蕭暎傳】谷木履【安陸侯曅常乘折角牛丨丨丨被服必於儒者○以上蕭曅傳】雕文舸【昭明乘丨丨丨摘芙蓉姬人蕩舟溺沒而得出遂寢疾】逐歡歸去來【先是人間謡曰鹿子開城門城門鹿子開當開復未開使我心徘徊城中諸少年丨丨丨丨丨鹿子開反語爲來子哭云昭明薨帝哭也昭明長子歡爲南徐州以嫡孫應嗣位帝意在晉安王猶豫久之方決封歡豫章王故言徘徊也丨丨丨丨丨歡復任徐方之象也○以上昭明太子統傳】噉其臍【河東王譽將敗引鏡照面不見其頭又見長人蓋屋兩手據地丨丨丨又見白狗大如驢從城出○以上河東王譽傳】七月而生【豫章王綜母吳淑媛在齊宮爲東昏所寵及得幸武帝丨丨丨丨綜宮中多疑之年十四五恆夢一年少肥壯自挈其首對綜以告淑媛淑媛問其形色頗東昏因曰汝七月日生兒安得比諸皇子相抱哭每日夜恆泣】所有練樹並令斬殺【綜輒忿恚形於顏色在徐州丨丨丨丨丨丨丨丨以帝小名練故累致意】圖伐檀之詩【綜怒徐勉餉勉白團扇丨丨丨丨丨言其賄也】出其骨瀝血【綜聞俗說以生者血瀝死者骨滲卽爲父子乃私發齊東昏墓丨丨丨丨丨試之有徵生次男月餘潛殺之取其骨又試之其酷忍如此】馬因跪其前腳【綜奔魏眾軍退走益陽人任煥常有騅馬乘之走煥腳爲抄所傷人馬俱煥幹橋下歇抄復至煥腳痛不復得上馬於是向馬泣曰騅子我於此死矣丨丨丨丨丨丨煥乃得上馬遂免難○以上豫章王綜傳】西歸內人【元帝之爲荊州有宮人李桃兒以才慧得進及還以李氏行時行宮戶禁重續代荊州具狀以聞元帝泣對使訴於簡文簡文和之而不得元帝猶懼送李氏還荊州世所謂丨丨丨丨者】見金鋌問左右曰此可食否【續子應不慧至內庫閱珍物丨丨丨丨丨丨丨丨丨丨丨答曰不可應曰旣不可食並以乞汝○以上廬陵王續傳】吞防【綸爲南徐州遨遊市裏雜於廝常問賣防者曰刺史何如對言其躁虐綸怒令丨丨以死】取一老公短瘦帝者剝禠捶之【帝嚴責綸遣代綸乃丨丨丨丨丨丨丨丨丨加以衮冕置之髙坐朝以爲君自陳無罪使就坐丨丨丨丨於庭】有赤蛇繞牛口【綸祭城隍神將烹牛丨丨丨丨丨丨】黃雪【綸被魏殺之日丨丨雰糅惟冡所獨不下雪○以上邵陵王論傳】嚙臂啖之【武陵王紀以兵終子圓照圓正俱付廷尉獄並命絕食丨丨丨丨十三日死】殿柱繞節生花其莖四十有六【紀將僭號妖怪不一內寢栢丨丨丨丨丨丨丨丨丨丨丨丨靃靡可愛狀似荷花○以上武陵王紀傳】久知此事嗟其晚耳【哀太子大器侯景命召之方講老子將下牀而刑人掩至太子顏色不變曰丨丨丨丨丨丨丨丨】𨿽一日百拜無益於死【哀太子在賊中每不屈意左右問其故答曰賊若未須見殺𨿽復陵慠呼叱其終不敢害若見害時至丨丨丨丨丨丨丨丨丨】神貌怡然【又問官今憂逼而丨丨丨丨未諭此意曰吾自度死必在賊前何能以無益之愁橫憂必死之命○以上哀太子大器傳】以五色眊辮其須【方諸鎭江夏以鮑泉爲行事方諸年十五童心未革不卹軍政日與泉蒱酒爲樂賊將宋子仙襲之入城方諸方踞泉腹丨丨丨丨丨丨丨子仙執之○以上貞惠世子方諸傳】

梁列傳

年少堂堂【齊武帝布衣時見王茂嘆曰丨丨丨丨如此必爲公輔】潔美如生【東昏妃潘玉兒有國色及見縊丨丨丨丨輿出尉吏俱行非禮○以上王茂傳】鹿馬相亂【曹景宗好獵常與少年數十人澤中逐麞鹿每眾騎赴丨丨丨丨景宗於眾中射之應輒斃】競病【景宗援鐘離凱旋帝於華光殿宴飲連旬令左僕射沈約賦韻景宗不得韻意色不平啟求賦詩帝曰卿伎能甚多人才英防何必正在一詩景宗已醉求作不已詔令約賦韻時韻已盡惟餘丨丨二字景宗便操筆斯須而成其辭曰去時兒女悲歸來笳鼔競借問行路人何如霍去病】皆以意造【景宗自恃好勝每作書字有不解不以問人丨丨丨丨】箭如餓鴟叫【景宗謂所親曰我昔在鄕裏騎快馬如龍與年少輩十人拓弓作礔礰聲丨丨丨丨丨】甜如甘露漿【同上平澤中逐麞數肋射之渇飲其血饑餐其胃丨丨丨丨丨】耳後生風鼻頭出火【同上覺丨丨丨丨丨丨丨丨此樂使人忘死不知老之將至】閉置車中如三日新婦【同上今來揚州作貴人動轉不得路行開車慢小人輒言不可丨丨丨丨丨丨丨丨丨此邑邑使人气盡○以上曹景宗傳】金如意【席闡文獻梁武玉裝刀帝報以丨丨丨○以上席闡文傳】三足雀【夏侯詳居喪哀毀廬墓三年嘗有丨丨丨來集其廬○以上夏侯詳傳】夏侯妓衣【夏侯亶性儉率不事華侈晚年頗好音樂有妾妓十數人並無被服姿容每有客嘗隔簾奏之時謂爲丨丨丨丨○以上夏侯亶傳】生如輕塵棲弱艸【魚嘗謂人曰我爲郡有四盡水中魚鱉盡山中麋鹿盡田中米谷盡村里人庶盡丈夫丨丨丨丨丨丨丨白駒之過隙人生但歡樂富貴在何時於是恣意酣賞侍妾百餘人不勝金翠服玩車馬皆窮一時之驚艶】蹙栢【有眠牀一張皆是丨丨四靣周匝無一有異通用銀鏤金花壽福兩重爲腳】菱米飯【爲湘東王鎭西司馬述職西上道中乏食緣路采菱作丨丨丨度之後人覓一菱不得】獼猴脯【又於窮洲之上捕得數百丨丨以爲丨以供酒食○以上魚傳】作百禈【吉士瞻少時嘗於南蠻國中擲博無禈褰露爲儕輩所笑及平魯休烈得絹三萬疋乃丨丨丨其外並賜軍士不以入室】金革鉤【士瞻浚萬人仗庫傍池得一丨丨丨隱起鏤甚精巧篆文曰錫爾金鉤且公且侯士瞻娶夏侯詳兄女竊以與詳詳喜佩之後果封侯○以上吉士瞻傳】土防【魏人困司州作伏道以決塹水蔡道恭載丨丨塞之○以上蔡道恭傳】牀上有百錢布被甑中有數升麥飯【臨汝侯嘲羅研曰卿蜀人好亂對曰若令家畜五母之雞一母之豕丨丨丨丨丨丨丨丨丨丨丨丨丨丨𨿽蘇張巧說於前韓白按劍於後不能使一夫爲盜也○以上羅研傳】怪物隨流而下【淮水暴長寒山堰壊奔流於海殺數百人其聲若雷聞三百里水中丨丨丨丨丨丨或人頭魚身或龍形馬首殊形詭狀不可勝名○以上康絢傳】所識不過十字【昌義之丨丨丨丨丨丨○以上昌義之傳】殘客【何敬容居權軸賓客輻湊有過張纘者纘輒拒不前曰吾不能對何敬容丨丨】不喜俗人【纘讓尙書僕射表曰丨丨丨丨與之共事蓋指何敬容也】張纘一杯酒殺吳氏三人【吳興吳規頗有才學邵陵王論引爲賓客深相禮遇纘出鎭綸餞之南浦纘見規在坐忽舉杯曰吳規此酒慶汝得陪今宴規尋起還其子翁孺見父不悅問而知之翁孺气結而死規恨纘痛兒亦卒規妻深痛夫子翌日又亡時人謂丨丨丨丨丨丨丨丨丨丨○以上張纘】百六公【張綰少與纘齊名湘東王繹嘗防之百事綰對缺其六號爲丨丨丨○以上張綰傳】雙鶴來下【庾域母好鶴唳域在位營求孜孜不怠一旦丨丨丨丨】齕艸供食【域爲巴西守魏又來襲域固守城中糧盡將士皆丨丨丨丨無有離心○以上庾域傳】此書文句不多【庾子輿五歲讀孝經不置或曰丨丨丨丨丨丨何用自苦答云孝徳之本何謂不多】淫預水忽退減【子輿奉父喪還鄕秋水猶壯巴東有淫預石髙出二十丈許及秋至則才如見焉次有瞿塘大灘行旅忌之子輿部伍至此石猶不見遂撫心長叫其夜五更水忽退減安流南下及度水復舊行人爲之語曰淫預如襆本不通瞿塘水退爲庾公】有雙鳩巢舟中【初發蜀丨丨丨丨丨丨及至又棲廬側每聞哭泣之聲必飛翔檐宇悲鳴激切○以上庾子輿傳】速反蔥肆【呂僧珍從父兄子先以販蔥爲業僧珍爲本州刺史乃棄業求州官僧珍曰吾荷國恩無以報效汝等自有常分豈可妄求叨越當丨丨丨丨耳】因醉後取一甘食【僧珍每侍禦坐屏气鞠躬對果食未嘗舉箸丨丨丨丨丨丨丨武帝笑謂曰卿今日便是大有所進】顙骨益大【僧珍一夜忽頭痛壯熱及明而丨丨丨丨其骨法蓋有異焉】千萬買鄰【宋季雅罷南康郡市宅居僧珍宅側僧珍問宅價曰一千一百萬怪其貴季雅曰一百萬買宅丨丨丨丨及僧珍生子季雅往賀署函曰錢一千閽人少之不爲通彊之乃進僧珍疑其故親發之乃金錢也遂言於帝以爲衡州刺史○以上呂僧珍傳】得八車輻【樂藹發江陵無故於船丨丨丨丨如中丞健步避道者至是果遷禦史中丞焉○以上樂藹傳】減油滅火【沈約幼孤貧篤志好學晝夜不釋卷母恐其以勞生疾嘗遣丨丨丨丨而晝之所讀夜輒誦之】徘徊壽光閤外【武帝命範云與約同入議禪受事約先期入出懷中詔書並諸選置云自外來不得入丨丨丨丨丨丨但云咄咄約出問曰何以見處約舉手向左云笑曰不乖所望】革帶常應移孔【約以書陳情於徐勉言已老病百日數旬丨丨丨丨丨丨】月小半分【同上以手握臂率計丨丨丨丨】歸老之秩【同上欲謝事求丨丨丨丨】腰有紫志【約左目重瞳子丨丨丨丨】栗徑寸半【約常侍宴豫州獻丨丨丨丨帝奇之與約共防所憶栗事多少約少帝三事出謂人曰此公防前不讓卽羞死】天子聖哲【約撰四聲譜武帝問周捨曰何謂四聲捨曰丨丨丨丨是也○以上沈約傳】竹賦【梁武令沈眾爲丨丨賦成奏之帝曰卿文體翩翩可謂無忝爾祖】躬提冠履【眾性吝嗇每朝防中衣冠破裂或丨丨丨丨】麻繩爲帶【監起太極殿恆服布袍艸履以丨丨丨丨又囊麥飯防以噉之○以上沈旋傳】鱠魚二十頭皆去其首【沈攸之圍郢城逼範云送書入城內餉武陵王酒一石犢一頭餉長史柳世隆丨丨丨丨丨丨丨丨丨】三句一韻【竟陵王子良爲防稽太守範云爲主簿王未之知後克日登秦望山乃命云云以山上有秦始王刻石此文三句一韻人多作兩句讀之並不得韻又皆大篆人皆不識乃夜取史記讀之明日登山賓僚讀之皆茫然云乃讀之如流子良大悅以爲上賓】巾箱中取剪爲聘【江祏求云女婚姻酒酣丨丨丨丨丨與云曰且以丨丨云笑受之】黃鵠鳳凰【及祏貴云又因酣謂曰昔與將軍俱爲丨丨今將軍化爲丨丨荊布之室理隔華盛因出剪刀還之○以上範云傳】年二十九髮白皤然【範縝丨丨丨丨丨丨丨丨乃作傷暮詩白髮詠以自嗟】人生如樹花同發【竟陵王子良精信佛教而縝盛稱無佛王曰君不信因果何得富貴貧賤縝答曰丨丨丨丨丨丨丨隨風而墮自有拂簾幌墮於茵蓆之上自有闗籬墻落於糞混之中墮茵蓆者殿下是也落糞混者下官是也○以上範縝傳】董遷【沈約髙才博洽名亞丨丨○以上論】朝廷授此非以爲飾【韋叡都督眾軍侵魏攻小峴城未能防叡巡行圍柵魏城中忽出數百人叡欲擊之諸將皆曰不可叡指其節曰丨丨丨丨丨丨丨丨韋叡之法不可犯也乃進兵魏軍敗遂防小峴】每戰不嘗騎馬以板輿自載【叡素羸丨丨丨丨丨丨丨丨丨丨丨】賜以龍環禦刀【武帝詔叡援鐘離丨丨丨丨丨丨曰諸將有不用命者斬之】鑿穴而處【人畏魏軍甚多勸叡緩行叡曰鐘離今丨丨丨丨負戶而汲車馳卒奔猶恐其後而況緩乎】人百其勇【鐘離城中知外有援於是丨丨丨丨】白角如意【叡乘素木輿執丨丨丨丨以麾軍】異事遂作塞【邵陽之役昌義之甚徳叡請曹景宗與叡防因設錢二十萬官賭之景宗擲得雉叡徐擲得盧遽取一子反之曰丨丨丨丨丨其不尙勝如是○以上韋叡傳】沒突艦【裴邃作丨丨丨以衝魏人長橋○以上裴邃傳】百幅被【裴之橫少好賓遊重气俠不事產業其兄之髙以其縱誕乃爲狹被蔬食以激厲之之橫嘆曰大丈夫富貴必作丨丨丨後爲吳興太守乃作丨丨丨以成其志○以上裴之橫傳】剖心摩踵【江淹獄中上建平王景素書丨丨丨丨以報所天】履影弔心酸鼻痛骨【同上】簾肆【同上其上則隱於丨丨之間】鉗口吞舌【同上若使下官事非其虛罪得其實亦當丨丨丨丨】齊魯奇節之人【同上亦何以見丨丨丨丨丨丨燕趙悲歌之士哉】靑雲浮洛榮光塞河【同上】食鵝炙垂盡【桂陽之役朝廷詔檄久之未就髙帝引淹入中書省先賜酒食淹素能飲啖丨丨丨丨丨進酒數升文誥亦辦】於樵所得貂蟬一具【淹年十三時孤貧常采薪以養母曾丨丨丨丨丨丨丨丨淹將鬻以養母母曰此故汝之休徴也汝才行如此豈長貧賤者可畱待得侍中著之】前以一匹錦相寄今可見還【淹晚節才思防退云爲宣城太守時罷歸始泊禪靈寺渚夜夢一人自稱張景陽謂曰丨丨丨丨丨丨丨丨丨丨丨淹探懷中得數尺與之此人大恚曰那得割截都盡顧見丘遲謂曰余此數尺旣無所用以遺君自爾淹文章躓矣】五色筆【淹又常於冶亭夢一丈夫自稱郭璞謂淹曰吾有筆在卿處可以見還淹乃探懷中得丨丨丨一以授之爾後爲詩絕無羙句時人謂之才盡○以上江淹傳】一鈴落入懷中【任昉母裴氏嘗晝臥夢有五采旗蓋四角懸鈴自天而墜其丨丨丨丨丨丨心悸因有娠占者曰必生才子】阿堆吾家千里駒也【從叔晷稱昉曰丨丨丨丨丨丨丨丨阿堆昉小名】終身不嘗檳榔【昉父遙本性重檳榔以爲嘗餌臨終嘗求之剖百許口不得佳者昉亦所嗜好深以爲恨遂丨丨丨丨丨丨】哭泣之地艸爲不生【昉遭繼母憂廬墓側丨丨丨丨丨丨丨丨】我若登三事當以卿爲騎兵【梁武與昉遇竟陵王西邸從容謂昉曰我若登三府當以卿爲記室昉亦戲帝曰丨丨丨丨丨丨丨丨丨丨丨以帝善騎也】屬有緒言【昉奉梁武牋昔承淸晏丨丨丨丨】遣帬衫迎之【昉在義興兒妾食麥而已與到漑弟兄共爲山澤之遊及被代登舟止有絹七疋米五石至都無衣沈約丨丨丨丨丨】率然曵杖徒行邑郭【昉爲新安太守不事邊幅丨丨丨丨丨丨丨丨人通訟辭者就路決焉】桃花米【昉卒之日惟有丨丨丨二十石】方食西苑緑沈【武帝聞昉凶問丨丨丨丨丨丨丨投之於盤悲不自勝】調楓香【昉嘗欲營佛齋丨丨丨二石始入三斗便出教長斷】嶺【新安郡有丨丨及楊梅舊爲太守所采昉卽時停絕】任筆沈詩【昉以文才見知時人云丨丨丨丨昉聞甚以爲病晚節轉好著詩欲以傾沈用事過多屬辭不得流便自爾都下士子慕之轉爲穿鑿於是有才盡之談】多異本【昉家𨿽貧聚書至數萬卷率丨丨丨卒後武帝使學士賀縱共沈約勘其書目官無者就其家取之】忘貧去吝【王僧儒謂昉丨丨丨丨行可以厲風俗義可以厚人倫】冬月著葛帔練裠【昉子東裏西華南容北叟並無術業墜其家聲兄弟流離不能自振平生交舊莫有收防西華丨丨丨丨丨丨丨劉孝標逢之然曰我爲卿作計乃著廣絕交論以譏其舊交】鬱鬱蘭茝婉戀塤篪【廣絕交論心同琴瑟言丨丨於丨丨道葉膠漆志丨丨於丨丨】伯牙息流波之雅引【同上匠石輟成風之妙巧丨丨丨丨丨丨丨丨】組織仁義琢磨道徳【同上】風雨急而不輟其音霜雪零而不渝其色【同上】競毛羽趨錐刀【同上丨丨丨之輕丨丨丨之末】雕刻百工鑪錘萬物【同上若其勢均董石權壓梁竇丨丨丨丨丨丨丨丨】望影星奔借響川騖【同上靡不丨丨丨丨丨丨丨丨雞人始唱鶴蓋成陰髙門旦開流水接軫】隳膽抽腸【同上皆願摩頂至踵丨丨丨丨】魚貫鳬踴【同上丨丨丨丨颯防鱗萃】黃馬劇譚碧雞雄辧【同一騁丨丨之丨丨縱丨丨之丨丨】飛沈出其指顧【同上丨丨丨丨丨丨榮辱定於一言】龍翰鳳雛【同上顏冉丨丨丨丨】蘭薫雪白【同上曾史丨丨丨丨】金玉泉海黼黻河漢【同上舒向丨丨丨丨卿云丨丨丨丨】防塵土梗【同上視若丨丨遇同丨丨莫肯費其半菽罕有落其一毛】金膏翠羽【同上丨丨丨丨將其意脂韋偏辟導其誠】遒文麗【同上丨丨丨丨方駕曹王英跱俊邁聨衡許郭】顧眄增其倍價剪拂使其長鳴【同上○以上任昉傳】願常讀之【王僧孺五歲讀孝經問授者曰此書何所述曰論忠孝二字僧孺曰若爾丨丨丨丨】冬李【人有餽僧孺父丨丨先以一與之僧孺不受曰大人未食不容先嘗】形應影隨【任昉贈僧孺詩丨丨丨丨曩行今止】劉略班藝虞志荀錄【同上】越裝【僧孺爲南海太守嘆曰吾欲遺子孫者不在丨丨】鬻紗布以自業【僧孺幼貧其母丨丨丨丨丨丨嘗攜僧孺至市道遇中丞鹵簿驅廹墜溝中及是拜中丞引騶淸道悲感不自勝】卑細【沈約言譜籍事昨日丨丨今日便成士流】百家譜【武帝因令僧孺攺定丨丨丨】打銅鉢【竟陵王子良嘗夜集學士刻燭爲詩四韻者則刻一寸以此爲率蕭文琰曰頓燒一寸燭而成四韻詩何難之有乃與丘令楷江洪等共丨丨丨立韻響滅則詩成】臣思愆於內而髮變於外【徐夤父榮祖位祕書監嘗有罪系獄旦日原之而髮皓白齊武問其故曰丨丨丨丨丨丨丨丨丨丨○以上王僧孺傳】早相題目【範岫防孤事母以孝聞外祖顏延之丨丨丨丨以爲中外之寶】範長頭【範云謂人曰諸君進止威儀當問丨丨丨以岫多識前代舊事也】惟作牙管筆一雙【岫居官以防潔稱爲長城令有梓材巾箱至數十年經貴竟不攺易在晉陵丨丨丨丨丨丨丨猶以爲費○以上範岫傳】於朱雀航賣歷日【傳昭十歳丨丨丨丨丨丨丨袁覬見而奇之】經其戶寂若無人披其室其人斯在【袁粲每經昭戶輒嘆曰丨丨丨丨丨丨丨丨丨丨丨丨丨丨豈非名賢】常揷燭版牀【昭器服率陋身安麤糲丨丨丨丨丨明帝聞之賜漆盒燭槃】人相觸【昭爲安成內史郡自宋來兵亂相接府捨稱凶每昏旦間丨丨丨丨】學府【昭終日端居以書記爲樂𨿽老不衰博極古今尢善人物世稱爲丨丨○以上傅昭傳】觀天披霧【範云與孔休原相遇深加褒賞曰不期忽覯淸顏頓祛鄙吝丨丨丨丨驗之此日】赤倉米飯蒸鮑魚【休源到都寓於宗人少府孔登宅後範云命駕到少府登以爲詣已便拂筵整帶備水陸之產云駐箸命休源及至命取其常膳正有丨丨丨丨丨丨丨云食休源食不舉主人之饌髙談盡日同載還家】虛襟引接【沈約當朝貴顯軒蓋盈門休源或時後來必丨丨丨丨】孔獨頌【休源爲尙書儀曹郎時多所攺作每訪前事休源卽以所誦記隨批決斷曾無疑滯任昉嘗謂之爲丨丨丨】於中齋別施一榻【休源爲晉安王長史王深相倚仗常丨丨丨丨丨丨丨云此是孔長史坐人莫得而預焉】晝決詞訟夜覽墳籍【休源監揚州事神州都會簿領殷繁丨丨丨丨丨丨丨丨】珥貂揷筆【昭明薨有敕夜召休源入宴居殿與羣公參定謀議立晉安王綱爲皇太子自公卿丨丨丨丨奏決於休源前】兼天子【時人名休源爲丨丨丨】蔬韭【休源遺令薄節朔薦丨丨而已】手自校練【休源聚書七千卷丨丨丨丨○以上孔休源傳】手割半氊【江革孤貧補國子生舉髙第王融謝朓雅相欽重朓嘗行還過候革時大寒雪見革獘絮單席而眈學不倦嗟嘆久之乃脫其所著襦並丨丨丨丨與革充臥具而去】馭二龍於長途騁騏於千里【革爲徵北記室參軍與弟觀少長共居不忍離別苦求同行乃以觀爲徵北行參軍時吳興沈約樂安任昉與革書曰比聞雍府妙選英才文房之職縂卿昆季丨丨丨丨丨丨丨丨丨丨丨丨】墮事好酒【革以正直自居不與典籖趙道智坐道智還都啟革丨丨丨丨】丈八寺【革爲魏人所執徐州刺史安丰王延明令革作丨丨丨碑並祭彭祖文革辭以囚執旣久無復心思延明將加箠朴革厲色曰江革年六十不能殺身報主今日得死爲幸誓不爲人執筆延明知不可屈乃止日給脫粟三升僅餘性命】底突【帝手勅革奉佛法曰果報不可不信豈得丨丨如對元延明時邪】不容獨當故人筐篚【革除武陵王長史門生故吏多在東聞革應至並賫持緣道迎候革曰我通不受餉丨丨丨丨丨丨丨丨】取石十餘片以實之【革除都官尙書將還贈遺一無所受惟乘臺所給一舸舸艚偏欹不能安臥或請濟江徙重物以迮輕艚革旣無物乃於西陵岸丨丨丨丨丨丨丨丨】當與同飽【武陵王出鎭江州乃曰我得江革文革淸貧豈能一日忘之丨丨其丨丨乃表革同行】奬進閭閻【革好丨丨丨丨爲後生延譽○以上江革傳】采荷調【江從蕳年十七有文情作丨丨丨以刺何敬容爲當時所賞○以上江徳藻傳】祈霽文【徐勉年六歲屬霖雨家人丨丨率爾爲丨見稱耆宿】難可輕敝衣裾【王融爲一時才儁特相慕悅請交於勉勉謂所親曰王郎名髙望促丨丨丨丨丨丨融後果陷於法】動經數旬乃一還家羣犬驚吠【勉遷侍中時師方侵魏候驛塡委勉參掌軍書劬勞夙夜丨丨丨丨丨丨丨丨丨丨丨丨勉嘆曰吾憂國忘家乃至於此若吾亡後亦是中一事】今夕止可談風月【勉與門人夜集客有虞嵩求詹事五官勉正色曰丨丨丨丨丨丨丨不宜及公事】開九品十八班【天監初官名互有省置勉撰立選簿奏之有詔施用其制丨丨丨爲丨丨丨自是貪冒茍進者以財貨取通守道論退者以貧寒見沒矣】屬纊才畢灰釘已具【勉以人間喪禮事多不遵禮朝終夕殯相尙以速上防曰禮記問喪云三日而殮者以俟其生也頃來不遵斯制送終之禮殯以期日潤屋豪家乃或半晷衣衾棺槨以速爲榮丨丨丨丨丨丨丨丨忘狐鼠之頋步媿燕雀之回翔傷情蹙理莫此爲大且人子承衾之時志懣心絕喪事所資悉關他手如覘視或爽存沒違濫使萬有其一怨酷已多何不緩其告斂之辰申其望生之冀】网羅經誥【勉上五禮表莫不丨丨丨丨玉振金聲】洗畢【同上以普通五年二月始獲丨丨】才輕務廣【同上實由丨丨丨丨思力不周】自致輜軿【勉不營家產門人故舊從容致言勉曰人遺子孫以財我遺之淸白子孫才也則丨丨丨丨如其不才終爲他有】防葵去織【勉戒子書非謂丨丨丨丨且欲省息紛紜】用托性靈【同上但不能不爲培塿之山聚石移果雜以花卉以娛休沐丨丨丨丨隨便架立不存廣大】華樓迥榭【同上吾往治多年粗已成立桃李茂宻桐竹成陰塍陌交通渠畎相屬丨丨丨丨頗有臨眺之羙孤峯叢薄不無糾紛之興瀆中並饒荷防湖裏殊富芰蓮】臨池觀魚披林聽鳥濁酒一杯彈琹一曲【同上或復冬日之陽夏日之陰良辰羙景文案閒隙負杖躡履逍遙陋館丨丨丨丨丨丨丨丨丨丨丨丨丨丨丨丨求數刻之暫樂庶居常以待終】滿庾盈箱【同上若其丨丨丨丨爾之幸遇】吳聲西曲女妓【普通末武帝自算擇後宮丨丨丨丨丨丨各一部並華少賚勉因此頗好聲酒○以上徐勉傳】旦領師說晚而覆講【許懋丨丨丨丨丨丨丨丨坐下聽者凢數十百人】經史笥【江祏號懋爲丨丨丨○以上許懋傳】獺皮冠【陳伯之年十三四好著丨丨丨帶刺刀鄰里稻熟輒偸刈之】惟作大諾【伯之不識書得文牒辭訟丨丨丨丨而已】艸澤底下悉成貴人【禇緭都下之薄行者頻造範云云不好緭堅拒之緭怒謂所親曰建武以後丨丨丨丨丨丨丨丨吾何罪而見棄】佩紫懷黃【伯之反兵敗入魏臨川王宏命記室丘遲與伯之書丨丨丨丨讚帷幄之謀乘軺建節奉疆埸之任】雜花生樹羣鶯亂飛【同上暮春三月江南艸長丨丨丨丨丨丨丨丨】白環西獻楛矢東來【同上丨丨丨丨丨丨丨丨夜郎滇池解辮請職朝鮮昌海蹶角受化○以上陳伯之傳】墮馬陷池【陳暄嗜酒其兄子秀憂之暄與秀書曰汝驚吾丨丨侍中之門丨丨武陵之第】眼不識杯鐺口不離瓢杓【同上何水曹丨丨丨丨丨吾丨丨丨丨丨汝寧與何同日而醒與吾同日而醉乎】速營糟丘吾將老焉【同上】玉帽簮揷髻紅絲布裹頭袍拂蹀靴至膝【陳太康中徐陵爲吏部尙書暄以丨丨丨丨丨丨丨丨丨丨丨丨丨丨丨丨不陳爵裏直上陵坐陵不之識命吏持下暄徐步而出】文章諧謬【暄以俳優自居丨丨丨丨語言不節後主甚親暱之】慠弄【後主嘗倒懸暄於梁臨之以兩命使作賦仍限以晷刻暄援筆卽成不以爲病而丨丨轉甚】搏艾爲帽【後主丨丨丨丨加於暄首火以爇之燃及於髮垂泣求哀聲聞於外○以上陳暄傳】騙槖駝【蘭欽恆於市丨丨丨】塗刀以毒削進之【欽爲廣州刺史時南安侯恬權行州事冀得卽眞聞欽至嶺厚貨廚人丨丨丨丨丨丨丨丨欽及愛妾俱死○以上蘭欽傳】天帝召之歌耳【賀道養工卜筮經遇工歌女人病死爲筮之曰此非死也丨丨丨丨丨丨乃以土塊加其心上俄而蘇○以上賀防傳】六尺方牀【賀革年二十始輟耒就文受業精力不怠有丨丨丨丨思義未逹橫臥其上不盡其義終不肯食○以上賀革傳】販粟養母【賀琛家貧常往還諸曁丨丨以丨丨𨿽自執舟楫閒則習業】賀雅【琛每見武帝與語常移晷刻故省語曰上殿不下有丨丨琛容止閒雅故時人呼之】防白【琛上啟事其一曰今天下宰守皆尙貪殘罕有丨丨○以上賀琛傳】金山萬仞玉海千尋【明山賓薦朱異表丨丨丨丨緣涉未登丨丨丨丨窺映不測】珪璋新琢錦組初搆【同上加以丨丨丨丨丨丨丨丨觸響鏗鏘遇采便發】有飛蟬集冠上【異除中書郎時秋日始拜丨丨丨丨異武丨丨時人咸謂蟬珥之兆】屬辭落紙覽事下議【異丨丨丨丨丨丨丨丨縱橫敏贍不暫停筆頃刻之間諸事便了】曛黃【異起宅東陂窮乎羙麗晚日未下酣飲其中毎迫丨丨慮臺門將闔乃引其鹵簿自宅至城使捉城門停畱管籥】子鵞炰防【異好飲食極滋味聲色之娛丨丨丨丨不輟於口】車中必賫飴餌【𨿽朝謁丨丨丨丨丨丨】皆恃枯骨見輕【異輕傲朝賢不避貴戚人或誨之異曰我寒士也遭逢以至今日諸貴丨丨丨丨丨丨我下之則爲蔑尢甚我是以先之○以上朱異傳】顧郎難衣食者【顧協爲廷尉正冬服卑薄寺卿蔡法度欲解襦與之憚其淸嚴不敢發口謂人曰我欲解襦衣顧郎丨丨丨丨丨丨○以上顧協傳】宮體【徐摛爲太子家令兼管記文體旣別春坊盡學之丨丨之號自斯而始○以上徐摛傳】夢五色云化爲鳳集左肩上【徐陵母臧氏嘗丨丨丨丨丨丨丨丨丨丨丨已而誕陵】天上石麒麟也【沙門寶志摩陵頂曰丨丨丨丨丨丨】今日之熱當由徐常侍來【陵使魏魏人授館晏賓是日甚熱其主客魏收嘲陵曰丨丨丨丨丨丨丨丨丨丨陵答曰昔王肅至此始制禮儀今我來聘使卿復知寒暑收大慙】白金難得黃札易營【陵爲吏部尙書宣示求官者書永定之時干戈未息丨丨丨丨丨丨丨丨權以官階代於錢絹】員外常侍路上比肩諮議參軍市中無數【同上】日富年華【同上今衣冠禮樂丨丨丨丨】目有靑睛【陵丨丨丨丨時人以爲聰慧之相也○以上徐陵傳】夢賦【徐份九歲爲丨丨陵見之謂所親曰吾幼屬文亦不加此】跪誦孝經【份性孝陵嘗疾篤份燒香泣涕丨丨丨丨日夜不息如是者三日陵疾豁然○以上徐份傳】取珍果納紳帶中【徐孝克毎侍宴無所食噉至席散當其前膳羞輒減損帝宻記以問中書舍人管斌斌自是伺之見孝克丨丨丨丨丨丨丨訪知以遺母乃勅今自宴享孝克前饌並遣將還以餉其母】欲粳米爲粥不能常辦【陳亡孝克隨入長安家道壁立所生母病丨丨丨丨丨丨丨丨丨母亡後孝克遂常噉麥有遺粳未者對而悲泣終身不復食焉○以上徐孝克傳】鮑通直【鮑泉爲通直侍郎乘髙幰車從數十左右繖蓋服玩甚精道逢國子祭酒王承承疑訪之從者答曰丨丨丨承怪焉欲辱之遣逼車問丨丨丨復是何許人而得如此都下少年遂爲口實】須似蝟毛徒勞繞喙【泉專徵長沙久而不克元帝爲書責之曰面如冠玉還疑木偶丨丨丨丨丨丨丨丨】騎背爲馬【元帝以世子方諸爲郢州刺史泉爲長史方諸使泉伏牀丨丨丨丨】好韻語【鮑行卿丨丨丨】作舍人不免貧【以中書舍人遷步兵謝帝曰丨丨丨丨丨丨得五校實大較例皆如此○以上鮑泉傳】無處不逢鮑佐【鮑正爲湘東王五佐好交防無日不適人人爲之語曰無處不逢鳥噪丨丨丨丨丨丨○以上鮑客卿傳】手執二刀楯【王神念少善射及老不衰嘗於武帝前丨丨丨丨丨左右交度馭馬往來冠絕羣伍】驚軍騎【楊華能作丨丨丨亦一時妙防華本名白花】楊白花歌【楊白花少有勇力容貌瓌偉魏胡太后逼幸之白花懼禍及父大眼死擁部曲載父屍攺名華來降太后追思不已爲作丨丨丨丨詞使宮人晝夜連臂蹋蹄歌之聲甚淒斷○以上王神念傳】𨿽射不穿札而有陵云之气【王僧辯言辭辯防器宇肅然丨丨丨丨丨丨丨丨丨丨丨】白防化爲金【劉敬躬於田間得丨丨丨丨丨丨將銷之生光照室敬躬以爲神而禱之所請皆驗無賴者依之遂作亂】躍水飛空【僧辯討侯景師發鵲頭中江而風浪作僧辯再拜告天言訖風止遂泛安流有羣魚丨丨丨丨引導○以上王僧辯傳】試作虎狀【羊侃以力聞魏帝嘗謂曰郎官謂卿爲虎豈羊質虎皮乎丨丨丨丨】珠劍【侃因伏以手抉殿沒指魏帝壯之賜以丨丨】折樹矟【侃以大通三年至建鄴累遷太子左衛率侍中駕幸樂防苑侃預宴時少府奏新造兩刃矟成長二丈四尺圍一尺三寸帝因賜侃河南國紫驑令試之侃執矟上馬左右撃刺特盡其妙觀者登樹帝曰此樹必爲侍中折矣俄而果折因號此矟爲丨丨丨帝又謂侃曰吾少時捉矟形勢似卿今失其舊體殊覺不奇】鄒魯遺風英賢不絕【上又制武宴詩三十韻示侃侃卽席上應詔帝曰可謂丨丨丨丨丨丨丨丨】以銅皷買朱異作父【左衛蘭欽同侍宮宴詞色少驕侃於坐折之曰小子汝丨丨丨丨丨丨丨丨韋粲作兄何敢無禮】我牀非閹人所坐【宦者張僧嘗候侃侃曰丨丨丨丨丨丨丨竟不前之】尖頂木驢【侯景以丨丨丨丨攻城矢石不能制】雉尾炬【侃作丨丨丨施鐵鏃以油灌之擲驢上焚之俄盡】所用弓至二十石馬上用六石弓【侃膂力絕人丨丨丨丨丨丨丨丨丨丨丨丨丨】直上至五尋橫行得七迹【侃嘗於兗州堯廟蹋壁丨丨丨丨丨丨丨丨丨丨】泗橋石人【丨丨有數丨丨長八尺大十圍侃執以相擊悉皆破碎】爪長七寸【侃有彈箏人陸大喜著鹿角丨丨丨丨】腰圍一尺六寸【侃舞人張淨琬丨丨丨丨丨丨時人咸推能掌上舞】反腰帖地銜得席上玉簮【又有姬人孫荊玉能丨丨丨丨丨丨丨丨丨丨】妙盡奇曲一時無對【又勅賚歌人王娥兒東宮亦賚歌者屈偶之並丨丨丨丨丨丨丨丨】兩艖防起三間通梁水齋【侃赴衡州於丨丨丨丨丨丨丨丨丨丨飾以珠玉加之錦繡盛設屏帷女樂乘潮解防臨波置酒緣塘傍水觀者塡咽】金花燭【大同中魏使陽斐與侃在北同學有詔命侃延斐同宴賓客三百餘人食器皆金玉雜寶奏三部女樂至夕侍婢百餘人俱執丨丨丨】終日同其醉醒【侃不飲酒而好賓遊丨丨丨丨丨丨】醉於船中失火延燒七十餘船【侃客張孺才者丨丨丨丨丨丨丨丨丨丨丨丨所燔金帛不可勝算侃聞聊不掛意命酒不輟○以上羊侃傳】以所加鼓吹恆置齋中【胡僧祐丨丨丨丨丨丨丨丨丨對之自娛人曰此是羽儀公名望隆重不宜若此答曰我性愛之恆須見耳○以上胡僧祐傳】門外不見卿馬迹【任約退保西陽徐文盛與景宻通信使都無戰心後文盛下獄時任約被擒與文盛同禁文盛謂約曰何不早降令我至此約曰丨丨丨丨丨丨丨使我何處得降○以上徐文盛傳】腳數年一洗【陰子春身服垢污丨丨丨丨丨言毎洗則失財敗事云在梁州以洗足至梁州敗○以上陰子春傳】執爵者不知其味【陰鏗嘗與賓客宴飲見行觴者因回酒炙以授之眾坐皆笑鏗曰吾儕終日酣酒而丨丨丨丨丨丨丨非人情也○以上陰鏗傳】霜明朱弓【杜嶷膂力絕人所佩丨丨丨丨四石餘力】斑絲纒矟【所用丨丨丨丨長二丈五】杜彪【敵人憚嶷號爲丨丨○以上杜崱傳】漆防【嶽陽王登盡誅諸杜宗族發其墳墓燒其骸骨灰而揚之並以爲丨丨○以上杜岸傳】抽其腸系馬腳使繞而走【王琳下吏帝使黃羅漢張載宣諭琳軍載性刻爲元帝所信荊州疾之如仇琳長史陸納殺之丨丨丨丨丨丨丨丨丨丨】毎將戰勝艦則有聲如野防【王琳將張平宅乘一艦丨丨丨丨丨丨丨丨丨丨丨故琳艦千數皆以野防爲名】頭行萬里【朱瑒與徐陵求琳首書身沒九泉丨丨丨丨】霑巾雨袂【同上丨丨丨丨痛可識之顏回腸疾首切猶生之面】芻賤【同上瑒𨿽丨丨】報葛悲田【同上不使壽春城下惟傳丨丨之人滄洲島上獨有丨丨之客○以上王琳傳】黃蒼【張彪敗走惟所養一犬名丨丨在彪前後未曾離捨沈泰說陳文帝遣張昭達領千兵購之彪眠未覺丨丨驚吠刼來便嚙一人中喉死】鄕裏【彪謂妻楊呼爲丨丨曰我不忍丨丨落他處○以上張彪傳】大廈落構【斯則丨丨丨丨豈一木所能支也○以上論】

南史識小錄卷七

欽定四庫全書

南史識小錄卷八

錢塘沈名蓀

秀水朱昆田同輯

陳宗室諸王列傳

以五條鐵鎖橫江【南康太守呂肅將兵據巫峽丨丨丨丨丨丨丨以拒隋將楊素○以上宜黃侯慧紀傳】說人間細事【叔陵嘗夜不臥執燭逹曉呼召賓客丨丨丨丨丨】髙聲長誦【叔陵修飾虛名毎入朝嘗於車中馬上執捲讀書丨丨丨丨洋洋自若○以上始興王叔陵傳】鎔金琢玉並究其妙【叔堅好術數卜筮風角丨丨丨丨丨丨丨丨○以上長沙王叔堅傳】

陳列傳

春艸已生瘴厲方起【臺遣盧子雄討李賁時丨丨丨丨丨丨丨丨子雄請待秋討之○以上杜僧明傳】能反覆防水中數里【周文育本姓項名猛奴年十一丨丨丨丨丨丨丨丨跳髙六尺】取富貴但有大槊耳【周讓教文育書計冩蔡邕勸學及古詩以貽之文育不之省謂讓曰誰能學此丨丨丨丨丨丨丨丨】足錢便可誰望公侯【文育至大庾嶺詣卜者卜者曰君北下不過作令長南入則爲公侯文育曰丨丨丨丨丨丨丨丨○以上周文育傳】靡衣媮食【周寶安以貴公子驕蹇逸防好狗馬樂驅馳丨丨丨丨○以上周寶安傳】拋車步艦拍【黃法北侵爲丨丨及丨丨丨丨以廹之○以上黃法傳】苗已更生【吳明徹幼孤性至孝年十四歲墳塋未修家貧無以取給乃勤力耕種時天下亢旱苗稼焦枯明徹哀憤每去田中號哭仰天自訴居數日丨丨丨丨秋而大獲足充用】必有乘白馬逐鹿者【時有伊氏者善占墓謂其兄曰君日丨丨丨丨丨丨丨丨經墳此是最小孝子大貴之徵明徹其父之小子也○以上吳明徹傳】傖重【周鐵武語音丨丨○以上周鐵武傳】身經事蕭家來【武帝受禪時令沈恪勒兵衛敬帝如別宮恪叩頭謝曰恪丨丨丨丨丨丨今日不忍見此事分受死耳決不奉命○以上沈恪傳】合十餘船爲大舫【孫瑒出鎭郢州丨丨丨丨丨丨丨於中立停池植荷芰毎良辰羙景賓僚並集泛長江而置酒】題銘後四十字【瑒卒江總爲之志銘後主復自丨丨丨丨丨丨其詞曰秋風動竹煙水驚波幾人樵徑何處山阿今時日月宿昔綺羅天長路逺地久靈多功臣未勒此意如何○以上孫瑒傳】樓船拍艦火舫水車【徐世譜從陸法和與侯景戰於赤亭湖造丨丨丨丨丨丨丨丨以益軍勢○以上徐世譜傳】簿閥【周迪素無丨丨○以上周敷傳】命筆題其棺頭【魯廣逹被執入隋追愴本朝淪覆遘疾不療卒江總撫柩慟哭乃丨丨丨丨丨丨爲詩曰黃泉𨿽抱恨白日自畱名悲君感義死不作負恩生○以上魯廣逹傳】有蒼頭犀角大力之號【齊遣大將尉破胡率眾十萬援秦郡其前隊丨丨丨丨丨丨丨丨丨】樺皮裝弓兩端骨弭【又有西城胡妙於弓矢眾軍尢憚之吳明徹謂蕭摩訶曰若殪此胡則彼軍奪气君有關張之勇可斬顏良矣摩訶曰願得識其形狀明徹乃召降人有識胡者云胡絳衣丨丨丨丨丨丨丨丨】遙擲銑鋧【明徹遣人覘知胡在陣仍自酌酒飲摩訶摩訶飲訖馳馬衝齊軍胡挺身出陣前十餘步彀弓未發摩訶丨丨丨丨正中其額應手而僕○以上蕭摩訶傳】終身不執刀斧【蕭世防以父摩訶凶終丨丨丨丨丨丨○以上蕭世防傳】金翅三百艘【隋兵濟江任忠曰宜固守臺城給臣精兵一萬丨丨丨丨丨下江徑掩六合後主不能從】喚蕭郎作一打【明日歘然曰腹煩殺人丨丨丨丨丨丨忠叩頭苦請勿戰不聽○以上任忠傳】以蠟爲祕器【武帝崩外有彊冦內無重臣宣後用蔡景歷計祕不發喪時旣暑熱須營梓宮恐斤斧之聲聞外乃丨丨丨丨丨○以上蔡景歷傳】就渚斂魚【合州刺史陳襃髒污狼藉使丨丨丨丨○以上宗元饒傳】經漢武通天臺爲表奏之【沈炯於魏克荊州被虜以母在東恆思歸國嘗獨行丨丨丨丨丨丨丨丨丨丨陳已思鄕之意其夜夢有宮禁之所兵衛甚嚴聞有人言甚不惜放卿還幾時可至少日便獲東歸】甲帳珠簾茂陵玉盌【炯表丨丨丨丨一朝零落丨丨丨丨遂出人間】嚴助東歸長卿西反【同上昔承明見厭丨丨丨丨駟馬可乘丨丨丨丨○以上沈炯傳】瑞雨頌【大同中嘗驟雨殿前往往有雜色珠寶虞寄因上丨丨丨帝謂其兄茘曰此頌典裁淸防卿之士龍也】天綱再張地維重紐【虞寄諫陳寶應書丨丨丨丨丨丨丨丨】析珪判野【同上丨丨丨丨南面稱孤○以上虞寄傳】惡蛇屈尾來上靈牀【傅縡彊直有才而毒惡慠慢及死有丨丨丨丨丨丨丨丨當前受祭酹○以上傅縡傳】麻布蒲綀【姚蔡居顯要一不交通有門生餉南布一匹花綀一匹察謂曰吾所著止丨丨丨丨此物於我無用○以上姚察傳】棲托藝文【顧姚丨丨丨丨謂野王姚察也○以上論】

循吏傳

有市之邑【凡百戶之鄕丨丨丨丨歌謡舞蹈觸處成羣】傾資掃蓄【丨丨丨丨猶有未供】深賦【丨丨厚斂天下騷動】封刃行誅【永明繼運垂心政術長史犯法丨丨丨丨】士女昌逸【都邑之盛丨丨丨丨歌聲舞節袨服華妝桃花緑水之間楊栁春風之下】寛書【梁武在田知人疾苦及定亂之始仍下丨丨】圓案【丨丨所陳不過三盞○以上序】傖荒【杜驥入南朝嘗以丨丨遇之○以上杜驥傳】理縣譜【傅琰父子居官並著奇績時云諸傅有丨丨丨子孫相傳不以示人】當以人肝代米【丹徒令沈防淸亷不事左右浸潤日至遂鎖系尙方後知其無罪重除丹徒謂吏人曰我今重來丨丨丨丨丨丨不然淸名不立】惟日食一升飯而莫飲酒【傅翽代劉元明爲山陰令問元明舊政元明曰我有奇術卿家譜所不載臨別當相示旣而曰作縣令丨丨丨丨丨丨丨丨丨丨此第一防也○以上傅琰傳】司風令史【明帝體肥憎風夏月曾著小皮衣拜左右二人爲丨丨丨丨風起方面輒先啟聞】賣兒貼婦【巢尙之罷新安郡還見帝帝曰卿至湘宮寺未我起此寺是大功徳虞願在側曰陛下起此寺皆是百姓丨丨丨丨佛若有知當悲哭哀湣罪髙浮圖有何功徳】飛碁【明帝好圍碁甚拙去格七八道物議共欺爲第三品與第一品王抗圍碁依品賭戲抗饒借帝曰皇帝丨丨臣抗不能斷帝終不覺以爲信然】好鱁鮧【帝尢丨丨丨以銀鉢盛漬之一食數鉢謂揚州刺史王景文曰此是奇味卿頗足不答曰臣夙好此物貧素致之甚難帝甚悅食鱁鮧積多胸腹痞脹將絕左右啟飲數升酢酒乃消】越王石【虞願爲晉安太守海邊有丨丨丨嘗隠雲霧相傳云淸亷太守乃見願往就觀淸徹無所隠蔽】掃地拂牀【禇彥回嘗詣願願不在見其眠牀上積塵埃有書數帙彥回嘆曰虞君之淸至於此令人丨丨丨丨而去○以上虞願傳】一丁種十五株桑四株柿【沈瑀爲建徳令教人丨丨丨丨丨丨丨丨丨丨及棃栗女子丁半之○以上沈瑀傳】惟得白桐木火籠朴十餘枚【範述曾自永嘉太守徵爲逰擊將軍郡送故舊錢二十餘萬一無所受丨丨丨丨丨丨丨丨丨丨丨而已】二十籠簿書【丘師施罷臨安縣還惟有丨丨丨丨丨並是庫倉劵帖○以上範述曾傳】夏日無幬帳而夜臥未嘗有蚊蚋【孫謙歷二縣五郡冬則布被莞席丨丨丨丨丨丨丨丨丨丨丨丨丨○以上孫謙傳】謎【廣陵髙爽有險薄才客於孫廉嘗有求不遂乃爲丨丨以諭廉曰刺鼻不知啑蹋面不知瞠嚙齒作數步持此得勝人譏其不知恥辱以取名位也○以上孫廉傳】每以錢買人井寒水【何逺爲武昌太守折節爲吏武昌俗皆汲江水盛夏逺患水溫丨丨丨丨丨丨丨丨不取錢者則摙水還之】幹魚數片【武昌水族甚賤逺毎食止丨丨丨丨而已】獨設糗水【逺爲武昌令太守王彬巡屬縣諸皆盛供帳逺丨丨丨丨而已】鬥酒只鵝【逺送彬至境進丨丨丨丨而別彬戲曰卿禮有過陸納將不爲古人所笑乎】視貧細如子弟【逺處職疾彊富如讐仇丨丨丨丨丨丨】卿得我一妄語當謝卿以一縑【逺每戲語人曰丨丨丨丨丨丨丨丨丨丨丨丨眾伺之不能記也○以上何逺傳】直曲鉤【郭祖深上梁武封事丨丨者淪溺溝壑丨丨者升進重防】早靑【祖深爲南津校尉有姥餉一丨丨丨祖深報以疋帛○以上郭祖深傳】

儒林傳

畫嵇叔夜像以賜之【伏曼容素羙風采明帝恆以方嵇叔夜使吳人陸探微丨丨丨丨丨丨丨丨】無以爲繩【伏暅爲新安太守郡多麻薴家人乃至丨丨丨丨○以上伏曼容傳】結艸爲絰屈手巾爲冠【何佟之爲諸王講喪禮丨丨丨丨丨丨丨丨丨】水淫【佟之性好潔一日之中洗滌者十餘徧時人稱爲丨丨】路無橫艸水翦虫穢【劉澄爲遂安令爲性彌潔在縣掃拂郭邑丨丨丨丨丨丨丨丨百姓不堪命○以上何佟之傳】睡則以杖自擊【沈峻晝夜自課丨丨丨丨丨丨○以上沈峻傳】日限誦孝經二十徧【皇侃性孝嘗丨丨丨丨丨丨丨丨以擬觀世音經○以上皇侃傳】鄭郎開口【鄭灼夢與皇侃遇於途侃謂曰丨丨丨丨侃因唾灼口中自後義理益進】筆毫盡每削用之【灼家貧手抄義疏丨丨丨丨丨丨丨】以鎭心【灼講授多苦心熱若時輒偃臥丨丨丨丨起便誦讀】脫白綸巾以贈之【賀徳基防學都下衣資罄乏盛冬止衣�襦袴嘗於白馬寺前逢一婦人容服甚盛呼徳基入寺門丨丨丨丨丨丨丨○以上鄭灼傳】錯防經帕【張譏幼喪母有丨丨丨丨母之遺制每歲時輒對帕哽噎不能勝】玉柄麈尾【後主在東宮集官僚置宴時造丨丨丨丨新成後主親執之曰當今𨿽復多士如林至於堪捉此者獨張譏耳卽手授譏】松枝可代麈尾【後主嘗幸鐘山開善寺召從臣坐於寺西南松林山勅譏義時索麈尾未至後主手取丨丨以屬譏曰丨丨丨丨○以上張譏傳】世有鄕校【顧越居新阪黃岡丨丨丨丨由是顧氏多儒學焉】發越【防稽賀文發學兼經史與越名相埒都下謂之丨丨○以上顧越傳】

文學傳

使我終身爲祭酒不恨也【丘靈鞠領東觀祭酒曰人居官願數遷丨丨丨丨丨丨丨丨丨丨】應還東掘顧榮冢【靈鞠領驍騎將軍不樂武位謂人曰我丨丨丨丨丨丨丨江南數千里士子風流皆出其中顧榮忽引諸傖輩度妨我軰塗轍】何如我未進時【靈鞠在沈深坐見王儉詩深曰王令文章大進靈鞠曰丨丨丨丨丨丨○以上丘靈鞠傳】流風回雪落花依艸【鐘嶸詩評云範云婉轉淸便如丨丨丨丨丘遲防綴映媚如丨丨丨丨○以上丘遲傳】不如一丘【丘仲孚爲山陰令居職甚有聲稱百姓謡曰二傅沈劉丨丨丨丨○以上丘仲孚傳】何足以一爵髙人【檀超放誕任气解褐州西曹蕭恵開爲別駕超便抗禮惠開自以地位居前稍有陵辱超張目謂曰丨丨丨丨丨丨丨】髙平有二超【超嗜酒好談詠自比郗超言丨丨丨丨丨更覺我爲優也】連絕之外無所復有【吳邁逺好爲篇章宋明帝聞而召之及見曰此人丨丨丨丨丨丨丨丨】作詩得稱意語輒擲地呼【邁逺好自誇而鄙人丨丨丨丨丨丨丨丨丨丨曰曹子建何足數哉檀超聞而笑曰昔劉季緒才不逮於作者而好詆訶人文章季緒焉足道哉至於邁逺何爲者乎○以上檀超傳】政爲此幘耳【卞彬爲上虞令太守孟顗裁之積不能容脫幘投地下曰我所以屈卿者丨丨丨丨丨今已投之卿矣卿以一世勲門而傲天下國士拂衣而去】枯魚賦【彬擯廢數年不得仕進乃擬趙壹窮鳥爲丨丨丨以諭意】嬾事皮膚【彬作蚤虱賦其序曰余居貧布衣十年不制一袍之緼有生所托爲人多病起居甚疎縈寢敗絮不能自釋兼攝性疎惰丨丨丨丨澡刷不謹浣沐失時四體防防加以臭穢故葦席蓬纓之間蚤虱猥流滛癢渭濩無時恕肉探揣擭撮日不替手】羊滛狠防卑率鵝頑慠狗險出【彬又爲禽獸決錄目禽獸云羊性滛而狠防性卑而率鵞性頑而慠狗性險而出皆指斥貴勢丨丨丨謂呂文顯丨丨丨謂朱隆之丨丨丨謂潘敞丨丨丨謂文度】蛤魚【彬又爲蝦蟇賦云紆靑拖紫名爲丨丨世謂比令僕也又云蝌斗唯唯羣浮闇水比令史諮事也】以瓠壺瓢勺杬皮爲肴【彬性飲酒丨丨丨丨丨丨丨丨丨】以大瓠爲火籠【彬丨丨丨丨丨丨什物多諸詭異】傅蠶室【自稱卞田居婦爲丨丨丨】十擲輒鞬【或謂彬曰卿都不持操名器何由得升彬曰擲五木子丨丨丨丨豈復是擲子之拙吾好擲政極此耳】我詩應須大材迮之不爾飛去【袁嘏自重其文謂人曰丨丨丨丨丨丨丨丨丨丨丨丨】取筆書皷【孫抱爲延陵縣髙爽詣之抱了無故人之懷爽出從縣閣下過丨丨丨丨云徒有八尺圍腹無一寸腸面皮如許厚受打未渠央抱體肥壯故以此譏之○以上卞彬傳】舒被覆書【虞龢少好學居貧屋漏恐濕墳典乃丨丨丨丨書獲全而被大濕○以上丘巨源傳】掘莞根食之【王智深免官家居貧無人事嘗餓五日乃丨丨丨丨丨○以上王智深傳】不因風水施機自運【祖衝之以諸葛亮有木牛流馬乃造一器丨丨丨丨丨丨丨丨不勞人力】千里船【又造丨丨丨於新亭江試之日行百餘里○以上祖衝之傳】詣微之時雷霆不能入【祖暅之有巧思入神之妙般倕無以過當其丨丨丨丨丨丨丨丨丨○以上祖暅之傳】家傳譜學【賈希鏡丨丨丨丨】靑州世子東海女郎【靑州人發古冢銘云丨丨丨丨丨丨丨丨帝問學士鮑昭等並不能悉希鏡對曰此是司馬越女嫁茍晞兒檢訪果然】見客譜【竟陵王子良使希鏡撰丨丨丨○以上賈希鏡傳】騎都塞市郎將塡街【鐘嶸上言永元肇亂坐弄天爵勲非卽戎官以賄就揮一金而取九列寄片札以招六校丨丨丨丨丨丨丨丨】謝朓未遒江淹才盡【嶸評沈約詩於時丨丨丨丨丨丨丨丨範云名級又防故稱獨步○以上鐘嶸傳】吳均體【吳均文體淸防有古气好事者或斆之謂爲丨丨丨○以上吳均傳】先燔須髮【劉勰求出家丨丨丨丨敕許之○以上劉勰傳】榜門受餉【何敬叔爲長城令不受禮遺夏節至忽丨丨丨丨數日中得米數千餘斛他物稱是悉以代貧人輸租】每宿昔作名一束【何思澄被舉同入華林撰徧略思澄重交結分書與諸賓朋校定而終日造謁丨丨丨丨丨丨丨曉便命駕朝賢無不悉狎狎處卽命食投晚還家所賫名必盡】東海三何【思澄與宗人遜及子朗俱擅文名時人稱丨丨丨丨子朗最多思澄聞之曰此言誤耳如其不然故當歸遜思澄意謂宜在已也】敗塜賦【何子朗嘗爲丨丨丨擬莊周馬箠其文甚工】人中爽爽【時人語曰丨丨丨丨有子朗○以上何思澄傳】八體六文方寸千言【謝善勛能爲丨丨丨丨丨丨丨丨】謝方眼【善勛善飲酒至數斗醉後輒張眼大罵𨿽復貴賤親疏無所擇也時謂之丨丨丨○以上顏協傳】以一束靑鏤管筆授之【紀少瑜夢陸倕丨丨丨丨丨丨丨丨丨曰我以此筆猶可用卿自擇其善者其文由此遒進】有大才而無貴仕【到漑嘗目紀少瑜曰此人丨丨丨丨丨丨丨○以上紀少瑜傳】旁無戚援【顏晃家世單門丨丨丨丨○以上顏晃傳】性情風標神明律呂【文章者蓋丨丨之丨丨丨丨之丨丨也】蘊思含毫逰心內運【丨丨丨丨丨丨丨丨放言落紙气韻天成】出言異句下筆殊形【發五聲之音響而丨丨丨丨寫萬物之情狀而丨丨丨丨○以上論】

孝義傳

風離化薄【至於丨丨丨丨禮違道喪忠不樹國孝亦愆家】搜綴湮落【今丨丨丨丨以備闕文云○以上序】外無異門內無異煙【西陽縣人董陽三世同居丨丨丨丨丨丨丨丨詔榜門曰篤行董氏之閭復一門租布○以上劉瑜傳】義不獨飽【郭原平若家或無食則虛中竟日丨丨丨丨】不解作墓【原平以營壙凶功不欲假人本𨿽巧而丨丨丨丨乃訪邑中有營墓者助人運力久乃閒練】采筍置籬外【原平宅上種竹夜有盜其筍者遇見之盜者奔走墜溝原平乃於所植竹處溝上立小橋令通又丨丨丨丨丨鄰里慚愧無復取者○以上郭原平傳】伐木燒磚【吳逵遇疾疫父母兄嫂及羣從小功死者十三人逵晝則傭賃夜則丨丨丨丨期年中成七墓十三棺○以上吳逵傳】鍋底飯【陳遺少爲郡吏母好食丨丨丨遺在役恆帶一囊每煮食輒取其焦以貽母】鄕人爲作茅庵【河南孝廉秦綿遭母喪送不忍復還丨丨丨丨丨丨仍止其中若遇有米則食粥無米則食菜也○以上潘綜傳】靈牀前有三丸藥【丘傑十四遭喪以熟菜有味不嘗於口歲餘忽夢見母曰死止是分別耳何事乃爾荼苦汝噉生菜遇蝦蟇毒丨丨丨丨丨丨丨可取服之驚起果得甌甌中有藥服之下科斗子數升邱氏世保此甌○以上邱傑傳】塼竈前忽生泉水【王彭連喪父母無以營兄弟二人晝則傭力夜則號感鄕裏哀之乃各出夫力助作塼塼須水而天旱穿井數十丈不得水彭仰天自訴如此積日一旦大霧丨丨丨丨丨丨○以上王彭傳】刻肉灌血【孫法宗父隨孫恩入海澨被害入海尋求聞世間論是至親以血瀝骨當悉浸漬乃操刀沿海見枯骸則丨丨丨丨如此十餘年臂脛無完皮○以上孫法宗傳】何心獨饗白粲【何子平爲揚州從事史月俸得白米輒貨市菽麥人曰所利無幾何足爲煩子平曰尊老在東不辦得來丨丨丨丨丨丨○以上何子平傳】庭中楊梅樹隆冬三實墓上橘樹一冬再實【王虛之十三喪母三十三喪父二十五年鹽酢不入口丨丨丨丨丨丨丨丨丨丨丨丨丨丨丨丨丨○以上王虛之傳】畜魚於樹棲鳥於泉【吳慶之爲江夏王義恭西曹書佐義恭誅慶之自傷爲吏無狀不復肯仕王琨爲吳興太守欲召爲功曹答曰某素無人世情若欲見吏則是丨丨丨丨丨丨丨丨耳○以上吳慶之傳】下淚爲冰如筯【蕭叡明母病風叡明晝夜祈禱時寒叡明丨丨丨之丨丨丨額上叩頭血亦冰不澑】有三寸絹丹書日月字【忽有一人以小石函授叡明曰此療夫人病函中惟丨丨丨丨丨丨丨丨丨母服之卽平復○以上蕭叡明傳】年至七十不婚冠【華寶父豪晉義熙末戌長安寶年八歲臨別謂寶曰須我還當爲汝上頭長安陷寶丨丨丨丨丨丨丨○以上華寶傳】丁公藤【解叔謙母有疾叔謙夜於庭中稽顙聞空中語云此病得丨丨丨爲酒便差卽訪醫及本艸注皆無識者乃求訪之宜都遙見山中一老公伐木問其所用答曰此丨丨丨也療風尢驗叔謙拜伏流涕具言來意此公愴然以四段與之並示以漬酒法叔謙受之顧視不見其人依法爲酒母病遂差】大病則大痛小病則小痛【宗元卿早孤爲祖母所養祖母病元卿在逺輒心痛丨丨丨丨丨丨丨丨丨丨】至手掌穿【庾震喪父母居貧無以賃書以營事丨丨丨丨然後事獲濟】鵠二旬不食【謝昌防嘗養一鵠昌防病二旬而丨丨丨丨丨昌防亾鵠遂飛去○以上解叔謙傳】忍病不言嚙被至碎【樂頤之遇病與母隔壁丨丨丨丨丨丨丨丨恐母之哀已也】我不能食此【庾杲之嘗往候頤之爲設食惟枯魚菜葅杲之曰丨丨丨丨丨母聞之自出嘗膳魚羮數種杲之曰卿過於茅季偉我非郭林宗○以上樂頤之傳】人笑禇公至今齒冷【隆昌末樂預謂丹陽尹徐孝嗣曰外問借借似有伊周之事君不得同人此事丨丨丨丨丨丨丨丨○以上樂預傳】夜讀書隨月光【江泌少貧晝日斫屧爲業丨丨丨丨丨丨光斜則握捲升屋睡極墮地則更登】菜不食心【泌母亡以生闕供養遇鮭不忍食丨丨丨丨以其有生意惟食老丨而已○以上江泌傳】思食寒【滕曇恭年五歲母楊氏患熱丨丨丨丨土俗所不產曇恭訪不得銜悲哀切遇一桑門問其故曇恭具以告桑門曰我有兩分一相遺○以上滕曇恭傳】以縷系腳【衛敬瑜妻王氏年十六而敬瑜亡誓不嫁爲亡婿種樹數百株墓前栢樹忽成連理所住屋有防巢常雙飛來去後忽孤飛女感其偏棲乃丨丨丨丨爲志後歲此燕果復更來猶帶前縷○以上張景仁傳】營不得【陶子鏘母嗜母沒後恆以供奠梁武義師初至此年冬丨丨丨丨子鏘痛恨遂長斷味○以上陶子鏘傳】身自結网捕魚【張昭父熯常患消渴嗜鮮魚昭乃丨丨丨丨丨丨以供朝夕○以上張昭傳】變裏旌閭【丨丨丨丨義存奬勸】衣簪【若使孝立閨庭忠被史防多發溝畎之中非出丨丨之下○以上論】

隱逸傳

藏景窮巖蔽名愚谷【若道義內足希防兩忘丨丨丨丨丨丨丨丨】名教之外別有風猷【以上序】聊欲歌以爲三徑之資【陶潛謂親朋曰丨丨丨丨丨丨丨丨丨丨可乎執事者聞之以爲彭澤令】此亦人子也【潛送一力給其子曰汝旦夕之費自給爲難今遣此力助汝薪水之勞丨丨丨丨丨可善遇之】種秫種粳【縣有公田潛悉令吏丨丨稻妻子固請丨丨乃使一頃五十畆丨丨五十畆丨丨】我不能爲五斗米折腰向鄕裏小人【郡遣督郵至縣吏白應束帶見潛曰丨丨丨丨丨丨丨丨丨丨丨丨丨丨】一門生二兒舉籃轝【江州刺史王欲識之不能致也潛常往廬山令潛故人龎通之賫酒具於半道栗裏邀之潛有腳疾使丨丨丨丨丨丨丨丨及至欣然便共飲酌】二萬錢悉送酒家【顏延之爲始安郡經過潛毎往爲酣飲致醉臨去畱丨丨丨與潛潛丨丨丨丨稍就取酒】出宅邊菊叢中坐【潛嘗九月九日無酒丨丨丨丨丨丨丨久之逢送酒至卽便取酌醉而復歸】素琹一張【潛不解音律而蓄丨丨丨丨毎有酒適輒撫弄以寄其意】我醉欲眠卿可去【貴賤造之者有酒輒設潛若先醉使語客丨丨丨丨丨丨丨其眞率如此】取頭上葛巾漉酒【郡將候潛逢其酒熟丨丨丨丨丨丨丨畢還復著之】自謂是羲皇上人【潛與子書少來好書偶愛閒靜開卷有得便欣然忘食見樹木交防時鳥變聲亦復歡爾有喜嘗言五六月北下臥遇涼風暫至丨丨丨丨丨丨丨】柴水之勞【同上丨丨丨丨何時可免】夫耕於前妻鋤於後【潛妻翟氏志趨亦同能安苦節丨丨丨丨丨丨丨丨○以上陶潛傳】棲丘飲谷【武帝辟宗少文爲主簿不起問其故答曰丨丨丨丨三十餘年】臥以防之【少文結宇衡山欲懷尙平之志有疾還江陵嘆曰老疾俱至名山恐難徧惟澄懷觀道丨丨丨丨凡所防履皆圖之於室謂之撫琹動操欲令眾山皆響】金石弄【古有丨丨丨爲諸桓所重桓氏亡其聲遂絕惟少文傳焉文帝遣樂師楊歡就受之○以上宗少文傳】潛感地金冥致江鯉【宗測少靜退不樂人間嘆曰家貧親老不擇官而仕先哲以爲羙談余竊有惑誠不能丨丨丨丨丨丨丨丨但當用天之道分地之利孰能食人厚祿憂人重事乎】謬傷海鳥橫斤山木【豫章王嶷徵測爲參軍不起測答府云何爲丨丨丨丨丨丨丨丨】眷戀松云【嶷復遣書辟之測答曰性同鱗羽愛止山壑丨丨丨丨輕迷人路縱宕巖流有若狂者】量腹而進松術度形而衣蘿薜【魚復侯子響爲江州厚遣贈遺測曰少有狂疾尋山采藥逺來至此丨丨丨丨丨丨丨丨丨丨丨丨淡然已足豈容當此橫施】昔人有圖畫僑札輕以自方【侍中王秀之彌所欽慕乃令陸探防畫其形與已相對又貽書曰丨丨丨丨丨丨丨丨丨丨丨耳】蒲褥【王儉亦雅重之贈以丨丨筍席○以上宗測傳】惜此筍欲令成林【沈道防有人防其屋後筍令人止之曰丨丨丨丨丨丨丨更有佳者相與乃令人買大筍送與之○以上沈道防傳】人外之遊【孔淳之與戴顒王之王敬等共爲丨丨丨丨】烏羊系所乘車轅提壺爲禮【敬以女適淳之子尙遂以丨丨丨丨丨丨丨丨丨丨丨或怪其如此答曰固亦農夫田父之禮也】飛沈所至何問其主【防稽太守謝方明苦要之不能致使謂曰茍不入吾郡何爲入吾郭淳之笑曰潛防者不識其水巢棲者非辯其林丨丨丨丨丨丨丨○以上孔淳之傳】夫妻共乘蒲笨車【劉凝之慕老萊子嚴子陵爲人妻郭氏亦能不慕榮華與凝之共居儉苦丨丨丨丨丨丨丨出市貿易周用之外輒以施人○以上劉凝之傳】伐采若【朱百年少有髙情攜妻孔氏入防稽南山丨丨丨丨爲業以若置道頭輒爲行人所取明旦已復如此人稍怪之積久方知是朱隱士所賣須者隨其所多少畱錢取若而去○以上朱百年傳】散髮被黃布帊席松葉枕一塊白石而臥【顏延之與當時名士十許人入山闗康之見其丨丨丨丨丨丨丨丨丨丨丨丨丨丨丨丨了不相盼延之等嗟賞而退不敢幹也】豈可利亡者餘贈邪【辛普明僑居防稽士子髙其行嘗葬兄皆送金爲贈後至者不復受人問其故答曰本以兄墓不周故不逆親友之意今實已足丨丨丨丨丨丨丨丨○以上關康之傳】滅景雲棲抗髙木食【禇伯玉隠剡瀑布山性耐寒暑時人比之王仲都在山三十餘年隔絕人物王僧逹爲吳郡苦禮致之邱僧珍與僧逹書曰禇先生出居貴館此子丨丨丨丨不事王侯丨丨丨丨有年載矣自非折節好賢何以致之】從白雲遊【僧逹答僧珍書禇先生丨丨丨丨舊矣】談討芝桂借訪茘蘿【同上故要其來此冀慰日夜比丨丨丨丨丨丨丨丨若已窺煙液臨滄洲矣○以上禇伯玉傳】黃雀賦【顧歡年六七歲知推六甲家貧父使田中驅雀歡作丨丨丨而歸雀食稻過半】然糠自照【鄊中有學捨歡貧無以受業於捨壁後倚聽無遺忘者夕則然松節讀書或丨丨丨丨】受學者廢蓼莪篇【歡早孤讀詩至哀哀父母輒執書慟哭由是丨丨丨丨丨丨丨不復講焉】山鳥集其掌取食【歡隠剡天臺山不與人通毎歡出戶丨丨丨丨丨丨丨】狐蹲狗踞【歡夷夏論擎跽磬折侯甸之恭丨丨丨丨荒流之肅】鳥王獸長【同上丨丨丨丨往往是佛】刻船沙門守株道士【同上屢見丨丨丨丨丨丨丨丨交諍大小互相彈射】虫躍鳥防【同上夫蹲夷之儀婁羅之辧各出彼俗自相聆解猶丨丨丨丨何足效述】呂尙盜陳恆之齊劉季竊王莽之漢【歡答袁粲駁論案道經之作著自西周佛教之來始乎東漢若謂黃老𨿽久而濫在釋前是丨丨丨丨丨丨丨丨丨丨丨丨丨丨也】藥盡則枯【同上若壽盡則死丨丨丨丨此修考之士非神仙之流也】屋前有池養魚皆名呼之【盧度隠居廬陵丨丨丨丨丨丨丨丨丨○以上顧歡傳】徳標松桂【王僧防稱孔祐曰行動幽祗丨丨丨丨】養鼠數千頭呼來卽來遣去卽去【防稽中山有人姓蔡不知名丨丨丨丨丨丨丨丨丨丨丨丨丨言語狂易時謂謫仙】五斗米道【杜京產世傳丨丨丨丨○以上杜京產傳】著拜五經序論【臧榮緒惇愛五經謂人曰昔呂尙奉丹書武王致齊降位季釋教誡並有禮敬之儀因甄明至道丨丨丨丨丨丨常以宣尼庚子日生其日陳五經拜之○以上臧榮緒傳】黃葛巾竹麈尾【吳苞聚徒教學冠丨丨丨丨丨丨】常以一壺自隨【趙僧巖寥廊無常人不能測後忽爲沙門棲遲山谷丨丨丨丨丨丨一日謂弟子曰吾今夕當死壺中大錢一千以通九泉之路蠟燭一挺以照七尺之屍至夜而亡】夷白【蔡薈淸抗不與俗人交李防謂江斆曰古人稱安貧淸白曰夷湼而不淄曰白至如蔡休明者可不謂之丨丨乎○以上吳苞傳】常以竹箭篛葉甘蕉及地上學書【徐伯珍少孤貧學書無紙丨丨丨丨丨丨丨丨丨丨丨丨丨】門前生梓樹一年便合抱【伯珍宅南有髙山班固謂之九巖山後漢龍邱萇隠處也山多龍須檉栢望之五采世呼爲婦人巖伯修移居之階戶之間木生連理丨丨丨丨丨丨丨丨丨丨○以上徐伯珍傳】織簾先生【沈麟士居貧織簾誦書口手不息鄕人謂之丨丨丨丨】黒蝶【麟士無所營求以篤學爲務恆素幾皷素琴不爲新聲負薪汲水並日而食制丨丨賦以寄意○以上沈麟士傳】玉羊金獸【阮孝緒出繼從伯之之母周氏卒遺財百萬應歸孝緒孝緒一無所受盡以歸之姊王晏之母乳人憐其傳重辛苦輒竊丨丨丨丨等物與之孝緒見而駭愕送還王氏】聞其笳管穿籬逃匿【孝緒外兄王晏貴顯屢至其門孝緒度其必敗丨丨丨丨丨丨丨丨】吐餐覆醤【孝緒曾食醤羙問之云是王家所得便丨丨丨丨】以一鹿牀爲精舍【孝緒丨丨丨丨丨丨丨以樹環繞】生人葠【孝緒母病須得丨丨丨合藥舊傳鐘山所出遂躬歷幽險累日不逢忽見一鹿前行孝緒感而隨後至一所遂滅就視果獲此艸】若使麏麚可驂何以異夫驥騄【南平王聞其名致書要之孝緒不赴曰非志驕富貴但性畏廟堂丨丨丨丨丨丨丨丨丨丨丨丨○以上阮孝緒傳】色艶桃李質勝瓊瑤【南嶽鄧先生隠居衡山極峻之嶺立板屋兩間足不下山斷谷三十餘載惟以澗水服雲母屑白日神仙魏夫人忽來降臨乘雲而至從少嫗三十並著絳紫羅繡袿防年皆可十七八許丨丨丨丨丨丨丨丨○以上鄧郁傳】仰靑雲覩白日不覺爲逺矣【陶景年十歳得葛洪神仙傳晝夜研尋便有養生之志謂人曰丨丨丨丨丨丨丨丨丨丨丨】月給茯苓五斤白蜜二升【勅所在丨丨丨丨丨丨丨丨丨丨以供景服食】築三層樓【永元初更丨丨丨丨景處其上弟子居其中賓客至其下與物遂絕惟一家僮得至其所】惟聴吹笙【景本便馬善射晚皆不爲丨丨丨丨而已特愛松風庭院皆植松每聞其響欣然爲樂】畫作兩牛【梁武手勅招之錫以鹿皮巾屢加禮聘並不出惟丨丨丨丨一牛散放水艸之間一牛著金籠頭有人執繩以杖驅之帝笑曰此人無所不作欲效曵尾之豈有可致之理】一眼有時而方【仙書云眼方者壽千歲景末年丨丨丨丨丨丨○以上陶景傳】十畆之宅山池居半【庾詵性托夷簡特愛林泉丨丨丨丨丨丨丨丨○以上庾詵傳】服寒食散盛冬臥於石上【張孝秀常冠糓皮巾躡蒲履手執並閭皮麈尾丨丨丨丨丨丨丨丨丨丨○以上張孝秀傳】蒭芥【馬樞嘗嘆曰吾聞貴爵位者以巢由爲桎梏愛山林者以伊呂爲管庫束名實則丨丨柱下之言翫淸虛則糠粃席上之說】目睛洞黃【樞丨丨丨丨能視闇中物】白燕一隻巢庭前樹【有丨丨丨丨丨丨丨丨馴狎櫩廡時至几案春來秋去幾三十年○以上馬樞傳】水石淸華【且巖壑閒逺丨丨丨丨】蓄壤開泉【𨿽復崇閣八襲髙城萬雉莫不丨丨丨丨髣髴林澤故知松山桂渚非止素翫碧澗淸潭翻成麗曯○以上論】

恩幸傳

了了令史【彭城王義康於尙書覓丨丨丨丨得戴法興以爲記室令史】贗天子【帝嘗使華願兒察聴風謡而道路之言謂法興爲眞天子帝爲丨丨丨丨】勿反顧付奚度【孝武嘗使奚度主領人功苛虐無道動加捶撲暑雨寒雪不聽暫休人不堪命時人謂曰丨丨丨丨丨丨○以上戴法興傳】捉車傍馬【阮佃夫僕從附皆受不次之位丨丨人武賁中郎將丨丨者員外郎】惜指失掌【廬江何恢有妓張耀華羙而有寵爲廣州刺史將發邀佃夫飲樂見張氏悅之頻求恢曰恢可得此人不可得也佃夫拂衣出戶曰丨丨丨丨邪○以上阮佃夫傳】黃綸帽【徐龍駒常住含章殿著丨丨丨被貂裘南面向按代帝畫勅○以上茹法亮傳】政得一州如斗大【宗慤爲豫州刺史吳喜公爲典籖慤刑政所施喜公毎多違執慤大怒曰宗慤年將六十爲國竭命丨丨丨丨丨丨丨不能復與典籖共臨之○以上呂文顯傳】躬自汲水助廚人作膳【東昏呼潘妃父寶慶爲阿丈虫兒兪靈韻爲阿兄帝詣寶慶丨丨丨丨丨丨丨丨丨爲市中雜語以爲諧謔】鴨防【東昏時宮中訛云趙食丨丨諸盡著調蓋當時左右刀勅之徒悉號爲梁武平建鄴羣小一時誅滅故號爲也俗間以細剉肉糅以姜桂曰防意者以凶黨皆當細剉而烹之也○以上茹法珍傳】生犀【陸驗與朱異同邑言於武帝防之本無藝業而容貌特醜先是外國送丨丨其形甚陋故閭裏咸謂驗爲丨丨○以上陸驗傳】烏啄其口【司馬申嘗晝臥於尙書省下有丨丨丨丨流血及地時論以爲譖賢之效也○以上司馬申傳】遷蘭變鮑【丨丨丨丨久而彌信】抑符緩詔【丨丨丨丨姦僞非一】左臂揮金右手刋字紙爲銅落墨由利染【丨丨丨丨丨丨丨丨丨丨丨丨丨丨丨丨故門同玉署家號金穴】璇池碧梁【嬙媛侍女燕趙蔡鄭之聲丨丨丨丨魚龍雀馬之戲莫不充牣錦室照徹靑雲○以上論】

夷貊傳

金夜則出飛狀如螢火【林邑國有金山石皆赤色其中生金丨丨丨丨丨丨丨丨丨】古貝【又出丨丨古貝者樹名也其華成時如鵞毳抽其緒紡之以作布與紵布不殊亦染成五色織爲斑布】棧香【沈水香置水中則沈次浮者丨丨】得鱧魚二化而爲鐵【文本範幼家奴嘗牧羊於山澗丨丨丨丨丨丨丨丨因以鑄刀】斫石如斷芻槁【刀成文白石咒曰若斫石破者文當王此國因丨丨丨丨丨丨】有人以金席借之【陽邁初在孕其母夢生兒丨丨丨丨丨丨丨其色光麗夷人謂金之精者爲陽邁若中國云紫磨者因以爲名】千防【其國俗居處爲閣名曰丨丨門戶皆北向】都漫【男女皆以橫幅古貝繞腰以下謂之千漫亦曰丨丨】乘象吹螺擊鼓【其王者法服加瓔絡如佛像之飾出則丨丨丨丨丨丨】古貝繖【罩丨丨丨以古貝爲幡旗○以上林邑國傳】五色鸚鵡【出扶南國】酒樹【扶南有丨丨似安石橊采其花汁渟甕中數日成酒】長頸王【毗騫國王身長丈二頭長三尺自古不死莫知其年號曰丨丨丨】金露生石上【有山出金丨丨丨丨丨無央限也】多羅【嘗遺扶南王純金五十人食器形如圓盤又如瓦塸名爲丨丨受五升又如椀者受一升】有樹生火中【扶南東界有大漲海海中有大洲有諸薄國國東有馬五洲復東行漲海千餘里至自然大洲其上丨丨丨丨丨洲左近人剝其皮紡績作布以爲手巾與蕉麻無異而色防靑黒若小垢洿則投火中便復精潔或作燈炷用之不知盡】以女人爲王號曰柳葉【扶南丨丨丨丨丨丨丨丨丨】夢神賜之弓【混塡丨丨丨丨丨乘賈人舶入海混塡晨起卽詣廟於神樹下得弓便依夢乘舶入海遂至扶南柳葉欲刼之混塡卽張弓射其舶穿度一面矢及侍者柳葉懼降混塡塡乃君其國以柳葉爲妻】燒斧【國法無牢獄有訟者先齋三日乃丨丨極赤令訟者捧行七步】金環雞卵投沸湯中【又以丨丨丨丨丨丨丨丨令探取之若無實者手卽爛有理者則否】佛髮【丨丨靑紺色以手伸之隨手長短放之則旋屈爲螺形按僧加經云佛髮靑而細如藕莖絲○以上扶南國傳】靈潤【闍婆逹國於元嘉二年奉表曰我𨿽在逺亦霑丨丨○以上闍婆逹國傳】以角載物至二十斛【扶桑國有牛角甚長丨丨丨丨丨丨丨○以上扶桑國傳】百子帳【河南王所居有屋宇雜以丨丨丨卽穹廬也○以上河南王傳】兩腳駱駝【滑國有丨丨丨丨野廬有角○以上滑國傳】優鉢曇花【波斯國中有丨丨丨丨○以上波斯國傳】

賊臣傳

何當離此反故紙【髙歡用景爲吏部尙書非其好也常獨曰丨丨丨丨丨丨丨耶】取蕭衍老公作太平寺主【景言於歡曰湏淆江丨丨丨丨丨丨以丨丨丨丨丨】靑絲白馬壽陽來【先是大同中童謡曰丨丨丨丨丨丨丨景壽陽之敗求錦朝廷所給靑布及是皆用爲袍采色尙靑景乘白馬靑絲爲轡以爲應】此人復焚香【賊兵登東宮墻射城內至夜蔄文募人出燒東宮臺殿遂盡所聚圖籍數百廚一皆灰燼先是簡文夢有

人畫作秦始皇云丨丨丨丨丨至是而驗】端門外號泣【百濟使至見城邑邱墟於】【丨丨丨丨丨行路見者莫不灑泣】宇宙大將軍【景又矯詔自加丨丨丨丨丨都督六合諸軍事以詔文呈簡文簡文大驚曰將軍乃有宇宙之號乎○以上侯景傳】湘東一目【元帝視王偉代景作檄云項羽重瞳尙有烏江之敗丨丨丨丨寧爲四海所歸乃誅之○以上王偉傳】

南史識小錄卷八﹤史部﹐史鈔類﹐南北史識小錄__北史識小錄﹥

欽定四庫全書

北史識小錄卷一

錢塘沈名蓀

秀水朱昆田同輯

魏本紀

逐女【黃帝裔始均仕堯丨丨丨於弱水北人賴其勲舜命爲田祖子孫爲拓拔】九難八阻【獻帝年老乃以位授子聖武命南移山谷髙深丨丨丨丨】有神獸似馬其聲類牛【丨丨丨丨丨丨丨丨丨導引歷年乃出】推寅【其遷徙謀略多出宣獻二帝故時人並號曰丨丨蓋俗云鉆研之義】歘見輜軿自天而下【聖武田於山澤丨丨丨丨丨丨丨丨旣至見美婦人自稱天女受命相偶旦日請還期年周時復防於此言終而別及期帝至先田處果見天女以所生男授帝曰此君之子也當世爲帝王語訖而去卽神元也】詰汾皇帝無婦家力防皇帝無舅家【故時人諺曰丨丨丨丨丨丨丨丨丨丨丨丨丨丨○以上聖武帝紀】引空弓而落飛鳥【文帝自晉遣歸仰視飛鳥飛丸落之時國俗無彈眾大驚謂曰太子丨丨丨丨丨丨丨○以上神元帝紀】牛角容一石【桓帝英傑魁岸馬不能勝常乘安車駕大牛丨丨丨丨丨】嘔吐之地仍生楡【桓帝中蠱丨丨丨丨丨丨丨參合陂上舊無楡故時人異之○以上思帝紀】冰艸相結若浮橋【昭成徵衛辰河水未成帝乃以葦絙約斯俄然冰合乃散葦於上丨丨丨丨丨丨丨】爲財辱士非也【許謙盜絹二疋帝匿之謂燕鳳曰卿勿泄之謙或慚而自殺丨丨丨丨丨丨○以上昭成帝紀】有楡生於藏胞之坎【道武帝生之明年丨丨丨丨丨丨丨丨後遂成林】軍所行不得傷桑棗【詔東平公攻鄴王建李栗等攻信都丨丨丨丨丨丨丨丨】鹿苑鴻雁池【帝起丨丨又穿丨丨丨】眾文經【集博士儒生比眾文經字義相從凡四萬餘字號丨丨丨】九十九泉【西登武要北原觀丨丨丨丨】若傍有物對揚者【帝終日竟夜獨語不止丨丨丨丨丨丨丨丨】幸過災年【朝野人情各懷危懼有司廢怠莫相督攝百工偸刼盜賊公行帝亦聞之曰朕故縱之使然丨丨丨丨更當淸整之耳○以上道武帝紀】獲獸十萬【明元帝校獵於骨羅山丨丨丨丨】蜯臺【次於濡源立丨丨】射白熊【丨丨丨於頺牛山獲之○以上明元帝紀】驅鹿獸數百萬詣行在所【北部勅勒莫弗庫若干率其部數萬騎丨丨丨丨丨丨丨丨丨丨帝因而大狩】旱疫平【詔有鄙婦人持方寸玉印詣潞縣旣而亡去印有三字爲龍鳥之形要妙奇巧不人迹文曰丨丨丨】嘉瓜合蒂野木連理【同上丨丨丨丨生於山中丨丨丨丨殖於魏郡】白燕集【同上丨丨丨於盛樂舊都元鳥隨之蓋有千數】合秀【同上嘉禾頻歳丨丨於恆農白並見於渤海白雉三隻又集於平陽太祖之廟】野馬苑【驅野馬於雲中置丨丨丨】坑沙門【詔諸州丨丨丨毀諸佛像】於泥像中得玉璽二【毀鄴城五層佛圗丨丨丨丨丨丨丨丨其文皆曰受命於天旣壽永昌其一刻其傍曰魏所受漢傳國璽】崔司徒可惜李宣城可哀【崔浩誅後宣城公李孝伯卒帝曰李宣城可惜又曰朕向失言丨丨丨丨丨丨丨丨丨丨褒貶雅意皆此也○以上太武帝紀】文曰子孫長壽【苑內獲方寸玉印其丨丨丨丨丨丨】馬有一角狀如麟【庫莫奚國獻名丨丨丨丨丨丨丨】逋懸【詔所在州縣咸有丨丨】攣弧發矢出三十餘丈過山南二百二十步【靈丘南有山髙四百餘丈詔羣臣仰射山峯無能逾者帝丨丨丨丨丨丨丨丨丨丨丨丨丨丨丨丨丨遂刋石勒銘】有飛龍騰蛇魚麗之變【制戰陣之法十有餘條因大儺曜兵丨丨丨丨丨丨丨丨丨以示威武】賜京師人年七十以上太官廚食【丨丨丨丨丨丨丨丨丨丨丨丨丨以終其年○以上文成帝紀】雅薄時務【帝丨丨丨丨嘗有遺世之志○以上獻文帝紀】求舜後【詔丨丨丨獲東萊人嬀茍之復其家畢世】門盡州郡之髙才極鄕閭之選【詔】自稱堯後【懷州人伊祁荀丨丨丨丨應王聚眾於重山】古風遺朴【禁同姓婚娶詔皇運初基日不暇給丨丨丨丨未遑釐攺】孔子閉房記【詔禁圖防祕緯及名丨丨丨丨丨】良口【詔自太和六年以後買定冀幽相四州饑人丨丨者盡還所親】出宮人不執機杼者【詔罷無益之作丨丨丨丨丨丨丨丨】歳隙【詔孟冬十月人閒丨丨】寒气勁切【詔丨丨丨丨杖箠難任】不得以北俗之語言於朝廷【詔丨丨丨丨丨丨丨丨丨丨丨違者免所居官】介山之邑聽爲寒食【詔丨丨丨丨丨丨丨丨自余禁斷】華郡荒郡華縣荒縣【庚寅詔雍州士人百年以上假丨丨太守九十以上假丨丨八十以上假丨丨七十以上假丨丨】熱羮覆帝手【進食者曽以丨丨丨丨丨又曽於食中得虫穢物並笑而恕之】馬上口授【帝有大文筆丨丨丨丨及其成也不攺一字】能以指彈碎羊�骨【帝年十餘歳丨丨丨丨丨丨丨丨○以上孝文帝紀】射逺及一里五十步【宣武帝躬禦弧矢丨丨丨丨丨丨丨丨羣臣勒銘於射所】獻辟支佛牙【南天竺國丨丨丨丨丨】七寶牀【郢州獻丨丨丨不納】銅龍【遷代京丨丨置天泉池西】理訴殿申訟車【詔立丨丨丨丨丨丨以盡寃窮之理】惟取骨如意【孝文欲觀諸子志尙大陳寶物任其所取帝丨丨丨丨丨而已○以上宣武帝紀】托稱瘖病絕言垂一紀【帝以元乂擅權丨丨丨丨丨丨丨丨丨○以上節閔帝紀】徧體有鱗文【孝武帝性沈厚博涉好武事丨丨丨丨丨】掩目捕雀【詔間者凶權誕恣法令變常遂立夷貊輕賦冀收天下之意隨以箕斂之重終納十倍之徵丨丨丨丨何以過此今歳租調且兩收一丐】此水東流而朕西上【髙歡入洛宇文泰遣趙貴梁禦來赴乃奉帝過河謂禦曰丨丨丨丨丨丨丨丨若得重謁洛陽廟是卿等功也帝及左右皆流涕】願逐明月入君懷【帝從妹不嫁者三一曰平原公主明月常內宴令諸婦人詠詩或詠鮑照樂府曰朱門九重門九閨丨丨丨丨丨丨丨】時或彎弓時或推案【帝以明月入闗宇文泰使元氏諸王取明月殺之帝不悅丨丨丨丨丨丨丨丨君臣由此不安平】使人聊增淒怨【帝在逍遙園宴阿至羅顧侍臣曰此處彷佛華林園丨丨丨丨丨丨】焦梨狗子嚙斷索【始宣武孝武間謡曰狐非狐貉非貉丨丨丨丨丨丨丨識者以爲索謂魏本索發丨丨丨丨指宇文泰俗謂之黒獺也○以上孝武帝紀】禦香澤【有司詔煎丨丨丨須錢萬貫帝以軍旅在外停之】懸鼓置紙筆【於陽武門外丨丨丨丨丨以求得失】望此令人有脫屣之意【嘗登逍遙觀望嵯峨山因謂左右曰丨丨丨丨丨丨丨丨丨若使朕年五十便當委政儲宮尋山餌藥不能一日萬機也○以上文帝紀】務衫【詔百司悉依舊章從容雅服不得以丨丨從事】澆人【夏五月大旱勒城門殿門及省府寺署坊門丨丨不簡王公無限日得雨乃止】板假【遣使者丨丨老人官百歳以下各有差】蝦蟆鳴於樹上【山東大水丨丨丨丨丨丨】賜綾帽【以新宮成大赦攺元八十以上丨丨丨及杖】挾石獅子以逾墻【帝好文美容儀力能丨丨丨丨丨丨丨】癡人復何似【髙澄以崔季舒爲中書黃門侍郎令監察帝動靜澄與季舒書曰丨丨丨丨丨癡勢小差未】天子莫走馬【帝嘗獵於鄴東馳逐如飛監衛從後呼帝曰丨丨丨丨丨大將軍怒】狗腳朕【髙澄嘗侍帝飲大舉觴曰臣澄勸陛下帝不悅曰自古無不亡之國朕亦何用此活澄怒曰朕朕丨丨丨使季舒敺帝三拳奮衣而出】欲與六宮別可乎【禪位訖所司請發帝曰古人念遺簮敝履丨丨丨丨丨丨丨】何物奴敢逼人【直長趙徳以故犢車一乘候於東上閣帝上車徳超上車持帝帝肘之曰朕畏天順人授位相國丨丨丨丨丨丨○以上東魏孝靜帝紀】

齊本紀

往來無風塵之色【神武帝毎行道路丨丨丨丨丨丨丨】夢履眾星而行【又嘗丨丨丨丨丨丨覺而內喜】性不立食【毎至洛陽給令史麻祥使祥嘗以肉防神武神武丨丨丨丨坐而進之祥以爲慢已笞神武四十】爲奔走之友【與司馬子如劉貴賈顯智丨丨丨丨丨】白鷹赤【劉貴得丨丨與神武等獵於沃野見一丨丨毎搏輒逸】善暗相【遂至迥澤澤中有茅屋將奔入有狗自屋中出噬之鷹俱死神武怒鳴鏑射之狗斃屋中有二人出持神武甚急其母目肓曵杖呵其二子曰何故觸大家出甕中酒烹羊以待客自言丨丨丨徧捫諸人言皆貴而俱由神武飲竟出行數里還更訪之則本無人居乃知向非人也】禦惡人如此馬矣【劉貴事尒朱榮盛言神武美至是始見以憔悴故未之奇也貴乃爲神武更衣復求見焉因隨榮之廏廏有惡馬榮命剪之神武乃不加羈絆而剪竟不蹄嚙已而起曰丨丨丨丨丨丨丨】霸業可舉鞭而成【神武謂尒朱榮曰以明公雄武乘時奮發丨丨丨丨丨丨丨】團焦【神武抵揚州邑人龎蒼鷹止丨丨中蒼鷹母數見丨丨上赤气赫然屬天】鑄像卜之【榮將簒位神武諫不聽請丨丨丨丨鑄不成乃止】終當爲其子穿鼻【尒朱榮指神武戒兆曰爾非其匹丨丨丨丨丨丨丨】梗陽驛子【神武建牙陽曲川陳部分有欵軍門者絳巾袍自稱丨丨丨丨願厠左右訪之則以力聞嘗於並州市搤殺人者乃署爲親信】戶掘黃鼠而食之【使劉貴請兆以並肆頻歳霜早降丨丨丨丨丨丨丨皆面無谷色】何論香火【請令就食山東兆從其議慕容紹宗諫兆曰香火重誓何所慮邪紹曰親兄弟尙難信丨丨丨丨】與爾皆失鄕客【神武許爲並州符徵兵討步落稽發萬人將遣之雪涕執別諭之曰丨丨丨丨丨丨義同一家不意在上乃爾徵召】整疾無聲【神武與尒朱兆未戰之先章武人張紹夜中忽被數騎將逾城至一大將軍前敕紹爲軍導向鄴官佐受命者除殘賊紹回視之兵不測丨丨丨丨將至鄴乃放焉及戰尒朱氏軍人見陣外士馬四合蓋神助也】兩拔相擊【初孝明之時洛下以丨丨丨丨謠言銅拔打鉄拔元家世將末好事者以二拔謂拓抜賀拔言俱將衰敗之兆】浮屠飛入東海【永寕寺九層浮屠災旣而人有從東萊至云及海上人咸見丨丨丨丨丨丨俄而霧起乃滅】元家児拳【元子幹攘臂擊舍人梁續乃謂孫騰曰語爾髙王丨丨丨丨正如此】貴我者髙王【孝武與神武敕生我者父母丨丨丨丨丨】猶欲奮空拳而爭死【同上王脫信邪棄義舉旂南指𨿽無匹馬隻輪丨丨丨丨丨丨丨丨】可憐靑雀子【童謡曰丨丨丨丨丨飛來鄴城裏羽翮垂欲成化作鸚鵡子靑雀謂淸河王鸚鵡謂神武也】縛矟爲梯【神武帥庫狄干等襲西魏夏州身不火食四日而至丨丨丨丨夜入其城】獲瑞石【神武如天池丨丨丨隠起成文曰六王三川】椒掖【神武請丨丨之內進禦以序】腰邊百箭足殺百人【西師盡鋭來攻眾潰神武失馬赫連陽順下馬以授神武追騎至親信都督尉興慶曰王去矣興慶丨丨丨丨丨丨丨丨】打蔟【尒朱文暢等謀賊神武因正月十五日夜丨丨懷刃而入】毎先有黃黒蟻陣鬭【自東西魏搆兵鄴下丨丨丨丨丨丨丨丨占者謂黃者東魏衣色黒者西魏衣色人間以此定勝負是時黃蟻盡死】鐵面【韋孝寛守玉壁城中出丨丨神武使元盜射之毎中其目】移汾【玉壁城中無水汲於汾神武使丨丨一夜而畢】敕勒歌【西魏言神武中弩神武聞之乃勉坐見諸貴使斛律金丨丨丨神武自和之哀感流涕】吾不能與鮮卑小児共事【侯景素輕世子嘗謂司馬子如曰王在吾不敢有異王無丨丨丨丨丨丨丨丨丨丨】書背防【景與神武約得書丨丨丨丨乃來至是世子爲神武書召景書至無防景不至】鮮卑老公勅勒老公【神武謂世子曰庫狄幹丨丨丨丨斛律金丨丨丨丨並性遒直終不負汝】日蝕其爲我邪【正月朔日蝕神武曰丨丨丨丨丨丨死亦何恨】深密髙岸【神武性丨丨丨丨終日儼然人不能測】指事論心不尙綺靡【毎有文教常殷勤欵悉丨丨丨丨丨丨丨】不過三爵【少能劇飲自當大任丨丨丨丨○以上神武帝紀】執射賦詩【文襄門下賔客毎山園逰宴必見招攜丨丨丨丨各盡其所長以爲娯適○以上文襄帝紀】歘然曰得活【時神武家徒壁立後與親姻相對共憂寒餒文宣帝始生數月尙未能言丨丨丨丨丨】鱗身重踝【及長黒色大頰兌下丨丨丨丨瞻視審定】阿禿師【晉陽有沙門乍愚乍智時人不測呼爲丨丨丨太后見諸子焉歷問祿位至帝再三舉手指天而已】此人亦得富貴相法亦何由可解【帝內𨿽明敏貌若不足文襄毎嗤之曰丨丨丨丨丨丨丨丨丨丨丨丨丨】各使理亂絲【神武嘗令諸子丨丨丨丨丨帝獨抽刀斬之曰亂者當斬神武以爲然】丘郊禘祫時祭皆市取少牢【詔丨丨丨丨丨丨丨丨丨丨丨不得刲割農社先蠶酒肉而已雩禖風雨司人司祿靈星諸祀果餅酒脯】毀西門豹祠【帝以祈雨不降丨丨丨丨丨掘其冡】螽澇【詔去年丨丨損田】所寢至夜曽有光【帝丨丨丨丨丨丨丨巨細可察】此人似不能見容【帝將赴晉陽辭謁魏帝於昭陽殿從者千人持劍者十餘輩帝在殿下數十步立令主者傳奏須詣晉陽言訖再拜而出魏帝失色目送帝曰丨丨丨丨丨丨丨吾不知死在何日】河邊羖防飛上天【先是童謡曰一束槁兩頭然丨丨丨丨丨丨丨槁兩頭然於文爲髙河邊羖防爲水邊羊指帝姓名也】一冩而成【帝乃鑄像以卜之丨丨丨丨】獰直【議受禪於太后前太后謂諸貴曰我児丨丨必自無此意直髙徳正樂福教之耳】禾生於銅研【四月夜丨丨丨魏帝丨丨旦長數寸有穗】塗傅粉黛【帝或袒形露體丨丨丨丨散髮胡服雜衣錦防】時乘鹿車白象駱駝牛驢【丨丨丨丨丨丨丨丨丨丨並不施鞍勒】街坐巷宿【丨丨丨丨處處遊行多使劉桃枝崔季舒負之而行或擔胡鼓而拍之】聚棘爲馬【徴集滛嫗悉去衣裳分付從官朝夕臨視或丨丨丨丨紐艸爲索逼遣乘騎牽引來去流血灑地以爲娯樂】顚顚癡癡何成天子【遊行市防問婦人雲天子何如婦曰丨丨丨丨丨丨丨丨帝乃殺之】笞腳五十【太后坐一小榻帝醉手自舉牀後便墜落頗有傷損醒悟之後令平秦王髙歸彥執杖口自責疏脫背就罰太后涕泣前自抱之方捨背杖丨丨丨丨莫不至到】登脊疾走時復雅儛【三臺搆木髙二十七丈兩棟相距二百餘尺工匠危怯皆系繩自防帝丨丨丨丨都無怖畏丨丨丨丨折旋中節】以席爲翅【又召死囚丨丨丨丨從臺飛下免其罪戮】楊大肚【𨿽以楊愔爲宰輔使進厠籌以其體肥呼爲丨丨丨】老小公子惡戱【以刀子楊愔腹崔季舒托俳言曰丨丨丨丨丨丨因掣刀子而去之】辱我母婿【至彭城王浟宅謂其母尒朱曰憶汝丨丨丨丨時向何由可耐手自刅殺】自往看也【至故僕射崔暹第謂暹妻李曰頗憶暹否李曰結髮義深實懷追憶帝曰若憶時丨丨丨丨親自斬之】弄其髀爲琵琶【所幸薛嬪甚被寵愛忽憶其經與髙嶽私通無故斬首藏之於懷於東山宴勸酬始合忽探出頭投於柈上支解其體丨丨丨丨丨丨一座喪膽帝方收取對之流涕曰佳人難再得甚可惜也披髮步哭送之】供禦囚【鄴下系徒罪至大辟簡取隨駕號曰丨丨丨手自刃殺持以爲】方知龍逢比干非是俊物【典禦丞李集諌帝有甚桀紂帝令縛置中流沈沒久之復令引出曰吾何如桀紂集曰回來彌不及矣帝又令沈之如此數四集對如初帝大笑曰天下有如此癡漢丨丨丨丨丨丨丨丨丨丨】一大人只十【帝登阼攺年爲天保有識者曰天保之字爲丨丨丨丨丨帝其不過十乎】得珠襦玉匣【先是霍州發楚夷王女冡屍如生丨丨丨丨丨帝珍之及崩遂以斂焉○以上文宣帝紀】顏子縮屋稱貞【太子稱國子助教許散愁曰丨丨丨丨丨丨栁下嫗而不亂未若此翁白首不娶者也○以上廢帝紀】黃帽鳩杖【郡國老人各授板職賜丨丨丨丨】研機測化體道居宗【徵長廣王湛入繼詔丨丨丨丨丨丨丨丨】天子乃更似吏【帝使庫狄顯安直言對曰陛下太細丨丨丨丨丨丨】以爪搯手心血流滿袖【太后嘗心痛不自堪忍帝立侍帷前丨丨丨丨丨丨丨丨丨】騎棟上歌呼自若【帝在晉陽宮見文宣及楊愔燕子獻等遂漸危篤備厭禳之事或煮油四灑或持炬燒逐諸厲方出殿梁山丨丨丨丨丨丨丨了無懼容○以上孝昭帝紀】泛級【內外百官普加丨丨】八龍升天【齊州上言濟河水口見丨丨丨丨】霜晝下【河淸二年丨丨丨】如赤漆鼓帶小鈴【有物隕於殿庭丨丨丨丨丨丨丨】殿上石自起【丨丨丨丨丨兩兩相對】有神見於後園萬壽堂前山穴中【丨丨丨丨丨丨丨丨丨丨丨丨丨其體壯大不辧其兩齒絕白長出於唇○以上武成帝紀】日入裙下【帝母胡皇后夢於海上坐玉盆丨丨丨丨遂有娠】死魃【夏五月大旱晉陽得丨丨長二尺面頂各二目使刻木爲其形以獻】雉集於禦座【八月行幸晉陽丨丨丨丨丨獲之】不復記所受言遂大笑【帝爲周師所敗入鄴斛律孝卿請帝親勞將士爲帝撰詞且曰宜慷慨流涕感激人心帝旣出臨眾將令之丨丨丨丨丨丨丨丨丨左右亦羣咍】無上皇【幼主禪位於任城王湝尊太上皇爲丨丨丨】置金囊於鞍後【帝與淑妃韓長鸞等十數騎將遜於陳丨丨丨丨丨丨】言語澁訥【帝丨丨丨丨無志度不喜見朝士非暱狎未嘗交語】性愞【丨丨不堪人視者卽有忿責】無愁天子【盛爲無愁之曲帝自彈胡琵琶而唱之侍和之者以百數人間謂之丨丨丨丨】見人【諸官奴婢閹人商人胡戶雜戶歌舞人丨丨丨濫得富貴者以萬數】各作依字【庶姓封王者百數開府千餘儀同無數領軍一時三十連判文書丨丨丨丨不具姓名莫知誰也】一裙直萬疋鏡臺直千金【宮女寶衣玉食者五百餘人丨丨丨丨丨丨丨丨丨丨】鏡殿【其嬪嬙諸院中起丨丨寶殿瑇瑁殿丹靑雕刻妙極當時】夜則以火照作寒則以湯爲泥【又於晉陽起十二院壯麗逾於鄴下所愛不恆數毀而又復丨丨丨丨丨丨丨丨丨丨丨丨】一夜燃油萬盆【鑿晉陽西山爲大佛像丨丨丨丨丨丨光照宮內】設靑廬具牢饌【禦馬則借以氈罽食物有十餘種將合牝牡則丨丨丨丨丨丨而親觀之】赤彪儀同逍遙郡君淩霄郡君【馬及鷹犬乃有儀同郡君之號故有丨丨丨丨丨丨丨丨丨丨丨丨】鬭雞亦號開府【犬於馬上設褥抱之丨丨丨丨丨丨犬馬雞鷹多食縣幹】貧窮村捨【於華林園立丨丨丨丨帝自衣爲乞食児又爲窮児之市躬自交易】衣解發散而歸【自晉陽東巡單馬馳騖丨丨丨丨丨丨】索蠍【會一夜丨丨及旦得三升】賜諸佞幸賣官【丨丨丨丨丨丨或得郡兩三或得縣六七各分州郡】蝟膏【初河淸末武成夢大蝟攻破鄴城故索境內丨丨以絕之識者以後主名聲與蝟協亡齊徵也】剪剔以著假髻【又婦人皆丨丨丨丨丨丨而危邪之狀如飛鳥至於南面則髻心正西始自宮內爲之被於四逺】盡勢【又爲刀子刅皆狹細名曰丨丨】髙末【遊童戱者好以兩手持繩拂地而卻上跳且唱曰丨丨○以上後主紀】韝紲之娯【縱丨丨丨丨恣朋淫之好】持瓢者非止百人揺樹者不惟一手【○以上論】

周本紀

得玉璽三紐【普回因狩丨丨丨丨丨文曰皇帝璽】背有黒子宛轉如盤龍【文帝美須髯垂手過膝丨丨丨丨丨丨丨丨丨之形】我猶箭耳隨人所射者也【齊神武遣侯景招引賀拔之眾帝謂曰賀拔公𨿽死宇文泰尙存卿何爲也景失色曰丨丨丨丨丨丨丨丨丨丨景於此還】因翼生羽【討髙歡檄乘釁之徒丨丨丨丨】窫窳生靈【同上皆行貪虐丨丨丨丨】緝搆南箕【同上丨丨丨丨指鹿爲馬】電繞虵擊霧合星羅【同上】栽栁七千根以旌武功【帝大破髙歡乃於戰所凖當時兵人種樹一株丨丨丨丨丨丨丨丨丨○以上文帝紀】以宮人執兵自守【孝閔與宮伯乙鳳等將誅晉公防防詐呼鳳等論事並誅之仍罷禁兵帝無左右獨在內殿丨丨丨丨丨丨丨防遣大司馬賀蘭祥逼帝遜位】白虎噬驂蒼鷹擊殿【追諡詔禍生肘腋釁起蕭墻丨丨丨丨丨丨丨丨○以上孝閔帝紀】獻三足烏【二年順陽縣丨丨丨丨】糖防【帝因食丨丨遇毒○以上明帝紀】英謀電發神斾風馳【○以上論】神光照室【武帝生於同州有丨丨丨丨】布泉【七月更鑄錢文曰丨丨以一當十】有牛足生於背【保定三年丨丨丨丨丨丨】陰在背後如尾【十二月有人生子男而丨丨丨丨丨丨】犬兩尾六足【有犬生子腰以後分爲二身丨丨丨丨】日中見烏【天和元年二月日鬭光遂防丨丨丨丨】山云儛【初造丨丨丨以備六代樂】鳳凰集楓樹【二年梁州上言丨丨丨丨丨羣鳥列侍以萬數】逋租懸調【以皇女生降宥罪人並免丨丨丨丨】五行大布錢【三年更鑄丨丨丨丨丨以一當十】三墨八儒朱紫交競九流七略異說相騰【岐路旣分源流逾逺淳離朴散形器斯乖遂使丨丨丨丨丨丨丨丨丨丨丨丨丨丨丨丨】魚潰鳥離【平並州詔王威旣震丨丨丨丨】椒房丹地有眾如雲【詔丨丨丨丨丨丨丨丨本由嗜欲之情非闗風化之義】澆季【同上朕運當丨丨思復古始】刑書要制【初行丨丨丨丨用法嚴重○以上武帝紀】皆以三拜成禮【詔諸應拜者丨丨丨丨丨丨】冕二十有四旒【帝自稱天元皇帝所居稱天臺丨丨丨丨丨丨車服旂鼓皆以二十四爲節】刑經聖制【初以刑書要制嚴重恐物情未附除之至是爲丨丨丨丨其法深刻】帝與二象俱南坐【復佛象及天尊象丨丨丨丨丨丨丨大陳雜戱令京城士庶縱觀】永通萬國錢【初鑄丨丨丨丨丨以一當千】乞寒【縱胡人丨丨用水澆沃以爲戱樂】四後方駕齊驅【行幸洛陽帝親禦驛馬日行三百里令丨丨丨丨丨丨或有先後便加譴責人馬頓僕相屬於道】二扆畫日月象【造丨丨丨丨丨丨置左右】稅入市者人一錢【大象二年初丨丨丨丨丨丨丨】增候正前驅式道爲三百六十重【幸同州丨丨丨丨丨丨丨丨丨丨丨丨丨自應門至赤岸澤數十里間幡旂相蔽鼓樂俱作】品色衣【詔天臺侍衛皆著五色及紅紫緑衣以雜色緣名曰丨丨丨】內外命婦皆執笏【詔丨丨丨丨丨丨丨其拜宗廟及天臺皆俛伏】自稱爲天【帝毎對臣下丨丨丨丨】五色土塗殿【以丨丨丨丨所禦天徳丨各隨方色】列坐用宗廟禮器【於後宮與皇后等丨丨丨丨丨丨丨罇彞圭瓚之屬以次食焉】長祖【不聽人有髙者大者之稱姓髙者攺爲姜九族稱髙祖者爲丨丨曽爲次丨丨】車皆渾成爲輪【令天下丨丨丨丨丨丨惟宮人得乘有輻車】禁天下婦人皆不得施粉黛【丨丨丨丨丨丨丨丨丨丨丨惟宮人得加粉黛焉】少年爲婦人服飾【散樂雜戱常在目前又好令京城丨丨丨丨丨丨丨入殿歌舞】天杖【毎捶人以百二十爲度名曰丨丨宮人內職亦如之後妃嬪禦𨿽被寵嬖亦多被杖背○以上宣帝紀】

隋本紀

左挾其腰右拔其舌【周文狩於龍門皇考忠獨當一猛獸丨丨丨丨丨丨丨丨】揜於【周文壯之北臺謂猛獸爲丨丨因以�之】束刅於象鼻【人丨丨丨丨丨以戰皇考射之二象反走】自言是天下健児【皇考與達奚武援司馬消難以三千騎殿徐引而還達奚武嘆曰達奚武丨丨丨丨丨丨丨今日服矣】頭上出角徧體起鱗【皇妣抱帝忽見丨丨丨丨丨丨丨丨墜帝於地尼自外來曰已驚我児致令晚得天下】玉柱入頂【丨丨丨丨目光外射有文在手曰王】堯得太尉已作運衡之篇舜遇司空便敍菁華之竭【禪詔】天歷逐獄訟之歸神鼎隨謳歌之去【同上】蛇行烏攫【同上丨丨丨丨投足無所】八極九野萬方四裔圓首方足莫不樂推【同上】鐘石變音蛟魚出穴【同上近者赤雀祉效靈丨丨丨丨丨丨丨丨】發官牛【開皇元年丨丨丨五千頭分賜貧人】槐樹連理眾枝內附【三月宣仁門丨丨丨丨丨丨丨丨】移盩厔連理樹植於宮庭【己丑丨丨丨丨丨丨丨丨丨丨】流星如墜墻【有丨丨丨丨丨光照於地】謀筮從瞻星揆日【造新都詔今之宮室近代權宜又非丨丨丨丨丨丨丨丨】一角同蹄【渝州獲獸似麋丨丨丨丨】雨毛如馬尾【六年京師丨丨丨丨丨長者二尺餘短者有六七寸】靑龍符【頒丨丨丨於東方總刺史西方以白虎南方以朱雀北方以武】毀所得秦漢三大鐘越二大鼓【平陳后丨丨丨丨丨丨丨丨丨丨丨丨】此聲似啼【設亡陳女樂謂公卿等曰丨丨丨丨朕聞之甚不喜故與公等一聽亡國之音俱爲永鑑焉】木魚符【頒丨丨丨於總刺史雌一雄三】用虛言而幹上帝邪【羣臣請封禪詔不許曰豈可命一將軍除一小國以薄徳而封名山丨丨丨丨丨丨丨丨】銅魚符【制京官五品以上佩丨丨丨】綾文布【相州刺史豆盧通貢丨丨丨命焚之於朝堂】羣鹿馴擾侍衛之內【閏月己卯丨丨入殿門丨丨丨丨丨丨】斯則哀樂同日心事相違【享廟日不用鼔吹殿庭不設樂懸而禮畢升路鼔吹髮音還入宮門金石振響丨丨丨丨丨丨丨丨丨丨】有船長三丈以上悉括入官【詔吳越之人往承俗私造大船因相聚結自今江南諸州人�丨丨丨丨丨丨丨丨丨丨丨】日漸長【有司言元年已來丨丨丨】天有聲如防水【二十年丨丨丨丨丨丨自南而北】豆屑雜糠【闗中饑遣左右視百姓所食有得丨丨丨丨而奏之者上流涕以示羣臣深自咎責爲之損膳】神燭聖杖【帝好爲小數言丨丨丨丨堪能療病】鸚鵡麖皮【常令左右送西域朝貢使出關其人受牧宰小物饋丨丨丨丨馬鞭之屬帝聞而大怒○以上文帝紀】樂器多斷絕【髙祖幸上所居第見丨丨丨丨丨丨又有塵埃若不用者以爲不好聲妓之玩】感哽【營建東京詔興言丨丨】殷大【同上南服遐逺東夏丨丨】龍舟鳳防【往江南采木造丨丨丨丨黃龍赤艦樓船等數萬艘】坑焚之餘【采訪學行詔漢采丨丨丨丨不絕如綫】十步之內必有芳艸【同上丨丨丨丨丨丨丨丨四海之中豈乏孝秀】黃篾【上禦龍舟幸江都文武官五品以上給樓船九品以上給丨丨舳艫相接二百餘里】犢車通幰【制文官五品已上給丨丨丨丨】瓟槊【三品已上給丨丨】課州縣送羽毛【何稠云定興盛修儀衛於是丨丨丨丨丨丨百姓求捕之网羅被水陸禽獸有堪防之用者殆無遺】彚茅寂寞【令五品以上十科舉人詔丨丨丨丨投竿罕至】駕毳乘風【別建文帝廟詔丨丨丨丨歷代所弗至】譯靡絕時書無虛月【同上莫不厥角闗塞頓顙闕庭丨丨丨丨丨丨丨丨】氊墻毳幕【爲啟民可汗置城造屋詔屢有陳請以丨丨丨丨事窮荒陋上棟下宇願同比屋】鷹師【徵天下丨丨悉集東京至者萬餘人】觀風行殿【上禦丨丨丨丨盛陳文物奏九部樂設魚龍曼延】陪列者三十餘國【宴髙昌王吐屯設於殿上以寵異之其蠻夷丨丨丨丨丨丨丨】求龍種【置馬牧於靑海渚中以丨丨丨無效而止】自稱彌勒佛【有盜數十人皆素冠練衣焚香持花丨丨丨丨丨入建國門奪衛士仗爲亂】細栁蟠桃之外紫舌黃枝之域【徵髙麗詔提封所漸丨丨丨丨丨丨聲教爰曁丨丨丨丨丨丨】靑丘碧海【同上丨丨之表咸修職貢丨丨之濵同享正朔】二大鳥【進圍遼東見丨丨丨髙丈餘皜身朱足防泳自若上異之命工圗冩並立銘頌】屠販可以登朝【勲官不得授文武職事詔時當撥亂丨丨丨丨丨丨世屬隆平經術然後升仕】阿舅賊【平原李徳逸聚眾數萬稱丨丨丨】歷山飛【賊師魏刁児自稱丨丨丨】流星如斛【有大丨丨丨丨墜賊帥盧明月營破其衝車】大鳥似雕飛入大業殿【甲子夜有二丨丨丨丨丨丨丨丨丨止於禦幄至明而去】徵求螢火【上於景華宮丨丨丨丨得數斛夜出遊山而放之光徧巖谷】聲如壊墻【壬子有大流星如斗出王良閣道丨丨丨丨】撤牀簀爲棺【上見弒蕭后令宮人丨丨丨丨丨埋之後陳稜塟之吳公臺下及唐攺塟雷塘】玉門栁城【盛興屯田於丨丨丨丨之外】加以丹頸之戮【惡其直道忌其正議求其無形之罪丨丨丨丨丨丨○以上煬帝紀】赤仄之泉紅腐之粟【丨丨丨丨流溢於都內丨丨丨丨充積於塞下】土崩魚爛【丨丨丨丨貫盈惡稔】笙鐘變響【謳歌有屬丨丨丨丨○以上論】

北史識小錄卷一

欽定四庫全書

北史識小錄卷二

錢塘沈名蓀

秀水朱昆田同輯

后妃傳

手鑄金人【魏故事將立皇后必令丨丨丨丨以成者爲吉不則不得立也○以上序】赴防二十餘萬【文成初穿天泉池獲一石銘稱桓帝葬母氏逺近丨丨丨丨丨丨○以上魏文封後傳】女國【桓皇后惟氏平文崩後攝國事時人謂之丨丨○以上魏桓惟後傳】輪正不傾【後與子道武乘車避賊失道乃仰天嘆曰國家冑豈正爾滅絕也惟神靈扶助遂馳丨丨丨丨行百餘里而免○以上獻明賀後傳】必不爲賤【太武保母竇氏登崞山謂左右曰吾母養帝躬敬神而愛人若死而不滅丨丨丨丨丨○以上魏明元杜後傳】皇誥【文明馮太后以孝文富於春秋乃作勸戒歌三百餘章又作丨丨十八篇】服庵閭子【太后以體不安丨丨丨丨宰人昏而進粥有蝘蜓在焉後舉匕得之帝侍側大怒將加極罰後笑而釋之】孤負遺防益以痛絕【孝文葬太皇太后詔成命墳不得過三十步今以陵萬世所仰復廣爲六十步丨丨丨丨丨丨丨丨○以上魏文成馮後傳】登白樓望見【李元後初爲永昌王仁所得仁遇事誅後與其家人送平城宮髙祖丨丨丨丨丨美之乃下臺後得幸於齊庫中遂生獻文○以上魏文成李后傳】以綿堅塞整耳【馮幽後與中官髙菩薩私亂帝具得情夜引後並列菩薩等令陳狀讓後曰汝有祅術可具言之後乞屏左右有所密狀孝文勅中常侍悉出惟令長秋卿白整在側取衛直刀拄之後猶不言孝文乃丨丨丨丨丨丨自小語再三呼整無所應乃令後言事人莫知之】有心乃能自死【帝云馮家女不能復相廢逐且使在宮中空坐丨丨丨丨丨丨○以上魏孝文馮後傳】日光自窓中照之灼灼而熱【文昭髙後幼曽夢丨丨丨丨丨丨丨丨丨丨丨後東西避之光猶斜照不已】大蛇【遷文昭靈櫬於長陵初開終寕陵數丈於梓宮上獲丨丨長丈餘黒色頭有王字蟄而不動○以上魏孝文髙後傳】𨿽王者亦不能免【初幽後欲專寵後宮多見阻遏孝文時言於近臣稱婦人妬防丨丨丨丨丨丨丨況士庶乎○以上魏宣武髙後傳】欲以帷幔自障觀三公行事【胡靈後以明帝衝幼欲代行祭禮禮官以爲不可而太后丨丨丨丨丨丨丨丨丨丨丨】射鍼孔【靈後幸西林園法流堂命侍臣射不能者罰之又自丨丨丨中之】賦七言詩【靈後與明帝幸華林園宴羣臣於都亭曲水令王公以下丨丨丨丨太后詩曰光化造物含气貞明帝詩曰恭已無爲賴慈英】射象牙簮【登雞頭山自丨丨丨丨一發中之】生女妄言皇子【靈後因潘嬪丨丨丨丨丨丨便大赦陰行鴆毒明帝暴崩乃奉潘嬪女言太子卽位經數日見人心已安始言潘嬪本實生女更立臨洮王子釗○以上魏宣武胡後傳】令侍婢數十人出家【乙弗文後以蠕蠕悼後猜忌帝不得已令後自盡後奉勅揮淚曰願至尊千萬歳天下康寕死無恨也因命武都王前與之訣遺語皇太子辭皆淒愴因慟哭久之侍禦咸垂涕失聲莫能仰視召僧設供丨丨丨丨丨丨丨丨手爲落髮事畢乃入室引被自覆而崩年三十一】二叢云先入龕中【鑿麥積崖爲龕而葬神柩將入有丨丨丨丨丨丨丨頃之一滅一出○以上西魏文帝乙弗後傳】我自東面【悼後郁久閭氏初來蠕蠕俗以東爲貴營戶幕席一皆東向魏朝鹵簿至奏請正南面後曰我見魏主故蠕蠕女也魏仗向南丨丨丨丨】軏折不進【悼後與帝合葬永陵後梓宮先至鹿苑帝輼輬後來將就次所丨丨丨丨○以上西魏文帝郁久閭後傳】毎見此女良慰人意【宇文後周文帝女幼有風神好陳列女圗置左右周文曰丨丨丨丨丨丨丨丨○以上西魏廢帝宇文後傳】孕六男二女皆感夢【武明婁後凡丨丨丨丨丨丨丨丨孕文襄夢一斷龍孕文宣夢大龍首尾屬天地張口動目勢狀驚人孕孝昭則夢蠕龍於地孕武成則夢龍浴於海孕魏二後並夢月入懷孕襄城博陵二王夢鼠入衣下】緋袍如故【有童謡曰九龍母死不作孝及後崩武成不攺服丨丨丨丨帝於昆季次實九也○以上齊神武婁後傳】一生不肯華言【蠕蠕公主性毅嚴丨丨丨丨丨丨○以上齊神武蠕蠕公主傳】我此二婦並堪擊賊【彭城太妃尒朱氏魏孝莊後也神武納之神武迎蠕蠕公主還尒朱迎於木井北與蠕蠕公主前後別行不相見公主引角弓仰射翔鴻應而落妃引長弓斜射飛鳥亦一發而中神武喜曰丨丨丨丨丨丨丨丨○以上齊彭城太妃尒朱氏傳】如此事正可覆蓋【文襄蒸於馮翊太妃鄭氏神武杖一百而幽之文襄求救於司馬子如子如來朝神武告其故子如曰消難亦姦子如妾丨丨丨丨丨丨丨】然馬屎自作靴【神武同婁後避葛賊走並州貧困丨丨丨丨丨丨】一步一叩頭【神武以子如言召後及文襄武明後遙見神武丨丨丨丨丨文襄且拜且進○以上齊馮翊太妃鄭氏傳】十屋皆滿【文襄元敬後魏孝靜之妹初生河間王孝琬三日孝靜幸其第贈錦防及布帛萬疋文襄辭求通受諸貴禮遺於是丨丨丨丨】我今須報【文宣受禪尊元後爲文襄皇后居靜徳宮曰吾兄昔姦我婦丨丨丨丨乃淫於後】左右亂交之【髙氏女婦無親疎皆使丨丨丨丨丨於前】呈露【帝又自丨丨以示羣下】我自得一絕異者【瑯琊公主玉儀魏髙陽王斌庶妹初不見齒爲孫騰妓被棄文襄遇諸途悅而納之遂被殊寵奏魏帝封焉謂崔季舒曰爾由來爲我求色不如丨丨丨丨丨丨丨○以上齊文襄元後傳】姊姊腹大【文宣李后居昭信宮武成踐阼逼後淫亂後有娠太原王紹徳至閤不得見慍曰兒豈不知耶丨丨丨丨故不見児後聞之大慚由是生女不舉帝橫刀詬曰爾殺我女我何不殺爾児對後前築殺紹徳裸後亂撾撻之盛以絹囊流血淋漉投諸渠水良久乃蘇送爲尼】弄女壻法【段昭儀韶妹也婚夕韶妻元氏爲俗丨丨丨丨戱文宣文宣銜之謂韶曰我防殺爾婦元氏懼匿婁太后家○以上齊文宣李后傳】瓠蘆中有月【武成胡後母初懷孕有胡僧詣門曰此宅丨丨丨丨丨】鴞鳴於產帳上【武成胡後產後主日有丨丨丨丨丨丨】握槊【武成寵幸和士開毎與後丨丨因此與後姦通】寶裝胡牀【後與沙門曇獻通布金錢於獻席下又掛丨丨丨丨於獻屋壁武成平生之所禦也】謂之爲太上【日夜與曇獻寢處以獻爲昭元統僧徒遙指太后以防曇獻乃至丨丨丨丨丨者】二少尼【帝朝太后見丨丨丨悅而召之乃男子也○以上齊武成胡後傳】何物親侄女作如此語言【後主胡後旣立陸媼旣非勸立又意在穆夫人其後於太后前作色而言曰丨丨丨丨丨丨丨丨丨丨太后問有何言曰不可道固問之乃曰語大家云太后行多非法不可以訓太后大怒喚後出立剃其髮送令還家○以上齊後主胡後傳】天皇后璽【於鄴城東水中得璽文曰丨丨丨丨蓋石氏所作詔書頒告以爲穆後之瑞焉】眞珠裙袴【武成爲胡後造丨丨丨丨所費不可勝計後主旣立穆後復爲營之】七寶車【遣商胡賫錦防三萬疋市珍珠爲皇后造丨丨丨】黃花勢欲落【童謠曰丨丨丨丨丨淸觴滿杯酌黃花穆後名言不久也後主立後以後昏飲無度故云淸觴滿杯酌○以上齊後主穆後傳】續命【馮淑妃名小憐穆後從婢也穆後愛衰以五月五日進之號曰丨丨】反換其地【命淑妃處隆基堂淑妃惡曹昭儀所常居也悉令丨丨丨丨】請更殺一圍【帝獵於三堆晉州告急帝將還淑妃丨丨丨丨丨】妝不獲時至【帝至晉州城已欲沒矣作地道攻之城陷十餘步將士乘勢欲入帝勅且止召淑妃共觀之淑妃丨丨丨丨丨丨周人以木拒塞城遂不下】聖人迹【舊傳晉州城西石上有丨丨丨淑妃欲往觀之帝恐弩矢及橋故抽攻城木造逺橋監作舍人以不速成受罰帝與淑妃度橋橋壊至夜乃還】粉鏡自玩【帝以淑妃奔還至洪洞戍淑妃方以丨丨丨丨後聲亂唱賊至於是復走】按轡命淑妃著之然後去【稱妃有功勲將立爲左皇后卽令使馳取禕翟等皇后服禦旣敗奔內參自晉陽以皇后衣至帝爲丨丨丨丨丨丨丨丨丨丨】出十里迎之【帝奔鄴太后後至帝不出迎淑妃將至鑿城北門丨丨丨丨丨】一老嫗豈與公惜【後主至長安請周武帝乞淑妃帝曰朕視天下如脫屣丨丨丨丨丨丨丨也】彈琵琶因斷作詩【帝遇害以淑妃賜代王達甚嬖之淑妃丨丨丨丨丨丨丨丨曰𨿽今日寵猶憶昔時憐欲知心斷絕應防膝上】布裙配舂【達妃爲淑妃所譖幾致於死隋文帝將賜達妃兄李詢令著丨丨丨丨詢母逼令自殺】娥英【後主以李祖欽女爲左丨丨裴氏爲右丨丨○以上齊後主馮淑妃傳】取象四星【詔丨丨丨丨立四皇后○以上周宣楊后傳】土數惟五【天元帝初以取象四星立楊后爲天元大皇后朱后爲天大皇后元後爲天右大皇后陳后爲天左大皇后二年二月又詔以坤儀比徳丨丨丨丨增置天中大皇后一人以陳后爲天中大皇后以尉遲氏爲天左大皇后○以上周宣陳后傳】誓無異生之子【文帝與獨孤後相得丨丨丨丨丨丨】騎獸之勢必不得下【隋文居禁中摠百揆後使李圓通謂帝曰丨丨丨丨丨丨丨丨勉之】未若以八百萬分賞有功者【突厥嘗與中國交市有明珠一篋價值八百萬白後市之後曰當今戎狄屢冦將士罷勞丨丨丨丨丨丨丨丨丨丨丨】方輦而進【帝毎臨朝後輒與上丨丨丨丨至閤乃止使宮官伺帝政有所失隨卽匡諌多所宏益候帝退朝而同返宴寢相顧欣然】胡粉一兩【後性儉約帝常合止利藥須丨丨丨丨宮中不用求之竟不得】吾貴爲天子不得自由【尉遲迥女孫有美色先在宮中帝於仁壽宮見而悅之因得幸後伺帝聽朝陰殺之上大怒單騎入山谷間三十餘里髙熲楊素追及扣馬諌帝太息曰丨丨丨丨丨丨丨丨丨】諸王及朝士有妾孕者必斥之【後見丨丨丨丨丨丨丨丨丨勸帝丨丨○以上隋文獨孤後傳】金駞【宣華夫人陳氏有寵煬帝之在藩也陰有奪宗之計規爲內助毎致禮焉進金虵丨丨等物】獨孤誠誤我【帝寢疾仁壽宮陳夫人與太子同侍疾平旦更衣爲太子所逼夫人拒之得免歸於上所上怪其神色有異問之夫人泣以實對帝恚曰畜生何堪付大事丨丨丨丨丨】同心結【上崩後太子遣使者賫金合貼紙於際親署封字以賜夫人夫人惶懼以爲鴆毒不敢發使者促之乃發見合中有丨丨丨數枚宮人相謂曰得免死矣夫人恚而卻坐不肯致謝宮人共逼之乃拜使者其夜太子蒸焉】神傷賦【陳夫人年二十九終帝深悼之爲制丨丨丨○以上隋文陳夫人傳】述志賦【蕭后見帝失徳心知不可不敢措言因爲丨丨丨以自寄焉】玉箔【蕭后述志賦珠簾丨丨之奇金屋瑤臺之美○以上隋煬蕭后傳】

魏宗室諸王列傳

山爲變赤【穆帝大獵壽陽山陳閱皮肉丨丨丨丨○以上六修傳】黃河萬仭【元鷙與尒朱兆陰通乃勸莊帝曰丨丨丨丨寧可卒度帝遂自安】未嘗開口而笑【萇襲爵松滋侯降爲艾陵伯性嚴毅丨丨丨丨丨丨孝文遷都因別賜萇酒謂曰聞公一生不笑今方隔山當爲朕笑竟不能得帝曰五行之气偏有所不入六合之間亦何事不有左右見者無不把腕大笑】令輸石一雙【萇帶河內太守以河橋船絙路狹空車從京出者率丨丨丨丨丨累以爲岸橋濶來往便利】楡賊【邢杲反眾逾十萬先是河南人笑河北人好食楡葉故齊人號之爲丨丨丨○以上髙涼王孤傳】折尺量道【元志爲洛陽令與禦史中尉李彪爭路俱入見面陳得失孝文曰洛陽我之丰沛自應分路揚鑣自今可分路而行及出與彪丨丨丨丨各取其半】不鏤自雕【帝指元志謂邢巒曰此児竟可所謂王孫公子丨丨丨丨巒曰露竹霜條故多勁節非鸞則鳳其在本枝也○以上河間公齊傳】衛王弓桓王矟【元儀弓力將十石陳畱公防矟大稱異時人云丨丨丨丨丨丨】射防都將【拓跋幹從明元於白登之東北有雙鴟飛鳴於上帝命左右射之莫能中鴟旋飛稍髙幹以二箭下雙防軍中號丨丨丨丨○以上秦王翰傳】銀童【孝武於華林園戱射以銀酒巵容二升許懸於百步外命善射者十餘人共射中卽賜之元順發矢卽中帝大悅並賞金帛順仍於箭孔處鑄一丨丨足蹈金蓮手持剗炙遂勒背上序其射工】我棺中可著百張紙筆二枚【王顯以舊怨奏元景誹謗因帝極飲無所覺悟命帝注賜死景自作墓志銘顧謂其子曰丨丨丨丨丨丨丨丨丨丨丨吾欲訟顯於地下】餓彪饑鷹【元暉爲侍中領右衛將軍深被親寵時侍中盧昶亦恩盼故時號曰丨丨將軍丨丨侍中】市曹【暉遷吏部尙書納貨用官皆有定價天下號曰丨丨】脂角【暉出爲萬州刺史下州之日連車載物道路不斷其車少丨丨卽於道上所逢之牛生截取角以充其用】出縮老小妄注死失【暉論政要書戶口逃散生長姦詐丨丨丨丨丨丨丨丨】彎弓三百斤【淑丨丨丨丨丨善騎射】杼軸代舂【淑爲河東太守河東俗多商賈罕事農桑淑下車勸課二年間家給人足爲之謠曰泰州河東丨丨丨丨元公至止田疇始理○以上常山王遵傳】復綴鈴於刃下【防姿貌魁傑武力絕倫毎以矛細短大作之猶患其輕丨丨丨丨丨丨常以矟刺人貫而髙舉○以上陳畱王防傳】不顧而唾【道武好黃老數召諸王及朝臣親爲說之在坐莫不祗肅惟順獨坐寐丨丨丨丨○以上毗陵王順傳】金兔【庫汗爲羽林中郎將從北巡有兔起乘輿前命庫汗射之應而斃太武悅賜一丨丨以旌其能○以上遼西公意烈傳】倒懸井中【淸河王紹好刼剝行人斫射犬豕以爲樂有孕婦紹剖觀其胎道武嘗怒之丨丨丨丨垂死乃出○以上淸河王紹傳】十錢主簿【元慶智性貪鄙爲太尉主簿事無大小得物然後判或十數錢或二十錢得便取之府中號爲丨丨丨丨○以上陽平王熈傳】日射兔得五十頭【南平王渾好弓馬射鳥輒歷飛而中之丨丨丨丨丨丨丨○以上廣平王連傳】夜義羅剎【元義本名夜義弟羅名羅剎元樹自梁遺公卿百寮書暴義罪惡云丨丨丨丨此食人非遇惡風事同飄墜嗚呼魏境離此二災○以上京兆王黎傳】正似鴨耳【元善嘗言於上曰楊素粗疎蘇威怯懦元冑元旻丨丨丨丨可以付社稷者惟獨髙熲】救命之計也【義死後羅通義妻時人穢之或云其丨丨丨丨丨○以上元善傳】皂白太多【元子彧封濟南王少有才學與安丰王延明中山王熈並以宗室博古文學齊名時人稱之盧思道謂崔休曰三人才學𨿽並優美然安丰少於造次中山丨丨丨丨未若濟南風流寛雅時人爲之語曰三王楚琳瑯未若濟南偹員方】姿制閒吐發流美【彧丨丨丨丨丨丨丨丨瑯琊王誦有名人也見之未嘗不心醉忘疲】風流可觀而無骨鯁之【詔彧攺封臨淮又長兼禦史中尉不謝領軍於忠忿言之朝廷曰臨淮𨿽復丨丨丨丨丨丨丨丨丨丨中尉之任恐非所堪】死猶願北況於生也【尒朱榮入洛彧奔梁后彧以母老請還梁武惜其人才令徐勉畱彧彧曰丨丨丨丨丨丨丨丨】香街【彧諫以孝文爲伯考表漢祖創業丨丨有太上之廟】羊少狼多【元孝友表令制百家爲黨族二十家爲閭五家爲比鄰百家之內有帥二十五徴發皆免苦樂不均丨丨丨丨復有蠶食此之爲獘久矣】婦人多幸生逢今世【同上將相多尙公主王侯娶後族故無妾媵習以爲常丨丨丨丨丨丨丨丨舉朝略是無妾天下殆皆一妻】累魚成山【孝友又表夫婦之始王化所先共食合瓢足以成禮而今之富者彌奢同牢之設甚於祭槃丨丨丨丨山有林木林木之上鸞鳳斯存徒有煩勞終成委棄】準的人物【元孚少有令譽崔光見之曰此子當丨丨丨丨】中規【孚陳便宜表周之北伐僅得丨丨漢氏外攘裁收下防】日給酪一升肉一段【孚爲阿那所拘載以輼車丨丨丨丨丨丨丨丨】吾兄弟輩甚無禮【孚性機辧好酒貌短而禿周文帝嘗於室內置酒十上皆加帽欲戱孚孚見卽驚喜曰丨丨丨丨丨丨丨何爲竊入王家匡坐相對宜早還宅也因持酒歸周文撫掌大笑】左手畫地作字【孚遇風患手足不隨口不能言乃丨丨丨丨丨丨乞解所任○以上臨淮王譚傳】轉加談引【元嘉愛敬人物後來才俊未爲時知者侍坐之次丨丨丨丨】聰明婦人【嘉沒妃穆壽孫女丨丨丨丨多所匡贊】臂肩爲約【元深退走定州聞刺史楊津疑其有異志乃召都督毛謐等六七人丨丨丨丨危難之際期相拯救○以上廣陽王建傳】黒面僕射【元欽色黒故時人號爲丨丨丨丨】皇宗略略【欽少好學早有令譽時人語曰丨丨丨丨壽安思若壽安元修義也】始經五朝便爾逃遁【欽曽托靑州人髙僧壽爲子求師師至未幾逃去欽以讓僧壽僧壽性素滑稽反謂欽曰凡人絕粒七日乃死丨丨丨丨丨丨丨丨去食就信實有所闕欽大慙○以上陽平王新成傳】散生齋【元太興病請沙門行道所有資財一時布施乞求病愈名曰丨丨丨】赤牛中尉【元仲景兼禦史中尉京師肅然毎向臺恆駕赤牛時人號丨丨丨丨】殺十人者爲十住菩薩【冀州沙門法慶爲祅幻號大乘殺一人者爲一住菩薩丨丨丨丨丨丨丨丨丨所在屠滅寺捨斬戮僧尼焚燒經象云新佛出世除去眾魔】狂藥【又合丨丨令人服之父子兄弟不相知識惟以殺害爲事】諸廟之感在心未忘行道之悲儵然已及【元遙除屬籍表○以上京兆王子推傳】數尋伊霍之傳不讀曹馬之書【齊文襄常問元暉業曰比何所披覽對曰丨丨丨丨丨丨丨丨丨丨丨丨】一日三羊三日一犢【暉業以時運漸謝不復圗全惟事飲防丨丨丨丨丨丨丨丨】何不打碎之【暉業於宮門外罵元韶曰爾不及一老嫗背負璽與人丨丨丨丨丨】鑿冰沈其屍【文宣聞而殺之仍丨丨丨丨丨】一家未得三十錢何得言貪【元誕爲齊州刺史在州貪暴大爲人患有沙門爲誕采藥還誕問外消息對曰惟聞王貪願王早代誕曰齊州七萬家吾至來丨丨丨丨丨丨丨丨丨丨丨】可殺道人二百許人亦復何多【帝問元麗曰聞公在冀州殺戮枉濫又大殺道人對曰臣在冀州丨丨丨丨丨丨丨丨丨丨丨丨○以上濟陰王小新成傳】言同百舌【元慶和爲東豫州刺史降梁梁武以爲北道摠管魏王朝廷出師討之望風退走梁武責之曰丨丨丨丨膽若鼷鼠】呼天唱賊【元修義爲吏部尙書惟事貨賄中散大夫髙居有防先敍上黨郡缺修義私已許人抑居不與居對大眾丨丨丨丨人問居白日公庭安得有賊居指修義曰此坐上者違天子明詔物多者得官京師白刼此非大賊乎○以上汝陰王天賜傳】情存綺羅【元忠著紅羅襦繡作領碧綢袴錦爲緣孝武謂曰朝廷衣冠應有常式何爲著百戱衣忠曰臣少來所愛丨丨丨丨衣舞服是臣所願○以上樂良王萬壽傳】噂競【王顯奏元匡與髙肇厲言都坐聲色相加髙下失其常倫丨丨無復序】移天徙日【元匡與髙肇爭權量表𨿽未指鹿化馬丨丨丨丨實使蘊借之士聳气坐端懷道之夫結舌筵次】抱璞人外【同上考校勢臣之前量度偏頗之手臣必刖足內朝丨丨丨丨○以上廣平王洛侯傳】虎頭楯【云爲中軍大都督從獻文討蠕蠕云曰夷狄之馬初不見丨丨丨若令此楯在前破之必矣】戶輸絹五尺粟五升【云遷冀州刺史甚得下情於是合州請丨丨丨丨丨丨丨丨以報云恩】風神吐發【文明太后稱澄曰此児丨丨丨丨當爲宗室領袖】爲七言連韻往復賭賽【孝文申宗宴於皇信堂命澄丨丨丨丨丨與孝文丨丨丨丨遂至極歡】崤函帝宅河洛王裏【孝文謀遷都謂澄曰丨丨丨丨丨丨丨丨因玆大舉光宅中原以爲何如】步元逰凱廡【孝文引侍臣逰淸徽堂謂李衝曰此東曰丨丨廡西曰丨丨丨此坐𨿽無唐堯之君卿等當無愧於元凱】綱貫【澄奏墾田授受之制八條甚有丨丨】加女侍中貂蟬【神中詔丨丨丨丨丨丨同外侍中之飾】綴金蟬於象珥極鼲貂於鬢髮【澄上表諌曰髙祖世宗皆有女侍中官未見丨丨丨丨丨丨丨丨丨丨丨丨】長吟永嘆吒詠虛室【元順性蹇諤淡於榮利好飲酒解鼔琴毎丨丨丨丨丨丨丨丨】在坐大有貴客【髙肇權重天下人士望塵拜伏順懷刺詣肇門門者以其年少答曰丨丨丨丨丨丨不肯爲通順叱之曰任城王児可是賤也】一介刀筆小人正堪爲機案之吏【順叱徐紇曰丨丨丨丨丨丨丨丨丨丨丨丨丨寧應忝玆執防】蒼蠅賦【順疾元徽等間之遂爲丨丨丨】佞王【元順除吏部尙書兼右僕射與城陽王徽同日拜職舍人鄭儼於止車門外先謁徽後拜順順怒曰卿是佞人當拜丨丨】曲拜【我是直人不受丨丨】憤气奔湧【髙陽王雍下命用朱暉爲廷尉評順投之於地雍大怒於眾挫之順須鬢俱張仰面防屋丨丨丨丨】怪其聲散【順被害家徒四壁無物斂令史王才達裂裳覆之山偉臨順喪悲慟無已旣還荘帝丨丨丨丨偉以狀對○以上任城王云傳】當使武士彎弓文人下筆【楨封南安王出爲相州刺史帝餞於華林都亭詔並賦詩不能者並可聽射丨丨丨丨丨丨丨丨丨丨○以上南安王楨傳】愁思堂【元願平淸狂無行爲給事中殺人刧盜公私咸患帝以戚近不忍置之法免官禁之別館館名丨丨丨冀其克念○以上安定王休傳】求乞婢侍【簡性好酒妻常氏頗節簡酒乃至盜竊丨丨丨丨卒不能禁○以上齊郡王簡傳】惟不將中山宮來【元琛爲定州刺史在州貪惏及還朝靈太后詔曰琛在定州丨丨丨丨丨丨丨自余無所不致何可敍用】金字孝經【琛以明帝始學獻丨丨丨丨○以上河間王若傳】殺天子者身當癩【直寢符承祖薛魏孫與咸陽王禧將害帝承祖私言於魏孫曰吾聞丨丨丨丨丨丨丨魏孫且止】作謎【禧謀反事露將士所在追禧禧走憂迫謂防閤尹龍武曰試爲丨丨當思解之以釋毒悶】可憐咸陽王【禧賜死後其宮人爲之歌曰丨丨丨丨丨柰何作事誤金牀玉几不能眠夜蹋霜與露洛水湛湛彌岸長行人那得度其歌流至江表北人之在南者𨿽富貴聞管奏之莫不灑泣】毎見嵩山云向南未嘗不引領歔欷【樹被送洛陽置在景明寺樹年十五奔南未及富貴丨丨丨丨丨丨丨丨丨丨丨丨丨丨】以金指環與別【樹初發梁覩其愛妹玉児丨丨丨丨丨丨樹常著之寄以還梁表必還之意朝廷知之俄而賜死】亦恐不免驢號【坦傲佷凶粗從叔安丰王延明切責之曰汝凶悖性與身而長昔宋有東海王禕時人號曰驢王我熟觀汝所作丨丨丨丨丨丨聞者遂號爲驢王】寕三日不食不能一日不獵【坦性好畋漁無日不出秋冬獵雉兔春夏捕魚蟹鷹犬常數百頭自言丨丨丨丨丨丨丨丨丨丨丨○以上咸陽王禧傳】碎首流腸【元諶謂尒朱榮曰正使今日丨丨丨丨亦無所懼○以上趙郡王幹傳】東崔【崔顯世號丨丨地寒望劣○以上髙陽王雍傳】賴神筆賜刋得有令譽【孝文宴侍臣於淸徽堂日晏移於流化池芳林下令黃門侍郎崔光讀暮春羣臣應制詩至彭城王勰作帝乃爲攺一字勰曰丨丨丨丨丨丨丨丨丨丨】猶是玉之本體【帝曰𨿽雕琢一字丨丨丨丨丨丨】去帝十步遂且行且作【後從幸代都次於上黨之銅鞮山路傍有大松樹十數根帝住而賦詩令示勰曰吾作詩𨿽不七步亦不言逺汝可作之比至吾間令就也時勰丨丨丨丨丨丨丨丨丨未至帝所而就詩曰問松林松林經幾冬山川何如昔風雲與古同】時潤【孝文破崔慧景其夜大雨帝曰昔聞軍國獲勝毎逢雲雨今摧此賊果降丨丨】與白雲俱潔【孝文手詔宣武曰汝第六父勰淸規賞丨丨丨丨丨】握蛇騎虎【勰奉孝文梓宮至魯陽咸陽玉禧謂曰汝非但辛勤亦危險至極勰曰兄識髙年長故知夷險彥和丨丨丨丨不覺艱難】二玉鉢相盛【韶襲封彭城王齊神武以孝武后配之魏室奇寶多隨後入韶家有丨丨丨丨丨轉而不可出馬腦榼容三升玉縫之皆稱西域作也】以彭城爲嬪禦【齊文宣剃韶鬢須加以粉黛衣婦人服以自隨曰丨丨丨丨丨丨】乘紙鴟【文宣大誅元氏前後死者七百二十一人有黃頭者使與諸囚自金鳳臺各丨丨丨以飛黃頭獨能至紫陌乃墜不死仍餓殺之○以上彭城王勰傳】怨響【詳貪冒無厭母髙太妃頗助威虐丨丨嗷然】共汝掃市作活【宣武親政詳與咸陽王禧彭城王勰並被召入詳母髙太妃遑迫以爲必死及得免髙云自今以後不願富貴但令母子相保丨丨丨丨丨丨也】少盛如花【詳蒸於安定王燮妃髙氏得罪被禁母髙太妃大怒詈之曰汝自有妻妾侍婢丨丨丨丨何共髙麗婢姦致有此罪】以絮裹杖【髙氏素嚴詳毎有微罪常加責罰丨丨丨丨○以上北海王詳傳】鎖縶之中飲賞自若【愉謀逆卽皇帝位立嬖妾李氏爲皇后兵敗見執送赴京師毎止宿亭傳必攜李手盡其私情𨿽丨丨丨丨丨丨丨丨○以上京兆王愉傳】今君曲形見矣【髙肇以帝舅寵任旣擅威權謀去良宗淸河王懌因侍宴酒酣謂肇曰昔王莽頭禿亦借渭陽之資遂簒漢室丨丨丨丨丨丨○以上淸河王懌傳】惟食麥飯【悅合服仙藥遂斷酒肉粟稻丨丨丨丨又絕房中而更好男色嬖左右丘念常與臥起】以桑落酒迎候之【淸河王懌爲元義所害悅了無讐恨之意乃丨丨丨丨丨丨丨盡其私佞○以上汝南王悅傳】

北史識小錄卷二

欽定四庫全書

北史識小錄卷三

錢塘沈名蓀

秀水朱昆田同輯

魏列傳

麤飯冷菜【劉仁之外似長者內多矯詐其對賓客破牀獘席丨丨丨丨○以上劉庫仁傳】揺唇振足【尉瑾好學吳人丨丨丨丨爲人所哂見人好笑時論比之寒蟬】馳馬立射五的【尉地幹機悟有才藝丨丨丨丨丨丨】涼州緋色【尉聿爲涼州刺史丨丨丨丨天下之最時領軍元義執權送白綾二千匹令染聿拒之○以上尉瑾傳】白玊投泥豈能相污【孝文欲以穆弼爲國子助教弼辭以爲屈帝曰朕欲教厲冑子屈卿先之丨丨丨丨丨丨丨丨○以上穆崇傳】獵郎【叔孫後以便弓馬轉爲丨丨○以上叔孫建傳】果未進禦吾何得先食【庾業延遷鄴行臺鄴舊有園池時果初熟承吏送之業延不受曰丨丨丨丨丨丨丨丨丨○以上庾業延傳】一百二十歲【屈虵侯羅結年一百七嵗太武以其忠慤除長秋卿丨丨丨丨丨卒○以上羅結傳】三歲犢能勝重載否【窟咄冦南鄙髙邑公莫題遺箭於窟咄謂之曰三歳犢豈勝重載言窟咄長而道武少也後有告題居處倨傲擬則人主帝乃使人示之箭告之曰丨丨丨丨丨丨丨丨乃刑之○以上莫題傳】笑唾任情【李栗性簡慢矜寵每在道武前舒放倨傲丨丨丨丨○以上李栗傳】枝附葉從【丨丨丨丨子孫榮祿○以上論】田三生嘉禾【許洛陽家丨丨丨丨丨皆異畆同穎○以上許謙傳】冀州神童【崔宏少有儁才號曰丨丨丨丨】所謂千奴共一膽也【並州胡數萬南掠河內帝問計於羣臣宏曰胡眾𨿽多無猛健主將丨丨丨丨丨丨丨丨○以上崔宏傳】時有兔在後宮【明元丨丨丨丨丨丨檢無從得入帝令崔浩推之浩以爲當有鄰國貢嬪嬙者明年姚興果獻女】至春艸生乳酪將出【時以秋谷不登議遷鄴浩以爲非長策丨丨丨丨丨丨丨丨兼有菜果足接來秋若得中熟事則濟矣帝深然之】賜縹醪酒水晶戎鹽【帝與崔浩論事大悅說至中夜丨浩丨丨丨十斛丨丨丨丨一兩曰朕味卿言若此鹽酒】撅豎小人【浩與帝論近世人物以爲王猛苻堅之管仲也慕容恪慕容暐之霍光也劉裕司馬徳宗之曹操也帝問屈丐何如曰屈丐丨丨丨丨無大經略終爲人殘滅耳】置金銀銅鋌於酢器中【浩明識天文好觀星變常丨丨丨丨丨丨丨丨丨令靑衣有所見卽以鋌畫紙作字以記其異】儜兒情見【浩策宋兵謂帝曰東西列兵經二千里中一處不過千形分勢弱丨丨丨丨正望固河自守無北度意也】殘根易摧【同上赫連定丨丨丨丨擬之必僕】無立艸矣【同上克定之後席捲而前江淮以北丨丨丨丨】擊蛇之法當先破頭【詔問浩曰蓋吳在長安北九十里渭北地空谷艸不備欲渡渭南西行何如浩曰蓋吳營去此六十里賊魁所在丨丨丨丨丨丨丨丨】夢共爭義【浩上五夤元歷表勅臣解急就章孝經論語詩尙書春秋禮記周易三年成訖復詔臣學天文星歷易式九宮無不盡防三十九年晝夜無廢專心思書忘寢與食至乃丨丨丨丨丨】大誤四千【同上漢髙祖以來世人妄造曆術者十餘家皆不得天道之正丨丨丨丨小誤甚多】食經【浩著丨丨序曰諸母諸姑所修婦功無不蘊習酒食朝夕養舅姑四時供祭祀𨿽有功力不任僮使嘗手自親焉】饘蔬【同上饑饉仍臻丨丨糊口】崔盧之書【淸河崔恱範陽盧諶並以博藝齊名諶法鐘繇恱法衛瓘而俱習索靖之艸諶傳子偃偃傳子邈恱傳子潛潛傳子宏宏及浩世不替業故魏初重丨丨丨丨○以上崔浩傳】淸徳樓【長孫儉爲荊州刺史吏人表請爲儉搆丨丨丨樹碑刻頌朝議許之】雪中待報【儉嘗詣闕奏事丨丨丨丨自旦達暮竟無惰容○以上長孫儉傳】一熊皮障泥數十年【長孫道生亷約丨丨丨丨丨丨丨丨不易人比之晏嬰○以上長孫道生傳】鐵小兒【長孫承業諸子驍果鎭揚州梁將頗難之號曰丨丨丨】開皮鋸骨【長孫子彥少常墜馬折臂肘上骨起寸餘乃命丨丨丨丨流血數升言自若○以上長孫幼傳】一發雙貫【長孫晟送千金公主至突厥前後使人數十輩攝圖多不禮之獨愛晟每共遊獵畱之竟嵗嘗有二雕飛而爭肉因以箭兩隻與晟請射取之晟馳往遇雕相攫遂丨丨丨丨焉】狼頭纛【隋文遣太僕元暉出伊吾道使詣突厥賜以丨丨丨】並應丸而落【時有鳶羣飛隋文命晟曰公善彈爲我取之十發皆中丨丨丨丨丨】弓聲霹靂走馬閃電【有突厥達官來降言突厥之內大畏長孫捴管聞其丨丨謂爲丨丨見其丨丨稱爲丨丨】此根大香【煬帝幸楡林出塞外啟人可汗染幹召種落數十酋長咸萃晟見牙中艸穢欲令染干親自除之以明威重乃指帳前艸曰丨丨丨丨染幹取嗅之曰殊不香也曰國家法天子行幸所在諸侯躬親灑掃耘除禦路今牙中蕪穢謂是畱香艸耳染幹乃拔所佩刀親自芟艸諸部爭效之自楡林東達於薊長三千里廣百餘步舉國就役而開禦道○以上長孫晟傳】聞浮圖三層上鐸鳴其音雅合宮調【長孫紹逺爲太常廣召工人創造樂器黃鐘不調每恨之常經韓使君佛寺丨丨丨丨丨丨丨丨丨丨丨丨丨丨用取而配奏方始克諧○以上長孫紹逺傳】傾巢盡落【丨丨丨丨屈膝稽顙○以上論】若搏之不勝豈不虛斃一壯士【道武田於白登山見熊將數子顧謂於栗防曰能搏之乎對曰丨丨丨丨丨丨丨丨丨丨丨丨自可驅至禦前坐而致之尋皆禽獲】黑矟公【劉伐姚栗防築壘河上裕憚之遺栗防書假道西上題書曰丨丨丨麾下】著故絳旂襖【於景黜爲懷荒鎭將鎭人請糧景不給鎭人遂執景及其妻皆去其衣服令景著皮裘妻丨丨丨丨丨以毀辱之○以上於栗防傳】魏相風烏【於謹平江陵得丨丨丨丨銅蟠螭趺大玉徑四尺圍七尺】常山公平梁歌【周又令司樂作丨丨丨丨丨丨十首使工人歌之】延年杖【周武帝以謹爲三老賜丨丨丨幸太學以食之行古袒割牲禮旣而北面訪道○以上於謹傳】寒灰更然枯骨還肉【於仲文叔父翼坐事下獄仲文亦爲吏所簿獄中上書伏願垂泣辠之恩降雲雨之施則丨丨丨丨丨丨丨丨○以上於仲文傳】麟趾學【周明帝雅愛文史立丨丨丨在朝有藝業者不限貴賤皆聽預焉○以上於翼傳】聽人以葚當租【道武攻中山未克乏糧問計於崔逞逞曰飛鴞食葚而攺音詩稱其事可取以助糧帝銜其侮慢然兵旣須食丨丨丨丨丨丨○以上崔逞傳】福輿【崔冏誡其二子曰恭儉丨之丨傲侈禍之機乘丨丨者浸以康休蹈危機者忽而傾覆○以上崔彧傳】此卿家舊事也【孝文命崔休定禮儀帝嘗閱故府得舊冠題曰南部尙書崔逞制謂休曰丨丨丨丨丨丨○以上崔休傳】捉一天子牽臂下殿捉一天子推上殿【齊文襄以石愷爲淸河太守令得專殺愷經崔防宅謂少年曰諸郎輩莫作賊太守打殺人防顧曰何不答府君下官家作賊止丨丨丨丨丨丨丨丨丨丨丨丨丨丨丨】偸驢摸犢【不作丨丨丨丨賊】成母【防寵妾馮氏家人號曰丨丨朝士邢子才等姦之後防爲東兗州刺史馮氏受納狼藉爲禦史劾與防俱召詔付廷尉諸囚多姦焉獄中致競】恨其精神太遒【神武言崔防應作令僕丨丨丨丨丨丨】一坐無復談話【李渾將聘梁名輩畢萃詩酒正歡防後到丨丨丨丨丨丨鄭伯猷嘆曰身長八尺面如刻畫謦欬如洪鐘響胸中貯千卷書使人那得不畏服】博崔趙李【防每謂盧元明曰天下盛門惟我與爾丨丨丨丨何事者哉】黃頷小兒【神武葬後防竊言丨丨丨丨堪當重任否崔暹以告文襄絕防拜謁防要拜道左文襄發怒曰黃頷兒何足拜也】金石可銷此言難滅【防進謁奉謝文襄猶怒曰我𨿽無堪忝當大任被卿以爲黃頷小兒丨丨丨丨丨丨丨丨】勿使崔家笑人【防一門婚嫁皆衣冠美族吉防儀範爲當時所稱婁太后爲博陵王納防妹爲妃勅其使曰好作法用丨丨丨丨丨丨】縮鼻笑之【防素與魏收不恊收後專典國史防恐被惡言乃恱之曰昔有班固今則魏子收丨丨丨丨憾不釋○以上崔防傳】我遂無此物【李神雋見崔贍嘆謂邢邵曰昨見崔防兒便爲後生第一丨丨丨丨丨見此使人傷懷】並詩人之冠冕【魏孝靜以人日登雲龍門與其父防俱侍宴爲詩詔問邢邵等曰今贍此詩何如其父咸曰防博雅宏麗贍气調淸新丨丨丨丨丨丨】但舉世重其風流所以才華見沒【楊愔問盧思道贍文藻優劣思道曰崔贍文辭之美實有可稱丨丨丨丨丨丨丨丨丨丨丨丨丨】崔生堂堂【愔又曰昔裴瓚爲晉世中書郎神情髙邁每於禁門出入宿衛者皆肅然動容丨丨丨丨當亦無愧裴子乎】何容讀國士議文直此冷笑【詔議三恪之禮太子少傅魏收爲一議朝士莫不雷同贍別立異議收讀訖笑而不言贍正色曰少傅名位不輕贍議若是須贊其所長若非須詰其不允丨丨丨丨丨丨丨丨丨丨丨】君定名士【贍在禦史臺恆宅中送食備極珍羞別室獨餐有一河東人士姓裴亦爲禦史伺贍食便往造焉贍不與交言又不命匕箸明日裴自攜匕筯恣情飲噉贍謂曰我初不喚君食亦不共君語遂能不拘小節丨丨丨丨】謂容止蘊借者爲潦倒【天保以後重吏事丨丨丨丨丨丨丨丨丨】兩鳳連飛【天保初防爲侍中弟仲文爲銀靑光祿大夫同日受拜時云丨丨丨丨】觀射詩【仲文多醉嘗被勅召宿酲未解文宣怒將罰之試使爲丨丨丨十韻操筆立成乃原之○以上崔贍傳】不讀五千卷書者無得入此室【崔儦以讀書爲務負恃才地乃大署其戶曰丨丨丨丨丨丨丨丨丨丨丨丨】京師灼灼【儦與頓丘李若俱見稱重時人語曰丨丨丨丨崔儦李若】杳然崖岸【李若每謂其子曰盧思道崔儦丨丨丨丨吾所重也】一醉輙八日【儦以聾常得無事丨丨丨丨丨】敝衣冠騎驢而至【越公楊素重儦之門第爲子元縱娶其女親迎之始公卿滿座素令騎迎之儦丨丨丨丨丨丨丨】風吹卽倒【崔子約居母喪哀毀骨立人云崔九作孝丨丨丨丨】儀望俱華儼然相映【子約與兄子贍每退朝久立子約憑幾對之丨丨丨丨丨丨丨丨】勿作同堂意【崔休戒諸子曰汝等宜皆一體丨丨丨丨丨若不用吾言神不享汝祭祀】手抄八千餘紙【崔長謙凡丨丨丨丨丨丨天文律曆醫方卜相風角鳥言靡不開解○以上崔儦傳】實癡實昏【王嶷爲南部尙書時南州多事訟者塡門嶷性懦緩不斷終日昏睡李防鄧宗慶等號爲明察終見誅戮嶷卒得自保時人語曰丨丨丨丨終得保存○以上王憲傳】日以中疊舉手極上爲率【王昕少篤學能誦書丨丨丨丨丨丨丨丨丨丨】捨轡髙拱【昕爲汝南王恱騎兵參軍舊事王出則騎兵武服持刀陪從昕恥之未嘗肯依行列恱乃令騎兵在前手爲驅策昕丨丨丨丨任馬所之】帝孫帝子帝弟帝叔【恱與府寮飲酒起自移牀人爭進手昕獨執板卻立恱作色曰我丨丨丨丨丨丨丨丨今親起輿牀卿何偃蹇】我罵之極深【昕雅好淸言辭無淺俗在東萊時獲殺其同行侶者詰之未服昕謂曰彼物故不歸卿無恙而返何以自明邢邵後見文襄說此言以爲戲樂昕聞之語邵曰卿不識造化還謂人曰子才應死丨丨丨丨丨】樓羅樓羅【常有鮮卑聚語崔昻戲問昕曰頗解此否昕曰丨丨丨丨實自難解】好門屍惡人身【文宣以昕疎誕非濟世才罵曰丨丨丨丨丨丨】僞賞賓郎之味好詠輕薄之篇【削奪昕官爵詔丨丨丨丨丨丨丨丨丨丨丨丨自謂模擬傖楚曲盡風致】王氏九龍【昕母淸河崔氏學識有風訓生九子皆風流醖借世號丨丨丨丨○以上王昕傳】吟詠性情麗絕當時【王晞與邢子良遊處子良與其兄書曰賢弟彌郎丨丨丨丨丨丨丨丨恐足下方難爲兄不暇慮其不進也】吾豈願其必猘【獨孤信入洛署爲開府記室晞稱先被犬傷困篤不赴有故人疑其所傷非猘書勸令赴晞復書曰辱告存念似疑吾所傷非猘丨丨丨丨丨丨旣疑其非猘亦可疑其是猘其疑半矣】長夜九思【文宣昏逸常山王欲極諌晞切止之王謂晞曰吾丨丨丨丨今便息意】無由面盡短誠【陸杳將出使握晞手曰相王天下樂推物無異望杳等願披腹心而忽奉外使丨丨丨丨丨丨寸心謹以仰白】比日何爲自同外客【昭帝踐阼後晞奏事罷帝從容曰丨丨丨丨丨丨丨丨略不可見自今但有所懷隨宜作一牒少隙卽徑進也】非不愛作熱官但思之爛熟耳【帝欲以晞爲侍中苦辭不受或勸晞勿自疎晞曰性實疎緩不堪時務人主恩私何由可保萬一狓猖追求無地丨丨丨丨丨丨丨丨丨丨丨丨】今段可謂武有餘文不足矣【百官嘗賜射晞中的當得絹爲不書箭有司不與晞陶陶然曰吾丨丨丨丨丨丨丨丨丨丨丨】以手撩胸而退【晞無子帝將賜之妾使小黃門就宅宣旨皇后相聞晞妻晞令妻答妻終不言晞丨丨丨丨丨丨帝聞之笑】雅步晏然【武成忿晞懦緩因奏事大被呵叱而丨丨丨丨】方外司馬【晞在並州𨿽戎馬塡閭未嘗以世務爲累良辰美景嘯詠遨遊登臨山水以談防爲事人士謂之丨丨丨丨】頗以酒漿被責【晞指晉祠賦詩曰日落應歸去魚鳥見畱連忽有相王使召晞不時至明日丞相西閤祭酒盧思道謂晞昨被召已朱顏得無以魚鳥致怪晞緩笑曰昨晚陶然丨丨丨丨丨丨卿軰亦是畱連之一物豈直魚鳥而已】溫酒服膏【晞與同志避周兵東北走山路險迥懼有土賊而晞丨丨丨丨曽不一廢每不肯疾去】我行事若不悔久作三公矣【行侶尢之晞曰莫尢我丨丨丨丨丨丨丨丨丨丨丨○以上王晞傳】我馬尙在【王晧嘗從文宣北徵乘赤馬旦霜气遂不復識自言失馬虞爲求覓不得須臾日出馬體霜盡系在幕前方云丨丨丨丨○以上王晧傳】父子賓旅同寢一室【封回爲安州刺史山人願朴丨丨丨丨丨丨丨丨回下車勒令別處其俗遂攺】興生【鄭云諂事劉騰貨紫纈四百匹得爲安州刺史除書旦出晚詣回坐未定問回安州丨丨何事爲便○以上封回傳】嚴興之南丁鄒之北【和士開母防托附者咸往奔哭鄴中富商丁鄒嚴興等並爲義孝有一士人亦在哭限封孝琰入弔出謂人曰丨丨丨丨丨丨丨丨有一朝士號叫甚哀○以上封隆之傳】何必蓬頭垢面而後爲賢【封軌頗自修潔或曰賢士不事修飾此賢何獨如此軌聞笑曰君子正其衣冠尊其瞻視丨丨丨丨丨丨丨丨丨丨】今日舉措不如封生逺矣【軌以方直自業髙綽亦以風槪立名髙肇拜司徒綽送迎往來軌竟不詣綽顧不見軌乃遽歸曰吾一生自謂無愆規矩丨丨丨丨丨丨丨丨丨丨○以上封軌傳】打像爲誓【封述前妻司馬氏一息爲娶隴西李士元女大輸財聘及將成禮猶競懸違述忽取所供養像對士元丨丨丨丨士元笑曰封公何處常得應急像須誓便用】送騍乃嫌腳跛【述一息取範陽盧莊之女又經府訴曰丨丨丨丨丨丨評田則云咸薄銅器又嫌古廢皆爲吝嗇所及每致紛紜○以上封述傳】標映人倫【○以上論】以手搏其耳以拳毆其背【古弼入奏事遇帝與劉樹碁良久不獲申聞乃於帝前捽樹頭掣下牀丨丨丨丨丨丨丨丨丨丨曰朝廷不理實爾之罪】筆公【太武大閱將校獵於河西詔以肥馬給騎人弼命給弱者太武大怒曰尖頭奴敢裁量朕也朕還臺先斬此奴弼頭尖帝嘗名之曰筆頭時人呼爲丨丨】秋谷懸黃【車駕田於西北獲麋鹿數千頭詔尙書發牛車五十乘運之帝尋謂從者曰筆公必不與我汝輩不如馬運之速遂還行百餘里而弼表至曰今丨丨丨丨麻菽布野豬鹿竊食鳥雁侵費風波所耗朝夕參倍乞賜矜緩使得收載帝謂左右曰筆公果如朕卜○以上古弼傳】曳牛卻行【伊馛少勇健走及奔馬力能丨丨丨丨○以上伊馛傳】內細射【豆代田明元時以騎射爲丨丨丨後以功遷內三郎○以上豆代田傳】義均行雁次若貫魚【崔亮奏立停年格不簡人材專問勞舊薛琡上書曰使丨丨丨丨丨丨丨丨勘簿呼名一吏足矣數人而用何爲銓衡○以上薛琡傳】處分爲髙崇妻【宋穎爲涼州刺史前妻劉氏亡後十五年穎夢見之拜曰新婦今被丨丨丨丨丨丨故來辭君然涕流穎旦見崇言之崇後數日而卒】澆手【宋鴻貴疏凡不達見令律有梟首罪斬兵士十人乃生斷兵手以水澆之然後斬決○以上宋欽道傳】彌尾靑【河陰縣有大枷號曰丨丨丨宋翻爲河陰令有內監楊小駒詣縣請事辭色不遜翻命取丨丨丨以鎖之○以上宋翻傳】成公曲隄【宋世良爲淸河太守郡東南有曲堤成公一姓阻而居之羣盜多萃於此人爲之語曰寧度東吳防稽不歷丨丨丨丨世良施八條之制盜奔他境人又謡曰曲堤𨿽險賊何益但有宋公自屛迹】穭生桃樹【郡無一囚獄內丨丨丨丨蓬蒿亦滿】神門【每日牙門虛寂無復訴訟者謂之丨丨○以上宋世良傳】入鐵主簿【許惇位司徒主簿以明斷見知時人號爲丨丨丨丨】長鬛公齊須公【惇美須下垂至帶省中號丨丨丨齊文宣因酒酣提惇須稱美以刀截之惟畱一握惇懼不敢復長人又號丨丨丨○以上許惇傳】諸生悉日直監廚【刁衝𨿽家世貴達從師於外自同諸生於時學制丨丨丨丨丨丨丨衝𨿽有僕不令代已躬自炊爨】闗綜【衝於陰陽圖緯算數天文風气之書莫不丨丨】淸素車【刁廱行孝論轜車止用白布爲幔不加畫飾名爲丨丨○以上刁衝傳】垂裙皂防【辛紹先丁父憂三年頭不櫛沐髮遂落盡故常著丨丨丨丨】塵謗【咸陽王搆逆親知多罹丨丨】終身不食肝【辛少雍爲祖父紹先所愛紹先卒少雍丨丨丨丨丨○以上辛紹先傳】周孔更生尙不得爲秀才【杜正舉秀才試防髙第曹司以策過左僕射楊素恕曰丨丨丨丨丨丨丨丨丨丨刺史何忽妄舉此人】我不能爲君住宿【曹司以選期將盡重以啟素素意在試退正乃手題使擬上林賦聖主得賢臣頌燕然山銘劍閣銘白鸚鵡賦曰丨丨丨丨丨丨丨可至未時令就正元及時並了○以上杜銓傳】瞎虎【谷楷爲奉車都尉眇一目性甚酷暴時人號曰丨丨○以上谷渾傳】初來單馬執鞭及去從車百兩【公孫軌爲將受貨縱賊其丨丨丨丨丨丨丨丨丨丨丨丨載物而南○以上公孫表傳】飱玉【李預羨古人丨丨法乃采訪藍田躬往攻掘得若環璧雜器形者大小百餘預乃椎七十枚爲屑食之及疾篤謂妻子曰吾酒色不絕自致於死非藥過也吾屍體必當有異時七月毒熱停屍四宿體色不變以二玉珠含之口無穢气】播郎【李昭徽博涉稽古脫略不羈時人稱爲丨丨○以上李先傳】吾不負汝【葛榮陷冀州賈景輿爲州主簿稱疾不拜每捫膝曰丨丨丨丨○以上賈傳】萬悔於心【李防爲太倉尙書信用範檦防弟璞每諫不從後檦希防告防外叛防慨然曰吾不用璞言自貽伊戚丨丨丨丨何嗟及也○以上李防傳】手自煎調【毛修之爲魏太武所獲以能爲南人飲食丨丨丨丨多所適意累遷尙書賜爵南郡公常在太官主進禦膳○以上毛修之傳】夢陰毛拂踝【酈範解靑州還夜丨丨丨丨丨占夢者史武進云公豪盛於齊下矣必當重牧全齊後果再爲靑州刺史○以上酈範傳】象牙席【韓務獻七寶牀丨丨丨詔曰昔晉武焚雉頭裘朕常嘉之今務所獻亦此之流也奇麗之物有乖風素可付其家人○以上韓秀傳】十善【陸馛爲相州刺史州中有徳宿老名望素著者以友禮待之詢之政事責以方略如此者十人號曰丨丨】長廣公寺【馛在相州假長廣公其代還也吏人大斂布帛以遺之馛皆不受人亦不取於是以此物起佛寺焉因名丨丨丨丨】三虎【陸曅陸寛曁弟並有才品議者稱爲丨丨○以上陸俟傳】老蜯遂出明珠【陸卭甚爲河間邢邵所賞嘗謂其父子彰曰吾以卿丨丨丨丨丨丨】石經【陸乂待詔文林館乂於五經最精熟館中謂之丨丨○以上陸卭傳】斧斤不平非屋病也【源懷性寛簡不好煩碎恆語人曰爲政貴當舉綱何必須大子細也如爲屋但外望髙顯楹棟正平足矣丨丨丨丨丨丨丨丨】性不飲酒而喜以飲人【懷丨丨丨丨丨丨丨丨丨好接賓客雅善音律𨿽在白首至宴居之暇常自操絲竹】煮馬皮而食之【源子邕爲夏州刺史破六韓拔陸亂子邕嬰城自守城中糧盡丨丨丨丨丨丨○以上源賀傳】謂爲眞龍出見【源師仕齊爲尙書左外兵郎中屬孟夏以龍見請雩時髙阿那肱爲錄尙書事丨丨丨丨丨丨大驚喜問龍所在云作何顏色師整容曰此是龍星初見依禮當雩祭郊壇非謂眞龍別有所降阿那肱忿然作色曰漢兒多事彊知星宿祭事不行○以上源師傳】傳芳銘典【丨丨丨丨豈徒然也○以上論】截驢耳而去【車駕徵蠕蠕司馬楚之督運蠕蠕乃遣覘楚之軍丨丨丨丨丨楚之曰必覘賊截之爲驗耳賊將至矣乃伐栁爲城灌水令凍城立而賊至不可攻逼乃走散○以上司馬楚之傳】或戾手齧臂【劉昶呵罵僮僕音雜夷夏諸王每侮弄之丨丨丨丨丨至於痛傷笑呼之聲閒於禦聽】扇奬【劉暉尙蘭陵長公主主嚴妬以不和離婚後復舊義暉又淫張陳二氏女主姑陳畱公主共相丨丨復致忿諍○以上劉昶傳】著烏布襦【梁武克建業蕭寶夤穿墻夜出脫本衣服丨丨丨丨腰系千許錢潛赴江畔躡屩徒步腳無全皮】飾垢掩疵【寶夤請議考格表丨丨丨丨妄加丹素】才乖秀逸【同上親非肺腑丨丨丨丨】充單介之使【同上或丨丨丨丨丨始無汗馬之勞】遊辭宕說【同上丨丨丨丨一無取焉】鸞生十子九子防【寶夤將有異圖以問栁楷楷曰大王齊明帝子天下所屬且謠言丨丨丨丨丨丨丨一子不�闗中亂亂者理也大王當理闗中何所疑慮○以上蕭寶夤傳】二慈烏【蕭放居父喪以孝聞所居廬室前有丨丨丨各據一樹爲巢自午以前馴庭飲啄午後更不下樹每臨時舒翅悲鳴全似哀泣○以上蕭祗傳】越衫胡帶【侯景弒簡文蕭大圜遁免景平得往江陵元帝見之甚悅賜以丨丨丨丨】借纎艸以防長松結幽蘭而援芳桂【大圜又築蝸捨於業林搆環堵於幽薄近瞻煙霧逺睇風雲丨丨丨丨丨丨丨丨丨丨丨丨丨丨】歌纂纂唱嗚嗚【同上丨丨丨丨丨丨可以娛神可以散慮】蹙足入絆申頸就羈【同上豈若丨丨丨丨丨丨丨丨遊帝王之門趨宰衡之勢】長繩系景【同上人生若浮朝露寧俟丨丨丨丨實所願言執燭夜遊驚其迅邁○以上蕭大圜傳】潛骸竄影【並丨丨丨丨委命上國○以上論】使我懷古之情更深【盧元外兄司徒崔浩每與言輙嘆曰對子眞丨丨丨丨丨丨丨丨○以上盧元傳】八米盧郎【文宣帝崩當朝文士各作挽歌十首擇其善者而用之魏收陽休之祖孝徴等不過得一二首惟盧思道獨有八篇故時人號爲丨丨丨丨】孤鴻賦【思道位下不得志爲丨丨丨以寄其情】長其光價【賦序翦拂吹噓丨丨丨丨】雅步淸音逺心髙韻【同上若其丨丨丨丨丨丨丨丨鵷鸞已降罕見其儔】艸屋下設雞黍之膳【盧道防好禮學難齊尙書令王儉喪服集記七十餘條爲尙書同寮於丨丨丨丨丨丨丨丨】升髙座講老子【道防繼娶元氏甚聰悟常丨丨丨丨丨丨道防從弟元明隔紗幃以聽焉○以上慮思道傳】盧家千里【盧昌衡小字龍子從弟思道小字釋奴宗中稱英妙故幽州語曰丨丨丨丨釋奴龍子○以上盧昌衡傳】腐米臭魚莝豆【盧昶兼員外散騎常侍使於齊遇齊明立孝文南討齊明以朝廷加兵遂酷遇之昶大怖淚汗橫流齊明以丨丨丨丨丨丨供之】俛眉飲啄有同犬馬【昶使還孝文責之曰銜命之禮有死無辱乃丨丨丨丨丨丨丨丨】糧樵俱罄【昫山戍主傅文驥丨丨丨丨以城降梁○以上盧昶傳】自玆一去後市朝不復遊【盧元明友人王由居頴川忽夢由攜酒言別賦詩云丨丨丨丨丨丨丨丨丨丨經三日果聞由爲亂兵所害】惟須誦離騷飲美酒【元明少時嘗從鄕還洛途遇中山王熈熈見而嘆曰盧郎有此風神丨丨丨丨丨丨丨丨自爲佳器】何不與盧尙書我所騎騂馬【盧潛爲慕容恃徳所推重有疾謂其子曰盧尙書教我爲人有如昆弟我死持上騂馬與之其子以他馬往恃徳柩出門自停不可動巫祝以爲恃徳聲怒曰丨丨丨丨丨丨丨丨丨丨丨其子遽奉命柩乃行○以上盧元聿傳】粟飱葵菜木椀盛之【魏收嘗詣盧叔彪問洛京舊事不侍食而起雲難爲子費叔彪畱之良久食至但有丨丨丨丨丨丨丨丨片脯而已所將僕從亦盡設食一與此同○以上盧叔彪傳】爲二十餘人作表【朝廷大遷除同日催拜詢祖立於東止車門外丨丨丨丨丨丨丨文不加辭理可觀】板則紫柏杵則木瓜【盧詢祖築長城賦丨丨丨丨丨丨丨丨何斯材而斯用也】十步而有一芳【同上但使丨丨丨丨丨丨余亦何辭間於荊棘】有規檢禰衡無冰稜文舉【邢子廣稱盧詢祖丨丨丨丨丨盧思道丨丨丨丨丨】手甚纎素【盧宗道動作狂俠嘗於晉陽置酒馬士達目其彈箜篌女伎云丨丨丨丨宗道卽以遺之士達固辭宗道便命家人將解其腕士達不得已而受之○以上盧文偉傳】枷鎖自脫【盧景裕系晉陽獄至心誦經丨丨丨丨】髙王觀世音【有人負罪當死夢沙門教誦經覺時如所夢跪誦十徧臨刑刃折主者以聞赦之此經遂行號曰丨丨丨丨丨○以上盧景裕傳】石佛低舉其頭【平等浮屠成孝武防萬僧於寺丨丨丨丨丨丨終日乃止帝禮拜之○以上盧辯傳】瓦鉢錫杖【盧光嘗從周文狩檀臺山獵圍旣合帝遙指山上一桑門羣公皆無見獨光見之卽解圍而還令光於桑門立處造浮屠掘基一丈得丨丨丨丨各一○以上盧光傳】千秋萬嵗之旗【隋文受禪攺周旗幟其靑龍騶虞朱雀武丨丨丨丨丨丨皆盧賁所創也○以上盧賁傳】霜儉【山西丨丨運山東租輸令盧勇典其事○以上盧勇傳】魂人【髙允諌風俗表今之丨丨直求貌者事之如父母宴好如夫妻損敗風化瀆亂情理莫此之甚】四望蜀車【以允年老特賜允蜀牛一頭丨丨丨丨一乘素幾杖各一蜀刀一口○以上髙允傳】染赤雀【齊文宣受禪日堯難宗丨丨丨以獻帝尋知之勿責也】恆以精神陵逼人【文宣末年縱酒髙徳正屢進言帝不恱謂左右曰髙徳正丨丨丨丨丨丨丨○以上髙徳正傳】生平畏不得一鍬土今被壓【髙昂少與兄幹數爲刼掠父次同常繋獄中遇赦乃出次同語人曰吾四子皆五眼我死後豈有人與我一鍬土耶及次同死昂大起冡對之曰老公子丨丨丨丨丨丨丨丨丨丨丨竟知爲人否】遺以布褞【神武至信都髙幹開門奉迎昂時在外略地聞之以幹爲婦人丨丨丨丨】司徒防【昂轉司徒好著小防世因稱丨丨丨】行經君所故相決醉【昻渡河祭河伯曰河伯水中之神髙敖曹地上之虎丨丨丨丨丨丨丨丨】以刀就枷刎之【昂與北豫州刺史鄭嚴祖握槊禦史中尉劉貴召嚴祖昂不時遣枷其使使言枷時易脫時難昻使丨丨丨丨丨丨曰何難之有】夜來旦去【昂爲西魏追兵所斬尋歸其首猶可識後妻張氏嘗見敖曹丨丨丨丨有若生平傍人莫見惟犬隨而吠之歲餘乃絕】頭上坼裂攺而更作裂如初【故吏東方老爲南兗州刺史追慕其恩爲立祠廟靈像旣成丨丨丨丨丨丨丨丨丨丨丨○以上髙昂傳】乘驛馬持一壺酒往光州勸之【昻弟季式與光州刺史李元忠生平逰欵在濟州夜飲憶元忠開城令左右丨丨丨丨丨丨丨丨丨丨丨丨】車輪括頸【黃門郎司馬消難因退食暇尋季式酣飲畱宿旦日重門並闗消難固請去季式曰君以地勢脇我耶消難拜謝請出終不見許酒至不肯飲季式索丨丨丨消難丨又更索一丨丨自丨丨引滿相勸消難不得已笑從之】髑髏爲馬皂【範陽盧曹爲尒朱氏守薊神武召之不至率其徒入海島得長人骨以丨丨丨丨丨脛長丈六尺以爲二矟送其一於神武諸將莫能用惟彭樂彊舉之未幾曹遇疾巫言海神爲祟遂率其徒五百人皆服斬衰塟畢始散】臂毛逆如豬鬛【曹身長九尺鬂面甚雄丨丨丨丨丨丨力能拔樹嘗臥疾猶申足以舉二人○以上髙季式傳】吾當寄膽气於此人【彭城王勰行壽春崔秉從行招致任俠以爲部下勰謂左右曰丨丨丨丨丨丨丨丨】以混汁沃其頭【崔叔瓚爲魏尹丞屬蝗防爲災文宣帝以問叔瓚對曰土功不時蝗防作厲當今外築長城內興三臺故致此災帝大怒令左右毆之又擢其髮丨丨丨丨丨丨○以上崔鑑傳】已著康歌【崔伯謙歷瀛州別駕文襄勞之曰君騁足瀛部丨丨丨丨】攺鞭用熟皮爲之【伯謙爲濟北太守丨丨丨丨丨丨丨不忍見血示恥而已】我自告白須公【伯謙爲鉅鹿太守有貧弱未理者皆曰丨丨丨丨丨丨○以上崔伯謙傳】狗便咬欲死【崔巨倫爲殷州長史陷賊欲用之五月五日防集官寮令巨倫贈詩巨倫乃曰五月五日時天气已大熱丨丨丨丨丨牛復喘吐舌以此自晦免】寧南死一寸豈北死一尺【巨倫結死士南走遇賊恐俱不濟巨倫曰丨丨丨丨丨丨丨丨丨】偸路【叔楷喪殷州巨倫收殯倉卒事不周固至是遂丨丨攺○以上崔辯傳】統攝遐長【崔士謙爲荊州刺史旣丨丨丨丨俗兼夷夏○以上崔士謙傳】擲肉於野以集飛防【上宴逹頭可汗使者於武徳殿有鴿鳴於梁上命崔彭射之中後可汗復遣使請與崔將軍一見上曰此必善射聞於虜廷遂遣之及至可汗召善射者數十人因丨丨丨丨丨丨丨丨射者多不中彭連發數矢皆應而落○以上崔彭傳】寧飲三斗醋【崔度禦下嚴急時有屈突蓋亦嚴刻長安爲之語曰丨丨丨丨丨不見崔度寧灸三斗艾不逢屈突蓋以上崔度傳】人龍相去何逺之有【崔挺爲光州刺史掖城西北有釡山峯巓髙峻挺於頂上欲營觀宇故老曰此嶺傳是龍道恐不可挺曰丨丨丨丨丨丨丨丨虯龍儵忽豈一路乎遂營之】未能以玊爲寶【有人年逾九十板輿造州自稱少曾充使林邑得一美玊方尺四寸藏之海島欣逢明政今願奉之挺曰吾𨿽徳謝古人丨丨丨丨丨丨迄不肯受乃表送都】八尺銅像【崔挺卒光州故吏聞凶信莫不悲感共鑄丨丨丨丨於城東廣固寺赴八闗齊追奉防福○以上崔挺傳】崔中書是我你母【魏靜帝謂崔季舒丨丨丨丨丨丨丨○以上崔季舒傳】試以手板拍其背而不嗔【文襄疑文宣佯愚慮其有後變將陰圖之以問崔暹暹曰嘗與二郎俱在行位丨丨丨丨丨丨丨丨丨丨乃將犀手板換暹竹者而玩視之以是知其實癡】講義兩行得中郎【暹子達拏年十三命儒者教其解義髙坐開講同郡眭仲讓陽爲屈服暹用仲讓爲司徒中郎鄴下爲之語曰丨丨丨丨丨丨丨○以上崔暹傳】李魚川【李顯甫豪俠知名集諸李數千家於殷州西山開丨丨丨方五六十里居之○以上李靈傳】素箏濁酒【齊神武東出李元忠乘露車載丨丨丨丨以奉迎神武聞其酒客未卽見之元忠下車酌酒擘脯食之謂門者曰本言公招延儁傑今國士到門不能吐哺輟洗其人可知還吾刺勿復通也門者以告神武遽見之】園庭羅種果藥【元忠丨丨丨丨丨丨親朋尋詣必畱連宴賞】挾彈攜壺【每丨丨丨丨遊遨裏閈】阮步兵吾師也【元忠每言寧無食不可使我無酒丨丨丨丨丨丨孔少府豈欺我哉】有音樂而多美酒【後自中書令復求爲太常卿以其丨丨丨丨丨丨丨故】我言作僕射不勝飲酒樂【神武欲用爲僕射文襄言其常醉不可委以臺閣其子搔聞之請節酒元忠曰丨丨丨丨丨丨丨丨丨丨】蒲桃一盤報以百縑【曾貢文襄王丨丨丨丨文襄丨丨丨丨】捲兩褥以質酒肉【孫騰司馬子如嘗詣元忠逢其方坐樹下葛巾擁被對壺獨酌庭室蕪曠使婢丨丨丨丨丨丨丨】金蟬質絹乃得斂焉【元忠卒以丨丨丨丨丨丨丨丨】彈桐葉常出一孔【元忠性甚工彈丨丨丨丨丨丨丨擲棗栗而彈之十中七八】兩丸足矣【嘗從文襄入謁魏帝有梟鳴殿上文襄命元忠彈之問得幾丸而落對曰一丸奉至尊威靈一丸承大將軍意气丨丨丨丨如其言而落之】八【李搔有才藝曽采諸聲別造一器號曰丨丨】雉兔馴狎入其山居房室【搔妹法行幼好道遂爲尼丨丨丨丨丨丨丨丨丨丨○以上李元忠傳】六歳便求入學【李繪丨丨丨丨丨丨家人以偶年俗忌不許遂竊其姊筆牘用之】若披煙霧如對珠玊【繪第五舅河間邢宴每與言嘆其髙逺曰丨丨丨丨丨丨丨丨宅相之寄良在此甥】當共車千秋分一字耳【繪兼散騎常侍爲聘梁使主與梁人泛言氏族袁狎曰未若我出自黃帝姓在十四之限繪曰兄所出𨿽逺丨丨丨丨丨丨丨丨丨一坐皆笑】麋角鴿翎【繪爲髙陽內史河間太守崔諶恃其弟暹勢從繪乞丨丨丨丨繪答書曰鴿有六翮飛則衝天麋有四足走便入海下官膚體疎懶手足遲鈍不能近追飛走逺事佞人】子玉以還雕龍絕矣【梁謝簡來聘問安平諸崔李緯曰丨丨丨丨丨丨丨丨○以上李渾傳】進側集【李槪爲齊文襄府行參軍丨丨丨題云富春公主撰】達生丈人【槪自簡詩賦二十四首謂之丨丨丨丨集○以上李公緒傳】宦意文情一時盡矣【李孝貞嘗嘆曰五十之年倐焉已邁髩垂素髮筋力已衰丨丨丨丨丨丨丨丨悲夫然每暇日輙引賓客歌對酒終日爲歡○以上李孝貞傳】詐作趙郡鹿【李曽爲趙郡太守令行禁止並州丁零數爲山東害知曾能得百姓死力憚不八境賊常於常山界得一死鹿賊長謂趙郡地也責之還令送鹿故處郡謠曰丨丨丨丨丨猶勝常山粟】亦石頭之於番禺耳【齊使劉纘朝貢李安世勞之纘指方山曰此山去燕然逺近安世曰丨丨丨丨丨丨丨丨】地不愛寶故川無金山無玉【時每有江南使至多出藏內珍物令都下富室好容服者貨之令使任情交易纘曰北方金玉大賤當是山川所出安世曰聖朝不貴金玉所以同於瓦礫又皇上徳通神明丨丨丨丨丨丨丨丨丨丨丨】李波小妹【廣平人李波宗族彊盛殘掠不已公私成患百姓語曰丨丨丨丨字雍容褰裙逐馬如捲蓬左射右射必疊雙婦人尙如此男子那可逢】教【時人多絕戶爲沙門李瑒上言安得棄堂堂之政而從丨丨乎○以上李孝伯傳】靑成藍藍謝靑【李謐初師事小學博士孔璠數年後璠還就謐請業同門人爲之語曰丨丨丨丨丨丨師何嘗在明經】丈夫擁書萬卷何假南面百城【孔璠等上書稱謐每曰丨丨丨丨丨丨丨丨丨丨丨丨】棄產營書【同上遂絕迹下帷杜門卻掃丨丨丨丨手自刪削】結字依巖慿崖鑿室【同上又丨丨丨丨丨丨丨丨方欲訓彼靑衿宣揚文典○以上李謐傳】陰徳其猶耳鳴【或謂李士謙子多陰徳士謙曰夫言丨丨丨丨丨丨己獨知之人無知者今吾子皆知何陰徳之有】有道大夫【李左車十四世孫恢漢桓靈間髙尙不仕號丨丨丨丨】四括四黃【晉李平字伯括機字仲括隠字叔括保字季括時謂之丨丨李晃字仲黃防字季黃勁字少黃叡字幼黃時所謂丨丨者也○以上李士謙傳】市王驛王【杜洛周反特無綱紀至於市令驛師咸以爲王呼曰丨丨丨丨○以上李裔傳】入麄入細【李普濟學涉有名性和韻位濟北太守時人語曰丨丨丨丨李普濟】秀才村【李愔與從父兄普濟並應秀才舉時人謂其所居爲丨丨丨】畫腹銜刀【李肅位員外常侍以左道事侍中穆紹常裸身被髮丨丨丨丨於隠屏處爲紹求福○以上李子雄傳】心胸險峭【李義深有當世才用而丨丨丨丨時人語曰劍防森森李義深○以上李義深傳】作得李長史一腳指否【李幼亷爲瀛州長史齊神武行經冀部多在馬上徴責文簿指影取備事非一緒幼亷應機立成恆先期會爲諸州準的神武深加慰勉仍責諸人曰碎卿等諸人丨丨丨丨丨丨丨丨丨○以上李幼亷傳】衣纓【憲之子弟特盛丨丨○以上論】

北史識小錄卷三

欽定四庫全書

北史識小錄卷四

錢塘沈名蓀

秀水朱昆田同輯

魏列傳

我自敬黃頭【髙允將婚於邢氏遊雅勸允娶其族允不從雅曰人貴河間邢不勝廣平防人自棄伯度丨丨丨丨丨○以上游雅傳】路邊書地【遊明根幼年遭亂爲櫟陽王氏奴主使牧羊明根以壺漿倩人書字丨丨丨丨學之○以上游明根傳】本名驢【髙閭少爲車子送租至平城修刺謁崔浩浩與語奇之使爲謝中書監表閭丨丨丨浩乃攺爲閭而字焉】慶踴【冬至大饗羣官孝文親舞於太后前羣臣皆舞拜上壽閭進曰陛下惇行孝道臣等不勝丨丨○以上髙閭傳】室艸筵【胡叟家於密雲丨丨丨丨惟以酒自適】螟蛉【叟不事產業常苦饑貧養子字丨丨以自給叟每至貴勝門恆乘一牸牛獘韋袴褶而已作布容三四斛飲噉醉飽盛余肉餅以付丨丨】以韋爲幽贄【叟一見髙允曰吳鄭之交以縞紵爲美談吾之於子丨丨丨丨丨丨】每節送一壺【叟少孤春秋當祭則先求旨酒美膳將其所知提壺執俎至郭外空靜處設坐奠拜以盡孝思之敬時燉煌泛潛家善釀酒丨丨丨丨丨與叟○以上胡叟傳】蛇祠碑【胡方回仕赫連屈丐爲統萬城銘丨丨丨諸文頗行於世○以上胡方回傳】太山府君子【段暉師事歐陽湯有一童子與暉同志後二年童子辭歸從暉請馬暉戲作木馬與之童子甚恱謂暉曰吾丨丨丨丨丨奉勅遊學今將歸損子厚贈子後至常伯封侯言終乘馬騰虛而去○上承根傳】宿讀【闞駰三史羣言經目則誦時人謂之丨丨】性能多食【駰丨丨丨丨一飯至三升乃飽○以上闞駰傳】欲覓一快女壻【劉延明年十四就博士郭瑀瑀有弟子五百餘人有女始笄妙選良偶別設一席謂弟子曰吾有一女丨丨丨丨丨誰坐此席者吾當婚焉延明遂奮衣坐神志湛然曰延明其人也瑀遂以女妻之】碎役【崔光奏延明著業涼城遺文在玆維祖逮孫相去未逺而今久淪皂不獲收異乞敇尙書推檢所屬甄免丨丨○以上劉延明傳】亦大癡【宋遊道還鄴防霖雨行旅擁於橋遊道於幕下朝夕宴歌行者曰何時節作此聲也固大癡遊道應曰何時節而不作此聲也丨丨丨】忠淸君【兗州刺史李子貞在州貪暴遊道案殺之州人爲遊道生立祠堂像題曰丨丨丨】何謂醜者必無情【遊道重交遊使气黨俠時人語曰遊道獼猴面陸操蝌蚪形意識不闗見丨丨丨丨丨丨丨】族弟遊山【李構嘗因遊道防客因戲之曰賢從在門外大好人宜自迎接爲通名稱丨丨丨丨遊道出見之乃獼猴而衣防也○以上宋繇傳】小兔爲防神虫爲蠶【江式求搜集古今文家表世易風移文字攺變篆形謬錯體失眞俗學鄙習復加虛造乃曰追來爲歸巧言爲辯丨丨丨丨丨丨丨丨○以上江式傳】發言有章句下筆富文辭【髙閭丨丨丨丨丨丨丨丨丨丨○以上論】齇王【王氏世齇鼻江東謂之丨丨】風塵之言想不足介意也【王慧龍爲宋將深憚宋文縱反間太武與慧龍書曰丨丨丨丨丨丨丨丨丨丨】紙帖衣領【王瓊嘗詣尙書李崇崇儉好以丨丨丨丨瓊哂掣去之】英英濟濟【王遵業延業並應詔作釋奠侍宴詩時人語曰丨丨丨丨王家兄弟】穿角履【遵業爲黃門郎從容恬素若處丘園嘗著丨丨丨好事者多毀新履以學之○以上王慧龍傳】石圖【王劭言符命表開皇初邵州人楊令悊近河得靑丨丨一紫丨丨一皆隠起成文有至尊名下云八方天心永州又得丨丨剖爲兩有楊樹之形黃根靑葉汝水得神腹卜有文曰天卜楊興安邑掘地得古鐵板文曰皇始天年賚楊鐵劵王興同州得石文曰天子延千年大吉】老子廟前古枯樹【同上陳畱老子祠有枯柏世傳云老子將度世云待枯栢生東南枝指當有聖人出至齊枯柏從下生枝東南上指夜有童子歌曰丨丨丨丨丨丨丨東南枝如繖聖主從此去及至尊收亳州親至祠樹之下】石多變爲玊蔥皆變爲韮【同上自六年以來逺近山丨丨丨丨丨又左衛園中丨丨丨丨丨】黃鳳泉二白石【時有人於丨丨丨浴得丨丨丨頗有文理遂附其文以爲其大玉有日月星辰八卦五嶽及二麟雙鳳靑龍朱雀騶虞武各當其方位又有五行十日十二辰之名又有天門地戶人門門閉九字又有卻非及二鳥其鳥皆人面抱朴子所謂千秋萬嵗也其小玉亦有五嶽卻非虯犀之象二玉俱有仙人玉女乘雲控鶴之象別有異狀諸神不可盡識蓋風伯雨師山精海若之又有天皇大帝皇帝及四帝坐鉤陳北斗三公天將軍土司空老人天倉南河北河五星二十八宿凡四十五官諸字】妙善菩薩【文獻皇后崩劭上言伏惟大行皇后皆云是丨丨丨丨案八月二十日仁壽宮內再雨金銀之花大寶殿後夜有神光永安宮北有自然種種音樂震滿虛空如是數日便卽升遐後二日苑內夜有鐘聲二百餘響生天之應顯然也】五觀【上謂劭曰吾有五子三子不才劭進曰黃帝二十五子同姓者二餘皆異徳堯十子舜九子皆不肖夏有丨丨周有三監】閉目凝思盤中之肉輒爲僕從所噉【劭篤好經史用思旣專性頗恍惚每至對食丨丨丨丨丨丨丨丨丨丨丨丨丨丨劭勿之覺惟責肉少廚人以情白劭劭依前閉目伺而獲之○以上王劭傳】西門受羊酒東門沽賣之【鄭羲爲西兗州刺史多所受納性又嗇恡人有禮餉者不與杯酒臠肉而丨丨丨丨丨丨丨丨丨丨】方丈竹堂【孝文饗侍臣於懸弧丨丨丨丨樂作酒酣孝文歌曰白日光天兮無不曜江左一隅獨未照彭城王勰鄭懿邢巒鄭道昭宋弁皆和歌】詠綴【孝文謂鄭道昭曰自比遷務𨿽猥與諸才儁不廢丨丨】乘驢衣韀【鄭子翻隠居滎陽三窟山傲誕不自羈束或有所之造丨丨丨丨破獘而往】妹夫疎於婦弟【崔昂後妻鄭元禮姊也魏收又昂之妹夫昻嘗持元禮數篇詩示盧思道乃曰防元禮比來詩詠亦曽不減魏收思道答云未覺元禮賢於魏收且知丨丨丨丨丨丨○以上鄭羲傳】大鄭公小鄭公【鄭道昭爲兗州刺史子述祖後復爲兗州百姓歌曰丨丨丨丨丨丨相去五十載風教猶相同】龍吟十弄【述祖能鼔琴自造丨丨丨丨云嘗夢人彈琴寤而寫得當時以爲絕妙○以上鄭述祖傳】筆幹【鄭譯有詔徴還見於醴泉宮帝令內史李徳林立作詔書復爵沛國公位上柱國髙熲戲謂譯曰丨丨答曰出爲方伯杖策言歸不得一錢何以潤筆上大笑】其言亦喫【鄭偉性喫少時常逐鹿於野失之遇牧豎問焉牧豎答之丨丨丨丨偉怒謂其效己遂射殺之○以上鄭道邕傳】徒煩翰墨不足觀采【直愧南董才無遷固丨丨丨丨丨丨丨丨○以上論】寺傍得一狐【薛慶之爲廷尉丞曹夏日於丨丨丨丨丨慶之與廷尉正崔纂或以城狐狡害宜速殺之或以長育之月宜待秋分二卿裴延儁袁翻互有同異𨿽曰戲謔辭義可觀○以上薛辯傳】五子皆黑【梁主蕭詧獻瑪瑙鐘周文帝執之顧丞郎曰能擲摴蒱頭得盧者便與鐘已經數人不得至薛端乃執摴蒱頭而言曰非謂此鐘可貴但思露其誠耳便擲之丨丨丨丨卽以賜之○以上薛端傳】退不丘壑進不朝市【薛裕嘗向親友稱韋曰士大夫當聖明之世而無灼然文武之用𨿽復棲遑徒爲勞苦耳至如韋居士丨丨丨丨丨丨丨丨怡然守道榮辱弗及何其樂也○以上薛冑傳】窮遊約處【薛濬臨卒遺弟謨書丨丨丨丨屢絕簞瓢】便成今古【同上忍死待汝已歷一旬汝旣未來丨丨丨丨○以上薛濬傳】投防而出【帝嘗與朝臣論海內姓地人物戲謂薛聰曰世人謂諸薛是蜀人定是蜀人不聰對曰臣逺祖廣徳仕漢時人呼爲漢臣九世祖永隨劉備入蜀時人呼爲蜀臣今事陛下是虜非蜀也帝笑曰卿幸可自明非蜀何乃遂復若朕聰因丨丨丨丨帝曰薛監醉耳○以上薛聰傳】以酒爲韻【中書舍人元翽獻酒肴帝因與元翌及薛孝通等宴兼奏管命翽吹笛帝亦親和之因使元翌等嘲丨丨丨丨薛孝通曰旣逢堯舜君願上萬年壽帝繼其韻】宏放【裴伯茂性多輕忽惟賞孝通孝通以裴丨丨過甚每謂之曰吾以阮籍嵇康何如管仲樂毅蓋自許經綸抑裴傲也○以上薛孝通傳】所謂以蚓投魚耳【陳使傅縡聘齊以薛道衡兼主客郎接對之縡贈詩五十韻道衡和之南北稱美魏收曰傅縡丨丨丨丨丨丨丨】蹋壁而臥【道衡每搆文必隠坐空齋丨丨丨丨聞戶外有人便怒其沈思如此】此魚藻之義也【道衡上髙祖文皇帝頌煬帝覽之不恱顧謂蘇威曰道衡致美先朝丨丨丨丨丨丨】借刀子割爪甲【胡仲操在朝堂就薛孺丨丨丨丨丨丨孺以仲操非雅士竟不與之○以上薛道衡傳】盧薛【薛寘幼覽篇籍好屬文時前中書監盧柔文藻華贍而寘與之方駕故世號曰丨丨焉○以上薛寘傳】二欹器【周文於淸徽殿置丨丨丨一爲仙人欹器一爲水芝欹器薛憕各爲頌○以上薛憕傳】狂弩【奚康生從王肅討義陽齊將張伏防自升城樓言辭不遜肅令康生射之望樓射扉開卽入應箭而斃彼人見箭皆以爲丨丨】大弓兩張長八尺箭麤殆如今之長笛【梁聞康生能引彊弓特作丨丨丨丨丨丨丨把中圍尺有二寸丨丨丨丨丨丨丨丨送與康生便集文武用之平射猶有餘力】細禦銀纒槊【梁直閻徐元明以城內附詔康生迎接賜丨丨丨丨丨一張並棗柰果】鞭像取舌【康生爲相州刺史以天旱令人丨石季龍畫丨復就西門豹祠祈雨不獲令吏丨豹丨○以上奚康生傳】聽下官出一技【尙書李衝典選徵官楊大眼往求衝不許大眼曰尙書不見知丨丨丨丨丨丨便出長繩三丈許系髻而走繩直如矢馬馳不及】潘將軍【大眼妻潘氏善騎射攻戰遊獵之際潘亦戎裝齊鑣並驅及還營同坐幕下對諸寮佐笑言自得大眼指謂人曰此丨丨丨也】兒子【大眼撫循士卒呼爲兒子】楊大眼至【淮泗荊沔之間童兒啼者恐之云丨丨丨丨無不卽止】以爲眼如車輪【王肅弟康謂大眼曰在南聞君之名丨丨丨丨丨丨大眼曰旗鼓相望瞠目奮發足使君目不能視何必大如車輪】令作露布皆口授之而竟不多識字也【大眼𨿽不學恆遣人讀書而坐聽之悉皆記識丨丨丨丨丨丨丨丨丨丨丨丨丨丨丨○以上楊大眼傳】排城【崔延伯攻萬俟醜奴伐木別造大排內爲鏁柱教習彊兵負而趨走號爲丨丨○以上崔延伯傳】繡衣曲領【裴安祖曾天熱捨於樹下有鷙鳥逐雉雉急投之遂觸樹而死安祖乃取置陰地徐徐防視良久得蘇喜而放之後夜夢一丈夫衣冠甚偉著丨丨丨丨向安祖再拜云感君見放故來謝徳○以上裴安祖傳】石橊詩【裴澤詠丨丨丨微有托意有人以奏武成武成決杖六十髠頭除名】健婦夫半【澤妻鉅鹿魏氏至性彊立時人以爲丨丨丨丨】持白傘白幡【山胡馮宜都等以妖妄惑眾假稱帝號服素衣丨丨丨丨丨】元壤紫縣【裴仲規對孝文曰陛下棄彼丨丨來宅丨丨】以棃擊案【裴伯茂因內宴侮慢章武王景景哲啟稱伯茂丨丨丨丨傍污冠服】一飲一酹【伯茂卒友人常景李渾王元景盧元明魏季景李騫等十許人於墓傍置酒設祭哀哭涕泣丨丨丨丨曰裴中書魂而有靈知吾曹也乃各賦詩一篇】驥子龍文【裴宣明二子景鸞景鴻並有逸才河東呼景鸞爲丨丨景鴻爲丨丨○以上裴延儁傳】宅不過三十步【裴佗淸白任眞不事家產丨丨丨丨丨丨又無田園暑不張蓋寒不衣裘○以上裴佗傳】全無鄕音【裴讞之七嵗便勤學楊愔每嘆之曰河東士族京官不少惟此家兄弟丨丨丨丨○以上裴讓之傳】西域圖記【時西域諸番多與中國交市裴矩掌其事誘令言其國俗山川撰丨丨丨丨三卷】我終不成爾名【裴謁之上書直諫文宣將殺之白刃臨頸辭色不變帝曰癡漢何敢如此楊愔曰望陛下殺以取後世名帝投刀曰小子望我殺爾以取後世名丨丨丨丨丨丨○以上裴矩傳】一日雨一日醉一日病酒【皇甫亮爲尙書殿中郎屬有勅下司各列勤惰亮三日不上省文宣親詰其故亮曰丨丨丨丨丨丨丨丨丨丨文宣以其輸實優容之杖脛三十而已】爲宅中水淹不泄雨卽流入牀下【亮所居宅洿下標牓賣之將買者或問其故亮每答云丨丨丨丨丨丨丨丨丨丨丨丨丨由此宅終不售○以上皇甫和傳】黃年少【裴果從軍徵討乘黃馬衣靑袍每先登陷陣時人號爲丨丨丨丨○以上裴果傳】日下燦爛【裴漢善尺牘尢便簿領識理明贍斷割如流相府爲之語曰丨丨丨丨有裴漢○以上斐寛傳】見羣烏蔽天從西來【裴俠七歲猶不能言後於洛城丨丨丨丨丨丨丨丨舉手指之而言】葬於桑東【俠十三遭父憂將擇塟地而行空中有人曰童子何悲丨丨丨丨封公侯時俠宅側有大桑林因塟焉】漁獵夫【河北有丨丨丨三十人以供郡守俠曰以口腹役人吾所不爲也乃悉罷之】獨立使君【俠嘗與諸牧守俱謁周文周文命俠別立謂諸牧守曰裴俠淸愼奉公爲天下之最令眾中有如俠者可與之俱立皆黙然無應者乃厚賜俠號爲丨丨丨丨】忽聞五鼓便卽驚起【俠遇疾沈頓士友憂之丨丨丨丨丨丨丨丨顧左右曰可向府耶所苦因此而瘳晉公防聞之曰裴俠危篤如此而不廢憂公因聞鼔聲疾病遂愈此豈非天祐其勤恪也○以上裴俠傳】不取片資【薛安都少驍勇善騎射頗結輕俠諸兄患之安都乃求以一身分出丨丨丨丨兄許之居於別廏逺近交遊者爭有送遺馬牛衣服什物充滿其庭】有聚納之響【薛懷吉爲汾州偏丨丨丨丨丨○以上薛安都傳】刺彪矛【畢眾敬以篤老乞還桑梓臨還獻眞珠璫四具銀裝劍一口丨丨丨一枚仙人文綾一百疋○以上畢眾敬傳】天狗下【羊祉好慕刑名頗爲深文所經之處人號丨丨丨○以上羊祉傳】髙曳長縑虛張功捷【韓顯宗破胡松軍帝曰何不作露布也顯宗曰臣頃見鎭南將軍王肅獲賊二三驢馬數匹皆爲露布私每哂之近𨿽仰憑威靈得摧醜虜禽斬不多脫復丨丨丨丨丨丨丨丨尢而效之其罪彌甚所以斂毫捲帛解上而已○以上韓麒麟傳】木手【李彪爲禦史中尉號爲嚴酷以姦欵難得乃爲丨丨撃其脇腋气絕而復屬者時有焉○以上李彪傳】風鯁【詔髙道恱資性忠篤稟操貞亮王公憚其丨丨朕實嘉其一至○以上髙道恱傳】頗以奕碁棄日【甄琛舉秀才入都積歲丨丨丨丨丨丨至乃通夜不止手下蒼頭常令執燭或時睡頓大加其杖如此非一奴後不勝痛楚乃曰郎君辭父母仕官若爲讀書執燭不敢辭罪乃以圍碁日夜不息豈是向京之意而賜杖罰琛慚攺從許赤彪借書研習】背如土牛【琛監決趙修鞭告人曰趙修小人丨丨丨丨殊耐鞭杖】何處放蛆來【琛曾拜官諸賓畢集邢巒晚至琛謂巒丨丨丨丨丨今晚始顧】風邪響黷【北海王詳推琛阿附趙修奏琛職居直法糾摘是司丨丨丨丨猶宜劾糾】死則就地排之【同上生則附其形勢丨丨丨丨丨丨】緇【同上丨丨皇風塵鄙正化】閒官靜任【琛表今丨丨丨丨猶聽長兼況煩劇要務不得簡能下領】生師保不如死遊肇【琛除定州刺史固辭曰陛下在東宮臣爲少保故僕射遊肇時爲侍中今死贈車騎將軍儀同三司冀州刺史臣今適爲徵北將軍定州刺史丨丨丨丨丨丨丨丨】周孔連鑣伊顏接袵【袁翻諡議觀其狀也則丨丨丨丨丨丨丨丨論其諡也𨿽窮文盡武無以加焉】屠村掠野【鮮於修理等反於左人城丨丨丨丨引向州城○以上甄琛傳】白兔表【瀛州刺史王質獲白兔將獻托髙聰爲表帝見表顧王肅曰在下那得有此才令朕不知肅曰比髙聰北徙或其所制帝悟曰必應然也】勒銘射宮【宣武於河內懷界射矢一里五十餘步侍中髙顯等奏盛事奇迹必宜表述請丨丨丨丨永彰聖藝遂刋銘射所聰爲之辭】髙聰梨【聰廢於家斷絕人事惟修營園果世稱丨丨丨以爲珍異】燒指吞炭【聰有妓十餘人有子無子皆注籍爲妾以悅其情及病欲不適他人並令丨丨丨丨出家爲尼○以上髙聰傳】茍有良田何憂晚嵗【楊侃頗愛琴書好計畫親朋勸其仕侃曰丨丨丨丨丨丨丨丨但恨無才具耳】風飄水浮【時錢多私鑄稍就薄小乃至丨丨丨丨侃奏鑄五銖○以上楊侃傳】一日一夜書移九通【蜀賊張映龍等謀襲雍州刺史元修羲懼而請援丨丨丨丨丨丨丨丨○以上楊昱傳】惟畏楊公鐵星【楊津爲定州刺史時賊帥鮮於修禮杜洛周殘掠州境津置鑪鑄鐵持以灌賊賊遂相告曰不畏利槊堅城丨丨丨丨丨丨○以上楊津傳】頽然獨坐【楊愔一門昆季就學者三十餘人學庭前有柰樹實落地羣兒咸爭之愔丨丨丨丨季父暐見之大用嗟異謂賓客曰此兒恬裕有我家風】竹林別室【宅內有茂林遂爲愔於竹林邊別葺一室命獨處其中嘗銅盤具盛饌以飯之因以督厲諸子曰汝輩但如遵彥謹愼自得丨丨丨丨銅盤重肉之食】駒齒未落已是我家龍文【從父兄昱特相器重謂人曰此兒丨丨丨丨丨丨丨丨丨丨更十嵗後當求之千里外】密含牛血數合【葛榮欲以女妻愔又逼以僞職愔乃托疾丨丨丨丨丨丨於眾中吐之陽喑不語榮以爲信乃止】貧士市瓜取其大者【愔典選取士多以言貌時致謗言以爲愔之用人似丨丨丨丨丨丨丨丨】騎禿尾艸驢以方麯鄣面【愔聡記彊識半面不忘後有選人魯漫漢自言猥賤獨不見識愔曰卿前在元子思坊丨丨丨丨丨經見我不下丨丨丨丨丨我何不識卿漫漢驚服】盧郎潤朗所以比玊【吏唱人名誤以盧士琛爲士深士琛自言愔曰丨丨丨丨丨丨丨丨】以禦金爲之一眼【愔被執毆撃一目已出太皇太后臨其喪哭曰楊郎忠而獲罪丨丨丨丨丨丨丨親內之曰以表我意】阿姑【愔被誅之前童謡曰丨丨丨禍也道人姑夫死也愔所尙太原公主嘗作尼故曰丨丨丨道人謂廢帝小名主謂帝姑故曰道人姑夫云】殺騏驎而策蹇驢【愔死仍以中書令趙彥深代總機務陽休之私謂人曰將陟千里丨丨丨丨丨丨丨○以上楊愔傳】死日恨不得一佳伴【愔與燕子獻可朱渾天和鄭子黙宋欽道同見害邢子才流涕曰楊令君𨿽其人丨丨丨丨丨丨丨丨○以上鄭頥傳】五牙【楊素造大艦名丨丨上起樓五層髙百餘尺左右前後置六檣竿並髙百五十尺容戰士八百人】淸河公卽江神也【及伐陳素率水軍東下舟艦蔽江旌甲耀日素坐平乘大船容貌雄偉陣人望之懼曰丨丨丨丨丨丨丨】巴蛇卒【陳呂仲肅據荊州之延洲素遣丨丨丨數千乘五牙四艘以檣竿碎賊十餘艦大破之】游艇子【南海有五六百家居水爲亡命號丨丨丨】金精盤【隋文賜王公以下射素箭第一上手以外國所獻丨丨丨價直巨萬以賜之○以上楊素傳】取颿布爲牟甲【楊感僞稱來防兒失軍期反遂入黎陽縣閉城大募勇夫於是丨丨丨丨丨丨】兩手各長尺餘【劉元進余姚人丨丨丨丨丨丨臂垂過膝自以相表非常遂聚亡命起兵應感○以上楊感傳】虣世【魏孝文詔王肅丁荼丨丨志等伍胥】蔬緼【同上窮逾再期丨丨不攺】葬於衝預兩墳之間【肅卒宣武詔杜預之歿於晉陽司空李衝覆舟是托故揚州刺史肅忠義結於二世英惠符於李杜其令丨丨丨丨丨丨丨丨使之神遊相得也】令騎牛從軍【王衍爲爾朱仲逺所擒丨丨丨丨丨久乃見釋○以上王肅傳】劉石經【劉芳音義明辧疑者皆往詢問故時人號曰丨丨丨】元冬務隙野罄人閒【芳請遷易郊壇疏今丨丨丨丨丨丨丨丨遷易郊壇二三爲便○以上劉芳傳】盧八問訊劉二【文宣崩文士並作挽歌楊遵彥擇之盧思道用八首劉逖用二首中書郎李愔戲逖曰丨丨丨丨丨丨逖銜之○以上劉逖傳】物祖【劉懋撰諸器物造作之始十五卷名曰丨丨○以上劉懋傳】各出錢千文爲買馬【常景恆居事任淸儉自守友人刁兵羊深等矜其所乏丨丨丨丨丨而丨丨丨焉】帝局皇廷【景鑑戒圖贊𨿽縻爵丨丨焉得而寜之結佩丨丨焉得而榮之○以上常景傳】黃防少師【郭祚領太子少師曽從幸東宮明帝幼弱祚持一黃防出奉之時人謗祚者號爲丨丨丨丨】云羅【祚請緩營明堂太學奏今丨丨西舉開納岷蜀戎旗東指靖鎭淮荊】烽驛【同上邊郊多壘丨丨未息】郭興【郭景尙公彊當世善事權寵世號曰郭興○以上郭祚傳】步眄髙上【張彛少而豪放出入殿廷丨丨丨丨○以上張傳】��少年【邢巒表蕭深藻是丨丨丨丨未洽政務○以上邢巒傳】牛象鬭於江南【邢昕副李象使於梁昕好忤物人謂之牛是行也談者謂之丨丨丨丨丨丨○以上邢昕傳】兔絲燕麥南箕北斗【邢子才表今國子𨿽有學官之名而無教授之實何異丨丨丨丨丨丨丨丨哉】果餌之屬或置之梁上【子才脫略簡易車服器用充事而已有齋不居坐臥恆在一小屋丨丨丨丨丨丨丨丨丨賓至下而共噉】日思誤書更是一適【子才有書甚多而不甚讐校見人校書笑曰何愚之甚天下書至死讀不可徧焉能始復校此丨丨丨丨丨丨丨丨】爲狗所吠【子才與婦甚疎未嘗內宿自云嘗晝入內閣丨丨丨丨】略不識字【邵世息大寶有文情孽子大徳大道丨丨丨丨焉○以上邢子才傳】村置一樓樓懸一鼓【李崇爲兗州刺史兗土多刼盜崇乃丨丨丨丨丨丨丨丨盜發之處雙槌亂撃俄頃之間聲布百里便爾擒送】聲算【宣武詔崇爲都督淮南諸軍事坐惇威重遙運丨丨】臥彪【崇常養壯士數千人冦賊侵邊所向摧破號曰丨丨】賞賜歲至五三【宣武屢賜璽書慰勉丨丨珍異丨丨丨丨】傷腰折股【孝明靈太后常幸左藏王公嬪主從者百餘人皆令任力負布絹卽以賜之多者過二百匹少者百餘陳畱公崇與章武王融獨以所負多顚僕於地崇乃傷腰融至損腳時人爲之語曰陳畱章武丨丨丨丨貪人敗穢我明主】李錐【李世哲性傾巧善事人世號爲丨丨】分遣腹心媼姬出外陰求恱人【孝昌中靈太后淫縱丨丨丨丨丨丨丨丨丨丨丨丨李神軌爲使者所薦寵遇勢傾朝野○以上李崇傳】畫履虎尾踐薄冰於客館【李平爲相州刺史前來臺使頗好侵漁平乃丨丨丨丨丨丨丨丨丨丨注頌其下以示誡焉○以上李平傳】善用三短【李諧爲人短小六指因癭而舉頥因跛而緩步因謇而徐言人言李諧丨丨丨丨】藝眉樹須【李庶生而天閹崔諶調之曰教弟種須以錐徧刺作孔插以馬尾庶曰先以此方回施貴族丨丨有效然後丨丨世傳諶門有惡疾故庶言及之】羊車鹿車何所迎【李若帝每狎弄之斛律金每朝賜羊車上殿金曾使人奉啟若爲舍人誤奏云在闕下詔命出羊車若重思知金不至竊言丨丨丨丨丨丨丨帝聞亦笑而不責○以上李諧傳】文宗學府獨秀當年【○以上論】浩浩如黃河東注【崔光甚爲孝文所知待常曰崔孝伯才丨丨丨丨丨丨丨固今日之文宗也】四足四翼雞【正始元年有典事史元顯獻丨丨丨丨丨】冠距鳴將【光表案漢書五行志宣帝黃龍元年未央殿路軨中雌雞化爲雄毛變而不鳴不將無距元帝初元中丞相府史家雌雞伏子漸化爲雄丨丨丨丨】聲飲【同上爰發慈旨振撫貧瘼簡費山池減撤丨丨】怪先妖豫【同上懼災修徳咸致休慶所謂家利而丨丨國興而丨丨】有鴿飛集膝前【光崇信佛法曽於門下省畫誦讀經丨丨丨丨丨丨遂入於懷緣臂上肩久之乃去道俗贊詠詩頌者數十人○以上崔光傳】涼朔同文防越一軌【崔鴻呈奏十六國春秋表漢祖開四百之業歷文景之懷柔蠻夏世宗之奮揚威武始得丨丨丨丨丨丨丨丨○以上崔鴻傳】安得看人眉睫【崔亮居貧傭書自業時李衝當朝任事亮族兄光往依之謂亮曰安能久事筆硯而不往依李氏也彼家饒書因可得學亮曰弟妹饑寒豈容獨飽自可觀書於市丨丨丨丨丨丨乎○以上崔亮傳】未嘗一片不同【崔光韶戒子孫曰吾兄弟自幼及老衣服飲食丨丨丨丨丨丨○以上崔光韶傳】春思堇惜錢不買【崔和位平昌太守家巨富而性吝埋錢數百斛其母李丨丨丨丨丨丨丨○以上崔道固傳】尙書亦須我【裴植爲尙書志意頗滿欲以政事爲己任謂人曰非我須尙書丨丨丨丨丨】僕白君【裴粲爲膠州刺史屬時亢旱土人勸令禱於海神乃爲祈請直據胡牀舉杯曰丨丨丨】耿王可引上防事【靑州叛賊耿翔冦亂三齊粲惟髙談虛論不事防禦之術翔乘其無備掩襲州城左右白賊至粲云豈有此理左右又言已入於州門粲乃徐云丨丨丨丨丨丨丨】栁瘨【栁逺性麤放無拘束時人或謂之丨丨】縱聞亦不解【逺孝武初除儀同開府參軍事放情琴酒之間每出返家人或問消息答云無所聞丨丨丨丨丨○以上裴叔業傳】坐上相防先後間耳【夏侯夬與辛諶庾遵江文遙等終日遊聚酣飲之際恆相謂曰人生局促何殊朝露丨丨丨丨丨丨丨丨脫有先亡者於良辰美景靈前飲宴倘或有知庶共歆響及夬亡後三月上已諸人相率至夬靈前仍共酌飲咸見夬在座衣服形容不異平昔時執杯酒似若勸酬但無語耳○以上夏侯道遷傳】送客亭【李元防爲齊州刺史卒前月餘京師無故傳其凶問又城外丨丨丨柱有人書曰李齊州死餞別者見而拭之後復如此○以上李元防傳】手執鞍橋倒立馳騁【傅永拳勇過人能丨丨丨丨丨丨丨丨】上馬能撃賊下馬作露布【孝文帝每嘆曰丨丨丨丨丨丨丨丨丨丨惟傅修期爾】諱言老【永爲南兗州刺史年逾八十猶能馳射盤馬奮矟常丨丨丨每自言六十九○以上傅永傳】戲不擇人【張僧皓尢好蒱奕丨丨丨丨○以上張烈傳】他食其秋【孫紹表臣等修律非無勤止署下之日臣乃無名是謂農夫盡力丨丨丨丨】臣卿乃少【紹後爲太府少卿朝見靈太后謂曰卿年稍老矣紹曰臣年𨿽老丨丨丨丨太后笑之○以上孫紹傳】鸞纛【張普惠乞停胡國珍太上之號表功餘九錫褒假丨丨】雕虫小藝微或相許【太后集五品已上博議其事袁翻相難普惠厲聲呵之曰丨丨丨丨丨丨丨丨至於此處豈卿所及○以上張普惠傳】立形於孔像之西【劉道斌在恆農立學館建孔子廟堂去郡後故吏追思之復丨道斌丨丨丨丨丨丨而拜謁焉○以上劉道斌傳】瞎巴【蕭寶夤反於長安董紹上書求撃之云臣當出丨丨三千生噉蜀子○以上董紹傳】浮蓱詩【馮元興被廢乃爲丨丨丨以自諭○以上馮元興傳】淸郎【袁聿修爲尙書郎十年未曽受升酒之遺尙書邢邵每呼聿修爲丨丨○以上袁聿修傳】有觸籓之羝羊乘連錢之驄馬【陽休之爲中書侍郎掌詔命士戲嘲休之曰丨丨丨丨丨丨丨丨丨丨丨丨從晉陽而向鄴懷屬書而盈把】衣兩襠甲手執白棓【休之左遷驍騎將軍文宣郊天休之丨丨丨丨丨丨丨丨魏收嘲之曰義眞服未休之曰我昔爲常伯首戴軒冕今處驍遊身被衫甲允文允武何必減卿】佞哀詐泣【文宣崩後楊遵彥與休之魏收等相遇中書省言及喪事收掩淚失聲休之顰眉而已他日遵彥謂曰昨聞諱魏少傅悲不自勝卿何容都不流涕休之曰天保之世魏侯時遇甚深鄙夫以眾人見待丨丨丨丨實非本懷】我非奴何忽此授【隆化還鄴舉朝多有遷授封休之爲燕郡王乃謂所親曰丨丨丨丨丨丨丨】見一銅柱趺爲蓮花形【初休之在洛夜夢黃河北驛道上行道南有一冡極髙大步登頭丨丨丨丨丨丨丨丨丨休之登柱礎上以手捉柱柱遂右轉休之咒曰柱轉三匝吾至三公柱遂三匝而止其夢竟驗云】陽五伴侶【休之弟俊之多作六言歌辭淫蕩而拙世俗流傳名爲丨丨丨丨寫而賣之在市不絕俊之常過市取而攺之言其字誤賣書者曰陽五古之賢人作此伴侶君何所知輕敢議論俊之大喜】家兄亦不知吾是才士也【俊之自言有文集十卷丨丨丨丨丨丨丨丨丨丨○以上陽休之傳】讀書不免癡【賈思伯與弟思同師事北海陰鳯業竟無資酬之鳳遂質其衣服時人爲之語曰陰生丨丨丨丨丨不識雙鳳脫人衣○以上賈思伯傳】聖小兒【祖瑩年十二爲中書學生耽書父母恐其成疾禁之常密於灰中藏火驅逐僮僕父母寢後燃火讀書以衣被蔽塞戶恐漏光明爲家人所覺由是聲譽甚盛親族呼爲丨丨丨】楚楚翩翩【瑩與陳郡袁翻齊名秀出時人爲之語曰京師丨丨袁與祖洛中丨丨祖與袁】卿定是神口【王肅爲悲平城詩云悲平城驅馬入雲中陰山常晦雪荒松無罷風彭城王勰甚嗟其美欲使肅更詠乃失語云公可更爲悲彭城詩肅因戲勰曰何意呼悲平城爲悲彭城也勰有慚色瑩在坐卽云悲彭城王公自未見肅云可爲誦之瑩應聲云悲彭城楚歌四面起屍積石梁亭血流睢水裏肅甚嗟賞勰大恱退謂瑩曰丨丨丨丨丨今日若不得卿幾爲吳子所屈】何能與人同生活【瑩嘗曰文章須自出機杼成一家風骨丨丨丨丨丨丨丨也】玉石兼有【瑩筆札無乏天才但不能均調丨丨丨丨其體裁之制減於袁常焉○以上祖瑩傳】連珠孔雀羅【祖珽與陳元康穆子容任冑元士亮等爲聲色之遊諸人嘗就珽宿出山東大文綾並丨丨丨丨丨等百餘疋令諸嫗擲摴蒱戲之】丈夫一生不負身矣【參軍元景獻故尙書令元世儁子也其妻司馬慶雲女是魏孝靜帝故博陵長公主所生珽忽迎景獻妻赴席與諸人遞寢其豪縱淫逸如此常云丨丨丨丨丨丨丨丨】藏銅疊【珽於司馬世雲家飲酒遂丨丨丨二面廚人請搜諸客果於珽懷中得之】耳順尙稱娘子【珽所乘老馬常稱驑駒又與寡婦王氏姦通每人前相聞往復裴讓之於眾中嘲珽曰卿那得如此詭異老馬年十嵗猶號驑駒姦丨丨丨丨丨丨】失金叵羅於髻上得之【後爲神武中外府功曹神武宴僚屬於坐丨丨丨丨竇防令飲酒者皆脫防丨珽丨丨丨丨】以徧略數帙質錢摴蒱【州客至請賣華林徧略文襄多集書人一日一夜寫畢退其本曰不須也珽丨丨丨丨丨丨丨丨丨文襄杖之四十】胡桃油【除珽尙藥丞奏造丨丨丨後爲割藏免官文宣每見之常呼爲賊珽善爲丨丨丨以塗畫後又進之長廣王】牢掌【珽徙光州勅報曰丨丨別駕張奉禮曰牢者地牢也乃爲深坑置諸內桎梏不離其身夜半以蕪菁子燭薰眼因此失明】女媧已來無有也【珽謂人曰陸太姫𨿽云婦人實是雄傑丨丨丨丨丨丨丨太姫亦稱珽爲國師國寶焉】多事乞索小人【珽附陸媼勢傾朝野斛律光惡之遙見竊罵云丨丨丨丨丨丨】盲老公【珽欲害光以謡言聞上曰百升飛上天明月照長安又說謠曰髙山崩槲樹舉丨丨丨背上下大斧多事老母不得語云丨丨丨是臣其多事老母似道女侍中陸氏】弱顏【珽求爲領軍後主許之髙元海奏珽不合珽求面見云必是元海譖臣帝丨丨不能諱曰然】推出拍闔【後與陸媼穆提婆議頗同異欲以事連提婆並及陸媼媼聞而懷怒百方排毀遂解珽侍中僕射遣人丨丨丨丨珽固求面見坐不肯行乃令軍士牽曳而出】雞犬不令鳴吠【珽出爲北徐州刺史防有陳冦珽不閉城門守陴者皆令下城靖坐丨丨丨丨丨丨賊疑人走城空不設警備至夜珽忽令大叫鼔噪喧天賊眾大驚登時走散○以上祖珽傳】狗防泉【尒朱羽健所居地曽有狗防地因而穿之得甘泉因名丨丨丨】白蛇【尒朱新興曽行馬羣見一白蛇頭有兩角咒之求畜牧蕃息自是牛羊駞馬日覺滋盛色別爲羣谷量之】池上忽聞簫鼔音【秀容界有池在髙山上曰祁連池魏言天池也新興曽與子榮遊丨丨丨丨丨丨丨謂榮曰古老相傳聞此聲皆至公輔吾年老暮當爲汝耳】雙兔碑【初尒朱榮將討葛榮軍次襄恆遂大獵有雙兔起於馬前榮彎弓誓之曰中則擒葛榮不中則否旣而並應而殪三軍大恱及後命立碑於其所號丨丨丨】卽今天下便是無賊【莊帝恆不慮外冦惟恐榮爲逆常時諸方未定欲使與之相持及告捷之日每不甚喜謂臨淮王彧曰丨丨丨丨丨丨丨丨】譬奴走擒獲便休【榮謂元天穆曰葛榮之徒本是奴才乘時作亂丨丨丨丨丨丨丨何宜今日便言勲也】令貪污朝貴入圍搏虎【又曰如聞朝士猶自寛縱今秋欲共兄戒勒士馬校獵嵩原丨丨丨丨丨丨丨丨丨】往便縛取【又曰明年簡選精騎分出江淮蕭衍若降乞萬戶侯如其不降徑度數千騎丨丨丨丨】樹梨普梨之曲【榮每宴射見天子射中輙起舞叫公卿悉皆盤旋妃主婦人亦不免隨之舉袂及酒酣耳熱必自匡坐唱虜歌爲丨丨丨丨丨丨見臨淮王彧從容閒雅愛尙風素固令爲勅勒舞日暮罷歸便與左右連手蹋地唱波樂而出】沙彌重騎一馬【曽見丨丨丨丨丨丨榮令相觸力窮不復能動遂使傍人以頭相撃死而後已】打蔟戲【魏氏舊俗以正月十五夜爲丨丨丨】婢頭馬肉【平秦王有七百里馬爾朱文略敵以好婢賭取之明日平秦王使人致請文略殺馬及婢以二銀器盛丨丨丨丨而遺之】彈琵琶吹橫笛謠詠倦極便臥唱挽歌【平秦王訴之於文宣系於京畿獄文略丨丨丨丨丨丨丨丨丨丨丨丨丨丨丨居數月奪防者弓矢以射人曰不然天子不憶我】作佳傳【文略大遺魏收金請爲父丨丨丨收論榮比韋彭伊霍蓋由是也○以上尒朱榮傳】灅波津令【尒朱兆與世隆謀攻洛先是河邊人夢神謂已曰尒朱家欲度河用爾作丨丨丨丨爲之縮水脈月餘夢者死及兆至有行人自言知水淺處以艸往往表插而導焉忽失其所在兆遂策馬涉渡】袍撥矢不得發【是日暴風彭怒黃塵張天兆騎叩宮門宿衛乃覺彎弓欲射丨丨丨丨丨丨丨】惟有馬蘭艸株往往猶在【初齊神武遣孫騰詣兆兆謂曰還白髙兄弟有吉夢今行必克吾比夢吾亡父登一髙堆堆傍地悉畊熟丨丨丨丨丨丨丨丨丨丨吾父顧我令下拔之吾手所至無不盡出以此而言往必有利○以上尒朱兆傳】一局子盡倒立【爾朱世隆與吏部尙書元世儁握槊忽聞局上詨然有聲丨丨丨丨丨丨○以上爾朱世隆傳】獻新樂十二月各一笙【鄭譯丨丨丨丨丨丨丨丨丨每笙用十六管斛斯徴駁之】以佩刀穿墻送之出【周宣帝肆行非度徴以嘗備師傅上疏極諫譯譖之遂下獄獄卒張元平哀之乃丨丨丨丨丨丨丨丨元平被捶拷百數而無所言○以上斛斯徴傳】苫褐【侯深背杜洛周歸尒朱榮路中遇冦身被丨丨○以上侯深傳】見鳥獸南向者皆不射之【賀拔勝奔梁在南三年梁武遇之甚厚勝乞師北討神武旣不果乃求還梁武許之親餞於南苑勝自是之後每執弓矢丨丨丨丨丨丨丨丨丨丨以申懷徳之意】不見公射久矣請以爲歡【勝至闗中自以年位素重見周文不拜尋而自悔周文亦有望焉後從宴昆明池時有雙鳬遊池中周文授弓矢於勝曰丨丨丨丨丨丨丨丨丨丨勝射之一發俱中因拜曰使勝得奉神武以討不庭皆如此也周文大恱○以上賀拔勝傳】下牀鳴其頰【齊神武遣翟嵩間賀拔嶽及侯莫陳恱恱誘嶽斬嵩復命於神武神武丨丨丨丨丨曰除吾病者卿也何日忘之○以上賀拔嶽傳】生世不學其猶穴處【雷紹嘗使洛陽見京都禮儀之美還謂同寮曰徒知邊鄙尙武以圖富貴不謂文學身之寶也丨丨丨丨丨丨丨丨何所見焉○以上雷紹傳】口漧色變【蕭寶夤搆逆毛遐攻其將盧祖遷禽之寶夤以是日拜南郊竊號禮未畢而告敗寶夤懼丨丨丨丨不遑部伍○以上毛遐傳】侍官二三日間惟飲澗水【孝武與神武有隙車駕西幸漿糗不足丨丨丨丨丨丨丨丨丨丨毛鴻賓奉獻酒食武帝把其手曰寒松勁艸所望於卿也事平之日寧忘主人○以上毛鴻賓傳】三石東生散【乙弗朗患積冷周文賜丨丨丨丨丨○以上乙弗朗傳】勿使丞入也【辛琛爲滎陽郡丞太守元麗性頗使酒琛每諫之麗後醉輙令閉閣曰丨丨丨丨丨○以上辛琛傳】傳國璽【辛術獲丨丨丨送鄴文宣以璽告於太廟此璽卽秦所制方四寸上紐交盤龍其文曰受命於天旣壽永昌二漢相傳又歷魏晉晉懷帝敗沒於劉聰聰敗沒於石氏石氏敗晉穆帝永和中濮陽太守戴僧施得之遣督防何融送於建業歷宋齊梁梁敗侯景得之景敗侍中趙思賢以璽投景南兗州刺史郭元建送於術故術以進焉】大收典籍多是宋齊梁時佳本【辛術定淮南惟丨丨丨丨丨丨丨丨丨丨丨丨鳩集萬餘卷並顧陸之徒名畫二王以下法書○以上辛術傳】兼有龍陽之重【辛徳源美容儀裴讓之特相愛好丨丨丨丨丨丨】枕藉六經【劉逖表薦徳源丨丨丨丨漁獵百氏○以上辛徳源傳】小犢車【楊機家貧無馬多乘丨丨丨時論許其淸白○以上楊機傳】當使夕脫羊裘朝佩珠玊【髙恭之嘗謂人曰人生厲心立行貴於見知丨丨丨丨丨丨丨丨丨丨若時不我知便須退迹江海自求其志】養虺成蛇【元顯逼武牢尒朱榮欲旋師待秋恭之謂榮曰大王擁百萬之眾輔天子而令諸侯此桓文之舉也今若還師令顥重完守具可謂丨丨丨丨悔無及矣】置之水上殆欲不沈【恭之請攺鑄表薄甚楡莢上貫便破丨丨丨丨丨丨丨丨】錫炭松砂【同上攺鑄大錢則一斤所成止七十六文銅價五十有餘其中人功食料丨丨丨丨縱復營私不能自潤○以上髙恭之傳】對冦臨敵略不彎弓【髙謙之疏但知將帥或非其才多遣親者入募惟見奴客充數而已丨丨丨丨丨丨丨丨】桑井【同上頻年以來多有徴發人不堪命競逃王役不復顧其丨丨憚比刑書】嚴符切勒【同上若聽歸本業徭役微甄則還者必眾今不務以理還之但丨丨丨丨恐數年之後走者更多】對其兒不撻其父【謙之居家禦僮丨丨丨丨丨丨丨母生三子便免其一】佛是九流之一家【謙之以父舅沮渠防遜曽據涼土修涼書十卷涼國盛事佛道爲論貶之稱丨丨丨丨丨丨丨】市列酒之官邑有告緡之令【謙之求鑄三銖錢表昔漢之孝武地廣財饒外事四戎遂虛國用丨丨丨丨丨丨丨丨丨丨丨丨○以上髙謙之傳】故見敗氊獘被【綦儁性多詐賀拔勝出鎭荊州過儁別因辭儁母儁丨丨丨丨丨丨勝更遺之錢物○以上綦儁傳】有兩狐起禦前【山彊從獻文獵方山丨丨丨丨丨丨詔彊射之百步內二狐俱獲○以上山偉傳】簪帯【末路一言禍延丨丨○以上論】

北史識小錄卷四﹤史部﹐史鈔類﹐南北史識小錄__北史識小錄﹥

欽定四庫全書

北史識小錄卷五

錢塘沈名蓀

秀水朱昆田同輯

齊宗室諸王列傳

三軍皆飲溫水吾何義獨進寒冰【叡領兵監築長城於時六月定州先藏冰長史宋欽道以叡冒熱倍道送至叡對之嘆曰丨丨丨丨丨丨丨丨丨丨丨丨遂至消液竟不一嘗】禱而掘井泉源湧出【叡爲北朔州刺史無水處丨丨丨丨丨丨丨丨至今號曰趙郡王泉】緋甲【周師及突厥至並州武成親禦戎六軍取叡節度帝與宮人被丨丨登故北城以望】眼中亦有鐡【軍營甚整突厥咎周人曰爾言齊亂故來伐之今齊人丨丨丨丨丨何可當耶】鋪氊以度【突厥還至陘嶺凍滑乃丨丨丨丨】截矟杖之以歸【胡馬寒瘦膝已下皆無毛比至長城死且盡乃丨丨丨丨丨丨】段婆善爲送女客【是役也段孝先持重不與賊戰自晉陽失道爲虜所屠斛律光自三堆還帝抱其頭哭光面折孝先於帝前曰丨丨丨丨丨丨丨】今論國家大事非爲巵酒【武成崩後數日叡奏和士開不宜仍居內太后欲畱過百日叡正色不許太后酌酒賜叡叡正色曰丨丨丨丨丨丨丨丨丨丨】臂丈餘【其夜叡方寢見一人長可丈五尺丨丨丨當門向牀以臂壓叡良久遂失甚惡之旦入見太后復以爲言執之彌固被送華林園令劉桃枝拉殺之○以上趙郡王叡傳】阿伽郎君【廣武王長弼小名阿伽性粗武出入城市好毆擊行路時人呼爲丨丨丨丨時有天恩道人至凶暴橫行閭肆入長弼黨專以鬭爲事○以上陽州公永樂傳】白鳬翁【童謠雲中興寺內丨丨丨四方側聽聲雍雍道人聞之夜打鐘時丞相府卽舊中興寺鳬翁謂雄鷄指武成小字步落稽也道人濟南王小名也打鐘言將被擊也未幾濟南不得其死武城踐阼○以上髙元海傳】如鶻入鵶羣【髙思好討蠕蠕文宣悅其驍勇謂曰爾擊賊丨丨丨丨丨】叫已了【思好反帝親勒兵思好軍敗投水而死叱奴世安送露布於平城都遇斛斯孝卿孝卿誘使食因馳詣行宮丨丨丨帝大懽良久世安乃以狀自陳帝曰告爾何物事乃得坐食賞孝卿而免世安○以上髙思好傳】額骨三道著幘不安【歸彥丨丨丨丨丨丨丨丨文宣見之怒使以馬鞭擊其額血被面曰爾反時當以此骨嚇漢其言反竟驗云○以上平秦王歸彥傳】拭鼻【文宣性雌懦每參文襄有時洟出永安王浚恆責帝左右何因不爲二兄丨丨由是見銜】狐掉尾戲【浚來朝從幸東山帝祼裎爲樂雜以婦女又作丨丨丨丨】盛以鐵籠【浚還州上書切諫上怒馳驛收浚至丨丨丨丨寘北城地牢下飲食溲穢共在一處】臨穴歌謳【帝親將左右丨丨丨丨令浚等和之○以上永安王浚傳】豈必勤勤筆迹【浟年八嵗拜通直散騎常侍長樂郡公博士韓毅教浟書見浟筆迹未工戲浟曰五郎書畫如此忽爲開國常侍今日後更宜用心浟正色答曰昔甘羅爲秦相未聞能書凡人宜論才具何如丨丨丨丨丨丨博士當今能者何爲不作三公毅甚慚】雞羮【浟爲滄州刺史部內肅然守令參佐下及令史行遊往來皆自賫糧食浟纎芥畢知有主簿張達嘗詣州夜投人捨食丨丨浟察知之對眾責達曰食雞羮何不還他直也達卽伏罪】驢防鹿脯【又有一人從幽州來丨丨丨丨至滄州界腳痛行遲爲人盜驢及脯去明旦告州浟乃令左右及府僚吏分市鹿脯不限其價其主見脯識之推獲盜者】書菜葉爲字【又有老母姓王孤獨種菜三畆數被偸浟乃令人宻往丨丨丨丨丨明日市中看菜葉有字獲賊】百姓有識以來始逢今化【浟被徴爲侍中人吏送別悲號有老公數百人相率具饌白浟曰自殿下至來五載人不識吏吏不欺人丨丨丨丨丨丨丨丨丨丨殿下惟飲此鄕水未食百姓食聊具疏薄浟重其意爲食一口○以上彭城王浟傳】讀書頗知梗槪而不甚耽習【渙天姿雄傑力能扛鼎毎謂左右曰人不可無學但要不爲博士耳故丨丨丨丨丨丨丨丨丨丨丨】莫過漆【初術士言亡齊者黒衣自神武后出行不欲見桑門爲黒衣故也是時文宣問左右曰何物最黒對曰丨丨丨帝以渙第七爲當之與浚同見殺○以上上黨王渙傳】導引梓宮吹笛【文宣崩髙陽王湜丨丨丨丨丨丨云至尊頗知臣不又擊胡鼓爲樂○以上髙陽王湜傳】曲生眉目【王回洛獨孤枝侵竊官田受納貨賄馮翊王潤按其事二人表言王送臺使登魏孝文舊壇南望嘆息不測其意武成使元文遙就州宣勅曰馮翊王少小謹愼在州不爲非法登髙逺望人之常情防輩欲輕相間搆丨丨丨丨○以上馮翊王潤傳】頓飲其酒三十七杯【武成忌河南王孝瑜尒朱禦女名摩女本事太后孝瑜先與之通後因太子婚夜孝瑜竊與之言帝大怒丨丨丨丨丨丨丨丨使婁子彥載以出酖之於車○以上河南王孝瑜傳】舉笛裁至口淚下嗚咽【周武帝在云陽宴齊君臣自彈胡琵琶命廣寜王孝珩吹笛辭曰亡國之音不足聽也固命之丨丨丨丨丨丨丨丨丨武帝乃止○以上廣寜王孝珩傳】白楊樹頭金雞鳴【魏世謠言河南種谷河北生丨丨丨丨丨丨丨祖珽曰河南河北河間也金雞鳴孝琬將建金雞而大赦帝頗惑之】誰是爾叔【帝以孝琬反使武衛倒鞭撾之孝琬呼阿叔帝怒曰丨丨丨丨敢喚我作叔孝琬曰神武皇帝嫡孫文襄皇帝嫡子魏孝靜皇帝外甥何爲不得喚作叔也帝愈怒折其兩脛而死○以上河間王孝琬傳】蘭陵王入陣曲【蘭陵王長恭芒山大捷武士共歌謠之爲丨丨丨丨丨丨】一數果【長恭每得甘美𨿽丨丨丨丨必與將士共之○以上蘭陵王長恭傳】令溺己臍中【安徳王延宗幼爲文宣所養年十二猶騎置腹上丨丨丨丨丨抱之曰可憐止有此一个】樓上大便【延宗爲定州刺史於丨丨丨丨使人在下張口承之】烝防糝和人糞【延宗以丨丨丨丨丨丨以飼左右有難色者鞭之】望之如黒云四合【周軍圍晉陽丨丨丨丨丨丨丨】坐則仰偃則伏【延宗容貌充壯丨丨丨丨丨丨人皆笑之及在並卽位赫然奮發气力絕異馳騁行陣勁捷若飛】死人手【延宗見擒周武帝自投下馬執其手延宗辭曰丨丨丨何敢迫至尊○以上安徳王延宗傳】此何物小人主人公爲起【漁陽王紹信過漁陽與大富人鐘長命同牀坐太守鄭道蓋來謁長命欲起紹信不聽曰丨丨丨丨丨丨丨丨丨丨乃與長命爲義兄弟妃與長命妻爲姊妹責其闔家長幼皆有贈賄鐘氏因此遂貧○以上漁陽王紹信傳】英雄天子【突厥他鉢可汗謂文宣爲丨丨丨丨○以上範陽王紹義傳】盆自破【武成河淸三年五月白虹圍日再重又橫貫而不達赤星見帝以盆水承星影而蓋之一夜丨丨丨】願與阿叔作奴【博陵人賈徳冑教樂陵王百年書嘗作數勑字徳冑封以奏帝帝發怒使百年書勑字驗與所奏相似遣左右亂捶擊之又令曳之繞堂且走且打所過處血皆徧地曰乞命丨丨丨丨丨丨遂斬之棄諸池池水盡赤】玦猶在手拳不可開【初召百年知不免割帶玦畱與妃斛律氏百年被殺妃把玦哀號不肯食月餘亦死丨丨丨丨丨丨丨丨時年十四其父光自擘之乃開】掘得小屍【後主時攺九院爲二十七院丨丨丨丨緋袍金帶一髻一足有靴諸內參竊言百年太子也或以爲太原王紹徳○以上樂陵王百年傳】裸人畫爲獸狀【南陽王綽好丨丨丨丨丨丨縱犬噬而食之】奪其兒飼波斯狗【有婦人抱兒在路走避入艸綽丨丨丨丨丨丨丨婦人號哭綽怒又縱狗使食狗不食塗以兒血乃食焉】如此樂事何不早馳驛奏聞【後主問綽在州何者最樂對曰多取蠍將蛆混防極樂卽夜索蠍一斗比曉得二三升置諸浴斛使人祼臥浴斛中號叫宛轉帝與綽臨觀喜噱不已謂綽曰丨丨丨丨丨丨丨丨丨丨丨】腦不壊【綽被縊殺經四百餘日乃大斂顏色毛髮皆如生俗云五月五日生者丨丨丨綽及後主皆五月五日生也】兄兄家家姊姊妺妺【綽兄弟皆呼父爲丨丨嫡母爲丨丨乳母爲丨丨婦爲丨丨○以上南陽王綽傳】隔靑紗步障觀之【瑯琊王儼領禦史中丞武成欲雄寵儼乃使一依舊例儼將上中丞帝與胡後在華林東門外張幕丨丨丨丨丨丨丨遣中貴驟馬趣仗不得入自言奉勅赤棒應聲碎其鞍馬驚人墜帝大笑以爲善】新冰緑李【儼器服玩飾皆與後主同於南宮嘗是丨丨丨丨還怒曰尊兄已有我何意無】眼光奕奕數步射人【和士開駱提婆相謂曰瑯琊王丨丨丨丨丨丨丨丨向者蹔對不覺汗出】奴見大家心死【儼旣殺和士開遂率京畿軍三千餘屯千秋門外帝率宿衛者投甲將出斛律光曰小兒輩弄兵與交手卽亂諺云丨丨丨丨丨丨至尊宜自至千秋門瑯琊必不敢動】腸肥腦滿【帝出駐馬橋上遙呼儼儼猶立不進光執其手彊引以前請帝曰瑯琊王年少丨丨丨丨輕爲舉措長大自不復然願寛其罪帝拔儼帶刀環亂築其頭良久乃釋之○以上瑯琊王儼傳】生而無骨【西河王仁機丨丨丨丨不自支持○以上淮南王仁光傳】

齊列傳

能來可來【河陰之戰諸軍北度橋洛以一軍不動謂西人曰萬俟受洛幹在此丨丨丨丨也西人畏而去之神武名其所營地爲洛○以上萬俟洛傳】大魚道上行【王思政據長社先是訛言丨丨丨丨丨劉丰髙嶽等攻之遏洧水灌城水長魚鼈皆遊焉○以上劉丰傳】白馬經函【漢明帝時西域以白馬負佛經送洛因立丨丨寺其丨丨傳於此寺形制厚朴世以古物歷代寶之爲韓賢砍破後被賊砍脛而死○以上韓賢傳】一日斫折十五刀【西徵竇泰失利神武班師薛孤延後殿且戰且行丨丨丨丨丨丨丨】與霹鬭【神武閱馬於北牧道逢暴雨大雷震地火燒浮圖神武令延觀之延按矟直前大呼繞浮圖走火遂滅延還須及馬鬉尾皆焦神武嘆其勇決曰延乃能丨丨丨丨○以上薛孤延傳】河陽錢【王則性貪爲洛州刺史舊京諸像毀以鑄錢於時號丨丨丨皆出其家○以上王則傳】噉豬腸小兒【侯景反初聞韓軌往討之曰丨丨丨丨丨】蒜髮【慕容紹宗謂左右曰吾自數年以還恆有丨丨昨來忽盡蒜者笇也其笇盡乎】獲醍醐奉獻【慕容三藏爲隋廓州刺史畜產繁滋丨丨丨丨丨賚物百段】連雲山響稱萬嵗者三【廓州丨丨丨丨丨丨丨丨丨詔頒郡國仍遣使醮山所景云浮於上雉兔馴壇側○以上慕容紹宗傳】行望人拜豈可拜人【慕容儼遷五城太守見東雍州刺史潘相樂長揖而已丞尉以下數罹其罪乃謂儼曰府君少爲羣下屈節儼攘袂曰吾丨丨丨丨丨丨丨丨】荻葓【儼鎭郢城梁都督侯瑱任約率水陸奄至於上流鸚鵡洲造丨丨竟數里以塞船路】人死卽火別分食【瑱約並力圍城儼城中惟煮槐楮葉並寧根水葒葛艾等及靴皮帶筋角等食之丨丨丨丨丨丨丨惟畱骸骨】居室患蠅杖門者曰何故聽入【庫狄伏連性鄙恡愚狠丨丨丨丨丨丨丨丨丨丨丨丨】不識士流【伏連丨丨丨丨開府參軍多是衣冠士族皆加捶撻逼遣築墻】於馬豆中分減【伏連家口百餘盛夏人料倉米二升不給咸菜常有饑色冬至日親表稱賀其妻爲設豆餅問豆餅得處云丨丨丨丨丨丨伏連大怒典馬掌食人並加杖罰】死時惟著敝褌【積年賜物藏在別庫誡妻子不得輙用至誅丨丨丨丨丨丨而積絹至二萬匹簿錄並歸天府○以上慕容儼傳】有一雀止其母左肩【潘樂初生時丨丨丨丨丨丨丨丨占者咸言富貴之徵○以上潘樂傳】被刺腸出內之不盡截去復戰【彭樂從神武西討與周文相拒神武欲緩持之樂气奮請決戰因醉深入丨丨丨丨丨丨丨丨丨丨丨丨】喉【髙仲宻之叛周文援之神武迎擊於芒山候騎言賊去洛州四十里蓐食漧飯神武曰自應渇死勒陣待之西軍至皆丨丨】漏刅破膽矣【西軍退神武使樂追之周文大窘而走曰癡男子今日無我明日豈有汝耶何不急還前營收金寶樂從其言獲周文金帶一束以歸言周文丨丨丨丨丨】噤齘【神武𨿽喜其勝且怒令伏諸地親稱其頭連頓之並數沙苑之失舉刀將下者三丨丨良久乃止】取絹三千疋壓樂【樂更請五千騎取周文神武曰爾何放而復言捉耶丨丨丨丨丨丨丨因賜之○以上彭樂傳】一日中手獲禽獸七十三【暴顯善騎射曽從魏孝莊獵丨丨丨丨丨丨丨丨丨丨○以上暴顯傳】雙帶兩鞬【梁使來聘求角武藝文襄遣綦連猛館接之丨丨丨丨左右馳射】並取四張疊挽之【梁人引弓兩張皆三石猛丨丨丨丨丨丨丨皆過度】激箭旁中趙老【和士開死後趙彥深以猛言議時有可采引知機事祖珽奏出猛定州刺史彥深西兗州刺史先是謠曰七月刈禾太早九月噉糕未好本欲尋山射虎丨丨丨丨丨丨】常自署名於背【尉興慶每入陣丨丨丨丨丨丨○以上綦連猛傳】正中獸鼻【孝昭嘗與功臣西園宴射侯去堂一百三十步中的者賜以良馬及金玉錦彩有一人射中獸頭去鼻寸餘惟元景安最後有矢未發帝令景安射之景安引滿丨丨丨丨○以上元景安傳】主人何不出防客【獨孤永業爲洛州刺史周武帝親攻金墉永業出兵禦之問是何達官作何行動周人曰至尊自來丨丨丨丨丨丨丨永業曰客行匆匆故不出防○以上獨孤永業傳】骨親肉疎【傅伏聞後主被獲北靣哭良久然後降周武親執手曰朕平齊惟見公一人乃自食一羊肋以骨賜伏曰丨丨丨丨所以相付○以上傅伏傳】以賃升爲業【髙之少時丨丨丨丨丨】於射堋土上立三人像【隆之丨丨丨丨丨丨丨丨丨爲壯勇之勢文宣曽至東山因射謂之曰堋土可作猛獸以存古義何爲終日射人○以上髙之傳】觠牸牛犢【司馬子如以賄爲崔暹所劾在獄一夕而髮皆白辭曰司馬子如本從夏州策一杖投相王王給露車一乘丨丨丨丨犢在道死惟觠角存此外皆人上取得】親爲擇虱【神武勅文襄出子如後見之哀其顦顇以膝承其首丨丨丨丨賜酒百瓶羊五百口粳米五百石○以上司馬子如傳】我自避赤棒【司馬膺之路逢楊愔威儀道引乃於樹下側避之愔於車望見令呼謂曰兄何意避弟膺之曰丨丨丨丨丨本不避卿】園宅閒素【膺之丨丨丨丨門無雜客】欲與揚子云周旋【膺之好讀太經又注蜀都賦每云我丨丨丨丨丨丨丨○以上司馬膺之傳】度河湔裙【竇泰母娠時期而不產大懼有巫曰丨丨丨丨產子必易便向水所忽見一人曰當生貴子可徙而南泰母從之俄而生泰○以上竇泰傳】爾割天子調【尉景妻常山君神武姊也景爲冀州刺史大納賄神武令優者石董桶戲之董桶剝景衣曰公剝百姓董桶何爲不剝公神武誡景曰可以無貪也景曰與爾計生活孰多我止人上取丨丨丨丨丨神武笑不答】汲水胝生【景坐匿亡人被黜常山君謂神武曰老人去死近何忍煎迫至此又曰我爲爾丨丨丨丨因出其掌】何須幹啼濕哭【景有果下馬文襄求之景不與曰土相扶爲墻人相扶爲王一馬亦不得畜而索也神武對景及常山君責文襄而杖之常山君泣救之景曰小兒慣去放使作心腹丨丨丨丨丨丨不聽打耶○以上尉景傳】家在寒鄕【庫狄幹爲將軍宿衛於內以丨丨丨丨不宜毒暑冬得入京師夏歸鄕裏】穿錘【幹不知書署名爲幹字逆上畫之時人謂之丨丨又有武將王周者署名先爲吉而後成其外】口手俱足【庫狄士文嘗入朝遇上賜公卿入左藏任取多少人皆極重士文獨口銜絹一疋兩手各持一疋上問其故士文曰臣丨丨丨丨余無所取○以上庫狄幹傳】安能作刀筆吏披反故紙乎【韓晉明朝廷欲處之貴要地必以疾辭告人云廢人飲美酒對名勝丨丨丨丨丨丨丨丨丨丨○以上韓軌傳】人惟賜一杯酒【叚韶嗇於財子深尙公主並省丞郎在家佐事十餘日事畢辭還丨丨丨丨丨丨○以上韶傳】望塵嗅地【斛律金行兵用匈奴法丨丨知馬步多少丨丨知軍度逺近】雁臣【魏除金爲第二領人酋長秋朝京師春還部落號曰丨丨】教爲金字作屋況之【金不識文字本名惇苦其難署攺名爲金從其便易猶以爲難司馬子如丨丨丨丨丨丨丨丨其字乃就】空頭漢合殺【金遣人獻食中書舍人李若誤奏金自來武成勅髙文遙將羊車迎之若知事誤更不敢出映廊下文遙覆奏帝罵若云丨丨丨丨丨○以上斛律金傳】形如車輪旋轉而下【斛律光嘗從文襄於洹橋校獵云表見一大鳥射之正中其頸丨丨丨丨丨丨丨丨乃雕也當時號落雕都督】官無菜賒買於人【帝以鄴淸風園賜穆提婆於是丨丨丨丨丨丨丨負錢三百萬其人訴焉光曰此菜園賜提婆是一家足若不賜提婆便百官足】天子自賜我關相王何事【光又嘗謂人曰今軍人皆無褌袴後宮內參一賜數萬匹此是何理受賜者聞之皆曰丨丨丨丨丨丨丨丨丨丨】有二物如黒豬從地走出其穴滑膩【光牀下丨丨丨丨丨丨丨丨丨丨丨丨丨丨屋脊有聲如彈丸落又搗衣石自移】人心亦大聖【祖穆積怨協謀以謠言啟帝帝猶豫未決旣而封士讓宻啟光將爲不軌若不早圗事不可測帝謂何洪珍曰丨丨丨丨丨我前疑其欲反果然】棗子枝二十束【使邢祖信掌簿籍光家祖珽於都省問所得物祖信曰得弓十五張宴射葥一百貝刀七口賜矟二張珽又厲聲曰更得何物曰得丨丨丨丨丨丨擬奴僕與人鬭者不問曲直卽杖之一百珽大慚】暫來見卿還辭卿去【邢祖信少年時父遜爲李庶所卿因詣庶謂庶曰丨丨丨丨丨丨丨丨庶父諧杖庶而謝焉○以上斛律光傳】麗達掖【斛律金命子孫防射而觀之泣曰明月丰樂用弓不及我諸孫又不及明月丰樂世衰矣每日令出田還較所獲光獲少必丨丨丨丨羨獲𨿽多非要害之所光恆防賞羨或被捶人問其故曰明月必背上著箭丰樂隨處下手數𨿽多去兄逺矣○以�斛律羨傳】自爲吹火催促之【神武西徵登鳯陵命李義深李士略共作檄文皆辭請以孫搴代神武乃引搴入帳丨丨丨丨丨丨丨】精騎三千足敵君羸卒十萬【搴學淺行薄邢卲長謂曰須更讀書搴曰我丨丨丨丨丨丨丨丨丨丨丨】何勞旦旦【搴少時與溫子升齊名嘗謂子升卿文何如我子升謙曰不如卿搴要其爲誓子升笑曰但知劣於卿便是丨丨丨丨搴悵然曰卿不爲誓事可知矣】棘刺丸【搴常服丨丨丨李諧調之曰君應自足何暇外求坐者皆笑○以上孫搴傳】好替【騫醉死神武命求丨丨】魏收作文書多不稱吾意【司馬子如舉魏收他日神武謂髙季式曰卿飲殺我孫主簿丨丨丨丨丨丨丨丨丨丨】能夜闇書快吏【問司徒嘗道一人謹宻是誰季式以陳元康對曰是丨丨丨丨丨丨也】颯颯運筆筆不及凍【神武之伐劉蠡升天寒雪深使人舉氈元康於氈下作軍書丨丨丨丨丨丨丨丨】此何如孔子【元康俄頃數紙及出神武目之曰丨丨丨丨丨耶】與苦手【髙仲宻之叛神武知其由崔暹將殺之文襄匿暹爲之請神武曰我爲爾不殺然須丨丨丨○以上陳元康傳】直付空紙卽令宣讀【杜弼掌典機宻甚見信待或有造次不及書教丨丨丨丨丨丨丨丨】乃復牽經引禮【相府法曹辛子炎諮事云取署子炎恕署爲樹神武怒其犯諱杖之於前弼進曰孔子言徵不言在子炎可恕神武罵曰眼防人嗔丨丨丨丨丨丨】使人入村不敢飲社酒【神武自晉陽東出攺尒朱氏貪政丨丨丨丨丨丨丨丨丨】江東復有一吳老翁【及平京洛貨賄漸行弼以文武在位罕有亷潔言之神武神武曰弼來我語爾天下濁亂習俗已久今督將家屬多在關西黒獺常相招誘人情去畱未定丨丨丨丨丨丨丨丨蕭衍專事衣冠禮樂中原士大夫望之以爲正朔所在我若急作法网恐督將盡投黒獺士子悉奔蕭衍則何以爲國爾宜少待我不忘之】張弓挾矢舉刀按矟以夾道【弼又指諸勲貴掠奪百姓神武不答因令軍人皆丨丨丨丨丨丨丨丨丨丨丨使弼冒出其間曰必無傷也弼戰栗流汗神武然後諭之曰箭𨿽注不射刀𨿽舉不擊矟𨿽按不刺爾猶頓喪魂膽諸勲人觸鋒刅百死一生縱其貪鄙所取處大】非愜非寛【弼奉使詣闕魏帝見之九龍殿曰聞卿精學聊有所問經中佛性法性爲異弼曰正是一理又問曰說者妄皆言法性寛佛性愜如何弼曰在寛成寛在愜成愜若論性體丨丨丨丨詔曰旣言成寛成愜何得非愜非寛弼曰若定是寛則不能成愜若定是愜則不能成寛以非寛非愜所成𨿽異能成恆一上稱善】此廐中第二馬【梁蕭明入防彭城命髙嶽慕容紹宗討之詔弼爲軍司攝行臺左丞臨發文襄賜胡馬一匹曰丨丨丨丨丨丨孤恆自乘聊以爲贈】大吳小越【文襄與論王思政所以擒難弼曰古有逆取順守丨丨困於丨丨弱燕能破彊齊卿義何以自立○以上杜弼傳】見其口動謂爲自陳【杜臺卿兼尙書左丞省中以其耳聾多戲弄之下辭不得理者乃至大罵臺卿丨丨丨丨丨丨丨丨○以上杜臺卿傳】房公馬【房謨爲是蘭安定所執所乘馬安定別給將士戰敗蜀人得之謂謨遇害莫不悲泣善養其馬不聽乘騎兒童婦女競投艸粟皆言此丨丨丨也】多黥爲房字【謨悉心盡力知無不爲前後賜其奴婢率多放免神武后賜其生口丨丨丨丨丨丨而付之○以上房謨傳】非欲詆訶古人得失也【張曜好讀春秋月一徧趙彥深嘗謂之曰君研尋左氏豈求杜服謬耶曜曰何爲其然乎左氏之書偹敍言事故勵已溫尋丨丨丨丨丨丨丨丨丨○以上張曜傳】掩衣法【侯景與人論丨丨丨爲當左右尙書敬顯儁曰孔子云防管仲吾其被髮左衽以此言之右衽爲是王紘年十五進曰國家龍飛朔野雄步中原五帝異儀三王殊制掩衣左右何足是非○以上王紘傳】老公失阿劉與死何異【和士開求平鑑愛妾阿劉卽送之仍謂人曰丨丨丨丨丨丨丨丨丨要自爲身計不得不然○以上平鑑傳】一人當千【文宣執唐邕手引至太后前啟云邕丨丨丨丨】靑防皮裘【又嘗白太后云邕手作文書口且處分耳又聽受實是異人嘗解所服丨丨丨丨賜之】是金城【文宣嘗登並州童子佛寺望並州城曰此何等城或曰金城湯池天府之國帝曰我謂唐邕丨丨丨此非也】不中與唐邕作奴【或切責侍臣曰觀卿等丨丨丨丨丨丨丨其愛遇如此○以上唐邕傳】細馬【突厥入境代忻二牧悉是丨丨合數萬匹在五臺山北柏谷中避賊賊退勅建送馬定州○以上白建傳】白擲劇飲【元行恭少頗驕恣父文遙令與範陽盧思道交遊文遙嘗謂思道云小兒比日防有所知是大弟之力然丨丨丨丨甚得師風思道答云六郎辭情俊邁自是克荷堂搆丨丨丨丨亦天性所得○以上元文遙傳】隠靴無氊【趙彥深初爲司馬子如賤客供冩書子如善其無誤欲將入觀省捨丨丨丨丨衣防穿獘子如給之】艸不可不解【趙仲將𨿽與弟書書字楷正云丨丨丨丨丨若施之於人卽似相輕易若當家卑防又恐其疑所在宜爾是以必須筆】穢我鳯池【彥深諷朝廷以子叔堅爲中書侍郎頗招物議時馮子琮子慈明祖珽子君信並相繼居中書故時語云馮祖及趙丨丨丨丨○以上趙彥深傳】不敢以私潤負公心【赫連子悅爲林慮太守文襄往晉陽由郡境問所不便悅雲臨水武安去郡遙逺山嶺重疊若更屬魏郡則地平路近文襄笑曰卿徒知便人不覺損幹悅答曰所言者人所疾苦丨丨丨丨丨丨丨丨】人倫淸鑑去之彌逺【子悅在官惟以淸勤自守旣無學術又闕風儀丨丨丨丨丨丨丨丨○以上赫連子悅傳】聞庫車來以爲賜物大喜【馮子琮以矯詔殺和士開太后怒使就內省絞殺之使內參以庫車載屍歸其家諸子方握槊丨丨丨丨丨丨丨丨丨丨開視乃哭○以上馮子琮傳】削木爲箭剪紙爲羽【梁將吳明徹攻圍海西郎基爲鎭將固守乃至丨丨丨丨丨丨丨丨】班墨之思何以相過【圍解還朝僕射楊愔勞之曰卿本文吏遂有武略削木剪紙皆無故事丨丨丨丨丨丨丨丨】木枕亦不須作【基帶潁川太守性淸愼無所營求嘗語人曰在任官之所丨丨丨丨丨丨】官冩書亦是風流罪過【惟頗令人冩書潘子義曽遺之書云丨丨丨丨丨丨丨丨丨○以上郎基傳】管內無五品家【尙書右僕射蘇威立條章每嵗責人間五品不遜或答者乃云丨丨丨丨丨丨不相應領○以上郎茂傳】碁於防勇之際得之深矣【魏子建爲前軍將軍十年不徙在洛閒暇頗爲奕碁時人謂爲耽好子建每曰丨丨丨丨丨丨丨丨丨丨且吾未爲時用博奕可也及一臨邊事凢經五年未曽對局】居脂膏之中【子建自出爲藩牧董司山南丨丨丨丨丨遇天下多事正身潔己不以財利經懷】魏郎弄防多少【魏收隨父赴邊好習騎射欲以武藝自達滎陽鄭伯調之曰丨丨丨丨丨丨收慙遂折節讀書】隨樹陰諷誦【收夏月坐板牀丨丨丨丨丨積年牀板爲之鋭減】賤生弟【收父老合解官歸侍南臺將加彈劾收有丨丨丨仲同先未齒錄因此怖懼上籍遣還鄕扶侍】𨿽富言淫麗而終歸雅正【孝武大發士卒狩於嵩山之南旬有六日時寒朝野嗟怨收欲言則懼欲黙不能已乃上南狩賦以諷焉丨丨丨丨丨丨丨丨丨丨】卿不遇老夫猶應逐兔【帝手詔褒美鄭伯謂曰丨丨丨丨丨丨丨丨丨】好自入市肆髙價買物【李邪輸者故尙書令陳畱公繼伯之子愚癡有名丨丨丨丨丨丨丨丨丨商賈共所嗤翫】驚蛺蝶【収在京洛輕薄尢甚人號云魏收丨丨丨】恐翩翩遂逝【文襄曽於東山宴曰魏收恃才須出其短往復數畨收忽大唱曰楊遵彥理屈已倒愔從容曰我綽有餘暇山立不動若遇當途丨丨丨丨丨當塗者魏翩翩者蝶也文襄大笑】出六百斛米亦不辦【文襄曰向語猶防宜更指斥愔應聲曰魏收在並作一篇詩對眾讀訖云打從叔季景丨丨丨丨丨丨丨丨】五十餘紙不日而就【侯景叛入梁冦南境文襄時在晉陽令收爲檄丨丨丨丨丨丨丨丨又檄梁朝送侯景初夜執筆三更便了文過七紙】舉之則使上天按之當使入地【收修魏史毎言何物小子敢共魏收作色丨丨丨丨丨丨丨丨丨丨丨丨】無以謝徳【收修國史得楊休之助因謝休之曰丨丨丨丨當爲卿作佳傳】穢史【收著史不平眾口諠然號曰丨丨】石橊多子【安徳王延宗納李祖收女爲妃後文宣幸李宅宴妃母宋氏薦二石橊問諸人莫知其意帝投之收曰丨丨房中丨丨王新婚妃母欲子孫眾多帝大喜詔收卿還將來】詔於閣上畫收【武成於華林別起洲苑備山水臺觀之麗丨丨丨丨丨丨其見重如此】伊常於沈約集中作賊【邢卲云江南任昉文體本疎魏收非直模擬亦大偸竊收闈乃曰丨丨丨丨丨丨丨丨丨何意道我偸任】防須能作賦始成大才士【收以溫子升全不作賦邢𨿽有一兩首又非所長常云丨丨丨丨丨丨丨丨丨丨惟以表章碑志自許此外更同兒戲】昆侖舶【收托附陳使令其門客與行遇丨丨丨至得奇貨果然褥表美玉盈尺等數十件】枕中篇【收以子侄年少申以戒厲著丨丨丨】喟然長息【枕中篇追而味之丨丨丨丨】投烈風之門趨炎火之室【仝上射千金之產邀萬鐘之秩丨丨丨丨丨丨丨丨丨丨】過湼爲紺逾藍作靑【仝上丨丨丨丨丨丨丨丨持繩視直置水觀平】月滿如規後夜則虧【仝上丨丨丨丨丨丨丨丨槿榮於枝望暮而萎】大邢小魏【河間邢子才子明及魏季景與收並以文章顯世稱丨丨丨丨言尢俊也】獼猴與狗鬭【收旣輕疾好聲樂善胡舞文宣末數於東山與諸優爲丨丨丨丨丨帝寵狎之】羊頥狗頰【收嘲外兄博陵崔巖丨丨丨丨頭團鼻平飯房笭籠著孔嘲玎○以上魏收傳】英楚【魏世祖南伐次淮南諸城未有下者魏釗請宣示誠信必當相率縛陛下拔其丨丨因而任之】鉏彼艸茅逐玆鳥雀【魏長賢答親故書故願得丨丨丨丨丨丨丨丨去一惡樹一善】貝錦成章靑蠅變色【仝上以忠獲罪以信見疑丨丨丨丨丨丨丨○以上魏長賢傳】觸毀金翼【魏鸞體貌魁偉爲奉車都尉曽升輅車丨丨丨丨斂容請罪孝文笑曰卿體貌過人素不便習何足懼也】逺追二十八帝【魏澹魏史例太祖丨丨丨丨丨丨並極崇髙出自結繩未師典誥當須南董直筆裁而正之○以上魏季景傳】董卓祠【魏蘭根母喪將常山郡境先有丨丨丨祠有柏樹蘭根以卓凶逆不應遺祠至今乃啟刺史請伐爲槨】終待云興四嶽【魏愷積年沈廢後遇楊愔於路防自陳愔云咸由中防愷應聲曰𨿽復零雨自天丨丨丨丨丨丨○以上魏蘭根傳】

北史識小錄卷五

欽定四庫全書

北史識小錄卷六

錢塘沈名蓀

秀水朱昆田同輯

周宗室諸王列傳

大者屬防第二屬兔汝身屬蛇【宇文防母閻在齊與防書昔在武川鎭生汝兄弟丨丨丨丨丨丨丨丨丨丨丨丨】各捉其兒打之【同上元寶菩提及汝姑兒賀蘭盛洛並汝身四人同學博士姓成爲人嚴惡汝等四人謀欲加害吾共汝叔母聞之丨丨丨丨丨丨惟盛洛無母獨不被打】阿摩惇【同上汝叔遣奴來富迎汝及盛洛等汝時著緋綾袍銀裝帶盛洛著紫織成纈通身黃綾裏並乘騾同去盛洛小於汝三人並喚我作丨丨丨】艸木有心禽魚感澤【防報母書齊朝愛敬之至施及旁人丨丨丨丨丨丨丨丨況在人倫而不銘戴】出懷中酒誥【武帝以防暴慢宻與衛王直圖之防入朝皇太后帝謂曰太后春�旣尊頗好酒比諫未防垂納兄今願更啟請因丨丨丨丨丨授防曰以此諫太后防入如帝所誡讀似示太后未訖帝以玉珽擊之踣地衛王直乃出斬之○以上晉公防傳】宇文三郎【宇文皛隋廣平公主之子養於宮中煬帝甚親暱之出入臥內往來不限門禁號丨丨丨丨與宮人淫亂至於妃嬪公主亦有醜聲○以上宇文慶傳】獨取駿者【文帝嘗賜諸子良馬惟其所擇憲丨丨丨丨帝問之對曰此馬色旣殊或多駿逸若從軍徵伐牧圉易分】才用殊不關大小【平蜀之後文帝以形勝之地不欲宿將居之諸子中欲有推擇而憲先請帝曰非爾所及以年授者當歸爾兄憲曰丨丨丨丨丨丨丨試而無效甘受面欺】豈有三十嵗天子可爲人所制乎【武帝謂裴文舉日昔魏末不綱太祖匡輔元氏有周受命晉公復執威權積習生常便謂法須應爾丨丨丨丨丨丨丨丨丨丨丨丨丨】伐柏爲庵【大舉東討憲密謂永昌公椿曰兵者詭道汝今爲營不須張幕可丨丨丨丨示有處所令兵去之】讀此一經足爲立身之本【憲子貴始讀孝經便謂人曰丨丨丨丨丨丨丨丨丨丨○以上齊王憲傳】

周列傳

籠東軍士【芒山之戰周文馬中流矢驚逸墜地敵人追及左右皆散李穆以策擊周文背大罵曰丨丨丨丨爾曹主何在爾獨住此融人見其輕侮不疑是貴人遂捨而過穆以馬授周文遂俱逸】一門執象笏者百餘人【穆子孫𨿽在𦇤褓悉拜儀同其丨丨丨丨丨丨丨丨丨貴盛當時無比○以上李穆傳】奉熨斗【尉遲迥反於鄴時穆在並州隋文帝甚慮迥遣穆子渾乘驛詣穆穆遽令渾入京丨丨丨曰願執柄以熨天下也文帝大悅】親家公【宇文述搆李渾與李敏謀反狀於獄中口自傳授逼敏妻宇文氏冩密表述持入奏煬帝覽之泣曰吾宗社幾傾賴丨丨丨而獲全耳○以上李渾傳】避此小兒【李跨馬運矛衝堅陷陣隠身鞍甲之中敵人見之皆丨丨丨丨不知之形貌正是如此長不盈五尺也○以上李弼傳】稱劉智逺【李密爲楊感謀主感敗密逃詣淮陽捨於村中變姓名丨丨丨丨聚徒教授】何須作書傳雅語【密共宇文化及隔水語密數之曰卿本匈奴皂破野頭耳父與兄弟皆受隋恩豈容躬行殺虐今若速來歸義尙可全後嗣化及黙然俯仰良久乃瞠目大言曰共你論相殺事丨丨丨丨丨丨丨○以上李密傳】以金巵置侯上【魏文帝在天遊園丨丨丨丨丨丨令公卿射中者卽賜之宇文貴一發而中○以上宇文貴傳】轉相騰借聲如雷霆【宇文忻與尉遲迥大戰官軍不利時鄴城士庶觀戰者數萬人忻曰事急矣當以權道破之於是射觀者走之丨丨丨丨丨丨丨丨忻傳呼曰賊敗矣眾復振○以上宇文忻傳】明堂圖樣【焬帝北巡宇文愷爲大帳其下坐數千人又造觀風行殿上容衛者數百人離合爲之下施輪軸推移倐忽若有神功戎狄見之莫不驚駭是時將復明堂愷爲丨丨丨丨奏之其樣以木爲之以一分爲一尺下爲方堂堂有五室上爲圓觀觀有四門】桑間俗儒【愷明堂議此乃丨丨丨丨信情加減○以上宇文愷傳】金鏤玉梁帶【侯莫陳順於渭橋破賊趙靑雀魏文帝還解所服丨丨丨丨丨賜之○以上侯莫陳順傳】八柱國家【稱門閥者咸推丨丨丨丨李元欣李弼獨孤信趙貴於謹侯莫陳崇與周文帝皆爲柱國大將軍○以上論】言怪語【隋文詔王誼性懷險薄巫覡盈門丨丨丨丨稱神道聖○以上王誼傳】獨孤郎【獨孤信旣少年自修飾章服軍中號爲丨丨丨】側帽【信在秦州嘗因獵日暮馳馬入城其帽防側詰旦而吏人有戴帽者咸慕信而丨丨焉○以上獨孤信傳】貓【獨孤佗好左道婢徐阿尼常事丨丨每以子日夜祀之子者防也其丨丨每殺人所死家財物潛移於畜丨丨家後入宮中致皇后疾皆云丨丨疾上使雜案之大理丞楊逺乃於門下外省遣阿尼呼丨丨阿尼於是夜中置香粥一盆以匙扣而呼曰貓女可來無住宮中久之阿尼色正靑若被牽拽者云丨丨至矣○以上獨孤陀傳】天子姊乃作田舍兒妻【竇榮定妻隋文帝長姊安成長公主也坐事除名公主曰丨丨丨丨丨丨丨丨丨○以上竇榮定傳】竹屏風【賀蘭祥爲荊州刺史公私贈遺一無所受梁嶽陽王蕭詧欽其風素乃以丨丨丨絺綌之屬及經史贈之○以上賀蘭祥傳】香蹬【史寜隨賀拔勝奔梁梁武引寜至丨丨前謂之日觀卿風表終是富貴當使卿衣錦還鄕○以上史寜傳】藩條【入參朝政則嘉謀屢陳出總丨丨則惠政斯洽○以上論】老羆當道臥【王羆爲華州刺史嘗修州城未畢梯在城外神武遣韓軌司馬子如從河東宵濟襲羆羆不覺比曉軌眾已乘梯入城羆尙臥未起聞閤外洶洶有聲便袒身露髻徒跣持一白棒大呼而出謂曰丨丨丨丨丨貉子那得過敵見驚退逐至東門左右稍集合戰破之軌遂投城遁走】周家小兒恇怯【蠕蠕南防候騎已至豳州朝廷慮其深入乃徵發士馬屯守京城塹諸街巷以偹侵軼右僕射周惠達召羆議之羆不應命臥而不起謂其使曰若蠕蠕至渭北者王羆自破之不煩國家兵何爲天子城中遂作如此驚動良由丨丨丨丨丨丨致此】爾之選擇當是未饑【羆性儉率嘗有臺使至爲設食使乃裂去薄餅緣羆曰耕種收獲其功已深舂爨造成用力不少丨丨丨丨丨丨丨丨命左右撤去之使者大慚】皮落地就地取而食之【又客與羆食客削皮侵肉稍厚羆意嫌之及丨丨丨丨乃引手丨丨丨丨丨丨】秤量酒肉【羆每至享防自丨丨丨丨分給將士時人尙其均平嗤其鄙碎○以上王羆傳】便當殺身以謝所奉【王思政自以非相府之舊心不自安周文曽在同州與羣公宴集出錦罽及雜綾絹數千令諸將摴蒱取之物盡周文又解所佩金帶令諸人徧擲莫有得者思政乃斂容跪而誓曰王思政羈旅歸朝防宰相國士之遇方願盡心效力上報知己若此誠有實令宰相賜知願擲卽成盧若內懷不盡神靈亦當明之使不作也丨丨丨丨丨丨丨丨辭气慷慨一座盡驚卽拔所佩刀橫於膝上攬摴蒱拊髀擲之比周文止之已擲爲盧矣】鐵龍雜獸用厭水神【思政守頴川東魏太尉髙嶽等步騎十萬來攻不克堰洧水以灌城時有怪獸毎衝壊其堰更作丨丨丨丨丨丨丨丨堰遂成○以上王思政傳】緑巾錦襖【尉遲迥舉兵眾數十萬別統萬人皆丨丨丨丨號曰黃龍兵○以上尉遲迥傳】可愛好老公【宣帝言太子多涼徳王軌因內宴上壽捋武帝須曰丨丨丨丨丨但恨後嗣弱耳○以上王軌傳】惟供魚龍爛漫【樂運陳周宣帝八失奏朝夕徵求丨丨丨丨丨丨士庶從役祗爲俳優角抵○以上樂運傳】心如淸水形如白玉【蘇綽六條詔書故爲人君者必丨丨丨丨丨丨丨丨】猶逆阪走丸【仝上饑寒切體而欲使人興行禮樂者此丨丨丨丨丨勢不可得也】絹鄕麻土【仝上必須勸課使預營理丨丨先事織紝丨丨早修紡績】惟載以布車一乘【綽卒周文欲從儉約全其素志及歸武功丨丨丨丨丨丨丨】不覺巵墜於手【周文親於車後酹酒而言曰尙書平生爲事妻子兄弟不知者吾皆知之惟爾知我心吾知爾意方欲共定天下不幸捨我去柰何因舉聲慟哭丨丨丨丨丨丨○以上蘇綽】銀幔鉤【蘇威見宮中以丨爲丨丨因盛陳節儉之美諭帝帝爲攺容雕飾舊物悉命除毀】安繁戀劇【治書侍禦史梁毗劾威丨丨丨丨兼領五職無舉賢自代心】更使儂誦五敎耶【平陳之後令無長幼悉使誦五教威加以煩鄙之辭百姓嗟怨後舊陳率土皆反執長吏抽其腸而殺之曰丨丨丨丨丨丨丨】昨暮兒【時議樂威子防與國子博士何妥各有所持朝廷多附威同防者十八九妥恚曰吾席間函�四十餘年反爲丨丨丨之所屈也】但患其漸近【煬帝問盜賊事宇文述曰盜賊洵少威不能詭對以身隠殿柱帝呼問之對曰臣非職司不知多少丨丨丨丨丨】獻尙書一部【五月五日百寮上饋多以珍玩威丨丨丨丨丨防以諷帝○以上蘇威傳】楊素無兒蘇防無父【楊素見蘇防而奇之每戲威曰丨丨丨丨丨丨丨丨○以上蘇防傳】僉曰才至不怪其速也【蘇亮自大統以來無嵗不轉官一年或至三遷丨丨丨丨丨丨丨丨丨○以上蘇亮傳】皮排【齊神武攻玉璧令軍士鑿地道韋孝寛掘長塹要之又於塹外積柴貯火敵人有在地道內者便下柴火以丨丨吹之火气一衝鹹卽灼爛】關西男子【神武遣參軍祖孝徵謂曰未聞救兵何不降也孝寛報云攻者自勞守者常逸豈有旬朔之間已須救援孝寛丨丨丨丨必不爲降將軍也】一里種一樹十里種三樹百里種五樹【孝寛爲雍州刺史先是路側一里置一土堠經雨頺毀毎須修之自孝寛臨州仍勒部內當堠處植槐樹代之旣免修復行旅又得防庇周文見之曰豈得一州獨爾於是令諸州夾道丨丨丨丨丨丨丨丨丨丨丨丨丨丨丨焉○以上韋孝寛傳】日給河東酒一升【韋夐澹於榮利養髙不仕數加禮命竟不能屈周明帝卽位禮敬愈厚乃爲詩以貽之有香動秋蘭佩風飄蓬葉衣之句勅有司丨丨丨丨丨丨丨號之曰逍遙公○以上韋夐傳】霜早梧楸風先蒲栁【韋世康與子弟書今耄𨿽未及壯年已謝丨丨丨丨丨丨丨丨】祿豈須多防滿則退年不待暮有疾便辭【仝上眼闇更劇不見細書足疾彌增非可趨走丨丨丨丨丨丨丨丨丨丨丨丨丨丨丨丨○以上韋世康傳】獨坐滿一榻【韋藝爲營州總容貌瑋毎夷狄參謁必整儀衛盛服以見之丨丨丨丨丨畨人畏懼莫敢仰視○以上韋藝傳】名教之極其在玆乎【韋師初就學始讀孝經捨書而嘆曰丨丨丨丨丨丨丨丨○以上韋師傳】枳橘猶自可移況才子也【栁慶除尙書都兵郎中並領記室時雍北州獻白鹿羣臣欲賀尙書蘇綽謂慶曰近代以來文章華靡逮於江左彌復輕薄洛陽後進祖述不已相公炳人軌物君職典文房宜制此表以革前慶操筆立成辭兼文質綽讀而嘆曰丨丨丨丨丨丨丨丨丨丨○以上栁慶傳】孤楊獨聳【栁機與族人子昻俱歷顯要及機昻並爲外職楊素時爲納言用事因上賜宴素戲曰二栁俱摧丨丨丨丨○以上栁機傳】修竹夾池長楊映沼【楊素誄栁丨丨丨丨永絕梁園之賦丨丨丨丨無復洛川之文○以上栁傳】恆晝掩一扉【達奚武防時奢侈好華飾及居重位不持威儀行常單馬左右從一二人而已門外不施防丨丨丨丨丨】於嶽上借艸而宿【武在同州遇旱武帝勅武祀華嶽嶽廟舊在山下常所祈禱武謂僚屬曰吾備位三公不能燮理陰陽不可同於眾人在常祀所必須登峯展誠尋其聖奧嶽旣髙峻人迹罕通武年逾六十惟將數人攀藤而上晚不得還卽丨丨丨丨丨丨丨夢一白衣來執武手曰良辛苦甚相嘉尙至旦澍雨沾洽○以上達奚武傳】羊入我廚物出官庫是欺上也【赫連達性防儉邊境胡人或饋羊達欲招異報以繒帛主司請用官物達曰丨丨丨丨丨丨丨丨丨丨丨丨命取私帛與之○以上赫連達傳】著翅人【稽胡憚韓�勁勇�捷號爲丨丨丨○以上韓果傳】吾曹性命在此一矢【蔡祐從戰河橋下馬步鬭殺傷甚多敵以其無繼圍之千餘重祐乃彎弓持滿四面拒之東魏人乃募厚甲長刀者直進取祐去祐可三十步左右勸射之祐曰丨丨丨丨丨丨丨丨豈虛發哉敵人可十步祐乃射之應而倒】明光鐵鎧【周文與齊神武遇於芒山祐時著丨丨丨丨所向無敵齊人咸曰此鐵猛獸也】列炬鳴笳【羣臣朝宴毎被別畱或至昏夜丨丨丨丨送祐還宅○以上蔡祐傳】不過識千餘字【梁臺丨丨丨丨丨丨口占書啟詞意可觀○以上梁臺傳】身被一百餘箭【田毎臨陣摧鋒直前丨丨丨丨丨丨破骨者九○以上田傳】血染甲裳盡赤【沙苑之戰耿豪殺傷甚多丨丨丨丨丨丨】須右手拔刀左手把矟【從周文戰芒山豪謂所部曰大丈夫除賊丨丨丨丨丨丨丨丨丨直斫直刺愼莫畏死遂大呼獨入】何異逐坐人【豪戰數合當豪前者死傷相繼謂左右曰吾豈樂殺人但壯士除賊不得不爾若不能殺賊又不爲人所傷丨丨丨丨丨也】髆髀咽項【豪謂周文曰人間物議謂豪勝李穆蔡祐周文曰何以言之豪曰人言李穆蔡祐是丞相丨丨耿豪王勇是丞相丨丨以在上故爲勝也○以上耿豪傳】浮磬之精【髙琳母袚褉泗濱見一石光彩朗潤遂持以歸是夜夢人衣冠有若仙者謂曰夫人向所將來石是丨丨丨丨若能寶持必生令子母驚寤舉身流汗俄有娠及生因名琳字季瑉】未見如此健兒【齊將東方老來冦琳擊之老中數創乃退謂其左右曰吾經陣多矣丨丨丨丨丨丨○以上髙琳傳】子孫參見或忘其年名者披簿以審之【李遷哲妾媵百數男女六十九人緣漢十餘里第宅相次姬媵之有子者分處其中各有僮僕侍婢閽人守防每鳴笳導從往來其間縱酒歡宴盡生平之樂丨丨丨丨丨丨丨丨丨丨丨丨丨丨丨○以上李遷哲傳】著帛展襦【唐永臨陣常丨丨丨丨把角如意以指麾處分】唐壘【永在北地四年與賊數十戰未嘗敗北所營處至今猶稱丨丨也○以上唐永傳】六俊【唐瑾爲吏部尙書時六尙書皆一時之秀周文自謂得人號曰丨丨○以上唐瑾傳】懸莎艸以射之【豆盧寜與梁仙定遇於平涼川相與肄射乃相去百步丨丨丨丨丨七發五中仙定服其能○以上豆盧寜傳】玉漿泉【豆盧勣拜渭州刺史甚有惠政大致祥瑞鳥防山其下渭水所出絕壁千尋由來乏水諸羌苦之勣馬足所踐忽飛泉湧出有白烏翔止防前乳子而後去人爲之謠曰我有丹陽山出玉漿濟我人夷神鳥來翔百姓因號其泉曰丨丨丨○以上豆盧勣傳】相思之甚寸陰若嵗【隋文平陳與韓擒虎賀若弼詔班師凱入誠知非逺丨丨丨丨丨丨丨丨】黃斑靑驥馬【先是江東謠曰丨丨丨丨丨發自壽陽涘來時冬气末去日春風始黃斑虎也平陳之際又乘靑驄馬往返時節與歌相應】此是執得陳國天子者【突厥來朝上謂曰汝聞江南有陳國天子乎對曰聞之上命左右引突厥詣擒前曰丨丨丨丨丨丨丨丨丨擒勵然顧之突厥惶恐不敢仰視】死作閻羅王【擒之鄰母見擒門下儀衛甚盛有如王者母異而問之其中人曰我來迎王忽不見又有人疾篤忽驚走至擒家曰我欲謁王左右問何王曰閻羅王擒子弟欲撻之擒止之曰生爲上柱國丨丨丨丨丨亦足矣因寢疾卒○以上韓擒虎傳】畏船馬【賀若惇與侯瑱持於湘州惇軍數有叛人乘馬投瑱瑱輙納之惇別取馬牽以趨船令船中逆以鞭鞭之如是者再三馬便畏船不上後伏兵於江岸使人乘丨丨丨以招瑱軍詐爲投附瑱遣軍來接竟牽馬馬旣畏船不上伏兵發盡殺之】引錐刺舌【惇恃功負气毎出怨言晉公防逼令自殺臨刑謂其子弼曰吾必欲平江南然心不果汝當成吾志吾以舌死汝不可不思因丨丨丨弼丨出血誡以愼口○以上賀若惇傳】騾車【弼恚恨不獲叔寶於是與擒相詢令蔡徵爲叔寶作降牋命乘丨丨歸己】塗戰船以黃與枯荻同色【弼平陳七防其五丨丨丨丨丨丨丨丨丨丨故陳人不預覺之】惟堪噉飯耳【弼以怨望下獄上謂曰我以髙熲楊素爲宰相汝毎昌言此二人丨丨丨丨丨是何意也弼曰熲臣之故人素臣之舅子臣並知其爲人誠有此語】三太猛【上數之曰公之爲惡有丨丨丨嫉妬心太猛自是非人心太猛無上心太猛】出口入耳無所不盡【上謂侍臣曰弼語髙熲皇太子於己丨丨丨丨丨丨丨丨公終久何必不得弼力何脈脈耶○以上賀若弼傳】畫楊震像【申徽爲襄州刺史性亷愼乃丨丨丨丨於寢室以自戒】賦詩題於淸水亭【徽代還人吏送者數十里徽自以無徳於人慨然懷愧因丨丨丨丨丨丨丨長幼聞之皆競來就讀逓相謂曰此是申使君手迹並冩誦之○以上申徽傳】孝魚泉【陸政性至孝其母吳人好食魚北土魚少政求之常苦難後宅側忽有泉出而有魚遂得以供饍時人以爲孝感所致因謂其泉爲丨丨丨○以上陸通傳】東鄰有桑葚落其家【趙軌爲齊州別駕其丨丨丨丨丨丨丨丨軌遣人悉拾還其主】請酌一杯水奉餞【軌入朝父老送者揮涕曰別駕在官水火不與百姓交是以不敢以杯酒相送公淸如水丨丨丨丨丨丨丨軌受飲之○以上趙軌傳】人情西望以日爲年【周文使張軌於洛陽見斛斯椿椿曰髙歡逆謀已傳行路丨丨丨丨丨丨丨丨未知宇文何如賀拔也○以上張軌傳】不能無北風之戀亦當有南枝之思【杜杲使於陳宣帝謂曰長湖公軍人等恐丨丨丨丨丨丨丨王褒庾信之徒羈旅關中丨丨丨丨丨丨丨耳○以上杜杲傳】燭燼夜有數升【呂思禮晝理政事夜卽讀書令蒼頭執燭丨丨丨丨丨丨○以上呂思禮傳】素木盤盛蕪菁葅【孟信爲趙平太守山中老人以防酒饋之信和顏接引乃自出酒以銕鐺溫之丨丨丨丨丨丨丨惟此而已又以一鐺借老人但執一杯各自斟酌申酧酢之意】受一防髆【謂老人曰吾至郡來無人以一物見遺今卿獨有此餉且食菜已久欲爲卿丨丨丨丨耳酒旣自有不能相費老人大悅再拜擘防進之酒盡方別○以上孟信傳】小兒學士【宗懍少聰敏好讀書晝夜不倦語輙引古事鄕裏呼爲丨丨丨丨】爲舉一有意少年【梁元帝鎭荊州謂長史劉之遴曰貴鄕多士丨丨丨丨丨丨丨之遴以懍應命】今日便是忠孝並無【懍父髙之先爲南臺書侍禦史犯憲懍願父釋罪當終身菜食髙之理雪故懍菜食鄕裏稱之在梁元帝府府中多言其矯遂大進魚肉國子祭酒劉谷讓之曰本知卿不忠猶謂卿孝丨丨丨丨丨丨丨丨○以上宗懍傳】鄧禹文學葛洪書生【梁元帝賜劉璠書丨丨丨丨尙或執戈丨丨丨丨且云破賊前修無逺屬望良深】陳平渡河歸漢圖【武陵王紀稱制於蜀遣召璠以爲中書侍郎使工畫丨丨丨丨丨丨丨以遺之璠苦求還○以上劉璠傳】筆不可得【周代故事天子臨軒掌朝典筆硯持至禦座則承禦大夫取進之及劉行本爲掌朝將進筆於帝承禦復欲取之行本抗聲曰丨丨丨丨帝驚視問之行本曰設官分職各有司存臣旣不得佩承禦刀承禦亦焉得取臣筆○以上劉行本傳】

隋宗室諸王列傳

四根郁茂【文帝初居武元之憂率諸弟負土爲墳人植一柏丨丨丨丨西北一根整所栽者獨黃後因大風雨並根失之果終不吉】角嗔【整娶尉遲綱女生智積開皇中有司奏智積將塟尉太妃帝曰昔幾殺我我有同生二弟皆倚婦家勢常憎疾我我向之笑云爾旣憎我不可與爾丨丨】阿兄止倚頭額【並云丨丨丨丨丨丨】如見獄門【父母亡後二弟及婦又讒我於晉公於時每還欲入門常不喜丨丨丨丨】貧家兄弟多相愛達官兄弟多相憎【當時實不可耐羨人無兄弟世間丨丨丨丨丨丨丨由相假借丨丨丨丨丨丨丨爭名利故也】酒才三酌【智積在同州未嘗嬉戲遊獵聽政之暇端坐讀書門無私謁有侍讀公孫尙義山東儒士府佐楊君英蕭徳言並有文學時延於座所設惟餅果丨丨丨丨○以上蔡王整傳】楊三郎【瓉貴公子又尙公主美姿容好書愛士甚有當時譽時人號曰丨丨丨○以上滕王瓉傳】非厭家鄕願爲羈旅【帝以山東人多流冗遣使案檢勇上書諫曰人不堪命致有逃亡丨丨丨丨丨丨丨丨】刀子一枚並葅醫一合【勇嘗文飾蜀鎧帝見而不悅曰吾昔衣服各畱一物時復防以自警戒故令髙熲賜汝我舊所帶丨丨丨丨丨丨丨丨丨汝昔作上士時所常食如此若存憶前事應知我心】我兒大孝順新婦亦大可憐【楊素侍宴防稱晉王用揣皇后意後泣曰子言是也丨丨丨丨丨毎聞至尊及我遣內使到必迎於境首又其丨丨丨丨丨丨我使婢去長與同寢共食豈如睍地伐共阿云相對而坐終日酣宴】庶人村【勇知有廢立之意憂懼計無所出聞新丰人王輔賢能占候召而問之輔賢曰白虹貫東宮門太白襲月皇太子廢退象也以銅鐡五兵造諸厭勝又於後園內作丨丨丨屋宇卑陋勇時於中寢息布衣艸褥冀以當之】乃向西北奮頭喃喃細語【楊素陳東宮事狀曰太子云竟乃令我不如弟一事已上不得自由因長嘆回視云我大覺身妨又云諸王皆得奴獨不與我丨丨丨丨丨丨丨丨丨丨】阿娘不與我一好婦女【帝曰此兒不堪承嗣久矣勇昔從南兗州來語衛王曰丨丨丨丨丨丨丨丨丨亦是可恨因指皇后侍兒曰皆我物此言幾許異事】火燧數千枚艾數斛【先是勇嘗於仁壽宮參起居還塗中見一枯槐樹根幹盤錯大且五六圍於時衛士皆佩丨丨勇因令匠者造丨丨丨欲以分賜左右至是獲於庫又藏藥局貯丨丨丨亦搜得之大將爲怪】領巾爲矟幡【素又發泄東宮服玩似加雕飾者悉陳於庭帝曰前簿王世積得婦女領巾狀似矟幡當時徧示百官欲以爲戒今我兒乃自爲之丨丨丨丨丨此是服妖】泣下流襟旣而舞蹈而去【引勇及諸子列於殿庭宣詔廢勇勇再拜曰臣合尸之都市爲將來鑑誡幸防哀憐得全性命言畢丨丨丨丨丨丨丨丨丨丨】癲所著【勇自以廢非其罪頻請面申屈皇太子遏不得聞於是升樹號叫聞於帝冀得引見楊素因奏言勇情志昏惑又丨丨丨丨不可復收】天生龍種所以因云而出【初勇云昭訓生長寜王儼帝聞之曰此乃皇太孫何乃生不得地雲氏父定興奏曰丨丨丨丨丨丨丨丨丨丨○以上房陵王勇傳】七寶羃防【秦王俊有巧思爲妃作丨丨丨丨重不可戴以馬負之而行】香塗粉壁玉砌金堦【俊又爲水殿丨丨丨丨丨丨丨丨梁柱楣棟之間周以明鏡間以寶珠極瑩飾之美每與賓客伎女歌於上】於中進毒【俊頗好內妃崔氏性妬甚不平之遂丨丨丨丨丨由是遇疾】何不別制天子兒律【俊奢縱免官以王就第楊素諫以秦王過不應至此帝曰若如公意丨丨丨丨丨丨丨丨】心已許之不可虧信【信薨於邸帝哭之數聲而已曰晉王前送一鹿我令作脯擬賜秦王今亡可置靈坐之前丨丨丨丨丨丨丨丨】大蜘蛛大蛷螋【帝及後往視見丨丨丨丨丨丨從枕頭出求之不見窮之知妃所爲也】徒與人作鎭石耳【俊塟王府僚佐請立碑帝曰欲求名一卷史書足矣何用碑爲若子孫不能保家丨丨丨丨丨丨丨○以上秦王俊傳】反爲毛間虫所損食【帝謂羣臣曰壊我法者必在子孫譬如猛獸物不能害丨丨丨丨丨丨丨耳】陛下兒子無多何至如是【帝以秀蠧害生靈乃下以法開府慶整諫曰庶人勇旣廢秦王已薨丨丨丨丨丨丨丨丨丨丨】縛手釘心【太子陰作偶人書帝及漢王姓字丨丨丨丨令人埋之華山下令楊素髮之】西嶽華山慈父聖母【數秀罪詔漢王於汝親則弟也乃畫其形像枷頸杻械仍云請丨丨丨丨丨丨丨丨神兵九億萬騎收楊諒魂神我之於汝親則父也復云請丨丨丨丨丨丨丨丨賜爲開化楊堅夫妻回心歡喜又畫我形像縛手撮頭仍云請西嶽神兵收楊堅魂神我不知楊諒楊堅是汝何親也○以上蜀王秀傳】一張紙兩張紙【並州謠言丨丨丨丨丨丨客量小兒作天子漢王諒反僞署官告身皆一紙別授則二紙又諒幼字阿客量與諒同音於皇家最小以爲應之○以上漢王諒傳】大曹主【元徳太子昭幼生養於宮中號丨丨丨】但云大不是【昭言色恂恂未嘗忿怒其有深可嫌責者丨丨丨丨丨○以上元徳太子昭傳】西憶鄕家南思邦邑【越王侗討宇文化及詔況賊擁此人徒皆有離徳京都侍衛丨丨丨丨江左淳人丨丨丨丨】冰消葉散【仝上自應解甲倒戈丨丨丨丨】布席焚香禮佛【侗旣爲王世充等所立尋鴆之請與母相見不許遂丨丨丨丨丨丨�曰從今已去願不生帝王尊貴家○以上越王侗傳】脫帽以爲歡【齊王與妃姊通生一女陰引喬令則於第內酣宴令則稱慶丨丨丨丨丨】詔使且緩【爲煬帝疎忌宇文化及弒帝復令人捕時尙臥未起賊進猶謂帝令捕之曰丨丨丨丨兒不負國家賊曳至街斬之及其二子亦遇害竟不知殺者爲誰○以上齊王傳】嘗炷【蕭后嘗灸趙王杲時年甚幼先請試炷後不許杲泣曰後所服藥皆防嘗之今炙願聽丨丨○以上趙王杲傳】

隋列傳

栁樹髙百許尺【髙熲孩孺時家有丨丨丨丨丨丨亭亭如蓋裏中父老曰此家當出貴人】受命便發遣人辭母【熲請徵尉遲迥丨丨丨丨丨丨丨丨云忠孝不得兩兼欷歔就路】土狗【至軍爲橋於沁水賊於上流縱火栰熲預爲丨丨以禦之】獨孤公猶鏡也【熲平陳后右衛將軍龎晃及將軍盧賁等前後短熲於帝帝怒皆被疎黜因謂熲曰丨丨丨丨丨丨每被磨瑩皎然益明熲先賜姓獨孤氏故稱之云】臣文吏耳焉敢與猛將論功【帝嘗從容命熲與賀若弼言及平陳事熲曰賀若弼先獻十防於後蔣山苦戰破賊丨丨丨丨丨丨丨丨丨丨丨】自其解落暝然忘之【熲被讒坐免以公就第未幾帝幸秦王俊宅召熲侍宴熲歔欷悲不自勝帝謂曰朕不負公公自負朕也因謂侍臣曰我於髙熲勝兒子時或不見常在目前丨丨丨丨丨丨丨丨如本無髙熲】但有斫頭耳【初熲爲僕射其母誡之曰汝富貴已極丨丨丨丨丨爾其愼之○以上髙熲傳】赤軸靑紙【牛請開獻書之路表劉裕平姚收其圖籍五經子史才四千卷皆丨丨丨丨文字古拙】叔射殺牛【弟弼好酒而常醉射殺駕車牛還宅其妻迎謂曰丨丨丨丨聞無所怪問直答云作脯坐定其妻又曰叔忽射殺牛大是異事日已知顏色自若讀書不輟○以上牛傳】我正謂其是天上人【周武平齊李徳林從至長安謂羣臣曰我常日惟聞李徳林爲齊朝作書檄丨丨丨丨丨丨丨丨豈言今日得其驅使復爲我作文書神武公紇豆陵毅答曰臣聞明王聖主得麒麟鳯凰爲瑞徳林來受驅防勝於麒麟鳯凰逺矣帝大笑曰誠如公言】昨宵恨夜長不得早見公面【隋文勅令徳林撰錄作相時文翰謂之霸朝雜集帝省讀訖明旦謂徳林曰丨丨丨丨丨丨丨丨丨丨丨○以上李徳林傳】持帝須泣【梁士彥除晉州刺史齊後主親攻圍之樓堞皆盡乃令妻妾及軍人子女晝夜修城三日而就武帝軍至齊師圍解士彥丨丨丨丨帝亦爲之流涕】作猛獸須成斑【士彥恃功懷怨遂謀反詰之不伏捕薛摩兒對之摩兒具論始末云第二子剛垂泣苦諫第三子叔諧曰丨丨丨丨丨丨○以上梁士彥傳】譬如水間一堵墻【元諧謂隋文曰公無黨丨丨丨丨丨丨丨大危矣公其勉之及受禪顧諧笑曰水間墻竟何如也】請突厥可汗爲候正陳叔寶爲令史【平陳百寮大宴諧進曰陛下威徳逺被臣前丨丨丨丨丨丨丨丨丨丨丨丨丨丨今可用臣言帝曰突厥不知山川何能警候叔寶昏醉寜堪驅使】殿上者賊也【諧與從父弟滂嘗同謁帝私謂滂曰我是主人丨丨丨丨丨】福徳云【因令滂望气滂曰彼云似蹲狗走鹿不如我輩有丨丨丨○以上元諧傳】以駱駞負函盛水養魚【虞孝仁從伐遼爲都水丞充使監運頗有功然性奢華丨丨丨丨丨丨丨丨丨○以上虞慶則傳】彈指出血【周趙王招謀害帝不之知乃將酒肴詣其宅趙王引帝入寢室將爲不利元冑逓請曰相府事殷公何得如此因扶帝下牀趨而去趙王恨不時發丨丨丨丨】正月十五日登髙【嘗丨丨丨丨丨帝與近臣丨丨時冑下直馳詔召之謂曰公與外人登髙未若就朕也】若是公者不徒然矣【時上官政坐事徙嶺南冑酒酣曰上官政誠壯士也令徙嶺表得無大事乎因自拊腹曰丨丨丨丨丨丨丨丨爲丘和奏之坐死○以上元冑傳】以拳毆之手皆骨見【突厥防掠西南達奚長儒擊之眾寡不敵轉鬭三日五兵咸盡士卒丨丨丨丨丨丨丨丨殺傷萬計虜遂解還○以上達奚長儒傳】置書竹筒中浮之水【髙智慧等作亂江南史萬嵗以行軍總管從楊素擊之自東陽別道而進逾嶺越海攻陷溪洞不可勝數前後七百餘戰轉鬭千里寂無聲問者十旬逺近皆以萬嵗爲沒萬嵗乃丨丨丨丨丨丨丨丨汲者得之以言於素】萬嵗後勝我者過此【萬嵗討南寜夷入蜻蛉川經弄凍次小勃弄大勃弄至於南中見諸葛亮紀功碑銘其背曰丨丨丨丨丨丨丨丨萬嵗令左右倒其碑而進】得非燉煌戌卒乎【萬嵗曽坐事除名配燉煌爲戍卒每與戍卒入突厥數百里又突厥遣壯士一騎挑戰馳斬其首而還後以行軍總管出塞遇虜問隋將爲誰丨丨丨丨丨丨丨候騎曰是也虜聞而引去○以上史萬嵗傳】西河公簺【乞伏慧封西河郡公爲荊州總管曽見人以簺捕魚者出絹買而放之其仁心如此百姓美之號其處曰丨丨丨丨○以上乞伏慧傳】鬻蘆菔根【張威爲靑州總管頗事產業遣家奴於人間丨丨丨丨其奴緣此侵擾百姓○以上張威傳】毎臥帳中遣婦人傳教命【尉遲迥亂以韋孝寛爲元帥擊之陰壽監軍時孝寛有疾不能親總戎事丨丨丨丨丨丨丨丨丨丨綱紀皆決於壽○以上陰壽傳】人皆上髙樹【郭衍爲瀛州刺史遇秋霖大水其屬縣多致漂沒丨丨丨丨丨依大冡衍親偹船栰並賫糧食拯救之】副君酒客【晉王有奪宗之謀托衍心腹遣宇文述以情告之衍大喜曰若所謀事果自可爲皇太子如其不諧亦須據淮海復梁陳之舊丨丨丨丨其如我何○以上郭衍傳】露髻輿櫬【周武居太后憂與左右出獵張衡丨丨丨丨扣馬切諫○以上張衡傳】當以良田相報也【帝謂諫議大夫王達曰爲我覓一好左丞達遂私於楊汪曰我當薦君爲左丞若事果丨丨丨丨丨丨丨○以上楊汪傳】樂人至三萬餘【裴蘊奏括天下周齊梁陳樂家子弟皆爲樂戶其六品以下至於凢庶有善音樂及倡優百戲者皆值太常異技淫聲咸萃樂府置博士逓相傳教丨丨丨丨丨丨】益知天下人不欲多【楊感反帝遣蘊推其黨與謂蘊曰感一呼從者十萬丨丨丨丨丨丨丨丨多卽相聚爲盜耳】謀及播郎竟誤人事【司馬徳戡將爲亂也張惠紹夜馳告之蘊欲矯詔發兵扣門援帝謀已定遣報虞世基基疑不實抑其計須臾難作蘊嘆曰丨丨丨丨丨丨丨丨○以上裴蘊傳】冬初尙衣葛衫【袁充年十餘嵗其父黨至門見充時丨丨丨丨丨丨客戲充曰袁郎子綌兮絺兮淒其以風充應聲答曰惟絺與綌服之無斁以是大見嗟賞】日景漸長【充表奏隋興以來丨丨丨丨振古未之有也】淸九夷於東沈五狄於北溟【充陳嘉瑞表方丨丨丨丨丨丨丨丨丨丨丨丨告成岱嶽無出汾水○以上袁充傳】銅斗鐡尺【趙煚爲冀州刺史市多姦詐煚爲丨丨丨丨置於肆百姓便之】載蒿一車賜盜者【嘗有人盜煚田中蒿爲吏所執煚曰此乃刺史不能宣風化彼何罪也慰諭遣之令人丨丨丨丨丨丨丨盜愧過於重刑○以上趙煚傳】三驥軺車【趙芬上表乞骸骨徵還京師賜以丨丨丨丨○以上趙芬傳】往者何用宅爲但以表我心耳【王韶卒帝甚傷惜之使有司爲立宅曰丨丨丨丨丨丨丨丨丨丨丨丨○以上王韶傳】平昌公與罪吾何怨焉【元巖以平昌郡公佐蜀王鎭益州獄訟裁防莫不悅服有得罪者謂曰丨丨丨丨丨丨丨丨丨○以上元巖傳】卿可聚眾唾面【伊婁謙使齊其參軍髙遵以情輸齊畱謙不遣帝旣克並州召謙勞之乃執遵付謙任令報復謙頓首請赦之帝曰丨丨丨丨丨丨令知愧也謙跪曰遵罪又非唾面之責帝善其言而止○以上伊婁謙傳】監廚【帝少時每宴客恆令李圓通丨丨左右婢僕咸所畏憚惟世子乳母恃寵輕之賓客未供每有干請圓通不許或輙持去圓通大怒叱廚人撾之數十叫聲聞於閣內左右爲之失色賓去後帝知之召圓通命坐賜食以爲堪大任○以上李圓通傳】十羊九牧【楊尙希請並郡表人少官多丨丨丨丨】蒲州出美酒【尙希有足疾帝謂曰丨丨丨丨丨足堪養病屈公臥臨之拜蒲州刺州○以上楊尙希傳】榮公第六郎【來防兒封榮國公第六子整尢驍勇善撫馭擊討羣盜所向皆捷諸賊歌曰長白山頭百戰塲十十五五把長鎗不畏官軍千萬眾只怕丨丨丨丨丨○以上來防兒傳】獻靑木香以禦霧露【車駕西巡將入吐谷渾樊子蓋以彼多瘴气丨丨丨丨丨丨丨丨】玉麟符【帝謂樊子蓋曰朕遣越王畱守東郡示以皇枝盤石社稷大事終以委公今爲公別造丨丨丨以代銅獸】見防頭前後重防【子蓋嚴酷少恩果於殺戮臨終丨丨丨丨丨丨丨丨爲之厲云○以上樊子蓋傳】執筆制詩還如上馬入陣【周羅睺除太子左衛率時參宴席陳主曰周左率武將詩毎前成文士何爲後也都官尙書孔範曰周羅睺丨丨丨丨丨丨丨丨丨丨丨不在人後】弓箭刀劍無故自動【漢王諒餘黨據絳晉等州詔羅睺進兵圍之中流矢卒柩還京子仲隠夢羅睺曰我明日當戰其靈座丨丨丨丨丨丨丨丨若人帶持之狀絳州城陷是其日也○以上周羅睺傳】坐臥恆宜自牢也【衛破楊感還鎭京師帝謂曰關右之任一委於公公安社稷乃安出入宜有兵衛丨丨丨丨丨丨丨○以上衛傳】井中甃上生花如蓮【李景檢校代州總管漢王諒作亂景拒之府內丨丨丨丨丨丨丨丨】來食血耳【又有神人長數丈見城下迹長四尺五寸景問巫者巫者曰此不祥之物丨丨丨丨旬日而朔州總管楊義臣援兵至合擊大破之死者數萬】師子�【帝令景營遼東戰具於北平賜禦馬一匹名丨丨丨○以上李景傳】遽褫衰絰彊傅鉛華【李諤請禁公卿薨亡子孫嫁賣其妾婢書豈容丨丨丨丨丨丨丨丨泣辭靈幾之前送付他人之室】不出月露之形惟是風雲之狀【諤請正文體書連篇累牘丨丨丨丨丨丨積案盈箱丨丨丨丨丨丨】華僞【同上屏黜浮詞遏止丨丨○以上李諤傳】亦知卿此言不遜【榮建緒拜息州刺史將之官時帝陰有禪代之計謂曰且躊躇當共取富貴耳建緒自以周之大夫義形於色曰明公此防非僕所聞遂行開皇初來朝上謂之曰卿亦悔否建緒稽首曰臣位非徐廣情楊彪上笑曰朕𨿽不解書語丨丨丨丨丨丨丨丨○以上榮毗傳】人戴獸面男爲女服【栁彧請禁正月十五作角抵戲奏鳴鼔聒天燎炬照地丨丨丨丨丨丨丨丨○以上栁彧傳】以艸塞創而戰【張定和從李克徵突厥先登陷陣虜刺之中頸定和丨丨丨丨丨丨○以上張定和傳】緑沈甲【文帝賜張奫丨丨丨獸文具裝綺羅千匹○以上張奫傳】執禦繖【麥鐡杖日行五百里走及奔馬爲羣盜廣州刺史歐陽頠俘之以獻配丨丨丨每罷朝後行百餘里夜至南徐州逾城而入行光火刼盜旦還及牙時仍又執繖】頭戴艸束夜浮渡江【遇江東反楊素遣鐡杖丨丨丨丨丨丨丨丨覘賊中消息】麥豆不殊何忽相怪【後因朝集考功郎竇威嘲之曰麥是何姓鐡杖應聲曰丨丨丨丨丨丨丨丨時人以爲敏捷】豈能艾炷灸額蒂歕鼻【遼東之役鐡杖爲前鋒顧謂醫者吳景賢曰大丈夫性命自有所在丨丨丨丨丨丨丨丨丨丨療黃不差而臥死兒女子手中乎】當備淺色黃衫【將度遼鐡杖呼其二子曰阿奴丨丨丨丨丨丨吾荷國恩今是死日及濟橋未成去東岸尙數丈賊大至鐡杖跳上岸與賊戰死時武賁郎將孟金義亦死之】肉飛仙【初建禪定寺其中幡竿髙十餘丈適值繩絕非人力所及沈光謂僧曰當相爲上繩諸僧驚喜光因取索口銜拍竿而上直至龍頭擊繩畢手足皆放透空而下以掌拓地倒行十餘步觀者駭恱莫不嗟異時人號爲丨丨丨○以上麥鐡杖傳】重瞳【魚俱羅相表異人目有丨丨陰爲帝所忌梁敬眞希防奏俱羅逐賊敗衂斬東都市○以上魚俱羅傳】止可一度作【宇文化及弒逆之後趙才嘗對化及宴請勸其同謀逆者十八人楊士覽等酒化及許之才執杯曰十八人丨丨丨丨丨勿復余處更爲諸人黙然○以上趙才傳】許公袹勢【遇天寒云定興爲宇文述制袂頭巾令深袹耳人學之名爲丨丨丨丨】輕薄公子【化及性防險不循法度好乘肥挾彈馳騖道中由是長安謂之丨丨丨丨】罪過【江都之變詳賊旣執帝至旦孟景以甲騎迎化及化及未知事果戰栗不能言人有謁之但低頭據案答曰丨丨○以上宇文述傳】言夢見周公【李宻破化及還士卒皆倦王世充欲乘其獘而撃之恐人心不一乃假托神丨丨丨丨丨乃立祠於洛水之上遣巫宣言周公欲令僕射急討李宻當有大功不則兵皆疫死世充兵多楚人信妖妄皆請戰】畫作丈夫持一竿以驅羊【道士桓法嗣者自言解圖防世充暱之乃上孔子閉房記丨丨丨丨丨丨丨丨丨丨法嗣云楊隋姓也幹一者王字也王居楊后明代隋爲帝也】莊子二篇【又取丨丨人間世徳充符丨丨上之法嗣釋曰上篇言世下篇言充此則相國名矣當徳被人間而應符命爲天子也○以上王世充傳】段姥【平原郝孝徳淸河張金稱等並起爲盜帝令叚達擊之數爲金稱等所挫諸賊輕之號爲丨丨○以上叚達傳】

北史識小錄卷六﹤史部﹐史鈔類﹐南北史識小錄__北史識小錄﹥

欽定四庫全書

北史識小錄卷七

錢塘沈名蓀

秀水朱昆田同輯

外戚傳

三字石經【洛陽𨿽經破亂而舊丨丨丨丨宛然猶在至馮熈與常伯夫相繼爲州廢毀分用大至顏落】人惟見佛圖焉知殺人牛也【熈信佛法在諸州鎭建佛圖精舍合七十二處其營寺塔多在髙山秀阜傷殺人牛有沙門勸止之熈曰成就後丨丨丨丨丨丨丨丨丨丨丨○以上馮熈傳】燕爭巢【李惠爲雍州刺史防事有丨丨丨鬭已累日惠令人掩獲試命綱紀斷之皆辭惠乃使卒以弱竹彈兩燕旣而一去一畱惠笑謂吏屬曰此畱者自計爲巢功重彼去者旣經痛楚理無固心羣下伏其深察○以上李惠傳】太上公太上君【靈太后父胡國珍追號丨丨秦丨母皇甫氏追號秦丨丨丨】自稱僕射【皇甫度遷左僕射領左衛將軍度頑蔽每與人言丨丨丨丨○以上胡國珍傳】私遊仄宻處處追尋【胡長仁以內戚預朝政酈孝陸仁惠盧元亮厚相結托號爲三佞長仁丨丨丨丨丨丨丨丨○以上胡長仁傳】不可偸犬似苦桃姊【隋文帝外家族微帝母從弟道貴性尢頑騃言詞鄙陋初自鄕裏徴入長安上見之悲泣道貴略無慼容但連呼帝名云種未定丨丨丨丨丨丨丨丨苦桃帝母字也○以上呂永吉傳】

儒林傳

坐輿防鞍不忘講道【孝文欽明稽古篤好墳籍丨丨丨丨丨丨丨丨】橫經著錄【燕齊趙魏之間丨丨丨丨不可勝數】文章咸蕩禮樂同奔【因魏氏喪亂屬尒朱殘酷丨丨丨丨丨丨丨丨】鏤冰雕朽【丨丨丨丨迄用無成】稽山竹箭加之括羽【貴遊之軰飾以明經可謂丨丨丨丨丨丨丨丨】入里巷之內乞食爲資憇桑梓之陰動逾十數【橫經受業之侶徧於鄕邑負笈從宦之徒不逺千里丨丨丨丨丨丨丨丨丨丨丨丨丨丨丨丨丨丨燕趙之俗此眾尢甚焉】握素懷鈆員冠方領【丨丨丨丨重席解頥之士間出於朝廷丨丨丨丨執經負笈之生著錄於京邑】碧輅【帝於是服衮冕乘丨丨陳文物�禮容淸蹕而臨太學】師訓紛綸【丨丨丨丨無所取正】黌校【京邑達乎四方皆啟丨丨】方領矩步之徒【丨丨丨丨丨丨亦轉死溝壑】南人約簡北學深蕪【丨丨丨丨得其英華丨丨丨丨窮其枝葉○以上序】儒謹泛納【張偉丨丨丨丨𨿽有頑固問至數十偉告諭殷勤曽無慍色○以上張偉傳】有儒者風而無當世之才【梁祚丨丨丨丨丨丨丨丨丨丨○以上梁祚傳】植杖巡舎側岡而哭【平恆有三子並不率父業好酒自棄恆常憤其世衰丨丨丨丨丨丨丨丨】仕聘濁碎【不爲營事婚宦任意官娶曰此軰防是衰頓何煩勞我故丨丨丨丨下得及其門流】一奴自給【別搆精廬並置經籍於中丨丨丨丨妻子莫得而往酒食亦不與同時有珍美呼時老東安公一雍得等共飲噉之家人無得嘗焉○以上平恆傳】侯釐何官也【遊雅與陳奇論典誥雅性防短因以爲嫌嘗辱奇指爲小人奇曰公身爲君子奇身且小人雅曰君言身且小人君祖父是何人也奇曰祖燕東部侯釐雅質奇曰丨丨丨丨丨】公貴人不乏樵薪【遊雅取奇注論語孝經燒於庭內奇曰丨丨丨丨丨丨丨何乃然奇論語】夢星墜壓腳【奇初被召夜丨丨丨丨丨明而告人曰星則好風星則好雨夢星壓腳必無善徴後竟以謗書致戮○以上陳奇傳】千載誰知其小【劉獻之見名法之言掩卷而笑曰若使楊墨之徒不爲此言丨丨丨丨丨丨】觀屈原離騷之作自是狂人【獻之嘗謂所親曰丨丨丨丨丨丨丨丨丨丨丨死其宜矣○以上劉獻之傳】別搆戶牖【張吾貴從酈詮受禮牛天祐受易詮祐粗爲開發吾貴覽讀一徧便卽丨丨丨丨○以上張吾貴傳】理義長短竟在誰而過無禮見陵也【劉蘭排毀公羊又非董仲舒爲國子助教靜坐讀書有人叩門蘭命引入與蘭坐謂曰君自是學士何爲每見毀辱丨丨丨丨丨丨丨丨丨丨丨丨丨丨今欲相召與君正之言終而出蘭卽病死○以上劉蘭傳】周流儒肆【孫惠蔚丨丨丨丨有名於兾方】猶沈涓澮【惠蔚與李彪儒學相知彪位尙書惠蔚仍太廟令孝文從容言曰道固旣登龍門而孫蔚丨丨丨丨】篇第褫落始末淪殘【惠蔚旣入東觀見典籍不全或丨丨丨丨丨丨丨丨】校練句讀【�依前丞盧昶所撰甲乙新錄欲裨殘補缺損有無丨丨丨丨以爲定本】惠蔚法師【惠蔚先單名蔚正始中侍講禁中夜論佛經有愜帝防詔使加惠號丨丨丨丨焉○以上孫惠蔚傳】衣垂帽落或叫或啼【馬子結爲南陽王綽管記綽每出防獵必令子結走馬從禽子結旣儒緩丨丨丨丨丨丨丨丨令騎驅之非墜馬不止綽以爲笑】此是老石機杼【石曜爲黎陽郡守時丞相咸陽王世子斛律武都出爲兗州刺史性貪暴先過衛縣令丞以下斂絹數千疋遺之至黎陽令左右諷動曜及縣官曜手持一絹謂武都曰丨丨丨丨丨丨聊以奉贈自此以外並湏出於吏人一毫不敢輙犯武都亦知曜淸素笑而不責○以上孫靈暉傳】吾今知眞師所在矣【徐遵明初師屯畱王聰復師張吾貴又與平原田猛略就範陽孫買徳受業一年復欲去之猛略曰君從師每不終業終恐無成遵明乃指其心曰丨丨丨丨丨丨丨丨】蠶舎【乃�平原唐遷居於丨丨讀孝經論語毛詩尙書三禮不出門院凡經六年】彈箏吹笛【時丨丨丨丨以自娯慰】影質【遵明講學二十餘年海內莫不宗仰頥好聚斂與劉獻之張吾貴皆河北聚徒教授懸納絲粟畱衣物以待之名曰丨丨】八十宗【遵明見鄭論語序云書以八寸防誤爲丨丨丨因曲爲之說其僻也皆如此○以上徐遵明傳】腰龜伏節【董徴遷安州刺史因述職路次過家置酒髙防大享邑老乃言曰丨丨返國昔人稱榮丨丨還家云胡不樂○以上董徴傳】羌博士【李業興師事徐遵明時漁陽鮮於靈馥亦聚徒教授而遵明聲譽未髙業興詣靈馥靈馥曰李生久逐丨丨丨何所得也靈馥說左傳業興問其大義數條靈馥不能對於是振衣而起曰羌弟子正如此耳自是靈馥生徒傾學就遵明業興之爲也】討練【博渉百家圖緯風角天文占無不丨丨】薩四十家【業興家世農夫𨿽學殖而舊音不攺聘梁梁武問其宗門多少答曰丨丨丨丨使還孫騰謂曰何意爲吳兒所笑對曰業興猶被笑試遣公去當著被罵】誰檢看【邢子才云爾婦疾或問實邪業興曰爾大癡但道此人疑者半信者半丨丨丨】題帖【業興愛好文籍鳩集不已手自補修躬加丨丨】小人風【芒山之役有風從西來入營業興曰丨丨丨來當大勝】但道我好𨿽知妄言故勝道惡【業興性躁隘論難之際無儒者之風每謂人云丨丨丨丨丨丨丨丨丨丨丨丨○以上李業興傳】春夏務農冬乃入學【李家素貧常丨丨丨丨丨丨丨丨】三秋冬不蓄枕【用心精苦曽丨丨丨丨丨丨毎睡假寐而已○以上李傳】邪蒿【國子助教邢峙以經入授皇太子防宰進太子食菜有丨丨峙令去之曰此菜有不正之名非殿下宜食文宣聞而嘉之○以上邢峙傳】賦以六合爲名【劉晝舉秀才防不第乃恨不學屬文方復緝綴訓藻言甚古拙制一首丨丨丨丨丨丨自謂絕倫曽以賦呈魏收而不拜收忿之謂曰賦名六合已是大愚文又愚於六合君四體又愚於文】正似疥駱駝伏而無娬媚【晝不忿又以示邢子才子才曰君此賦丨丨丨丨丨丨丨丨丨丨】髙才不遇傳【畫求秀才十年不得發憤譔丨丨丨丨丨】興俊縣令【晝常夢貴人若吏部尙書�補晝交州丨丨丨丨寤而宻書記之卒後旬餘其家幼女語聲似晝云我被用爲丨丨丨丨得假暫來辭別云】使我數十卷書行於後世不易齊景之千駟【晝常目謂博物奇才言好矜大每言丨丨丨丨丨丨丨丨丨丨丨丨丨丨丨丨丨也○以上劉晝傳】超棘【馬敬徳趙彥深進之爲後主侍講其妻夜夢猛獸將來向之敬徳走超叢棘妻伏地不敢動敬徳占曰吾當爲大官丨丨過�卿也爾伏地夫人也】孔子不得儀同【敬徳以師恩拜國子祭酒儀同三司金紫光祿大夫卒其徒曰馬生勝孔子丨丨丨丨丨丨○以上馬敬徳傳】送步障爲遮風寒【張景仁侍書後主小心恭謹後主愛之景仁多車駕或有行幸在道宿處每丨丨丨丨丨丨丨】與天子同筆硯傳衣履【景仁爲兒時在洛京曽詣國學摹石經許子華遇之國學中執景仁手曰張郎風骨必當通貴非但官爵遷達乃丨丨丨丨丨丨丨丨丨後景仁位開府數賜衣冠筆硯如子華所言】事事庸俚【景仁封王其婦姓可莫知氏族所出容制音辭丨丨丨丨旣除王妃與諸公主郡君同在朝謁之列見者爲其慙悚】八體取進【景仁以侍書開府封王自倉頡以來丨丨丨丨一人而已○以上張景仁傳】誦易經上篇【權防本貧生無僮僕初任助教恆乘驢其職事處多非晚不歸曾夜出城東門防獨乘一驢忽有二人一人牽頭一人隨後有似相助其廻動輕漂有異生人漸失路不由本道心甚怪之遂丨丨丨丨丨第一卷

不盡前後二人忽然離散防亦不覺墮驢迷悶至明始覺方知墮處乃是郭外才去家數里○以上權防傳】偏被教【張雕武家世寒防王元則時爲書生停其家雕武少美貌爲元則所愛悅故丨丨丨】帷扆【雕武數譏切寵要獻替丨丨○以上張雕武傳】多門戶不可解【周文置學東館教諸將子弟以樊深爲博士深經學通贍每解書多引漢魏以來諸家義而說之故後生聽其言者不能曉悟背而譏之曰樊生講書丨丨丨丨丨丨○以上樊深傳】學士比三公【宗道暉好著髙翅帽大州將初臨輙服以謁見仰頭舉肘拜於上自言丨丨丨丨丨】受鞭不漢體【後齊任城王湝鞭之道暉徐吁安偉安偉出謂人曰我丨丨丨丨丨復躡屐而去】李洛姬肚【冀州人爲之語曰顯公鐘宋公鼔宗道暉丨丨丨丨謂之四大顯公沙門也宋公安徳太守也姬婦人也】七十二世乃是羲皇上人【或誑熊安生曰某村古塜是晉河南將軍熊光去七十二世舊有碑爲村人埋匿安生掘地求之不得連年訟焉冀州長史鄭大讙判之曰丨丨丨丨丨丨丨丨丨丨河南將軍晉無此號訴非理判訖安生率其族向冡而號】觸觸生【安生將通名見徐之才和士間二人相對以徐之才諱雄和士開諱安乃稱丨丨丨○以上熊安生傳】置皷樹木【黎景熈上書自古至道之君亦皆廣延博采詢訪蒭蕘丨丨丨丨以求其過】六瘼【仝上頃者亢旱逾時人懷望嵗陛下爰發明詔廣求丨丨○以上黎景熈傳】釋奠蒼頡【冀儁善書特工摹冩教周明帝及宋獻公等書時俗入書學者亦行束脩之禮謂之謝章儁以書字所興起自蒼頡若同常俗未爲合禮遂啟周文丨丨丨丨○以上冀儁傳】造此堂以待之【辛彥之崇信佛道爲潞州刺史於城內立浮屠一所並十五層開皇十一年州人張元暴死數日乃蘇雲遊天上見新搆一堂制極崇麗元問其故云潞州刺史辛彥之有功徳丨丨丨丨丨丨彥之聞而不悅其年卒○以上辛彥之傳】細腳胡【何妥西域人父丨丨丨通商入蜀�家郫縣】白楊何妥靑楊蕭眘【妥年十七梁湘東王知其聰明召爲誦書左右是時蘭陵蕭眘亦有儁才住靑楊捲妥住白楊巷頭時人爲之語曰世有兩儁丨丨丨丨丨丨丨丨】無蘇威亦何憂無執事【妥常上書彈射蘇威威大衘之二年威定考文學妥更相詆訶威勃然曰無何妥不慮無博士妥應聲曰丨丨丨丨丨丨丨丨丨】六莖五英【妥考定鐘律表顓頊作丨丨帝嚳作丨丨】減瑟足琴【仝上伏羲丨丨文王丨丨】鞸鐸巾拂四舞【敕太常取妥節度於是作淸平瑟三調聲又作八佾丨丨丨丨丨丨○以上何妥傳】蕭包【蕭該包愷並精漢書學者稱丨丨學漢書者宗之○以上包愷傳】五經庫【房暉逺爲太常博士太常卿牛毎稱爲丨丨丨○以上房暉逺傳】武彊交津橋劉智海家【丨丨丨丨丨丨丨丨丨素多墳籍劉焯就之讀書○以上劉焯傳】五事同舉【劉彊記黙識莫與爲儔左畫圓右畫方口誦目數耳聽丨丨丨丨無所遺失】題爲連山易魯史記【時牛奏購求天下遺逸之書遂僞造書百餘卷丨丨丨丨丨丨丨等錄上送官取賞而去】故友飄零門徒雨散【自爲贊丨丨丨丨丨丨丨丨】齊鑣驥騄比翼鵷鴻【仝上丨丨丨丨丨丨丨丨整防素於鳯池記言動於麟閣○以上劉傳】齰舌緘唇【王孝籍詣牛奏記懷抱之內冰火爍脂膏腠理之間風霜侵骨髓安可丨丨丨丨吞聲飲气】涸鱗窮羽【仝上咳唾足以活丨丨吹噓可用飛丨丨】待越人之舟楫求魯匠之云梯【仝上丨丨丨丨丨丨丨丨丨丨丨丨則必懸於喬樹之枝沒於深泉之防】潛鬢髮之內居睂睫之間【仝上丨丨丨丨丨丨丨丨丨丨子野未曽聞離朱所不見○以上王孝籍傳】離騷其文【孝籍徒丨丨丨丨尙何救也○以上論】

文苑傳

淹中稷下漆園黍谷【丨丨丨丨八儒三墨之異丨丨丨丨名法兵農之別】潤古雕今【辭罕泉源言多胸臆丨丨丨丨有所未遇】綺合綉聯【雅言麗則之奇丨丨丨丨之美】牛毛麟角【學者如丨丨成者如丨丨】雕琢瓊瑤刻削梓【丨丨丨丨丨丨丨丨並爲龍光俱稱鴻翼】潘張左束【比於建安之徐陳應劉元康之丨丨丨丨各一時也】終有解作此理不【後主𨿽溺於羣小然頗好詠詩幼時嘗讀詩賦語人云丨丨丨丨丨丨丨】江左宮商發越貴於淸綺河朔詞義貞剛重乎气質【○以上序】在馬坊教奴子書【溫子升爲廣陽王深賤客丨丨丨丨丨丨丨】當世才子不過數人【以子升爲南主客郎中修起居注曽一日不直上黨王天穆時錄尙書事時加捶撻子升遂逃遁天穆甚怒奏人代之莊帝曰丨丨丨丨丨丨丨丨豈容爲此便相放黜乃寢其奏】恨我詞人數窮百六【梁使張臯寫子升文筆傳於江外梁武稱之曰曹植陸機復生於北土丨丨丨丨丨丨丨丨】見其國主牀頭有書數卷【陽夏守傅標使吐谷渾丨丨丨丨丨丨丨丨丨丨乃子升文也】陵顏轢謝含任吐沈【濟陰王暉業嘗云江左文人宋有顏延之謝靈運梁有沈約任昉我子升足以丨丨丨丨丨丨丨丨】逋峭難爲【子升爲中書郎嘗詣梁客館受國書自以不修容止謂人曰詩章易作丨丨丨丨】食襦【文襄餓子升於晉陽獄丨丨丨而死○以上溫子升傳】防楯上磨墨作檄文【荀濟初與梁武帝布衣交知梁武當王然負气不服謂人曰丨丨丨丨丨丨丨丨】叱叱气耳何關遲暮【濟及元僅劉思逸等謀文襄見執楊愔謂曰遲暮何爲然濟曰丨丨丨丨丨丨丨丨○以上荀濟傳】非精神所堪今辭君去【李廣嘗欲早朝假寐忽驚覺謂其妻曰吾向似睡非睡忽見一人出吾身中語曰君用心過苦丨丨丨丨丨丨丨丨丨因而恍惚不樂數日便遇疾○以上李廣傳】陸沈公子【樊孝謙常服東方朔之言陸沈世俗避世金馬遂借丨丨丨丨爲主人擬客難制客誨以自廣】何日更相煩君一到【孝謙行遇轜車嚬睂下淚指方相曰丨丨丨丨丨丨丨丨數日而卒雇方相送葬仍前所逢者也○以上樊遜傳】醜舎人【荀士遜爲中書舎人狀貌甚醜以文辭見重嘗有事須奏遇武成在後庭因左右傳通傳通者不得士遜姓名乃云丨丨丨帝曰必士遜也看封題果是內人莫不歡笑】鯁慰【梁元帝勅我求才子丨丨良深○以上顏之儀傳】命匠刻木爲偶人【柳防俊辧多在侍從有所顧問應答如響性嗜酒言雜誹諧煬帝每與嬪後對酒時逢興防輙遣命之至與同榻共席恩比友朋常猶恨不能夜召乃丨丨丨丨丨丨丨施機關能坐起拜伏以像防帝每月下對飲酒輙令宮人置於座與相酬酢而爲歡笑○以上柳防傳】執大方振長策【許善心梁書序傳莫不丨丨丨丨丨丨感召風雲驅馳英俊】鼎玉符【同上干戈揖讓取之也殊功丨丨丨丨成之也一致】登丘納麓貫昴入房【同上丨丨丨丨垂訓誥及�謨丨丨丨丨傳夏正與殷祀】三郊遞襲五勝相沿【同上】壁皆殘帷囊同毀【同上丨丨丨丨不凖無所盜丨丨丨丨陳農何以求】假班嗣之書給王隱之筆【同上丨丨丨丨丨徒聞其語丨丨丨丨丨未見其人○以上許善心傳】恆令其聽事帷中披撿書史【李文博爲薛道衡所知丨丨丨丨丨丨丨丨丨丨丨並察已行事】𨿽日免十貪郡守亦何所益【文博謂房齡曰今政源混亂丨丨丨丨丨丨丨丨丨丨丨】日之夕矣【楊素嘗與牛退朝侯白謂素曰丨丨丨丨素大笑曰以我爲牛羊下來耶】不勝官【文帝令與祕書修國史每將擢用輙曰白丨丨丨而止後給五品食月餘死時人傷其薄命○以上李文博傳】堂邊有修竹【明克讓年十四釋褐湘東王法曹參軍時舍人朱異在儀賢堂講老子克讓與焉丨丨丨丨丨異令克讓詠之克讓擥筆輙成卒章曰非君多愛賞誰貴此貞心異甚奇之○以上明克讓傳】汝亦來耶【劉臻爲儀同性恍惚耽經覃思至於世事多所遺忘有劉訥者亦任儀同俱爲太子學士情好甚宻臻住城南訥住城東臻常欲尋訥謂從者曰汝知劉儀同家乎從者不知尋訥謂臻還家因答曰知於是引之而去旣扣門臻尙未悟謂至訥家乃據鞍大呼曰劉儀同可出矣其子迎門臻驚曰丨丨丨丨其子答曰此是大人家於是顧盼久之乃悟叱從者汝大無意吾欲造劉訥耳】扁螺【臻性好防蜆以父諱顯音同呼爲丨丨】漢聖【臻精於兩漢書時人稱爲丨丨○以上劉臻傳】冶葛【諸葛頴遷著作郎甚見親幸出入臥內帝每賜之曲宴輙與皇后嬪禦連席共榻穎因間隙多所諧毀是以時人謂之丨丨○以上諸葛穎傳】

孝行傳

誠達泉魚【若乃丨丨丨丨感通鳥獸】溫牀扇席灌樹負土【至如丨丨丨丨丨丨丨丨茍或加人咸爲俗○以上序】小鳥白質黒眸【王崇母亡權殯宅西崇廬於殯所晝夜哭泣鳩鴿羣至有一丨丨丨丨丨丨形大於雀朝夕不去○以上王崇傳】於墓南作一禪窟【皇甫遐遭母喪廬於墓側負土爲墳復丨丨丨丨丨丨丨陰雨則穿窟晴霽則營墓積以嵗年墳髙數丈周廻五十餘步禪窟重臺兩帀總成十有二室中間行道可容百人○以上皇甫遐傳】自求代闇【張元祖喪明三年後讀藥師經見盲者得視之言遂請七僧然七燈七日七夜轉經願祖明目丨丨丨丨經七日其夜夢見一老翁以金鎞療其祖目三日祖目果明○以上張元傳】比寤而瘡不痛【王頒遇江陵亡入�父僧辯爲陳武所殺矢念復仇及大舉伐陳從韓擒虎先鋒夜濟力戰被傷恐不堪復鬭悲感嗚咽夜中睡夢有人授藥丨丨丨丨丨丨】須皆不落其本皆出自骨中【及陳滅頒宻召父在時士卒得千餘人對之涕泣其間壯士或問曰郎君讐恥已雪而悲哀不止者將不爲覇先早死不得手刃之耶請發其坵隴斵櫬焚骨亦可申孝心矣頒頓顙陳謝曰其爲墳塋甚大恐一宵發掘不及其屍諸人請具鍬於是夜發其陵剖棺見陳武帝丨丨丨丨丨丨丨丨丨丨丨頒遂焚骨取灰投水飲之旣而自縛歸罪晉王表其狀文帝捨而不問○以上王頒傳】廬前生麻一株髙丈許圍之合拱【鈕因父母喪廬於墓側負土成墳丨丨丨丨丨丨丨丨丨丨丨丨丨枝葉郁茂冬夏恆靑有鳥棲上因舉聲哭鳥卽悲鳴】累徳裏【因子士雄喪父復廬於墓側負土成墳隋文帝聞之嘆其父子至孝下詔褒楊號其裏爲丨丨丨○以上鈕因傳】楚丘先生【翟普林楚丘人也事親以孝開州郡辟皆不就躬耕色飬鄕裏謂爲丨丨丨丨父母終廬於墓側家有烏犬隨其在墓若普林哀臨犬亦悲號又有二鵲巢其廬前柏樹入廬馴狎○以上翟普林傳】兔常宿廬中【臨河華秋母終廬墓隋大業初調狐皮郡縣大獵有一兔逐之奔入秋廬中匿秋膝下獵人至廬所異而免之自爾此丨丨丨丨丨馴其左右○以上華秋傳】因畵工圖其形搆廟置之而定省【徐孝肅早孤不識父及長問其母父狀丨丨丨丨丨丨丨丨丨丨丨丨丨焉朔望享祭○以上徐孝肅傳】

節義傳

披褲後襠以辱之【於什門使諭馮防防止什門什門於羣眾中回身背防丨丨丨丨丨丨丨旣而拘畱衣裳敗壊略盡蟣虱被體防遺其衣服拒而不受○以上於什門傳】郎婆【汲固爲兗州從事刺史李式坐事被收時式子憲生始滿月式大言於眾曰程嬰杵臼何如人也固曰今古豈殊遂潛抱憲歸藏及收捕憲有婢產男以婢兒授之遇赦始出憲呼固夫婦爲丨丨○以上汲固傳】二十二房【博陵李幾七世同居共財家有二十二房一百九十八口○以上李�傳】木鵝【堯君素領河東通守唐義師圍之甚急行李繼絕君素乃爲丨丨置表於頸具論事勢浮之黃河沿流而下河陽守者得之達於東都○以上堯君素傳】城西有王母廟登城望之再拜號泣【張祥爲並州司馬漢王諒反遣將攻之縱火燒其郭下祥見百姓驚駭其丨丨丨丨丨丨丨丨丨丨丨丨丨丨曰百姓何罪致此焚燒神其有靈可降雨相救言訖郭上雲起雨降而火遂滅○以上張季珣傳】

循吏傳

空官【又云無曠庶官言非其人爲丨丨也○以上序】妻女樵采以自供【張膺爲魯郡太守丨丨丨丨丨丨丨○以上張膺傳】方收所重何惜所輕【明亮以常侍授勇武將軍請更攺授不許亮曰今江左未賓書軌冝一方爲陛下投命前驅拓定吳防官爵陛下之所輕賤命防臣之所重陛下丨丨丨丨丨丨丨丨○以上明亮傳】荷帙從師【竇瑗年十七便丨丨丨丨】全潔【瑗除廣宗太守廣宗人情凶戾累政咸見告訟惟瑗一人始終丨丨○以上竇瑗傳】六駁食猛獸【兗州境數有猛獸爲暴自張華原爲刺史臨政州東北七十里甑山中忽有丨丨丨丨丨咸以爲化感所致○以上張華原傳】有過軀貌之用【孟業爲淸河王嶽法曹形貌短小嶽鄙之後尋業斷決處謂曰卿斷決之明可爲丨丨丨丨丨丨○以上孟業傳】我物已寄蘇公矣【蘇瓊爲南淸河太守姦盜止息畜牧不收鄰郡富家將財物寄置界內以避盜冀州繹幕縣人成氏大冨爲賊攻急告曰丨丨丨丨丨丨丨賊遂去】徑將我入靑雲間【道人道研爲濟州沙門統資產巨富在郡多出息常得郡縣爲徴及欲求謁度知其意毎見則談問理研𨿽爲債數來無由啟口其弟子問其故研曰毎見府君丨丨丨丨丨丨丨何由得論地上事】新一雙【郡人趙頴官至樂陵太守年餘八十致事歸五月中得丨丨丨丨自來奉瓊頴恃年老苦請遂便爲畱乃致於聽事梁上竟不割】學生屋【毎年春集大儒衛凱隆田元鳯等講學朝吏文案之暇悉令受書時人指吏曹爲丨丨丨○以上蘇瓊傳】禦一枚【梁彥光爲岐州刺史賜丨丨丨丨以厲淸正】戴帽【梁彥光居相部以靜鎭之人多變詐稱其不能理政坐免後拜趙州刺史彥光曰臣前待罪相州百姓呼爲丨丨丨請復爲相州攺易調從之彥光下車發摘姦隠有若神明狡猾莫不潛○以上梁彥光傳】智無窮淸鄕公【樊叔略以淸鄕公進爵安定郡公遷相州刺史政爲當時第一百姓爲之語曰丨丨丨丨丨丨上下正樊安定○以上樊叔略傳】馬輿【公孫景茂年八十餘拜淄州刺史賜以丨丨○以上公孫景茂傳】黃銀【辛公義爲並州刺史山出丨丨獲之以獻詔水部郎婁崱就公義禱焉乃聞空中有金石絲竹之響○以上辛公義傳】心如鐵石老而彌篤【帝令薛道衡爲天下郡官之狀稱敬肅曰丨丨丨丨丨丨丨丨○以上栁儉傳】

酷吏傳

脛纒【下洛侯爲秦州刺史貪酷安忍郡人富熾奪人丨丨一具洛侯鞭熾一百截其右腕○以上於洛侯傳】聰彊婦人【李洪之防時妻張氏亦丨丨丨丨○以上李洪之傳】兒刺史【崔暹爲瀛州刺史貪暴安忍嘗出獵州北單騎至人�有汲水婦人暹令飲馬因問曰崔瀛州何如婦人不知是暹答曰百姓何罪得如此丨丨丨丨○以上崔暹傳】無過尙爾況有過耶【燕榮爲幽州總管嘗按部道次見叢荊堪爲笞箠命取之輙以試人人或自陳無咎榮曰後有罪當免及後犯細過將撾之人曰前日被杖許有罪宥之榮曰丨丨丨丨丨丨丨丨○以上燕榮傳】以酢灌鼻【元宏嗣每鞠囚丨丨丨丨或防弋其下竅】自腰以下無不蛆生【大業初煬帝潛有遼東意遣嗣於東萊海口監造船諸州役丁苦其捶楚官人當作晝夜立水中略不敢休息丨丨丨丨丨丨丨丨○以上元嗣傳】裸僧尼驗有淫狀非童男女者【王文同巡察河北諸郡悉丨丨丨丨丨丨丨丨丨丨丨丨數千人將殺之○以上王文同傳】

隠逸傳

蒲輪結轍【受命哲王守文令主莫不束帛交馳丨丨丨丨○以上序】結架巖林【馮亮旣雅愛山冰又兼工思丨丨丨丨甚得棲逸之適】右手執孝經一卷【亮卒遺誡兄子綜斂以衣幍左手持板丨丨丨丨丨丨丨置屍盤石上去人數里外】大栗十枚【時有壽春道人每旦往防其屍禽虫之迹交橫左石而初無侵毀又以亮舊識南方法師寄丨丨丨丨置之手中經宿乃爲虫烏盜食而亦不傷肌體○以上馮亮傳】馬卿辭武騎之官枚乘罷農之守【豫章王與崔賾書丨丨丨丨丨丨丨丨丨丨丨丨丨丨毎覽史傳嘗竊怪之何乃脫略官榮棲遲藩邸】似陟防山若吞云夢【仝上視漢臣之三篋丨丨丨丨對梁相之五車丨丨丨丨】山桂偃蹇池竹檀欒【仝上歌丨丨之丨丨賦丨丨之丨丨】管輅思而不解郭璞注而未詳【賾答王啟若乃理髙象擊丨丨丨丨丨丨事富山海丨丨丨丨丨丨】稟潤天潢承輝日觀【仝上丨丨丨丨丨丨丨丨雅道邁於東平文藝髙於北海】讀論惟取一篇披莊不過盈尺【仝上祖濬燕南贅客河朔惰防丨丨丨丨丨丨丨丨丨丨丨丨】燕求馬骨薛飬雞鳴【仝上但以丨丨丨丨丨丨丨丨謬齒鴻儀虛班驥皁】周桐錫瑞唐水承家【仝上】玊人【藍田令王曇於藍田山得一丨丨長三四寸著大領衣冠幘奏之詔問羣臣莫有識者賾答曰謹案漢文帝以前未有冠幘卽是文帝以來所制也臣見魏大司農盧元明譔嵩髙山廟記云有神人以玊爲形像長數寸或出或隠出則令世延長伏惟陛下應天順人定鼎嵩洛嶽神自見臣敢稱慶因再拜百官畢賀○以上崔廓傳】所資惟松水而已【徐則入天臺山絕粒養性丨丨丨丨丨丨丨】太極眞人徐君【則初隱縉雲山丨丨丨丨丨丨降之曰汝年出八十當爲王者師然後得道也】恱性衝恬神虛白【晉王廣召徐則書深曉義理頗味法門丨丨丨丨丨丨丨丨】棲息煙霞【仝上餐餌松木丨丨丨丨】霜風已冷海气將寒【仝上側席幽人夢想巖穴丨丨丨丨丨丨丨丨偃息茂林道體休愈】無勞束帛賁然來思不待蒲輪去彼空谷【仝上】艸褐蒲衣【則卒後晉王送還定塟書丨丨丨丨餐松餌術】霓裳羽蓋旣且騰雲空槨余衣詎借墳隴【仝上○以上徐則傳】以如意擊幾自樂【張文詡嘗閒居無事從容嘆曰老冉冉而將至恐修名之不立丨丨丨丨丨丨丨○以上張文詡傳】

藝術傳

驛馬星流【容城令徐路善占候�系冀州獄別駕崔隆宗就禁慰問之路曰昨夜丨丨丨丨計赦須臾應至俄而赦果至○以上張深傳】入鳥村【劉靈助自號燕王大行臺爲莊帝舉義兵馴養大鳥稱爲已瑞妄說圖防言劉氏當王又云欲知避世丨丨丨○以上劉靈助傳】日不移影負荷葉而歸【李順興年十餘家常爲齋器用不周順興言昆明池中有大荷葉可取盛餅食其所居去池十數里丨丨丨丨順興丨丨丨丨丨腳猶泥】作一老君像面向北作笑狀【順興謂周文曰可於沙苑北丨丨丨丨丨丨丨丨丨丨丨周文曰何爲答曰令笑破蠕蠕及蠕蠕國滅周文憶語遂作順興像於老君側○以上李順興傳】恆嶽仙人【道士由吾道榮聞晉陽有人大明法術乃尋之是人爲人家傭力無名者道家符水禁咒陰陽曆數天文藥性無不通解以道榮好尙乃悉授之歳余是人謂榮曰我本丨丨丨丨有少罪過爲天官所謫今限滿將歸卿冝送吾至汾水】我貪人間作樂不能飛上天【有張逺逰者文宣時令與諸術士合九轉金丹及成帝置之玉匣云丨丨丨丨丨丨丨丨丨丨丨待臨死時取服○以上由吾道榮傳】每一沈思不聞雷霆之聲【信都芳常語人云算歷妙機巧精防我丨丨丨丨丨丨丨丨丨丨也○以上信都芳傳】開心符【吳遵世少學易入恆山忽見一老翁授之丨丨丨遵世跪水吞之遂明占卜○以上吳遵世傳】道北垂鼻洟者【皇甫玉善相人齊文襄之自潁川歸文宣從後玊於旁縱觀謂人曰大將軍不作物指文宣曰防丨丨丨丨丨丨】臉薄盼速【賈子儒私視文襄曰大將軍丨丨丨丨非帝王相也○以上皇甫玉傳】河陽幡【齊軍戰芒山時旂幟盡赤西軍盡黒綦母懷文曰赤火色黒水色水能滅火不宜以赤對黒赤勝水宜攺爲黃神武遂攺爲赭黃所謂丨丨丨者也】宿鐵刀【懷文造丨丨丨其法燒生鐵精以重柔鋌數宿則成剛以柔鐵爲刀脊浴以五牲之溺�以五牲之脂斬甲過三十札今襄國冶家所鑄宿柔鋌是其遺法】指庭中一棗樹令其布算子卽知其實數【懷文毎云昔在晉陽爲監館館中有一蠕蠕客同館胡沙門指語懷文云此人別有異算術仍丨丨丨丨丨丨丨丨丨丨丨丨丨丨丨丨乃試之並辯若干純赤若干赤白相半於是剝數之惟少一子算者曰必不少但更撼之果落一實○以上綦母懷文傳】執白羽扇麾風【陸法和徵任約縱火船而逆風不便法和丨丨丨丨丨丨風卽返】有香火因緣【法和在江夏大聚兵艦欲襲襄陽而入武關梁元帝使止之法和曰法和是求佛之人尙不希釋梵天王坐處豈規王位但於空王佛所與主上丨丨丨丨丨見主上應有報至故救援耳今旣被疑是業定不可攺也】荊山居士【法和入濟詣闕通名不稱官爵不稱臣但云丨丨丨丨】屍小縮止三尺許【法和無疾而告弟子死期至時燒香禮佛坐繩牀而終浴訖將殮丨丨丨丨丨丨丨文宣命開棺視之空棺而已】越姥【法和在荊郢有少姬年可二十餘自稱丨丨身被法服不肯嫁人恆隨法和東西或與其私通○以上陸法和傳】大哭釋迦牟尼佛【彊練者建徳中毎夜上街衢邊樹丨丨丨丨丨丨丨或至申旦如此者累月聲甚哀苦俄而廢佛道二教○以上彊練傳】童子郎【庾質八嵗誦梁元帝覽言志等十賦拜丨丨丨○以上庾質傳】以手摸書而知其字【盧太翼後目盲丨丨丨丨丨丨丨丨○以上章仇太翼傳】馬上刻漏【耿詢作丨丨丨丨世稱其妙○以上耿詢傳】有蝦蟆從西南來入人門升赤帝坐【房陵王時爲太子言東宮多魅上令蕭吉詣東宮禳邪气謝土於未地設壇爲四門置五帝坐於時寒丨丨丨丨丨丨丨丨丨丨丨丨丨丨還從人門而出行數步忽然不見○以上蕭吉傳】東壁門南第三店爲我買魚作鱠【有人失馬詣楊伯丑卜時伯丑爲皇太子召在途遇之立爲作卦卦成曰吾不遑爲卿說且向西市丨丨丨丨丨丨丨丨丨丨丨丨丨當得馬矣其人如教須臾得馬○以上楊伯醜傳】虛其心而實其腹【徐之才八歳與從兄康造梁太子詹事汝南周捨宅聽老子捨爲設食乃戱之曰徐郎不用心思義而但事食乎之才答曰蓋聞聖人丨丨丨丨丨丨丨捨嗟賞之】披紅眠帕【袁昻領丹陽尹辟之才爲主簿郡廨遭火之才起望夜中不著衣丨丨丨丨出房映光爲昻所見功曹白請免職昻重其才特原之】千人逐兔一人得之【之才解天文圖防之學知午年必有革易啟之文宣大恱時婁太后及勲貴臣咸曰不可之才云丨丨丨丨丨丨丨丨諸人咸息須定大業何容翻欲學人】石婆【武明太后病之才弟之範爲尙藥典禦勑令診內史皆令呼太后爲丨丨蓋有俗忌故攺名以厭制之】一量紫綖靴【之範出告之才曰童謡云周裏跂求伽豹祠嫁石婆斬冡作媒人惟得丨丨丨丨丨今太后攺名私所致怪之才曰跂求伽胡言去已豹祠嫁石婆豈有好事斬冡作媒人勿合葬自斬冡惟得紫綖靴者紫之爲字此下系綖者熟當在四月靴是革旁化寧是久物至四月一日後果崩】蛤精疾【有人患腳跟腫痛諸醫莫之識之才曰丨丨丨也由乘船入海垂腳水中疾者曰實曽如此之才爲剖得蛤子二大如楡莢】人癅【又有以骨爲刀子把者五色斑斕之才曰此丨丨也問得處云於古冡見髑髏額骨長數寸試削視有文理故用之】一美婦人去地數丈亭亭而立【武成曽病發見空中有五色物變成丨丨丨丨丨丨丨丨丨丨丨丨食頃變爲觀世音之才云此色欲太虛所致卽處湯方服數劑疾竟愈】子野沙汰我【祖珽執政除之才侍中太子太師之才恨曰丨丨丨丨丨珽目疾故以師曠比之】有言則�近犬便狂【之才嘲王昕姓雲丨丨丨丨丨丨丨丨加頸足而爲馬施角尾而成羊】生男則爲虜配馬則爲驢【盧元明因戱之才曰卿姓是未入人名是子之誤才當爲子也卽答云卿姓在上爲虐在丘爲虛丨丨丨丨丨丨丨丨丨丨】逐李斯東走負帝女南䢐【常與朝士出逰遙望羣犬競走諸人試令目之之才卽應聲云爲是宋鵲爲是韓盧爲丨丨丨丨丨爲丨丨丨丨丨】卿熊白否【李諧於廣坐因稱其父名曰丨丨丨丨丨之才曰平平耳之才父名雄諧父名平】借君齒【以小史好嚼筆故常執管就元文遙口曰丨丨丨】智牙【武成生齻牙問諸醫尙藥典禦鄧宣文以實對武成怒而撻之後以問之才拜賀曰此是丨丨生丨丨者聰明長壽武成恱而賞之】妨少年戱笑【之才妻魏廣陽王妹之才從文襄求得爲妻和士開知之乃滛其妻之才遇見而避之曰丨丨丨丨丨】終恐同廣陵散矣【長子林字少卿次子同卿之才以其無學術毎嘆曰丨丨丨丨丨丨丨○以上徐騫傳】三縛悉除【全州刺史伊婁穆以疾還京云自腰至臍似有三姚僧垣爲處湯三劑丨丨丨丨○以上姚僧垣傳】當入靈府中以避之【秦王俊有疾上召詔許智藏視之俊夜夢其亡妃崔氏泣曰本來相迎如聞許智藏將至其人若到當必相苦爲之柰何明夜俊又夢崔氏曰妾得計矣丨丨丨丨丨丨丨丨及智藏至爲診脈曰疾已入心不可救也○以上許智藏傳】翻調安公子【樂人王令言妙達音律煬帝將幸江都令言之子常於戶外彈胡琵琶作丨丨丨丨丨曲令言時臥室中聞之驚起曰變變急呼其子曰此曲興自早晚其子曰頃來有之令言遂欷歔流涕謂其子曰汝愼無從行帝必不返子問其故令言曰此曲宮聲往而不返宮君也吾所以知之帝竟被弒於江都○以上萬寶常傳】碎劇怱怱【蔣少防遷將作大匠𨿽有文藻而不得申其才用恆以�劂繩尺丨丨丨丨徙倚園湖城殿之側識者爲之慨嘆○以上蔣少防傳】金綫錦袍【波斯常獻丨丨丨丨組織殊麗上命何稠爲之稠錦成逾所獻者】六合城【稠制丨丨丨帝於遼左與賊相對夜中施之其城周八里城及女垣合髙十仞上布甲士立仗建旂四隅置闕面列一觀觀下三門比明而畢髙麗望見謂若神功○以上何稠傳】

北史識小錄卷七

欽定四庫全書

北史識小錄卷八

錢塘沈名蓀

秀水朱昆田同輯

列女傳

圖像丹靑流聲竹素【是以詩書所記風俗所存丨丨丨丨丨丨丨丨】不入彤管之書不霑靑史之筆【丨丨丨丨丨丨丨丨丨丨丨丨將艸木以俱落與麋鹿而同死者可勝道哉○以上序】良嬪洞感【封卓妻劉氏成婚一夕卓官於京師以事伏法劉忽然夢想知卓已死經旬凶問果至遂憤嘆而死髙允爲之詩丨丨丨丨發於夢想○以上封卓妻劉氏傳】持刀割左耳投之棺中【魏溥妻房氏當溥卒將殮丨丨丨丨丨丨丨丨丨姑輟哭而問之曰新婦少年不幸早寡持此自警耳】屏臥不餐【房氏有母儀法度子緝所交遊有名勝者則身具酒饌有不及己者輙丨丨丨丨須其悔謝乃食○以上魏溥妻房氏傳】姑不知醸【胡長命妻張氏事姑王氏甚謹太安中京師禁酒張以姑】

【老且患私爲釀之爲有司所糾王氏詣曹自首由已私釀張氏曰姑老抱患丨丨丨丨文成赦之○以上胡長命妻張氏傳】親授子九經義【房愛親妻崔氏性嚴明有髙節歷覽經傳丨丨丨景伯景光丨丨丨】此𨿽顏慙未知心愧【�丘人列子不孝吏欲案之景伯入白其母母曰小人未見禮教何足責哉但呼其母來吾與之同居其子置汝左右令其見汝事吾或應自攺景伯召其母崔氏處之於榻與之共食景伯爲之溫淸其子立侍堂下旬日悔過求還崔氏曰丨丨丨丨丨丨丨丨且可置之經二十日其子叩頭流血其母涕泣請還然後聽之卒以孝聞○以上房愛親妻崔氏傳】癡姨【符承祖寵貴其姨姚氏婦楊氏者家貧每遺其衣服多不受與之奴婢云我家無食不能供給後遣人乘車往迎之厲志不起遣人彊轝於車上則大哭言爾欲殺我也由是符家內外皆號爲丨丨及承祖敗執其二姨姚氏衣裳敝陋特免其辠○以上姚氏婦楊氏傳】布絹及衣服懸之城內絞而取水【梓橦太守茍金龍妻劉氏平原劉叔宗之姊宣武時金龍帶關城戍主梁人未攻防金龍病劉遂厲城人修理戰具登城拒守百有餘日戍副髙景陰圖叛逆劉與城人斬之井在外城尋爲賊防城中絕水渇死者多劉乃號叫於天俄而澍雨劉命出公私丨丨丨丨丨丨丨丨丨丨丨丨丨所有雜器悉儲之於是人心益固防傅眼至梁人乃退○以上茍金龍妻劉氏傳】貞孝女宗【範陽盧元禮妻李氏詔追號丨丨丨丨○以上貞孝女宗傳】上虞裏【河東姚氏女名女勝哭母而死時年十五太守崔逰爲營墓立碑比之曹娥攺其裏曰丨丨丨○以上河東姚氏女傳】相率負土晝夜培城【武功孫道溫妻趙氏當萬俟醜奴反圍岐州趙氏謂城中婦女曰今州城方防義在同憂遂丨丨丨丨丨丨丨丨城竟免賊贈安平縣君○以上孫道溫妻趙氏傳】天下豈無男子【隋蘭陵公主字阿五適河東栁述述徙嶺表求免主號與述同徙煬帝大怒曰丨丨丨丨丨丨欲與述同徙耶主憂憤卒年三十二○以上蘭陵公主傳】此事何須見問【南陽公主煬帝長女也十四適宇文士及及化及弒逆隨至聊城而化及爲竇建徳所敗士及歸唐時隋代衣冠引見建徳莫不惶懼惟主神色自若自陳國破家亡不能報怨雪恥淚下盈襟聲詞不輟建徳及觀聽者莫不動容隕涕及誅化及時主有一子名禪師且十歳建徳遣武賁郎將於士證謂主曰化及躬行弒逆今將族滅公主之子若不能割愛亦聽畱之主泣曰武賁旣是隋室貴臣丨丨丨丨丨丨建徳競殺之公主尋請剃髮爲尼及建徳敗歸西京復與士及遇士及請復爲夫妻主拒之士及知不可屈拜辭而去○以上南陽公主傳】步擔雜物唱言輸賧【髙州刺史李遷仕反遣杜平虜入灨石髙涼太守馮寶妻洗夫人曰平虜入灨遷仕在州無能爲也我將千餘人丨丨丨丨丨丨丨丨得至柵下賊自可圖寶從之遷仕果不設偹夫人擊之大捷】繡幰油絡【寶卒其子僕年九歲遣帥諸首領朝陳武帝於丹陽又發兵破歐陽紇詔使持節冊夫人爲髙涼郡太夫人賚丨丨丨丨駟馬安車一乘鼔吹一部並麾幢旌節一如刺史之儀】聖母【後陳亡嶺南未有所附數郡共奉夫人號爲丨丨】扶南犀杖【初夫人以丨丨丨丨獻陳主至此晉王廣遣陳主遺夫人書諭以國亡命其歸化並以犀杖及兵符爲信夫人見杖驗知陳亡集首領數千人盡日慟哭遣其孫魂帥眾迎隋將韋洸】被甲乘介馬張錦【夫人親丨丨丨丨丨丨丨丨領彀騎衛詔使裴矩巡撫諸州】自稱使者【勅委夫人招慰亡叛夫人親載詔書丨丨丨丨歷十餘州宣述上意諭諸俚獠所至皆降○以上譙國夫人洗氏傳】坐胡牀於障後察之【鄭善果以父死王事年十四爲刺史尋爲魯郡太守母崔氏賢明有節操通曉政事每善果出聽事母輙丨丨丨丨丨丨丨丨○以上鄭善果母崔氏傳】蘧蒢上作獠舞【劉昶子居士爲千牛備身不遵法度每大言曰男兒要當辮頭反縛丨丨丨丨丨丨】餓鶻隊【居士取公卿子弟膂力雄健者將歸家以車輪括其頸而捧之殆死能不屈者稱爲壯士釋而與之交黨與三百人其趫捷者號爲丨丨丨武力者號爲轉蓬隊】衰門之女興門之男【居七斬昶賜死於家其女絕而復蘇者數言父無罪坐子及禍情詞哀切人不忍聞遂布衣蔬食以終其身上聞嘆曰丨丨丨丨丨丨丨丨固不虛也○以上劉昶女傳】晝夜紡績十年而葬八喪【孝婦覃氏十八而寡家貧丨丨丨丨丨丨丨丨丨丨○以上孝婦覃氏傳】

恩幸傳

邀盼睞之利射咳唾之私【令色巧言矯情餙貌丨丨丨丨丨丨丨丨丨丨】其宦者之徒尢是亡齊之一物【丨丨丨丨丨丨丨丨丨丨丨丨醜聲穢迹千端萬緒○以上序】中山王【王叡進爵中山王卒後京邑士女謟稱叡美造新聲而弦歌之名曰丨丨丨詔班樂府合樂奏之】天子太后嫁女【叡女妻李防次女適李華女之將行先入宮中其禮略如公主王女之儀太后親禦太華殿寢其女於帳中叡與張祐侍坐叡所親及兩李家丈夫婦人列於東西廊及女子登車太后送過中路時人竊謂丨丨丨丨丨丨】義孝【叡之葬也送喪者千餘人皆舉聲慟哭以要榮利時人謂之丨丨】此乃太原王宅【叡子椿於宅搆起聽事極爲髙壯時人忽云丨丨丨丨丨丨豈是王太原宅椿往爲太原太守世皆呼爲王太原未幾尒朱榮居椿之宅榮封太原王焉○以上王叡傳】逼勸觴爵【趙修毎受除設宴帝幸其宅修能劇飲丨丨丨丨𨿽北海王詳廣陽王嘉等皆亦不免必致困亂】腰腹博碩堪忍楚毒【詔按修辠鞭之一百有力者五人更疊鞭之其實三百修素肥壯丨丨丨丨丨丨丨丨○以上趙修傳】樹艸栽木頗有野致【茹皓性防工巧爲山於天泉池西采掘北芒及南山佳石徙竹汝潁羅蒔其間經搆樓觀列於上下丨丨丨丨丨丨丨丨帝心恱之】典櫛梳【陳埽靜爲宣武丨丨丨○以上茹皓傳】色如處子【王琚以刑入宮禁累爵髙平王扶老從遷洛邑常飲牛乳丨丨丨丨○以上王琚傳】悖義將軍佞濁子【符承祖爲文明太后所寵許以不死之詔後坐贓應死孝文命之削職禁錮在家授丨丨丨丨丨丨丨○以上符承祖傳】堯舜桀紂竟復何異【和士開說武成云自古帝王盡爲灰土丨丨丨丨丨丨丨丨陛下冝及少壯恣意作樂縱橫行之卽是一日快活敵千年國事分付大臣何慮不辦無爲自勤約也帝大恱】黃龍湯【有一人士曽參士開疾患遇醫人云王傷寒極重應服丨丨丨士開有難色是人云此物甚易王不須疑惑請爲王先嘗之一舉便盡士開深感此心爲之彊服遂得汗病愈】贖命物【士開見人將加刑戮多所營救旣得免罪卽令諷諭責其珍寶謂之丨丨丨○以上和士開傳】幹阿嬭【穆提婆父超以謀叛伏法母陸令萱配入掖庭提婆爲奴後主在𦇤褓中令其鞠養謂之丨丨丨呼姊姊】郡君義子【令萱姦巧多機辧取媚百端宮掖之中獨擅威福封爲郡君和士開髙阿那肱皆爲丨丨丨丨】奴斷我兒【令萱後稱太姬提婆嘗有罪太姬於帝前罵之曰丨丨丨丨兒謂帝奴謂提婆也】有一聖女出【令萱佞媚穆昭儀養之爲女一旦忽以皇后服禦衣被昭儀又先別造寶帳爰及枕席器玩莫非珍奇坐昭儀帳中謂後主曰丨丨丨丨丨將大家防之及見昭儀更相媚恱令萱云如此人不作皇后遣何物人作皇后於是立穆氏爲右皇后○以上穆提婆傳】一把子賊馬上刺取擲汾河中【後主至平陽城下謂髙阿那肱曰戰是邪不戰是邪那肱曰兵𨿽多堪戰者不過千萬不如勿戰守髙梁橋安吐根曰丨丨丨丨丨丨丨丨丨丨丨丨】大家去大家去【後主從穆提婆觀戰東偏頗有退者提婆怖曰丨丨丨丨丨丨帝與淑妃奔髙梁】阿那終破爾國【初文宣自晉陽還鄴愚僧禿師於路中大叫呼文宣姓名云丨丨丨丨丨丨丨時蠕蠕主阿那瓌在塞北彊盛帝尢忌之所以每歳討擊後亡齊者遂屬髙那肱云肱字人皆稱瓌音○以上髙阿那肱傳】彊弓長矟容相推謝【祖珽與韓鳯於後主前論事珽語鳯曰丨丨丨丨丨丨丨丨軍國謀算何由得爭】他家物【壽陽防沒鳯與穆提婆聞告敗握槊不輟曰丨丨丨從他去】且守此作玆國子【帝使於黎陽臨河築城戍曰急時丨丨丨丨丨丨丨丨】更可憐人生如寄【又曰丨丨丨丨丨丨丨惟當行樂何用愁爲】恨不得剉漢狗飼馬【鳯恆帶刀走馬未曽安行瞠目張拳有啖人之勢每吒曰丨丨丨丨丨丨丨丨】漢狗大不可耐惟須殺卻【鳯尢嫉朝士諮事莫敢仰視動致呵叱輙詈云丨丨丨丨丨丨丨丨丨丨○以上韓鳯傳】解卸防【神武門外有朝恩憇息之所時人號爲丨丨丨】馬塵必坌諸貴爰至【諸閹或在內多日暫於歸休所乘之馬牽至神獸門階然後升騎飛鞭競走十數爲羣丨丨丨丨丨丨丨丨】胡小兒【時有丨丨丨俱是康阿防穆叔兒等富家子弚簡選黠慧者數十人以爲左右】眼鼻深崄【胡小兒等丨丨丨丨一無可用非理愛好】已發遣斛律明月【又有開府薛榮宗常自云能使及周軍之逼言於後主曰臣丨丨丨丨丨丨丨將大兵在前去帝信之】見郭林宗從出著大帽吉莫鞾捶馬鞭【經古冢榮宗謂舎人行恭是誰冡行恭戱之曰林宗冢問林宗是誰行恭曰郭元貞父榮宗前奏曰臣向丨丨丨丨丨丨丨丨丨丨丨丨丨丨丨丨問臣我阿貞來否○以上齊諸宦者傳】

僭僞附庸傳

鮮卑鐵弗【北人謂胡父爲丨丨母爲丨丨劉武因以號爲姓】屈丐【劉衛辰第三子丨丨本名勃勃明元攺其名曰丨丨北方言丨丨者卑下也】髑髏臺【劉裕禽姚畱子義眞守長安屈丐伐之大破義眞積人頭爲京觀號曰丨丨丨】蒸土以築城【屈丐丨丨丨丨丨鐵錐刺入一寸卽殺作人而並築之】射甲不入卽斬弓人如其入便斬鎧匠【所造兵器匠呈必死丨丨丨丨丨丨丨丨丨丨丨丨丨丨丨殺工匠數千人】忤視者鑿其目笑者決其唇【羣臣丨丨丨丨丨丨丨丨丨丨丨誎者謂之誹謗先截其舌而後斬之】咄咄天道【赫連定奔平涼自稱尊號登陰槃山望其本國而泣俄而羣孤百數鳴於其側定命射之無所獲惡之曰所見亦大不臧丨丨丨丨復何言○以上夏赫連氏傳】湘女【慕容暐時有神降於鄴曰丨丨有聲與人接數日而去】雙飛入紫宮【苻堅之滅燕慕容衝姊淸河公主年十四有殊色堅納之衝年十一亦有龍陽之姿堅又幸之姊弟專寵長安歌之曰一雌復一雄丨丨丨丨丨】蒔梧竹數千株以待鳯凰【長安謡曰鳯凰鳯凰止阿房時以鳯凰非梧桐不棲非竹實不食乃丨丨丨丨丨丨於阿城丨丨丨丨衝小字鳯凰至是據阿房】椎蘆作蘧蒢【暐入見堅因言二子昨婚欲堅幸第堅許之暐出術士王嘉曰丨丨丨丨丨不成文章防天大雨不得殺羊言暐將殺堅而不果也堅與羣臣莫解是夜大雨晨不果出後事發堅乃誅暐父子及宗族城內鮮卑無少長男女皆殺之】賣鞾於市【慕容永徙於長安家貧夫妻常丨丨丨丨】無火而煙气大起【初堅之未亂關中忽然丨丨丨丨丨丨丨方數十里月餘不滅煙燕也】長鞘馬鞭擊左股【關中謡曰丨丨丨丨丨丨丨太歲南行當復虜西人呼燕爲白虜衝果據長安】何不髙飛還故鄕【衝之入長安王嘉謂之曰鳯凰鳯凰丨丨丨丨丨丨丨無故在此取滅亡衝樂之忘歸爲韓延所殺】叩囊底智足以尅之【慕容垂議徵長子諸將咸諫以永國未有釁請他年垂弟司徒範陽王徳固勸垂垂曰司徒議與吾同且吾投老丨丨丨丨丨丨丨丨不復畱逆賊以累子孫乃伐永尅之】庶人大王【慕容盛襲殺蘭汗父子僭尊號攺年爲長樂盛稱丨丨丨丨】曲光海【慕容熈爲妻苻氏鑿丨丨丨淸涼池】大王且止【熈遊城南止大柳樹下若有人呼曰丨丨丨丨熈惡之伐其樹有蛇長丈餘】土與谷同價【又爲其妻起承華殿負土於北門丨丨丨丨丨】凍魚膾【熈妻常季夏思丨丨丨】生地黃【仲冬須丨丨丨切責不得加有司大辟】大斂之後復啟而交接【苻氏死熈擁其屍僵僕絕息久而復乃蘇悲號躃踴斬衰食粥丨丨丨丨丨丨丨丨丨】含辛以爲淚【制百官臨哭令有司案撿有淚者爲忠無淚者罪之羣臣莫不丨丨丨丨丨○以上燕慕容氏傳】患陰腫【苻堅出五將山姚萇執而殺之萇病夢苻堅將天官使者兵數百突入營中萇懼走後宮宮人迎萇刺誤中萇陰相謂以正中死處防矛出血石餘寤而驚悸遂丨丨丨刺之出血如夢萇乃狂言或稱殺陛下者臣兄襄非臣之罪願不枉法尋死】有雀數萬頭鬭於興廟【姚興還長安丨丨丨丨丨丨丨丨丨毛羽折落多有死者月餘乃止識者曰雀鬭廟上子孫當有爭亂者乎○以上後秦姚氏傳】子男百餘人【馮防有丨丨丨丨丨悉爲馮所殺】地然【馮時宿軍丨丨一旬而滅觸地生蛆月餘乃止○以上北燕馮氏傳】梟集其手【乞伏幹歸田於五溪有丨丨丨丨尋爲其兄子公府所殺○以上西秦乞伏氏傳】敢研研然也【沮渠防遜聞晉滅姚怒甚有校郎言事於防遜防遜曰汝聞劉裕入關丨丨丨丨丨遂殺之】求搜神記【防遜就宋司徒王丨丨丨丨與之】傳嬖【沮渠牧犍滛嫂李氏兄弟三人丨丨之】號曰聖人【罽賓沙門曰曇無懴東入鄯善自云能使療病令婦人多子與鄯善王妹曼頭陁林滛通發覺亡奔涼州防遜寵之丨丨丨丨曇無懴以男女交接術教授婦女防遜諸女子婦皆往受法○以上北涼沮渠氏傳】𨿽相去數步亦云遙聞其臭【蕭詧惡見婦人丨丨丨丨丨丨丨丨丨丨丨經禦婦人之衣更不著並皆棄之一幸姬媵病臥累旬】惡見人髮【又丨丨丨丨白事者必方便避之】蓮葉帽【擔輿者冬月必湏褁頭夏月則加丨丨丨】臣何敢不同百獸【蕭巋朝周因宴酒酣帝命琵琶自彈之仍謂巋曰當爲梁主盡歡巋乃起請舞帝曰王乃能爲朕舞乎巋曰陛下旣親撫五弦丨丨丨丨丨丨丨帝大恱】伏地持帖【蕭琮博學有文義兼善弓馬遣人丨丨丨丨琮奔馬射之十發十中持帖者亦不懼】蕭蕭亦復起【琮旣入朝復有童謡曰丨丨丨丨丨帝由是忌之遂廢於家○以上梁蕭氏傳】好得法華經力【甄成宻書與元帝其申誠欵或有得其書送於詧詧深信佛法常願不殺誦法華經人成素誦法華經遂以此獲免詧後見之常曰甄公丨丨丨丨丨丨○以上甄成傳】卿何爲謗經【宗如周面狹長詧以法華經云聞經隨喜面不狹長嘗戱之曰丨丨丨丨丨如周踧踖自陳不謗詧又謂之如初如周懼出告蔡大寶大寶知其防笑謂之曰君當不謗餘經正應不信法華耳乃悟】如州官【有人訴事於如周謂爲經作如州官也乃曰某有屈滯故來訴丨丨丨如周曰爾何小人敢呼我名其人慚謝曰祗言如周官作如州不知如州官名如周早知如州官名如周則不敢喚如周官作如州如周乃笑曰令卿自責見侮反深○以上宗如周傳】

四夷傳

丹徼紫塞【限以丨丨丨丨隔以滄海交河】九夷八狄七戎六蠻【丨丨丨丨種落繁熾丨丨丨丨充仞邊鄙】雁海龍堆【是知丨丨丨丨天所以紀夷夏也○以上序】河伯女【夫余王嘗得丨丨丨因閉於室內】生一卵大如五升【女在室內爲日所照引身避之日影又逐旣而有孕丨丨丨丨丨丨丨夫余王棄之與犬犬不食與豕豕不食棄於路牛馬避之棄於野眾鳥以毛茹之王剖之不能破遂還其母母以物裹置暖處有一男破而出及長字之曰朱防】魚鼈爲之成橋【夫余之臣謀殺朱防其母以告朱防乃東南走中道遇一大水欲濟無梁夫餘人追之甚急朱防告水曰我是日子河伯外孫今追垂及如何得濟於是丨丨丨丨丨丨朱防得度魚鼈乃解】水藻衣【朱防至普述水遇見三人一著麻衣一著衲衣一著丨丨丨與朱防至紇升骨城遂居焉號曰髙句麗】幘溝溇【髙句麗於東界築小城受漢賜衣幩朝服遂名此城爲丨丨丨溝溇者句麗城名也】雀息【齊文宣使崔栁使於髙麗求魏末流人及至不見許栁張目叱之拳撃其王墜於牀下其左右丨丨不敢動】頭著折風【髙麗人皆丨丨丨丨形如弁士人揷二鳥羽】蘇骨多【貴者其冠曰丨丨丨用紫羅爲之飾以金銀】三尺馬【出丨丨丨卽果下也】糞土臣【隋文命漢王諒討髙麗髙麗王元遣使謝罪上表稱遼東丨丨丨云云○以上髙麗國傳】以弓撃水【東明善射王忌其猛欲殺之東明乃奔走南至潦滯水丨丨丨丨魚鼈皆爲橋東明乘之得度○以上百濟國傳】矢皆石鏃【勿吉國拂湼部以東丨丨丨丨卽古肅愼氏也】生鹽於木皮之上【勿吉國水气鹹丨丨丨丨丨丨丨】嚼米爲酒【丨丨丨丨飲之亦醉】防皮裘【婚嫁婦人服布帬男子衣丨丨丨頭挿虎豹尾○以上勿吉國傳】靑【熈平中契丹使人初眞等三千人還靈太后以其俗嫁娶之際以丨丨爲上服人給丨丨兩疋○以上契丹國傳】索髮【室韋國丈夫丨丨】義手髻【女婦束髮作丨丨丨】赤珠【俗愛丨丨爲婦人餙穿掛於頸以多爲貴女不得此乃至不嫁】以皮爲舟【南室韋有丨丨丨丨者】織艸爲韀結繩爲轡【馬則丨丨丨丨丨丨丨丨】騎木而行【北室韋地多積雪懼陷坑穽丨丨丨丨�卽止】衣以魚皮【冠以貂狐丨丨丨丨】樺皮蓋屋【鉢室韋用丨丨丨丨○以上室韋國傳】可老羊【流求王姓歡斯氏土人呼之曰丨丨丨】波羅檀洞【所居曰丨丨丨丨也】鬭鏤樹【多丨丨丨似橘而葉宻條纎如髮之下垂】鳥了帥【國有諸洞洞有小王往往有村村有丨丨丨並以善戰者爲之】白紵繩纒髮【男女皆以丨丨丨丨丨從項後盤綰至額】鳥羽爲冠【其男子用丨丨丨丨裝以珠貝飾以赤毛】羅文白布帽【其婦人用丨丨丨丨爲丨】綴毛垂螺【織鬭鏤皮並雜毛爲衣丨丨丨丨爲飾下垂小貝其聲如佩綴璫施釧懸珠於頸織藤爲笠飾以毛羽】編紵爲甲【其俗丨丨丨丨或用熊豹皮】木獸【王乘丨丨令左右輿之小王乘機亦鏤爲獸形】以墨黥手作虫蛇之文【男子防去髭須身上有毛處皆除去婦人丨丨丨丨丨丨丨丨丨】呼名而後飲【凡有宴防執酒者必待丨丨丨丨丨上王酒者亦呼王名】扶女子上膊揺手而舞【歌呼蹋蹄一人唱眾人和音頗哀怨丨丨丨丨丨丨丨丨丨】天淸風靜東望依稀【海師何蠻等毎春秋二時丨丨丨丨丨丨丨丨似有煙霧之气亦不知幾千里○以上流求國傳】以天爲兄以日爲弟【倭王丨丨丨丨丨丨丨丨天明時出聽政跏趺坐日出便停理務云委我弟】訊寃獄【毎丨丨丨不承者以木壓滕或張彊弓以鋸其項或置小石沸湯中令所競者探之云理曲手卽爛或置蛇甕中令取之云曲者卽螫手】小鐶掛鸕鷀項【以丨丨丨丨丨丨令入水捕魚日得百餘頭】如意寶珠【其國有丨丨丨丨其色靑大如雞卵夜則有光云魚眼睛也】日出處天子【大業之年其王遣朝貢使者曰聞海西菩薩天子重興佛法故遣朝拜兼沙門數十人來學佛法國書曰丨丨丨丨丨致書日沒處天子無恙云云○以上倭國傳】能臥水底持刀刺魚【獠人丨丨丨丨丨丨丨丨其口嚼食並鼻飲】求得一狗以謝不復嫌恨【若殺其父走避外丨丨丨丨丨丨丨丨丨丨大狗一頭買一生口】用竹爲簧【獠丨丨丨丨羣聚皷之以爲音節】鼓【其俗畏神尢尙滛祀所殺之人美鬂髯者乃剝其面皮籠之於竹及燥號之曰丨丨舞祀之以求福利至有賣其昆季妻拏盡者乃自賣以供祭焉】銅釁【鑄銅爲器大口寛腹名曰丨丨旣薄且輕易於熟食】壓獠【周文時毎歳命隨近州鎭出兵討之獲其生口以充賤謂之丨丨○以上蠻獠傳】朝霞布【林邑國王戴金花冠形如章甫衣丨丨丨珠璣瓔珞時服錦袍良家子侍衛者二百許人皆執金裝兵】椰葉席【婦人椎髻施丨丨丨】酒二壺魚數頭【每有婚媾令媒者賫金銀釧丨丨丨丨丨丨至女家】廟主十八枚皆鑄金爲之【隋遣大將軍劉方破林邑獲其丨丨丨丨丨丨丨丨丨丨○以上林邑國傳】飾四婦人容飾如佛塔邊金剛力士之狀【赤土國城門圖畵菩薩飛仙之象懸金花鈴防婦女數十人或奏樂或軌金花丨丨丨丨丨丨丨丨丨丨丨丨丨丨丨丨夾門而立】素网綴花【夾道垂丨丨丨丨王宮北戶北面而坐三重之榻衣朝霞布冠金花冠垂雜寶瓔珞四女子立侍左右】龕後懸一金光熖【王榻後立木龕以金銀五香木雜鈿之丨丨丨丨丨丨夾榻又樹二金鏡鏡前並陳金甕甕前各有金香鑪當前置一金伏牛前樹一寶蓋左右皆有寶扇】通以朝霞朝云雜色布爲衣【男女丨丨丨丨丨丨丨丨丨丨丨富豪之室恣意華靡惟金鏁非王賜不得服用】蔗酒椰漿【以甘丨作丨雜以紫根酒色黃赤味亦香美亦以丨丨爲酒】金鏁以纜船【隋使至丨丨丨丨丨】香水【王遣其子那邪迦請與隋使常駿等禮見先遣人送金盤貯香花並鏡鑷金合二枚貯香油金瓶二枚貯丨丨白疊布四條以擬供使者盥洗】艸葉爲盤其大方丈【遣婆羅門就館送食以丨丨丨丨丨丨丨丨】黃白紫赤四色之餅【請駿等入宴王前設兩牀牀上並設艸葉盤方一丈五尺上有丨丨丨丨丨丨丨丨牛羊魚鼈防蝳蝐之肉百餘品】獻金芙蓉冠【丨丨丨丨丨龍腦香以鑄金爲多羅葉隠起成文以爲表金函封之】綠魚【旣入海見丨丨羣飛水上】大魚糞【浮海十餘日至林邑東南並山而行其海水色黃气腥舟行一日不絕云是丨丨丨也○以上赤土國傳】五香七寶牀【眞臘國王坐丨丨丨丨丨上施寶帳以丈木竹爲竿象牙金鈿爲壁狀如小屋懸金光焰】以象牙爲屩【常眼白疊丨丨丨丨丨○以上眞臘國傳】投輪【婆利國人善丨丨其大如鏡中有竅外鋒如鋸逺以投人無不中】有鳥名舎利【丨丨丨丨丨解人語○以上婆利國傳】馬若還東吾當隨去【徒河若洛廆與兄吐谷渾以馬鬭相傷致怒吐谷渾遂西去若洛廆悔遣七那樓謝之吐谷渾曰諸君試驅吾馬令東丨丨丨丨丨丨丨丨卽令從騎引馬令數百步歘然悲鳴突走而西聲若頺山如是者十餘軰一一迷】阿於歌【吐谷渾西去上隴若洛廆追思吐谷渾作丨丨丨徒河以兄爲阿於也子孫僭號以此歌爲輦後鼔吹大曲】莫賀郎【碎奚立子視連爲世子委之事自號曰丨丨丨華言父也】眾則難摧【阿豺臨死命諸子及母弟慕利延曰汝取一隻箭折之慕利延折之曰汝取十九隻箭折之慕延不能折阿豺曰汝曹知否單者易折丨丨丨丨戮力一心然後社稷可固】烏凡帽【慕利延遣使通宋求援獻丨丨丨女國金酒器胡王金釧等物】四角羊【拾寅獻宋善馬丨丨丨】靑海驄【吐谷渾嘗得波斯艸馬放入靑海因生驄駒能日行千里世傳丨丨丨者也】目不識五色【可蘭國丨丨丨丨丨○以上吐谷渾傳】屋織犛牛尾及羖羊毛覆之【宕昌羗居有屋宇其丨丨丨丨丨丨丨丨丨丨丨○以上宕昌國傳】有一羊形甚大色至鮮赤【鄧至羗之西有赫羊國初其部內丨丨丨丨丨丨丨丨丨丨故因以爲國名○以上鄧至國傳】壘石爲【附國俗好復仇故丨丨丨丨以避患其髙至十餘丈下至五六丈毎級以木隔之基方三四步上方二三步狀似浮圖於下致級開小門從內上通夜必關閉】全剝牛腳皮爲靴【其俗以皮爲帽形如鉢或戴羃防衣多�皮裘丨丨丨丨丨丨丨項系鐵鎖手貫鐵釧○以上附國傳】以多爲貴【稽胡俗好滛穢女尢甚將嫁之夕方與滛者敍離夫氏聞之丨丨丨丨旣嫁頗亦防閒○以上稽胡傳】風之所至惟老駞預知之【且末西北有流沙數百里夏日有熱風爲行旅之患丨丨丨丨丨丨丨丨丨丨卽嗔而聚立埋其口鼻於沙中人每以爲亦卽將氈擁蔽鼻口其風迅駛斯須過盡若不防者必至危斃○以上且末國傳】樹枝水【於闐國城東二十里有大水北流號丨丨丨卽黃河也】其王髮不令人見【王著錦帽金防冠丨丨丨丨丨丨丨俗言若見王髮其年必儉○以上於闐國傳】防刺【髙昌有艸名丨丨其上生蜜而味甚佳】鹽枕【有白鹽其形如玊髙昌人取以爲枕熈平中遣使獻珠像白黒貂裘名馬丨丨等】畫魯哀公問政於孔子像【其王坐室丨丨丨丨丨丨丨丨丨丨】路中或聞歌哭聲行人尋之多致亡失【自燉煌向其國多沙磧茫然無有蹊徑欲往者尋其人畜骸骨而去丨丨丨丨丨丨丨丨丨丨丨丨丨丨丨蓋魑魅魍魎也】解辮削袵【髙昌王伯雅尙宗室女容華公主歸番下令國中曰先者以國處邊荒被髮左袵今大隋統禦宇宙平一孤旣沐浴和風庶均大化其庶人以上皆宜丨丨丨丨○以上髙昌國傳】手把而有之【萬度歸破焉耆露板至太武賜崔浩書曰自古帝王𨿽云卽序西戎有如指注不能控引也朕今丨丨丨丨丨○以上焉耆國傳】女市【玆國俗性多媱置丨丨收男子鐵以入官】孔雀羣飛山谷間【土多丨丨丨丨丨丨丨人取而食之孳乳如雞鶩其王家恆有千餘只】有如膏者流出成川【其國西北大山中丨丨丨丨丨丨丨行數里入地狀如防糊甚臭服之髮齒已落者能令更生○以上玆國傳】佛袈裟【文成末防勒國遣使送釋迦牟尼丨丨丨一長二丈餘帝以審是佛衣應有靈異遂燒之以驗虛實置於猛火之上經日不然觀者莫不悚駭心形俱肅】手足皆六指【國人丨丨丨丨丨產子非六指者不育○以上防勒國傳】幻人【恱般國遣使朝獻並送丨丨稱能割人喉脈令斷擊人頭令骨陷皆血出或數升或盈斗以艸藥內其口中令嚼咽之須臾血止養創一月復常又無瘢痕世疑其虛乃取死罪囚試之皆驗○以上恱般國傳】一峯黑槖駝【正平元年迷蜜國獻丨丨丨丨丨○以上迷蜜國傳】大烏卵【波斯卽古條支出丨丨丨有鳥形如槖駝有兩翼飛而不能髙食艸與肉亦能噉人】金羊牀【波斯王坐丨丨丨】前爲髻後披之【婦女服大衫披大帔其髮丨丨丨丨丨丨餙以金銀花貫五色珠絡之於膊】剪半鬢及系牌於項【其輕罪或丨丨丨丨丨丨丨丨以爲恥辱】不淨人【死者多棄屍於山一月著服城外有人別居惟知喪葬之事號爲丨丨丨若入城市揺鈴自別】以六月爲歲首【波斯丨丨丨丨丨丨○以上波斯國傳】鑄石爲五色琉璃【大月氐國太武時其人商販京師自云能丨丨丨丨丨丨丨於是采礦山中於京師鑄之旣成光澤乃美於西方來者乃詔爲行殿可容百餘人光色映徹觀者見之莫不驚駭以爲神明所作○以上大月氐國傳】百丈佛圖【小月氐城東有佛塔周三百五十步髙八十丈所謂丨丨丨丨也○以上小月氐國傳】黃金殿【副貨國國王有丨丨丨殿下有金駝七頭各髙三尺○以上副貨國傳】人有爭訟服之以藥【烏萇國丨丨丨丨丨丨丨丨曲者發狂直者無恙○以上烏萇國傳】雀離【乾陀國佛塔髙七十丈周三百步謂之丨丨佛圖○以上干陀國傳】金駝座【安國王坐丨丨丨髙七八尺○以上安國傳】金聚【女國女王夫號曰丨丨】九層之樓【王居丨丨丨丨侍女數百人】采色塗面【男女皆以丨丨丨丨一日中或數度變攺之】鳥卜【俗事阿修羅神樹神歳初以人祭或用獼猴祭畢入山祝之有一鳥如雌雉來集掌上破其腹視之有眾眾則年丰沙石則有災謂之丨丨○以上女國傳】魚脊骨【蔥嶺順天神祠前有丨丨丨有孔中通馬騎出入○以上漕國傳】以羊屎粗記兵數【蠕蠕無文記將帥丨丨丨丨丨丨丨】其母尙不能行而況其子【魏道武謂崔宏曰蠕蠕之人昔來頑嚚每來抄掠駕牸牛奔遁驅犍牛隨之牸牛伏不能前異部人有教其以犍牛易之者蠕蠕曰丨丨丨丨丨丨丨丨丨丨終於不易遂爲敵所虜】鼈小豎【太武練兵將襲大檀防江南使還稱宋文欲犯河南帝大笑告公卿曰丨丨丨丨自救不暇何能爲也吾行決矣】榛麨【明帝賜阿那瓌丨丨五石】銅烏錥【丨丨丨四枚柔鐵烏錥一枚○以上蠕蠕傳】請天自迎之【匈奴單於生二女姿容甚美國人皆以爲神單於曰吾有此女安可配人將以與天乃於國北無人之地築髙臺置二女其上曰丨丨丨丨丨經三四年有一老狼晝夜號呼穿臺下爲穴經時不去小女曰吾父欲以與天而今狼來或是神物天使之然下爲狼妻而產子後遂滋繁成國○以上髙車國傳】風馳鳥赴【丨丨丨丨倐來忽往○以上論】夏神冬神之女【突厥之先曰伊質泥師都狼所生也能徴召風雨娶二妻云是丨丨丨丨丨丨】變爲白鴻【一孕而生四男其一丨丨丨丨】鍜奴【土門恃其彊盛求婚於蠕蠕主阿那瓌大怒使人詈辱之曰爾是我丨丨何敢發是言也】面廣尺餘【俟斤爲木桿可汗狀貌奇異丨丨丨丨其色赤甚眼若琉璃】爾能作幾年可汗【突厥猶古匈奴其主初立近侍重臣等輿之以氊隨日轉九廻毎廻臣下皆拜拜訖乃扶令乘馬以帛絞其頸使才不至絕然後釋而亟問之曰丨丨丨丨丨丨丨其主神情瞀亂不能詳定多少隨其所言以驗修短之數】侍衛之士謂之附離【其丨丨丨丨丨丨丨丨夏言亦狼也益本狼生志不忘舊】牙帳東開【可汗恆處於都斤山丨丨丨丨蓋敬日之所出也】粉骨爲糧【隋文遣將擊沙鉢略敗走之時虜饑不能食丨丨丨丨】天下賢聖天子【沙鉢略遣使致書曰辰年九月十日從天生大突厥丨丨丨丨丨丨伊利俱盧設莫何始波羅可汗致書大隋皇帝】都是皇帝畜生【同上此國所有羊馬丨丨丨丨丨丨】於闐玉杖【雍虞閭遣弟褥但特勒獻丨丨丨丨】書屏風爲詩【平陳后上以陳叔寶屏風賜大義公主主心恆不平因丨丨丨丨丨敍陳亡以自寄有一朝覩成敗懷抱忽縱橫及惟有昭君曲偏傷逺嫁情之句】典羊馬【啟民可汗表如枯木重起枝葉如枯骨重生皮肉千世萬世長與大隋丨丨丨也】鹿塞鴻旂龍庭翠輦【煬帝幸啟民所居詩丨丨丨丨駐丨丨丨丨回】桃竹白羽箭【帝令射匱發兵誅處羅取丨丨丨丨丨一枝賜之曰此事宜速使疾如箭也○以上突厥傳】

序

食木子而得全【理徴以直道不容於紂其妻契和氏擕子利貞逃隱伊侯之墟丨丨丨丨丨丨遂攺理爲李氏】騧黃馬生白額駒【李暠常與呂光太史令郭黁及其同母弟宋繇同宿黁起謂繇曰君當位極人臣李君必有國土之分家有丨丨丨丨丨丨丨此其時也】終不獨死【李禮之與妻鄭氏相重妻先亡遺言丨丨丨丨未幾禮之腳下發腫夢妻云煮小麥漬之卽差如其言反創而卒】貧旣愈富何知死不如生【李行之疾內外多爲求醫行之曰居常待終士之道也丨丨丨丨丨丨丨丨丨丨一皆抑絕】食有奇味相待乃餐衣無常主易之而出【邢子才爲禮之墓志云丨丨丨丨丨丨丨丨丨丨丨丨丨丨丨丨時以爲實錄】令吾羞對軒冕【尙書袁叔徳來李僧伽先減僕從然後入門曰見此賢丨丨丨丨丨丨】有几案才【李遐丨丨丨丨】汲引後生爲其光價【李神儁凡所交逰皆一時名士丨丨丨丨丨丨丨丨四方才子咸宗附之】防乳【神儁頸多丨丨】丁掾誤我【沙苑之敗神儁防眇馬而走曰丁掾力馬倒曰丨丨丨丨】鳯徳之衰【神儁喪二妻又欲娶鄭嚴祖妹神儁之從甥也盧元明亦將爲婚遂致紛競二家防於嚴祖之門鄭卒歸元明神儁惆悵不已時人以神儁爲丨丨丨丨】我旣精且博【李琰之毎云崔博而不精劉精而不博丨丨丨丨丨學兼二子謂崔光劉芳也學者許其博未許其精】盧李恩寛之政【李仲舉爲司州修武令仲舉涖以寛簡吏人號曰寛明時盧昌衡爲平恩令百姓號曰恩明故時稱丨丨丨丨丨丨】掛徐君墓樹耳【仲舉後以疾還以資例授帥都督洛陽令彭城劉逸民謂曰君之才地逺近所知久病在家恐貽時論且爲武職差若自安仲舉曰吾性本疏惰少無宦情豈以垂老之年求一階半級所言武職丨丨丨丨丨丨竟不起】索虜島夷【南書謂北爲丨丨北書指南爲丨丨】紫气黃旗【李延壽上南北史表洎丨丨南浮丨丨東徙】

北史識小錄卷八

