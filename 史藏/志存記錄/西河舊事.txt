西河舊事序桉漢武帝太初四年開武威郡﹐故匈奴休屠王地也﹔太初元年開張掖郡﹐故匈奴昆邪王地也。是年又開酒泉郡﹐俗傳城下有金泉﹐味如酒也。後元年分酒泉置惇煌郡﹐卽古瓜州地﹐允姓戎所居也。昭帝始元六年置金城郡﹐初築城得金﹐故名﹐一曰稱金﹐取其堅也。此所謂河西五郡﹐當時以斷匈奴右臂者。式觀豬壄大澤﹐禹迹猶存﹔龍夷荒城﹐陜流自繞。彌幹川土肥如髓﹐時羅漫酪美瀉酥﹐市日四合﹐畜牧蕃滋﹐信浩穰區哉。而瓜大容狐﹐海深出馬﹔雪積百丈﹐沙流萬里﹔駝爵甕卵﹐羔羊鼓臍﹔帝江歌舞﹐神鳥圖形﹔觻得千金堤﹐居延遮虜障﹐石漆濃如脂膏﹐金山石成牛馬﹐抑何荒怪瓖奇與。若乃玄址燕墜﹐簡逷卵吞﹔惇煌鳶飛﹐魯般楔擊﹐軒皇拜道於空桐﹐王母梯幾於縣圃﹐魚澤障前﹐崔不意效谷﹔龍勒山腹﹐李廣利刺泉﹐以及周生然明之經學﹐趙﹤匪攵﹥郭黁之藝術﹐郅奇龐淯之忠孝﹐日磾文和之才幹﹐並皆靈幻殊特﹐聞之者咸欲命駕往尋﹑討幽采異﹐何珥筆奮藻者之寥寥乎﹗隨唐志地理類有西河舊事一卷﹐不著作者姓名﹐今其書已亡﹐予搜集若干條﹐彌惜其闕略矣。西河舊事淸武威張澍編輯涼州城普匈奴故蓋臧城後人音訛名姑臧也﹝後漢書注﹞澍桉應劭風俗記云漢武帝元朔三年攺雍州曰涼州以其金行土地寒涼故也遷於冀晉徙治此福祿城因謝艾所築城下有金泉味如酒故曰酒泉﹝太平寰宇記﹞澍桉十三州誌云福祿城謝艾所築下有金泉味如酒有人飲此泉水見有金色從山中照水往取得金應劭漢官儀曰酒泉城下有金泉泉味如酒故曰酒泉是金泉卽酒泉也觻得此地本匈奴觻得王所居因以名縣﹝太平寰宇記﹞澍桉地理誌觻得有千金渠至樂涫入澤中羌谷水出羌中東北至居延入海孟康曰觻音鹿白山冬夏有雪故曰白山匈奴謂之天山過之皆下馬拜焉﹝水經注﹞澍桉天山一名折羅漫山見元和志而括地誌作初羅漫山或作時羅漫山皆字形相近而誤天山最髙冬夏長雪故曰白山山中有好木鐵白匈奴謂之天山過之皆下馬拜在蒲類海東一百里﹝後漢書注﹞澍桉太平寰宇記引鐵下無白字又一本引末句作在蒲類海百里之內又太平禦覽太平寰宇記引末句有云卽漢貳師擊右賢王之處或引脫類海二字蒲類海胡人呼爲婆悉海也祁連山有仙樹人行山中以療饑渴者輒得之可飽不得持去平居時亦不得見﹝太平禦覽﹞澍桉輒得之可飽太平寰宇記引云饑渴者食之則飽又桉廣韻祁連山上有松柏五木美水茂艸冬溫夏涼又有仙樹人行山中饑卽食之輒飽不得持去平居時亦不可見也此殆與羅浮山之楊梅歸美山之橘柚同其幻異﹤美水茂艸﹐十餘年前猶然﹐不知今日若何。水淸淺而寒﹐山幽邃而緩﹐雨後蘑菇虫艸如筍生﹐惟仙樹不知何指﹐或黃刺黑刺之類﹖﹥焉支山東西百餘里南北二十里亦有松柏五木其水艸茂美宜畜牧與祁連山同匈奴失祁連焉支二山歌曰亡我祁連山使我六畜不蕃息失我焉支山使我婦女無顏色﹝太平寰宇記﹞澍桉五木本艸別錄謂之蜜香陶宏景謂之靑木香也三洞珠囊云五香者卽靑木香一株五根一莖五枝一枝五葉葉間五節故名五香燒之能上徹九天古方治癰疽古樂府云氍毹﹤毛答﹥﹤登毛﹥五木香指此蘇頌曰修養書云正月一日取五木香湯以浴至老須髮黑徐鍇云道家以靑木香爲五木金光明經謂之矩琵陀香別錄又云木香生永昌山谷陶宏景曰永昌不復貢今從外國舶上來云出大秦國人以療腫毒蘇恭曰消惡气有二種以昆侖來者爲佳葉似羊蹏而長大花如菊花結實黃黑涼州異物志靑木香出天竺是艸根狀如甘艸也隨書言樊子蓋爲武威太守車駕入吐谷渾子蓋以彼多瘴气獻靑木香以禦霧露之邪是五木爲涼州之所生矣祁連山在張掖酒泉二郡界之上東西二百餘里南北百餘里有松柏五木美水艸冬溫夏涼宜牧畜養匈奴失二山乃歌云亡我祁連山使我六畜不蕃息失我焉支山使我嫁娶婦無顏色祁連一名天山亦曰白山﹝史記索隱﹞澍桉史記正義引云匈奴失祁連焉支二山歌末有其慜惜乃如此六字太平禦覽引云祁連山與焉支山宜畜養匈奴失此二山乃歌曰失我焉支山使我婦女無顏色失我祁連山使我六畜不蕃息字句與索隱少異又崔豹古今注云燕支葉似蒯華似菖蒲出西方土人以染名曰燕支中國人謂紅藍以染粉爲婦人面色謂爲燕支粉也習鑿齒與燕王書曰此下有紅藍足下先知之否他方人采取其華染紼黃接其上英者作燕支婦人用爲面色可愛班固曰匈奴名妻作閼氏言可愛如燕支又桉索隱以西河舊事謂白山卽天山祁連爲非是祁連山在張掖酒泉二郡界之上有松柏五株水艸茂美山中冬溫夏涼宜牧牛羊充肥奶酪濃好夏瀉酪不用器物刈艸著其上不解散作酥特好一斛酪得酥斗餘﹝太平禦覽太平寰宇記﹞澍桉五株宜作五木祁連山宜牧牛羊充肥奶酪夏寫酪不用器物刈艸著其上不致解散一斛酪略得升餘酥﹝太平禦覽﹞澍桉太平寰宇記引云祁連山宜牧牛羊充肥奶酪濃好夏寫酪不用器物刈艸著其上不致解散作酥特好一斛酪得酥斗餘字句微異河西牛羊肥酪過精好但寫酪置艸上都不解散也﹝世說注﹞三危山有三峯故曰三危山在惇煌縣南二十里俗亦謂升雨山﹝太平寰宇記﹞澍桉升雨山禹貢錐指作卑羽山蓋以翻本史記注誤也括地誌作升雨山爲是蔥嶺在惇煌西八十﹝一作千﹞裏其山髙大上悉生蔥故曰蔥嶺河源潛發其嶺分爲二水一水徑休循國南在蔥嶺西又徑難兜國北西南去罽賓國三百四十里﹝水經注﹞澍桉廣志蔥嶺山其上生蔥茂於常蔥西域諸國志云蔥嶺髙十二日可至嶺釋法顯佛國記蔥嶺多夏有雪釋迦方誌蔥嶺髙可千餘里兩邊漸下南北豎嶺行數極多百餘條矣多有山蔥崖峽靑翠因以名焉又桉漢書注藝文類聚引無河源以下數句寰宇記引無徑休循國以下數句又按西域傳河有兩源一出蔥嶺東流一出於寘南山下北流與蔥嶺河合東注蒲昌海蒲昌海一名鹽澤與此書相發明沙州天气晴明卽聞沙鳴聞於城內人遊沙山結侶少或未遊卽生怖懼莫敢前其沙或隨人足頹落經宿卻自還山上﹝太平寰宇記﹞澍桉或未遊太平禦覽引作或不曾遊流沙磧在玉門關外有三斷石極大呼爲三隴﹝太平寰宇記﹞澍按寰宇記沙磧自縣之西皆沙磧磧內時聞語笑歌哭之聲審之卻不見人蓋鬼物也漢武帝聞大宛馬有天馬遣李廣利伐之始得此馬有角爲奇故漢爲賦天馬之歌胡馬感北風之思遂頓羈絕絆驤首而馳晨發京城食時至惇煌北塞下嘶鳴而去因名其處爲候馬亭今晉昌及馬蹏谷山下馬迹若踐泥中有自然之形﹝太平禦覽﹞澍桉寰宇記引云漢武帝遣貳師將軍伐大宛得天馬三匹後思歸遂頓裂羈絆驤首而馳晨發京師食時至惇煌北塞山下嘶鳴而去因名此處爲候馬亭今晉昌及大武馬蹏谷石上有馬踐之迹猶存字句微異繞蒲海肥美良田水艸沃衍﹝初學記﹞澍桉惇煌實錄云有髙昌壁故屬惇煌下八字宜補美原引作每田原引作出今攺正魯般惇煌人與公輸子同名莫詳年代巧侔造化於涼州造佛圖作木鳶每擊楔三下乘之以歸無何其妻有妊父母詰之妻具說其故其父伺得木鳶楔十餘下乘之至吳會吳人以爲祆殺之般又爲木鳶乘之遂獲父屍怨吳人殺其父於肅州城南作一木仙人舉手指東南吳地大旱三年卜曰般所爲也於是賫物巨千謝之般爲斷其一手其月吳中大雨﹝酉陽雜俎﹞

