

纖言淸陸圻

●上篇○三案終始挺擊始於萬曆乙卯五月﹐紅丸始於泰昌庚申八月﹐移宮始於是年九月﹐迄於天啟丙寅三月。

○發姦首發挺擊之案者﹐刑部主事王之き也﹔首發紅丸之案者﹐禮部尙書孫愼行也﹔首發移宮之案者﹐吏科掌印楊漣也。其餘從而和之者﹐如﹕髙攀龍﹑鄒元標﹑劉宗周﹑左光斗﹑魏大中諸君子﹐皆紹明聖學﹐一代眞儒﹐且其所親見聞者﹐安肯以莫須有之事陷入而顧議東林過激﹐使羣小得以藉口耶﹗

○三案姦黨挺擊案中﹐如﹕劉廷元﹑劉光復﹑胡士相﹑吳爾塤﹑嶽駿聲﹑徐紹吉﹑韓浚輩﹐皆姦黨也。紅丸案中﹐如﹕黃克纘﹑王志道﹑徐景濂﹑汪慶百﹑範濟世﹑霍維華﹑李時馨﹑劉志選輩﹐皆姦黨也。移宮案中﹐如﹕賈繼春﹑王業浩﹑李春燁﹑孫國楨﹑孫傑﹑徐大化﹑張修徳﹑周昌晉輩﹐皆姦黨也。

○要典三朝要典成於閣臣顧秉謙﹑黃立極﹑馮銓之手﹐眞穢史也。是時魏亂政﹐羣小矯敕撰書﹐以爲羅織正人張本。天啟丙寅年正月二十六曰﹐開館編纂﹐六月十九曰成書﹐熹宗有禦制序文﹐實諸人竊爲之舉﹐是時天子沖齡﹐拱手而已。

○浙黨浙黨之名﹐始於沈一貫﹐而成於方從哲。挺擊事起﹐擁戴鄭妃者﹐﹦﹦方從哲﹐徳淸人﹐此外則平湖劉廷元﹑胡士相﹐秀水嶽駿聲﹑崇徳吳爾塤﹐皆浙人也。乃鄭氏夤夜輸金各百萬計﹐今劉﹑胡﹑嶽﹑吳﹐子孫皆貧矣。

○國本神宗中宮無子﹐光宗於庶子中最長﹐萬曆十四年乙酉二月﹐內輔臣申時行奏請建儲﹐神宗遷延不決。至二十九年辛丑十月十五曰﹐而元良始建﹐中間朝臣執爭﹐神宗累加譴怒﹐年年更攺﹐歲歲易期﹐相去一十六載之久﹐自古父子相傳﹐未有若斯之難也。自非嬖妾鄭妃母子擅寵﹐則姜應麟﹑沈元諍﹐何故降謫乎﹖工部主事張有徳請儀物﹐何故罰俸乎﹖三王並封﹐而朱維京﹑王如堅疏論不可﹐何故謫戍乎﹖禮科楊天民等疏催﹐何故奉嚴旨乎﹖大抵深宮摘蔓之謀﹐中於醉飽﹐宸極易儲之意﹐萌於牀第﹐特難者﹐外廷之公正發憤無以謝之耳﹗乃不得不以威臣下﹐坐之以不可居之名﹐而冀以箝天下之口。

自十四年起﹐兪允冊立﹐凡有請行者﹐俱以瀆擾﹑激聒﹑離間﹑賣直之罪名。十八年有詔﹐靜聽一年﹐明旨再無中變﹐及十九年八月﹐又攺二十一年﹐至期﹐又云少候二三年﹐至二十六年五月﹐又攺二十九年十月﹐而僅乃得定。蓋太子幾危者數矣﹐太子此席幾得而復失者屢矣。吁﹐繼離出震﹐自有定分﹐父子授受何嫌何疑﹖而使主器搖搖﹐蹈玆頻復之厲哉。當其時﹐批鱗直言﹐羽翼太子者﹐正人也﹔阿附宮闈﹐迎合上意者﹐小人也。危其身以格君之非者正人也﹔媚其身以逢君之惡者﹐小人也。而呶呶之口動加正人以取富貴﹐間宮闈之罪﹐不思張良從赤松子遊﹐尙不忘進四皓以輔太子﹐何嘗爲一身富貴之資﹖而李鄴侯保全代邸﹐不欲樹功舒王﹐豈其離間兩宮﹐交斗天性耶﹖諸小人倡爲若說者﹐不惟不忠﹐抑且無學。

○鄭氏植黨淸溪胡問欹先生名公冑子﹐弱冠舉萬曆癸丑進士。在燕都時﹐有杭僧名無塵﹐每過邸中﹐餉以遠方珍味﹐如天廚異饌﹐非芻可辦也﹐先生心異焉。一曰﹐無塵云「某欲偕居士暫過一僧處。」先生許之。其僧近東華門﹐扃關不出﹐云「進士欲館選乎﹖鄰居蘇內相者﹐鄭娘娘位下人﹐寓意於某﹐試一呈身﹐可得美秩耳﹗」先生𨿽年少而性遠權勢﹐竟不之往。始知杭僧異味珍奇﹐皆出鄭氏之物﹐其廣樹私交﹐傾危國本﹐事皆如此﹐不二年﹐挺擊變起。

○張差挺擊萬曆乙卯五月初四曰己酉﹐有張差挺擊之變。按張差是薊州井兒峪人﹐小名張五兒﹐年二十五歲﹐父張義病故﹐有親馬三道﹑李守才等同居井兒峪﹐又有姊夫孔道住本州城內。守才等教差隨內監龐保入京﹐時保管修鐵瓦殿﹐而守才每至保處送灰﹐故令差隨往。又守才囑差云「汝隨保去﹐事成﹐與汝幾畝地種﹐勾汝用度。」三曰﹐宿燕角鋪。初四曰﹐入京﹐至內監劉成大宅中。龐保﹑劉成﹑守才等在玉皇殿商量﹐與差飯喫﹐授差棗木棍﹐逼差前往﹐且云「打上宮去﹐撞一个﹐打一个﹐能打了小爺﹐喫也有﹐穿也有。」劉成領差進後宰門﹐又說﹕「汝打了﹐我力能救汝。」是時曰已將酉﹐直至東宮門上﹐將守門內監李鑑一棍打倒﹐闖入前殿檐下﹐爲內監韓本用等所獲﹐付東華門守衛指揮朱雄等收之。

初五曰﹐遣韓本用奏聞﹐上命法司提問﹐庚戌﹐巡視皇城禦史劉廷元上疏云「臣於皇城公署再三考訊﹐差有『喫齋討封』等語﹐話不情實﹐按其迹﹐若涉風魔﹐稽其貌﹐的是黠猾﹐情境叵測﹐不可不詳鞫而重擬者。」於時附鄭諸姦﹐以「風魔」二字輕輕結案﹐庶可不究主使﹐而爲鄭氏出脫之地。不知廷元初訊﹐己得眞情﹐故云「若涉風也魔」而云「的是黠猾」則差受人主使﹐實情已俱在廷元意中﹐原不待王之き散飯獄底﹐騙其逗露﹐乃始翻案也。彼廷元者﹐不述「風魔」之語﹐勢必根究主使﹐宮闈之間﹐將興大獄﹐而神宗之怒且不測。不入「黠猾」二字﹐則眞情全然抹殺﹐朝論必致沸騰﹐而靑宮異曰正位﹐廷元不保首領矣﹗廷元之倡爲若說者﹐無心爲國是﹐而有意保身家者。善乎南京禦史王允成之言曰「說者謂張差爲風癲﹐夫靑宮非發風之地﹐龐保﹑劉成豈並風之人﹖」大理丞王士昌之言曰「人至失心如ㄟ獸﹐然遇物則擊﹐豈能擇地而施﹖方其戢棍於街市之中﹐從容於後宰之人﹐何無一人覺察﹐直至宮前乃始逞技耶﹖」禦史方震孺之言曰「差卽癲人﹐然不癲於他所﹐而癲於元子之宮﹐危在五步之內矣﹗」凡此數言﹐可以決其僞﹐羣小爲之掩飾﹐其喪心甚矣﹗

○龐保劉成馬三道李守才五月二十曰乙丑﹐刑部十司會審張差一案﹐是時司官署名者﹕胡士相﹑陸夢龍﹑鄒紹先﹑曾曰惟﹑趙會楨﹑王之き等一十人員。張差口供﹕「內監龐保﹑劉成﹑馬三道﹑李守才商量進內﹐教打小爺。」情景逼吐﹐絕無抵飾。蓋廷元疏奏「風癲」後﹐提牢主事王之き散飯獄底﹐密叩張差﹐頗得眞情﹐自有主使﹐故復有二十會審之舉多官耳目具在﹐乃鐵案也。亡何﹐刑部疏請提龐保﹑劉成對鞫﹐仍行薊州道提解馬三道等。壬戌﹐刑部司官會審馬三道等﹐先期鄭國泰行賄間官胡士相﹑吳爾塤輩﹐過付者中書吳中秀﹑千戶陳紀也。國泰密令人入獄﹐剪去差舌﹐旣而薄刑馬三道﹐於是三道﹑守才以送灰保﹑成﹐修鐵瓦殿﹐委系無干﹐並訴差癲狀﹐差一字不能吐﹐而風癲竟具獄矣。

神祖屢詔﹕馬三道等無辜﹐不宜濫及﹐致傷天和﹐僅擬一流。甲戌﹐但決張差於市。乙亥﹐命司禮監會九卿三法司於文華殿門外﹐鞫審龐保﹑劉成﹐保原名鄭進﹐成原名劉登云﹐輾轉不招﹐蓋文華嚴禁之地﹐例不用刑﹐保成輩安肯吐實﹖而張已死﹐無人質辧﹐此神祖全保﹑成之深意也。方審時﹐神祖又促東宮手詔言云「張差持棍闖宮﹐至大殿檐﹐當時就擒﹐徧搜並無別物﹐其情實系風癲﹐誤入宮闈﹐打倒門官﹐罪所不容赦。後復招出龐保﹑劉成﹐本宮反覆參詳﹐保﹑成身系內官﹐𨿽欲謀害本宮﹐於彼何益﹖料保﹑成必素淩虐於差﹐故肆行報復之謀﹐誣以主使。本宮念人命至重﹐造逆大事﹐何可輕信﹖連曰奏求父皇速決張差以安人心﹐其誣招保﹑成﹐若槪治罪﹐恐傷天和。況名姓難以干連﹐從輕擬罪﹐則刑獄平﹐而於本宮陰徳亦全矣﹗」

諸臣接宮諭﹐知爲神祖之意﹐不便深求。然六月丙子﹐刑部猶復上疏曰「文華嚴禁之地﹐訊問保﹑成﹐不用刑具﹐何由得實﹖乞皇上發外廷從公鞫審。」神祖云「鄭進﹑劉登云的是誣攀﹐招詞互異﹐難以憑據﹐不必再問。」部臣又請﹐神祖又諭如初﹔丁丑﹐又諭保﹑成用刑五次﹐已斃大內。夫丙子無用刑之說﹐而丁丑卽云杖五次而斃﹐其朦朧結案﹐祕不欲發﹐可知也。

○國泰行賄挺擊事起﹐朝議沸騰﹐俱欲推究主使。鄭國泰懼謀泄﹐危如累卵﹐密使幹僕鄭鰲行金於諸司﹐中書吳中秀﹑千戶陳紀﹑陳長班過付﹐四科五道劉廷元﹑劉光復﹐刑部胡士相﹑吳爾塤﹑曾曰惟﹑嶽駿聲等皆受賄者也。過送之地在紅廟﹐與國泰家咫尺。其王之き數人忠侃無私﹐計安國本。善乎左都禦史髙攀龍疏曰「閣臣方從哲﹑禦史劉廷元毫無忠膽﹐獨剛正刑曹王之き﹑李俸﹑張廷﹑陸大受等爲君父告變﹐執法賈罪。」

而給事何士晉以戚臣鄭國泰有揭辧陸大受疏﹐因上疏曰「臣按鄭國泰部曹轉疑轉深一揭﹐蓋爲陸大受疏發也。查大受疏內𨿽有『前年爲藩臣莊田直陳大難﹐身犯姦畹凶鋒』等語﹐彼特借此發端﹐以明杞憂之果驗﹐而語及張差近事﹐原止欲追究內官姓名﹐大宅下落﹐並未嘗直指國泰主謀。此時張差之口供未具﹐刑曹之勘疏未成﹐國泰豈不能從容稍待﹖何故心虛膽戰﹐輒爾具揭張皇﹖人遂不能無疑於國泰矣﹗國泰若欲釋人之疑﹐計惟明告中宮﹐力求皇上速將張差所供龐保﹑劉成送三法司公同拷訊。如供有國泰主謀﹐是乾坤之逆﹐九廟之罪人﹐臣等執祖宗之法﹐爲朝廷討亂賊﹐不但宮中不能庇國泰﹐卽皇上亦不能庇也。借劍尙方﹐請自臣始。設或另有主使﹐與國泰無干﹐臣請與國泰約令彼自具一疏告之皇上﹐自此以往﹐凡皇太子﹑皇長孫一切起居﹐俱系國泰全家保護﹐稍有疏虞﹐罪坐國泰。則臣與在廷諸臣亦願與國泰保身家之事﹐乞皇上與皇太子有好無尢﹐永全恩禮﹐是所以報國泰也。若國泰今曰畏各犯供招﹐一味熒惑聖聽﹐久稽廷訊﹐或潛散黨羽使遠逃﹐或陰斃張差使滅口﹐則此獄將終不結耶﹖惟國泰審處。」

後天啟乙丑年﹐魏擅政﹐刑部嶽駿聲爲鄭氏白冤﹐準國泰子養性回京師九門外﹐安插管業。

○紅丸光宗以庚申八月初一曰丙午登極﹐鄭妃進美女六十人﹐光宗選中十人﹐餘發還。初十曰乙卯卽得身軟之疾﹐萬壽節百官朝賀﹐傳免。十三曰﹐常朝﹐傳免﹐惟十二曰禦門之始﹐力疾視事。先是禦藥房提督內監崔文升故投攻泄之劑﹐以致病劇﹐其機關不可問也。又有徳淸生員方文獻者﹐爲輔臣方從哲族侄﹐光宗不豫時﹐文獻適在從哲府中﹐有鴻臚寺李可灼者﹐持藥一函﹐曰伺從哲門首﹐自言今上疾﹐非我不能愈﹐文獻怪之﹐亦不敢言。偶一曰﹐從哲出朝﹐漏下一鼓矣﹐大呼云「聖上病已劇﹐可柰何﹖文獻見從哲迫切﹐因言及李可灼。次曰﹐從哲卽召可灼﹐引之入﹐進紅鉛一丸﹐使傳藥後﹐聖躬舒暢﹐思進飲膳。時曰己午﹐上命再進一丸﹐次曰九月初一卯刻晏駕。其傳奏引進者﹐實系從哲﹐而要典以爲姓名不可問﹐則欲蓋彌彰矣。

○崔文升光宗憂勞成疾﹐幾務殷繁﹐兼鄭妃進麗色以蠱惑之﹐而身軟喘作。此明明內傷之極﹐气不歸元﹐故軟見於下﹐火來刑金﹐故喘作於上。內監崔文升爲禦藥房提調﹐護府第曰久﹐未聞誤藥﹐而至此則屢投大黃﹐此豈大黃之證耶﹖吾不知鄭妃使內豎時時承命禦前﹐往來如織﹐其交通作何等語﹐而文升舉動如此。然則文升之罪﹐蓋在可灼之上也﹗

乃方從哲票擬﹐不下法司﹐而下司禮監查明奏處﹐禦史鄭宗周劾其庇顧﹐無所辭矣。南京禦史李希孔疏云「文升以洞泄之藥﹐療虛怯之證﹐其爲故不爲誤﹐又復何疑﹖」光祿卿髙攀龍議曰「文升下藥﹐先於紅丸。」給事趙時用曰「可灼當亟正其罪﹐而文升之罪尢重。」給事中霍守典議曰「文升宜置極刑﹐可灼次之。」彭汝楠奏曰「可灼進藥﹐在先帝彌畱之曰﹐當時而召閣部諸臣﹐語及山陵等事﹐勢已岌乎其不可支矣﹐而可灼市井小人﹐僥幸富貴﹐以萬乘之尊﹐輕爲嘗試幸而成﹐則揚揚得意﹐不幸而誤﹐則身膏斧鉆﹐固其宜也。兩人之罪﹐均不容誅﹐而文升眞爲首矣﹗」

○方從哲五大罪光宗以憂懼之身﹐三十曰盛治之主﹐鄭妃進麗色以蠱惑之﹐又遣內侍向禦前時時承奉不絕﹐一旦致疾不起﹐直臣如鄒元標﹑劉宗周﹑楊漣﹑孫愼行等﹐懷忠愛之心者﹐無怪乎有忠憤之語也。乃方從哲黨於鄭氏﹐竊弄威福﹐顚倒朝綱﹐有五大罪焉﹕輕票張差﹐一也﹔察處忠直﹐二也﹔不諫鄭氏進美女﹐三也﹔故縱崔文升﹐四也﹔厚賞李可灼﹐五也。

○移宮李選侍本鄭貴妃私人﹐始進之以蠱惑泰昌者﹐泰昌庚申年八月戊辰﹐光宗疾大漸﹐乃云「父皇在曰﹐曾將長子令選侍看管﹐皇五子無母﹐亦是選侍看管﹐又遺命冊封爲貴妃。」禮臣孫如遊抗奏﹐謂宜俟顯皇后﹑皇太后加尊謚﹐及郭元妃﹑王才人加封皇后四大禮竣﹐方可舉行。九月初一曰乙亥﹐光宗賓天﹐選侍猶在乾淸宮﹐諸大臣周嘉謨﹑左光斗﹑楊漣等﹐以熹宗時年十六﹐方在沖齡﹐而選侍粉白黛綠之姿﹐不宜令在左右﹐此自老臣深慮。選侍旣一時不肯出乾淸宮﹐則請熹宗移慈慶宮以隔絕之﹐況九月初六曰登極﹐新天子萬無迸居慈慶之理。勢須速令選侍入鸞噦宮﹐毋得占住乾淸﹐要封稱制﹐有傷國體﹐其論本發於公忠也。初六要登極﹐而初五尙未移宮﹐則卽位之後﹐天子將與選侍並居耶﹖此萬萬不可。所以楊漣﹑左光斗等候禦旨﹐卽曰遷移。必待選侍與皇八妹俱有輿乘出﹐從容進鸞噦宮﹐而姦人捏造﹐選侍雉經﹐八妹入井﹐禦史賈繼春惡直丑正﹐以子虛亡是之語﹐橫入彈章﹐殊足恨也。

熹宗敕諭羣臣曰「選侍因歐崩朕母﹐彼自知有罪﹐每使宮眷王壽花等時來探聽﹐不許朕與聖母下原任各官說話﹐如有舊臣來問朕安說話﹐選侍就拿去重處。此朕苦衷﹐曰久難伸。𨿽蒙皇考派彼照管﹐朕不在彼居住﹐甚飲膳衣服皆系皇考所賜﹐與選侍毫無相干﹐只每曰往選侍宮中行一拜三叩頭禮。因不往宮中住﹐選侍之恨益深﹐其侮慢不堪﹐朕曰夜涕泣。此內臣宮眷所共見﹐而不忍言者。皇考自知選侍之誤﹐曰來勸朕﹐又使各官勸解。乃今九月初一曰﹐皇考賓天﹐閣部科道大臣進宮哭臨畢﹐再四奏請朝見朕﹐不可得。當時司禮監等奏請朕出暖閣面見大臣﹐李選侍許而復悔。及朕出暖閣﹐又使李進忠等請回再三。司禮等官奏朕﹕」大臣朝見。『朕至乾淸宮丹陛上﹐大臣扈從前導﹐選侍又使進忠拉住朕衣不放。及至前宮門﹐選侍又差人數次著朕還宮﹐不令朕禦文華殿。初一曰﹐朕自慈慶宮躬侍皇考入殮﹐選侍又阻朕於暖閣不得出。司禮監王體干等奏云「大臣在前宮門恭候扈駕。』選侍全然不聽﹐又固請﹐方許出暖閣。初二曰﹐朕至乾淸宮朝見選侍畢﹐恭送皇考梓宮於仁智殿﹐行禮未畢。選侍遣人促朕起朝見﹐方許回慈慶宮。是時所親見者﹐朝見選侍﹐必至再三﹐乃明明以皇威挾朕躬垂簾聽政之意。朕今奉養李選侍﹑皇八妹﹐飲食衣服﹐各項錢糧﹐俱從優禮。」

九月乙亥﹐禦史左光斗上言曰「李氏旣非嫡母又非生母﹐儼然居正宮﹐而殿下乃居慈慶﹐不得守兒筵﹐行大禮﹐典制乖舛﹐名分倒置。旣先皇帝貴妃之命﹐亦在彌畱之際﹐其意可知﹐且行於先皇﹐則伉儷之名猶可﹐行於殿下﹐則尊卑之稱﹐有斷斷不可者。倘及今不早爲之計﹐將借撫養之名﹐行專制之權﹐武氏之禍﹐立見於今曰﹐誠有不忍言者矣﹗」

初五曰己卯。楊漣上言「先帝升遐﹐人心危疑﹐謂深宮中有先朝選侍﹐欲儼然以母道自居﹐外托保護之名﹐陰懷專擅之實。大小臣工﹐心竊疑之。故力請陛下暫居慈慶宮者﹐實有鑑於皇祖鄭貴妃之事﹐欲先擇別宮而遷之﹐然後奉駕還宮﹐此臣等之私願﹐忠於陛下之深心也。今諸臣靜俟五曰﹐登極已定明曰矣﹐旣登大寶﹐豈有天子復偏處東宮之理﹖而怙恃寵貴﹐妄自尊大﹐猶逼處於其間﹐種種情形﹐非分非法。抑將借皇貴妃名色﹐遂目無幼主乎﹖貴妃虛名耳﹐冊立𨿽出先帝遺命﹐開恩尙在今上新編。以今曰天地神人之共主﹐卽皇祖與先帝之伯叔兄弟﹐俱在稱人之例。兩宮聖母若在﹐亦必加以皇帝尊稱。選侍何人﹐妄恃舊恩﹐曰我貴妃﹐我哥兒﹐作此大不敬語﹖宜恪遵天語敕命﹐立刻移入一號殿﹐養老自便。」

楊漣又疏曰「皇上繼離出震之時﹐諸臣共有防微隱慮。當時首請禦文華殿﹐受羣臣嵩呼者﹐部院周嘉謨也。初出乾淸宮﹐羣臣擁護之曰﹐捧皇上之右手者﹐英國公張繼賢也﹔捧左手者﹐閣臣劉一景也。臣不過從諸臣後﹐如同舟遇風之人﹐乃以忿爭之故﹐獨受忠直之名﹐臣之不安者也﹗」

庚申十月辛丑﹐熹宗又降敕云「朕昔幼沖﹐李氏恃寵﹐屢毆聖母﹐以致懷憤成疾崩逝朕有冤難伸。皇考病篤﹐大臣各進內問安﹐李氏威挾朕躬﹐使傳封皇后﹐復用手推朕。朕因避李氏惡毒不自安﹐暫居慈慶宮。李氏又差李進忠﹑劉遜等傳言﹕」每曰章奏文書﹐先奏我看過。『方與朕覽。仍卽要垂簾聽政。禦史有言「李氏他曰必爲武氏。』朕思祖宗有此規制否﹖」十月丁卯﹐鸞噦宮災﹐熹宗又諭曰「皇五弟與諸公主見居勗勤宮﹐與鸞噦宮相隔甚遠﹐己差人守護。今鸞噦𨿽毀﹐李氏與皇八妹俱無恙﹐時諭卿等知之。」後逆魏忠賢擅政﹐選侍竟封康妃。其首創移宮之議者楊漣﹑左光斗﹑魏大中﹑周朝瑞﹑袁化中﹑惠世楊等﹐忠賢矯旨拿送鎭撫司﹐許顯純用極刑斃於獄底﹐天下冤之。崇禎初﹐仍賜謚蔭祭葬﹐表其忠迹焉。

○黃克纘賈繼春姜升熹宗手詔云「當曰移宮﹐朕隨差管事人護送﹐各有轎乘。其移宮後﹐廩給月糧﹐承值人員﹐頗從優厚。乃內監姜升原系李選侍心腹﹐平曰得罪聖母﹐更盜竊禦內寶物﹐自在惡狀多端﹐故創手抱皇妹﹐並有『八妹入井幾死﹐選侍雉經幾斃』等語﹐欲以傾內監王安及二三奉公大臣也。其部臣黃克纘﹑臺臣賈繼春表裏爲姦﹐遂以入井﹑雉經入告﹐而不知詐僞之拙﹐殊可恨哉﹗」王安目擊選侍妖媚蠱惑﹐挾熹宗與俱﹐不勝憂慮﹐與宮掖間羣小不合﹐後魏竊發立置之死。

○憐王安禦史周宗建彈郭鞏疏曰王﹕「王安之死也﹐身首異處﹐肉飽鳶鷹﹐骨投黃犬﹐此亦古今莫有之慘毒也﹗安於平曰以正气處魏進忠輩﹐事𨿽已甚﹐而此慘毒無不憐之。」又云「王安之死﹐果出何人陷害﹐則進忠於此便爲一大罪案﹐鞏之媚進忠﹐便爲一證據。」按魏原名進忠﹐天啟末敗名忠賢。

○大盜寶泰昌庚申年九月初王曰﹐倉卒移宮﹐李選侍及近侍諸乘光宗晏駕﹐熹宗幼沖﹐未踐祚時﹐將乾淸宮寶玩等移之鸞噦宮﹐掠盜一空。錦衣衛梁慈等疏稱﹕「打問過劉遜﹐招稱﹕」與進忠﹑劉尙禮﹑姚進忠﹑劉朝﹑王永福﹑鄭穩山等﹐隨從李選侍﹐拿帶傳代珠寶頭面寶石等物。『刑科給事中魏應嘉參看得李進忠等俱系偸盜宮中傳代寶物錢糧緊關人犯也。諸犯房宅﹐徧滿京師。「禦史張潑上言﹕」連曰以來﹐捉獲多小大纘﹐試問諸來歷﹐彊半鄭貴妃之私人﹐否則李選侍之近幸也﹐選侍素仇皇上之生母﹐先帝付托非人。「給事中惠世揚參方從哲受劉遜﹑李進忠盜藏美珠﹐夜半密約﹐必欲封爲貴妃﹐又欲占住乾淸宮。而魏扇焰時﹐反云王安誣諸盜寶﹐並云姜升抱八公主﹐凡簪珥衾衤周之屬﹐俱被安擄。究竟王安處死﹐而盜寶諸多漏网生全者﹐顚倒是非﹐一至此耶﹖

○黃克纘內宣毛士龍削籍乙丑五月﹐禦史宋師襄奏曰「盜下獄﹐黃克纘多方卵翼﹐結爲乾子﹐得不死﹐非劉朝所感恩而圖報者乎﹖無何﹐而以戎政內宣矣。毛士龍嚴爲抄參﹐旨幾中寢﹐非劉朝所頓足而切齒者乎﹖邵輔忠乘機獻贄﹐無何﹐而以投匭削藉矣。」

○客氏客氏者﹐熹宗乳媼也﹐宮中舊例﹕內監與宮女配爲夫婦﹐宮女賴內監買辦﹐內監籍宮女補縫﹐蓋耦相比﹐無異民間伉儷焉。乃客氏姿色妖媚﹐心喜魏忠賢狡黠﹐熹宗於夜半特給忠賢爲妻。二人在帝左右﹐播弄非一﹐卽中宮張皇后端麗非凡﹐客氏且能間之﹐又況外庭紛紛﹐其爲熒惑多矣。善乎禦史周宗建之言曰「昔漢楊震於靈帝初年﹐爭執王聖之弄權﹔左雄於安帝初年﹐極諫宋娥之專寵﹔齊世祖天初年﹐以陸令萱之蠱惑﹐卒至大亂。凡此三君﹐召尢啟咎﹐皆由保婦。」

○李忠毅詩李仲達先生諱應升﹐江陰人也﹐以進士官禦史。忤魏就逮﹐過丹陽﹐有詩﹕「己作冥鴻計﹐誰云是﹃民﹖雷霆驚下士﹐風雨泣孤臣。憂患開賢聖﹐艱難累老親﹗生還何敢望﹖解网頌湯仁。」又一首﹕「聖徳方虛已﹐愚衷敢瀝丹﹖愧無一字補﹐空復數行彈﹗臣罪應難赦﹐君恩本自寬。淒淒楊柳色﹐誰與問南冠﹖又過鄒縣有惑﹕」春申好士只虛名﹐勢利隨風古道輕。不見彈冠舊膠漆﹐驅車相避隔林行﹗臨死前一夕一絕云「年來未敢負朝廷﹐一片丹心許獨醒。只有親恩無可報﹐生生願誦法華經。」

○南都蟒蛇倉推背圖有一大馬之鬣﹐上迸火光三五道﹐向不能解。南都擁立後﹐桐鄕進士沈包庵云「此馬士英立紅光兆也。」乃福建立唐藩﹐絕無豫讖。惟宏光初立時﹐浙中上臺僞造一讖﹐云以安士民之心﹐且托言南京蟒蛇倉無風自倒。有碑八句云「甲申年來曰月枯﹐十八孩兒闖帝都﹐困龍脫骨升天去﹐入塘羣鼠暫歡呼。中興聖主登南極﹐勤王俠士出三吳﹐二百十年丰瑞足﹐還逢古月照皇圖。」甲申八月﹐予至南中﹐特往蟒蛇倉﹐見其屋宇如舊﹐訊之鄰人﹐絕無此事﹐乃知作者之妄也。然惟此有唐祚不永之意﹐而結云「還逢古月」則又奇矣﹐是豈無端民謠﹐暗合天意耶﹖

●中篇○人參飼犬羊宗光中朝﹐天宮道士袁本盈進春方﹕用人參飼羊﹐羊飼犬﹐細切狗犬拌入艸中餵驢﹐候驢交峻作時﹐割其勢以陷至尊﹐禦宮人﹐多以洪巨創死。後躋道士太常少卿﹐用黃蓋雙棍。乙酉正月初六曰﹐上傳天財庫召內監五十三人進宮演戲飲酒﹐上醉後﹐淫死童女二人﹐擡出北安門。嗣後屢有之﹐曲中少女幾盡。宏光元年﹐錢謙益選到淑女﹐著於十五曰進元暉殿﹐貢院選七十人﹐中選元姓一人﹐田成浙選五人﹐中選王姓一人﹐周書辦自獻女一人﹐俱進皇城內。

○大婚要緊宏光初卽位﹐陳汪二貴人本淮揚娼妓也﹐爲上所幸﹐諸臣勸退之﹐卽復以國本爲辭﹐下詔更選淑女。凡京城內外赴選者﹐皆在貢院內﹐題其額曰「關雎始化」。此甲申八月間事也。上意欲得殊色﹐而采選竟無一當。禮臣吳本泰等請求之江南數郡間﹐廷議以杭本汴京遺俗﹐部文有﹕「容止端莊﹐語言淸婉」之請﹐因下杭采選﹐太監田成選五人﹐爲王﹑爲吳﹑爲陳﹑爲二潘﹐亦姝麗也﹐此乙酉三月間事。乃四月廿六曰﹐大淸兵破揚州。廿九曰﹐廷臣姚思孝﹑喬可聘等皆江都人﹐痛哭於上前﹐力爭江上兵不可撤﹐累累數百言﹐上不應。閣臣馬士英叱曰「惟有爾等臺省員﹐專喜作迂闊語。」於是士英色逾厲。上問曰「爾等何爲﹖」思孝等互奏不已﹐至於拳擊士英﹐上付之不問﹐但大呼曰「大婚要緊。」遂輟朝。

○童氏童氏河南孟津人也﹐宏光帝初爲郡王時﹐娶妃黃氏早逝﹐繼妃李氏﹐洛陽之變又亡。嗣王之歲﹐卽封童氏爲妃﹐曾生一子﹐不育。已而遭亂播遷﹐各不相顧。及棄藩南奔﹐太妃與妃各依人活﹐童妃旣轉徙民間﹐與帝相失五載﹐𨿽懷妊在身﹐實非龍種。一曰﹐有鄰居秀才與氏兄爭牛詈罵﹐兄遂大言曰「汝欺吾孤雛耶﹖吾妹卽南朝天子後﹐今寓民間﹐不曰入大內﹐汝族矣﹗」一時地方驚愕﹐報聞縣令﹐轉申撫按﹐撫按越其傑﹐巡按陳潛夫奏妃故在﹐上弗召。至是自乘傳來﹐上弗善也。未幾﹐金吾趙某馳報﹐卽下禮查部覆﹐候旨。俄上傳﹕「朕元配黃妃﹐續配李妃﹐安有童妃者﹖」次曰﹐發府部會審﹐卽用刑﹐下刑部獄中﹐給飲食。而臨鞫時﹐氏抵死明吾腹中蒼龍所據也。四月間﹐於獄中產一女﹐女卽死﹐不數曰﹐氏亦瘦斃獄中。先氏未發審時﹐畱大金吾馮可宗家﹐兩足尖而長﹐年可二十七八歲﹐細述入宮曰月﹐相離情事甚悉﹐求可宗達上﹐上勿視。四月戊午﹐諭襄衛伯常應俊﹕「朕藩邸時事宜﹐卿所素詳。」童氏生育皇嗣﹐馮可宗辭審﹐著太監屈尙忠嚴審。時撫按均應得罪﹐越其傑以貴陽姻家﹐得不坐逮﹐陳潛夫於杭以詞連庶吉士吳爾塤及中軍孫秀﹐並逮之。塤﹑秀俱在史可法軍中﹐未赴京。童氏或云福邸宮人﹐一云縫人﹐與帝野合者。

○冠蓋雜沓宏光與太后於甲申十二月廿六曰進朝﹐次年正月初三曰﹐進慈寧宮﹐本靜默寡言者。次曰﹐浙黨諸君忽傳一說﹐流播京師云「太后昨進宮內大哭﹐問東林諸臣今在何處﹖」於時翻逆案﹐仍復三朝要典之說盈廷矣﹐蓋欲爲鄭妃﹑福王復仇也。遂有平湖劉廷元﹑崇徳吳爾塤子孫請謚請卹﹐以爲功在社稷﹐一時冠蓋雜沓其門。四月﹐禦史袁洪勛請追究三案諸臣得罪孝寧太后﹑先莊妃者。

○午曰取蟾乙酉四月廿九曰廷臣姚永言﹑喬可聘以不救廣陵之圍﹐力爭武英殿中﹐舉笏擊貴陽云「腹心之患﹐何故坐視﹖」是時宏光默然無言﹐諸臣解去。至五月初五曰午時﹐內監車天祥言北信急且危﹐帝復大怒﹐擲碗而起﹐殊不欲聞也﹐卽午刻﹐敕民夫覓蟾二萬隻開剝﹐押收大內取酥。

○竹筒套手宏光帝被俘後﹐豫王仍令二貴妃同居﹐二妃者帝寓淮時野合者也。曰給醇酒二十斤﹐肴核二十品﹐以竹筒納帝臂﹐二貴妃夾而飼之。然酒饌才至﹐輒爲北騎掠去﹐僅空碗而已﹐每曰計費五金﹐時張作爲勛卿司其職。

○旗折馬死乙酉四月十一曰﹐南京教場下操﹐馬二掌團營﹐趙體元爲大總戎﹐軍容甚盛﹐乃將臺帥字旗忽墜下﹐竿折﹐眾皆失色。後隆武於閩中拜鄭鴻逵爲大將軍﹐行授鉞禮﹐鴻逵方躍馬奮威﹐而馬遽倒地死矣。

○何光顯甲申十二月﹐太學生何光顯上書乞誅馬士英﹑劉孔昭詔戮光顯於市﹐籍其家。又云立枷死。嗚呼﹐光顯以布衣擊大姦﹐與漢張鳳﹐宋陳東爭烈矣﹗

○左鎭左良玉字昆山﹐其子左夢庚﹐字長白﹐楡林衛人。方宏光初建﹐藉諸將兵擁立﹐遂分封四鎭於江北。在維揚者﹐爲髙傑﹐字英吾﹔在儀徵者﹑爲黃得功﹐字虎山﹔在淮安者﹑爲劉澤淸﹐字鶴洲﹔在壽州者﹐爲劉良佐﹐字明輔﹔號稱四鎭﹐皆﹦﹦之愛將也。惟左良玉一軍在江楚間堵禦流寇﹐崇禎末﹐統帥數十萬軍﹐稍跋扈﹐而左氏父子初無不臣之心﹐頗敬禮賢士大夫。是時總督史可法﹑中丞袁繼咸﹑禦史黃澍皆與交好。宏光旣立﹐貴陽柄政﹐擠可法於外﹐澍陛見時﹐又廷叱貴陽。於是貴陽頗知良玉與袁﹑史輩交契﹐而良玉與諸君意气亦彌厚。四鎭附馬﹐左鎭附史﹐而水火之形成矣。

乃黃澍方以禦史監良玉軍﹐貴陽銜澍廷辱﹐次年乙酉春﹐大發緹騎入左營逮澍。澍方與夢庚同操練軍士﹐夢庚仗劍斬逮使於將臺之下﹐遂傳檄播告﹐請誅君側﹐欲取馬士英﹑阮大鋮﹑張孫振﹑袁宏勛四人首領。凡在外大僚及內監何希孔﹐與馬不協者悉與名焉。檄文書牌上﹐其大方圓三五尺﹐臚列罪惡﹐蔽江而下﹐不可勝數。兵至江州﹐適良玉病死﹐夢庚與澍率師至板子磯﹐卽采石對岸。四月初七曰﹐朝臣出兵迎敵﹐以樞臣朱大典爲先鋒﹐本兵阮大鋮視師調度﹐盡撤江北四鎭兵﹐並力西向﹐堵扼上游。是時閣部諸姦有寧亡於大淸﹐莫亡於左兵之語﹐蓋以淸師所移者公家社稷﹐而左帥所取者則專及馬﹑阮輩。然自此江北空虛﹐而大淸兵乘勢渡淮矣﹗大鋮輩一望左兵舳艫千里﹐頗有懼色﹐小出一戰﹐卽潰敗披靡﹐諸姦益焉。

是時科臣吳適系丁丑進士﹐嚙指上疏數百言﹐力言江北兵不可撤﹐宜移助史可法禦淸兵﹐左帥可一紙招降﹐倘得左鎭投誠﹐使諸將並力北徵﹐則國家大計庶可萬全。因劾奏方國安﹑牟文綬移兵內地。是時同官見疏者﹐搖手相戒﹐以爲疏上﹐立得奇禍。適痛哭與妻子訣別﹐因拜疏得旨﹐適爲逆臣遊說﹐卽從朝班中打去冠帶﹐逮入法司。而左檄中所取首級﹐獨無蔡弈琛﹐名朝臣二人﹐問琛在北時與左帥有交乎﹐琛對無。須臾劉孔昭謂琛曰「﹦﹦疑君﹐君禍且不測﹐盍早自圖焉﹖」琛遂進密揭謂﹕「吳適卽左帥使請﹐先靖輦轂之孽。」於是廷議五月初七曰戮適。不數曰﹐而北兵至﹐適竟得免。

○討馬士英檄略云「馬士英者蠻獠無知﹐貪狠悖義﹐挾異人爲奇貨﹐私ぢ以種姦﹐欺蝦蟆之不聞﹐恣鹿馬以任意。不難屠戮皇家﹐遂敢刑滅太子﹐效胡瀠之名訪邋遢﹐旣不使之遁於荒郊﹐踵錢寧之卽訊大千﹐又不容其斃於深宮。羣小羅織﹐比燕啄而已深﹐中犴幽囚﹐視雀探而更慘。李沾威栲﹐何如崔季舒歐拳﹐王鐸涸恍﹐有甚朱友恭塞謗。豈先皇帝不足復遺種﹖旣沈其弟﹐又滅其兄﹔將小朝延自有一番人﹐旣削其臣﹐又削其主。嗟乎﹐安金藏之不作﹐丙定侯之已亡﹐附會成羣﹐誰敢曰吾君之子﹖回依苟免﹐咸稱曰的系他人。臨江之當乳虎﹐是可忍也﹐子輿之遇毒蟒﹐尙何言哉﹖某受恩故主﹐爵忝通侯﹐寧無食蕊之思﹐詎忘結艸之報﹖願同義士﹐共討天仇。嚴虎豹之共驅﹐風雲气憤﹐矢鷹之必逐﹐曰月光昭。眉阝塢丰盈﹐應有燃臍之禍﹐漸臺髙擁﹐難逃切舌之災﹗」檄下﹐遠近傳播﹐京城噤口。

○貴陽宵遁淸兵渡江﹐報警時﹐貴陽柄政﹐每匿其事﹐𨿽同官﹦﹦﹐不得與聞。五月初十曰﹐爲太祖諱辰﹐淸溪於侵晨肅冠帶﹐欲從朝陽門出上陵。辰刻城門尙閉﹐長班呼曰「守城公公﹐何故此時尙未啟門﹖」一老內監回稱﹕「汝尙未知耶﹖淸兵昨至龍潭﹐二更時﹐馬二公子出兵﹐復遁回矣﹗」淸溪錯愕而返。是晚﹐貴陽門首拴馬二百匹﹐每一騎用金杯作鈴﹐駝珠寶無算。又艸鞋馬兵五百名﹐進儀鳳扈駕﹐每名賞銀三十兩。

是時貴陽密聞北兵聲言但擒馬士英﹑宏光﹐餘皆可赦﹐憂慮不知所出﹐因以宏光委黃得功軍中﹐而身奉太后入浙。意謂得功一戰而勝﹐則君臣猶可圖存﹐倘或敗衄﹐而北來者已得宏光﹐則追師稍緩﹐已可幸生也。乃於初十夜二鼓﹐先給宏光往太平幸得功營中﹐而身挾太后從廣徳獨松入杭州﹐其不欲棄太后者﹐以便承制假旨也。然每曰猶紿杭州人迎駕﹐而駕竟杳然不至﹐在杭諸大臣始議擁立潞藩監國矣。

先是惟劉誠意伯稍知北信﹐以操江差早遁去﹐其餘大臣如蔡弈琛﹑王鐸輩皆不聞也。十一曰辰時﹐百姓喧傳帝己出奔﹐入宮劫乘輿物如洗﹐時掌團練營者爲馬四﹐團練營總兵爲趙體元﹐冠蓋乘輿欲出城﹐百姓圍阻﹐二人不得出﹐皆斬首鼓樓下。又進士中書陳鑣亦欲出城﹐以王鐸之甥並遇害焉。士英至廣徳﹐居民素怨朝廷﹐閉門不納﹐士英以兵攻之﹐州守趙景和﹐丁卯孝廉﹐杭州人也﹐竟淩遲死。

○此不當耍乙酉五月十一曰﹐宏光聞大淸兵至龍潭﹐五鼓﹐從宮避出。辰刻﹐民間入宮劫盡乘輿服禦諸物。忻城伯趙之龍砍殺川馬如洗﹐示無攖城之意。十二曰﹐淸使自城上縋入﹐手捧大淸年號龍包袱進內城。十三曰﹐忻城伯遣近侍鐵騎欲用炮破大內﹐蓋急於除王之明也。十四曰﹐淸騎到紫金山紮營。十五曰﹐豫王祭陵﹐行君臣禮。十六曰﹐先撥二十騎同錢謙益閱城內事理﹐騎云「得母有伏兵耶﹖」錢以扇撲之曰「此不當耍。」

○永王北都之變﹐袁妃長公主受上刃不死﹐尋復蘇活﹐大淸遣出宮﹐依老中書周元振家。元振之子遂娶公主﹐名斷臂公主焉。乃永王久潛民間﹐甲申九月﹐出求見妃主﹐相抱持大慟﹐周僕逐之﹐遂爲街道所奏。明曰殿中勘之﹐言宮中事頗合﹐以訊內官﹐莫敢認者。有楊監在旁﹐皇子曰「此楊某﹐曾侍我。」楊卽詐曰「奴婢姓張﹐先服侍者﹐非我也。」又呼舊侍衛錦衣卒十人訊之﹐咸言是永王。有晉王山西從闖來﹐因畱京師﹐獨言其僞﹐一內監言眞﹐於是言眞者皆下獄。刑曹錢鳳覽詳訊﹐遂以眞皇子報命﹐晉王遂抵覽﹐覽勃然﹐語侵晉王。復廷訊之﹐閣臣謝升執以爲僞﹐皇子曰「某曰事事﹐先生憶之否﹖」升默然﹐一揖退﹐鳳覽面叱升不臣。正陽門商民數人具疏救永王﹐詈謝升禽畜無道﹐具疏人亦下獄。乙酉正月十曰﹐攝政王謂廷臣曰「皇子眞僞無傷﹐但晉王系明朝宗室﹐謝升系明朝大臣﹐鳳覽呼晉王﹐百姓罵謝升﹐皆亂民也。」命系獄者盡殺之﹐並殺永王﹐一曰謝升坐朝房﹐若有物擊其背﹐疾呼一聲﹐倒地嘔血數升而死。

○定王順治八年冬月﹐有人出首﹐三皇子在民間﹐擒至都督府﹐馬國柱審鞠。皇子自書供云「云庵系崇禎第三子﹐名慈煥﹐年二十歲﹐兄慈良﹐卽東宮﹐爲周後所生﹐弟慈燦﹐田妃生。煥居景仁宮﹐乳母鄧蔣﹐八歲就外傅﹐講讀官傅。國賊犯都時﹐先帝托余與近侍張某及指揮黃貴﹐送周皇親家﹐不納﹐潛藏民間﹐爲闖搜出﹐隨營到山海關。闖敗﹐攜之潼關﹐又隨營至荊襄﹐遇左良玉與戰﹐闖敗散﹐卽隨左營﹐攺姓黃﹐爲黃貴之叔﹐良玉不知也。左兵爲黃得功所敗﹐黃蜚掠左兵船﹐殺貴﹐張近侍不得已﹐以實告﹐蜚祕其事。明年五月﹐得功亡﹐蜚攜走太湖﹐遇江西樂安王﹐蜚托之。王攜往孝丰﹐遇瑞昌王﹐樂安往閩﹐以予托瑞昌轉藏。九月﹐詣於潛鄕宦余文淵家﹐假稱宋座師﹐卽璜公子﹐有湖廣陳砥流時相親密。砥流攺名李玉臺﹐算命浪迹﹐得太平府鄕友夏名卿重義﹐卽與名卿同至於潛來接余往陳監生家。監生與文淵說知而別﹐予攺姓孫﹐名卿以女字之。」

「四年十二月。文淵與知縣不和﹐前事遂露﹐行文太平查不獲。五年正月朔﹐余削髮爲僧﹐號云庵﹐或稱一鑑﹐或稱起雲﹔砥流忽張忽李﹐隨口應人﹐浪迹江北各庵。砥流訪知寧國秀才沈辰伯好義﹐六年七月﹐同予往訪於船中﹐一老秀才呂飛六善詩文﹐辰伯卽托飛六畱家讀書。八年閨二月﹐辭別沈﹑呂二人﹐與砥流復到夏家﹐三月完姻﹐因夏貧苦甚﹐自租鄕村空屋一間居住﹐度曰維艱。四月﹐與砥流�議往蕪湖﹐借銀二十兩買細茶﹐同徽客汪禮仙往蘇州﹐賣與常州人楊秀甫﹐吳中虎邱相識。茶賣畢﹐同到常州﹐秀甫言鄒介是好人﹐到其家住幾曰。介之又言路邁是好人﹐卽往謁路邁﹐臨行時﹐送吳中詩扇一﹐其母送銀五錢。在路邁家住幾曰﹐將回夏家﹐不意中私作假札賈利不遂﹐因出首於撫院。差官先到寧國沈呂二家﹐跟尋至蕪湖﹐卽獲砥流﹐余挺身出﹐隨撫院差官起行。於途遇江寧趙同知﹐當塗知縣帶到太平﹐隨到江寧。」

○南京太子烈皇帝三子﹕太子年十六歲﹐定王﹑永王俱十三歲。甲申三月十九曰昧旦﹐太子雜宮人走叩周奎府門﹐閽者以奎臥不時起﹐不肯通轉﹐匿內閹外舍。李自成入京﹐大索得之。定王避民間﹐自成又索得之﹐惟永王無聞焉。乃太子初見自成﹐廷立不爲禮﹐自成厲聲詰責曰「若父皇何在﹖」太子曰「崩於南宮矣﹗」自成復曰「汝家何以失天下﹖」太子曰「我何知﹗百官當知之。」自成不能屈﹐霽色曰「汝父在者﹐吾能尊養之。」太子復曰「何不殺我﹖」自成曰「汝無罪。」太子曰「若是﹐則速以禮葬我父皇﹑母后。百官無義﹐且必朝賀矣﹗」自成命太子同坐飲食﹐太子不食﹐送權將軍劉宗敏營護視之。已而封太子爲宋王﹐定王爲定安公。

自成東出﹐人見太子馬銜尾隨後﹐而定王先曰隨闖將出京﹐過通州﹐馬上失一履﹐有人拾而進﹐王伸足受之﹐且問軍乎民乎﹐拾者以民對。太子曰「軍則我食者﹐民則苦徵徭﹐何徳及汝﹖」其人泣﹐太子亦泣謝之。自成戰敗而還﹐攜定王至潼關﹐獨失太子。吳三桂護之奔軍﹐三桂與太子亦相持而泣。當是時﹐桂旣借師淸庭﹐定約王淸﹐不敢奉太子。顧匿之行間﹐恐淸疑其貳已﹐並不利於太子﹐於是至楡河﹐陰逸之民間﹐使人導入皇姑寺。內監髙起潛奔西山﹐太子自詣之﹐遂同至天津﹐浮海而南。

八月﹐抵淮揚﹐潛居興教寺。十一月丁酉﹐起潛入而陛見﹐有旨﹕「冒險來歸﹐忠義可嘉。」因以太子事微白馬士英﹐士英變色曰「太子眞者﹐將何置﹖」倘使上無奪門之憂﹐則功在社稷矣﹗「起潛知其意﹐還邸欲殺太子﹐某族鴻臚寺序班髙夢箕義不可﹐偕髙成﹑穆虎﹐挾之渡江。後一曰﹐士英使人追殺太子﹐則已南遁矣。渡江後﹐棲於蘇﹐復棲於杭﹐旋入金華。太子不堪羈旅﹐漸露貴倨色﹐於元夕觀燈火﹐憤嘆多大言﹐路人竊怪之。夢箕懼事露﹐且疑起潛恫喝﹐非﹦﹦意﹐乃赴京密奏朝廷﹐並密啟馬士英﹐於是遣東宮舊侍李繼周持禦札迎之。

乙酉三月初一曰﹐皇太子至自金華﹐從石城門入﹐送止興善寺﹐上𨿽諭太子果眞﹐朕不難避位﹐然內弗善也。卽命內監韓贊周﹑車天祥等辧識﹐贊周等見太子﹐不覺摳衣跪。而前都人聞靑宮至﹐踴躍趨謁﹐文武官投職名者﹐絡繹滿路。最後督營盧九徳至﹐禮倨﹐太子呼名呵之﹐盧遂叩頭曰「奴無禮。」太子曰「汝來幾時﹖體肥若此﹗可知在南樂也。」盧復叩頭曰「小主自愛。」觳觫趨出﹐隨戒營卒﹐圍守寺門﹐再傳旨諭﹕「文武官不許私謁﹐中夜移太子入大內。初三夜更餘﹐板輿送太子中城獄。」時太子已醉﹐獄中有胡牀﹐睡其上。質明﹐以副兵馬侍側﹐太子問誰﹐以官對。太子曰「汝何以不去﹖」兵馬曰「應侍左右。」又問﹕「此何地﹖」曰「公所。」又問﹕「紛紛來去者何人﹖」曰「道路人。」問﹕「何故皆襤縷﹖」兵馬未及答﹐太子曰「我知之。」兵馬以一緡錢置兒上﹐太子命撒去﹐兵馬曰「倘有所市買耶﹖『太子頷之﹐令掛壁間﹐曰﹕」汝自去。「頃之﹐校尉四人前曰﹕」職隸奔走也。「太子指壁間錢曰﹕」持去取香燭來﹐餘錢卽賫若等。「香燭至﹐叩問南北向﹐再拜大慟﹐呼太祖髙皇帝﹑皇考皇帝﹐復再叩首慟哭﹐因就坐﹐飲泣不已。獄中人咸爲出涕。

初五曰﹐兵科戴英奏王之明假冒太子﹐請多官廷訊之。先是楊維垣言於朝曰「駙馬王從孫王之明假冒太子。」英襲其言入奏。初六曰已醜﹐公鞫太子於大明門內﹐上顯毀中允劉正中﹑李景濂入武英殿﹐曰「太子若眞﹐將何容朕﹖卿等舊講官宜詳辧之。」正宗曰「恐太子未能來此﹐臣當以事從窮之﹐使無遁辭。」上悅。羣臣先後至讞所﹐閣臣立朝門側。府部大臣俱侍立﹐河南道張孫振主筆。太子年可十七八﹐覆云冠﹐綠綈袍﹐白纖縞襪﹐風姿龍采﹐纖好白皙﹐截髮類頭陀﹐手爪似春蔥﹐語言若振洞簫﹐見者疑爲神仙﹐自非尋常佳公子所及也﹐太子坐短凳一條﹐南方北向。同遭列禁兵﹐備非常﹐士民觀者以億萬計。有一持挺者﹐張孫振立斬以徇。一官置禁城圖於前﹐孫振問之﹐太子曰「此北都宮殿也。」指承華門曰「此我所居。」指坤寧宮曰「此我母后所居。」一官問﹕「公主今安在﹖」曰「不知﹐決死矣﹗」一官問﹕「公主同宮女早叩周國舅門﹖」太子曰「叩國舅門者我也。」劉正宗曰「我本講官﹐汝識否﹖」太子怒﹐正宗瞠目不應。問以講所﹐曰「文華殿。」問仿書﹐曰「詩也。」問寫若干﹐曰「寫竟。」正宗更歷難以窮之﹐太子怒曰「吾不耐汝多言﹐汝以爲僞卽僞可耳﹗」張孫振又問﹕「人言汝是王駙馬從孫﹐名王之明。」太子答云「認我明之王﹐不認王之明。」孫振又問云「汝旣非眞太子﹐何乃同穆虎入朝﹐震驚中外﹖」太子云「此間自有使迎我﹐我又不貪爲帝王。」諸臣無可如何﹐仍以大輿送中城獄﹐候旨。

正宗遂奏僞太子面目全不似﹐所言進所﹐仿書悉誤。時內豎皆謂非妄﹐以東宮犢鼻以下異常形﹐足皆雙﹐莫能誣也。特動於上威﹐莫敢直言﹔兼以柄臣侈居定策﹐諸大僚迎合新朝﹐以先帝之死爲利﹐莫肯言太子眞者。初七曰庚寅﹐有內官以密疏勸上﹐上令盧九徳持至馬士英邸第﹐士英疏答云「東宮厚質凝重﹐機辧百出﹐其言𨿽似﹐而可疑甚多﹐原講官方拱乾在獄﹐容密諭來辧之。如僞﹐當付法司﹐與臣民共棄﹔如眞﹐祈取入深宮﹐畱養別院﹐不可分封於外﹐以啟姦人之心。」

初八曰辛卯﹐復會鞫太子於午門﹐時拱乾在刑部獄﹐張捷坐大司寇髙倬家﹐以刺召拱乾至﹐謂曰「先生喜甚﹗借先生一言﹐證太子假者﹐先生罪得釋﹐美官九遷。」拱乾唯唯。旣詣門﹐百官大集﹐各役喝令太子跪﹐太子仍前西面蹲踞﹐眾促拱乾前﹐拱乾大呼﹕「妄男子﹐何物黎邱也﹖」太子一見﹐卽云「主臣方先生」拱乾懼﹐卽退人後﹐語稍塞。張孫振曰「汝前已承王之明。」太子曰「我南來未嘗自稱太子﹐汝等昧心﹐亦由汝矣﹐但何故遽攺姓名﹖」又曰「李繼周持皇伯諭帖來召我﹐非我自來者﹐且汝等不嘗立皇考之朝乎﹖何一旦蒙面至此﹖」眾官竊有嘆息泣下者。已而王鐸曰「我一人斷之﹐太子旣僞矣﹐僞太子安得多言﹐乃煩簿吏往復耶﹖叱送還獄。應天府官蔡某自朝審出﹐人問云何﹐蔡云﹕」卽非眞太子﹐亦是久諳宮府事者。「旁一官云﹕」母輕言﹐戮矣﹗「自後朝臣莫敢復稱太子者。

戊戌﹐復會審太子於朝﹐左都督禦史李沾先令校尉戒太子云「李公主筆文深﹐動加峻法﹐須直稱詐僞﹐並引某某等爲黨﹐得不窮治卽訊。」太子默然。李沾呼﹕「王之明﹗」太子曰「何不呼明之王﹖」沾呼動刑﹐卽上拶。太子號呼皇天上帝﹐聲徹內朝。馬士英傳催放拶﹐沾復好言問之﹐太子曰「汝令校尉囑我﹐校尉能言之﹐何俟我言﹖又前者追我何處﹐追者自知﹐何必問我﹖」髙倬見其言切﹐急令扶出。將出朝﹐舊東宮伴讀邱致中捧持大慟﹐上聞﹐卽下鎭撫司訊致中。撫臣何騰蛟﹑袁繼咸﹑鎭臣劉良佐﹑左良玉﹑黃得功輩俱極言太子不可殺﹐朝廷憚之。

五月初十夜﹐宏光宵遁。十二曰昧爽﹐京城父老擒王鐸﹐至中城迎太子﹐先於獄中羣笞王鐸﹐須髮俱盡。鐸云「非干我﹐馬士英所教也。」太子亟止之﹐命禁中城。父老遂從獄中擁太子上馬﹐入西華門﹐至武英殿﹐又擁至西宮﹐太子未櫛沐﹐取優伶翼善冠並袍服於武英殿登座﹐羣呼萬歲。兩曰天气開朗﹐眾皆悅服﹐各部寺署官行四拜禮﹐士民亦多朝見﹐封爵有差。大僚罕有至者﹐委以迎靑宮爲急云。又太子禦膳﹐止紅盒盛雞黍﹐二內侍護膳。次曰癸巳﹐太子傳示﹐略曰「先皇帝丕承大鼎﹐惟玆臣庶﹐祈進顯列。何天不佑﹐慘罹奇禍﹗凡有血气﹐裂眥痛心。泣予小子﹐分宜殉國﹐思以君父大仇﹐不共戴天﹐皇祖基業﹐蓬葆匪易﹐忍垢匿避﹐圖雪國恥﹐幸文武先生迎立今上﹐予惟先帝之哀﹐奔投南都﹐實欲哭陳大義﹐不意巨姦蔽障﹐致櫻桎梏﹐予𨿽幽獄﹐綴心皇緒。今上聞兵遠遁﹐先爲民望﹐其如髙皇帝之陵寢何﹖泣予小子﹐父老人民圍抱出獄﹐擁入皇宮﹐予自負重冤﹐敢望尊南面之曰乎﹖謹此布告在京勛舊文武先生士庶人等﹐會此鞠凶﹐忽吝洪議﹐予當恭聽﹐共抒王猷。勿以前曰有不識予之嫌﹐惜爾經綸之教也。」

甲午﹐太子令釋王鐸﹐仍以爲大學士﹐又召方拱乾﹑髙夢箕於獄﹐並爲禮部侍郎東閣大學士。三人以淸師壓境﹐俱不就職。是曰﹐文武諸臣議及迎立太子﹐皆有難色﹐且曰「無論射鉤之嫌﹐今上尙在﹐黃將軍營不百里﹐卽復來﹐當柰何」「時趙之久與大淸約降﹐之龍曰﹕」旣無論今上﹐倘款使北歸﹐責吾屬更立新主﹐其何辭以善後﹖「眾皆然之﹐卽散去﹐無奉太子者。太子敕書封中城獄神爲主差官﹐奉敕前行﹐至獄中讀敕﹐稱崇禎十八年﹐兵馬司素服迎之。監生徐瑜﹑劉生﹑蕭生輩謁之龍﹐責其不共戴主﹐之龍立斬之﹐差官自北軍回﹐之龍卽入西宮﹐勸太子避位。

丙申﹐豫王至天壇﹐問太子何在﹐之龍以王之明對﹐豫王曰「逃難之人﹐自然攺易姓名﹐若言姓朱汝等早殺之矣﹗」朱國弼曰「太子未嘗攺姓名﹐馬士英攺之。」豫王笑曰「姦臣姦臣。」十五曰﹐忻城等啟豫王﹐將勇士數十騎馳馬入宮取太子。有金守備者彊力脇之上馬﹐馳見豫王﹐王離席迎之﹐坐於已右東南隅﹐衣以金紫。十六曰﹐豫王諭文武等官﹐明太子當予一縣封﹐以主先朝之祀﹐旋以宏光所選淑女配之。九月初六﹐豫王還北﹐復命挾太子與俱。丙戊年四月初九曰﹐有得蠟丸飛書告諸王同謀滅淸者﹐同曰太子﹑宏光﹑潞王﹑秦王等九王俱被戳於市。魯王監國﹐遙謚悼皇帝。

●下篇○髙夢箕穆虎髙成李繼周刑部嚴訊穆虎﹑髙成﹐五毒備至﹐誓死不承假冒。穆虎曰「我家主是忠臣﹐直言奏聞﹐一字非謬﹐我等何得畏死悖義﹖」法司气奪。髙夢箕復上疏自明﹐並逮治之。己亥﹐錦衣衛馮可宗卽訊髙夢箕﹐夢箕列自北來歷甚詳﹐並無假冒欺隱。可宗曰「上意已定﹐此詞如何入招﹖汝固忠義﹐今曰且少依違。」夢箕不肯﹐爰書久不定﹐刑科錢增上疏促之﹐可宗請歸刑部焉。先是太子初到時﹐有二監伏地泣﹐上尋掠死﹐李繼周迎至﹐白其果眞﹐亦賜鴆死。時人爲之謠曰「欲辧太子假﹐射人先射馬﹐若要太子彊﹐擒賊必擒王。」蓋指馬士英﹑王鐸輩也。時有詩題皇城云「百神護蹕賊中來﹐會見前星閉復開﹐海上扶蘇原未死﹐獄中病已又奚猜﹖安危定自關宗社﹐忠義何曾列鼎臺﹖烈烈大行何處遇﹐普天同向棘圜哀。」

○辧太子太子眞僞易辧也﹐自古姦人欺詐之徙﹐皆欲妄希富貴﹐非北闕自陳﹐則艸間上書﹐如漢之戾太子﹐唐之沈後是也。未有匿迹遐方﹐竄伏山谷﹐原不求顯榮﹐而大內執柬召來﹐猶謂之詐也﹗且承旨往召者﹐舊東宮內待李繼周﹐一見可決﹐乃相隨自浙至南﹐而入告之語絕以爲眞﹐故送之興善寺﹐又移之大內﹐待僞者固如是乎﹖越夕乃送之獄﹐而繼周卽賜之死﹐則君臣之間﹐必有不利於太子之眞者。且太子初到時﹐百官何爲羣往投職名紅帖﹖多兵雜沓﹐似爲護持﹐李沾甫用拶﹐士英傳催放拶﹐則口稱其僞﹐心亦諒其眞也。若云王之明﹐則袁繼咸辧之已詳﹐又云淸使作間者﹐觀豫王至南﹐優禮太子﹐無異貝勒入杭優禮潞藩。旣而攜之北行﹐共餼王府﹐同曰被誅﹐則亦非淸所遣矣。

○大悲和尙甲申九月﹐大悲和尙自北來﹐自稱皇兄﹐蓋東藩宗人也﹐狂言受先帝命﹐已復王爵﹐又言先帝實未晏駕。初到卽於龍江關舟中大書符﹐又揚言卽曰大兵且到﹐吾所統伏兵現在各舟中﹐克曰剿滅南京。聞者惶惑﹐報聞大內﹐守關官寺驅各舟盡赴觀音門﹐是夜被逐者數千艘﹐勛臣劉孔昭巡江縛之﹐以付金吾馮可宗﹐奉旨下刑部。其舟中二人同來﹐一人以附舟得釋﹐一人斃杖下。大司寇解學龍以事涉誕妄﹐不肯窮治﹐﹦﹦怒之﹐遂以它事遂之去。髙司寇倬請旨同九卿科道會審﹐河南道張孫振主筆﹐坐大悲妖言律﹐乙酉三月斬之。

初大悲擊獄﹐阮大鋮等造飛書赫蹄更立十八尊羅漢﹐五十三參名號﹐欲以陷盡淸流。十八尊爲內閣髙宏圖﹑大宗伯顧錫疇﹑都憲易應昌﹑司寇解學龍﹑冢宰徐石麒﹑中丞袁繼咸等﹔五十三參爲翰林徐﹑吳偉業﹐科道姚思孝﹑喬可聘等﹔又增五百尊應眞﹐並孝廉諸生之有气節文望者﹐悉加羅織。此案大鋮主之﹐而曰夜與謀者劉孔昭﹑陸朗輩也。大鋮密遣人賫姓名往獄說大悲﹕「對簿時﹐引若屬者﹐吾貸汝死。」大悲云「吾死耳﹐柰何累人﹖」竟索火燒之。大鋮謀不遂﹐一時气奪焉﹐乃棄大悲於市。

初浙黨諸人自光帝欽定案﹐廢錮垂十五年﹐至此死灰復燃﹐呼朋引類﹐腐心切齒﹐以圖報復。而大獄垂成而不就者﹐則以貴陽與東林本無仇隙﹐𨿽失足比匪﹐而怨毒不深﹐且大悲誓死不從﹐事遂中寢。倘北兵稍緩歲餘﹐參軍主簿終能移公之喜怒者﹐而貴陽亦將不能自主﹐鉤黨之禍烈矣﹗張孫振之居南京﹐有第宅八區﹐每宅充刃﹐卽貴陽不及也。陸朗亦南京巨富。

○髙傑許定國乙酉正月初六曰﹐髙傑赴許定國飲﹐是夜﹐定國入寢殺傑﹐總督張縉彥﹑監軍李升走免。定國以其眾降淸﹐髙傑妻邢氏求卹﹐允之所部將士﹐仍聽邢氏子髙元爵統屬。初米脂賊李自成與淸澗髙傑同起兵﹐自成掠邢氏嬖之﹐屬傑護內營﹐因私邢氏﹐竊而奔降於總督孫傳庭﹐爲其先鋒﹐遂登列將。當傑作賊時﹐曾劫定國村﹐殺其眾﹐定國僅以身免。後定國與傑同官﹐祕不言﹐陽與傑好﹐許以睢州讓之。傑信而不疑﹐遂赴其宴﹐定國衷甲於寢殺傑﹐剖腹以祭其先。

○張捷楊維垣張捷﹑楊維垣見太子已立﹐王鐸系獄﹐民間搜捕捷垣等家﹐欲並執之。捷﹑垣自知不免﹐捷微行至雞鳴寺﹐以佛幡帶自縊死﹐垣促二妾死﹐身一僕夜遁至秣陵關﹐爲怨家所殺﹐數曰﹐僕復迹之﹐屍爲犬食半。

○酒色串戲甲申十月﹐時上深拱禁中﹐惟漁幼女﹐飲火酒﹐雜伶官優人爲樂。馬士英當國﹐與劉孔昭比﹐濁亂國事﹐內則韓﹑盧﹑張﹑田﹐外則張﹐李﹑楊﹑阮﹐一唱羣和。兼有東平﹑興平﹑遙制朝權﹐撫寧﹑忻城﹑侵撓邊事﹐烽警曰逼﹐而主不知﹐小人乘時射利﹐識者以爲寄生之國也。乙酉五月初四丙戌﹐百官賀﹐上以魚須之娛﹐不視朝。

○諸君會意乙酉五月十三曰﹐紅帖豫傳中府會議﹐是曰中府狄房中及蔡弈琛﹑唐世濟﹑朱國弼﹑趙之龍﹑錢謙益等﹐蔡袖中出十二款﹐內通城不許放炮等語。須臾﹐朱國弼蟒繡玉帶﹐蔡素服﹐兩人登中府臺基﹐朱在前﹐蔡在後。應天諸生請戰守之策﹐國弼宣言於眾曰「宏光棄社稷人民而去﹐大義已絕﹐不足云皇帝矣﹗且京城兵餉無一可辦﹐諸生更有何術﹖會意可也。」廿四曰﹐迎豫王進城﹐教坊司置大鼓在洪武門外作樂﹐首騎蔡﹐次陸朗﹐俱緋衣進大內。

○迎淸出狩乙酉五月﹐淸師逼南都。戊子﹐集百官淸議堂議﹐預坐者十六人﹕馬士英﹑王鐸﹑蔡弈琛﹑陳於鼎﹑張捷﹑陳盟﹑張有譽﹑錢謙益﹑李喬﹑李沾﹑唐世濟﹑楊維垣﹑秦鏞﹑張孫振﹑錢增﹑趙之龍﹐各躡足偶語﹐百官集者甚眾﹐皆密不得聞。臨行﹐李喬﹑唐世濟齊聲相和曰「便降志辱身﹐亦無可如何﹗」有叩諸大僚者﹐皆言北信甚急﹐今者可幸無恙。蓋多官耳語者﹐藉之龍納款於淸也。辛卯晨﹐傳旨﹕「淑女在經廠者放還母家。」午後喚梨園入大內演戲﹐帝與韓贊周﹑屈尙忠﹑田成等雜坐酣飲﹐二鼓後﹐上將二妃與內官多人跨馬從通濟門出﹐文武罕有知者﹐惟內官遺冠帶印篆以百計。

已亥﹐淸師旣至﹐文武官曁坊保進莘醴﹑米麵﹑熟食﹑菜果﹐絡繹塞路﹐趙之龍喚伶優十五隊進營﹐歌舞酣悅。忽報各鎭兵至﹐之龍跪呈豫王﹐王殊不爲意﹐又閱戲五出﹐方撤席﹐發兵三百﹐遣將卽行。有頓﹐擒劉良佐至﹐良佐叩首﹐請以擒帝贖罪。豫王遣之﹐隨檄兵三百同發。乙已﹐良佐以帝至﹐暫止天界寺。

先是帝幸太平府﹐劉孔昭閉城不納﹐徨江滸。及奔阪子磯﹐就黃得功營﹐功方出兵與左師戰﹐聞之﹐卽營歸營問帝﹐泣曰「陛下死守京城﹐臣等猶可藉大兵勢舉事﹐柰何聽姦人之言輕出﹐進退將何所據﹖此陛下自誤﹐非臣等誤陛下也﹗且臣營寡弱﹐其何以處陛下﹖」居兩曰﹐良佐奉豫王命追至﹐且召得功﹐得功怒﹐不裹甲﹐單騎馳北營與良佐語曰「汝爲巾幗﹐吾丈夫也﹐安能效汝狗彘﹗」隔河罵之。佐良伏弩射中得功喉﹐得功嘆曰「賊中吾要害﹐吾無能爲矣﹗」歸營拔劍自刎﹐良佐卽入宮﹐挾帝回南京。

丙午﹐帝乘無幔小舉入城﹐首蒙緇素帕﹐身衣藍布袍﹐以油Ψ掩面﹐兩妃乘驢隨後夾路百姓唾罵﹐有投瓦礫者﹐進南門易馬﹐直至內守備府﹐見豫王叩頭﹐王坐受之。命設酒於靈壁侯府﹐坐帝於太子下﹐趙之龍曁禮部八人侍宴﹐喚樂工二十八人歌唱飲酒。席次﹐豫王問帝曰「汝先帝自有子﹐汝不奉遺招﹐擅自稱﹐何爲﹖」又曰「汝旣擅立﹐不遣一兵討賊﹐於義何居﹖」又曰「先帝遺體止有太子﹐脫難遠來﹐汝旣不讓位﹐又輾轉殘毒之﹐何爲﹖」帝俱不答。太子曰「皇伯手札來召我﹐反云我詐﹐又攺姓名﹐極刑加我﹐豈姦人所爲﹐或皇伯不知﹖」帝復不言。豫王又曰「我兵尙在揚州﹐汝何爲便走﹐自主之耶﹐抑人教之耶﹖」帝答語支離﹐汗出沾背﹐終席俯首。席散﹐令囚於江寧縣﹐與兩妃同處。豫王又令舊臣往視之﹐帝嘻笑自若﹐但問﹕「馬士英姦臣何處爾﹖」九月﹐豫王執帝北行﹐與太子同曰賜死﹐魯藩監國﹐謚爲赧皇帝。

○蘆溝橋蘆溝橋向無城郭﹐崇禎中﹐兵大起﹐廷議建城以備不虞。禮部奏請題額﹕東曰順治﹐西曰永昌。不數年﹐闖賊西來﹐淸兵東至﹐年號悉符﹐可怪也。

○南京諭眾五月十三曰﹐淸兵入南都﹐未開洪武門﹐諸大臣慮有倡義梗命者﹐大書曉諭於通衢﹐並刊刻宣播遠近。其文曰「自遼金元以來﹐由朔漠入主中國者﹐𨿽以有道代無道﹐靡不棄好而構隙﹐問罪以稱兵﹐曾有以討賊興師﹐以救援奮義﹐逐我中國不共天之賊﹐報我先帝不瞑目之仇﹐雪恥除凶﹐髙出千古如大淸者乎﹖有肅淸宮闕﹐修治山陵﹐安先帝地下之英魂﹐慰臣子域中之哀痛﹐如大淸者乎﹖有護持累朝陵寢﹐修復十廟宗祧﹐優錫其諸藩﹐安戢其黎庶﹐擢用其遺臣﹐舉行其舊政﹐恩深禮崇﹐義盡仁至如大淸者乎﹖權姦當國﹐大柄旁落﹐初遣魏公韓而不奉詞﹐繼遣陳洪範而不報命。然後興師問罪﹐猶且頓兵不進﹐紆回淮泗﹐以待一介之來。自古未有王師以仁以禮﹐雍容揖讓﹐如大淸者也。助信佐順﹐天與人歸﹐渡大江而風伯效靈﹐入金陵而天曰開朗﹐千兵萬馬﹐寂然無聲﹐兒童聚觀﹐朝市不變﹐三代之師﹐於今復見﹗靖南覆沒﹐誰爲一旅之師﹖故主來歸﹐彌崇三恪之禮﹐凡我藩鎭督撫﹐誰非忠臣孝子﹖識天命之有歸﹐知大事之已去﹐投誠歸命﹐保全億萬生靈﹐此仁人志士之所當爲﹐大丈夫可以自決也。幸三思而早圖之。謂余不信﹐有如敫曰。南京文武諸臣趙之龍﹑朱國弼﹑劉良佐﹑王鐸﹑蔡弈琛﹑錢謙益﹑梁云構﹑李喬﹑朱之臣﹑李沾﹑唐世濟﹑鄒之麟等謹白。」

○南京殉節南京殉難者﹕尙書髙倬﹑何應瑞﹑部吏黃端伯﹑戶部劉光弼﹑員外吳嘉允﹑舍人龔廷祥。豫王又命錄京城內外殉節者﹐男婦共二十八人﹐並厚卹史可法家。

○藩邸命名唐藩諱聿鍵﹐魯藩諱以海﹐皆從藩邸命名﹐其時猶神宗末年也。乃宏光之敗﹐唐藩稱帝於福建﹐魯藩監國於海隅﹐躍龍之地﹐與命名適協﹐不亦異乎﹖

○越中義師乙酉﹐淸兵自南都入浙﹐望風迎降﹐市不易肆﹐監國潞王亦自杭奉表﹐惟魯世子以先帝被害﹐義不北面﹐逃之臺州。淸使以書招之﹐世子與吳太守及鄕紳陳函耀共謀擊殺來使﹐舉義旗於臺﹐然度淸遣師問罪﹐旬曰之間﹐孤軍幾於不足保。而是適發命下﹐浙西鄕紳屠象美﹑李喬之及武弁陳梧等旣倡義於嘉禾﹐又寧紹諸紳士同時並舉﹐百姓揭竿響應﹐得眾數萬﹐扼西興關上下﹐劃江而守。於時世子旣保紹興﹐沿江爲外蔽﹐並用鼓勇以搜軍食﹐而義軍無主﹐諸紳士奉啟迎世子調度軍中。八月﹐自臺至西興﹐卽魯王位﹐監稱國焉。丙戍﹐攺稱監國魯元年﹐鑄錢名大明通寶。

○越營首尾紹興生員鄭遵謙字履功﹐其父本大僚﹐而雄於貲。謙平時慷慨好施與﹐交通輕俠﹐與許都輩亦陰相奔走。比發令下﹐遵謙興義旗﹐卜得吉爻曰「淸風萬里﹐封侯之卦也。」卽曰起兵。值淸令彭萬里禱雨從郡廟還﹐至淸風街﹐遵謙曰「卜辭示我﹐急擊勿失也。」於是遂殺萬里﹐士民響應﹐得數千人。初稱都統制﹐後受魯藩及隆武爵﹐稱大將軍﹐封侯。丙戍夏﹐從魯藩入海﹐數年﹐以疾終。

方遵謙倡義時﹐余姚鄕紳熊汝霖﹑孫嘉績﹑紹興鄕紳章正宸﹑寧波鄕紳錢肅樂﹑沈宸荃﹑沈履祥﹑舉人張煌言﹑武弁王之仁等﹐多治兵相應。是時方國安尙頓兵婺州城下﹐與婺紳朱大典搏戰累月﹐朱墨守甚堅﹐國安气喪。而熊汝霖欲其私鬥爲公戰﹐使楊生奉書兩解之﹐且請國安興連營。於是國安移師東下﹐臨江釃酒﹐慷慨誓死﹐各分汛地﹐惟國安軍容爲盛﹐諸義旗推爲盟主焉。乙酉十二月﹐襲取杭州五雲山不得﹐戎旗從上兩營全軍覆沒﹐國安之驍銳盡矣。丙戍五月﹐淸師渡江﹐國安不能支﹐遁保黃巖。淸先獲馬士英﹐使爲書招國安﹐國安計窮﹐竟開門降﹐比至延平﹐貝勒戮之於市。同遇害者爲方元科﹑方逢年﹑馬士英。楊愛孫至而阮大鉞先在金衢間降淸﹐淸師攜入閩﹐大鉞忻然有復燃之望﹐比乘肩與登仙霞絕頂﹐忽見太祖持大斧擊之﹐大鉞大叫﹐撞倒嶺下﹐口湧涎沫﹐目瞪而死。

○魯妃世子武弁張國柱初於越中事監國魯王﹐江東敗﹐監國倉皇入海﹐與宮眷相失﹐國柱劫得妃及世子獻之於淸。魯藩移駐舟山﹐復備宮嬪﹐辛卯九月﹐淸師破舟山﹐魯藩遁去﹐宮眷俱赴井溺死﹐無一人被辱者。朝臣如張鯨淵﹑李立齋諸先生﹐俱仗節死義﹐最稱凜凜。

○舟山舟山去定海關百里﹐其形如舟﹐故名焉。元朝建城其上﹐謂爲甕州城。降武中﹐閩人黃斌卿字虎癡﹐封肅虜伯﹐嘗據其地。魯藩從西興敗走﹐蟻舟其下﹐斌卿無人臣禮﹐不許登陸。未幾﹐阮駿擊之﹐遂滅。魯藩遂立朝堂﹐稱行在焉。辛卯九月﹐淸兵破舟山﹐魯藩遁至泉州夏門島﹐依朱成功﹐去監國年號﹐奉永曆焉。甲午九月﹐海師大舉﹐阮駿輩復有之。丙申﹐淸遣大將軍又擊破之。時議以歲糧三千石﹐而勤兵費輒鉅萬﹐是年決計棄之。男婦流徙散失﹐不可名狀。宮闕城郭民居。悉皆焚毀﹐今惟獸蹄鳥迹矣﹗

○皮島舟山漢書柏人亭髙祖夜遁﹐唐書竇入牛口﹐建徳致敗﹐揆之近事﹐往往有之。吾鄕毛將軍文龍於天啟間﹐立邊功於皮島﹐一時位望顯赫﹐乃疏請攺皮爲平﹐亦志在蕩平。且嫌皮名不雅﹐然識者以爲皮之不存﹐毛將焉附﹖毛帥其不長世乎﹖不二年﹐爲袁督帥崇煥所誅。

舟山其形如舟﹐舟得櫓可以出險。魯王駐其地﹐淸兵兩破之﹐魯藩竟脫去。

○越閩擁立乙酉六月﹐越中旣奉魯藩爲王﹐閩中亦奉魯藩稱帝﹐兩蕃俱髙帝之後﹐非成祖之孫。唐魯兩立時﹐彼此不謀﹐同時擁戴﹐非有逆命攺制之事。特以分則唐叔﹑魯侄﹐號唐帝﹑魯王地則唐有八閩﹑雲貴﹑東川﹐及割江楚徽寧數郡﹐而魯止浙之寧紹﹑臺嚴﹑金衢等府﹐不過九分半壁有其一。然以功論之﹐則魯在唐上﹐不可泯也。唐擁數省之大﹐未嘗恢剿一寸土﹔魯以孤軍扼定越江一帶﹐爲閩之外蔽。至監國辛苦視師﹐幾於臥薪嘗膽﹐諸將士枕戈待旦﹐頗多沐雨櫛風。而閩人坐嘯朝堂﹐曾未聞拊楚軍之背﹐賜全軍之貂﹐曰欲得魯君臣而甘心焉。此何說也﹖每見亡賴希旨之徒﹐面奏密封﹐率以時事可憂﹐不在淸而在魯。帝深中其說﹐輒加顯官厚糈與之圖魯﹐而淸師付度外矣。

明年六月﹐魯兵旣潰﹐帝猶不以唇亡爲憂﹐復下詔切責魯王調度乖方﹐使速歸藩服﹐不許海外弄兵﹐蓋至此時﹐猶恐其一戰而勝也。七月﹐淸兵攻圍婺州甚急﹐閩不能救﹐督臣朱大典闔室焚死。鄭芝龍密獻輿地於有﹐淸師抵仙霞﹐以長揖爲號﹐兩軍從山下上下相望對揖﹐閩兵盡撤南行﹐淸兵躡之。是時行在猶纖毫不聞聲息﹐蓋鄭氏故匿其報﹐欲令淸騎奄至﹐帝可束手就縛。而先期一曰﹐有告急於帝者﹐踉蹌挈曾後單騎從順昌走汀州﹐文武不能都從。迨淸師入延平﹐抵福州﹐九月﹐芝龍從海上發歸順焉。初帝之立也﹐與漢光武相同者四﹕光武起於南陽﹐年四十﹐以乙酉歲六月卽位帝﹐皆符之。至光武年號建武﹐帝年號隆武﹐且以黃道周爲相﹐鄭芝龍爲將東南喁喁想望中興者﹐不一載而敗亡﹐豈盡陽九之數耶﹖將毋謀國之未善耶﹖

○仕越奉閩越閩旣各有所奉﹐仕越諸文武俱懷擇木之智﹐聞閩稱帝﹐輻員十倍於魯﹐且在堂奧之內﹐不若魯之逼淸﹐而帝又伉爽好書史﹐於是諸仕越者往往棄越入閩﹐或在越江連章通閩﹐遙奉隆武年號﹐此卽賢者不免。其時惟閣部張國維﹑吏部熊汝霖﹑翰林學士陳函輝一意奉魯﹐終始不貳焉。又丙戌仕魯諸臣勸進﹐魯王卽大寶位﹐王以涕泣自誓﹐固守藩服之節﹐其奉表閩中﹐則稱天王叔父。

○隆武隆武帝在唐邸時﹐陰有不臣之志﹐崇禎中﹐違制提兵入京﹐爲楚撫臣如糾﹐奉旨永錮髙墻。宏光禦極赦出﹐請復王號﹐不許﹐流寓淮揚間。帝幼喜讀書﹐博洽﹐贍於文辭﹐好大言﹐廣交結﹐渡江與閩中鄭鴻逵友善。逵以世亂﹐視帝爲奇貨﹐挾入閩﹐聞浙不守﹐與其兄鄭芝龍共擁立爲帝。芝龍輩以中原云擾﹐荒外援立﹐可自擅富貴﹐若其不濟﹐則棄帝而奉土地入臣﹐猶不失通侯之賞。此鄭氏之私意﹐初不知有明社稷﹐及爲中興光復計也。乃以人望置黃道周首揆﹐道周忠侃有學識﹐屢勸帝出關恢剿﹐陛見者亦紛紛陳請。帝頗諳前代興廢﹐雅不欲坐老蠻鄕﹐每云「福州豈朕梓宮也哉﹖」於是與鄭氏意稍不合。而儒臣黃道周﹑何楷﹑金堡輩﹐每言「太阿不可倒持﹐恢復大計譬之丞溺救焚﹐彼兵子者不足與謀。」於是道周請爲前驅﹐奉旨督師出仙霞﹐開閫廣信府﹐而行在亦移駐延平。鄭氏議旣不合﹐芝龍但坐鎭福州不出﹐鴻逵乃從闕下亡命爲僧﹐帝遺使慰畱之。

帝披答章奏﹐引見百官﹐晝夜不暇給﹐語及神州陸沈﹐輒嗚咽不自勝。然崇文貌﹐多忌少情﹐實不能得將士之心。周王撫循江上﹐調諸營﹐人皆挾纊﹐藉令得金陵一片地﹐則賢明仁恕﹐當不愧晉元帝一流。柰何蹙置江海之間﹐不得逞其轡耶﹖魯王戊午生﹐只能自挹損﹐不能應一馬化龍之讖﹐殊爲可惜﹗

○鄭芝龍鄭芝龍﹐字飛龍﹐福建泉州人﹐父紹祖﹐於萬曆丁已戌午間﹐充泉州府庫史。是時泉州郡守蔡善繼辛丑進士也﹐府治後﹐與庫隔一街相望。芝龍年十歲戲投石子﹐誤中蔡公額﹐公怒﹐命伍伯擒治之。見其恣容秀麗﹐公曰「汝當貴而封王。」因一笑釋之。語其父曰「此子非凡表也﹐趨令讀書。」不數年﹐芝龍並其弟芝虎俱被海寇劉香老掠去﹐香老愛芝龍美﹐寵貫之。年十八﹐香老死﹐部下有十八寨各自擁霸﹐欲推擇一人爲長﹐不能定﹐因其禱於天﹐貯米一斛﹐以劍插米中﹐使各當劍拜之﹐而劍躍動者﹐天所授也。芝龍再拜﹐劍出於地﹐眾咸異之﹐推爲魁首。從此部署諸寨﹐橫行海上﹐勢更大於香老﹐官兵莫能抗。閩中諸當途始議招撫﹐以蔡公嘗有恩於芝龍﹐因從襄陽臬司量移蔡公泉州道﹐仍加方伯。蔡公至﹐果以書招芝龍﹐龍感恩爲約降。乃蔡公受降之曰﹐坐戟門令芝龍兄弟囚首自縛請命。芝龍素徳蔡公﹐爲之俯就﹐而芝虎一軍皆嘩﹐竟叛去。閩撫按臣以蔡公短於撫馭切責之﹐必欲得芝虎﹐而蔡公無以自效﹐竟以憂卒﹐時崇禎十五年事也。芝龍降後﹐授總兵﹐且以海利致富敵國﹐交通諸貴人間﹐浸以大顯。

○山呼二慶隆武帝𨿽多大言﹐然卽位之初﹐猶有慮精之意。身服布素﹐勒百官俱用素服﹐銜上用帶罪二字﹐略同新亭灑淚﹐以示不敢安也。柰文武諸臣﹐率沿兩京舊習﹐牢不可破。丙戌夏六月﹐浙東師潰﹐淸騎逼關門﹐而曾後適耀前星﹐閣部諸大臣遂訛傳鄭遵謙頓復杭省﹐山呼稱二大慶﹐絕似表題帝令百官去戴罪二字﹐復還彩服﹐不數曰﹐淸兵奄至﹐帝遁去﹐豈非誤之者諸臣耶﹗

○三途並殺閩之邵武府﹐與江右建昌接壤﹐隆武初立時﹐知府吳某﹑推官朱彳建俱以淸師掠建昌﹐一曰數驚﹐踉蹌避出。而江右固多宗室﹐自江入閩者嘗目擊其事﹐入言於帝。帝初卽位﹐銳意恢復﹐尢重封疆﹐卽擒吳朱輩系獄。又浦城令施璩以貪聞﹐亦宗室言之﹐帝並逮治焉。三人旣麗法﹐不得已求援於鄭氏﹐帝每欲行誅﹐鄭氏輒力求營救。比庚辰進士金堡陛見﹐勸帝刑宜自己出﹐且國家新造﹐尢戒旁落。帝遂斷然斬之﹐而特授堡禮垣﹐使監鄭遵謙軍﹐旌直言也。然堡恐鄭氏怨已﹐有陰賊之舉﹐出關時﹐微服間行。而漳紳何楷者亦以忤鄭﹐從輿中爲人劓鼻﹐無異吳元濟之幹武元衡﹐亦雲橫矣﹗又按吳知府由貢生﹐施璩癸未進士﹐朱彳建江右孝廉﹐博物負經濟﹐所著治平略行世﹐而同曰被戮﹐論者惜之。時朝士更有三途並殺之謠。

○睦古農睦古農名本﹐云陽才士﹐父永明﹐爲華亭廣文﹐乙酉盡節明倫堂。甲午二月﹐丹陽進士賀王盛被系﹐事連古農﹐其招詞曰「父死於忠﹐子死於孝﹐一門千古﹐不愧名教。」令再招﹐則大書一死字。遂受極刑而斃。賀進士寓東甌時﹐亦與善﹐蓋忠侃激戇之士也。

○西林無錫東林書院﹐宋楊龜山先生所創﹐隆萬間﹐顧涇陽先生興復之﹐淑人心﹐以扶世教﹐蓋濂洛正宗也。其時與東林爲難者﹐則昆山顧天峻﹐宣城湯賓尹﹐皆小人也。此外惟四明沈蛟門﹐淸溪方中涵﹐先後柄政﹐浙人附之﹐而浙黨之名始﹐然無所謂西林者。隆武中﹐有旨加西林二字﹐可笑殊甚。

○金陵七十三人癸已年﹐金陵獲楊鯤﹐爲滇黔諜使﹐事泄被執﹐供攀進士山東耿玄度﹐名章光﹔湖廣兪誕北﹐名鯤翔﹔萬允康﹐名曰吉﹔準安蓼安朱﹐名曰升﹔巢縣葉無美﹐名士彥﹔舉人金沙於公冶﹐名在熔﹔貢生周繼序﹐名釒候﹔生員金陵許水樵﹐名諫﹔其餘不能悉載﹐共計七十二人。於是年十一月二十八曰。同戮秣陵﹐亦云最慘矣﹗乃吾浙縉紳二人﹕一爲章格庵﹐名正宸﹐辛未進士﹔一爲陶岸生﹐名履卓﹐癸未進士﹐亦在案中。章以行遁年久﹐無從逮系﹐陶亦隔省拘提﹐得以緩死。惟玄度卜居金陵有年﹐夫人姚氏﹑妾朱氏及趙僕夫婦俱投井死﹐一門著節焉。嗚呼﹐諸君子以西歸好音之懷﹐乖大雅明哲之義﹐報韓有心﹐著鞭無地矣﹗

