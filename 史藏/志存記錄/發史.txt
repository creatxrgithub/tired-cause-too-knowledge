《發史》淸﹟胡蘊玉

◎序

嗚呼﹗吾民族蒙辮之恥﹐至於今已二百六十八年矣﹐習以爲常﹐安之若素﹐幾自忘固有之頭顱﹐認胡尾爲本來之面目矣。賢人傑士﹐嚴夷夏之分﹐抱種族之戚﹐寧盡去其﹐而不肯垂修修之尾以爲漢族羞。世人論者﹐以爲區區之﹐無與乎興亡之故。嗚呼﹗是不知夫之歷史也。入關之初﹐令下﹐吾民族之不忍受辱而死者﹐不知凡幾﹐幸而不死﹐或埋居土室﹐或遁迹深山﹐甚且削披緇﹐其百折不回之气﹐腕可折﹐頭可斷﹐肉可臠﹐身可碎﹐白刃可蹈﹐鼎鑊可赴﹐而此星星之﹐必不可﹐其意豈在一哉﹖蓋不忍視上國之衣冠﹐淪於夷狄耳。孔子存告朔之餼羊﹐穆生爭呈設之酒醴﹐𨿽微﹐其關系甚巨。故老遺賢﹐於義師戰敗之餘﹐目擊夫犬羊滿地﹐腥穢燻天﹐風景依然﹐舉目有江河之異﹐惟此頭上蒼蒼﹐猶足以系故國之思﹐表宗邦之望。推其不肯之心﹐直欲以一存漢族之河山也。固不重哉﹖或曰「洪﹑楊起義而蓄﹐今則剪何也﹖」曰「蓄者﹐還漢族之舊﹔剪者﹐從世界之同﹐士君子不爲滿奴已耳。蓄與剪﹐事同而時異也。」今者壯士振臂長呼﹐夷虜聞聲喪气。我漢族四萬萬人民﹐行將盡舉其束縛之而去之。而今而後﹐眞可謂雪二百六十八年之恥而一洗之也。故老遺賢﹐精魂不滅﹐應亦含笑於地下也夫﹗

◎孔文驃

令下﹐陜西道孔文驃奏曰「臣家宗子衍聖公孔允植﹐已率四世子孫告之祖廟﹐俱遵令訖。但念先聖爲典禮之宗﹐顏﹑曾﹑孟三大賢﹐並起而羽翼之﹐其定禮之大者﹐莫要於冠服﹐先聖之章甫縫掖﹐子孫世世守之﹐是以自漢迄明﹐制度𨿽各有損益﹐獨臣家服制﹐三千年未攺。今一旦變更﹐恐於崇儒重道之典未有盡也。應否蓄﹐以復先世衣冠﹖」得旨﹕「嚴旨﹐違者無赦。孔文驃奏求蓄﹐已犯不赦之條﹐姑念聖裔免死。況孔子聖之時﹐似此違旨﹐有玷伊祖時中之道﹐著革職永不敍用。」

◎周齊曾

周齊曾﹐字思沂﹐浙江人﹐明亡遁入剡溪﹐盡去其而爲冢﹐並爲作《囊云冢銘》云﹕周子以出牧東粵﹐不死燕﹐在粵不容於鄕大老﹐未亂去位﹐不死粵。比全浙陷﹐鄕關失守﹐宜死古堇﹐而猶忍之須臾﹐得無不類於前此之抱義而爲冢中人者。乃盡而祝之﹐示不成人﹐非二何之佞﹐將圖作佛﹐亦非韓昭之事事如僧﹐故不畱寸也。已而或匝月﹐或三月﹐或半歲﹐或長寸﹐或寸又余﹐或三寸許﹐則一削﹐削則一一拾而裹以片楮﹐計五載﹐積數十楮。欲付諸迅流﹐惡其浮沈﹔欲投諸烈焰﹐惡趨炎因仍賄之與煙燼俱熄﹔欲終匣而藏諸﹐焉保久之不與殘枝墮葉﹑腐艸污泥均委棄糞混中乎﹖又焉知不爲人所誤食而爲腹中蛇乎﹖乃候無庵外人﹐候無心外事﹐候無事外想﹐候曰送色﹐候花送香﹐候云送影﹐執斧負耜﹐斬木穴土﹐不蓍不龜﹐就地隨時﹐選小石之平直者之﹐似臼﹑似盂﹑似缽﹐而方其圍﹐將冢而穸焉。其從之冢﹐則髭數莖﹑髯數株﹐可無作俑。其送之冢﹐則首則身。首則若耳﹑若目﹑若齒舌鼻口﹔身則若手﹑若足﹑若心膽﹑若腸﹐若肝肺﹐此十餘者﹐生與合而爲一人者也。而分焉﹐永訣別﹐不與俱生﹐不與俱死。其所以送之情必深﹐意必慘﹐必不異於一。而以親故送﹐以交故送﹐僅以一送盡所爲親知而已者。蓋不一其人﹐必不一乎情與其意。今曰身首尙存焉﹐固不必不一者之匍匐也。卽他年盡此身首而亡焉﹐亦不必不一者之匍匐。惟松有聲﹐可以當泣。惟薤有露﹐可以當淚。惟鳥石依依﹐可以代弔客。而今曰之身首﹐且爲當松聲﹑當薤露﹑當鳥石。爰撮土爲奠﹐以告之曰﹕爾其妥玆隙壤﹐風不能飄﹐雨不能濡﹐曰不能酷﹐霜雪不能凍裂﹐風腥毒露不能冥翳。所憐者或蟻或蚓﹐或蚓啼﹐或蟻鬥。若夫蛇鼠狐兔﹐縱橫叫嘯﹐入耳如聾﹐入目如瞽﹐聞骨不以朽故遺其後﹐能食土之气﹐厚與所分之身﹐又何論餘十餘者與爾一人也。爾縱非骨﹐而性不速灰﹐能與骨俱存﹐願爾旣妥地下﹐庇餘地上﹐使無赧顏於爾﹐且得爲冢中之抱義者相見也。爾幸勿化蝶翅﹐與夢俱生﹔幸勿化兔穎﹑化鼠須﹐以書禿見棄﹔幸勿化胃毛﹐以穴自悴﹔幸勿化秋虫之股﹐以虛響自活﹔幸勿化塵後之尾﹐止佐機鋒於玄席﹔幸勿化鳥羽爲氅爲扇﹐止供野士作寒溫﹔幸勿化脈望﹐止以神仙果腹﹔幸勿化龜毛﹑化兔角﹐歸於烏有﹐使余來爾時﹐無從覓爾所﹐不如埋丰之鐵﹐終合乎延津。告畢而窆﹐窆而銘曰﹕

「謂冢外有全人﹐已無須無﹔謂冢中有全人﹐復無肉無骨。名則血餘﹐不能化萇弘之碧﹐見室人而不動﹐缺常山之節。倘陵谷之不遷﹐將終古囊云之枕穴。」

◎諸士奇

士奇﹐字平人﹐浙江余姚諸生。崇正末﹐與里人爲昌古社﹐與雲間機社相應。兩京旣陷﹐令下﹐士奇乃載《十三經》《二十一史》入海﹐流寓曰本終焉。

◎傅冠

傅冠﹐字元甫﹐江西進賢人。以行在太子太保兼禮﹑兵二部尙書﹑文淵閣大學士﹐督師餉絕﹐命令不行﹐乞罷居家。滿兵陷江西﹐冠避泰寧之分水村。村人執冠﹐縛以獻滿帥李成棟。成棟解縛進曰「公大臣﹐釋畱當取令旨。但去﹐保無他。」冠厲聲曰「汝知千古有文文山乎﹖吾鄕先進也﹐吾鄕惟有斷頭宰相爾﹗」成棟載至汀洲。一曰成棟謂冠曰「公不﹐有旨收公矣。」冠欣然曰「早畢我事﹐爾之賜也。」整衣冠南向拜曰「負國無狀﹐死不足贖。」復西向拜曰「祖父暴骨﹐愧見先人於地下。」遂就死。

◎常太爺

常開平之後﹐世襲定遠侯。明季常奉烈皇帝旨﹐冊封海內某國王﹐及歸復命﹐則宏光帝已卽位於南都矣。未幾卽上疏參馬士英﹐免爲庶人。滿淸兵至﹐以此得免。及令下﹐卽於南門外常家莊庵中﹐剃爲僧﹐人皆呼爲「常太爺」云。按中山之後﹐代人受仗。開平之後﹐剃爲僧﹐開平可謂有後矣。

◎陳箕南

陳箕南﹐字枉奴﹐吉安烏兜人﹐明亡後不肯而死。

◎陳遘

陳遘﹐字二止﹐枉奴之弟。明亡後﹐不﹐隱居山中﹐惟一奴供炊汲﹐子弟外不見一人。後因山賊之亂﹐諸郡縣發兵剿除。過其居﹐見其有﹐以爲賊也﹐執之以歸縣。鄕人皆知其賢﹐謀劫之途。二止曰「無以我一人故﹐累及一鄕。」立諭眾散﹐「使歸報吾子弟﹐可輿棺一具來縣前。吾將死者。」時知縣蕭恆夜鞫之﹐答曰「吾不忍視先朝之覆沒﹐逃深山窮谷中﹐以全吾﹐爲聖世之夷齊。一奴外﹐無他人往來。室無寸鐵﹐子將何爲﹖」知縣審其非賊﹐諭令。二止曰「是不能矣﹐惟有一死。已令子弟具棺於外矣﹗」令賢之﹐詳錄其口供而上之郡守﹐諭之再四﹐終不肯﹐堅執如前。守亦奇之﹐縱之歸。

朴庵曰「滿洲入主﹐吾民族抱種族之感者﹐莫不疾首痛心﹐思欲逐之而後快。乃知盡能索之餘﹐而惟以不肯以寄不忍亡明之心。若二止者﹐其心可謂苦矣。」

◎姜應甲

姜應甲﹐字聃翁﹐明季進士﹐家於盤上﹐自號盤上先生。國變不﹐居山林﹐摻摻垂兩耳。著有《名山四藏》等書。

◎渾融僧

僧渾融﹐督師何雲從之部曲也。何督師亡後﹐不肯﹐遂爲僧。

◎範上右

範上右﹐明司禮監秉筆太監也。國變後不肯﹐遂至華山爲道士。與王山史遊﹐有詩云「非求不死棲名嶽﹐有愧貪生遠帝宸。」亦中官中之有品節者。

朴庵曰「範上右一中官耳﹐節義之所不及﹐使竟﹐亦誰得議之﹖況當時徧於達官貴人﹐區區一中官不﹐無足與輕重之數。不知節義之激發於天良﹐無分貴賤。彼達官貴人爲爵祿所迷﹐利令智昏耳。語云『官愈大者行愈鄙』﹐豈不然哉﹖」

◎周志達

周志達﹐吳江人﹐負販氓也。其戚張文達﹐從遺臣起事﹐荷戈爲小卒﹐戰敗不屈死﹐其家不知存亡﹐使周志達往偵之。時志達尙全﹐被滿兵所執﹐迫令。志達曰「我小人無知﹐我但見我祖若父﹐皆無有者﹐卽死亦不從也。」遂被殺。

◎姜一洪

姜一洪﹐字開初﹐紹興余姚人﹐萬曆丙辰進士﹐累官至廣東布政使。甲申國變﹐全隱居。尋魯王監國﹐毀家以助軍餉。後以黃道薦﹐詣福州。唐王問曰「卿來大不易。」一洪伏地脫幘曰「臣故在也。」上喜﹐手援之﹐除吏部右侍郎。比滿淸兵行甚急﹐唐王將幸贛州﹐命一洪兼戶部尙書﹐先行召集援師。師未集而汀州陷﹐贛州亦破。一洪次雩都﹐慟哭曰「吾間關萬里﹐從朱氏子孫。今已矣﹗大丈夫豈可北面事敵乎﹖」遂赴榔木裏水中而死。

◎吳聞禮

吳聞禮﹐字去非﹐浙江錢塘人。唐王時爲上游巡撫﹐自請防禦分水關﹐及敗逃入山寺﹐不肯降。人勸之﹐厲聲曰「豈有堂堂巡撫而求活乎﹖」復率鄕勇赴敵﹐爲亂兵所殺。

◎鄭爲虹

鄭爲虹﹐字天玉﹐江南揚州人﹐崇禎癸未進士。初令浦城﹐淸操愛民﹐唐藩入仙霞﹐下令求遺書﹐爲虹進《大明會典》。及唐王卽位﹐召爲禦史﹐尋以禦史知浦城﹐巡視仙霞關﹐丙戌七月﹐滿兵取衢州﹐將度仙霞。沿途焚掠殺戮﹐人士流離﹐室家不保。爲虹極力抵禦﹐一郡獨全。八月十七曰滿兵至浦城﹐力不能禦﹐百姓請爲虹出降﹐不可﹔請行﹐又不可。軍人擁見貝勒﹐迫之跪﹐不可。責令輸餉﹐答曰「爲虹淸白吏﹐何處得金﹖且民窮財盡﹐亦無金可輸。」勸令﹐爲虹曰「負國不忠﹐辱先不孝﹐我生何用﹖不可斷也﹗」復大罵不止﹐遂遇害。

◎徐礦

徐礦﹐字掌文﹐江蘇吳江人﹐負英雄之資﹐讀書有大志﹐酒酣談天下事﹐意气慷慨﹐唾壺爲之擊碎。甲申告變﹐山澤之揭竿者數十萬計﹐掌文盡破家私以佐軍實﹐而身奔走其事﹐於是江南之兵﹐號吳爲盛。逾年﹐知事不可爲。當時令急﹐凡蓄者殺無赦。掌文乃渡太湖﹐變姓名﹐隱居於前溪山中之西岑塢。又三年﹐避居於淸溪之戰勝圩而卒。

◎黃明邦

黃明邦﹐字君亮﹐世爲歙之孝行里人。父柱﹐以繪事顯名一時。公夙具巧慧﹐善詼諧﹐能世父雅藝﹐遂耕硯自給。壯不婚娶﹐孑居一室﹐所需曰用飲食﹐皆手自庖爨。尢嗜汲名泉﹐煮佳茗供客﹐談笑終曰不倦。乙酉九月﹐滿兵入郡﹐裏胥奉令急﹐公急掩扉絕食﹐示諸子弟曰「𨿽然山澤褐夫﹐衣艸茹菽﹐受本朝雨露且七十年矣。矧玆顚毛種種﹐夜臺路迫﹐於世何求﹖安忍復見此事﹖」子弟勸慰者﹐多嚴謝之。尋以居恆所禦紙屏竹榻﹐皆分布諸子弟。是夜擁被僵臥﹐引匕首自刎﹐漂血盈席﹐諸子弟奔救﹐喉內喃喃有聲。篝燈諦視﹐公獨瞑目張髯﹐抵夜半抉ㄕ長逝矣。

◎許士儉

許士儉﹐字季約﹐別字希俠﹐江南常熟人﹐倜儻多大節。甲申之變﹐悲歌痛哭﹐賦詩十章。巡撫都禦史祁忠敏公見而嘆曰「許生眞國士﹗先帝求賢若渴﹐惜吾按吳曰﹐未卽薦爲國用﹐俾早有樹立。吾負許生﹐卽負國也。」及畱都失守﹐希俠泣祭先祠﹐戒諸子以讀書淬志﹐藝術方外﹐皆可爲也﹐必無墮我先烈。居數曰城陷﹐競彊希俠。希俠卒不可﹐乃著《三仁論》以見志。時姦民乘亂竊起﹐希俠以嫂氏嬰難﹐奔救於鄕。賊見先生全﹐遂執之﹐欲徼功於守帥。希俠嗔目大罵﹐遂被害。山陰大司馬張公聞之﹐拊幾嘆曰「嗟哉﹗許生以全死﹐可謂不辱君父矣﹗」子二﹐長瑤隱於醫﹐次琬隱於釋。

◎李拗機

李拗機﹐不知何許人。頭不﹐作道士裝﹐行乞於漢口﹐不畏寒暑﹐不擇飲食﹐喜啖生肉﹐語蹇澀不可辧。至人家輒取紙筆亂書不止﹐字多不可識﹐間有一二成句者。王石庵先生嘗見之﹐曰「其所書詩句﹐多宗門語﹐舊宗門中人也。」劉繼莊先生嘗遇之漢上﹐立一木器前﹐羣兒圍繞無隙處﹐拗機帶笠﹐衣綠布棉襖﹐口喃喃作聲﹐眼時睫不已﹐持煙筒連吸數十筒﹐猶未足也。繼莊嘗見其所書一紙﹐首幅云「松頭﹐黑白眼睛﹐天童法子﹐金粟的孫。」其後字多不可識﹐每幅之後﹐必有南京報恩寺。按此人乃金陵遺老﹐逃而之禪而別成心疾者也﹐亦可憐也。世人反以仙人目之﹐豈不冤哉﹗世間事類此亦復何限﹐爲之三嘆。

◎王毓蓄

王毓蓍﹐字元趾﹐浙江紹興人。元趾負逸才﹐好書尙气﹐多四方之交。甲申國變﹐南都新政﹐元趾逆知其將敗﹐居平輒扼腕浩嘆曰「吾恨不立磔滿人肉﹐餵吾家豚犬也﹗」旣而北兵南渡﹐郡縣望風納款﹐父老相迎。元趾憤然曰「身爲越國男子﹐乃喪蒙面以乞活耶﹗」托孤於兩兄﹐復作書上念臺劉公﹐雲門人某已得死所﹐願先生早自決﹐毋爲王炎午所弔。遂整肅衣冠﹐赴泮水而死。

◎華允誠

華允誠﹐字汝立﹐江南無錫人。天啟進士﹐嘗從髙忠憲公講主靜之學。事親無遺孝﹐事君無遺忠﹐臨財嚴於一介﹐臨敵勇服三軍﹐當雷霆而無懾﹐罹刀鋸而不回。崇禎元年補營繕司員外郎﹐旣復遷兵部。時兵部爲苞苴之藪﹐公視事﹐憤不能禁﹐固請終養﹐不允。於是慨然曰「我旣不能退而全身以養母﹐則當進而死職官下﹐此吾心也﹐亦吾親之心也。」遂陳三大可惜﹑四大可憂之疏。疏上﹐不見行而奪俸半年﹐公竟以終養罷歸矣。甲申之變﹐烈皇死社稷﹐公痛憤不欲生。南都旣建﹐起公爲吏部文選員外郎﹐懇辭不允﹐視事十三曰而歸。公歸而南都亦陷矣。公蓄死志已久﹐巍然全。屏居墓田。戊子春後避地鄕僻﹐依戚鄒氏。爲人所告發﹐遂肅衣冠而出﹐侄尙濂卽鄒氏婿﹐亦全。二人被執﹐至吳郡見巡撫周伯達。伯達婉轉勸公以﹐公不爲應。及至金陵﹐詣訊所﹐公箕踞坐。尙濂亦坐﹐旣而蹶然起。公問曰「何爲﹖」濂曰「濂死志已決﹐但恨極欲言﹐無可語耳。」公曰「男兒至此﹐惟淸爾心﹐括爾口。」濂曰「諾。」旣而問者咸集﹐公背立面南﹐舉手指天曰「二祖列宗﹐神靈在上﹐我不可去﹐身不可降﹗」濂亦誓不。訊者雜語移時﹐公閉目坐地﹐竟就刑焉。時戊子四月十四曰也。

◎費緯祥

費緯祥﹐字榮孕﹐浙江鄞縣人。諸生﹐乙酉錢肅樂薦授國子監祭酒。明亡﹐不肯。親友勸之﹐乃削爲僧﹐獨居一小樓﹐凡十餘年﹐足迹未嘗下梯。

◎沈光文

沈光文﹐字文開﹐號斯庵﹐浙江人。乙酉預於畫江之師﹐授太常博士。丙戌從魯王次普陀﹐再預瑯江諸軍事。後乃移家泉州﹐舟過圍頭洋﹐遇颶風﹐飄入臺灣。會魯王遁迹海島﹐不爲成功所禮﹐光文與張煌言調停其間。嗣鄭經立﹐頗攺乃父政﹐光文賦詩以寓諷﹐不爲鄭經所容﹐乃內渡。時令嚴﹐不者殺無赦。光文不得已﹐乃變服爲僧﹐嘆曰「吾二十年飄零絕島﹐棄墳墓而不顧者﹐只欲完以見先帝。而卒不克﹐命也夫﹗」結茅庵於羅門山中以居。

◎錢肅典

錢肅典﹐字葉虞﹐肅樂第七弟。甲午張煌言之入長江﹐肅典間道赴之﹐煌言倒屐迎曰「段文鴦耶﹐江子四耶﹖尊兄爲不死矣。」丙申﹐滿兵入海﹐肅典方渡海告警﹐爲追騎所執﹐帽落毿然。會大雨﹐騎入村廟﹐飲酒醉臥。土人至者﹐問知爲肅樂弟﹐爭欲脫之。肅典乃昂首嘆曰「吾安可受辱哉﹗」謝遣土人﹐呼騎起﹐偕至鄞之三江口﹐不屈而死。

◎顧咸建

顧咸建﹐字恕禮﹐號漢石﹐江南昆山人﹐晚年成進士﹐爲錢塘令。有故舊戲之曰「老學究熟讀《廉吏傳》久矣﹐能念貧妻弱子否﹖」漢石作色曰「國家不幸﹐已亡河北。今偏安陪都﹐卽撫守百里﹐已不能爲江左幹城﹐我知首領不保﹐安計妻子耶﹖」滿兵入浙﹐漢石棄官遁。滿帥知漢石賢﹐欲用之﹐嚴檄捕食。旣械至﹐滿帥許以臬憲﹐漢石傲然曰「豈有禿頭臬憲耶﹗」抗命就刑。杭之士庶﹐哭送者萬人。屬吏攜酒相餉﹐漢石飲觴大呼曰「三百年宗社已傾﹐我頭可斷﹐不可也﹗」罵不絕口﹐遂斬之。

◎張九臨

張拱乾﹐字九臨﹐號愧庵﹐吳江人﹐弱冠受知於長洲楊維斗﹑金壇周仲馭。時三吳名士結復社﹐九臨與焉。宏光立﹐仲馭遇害。阮大鋮方羅織善類﹐九臨與沈壽民﹑吳應箕皆緹騎提問。方就逮﹐適滿兵南下得免。旋下令﹐禁甚嚴﹐九臨以不﹐爲鎭將吳某所系﹐同系者四十餘。先戮數十人﹐次及九臨﹐吳見其名﹐忽心動曰「吾固知此人三吳才士也。苟﹐當特原之﹗」九臨曰「死則死耳﹐男兒不可髡也﹗」吳某意不懌﹐低徊未忍加誅﹐杖四十釋之。九臨乃祝爲黃冠﹐杜門不出﹐坐臥一樓﹐顏曰獨倚。

◎侯記原

侯記原﹐字櫃園﹐嘉定人﹐峒曾猶子。峒曾以城陷不屈死。長子演﹐次子潔﹐皆死。園與峒曾幼子氵靜適在他所﹐不及於禍。已而捕氵靜之詔下﹐園不暇顧家﹐竟挾氵靜以逃。訛言追者將至﹐氵靜大懼﹐欲歸就死。園持之泣曰「汝死﹐吾世父目不瞑矣﹗汝速行﹐吾代汝死。」乃大書氵靜姓名於衣帶﹐躍入水中﹐會有泅而振之者﹐良久始蘇。土人詢知其故﹐嘆曰「此忠義也。蓋畱故衣於水次。倘有追者﹐當以示之﹐紿令求屍水中耳。」園從其言﹐易服夜走吳山﹐一老僧謂之曰「君如此毿毿﹐保無有執汝以求利者乎﹖」園曰「身可死﹐不可也。」老僧曰「旣不﹐削爲僧可乎﹖」園頷之﹐乃更名一正。氵靜亡命亦削﹐匿於揚之天寧寺。

朴庵曰「明臣爲明守城﹐不屈而死﹐固職分之應爾也。乃旣殺其身﹐又殺其子﹐其亡命之幼子﹐亦復下詔捕逮。甚矣﹐滿人之毒也﹗彼侯園不顧身家﹐挈氵靜以遁﹐事急以身代死﹐可不謂賢乎哉﹗至不肯﹐寧削爲僧﹐其所重不在﹐而在種族之痛也。嗚呼﹗滿洲入主﹐吾漢族顚連以死者不知凡幾﹗吾編《史》﹐不覺涔涔淚下矣。」

◎任民育

任民育﹐字厚生﹐濟寧州人。馮元署濟寧道﹐事城守﹐雅知民育﹐引贊軍事。壬午﹐滿兵再下山東﹐及濟寧﹐民育城守益力。當路知民育有將帥才﹐授潁州知州。金陵建國﹐史可法以閣部督師揚州﹐乃舉民育知府事。亡何﹐滿兵大至﹐民育乘城守禦﹐曰夜綦嚴。會天雨城圮﹐滿兵遂破城而入。民育緋衣坐堂皇﹐滿兵執之。諭令降﹐民育曰「大丈夫寧可全而死﹐不可而生﹗」遂被害。

◎邢瘋子

邢瘋子﹐無名﹐直隸淸苑之賣菜傭也。每曰肩不釋擔﹐或嘲之﹐瘋子厲聲曰「此擔非我不能任﹐今朝中宰相﹑閫外將軍﹐誰克任是擔者﹖」滿洲入關﹐或曰當﹐瘋子曰「豈可﹖」或曰「不當死。」瘋子不語﹐翌曰乃削爲僧﹐不知所終。

朴庵曰「邢瘋子有托而逃者也﹐觀其言有深意存焉。削爲僧﹐其髙尢不可及。而世人以瘋子目之﹐是世人皆瘋﹐而邢瘋子乃不得不瘋也。嗚呼﹗」

◎左懋第

左懋第被拘於太醫院﹐洪承疇來說降﹐懋第曰「此鬼也。洪督師在松山死節﹐先帝賜祭九壇﹐今曰安得更生﹖」洪慚而退。聞南京失守﹐痛哭不欲生﹐賦詩曰「��黃河少雁過﹐片南下意如何。丹衷碧血消難盡﹐蕩作寒煙總不磨。」監守者拘見淸攝政王多爾衮。多酋令﹐懋第曰「頭可斷﹐不可斷﹗懋第血性男子﹐有死而已﹗」多酋曰「汝等不怕死﹐忠臣也。然降亦不失富貴﹐左侍郎勿自誤﹗」懋第曰「斫頭勝於剃頭﹐惟願速死﹗」乃令曳出﹐尋復遣人問曰「先生懼乎﹖」懋第曰「莫問我懼不懼﹐亦問爾羞不羞﹖」至宣武門﹐仍遣滿官以封爵啖之﹐懋第曰「我寧爲大明鬼耳﹗」遂就義。

◎畫网巾先生

畫网巾先生﹐福建人﹐不知姓氏裏居。淸兵入福建﹐畫网巾先生同二僕﹐匿於邵武先澤山中。防將吳鎭執之﹐監邵武府總鎭。网巾先生呼其僕曰「爲我畫网巾。」畫畢﹐二僕亦互相畫之。福建總督楊名髙及總兵王之綱至邵武﹐鎭將詭稱陣獲解上。之綱詰其姓名籍貫﹐喟然曰「吾忠未報國﹐畱姓名則辱國。智不保家﹐畱姓名則辱家。危不致身﹐畱姓名則辱身。爾曹稱我爲畫网巾先生可矣。」之綱勸令﹐則唾曰「汝何癡﹗吾网巾尙不肯去﹐況欲去乎﹖」遂大罵不絕口。之綱怒﹐顯歡其二僕。二僕唾曰「我二人豈怕死者﹖當一辭主人耳。」於是二僕拜辭曰「奴輩先掃除於地下矣﹗」遂欣然赴死。网巾先生亦同時授命。

◎麻三衡

麻三衡﹐江南宣城人﹐復社之後起也。淸軍南下﹐三衡傾家募士﹐起事於宣城。後爲淸兵所執﹐三衡殉義。臨死作詩曰「吳越連沙漠﹐天心不可畱。欲存千尺﹐笑棄百年頭。若水心猶烈﹐平原志未酬。淸風吹宛轉﹐朝暮五湖秋。」

◎繡花鍼王興

王興爲鄭芝龍舊部﹐身短小﹐有幹略﹐時人呼爲「繡花鍼」。明末聚眾千餘﹐守粵之文村圍。會有故明宗室藩王某﹐避難依圍中﹐興奉之爲主﹐以招徠豪傑。縉紳之不者咸就之。淸軍旣下東粵﹐檄文村圍。興以書答之﹐自稱「頑民」。書曰「頑民無所爲﹐將欲存中國於一隅﹐全禮義於百世﹐不忍棄頂上數莖毛而已。至於海涯片地﹐原我故物﹐本朝常置之度外﹐何論新朝哉﹗如必欲致之﹐而頑民死不來也﹗」後淸兵悉以銳師攻﹐興以奇汁擊殺淸兵千餘人。相持數月﹐文村圍食盡﹐興乃服毒自斃。

