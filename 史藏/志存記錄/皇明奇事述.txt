皇明奇事述明王世貞

●敍

余旣有《異典》《盛事》二述矣。異典者﹐遘之自人主者也﹔盛事者﹐遘之自天者也。盛事之遘﹐無非美已﹔異典之遘﹐美居十九﹐疵亦居一。已﹐乃復有遘之自天而不可言盛﹐遘之自人而不可言典。或人與事之巧相符者﹐或絕相悖者﹐爲其稍奇而不忍遺之﹐別錄成捲﹐以備虞初春明之一采﹐故不敢稱稗史也。

●卷一

○再登大位

英宗以正統己巳北狩﹐居塞外者一年﹐還稱太上皇。居深宮者七年﹐以丁丑復辟﹐復稱皇帝者八年。凡再卽大位﹐再紀元﹐一稱太上皇。崇卑顯晦更遞嘗之﹐千古所無。

○再立東宮

憲宗以正統己巳冊爲皇太子﹐景泰壬申降封沂王﹐天順壬午復冊爲皇太子。凡再錫名﹐三膺冊﹐一爲親王﹐再正靑宮﹐近代所無。

○魯府二事

魯荒王﹐太祖第十子﹐生一歲而王﹐王二十年而卒。以卒之歲生一子﹐曰靖玉﹐有賢名﹐在位六十四年﹐壽七十九。嘉靖末﹐郡王見在十餘位﹐將軍以下至中尉及未名者四百餘位﹐王女亦數百人﹐此一奇也。荒王聰敏好學﹐蠶卒。髙帝以其好內服丹﹐而謚之荒。最後端王名麗﹐丹書其淫虐之狀聞天下﹐而謚之端﹐此亦奇也。

○國封相同

三吳王﹕髙帝初封時已與張士誠同﹔至洪武初﹐復封周定王﹔建文初﹐復封允通。

兩徐王﹕洪武初﹐贈太后父馬公﹔建文初﹐封允熙。

兩漢王﹕洪武中﹐肅莊王初封﹔永樂初﹐封髙煦。

兩趙王﹕洪武初﹐封杞﹐薨﹔永樂初﹐封簡王。

兩衡王﹕建文初﹐封允堅﹔成化中﹐封恭王。

兩榮王﹕景泰中﹐徳莊王初封﹔成化中﹐封莊王。

兩衛王﹕洪武中﹐遼簡王初封﹔洪熙封恭王。

兩髙唐王﹕一徳府厚爾﹐一衡府厚英。

兩汝南王﹕俱周府﹐一削爵有惇﹐一子兆。

兩棗陽王﹕一襄府初釒正﹐一代府成釒子。

兩寧陽王﹕一衡府載序﹐一正徳贈張懋。

兩東甌王﹕一魯府當Г﹐一國初贈湯和。

兩寧河王﹕一晉府美﹐一國初贈鄧愈。

兩齊東王﹕一漢府瞻坪﹐一衡府厚炳。

兩昌樂王﹕一漢府瞻辛﹐一衡府載皇。

兩徳平王﹕一沈府胤庭﹐一徽府載栗。

○封爵相同

兩信國公﹕吳元年徐達﹐洪武湯和。

三定遠侯﹕洪武王弼﹐天順石彪﹐嘉靖鄧繼坤。

兩懷遠侯﹕洪武曹興﹐嘉靖常玄振。

兩保定侯﹕永樂孟善﹐天順梁缶。

兩安平侯﹕永樂李遠﹐嘉靖方銳。

兩武淸侯﹕景泰石亨﹐萬曆李偉。

兩新建伯﹕永樂李玉﹐嘉靖王守仁。

兩忠勤伯﹕洪武汪廣洋﹐洪熙李賢。

兩順義伯﹕洪熙元年金順﹐成化二年羅秉忠。

兩安平伯﹕李遠子安﹐方銳子承裕。

兩惠安伯﹕永樂金玉﹐宣徳張升。

兩武淸伯﹕景泰石亨﹐隆慶李偉。

兩寧遠伯﹕景泰任禮﹐萬曆李成梁。

兩黔國公﹕爲沐晟﹑吳復﹐一封一贈。

兩潁國公﹕爲傅友徳﹑楊洪﹐一封一贈。

兩涼國公﹕爲藍玉﹑吳瑾﹑一封一贈。

兩昌國公﹕爲張巒及巒子鶴齡﹐一封一贈。

○贈爵相同

三涇國公﹕永樂陳亨﹐天順陳瀛﹐正徳周能。

兩鄖國公﹕洪武廖永安﹐正統張信。

兩蘄國公﹕洪武康茂才﹑康鐸父子各以功贈。

兩蔡國公﹕洪武張徳勝﹐永樂徐忠。

兩滕國公﹕洪武顧時﹐永樂孟善。

兩沂國公﹕洪武金朝興﹐永樂袁容。

兩漳國公﹕永樂王聰﹐正統鄭亨。

兩安國公﹕天順孫忠﹐萬曆李偉。

兩榮國公﹕永樂姚廣孝及張玉初贈。

三髙陽侯﹕俱洪武﹐李信﹑李志髙﹑李繼先贈﹐同姓尢奇。

兩東海侯﹕俱洪武﹐徐公輔﹑陳文贈。

○王公國封相同

髙皇帝初建十王﹐如泰﹑晉﹑燕﹑周﹑楚﹑齊﹑蜀﹑魯﹔六公﹐如魏﹑韓﹑宋﹑衛之類﹐皆大國﹐蓋不欲相犯也。而其後有不能盡然者﹐豈勢耶﹖抑當事者不能詳考耶﹖

太祖初封豫卽代簡王﹐又爲公兪通海贈國﹔封郢靖王﹐又爲公馮國用贈國﹔封韓獻王﹐又爲公李善長封國﹔初封衛王卽遼簡王﹐又爲公鄧愈封國。

仁宗﹐封梁莊王﹐又爲公胡顯封國﹔滕懷王﹐又爲公顧時贈國﹔衛恭王﹐又爲公鄧愈封國﹔贈寧國公王眞﹐又爲獻王封國。

英宗﹐封許悼王﹐又爲公王志贈國﹔贈安國公孫忠﹐又爲惠王封國。

景帝﹐初封沂王卽憲宗﹐又爲公金朝興﹑袁容贈國﹔初封榮王卽徳莊王﹐又爲公張玉﹑姚廣孝贈國。

憲宗﹐贈寧國公陳瀛﹐又爲獻王封國。

孝宗﹐贈寧國公周能﹐又爲獻王封國﹔封涇簡王﹐又爲公陳亨﹑蔣貴贈國。

世宗﹐初封裕王卽穆宗﹐又爲公張兀贈國﹔封景王﹐又爲公李讓贈國﹔贈潁A7王﹐又爲公傅友徳封國。

今上﹐初封潞王﹐又爲公張武贈國。

○王候郡邑相同

髙祖﹐封六安王轉兒﹐又爲侯王志邑﹔封江夏王孟炬﹐又爲侯周徳興邑﹔封臨淮王興祖﹐又爲侯李性邑。

太宗﹐封宣寧王遜斗﹐又爲侯曹良臣邑﹔封昌化王仕覃﹐又爲伯邵喜邑。

宣宗﹐封湯陰王祁釒﹐又爲伯郭資贈邑﹔封潁川王子墟﹐又爲侯傅友徳邑。

英宗﹐封平鄕王祁釒﹐又爲伯陳懷邑﹔封永城王載圻﹐又爲侯薛顯邑。

憲宗﹐封順昌王見氵羣﹐又爲伯王佐邑﹔封安昌王膺鋪﹐又爲伯錢承宗邑。

武宗﹐追封寧陽王張懋﹐又爲侯陳懋邑。

世宗﹐封新寧王鼐鈞﹐又爲伯潭忠邑﹔封新昌王盤炷﹐又爲伯唐云邑﹔封慶陽王謨墊﹐又爲伯夏儒邑﹔封會昌王弼棟﹐又爲侯孫繼宗邑﹔封徳平王胤庭﹐又爲伯李銘邑﹔封新昌王厚尊﹐又爲伯唐云邑﹔封慶雲王厚燦﹐又爲侯周壽邑﹔封惠安王厚煦﹐又爲伯金玉﹑張升邑。

穆宗﹐封保定王呈坦﹐又爲侯孟善﹑梁缶邑。

今上﹐追封定襄王朱希忠﹐又爲伯郭登邑。

○大臣姓名相同

五張信﹕一永樂隆平侯﹐一弘治彭城伯﹐一宣徳兵部左侍郎。又洪武有狀元侍讀及孝子尙寶卿。

四張泰﹕正徳二人﹐一以南右都爲戶部尙書﹐一爲總制右都禦史﹐俱贈太子少保﹔成化二人﹐一至都督同知爲名將﹐一任翰林修撰爲名文人。

三王眞﹕一洪武都指揮使追封臨沂侯﹐一永樂金鄕侯追封寧國公﹐復有都督同知爲遼東總兵。

三吳良﹕一洪武江陰侯﹐一正統都督同知﹐一成化都督同知。

三李敏﹕一洪武工部尙書﹐一景泰戶部尙書﹐一成化戶部尙書。

三石璞﹕一洪武右侍郎﹐一永樂由禦史至按察使﹐一宣徳由禦史至景泰爲太子太保﹑兵部尙書。

三劉璋﹕俱弘治﹐一太子少保﹑工部尙書﹐一右副都禦史﹐一都督同知。

三王榮﹕俱景泰﹐一南京太僕卿﹔一太理少卿﹐後復姓趙﹐至尙書﹔一都督僉事。

三李瑾﹕一成化太子太傅﹑襄城侯﹐一正徳都督僉事﹐一嘉靖徵西前將軍﹑都督僉事。

三李浩﹕一洪武刑部侍郎﹐一景泰南京工部右侍郎﹐一成化禮部尙書。

四張鳳﹕一洪武行中書省參政﹐一天順戶部尙書﹐一正徳右副都禦吏﹐一嘉靖總督宣大偏保右都督。

三李賢﹕一永樂忠勤伯﹐一宣徳丰城侯﹐一成化少保﹑大學士。

三王佐﹕一永樂順昌伯﹐一正統戶部尙書﹐一正徳南京工部尙書。

三張瓚﹕成化二人﹐一戶侍郎﹐一襲封惠安伯﹔嘉靖一人﹐少保﹑兵尙書。

四王綸﹕俱正徳﹐俱有才名。其二人同歲爲副都禦史﹐一撫湖廣﹐一撫大同﹔一以禦史遷按察副使﹔一至江西右參政﹐名甚盛﹐而爲寧王僞尙書﹐伏法。

三白玉﹕成化二人﹐一右都督﹐一都督僉事﹔正徳一人﹐右都督。

兩汪同﹕俱洪武﹐一吏部侍郎﹐一都督同知興祖初名。

兩郭子興﹕一髙帝舊帥氵除陽王﹐一洪武中鞏昌侯。

兩朱榮﹕一洪武﹐一永樂﹐俱都督。

兩李素﹕一洪武禦史中丞﹐一洪熙右副都禦史。

兩黃琛﹕一洪武駙馬都尉﹑中都正畱守﹐一成化南京戶部右侍郎。

兩吳禎﹕一洪武靖海侯﹐一成化都禦史。

兩趙新﹕一洪武山西右布政使﹐一景泰吏部尙書。

三劉寧﹕一洪武﹐一成化﹐俱都督﹔一嘉靖右都督。

兩陳文﹕一洪武都督僉事﹑東海孝勇侯﹐一成化大學士﹐莊靖公。

兩王博﹕俱洪武﹐一中書平章政事﹐一廣東右參政。

兩王平﹕一洪武右都禦史﹐一永樂交右布政使﹑前右僉都。

兩李泰﹕一洪武戶部尙書﹐一成化詹事府詹事兼學士。

兩陳淸﹕一洪武都督封合浦侯﹐一弘治南京工部尙書。

兩金忠﹕俱永樂﹐一兵部尙書贈少師﹐一太保封忠勇王。

兩陳亨﹕俱永樂﹐一右都督追封涇國公﹐一左都督贈封成武伯。

兩張興﹕俱永樂靖難功臣﹐一都督僉事﹐一安鄕伯。

兩蔣驥﹕一永樂禮部侍郎﹐一弘治定西侯。

兩陳壽﹕一永樂工部左侍郎贈尙書﹐一正徳南京刑部右侍郎﹐以致仕進刑部尙書。俱有謚。名徳亦相類。

兩陳瑛﹕一永樂左都禦史﹐一正徳都督同知。

兩吳江﹕一永樂總兵﹐一弘治總兵。

兩李英﹕俱宣徳﹐一達官會寧伯﹐一都督同知。

兩陳智﹕一宣徳榮昌伯﹐一正統右都禦史。

兩劉昭﹕一宣徳都督﹐一成化太子少保﹑戶部尙書。

兩劉璉﹕一宣徳戶部左侍郎﹐一成化太僕寺卿。

兩張本﹕一宣徳太子賓客﹑兵部尙書﹐一弘治都察院右副都禦史。

兩程富﹕一宣徳由教授升禦史至尙書﹐一正統由布政司撿校升提學禦史至僉事。

兩顧佐﹕一宣徳掌都察院事右都禦史﹐一正徳初戶部尙書贈太子太保。

兩張駿﹕一宣徳都禦史﹐一正徳工部尙書直文淵閣。

兩張﹕一正統彭城伯﹐一弘治太子太保﹑禮部尙書。

兩張瑾﹕一正統彭城伯﹐一天順太平侯。

兩張輔﹕俱正統﹐一嗣封彭城伯﹐一太師英國公。

兩宋傑﹕俱景泰﹐一西寧侯﹐一右副都禦史。

兩劉淸﹕一景泰刑部右侍郎﹐一成化總兵右部督。

兩王通﹕一景泰都督同知前成山侯﹐一弘治右都督。

兩李錫﹕一景泰太子少保﹑通政使﹐一隆慶總兵官﹑都督同知。

兩劉聚﹕一景泰左都督﹐一成化左都督﹑寧晉伯。

兩韓福﹕一景泰左副都禦史﹐一正徳戶部左侍郎。

兩李棠﹕一景泰刑部左侍郎﹐一隆慶南京吏部右侍郎。

兩楊鼎﹕俱景泰﹐一爲山西左布政﹐一爲戶部侍郎後至尙書。

兩趙榮﹕俱天順﹐一忻城伯﹐一工部尙書。

兩陸釒弋﹕俱榜眼﹐一天順甲申﹐一正徳辛巳。二科俱非正歲﹐而相去僅逾一甲子。

兩李文﹕俱成化﹐一髙陽伯﹐一都督同知。

兩李震﹕俱成化﹐一興寧伯﹐一兵部左侍郎。

兩吳琮﹕俱成化﹐一襲廣義伯﹐一襲淸平伯。

兩張鵬﹕俱成化﹐一太子少保﹑兵部尙書﹐一都督僉事。

兩王信﹕﹕俱成化﹐俱都督同知。

兩吳節﹕俱成化﹐一太常卿兼翰林院侍讀學士﹐一都察院右副都禦史。

兩馬昂﹕一成化太子少保﹑戶部尙書﹐一正徳左都督。

兩李和﹕一成化南京戶部右侍郎﹐一嘉靖駙馬都尉。

兩毛倫﹕一成化左都督﹐一弘治通政司通政使。

兩李本﹕一成化南京禮部尙書﹐一嘉靖少傅﹑大學士。

兩呂本﹕一洪武吏部尙書﹐建文外大父﹐懿文太子妃父也﹔一卽李本攺姓。

兩韓文﹕俱弘治﹐俱字貫道﹐一都察院右副都禦史﹐一戶部尙書。

兩徐溥﹕俱弘治﹐一永康侯﹐一少師﹑大學士。

兩王道﹕一弘治都察院右副都禦史﹐一嘉靖吏部右侍郎。

兩劉忠﹕一弘治右副都禦史﹐一正徳少傅﹑吏部尙書﹑武英殿大學士。

兩張海﹕一弘治兵部左侍郎﹐一正徳都督同知。

兩謝綬﹕一弘治南京禮部尙書﹐一正徳右副都禦史。

兩王憲﹕一正徳襲封靖遠伯﹐一嘉靖太子太保﹑兵部尙書。

兩張縉﹕一正徳南京戶部尙書﹐一嘉靖都察院右副都禦史。

兩許國﹕一正徳左都督﹐一萬曆少保﹑武英殿大學士。

兩彭澤﹕俱嘉靖﹐一少保兵部尙書﹐一太常寺卿。

兩陳儒﹕俱嘉靖﹐一泰寧侯﹐一都察院右都禦史。

兩胡松﹕俱嘉靖﹐一工部尙書﹐一吏部尙書。

兩吳山﹕俱嘉靖﹐一刑部尙書﹐一少保﹑禮部尙書。

兩孫應奎﹕俱嘉靖﹐一戶部尙書﹐一都察院右副都禦史。又相繼爲給事中﹐以言事貶。

兩張嶽﹕一嘉靖﹐一萬曆﹐俱侍郎。

兩劉文﹕俱嘉靖﹐一都督同知﹐一寧晉伯。

兩陳璋﹕俱嘉靖﹐一刑部左侍郎﹐一工部左侍郎掌鴻臚寺。

兩劉璽﹕俱嘉靖﹐一都督僉事﹑山西總兵﹐一宣府巡撫副都禦史。

兩何鰲﹕俱嘉靖左布政使﹐其一至刑部尙書。

兩張鎬﹕俱嘉靖﹐一副都禦史﹐一僉都禦史。

兩陳瓚﹕俱隆慶三年同時﹐一光祿卿﹐後爲左都禦史﹔一太常少卿﹐後爲刑部左侍郎。

兩陳於陛﹕萬曆十八年﹐一爲詹事學生﹐一爲左副都禦史﹐班正聯立。

成化間﹐萬通奴錦衣指揮徐達﹐與中山王同。

英國公張鋪與彭城伯張昶﹐同爲勛戚重臣﹐朝夕共事﹐而昶名其子曰輔﹐與英國公同﹐尢不可曉。

正徳中﹐太師鎭國公朱壽者﹐蓋上所托名也。然國初亦自有舳艫侯朱壽。

國初﹐會稽縣知縣鄒魯以政最入爲大理寺丞。弘治中﹐禦史鄒魯當遷大理寺丞﹐不得﹐恨刑部尙書何喬新薦其郎中奪之﹐劾喬新﹐謫山陰縣知縣。山﹑會﹐皆紹興附郭縣也。

宣徳初﹐命工部尙書黃福冊兵馬副指揮黃福女爲郡王妃﹐上好奇多戲﹐或有意爲之也。

景泰初﹐翰林院修撰王振恥與太監振同名﹐請攺爲恂。

景泰末﹐司禮太監張永與於少保同禍﹐而正徳中司禮太監張永誅逆有名﹐相去正一甲子﹐俱嘗總督十二營。

成化間﹐妖人千戶王臣﹃於市﹐翰林侍講學士王臣恥與同名﹐上疏請更之﹐不許。

正徳末﹐江西按察副使﹑副總兵﹑都督僉事﹐俱張。按張爲兵備時﹐與總兵同事有功﹐後一至都督同知﹐一至布政使﹐尙同事。

正徳末﹐禦馬監太監張忠同監督團營軍務﹐至嘉靖初以罪革貶﹐而藩邸中貴張忠亦升禦馬監太監﹐代領團營﹐不知者以爲一人也。

金吾左衛指揮使楊善自陳﹕景泰間從事尙膳監﹐凡聞內臣密謀﹐必達於忠國公石亨。上自沙漠還南內﹐皇太后時時來省﹐王誠﹑舒良欲畱錮之。臣得其謀﹐以達內臣劉成啟﹐太后遂不至。詔進一官﹐爲都指揮僉事。是時與興濟伯爲兩楊善﹐同預奪門者也。

同年一榜同姓名者﹐多不可紀。余所知辛丑有兩張洽﹐俱浙江人。丁未有兩林一新﹐俱福建人。乙丑有兩陳王道﹐俱吾鄕人﹐每投刺﹐以邑裏自別。兩林又同爲戶部主事﹐以至員外郎﹑郎中﹑僉事﹑參議﹑副使﹐俱同﹐其一林始卒﹐而一林仕至布政使。

又景泰及嘉靖初﹐俱有吏科給事中毛玉﹐俱利口言事﹐官俱不甚顯。

成化中有兩王﹐同時爲監察禦史。其一以掌院﹐威寧伯王越薦起拜右僉都禦史﹔其一坐累﹐出知山西石城縣﹐以發落誤語﹐累殺彊盜家屬多﹐爲西廠所發﹐淩遲處死於市。

正徳十二年﹐吏科論劾四川巡撫都禦史馬昊﹐兵科論劾守備都指揮亦馬昊﹐同日報聞。

嘉靖中﹐刑部郎中徐學詩﹐兵部主事徐學詩﹐俱有聲郎署間﹐後兵部攺名曰學謨﹐貴至禮部尙書。刑部以論列大相爲民﹐後起南通政參議﹐尋卒﹐贈大理寺右少卿。

嘉靖丁未以後﹐連三科有李春芳。其一狀元﹑少師﹐一至知府﹐一至左給事中。

王三錫﹑王三接同名者至多﹐而官皆不甚顯﹐不能逾方面﹐余族人有之。昆山陳王道與陳王道同舉進士﹐年亦相若﹐而一止南道禦史﹐一止工部員外郎﹐其官皆失於庚辰春。萬曆十一年中﹐禦史有兩李植封﹐事傳遠近﹐不能辧。

嘉靖兩廣總督﹑尙書蔡經﹐又副總兵﹑都督僉事張經成功﹐後蔡經復張姓﹐同。

余嘗於古迹中見洪武有周鼎字伯器﹐而正統亦有周鼎字伯器﹐俱博雅有文名﹐前後幾不可辧。

○父子同名

古有父子同名﹐余嘗記之矣。國朝惟劉忠武侯事尢異﹐忠武父名江﹐爲戍卒死﹐忠武仍其父名不易﹐累戰功至左都督﹐佩大將軍印﹐猶與其父同名﹐後封廣寧伯﹐始更名榮﹐封未幾而卒。

○叔侄名位事體相同

潘珍與從子旦﹐壬戌﹑乙丑登第﹐珍以兵左侍理部事﹐旦以兵左侍督兩廣﹐同歲議安南忤旨歸。珍戊申卒﹐年七十二﹐贈右都禦史﹔旦己酉卒﹐年七十四﹐贈尙書。

○兄弟名位事體相同

許誥﹑許訁贊﹐皆吏部尙書進子。以避父嫌﹐同日誥由給事中攺翰林檢討﹐訁贊由禦史攺編修﹐後復以父累﹐同日外謫﹐誥爲判官﹐訁贊爲知縣。尋再起﹐累官誥爲南戶部尙書﹐訁贊爲戶部尙書。中間誥由九列一轉翰林侍讀學士﹐訁贊最後自太宰爲文淵閣大學士。

張礻龠﹑張礻會﹐兄弟也﹐其年事科第俱相近。正徳中﹐礻龠以刑部郎中﹐礻會以刑科都給事中﹐俱攺禦史查盤。礻龠遷太僕少卿﹐遂轉僉都禦史﹐礻會爲大理寺丞。逆瑾敗﹐俱爲言官所劾﹐礻龠謫﹐礻會無恙。後礻會累官至右副都禦史﹐礻龠亦累遷舊官以本。郎中﹑都給事攺禦史﹐非故事也﹐而礻龠﹑礻會兄弟以一時得之﹐亦甚異矣。

吳良﹑吳禎﹐俱以老成爲將多汗馬勞﹐爲髙帝所重﹐良封江陰侯﹐追封江國公﹔禎封靖海侯﹐追封海國公。俱特進﹑光祿大夫﹐良上柱國﹐禎左柱國。中間良以指揮使入都督僉事﹐遂封侯﹐禎以侯一出領指揮使。

○詹許父子

國初﹐詹同以翰林院承旨兼吏部尙書﹐綰二綬﹐蓋侍從與六卿之長也。其子徽﹐以吏部尙書兼左都禦史﹐亦綰二綬﹐蓋六卿三法司之長也。後許進與子訁贊﹐俱爲吏部尙書﹐復與子論俱爲兵部尙書﹐蓋盛之極而奇者也。

○吳聘君父子

吳聘君與弼之父溥﹐俱有文學行誼。溥會試第一﹐廷試二甲第一﹐授翰林編修﹐歷官三十餘年﹐僅至國子司業六品﹐年六十八而卒。與弼居田間不仕﹐年六十八﹐召至京﹐卽授左春坊左諭徳五品。又聘君名滿天下﹐而溥以會元髙第﹐人不知之。如王文成守仁之父華﹐以狀元至太宰﹐而人亦知有文成而不知華也。

○孌生子同顯

孟麟﹑孟鳳者﹐初臧姓﹔王楠﹑王楊者﹐皆孌生。而麟至右布政使﹐鳳至尙書﹐內外二品。楠至南鴻臚卿﹐楊至右布政使﹐官序略相當。又戊午舉人顧合璧﹑聯璧﹐其父四舉胎八子﹐與周八士同。

○二相公子科第

嘉靖甲辰﹐翟文懿鑾居首揆﹐二子試中書舍人汝儉﹑貢士汝孝俱登第。當讀卷﹐上疑之﹐爲啟封﹐則汝孝果在首甲﹐汝儉亦進呈﹐因而抑之。後給事中王交等言其獘﹐上大怒﹐勒文懿死﹐汝儉﹑汝孝俱除名。萬曆丁丑﹐江陵公首揆﹐次子嗣修登第。旣進呈﹐上亦啟封﹐特擢爲第二人。庚辰﹐叔子懋修復登第﹐進吳﹐上復啟封﹐特擢爲第一人﹐而伯子敬修亦前列。所遇之不同乃爾。其後﹐俱削籍卻同。

○二死節同月日

正徳江西按察副使周憲死寇難﹐其子死之。嘉靖江西按察副使汪一中死寇難﹐其妻亦死之。同以閏六月二十六日﹐俱贈官賜祠以節孝配享。

○二陳中宮父

世宗中宮皇后陳氏父萬言起諸生﹐封泰和伯。穆宗中宮皇后陳氏父景行起諸生﹐封固安伯。而後皆無子。後卒﹐俱贈太子太保。

○山西二國戚

嘉靖壬辰第一甲第二人孔天胤﹐以國戚授陜西按察僉事﹐遷提學副使﹐至右布政使﹔丁未第二甲第一人亢思謙﹐攺庶吉士﹐授編修﹐國戚事始覺﹐得遷提學副使﹐至右布政使。皆以不得意功名去官﹐皆晉人﹐皆有詩文名﹐豪飲喜客相甲乙。

○正徳萬曆三相

髙少師拱《病榻遺言》謂﹐萬曆攺元﹐謀欲去司禮太監馮保﹐而張少師居正爲次輔﹐與保善。第三輔髙宮保儀﹐言天道六十年一周。正徳初﹐劉少師健與謝少傅遷﹐謀去司禮太監﹐而次輔李少師東陽泄之瑾﹐劉﹑謝俱不勝﹐罷去。蓋劉與髙皆河南人﹐李﹑張皆湖廣人﹐而謝與宮保﹐皆浙江人也。俄髙少師逐﹐宮保尋卒﹐張亦獨畱﹐異哉。

○常熟二祭酒

弘治辛亥﹐李傑世賢以左庶子修《實錄》將完﹐升南京國子祭酒﹐奏成﹐加俸一級。萬曆丁亥﹐趙用賢汝師以右庶子修《會典》將完﹐升南京國子監祭酒﹐奏成﹐加俸一級。二公皆常熟人﹐相去垂百年﹐事體無一不同者。

○南北大臣之異

偶閱丁亥夏《縉紳便覽》﹐見六部尙書﹐吏部爲楊公巍﹐山東海丰人。戶部爲宋公﹐河南商丘人。禮部爲沈公鯉﹐河南歸徳人。兵部爲王公一鶚﹐直隸典周人。刑部爲李公世達﹐陜西涇陽人。工部爲石公星﹐直隸東明人。蓋皆北人也。又通政司張公孟男﹐河南中牟人。大理寺爲賈三近﹐山東嶧縣人。蓋皆北人也。惟都察院左都禦史吳公時來﹐浙江人。然二月前爲辛公自修﹐又河南襄城人。而總督倉場左侍郎爲胡公執禮﹐陜西永昌人。戎政尙書傅公希摯﹐直隸衡水人。又皆北人也。至於內閣大學士﹐中極殿則申公時行﹐直隸吳縣人。建極殿許公國﹐直隸歙縣人。武英殿王公錫爵﹐直隸太倉人。詹事府掌府少詹事趙公志臯﹐浙江蘭溪人。翰林院掌院詹事兼學士徐公顯卿﹐直隸長洲人。教習庶吉士吏侍兼學士朱公賡﹐浙江山陰人。禮侍兼學士張公位﹐江西南昌人。南院掌院諭徳習公孔教﹐江西廬陵人。國子祭酒田公一雋﹐福建大田人。南國子祭酒趙公用賢﹐直隸常熟人。皆南人也。其南北人之異任﹐蓋自古所無者。

兩年來﹐南京六部尙書﹐兵部楊公成﹐吏部陸公光祖﹐禮部王公弘誨﹐工部李公輔﹐都察院耿公定向﹐刑部則世貞﹐通政司則余公懋學﹐大理卿張公賈。侍郎﹐吏部則趙公志臯﹐戶部則顧公養謙﹐禮部則趙公用賢﹐兵部則王公用汲﹐刑部則朱公天球﹐亦皆南人。

●卷二

○三鄂公

唐開府儀同三司﹑鄂國公尉遲敬徳﹐宋少保﹑萬壽觀使﹑鄂國公嶽飛﹐明太子少保﹑中書平章軍國重事﹑鄂國公常遇春。三公皆封鄂﹐皆驍勇善戰稱萬人敵﹐而勛位亦相類。常公與尉遲公俱謚忠武﹐嶽公初謚武穆﹐後攺謚亦忠武﹐又與常公俱贈王爵。

○三文成

漢畱侯張良謚文成﹐明誠意伯劉基﹑新建伯王守仁﹐亦謚廣成。三公皆書生﹐胙茅土﹐其智略勛名﹐略相仿佛。

○內閣三楊

正統初﹐內閣三相爲楊文貞士奇﹐楊文敏榮﹐楊文定溥﹐號三楊。以居第爲別﹐文貞曰西楊﹐文敏曰東楊﹐文定曰南楊。西楊以少師八十卒﹐東楊亦以少師七十卒﹐南楊以少保七十五卒。其在閣遠者四十餘年﹐最近者亦十六年。

○吏部二楊

楊文襄公一淸﹐三總制三邊﹐長吏部﹐加少師﹑太子太師﹔楊襄毅公博﹐再總督薊遼﹐一總督宣大﹐長吏部﹐亦加少師﹑太子太師。二公俱弱冠登第﹐姓望名位俱略相當。有極同者﹐俱擅將帥之略﹐而所至少戰功。有極不同者﹐文襄至內閣首揆﹐壽髙於襄毅一紀而無子﹐襄毅子多而且貴顯。

○嘉靖三楊

嘉靖中﹐前後諫臣獨楊最﹑楊繼盛﹑楊爵疏最直﹐傳天下﹐而得禍俱慘。爵僅獲終牖下﹐其後同贈官賜祭﹐爵獨缺謚。

○三文臣戰功伯爵皆王姓

文臣封伯﹐𨿽前後十人﹐然以戰功得者僅三人﹕靖遠伯驥﹐威寧伯越﹐新建伯守仁耳。皆王姓﹐威名皆盛於諸伯﹐大奇大奇。

○東西王

王文端直﹑文安英﹐同舉進士﹐爲翰林庶吉士﹐同侍讀﹐同爲坊長﹑少詹﹑禮左侍﹐對掌制。亦以居第爲稱﹐文端曰東王﹐文安曰西王。

○吏部三王

吏部尙書凡三王﹕文端公直至少傅﹑太子太師﹐年七十八致仕﹐以八十四卒﹐贈太保﹔忠肅公翺至太子太保﹐八十四致仕﹐以其年卒﹐贈太保﹔端愨公恕至太子太保﹐七十八致仕﹐以九十三卒﹐贈太師。三公年壽名徳卹典皆仿佛﹐又皆王姓。其後王太原瓊﹐以七十三再入吏部﹐王陽城國光七十一尙爲吏部﹐俱加太子太保﹐俱王姓﹐俱山西﹐而俱七十餘。蓋五王矣。若後二名徳小劣﹐所謂一解不如一解。

又有奇者﹐文端﹑忠肅去王恭襄初爲吏部及今陽城相去正可一甲子﹐而恭襄以前壬午謫戍﹐陽城後壬午削職。

○又二王

王襄敏越﹐以二十六舉進士﹐累官西北﹐以戰功積官至兵部尙書﹑左都禦史﹐封太子太傅﹑咸寧伯。坐姦黨流徙安陸﹐自列還鄕。以太子太保﹑左都﹑總督陜西三邊軍務﹐加少保﹑太子太傅﹐卒於位﹐年七十三。王恭襄瓊﹐亦以二十六舉進士﹐累官兵部尙書﹐積軍功加少師﹑太子太師﹐攺吏部。亦坐姦黨謫戍綏徳﹐自列還鄕。以兵部尙書﹑右都﹑總督陜西三邊軍務﹐加太子太保﹐入爲吏部﹐卒於位﹐年七十四。二公姓同﹐入仕之歲同﹐才略功名年位譏讒事事同。

○又二王

正徳中﹐王恭襄公瓊爲兵部尙書﹐王康毅公憲爲左侍郎﹐恭襄入吏部﹐康毅卽代之﹐世廟初﹐同解任。康毅再起﹐以尙書兼右都總制陜西三邊軍功﹐加太子太保﹐入長都察院。恭襄代之﹐亦以尙書兼右都﹐用軍功加太子太保﹐入長吏部。康毅後復長兵部﹐在一時卒﹐俱贈少保﹐無不同者。

○又兩王司空

正統中﹐有王永和者﹐以給事中遷﹔王永壽者﹐以禦史遷。先後爲工部左侍郎﹐同署事﹐若兄弟。然永和死土木之難﹐贈本部尙書﹔而永壽亦於其月進本部尙書。

○湖廣二王徹侯

湖廣蘄水王聰﹑孝感王忠﹐俱從靖難。聰爲都指揮﹐忠爲都督僉事﹐同日封奉天靖難推誠宣力武臣﹑特進﹑柱國﹐聰武城侯﹐忠靖安侯。永樂七年﹐聰爲左副將軍﹐忠爲左參將﹐同日從淇國公北徵﹐同日戰歿於臚朐河﹐年皆五十餘。自姓氏﹑鄕曲﹑年齒﹑官爵封拜﹑陣亡月日﹐無不同者。

○又二王封奪

永樂元年﹐都指揮同知王友封淸遠伯﹐六年以安南功進封侯﹐後以北伐不遵詔﹐下獄奪爵。都指揮王通以父眞死事封武義伯﹐七年以山陵功進封侯﹐後以守安南擅棄地﹐下獄奪爵。二侯皆王姓﹐而進封﹑奪爵﹐事體亦同。

○又二王

萬曆十二年十二月﹐禮部右侍服滿王錫爵﹑吏部右侍郎王家屏﹐同日入閣﹐錫爵爲文淵﹐家屏爲東閣﹐俱大學士。

○吾州四王

萬曆壬午﹑甲申間﹐世貞以南大理卿還裏﹐而王禮侍錫爵給假省親不出。余弟世懋與禮侍之弟鼎爵﹐俱以提學副使一自陜西﹑一自河南乞歸。二子生同歲﹐同爲禮部郎﹐同歲遷提學﹐又同歲請告。而余召爲刑部侍郎不赴。一時頗稱之爲四王者﹐以其名位裏居之相埒也。余實不敢望禮侍尋召拜相。余弟再補福建﹐而鼎爵服除卒。余弟轉少卿﹐亦前卒。

○吾郡二吳宗伯

吾吳郡弘治中吳公寬﹐以禮書﹑學士﹑東閣管誥敕﹐嘉靖中吳公一鵬亦如之。二公俱累官內翰﹐而俱不得入相﹐歿俱贈太子太保﹐俱得上謚﹐一文定﹐一文端。今吳中人俱稱吳閣老。

○吾郡三陳祭酒

吾郡成化陳鑑﹐自侍讀學士轉祭酒。正徳陳霽﹐自南侍講學士轉祭酒。嘉靖陳寰﹐以司業轉祭酒﹐祭酒﹐儒師重職﹐步伍八座不當止﹐而三公同止是官﹐又同陳姓﹐同爲吾吳人﹐甚奇。

○湖廣二張

湖廣嘉靖中張公璧﹐以太子太保﹑東閣大學士﹐張公治亦以太子太保﹑文淵閣大學士﹐在位俱逾歲加宮保﹐不數日而病﹐病未久而逝﹐俱贈少保﹐一謚文簡﹐一謚文毅。

○嘉靖四張

鄞人張邦奇爲吏部左侍郎﹐蜀人張潮爲右侍郎。邦奇以翰林院學士掌院﹐潮遷左侍郎兼學士﹐同日加太子賓客。未幾﹐邦奇進禮部尙書﹐掌詹事﹐攺南吏部﹔潮進尙書繼之。而楚人張璧﹐以禮部尙書兼學士掌部﹐張治以學士進吏部右侍郎。四張皆光學也﹐而皆在一時。

○華亭二張

華亭張公鎣﹐爲南大司馬參贊﹐加太子少保。後二年﹐同邑張公悅繼之﹐亦加太子少保﹐卒﹐追贈太子太保﹐一謚莊懿﹐一謚莊簡。二公年位﹑名徳﹑裏居相近﹐今有混以爲一人者。

○江西二羅

江西成化丙戌狀元羅公倫﹐以言事外謫﹐後復官止修撰﹐贈左諭徳﹐謚文毅。嘉靖己丑狀無羅公洪﹐先亦以言事爲民﹐止贊善﹐贈光祿少卿﹐謚文恭。相去一甲子﹐地同﹐大魁同﹐言事同﹐講學同﹐從六品得謚同﹐贈官從五品同﹐尢奇絕。

○內閣二劉

正統戊辰進士壽光劉年二十三﹐博野劉吉年二十二﹐同爲庶吉士﹐同授編修﹐修史﹑經筵﹑進秩無不同者。又同主考己丑會試。以吏左侍兼學士﹐吉以禮左侍兼學士﹐同日入閣﹐同日進尙書﹐戶部﹐吉禮部﹐同日加太子少保。自是加太子太保及柱國﹐爲謹身殿﹐吉爲武英殿﹐皆同日。最後﹐致仕﹐而吉畱至少師首殿以卒。然同贈三公﹐得太保﹐吉得太師﹔同謚文﹐得和﹐吉得穆。

○又三劉

劉文靖健在內閣二十年﹐正徳元年以少師首揆致仕。四年﹐少傅宇由吏部入閣六日而歸省﹐遂致仕。五年﹐少傅忠復入閣不滿歲亦歸省﹐遂致仕。三人在相位有久速﹐人亦薰蕕﹐但皆劉姓﹐而皆河南人﹐爲異耳。

○二譚

譚姓最少﹐而宣徳間有譚廣﹑譚靑者﹐一時同爲左都督﹐俱善將騎兵﹐虜中人畏之﹐俱號「譚家馬」。靑子襲指揮﹐亦名廣。

○二徐

今人但知吏徐之爲兵部尙書﹐而不知徐輝之爲戶部尙書也。輝在髙帝時﹐由倉部主事﹑郎中進侍郎﹑尙書。自兵部主事﹑郎中進左右侍郎﹐至尙書﹐皆不歷他曹。皆起本部小吏﹐皆徐姓﹐而又皆常州人﹐一武進﹐一江陰﹐奇甚奇甚。

○四羅功名相近

羅姓非廣﹐而英廟之代﹐有羅凡四﹐而俱以才略任邊事。汝敬﹐嘗爲庶吉士﹐斥充刑部吏﹐又斥戍交﹐未至而赦。後以侍講攺禦史﹐超拜工部右侍郎﹐提督諸衛屯種。受賂事發﹐逮問論絞﹐長系﹐久之始出充爲事官﹐仍舊屯種。引詔徑復職﹐復坐詐傳論斬﹐再赦復官﹐始致仕。亨信以庶吉士爲給事中﹐謫充交吏﹐久之復爲禦史﹐超拜右僉都禦史﹐撫宣大﹐累轉左副都禦史。皆甲辰進士。通﹐給事中﹐以言事升交淸化州知州﹐以不肯棄城﹐還爲戶部員外郎﹐轉兵部郎中。從王驥西徵﹐坐貪淫不法﹐謫爲廣西閘官。己巳之難適至﹐復官﹐以兵部郎中超拜右副都禦史﹐守居庸﹐人佐院﹐遷右都﹐提督操練。數與於謙爭議﹐後冒迎駕功﹐三子俱官鎭撫。卒﹐三公俱年七十餘。綺﹐以禦使遷大理寺丞撫遼東﹐謫戍召還﹐以中書舍人進大理寺少卿﹐使虜還﹐以刑部左侍郎鎭松潘﹐召佐院爲左副都禦史﹐坐禦史論曹﹑石﹐謫爲廣西參政﹐以怨望爲民﹐再坐構訐徵下獄﹐籍其家。其姓同﹐官職同﹐任邊事同﹐中間戍削起躓又同。

○正統三會元

正統己未﹐會元楊鼎以解元登第一甲第二人﹐壬戌會元姚夔以解元登第二甲第一人﹐乙丑會元商輅以解元登第一甲第一人。楊由侍講擢戶部右侍郎轉左﹐進尙書﹐加太子少保致仕卒﹐贈太子太保﹐謚莊敏。姚由吏科給事中擢禮部右侍郎﹐轉左﹐以吏部進禮部尙書﹐攺吏部﹐加太子少保卒﹐贈少保﹐謚文敏。商由侍讀進學士入內閣﹐擢兵部左侍郎﹑尙書﹐攺戶部﹐進文淵閣大學士﹐攺吏部﹐加太子少保﹑謹身殿大學士﹐以少保致仕卒﹐贈太傅﹐謚文毅。三公連三科﹐皆以己巳年超拜﹐俱不歷卿寺館幄﹐而名位﹑科甲﹐商尢勝絕﹐又與姚俱嚴郡﹐尢爲奇也。

○文武二姓名

嘉靖末﹐有錦衣衛指揮文承武﹑太倉衛指揮使武尙文﹐承武﹐貴妃兄也。尙文死事﹐旌。古有「祖孝孫﹐孫榮祖」﹐與此皆可作對。

○湖廣一時之奇

國朝文臣﹐無至三公﹐而獨張文忠居正加太傅至太師﹐進勛上柱國﹐辭﹐歿以爲贈。錦衣緹帥﹐無至公孤者﹐而獨陸武惠炳加太保兼少傅﹐保傅相兼﹐歿贈忠誠伯。方外雜流﹐無至公孤封爵者﹐而陶仲文至少師﹑少傅﹑少保﹐封恭誠伯﹐歿謚榮康惠肅。文臣至三公三少相兼﹐得四字謚﹐皆曠代絕典。而生時恩禮隆重﹐權勢薰灼﹐亦近世所無。歿而不終﹐後追削官謚﹐盡除其子弟官﹐以至籍歿﹐無不同者。然皆楚人﹐張爲荊州﹐陸爲承天﹐陶爲黃州﹐而首尾三十年內﹐尢奇。

○丁丑三伯讀卷

讀卷﹐文臣事也﹐與貂蟬無與。而丁丑一試﹐內閣則武功伯徐有貞﹐禮部則興濟伯楊善﹐兵部則靖遠伯王驥﹐皆奉天翊衛推誠宣力文臣﹑特進﹑光祿大夫﹑柱國﹐大奇。

○胡端敏李康惠名位

胡端敏公世寧與李康惠公承勛同舉進士﹐同爲南京刑部主事﹑郎中﹐相切磋爲經濟學﹐傍及古文經術﹐同時爲江西屬府知府招捕大盜起功名。胡公僅一轉兵備副使﹐同時超按察使。胡言事戍﹐至嘉靖初﹐同日轉都禦史。胡以僉都撫四川﹐李以副都撫遼東。後同歲爲南京尙書﹐胡刑部﹐李工部。尋以同月﹐胡攺北刑部﹐李攺北吏部﹐中途胡攺都察院﹐李攺刑部﹐俱加太子少保。明年﹐李進太子太保﹐攺兵部尙書﹐提督團營。又明年﹐胡公攺兵部尙書﹐亦進太子太保﹐致仕卒。其又明年﹐李公卒﹐贈俱少保。凡上之眷注優禮與才望聲實無不同者﹐而其與張﹑桂諸貴人意合﹐亦同。

○江西三功臣

寧王宸濠之反﹐按察副使胡端敏公世寧發其謀﹐副都禦史孫忠烈公燧殉其節﹐副都禦史王文成公守仁成其功。然皆浙人﹐同舉於鄕者也。是歲爲弘治壬子﹐場中﹐若有大聲云「三人做好事」﹐然則非偶然矣。

○甲子二相

嘉靖甲子﹐少師華亭徐公階居首揆﹐而常熟嚴公訥﹑興化李公春芳次之﹐三公皆南直隸人。嚴﹑李二公同日應制撰文﹐同日進學士﹐同日加太常少卿﹐同日轉侍郎﹐同日轉吏﹑禮部尙書﹐同日入直﹐同日加太子太保﹐同日進內閣﹐又同有老父母﹐同於林下侍養以終。今年甲申﹐同歲捐館﹐蓋無所不同者。

○二故侯

太子太保﹑徵蠻將軍成山侯王通﹐以擅棄交下獄論死﹐久之出爲都督同知﹐鎭山陵。總兵官﹑鎭遠侯顧興祖﹐以從駕不死虜下獄﹐出爲都督同知﹐鎭紫荊。皆景帝初卽位時事也﹐皆失侯而皆無他功狀。成山死後始復爲伯﹐鎭遠遇赦復侯。

○倫氏三元

倫氏科第之盛﹐已具《盛典》中。諭徳文敍中會元﹑狀元﹐通參以諒中解元矣﹐而祭酒以訓復以解元及第第二人。是父子合三元而贏其二也。

○丙辰甲戌狀元

正統丙辰狀元周旋﹐弘治丙辰狀元則朱希周。正徳甲戌狀元康臯﹐萬曆甲戌狀元則孫繼臯。考景泰甲戌狀元則孫賢﹐尢爲奇絕。

○丁丑狀元

正徳丁丑狀元舒芬﹐字國裳﹐授修撰之未幾﹐以諫南幸謫外﹐召復官﹐卒。萬曆丁丑狀元沈懋學﹐字君典﹐授修撰之未幾﹐以上書諫張相丁憂不合﹐移病歸﹐卒。二公才气略相同﹐而修撰皆無滿任﹐壽皆四十二。

○輸粟三元

嘉靖乙丑廷試第一人範應期﹐丁丑會試第一人曹大章﹐成化丙午順天鄕試第一人羅﹐皆以輸粟入國子監者。大章廷試復第二人﹐而與應期宦皆不達。入翰林﹐以文行顯﹐至大官。其後正徳丙子爲周光宙﹐嘉靖戊子爲馬一龍﹐辛卯爲馬從謙﹐庚子爲沈紹慶﹐戊子爲王衡﹐而皆中順天﹐皆南直人。

○嘉靖二眞人

嘉靖中﹐道士邵元節﹐賜號眞人﹐掌道教﹐至禮部尙書﹐賜蟒衣玉帶﹐謚文康榮靖。道士陶仲文﹐亦賜號眞人﹐掌道教﹐至禮部尙書﹐加三孤﹐封伯﹐謚榮康惠肅。壽皆八十二。而四字謚﹐千古所無﹐二人偕得之﹐後亦同日削奪。

○大科更易

洪武丁丑﹐取中狀元陳安阝等五十一人﹐俱不刻《登科錄》﹐而親試中韓克忠等六十一人。言者謂考試官劉三吾等有私﹐俱下獄故也。永樂己丑﹐覆取會試下第者熊槪﹑金庠等十餘人﹐以考試官侍講鄒緝等出《孟子》《尙書》題誤故也。弘治己未﹐預行場中學士程敏政不得閱卷﹐徐經﹑唐寅不得取﹐以有論敏政鬻題故也。嘉靖甲辰進士徐汝孝﹑翟汝儉﹑彭謙﹑焦淸等﹐並考試官學士江汝璧等﹐俱逮問除名﹐《登科錄》削汝孝等不錄﹐以言官論徇私故也。

○甲辰二會元

成化甲辰會試第一名儲﹐南直隸人﹐仕至戶部左侍郎﹐攺南吏部左侍郎﹐卒謚文懿。嘉靖甲辰會試第一名瞿景淳﹐亦南直隸人﹐仕至南吏部右侍郎﹐攺北禮部左侍郎﹐卒亦謚文懿。

○紹興二首甲

嘉靖丙辰﹐紹興狀元諸公大綬﹐榜眼陶公大臨同裏﹐爲婚姻。諸自禮部右侍郎爲吏部右侍郎﹑翰林院侍讀學士﹐修《實錄》﹐經筵日講官﹐以萬曆元年卒﹐贈禮部尙書。陶亦自禮侍代之﹐銜位贈謚無不同者﹐以二年卒﹐贈官亦同。尋﹐己未狀元丁公﹐亦自禮侍代之﹐僅一轉而卒﹐贈官亦同。三人後皆有謚﹐陶得文僖﹐丁得文恪﹐諸最後得文懿。

○蒲州三孤

浦州楊公博﹐以少師居吏部﹔王公崇古﹐以少保居兵部﹔張公四維﹐以少傅居內閣。分秩三孤﹐皆密戚也。可謂盛而奇者。

○全州二相

廣西之全州﹐僻州也。蔣文定冕﹐以成化丁未登第﹐官至少傅﹑太子太傅﹑戶部尙書﹑謹身殿大學士﹐六十二致仕﹐卒贈少師。呂文簡調陽﹐以嘉靖庚戌登第﹐官亦至少傅﹑太子太傅﹑吏部尙書﹑建極殿大學士﹐建極卽謹身﹐六十三致仕﹐卒贈太保。二公爲時相首輔﹐名位權力亦同﹐而文定之自樹立矣。

○余姚二相

余姚謝文正遷﹐成化乙未及第﹐四十七以少詹﹑學士入閣﹐丙寅五十八﹐以少傅﹑太子太傅﹑禮部尙書﹑武英殿大學士致仕。同邑呂公本﹐嘉靖壬辰進士﹐相去將一甲子﹐四十六以祭酒攺少詹﹑學士入閣﹐庚申五十七﹐以少傅﹑太子太傅﹑禮部尙書﹑武英殿大學士丁憂。俱爲第三相者十二年﹐謝公八十二終﹐呂公今年八十二﹐尙元恙。

文正之初推也﹐凡六人﹐太子太保﹑吏部尙書耿裕居首﹐禮部尙書倪嶽次之﹐右侍郎兼學士李東陽又次之﹐吏部左侍郎周經又次之﹐禮部右侍郎傅瀚又次之。文正居末﹐與第三人李公同用。李﹐長沙人也。李公本初推﹐亦太子太保﹑吏部尙書聞淵居首﹐南京吏部尙書張治次之。吏部左侍郎﹑學士徐階又次之﹐南京兵部尙書韓邦奇又次之﹐禮部侍郎歐陽徳又次之。李公居末與第二人張公同用。張﹐亦長沙人也。其巧符乃爾。

○寧波二相

寧波舊無大拜者﹐自嘉靖至萬曆二十餘年中而有兩相﹐曰袁文榮公煒﹑余文敏公有丁﹐皆綅士第三人。而余爲袁所取士﹐則衣缽也。官皆至少傅﹑太子太傅﹑戶部尙書﹑建極殿大學士﹐無一字不同。晚途皆甚速﹐而又皆不久﹐壽皆至五十八﹐病亦相類﹐皆好聲酒爲歡樂。

○三庚戌宗伯非由翰林

永樂以後﹐禮部尙書如鄭賜﹑李至剛﹑趙Р﹑呂震﹑胡氵熒﹑石瑁﹑姚夔﹑鄒輩﹐皆不必翰林。至周文安洪謨﹐始以翰林得之﹐遂爲故事矣。獨景泰中楊尙書寧以宣徳庚戌進士﹐嘉靖初席尙書書以弘治庚戌進士﹐萬曆中徐尙書學謨﹐以嘉靖庚戌進士﹐皆不由翰林﹐而皆庚戌﹐皆以他部侍郎升﹐大奇。

○四長史

景泰在成阝邸時﹐左長史曰儀銘﹐右長史曰楊翥。銘至太子太保﹑兵部尙書掌詹事府﹐卒贈太師﹐謚忠襄。而翥先致仕﹐僅加銜禮部尙書而止。世宗在興邸﹐左長史曰張景明﹐右長史曰袁宗臯。宗臯至禮部尙書﹑文淵殿大學士﹑贈太子太保﹐謚榮襄。而景明先卒﹐僅贈尙書﹑大學士。四史榮悴﹐大略相同。

○二陳司馬

天順間﹐陳汝言以附太監吉祥﹑忠國公亨﹐明南城功﹐驟遷至兵部尙書。成化間﹐陳鉞以附太監直﹑保國公永﹐冒建州功﹐驟遷至兵部尙書。俱有寵﹐招納權賂﹐不逾年而敗。汝言死於獄﹐鉞爲編民。汝言之寵幸威焰無禮甚於鉞﹐其禍亦慘於鉞﹐然其姓同﹐所依附及爵位出處亦同。

○二馬都督

天順間﹐馬良者﹐貌溫嚴﹐少以幼童侍靑宮﹐旣卽位﹐有龍陽之幸。襲父職爲金吾指揮使﹐累戰功爲都指揮。南城反正﹐召見之﹐進都督僉事。平曹欽﹐進都督同知﹐賜繡蟒衣玉帶。凡行幸必從﹐賞賚不貲。一日﹐上出獵南海子﹐早朝罷﹐文武羣臣候送午門外﹐見有乘馬從中門諸夾而出者﹐以爲上也﹐最後上騎而出﹐益前騎者良也。良喪婦不數月而娶﹐鼓吹達禁中。上知之﹐恚曰「奴薄行﹐乃爾耶﹖」自是不復召。至成化初﹐坐與中官王綸有連﹐出廣東從大帥自效。正徳間﹐馬昂者﹐宣府指揮也。累戰功﹐至都督僉事﹐總宣府兵﹐有女弟已適畢指揮有娠矣﹐美麗善騎射﹐曉番語。上聞而召﹐嬖之甚。遂進昂右都督﹐一門大小﹐皆賜衣蟒﹐諸大皆畏之﹐呼爲馬舅。臺諫皆有言﹐不聽。一日﹐上過昂賜第﹐飲酣﹐欲召幸其妾﹐昂不可﹐上怒而起﹐昂懼﹐請解任﹐女弟亦疏。二人姓氏﹑官爵﹑恩幸﹑見疏﹐俱絕相類﹐然良後協贊南京守備﹐鎭守廣西﹑貴州﹐以功名終﹐而昂奪職死﹐其弟都督炅﹑都指揮昶﹑昊皆得罪。

○南直隸六相相克

吾南直隸輔臣在林下者﹐少師徐以階﹑李公春芳﹑太子太保嚴公訥﹐萬曆中少師申公時行。大拜久之﹐徐公薨。已﹐少保許公國大拜。未幾李公卒﹐俄而嚴公亦卒。吾州王公錫爵復大拜﹐林下遂無一人﹐而三人者皆在閣矣。

○文武互用之極

王靖遠驥﹑王威寧越﹐皆以進士累官尙書﹑左都禦史﹐而一掛平蠻將軍印﹐一掛平胡及靖虜副將軍印﹐蓋不止總督而已也。李曹公文忠以左都督而兼掌國子監祭酒﹐王新建守仁以戰功封爵而從祀孔廟﹐楊興濟善以布衣散曹而位左都禦史﹑封伯﹐遂兼掌禮部及左軍都督府。其事至奇﹐故特標著之。

○任子官位大於所由

國朝重科目一途﹐任子多不得大位。獨燕府左長史朱復以二品後五品終﹐任子爲北京行部尙書﹐二品﹔禮部左侍郎儀公智三品﹐任子銘至太子太保﹑兵部尙書﹐一品﹔翰林學士呂公原五品﹐任子﹛常心﹜至南京太常寺卿﹐三品﹔少詹事劉文恭公鉉﹐任子至太常寺卿掌尙寶司﹐三品﹔浙江按察副使陶公成四品﹐任子魯至廣東右布政使﹐二品﹔南京工部右侍郎黃公孔昭﹐任子綰至禮部尙書兼翰林學士﹐二品﹔江西按察司副使許公逵四品﹐任子至錦衣衛指揮使管衛事﹐三品﹔右副都禦史孫公燧三品﹐任子堪至都督僉事﹐二品﹔堪任子鈺至都督同知﹐一品。品秩皆過於所自﹐一奇也。儀銘累任翰林﹐又以尙書掌府﹐黃綰爲詹事﹑學士﹐咸極淸華之選﹐二奇也。儀贈官至特進﹑左柱國﹑太師﹐階勛位秩遂冠人臣﹐三奇也。陶復轉蔭子孫至錦衣千戶世襲﹐四奇也。

○兩任子攺翰林給事之異

宣徳中﹐儀侍郎智子銘﹐以蔭爲給事中﹐後攺翰林檢討﹐進修撰﹐再進侍讀。金殿學幼孜子達﹐以蔭爲檢討﹐後攺給事中﹐轉左﹑右﹐至兵科都給事中。其相反可謂奇矣。正徳初﹐許侍郎進入兵部﹐子誥以給事中避言路﹐攺檢討﹐與金達事亦相反。

○三唐狀元皆戌科

國朝唐姓狀元僅三人﹐其一爲侍讀學士唐臯﹐系正徳甲戌。歷丙戌﹑戊戌而至嘉靖庚戌﹐爲太常少卿唐汝楫。又歷壬戌﹑甲戌而至萬曆丙戌﹐爲今翰林修撰唐文獻。奇甚。

○一母孕兩狀元

晉江王懷中言長樂馬某娶妾﹐有子鐸﹐而妻妒不容﹐嫁之同邑李氏﹐生子騏﹐初曰馬。後鐸中永樂壬辰科狀元﹐騏中戊戌狀元。

﹤／P﹥

●卷三

○己卯壬午之際

文皇靖難師在己卯秋﹐寧庶人作難亦在己卯秋﹐相去正得二甲子。文皇之起﹐以都督三司謝宴﹐伏兵﹃系之﹐寧庶人亦然。豈偶合耶﹖抑有所借襲也﹖其用李士實爲太師﹑國公﹐劉養正爲軍師﹐卻似有取於韓公﹑誠意同姓。然髙皇之帝業﹐成於鄱陽一戰﹐而庶人卻敗於其地﹐則大相反矣。文皇以壬午入紹﹐世廟以先一歲入紹﹐而亦以壬午攺元。帝王自有眞所謂妙合者﹐固不在彼而在此也。

○兩壬午風水之變

萬曆十年壬午秋七月丙辰朔﹐十三日戊辰至次日己巳﹐大風雨拔木﹐江海及湖水俱嘯湧。吾州常熟﹑崇明﹑嘉定﹑吳江等處﹐漂沒室廬人畜以萬計。考之《實錄》﹐嘉靖元年壬午秋七月乙巳朔﹐二十四日戊辰至次日己巳﹐大風雨江海嘯湧﹐漂沒室廬人畜亦如之。以余所見﹐及野史所載﹐是日俱有龍火之異。前壬午禍微輕而遠﹐後壬午禍甚慘而狹﹐要之六十年內所無也。今人知其周一甲子耳﹐不知其干支正同。蓋無一日之贏欠也。異哉異哉﹗

○戶口登耗之異

國家戶口登耗有絕不可信者﹐如洪武十四年﹐天下承元之亂﹐殺戮流竄﹐不減隋氏之末﹐而戶尙有一千六十五萬四千三百六十二口﹐五千九百八十七萬三千三百五。其後休養生息者二十餘年﹐至三十五年﹐而戶一千六十二萬六千七百七十九﹐口五千六百三十萬一千二十六。計戶減二萬七千五百八十三﹐口減三百五十七萬二千二百七十九﹐何也﹖其明年爲永樂元年﹐則戶一千一百四十一萬五千八百二十九﹐口六千六百五十九萬八千三百三十七。夫是時﹐靖難之師﹐連歲不息﹐長﹑淮以北鞠爲艸莽﹐而戶驟增至七十八萬九千五十餘﹐口驟增至一千二十九萬七千三百十一﹐又何也﹖明年戶復爲九百六十八萬五千二十﹐口復爲五千九十五萬四百七十﹐比之三十五年戶卻減九十四萬一千七百五十九﹐口減五百三十五萬五百五十六﹐又何也﹖九年﹐戶九百五十三萬三千六百九十二﹐口五千一百四十四萬六千八百三十四﹔十年﹐戶一千九十九萬二千四百三十六﹐口六千五百三十七萬七千六百三十﹐僅一年耳﹐而戶忽增一百四十五萬八千七百四十四﹐口增一千三百九十三萬七百九十六。當是安南新入版圖﹐其戶口之數至十年始上冊籍耳。然十一年戶復爲九百六十八萬四千九百一十六﹐計減一百三十萬七千五百二十﹔口復爲五千九十五萬二百四十四﹐計減一千四百四十二萬七千三百八十六。又大不可曉也。自是休養生息者五十年而爲天順七年﹐戶僅九百三十八萬五千一十二﹐口僅五千六百三十七萬二百五十﹐北於舊有耗而鍼登者﹐何也﹖然不一年﹐而戶爲九百一十萬七千二百五﹐減二十七萬七千八百七十二﹐口爲六千四十七萬九千三百三十﹐增四百十二萬九千八十。其戶口登耗之相反﹐又何也﹖成化中﹐戶不甚懸絕﹐二十二年而口至六千五百四十四萬二千六百八十﹐此盛之極也。二十三年﹐而僅五千二十萬七千一百三十四﹐一年之間﹐而減一千五百二十三萬五千五百四十六﹐又何也﹖弘治十七年﹐口至六千一十萬五千八百三十五﹔十八年﹐戶至一千二百九十七萬二千九百七十四﹐此又盛也。不二年而爲正徳元年﹐戶僅九百一十五萬一千七百七十三﹐減三百八十二萬一千二百一﹔口僅四千六百八十萬二千五千﹐減一千三百三十萬三千七百八十五﹐又何也﹖自是而劉六等亂中原﹐藍﹑鄢等亂楚﹑蜀﹐江﹑廣無處不被兵。而八年以後﹐口卻增至六千三百三十餘萬﹐又何也﹖然則有司之造冊﹐與戶科﹑戶部之稽查﹐皆僅兒戲耳。

○烈婦俱妾媵

國家令典﹐於婦人女子能殉夫死者﹐俱有族異。然考之《實錄》﹐洪武七年九月﹐中書平章政事李思齊卒﹐妾鄭氏自經死。十七年正月﹐安陸侯吳復卒﹐妾楊氏自經死﹐俱贈淑人﹐謚貞烈。又燕山中護衛指揮使費愚率﹐妾朱氏自經死﹐贈徳人﹐謚貞烈﹐徳人卽恭人也。永樂二十一年正月﹐成安侯郭亮卒﹐妾韓氏自經死﹐贈淑人。宣徳四年二月﹐中軍左都督馬聚卒﹐妾陳氏自經死﹐左軍右都督冀傑卒﹐妾王氏自經死﹐俱贈淑人。三月﹐陜西都指揮使王亻叔戰歿﹐妾時氏自經死﹐贈淑人﹐謚貞烈。八年三月﹐忠義右衛鎭撫李壽卒﹐妾趙氏自經死﹐贈宜人。八年四月﹐大同左衛指揮使範安卒﹐妾楊氏自經死﹐贈恭人。九年二月﹐武安侯鄭享卒﹐妾張氏自經死﹐贈淑人。正統六年五月﹐中軍都督僉事胡榮卒﹐妾陳氏自經死﹐贈淑人。景泰二年九月﹐昌平侯楊洪卒﹐妾葛氏自經死﹐贈淑人。三年正月﹐丰城侯李賢卒﹐妾余氏自經死﹐贈淑人。已上凡十有三﹐而勛戚大臣之妻殉死者﹐無一二也。豈妾獨厚﹐而妻獨薄耶﹖意者有呂后﹑袁紹夫人之妒﹐而出於不得已也。又自憲宗而後﹐旌典歲有之﹐而未聞有勛戚之家及爲妾者﹐又不可曉﹐故特紀於此。

○師生同賜下謚及攺謚

嘉靖六年﹐大學士石缶卒﹐上親定謚曰文隱﹐取「勤學好問﹐違拂不成」爲義也。至二十九年﹐大學士張治卒﹐上復親定謚曰文隱﹐則取「勤學好問﹐懷情不盡」爲義。蓋國朝謚文隱者惟二人﹐皆在內閣不久﹐而張公又石公會試所取第一人也。以後二公皆攺謚﹐一文介﹐一文毅。

○奪情與冊同

成化丙戌﹐少保大學士李公賢丁父憂﹐奪情﹐辭﹐不允﹐僅三日冊貴妃萬氏﹑賢妃柏氏﹐會昌侯孫繼宗與公同爲正使。萬曆丁丑﹐少師﹑大學士張公居正憂﹐奪情﹐明年冊皇后王氏﹐英國公張溶爲正使﹐公爲副使。其事之巧符若此。

○衍聖眞人同坐事

成化丙戌三月癸卯﹐衍聖公孔弘緒坐奸淫樂婦四十餘人﹐勒殺無辜四人﹐法當斬。詔以宣聖故﹐削爵爲民﹐以弟弘泰代。沒後﹐弘緒子聞韶襲爵。四月戊午﹐正一嗣教大眞人張元吉坐僭用器物﹑擅易制書﹑彊奪子女﹐先後殺平人四十餘人﹐至有一家三人者﹐法當淩遲處死﹐下獄禁錮﹐尋杖三百﹐戍鐵嶺﹐而子玄慶得襲﹐元吉竟以母老放歸。弘治戊午﹐闕裏文廟災﹐眞人府亦災。凡二氏之品秩﹑應朝給賜﹐無不同者﹐至禍譴亦同﹐何其異也。

○大學士尙書掌別部

嘉靖末﹐太子太保﹑兵部尙書楊博不理部事﹐而出總督宣大﹑薊遼。工部尙書朱衡不理部事﹐而總理河漕﹐又無作缺。刑部尙書鄭曉不理部事﹐而代博理兵部。隆慶中﹐內閣少師﹑大學士髙拱﹐太子太保﹑大學士趙貞吉﹐俱不輟閣務﹐而掌吏部﹑都察院。後拱爲內閣首臣﹐而掌吏部﹐故部見有少傅﹑尙書楊博不令掌而掌兵部﹐亦時事一變也。

○癸丑壬戌三及第之異

嘉靖壬戌一科﹐首甲三人﹐申時行﹑王錫爵﹑余有丁﹐皆大拜﹐位師傅﹐已見《盛典》矣。其最不顯而又最不利者﹐無如嘉靖之癸丑﹐其明年第三人溫應祿舉家疫死。又明年第一人陳謹被逮﹐謫推官﹐累遷至右中允﹐丁憂歸﹐爲亂卒所毆死。後第二人曹大章以編修廢疾罷﹐復用脇受商人財﹐削職爲民。二科榮辱之相反如此。按洪武丁丑廷試三人﹐尢爲不祥。狀元陳安阝﹑劉鍔﹐責徙昌化安置﹐取回爲鴻臚寺司賓署丞﹐尋俱殺之。惟尹昌隆爲禮部主事﹐永樂初攺春坊右中允﹐亦不獄賜死。其復取進士內﹐僅狀元韓克忠至按察僉事﹐餘二人俱終本官。

○福建大魁無顯者

福建自開科至宣徳間最多髙第﹐以後寥寥矣﹐然少顯貴者。狀元則乙丑丁顯﹐丁丑陳安阝﹐丙戌林環﹐壬辰馬鐸﹐戊戌李騏﹐庚戌林震﹐辛未柯潛﹐丙戌龔用卿﹐癸丑陳謹﹐凡九人。僅柯至少詹事﹐龔至祭酒﹐四品而已。陳至右中允﹐余俱修撰﹐皆夭。而安阝僅爲司賓署丞﹐以不令終。會元則壬辰林志﹐乙未洪英﹐辛丑陳中﹐庚戌傅夏器﹐己未蔡茂春五人﹐惟洪至右都禦史。及第者戊辰唐震﹐辛未張顯宗﹐丙戌陳全﹐辛卯黃﹐壬辰林志﹐乙未李貞﹑陳景著﹐丁未謝璉﹐庚戌林文﹐癸丑趙恢﹐壬辰李仁傑﹐戊辰戴大賓﹐凡十二人﹐僅謝璉至侍郎﹐林文太常少卿﹐仁傑祭酒﹐張顯宗曾爲侍郎終交布政而已。無論閣部﹑一品﹐俱不可得。今己未及第林宗伯士章﹐始破天荒矣。

○甲榜非正科

國朝科甲﹐以丑﹑辰﹑戌﹑未爲正﹐而洪武開科之歲﹐進士吳伯宗等﹐則辛亥也。永樂壬午靖內難﹐明年癸未始鄕試﹐甲申賜進士曾等﹐己丑會試中陳遂等。上北徵﹐辛卯賜進士蕭時中等。天順庚辰試場火﹐秋會試中吳錢等。甲申賜進士彭教等。正徳庚辰會試中張治等。上南巡﹐明年新帝登極﹐爲辛巳賜進士楊惟聰等。凡五科非正科﹐而兩皆甲申﹐最後辛巳﹐相去亦三年。

○丙戌已未無內閣冢宰

國朝諸科第往往有通無內閣冢宰者﹐而三丙戌爲永樂﹐爲成化﹐爲嘉靖。又三己未爲正統﹐爲弘治﹐爲嘉靖。凡六科。惟丙戌有冢宰屠襄惠氵庸一人﹐餘皆無之。亦奇事也。

○吏部尙書首推內閣不得用

張治乙卯以前﹐內閣大臣皆特簡﹐不從廷推。至乙卯始廷推太子太保﹑吏部尙書耿裕爲首﹐正徳辛未﹐少保﹑吏部尙書楊一淸爲首﹐甲戌一淸復爲首﹐嘉靖己酉﹐太子太保﹑吏部尙書聞淵爲首﹐萬曆甲申﹐吏部尙書楊巍爲首。皆不用﹐而用翰林之次及後者。

○天子義兒

髙帝時﹐曹國公李文忠﹐西平侯沐英﹐大都督同知何文輝﹐都督僉事徐司馬﹐元帥朱文剛﹑朱文遜。武宗時﹐永壽伯裴得﹐安邊伯許泰﹐平虜伯江彬﹐左都督劉暉﹐左都督神周﹐右都督張洪﹐都督僉事李琮﹐其餘又數十人。錢寧投刺至自稱曰「皇庶子」。

○三殺降之報

髙廟初﹐徐中山達﹑常開平遇春破陳友諒兵於池州﹐生擒三千餘人﹐遇春欲悉殺之﹐達不可﹐以聞上﹐上命釋爲兵。使者返﹐則遇春以其夕悉殺之矣﹐存者僅三百人。上不懌﹐放之歸﹐然竟不以罪遇春也。文皇靖難時﹐破李景隆﹐降胡三百騎﹐上命釋畱宿衛﹐胡騎指揮星吉一夕盡殺之。又於滄州破南師獲卒萬人﹐皆給牒放歸﹐會日暮﹐有未給者三千餘人﹐指揮譚淵悉殺之。上維切責淵﹑吉﹐而惜其功﹐亦不罪也。然不旬日內﹐淵﹑吉皆戰沒﹐常公𨿽建開國勛﹐而四十遽夭﹐二子嗣爵皆不終。李廣﹑虞詡之恨﹐豈欺我哉﹗

○靖難二元功不利大帥

永樂從靖難者﹐僅封二大國﹐如丘淇公福﹐朱成公能﹐皆元功﹐然未常別將大兵也。永樂五年﹐成公一受辰﹐拜徵夷將軍﹐統十二年軍兵八十餘萬徵交﹐入境以病歿。八年﹐淇公一受辰﹐拜徵虜大將軍﹐統四將軍兵十萬騎徵本雅失裏﹐入境卽敗沒。二公之不利大帥如此。

○五元功皆不利

太祖開國元功﹐文臣太師﹑朝國公李善長以嫌賜死。太宗靖難元功﹐太子太師﹑淇國公丘福北徵敗沒﹐削爵﹐全家謫海南。景帝禦虜元功﹐兵部尙書於謙讒﹃。天順復辟元功﹐武臣忠國公石亨下獄論斬﹐文臣大學士徐有貞下獄流金齒。世宗入繼元功﹐大學士楊廷和奪官。遂無一利者。

○四橫緹帥皆不終

自錦衣衛典詔獄﹐領刺事官校張權者四人皆不終。永樂﹐紀綱爲都指揮僉事﹐淩遲處死﹐族滅家籍。天順﹐門達爲都指揮僉事﹐遠戍家籍。正徳﹐朱寧爲左都督﹐淩遲處死﹐族滅家籍。嘉靖﹐陸炳爲太保﹑左都督﹐死後削奪﹐諸子流徙﹐家籍。

○二黃中貴

成化中﹐司禮監太監黃賜以與汪直不合﹐出掌南京守備。正徳中﹐司禮監太監黃偉以與劉瑾不合﹐出掌南京守備。二黃皆以司禮大出﹐行業老成稍爲人所重然。富貴之極﹐南中往往互稱不能別。

○四張中貴

正徳末﹐禦用太監張永總督團營﹐禦馬太監張忠佐之﹐司禮太監張銳管監事﹐禦馬太監張雄提督東廠。四人俱藉寵有聲﹐而權術亦相埒﹐時合四張。雄父亦名銳﹐初不欲迎養﹐以毋勸﹐召而庭撻之二十﹐始相哭爲父子。已﹐積功﹐卽日奏爲右都督。

○又三張中貴

萬曆十一年﹐張宏長司禮監﹔張誠次之﹐掌禦用監﹐督南海子﹔張鯨又次之﹐兼掌東廠。時稱三張。宏死﹐誠代長司禮﹐鯨次之。兼掌東廠﹐張朝復次之﹐亦三張也。

○振瑾二豎

國朝中官握政本亂天下者﹐無甚於王振﹑劉瑾﹐其事權絕相類。振在樞最久﹐然其橫惡至乙丑﹑丙寅以後而極﹐己巳屠裂土木。瑾以丙寅流毒﹐庚午剮於燕市﹐家族皆誅夷籍沒。相去甲子同﹐瑾僅後一年耳。當振﹑瑾之橫﹐英國公張輔及子嗣公懋﹐俱以太師勛臣班首﹐日與周旋﹐而免挫辱。

○張永功名前後相埒

正徳﹐寧夏安化﹑江西寧王之亂﹐中貴人張永一則以總督專徵﹐一則以提督贊畫扈駕﹐皆兵未至而亂平﹐事後處置皆屬之。永一則善楊文襄﹐一則善王文成﹐無損功名。歸後﹐一則首誅逆瑾﹐一則與誅逆彬﹐先後吻合﹐大奇大奇。

○同官相去科第懸絕

楊少保溥與曹學士鼐同相﹐楊建文庚辰﹐曹宣徳癸丑﹐相去三十三年。陳少保循﹐髙少保與商兵侍輅同相﹐陳﹑髙永樂乙未﹐商正統乙丑﹐相去三十年。楊少師一淸﹑謝少傅遷與張少保璁同相﹐楊成化壬辰﹐謝成化乙未﹐張乃嘉靖辛巳也﹐楊與張相去四十九年﹐謝與張相去四十六年。楊又與桂少保萼同相﹐相去三十九年。嚴少師嵩與袁少保煒同相﹐嚴弘治乙丑﹐袁嘉靖戊戌﹐相去三十三年。徐少師階與李少傅春芳同相﹐徐嘉靖癸未﹐李丁未﹐相去二十四年。胡少傅氵熒與楊公寧同爲禮部尙書﹐胡庚辰﹐楊庚戌﹐相去亦三十年。胡公庚辰﹐左侍郎姚夔以正統壬戌﹐相去四十二年。王太宰直以永樂甲申﹐左侍郎項文曜以正統乙丑﹐相去四十餘年。桂少保萼以正徳辛未﹐繼謝少傅相去三十六年。夏少傅言以正徳丁丑﹐繼費少師宏相﹐宏丁未﹐相去三十年。

○功名遲速懸絕

吉水解大紳縉﹐自翰林待詔﹐不二年而爲左春坊大學士兼翰林院學士。其所取同邑劉子欽﹐以解元會魁髙第﹐幾五十年而自戍所起﹐爲學官終身。刑寬爲狀元近三十年﹐始得南院講學﹐而曹文忠鼐爲狀元十年﹑彭文憲公爲狀元一年﹑商公爲狀元四年卽入內閣﹐商又三載爲兵侍﹑學士﹐而庚戌及第林文猶爲修撰。戊戌庶吉士尹鳳岐以侍講剩員卒家﹐山陰胡徳爲刑部主事三十年不遷﹐張文忠孚敬﹑桂文襄萼俱以主事之次年拜學士﹐又四年至極品。遲速之不同如此。

○生產右腹及肋

產不由戶者﹐釋氏以爲世尊及轉輪聖王之瑞﹐而儒者以爲必無之事﹐而實未必然。成化十八年﹐鳳陽宿州民張眞妻王氏﹐孕當產﹐臍下右痛不可忍﹐凡三月而增劇﹐至三月一日亥時﹐腹畔右開裂﹐生一男﹐鼻準中有黑痣一。巡按禦史周蕃上其事於朝﹐而祝京兆記之。尹文和直《瑣綴錄》又云﹐二十年徐州一婦初孕﹐肋骨下卽生一癅﹐漸長如核大﹐久之﹐皮亦瑩薄﹐兒遂從此產。有司具聞﹐月給膳米﹐直往來徐州見之。此豈一事耶﹖然所傳不同﹐而皆有據。嘉靖末﹐眞定屬城有婦人於右肋產一男﹐甚雄傳﹐然六歲死。而前二人至長﹐不聞有異。天地大矣﹐何所不有。

○中國夷官互居

權貴妃父光祿卿永均﹑任順妃父鴻臚卿添年﹑李昭儀父光祿少卿文﹑呂婕妤父光祿少卿貴眞﹑崔美人父鴻臚少卿得霏﹐皆朝鮮人也﹐𨿽貴至列卿﹐而尙居朝鮮。至宣徳中﹐永均以訃聞﹐賜白金米布。又琉球國相程復﹐饒州人也。自言相其王四十年﹐年八十乞致仕歸饒州﹐許之﹐命以國相兼左長史﹐賜四品誥。夷人以中國官居夷﹐而中國人以夷官居中國﹐亦異事也。

又宣徳中﹐蘇門葛剌國王弟哈剌之漢入朝﹐病卒﹐贈鴻臚少卿﹐賜葬。

○外國人進士

洪武辛亥﹐髙麗國人入試者三﹐金濤登三甲第五﹐其國之延安人也﹐授山東安丘縣丞﹐歸爲其國相。景泰五年甲戌進士黎庸﹐交淸威人﹐阮勤多翼人﹐勤仕至工部左侍郎。天順四年庚辰﹐阮文英慈山人﹐何廣扶寧人。成化五年己丑王京﹐嘉靖二年癸未陳儒﹐俱交人﹐儒仕至右都禦史。

○夷女得尙帝王

髙帝聘擴廓帖木兒王氏爲秦王妃﹐永樂中權貴妃﹑任順妃﹑李婕妤﹑崔美人﹐皆朝鮮所貢女。

○女官

余嘗於《宛委余編》記女官若國初六尙之職﹐舊嘗取寡婦及幼女之知書者爲之﹐然皆典內職﹐非文銜。建昌知府師克﹑武定知府商勝﹑東川知府勝古﹑烏撒知府實卜﹐皆洪武中土官﹐代其夫與父者也﹐後不可勝紀。

○閹人妻

《水東日記》載﹐宣廟賜禦用太監王瑾夫人二人。又正統中﹐鎭守遼東太監王義死﹐命太監喜寧視其家﹐因掩有其貨寶財物田產。義妻馬氏奏之﹐詔以田產給其家﹐余悉入官。天順初﹐賜故太監吳誠妻南京第宅﹑莊田。成化中﹐禦馬監左監丞龍閏娶故南和侯方瑛妾許氏爲妻﹐事發﹐詔離異﹐仍命司禮監治之。

○內臣嗣子

太監劉永誠以從子寧晉伯劉聚爲後﹐官左都督﹐特封其髙曾祖﹐而不及父。左司直兼編修李泰考滿﹐上疏言「臣爲伯父司禮監太監永昌子﹐不得封生父母﹐請封祖父母﹐以展孝思。」從之。泰與牛輪《登科錄》俱注「伯父司禮太監永昌」﹑「左監丞玉」﹐而俱入翰林﹐泰至詹事府詹事兼侍讀學士﹐輪至太常少卿兼侍讀。

○同姓同謚

文臣姓謚相同者﹐行部侍郎贈少傅馬京﹐禮部右侍郎兼學士贈尙書馬汝驥﹐同謚文簡。少師贈太師張孚敬﹐太師贈上柱國張居正﹐同謚文忠。少保﹑大學士贈太保毛紀﹐太子太傅﹑禮部尙書贈少保毛澄﹐同謚文簡。翰林院侍讀學士贈學士張益﹐太子太保﹑禮部尙書贈太子太傅張﹐同謚文僖。太子太保﹑大學士贈少保張治﹐少師﹑大學士贈太師張四維﹐同謚文毅。禮部左侍郎兼學士贈尙書劉定之﹐南京兵部尙書贈太子太保劉龍﹐同謚文安。禮部左侍郎贈尙書王瓚﹐吏部右侍郎王道﹐同謚文定。太子少保﹑南京吏部尙書吳一鵬﹐少保﹑太子太保﹑禮部尙書﹑翰林院學士吳山﹐同謚文端。少傅﹑大學士贈太保劉忠﹐南京禮部右侍郎贈尙書劉瑞﹐同謚文肅。南京刑部尙書贈太子少保方良永﹐戶部尙書贈太子少保方鈍﹐同謚簡肅。少保﹑太子太傅﹑都察院左都禦史贈太傅王越﹐太子太保﹑兵部尙書贈少保王以﹐同謚襄敏。都察院右副都禦史贈右都禦史鄧﹐左都禦史鄧廷瓚﹐同謚襄敏。太子少保﹑都察院左都禦史李賓﹐太子少保﹑吏部尙書贈太子太保李秉﹐南京兵部尙書贈太子少保李遂﹐同謚襄敏。太子少保﹑工部尙書贈太子太保王復﹐南京兵部尙書贈太子少保王學夔﹐同謚莊簡。武臣姓謚同者﹐平陰伯朱崇﹐撫寧侯朱謙﹐俱謚武襄。漳國公王聰﹐右都督王效﹐同謚武襄。駙馬都尉﹑富陽侯李讓﹐太子太保﹑襄城伯李全禮﹐安昌伯錢承宗﹐會昌伯錢杲﹐同謚榮僖。淸平侯贈渠國公吳成﹐恭順侯贈國公吳克忠﹐同謚壯勇。

按﹕二毛文簡一時爲學士﹐爲內閣﹑禮部﹐淸徳相望。二王襄敏俱長中臺﹑節制全陜三邊。二吳壯勇﹐俱以番將賜姓殉節﹐一時尢奇。

文武臣姓謚同者﹐南京吏部尙書贈太子太保朱希周﹐太師﹑成國公贈定襄王朱希忠﹐同謚恭靖。右都禦史贈少保王﹐鎭撫贈右都督王忠﹐俱謚恭靖。興府長史贈太子少保﹑大學士張景明﹐少師﹑隆平侯贈鄖國公張信﹐同謚恭僖。太子太保﹑戶部尙書贈少保孫交﹐太保﹑會昌侯孫果﹐同謚榮僖。

○爵謚相類

諸王及武臣侯伯之爵﹐有類於謚者﹐今附記之﹐不然亦以爲謚也。永樂十五年安惠王又肅莊王﹐成化十三年襄憲王﹐嘉靖十九年徳懿王﹐二十年崇善恭順王﹐二十年定安懷簡王﹐四十四年惠安宣懿王載塾。永樂十五年贈成武伯陳亨謚忠壯﹐宣徳五年贈安順侯薛貴謚忠壯﹐景泰五年贈忠勇侯蔣信謚僖順﹐天順六年贈文安侯張兒謚忠僖﹐成化八年贈定襄侯郭登謚忠武﹐十年贈靖安侯和勇謚武敏﹐嘉靖十四年惠安伯張偉謚靖襄﹐四十三年贈忠誠伯陸炳謚武惠﹐萬曆元年﹐贈定襄王朱希忠謚恭靖。

按﹕定襄﹑文安﹑靖安﹐猶地名﹔其他故稱美也。惠安以下似四字謚﹐若陶仲文之恭誠榮康惠肅伯﹐則似六字謚﹐而和勇又以並爵名而爲六字矣。

又﹐武定侯郭英謚威襄﹐武安侯鄭亨謚忠毅﹐恭順侯吳克忠謚忠勇﹐恭順侯吳瑾謚忠壯﹐武靖侯趙輔謚恭肅﹐然易以國封公爵。

此外﹐如忠勤伯汪廣洋﹑李賢﹐忠誠伯茹常﹐昭武伯曹欽﹐及忠節侯張子明﹑永義侯桑世傑﹑義惠侯劉繼祖﹐蓋直以爲號﹐而不別謚也。汪﹑茹﹑曹皆削。

○大臣名與謚類

李岐陽文忠﹐謚武靖。此外如大都督朱文正﹑伍大司馬文定﹑張大司空文憲亦然。

○人主廟號謚號相犯

廟號之相犯者﹐仁祖之與仁宗。謚與廟號之相犯者﹐睿皇帝之與睿宗。

○親王大臣犯廟謚

廟號定而臣下之謚有犯者﹐如﹕懿祖之後有周王子﹛防土﹜﹑申王楷﹑鄭王佑﹑代王俊大﹑徳王榕﹐與太子之懿文﹑世子之懿莊。文臣則呂原﹑楊守陳﹐諸大綬之文懿﹐張鵬之懿簡﹐周楦﹑張鎣﹑胡拱辰﹑閔之莊懿﹐陳俊﹑徐貫﹑林庭昂之康懿。成祖之後﹐有唐王彌釒帝﹑蜀王讓栩﹐文臣則王守仁之文成。宣宗之後有秦王懷捲﹐文臣則黃福﹑劉大夏之忠宣。憲宗之後有瀋王胤多﹑淮王厚燾﹐文臣則宋濂﹑費宏之文憲。聖謚定而臣下之謚有犯者﹐如﹕昭皇帝之後有秦王秉雙﹑蜀王賓瀚﹑韓王旭遷﹑代王充﹑肅王縉炯﹑益王載增﹐文臣則江瀾之爲文昭。敬皇帝之後有伊王︳淳﹑唐王宇溫。毅皇帝之後有傅﹑羅倫﹑黃孔昭﹑張治之文毅﹐李桂之毅勇﹐劉玉之端毅﹐許進﹑潘鑑﹑王邦瑞﹑彭澤﹑楊博之襄毅﹐王憲之康毅。肅皇帝之後有劉瑞﹑趙貞吉之文肅﹐林俊之貞肅﹐顧佐﹑梁材﹑葛守禮之端肅﹐潘璜﹑方鈍﹑方良永﹑陳瓚之簡肅。莊皇帝之後有衡王厚喬﹐文臣則馬自彊之文莊﹐王學夔之莊簡。了不以爲嫌也。若文皇帝之爲「文」﹐武皇帝之爲「武」與郡王妃主之謚之犯者﹐又不可勝紀矣。﹤／P﹥

●卷四

○大臣更名

宋公馮勝﹐初名國勝﹐次更爲宗異﹐最後名勝。西平侯沭英﹐初名文英。豫章侯胡美﹐初名廷瑞。衛國公鄧愈﹐初名友徳。東勝侯汪興祖﹐初名同。魏國公徐輝祖﹐初名允恭。至孫國公顯宗﹐初名長子。翰林待制王﹐初名偉﹐又名煒。禦史大夫陳寧﹐初名亮。中書左丞楊憲﹐初名曄。都督汪興祖﹐初名同。劉學士三吾﹐初名昆孫。駙馬黃琛﹐初名寶。蹇忠定義﹐初名容。齊大司馬泰﹐初名徳。胡文穆廣﹐以及第攺名靖﹐後復名廣。楊文敏榮﹐初名子榮。劉忠武榮﹐初名江。王毅湣文﹐初名彊。李狀元騏﹐初名馬。王祭酒恂﹐初名振。徐武功有貞﹐初名呈。姚少師廣孝﹐初名道衍。沐黔國公斌﹐初名儼。王尙書繼﹐初名維。毛南寧伯勝﹐初名福壽。會昌侯孫銘﹐初名鎭。劉尙書中敷﹐初名中孚。胡方伯徳盛﹐初名徳勝。趙副都禦史載﹐初名君琰。羅侍郎﹐初名紀。方文襄獻夫﹐初名獻科。張文忠孚敬﹐初名璁。汪宗伯鏜﹐初名鏜孫。徐宗伯學謨﹐初名學詩。以字行者﹕吳殿學名﹐以字伯宗行。劉學士名昆孫﹐以字三吾行。黃太常名﹐以字子澄行。練禦史大夫名安﹐以字子寧行。李尙書名銅﹐以字至剛行。楊文貞名寓﹐以字士奇行。金文靖名善﹐以字幼孜行。王賓客名遂﹐以字汝玉行。羅侍郎名簡﹐以字汝敬行。李祭酒名懋﹐以字時勉行。王安簡名倫﹐以字宗彜行。吳徵君夢祥﹐以字與弼行。吾鄕文待詔名璧﹐以字徵明行。

○大臣復姓

大臣復姓者﹕曹國公李文忠﹐西平侯沐英﹐平章何文輝﹐都督徐司馬﹐初俱國姓。東勝侯汪興祖﹐初張姓。都督僉事謝彥﹐初孫姓。右都督寧正﹐初常姓。禮部侍中黃觀﹐初許姓。左禦史大夫景淸﹐初耿姓。右都禦史熊槪﹐初胡姓。右副都禦史陳泰﹐初曹姓。太常卿夏昶﹐初朱姓。工部尙書趙榮﹐初王姓。太常少卿陸釒弋﹐初吳姓。馬宗勉﹐初周姓。南戶部尙書潘蕃﹐初鍾姓﹐副都禦史丘鼐﹐初周姓。尙書孟鳳﹑左布政使孟麟﹐初臧姓。右都禦史鄒昊﹐初馬姓。兵部尙書張經﹐初祭姓。禮部左侍郎黃宗明﹐初薛姓。兵部左侍郎孫礻會﹐初葛姓。少傅﹑大學士呂本﹐初李姓。禮部尙書陸樹聲﹐初林姓。侍講邢一鳳﹐初林姓。參政馬顧澤﹐初顧姓。郎中王周紹﹐初周姓。少師﹑大學士申時行﹐初徐姓。至於章恭毅綸﹑魏恭簡校﹐則身沒而其子孫始復爲吳爲李也。若夷虜之賜姓名及正徳中賜國姓﹐於《異典》記之矣﹐玆不復贅。

懷恩本姓馬﹐劉瑾本姓談﹐中貴之至賢至惡者也。陶仲文本姓潘。

○冒國姓者

大臣而冒國姓者﹐自國初攺姓外﹐如左都督朱寧﹐初姓錢。右都督朱安﹐初亦姓錢。平虜伯朱彬﹐初姓江。安邊伯朱泰﹐初姓許。永壽伯朱徳﹐初姓裴﹐名得﹐一曰皮得。左都督朱暉﹐初姓劉。左都督朱周﹐初姓神。右都督朱洪﹐初姓張。都督僉事朱琮﹐初姓李。

○姓名非故

諸姓名皆賜者﹐降虜也。忠勤伯李賢﹐初名醜驢。同安侯火眞﹐初名火裏火眞。恭順伯吳允誠﹐初名把都帖木兒。忠勇王金忠﹐初名也先土幹。順義伯羅秉忠﹐初名阿魯哥失裏。安順侯薛貴﹐初名脫火赤。淸平侯吳成﹐初名買驢。忠勇伯蔣信﹐初名把臺子。嗣伯蔣善﹐初名也兒李思。恭順侯吳克忠。初名也都帖木兒。

○明縉紳奇姓

古今奇姓﹐余嘗於《宛委余編》略載之而不能詳﹐今於淩氏所記﹐拾本朝之可知者﹐更志一二﹐以俟增訂。

東﹕華州人按察副使思忠﹐吏部員外思誠﹐給事中思恭﹐禦史郊。

鬲﹕鄖縣人府同知象閏﹐南海人都禦史詔。

酆﹕漳州人禦史某。

終﹕城固人鴻臚主簿﹐其功。

戎﹕嘉州人知縣府﹐寧波人知州國振。

叢﹕文登人尙書蘭﹐南昌人按察使貞吉。「弓」﹕江浦人禦史元同﹐長安人博士恕。「淸」﹕交人邵武令蠡。「紅」﹕陽曲人鄖西丞尙朱。「通」﹕靑州人州判官仁本。「鴻」﹕樂安人樂昌丞佑。「忠」﹕北流人郎中簡。「隆」﹕利津人禦史英。「崇」﹕懷遠人都指揮使某。彤仝﹕錦衣百戶寅。「衝」﹕香山丞循吏敬。「佟」﹕遼東人吏部郎中珍﹐都督登﹐淸水人欽天博士子重。「從」﹕安陸州人知府龍﹐繁昌人指揮貞。「容」﹕懷寧人進士若玉﹐香山人孝子師。「松」﹕六合人府經歷庸﹐臨桂人通判以弘。「庸阝」﹕石樓人府照磨瓊。「冬」﹕泗水人訓導靑。「農」﹕淶水人知縣猷。「恭」﹕汝州人都禦史昭。「邛」﹕蘭陽人府同知林。「重」﹕石州人舉人省雙﹐陜西人僉事鳳鳴。「逢」﹕丹稜人指揮榮。「」﹕阜平人都司經歷垣。「隋」﹕山東人按察司使ど。「隨」﹕山西人副使府。「祈」﹕山後人千戶璧。「訾」﹕諸城人光祿署丞宜﹐山西人進士綬。「池」﹕涿州人進士龍﹐同安人都禦史浴徳。「遲」﹕臨朐人兵部左侍郎鳳翔﹐福山人太僕寺丞適。「夔」﹕合肥人雩都令信。「司」﹕山西人進士迪﹐內黃人太僕丞恩。「麋」﹕和順人衛經歷立道。「儀」﹕髙密人侍郎智﹐尙書銘。「危」﹕金人學士素﹐右司郎中止﹐邵武人禦史行。「眭」﹕睢寧人給事中﹐丹徒人進士燁。「岐」﹕解州人解禦史亨﹐給事中政。「斯」﹕垣曲人通判幹﹐鳳陽人指揮泰。「彌」﹕給事中堅﹐袁州人陜。「眉」﹕懷河人評事旭。「邳」﹕通州舉人贊﹐舉人宣。「丕」﹕句容人訓導承文。「綦」﹕慈利人知縣衝﹐大冶知縣禎。「移」﹕遷安人府照磨善。「睢」﹕龍溪人中書參政稼。

卑﹕樂城人訓導銘。「夷」﹕靜寧人指揮福。「之」﹕保昌人教諭輔。「其」﹕昌平人縣丞福﹐鄭州人知縣秉。「規」﹕夏邑人教授恂。「馳」﹕仁壽舉人九垓。「慈」﹕仁壽人訓志止。「亓」﹕河南人按察副使某。「奇」﹕宣寧舉人景中。「而彡」﹕歸州人判官純。「熙」﹕河南人儀制郎中光宣﹐大足人吏目厚。「蘄」﹕襄陽人市舶提舉航。「毗」﹕膚施舉人寵。

屍﹕膚施人推官聰。「尼」﹕益教人都諭養徳。「葵」﹕涿州人順慶府同知玉。「縻」﹕上元人訓導煥。「資」﹕來陽人知縣頤。「思」﹕東昌人建安丞志道。「怡」﹕耀州人訓導居敬。「衢」﹕江西人建陽丞通。「糜」﹕繁峙舉人子實。「誰」﹕南部人府照磨龍。「匙」﹕蒲州人判官廣﹐蓬萊人都指揮北鑰。「衣」﹕棲霞人衛經歷勉仁。「飛」﹕坡固人戶部郎中瀑廬﹐南城令坦。

於﹕長樂人英山侯顯﹐岷州人都禦史敖。「胥」﹕龍陽人布政司參議必章。「遽」﹕貴溪人永安令廷臣。「初」﹕潛江人參政杲。「茹」﹕長沙人忠誠伯常﹐戶部尙書泰。「素」﹕無錫人百四歲文中。「疏」﹕洧川人死馬監正勤。「樗」﹕和曲人訓導本直。「閭」﹕陜西人布政使釒正﹐提學副使潔﹐四川人都禦史東。「渠」﹕滕縣人訓科仲寧。「如」﹕司賓署丞學禮。「璩」﹕涇縣人知州新源﹐大浦人戶部主事鎭海。「書」﹕郁林人主簿永。

余﹕博平人吏目惟興。「譽」﹕和順人濮州判官哲。「絮」﹕井涇人鄖縣丞樂。「巫」﹕合肥人都督同知凱﹐廣徳人禦史繼咸。「吾」﹕開化人禮部侍郎紳。「區」﹕南海人參政越。「呼」﹕綏徳人參政廷信﹐戶部主事爲卿﹐太原人參將良明。「塗」﹕江西人禦史中丞節﹐布政使觀。「須」﹕徳州人禦史瀾﹐武進人僉事用賓。「殳」﹕長興人知漳州府文通。

﹕韶州人徳興令臯﹐安仁人參政顓。「毋」﹕劍州人太僕卿祥﹐蓬州人禦史恩﹐大理評事徳純。「扶」﹕安化人宣化令讓。「狐」﹕陽曲人中書舍人忠。

塗﹕髙安人主事子源﹐靖安人主事斗鎭﹐進士鏜﹑文祥﹐漢州人副都禦史澤民。「無」﹕陽曲人淳化縣丞能。「蕪」﹕平山人大使恕。「邾」﹕河東人渭南令安。「莆」﹕枝江人雩都令森。「湖」﹕連州人諒江照磨澄。

臾﹕歸信人海丰丞信。「孤」﹕濮州人徳化丞啟﹐犍爲人松﹐敷溪令季。「奴」﹕髙郵人都指揮管。「西」﹕金山衛守備寧。「圭阝」﹕陜西人訓導仲徳。「犀」﹕獲鹿人主簿希古。「梨」﹕宜黃人訓導公弁。「稽」﹕昆山人灤州守照。「雞」﹕遷安人苑馬監正濟時。「霓」﹕福山人雩都令濟懷﹐日照人鴻臚序班進忠。「淮」﹕臨汾人通州同知錫﹐絳州人太平推官天相。「槐」﹕福淸人都指揮寅。「枚」﹕吳縣人﹐主事倫﹐孝子應發。

菜﹕四川教諭從善。

臺﹕泰安訓導謙獻。「開」﹕洛陽人刑部尙書濟。「臺」﹕當塗人長陽令鼎。「邰」﹕江寧人禦史淸﹐當塗人太常丞博。

ㄉ﹕光州人教諭左。「才」﹕遷安人工部尙書寬。「哀」﹕萬安人推官賢﹐又爲按察使貞吉初姓。「回」﹕巢縣人知府謙知。「郇」﹕沐陽人進士旃。

莘﹕歸安人進賢令野。「倫」﹕南海人左論徳文敍﹐通參以諒﹐祭酒以訓﹐順徳人進士文。「銀」﹕故城人知州嵩﹐太原人主事鏡。「神」﹕陜西人涇陽伯英﹐博羅人知縣受因。「新」﹕閩縣人教諭度淳﹐合州人成安令忠厚。「春」﹕垣曲人遷安丞生物﹐武昌人金溪丞仲和。「賓」﹕蒼梧人廣東提舉繼。「本」﹕慶徳人永州推官禮。「人」﹕開州人百戶傑。「緡」﹕固始人都指揮桓。「塵」﹕莘縣人教諭洪﹐經歷昂霄。

云﹕山東人參政冒。「云」﹕東平人三河丞復誠。「君」﹕西平人漳州知府助。「勤」﹕曹縣人進士璽。「薰」﹕建寧衛千戶成。「勤」﹕瀏陽人梧州府同知進。「斤」﹕南海貢士其明。「忻」﹕博羅人教論恭遜。「轅」﹕和順人司儀署丞朴。「垣」﹕陽朔人戶部照磨廣。「詢」﹕雩都人進士芳。「惇」﹕滁州人保定推官鐸。「賁」﹕定遠人千戶隆。「論」﹕同州人長沙經歷中立。「門」﹕秦州人禮部尙書克新﹐錦衣都指揮達。「尊」﹕繁峙人太湖丞徳。「恩」﹕濰縣人司儀署丞光。「軒」﹕河曲人左都禦史﹐兒。「藩」﹕保寧人淸遠令俊。「官」﹕長汀人汝山令謙。「端」﹕當塗人禦史宏﹐都禦史廷赦。「寬」﹕漢陽人進士徹。「乾」﹕洧川人欽天監春官正。「蘭」﹕襄陽人應天尹以權﹐達州人參政興祖。「寒」﹕伏羌人教諭丹﹐寧鄕人武陵令鳳翔﹐雷州人武陵令桂芳。「盤」﹕合阝陽人武進丞銘。「冠」﹕日照人安塞丞端。「歡」﹕開封人丰城丞慨。「完」﹕遵化人歸善丞遇﹐興化人指揮國仁。「姦」﹕山後人開平千戶闌。「權」﹕徐州人文華殿大學士謹﹐朝鮮人光祿卿永均。「泉」﹕永城人平山主簿應醴。「然」﹕蔚州人衛經歷昌延﹐大與人戶部侍郎祥﹐韓城人禦史茂﹐給事中瑁。「堅」﹕秦州人博平令晟。「弦」﹕枝江人主簿尙彊。「肩」﹕太和人貢士固。「賢」﹕平涼人壩大使。「年」﹕懷遠人戶部尙書富。「鄢」﹕丰城人刑部右侍郎懋卿。「玄」﹕遷安人知縣端。「芊」﹕掖縣人安陽丞震。「千」﹕茂名人宜山典史萬。「仙」﹕河州人合江令名。「旃」﹕趙州人教諭英。「騫」﹕武陽人紹興府同知弘。「旋」﹕江都人貢士善。「駢」﹕大名人戶部主事恭。「橋」﹕曲沃人縣丞宗義。「堯」﹕安居人太僕丞卿﹐瀏陽人參議紹。「招」﹕廣寧人融縣令子莘﹐廣東人蘇州府通判盂賢。「搖」﹕南平人句容教諭昌。「聊」﹕南昌令讓。「超」﹕宜黃人衛經歷令華。「寥」﹕鄖西人永春丞貴。「瓢」﹕太和人長陽典史某。「麼」﹕湯陰人通州訓導謙﹐定州人無錫丞稍﹐安定人知州騰漢。「朝」﹕曹州人永丰丞泰言。「巢」﹕新昌人禦史筠。「鈔」﹕彰徳人知府介。

臯﹕淸河人教諭玉。

蒿﹕滕縣人進士賓。「操」﹕浮梁人禦史安﹐又禦史欽﹐給事中守經。「漕」﹕鳳翔舉人士奇。「豪」﹕潁川人宜都令英。「戈」﹕梁縣人都督預﹐景州人南京刑部尙書﹐又京師人運使九章﹑知府九疇。「過」﹕山後人右都督興﹐平湖人進士﹐無錫人進士鶴。「阿」﹕山西人進士其。「麟」﹕和川人知縣賢。「河」﹕涇州人襄陽知府源。「娥」﹕福淸人知縣喬。「軻」﹕簡州衛千戶興。「那」﹕宜賓舉人尙綱﹐又舉人正俅。

庹﹕磁州人南陽衛指揮五常﹐磁州人佗﹐容縣進士盛﹐蒼梧知州超。「咼」﹕公安人巴縣令文光﹐沂州人崇安丞崇。「揚」﹕處州人舉人賓﹐東明舉人光休。「萇」﹕揚州舉人輝。「倉」﹕遵化人訓導紀。「相」﹕上元人知府迪﹐博平人參政樞﹐光陽光人吏科都給事中懋。「長」﹕滑縣人指揮略。「艸殃」﹕永福舉人淸。「將」﹕如臯人邯鄲丞翔。「坊」﹕徐州人休寧丞蒙。「芒」﹕臨川人教授文鎭。「防」﹕寧縣舉人盛。「徵」﹕祥符人都指揮使義﹐三山人工部員外郎顯。「營」﹕祁州人知眞州世寶。「英」﹕祁州人知縣繼善。「卿」﹕昆明人通判壽﹐公安人進士文端。「衡」﹕西平人知南安府嶽﹐寶應人工部主事宇生﹐蓬萊人桐鄕令用和。「刑」﹕束鹿人晉府長史哲﹐合水人長汀令惟一。「經」﹕廣西人參議彥き。「星」﹕沅江人敍州府推官奎。「靈」﹕陽谷人嵊縣令芳。「零」﹕橫州人博白令暢。「寧」﹕行唐人訓導全行。「靑」﹕大寧人典史文盛﹐陳州衛指揮若水。「陵」﹕髙郵人涪州同知茂﹐宣化人通道令藤﹐吳川人同安丞文澤。「崩」﹕潛山人固始丞愈堅﹐泰和人伏羌典史可立。「弘」﹕臨川人太平令啟。「冰」﹕繁昌人千戶如鑑﹐天臺人郴州守伯傑。「由」﹕杞縣人主事禮門。「緱」﹕西華人曹州判官賢。「攸」﹕安平人禦史承秋﹐潁上人按察僉事茂。「油」﹕陵川人諒江守鳳﹐開州人平涼通判恭。「甌」﹕貴溪人興化丞庚。「鐂」﹕南昌詩人績。「彪」﹕攸縣人新寧令堂。「浮」﹕永州人撫州照磨簡。「句」﹕伏羌人都指揮璽。「琴」﹕資縣人葭州守惟和。「臨」﹕石阡人平涼通判見城。「參」﹕平定州人連江令安。「鐔」﹕唐縣人太平守鑑。「尋」﹕按察使適。「欽」﹕吳縣人知府拱極。「壬」﹕遠安人杜寧令士亨﹐莘縣人畱守經歷佐。「郯」﹕蔚州人建平丞微。「三」﹕應州人祁門丞庸道。「澹」﹕朝陽人長陽令某。「淡」﹕廣西人汀州推官扁。「潛」﹕髙安人禦史溟﹐上髙人湖州府同知儒。「粘」﹕宜黃人東鄕令宣﹐晉江人禦史燦。「占」﹕桐伯人縣丞恩。「添」﹕沙縣人增城令禮。「氈」﹕定陽人參議成文。「僉」﹕汝陽人教諭陽。「咸」﹕萊陽人進士懷良。「」﹕桂林久教諭勇﹐瑞州千戶金﹐邵武千戶英。「拱」﹕和順人進士北﹐臨桂人參議廷臣。「奉」﹕蘭陽人知縣科。「弭」﹕唐縣人溧水丞宦。「底」﹕考城人右都禦史蘊。「是」﹕江陰人大使。「市」﹕井陘人龍虎衛經歷朝。「喜」﹕山後人都督信。「理」﹕固安人教諭劇﹐廣西人龍溪令英。「水」﹕鄞縣人邵武令民﹐進士桓﹐吳江人知州之文。「姒」﹕陜縣人米脂令庸道﹐山西人襄陽府通判昂。

侶﹕鄆城人戶部尙書鍾。「仕」﹕昌黎人陽信主簿鳳起﹐達州人舉人鏜。「耳」﹕巴縣人醴陵令桓。「紫」﹕陜西人指揮承舜。「啟」﹕達川人雩都訓導韋。「爾」﹕寶坻人靑州照磨名。「斐」﹕丹稜人禦史俊﹐樂安人僉事。「」﹕解州人禦史昭。「尾」﹕曹縣人臨城主簿禮。「古」﹕陳州人戶部尙書朴﹐山西人大理少卿鏞﹐今梁山人按察副使之賢。「堵」﹕山陰人參政。「輔」﹕崇徳人夔州府推官成﹐長淸人淸平衛指揮徳。「虎」﹕麟遊人鄂嘉令臣。「五」﹕通海人宜城令淮。「午」﹕費州人舉人明臣。「迕」﹕髙郵人文登丞春。「仵」﹕泰和人學士鳳﹐蒲圻人主事瑜。「土」﹕山西人進士進良。「普」﹕漢陽人僉事仲賢﹐垣曲人副使暉。「甫」﹕黔陽人弋陽令經﹐六合人永丰令轍。「羽」﹕電白舉人關福。「禹」﹕臨洮人仁壽令礻。「宇」﹕淶陽人大名通判賓。「主」﹕益都人主事問禮。「愈」﹕曲江人興國丞徳勤。「褚」﹕睢寧人主簿山。「俎」﹕磁州人員外郎琚﹐慶都人五臺令有用。「邸」﹕髙陽人死馬監正善﹐又山西人經魁。「第」﹕昌黎人杭州通判泉。「璽」﹕湯谷人衛經曆書。「洗」﹕廣東人庶吉士尙文。「且」﹕觀城人潞州判官簡。「買」﹕河內舉人源。「哈」﹕長葛人禦史新民﹐其子給事中民安﹐回夷指揮銘。「隗」﹕淸江人進士邦衡。「海」﹕廣東人戶部尙書淵﹐電白人禦史澄﹐瓊山人都禦史瑞。「宰」﹕保安人四川都指揮正。「采」﹕鳳陽人海寧衛指揮鳳翔。「靄」﹕順元宣慰使翠﹐泌陽人邯鄲令都。「揣」﹕泌陽舉人本。

閫﹕武進人上髙縣丞立道。「惲」﹕武進人副使巍﹐郎中釜﹐參議紹芳﹐靑神人錦衣衛經歷彩。「宛」﹕望江人運使嘉祥。「苑」﹕寶慶人郎中囿。

﹕眉州人孝子衡。

爰﹕宜都人吉安府經歷儀。「罕」﹕廣州右衛舉人言命﹐又舉人髙遠﹐遂平人刑部員外郎志。「ピ」﹕靑海人長壽主簿霄。「散」﹕襄陽人江陰丞惟總。「簡」﹕白山人知縣昱。「產」﹕瑞昌人主事麟。「蹇」﹕巴縣人少師義﹐廣西右布政賢﹐今按察使理。「典」﹕宛平人陵川令英。

單﹕定遠人兵部尙書安仁。「展」﹕岐山人禦史毓﹐京衛人進士敏。「善」﹕大治人懷慶府同知養。「鄲」﹕六安人臨淮訓導福。「矯」﹕山東人蘇州知府順。「紹」﹕廣安舉人。「表」﹕番禺人教諭貢。「兆」﹕華亭人蓬萊丞元亨。「曉」﹕醴陵人墊江丞枝。「島」﹕垣曲舉人璞。「茆」﹕山東人僉事承慶﹐溧陽人大理寺卿欽。「老」﹕徐聞舉人兆祥。「保」﹕通州人曲江令A11。「葆」﹕巢縣人髙淳訓導光先。「寶」﹕廣東人攸縣丞敬。「早」﹕云川人交府同知禮。「道」﹕河間人番禺令同。「浩」﹕黃陂人上猶巡檢本捨﹐稅課大使敬。「庫」﹕融縣人上杭主簿繼生。「把」﹕陜西都指揮宗。「瓦」﹕土官女知府某。「仰」﹕長洲人大理寺丞瞻﹐無爲人左布政使。「養」﹕壽州人護衛指揮雄﹐涼州人都指揮賢。「賞」﹕會稽人理問。「震」﹕順徳人通判晉。「莽」﹕平原人思南通判亨。「上」﹕江夏人左參政志同﹐知府觀﹐陜西人進士志。「朗」﹕象臺人都察院司務淸。「井」﹕刑臺人給事中田﹐駙馬都尉源﹐建徳人校書郎一成。「幸」﹕吉安人刑部主事實。「永」﹕富順人進士穎。「省」﹕壽州人萍鄕令凱。「靖」﹕太平人撫州通判宣﹐宛平人鴻臚卿洪。「冼」﹕順徳人工部侍郎光﹐南海都禦史桂彥﹐郎中桂奇。「苟」﹕靈寶人禦史甫﹐蒲州人禦史汝安﹐閬中人太僕卿穎﹐眉州人僉事延庚。「紐」﹕介休舉人師。「鈕」﹕會稽人徳安知府衍﹐翰林待詔天錫﹐按察副使淸﹐僉事緯。「九」﹕井陘人徳興令焯。「酉」﹕武陵人廣信通判仁。「有」﹕墊江人苑馬寺監正終慶。「偶」﹕昆山人教授桓。「斗」﹕茶陵人府同知輔。

後﹕當塗人陜西參議敏。「後」﹕岷州人指揮能。「守」﹕源曲人蓬萊主簿育仁。「酒」﹕涇源人神木衛經歷好徳。「醜」﹕三山人邵武通判慈。「首」﹕巴陵人龍江關提舉謙﹐長沙人汀州府推官得仁。「舊」﹕普安人苑馬寺監正惟賢。「壽」﹕蘄州人進士儒﹐諸曁人府同知成學。「咎」﹕山東人郎中誠﹐三原人禦史如思。「澉」﹕吳成舉人仁亮。「閃」﹕永昌人永州通判靄﹐潁州人教諭名﹐教授賢。「陜」﹕湖廣人知府茂。「橄」﹕開州人舉人﹐廣宗舉人守道。「鳳」﹕貴州人都督朝﹐印江人東鄕令儀庭。「重」﹕濱州人鄱陽令謙。「甕」﹕安肅人懷慶知府蕙。「凍」﹕睢州人利津令泰。「用」﹕陜州人遼州吏目夏。「縱」﹕肅縣人日照訓導文。「冀」﹕鹿邑人工部左侍郎凱﹐寶應人應天府尹綺﹐東安人淸源伯傑。「智」﹕元氏人進士審﹐南平令佑。「義」﹕道州人濮州學正森。「利」﹕博羅入府同知濟川﹐河津人禦史賓。

礻必﹕故城人郴州守心傅。「示」﹕臨潼人府同知郁。「類」﹕鰲山衛人訓導康。「次」﹕電白人都指揮攄。

師﹕安居人禦史祥﹐醴陵人國子臨丞中﹐臨川人知府機﹐江陵人參政蘭賁﹐滁州人大名教授智。「位」﹕安掖人訓導安。「侍」﹕六合人綦江教諭懋。「意」﹕歐寧人獻縣訓導季。「曁」﹕崇安人進士文﹐河東人達州守陽。「貴」﹕河南人錦衣指揮鐸﹐汝陽知府仁。「豫」﹕蘄水人上饒令銑。

璩﹕玉田人欽天臨博士成暮﹐臨城人禦史容度﹐蓬州人給事中智。「具」﹕曲河人評事付﹐大城人按察副使吉。「厲」﹕海州人都指揮達﹐灤州人戶科都給事中汝進。「銳」﹕南充舉人廷緘。「世」﹕臨潁人刑部尙書家寶。「稅」﹕永壽人平涼會同知﹐四川人進士新。「裔」﹕宣化人盧溪令璜。「羿」﹕湘陰人遂寧令忠。「閉」﹕石屏人知州魯﹐惠安令禎。「稅」﹕武康人工部主事禎大﹐臨桂人文昌令溥大﹐永川人遠安令有。「柰」﹕直隸人戶部左侍郎亨。「會」﹕髙昌人雩都丞同。「泰」﹕福寧人安遠令行實﹐鈞州人湘潭令。「蓋」﹕興化知府天麟。「祭」﹕藍水人衡府紀善節。「蒯」﹕壽州人刑部主事全﹐南樂人太僕寺丞信。「介」﹕湖廣人徳慶知州壽﹐解縣人知府一淸。「拜」﹕建水人醴陵教諭完。「賣」﹕羅城人寧徳丞廷傑﹐膠州人宜黃令芳。「蕢」﹕蔚州人汀州巡檢端。「邁」﹕慈利人江西右參議文麟。「代」﹕山後人西安衛指揮升。「愛」﹕融縣人永昌通判莫助。「能」﹕洳川人崇徳丞以文﹐南寧人始興令鏖。「佴」﹕滁州人永丰令隆﹐興化人廣東都指揮俊。「愼」﹕歸安人禦史蒙。「印」﹕永平人太和令璽﹐六合人寶慶府同知寶。「信」﹕武邑人遼州判官時。「順」﹕江夏人進士境。「韻」﹕淸源舉人鰲。「鎭」﹕常山人開縣令某。「舜」﹕慶都人欽天博士用禹。「員」﹕錦州人禮部郎中紀﹐咸陽人霍州知州鼐。「訓」﹕柏鄕人袁州府教授。「問」﹕寶應人貢士智。「郡」﹕大寧人余幹令敬。「頓」﹕直隸人進士銳。「憲」﹕荊州人府經歷章。「漫」﹕忻州舉人智。「寸」﹕浪穹人梓潼令居敬。「灌」﹕南海人江陵主簿謙。「貫」﹕臨武人橫州守元凱。「漢」﹕道州人鹽井提舉邦傑。

爨﹕雲南人郴州判官奐﹐歸州人知州忠﹐武進人筠連令進。「練」﹕長洲人春坊司直郎塤﹑禦史綱﹐新淦人禦史大夫子寧。「戰」﹕祈縣人揚州知府鎭﹐蘄州人南京戶司務符。「院」﹕振武人參政賓。「綫」﹕日照人分水令雍﹐山東人甘肅副總兵補衮。「弁」﹕長寧人監利訓導志中。「釧」﹕閬中人撫州照磨國﹐雲南人貴陽丞佩。「射」﹕衡陽人鹽井衛教授兌化﹐蘄州人襄府左長史之行。「赦」﹕中牟舉人敬。「亞」﹕華陰人平陰丞吉。「夜」﹕山東人光祿寺丞珠﹐太原衛指揮景光。「亢」﹕臨汾人四川左布政使思謙。「況」﹕靖安人蘇州知府鍾﹐髙安人按察僉事照﹐郎中眞﹐參政叔祺。「望」﹕河南人常州推官增﹐遠安人進士子威。「暢」﹕河津人禦史亨﹐隴西人按察僉事華。「曠」﹕徳州人余幹令彥溫﹐醴陵人解元宗舜。「鄺」﹕宜章人兵部尙書野。任丘人瑞州守釒番﹐翰林侍講灝﹐光祿卿沛。「汪」﹕福州衛千戶斌。「妙」﹕河州衛指揮齡。「肖」﹕裒城人解元靖。「正」﹕合肥人大同教授復。「姓」﹕南海人貢士秉恭。「令」﹕新昌人禦史曦。「懋」﹕內丘人山西參將國輔。「豆」﹕昆明人河南衛千戶長寧。「就」﹕淶縣人西寧衛指揮大勛。「漏」﹕山陰人貢士瑜。「宿」﹕夾江人刑部員外進﹐掖縣人行太僕卿應參﹐又隴西人豹韜衛經歷尙珍。

﹕漢州人龍南丞秉彜。「秀」﹕石泉人禮部郎中芳。「茂」﹕安化人禦史彪﹐茂山衛人山東副總兵鍾。「斗」﹕平陽人府經歷鳳。「闞」﹕四川人知府繼禹。「鑑」﹕徐州人兵馬指揮善。「牧」﹕弋陽人興化推官義﹐紹興進士相。「木」﹕瑞安人國子學錄景方﹐錢唐人解元訥。「沐」﹕定遠人西平侯英。「伏」﹕工部侍郎伯安。「鞠」﹕和州人進士祥。「鞠」﹕楚雄人邳州守以信。「麥」﹕貴州人長沙通判信。「竹」﹕昌黎人太僕少卿祥。「服」﹕襄垣人扶溝令用休。「睦」﹕平南人教諭堅。「夙」﹕松溪人本縣令道暹。「祿」﹕武陟舉人存。「福」﹕山後人都督僉事時。「復」﹕扶風人典史楊淸。「鹿」﹕鄭州人邯鄲令秀﹐太康人長興令顯。「肅」﹕歸善人教諭灝。「濮」﹕鳳陽人樂浪公英﹐邵武人都督溫其﹐當塗人翰林編修韶。「速」﹕饒州衛千戶斌。「僕」﹕桂林人善化訓導淮。「璞」﹕城固人知縣俊。「獨」﹕華州人行人善﹐赤水衛人嶽州守賢。「續」﹕翼城人進士。「束」﹕岐山人萬載令淸﹐安東令贄﹐禦史春。「沃」﹕蕭山人溫縣令墅﹐定海人禦史。「逯」﹕錢塘人武進教諭宏。「曲」﹕汝陽人曲陽令子得﹐玉彰縣人眉州判官恩。「粟」﹕長子人戶部尙書恕﹐貴陽人工部員外林。「督」﹕全州人歸善丞仲美。「浴」﹕略陽人通判沂。「篤」﹕建水人順義丞自誠。「嶽」﹕鄭州人上杭令崇﹐楡次人通渭令思忠。「朴」﹕沈陽人新安衛指揮淳用﹐金鄕人中利巡檢巖。漆﹕江寧人參議汝。「翼」﹕南昌人參議彬。「郅」﹕渭南人膠州判官用義。「栗」﹕縣人太常丞景初﹐長治人兵部右侍永祿。「乙」﹕河南人吏部主事瑞蜜。「築」﹕安撫使安曲﹐陽谷人鳳陽府同知鏞。「宓」﹕慈溪人蘇州檢校大麒。「佛」﹕封丘人安慶衛千戶正。「郤」﹕固始人寧波知府馴。「率」﹕髙昌人平度州判官慶。「壹」﹕興化人府經歷震昌。「一」﹕鄧州人贊皇令洪﹐延川人靈壽丞炫。「七」﹕施州衛人永春訓導希賢。「柒」﹕宣化舉人文倫。「汨」﹕潯陽人彭澤主簿澄。「劇」﹕槁城舉人暹。「郁」﹕山東人潁川衛知事讓。「乞」﹕南京人泌水令賢﹐廣西人吳川令住。「蔚」﹕合肥人禮部侍郎綬﹐朝邑人禮部右侍能﹐宣武人太僕少卿元康。「厥」﹕井陘人華州守惟明。「骨」﹕歸徳人學正恭。「闕」﹕長州人禮部郎中成章﹐河南人平涼知府淸。「越」﹕合州人進士堅。「揭」﹕廣昌人兵部左侍稽﹐弘文館學士樞。

﹕山西人戶部郎中鳴。「月」﹕巴縣人武昌訓導文憲﹐贛縣人江油令輝。「孛」﹕隴西人四川僉事曰﹐山後衛人都督僉事福。「褐」﹕北流舉人奎。「笪」﹕相城人沂州守貴﹐湖口人給事中柬光。「達」﹕西域人禦史兼善﹐丹徒人郎中毅﹐任縣人提學副使其道。「脫」﹕星子人廉州知府因﹐遂寧人都指揮綱。「薩」﹕閩縣人禮部右侍郎琦。

衤﹕保章人刑部主事明徳﹐搭陽人教諭恩。「滑」﹕太倉人弋陽令泉﹐余姚人南昌知府浩﹐西安解元撫。「頡」﹕易州人知縣質。「捌」﹕石屏人利東巡檢忠。「八」﹕江寧人禮部主事通。「撒」﹕髙郵人進士祥。「別」﹕大同人醴泉令俊﹐河南人魏縣教諭叢。「折」﹕泗洲人中府斷事克恭。「列」﹕固始人長樂丞文邦。「捏」﹕河州人平鄕令經。「節」﹕平涼人信丰指揮鐸。「鐵」﹕鄧州人兵部尙書鉉﹐永昌人進士篆。

亻契﹕溧陽人戶部尙書斯﹐姚州人進士惟賢。「渫」﹕山西人鄧州守。「孑」﹕東昌人分宜令金。「雒」﹕三原人刑部尙書僉右副都禦史昂﹐涇陽人副都禦史遵。「藥」﹕山東人僉都禦史理。「鄂」﹕確山人江陰丞隆。「博」﹕云和人涇縣教諭某。「洛」﹕淸源人參將忠。「禚」﹕平度人南平訓導芳。「籍」﹕內黃人茶陵州守貫徽。「伯」﹕延津人鴻臚鳴贊希益﹐浦州人指揮效忠。「赫」﹕大名人禦史瀛。「麥」﹕連山人工部尙書志徳﹐南海人按察僉事春芳。「赤」﹕曲沃人汶上丞從周。「格」﹕石阡人行都司經歷化。「革」﹕四川人員外郎從時。「迮」﹕如臯人翰林編修原霖﹐鴻臚序班縝。「策」﹕賀縣人長沙縣丞敏。「百」﹕贛州千戶恭。「貊」﹕太和人內黃人安。「澤」﹕陳州人府同知義。「亦」﹕山東人江西參將孔昭。「碧」﹕涿州人大名訓導潭。「惕」﹕龍溪人瀧水令龍。「酈」﹕興化人光祿卿鏞。「弋」﹕代州人交右布政使謙﹐景州人南京刑部尙書。「力」﹕臨淄人鄖陽令魁。「墨」﹕髙陵人兵部右侍麟。「翼」﹕秦州人淸河教諭琛。「直」﹕容縣人河源令淩霄。「勒」﹕曹縣人主事璽。「黑」﹕山後人總兵都督僉事春。「息」﹕博興人知縣昭。「植」﹕湖廣人文昌令軒。「默」﹕新和人扶風丞思道。「習」﹕新諭人詹事嘉言﹐廬陵人國子司業孔教。「汲」﹕五樓人邯鄲丞時學。「立」﹕蘭陽人右布政使述。「及」﹕交河人戶部左侍郎宦。「襲」﹕歷城人揚州府訓導勗。「戢」﹕簡州人參議汝止。「疾」﹕淸遠人貢敬。「合」﹕大同人雞澤令舉。「闔」﹕隨州人禦史勝先。「納」﹕什邡人常徳衛千戶臺。「接」﹕莒州人知縣武。「帖」﹕馬平人龍川令晏。「法」﹕丹徒人保定通判愷。「甲」﹕刑臺人鴻臚序班總。

復姓﹐至我朝則益少矣﹐蓋多去繁而從省故也﹐以是悉志之﹕「東方」﹕棲霞人石屏州守正﹐丹徒人平南訓導巍。「公冶」﹕髙密人右僉都禦史誌。「公孫」﹕鹽城人安吉令讓。「司馬」﹕山陰人少詹事恂﹐福建副使。「司徒」﹕日照人新會訓導綬。「司空」﹕福山人定海令禧。「諸葛」﹕太平人陜西參議伯衡﹐會稽人給事中峴。「閭丘」﹕長洲人瑞州府推官玉。「呼延」﹕四川人參將迪。「西門」﹕日照人洧川丞炳。「淳於」﹕黃州人主事士瑾﹐固始人南京上林苑丞重。「申屠」﹕長洲人翰林修撰衡﹐崇徳人禦史祺。「聞人」﹕余姚人進士恪﹑善﹑晟﹑﹠lt﹔音英﹠gt﹔﹐郎中且﹐副使銓﹐尙寶丞徳行。「端木」﹕句容人尙書以善﹐溧水人翰林待詔孝文﹐侍書孝思﹑敬皆。「完顏」﹕州英山令章。「皇甫」﹕遼海人指揮斌﹐長洲人知府錄﹐全事氵孝氵方﹐府同知濂。「歐陽」﹕永新人禦史子韶﹐城武人行省郎中萃﹐參政恭﹐沔陽人考功郎中謙﹐桂陽人泉州知府復﹐太和人僉事哲﹐吏部侍郎鐸﹐禮部尙書徳﹐僉都禦史重﹐工部侍郎塾﹐太僕卿衢﹐俱太和人。「水丘」﹕臺州舉人進﹐又舉人曦。「爾朱」﹕富平解元欽。「宇文」﹕陜西人參政鐘﹐臨安人通判溥。「夏侯」﹕宜黃人內黃令某。「上官」﹕浦城知府子榮﹐主事徳﹐南城人評事民望﹐按察副使民詹。「長孫」﹕慶元人鴻臚寺丞義。「��」﹕淸浪衛人髙安令備﹐氵州府通判賢。「慕容」﹕湘陰人龍泉丞傑。「第五」﹕淳化人當塗令寧﹐三水人夔州府通判徳。「令狐」﹕洪洞人郎中一槐。「濮陽」﹕廣徳州人進士恭﹐寧陽丞瑾﹐戶部照磨鉞﹐上虞丞傅﹐余杭令傅。「獨孤」﹕太和人禮部郎中樂善﹐樂安人潼川州守一敬。「尉遲」﹕鞏昌興化府通判淵。「鐵力」﹕句容人鴻臚序班必失。

