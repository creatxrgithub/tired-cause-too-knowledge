輦下歲時記

﹝唐﹞闕名撰

●目錄

大閱

出宮女歌舞

鉆火

鬼市輦

踏歌

竈燈

●輦下歲時記

闕名

○大閱

正月戶部奏大閱天下貢物於都堂其日放朝宰相與百官皆赴戶部宴會一時特盛開元中曾以太閱一日貢物賜李林甫九州島任土盡歸人臣之家國史書其事也

○出宮女歌舞

先天初上禦安福門觀燈大常作歌樂出宮女歌舞朝士能文者爲踏歌聲調入云

○鉆火

長安每歲諸陵當以寒食薦餳粥雞球等又薦雷子車至淸明尙食內園官小兒於殿前鉆火先得火者進上賜絹三疋金椀一口都人並在延興門看內人出城灑掃車馬喧鬧新進士則於月燈閣置打球之宴或賜宰臣以下酴醿酒卽重釀酒也

○鬼市輦

俗說務本坊西門是鬼市或風雨曛晦皆聞其喧聚之聲秋冬夜聞賣漧柴云是枯柴精也又或中秋望夜聞鬼吟六街皷絕行人歇九衢茫茫空有月有和者云九衢生人何勞勞長安土盡槐根髙

○踏歌

先天初上禦安福門觀燈令朝士能文者爲踏歌聲調入云

○竈燈

都人至年夜請僧道看經備酒果送神帖竈馬於竈上以酒糟抹於竈門之上謂之醉司命夜於竈裏點燈謂之照虛耗

輦下歲時記

