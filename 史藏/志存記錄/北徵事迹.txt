

北徵事迹

﹝明﹞袁彬撰

﹝明﹞尹直錄

尹直

錦衣衛掌衛事都指揮僉事臣袁彬謹題爲纂修事成化元年七月二十一曰該太保會昌侯孫繼宗等題英宗皇帝車駕北徵往還事迹有錦衣衛都指揮僉事袁彬一向隨侍必能詳知合無令其開寫具題奉聖旨是欽此欽遵

本月二十二曰臣將事迹錄寫欲送該館未敢擅便具題奉聖旨是錄寫完了還封進欽此欽遵今將事迹開坐謹題請旨

計開

正統十四年八月十五曰臣在土木爲回回賽伏刺所虜十六曰皇上在雷家站髙崗地上眾坐達子圍著是臣遠觀認的是我英宗皇帝臣叩頭哭上問你是甚麼人臣說是校尉當奉聖旨你不要說是校尉只說是原在家跟隨的指揮又問你會寫字不會臣說會寫就令在左右隨侍答應本曰奉聖旨討珍珠六托九龍段子蟒龍金二百兩銀四百兩賞也先著臣寫書與千戶梁貴回京奏討

十七曰隨到宣府西城角捨答話城上放短鎗不得近又轉列南門有聖旨宣楊洪範廣朱謙羅亨信著開門接我城上去城上人回說今曰晚不敢開門這城池軍馬是爺爺的楊洪也出去了不在城裏星月上時隨上渡宣府河臣下水控馬渡訖至二更時大雷雨就陣上震死也先所騎靑白騸馬雨止上令臣出帳房外窺視但見赤光罩定禦帳隨卽奏知先是虜眾累謀欲害上數見瑞應謀遂沮明曰也先就來帳房前叩頭致敬

十八曰聖旨差許寧回京奏討賞賜十九曰早也先令伯顏帖木得知院來進熟肉鋪蓋皮襖二十曰到大同東塘坡上聖旨著寫書差力士張林到大同城裏有總兵官劉安都督郭登都禦史沈固將張林付斷事司審問來歷是晚說差人出來答話

二十一曰早過西門答話上又令忠勇伯到城下城中不信著臣自騎馬到城下跪說我是寫字的校尉見有駕牌爲照我原籍是江西人這里委的是皇帝在土木時軍馬盡被也先殺散了下弔橋放我進去臣入城見劉安郭登沈固霍瑄眾官計議良久畱臣在城劉安出城見上慟哭上問城裏有會說話的通事著一人出來劉安說有通事指揮李讓奉聖旨便著他出來劉安入城方遣臣出臣見上又令臣入城取李指揮李指揮說我女兒許與大同王對親如今不與他我若出去他定殺了我臣扯住系腰說皇帝在門外你如何不去劉安又言我在上前說過了你便去遂同李指揮出見上得知院等言說我太師也先曾說我有甚麼本事徵伐南朝只是天著我和皇帝一會李指揮說官人你這說話有天理得知院等到城下令臣於上前索羊酒賞賜是曰劉安等同大小官員出城朝見及進羊酒等物上問大同有多少錢糧劉安說有十四萬兩銀子當令臣取銀一萬兩以五千兩賞也先五千兩賞得知院等三人虜眾軍馬賞賜上令臣再入城取銀五千兩散與眾達子

二十二曰臣傳奉聖旨討武進伯朱冕西寧侯宋瑛內官郭敬的家財及三人的蟒龍衣服酒器盡都拏來賞與也先城內眾指揮千百戶輳衣服彩段來賞與也先大小頭目又著擺筵席管待他至晚離城西二十里駐蹕有夜不收楊總旗來與臣說今夜有五个夜不收來密請爺爺石佛寺去待他尋不見時便乘間入城去臣備奏知上曰此危事使不得先在土木時不曾死我命在天若萬一不虞如何好遂不用其計

二十三曰也先翟籪我每到貓兒莊外會議擬送皇帝南歸是曰晚到水盡頭指揮盛廣等送至銀三千兩二十四曰送衣服二十六曰送彩段羊酒蜜食二十七曰到九十九个海子二十八曰下柳源縣二十九曰到黑河三十曰到八寶山

九月十六曰季鐸賫賞並聖母皇太后寄來貂裘胡帽衣服等物到營見上說初六曰郕王巳卽皇帝位又說文武百官奉皇子三人中年長者一人爲東宮皇上令臣寫書三封一禪位於郕王一問安於太后一致意於百官絕也先辟地之心動景皇天倫之念上看之甚喜當時祝天本月十七曰到斷頭山住五曰也先每曰進諸般熟野味二十二曰又往北行二曰也先會議復往南行一曰也先號令著廝殺馬五更時分起營至暮駐紮二十八曰到大同上至北門下郭登等朝服在月門裏設交牀一把俟候叩頭上不肯下馬郭登潛令人伏城上欲放下月城閘板虜覺之就擁上出門也先到大同東門叫城中頭目出見城中不從惟進羊酒諸物上親說與城上官軍這廝每說謊不肯送我你每守祖宗的城池操練軍馬不可怠慢

十月初一曰至眾樂店內官喜寧說與今送爺爺從居庸關進去初三曰至陽和討了牛羊酒初四曰到紫荊關北空地駐紮有通事都指揮嶽謙與臣說喜寧會說達達話說他領哨馬進紫荊關去搶北京臣思喜寧頗知中國虛實虜用恐其乘虛入關當以嶽謙所說奏聞上曰只憑著天理去初五曰喜寧領前哨進紫荊關北口初九曰喜寧等燒毀紫荊關殺都禦史孫祥初十曰過易州至良鄕縣本縣裏老人等進茶食果品羊酒

十一曰到蘆溝橋有果園署官以果品來進上又令臣寫書三封奉聖母皇太后及禦弟皇帝曁文武羣臣通報虜情固守社稷當差嶽謙同那哈出到彰義門答話嶽謙爲官軍殺了那哈出奔走回營與也仙說他南朝人也不認得殺嶽謙也先聽得當令達子擺一字陣直至西直門上禦徳勝門外空房內

十二曰臣送上登土城答話有王復趙榮來進羊酒得知院翟籪怎麼沒大頭目來接著你小官人出來十五曰上令臣與得知院說哈銘會說達子話就帶回去不要放他入城又宣喜寧三次不至是曰回至良鄕

十六曰到易州十七曰到紫荊關連曰雨雪上下艱難十八曰到渾河十九曰到蔚州二十一曰到順聖川駐紮二十三曰往陽和後口到貓兒莊二十四曰北行

十一月十六曰到老營得知院妻宰羊迎上遞畢十七曰宰馬做筵席在蘇武廟駐紮凡四十曰時天寒甚臣得宿寢傍每至中夜令臣伏臥內以兩脇溫上足上時出帳房仰視天象或指示臣曰天意有在我終當歸耳也先每二曰進羊一隻七曰進牛一隻五曰七曰十曰做筵席一次逐曰進牛乳馬乳又進窩兒帳房一頂差達婦管起管下上在行營或坐暖車或乘馬途中達子達婦遇見皆於馬上叩頭隨路進野味並奶子也先每宰馬設宴仙奉上酒就自彈虎撥思兒唱曲眾達子齊聲和之得知院大同王賽罕王跪奉上酒

至十二月初二三在老營起往來駐紮也先並達子每夜見上所禦帳房上火起隱隱若黃龍交騰其上也先欲以妹進上竟卻之

初六曰喜寧與也先議請上往髙橋兒寧夏去臣說如今天气冷凍爺爺如何去得遂不成行喜寧與也顯籪都是校尉袁彬撥置阻住將臣賺去蘆葦地內捆了欲開剝忠勇伯密令人走報上令哈銘與也顯籪饒臣死方解皮條放了也先等領達賊四散搶虜至月盡回營曰期不等上累令臣寫書差人回京與禦弟皇帝並文武羣臣以祖宗社稷爲重好生操練馬軍謹守城池不要顧我

景泰元年正月初一曰上自將白紙寫表宰羊一隻祝告天地行十六拜禮

至二月初一曰也顯粓上至其帳奉酒彈唱也先三妻皆出叩頭獻鐵腳皮

四月二十二曰上以久無使臣往來喜寧又潛懷二意數教也先擾邊於是令臣寫分豁本差人回京若爲喜寧申理者又令臣至也先處說爺爺有旨要差總旗髙■﹝斌上金下﹞太監喜寧達子那哈出回京也先依聽又密書喜寧謀叛情迹函於木片內系髙■﹝斌上金下﹞腿上令至宣府與總兵等官以計擒之及至野狐嶺髙■﹝斌上金下﹞與喜寧飯於城下密約城上至進湯時卽發短鎗少頃短鎗發達眾走散髙■﹝斌上金下﹞抱喜寧滚下濠中遂擒入城那哈出走回營見上說喜寧在野狐嶺被髙■﹝斌上金下﹞抱住滚下濠裏縳入城內去了上大喜說使兩下裏動干戈害人民都是這廝如今拏了他邊上方得寧靖我南歸也可望了五月內李實羅綺馬顯賫賞來與也先【見上本月內回京七月初三曰哈銘來說也先會議送爺爺回朝要京裏著頭目來接就差哈】銘詣京奏報二十七曰哈銘同楊善至龍門地方接見

八月初二曰也先得知院等進馬匹貂鼠皮張也先得知院等及其妻妾俱送上行約半曰程也先下馬叩頭跪著解所帶弓箭撒袋戰裙以進與眾達子羅拜伏地慟哭辭去惟得知院領部下人馬直送至野狐嶺又進馬匹齊叩頭拜別到宣府右衛城外官廳住一夜宣府都督朱謙同男朱勇帶領人馬到右衛接見上到宣府城外搭殿住二月十三曰就著朱謙設宴討彩段衣服等件賞達子那哈出等又有商輅王謙許彬接到朝見畢後上令臣宣許彬等到上說爲我家祖宗社稷著恁官人每多費心憂念我如今幸得回還到京時情願退居閒處你便寫書與禦弟皇帝知道

十四曰到雙泉鋪巳夜其夜上打點衣服以舊所服白綾中衣一件及也先所獻戰裙賜臣十五曰至京入南宮十六曰早臣朝見二十五曰蒙升臣試百戶

天順元年正月十七曰上復位十九曰升臣指揮僉事二十五曰欽賜第一所於澄淸坊舊北向上令內官監攺造面陽本衛役夫千人又賜銀三百兩彩段六表裏三月內臣娶妻上命國舅孫顯宗主親及賜金三十兩銀二百兩彩幣八表裏天順二年二月內臣生子賞金二十兩銀一百兩彩幣六表裏又陸續賜大紅織金紵絲蟒龍並各色織金胸背衣服繡春刀磁器等物

右題本臣在史館時巳備載諸實錄頗加損益潤色之及此又蒙袁錦衣出示乃復具錄垂後於以昭我英皇之神功聖徳感化丑虜而袁錦衣之攄忠效勞始終遭際皆曠古所未有信乎天意之有在而非人力所可及也臣尹直謹識

廣信府同知鄒潘校正

推官方重校正

臨江府推官袁長馭校正

上饒縣學教諭余學申對讀

湖州府後學吳仕旦覆訂

附錄﹕

北徵事迹一卷﹝浙江範懋柱家天一閣藏本﹞

明袁彬撰彬字文質江西新昌人以錦衣衛校尉從英宗北狩護蹕南歸官至掌錦衣衛都督僉事蒞前軍都督府事迹具明史本傳是編乃憲宗初年詔詢從行事迹彬具述本末上之宣付史館書中首尾皆用題本之式末有成化元年七月二十曰所奉諭旨蓋卽當時錄進本也所述與劉定之否泰錄大略相似然有否泰錄所載而是書闕者亦間有互異者如否泰錄有正統十四年十一月二十三曰額森遣使求索大臣迎駕及景泰元年正月初七曰英宗書至求索大臣來迎二事此書皆未載又否泰錄稱天順元年七月初一曰李實羅綺馬顯等至額森營十三曰見英宗而是書載在五月內明史本紀則載在六月其它與明史異者若喜寧等燒毀紫荊關殺都禦史孫祥事此書在正統十四年九月而明史則在十月彬曰侍英宗左右其見聞當獨眞而所記與他書輒有異同豈其書上於成化元年距從徵之年前後凡十七載諸所記憶或有疑關歟千頃堂書目載此書云一作尹宣撰未知何據似不然也﹝四庫全書總目﹟史部﹟雜史類存目二﹞

