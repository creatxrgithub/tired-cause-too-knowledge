

﹝《閫外春秋》卷第四﹞

王�

﹝宣帝﹞

師先令三校卒夜銜枚渡水﹐廣爲列營﹐益張旗幟﹐�����渡�主﹐遲明﹐余悉渡之﹐遣候騎視諸險得無虜乎﹗騎曰「無。」國曰「吾入其境旣無險隘之備。。。無能爲也。」時羌騎數百來挑戰﹐國曰「吾士馬新倦﹐不可馳逐。此驍騎難爭鋒﹐恐其誘我也。且擊虜以殄滅爲期﹐小利不足貪耳。」乃從軍距險﹐遠斥候﹐行必爲戰備﹐止必堅營壁﹐﹝尢能﹞持重﹐愛﹝志﹞﹝士卒﹞﹐以挫其鋒。《軍志》有言「攻不足而守有餘。」「寧可以我致人﹐不可以人致我。」���白羌見大軍不戰﹐眾心解弛﹐遂﹝渡﹞湟水﹐出其不意﹐縱兵大破之。或曰「何不慮乘勝趨利﹖」國曰「此敗寇﹐不可迫也。緩之﹐則奔走不顧﹔急之﹐則還致死。鳥窮則啄﹐獸窮則搏﹐況於黠羌乎﹗」遂降之。西方遂平。

元帝建昭二年﹐秋七月。西方郅支單於常殺漢使﹐侵橫諸國﹐朝廷患之﹐谷吉上書﹐願往諭焉。至輒遇害﹗時陳湯與甘延壽使出西域也。湯爲人沈勇有大慮﹐多榮謀﹐喜奇功﹐所過城邑山川﹐每升髙遠望﹐以觀形勝。常患位卑權輕﹐不決胸臆之謀﹐旣專塞上之任﹐回謂延壽曰「郅支單於結怨諸國﹐屈辱漢使﹐輕扞樂戰﹐久畜之﹐必爲西域患。𨿽然蠻夷無金城湯池之固﹑堅甲彊弩之器﹐恩義不行﹐彼可取也。若發屯田吏士﹐並發烏孫兵﹐直指城下﹐亡則無所守﹐戰則無所保﹐千載之功﹐可一朝而成也。」延壽然之﹐曰「請奏乎﹖」湯曰「不可。夫智者見未萌﹐愚者闇成形。肉食者鄢﹐朝廷公卿無與議焉﹗不如矯詔而發之。」延壽不從﹐會延壽疾臥﹐湯因矯制發城郭諸國兵﹐胡漢四萬餘騎﹐署置官吏﹐業而已行﹐延壽聞而驚起止之﹐湯按劍叱之曰「大眾已集﹗豎子胡敢沮眾耶﹗乃上疏自劾矯詔之狀﹐日分兵蔥嶺赤谷兩道﹐鼓行而西﹐至單於城三十里而止營。單於�而遣使問曰「漢兵何以來﹖」湯曰「見單於亡棄大國﹐屈意康居﹐故來護單於耳。且我爲單於遠來﹐軍卒至恐驚動單於左右﹐故此而營。單於不自出受事於將軍﹐而使皂�馳於其間﹐是失主客之禮也。今我人馬疲乏﹐又無牛酒之享﹐幸單於圖之。」單於不知旨意﹐猶豫無備﹐因夜進兵圍城﹐鹵揗並入﹐遲明拔城﹐斬郅支首﹐獲名王貴人五千餘級﹐珍寶方物名馬﹐馲馳牛羊百萬計而還。

新室地黃三年﹐冬十月。王莽末﹐歲饑人獘﹐豪傑蜂起﹐劉伯汴稱兵於新野也。合乎林新市之眾﹐攻城侚地。王莽素聞其俠大﹐憚之﹐百姓歸之若魚赴泉也。議欲立劉氏﹐以從人望﹐豪傑多曰「伯汴諸將素貪鄙﹐憚伯汴威﹐明愛劉聖公。」懦弱先共定策立之﹐然後召伯汴示其議﹐伯汴曰「諸公幸尊立宗室﹐其徳甚厚﹐然愚鄙之﹐見竊有未同。今赤眉起靑﹑徐﹐擁兵數十萬。聞鄧州南陽立宗室﹐恐赤眉亦有所立。若此必將內爭。今單於未滅而宗室相攻﹐是見疑於天下﹐自隳其權﹐非所破莽也。且首兵唱號﹐鮮有能遂﹐陳勝﹑項籍﹐則其事也。舂陵去宛三百里耳。未足爲功﹐而遽帝之﹐爲天下淮的﹐使後人得承吾獘﹐非計之善也。今且稱王以號令﹐若赤眉所立者﹐賢明﹐則相率而從之﹔若無所立﹐破莽﹑降赤眉﹐然後舉尊號﹐亦未晚也。幸君圖之。」諸將咸曰「善。」將軍張昂拔劍抵地曰「疑行無名﹐疑事無功。今日之議不得有貳。」辭色激勵﹐右左莫敢技梧﹐遂立劉聖公爲天子﹐號更始﹐猶是豪傑失望﹐更始忌伯汴而誅之﹐更始亦爲赤眉賊所害。君子曰「伯汴秀於林﹐而風摧之﹐始負且棄﹐致寇至木焉之間﹐良亦難處。」

﹝革命﹞

髙祖諱邦﹐姓劉氏﹐沛國人也﹐帝堯之後。秦失其鹿﹐天下逐之﹐髙祖集散卒﹐起丰沛﹐乘五星而入秦﹐杖三傑以亡楚。龍戰於野﹐艸昧已寍。及乎文景﹐比徳於成康也。書曰「牝雞無晨﹐惟家之索。」髙後王諸呂﹐社稷幾亡。哀平尊新室神器﹐斯易詩云人之云亡邦國殄瘁漢之中微也。階外戚焉﹗王莽承四父之業﹐遭三絕之運﹐窮凶極詐﹐肆爲篡逆﹐奮驕矜威﹐滔天虐人﹐毒流諸夏。行桀紂之事﹐詠黃虞之徳﹐海內囂然。兵饑薦起﹐地黃四年﹐冬十月。王莽敗於漸臺。幾十二帝﹐起髙祖﹐盡孺子嬰﹐通王莽﹐合二百廿九年而更始興。

更始元年﹐春三月。光武皇帝略地至昆陽﹐王莽聞劉氏興漢﹐帝立大震﹐遣司徒王尋﹑司空王邑﹑將軍嚴尢﹑陳茂將兵百萬﹐徵天下善韜鈐者﹐悉補軍吏﹐召募驍果賁育之士﹐被於行間﹐旌旗輜重千里不絕﹐驅諸猛獸﹐以勵軍威﹐自弦弧剡矢已來未嘗若此之盛也。光武諸將見尋﹑邑兵盛﹐皆惶懼訣妻子﹐顧珍寶﹐議欲散歸諸城﹐光武讓之曰「始與諸公徒步起宛﹐杖策下城﹐方擬建大功﹐立社稷﹐經營四方﹐以安萬姓。今遭小寇而懷退懦﹐可謂勇而無�者也。夫兵不在眾而貴在和﹐商周之不敵。今內無積粟﹐外多驕寇﹐不能並力禦之﹐而欲散顧妻子。且昆陽一日而破﹐諸部繼踵亦滅﹐身首異處﹐妻子珍寶孰爲主耶﹖若功成事遂﹐燕趙佳麗嬪於後庭﹐吳蜀金碧實於帑藏。公其思之。」諸將怒曰「劉將軍何敢如是﹖」會�者有言尋﹑邑兵且至城北﹐長鼓雷野﹐髙旗篲云﹐埃塵數百里﹐莫知其後﹐諸將惕然。是時﹐城中眾無十�﹐粟不支月。因令王鳳畱守﹐光武跳出�兵諸部時﹐嚴尢說王邑曰「昆陽城小而堅。今聖公僭號在宛﹐�大軍趨之﹐彼必奔走。宛下而昆陽自服邑﹐吾日昔爲武牙將軍﹐圍翟義﹐坐不生得﹐以見責讓。今將百萬之眾﹐過城而不下何爲將耶﹖」遂圍之﹐數十二里列營百所﹐造云梯十餘丈﹐瞰臨城中﹐旌旗蔽野﹐埃塵連天﹐鉦鼓擊之﹐聲聞數十里。�爲地道﹐�衝輣橦城﹐弓弩亂髮﹐矢下若雨﹐城中負戶而汲﹐蒙楯而趨。王鳳請袶﹐王邑不許﹐自謂功在漏刻﹐意气甚溢﹐夜有流星墜其營中﹐晝有雲气如壞山﹐當營而隕﹐去地尺而散﹐吏士皆壓伏。光武自外挑戰﹐頻克﹐諸將曰「劉將軍平生見小敵怯﹐今見大敵勇甚可�也。」乃與敢死者數千人﹐乘堤決水﹐衝尋﹑邑營﹐大潰﹐縱銳崩之﹐遂殺王尋。城中亦鼓噪而出﹐中外合勢震呼﹐聲動宇宙。莽軍奔騰﹐踐殪屍百餘里﹐回會大雷風﹐屋瓦皆飛﹐雨下如注﹐川河競溢﹐虎豹皆股慓﹐水爲不流﹐王邑﹑嚴尢輿屍敗律﹐盡獲其軍實﹑車甲﹐珍寶積如昆陽城齊﹐輿之連月不盡﹐或焚燒其餘﹐君子曰「天道助順﹐人道助信。王莽之�﹐天乎哉﹗」

冬十月。王莽滅﹐更始興。使使侚郡國﹐令曰「先降者﹐復爵位。」使至上谷﹝是易州﹞﹐耿況爲太守﹐寇恂爲功曹﹐況上印綬於使者﹐使者納之﹐而無復意﹐恂勒兵入見使者﹐�請之﹐使者不與曰「天王明命﹐功曹欲有之乎﹗」恂曰「非敢協使者﹐竊傷使君之失計不祥也。今天下初定﹐恩信未孚﹐使君�節銜命以臨四方﹐郡國莫不延頸企踵望風歸命。今始至上谷而先隳大信﹐沮向化之心生﹐離叛之鄛將復﹐何以號令他郡乎﹗且耿府君在上谷久矣﹐爲吏人所親。今易之得賢﹐則造次未安﹔不賢﹐則生其亂。爲君計﹐莫如復之﹐以安百姓。」使者不應﹐恂顧叱左右﹐以使君命召況之至﹐恂進取印綬帶之﹐使者不得已﹐乃承制詔之﹐況拜受之還。後卜者王郎詐稱成帝子﹐與僭號邯鄲﹐羽撽郡縣令發兵應之﹐撽至上谷﹐恂言於況﹐曰「當今海內分崩﹐逆節如蝟﹐鼠竊狗盜難易從之。昔王莽時獨聞南陽劉文�耳。尊賢下士﹐士無賢不肖咸歸之。且天造艸昧﹐臣�檡君韓信背楚﹐陳平歸漢﹐殷鑑不遠﹐君其圖之。」況曰「王郎方盛﹐撽至不從﹐得無禍乎﹗」恂曰「今上谷完富﹐控弦萬騎﹐據大郡之資﹐足觀成敗。恂請東至漁陽﹐結謀於彭寵﹑王郎﹐�足�意焉﹗」況然之﹐恂至昌平﹐襲擊王郎使者﹐而奪其軍﹐與況子弇南歸光武。

時漁陽以承撽﹐欲發兵應邯鄲﹐惟吳漢素聞光武長者﹐獨欲歸心﹐乃說太守彭寵曰「漁陽突騎﹐天下所聞﹔長戟勁弩﹐無出其右。乘時不用﹐見機不作﹐悔無日矣。盍舉精甲﹐南附劉公﹐擊王郎﹐此諸侯之業也。幸無後時。」寵以爲然﹐患部將不從﹐漢思以譎眾﹐計未定﹐出諸途﹐忽遇行者﹐廣衣博帶﹐��然似儒生﹐漢因言曰「夫伐國不問仁人﹐戰陣不訪儒士。而成功者﹐未之有也。」乃召儒生入﹐爲具食﹐問以所聞﹐生曰「漢失其鹿﹐能者逐之。今𨿽滅一莽﹐而十莽復生﹐皆非經濟之才﹐無元元慮也。臣聞﹕以徳和人﹐不聞以亂理亂。今赤眉阻兵而安忍﹐更始貪弱而寡謀﹐王郎詐多而信少﹐此皆成擒虜耳。不足以從事也。夫邪正由人﹐吉凶是命﹐當須審安危﹐擇去就。《易》曰﹕『系於金�﹐所結惟固也。』竊謂天下之主﹐莫若劉文�耳。寬仁愛下﹐握發揮洗﹐交同布衣﹐攻城略地﹐秋毫不取﹐以此毒天下而人從之﹐可謂眞主也。」漢大悅﹐遂詐爲光武書撽漁陽﹐令儒生齋詣寵﹐令具以詞說之﹐漢隨後復入。寵然之﹐遂大發兵與漢﹐會光武擊王郎而平之﹐君子曰「髙鳥擇木﹐智人擇主。《詩》云﹕『鴆彼晨風﹐郁彼北林。』」

二年﹐春正月。河北盡爲王郎所有﹐光武自薊而南馳﹐眾無五�﹐師不宿爨﹐巨鹿﹝是邢州﹞人耿純率宗族賓客二千餘人﹐扶老攜幼而歸光武﹐純恐宗族有變﹐陰令燒巨鹿廬舍﹐光武知而問其故﹐純曰「明公以單車臨河北﹐非有府藏膏邑﹑好爵重賞﹐以甘餌聚人徒﹐以恩信懷之﹐故豪傑多附。今王郎自立河朔﹐疑貳﹐純𨿽舉宗歸﹐命老弱勝兵於行間﹐猶恐有首丘之意﹐故焚其室廬﹐以絕返顧之望也。」光武曰「子之所易﹐人之所難也。」因拜純爲前將軍﹐光武行至信都﹐太守任光開城門而待之﹐議者欲因信都兵而西還長安﹐卒正郅肜曰「議者皆非也。且吏人歌謠思漢久矣。故更始舉尊號﹐而天下響應。三輔淸宮除道以迎之。一夫荷戟大呼﹐則千里之將莫不捐城遁逃﹐虜伏請降。遂古已來﹐未之有也。且卜者王郎假名因勢﹐驅烏合之眾﹐遂震燕﹑趙之郊。況明公奮二郡之兵﹐揚響應之威﹐以攻則何城不拔﹐以戰則何敵不北。今釋此而歸﹐豈徒失河朔而擾動三輔﹐隳損威重﹐非計之得也。」從之﹐遂成帝業也。

夏五月。更始拜光武爲蕭王﹐破銅馬於滿陽也﹐盡降其眾﹐封其渠師爲列侯﹐降者猶不自安。光武知其意﹐令各歸本營勒兵﹐乃自棄輕騎﹑按行部陣。降者相謂曰「夫不疑於物﹐物亦誠焉。不私於物﹐物亦公焉。今蕭王推赤心安人腹中﹐公旣誠焉﹗安得不投死乎﹗」遂分配部陣﹐得數十萬眾﹐於是復振﹐時人號爲銅馬帝。時賈復說漢中王劉嘉﹐令歸光武曰「臣聞圖堯舜之事而不能至者﹐湯武是也。圖武湯之事而不能至者﹐桓文是也。圖桓文之事不能至者﹐六國是也。定六國之�而不能守者﹐亡國是也。今漢室中興﹐大王以親戚爲藩輔﹐天下未定而安守所保﹐得無不可保乎﹗」嘉然之﹐遂歸光武。君子曰「柔能勝剛﹐信能懷疑。銅馬懷光武之信﹐而得其用也。《詩》云﹕『惠而好我﹐攜手同歸。』」

後漢光武皇帝建安三年﹐春閏正月。司徒鄧禹﹑將軍鄧弘﹑馮異之謀攻赤眉也。異曰「僕與赤眉相拒有日矣。𨿽屢北之﹐其眾猶盛。乘饑籍敗﹐是謂窮寇﹐不可逼也。」禹﹑弘不從﹐遂戰﹐移日﹐赤眉陽敗﹐棄輜重而走﹐車皆載土覆之以豆﹐兵士饑﹐爭取之不爲行列﹐赤眉引還擊之﹐弘軍大潰。異引兵而救之﹐僅乃得免﹐異又約共赤眉爲戰﹐期使壯士更服色與赤眉等﹐伏放道側。會明﹐赤眉攻異﹐異與之戰﹐气色兩里﹐伏兵卒起﹐衣服相亂﹐赤眉不復識別﹐眾驚潰﹐大破之於�底﹐降男女八萬餘眾。赤眉南走宜陽。

初帝徵鄧禹還﹐詔曰「朕聞三輔大饑﹐人人相食﹐白骨蔽野﹐城郭爲墟。籍田千里﹐闃無人煙﹐縱有屯聚﹐堅守不下。赤眉旣無虜掠﹐必東血求食。吾折扙待之﹐非諸將憂也。」時赤眉有�之底敗﹐果引師而東。光武分將守新安﹑宜陽﹐邀之令曰「賊若東走﹐則引宜陽兵會新安﹔賊若南走﹐則引新安兵會宜陽。」赤眉果南走﹐帝自幸宜陽﹐盛兵而邀之﹐賊忽遇大軍﹐驚震莫知所爲﹐乃遣使乞降﹐曰「劉盆子將百萬之眾降陛下﹐何以待之。」帝曰「待汝以不死耳。」赤眉乃將盆子及丞相徐宣文武等面縛銜璧﹐肉祖與櫬﹐牽羊詣轅門﹐上傳國璽。更始七尺劍及璧玉﹐皆脫甲積兵於宜陽城下﹐如熊耳山。齊帝令受璧﹑解縛﹑焚櫬﹐饗之以牛酒﹐二十萬眾皆得饜飫﹐因曜軍臨洛水﹐令赤眉君臣觀之﹐謂盆子曰「自知當死。」不對。曰「應死﹐猶幸上憐而赦之耳。」上笑曰「兒大黠﹐吾宗無癡者。」又謂赤眉曰「得無悔降乎﹗朕今遣卿歸營勒兵﹐鳴鼓相攻﹐決其勝負﹐不欲彊相伏耳。」徐宣曰「臣等出長安東門﹐君臣議以歸命聖徳﹐百姓可與樂成﹐難與謀始﹐故不可豫告眾耳。今日得降﹐猶去虎口﹑歸慈母﹐誠歡誠喜﹐無所悔恨也。」帝曰「卿所謂鐵中錚錚﹐庸中佼者也。」又數赤眉曰「卿何無道之甚﹗所過皆薨滅﹐老弱社稷污井竈﹐發掘兵陵﹐然猶有三善﹕攻破城邑﹐周徧天下﹔本故妻子﹐無所攺易﹐一善也。立君能用宗室﹐二善也。餘賊立君迫急﹐皆持其首降﹐以自爲功﹐卿獨完全以付朕﹐三善也。乃各還妻子﹐賜田宅於洛陽。君子曰「功能補過﹐善也。赤眉蔽惡﹐毒痛四海﹐而有三善。光武多之﹐徳不孤也。」

四年﹐夏六月。偏將軍王霸﹑捕虜將軍馬武之攻周建也。蘇茂救之﹐﹐建以精騎擊武先鋒﹐自躡其後殿﹐武恃霸而戰﹐志气不堅﹐爲茂﹑建所敗﹐武軍奔過霸營﹐大呼曰「救我。」霸曰「賊方盛﹐出必兩亡。子其勉旃﹐吾不復救汝也。」遂閉營堅壘﹐軍吏多諫之﹐霸曰「賊銳乘勝﹐難與爭鋒。捕虜恃吾兩軍不一﹐此敗之道也。今閉營固守﹐示不相援。賊必乘勝輕進﹐捕虜無救﹐其戰自倍。如此茂﹑建之眾疲﹐吾乘其獘﹐乃可以逞。茂﹑建果悉軍攻武﹐合戰移時。霸乃飭精騎﹐掃壘而出﹐襲其背。茂﹑建前後受敵﹐驚亂﹐大破之﹐俘級而還。

五年﹐冬十月。將軍耿弇攻張步於劇也。步遣弟藍去西安﹐分將將守臨淄﹐其城相去四十里。弇軍其間曰「西安城小而堅﹐且藍步弟也。其必精其守﹐亦堅不可攻也。臨淄𨿽大﹐諸將共守﹐羣居終日﹐眾心不一﹐攻之必拔也。」乃陽言曰「後五日攻西安。」藍聞之﹐晨夜虞守﹐至期﹐弇敕吏士秣馬蓐食﹐會明﹐璧臨淄城下﹐或曰「何不先攻西安﹖」弇曰「不然。西安聞吾欲攻﹐以有備預。臨淄不意而至﹐必驚擾。因而攻之﹐會食可拔矣。臨淄若下﹐西安自潰﹐所謂一舉而有兩實﹐卞莊子之勢也。若攻西安﹐卒不能拔﹐頓兵堅城之下﹐淸野無所掠﹐深投敵境﹐後絕轉輸﹐未浹一旬﹐敵坐看吾獘。」遂拔臨淄﹐藍棄西安而遁﹐盡據二城。

﹝《閫外春秋》卷第四﹞

﹝《閫外春秋》卷第五﹞後漢。少室山布衣臣李荃上。

後漢光武皇帝建武六年﹐冬十有二日。伐隗囂於汧隴也﹐王師敗績﹐將王元巡行等乘勝進取栒邑﹝是縣近扶風﹞﹐將軍馮異欲先據之﹐諸將曰「虜乘勝鋒銳﹐難可與爭也。宜按兵便地﹐徐觀後圖。」異曰「不然。虜兵臨境﹐忸�小利﹐若得栒邑﹐三輔震搖﹐是吾憂也。夫『攻不足而守有餘』。今先據之﹐以逸待勞﹐非所以爭也。」乃潛往據城﹐偃旗臥鼓﹐巡行不知﹐馳而赴之﹐異乘其不意﹐擊鼓建旗﹐噪躍而出。巡軍大駭﹐奔走彊僕蹂踐者﹐不可勝計。追擊數十里而還。初隗囂歸命﹐遣子入侍王元﹐以爲天下洶洶﹐成敗未可知。不欲事漢﹐說囂曰「昔更始西都﹐四方響應﹐天下喁喁﹐謂之太平。一朝敗壞﹐將軍幾無所措。今南有子陽﹐北有文伯﹐江湖海岱﹐僭號十數﹐而欲牽儒生之說﹐棄千乘之業﹐羈族危國﹐以求萬全。此循覆車之轍﹐非計之得者也。今天水完富﹐士馬殷盛﹐北取西河﹑上郡﹐東收三輔之地﹐按秦舊迹﹐表裏山河。元請以一丸渥爲君東封函谷關﹐此萬代一時也。若計不及此﹐宜畜養士馬﹑繕甲兵具﹐卒乘據險隘自守﹐曠日持久﹐待四方之變﹐圖王不成﹐其勢猶足以霸﹐且『魚不可以脫於泉』﹐『神龍失水﹐還與蚯蚓同』。」囂然之﹐而不能用﹐遂背盟。帝遣來歙往諭之﹐囂不從而執之﹐將害。囂將王尊諫曰「臣聞﹕爲國者﹐愼器與名﹔爲家者﹐畏死重禍。愼名器﹐則下服其命﹔輕用死禍﹐則家受其殃。今將軍遣子質漢﹐內懷他志﹐名器逆矣﹐而更謀誅﹐而使惡禍結矣。古者﹐列國交兵﹐使在其閒﹐所以重兵貴和而不任戰者也。何況承王命﹑藉重質而犯之哉﹗來歙𨿽單車遠使﹐而漢帝之外兄也。害之無損於漢﹐而隨之族滅。昔宋執楚使﹐遂有折骸易子之禍。小國猶不可辱﹐況於萬乘之主乎﹗」遂不敢害﹐以禮遣之。君子曰「天命不可以力爭﹔聖化不可以聖取。髙祖比成周﹐志移於婁敬而興也﹔隗囂侔西伯﹐不屈於王元而滅也。《詩》云﹕『謀臧不從﹐不臧復用。』」

十年﹐冬十月。將軍髙峻叛奔於隗囂﹐屯兵而拒汧隴。帝親徵之﹐不克﹐詔寇恂曰「卿爲朕事之﹐如不降可濟師而攻也。」恂奉詔進軍﹐�峻壁峻﹐遣謀將皇甫文謁恂﹐辭禮不屈﹐恂怒將誅之﹐諸將諫曰「髙峻擁兵數萬﹐率多彊弩。西邀隴道﹐則連年不通﹔東寇秦關﹐則三輔版蕩。今始欲降而反戳其使﹐無乃不可乎﹗」恂不之應﹐遂斬之﹐遣其副歸告峻曰「軍師無禮﹐已裁之矣。欲降﹐急降﹔不欲﹐固守。」峻惶恐﹐卽日開城降諸將皆驚曰「敢問殺其使﹐而降其城何也﹖」恂曰「皇甫文﹐峻之腹心﹐其所取計者也。今來辭意不屈﹐必無降心。全之則文得其計﹐殺之則峻亡其膽。是以降耶。」諸將曰「非所及也。」

十月一年﹐夏六月。公孫述爲王師所敗﹐來歙言於帝曰「公孫子陽因時艸創﹐竊據巴蜀﹐自謂﹕江漢爲池﹐岷峨爲城﹐太山盤石未足固也。𨿽假息�命在險而不循其徳﹐此天亡之時也。今以師徒敗績﹐上下猜貳﹐饑饉仍之﹐土無半�。臣聞﹕趙將賈人﹐髙祖縣之以利。今西州千里樵蘇不爨﹐以谷招之﹐百萬之眾可指麾而會也。恩食懷之﹐使分道而入﹐子陽之首可懸於素旗﹐此廟算之榮﹐不可失也。光武大悅而從之。是時﹐山東略定﹐王欲師有事於西方﹐公孫述將荊邯說述曰「夫兵者﹐帝王之大器﹐古今所不能癥也。昔秦失其守﹐豪傑並起﹐漢祖無前人之迹﹑立錐之地﹐起於行陣之中﹐躬自奮擊﹐兵破身困者數矣。然軍敗復合﹐瘡愈復戰﹐何則﹖先死而成功踰於滅亡也。隗囂遭時運會﹐奄有雍州﹐兵彊士附﹐威加山東﹐值更始政亂﹐復失天下眾庶。引領四方﹐�剖囂不及﹐此時推危乘勝﹐以爭大命而退﹐欲爲西伯之事﹐尊師章句賓友處士﹐偃武息戈﹐早辭事漢﹐謂然自以父王復出也。今漢帝釋關隴之憂﹐專精東伐﹐四分天下而有其三﹐使西州豪傑鹹居心於山東﹐發閒使招檇貳﹐則五分而有其四﹐若舉兵天水﹐必至沮潰﹐旣定﹐則九分而有其八。陛下以梁州之地﹐內奉萬乘﹐外給三軍﹐百姓窘戚﹐不堪上命﹐將有王氏自潰之變。臣之愚計以爲﹐宜及天下之望﹐未絕豪傑尙可招檇﹐急以此時發國內精兵﹐令田戎據江南之會﹐倚巫山之固﹐築壘堅守﹐傳檄吳楚﹐長沙已南必隨風而靡。令�岑出漢中﹐收三輔﹐天水﹑隴西拱手自定。如此海內震蕩﹐�有大利﹐述以問羣臣博士﹐曰「昔武王勝殷﹐先觀兵孟津﹐八百諸侯不期同辭﹐然猶班師以待天命。未聞無右左之助﹐而出師千里之外﹐以廣封疆者也。」邯曰「今東帝無尺土之柄�﹐烏合之眾跨馬陷陣﹐所向輒平﹐不亟乘時與之分功﹐而坐談湯武﹐而效隗囂﹐欲爲西伯﹐竊不可也。」述竟不從﹐遂敗。君子曰「智小謀大﹐力小任重。禍鮮不及矣。公孫述不用荊邯之謀﹐比徳於文武﹐不亦謬乎﹗《詩》云﹕『謀之其臧﹐則具是違﹔謀之不臧﹐則具是依。』」

十有九年﹐春正月。酇侯臧宮圍妖賊於武原也﹐妖眾堅守﹐移月而不拔﹐士卒疾癘﹐帝患之﹐議公卿﹐計無所出﹐東海王曰「妖巫惑眾﹐惟譎是與。非有疏爵﹐列地爲長﹐分子孫之業也。皆遇夫一時之事耳﹗今官軍臨之﹐其中多悔�欲者﹐患外圍急走無從耳。宜少徹圍﹐縱之令得逃散﹐則一亭長是擒也。」帝然之﹐敕感宮解圍﹐賊眾果散﹐遂斬妖巫。

明帝永平十有八年﹐夏六月﹐戊已。校尉耿恭使於西域也﹐至疏勒城爲匈奴所圍﹐城中無水﹐吏士渴﹐乃穿井五丈﹐而不及泉﹐恭仰天嘆曰「昔聞貳師將軍﹐拔佩刀刺山﹐飛泉湧出。今漢徳神明﹐豈有窮乎﹗乃整服向井禱之﹐有頃﹐水泉奔騰﹐士卒皆稱萬歲。遂揚水﹐以示虜。君子曰「至誠通神﹐忠�感人。耿恭可詔至忠也。《詩》云﹕『請恭爾位﹐好是正直。神之分爾景福。』」

靈帝光和六年﹐秋八月。朝綱失緒﹐政在宦官﹐尙書何進謀於袁紹曰「昔趙鞅興晉陽之甲﹐誅君側之惡。今閽豎弄權﹐可爲蔓艸也﹐盍萌而薙之。」太后聞而不從﹐進度不能制﹐欲召方鎭董卓之屬兵臨京師﹐脇而誅之。主簿陳琳諫曰「易稱卽鹿無虞該有掩目捕雀。夫微物尙不可欺以得志﹐況國之大事﹐其可以證而立乎﹗今明公�皇威﹑握兵要﹐龍驤武步﹐髙下在心﹐此猶鼓洪鑪而燎毛髮耳。。夫違經合道﹐天人所愼而反﹐委釋利器﹐更徵外助。夫兵聚會彊者爲雄﹐所謂倒持干戈﹑授人以柄﹐功必無成﹐爲禍階耳。」進不聽﹐遂召前將軍董卓﹐卒爲禍亂﹐而進亦爲宦官所殺。

中平元年﹐春三月。黃巾屯於許穎﹐皇甫嵩將官軍而討之﹐賊眾銳而吏士有難色﹐嵩曰「兵有奇變﹐不在眾寡。賊依艸結營﹐易爲風火﹐燒之必驚潰﹐輕騎乘之﹐乃可以逞田單之功﹐吾得之矣﹗其夕天風﹐密令壯士束蘊懷火首﹐風而從之﹐炎光屬天。壯士躡燼而萌之﹐城中亦鼓噪而出。黃巾大潰﹐俘斬略盡﹐許類遂平。

二年﹐冬十月。王師有事於西方﹐司空張溫會諸將﹐董卓後至而不恭﹐將軍孫堅曰「卓受任偏裨﹐不時應命﹐矜髙自若﹐盍陳軍令而法之﹐以鏡於�。」溫曰「董卓名稱秦隴﹐今若誅之﹐是西行無憑也。」堅曰「明公親率王師﹐威重天下﹐何仗一卓而行乎﹗古者﹐名將授鉞﹐未有不斷於己﹐以示其武也。故穰苴斬莊賈﹑魏絳戮揚千。今垂意於卓﹐不時加誅﹐後悔無日矣。」溫竟不從﹐後爲卓所害。初﹐堅年十七與諸父同載渡浙江﹐會海賊掠賈人財物﹐於岸而分之﹐行旅皆輟棹中流﹐莫敢進取。堅詔父曰「彼賊可擊而奪。」諸父叱之曰「賊眾而銳﹐非汝圖也。」堅行操刀上岸﹐乘髙以手東西指麾﹐若有所分布部兵﹐以爲邀遮之狀。賊望見將爲官兵來捕﹐眾皆驚駭﹐棄物散走﹐堅追而斬之數級而還﹐盡收其物﹐由是江表知名。

五年﹐冬十有一月。涼州賊寇我陳倉﹐將軍皇甫嵩﹑董卓帥王師而救之。卓欲速進赴陳倉﹐嵩曰「不可。」卓曰「智者不後時﹐勇者不畱決。速救則城全﹐不救則城滅﹐全滅之勢在於此也。」嵩曰「不然。百戰百勝﹐不如不戰而屈人之兵。以是先爲不可勝在我﹐可勝在彼。彼守不足﹑我攻有餘者﹐動於九天之上﹔不屈者﹐陷九地之下。今陳倉𨿽小﹐城守固備﹐非九地之陷也﹔賊𨿽彊﹐而攻者﹝非﹞我之所救﹐非九天數之勢也。夫勢非九天﹐攻者受害﹔陷非九地﹐守者不拔。賊今陷受害之地﹐而陳倉保不拔之城﹐我可不煩兵動眾而取全勝之攻﹐將何救焉﹗」遂聽賊圍陳倉﹐三月不拔﹐賊疲獘果自解退。嵩進擊之﹐卓曰「不可。《軍志》有言﹕『窮寇勿迫﹐歸眾勿追。』今我追之﹐是迫歸眾﹑追窮寇也。螗之有斧﹐蝸也有角﹐況大賊乎﹗」嵩曰「不然。前吾不擊﹐避其銳也﹔今而擊之﹐待其衰也。所擊疲師﹐非歸眾也。賊眾且走﹐莫有鬥志﹐以整擊亂﹐非窮寇也。」遂獨進擊之﹐使卓爲後殿﹐連戰大破﹐斬首數萬級﹐而卓大慚曰「吾不及子也。」

獻帝初平元年﹐春正月。山東豪傑起義兵之誅董卓也﹐烏合之眾向逾十萬﹐坎血加書﹐推勃海太守袁紹爲盟主﹐卓聞兵起大懼﹐乃從天子都長安﹐卓畱屯洛陽﹐焚宮室而拒之﹐紹將各屯﹐所部莫敢先進﹐奮武將軍曹操曰「今舉義兵﹐以誅暴亂。眾集事就﹐諸君何疑﹖向使董卓聞山東兵起﹐倚王室之重﹐據二周之險﹐申命號令﹐明罰敕法﹐東向振旅﹐與天下爭衡﹐𨿽以無道﹐足爲患也。今焚燒宮室﹐劫遷天子﹐海內震蕩﹐不知所歸﹐此天亡之時也。夫時難遭而易失﹐君子見機而住﹐不俟終日。公其思之。」諸將不從﹐日置酒髙會﹐操復讓之曰「諸公聽吾計﹐則成敗如運諸掌耳。收河內之眾而拒孟津﹐舉酸棗之師而守成臯﹐據敖倉﹑塞轘轅則全制其險矣。率南陽之卒﹐徑入武關﹐以震三輔﹐皆髙壘深壁﹐持重勿戰﹐益爲疑兵﹐示天下形勢﹐以順討逆﹐董卓可傳飧而定矣。今兵以義舉﹐持疑不進﹐竊爲諸公恥之。」竟不見用﹐而九郡英雄﹐尋則夷滅也。君子曰「夫善始善終﹐其爲聖人乎﹗袁紹諸將能造而不能遂﹐可爲愚夫也。《詩》云﹕『靡不有初﹐鮮克有終。』」

冬十有二月。劉表爲荊州刺史﹐時宗賊起江南﹐袁術據魯陽﹐表不得之任。南郡人蒯越詔表曰「夫理平者﹐先仁義﹔理亂者﹐先權謀。兵不在多﹐貴乎得人﹗表術驕而無謀﹐宗賊貪而不義。今啖之以利﹐宗賊必舉眾而降。君誅其無道﹐施其才用﹐威徳旣行﹐必𦇤負而至矣。兵集眾附﹐南據江淩﹐北守襄陽﹐荊州八郡可一檄而定。表﹑術縱來﹐折杖倕之無能爲也。表行其策﹐開土千里﹐帶甲十萬﹐遂有荊州。二年﹐春。荀彧去袁紹而歸曹操﹐與之語﹐大悅曰「吾之子房也。」時曹公初滅陶謙﹐乘勝欲取徐州﹐而後定呂布或諫曰「昔髙祖保關中﹐光武據河內﹐皆深根固本以制天下﹐進可以勝敵﹐退足以自守﹐𨿽師北身遁者數矣﹐而終復振成大業也。今將軍本以兗州首事﹐故能平定山東﹐此實天之要地﹐而將軍之關池若不先定﹐根本將何以寄乎﹗宜且急收熟麥﹐以實軍資。呂布不足慮也。今捨之而東﹐未見其便。多畱兵﹐則前不可勝敵﹔少畱﹐則後不足固。布乘虛寇暴﹐震動人心﹐縱保數城﹐非已所有。」操從其謀﹐遂破布而平兗州。

三年﹐夏四月。黃巾賊攻我兗州之東平也﹐刺史劉岱欲擊之﹐鮑信諫曰「今賊眾百萬﹐兆人震恐﹐士無鬥志﹐不可以鋒﹝鋒﹞刃敵也。且賊犬羊之眾﹐羣小相隨﹐無君臣節鉞之禮﹐疏爵裂地之封﹐軍無輜重﹐以抄掠爲資﹐饑則共食﹐飽則相噬。今不若畜士眾之力﹐淸野固守﹐彼欲戰不得﹐﹝能﹞﹝欲﹞攻不能﹐下掠無所獲﹐其勢必離散。然後選精銳﹐據要害﹐出其不意﹐一舉可以破也。」岱不從﹐出戰﹐遂爲黃巾所殺。

建安元年﹐秋七月。帝將避地自河東幸洛陽﹐荀彧勸鎭東將軍曹操而迎之﹐曰「昔晉文公納周襄王﹐而諸侯影從﹔漢髙祖爲義帝縞素﹐而天下歸心。自天子蒙塵﹐將軍首唱義兵﹐徒以山東擾亂﹐未遑遠赴﹐𨿽禦難於外﹐乃心無所在王室。今鑾駕旋�﹐東京榛蕪﹐義士有存本之思﹐�人懷感舊之哀。誠因此時奉主上﹐以從人望﹐大順也。秉至公﹐服天下﹐大略也。扶�義﹐以致英傑﹐大徳也。四方𨿽有逆節﹐其何能爲﹗」操然之﹐乃迎帝都許。

三年﹐春三月。曹公之徵張繡也﹐未及而退﹐繡將追之﹐賈詡曰「不可。追必敗。」繡不從﹐果爲公所敗而還﹐詡曰「可更追之﹐必勝。」繡曰「不用明公言﹐以至於是。今已敗﹐柰何復追﹖」詡曰「兵勢有變﹐非一途也。尙能知敗﹐豈不知勝乎﹗宜亟往。」繡乃悉收散卒﹐追曹公﹐戰﹐大勝而還﹐因謝問詡曰「僕以精兵追退軍﹐明公言必敗﹐乃敗﹔乃收疲獘之卒追乘勝之軍﹐言必勝﹐果如其識。何其返而驗也﹖」詡曰「此易知耳。足下𨿽善用兵﹐非曹公敵也﹔軍新退﹐曹公必自斷其後﹐追兵𨿽精﹐將旣不敵﹐彼士亦銳﹐故知必敗。曹公攻足下無失其策﹐力未盡而退﹐必國內有故也。旣破足下﹐必輕軍速進﹐畱諸將斷其後﹐諸將𨿽勇﹐非足下敵﹐故𨿽用敗兵﹐而戰必勝。」繡曰「圖南之鳥﹐非斥鷃所知也。」初﹐曹公欲伐繡而荀攸言於公曰「繡與劉表﹐相恃以爲彊﹐然繡遊軍﹐仰食於表﹐表不能供﹐其勢必離﹐不如緩軍待之﹐可誘而致也。若急之﹐其勢必外救至。」公不從﹐果爲繡敗﹐而表救亦至。是歲﹐曹公自宛而徵呂布﹐戰下邳﹐布連敗﹐城守﹐攻之不拔﹐公士卒疲疫死者十三四﹐公欲捨布而還﹐郭嘉說公曰「布勇而無謀﹐陳宮有智而遲。今三戰皆北﹐其銳气衰也。夫軍﹐以將爲主﹐主衰而士無奮意。及布气未復﹐宮謀未定﹐進急攻之﹐布可拔也。」遂引沂泗水灌城﹐潰而生擒呂布。

初﹐袁術遣將紀靈攻劉備於小沛也﹐備乞師於呂布﹐諸將謂布曰「將軍常欲殺劉備﹐今可假手於袁公﹐何救之有﹖」布曰「術若得備﹐必來取吾﹐所謂『虢滅虞亡﹐輔車相依』者也。胡爲不救﹖」乃救之﹐紀靈聞布至﹐皆斂兵而止﹐布屯沛城下﹐遣人命備﹑並請紀靈等﹐與共厚飲﹐布謂靈曰「備﹐布弟也。爲諸軍所困﹐何得不救﹖布性不喜合斗﹐但喜解鬥耳。乃令軍植一戟於牙門﹐布彀弓顧曰「諸君觀布射戟小支。中﹐當各解兵﹔不中﹐可畱決鬥耳。」布卽發矢﹐正中戟支﹐靈大驚曰「將軍天威也﹗敬從命矣﹗」明日﹐歡會而解兵。

四年﹐春。廬江﹝廬州﹞太守劉勛恃兵彊士勇﹐橫於江淮之間﹐無出其右者﹐孫策惡之﹐使人卑辭厚獘而說之曰「上繚宗人數欺下國﹐患之有年矣﹗擊之﹐路遊不便﹐幸因將軍之神武而臨之﹐且上繚國富廩實﹐吳娃越姬充於後庭﹐明珠大貝被於帑藏﹐取之可以資軍﹐𨿽蜀郡成都金碧之府未能過也。策願舉獘邑﹐躬率士卒﹐以爲外援。」勛然之﹐劉曄諫曰「上繚𨿽小﹐而城堅池深。守之則易﹐攻之則難﹐不可旬日而拔也。且兵見疲於外﹐而國虛於內﹐孫策多謀而善用兵﹐乘虛襲我﹐將何禦之﹖而將軍進屈於敵﹐退無所歸﹐於﹝周易。大壯﹞��﹝按﹕卦象﹞﹝乾下震上﹞之﹝丰﹞﹝離下震上﹞﹕小人用壯﹐君子用因﹐�羊觸蕃﹐羸其角﹐不能退﹐不能遂﹐其在玆乎﹗」勛不從﹐遂大興師伐繚﹐果爲孫策所襲﹐勛蹙﹐遂奔於曹公。

﹝《閫外春秋》卷第五﹞卅七紙

