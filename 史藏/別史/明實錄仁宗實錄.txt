仁宗昭皇帝實錄

皇帝實錄卷之一洪惟我皇考仁宗昭皇帝以重華之徳撫盈成之運恢弘至道丕顯人文光昭前烈垂裕來世夫豈偶然哉越自太祖髙皇帝時歷試之而君人之度肇矣皇祖太宗文皇帝舉大義安宗社數年提兵轉戰無內顧之憂者居守之重有屬也於時撫百姓獎勵士卒鹹得其心經畫國用曲當其宜國家大勛之集蓋亦根本之固也旣正位東宮益廣聖學默相皇化而天下已想望風采太宗皇帝時巡北京及親徵叛虜皆受命監國裁決庶政務從仁厚而澤之所及已廣曁登大寶勵精政化惟恐一夫一婦弗獲其所憂勤之心不遑寢食曾未浹歲而義聲仁澤已孚洽於四海朕承洪緒仰惟聖館本作盛徳顯謨宜有紀載爰命儒臣纂修實錄書成總十卷館本脫此句皇考所以惠臣民建太平隆國家之運者蓋與天地同其悠久猗歟盛哉詩曰於戲皇王繼序思不忘書曰監於先生成憲其永無愆敢不黽勉力行以求其至謹述其槪於篇端並示後之子孫云宣徳五年正月二十一日此行館本脫

大明仁宗昭皇帝實錄﹝卷一﹞

仁宗敬天體道純成至徳弘文欽武章聖達孝昭皇帝諱太宗體天弘道髙明廣運聖武神功純仁至孝文皇帝嫡長子母仁孝慈懿誠明莊獻配天齊聖文皇后洪武拾壹年柒月貳拾叄日生於鳳陽是夕仁孝皇后夢冠冕執圭者上謁寤而生帝自幼端重沈靜言動有經四五歲宮中聞讀書輒喜自是書冊翰墨不去手稍長習射數日輒造精藝發無不中左右問何若是巧也曰心志旣正無難者然絕口不自矜蓋於馳射及奇巧玩適之且志非所好獨好學問日從儒臣論說不厭洪武貳拾捌年閏玖月壬午授金冊金寶命爲燕世子太祖皇帝思宗藩之重特召秦晉燕周四世子朝夕親教訓之歷試諸事嘗命分閱皇城四門衛士帝還奏獨後太祖問之對曰旦寒甚衛士方食俟其旣食乃閱之故後太祖喜曰能體卹下人是吾心也又命分閱中外臣民奏﹤鋶﹣釒﹥獨取其切於兵民疾苦及至關宗社大計者白之太祖覽之稱喜其間有一語一字之謬者悉置之不以白太祖指示之曰爾忽之耶對曰不敢忽顧小過失不足以瀆天聽太祖喜曰孫有君人之度哉嘗聞之曰堯九年之水湯七年之旱當時百姓奚所恃對曰恃聖人有卹民之政耳自是益見重逮太宗皇帝舉兵靖難奉命居守時將士精銳者皆從徵城中所餘老弱不及什一旦暮督治守備及禦敵之具撫綏城中兵民人人歡悅咨求老於兵旅及才識文吏與之同事推誠待之皆爲盡心每四鼓以起二鼓乃息左右或以過勤爲言者答曰君父身冒艱險在外此豈爲子優逸時且根本之地敵人所必趨者豈得不禦備而凡有所施爲必先稟命仁孝皇后無幾李景隆等引兵數十萬圍北平城是時城中守備已完𨿽老弱不及萬人帝鼓舞激勸下至婦人小子皆奮效力更番乘城晝夜拒敵𨿽矢石交下人心不變數夜遣人開門斫敵營敵驚荒自殺或至明乃定景隆等圍城久不下及兵士夜不得寗息逐退營十數里無幾太宗皇帝得報引兵馳歸擊之帝亦出城兵夾擊景隆等狼狽大敗散走時二羣王髙煦數出從太宗皇帝三羣王髙燧畱佐居守官寺黃儼以髙燧之幼鐘愛也爲媒蘗奪嫡之計將爲己利使其黨往來餙譽髙燧而短帝又謂帝將爲朝廷固守北平以拒父也太宗皇帝以問髙煦曰爾兄素孝那當有此髙煦曰兄誠孝但在太祖時果與太孫善也太宗不答會朝廷用方孝儒之策遣使持書授帝爲離間帝得之不啟緘卽遣入賫書並械其使詣軍前白之而儼已先遣人馳報太宗曰世子與朝中通謀使者持書至矣言未旣帝所遣亦至太宗發書覽之吾父子至愛尙見讒間矧君臣間而姦人不吾毀乎有問帝曰亦知人所以相讒者乎曰不知曰是可以不知乎曰吾所當知者恭盡子職而已太宗皇帝旣正大位升北平爲北京以其地大民眾且藩邸之舊仍命帝居守而髙煦先隨太宗入南京方潛謀儲位太宗卽遣之還北京而簡賢才馬京輦數人往輔帝且諭京等曰此朕之嫡長也永樂貳年貳月遣隆平侯張信附馬都尉永春侯王寧召帝及髙煦至南京授帝金冊金寶立爲皇太子封髙煦爲漢王髙燧爲趙王國朝定制中外政務有成式者啟皇太子施行大事悉奏請時太宗皇帝欲天下皆歸心於帝凡有寬貸悉付

○帝行之帝亦孜孜惟仁之施或有水旱饑饉民兵失所未嘗不戚焉思有以賑卹之每諭文武大臣曰卿等爲國柱石宜深體至尊聖仁以惠黔黎毋爲苛刻以搖邦本其後監國所惠被下人甚厚故天下鹹屬心焉永樂貳拾貳年柒月辛卯太宗皇帝以徵虜寇上賓於行在先日遣命皇太子卽皇帝位八月甲辰文淵閣大學士兼翰林院學士楊榮禦馬監少監海壽傳遺命至北京帝哭慟幾絕彊起拜受旣而命尙書蹇義大學士楊榮楊士奇議一應合行事宜及同禮部尙書呂震議喪禮嚴京城守衛丙午遣書諭隨徵大營五軍總兵官先委寧陽侯陳懋陽武侯薛祿率領原隨駕精壯馬隊三千里馳回京若三千馬隊不可撒動卽於各營選精壯馬隊一萬還京是時京衛軍士悉出從徵京師畱守不及數千故也丁未命附馬都尉沐昕掌南京後軍都督府事命太監王貴通率下番官軍赴南京鎭守宮中諸事同內官朱卜花唐觀保外事同附馬都尉西寧侯宋琥駙馬都尉沐昕計議而行召前戶部尙書夏原吉同議合行典禮癸丑在京文武百官軍民耆老上箋勸進其詞曰自昔帝王之垂統皆傳嫡長以興邦斯神聖之遠圖寔國家之常典恭維大行皇帝文武聖神髙明廣大爰當卽位之始首爲繼體之圖誠以皇太子殿下嫡長仁明剛健中正實能子育兆姓懷柔百神特命正位東宮以隆國本而渙頒綸詔敷告庶邦受撫軍監國之大權攝尊祖配天之大祀天命允屬人心咸歸於今二十餘年實系宗社之重玆者大行皇帝遺命殿下早登大寶表正萬邦蓋其建立於昔時正望續承於今日今殿下孝思罔極未卽欽承夫神器不可以暫虛天位不可以暫曠伏望仰遵先志少抑哀情從天意順人心早臨九五之位闡聖文恢神武益隆繼述之圖箋上令諭答曰卿等惓惓忠於憂國終天之慟方切予心遽繼統之有聞豈哀誠之能忍所請不允甲寅文武羣臣軍民耆老人等伏闕上箋勸進其詞曰帝王垂統建永世之基圖嫡長相傳嗣萬年之歷數國家彜典古今所同恭維大行皇帝徳合乾坤明同日月以武功定禍亂以文教致太平經國之謀存於宏遠自登大寶首建皇儲誠以皇太子殿下聖學日新英資天錫上足繼承於大統下足撫安於生民綸命渙頒與情允�忄廠坐�伏維殿下正位以來問安視膳孝行配於前王贊政施仁令譽達於天下合天心而郊廟社稷之俱享得人而謳歌朝覲之攸同天與人歸二十餘載玆者不幸大行皇帝賓天四海兆民如喪考妣天下豈可以無主神器豈可以暫虛合羣庶以詢謀同中外而勸進望早正名而踐祚庶以順天而應人未賜允兪尙持謙遜𨿽終天之痛難抑於爲國之計何如願寬一己之哀情以定萬世之大計臣等俯伏闕門恭候兪旨幸賜睿明之斷以慰億兆之心箋上令諭答曰卿等盡忠國家經慮弘遠大寶之位𨿽難久虛今梓宮在廷山陵未畢父子至性其寧忍之所請不允乙卯趙王髙燧上箋勸進其詞曰國家之繼統天位之傳序必歸嫡長之尊此自古帝王之大經也國朝祖訓明昭日月帝王通義萬世尊承恭維長兄皇太子殿下以嫡且長以仁且賢簡在父皇聖心久矣爰登寶位之初首正儲副之位上以奉祖宗之重下以系四海之望於今二十餘年長兄皇太子殿下恭敬孝友上通於神明忠厚寬弘下孚於臣庶天心所屬人心咸歸今不幸父皇賓天長兄殿下正大寶之位以奉天地宗社之祀以主天下萬國之眾此必然之理也而孝思深切今已累日繼統之禮未聞明敕所司舉行伏見文武羣臣累箋勸進力辭未允弟髙燧以同气之末亦惓惓面請早正天位皆未承允許夫天位不可以暫曠生民不可以無主伏望長兄太子殿下鑑帝王之大經明皇祖之大訓上遵父皇之遺命下副臣民之仰望早正天位承天統光祖宗之付托續太平於萬世箋上答書不允於是公卿大臣合詞議曰嫡長繼統古今通制𨿽殿下崇執謙讓如宗廟社稷何復率文武百寮軍民耆老上表勸進其詞曰國家承百王之正統啟萬世之弘圖大寶相傳必以嫡長此古今之帝經天下之公義太平之建實本於玆恭維大行皇帝文武聖神聰明睿智重惟國本首建儲君敬惟皇太子殿下聖資天錫盛徳日新溫恭協於重華明睿察於庶物自膺冊寶以來撫軍監國尊祖敬天華夏蠻貊罔不歸心朝覲謳歌悉皆載徳玆者不幸大行皇帝奄棄臣民遺命惓惓俾正南面而曠日積久尙未欽承臣等合詞勸進懇款屢陳而孝思無窮哀慕彌切辭讓至再謙抑未遑臣等切惟天位不可以久虛生民不可以無主大考之道繼述爲重賢聖垂範萬世遵承是敢再瀝悃誠昧死上請伏望少紓哀慟卽賜允兪位九五而作君師撫萬邦而弘治化下副人心上慰天命表奏賜諭答曰卿等謂天位不可久虛嫡長在予宜正大統惓惓陳請至再至三夫國有大戚四海生民如喪考妣況於父子情當何如予惟亮汝之忠誠汝尙體予之哀懇所請不允丙辰文武羣臣軍民耆老四夷朝使僧道人等伏闕上表言自大禹以來國統之傳必歸嫡長至商至周聖賢之君率由斯道是以致治隆盛享國久長三代而下漢唐宋之盛際亦莫不由於斯也我太祖髙皇帝以大聖之資致治保邦率遵隆古承祧繼統必在長嫡著之祖訓垂法萬年大行皇帝以聖繼聖𨿽一政一令必循舊章而經國宏謨尢所致愼是以卽位之初首建儲副所以定邦本所以一人心正國家之大分貽太平於永遠伏惟皇太子殿下旣嫡且長名分以正而緝熙聖學日新睿徳自膺冊寶監國兩京二十餘年孝行通於神明仁心昭於四海待臣以禮視民如傷燭於物情達於治體蓋四海兆庶咸仰望歸向以爲將來太平之主也人心如此天意可知今大行皇帝上賓遺命屬以繼統系宗社之重副天人之心命下累日不聞欽承臣民三上章勸進亦不允從羣情遑遑實所未諭夫爲天下國家者其孝在於安宗社固基業以爲重忽其重計又久稽於遺命聖賢之孝殆不如此伏望殿下少回聖心早正天位以慰人望臣等惓惓愚衷有進無退俯伏闕下佇聆徳音表上下令禮部臣曰大行皇帝上賓遺命﹤耳少﹥躬俾承大統顧在哀疚不忍遽承而親王文武羣臣軍民耆耋四夷朝使同秉一心奉表勸進卻而復至三四未已國之大計不敢以不從人心忠告不可以終拒爾禮部擇日祗告天地宗廟社稷予卽皇帝位其具儀以聞禮部上卽位儀注先期司說監等衙門陳禦座於奉天門欽天監設定時鼓尙寶司設寶案教坊司設中和韶樂而不作是日早遣官天地宗廟社稷上具孝服祗告幾筵畢具衮冕服詣奉天門卽皇帝位是日鳴鐘鼓錦衣設鹵簿駕上禦奉天門內文武官員各具朝服入午門上服衮冕鴻臚寺引執事官行禮畢上升禦座上由中門出升禦座錦衣衛鳴鞭百官上表行禮如大朝會之儀畢出承天門外文東武西立俟翰林官捧詔書禦前用寶訖鴻臚寺官奏頒翰林院捧詔授禮部尙書官由午門左門出錦衣衛先設云蓋午門外候詔至置云蓋中遵赴承天門開讀行禮如常儀丁巳以嗣位遣英國公張輔吾天地定國公徐景昌告宗廟寧陽侯陳懋告社稷上躬告幾筵卽皇帝位將卽位中官傳旨鴻臚寺百官免上表賀行禮五拜三叩頭禮赴承天門外聽詔鴻臚寺宣旨百官訖上登寶位朝羣臣大赦天下詔曰朕惟上天生民爰立君主仁育兆庶咸底於泰和統禦華夷同躋於熙自�臯我先皇帝奉天輔運治化髙於百王文徳武功聲教被於四海比緣邊警廑龍馭以親徵逮及凱旋竟鼎湖之升逝遺命神器付予﹤耳少﹥盼顧哀疚之方深豈遵承之遽忍親王公侯駙馬伯文武臣寮軍民耆老四夷朝貢之使俯伏闕下奉表勸進以爲天位不可以久虛生民不可以無主長嫡承國家常經陳詞再三瀝懇勤切用是仰遵遺命俯狥輿情已於八月十五日祗告天地宗廟社稷卽皇帝位奉祖考之洪祐仰聖明之永圖屬玆蒞祚之初宣布維新之命其以明年爲洪熙元年所有合行事宜條示於後一自永樂二十二年八月十五日昧爽以前官吏軍民人等有犯除謀反大逆子孫謀殺祖父母父母妻妾殺夫奴婢殺主不赦外其餘已發覺未發覺已結正未結正罪無大小咸赦除之敢有指告赦前事者以其罪罪之一永樂十九年十二月以前拖欠及虧兌未完稅糧料豆戶口鹽糧及有報數在官而未曾送納者盡行蠲免仍免永樂二十二年戶口鹽糧其各處拖欠馬艸柴炭自永樂二十年十二月以前盡行蠲免一自永樂二十二年八月十五日以前各處遞年拖欠農桑諸色課程倉糧鹽課等項並倒死及虧馬駝驢騾牛羊等畜及拖欠蘆柴納欠銅鉄顏料席麻竹木等物追陪珍珠等項並未納各項贓罰陪追未完段匹等件盡行蠲免一各處軍民有因追陪孳生馬匹爲官府所逼不得已將男女妻妾典賣與人者詔書至日官府悉爲贖還不許托故延緩如女子年長已成婚配者不在此例今後倒死孳生馬匹只照洪武中例追陪一各處逃移人戶悉宥其罪許於所在官司首告發回原籍復業免其差徭二年其戶下所欠稅糧盡行蠲免一下西洋諸番國寶船悉皆停止如已在福建太倉等處安泊者俱回南京將帶去貨物仍於內府該庫交收諸番國有進貢使臣當回去者只量撥人船護送前去原差去內外官員速皆回京民稍人等各發寧家一往拖西撒馬兒罕失剌思等處買馬等項及吟密取馬者悉皆停止將去給賜段疋磁器等件就於所在官司入庫馬駝騾匹系官給者仍交還官系軍民買辦者給還原買之人原差去內外官員俱限十日內起程赴京不許托故稽畱一往雲南木綁緬甸麓川車裏等處采取寶石等項及收買馬匹等件悉皆停罷其給賜之物發與差來進貢使臣帶去但系朝廷差去內外官限十日內卽起程回京官軍各回原衛著役不許稽畱一各處修造下番海船悉皆停止其采辦鉄黎木只依洪武中例余悉停羅一但是買辦下番一應物件並鑄造銅錢買辦麝香生銅荒絲等物除見買在官者於所在官交收其未免者悉皆停止一各處買辦諸色紵絲紗羅段匹寶石等項及一應物料顏料等並蘇杭等處續造段疋各處抄造紙札磁器采辦黎木板造諸品海味果子等項悉皆停罷其差去官員人等卽起程回京不許指此爲由科斂害民一各處闡辦金銀課除去煎稍見收在官外自今停止敢有不遵法度私自煎銷者罪之所差去閘辦官員人等限十日內卽起程赴京不許托故稽畱其舊額歲辦銀課並差發金不在此例一交址采辦金珠香貨之類悉皆停止交阯一應買辦采取物料詔書內開載未盡者亦皆停止所差去內外監督官員限十日內卽起程赴京並不許托故稽畱虐害軍民一各處爲營造采辦木植如已起運者隨到所在堆垛其未采辦者悉皆停止軍民各發寧家所差去采辦官員人等限十日內起程赴京不許托故稽畱擾害軍民一各處造作除軍需外其餘不急之務盡皆停罷今後各衙門非奉朝廷明文不許一毫擅自科擾軍民一浙江福建官臺山鳥峯峒等處人民有被府縣及閘辦官吏逼迫不得已逃命山林出沒爲盜詔書至日悉宥其罪令各回原籍安生樂業永爲良民一狹西四川儧運茶課有已起運者卽赴所指茶馬司交收未起運者悉皆停止一凡被水旱災傷缺食貧民有司卽爲取勘賑濟一民間應有事故人戶拋荒田土有司卽爲從實取勘開報以憑覆實除豁別召人承佃內系官田者卽照民田例起科一天下一應稅課悉依永樂二十年以前舊額徵收不許指以鈔法爲由妄自增添擾害傷民一文武官吏軍民匠作人等有爲事發運磚拖石砌城運糧做工等項悉宥其罪官吏復還職役軍還原伍匠仍當匠民放寧家其風憲官有犯贓罪不許復職放回原籍爲民當差一軍官並旗軍力士校尉舍人餘丁等犯罪發各處立功及哨了等項者悉宥免之復其職役一軍官犯罪發各處充養馬種田等項者悉宥復職一軍官總小旗犯罪除謀逆外軍官被刑及罷閒者本身見在復其原職已故者子孫依律承襲總小旗革役充軍者亦準此例復其原役一文武官並總小旗有爲事已復職役住支俸銀及支半俸者俱照舊支給一遞年爲事發買馬當站及充遞運驛夫皂隸膳夫軍伴之類法司卽撥人代替放回爲民不許延緩一逃軍逃囚逃匠人等詔書到後許一月內赴官自首與免本罪軍還原伍民還原籍匠復本業一軍民中有鰥寡孤獨者所司依例存卹毋令失所民年七十以上及篤廢殘疾者許令一丁侍養不能自存者官爲賑給凡軍民年八十以上所司給與絹二疋綿二斤酒一斗肉十斤時加存問一有懷材抱徳堪任用者或屈在下寮或混處軍民或隱迹山林委所司薦舉以禮遣送赴京一孝子順孫義夫節婦令所在有司保勘明白具實奉聞以憑旌表一凡軍民利病許諸人直言無隱一凡有貪污官吏蠹政壞法作獘害民詔書到後不卽攺悔仍前貪虐者巡按監察禦史按察司卽拿問解京一自今官吏敢有以催辦爲由輒自下鄕科擾平民者許諸人首告所司卽拿問解京一諸司官敢有容隱吏卒弓兵皂隸牢子久占衙門連年不替專一浸潤官長起滅詞訟說事過錢及稱主文等項名色在衙門結攬寫發把持官府虐害良善許諸人首告所在按察司及巡按監察禦史卽拿問解京一法司論同今後一依大明律科斷不許深文於戲君民一體愛人必務於寬弘賞罰有經爲國必彰於明信尙賴文武賢弼中外良臣擄乃

大明太宗文皇帝實錄﹝卷二﹞

永樂二十二年八月戊午朔賜扈從北徵五軍總兵官公侯伯都督英國公張輔忠勇王金忠等二十六人白金鈔幣表裏蘇木楜椒有差命英國公張輔掌中軍都督府陽武侯薛祿掌左軍都督府安遠侯柳升掌右軍都督寧陽侯陳懋掌前軍都督府成山侯王通掌後軍都督府安平伯李安掌四川都指揮使司中軍都督府都督僉事任禮掌廣西都指揮使司攺前軍都督僉事馬英於後軍都督府仍諭之曰卿等皆先朝勛舊故托以服肱心膂其一乃志力以無愧職守復前戶部尙書夏原吉官初大行皇帝凶問至之三日首釋原吉於頌系慰勞之咨以國事至是復其官賜官帶衣服被褥帳幃咸修原吉言臣在系時喪母未克成服又未賓乞賜歸葬且終憂制臣事升下之日未艾也上曰卿老成人今國有大喪正望相與共濟艱難安得遽去卿云有喪服我無喪服乎遂畱贊輔賜原吉米十石鈔一萬貫胡椒一百斤令遣家屬護母喪歸葬仍命兵部給驛舟有司治葬事復刑部尙書吳中右侍郎楊勉官升錦衣千戶畢晟徐勝俱爲本衛指揮僉事徵鎭守大同前軍都督僉事劉鑑鎭守宣府後軍都督僉事王玉還仍命都指揮使王禮鎭守宣府乙未西寧土官都指揮僉事李英從北徵西回及交阯七源州判官趙福能貢馬賜鈔幣有差命武安侯鄭亨等四人俱充總兵官亨鎭守大同保定侯孟瑛鎭交阯襄城伯李隆鎭山海武進伯朱營鎭遼東置太師太傅太保階正一品少師少傅少保階從一品上諭吏部尙書蹇義曰此皇祖之制也皇考聖明天縱可不置此官予歷事未廣不無望於傅保卿等免之遂命義爲少保仍兼吏部尙書二俸俱給義頓首曰此非愚臣所克勝惟犬馬之誠不敢不盡加英國公張輔太師二俸俱給升文淵閣大學士兼翰林院學士楊榮爲大常寺卿金幼孜爲戶部右侍郎俱仍兼前職左春坊大學士楊士奇爲禮部左侍郎兼華蓋大學士升前右春坊大學士兼翰林院侍讀黃淮爲通政使司通政使兼武英殿大學士榮幼孜士奇淮俱掌內制不預所升職務升前司經局洗馬兼翰林院編修楊溥爲翰林院學士前司經局正字金問爲翰林院修撰升錦衣衛指揮同知鄒溶爲遼東都司都指揮僉事亻�者禦開原指揮僉事趙誠爲浙江東司都指揮僉事王節爲錦衣衛指揮使裘英爲本衛指揮同知命張車�尢爲錦衣衛指揮僉事車�尢英國公張輔之弟永樂中與旗手衛指揮使罷官閒居至是復用之錦衣衛指揮王節等奏比來校尉上直屢失所懸銅牌銅牌所憑關防出入者請之以懲上曰非日下詔赦有罪今日遞罪赦前事何以示信其勿治遂諭六移及三法司曰令信則民從不信則民貳國家使人周信爲本故昨日降詔惓惓在信爾等各務遵守毋致朕食言以失人心庚申遣中官搬取秦府尙炌家屬往泗州完聚敕西都司布政司陸路給車水陸給舟經過有司日用飲食等物新安王妃徐氏薨訃聞命有司營喪葬調工部尙書李慶任兵部禮部尙書金純任工部南京兵部尙書趙羾任南京刑部南京禮部左侍郎胡濙任禮部工部右侍郎郭進爲吏部左侍郎升刑部右侍郎張本爲南京兵部尙書兼南京都察院事吏部右侍郎師逵爲南京戶部尙書兼南京吏部事大理寺右寺丞鄒師顏爲禮右侍郎太醫院禦醫徐叔拱爲本院院判攺都察院右副都禦史虞謙爲大理寺卿黜工部右侍郎伏伯安爲荊門州知州初伯安督運木潞河止通州驛舍驛丞有美妾伯安私焉驛丞覺而殺其妾事聞伯安坐罰築城至是遇赦應復職上曰淫穢之人不宜以玷朝廷遂黜之朝鮮國李祹遣陪臣玄貴命等貢馬及方物狹西鞏昌衛土官指揮同知汪壽貢馬賜鈔幣有差夜有星大如杯色靑白見玉井辛酉命鎭守廣西鎭遠侯顧輿祖充總兵官仍領湖廣廣西貴州三都司官軍剿捕廣西等處擄寇升府軍前衛指揮使山云爲中軍都督府都督僉事攺戶部左侍郎古朴爲南京通政使司通政使以李至剛爲通政使司左通政至剛先爲禮部尙書有罪降本部郎中無幾坐事系錦衣衛獄者十餘年及是遇赦上閔其舊人故復用之黜刑部右侍郎楊勉爲山東布政司使右參政先是指揮林茂畏避出徵又犯姦貪等罪下錦衣衛獄與勉同系茂就獄中造虛詞千百言將誣造人以覬幸免會赦不果告已而有言於上曰勉導之也故有是命貶掌中都畱守司都指揮僉事牛諒戍交阯初上命諒從武安侯鄭亨鎭守大同諒憚行且不樂屬人卽詭奏曰今臣往治事乎抑爲隸乎上曰朝廷重邊務命爾從總兵大臣庶幾有贊畫之益顧爲隸是何等語朕初卽位爾敢方命不恭如此將朝廷不復使人耶命公侯大臣推問之遂奏諒懷詐不忠無人臣禮法當誅上曰不必誅亦不可用遂有是命壬戌加鎭守雲南黔國公沐晟太傅二俸俱支賜敕諭曰卿國家至親且老成有徳望今朕嗣位之初方資田�屯輔之重特命卿爲太傅散官勛封悉如舊卿尙念皇祖皇考之大徳悉心盡力用佐﹤耳少﹥躬嘉謀嘉猷勿以道遠而或略朕虛已以俟焉賜晟鈔二萬貫彩幣表裏各十件升隆慶衛指揮使袁納爲都指揮僉事仍掌本衛守居庸關升中軍都督府都督僉事譚廣爲本府左都督命鎭守宣府等處廣奏請以其所領騎兵五千分畀都指揮崔聚武與指揮董興張政唐銘阮眞六人每三人領一千更番隨往宣府備禦三月一更從之癸亥於闐使者狹西丁及莊浪衛土官指揮同知魯失加等貢馬及方物賜鈔幣有差山西布政使司左參政陳瓚以贓罪謫戍邊甲子遣中官賫奉大行皇帝遺冠服等物气澤所存啟閱悲愴痛何可謹以皂紗衝天冠一黑氊直檐帽一並金級頂子茄藍間珊瑚金棗花帽珠一串金相云鴈犀帶一金相膘玉穿花龍絳環一副並紫綫絳金事件象牙頂輳花靶鑌鐵刀一紵絲衣羅衣紗衣各一襲皂麂皮靴一雙並五彩繡抹口襪斜皮靴一雙並襪送賢弟朝多贍奉以慰哀慕惓惓之心送起王髙燧亦如之上以文官員冗命吏部汰之曰古稱官不必備惟其人今過冗矣且賢否廉污混殽無別廉污無別廉者之心或怠君子人並處則小人之勢常勝且老病昏懦之人在位徒糜廩祿何裨政理其在內諸司令堂上正官在外令巡按監察禦史及按察司明公廉察凡賢材者畱其貪刻庸鄙及老疾者悉送吏部罷之自今吏部宜精選勿濫升錦衣衛指揮僉事林觀劉儼俱爲狹西都司都指揮僉事觀掌綏徳衛儼掌延安衛擢皇親散騎舍人錢通爲錦衣衛指揮僉事黜兵部給事中劉穆劉秉李文殊李實張毓林道安魏凱陳永昌陳玘劉昌兪得濟鄭得皎王贇俱爲縣丞初穆等以職事不謹皆得罪至是遇赦上以六科密邇之地所系非輕故悉黜以示懲乙丑召漢王髙煦赴京復朱棨指揮同知於虎賁右衛棨故燕府長史復之孫北京刑部尙書浚之子大行皇帝以復故擢錦衣衛指揮同知坐視落職爲民至是遇赦上猶以舊恩特復之遼東都司都指揮僉事王雄以激變虜人楊木答兀逃逸降登州衛指揮僉事琉球國中山王遣長史鄭義才占城國王遣使者逋沙帕濟閣等貢馬及方物賜衣及鈔幣有差夜月犯火星丙寅敕諭禮部臣曰皇考大行皇帝聖徳神功追配太祖統禦天下二十餘年恩徳在民萬世永賴皇妣仁孝皇帝母儀四海寅奉宗廟協隆化理而尊號未上無以稱朕孝思及天下臣民尊仰不忘之心其與羣臣定議請謚於南郊加寧陽侯陳懋太保兩俸俱支升後軍都督僉事梁銘爲本府都督同知燕山前衛指揮同知沈淸爲都督僉事丁卯贈保母金氏爲翊聖恭惠夫人命府軍左衛故指揮使張旭子輅襲父職戊辰復閻俊都指揮同知俊先以都指揮同知至是隨徵迆北還以從衛功復之命三法司先有罪謫隸兵籍而未至謫所者盡宥之官吏還鄕爲民升光祿寺署丞王彜署正張原俱爲本寺少卿署丞馬成爲金吾前衛親軍指揮使司指揮僉事成自上爲世子居守北京時以衛士選治膳故特進武職云哈密衛指揮禿兒迷失四川建昌衛指揮使安普容等東川軍民府等處土官知府阿得遣叔安貴等昌州長官司長官阿壽遣把事自巴等狹西洮州衛火把等簇土官千戶喃喇約思等及番僧營著卜各貢馬賜鈔幣有差己巳少保兼吏部尙書蹇義等奏文官有年七十者請遵洪武舊制令致仕還鄕如其人鄙猥闒葺或有疾而年未及七十者請罷免爲民上曰然著爲令增造郊廟等壇祭器復薛山都指揮使調河南都司初山任湖廣都司都指揮使充副總兵往廣捕倭寇坐失機謫從安遠侯柳升立功至是遇赦命復舊職增賜寧夏隨徵迆北官軍鈔官每員十錠軍每人六錠遣歸庚午攺羽林衛親軍指揮使司爲長陵衛親軍指揮使司擢皇親張輗爲指揮使輗太師英國公輔弟也命右軍都督同知李敬致仕敬鎭守四川累年兵民安之至是以兩目廢力請解任遂命致事賜哈兒蠻衛指揮只冬哈建州衛千戶阿哈木忽剌溫地而舍人納禿鈔幣布帛襲衣有差以納禿願居京師只冬阿哈木願居遼東故也六科給事中梁盛等劾奏成國公朱勇定國公徐景昌富陽侯李茂芳廣寧伯劉湍新寧伯譚忠建平伯髙福安鄕伯張安興安伯徐亨後軍都督同知梁銘都督僉事沈淸戶部尙書郭恣禮部右侍郎郭惇工部左侍郎李友直太常寺少卿王勉寺丞康禋傳霞岫馮仲彜通政司左通政李至剛右參議朱紹祖等居大行皇帝喪違令不宿公署飲酒食肉恬無戚容身爲大臣無禮無義宜付法司明正國典上曰公侯伯都督悉免冠令廷臣議所犯已而宥之尙書郭資以疾亦宥之侍郎太常寺通政司官悉付法司論罪辛未命故成安侯郭亮子晟襲成安侯泰寧侯陳圭孫鐘襲泰寧侯永順伯薛斌子綬襲永順伯擢故淸遠侯王友子順爲羽林前衛親軍指揮使司指揮僉事例晟應襲指揮使友永樂中以罪廢順不應授官上念其父祖功故特加恩云命定國公徐景昌富陽侯李茂芳受學於國子監初文武百官居大行皇帝喪皆齋戒出宿公所景昌茂芳等不出宿爲給事中所劾至是召二人諭曰景昌皇妣之侄茂芳皇考外孫皇考賓天臣民如喪考妣爾兩人乃安處私室顧情與禮何如此不學之過遂有是命增賜隨徵迆比指揮狹西白金二十四兩鈔百錠彩幣表裏等物旌其斬首射馬之功也

壬申命禮部尙書呂震兼太常寺卿升神樂觀提點徐善淵爲太常寺少卿攺提點袁止安禮部主事孔克準俱爲太常寺丞克準宣聖五十五達孫也升都指揮使把臺爲後軍都督僉事命都指揮使榮貴掌福建行都司都指揮同知陳忠任浙江都司升羽林前衛指揮僉事李英爲指揮同知仍領將軍宿衛升羽林前衛指揮同知陳興常山右護衛指揮同知朱興常山中衛護指揮同知卞福張聚大興左衛指揮同知朱忠隆慶右衛指揮同知蘇保金吾左衛指揮僉事湯信燕山左衛指揮僉事杜��旬寬河衛指揮僉事辛顯會州衛指揮僉事胡顏俱爲都指揮僉事陳興任山西朱興任浙江卞福任廣東張聚任福建蘇保任貴州湯信任遼東卒顯任山東都司胡顏任狹西專掌鎭番衛朱忠任四川杜恂山西俱行都司周王橚奏請躬大行皇帝幾筵行祭禮上遣書答曰叔同气哀感之情至誠且切但髙年遠道跋涉之勞非獨侄有所未安計大行皇帝聖靈亦未必安也宜止不來時各王奏請躬詣大行皇帝幾筵行祭禮及賀上卽位者上以國有大戚而藩之寄重悉報止之令遣官代來

大明仁宗昭皇帝實錄﹝卷三﹞

永樂二十二年九月癸酉仁宗孝皇后神主合祀於幾筵遵大行皇帝治命云禮部同文武郡臣進大行皇帝仁孝皇后尊謚議曰伏惟天地之大化育之妙不可淂而名然聖人有乾元坤元之稱大哉至哉之贊者所以明其道徳功用至盛極大無以復加也惟帝與後上配天地其功徳隆盛則尊號徽稱告於天而薦之刻諸玉簡昭示無極此達不易之大典也恭惟大行皇帝以正嫡履天位具大而能化之聖聖而不可測之神法天之行與天合徳聰明睿智經慮弘遠賞罰之行必信必公奉承郊廟必恭必誠宣布政令悉循舊章恢弘神化廣大而無外勵精治理剛健而不息靖內難於幾危保宗社於再安復交阯郡縣於數千載之後驅莫比殘虜於數萬里之外與圖之廣曠古無倫綏服推誠侍下任用不疑臨決死刑四五覆奏登才俊以圖治興學校以隆化輯五經四書性理之大全摭爲善陰隲孝順之明徽微顯闡幽垂訓無極制作之備典章之華𨿽堯舜禹湯文武之盛不是道也恭惟仁孝皇后毓自元勛盛徳之家齊一誠莊睿明聖善純乎天稟之仁渾乎坤徳之厚祗敬以奉宗廟肅容以表宮壼寬惠以待下慈愛以及物恭儉勞勤相中興之洪業含弘廣大隆天下之母儀內訓之典勸之書垂範萬年𨿽姜仕之盛無以過也仰惟二聖靈禦在天功徳髙明比隆日月臣等謹遵古典徵謚法大行皇帝遵謚宜天錫之曰體天弘道髙明廣遠聖武神功純仁至孝文皇帝廟號太宗仁孝皇后尊謚曰仁孝慈懿誠明莊獻配天齊聖文皇后謹議上立受之覽畢流泣不已遂以謚議付翰林院撰謚冊復胡宗溫中書舍人初宗溫由中書捨攺髙郵州判官至是以篆書召復舊職升興中前屯衛指揮同知唐銘爲都指揮僉事鎭守平關降山西按察司陳諤爲海鹽知縣諤初爲湖廣按察可攟摭楚王細故上素懨之後攺山西坐事落職至是遇赦應復上曰諤小人也不宜以玷方面遂有是命以鈔法不通定用鈔中鹽則例初上諭戶部尙書夏原吉曰鈔法阻滯蓋由散出太多宜設法廣斂之民間鈔少將自通矣其議所以斂之之通原吉對曰斂之易者莫若許有鈔之家中鹽上曰此可一時權宜耳俟鈔法通卽止然必稍寬爲則利而後人皆趨向遂命原吉及吏部尙書蹇義等定各處中鹽例各咸舊十四於是原吉等奏滄州鹽每引鈔三百貫河南山東每引百五十貫福建廣東每引百貫輸鈔不問新舊支鹽不拘資次上曰然其速行之交阯參將榮昌伯陳智等奏賊黎利逃入老撾之景已爲老撾所遂復還寧化府瑰縣官軍前追進剿賊之僞頭目範仰等已率男女千六百人來降黎利𨿽稱率男女四百八十餘人來降而止於淸化府俄樂縣不出且聞仍造軍器不已懷詐如此必當進兵討之上遣敕諭智等爾忖度賊謀謂當進謀良是阻朕聞此賊初只爲官司科擾逼迫窮窘不淂已而然今以大赦天下咸典更新而於交阯又加寬卹此賊萬一良心未喪庶或易慮今若官軍未進卽遣人招諭宥其前過令還本土安生樂業彼若執迷不出仍前所爲卽具實來奏別爲區處如官軍已追勢不可止湏什分仔細謹愼蓋賊之譎謀惟憑險設伏須遠哨了毋墮其計軍行之際尢如約束軍士毋擾害良民是日掌交阯都指揮使司都督同知方政率兵捕賊與黎利戰於乂安府茶龍州昌江衛指揮五云死之云鳳陽定遠人初以荊州衛指揮同知從徵交阯破坡壘隘夗�田多邦域攺東西二都皆興有勞交阯平調昌江衛前後累立戰功招來降附數蒙當賚及是與利戰深入陷陣以死事聞命禮部加賻贈甲戌蜀嫡長孫友王�育來朝夜有星大如雞子色靑白見南斗魁乙亥升翰林院侍讀王直爲本院侍讀學士侍講王英爲侍講學士修撰林志檢討錢習禮爲侍讀檢討余學夔五經博士王進爲侍命後軍都督府同知梁銘都指揮使陳懷鎭守寧夏銘升辭上諭之曰寧夏西北重鎭其軍艱窶已甚爾爲首將務撫綏之且爾旣有常祿宜惇廉潔之行果若服食所需不能繼當以告朕愼無貪暴生事以困軍民蓋銘以貪賄致敗故申飭之命戶部減遠安王貴爕巴東王貴煊祿米之半以其父死不奔喪也上以京師人眾而蕘薪往往取給千數百里外命工部弛西山樵采之禁兵部尙書李慶奏曰盍惟聽官府采用

○上曰古山林川澤皆與民共𨿽虞衡之禁取之有時用之有節其實亦爲民守非公家專有之京師軍民數百萬家薪非山出何所取給人君於民有父母之道苟可惠民皆當施之況山澤天地所產以利民者其居庸關以東與天壽山相接宜禁樵采勿禁交阯參將榮昌伯陳智貢玄鹿

○中軍都督府奏本府歷事監生七人今考所治吏事皆勤愼請如例送吏部循次授官上曰爲士豈止習吏事而已吏事末也誠能窮經博古達於修己治人之道於吏事何難比士習日下率逐未以圖進取而昧於大經大法故用之往往厲民而辱國自今監生歷事考稱者仍命還監進學俾由科舉進庶幾士皆可用官淂其人於是通政司引奏六科辦事監生二十人以滿日例應還監幸逢維之治願仍就科辦事以圖報效上進二十人者諭之曰諸生不患無位但當圖所以無忝於位者勿徒懷幸進人之心土有才徳使人求而用之上也而求用於人下也請生宜立志國家教育爾等固將用之無自汲汲其歸學學有成朕不汝遺時六科給事中多闕諸生萌僥幸之心上灼知之故有是命禮部尙書呂震奏科舉中書舍人金勉陳謨爲禮部主事從之

○夜有星見孤矢大如雞子色靑白丙子

○命禮部工部建趙王府於彰徳召交阯掌布政司按察司事工部尙書黃福敕曰卿國家老成人久勞於外朕篤念不忘亟欲見卿卽馳驛還京以副延佇之意敕參贊交阯軍務兵部尙書陳洽代黃福掌交阯布政司按察使事仍參贊軍務法司奏禮部左侍郎郭惇工部左侍郎李友直太常寺少王勉寺丞康禋傅霞岫馮仲彜通政司左通政李至剛右參議朱紹祖居大行皇帝喪不齊戒公宿無人臣禮罪應罷免上念惇先朝舊人不忍遽棄攺惇爲太僕寺卿降友直順天府府丞勉鴟臚寺右少卿禋霞岫禮部主事出至剛爲興化府知府紹祖欽州知州特降仲彜南康府照磨以其嘗妄言甥女爲謫仙人云丁丑禮部奏上大行皇帝仁孝皇后尊謚儀注前期三日齋戒前一日遣官祗告天地宗廟社稷如常儀是日內侍官置冊寶輿於奉天門厥明捧冊寶置與中皇帝具哀服詣奉天門內官舉冊寶輿導引官導皇帝後隨降階升輅百官序立金水橋南北伺侯冊寶輿將至皆跪冊寶輿過畢興隨皇帝後至思善門外序立北向皇帝降輅冊寶輿由中門入至幾筵殿丹陛上導引官導皇帝由左門入內贊唱執事官各司其事導引官導皇帝就丹陛上拜位捧冊寶官取冊寶捧由殿左門入至幾筵前分左右立北向導引官奏四拜皇大孫親王皇孫陪拜丹陛上百官陪拜思善門外內贊及鴻臚寺官同時傳贊四拜皆陛導引官導皇帝由殿左門入請大行皇帝神位前奏跪內贊及鴻臚寺官傳贊皇大孫以下及百官皆跪奏進冊捧冊官跪進冊於皇帝之左皇帝受獻畢授捧冊官捧置於案奉進寶捧寶官跪進寶皇帝受寶獻授如冊奏宣冊官跪冊於皇帝之左畢奏宣寶宣如冊畢奏俯伏興平身外亦傳贊亦如之導引官導皇帝詣仁孝皇后神位前禮並同畢奏復位導引官導皇帝由殿左門出就拜位奏四拜傳贊同禮畢行祭禮導引官導皇帝詣幾筵前就拜位奏四拜畢奏跪獻酒畢贊讀祝讀祝官畢亞獻終獻禮並如初奏俯伏興平身四拜傳贊並同畢導引官導皇帝由左門入詣二聖神位前捧冊寶授內侍官捧入導引官導皇帝入內置冊寶畢奏叩頭畢導引官皇帝由左門出至丹陛上奏禮畢傳贊同導引官導皇帝還宮夜有星見天市東垣大如雞子色靑白戊寅命鎭守寧夏右軍都督僉事胡原都指揮使張麟仍俱掌狹西都司事命大寧前衛故指揮僉事劉才從子琰龍才職調錦衣衛琰侍上於東宮最久才卒無子故命琰承襲鎭守薊州山海等處都指揮僉事陳景先貢馬哈密回回者剌刀丁等貢馬方物賜襲衣鈔幣表裏遣還夜有星見天津大如杯色靑白光燭地己卯遣行周彜賫敕使流球國升毛憐衛指揮使孟哥不花爲右軍都督府僉事賜鈔幣遣還嘉其從徵迆北之勞也置府軍前衛倉副使一員未入流庚辰以河南黃河泛濫溢洋祥符陳畱鄢陵太康陽武原武諸縣多傷禾稼敕免今年稅糧馬艸仍命都察院右都禦史王彰都指揮同知李信往鎭撫軍民上諭彰曰卿任朝廷耳目之寄且河南鄕邦下情郁不上達久矣凡有可以利安軍民者悉其奏來各府州縣亦須周曆咨訪庶幾淂民之情升燕山右衛指揮同知馮凱金吾右衛指揮同知王銘鎭南衛指揮同知朱忠俱爲山東都司指揮僉事命忠掌都司凱掌濟寧銘掌靑州左衛升交阯都司都指揮使陳浚狹西行都司都指揮使李文俱爲右軍都督僉事仍各掌本司事工部奏修兵器請徵布添於民上曰兵器不可不修但方下詔卹民民瘼未蘇何忍復有徵斂其官給價鈔市之辛巳以上大行皇帝仁孝皇后尊謚遣太師英國公張輔祭告天地祝文玆以曰九月初十日尊謚聖考體天弘道髙明廣運聖武神功仁至孝文皇帝廟號太宗聖妣仁孝慈懿誠明莊獻配天齊聖文皇后恭上冊寶謹告遣太保寧陽侯陳懋告祭宗廟安遠侯�木夕阝�升祭告社稷祝文俱同升通政使司左通政懋敬爲刑部侍郎復吳彜工科給事中彜洪武中任工科給事中時上爲世子數奉太祖皇帝命點閱皇城守衛軍士皆彜侍從敬謹愼密彜後升河南按察司僉事坐累謫屯戍上恆念之至是召至復其初職毛憐衛指揮同知王吉等從徵迆北還京辭歸賜鈔幣有差

大明仁宗昭皇帝實錄﹝卷四﹞

永樂二十二年九月壬午朔以上尊謚冊寶祭告大行皇帝仁孝皇后祝文曰仰惟皇考皇姚聖徳神功亙古莫倫謹命文武羣臣議上尊謚眾心仰戴與論翕同恭惟冊寶上尊號皇考體天弘道髙明廣運聖武神功純位至孝文皇帝廟號太宗皇妣仁孝慈懿誠明莊獻配天齊聖文皇后伏惟聖靈鑑知尊謚大行皇帝王冊文曰孝子嗣皇帝臣再拜稽首言臣聞聖神之徳如天地之化至妙莫測至大難名然皇有義軒之稱帝有堯舜之號皆本謨烈表於萬年恭惟皇考大行皇帝體天之心弘天之道具太而能化之聖存妙不可知之神統理萬邦仁育庶類同乾坤之發育同日月之照臨廣大而髙明剛健而不息揚神武以靖亂宣文教以興治篤繼志述事之孝兼創業守成之績典章之備集百王之成朝貢之臻極八紘之遠道泰時康於玆二紀隆功盛徳宜薦尊之稱謹奉冊寶上尊謚曰體天弘道髙明廣運聖武神功純仁至孝文皇帝廟號大宗伏惟聖靈在天昭明有赫重裕後嗣咸服家國於萬萬世與天無極謹言寶文曰太宗體天私道髙明廣運聖武神功純仁至孝文皇帝之寶尊謚仁孝皇后玉冊文曰孝子嗣皇帝臣再拜稽首言臣聞聖君禦極必有聖後如天地日月共成化工虞夏至周逮我皇祖咸得聖助光啟國家懿號徽稱萬世尊仰欽惟皇妣仁孝皇后王配聖考允孝允仁允欽允誠嚴奉宗廟協隆含弘廣大配地承天表母儀於天下垂教範於無窮萬方欽戴愈久不忘塗山太任古令一揆謹奉冊寶上尊謚曰仁考慈懿誠明莊獻配天齊聖文皇后伏惟聖靈明昭在天弘祚後嗣億萬萬年謹言寶文曰仁孝慈懿誠明莊獻配天齊聖文皇后寶是日攺題仁孝皇后神主爲仁孝慈懿誠明莊獻配天齊聖文皇后頒詔天下曰自古聖君哲後有大功徳者必有顯號徽稱表揚鴻羙垂萬萬年伏惟皇孝大行皇帝躬膺天命統禦兆民制治保邦隆繼述之大孝篤近舉遠同覆之至仁神武弘廓淸之治聖廣緝熙之化天地宗社享於上華夷蠻貊戴於下與圖充拓曠古所無泰和融液嘉徵畢至海宇又寧臻於熙自�臯欽惟皇妙仁考皇後天稟元聖上配宸嚴至順以承天厚徳以載物含弘光大端一誠莊隆化理之原篤宗祧之敬宣昭懿範母儀天下震遊已遠衷慕無窮厲玆繼序之初式舉尊崇之興謹命文武羣臣稽古禮文議薦謚號大公之義輿論僉同祗告天地宗廟社稷恭上皇考大行皇帝尊謚體天弘道髙明廣運聖武神功純仁至孝文皇帝號太宗皇妣仁孝皇后尊謚仁孝慈懿誠明莊獻配天齊仁文皇后嗚呼惟神聖配乾坤並名言之莫罄光華同日月著尊仰惟不忘敷告臣民咸使知悉上諭工部臣曰古者土賦隨地所產不彊其所無比年如冊漆石靑之數所司更不究物產之地一槪下郡縣之郡縣逼迫小民鳩斂金幣詣京師博易輸納而�販之徒秉時射利物價謄踴數十倍加有不肖官吏夤緣爲姦計民所費朝廷得其千百之十一其餘悉肥下人今宜切戒此斃凡合用之物必於出之地計直市之若仍蹈故習一槪科泒以毒民者必誅不宥癸未禮部尙書兼太寺卿呂震奏太宗皇帝遺命喪服一如太祖髙皇帝仿漢制以日易月令已踰二十七日請上釋哀服服烏紗冠素服黑角帶臨朝上不聽命與六部都察院詳議以聞震與六部都察院獎奏上宜服素冠黑角帶羣臣從君服上曰梓宮在殯朕何忍遽易自是臨素冠麻衣絰朝退仍衰服追謚故遼王直曰簡冊文曰朕推先王之典生旣有爵爵歿必有謚名所以彰徳謚所以表行故行有大小而謚因之祖宗以來率循玆道叔遼王宗室至親分封建國蓋以有年今以疾薨特遵成憲稽行易名追謚曰簡��冥漠有靈��欠承惟永甲申漢王髙煦至京蜀嫡長孫友堉還國腸白金紗文綺表裏甚厚湖廣布政司左參政李素爲都察院右副都禦史復順天府府丞李友直工部左侍郎哈蜜回回會人阿力等貢方物賜鈔幣夜有星大如杯見太微西垣內色靑白光燭地乙酉文武羣臣上表請立皇后其嗣曰聖主秉乾符而尊居大寶聖後體坤順而正位中宮所以立人道之大倫隆邦家之治化粵自古昔逮我聖朝興禮之常萬不易恭惟皇帝陛下睿智聰明寬仁孝友嗣大歷服率循憲章國家之政令皆新而宮門之位號未正昔陛下肇伍於春宮而皇妃同膺於冊命久著徽柔之上配於皇尊以輔成於內治恭祈明詔早正尊稱以輔粢盛於宗廟表母儀於萬邦公義所存與情實切伏望斷自聖表卽頒兪旨庶愜臣之望式彰趙王髙燧上表請立皇后其詞曰自古聖君之禦天下必有聖後以配之如嬀汭嬪虞塗山翼夏有萃佐�太姒興周所以資相成之道而理萬物之宜厚萬福之本者也恭惟大兄皇帝陛下道同舜禹徳合湯文體祖宗之心作神一之主善政昭敷於四海仁恩普洽於入紘深至勤厲之誠將廣雍熙之治而中宮之位號未正大廷之冊禮猶稽將何以表內徳之隆成內助之美伏惟兄嫂皇妃殿下徽柔懿恭端莊淑愼稟坤之順儷乾徳之剛建下克盡於慈仁事上實存乎孝敬聖善之徳著自春宮內而親宗外而臣民皆所以仰望以配至尊之大位以嗣聖母之徽音奉宗廟之粢盛衍子孫之福慶垂範六宮母儀天下者也髙燧冒昧陳詞仰祈兪旨早正皇后之號茂隆皇化之其天地位廷而歲功成君後徳協而治功著國家萬萬世無窮之慶實田於此髙燧無任拳切懇祈之至表上敕禮部擇日具儀行冊命禮增諸王祿上謂戶部尙書夏原吉曰朕諸叔在者庶幾諸兄弟惟趙王居京師餘皆守藩於外朕旦夕在念蓋帝正之治莫先親親況朕新嗣大位於此尢當如意其增諸王歲祿於是周府加米伍千石通前二萬石悉支本色慶府原祿一萬石悉支本色寧府加米九千石通前一萬石悉支本色代府加米一千五百石通前二千石悉支本色沈府加米七千石通前萬石內本色米六千石餘折鈔唐府加米千七百石通前二千石悉支本色魯府加米二千石通前五千石悉支本色遼府加米千石通前二千石悉支本色肅府加米五百石通前一千石悉支本色秦府原祿一萬石內加米四千五百石通前五千石支本色餘五十石折鈔伊府加米千七百石通前二千石悉支本色靖江王加米七百石通前一千石支本色漢趙二府各加米二萬石通前三萬石仍歲加鈔十萬貫晉濟熺給米三千石賜漢王髙煦趙王髙燧各黃金五百兩白金五千兩錦百匹紵絲二百疋羅二百匹紗二百匹胡椒五千斤蘇木五千斤鈔五百貫良馬百疋賜周王橚黃金百兩白金千兩紵絲四十表裏金十匹羅二十匹紗二十匹鈔一萬錠慶王﹤木旃﹥寧王權代王桂沈王摸各白金千兩鈔一萬錠紵絲四十表裏錦十匹羅二十匹紗二十匹唐王瓊璦烴魯王肇煇晉王濟火�莫蜀世孫友堉平陽美圭各白金五百兩鈔六千錠紵絲二十表裏錦六匹羅十匹紗十匹賜晉濟熺書曰皇帝致書兄王念昔與兄朝夕同侍皇祖同學講習又同飲食起處兄弟之懷夙夜惓惓玆特送翼善冠二金相玳瑁帶一龍文袍服紵絲紗羅衣材九龍白金三百兩鈔六千錠紵絲二十表裏錦九匹羅二十表裏紗二十匹胡椒蘇木各三千斤廏馬二十疋及令戶部歲給米三千石用展親親之情賜寧國長公主白金五百兩鈔六千錠紵絲二十表裏錦六匹羅十匹紗十匹汝寧懷廣南康永嘉含山汝陽寶慶七長公主各白金三百兩鈔六千錠紵絲二十表裏遣鎭守交址中官山壽賫敕諭交址頭目黎利敕曰爾本良善久秉歸向之誠但有司失於撫綏致懷疑畏潛遁山林未遂素志今大赦之後盡洗前過咸與更新特遣人賫敕諭爾授爾淸化府知府撫一郡之民宜卽就職以副朕推誠待人之意蓋壽於上前力言利與已相孚今往諭之必來歸上曰賦狡詐非爾所知或爲所紿則賊勢日滋不易制也壽叩頭言如臣諭而彼不來臣當萬死遂降是敕陛西寧土官都指揮僉事李英爲狹西行都司都指揮同知誅光祿寺寺丞蕭成罷光祿寺卿井泉爲民時泉奏歲例於今遣光祿正官往南京采用玉面貍上曰爾小人不達政體朕方下詔悉罷不急之務以休息百姓爾乃欲以飲食細故失大信耶叱之下禦史遂劾奏泉成及署正王鼐等赦後盜內府法物當斬方擬奏請罪之而泉預謀引避上曰其罪當斬者非正於盜內府物蓋上在東宮永樂十八年初至自南京典膳局放有廚子二十人隨至治膳羞居月餘太宗皇帝忽出內批云典膳局廚子二十人曷爲不奏遣悉歸命法司逮治之二十人者實皆在未嘗歸法司以聞得釋泉等悉取二十人入光祿寺自是典善局罷廚子給役而光祿日給東宮二膳外餘一毫不給𨿽索茶亦不淂云奉上旨不給東宮旣莫究所自不自言太宗皇帝時有疾或竟月不一臨外朝蓋終未知及上卽位於宮中閱先帝時羣臣所上奏牘知誣二十者泉及成所奏而稽索不給之旨實無亦出泉兩人之詐上猶未暴其事於外至是禦史奏泉等斬罪始出具所誣奏牘召泉示之曰誰歟所書泉對曰署丞王鼐鼐引伏又問誰主謀是泉誠皆叩首曰臣等罪當死上曰爾小人欺天罔上造僞旨間吾父子又構禍無辜賴皇考聖明二十人皆無事不然淂免枉死乎此赦前事不足論但爾等肆罔敢如此將何事不可爲上問禦史赦後盜物三人悉與耶對曰非止此三人上立命斬成及鼐而諭三法司曰井泉事先帝久可貸死然不可復用其罷歸爲民余悉不問遂升光祿寺寺丞郝郁爲本寺卿張澤爲少卿而召前光祿署官李灝赴京當泉之無禮於上也蓋惟郁及灝恭謹盡誠久而不變云升靈壁縣丞田誠爲州判官仍令仍靈壁縣事初誠以丞九年考績詣京師縣人父老詣闕言誠居官廉能撫字方乞復職上諭吏部尙書蹇義等曰縣官親民苟得人當加秩而久任之俾一縣蒙福今民旣願畱之卽其政可知遂有是命靈山衛指揮張忠過眞定取民女子爲妾已納聘蓋女子先受他聘矣而父母利厚貲更許忠未行其光聘者訴於官事者聞上曰婚姻風化之原旣有成言義不可易今嗜利而中易之循夷虜之陋以敗風化此父母之過法司罪主婚者女子歸先聘者如忠不知卽不坐丙戌升神機營都指揮僉事武興爲都指揮同知金吾左衛指揮使林叢爲都指揮僉事升吏科給事中淩晏如戶科給事中卜禎禮科給事中梁盛兵科給事中徐初刑科給事中朱希俱爲本科都給事中吏科給事中王佐戶科給事中葛紹祖禮科給事中汪本兵科給事中許侃刑科給事中李敏工科給事中咸廣俱爲本科左給事中工科給事中黃完爲本科右給事中攺禮科給事中朱睿於戶科刑科給事中周琬工科給事中周弘宗以老命致仕升吏科給事中李謙戶科給事中吳廷用工科給事中胡廙俱爲按察司僉事謙任山西廷用雲南廙交址吏科給事中蕭奇禮科給事中周敏學俱爲知州吏科給事中�賓鄭果遊學張志馬賓戶科給事中張惠李哲寇謙揚鐸朱禮田文於會禮科給事中趙眞彭彥虎陶衎李欽兵科給事中劉啟董榮古節李�礻�﹝羊�口﹞�潘麟劉凱刑科給事中王敬身張芾薛黼王矩裴祥張俊甄寶李沾工科給事中盧智劉伯蘊韓麟俱爲知縣時有上言在外之職宜以風憲及近侍官爲之庶幾得人上用其言故有是命升尙實司少卿朱繡爲本司卿命錦衣衛將軍趙信等壹百二十八人俱爲百戶補外先日上諭兵部尙書李慶等曰此輩事皇祖皇考久者三四十年近者不下二十年少壯入侍白首不沾一命人情謂何可閱其其歷年久者明旦引來至是悉授百戶與善地象皆感恩頓首攺龍驤衛指揮使司爲羽林右衛親軍指揮使司義勇左衛指揮使司爲龍驤衛指揮使司兀者左等衛指揮失剌等五十人貢馬及方物賜之鈔幣鳳陽五河等縣奏兩水沒田稼上謂戶部尙書夏原吉曰農民勞苦至秋成爲水所傷旣無自給不可復徵其稅其遣又覆實今歲糧芻悉免之丁亥禮部進冊立皇后皇妃儀注前期鴻臚寺設節冊寶案於奏天門禦座前設節冊寶彩輿於丹墀內教坊司設中和韶樂不作至日早錦衣衛設鹵簿大駕內官設皇后皇妃受冊位於各官中設節冊位之比皇后宮中增設寶案各設香案於節冊案前設女樂於丹墀上不作內贊引禮各二人上服皮弁服禦奏天門內鴻臚寺官奏執事官行禮畢奏請弁座導駕官導上升禦座文武百官具朝服行叩頭禮畢侍班如常儀正副使就拜位四拜畢執事官舉節冊寶案由左門出置禦道中傳制官由左門出稱有制贊跪傳制曰永樂二十二年十月初八日冊妃張氏爲皇后郭氏爲貴妃李氏爲賢妃趙氏爲惠妃王氏爲淑妃封翁氏爲趙王妃命卿等指節行禮贊俯伏興四拜畢執事官舉節冊寶置彩與中覆以黃蓋正副使後隨至左順門外正副使北向立內官受節冊寶捧由正門入各往皇后皇妃宮中節冊寶將至引禮各尊皇后皇妃具禮服宮人各執扇衛從出迎宮門外節冊寶由正門入引禮各導皇后皇妃隨後入就拜位內官各置節冊寶於案內贊贊四拜畢贊宣冊贊跪女官取冊立宣於皇后皇妃之左畢贊搢圭贊受冊女官取冊跪受皇后皇妃之右東向立惟皇后宮中贊受寶女宮取實跪受皇后之右立如之皇妃宮中不贊受寶皇后受寶皇妃受冊受畢贊出圭興四拜畢內官持節由正門出引禮導皇后皇妃各送出宮門外內官捧節出至左順門內俟齊出以授正副使報禮畢正副使得報持節復命遣使持節冊趙王妃如常儀漢王髙煦還命內官監右監丞吳慶修孝陵殿命西天剌麻扳的達爲圓覺妙應慈慧濟輔國光範洪教灌頂大善大國師僧錄司右善世智光爲圓融妙慧淨覺弘濟光範衍教灌頂廣善大國師谷賜金印攺淮府右長使王榮爲吏科右給事荊府右長使曹曼齡爲翰林院修撰二人持上於春宮凡書表奏及機務文字悉專之至是不欲其去近侍故有是命復鴻臚寺右少卿王勉太常寺少卿陸遼海衛千戶王瑜爲錦夜衛指揮同知旗其發孟賢等逆謀也命左春坊淸紀郎張根司經局校書彭敏致仕是時舊宮臣皆有升轉獨根敏年老賜敕及白金紗幣命致仕敕曰卿等事朕靑宮久矣勤愼小心始終不懈又以篤實令侍諸子講讀朝夕啟迪資益良多今朕嗣大位方將顯用顧爾蒼顏白髮趨走惟難不忍勞以職務特命致事還鄕爾尙端忠簡欲以佚餘齡勤善率人以惇裏俗用副朕優待舊人之意欽哉根等陛辭上語之爾身尙康健歲時一來見朕也皆感泣稽首上謂翰林院儒臣曰爲政所大患者上下之情不通比來朝野物議何如凡軍民中利有當興害有當章者卿等悉爲朕言當審其可否卽行之庶幾少舒人困是日交址都指揮同知陳忠與賊戰死之忠臨淮人初寬河衛副千戶以靖難功迹官至綏徳衛指揮同知坐事謫戍廣西從總兵官徵交址於个招市舁小船入江劫黎季犛水寨從橫海將軍攻多邦域先登累戰皆舊身陷陳復職爲交州左衛指揮同知官軍敗賊於醎子關諸海口忠皆有榮績安謨海洋水戰忠聯戰船斬獲爲多又從敗賊於奇羅荷花海口及昆傳山等處黎賊父子及陳季擴阮帥等就禽忠悉與有勞升交址指揮同知徵東湖州禽僞知院阮事龍虎大將軍吳忠至是叛賊黎利寇淸化忠與戰爲飛搶所中而歿事聞命禮部於卹典加厚云戊子命遂安伯陳英充總兵官往山海永平巡視關隘整肅兵備命襄城伯李隆同駙馬都尉宋琥沐忻於南京操兵守備命故應城伯孫巖次孫傑襲應城伯巖嫡子亨嫡孫英相繼襲爵英卒無嗣故命傑承襲命戶部在京辦事吏人月給米三斗升錦衣衛千戶李淂爲旗手衛指揮僉事分理錦衣衛獄時以錦衣衛治獄多失中然得爲人亦務苛劾雲長沙府民有自宮求爲內侍者通政使司以聞上曰遊惰不孝之人忍自絕於父母豈可使左右發爲卒戍邊己丑封故昭肅靖惠賢妃母王氏爲淑人升新除按察司僉事吳廷用爲刑部右侍郎初有言宜用近侍爲外職者廷用以給事中升雲南按察司僉事至是辭奏乞歸省親上曰爾屋侍從幾二十年謹厚小心且宜在在朕左右故有是命而令歸省遂命胡廙李謙亦畱隨朝授宋傑爲金吾左衛指揮使宋偉羽林左衛指揮同知皆食祿不任事傑偉俱駙馬都尉英之子賜錦衣衛指揮同知王瑜鈔千錠金織衣二襲白米五石庚寅命戶部增咸寧公主歲祿米千石通前二千石仍歲增鈔萬錠升鴻臚寺石寺丞楊善爲本寺卿劉順爲左少卿胡林爲右少卿司賓署丞賈庠爲右寺丞上諭善等曰朕初卽位凡吏治賢否民情休戚皆欲聞之而四方之遠無由盡達自今方嶽大臣來朝卽皆引見朕親問之庶幾以悉下情黜太常寺少卿周納爲交址升華府知府訥永樂中爲禮部祠察郎中嘗再上﹤鋶﹣釒﹥請封禪太宗皇帝不聽後以方賓薦入太常未幾視喪丁憂至是來朝上曰言�曳佞之人宜寘遠外不可以玷朝行遂有是命定州衛都指揮保住四川建昌衛學生張珩貢馬及老撾頭目道彭等貢象馬象齒犀角賜鈔幣有差通政使司左通政樂福言奉命治水蘇松嘉湖杭常六府今歲六府田稼多爲水渰沒請寬其稅俟來歲並徵上曰今歲以卹民故寬之若來歲並徵民輸亦難其令以鈔布代輸南京禮部右侍郎蔚綬進香辭歸賜鈔六十錠爲道裏費遂命禮部維今南京大臣進香至者準此例其方面官進香至者賜六十錠辛卯升翰林院修撰陳循爲本院侍講行人司行人吳澤都察院司務吳良及進士夏時馮敬焦起良張崇郭永淸俱爲給事中澤任兵科良刑科時戶科敬起良俱吏科崇禮科永淸工部復李本兵科給事中李郁禮科給事中本郁初由給事中坐累謫戍邊至是有薦其材者召而復之漳河水溢廣宗縣傷民田稼百餘頃有司以聞命戶部遣人賑卹壬辰升兵部左侍郎崔行爲四川左布政使太僕寺少卿王中爲本寺卿命宗仁府經歷黃琮致仕琮掌事上於東宮爲春坊中允後進左庶子上卽位攺宗人府經歷至是憫其老命致仕平江伯陳瑄上言七事一曰重國本南壯二京實國家根本不可不爲深遠鞏固之謀今明詔不領軍民忻忭鼓舞咸起回鑾之望乞畱聖意任將益兵以嚴子備爲國家萬年之計二曰擇賢能庶民服田力穡以供賦稅軍士被堅執銳以備戰守皆國家亦子必得賢能之人長之則政事修明人淂其所然選能在於推舉推舉在於覆實乞令諸司舉人惟其賢能不必悉拘資格又乞命朝臣之公正者分巡天下咨考百司政治得失進廉能黜貪鄙如此則官使得人而天下理矣三日蘇民力今天下歲運糧餉惟湖廣浙江江西三布政司及直隸蘇松等府州去北京甚遠又河道有洪閘壩及淺凍之阻往復踰歲所費數倍正糧上逋公祖下妨農務皆由於此乞令運於近便淮安徐州等處交納別令官軍接運至北京如此則民力可蘇而農務不妨又快船馬船二三百料者所裝運物貨不過五六十石每船已有官軍二三十人又於緣河軍衛有司添差軍民遞送常拘集軍民聽候接遞聽候日久有至凍餓失所者乞行革罷四曰興學校夫建學校以育賢材以備官使令府州縣教職多非其人生員務學亦少乞令中外風憲官及守令頻加者勸其教職不稱生員無成者斥之而於雜職或軍民中訪舉老成儒士以補教官仍選鄕裏俊秀補生員責其成效軍中子弟亦宜使之入學讀書習知禮法庶幾將來官使得人五曰整軍位夫兵所以禦侮衛民國家之大計也方今軍伍自京師至外服竄已者多在役者少加以官長私役科擾軍民鮮有得其所者乞敕都府兵部及都司衛所時加淸理老疾者令以子弟代役竄亡者令納期限追補戶絕者驗實開豁庶幾軍伍實武備修緩急可恃六曰謹邊防邊防之要在於足兵足食比年開平等處往往城不足兵兵不足食二者旣皆虛乏所守何由完固乞擇武臣有勇略者授以精壯軍士足其衣食給之堅甲利器使日操月習有沃野者令耕守兼務如此外寇絕窺伺之心邊民免侵擾之患矣七曰專漕運各處官軍每歲運糧北京運畢已財刀殫乏及歸又須修整壞船下年再運是終歲勞勤有可矜憫而該衛所於其歸又加他役困之及當再運軍之困者未蘇舟之壞者未修公私俱坊乞禁約各衛所運糧軍士歸者不得別有後使上覽奏以付翰林臣曰瑄言皆當今所司速行又曰大臣能用心如此亦難遂降敕獎諭之初日朕嗣承大統君國子民之心風夜惓惓卿所陳教事皆今切務覽之再三良契於懷巳敕所司施行惟卿忠愛之誠嘉念不忘特玆獎諭想宜知悉敕下左右或言喧亦常談無足煩寵褒者上曰武臣能言及此難得且今皆懼言出得罪所當獎掖以導之古人尙買死馬骨吾此舉豈不遠過之哉定平伯福卒福狹西咸陽縣人其父士聞以軍功積官至前軍都督府都督僉事從徵交址戰歿追封奉天翊衛宣力武臣侍進榮祿大夫柱國建平伯永樂六年命福襲父爵十二年從徵遁北無督軍餉上卽位奉命往南京至長蘆病卒訃聞賜賻贈命有司治葬事癸巳趙王髙燧上表請建皇太子其詞曰繼天承統永世之圖命嫡建儲正邦之本所以隆社稷之慶所以系華夷之心國家典彜古今一揆恭惟大兄皇帝陛下聖神文武剛健明仁嗣登大寶之初弘布維新之治心同天地無一心不在於羣生事法祖宗無一夫不沾於聖澤海含春育近悅而遠來日月光華神人交慶皇圖永固惟主鬯之猶虛隆古通規宜儲宮之預建惟皇太孫體居震位資稟乾剛天實縱以多能惟允全於至孝問安視膳克勤朝夕之恭力學就師樂有詩書之懿足以維宗祖之禋副中外之輿情髙燧叩至親之末屬攄忠悃於宸嚴伏望顯冊渙頒慰四海臣民之望儲闈早建系萬年宗社之隆長表上賜書報曰覽表請建儲副於稽古制明國體固當兄嗣之初於宗室諸王文武大臣徳意永洽豈可遽言其私賢弟忠愛之誠不可以違其姑緩之免富陽侯李茂芳爲庶人追其誥及其父讓所受儀賓駙馬都尉封富陽侯追封景國公並追封三代誥券悉焚毀之蓋以茂芳母子在先帝時有逆謀故也寧王權奏欲來朝又言江西非其封國上遣書答曰叔欲來見感親愛之厚侄承叔親厚有素今欲見叔亦切惓惓但以聖訓不敢違也計諒此誠所云寄居江西非所封之國不與封鎭各王例同蓋江西之地叔受之先帝已二十餘年爲國南屏非封鎭而何惟叔審之掌交址布政使司事工部尙書黃福奏請設北江州三江口丕祿縣明市社二巡檢司從之甲午文武羣臣上表請建皇太子其詞曰聖皇撫運實膺南面之尊長子承祧必正東宮之位所以立國家之大本系天下之人心恭惟皇帝陛下睿智聰明聖神文武承太宗付托之重隆大孝繼述之誠信義立而禮教行賞罰公而恩施溥天地合徳育羣生於覆載之中日月同明統萬國於照臨之下與圖廣大亙古所無治化昭敷於今彌盛而猶虛立鬯未建儲宮曠前代弘規稽皇朝之茂典惟皇太孫爲聖嗣之長嫡稟睿徳之重華績學署時敏之功修業表日新之實問安視膳孝行夙彰卹物愛民仁聲遠播誠宜早居儲位上副宸嚴將以承宗廟之明禋傳祖宗之神器此帝皇重計古今通誼而不可以緩者也臣等俯瀝懇忱仰祈兪旨不勝下情惓切之至表上賜敕答曰覽表具悉建儲國之大事朕不敢私亦不敢忽顧初位之初恩澤之施未洽國家卿等所請其姑緩之擢故營國公郭英子鈁爲旗手衛指揮使仍命世襲必裏衛指揮康壽隨徵迆北回貢馬賜鈔及紋綺乙未升大理寺右寺丞孫時爲兵部右侍郎上諭兵部尙書李慶曰今太僕馬增數陪而畿民一夫或畜三匹四匹者畢力於此有耕桑盡廢衣食不給甚可矜憫其以分給諸衛所及臨邊戍卒俾牧餋乘習以待用亦軍民兩便也命錦衣衛故指揮僉事袁江孫麟襲職丙申文武羣臣再上表請建皇太子其詞曰聖人居大寶之尊立儲副之位所以正天倫隆國本系人心肇自有夏及於成周聖哲之君率由斯道傳示久長萬世不易恭惟皇帝陛下徳同天地明昭日月承太祖髙皇帝之基紹太宗文皇帝之謨烈嗣承大統渙發綸音昭大孝以尊親敷至仁以及物普天之下歡忻感戴惟儲未正邦國之本莫此爲重伏惟皇太孫以嫡以長旣明且仁徳緝熙孝友兼至誠宜以承宗祧貞萬國凡中外之臣億兆之眾皆顒然仰望以居儲副之位臣等近以合詞進來未賜允兪謹再竭悃誠冒幹斧鉞伏望俯從眾言明詔所司擇日舉行建儲之禮以定國家之天本副臣民之願望臣等不勝下情懇祈之至表上賜敕答曰覽表具悉太子國之大本比者親王固請早建卿等復形懇奏皆原忠愛之篤朕亦推國之重寄所系其立嫡長子爲皇太子禮部卜日具儀以聞加隆平侯張信少師二俸並給仍命子孫世襲侯爵命故都指揮同知姚堂子忠襲爲金吾右衛指揮使金吾右衛故指揮同知陳良弟敬龍兄職孝陵衛指揮使鄒淸金吾右衛指揮僉事王直俱老疾乞致仕從之命淸子興子貴襲職夜有星大如杯色赤見勾陳丁酉進少保兼吏部尙書蹇義爲少傅禮部左侍郎兼華蓋大學士楊士奇爲少保俱兼職如故太常寺卿兼文淵閣大學士翰林院學士楊榮爲太子少傅置謹身殿大學士命兼之戶部右侍郎兼文淵閣大學士翰林院學士金幼牧爲太子少保兼武英殿大學士升吏科給事中陳山爲�春春坊左庶子左春坊左中允張英爲左春坊左諭徳右春坊右中允戴綸爲右春坊右諭徳襲封衍聖公孔彥��普來朝賜襲衣及鈔二千貫升南京鴻臚寺右寺丞李嘉爲通政使司左通政序班何敏爲鴻臚寺右寺丞司賓署丞王宗諤爲南京太常寺寺丞升遼東都司都指揮僉事李賢爲後軍都督僉事仍擢其子順爲通州衛指揮使命都指揮同知揚效誠致仕以其子孟哥襲職都指揮舊無承襲效誠原韃靼人小心不懈蓋特恩云上命禮部以十月朔集僧道於慶壽寺靈濟宮建薦楊大齋七晝夜上資皇考皇妣之福戊戌賜少傅兼吏部尙書蹇義少保兼華蓋殿大學士楊士奇太子少傅兼謹身殿大學士楊榮太子少保兼武英殿大學士金幼孜銀圖書各一其文曰繩愆紏繆仍諭之曰卿等皆國家舊臣祗事先帝二十餘年又事朕於春宮練達老成今朕嗣伍軍國之務重頒卿等協心贊輔凡政事有闕或羣臣言之而朕未從或卿等言之朕有不從悉用此印密﹤鋶﹣釒﹥以聞其毋憚於再三言之君臣之間盡誠相與庶幾朝無闕政民無失所而朕與卿等皆不負祖宗付記之重義等頓首受命山東按察司鄧眞僉事洪順上言學校王政之本治化之源比年山東府州縣學教官缺人士子務學亦𨿽科舉歲貢不缺然幸進者五六人才不盛蓋由於此乞今內外七品以上文官各舉通經人授之教職庶師道而賢才興從之四川播州宣尉司楊昇遣艸塘安撫司同知宋圭等及雲南麗江軍民府千府長阿束通貢馬賜鈔幣表裏有差夜有星大如碗色黃白見牛色光燭地有聲如撒沙石有星大如杯色靑白見女淋己亥敕駙馬都尉西寧侯宋琥先帝之山陵之期已近卽馳驛前來升太常寺少卿王勉爲本寺卿禮部主事傅霞岫爲少卿攺福淸縣知縣朱禮爲中書舍人初禮以書善擢戶科給事中繼以冗員出爲知縣未行上章求京職故有是命內官別裏哥指揮趙敬千戶張春奉使北虜還貢馬和寧王阿魯臺使者阿卜都剌把兒火者等貢馬及方物賜其使鈔幣有差庚子以卽位賜京師文武百官及軍民人等鈔幣胡椒蘇木武職公侯忠勇王鈔二百錠彩幣表裏五駙馬伯都督鈔百錠彩幣表裏四都指揮鈔八十錠彩幣表裏三指揮鈔五十錠彩幣表裏二十戶衛鎭撫儀衛正副鈔五十錠絹二疋百戶所鎭撫典仗鈔四十錠絹一疋旗軍校尉將軍力士等胡椒一斤蘇木二斤文職一品二品鈔百錠彩幣表裏四三品四品鈔八十錠彩幣表裏二五品鈔五十鈔絹二匹六品七品鈔四十錠絹一匹八品九品鈔三十錠絹一匹雜職並辦官鈔二十鈔監生生員吏與知印人材天文生醫士胡椒一斤蘇木二斤坊廂百姓僧道匠人樂工廚子並各衙門皂隸膳夫人等胡椒一斤蘇木一斤其聽選及營造朝貢公差在京者武職都指揮鈔百錠指揮宣慰使同知副使宣慰正副使頭目鈔三十錠千戶衛鎭撫儀衛宣慰僉事宣撫同知副使安撫招討鈔二十五錠百戶所鎭撫典仗宜撫僉事安撫同知副使僉事副招討長官通事鈔二十錠旗軍並王府校尉人等胡椒一斤蘇木一斤文職二品三品鈔二十錠四品五品鈔十錠六品七品鈔八錠八品九品鈔六錠雜職鈔四錠生員吏典胡椒一斤甘肅總兵官都督費王�獻奏安定曲先赤斤密落等處有賊千餘人於必立出江黃羊川殺傷朝使內官喬來喜等劫奪彩幣馬騾等物遂遣敕一道令王�獻等差的當頭目賫諭赤斤蒙古衛三道令都指揮李英同指揮康壽諭罕東曲先安定三衛著落挨查前項劫賊果是何簇分部落之人或禽拿角�羊來或明白指實奏來庶罪有所歸其諭蒙古等衛敕曰比朝廷差內官喬表喜等同烏思藏等貢使賫敕及彩幣等物往烏思藏尼八剌等處公幹至必立出江黃羊川遇安定曲先赤斤密落等處賊徒五千餘人截路殺傷使臣劫奪彩幣馬騾牛等物罪不可容卽欲調軍剿捕恐傷及良善爾等湏挨查前項賊徒是何簇分部落之人或禽拿角�羊來或明白指實具奏庶罪有所歸監察禦史金庠上言四事一曰任賢賢者國家之利器不可一日而無古之聖王勞於求賢逸於用人古聖尙照況後平邇者明詔有二軍民之中有懷材抱徳堪任用者所司舉以聞夫惟賢知賢今槪令所司薦舉恐未能盡出於公誼令在內五品以上在外四品以上文職各舉所知嚴其繆舉之罪如此則朝廷有得賢之實二曰固本蓋京師者四方之本世云鐘山龍蟠石城虎踞眞帝王所都我太祖髙皇帝定鼎於此三十餘年宗社奠安生民無事且皇祖陵寢所在宜命皇子之賢者率重兵以鎭之外以杜覬覦之心內以杜兩京之勢他日回鑾亦可以省東南轉輸勞費此古人居重馭輕之策不可以不加意三日講武蓋兵者所以威四夷安諸夏古人三時務農一時講武以備不虞通者王師北歸休逸已久宜擇將臣有勇略者率之以時操練精其藝能有備如此則外侮不足憂矣四曰裕民蓋爲邦本今四海之廣寒者欲衣饑者就食顚連困苦者欲淂安逸皆所當卹宜選才干親氏之官常專撫卹不得數更如此則上不交孚本固而邦寧矣惟皇上畱意上嘉納之辛丑加忠勇王金忠太子太保二俸俱支上諭少傅兼吏部尙書蹇義曰朕嗣位以來文武大臣皆有進職此人在列不無希覬之意亦宜有以慰安其心義對曰漠北歸附之人居京師者甚眾今皆瞻望朝廷待此如何𨿽賜賚已厚然名爵亦宜略示優待此懷遠之道也上曰然其他職名渠所不諳虜人所諳者惟三師馬重可與太子太保但不令預職事且攺禮部主事康禋爲南京太常寺寺丞

大明仁宗昭皇帝實錄﹝卷五﹞

永樂二十二年冬十月壬寅朔遣行人蔣慶以卽位告外祖中山武寧侯命王子瞻埏漠王子瞻垶墿瞻坪趙王子瞻土�犮瞻髙冠以天寒命光祿寺每三日一賜衛士酒肉召荊州右衛指揮使鐘信爲錦衣衛指揮使攺錦衣衛指揮使劉昊爲浙江觀海衛指揮使指揮僉事袁麟爲浙江寧波衛指揮僉事命戶部蘇松嘉湖等府被水災處今歲秋糧悉令折輸布鈔如永樂五年卹民之例每石輸布一匹或鈔六錠革戶部及南京戶部行用庫初建行用庫專市民間金銀至是罷市故革之上禦思善門選東宮官屬加安遠侯柳升太子太傅成山侯王通陽武侯薛祿俱太子太保禮部尙書兼太常寺卿呂震爲太子少師戶部尙書夏原吉爲太子少傅兵部尙書李慶爲太子少保震原吉慶皆尙書如故戶部尙書郭資兼太子賓刑部尙書吳中工部尙書黃福俱兼詹事府詹事太僕寺卿郭惇爲戶部左侍郎及吏部左侍郎郭進俱兼少詹事攺進名進陛監察禦史黃宗載艾良俱爲詹事府丞曾棨爲左春坊大學士仍兼翰林院侍讀學士王英爲右春坊大學士仍兼翰林院侍讀學士王直爲右春坊右庶子仍兼翰林院侍讀學士周述爲左春坊左諭徳仍兼翰林院侍讀林志爲右春坊右諭徳仍兼翰林院侍讀攺左春坊左諭徳張瑛右春坊右諭徳戴綸俱爲司經局洗馬刑部主事張宗璉中書舍人張侗俱爲左春坊左中允升翰林院編修徐永達林長楙俱爲右春坊右中允藺從善爲左春坊左贊善國子監助教王讓爲右春坊右贊善翰林院檢討蔣驥中書人髙谷俱爲左春坊左司直郎吏科給事中蔣先國子監博士張景良俱爲右春坊右司直郎癸卯以鈔法不通命三法司軍民犯笞杖者定等第令輸鈔贖罪不爲常制上諭兵部尙書李慶等曰城池爲民保障今天下無事日久城墮池陻所司玩愒不知修治一有警急何以衛民宜下各都司令督各衛所委正官巡視城池有傾塞者於軍士農種之暇並工修理務今堅固若臨邊境則不俟農暇卽日修治命羽林前衛故指揮僉事王成子政襲父職賜鈔六十錠通政司言山東民運糧至通州張家灣因民家火延糧船悉毀官府責償甚急民無所出奏丐緩徵上論戶部曰山東數年水旱民勞今又厄於此宜寬卹之其令每糧一石準輸鈔四錠興州左屯衛軍徐翊有子嘗自宮入爲內豎翊奏乞除軍籍上曰爲父當教子爲子當餋親爾有子不能教致自傷其體皆親恩絕人道敗壞風化皆原於爾尙敢希除軍籍耶出其子使代軍役甲辰賜衍聖公孔彥縉宅於京師彥縉數來朝皆館於民上聞之顧近臣曰四夷朝貢之使至京皆有公館先聖子孫乃寓宿民家何以稱崇儒重道之意遂命工部賜宅置翊聖恭惠夫人守墳十二戶上諭禮部臣曰皇考臨禦數詔有司存卹鰥寡郡邑皆有餋濟院比聞率是文具居室敝壞肉粟布絮不以時給棲棲饑寒而守令漠不畱意爾禮部卽戎約之令謹視遇施實惠毋致失所兀者等衛指揮速的阿卜勒頭目孛乞納等來朝貢馬及方物賜鈔幣有差嘉河衛指揮阿必察等遣女直頭目咬納等來朝且奏乞授咬納等本衛指揮上顧侍臣曰一來朝遽授指揮再朝當授何官且有功者又何以賞之不許賜咬納等鈔幣遣還乙巳復除魏國公欽永樂十九年自南京來朝不數日遽辭歸特命削爵鳳陽爲民至是復至上念中山武寧王開國元勛復欽爵祿俾奉宗祀丙午山東布政使司言登萊諸郡今歲兩水傷麥其前歲所逋稅乞令民以他物代輸上命戶部議所以寬貸之戶部言今國用不足上曰君民一體民貧豈可以不卹宜從所言具永樂二十年所逋稅悉蠲之其二十一年令以鈔代輸丁未擢監生李俯爲兵科給事中命國子監簡浙江江西福建廣東生有文學者六十人於翰林院考試得劉瑄等二十人分置六科日隨給事中朝參歷事杭州府仁和縣民胡凱等言本縣土田瀕江者連歲海潮衝塌七十餘頃而稅額未除爲民患命戶部速遣人閱視除豁戊申敕各處鎭守官及都指揮司爾等職守甚重凡進香朝賀鎭守官勿擅離聽差所屬四品以上官來各都司指揮掌印者亦勿擅離聽差佐貳官來如已起程在途亦卽回還擢營國公郭英孫墱爲勛衛通政使司請以四方雨澤奏章頻送給事中收貯上曰祖宗所以令天下奏雨澤者蓋欲前知水旱以施卹民之政此良法羙意今州縣雨澤奏章乃積於通政司上之人何由知又欲送給事中牧貯是欲上之人終不知也如此徒勞州縣何爲自今四方所奏雨澤至卽封進朕親閱焉又諭之曰爲近臣當究事理卹民難毋徒苟應故事也水沒薊州平峪等州縣田五千五百三十頃徐州蕭沛等州縣田七千二百九十頃有奇事聞詔悉蠲其今年租稅浙江於潛樂淸兩縣饑事聞命發預備倉粟賑之通政使司引興化縣民奏知縣李遜苛刻苦民且有子貪黷不可堪錄其贓有金銀數百兩錦綺數百匹他物稱是皆赦後所犯並執以聞上命副都察院鞫之諭都禦史劉觀曰朝廷擇守令使餋民乃厲民如此父爲之不足又縱其子民何以堪旦赦後不攺是終不攺矣必論之如律又曰近年人情敢肆行犯法者恃有罰工作之令故有財者悉得幸免自今凡有罪者死生輕重一斷如律庶幾有所懲勸夜有星大如杯其色赤見東南雲中己酉遣太師英國公張輔太子大傅安遠侯柳升少傅兼吏部尙書蹇義持節及金冊金寶冊妃張氏爲皇后冊文曰朕祗膺景命統紹洪基永惟治教之先宜重彜之本家人正內外之位所以定天下關睢詠后妃之徳所以美王化聖經所以紀萬世攸承咨爾張氏淑愼懿恭齋莊誠一早膺皇祖之命用登嬪予之選孝事考妣秉恭順匪懈之忱於予夙夜備儆戒相成之益有琴瑟和樂之懿有環佩雍容之儀貞靜以率身寬惠以逮下至化興樛木之詠嘉慶衍螽斯之祥協贊春宮二十餘載朕已欽承於大統爾宜正位於中宮特遣使賫冊寶立爾爲皇后於戲配皇極之尊奉神靈之統表正大宮母儀天下惟純儉可以裕徳惟靖恭可以輔治惟仁可以睦族惟善可以進賢有初匪艱愼終惟吉遠稽聖後之道欽承皇妣之規益懋芳猷永膺天祿欽哉命太保寧陽侯陳懋少保兼華蓋殿大學士楊士奇持節冊郭氏爲貴妃冊文曰朕惟卯國之治實始於家齊化理之基必資乎內徳玆纘承於大統肇建立於中宮茂簡贊輔之賢爰進褒崇之命咨爾郭氏毓自勛閥選嬪春宮柔順靖恭齊莊靜一進退謹珩璜之節雍容著詩禮之華比徳古先爾有葛覃勤儉之美致恭夙夜予有雞鳴儆戒之資宜升褕翟之榮以冠軒龍之貳特封爾爲貴妃於戲統四海而先內治益隆輔佐之誠率九禦以副母儀尙佇徽猷之懋惟謹以育徳惟善以裕躬惟順以協睦宗姻惟敬以相承禋祀永綏寵祿光我訓詞欽哉命太子太保成山侯王通太子少師禮部尙書呂震持莭冊李氏爲賢妃冊文曰朕祗紹鴻恭思化本先聖所訓爲國必始於家王政之經治內以及乎外肇正中宮之位宜崇貳佐之賢咨爾李氏選嬪春宮積有年稅克謹圖史之戒動循珩佩之和厲玆序升均宣恩命錫之褕翟俾副軒龍特封爾爲賢妃於戲帝王統禦於家邦宮壼必資於輔佐惟謙以育徳惟善以裕躬惟順以協睦宗姻惟敬以相承禋祀永綏寵祿光我命詞欽哉命太子太保陽武侯薛祿太子少傅戶部尙書夏原吉持莭冊趙氏爲惠妃冊文曰朕祗紹鴻圖恭思化本先聖所訓爲國必始於家王政之經治內以及乎外肇正中宮之位宜崇貳佐之賢咨爾趙氏選嬪春宮積有年歲克謹圖史之戒動循珩佩之和厲玆序升均宣恩命錫之褕翟俾副軒龍特封爾爲惠妃於戲帝王統禦於家邦宮壼必資於輔佐惟兼以育徳惟善以裕躬惟順以協睦宗姻惟敬以相承禋祀永綏寵祿光我命詞欽哉命太子太保忠勇王金忠太子少傅兼謹身殿大學士楊榮持莭冊王氏爲妃冊文曰朕祗紹鴻圖恭思化本先聖所訓爲國必始於家王政之經由內以及乎外肇正中宮之位宜崇貳佐之賢咨爾王氏早以名家選嬪予室靜貞秉徳動循珩佩之和恭愼率身不忘圖史之戒朕愜關睢樂徳之意爾有雞鳴相成之心俾膺褕翟之榮以進軒龍之副特封爾爲淑妃統四海而宣內治益隆輔助之成率九禦以副母儀尙佇徽猷之懋惟謙以育徳惟善以裕躬惟順以協睦宗姻惟敬以相承禋祀永綏寵祿光我訓詞欽哉命太子賓客都察院左都禦史劉觀刑部尙書詹事府詹事吳中持莭命王氏爲昭容誥文曰朕祗承天序恭思化理行王政必始於治內爲天下必先於齊家乃眷掖廷式均序進咨爾王氏早膺愼選侍朕春宮秉徳柔嘉咫心專靜致勤不懈恆存夙夜之恭率履有儀克循圖史之訓宜升品以示寵榮今命爾爲昭容其久欽承用光恩命欽哉命太子少保兵部金幼孜持莭冊封翁氏爲趙王妃冊文曰國家封建親王所以隆藩屏必茂選賢女爲之妃所以資其內治況朕同气�二致其配之賢又有多子之祥典冊之頒所宜必舉咨爾翁氏皇考之世選於名家爲朕弟趙王之配孝順恭和淑徳昭著且其子長今特授以金冊封爾爲趙王妃爾尙益懋乃徳內助家邦永宗藩欽哉庚戌禮部進冊立皇太子冊皇太子妃及封親王世子郡王儀注前一日鴻臚寺設詔案於奉天門設各莭冊寶案於詔案之南設各彩輿於丹墀之東南尙寶司設寶案教坊司設中和韶樂大樂皆不作是日早錦衣衛設鹵簿大駕內官設皇太子拜位於丹陛上次親王又次世子郡王拜位皇太子親王世子郡王各俱冕服以俟皇帝服衮冕禦奉天門內導駕官導皇帝升座尙寶司官置寶於案鳴鞭報時畢文武百官朝服行叩頭禮畢侍班如常儀引禮官六員導皇太子二員導親王及世子郡王俱由東階升至丹升內贊就位皇太子親王世子郡王各就位外贊同贊就位位各持節官就拜位於丹墀贊禮各贊四拜傳至官奏傳制贊禮各贊跪傳制官宣制畢贊禮各贊俯伏興平身引禮官導皇太子由東八詣節冊寶案前贊贊跪贊宣冊捧冊官跪取冊捧授宣冊官宣冊官受冊立宣畢仍授捧冊官內贊贊搢圭贊授冊捧冊官以冊授皇太子受畢以授內侍內侍跪受捧立於西內贊贊授實一如受冊儀畢內贊贊出圭俯伏興平身復位引禮官導皇太子由東出內侍捧冊寶前導皇太子就拜位內侍以冊寶置彩輿引禮官導親王世子郡王以序由東入詣節冊寶案前內贊贊跪贊搢圭贊授冊捧冊官各取冊授諸王諸王受畢各授內侍內侍跪受捧立於西門內贊贊授寶捧寶官各取寶捧其授受一如冊內贊贊出圭俯伏興平身復位引禮官導親王以下以序由東出內侍以序捧冊寶前導親王以下就拜位內侍各以冊寶置彩興執事舉各節寶案由東出以節及皇太子妃冊置彩輿內贊贊鞠躬四拜畢內侍及執事者各舉節冊以序前導引禮官導皇太子由東階降親王世子郡王以序後隨各持節官又後儀仗迎至文華殿及各王邸各置其節冊寶皇太子妃節冊則持節等官送至左順門外立比向內官迎入行禮俟報禮畢俱復命其漢世子及濟陽諸王節冊寶印持節官送至王邸行禮畢歸復命是日禮部官候節冊寶啟行畢奉詔書至承天門開讀頒行天下明日皇太子率受封親王世子郡王詣奉先殿及幾筵行謁告禮如常儀是日皇帝具皮弁服引禮官導皇太子親王世子郡王謝恩行八拜禮畢引禮官導還至右順門內官導詣內殿前侯皇后服燕居冠帶升座俱就冊陛行八拜禮畢詣諸皇妃前行四拜禮畢以序退皇太子妃受冊儀注前一日內官設節冊案於東宮內殿設香案於其南設女樂於內殿陛上不作設議仗如常儀設內贊引禮女官各二人至日內官自左順門外迎節冊由正門八迎至內殿節冊將至女官啟請皇太子妃具服宮人執扇從衛引贊導妃降自東階出迎節冊俟至各置於案引贊贊就拜位贊宣冊贊跪宣冊女官跪取冊立宣於皇太子妃之東宣畢引贊贊授冊贊搢圭女官取冊授皇太子妃授畢以授女官女官跪受授立於西引贊贊出圭贊興贊四拜禮畢內官持節由正門出皇太子妃送至殿外內官持節出報正副使禮畢使得報持節詣上前復命是日皇太子妃受冊畢引贊導具禮服詣奉先殿及幾筵行謁告禮如常儀禮畢皇太子妃具服引贊導詣宮內門外俟皇帝服皮弁服皇后服燕居冠服升座導皇太子妃自殿東門入就拜位謝恩行入拜禮畢詣各宮皇妃前行四拜禮畢導還宮詣皇太子前行四拜禮畢導升座侍衛如常儀王妃公主郡主及宮人女官應賀者於丹墀內行四拜禮畢各退明日早親王文武百官行慶賀禮俟皇帝具衮晃禦奉天門內親王行八拜禮畢次執事官行五拜三叩頭禮畢鴻臚寺官奏請皇帝陛座進表行禮如正旦儀親王行慶賀禮畢詣內殿皇后前行禮亦如之親王世子郡王賀皇太子禮鴻臚寺官設親王世子郡王拜伍於文華殿陛上錦衣衛設儀伏教坊司設樂不作親王世子郡王賀中宮行禮畢引禮導至文華殿門外侯皇太子升座畢由東階升就拜位贊禮贊鞠躬四拜畢贊跪鴻臚寺官一員跪殿門外正中政詞曰某王某等玆遇皇太子殿下榮膺冊命禮當慶賀畢贊禮贊俯伏興平身四拜畢以序退皇太子回謝親王禮是日皇太子詣便殿見趙王行家人禮四拜王西向而受文武百官慶賀皇太子行禮進箋如正旦儀是日百官命婦詣中宮進箋慶賀畢詣皇太子妃前行四拜禮上諭鴻臚寺臣曰故事視朝後諸司有急切機務不淂面陳者許具題本於宮門投進冀得速達今訴私事丐私恩者亦進題本掩姦欺眾以圖僥幸壞法亂政莫甚於斯今後惟警急機務不得卽面陳者許封進題本其餘大小公私之事並令公朝陳奏違者論以重罪仍令三法司知之造禦藥奉禦印金吾左衛指揮使林子宣以老疾乞致仕而以其孫勝代職從之辛亥敕甘肅總兵官都督費王�獻近聞賢義王太平爲瓦賴順寧王脫歡所侵害太平人馬潰散有逃至甘肅邊境潛住者爾等卽整搠士馬哨了如果則遣人詔諭同來仍嚴約束差去人善加撫卹毌盜其馬疋牛羊等物庶不失遠人來歸之心命羽林前衛指揮僉僉事汪致淵子豗祖龍職古麻剌等正國剌必等遣頭目叭諦吉三等奉金葉表箋來朝貢方物賜之鈔幣壬子立嫡長子爲皇太子冊文曰帝王弘建皇極首隆國本所以重祖宗之洪業系天下之人心朕統承天序祗奉神器兢兢夙夜永圖用建元良以爲儲副咨爾朕之長嫡天稟明睿英資剛正有孝友謙恭之徳有閎偉豁達之量昔我皇考太宗文皇帝深期宏遠徳音孔彰今特授以冊實命爲皇太子正位東宮父子之親君臣之義惟篤克念始終於誠惟學致道惟敬立徳惟智以容善惟仁以愛人戒侈去矜親賢遠侫益勤無逸以宗廟社稷永保國家隆盛之福欽哉冊皇太子妃胡氏冊文曰朕祗紹鴻圖永惟國本茂建儲副所以重於繼承眷乃室家咸宜正於名位今立嫡長子爲皇太子爾胡氏作配宮闈多歷年所內徳克勤婦道有稱今特授金冊命爾爲皇太子妃爾益愼徳儀協隆化本體樛木螽斯之美衍國家福慶之原欽哉封苐二子瞻埈爲鄭王苐三子瞻墉爲越王弟五子瞻墡爲襄王苐六子瞻堈爲荊王苐七子瞻土�粵爲淮王苐八子瞻塏爲滕王苐九子瞻垍爲梁王苐十子瞻埏爲衛王其冊文皆曰朕惟君臨萬邦必建諸子以鞏固宗社屏衛王家宏治平悠久之福隆古聖王逮我皇祖皇考咸由斯道朕嗣鴻業祗懷永國咨爾弟幾子某天稟純茂賢智夙成今特封爾爲王居國某處子子孫孫世守玆土於戲惟學廣徳惟徳裕身惟謙惟恭戒於荒逸親仁愛民屏遠邪侫永篤忠孝之志無忘君親之恩則光昭藩輔福祚長世敬之哉封漢王嫡子瞻坦爲漢世子趙王長子瞻土�犮爲趙王世子冊文曰朕惟君天下者子必封王王子嫡長者立爲世子世世相傳藩屏帝室此太祖之制也朕玆承大統篤序親親今朕弟某王長子某年已長成特命某爲世子爾其恪勤忠孝永承藩輔欽哉無怠封漢王苐四子瞻咨爲濟陽王苐五子瞻域爲臨淄王苐六子瞻垶爲昌樂王苐七子瞻墿爲淄川王苐八子瞻坪爲齊東王苐九子瞻壔爲任成王苐十子瞻土�長爲海豊王苐十一子瞻垹爲新泰王趙王苐二子瞻塙爲安陽王其冊文曰天子之眾子必封爲王諸王之眾子必封郡王此太祖之制也朕祗承大統篤序親親今朕弟某王苐幾子某特封爲某王夫爲子莫大乎孝爲臣莫大乎忠非孝非忠何以立身汝能勉之則可以修乃父之攸行矣於戲尙克時枕乃永其世汝其欽哉無替朕命遣官持節命秦隱王庶長子志均襲封秦王楚昭王世子孟烷襲封楚王蜀獻王嫡孫友堉襲封蜀王肅莊王庶長子瞻焰襲封肅王遼簡王世子貴烚襲封遼王伊厲王庶長子顒炔襲封伊王其冊文曰朕惟君天下者必封建王國子孫世世相傳藩屏帝室此古昔帝王不易之大法也朕仰遵祖訓篤敍親親玆以某親某王薨逝爾某其子某其孫特命襲封某王尙恪勤忠孝親賢愛民永爲藩輔欽哉無怠封蜀獻王苐六子悅烯爲永平王孫友附爲黔江王友塤爲羅江王代王苐三遜火�宇爲潞城苐四子遜堪爲山陰王苐五子遜燂爲襄垣王苐六子遜烇爲靈丘王遼簡王苐七子貴烰爲益陽王苐十子貴煟爲湘陰王苐十一子貴臥�火爲衛陽王韓憲王苐四子衝烋爲樂平王沈王庶長子佶焞爲武卿王苐二子佶烇爲陵川王苐三子佶煟爲平遙王其冊文曰天子之眾子必封爲王王之眾子必封爲郡王此太祖之制也朕祗承大統篤敍親親今朕叔某王苐幾子某苐幾孫某特封爲某王夫爲子莫大乎孝爲臣莫大乎忠非忠非孝何以立身汝能勉之則可以修乃父乃祖之攸行矣於戲尙克時枕乃永其世汝其欽哉無朕命詔天下曰朕惟致理必先正內所以崇王化之基承統必重建儲所以厚國家之本乃若眾建宗室式以永壯��繙維帝王大經典章斯在朕祗天序君主萬顧玆臨禦之初方切維新之治念徳澤之未究耿夙夜其靡寧而親王勛臣文武百辟志存愛國咸懷永圖屢表攄誠靖立皇后建皇太子稽率舊章勉循眾志已於十月初八日冊立妃張氏爲王后十一日冊立嫡長子皇太子封次子瞻埈爲鄭王瞻墉爲越王瞻墡爲襄王瞻堈爲荊王瞻土�粵爲淮王瞻塏爲滕王瞻垍爲梁王瞻埏爲衛王漢王嫡子瞻坦爲世子次子瞻垐爲濟陽王瞻域爲臨緇王瞻垶爲昌樂瞻墿爲緇川王瞻坪爲齊東王瞻壔爲任誠王瞻土�長爲海豊王瞻垹爲新泰王趙王長子瞻土�犮爲趙世子次子瞻塙爲安陽王命秦庶長子志均襲封秦王楚昭王世子孟烷襲封楚王蜀獻王嫡孫友堉襲封蜀王肅莊王庶長子瞻焰襲封肅王遼簡王世子貴烚襲封遼王伊厲王庶子顒炔襲封伊王封蜀獻王之子悅烯爲永川王孫友附爲黔江王友燻爲羅江王代王之子遜火�宇爲潞城王遜堪爲山陰王遜墰爲襄坦王遜烇爲靈丘王遼簡王之子貴烰爲益陽王貴煟爲湘陰王貴臥�火爲衡陽王韓憲王之子衝烋爲樂平王沈王之子佶焞爲武卿王佶煃爲陵川王佶煟爲平遙王於戲惇敍彜倫自家邦以達乎天下鞏固宗社隆本支以傳於萬年用弘仁厚之風永協雍熙之化布告天下咸使聞知置鄭越襄荊淮梁衛八王府長史司等衙門並其官屬

大明仁宗昭皇帝實錄

大明仁宗昭皇帝實錄﹝卷六﹞

永樂二十二年十月癸丑故中軍都督府都督僉事徐膺緒子景珩等來朝上諭吏部臣曰我太祖髙皇帝定天下中山武寧王功徳最盛景珩兄弟皆其孫且皇妣之侄父死時兄弟皆幼廢學可擇師就其家教之使知爲人之道庶幾不忝厥世又諭景珩等曰人之善道載於書爾讀書則知之知人必行之由是爲孝子爲忠臣可以有光爾祖爾今𨿽皆年長古人多有晚學而成徳者能百倍其功何患不成其勉之又顧翰林侍臣曰富貴家子弟習成驕傲𨿽有良師未必能降心受教爾等其程督之一月兩加考試庶使知所勉勵順徳府廣宗縣奏今歲雨水下田傷稼頗多乞寬其租稅上謂戶部臣曰比登萊諸羣雨水傷麥已蠲其永樂二十年逋稅其二十一年所逋者令折輸鈔廣宗可準此例寬卹之若使核實而行則民困於有司之督責其速行之而後令巡按禦史審實不實者罪之自今各處有告災悉準此例甲寅命僧道二百四十人於天壽山建薦揚大齋三晝夜升府軍右衛指揮使張曰�永爲中軍都督府左都督指揮僉事張昇爲後軍都督府都督同知靑州中護衛指揮僉事郭玹爲左軍都督府都督同知曰�永昇皆皇后之兄玹故武定侯追封營國公英之孫貴妃兄也命中軍都督府故都督僉事徐膺緒子景珩爲本府都督僉事景璇爲金吾前衛指揮僉事仍俱進學於家楚世子孟烷遣指揮僉事石玉等獻千疋平陽王羙圭遣承奉陳新等獻羊馬賜玉等鈔有差遼東都司都指揮使周興遣子能貢馬賜之鈔幣乙卯命戶部歲給衛王瞻埏祿米千石鈔四千錠命瓦剌歸附人賽因打力爲所鎭撫銀鈔彩幣表裏金織襲永鞍馬等物召鎭守徐州忻城伯趙彜還以其老不勝事也上命吏部令在京七品在外五品以上文武及知縣於五品以下見任官及軍民中訪舉徳性淳篤行止端方或才能出眾政績顯著或文學有稱識見優遠者量才擢用若有蔽賢及濫舉者論罪如律所舉之人後犯贓罪舉連坐又諭之曰朝建比年數下詔舉賢而奉行者率多狥私背公或以賄賂舉或以親故舉所得實用十不三四政事何由而理生民何由而安自今必嚴舉主連坐之法庶得實材丙辰忽石門指揮沙籠加率頭目亦失哈等來朝乞授亦失哈本衛指揮上諭之曰今一來朝遽受指揮有先帝時累累來朝今尙爲千百戶者其必不安矣彼旣不安汝得此職豈能自安但永建忠誠不患無官職也遂賜沙籠加及亦失哈等鈔幣有差命禮部厚待之遣還因爲尙書呂震曰祖宗官職當爲祖宗惜之震對曰外夷人授之官而非俸祿之費似亦可與上曰先帝所授外夷人官亦非有俸祿何謂不輕授哉吾授官職以寵此徒而又自輕之可乎且得一人而失眾人亦不可也狹西鞏昌衛指揮僉事王榮等遼東三萬衛千戶王阿都赤等安樂等故指揮哈失用妻王氏各遣人貢馬賜鈔幣有差丁巳升工部右侍郎許廓爲本部左侍郎鴻臚寺右寺丞哈的爲本寺左少卿右寺丞劉泉爲右少卿升禮部郎中母祥攺靑州府知府王佐俱爲太僕寺少卿調鴻臚寺右少卿胡林於南京鴻臚寺命丁溯蕭鼎俱爲兵科給事中初溯爲衛輝府通判鼎爲懷慶府照磨皆坐事罷至是以禮部尙書呂震薦而召用之擢散騎舍人蕭讓爲中郎畱守司正畱守故榮國公郭英子鑑爲副畱守二人皆皇親讓署皇陵祠祭署最久云蘇祿等國遣頭目生亞烈巴欲等貢方物賜襲衣鈔幣有差戶部奏京師歲用糧五百萬石今江南歲運裁三百餘萬而不足以供請自來歲於淮安等府增運以備此數從之大理寺奏決重囚上曰人命甚重帝王以愛人爲徳卿等理刑宜贊輔徳政罔俾無辜含冤地下傷國家之和气昔法吏有於死獄求生道者天有顯報不在其身在其後人卿等勉之遂命五府六部通政司六科同三法司於承天門會審特召大學士楊士奇楊榮金幼孜至榻前諭曰此年法司之濫朕未常不知其所擬大逆不道往往出於羅織煆煉先帝數切戒之故死刑至四五覆奏而法司不畱意甘爲酷吏而無愧自今凡決審重囚卿三人往同審有冤抑者𨿽細故必以聞遂命三法司今後審決重囚必會三學士同審戊午免遠安王貴爕巴東王貴宣爲庶人敕曰送終乃人子之大事爾兄弟父薨不奔喪五刑三千莫大不孝國之正法朕不敢私今並削爵降爲庶人於簡王墳園居住原受遠安王巴東王冊印封識付行以副朝廷優容之意蓋二人前嘗誣告其父有不軌謀至是諭羣臣曰正風化當自家族始遂有是命命戶部每歲暫給鄭王越王襄王荊王梁王淮王滕王祿米各三千石鈔萬錠俟其之國別立常典琉球國中山王世子尙巴志遣使者安丹尼結制等貢馬交阯淸威等縣土官黃廷滿等貢方物賜鈔有差己未遣中衛官送氓王楩父子居武崗州命戶部歲給祿米千石鈔二萬貫兵部攺遠安王貴爕等典仗校尉充氓王侍衛定州衛居住都指揮僉事吳守義等交阯廣原州土官判官岑斗烈等哈密等回回捨黑馬黑麻等貢馬及方物賜鈔幣有差庚申賜楚王孟烷遼王貴哈肅王瞻焰伊王顒炔秦王志均各白金五百兩鈔六十錠紵絲二十表裏錦六疋羅十疋紗十疋月增給在京文武官及錦衣衛將軍總小旗米各五斗雜職及吏並各衛總小旗軍力士校尉人等有家屬者各米四斗無家屬者各斗五升並準俸糧之支鈔者其直隸永平等衛隨徵官軍願居京師者給米如在京官軍先是上諭兵部尙書李慶曰國家餋兵必使平時衣食不乏無嗟怨之意則緩急用之得其力今遠戍者勞勤練者亦少暇守衛者常不得下直間有餘丁亦別有差遣不得息在營率婦女幼穉無治生者而月糧止得五斗不足自瞻此豈能無嗟怨宜如洪武中例月給一石如此恐百姓饋運不勝其勞上曰古寓兵於民一有調發民間騷動今之民平時𨿽有餋兵之勞而調發之際免於荷戈被甲晏然安居田裏以此校之未爲甚勞慶叩首曰此非愚臣所及遂召戶部尙書郭資諭曰往年百官軍士初扈從來月給米五斗可瞻今都於此此曹多有家屬矣五斗不足以瞻江南運輸固艱難然京師百官軍士艱難又甚往往守義者困於饑寒玩法者悉無忌憚卿國之大臣獨不爲遠慮哉朕於文武官及軍士月米悉欲加給五斗數年京倉儲積皆卿所掌不乏用否資對曰不乏遂命增給升新除交阯按察司僉事胡���異�爲都察院右副都禦史山西按察司僉事李謙爲大理寺右少卿���異�謙俱以給事中升僉事未行上念其近侍久故復進京職升欽天監副皇甫仲和爲本監正南京欽天監夏官正黃愷奏事至畱升監副賜神策衛指揮僉事王曜土田並蠲其稅造南京都知監司禮監二印辛酉命禮部集僧道於慶壽等寺及靈濟宮建薦揚大齋七晝夜以太宗皇帝晏駕至此百日也五城兵馬指揮司言比日京城軍民私宰牛甚眾請重罰以警之上曰愚人苟圖目前之利更不卹刑罰命三法司自今私宰牛者十倍時值追鈔仍治私宰之罪時鈔法帶故權爲此令壬戌追封故妃張氏爲順妃冊文曰朕纘承大寶統禦萬邦篤敍彜倫咸親九族眷懷宮壼之內在昔妃嬪之賢其善行有稱而長往不復者恩榮之命何間幽明咨故妃張氏柔惠靜嘉夙彰徳羙自先朝之臨禦選嬪朕於春宮儆戒相成資其令淑生有子矣而汝壽不永遊有年矣而予念弗忘今追封爾爲順妃賜謚貞靜於戲服以華躬庶慰九泉之下號以昭行用揚永世之聞靈爽有知服玆寵命追封故妃李氏爲麗妃至冊文曰朕纘承大寶統禦萬邦篤敍彜倫咸親九族眷懷宮壼之內在昔妃嬪之前其善行有稱而長往不復者恩榮之命何間幽明咨故妃李氏自先朝之臨禦選嬪朕於春宮效其勞勤並載徳羙亡歿已久悼念弗忘今追封爾爲麗妃賜謚嬉於戲服以華躬庶慰九泉之下號以昭行用揚永世之聞靈爽有知服玆寵命追封弟四子靜樂莊獻王瞻垠爲蘄王攺謚曰獻冊文曰朕惟君天下者支子必封王不以存歿而有間而稽行易名歿必有謚所以明國家之典隆父子之恩咨故第四子靜樂莊獻王瞻垠天稟卓越孝弟夙成剛毅在中而謙恭有度好學不懈而文采日章蔚然徳器之可觀傷哉年齡之弗永日月已遠悼念不忘今朕承統於天位爾宜進榮於大邦特加封爲蘄王謚法聰明睿智曰獻仍賜謚獻章服所以慰幽靈稱號所以揚羙徳九原不昧庶克歆承追封故第四女爲徳安公主謚曰悼簡封保母楊氏爲衛聖夫人升大理寺左評事楊時習爲本寺卿右少卿李謙爲左少卿降本寺卿虞謙爲右少卿以錦衣衛鎭撫司言其過失也升錦衣衛指揮僉事徐晟爲本衛指揮同知鴻臚寺左少卿哈的爲指揮僉事晟韃靼人初名七十五哈的回回人二人自永樂初以翻譯外夷文字召用後凡西北二虜及南夷之事二人悉與聞之晟頗機警哈的誠確屢見收用至是以其更事久故復升之虜人察罕帖木兒保保自瓦剌來歸命爲所鎭撫賜冠帶仍命禮部如例賞賚禮部左侍郎胡濙言十事一曰勤庶政謂人君一日二日萬機故必明以燭之勤以理之分輕重緩急之序審是非可否之宜如是則政無不當事無不理若帝舜之無怠大禹之克勤文王之自朝至於日中昃不遑暇食皆勤政之實也惟陛下法之二曰任賢良謂明王立政不惟其官而惟其人用人之道當致謹取捨不以文華而以徳行不以虛譽而以實才如是則賢者在位不肖者不得容若舜之舉八元八凱湯之佑賢輔徳顯忠遂良文王之任三宅三俊皆任賢之實也惟陛下用之三曰務節儉易曰天地節而四時成節以制度不傷財不害民蓋侈用則傷財傷財必至於害民欹器圖曰富有四海守之以儉若堯之芧茨不剪土階三尺禹之菲飲食惡衣服惟階下法之則天下仰徳自然無害民之事矣四曰篤親親書曰克明峻徳以親九族九族旣睦平章百姓又曰立愛惟親立敬惟長始於家邦終於四海惟階下於宗親誠能推恩義以懷之分寶玉以遺之則親親恩篤而天下化矣五曰納諫諍謂四海之廣庶務之系非一人耳目計慮所能周悉而忠良明智之言必有可采故舜捨已從人禹聞善言則拜成湯從諫弗咈髙宗亦曰從諫則聖願陛下厚直言極諫之賞寬愚昧任戇之誅以來忠告以禆治道六曰明賞罰謂賞以勸善罰以懲惡一惟至公不私而已是以賞一人而千萬人悅刑一人而千萬人懼故爵人於朝與眾共之刑人於市與眾棄之惟陛下廣至公至明之心持信賞必罰之志以服天下以致化理七曰親經史謂經以載道可以觀帝王致治之本史以記事可以鑑前代興亡之由仗願萬機之暇法軋行健繼離向明常接儒臣講論經史則聖智益博睿謨益廣而與二帝三王同一揆矣八曰守成憲蓋創業之君其得之也難故其防患也深其慮之也遠故其立法也密如或有過不及可損益以就中苟爲宜民當守而勿失且如南京龍蟠虎踞气旺地靈水陸交通四方輻輳之地我太祖髙皇帝定鼎於此良有以也伏願終喪之後上順天心下慰人望蘇南方轉輸之勞省北地供給之費仍置畱守於北京以備時巡則祖宗帝業永全而南北之人心皆悅矣九曰嚴祀事書曰鬼神無常享享於克誠仲尼曰祭如在祭神如神在近見各處應祀神祗壇廟傾頹棲神無所甚失國家所以祀神之道乞令所司以時修葺此有國者之大事也十曰精武備今四海昇平萬方底義𨿽若無事於兵然有備無患自古明誡近各處軍伍缺人守備無法脫有不虞何以制禦古人有言安不忘危治不忘亂伏望陛下深畱聖意宜進五府及兵部之臣與計議斯事早爲處置不可緩也易曰慢藏誨盜誠不可久示人以虛也然西北臨邊東南際海其守備官軍所系皆重不宜輕調別用而北虜出沒尢不可測爲今之計但當守其要害嚴其防禦務農以足食練卒以餋威寇至則禦寇退不追此上策也尢不可自啟邊釁邊釁一啟所得無幾所失不貲矣上嘉納之癸丑命五軍都督府遣各衛親軍指指司壯士補將軍之宿衛者升河南左布政使杜智爲南京都察院右副都禦史初智任北平知府上爲世子居守智多效勞勤後累升至布政司坐累下獄遇赦還職至是詣闕謝恩上念其舊勞故有是命升南京欽天監五官靈臺郎劉譚爲本監監副升都指揮使本司都指揮使張琇以老召還命左軍都督府僉事冀傑鎭守開平調錦衣衛指揮同知髙獻任金鄕衛指揮使司夜有星大如雞子色靑白見天倉甲子攺工部尙書金純於刑部刑部尙書兼詹事府詹事吳中於工部兼職如故升兩浙都轉鹽運司判官向寶爲都察院左僉都禦史升府軍左衛千戶黃鎭爲本衛指揮僉事夜有星大如雞子色靑白見天紀乙丑賜鄭王等八府孳牧牛羊馬每府牛百二十羊五百馬六十復升都察院左僉都禦史爲右都禦史兼詹事府詹事寶洪武乙丑進士爲兵部主事升員外郎九年無過太祖皇帝嘉之特升應天府尹寶有廉操臨政寬厚而坐累久困上深知之故有是命升浙江布政司右參政尹必用爲通政使戶部員外郎樊翰刑部員外郎蕭廷玉工部員外郎鄭冕陳宜俱爲布政司右參議翰任福停玉廣東冕山西宜廣西擢前工部郎中張隆爲鴻臚寺左少卿隆永樂中坐事謫戍邊至是以薦擢用山西渾源州奏民逃徙者百餘戶其田荒廢而稅額果陳請以均分見在之民上曰民窮甚故逃徙今以分見在之民是欲其皆窮而逃乎命戶部速除稅額若民有原耕者或逃者復歸就耕則三年徵稅夜月犯內屏星丙寅山東按察司僉事任敏以受贓罷爲民夜有星大如雞子色赤見郎位有星如碗色赤見羽林軍光燭地丁卯奴兒幹都司都指揮同知康旺遣子貢馬賜之鈔幣擢監生徐永溍等二十人俱爲給事中徐永溍何宣鄭彤任吏科沈寧伍志厚盧琛戶科易善陳襄陳應炎禮科潘信杜瑄蔡錫陳耀兵科屈伸孫郁吳信林簡刑科劉瑄謝永趙睿工科禮部引郡縣歲貢生奏送翰林院考試上召大學士楊士奇等諭曰朝廷所重安百姓而百姓不得蒙福者由牧守匪人由學校失教故歲貢中愚不肖十率七八古事不通道理不明此豈可授安民之寄自今宜戒因循之斃嚴考之本經四書義不在文詞之工拙但取有理制者如或難得卽數百人中得一人亦可蓋取之嚴則無學者不復萌僥幸之望而有向進之志矣戊辰風寒上禦西角門視朝罷顧謂翰林院臣曰今日始寒朕與卿等居重城中猶覺凜凜如此守邊將士晝夜嚴警漸不可勝遂命書敕遣使以鈔幣賜緣邊將士戶部尙書夏原吉等曰朝廷待守邊者厚矣旣預給禦寒之具復蒙恩如此昔楚子以寒巡拊三軍皆如挾纊彼徒施溫言人猶感勵況今受實恩陛下常推心不忘耳上曰人君視天下萬物爲一體將士爲國家躬勤勞瘁豈敢須臾忘之朕所行或有不及湏卿等翼輔古人有言爲君盡君道爲臣盡臣道朕與卿等各盡道可也己巳設長陵祠祭署置奉祀一員從七品祀丞一員從八品命罷都指揮使張廉官先是命廉往大同操備廉托他事不行至是命廉武安侯鄭亨往大同備禦廉不欲居亨下陛辭奏曰臣仍遵奉先命往大同操備上曰爾已托故不行今命從武安侯爾又不欲敢數違朝命假若麾下人數違爾言如何命部罷廉官爲隸遣屬英國公顧侍臣曰朕初卽位使人不行豈可不懲狹西洮州衛千戶李智遣子進馬賜之鈔幣庚午上諭吏部尙書蹇義曰自古人君厚其臣必體其情而及其父母故後世有推恩封贈之典今武臣皆得封贈祖考文臣得者甚少太祖太宗之世旣皆行之明著吏部職掌蓋褒善勸功勵人心於忠孝者在此其舉行之但毌越成憲濫及匪人耳大理寺奏刑獄上命自今臨邊及緣海衛所軍犯笞杖徒流罪者令贖罪復役不調監生生員但犯私罪自笞杖以上皆決充吏京衛所旗軍力士犯笞杖罪每笞一十罰役五日杖一十罰役十日役滿歸伍三犯不得宿衛廚子視旗軍三犯不得供應辛未升滕府長史司長史姚友直爲雲南布政使司左參政仍掌滕府長史司事擢故營國公郭英子鏞爲中軍都督府右都督升金吾右衛指揮使王福王曰�永爲都指揮僉事羽林前衛指揮同知王泉爲本衛指揮使府軍前衛千戶王觀爲本衛指揮僉事階州右千戶所百戶樊義言階州密爾生番蠻夷之心不可測度乞還向所調本所官軍九百三十餘人往甘州等處備禦者仍守本州黃鹿壩等寨關口從之遂命陜西都司調附近衛所官軍代往甘州命吏部公侯伯襲爵者並封贈其父母及妻如例

大明仁宗昭皇帝實錄﹝卷七﹞

永樂二十二年十一月壬申朔欽天監進洪熙元年大統歷上禦奉天門受之頒賜諸王及文武羣臣追封故彭城伯張麒並其三代俱爲彭城侯封麒子中軍都督府都督曰�永爲奉天翊衛宣力武臣特進榮祿大夫柱國彭城伯中軍都督府左都督如故命左軍都督府都督同知郭土�玄襲封武定侯禦札付禮部尙書呂震曰建文中姦臣其正犯已悉受顯戮家屬初發教坊司錦衣衛浣衣局並習匠及功臣家爲奴今有存者旣經大赦可宥爲民給還田土凡前爲言事失當謫充軍者亦宥爲民上諭禮部臣曰大學聚天下之士教之以備任用蓋因其已成而益充之今郡縣歲貢生率記誦陳言以圖僥幸求其實學百無二三爾禮部宜敕有司督學官嚴訓誨必通經成才方得充貢蓋學者先立根本於鄕學然後進而充廣大學者若在鄕學全未有成而望有成於國學焉有此理浙江布政使司左參議王忠按察司僉事霍毅以贓罪俱癸酉遣中官魯安等以卽俓詔諭哈密忠義王免力帖木兒並賜之彩幣表裏上諭戶部尙書夏原吉等曰田土民所恃以衣食者今所在州郡奏除荒田租得非百姓苦於徵徭相率轉徒歟抑年饑衣食不給或加以疫��勱而死亡歟自今一切科徭務撙節仍令有司凡政令不便於民者條具以聞被災之處早奏賑卹有稽違者守令處重罪和寧王阿魯臺使者阿卜都剌等貢馬賜賚有差甲戌上以在朝文武羣臣進言者寡敕諭之曰朕以菲徳承大統君臨億兆顧天下之廣庶務之系豈一人所克獨理亦惟賴文武羣臣相與協徳共圖康濟矧屬亮陰之際尢切倚毗之心是以嗣位之初首詔中外旁求直言此實意也而涉月累旬言者無幾夫京師首善之地四方之所視法今人困於下而不得聞斃膠於習而不知革爲國以得賢爲重事君以進賢爲忠今居官者或廉貪雜處賢否無別其何以望治效典兵者或部伍不實紀律不肅其何以嚴防禦仕者之祿不足而冗食之員甚眾法吏所尙平恕而罪人或困於深文推之百司之務夫豈皆適於中近者如斯何以法遠豈非憲紀不正言路有壅夫有功必賞有罪必罰賢者必進不肖者必退至公之典朕不敢私卿等皆受國家股肱心膂之寄無以直心而慮後譴君臣同體相與至誠必有嘉謨嘉猷輔朕不逮庶副倚重賢人君子之意遣中官別裏哥指揮趙回來的等賫敕諭和寧王阿魯臺宥其前過令通使往來如故並賜王及王母彩幣表裏敕大同總兵官武安侯鄭亨曰近阿魯臺遣使來朝進馬今差指揮趙回來的等同來使賫敕宥其前過令通好如故然此寇譎詐或乘國有天喪邊境無備復來侵擾蓋未可測宜整搠軍馬嚴加堤備仍令各隘口及煙墩晝夜用心瞭望謹愼謹愼毋致疏虞敕寧夏甘肅遼東宣府山海永平開平總兵官及備禦官亦如之擢秀才朱瑤爲中書舍人先是尙寶司少卿袁忠徹薦瑤於太宗皇帝召之及是始至故有是命上諭戶部尙書夏原吉等曰農者生民衣食之原耕耘收獲不可失時自今一切不急之役有當用人力者皆俟農隙前代蓋有不卹農事而以徭役妨耕作召亂亡者矣不可不謹乙亥交阯參將保定侯孟瑛榮昌伯陳智奏黎利反事賜敕報曰已有赦敕黎利罪命爲淸化府知府令內官山壽賫往諭意待山壽至彼爾等察其近情何如與山壽計議停當奏來遣使賫敕諭兀良哈官民曰皇考太宗皇帝賓天朕已欽承奉天命繼承大位主宰天下凡四方萬國之人罪無大小悉已赦宥若兀良哈官民敬順天道許令攺過自新仍前朝貢聽往來生理上因諭侍臣曰彼有過而不宥之旣無所容將來必爲邊患吾不吝屈己以安百姓分安東中屯衛之左右二千戶所守應州中前二千戶所守渾源州攺大理寺卿楊時習爲交阯按察司按察使升本司按察使紀諄爲交阯布政司布政使召前峽山縣知縣弋謙爲大理寺右少卿謙初爲監察禦史巡按江西言事剴切上心識之故有是命復大理寺右少卿虞謙爲本寺卿從趙王髙燧請去常山左右二護衛趙王髙燧先遣長史趙季通奏云一衣一食皆朝廷所給安坐無事而虛擁三衛三衛軍士亦虛受糧賜請以常山左右二護衛官軍助國家戍守止畱中護衛供使令足矣上不納王遣季通往復再三固執前意至是以書諭王曰賢弟忠存社稷憂在國家河間東平之賢無以過矣盛心不可以固違今從所請命兵部存畱中護衛及添設郡牧千戶一所於賢弟府中惟兄與弟如手如足銘著於心何日忘之命戶部英國公張輔所受太師俸米就北京倉給時百官月俸之支米者並於南京倉給之給輔蓋特恩云太師英國公張輔太子少保兵部尙書李慶等奏請令直隸及近京都司官軍更番於京師操備可之上諭之曰古者務農講武皆有定期故兩不偏廢今宜略仿此意無廢屯種今畢農事而後來先農事而遣歸庶皆不妨誤中書舍人鄭公佐張士寔周中和王眞袁文以老乞致仕從之丙子命戶部公侯伯駙馬祿米之折支鈔者令就南京支麥升通州衛指揮使黃眞金吾左衛指揮使魏淸俱爲都指揮僉事眞鎭萬全淸鎭天城上諭兵部尙書李慶曰國家𨿽無事邊境不可一日不備緣邊諸衛湏核部伍申飭號令庶幾守備堅固寇至無虞比聞邊將多玩棄法度軍伍之間名存實亡湏遣禦吏巡歷核視上謂都察院右都禦史劉觀曰禦史朝廷耳目當淸儀賓初坐事下錦衣衛獄至是以赦得釋戊寅夜木星入底宿有星大如雞子色靑白見北河己卯韓王衝﹤火或﹥襄陵王衝炑樂平王衝付�火至命工部凡內府守衛軍所懸木牌更造以銅其文一面二十四字凡守衛官軍懸帶此牌無牌者依律問罪借者及借與者罪同一面守衛二字其守衛官並懸本職牙牌命兵部遣官點視各處驛傳壞者修葺仍命巡按監察禦史督視夜有星大如杯色赤光燭地見東井有星大如雞子色赤見輿鬼庚辰上謂侍臣曰守成之主動法祖宗斯鮮過舉書監於先王成憲其永無愆後世爲嗣若者往往作聰明亂舊章而卒至喪敗不救可謂鑑戒朕十餘歲待太祖皇帝側親見作祖訓屢經攺易而後成書是時秦晉周世子皆在太祖閒暇卽召太孫及諸世子於前分條逐事委曲開諭之皆持身正家以至治天下之要道爲天子爲藩王能每事遵守豈有不福祿永遠者朕寤寐不忘今已命司禮監刊印將賜諸子及弟侄侍臣對曰陛下此心卽太祖皇帝之心也上以鈔法久滯又聞南京抽分場舊所積薪及龍江提舉司所積竹木甚富有至二三十年者因嘆曰積聚本以資人今京師軍民得薪甚難與其積久以侍腐何若散之以利人遂諭工部臣其二處所積除足歲用外余並以鬻軍民每百斤官價鈔五貫悉收昏軟舊鈔庶便民者命孝陵衛故指揮使劉智子慶襲父職調錦衣衛內官馬騏傳上旨諭翰林院書敕付騏復往交阯閘辦金銀珠香時騏被詔召還未久本院官覆奏上正色曰朕安得有此言卿等不聞渠前在交阯荼毒軍民乎交阯自此人歸一方如角�羊倒懸今又可遣耶遣之非獨詔書不信將壞大事此人近在內間百方請求左右爲言再往當有利於國朕悉不答卿等宜識朕意遂止夜有二星大如雞子其一色赤見天囷其一色靑白見河鼓辛巳命邢部都察院凡吏犯杖罪應罷者令就北京爲種田命工部應天等府歲辦蘆柴自明年爲始什二徵本色什八徵鈔每一束準鈔五貫悉收昏軟舊鈔蓋上念民貧及鈔法未通故也命狹西右布政使李得成致仕得成淶水縣人洪武中舉孝行爲尙寶司丞永樂初升陜西布政司參政秩滿升布政司使至是來朝上憫其老故有是命上慮其定邊之地切臨外境命兵部簡都指揮一人給神鈧三百率大同右衛兵往備禦大同總兵官武安侯鄭亨奏邊城孤曠守兵不足乞仍以前所調髙山玉林鎭虜云川四衛兵之在保定定州涿州維縣者相兼屯守從之命所司俟春暖遣行交阯東關縣民陶亂妻阮氏一產三子事聞命禮部優餋如令四川行都司奏建昌衛有漫水灣地逼生番山勢險峻歲冬河涸番人時出標掠請置城堡量摘軍民兼守從之太子少傅戶部尙書夏原吉奏今永平山海二處糧儲已足請攺本處所中鹽糧於大同中納從之壬午韓王衝﹤火或﹥襄陵王衝炑樂平王衝付�火各獻詩頌上覽畢以示侍臣曰韓王兄弟文詞皆有可觀亦其資性聰敏務學所致王者之學𨿽不在文然能畱心於此不役志於他斯亦可尙遂賜敕獎諭曰覽王詩頌詞明理暢足見勤學好文之篤誦之至再嘉嘆不已諸弟皆有淳篤明敏之資自今亦潛心再籍用志古之賢王使東平河間不得專羙前代豈不偉哉並賜白金鈔幣有差太子賓客都察院左都禦史劉觀等劾奏駙馬都尉沐昕先帝臨禦之日命掌復軍都督府事稍畀重權輙營非分擅取官木竊造私居甚者脇人女子爲妾旣已置諸法司久乃曲蒙原赦皇上嗣登大寶俯念至親略其前過命掌南京後軍都督府事所宜攺過效職乃更肆欲爲非擅拓官街毀軍士營房撒都府倉廩以營其私第磚瓦材木竊取於公家工匠人力橫索於軍伍又占據官地役民耕種貪婪無厭法不可容大易著履霜之戒春秋謹防微之書陛下臨禦之初昕遽不律如此馴習無已何事不爲乞付法司明正其罪庶以爲勛戚之臣不遵國法者之戒上命姑宥之而封所劾章示昕仍敕昕曰爾比在皇考時不能守法致有愆累於今正宜悔過循禮又不自謹致禦史有言𨿽以親親之故始宥不問然非分之恩豈可數得宜自修省用保終吉降浙江按察司副使趙偉爲嘉興縣典史初偉爲吏科給事中務掇十人過失以希進擢至是來朝上曰此人尙在耶懷蛇蠍之心豈可復置當道故有是命夜有星大如雞子色靑白見外屏有星火如杯色靑白見蛇螣癸未賜韓王衝﹤火或﹥白金五百兩鈔六千錠錦六疋紵絲二十表裏羅十疋紗十疋襄陵王衝付�火樂平王衝﹤火或﹥各白金二百兩鈔十五四千錠錦三疋紵絲十表裏羅十疋命戶部韓王歲祿三千石內一千五百石支本色余折鈔襄陵王樂平王各歲祿一千石內五百石支本色余折鈔命都督僉事沈淸爲參將副武安侯鄭亨鎭守大同遣監察禦史湯溁等十四人分巡天下考察官吏上諭之曰國以民爲本民安則國安比年在外牧守之官不體朝廷卹民之意侵削擾害民不聊生故今遣爾等分行考察然人才器不同有專爲脂常謟媚而政事不理殃及於民者有沈靜篤實不善逢迎而爲政簡易民悅服之者有虐於用刑巧於取索而能集事者有廉潔無私謹謹自守而政務不舉者爾當明白具實以聞無惑於小人無屈於勢要無私於親故詢之於眾斷之以公可也各賜鈔二十錠爲道裏費又諭之曰禦史朕之耳目當勉副朕心必先自治乃可治人若棄廉恥違禮法則朕亦不汝貸汝往勉之升南京太常寺協律郎蔣守約爲本寺丞升遼東都指揮使郭義都指揮同知李通俱爲後軍都督僉事領兵宿衛如故監察禦史陳正倫言三事其一修葺各處城垣頹塌者以傋不虞其二量物直髙下增減稅課以通鈔法其三增文武官俸給以餋廉恥所宜亟行者上曰禦史言當

命所司議行之夜火星犯天廏甲申平陽王羙圭來朝加各長公主號及歲祿上謂禮部戶部臣曰朕皇考同气至親惟諸叔諸姑今諸叔之子皆以冊封諸姑在南京朕卽位之初𨿽嘗有分賚而名號未加朕心有歉其加寧國長公主及懷慶大名南康永嘉含山汝陽寶慶七長公主皆爲大長公主仍議增其歲祿於是戶部禮部議奏增寧國大長公主歲祿米三百石通前二千三百石內一千三百石支本色余折鈔南康大長公主原祿米一千二百石內九百石支本色余折鈔加懷慶天寧永嘉含山汝陽寶慶六大長公主各祿米二百石通前一千二百石內九百石支本色余折鈔從之敕遼東大同宣府永平總兵官今天气已寒宜善撫軍士勿令失所但無敕旨及勘合文書並勿擅放出境降錦衣衛指揮同知甘斌爲福建漳州衛千戶初斌守西上占百姓園田又擅禁薦佛寺旁十里地人不得樵采爲禦史所劾遣人閱視得實上以斌先朝官闈之親不付法司但降黜之廷臣有奏舉官者上諭之曰君以求賢爲務臣以薦賢爲忠𨿽聖人用人不求備隨才大小皆有所用然天下之大其間豈無庶幾臯夔顏曾之徒誠得一人勝千百人等爲朝臣宜體朕此心采心訪求勿苟狥私情而不顧公義古人有言舉能其官惟爾之能稱匪其人惟爾不任朕亦以此觀爾遂命吏部自今以薦舉至者必試而用之罷斥前布政司左參議郭良爲民初良屢以罪謫役至是吏部言赦後例應復職上問良曰貫髙爲人何如良不能對遂命罷之蓋良常爲秦府官不能輔導王善而專訐王之過乙酉升鳳陽府照磨李準爲太子賓客兼兵科都給事中上初在東宮時準爲詹事府錄事篤實勤事不妄笑語以是見重後數年循例攺官然念之不忘至是來朝遂有是命遼東都司奏聞原馬市已買馬五百三十七匹以給遼東諸衛官軍乘操丙戌升太子賓客戶部尙書郭資爲太子太保命致仕上因諭侍臣曰資歷任四十餘年先帝舉義之際促朕守城備極艱難事苟有利於國毅然身任不避仇惡今方圖任舊人而資老病朕不欲更煩以政故優之是日賜資白金百兩鈔二萬緡彩幣二十表裏命戶部復其家復賜資敕曰卿事我皇祖皇考今四十年曆官中外致位通顯列於六卿遭遇如斯可爲盛矣蓋卿有質實之資剛直之气志之所騖惟在國家有利於上毅然身任不畏彊禦𨿽怨聚於已而不暇顧𨿽害及於已而不知避可謂忠貞篤實之臣矣朕初嗣大統嘉與老成共圖治理矧肇建儲副兼資贊輔顧卿抱疾累歲步趨惟艱不忍彊勞以事今特升爲太子太師俾致仕歸嗚呼念二十年之前與卿同處一城早暮相聚勞勤艱苦何可勝言今太平無事當相與共樂於安逸而卿以疾去能不感於懷哉今命戶部悉免卿戶內賦役卿歸休鄕裏彊飲食愼醫藥優遊自適以娛暮齡以副朕眷懷進少傅兼吏部尙書蹇義爲少師少保兼華蓋殿大學士楊士奇爲少傅俱兼職如太子少傅戶部尙書夏原吉爲少保仍兼原二職太子少師禮部尙書呂震爲太子太保仍兼禮部尙書太子賓客都察院左都禦史劉觀爲太子少保仍兼左都禦史工部尙書兼詹事府詹事吳中爲太子少保兼工部尙書俱給二俸賜原吉繩愆紏繆圖書諭勉之如蹇義等升錦衣衛鎭撫曹賓任啟俱爲本衛指揮僉事仍理鎭撫司事甘肅總兵官都督曹瓛奏捕得西番盜馬賊人欲發去西寧都指揮李英處挨究敕獻不必發去差的當人角�羊赴京來旦諭瓛曰爾爲朝廷腹心故任以邊務李英亦爲朝廷效力於邊宜同心防禦不可自分彼此其山丹等衛汲水艸場皆近甘州旣屢被番賊搶盜馬騾何不著落該衛及該管頭目設法堤備擒拿卻欲行李英處挨究此心非出爾意必有下人造謀交構者切不可王星有二星大如碗色赤一見北斗魁一見紫蕃西蕃內月下五色云見丁亥上禦西角門閱京官誥詞顧大學士楊士奇楊榮金幼孜曰卿三及蹇尙書夏尙書皆先帝親任舊臣朕方倚以自輔凡朕所行卿等朝夕共見有未盡善皆當盡言朕見前代人主有一履帝位輙自尊大惡聞直言左右之人𨿽素所親信亦畏威順旨緘默取容或賢良之臣不肯默默言之一再而不見聽亦退而絕口以圖自全君臣間各謂永享富貴然未久皆致福敗朕與卿等當深以爲戒君臣一體務始終同心庶幾可以共圖利安遂取五人誥詞上親禦宸輸增二語云勿謂崇髙而難入勿以有所從違而或怠曰此朕實心卿等勉之士奇稽首曰此陛下聖徳臣等其敢不勉上悅以冬至節近命禮部集僧道於慶壽海印能仁三寺及靈濟宮各建薦揚大齋七晝夜資皇考妣之徳戊子升錦衣千戶劉復爲本指揮僉事仍官其二子濟爲本衛千戶浩爲百戶復以工藝事太宗皇帝及上四十餘年小心恭愼夙夜不懈二子皆習父藝效用有年至是復以老疾辭職上憐之故有是命己丑靖江王府輔國將軍贊侃贊偕來朝班朝臣之下上顧見之諭鴻臚寺臣曰贊侃兄弟𨿽朕侄然宗親豈宜過列疏遠其令班於駙馬都尉之次著爲令加太子太保成山侯王通歲祿千二百石通前二千二百石命子孫世襲侯爵念其故父金鄕忠壯侯眞之功也命膺揚衛故指揮同知劉英子順襲父職太子少保兼禮部尙書呂震奏冬至節請禦正殿受賀上曰梓官在殯山陵未終因時興慕哀慟愈切慶賀之禮豈所宜言敕免賀夜月犯輿鬼庚寅敕諸邊將今天气嚴寒正胡虜南行之時宜整搠軍馬嚴加哨了晝夜謹愼堤備不可忽怠升府軍前衛指揮使王或爲都指揮僉事命守定邊戶部主事吳璘言教坊司樂人靴帽衣服違式等事乞嚴禁止從之夜有二星大如雞子色靑白一見墳墓星一見華蓋辛卯追封衛聖夫人楊氏故夫蔣廷圭爲保昌伯削交阯參將保定侯孟瑛爵追其誥券謫爲民雲南並奪其祖父追封誥命坐其兄賢前謀逆罪也上諭戶部尙書夏原吉曰古寓兵於農而不奪其時所以民無轉輸之勞而兵食足後世莫若於漢之屯田先帝所立屯種法甚善蓋用心亦甚至但後來所司數以徵徭擾之旣失其時遂無其效所在儲蓄十不及二三有事不免勞民轉輸矣其今天下衛所凡屯曰軍士自今不許擅差防其農務違者處重法工科給事中郭永淸言五事其一乞令有司如舊制嚴督裏老百姓以時辟田園修陂堰種桑棗其二乞遣人淸軍伍果有戶絕者查勘開豁免平民被勾擾之害其三內官內使非重事不宜輕遣出外凡事惟謫成所司庶幾不擾於民其四乞禁約江河往來之人舟中不得擅帶兵器虛張聲勢因行劫掠其五乞甲敕各處有司凡學校擅廟城池損壞者悉加修理並從之山陽縣縣丞崔奎言比因鈔法不通召商中納鹽鈔然所中者率多京師之人遠方中納者少乞敕在外各布政司及直隸府州縣願中鹽者令就本處官司納鈔而赴鹽所支鹽爲便從之�夜熒惑退犯五諸侯壬辰命都督方政爲參將同榮昌伯陳智鎭守交阯遣人賫制諭往付智等仍敕智等將孟瑛原受制諭封識繳回命髙道劉淵然爲沖虛致道玄妙無爲光範衍教莊靜普濟長春眞人階與張眞人等升錦衣衛千戶夏永爲本衛指揮同知上諭禮部尙書呂震曰遇節皇親例賜鈔在廷文武股肱之臣朝夕相與可否機務而有故不宴者卽同疏遠小臣皆給節鈔五貫殆非朕禮大臣之道汝識史繼今遇節不宴者凡任事之臣公侯伯都督尙書賜鈔一千貫侍郎五百貫北京刑部右侍郎宋性卒性徳州人洪武中由國子監生爲刑部主事後署本部右侍郎事建文中出爲湖廣按察司副使調狹西永樂三年升四川布政司右參政五年進北京行都右侍郎十九年以疾致仕至是卒於家性所至以廉能稱比卒人多惜之夜有星大如雞子色赤見於人星甲午升鴻臚寺序班鉄力必實爲本寺寺丞靖江王府輔國將軍贊侃贊偕辭各賜鈔二十萬貫命戶部歲給靖江府輔國將軍六人米各八百石四百石支本色余折鈔夜有星大如杯色靑白光燭地見八榖有星大如雞子色赤見危宿乙未調濟州衛指揮使李林任綏徳衛狹西必裏等衛禪師羅卓星吉等及黑章咂簇剌麻失加等貢馬賜之鈔幣夜有星大如杯色赤光燭地見於丈人丙申特賜寧王權黃金百兩白金三百兩文錦十彩幣表裏各二十西洋布十翰林學士楊溥密﹤鋶﹣釒﹥言事上嘉納之禦札獎諭曰覽所奏爲國家之計誠合朕心但望卿始終如一知無不言相朕政體以承天休感卿忠懇特用酬報今賜卿彩幣一雙寶鈔一千貫卿其領之夜有星大如杯色靑白光燭地見捲舌丁酉召華陽王悅燿赴京賜用王橚白金三百兩彩幣表裏各二十鈔二萬貫增彭城侯張麒墳戶戊戌復文郁工科都給事永樂初郁爲給事中奉命於北京撫安軍士民以不擾爲上所識後升都給事中坐事落職至是命復之己亥給將軍校尉衛士衣鞋少傅兼華蓋殿大學士楊士奇密﹤鋶﹣釒﹥言事上嘉納之禦敕獎諭曰覽卿所奏導朕以仁助朕以徳欲朕爲唐虞之君惜俊良共成王化此金石之言誠忠良股肱之臣也朕朝夕慮卿等以朕尊居宸極畏有譴責不肯進言今覽所奏朕甚忻喜足慰於裏但望卿始終如一知無不言以副朕委托之意共成王道之羙朕深感卿特賚卿白米十石彩幣二表裏寶鈔二千貫實章眷待非應故事卿其領之夜有星大如雞子色靑白光燭地見北河庚子命安遠侯�木夕�升陽武侯薛祿平江伯陳瑄子孫皆世襲其爵升南京工部右侍郎甄庸爲本部尙書山東按察司使鄧眞爲山東右布政使四川按察司副使余信爲山東按察使敕河南布政司今永城縣奏去年七月黃河泛濫傷稼其被傷去處去年稅糧馬艸悉與蠲免魏國公徐欽卒欽中山武寧王達之嫡孫其父輝祖襲封魏國公得罪廢死於家永樂中命欽襲魏國公十九年自南京來朝遽請歸太宗皇帝不悅命爲民鳳陽蓋蹔抑之使就學上卽位來朝復其爵至是以疾卒上悼惜之賜祭賻贈命有司具棺斂給驛舟歸其喪上禦右順門諭楊士奇曰近其覺得羣君意思多好朕或乘快意發落事有過處朝退思之方自悔而外間已進文字來甚愜朕心士奇對曰宋臣富弼有言願不以同異爲喜怒不以喜怒爲用捨上曰然書云有言逆於汝心必求諸道朕恆存此心間羣臣所言有咈意者朕退必自思或朕言有失亦未嘗不悔士奇對曰成湯攺過不吝所以爲聖人上曰朕有不善患未知耳知之不難於攺此卿所知也夜有星大如雞子色赤見螣蛇辛丑敕口外備禦太子太保陽武侯薛祿今欽天監言天象有兵卿宜仔細審察備禦自三河抵寶邸直落一帶聞有彊賊出沒劫掠宜差的當官軍巡察遇無名目可疑之人卽擒拿角�羊來仍湏禁約官軍不得因而生事擾害良民滿剌加國遣使那剌疊扒那等貢方物賜鈔幣表裏衣靴

大明仁宗昭皇帝實錄﹝卷八﹞

永樂二十二年十二月壬寅朔上視牲南效平陽王羙圭陛辭賜之鈔幣並賜其父白金百兩鈔十萬貫彩幣表裏六十大者六人什器香藥咸備命徐景璜爲南京錦衣衛指揮僉事景璜故中軍都督僉事膺緒子也左軍都督府都督僉事張達卒達睢寧縣人初爲燕山左衛護總旗洪武三十二年從太宗皇帝舉義奮勇敵愾累效戰功積官至金吾左衛指揮使永樂六年進都指揮僉事八年從徵迆北以先入賊陣殺獲有功進指揮同知再進左軍都督府都督僉事至是卒賜賻贈遣官致祭癸卯上聞建文姦臣齊黃等外親全調戍邊者有田在鄕悉荒廢令兵部每家存一丁於戍所餘放歸爲民甲辰召廣東按察司副使陳勉爲都察院左副都禦史上諭吏部臣曰師儒之職不可濫授此欲其成就人才徳古以模範稱之模範不正其所造器何由得正比來國子生務實學者甚少大率於諸司曆事苟延歲月以圖出身固是學者志趨卑下亦由師範失職所致卿等每引選國子監官皆循資格升之不聞舉一道徳老成之士如何望太學之師皆得人自今宜愼重其選吏部舉奏興州左屯衛經歷李能詐丁憂事上曰孝子事親惟日不足不幸已死初猶以生事之不忍據死其親今親在乃詐言死以誑朝廷不孝不忠熟大於此命法司治之夜月犯十二國諸星有星大如杯色靑白見七公光燭地丙午朝鮮國王李祹遣陪臣李稷等貢馬及方物錫鈔幣表裏有差丁未升詹事府府丞黃宗載爲吏部右侍郎大理寺右寺丞施禮南京大理寺右寺丞湯宗各爲本寺左少卿南京吏部郎中嚴升爲南京大理寺右少卿南京禮部郎中王羽爲太常寺少卿山東道監察禦史金庠爲南京刑部右侍湖廣道監察禦史楊復爲大理寺右寺丞四川道監察禦史鄭煁爲詹事府丞山東道監察禦史顧謙爲通政司右參議通政使司右參議朱侃爲本司左參議廣西道監察禦史孫暠戶科給事中宋戴俱爲太僕寺寺丞南京太僕寺寺丞郭斌爲順天府治中太僕寺少卿諭良爲廣東按察司使山東按察使李旭福建布政使司右參政鼐俱爲左布政司使旭任湖廣鼐任福建浙江布政使司右參政程禧貴州布政使司右參政祿廣平俱爲左參政禧任江西廣平任交阯南京禮部郎中王晏兵部郎中潘同俱爲布政使司右參議晏任山西同任四川調湖廣左布政使馬璘任山西布政使司湖廣按察司副使王增任浙江按察司命山東左布政使兪景周山西右布政使孫預狹西布政使司左參政吳衡致仕都察院右都禦史兼詹事府詹事向寶言二事其一將帥年老其子孫應承襲者乞嚴訓練比試庶淂實用更乞許令舉保通曉兵法熟閒武藝之人赴京試用其二府州縣官有犯公罪輕者乞量罰其俸有被告者乞先追事內人鞫問明白果有幹連府州縣官然後代問庶免無罪者道路往來之費上命兵部及法司如所言行之監察禦史胡啟先言南京龍蟠虎踞之勢長江天塹之險國家根本所在若使臣下鎭之是授以控禦之柄伏乞命皇太子畱守以系人心以固邦本禮科給事中黃驥言西域使客多是賈胡假進貢之名藉有司之力以營其私其中又有貧無依者往往投爲從人或貸他人馬來貢旣名貢使得給驛傳所貢之物勞人運至自甘肅抵京師每驛所給酒食芻豆費之不少比至京師又給賞及予物直其獲利數陪以此胡人慕利往來道路貢無虛月緣路軍民遞送一里不下三四十人俟候於官累月經時防廢農務莫斯爲甚比其使回悉以所得貿易貨物以歸緣路有司出軍載運多者至百餘輛男丁不足役及女歸所至之處勢如風火叱辱驛官鞭撻民夫官民以爲朝廷方招懷遠人無敢與其爲騷擾不可勝言乞敕狹西行都司除哈密忠順王及亦力把裏撒馬兒罕等處番王遣使朝貢許令送赴京來不過一二十人正副使給與驛馬余以驛騾庶幾狹西一路之人可少蘇息臣又竊見西域所產不過馬碙砂梧桐咸之數惟馬國家所需余無禆於國乞自今有貢馬者令就甘肅給軍士餘一切勿受聽其與民買賣以省官府之費上嘉納之以其奏示禮部尙書呂震曰驥嘗奉使西域故具悉西事卿狹西人有不悉耶爲大臣當存國體卹民窮無侵削本根驥所言其皆從之遼東總兵官武進伯朱榮奏京衛千戶劉彪等七人當備禦遼東或豆畱不發或中路逃歸命逮至上諭彪等曰國家平時餋將仕正望宣力效勞臣之事君當朝受命夕就道今受備禦邊境非有赴湯蹈火之難仍怯避不行使將士皆如此國家不復使人耶命都察院錦衣衛曰有罪不誅無以示懲卽棫送遼東令榮集諸軍斬以狥其中有訴嘗存徵被傷未愈及病未能行者上命刑部訊之且諭之曰有罪不可不誅無罪不可濫誅必得其實耳戊申升太常寺典簿鞠祥爲南京太常寺丞四川髙縣奏乞罷買民茶之新者從之朝鮮國王李祹遣使奉表及貢方物賀卽位貴州布政使司言赤溪兩江口其地僻遠逼近苖蠻所置巡檢司不便命革之夜有星大如雞子色靑白見天津己酉瓦剌賢義王太平遣使選谷歹等貢馬庚戌兵部奏選武職上命皇太子選遂以金吾左衛故指揮使馬亨弟眞羽林前衛故指揮使丁貴子泉金吾左衛故指揮同知楊得勝子海耿友子名金吾右衛故指揮同知鄧信弟智府軍右衛故指揮同知郭得靑子安燕山右衛故指揮同知李五十八弟福濟陽衛故指揮同知成哈失臺子曲裏不花金吾左衛故指揮僉事脫歡子保保大都裏苐七十祖肆侄順濟陽衛故指揮僉事杭卜顏帖木兒子打蘭俱襲職遣中官尹鳳等賜朝鮮國王李祹彩幣表裏並賜其使鈔幣俾隨鳳等歸刑部尙書金純太子少保兼都察院左都禦史劉觀等奏刑名畢上諭之曰朕於刑法未嘗敢以喜怒增損卿等鞫獄之際亦當虛心聽察量其情實有罪不可幸免無罪不可濫刑持法明信則人有所畏而不敢犯若不明其情而任已輕重或迎合朕意使人含冤抱恨者朕之所惡卿等其愼以爲戒卿等皆國大臣非獨自己當存矜獄之心如朕一時過於疾惡處法失中卿等更湏執正毋以乖逆爲慮朕不難於從善也故兵部尙書兼詹事府詹事金忠子達來朝時達甫十歲餘上召至前撫問之曰命左右賜食及衣顧侍臣曰忠事先帝於兵戈艱難之際又輔朕於春宮篤厚誠謹良有禆益今朕卽位而忠獨早歿因慨嘆久之遂命吏部授達翰林院檢討月食其祿俾歸進學俟年長召用是日召故吏部侍郎許思溫之子俊亦至授太常寺贊禮郎俾進學翰林院以待用思溫初爲北平按察司副使從上效守城之勞蓋上於舊人眷念不忘率於此辛亥升燕山右衛指揮僉事巫政爲指揮使命備禦開原賜瓦剌賢義王太平彩幣表裏並賜其使選谷歹等鈔幣有差書各都司按察司姓名於奉天門西序先是上諭吏部尙書蹇義兵部尙書李慶曰庶官賢否軍民系休戚唐太宗書剌史之名於屏朝夕省覽聞其有善政則各﹤鋶﹣釒﹥於下故當時所用之人皆思舊勵致治效斗米三錢外戶不閉皇考亦嘗書中外官姓名於武英殿南廊閒暇現之今五府六部之臣朕朝夕接見得詢察其賢否若都司布政司按察司官朕旣不盡識其人久不悉其姓名𨿽或聞其賢否雅正旣久不能不忘爲臣有善而上忘之誰肯自勉有不善而上忘之誰肯自戒如此國家何以望治效爾吏部兵部其各都司布政司按察司官姓名履歷揭諸西序朕得閒暇觀之以考察其行事而黜陟焉至是悉書之上顧義等曰卿等更湏用心以副朕圖治之意上諭戶部尙書夏原吉曰鈔法不通兩日與卿等商略未決朕思之稼穡問農絲枲問婦此事須詢之閭閻市井間庶盡委曲可揭榜通衢令官吏軍民中凡有所見許詣闕自陳或赴通政司投進言當者從之否者不罪攺應天府治中張敬爲上林苑監左監正黃州府同知弓弼爲右監正四川行都司斷事徐肅彰爲監副太原府通判楊敬爲右監副壬子禮部進會議葬祭等儀發引前三日行奏告禮預齋戒百官出宿於公三日遣官以葬期告天地宗廟社稷皇帝衰服告幾筵皇太子親王以下皆哀服隨班行禮自是日始百官哀服朝一臨至發引日止京師內外自此至祔祭日禁樂自此至葬畢禁屠宰發引前一日遣官祭金水橋午門端門承尺門禦橋大明門徳勝門淸河橋沙河京都應祀神祗並經過土處應祀神祠祭儀用酒果殽饌香燭是夕設辭奠皇帝后妃皇太子親王以下皆哀服以序致祭司禮監禮部錦衣衛官提督執事事者設大昇舉於午門外依圖式陳設葬儀於午門外並大明門外發引日設啟奠內侍陳設禮饌拜位如常儀內導引官導皇帝衰服詣拜位皇太子親王以下衰服各就拜位贊禮贊四拜奠帛獻酒讀祝四拜舉哀興哀止望痊禮畢內導引官導皇帝詣幾筵殿內少東西向立皇太子親王以下丹陛上東立執事者升徹帷等物拂拭梓宮畢內侍徹啟奠內執事官進龍輴於幾筵殿下設眞亭神帛輿謚冊寶輿於丹陛上設神奠如啟奠之儀畢內導引官導皇帝詣梓宮前稍東西向立導皇太子由殿左門入立於皇帝之南稍東西向立親王以下俱於丹陛上稍東西向立侍於梓宮前跪奏請靈駕進�內侍捧謚冊寶次捧神帛由殿中門出各置輿內次捧銘旌由中門出執事官升捧梓宮內執事持翼左右蔽梓宮前跪奏請梓宮升龍輴執事官奉登龍輴訖以彩帷餙梓宮執翣仍列左右內侍持傘扇侍衛如儀列舊所禦儀仗居前謚冊神帛眞亭銘旌以次而行內導引官導皇帝由殿左門出后妃皇太子親王及宮眷後隨至午門內設遣奠如祖奠之儀進帛爵讀祝官各隨地之所宜立內侍於梓宮前跪奏請靈駕進發司禮監官率儀衛謚冊寶輿等前行皇帝后妃皇太子親王以下皆哭盡哀內侍於皇帝前跪奏請還宮內侍導引皇帝還宮后妃已下俱還宮執事卑梓宮由中門出至午門外禮官跪奏請梓宮升大昇輿執事官奉梓宮升大昇輿訖禮官跪奏請靈駕進發司禮監禮部錦衣衛官提督葬儀以次前行皇太子親王以下哭送靈駕出至端門外行辭祖禮執事官預設褥位於太廟中香案前梓宮出端門外禮官跪奏請辭祖導引官導皇太子易常服詣神帛輿前跪禮官奉神帛授皇太子皇太子捧神帛興由廟街左門入至太廟褥位跪置神帛於褥輿皇太子正立於神帛後贊禮贊跪皇太子跪神官跪於皇太子之左奏太宗體天弘道髙明廣運聖武神功純仁至孝文皇帝謁辭禮官興贊禮贊俯伏興皇太子俯伏興贊五拜三叩頭禮卑皇太子跪捧神帛興仍由廟左門出至寶興前以神帛授禮官禮官跪授神帛安奉輿中訖奏請靈駕進發皇太子仍喪服並親王隨行梓宮由承天門大明門中門出皇太子親王以下俱由左門出步送至徳勝門外送至陵在途並至陵俱朝夕奠哭臨在諸王皇親駙馬公候伯及文武百官軍民耆老四命以上命婦以序緣途設決致祭祭畢文武官不系山陵執事及分送者並命婦耆老悉還大昇輿行緣途每程預設校尉昇送選委內官同錦衣衛官專一提督務在起止有節行步安徐緣途宿頓之處預先搭蓋席殿仍量蓋席房以貯儀仗等物至陵執事官先陳龍輴於獻殿門外俟大昇輿以至禮官詣大昇輿前跪奏請靈駕降輿升龍輴詣獻殿執事官捧梓宮升龍輴由中門入皇太子親王俱由左門入詣獻殿安奉訖謚冊寶等輿仍陳於前行安神禮執事陳饌如常儀設皇太子拜位於梓宮前內侍導皇太子詣拜位贊四拜興贊跪奠酒讀祝俯伏興贊四拜舉哀止贊禮畢親王以下陪拜如常儀遣官祠後玉並天壽山俟掩玄宮設遷奠執事官陳禮饌如常儀設皇太子拜位於梓宮前內侍導皇太子詣拜位贊四拜贊跪奠帛奠酒讀祝訖俯伏興贊四拜舉哀止望痊親王以下陪拜如常儀退將掩玄宮內侍導皇太子親王以下詣梓宮前跪內侍奏請靈駕赴玄宮俯伏興執事官升奉遷梓宮入皇堂安奉訖內侍奉謚冊寶置於前陳列明器等畢行贈禮執事官陳禮饌於皇堂門外奉玉帛安置於香案前設皇太子拜位於前內侍導皇太子詣拜位贊四拜興贊跪贊奠酒贊進贈執事官捧玉帛跪進於皇太子之右皇太子受玉帛獻畢以授內執事捧入皇堂安置訖贊俯伏興皇太子俯伏興贊四拜舉哀興哀止贊贈事畢內侍出遂掩玄宮掩畢行享禮子玄宮尊前如遷奠儀遣官祠后土及祭天壽山掩玄宮將畢內侍設香案於玄宮門外陳禮饌如儀設題主安於香案前西向設皇太子拜位於前北向內侍盥手出主於案上題主官盥手西向題主畢內侍奉主置於神座藏神帛於箱中置其後內侍跪奉請太宗體天弘道髙明廣運聖武神功純仁至孝文皇帝神靈上神主奏訖贊四拜興贊跪獻酒讀祝俯伏興贊四拜舉哀興哀止內侍啟櫝受主訖跪奏請神主降座升輿奉神主升靈輿至獻殿上內跪奏請神主降輿升座奉神主卽座訖行初虞禮執事官陳禮饌於神主前設皇太子拜位於香案前內侍引皇太子就拜位贊四拜興贊行初獻禮贊跪皇太子跪奠帛奠酒讀祝卑俯伏興亞獻終獻贊四拜舉哀興哀止望痊禮卑內官捧神帛箱埋於殿前屏處潔地焚凶器於野葬曰初虞柔日再虞剛日三虞後間日一虞至九虞止在途皇太子行禮選京皇帝親行禮神主啟行將還內侍於神主前跪奏請神主降座升輿還京奏訖俯伏興於靈座上神主升靈輿進行儀仗侍衛如儀皇太子後隨在途朝夕奠神主還京先於城外置幄次日錦衣衛備儀衛教坊司備鼓吹不作百官衰服奏候城外神主至入幄次百官序列於前行五拜三叩頭禮畢俟神主進行百官後從至午門外儀衛等退內導引官導皇帝哀服奉迎於午門內神主至舉哀步導神主升幾筵殿內皇帝立於殿上稍東西向內侍於靈輿前跪奏請神主降輿升座奏訖捧神主安奉於靈座訖行安神禮執事官陳設如常儀內導引官導皇帝詣拜位奏四拜興奏跪奠酒讀祝俯伏興奏四拜舉哀興哀止奏禮畢皇太子親王以下陪拜如常儀鴻臚寺引百官於思善門外隨班行禮傳唱如儀明日百官行奉慰禮虞祭內侍陳禮饌拜位於幾筵前如常祭儀內導引官導皇帝哀服詣拜位皇太子親王以下哀服各就拜位行四拜初獻奠帛奠酒讀祝亞獻終獻贊四拜舉哀興哀止望痊禮畢卒哭用虞祭後���山��日禮同虞祭自是朝夕奠祔周卒哭之太常寺陳設禮饌於太廟如時享之儀樂設而不作設儀衛傘扇於午門外內侍官設皇帝拜位於幾筵殿上進禦輦於殿前丹陛上內導引官導皇帝衰服詣拜位贊四拜舉哀興哀止立於拜位之東西向內侍詣靈座前跪奏請太宗體天弘道髙明廣運聖武神功純仁至孝文皇帝神主降座升輦詣太廟祔享奏訖內侍捧神主由殿中門出安奉於禦輦內侍執傘扇侍衛如儀至思善門外皇帝易祭服升輅後隨至午門外儀衛傘扇分列於太廟南門外之左右導引官導皇帝詣禦輦前贊跪皇帝跪太常卿跪奏請太宗體天弘道髙明廣運聖武神功純仁至孝文皇帝神主降輦詣太廟祔享奏訖贊俯伏興皇帝俯伏興導引官導皇帝捧神主由左門入典儀昌樂舞生就位執事官各司其事至丹陛上典儀唱太宗體天弘道髙明廣運聖武神功純仁至孝文皇帝謁廟內贊奏請詣神位前至一廟前內侍捧神主置褥位皇帝於神主後行八拜禮二廟三廟四廟五廟俱八拜畢內侍捧神主朝於北太常寺卿立壇於東西向唱賜坐皇帝搢圭內侍捧神主進皇帝皇帝奉神主安於座導引官導皇帝詣拜位行祭禮如時享之儀文官五品以上武官四品以上隨班行禮禮畢太常卿於太宗皇帝神主前跪奏請大宗體天弘道髙明廣運聖武神功純仁至孝文皇帝神主還幾筵奏訖導引官導皇帝捧神主由廟左門出至午門外安奉於禦輦儀衛傘扇導從如來儀皇帝升輅後隨至午門外儀衛止皇帝至思善門降輅釋祭服易衰服隨禦輦至幾筵殿前內侍於輦前跪奏請神主降輦升座內侍奉神主升座訖內導引官導皇帝由殿左門入行安神禮如前儀禮畢皇帝釋服還宮明日百官素服烏紗帽黑角帶行奉慰禮上攬禮部所進儀畢悲嗚咽不勝起還宮仁宗昭皇帝實錄

大明仁宗昭皇帝實錄﹝卷九﹞

永樂二十二年十二月癸丑賜咸寧公主孳牧馬五十疋罷海子至西湖巡視官蓋西湖受髙山之流京城南出注海子凡三十餘里官常遣人往來巡視禁民不得取魚而並緣爲姦者其旁近之艸及灌田之水民皆不得取至是上命吏部悉罷之謂尙書蹇義曰古者山澤之利皆與民共朕之心凡有可推以利民者𨿽府庫之儲不吝況山澤所產哉命戶部凡今被災處田土悉準永樂二十年山東通租例蠲其糧稅分遣人馳諭各府州縣停免催徵命刑部都察院通政使司自今內外官貪贓者並錄其罪名藏於官以便稽閱常州府宜興武進等縣奏今歲田土水災無收者九百五頃有奇命戶部蠲其糧稅大理寺右少卿戈謙上言曰民爲邦本本固邦寧審之爲邦之根本則栽培不可以不厚又曰亶聰明作元後元後作民父母審知爲民之父母則撫育不可以不周臣觀堯敬民事舜勤民務禹泣罪人湯自罪己文王視民如傷二帝三王盡爲民父母之道故其享國多者有至八百餘歲降及漢之文景唐之太宗亦能輕徭役薄稅斂勤節用寡嗜欲漢唐諸君庶幾作民父母之義故其享國長久亦至三四百年此本固邦寧之驗也洪惟聖明太祖髙皇帝起自布衣於凡民間之事罔不周知故其發號施令未嘗不爲民是以三十餘年之間倉稟充積天下太平太宗文皇帝纘承大寶恢弘治化南拓交址以擴疆宇北討胡寇以靖邊陲營建北京以固中原其志蓋欲暫勞而永逸事𨿽不同其所以爲安民之心則一旦牧民之吏不體朝廷仁民之意指一科十放富差貧小人怙恃愈賜貪毒遠近視效海內成風致民有不得所者皇上宸衷惻憫蓋赤久矣是以初位之初卽罷土木之役以息劬瘁之民棄苑囿以興耕種放膺大以省膏梁蠲逋負以招流離贖賣以全恩愛進廉潔退貪污有功者賞有罪者罰四海聞命靡不歸心其厚邦本而盡作民父母之道卽二帝三王太祖髙皇帝之道矣然陛下愛民之心𨿽勤而官吏貪殘之斃猶在如洪武中笞杖之刑各有等第而今內外諸司率用大棍掠人蓋欲使人畏懼得以遂其姦貪洪武中隸兵不得濫設今都司衛所布政司按察司府州縣官多選富實之民每員少者三五十人多者七八十人名以軍件皂隸月令辦納貨財洪武中官員之家不得於所部內買賣今自都司衛所布政司按察司府州縣官悉令弟侄子婿於所部內倚官挾勢買賣借貸十倍取民詔蠲二十年十二月以前柴炭等物今有司徵斂自如詔蠲逃民逋負糧稅有司乃指富爲逃欺公開豁詔賜民年過八十者布帛有司乃不出其在官者而責取於民進賀表箋臣下所以敬上者所用紙筆墨函等物皆取於民此其誠敬之心何在又如送往迎來之費有司出於百姓軍衛出於軍糧軍民至有終歲不自給者又如糧艸有督辦者有點發者有部運出納者誅求百途費陪正數未足公府先滿私家其顯而易見者有此數事其祕而難知者未易悉言方今朝廷省事𨿽無往日之巨獘如臣所見聞亦豈兵民之細害苟不痛爲懲戒天下何由澄淸昔舜欲平水土必咨於眾故得大禹使之其績乃成我太祖髙皇帝於凡民重務者必選其人而後遣之其臨遣也重其賚予嚴其訓戒是以人畏威懷徳而功有成陛下間命監察禦史分巡外服考核有司柔懦者或失之姑息剛毅者或過於勇猛是非昧狥私之心偏聽失舉措之當顚倒是非變辭黑白欲得其情豈不難哉伏願陛下訪求大臣或令監察禦史互相保舉不拘六部六科務得廉謹老成之士授以詢察考核之方使繩愆紏繆激濁楊淸具實以聞如此則官使得人而軍民自安矣舜於九官十二牧必咨薦舉而後任是以能致萬卯咸寧之盛陛下誠欲官使得人宜少效於大舜命六部都察院衙門堂上官各舉所知以爲十四布政司按察司官命各布政司堂上官各舉所知以爲所屬府州縣官命府州縣堂上官各舉所知以爲其所屬官仍命監察禦史給事中及在京衙門屬官各舉所知以備缺員之選或三人或五人不限名數所舉果賢及後有政績者爲己之功所舉不賢及後販黜者爲己之過俱令書於考滿牌內則人知戒飭勉於事功而不敢爲非矣古者官不必備惟其人誠得其人一人有餘不得其人𨿽眾不足今府州縣常員之外又有管馬之官且計一官其家少者五六口多者十餘口俸旣不足則其衣食器用僕隸之需必出於民爲害非小伏願陛下敕吏部省此官其所領馬宜以常員兼管亦寬民之一端也古者祿以代耕餋廉曩因國用浩繁文武官吏俸給什撙莭其六七所得不給其所費今果所儲不足以供令於所在官司有布帛等物之績者從實準與俾其父母妻子不致凍餒如是若復有不奉法守分而肆貪殘於軍民者則必罪之如律也夫忠言有益於國家大矣古者人君設誹謗之木下直言之詔求之惟恐不盡今陛下審見於此故屢降求言之詔惟恐羣臣不言然而猶有不言者惟陛下至誠以來之舜承堯禪天下和平舜大聖也而禹告舜之言尢至深切禹之意誠以人君處崇髙之位其所系甚重爲臣者不敢恃其君之聖而輙已於言也陛下天授神明洞見幽微敬天動民之心好古法祖之誠三代以下絕無而今見之者也臣輒敢以言爲獻者蓋亦竊有慕於斯義焉伏願陛下早朝晏罷召致廷臣討論得失詢察治忽何利未興何害未除盜賊踵迹何以息之民僞日滋何以淳之勿恃治平之久而忘戒儆之心乾乾不息日新又新則唐虞三代之化可計日而待矣上覽之以示尙書呂震曰謙所言可取者多其議行之辦事官程富上言曰爲治之道在於考前代得失之迹審察成敗之由則勸戒昭明而知所從違矣得理而興者當以爲法唐虞三代是也唐虞之盛固未易及然求治不以三代爲法是有願治之名而無躬行之實豈足以成至治也哉失理而廢者必以爲戒秦隋是也苟不痛懲其獘則前日惡之而後日效之言旣非之而復踵之其不駸駸然與覆車同軌者幾希且三代之時治日常多而亂日常少者主聖臣賢同心協徳之所至也秦隋之時治日常少而亂日常多者君暗臣侫荒淫多欲之所召也臣觀歷代之君孰不欲追三代而超漢唐究其治效不如漢唐之盛去三代而益遠者無他好名之心勝力行之功虧也恭惟陛下稟不世出之資蘊大有爲之志鄕者潛徳東宮仁孝恭儉天下共間及乎尊臨大寶道路相賀莫不延頸以望太平陛下誠欲有以副民之望仰追三代而超漢唐當開言路以來諫諍言有可采量賜褒獎如不足取免加罪責庶使忠言讜論日聞於上誠不可以拒諫飭非陽褒陰貶名爲升之日則逐之使中外杜口以言爲諱也伏讀詔敕諄切懇至求言如渴故臣不自揣量敢述芻蕘之言少效涓埃之助伏願陛下自玆以往凡於正心修徳敬天動民惇化原俗明刑敷教之道必以堯舜三代爲法聲色玩好遊畋造作不急之務無益之費凡諸傷財害民以自奉者必以秦皇漢武隋煬爲戒深思力踐早朝晚輟延接羣臣討論治道親賢遠侫以獎忠讜之士兼聽廣納以通億兆之情蓋勤者爲治之本宵肝旣勤政何憂不舉儉者足用之原百姓旣足君孰與不足自古以來生齒富歲人民安逸而天下不治者未之有也生齒凋殘人民困苦而天下不亂者亦之有也當當庶安逸之時猶不可恃理而恐生亂及凋殘困苦之際又豈可不勵精以圖治乎勵精圖治之道其要在於得人以任眾職然人之才自昔罕全有所長者必有所短爲今之計莫若損益司馬溫公十科之法以爲今日薦舉之制則官不同而各得其人人不同而各適於用豈必侍全材而後用之哉上覽之再三而嘉納焉甲寅梓宮將發引遣官告天地宗廟社稷上親告幾筵命禮部集僧道於慶壽海印二十及靈濟宮各廷薦楊大齋七晝夜加太子少傅兼謹身殿大學士楊榮工部尙書敕曰玆爲胡虜梗化累犯邊彊我皇考太宗文皇帝爲宗社子孫天下臣民長久之計不得已躬擐甲冑率六部往行天討豈期醜虜畏威遠遁班師之日不幸中道皇考上賓六軍在外朕又遠違膝下及其崩殂兒孫亦莫能知惟卿盡忠爲國報先帝皇恩徳獨爲果斷至有今日家國寧謐宗社奠安今辰奏告忽思至此實感不已卿當重賚曩者哀悼愴惶之際報卿甚微今追前愆加賜卿白金五十兩彩獘表裏各十寶鈔二萬貫白米工十石特升卿爲工部尙書前官如故三俸俱支全支尙書本色卿當領服以慰朕懷初榮同幼孜扈從北徵凡軍中一切機務皆令與聞軍行累月尙未抵賊巢而步卒多艱且諜言賊已遠遁遂令班師及中途太祖疾作頓劇已而崩於楡木川中官馬云等皆倉惶莫知所棤乃密召榮幼孜入禦幕中首議喪事榮等言宜循古制用衣衾殯殮庶爲允當眾曰諾或有欲於他事寫敕用寶遣人馳報榮等曰誰敢爾先帝在卽稱敕賓天而稱敕詐也獲罪非輕哀皆曰此良是營等乃命中官備以大行皇帝崩逝月日並遺命傳位之意啟皇太子云等從之旣作啟遂以屬榮及少監海壽馳報皇太子榮初抵京上哀慟未及訪問至是有以爲言者上嘉嘆良久乃降敕獎諭云乙卯梓宮發北京上送至午門皇太子親王皆步送陵戊午書諭皇太子爾奉梓宮安厝玄堂畢與叔趙王奉迎神主回京畱瞻埈瞻堈瞻墺壙終事夜月犯軒轅星有星大如雞子色靑白見室宿己未夜有星大如杯色靑白見天園庚申太宗文皇帝梓宮葬長陵夜月犯內屏星壬戌上以國事不得親送梓宮赴山陵而趙王髙燧任護送之勞賜書勞之並賜白金三百兩鈔三萬貫彩幣二百表裏馬十匹自昬至一更有黑气生西北長五丈闊一尺月犯平道星癸亥以歲暮命禮部集僧道於慶壽寺靈濟宮各建大齋七晝夜資皇考妣之福甲子賜書趙王髙燧曰前所遣人自彰徳還言羣治與衛相鄰已皆令並入王府其屋有百餘間已命工部差人先往修理賢弟亦可差的當人同往經度慮此未足府中之用又命工部於徳州迆南宮營造木內運松杉料二百間赴彰徳顏料灰漆磚瓦亦令工部措辦府中可便遣的當人在彼收受俟賢弟至國支分起造庶得稱意中護衛有三千人長陵用工者今以發還本衛並報知之罷常山左右二護衛經歷司及倉湖廣等布政司左參政黃澤等來朝各上章言事上諭之曰朕所以求言者蓋欲聞民情休戚吏治賢否此來言者多舉未莭細務於民情吏治鮮及之蓋文具塞責而已甚非朕意爾等方而大臣當有體國憂民之心宜爲朕舉其要且切者不然何以稱爾之職遂命禮部會議澤等所言以聞琉球國山南王遣使者阿勃馬結制等貢方物及東寧衛指揮使金聲建州左衛指揮使猛哥帖木兒來朝貢馬賜彩幣表裏有差乙丑遣中官賫奉太宗皇帝禦容送漢王髙煦趙王髙燧命韓王衝﹤火或﹥階其弟襄陵王衝��木火�樂平王衝烋之國平涼攺工部員郎林和爲南京光祿寺丞和初以員外郎權光祿寺丞至是實投之降貴州左布政使蔣廷王�贊爲司左參議以風憲劾其貪黷故也命瓦剌來歸人阿老丁爲都指揮同知尢魯思不花也裏忽裏爲指揮同知禿列千爲衛鎭撫不顏火者爲百戶賜白金鈔幣表裏綿布有差金織文綺襲衣鞍馬各一給蘄獻王及徳安公主守墳民各十戶復其家伊府典仗楊亮以進表卒於京師事聞上念親藩所遣命工部給棺兵部給舟車還其喪仍賜其家鈔三千貫丙寅後軍都督府都督僉事汪浩卒浩五河縣人初爲燕山左護衛百戶洪武三十二年太宗文皇帝舉兵靖難浩從徵以功累進指揮使永樂三年進都指揮同知十二年從徵迆北有功進後軍都督僉事至是卒賜賻祭命有司造墳廣西總兵官鎭遠侯顧興祖奏斬平樂潯州二府賊首千九百餘級及歸賊所虜男女十餘口遼東自在州指揮阿籠哈等廣西太平府結安州官族張延及貴州思南府沿河祐溪長官司四川天全六番招討司雲南鶴慶軍民府等衙門舍人通事貢馬賜鈔幣表裏襲衣等物有差賜南京五府六部等衙門及中都畱守司天下方面官來朝者羊酒等物漢世子贍坦濟陽王瞻垐臨淄王瞻域昌樂王瞻垶淄川王瞻墿齊東王瞻坪來朝陜西洮州衛及烏思藏西寧衛土僧剌麻福景等來朝貢馬賜之鈔幣戊辰升欽州判官李灝爲光祿寺少卿灝前爲光祿寺署官時上在東宮初至自南京光祿寺卿井泉寺丞蕭城等飭詐間上於太宗每日東宮常膳外餘一毫不給灦獨致敬委曲順承泉等屢以危言脇之終不爲動故有是命仍敕吏部免其雜犯罪三死太常寺卿王勉劾奏通政使司通政使尹必用當省牲郊壇而令參議顧謙代行皆屬不恭時監察禦吏方科必用他事上曰禦吏所言特其一時之誤情可恕禮莫重於祀天而省牲不敬其可復居是職於是必用謙皆下獄而升本司左通政李嘉爲通政使右參議朱侃爲左通政前通政使司經歷何懷輝右參議己巳封鎭守寧夏後軍都督同知梁銘爲保定伯食祿千五百石子孫世襲銘嘗從上居守北平多效勞績上念之不忘故有是命升鎭守寧夏都指揮使陳懷爲右軍都督同知仍鎭寧夏開平備禦都指揮僉事唐銘爲都指揮使仍備禦開平升江西布政使司左參政夏迪爲南京都察院左副都禦吏調山東左參政楊勉於廣東布政司遺賜掌沙州衛都指揮困卽來及指揮薛疊右等彩幣表裏有差先是瓦剌賢義王太平所部知院阿老丁等來朝中道爲人所沮困卽來等遣人衛送至京故嘉勞之上諭禮部尙書部臣曰朝廷崇祀神祗悉有舊典主其事者當致處恭以祈嘉貺福黎庶頗聞天下郡之道其飭有司修繕凡祭器祠宇並湏堅致潔淨所用物料悉出公帑毋斂民仍令巡按禦史及按察司官以時點視違者罪之禮部尙書呂震奏有旨賜衍聖公孔彥縉一品金織衣衍聖公是二品如旨賜之過矣上曰朝廷用孔子之道治家國天下今孔子之徒在官有一品服者孔子之後襲封承先師之祀服之何過且先帝時五品儒臣有賜二品服者亦何過哉其賜之用稱朕崇儒之道意庚午烏思藏葛裏麻寺剌麻三竹朵爾只等隴答衛鎭撫三竹藏館覺剌籠番僧沙加端竹等貢馬賜之鈔幣卒未賜公候伯都督尙書羊共八十四牽酒八百四十瓶鎭守雲南太傅黔國公沐晟及其弟雲南都指揮同知沐昂來朝賜晟羊五牽酒五十瓶昂羊三牽酒三十瓶掌狹西都司都督僉事李文奏甘肅寧夏極邊虜寇出沒不時請簡壯勇上往易其騎兵之老弱者以備不虞從之是歲天下戶一千六萬六千八十口五千二百四十六萬八千一百五十二賦稅糧三千二百六十萬一千二百六石布帛十四萬三百五十二匹絲綿二十二萬三千六百九十七斤綿花絨六萬九千五百七十五斤課鈔一千九百二十七萬六千五十四錠金千二百兩銀十七萬五千六百八十六兩銅錢三千一百六貫銅二千一百二十八斤鉛二萬七百八十斤朱砂千五百九十五斤鹽一百六萬八千九百八十引馬一百七十三萬六千六百一十八疋饋運北京糧二百五十七萬三千五百八十三石

大明仁宗皇帝實錄﹝卷十﹞

洪熙元年春正月壬申朔上禦奉天門朝羣臣命禮部鴻臚寺不作樂羣臣止行五拜三叩頭禮先是禮部尙書呂震請於上曰陛下初登大寶天下文武之臣及海外諸國皆來朝宜受賀作樂如大朝之儀不從次日震固請之大學士楊士奇楊榮金幼孜黃淮進曰陛下言是上曰山陵甫畢忍遽卽吉朕明日亦不欲出見羣臣震曰四方萬國之人遠朝新主皆欲一睹天顏固聖孝誠至亦宜勉狥下情上顧士奇四人曰禮過矣對曰誠如聖諭必欲俯狥輿情亦不宜備禮上從之遂有是命太子太保忠勇王金忠都督把罕臺進馬賜之鈔幣癸酉召大學楊士奇楊榮金幼孜黃淮諭曰爲君以受直言爲賢爲臣以能直言爲賢不受直言則過益增不能直言則忠不盡如昨日朝會從震所請今悔何及賴卿等同心遂免此悔自今卿等遇朕行有未當但直言之毋以不從爲慮各賜鈔壹千貫文幣一表裏朝鮮國王李祹遣陪臣右軍都總制曹恰等朝賀貢金銀器及方物賜恰等鈔幣表裏有差甲戌南京龍山產靈芝蕃大特異守臣以進禮部請賀不許乙亥敕諭天下文武羣臣曰朕惟天地以生物爲徳人君以安民爲務設官分職簡賢任能所以相成其功朕祇紹洪圖仰惟祖宗創業守成之難夙夜惓惓體天爲治嗣位之初蠲逋員赦有罪不急之務一切停罷選任賢良共圖惟新之治期與天下安於太平今天下庶事未盡理生民未盡安斯朕之責亦爾文武羣臣之責尙思勉之咨爾文臣六卿掌國之庶務布政司受任方隅守令典郡邑大小庶官各有攸司其竭忠殫慮以安黎庶銓選必擇人賦稅必有常禮教必修明兵政必振舉刑罰必平恕營繕必撙節凡百政令必勤審度以存卹爲心內外相承興利除害休息以蕃其生勸課以厚其本興學勸士以正其俗以成其才必使吾民衣食充足禮讓成風匹夫匹婦咸得其所斯爲稱職咨爾武臣都府掌國之軍政都司控制一方衛所邊圉各有信地其悉心戮力以衛國家簡閱訓練必公必勤紀律部伍必嚴必肅器械必堅利城堡必修繕糧菱儲時必足於用巡邏瞭望必謹必備使姦宄屏迹吾民安於無事其要以撫養軍士爲本卹其饑寒念其疾苦用之萬全斯爲稱職至於風憲爲朕耳目朝政缺典吏治得失軍民利病百官有司孰賢與否悉宜廉察必使官得其人政無不舉人咸樂生斯爲稱職夫君臣一體上下相須朕勉於修徳爾尙勵於忠貞弼﹝咸﹞﹝成﹞治化以躋斯民於雍熙泰和之盛不其偉歟朕代天子民恪存戒飭不以小人備任使不以浮費傷財力不以刑罰先教化不以貪黷勞士卒爾尙體予至意以稱職任惟忠足以事君惟仁足以卹人惟勤則庶事集惟廉則公道存乃若驕盈縱恣朋比用事貪暴掊克漁獵吾民或阿諛從吏務爲容悅庸庸保位無補於時黜陟之明賞罰之公典章具在爾其欽哉命禮部尙僧道於慶壽寺靈濟宮並建大齋七晝夜上資皇考妣冥福升都指揮同知沐昂爲右軍都督府都督同知仍掌雲南都司事都指揮僉事曹儉爲都指揮使鎭守涿州丙子駙馬都尉西寧侯朱琥以罪削爵並奪其所授誥券命駙馬都尉宋瑛襲封西寧候琥瑛皆故西寧侯晟子也調金吾左衛指揮使林勝於衛府護衛升通政使兼武英殿大學士黃淮爲少保戶部尙書仍兼武英殿大學士加少傅兼華蓋殿大學士楊士奇兵部尙書太子少保兼武英殿大學士金幼孜禮部尙書俱三俸並支仍掌內制升南京通政使方朴爲南京戶部尙書南京禮部右侍郎蔚綬爲本部尙書南京大理寺左少卿湯宗爲本寺卿辭兵部之職不聽贈故詹事府少詹事鄒濟左春坊左贊徐善述俱爲太子少保賜濟謚文敏善述謚文肅濟字汝舟余杭人初爲縣學訓導累官平度州知州預修太祖皇帝實錄升禮部儀制郎中從總兵官英國公張輔徵安南掌奏記還升廣東布政司右參政坐事左遷吏部郎中尋擢左春坊左庶子秩滿升詹事府少詹事未幾卒於官爲人和易不見崖岸於物無忤兼通釋之學善伺上意寵遇時厚善述字好古天臺人由桂楊州學正升國子助教擢左春坊左司直郎升左贊善以疾卒於官爲人淳厚質實學識端正耿介恬靜不爲阿附左春坊於文事多所啟沃至是上追念二人贈官賜謚命有司立祠墓側歲以春秋祭之建州等衛指揮使沙班等二十九人及兀者等衛指揮莽古等來朝貢馬賜鈔幣表裏有差太子少保兵部尙書李慶劾奏天下都司衛所守禦指揮千百戶職在治兵而其間多貪暴怠惰紀律不嚴器械不利城池不修軍士缺伍攻戰屯守之法漸至廢弛今因其來朝請付法司按治上召至前諭之曰兵部所言良是國家之政莫重於兵備𨿽四方無事然不可一日忘備爾等職典斯事而悖慢知此罪誠難恕但嗣位之初未欲遽寘爾罰其歸勉圖自新實部伍練士卒利器械完城堡明屯守之法而廉潔守己毋縱貪刻以害軍士丁丑加刑部尙書金純太子賓命二俸俱支升中府都督僉事馬聚後府右都督譚靑俱爲本府左都督右府都督同知髙成後府都督僉事馬英俱爲本府右都督僉事楊澤倪寬俱爲本府都督同知山東都司都揮指使髙敬爲中軍都督府右都督狹西都司都指揮使海亮爲右府右都督浙江都司都指揮同知徐甫爲左府都督同知大寧都司都指揮同知馮斌中都畱守都指揮同知李得俱爲前府都督同知河南都司指揮同知髙文爲中府都督同知都指揮僉事崔聚爲左府都督僉事祁英爲中府都督僉事山東都司都指揮僉事郭志爲右府軍都督府督都僉事狹西行都司都指揮僉事韓僖爲前府都督僉事後府都督僉事李賢爲本右都督後府都督僉事把臺爲右府都督柴永正爲左府左都督吳成爲後府都督馬性良爲右都督右府都督僉事蘇火耳灰爲本府左都督狹西都司奏臨洮洮州諸衛兵調守寧夏甘肅其家在原衛者皆仰給於公而鳳翔等府稅糧未輸於臨洮等衛者尙四十餘萬無以給之上諭戶部臣曰調兵守邊而其家乏食旣懷內顧之憂何以望其盡力王事宜遣人馳驛督之毋更稽緩少傅兵部尙書兼華蓋殿大學士楊士奇及少保戶部尙書兼武英殿士黃淮俱奏辭尙書一俸從之太子少傅工部尙書兼謹身殿大學士楊榮太子少保禮部尙書兼武英殿大學士金幼孜亦各辭尙書一俸上曰卿等事皇考屢經扈從勤勞多矣況皇考賓天遠在塞外賴卿等盡力維持朕每瞻奉幾筵未嘗忘之今與三俸豈爲過多卿等其勿辭榮等復叩首請曰臣等事祗先帝莫非職分所當爲若受此厚祿實所不安上曰朕非有所私所與三俸其勿固辭夜月犯外屏戊寅封後府右都督李賢爲忠勤伯賜璽書曰爾昔恭順天道歸我皇祖繼奉我皇考之命以書學侍予蚤夜惓小心諄切久而不懈予念爾未嘗忘今朕纘承天位圖報勞前𨿽嘗進爾祿位而未愜朕志今特封爾爲忠勤伯食祿千一百石敕吏部賜爾誥命尙彊醫藥力飲食順餋精神益膺壽福以副朕眷待之意賢韃靼人舊名醜驢元末官至部尙書洪武中歸附賜姓名李賢以屬燕府譯文侍上恭愼久而逾篤擢紀善太宗皇帝靖內難以功累升都指揮僉事上卽位再升後府右都督至是賢年將八十病劇上聞而憫之遂有是命升定州衛指揮同知吳管者爲都指揮同知己卯享大廟是日立春上禦奉天門文武羣臣行賀禮建弘文閣先是上諭大學士楊士奇等曰卿等各有職務朕欲別得學行端謹老儒數人日侍燕間備顧問可咨訪以聞士奇等以翰林侍講王進蘇州儒士陳繼對遂命吏部召繼至是建弘文閣於思善門作印章命翰林學士楊溥掌閣事進佐之上諭親舉印授溥曰朕用卿等於左右非止助益學問亦欲廣知民事爲理道之助卿等如有建白卽以此封識進來未幾繼至授翰林院五經博士吏部尙書蹇義言學錄楊敬訓導何澄皆惇實卽授敬翰林院編修澄禮科給事中命三人皆於弘文閣與進同事云升南京光祿寺丞林和爲本寺少卿升浙江都指揮使孫勝爲右府都督僉事狹西行都司都指揮僉事馮興爲後府都督僉事仍鎭守定州監察禦史尹崇髙等劾奏福建左布政使顧鼎前犯贓罪遇赦還職仍不悛攺貪肆無恥命錦衣衛執付都察院治之庚辰賜漢王髙煦衮服皮弁服書曰世子至言賢弟衮服夜皮弁服皆舊欲易新者今已制完遣內使阮庶送去相望懸切其善調攝以副同气之懷世子令於此月十二日歸並報知之衣人星畱井宿有星大如雞子色黃白見壁室卒已漢世子瞻坦濟陽王瞻垐臨淄王瞻域昌樂王瞻埣淄川王瞻墿齊束王瞻坪辭歸皆厚賜遣之升萬全右衛千戶許禮爲金吾右衛指揮僉事狹西沙沙衛千戶桑奇失裏等來朝賜鈔幣有差上諭兵部尙書李慶等曰馬資於國用甚大然嘗思之當與用同其利民有卽國家之有也漢文景時閭巷有馬千百爲羣蓋民生樂業庶物咸殖馬自蕃息先帝嘗聽民間皆畜馬然有司急於官馬孳息故民不暇於其私今宜寬卹之使奉公之林有餘力可以及私從容寬假之久庶幾可望民安物阜今後民間畜官馬者今二歲納駒一匹著爲令又命大學士楊士奇等曰湏以詔書行之夜月犯諸王星壬午敕禮部太常寺臣曰欽惟皇祖太祖髙皇帝受命上天肇興皇業皇考太宗文皇帝興宗社再奠寰區聖徳神功咸配天地易曰殷薦上帝以帝以配祖考朕崇敬皇祖皇考永惟一心今年正月十五日大祀皇祖皇考配神仍著典章垂範萬世如敕奉行癸未以郊祀預告太廟及幾筵請太祖聖神文武欽明啟運俊徳成功﹤糹亢﹥天大孝髙皇帝太宗體天弘道髙明廣運聖武神功純仁至孝文皇帝配祝文曰孝孫嗣皇帝敢昭告於太祖聖神文武欽明啟運俊徳成功統天大孝髙皇帝曰恭惟皇祖太祖髙皇帝躬膺天命肇啟國家垂統萬世皇考宗文皇帝繼志述事中興宗社再奠寰宇施及獲承鴻緒仰惟皇祖皇考聖徳神功咸配天地謹卜今年正月十五日大祀南郊祗請皇祖皇考配神仍著國典傳祀萬世謹告大宗體天弘道髙明廣運聖武神功純仁至孝文皇帝前祝文同以過冬不雪敕公侯伯五府都督六部尙書侍郎都察院都禦史曰朕以眇躬托於臣民之上優憫元元勤於夙夜而自冬迄今時雪不降來年無遂吾農柰何夫二气之乘繇朕徳涼薄大臣與國同體爕理之助誠有賴焉朕方惕厲自省卿等亦懋修乃職用贊輔予庶以導召和气康濟兆民夫愛民惟誠可以動天願共勉之欽哉毋忽升太醫院判徐叔洪爲本院使禦醫蔣主善爲本判院主善贈太醫院使用文子也癸未以大祀南郊上禦奉天門文武羣臣受誓戒畢上進分獻官諭之曰事神之道豈獨臨事之際則致誠敬要其奉天子民之心積累於平日者皆已孚達鬼神所以祭則受福朕以菲徳上承天休者公卿百執事也尙體朕心敬亮天王仁卹斯民庶幾﹝免﹞﹝克﹞享天心風順調年榖豊稔使民家福亦昭我君臣共事之美欽哉甲申敕大同參將都督僉事沈靑及掌山西行都司都督僉事李謙曰朝廷謂爾等才智托以邊事正宜同心協力綏撫士卒勤於操練晝夜以警備爲心度稱委任今略不聞邊備如何設施城也如何修荒軍士如何操習糧儲如何蓄積但聞各持私意搜羅失互相許奏若此所爲何以稱朝廷之付托朕比念武安侯年老故命淸爲參將副之一應事務淸當與武安侯許議停當乃行淸安敢專擅行之李謙職掌都司應有軍政湏聽總兵官武安侯發放是非可否自有公論謙安敢與之相抗自古賢將皆務協和以成國事爾等不此視效乃私相忿爭泉賢乎非賢乎宜深思前過攺悔從善否則罰加爾身𨿽悔無及敕湖廣都督指揮使司曰

皇考太宗大皇帝建大嶽太和山營觀上以資福祖宗下以祈福四海近命湖廣右參議諸葛平提督巡視其免均州一千戶所軍及餘丁雜泛差役存畱在州聽參議諸葛平及千戶朱彜提調遇宮損觀壞隨卽修理溝渠道路有壞亦卽整治爾等其敬承之以上元莭命僧錄司於慶壽寺建大齋七晝夜資皇考妣冥福乙酉命道士沈道寧爲混元純一沖虛湛寂淸淨無爲承宣布澤助國佑民廣大至道髙士階正三品仍賜道服天明仁宗皇帝實錄洪熙元年正月丙戌大祀天地於南郊畢上還禦奉天門文武羣臣行慶成禮頒詔中外曰朕惟君國之道事天爲大事天之實卹民爲本我國家聖聖相傳太祖髙皇帝肇基垂統弘靖萬邦太祖文皇帝繼志守成總威廣被天下無事生民又安六十年於今矣是皆祖宗功徳之盛天地祐祚之隆肆及﹤耳少﹥躬獲永鴻緒嗣位以來夙夜祗愼上惟天命之重下念生民之艱式嚴昭事庶臻康濟謹於今年正月十五日恭祀天地於南郊股肱助相羣工駿奔三靈交悅百順介祥嘉與臣民均應慶澤一應合行事宜癸於後一農桑衣食之本學校風化原有司宜加勸課在內從巡按禦史在外從按察司巡督毋爲虛文務臻實效一祀典神祗皆爲保庇生民有司奉祭務在誠敬不許褻慢一天下嶽鎭海瀆及各處山川社稷等壇帝王陵寢先聖先賢忠臣義士旗纛城隍祠廟常須潔淨遇有損壞隨卽修理仍禁約樵采牧放一軍民之間有孝子順孫義夫節婦合該上司審覆明白具實奏聞以憑旌表一軍民有鰥寡孤獨及廢殘疾無依之人所司常加存卹依例廩餋毋令失所一有廉潔公正賢能翰濟之人未曾出仕或屈在下僚聽所在官私薦舉務得眞材實行以憑擢用仍戒狥私濫舉若考驗不中或後犯贓罪舉者連坐一文職官自永樂二十二年八月十五日已前有犯罪充辦事官及吏典承差者並送吏部隨才授職但犯贓罪不在此例一武職官子孫除應襲外其餘子弟果有徳行才識可取者聽所在官司薦舉以憑擢用如有濫舉或後犯贓罪舉者連坐一﹝天﹞﹝文﹞武官有因公幹在途病故者所在官司卽以禮棺斂遞送還家若在任病故家小不能還鄕官爲依律應付腳力送回勿令失所一官員父母年柒拾之上家無丁力或去任逞遠不能就餋者許明白具奏放回待養侍親終用就若不得離職願分祿於原籍支給奉餋者聽一內外文職官離家年久者許明白具奏挨次給假回還原籍省親祭祖一文職官年七十之上不能治事者許明白具奏放回致仕若無子嗣孤獨不能自存者有司月給米二石餋其因舉保復起爲官或見任或在任病故或以禮去官皆免子孫補役見任年七十之上筋力衰憊者聽其致仕開豁軍伍一天下諸同文武官吏俸給每石折支鈔二貫五伯文近來米價騰湧日期不給除原支本色米外其餘俸米每石折支鈔二十五貫候年豊糧積再行定奪一朝廷建置文武官所以統治軍民其間有官非其人不得軍民之心者軍民動轍綁縛陵辱有傷大體今後凡有害軍害民官吏許被害之人赴合該上司陳告上司不爲準禮者許訴於朝不許擅自綁縛違者治罪若受贓及反逆逃反者聽綁縛前來不拘此例一城池之設所以禦暴衛民遇有坍塌損壞隨卽修理合用材料支給官鈔買辦不許因而生事擾人若有坐視不修理者從風憲官紏舉一工部爲成造軍器遞年坐派各處買辦一應物件料多有未納自永樂十九年以前坐派者悉其罷免其十年二十一年二十二年坐派者免其一十以紓民力一各處歲辦蘆柴除前蠲免外自今常額以十分爲率減其三分每歲止辦七實納本色二分其餘伍分照依原行折鈔每束收鈔五貫就送所在官庫收貯支用一廣東珠池及各處官封金銀場仍前禁止外其各處山場園林池湖坑冶及果樹蜂密等件原系民業曾經官府采取今有人看守及禁約者詔書到日聽民采取不許禁約看守之人各還職役一各處逃移人戶詔書至日卽回復業其戶下遞年拖欠稅糧悉與蠲免仍自復業之後再免稅糧差役二年如乏牛具種子者所司勸諭糧長並有力之家給助耕種不許生事擾害其有比先私家債負未還者限三年後一本一利交還不許逼抑取索一各處全戶充軍並全家死絕抄札人戶遺下空間荒蕪田玉土無人佃種者所司務要設法召人耕待三年後方徵稅糧不問官民田俱然照本處民田例起科不許重加科擾違者罪之一各衛所官軍俸糧近年有因水旱等項民間輸納未足倉無儲積以致官軍積久不得給用詔書至日各府州縣將衣樂二十年分拖欠稅糧各當照地時價聽民折納鈔貫布絹頭畜等物就於本處官司收貯仍查勘各衛所官軍遞年未關俸糧明白見數挨次將前項折納物件依原折米數給付官軍收用其支給餘剩之物儲貯別用一各都司衛所屯田官軍今復務依原定分數下屯不許一槪差占占失誤農業年終從監察禦史按察司比較其間多有艱難辦納子粒不敷今後除自用十二石之外餘糧免其一半上納六石一各處勾補軍役已有定制其委系丁例戶絕者取具所在官吏執結回報衛所卽爲轉達該府兵部以憑開豁毋得展轉勾擾剝削無辜亦不許指此爲由一槪將有丁之家徇私賣放空歇軍伍違者各治以罪一各處孳生馬舊例每年納駒一匹中間多有不及數責令陪補積累年久貧無陪償者多至失所今聽兩年納駒一匹永爲定例若兩年自行納駒兩匹者量賞之鈔以旌其勤一四川保寧等府所屬茶課其原額官茶自洪熙元年以後皆照洪武年間例辦納價買民茶盡行罷免若官倉見積茶數堪中換馬者仍畱支用芽茶依當地時價作官吏俸錢支銷其不堪換馬葉茶明白具奏覆驗燒毀免致準積累民一各處遇有水旱災傷所司卽便從實奏報以憑寬卹不許欺隱以貽民患一旌善申明亭所以勸善懲惡有司常湏整點遇有善惡明白書之庶以激勵人心毋徒視爲虛文於戲郊禋致誠所以仰答靈貺陽春布得所以順體乾元迎導至和蕃育庶品尙資有位咸懋乃官推其仁愛之誠輔我太之治詔告中外咸使聞知賜三公及六部尙書天元玉曆異賦上初得此書以示侍臣曰天道人事未嘗判爲﹝土﹞﹝二﹞途有動於此必應於彼朕少侍太祖每徵以愼修敬天朕未嘗敢怠此書言﹤閒﹥理當左右輔臣亦宜知之遂命印刊上親制序曰在天行在人爲五事五事修則休徵應失則咎徵應天人感應之機神矣惟天心仁愛人君常示變以警之惟明君必敬天於所示警皆有惕勵修省之誠未嘗忽也此編明於天人之際審矣朕嗣承天序祗若天道動靜云爲恆愼諸此朕肱大臣與國同體欣戚相內今各以賜之非惟使達夫吉凶之幾亦庶幾其燮理之助云夜有星大如雞子色靑白見角宿丁亥以郊祀理成大宴文武羣臣及四夷朝使夜月犯內屏戊子進封恭順伯吳克忠爲恭順候食祿如故封都指揮同知吳管者爲廣義伯食祿千石俱命子孫世襲克忠管者俱故恭順伯吳允誠子也升羽林前衛指揮同知吳也兒克臺爲左府都督僉事己丑罷給朝覲官孳牧馬初兵部尙書李慶以畿內之民困於牧餋官馬及建白請令山東山西河南狹西浙江江西湖廣七布政司及南北隸府州縣文武衙門每官一員給馬乘坐就令牧餋其孳生準民間例無者追陪都指揮使布政使按察使及衛所府州縣各衙門正官給兒馬佐貳首領官給騍馬俱爲太僕寺及都司布政司提督考較用寬畿內之民上命與羣臣議之旣而慶復奏羣臣所議皆合遂下令榜示中外凡官員至京者悉於兵部給馬時朝覲官在京已給者過半有近臣再三爲上言事體不便者上大悟特狹西按察使陳智亦曰按察司官受太僕寺提督牧馬是風憲受制於人遂敕兵部曰初羣臣所議本欲便民今審思之誠有未當蓋國家以祿待士使牧民也今以馬責其孳牧非惟失禮臣之體將有虧折貽害無已遂使廉者難保其操行貪者得假此擾民況己下詔寬卹民間牧馬令二歲納一駒豈復於官猶責孳牧縱使各府州縣大小官一皆牧馬總約不及數千其餘朝廷補益幾何今朝覲官但已領馬者就依洪武中欽給官馬例給之不問孳息未領者悉止勿給命寧陽侯陳懋安順伯薛貴子孫皆世襲其爵升都指揮同知婁鬼裏嚴宣都指揮僉事劉聚吳守義俱任左府嚴宣任右府劉聚任南京左府賜公侯伯駙馬都督尙書郎都禦史通政使太常寺大理卿每員羊一牽酒五瓶順天太僕寺鴻臚寺國子監翰林院欽天監太醫院大典宛平二縣正官每員酒二瓶每二員共羊一牽建州等衛指揮同知不蘭乞遼東叛虜楊木答兀等遣人來朝賜鈔幣表裏有差夜有星大如雞子赤色見北斗庚寅權增布肆門攤課程先上以鈔法不通民間交易率用金銀布帛命戶部尙書夏原吉等會羣臣議革其幣原吉等奏曰鈔多則輕少則重朝廷斂散適中則自無﹝幣﹞﹝獘﹞今民間鈔不通蓋緣朝廷散出太多宜爲法斂之請於市肆各色門攤內量度輕重加其課鈔亦宜少出民艱得鈔則自然重矣上曰然所增門攤課程俟鈔法通卽復舊額毋爲常例其以金銀布帛交易者亦暫行禁止攺兵部左侍郎孫時爲南京太常寺卿上憫時年老以太常事簡特優逸之以廣西按察使曹本爲兵部左侍郎前工部右侍郎張信爲兵部右侍郎信先坐事謫交阯至是上念其村召還復用先是上念奉天徵討諸將𨿽受官給祿有年踰六十尙畱京師執行伍之役者特命兵部簡閱出補外職且令於外選壯軍入補其伍至是兵部引都指揮使張傑等入見上諭之曰爾等事皇考多歷艱難朕嗣位之初豈不欲爾旦夕在左右然念爾皆老成人涉歷多而智識明今用補外職非徒使李富貴汝有才能亦得展布以助益國家蓋今最要者愛餋士卒嚴固守備而正己以表下各往勉之於是調傑及都指揮僉事劉信補山西都指揮同知張鐸補山東蔣旺補河南都指揮僉事錢聚蔣旺輔廣西洪貴張祥補江西孫勝補四川李興補大寧李興補貴州各都司都指揮同知房聚都指揮僉事韓雍補陜西周全補四川楊榮補山西都指揮同知王弼都指揮僉事胡雄補福建各行都司皆厚賜而遣之降敕切責交扯參將榮昌伯陳智都督方政慢功餋寇之罪令攺過自效仍命械送都指揮師佑張雄等赴京以監察禦史言其貪虐不律尢甚也瓦剌賢義王太平遣使者桑右臺等隨都指揮毛哈剌來朝貢馬命禮部宴貴之監察禦史竇信有罪謫交阯充吏辛卯遣中官楊琳以卽位詔諭老撾軍民宣慰使司及孟良府土官制諭平江伯陳瑄充總兵官率領舟師儧運糧儲詣命大理寺今後人材犯杖罪爲吏與監生同承差知印犯者爲民與吏同都察院奏幾今犯笞杖者逃軍逃囚逃匠難令運甎贖罪請處如律內外軍民人等有犯有力運甎贖罪者聽無罰役如洪武中例從之都察院劾奏兵部左侍郎曹本前爲雲南按察副使嘗犯贓罪今𨿽遇赦當罷爲民不宜居六卿之貳上命削命半俸而用之蓋太宗皇帝舉兵靖難時本侍上居守多歷艱難不忍出之但減祿以示懲云福余衛韃靼納哈出等貢馬賜之之鈔幣夜有星大如雞子色靑白見軫宿壬辰上諭禮部尙書呂宸曰朝臣在任久者今皆令還鄕展省其得誥敕者足爲家鄕之榮然到家有餋祭賓客之費往還有道理之費計其在官俸祿給日用外有餘貲者鮮矣自今歸者皆賜鈔公候伯一品二品賜鈔五千貫三品四千貫四品三千貫五品二千貫六品一千貫八品以下皆五百貫著爲令瓦剌安樂王把禿字羅子亦剌恩及酋長乃剌忽昂克脫觀哈剌八丁各貢馬賜彩幣表裏有差以瓦剌平章猛哥帖木兒歸誠朝廷賜采幣表裏有加賢義王太平貢使桑古臺辭歸就碑賫敕以卽位諭太並賜太平采幣表裏淑妃母淑人王氏卒命有司治墳癸巳遣官祭故工部尙書宋禮命有司治墳禮卒於永樂二十年七月至是以尙書呂震言朝廷卹典未行故有是命設饍工官升工部左侍郎李友直爲本部尙書專理繕工事而以工部右侍郎蔡信副之並置繕工經歷雲南等處金齒軍民指揮司及騰衝守禦千戶所等衙門土官貢馬賜鈔幣表裏有差甲午擢梁毅周﹤王扁﹥馮彬俱爲監察禦史毅等洪武中嘗爲禦史坐累謫戍至是有言其才堪風憲者故復召用必裏衛慈善弘智國師失剌查等及館覺靈藏處護教王巴裏藏卜等遣使貢馬賜鈔幣表裏有差乙未遣使以卽位詔諭罕東衛都指揮同知綽兒加國師札思巴監藏並賜白金衣綺表裏有差敕大大同總兵官武安侯鄭亨參將都督沈淸及掌山西行都司都督李謙等曰欽天監言天象有警朕恆以邊事爲慮蓋虜情譎詐或弱而見彊或而見弱或出或沒或東或西不可測度爲邊將者湏深思熟慮晝夜關防今自冬及春其聲述無聞不可遽謂安靜無事萬一獸奔豕突當思有以禦之宜整搠軍馬令各城池屯堡收拾堅固各關隘用心守把各煙墩仔細瞭望頃刻不可怠忽愼之愼之重愼之今農務將興又不可妨誤屯種敕遼東甘肅寧夏山海永平宣府關平總兵及備禦鎭守官亦如之敕平江伯陳瑄曰官軍糧遠道勞勤寒暑暴露晝夜不息旣有盤淺之費而糧米耗折所司又責陪償人情難堪洪武中有令許運糧官船內附載己物以資私用今後準此令官府無得阻當復張廉都指揮使初廉坐事謫爲隸至是雲南都司奏官闕上赦廉復其職俾往任焉日有左右珥色赤赤黃白虹貫之丙申夜有星大如雞子色靑白見氐宿有星大如碗色靑白見貫索光燭地丁酉分南京畱守左衛所轄聚寶通濟正陽朝陽太平五門五千戶所官軍設畱守左衛左右中前後五千戶所守北京正陽順承二門南京畱守右衛所轄三山石城淸涼定淮南四門四千戶所官軍設畱守右衛左右前後四千戶所守北京平則西直二門南京畱守中衛所轄金川神策鐘阜儀鳳四門四千戶所官軍設畱守中衛左右前後四千戶所守北京東直門南京畱守前衛所轄江東馴象安徳鳳臺雙橋夾江上方髙橋八門四千戶所官軍設畱守前衛前後中左中右四千戶所守北京文明門南京澑守後衛所轄滄波麒麟仙鶴姚坊觀音佛寧上元金川八門四千戶所官軍設畱守後衛右前後中左四千戶所守北京徳勝安定二門蓋京畱守五衛官軍皆先調其半於北京分守城門至是始攺設衛所云升燕山右衛指揮僉事閻福都指揮僉事鎭守淮安密雲中衛舊城坍塌七百餘丈奏請修築上曰今東作將與未可以妨農事姑侯秋成戊戌擢角�羊祥禎期爲中書舍人禎期前翰林院學士縉之從子初縉坐事下獄籍其家徙邊至是召還以期嘗工書故擢用之己亥遣布政使周翰按察使胡槪參政葉春��小行應天鎭江等八府察民利病賜敕諭曰朕祗奉鴻圖君臨兆庶惓夙夜康濟爲心而南方諸郡尢廑念慮誠以民眾地遠情難上通今特命爾等巡視應天鎭江常州蘇州松江湖州杭州嘉興八府其軍民安否何似何獘當去何利當建審求其故具以實聞爾等必公必勤毋徒苟應故事庶副朕憂憫元元元之意欽哉太子少保禮部尙書兼武英殿大學士金幼孜奏臣祗蒙聖恩賜誥命封贈二代此臣子之至榮近復蒙詔書許文臣省親祭祖臣離家二十六年臣母見年八月有二今欲援例歸省焚黃上喜特賜白金五十兩鈔萬貫命兵部給驛俾歸自是朝臣請告還鄕省親祭祖者比比矣福余衛鎭撫伯顏帖木兒等貢馬賜鈔幣表裏有差瓦剌使者乘奇失裏奏願畱居京師許之授指揮僉事賜冠帶銀鈔文綺裏鞍馬等物贈故左春坊贊善兼翰林院編修王汝馬爲太子賓客謚文靖遣官祭汝王長洲縣人自翰林院五經博士進右春坊右贊善兼翰林院檢討坐事謫戍邊時上在東宮特有之命爲翰林院典籍後復右春坊右贊善升兼翰林院編修坐累下獄死汝玉少從楊廉失魯道原治春秋未嘗舉鄕貢文章筆札淸粹典則然爲人附勢近利在春坊多所干請上嘗厭之至是念其文學啟益之功故恩意加厚云刑科給事中黃鐘以罪謫均州爲民夜有星大如雞子色赤見軒轅

仁宗皇帝實錄

仁宗皇帝實錄﹝卷十一﹞

洪熙元年二月辛丑朔遣中官柴山賫敕往琉球國命故中山王思紹世子尙巴志嗣中山王敕曰昔我皇考太宗文帝躬膺天命統禦萬方恩施均一遠邇歸仁爾父琉球中山王思紹聰明賢達茂篤忠誠敬天事大益義弗懈我皇考良用褒嘉今朕纘承大統念爾父沒已久爾其嫡子宜俾承續特遣內官柴山賫敕命爾嗣琉球國中山王爾尙立孝忠恪守藩服修徳務善以福國以人斯爵祿之榮延於無窮尙其祗承無怠無忽仍賜尙巴志冠帶襲衣文綺頒制諭及將軍印於邊將雲南總兵官太傅黔國公沐晟佩徵南將軍印大同總兵鎭遠侯顧興祖佩徵蠻將軍印遼東總兵官進伯朱榮佩虜前將軍印宣府總兵官都督費瓛佩平羌將軍印交阯參將保定伯梁銘都督陳懷佩徵西將軍印有舊授制諭者封繳回敕諭千戶楊木答兀等曰爾等歸順朝廷久效勞勩前因都指揮王雄非理虐害遂生疑懼挈家逃逸我皇考太宗皇帝體上天好生之心遣指揮金聲賫敕往諭寬宥前過爾等亦能悔過伏罪卽差人陳悃謝恩今朕繼承大位主宰天下一民失所予之責故凡有罪者咸赦宥之令安生樂業獨爾等尙棲棲在外未底寧居朕甚憫之蓋爾等前過迫於一時所不得已朕已洞燭爾心今再遣金聲賫敕往諭其體朕至意卽同金聲來朝復爾等官職仍回本土安其生業永享太平勿復懷疑以失事幾遼東總兵官武進伯朱榮奏兀良哈三衛韃靼欲來賣馬遣敕諭榮曰虜譎詐百出未可深信然亦不可固拒如實賣馬宜依永樂中例於馬市內交易勿容入城價直湏兩平勿虧交易之後卽造去勿令遲畱宜嚴督各衛所十分用心關防堤備不可怠忽壬寅敕大同總兵官武安侯鄭亨參將都督沈淸及宣府總兵官都督譚廣曰云冬以來虜寇動靜無聞朝廷之遣使亦久不回未審此寇今在何處蓋虜多譎詐卿等宜思患預防往者天象有警已敕堤備今長安嶺守關指揮奏韃賊人馬約五十餘人直抵隰寧驛劫掠不審是何部落遼東武進伯朱榮亦奏元良哈韃靼欲來賣馬又哈密近遣人進硫黃從前不聞哈密產此物先帝時亦不曾有進緣此數端皆湏計慮虜中旣有硫黃則制造火器不患無人猝遇戰鬥亦湏有備大同宣府一帶空曠虜熟經之路宜整搠軍馬晝夜嚴切堤備令各城地屯堡收拾堅固各關隘口口用心守把各煙墩仔細瞭望毋頃刻怠忽古云有備無患其愼之愼之庶副朕委任之重仍敕寧夏甘肅遼東山海永平開平諸將一體嚴備升都指揮使程忠爲左軍都督府同知都指揮僉事李敏任遼東都司備禦開原烏思藏哈里麻等寺刺麻髙僧葛竹瓦沙加藏卜等五十九人來朝貢賜鈔幣表裏有差癸卯擢劉奎爲戶科給事中陳瑺爲兵科給事中奎故兵部尙書俊之子瑺故工部左侍郎壽之子亦馬剌山衛指揮撒裏等十人來朝貢馬賜鈔幣表裏有差朝鮮國王李祹遣陪臣成抑吳升籌奉皇太子甲辰命禮部鑄徵虜大將軍印斥漢王髙煦弟二子瞻圻鳳陽居住敕中都畱守司分兵防護蓋以髙煦備訴其不孝不忠也乙已哈密忠義王免力帖木兒遣打刺罕馬哈木沙等奏事賜衣服鈔幣表裏有差置武英殿右順門待詔階俱從九品夜有星火如杯色靑白見東雲南中丁未遣官釋奠先師孔子戊申祭太社太稷奉太祖聖神文武欽明啟運俊徳成功統天大孝髙皇太宗體天弘道髙明廣運聖武神功仁至孝文皇帝配神命禮部永爲定式遣書賜漢王髙煦已茶三百斤命太監鄭和領下番官軍守南京於內則與內官王景弘朱卜花唐觀保協同管事遇外有事同襄城伯李隆駙馬都尉沐昕商議的當然後施行升爲本司卿尙寶司丞張敬爲本司少卿張信爲本司卿尙寶司丞張敬爲本司少卿易州同知王侃文素皆明陰陽之術永樂中初建長陵當預效勞至是山陵畢事上追念其勞故有是命王�贊素貪鄙謟事尙書呂震數譽於上旣升侍郎上尋悔之贈交阯布政使司左參政馮貴爲本司左布政使右參政侯保爲右布政使貴舉進士初爲給事中太宗皇帝嘉其才升交阯布政使司參議又升參政貴在阯屢以土兵破賊後士兵悉爲中官馬騏所據貴追賊戰於拒之數月不支亦死事具永樂實錄至是尙書黃福聞於上遂有是命升錦衣衛指揮同知張禎爲南京錦衣衛指揮使指揮僉事徐斌爲南京錦衣衛指揮同知復紀正應天府尹命致事正永樂中爲尹坐事謫後有薦其才者授刑部主事至是以老命復舊職致事命故建平伯髙福子遠襲爵夜月犯諸王星己酉皇太千秋節朝鮮國王李祹遣陪臣朴礎等朝賀貢方物賜礎等鈔幣有差四川龍州土官知州薛忠義貢馬及方物賜之鈔幣夜有星大如杯色赤見正東雲中庚戌葛林等衛指揮僉事色隆哥等施南宣撫司等處土官長官秦良等貴州宣慰司水東長官司頭目劉宗成等各遣入貢馬及方物賜鈔幣表裏有差敕甘肅總兵官都督費瓛鎭守太監王安爾奏沙州衛都督指揮困卽來報云奄克失裏等欲搶掠沙州事具悉此虜譎詐來可深宜整搠軍馬令各衛所屯堡晝夜用心謹備其內官魯安往哈密如出境未遠遣的當人星馳前去令緣途加意謹愼不敕守南京襄城伯李隆駙馬都尉沐昕兵部尙書兼都察院事張本得奏直隸鎭江常州蘇州一路彊賊出沒劫掠卽量官軍船隻愼選廉公有智頭目率領前去襲捕務要盡獲牢固枷釘差人押送來京仍嚴約束所遣官軍毋恃此生事庶寇盜可獲民害可除若官軍不能捕盜仍爲民患則責在爾隆爾昕十分用心不可怠忽都察院亦愼選耿介去正禦史一員往督視之命後府都督僉事謝芳致仕其子欽襲爲指揮使以義勇中衛千戶姜英代其祖桂爲羽林前衛指揮僉事桂老子喪故命英代職刑部都察院言軍民犯笞杖者宜令運磚贖罪徒之遂命官吏犯笞杖者皆運磚贖罪其應降罷者仍依律舞陽縣言有饑民千三百餘戶請發本縣倉粟貸之上命以賑之辛亥有星大如雞子色赤見五車壬子上諭華蓋殿大學士楊士奇等曰東宮開講筵蓋欲皇太子日聞正道餋成徳性講官當以大經大法進說其前史所載非聖賢之道無益於治者勿言癸丑命甘肅苑馬等寺卿鄧文鑑致事文鑑閩人洪武乙丑進士嘗歷都察院僉都禦史武昌徳安知府臨政寬厚至是以老求退去甲寅攺兵部右侍郎張信爲錦衣衛指揮同知子孫世襲信英國公張輔從允上問輔所至親欲加恩輔以信對遂有是命乙卯遣官祭祖陵皇陵孝陵歷代帝王陵嶽鎭海瀆以久旱得雨封大靑龍神爲弘濟大靑龍神小靑龍爲靈顯小靑龍神賜名所居山爲翠微山命禮部歲以春秋仲月遣順天府官致祭遂遣成國公朱勇諭祭神日朕惓惓一念憂憫黎庶今冬作之初雨澤不降春耕不遂以何粒民愛禱於以祈甘霈曾不踰日雨及公弘神之福民厥功烜赫今特大靑龍爲弘濟大靑龍神小靑爲靈顯小龍神賜神所居山名翠微以彰神靈仍敕有司春秋至祭著爲常典尙師有益弘顯顯化永福兆民民蓋平則門外三十里盧師山有譚世傳有大小二靑龍出沒不時遇旱致禱焉雨隨注故有是命洮州等衛火把等簇國師班丹星吉等二十二人及雲南廣西府等處土官知府昂保等九十人貢馬賜鈔幣表裏有差

仁宗皇帝實錄

仁宗皇帝實錄洪熙元年二月丙辰上躬祭先農耕籍田戶部言雎寧縣有饑民八百餘戶命發本縣倉粟賑之丁巳升尙寶司卿朱琇爲金吾左衛指揮使子孫世襲以琇在先帝靖難時常效力守城云夜有星大如杯色赤見天鉤戊午升國子祭酒兼翰林院侍講胡儼爲太子賓客仍兼祭言�酉致事賜敕諭曰卿以文學事我太宗皇帝首居翰林繼升諭徳輔朕春宮未幾升掌監學先皇帝之寵儒者與儒者之遇聖明皆至盛矣而卿居太學不數歲復召入翰林史事效勞言�玆多朕嗣位以來篤念舊人而卿以疾不見者數年昨因命卿侍皇太子講讀乃聞卿疾日增弗任厥勞朕用憫然特進卿爲太子賓客仍兼祭酒致其事還鄕已敕戶部免卿子孫雜泛差役令侍卿終身卿其端志垣懷以率鄕裏優遊桑梓以樂餘年用副朕始終禮待之意欽哉升易州同知裴璉爲工部右侍郎璉嘗爲右春坊右中允至是來朝上念侍從之舊故有是命降通政司通政使尹必用爲本司經歷右參議顧謙爲知是必用等以郊祀不敬下獄至是皆降其職以太僕寺丞惇崇義辭疾不誠謫戍交阯夜有星大如雞子色靑白見太微垣五帝內座南京地震己未哈密忠義王免力帖木兒遣人貢馬四播州宣慰司使楊昇等來朝貢馬及方物各賜鈔幣表裏夜有星大如杯色靑白光燭地見天困有星大如雞子色靑白光燭地見天困有星大如雞子色靑白見心宿月食土星庚申擢蹇荃爲尙寶司丞命食其祿進學於家荃少師兼吏部尙書義季子也大理寺少卿弋謙言五事涉矢�髙激過中上覽之頗不懌禮部尙書呂震等大理寺卿虞謙交章論奏謙永樂中過失都禦史劉觀又令十四道禦史劾奏謙誣罔上悉不聽而謙在朝行惴惴若無所容遂命謙專治職事免胡參淸河縣奏縣饑民千八百戶有奇命戶部發本縣倉粟賑之南京地震辛酉賜書周王橚曰春和計尊履納福今宗室諸王男長未婚女長未嫁蓋多有之侄𨿽居有制斯事固恆在念己令所司預辦儀物但喪服一除卽爲舉行歸徳衛送至府中內使趙信等爲婚禮擾民今悉發回府若有因此事別遣在他處者亦須取回庶免下人之議蓋朝廷與王國木出一家禮無大異惟叔先帝同气最親於今宗室最長侄切承天位所望於叔者凡事爲諸王表儀侄所行事有過不及亦望匡翼此中心之誠惟叔亮之建內官段忠徐亮以卽位詔諭雲南緬甸麓州木宣慰司及孟定府灣甸州鎭康州底兀刺等處並賜其土官文幣有差故琉球國中山王思紹世子尙巴志遣通事李傑貢方物賜鈔幣表裏古木山等衛指揮等官答刺哈等七十九人來朝之鈔幣夜有星火如雞子色靑白見紫微西藩外月犯天江壬戌升孝陵衛千戶苗勝爲錦衣衛指揮僉事掌鎭撫司事黜尙寶司丞鮑麟爲訂州府通判中書舍人沈文爲陳州判官以其永樂未嘗誣奏人死罪云古木山等衛指揮把撤溫等來朝貢馬及方物賜鈔幣表裏有差南京地震癸亥陽武侯薛祿奏軍至赤城等處追趕韃賊殺死百餘人生擒千餘人餘賊奔潰上慮此賊復集餘眾掩我不備遂敕大同總兵官武安侯鄭亨參將都督僉事沈淸及掌山西行都司事都督僉事李謙等令督各煙墩晝夜瞭望各城池屯堡嚴加守備十分防愼不可怠忽敕寧夏甘肅宣府山海永平開平總兵及備禦官亦如之四川泥溪長官司土官弟王碧狹西朵匝簇刺麻朵耳只星言等貢馬及方物賜衣鈔彩幣表裏有差夜有星大如雞子色靑白見西北雲中甲子命禮部鑄鎭朔大將軍印兵部奏選武職上命皇太子選遂以浙江都司故都指揮使馬羽子俊襲金吾左衛指揮使金吾右衛故指揮使呂得子昇指揮同知任得弟廣錦衣衛故指揮同知李興子端金吾左衛故指揮同知花失烈門子完者禿指揮僉事捌白子狗兒沙哥鎖往金吾右衛故指揮僉事蔣玉子旺王海子智金吾後衛故指揮僉事賈得侄信羽林前衛故指揮僉事張彥子敬燕山右衛故指揮僉脫觀子孟哥禿俱襲職以濟陽衛故千戶劉來興子能襲指揮同知初來興卒能尙幼來興弟全襲升指揮僉事全從徵胡寇有功再升指揮同知至是能長應襲父職全並以其所受升職與能云晉王濟熿及平陽王美圭互奏爭連伯灘田賜書濟熿曰得奏田事兄己檢閱先帝時賢弟及平陽王所奏具見本末今仍遣人往蒲州從實審視繪圖來觀賢弟亦令一的當人同往務盡公道庶幾將來處置得中古人有言易得者田地難得者兄弟孟子曰亦有仁義而已兄於賢弟心相好也親愛之言想惟亮察又遣書諭兄濟熺曰平陽王言連伯灘田𨿽已與之昨晉王在先帝時亦魯奏此事今檢閱不爲無據已遣人往蒲州從公審視畫圖來觀兄亦令平陽王遣一的當人至彼務盡公道庶幾將來處置兩得其中古人有言兄及弟矣式相好矣無相猶矣往事悉可置庶外也蓋時濟熺猶訴諸弟昔所誣害來已云廣西總兵官鎭遠侯顧興祖奏臣奉命率廣西湖廣貴州剿捕蠻寇勢已平還軍駐桂林今農事方興請止畱貴州兵二千湖廣兵一千守備余遣歸屯種從之口外總兵官太子太保陽武侯薛祿遣指揮宋忠等獻所俘虜寇賜忠等襲衣乙丑遣敕褒諭總兵官太保陽武侯薛祿及左都督吳誠都督同知髙文程忠都督指揮僉事宮得馬興等曰得奏知虜入邊境卿等躬率將士奮驅追之擒使邊將捕斬馘虜遂大敗狼狽奔潰可爲能副委托之重使邊將皆然何患不除何功不立朕甚嘉悅特遣太監楊英鴻臚卿楊善以酒千瓶羊百羊�空往勞官軍至京論行賞南京地震丙寅奉皇考太宗體天弘道髙明廣運聖武神功純仁至孝文皇帝皇妣仁孝慈懿誠明莊獻配天齊聖文皇后神主祔太廟命吏部凡方面官至京魯歷一考二孝稱職者給本身誥三考無私過封贈如制夜南京地震丁卯調都指揮使武讓都指揮僉事潘俊於雲南都司都指揮於廣西都司都指揮使朱全於雲南都司都指揮僉事馬興田思中於廣東都司郭忠孫聚範春於廣西都司都指揮使朱全於狹西行都司謫兵科給事中劉渙充吏交阯以渙奉命鎭交阯不侯代輙還也有恭風至自東南戊辰敕守南京駙馬都尉沐昨自今孝陵四時祭祀命爾行禮必誠敬請淸潔以格神明不可纖毫怠忽其都督府印封襄城伯李隆兼管爾不必預攺貴州按察使顧佐爲通政司通政使狹西轉都運鹽司運使陳嚴爲苑馬寺卿衛經歷劉容爲刑科給事中升雲南布政司右參議濮銘爲狹西苑馬寺卿湖廣按察司僉事陳敏爲行太僕寺少卿豊城縣縣丞程琰爲中書舍人監察禦史劉潔南京刑部員外郎李涵俱爲山東按察司僉事刑科給事中張時爲順徳府知府遼東弗提衛都指揮指揮塔失等二百餘人及雲南姚安軍民土官同知髙賢等六十餘人來朝貢馬賜鈔幣表裏有差衣有星大如雞子色靑白見宗正己己衣南京地震一星大如雞子色赤見北河一星大如杯色靑白見五車光燭地一星大如碗色赤見井色光燭地庚午嘉河等衛指揮阿魯不花等來朝貢馬賜之鈔幣

仁宗皇帝實錄

仁宗皇帝實錄﹝卷十二﹞

洪熙元年三月辛未朔命皇太子往祭皇陵孝陵就畱守南京令欽天監擇日啟行敕守南京襄城伯李隆曰軍民久勞宜俾休息況東作方興不可妨其農事所運民營造本植已過儀眞埧者令運至北京未過埧者於襲山廠貯敕南京工部亦如之敕三法司曰人命至重卿等宜體上帝好生之徳明愼用刑不可輕忽務得實情毌深文羅織以逞功能大理職當詳察不可偏狥及畏憚勢要遷合附會以致枉濫書云欽哉惟刑之卹哉其欽愼之敕戶部工部曰連年民力疲於轉輸朕夙夜思所以休息之今北京庫所貯足給用度已令各處見角�羊錢帛金銀銅鐵等件未過儀眞埧者俱貯於南京庫藏如已過埧聽其原派納北京之糧仍令儧運召掌南京前軍都督同知陳翼還任中軍都督府壬申以獲虜寇功增太子太保陽武侯薛祿五百石左都督吳誠都督同知髙文程忠歲俸增給本色米什之三升都指揮僉事馬興宮得爲都指揮使其指揮以下升職有差並賜祿等白金鈔幣有差升前光祿寺署丞權謹爲文華殿大學士謹徐州人以儒發身居家事孝母病吁天求以身代母卒衰毀廬墓三年有司上其行驛召至京上曰能孝者必忠忠孝之人可任輔導遂超升是職擢行人司右司副張洪爲翰林修撰上諭禮部尙書呂震曰往年劉俊從徵交阯陷於賊不屈而死禮官不言婦人盡節於夫有旌褒之典況大臣捐軀爲國可不加褒卹其贈俊爲太子少傅令翰林定謚遣人祭之翰林奏謚俊節湣上嘆曰忠臣之心皆欲立功報國不能成功則惟守義若身爲大臣惟阿順取容爲保祿固位之計國亦何賴周王橚奏欲以河南都司衙門與汝南王家屬屍�立住遣書答曰祖宗建置都司總制一方所系非輕不敢移易汝南王家屬至可於三護衛衙門內擇一寬敝有居之此爲得宜狹西行都司奏所轄衛所軍士乏食命戶部於狹西運今歲稅糧給之仍命遣人馳驛督運癸酉五色云見樂亭縣奏民饑戶部發縣倉粟賑之福建布政司左布使顧鼐以受賕罷夜有星大如杯色靑白見正南雲中光燭地有星大如雞子色赤見帝座甲戌以淸明節近命禮部集僧道於慶壽寺靈濟建薦揚齋事七晝夜以資皇考妣宜福賜太師英國公張輔羊四百牽酒六百瓶米二百石上思先朝舊勞贈故兵部尙書兼詹事府詹事金忠爲少師賜謚忠襄北京刑部左侍郎馬京少保謚勞毅戶部右侍郎王鐘爲太子太保謚僖敏禮部尙書鄭賜左侍郎儀智俱爲太子少師賜謚文安智謚文簡吏部左侍郎許思溫本部尙書北京行部右侍郎楊泰北京行太僕寺少卿孫瑜俱爲戶部尙書前平北布政司參議贈吏部左侍郎成琎兵部左侍郎盧淵俱兵部尙書淵謚恭順刑部左侍郎盧祥爲刑部尙書工部左侍郎陳壽右侍郎鄭剛北京刑部左侍郎康汝楫通政使司通政使賀銀俱工部尙書壽謚敏肅贈應天府丞張執中爲本府尹賜北京行部尙書朱浚謚榮願命禮部遣官賜祭陳壽隨州人永樂初舉鄕貢下第入太學擢戶部主事升員外郎山東參政六年尙書夏原吉言其賢名爲工部左侍郎壽有學術內仁外和居官小心勤愼所至以卹民爲務初侍上監國南京日以兵民所困入啟上悉爲寬貸壽間言曰殿下推廣上徳以及黎庶此當然事惟比來左右幹恩澤者多恐累明徳宜抑之深見嘉納嘗啟事退上目送之顧侍臣曰此侍郎中第一人後坐累下獄家具蕭然不給朝夕官屬有饋之者拒不受旣卒踰年家人啟殯容色如生云張執中山西靈石縣人洪武二十五年自太學生授前北京都司都事後升本司經歷永樂元年論守城功北京行部郎中尋升應天府丞其金忠等事見永樂實錄初上命禮部尙書呂震諭旨翰林定金忠等謚賀銀預焉大學士楊士奇等覆奏上曰此數人皆在朝盡心國事有徳行重厚表裏一致者遊歷艱難始終一心者必旌褒之庶幾禮賢厚終之道但朕意未嘗及銀蓋銀之勞可贈官而行不應羙謚如加銀惡謚又過不若無謚人不得議焉古人制謚正爲定論羙惡以示至公卿等宜盡心焉夜有星大如椀色靑白見角宿光燭地有星大如雞子色赤見騎官是日南京地震者三乙亥升山東布政司左參政兪吉士爲詹事府詹事直隸任縣奏民饑命戶部發縣倉粟賑之夜有三星大如雞子色靑白一見翼宿一見屏內一見天布西垣丙子命吏部凡在外官滿三考者聽給假省親祭祖湖廣三司奏藍山縣賊潘康生等誘眾爲亂屯聚大橋巡檢司又寧溪有徭蠻千餘流劫敕廣西總兵官鎭遠侯顧興祖量撥官軍相幾剿捕以除民患仍戒餙所調以除民患仍成餙所調官軍毌因而生事擾害良善違者𨿽有功有宥丁丑冊張氏爲敬妃冊文曰帝王之政必始乎內治平之效必本於家朕恭紹鴻圖致隆化理稽昔妃嬪之淑率由貴徳之門咨爾張氏乃祖榮國忠顯公勛行之崇表時碩望乃父太師英國公文武之佐爲今元功肆爾毓秀閨闈稟徳柔惠步履中珩璜之節言動謹圖史之﹤矢見﹥錫之褕翟之榮俾參軒龍之副今特封爾爲敬妃於戲絕禦家邦朕有關睢樂得之美輔贊宮閫爾懋雞鳴相相成禋祀永綏寵祿光我訓辭之賢惟謙以育徳惟善以裕躬惟順以協睦宗姻惟恭以相成禋祀永綏寵祿光我訓辭欽哉上以災異屢見而進言者鮮敕諭文武羣臣朕以﹤耳少﹥躬處億兆之上禦天下之大政務之繁殆難獨理是以數詔求言冀��王不逮此朕之實心也自卽位以來臣氏上章以數百計未嘗不欣然聽納言之而當卽與施行苟有不當未嘗加譴羣臣所共知也間大理寺少卿弋謙所言過於矢�髙激多非實事朕一時不能槪之於心而羣臣有迎合朕意者交章奏其賣直請置諸法朕皆拒而不聽令謙就職但兌朝歟抑懷自全之計而退爲默默歟今自冬不雪春亦少雨陰陽愆和必有其咎豈可言而爲人臣者惟念保身何以爲忠朕於謙一時不能含容未嘗不自饋咎爾文武解臣亦各思以君子之道自勉擄其嘉謀猷凡於國家軍民利有米興斃有未革及政令有未當者咸直言之勿以前事爲戒而有所諱庶幾君臣相與之議弋謙朝參如故賜太師英國公張輔羊百牽酒二百瓶馬湖府等處土官知府安璇等遣人貢馬賜之鈔幣設隆慶保安二州儒學直隸南和縣奏民饑命戶部速發本縣倉粟賑之戊寅命趙王髙燧之國彰徳今欽天監啟行戶部奏連城縣民饑命發縣預備倉粟賑之復徐景昌定國公命故魏國公徐欽子長孫襲封魏國公賜名顯宗夜南京地震己卯敕寧夏參將保定伯梁銘曰爾昔所爲屢犯憲紀囚辱頓挫難苦備嘗朕念守城舊勞宥爾之過加爾之爵謂爾必能懲創爲善故授以邊寄期爾禦遏外侮靖安疆陲庶幾朝廷無西顧之憂爾不思感恩報國乃包畜貪心誅無已且古之爲將者與士卒同幹苦暑不張蓋軍竈未成將不先食今爾不卹軍士之艱不以防禦爲重恣情貪虐加以耽溺酒色日不事事假如虜寇猝然侵境何以爲備自今宜深思前之過攺易所潔已卹下盡忠務公庶幾副朕之委任若復蹈前非國有明憲爾其省之蓋特自寧夏至者言銘罪非一人故降敕切責之命太師英國公張輔子忠爲勛衛黃巖縣累奏歲旱澇民多散徒去秋雨水漂民居五百餘家凡溺死八百餘人命戶部遣官馳赴賑卹夜南京地震庚辰淸明節遣皇太子祭長陵追封奉天靖難推誠宣力武臣特進榮祿大夫右柱榮國公謚忠顯張玉爲河間王攺謚忠武並追封其三代加贈榮恭靖公姚廣孝爲少師散官勛爵謚號悉如故命禮部以河間忠武王張玉東平武烈王朱能金卿忠壯候王眞少師榮國恭靖公姚廣孝配享太宗體天弘道髙明廣運聖武神功純仁至孝文皇帝廟廷命戶部月給太子太師致仕郭資半俸五色云見夜南京地震辛巳華陽王悅燿至上諭吏部臣曰刑獄系人死生近日刑官有以貪賄敗者有以深刻敗者蓋顚倒是非民苦冤抑天災人譴彼必不免但簡用之者亦得辭其咎歟自今刑官必擇廉明公正謹厚之士無俾憸人得肆枉濫南京地震壬午開原衛奏馬市所買馬請進京師命給遼東諸衛軍士通政使司通政使李嘉戶科給事中艾廣俱坐奏對不實對不實降交阯按察司知事刑科給事中劉藎坐稽緩奏牘謫交阯癸未朝鮮國王李祹遣陪臣成槪等貢方物賜槪等鈔獘表裏有差命魏國公徐顯宗從學國子監令太子少傅楊榮送之八監曰爾往諭司業北開國元勛之後欲其家與國同義其子孫必能奉法循理務孝與忠乃克保之顯宗孤子其加意教訓使長成有立不失祿位庶稱國家待功臣之道遂賜司業貝泰鈔獘夜南京地震甲申直隸鉅鹿縣奏民饑者半命戶部發縣倉粟賑之夜月犯平道星南京地震乙酉升羽林前衛千戶池寬爲本衛指揮僉事周王橚奏有疾求所乏藥如數給之仍遣人往問夜金星犯昂宿月星南京地震丙戌貴州宣慰司使安中等來朝貢馬賜寇帶襲夜鈔幣有差調掌山西行都司都督僉事李謙掌山西都司事漢王髙煦奏欲於萬壽節來朝賜書答曰兄弟至親豈不欲朝夕相見哀慟之中加以道途暄熱諒非所宜況宗國藩屏賴賢弟尢重宜善保愛不必來也南京地震夜有二星大如雞子色赤一見近尾一見營室丁亥鎭廣州等處土官知州男刀孟廣等遣人貢銀器及馬賜之鈔幣敕開平備禦都指揮使齊安曰昔我皇考奉天淸難卿奮不顧身效忠行陣櫛風沐雨破銳摧堅備嘗勤勞以就功業繼奉命鎭守開平又能竭心殫力協贊戎機輯寧邊圉多歷歲年肆朕卽位以來尢隆委任比聞卿年踰八十壯志𨿽存體力蓋衰而邊務之殷耄勤不懈朕甚憫焉敕至可卽還京優遊閒逸以樂壽康用副朕優待老臣之意上諭刑部尙書金純都察院左都禦史劉觀大理寺卿虞謙曰往者法司無公平寬厚之意尙羅熾爲功能稍有片言涉及國事輙論誹謗中外相師成風姦民欲嫁禍良善者輙飭造屋罔以誹謗爲說一掛名於此身家破減莫復辦理今數日間覺此風又萌夫治道所急者求言所患者以言爲諱況今所急尢在於通下情卿等宜體朕心自今告誹謗者悉勿治顧大學士楊士奇等曰此事必以詔書行之上諭純等曰自宮以求用者惟圖一身富貴而絕其祖宗父母不顧古人求忠臣於孝子彼父母母尙不顧豈有誠心事君朕已決意不用此等人然其不孝之罪湏懲治今後有自宮者必不袋若加人宮刑者朕亦惡之蓋宮刑下死刑一等耳亦湏嚴切禁止顧大學士楊士奇等曰此事須以詔書行之南京地震夜有星大如雞子色靑白見氐宿戊子遣中官往朝鮮賜祭光祿寺卿權永均賜其家白金二百兩文幣表裏各十爲賻永均太宗皇帝賢妃之父至是以朝鮮國王李祹言其卒故卹典及馬戶部言隆平縣民饑柏鄕縣多官麥請以貸之上曰饑卽賑之不必曰貸夜南京地震

大明仁宗皇帝實錄﹝卷十三﹞

洪熙元年三月己丑詔天下曰朕恭承大統爲天下生民之主惟我皇祖皇考愛民之仁秪率不怠旦夕思念人命甚重哀矜庶獄惓惓在懷夫刑以禁暴止邪道民於善豈專務誅殺哉故律令制善善長而惡惡短罰之輕重咸適厥中顧執法之吏不能皆平有虛飾其情傳致死罪而比附謬妄尢甚枉人朕深憫之夫五刑之條莫甚大辟之施身首異處斯已極矣

自今有犯死罪律該淩遲者依律科決其餘死罪止於斬絞法並勿傳會昧情失實以致冤濫若朕一時過於嫉惡律外用籍沒及淩遲之刑者法再三執奏不允至於五奏不允同三公及大臣執奏必允乃已永爲定制文武諸司自今亦不許恣肆暴酷於法外用鞭背等刑以傷人命尢不許加人宮刑絕人嗣續有自宮者以不孝論人之爲非固有父子不相爲謀者肆虞舜爲君罰弗及嗣文王之世罪人不拏自今惟犯謀反大逆者依律連坐其餘有犯止坐本身毌一槪處以連坐之法古之盛時恆采民言用資戒警今凶﹝臉﹞﹝險﹞之徒徒往往摭拾誣爲誹謗法吏刻深鍜煉成獄刑之失中民則無措今後但有告誹謗者一切勿治爾中外文武羣臣宜端乃心畏天愛人務崇寬恕庶有以佐朕父母斯民之治有或違者必罰不貸布告天下咸使聞知趙王髙燧之國彰徳升辭賜黃金百兩白金五百兩彩幣九十表裏鈔二萬錠良馬十四匹鞍二副賜其衛送官軍鈔指人二十錠千百戶人十六錠軍人十錠擢樂舞生張以淸爲太常寺丞夜南地震庚寅制諭太子太保陽武侯薛祿亻�夙鎭大將軍印統總兵官率軍自門平至大同緣邊往來巡哨遇有虜寇相幾剿捕敕鎭守大同武安侯鄭亨常年堤防虜寇皆以秋冬及春夏則懈虜賊譎詐或窺伺無備未襲不可不慮宜嚴督將士整搠軍馬堅固城池屯堡用心堤備及督各隘口煙墩十分仔細瞭望守把不可怠忽敕各處總兵備禦及鎭守官亦如之遣中官洪仔生賫敕賜車裏靖安宣慰使刀雙孟及八百大甸軍民宣慰使刀招散文綺鈔幣山東泰安州及萊蕪等縣奏民饑命戶部速發本處倉粟賑之辛卯遣中官賜漢趙二王袍服材與漢王髙煦書曰違闊隔歲懷思益深兄弟至親豈不欲朝暮晤聚共天倫之樂但以藩屏之重未逐斯志顧於同气情當如何想惟賢弟心不異此玆以寒暑袍服材九襲專人致意賢弟亮之與趙王髙燧書曰思念在途中心繾綣不能自已兄弟至親豈不欲朝暮歡聚共樂天倫但以藩屏之重未遂斯意顧於同气情當如何想惟賢弟心不異此玆以寒暑袍服材九襲專人致意賢弟亮之四川伽木隆之地妙智通悟國師朵兒只監藏並達思蠻長官司各遣人貢馬賜之鈔幣有差賜掌廣西都司都督任禮曰遼東開原之地控制胡虜其任甚重非大臣通練軍事者不足以稱卿事皇考太宗皇帝累效勛勞明習軍務今以命卿卽馳驛還京面見而行命安平伯李安爲參將往交阯與榮昌伯陳智同掌軍務賜敕免之曰爾父明達道理特身謹行盡忠國家朕未嘗忘爾亦能卓立繼父之志出入軍旅通練事機朕用嘉之今特付爾一方之寄其益敬愼盡心效謀懋建功業庶幾有光爾父而不負朕之委任欽哉敕廣東都司都指揮僉事卞福曰開平控制胡虜所系甚重非歷練老成明習軍事者不足以膺付托前命冀傑齊安於彼鎭守齊安今年八十餘矣精力衰甚己令致仕冀傑亦老難於獨任爾在護衛效勞最久練達亦多宜副冀傑卽馳驛回京面見而行敕浙江都指揮同知陳忠今雲南都司獨沐昂總理其事必得老成之人副之乃克有濟爾祗事先帝最久明習軍務宜爲昂副今攺授雲南都指揮同知卽馳驛前去湏同心協力以稱國家之委任欽哉敕口外總兵官太子太保陽武侯薛祿往來開平大國緣邊一帶巡哨遇有虜寇卽飛報鄰境總兵及鎭守官令相策應如鄰境有急爾亦速湏應援務在同心協力以寧邊方敕宣府大同開平等處總兵鎭守官亦如之遼東總兵官武進伯朱榮奏比廣寧馬市收買馬匹俱於各衛牧餋以俟命上命兵部悉以給遼東諸衛備禦官軍壬辰四川雜谷寨安撫司安撫曩甲遣人貢馬賜之鈔幣和寧王阿魯臺遣使哈只癿等貢馬賜鈔幣表裏有差湖廣三司奏廣西蒙顧洞賊蒙再萬等聚眾劫掠見在鬼柳衝之地又藍山縣賊潘康生等及寧溪榣蠻千餘流劫鄕材見聚大橋巡檢司敕貴州總兵官都督僉事蕭綬印量調官軍相機剿捕以除民患仍戒飭官軍毌因而生事擾吾良民敕廣西總兵官鎭遠侯顧興祖得得湖廣三司奏廣西蒙顧洞賊首蒙再萬等並寧遠溪猺蠻聚眾作耗前敕爾量撥官軍前去剿捕今度其地距西尙遠官軍往還艱難己別敕貴州總兵官都督蕭綬調軍剿捕廣西官軍可不必行如賊人漫散逃至廣西爾卽量調官軍委的當頭目管領相機剿捕仍約官軍毋因而生事擾吾良民敕鎭守河州都指揮劉昭及河州必裏洮州西寧罕東涼州諸衛比歲邊人勤勞艱苦朕夙夜在念圖存卹之其洪熙二年各番簇該納差發馬俱且停止俟洪熙六年如舊徵收爾等其加意撫綏毌或擾害以副朕憂閔邊人之心欽哉罷徐州等處買羊毛時有自南京來奏事者上召至榻前問道途所過百姓安否何如首以是對立命所司罷之癸巳夜有星大如雞子色靑白見軫宿月犯十二諸國代星南京地震甲午趙王髙燧奏王府舊存祿米十二萬石在京乞官爲運赴彰徳上命戶部於彰徳附近倉內支粇米十二萬石給之賜書答趙王曰賢弟有所欲爲義當從更但月下軍民之困未蘇京師輸運不足者亦不以勞之念王府日用不可闕已敕戶部於彰徳附近倉內支粇米十二萬石送王府王府之米在京者朝廷畱用庶幾兩便貴州烏羅長官司等處土官冉興祖等貢馬並方物賜鈔幣有差直隸薊州山東泰安州湖廣新寧縣奏民饑命戶部卽其近地發倉粟賑之南京太常寺寺丞鞠祥坐舉齋郎不當降太僕寺主簿夜有星大如雞子色靑白見天市東垣外南京地震乙未賜書韓王衝﹤火或﹥曰別來懷思不忘相同二弟到家安通兄初意欲賢弟及秋之國今思若俟秋行迨各始達西土冰寒百事難爲殆非初到者所便不若以四月下旬起程𨿽道途觸熱若從容而行可以無慮而及秋至彼天時人事皆得便利已敕諸司應付途中合用物件在途加愛敕守南京襄城伯李隆比聞蘇松等府頑民以取魚爲名用船往來江上行劫又揚州各縣無藉之徒每二三十人共一舟載私鹽於鎭常等處發賣就殺人劫財卽選精壯軍士簡的當頭目管領前去追捕務要設法盡數擒獲牢固枷杻角�羊來仍戒差去人毋托此生事擾害良善違者論罪不輕敕遼東總兵官武進伯朱榮今欲天監奏天象應東夷有兵卿等湏晝夜用心整搠軍馬嚴固守備不可湏臾忽怠敕山海永平等處總兵官遂安伯陳英等亦如之貴州金築安撫司等處士官得珠等及雲南鶴慶軍民府等處土官趙春等貢馬及方物賜鈔幣有差召鎭守大同後軍都督僉事沈淸還命都指揮使曹儉爲參將左武安侯鄭亨鎭大同都指揮同知武興鎭大同都揮同知武興鎭涿州山東平度州及蓬萊縣奏民饑者三千八百餘戶乞貸州之和豊倉粟上命戶部發以賑之五巴云見丙申進封故奉天靖難推誠宣力武臣特進榮祿大夫右柱國金卿忠壯侯王眞爲寧國公加號效忠餘如故仍加封其三代升中書舍人姚繼爲尙實司少卿繼故少師榮國公廣孝餋子永樂中以能書擢官至是上追念廣孝故進用之敕口外總兵官太子太保陽武侯薛祿所奏山後延燒𨿽是野火然不可輙有懈怠之意蓋虜寇譎詐未可測度況近日數有天象其占皆調邊警湏晝夜用心關防哨了各關隘及守煙墩軍士務要精壯毋以老弱有疾之人抵數誤事邊上一應事務宜竭心盡力以副委任監察禦史嚴繼先等劾奏山海永平等處總兵官遂安伯陳英鎭守官都指揮陳景先等守邊無備致虜入蘇川北山寇掠又匿不以聞請寘於法命都察院封繼先奏章示之俾圖自效以贖前過貴州安順州等處土官同知阿寵等遣把事阿底等及四川��威江等寨首哆兒只等來朝貢馬賜鈔幣有差丁酉以奉太宗文皇帝仁孝文皇后廟享及升功臣配享預告五廟其祝文曰孝曾孫嗣皇帝敢昭告於五廟太皇太后曰玆惟孟夏祗修時祀仰惟皇考太宗體天弘道髙明廣運聖武神功純仁至孝文皇帝皇妣仁孝慈懿誠明莊獻配天齊聖文皇后禮當廟享謹以四月初一日恭請皇考皇妣同詣太廟祀禮旣成仍請皇考皇妣還禦幾筵稽諸禮興宗廟之祭皆有功臣配享謹遵成憲參考功行加封榮國忠顯公張玉爲河間王進謚忠武金卿忠壯侯王眞爲寧國公加號效忠加贈榮國恭靖公姚廣孝爲少卿師及東平武烈王朱能配享太廟以爲常典謹用告知謹告預告太宗文皇帝仁孝文皇后其祝文曰孝子嗣皇帝敢昭告於皇考太宗體天弘道髙明廣運聖武神功純仁至孝文皇帝皇姚仁孝慈懿誠明莊獻配天齊文皇后曰玆惟孟夏祗修時祀仰惟聖靈禮當廟享謹以四月初一日恭請皇考皇批聖靈同詣太廟祀禮旣成仍請聖靈還禦幾筵稽禮典宗廟之祭皆有功臣配享謹遵成憲參考功行加封榮國忠顯公張玉爲河間王進�忠武金卿忠壯侯王眞爲寧國公加號效忠加贈榮國恭靖公姚廣孝爲少師及東平武烈王朱能配享太廟以爲常典謹用告知告知遣太師英國公張輔祭其故父榮國忠顯公張王其文曰朕惟聖君明主之興咸有文武英傑之材相與合徳協謀定大難成大功𨿽或未得生同富貴而歿必陪其祀享此古今之通規也朕皇考太宗文皇帝以大聖之徳順天應人載安宗社亦賴卿等秉義懷忠一心爲國奉天靖難之際發謀奮勇百戰前當斬將搴旗所向風靡曁大功垂成挺身陷陣惟義所在視死如歸忠精貫於日星功烈揚於竹𨿽在先朝極其褒卹而考厥勛行未愜朕懷今特封卿先爲河間王進謚忠武散官勛號悉如舊仰惟皇考聖靈在天玆者致隆廟祀特以卿享於廟英靈如在永歆承遣尙寶司少卿姚繼祭其故父榮國恭請公姚廣孝其文曰朕惟聖君明主之興咸有文武英傑之材相與合徳協謀定大難成大功故生則同其富貴歿則陪其祀享此古今之通規也朕皇考太宗文皇帝以大聖之徳順天應人載安宗社弘靖海宇茂建太平亦賴卿等同心協贊而永世有賴今特加贈卿爲少師散官勛爵謚號悉如舊仰惟皇考聖靈在天玆者致隆廟祀特以卿配享於廟英靈如在永永歆承制諭都督山云充遊擊將軍率領官軍往薊州永平山海一帶緣邊去處往來哨備遇有聲息相機剿捕如遇警急卽於附近衛分量調官軍接應升翰林院學士楊溥爲太常寺卿仍兼學士升西寧章咂簇士官千戶阿孛兒加爲指揮僉事命致仕以其子切塔加襲職鎭守萬全右衛都指揮僉黃眞私造應禁兵器事覺降爲指揮使發口外立功湖廣布政司右參政李淸坐受賕謫戍邊長興縣賊首殷先潮伏誅夜有星大如雞子色靑白見漸臺戊戌命諸司在北京者悉加行二字復建北京刑部及後軍督督府上時決意復都南京云命定國公徐甫佐之調南京兵部尙書張本及工部尙書李友直右侍郎裴璉蘇王�贊俱任北京刑部攺戶部右侍郎李昶南京刑部右侍郎金庠爲北部刑部左侍郎攺禮部左侍郎胡濙爲太子賓客兼南京國子監祭酒革繕工官其事悉歸工部夜南京地震己亥升後軍都督同知張昇爲左軍都督府左都督

大明仁宗皇帝實錄

仁宗皇帝實錄

洪熙元年夏四月庚子朔享大廟以順天府尹甄儀爲行在兵部左侍郎遼總兵官武進伯朱榮奏廣寧前屯衛剌梨山百戶鮑麟私遣軍士還家致爲達賊所虜上命巡按禦史詣彼審實處麟軍法降敕諭榮曰夫將者士卒之表爲將能廉公勤愼紀律正號令肅斯下人有所稟承無敢縱恣總兵又諸諸之表能愼諸已誰敢不愼朕卽位以來夙夜惓惓以邊務爲心屢敕總帥嚴督將士用心哨了堤備而將士略不尊承察其所自皆由總兵之人不體付托之重恬然自逸未嘗一出巡視關隘壯士健卒擁衛左右饑寒窮苦無資之人則令備瞭望守關口上下相師成風軍務都不畱意是以寇奄至而不覺人被擄而不知其指揮千百固難逃罪總兵之人亦復何顏卿先朝老臣朕所倚任但有功必賞有罪必罰祖宗至公之典湏相與共守自今宜加驚省嚴號令明紀律遠斤堠愼守備躬勤率下毌蹈前失庶副朕委任之重近陽武侯薛祿等率兵巡邊殺獲虜寇將士咸論功行賞薊州虜寇入境劫掠人民其總兵官遂安伯陳英及都指揮陳景先等並停俸祿並諭卿知之敕責山海永平等處總兵官遂安伯陳英及都指揮陳景先朕以爾等材智可用命鎭守邊陲防禦虜寇保障軍民又屢敕爾嚴督將士謹愼防備晝夜用心哨了不可怠忽今知爾等略不念朝廷付托之重恬然自逸未嘗一出巡視關隘壯士健卒畱衛左右饑寒窮苦無資之人令守煙墎關口致薊州境內寇至而汝不覺邊人被殺擄而汝不知今禦史交奏爾罪請付法司朕姑曲貸但敕停爾之祿夫朝廷至公之典有功必賞有罪必罰決無所私近陽武侯薛祿等殺獲韃賊有功將士咸加官賞遼東廣寧前屯衛百戶鮑麟私後軍人致爲賊所擄已論軍法處死其總兵官朱榮亦遣敕切責所以未付爾於法者蓋期爾革前過勉後效爾宜警省嚴號令明紀律遠斥堠愼守備躬勤率下以副朝廷委托之重若復蹈前失國典具在朕不爾私遂賜敕徧戒邊將甘肅總兵官都督費瓛奏送虜中歸附人家小五十二口赴京又奏有婦女二十七口存畱等侯親戚待後起送上慮虜情多疑久或生變敕諭瓛曰所存畱婦女不問有無親戚在後卽盡數差人送來爾名臣子孫爲國重臣先帝謂爾練習軍政付邊寄朕承先志付托尢專不意爾比來溺於宴安而懦弱不振低眉俛首受制於人大丈夫所爲固若是乎宜痛自懲艾舊志卓立勉圖後效庶副朕責望之重蓋上聞軍中諸事瓛不能專悉聽中官指使云升武進縣主簿鄭���示�爲行在禮科給事中���示�嘗爲詹事府通事舍人至是來朝上知其材故進用之夜有星大如碗色靑白見正北雲中光燭地壬寅賜隨侍皇太子文武官吏軍校鈔有差免山東及淮安徐州今年夏稅秋糧之半停罷一切官買物料詔曰朕承大統主宰天下上惟天命之重下念民生之艱夙夜憂勞惟恐一夫不得其所屢詔求言冀達民隱而山東郡及淮安徐州之境頻歲旱澇年榖無收今之秋成猶未可必民乏衣食有父母妻子不得相濟凍餒呻吟流於道路郡縣之官漠不畱意而又有科買之擾豈稱爲民父母之道可全免今年夏稅其秋糧減半徵收自今年四月以上各衙門一應收買及科派物件除棄穰仍納外其餘未到官者盡行停罷已到官者從實起角�羊不許欺隱若實無見物而先已虛報在官亦不許再科於民以足其數報之數俱宥不問其郡縣之官務盡撫輯安養之道毋縱貪刻以重困之庶幾副朕閩卹黎元之意時有至自南京者上問道路所過民情何以對曰淮安徐州及山東境內民多乏食有徵夏稅方急遂召問少師蹇義所對亦然上坐西角門召大學士楊士奇等令艸詔悉免其今年夏稅及秋糧之半官置物料一切停罷士奇對曰皇上俯卹民窮誠出於聖仁若斯事亦可令戶部工部與聞上曰姑徐之救民之窮當如救焚極溺不可遲疑有司慮國用不足必持不決之意卿等姑勿言命中官具楮筆令士奇等就西角樓書詔上覽畢卽命用璽已遣使賚行上顧士奇曰汝今可語戶部工部朕悉免之矣左右或言地方千餘里其間未必盡無收亦宜有分別庶不濫恩上曰卹民寧過厚爲天下主可與民寸寸計較耶敕平江伯陳瑄曰累歲軍民運木勞勤朕甚憫之今自儀眞至通州沿河木植悉皆停運就所至去處堆垛令人看守軍民悉散遣歸甚差去管運官不許以堆垛爲由遷延不歸以擾害百姓違者罪之爪哇國王楊惟西沙遣頭目亞烈黃扶信貢方物賜扶信冠帶鈔幣升行在大理寺右少卿弋謙爲行在都察院右副都禦史先有中官采木四川貪橫厲民者上聞之召謙諭曰爾素淸且其往爲朕窮治之朕自知爾勿懷疑畏遂升其官賜鈔千貫召守鎭定州都督僉事馮興還設北京都察院並所屬經歷司照磨所司務司獄司盧龍恆南冀北廣平四道置右副都禦史一員階正三品左僉都禦史一員正四品首領經歷一員正六品照磨一員正八品司務司獄各一員俱從九品各道監察禦史各三品俱正七品言邊將守備不嚴者遂敕各處總兵官及鎭守官曰朝廷以邊務至重愼選材能爲總兵以遏戎虜安邊民而屢遣敕書戒其嚴謹防備用心哨了不可懈怠近聞邊將多有忽略恬然家居優遊逸樂未嘗一出閱視軍士整點守備壯士健卒畱置左右饑寒老疾貧難之人則令把關隘守煙墎蓋有寇奄至而不覺人被虜而不知者膺受邊寄怠忽如斯脫有不虞誰任其罪朝建至公之典有功必賞有罪必罰儞等宜加警省嚴號令明紀律遠斥堠愼守備躬勤率下以副國家委托之重賞罰之典朕不爾私夜有二星大如雞子色靑白一見西北雲中一見正西雲中癸卯漢世子瞻坦臨淄王瞻域昌樂王瞻晬淄川王瞻墿來朝修南京皇城後軍都督府都督僉事謝芳卒芳壽州人初爲會州衛指揮使洪武三十二年從太帝皇帝戰鄭材壩有功後守古北口累升後府都督僉事上卽位憫其老命致仕未幾卒賜祭命有司造墳日生暈色赤黃圓而濃厚夜火星入鬼宿犯西壯星有星大如雞子色靑白見酒旗甲辰敕諸邊將奏象應有暴兵宣十分用心整搠軍馬晝夜嚴謹堤防不可怠忽行在都察院右副都禦史戈謙等陛辭敕諭謙曰往年采木者多先虛奏數目及當起運之際倉卒采辦以足虛奏之數厲民爲甚近命內官謝安侍郎楊和等往四川起運水次堆積之木朕安等復蹈前非特命爾往巡視但據今實堆積水次者卽起運來如有比先虛奏之數今已赦其罪不問不可雨采以補此數隻從實起運如有不遵朕命仍前勞人采補者卽枷釘差人解來治以重罪敕南京太監王景弘曰朕以來春還京今遣官匠人等前來爾卽提督將九五殿各宮院凡有滲漏之處隨宜修葺但可居足不必過爲整齊以重勞人力行在戶部言大名府民饑長垣縣倉有儲粟可給濟從之夜有星大如杯色赤見翼宿乙巳命行在都察院嚴鈔法雲南潞江宣府司土官曩壁等嶍峨等縣土官祿華等馬龍他郎甸長官司女土官者玄等四川永寧宣撫司土官奢蘇等各遣人貢馬賜鈔幣有差南京地震丙午賜皇太子圖書並書論曰朕惟祖孫父於天倫最重是以祖之於孫父之於子其親愛天下莫加焉親愛之而期以富貴壽康蓋天下之同情而推明所以長保富貴壽康之道以期之者聖人之心也爾爲朕嫡長子皇考太帝皇帝嫡長孫也自幼岐山�疑粹羙皇考最所鐘愛鞠育提訓朝夕滕下誠以爾爲遠大之器而可付以社稷人民之重者也故隨事垂訓皆聖人之至道帝王之大經恩徳廣厚譬諸天地之化豈易名言乃永樂甲辰之春親徵址虜車駕將發子孫咸在天顏穆淸顧爾謂朕曰古之今主於盤盂劍兒皆有銘用自警也人之行莫大於中正況爲人之上者乎吾以人王中正四字爲寶押師還制以賜之俾之自勉建六師凱旋不幸皇考賓天朕已承遺命正大統冊爾爲皇太子皇太子者天下之本系主器之重必有令徳用克欽承惟中與正爲徳之本謹遵皇考成志制爲寶押以授爾其懋敬之哉中正體用一也不偏不倚無過不及天下萬善皆原於此隆古帝王傳授之要皆在於此人以中正存諸內則發於喜怒哀樂無非道也以中正施諸行則形於動靜云爲無非徳也而於君人者之施蓋又廣矣中天下而立以正天下之表其可不敬於內不愼其發哉故以中正誠身則身尊以中正治家則家齊惟中正之人是親則君子益進小人益遠惟中正之言是聽則善道日聞而讒謟日退行賞以中正則思不濫而人皆懋功行罰以中正則刑不濫而人皆畏罪以中正施正教則治道可成而俗化可興以中正施命令則萬姓服從而四夷效順君人之道莫此爲要而懋敬之其篤朕皇考朕與所親愛期望之心而敬服膺之以系宗社生民之望於永遠哉封長女爲嘉興公主冊文曰朕寅奉寶圖致隆治理人倫所重蓋惟父子之親帝女錫封著在國家之典名分用正古今所同朕長女柔淑之資靖恭之行夙鐘慈愛躬服組紃之勤秪率禮儀克明圖史之教是用稽諸成憲錫以茂恩封爲嘉興公主惟正固以有立惟肅雍以自持惟靜爲養徳之方惟儉爲凝福之本益愼蹈履光我訓辭欽哉第二女爲慶都公主第三女淸河公主第四女眞定公主第五女延平公主第六女徳慶公主冊文皆同上以親軍諸衛軍士多缺伍守衛皇城者不得更番或經月不一歸家者命英國公張輔兵部尙書李慶選京師散衛軍之精壯者助親軍守衛親軍專守皇城四門京衛軍助守端門之外及東上等門時守衛軍三日輙有賜鈔慶言舊制無散衛軍守衛者上曰大臣執舊制固是朕念人久勞不得息且經月在公不得一見父母妻子皆人情所難今使勞者得更番而助守衛者亦預被賞賚姑一時權宜非爲定制侯親軍補伍有人悉如舊慶曰守衛事嚴散衛軍何可盡信上笑曰人未可盡信亦未可盡疑爲人上在布徳施仁以得眾心耳誠得其心仇敵可化爲父子苟失其心素所親信有反目相噬者古人云舟中敵國蓋此往多有之矣慶不能對遂以京衛軍權助親軍守衛江西布政司左參議李燁生買糴食米爲禦史所劾罷爲民南京地震丁未行在禮部言錦衣衛軍趙大貴妻楊氏一產三男命如例給賜自辰至巳日生左右珥色赤黃白虹貫之復生交暈色如之比午而圓色益濃厚夜南京地震戊申命華陽王悅燿居武岡州悅燿蜀獻王第二子素放肆不順爲父所惡一日檀除所愛卒爲千戶制冠帶給之獻王聞知大怒叱衛士捽至庭罵之曰禽犢爾及耶杖之百餘將械送於朝世孫友堉懇求獻王自治之得免械送猶縶其手足囚之數月友堉又屢爲救角�羊乃釋之會朝廷召友堉詣京師冠已行而獻王薨悅燿竊發府中帑藏悉取貨寶友堉歸典守者白之友堉寘不問悅燿反誣奏友堉悖逆怨誹十數事意在去友堉則王位以次及已敕召友堉廷辯未至而太宗皇帝晏駕上卽位遣按察司副使余信兼察之信還奏悉出悅燿誣罔因具陳兩人素行且言蜀人老少所共知者上遂命友堉嗣蜀王而召悅燿旣至猶執奏友堉前過上厲色曰爾兩人行事蜀人所共知不可掩況可欺朝廷乎以庶孽而懷奪嫡之志天道果興之乎宗廟神靈亦祐之乎抵其奏於地叱之下悅燿惶恐而退明日後入奏請授護衛指揮千百戶子弟子及女戶官並請以流官爲世襲上曰朝廷之制護衛官當升降者從王具奏郡王安得專之不聽巳而上諭侍臣曰鸞梟不可同處矣遂賜書悅燿曰爾與友堉本一气至親理宜同處今旣情義乖違同處必至相傷湖廣武岡州民淳俗厚蓋善地也爾往居之歲給爾祿米二千石內一千石支本色余折鈔其體朕惇睦之心安意以行仍賜紵絲羅各十五表裏白金二百兩鈔一萬貫敕蜀王友堉令遣人送華陽王家屬赴武岡完聚其平日隨從之人悉還之湏厚資給以盡事叔之道擢鴻臚寺序班張人實爲本寺左寺丞安慶府推官姚震爲監察禦史人實九年考滿震坐事俱爲辦官至是有薦其才者故有是命薊州山海等處鎭都指揮陳景先奏率領官軍追襲虜寇寇斃於神銃遂潰走獲其器甲及馬余匹並追回所所虜人口上命就以所獲馬給將士仍命戶部復景先祿而遣使賚敕諭景先曰爾前以失機停俸今有功可贖已敕戶部還所停俸其卽取勘官軍有功者並原失機今能用力追剿者分豁等第具姓名報來務合公道毋縱私髙下朕將頒賞焉復弘農衛經歷汪景明寶抵縣縣丞王紹監察禦史二人永樂中俱爲禦史坐事左遷至是以薦復前職擢儒士吳納爲監察禦史以前戶部右侍郎李文郁爲通政使司左參議刑部郎中李驥吏科右給中羅亨信工科給事中周岐後工部主事丁土�睿四川按察司僉事韓克忠開州知州張瑾衢州府通判唐舟鞏昌縣知縣臧性俱爲監察禦史南樂縣知縣呂文質爲吏科給事中初文郁等俱坐事被謫至是以薦復用福建布政司右參議周銓坐累降南京鴻臚寺左寺丞命行在錦衣衛指揮使王節遣官於濟寧儀眞鎭江等處巡捕寇盜上曰往年所遣捕盜官多不得人厲民更甚於盜今須愼選若復踵前獘爾等與之同罪夜南京地震

仁宗皇帝實錄

仁宗皇帝實錄﹝卷十四﹞

洪熙元年四月己酉漢世子瞻怛臨淄王瞻域昌樂王瞻垶淄州王瞻墿陛辭賜瞻坦織金紵絲羅鈔衣各三襲文幣二十表裏金一百兩白金五百兩馬十匹瞻域瞻垶瞻墿各織金紵絲羅紗衣二襲文幣十六表裏金八十兩白金四百兩馬八匹賜其從官鈔幣軍校鈔有差巡按河南監察禦史潘純奏河南鄭許鈞汝四州及延津祀襄城汜水考城臨頴通許太康永城郾城原武扶溝河陰登封盧氏孟津魯山南陽郟河內武陟遂平西平二十三縣民饑乞發所在倉粟賑濟從之夜月犯內屏星庚戌鄭府長史司審理所富理正兪廷輔言伏讀制敕有曰爲國以得賢爲重事君以進賢馬忠臣竊以爲進賢之路莫重於科舉近年賓興之士率記誦虛文爲出身之階求其實才十無二三蓋有年才二十者𨿽稱聰敏然未嘗究心修己治人之道一旦僥幸掛名科目而使之臨政往往束手無爲職事廢隳民受其幣自今各處鄕試乞令有司先行審訪務得通今博古行止端重年過二十五者許令入試比試則務選其文詞典雅議論切實者道之會試尢加愼選庶幾士務實學而國家得賢才之用上諭禮部臣曰所言當理其卽行之又曰科舉之士湏南北兼取南人𨿽善文詞而北人厚重比累科所選北人僅得什一非公天下之道自今科場取士以十分論南士取六分北士四分爾等其定議各布政司名數以聞山東昌邑縣奏民饑命戶部遣人馳驛發縣所儲粟賑之辛亥雲南木邦及麓川緬甸等宣慰使司遣人貢象馬方物賜鈔帛表裏有差升指揮使馬昇馬義趙榮俱爲都指揮使指揮同知王政李貴李榮髙貴崔忠謝榮毛翔張政吳受李漢曹敏王貴俱爲都指揮同知指揮僉事張淸郝慶馬驥韓整王興郭得原董興李敬阮眞秦昇王信李信劉原髙隆許彬謝貴名諒俱爲都指揮僉事命俱隸安遠侯都升刑臺縣奏民饑命戶部發縣倉粟賑之命成國公朱勇豊城侯李賢都督郭義李通太子少保兼兵部尙書李慶工部尙書兼詹事府詹事黃福戶部左侍郎兼詹事府少詹事郭惇都察院右副都禦史胡廣太常寺少卿徐善淵左春坊大學士兼翰林侍讀學士魯棨左春坊左庶子陳山司經局洗馬張瑛戴綸左春坊左諭徳兼翰林侍讀周述右春坊右諭徳兼翰林侍讀林志等侍皇太子謁祭皇陵孝陵壬子皇太子發北京加贈故文淵閣大學士兼左春坊大學士贈禮部尙書謚文穆胡爲少師遣官賜祭其文曰卿徳行之修文學之懿士林所重時譽卓然事我皇考太宗皇帝在論思宥密之地十有七年淸愼恭勤始終一節而兼輔朕於春宮小心直諒蓋踰一紀𨿽哀榮之典已備始終而朕之懷賢未嘗已也今特加贈卿爲榮祿大夫少師靈爽如存庶其欲服仍賜其家白金百兩鈔萬貫紵絲八表裏魯王肇煇奏本府居室損漏欲令護衛官軍修理請停今歲護衛屯田免其子粒賜書答曰屯田國之大政皇祖皇考制爲萬世不易之法兄初卽位豈可遽違以狥賢弟之情且詔書已定獨於賢弟更之眾其謂何況子粒充本衛軍糧於王府固自有益也居室損漏者可侯農隙修之交阯鎭夷衛軍沈羊保妻阮氏一產三子事聞命如例優餋癸丑擢太保寧陽侯陳懋子昭爲勛衛甲寅上念舊勞賜少師兼吏部尙書蹇義敕曰曩朕監國之時卿以先朝舊臣擢兼詹事日侍左右時肇建兩京政務方殷隨事籌畫適中惟難卿以善翊君以義狥國勞心無思不卹身家載歷艱虞未嘗有咨嗟之意及朕嗣承大統贊襄治理用濟斯民諭朕於道不懈益恭二十餘年夷險一節朕篤不忘玆以已意創制蹇忠貞印一枚賜用藏於家傳之後世俾爾子孫知前人顯榮於國者良不易致宜加保守朕之子孫亦知卿弼予於艱體朕愛卿之心以保爾子孫庶幾上下相安興國咸休書曰惟後非賢不乂惟賢非後不食自古君臣相遇難矣往績惟茂永終是圖欽哉敕少傅兵部尙書兼華蓋殿大學士楊士奇曰往者國家肇建兩京政務殷朕膺監國之命卿以翰林親臣兼職春坊畱侍左右贊助庶務敷答章奏籌畫之際適中惟難朕恆以爲慮尙賴卿一二臣僚同心合徳狥國忘身屢歷艱虞曾不易志及朕嗣位以來嘉謨嘉猷入告於內期予於治以惠黎元正固無二簡在朕心玆以已意創制楊貞一印一枚賜卿用藏於家傳之後世惟卿子孫由是知卿克致顯榮不易惟艱思保守之惟朕子孫亦由是知卿弼朕之功以保全爾子孫與國咸休永世無斁詩曰無言不酬無徳不報又曰靡不有初鮮克有終尙克交修以成明良之譽欽哉爪哇國王楊惟西沙遣使八智惟速等貢方物賜八智惟速冠帶及其副從鈔幣有差雲南蒙化州等處土官知州左伽等貢馬賜之鈔幣乙卯車駕詣長陵夜有星大如杯色靑白見太微東垣丙辰夜金星犯井宿戊午謁祭長陵夜有星大如雞子色赤見勾陳月犯狗星己未車駕還宮行在太常寺卿楊溥奏犧牲所見畜羊請給鈔遣官於出產之處市買上曰能愛人而後可以事神朝廷事神之道豈當惜費比年有司不達大體於市犧牲但準洪武中價直凡物直隨時低昂豈有一定之理今民間諸物視洪武時直率增數十倍而祀神之物獨化舊直民怨於下神其亨乎自今供祀犧牲悉準在京時直給鈔往市如於所產之處時直不足則就所在有司不系贓罰鈔內補給畿內從巡按禦史在外從按察司官監市毋致擾民庚申命行在後府都督僉事沈淸指揮僉事李敬守居庸關南京地震辛酉廣西總兵官鎭遠侯顧興祖及雲南沾益州土官阿周廣西那地州土官羅志通等遣人貢馬致事都指揮使齊安卒安直隸壽州人洪武中馬府軍右衛百戶調燕山右衛三十二年升副千戶從太宗皇帝舉義以功升本衛指揮僉事三十五年至京累升遼東都指揮同知永樂六年升都指揮使後鎭守開平安年八十餘上卽位憫其老命致仕還京未行而卒訃聞命禮部賻祭如例壬戌朝鮮國王李祹遣陪臣曹備衡趙慕等貢馬及方物賜鈔幣表裏有差貴州衛指揮同知顧勇及新設長官司土官來能等雲南麗江軍民府等處土官木初等四川鹽井衛馬剌長官司土官阿你等永寧九姓長官司土官任福各遣人貢馬剌鈔衣幣有差遼東總兵官武進伯朱榮奏聞原馬市官買到馬二百疋上命付遼東苑馬寺以給諸衛癸亥行在戶部言金縣民田馬肅莊王墳者諸除其稅從之擢七十爲行在鴻臚寺右寺丞七十韃靼人通蒙古書都指揮李賢言於太祖皇帝命教習翻譯至是吏部尙書蹇義言七十元之故臣遂擢用之擢髙澤爲行在兵科都給事中澤嘗爲鎭原縣儒學教諭生累戍興州以言事召試遂有是命命山東都司故指揮僉事張雄子海襲燕人前衛指揮使命金吾左衛故指揮使劉海子良府軍左衛故指揮使楊興子旺府軍右衛故指揮使孫彬子禮羽林前衛故指揮使髙不剌子福海指揮同知史斌子能燕山右衛故指揮僉事李哈歹子興張彬子英燕山右衛故指揮僉事陳慶子璽金吾左衛故指揮僉事楊勝子住狗金吾右衛指揮僉事趙信弟興濟陽衛故指揮僉事薛愛泥弟土�捨班俱襲職點行在尙寶司丞張贇爲南昌府通判以其永樂末嘗誣奏人死罪故也長垣縣奏民饑命發縣倉粟賑之隨侍漢郡王瞻圻紀善李遜以離間伏誅夜有星大如杯色赤見星宿光燭地有星大如雞子色靑白見天升甲子四川播州宣慰使楊昇等率所屬土官及石砫宣撫司土官馬應仁等來朝貢馬賜鈔文綺有差大同總兵官武安侯鄭亨等奏請促遣髙山等四衛官軍詣大同屯守賜敕答曰去冬爾奏此事已敕該府兵部準行但以嚴寒姑待開春調遣卿等因循不及時催督延至於今方以爲言今屯者種已入土若督使動移則所種盡棄況各衛相距大同亦遠縱貫之急行到彼亦及夏中農時已過何以措力徒使軍士彼此失業審若可緩卽姑緩之此蓋卿等忽略之過然爾職務軍旅此治文書者之忽略也今於文職內簡有才識者一人遣來專理軍機文書凡有文移與之計議可行卽行有稽緩錯繆則罪在彼非卿等之過若軍機調遣則卿等專之彼不得預庶幾各任其貴乙丑敕各處總兵官軍中機務貴在謹密而不稽滯比武安侯鄭亨處稽緩一事所誤非小蓋治文書者之失於撿點已度卿等亦不克此失況聞諸將多用卒伍之人治文書未及施行已滿泄傳播於事非宜今於文職內簡重厚有才識者各遣一人來專理文書惟文書爾與之計議而行文書有漏泄稽誤責在彼若軍機調度一切之事彼無預焉北京刑部尙書張本至自南京升見具言時政得失且請飭兵備上嘉納之遂攺行在兵部尙書升工部郎中李炯爲光祿寺少卿淶水縣主簿彌堅爲吏科給事中平陽府知洪秉良爲交阯布政使司右參政工部郎中潘弘爲狹西布政司左參議員外郎李守中爲廣東布政司參議貴州布政司右參政陳俊爲本司右布政使本司右布政使孟驥爲左布政使監察禦史許銘爲浙江按察司副使方忣爲湖廣按察司僉事戶部員外郎蘇班爲山東都轉鹽運使司運使擢潘伯庸爲浙江按察司僉事伯庸洪武中歷河南廣東按察使永樂中調山西坐累遇赦降辦事官至是眾言其才復擢之用太常寺丞張林泉以不謹降河南布政司照磨廣東按察司僉事羅貴素以贓降福建都司斷事戶科給事中程昭以貪穢降縣典史革四川烏撒軍民府儒學丙寅以岷王楩屍�立武岡州攺命華陽王悅燿居豊州琉球國中山王世子尙巴志遣長使鄔梅支等貢馬及方物賀太宗皇帝萬壽聖節始至蓋詔書未至琉球故也賜梅支等鈔幣表裏有差命行在戶部忠勇王金忠所兼太子太保祿並支米丁卯雲南麗江軍民府等衙門及湖廣施州金峒按撫司貴州都坪峨異溪蠻夷長官司土官木土等貢馬及方物賜鈔幣有差遼東自在等州指揮等官馬孫等貢馬之鈔布敕行在戶部日山澤之利當與百姓共之故比者特弛西山樵采之禁今聞有拔本而取者其於古人斧斤以時之義何如宜禁止之直隸大名府開州奏去歲今歲皆霖雨傷稼民所獲僅供田賦其戶部鹽糧乞以鈔代輸戶部言如其所奏將國用不足上曰國以民爲本宜從之行其戶部言玉田縣民饑薊州倉儲粟有餘命發賑之戊辰命郎中李子潭等分往總兵官楊武侯薛六等處專理軍機文書皆賜敕諭之曰朕命將禦邊其軍務之殷重在嚴謹而文墨所寄尢重得人今以爾等重厚達於文理特命往各總兵官處凡其軍中機密文書從總兵官同爾整理必謹愼嚴密不可泄漏其總兵官調度軍馬發號施令等事爾一切不得干預總兵官宜以禮待爾爾亦宜循守禮法不可輕慢庶幾協和相濟以成國事欽哉己巳命河東狹西都轉運鹽司司運使余彥誠致事

仁宗皇帝實錄

仁宗皇帝實錄﹝卷十五﹞

洪熙元年五月庚午賜爪哇國貢使亞烈黃扶信等鈔十五萬九千五十錠午刻風雹辛未上諭少師兼吏部尙書蹇義曰禦史朝廷耳目之官惟老成識治體者可任新進小生遽受斯職未達政治之體而有可爲之權遇事風生以喜怒爲威福以好惡爲是非甚者貪穢無藉賢人君子正直不阿往往被其淩辱小人阿順從臾之則相與爲膠漆其於政事得失軍民利病略不用心安在其爲耳目也爾吏部自今湏愼選擢以淸風紀旣文嘆曰都癸酉敕行在禮部行在翰林院修太宗體天弘道髙明廣運聖武神功純仁至孝文皇帝實錄敕曰恭惟皇考太宗文皇帝以元聖大徳順天應人君臨萬邦爲臣民之主者二十有三年駿揚武功則載化至仁侔覆載至明配日月上比隆於列聖下宜範於萬年甫畢山陵永懷繼述仰惟實錄未有成書卿等咸逮事先朝職典斯事往集賢俊博稽簡書協恭纂修務盡精懇用宣昭我皇考盛徳大業華覆被於無窮其以太師英國公張輔少師兼吏部尙書蹇義少保兼太子少傅戶部尙書夏原吉爲監修少傅兵部尙書華蓋殿大學士楊士奇少保戶部尙書兼謹身殿大學士楊榮太子少保禮部尙書兼武英殿大學士金幼孜太常寺卿兼翰林院學士楊溥爲總裁所有合行事宜條列以聞造嘉興延平慶都三公主府中使司印南京震地甲戌夜有星大如雞子色靑白見天津乙亥廣西左布政使李昌祺服闋調河南布政司丙子升山西按察司副使王驥爲順天府尹廣東布政司右參議呂惟得爲府丞丁丑贈故太醫院院判蔣用文袁寶俱爲本院使賜謚用文恭靖俱遣官祭之二人皆和厚煙忄�疑事上二十餘年無纖芥過而用文兼諳儒術數進善言故恩命有加云夜有星大如雞子色赤見尾宿戊寅升貴池縣典史黃金蘭爲本縣知縣初金蘭以考績至京邑民父老詣闕言其施政寬厚有愛民心請復其任上曰能致數千里乞畱是不負朝廷使矣遂有是命夜有星大如雞子色靑白見尾宿己卯雲南金齒軍民指揮司及鶴慶軍民府等處土官貢馬賜鈔幣表裏有差行在翰林院侍讀李時勉講羅汝敬俱以言事攺都察院掌道監察禦史夜星金犯輿鬼有星大如雞子色赤見牛宿庚辰上不豫召尙書蹇義大學士楊士奇黃淮楊榮至思善門命士奇書敕遣中官海壽馳召皇太子辛巳上疾大漸遺詔天下傳位皇太子詔曰朕以菲徳嗣承祖宗洪業君臨天下甫及逾年上惟皇考太宗皇帝山陵永遠迫功哀誠下惟海內黔黎雕療未復憂勞夙夜時用遘疾奄至大漸夫死生者晝夜常理往聖同轍奚足悲念惟宗社生民必有君主長子皇太子天稟仁厚孝友英明先帝夙期其大器臣民咸哉其令望宜卽皇帝位以奉神靈之統撫億兆之眾朕旣臨禦日淺恩澤未浹於民不忍復有重勞山陵制度務從儉約喪制用日易月中外皆以二十七日釋服無禁嫁娶音樂在外親王藩屏爲重不可輙離本國各處總兵鎭守備禦重臣及文武大小官員亦毋擅離職守聞哀之日止於本處朝夕哭臨三日悉免赴闕行禮皇考太宗皇帝服制仍遵去年八月之令嗚呼南北供億之勞軍民俱困四方向仰咸南京斯亦吾之素心君國子民宜從眾志凡中外文武郡臣咸盡忠秉節佐輔嗣君永寧我國生民朕無憾矣詔告中外咸使聞知是日上崩於欽安殿宮中以皇太子未至未發喪沐浴襲奠飯捨如禮設凡筵宮中朝夕哭上食作梓宮自辰至未日生暈色赤黃周匝

仁宗皇帝實錄

洪熙元年六月辛丑皇太子還自南京至良卿宮中發喪宣遺詔文武百官常服行四拜禮宣畢舉哀復行四拜禮中官同禮部尙書捧遺詔赴盧溝橋迎諭皇太子文武百官亦素服出迎皇太子禮部工部先於橋南設幕次香案皇太子至常服詣幕次者案前行四拜禮跪聽宣遺詔宣畢皇太子哭慟幾絕彊起復四拜易素服黑翼善冠黑角帶還京至長安右門下馬步哭至宮門外釋冠服被髮詣大行皇帝靈前五拜三叩頭哭盡宮中自皇后以下皆被髮哀止皇太子就喪次東見皇后親王以次見皇太子畢各屍�立喪次斂報訃各王公主頒遺詔於天下皇太子命行在禮部會議喪禮行在禮部啟會議喪服禮儀除遵依大行皇帝遺詔外余悉如去年八月之制爲宜從之壬寅大斂甲辰成服是年七月己巳上尊謚曰敬天體道純誠至徳弘文欽武章聖達孝昭皇帝號仁宗九月壬寅葬獻陵上在位十閱月壽四十有八上天稟純明孝友之行出於至性太宗文皇帝仁孝文皇后深所知愛太宗初舉義靖難也屢請侍行太宗顧仁孝皇后曰北平根本所在居守之仁匪輕世子能得人心豈可暫離又顧上曰汝居守然後吾無內顧之憂遂不敢復言行小人或讒之於太宗未嘗與辯惟勤自修而終莫能間髙煦髙燧有過上每從容遵諭使攺左右或止之曰吾不爲鄭莊愛弟也太宗皇帝數督過髙煦髙燧必爲婉辭角�羊釋一日太宗察見髙煦不軌之迹怒甚上復再三叩頭赦解太宗彊從之已而嘆曰汝愛弟吾豈不知他日思吾言無及矣上終身愛之不變於宗室恩義篤厚專志愛人始終無間初在東宮備悉民情旣卽位悉行所志每詔書下軍民權抃如早得雨如渴饑得飲食過水旱必齋戒致禱郡縣上言饑荒卽遣人賑卹寬貸急民之急恆若不及臨政務當大體未嘗計利恆曰能推利以厚百姓國家將享大利焉明知人在廷之臣其才行文學髙下了然於心緩急用之靡不曲當寸長可用咸所不棄苟犯名義𨿽才必黜未嘗以所愛惡移是非之公於用將帥取長棄短嚴謹邊備不志遠略邊將升辭每戒之曰民力罷矣愼毋貪功生事夷虜至塞下甚則撫之逆則禦之驅之而已毋爲首禍違命獲功吾所不賞賞功褒徳寧過於厚惡贓吏屢戒法司曰贓吏務厲民裕已國家卹民必自去贓吏始故未嘗貸之重學校嚴薦舉每諭所司用人必求實才授官必責實效樂聞直言所言切理多見褒答間有咈逆𨿽暫齟齬無幾輙悟更加賜賚喜怒或小過未嘗不悔旣悔攺之不吝雅志儒術務學問諸經皆通於書尢熟嘗曰爲治不本此書𨿽或小康皆苟焉而巳於春秋嘆曰先王之禮壞此書所繇作也卜筮不用俗占法必取正周易反覆卦爻彖象之辭及程朱氏之說信之甚篤喜考古制度以求聖人之意贊善陳濟博洽冠一時數侍論議退語其僚曰殿下天資明睿非郡臣所及學問所得必見於行事爲文章不事雕飭達意而止贊善王汝玉嘗言爲有詩法上曰三百篇何所法哉無他嗜好初在東宮惟畜經藉法書甚富閒暇乎不釋卷被服寬溥數儒者少侍太祖曉識天象長益探究或欽天監所陳有諱避者輙見窮誥旣卽位作臺禁中時自觀察而預言休咎之應多奇中遇災變必警飭自奉儉薄恆念祖宗創造之勤每事必問祖法如何又曰循祖宗之法者當明祖宗之心嘗集侍臣錄太祖親制皇陵碑文授諸子俾熟讀曰如此庶幾知保富貴又嘗命刻眞徳秀大學衍義賜諸子曰爲人上不可不此書爲人臣不可不知此書在儲位二十年深明君人之道是時天下皆已向心曁嗣位勵志圖治推誠仕人每曰爲人君止於仁耳故弘施霈澤悉罷科買已逋責詢民隱急農事褒舊勞舉墜典增文武官俸加軍士食米修舊政賜文臣誥敕予歸省告而歸省者賜賚有制禁告誹謗申嚴自宮之禁及禁加人宮刑屢飭法司崇寬厚戒深刻惟日以卹人爲務在位僅十月而徳政加多故遺詔初下兵民如喪慈父廟號曰仁天下之公言云

國立北京大學圖書館舊藏國立北平圖書館民國十九年五月重抄

