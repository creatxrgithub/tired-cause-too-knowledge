世祖章皇帝實錄

序

朕惟自古帝王﹑膺圖禦籙。顯揚遺烈。必有信史以紀政績而範來玆。典綦重也我太祖髙皇帝太宗文皇帝。文武聖神並隆千古固已光昭典冊炳若日星矣我皇考世祖體天隆運英睿欽文大徳弘功至仁純孝章皇帝﹑達孝承先洪仁撫世以天縱之姿奮有爲之業掃除寇亂。奠安生民。六師所加﹑有徵無戰。莫不望風懾息。競迓壺漿。卽殊方異域﹑聲教未通之地。亦皆受吏請封。凜遵正朔。不數年間﹑天成地平。區宇寧謐。於是戢戈櫜矢﹑而典章文物興焉。制禮作樂仁漸義摩。百度維新四門時辟。至夫詔命之宣布。廟算之運籌禋祀之精誠。政刑之損益。罔不斟酌百王標準萬世。遂致弦歌比屋。玉帛遐陬。時若歲登。湛恩熙洽猗歟盛哉。蔑以加已。朕纘承鴻緒宵旰靡寧。每念庥隆﹑常深愾慕。爰開史局選辟儒臣發祕府之藏。檢諸司之牘捃摭較訂。萃爲一代成書。紀載班班。洵奕葉之榘矱矣。𨿽化神徳峻。巍煥難名。而因事徵心。亦足以見惕勵憂勤。致治太平之有由也。於戲。功髙在昔。美冠將來。一事一言﹑皆二帝三王心法所寄。豈第簡策之矞皇也哉。朕將紹庭陟降﹑時誦遺徽。垂之子孫﹑令知我皇考勛業之隆。永篤覲揚於萬世矣。是爲序。

康熙十一年五月二十日

世祖章皇帝實錄

修纂凡例

一﹑登極遷都禮儀﹑宴賚﹑皆書

一上皇太后徽號﹑冊立皇后﹑皇妃﹑及冊封親王﹑郡王﹑貝勒﹑貝子﹑福金﹑公主﹑格格皆書廢皇後事﹑書攺諸王封號﹑亦書

一﹑祀天地﹑宗廟﹑社稷﹑山川等神﹑郊祀躋配﹑太廟升祔﹑配享﹑及祭堂子﹑拜享神﹑遣官祭嶽鎭海瀆﹑帝王陵寢﹑先師孔子﹑及關帝﹑眞武﹑城隍等神﹑皆書釐定祀典﹑亦書

一﹑詔書﹑上諭﹑禦制文﹑皆全錄。敕諭諸王﹑貝勒﹑文武羣臣﹑及朝鮮等國﹑蒙古等部落﹑皆書。其出徵招撫之類﹑亦書。

一﹑車駕視學﹑耕耤經筵﹑大閱﹑巡幸﹑田獵﹑祈禱﹑皆書。其禮儀及恩賚亦書。

一﹑皇子生書

一﹑皇太后儀仗﹑大駕鹵簿及后妃﹑親王﹑郡王﹑貝勒﹑貝子﹑福金﹑公主﹑格格﹑儀仗書。有更攺者亦書。

一﹑異姓王﹑及文武大臣﹑入朝陛見書。遣子入侍﹑亦書。

一﹑攺設省分府州縣﹑書。

一﹑滿漢文武官制﹑衙門﹑及土官設立更攺者書。

一﹑封異姓王公﹑侯伯爵授精奇尼哈番以下拖沙喇哈番以上世職及承襲﹑皆書。

一﹑命固倫額駙﹑和碩額駙﹑多羅額駙﹑固山額駙﹑書。

一﹑晉階三公﹑三少﹑加宮銜﹑授議政大臣﹑內大臣﹑八旗都統﹑副都統﹑護軍統領﹑前鋒統領﹑參領﹑及內三院﹑宗人府﹑六部﹑理藩院﹑都察院﹑通政司﹑大理寺﹑詹事府太常寺光祿寺太僕寺﹑鴻臚寺﹑奉天府﹑順天府﹑國子監﹑鑾儀衛欽天監﹑太醫院堂上官﹑翰林﹑科道官﹑部院各衙門啟心郎﹑理事官﹑並總督﹑巡撫﹑提督布政司﹑按察司堂上官﹑苑馬寺卿﹑鹽運使﹑總兵﹑副將﹑掌印都司﹑皆書。若有罪削奪黜謫正法者﹑亦書。

一選法薦舉﹑考選京察﹑大計﹑及考課則例﹑書

一公﹑侯伯並文武大臣﹑老疾致仕﹑及特恩優閒﹑遣官存問﹑皆書起用﹑亦書。

一﹑每歲戶口人丁﹑田土稅糧鹽﹑茶錢鈔之數﹑並於歲終書之。凡墾荒﹑興屯﹑圈撥地土﹑徵折漕糧﹑蠲免額賦及停罷歲辦諸物﹑皆書。

一﹑諸王以下文武各官﹑歲給俸祿﹑及軍士。月糧則例皆書

一﹑遇災荒賑卹書﹑備荒事例﹑亦書

一﹑凡禮樂有新制更定者書衣冠車輿諸制度亦書

一﹑錢法則例﹑及更定者書

一﹑每歲聖節﹑元旦﹑冬至﹑慶賀筵宴皆書。頒歷﹑進春﹑鄕飲酒禮﹑亦書

一﹑內外文武官﹑有特恩賜﹑予皆書。

一﹑國子監﹑各省直學政條例﹑及裁並更革皆書。

一﹑直省鄕試﹑文武會試﹑殿試﹑皆書。殿試制題﹑悉錄全文考選庶吉士亦書所定各處科舉額數及有更攺者亦書。廷試貢生亦書。

一﹑凡鑄給印記﹑皆書

一﹑喪葬禮儀﹑及上尊謚並冊寶文皆書凡親王﹑郡王﹑貝勒﹑貝子薨﹑公侯伯﹑將軍及在京文武官三品以上﹑在外督﹑撫﹑提﹑鎭﹑布政司﹑按察司正官卒書。有贈謚祭葬賻贈立碑之類皆書

一﹑文武大小官員﹑歿於王事者書。有褒卹者書旌表前代忠義﹑亦書。

一﹑凡薦舉隱﹑逸書旌表孝子順孫義夫節婦悉著鄕裏姓名﹑行實。

一﹑欽天監奏天象气候七政淩犯日月薄蝕皆書祥異亦書。

一﹑建言有關涉國體政事者﹑書。

一﹑遣使撫諭朝鮮等國﹑蒙古等部落﹑及封王﹑貝勒﹑貝子﹑公爵﹑除授官職﹑並一切賞賚優卹書。其朝貢宴賚﹑皆書。

一﹑凡纂修實錄聖訓及編輯書籍﹑皆書。

一﹑凡命將出師徵剿駐防各處﹑皆書敍錄軍功內外兵政及督捕條例書

一﹑凡王公官員移駐﹑驛傳烽堠有新設及更攺者書

一﹑文武各官犯罪干系懲勸﹑有特旨罷黜及蒙恩寬宥者﹑書如犯姦惡叛逆之罪﹑不限官吏軍民皆書。常律之外別有斷罪條例亦書。

一﹑言官及文武臣僚﹑彈劾大臣之罪皆書。有職非大臣而所犯重者亦書。

一﹑修葺天地﹑宗廟﹑社稷﹑一應神祗壇場﹑及宮殿皆書。匾額亦書。

一﹑營建山陵書。親王以下園寢﹑有奉敕者﹑亦書。

一﹑修治河渠道路﹑皆書

大淸世祖體天隆運定統建極英睿欽文顯武大徳弘功至仁純孝章皇帝實錄目錄

卷之一

崇徳八年八月

卷之二

崇徳八年九月至十二月

卷之三

順治元年正月至三月

卷之四

順治元年四月

卷之五

順治元年五月至六月

卷之六

順治元年七月

卷之七

順治元年八月

卷之八

順治元年九月

卷之九

順治元年十月上

卷之十

順治元年十月下

卷之十一

順治元年十一月

卷之十二

順治元年十二月

卷之十三

順治二年正月

卷之十四

順治二年二月

卷之十五

順治二年三月至四月

卷之十六

順治二年五月

卷之十七

順治二年六月

卷之十八

順治二年閏六月

卷之十九

順治二年七月

卷之二十

順治二年八月至九月

卷之二十一

順治二年十月至十一月

卷之二十二

順治二年十二月

卷之二十三

順治三年正月

卷之二十四

順治三年二月

卷之二十五

順治三年三月至四月

卷之二十六

順治三年五月至六月

卷之二十七

順治三年七月至八月

卷之二十八

順治三年九月至十月

卷之二十九

順治三年十一月至十二月

卷之三十

順治四年正月至二月

卷之三十一

順治四年三月至四月

卷之三十二

順治四年五月至六月

卷之三十三

順治四年七月至八月

卷之三十四

順治四年九月至十月

卷之三十五

順治四年十一月至十二月

卷之三十六

順治五年正月至二月

卷之三十七

順治五年三月

卷之三十八

順治五年四月至五月

卷之三十九

順治五年六月至七月

卷之四十

順治五年八月至十月

卷之四十一

順治五年十一月至十二月

卷之四十二

順治六年正月至二月

卷之四十三

順治六年三月至四月

卷之四十四

順治六年五月至六月

卷之四十五

順治六年七月至八月

卷之四十六

順治六年九月至十二月

卷之四十七

順治七年正月至二月

卷之四十八

順治七年三月至四月

卷之四十九

順治七年五月至七月

卷之五十

順治七年八月至十月

卷之五十一

順治七年十一月至十二月

卷之五十二

順治八年正月

卷之五十三

順治八年二月

卷之五十四

順治八年閏二月

卷之五十五

順治八年三月

卷之五十六

順治八年四月

卷之五十七

順治八年五月至六月

卷之五十八

順治八年七月

卷之五十九

順治八年八月

卷之六十

順治八年九月

卷之六十一

順治八年十月至十二月

卷之六十二

順治九年正月

卷之六十三

順治九年二月至三月

卷之六十四

順治九年四月

卷之六十五

順治九年五月至六月

卷之六十六

順治九年七月

卷之六十七

順治九年八月

卷之六十八

順治九年九月

卷之六十九

順治九年十月

卷之七十

順治九年十一月至十二月

卷之七十一

順治十年正月

卷之七十二

順治十年二月

卷之七十三

順治十年三月

卷之七十四

順治十年四月

卷之七十五

順治十年五月

卷之七十六

順治十年六月至閏六月

卷之七十七

順治十年七月至八月

卷之七十八

順治十年九月至十月

卷之七十九

順治十年十一月至十二月

卷之八十

順治十一年正月

卷之八十一

順治十一年二月

卷之八十二

順治十一年三月

卷之八十三

順治十一年四月至五月

卷之八十四

順治十一年六月

卷之八十五

順治十一年七月至八月

卷之八十六

順治十一年九月至十月

卷之八十七

順治十一年十一月至十二月

卷之八十八

順治十二年正月

卷之八十九

順治十二年二月

卷之九十

順治十二年三月

卷之九十一

順治十二年四月至五月

卷之九十二

順治十二年六月至七月

卷之九十三

順治十二年八月至九月

卷之九十四

順治十二年十月

卷之九十五

順治十二年十一月

卷之九十六

順治十二年十二月

卷之九十七

順治十三年正月

卷之九十八

順治十三年二月

卷之九十九

順治十三年三月

卷之一百

順治十三年四月

卷之一百一

順治十三年五月至閏五月

卷之一百二

順治十三年六月至七月

卷之一百三

順治十三年八月至九月

卷之一百四

順治十三年十月至十一月

卷之一百五

順治十三年十二月

卷之一百六

順治十四年正月

卷之一百七

順治十四年二月

卷之一百八

順治十四年三月

卷之一百九

順治十四年四月至五月

卷之一百十

順治十四年六月至七月

卷之一百十一

順治十四年八月至九月

卷之一百十二

順治十四年十月

卷之一百十三

順治十四年十一月至十二月

卷之一百十四

順治十五年正月

卷之一百十五

順治十五年二月至三月

卷之一百十六

順治十五年四月

卷之一百十七

順治十五年五月

卷之一百十八

順治十五年六月

卷之一百十九

順治十五年七月

卷之一百二十

順治十五年八月至九月

卷之一百二十一

順治十五年十月至十一月

卷之一百二十二

順治十五年十二月

卷之一百二十三

順治十六年正月至二月

卷之一百二十四

順治十六年三月

卷之一百二十五

順治十六年閏三月至四月

卷之一百二十六

順治十六年五月至六月

卷之一百二十七

順治十六年七月至八月

卷之一百二十八

順治十六年九月

卷之一百二十九

順治十六年十月

卷之一百三十

順治十六年十一月至十二月

卷之一百三十一

順治十七年正月

卷之一百三十二

順治十七年二月

卷之一百三十三

順治十七年三月

卷之一百三十四

順治十七年四月

卷之一百三十五

順治十七年五月

卷之一百三十六

順治十七年六月上

卷之一百三十七

順治十七年六月下

卷之一百三十八

順治十七年七月

卷之一百三十九

順治十七年八月

卷之一百四十

順治十七年九月

卷之一百四十一

順治十七年十月

卷之一百四十二

順治十七年十一月

卷之一百四十三

順治十七年十二月

卷之一百四十四

順治十八年正月

大淸世祖體天隆運定統建極英睿欽文顯武大徳弘功至仁純孝章皇帝實錄目錄

進實錄表

光祿大夫內大臣吏部尙書中和殿大學士加一級臣巴泰等誠惶誠恐稽首頓首上言伏以聖人受命謨烈昭一代之弘規至徳承庥簡冊示萬年之大法監於成憲文獻足徵愼玆永圖典型無缺欲對揚夫盛美爰有事於編摩欽惟世祖體天隆運英睿欽文大徳弘功至仁純孝章皇帝天亶聰明。聖兼述作。大一統而首出。萃六合以爲家近悅遠來允矣至人不殺東漸西被皇哉神武維揚鼎建燕都殄羣醜於風行雷動檄傅南服奠萬邦而海晏河淸。答純佑之天心。郊壇躬祀。闡淵源之聖學講幄時臨。尊徳報功。治內以治外愼刑納諫無黨而無偏特重科目以掄才。屢蠲租稅而裕下。宸章垂諸金石大訓炳若日星。蓋不但制禮考文識成功之俊偉猶當思櫛風沐雨追創業之艱難在位歷十八年之憂勤升遐動億萬方之哀慕不緣信史曷表鴻猷欽惟皇帝陛下孝隆纘緒。志切揚休。率田舊章。燕翼切羹墻之慕。鑑觀成法。梓材勤丹雘之修爰播綸音。聿新史局乃於康熙六年十月命臣巴泰爲監修總裁官。臣圖海臣索額圖臣李霨臣魏裔介臣杜立徳爲總裁官臣折爾肯臣哈占臣塞赫臣達都臣馬朗古臣張鳳儀臣靳輔臣陳敱永臣折庫納臣熊賜履爲副總裁官臣喇沙裏臣杜冷格臣田啟光臣董昌國臣噶布喇臣額塞臣伊拉哈臣王國安臣王敷政臣達岱臣張萬祿臣宋徳宜臣陳廷敬臣李天馥臣王封榮臣王勗臣朱之佐臣張玉書臣朱世熙臣申涵盼臣陳論臣杜鎭臣汪肇衍臣郭棻臣穆成格臣髙麗臣喇巴克臣朗第臣布當臣孟色勒臣碩海色臣班第爲纂修官開館校讐搜蕓閣蘭臺之祕。分曹撰輯。出金匱石室之藏。巍巍道冠於百王蕩蕩功超於千古仰靑天而瞻象緯奚罄名言探玉府而見璠玙。自矜希遇因文序次據事詳書幾易槁而成編四閱載而竣事。恭成世祖章皇帝實錄合凡例目錄滿洲蒙古漢文各一百四十六卷繕寫進呈臣巴泰等學本面墻見同窺管。載言紀事。曾何補乎汗靑。計日課功。每深慚夫屍素。伏願世徳作求。紹耿光於昭考。儀型丕式垂彜則於後昆臣巴泰等無任瞻天仰聖激切屏營之至謹奉表隨進以聞康熙十一年五月二十日光祿大夫內大臣吏部尙書中和殿大學士加一級臣巴泰等謹上表

世祖章皇帝實錄序

我國家受天眷命。統一萬邦。日月所照。血气之屬。鹹切尊親。亦惟是小心翼翼之忱。有以通帝載而昭來許。故乃朝廷宮府之政。罔不參稽古訓。溥協人心。制定於一時而慮周乎萬世。重熙累洽。至於今玆。海隅蒼生。穆然想見盛徳。信乎開國之規模。詒謀遠而流澤長也。洪惟世祖體天隆運定統建極英睿欽文顯武大徳弘功至仁純孝章皇帝﹑神靈天亶。沖齡踐阼。紹我太祖太宗丕緒。懋建大猷。勤思上理。當是時。流賊已入京師。明祚已成板蕩。遂因明將吳三桂之請。命將士入關定燕京。殄羣寇。挈斯民於水火之中﹑而登之衽席之上爰主郊禋。式頒正朔。自古得天下之正。未之有比也政令彰施百度具舉。滌前代之煩苛。沛興朝之膏澤治化翔洽達乎四表。由是制禮作樂。敷教明刑。虛已以尙賢。推誠以納誨。斟酌損益。秉至中而時措之。著爲謨訓。載在簡編。皇哉唐哉。子孫世世守之﹑以成久安長治之。業。於是乎在。康熙十一年。聖祖仁皇帝特開史館纂輯實錄凡一百四十六卷雍正十二年皇考世宗憲皇帝恭閱全書復令儒臣﹑重加校訂。事未竣而。龍馭上賓。朕哀戚之餘。飭令陸續進呈敬加披覽於戲。睹世祖經綸之鉅典。則知創業之甚難。念聖祖世宗繼述之深衷則知守成之不易。方策可傳者紀綱之成軌。夙夜罔。間者。兢業之一心。敢弗繹思而敬承之以迓上天無疆之休。則是書也。誠致治之權輿。萬年之鴻寶矣。謹序

乾隆四年十二月初十日

修纂官

監修總裁

光祿大夫內大臣吏部尙書中和殿大學士加一級臣巴泰

總裁

光祿大夫都統吏部尙書中和殿大學士加一級臣圖海

光祿大夫戶部尙書保和殿大學士臣索額圖

光祿大夫太子太保戶部尙書保和殿大學士加二級臣李霨

光祿大夫太子太保禮部尙書保和殿大學士加一級臣魏裔介

光祿大夫太子太保禮部尙書保和殿大學士加一級臣杜立徳

副總裁

資政大夫禮部侍郎中和殿學士臣折爾肯

資政大夫禮部侍郎中和殿學士臣哈占

資政大夫禮部侍郎保和殿學士臣塞赫

資政大夫禮部侍郎保和殿學士臣達都

通議大夫禮部侍郎文華殿學士臣馬朗古

資政大夫禮部侍郎文華殿學士臣張鳳儀

資政大夫禮部侍郎武英殿學士臣靳輔

通議大夫禮部侍郎東閣學士臣陳敱永

光祿大夫翰林院掌院學士禮部侍郎加一級臣折庫訥

通議大夫翰林院掌院學士禮部侍郎臣熊賜履

纂修滿漢文

中憲大夫翰林院侍講學士臣喇沙裏

中憲大夫內閣侍讀臣杜冷格

中憲大夫內閣侍讀臣田啟光

中憲大夫內閣侍讀臣董昌國

中憲大夫翰林院侍讀臣噶布喇

中憲大夫翰林院侍講臣額塞

奉政大夫內閣典籍兼光祿寺少卿臣伊拉哈

奉政大夫內閣典籍兼光祿寺少卿臣王國安

通議大夫正四品加一級內閣撰文中書舍人臣王敷政

承徳郎內閣撰文中書舍人臣達岱

承徳郎內閣撰文中書舍人臣張萬祿

中憲大夫翰林院侍讀學士臣宋徳宜

奉政大夫翰林院侍講臣陳廷敬

文林郎翰林院檢討加一級臣李天馥

文林郎翰林院檢討加一級臣王封溁

儒林郎翰林院編修加一級臣王勗

文林郎翰林院檢討加一級臣朱之佐

儒林郎翰林院編修加一級臣張玉書

儒林郎翰林院編修加一級臣朱世熙

文林郎翰林院檢討加一級臣申涵盼

文林郎翰林院檢討加一級臣陳論

奉直大夫翰林院編修加一級臣杜鎭

奉直大夫翰林院編修臣汪肇衍

奉直大夫翰林院編修加一級臣郭棻

纂修蒙古文

資政大夫內閣侍讀學士加一級臣穆成格

資政大夫內閣侍讀學士加一級臣髙麗

通議大夫內閣侍讀學士臣喇巴克

中憲大夫內閣侍讀臣班第

中憲大夫內閣侍讀臣布當

中憲大夫內閣侍讀臣孟色勒

承徳郎內閣撰文中書舍人臣碩海色

承徳郎內閣撰文中書舍人臣班第

收掌

奉政大夫內閣撰文中書加一級臣鄂齊禮

奉政大夫內閣撰文中書加一級臣郭名遠

承徳郎內閣撰文中書臣吳盧馬

承徳郎內閣撰文中書臣白特

徵仕郎內閣撰文中書加一級臣沈允範

徵仕郎內閣辦事中書加一級臣張鵬

徵仕郎內閣辦事中書加一級臣申穟

徵仕郎內閣辦事中書加一級臣陳宏

繙譯

承徳郎內閣撰文中書臣趙爾圖

承徳郎內閣撰文中書臣周新邦

承徳郎內閣撰文中書臣陳啟霖

承徳郎內閣辦事中書加一級臣寬布

承徳郎內閣辦事中書加一級臣簡立

承徳郎內閣辦事中書加一級臣顧大位

承徳郎七品筆帖式加一級臣努黑

承徳郎七品筆帖式加一級臣塞勒祜

承徳郎七品筆帖式加一級臣郭洪

文林郎七品筆帖式臣博世泰

承徳郎七品筆帖式加一級臣張藎

承徳郎七品筆帖式加一級臣錢文彪

謄錄滿洲字

奉政大夫內閣撰文中書加一級臣齊格

奉政大夫內閣撰文中書加一級臣董奇

奉政大夫內閣撰文中書加一級臣巴岱

奉政大夫內閣撰文中書加一級臣濟蘭泰

奉政大夫內閣撰文中書加一級臣瓦爾達

奉政大夫內閣撰文中書加一級臣渾拜

奉政大夫內閣撰文中書加一級臣阿拉米

奉政大夫內閣撰文中書加一級臣愷音布

奉政大夫內閣撰文中書加二級臣布達禮

承徳郎內閣撰文中書臣喇都洪

承徳郎內閣辦事中書加一級臣費雅漢

承徳郎內閣辦事中書加一級臣費揚古

承徳郎內閣辦事中書加一級臣穆世哈

承徳郎內閣辦事中書加一級臣庸愛

承徳郎內閣辦事中書加一級臣金大善

承徳郎內閣辦事中書加一級臣伊巴禮

承徳郎內閣辦事中書加一級臣尙圖

承徳郎內閣辦事中書加一級臣富喇塔

文林郎內閣辦事中書臣滿丕

文林郎內閣辦事中書臣阿理馬

謄錄蒙古字

奉政大夫內閣撰文中書加一級臣納哈楚賚

奉政大夫內閣撰文中書加一級臣費顏圖

奉政大夫內閣撰文中書加一級臣達賴

奉政大夫內閣撰文中書加一級臣巴朗

奉政大夫內閣撰文中書加一級臣賽音察克

承徳郎內閣撰文中書臣恩格森

承徳郎內閣撰文中書臣關柱

承徳郎內閣撰文中書臣孟格圖

承徳郎內閣辦事中書加一級臣特古思

承徳郎內閣辦事中書加一級臣博樂齊

承徳郎內閣辦事中書加一級臣額殷

承徳郎內閣辦事中書加一級臣馬尼

承徳郎內閣辦事中書加一級臣馬第

承徳郎內閣辦事中書加一級臣克什忒

承徳郎內閣辦事中書加一級臣胡什巴

文林郎內閣辦事中書臣鄂爾澤

文林郎內閣辦事中書臣拜新岱

文林郎內閣辦事中書臣門度赫

承徳郎七品筆帖式加一級臣張臯

承徳郎七品筆帖式加一級臣席禮

承徳郎七品筆帖式加一級臣達護

謄錄漢字

蔭監生臣卞永譽

監生臣何源浚

監生臣宋徳深

監生臣卞永吉

監生臣沈溥

監生臣劉源

監生臣常君恩

監生臣何旅

監生臣張瀚

監生臣汪元絅

監生臣崔涵��玉

監生臣胡文火�寉

監生臣兪森

生員臣李燮

生員臣謝家蘭

生員臣武惟揚

生員臣杜訥

生員臣張第

生員臣戴鵬

生員臣王策

進實錄表

光祿大夫經筵講官太保議政大臣保和殿大學士總理兵部事三等伯加十六級臣鄂爾泰光祿大夫經筵日講官起居注太保兼太子太保保和殿大學士仍兼管吏部尙書翰林院掌院事三等伯加十二級臣張廷玉光祿大夫經筵講官太子太保東閣大學士兼禮部尙書加五級臣徐本等誠惶誠恐稽首頓首上言。伏以帝治天開建極定八紘之統。皇圖日煥。揚庥垂百世之謨。冊府增華超漢唐之功烈典章爲憲。儼羲禹之圖疇編摩必重以再三義例斯昭其畫一欽惟世祖體天隆運定統建極英睿欽文顯武大徳弘功至仁純孝章皇帝徳備三才恩周六合聖人作而萬物睹耆定神京大勛集而百姓寧永淸寰宇靖中原之沸釜烽燧俱銷除南服之苞芽。壼漿競迓。起瘡痍而登衽席。蠲赦之詔頻頒。釋戈甲而進詩書。舉辟之綸屢下。郊壇鉅典。親涉降以申虔。宗廟明禋。肅烝嘗而感愴。敬承慈訓徽稱與孝養兼隆愛篤周親爵號共車旗並錫講幃時禦。闡至道之淵源。太學躬臨。重先師之俎豆。釐度支以均賦役定律令而滌煩苛激濁揚淸。澄九州之吏治。興仁講讓惇四海之民風。言路廣開。每切周咨之義。刑書惟愼。式昭欽卹之仁。禮樂修明。紀綱燦設允釐百度。合宮府內外以貽休。丕冒多方。統侯甸要荒而受治。梯航畢至。海隅日出之鄕。賨贐俱陳。塞北流沙之域。規模宏遠。從古罕儔謨訓光昭。千秋爲鑑賴簡編以傅信宜稽考之加詳。洪惟皇帝陛下仁以孝成文因道見推本於卜年卜世愼乃永圖孝衷於記動記言昭哉嗣服恭承聖祖仁皇帝命儒臣而纂輯。羣工各殫夫寅衷祗奉世宗憲皇帝設文館以披繙。祕殿復勤於乙夜。爰申前訓。按日程功。敬閱鴻編。悉心參訂。命臣鄂爾泰等﹑分曹給札近籞開函謹稽前後之文參考異同之迹諧聲轉注求一定之指歸輿地官階溯當時之規制遠咨掌故喜黎獻之有徵近考遺聞發丹書而可據功經五載膏火時親。序屬三冬裝潢聿就。恭校成世祖章皇帝實錄﹑合凡例目錄滿洲蒙古漢文﹑各一百四十七卷聖訓滿漢文各六卷。繕寫進呈。臣等榮探祕籍。忝。附儒林。披捲薰香。詎有馬班之識。循墻橐筆。敢參遊夏之詞。惟敬愼以就編。仰睹興朝緯畫。務精詳而蕆事。忻聞開代貽謀。伏願心法傳中。治功會極。鑑觀成憲。欽堂構之加崇。率由舊章。慶雲礽之日熾。炳乎金冊安史宬而鞏金甌珍以玉函。綿奕世而調玉燭。臣等無任瞻天仰聖激切屏營之至。謹奉表隨進以聞。乾隆四年十二月初十日光祿大夫經筵講官太保議政大臣保和殿大學士總理兵部事三等伯加十六級臣鄂爾泰光祿大夫經筵日講官起居注太保兼太子太保保和殿大學士仍兼管吏部尙書翰林院掌院事三等伯加十二級臣張廷玉光祿大夫經筵講官太子太保東閣大學士兼禮部尙書加五級臣徐本等謹上表

校對官

總裁

光祿大夫經筵講官太保議政大臣保和殿大學士總理兵部事三等伯加十六級臣鄂爾泰

光祿大夫經筵日講官起居注太保兼太子太保保和殿大學士仍兼管吏部尙書翰林院掌院事三等伯加士一級臣張廷玉

光祿大夫經筵講官太子保東閣大學士兼禮部尙書加五級臣徐本

副總裁

光祿大夫太子少保尙書銜食俸加二級臣徐元夢

光祿大夫議政大臣理藩院尙書兼理上駟院事務加四級臣納延泰

光祿大夫經筵講官戶部左侍郎降一級加二級臣岱奇

光祿大夫禮部右侍郎教習庶吉士加二級臣吳家騏

光祿大夫經筵講官兵部右侍郎仍兼署工部理藩院侍郎事固山額駙加一級食俸又加三級臣班第

光祿大夫經筵講官工部右侍郎仍兼內閣學士加一級食俸又加四級臣索柱

提調

通奉大夫內閣侍讀學士兼佐領加三級紀錄二次臣徳通

通議大夫內閣侍讀學士加三級紀錄二次臣舒魯克

校閱滿漢文

資政大夫工部右侍郎臣許希孔

通奉大夫日講官起居注詹事府少詹事兼翰林院侍講學士加三級紀錄三次臣許王猷

中憲大夫日講官起居注詹事府少詹事兼翰林院侍講學士臣呂熾

中憲大夫內閣侍讀學士兼佐領臣徳新

通議大夫翰林院侍講學士兼佐領加二級臣石介

資政大夫太僕寺少卿加四級紀錄二次臣鼎柱

朝議大夫國子監祭酒紀錄四次臣敷文

朝議大夫國子監祭酒臣謝道承

資政大夫左春坊左庶子兼佐領加四級臣文保

中憲大夫翰林院侍讀兼佐領加二級級錄二次臣赫瞻

承徳郎署理日講官起居注右春坊右中允臣朱良裘

承徳郎左春坊左贊善兼翰林院檢討加一級臣李文銳

承徳郎日講官起居注右春坊右贊善兼翰林院檢討紀錄二次臣錢本誠

承徳郎國子監司業紀錄二次臣陸宗楷

通奉大夫一等護衛加一級臣世祿

資政大夫二等輕車都尉兼佐領加三級臣阿濟圖

朝議大夫內閣侍讀加二級紀錄二次臣常海

奉政大夫內閣侍讀加一級臣廣安

文林郎翰林院編修臣範咸

承徳郎翰林院編修加二級紀錄二次臣徐以烜

奉直大夫翰林院編修加三級臣田志勤

儒林郎翰林院編修加一級臣劉綸

文林郎翰林院編修臣曹秀先

文林郎翰林院編修臣沈榮仁

徵仕郎翰林院檢討臣張漢

文林郎翰林院檢討加一級紀錄二次臣阮學浩

徵仕郎翰林院檢討臣唐進賢

徵仕郎翰林院檢討臣王芥園

文林郎翰林院檢討加一級陳兆侖

奉直大夫盛京禮部員外郎紀錄一次臣查爾泰

奉政大夫刑部員外郎加一級臣寧徳

奉政大夫盛京刑部員外郎加一級臣徳成

中憲大夫工部員外郎加三級級錄二次臣舒敏

奉直大夫戶部主事加一級臣嶽安

校閱蒙古文

通議大夫內閣侍讀學士兼佐領加二級紀錄二次臣鼐滿岱

中憲大夫國子監司業加三級紀錄一次臣三達禮

中憲大夫理藩院郎中加二級臣多爾濟

中憲大夫內閣侍讀加四級臣丹柱爾

奉直大夫兵部員外郎紀錄一次臣儲爾漢

奉直大夫兵部員外郎紀錄一次臣羅布藏

奉政大夫理藩院員外郎加一級臣吉蘭泰

朝議大夫理藩院員外郎加二級臣達色

奉政大夫太僕寺員外郎加一級臣常泰

通奉大夫騎都尉加三級臣常在

承徳郎吏部主事紀錄一次臣巴達克圖

原任理藩院侍郎臣常壽

收掌

奉直大夫兵部員外郎紀錄一次臣色楞查式

奉直大夫兵部員外郎紀錄一次臣吉泰

奉直大夫兵部主事加一級臣那朗阿

承徳郎內閣撰文中書舍人加三級臣徳禮

承徳郎內閣撰文中書舍人加三級臣穆通阿

文林郎內閣撰文中書舍人加一級臣覺羅伊升阿

修職佐郎翰林院待詔加二級紀錄二次臣綽奇

徵仕郎翰林院八品筆帖式加一級臣赫臣

繙譯滿文

中憲大夫佐領臣淑寶

奉政大夫工部員外郎加一級臣博寬

奉直大夫刑部主事加一級臣永寧

儒林郎大理寺評事加一級臣寶成

徵仕郎內閣中書舍人臣海明

徵仕郎內閣中書舍人臣永浩

文林郎繙譯進士候選知縣七品筆帖式加一級臣魏象乾

徵仕郎候補小京官理藩院八品筆帖式加一級臣芳泰

儒林郎翰林院七品筆帖式加一級臣良格

修職郎吏部八品筆帖式臣恭安

徵仕郎刑部八品筆帖式加一級臣富琦

徵仕郎起居注八品筆帖式加一級臣永貴

徵仕郎起居注八品筆帖式加一級臣明通

徵仕郎翰林院八品筆帖式加一級臣關鍵

徵仕郎翰林院八品筆帖式加一級臣徳克敬額

文林郎七品筆帖式臣孫琦

文林郎七品筆帖式臣安福

修職郎八品筆帖式臣穆爾斌

修職郎八品筆帖式臣瑪理

生員臣覺羅伊靈阿

繙譯生員臣英永

義學生臣世奇

繙譯蒙古文

中憲大夫佐領臣烏隆阿

承徳郎吏部主事紀錄一次臣伍余齊

儒林郎內閣撰文中書舍人加二級臣僧徳

徵仕郎內閣辦事中書舍人紀錄一次臣九格

儒林郎內閣辦事中書舍人加二級臣阿延泰

徵仕郎內閣辦事中書舍人臣查式

文林郎繙譯進士候補小京官七品筆帖式臣端珠克

儒林郎七品筆帖式加一級臣常有

文林郎七品筆帖式臣長生保

文林郎七品筆帖式臣達賴

文林郎七品筆帖式臣永魁

文林郎七品筆帖式臣那穆紮布

文林郎七品筆帖式臣班泰

文林郎七品筆帖式臣勒爾金

文林郎七品筆帖式臣徳善

文林郎七品筆帖式臣福昌

徵仕郎八品筆帖式加一級臣春泰

徵仕郎八品筆帖式加一級臣飛森布

徵仕郎八品筆帖式加一級臣徳寧

徵仕郎八品筆帖式加一級臣常明

修職郎八品筆帖式臣吳爾圖那蘇圖

修職郎八品筆帖式臣丹木巴

謄錄滿洲字

文林郎內閣中書舍人加二級紀錄二次臣那錫泰

徵仕郎內閣中書舍人臣富義

徵仕郎內閣中書舍人臣富昆

儒林郎吏部七品筆帖式加一級臣武登額

儒林郎兵部七品筆帖式加一級臣盛福

儒林郎工部七品筆帖式加一級臣傅昆

文林郎吏部八品筆帖式加二級臣鄂爾博

徵仕郎禮部八品筆帖式加一級臣伍云保

徵仕郎起居注八品筆帖式加一級紀錄二次臣明泰

徵仕郎翰林院八品筆帖式加一級臣成柱

徵仕郎翰林院八品筆帖式加一級臣倭克成額

徵仕郎翰林院八品筆帖式加一級臣費成額

徵仕郎翰林院八品筆帖式加一級臣常明

徵仕郎太僕寺八品筆帖式加一級臣興徳

徵仕郎國子監八品筆帖式加一級臣永明

徵仕郎戶科八品筆帖式加一級臣成祿

修職郎八品筆帖式臣蘇方阿

修職郎八品筆帖式臣薩炳阿

修職郎八品筆帖式臣三喜

修職郎八品筆帖式臣明泰

修職郎八品筆帖式臣寶徳

修職郎八品筆帖式臣寧福

修職郎八品筆帖式臣武登

監生臣徳寧

監生臣博成額

監生臣那岱

監生臣瑪爾吉

監生臣馬贇

監生臣傅生阿

生員臣傅隆安

生員臣拉興祖

生員臣張廷瑞

生員臣博臨泰

繙譯生員臣覺羅圖思徳

繙譯生員臣伏魔保

繙譯生員臣穆通阿

武生臣八哈布

官學生臣世徳

官學生臣覺羅托拜

官學生臣拔昌

官學生臣傅寧阿

官學生臣蘇楞額

官學生臣玉保

官學生臣傅忠

官學生臣富隆阿

官學生臣有福

官學生臣鄂朔

義學生臣明倫

義學生臣薩克信

義學生臣和昇

義學生臣徳敏

義學生臣明泰

謄錄蒙古字

儒林郎七品筆帖式加一級臣鈞玉

徵仕郎八品筆帖式加一級臣喇嘛查布

徵仕郎八品筆帖式加一級臣明和

徵仕郎八品筆帖式加一級臣索諾穆

徵仕郎八品筆帖式加一級臣哈拉扣

徵仕郎八品筆帖式加一級臣色布騰

徵仕郎八品筆帖式加一級臣福顯

徵仕郎八品筆帖式加一級臣常徳

徵仕郎八品筆帖式加一級臣忠保

徵仕郎八品筆帖式加一級臣善徳

徵仕郎八品筆帖式加一級臣常山

徵仕郎八品筆帖式加一級臣黑達色

徵仕郎八品筆帖式加一級臣額圖洪

徵仕郎八品筆帖式加一級臣永祿

徵仕郎八品筆帖式加一級臣伍保

徵仕郎八品筆帖式加一級臣三達色

修職郎八品筆帖式臣蘇明

修職郎八品筆帖式臣六十八

門上筆帖式臣鄂齊爾

繙譯舉人臣達爾紮

繙譯生員臣蘇布洞阿

繙譯生員臣蘇巴爾漢

繙譯生員臣喜福

繙譯生員臣五十五

官學生臣文都爾虎

官學生臣福明

官學生臣孫迪

官學生臣鎖柱

官學生臣代音布

官學生臣福祿

官學生臣興福

官學生臣諾穆圖

義學生臣國泰

謄錄漢字

蔭生臣徐翼燕

候補內閣中書舍人臣商思敬

進士臣許炯

儒林郎都察院七品筆帖式加一級臣丰盛

舉人臣史曾

舉人臣李源

舉人臣楊潮觀

舉人臣董淑英

舉人臣秦鳳翼

舉人臣吳虎炳

卽用州同臣張繼齡

卽用州同臣李森

候選州同臣何積中

候選州同臣張齡丰

候選州同臣邱云錦

候選州同臣程光弼

候選州同臣潘溶

候補八品筆帖式臣陳奇聖

卽用州判臣朱存章

卽用州判臣侯傅山

候選州判臣沈均安

候選府經歷臣方至

監生臣張裕爌

監生臣韓佐唐

監生臣易祖栻

監生臣楊耀曾

監生臣朱縉

監生臣朱撫

監生臣沈鴻

監生臣姚興渥

監生臣朱源

監生臣王作霖

監生臣蔣晉榮

監生臣顧宗預

監生臣沈奐文

監生臣徐熊占

監生臣張鼎新

監生臣顧永祐

生員臣趙滋本

生員臣商書

大淸世祖體天隆運定統建極英睿欽文顯武大徳弘功至仁純孝章皇帝實錄卷之一

世祖體天隆運定統建極英睿欽文顯武大徳弘功至仁純孝章皇帝諱太宗應天興國弘徳彰武寬溫仁聖睿孝敬敏昭定隆道顯功文皇帝第九子也母孝莊仁宣誠憲恭懿至徳純徽翼天啟聖文皇后於崇徳戊寅正月三十日戌時誕上於盛京孝莊文皇后方娠時有紅光繞身衣裾間如有龍盤旋狀。女侍皆驚以爲火。近視之不見如是者屢眾皆大異誕之前夕孝莊文皇后夢一神人抱一子授之曰此統一天下之主也孝莊文皇后受置膝上其人忽不見旣寤以語太宗太宗曰是異祥子孫大慶之兆也次日上誕生視之頂中發一縷聳然髙起與別發迥異是日紅光照耀宮闈經久不散香气彌漫數日上生而神靈聰明英睿志量非常天日之表龍鳳之姿儀範端凝見者懾服稍長頴敏軼倫。六齡卽嗜觀書史嘗曰父皇自幼讀書予亦欲讀書。每披覽所及﹑一目輒數行下。不由師授解悟旁通博於經籍以是太宗皇帝甚鐘愛而屬意焉且雄略夙成臨機應務智深勇沈衝年踐阼定鼎燕京內而大臣運籌外而武臣樹績莫不傾心用命迨乎躬理萬幾兼綜條貫燭照靡遺廣羅俊乂酌定章程。采納羣言執中乾斷廓淸六宇懷保兆民靖寇亂於崇朝。致恬熙於中外禮明樂備制度詳昭以啟萬年無疆歷服。蓋天之篤生聖人宏一統之業肇開創之模自古以來﹑實爲希覯云。

○崇徳八年。癸未八月。壬戌朔

○庚午。亥刻太宗文皇帝賓天內外和碩親王以下牛錄章京以上朝鮮國世子等及公主和碩格格和碩福金以下牛錄章京等官命婦以上﹑咸集設鹵簿列韝鞍馬三十五載甲冑馬二載囊橐馬一空。馬百載帷幄駱駝二十空駱駝二十內外和碩親王多羅郡王多羅貝勒固山貝子公等牛錄章京以上朝鮮世子等及公主和碩格格多羅格格﹑固山格格和碩福金多羅福金固山福金牛錄章京等官命婦以上﹑衣帶皆縞素內外和碩親王以下﹑牛錄章京以上﹑皆截髮辮和碩福金以下﹑牛錄章京等官命婦以上﹑亦截髮。公主下嫁者﹑衣帶縞素不截髮。時外藩科爾沁國和碩福妃﹑和碩賢妃﹑與察哈爾故額駙額哲妻固倫公主﹑祁他特額駙妻固倫公主﹑弼爾塔噶爾額駙妻固倫公主多羅郡王班第額駙妻公主和碩卓禮克圖親王吳克善妻﹑多羅巴圖魯郡王滿朱習禮妻多羅格格等俱以。戚屬賀捷至盛京。未還。遇喪衣帶皆縞素不截髮王以下奉國將軍以上公主以下固山格格以上。和碩福金以下奉國將軍之妻以上咸集淸寧宮前。詣大行皇帝幾筵焚香跪奠酒三畢。皆起立舉哀固山額眞昂邦章京﹑承政等以下﹑咸集崇政殿前固山額眞﹑昂邦章京承政等命婦以下﹑俱齊集大淸門外各按旗序立。舉哀

○辛未。酉刻。奏樂。迎梓宮出奉安於崇政殿。諸王貝勒大小羣臣朝夕哭臨三日每入哭時梓宮前﹑焚香獻饌眾皆跪奠酒三叩頭三起立哭。哭臨禮畢王貝勒﹑貝子﹑公等﹑及眾福金歸第齋戒部院諸臣齋宿本衙門閒散諸臣﹑俱赴篤恭殿齋戒。固山額眞﹑昂邦章京承政等官命婦以下﹑於初十日暮。各還家諸王率固山額眞等每日黎明哭臨一次祭奠如前者又七日。禁止屠宰凡十三日

○時章京惇達裏﹑安達裏二人願殉惇達裏滿洲人幼事太宗。後分隸和碩肅親王豪格。及太宗賓天后。惇達裏以幼蒙恩養不忍永離。遂以身殉。諸王貝勒等甚義之。以惇達裏志不忘君忠忱足尙贈甲喇章京子孫永免徭役。倘干犯重典應赦者卽與開釋不應赦者仍減等官爵世襲勿替安達裏葉赫人自來歸時先帝憐而養之。由微賤﹑沐殊恩授官職亦請殉。諸王貝勒等亦甚義之各予安達裏衣一襲。豫議卹典加贈牛錄章京爲梅勒章京。子孫世襲其免徭宥罪一如惇達裏例。旣定議召安達裏諭之安達裏臨殉時﹑謂諸王貝勒等曰若先帝在天之靈﹑問及後事。將何以應諸王貝勒等對曰。先帝肇興鴻業。我等翊戴衝主﹑嗣位承基。務當實心輔理倘邀在天之靈﹑垂鑑呵護。是所願也

○乙亥先是太宗皇帝纘承太祖丕緒。禦極十有七載勵精圖治躬理機務鴻綱鉅制貽謨宏遠。伐叛撫降臣服朝鮮平定察哈爾國及薩哈爾察卦爾察瓦爾喀虎爾哈曁蒙古各部落靡不懷徳畏威稟承教令屢與明國議和﹑不從而後徵之攻城略地所向成功降其將帥撫其軍民悉加恩養關外寧遠以東俱入版圖國勢滋隆人心向附。錦州松杏塔山之捷中原震動諸王及文武大臣等﹑咸以混一區夏爲請。朝鮮及外藩各國﹑雲集闕下奉表稱賀。值龍馭上賓。於是和碩禮親王代善會集諸王貝勒貝子公及文武羣臣以天位不可久虛伏睹大行皇帝第九子天縱徇齊昌符協應爰定議同心翊戴。嗣皇帝位共立誓書昭告天地王等誓詞曰代善濟爾哈朗多爾衮豪格阿濟格多鐸阿達禮阿巴泰羅洛宏﹑尼堪博洛碩托艾度禮滿達海吞齊費揚古博和托吞齊喀和托等﹑不幸值先帝升遐。國不可無主。公議奉先帝子纘承大位。嗣後有不遵先帝定制。弗殫忠誠藐視皇上幼沖明知欺君懷姦之人﹑互徇情面。不行舉發及修舊怨傾害無辜兄弟讒構私結黨羽者。天地譴之令短折而死諸臣誓詞曰。阿山葉臣英俄爾岱杜雷何洛會準塔恩格圖﹑巴特瑪馬喇希俄莫克圖伊拜阿爾津阿濟格尼堪惇拜車爾布哈寧噶徳爾得赫石廷柱巴顏李國翰佟圖賴吳守進金礪吳達海拜席特庫星訥碩詹覺善雍舜﹑俄羅塞臣﹑巴哈納巴都理藍拜﹑明安達禮庫爾禪譚拜拖克拖會﹑濟席哈﹑雅布海布達席理康喀賴納木額參喇瑪﹑圖瞻﹑屯泰裴國珍金維城何濟吉爾王國光郭朝宗郎紹貞孟喬芳﹑祖澤遠﹑崔名新張存仁﹑曹光弼﹑郎球韓岱尼堪僧格﹑吳拜雅賴來穆布俄齊爾喀查海鈕黑﹑布顏布善薩蘇喀楊善索渾達爾岱﹑惇兌範文程﹑剛林﹑額色黑詹霜吳達禮﹑布丹渥赫帕帕﹑喀木圖﹑謹誓告於天地我等如謂皇上幼沖不靖共竭力﹑如效力先帝。時而諂事本主豫謀悖亂讐陷無辜。見賢而蔽仰見惡而徇隱。私結黨羽構啟讒言有一於此。天地譴之。卽加顯戮

○諸王貝勒公議以和碩鄭親王濟爾哈朗和碩睿親王多爾衮﹑輔理國政誓告天地。詞曰。今公議以濟爾哈朗多爾衮輔理國政我等如有應得罪過不自承受。及從公審斷又不折服者天地譴之。令短折而死

○和碩鄭親王和碩睿親王誓告天地。詞曰。玆以皇上幼沖。眾議以濟爾哈朗多爾衮輔政我等如不秉公輔理妄自尊大。漠視兄弟不從眾議每事行私以恩讐爲輕重天地譴之令短折而死

○初國舅額駙阿布泰原在內大臣列令出入大內及值國家有喪不入內廷私從和碩豫親王多鐸遊。諸王﹑貝勒﹑貝子﹑固山額眞﹑議政大臣等﹑以阿布泰負主恩﹑無人臣禮。議奪牛錄﹑除國舅額駙名﹑爲民其優免壯丁百名﹑仍充公役

○丙子遣護軍統領阿濟格尼堪惇拜前鋒統領努山等率將士駐防錦州

○丁丑多羅郡王阿達禮往謂和碩睿親王多爾衮曰。王正大位。我當從王又往謂和碩鄭親王濟爾哈朗曰和碩禮親王﹑命我常至其府中往來。又固山貝子碩托遣。吳丹至和碩睿親王所言內大臣圖爾格。及禦前侍衛等皆從我謀矣王可自立爲君。阿達禮﹑碩托﹑又往視和碩禮親王代善足疾。偕多羅貝勒洛宏同行阿達禮碩托﹑登牀。附和碩禮親王耳語曰眾已定議立和碩睿親王矣。王何默默。於是和碩禮親王﹑和碩睿親王﹑白其言於眾。質訊俱實。阿達禮﹑碩托﹑擾政亂國以叛逆論阿達禮母碩托妻結黨助逆。及同謀之吳丹﹑俱伏誅羅洛宏因同詣和碩禮親王所收系。以不知情免罪大學士剛林亦收系因曾白於諸內大臣往伺伊王阿達禮動靜又將伊王交與和碩睿親王且一一具首於內大臣等。亦免罪以和碩禮親王卽行舉發籍阿達禮家﹑盡給之大學士剛林撥入正黃旗籍碩托家並其子位哈﹑齊蘭布﹑給和碩睿親王。大學士範文程撥入鑲黃旗以阿達禮弟勒克徳渾﹑杜蘭﹑給和碩肅親王

○戊寅建齋七晝夜畢。祭大行皇帝。陳設牲帛酒體及服禦等物。和碩親王以下牛錄章京以上﹑和碩公主﹑和碩福金以下奉國將軍固山額眞命婦以上﹑及外藩諸王貝勒等齊集舉哀。行三獻禮

○恭順王孔有徳懷順王耿仲明智順王尙可喜上大行皇帝香。各獻白金千兩。續順公沈志祥獻白金五百兩納三王各百兩公五十兩

○癸未兩黃旗大臣侍衛等盟誓天地詞曰圖爾格﹑拜尹圖譚泰塔瞻﹑錫翰多爾濟﹑俄齊爾桑博琫伊爾登額爾克戴靑杜爾麻﹑谷世畢力克圖察喀尼俄齊爾鞏阿岱﹑索諾木﹑車爾格圖賴﹑鰲拜﹑塔世海多爾濟﹑色勒查雅哈達云﹑阿魯哈﹑冷僧機塞冷﹑諾木齊﹑常器﹑阿桑﹑囊努克﹑滿珠錫里希福﹑範文程﹑剛林達雅齊索尼﹑額爾格圖俄黑巴哈哈世屯拜山顧納代希爾艮陳泰額爾畢黑布克沙聶克塞伊爾都齊董阿賴垂爾阿喇密穆成格噶爾哈圖布雅習禮布顏。徳馬護遏必隆納爾邁圖祿會塞稜蘇班岱巴世泰沙濟達喇﹑格黑禮阿蘭柴阿閔綽羅克貝馬爾紮哈多爾濟科布索吳爾席阿津阿理麻訥穆坤谷穆噶布喇噶爾馬額布格徳喀蘭圖谷睦敖塞郎蘇巴特瑪尙西朗素木成格巴泰阿克善﹑額爾克圖諾和多爾護沙譚都塞赫察克都爾鄂兌艮都爾﹑克世訥喇谷﹑綽克圖惇卓布馬尼泰安濟喇綽爾濟毛奇塔特﹑納穆僧格﹑塞賁門都﹑伊思喀布﹑塞稜明蓋﹑桑阿爾豸﹑阿喇布灘﹑傅喀﹑諾爾孫額爾艮澤﹑費揚古﹑谷英郭爾圖﹑達爾紮穆理瑪達大海塞特爾嶽丹谷巴達馬喇喜﹑沙理阿喇喜阿爾賴葉思祜胡密嗇達蘇穆赫林阿哈連多莫克圖﹑滕起綽爾濟孔鈕羅多內敖內戈科叟塞豸桑固爾席達禮鞏特馬爾都脫代尼雅漢阿賴吳賴﹑祖澤潤﹑劉之源﹑馬光遠滿達爾漢巴布泰伊爾徳譚布阿喇善阿哈尼堪來護﹑巴雅喇﹑喇思轄布甘都衛貞祖澤弘﹑馬光輝﹑張大猷﹑祖可法﹑戴都﹑喀喀木﹑趙布泰﹑溫篤禮﹑科爾坤巴山﹑舒淑萬塔錫綽爾濟賽音布班拜巴爾泰惇鐸和﹑戴靑喀喇爾代﹑克世圖﹑翁蓋索爾郭努山﹑納海﹑喀愷張屯﹑季山克宜福﹑吳爾柱﹑額塞﹑伊爾格徳﹑塔布都禮﹑和托﹑巴代叟塞﹑巴特馬﹑寧塔哈﹑尼雅漢﹑阿哈碩色胡密色胡敏費揚古﹑鄂末克圖﹑郭邁謹誓告於天地。我等若以主上幼沖。不靖共竭力如效力先帝時。諂事諸王與諸王貝勒貝子公等結黨謀逆。潛受賂遺及與人朋比讐陷無辜媢嫉構讒蔽抑人善徇隱人惡者天地譴之卽加顯戮甲申初次大祭大行皇帝是日以外藩諸王公主福金不便久畱令先釋服有遺匿名帖謀陷固山額眞譚泰者爲公塔瞻母家髙麗婦人所得言於包衣大達哈納。達哈納﹑以告伊主公塔瞻﹑及固山額眞譚泰。譚泰﹑塔瞻﹑因啟諸王。王等令送法司質訊及訊髙麗婦人。云帖乃宗室巴布海家太監所與於是巴布海夫婦﹑及其子阿喀喇﹑坐造匿名帖陷害譚泰皆棄市拘髙麗婦人時婦人已入市不在家因問門外有人監守爾從何得出供雲從家人住房窗中出於是塔瞻母坐縱遣髙麗婦人從窗中出與伊壻巴布海夫婦通謀亦棄市又巴布海妻使蒙古婦人往母家爲塔瞻家守門人所執蒙古婦人供云往衙門中尋我主不期被執及訊其同行女子乃云我主母使蒙古婦人往母家許久方使我去於是蒙古婦人坐誑言爲其主母隱諱。棄市太監坐不承認與髙麗婦人帖﹑亦棄市。籍沒巴布海家﹑一半入官。一半給固山額眞譚泰。

○乙酉。諸王﹑貝勒﹑貝子﹑率文武各官祭告大行皇帝。文曰玆者龍馭上賓。臣等以大位不可久虛國家不可無主議奉皇子嗣承大位。伏祈昭鑑

○科爾沁國和碩福妃﹑和碩賢妃冰圖王妃﹑和碩土謝圖親王巴達禮﹑和碩卓禮克圖親王吳克善﹑多羅巴圖魯郡王滿朱習禮﹑多羅紮薩克圖郡王布塔齊﹑國舅桑噶爾寨固倫額駙巴雅思護朗﹑祁他特﹑弼爾塔噶爾﹑和碩額駙多爾濟﹑穆章﹑多羅額駙綽爾濟﹑土默特部落查薩衮達爾漢﹑歸化城土默特部落章京諾爾布﹑敖漢部落固倫額駙多羅郡王班第﹑喀喇沁部落查薩衮杜稜﹑紮魯特部落喇巴泰﹑吳喇忒部落小桑噶爾寨鄂爾多斯部落沙克察﹑巴林部落塞布騰﹑多羅額駙色冷四子部落查薩衮達爾漢卓禮克圖﹑郭爾羅斯部落布木巴﹑翁牛特部落博拖戈﹑查薩衮達爾漢戴靑塞桑吳巴什察哈爾國固倫公主﹑柰曼部落多羅達爾漢郡王衮出斯巴圖魯﹑和碩額駙巴達理﹑杜爾伯特部落色冷﹑額林臣﹑伊蘇特部落噶爾馬宜爾登﹑紮賴特部落山查﹑克西克騰部落色冷達爾漢巴圖魯等﹑及大小頭目喇嘛﹑各上大行皇帝香。獻駝﹑馬﹑金﹑銀﹑緞疋﹑貂皮﹑鞍轡﹑甲冑﹑衣帽等物。酌納之。

○附八旗下外藩駐牧蒙古公博洛﹑多羅額駙戴達爾漢昂邦章京阿爾鼐﹑古墨徳﹑祁他特車爾貝查木素諾爾布徳參濟王﹑卓爾齊泰﹑哈岱叟格毛海梅勒章京綽爾門衮楚克甲喇章京海塞﹑穆章等上大行皇帝香。獻鞍馬﹑銀器等物酌納之

○丙戌上以卽位。祭告郊廟。文武各官﹑先期齋戒三日。遣輔國公篇古恭代南郊祝文曰。大淸嗣天子臣敢昭告於昊天上帝曰。維崇徳八年八月初九日皇考上賓。諸王羣臣﹑議以藐躬繼承大統。攺明年爲順治元年。伏祈上天昭鑑俯垂眷祐。祭太祖祝文曰孝孫嗣皇帝臣敢昭告於太祖承天廣運聖徳神功肇紀立極仁孝武皇帝曰維崇徳八年八月初九日皇考上賓諸伯叔兄及文武羣臣咸以大位不可久虛國家不可無主爰奉藐躬繼承大統攺明年爲順治元年伏祈昭鑑。俯垂默祐祭四祖及宗室武功郡王祝文如前。

○丁亥。上卽皇帝位。是日內外諸王﹑貝勒率文武羣臣﹑集篤恭殿前。上出宮時寒甚。侍臣進貂裘。上視裘﹑卻弗禦。時上甫六齡。將升輦﹑乳媼欲同坐上曰。此非汝所宜乘不許上升輦。由東掖門出諸王﹑貝勒文武羣臣跪迎上禦殿。顧謂侍臣曰諸伯叔兄朝賀宜答禮乎宜坐受乎侍臣對曰。不宜答禮於是和碩鄭親王濟爾哈朗和碩睿親王多爾衮﹑率內外諸王﹑貝勒﹑貝子﹑公文武羣臣行三跪九叩頭禮畢。頒詔大赦。詔曰我太祖武皇帝﹑受天明命。肇造丕基。懋建鴻功。貽厥孫子皇考大行皇帝﹑嗣登大寶盛徳深仁弘謨遠略克協天心不服者武功以戡定。已歸者文徳以懷柔。拓土興基。國以滋大。在位十有七年。於崇徳八年八月初九日上賓今諸伯叔兄﹑及文武羣臣﹑咸以國家不可無主。神器不可久虛謂朕爲皇考之子應繼大統。乃於八月二十六日﹑卽皇帝位以明年爲順治元年朕年幼沖。尙賴諸伯叔兄﹑大臣﹑共襄治理。所有應行赦款開列於後。謀犯朝廷﹑焚毀宗廟陵寢宮殿﹑逃亡叛逆﹑蠱毒魘魅﹑竊盜﹑祭天器皿﹑及禦用諸物﹑子孫殺祖父母父母﹑鬻賣兄弟﹑妻妾告夫內亂﹑殺人﹑聚黨劫財等大惡向在不赦今咸赦除之其餘一切死罪﹑因禁隱匿偸盜﹑及未完贓贖等罪。盡行赦免如有以赦前事訐告者﹑以其罪罪之。逃走遺失者如經原主認識給還免罪。彼此相稱貸者﹑照舊準償布告中外咸使聞知宣詔畢。內外諸王﹑貝勒及文武百官﹑行三跪九叩頭禮畢上起立。固讓和碩禮親王先行。始升輦入宮諸王﹑貝勒及文武各官﹑跪送。上顧謂侍臣曰。適所進裘若黃裏﹑朕自衣之。以紅裏﹑故不服耳。是日﹑不設鹵簿不作音樂。諸王大臣﹑以上旣卽位冠宜綴纓﹑於是諸王以下及軍民人等皆令綴纓。惟內大臣侍衛禦前人等不綴纓諸王自是各歸府。羣臣亦各就第有頂戴官員以上暫停婚嫁宴會。民間不禁。

○遣官頒哀詔於朝鮮外藩蒙古諸國詔曰我皇考盛徳宏功。凡屬侯服﹑咸深愛戴。本年八月初九日龍馭上賓中外臣民罔弗哀悼。屬在藩服﹑咸使聞知。其原定喪制開載甚明。凡祭葬禮儀﹑悉從儉朴仍遵古制﹑以日易月。二十七日釋服。詔書到日﹑國王以下。各照舊舉行喪禮。

○以杜爾伯特部落索朗阿﹑隨徵黑龍江等處爲鄕導﹑及擒獲逃亡布顏圖等功。賜名達爾漢

○辛卯。內院大學士希福等以黑星通曉歷法。奏用之。並賜房舍衣服等物

大淸世祖體天隆運定統建極英睿欽文顯武大徳弘功至仁純孝章皇帝實錄卷之一

大淸世祖體天隆運定統建極英睿欽文顯武大徳弘功至仁純孝章皇帝實錄卷之二

崇徳八年癸未九月壬辰朔

○甲午朝鮮國王李倧擒獲自明國天津來偵探兵船一隻殺八人生擒九人解至。賞押解官葉祿等銀兩貂皮等物視舊例倍之

○乙未。賜喀爾喀部落喇瑪塔爾達爾漢諾顏。使臣布喇噶岱等﹑緞布有差。

○丁酉駐防海州河口伊勒愼擒獲明國兵船二隻。殺十人生擒四人解送來京。

○庚子月祭大行皇帝。

○是日﹑令出徵和碩鄭親王濟爾哈朗﹑多羅武英郡王阿濟格﹑及貝子﹑公﹑大臣等﹑先釋服。

○辛丑。巳刻。地震。自西北而南﹑有聲。

○壬寅。和碩鄭親王濟爾哈朗﹑多羅武英郡王阿濟格﹑統領大軍。載紅衣炮及諸火器徵明寧遠瀕行諸和碩親王多羅郡王﹑多羅貝勒固山貝子固山額眞梅勒章京以上俱詣堂子吹螺掌號。行三跪九叩頭禮。樹八纛復向天行三跪九叩頭禮畢嗚炮三大軍西發。

○癸卯以通事顧爾馬渾﹑屢發朝鮮國陰謀纖悉無隱致親族爲朝鮮所殺顧爾馬渾﹑忠於國事不負任使授爲牛錄章京

○乙巳以安達禮子來塔庫襲三等梅勒章京惇達禮子俄赫襲三等甲喇章京

○以故牛錄章京伯爾格子顧祿古襲職

○丙午遣官頒卽位詔於朝鮮﹑及外藩蒙古諸國。兼賜朝鮮國敕諭三道。並大行皇帝遺諭二道敕諭曰皇帝敕諭朝鮮國王李倧朕荷天庥。纘承祖宗丕業已敷大賚於國內玆罔分中外廣沛仁恩。特頒敕書。賜爾鞍馬貂皮﹑緞疋等物王其益加祇勵永矢忠貞。又諭曰。明國不度時命頻遣船海上﹑窺我邊疆。王之邊吏擒獲解送該部奏聞朕深嘉爾恪守疆土用加恩賚﹑以獎忠誠。復賜銀五百兩。其獲船弁兵﹑王應分別升賞。嗣後仍嚴諭邊吏益加防禦又諭曰。我皇考大行皇帝恩徳崇隆。洞悉爾朝鮮疾苦。以歲貢方物較多兼之奉命使臣。仍襲明國舊例受饋過厚遺累民人。因念民皆吾民。恐致疲困曾將歲貢方物及使臣受饋數目酌定裁減俟至秋期頒行。朕今仰體我皇考軫卹之仁。遵照裁額。並頒遺諭大行皇帝遺諭曰。寬溫仁聖皇帝敕諭朝鮮國王李倧歲貢方物悉出於民夫民皆吾民朕恐重致疲困。今將歲貢綠綿二百五十疋﹑紅綿二百五十疋﹑各減五十疋。白綿一千五百疋減五百疋細紵絲四百疋﹑減三百疋。粗布七千二百疋﹑減二百疋上等腰刀二十六口﹑減六口。五爪龍蓆四領﹑減二領。雜色花蓆四十領減二十領其餘仍舊至我國中禁系之人俱經縱釋。爾國崔明紀﹑金盛黑尼𨿽罪在不赦。朕亦從寬宥釋自獄中。令出侍爾世子李﹤溰﹣豆王﹥。首惡金盛黑尼﹑旣己釋放。其義州禁系黨羽沈徳淵﹑曹漢英蔡義恆等﹑及築城之朴黃﹑亦著釋放。至於林慶業﹑旣犯蠹國之罪。不以一身當之。將覆宗絕嗣之禍﹑遺累兄弟宗族。自行逃走。惡莫大焉。但因一人之故﹑盡誅其兄弟宗族。實所不忍。今俱行釋放﹑令回原籍。又遺諭曰朕聞本朝使臣﹑仍照明國使臣舊例饋遺。致累民人殊非善制。今將饋遺本朝使臣禮物。裁減著爲定例。正使鞍馬二匹﹑空馬二匹﹑各減一匹銀二千五百五十九兩減一千五百五十九兩綿五百五十七疋減三百五十七疋紵絲一百六十二疋減一百二疋布六百五十疋減三百五十疋餘物俱減大半同出使官員禮物各按品遞減其饋遺使臣禮物若在驛館給與恐致紛擾﹑輿馬著於義州給與餘物俱於王京給與沿途有應設筵宴之大驛有不設筵宴之小驛因越站之故按驛折取銀兩﹑及索鷹犬等物並應付官妓俱著停止其迎送筵宴接見使臣禮儀俱照舊沿途經過驛站及止宿之處或有彼處官役﹑指稱本朝使臣擾害百姓亦未可知玆特令使臣將食用之物﹑酌量裁減。著爲定例。

○戊申。厄魯特部落顧實汗﹑遣使奏言。達賴喇嘛﹑功徳甚大。請延至京師令其諷誦經文以資福佑。許之。

○辛亥。大行皇帝山陵寶城宮殿告成。擇日﹑梓宮發引奉安陵寢遣鎭國將軍阿拜﹑祭告圜丘太廟

○壬子奉移大行皇帝梓宮敬安陵寢是日諸王及內二旗下內大臣侍衛﹑已出痘公主﹑和碩福金格格等集崇政殿哭臨。和碩禮親王代善﹑升階詣梓宮前。跪三獻爵。諸王以下皆跪行三叩頭禮。畢學士詹霸升階至東側。跪讀祝文。文曰維崇徳八年癸未九月壬辰朔越二十一日壬子孝子嗣皇帝敢昭告於皇考神位之前曰我皇考升遐。瀂逾旬月哀慕無窮典儀有恪玆者山陵告成恭奉梓宮﹑敬安陵寢。謹告讀祝畢設鹵簿及鞍馬二十匹馱馬六匹空馬百匹馱禦幄駝二十隻空駝二十隻前導啟發梓宮出大淸門未出痘公主福金格格俱集於城門迆北候梓宮至。跪舉哀梓宮過隨行舉哀固山額眞昂邦章京尙書以下牛錄章京以上各官及固山額眞昂邦章京尙書命婦以下牛錄章京命婦以上外藩喀爾喀鄂爾多斯土默特索倫薩哈爾察等分兩翼集關門外俱候梓宮至跪舉哀梓宮過隨行舉哀至山陵奉安梓宮於殿內陳設祭物公主格格﹑福金﹑及諸王內大臣等﹑列階上固山額眞以下各照旗列階下。和碩禮親王代善詣梓宮前跪。三獻爵。諸王以下俱跪。行三叩頭禮。畢各就列舉哀。內大臣固山額眞昂邦章京﹑尙書等官升階詣梓宮前。跪。各二獻爵畢徹饌。皇太后及諸妃捧梓宮前陳設禦衣舉。哀下殿置焚榻上跪三獻爵眾皆跪行三叩頭禮畢皇太后升殿諸王等進近焚榻前舉哀行一跪三叩頭禮和碩親王曁和碩福金以下﹑牛錄章京等官以上曁妻俱除服焚化禦衣。及陳設等物。

○癸丑。祭大行皇帝

○戊午孝慈武皇后忌辰。遣官祭福陵冬十月辛酉朔

○癸亥往徵寧遠和碩鄭親王濟爾哈朗多羅武英郡王阿濟格﹑自軍中奏報九月二十三日﹑大軍抵中後所二十四日薄暮移軍城北塡平壕塹。以云梯﹑挨牌﹑及紅衣炮急攻之。至二十五日城頹。敵不能支。遂奔潰。我軍隨拔其城。擒斬遊擊吳良弼﹑都司王國安等二十餘員。及馬步兵四千五百人俘四千餘人獲駝﹑馬﹑牛﹑羊﹑金銀等物無算。又分兵往略前屯衛﹑中前所等處。俘四百餘人。兼獲駝馬﹑牛羊﹑槍炮等物。

○甲子。敍徵錦州﹑松山﹑燕京﹑山東等處功。以白身巴爾都禪﹑爲一等甲喇章京白身來達哈﹑牛錄章京雅木哈納﹑爲二等甲喇章京。白身魯席﹑尼雅哈納羅多渾二分章京額徳﹑爲三等甲喇章京白身塔爾希善俄內姚鼐噶尼髙赫徳鼐赫﹑朝艮﹑艮特爲牛錄章京兼半个前程。白身開木布﹑多尼喀﹑莫泰﹑翁習庫﹑宋峨圖朱成格達揚噶喀齊喀祁拜鄂爾退科爾堪﹑恩特席星納噶爾﹑祁雅喀﹑祁塔特薄洛﹑塔克圖圖爾伯深﹑吳格塞﹑查爾布﹑鄂爾晉﹑薩克察護壽﹑布勒拜尹達禮徳祿卜勒衮泰﹑滿羆﹑噶布喇﹑吞泰﹑扈爾班﹑索寧﹑席圖綽諾護軍校查木蘇﹑達爾布﹑驍。騎校唐蘇蘭爲牛錄章京。以上因有登城功﹑俱賜號巴圖魯。三等昂邦章京圖爾格﹑爲三等公一等梅勒章京鰲拜巴圖魯爲三等昂邦章京。牛錄章京兼半个前程譚拜蘇拜牛錄章京陳泰爲三等甲喇章京管牛錄章京事諾云多禮蘇發加空銜章京達蘇爲牛錄章京一等奉國將軍韓岱牛錄章京特克特起﹑賽木布魯達木圖吳賚雅賴半个牛錄章京吳祿喀布克沙索渾﹑何碩退各加半个前程護軍參領噶爾哈圖勞翰管牛錄章京事額克席訥雅布喀費揚古衝噶巴爾珠加空銜章京衮出斯護軍校卓內各加半个牛錄章京登城驍騎校內寬護軍校克塞格﹑阿爾泰阿爾卓﹑白身吳喇濟﹑羅鐸渾丹達禮﹑拜都哈﹑明安﹑顧泰祁朗噶﹑阿米席理﹑夏爾久﹑巴雅爾﹑莽色喀﹑吳玉齊﹑吳爾東噶吳惺格﹑席特庫﹑晉達禮﹑喇布珠﹑阿布岱﹑囊谷齊﹑阿爾哈﹑布爾三﹑穆納昆﹑沙喀﹑蘇班﹑吳爾嘉齊﹑喀喀齊﹑勒徳﹑查庫塔﹑南泰畢赫訥衮岱﹑渾達禮﹑喀敏裘蘭﹑塞弼稜﹑祁他特齊哈喇瓦惺噶考齊。俱爲半个牛錄章京。外藩蒙古朱木雅徳勒布俱賜號達爾漢。贈陣亡牛錄章京訥爾特爲三等甲喇章京以其子訥新襲職。護軍參領吳達納﹑爲牛錄章京。弟子扈席屯襲職登城戰歿白身薩爾納多羅岱扈習東貴﹑索爾果諾吳珠克圖傅察喀喇﹑納哈達﹑歸木臣圖爾噶圖﹑特木深赫圖﹑特庫尹﹑俱爲牛錄章京。薩爾納子巴林﹑多羅岱兄子席賴﹑扈習兄杜喇席東貴子傅喇塔﹑索爾果諾子佛尼勒﹑吳珠克圖子當色﹑傅察兄子蘇拜﹑喀喇子堪泰﹑納哈達弟阿岱﹑歸木臣子尼堪﹑圖爾噶圖子巴達木蘇特木深子護鈕。赫圖弟赫塞綸。特庫尹兄麻寧噶各襲職

○以陣亡牛錄章京希紱巴圖魯子察木布病故半个牛錄章京武達齊子琶祜岱﹑襲職

○乙丑。蘇尼特部落騰機特﹑喀爾喀部落土謝圖汗下諾爾捨津等﹑進香。獻鞍馬銀幣茶香等物。酌納之

○己巳。月祭大行皇帝

○烏朱穆秦部落和碩蘇勒親王﹑阿霸垓部落多羅卓禮克圖郡王﹑蘇尼特部落多羅杜稜郡王﹑多羅墨爾根郡王鄂爾多斯部落濟農﹑蒿齊忒部落塼羅特等﹑進香。獻駝馬。酌納之

○庚午。和碩鄭親王濟爾哈朗﹑多羅武英郡王阿濟格﹑自軍中奏報。九月二十八日﹑大兵自寧遠衛進發。次日﹑抵前屯衛。周視戰壘。立營柵。是夕﹑運挨牌云梯﹑紅衣炮於城西自亥刻發炮攻之。十月初一日午刻拔其城斬明總兵李賦明﹑袁尙仁﹑及副將參將等三十餘員兵四千餘級。俘獲二千餘人。駝馬火炮等物無算。護軍統領阿濟格尼堪布善率將士至中前所。明總兵黃色﹑聞前屯衛陷棄城而遁。官兵追襲黃色敗走。遂拔中前所俘獲千餘人。並駝馬火器諸物

○賜固倫兩公主及固倫額駙祁他特﹑弼爾塔噶爾﹑儀仗等物丁丑。和碩鄭親王濟爾哈朗﹑多羅武英郡王阿濟格﹑統兵自寧遠還。命多羅饒余貝勒阿巴泰﹑率文武各官出迎。詣堂子行禮。謁陵﹑奠茶酒舉哀畢。入城

○己卯。設護守大行皇帝山陵滿洲官兩翼總管官各一員每旗章京各一員

○以鑲白旗蒙古諾云多禮管本旗梅勒章京事鑲白旗鼐滿布當起禮正紅旗俄赫﹑俱爲護軍參領。正白旗蒙古恩格森鑲藍旗滿洲孫塔﹑俱管甲喇章京事

○以艾音布爲盛京城守右翼總尉

○以崇古巴圖魯爲戶部理事官。特晉爲兵部理事官

○初牛錄章京薩爾久﹑海塔巴圖魯隨徵山東。不遵約束。爲敵所殺。至是命削其世職

○辛巳。以前屯衛﹑中前所﹑中後所所獲人口及駝馬等物。分賜出徵諸王﹑貝勒﹑貝子﹑公大臣等﹑及八旗官員有差

○壬午。歸化城土默特部落章京古祿格等﹑貢駝﹑馬珠幣黑白狐皮。宴賚如例

○遣輔國公篇古﹑博和托固山額眞伊拜﹑和碩額駙杜雷率將士番駐防錦州

○乙酉二次大祭大行皇帝

○朝鮮國王李倧遣其子﹤泬目﹥奉表進香。獻方物酌納之

○戊子。庫爾喀部落賴達庫等及炎楮地方庫牙喇氏二十六戶索倫部落牛錄章京崇內等貢貂狐宴賚如例多羅豫郡王多鐸﹑謀奪大學士範文程妻事覺下諸王貝勒大臣鞫訊。得狀多鐸﹑罰銀一千兩﹑並奪十五牛錄和碩肅親王豪格﹑坐知其事不發。罰銀三千兩

○庚寅。喀喇沁部落額駙弼喇席下阿布圖等﹑進香。獻蟒衣﹑緞﹑馬等物。酌納之。

十一月。辛卯朔明把總劉自彊﹑上石城島來歸。令戶部安插

○乙未。以梅勒章京和托爲吏部侍郎

○以正白旗滿洲前鋒統領吳拜蒙古齊墨克圖明安達禮俱管本旗梅勒章京事鑲白旗滿洲席特庫爲前鋒統領。正白旗滿洲卓內﹑鑲白旗滿洲何爾鐸鑲紅旗滿洲敖拜﹑鑲藍旗原任長史覺羅莽嘉俱爲護軍參領。鑲白旗滿洲班布禮蒙古原管甲喇章京崇古巴圖魯﹑正紅旗漢軍董永功鑲紅旗漢軍佟達俱管甲喇章京事。鑲白旗滿洲副理事官白爾赫圖﹑爲前鋒參領

○丁酉。月祭大行皇帝。

○喀爾喀部落土謝圖汗﹑圖白忒部落甸齊喇嘛等各貢野騾﹑馬匹等物。宴賚如例

○庚子令固山額眞劉之源吳守進﹑同梅勒章京金維城﹑曹光弼率將士赴錦州督鑄紅衣炮。

○壬寅。冬至祀天於圜丘。遣公塔瞻行禮。

○朝鮮國王李倧遣陪臣米三俊等表賀冬至﹑貢方物。並進歲貢。宴賚如例

○己酉以百日祭。大行皇帝。

○丙辰。蒙古納哈出賴。自寧遠來歸。令理藩院安插

○丁巳。懷順王耿仲明屬員三等甲喇章京宋國輔﹑二等甲喇章京石明雄﹑藩孝﹑同謀害仲明。事覺。仲明奏聞。下刑部鞫實。宋國輔等伏法。並籍其家產﹑給仲明。

○戊午。鄂爾多斯部落濟農﹑進香﹑獻駝﹑馬﹑緞疋等物。酌納之

十二月。辛酉朔。

○壬戌明守備孫友白自寧遠衛來降。令給與房屋奴僕器物安插

○癸亥。贈登城戰歿索羅岱爲牛錄章京以其弟喇喇祜。襲職

○以故三等梅勒章京裴國珍子惟度一等甲喇章京阿爾薩祜墨爾根兄子髙爾沁﹑三等甲喇章京阿桑起子朱爾查哈﹑牛錄章京崔明新子澄金用來子升魁各襲職

○輔國公宗室篇古卒

○己巳。月祭大行皇帝

○鄂爾多斯部落臺吉阿拉那等﹑進香。貢駝馬等物。酌納之。

○辛未。敍山東錦州等處軍功。以二等甲喇章京鄂碩爲一等甲喇章京。兼半个前程三等甲喇章京吳拜﹑爲二等甲喇章京。授護軍參領塞赫半个前程贈陣亡一等甲喇章京孫虎爲三等梅勒章京以其侄延禧襲職三等甲喇章京寨薩睦爲一等甲喇章京。以其子吳木布襲職管牛錄章京事額貝祖大權爲牛錄章京以額貝子華善大權子澤遠各襲職。

○以致仕三等甲喇章京施有祿子遂襲替

○以故三等甲喇章京劉安國叔秉公牛錄章京阿爾都子邵納各襲職

○朝鮮國王李倧遣陪臣金自典吳俊等表賀登極並謝恩賜附貢方物宴賚如例

○乙亥朝鮮國世子李﹤溰﹣豆王﹥歸國省親﹑陛辭厚賚遣之。並賜朝鮮國王食用諸物

○命梅勒章京俄羅塞臣﹑巴都理統領將士徵黑龍江

○罷諸王貝勒等辦理部院事務攝政和碩鄭親王濟爾哈朗﹑和碩睿親王多爾衮定議傅集諸王貝勒貝子公大臣令諸王貝勒各分坐謂諸大臣曰前者眾議公誓凡國家大政必眾議僉同然後結案今思盈廷聚訟紛紜不決反誤國家政務我二人當皇上幼沖時身任國政所行善惟我二人受其名不善亦惟我二人受其罪任大責重不得不言方先帝置我等於六部時曾諭國家開創之初。故令爾子弟輩﹑暫理部務俟大勛旣集。旣行停止今我等旣已攝政。不便兼理部務。我等罷部事而諸王仍畱亦屬未便。今欲槪行停止。止令貝子公等代理部務爾大臣以爲何如諸大臣對曰王所慮誠是復以此意言於和碩肅親王豪格多羅豫郡王多鐸及多羅貝勒等王等答曰承王問若輒稱是恐以爲憚任部務樂聞此言若不對又恐以爲有所不快伏思皇上衝年初登帝位。我等正當各勤部務宣力國家以盡臣職今王等之言若此諒出萬全豈不籌維至當而爲此言乎眾皆定議以爲然我等無不遵者於是諸王等復定議並貝子公等管理部務亦停止惟原在部之貝子博洛﹑公滿達海﹑不令卸事其餘王貝勒﹑貝子﹑俱罷管部務。悉委之尙書焉。

○丁丑。以故三等昂邦章京察喀尼子俄黑﹑三等梅勒章京昂坤杜稜子綽爾濟半个牛錄章京昂儲兄子薩哈連各襲職以督造福陵功贈故牛錄章京趙夢彩爲三等甲喇章京以其子鼐襲職授撥什庫田永茂爲牛錄章京諭各部尙書侍郎等曰。爾等誠能擔任部務克矢公忠有見卽行。勤勞罔懈。三載考績卽行擢用儻獲罪愆亦必降黜決不爾貸又諭都察院各官曰爾等俱系朝廷風紀之官向來諸王﹑貝勒貝子公等辦理國政及朝謁勤惰原屬吏部稽核。今官員聽之吏部。王貝勒等應爾衙門稽察。有事應糾參者。須據實奏聞。方爲稱職。若瞻徇隱匿。有負總憲之任三年考核。必不少貸。

○己卯。喀爾喀部落馬哈撒嘛諦塞臣汗查薩克圖汗等貢貂馬等物。宴賚如例。

○壬午。以考滿稱職加三等梅勒章京戶部尙書英俄爾岱爲三等昂邦章京授戶部尙書車爾格牛錄章京加二等甲喇章京工部侍郎楊文魁爲一等甲喇章京牛錄章京吏部啟心郎索尼爲三等梅勒章京授吏部啟心郎焦安民禮部啟心郎渥赫兵部啟心郎丁文盛工部啟心郎喀木圖牛錄章京授戶部啟心郎張尙蘇弘祖工部啟心郎馬鳴佩王來用半个牛錄章京。加授二等甲喇章京吏部理事官朱瑪喇﹑兵部理事官屠賴﹑三等甲喇章京戶部理事官綽貝﹑牛錄章京吏部理事官雅秦﹑席特庫﹑戶部理事官李茂芳兵部理事官何托﹑半个牛錄章京戶部副理事官克習圖﹑俱半个牛錄章京。授兵部副理事官希紱﹑半个牛錄章京。加授牛錄章京工部副理事官張屯﹑爲三等甲喇章京。

○命固山額眞譚泰準塔統領將士更番駐防錦州

○癸未。以宜永貴郭肇基﹑管甲喇章京事

○戊子。歲暮。享太廟。遣鎭國將軍阿拜行禮

○遣官祭大行皇帝福陵﹑四祖陵。

○科爾沁國綽兌進香。獻貂皮﹑馬匹。酌納之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二

大淸世祖體天隆運定統建極英睿欽文顯武大徳弘功至仁純孝章皇帝實錄卷之三

順治元年甲申春正月庚寅朔上詣堂子行禮還宮拜神畢禦殿受諸王貝勒貝子公文武羣臣。外藩諸蒙古及進貢虎爾哈朝賀。停筵宴。免上表並年例進獻。令和碩禮親王代善勿拜。行禮時上顧見阿祿喀爾喀部落使臣跪拜參差。問侍臣曰。此何國人乃行禮若是。奏曰。此北方投誠阿祿喀爾喀。使臣也。歲貢駝馬﹑未嘗有缺。因尙未入我版圖。是以未嫻禮節耳。眾於是服上之睿照云。

○朝鮮國王李倧遣陪臣景良弼等表賀元旦。貢方物。宴賚如例。

○李倧又於歲貢外獻所獲倭刀等物並附饋攝政和碩睿親王多爾衮禮物。王謂攝政和碩鄭親王濟爾哈朗﹑及諸王大臣曰。朝鮮國王因予取江華島時全其妻子。不忍負恩。故常以禮物來饋。較諸王獨厚向曾以此奏聞先帝。先帝命受﹑則受之今我等輔理國事﹑誼無私交且於外國有饋者受則滋擾。不止一朝鮮也。此等饋遺﹑永行禁止如何。諸王貝勒﹑及議政大臣咸以爲然。遂定議﹑嗣後凡外國饋送諸王貝勒禮物。永行禁止。著爲令。攝政和碩睿親王﹑仍致書朝鮮國王。曉以不受之故。

○以金玉和爲工部侍郎。阿喇善﹑李率泰爲刑部侍郎。

○以正白旗漢軍甲喇章京徐大貴鑲紅旗滿洲。護軍參領薩素喀﹑正藍旗漢軍李率泰﹑各管本旗梅勒章京事正黃旗滿洲巴岱﹑正白旗滿洲朱古漢軍劉自友﹑鑲紅旗滿洲前鋒參領阿爾布尼﹑俱管甲喇章京事。鑲白旗滿洲章察﹑長史查塔﹑鑲紅旗滿洲羅弼﹑俱爲護軍參領。鑲紅旗滿洲侍衛拜尹達爲前鋒參領。

○以克席護﹑塔思祜禮﹑多壘﹑爲兵部理事官。堪泰﹑爲吏部理事官。陳泰﹑羅察﹑東噶賚噶達渾﹑阿爾布尼﹑查塔﹑杜爾徳博爾會﹑柯永盛﹑爲刑部理事官。

○增設刑部漢軍理事官二員。工部漢軍理事官每旗各一員

○辛卯。初宗室二等輔國將軍鞏阿岱﹑以罪革職。當大行皇帝時﹑曾召入內直﹑給與所屬牛錄。𨿽未復其職。恩眷未衰。至是﹑命仍爲二等輔國將軍。

○甲午以故三等甲喇章京吳巴賚三晉弟古睦阿拜岱巴圖魯子塞爾格克各襲職

○初畢禮克圖兄爲牛錄章京無子畢禮克圖遂襲牛錄章京職後其兄遺腹子畢爾珠生。仍令畢爾珠襲職。命甲喇章京沙爾虎達統將士。徵庫爾喀部落。

○戊戌月祭大行皇帝。

○己亥。命梅勒章京李率泰統將士更番駐防錦州

○遣來達哈巴圖魯等﹑領兵永駐錦州。

○遣使偕喇嘛伊拉古克三胡土克圖﹑往迎達賴喇嘛。仍以書諭厄魯特部落顧實汗知之。

○攝政和碩鄭親王濟爾哈朗﹑集內三院六部都察院理藩院堂官﹑諭曰。嗣後凡各衙門辦理事務或有應白於我二王者或有記檔者皆先啟知睿親王檔子書名亦宜先書睿親王名其坐立班次及行禮儀注俱照前例行。

○甲辰。攝政和碩睿親王多爾衮和碩鄭親王濟爾哈朗﹑率諸王貝勒﹑貝子﹑公﹑文武羣臣誓告天地。期同矢忠報國

○乙巳。增和碩親王儀仗撒袋二副。大刀二柄。槍二桿多羅郡王大刀二柄。槍二桿。多羅貝勒大刀二柄。

○丁未都察院承政公滿達海等﹑上攝政二王啟曰。二王身任勤勞。心懷忠義。所以承祖業而輔國家也。今皇上聰明天縱﹑年尙幼沖。若不及時勤學則古今興廢之道無由而知。宜愼選博學明經之端人正士置諸左右朝夕講論以資啟沃。至二王佐理幾務。𨿽古之周公無以過之凡大小事宜當躬自裁決以防讒言之入則忠正之道得矣二王曰爾等所言甚是。禦前擇人進講我等亦思及此。但以上方幼沖。尙須遲一二年。其餘所言尙未明悉爾等旣系言官更復何懼。卽見我等過愆。亦宜盡言。以後可則可。否則否。直陳勿隱

○喀爾喀部落喇瑪塔爾達爾漢諾顏進香。獻馬。酌納之

○己酉先是諸王以下官民人等祭神無定制至是下諭曰祭以致敬若瀆祀無度過差必多反爲無益以後各分等次以時致祭務從儉約定諸王以下官民人等祭葬禮和碩親王薨上輟朝三日禮部官視祭葬和碩親王以下﹑奉國將軍以上﹑固山額眞昂邦章京以下﹑牛錄章京以上﹑固倫公主﹑和碩福金以下奉國將軍妻以上皆會喪。設親王儀仗。鞍馬十五匹。空馬十五匹王屬下官員及妻俱喪服。用彩棺。內襯五層。王屬下官員及妻大祭畢除服王屬下在部院衙門及閒散各官未畢祭﹑入署﹑戴纓帽。穿常服。上墳日﹑仍去纓。其塋垣享殿﹑皆王府及所屬牛錄下人夫起造。初祭。賜牛一羊八酒九瓶紙錢三萬。次祭賜亦如之加封謚。勒石塋所初祭次祭日除上賜外。自增入引旛一桿。金銀錠七萬紙錢四萬羊九隻桌三十張。百日周年金銀錠一萬紙錢一萬羊九隻桌十五張多羅郡王薨上輟朝二日禮部官視祭葬和碩親王以下會喪屬員服喪除服﹑及棺﹑襯﹑造墳﹑封謚﹑立碑等儀俱如和碩親王例設郡王儀仗。鞍馬十四匹。空馬十四匹初祭賜牛一。羊六酒七瓶。紙錢二萬三千。次祭賜亦如之初祭次祭日除上賜外。自增入引旛一桿。金銀錠六萬。紙錢三萬七千。羊七隻。桌二十五張。百日周年金銀錠一萬。紙錢一萬。羊七隻。桌十三張多羅貝勒薨上輟朝一日禮部官視祭葬和碩親王以下會喪屬員服喪除服及棺襯造墳封謚立碑等儀俱如多羅郡王例設貝勒儀仗鞍馬十三匹。空馬十三匹初祭賜牛一。羊四酒五瓶紙錢一萬五千次祭賜亦如之。初祭次祭日除上賜外自增入引旛一桿金銀錠五萬紙錢三萬五千羊五隻桌二十張百日周年金銀錠一萬。紙錢一萬。羊五隻。桌十張。固山貝子薨。禮部官視祭葬。多羅郡王以下會喪。屬員服喪除服﹑及造墳﹑俱如多羅貝勒例。用彩棺內襯三層。設貝子儀仗。鞍馬十二匹。空馬十二匹。初祭賜羊五隻。酒五瓶紙錢一萬次祭賜亦如之。初祭次祭日除上賜外。自增入引旛一桿。金銀錠四萬。紙錢三萬羊三隻。桌十五張。百日周年﹑金銀錠八千紙錢八千羊五隻。桌八張鎭國公卒。禮部官視祭葬多羅貝勒以下會喪。屬員服喪除服及棺襯造墳俱如固山貝子例設執事鞍馬十匹空馬十匹初祭賜羊四隻。酒四瓶紙錢九千次祭﹑賜亦如之初祭次祭日除上賜外自增入引旛一桿。金銀錠三萬。紙錢二萬一千。羊三隻。桌十五張。百日﹑周年﹑金銀錠七千。紙錢七千。羊四隻。桌七張。輔國公卒。禮部官視祭葬。多羅貝勒以下會喪。屬員服喪除服及棺襯﹑造墳﹑俱如鎭國公例。設執事鞍馬八匹。空馬八匹初祭賜羊四隻。酒四瓶。紙錢八千。次祭﹑賜亦如之。初祭次祭日除上賜外自增入引旛一桿。金銀錠二萬。紙錢一萬二千。羊三隻。桌十五張。百日周年﹑金銀錠六千。紙錢六千。羊四隻。桌七張。鎭國將軍卒禮部官視祭葬。輔國公以下鎭國將軍以上﹑皆會喪。用紅棺。內襯一層設執事。鞍馬五匹。初祭賜羊二隻。酒二瓶。紙錢五千。次祭賜亦如之。初祭次祭日﹑除上賜外。自增入引旛一桿。金銀錠六千。紙錢一千。羊一隻。桌六張。輔國將軍卒。禮部官視祭葬。鎭國將軍以下會喪。棺﹑襯﹑如鎭國將軍例。設執事。鞍馬四匹。初祭﹑賜羊一隻。酒一瓶。紙錢四千。次祭賜亦如之。初祭次祭日除上賜外。自增入引旛一桿。金銀錠五千。紙錢一千羊二隻。桌五張。奉國將軍卒。禮部官視祭葬。輔國將軍以下會喪。棺﹑襯﹑如輔國將軍例。設旗四桿。鞍馬三匹初祭次祭日除上賜﹑羊一隻﹑酒各一瓶﹑紙錢各三千外。自增入引旛一桿。金銀錠四千。紙錢一千。羊一隻。桌四張。宗室卒。用紅棺。內襯一層。鞍馬二匹。初祭次祭日﹑用引旛一桿。金銀錠三千。紙錢三千。羊二隻。桌三張。和碩福金薨。禮部官視祭葬。和碩親王以下﹑奉國將軍以上﹑固倫公主﹑和碩福金以下﹑奉國將軍妻以上﹑皆會喪設儀仗。鞍馬六匹。用彩棺。內襯五層王屬下官員﹑帽除纓官員妻俱喪服大祭畢除服。初祭次祭日除上賜牛一隻羊八隻﹑酒九瓶﹑紙錢二萬外。自增入引。旛一桿。金銀錠七萬。紙錢五萬。羊九隻。桌三十張。百日。周年金銀錠一萬。紙錢一萬。羊九隻。桌十五張。多羅福金薨。禮部官視祭葬。多羅郡王以下會喪。屬員服喪除服﹑及棺﹑襯﹑俱如和碩福金例。設儀仗。鞍馬五匹。初祭次祭日﹑除上賜牛一隻﹑羊六隻﹑酒七瓶紙錢一萬五千外。自增入引旛一桿。金銀錠六萬。紙錢四萬五千。羊八隻。桌二十五張。百日周年﹑金銀錠一萬。紙錢一萬。羊七隻。桌十三張。多羅貝勒福金薨。禮部官視祭葬。多羅郡王以下會喪。屬員服喪除服及棺襯﹑俱如多羅福金例設儀仗鞍馬四匹初祭次祭日除上賜羊五隻﹑酒五瓶﹑紙錢一萬外自增入引旛一桿金銀錠五萬。紙錢四萬。羊五隻。桌二十張。百日周年金銀錠一萬。紙錢一萬。羊五隻。桌十張固山貝子福金薨。禮部官視祭葬。多羅貝勒以下會喪。屬員服喪﹑除服﹑俱如多羅貝勒福金例。用彩棺。內襯三層。設儀仗。鞍馬三匹初祭次祭日﹑除上賜羊三隻﹑酒三瓶﹑紙錢七千外。自增入引旛一桿。金銀錠四萬。紙錢三萬三千。羊五隻。桌十五張。百日周年﹑金銀錠八千。紙錢八千羊五隻桌八張。鎭國公妻卒。禮部官視祭葬。固山貝子以下會喪。屬員服喪﹑除服﹑及棺襯﹑執事馬匹俱如固山貝子福金例。初祭次祭日﹑除上賜羊二隻酒二瓶﹑紙錢六千外。自增入引旛一桿。金銀錠三萬紙錢二萬四千。羊五隻。桌十五張。百日﹑周年﹑金銀錠七千。紙錢七千。羊四隻。桌七張輔國公妻卒。禮部官視祭葬。固山貝子以下會喪。屬員服喪﹑除服及棺襯執事馬匹俱如鎭國公妻例。初祭次祭日除上賜羊二隻﹑酒二瓶﹑紙錢五千外。自增入引旛一桿。金銀錠二萬。紙錢一萬五千。羊五隻。桌十五張。百日周年金銀錠六千。紙錢六千。羊四隻。桌七張。異姓超品一等公卒。禮部官視祭葬。設執事。鞍馬七匹。用紅棺。內襯一層。聞訃初祭次祭凡三遣官往視。初祭次祭日除上賜羊三隻﹑酒六瓶﹑紙錢二千五百外。自增入引旛一桿金銀錠八千。紙錢五千五百。羊一隻。桌八張。一等公﹑二等公﹑三等公和碩額駙卒。用紅棺內襯一層。設執事。鞍馬六匹初祭次祭日用引旛一桿。金銀錠七千。紙錢七千。羊四隻。桌七張。固山額眞尙書昂邦章京﹑多羅額駙卒。用紅棺。內襯一層設執事。鞍馬五匹。初祭次祭日﹑用引旛一桿。金銀錠六千。紙錢六千。羊三隻。桌六張。內大臣﹑大學士﹑梅勒章京﹑侍郎護軍統領前鋒統領﹑貝勒壻多羅額駙﹑鎭守盛京總管官卒。用紅棺內襯一層設執事。鞍馬四匹初祭次祭日﹑用引旛一桿。金銀錠五千。紙錢五千。羊三隻。桌五張。甲喇章京一等侍衛﹑前鋒參領﹑固山額駙﹑學士﹑滿洲啟心郎理事官盛京副守官﹑守外城三品以上等官卒用紅棺內襯一層。設旗四桿。鞍馬三匹。初祭次祭日用引旛一桿金銀錠四千。紙錢四千。羊二隻。桌四張牛錄章京﹑二等侍衛鎭國公輔國公壻漢啟心郎副理事官都察院理藩院啟心郎贊禮郎祭酒鎭守盛京固山章京﹑哨長﹑鎭守各外城官﹑迎送官兩翼管臺官卒。用紅棺。內襯一層。設旗二桿。鞍馬二匹。初祭次祭日﹑用引旛一桿。金銀錠三千。紙錢三千。羊二隻。桌三張。半个牛錄章京卒。用紅棺。內襯一層。鞍馬一匹。初祭次祭日用引旛一桿金銀錠二千。紙錢二千。羊一隻桌二張。民用紅棺。內襯一層鞍馬一匹初祭次祭日﹑用引旛一桿。金銀錠一千。紙錢一千。羊一隻。桌二張。凡官民焚所服衣及隨葬衣共五襲圍棺帳幔各聽其便自超品一等公以下牛錄章京以上等官父母妻及未分家之子故者。各視其家官職大小用金銀紙錠羊桌等物。鞍馬止用一匹。其各官百日周年祭﹑或常祭﹑用金銀錠一千。紙錢一千羊一隻。桌三張。自半个牛錄章京以下﹑曁民﹑用金銀錠一百。紙錢一百。羊一隻。桌一張。在八分內和碩親王子﹑已娶妻未受封卒者。用鞍馬七匹。多羅郡王子﹑鞍馬六匹。多羅貝勒子鞍馬五匹。妻卒用鞍馬二匹祭用金銀紙錠羊桌等物各視其父不用牛從減者聽。固山貝子子卒。用鞍馬四匹。鎭國公輔國公子卒。鞍馬三匹妻卒鞍馬二匹。祭用金銀紙錠羊桌等物各視其父從減者聽。上不賜羊及紙錢。初喪造室於墓所。三年滿乃毀室築墳其妻造室築墳如夫例若未娶妻之子不造室。在八分內無品宗室卒。其馬匹金銀錠紙錢羊桌等物﹑俱如鎭國將軍例。超品一等公以下﹑梅勒章京以上﹑願造室與否。各聽其便。葬於五里外。甲喇章京以下﹑及民人不許造室舊造者毀亦令葬於五里外。盛京周圍五里內民墳﹑各令移葬本屯墻外其在遠地葬者﹑亦毀室築墳遷葬。親王以下民以上淸明節。止許插紙錢於墓。樹枝彩花﹑永行停止凡官民祭時金銀錠紙錢不許懸掛。奠酒如前。欲全焚紙幣者聽酒漿麵食隨便酌用若額外祭﹑及祭物踰分者坐以應得之罪

○壬子虎什喀裏等八姓部落貢貂皮。宴賚如例守門甲喇章京郭郎噶護軍校埽丹﹑坐擅放病瘋者入大內掖門。法司論斬。命免死折贖。軍前立功。守門人各加鞭責

○丙辰。鄂爾多斯部落濟農下達席和晉善達下陶禮等來奏。中原流寇﹑勢愈披猖﹑攻陷陜西郡縣。漸逼邊境遣使貽書曉諭之。

○己未萬壽節朝鮮國王李倧﹑遣陪臣表賀。貢方物二月庚申朔

○辛酉多羅武英郡王阿濟格多羅豫郡王多鐸以失朝各罰牛一

○癸亥。夜月中見黑子

○甲子都察院承政公滿達海﹑劾奏多羅豫郡王多鐸﹑未經奉上�日擅領部員按籍集視八旗女子下部勘實。罰多羅豫郡王多鐸銀五百兩。戶部侍郎庫禮銀一百兩。理事官雅泰﹑以籍內一無名女子﹑私與王視。削半个前程。仍罰銀五十兩。

○丁卯。遣官祭先師孔子。

○敍徵錦州﹑松山﹑山東﹑兼克中後所﹑前屯衛黑龍江功。以三等昂邦章京巴顏﹑祖澤潤﹑爲二等昂邦章京。一等梅勒章京兼半个前程墨爾根侍衛李國翰一等梅勒章京佟圖賴﹑爲三等昂邦章京。二等梅勒章京吳進勝呂應學爲一等梅勒章京三等梅勒章京鄧長春胡有升孫有光爲二等梅勒章京。二等甲喇章京格爾特楊正泰劉之源朱萬策張大猷三等甲喇章京馬光輝爲一等甲喇章京。三等甲喇章京羅延祚王國光﹑張中第﹑吳士俊張朝璘牛錄章京兼半个前程佟國允﹑爲二等甲喇章京前削職金礪﹑吳守進牛錄章京兼半个前程何濟吉爾李明﹑牛錄章京金玉和﹑爲三等甲喇章京。前削職劉漢英﹑半个牛錄章京阿克善﹑屯泰﹑林家保﹑王棟﹑髙拱極﹑熊仁﹑髙卽元﹑劉曰科﹑宜永貴﹑徐大貴﹑金維城﹑趙宗科﹑李茂﹑戴篤﹑張師孟﹑楊名髙﹑劉仲金﹑爲牛錄章京。加一等梅勒章京祖可法﹑張存仁﹑許爾顯﹑一等甲喇章京阿濟格尼堪﹑牛錄章京和托曹光弼﹑孟喬芳﹑路有良郭肇基﹑郎紹貞﹑各半个前程。授護軍參領東噶賚﹑管甲喇章京事伊爾都齊﹑管牛錄章京事趙國彥﹑王允久﹑任名世﹑佟養量﹑王成功﹑金廷寶﹑劉文髙﹑李永盛﹑祖應元﹑郭朝忠﹑郎賽﹑林繼友﹑尙好仁﹑李度﹑劉泰﹑李天象﹑裴登寬﹑伊哈納﹑髙第﹑孫得勝﹑劉應選﹑黃得功﹑伊宗寧﹑姜一魁﹑趙汝淸﹑楊松﹑陳一徳﹑水柏舟﹑張起鳳﹑馬汝弼﹑周天玉﹑朱和尙﹑董廷伯﹑柯永盛﹑髙尙義﹑佟學文﹑鐘國盛﹑王國明﹑王宗善﹑髙明忠﹑趙國祚﹑各半个牛錄章京。授克色牛錄章京。賜號巴圖魯。授巴達半个牛錄章京。贈陣亡牛錄章京馮京運爲三等甲喇章京。雍貴﹑阿習譚﹑管牛錄章京事劉漢﹑辛化徳﹑陳惟道﹑爲牛錄章京。以馮景運弟文運﹑雍貴兄穆成格阿習譚兄隋蘭﹑劉漢弟國璩﹑辛化徳子有名﹑陳惟道子奇策各襲職。賜翁牛特部落固山額眞噶爾瑪號達爾漢。以其子古穆襲職。復其家。

○以松山投誠副將夏成徳爲三等昂邦章京。遊擊夏玉﹑守備夏緒﹑孫成功﹑中軍綫應琦﹑把總夏景梅俱爲三等甲喇章京。都司鄭蛟麟﹑李世貴﹑守備夏國柱﹑張端﹑劉應舉﹑藺繼儒﹑韓有徳﹑髙萬里﹑尹得才﹑張梁﹑李三極﹑黃世仁﹑趙民敬﹑吳萬福﹑王睿﹑周文奇﹑蔡國登﹑千總董永恭﹑俱爲牛錄章京

○以隨總兵祖大壽勢窮投誠之參將。吳良輔﹑盛宗﹑韓棟﹑髙光輝﹑俱爲二等甲喇章京。遊擊胡弘先﹑吳丰城﹑劉武元﹑劉良臣李儀宗俱爲三等甲喇章京。都司孫登第﹑陳進聶廷進﹑陳光祚﹑彭自彊﹑李廷梁﹑曹天壽﹑綫自新﹑祖邦武﹑方徳勝﹑朱成伯守備趙大節趙國英﹑張存義﹑綫維琦桓滋蕭永祚﹑李定邦﹑盧文進﹑舒有功﹑陳三傑﹑董光裕﹑吳三鳳﹑郭文煥﹑劉文徳﹑祖錫祥李勝張國柄﹑顧用極﹑魏守祚﹑何龍﹑祁雲程﹑馬佐﹑白仲文﹑傅文科﹑王自平蕭永賢裴祿陳大典﹑王國俊﹑王夢周﹑婁希昊﹑吳永福﹑張宗武﹑鐘顯祖﹑蔡士英陳嘉謨。馮京﹑許世昌﹑馬應元﹑蔣成良﹑俱爲牛錄章京。又敍克中後所﹑前屯衛功。升胡弘先﹑爲二等甲喇章京。趙大節﹑爲三等甲喇章京。祖邦武﹑方徳勝﹑朱成伯﹑馬應元﹑蔣成良﹑各加半个前程。

○以創造紅衣炮功。授丁啟明爲牛錄章京。

○以明革職副將楊文魁爲二等甲喇章京。

○戊辰月祭大行皇帝。

○己巳。增設內三院學士各一員。以覺羅伊圖爲祕書院學士。來衮爲國史院學士查布海爲弘文院學士以鑲白旗滿洲蘇法管甲喇章京事以艮特爲刑部理事官

○辛巳。命固山額眞鎭國公艾度禮同梅勒章京伊爾徳等更番駐防錦州。

○戊子。淸明節。祭太廟。遣固山額眞阿山行禮。

○遣官祭大行皇帝。福陵。

○以大妃博爾濟錦氏祔葬福陵。攺葬妃富察氏。於陵外。以富察氏在太祖時獲罪賜死故也。

三月。己丑朔

○辛卯。和碩肅親王豪格多羅豫郡王多鐸﹑白於攝政和碩鄭親王濟爾哈朗﹑出外放鷹。日久始歸。多鐸又獵於山林禁地。因下部議。擬罰豪格以應得之罪。多鐸倍其罰。議上。免之。以部臣不取二王口供定罪﹑反問和碩鄭親王曾否定限。侍郎卓羅﹑孟喬芳﹑啟心郎額爾格圖﹑各罰銀百兩。理事官都爾徳﹑噶達渾﹑羅碩﹑董阿賴阿爾布尼﹑吉山﹑各罰銀五十兩。

○壬辰。以阿汝極爲禮部侍郎。

○以鑲白旗滿洲董果羅﹑阿思哈鑲紅旗滿洲何爾多俱爲護軍參領。

○以克伊克徳爲兵部理事官。碩爾兌爲工部理事官。喀喇爲戶部理事官。

○丙申。申刻。盛京地震。

○丁酉月祭大行皇帝

○戊戌。丑刻盛京地震。

○鄂爾多斯部落濟農等貢駝馬。宴賚如例。

○甲辰。防守錦州鎭國公艾度禮等所解逃人稟稱﹑大兵旣下前屯等城。寧遠一帶。人心震恐。聞風而遁隨下令修整軍器。儲糗秣馬。俟四月初旬﹑大舉進討。

○戊申。禮部議定攝政王及諸王貝勒等儀仗。凡出獵行軍﹑攝政王儀仗前導。奏樂而行。其餘和碩親王﹑多羅郡王﹑多羅貝勒﹑隨帶儀仗。不前導。或專領兵馬。或鎭守城池。儀仗前導。奏樂而行。凡在內及出獵行軍﹑攝政王正坐。諸王兩旁敍坐。攝政王儀仗。原定紅傘二柄。條纛二桿。小旗十桿。立瓜一對。星一對。吾仗二對。增紅傘一柄。大纛一對。紅仗一對。撒袋二副。大刀二口。槍二桿。貝子儀仗內。增條纛一桿。其旗幅視多羅貝勒條纛短五寸。

○定和碩親王以下﹑庶民以上造屋築基之制和碩親王多羅郡王多羅貝勒﹑照例臺上造屋五座。固山貝子鎭國公。輔國公﹑屋基髙二尺。超品一等公以下﹑庶民以上﹑屋基髙一尺。違者罪之。

○甲寅。大學士希福等奏言竊稽自古史冊所載。政治之得失。民生之休戚。國家之治亂。無不詳悉具備。其事𨿽往﹑而可以詔今其人𨿽亡而足以鏡世故語云善者吾師。不善者亦吾師。從來嬗繼之聖王﹑未有不法此而行者也。遼金𨿽未混一。而遼已得天下之半金亦得天下之大半。至元則混一寰區奄有天下其法令政教皆有可觀者焉。我先帝鑑古之心。永懷不釋特命臣等將遼金元三史﹑芟削繁冗惟取其善足爲法。惡足爲戒。及徵伐畋獵之事譯以滿語繕寫成書。臣等敬奉綸音。將遼史自髙祖至西遼耶律大石末年﹑凡十四帝。共三百七年。金凡九帝。共一百十九年。元凡十四帝。共一百六十二年。詳錄其有裨益者。始於崇徳元年五月。竣於崇徳四年六月。今敬繕成書以進。伏乞皇上萬幾之暇。時賜省覽。懋稽古之徳。弘無前之烈臣等不勝幸甚。奏入上展閱再四。深加獎賞。命賜大學士希福鞍馬一匹。銀四十兩。學士胡球查布海﹑王文奎﹑員外郎劉弘遇﹑他赤哈筆帖式能圖﹑葉成格﹑馬各一匹。銀各三十兩。鏗特﹑卜爾凱﹑卦爾察﹑銀各四十兩。卞爲鳳﹑科爾科代﹑尼滿﹑銀各三十兩。碩爾格﹑劉朝卿﹑李允昌﹑銀各二十兩。

○乙卯。以故一等昂邦章京布爾噶圖代達爾漢子班準﹑三等梅勒章京陳邦選子維徳。一等甲喇章京吳納海叔桑噶爾寨查噶爾莽鼐子折爾門二等甲喇章京張良弼子自乾﹑三等甲喇章京張屯子圖勒深衛齊子巴哈誇克塔喀兄子巴薩喀休致米賽子吳爾哲各襲職

大淸世祖體天隆運定統建極英睿欽文顯武大徳弘功至仁純孝章皇帝實錄卷之三

大淸世祖體天隆運定統建極英睿欽文顯武大徳弘功至仁純孝章皇帝實錄卷之四

順治元年。甲申。夏四月。戊午朔。先是固山額眞何洛會等訐告和碩肅親王豪格曾向何洛會及議政大臣楊善甲喇章京伊成格羅碩曰。固山額眞譚泰護軍統領圖賴啟心郎索尼向皆附我。今伊等乃率二旗附和碩睿親王。夫睿親王素善病豈能終攝政之事。能者彼旣收用。則無能者我當收之。楊善曰。此皆圖賴詭計也。若得親視其寸磔死亦無恨。肅親王曰。爾等受我之恩當爲我效力。可善伺其動靜。楊善對曰。我等務致之死。以一身抵之。王豈不宴然處乎。伊成格亦以此言對。肅親王謂何洛會及固山額眞俄莫克圖曰。和碩睿親王將五牛錄人﹑給與碩塞阿格。其意何居。何洛會對曰。此正爲國效力以垂名於萬世也。王不悅。遂怫然而退又肅親王以派令從徵。曾謂何洛會俄莫克圖楊善曰。我未經出痘。此番出徵令我同往。豈非特欲致我於死乎我欲詣攝政二王言之。何洛會對曰。死生天命也。大兵將發正宜爲國報效不應往問。俄莫克圖對曰。我等業以爲不可。卽往問亦以爲不可也。又肅親王曾。向何洛會俄莫克圖楊善曰。和碩睿親王﹑非有福人。乃有疾人也。其壽幾何而能終其事乎設不克終事。爾時以異姓之人主國政﹑可乎多羅豫郡王曾語我云和碩鄭親王﹑初議立爾爲君。因王性柔﹑力不能勝眾。議遂寢。其時我亦曾勸令勿立由今思之。殆失計矣。今願出力效死於前其爲我言如此至於塔瞻公乃我母姨之子。圖爾格公素與我善此輩豈忘我乎又肅親王曾向俄莫克圖曰。我豈似彼病夫爾何爲注目視我我豈不能手裂若輩之頸而殺之乎。又肅親王召甲喇章京碩兌謂之曰。爾與固山額眞譚泰郎舅也爾可說令附我。前曾給侍衛穆成格妻。豈非我之厚愛於彼乎於是何洛會偕碩兌﹑胡式﹑淩圖喀木圖﹑開禪﹑碩格達古等因王言詞悖妄﹑力諫不從。恐其亂政。特訐告於攝政和碩睿親王和碩鄭親王諸王貝勒貝子﹑公﹑及內大臣﹑會鞫俱實。遂幽和碩肅親王。旣而以其罪過多端﹑豈能悉數。姑置不究。遂釋之。奪所屬七牛錄人員。罰銀五千兩廢爲庶人俄莫克圖﹑楊善伊成格﹑坐附王爲亂不行出首棄市羅碩以亂法諂謀﹑曾禁止不許近王。後復往來王所私相計議亦棄市。楊善﹑羅碩﹑因護軍統領圖賴﹑爲國效力。致成仇隙。乃籍其家產﹑給與圖賴。固山額眞何洛會能矢忠義舉發伊主悖亂。籍俄莫克圖﹑伊成格家產給之安泰不將羅碩往來王所之處出首。至質訊時。始從實供出。鞭一百。夏塞﹑亦於安泰實供後﹑始供羅碩往來王所是實。鞭一百。籍其家產之半﹑給與碩兌。以譚泰﹑圖賴﹑索尼﹑爲國盡忠。致爲惡黨所仇怨。乃集眾於篤恭殿﹑宣示之。各賞以全副玲瓏鞍轡。馬一匹銀二百兩。

○以正藍旗滿洲梅勒章京覺羅巴哈納﹑爲蒙古旗額眞。甲喇章京富喇克塔﹑管滿洲旗梅勒章京事。

○己未朝鮮國王李倧表謝遣世子歸省恩附貢方物宴賚如例

○晉封多羅饒余貝勒阿巴泰﹑爲多羅饒余郡王。增錄其軍功於冊曰圍困錦州城之次年﹑敗洪承疇騎兵時。爾率所部兵奮力進擊。又敗洪承疇三營步兵時。鑲白旗﹑正藍旗﹑與敵二營對壘。中間有馬步兵一營﹑爾率所部兵擊敗之。又過燕京往徵山東時命爾總統大軍爾遵上�日奉行。且多克取城池。斬獲甚眾玆以爾功﹑封爾爲多羅饒余郡王。

○命故輔國公篇古子尙善襲封輔國公。

○辛酉。大學士範文程上攝政王啟曰迺者有明流寇踞於西土水陸諸寇﹑環於南服兵民煽亂於北陲我師燮伐其東鄙四面受敵。其君若臣安能相保耶顧𨿽天數使然良由我先皇帝憂勤肇造諸王大臣﹑祇承先帝成業夾輔衝主忠孝格於蒼穹上帝潛爲啟佑此正欲攝政諸王﹑建功立業之會也竊惟成丕業以垂休萬禩者此時失機會而貽悔將來者亦此時何以言之中原百姓﹑蹇罹喪亂荼若已極黔首無依思擇令主以圖樂。業𨿽間有一二嬰城負固者﹑不過自爲身家計。非爲君效死也是則明之受病種種已不可治河北一帶定屬他人其土地人民不患不得患得而不爲我有耳蓋明之勁敵惟在我國而流寇復蹂躪中原正如秦失其鹿楚漢逐之我國𨿽與明爭天下實與流寇角也爲今日計我當任賢以撫眾使近悅遠來蠢玆流孽亦將進而臣屬於我彼明之君知我規模非復往昔言歸於好亦未可知儻不此之務是徒勞我國之力反爲流寇驅民也夫舉已成之局而置之。後乃與流寇爭非長策矣曩者棄遵化屠永平兩經深入而返。彼地官民必以我爲無大志。縱來歸附﹑未必撫卹。因懷攜貳蓋有之矣。然而有已服者。有未服宜撫者是當申嚴紀律。秋毫勿犯復宣諭以昔日不守內地之由。及今進取中原之意而官仍其職。民復其業。錄其賢能卹其無告將見密邇者綏輯。逖聽者風聲。自翕然而向順矣。夫如是則大河以北可傳檄而定也。河北一定。可令各城官吏﹑移其妻子避患於我軍因以爲質。又拔其徳譽素著者﹑置之班行俾各朝夕獻納﹑以資輔翼王於眾論中﹑擇善酌行。則聞見可廣而政事有時措之宜矣此行或直趨燕京。或相機攻取。要當於入邊之後山海長城以西﹑擇一堅城﹑頓兵而守。以爲門戶。我師往來﹑斯爲甚便。惟攝政諸王察之。

○壬戌。加授固山額眞兼牛錄章京何洛會﹑爲一等甲喇章京。以訐告和碩肅親王豪格故也。

○甲子。以出師祭告。太祖武皇帝。大行皇帝太祖祝文曰。去年九月中。攝政和碩鄭親王濟爾哈朗﹑統兵徵明。以紅衣炮攻克中後所﹑前屯衛二城。山海關附近中前所人皆棄城走。今年三月中。明寧遠沙後所二城人﹑亦棄城走。山海關外地方盡爲我有。此皆我皇祖太祖武皇帝素志。用是昭告上慰神靈。今又命攝政和碩睿親王多爾衮爰代﹤耳少﹥躬。統大軍前往伐明。伏冀皇祖在天之靈俯賜默佑。大行皇帝祝文同。

○朝鮮世子李﹤溰﹣豆王﹥以省親還朝謝恩。並貢方物。

○乙丑。上禦篤恭殿。賜攝政和碩睿親王多爾衮大將軍敕印敕曰我皇祖肇造丕基。皇考底定宏業。重大之任付於眇躬。今蒙古朝鮮俱已歸服漢人城郭土地𨿽漸攻克。猶多抗拒念當此創業垂統之時。徵討之舉﹑所關甚重。朕年衝幼未能親履戎行。特命爾攝政和碩睿親王多爾衮﹑代統大軍。往定中原。用加殊禮。錫以禦用纛蓋等物。特授奉命大將軍印。一切賞罰﹑俱便宜從事。至攻取方略爾王欽承皇考聖訓諒已素諳。其諸王貝勒貝子公大臣等事大將軍﹑當如事朕。同心協力﹑以圖進取。庶祖考英靈爲之欣慰矣尙其欽哉王受印敕。行三跪九叩頭禮賜王黃傘一纛二。黑狐帽。貂袍貂褂。貂坐褥。涼帽。蟒袍。蟒褂蟒坐褥仍賜從徵諸王貝勒貝子公等衣服鞍馬有差。

○丙寅月祭大行皇帝。

○是日攝政和碩睿親王多爾衮﹑同多羅豫郡王多鐸多羅武英郡王阿濟格﹑恭順王孔有徳﹑懷順王耿仲明﹑智順王尙可喜﹑多羅貝勒羅洛宏固山貝子尼堪博洛輔國公滿達海吞齊喀博和托和托續順公沈志祥﹑朝鮮世子李﹤溰﹣豆王﹥曁八旗固山額眞梅勒章京詣堂子。奏樂。行禮。又陳列八纛。向天行禮畢。統領滿洲蒙古兵三之二及漢軍恭順等三王續順公兵。聲炮起行。

○戊辰諭朝鮮國王李倧曰東邊瓦爾喀人民在爾境未經察解者。皇考念在爾朝鮮﹑與在我國無異。久欲停其察解。但未降上

�日今朕仰體皇考聖意。其察解人民﹑永行停止。聞爾陪臣沈啟元等﹑謀爲不軌。王已殲其黨羽。是上天仁愛。式靖亂階。朕深爲王欣喜。恐有餘孽誅之未盡。後將復發。宜急行搜剪以弭後患。又諭曰。我皇考寬溫仁聖皇帝曾降明上�日以李明漢﹑李敬輿﹑許啟閔聖徽李景奭﹑朴璜﹑曹漢英﹑申得淵等俱系罪廢。不許復錄。今爾違上�日復用李敬輿入議政府。充謝恩使。及究其故。知因肆赦錄用。其同時罪廢者亦俱復錄用。詔內並無李敬輿等復用之款。爾輒悖上�日厥罪實大。朕仰承皇考眷顧爾國至意。姑置不問。將李敬輿畱置世子李﹤溰﹣豆王﹥所。不令回國。其李明漢﹑閔聖徽﹑李景奭﹑朴璜﹑曹漢英﹑申得淵等均宜罷黜如復悖朕命恐非得計也。己巳。調正藍旗蒙古固山額眞覺羅巴哈納爲滿洲固山額眞。升滿洲梅勒章京富喇克塔爲蒙古固山額眞。

○以正黃旗滿洲湯古哈﹑鑲白旗漢軍孫有光﹑正藍旗滿洲吳巴海俱管甲喇章京事。

○以正紅旗滿洲噶達渾﹑正藍旗滿洲席賴﹑俱爲護軍參領。

○以管梅勒章京事祖澤遠爲禮部侍郎

○以王登云爲禮部理事官。扈習納爲兵部理事官。

○庚午。攝政和碩睿親王師次遼河地方。以軍事咨洪承疇。承疇上啟曰。我兵之彊天下無敵將帥同心。步伍整肅。流寇可一戰而除。宇內可計日而定矣。今宜先遣官宣布王令。示以此行。特掃除亂逆﹑期於滅賊。有抗拒者必加誅戮。不屠人民不焚廬舍不掠財物之意。仍布告各府州縣﹑有開門歸降者官則加升。軍民秋毫無犯若抗拒不服者城下之日官吏誅。百姓仍予安全。有首倡內應立大功者則破格封賞法在必行。此要務也況流寇初起時遇弱則戰。遇彊則遁。今得京城。財足志驕。已無固志。一旦聞我軍至﹑必焚其宮殿府庫。遁而西行賊之騾馬不下三十餘萬。晝夜兼程可二三百里及我兵抵京賊已遠去。財物悉空逆惡不得除。士卒無所獲亦大可惜也。今宜計道裏。限時日。輜重在後。精兵在前。出其不意。從薊州密雲近京處﹑疾行而前。賊走﹑則卽行追巢�刀。儻仍坐據京城以拒我則伐之更易。如此庶逆賊撲滅﹑而神人之怒可回。更收其財畜﹑以賞士卒。殊有益也初明之守邊者兵弱馬疲。猶可輕入今恐賊遣精銳伏於山谷狹處﹑以步兵扼路。我國。騎兵不能履險宜於騎兵內選作步兵。從髙處覘其埋伏俾步兵在前。騎兵在後。比及入邊則步兵皆騎兵也孰能禦之。若沿邊仍復空虛則接踵而進不勞餘力。抵京之日我兵連營城外偵探勿絕。庶可斷陜西宣府大同眞保諸路﹑以備來攻。則馬首所至﹑計日功成矣流寇十餘年來用兵已久。𨿽不能與大軍相拒。亦未可以昔日漢兵輕視之也。

○壬申。攝政和碩睿親王師次翁後。明平西伯吳三桂﹑遣副將楊珅﹑遊擊郭雲龍﹑自山海關來致書曰。三桂初蒙我先帝拔擢﹑以蚊負之身荷遼東總兵重任。王之威望素所深慕。但春秋之義交不越境。是以未敢通名。人臣之誼諒王亦知之。今我國以寧遠右偏孤立之故令三桂棄寧遠而鎭山海。思欲堅守東陲而鞏固京師也。不意流寇逆天犯闕。以彼狗偸烏合之眾﹑何能成事。但京城人心不固。姦黨開門納款。先帝不幸。九廟灰燼今賊首僭稱尊號。擄掠婦女財帛。罪惡已極。誠赤眉綠林黃巢祿山之流天人共憤。眾志已離。其敗可立而待也。我國積徳累仁。謳思未泯各省宗室﹑如晉文公漢光武之中興者容或有之。遠近已起義兵。羽檄交馳。山左江北密如星布。三桂受國厚恩。憫斯民之罹難。拒守邊門。欲興師問罪﹑以慰人心。柰京東地小兵力未集。特泣血求助。我國與北朝﹑通好二百餘年。今無故而遭國難。北朝應惻然念之。而亂臣賊子亦非北朝所宜容也。夫除暴剪惡大順也。拯危扶顚大義也出民水火大仁也興滅繼絕大名也。取威定霸大功也。況流寇所聚金帛子女不可勝數義兵一至﹑皆爲王有。此又大利也王以蓋世英雄值此摧枯拉朽之會。誠難再得之時也乞念亡國孤臣忠義之言速選精兵﹑直入中協西協。三桂自率所部合兵以抵都門。滅流寇於宮廷。示大義於中國則我朝之報北朝者豈惟財帛。將裂地以酬。不敢食言。本宜上疏於北朝皇帝。但未悉北朝之禮不敢輕瀆聖聰。乞王轉奏王得書。卽遣學士詹霸來衮往錦州。諭漢軍賫紅衣炮向山海關進發。

○癸酉。攝政和碩睿親王師次西拉塔拉。報吳三桂書曰向欲與明修好。屢行致書明國君臣不計國家喪亂。軍民死亡曾無一言相答。是以我國三次進兵攻略。蓋示意於明國官吏軍民。欲明國之君熟籌而通好也。若今日則不復出此。惟有底定國家與民休息而已。予聞流寇攻陷京師明主慘亡。不勝發指用是率仁義之師。沈舟破釜。誓不返旌。期必滅賊出民水火。及伯遣使致書深爲喜悅遂統兵前進。夫伯思報主恩與流賊不共戴天。誠忠臣之義也。伯𨿽向守遼東與我爲敵。今亦勿因前故尙復懷疑。昔管仲射桓公中鉤。後桓公用爲仲父以成霸業。今伯若率眾來歸。必封以故土。晉爲藩王一則國仇得報一則身家可保世世子孫長享富貴。如河山之永也

○丁丑。攝政和碩睿親王軍次連山。吳三桂復遣郭雲龍孫文煥來致書曰。接王來書知大軍已至寧遠。救民伐暴。扶弱除彊。義聲震天地。其所以相助者實爲我先帝。而三桂之感戴﹑猶其小也。三桂承王諭卽發精銳於山海以西要處誘賊速來。今賊親率黨羽。蟻聚永平一帶。此乃自投陷阱。而天意從可知矣。今三桂已悉簡精銳以圖相機巢�刀滅。幸王速整虎旅直入山海。首尾夾攻。逆賊可擒京東西可傅檄而定也又仁義之師首重安民所發檄文最爲嚴切更祈令大軍秋毫無犯。則民心服而財土亦得。何事不成哉王得書卽星夜進發。踰寧遠次於沙河地方戊寅師距山海關十里外。吳三桂哨騎來報賊已出邊立營。攝政和碩睿親王隨命諸王等各率精兵逆擊。遇賊唐通馬兵數百人我前鋒兵擊敗之。生擒二人還

○己卯。師至山海關吳三桂率眾出迎王大喜。設儀仗。吹螺。同三桂向天行禮畢三桂率所屬各官謁王王謂三桂曰爾回可令爾兵各以白布系肩爲號。不然同系漢人以何爲辧。恐致誤殺語畢﹑令之先行。遂入關時賊首李自成率馬步兵二十餘萬自北山橫亙至海列陣以待。是日大風迅作塵沙蔽天咫尺莫辧。我軍對賊布陣不能橫列及海。攝政和碩睿親王集諸王貝勒貝子公及諸大臣等謂曰爾等毋得越伍躁進此兵不可輕擊。須各努力破此則大業成矣。我兵可向海對賊陣尾鱗次布列。吳三桂兵分列右翼之末號令畢諸軍齊列及進兵令軍士呼噪者再風遂止各對陣奮擊。大敗賊眾追殺至四十里。賊首尾不相顧遁走燕京獲駝馬緞幣無算。俱給賞隨徵將士是日進吳三桂爵爲平西王。賜玉帶蟒袍貂裘鞍馬玲瓏撒袋。弓矢等物。令山海城內軍人各薙發以馬步兵一萬隸平西王。隨攝政睿親王直趨燕京。追殺流賊又與諸將誓約。隨諭眾曰此次出師所以除暴救民。滅流寇以安天下也今入關西徵勿殺無辜勿掠財物勿焚廬舍。不如約者罪之仍曉諭。官民示以取殘不殺共享太平之意。諭下凡百姓逃竄山谷者莫不大悅。各還鄕裏薙發迎降

○庚辰。初賊首李自成。遣王則堯來招降吳三桂。三桂羈畱之至是送於王王斬之則堯山西人。明密雲巡撫降賊賊授爲兵政府尙書

○辛巳師次新河驛。攝政和碩睿親王多爾衮以進山海關敗賊兵捷音奏聞言臣統大軍前進。明總兵官吳三桂遣使來言賊首李自成已陷燕京崇禎帝後俱自經自成於三月二十二日僭稱帝。國號大順攺元永昌遣人招降三桂。三桂不從隨自永平返據山海關。欲來投順我國爲崇禎帝報仇因諭其使如果來歸卽裂地封王仍令賫書去後臣卽星夜前往於四月二十一日抵山海關值賊首李自成親率馬步兵二十餘萬挾崇禎帝太子第三子定王第四子及宗室晉王秦王漢王郡王等並三桂父襄與俱來復遣人招三桂降三桂不從賊隨圍山海關是晚卽敗賊總兵唐通馬步兵數百人於一片石斬百餘人賊兵遂遁。次日我大軍直薄山海關三桂開門迎降我軍遂從南水門北水門關中門入。望見賊渠領眾自北山橫亙至海列陣。是日大風揚塵咫尺不見。我軍對賊布陣﹑不能橫列及海。臣隨集諸王﹑貝勒﹑貝子﹑公﹑固山額眞護軍統領等謂爾等﹑毋得越伍躁進。此兵不可輕擊須各努力破此則大業可成我軍可向海對賊陣尾鱗次布列三桂兵可分列右翼之末各號令畢於是我軍齊列及二次呼噪進兵風遂止。各對陣奮擊。大敗賊兵。追殺至四十里陣獲晉王朱審煊獲駝馬﹑緞幣無算。此皆仰籍上天眷佑及皇上洪福所致臣隨統大軍﹑與三桂直搗燕京矣。

○壬午。師次撫寧縣知縣侯益光等率民出迎。賜袍服令仍供職。發倉粟賑民

○癸未。師次昌黎縣。知縣徐可大率民出迎。賜袍服戒諭之。仍令供職

○甲申。師次灤州學正孫維寧率民迎降遂擢爲知州。戒諭之令發倉粟賑民

○沿邊各官來降以行人李丕著爲永平道。副將張邦謨遊擊唐志道俱令照舊管事。各賜袍服

○乙酉。師次開平衛指揮陳任重李培元等率眾來降。各賜袍服。

○移檄沿邊及山陜等處。李賊敗衄勢必西遁。當於各處截殺﹑毋令入城丙戌師次玉田縣經歷張彥﹑主簿王家春守備盧文宇等率眾迎降。以家春爲丰潤縣知縣。各賜袍服

○丁亥。師次公羅店薊州監軍道李永昌丰潤縣副將。趙國祚﹑遵化閒住總兵唐鈺﹑副將尢可望﹑守備陳良謨﹑黃家順﹑卜大式﹑千總文三元等率眾降。

○有材官常義吳有才﹑唐有功者﹑自通州來降。言賊已西遁攝政和碩睿親王隨令諸王貝勒貝子公等率兵急追之

大淸世祖體天隆運定統建極英睿欽文顯武大徳弘功至仁純孝章皇帝實錄卷之四

大淸世祖體天隆運定統建極英睿欽文顯武大徳弘功至仁純孝章皇帝實錄卷之五

順治元年甲申。五月戊子朔。以破流賊李自成捷音。宣示朝鮮及外藩蒙古諸王貝勒。

○攝政和碩睿親王多爾衮師至通州知州率百姓迎降諭令薙發。

○己丑。師至燕京。故明文武官員﹑出迎五里外。攝政和碩睿親王進朝陽門。老幼焚香跪迎內監以故明鹵簿禦輦﹑陳皇城外。跪迎路左。啟王乘輦。王曰予法周公輔衝主不當乘輦。眾叩頭曰。周公曾負扆攝國事。今宜乘輦王曰。予來定天下﹑不可不從眾意。令將鹵簿向宮門陳設。王儀仗前列。奏樂。拜天﹑地三跪九叩頭禮復望闕行三跪九叩頭禮。畢。乘輦入武英殿升座故明眾官俱拜伏呼萬歲王下令諸將士乘城。廝養人等槪不許入百姓安堵。秋毫無犯。

○庚寅。大學士範文程等啟攝政和碩睿親王言燕京百姓假托搜捕賊孽首告紛紛。恐致互相仇害轉滋惶擾。應行嚴禁王嘉其言。下令禁止。

○攝政和碩睿親王諭兵部曰今本朝定鼎燕京天下罹難軍民皆吾赤子出之水火而安全之。各處城堡著遣人持檄招撫檄文到日薙發歸順者地方官各升一級軍民免其遷徙。其爲首文武官員卽將錢糧丹籍兵馬數目﹑親賫來京朝見。有𨿽稱歸順而不薙發者是有狐疑觀望之意宜核地方遠近定爲限期屆期至京。酌量加恩如過限不至顯屬抗拒定行問罪。發兵徵巢�刀。至朱姓各王歸順者亦不奪其王爵仍加恩養。

○又諭故明內外官民人等曰各衙門官員俱照舊錄用可速將職名開報。如虛飾假冒者罪之。其避賊回籍﹑隱居山林者亦具以聞。仍以原官錄用兵丁願從軍或願歸農者許該管官送至兵部。分別畱遣凡投誠官吏軍民皆著薙發。衣冠悉遵本朝制度。各官宜痛攺故明陋習共砥忠廉。毋朘民自利。我朝臣工﹑不納賄。不徇私。不修怨。違者必置重典。凡新服官民人等﹑如蹈此等罪犯。定治以國法。不貸。

○辛卯。攝政和碩睿親王諭故明官員耆老兵民曰流賊李自成原系故明百姓糾集醜類逼陷京城。弒主暴屍。括取諸王公主﹑駙馬官民財貨酷刑肆虐。誠天人共憤。法不容誅者。我𨿽敵國﹑深用憫傷。今令官民人等爲崇禎帝服喪三日以展輿情。著禮部太常寺備帝禮具葬除服後﹑官民俱著遵制薙發諭下官民大悅皆頌我朝仁義聲施萬代云。

○壬辰宗室碩塞﹑娶護軍參領費揚古女令內大臣以下牛錄章京以上俱往赴宴。

○徵黑龍江等處梅勒章京俄羅塞臣巴都裏﹑甲喇章京沙爾虎達等凱旋。遣侍郎明安達禮等往迎。宴勞之。

○攝政和碩睿親王﹑以三河縣民爲亂。諭令縣官加意防輯。仍曉諭亂民曰。昔流寇猖獗。肆虐民人。我朝興仁義之師。大張撻伐。出斯民於水火。所在安居。獨聞三河縣無知姦民﹑乘機竊發。謀害邑令。法宜剪除。但念爾等皆屬吾民。不忍加兵。以故先行馳諭。其速攺前非。遵制薙發。各安生業。儻仍怙惡。定行誅巢�刀。

○故明總兵髙第率所部將領﹑自山海關。副將髙中選﹑自薊鎭。都司文盛﹑陳尙禮﹑推官袁宗震自遵化。俱詣攝政和碩睿親王軍前降。賜髙第蟒衣。餘各賜衣幣有差。

○賜總兵官唐鈺蟒衣。副將趙國祚﹑尢可望。緞衣各一。

○癸巳。攝政和碩睿親王﹑令在京內閣六部都察院等衙門官員。俱以原官同滿官一體辦事。

○昌平州賊作亂。遣固山額眞巴顏﹑石廷柱等﹑統兵巢�刀之。

○正黃旗尼雅翰牛錄下三人屠民家犬﹑犬主拒之﹑被射﹑訟其事。攝政和碩睿親王令斬射者。餘各鞭一百﹑貫耳鼻。因下令。凡彊取民間一切細物者鞭八十。貫耳。

○乙未。多羅武英郡王阿濟格等追擊流賊於慶都縣。大獲其輜重。

○丙申。月祭大行皇帝。

○丁酉。紅西口賊作亂。遣固山額眞李國翰劉之源統兵巢�刀之。

○戊戌。攝政和碩睿親王﹑諭故明官員軍民人等曰。明季驕淫壞法。人心瓦解。以致流寇乘機肆虐我朝深用憫惻。爰興仁義之師﹑滅爾仇讐出爾水火。綏安都城兆姓歸心。近聞土寇蜂起。烏合倡亂。念爾等俱吾赤子﹑不忍卽加兵革。已往者姑從寬宥。諭到﹑俱卽薙發。攺行安業。毋怙前非。儻有故違﹑卽行誅巢�刀。

○己亥。攝政和碩睿親王多爾衮。遣官奏報底定燕京捷音。奏言﹑臣統大軍﹑前往燕京。自山海以西各城堡文武將吏﹑皆爭先奉表迎降。四月二十六日流賊李自成盡括金銀幣帛﹑載發長安。三十日自成焚毀宮闕遁走。臣隨遣內外藩王貝勒﹑貝子﹑公﹑固山額眞﹑護軍統領等﹑率師追擊。臣親率餘兵於五月初二日抵燕京。京城文武官吏耆老士庶﹑悉出城迎降。以巳刻入城。

○都察院參政祖可法﹑張存仁言﹑今王代天行仁。澤及萬姓。內外歡忭。戡定之速。莫逾於此。竊以削平禍亂。肇成大業。所當急圖敉寧﹑不可或緩。蓋京師爲天下之根本﹑兆民所瞻望而取則者也。京師理﹑則天下不煩撻伐。而近悅遠來﹑率從恐從矣。然致治亦無異術﹑在於得人而已。臣等所慮者﹑吏兵二部﹑任事不實。仍蹈漢習﹑互相推諉。任用匪人。貽誤非小。今地廣事繁。非一人所能理。安內攘外。非一才所能任。宜將內院通達治理之人﹑暫攝吏兵二部事務。至於山東乃糧運之道。山西乃商賈之途。急宜招撫。若二省兵民歸我版圖則財賦有出國用不匱矣啟入攝政和碩睿親王報曰爾等言是但內院機務殷繁﹑不便令其署理部務。

○遣固山額眞金礪梅勒章京李率泰安撫天津等處亂民。

○追擊賊兵之諸王貝勒等還京。遣大學士範文程等﹑迎。勞之。王等入城。謁攝政和碩睿親王。行三跪九叩頭禮。

○辛丑攝政和碩睿親王﹑以書徵故明大學士馮銓銓聞命卽至。王賜以所服衣帽並鞍馬銀幣。

○賜投誠總兵官孔希貴﹑蟒衣一襲副將唐銓等十四人各緞二疋令往三河縣巢�刀滅土寇

○壬寅上以燕京底定率攝政和碩鄭親王濟爾哈朗﹑曁諸王貝勒羣臣拜天行三跪九叩頭禮畢禦殿諸王貝勒羣臣上表行慶賀禮。

○癸卯以底定燕京捷音宣示朝鮮﹑及外藩蒙古諸王貝勒。

○甲辰以山陵寢殿內寶座告成。祭大行皇帝。

○攝政和碩睿親王﹑設防守燕京內外城門官兵嚴禁士卒搶奪。

○以故明巡撫宣府都察院右僉都禦史李鑑仍爲原官。

○乙巳上命學士詹霸侍衛巴泰賫敕諭大將軍攝政和碩睿親王多爾衮諭曰朕聞王招降山海關總兵官吳三桂大敗流賊自山海至燕京沿路城堡歸順及燕京官民迎降捷音不勝嘉悅此皆王運籌有方諸臣協心戮力之所致也玆遣官往勞王其益殫忠誠統率臣工佐成大業焉

○以故明天津副將婁光先爲總兵官招撫各城稽核天津糧儲諸務。

○保定副將王應登等條陳七事。一立綱紀。二任賢良。三靖遺寇。四申招撫。五和兵民。六重農務。七懲貪婪。攝政和碩睿親王是其言。

○攝政和碩睿親王下令﹑禁隱匿宮女。及無主財物子女。犯者籍其家。

○丁未。以多羅饒余郡王阿巴泰﹑越次與攝政和碩鄭親王並坐。下所司議罪。擬加倍罰銀。奏入從寬免之。

○己酉。宣府巡撫李鑑捕斬僞權將軍黃應選﹑僞防禦使李允桂等十五人以祭明崇禎帝。並上安撫機宜。攝政和碩睿親王。令鑑加意招集防守。

○以禮葬明崇禎帝後及妃袁氏﹑兩公主﹑並天啟後張氏﹑萬曆妃劉氏﹑仍造陵墓如制。

○應襲恭順侯吳惟華﹑請招撫宣天山西自效。攝政和碩睿親王許之。

○故明東原王﹑長子朱弘橞等﹑奉表歸誠。

○庚戌。攝政和碩睿親王多爾衮奏言﹑諸王大臣等﹑統兵追巢�刀統寇於慶都﹑大破其眾。固山額眞譚泰﹑準塔﹑護軍統領徳爾得赫哈寧噶等率前鋒兵﹑追至眞定。又破之。賊焚輜重倉皇敗走燕京迆北居庸關內外各城﹑及天津眞定等處皆降。

○辛亥。攝政和碩睿親王諭諸王羣臣曰。今荷天祐﹑底定中原。宜各殫忠誠。永保富貴有貪婪不檢﹑自蹈罪愆者﹑𨿽有功不敍毋得苟且一時﹑失子孫久遠之計也。

○又諭兵部曰。我國建都燕京天下軍民之罹難者如在水火之中。可卽傅檄救之其各府州縣﹑但馳文招撫文到之日卽行歸順者﹑城內官員﹑各升一級。軍民各仍其業。永無遷徙之勞。予前因歸順之民﹑無所分別。故令其薙發﹑以別順逆。今聞甚拂民願﹑反非予以文教定民之本心矣。自玆以後﹑天下臣民﹑照舊朿發。悉從其便。予之不欲以兵甲相加者﹑恐加兵之處﹑民必不堪。或死或逃﹑失其生理故耳。今特遣官傳諭﹑凡各府州縣軍衛衙門﹑來歸順者﹑其牧民之長。統軍之帥。匯造戶口兵丁錢糧數目﹑親來朝見。若逆命不至。當興師問罪而誅之。其朱氏諸王﹑有來歸者。亦當照舊恩養。不加攺削。山澤遺賢﹑許所在官司﹑從實報名。當遣人徵聘。委以重任。至於明朝之破壞。俱由貪黷成風。徳不稱任。功罪不明所致。自玆以後。凡我臣民﹑俱宜攺弦易轍。各勵淸忠。此不特沾祿秩於一時。功名且傳於奕世矣。

○壬子。以故明眞定府知府邱茂華﹑爲井陘道。署巡撫事。

○以故明山東布政使司參議兼按察使司僉事霸州道劉芳久﹑布政使司參議天津道孫肇興﹑按察使司僉事通州道鄭煇﹑按察使司副使懷隆道魏知微﹑山西按察使司僉事昌平道孟良允﹑按察使司僉事易州道黃圖安﹑俱仍爲原官。

○以故明井陘道方大猷﹑爲監軍副使招撫山東。

○甲寅。攝政和碩睿親王入武英殿。升禦座。設故明鹵簿。鳴鐘鼓。奏樂。大學士馮銓﹑應襲恭順侯吳惟華﹑率文武羣臣上表稱賀。

○王退朝。謂眾官曰。予見爾等有過﹑卽行誡飭。乃予自攝政以來﹑並未聞爾等一言規諫。豈所行盡合於道耶。眾曰。王所行盡善。一無可議。儻有未安。我等寧肯緘默。王曰。爾等此言殊謬。𨿽聖主行政﹑亦不能盡善。故諫諍時聞。予之所行。豈遂一無可議。爾等皆先帝宣力之臣。諳練政事。以後遇事有未當者﹑應抗顏陳說。予實於爾等有賴焉。

○以投誠總兵官劉芳名﹑爲柳溝總兵官

六月。丁巳朔。以正藍旗滿洲薩齊庫﹑管甲喇章京事。

○以巴爾珠﹑爲兵部理事官。

○以俄羅塞臣﹑沙爾虎達等﹑徵黑龍江等處所獲男婦一千九百五十六名口﹑分隸八旗。其貂﹑狐﹑水獺﹑裘衣等物。分給出徵將士。

○令洪承疇仍以太子太保兵部尙書兼都察院右副都禦史﹑同內院官佐理機務。

○戊午。大學士馮銓﹑洪承疇啟言﹑國家要務。莫大於用人行政臣等備員內院。凡事皆當與聞。今各部題奏。俱未悉知。所票擬者﹑不過官民奏聞之事而已。夫內院不得與聞﹑況六科乎儻有乖誤。臣等憑何指陳。六科憑何摘參。按明時舊例。凡內外文武官民條奏﹑並各部院覆奏本章。皆下內閣票擬。已經批紅者仍由內閣分下六科。抄發各部院。所以防微杜漸意至深遠。以後用人行政要務﹑乞發內院擬票。奏請裁定。攝政和碩睿親王是其言。

○己未。初多羅饒余郡王阿巴泰﹑以女嫁色冷之子色爾古倫﹑五載不睦。及色冷﹑色爾古倫往訴於王。王乃使人謂之曰。勿得犯吾女。坐是論奪王爵。疏上。免奪王爵。罰銀一千兩。

○升詹事府少詹事兼翰林院侍講學士何瑞徵﹑爲禮部右侍郎。翰林院檢討李若琳﹑爲左春坊左庶子兼翰林院侍讀。署詹事府事。

○令故明太子太傅左都督駱養性﹑仍以原官總督天津等處軍務。

○庚申。令戶部右侍郎王鰲永﹑招撫山東河南。

○以投誠總兵官髙第﹑爲山海總兵官。

○河南道禦史曹溶啟陳六事。一定官制。一議國用。一戢兵丁。一散土寇。一廣收糴。一通煤運。下所司知之。

○壬戌。大同總兵官姜鑲啟言﹑臣世受明恩。誓滅流賊﹑以圖恢復。近者殺賊首柯天相等﹑撫定大同等處。恐無主生亂﹑因以臣境內棗彊王朱鼎言�冊﹑續先帝之祀。適接告諭。開載前朝諸王﹑仍照舊爵。眾心悅服。大同兵荒相繼﹑逃散流離﹑向難禁止。一經頒示。宣布徳意。無不欣戴。謹專官馳報。攝政和碩睿親王報曰。撫定大同陽和等處。誅戮賊首。厥功甚懋。但議委棗彊王以國政﹑使續先帝祀。大不合理。不特棗彊王先在明時﹑系何等級﹑仍當照舊。卽明之嫡系將軍﹑亦宜照舊。不許干預一切國政軍務﹑致違我法。其地方流離﹑應作何撫綏姜鑲仍詳議以聞。

○癸亥。以故明巡撫劉漢儒﹑爲都察院左副都禦史。

○升太常寺少卿提橋﹑爲刑部右侍郎。光祿寺少卿李元鼎﹑爲太僕寺少卿。

○以行人司行人向玉軒﹑爲吏科給事中。郝傑﹑爲戶科給事中。知縣孟明輔﹑爲禮科給事中。朱鼎��淸﹑爲工科給事中。

○甲子。故明宗室朱帥﹤釒炊﹥具啟投誠。攝政和碩睿親王嘉其知命來歸。諭以俟地方底定時﹑入朝優用。

○戶科右給事中劉昌啟陳十事。一立規模。一審廟算。一推誠心。一集羣策。一施實惠。一定經賦。一定官制。一頒俸祿。一明等威。一重守令。攝政和碩睿親王是其言。

○乙丑。月祭大行皇帝。

○攝政和碩睿親王諭﹑各衙門應責人犯﹑悉遵本朝﹑鞭責舊制。不許用杖。

○以故明山西按察使司僉事定州道李固本﹑仍爲原官。

○丙寅。攝政和碩睿親王諭﹑京城內官民房屋被圈者﹑皆免三年賦稅。其中有與被圈房屋之人同居者﹑亦免一年。大兵經過之處。田地被傷者﹑免今年田賦之半。河北各府州縣免三分之一。

○遣固山額眞覺羅巴哈納﹑石廷柱﹑率將士平定山東一路地方。

○丁卯。攝政和碩睿親王多爾衮﹑與諸王貝勒大臣等定議﹑應建都燕京。遣輔國公吞齊喀﹑和托﹑固山額眞何洛會等﹑賫奏迎駕。奏言﹑仰荷天眷。及皇上洪福。已克燕京。臣再三思維。燕京勢踞形勝。乃自古興王之地。有明建都之所。令旣蒙天畀。皇上遷都於此。以定天下。則宅中圖治﹑宇內朝宗。無不通達。可以慰天下仰望之心。可以錫四方和恆之福。伏祈皇上熟慮俯納焉。

○招撫山西應襲恭順侯吳惟華啟言﹑故明督理漕運總兵官撫寧侯朱國弼﹑見在淮揚。宜遣其部將張國光﹑諭令來歸。攝政和碩睿親王從其言。以書招諭之。

○庚午。酉刻太白見。有白气自西南至東北。

○遣固山額眞葉臣﹑率將士平定山西一路地方。

○升戶科右給事中劉昌。爲太常寺少卿。

○辛未以故明臨淸副將王國棟﹑署臨淸總兵官事。以擒斬僞將功也。

○壬申。升刑部郎中陳鵬舉﹑爲山東按察使司僉事河間道。眞定府同知程紹孔﹑爲山西按察使司僉事宣府口北道。

○遣官祭先師孔子。

○故明參將唐虞時啟言﹑逆賊張獻忠﹑自江西轉掠江南﹑勢甚猖獗。臣惟南京形勝之地。閩浙江廣等處﹑皆視其順逆﹑以爲向背。今宜乘其危懼。卽頒令上�日賞格。臣賫往南京。宣諭官民。江南之地﹑可傳檄而定也。若慮張獻忠﹑左良玉首鼠兩端。則有原任鎭臣陳洪範﹑可以招撫。乞卽用爲招撫總兵。臣子起龍﹑乃洪範壻。曾爲史可法標下參將。彼中將領多所親識。乞令其賫諭往招。則近悅遠來﹑一統之功可成矣。下所司知之。

○癸酉。攝政和碩睿親王諭禮部曰。古來定天下者﹑必以网羅賢才爲要圖。以澤及窮民爲首務。我國家求賢之心。眾已共曉。而京城內流賊蹂躪之後。必有鰥寡孤獨﹑謀生無計。及乞丐街市者。著一一察出。給與錢糧恩養。

○甲戌。兵部右侍郎金之俊啟言﹑聖朝之徳意方新。畿甸之望恩甚切。乞先下蠲租之詔於直隸﹑以大慰民望。下所司速議。

○攝政和碩睿親王諭京城內外軍民曰。我朝巢�刀寇定亂。建都燕京。深念民爲邦本。凡可以計安民生者﹑無不與大小諸臣﹑實心舉行。乃人民經亂離之後。驚疑未定。傳布訛言。最可駭異。聞有訛傳七八月間東遷者。我國家不恃兵力。惟務徳化。統馭萬方。自今伊始。燕京乃定鼎之地。何故不建都於此﹑而又欲東移。今大小各官﹑及將士等﹑移取家屬。計日可到。爾民人豈無確聞。恐有姦徒﹑故意鼓煽。並流賊姦細﹑造言搖惑。故特徧行曉示。務使知我國家安邦撫民至意。

○順天巡按柳寅東啟言察吏務淸其源安民務定其志。吏部掌銓衡﹑統百官﹑吏治之源也。若監司守令各當其職。自然政治廉平。太平可致。近見升除各官。凡前朝犯贓除名﹑流賊僞官﹑一槪錄用。𨿽云寬大爲治。然流品不淸。姦欺得售。非愼加選擇之道。其爲民害不可勝言是所當亟淸其源也。民值亂離之後。心志彷徨。鼎革以來政教未敷蠢然之民。莫知所守。姦惡之輩。靡所顧忌。蓋聞帝王弼教﹑不廢五刑。鞭責不足以威眾。明罰乃所以敕法。宜速定律令。頒示中外。俾民不敢犯。而禍亂自淸矣。攝政和碩睿親王報曰。經綸方始。治理需人。凡歸順官員。旣經推用。不必苛求。此後官吏犯贓審實立行處斬。鞭責似覺過寬。自後問刑。準依明律。副予刑期無刑之意。

○柳寅東又啟言時已屆秋廟堂宜早定大計。今日事勢﹑莫急於西賊。欲圖西賊﹑必須調蒙古以入三邊。舉大兵以收晉豫。使賊腹背受敵。又須先計扼蜀漢之路。次第定東南之局。攝政和碩睿親王是其言。

○故明三邊總督李化熙﹑遣官上所部兵馬數目﹑及地方土寇情形。具啟歸順。攝政和碩睿親王優答之。卽令入朝。效用。

○盛京四郊塔工成。賜諸喇嘛宴。及鞍馬幣帛器皿等物有差。

○丙子。攝政和碩睿親王諭眾官民等曰。明國之所以傾覆者。皆由內外部院官吏﹑賄賂公行。功過不明。是非不辧。凡用官員有財之人𨿽不肖亦得進。無財之人﹑𨿽賢才亦不得見用。所以賢者皆抱恨隱淪。不賢者多夤緣幸進。夫賢旣不得進國政何由而理。不賢用。賄得官。焉肯實心爲國。甚至無功者以行賄而冒功。有功者以不行賄而功掩。亂政壞國。皆始於此。罪亦莫大於此。今內外官吏。如盡洗從前貪婪肺腸。殫忠效力。則俸祿充給。永享富貴。如或仍前不悛。行賄營私。國法具在。必不輕處。定行梟示。

○丁丑。以故一等梅勒章京查雅翰瞻子巴特瑪﹑二等甲喇章京趙萬璧子國珍﹑三等甲喇章京邱國玉子紀從﹑襲職。

○升刑部郎中甘文奎﹑爲山西按察使司僉事順廣道。

○戊寅。侍衛巴泰等自燕京來復命。攝政和碩睿親王多爾衮附表奏謝言臣等恭聞皇上詔諭﹑不勝歡忭竊思臣等同心戮力擊破流寇平定燕京實由上天眷祐皇上弘庥所致今更仰仗天威自大同以西黃河以北﹑盡皆底定燕京以南﹑順徳以北﹑俱已來歸。疆圉日擴。一統有基矣。

○宣府巡撫李鑑啟言﹑上谷一府。在明朝爲邊鎭。在我朝爲腹裏。前定經制。兵多而員冗。今宜急議裁汰。查得宣鎭原額經制官軍七萬六千九百二十九員名。索之簿籍則有兵。用之戰守則無兵。總由前朝法紀廢弛無核實之政也日來索餉者紛紛。宜早定經制撫鎭道協﹑以及各路堡。應設營馬步兵若干應支月餉馬乾及將領月廩若干。均應酌立成規。至於冗員﹑如宣府城內有萬全都司。有管屯都司。又有巡捕都司今宜照大同例攺設知府而以徵收屯糧之事。歸並於府官則管屯之都司可裁也在城管糧同知。加以緝捕一銜則巡捕都司又可裁也。保安延慶兩州﹑斗大一城旣有州官。又設守備似宜裁去守備。而以城守之務﹑專責正印官料理。若永寧縣﹑距柳溝止二十里。而有兩參將。尢屬濫冗。似宜裁去永寧之參將。專其責於縣官東路一隅。設總鎭又設兩協其間宜畱宜汰。尢宜急議。懷來一城內有道有廳。又有參將。守備亦屬贅疣。似宜裁去參將而畱守備以司城守若援營之兵有名無實。不如簡其精壯者付之守備。而以道廳爲之提挈。兵馬旣減。錢糧出納有數。其舊設同知通判多員。亦宜量加裁減歸並下所司議行。

○令河南道禦史曹溶提督順天學政。

○己卯吏科給事中向玉斬啟言土寇未平。皆因向來地方官﹑不能綏輯解散。致煩今日撲巢�刀。此後當愼擇守令。俾其弭盜安民。且官多俸薄。原非舊制。宜汰冗員以省擾。增常祿以養廉。至府升轉銓除。具有往例。須詳核履歷。杜絕幸端。下所司議。

○庚辰。上賜攝政和碩鄭親王濟爾哈朗等﹑蟒緞有差。

○順天巡撫宋權獻治平三策。一請議崇禎廟號﹑以彰我朝厚徳。一禁革加派獘政﹑以蘇民生。一廣羅賢才﹑以佐上理。並薦故明薊遼總督王永吉。井陘道今授監軍道方大猷。薊州道楊毓楫南京禮部尙書朱繼祚﹑戶部侍郎葉廷桂﹑俱堪擢用。於是攝政和碩睿親王﹑諭廷臣各舉所知。

○天津總督駱養性啟薦故明戶部侍郎黨崇雅﹑兵部侍郎李化熙﹑通政使王公弼品望素著。乞賜徵用從之。

○壬午。上以底定燕京。殄滅流寇。遣官賜諸王﹑貝勒﹑貝子﹑公﹑及將士牛羊有差。

○攝政和碩睿親王以書招故明總兵陳洪範。

○平定山西固山額眞葉臣啟報饒陽一路土賊。悉已平定。

○修政歷法西洋人湯若望啟言﹑臣於明崇禎二年來京魯用西洋新法釐正舊曆制有測量日月星晷定時考驗諸器盡進內廷用以推測。屢屢密合。近聞諸器﹑盡遭賊毀臣擬另制進呈。今先將本年八月初一日日食﹑照西洋新法。推步京師所見日食限分杪。並起復方位圖像。與各省所見日食多寡先後不同諸數。開列呈覽。乞敕該部屆期公同測驗。攝政和碩睿親王諭舊曆歲久差訛。西洋新法屢屢密合。知道了。此本內日食分杪時刻﹑起復方位﹑並直省見食有多寡先後不同﹑具見推算詳審。俟先期二日來說。以便遣官公同測驗。其窺測諸器﹑速造進覽。

○癸未。鎭國公固山額眞艾度禮於誓期前日﹑私言二王迫脇盟誓。我但面從心實不服主上幼沖。我意不悅。今𨿽竭力從事﹑其誰知之二王擅政之處亦不合我意。每年發誓予心實難相從天地神明。其鑑察之。遂書其詞於誓期之晨焚之。有穆成格﹑卓佛和欲發其事令醫者占何時可首。因具道始末醫者以告艾度禮子海達禮。艾度禮遂自首於攝政和碩鄭親王濟爾哈朗。事下法司鞫問得實。艾度禮及妻﹑並其子海達禮及醫者並棄市。家產及所屬人口﹑俱交與和碩鄭親王。

○攝政和碩睿親王遣大學士馮銓﹑祭故明太祖及諸帝。文曰。玆者流寇李自成﹑顚覆明室。國祚已終。予驅除逆寇。定鼎燕都。惟明乘一代之運以有天下。歷數轉移﹑如四時遞禪非獨有明爲然乃天地之定數也。至於宗廟之主﹑遷置別所。自古以來厥有成例。第念曾爲一代天下主。罔宜輕褻。玆以移置之故﹑遣官祀告﹑遷於別所。

○禁軍民侵擾聖賢祠廟。

○甲申。以故明太祖神牌﹑入歷代帝王廟。

○乙酉未刻至申刻。日生左右珥。靑黃色。良久漸散。

○革牛錄章京李都﹑黃得功王奎職以擅於昌平州牧放駝馬故也。

○牛錄章京郭紀元﹑坐彊奸民婦﹑棄市。

○錦衣衛百戶危列宿啟言﹑臣招撫至天津地方。咨訪流寓。及在籍官員﹑黨崇雅﹑張端﹑髙爾儼﹑戴明說等﹑四十三員。招回逃海難民一萬七千餘名。攝政和碩睿親王諭﹑此天津等處流寓及在籍各官﹑著吏部詳察履歷。確核才品其堪用者﹑作速催來。卽與起用。仍行文各撫按。凡境內隱迹賢良逐一啟薦﹑以憑徵擢但不許以貪官酷吏﹑及貲郎雜流﹑朦朧充數。其招回難民著地方官安插撫輯。毋致失所。

○平定山東固山額眞覺羅巴哈納﹑石廷柱等﹑啟報霸州滄州徳州﹑臨淸﹑先後俱下各城無官者已酌量委署。

○令內外各衙門印信﹑俱並鑄滿漢字樣

大淸世祖體天隆運定統建極英睿欽文顯武大徳弘功至仁純孝章皇帝實錄卷之五

大淸世祖體天隆運定統建極英睿欽文顯武大徳弘功至仁純孝章皇帝實錄卷之六

順治元年。甲申。秋七月。丙戌朔。兵部右侍郎金之俊啟言﹑凡土寇率眾歸順者。應赦罪勿論。縛渠來獻者。應分別敍功。就撫之眾。州縣官編置牌甲。令安故業。無恆產者﹑設法安插。請頒諭各鎭道府﹑以便遵行。攝政和碩睿親王諭﹑土寇本皆吾民﹑渠魁能率眾來歸。自當赦罪﹑同黨能縛獻賊首。自當論功。其就撫之民。必馬匹兵器﹑盡數交官。方見眞心就撫。牛驢乃農事必需。毋得括取滋擾。作速行文各道府﹑轉行所屬。將地方有無土寇﹑曾否歸降﹑據實詳報。卽以此定各官之殿最。如有玩寇殃民﹑或貪功生事者。必罪不宥。

○丁亥。禮部啟言﹑定鼎燕京。應頒寶歷。據欽天監稱攺用新法推注已成。請易新名。伏候欽定。以便頒行。攝政和碩睿親王諭治歷明時。帝王首重。今用新法正歷。以敬迓天休。誠爲大典。宜名時憲歷。用稱朝廷憲天乂民至意。自明歲順治二年爲始卽用新曆頒行天下監局各官﹑仍公同證訂新法注歷。作速繕寫裝潢呈覽。

○戊子。令平定山東固山額眞覺羅巴哈納﹑石廷柱等移師會固山額眞葉臣軍。平定山西。

○己丑。禮部議覆順天督學禦史曹溶條議﹑考拔貢生。應聽學臣於所至之地﹑便宜考試。至褒揚節孝﹑原屬舊制。自逆寇荼毒京師。誓節死難之臣﹑所在多有。宜聽學臣詳訪啟聞。卹其子孫。旌其門閭。以勵風節。攝政和碩睿親王從之。

○庚寅。天津衛民訐告巡視南城監察禦史熊世懿﹑隱糧二千餘石。下刑部勘實。削其職。

○壬辰。擢吏部員外郎吳孳昌爲都察院右僉都禦史。總督宣大山西等處軍務兼管巡撫事以侍郎劉余祐金之俊保舉故也。

○以招撫山東監軍副使方大猷爲都察院右僉都禦史巡撫山東。

○升戶部郎中向列星﹑爲山西按察使司僉事保定南道。

○癸巳。上以中原平定。遷都於燕。遣官祭告上帝。太廟。福陵。告上帝文曰。荷天眷命。錫我以故明燕土。撫乂中邦。蕩平寇亂玆者俯徇羣情遷都定鼎。作京於燕。用紹皇天之休。永錫蒸民之慶齋祓告虔。惟帝時佑之。告太廟文曰。臣聞流寇李自成﹑鴟張肆逆。陷明北京。崇禎帝自經。隨命攝政睿親王多爾衮爲奉命大將軍。統師西徵。未抵山海關。明總兵吳三桂遣使來迎我師比至﹑開門納款。我兵卽以是日﹑整伍入關。自成猶擁馬步軍二十餘萬﹑逆我顏行。大將軍多爾衮﹑奮張三軍。一戰敗之。追逐四十餘里。俘斬無算。賊首尾不相顧。狼狽西遁。我大兵躡其後。撫諭所過郡縣。直抵燕京。自成惶懼。焚明宮闕。竄走西秦。大將軍復簡精兵。令各王同固山額眞等﹑統領追賊。隨親率師入京。安撫百姓。其大軍追擊賊兵至眞定之慶都﹑兩戰兩敗之。賊勢益不支。鳥獸駭散。河北山東﹑山西郡縣人民。悉聞風歸降。接踵恐後。此皆我皇祖之素志也。玆特虔告。仰慰在天之靈。至燕地爲歷代帝王都會。諸王朝臣﹑請都其地。臣順眾志﹑遷都於燕。以撫天畀之民。以建億萬年不拔之業。謹告祭福陵文同。

○甲午。月祭大行皇帝。並告遷都。文與祭太廟文同。

○升禮部郎中黃熙允﹑爲尙寶司少卿。

○攺刑科都給事中孫承澤﹑爲吏科都給事中。

○以故明給事中袁愷﹑爲禮科左給事中。

○攺戶部郎中孫襄﹑爲刑科給事中。刑部主事黃徽允﹑爲浙江道監察禦史。

○以故明禦史盧世﹤氵隺﹥﹑爲福建道監察禦史。

○修政歷法湯若望啟言﹑臣制就渾天星球一座。地平﹑日晷﹑窺遠鏡﹑各一具。並輿地屏圖。恭進王覽。再照臣所修西洋新法。已蒙欽定爲時憲寶歷。所有應用諸歷從此永依新法推算。其頒行民歷式樣﹑俟完日進呈。攝政和碩睿親王諭﹑所進測天儀器準畱覽。應用諸歷﹑一依新法推算其頒行式樣作速催竣進呈。

○天津總督駱養性﹑啟請豁免明季加派錢糧。止徵正額並火耗。攝政和碩睿親王報曰﹑官吏犯贓審實論斬。前諭甚明﹑所啟錢糧徵納﹑每兩火耗三分。正是貪婪積獘。何云舊例。況正賦尙宜酌蠲。額外豈容多取。著嚴行禁革。如違禁加耗﹑卽以犯贓論。

○乙未。宣府巡撫李鑑﹑啟薦故明宣大總督江禹緒。令吏部行取來京錄用。

○以故明戶部侍郎黨崇雅﹑通政使司通政使王公弼﹑俱爲原官。

○錦衣衛官舍李諫善﹑啟進自置莊田。攝政和碩睿親王諭﹑故明勛戚贍田已業﹑俱準照舊。乃朝廷特恩。不許官吏侵漁。土豪占種。各勛衛官舍﹑亦須加意仰體。毋得生事擾民。

○丙申。吏部侍郎沈惟炳﹑啟請徵聘逸賢﹑以收人望。攝政和碩睿親王從之。

○丁酉。朝鮮國王李倧﹑遣陪臣表賀平定燕京並謝停解瓦爾喀人民﹑及復用李敬輿等免罪恩。附貢方物。宴賚如例。

○索倫部落牛錄章京敖爾拖木爾等﹑貢貂狐皮。宴賚如例。

○招撫山東河南侍郎王鰲永﹑啟薦山東故明大學士謝升等四十餘人。事下吏部。

○王鰲永又啟報濟南﹑東昌﹑靑州﹑臨淸等州郡﹑以次撫定。並賫送故明徳王朱由﹤弼木﹥降表。

○王鰲永又密報南中情形。言近聞南中已擁立福王。攺元弘光。以史可法爲內閣。封總兵劉澤淸﹑劉良佐﹑黃得功﹑髙傑等﹑分據各鎭。江北之地﹑彼所必爭。請亟補鎭臣。移駐曹單。控扼淮徐。啟入。下所司確議。

○己亥兵部右侍郎金之俊﹑啟薦故明薊遼總督丁魁楚﹑陜西總督丁啟睿﹑陜西巡撫練國事﹑副都禦史房可壯﹑吏部員外郎左懋泰﹑河東守道郝絅等。攝政和碩睿親王﹑令衛送來京錄用。

○戶科給事中郝傑﹑條陳四事。一勸農桑以植根本。一撫逃亡以實戶口。一禁耗贖以除苛政。一嚴奢侈以正風俗。攝政和碩睿親王﹑以其言有裨新政。令該部院卽飭行。

○山東巡按朱朗鑅啟言﹑中外臣工。皆以衣冠禮樂。覃敷文教。頃聞東省新補監司三人﹑俱關東舊臣。若不加冠服以臨民。恐人心驚駭。誤以文徳興教之官疑爲統兵徵戰之將﹑乞諭三臣。各制本品紗帽﹑圓領﹑臨民理事。攝政和碩睿親王諭﹑目下急巢

�刀逆賊。兵務方殷。衣冠禮樂﹑未遑制定。近簡用各官﹑姑依明式。速制本品冠服以便蒞事其尋常出入﹑仍遵國家舊例。

○庚子。中元節。享太廟。遣公塔瞻行禮。

○遣官祭福陵。

○以投誠寧遠兵備道韓昭宣﹑爲山東布政使司參議兼按察使司僉事靑州道。進士王標極﹑爲山東按察使司僉事濟南道。李永昌﹑爲山西按察使司僉事薊州道。

○大同總兵官姜鑲因王諭切責﹑內不自安至是具啟引罪求罷攝政和碩睿親王諭令洗心易慮管總兵官事如故倘仍前不悛越分干預國有定法毋自取戾。

○設故明長陵以下十四陵司香內使各四人。

○辛丑上以中原平定免盛京滿洲漢人額輸糧艸布疋。

○壬寅。攝政和碩睿親王諭官吏軍民人等曰﹑嘗聞徳惟善政。政在養民。養民之道必省刑罰薄稅斂。然後風俗醇而民生遂。自明季禍亂以來刀風日競閭閻細故﹑輕瀆聽聞。以越訴爲等間。以誣告爲常事。設機構訟。敗俗傷財。心竊痛之。自今以往﹑嘉與維新。凡五月初二日昧爽以前。不拘在京在外﹑事無大小﹑已發覺﹑未發覺﹑已結正﹑未結正﹑悉行宥免。如違諭興訟者﹑卽以所告之罪罪之。官司受聽者﹑並治。以後鬥毆婚田細事止就道府州縣官聽斷歸結。重大事情方赴撫按告理在京仍投通狀。聽通政司查實﹑轉送刑部問擬其五城禦史有例應受理送問者。照舊送問。非系機密重情不許入京越訴倘姦棍訟師﹑沿襲惡俗。陷害良民。定加等反坐。以挽澆風。至於前朝獘政﹑厲民最甚者。莫如加派遼餉。以致民窮盜起而復加巢�刀餉。再爲各邊抽練。而復加練餉。惟此三餉。數倍正供苦累小民。剔脂刮髓。遠者二十餘年近者十餘年。天下嗷嗷。朝不及夕。更有召買糧科。名爲當官平市實則計畝加徵。初議準作正糧旣而不與銷算。有時米價騰貴。每石四五兩不等。部議止給五分之一髙下予奪惟賄是憑而交納衙門﹑又有姦人包攬猾胥抑勒明是三餉之外﹑重增一倍催科。巧取殃民。尢爲秕政。玆哀爾百姓困窮。夙害未除。痌瘝切體。徼天之靈爲爾下民請命。自順治元年爲始。凡正額之外一切加派如遼餉巢�刀餉練餉及召買米豆﹑盡行蠲免。各該撫按﹑卽行所屬各道府州縣軍衛衙門大張榜示。曉諭通知。如有官吏朦朧混徵暗派者察實糾參。必殺無赦。倘縱容不舉。卽與同坐。各巡按禦史﹑作速叱馭登途。親自問民疾苦。凡境內貪官污吏﹑加耗受賕等事。朝聞夕奏。毋得少稽。若從前委理刑官查盤。委府州縣訪惡。純是科索紙贖。搜取贓罰。各爲除害。實屬害民。今一切嚴行禁絕。州縣倉庫錢糧﹑止許道府時時親核。衙蠹豪惡﹑止許於告發時從重治罪總不容假公濟私。朘民肥已。有負朝廷惠養元元至意。

○又諭諸王及官民人等曰﹑凡我黎民。無論新舊。同屬朝廷赤子。近聞有將歸順人民給與滿字背帖﹑徑充役使。或給發資本令其貿易。同於家人或擅發告示占據市行與民爭利虧損國稅。亂政壞法莫此爲甚。除已往姑不追究外。自今傳諭以後﹑宜亟攺正。若仍怙勢不悛定置重典。決不輕宥。其新附軍民﹑力能自贍者宜各。安本業。不許投充勢要甘爲奴僕。如有姦棍土豪﹑自知積惡畏懼有司。因而委曲鉆營。結交權貴。希圖掩飾前非。仍欲肆志害民者。定行加等重治。如果鰥寡孤獨﹑無計自存。許親赴順天府呈告﹑轉咨戶部啟聞。

○以錦州投誠副將髙勛﹑爲寧武總兵官。

○平定山東固山額眞覺羅巴哈納﹑石廷柱言﹑前遣人招故明總督李化熙﹑已約期來見。尙有王副將﹑趙旗鼓﹑懼罪不降。攝政和碩睿親王﹑令兵部移咨招化熙﹑並王副將趙旗鼓降。

○癸卯。左春坊左庶子李若琳﹑啟薦故明詞臣陳具慶﹑韓四維﹑林增志﹑髙爾儼﹑張懸錫﹑成克鞏等。攝政和碩睿親王令衛送來京錄用。

○禦用監太監吳添壽等﹑請照舊例遣內員徵收涿州﹑寶坻縣﹑皇莊錢糧。攝政和碩睿親王諭﹑差官必致擾民。著歸並有司。另項起解。

○順天督學禦史曹溶條陳三事一開支廩餼請仍明制。在京者戶部支給。在外者州縣官支給一賑助貧生。兵燹之後士有菜色。請廣新恩給以錢粟。一優卹死節。寇亂時臨難殞身者順天一學不下百人。請沛浩蕩之恩用勵風化。下所司亟議行

○甲辰以內祕書院學士楊方興爲兵部右侍郎兼都察院右僉都禦史總督河道都察院左僉都禦史馬國柱﹑爲右副都禦史﹑巡撫山西內院副理事官陳錦﹑爲都察院右僉都禦史巡撫登萊等處地方。

○以內院副理事官李棲鳳﹑爲山東布政使司參政﹑兼按察使司僉事﹑分巡東昌道。李翔鳳爲山東布政使司參政﹑分守濟南道。戶部啟心郎朱國柱﹑爲山東布政使司參政。兼按察使司僉事﹑分巡濟寧道。髙士俊﹑爲山東布政使司參政兼按察使司僉事﹑分巡武徳道。禮部啟心郎章於天﹑爲山東布政使司參政﹑分守兗東道。兵部啟心郎丁文盛﹑爲山東布政使司參政﹑兼按察使司僉事﹑分巡登萊道。工部啟心郎馬鳴佩﹑爲山西布政使司參政﹑分守冀南道。內院副理事官遲變龍﹑爲山西布政使司參政﹑管理糧儲道。崔光前﹑爲山東布政使司參政﹑分守靑登萊道。戶部啟心郎蘇弘祖﹑爲河南布政使司參政﹑兼按察使司僉事﹑分巡河北道。刑部啟心郎申朝紀﹑爲河南布政使司參政﹑分守河北道。吏部啟心郎焦安民﹑爲山西布政使司參政﹑兼按察使司僉事。管理屯田。

○吏部左侍郎沈惟炳﹑啟薦故明尙書張忻等三十餘人。令詳注履歷以聞。已奉諭起用者﹑仍行文催取。

○遣官往房山﹑訪金朝陵寢。仍繪圖進覽。

○戶部侍郎黨崇雅﹑以老病請罷。不允。

○招撫山東河南侍郎王鰲永﹑啟報撫定靑州郡縣。並賫故明衡王降書以聞。

○王鰲永又請蠲免山東錢糧﹑如河北例。從之。

○修政歷法湯若望啟言﹑謹按敬授民時。全以節气交宮﹑與太陽出入﹑晝夜時刻爲重。若節气之時日不眞。則太陽出入﹑晝夜刻分俱繆矣。歷稽大統回回舊曆。所用節气止泥一方。且北直之節气。春分秋分﹑前後俱差一二日。況諸方乎。薄海內外﹑盡知紕繆。安可謂敬授民時之信歷也。新法之推太陽出入地平環也。則有此晝而彼夜﹑此入而彼出之理。若舊法以一處而槪諸方﹑不明經緯之奧。故日月多應食而不食當食而失推。五星當疾而反遲。應伏而反見。種種差訛﹑難以枚舉。今以臣局新法所有諸方節气﹑及太陽出入﹑晝夜時刻俱照道裏遠近推算。共增數葉﹑加於歷首。以協民時。以前民用裝潢告成恭呈王覽。舊於歷尾﹑附列五官等職名。今用新法﹑不系監官推算。亦應更攺。庶於大典有光。攝政和碩睿親王諭﹑新曆節气交脫﹑與太陽出入﹑晝夜時刻﹑按道裏遠近推算。諸方各有不同。果爲精確。但字畫細小。行款稠密。宜更定式樣﹑以便頒行。沈陽攺寫盛京。歷尾五官等官職名﹑旣系舊例。著附列湯若望之後。仍取該監更定歷樣呈覽。

○招撫山西應襲恭順侯吳惟華啟報山西代州闔城歸順。工科給事中朱鼎��淸啟言從來撫按鎭道﹑各有職掌今總兵官位敵王侯。脇令監司以下﹑悉行屬禮剛愎自用全無和衷之誼。其鎭委添設各弁﹑擾民滋害。挾制有司。致使畏縮不能盡職是地方有官而無官。民未蒙福而先受害也請嚴飭各鎭道臣。文專理民。武專緝賊。民失撫字罪文。賊縱剽掠﹑罪武仍責令撫按嚴核﹑不時糾參其濫委雜弁﹑盡行斥革。各州縣土寇竊發﹑小者守令緝捕。大者撫鎭巢�刀除。庶權一而法行矣攝政和碩睿親王從之。

○丁未。兵部左侍郎劉余祐﹑以京東土寇竊發。請移順天巡撫駐密雲。薊州道駐遵化攝政和碩睿親王從之。

○劉余祐又啟薦故明尙書仇維禎等八人下吏部知之。

○戊申兵部右侍郎金之俊﹑啟劾通州道鄭煇﹑優遊養寇巢�刀撫無聞三關鎭臣郝之潤借名誅僞縱兵肆掠並請趣畿南北按臣及監司以下官﹑速補赴任啟入攝政和碩睿親王令解煇之潤任仍諭禦史叱馭星馳毋滋觀望。其地方緊要員缺﹑吏部速與銓補。

○庚戌。順天巡撫宋權﹑請行久任考成之法。下部知之。

○辛亥。工部左侍郎葉初春﹑以新鑄制錢﹑每七文作銀一分。錢價日增。民未稱便。請頒內庫舊鑄當五制錢﹑並鑄當二錢﹑以濟民用。不允。

○壬子。攝政和碩睿親王﹑令南來副將韓拱薇﹑參將陳萬春等賫書致史可法曰予向在沈陽。卽知燕山物望。咸推司馬。及入關破賊。得與都人士相接見。識介弟於淸班。曾托其手勒平安。拳致衷緒未審以何時得達。比聞道路紛紛。多謂金陵有自立者夫君父之讐。不共戴天。春秋之義。有賊不討則故君不得書葬新君不得書卽位。所以防亂臣賊子法至嚴也闖賊李自成稱兵犯闕手毒君親。中國臣民。不聞加遺一矢。平西王吳三桂﹑介在東陲。獨效包胥之哭朝廷感其忠義。念累世之宿好。棄近日之小嫌爰整貔貅驅除狗鼠。入京之日。首崇湣帝及後謚號。入葬山陵。悉如典禮。親郡王將軍以下﹑一仍故封。不加攺削。勛戚文武諸臣﹑咸在朝列恩禮有加耕市不驚秋亳無擾方擬秋髙气爽遣將西徵。傳檄江南聯兵河朔陳師鞠旅。戮力同心。報乃君國之讐彰我朝廷之徳豈意南州諸君子﹑苟安旦夕弗審事機。聊慕虛名。頓忘實害予甚惑之國家之撫定燕都。乃得之於闖賊。非取之於明朝也賊毀明朝之廟主。辱及先人。我國家不憚徵繕之勞悉索敝賦代爲雪恥。孝子仁人﹑當如何感恩圖報。玆乃乘逆寇稽誅。王師蹔息。遂欲雄據江南﹑坐享漁人之利。揆諸情理﹑豈可謂平。將以爲天塹不能飛渡。投鞭不足斷流耶。夫闖賊但爲明朝祟耳。未嘗得罪於我國家也。徒以薄海同讐。特伸大義。今若擁號稱尊。便是天有二日。儼爲勍敵。予將簡西行之銳轉旝東徵。且擬釋彼重誅命爲前導。夫以中華全力受制潢池。而欲以江左一隅。兼支大國。勝負之數。無待蓍龜矣予聞君子之愛人也以徳。細人則以姑息。諸君子果識時知命。篤念故主。厚愛賢王。宜勸令削號歸藩永綏福祿朝廷當待以虞賓。統承禮物帶礪山河。位在諸王侯上。庶不負朝廷伸義討賊﹑興滅繼絕之初心。至南州羣彥。翩然來儀。則爾公爾侯。列爵分土。有平西之典例在。惟執事實利圖之。挽近士大夫﹑好髙樹名義。而不顧國家之急。每有大事﹑輒同築捨。昔宋人議論未定。兵巳渡河。可爲殷鑑。先生領袖名流。主持至計。必能深維終始。寧忍隨俗浮沈。取捨從違﹑應早審定。兵行在卽。可西可東。南國安危﹑在此一舉。願諸君子同以討賊爲心毋貪一時瞬息之榮﹑而重故國無窮之禍。爲亂臣賊子所笑。予實有厚望焉。記有之﹑惟善人能受盡言。敬布腹心。佇聞明教。江天在望。延跂爲勞。書不宣意。可法旋遣人報書。語多不屈。

○裁六部蒙古侍郎。

○升工部理事官巴山﹑爲本部侍郎。

○升鑲紅旗滿洲護軍參領羅弼﹑正藍旗滿洲甲喇章京葉赫朱瑪喇﹑各管本旗梅勒章京事。

○以鑲紅旗滿洲吳喇禪﹑爲護軍參領。正藍旗滿洲精奇尼﹑管甲喇章京事。

○以內弘文院學士王文奎﹑爲都察院右副都禦史﹑巡撫保定等處地方。內國史院學士羅繡錦﹑爲都察院右副都禦史﹑巡撫河南。

○升河南道禦史塗必泓﹑爲太僕寺少卿。

○以故明給事中馮傑﹑爲戶科右給事中。禦史趙繼鼎﹑爲浙江道禦史。劉今尹﹑爲廣東道禦史。兵部員外郎趙開心﹑爲陜西道禦史。刑部員外郎黃昌允﹑爲江西道禦史。禮部主事髙去奢﹑爲湖廣道禦史。行人李之奇﹑爲福建道禦史。

○升兵部郎中張正聲爲山東布政使司參議糧儲道。戶部主事賀久邵﹑爲山西按察使司僉事﹑分巡口北道。苑馬寺卿林徳馨﹑爲山西布政使司參政﹑兼按察使司僉事﹑分巡蔚州道。戶部員外郎婁惺伯﹑爲山西布政使司參議﹑分守冀寧道。長蘆運同康萬民﹑爲長蘆鹽運使。

○設京城巡捕南北營參將二員把總十員。巡兵二千名以兵部主事一員督之。

○癸丑酉刻。雨雹。

○太常寺請於仲秋祭社稷。攝政和碩睿親王諭﹑俟聖駕至京。南郊禮成後奏行。

○甲寅。攝政和碩睿親王﹑諭官民人等曰﹑書有云﹑惟後非賢不乂故帝王圖治。必勞於求賢﹑而逸於任人。得賢則治理雍熙。不得賢﹑則民生憔悴。予所以展轉夙夜﹑寤寐思服者。皆深爲斯世慮也。近見廷臣所舉。類多明季舊吏。及革職廢員。未有肥遁山林﹑隱迹逃名之士。豈謂前朝官吏﹑無補於淸時。廢員沈淪﹑鮮資於經濟。但其中有賢有不肖惟在舉薦之人﹑公與不公耳。舉主公則所薦必賢。社稷蒼生並受其福。舉主不公﹑則結連黨與。引進親朋。或受私賄或受囑托。混淆名實。標榜虛聲。誤國妨賢。莫此爲甚。自今以後﹑須嚴責舉主。所舉得人﹑必優加進賢之賞。所舉舛謬﹑必嚴行連坐之罰。至於薦舉本章﹑止許開具鄕貫履歷。其才品所宜應聽朝廷定奪。不許指定某官﹑坐名何地。無論貴賤遠近。隱顯升沈。果有灼見眞知﹑悉許薦舉。倘以貲郎雜流﹑市傭村叟﹑及革黜靑衿﹑投閒武弁﹑妄充隱逸。以致流品不分。選法壅滯。如前朝保舉故事咎有所歸。若畏避連坐﹑因而緘默不舉者。亦必治以蔽賢之罪。

○又諭都察院六科十三道曰舊制政事悉歸六部而復設都察院及科道衙門者。所以繩愆糾繆。匡正闕失法至善也爾等旣職司風紀爲朝廷耳目之官。一有見聞。卽當入告。凡貪污枉法暴戾殃民者。指實糾參。方爲稱職。近觀爾等未嘗明舉一淸廉持正之賢。未嘗明劾一受賄貪贓之輩然則朝廷設立風憲衙門﹑亦復何益自今以後。凡六部卿寺堂屬大小官員爾等宜從公舉劾直言無諱。賢者卽實稱其賢。內勿避親。外勿避仇。不肖者﹑卽實指其不肖。勿徇私情。勿畏權勢。詩不云乎。柔亦不茹。剛亦不吐。果能如此﹑則升賞有加。垂名不朽。儻黨同伐異。誣陷私仇。門戶相持。援引朋類。必置重法。吏科都給事中孫承澤﹑啟薦霸州道劉芳久﹑才堪辦賊。請加銜久任以收成效。攝政和碩睿親王﹑以霸州一帶﹑土寇紛紛。未見斷絕。此啟似屬徇私切責之。

○順天巡按柳寅東﹑陳民間疾苦二事。一驛遞累民近畿爲最。法莫善於按地派銀。召募給養。莫不善於按地派差貧富俱困。請速議徵銀召募。俾小民得以息肩。一解京錢糧頭緒紛雜。擾累滋多。有一縣正額三千餘兩﹑而起解分四十餘項者有一項錢糧﹑止一兩六七錢。而解費至二三十兩者。請總計各款﹑分四季解府匯解戶部。俾免賠累下戶兵二部酌議。

○以故明諸帝後遺像同歷代帝後像藏通集庫

○令故明妃嬪各帶內使侍女一二人於空閒府第居住戶部量給養贍並設守護

○乙卯以都督僉事杜應登爲通州總兵官

○是月興乾淸宮工

大淸世祖體天隆運定統建極英睿欽文顯武大徳弘功至仁純孝章皇帝實錄卷之六

大淸世祖體天隆運定統建極英睿欽文顯武大徳弘功至仁純孝章皇帝實錄卷之七

順治元年甲申。八月丙辰朔日食是日﹑令大學士馮銓﹑同湯若望﹑攜窺遠鏡等儀器率局監官生﹑齊赴觀象臺測驗。其初虛�

�食甚復圓﹑時刻分杪﹑及方位等項惟西洋新法﹑一一吻合。大統回回兩法﹑俱差時刻云。

○歸化城土默特部落章京古祿格等貢黃金﹑彩緞馬匹﹑絨褐﹑雕翎等物。鄂爾多斯部落濟農等貢駝馬。宴賚如例。

○招撫山西應襲恭順侯吳惟華﹑陳徵西五策言晉民𨿽切歸順。而賊設僞官﹑據城抗命者。如陳永福﹑南夢云﹑王安民之類﹑實繁有徒。臣一面率兵進取忻定。但恐孤軍力弱﹑猝難決勝。請發重兵出關﹑合力驅巢�刀。庶晉地指日可平。一也。平西王吳三桂﹑與賊有不共戴天之讐。大學士洪承疇﹑素爲三秦將吏所服。乞專命二臣﹑統旅西徵則三秦軍民﹑畏威懷徳。撲滅賊焰﹑可計時而待二也。賊聞我兵西徵。必集眾據守河口。我師爭渡。非萬全之道。宜令大兵一枝﹑徑趨蒲津。與賊相持。別遣大兵一枝﹑從保徳渡河卽由延安﹑澄城﹑郃陽等處﹑直搗腹心。俟賊勢內潰﹑我兵飛渡蒲津。長驅大進。則長河失險。賊勢坐困。三也。我兵兩路渡河。須更發精兵數萬﹑並調口北卜套各屬蒙古兵。先期由邊外渡河套。自延寧接界入口。從長安西路截擊。會兵關中。則三秦望風震動。兼可斷賊西奔之路。四也。賊之長枝﹑惟在依山傍險。埋伏詐誘又慣乘夜劫寨。偸營。乞敕各將領﹑凡遇山林險隘﹑搜巢�刀埋伏向晚安營。則必分番直更。使賊狡黠莫施。掃蕩可必。五也。攝政和碩睿親王諭﹑大兵西徵。今將抵晉。吳惟華其益盡心巢�刀賊。共建奇勛。

○以故二等甲喇章京陶祜子都稜﹑襲職。以察哈爾國巴圖﹑曾率所屬一百二十人來降。授爲牛錄章京。

○刑科給事中孫襄﹑條陳刑法四事。一曰定刑書。刑之有律。猶物之有規矩準繩也。今法司所遵﹑乃故明律令。就中科條繁簡﹑情法輕重﹑當稽往憲。合時宜。斟酌損益。刊定成書。布告中外。俾知畫一遵守。庶姦慝不形。風俗移易。一曰存國體。刑不上大夫。乃古者貴貴之義。請自今文官犯罪先下吏部核議。如所坐重大。必請上�日革職後﹑方送刑部問擬。武官隸兵部亦如之。在外府州縣各官被參革應逮問者。行該撫按就近提訊。具獄報讞法司。但於爰書覆核。不必徑行勾攝則士气伸。國體立。一曰禁刁訟。比來風俗儇薄。姦民健訟。攖利嫁禍﹑爲害滋多。請申飭內外各衙門。凡已經審結之案。非系奇冤積枉。不得復起葛藤。重滋株累。至於傍觀出首多屬傾誣百姓告訐官長﹑尢爲刁悖且民間婦女輒拘訊公庭。亦傷廉恥之化。俱乞嚴禁所全者多。一曰蘇滯獄至治之世囹圄空虛。晚季刑繁獄重。上干天和甚非古人明愼用刑之意請敕法司各衙門。務以淸獄省刑爲第一義。非事關重大不得系獄。仍敕各撫按﹑不時親詣郡邑。躬行查核卽獄犯之多寡定有司之仁暴。庶可漸幾刑措之治攝政和碩睿親王諭令法司官會同廷臣詳繹明律參酌時宜集議允當。以便裁定成書頒行天下啟內各款﹑悉如議通行嚴飭。

○丁巳。遣官祭先師孔子。上以將遷都燕京分命何洛會等統兵鎭守盛京等處。以正黃旗內大臣何洛會爲盛京總管左翼﹑以鑲黃旗梅勒章京阿哈尼堪統之右翼以正紅旗梅勒章京碩詹統之。八旗﹑每旗滿洲協領一員。章京四員。蒙古漢軍章京各一員。駐防盛京。又以傅喀納爲雄耀城城守官。仍設滿洲章京三員。漢軍章京一員。以梭木拜爲錦州城守官。額蒙格爲寧遠城城守官。拜楮喀爲鳳凰城城守官﹑每城仍各設滿洲章京二員。漢軍章京一員。胡世塔爲興京城守官。愛湯阿爲義州城守官。丹達禮爲新城城守官。伊勒愼爲牛莊城守官﹑靑善爲岫巖城城守官。每城復合設滿洲章京一員。漢軍章京一員東京﹑蓋州﹑耀州﹑海州﹑鞍山﹑廣城﹑每城各設滿洲章京一員漢軍章京一員。率兵駐防。

○遣山西道監察禦史吳邦臣﹑巡視長蘆鹽政。

○禮部議覆順天督學禦史曹溶﹑條陳開支廩餼﹑賑助貧士﹑優卹死節三事。俱如所請行。

○戊午。故明山西偏關副將王世明﹑西路偏頭關副將馬世榮﹑各奉表歸順。

○己未。有王崇髙者﹑曾爲人僕。捐貲造泥溝坡橋成。事聞。上嘉之令以人償伊主。出戶爲民。賞銀百兩復其家。仍命樹碑其所。

○禮部啟請車駕將臨應恭辦鹵簿儀仗等物。攝政和碩睿親王令該衙門速行造辦。

○庚申。攝政和碩睿親王賞大學士馮銓﹑侍郎沈惟炳﹑金之俊﹑天津總督駱養性﹑招撫山東河南侍郎王鰲永﹑招撫山西應襲恭順侯吳惟華﹑內監曹化淳﹑車應奎﹑王徳化﹑王之俊等貂褂各一襲。

○睿親王諭朝鮮國王李倧曰。適軍需孔亟。爾今秋量所得米粟﹑可運送燕京。以助國用。睿親王允戶部議。內官監屬各廠地畝租銀照禦用監近例﹑歸並有司徵收。另項起解。以淸冒破騷擾等獘。

○順天巡按柳寅東﹑疏劾舊州守備楊嘉祉﹑交通賊首張春宇等大肆焚劫爲害居民。睿親王令該撫按逮送法司究問。

○辛酉先是大學士希福﹑路遇固山額眞譚泰曰。爾果衰邁矣後又遣谷巴達科爾可代﹑向譚泰言。我兩處房屋俱遠。可將哈談巴圖魯房屋更換與我。爾爲固山額眞。卽主張另撥一房有何不可。爾誠衰邁矣。譚泰遣恩格徳﹑謂希福曰前路遇時曾謂我衰邁退縮。今又謂我衰邁。如果衰邁退縮。爾當明言。我卽悛攺。希福答曰。我所以言固山額眞者有二。有比伊口利之人。每占伊光。伊俊巡居後。伊非固山額眞耶。分撥房屋﹑何爲推諉於人。其得美房者曰﹑誰分撥此房﹑其不得美房者亦曰﹑誰分撥此房。伊爲何碌碌因人耶。曾有一人覿面斥我﹑伊豈不知耶。伊兄系超等公爵。我家恩遇。亦不殊伊家。乃公歿後﹑已追封王爵異姓封王﹑原無成例。且伊之官爵﹑亦非襲自他人。乃伊以偉略丈夫所得之官爵也。柰何不侃侃而言也。又梅勒章京譚布。往詣希福所。希福謂之曰。我至署中。大學士範文程云﹑日食二十筵。我因曰﹑我等儒臣﹑豈比於六部大臣。及開疆辟土功臣。而盛設若此。隨率範文程﹑剛林﹑啟之攝政和碩睿親王。王云﹑此言誠是。乃予誤也。譚布以是言﹑白於伊兄譚泰。譚泰訐於法司。及問希福﹑言王並無予誤之語。則是希福私意造言。自稱其能。以王爲誤﹑假言招搖也。又問有一人覿面見斥者爲誰。先稱並無其人。後言護軍統領圖賴﹑因禮部官於攝政王處﹑啟事錯誤。乃於眾大臣前讓之云﹑爾等密勿大臣。旣知之。何不力阻而令其啟王也。於是法司議希福僞傳王言。固山額眞譚泰﹑護軍統領圖賴﹑皆國家大臣。乃謂譚泰衰邁退縮。碌碌因人。其意非欲二臣構釁﹑疏遠於王﹑卽從此紊亂國政耶。希福應論死。啟知攝政和碩睿親王。王念其效力年久。且其侄索尼﹑亦蒙主眷。今復爲國效力最多。希福免死。革職爲民。歸本牛錄。止許往來兄弟親戚之家。若在大臣家行走﹑從重治罪。

○攝政和碩睿親王﹑以書招僞總兵唐通﹑馬登洪。

○以故明兵部主事淩駉﹑爲兵科給事中。

○以故明戶部郎中王弘祚﹑爲山西按察使司僉事。岢嵐兵備道。遵化道耿應衡﹑爲山西按察使司僉事﹑大同左衛道。昌平州知州李日晉﹑爲山西按察使司僉事﹑陽和兵備道。保定府通判童可選﹑爲山西按察使司僉事﹑大同巡道。

○壬戌。攝政和碩睿親王﹑賞故明周後父嘉定侯周奎﹑緞百疋。銀百兩。晉王朱審煊﹑及妃嬪範氏等銀兩有差。

○招撫山東河南侍郎王鰲永﹑啟薦故明工部尙書曹珖﹑刑部侍郎潘士良﹑總漕郭尙友等三十二人。下吏部知之。

○癸亥。攝政和碩睿親王﹑諭官民人等曰。政貴有恆。辭尙體要。以後一應章奏﹑勿得拘牽文義。摭拾浮詞。但將時宜事務﹑明切敷陳。蓋語繁而支。則難聽。言簡而當。則易行。言之有益無益不在繁簡。顧力行何如耳。自今遇有切於時務者。隨便入告不必等待多款。以致遲延。國家利益之事。早行一日﹑則受一日之福。遲行一日﹑則受一日之病。惟以迅速爲尙耳。至明季各項稅課。除已經徵收﹑不必給還外。凡有虧欠俱與蠲免又各府州縣衛所屬鄕村﹑十家置一甲長。百家置一總甲凡遇盜賊逃人﹑姦宄竊發事故。鄰佑卽報知甲﹑長甲﹑長報知總甲。總甲報知府州縣衛。府州縣衛核實﹑申解兵部。若一家隱匿﹑其鄰佑九家﹑甲﹑長﹑總甲﹑不行首告。俱治以重罪。不貸。

○甲子。小祥。致祭大行皇帝。是日﹑攝政和碩鄭親王濟爾哈朗﹑奉上率和碩親王以下﹑牛錄章京以上﹑齊詣殯宮。皇太后率眾妃﹑及公主﹑格格﹑和碩福金以下﹑鎭國將軍固山額眞尙書等官命婦以上﹑俱齊集。陳設祭物。行三叩頭禮。祭畢。執事官於殿西﹑設鹵簿儀仗。和碩鄭親王濟爾哈朗﹑奉上率眾官等﹑皇太后﹑率眾妃﹑舉哀。跪幾筵前﹑三獻爵。行三叩頭禮。昂邦章京﹑尙書﹑內大臣等﹑恭奉龍轝由中道出。和碩鄭親王濟爾哈朗﹑奉上率眾官跪。獻三爵。舉哀。皇太后﹑及眾妃﹑俱舉哀。酉刻。恭捧寶宮安奉。

○乙丑。順天督學禦史曹溶啟言﹑請將遼東等處十五學﹑攺附永平府。設教官三員。分司教導。擇遼地經明行修之士﹑充其任。其拔貢廩給事宜﹑仍與各州縣﹑一體舉行。攝政和碩睿親王從之。

○故明山西總兵王越﹑奉表歸誠。

○丙寅。恭奉大行皇帝寶宮。安葬昭陵。攝政和碩鄭親王濟爾哈朗﹑奉上率和碩親王以下﹑牛錄章京以上﹑齊集山陵殿前西階皇太后率眾妃及公主﹑格格﹑和碩福金以下﹑鎭國將軍固山額眞尙書等官命婦以上俱集皇太后﹑率眾妃﹑及公主等﹑詣寶宮前。舉哀畢跪獻三爵。行三叩頭禮。內大臣輔國將軍錫翰等奉寶宮由中階。升陵殿。奉安於地宮。葬畢。陳設祭物。皇太后﹑眾妃﹑及諸王官員﹑獻爵。行祭禮。

○太祖武皇帝忌辰。遣官祭福陵。

○故明宣大總兵張致雍﹑奉表歸誠。

○戊辰。免直隸被賊殘破景州﹑河間﹑阜城﹑靑縣﹑本年額賦。

○山東萊州府知府黃紀啟言﹑大兵自晉臨秦。賊勢不支。必走漢中奔西蜀。竄踞一方。恐四省動搖。所關甚鉅。請令該部將見在京師蜀中舊弁陳聯芳﹑盧進忠﹑簡化龍﹑李芝秀四人﹑檄發陜西軍前。俾。相機先馳入蜀。徵廢將。連鄕勇。號召土司與在籍諸臣秦良玉等﹑戮力前進。不惟窮寇成擒。西蜀底定。滇黔楚粵之間﹑不煩一旅而定矣。攝政和碩睿親王﹑令聯芳等詣內院。面詢方略具啟。

○己巳。以故明刑科右給事中李士焜﹑爲兵科左給事中。

○以故明口北道吳嵩允﹑爲山西按察使司副使﹑兼布政使司參議﹑河東道。

○以都察院參政祖可法爲右都督﹑充河南衛輝府總兵官。梅勒章京夏成徳爲都督同知。充山東沂州總兵官。侍郎金玉和爲都督僉事。充河南懷慶副將。理事官柯永盛爲都督僉事﹑充山東膠州副將。

○定在京文武官員支給俸祿柴直。仍照故明舊例。正一品。文﹑折支俸銀二百一十五兩五錢一分二釐。武﹑九十五兩一分二釐。從一品。文﹑折支銀一百八十三兩八錢四分四釐。武﹑八十一兩六錢九分四釐。正二品。文﹑折支銀一百五十二兩一錢七分六釐。武﹑六十七兩五錢七分六釐。從二品。文﹑折支銀一百二十兩五錢八釐。武﹑五十三兩四錢五分八釐。正三品。文﹑折支銀八十八兩八錢四分。武﹑三十九兩三錢四分從三品。文﹑折支銀六十六兩九錢一分六釐。武﹑二十九兩五錢六分六釐。正四品文折支銀六十二兩四分四釐。武﹑二十七兩三錢四釐。從四品文﹑折支銀五十四兩七錢三分六釐。無武職。正五品。文﹑折支銀四十二兩五錢五分六釐。武﹑一十八兩七錢六釐。從五品。文﹑折支銀三十七兩六錢八分四釐。武﹑十六兩五錢三分四釐。正六品。文﹑折支銀三十五兩四錢六分。武﹑一十五兩二錢一分。從六品。文﹑折支銀二十九兩八分四釐。武﹑一十二兩四錢三分四釐。以下無武職。正七品。折支銀二十七兩四錢九分。從七品。折支銀二十五兩八錢九分六釐。正八品。折支銀二十四兩三錢二釐。從八品。折支銀二十二兩七錢八釐。正九品折支銀二十一兩一錢一分四釐從九品。折支銀一十九兩五錢二分。至無品之武官﹑試百戶折支銀六兩七錢六分。署試鎭撫﹑折支銀五兩七錢一分四釐。其本色祿米文﹑自正一品﹑至從九品。武自正一品﹑至試職。俱一十二石。柴薪。直堂。內閣大學士﹑�山戊不

�額柴薪銀一百四十四兩。直堂一十四名共銀一百四十兩。加宮保者﹑每季增柴薪銀六兩。詹事府正詹掌府﹑如系尙書�山戊不

�額柴薪銀一百四十四兩。如系侍郎﹑一百二十兩。少詹事﹑七十二兩。府丞﹑四十八兩。主簿﹑錄事﹑各銀二十四兩。�山戊不�額直堂十名。共銀一百兩。直廳二名。共銀二十兩。左右春坊諭徳兼侍讀中允兼編修贊善兼司直檢討歲額柴薪銀四十八兩。直堂各八名各銀八十兩司經局洗馬兼修撰﹑�山戊不�額柴薪銀四十八兩。直堂七名。共銀七十兩翰林院大學士﹑�山戊不�額柴薪銀七十二兩。侍讀侍講修撰﹑各四十八兩。編修﹑檢討﹑各三十六兩。提督各館少卿各七十二兩待詔孔目﹑各二十四兩制誥敕房中書舍人各三十六兩庶吉士譯字官﹑各一十二兩。帶俸等官﹑照品級加領翰林院﹑�山戊不�額直堂一十五名。共銀一百五十兩制誥敕房﹑直堂四名。共銀四十兩。提督館﹑直堂一十二名。共銀一百二十兩。吏部尙書﹑歲額柴薪銀一百四十四兩。侍郎﹑一百二十兩。郎中﹑員外﹑主事﹑各四十八兩。司務﹑二十四兩。�山戊不�額直堂四十八名。共銀四百八十兩。四司直廳﹑各四名。各銀四十兩。司務廳直廳二名。共銀二十兩。其五部尙書﹑侍郎﹑郎中﹑員外﹑主事﹑司務﹑�山戊不�額柴薪﹑俱與吏部同。戶部照磨﹑寶鈔司提舉﹑�山戊不�額柴薪銀各二十四兩。�山戊不�額直堂四十七名。共銀四百七十兩。十三司直廳各四名。各銀四十兩。司務﹑照磨﹑直廳各二名。各銀二十兩。禮部﹑�山戊不�額直堂四十八名。共銀四百八十兩。司務廳直廳二名。共銀二十兩。四司直廳各四名。各銀四十兩。兵部武學教授﹑�山戊不�額柴薪銀三十六兩。訓導﹑二十四兩。京衛經歷﹑二十四兩。五城兵馬司指揮﹑四十八兩。副指揮﹑吏目﹑各二十四兩。�山戊不�額直堂三十名。共銀三百兩。武選司直廳八名。共銀八十兩。謄黃直廳四名。共銀四十兩。額設淸黃柴薪銀七十二兩。�山戊不�額車駕司直廳四名。共銀四十兩。職方司直廳看監八名。共銀八十兩。武庫司郎中直廳四名。共銀四十兩。員外﹑主事。各直廳二名。各銀二十兩。前司主事直廳一名。銀十兩司務直廳二名。共銀二十兩。刑部照磨﹑檢校﹑司獄﹑�山戊不�額柴薪銀各二十四兩。�山戊不�額直堂四十五名。共銀四百五十兩。十三司直廳各四名。各銀四十兩。

司務﹑照磨﹑直廳各二名。各銀二十兩。工部營繕所所正﹑所副﹑寶源等局大使﹑副使﹑�山戊不�額柴薪銀各一十二兩。�山戊不�額直堂四十名。共銀四百兩。四司直廳各四名。各銀四十兩司務直廳二名。共銀二十兩。都察院左都禦史�山戊不�額柴薪銀一百四十四兩。左副都禦史﹑一百二十兩。左僉都禦史七十二兩經歷﹑四十八兩。都事照磨﹑檢校﹑司獄﹑各二十四兩。禦史。三十六兩。�山戊不�額直堂四十五名。共銀四百五十兩。經歷司直廳四名共銀四十兩。照磨司務﹑直廳各二名。各銀二十兩。通政使司通政使﹑�山戊不�額柴薪銀一百二十兩。左右通政﹑各七十二兩。左右參議﹑各四十八兩。經歷﹑知事﹑各二十四兩。�山戊不�額直堂五十名。共銀五百兩。大理寺正卿﹑�山戊不�額柴薪銀一百二十兩。左右少卿﹑各七十二兩。寺丞﹑寺正﹑寺副﹑各四十八兩。評事﹑三十六兩。司務﹑二十四兩。�山戊不�額直堂直廳二十二名。共銀二百二十兩。六科都給事﹑左右給事給事�山戊不�額柴薪銀各三十六兩。�山戊不�額各科朝房直各四名各銀四十兩尙寶司正卿少卿﹑司丞﹑�山戊不�額柴薪銀各四十八兩�山戊不�額看朝房直七名共銀七十兩。中書科中書舍人﹑�山戊不�額柴薪銀三十六兩。試中書舍人﹑二十四兩。帶俸等官﹑照品級加領�山戊不�額看朝房直四名共銀四十兩。太常寺正卿﹑�山戊不�額柴薪銀一百二十兩。少卿﹑七十二兩。寺丞﹑四十八兩。典簿﹑博士﹑奉祀﹑祀丞﹑司樂﹑協律郎﹑贊禮郎﹑各二十四兩。元�寸帶樂舞生﹑一十二兩。�山戊不�額直堂一十八名。共銀一百八十兩直廳四名。共銀四十兩。典簿廳直二名共銀二十兩光祿寺正卿﹑�山戊不�額柴薪銀一百二十兩少卿寺丞各四十八兩。典簿錄事各二十四兩四署署正各四十八兩。署丞監事各二十四兩。銀庫大使一十二兩。看朝房直四名共銀四十兩。國子監祭酒﹑�山戊不�額柴薪銀七十二兩。司業四十八兩監丞典簿博士﹑助教學正學錄﹑各銀二十四兩。�山戊不�額直堂一十名。共銀一百兩。太僕寺正卿�山戊不�額柴薪銀一百二十兩。少卿七十二兩寺丞﹑四十八兩。主簿﹑大使﹑各二十四兩。�山戊不�額直堂十名。共銀一百兩。�山戊不�額主簿廳直二名。共銀二十兩。鴻臚寺正卿﹑

�山戊不�額柴薪銀七十二兩。少卿﹑寺丞﹑各四十八兩。主簿﹑署丞﹑鳴贊﹑序班﹑各銀二十四兩。�山戊不�額直堂二十名。共銀二百兩。主簿廳直二名。共銀二十兩。司賓﹑司儀﹑二署直﹑各二名。各銀二十兩。看倉等項直三名。共銀三十兩。行人司司正﹑司副﹑行人﹑�山戊不�額柴薪銀各三十六兩。�山戊不�額直廳看倉七名。共銀七十兩。欽天監監正監副﹑春夏秋冬中五官正�山戊不�額柴薪銀各四十八兩。靈臺郎﹑保章正﹑挈壼正﹑監候正﹑司晨司曆博士主簿。�山戊不�額柴薪銀各二十四兩。加銜者倍之。�山戊不�額直堂書房﹑主簿廳把門﹑觀象臺直共一十九名。共銀一百九十兩。太醫院院使。院判。�山戊不�額柴薪銀各四十八兩。禦醫吏目。各二十四兩。�山戊不

�額直堂一十名。共銀一百兩。上林苑監監正﹑監副﹑�山戊不

�額柴薪銀各四十八兩。監丞典署署丞典簿錄事﹑各二十四兩。

�山戊不�額直廳四名。共銀四十兩宗人府經歷�山戊不�額柴薪銀四十八兩�山戊不�額直堂直廳二十名共銀二百兩。五府都督�山戊不�額直堂八名計銀八十兩。看朝房二名。共銀二十兩。經歷�山戊不�額柴薪銀四十八兩都事二十四兩。�山戊不

�額直廳四名。共銀四十兩。帶俸都督�山戊不�額柴薪銀四十二兩。錦衣衛都督﹑一百六十八兩。都督同知都督僉事都指揮使﹑都指揮同知﹑各一百四十四兩。署都指揮僉事﹑都指揮僉事指揮使各一百二十兩。指揮同知﹑九十六兩。指揮僉事七十二兩。帶俸都指揮使等官﹑四十八兩。經歷﹑三十六兩。�山戊不

�額直堂二十六名。共銀二百六十兩。鎭撫司千戶﹑鎭撫�山戊不�額柴薪銀各四十八兩。�山戊不�額直堂四十三名。共銀四百三十兩。詹事府通事舍人王國佐﹑條奏長蘆鹽法十四事。一復額引以疏壅滯。一攺引部以速引利。一便引價以壯京圉。一革防銷以省商費。一除濫贖以伸商冤。一疏變價以止姦欺。一淸焚溺以杜虛冒。一止攺告以一引鹽。一疏關禁以通引楫。一杜擾害以淸私販一核場竈以淸窩囤。一復兩坨以備譏察。一免徭助以濟孤商一設賞例以鼓富商。部覆允行。

○庚午。遣禮部侍郎藍拜等詣房山祭金帝陵。

○辛未。攝政和碩睿親王以武功成。率諸王貝勒﹑及諸將士祭旗纛於南苑。

○戶科給事中郝傑啟薦故明左都禦史房可壯等六人。下吏部知之。

○壬申。攝政和碩睿親王諭兵部曰。各地方歸順文武官員﹑多有首鼠兩端。觀望形勢。陽爲歸順﹑而中懷二心者。此等之人。徒取罪戾。𨿽有顯績。亦難自贖。自今以後果能痛革前非。矢誠無二。仍與優敍。至無知小民﹑或乘亂作姦。或畏罪爲賊。悉赦前愆。許令自新。歸籍樂業。若怙惡不悛。定行誅巢�刀﹑不宥。

○以故明兵科都給事中戴明說﹑爲原官。

○以故明山東布政使司右布政使邵名世﹑爲本省左布政使。戶部郎中鄭廷櫆﹑爲河南布政使司參議督糧道。戶部主事胡之彬﹑爲山東按察使司僉事﹑署按察司事。山西河東道郝絅﹑爲本省布政使司參議﹑署布政司事。

○攝政和碩睿親王以書招逋逃海島朝鮮總兵林慶業﹑及副將池鳳髙﹑向明時﹑參將周方蘇等。

○癸酉。攝政和碩睿親王給故明妃女�賓任氏等貂裘衣服有差。

○攝政和碩睿親王諭戶部曰。比因東來之人。借鬻人參名色﹑擾害地方。特行嚴察究治。但小民恃貿易爲生。未便禁止。惟當設立科條。使之遵守。以後人參止許於南京﹑揚州﹑濟寧﹑臨淸四處開肆貿易。一應滿漢人民或商或賈各聽其便。倘市易不平致行搶奪﹑以及虧直勒買等項。地方官卽執送京師治罪。

○甲戌。遣河南山東山西督撫道府等官赴任。攝政和碩睿親王﹑諭以體國愛民。各給銀兩有差。

○設鎭守易州﹑衛輝﹑懷慶﹑膠州﹑柳溝等處官兵。易州。總兵﹑副將﹑各一員。參將二員。遊擊三員。守備五員。千總十員。把總二十員。兵五千名。衛輝。總兵副將各一員。參將遊擊各二員。守備四員千總十員。把總二十員。兵五千名。懷慶膠州副將各一員參將各二員。遊擊各三員。守備各五員。千總各十員把總各二十員。兵各五千名。柳溝。參將一員守備一員兵一千名。

○乙亥上自盛京遷都燕京是日﹑車駕啟行。駐蹕舊邊內木橋地方。以故明河南道監察禦史張煊爲原官。

○攺禮部郎中寧承勛﹑爲山東道監察禦史。兵部員外郎張愼學﹑爲四川道監察禦史。兵部主事董復﹑爲雲南道監察禦史。

○升刑部員外郎王鳳翼﹑爲山東按察使司僉事﹑驛傳道。

○戶部議覆山東巡撫方大猷條陳州縣衛所荒地無主者﹑分給流民。及官兵屯種。有主無力者﹑官給牛種三年起科。應如所請。仍敕撫按率屬實力奉行。報可。

○丙子上駐蹕開城。

○攝政和碩睿親王給平西王吳三桂﹑恭順王孔有徳﹑懷順王耿仲明﹑智順王尙可喜﹑續順公沈志祥﹑衣鞾﹑器皿等物有差。

○遣浙江道監察禦史黃徽允﹑巡按山西。

○升保定府參將吳勝兆﹑爲倒馬關副將。山海關參將冷云登﹑爲昌平副將。

○丁丑。上駐蹕楊石木地方。

○戊寅。上駐蹕張古臺口地方。

○己卯。上駐蹕廣城。

○庚辰。上駐蹕蘇爾濟地方。

○擢山東寧海州知州陳培基﹑爲順天府府尹。

○升兵部主事楊云鶴﹑爲山東布政使司參議﹑分守關內道。

○以故明兵部主事葉廷秀﹑爲河南道監察禦史。湖廣道監察禦史李春蓁﹑爲廣西道監察禦史。

○察哈爾國固倫公主﹑及外藩蒙古王﹑貝勒等。來迎聖駕。朝行在。貢獻駝馬。

○辛巳。宴來朝蒙古王﹑貝勒等於行在。賜緞疋﹑銀器弓﹑矢﹑甲﹑冑﹑鞍轡﹑佩刀等物有差。

○順天督學禦史曹溶﹑啟薦故明進士王崇簡等五人。招撫山西應襲恭順侯吳惟華﹑薦故明國子監司業朱之俊等四人。俱下吏部酌用。

○順天督學禦史曹溶﹑請增設寓學廩額十名。給以膳餼。其

�山戊不�拔恩貢﹑如他學例。從之。

○壬午。上駐蹕魏家嶺地方。

○故明大學士謝升﹑赴召至京師。令入內院辦事。升以年老乞歸。慰畱之。

○順天督學禦史曹溶﹑啟請旌表故明殉節大學士範景文﹑戶部尙書倪元璐﹑左都禦史李邦華﹑兵部侍郎王家彥﹑刑部侍郎孟兆祥﹑及子進士章明﹑左副都禦史施邦耀﹑大理寺卿淩義渠﹑左春坊周鳳翔﹑左中允劉理順﹑左諭徳馬世奇﹑太常寺少卿吳麟徵﹑檢討汪偉﹑太僕寺寺丞申佳允﹑給事中吳甘來﹑禦史王章﹑陳良謨﹑陳純徳﹑吏部主事許直﹑兵部主事金鉉﹑成徳﹑新樂侯劉文炳﹑宣城伯衛時春﹑新城伯王國興﹑惠安伯張慶臻﹑駙馬都尉鞏永固﹑錦衣衛指揮同知李若璉﹑千戶髙文采等二十八人。攝政和碩睿親王令俟天下平定。再行察議。

○故明協守大同朔州等處副將杜國慶﹑山西水泉營參將李正馥﹑西路馬站堡參將蘭應魁等﹑各奉表歸誠。

○癸未。上駐蹕廣寧。

○設故明十三陵司香官﹑及陵戶。給以香火地畝。仍諭以虔潔禋祀。禁止樵牧。用稱國家隆禮前朝至意。

○甲申。上駐蹕謝家臺地方。

○升刑部郎中潘巨﹑爲山西布政使司參議﹑寧武兵備道。

○攝政和碩睿親王諭戶部。凡鰥寡孤獨﹑一切困窮無告者﹑許其赴部陳告。量給贍養。

○攝政和碩睿親王給大學士謝升貂裘﹑鞾帽﹑白金百兩。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七

大淸世祖體天隆運定統建極英睿欽文顯武大徳弘功至仁純孝章皇帝實錄卷之八

順治元年甲申九月丙戌朔上駐蹕大淩河地方

○以太醫院右院判韋盡性爲左院判禦醫傅允祖爲右院判

○調永平道僉事姚恭爲山西按察使司副使﹑潞安兵備道懷隆兵備道朱壽錅爲山西布政使司參議朔州兵備道

○攝政和碩睿親王給平西王吳三桂恭順王孔有徳懷順王耿仲明智順王尙可喜補緞衣各三襲續順公沈志祥補緞衣一襲

○宣大總督吳孳昌啟畱已升山西岢嵐道云鎭餉司王弘祚從之。

○丁亥。上駐蹕小淩河地方。

○攝政和碩睿親王﹑諭京城內外軍民人等曰。予至此四月﹑以來無日不與諸臣竭盡心力﹑以圖國治民安。但寇賊倡亂之後眾心驚懼。六月間流言蜂起隨經頒示曉諭。民心乃寧向傳有八月屠民之語今八月已終毫未驚擾則流言之不足信也明矣。今聞訛傳﹑九月內聖駕至京。東兵俱來放搶三日盡殺老壯止存孩赤等語民乃國之本。爾等兵民老幼﹑旣已誠心歸服復以何罪而戮之爾等試思今皇上攜帶將士家口﹑不下億萬與之俱來者何故爲安燕京軍民也昨將東來各官內﹑命十餘員爲督撫司道正印等官者何故。爲統一天下也。已將盛京帑銀﹑取至百餘萬。後又挽運不絕者何故。爲供爾京城內外兵民之用也且予不忍山陜百姓﹑受賊殘害旣已發兵進巢�刀猶恨不能速行平定救民水火之中。豈有不愛京城軍民﹑而反行殺戮之理耶。此皆眾所目擊之事余復何言。其無故妄布流言者﹑非近京土寇﹑故意搖動民情﹑令其逃遁﹑以便乘機搶掠。則必有流賊姦細﹑潛相煽惑﹑貽禍地方應頒示通行曉諭。以安眾心。仍諭。各部嚴緝姦細及煽惑百姓者。倘有散布流言之人。知卽出首。以便從重治罪。若見聞不首者。與散布流言之人一體治罪。

○升刑部理事官岱都﹑爲工部侍郎。

○以恩格徳﹑杜爾霸﹑秦繼武﹑爲禮部理事官。滿都祜﹑爲工部理事官。丹岱鄂爾晉巴圖魯艾睦喀﹑額克習訥﹑科爾坤﹑爲戶部理事官。張察孫應聘爲刑部理事官。席理渾﹑爲吏部理事官。格霸庫扈習霸孟格塞爾科奎﹑趙國鼎﹑雅布堪﹑訥爾徳﹑楊正泰﹑爲兵部理事官

○增設兵部漢軍理事官四員。以宜哈納郎賽﹑宜永貴陳一徳爲之

○以鑲紅旗滿洲覺羅希符﹑管甲喇章京事

○以投誠副將張諴﹑爲密雲總兵官王燝爲直順廣大副將署總兵官事刑部右侍郎提橋啟言﹑修明律令需人甚急請令內院酌議遴選各衙門官﹑爲總裁。爲分校刻期刊定。頒式天下攝政和碩睿親王諭﹑各衙門中有材識通明﹑熟諳律令者。著堂官開送內院酌派具啟。

○戊子。上駐蹕塔山地方

○令故明光宗襄嬪張氏與任貴妃同居。戶部量給養贍

○兵部右侍郎金之俊﹑啟請收民間兵器馬匹入官攝政和碩睿親王以民間兵器藉以禦盜不允

○己丑上駐蹕寧遠

○調戶部左侍郎黨崇雅﹑爲刑部左侍郎以故明兵部侍郎李化熙﹑爲工部右侍郎

○禮部啟言聖駕至京文武百官迎接禮儀應行豫定先期工部錦衣衛修治道途設行殿於通州城外南向司設監設帷幄禦座於中尙衣監備冠服。錦衣衛設鹵簿儀仗。旗手衛設金鼓旗幟。教坊司設大樂俱於行殿西候駕至前導。先期一日傳報。文武百官﹑俱吉服於行殿西道傍百步之外﹑候駕過侍班跪接。駕入行殿﹑升禦座鴻臚寺官贊排班文武各官班齊行五拜三叩頭禮畢候上更衣百官前行駕由永定門﹑入大淸門升武英殿文武百官由大淸門左右進至承天門外金水橋南文武分班駕至﹑跪迎俯伏候駕過﹑百官各散凡一應執事人員仍伺候。次日黎明﹑文武百官於武英殿朝畢。上表﹑請卽帝位候上�日兪允。本部隨擇日具儀注進呈攝政和碩睿親王是之

○庚寅上駐蹕曲樹河堡攝政和碩睿親王多爾衮遣甲喇章京顧納代伊爾都齊蘇拜廣泰﹑及侍衛自燕京迎駕獻菓品。

○辛卯。上駐蹕沙河驛。

○攝政和碩睿親王諭城堡營衛文武各官﹑及軍民人等曰予聞爾等遘玆寇難。坐臥靡寧爰整大軍掃除禍亂拯民水火之中以安天下。非好兵而樂戰也。爾等但備辦糧艸賫送軍前。此外秋毫不擾。城市村莊人民﹑各照常安居貿易。毋得驚惶。凡文武官員軍民人等不論原屬流賊或爲流賊逼勒投降者若能歸服我朝仍準錄用倘抗拒不服置之重法。妻子爲奴。開誠投順者加升一級恩及子孫有能擒獻賊渠將佐者論功優升永同帶礪今皇上求賢若渴凡有深識天文懷材抱徳之士亟宜奮起。共立功名遲疑失時噬臍無及。

○河道總督楊方興啟言河道往來不絕。人心叵測實爲可虞宿遷左連淸桃右連徐邳地居要衝宜設道員駐札以備非常更設重兵以舊總兵官統之庶要地得人眾心安輯而一統指日可俟攝政和碩睿親王﹑以兵部啟心郎趙福星﹑爲宿遷兵備道其添兵事宜﹑令部議覆。

○招撫山東河南侍郎王鰲永啟言楊威﹑系故明總兵劉澤淸委用之官澤淸南奔。威遂盤踞登萊。假稱山東前鋒恢巢�刀副總兵名色肆行焚戮乞敕大兵速巢�刀以杜亂萌。從之。

○壬辰上駐蹕前屯衛

○攝政和碩睿親王傳集大學士馮銓﹑洪承疇謝升及六部侍郎都察院詹事府通政司﹑光祿寺﹑翰林院﹑五城禦史錦衣衛鴻臚寺等衙門官諭之曰予聞小民在外訛傳於八月屠民又訛傳聖駕至京殺萬人祭纛。縱兵搶掠三日。如果於八月屠民。今八月已過。民間安堵如故。予曩者祭纛﹑何曾。戮及一人耶。遠近俱將歸附。人民靡不保全。眾所共見。而猶疑有搶掠之事耶。似此小民好爲訛言。明祚所由式微於玆可睹爾諸臣有所知見﹑卽當曉諭。遇有消息可速啟聞況明祚淪亡率由臣下不忠交相納賄所致若居官黷貨不卹生民恥孰甚焉其切戒之。

○攺戶部郎中劉顯績爲禮科給事中

○升戶部郎中汪光緒﹑爲山東布政使司參議分巡衮州道子之士爲山西布政使司參議﹑分巡河東道

○癸巳上駐蹕老軍屯。

○日暈色黃赤鮮明自辰及巳始散

○攝政和碩睿親王﹑賜大學士洪承疇貂皮朝衣﹑貂褂緞疋銀兩﹑莊園﹑奴婢﹑及牛馬等物。

○又賜固山額眞﹑內院﹑及六部尙書﹑管梅勒章京事等官﹑馬各一。

○平定山西固山額眞葉臣﹑覺羅巴哈納﹑石廷柱等啟言﹑故明兵部尙書張縉彥﹑已遣人招至。縉彥自言有死罪﹑不敢入朝。其開封衛輝﹑懷慶等府﹑業已委官署事並酌畱官屬兵丁駐防矣

○鎭守眞順廣大署總兵官王燝啟言流寇僞將王鼎鉉﹑占據內黃縣城。勾結土寇蘇自興等﹑各稱總督大元帥並聯山東河南賊寇。勢將燎原。臣隨會同道臣邱茂華﹑提兵南下至隆平﹑擒獲巨寇劉致和等。至鉅鹿擒獲擅立天定年號僞總兵劉守分等。俱已伏法。所過之地﹑目擊廬舍焚毀。遺民無幾。臣按兵三日。宣諭招撫。仍分遣將士﹑直抵諸巢。殺獲甚眾。下兵部知之。

○甲午。上入山海關﹑駐蹕西河地方。鎭守山海總兵官髙第永平道李丕著﹑率所屬迎駕。賜髙第等宴。

○乙未。上駐蹕深河驛。賜髙第﹑李丕著玲瓏鞍馬各一匹諭曰爾等所屬地方。兵民孤寡。宜加軫卹各安其心隨後我軍搬移家口接踵將至。各有章京統領爾等曉諭商民﹑毋得在城內交易但在城外互市如有搶奪者﹑可卽拏送該管章京毋徇情而

○攝政和碩睿親王多爾衮﹑遣吏部尙書宗室鞏阿岱護軍統領圖賴﹑阿濟格尼堪等﹑自燕京迎駕。進數珠﹑馬匹﹑菓品等物。

○丙申。上駐蹕兔爾山河地方。

○刑部右侍郎提橋啟言五刑之設﹑所以訐姦除亂而死刑居二曰絞曰斬。明律分別差等。絞斬互用我朝法制罪應死者俱用斬刑臣以爲自今以後一切麗於重典者仍分別絞斬按律引擬至於應笞之人罪不至死若以板易鞭或傷民命宜酌減笞數以三鞭準一板庶得其平。伏懇敕下臣部傳示中外一體遵行從之。

○刑部尙書管侍郎事田惟嘉以衰病乞休允之。

○丁酉。上駐蹕永平府。知府馮如京副將張維義率文武官員出城迎駕。上賜食諭之曰。爾等各安心軫卹所屬軍民人等。愛養孤貧。俾其得所。又須嚴查各屬。遇有一二逃人獲時卽行解京倘隱匿不解。被原主識認。或被傍人告發所屬官員從重治罪窩逃之人﹑置之重刑仍傳諭山海關曉示各屬

○戊戌上駐蹕王家店。

○攝政和碩睿親王賞故明晉王朱審煊貂褂一領貂蟒袍一襲

○遣前鋒統領席特庫率將士往助平定山西固山額眞葉臣軍

○己亥上駐蹕丰潤縣知縣王家春率文武官及士民等出城迎駕。上賜食仍諭如前建堂子於玉河橋東享殿三間有闈廊闊五丈三尺五寸深三丈三尺。檐柱﹑髙一丈二尺六寸八角亭一座。圍﹑二丈六尺五寸。檐柱﹑一丈七寸。收貯舊饗神房二間闊一丈七尺深一丈五尺五寸檐柱髙一丈殿門一間闊一丈三尺五寸深一丈五尺檐柱髙一丈一尺二寸祭神八角亭一座圍二丈二尺檐柱髙九尺四寸大門三間闊四丈深二丈檐柱髙一丈八寸圍墻外神廚房三間闊三丈五尺深二丈檐柱髙一丈

○庚子上駐蹕梁家店

○攝政和碩睿親王多爾衮遣學士詹霸﹑吳達禮護軍參領勞翰侍衛噶布喇﹑扈習塔等自燕京迎駕進馬匹菓品

○僞定西伯唐通﹑奉表投誠。

○辛丑。上駐蹕薊州。

○遣梅勒章京和托李率泰額孟格等﹑率寧遠駐防兵﹑平定山東河南

○升管參將事都督僉事李士華﹑爲都督同知﹑充遵化副將

○賜故明宗室鎭國中尉朱充革�﹤亠爨﹣大﹥。並其子廷�

�舒房屋

○禮部啟言故明襄陵王朱逵木�兔投誠赴京請敕戶部支給銀米從之

○山東巡撫方大猷啟言錢糧項款宜淸並刻由單俾小民易曉。凡熟地若干現丁若干納銀若干米若干定爲一冊𨿽有積蠹無容售其姦欺下戶部知之

○壬寅上駐蹕三河縣

○癸卯上駐蹕通州攝政和碩睿親王多爾衮率諸王﹑貝勒﹑貝子﹑公文武羣臣迎駕。上遣人賜王鞍馬一。王跪受訖偕諸王至通州見上跪候駕過上至行殿設儀仗奏樂對天行三跪九叩頭禮畢上升禦座和碩睿親王率出師諸王貝勒文武各官﹑先詣皇太后前行三跪九叩。頭禮次詣上前行三跪九叩頭及抱見禮畢各退班。眾漢官亦各行禮而退。

○甲辰。未刻。上自正陽門入宮

○乙巳平定山西固山額直葉臣等自軍中奏報﹑潞澤所屬州縣俱已委員管理有董學禮者原系故明副將。降賊受職駐札懷慶。後爲我軍擊敗遁往潼關以書招之。學禮遂降。願率兵駐防黃河西岸因給與總兵官札付又少林寺玉寨賊首李際遇明季屢攻不克授以總兵職銜後與流賊相持我兵至懷慶﹑差人招撫卽將所據一府﹑二州﹑十二縣﹑大小山寨千餘兵二十七萬賫書來降僞定西伯唐通敗降後﹑我軍復攻破流賊原籍米脂縣殲其親族掘其墳墓棄其骸骨。偵得流寇黨羽﹑俱經星散以聞

○丙午。賜攝政和碩睿親王多爾衮﹑貂蟒朝衣一襲。

○丁未。賜削爵肅親王豪格﹑及多羅武英郡王阿濟格﹑和碩豫親王多鐸﹑多羅貝勒尼堪﹑固山貝子博洛平西王吳三桂﹑恭順王孔有徳﹑懷順王耿仲明﹑智順王尙可喜﹑續順公沈志祥﹑故明晉王朱審煊等﹑貂蟒朝衣各一襲己酉辰刻金星晝見。

○庚戌。攝政和碩睿親王多爾衮率諸王及滿漢文武官員上表言﹑恭惟皇帝陛下上天眷佑入定中原今四海歸心。萬方仰化。伏望卽登大寶。以慰臣民得上�日﹑覽王奏﹑具悉忠君愛國。情義篤摯。恭率文武羣臣﹑勸登大寶。尢見中外同心。共相擁戴。特允所請。定於十月初一日卽位。用慰王等廓淸敉寧之意。

○大學士馮銓等奏言﹑帝命維新。佑下民而立極。皇圖永奠撫方夏以開基。曜啟東方辰居北所。恭惟皇帝陛下祥鐘虹電。徳合乾坤惟一人爲眾君師亶元後作民父母。歡騰海宇。燕及蒼穹。伏願俯答人心仰承天意敬登大寶際日月之升恆溥戴洪禧。頌岡陵於悠久得上�日覽卿等奏﹑具見忠悃。登極吉期﹑定於十月初一日。一應禮儀著禮部繕本具奏。

○大學士馮銓﹑謝升﹑洪承疇等奏言郊廟及社稷樂章前代各取佳名以昭一代之制除漢魏曲名各別不可枚舉外梁用雅北齊及隋用夏唐用和宋用安。金用寧元宗廟用寧郊社用成明朝用和本朝削平寇亂以有天下。擬攺用平字。郊祀九奏。迎神奏始平奠玉帛奏景平。進俎奏咸平。初獻奏壽平。亞獻奏嘉平。終獻奏雍平。徹饌﹑奏熙平送神﹑奏太平。望燎奏安平。宗廟六奏。迎神﹑奏開平。初獻奏壽平亞獻奏嘉平終獻﹑奏雍平徹饌奏熙平。送神奏成平社稷七奏。迎神奏廣平初獻奏壽平亞獻奏嘉平終獻奏雍平徹饌﹑奏熙平。送神﹑奏成平望燎奏安平議入從之

○招撫江南副將唐起龍﹑自軍中奏報臣抵淸河口聞南來總兵陳洪範﹑已到王家營臣隨見洪範備頌大淸恩徳並賫敕緣由洪範叩接敕書開讀訖所賫進奉銀十餘萬兩金千兩緞絹萬疋其同差有兵部侍郎左懋第太僕寺卿馬紹愉臣先差官趙鉞馳報﹑卽同洪範北上其行間機密到京另奏報聞

○辛亥。多羅饒余郡王阿巴泰﹑當車駕入山海關時各官俱朝謁獨以更衣未至爲都察院所劾下所司議罰銀千兩奏入命從寬薄罰之

○壬子恭奉太祖武皇帝孝慈武皇后大行皇帝神主奉安太廟遣固山額眞宗室拜尹圖代祭禮部尙書覺羅郎球奉太祖武皇帝神主甲喇章京胡世布奉孝慈武皇后神主吏部尙書宗室鞏阿岱奉大行皇帝神主禮部侍郎藍拜﹑理事官哈爾松噶﹑捧二功臣牌位。及太常寺官﹑俱於內院齊集學士額色黑捧祝版至謹身殿授太常寺卿郎球等奉神主及功臣牌位依次而行太常寺官六員前導每階一揖代祭官隨行至太廟門外由東中門入奉神主進前正殿跪奉太祖武皇帝孝慈武皇后神主安置正案南向大行皇帝神主安置東側案上西向畢一叩頭興導引官引出立於階上代祭官之後捧二功臣牌位進西廡殿內跪安正義公費英東牌位於左。至勇公額亦都牌位於右。東向畢。一叩頭興出立於階下。贊禮官贊行四跪四叩頭禮畢贊禮官贊行初獻禮太常寺官三員﹑各捧一爵詣案前跪獻畢鞠躬退一跪一叩頭興各就本位贊讀祝文額色黑入殿內﹑跪捧祝文宣讀畢跪奉祝版置於太祖神位前一叩頭退代祭官及捧主官﹑行讀祝禮聽贊禮官贊行一跪一叩頭禮畢贊行亞獻禮太常寺官獻爵如初獻禮畢贊行終獻禮太常寺官獻爵亦如初獻禮畢各退。二功臣位前亦如前各三獻爵畢贊禮官贊行四跪四叩頭禮。階下各官亦照行禮畢贊焚祝額色黑捧祝詣送焚祝所。各官東向鞠躬。階下各官亦鞠躬焚祝畢各官北向揖階下各官亦揖。代祭官立於階西側捧功臣牌位各官立於階下西側導引官引奉太祖武皇帝孝慈武皇后大行皇帝神主官詣神位前行一跪一叩頭禮各奉神主由殿內後門進至後殿跪置於神位上退出殿門外行一叩頭禮導引官仍引至功臣殿前候代祭官齊出。

○孝慈武皇后忌辰。遣官祭福陵。

○賜國舅顧穆﹑衮楚﹑克蘇默爾等﹑彩緞﹑甲冑等物有差

○鴻臚寺上進歷儀注。十月初二日欽天監進歷先一日﹑鴻臚寺執事官設歷案一於武英殿中。又設案一於殿外東王門檐下是日早文武百官各具朝服侍班。上禦武英殿升座。內臣傳開門。執事官方進。錦衣衛傳鳴鞭鳴鞭訖鴻臚寺堂官跪奏執事官行禮。起身一揖退。內贊贊入班鞠躬五拜叩頭興平身。贊各供事鴻臚寺堂官﹑傳贊禮執事官﹑引欽天監官就拜位。鳴贊贊鞠躬。四拜。興。平身。內贊立於東王門外﹑贊進歷。序班二員﹑從丹墀引欽天監官至東王門外。欽天監官捧歷﹑從東王門進殿內。內贊隨入。欽天監官至案前立定。內贊贊跪。鴻臚寺堂官傳跪外贊亦贊跪內贊贊進歷。欽天監官將歷跪置於案奏欽天監進順治二年禦覽月令等歷。奏畢。司禮監官捧上禦覽畢。又奏皇太后歷親王歷。俱在午門外請命司禮監官捧。進得上�日是欽天監官同司禮監官承上�日畢。內贊贊欽天監官俯伏興平身鴻臚寺堂官傳俯伏外贊亦贊俯伏興平身欽天監官從東邊門出鴻臚寺堂官傳起案執事捧案置殿東執事官引欽天監官﹑仍就拜位鳴贊贊鞠躬﹑四拜興平身。一揖退。對贊贊百官排班。班齊﹑鳴贊贊鞠躬。四拜。興。平身鴻臚寺堂官一員殿內跪奏傳制自叩四頭一揖。一躬。從東王門出至丹陛上西立稱有制鳴贊贊跪傳制官傳欽天監進順治二年時憲歷給賜百官頒行天下傳畢內贊立於傳制官後贊頒歷。待內臣分頒畢外贊贊俯伏興四拜興平身鴻臚寺堂官殿內跪奏禮畢鳴贊贊禮畢鳴鞭。上回宮。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八

大淸世祖體天隆運定統建極英睿欽文顯武大徳弘功至仁純孝章皇帝實錄卷之九

順治元年。甲申。冬十月。乙卯朔。上以定鼎燕京。親詣南郊。告祭天地。卽皇帝位。是日黎明。內院官奏請詣壇。上出宮升輦。親王以下文武各官皆從。鹵簿前導。出大淸門。不奏樂。至圜丘﹑於昭亨門西降輦入左門禦幄。更衣畢太常寺寺丞﹑從欞星門內導上至階二級。典儀官贊樂人就位。執事官各司其事。諸王立於階三級。文武各官﹑列於欞星門階東西。典儀官贊迎神。協律郎奏迎神樂。贊引官贊升壇導上至神位前。捧香官跪於上左傍﹑捧香贊引官贊跪上香上跪三上香畢。贊復位。上復位。樂止。贊引官贊俯伏﹑興。上行四跪四叩頭禮。各官亦隨行禮。典儀官贊獻玉帛協律郎奏獻玉帛樂。贊引官導上至神位前。捧玉帛官二員﹑跪上左右捧玉帛。贊引官贊跪獻玉帛。上跪受玉帛獻畢。授捧玉帛官置於案上贊復位。上復位。樂止。典儀官贊行初獻禮。協律郎奏初獻樂。贊引官導上至神位前。捧爵官接爵官跪於上左右捧爵。贊引官跪獻爵。上跪受爵﹑獻畢。授接爵官置於案上。贊引官贊詣讀祝所。上詣讀祝所。樂止。上跪。各官俱跪。讀祝文。祝文曰。大淸國皇帝臣敢昭告於皇天后土。帝鑑無私。眷隆有徳。我皇祖寵膺天命。肇造東土。建立丕基。及皇考開國承家恢弘大業。臣以眇躬纘玆鴻緒。值明祚將終姦雄蠭起。以致生靈塗炭。傒望來蘇。臣欽承祖宗功徳。倚任賢親爰整六師救民水火爲掃除暴虐。撫輯黎元內外同心。大勛克集。因玆定鼎燕京以綏中國。臣工眾庶﹑僉云神助不可違。輿情不可負。宜登大位﹑表正萬邦。臣祇荷天眷。以順民情。於本年十月初一日﹑告天卽位。仍用大淸國號。順治紀元。率由初制。伏惟天地佑助。早靖禍亂。載戢干戈。九州悉平。登進仁壽。俾我大淸皇圖永固。爲此祈禱。伏惟歆饗。讀畢。奏樂。贊引官贊俯伏﹑興。上行一跪一叩頭禮。各官亦隨地禮。贊復位。上復位。樂止。典儀官贊行亞獻禮。如初獻儀。典儀官贊行終獻禮。如亞獻儀。典儀官贊徹饌。協律郎奏樂。執事官徹饌畢。樂止。典儀官贊送神。協律郎奏送神樂。贊引官贊俯伏﹑興。上行四跪四叩頭禮。各官亦隨行禮。樂止。典儀官贊執事官將祝文﹑祭帛﹑諸祭物﹑捧置燎所。上退立於拜位之東。祝帛過上前。上鞠躬。典儀官贊詣燎所前視焚祝帛。協律郎奏樂。贊引官導上至燎所。焚祝帛。灌奠。贊禮畢。贊引官導上詣更衣所。上衣黃衣。南向坐。諸王文武各官侍立。鳴贊官贊令排班。大學士剛林﹑從東班升階正中﹑跪。學士詹霸﹑於案上捧寶授剛林。剛林捧寶奏云。皇帝已登大寶。諸王﹑文武羣臣﹑不勝歡忭。奏畢。以寶授詹霸。詹霸捧置案上。剛林起退。鳴贊官贊百官行三跪九叩頭禮畢。上起。各官俯躬。上步至原降輦處升輦。鹵簿前導。奏樂。進大淸門。上入宮。設禦座於皇極門階上。陳諸王表文於階東。諸正。及文武各官以次列階下。上升輦出宮。眾官跪。候上升禦座﹑始起。階下三鳴鞭。內院都察院﹑及鴻臚官﹑俱於階上行三跪九叩頭禮。鳴贊官贊排班。諸王以下文武各官﹑排班於丹墀下。跪。候讀表文畢﹑行三跪九叩頭禮。畢﹑退就班。三鳴鞭。上乘輦還宮。眾官皆跪。駕過﹑乃退。

○遣固山額眞宗室拜尹圖﹑告祭太廟。

○遣固山額眞阿山﹑告祭大社大稷。

○頒順治二年時憲歷丙辰吏部議覆山東巡撫方大猷疏﹑請以孔子六十五代孫孔允植仍襲封衍聖公。照原階兼太子太傅。其子興燮照例加二品冠服。孔允鈺顏紹緒曾聞達﹑孟聞璽﹑仍襲五經博士。衍聖公保舉曲阜知縣孔貞堪仍爲原官。其在汶上縣管聖澤書院事世襲太常寺博士﹑應以衍聖公第三子承襲。至尼山書院﹑洙泗書院﹑及四氏學錄等官﹑俱照舊畱用。管勾﹑司樂﹑掌書等缺﹑聽衍聖公咨部補授。從之。

○戶科給事中郝傑言﹑從古帝王﹑無不懋修君徳。首重經筵。今皇上睿資凝命。正宜及時典學。請擇端雅儒臣﹑日譯進大學衍義﹑及尙書典謨數條。更宜遵舊典﹑遣祀闕裏﹑示天下所宗。得上�日﹑請開經筵。祀闕裏。俱有裨新政。俟次第舉行。

○戶部左侍郎鄧常春﹑坐覆免泰安州錢糧﹑不白本部尙書﹑擅用印信。革侍郎職。仍降二等梅勒章京職﹑爲一等甲喇章京。罰銀百兩。

○丁巳。以攝政王多爾衮功最髙。命禮部尙書郎球﹑侍郎藍拜﹑啟心郎渥赫﹑建碑紀績。

○戊午。升左庶子李若琳﹑爲詹事府少詹事﹑管國子監祭酒事。

○以故明大理寺卿張三謨爲原官。

○升戶科右給事中馮傑爲本科都給事中。

○擢遵化縣知縣廖攀龍﹑爲山西道監察禦史。

○辛酉。恭上大行皇帝尊謚。曰應天興國弘徳彰武寬溫仁聖睿孝文皇帝。廟號太宗。遣固山額眞譚泰等告祭天地。宗廟。社稷。遣固山額眞宗室拜尹圖﹑告祭大行皇帝。頒詔天下。詔曰。粵稽古帝王﹑茂建鴻圖。維新鼎運者。丰功大業﹑旣垂裕於後昆。顯號隆名﹑必推原於本始。國之令典。實惟至公。恭惟皇考寬溫仁聖皇帝徳合乾坤。功參覆載。統承皇祖﹑開基弘神武之規。經始中原﹑繼世煥欽文之略。柔懷宣雨露。恆子來以式歸。謙讓表江河。每天與而弗取。輸誠歸命者六十餘國。淪肌浹髓者十有七年。用是東漸駒麗。西被龜玆。方擴鴻圖攬九州而在宥。及玆燕翼﹑貽一統於藐躬。寵命自天。撫臨華夏此皆顯謨之啟祐峻徳之流光者也。朕初膺寶籙。追念先猷。𨿽大烈之旣彰。懼徽名之未稱。特敕文武羣臣﹑稽古禮文。博參輿論。形容盛美。恭薦崇稱。乃於十月初七日﹑祗告天地。宗廟。社稷。恭上尊謚曰。應天興國弘徳彰武寬溫仁聖睿孝文皇帝廟號太宗。於戲天髙地厚。固巍蕩而難名。日照月臨與臣民而共仰布告中外。咸使聞知

○壬戌。梅勒章京和托等自軍中奏報臣等率師至山東流賊旗鼓趙應元等詐降。入靑州。殺招撫侍郎王鰲永。據其城。臣等卽率師往援擒斬應元等。恢復靑州。

○癸亥。遣江西道監察禦史黃昌允巡按陜西。

○甲子。以加封宗室諸王﹑遣官告太廟。

○是日﹑上禦皇極門。頒卽位詔於天下。以多爾衮功多。加封爲叔父攝政王。賜冊寶。並賜嵌十三顆珠頂黑狐帽一﹑黑狐裘一﹑金一萬兩﹑銀十萬兩﹑緞一萬疋﹑鞍馬十﹑馬九十﹑駱駝十﹑仍大宴諸王文武羣臣。詔曰。我國家受天眷祐。肇造東土。烈祖創興鴻業。皇考式廓前猷。遂舉舊邦﹑誕膺新命。迨朕嗣服﹑𨿽在沖齡﹑締念紹庭。永綏厥位。頃緣賊氛洊熾﹑極禍中原。是用倚任親賢﹑救民塗炭。乃方馳金鼓旋奏澄淸。旣解倒懸非富天下。而王公列辟文武羣臣﹑曁軍民耆老合詞勸進懇切再三乃於今年十月初一日﹑祗告天地。宗廟。社稷。卽皇帝位。仍建有天下之號曰大淸。定鼎燕京紀元順治緬維峻命不易。創業尢艱。況當攺革之初更屬變通之會是用準今酌古﹑揆天時人事之宜。庶幾吏習民安﹑彰祖功宗徳之大所有合行條例﹑臚列如左。一親王佐命開國濟世安民有大勛勞者。宜加殊禮以篤親賢。應行典儀部院大臣集議具奏一親郡王子孫弟侄應得封爵。該部通察往例。損益折衷具奏。一﹑滿洲開國諸臣或運籌帷幄決勝廟堂或汗馬著功辟疆展土。俱應加封公侯伯世爵錫之誥券與國咸休永世無窮一﹑開國以來滿洲將領等官應得敍蔭。該部通察往例奏請施行。一﹑大兵入關以來。文武官紳倡先慕義﹑殺賊有功﹑以城池歸順者。該部通行察敍具奏。一﹑自順治元年十月初一日昧爽以前﹑官吏軍民人等罪犯﹑除謀反﹑叛逆﹑子孫謀殺祖父母父母妻妾殺夫﹑奴婢殺家長殺一家非死罪三人采生折割人﹑謀殺﹑故殺﹑眞正人命﹑蠱毒魘魅毒藥殺人彊盜﹑妖言﹑及十惡至死罪者﹑不赦外。其餘已發覺未發覺已結正﹑未結正﹑罪無大小﹑咸赦除之。有以赦前事相告訐者以其罪罪之。其隱匿在官及民間財物人口牲畜者許自首免罪。如被人告發。不在赦例。一朝廷髙爵厚祿優養臣僚原欲其盡忠爲國。國之安危全系官僚之貪廉。官若忠廉則賢才向用。功績獲彰。庶務皆得其理。天下何患不治。官若姦貪﹑則賄賂肆行庸惡幸進。無功冒賞。巨憝得以漏网。良善必至蒙冤吏胥舞文。小民被害。政之紊亂﹑實由於此自本年五月初一日以後﹑凡在京大小衙門﹑及在外撫按司道各府州縣﹑鎭協營路軍衛等官﹑並書吏﹑班皂通事﹑撥什庫糧長十季夜不收等役﹑但有貪賄枉法﹑剝削小民者。照常治罪。不在赦例。一﹑凡弁兵於行軍之際﹑隱匿無主財物﹑因而犯罪者。盡行赦免。一﹑出徵兵丁﹑多歷勞苦。其家口著該部厚加存卹。一﹑地畝錢糧俱照前朝﹑會計錄原額。自順治元年五月初一日起﹑按畝徵解。凡加派遼餉﹑新餉﹑練餉﹑召買等項﹑悉行蠲免。其大兵經過地方﹑仍免正糧一半。歸順地方不系大兵經過者﹑免三分之一。就今年一年正額通算。一﹑各直省起存拖欠本折錢糧﹑如金花﹑夏稅﹑秋糧﹑馬艸﹑人丁﹑鹽鈔﹑民屯﹑牧地﹑竈課﹑富戶﹑門攤﹑商稅﹑魚課﹑馬價柴直棗株﹑鈔貫果品﹑及內供顏料﹑蠟茶﹑芝麻﹑棉花﹑絹﹑布﹑絲綿等項﹑念小民困苦已極。自順治元年五月初一日以前。凡未經徵收者。盡行蠲免。一京都兵民分城居住。原取兩便。實不得已。其東中西三城官民已經遷徙者所有田地﹑應納租賦。不拘坐落何處。槪準蠲免三年。以順治三年十二月終爲止。其南北二城𨿽未遷徙而房屋被人分居者所有田地﹑應納租賦。不拘坐落何處準免一年以順治元年十二月終爲止。一丁銀原有定額年來生齒凋耗版籍日削。孤貧老幼盡苦追徵殊可憫惻。自今以後各撫按官嚴行有司細加查核。凡幼未成丁﹑老殘未豁者。悉與豁免一﹑軍民年七十以上者﹑許一丁侍養。免其雜泛差役。八十以上者﹑給與絹一疋﹑綿一斤﹑米一石﹑肉十斤。九十以上者倍之有徳行著聞爲鄕裏所敬服者給冠帶榮身。一窮民鰥篤孤獨篤廢殘疾不能自存者。在京許兩縣申文戶部告給養濟在外聽該府州縣申詳撫按動支預備倉糧給養。務使人沾實惠。昭朝廷卹民至意。一﹑所在孝子順孫養夫節婦有司細加咨訪。確具事實﹑申該巡按禦史詳核奏聞以憑建坊旌表一﹑所在神祇壇廟不系淫祠者。有司務竭誠敬。毋致褻慢。明國諸陵仍用內員及陵戶看守。撥給香火地土。仍春秋致祭。各處帝王陵寢﹑及名臣賢士墳墓被人毀發者。卽與修理。禁止樵牧。一﹑在京文官一品至九品。在外方面各官及知府﹑府佐﹑州縣正官。俱給與應得誥敕。凡京官署職試職俱準實授。仍給應得敕命。文官三品以上﹑蔭一子入監讀書京官八品以下準給本身敕命。願移封移贈者聽。一部院及各衙門辦事滿洲官員年老深久。該部通行察敍。一山林隱逸之士有懷才抱徳堪爲時用。及武略出眾膽量過人者。撫按據實舉薦。該部覆核徵聘來京。以便擢用。一前朝建言降謫諸臣。果系持論公平有裨治理者。吏部具奏召用其各衙門官﹑有橫被誣害公論稱冤曾經薦舉不系貪酷犯贓者。並與昭雪敍用一﹑應爲民者準復冠帶。閒住者﹑準致仕。一會試﹑定於辰戌丑未年。各直省鄕試﹑定於子午卯酉年。凡舉人不系行止黜革者仍準會試。各處府州縣儒學食廩生員﹑仍準給廩增附生員﹑仍準在學肆業俱照例優免。一武舉會試定於辰戌丑未年。各直省武鄕試定於子午卯酉年。俱照舊例。一京衛武學官生﹑遇子午卯酉鄕試年仍準開科。一體會試一﹑京府並直省各府州縣學廩生貢額年分不等。今正貢準攺恩貢。次貢準攺正貢。每處貢二名止行一年。後不爲例有才華出眾孝弟著聞者。不拘廩增附學﹑俱許提學官特薦試用。一﹑前朝文武進士﹑文武舉人仍聽該部核用。一品官有三母﹑三妻﹑照前朝覃恩事例俱準封贈。一﹑品官妻已受封。其次室亦準用本品冠帔束帶禮服。一﹑直省各學貧生﹑聽地方官核實申文該提學官於所在學田內﹑動支錢米酌量賑給。一﹑國子監積分監生已經考定者。卽與選授。撥出歷事監生免歷二个月其各衙門辦事官吏自大軍入京以來﹑效有勤勞者聽該堂上官分別具奏。應上卯者準與上卯。應冠帶者量給冠帶。一前朝宗室首倡投誠﹑先來歸順。赴京朝見者。仍給祿養以昭朝廷興繼至意。一﹑在京在外武職官員應給封誥者。照例給與三品以上仍準撰文。一﹑前朝勛臣及子弟有倡先投順﹑仍立功績責與本朝諸臣一體敍錄。應給封誥照例頒給。其見有官職﹑已經來朝者。仍準授原職。一﹑在京錦衣等衛所﹑及在外衛所官員已經歸順者。俱準照舊供職。其帶領兵丁﹑獻納地土﹑倡先投誠者。加一級歸順後立有功績者。另行優敍一﹑在外營路將領等官有乘寇亂擾攘私帶在官兵丁馬匹自護回家者準將原兵原馬照數交官。前事免其追論。一﹑北直河南山東節裁銀及山西太原平陽二府新裁銀﹑應解兵部者。前朝己經免解其太原平陽二府舊截及各府新舊節裁銀兩﹑在本年五月初一日以前者。俱免解。以後仍照見行事例分別蠲免。一會同館馬站﹑館夫及遞運所車站﹑夫價等銀除本年五月初一日以前﹑免解外。以後仍照例分別蠲免。一有司徵收錢糧﹑止取正數。凡分外侵漁﹑秤頭火耗﹑重科加罰﹑巧取民財者﹑嚴加禁約。違者從重參處。一﹑京師行商車戶等役﹑一遇僉派﹑頓至流離。近年己經停報嗣後永行除豁以蘇民困。一各運司鹽法﹑向來遞年加增。有新餉練餉及雜項加派等銀深爲厲商。今盡行蠲免。止照舊額按引徵收本年仍免三分之一。一﹑關津抽稅﹑原寓譏察。非欲困商。順治元年準通免一年。自二年正月初一日以後﹑方照故明初額起稅凡末年一切加增盡行豁免。其直省州縣零星抽取落地稅銀名色槪行嚴禁。一﹑各處州縣﹑有曾經兵燹寇亂殘破地方其應納錢糧﹑己經前朝全免者戶部察明匯題﹑仍與全免。不在免半免一之例。一﹑柴炭錢糧﹑向來派順天保定山西六十八衛所掌印官於軍餉內扣除解兵部﹑給發商人承辦。今衛軍額餉久停。前項銀兩﹑戶部卽於應發軍餉內除出。徑自招商辦買。以供內廷煙爨。各衛官不得朦朧私派。一直省額解工部四司料銀匠價銀﹑磚料銀﹑檾麻銀﹑車價銀﹑葦夫銀﹑葦課銀﹑漁課銀﹑野味銀﹑翎毛銀﹑活鹿銀﹑大鹿銀﹑小鹿銀﹑羊皮銀﹑弓箭撒袋折銀﹑扣剩水腳銀﹑牛角牛觔銀﹑鵝翎銀﹑天鵝銀﹑民夫銀地租銀匠班銀﹑缸壇銀﹑燋炭銀﹑麻鐵銀﹑斑竹銀﹑白豬鬃銀﹑閘夫銀﹑梔子銀﹑藍靛銀﹑河夫銀﹑椿艸子粒銀﹑狀元袍服銀﹑衣糧銀﹑砍柴夫銀﹑搬運木柴銀﹑擡柴夫銀﹑蘆課等折色銀﹑盔甲﹑腰刀﹑弓箭弦條﹑胖襖﹑褲﹑鞋﹑狐麂兔貍皮山羊毛課鐵﹑黃櫨﹑榔﹑桑胭脂花梨南棗﹑紫楡杉條等木﹑椴木﹑桐木﹑板枋冰窖物料﹑薥楷﹑蘆蓆﹑蒲艸﹑榜紙﹑磁壇槐花﹑烏梅梔子﹑筆管﹑芒帚﹑竹掃帚﹑蓆艸粗細銅絲﹑鐵綫鍍白銅絲﹑鐵條鍼條碌子靑花綿松香光葉書籍紙嚴漆﹑罩漆桐油﹑毛筀紫﹑水斑等竹﹑實心竹﹑棕毛白圖藤翠毛﹑石磨﹑川二珠﹑生漆﹑沙葉廣膠﹑焰硝﹑螺殼等本色錢糧﹑自順治元年五月初一日以前﹑逋欠在民者﹑盡予蠲免。以蘇民困自五月初一日以後﹑仍照見行事例﹑分別蠲免。一直省解屯田司助工銀一項原系加派錢糧準予豁兔一﹑各直省運糧官役﹑有因漂流掛欠。並侵沒漕運錢糧。見在收糧衙門﹑及原籍追比未完者。自本年五月初一日以前﹑盡行免追釋放。一﹑直省解官解戶﹑領解錢糧﹑被賊寇劫失﹑在順治元年五月初一日以前者﹑咸予豁免。一﹑山陜等處軍民人等﹑有昔被流寇要挾﹑今悔過自新﹑傾心歸化。於所在衙門投有降表及有甘結文案可據者。槪從赦宥。一﹑直省各州縣土寇﹑有賊首己經就擒﹑脇從歸農復業及脇從共擒賊首赴所在官司連名自首者。前罪並赦勿論。一﹑凡訛言妖術﹑煽惑平民﹑燒香聚眾僞造符契﹑擁集兵仗傳頭會首己經緝獲正法。其脇從人等果攺邪歸正者。前罪免論。一﹑向來勢家土豪。重利放債﹑折準房地﹑以致小民傾家蕩產。深可痛恨。今後有司不許聽受賄囑。代爲追比。犯者以違制重論。一﹑越訴﹑誣告﹑敗俗傷財。已經嚴禁。而有司奉行不力。刁風未止。自今大赦以後。凡戶婚小事俱就有司歸結。儻姦棍訟師﹑誘陷愚民入京越訴者。定加等反坐。如刑部官不由通政﹑濫受民詞。許科道糾參請上�日究處一﹑贖鍰之設。原開罪人自新之路。向來有以追比罰贖反致傷生。或以罰贖不完﹑扳引代納。甚爲民害。嗣後一切禁止有力不能納者。速與免追歸結。一向來巡按官以訪拏爲名﹑聽衙蠹開送﹑誣害良民。科取贓贖。最爲敝政。今後悉行禁革。如地方大姦大惡﹑賊窩盜穴及包攬詞訟詐財害眾者。許訪察的確。一面密奏。一面嚴拏務盡除姦宄﹑以安良善。一﹑人命至重。歷朝皆有三覆奏之條。而失出之罰﹑輕於失入。以後凡問刑官員﹑毋執己見。毋徇賄囑。務在得情。仍須勤敏速結。毋致拖延苦累。以干天和。於戲天作君師惟鑑臨於有徳。民歌父母。斯悅豫於無疆。旣己兪上�日布恩。弘敷大賚。將使投誠皈命無阻幽深。惟爾萬方﹑與朕一徳。播告遐邇。咸使聞知。賜多爾衮冊文曰。太祖武皇帝肇基鴻業。垂裕後昆。太宗文皇帝嗣位。西並蒙古。東臣朝鮮。拓土開疆。顯庸創制。皇考命叔父攝政王徵討元裔察哈爾國。俘其后妃世子。遷其邦族。獲制誥玉寶。又隨皇考徵朝鮮。率領水師破江華島。盡擄其國王眷屬。遂平朝鮮。各處徵伐﹑皆叔父倡謀出奇。攻城必克。野戰必勝。叔父幼而正直。義無隱情。體國忠貞。助成大業皇考特加愛重賜以寶冊。先封和碩睿王。又輔朕登極佐理朕躬。歷思功徳髙於周公。昔周公奉武王遺命輔立成王代理國政。盡其忠孝。亦皆武王已成之業我皇考上賓之時。宗室諸王人人覬覦有援立叔父之謀叔父堅誓不允。念先皇殊常隆遇。一心殫忠精誠爲國。又念祖宗創業艱難。克彰大義。將宗室不軌者﹑盡行處分以朕系文皇帝子﹑不爲幼沖。翊戴擁立。國賴以安。及乎明國失紀。流賊竊位。播惡中原。叔父又帥領大軍﹑入山海關﹑破賊兵二十萬。遂取燕京。撫定中夏。迎朕來京。膺受大寶。此皆周公所未有而叔父過之。碩徳丰功。實宜昭揭於天下。用加崇號。封爲叔父攝政王。錫之冊寶。式昭寵異。重念我叔父靖亂定策。輔翊﹤耳少﹥躬。推誠盡忠克全慈孝中原賴以廓淸萬方從而底定。有此殊勛。尢宜褒顯。特令建碑紀績。用垂功名於萬世。

○天津總督駱養性違上�日擅迎南來左懋第陳洪範等。部議應革職爲民。得上�日養性有迎降功。革總督任。仍畱太子太保左都督銜。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九

大淸世祖體天隆運定統建極英睿欽文顯武大徳弘功至仁純孝章皇帝實錄卷之十

○順治元年甲申十月乙丑卯刻霧色蒼白。

○升都察院副理事官雷興爲右副都禦史巡撫天津等處。

○丙寅升工部主事於連躍爲山東按察使司僉事兗西兵備道禮部郎中房之騏爲山東按察使司僉事提調學政。

○工科給事中朱鼎��淸奏言今皇上建極錫福兆民用康顧一代之興必制作燦備使子孫率由而岡愆四海則效而弗忒則綱紀不可不明也。臣請舉其大者。如禮儀爲朝廷之綱。而冠履侍從﹑揖讓進退﹑其紀也若上習便安。下樂盤辟。則錯亂無紀﹑而禮儀之綱壞。用人爲致治之綱而典銓司劇論官辧材﹑其紀也若年近衰邁。操非潔淸則昏黷無紀而致治之綱壞。理財爲經國之綱而撙節物力釐剔獘源其紀也。若佐計不擇廉能。出入漫憑胥吏則混淆無紀﹑而經國之綱壞。詔令爲出治之綱而令行禁止愼始要終其紀也若朝更夕攺反汗滋疑言美實乖遵從靡適則惑亂無紀而出治之綱壞。法守爲政令之綱而上行下效較若畫一其紀也若王言已。經渙布或多偏執不從內外事本相同﹑間以朦朧致左。則二三無紀﹑而政令之綱壞推誠爲黜陟之綱。而立賢無方斥姦克斷﹑其紀也。若比肩事主或作新舊之觀僞職廢官未除營進之狡則進退無紀而黜陟之綱壞故今日之急務必以振綱肅紀爲第一義而後治化丕臻遐邇悅服也至於收拾民心莫過於輕徭減賦務俾人沾實惠﹑無托空言則有土有財足食足兵。將航海梯山無非公家府藏安有身爲天子富有四海而患財用之不足者哉疏入。是其言。

○丁卯。上禦皇極門加封和碩鄭親王濟爾哈朗爲信義輔政叔王賜冊寶黃金千兩白金萬兩彩緞千疋復和碩肅親王豪格爵。賜冊寶。鞍馬二。空馬八。晉封多羅武英郡王阿濟格多羅豫郡王多鐸俱爲親王賜冊寶。鞍馬各二。空馬各八。多羅貝勒羅洛宏﹑爲多羅衍禧郡王。賜冊印。鞍馬一。空馬二。封碩塞爲多羅承澤郡王。賜冊印。賜平西王吳三桂冊印白金萬兩鞍馬一。空馬二。賜恭順王孔有徳懷順王耿仲明智順王尙可喜續順公沈志祥﹑朝鮮國世子李﹤溰﹣豆王﹥次子李淏﹑及滿洲蒙古漢軍固山額眞梅勒章京護軍統領等鞍馬大宴賜濟爾哈朗冊文曰我太祖武皇帝肇基立業垂裕後昆太宗文皇帝纘承洪緒收服蒙古諸國平定朝鮮國開拓疆宇惇厚倫彜。惟玆謨烈之光實賴親賢之助。和碩鄭親王秉心忠義幼卽恪恭爲國奮身。親歷行陣輔佐王室屢著精誠前已封爲和碩鄭親王后遭先帝上賓諸王兄弟相爭爲亂窺伺神器爾矢忠協贊共定大計宗社用安又率大軍攻克明國東界中後所前屯衛中前所宜膺懋賞以答殊勛是用冊寶封爾爲信義輔政叔王永存帶礪與國咸休豪格冊文曰我太祖武皇帝肇基立業。垂裕後昆。太宗文皇帝纘承洪緒奄有蒙古諸國平定朝鮮。拓土開疆。彌惇典禮及朕紹服爾和碩肅親王前以引罪削封後隨叔父攝政王入山海關破流賊二十萬。遂定中原。厥功懋焉。朕誕登大位特加昭雪。授以冊寶。復封爲和碩肅親王。永存帶礪與國咸休。阿濟格冊文曰我太祖武皇帝肇基立業。垂裕後昆太宗文皇帝纘承洪緒。奄有蒙古諸國平定朝鮮拓土開疆彌惇典禮及朕紹服爾多羅武英郡王隨叔輔政王率兵至明國山海關。及破中後所﹑前屯衛中前所。又隨叔父攝政王入關破流賊二十萬遂定中原厥功懋焉朕誕登大位特授以冊寶。封爾爲和碩英親王永存帶礪與國咸休多鐸冊文曰我太祖武皇帝肇基立業。垂裕後昆太宗文皇帝纘承洪緒。奄有蒙古諸國平定朝鮮。拓土開疆彌惇典禮及朕紹服爾多羅豫郡王隨叔父攝政王入山海關破賊二十萬遂定中原厥功懋焉朕誕登大位特授以冊寶。封爾爲和碩豫親王永存帶礪與國咸休羅洛宏冊文曰。我太祖武皇帝肇基立業垂裕後昆太宗文皇帝纘承洪緒奄有蒙古諸國。平定朝鮮。拓土開疆。彌惇典禮及朕紹服爾多羅貝勒羅洛宏隨叔父攝政王﹑入山海關﹑破賊二十萬遂定中原厥功懋焉朕誕登大位。特授以冊印封爾爲多羅衍禧郡王永存帶礪與國咸休碩塞冊文曰我太祖武皇帝肇基立業垂裕後昆。太宗文皇帝紹纘洪緒奄有蒙古諸國。平定朝鮮。朕今嗣服。定鼎中原景命維新誕登大寶爾碩塞乃太宗之子朕之庶兄當玆國慶宜篤懿親特授以冊印封爾爲多羅承澤郡王本支百世與國咸休吳三桂冊文曰朕聞有一代應運之君。必有一代翊運之臣結以腹心共襄大業是以尊賢用能崇功尙徳﹑乃國家之大典乘機構會達變通權乃明哲之芳蹤朕登大寶特仿古制視諸臣功徳差等授以冊印俾榮及前人福流後嗣咨爾平西伯吳三桂洞識天時當叔父攝政王統兵西徵之際爾卽擒流賊說士遣官歸命軍前。迨王師式臨開關迎入又隨叔父攝政王﹑破賊兵二十萬。底定中原。大功茂者。宜膺延世之賞。永堅帶礪之盟。特授以冊印封爲平西王爾其益勵忠勤屏藩王室欽哉無斁平定山西固山額眞葉臣等自軍中奏報臣等出固關進平三晉所至迎降有僞伯陳有福竊據太原我軍以紅衣炮攻擊之克其城安撫居民五州二十縣皆降下部知之。

○戊辰戶科給事中郝傑奏言自古有道之君久安長治鮮不親賢遠佞揆文則進一徳之臣奮武則尙熊羆之士至刑余宦寺﹑特備灑掃供使令耳從不敢於大庭廣眾之中﹑與朝臣齒明洪武時中官不許識字。誠愼之也誠賤之也。挽末寵任廠衛。遂貽杜勛閻思印﹑邊永淸等﹑開門迎賊之禍。我國家深鑑往獘﹑痛絕中官。一切廠監錢糧。悉歸有司遠邇臣庶無不歌頌迺者頒詔大典﹑賜宴廷臣突有內監數輩先行拜舞辱朝廷而羞當世莫此爲甚伏乞敕下禮部凡遇朝賀悉照舊典﹑內監不得入班行禮尢有請者先朝原有牙牌舊制非獨別品級實以防姦僞也今應仍照品級懸帶至於雜流貲員不得濫越詞林科道侍從之前庶觀瞻肅而體統明於禮法所關非小也得旨﹑內監原未贊禮何得混入朝班懸帶牙牌事宜還著定議奏聞。

○己巳賜副將劉大受遊擊孟國梁都司楊國永鞍馬各一並甲冑﹑弓矢裘衣鞾帽等物仍隸旗下以其自江南解糧來投誠也

○辛未上禦皇極門。封固山貝子尼堪博洛﹑俱爲多羅貝勒。賜之冊命輔國公滿達海吞齊博和托﹑吞齊喀﹑和托尙善俱爲固山貝子賜之誥命。賜尼堪冊文曰。我太祖武皇帝肇基立業垂裕後昆太宗文皇帝紹纘洪緒奄有蒙古諸國平定朝鮮開拓疆宇惇厚倫彜曁朕嗣服。底定中原遂登大寶。玆封爾固山貝子尼堪爲多羅貝勒其貝勒博洛及諸貝子冊文誥命文俱同。

○定諸王﹑貝勒﹑貝子﹑公俸祿攝政王﹑三萬兩輔政王﹑一萬五千兩親王﹑一萬兩。郡王﹑五千兩。貝勒﹑二千五百兩。貝子﹑一千二百五十兩。鎭國公﹑輔國公﹑俱六百二十五兩

○壬申。歸化城土默特部落古祿格等﹑貢駝馬等物宴賚如例。

○升通政使司通政使王公弼爲戶部右侍郎吏部郎中劉廷諫爲都察院左僉都禦史。

○升山東濟南道僉事王標極爲本省布政使司參政管布政使事河南南陽府知府李芳薀爲本省按察使司副使大梁道。

○以故明淮海道副使張士第爲山西布政使司參政管布政使事。

○以招撫山西應襲恭順侯吳惟華有剿寇功命以原銜充鎭守太原等處總兵官。

○癸酉命和碩英親王阿濟格爲靖遠大將軍統領將士往徵流寇賜之敕曰朕以流寇李自成諸賊肆虐生靈塗炭陜西居民久罹荼毒天人共憤今命王充靖遠大將軍。率兵前徵。一切機宜﹑必與諸將同心協謀而行。毋謂自知﹑不聽人言。毋謂兵彊﹑輕視逆寇。仍嚴偵探﹑毋致疎虞。如有抗拒不順者﹑戮之。傾心歸順者﹑撫之嚴禁兵將﹑凡系歸順地方軍民﹑不得肆行搶掠。務使人知朕以仁義定天下之意。其行間將領功罪﹑察實紀明匯奏。如系小過﹑當卽處分。至於護軍校﹑撥什庫以下﹑無論大小罪過﹑俱與諸將商酌﹑徑行處分。王受玆重任。宜益殫忠勤用張撻伐。立奏蕩平。欽哉。

○甲戌。以正紅旗滿洲護軍參領阿濟賚﹑正藍旗滿洲甲喇章京星鼐﹑各管本旗蒙古梅勒章京事。鑲黃旗滿洲阿蘭齊﹑剌谷﹑正紅旗滿洲覺羅喀喇﹑各管護軍參領事。正藍旗滿洲吉賽﹑管甲喇章京事。

○以祁賚﹑克衣克徳﹑喀剌﹑爲房部理事官。弩山吳習霸﹑爲工部理事官。

○以故明南京兵部左侍郎謝啟光爲戶部左侍郎總督倉場。光祿寺卿李天經爲通政使司左通政﹑左通政趙京仕爲太僕寺卿。太僕寺﹑少卿李魯生爲順天府府丞兵科給事中龔鼎孳﹑爲吏科右給事中。

○以內院副理事官於變龍爲山西布政使司參政驛傳道故明山西按察使司僉事於重華爲山西布政使司參議岢嵐道

○乙亥刑部左侍郎黨崇雅奏言﹑臣按舊制凡刑獄重犯自大逆大盜決不待時外余俱監候處決。在京有熱審朝審之例每歲霜降後﹑方請旨處決。在外直省亦有三司秋審之例。未嘗一麗死刑輒棄於市皆委曲爲冤民計也。我皇上好生之心同揆先聖。凡罪人之決不待時﹑與秋後處決者。敢望照例區別以昭欽卹臣更有請者。在外官吏乘玆新制未定不無憑臆舞文之獘。並乞暫用明律。候國制畫一永垂令甲疏入得旨人命至重。豈容一槪卽行殺戮。以後在京重大獄情﹑詳審明確奏請正法。在外仍照明律以行。如有恣意輕重等獘指參重處。

○丙子。河南巡撫羅繡錦奏報流寇二萬餘人渡黃河。攻懷慶府甚急。於是遣學士詹霸﹑馳赴和碩英親王阿濟格。軍諭之曰。頃聞流寇急攻懷慶。已命和碩豫親王多鐸﹑於是月二十五日﹑率師南下。便道往徵。豫親王如已克流寇﹑卽遵諭仍赴南京。如流寇聞風遁走﹑豫親王卽追躡賊後。直趨西安。豫親王先至西安則勒兵以待爾等爾等先至亦宜待豫親王。兩路大師﹑務期合力攻剿平定賊寇勿以先至彼地﹑遂不相待。爾等須沿路探問消息若得豫親王擊敗流寇移師南下之信爾等仍遵前諭﹑相機以行

○諭平定山東河南梅勒章京和托李率泰額孟格等曰。爾等可嚴查流賊趙應元餘黨盡行正法城中人有同謀者亦查明正法但不得誤傷良善其城中積貯錢糧及趙應元劫去故明衡王府中財物與被戮之家財物俱造冊進覽衡王府中財物毋得騷擾衡王曾否與趙應元同謀應行詳察有謀則嚴加看守另行奏聞。不則仍令安業如故。此外所有諸物俱著在城官員封貯爾等酌量衛輝懷慶兩府何地較近可卽率師往詣總兵官祖可法金玉和處今和碩豫親王亦卽統大軍與爾等會師矣。

○戊寅。檄諭河南﹑南京﹑浙江﹑江西﹑湖廣等處文武官員軍民人等曰爾南方諸臣﹑當明國崇禎皇帝遭流賊之難陵闕焚毀國破家亡不遣一兵。不發一矢。如鼠藏穴其罪一及我兵進巢�刀流賊西奔。爾南方尙未知京師確信又無遺詔﹑擅立福王其罪二流賊爲爾大讐﹑不思徵討。而諸將各自擁眾﹑擾害良民。自生反側以啟兵端。其罪三。惟此三罪。天下所共憤。王法所不赦。用是恭承天命。爰整六師。問罪徵討。凡各處文武官員﹑率先以城池地方投順者。論功大小各升一級抗命不服者本身受戮妻子爲俘。若福王悔悟前非自投軍前。當釋其前罪。與明國諸王一體優待。其福王親信諸臣早知攺過歸誠亦論功次大小仍與祿養。檄到之處民人無得驚惶農商照常安業特玆曉諭咸使聞知。

○以達賴隨徵山東攻深州時首先登城賜號巴圖魯授爲牛錄章京巴豸額顧徳攻城有功俱授半个牛錄章京。

○定攝政王冠服宮室之制帽頂用東珠十三顆金佛前嵌東珠七顆後金花嵌東珠六顆帶每板嵌東珠六顆貓睛石一顆帶用淺黃服用八團龍坐褥冬用貂皮夏用繡龍房基髙十四尺。樓三層覆以綠瓦脊及四邊俱用金黃瓦。

○己卯命和碩豫親王多鐸爲定國大將軍。統領將士進徵江南賜之敕曰朕以福王及南方文武諸臣當明國崇禎皇帝遭流賊之難。陵闕焚毀宗社覆亡。不遣一兵。不發一矢如鼠藏穴。其罪一也及我兵進巢�刀流賊西奔南方諸臣不行請命﹑擅立福王其罪二也不思滅賊復讐。而諸將各自擁兵﹑擾害良民自生反側以啟兵端。其罪三也惟此三罪天人共憤因命王充定國大將軍。統師聲罪徵討江南王今承命﹑一切機宜當與諸將同心協謀而行。毋謂自智不聽人言。毋恃兵彊﹑輕視敵眾仍嚴偵探﹑勿致疎虞。如有抗拒不服者戮之。傾心歸順者撫之。嚴禁兵將凡系歸順地方﹑不許肆行搶掠。務使人知朕以仁義定天下之意其行間將領功罪察實紀明匯奏。如系小過當卽處分至於護軍校撥什庫以下無論大小罪過俱與諸將商酌徑行處分王受玆重任當益殫忠猷用張撻伐立奏蕩平欽哉。

○庚辰以工部啟心郎王來用爲山西布政使司參政保定道工部理事官劉弘遇爲山西布政使司參政朔州道

○以故牛錄章京諾木圖衛徵子博洛襲職。

○甲申。定諸王貝勒貝子公等冠服宮室之制輔政王及諸親王帽頂﹑嵌東珠十顆前金佛嵌東珠五顆後金花嵌東珠四顆帶每板嵌貓睛石一顆東珠四顆坐褥冬用貂鑲猞貍猻。夏照舊。郡王。帽頂﹑嵌東珠八顆。前金佛﹑嵌東珠四顆。後金花﹑嵌東珠三顆﹑帶每板嵌貓睛石一顆﹑東珠二顆﹑坐褥冬用猞貍猻夏照舊凡欽賜諸王服色俱許穿用私繡者止許用五爪四團龍。輔政王及諸親王。郡王房基照舊。脊瓦俱用綠。貝勒帽頂嵌東珠七顆。前金佛嵌東珠三顆後金花嵌東珠二顆。帶﹑每板嵌東珠一顆坐褥冬用豹皮夏照舊貝子。帽頂嵌東珠六顆前金佛嵌東珠二顆。後金花嵌東珠一顆。帶﹑每板嵌綠松石一顆坐褥冬用豹皮。夏照舊。鎭國公。帽頂嵌東珠五顆前金佛﹑嵌東珠一顆。後金花﹑嵌綠松石一顆。帶每板嵌寶石一顆。坐褥﹑照舊。輔國公。帽頂﹑嵌東珠四顆。前金佛﹑嵌東珠一顆。後金花﹑嵌綠松石一顆帶每板鑲碧玉一塊坐褥照舊。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十

大淸世祖體天隆運定統建極英睿欽文顯武大徳弘功至仁純孝章皇帝實錄卷之十一

順治元年。甲申。十一月。乙酉朔。眞定巡按衛周允﹑疏薦故明工部尙書劉遵憲兵部尙書王在晉等十二人。下吏部知之

○大學士馮銓等奏言﹑翰林院﹑明初原定爲正三品衙門。後因詹事府有翰林三品四品官﹑遂攺爲五品。今議暫罷詹事府。仍宜復翰林院爲正三品。原額官二十員。學士一員。令應正三品侍讀學士﹑侍講學士﹑各二員。今俱應正四品。侍讀﹑侍講﹑各二員。令俱應正五品。修撰三員。仍應從六品。編修四員。仍應正七品。檢討四員。仍應從七品。員缺俱於親舊翰林中﹑查其資序才能﹑通融補授。再查翰林原額﹑𨿽止二十員。然明朝因職務殷繁﹑又爲儲才之地。將來備內閣﹑宗伯﹑少宰之選。故用人多至三四十員不等。會典開載以爲無定員。正爲此也。若庶吉士三年一選。或二三十員亦。亦無定數。臨期請上�日定奪。誥敕房辦事典籍二員。並首領官孔目一員。俱應仍舊。其博士五員。侍書二員。待詔六員。舊不常設。今應裁汰。得上�日翰林院著爲正三品衙門。詹事府﹑並尙寶司衙門﹑俱著裁去。

○詹事府少詹事管國子監祭酒事李若琳奏言﹑賢才者國之楨幹。教化者國之本源。請將國子監仿明初之制。官生﹑除大臣恩蔭入監外。其餘自一品至七品子弟﹑有勤敏。好學原在庠序者。許提學官造冊送監。民間﹑除貢生廷試坐監外。其廩增附生員中﹑有文義優長﹑壯年力學者亦許提學官考選送監臣等督課其學業俟其有成﹑奏請廷試授官。抑學以國子監名所謂國之貴遊子弟學焉者也前朝公侯伯駙馬初襲授者皆令入國學習禮讀書。今滿洲勛臣子弟﹑有志向學者。宜令奏送國學讀書一體講習。得上�日﹑滿洲官員子弟﹑有願讀淸書或願讀漢書及漢官子孫﹑有願讀淸漢書者。俱送入國子監仍設滿洲司業一員。助教二員。教習淸書。

○僞弘光使臣陳洪範南還。於途次具密啟﹑請畱同行左懋第﹑馬紹愉﹑自願率兵歸順。並招徠南中諸將。攝政王令學士詹霸等往諭﹑勉其加意籌畫。成功之日﹑以世爵酬之。遂畱懋第﹑紹愉。

○丙戌。授察哈爾國鄂齊爾﹑爲三等甲喇章京。以其勸噶爾瑪濟農來歸故也。

○以故三等甲剌章京塞稜子傅爾丹﹑圖勒愼兄羅托﹑各襲職。

○丁亥。登萊巡撫陳錦﹑請開臨胊招遠礦洞命暫行開采。不爲例。

○河南巡撫羅繡錦奏言﹑故明兵部尙書張縉彥﹑主事淩駉﹑不卽遵上�日來京。擁兵河上觀望遊移。人心驚惑。副將郭光輔參將郝尙周﹑數調不援復叛從賊請速發兵靖亂。得上�日定國大將軍和碩豫親王多鐸﹑卽擒縉彥﹑駉治以軍法。光輔尙周著該撫拏問。

○禮部侍郎李明睿朝參行禮不恭。命革職爲民。

○己丑。僞將柳同春率馬步兵五百餘人來歸。

○兵部右侍郎金之俊﹑請禁止滿洲官役﹑額外需索驛遞夫馬廩糧艸料。從之。

○朝鮮叛將平安道都總兵官林慶業﹑自石城島奉表歸誠。得上�日﹑林慶業原系逃亡。本當重治。今旣悔罪投誠。姑免究。

○庚寅。詹事府少詹事兼翰林院侍讀學士掌院事胡世安詹事府少詹事管國子監祭酒事李若琳﹑以詹事府暫裁。請辭詹事銜。得上�日﹑胡世安﹑著以翰林院侍讀學士﹑掌院事。李若琳﹑攺授翰林院侍讀學士﹑管國子監祭酒事。

○升吏科都給事中孫承澤﹑爲太常寺少卿﹑提督四譯館事。

○以故明河南大梁道僉事楊千古﹑爲山東按察使司僉事懷來道。山西岢嵐道聶明楷﹑爲山西布政使司右布政使兼副使﹑分巡冀寧道。井陘道副使南朱源﹑爲山西按察使司副使﹑陽和道。

○宣府巡撫李鑑奏言﹑故明巡撫朱之馮﹑當闖賊臨城。誓以死守。力窮眾叛。遂自經於城上。中北路通判朱敏泰﹑聞賊西來。知事無濟。遂集父老於中堂封府庫解印綬﹑自縊死。生員姚時中﹑作忠義詩書衣帶。棄妻子縊於文廟。總兵寧寵﹑罵賊而死總兵董用文﹑副將劉九卿死於獄中。知縣申以孝並子生員旺﹑全家俱死。鄕官盧某孫婦董氏王氏﹑生員黑某妻馮氏﹑民陳王猷妻郭氏﹑婦胡氏並幼女﹑張萬全妻王氏﹑妾翟氏﹑王逢善妻張氏﹑並幼女﹑俱潔身殞命。請賜卹旌表。下所司知之。

○辛卯。故明石城島總兵馬登洪﹑以敕諭招撫。上表投誠。

○廷試貢生。上卷﹑以知州用。上次捲﹑以推官知縣用。中卷﹑以通判用。中次捲﹑以州判縣丞教職用。

○壬辰。賜故明襄陵郡王朱魁圖﹑白金﹑衣服等物。仍聽其自便。

○固山額眞石廷柱﹑自軍中奏報臣同巴哈納﹑度特庫等﹑自汾州至平陽一帶。追殺賊兵四千餘人。獲馬騾一千餘匹。於西山寨降僞副將康元勛等三員。兵三千餘名。黑龍關﹑降﹑故明守備三員。兵三千名下兵部知之。

○吏部司務傅作舟受賄。勘實。棄市。

○癸巳。賜科爾沁國土謝圖親王下顧習車臣綽爾濟鄂爾多斯部落濟農﹑臺吉古祿﹑吳爾哲﹑吳弩渾﹑沙克查等﹑銀壼﹑珊瑚數珠﹑﹑緞﹑雕鞍﹑繡衣﹑白金等物。

○甲午。遣官祭三皇廟。

○定諸王﹑貝勒﹑貝子﹑公等下護衛員數。攝政王﹑三十員。一等十員。二等十員。三等十員。輔政王﹑二十三員。一等七員。二等七員。三等九員。和碩親王﹑二十員。一等六員二等六員。三等八員。多羅郡王﹑十五員。一等六員。二等四員。三等五員。多羅貝勒﹑十員。二等六員。三等四員。固山貝子﹑三等六員公﹑三等四員。

○乙未。諭投誠朝鮮都總兵官林慶業令率所部兵歸國。勿帶島內漢人。

○諭投誠石城島總兵馬登洪令報所部各島將士人等籍貫。聽候安置其朝鮮貢米船往來勿禁。

○升兵部理事官朱瑪喇爲兵部侍郎。

○以科爾坤阿玉習﹑爲兵部理事官。薄爾果鐸﹑劉漢英﹑爲戶部理事官。格深薩祿爲禮部理事官。

○增設戶部漢軍理事官六員。

○以鑲藍旗滿洲侍郎巴都理﹑爲本旗固山額眞。升正藍旗蒙古甲喇章京阿濟拜﹑管本旗梅勒章京事。鑲黃旗鼐格巴圖魯達素吳沙翁三﹑馬喇希﹑圖親﹑正黃旗阿哈連莪內﹑吳克松阿﹑桓達理昂阿﹑正白旗來塔﹑巴都﹑阿爾泰﹑阿格尼﹑雅蘭﹑額參﹑格巴庫正紅旗阿吉布魯布達裏﹑費雅思哈﹑吳納噶喇﹑訥雷﹑楊蓋﹑布爾朱鑲白旗莽機圖﹑索達色﹑尼馬察﹑尼隆噶﹑代漢﹑噶納喀﹑額黑登鑲紅旗馬親﹑胡世立﹑阿爾泰﹑糾對﹑英古徳﹑衝錦﹑克習圖﹑正監旗覺羅巴藍﹑圖西海﹑拖克拖會﹑額塞﹑參特黑﹑席特庫﹑毛奇他特﹑鑲藍旗厄黑登﹑翁果春﹑莽吉圖﹑度岱﹑碩翁古爾岱﹑格爾圖﹑和托﹑俱爲護軍參領。鑲黃旗滿洲理事官格參﹑正白旗滿洲胡西納﹑正藍旗吳爾寨﹑俱管甲喇章京事。

○添設蒙古八旗閒散章京﹑各二員。

○設守紫禁城門滿洲章京﹑每旗各一員。

○升侍講孫之獬﹑爲禮部左侍郎﹑兼翰林院侍讀學士。

○戊戌。山西巡撫馬國柱奏報﹑我軍遇賊於汾州﹑斬二千餘級。獲馬千餘匹。復追至靑龍﹑永寧﹑黃河一帶。賊倉卒投河溺死者無算。又獲馬五百餘匹。進至平陽。賊棄城遁走。山西全省悉平報聞。

○香鑪寨賊首錢子亮﹑錢樓等﹑喬家寨賊首趙建英等﹑僭號大王。僞稱都守。據險爲穴。徧行劫掠。保定巡撫王文奎﹑遣署總兵官王燝等﹑討滅之。

○己亥。以吳爾寨從徵山東時﹑首先登城。授爲牛錄章京。賜號巴圖魯。

○以故明山東道監察禦史傅景星﹑爲原官。

○以故明通州道參議張毓泰﹑爲山西布政使司參議﹑管按察使事。

○庚子。僞總兵定西伯唐通﹑令副將陳大典等﹑上故明原賜銀印﹑玉帶﹑金爵玉杯金簪蟒衣紅片金雨衣等物。收所繳銀印。餘物給還。加封爲定西侯。

○辛丑。以故明陽和參將魯宗孔爲副將﹑管臨淸州總兵官事。

○歸化城土默特部落章京古祿格等﹑鄂爾多斯部落濟農薄博等喀爾喀部落塞臣綽爾濟﹑蘇尼特部落騰機思阿喇海等以賀遷都。各貢貂皮﹑駝馬等物。酌納之。賜宴。並賜雕鞍﹑弓﹑矢﹑皮幣等物。

○壬寅。定諸王貢獻例。慶賀萬壽﹑元旦﹑冬至﹑貢鞍馬﹑金﹑珠﹑貂皮﹑彩緞諸物。許各隨所有以獻。攝政王十八件。輔政王九件。和碩親王六件。多羅郡王三件。平西王三件。恭順王懷順王﹑智順王﹑各二件。多羅貝勒以下免其貢獻。

○喀爾喀部落古倫地瓦胡。土克圖余古折爾喇嘛等﹑以賀遷都。各貢駝馬。酌納之賜宴並賜雕鞍銀器彩緞等物。

○髙密賊首張輿﹑僭稱總鎭大元帥。與其黨武印﹑徐振管相周等﹑及靑州賊寇結連倡亂。膠州署總兵官柯永盛擒斬之。

○癸卯吏科右給事中龔鼎孳等奏言開國之初。宜從寬大。古稱禮不下庶人。而刑不上大夫明乎優臣工﹑所以尊朝廷也。若名在卿貳之列。而束縛系紲﹑下同徒隸。罪止銖兩之微。而性命鴻毛﹑棄如艸芥。人孰肯以性命易功名。夫嚴刑不足以防姦。而寬大固可以得眾。伏乞皇上以收攬豪傑之圖。爲創垂基業之本。開誠曉諭。以安天下士大夫疑懼之心。是臣等之所以效忠悃於朝廷而奠萬世之鴻圖者也。得上�日貪官必誅。屢上�日甚明。何必論贓多少以後各官著用心砥礪。朝廷自有優禮。

○河南巡撫羅繡錦疏言河北府縣荒地九萬四千五百餘頃。因兵燹之餘。無人佃種。乞令協鎭官兵開墾。三年後量起租課。疏下部議。

○烏朱穆秦部落滿贍臺吉等﹑貢駝馬。宴賚如例。

○甲辰。以冬至﹑行郊祀禮。預告太廟。禮部臣早詣神位前。設一鹿臡﹑二兔胾﹑菓五品於案。自多羅貝勒以下滿漢文武羣臣﹑俱朝服。分列午門外。大學士剛林﹑奏請上躬祭。上出宮。乘輿。率諸王﹑內大臣﹑侍衛等﹑出午門。羣臣跪接陳禦蓋仗馬於太廟角門。上降輿。入角門。步行。侍衛等侍列南門外。諸王內大臣隨行。太常寺寺丞導上入太廟門歷階而揖上入廟。贊引官贊就位上就位北向立捧香官跪左側獻香贊引官贊拈香。上詣太祖武皇帝﹑孝慈武皇后神位前三上香。次詣太宗文皇帝神位前亦三上香。復位。贊引官贊跪拜。上於殿內﹑諸王於殿外﹑行四拜禮。興。內大臣於殿外侍列。典儀官贊獻酒。行初獻禮。諸執事官獻爵神位前。鳴贊官贊跪。上跪。諸王皆跪。贊讀祝文。大學士剛林入殿內跪於案左宣讀祝文曰。維順治元年甲申。十一月乙酉朔越二十日甲辰孝孫嗣皇帝敢昭告於太祖武皇帝﹑孝慈武皇后﹑太宗文皇帝祖位前。因冬至有事圜丘。謹此預告。讀畢。跪奉祝版於神位前。一跪叩頭退。上率諸王拜。興。典儀官贊行亞獻禮。諸執事官獻爵如前。典儀官贊行終獻禮。諸執事官獻爵亦如前。獻畢。贊引官贊拜。上率諸王行四拜禮。典儀官贊焚祝文。引導官導上於西側向上立。大學士剛林捧祝版過。上鞠躬諸王亦皆鞠躬。焚畢。引導官導上至行禮處立。贊禮畢。上一揖而退。乘輿回宮。進午門。羣臣跪接。

○是日﹑禮部太常寺官﹑設齋戒牌﹑銅人﹑於武英殿正中檐下黃案上。行一跪三叩頭禮。

○先是﹑設看守故明十三陵。每陵﹑夫二十四名。田二十二頃。至是定制﹑除萬曆陵不設外。其十二陵﹑各設太監二名。夫八名。照役給田。仍命戶部量給歲時祭品。

○乙巳。升刑科右給事中朱徽﹑爲吏科都給事中。以故明寧波府推官李發元﹑爲廣西道試監察禦史。沾化縣知縣宋一貞爲雲南道試監察禦史。中書舍人劉明偀﹑爲貴州道試監察禦史。

○丙午。以次日郊祀。禮部太常寺官﹑奉三亭於武英殿。一貯祭帛香燭一貯金鑪。一貯祝版。上書禦名。行一跪三叩頭禮。送至圜丘。

○丁未。冬至。祀天於圜丘。上親詣行禮。是日五鼓禮部尙書覺羅郎球奉昊天上帝神位於龍亭內焚香。行一跪三叩頭禮禮部二侍郎引導至壇太常寺官接奉於壇上奉從祀四神位於壇之第二成大明位在東。星辰位次之。夜明位在西。云雷風雨位次之。一應祭品俱照常設。上帝位前太牢一。燔柴太牢一。大明夜明位各太牢一。云雷風雨位牛一。羊一。豕一。星辰位﹑牛一羊一豕一陳設畢。內院官奏請上往祭。上升輿。大陳鹵薄。率諸王﹑貝勒﹑內大臣﹑侍衛﹑滿洲牛錄章京等文武各官﹑五品以上漢官出大淸門。至天壇昭亨門西降輿自左門入。至禦幄﹑更衣。太常寺贊禮。上立階之第二成。諸王立階之第三成羣臣分列欞星門階下分獻大臣固山額眞阿山禮部尙書覺羅郎球工部尙書星訥﹑吳拜等﹑於從祀四神位前行禮。寺丞入欞星門導上詣拜位。典儀官贊樂舞生就位執事各司其事上聽贊引官贊就拜位。典儀官贊迎神。協律郎奏迎神之樂贊引官贊升壇。導上至香案前立捧香官跪獻香於左贊引官贊跪﹑焚香。上跪三上香訖。贊復位。上復位。樂止分獻從祀四神位前﹑俱上香行禮如常儀上四拜。諸王及四分獻大臣並分列欞星門外。羣臣俱四拜典儀官贊奠玉帛。協律郎奏奠玉帛之樂。贊詣神位前。上詣神位前四分獻大臣亦各就位捧玉帛二官﹑跪進於。上之左右贊跪奠玉帛上跪一獻授與捧玉帛官置案上。贊復位。上復位。樂止四分獻大臣﹑亦各於神位前奠帛。典儀官贊行初獻禮。協律郎奏初獻樂。贊引官贊詣神位前。上詣神位前。捧爵二官﹑跪進於上之左右。贊跪﹑獻爵。上跪﹑一獻。授與捧爵官置案上。四分獻大臣亦各於神位前獻爵。贊詣讀祝文處。上詣讀祝處。樂止。鳴贊官贊跪。上跪﹑諸王及四分獻大臣﹑並羣臣皆跪。讀祝文曰維順同治元年甲申。十一月。乙酉朔越二十三日丁未。嗣天子臣昭告於昊天上帝。今屆長至。陽气初復謹遵典禮率羣臣虔奉玉帛﹑犧牲﹑粢盛庶品﹑敬薦昊天上帝。惟歆享之。讀畢。仍置案上一拜而退奏樂贊拜興上拜﹑興。諸王及四分獻大臣﹑並羣臣俱如儀拜﹑興。贊復位。上復位。樂止。典儀官贊行亞獻禮。協律郎奏樂。贊引官贊詣神位前。上詣神位前捧爵二官跪進於上之左右贊跪獻爵。上跪一獻授與捧爵官置案上。四分獻大臣﹑亦各於神位前獻爵。贊復位。上復位樂止典儀官贊行終獻禮協律郎奏樂。贊引官贊詣神位前上詣神位前捧爵二官跪進於。上之左右。贊跪獻爵。上跪﹑一獻。授與捧爵官置案上。四分獻大臣亦各於神位前獻爵。贊復位。上復位。樂止。典儀官贊受胙。上詣神位前﹑跪﹑受胙復位。行四拜禮。興典儀官贊徹豆。協律郎奏樂。執事官徹畢。樂止。典儀官贊送神協律郎奏送神之樂贊引官贊拜﹑興。上四拜。諸王及四分獻大臣﹑並羣臣俱四拜樂止典儀官贊執事官捧祝牌祭帛祭品﹑詣燎所。上立拜位之左﹑鞠躬候祝帛過。四分獻大臣亦各拜祭帛詣燎所。典儀官奏上視燎協律郎奏樂。贊引官對引官導上詣燎所。焚祝帛。奠酒。贊禮畢導引官導上至禦幄﹑更衣出昭亨門。上乘輿陳鹵簿。奏樂進大淸門。羣臣於金水橋下馬侍立。鹵簿進端門﹑陳設於午門外上以南郊禮成﹑還告太廟。率諸王﹑內大臣﹑內院大學士﹑禮部太常寺等官﹑由角門入。上降輿。導引官導入廟。陳設一鹿臡。二兔胾。菓五品。上香﹑讀祝﹑行禮如前儀。

○戊申。以南郊禮成。上禦殿。受諸王﹑貝勒及文武羣臣朝賀。

○己酉。修政歷法湯若望奏言﹑臣等按新法推算月食時刻分杪復定每年進呈歷目。惟民歷﹑七政經緯躔度﹑與中歷﹑相距歷﹑上吉﹑壬遁六種。依次虔造進呈。內與舊法重復者刪去以免混淆。疏入。得上�日禮部知道。欽天監印信著湯若望掌管。所屬該監官員﹑嗣後一切進歷﹑占候﹑選擇等項。悉聽掌印官舉行。

○庚戌。封勒克徳渾﹑爲多羅貝勒。冊文曰國家展親之典。原不因法而靳恩。爾勒克徳渾之兄阿達禮﹑曾襲封郡王。因作逆亂﹑已正刑章。念爾年幼﹑未及與謀。今冊封爾爲多羅貝勒。用示惇倫之義欽哉。

○朝鮮國王李倧﹑遣陪臣崔惠吉等表賀冬至﹑元旦﹑萬壽並進�山戊不�貢禮物。宴賚如例。

○以中原平定。遣朝鮮國入質世子李﹤溰﹣豆壬﹥歸國。賜﹤溰﹣豆壬﹥及陪臣鞍馬﹑貂衣﹑緞疋﹑仍頒諭朝鮮國王李倧曰。朕戡定中原誕登大位。人民愛戴。率土蒙庥。故特渙綸音。大赦天下。爾朝鮮國攄誠效順。歷有歲年。恪共藩服。宜沛隆恩。特遣爾世子李﹤溰﹣豆壬﹥歸國。所有一切罪犯﹑盡行赦除。其永不敍用官李敬遇﹑李明翰﹑李敬式﹑閔性慧﹑四人。爾世子欲求任用。姑如請準從此。外諸員仍不準敍用。自十月初一日以後﹑諸罪槪不援赦。至每年進貢方物。皆出於民。其額進紵布四百疋﹑蘇木二百斤﹑茶一千包﹑俱著蠲免。再各色綿二千疋﹑著減一千疋。各色細布一萬疋﹑減五千疋。布一千四百疋﹑減四百疋。粗布七千疋﹑減二千疋。順刀二十把﹑減十把。刀二十把﹑減十把。余俱如舊。其元旦冬至萬壽慶賀禮物。念道途遙遠。俱著於慶賀元旦時一並附進。

○賜故明大同鎭國中尉朱崇鉆﹑及其子廷佐﹑各銀二十兩。聽其自便。

○攝政和碩睿親王多爾衮﹑致書和碩豫王多鐸曰。僞弘光所遣左懋第﹑馬紹愉﹑陳洪範﹑前已俱令南還。因洪範密啟請畱懋第紹愉伊自率兵歸順。且言在南之左良玉﹑余永壽﹑髙傑﹑金聲桓﹑劉肇基﹑黃得功﹑劉澤淸﹑各擁重兵。皆可說之來降。隨追畱懋第﹑紹愉﹑獨令洪範南還。王其察彼情形。隨時奏報。

○國子監祭酒李若琳﹑條奏太學事宜。一﹑教官之選補宜速。太學官舊額三十九員。今裁定十四員。尙缺學正助教等官未補。滿洲子弟濟濟盈庭。授書課習。亟需師儒啟迪。查吏部候選進士﹑舉人﹑有學行兼優﹑年力俱富者。乞選補成均。以資多士模範。一﹑學長之廩餼宜復。太學舊規。監生中有友伴﹑堂長﹑禮生等名。率諸生課習讀書習禮。今應以二廳﹑六堂﹑分配八旗。每一旗須學長四人。八旗須三十二人。選擇有學有品者充之。照例月食廩米八斗八升。如率子弟讀書有效咨部量才考用。至太學爲禮法之地。舊設禮生十五人。文廟丁祭﹑釋菜﹑執爵﹑駿奔﹑皆所必需。應月給廩米六斗六升。俟效力年深。量補鴻臚。庶諸生樂。業趨事。文教聿興矣。下所司議。

○李若琳等又言﹑近奉上�日﹑滿洲官員子弟﹑咸就成均肄業。而臣衙門僻在城東北隅。諸子弟往返。晷短途遙。臣等議﹑滿洲八旗地方各覓空房一所。立爲書院。將國學二廳六堂教官﹑分教八旗子弟。各旗下﹑仍設學長四人。俱就各旗書院居住。朝夕誨迪臣等不時親詣稽察勤惰。仍定於每月逢六日﹑各師長率子弟同進衙門。臣當堂考課。以示勸懲。下禮部議

○山西太原總兵吳惟華﹑疏請敕印。得上�日﹑吳惟華招撫奏功。勤勞已久。著回京候用。

○山東道監察禦史寧承勛奏言﹑賦役之定制未頒。官民無所遵守。祈敕部於賦役全書外。無藝之徵。盡行裁革。如恩詔內有全免者。有半免者。有免三分之一者。著定書冊。刊布海內。令州縣有司遵照規條戶給易知由單庶愚民盡曉而永遵良規矣下戶部議。

○癸丑。以故明陜西布政使陸之祺爲山西布政使司左布政使山西參政張士第﹑管本省右布政使事。

○升通州道僉事蔣三捷爲山東布政使司參議仍管通州道事。

○巡視北城監察禦史劉今尹言﹑京城九門鹽法。原系北城管理。今或令戶部統攝。或仍歸臣衙門。得上�日﹑鹽法總歸戶部管理。

○山東沂州總兵夏成徳﹑解宿遷縣圍。殺賊兵六千餘人。獲馬騾旗纛等物。又遣遊擊劉範徳﹑守備孫萬壽﹑文成功﹑往取贛楡。擒斬僞都司王有年﹑守備王建仁﹑降其城。以聞。

○甲寅。工部提督三山員外郎梁維樞﹑於齋戒日用刑。革職。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之十二

順治元年。甲申。十二月。乙卯朔。

○丙辰。河南巡撫羅繡錦奏言河南土寇。叛亂已久。狡猾性成。前招降李際遇﹑將近兩月。未見來歸以此類推。降誠難信。況中州南有明兵。西臨流寇。有報賊抵河南府立營者。有報許定國髙傑等兵馬俱臨河岸者。有報張縉彥已受明直隸山西河南總督職者。又有報淩駉結連土寇﹑以書招董學禮過河者。種種情形。以臣度之。彼皆伺我軍所向以乘其隙耳。如我軍南下。則就中行其叵測。如我軍西入。則乘虛以犯河北。二者必居一於此。乞亟賜熟籌。大軍南渡。或將南岸沿河一帶土孽。先行撲滅。去其肘腋之患。則河北可保無虞矣。下所司速議。

○羅繡錦又奏。懷慶鎭臣金玉和﹑抗敵死難。得遺骸於柏鄕迆西地方。請加優卹。以慰忠魂。得上�日。金玉和盡忠報國。應得卹典。著兵部察例具奏。

○丁巳。出故明府庫中財物。給賞八旗滿洲蒙古漢軍將士。及外藩蒙古官員。

○戊午。辰刻。日生左珥。赤黃色

○以王鐸﹑伊成格﹑爲吏部啟心郎。王一品﹑爲都察院理事官

○己未。順天巡按柳寅東疏言。淸察無主之地。安置滿洲莊頭誠開創弘規。第無主之地。與有主之地。犬牙相錯。勢必與漢民雜處。不惟今日履畝之難。恐日後爭端易生。臣以爲莫若先將州縣大小﹑定用地多寡。使滿洲自占一方。而後以察出無主地﹑與有主地互相兌換。務使滿漢界限分明。疆理各別。而後可。蓋滿人共聚一處。阡陌在於斯。廬舍在於斯。耕作牧放﹑各相友助。其便一也。滿人漢人。我疆我理。無相侵奪。爭端不生其便二也。裏役田賦。各自承辦。滿漢各官。無相干涉。且亦無可委卸。其便三也。處分﹑當經界明。漢民不致竄避驚疑。得以保業安生。耕耘如故。賦役不缺。其便四也。可仍者仍。可換者換。漢人樂。從。且其中有主者旣歸並。自不容無主者隱匿。其便五也。疏入。下戶部詳議速覆。

○庚申。保定巡撫王文奎疏言。各府州縣。蹈明季舊習。優免太濫。致虧正額。取盈攤派。最爲厲民。宜嚴加禁革。從之。

○眞定巡按衛周允疏言。巡行各處。極目荒涼。舊額錢糧。尙難敷數。況地畝荒蕪。百姓流亡。十居六七。若照額責徵。是令﹑見在之丁。代逃亡者重出墾熟之田。爲荒蕪者包賠也。臣以爲欲淸荒田。法在丈量。欲淸亡丁。法在編審。果能徹底淸楚。則錢糧自有實數。官吏無巧朦之獘。百姓免代賠之累矣。疏入。下所司議。

○登萊巡撫陳錦奏報。土寇秦尙行﹑王家忠﹑翟從諤等。乘靑州之變。復聚眾作叛。欲結連劉澤淸。共扶楊威稱帝。勢甚猖獗。三百里之內。人民俱遭蹂躪。臣遣兵徵巢�刀。尙行﹑從諤﹑俱就擒伏法。家忠逃至潮海。亦爲鄕民所殺。臣以書招降楊威。散其黨七千人。威削髮入山。臣恐爲後患。復擒斬之。傳首各處。事下所司。

○平定山西固山額眞葉臣等。自軍中奏報招撫事宜。言大軍道經直隸河南山西共平府九。州二十七。縣一百四十一。各委署官吏安輯居民。沿途招降故明翰林朱之俊﹑員外郎董直愚﹑主事胡全才﹑指揮李升﹑遊擊黑有徳﹑及從賊故明兵部尙書張縉彥﹑知縣李若星﹑副將董學禮﹑康元勛﹑惠應召﹑參將﹑馬元﹑遊擊劉永等大軍旣抵太原。陜西漢中府闔郡紳士百姓。俱獻書投降

○遵化縣紳民奏言。遵化乃近關要路。請命巡撫宋權﹑仍自密雲還鎭遵化。以資彈壓。從之

○壬戌。定宮中喪制。凡大喪。宮中守制二十七个月。不懸門符。不張彩燈。京以內諸王同。惟官民不禁。其妃喪﹑本宮及妃之子。守制二十七个月。余妃之子。不守制。

○順天巡撫宋權﹑奏薦故明禦史倫之楷。進士杜立徳等十一人。下吏部知之

○宋權又言。在外文武職官。擅離汛地。出入京師甚非法紀。宜行嚴禁從之

○癸亥。故明左都禦史曹思誠至京。以疾亂歸允之。賜貂裘一襲。以示優禮。並給與應得誥蔭

○甲子。喀爾喀部落土謝圖汗等。各遣使貢馬。宴賚如例。

○賜大學士馮銓﹑謝升﹑洪承疇等。各黃金二十兩。白金一千兩。嵌寶金鐘盤二副螺鈿盒二架。玉壼一執。吏部侍郎沈惟炳﹑戶部侍郎謝啟光﹑王公弼﹑禮部侍郎孫之獬﹑何瑞徵﹑兵部侍郎劉余祐﹑金之俊﹑刑部侍郎黨崇雅﹑提橋﹑工部侍郎葉初春﹑李化熙﹑都察院副都禦史劉漢儒﹑僉都禦史劉廷諫﹑通政使司通政使李天經﹑翰林院侍讀學士管國子監祭酒事李若琳﹑翰林院侍讀學士掌院事胡世安﹑太僕寺卿趙京仕﹑順天府府尹陳培基﹑錦衣衛掌印指揮王鵬衝﹑及徹回山西總兵官吳惟華﹑左都督駱養性等鞍馬各一匹。

○裁太僕寺衙門。以馬價本折錢糧。已歸並戶部也

○賜南來投誠副將胡章﹑銀五百兩。及貂衣。鞍馬等物

○賞常山島投誠遊擊徐標﹑守備龍略﹑徐弘道等。銀兩衣帽。其出海招撫遊擊沈觀籌﹑都司周來蘇﹑吳從周等。俱給銀兩有差。

○丁卯。以太宗文皇帝第六女固倫公主。下嫁固山額眞阿山子誇札。

○山東道監察禦史傅景星﹑奏薦故明禦史魏琯﹑郎中張鼎延﹑庶吉士白允謙等十人。下吏部知之

○戊辰。卯刻。大霧。色靑

○以故明通政使張紹先﹑爲光祿寺卿

○升兵科右給事中李士焜﹑爲刑科都給事中。吏科給事中向玉軒﹑爲兵科右給事中。

○定國大將軍和碩豫親王多鐸﹑自軍中奏報兵至孟津。遣護軍統領圖賴﹑先率精兵渡黃河。流賊僞都司黃士欣果毅將軍張有聲﹑各遁去。沿河十五寨堡兵民。俱望風歸附。睢州僞總兵許定國﹑玉寨首領李際遇等。各擁眾四五萬亦遣人來降。隨撥兵防守各處。今大軍俱向潼關進發矣

○己巳。諭刑部都察院曰。自流賊作亂以來。民間每將殺擄叛亂不赦等罪。紛紛互告。以致民心不定。今特再行赦宥。凡僞官投誠歸順及明朝降賊官員。並土寇爲亂今能攺過自新者。一並蠲除前罪咸與赦免如有才堪驅策。不妨因人器使。直隸山東﹑山西﹑河南﹑陜西等處已順官民。自順治元年五月初二日以前。罪犯無論大小。悉赦除之有仍以赦前事相告者。卽以其罪罪之。初二日以後。不在赦例。其官民逋貸。𨿽在初二以前。仍準取償外。南直陜西﹑湖廣﹑四川﹑河南﹑浙江﹑江西﹑福建﹑廣東﹑廣西﹑雲南﹑貴州等處。未經歸順人民。所犯罪惡。一並赦免。儻投順以後。或犯罪惡。依律究治。

○以故牛錄章京白奇策子國棟﹑半个牛錄章京覺羅葉木濟子瓦爾瑪﹑各襲職。

○庚午。恭上太祖武皇帝。孝慈武皇后冊寶於福陵。太宗文皇帝冊寶於昭陵。是日。固山額眞以上。內大臣侍衛等。俱朝服﹑集於武英殿大學士﹑禮部尙書﹑由內院奉冊寶出。置黃案上上禦殿。閱冊寶。行一跪三叩頭禮畢。遣官恭賫福陵香寶二顆。香冊二本。昭陵香寶一顆。香冊一本。至盛京。太祖武皇帝冊文曰。云雷初動。經綸開艸昧之天。日月在躬。光耀先照臨之域。旣靈承於後嗣。宜丕著夫前猷。洪惟我太祖承天廣運聖徳神功肇紀立極仁孝武皇帝。博厚髙明。聖神文武。始則龍潛渤海。藏九天九地之規。繼而虎步金源。恢百戰百克之勢。三靈協助。援鐘鼓而對天休。萬帳來王。傾醍醐而飲帝徳。於是舊邦式廓。天街望紫气之祥。新命誕敷。黑水正眞人之位。丰年恆履。多黍多稌。國士匯徵。如羆如虎。披艸萊而立祖廟。始薦馨香。掃荊棘而朝羣臣。豈惟綿蕞。用能使耿光大烈。丕顯丕承。厚俗惇風。可久可大。協昌期於嗣聖。衍駿業而重光。玆者神臯是宅。庇及眇躬。盛徳載揚。念予烈祖。乃鐫徽號。永壽天球。於戲。寶玉函文。寫貽謀之弘遠金縢啟幄。知創業之艱難。惟神在天歆玆無斁。寶文曰。太祖承天廣運聖徳神功肇紀立極仁孝武皇帝之寶。孝慈武皇后冊文曰。壼教協黃裳。應地兆安貞之吉徽音昭彤管。俔天開長髮之祥。旣慶靈源。宜揚惠問。欽惟。皇祖妣孝慈昭憲純徳貞順成天育聖武皇后。性成仁孝心秉塞淵。肅雍在宮。堯母儷元妃之徳。祗承於帝。邑姜參十亂之功。華星朗耀於軒轅。內則勤供於穜稑。求賢捲耳。載襄櫛風沐雨之思。致孝蘋蘩。不忘昧旦雞鳴之節。是以流虹繞電篤生聖人。誕凱育元。門多才子。用能贊助鴻圖。造有東夏昭宣鳳徳。遠被南邦。維眇躬之追孝前人。實聖善之宜孚中土聿新淸廟。爰述瑤函。於戲。玄鳥呈祥。授昌符於百世閟宮啟頌洽嬪則於萬年翼我皇風。昭哉嗣服。寶文曰。孝慈昭憲純徳貞順成天育聖武皇后之寶。太宗文皇帝冊文曰三才定位。首出咸推聖人。萬國來同。配天實惟元後莫不令聞奕世。昭明顯融。洪惟皇考寬溫仁聖皇帝。道合乾坤。功參化育。綏文謨而揚武烈。海域賓王。弘義問以濟仁心。華風載穆。聲靈足以震九有。尙謙讓而未遑。勛業可以表百王。猶開誠而盡下。關睢麟趾之意。偕黃鉞而並揮。巖築射鉤之賢。望彤墀而交罄。是以白狼槃木。接踵來歌。紫塞雞田。開關望幸。克享天眷。爰集鴻圖。曁予眇躬。誕膺丕緒。惟見休於士女卜宅神臯覽陳錫於幾楹。推原盛徳。集羣工之篤論。合四海之歡心表號稱天。垂統作極。上尊謚曰。應天興國弘徳彰武寬溫仁聖睿孝文皇帝廟號太宗。於戲。七廟觀徳。時欽右序之文。明堂肇禋世述維淸之典敬鐫寶冊。用藉鴻休。寶文曰。太宗應天興國弘徳彰武寬溫仁聖睿孝文皇帝之寶

○辛未。廣西道試監察禦史李發元﹑奏言。今天下刁競成風。健訟之徒。每借赦前舊事。飾挾虛詞。一事而牽連數人。一詞而動經數月。不肖官吏。緣爲溪壑。妨農廢業。莫此爲甚。哀此孑遺。瘡痍未起。方冀特加撫卹。詎宜聽其戕賊。自蹈法网。伏乞申飭在外問刑諸臣。凡有以赦前事挾仇復告者。坐以違上�日之罪。庶刁風息而民安業矣。從之。

○甲戌。保定巡撫王文奎﹑疏薦故明翰林院修撰﹑兼戶兵兩科都給事中陳名夏。下所司知之

○丙子。以投誠副將趙國柱﹑爲都督同知﹑署河南懷慶總兵官事。胡章﹑爲都督同知﹑署宣府柳溝總兵官事。升遊擊尢可望﹑爲山西太原副將

○裁遵化﹑密雲﹑山海推官。撫寧同知缺。

○丁丑。諭戶部。我朝建都燕京。期於久遠凡近京各州縣民人無主荒田。及明國皇親駙馬公侯伯太監等。死於寇亂者。無主田地甚多。爾部可槪行淸查。若本主尙存或本主已死而子弟存者。量口給與。其餘田地盡行分給東來諸王勛臣兵丁人等。此非利其地土。良以東來諸王勛臣兵丁人等無處安置。故不得不如此區畫。然此等地土若滿漢錯處必爭奪不止。可令各府州縣鄕村。滿漢分居各理疆界。以杜異日爭端。今年從東先來諸王各官兵丁及見在京各部院衙門官員。俱著先撥給田園。其後到者。再酌量照前與之。至各府州縣無主荒田。及徵收缺額者。著該地方官查明造冊送部。其地畱給東來兵丁。其錢糧應徵與否。亦著酌議。至熟地錢糧。仍照額速徵。凡紳民有抗糧不納者。著該撫按察處。有司官徇情者。著撫按糾參。若撫按徇情事發。爾部卽行察奏。

○己卯。遣內大臣何洛會等祭福陵。尙書鞏阿岱等祭昭陵。告武成也

○以內大臣輔國將軍錫翰﹑總理錦衣衛事。

○命固山額眞阿山偕左翼管梅勒章京事阿哈尼堪﹑右翼固山額眞馬喇希等統將士由蒲州濟河。協徵流寇

○賞喀爾喀部落額爾得尼戴靑﹑烏朱穆秦部落巴拜等。銀兩甲冑等物有差。

○庚辰。轉鴻臚寺右少卿曾文煒﹑爲左少卿。升左寺丞劉瑞圖﹑爲右少卿。

○升吏科右給事中龔鼎孳﹑爲禮科都給事中。以故明禮科給事中韓源﹑爲原官。

○辛巳。有劉姓者自稱明崇禎帝太子。內監楊玉爲易服﹑送至故明周後父周奎家。時崇禎帝公主。亦在奎所。相見掩面泣。奎跪獻酒食旣而疑其僞。具疏以聞。隨令內院傳故明貴妃袁氏﹑及東宮官屬內監等辧視。皆不識。問以宮中舊事。亦不能對袁妃等皆以爲僞。惟花園內監常進節指揮李時蔭等執以爲眞吏部侍郎沈惟炳﹑禦史趙開心﹑給事中朱徽等各言事關重大宜加詳愼。因下法司覆勘。得假冒狀。楊玉﹑李時蔭等十五人。皆棄市。以開心疏中有太子若存﹑明朝之幸一語。亦論死。因系言官。免罪。奪俸三月。仍令內院傳諭內外。有以眞太子來告者。太子必加恩養。其來告之人。亦給優賞。

○以平定靑州功。賜梅勒章京和托﹑李率泰﹑額孟格﹑巡撫陳錦﹑總兵官柯永盛等四十三人。黃金。彩幣。貂皮等物有差。

○以招撫山西功。賜固山額眞葉臣﹑銀六百兩。祖澤潤﹑石廷柱﹑巴顏﹑李國翰﹑各五百兩。劉之源﹑佟圖賴﹑吳守進﹑金礪﹑各四百兩。庫魯克達爾漢阿賴﹑伊拜﹑覺羅巴哈納﹑各三百兩。滿洲﹑蒙古﹑漢軍﹑梅勒章京以下四百一十八員。各賞銀兩有差。

○甲申。�山戊不�暮。享太廟。遣官祭福陵。昭陵。

○是�山戊不�。鹽﹑七十一萬九千五百五十引。鹽課銀﹑一十五萬八千九百七十三兩有奇。鑄錢﹑七千一百六十六萬三千九百有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之十三

順治二年乙酉春正月乙酉朔上詣堂子行禮還入宮拜神畢出禦皇極殿舊址張禦幄諸王﹑貝勒﹑文武羣臣﹑及外藩蒙古王使臣等上表朝賀

○朝鮮國王李倧遣陪臣鄭太啟等表賀元旦並貢方物宴賚如例

○戊子。設張家口﹑古北口﹑滿洲章京各一員命哈克薩哈駐張家口。滿都布賚駐古北口。諭之曰。爾等駐防之地。凡外藩各蒙古來貿易者。俱令駐於邊口照常貿易。毋得阻抑。其喀爾喀部落來市馬者令駐於口外。申報戶部。聽候諭上�日。

○升三等梅勒章京喀山爲一等梅勒章京。牛錄章京滿達爾漢爲三等甲喇章京。

○初宣府巡撫李鑑﹑以赤城道朱壽錅貪酷不法將﹑劾奏之壽錅遣其子囑綽書泰求和碩英親王阿濟格王與鑑印紮令貰壽錅罪。及王出師至宣府召鑑面諭之曰壽錅忠良爾宜釋免鑑曰。此欽犯也。若擅釋之王亦不便綽書泰叱之曰爾何不懼王而反懼沖齡皇帝耶鑑艴然而去王復遣綽書泰總兵劉芳名彊之鑑堅不允事聞下內院等衙門會鞫得實。壽錅﹑綽書泰及綽書泰四子俱棄市並籍其家芳名革職入旗

○己丑。總督河道楊方興疏言山東。地土荒蕪有一戶之中止存一二人十畝之田止種一二畝者儻不計口核實一槪徵稅名爲免三分之一實以一二畝之地而納五六畝之糧荒多丁少以荒地累熟地逃丁累見丁是有蠲之名無蠲之實祈將見在熟地﹑或免一或免並其拋荒之地﹑不論有主無主﹑盡行蠲免俾民受實惠而後民志固民生遂矣得上�日各直省無主荒地﹑該地方官開具實數報部。以憑裁酌其熟地錢糧照蠲免例﹑如數開徵已有諭上�日。戶部知道

○故明開封府知府李猶龍﹑盤踞河岸繕修盤鑑。自稱欽命河道。仍用崇禎年號。主事淩駉﹑所委開封府推官王夢桂﹑僞造關防共圖不軌。和碩豫親王多鐸﹑統師過衛輝。遣內院刑部官捕獲猶龍夢桂俱於軍前正法。奏聞。上命並籍其家

○庚寅。賜內大臣額駙侍衛勛舊老臣等衣帽緞帛有差。

○辛卯。賜宣府巡撫李鑑﹑玲瓏鞍馬一匹貂裘一襲。金五十兩銀千兩並以朱壽錅家產給之禮部奏言故明舊例凡遇萬壽節。親詣奉先殿上香行禮又遣官祭陵上香燭。供酒果不讀祝得上�日祭太廟如奉先殿禮儀讀祝致祭祭福陵昭陵四祖廟﹑止上香燭。供酒果。不必讀祝

○戶部以圈撥地土事奏聞。得上�日﹑凡圈丈地方﹑須令滿漢分處。至於故明賞賚勛戚莊地﹑及民間無主荒田﹑悉令輸官。酌行分撥

○順天府進春

○壬辰。賜額駙綽爾濟﹑弓一張﹑朝衣一襲

○賜郭爾羅斯部落紮穆蘇等﹑朝衣﹑弓矢﹑緞帛等物有差

○直隸霸州道劉芳久﹑隱匿逃人。命革職提訊。

○戶部議覆﹑長蘆巡鹽禦史吳邦臣疏言﹑山東地方荒殘。商人星散。其額稅應先徵一半。余緩至來�山戊不�帶徵。從之

○遣山東道監察禦史傅景星﹑巡按直隸。

○癸巳。賜蘇尼特部落克周巴希臺吉﹑海塞臺吉﹑巴林部落塞布騰﹑布達思喇布﹑卓禮克圖郡王云惇等﹑朝衣﹑緞幣﹑弓﹑刀﹑鞍轡等物有差。

○甲午。孟春。享太廟。遣戶部尙書英俄爾岱行禮

○遣官祭太�山戊不�月將之神升禮部啟心郎周文葉﹑爲山東按察使司副使﹑分巡兗西道

○賜宜爾登巴圖魯﹑珊瑚數珠﹑蟒緞﹑玉杯等物

○予殉難招撫侍郎王鰲永祭葬。蔭其子樛﹑爲錦衣衛世襲指揮僉事

○順天府舉行鄕欽酒禮

○遣廣東道監察禦史劉今尹﹑巡視河東鹽政。

○乙未。宣府巡撫李鑑﹑奏辭欽賞以佐軍需優上�日嘉獎。所賞不準辭。

○丙申。以鑲藍旗固山貝子吞齊﹑管固山額眞事。正紅旗滿洲覺羅圖蘭﹑管甲喇章京事

○以李天澤爲戶部啟心郎。克布圖爲禮部理事官。布顏圖爲工部管庫理事官。

○吏科都給事中朱徽奏言去�山戊不�五六月間﹑人心甫定。引避者多寮署一空。班行落落。及聖主禦極以後東西向應。多士云合。今西寇就擒。秦楚吳越﹑絡繹駁集。仰慕皇風咸思報效。正當恢張天紘。延登俊乂。乃邇來京堂等缺﹑彊半裁省。人才不無壅積之虞。恐非夢卜求賢﹑千金市駿之意也。臣愚謂巳裁者合行速補。毋使淪滯。方來者作何擢用。並宜酌量衙門大小﹑職務繁簡﹑量行增設。務俾人與官稱。以疏仕進之路。若以官冗費多﹑輒議裁並。不知天子坐擁四海之供。豈惜區區升斗之俸乎。況年力老壯自有乘除。考績程功﹑復分殿最。儻黜陟惟明。進退以禮。將來正患才少。寧慮官多。又普天率土義均臣民凡督撫有缺宜新舊參用﹑以公委任。至若錢糧兵馬皆大權所關太分則勢渙而難核。太合﹑則勢重而易專。故明卿寺衙門類若重復者非不知裁之爲便。蓋於設官分職之中﹑寓防微杜漸之意也夫開創之初﹑君臣同心。何所不宜至爲子孫萬世慮不得不委曲詳盡計其利而更計其害也得上�日裁省京堂意爲冗員無事非因惜俸。朱徽此奏似屬可行。著將各卿寺衙門因革事宜直攄所見。簡明再奏。其詹事﹑太僕﹑尙寶等官已經暫裁。應否仍設著吏部會同九卿科道詳議妥確具奏。

○遣福建道監察禦史李之奇巡按山東

○山東臨淸總兵官魯宗孔﹑自請綜核全省兵數下上�日切責之

○丁酉命多羅饒余郡王阿巴泰爲總統固山額眞準塔爲左翼梅勒章京譚布爲右翼。率將士往山東代和碩肅親王豪格

○革守宮門護軍參領佟秦職以除夕縱固山額眞宗室拜尹圖妻引女使入禁門故也

○禮部奏言凡遇上元節應自十四日始﹑至十六日止﹑百官俱朝服三日各衙門封印不理事。如遇緊急事務仍行辦理。從之

○山東巡撫方大猷疏薦故明庶吉士張端﹑兵部主事李森先等章下吏部

○山東膠州總兵官柯永盛﹑巢�刀靈山衛土石山賊。平之。

○戊戌。夜。月食。

○庚子。以固倫公主﹑下嫁內大臣俄齊爾桑子喇瑪思﹑禮成。上禦武英殿。賜諸王羣臣宴

○河南孟縣渡口村至海子村河淸二日。

○辛丑。大學士謝升病篤上疏乞休並請繳還賜物命內院大學士率太醫院堂上官診視許暫假調理賜物不準繳進

○壬寅。以災荒免上林苑監額稅三之一

○癸卯少傅兼太子太傅吏部尙書建極殿大學士謝升卒

○調山東兗東道章於天爲兗西道兗西道周文葉爲兗東道

○保定巡撫王文奎疏言畿內兵火之後民力困竭每�山戊不�解京芝綿絲觔等物俱購之別省旣難猝得且物貴民貧。運解不易請攺爲折色﹑以蘇民命。下戶部議

○甲辰。賜紮魯特部落額參徳﹑毛奇塔達蟒緞玉杯等物

○贈故大學士謝升爲太傅。謚淸義蔭一子爲中書舍人予祭九壇又加祭七壇仍給全葬銀兩

○衍聖公孔允植朝賀萬壽節進馬二匹卻之

○鑄給衍聖公印

○乙巳。吏部侍郎沈惟炳擅將故明福王所用葉廷秀﹑左懋泰﹑懸名授官。部議論死命革職爲民。

○和碩肅親王豪格奏報﹑僞睢州總兵官許定國﹑於元年十二月以書遺臣言欲攜其子來歸。請我師渡河援之臣覆書言爾果欲降﹑可速遣爾子來。定國遂以二年正月遣其二子至。仍乞我師渡河﹑衛春眷屬。臣因未奉上命。不敢渡河。十五日﹑定國又遣人來﹑言髙傑偵知彼遣子投誠遂發兵五千圍州城。不能自脫。亟望我師馳救。臣未經奉上�日。不敢擅往。謹此奏聞

○豪格又報尙書車爾格管翼將領葉克書﹑帥將士攻破滿家洞土寇十餘處復分兵以土石堙塞二百五十一洞。滅之所俘獲婦女牛馬分給行間士卒

○刑部審奏原任霸州道劉芳久﹑隱匿逃人不實請還原職從之

○陜西道監察禦史趙開心奏言臣﹑聞君子明愼用刑而不畱獄。蓋明則無冤情。不畱則無滯獄當國家開創之始﹑宜體上天好生之意。臣見獄中桎梏之下﹑冤苦甚多。其從刑部發監者﹑四五日或可審結。惟別衙門發送者﹑一入獄中。置之不問。未經審訊﹑申訴無由。有去故鄕百里千里者﹑身已系獄。家罔聞知。啼饑號寒。艱苦萬狀。罪未顯著。命先顚隕。乞敕下刑部﹑差司官五日一查。分別何衙門所發。速行審結。則無辜者得生。卽應罪者亦不致淹滯矣。更有請者。府州縣衛﹑亦有監倉逮系之人。冤郁不少。訊官敲撲。獄吏誅求。有罪不至死﹑而鞭撻之餘﹑皮肉焦爛。禁錮之久﹑家產蕩然。殊可憫惻。並請敕直省撫按﹑通飭有司。除死罪重情﹑宜加詳審﹑量予寬限外。其餘十日卽與結案。應系者系。應釋者釋。應保者保。速行發落。鬱气舒而和气洽。將見刑措可幾。太平立致矣。疏入。得上�日﹑各衙門發送人犯。著分別。察審﹑卽與發落。在外問刑各官﹑有滯獄害民者。該撫按參奏重處。

○眞定巡按衛周允疏報﹑眞定﹑大名﹑順徳﹑廣平四府﹑山寨賊寇悉平。

○丙午。命房山縣知縣祭金太祖世宗陵。於常用祭口外。加太牢一。

○丁未。免山西本年田租之半。以地方初復故也

○國子監祭酒李若琳奏請更孔子神牌﹑爲大成至聖文宣先師孔子報可

○戊申。遣參將徐應舉﹑招撫故明總兵髙傑。

○己酉。故明衡王朱由棷疏請入覲。命候上�日來朝

○庚戌。戶部議覆山東巡撫方大猷疏請開長淸等處礦每月匯報充餉從之

○諭戶部曰凡包衣大等﹑新收投充漢人。於本分產業外妄行搜取。又較原給園地冊內所載人丁有浮冒者。包衣大處死不赦。

○辛亥。分賜公主格格等內庫金珠器物。

○壬子。敍克明燕京﹑破流賊﹑及克錦州﹑松山等處功。授一等昂邦章京阿山﹑二等昂邦章京譚泰﹑三等昂邦章京英俄爾岱公爵﹑二等輔國將軍鞏阿岱﹑三等輔國將軍石漢﹑爲二等鎭國將軍。三等奉國將軍巴布泰﹑爲一等奉國將軍。三等奉國將軍聶克塞﹑爲二等奉國將軍。三等昂邦章京席特庫﹑塞稜策臣﹑莽古爾岱﹑爲二等昂邦章京。一等梅勒章京齊墨克圖﹑爲三等昂邦章京。三寺梅勒章京卓羅賚達庫﹑一等甲喇章京兼半个前程阿濟格尼堪﹑二等甲喇章京吳拜﹑爲一等梅勒章京。一等甲喇章京兼半个前程鄂碩﹑一等甲喇章京準塔﹑牛錄章京兼半个前程雅賴﹑爲三等梅勒章京。二等甲喇章京馬喇希﹑巴特瑪﹑尼滿﹑覺善﹑恩格圖﹑三等甲喇章京阿爾津﹑爲一等甲喇章京兼半个前程。二等甲喇章京雅木哈納巴圖魯韓云綽貝席特庫﹑尙儉俄莫克圖巴圖魯﹑三等甲喇章京阿玉習星訥牛錄章京兼半个前程喀凱﹑爲一等甲喇章京。三等甲喇章京麻爾泰﹑噶思哈﹑杜爾徳﹑蘇拜陳泰﹑蘇班岱﹑額徳巴圖魯羅習魯習巴圖魯牛錄章京兼半个前程塔木布震珠懇博爾惠杜木拜﹑吳賚牛錄章京和托﹑爲二等甲喇章京。牛錄章京兼半个前程護沙﹑巴山勾赫徳巴圖魯噶尼巴圖魯特克持起牛錄章京阿哈尼堪海塞孫塔﹑綽爾濟﹑賈隆噶諾木齊﹑特晉喇木拜廢官哈寧噶﹑巴顏﹑葉克書﹑爲三等甲喇章京。一等梅勒章京顧納代﹑一等甲喇章京布顏泰瓦爾喀朱馬喇牛錄章京顧納禪巴圖魯﹑額布亙席圖巴圖魯﹑噶布喇巴圖魯庫爾禪圖顏圖吳格塞巴圖魯鄂爾博邦納蜜﹑納林喀喇爾岱覺羅阿克善席喇巴雅喇﹑達爾布巴圖魯覺羅巴蘭﹑康喀爾索爾敏﹑舒書雅秦﹑祁拜巴圖魯法譚﹑拜尹塔布丹﹑衮泰巴圖魯鄂吞加半个前程半个牛錄章京碩對董阿賴﹑滿都祜﹑哈爾薩索洪胡密嗇﹑伊爾都齊﹑爲牛錄章京兼半个前程。半个牛錄章京內昆尼爾哈﹑穆納坤﹑費揚古﹑雅爾布﹑巴都﹑莽極圖﹑巴雅爾﹑喀喇沁巴雅斯護朗勞翰﹑卓訥﹑爲牛錄章京。固山額眞杜雷﹑富喇克塔﹑管梅勒章京事和托納睦﹑圖瞻﹑護軍統領車爾布﹑前鋒參領白爾赫圖到喇﹑布爾孫護軍參領雅親尼瑪禪麻親岱甘﹑格巴庫達素﹑喇古﹑阿格聶﹑阿爾泰衝極爾卜善噶達渾﹑哈爾噶﹑覺羅喀喇楊蓋噶賚費雅思哈吳納噶賚席賚覺羅牛赫管牛錄章京事班布禮蘇班達禮唐谷哈得穆圖﹑安塔哈﹑杜爾霸叟塞伊爾格徳東果羅敖徳薩拜牛翁尼雅哈薄爾博孫布爾孫巴賽﹑伊穆圖﹑多頗羅覺羅圖蘭恩克薩祿羅習誇瞻����月哲秦達祜查塔濟席哈覺羅額爾徳﹑張弩多壘查圖管包衣牛錄章京事寧塔哈蘇山東都惠穆成格﹑多貝理事官羅碩湯谷善空銜章京索尼護軍校阿敏尼喀習翰﹑廢官堪泰﹑朱瑪喇﹑尼噶禮﹑何爾鐸﹑管住牧蒙古到泰原任查蘇爾額爾格爾楚爾等爲牛錄章京。護軍參領納都戶布業習禮阿爾泰額赫登阿蘭柴圖習海管參領事來渾岱﹑顧祿古前鋒參領惇對﹑圖爾寨﹑隨遜管牛錄章京事古穆噶爾都溫都爾祜多爾濟丹岱﹑科托拜﹑法喀吉賽滿岱鄂貝﹑恩圖覺羅希紱克布圖席圖滿濟﹑沙濟﹑多爾濟﹑庚格管包衣牛錄章京事雅木布祿薄爾對理事官鐘古空銜章京布爾薩海何爾博對達賚﹑管住牧蒙古耨徳﹑巴布祜晉驍騎校兼管牛錄章京事額森等爲半个牛錄章京。

○以三等昂邦章京鰲拜巴圖魯夙荷太宗皇帝寵眷。擢爲一等昂邦章京

○以開國著勞﹑升大學士二等甲喇章京範文程﹑爲三等梅勒章京大學士牛錄章京剛林﹑爲二等甲喇章京

○授侍衛巴哈爲牛錄章京以隨侍太宗效力年久故也

○以造弓功授吳巴泰爲牛錄章京

○贈陣亡懷慶總兵官三等甲喇章京金玉和爲二等梅勒章京兩分前程托鈕爲牛錄章京兼半个前程管牛錄章京事圖薩爲牛錄章京以玉和子維鼎托鈕弟索拜圖薩子鄂齊禮各襲職

○贈登城戰歿尙安福﹑爲牛錄章京以其弟安祿襲職

○以故牛錄章京盧習叔俄赫訥﹑襲職。

○以故明翰林院修撰陳名夏﹑爲原官

○以河南省濟源武陟﹑孟溫﹑四縣被寇患。免額賦。磁州﹑安陽﹑湯陰﹑新鄕﹑獲嘉﹑修武﹑河內﹑淇﹑汲﹑八縣供應軍需。免額賦之半。

○癸丑。萬壽聖節。享太廟遣戶部尙書英俄爾岱行禮。免諸王貝勒﹑文武羣臣朝。賀朝鮮國王李倧﹑遣陪臣表賀萬壽。並貢禮物。宴賚如例。

○山西巡按黃徽允﹑奏請徹修邊民壯八千餘名。每�山戊不

�可省餼銀八萬四千三百餘兩。解部充餉。從之

○定護軍﹑撥什庫﹑前鋒﹑馬兵﹑月支餉銀各二兩。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之十四

順治二年。乙酉。二月。甲寅朔。守備霍然﹑訐告宣府巡撫李鑑受賄事。下法司勘問。擬鑑棄市。議上得上�日﹑李鑑曾著大功。免死。追贓。罰俸六个月

○乙卯。定國大將軍和碩豫親王多鐸等奏報﹑大軍於元年十二月十五日﹑追流賊李自成兵至陜州。先遣前鋒參領索渾﹑拜尹代等﹑率二十騎前往捉生。有賊將張有曾﹑屯兵靈寶縣城外。索渾等乘夜襲擊﹑敗之。二十二日﹑師距潼關十里立營。候紅衣炮軍。時賊渠李自成在西安﹑聞信﹑率援兵至。二十九日﹑賊將僞汝侯據山爲陣﹑以拒我師。前鋒銃領努山﹑鄂碩等﹑率兵趨拔賊營。賊兵迎戰。護軍統領圖賴。率騎兵百餘人直前掩殺。斬獲過半。二年正月初四日﹑賊將劉方亮﹑領兵千餘來窺我營。護軍統領圖賴﹑阿濟格尼堪﹑阿爾津顧納代﹑伊爾都齊惇﹑拜杜爾徳等率正黃﹑正紅﹑鑲白﹑鑲紅﹑鑲藍五旗各牛錄護軍一名迎擊。大敗之多羅貝勒尼堪﹑拜尹圖等﹑增兵奮擊。復大敗之。俘斬甚多自成聞敗親率馬步兵拒戰。隨調鑲黃﹑正藍﹑正白三旗兵協力並進盡殲其步兵。賊之騎兵各奔竄初五初六夜賊又率眾連犯我營。俱爲我軍擊敗。初九日﹑紅衣炮軍至。十一日。遂進逼潼關口。賊眾鑿重壕立堅壁。截我進師之路於是舉紅衣炮攻之賊眾震恐。我軍相繼衝入。誅斬無算。其先入者﹑穆成格﹑俄羅塞臣也。旣而賊又以。騎兵三百﹑橫衝我師。爲貝勒尼堪﹑懷順王耿仲明﹑貝子尙善所敗。賊又分兵躡我師後。蒙古固山額眞恩格圖﹑率殿後軍又敗之。自成遁走西安。十二日﹑護軍統領阿濟格尼堪等領兵渡潼關濠口。賊眾望風奔潰。守潼關僞吳山伯馬世堯﹑率所部七千餘眾迎降。計獲馬千餘匹。輜重甲仗無算。十三日﹑大軍入潼關。察獲馬世堯遣往自成處姦細。遂擒斬世堯。十六日﹑大軍自潼關起行。十八日﹑師至西安。自成自料不能當。已於十三日焚其宮室。挈其子女。出藍田口。竄奔商州。遂遣護軍統領阿爾津等追之。不及。及還。

○增設宣府﹑代州﹑餉司各一員。

○直隸巡撫王文奎疏言﹑畿南各衛所地畝錢糧宜令州縣就便徵收。屯丁兼聽管攝。凡屬軍宅屯莊﹑不拘鄕村城市﹑槪入保甲。一人爲盜﹑九家連坐。至於邊戍旣裁。軍裝雜派﹑應請禁革。下戶兵二部酌議

○丙辰。以翰林院修撰陳名夏慕義遠來。擢爲吏部左侍郎﹑兼翰林院侍讀學士。並賜貂裘﹑鞍馬

○轉戶部右侍郎王公弼﹑爲本部左侍郎。升吏部郎中熊文舉﹑爲通政使司右通政。以故明兵部右侍郎任浚﹑爲戶部右侍郎。都察院左副都禦史房可壯﹑爲大理寺卿。尙寶司少卿髙有聞﹑爲大理寺左寺丞。禦史李植﹑爲湖南道試監察禦史。魏琯﹑爲湖廣道試監察禦史。大同巡撫王點﹑爲山東布政使司右布政使。湖廣參政道李嵩﹑爲山東布政使司參政督糧道。山西參議道胡福弘﹑爲山東布政使司參議濟南道。

○原任淮揚參議道楊檟﹑引年乞休。部臣以聞。得上�日﹑楊檟著以原官致仕。仍賜貂救一襲﹑以優髙年

○丁巳。令戶部傳諭管莊撥什庫等使曉諭各處莊頭。凡民間什物﹑不許攘掠。若采買芻糧﹑定於民間開市之日。著一人率領同往。餘日毋得私行。其貿易價值﹑毋致短少。務須兩得其平。儻有違令恣行者。卽行處死。至各莊田土﹑尢須勤力耕種。毋致失時荒蕪。

○遣官祭先師孔子

○九卿科道議覆給事中朱徽疏言﹑詹事府﹑太僕寺﹑尙寶司衙門宜復。冗員宜裁。應設詹事府正詹事一員。少詹事二員。左右春坊庶子諭徳中允各一員。太僕寺正卿一員。少卿二員。寺丞一員。尙寶司正卿一員。司丞一員。從之。

○吏部奏言﹑故明兵部尙書仇維禎﹑年已衰邁。不堪煩劇。得上�日﹑仇維禎著以原官致仕。仍賜貂裘一襲﹑以示優異

○禮部奏言﹑凡遇淸明等節。應令駐防盛京總管官﹑分率城守章京往祭福陵昭陵。其東京興京祖陵﹑令城守官奠祭。盛京四祖廟﹑令守廟總管官獻酒果。從之。

○戊午。祭大社大稷。遣戶部尙書莫俄爾岱行禮

○戶科給事中郝傑奏言﹑停刑減獄﹑宜復古秋後處決之制。至於廢斥諸臣﹑罪有可原。才堪錄用者。並祈量予自新下所司議

○己未。以西安大捷。流寇李自成敗遁。三秦平定。上禦武英殿。諸王﹑貝勒﹑文武大小羣臣﹑行朝賀禮

○令戶部傳諭各州縣有司。凡民間房產﹑有爲滿洲圈占。兌換他處者。俱視其田產美惡﹑速行補給。務令均平。儻有瞻顧徇庇。不從公速撥。耽延時日。爾部察出﹑從重處分。

○升宣府巡撫李鑑爲後部右侍郎﹑兼都察院右僉都禦史﹑總督宣大等處軍務。

○擢原任山西潞安府通判馮聖兆﹑爲都察院右僉都禦史﹑巡撫宣府

○贈殉難招撫侍郎王鰲永﹑爲戶部尙書

○刑部左侍郎黨崇雅等奏言﹑流寇播虐。三秦被禍最烈。今𨿽巢�刀滅殆盡。但恐寇黨株連。小民未獲寧止。請速頒恩赦﹑以固人心。至督撫爲綱紀之宗。司道乃旬宣之寄。而府州縣各官撫字雕殘。所系尢重。務期簡用得人。庶可廣皇仁而布實政。得上�日﹑三秦旣定。恩赦宜先。其設官撫輯﹑一應善後事宜。俱著該部作速覆行。

○刑科都給事中李士焜奏言古帝王制律﹑輕重有倫。情罪允協。今者律例未定﹑止有杖決二法。重者畸重。輕者畸輕。請敕部臣早定律法。務期援古酌今。詳明切當。分別杖流絞斬之例。凡有罪者先期具奏。必俟宸斷遵行。則法得其平。而刑當其罪矣。疏入。得上�日修律官參酌滿漢條例。分別輕重差等。匯成一編進覽

○投誠睢州總兵許定國疏報寇孽髙傑﹑已用計擒斬。其餘黨尙未巢�刀除。請發大軍刻日渡河以靖殘寇。得上�日﹑許定國計殺髙傑。歸順有功。知道了。徵南大兵﹑不日卽至河南。兵部知道

○辛酉。諭定國大將軍和碩豫親王多鐸曰。聞爾等破流賊於潼關。遂得西安。不勝嘉悅。初曾密諭爾等往取南京。今旣攻破流寇。大業已成。可將彼處事宜﹑交與靖遠大將軍和碩英親王等﹑爾等相機卽遵前命﹑趨往南京。大丈夫爲國建功。正在此時。汝其勉之。其隨英親王豫親王之漢軍。自固山額眞梅勒章京以下﹑兵丁﹑綿甲﹑紅衣炮﹑均分爲二。著英親王豫親王﹑各行督領若相去已遠﹑可仍如舊。至於英親王等奉命徵討乃爲已事越境。至土默特﹑鄂爾多斯地方﹑枉道索取駝馬復轉入邊以致逗𨖻。其罪非小。特諭汝等知之。現今流寇余氛責令英親王等追巢

�刀。

○諭靖遠大將軍和碩英親王阿濟格曰爾等自京起行在先。定國大將軍和碩豫親王等起行在後。今豫親王等已至潼關。攻破流寇。克取西安。爾等之兵未知尙在何處。此皆由爾等枉道越境。過土默特﹑鄂爾多斯地方﹑妄行需索。轉而入邊。以致逗𨖻故也。今已命豫親王﹑恪遵前上�日﹑往定南京。爾等可仍遵前上

�日。將流寇餘孽﹑務期巢�刀除。以贖從前逗𨖻之咎。勿以流寇已遁。西安旣平。不行殄滅。遽爾班師。其隨英親王豫親王之漢軍。自固山額眞﹑梅勒章京以下﹑兵丁﹑綿甲﹑紅衣炮﹑均分

爲二。著英親王﹑豫親王﹑各行督領。若相去已遠。可仍如舊。

○命房山縣知縣張應詔﹑祭金太祖﹑世宗陵。

○山東道監察禦史傅景星條奏﹑民房應給旗下者﹑當寬以限期。俟其搬移。始令旗下管業。至於勸懲乃馭世大柄。毋許姦宄告訐。致開誣謗之端。用刑系民命攸關。宜復秋後之條﹑以圖尙徳緩刑之治。若夫官方宜淸。而雜流未盡澄汰。門市有稅。而諸物日見騰縮。一切制度﹑尙宜斟酌盡善。下所司速議。

○壬戌。兵科給事中向玉軒奏言﹑民間墳墓有在滿洲圈﹑占地內者。許其子孫�山戊不�時祭掃。以廣皇仁。從之。

○癸亥。敍永平擊敗流寇功加二等鎭國將軍拜尹圖﹑爲一等鎭國將軍。升一等甲喇章京何洛會爲一等梅勒章京。

○敍克取燕京功。升三等輔國將軍吳達海爲二等輔國將軍。一等奉國將軍兼半个前程韓岱爲三等輔國將軍二等甲喇章京明安達禮爲一等甲喇章京。三等甲喇章京譚拜﹑碩瞻尼堪﹑大同塞稜﹑爲二等甲喇章京。學士額色黑﹑詹霸﹑啟心郎帕帕﹑顧努遜﹑廢官覺羅郎球爲牛錄章京。一等梅勒章京伊爾徳﹑一等甲喇章京傅喀蟾﹑管梅勒章京事來祜布達習禮﹑牛錄章京庫禮﹑布丹﹑額爾格圖﹑車爾格﹑喇瑪﹑諾云多禮﹑半个牛錄章京魏政﹑各加半个前程

○上念太宗皇帝所眷顧之舊臣。升三等昂邦章京額爾克戴靑﹑爲二等昂邦章京。一等梅勒章京國戚多爾濟﹑爲三等昂邦章京。三等梅勒章京伊爾登博琫席訥布庫﹑爲一等梅勒章京。三等梅勒章京俄齊爾﹑爲二等梅勒章京。三等甲喇章京杜爾瑪巴圖魯詹俄齊爾桑﹑爲三等梅勒章京。二等甲喇章京侍衛格黑禮﹑布顏塔布囊﹑白身顧習安布﹑爲一等甲喇章京。三等甲喇章京阿魯哈﹑爲二等甲喇章京。一等梅勒章京達云﹑多爾濟﹑達爾漢諾顏﹑一等甲喇章京希爾艮侍衛坤巴圖魯半个牛錄章京侍衛巴泰。加半个前程。一等侍衛圖魯赫遏必隆。沙濟達喇。納爾邁。錦州塞稜。喀蘭圖。二等侍衛阿爾薩蘭﹑管包衣牛錄章京事阿哈碩塞包衣章京扈敏﹑廢官囊弩克滿朱習禮﹑白身常起﹑爲牛錄章京。

○上念太宗皇帝時效力舊臣。升三等梅勒章京冷僧機﹑爲一等梅勒章京兼半个前程﹑管牛錄章京事費揚古﹑白身哈世屯﹑過邁﹑雅爾瞻﹑鄂莫克圖﹑管包衣牛錄事尼雅漢﹑爲牛錄章京。

○敍前屯衛投誠功。授星南﹑察翰﹑阿哈泰﹑爲牛錄章京。

○革大同總督吳孳昌職。以和碩英親王阿濟格致書﹑令釋監司朱壽錅罪。孳昌匿不奏聞故也

○甲子。先是勒克徳渾﹑杜蘭﹑杜爾祜﹑穆爾祜﹑特爾祜﹑紮喀納﹑薩弼﹑杜嫩等﹑以有罪廢爲庶人。至是給以品級。禮部請仍入宗室籍內。從之

○丙寅。命戶部傳諭管莊撥什庫等。凡圈占地內。所有民間墳墓﹑不許毀壞耕種所植樹木﹑毋得砍伐。違者治罪

○河道總督楊方興疏言﹑黃河爲害。自古有之。去�山戊不

�遭逆闖蹂躪之餘。官竄夫逃。無人防守。伏秋水汛。自黃河北岸小宋﹑曹家口等處。盡皆衝決。濟寧以南。廬舍田禾﹑大半漂沒。若不乘此水勢稍涸﹑鳩工急築。恐秋水一漲。勢必大潰。不惟物力倍費。且恐河北一帶﹑盡爲澤國矣。章下戶工二部速議。

○丁卯。命內院傳諭。凡各部所審事情。務將滿漢條例﹑逐一開列。移送刑部定擬具奏

○鎭守平陽等處將軍阿山等奏報﹑和碩豫親王業已統兵攻下西安。臣所統科爾沁兵內﹑復簡選精騎﹑送豫親王軍中。其山西一路﹑寇賊絕迹。民俱復業矣。臣等進止。謹候上命

○戊辰。貴州道監察禦史劉明偀奏言﹑比年以來。烽煙不靖。赤地千里。由畿南以及山東。比比皆然。請敕天下有司﹑止詞訟。省刑罰。躬歷郊原。率民力作。更令撫按察核以所屬境內

無荒土者注上考。如此﹑則農事興而貢賦裕矣。下所司酌議。

○巡視南城禦史趙開心奏言﹑近奉敕上�日﹑凡民間出痘者。卽令驅逐城外四十里。所以防傳染也。柰所司奉行不善。有身方發熱﹑及生疥癬等瘡﹑槪行驅逐者。貧苦小民﹑移出城外無居無食。遂將弱子穉女﹑拋棄道傍。殊非仰體朝廷愛養生息之意。請嗣後凡出痘之家﹑必俟痘疹已見﹑方令出城。有男女拋棄者﹑交該管官司﹑嚴加責治。其城外四十里﹑東西南北﹑各定一村。令彼聚處。庶不致有露宿流離之苦。疏入。得上�日﹑民間男女。果系眞痘。自當照例移出。令工部擇定村落。俾其聚居得所。至身方發熱﹑未見痘疹者。毋得輒行驅逐

○己巳。諭鎭守平陽固山額眞阿山﹑馬喇希﹑梅勒章京阿哈尼堪等﹑將滿洲蒙古官兵﹑與科爾沁兵﹑及漢軍唐玉﹑郎紹貞﹑親隨之兵﹑俱會合定國大將軍和碩豫親王﹑往徵南京。到時仍歸各固山下。其阿山所領印信﹑交漢軍任徳功掌管。卽令鎭守平陽等處。至帶去大同宣府﹑綠旗兵丁﹑仍畱與任徳功督領。

○以鑲黃旗索渾﹑爲護軍參領。

○以祁充格﹑爲內弘文院大學士

○以席圖庫﹑爲兵部理事官

○庚午。諭禮部。故明十二陵﹑每陵遣太監二名﹑壯丁八名看守。每年令守陵太監致祭二次。其太常寺﹑及近城知縣﹑不必遣祭

○靖遠大將軍和碩英親王阿濟格等奏報﹑大軍入邊。沿途巢

�刀賊。八戰皆捷秦屬州縣﹑攻下者四城。投降者三十八城。俱已酌委官員安撫。計獲白金千兩。馬三千二百九十匹。駝四百六十只有奇。得上�日﹑覽王奏﹑官軍西巢�刀。屢戰克捷。平定三秦。知道了。該部知道

○壬申。故明吏部尙書傅永淳﹑引疾乞歸。溫上�日慰允之

○宣府巡撫李鑑﹑以守備霍然誣訐﹑上疏自訟。命刑部會同內院覆勘﹑得白。免其罰俸。

○甲戌。刑部尙書管左侍郎事田惟嘉卒

○禮部議覆衍聖公孔允植疏奏﹑孔族支派繁多。聚廬遙遠。恐有借聖府名色﹑占據田產。應敕嚴禁。報可。

○多羅饒余郡王阿巴泰奏報﹑二月初三日﹑聞南兵渡河。圍徐州沛縣李家樓。隨遣固山額眞準塔等﹑領兵星夜前往。賊馬步兵二千有餘﹑屯駐徐州十五里外。我兵衝擊賊營。賊兵赴河死者無算。擒斬逆渠六人。安撫百姓。秋毫無犯。獲人口牛馬甚多

○乙亥。遣山東道監察禦史寧承勛巡按河南

○以革職閒住葉克書﹑爲三等甲喇章京。以入關時率寧遠駐防兵﹑擊敗敵眾功也。

○丙子。原任淮揚參議道楊檟奏言﹑州縣有司﹑爲親民之官。加意撫綏﹑方爲稱職。玆有借稱兵馬急需﹑額外橫徵。多加火耗者。宜嚴創懲﹑以儆貪墨。至於士習日趨浮薄內而司成﹑外而督學﹑宜力行古道。嚴斥澆風。其士子中果有眞才實學者禮部考核。卽準擢用。又立國之初﹑定律爲先。乞敕法司衙門﹑酌古準今。按罪定刑。務令斬﹑絞流﹑配﹑各分其等。三讞五奏﹑悉得其情。得上�日﹑著所司酌行。

○丁丑。順天巡撫宋權疏言﹑近日換地之民﹑離其田園。別其墳墓。甫種新授之田。廬舍無依。籽種未備。遽令按畝起課。民隱堪卹。請特恩蠲租一二年﹑與民休息。再查薊州地處荒殘。初以大軍經過。特沛洪恩蠲租一半。但小民輸納猶艱。請照霸州之例﹑一體全蠲。以廣休養。疏下部議

○戊寅。遣鴻臚寺少卿劉瑞圖﹑護送故大學士謝升喪回籍

○湖廣道監察禦史髙去奢奏言。臺諫之設。所以寄耳目之司。今國運方隆。庶司充列。而獨令臺省班聯﹑晨星寥落。非所

以廣言路也。請行部曹攺授之法。采其聲望素著者銓補。下部院酌議。

○己卯。賜科爾沁國土謝圖親王巴達禮﹑蟒緞衣服等物。及其來使緞胥有差

○湖廣道監察禦史魏琯﹑以關中初定。治理需人。疏薦故明陜西巡撫張爾忠等六員。見任刑部主事楊可經等二員。以備錄用。疏下吏部。

○庚辰。補裁缺太僕寺卿趙京仕﹑少卿李元鼎﹑塗必泓﹑俱爲原官。升補原任尙寶司少卿黃熙允﹑爲尙寶司卿

○升天津道參議孫肇興﹑爲山西按察使司副使。戶部郎中劉慶蕃﹑爲河南按察使司僉事。俱提調學政

○直隸巡按衛周允﹑薦故明工部尙書劉遵憲。遵憲以老疾辭允之

○順天巡按傅景星奏言﹑州縣絕產。已經淸查分派。惟是產旣入官。老穉無依。勢必轉於溝壑。又衛地入官。屯軍無所棲止。請量其人品撥給閒房。權宜安插。或願蓋房屋。或認納租息。各聽自便。仍令編入戶口。嚴禁逃亡。於國計民生﹑不無小補。下戶兵二部酌議。

○辛巳。定和碩親王﹑多羅郡王﹑多羅貝勒﹑固山貝子儀仗。郡王以上﹑用五爪龍。貝勒以下﹑不許用。

○壬午。開大同﹑密雲二鎭鼓鑄。允大同餉司王宏祚請也。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之十五

順治二年。乙酉。三月。甲申朔禮部奏言﹑三月初三日﹑例應祭歷代帝王。按故明洪武初年立廟將元世祖入廟享祀。而遼金各帝皆不與焉但稽大遼﹑則宋曾納貢。大金﹑則宋曾稱侄。當日宋之天下﹑遼金分統南北之天下也。今帝王廟祀﹑似不得獨遺。應將遼太祖﹑並功臣耶律曷魯﹑金太祖﹑金世宗﹑並功臣完顏粘沒罕﹑完顏乾離不﹑俱入廟享祀。元世祖之有天下﹑功因太祖。未有世祖入廟﹑而可遺太祖者。則元世祖之上﹑乃應追崇元太祖一位。其功臣木華黎﹑伯顏﹑應從祀焉。至明太祖﹑並功臣徐達﹑劉基﹑各宜增入。照次享祀以昭帝王功業之隆。用彰皇上追崇往哲至意。從之。

○陜西道監察禦史趙開心奏言﹑朝參之儀。故明兩掖門外﹑有東西兩廊。各官按品級坐立。今爲逆賊焚毀。每遇朝參。各官坐立無所。歷位踰階。起止莫定。況時值春夏之交。大雨時行之候。羣臣斷難露處。請令工部就六科廊基址﹑鱗次搭造俾棲止有定朝常肅而體統嚴矣下所司議。

○乙酉。山西巡按黃徽允疏薦平陽府通判董宗聖禦賊安民才長守潔。命擢河東都轉運鹽使司運使。

○升通政使司右通政熊文舉﹑爲吏部右侍郎。太僕寺少卿塗必泓爲都察院左僉都禦史。

○丙戌。遣戶部尙書英俄爾岱﹑祭歷代帝王。太昊伏羲氏﹑炎帝神農氏﹑少昊金天氏﹑帝顓頊氏﹑帝髙陽氏﹑帝髙辛氏﹑帝陶唐氏﹑帝有虞氏﹑夏禹王﹑商湯王﹑周武王﹑漢髙祖﹑漢光武﹑唐太宗﹑宋太祖﹑元世祖﹑及增入遼太祖﹑金太祖﹑金世宗﹑元太祖﹑明太祖﹑共二十一帝。禮部尙書覺羅郎球﹑工部尙書星訥﹑梅勒章京吳拜﹑兵部侍郎朱瑪喇﹑分祭配享功臣。風後﹑力牧﹑臯陶﹑龍伯夷﹑夔﹑伯益﹑伊尹﹑傅說﹑周公旦﹑召公奭﹑太公望﹑召穆公虎﹑方叔﹑張良﹑蕭何﹑曹參﹑陳平﹑周勃﹑鄧禹﹑馮異﹑諸葛亮﹑房元齡﹑杜如晦﹑李靖﹑李晟﹑郭子儀﹑張巡﹑許遠﹑曹彬﹑潘美﹑韓世忠﹑張浚﹑嶽飛﹑及增入曷魯﹑粘沒罕﹑乾離不﹑木華黎﹑伯顏﹑徐達﹑劉基﹑共四十一位。諸帝王﹑祀以太牢。祭筵各一。祭品俱二十四。功臣﹑祀以﹑少牢。二位祭筵共一。祭品俱十。

○丁亥。順天巡撫宋權奏言﹑農事方興。屯政宜講。欲革斃興利﹑惟有按兵授田之法。計三協屯田舊額﹑不下十八萬餘畝。今確查可耕之田。除戰兵外﹑每守兵給地十畝。兌作本兵五月糧餉。目前牛具籽種﹑各兵有未領月餉者﹑卽作餉給之下戶部議。

○己丑。河南道監察禦史趙繼鼎奏言﹑刑罰之設。原期無刑。或殺一二人﹑以生千萬人。聖王猶兢兢也。臣見刑部金有光正法一事。內稱奉諭不論有毒無毒﹑將金有光處決。金大念其年幼釋放。以幼兒頑耍﹑致殺其父。恐於軫念民生之意不合。但已往者不可追﹑而將來者猶宜愼。請急議修律。以垂永久。得上�日﹑定律已有屢上�日。金有光審實處決原非臆。斷。以後所司將刑名本章問過招詞。及奉上�日事理。詳明敍述。

○庚寅。攺授副將孫率禮﹑爲薊州道僉事。

○禮部奏言﹑貢生廷試每年例在四月十五日。昨年以銓選乏人先將到部貢生。隨便考試。今各省咨送恩拔歲貢生﹑三百十四人。若拘四月定期守候爲艱。伏乞欽定日期。先行考試。命於三月十五日考試。吏禮二部。同翰林院。赴內院閱卷。

○辛卯。淸明節。祭太廟。遣尙書覺羅郎球行禮。

○遣官祭福陵。昭陵。

○免山東順治二年分荒地額賦。

○壬辰。湖廣巡撫王夢尹﹑引年乞休。允之。

○禮部疏請直省府州縣學生員。應令各學選拔文。行兼優者﹑大學二名﹑小學一名送國子監肄業。聽監臣考課﹑仍以貢監名色。匯送應試。從之。

○甲午。蔣家峪男婦聚集二百餘人。號稱善友。利民堡參將王守志乘機搜掠遂致激變。宣大巡按張民駿以其事聞鞫實。守志伏誅。

○以葉克書爲盛京總管。

○以常鼐爲兵部啟心郎吳庫禮爲兵部理事官。

○增設六部都察院繙譯漢字主事﹑各一員

○乙未。大學士馮銓﹑洪承疇等奏言上古帝王﹑奠安天下。必以修徳勤學爲首務。故金世宗﹑元世祖﹑皆博綜典籍﹑勤於文學。至今猶稱頌不衰。皇上承太祖太宗之大統。聰明天縱。前代未有。今滿書俱已熟習﹑但帝王修身治人之道。盡備於六經。一日之間﹑萬幾待理。必習漢文﹑曉漢語﹑始上意得達﹑而下情易通。伏祈擇滿漢詞臣。朝夕進講。則聖徳日進﹑而治化益光矣。

○戶兵二部﹑議覆順天巡撫宋權疏言﹑祖傅軍籍﹑隸在營路。選取民壯﹑隸在州縣。二差擾累﹑爲民大害。允宜速罷。從之。

○兵部議覆河南巡撫羅繡錦﹑疏請罷修築邊工班軍。從之。

○丙申。定國大將軍和碩豫親王多鐸等﹑自軍中奏報。二月十四日﹑大軍由西安府抵河南。招降流賊鎭守河南僞平南伯劉忠。旋得平定江南之諭。卽於三月初五日﹑率師南徵。因賫。解所獲西安府﹑及潼關二處金印八顆﹑及金﹑銀﹑珍珠﹑﹑緞等物。

○戊戌。日生暈。

○山西道監察禦史廖攀龍﹑條陳四事。一講聖學。一興文教。一定新律。一蠲財賦。疏下所司。

○諭內外大小各衙門曰。凡陳奏本章﹑照故明例。殊覺遲誤。今後部院一切疏章﹑可卽速奏。候上�日遵行。至於各衙門應屬某部者﹑有應奏事宜。卽呈該部轉奏。至直省撫按總兵等官。凡有章奏﹑與某部相涉者﹑亦必具文該部。部臣卽請上�日定奪。或部臣不聽﹑致有遲誤。或部議舛謬﹑不合事宜。或冤抑苦情﹑不肯代爲上達。或有參劾部臣章奏。俱赴都察院卽爲奏聞。其有與各部無涉﹑或條陳政事﹑或外國機密﹑或奇特謀略﹑此等本章。俱赴內院轉奏。

○己亥。以山東參議道汪光緒﹑爲山西布政使司參議﹑兼按察使司僉事驛傅道。山西參政道於變龍﹑爲山東布政使司參政﹑兼按察使司僉事兗東道。

○庚子。故明文淵閣大學士李建泰來京陛見。慰諭之。

○壬寅。敍徵錦州﹑杏山﹑山海等處破敵功。以三等梅勒章京古祿﹑爲二等梅勒章京。牛錄章京蘇郎﹑爲二等甲喇章京。牛錄章京兼半个前程艮忒﹑爲三等甲喇章京。加牛錄章京艮特巴圖魯﹑隨蘭﹑杭起霸巴圖魯﹑庫爾堪巴圖魯﹑李士昌﹑麻寧噶﹑朱爾堪﹑護軍參領森特赫﹑半个牛錄章京達喇米﹑伊爾徳赫﹑管牛錄章京事巴林﹑虛銜章京瓦古禮﹑海珠和﹑杜勒深﹑各半个前程。以白身多和綸﹑爲半个前程章京。管包衣牛錄章京事塞赫﹑扈米塞﹑楊明星﹑管牛錄章京事﹑達爾漢車克﹑俱授牛錄章京。

○以故一等甲喇章京穆璋達爾漢子古祿﹑三等甲喇章京索訥木達思祜爾海子鄂齊禮牛錄章京帕帕子邵鼐﹑古弩遜侄噲齊﹑綽克托弟圖薩﹑半个牛錄章京張泰子查爾海各襲職。

○癸卯。允工部議。山東省額解甲冑﹑弓﹑矢﹑弓弦﹑刀﹑天鵝﹑鹿皮﹑狐皮﹑俱徵折色。

○乙巳。遣每旗護軍參領一員。率兵更番駐防濟寧。

○丙午。山西巡撫馬國駐﹑疏薦。故明順天巡撫張鵬云﹑湖廣巡撫苗胙土﹑太僕寺。少卿王邦柱﹑巡按陳昌言等。章下吏部。

○裁柳溝營總兵官﹑副將各一員。兵二千名。

○遣朝鮮國王次子李淏歸國。上禦武英殿。淏陛辭。賜宴。並賜貂裘﹑﹑緞﹑鞍馬等物。

○丁未。敍徵錦州﹑杏山﹑山海等處破敵功。以三等輔國將軍宗室額克親爲二等輔國將軍。三等奉國將軍宗室班布爾善﹑爲二等奉國將軍。三等甲喇章京薩必圖﹑噶達渾﹑雅素特納睦﹑渥赫塞爾格克﹑爲二等甲喇章京。管甲喇章京事阿爾布尼﹑爲牛錄章京。加一等甲喇章京果爾親﹑古祿塔素爾海﹑管護軍參領事阿哈廉﹑牛錄章京察達海﹑渾晉﹑阿濟拜﹑查木素﹑喀。喀木﹑席達禮﹑崇古巴圖魯東果羅﹑半个牛錄章京納爾泰﹑沙瑪海﹑塞黑﹑管牛錄章京事阿爾賽﹑吳霸海﹑翁蓋﹑明噶圖﹑卦喇﹑諾云對﹑蘇克薩哈﹑席納海﹑虛銜章京蘇布習﹑管住牧蒙古恩克﹑各半个前程。

○以故三等梅勒章京阿哈廉兄阿喇米﹑二等甲喇章京塞稜子傅爾丹﹑牛錄章京兼半个前程覺羅霸蘭弟海蘭﹑各襲職。

○以故三等梅勒章京諾木齊塔布囊子阿桑襲職。以阿桑三等甲喇章京職﹑令其兄額布亙襲。

○申刻。黃气四塞。日光黯澹。

○戊申。諭戶部。近聞出徵所獲人民。有祖父﹑父母﹑及伯叔兄弟﹑親子﹑伯叔之子﹑並元配妻﹑未經攺適﹑在籍者甚多。爾等如情願入滿洲家﹑與兄弟同處。可赴部稟明。如實系同胞兄弟﹑卽令與同處。若系遠支兄弟﹑則勿令同處。又聞貧民無衣無食﹑饑寒切身者甚眾。如因不能資生﹑欲投入滿洲家爲奴者﹑本主稟明該部。果系不能資生﹑卽準投充。其各謀生理﹑力能自給者﹑不準。爾小民如以遠支兄弟爲近支。本可自給﹑而詐稱無計資生。及旣投入滿洲﹑後復稱與已無預𨿽告不準。至各省人民﹑有旣經犯罪﹑欲圖幸免。白與該部﹑情願投充。該部不知其有罪﹑輒令投充。嗣後得實﹑仍坐罪不宥。此等投充旗下人民﹑有逃走者。逃人﹑及窩逃之人﹑兩鄰十家長﹑百家長﹑俱照逃人定例治罪。

○大學士剛林等奏言盛京原定六部爲一品。內三院爲二品。今六部系二品。銀印通政使司﹑詹事府﹑系三品。翰林院﹑系五品。俱銅印。奏請酌定。得上�日內三院照盛京爲二品衙門。

○己酉。以故明大理寺。少卿陳允叢爲原官。

○免直隸薊州順治元年額賦。

○壬子。故明山海總兵懷仁伯馬科來降。

○河南巡撫羅繡錦疏報﹑衛輝鎭後營參將趙士忠等﹑攻破婁兒寺賊寨。擒賊首沈四等。獲馬匹﹑牛羊﹑火器無算。太行一帶賊巢悉平

○定國大將軍和碩豫親王多鐸等疏報﹑三月初七日臣統兵出虎牢關口。固山額眞拜尹圖等﹑出龍門關口。兵部尙書宗室韓岱梅勒章京伊爾徳﹑侍郎尼堪等﹑統外藩蒙古兵。由南陽路三路兵同趨歸徳。所過州縣﹑盡皆投順。兵科淩馬�冏。叛逃南中。復爲禦史出巡河南。適在歸徳﹑亦已擒獲。南陽僞副將李好﹑獻札投誠隨給札升爲總兵官。河南﹑開封﹑歸徳三府屬州縣﹑已委官管理。內院中書趙文蔚﹑升爲河南兵備道。王永﹑亦升爲淸軍道總兵官髙第﹑畱鎭河南。孔希貴﹑畱鎭歸徳。惟開封府尙未畱兵駐防許定國﹑及投誠賊首劉芳興等﹑俱隨營南徵。河南地方初定﹑請速鑄給各官印信。以防詐僞。疏入。得上�日﹑王方收關陜。旋定中原。巢�刀寇安民。勛庸茂著。朕甚嘉悅。所請地方各官印信﹑該部卽與鑄給。

夏四月。癸丑朔。享太廟。遣吏部尙書宗室鞏阿岱行禮。

○丙辰。歸化城章京古祿格等﹑貢駝馬。宴賚如例。

○升兵部員外郎張國泰﹑爲河南按察使司僉事﹑管理河道。禮部主事楊璥﹑爲陜西按察使司僉事﹑提調學政。

○敍入關破流寇﹑及徵松山﹑杏山﹑錦州﹑寧遠等處功。以二等甲喇章京。察哈爾國海塞爲一等甲喇章京加一等甲喇章京察哈爾國衮楚克古英﹑牛錄章京鄂爾退巴圖魯英格巴圖魯﹑阿習泰巴圖魯麻尼﹑各半个前程。

○贈陣亡半个牛錄章京薩素喀﹑爲三等甲喇章京。以其子阿素喀襲職。

○以克明燕京授管梅勒章京事阿喇善爲牛錄章京

○以吏部啟心郎索尼﹑系昂邦章京不便爲啟心郎。命解任。仍在部辦事。以寧古裏代爲啟心郎。

○以柯鼎爲戶部啟心郎。王順白色純﹑爲刑部啟心郎。

○以蔣赫徳爲內國史院學士劉淸泰爲內弘文院學士。

○攺員外郎銜筆帖式鄂莫克圖﹑何世泰﹑法爾古達﹑祁徹白﹑碩對﹑塞稜﹑黃國棟﹑俱爲內祕書院侍讀顧霸達能圖﹑曹璧﹑鑑特﹑布爾凱﹑葉成格﹑杜當﹑俱爲內弘文院侍讀鄭庫訥﹑圖海﹑郎廷佐﹑石岱﹑馬祿﹑石圖﹑俱爲內國史院侍讀。

○解正白旗滿洲梅勒章京吳拜任。以攝政王多爾衮令入王府隨從故也。

○升正白旗滿洲甲喇章京卓羅﹑管本旗梅勒章京事。

○固山額眞葉臣﹑坐私拆皇城。不準敍軍功。

○遣每旗漢軍章京各一員﹑駐防盛京。

○丁巳。禮部奏言﹑故明時﹑給僧道度牒。俱納銀三兩二錢。今應否納銀給牒。請上�日定奪。得上�日﹑俱著寬免。

○庚申。禮部奏言﹑四月初八日﹑系佛誕之期。舊例於是日浴佛。而故明並無此例。得上�日仍照舊例浴佛。多羅郡王以上﹑俱往祭是日﹑著停刑禁止賽神﹑屠宰各旗滿洲﹑蒙古﹑漢軍俱照例傅諭。

○辛酉。升保定巡撫王文奎﹑爲兵部右侍郎兼都察院右副都禦史總督陜西三邊軍務。調天津巡撫雷興以原銜巡撫陜西。

○擢山西雁平道參政焦安民﹑爲都察院右副都禦史﹑巡撫寧夏。直隸易州道僉事黃圖安﹑爲都察院右僉都禦史巡撫甘肅。以故明刑部尙書張忻﹑爲兵部右侍郎兼都察院右副都禦史巡撫天津刑部左侍郎郝晉﹑爲兵部右侍郎兼都察院右僉都禦史﹑巡撫保定。

○以故明直隸天津道副使李政修﹑爲山東布政使司參議兼按察使僉事天津兵備道。陜西莊浪道參議吳一元﹑爲山西布政使司參議﹑分守河東道。升工部郎中朱國壽﹑爲山東按察使司僉事驛傅道。戶部郎中陳燝﹑爲山西按察使司僉事定州道。

○諭民間喪葬﹑毋出正陽門。著爲例。

○禮部議覆都給事中龔鼎孳疏言﹑故明舊制。考取舉人。第一場﹑時文七篇二場﹑論一篇。表一篇。判五條。三場﹑策五道。今應如科臣請減時文二篇。照故明洪武時例﹑用時文五篇。於論表判外﹑增用詩。去策﹑攺用奏疏。至京城貢院頹壞。應卽修葺。得上�日考試仍照舊例行。貢院著卽修葺。

○壬戌。賜和碩豫親王多鐸嵌珠寶鍍金順刀一口。帶全副。多羅承澤郡王碩塞團龍紗衣一襲。恭順王孔有徳﹑繡蟒紗衣一襲。懷順王耿仲明﹑繡服一襲。多羅貝勒博洛﹑尼堪﹑弓各一張固山貝子吞齊﹑尙善圓補紗衣各一襲。固山貝子和托蟒衣一襲公圖賴﹑固山額眞宗室拜尹圖﹑繡服各一襲固山額眞佟圖賴吳守進﹑恩格圖﹑蟒服各一襲。固山額眞富喇克塔馬喇希﹑緞補服各一襲固山額眞公阿山﹑帶全副以和碩豫親王多鐸等破流寇平陜西安撫河南復奉命徵南京勤勞日久故也

○癸亥。諭戶部前許民人投旗原非逼勒爲奴。念其困苦饑寒。多致失所。致有盜竊爲亂。故聽其投充資生。近聞或被滿洲恐嚇逼投者有之。或誤聽屠民訛言畏懼投充者有之。今欲平定天下何故屠民。且將及一載﹑虛實已見。有何驚疑。此後有實不聊生﹑願投者聽。不願投者毋得逼勒。

○調柳溝總兵官劉芳名﹑仍以都督同知﹑管陜西寧夏總兵官事。升署總兵官劉有實爲都督僉事﹑管陜西甘肅總兵官事。副將尢可望﹑爲都督僉事管陜西漢羌總兵官事。副將王﹤王延﹥﹑仍爲右都督﹑管陜西延綏總兵官事。章京何世元爲都督僉事﹑管陜西固原總兵官事。起原任牛錄章京範蘇爲都督僉事﹑管陜西臨洮總兵官事。

○禦史趙繼鼎奏請纂修明史。並博選文。行鴻儒﹑充總裁纂修等官。下所司知之。

○轉工部右侍郎李化熙爲左侍郎。升太僕寺卿趙京仕爲工部右侍郎。太僕寺。少卿李元鼎爲太常寺卿。太常寺少卿劉昌爲太僕寺卿。

○諭戶部曰。近聞滿洲市買民物﹑短少價值。彊逼多買。殊失公平交易之道爾部卽傅諭百姓﹑如遇此等妄行之人﹑卽拏送該部。治以重罪

○甲子。命葬故明殉。難太監王承恩於故主陵傍給香火地六十畝。仍建立碑額﹑以旌其忠。

○丙寅。科爾沁國土謝圖親王巴達禮﹑以其子巴雅思護朗尙公主﹑來朝上禦殿。賜宴。

○丁卯。頒恩詔於陜西等處曰。周弘大賚﹑天下歸心。漢約三章﹑秦民咸悅。流賊李自成﹑弒君虐民多地悖逆。神人共怒。自速誅亡。知朕誕膺天命。撫定中華。尙敢竊據秦川﹑抗阻聲教。朕憫念斯民﹑受其荼毒﹑救饑救溺﹑久切痌瘝。爰整貔貅﹑窮摉巢穴。豫親王移南伐之眾﹑直搗崤函。英親王秉西徵之旄﹑濟自綏徳。莫不追奔逐北。斬馘獲俘。百二山河﹑定於俄頃。實賴我太祖太宗之純嘏。藉叔父攝政王之弼輔。致予眇躬﹑克揚大烈。緬惟全秦黎庶﹑莫匪嘉師。向因郡盜縱橫﹑迄無寧宇。頻年捍禦﹑旣竭脂膏。一日染污﹑重遭湯火。𨿽賊以此始﹑必以此終。要其受禍久而痛痡深﹑未有過於秦人者矣。朕執言弔伐﹑本﹑爲除殘。旣受歸誠﹑宜矜詿誤。是用特施浩蕩。咸與維新。所有陜西地方合行恩例﹑開列於後。一自順治二年二月初一日昧爽以前。陜西通省地方﹑官吏軍民人等有犯。無論大小﹑已發覺﹑未發覺﹑已結正﹑未結正﹑並文武僞官等罪。咸赦除之。有以赦前事相訟告者﹑卽以其罪罪之。其隱匿在官及民間人口﹑牲畜財物者﹑許自。首免罪。各還原主。如被人告發﹑不在赦例。一官吏貪贓﹑最爲民害。自本年二月初一日以後。該省撫按司道各府州縣鎭協營路軍衛等官﹑並書吏﹑班皂﹑通事﹑撥什庫﹑糧長﹑十季﹑夜不收等役﹑但有貪賄枉法。剝削小民者。俱治以死罪。一地方初定。亟需撫輯綢繆。應設督撫鎭將等官﹑以資彈壓。會城根本之地。應畱滿洲重臣重兵鎭守。其延﹑寧﹑甘﹑固四鎭﹑實在兵馬。應行文淸核﹑以便裁定經制。潼關﹑商雒﹑及楚﹑蜀衝要地方。應酌量置兵控扼。著吏戶兵三部﹑作速確議具奏。一陜西通省地畝錢糧。自順治二年正月爲始。止徵正額。凡加派遼餉﹑新餉﹑練餉召買等項﹑悉行蠲免。其大兵經過地方仍免見糧一半。歸順地方﹑不系大兵經過者﹑三分免一。西安等府州縣﹑遭寇焚掠獨��參。應聽撫按官。察明順治二年錢糧應全免者全免。應半徵者半徵。一陜西起存﹑拖欠﹑夏稅﹑秋糧馬艸﹑人丁﹑鹽鈔﹑民屯﹑牧地﹑及內供茜艸本折錢糧﹑未經徵收。逋欠在民者。自順治二年正月以前﹑盡行蠲免。一大兵初入陜西境內。該地方文武官紳﹑倡先慕義﹑殺賊有功﹑以城池歸順者。該部通行察敍具奏定奪。一秦中山林隱逸之士有懷才抱徳﹑堪爲時用﹑及武略出眾﹑膽力過人者﹑撫按據實舉薦。該部覆核。徵聘來京。以便擢用。一該省地方﹑前朝文武進士舉人﹑仍聽該部核用。一該省地方前朝建言降謫諸臣果系持論公平﹑有裨治理者﹑吏部具奏召用。其橫被誣害公論稱冤。曾經薦舉﹑不系貪酷犯贓者並與昭雪敍用一應爲民者準復冠帶。閒住者準致仕。一該地方軍民年七十以上者許一丁侍養。免其雜派差徭。八十以上者給與絹一疋﹑綿一斤米一石﹑肉十斤九十以上者﹑倍之有徳。行著聞﹑爲鄕裏所敬者﹑著給與冠帶榮身。一各運司向來加增新餉﹑及雜項加派等銀﹑前次恩詔﹑已盡行蠲免。止照舊額按引徵收。秦省鹽法事宜準一體遵行。本年額課﹑仍三分免二一該省落地稅銀照例禁止。一有司徵收錢糧﹑止取正數。不許分外侵漁秤頭火耗。違者治以重罪。一前朝秦肅慶韓瑞等﹑各府宗藩﹑有倡先投順者﹑優給養贍。其一切藩封﹑荒蕪田宅﹑聽彼處撫按官察明匯報。一民間貿易資本。𨿽在赦前。應還應取者﹑照舊還取。一該省生員鄕試。舉人會試。俱照直隸﹑及各省事例﹑一體遵行。各學廩增附生員﹑仍舊肄業。俱照例優免。其有被闖賊威逼﹑曾受僞職者﹑盡行赦宥。生員歸學。舉人準赴京會試。一秦民自遭兵革﹑不知晦朔。禮部速頒新曆。使百姓遵行。一該省各府州縣衛學廩生﹑準照恩例。每學貢二名。一歷代帝王陵寢﹑在秦中者有司照例以時致祭。及名臣賢士墳墓俱嚴禁姦民掘毀。一該省各學貧生聽地方官核實申文該提學官﹑於所在學田內﹑動支錢糧酌量賑給一軍民人等有昔被流寇要挾﹑今願攺弦易轍﹑傾心歸化﹑於所在衙門投有降文及甘結可據者﹑槪從赦宥一凡訛言妖術煽惑平民聚眾燒香。僞造符契集兵仗。其傅頭會首怙惡不悛者自當嚴緝正法。脇從人等﹑果能攺邪歸正。解散力農前罪免究如執迷不悟﹑被人告發者不赦。一該省肅州地方嘉峪關外﹑西域三十八國部落之長﹑投誠歸順者撫按官察實具奏。以便照例封賞一西番都指揮宣慰﹑招討等司萬戶﹑千戶等官。舊例應於洮河西寧等處﹑各茶馬司﹑通貿易者準照舊貿易。原有官職者許至京朝見授職一切政治悉因其俗一烏思藏番僧﹑應從陜西入貢者該布政司察號果賫有印信番本咨文。準照舊例入貢。一四川﹑湖廣﹑皆切近陜西。今蜀有獻寇。楚有老回回等寇。及鄖陽﹑徳安﹑荊州﹑襄陽等處﹑流孽未靖。土寇尙繁有能倡先投順者﹑文武官員仍與委任其帶領兵馬﹑及以城池來歸者﹑仍量功大小。升擢賞賚。軍民人等﹑一體恩養。一凡軍兵地伍之中隱匿無主財物因而犯罪者盡行赦免。一營路將領﹑及僑寓等官﹑有乘寇亂擾攘﹑私帶在官兵丁馬匹回家者﹑準將原兵原馬照數交官。前事免其追論。一各州縣土寇﹑有乘機竊發﹑賊首已經就擒﹑脇從歸農復業﹑及脇從共擒寇首﹑赴所在官司。連名自省者﹑前罪並赦勿論。一邊方兵馬投順﹑仍願在伍效用者﹑各淸查實在數目。準與造冊酌用一秦中久爲寇穴。無知愚民﹑多被誘惑恐大兵不及到之地尙有餘孽遁迹。果能投誠歸降前罪俱準赦免如負固不服地方官民能率眾擒捕者量功獎賞。但不許株連誣告自幹重典一逃散良民故業﹑或被賊黨勢豪﹑乘亂霸占﹑以致還鄕良弱﹑資生無策。有能省攺前非﹑一一歸還本主者﹑無論賊黨勢豪﹑槪從赦宥。違者﹑仍以黨寇重治。一該省額。解工部四司﹑料銀﹑匠價銀﹑弓箭撒袋折色銀兩﹑盔甲腰刀本色錢糧﹑自順治二年二月爲始﹑從前逋欠在民者﹑盡與蠲免。以蘇民困。自本年二月以後﹑應徵錢糧﹑俱歸戶部。其順治二年額數準照戶部丁地錢糧事例﹑照分數一體蠲免。一秦省。解官。解戶領解錢糧﹑侵盜與被賊寇劫失者﹑自順治二年二月以前﹑咸與豁免。一陜西應差巡按禦史﹑都察院速行題用。一地方初定。有司未及銓除。撫按當亟行察核。一切爲賊迫脇﹑情出於不得已者﹑無論有司及鄕紳舉貢﹑俱著量才題委。俟事平酌定。但不得濫及匪人。一陜中在今日﹑撫卹爲救民第一義。撫按不是聽從有司﹑濫準詞狀﹑戕害窮民。果有姦惡不法﹑大者題請。小者撫按拏問。依律懲處。一切紙贖折罰﹑嚴行禁革。務令州縣官﹑一意課農。仍於歲終﹑察其荒熟多寡﹑以分殿最。一衙蠹向爲民害﹑乘此寇亂之後﹑更易爲姦。撫按嚴行所屬。不許有司偏聽積猾蒙蔽。致百姓湯火之後﹑復被殘害。如本官不行禁飭﹑致有前項不法者﹑撫按訪出。官役一並治罪。一撫按舊習﹑迎送往來﹑交際饋遺。實爲可恨。以後除文移會稿外不許交相饋送。況紙贖旣革﹑俸祿之外便是貪贓撫按爲朝廷法吏。當先爲倡率。勿自遺戚。一撫按承差向來濫用多至百十餘人。今各院止許用二十人。以便賫奏。除緊急重大文移外﹑不得擅差承差。擾累驛遞。違者重處。一越訴誣告﹑屢經嚴禁。該省人民﹑初出湯火。宜息訟務農。凡戶婚田產小事﹑止就有司歸結。人命劫盜重大事情﹑方赴撫按告理。倘姦棍訟師﹑誘隱愚民。入京越訴。察出一並反坐。於戲。慰苗民於淸問。鰥寡有辭。恢湯网而克寬。云霓在望。式諧羣志。以迓天休。拯溺救焚。原不私於西土。承流向化。期徧諭於多方。布告臣民。或宜知悉。

○戊辰。賜總兵官劉芳名﹑何士元﹑範蘇等白金各三百兩。並衣帽等物。

○升太常寺少卿提督四譯館孫承澤﹑爲通政使司左通政。大理寺左寺丞髙有聞﹑爲通政使司右通政。

○戶科給事中郝傑奏言﹑帝王六合爲家。饑溺由己。昔漢髙入關﹑婦女無所幸。曹彬下江南﹑不妄戮一人。木華黎禁掠遣俘﹑俱成一統之業。蓋立國之本﹑在結民心。而來遠之術﹑務先威徳。今大兵南下。祈申明詔諭。紀律詳嚴。秋毫無犯。其俛首來歸者﹑俱曲示矜全。俾遐陬爭附。懷徳畏威開萬世無疆之歷。下部知之。

○敍入關破流寇﹑及松山﹑錦州﹑山東﹑大淩河﹑朝鮮等處功。升一等甲喇章京衮楚克古瑛﹑爲三等梅勒章京。加一等梅勒章京班第思哈布﹑一等甲喇章京察哈爾國巴喇習禮﹑察哈爾國戴靑﹑牛錄章京祁塔特巴圖魯各半个前程。授護軍參領達爾岱﹑半个牛錄章京。

○庚午。陜西道監察禦史趙開心奏言﹑古來明目達總﹑敷求讜言﹑必朝夕接見。諫臣盈庭。天子咨詢。百官獻納。而後下無不達之隱﹑上無不善之施。今立政之始﹑一事之得失。一言之通塞。關天下萬世之利害。其中大綱大法﹑固須講求。卽細節隱情﹑尢須洞晰凡有奏疏不能盡陳封章不敢頻瀆者祈時假召對﹑霽顏聽受一切用人行政應否行止﹑斟酌立斷。史臣立書。以成泰交盛事。疏入。是其言。召對著候上�日行。

○癸酉。調井陘道副使邱茂華﹑爲河南按察使司副使兼布政使司參議﹑管左布政使事。升都察院理事官吳景道﹑爲河南布政使司參議﹑管右布政使事。昌平道僉事孟良允﹑爲河南布政使司參議兼按察使司僉事﹑管按察使事。戶部郎中史延華﹑爲河南按察使司僉事﹑分守河南道。

○甲戌。河南巡撫羅繡錦﹑疏請敍錄標官蘇屏翰等。得上�日﹑蘇屏翰等功次﹑所司查議。明朝札委太濫。宜盡裁革。今後督撫總兵標下委用各官﹑毋得給虛銜札付。必試驗眞才。及任事有效。方許報部核實。應給札者﹑給札應實授者﹑奏請實授。

○攺刑部左侍郎孟喬芳﹑爲兵部右侍郎兼都察院右副都禦史總督陜西三邊軍務。其保定巡撫王文奎仍畱原任。郝晉候另用。

○吏部議覆大學士剛林等疏凡翰林官﹑仍循舊制。由內院補授。從之

○以太宗文皇帝第八女固倫公主。下嫁科爾沁國土謝圖親王巴達禮子巴雅思護朗﹑是日﹑賜諸王羣臣宴。其所獻禮物。頒賜親王﹑郡王﹑公主﹑有差。

○乙亥。升翰林院侍讀學士管國子監祭酒事李若琳﹑爲內翰林弘文院學士。翰林院侍讀學士掌院事胡世安﹑爲內翰林國史院學士。編修髙爾儼﹑爲內翰林祕書院侍講學士。

○以楊熙爲內祕書院侍讀。

○以故明侍講陳具慶﹑爲內翰林弘文院侍讀。侍講朱之俊﹑爲內翰林祕書院侍讀。

○賜紮賴特部落莽色臺吉﹑班第﹑巴延﹑緞﹑﹑銀器角弓等物有差

○丙子。升國子監助教武延祚﹑爲山西按察使司僉事易州道。授遼東舉人金柱﹑爲山西按察使司僉事昌平道遼東生員盧震陽﹑爲山西按察使司僉事雁平道。成大業﹑爲河南按察使司僉事驛傅道。

○授額爾格布什爲三等甲喇章京。以其勸噶爾瑪濟農來歸也。

○授中書科中書舍人姜金允﹑福建道試監察禦史。馬兆煃﹑陜西道試監察禦史。張濩四川道試監察禦史制敕房中書舍人吳贊元湖廣道試監察禦史行人司行人趙弘文﹑廣東道試監察禦史。

○戊寅。升國子監司業薛所蘊爲祭酒。

○庚辰。兵部奏言三秦六鎭﹑遠處西陲。且被寇之餘物力艱窘各鎭馬步兵月餉﹑須較他處﹑量從優厚從之。

○辛巳。諭戶部前聽民人投充旗下爲奴者原爲貧民衣食開生路也。誠恐困於饑寒﹑以致爲盜。是以令各自便﹑不許迫脇今聞有滿洲威逼投充者。又有愚民﹑惑於土賊姦細﹑分民屠民之言﹑輒爾輕信妄行投充者。此等甚可憫惻。前曾令戶部榜諭。貧苦之民﹑無以爲生。願投充旗下者聽。不願者勿得逼勒﹑以苦民人。今京城內外人等𨿽已聞知﹑尙未明曉﹑不肯全信。又距京三百里外﹑耕種滿洲田地之處﹑莊頭及奴僕人等﹑將各州縣莊村之人﹑逼勒投充。不願者卽以言語恐嚇。威勢逼脇。各色工匠﹑盡行搜索。務令投充。以致民心不靖。訛言繁興。惟思逃竄。此甚非安撫民生之至意也。爾部再行曉諭京城內外滿洲人等。凡恐嚇民人﹑逼脇投充爲奴者。許令本人赴部告理。或赴五城禦史。及順天府衙門控訴。轉送爾部。治以迫脇之罪。距京城三百里內外莊頭人等﹑有逼勒投充爲奴﹑及將工匠逼脇爲奴者﹑道府州縣官審明﹑卽將受逼之人釋放。如有莊頭及奴僕人等﹑恃彊不從者﹑該道卽行拏。解爾部。蕃明定罪。如有重罪﹑可轉申撫按題參。請上�日定奪。如此庶民人得以安生。地方亦可寧謐。爾部可速刊示。通行曉諭。

○以諭戶部。我國家荷天休命底定中原。滿漢官民﹑俱爲一家。所以分給田廬﹑原欲資其生養彼此交利﹑貿易宜公。今聞各處莊頭人等輒違法禁。擅害鄕村勒價彊買。公行搶奪。踰房垣。毀倉廩攘其衣服貲財少不遂意卽恃彊鞭撻。甚至有捏稱土賊﹑妄行誣告。且狡猾市儈甘爲義子豪僕種種不法肆行橫惡。殊爲可恨。爾部徧行嚴查如有不遵法紀者俱行治罪傅諭各處撫按道府州縣各官。不論滿洲﹑及滿洲家漢人﹑若有違法犯罪者﹑卽拏送來京。如滿洲恃彊﹑不服拘拏﹑卽識其姓名居址。赴京控告。便差人逮問。若地方官不能稽查卽屬庸懦溺職。刑部官有所徇縱﹑卽屬挾私誤公。國法具在斷不輕饒。但不許聽無據虛詞。妄行具奏。滿漢買賣人俱從公交易。不許爭鬥啟釁。致誤生理。爾部可速刊示。通行曉諭。俾新舊兵民﹑各安生業。共享太平。

○諭吏部。近覽各官章奏本以爵位爲榮﹑而故飾虛名﹑具疏控辭﹑有至再至三者。此蹈故明舊習﹑甚無取焉。今後若再如此﹑卽罷斥不用。如政務未當﹑宜明切敷奏。指實入告。自應聽納。至老疾丁艱者﹑理合奏請。該部仍循例行。

○賜宴科爾沁國土謝圖親王巴達禮等於驛館。

○授故明翰林院庶吉士成克鞏﹑胡統虞﹑爲內翰林國史院檢討。張端﹑劉肇國﹑爲內翰林弘文院檢討。髙珩﹑羅憲汶﹑爲內翰林祕書院檢討。

○兵部請開武鄕試。報可。

○河南巡撫羅繡錦疏言淸化鎭委署同知史燦麟﹑同妻髙氏拒賊。俱遭��參戮孟縣知縣王曰兪罵賊不屈而死。請議卹典。事下所司。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之十六

順治二年。乙酉。五月。壬午朔。總督河道楊方興﹑進濟寧州瑞麥有三四歧者。有八歧十歧者。得上�日﹑時和年丰。人民樂業。卽是禎祥。不在瑞麥。地方官當益加撫輯。惠養元元。副朝廷愛民徳意

○順天府府丞張若麒奏﹑臣父熙罵賊被害。請加恩賜卹。部議﹑應予祭一壇﹑從之

○初招撫山東侍郎王鰲永薦舉故明漕運總督郭尙友。至是尙友以老病辭。允之

○癸未。戶科給事中郝傑奏言﹑自春入夏。雨澤不時。近者城鋪矢失火。江米巷又火。火與旱相繼示警。或刑戮太繁﹑而秋決之典宜復歟。詔令多更﹑而反汗之疑未化歟。抑民隱弗達﹑而疾痛愁苦﹑尙須加意疏通歟。惟願皇上廣通言路﹑以通民情。俯洽臣心﹑以洽百姓。事事體上天之好生。念念法成湯之解网。號令信如四時。大辟姑俟秋後。更敕諸臣齋祓乃心。恪修職業。則解澤旁流﹑天心順應矣。得上�日火災示警。深惕朕心。大小臣工﹑宜實加修省。共圖消弭。情重罪犯﹑律有決不待時。原未盡拘秋後。著刑部詳察款項分別具奏。通民情﹑信詔令﹑知道了。該衙門知道。

○內三院大學士馮銓﹑洪承疇﹑李建泰﹑範文程﹑剛林﹑祁充格等奏言﹑臣等欽奉聖諭。總裁明史。查舊例設有副總裁。應用學士﹑講讀學士等官。今請以學士詹霸﹑賴衮﹑伊圖﹑寧完我﹑蔣赫徳﹑劉淸泰﹑李若琳﹑胡世安﹑侍讀學士髙儼﹑侍讀陳具慶﹑朱之俊﹑爲副總裁官。其纂修等員﹑應加選取。今選有郎廷佐﹑圖海﹑羅憲汶﹑劉肇國﹑胡統虞﹑成克鞏﹑張端﹑髙珩﹑李奭棠﹑爲纂修官。石圖等七員﹑爲收掌官。古祿等十員﹑爲滿字謄錄官。吳邦豸等三十六員﹑爲漢字謄錄。以及收發艸本等事宜。從之

○甲申。以正藍旗滿洲侍衛杭素﹑爲護軍參領。正白旗滿洲羅碩﹑鑲藍旗滿洲卜喀﹑管甲喇章京事

○以亢得時﹑爲內國史院侍讀。李春茂﹑徐文奎﹑爲禮部啟心郎。鼐格﹑爲理藩院啟心郎。恩圖﹑爲工部理事官

○乙酉。以故明陜西西寧道劉允﹑爲陜西按察使司按察使。禦史白士麟﹑爲陜西布政使司參議﹑關內道。給事中史應聘﹑爲陜西布政使司參議﹑潼關道。西安府同知宋之傑﹑爲陜西按察使司僉事﹑肅州道。商州知州常道立﹑爲陜西按察使司僉事﹑分守關西道。萊陽知縣沈加顯﹑爲陜西按察使司僉事﹑河西道。長子知縣袁生芝﹑爲陜西按察使司僉事﹑商雒道。舉人楊聲華﹑爲陜西按察使司僉事﹑寧夏道。石嶽﹑爲陜西按察使司僉事﹑分巡關西道。

○以和碩豫親王多鐸出師西安所獲金八萬四千餘兩。銀一百五十三萬七千五百餘兩。緞二千四百疋。分賜攝政王多爾衮。金三千兩。蟒緞十五疋。輔政王濟爾哈朗﹑金一千五百兩。蟒緞八疋。並分賜諸王﹑貝勒﹑貝子﹑公﹑公主﹑及各旗官員有差。

○升參將康鎭邦﹑爲陜西固原副將

○丙戌。賜卓禮克圖達爾漢諾顏﹑朝衣馬匹

○輔政王濟爾哈朗﹑及內大臣等定議。以皇叔攝政王代天攝政。𨿽賞罰等於朝廷﹑而體統尙未崇隆。夫爲皇上撫國立政。所關至重。一切儀制﹑亦應加禮。啟聞。王固辭曰。予在上前未敢違禮。他處如汝等議行可也。翌日﹑王肩輿入朝。滿洲諸臣皆跪。王見﹑遂回輿。因謂大學士剛林﹑祁充格曰。予未有言﹑諸臣何故皆跪。今予乃入君之朝也。汝等卽欲行禮﹑當於他處行之。乃行之朝門。予豈有徑受之理。若予竟前進。諸王亦如此行禮。予心更何安。遂引輿而返。於是令大學士剛林﹑祁充格﹑學士詹霸等傳語大學士馮銓﹑李建泰等。曉諭諸漢官。銓等皆曰。誠賢明之王也。

○宣大總督李鑑疏報﹑許林堡寧賊﹑及灰溝營流寇悉平

○四川道監察禦史張濩奏言﹑盜賊竊發。皆因有司惟知善事上官。不暇軫卹民瘼。今有司殿最宜以守己端潔實心愛民者爲上考。撫按注冊達部。久任責成。三考奏績。不次擢用。若僅幹理簿書。惠鮮無策。𨿽有才能。止注中考。章下部議

○丁亥。賜和碩親王以下﹑甲喇章京以上﹑固倫公主以下﹑多羅格格以上﹑及內三院﹑六部﹑錦衣衛﹑都察院﹑理藩院各衙門冰。著爲例

○以故明戶部左侍郎王正志﹑爲兵部右侍郎﹑兼都察院右副都禦史﹑巡撫延綏

○升眞定府知府劉自竤﹑爲山西按察使司副使﹑井陘道。河間府知府張嶙然﹑爲山東按察使司副使﹑天津餉道。汾州府知府楊振龍﹑爲陜西按察使司副使﹑關南道。大同府知府桂繼攀﹑爲陜西按察使司副使﹑洮岷兵備道。衛輝府知府呂鳴夏﹑爲陜西按察使司副使﹑固原兵備道。永平府知府馮如京﹑爲陜西按察使司副使。楡林西路兵備道。通州道參議蔣三捷﹑爲陜西按察使司副使﹑撫治西寧道。平陽府知府張尙﹑爲陜西按察使司副使﹑河東兵糧道。禮部主事彭三益﹑爲陜西布政使司參議﹑隴西道。刑部員外郎張奇柱﹑爲陜西布政使司參議﹑河西道。兵部郎中胡全才﹑爲陜西布政使司參議﹑漢羌兵備道。工部員外郎聶一心﹑爲陜西布政使司參議﹑靖路兵備道。刑部員外郎蘇名世﹑爲陜西按察使司僉事﹑分巡西寧道。兵部主事趙漁﹑爲陜西按察使司僉事﹑督糧道。兵部主事徐養元﹑爲陜西按察使司僉事﹑兵備道。禮部主事吳聞詩﹑爲陜西按察使司僉事﹑關內道。兵部員外郎邊大順﹑爲陜西按察使司僉事﹑莊浪兵備道。戶部員外郎羅爌﹑爲陜西按察使司僉事﹑分守西寧道。戶部郎中張益慶﹑爲河南布政使司參議﹑汝南道。工部員外郎魏之琯﹑爲河南按察使司僉事﹑大梁道。兵部主事袁噩﹑爲陜西按察使司僉事﹑楡林東路兵備道。禮部主事李贊明﹑爲陜西按察使司僉事﹑楡林中路兵備道。兵部主事劉世傑﹑爲陜西按察使司僉事﹑隴右道。戶部主事王昌允﹑爲陜西按察使司僉事﹑臨鞏兵備道

○免山東髙密縣元年分荒殘額賦

○戊子。福建道試監察禦史姜金允奏言﹑明愼用刑﹑重民命也。我朝刑書未備。止用鞭辟。臣以小民無知犯法。情有大小。則罪有重輕。斬之下有絞﹑徒﹑流﹑笞﹑杖。不忍盡死人於法也。斬有立決。復有秋決。於緩死中寓矜全也。故歷朝有大理覆奏。有朝審。熱審。又有臨時停刑。蓋死者不可復生。恆當愼之。今修律之上�日久下。未卽頒行。非所以大鬯皇仁也。請敕部速行定律。以垂永久。得上�日﹑著作速匯輯進覽。以便裁定頒行。其覆奏朝審﹑熱審﹑停刑﹑各款。著三法司一並詳察舊例具奏。

○陜西道試監察禦史馬兆煃奏言輦轂之下。盜賊竊發。及至捕獲。少長盡置之法。臣以爲殲厥渠魁。脇從罔治。其老稚不能彎弓操刃者﹑望加矜宥。以廣罪人不孥之意。若戶婚土田﹑宜早定律令。兼用笞杖流徒。開其一面。俾得自新。章下所司知之

○己丑。妖民劉伯泗﹑掘穴得石匣﹑內函天書。又石彈內有元帥印。遂自稱天罡星。宣府巡撫馮聖兆﹑捕獲以聞。命斬之。

○賜故明晉王朱審烜銀一千兩。郡王﹑公主﹑各五百兩

○庚寅。賜故明妃嬪袁氏﹑任氏﹑範氏﹑郭氏﹑李氏﹑馮氏﹑邵氏﹑李氏﹑衣各二襲

○以保定巡撫王文奎﹑爲兵部右侍郎﹑兼都察右副都禦史﹑總督淮揚等處﹑提督漕運海防軍務兼理糧餉。宿遷兵備道趙福星﹑爲都察院右僉都禦史﹑巡撫鳳陽等處﹑贊理軍務

○升山西右布政使管冀寧道事聶明楷﹑爲陜西布政使司左布政使。朔州道劉弘遇﹑爲陜西布政使司參政﹑管右布政使事

○升永平道僉事李丕著﹑爲山東按察使司副使﹑淮海兵備道。密雲道僉事蕭時彥﹑爲河南按察使司副使﹑淮安海道。禮部員外郎王爾祿﹑爲山東按察使司僉事﹑揚州江海道。工部主事李藻然﹑爲河南按察使司僉事﹑潁州兵備道。

○兵部右侍郎金之俊奏言﹑西北粒食﹑全取給於東南。自闖亂後﹑南粟不達京師。以致北地之米價日騰。今王師直取南京。計江南蘇﹑松﹑常﹑鎭﹑杭﹑嘉﹑湖。七府之漕白。必久抵南庚。須亟令總漕星馳淮上。巡漕禦史疾趨瓜揚。彈壓地方。度。理運務。俟金陵底定。酌畱之。余悉轉太倉。南粟旣來。市價自減矣。章下所司速議

○戶科給事中郝傑奏言巡撫一官。安民察吏任甚重也。凡糾彈所及。無敢起而紛更之者。今柳寅東劾朱盛湍等﹑張鳴駿劾馬如繹等﹑忽有喚問回任之事。竊恐喚問不己﹑必爲辧駁。辧駁不己﹑必爲詬詆。以致白簡無靈。事權倒置。從此容嘿依阿。誰爲皇上發姦逐佞者。乞念巡按爲朝廷耳目之司。凡遇舉劾。惟敕部察例覆請。儻有未當﹑令該衙門堂官﹑嚴加考察。以示勸戒。則風憲重﹑而紀綱肅矣。疏入。得上�日﹑禦史察吏安民。全以糾彈爲職。喚問回任二事﹑委屬不便。嗣後仍照舊例行。儻舉劾不當。任滿之日﹑嚴加考核。該部院知道

○辛卯。定山西鄕試。中額舉人七十名。

○以故明山海副將王天寵﹑爲山東沂州署總兵官。薊州鎭副將夏登仕﹑爲薊鎭石儀中營副將

○壬辰。升直隸通州知州李廷梅。爲山東按察使司僉事﹑通州道。兗州府知府王顯祚﹑爲山東都轉運鹽使司運使

○故明都察院左副都禦史賈毓祥﹑恩詔起用。以老疾辭。允之。

○癸巳。諭禮部。故明妃嬪所需夏季牀扇及患病食用不敷者。查實以聞

○免山東濟陽縣故明徵過元年分額賦

○攺折泰安州額。解綿布一年。以木綿價湧累民故也

○欽天監管監正事湯若望奏言宸居重地。負陰抱陽。陰宜斂藏。陽宜開廣。棋盤街房屋﹑蔽塞宜禁。文徳武功兩坊﹑左右相配今文徳坊己火。卽宜修建。從之

○甲午。賜內院大學士李建泰﹑玲瓏鞍馬

○賜故明妃嬪任氏﹑範氏﹑袁氏﹑李氏﹑馮氏﹑銀各三十兩。邵氏﹑郭氏﹑張氏﹑李氏﹑銀各二十兩

○遣官祭關聖帝君。

○乙未。賜巡撫雷興﹑總兵馬科子祚起﹑參將劉先等﹑鞍馬﹑袍帽等物有差。

○陜西道監察禦史趙開心奏言﹑本月初五日朝期。諸臣跪迎攝政王。王至卽回。是徒知尊王﹑而不知王之尊朝廷。宜其艴然而返也。初七日。鴻臚寺官﹑復令謝恩諸臣。至端拱門行禮。夫以皇叔之親﹑而兼攝政之尊。原與諸王有異。卽臣民寧肯自外於拜舞。第王之恩。皆皇上之恩。中外莫不傾戴。豈區區在此拜跪之間。故羣臣謁見王時。正當限以禮數。辧其衣冠。與朝見皇上之禮不同。庶諸臣不失尊王之意。亦全王所以尊皇上之心。此儀制宜定者也。稱號必須正名。臣見上諭。皆稱攝政叔父王。夫叔父﹑爲皇上叔父。惟皇上得而稱之。若臣庶皆呼。則尊卑無異矣。臣以爲當於叔父上﹑加一皇字。庶上下辧而體統尊。此名義宜定者也。疏上。下禮部詳開儀注以聞

○丁酉。命阿霸垓部落塞爾哲爾臺吉襲其父卓禮克圖郡王爵。仍賜銀盆衣緞等物

○以故一等甲喇章京巴爾都禪巴圖魯兄多諾﹑二等甲喇章京葉素特納睦子班丹﹑牛錄章京兼半个前程圖顏圖子圖拜﹑牛錄章京薩錫布伯父子鼐穆布﹑各襲職

○以軍功加牛錄章京覺羅雅布海半个前程。

○升三等甲喇章京額參侯痕巴圖魯爲二事甲喇章京。以其從徵山東及攻克玉田功也

○以工部郎中李迎晙﹑久著勤勞。加太僕寺少卿﹑仍管郎中事

○以刑部左侍郎郝晉﹑仍爲兵部右侍郎﹑兼都察院右副都禦史﹑巡撫保定等府﹑提督紫荊等關兼理海防軍務

○免山東平度州﹑莒州﹑壽光﹑蒲臺﹑昌邑﹑範縣﹑元年分荒殘額賦

○給故明晉王朱審烜家口月糧

○戊戌。敍迎順各官功。授恭順侯弟吳惟華﹑爲恭順侯。錦衣衛提督東司房太子太傅左都督駱養性﹑爲太子太師。海運副將都督同知海時行﹑爲右都督。錦衣衛指揮同知吳惟蕃﹑爲指揮使。錦衣衛指揮僉事吳惟莊﹑爲指揮同知。禦史趙開心﹑於應升京堂職銜加一級

○命滿洲子弟就學。分爲四處。每處用伴讀十人﹑勤加教習。十日一次﹑赴監考課。遇春秋演射。五日一次﹑就本處習練。俾文武兼資。以儲實用。從國子監祭酒薛所蘊請也

○故明文華殿中書舍人張朝聘﹑助木千株﹑修建宮殿。自請議敍。得上�日﹑用人惟以才徳。豈有因捐助授官之理。此項木原從何來。著經管官察明﹑酌量給價

○己亥。升兵科都給事中戴明說﹑爲太常寺少卿。光祿寺少卿王志舉﹑爲太僕寺少卿。浙江道禦史趙繼鼎﹑爲大理寺寺丞

○以故明太僕寺少卿王萬象﹑爲通政使司右參議。江西道禦史毛九華﹑爲河南道監察禦史。貴州道禦史智鋌﹑爲山西布政使司參議﹑分巡冀寧道

○開陜西鼓鑄。從總督孟喬芳請也。

○宣府巡撫馮聖兆疏言﹑柴溝堡﹑己賜察哈爾國公主。其府第﹑擇用廩生閻允第等居宅。但無他宅償允第等。議令入監。得上�日﹑應償房屋﹑當聽戶部撥給。若令入監﹑殊非政體

○直隸巡按衛周允疏言﹑畿南荒旱。小民饑饉。啖泥食艸。面無人形。而有司皇皇錢糧是問。新舊兼徵。解存並亟。民方以蠲賑望之上。上乃以輸納責之下。夫夏田無望﹑秋成何期。禾麥無收﹑租賦何出。欲醫瘡而乏術。欲果腹而無資。民間疾苦。莫甚於斯。敢吁聖明。大沛汪��山戊不�濊。或蠲或賑。畱此孑遺。是卽發政施仁之首務也。下戶部議。

○刑科給事中孫襄奏言﹑犯人家口入官。婦女至於給配。漸恐廉恥道喪﹑節義風微。臣以爲惟叛逆彊盜﹑應盡誅沒。外此均宜及身而止。至修律屢奉綸音。諸臣或以開創之始﹑未免過於鄭重。而不知此非可以創爲者。但取淸律明律﹑訂其同異。刪其冗繁。卽足以憲百王而垂後世。似無事過爲紛更。疏入。得上�日﹑家口入官原處重罪豈得濫及著確議條例具奏。修律但宜參酌同異。刪除繁冗。不必過爲紛更。所奏是。刑部知道。

○庚子。遣福建道試禦史姜金允巡按江北。湖廣道禦史髙去奢﹑提督江北學政。廣西道禦史李發元﹑巡視兩淮鹽課。貴州道禦史劉明偀﹑巡漕。時陜西道禦史趙開心亦在應差之列。以其直聲久著﹑令別候優擢。

○以原任副將程時登﹑爲山西老營堡副將

○免山東章邱﹑濟陽二縣﹑京班匠價。並令各省俱除匠籍爲民

○壬寅。廷試貢生李思問等二百二十七名

○癸卯。升刑部郎中胡廷佐爲山西按察使司僉事﹑分守冀北道。刑部郎中夏揚名﹑爲山西按察使司僉事﹑密雲兵備道。戶部郎中石鎭國﹑爲山東按察使司僉事﹑永平兵備道

○甲辰。禮部議定攝政王稱號及儀注。凡文移﹑皆書皇叔父攝政王。一切大禮。如圍獵﹑出師﹑操驗兵馬﹑諸王﹑貝勒﹑貝子﹑公等聚集之所﹑禮部具啟﹑傳示聚集等候。其各官﹑則視王所往﹑列班跪送。候王回﹑令諸王退則退。貝勒以下﹑送及王府門方退。其集候各官﹑跪迎如前。遇元旦﹑及慶賀禮。滿漢文武諸臣﹑朝賀皇上畢。卽往賀皇叔父王。若諸王侍坐於皇叔父王前親王及饒余郡王﹑不叩頭而坐。承澤郡王﹑衍禧郡王以下。叩頭坐皇叔父王若饋財畜食物於禮親王﹑則令人受不叩頭若饋諸親王﹑及饒余郡王財畜﹑俱立受。俟後入見時令人啟知。謝與不謝﹑一聽皇叔父王命。儻有事差遣﹑及賫賞之人遇諸王於道。過諸王門。俱不下馬。若賫食於諸親王﹑及饒余郡王俱立受。不叩頭。承澤郡王﹑衍禧郡王以下﹑跪受叩頭。若升賞官員於皇上前謝恩。於皇叔父王前不謝。其自外入﹑自內出各官朝皇上畢。卽往見皇叔父王。若賜茶飯﹑饒余郡王以上﹑不叩頭。承澤郡王﹑衍禧郡王以下﹑照常叩頭。皇叔父王於午門內從便下轎諸親王﹑郡王﹑於午門外下轎。

○戶部議覆河東巡鹽禦史劉今尹疏言﹑河東鹽額課銀一十二萬四千九百餘兩。故明給宣大山西三鎭宗祿軍餉。今應解京庫。其給引之法。河東地遠。勢不能先納銀而後領引。應先解紙價。後按引納課。舊例可循。至河東地方去年十月﹑方出湯火。祈於順治二年春。定期徵解。以蘇商力。其撈采之法。均宜仍舊。惟是山西太原府﹑汾遼沁州欲行票鹽﹑似非畫一。當如山東例﹑革票行引。以信令甲﹑而除私販之獘﹑從之

○令各衙門奏事﹑俱繕本章。不許復用木簽。從禦史髙去奢請也。

○乙巳。朝鮮國王李倧﹑遣陪臣奉表。恭賀卽位。及上太宗皇帝尊號。並謝遣歸世子。減貢額起用犯官恩附貢方物。上憫其世子己歿卻之。賜王銀五百兩。緞三十疋其使臣宴賚如例

○免皇店租﹑及崇文門米麥稅

○丙午。以科爾沁國土謝圖親王巴達禮﹑和碩格格歸國。賜金銀彩緞衣服﹑鞍馬等物

○丁未。科爾沁國土謝圖親王巴達禮歸國攝政王多爾衮﹑遣大學士剛林﹑祁充格寧完我諭之曰天下大業已定。正黎庶休養之時然恐蒙古造釁緩則密奏候上�日。其有急不及奏者﹑爾卽便宜行之。吾惟爾是恃。巴達禮對曰。臣昔蒙太宗皇帝寵眷。今又沐王殊恩。敢不誓死以報。

○賜戴翰臺吉朝衣。墨爾根臺吉弓

○戊申。遣工部尙書星納等﹑往祭朝鮮故世子李﹤溰﹣豆王﹥

○己酉。夏至。祭地於方澤。遣禮部尙書郎球行禮

○定國大將軍和碩豫親王多鐸等奏報。大軍於四月初五日。自歸徳府起行。沿途郡邑﹑俱已投順。十三日﹑離泗州二十里。令固山額眞阿山﹑率蒙古固山額眞馬喇希﹑富喇克塔﹑及將士前奪泗北淮河橋。其守泗總兵焚橋遁。我軍遂夜渡淮。翌日﹑追五十餘里不及。十七日遣尙書宗室韓岱﹑梅勒章京伊爾徳﹑護軍統領阿濟格尼堪﹑署護軍統領杜爾徳等率師至揚州城北。獲船百餘艘。是日﹑大軍距揚州城二十里列營。令署護軍統領顧納代﹑伊爾都齊﹑費揚古﹑吳喇禪﹑梅勒章京阿哈尼堪﹑署梅勒章京格霸庫等率師自揚州城南。獲船二百餘艘。十八日﹑大軍薄揚州城下。招諭其守揚閣部史可法翰林學士衛允文﹑及四總兵官﹑二道員等﹑不從。二十五日﹑令拜尹圖﹑圖賴﹑阿山等攻克揚州城。獲其閣部史可法﹑斬於軍前。其據城逆命者並誅之五月初五日﹑進至揚子江。時僞福王下鎭海伯鄭鴻達以水師守瓜州。曹總兵以水師守儀眞汛地。初六日﹑我軍陳北岸。相拒三日。初八日晚。令拜尹圖﹑圖賴﹑阿山﹑率舟師由運河潛至南岸。列於江之西。距瓜州十五里。初九日﹑復令梅勒章京李率泰﹑率舟師五鼓登岸。黎明渡江。官兵陸續引渡。令左翼舟師。畱泊北岸敵至則以炮夾攻之。初十日﹑聞福王率馬士英﹑及諸太監潛遁。十五日﹑我軍至南京。忻城伯趙之龍﹑率魏國公徐州爵﹑保國公朱國弼﹑隆平侯張拱日﹑臨淮侯李祖述﹑懷寧侯孫維城﹑靈璧侯湯國祚﹑安遠侯柳祚昌﹑永康侯徐弘爵﹑定遠侯鄧文囿﹑項城伯常應俊﹑大興伯鄒順益﹑寧晉伯劉允基﹑南和伯方一元﹑東寧伯焦夢熊﹑安城伯張國才﹑洛中伯黃周鼎﹑成安伯柯祚永﹑駙馬齊贊元﹑內閣大學士王鐸﹑翰林程正揆張居﹑禮部尙書錢謙益﹑兵部侍郎朱之臣﹑梁云構﹑李綽﹑給事中林有本﹑陸朗﹑王之晉﹑徐方來﹑莊則敬﹑及都督十六員。巡捕提督一員。副將五十五員。並城內官民迎降。其沿途來歸者。興平伯髙傑子髙元照﹑廣昌伯劉良佐﹑提督李本深﹑總兵胡茂禎﹑張士元﹑郭虎﹑楊承祖﹑李中星﹑何應昌﹑翟鳴鳳﹑王之剛﹑李遇春﹑張天祿﹑張天福﹑李成棟﹑李棲鳳等二十三員。監軍道張健﹑柯起鳳二員。副將四十七員。參將遊擊共八十六員。馬步兵﹑共二十三萬八千三百。捷聞。得上�日﹑皇天眷祐。宗廟式靈。王公將士﹑分猷宣力。方平河朔旋定江南。覽王奏報。朕深嘉悅。應行祭告詔赦事宜﹑卽擇吉具儀呈覽。王躬履戎行。指揮。調遣。克奏膚功。特遣侍臣前赴軍中慰勞。一應有功將帥官兵。作速察敍。以憑封賞。傳諭與王。各該衙門知道。

○山西巡撫馬國柱疏薦在籍故明太僕寺卿呂維寧等十五員下吏部知之

○庚戌。宣平定江南捷音

○辛亥。賜大學士李建泰﹑金二十兩﹑銀一千兩

○以故明禦史陳昌言﹑爲浙江道監察禦史

○禮科都給事中龔鼎孳奏言﹑江南底定。宜舉賓興亟遣學臣。往理科場諸務。下所司速議。

○順天通州紳衿士民李鐘秀等。保奏通州兵備道蔣三傑﹑實心爲國。弭盜保民。請畱久任。下吏部知之

○是月﹑興太和殿﹑中和殿﹑位育宮工

○乾淸宮成。乾淸宮連廊長八丈六尺八寸。寬連廊四丈二尺六寸。山柱髙三丈三尺。兩傍大房二座。每座連廊五間。長五丈四尺。寬連廊三丈六尺。山柱髙二丈三尺九寸。兩傍房二座。每座連廊五間。長連廊五丈一尺。寬三丈六尺。山柱髙二丈三尺六寸。四角小殿一座。每面三間寬三丈。四面皆同。髙二丈五尺。兩傍長房二座。每座十二間。長十四丈四尺。寬三丈二尺。山柱髙二丈四尺四寸後長房二十五間。長二十七丈五尺。寬二丈五尺。山柱髙二丈一尺六寸小樓五座。每座長一丈五寸。寬一丈二尺四寸。乾淸宮門一座五間長八丈二尺。寬連廊四丈三尺。山柱髙三丈一尺。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之十七

順治二年。乙酉六月。壬子朔。以故明洮岷副將趙之璧爲寧夏花馬池副將。將材孫應舉﹑爲遊擊管寧夏平羅副將事。

○癸丑。吏部右侍郎熊文舉﹑以南京已定條奏四事。一﹑請蠲南直等處加派錢糧。一﹑請將南京投順各官分別酌用。一﹑請差官徵聘山林髙蹈名賢。一王師入京之始。最先歸順任事勤勞各官宜加優異或用之南方﹑分符建節。以揚盛化。得上�日﹑大兵初入京。諸臣投誠歸順﹑任事勤勞者。應分別優異﹑以示獎勸。余候恩詔行。

○免直隸興濟縣元年分荒殘額賦。

○百戶安啟懋﹑訐奏原任天津總督駱養性﹑貪婪通賊五事。辭連刑部侍郎黨崇雅。下法司訊。不實。擬斬得上�日﹑安啟懋免死﹑革職

○甲寅。雷震大同弘賜堡東門城樓

○以正紅旗滿洲覺羅喀喇﹑爲護軍參領。

○增設三關守關章京。以尼堪守古北口碩塞守張家口。石漢守喜峯口

○山東巡撫方大猷﹑坐擅逐縣官當削職。因有微勞。令以監司用

○免近畿三百里內已圈地土﹑二年分額賦三分之二

○卹守懷慶﹑援濟源陣亡將士。予副將常鼎祭二壇全葬。蔭一子鑾儀衛指揮僉事﹑世襲參將陳國才祭一壇。蔭一子鑾儀衛百戶世襲守備五員﹑銀各一百兩。千總七員銀各八十兩。把總八員銀各六十兩。兵丁一千七百五十五名﹑銀各三十兩。

○乙卯。升登萊道參政丁文盛﹑爲都察院右僉都禦史﹑巡撫山東。督理營田軍務

○升山海道僉事楊云鶴﹑爲山東按察使司副使﹑分巡登萊道。密雲道僉事夏揚名爲陜西布政使司參議﹑兼僉事﹑臨鞏兵備道

○降補山東巡撫方大猷﹑爲山東按察使司僉事密雲兵備道

○丙辰。以江南奏捷。遣侍衛尼雅達﹑費揚古等﹑賫敕往諭和碩豫親王多鐸等。敕曰覽王等奏捷。朕心不勝喜悅。前者擊敗流賊。著有茂功未幾﹑平河南﹑取揚州破揚子江水陸諸營。直抵金陵。江南遂定此皆王與諸臣同心報國所致。深可嘉尙。至各郡邑投誠官員﹑或爲福王所授。或爲王等所委。俱開明履歷。分別。注冊各處文武軍民﹑盡令薙發。儻有不從﹑以軍法從事。其郡邑有未下者或宜移檄招撫。或宜統兵徵巢�刀。地方一切事宜酌議速奏。

○丁巳。戶部奏言﹑故明加派三餉﹑及召買等項。已奉恩詔除免。但三餉之內﹑原非盡派之民間。有出於裁扣驛站賓興及官吏柴馬﹑衙役工食者。宜量畱派徵。得上�日﹑仍照舊徵收

○禮部奏言﹑本朝舊例。是月不伐樹不焚骼。不上墳。查故明時無此例得上�日著照例傳諭旗下各官。其漢官不必傳諭

○戊午。以將材臧延齡爲遊擊管狹西固原鎭東協副將事。

○巡漕禦史劉明偀奏言﹑兵民急需莫如漕運。江南舊額四百萬石。今或因災變蠲免。則額數宜淸。運法原用軍旗。今運戶攺爲編氓。則運法宜定。修船每歲一舉。邇來逃毀殆盡。則修造宜急。運道旱淺溢衝。則撈沙築堤宜豫。疏入下所司詳議。

○己未。以南京平定。上禦殿。攝政王多爾衮﹑率諸王﹑貝勒﹑貝子﹑公﹑及文武羣臣﹑上表。行慶賀禮是日﹑遣戶部尙書英俄爾岱﹑告祭圜丘。禮部尙書郎球﹑告祭方澤。吏部尙書鞏阿岱告祭太廟內大臣何洛會﹑告祭社稷圜丘祝文曰。臣仰承天命。遣定國大將軍豫親王多鐸等﹑統兵徵剿。蕩平流寇。底定三秦。黃河以南﹑望風響應。兩淮官民﹑誠心歸順。惟揚州逆命未服。旋被攻克。江東將士鳥驚魚潰。投降者二十三萬。餘皆奔竄。自是造船渡江。大兵直抵金陵。福王朱由松遁走。官民踴躍出迎。俄頃之間﹑南方遂定。此皆上天默佑之所致也。敬行慶禮祭告。伏惟歆饗余文同

○攝政王多爾衮﹑謁先師孔子廟﹑行禮。賜師生胥隸銀﹑計二千二百餘兩。

○庚申。遣河南道監察禦史毛九華巡按應天。廣東道試監察禦史趙宏文﹑巡按蘇松。浙江道監察禦史陳昌言﹑提督南直學政。

○辛酉。定國大將軍和碩豫親王多鐸等﹑奏擒故明福王朱由松捷音。言南京旣克。福王潛遁太平。遂遣多羅貝勒尼堪護軍統領圖賴固山額眞阿山同固山貝子吞齊和托﹑護軍統領阿濟格尼堪﹑阿爾津﹑惇拜﹑署護軍統領杜爾徳﹑梅勒章京伊爾徳﹑阿哈尼堪﹑前鋒統領努山等﹑率官兵追之福王復走蕪湖我兵趨擊。福王登舟欲渡江。圖賴遂據江口。截其去路僞靖國公黃得功逆戰擊敗之敵兵皆墮水。盡奪其舟。得功中流矢死僞總兵田雄馬得功﹑縛福王及其妃來獻。並率十總兵部眾降獲金銀緞﹑寶玉﹑貂皮等物無算。得上�日﹑朕覽王奏﹑福王朱由松就擒。將領兵丁﹑盡行歸順。知道了。王平定江南克有成績。深可嘉悅。本內各營功次。一並詳察以便優敍。兵部知道。

○免山西平陽府永寧州石樓寧鄕臨縣元年分荒殘額賦。

○戶部右侍郎任浚﹑請假省親許之。

○河南道監察禦史毛九華奏言﹑自逆闖倡亂以來流毒數省我大淸應運。出民湯火。且大兵渡江秋毫無犯。恐愚民無知不悉王師弔伐之意。乞敕諭江南大兵所過諸省專以安民爲主其有前此被人劫掠隱匿者地方官嚴查俾妻還其夫子歸其父無主者責令親戚領養則仁恩廣被大化翔洽矣。得上�日﹑用兵以安民爲主朕已屢降諭上�日。歸順良民﹑有前此劫掠隱匿者﹑著地方官察明給主不必究罪。兵部知道

○壬戌。順天巡按傅景星奏言﹑田地被圈之民﹑俱兌撥鹻薄屯地。若仍照膏腴民地徵輸。則苦累倍增應照屯地原額起徵爲便。儻額賦旣減支解不敷。再於支解額中﹑量爲裁省。下戶部知之

○甲子。以故明吏部主事王顯﹑爲河南道監察禦史

○乙丑。兵部以天下鄕試武舉應於十月舉行。列條例上請得上�日﹑照舊例行

○丙寅。諭禮部曰向來矱發之制﹑不卽令畫一姑聽自便者﹑欲俟天下大定始行此制耳今中外一家君猶父也民猶子也父子一體﹑豈可違異。若不畫一終屬二心。不幾爲異國之人乎。此事無俟朕言想天下臣民亦必自知也。自今布告之後﹑京城內外限旬日。直隸各省地方﹑自部文到日﹑亦限旬日。盡令矱發。遵依者﹑爲我國之民。遲疑者﹑同逆命之寇必置重罪。若規避惜發﹑巧辭爭辧決不輕貸該地方文武各官皆當嚴行察驗。若有復爲此事﹑瀆進章奏。欲將朕已定地方人民﹑仍存明制﹑不隨本朝制度者﹑殺無赦。其衣帽裝束﹑許從容更易。悉從本朝制度。不得違異該部卽行傅諭京城內外並直隸各省府州縣衛所城堡等處。俾文武衙門官吏師生一應軍民人等﹑一體遵行

○以福王就擒。遣侍衛綽克圖﹑巴克善等﹑賫敕往諭和碩豫親王多鐸等敕曰覽王等奏捷不勝喜悅。江南旣定。福王就擒此皆王與諸臣﹑協力效忠所致。以天下爲一家。正此時矣王可移文各該地方。宣布徳意招撫居民。錢糧應徵者照常徵收。應解京者﹑照常運送其投降騎兵仍畱彼地。步兵應畱若干。應裁若干爾等酌量裁減。蒙古人有投順者﹑俱分隸旗下。俟回軍日同赴京師安插口糧照滿洲兵丁支給。文武各官印信﹑俟爾等除授文冊到日頒發守洪武陵寢官員且暫畱將其官役地畝錢糧數目﹑俱明注於冊。送京裁奪。南京或仍爲京﹑或攺爲省﹑俟大定日再議。一切緊要圖籍俱著收藏毋失

○擢柘城縣知縣王應昌﹑爲浙江道試監察禦史。歷城縣知縣朱廷翰﹑爲雲南道試監察禦史。行人司行人桑蕓﹑爲貴州道試監察禦史

○免直隸深開﹑二州。衡水﹑慶雲﹑成安﹑沙河﹑唐山等縣。元年分荒殘額賦。

○丁卯。鎭守廬鳳淮揚等處固山額眞準塔等奏報。五月間﹑臣自徐州水陸並進。會劉澤淸下副將髙祐統戰艦攻宿遷。隨分遣官兵進擊﹑大敗之。師次淸河。澤淸所部總兵馬化豹副將張思義等﹑率兵四萬。船千餘艘。據淮黃河三河口。連營十里。梅勒章京康喀賴﹑同遊擊範炳吉天相等率兵渡淸河列營相距。以炮擊敗敵艦復遣都司楚進功﹑率步兵六百人拒黃河北岸。鳴炮相應又分兵兩路。一自淸河上游進擊一攻對岸馬步敵兵。俱敗之。合軍追入淮安界。斬其副將二員參將一員師次淸江浦。監司範鳴珂﹑攜敕印來降澤淸同僞總漕田仰各率兵丁家口登舟遁。僞總兵柏永馥率所部及城中官民出迎。遂克淮安。其鳳陽廬州一帶﹑望風納款。臣隨領兵巡歷各處。安撫居民。委署官吏。是役也。共招降監司一員。總兵一員。副將二十三員。參將二十五員遊擊四十員。都司守備七十三員獲船五百餘艘。馬九百餘匹駱駝二十五隻。紅衣炮一百二十位。銀四萬七千兩。捷至。下兵部察敍

○以胡明柳溝副將毛鑌爲甘肅涼州副將。宣府副將張世耀爲西寧副將

○狹西總督孟喬芳奏報。西安附近州縣﹑查出流賊所遺金四百三十二兩。銀一萬三百餘兩。騾馬八十四匹頭。婦女九十餘口。以聞得上�日﹑查獲金解京。銀兩﹑騾馬﹑存畱候上�日。婦有夫﹑及女有父母者﹑許就彼處認領。不得濫給。無主者著解京。

○孟喬芳又奏。妖賊胡守龍等﹑假焚祝之名。陰行煽惑。聚眾數萬。自稱徐會公。僭號淸光元年。造妖符妖印結黨倡亂。一日臣方坐署﹑喧傳有數龍自天而下。少頃鄕約首送前龍視之乃皇極妖經一卷也。臣隨懸賞格。購其渠魁爲民人楊仍祖所首。遣副將陳徳等領兵擒斬守龍。散其脇從。妖黨悉平。疏下兵部。

○戊辰。皇太妃薨

○禮部左侍郎孫之獬﹑造本籍淄川縣應徵應減錢糧冊。進呈並言故明宦官杜勛﹑嚇君惑眾。傾明社稷𨿽明朝內外朋比。紊亂紀綱。不止宦官。然勛罪尢大彰明較著。法無可宥。請敕刑部速處。至於閹人作何畱用。作何防範請敕內院愼重定議。勒石垂訓得上�日﹑賦役全書﹑已經奉上�日裁定。這所造淄川縣冊著並發。杜勛事在赦前內官已有上�日了該部知道

○庚午。總督河道楊方興等奏言﹑山東滿家洞界連四縣穴有千餘周回二三百里自明季荒亂頻仍。窮民走險。聚眾其內。分布四面﹑各數十里其最著者有羊山﹑金山大義集﹑合義集羅家屯桑科集等處。而滿家洞﹑其總名也。元年七八月間劫掠焚殺。殆無虛日臣遣濟寧道朱國柱﹑東兗道章於天率沂臨鎭兵及各處鄕兵往剿。凡四戰﹑皆敗之賊勢大潰二年正月。復猖獗。會肅王大兵駐濟。發滿兵搗其巢。殺賊無算賊勢益窘。俱竄伏洞中。王畱滿兵二百同鎭兵鄕兵六千人困守之。誘斬賊首宮文彩等二十餘人。後肅王回京饒余王繼至。申明號令。攻賊益力隨破隨塡其穴。殲除殆盡。止餘二大洞﹑爲賊老巢。內有重關夾道暗伏火器人不敢入因絕彼汲道。聽其自斃。有突出者輒殺之。五月饒余王亦還京臣星夜赴洞復增。調官兵。圍守益固。洞內水絕賊皆自縊死。諸洞悉平。人口軍器財物盡獲疏入。下所司察敍

○辛未。遣內大臣何洛會﹑統領官兵﹑駐防西安

○命南京鄕試於十月舉行。從科臣龔鼎孳及學臣髙去奢請也

○吏部右侍郎熊文舉﹑通政使司右通政髙有聞吏科都給事中朱徽﹑各引疾求罷。允之

○壬申。山西巡按黃徽允﹑薦故明工部主事楊蕙芳﹑刑部主事劉昇祚等十九人。疏下吏部

○癸酉。以故明宣府副將侯永寧爲洮岷副將

○兵部奏請﹑京衛武學官生雙月考驗太煩。令攺於每年三九月舉行從之

○甲戌。予殉難署淸化同知史燦麟﹑及妻髙氏祭一壇孟縣知縣王曰兪﹑祭一壇。

○戶部奏請直省俵馬通行永折每匹徵銀三十兩從之

○乙亥遣山西道監察禦史廖攀龍﹑巡視茶馬。

○給故明寧徳長公主徽研駙馬劉有福﹑銀百兩地二百晌以資贍養。

○禮部左侍郎孫之獬奏請禁止私交得上�日﹑各衙門官員﹑拜往宴會。曠職營私明季獘習深可痛恨。著都察院嚴行禁飭。有故違者該城禦史呈報糾參。隱徇者並治其同官往來﹑及親戚禮節宴會。不在禁例。

○丁丑。禮部右侍郎兼翰林院侍讀學士何瑞徵﹑大理寺少卿陳允叢﹑各以老病乞休。俱允之

○升河南撫標遊擊蘇屏翰﹑爲延綏孤山副將。將才李逢茂爲遊擊管定邊副將事

○停開采招遠縣芝山銀礦。允登萊巡撫陳錦請也

○戊寅。升景州知州謝允復﹑爲河南按察使司僉事﹑分巡汝南道。

○河南道禦史王顯疏言﹑治平之道仁義爲先。開國之規寬大爲本。今廣覃恩重科目修律令頒賦書﹑已稱治平之極軌第奉行徳意者﹑廷臣責也臣敢正告之曰斷。曰誠曰公斷。則朝命夕成而不遊移。誠則眞心實政而不鋪張。公則協和師濟而不阻撓一官盡一官之職業﹑自一事有一事之功效。至於南糧未至﹑宜發銀以貯粟。等威當明﹑宜分品以定制。儻蒙彩納﹑實國計民生之幸。疏入。得上�日﹑朝廷徳意﹑全在諸司奉行。本內正告廷臣﹑深切治理積粟事宜﹑戶部酌議具奏分品定制﹑候上�日行。

○己卯。以南京平定。頒赦河南﹑江北﹑江南等處。詔曰光嶽合而泰階平。南北一而兵戈息。粵稽往古靡不同符。本朝立國有年。幅員旣廣。醇朴爲治。無意並兼。向來疆場構兵﹑本欲言歸於好。不期寇凶極禍明運永終。於是整旅入關。代爲雪恥。猶以賊渠未殄。不遑起居隨命二王﹑誓師西討。而南中乘釁立君。妄僭尊號。罔念國卹。亟行亂政。重困人民。負四海不義之名。阻東南向化之路。朕用是夙夜祗懼。思救煢黎。西賊旣摧。旋命南伐。上托祖宗之休烈。下藉叔父之成謨。定國大將軍豫親王﹑扶義而東。兵無頓刃。河南江北﹑次第歸誠。甫克維揚﹑隨平江左。金陵士女﹑紹我見休。旣獲福藩南土略定。從此輕徭薄賦﹑可漸進於昇平。將來制度考文﹑冀徐興於禮樂。朕念峻命之不易。悼斯民之孔艱。深切痌瘝宜矜詿誤。特弘大賚。嘉與維新所有河南﹑江北﹑江南等處地方合行恩例。具列於後一﹑自順治二年六月初一日昧爽以前。河南江北江南等處地方﹑官吏軍民人等犯罪。無論輕重大小﹑已發覺未發覺已結正﹑未結正咸赦除之。有以赦前事相訟告者﹑以其罪罪之。一﹑河南﹑江北﹑江南等處﹑人丁地畝錢糧﹑及關津稅銀﹑各運司鹽課。自順治二年六月初一日起。俱照前朝會計錄原額徵解。官吏加耗重收或分外科斂者治以重罪凡各派遼餉﹑巢�刀餉﹑練餉﹑召買等項永行蠲免。卽正項錢糧﹑以前拖欠在民者亦盡行蠲免。一﹑大軍經過地方﹑免正糧一半。歸順地方﹑不系大軍經過者﹑免三分之一。自順治二年六月初一日起。至本年十二月三十日止。一﹑大軍克取西安。收復中原。平定江南。文武各官﹑運籌決勝。汗馬著功。並行間兵士俱著該部通行察敍。以憑封賞。一﹑官吏貪贓。最爲民害。自本年六月初一日以後。各撫按司道﹑及府州縣鎭協營路軍衛等官﹑並書吏﹑班皂﹑通事﹑撥什庫﹑糧長﹑十季夜不收等役﹑但有枉法受贓﹑及逼取民財者﹑俱計贓論罪。重者處死。一﹑南京爲江南根本之地綰轂十省應設鎭守文武大臣。及各衙門職掌﹑應因應革各大小官員﹑應裁應並事宜。著吏兵二部會同九卿科道﹑詳確議奏以憑裁定。一﹑本朝用兵。紀律素嚴。秋毫無犯。但恐先聲震驚﹑不無流亡轉徙。玆金陵旣定。卽宜傳檄江南各省地方﹑速令歸附。仍立與限期。近者一月。遠者三月。各取矱發投順遵依文冊匯奏。若果負固不服﹑方可加兵其徽寧池太﹑蘇松常﹑鎭等府﹑矱發民人﹑作速綏輯。勿致失所一河南﹑江北﹑江南等處﹑並南京文武官紳﹑及前朝勛臣﹑倡先慕義投誠歸順者﹑該部通行察敍具奏定奪。仍許赴京朝見。驗其才品﹑酌量推用。一﹑歸順地方﹑前朝建言降謫諸臣﹑果系持論公平﹑有裨治理者﹑吏部具奏召用。其橫被誣害公論稱冤﹑曾經薦舉﹑不系貪酷犯贓者並與昭雪錄用。一應爲民者﹑準冠帶閒住者準致仕。山林隱逸﹑懷才抱徳者撫按奏薦核用一﹑南直及各省地方﹑在籍科甲鄕紳果系才品素優年力正壯者﹑令該府州縣察明申報撫按具本奏聞一面起送赴京。以俟錄用。不許徇情濫舉﹑以衰庸充數其應推應選官員﹑聽吏部詳察履歷。斷自去年甲申三月以前部冊爲據。倡先投順。從徵有功者。不在此限。一﹑福王隨從文武官員﹑倉卒回避者﹑能審識天命。傾心來歸。與投順各官﹑一體錄用。一﹑東南𨿽號沃壤。但年來加派疊徵誅求無藝。民力殫竭。深可憫念。凡近日一切額外加派。準照三餉等例。悉與豁免。一﹑民間貿易資本。𨿽在赦前應還應取者照舊還取。一﹑窮民鰥寡孤獨篤廢殘疾不能自存者該府州縣申詳撫按﹑動支預備倉糧給養。一﹑各地方勢豪人等受人投獻產業人口﹑及詐騙財物者﹑許自首免罪。各還原主。如被人告發﹑不在赦例。追還原主一﹑明季興軍缺乏行一切苟且之政。立借富糾貪等項名色巧取財物最爲獘政除已徵在官外﹑其餘拖欠未完者。悉與豁免。一﹑河南﹑江北﹑江南等處。明季舊官﹑及軍民人等﹑近因大軍經行﹑倉皇逃避。父母妻子﹑一旦生離。如有求聚來歸者﹑並無罪責。仍令完聚。一﹑福藩馭兵無紀。劫掠縱橫致民間父子夫妻﹑不能相保。著地方官多方招輯令各歸原主。其收畱隱匿之人。槪不究罪。一﹑禮部速頒時憲新曆使官民遵行正朔。一﹑各該地方鄕試會試儒學廩增附生員﹑及每學恩貢一名。正貢一名。俱照登極恩詔例行。各學貧生﹑聽地方官核實﹑申文該提學官。於所在學田內動支錢米。酌量賑給。一﹑歷代帝王陵寢﹑有司照例以時致祭。及名臣賢士墳墓﹑俱嚴禁姦民掘毀。一﹑國家遇明朝子孫﹑素從優厚。如晉徳兩藩皆待以殊禮。恩贍有加。今江西益淮等府﹑湖廣惠桂等府﹑四川蜀府﹑廣西靖江府各王﹑果能審知天命。奉表來歸。當一體優待。作賓吾家。一﹑南京各衙門圖書史冊﹑太常司祭器﹑及天文儀象地理戶口版籍﹑應用典故文字﹑責令各該衙門官吏。用心收掌。不許乘機抽毀致難稽考。其或散失在民間者﹑許赴官交納。酌量給賞。一﹑江南要地如廣徳﹑衢州﹑贛州﹑九江等處或控引上游。或扼據形勝應設鎭守官員及水陸兵馬。兵部確議奏奪。一﹑新經投順馬步官兵﹑約有二十餘萬。除原系各處營制內抽調者應各還原營其新經招募﹑及久離家鄕者通查明白。準散歸本籍各安生業。其水師及戰艦﹑仍著領兵官照舊修理。用心操練。一﹑南直鎭江﹑蘇州﹑常州等府屬﹑浙江紹興府屬﹑江西﹑南昌﹑撫州﹑饒州﹑廣信等府屬﹑應解。會同館站價銀兩﹑照北直等處恩例。分別蠲免。南直馬價艸料籽粒銀兩﹑恩赦以前﹑未經徵收者﹑盡行蠲免。浙江﹑江西﹑福建﹑廣東﹑廣西﹑雲南﹑貴州﹑應解節裁銀兩﹑照地方煩簡。斟酌蠲免。一﹑故明文武大臣﹑如世守雲南總兵官。徵巢�刀蜀寇督兵官。及吳禁總兵左良玉閩廣總兵鄭芝龍等。若能歸順投誠厚加爵位照舊委任。一﹑蜀楚寇孽﹑尙未盡殄。其脇從餘黨能悔罪來歸。一槪免究有能縛其渠魁以獻者﹑仍從優錄用。一﹑河南﹑及大江南北﹑避兵人民團結山寨。詔書到日﹑並聽各還本業赦出前罪。一﹑南中管兵將領﹑有曾抗拒王師﹑畏罪屯聚者﹑若能率眾來歸。俱量才擢用。一﹑各營兵士﹑傷亡病故者﹑所在官司﹑隨卽埋瘞。仍察明厚卹其家。一營路將領﹑及僑寓等官。有乘亂擾攘﹑私帶在官兵丁馬匹回家者準將原兵原馬﹑照數交官。前罪免其追論。一﹑自去年五月以後南京文武士紳人等﹑或以彼處條陳事宜﹑有犯本朝者﹑槪從赦宥。若姦宄之徒。有以此訐告興起大獄﹑搖惑人心者立置重典一﹑越訴誣告﹑敗俗傷財。該地方戶婚田土等事﹑俱就有司歸結。有姦棍訟師。誘陷愚民。入京越訴者﹑加等反坐。一河南﹑江北江南直省地方﹑應解工部營繕司折色料銀﹑磚料銀﹑檾麻銀﹑匠價銀﹑虞衡司﹑本色胖衣﹑褲﹑鞋﹑盔﹑甲﹑腰刀榜紙﹑麂皮﹑狐皮﹑弓﹑箭﹑撒袋弦條﹑民箭﹑鹿皮﹑折色料銀﹑翎毛銀﹑牛角﹑牛筋﹑銀天鵝銀虎皮銀大鹿銀﹑鵝毛銀﹑活鹿銀﹑小鹿銀都水司﹑本色竹﹑木﹑板枋﹑杉條木﹑紅黃羅﹑蓆艸﹑歲造緞﹑生絹吐絲﹑芒苗苕帚﹑竹掃帚﹑筆管﹑兔皮香貍皮﹑山羊皮﹑折色料銀﹑麻鐵銀﹑梔子銀﹑藍靛銀﹑屯田司折色料銀﹑蘆課銀﹑自順治二年六月初一日以前﹑逋欠在民者。盡與蠲免自本月初一日以後﹑仍照見行事例分別。蠲免。一各巡按禦史以察吏安民爲職。須虛心體訪。博采公評。察其操守咨其議論核其出納。閱其判決。務使賢否不淆糾舉允。當不許但憑開報﹑及聽信紳衿把持致拂民情。自貽愆咎。一﹑新附地方﹑以卹民爲第一義。有司有濫準詞狀。縱容衙蠹。苦害窮民撫按官參提究處。其從前各直省巡按﹑委理刑官察盤。委府州縣訪捕。皆是科索紙贖。摉取贓罰。名爲除害。實以害民。今一切禁絕。州縣倉庫錢糧﹑只許道府時時親核。衙蠹豪惡﹑只許告發重治。巡按官必不容循習陋規察盤訪捕。假公濟私。朘民肥己有負朝廷惠養元元至意一撫按舊習。交際饋遺實長貪贖以後除文移會稿外。不許交相饋送其各院承差人役﹑止許用二十名﹑以備賫奏除緊要重大文移外。不得擅差擾累驛遞違者重處一﹑江南人民稠密事緒繁多﹑一切利獘興革與民更始。須詳細調停整頓所有詔書開載未盡事宜聽該地方官不時陳奏以便裁酌施行於戲陟禹迹而方行。大統斯正撫殷遺而若保。天下爲家。旣定亂以安民。惟更化而善俗。敬敷朕志。式慰輿情。有幹有年仍服先疇之樂利。無反無側共遵王道之蕩平布告多方咸使知悉。

○故明總兵髙進忠﹑率部將黃中色等六十七人同都禦史王燮﹑禦史蘇京﹑自海中雲臺山上表請降。得上�日﹑江南旣入版圖。天下一統。朝廷方招羅俊傑廣示包容。總兵髙進忠﹑並文官王燮蘇京抒誠歸順。良可嘉悅。著遣官賫詔往諭又馬登洪﹑林慶業等﹑已曾歸順。後聞福王僭號南京。遂不果來。今福王被擒登洪等心懷疑愧逡巡島嶼殊爲可念。特將前罪盡行赦免。亦差官賫詔招徠撫慰。若遵制矱發。幡然來歸。許與新順將帥一體優敍。

○庚辰。戶部議覆﹑河東巡鹽禦史劉今尹疏﹑請將原食淮鹽之汝寧﹑歸兩淮巡鹽禦史管理。原食西和漳縣鹽之臨洮﹑鞏昌﹑歸甘肅巡按兼管從之

○故明投降河南總兵太子太保左都督劉洪起疏請回籍。命赴京朝見。另行任用。

大淸世祖體天隆運定統建極英睿欽文顯武大徳弘功至仁純孝章皇帝實錄卷之十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之十八

順治二年。乙酉。閏六月。辛巳朔。以故明大理寺右寺丞王邦柱爲光祿寺少卿

○登萊巡撫陳錦疏言東省文武鄕紳初以懼亂南逃近皆絡繹回籍。請分別南竄月日。系未歸順以前者準給故業仍聽薦用其在歸順後者似應酌議處分得上�日回籍鄕紳俱準赦罪。

○兵部右侍郎金之俊條陳漕務八事一衛所旗軍旣裁宜另設運官漕卒。一﹑明季舊艘殘毀﹑宜攺用投順兵船一江南漕船抵濟﹑應於濟寧另造剝船﹑運至津通以便新運一﹑漕米加耗﹑應仿明初舊例。正米一石﹑止加五升。余耗悉除。一﹑徵收宜責正印﹑勿委縣丞。摧押宜責刑廳勿委通判。領運旣有專官﹑則運總名色不應復設一﹑漕道宜駐濟寧﹑專管剝運。各糧道至濟督運過剝卽押回空其有無足額﹑仍聽漕道驗報。一﹑漕額除蠲餉外﹑計每�山戊不�入數若干除裁減冗員冗兵冗役外計每�山戊不�出數若干較舊額贏餘若干。餘數應徑行攺折。隨漕徵解。一運糧官軍除加兌外仍支給坐行二糧。其輕賫余耗﹑應照地裏遠近爲折數多寡以濟造剝工料章下戶部

○戶部議覆兩淮巡鹽禦史李發元疏言兩淮鹽引﹑舊例於南京戶部關領今南直規制未定鹽臣請於臣部急頒鹽引﹑以疏鹽利。應先給二十萬引﹑濟目前急用其邊商納粟原爲邊計。今中外一統﹑防兵無多。應令運司召商納銀依額解部。從之

○壬午工部議覆巡漕禦史劉明偀疏言舊例額造漕船如江南﹑浙江﹑江西﹑湖廣則於各原衛所成造南京﹑江北﹑中都﹑山東則於淸江廠﹑龍江關成造近年以來兵荒擾亂商稅無出請於臣部發帑。責委才幹司官督造仍照例請差分司以榷關稅。庶將來成造之金錢﹑卽可取用於抽分之稅額矣疏入得上�日巡漕禦史確算奏行。

○癸未。通政使李天經以諸司章奏﹑太繁請嚴賜申飭。以明職掌。得上�日凡撫鎭按臣奏報及賀捷章奏準封進。謝恩者槪。免起送舉人﹑止轉咨禮部不必具本在籍鄕紳﹑開注簡明履歷具奏。毋得朦混監司等官﹑一切事情﹑悉聽撫按代題總鎭臣除事關軍機及兵馬錢糧外。余俱歸督撫具題該衙門通行嚴飭有故違者執法駁參。

○直隸曲陽縣大風拔木雨雹交作陸地成河禾黍漂沒。

○甲申靖遠大將軍和碩英親王阿濟格等疏報﹑流賊李自成﹑親率西安府馬步賊兵十三萬並湖廣襄陽﹑承天﹑荊州﹑徳安四府所屬各州縣原設守禦賊兵七萬共計二十萬。聲言欲取南京水陸並進我兵亦分水陸兩路躡其後追及於鄧州﹑承天﹑徳安﹑武昌﹑富池口﹑桑家口﹑九江等七處。降者撫之拒者誅之窮追至賊老營大敗賊兵八次賊兵盡力窮竄入九公山。隨於山中徧索自成不得又四出摉緝有降卒及被擒賊兵﹑俱言自成竄走時﹑攜隨身步卒僅二十人爲村民所困﹑不能脫遂自縊死。因遣素識自成者往認其屍屍朽莫辧。或存或亡。俟就彼再行察訪俘自成兩叔僞趙侯僞襄南侯並自成妻妾二口。獲金印一顆。又獲僞汝侯劉宗閔並一妻二媳。自成養子僞義侯姜耐妻僞齊侯顧英妻。僞總兵左光先並一妻三子。及術士僞軍師宋矮子又獲太原府故明晉王二妃其自成兩叔及僞汝侯劉宗閔﹑俱斬於軍自成又有妻妾三口﹑因我兵追急投揚子江死。計我兵追躡自成及分翼出師敗賊。凡十有三戰。獲駝三十一。馬騾六千四百五十。船三千一百八艘。又有故明寧南侯左良玉子夢庚﹑總督袁繼咸﹑守道李猶龍巡按黃澍率﹑總兵十二員﹑馬步兵十萬﹑並家口﹑泊舟於九江之東流縣界揚子江中。俱投降。共帶大小船艘四萬。合計河南屬城十二湖廣屬城三十九﹑江西屬城六﹑南京屬城六共六十三城已盡設官撫定矣奏入。得上�日﹑逆賊李自成罪惡貫盈神人共怒朕奉行天討。定亂救民。覽王奏報知督兵追剿直至九江破賊眾二十餘萬所獲馬﹑駝﹑船艘﹑各數千計賊寇蕩平臣民抒憤又收降故帥左良玉子左夢庚等兵十萬人船四萬艘河南湖廣江西江南等處盡皆歸順。朕甚嘉悅郊廟社稷祭告禮儀卽擇吉舉行王運籌決勝。茂著勛庸特遣侍臣前赴軍中慰勞一應有功內外王公將士作速察敍以憑封賞

○都察院左僉都禦史塗必泓引疾乞歸允之

○丙戌。都察院左副都禦史劉漢儒等言。頃者南差不用南人特暫時權宜之計。夫天下一統又何南北之分。自今以往凡遇巡按差缺酌量隔省地方資才堪任者坐名上請旣所以均勞逸。亦所以暢羣情也得上�日﹑各省巡按禦史﹑南北人一體差用。但家鄕鄰近者﹑𨿽系隔省亦不得差。

○禮部定頂帶品式。凡十三等公及和碩額駙﹑起花金帽頂。上銜紅寶石一大顆。中嵌東珠三顆。帶﹑用圓玉板四塊。四圍金鑲中嵌綠松子石一顆。一品﹑起花金帽頂上銜紅寶石一大顆中嵌東珠一顆帶用方玉板四塊。四圍金鑲中嵌紅寶石一顆。侯伯同二品﹑起花金帽頂。上銜紅寶石一大顆中嵌小紅寶石一塊帶用起花金圓板四塊。中嵌紅寶石一顆。三品﹑起花金帽頂上銜紅寶石一大顆。中嵌小藍寶石一顆。帶用起花金圓板四塊。四品﹑起花金帽頂上銜藍寶石一大顆。中嵌小藍寶石一顆帶用起花金圓板四塊。銀鑲邊。五品﹑起花金帽頂上銜水晶一大顆。中嵌小藍寶石一顆。帶用素金圓板四塊銀鑲邊六品﹑起花金帽頂。上銜水晶一大顆。帶用圓玳瑁板四塊。銀鑲邊。七品﹑起花金帽頂。中嵌小藍寶石一顆。帶用素銀圓板四塊。八品﹑起花金帽頂帶用明羊角圖板四塊。銀鑲邊。九品﹑雜職起花銀帽頂帶用烏角圓板四塊銀。鑲邊舉人金雀帽頂髙二寸帶用八品靑袍。藍邊披領同生員銀雀帽頂。髙二寸帶用九品藍袍靑邊披領同外郎耆老烏角葫蘆頂衣及披領﹑皆純靑耆老無披領。各繪圖以進得上�日﹑依議仍諭通行內外文武各衙門如式遵行以辧等威。官員越品僭用及民間違禁擅用者重治不宥。凡應用東珠者﹑勿過三分。如用三分以上﹑卽同違式

○丁亥。賜進貢鄂爾多斯部落溫衝臺吉﹑朝衣雕鞍等物

○命翁牛特部落故郡王孫杜稜之孫波托和襲爵。賜角弓﹑數珠各一。

○以一等梅勒章京兼半个前程沙濟徳爾格爾﹑爲三等昂邦章京。以其徵山東﹑入山海有敗賊功也

○戊子。登萊巡撫陳錦﹑劾故明吏部郎中劉應賓﹑縱子珙倡亂投逆。宜籍珙家。應賓自南中回籍﹑並請酌議處分。得上�日﹑回籍鄕官﹑已槪準赦罪。劉應賓姑免議。劉珙家產本應入官﹑但應賓旣已宥罪﹑則珙產應歸其父。嗣後南逃官。無父子兄弟者﹑方許籍其家。如有父子兄弟﹑俱照此例給與各撫按確察以聞

○己丑。河決王家園。

○庚寅。以流寇蕩平遣侍衛坤巴圖魯賫書往諭和碩英親王阿濟格等曰。頃者覽王奏捷知王與諸將同心奮勇。掃滅逆寇。克奏膚勛。不勝喜悅。念王及行間將士﹑驅馳跋涉懸崖峻嶺深江大河﹑萬有餘裏亦可謂勞苦而功髙矣今寇氛旣靖。宜卽班師其左夢庚﹑及河南北招撫兵丁亦與偕來餘兵應畱��口�兒軍伍﹑或散歸田裏王與諸大臣商確行之故明晉藩二王妃可優禮衛送來京

○陜西總督孟喬芳以秦屬有司﹑仍襲故明陋習每一官蒞任輒有鋪設其費多至一二千兩不等請行嚴禁以蘇民困得上�日地方官貪婪不悛深可痛恨一切鋪設銀兩宜嚴行禁革倘仍前濫取害民該督撫按糾劾究治毋得姑息

○辛卯以流寇蕩平遣戶部尙書英俄爾岱告祭圜丘禮部尙書郎球告祭方澤。吏部尙書鞏阿岱﹑告祭太廟兵部侍郎朱瑪喇告祭社稷。圜丘祝文曰。臣祗承天命遣靖遠大將軍和碩英親王阿濟格等統率禁旅撲滅流氛楚豫之民﹑望風納款南中左夢庚等十餘萬眾相率歸降指顧驅除不遺一矢此皆上帝默佑所致敬告武成尙歆格之餘文同

○是日上禦殿攝政王多爾衮率諸王貝勒貝子文武羣臣上表行慶賀禮

○賜吏部侍郎陳名夏戶部侍郎謝啟光﹑王公弼禮部侍郎孫之獬﹑兵部侍郎劉余祐﹑金之俊﹑刑部侍郎提橋﹑黨崇雅﹑工部侍郎趙京仕﹑李化熙﹑都察院左副都禦史劉漢儒﹑各紅紗蟒衣一襲。

○擢陜西道禦史趙開心﹑爲都察院左僉都禦史

○戶部議覆﹑山西巡按黃徽允疏言﹑江南額賦﹑較他省獨重。百姓久稱苦累漕白二糧﹑與歲供絹布﹑其尢甚者也漕運歸官兌﹑則需索可省白糧歸官解﹑則民困可蘇。應悉如禦史言。其庫貯絹布﹑見存無多。應解本色一年。嗣後再議。從之。

○壬辰定文武官員品級禦前內大臣﹑固山額眞﹑六部尙書﹑都察院﹑理藩院﹑承政﹑昂邦章京﹑多羅額駙﹑爲一品。內三院大學士﹑六部侍郎﹑都察院﹑理藩院參政﹑鑾儀衛官二員﹑梅勒章京﹑護軍統領﹑前鋒統領﹑鎭守盛京京城總管官﹑貝勒壻多羅額駙﹑攝政王下內大臣﹑爲二品。禦前頭等侍衛﹑內三院學士﹑六部滿洲啟心郎﹑六部都察院理事官﹑鑾儀衛官四員﹑甲喇章京﹑管前鋒參領五城滿洲理事官﹑護福陵昭陵總管各二員﹑鎭守盛京。兩翼副管官督催匠役總管官二員﹑鎭守寧古塔雄耀﹑鳳凰各城總管官﹑固山額駙攝政王頭等護衛﹑輔政王護衛七員親王郡王下各護衛六員﹑攝政王管儀仗官二員﹑爲三品。禦前二等侍衛內三院侍讀﹑都察院理藩院滿洲啟心郎﹑副理事官主事六部漢啟心郎﹑副理事官﹑主事鑾儀衛官六員﹑國子監察酒贊禮郎﹑五城滿洲副理事官﹑牛錄章京﹑守太廟總管官二員﹑護福陵昭陵副管官各四員鎭守盛京京城各旗章京﹑在外各城鎭守官在外總管藩牧官﹑攝政王下二等護衛﹑輔政王下護衛七員﹑親王下護衛六員﹑郡王下護衛四員﹑貝勒下護衛六員﹑鎭國公輔國公壻﹑攝政王親王下各管儀仗官二員﹑爲四品。禦前三等侍衛﹑鑾儀衛官八員﹑半个牛錄章京﹑守太廟官六員﹑護福陵昭陵官﹑迎送使﹑管墩臺兩翼官﹑駐防錦州護軍校蒙古旗添設閒散官﹑舊設巡哨章京﹑總管牛羊蕃牧官﹑攝政王下三等護衛﹑輔政王下護衛九員﹑親王下護衛八員﹑郡王下護衛五員﹑貝勒下護衛四員﹑貝子下護衛六員﹑公下護衛四員﹑攝政王親王﹑郡王下各管儀仗官二員﹑貝勒下管儀仗官一員﹑爲五品。內三院﹑六部都察院﹑理藩院﹑他赤哈哈番﹑造滿漢歷日他赤哈哈番﹑鑾儀衛官十員﹑護軍校﹑驍騎校﹑攝政王下管儀仗官四員﹑親王郡王貝勒下各管儀仗官二員﹑貝子管儀仗官一員﹑爲六品。內三院﹑六部﹑都察院﹑理藩院筆帖式哈番﹑兩翼教習三員﹑貝子下管儀仗官二員﹑公下管儀。仗官一員﹑爲七品公下管儀仗官﹑二員﹑爲八品。諸王貝勒下長史各照初授品級其漢官品秩俱仍舊制

○以喜峯口駐防章京哈克薩哈爲四品。吳納哈岱等七員﹑俱五品

○諭選部院衙門筆帖式年久才能者半授他赤哈哈番。半授筆帖式哈番

○定部院衙門官兼牛錄章京者品與理事官同。半个牛錄章京﹑及管半个牛錄章京事並部院辦事無世職者﹑品與副理事官同

○諭六部都察院。朝廷設官分職﹑各有專司。都察院及科道官﹑原爲耳目之寄。凡有政治缺失。賢人蔽抑。不肖賄進。及諸司忽略職事。推諉稽延貪饕作獘。並官民冤苦等事卽指名據實明白陳奏。斯爲稱職。若浮泛揣摩輒具章奏言旣失實。事必難行。是以耳目之寄。反閉塞耳目也。至在內六部文武衙門﹑在外督撫鎭按道府州縣營衛等官均屬政事之司果能矢忠矢公。淸廉勤愼各盡職業天下自致太平若乃捨已職掌。越俎出位妄言條奏徒博虛名。貽誤政事實心爲國之人。斷不如是。明季諸臣﹑竊名譽貪貨利樹黨與肆排擠以欺罔爲固然。以姦佞爲得計。任意交章﹑煩瀆主聽。使其主心志眩惑。用人行政﹑顚倒混淆。以致寇起民離。禍亂莫救。覆轍在前﹑後人炯鑑。亟宜痛加悛攺。豈容仍襲故套﹑以蹈顚蹶。今天下已將混一百事創始。政務殷繁一切事宜當從實遵行。其含糊無用之言必不可聽以後內外大小諸臣宜共體此意永爲遵行倘或故違究治如律。該部院作速。通行傳示歸化城土默特部落章京古祿格等貢駝馬宴賚如例

○河南巡按寧承勛奏言中州地方初定一切經費皆取足於本省錢糧倘熟地蠲免太多恐應用不敷反滋私派。臣以爲除荒田免科外已報熟者悉徵之便章下所司確議

○癸巳。命內院大學士太子太保兵部尙書兼都察院右副都禦史洪承疇﹑以原官總督軍務招撫江南各省地方

○禮部奏言本朝舊例﹑秋祭太廟。於七月十五日。用牛羊致祭是日﹑福陵獻酒果香燭。故明時例﹑以七月朔祭太廟用牛羊是日各陵不獻酒果香燭。以七月十五日祭陵用牛羊是日太廟不獻酒果香燭。得上�日﹑太廟。及盛京四祖廟。俱照故明例以七月朔日用牛羊致祭是日陵上不必獻酒果香燭中元節仍用牛羊祭陵是日太廟﹑及盛京四祖廟﹑不必獻酒果香燭

○保定巡撫郝晉。疏請定優免畫一之規。得上�日﹑戶禮二部酌定品官﹑及舉貢生員雜職吏典﹑應免丁糧其廢官﹑黜弁﹑粟監﹑貲郎﹑俱與民間一例當差有冒濫優免者該撫按劾治

○鳳陽巡撫趙福星疏言﹑鹽課爲軍需所關。今各商所行皆前朝舊引。其中不無混冒請速給新引﹑以裕國課得上�日﹑戶部卽與給發

○甲午。鑄給招撫南方總督軍務大學士關防

○授庶吉士白允謙﹑爲內翰林祕書院檢討。呂崇烈爲內翰林弘文院檢討

○定諸王﹑貝勒﹑貝子﹑宗室公頂帶式輔政王及諸親王。帽頂﹑上下坐﹑各嵌東珠四顆。上下節各嵌東珠一顆。金佛﹑嵌東珠五顆。帽後金花﹑嵌東珠四顆。帶﹑每板嵌東珠四顆。貓睛一顆。多羅郡王。帽頂﹑上下坐各嵌東珠三顆。上下節﹑各嵌東珠一顆。金佛嵌東珠四顆。帽後金花﹑嵌東珠三顆。朝帶﹑每板嵌東珠二顆。貓睛一顆。多羅貝勒。帽頂﹑嵌東珠七顆。金佛嵌東珠三顆。帽後金花﹑嵌東珠二顆。朝帶﹑每板嵌東珠二顆。固山貝子。帽頂﹑嵌東珠六顆金佛嵌東珠二顆。帽後金花﹑嵌東珠一顆。朝帶﹑每板嵌東珠一顆。。固倫額駙同。鎭國公帽頂。嵌東珠五顆金佛﹑嵌東珠一顆帽後金花﹑嵌松子石一顆。朝帶﹑每板嵌貓睛一顆。輔國公和碩公主之夫和碩額駙帽頂﹑嵌東珠四顆。金佛﹑嵌東珠一顆帽後金花﹑嵌松子石一顆。帶﹑每板嵌貓睛一顆。

○鄂爾多斯部落喇嘛塔爾尼齊等﹑貢駝馬。宴賚如例

○乙未除割腳筋之刑從刑科都給事中李士焜請也

○丙申。夜月食

○裁大同府淸軍同知

○丁酉諭直省武科中式名數俱照舊額

○陜西巡按黃昌允以決囚日期奏聞得上�日以後重辟﹑如奉就彼處決之上�日該巡按禦史卽同地方官遵行。如奉監侯再審之上�日地方官毋得輕決著法司察往例﹑先期匯奏。轉行各巡按禦史會同監司等官從公研審。情眞罪當者﹑報部覆奏侯上�日處決其事有冤抑情可矜疑者。徑自奏聞

○庚子。以故三等甲喇章京季穆達叔畢赫得﹑阿蘇喀弟繆察納﹑牛錄章京布泰兄子祁成固詹巴子郝善﹑各襲職

○降順天府府尹陳培基爲知州。以其將涿州入官絕地﹑斷給所親也

○癸卯。命恭順侯吳惟華﹑爲太子太保兼都察院右副都禦史總督軍務招撫廣東

○升禮部左侍郎孫之獬爲兵部尙書兼都察院右副都禦史﹑翰林院侍讀學士﹑提督軍務招撫江西尙寶寺卿黃熙允﹑爲兵部右侍郎﹑兼都察院右僉都禦史﹑招撫福建原任大同巡撫江禹緒﹑仍以兵部右侍郎﹑兼都察院右僉都禦史﹑提督軍務﹑招撫湖廣刑部郎中丁之龍﹑爲兵部右侍郎兼都察院右僉都禦史﹑招撫雲貴。

○定國大將軍和碩豫親王多鐸等奏報﹑大師已定南京。隨令貝勒博洛固山額眞拜尹圖﹑阿山等﹑率領官兵。直趨杭州。持檄招撫浙省。迨我兵至杭﹑賊分兩路迎敵。大敗之。是夜﹑賊兵悉渡錢塘江逃竄。我軍追至江岸駐營。賊兵見之。以爲江潮朝夕有信。我軍必致被淹。乃潮水連日不至。闔郡驚爲神助。潞王大恐遂率眾開門納款浙西﹑湖州﹑嘉興﹑浙東﹑紹興﹑寧波﹑嚴州等府亦皆歸順。紹興淮王渡江來見。復遣人至湖州﹑縶周王眷屬。移杭安置。收總兵王之仁所部兵將二萬五千人。又聞杜陽王﹑在廬州﹑和州作亂隨令總兵官吳兆勝等﹑率師往剿。獲杜陽王﹑並其妻子疏入得上�日﹑覽王奏報﹑官兵進取杭州。潞王勢窮歸順。浙江各府﹑盡報遵依。總兵王之仁﹑率眾投降。杜陽王作亂擒獲。俱知道了。王頻奏奇勛。朕甚嘉悅。有功將帥官兵﹑速行察敍。

○禮部議覆﹑試禦史吳贊元疏言﹑每日應令翰林六科﹑及中書等官﹑各輪一員。隨奏事官同進記注得上�日已有滿洲記注漢官記注﹑且不必添。

○甲辰。命湖廣道試禦史吳贊元巡按江西。雲南道禦史宋一貞﹑巡按湖南﹑陜西道試禦史馬兆煃巡按湖北

○增設欽天監繙譯筆帖式哈番四員

○乙巳九卿科道會議﹑江南設官因革裁並事宜。有議畱六部都察院﹑操江巡江府尹國子監六科者。有議立都督府以親王領之

�山戊不�一更代畱戶兵工三部侍郎量裁司官。攺禦史各差爲大差統於北都察院提學用翰林﹑統於內院設布按兩司。盡去南京名色。並攺應天府名色者。有議畱副都禦史一員﹑攝操江事禦史六員巡城巡江科三員。兼攝六科者有議六部各畱侍郎一員量裁司官。畱科二員道四員者有議六部堂官俱應分設如行在例操江歸北兵部巡倉巡城歸北都察院者各持一議互有異同而請設部院科道衙門﹑率居其半。更有云﹑我朝定鼎北京當以南京爲陪京者吏部侍郎陳名夏等以國家定鼎神京居北制南必不當如前並稱都會宜去京之名存設官之實戶兵工三部各自北差侍郎及各司官﹑如餉司分司例。操江亦自北差管江防事務巡城﹑巡江﹑巡倉﹑俱並都察院作大差國子監﹑自北差﹑作養東南十省人材。兵馬司照舊巡緝余悉應裁匯疏奏入得上�日﹑南京著攺爲江南省。設官事宜﹑照各省例行。但向來久稱都會地廣事繁諸司職掌﹑作何分任。聽總督大學士洪承疇到時酌妥奏聞

○以殉難副將常鼎子啟侯﹑蔭鑾儀衛指揮僉事參將陳國才子其忠﹑蔭鑾儀衛實授百戶。

○命狹西鄕試於十月舉行

○先是都察院左副都禦史劉漢儒﹑疏劾宣大巡按張鳴駿所薦宣府推官沈宜﹑系原任吏部侍郎沈惟炳子在任憑籍父勢久招物議鳴駿乃薦爲科道顯屬徇情並劾惟炳在吏部時曾選兩僕沈永寧﹑沈順禎﹑爲典史冒濫官常並宜斥逐有上�日責問鳴駿鳴駿仍稱沈宜才品堪補擢任漢儒復言﹑沈宜名曰明經實系假借。其部試文章乃同鄕貢士錢錫爵代作。及履任﹑文移悉聽吏書播弄。疎愚已甚。何以釐剔刑名疏入。得上�日﹑張鳴駿著再從實回奏。沈宜革職並錫爵﹑永寧﹑順禎﹑俱提解來京究問。

○丙午允禮部請。各壇及太廟讀祝停讀漢文。止讀滿文。仍增設滿讀祝官八員。一切典禮俱照國朝舊制行

○鑄給招撫廣東﹑江西﹑福建﹑湖廣﹑雲貴各關防

○以大學士洪承疇赴江南﹑賜蟒衣﹑鞾﹑帽﹑銀盤﹑雕鞍﹑大帳房駝馬等物定給路費每月銀一百五十兩。隨行書役旗尉等十三人﹑各給袍帽﹑帳房﹑馬匹。

○定河南鄕試取。中額數九十四名。山東孔裔﹑照舊用耳字號。中一名。

○允禮部請﹑頒科場事宜。因諭明朝宗室例不出仕末季破例進用﹑遂致擾民。竟亡其國。今正欲平治天下。豈可復用此曹﹑以滋擾害以後槪不準用。已用者。俱著解任其考取舉貢生員﹑永行停止。使爲太平之民。

○大理寺卿房可壯等奏言﹑臣寺職司刑名舊有合律﹑照駁番異之例凡內外問擬俱送寺覆擬。當者奏聞歸結。不當者﹑奏請再訊無非愼重獄情之意。邇來懲前代稽延之獘一切務爲簡捷。卽重如人命亦止憑綠頭牌面奏先行處決後補招疏。似非良法莫若以照駁番異之職還歸臣寺而其要在蚤定律令愼選刑官。庶幾明允之治﹑可以復見矣。得上�日大理寺職掌﹑準照舊例舉行。律令候卽頒發。刑官著愼加遴選。該衙門知道

○直隸元氏行唐定州廣平曲周鉅鹿晉州等州縣。大雨雹

○丁未。宣大總督李鑑淸察故明代藩宗祿以聞。得上�日。明朝宗室故絕者產業入官。見在者分別等次酌給贍田入民冊內其則例戶部定擬

○登萊巡撫陳錦以巢�刀平巨寇張廣等奏聞

○宣大總督李鑑山西巡撫馬國柱以巢�刀平嵐縣土賊奏聞

○戊申。攺應天府爲江寧府。府尹爲知府

○遣四川道監察禦史張濩巡按浙江河南道監察禦史王顯巡視兩浙鹽課

○陜西總督孟喬芳奏報﹑回回國天方國表賀平定燕京。來貢玉石等物。命察收貢物。仍諭督臣將貢使安頓館驛。加意撫卹。以稱朝廷柔遠至意

○投誠僞東平侯劉澤淸﹑奏請奉母回籍。不允。仍令赴京朝見

○賜大學士洪承疇﹑蒙古人六戶

○賜敖漢部落固倫公主緞疋﹑衣服黃金百兩。並賜公主子墨爾根巴圖魯齊倫巴圖魯﹑鞍馬﹑玉帶等物

○己酉裁蘆溝橋拱極城兵

○山西澤州﹑平順﹑襄垣﹑屯畱﹑潞城等縣雨雹。

○招撫雲貴右侍郎丁之龍﹑條陳滇黔事宜。一﹑酌用督撫監司一給土司敕印一沐國公宜封王爵。一﹑豁免增添錢糧。一﹑仍畱舊設兵馬。一寬宥罪犯。一﹑速設驛站。一﹑暫免薙頭。一﹑開科取士一﹑酌用投閒官員一﹑換給印信。一﹑請設滿洲官。一﹑自請加銜。一﹑請給家口養贍。下所司知之

大淸世祖體天隆運定統建極英睿欽文顯武大徳弘功至仁純孝章皇帝實錄卷之十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之十九

順治二年。乙酉。秋七月。庚戌朔。享太廟。上親詣行禮

○遣官詣盛京祭四祖廟

○賜進貢鄂爾多斯部落沙格杜爾臺吉等﹑銀器﹑弓矢﹑蟒緞等物有差

○辛亥以寧獻功爲陜西掌印都司。故明遊擊張聖徳﹑爲山西掌印都司。

○壬子。命多羅貝勒勒克徳渾﹑爲平南大將軍。同固山額眞葉臣等﹑往江南。代定國大將軍和碩豫親王多鐸。

○攝政王多爾衮﹑遺書定國大將軍和碩豫親王多鐸等曰。王遣多羅貝勒博洛等﹑招撫蘇州杭州紹興等四府。又招撫潞惠等王。及王之仁等官兵已悉知之。大兵日久勞苦。王可親率諸將士還京。今已遣多羅貝勒勒克徳渾﹑固山額眞葉臣﹑總督洪承疇等代王俟貝勒勒克徳渾等到日﹑一切事務﹑交付伊等。王所統將士可畱滿洲每旗護軍參領一員。每甲喇護軍校一員。每牛錄護軍二名驍騎營每甲喇下章京一員。不畱兵漢軍每翼梅勒章京一員每旗章京一員。每甲喇驍騎校一員每牛錄馬兵五名益貝勒勒克徳渾等軍紅衣炮﹑畱置南京炮手綿甲兵俱帶回勒克徳渾﹑已盡率此處護軍南行。王處所餘護軍俱帶回南京著攺爲江南省。應天府﹑著攺爲江寧府。設知府﹑不設府尹。掌印指揮管屯指揮﹑暫畱。餘指揮俱裁去。其衛所攺爲州縣俟天下大定從容定奪。福王宗室在任者悉攺補別員彼處所鑄錢。畱充兵餉洪武陵設守陵太監四名人丁四十名。仍給地二百晌以供祭祀護守之用余悉入官。洪武祖父陵﹑不必監守。地畝人丁悉入官。新投誠官﹑劉良佐﹑劉松﹑李本深﹑張天祿等﹑應否帶回及彼處安置﹑王等酌行。其太子福王﹑及諸王﹑並王鐸錢謙益陳洪範﹑張秉貞等﹑俱帶回。公侯伯等應否帶回﹑王等酌行。蒙古人員﹑盡行帶回。

○賜招撫南方內院大學士洪承疇敕曰。朕以江南初經歸命。其餘各省﹑遠邇未同。恐已歸者尙多驚疑。未附者或懷觀望。保釐南土﹑實賴股肱。是用命卿招撫江南各省地方總督軍務兼理糧餉暫離闕廷馳往江南昭宣徳意。一遵近日恩赦詔赦核實舉行使新附兆民咸沾實惠。凡滿洲大兵直省官兵各有統領卿宜會同固山額眞葉臣。及督撫鎭等官調遣約束其有不法擾民在各旗旗下者卽移文咨會依法處治毋使困民江南各省已經歸順者卽責成撫按問民疾苦興利除害速圖善後之策未歸順者先以文告再三曉諭。果不服從方可加以師旅卽有攻討亦以平定安集爲先其間進止機宜密與平南大將軍貝勒勒克徳渾﹑參酌施行。其深山窮谷聲教未通或有頑梗無知乘機嘯聚。卽移檄撫鎭等官多方解散如有不悛﹑速令剪除凡南方降服水陸諸軍宜移會各督撫挑選精壯參用滿漢教成水軍以備不時調用軍資糧餉俱從各省地方通融支給如有福王新設兵丁盡行革除其額軍應汰老弱及解散降民須申飭各督撫安插得宜毋令失所凡關國計民生大利大害﹑不時馳奏。請上�日興革。其山林隱逸﹑及故明廢紳。才徳堪用者。從公咨訪徵。聘來京或軍前先委署事者開列上聞下部察核實授所。屬文武有才望出眾禦侮保民﹑顯著成績者特疏薦擢如姦貪庸懦﹑卽奏請罷斥﹑毋延時日﹑致誤地方。至用兵之際有稽遲糧運違誤軍機。或臨陣退縮。設良冒功及借軍興以剝民﹑侵兵餉以肥已者文官五品以下武官副將以下皆以軍法從事鎭道等官飛章參劾其江寧江西湖廣及將來歸附各省悉聽節制敕中開載未盡事宜準便宜舉行。卿以輔弼忠貞膺玆重寄宜開誠布公集思廣益愼持大體。曲盡羣情期於徳威遐布南服永淸朕方崇帶礪用答膚功。毋得因循輕率偏執乖方有負倚托至意欽哉

○癸丑鎭守淮揚等處固山額眞準塔等奏報﹑故明東平侯劉澤淸率所部兵丁並文武各官歸順原住石城島總兵馬登洪朝鮮總兵林慶業﹑亦率眾投降

○甲寅工部奏請頒給督撫等。官旗牌查會典開載京營總督﹑旗牌十二副各邊總督﹑及掛印總兵官﹑十副。提督﹑八副。巡撫﹑六副。總兵﹑副將﹑五副參將﹑遊擊﹑三副。今俱應照例頒給。從之。

○乙卯。允吏部議和碩豫親王多鐸委署江南官職三百七十三員﹑準其實授。以故明通政使劉應賓﹑爲都察院右僉都禦史。巡撫安廬池太﹑兼理軍務總兵土國寶﹑爲都察院右副都禦史﹑巡撫江寧總理糧儲軍務。給事中莊則敬爲按察使司僉事﹑徽寧道。何家祚﹑爲按察使司僉事﹑淮海道。羅志儒﹑爲布政使司參政﹑安廬道。王之晉﹑爲按察使司副使﹑蘇松道。司業李景廉﹑爲按察使司副使﹑常鎭道。編修張星﹑爲按察使司僉事﹑滁徽道。禦史王懩。爲布政使司參議﹑蘇松常鎭糧儲道。張兆羆﹑爲布政使司參議﹑淮宿道。周亮工﹑爲兩淮都轉運鹽使司運使。貢生王相業爲布政使司參議﹑鳳泗道。髙岐鳳﹑爲布政使司參議池太道監生劉漢式﹑爲布政使司參議﹑揚州道。余俱依用

○丙辰以都督同知謝宏儀﹑爲右都督﹑招撫廣西

○浙江總督張存仁疏言﹑近有借口薙發﹑反順爲逆者。若使反形旣露。必處處勞大兵巢�刀捕。竊思不勞兵之法﹑莫如速遣提學﹑開科取士則讀書者有出仕之望而從逆之念自息行蠲免薄稅斂則力農者少錢糧之苦﹑而隨逆之心自消得上�日開科以取士薄斂以勸農誠安民急務。歸順各省﹑準照恩詔事例﹑一體遵行。

○戊午諭禮部。官民旣已薙發。衣冠皆宜遵本朝之制從前原欲卽令攺易。恐物價騰貴﹑一時措置維艱故緩至今日。近見京城內外軍民衣冠遵滿式者甚少。仍著舊時巾帽者甚多甚非一道同風之義。爾部卽行文順天府五城禦史曉示禁止官吏縱容者訪出並坐。仍通行各該撫按轉行所屬﹑一體遵行

○遣浙江道試監察禦史王應昌﹑巡按浙江雲南道試監察禦史朱廷翰巡按宣大

○陜西總督孟喬芳疏言﹑秦省兵制﹑部議已定自應恪守但四川獻賊﹑尙在肆逆。則興安漢中一帶實爲衝要。非駐重兵﹑恐不足以資防禦而張撻伐。況投順各官。各帶有軍丁。其願務農﹑並老弱不堪者﹑諭令歸業。其餘原非耕田安分之輩收之則爲兵。解之復爲盜。臣深切隱憂。故權陸鎭之重輕﹑總計設兵一十爲萬五千之數內步兵七萬名。馬兵三萬五千名。俟川省平定之後逃亡不補。卽可漸減矣。下部議奏。

○己未。增鑄戶部印一顆。

○以祝世允爲戶部侍郎。

○允吏部議。和碩英親王阿濟格委署湖廣江南江西官職五十員﹑準其實授。以故明興國州知州何鳴鑾爲都察院右僉都禦史﹑巡撫湖廣等處提督軍務投誠僞官李之綱爲湖廣按察使司僉事鄖襄兵備道白身張佐爲湖廣按察使司僉事。管分守荊西道參議事陳五鼎爲湖廣按察使司僉事荊西兵備道余俱依用

○以故明鳳陽巡撫髙斗光爲兵部右侍郎兼都察院右副都禦史巡撫偏沅等處﹑提督軍務﹑兼理糧餉。刑部右侍郎潘士良爲兵部右侍郎﹑兼都察院右僉都禦史﹑撫治鄖陽等處。提督軍務。

○升山西陽和道副使南洙源爲湖廣布政使司參政﹑管左布政便事。山東督糧道參政李嵩爲湖廣布政使司右布政使大理寺寺正李之茂﹑爲湖廣按察使司副使水利道調淮徐道副使蕭時彥爲湖廣按察使司副使武昌兵備道揚州道僉事王爾祿﹑爲湖廣按察使司僉事管分守武昌道參議事。以故明山西按察使楊本鍼爲湖廣按察使司按察使。山東驛傳道副使胡來陛爲湖廣按察使司副使﹑兼布政使司參議﹑督糧道。山西大同道議李汝標爲湖廣布政使司參議﹑兼按察使司僉事﹑驛傳道。淮徐道僉事範鳴珂﹑爲湖廣按察使司僉事下江防道。江西水利道僉事劉開文﹑爲湖廣按察使司副使兼布政使司參議﹑下荊南道。

○攺淮海道副使李丕著以山東按察使司副使﹑兼布政使司參議漕儲道

○庚申。以工科給事中朱鼎��淸。系故明宗室。賞銀令致仕

○烏朱穆秦部落車臣親王來貢馬。宴賚如例。

○調山東萊州道參政崔光前爲湖廣布政使司參政兼按察使司僉事分巡湖北道山東濟寧道參政朱國柱爲湖廣布政使司參政兼按察使司僉事嶽州兵備道東昌道參政李棲鳳﹑爲湖廣布政使司參政兼按察使司僉事分巡上荊南道兗西道參政章於天爲湖廣布政使司參政﹑兼按察使司僉事荊南兵備道武徳道參政髙士俊爲湖廣布政使司參政分守下湖南道濟南道參政李翔鳳爲湖廣布政使司參政兼按察使司僉事上江防兵備道山西冀南道參政馬鳴佩爲湖廣布政使司參政﹑兼按察使司僉事分巡下湖南道升直隸薊州知州曹泰然﹑爲湖廣按察使司僉事管分守湖北道參議事山東平度州知州李懋祖爲湖廣按察使司僉事郴桂兵備道河南懷慶府推官李家選爲湖廣按察使司僉事﹑管分守上湖南道參議事直隸永平府推官褚應於爲湖廣按察使司僉事﹑靖州兵備道。

○壬戌。以內翰林弘文院學士李若琳爲禮部左侍郎。內翰林祕書院侍讀學士髙爾儼爲禮部右侍郎俱仍兼原銜。

○加招撫廣西右都督謝宏儀兼都察院右副都禦史提督軍務

○升順天府府丞李魯生爲府尹。

○轉兵科右給事中向玉軒爲戶科左給事中。升禮科給事中孟明輔爲工科右給事中。戶科給事中郝傑爲兵科右給事中

○甲子上太祖武皇帝孝慈武皇后太宗文皇帝玉冊玉寶於太廟先一日太常寺官設冊寶案於太廟內神位前是日﹑禮部鴻臚寺官設冊寶案於武英殿內院官奉冊居左。寶居右。並祭文置各案上。設貯冊寶彩亭於武英殿門外。陪祭各官﹑先至太廟門外序立。不陪祭官員﹑於午門外序立皇上出武英殿。徧閱冊寶祭文行一跪三叩頭禮畢西向立內院官奉冊寶﹑授與捧冊寶官﹑安置彩亭內。送入太廟午門外各官跪迎。太廟大門外各官亦跪迎冊寶由太廟中門進至前殿奉安畢。禮部尙書覺羅郎球﹑大學士剛林﹑學士伊圖﹑進後殿。行一跪三叩頭禮畢。郎球捧太祖武皇帝神主﹑伊圖捧孝慈武皇后神主﹑剛林捧太宗文皇帝神主﹑安於前殿。行一跪三叩頭禮畢。贊引官引代祭官由右門進。各官由左右門進。序立。典儀官贊樂舞生就位。執事官各司其事。贊禮官贊就位。代祭官就位協律郎贊奏開平樂。行迎神禮。鳴贊官贊代祭官同各官行三跪九叩頭禮。典儀官﹑贊進冊寶。贊引官引代祭官至香案前鳴贊官贊跪。贊進冊。捧冊官蔣赫徳劉淸泰﹑恩格徳﹑跪從案上取冊將冊以次跪進於代祭官。代祭官受冊獻訖。授內院大學士剛林﹑祁充格學士伊圖等﹑跪接置於各案。贊宣冊宣冊官剛林﹑祁充格﹑伊圖﹑各跪冊案前﹑宣畢。行三叩頭禮。贊進寶。蔣赫徳﹑劉淸泰﹑恩格徳﹑跪從案上取寶﹑以次跪進於代祭官。代祭官受寶獻訖。授剛林﹑祁充格﹑伊圖等跪接置於各案上贊宣寶宣寶官剛林祁充格﹑伊圖等跪各寶案前宣畢。行三叩頭禮贊禮官贊叩頭代祭官三叩頭畢贊復位代祭官復位。贊行禮代祭官同各官行三跪九叩頭禮禮畢。典儀官贊行初獻禮。太祖神主前甲喇章京陳泰﹑獻帛侍衛噶布喇﹑穆成格﹑獻酒。太宗神主前﹑侍衛巴泰﹑獻帛。侍衛穆理瑪﹑獻酒。協律郎贊奏壽平樂獻畢。樂暫止。贊禮官。贊跪。代祭官跪。各官亦跪。鳴贊官﹑贊宣祝。宣祝官一跪三叩頭。捧祝文跪宣。文曰。維順治二年。�山戊不�次。乙酉。七月。庚戌朔。十五日甲子。孝孫嗣皇帝遣英俄爾岱﹑代告於太祖承天廣運聖徳神功肇紀立極仁孝武皇帝孝慈昭憲敬順慶顯武皇后神位前曰前者宣揚功徳已加尊謚。今恪遵典制。造成玉冊玉寶敬獻幾筵。尙饗。太宗文皇帝前祝文同宣畢贊禮官贊叩頭代祭官三叩頭宣祝官捧祝文跪進於神主案上三叩頭畢典儀官贊行亞獻禮獻酒如前儀協律郎贊奏嘉平樂獻畢樂止典儀官贊行終獻禮。獻酒復如前儀協律郎﹑贊奏雍平樂獻畢。樂止典儀官贊徹饌。協律郎贊奏熙平樂。徹畢。樂止。協律郎﹑又贊奏成平樂行送神禮鳴贊官贊代祭官及各官行三跪九叩頭禮禮畢樂止典儀官贊捧祝捧帛詣燎所樂奏捧祝捧帛官一跪三叩頭捧祝帛送於燎所代祭官退立於拜位之東西向旣過。復回拜位鳴贊官﹑贊禮畢代祭官與各官同出

○是日中元節遣官祭福陵昭陵

○浙江總督張存仁引年乞休。不允。

○乙丑。以陜西西安延安兩府被賊蹂躪特甚。免本年額賦之半。其餘六府﹑一州﹑各免三分之一。

○以禮部郎中莊憲祖﹑爲吏科給事中。中書舍人杜立徳﹑爲戶科給事中。梁維本﹑爲禮科給事中。國子監博士李運長﹑爲兵科給事中。太常寺博士郝璧﹑爲刑科給事中。行人司行人許作梅﹑爲工科給事中戶部郎中王昌允﹑爲福建道監察禦史。刑部郎中柯士芳﹑爲湖廣道監察禦史順天府推官鄧孕槐﹑爲廣東道試監察禦史戶部主事史詥爲廣西道監察禦史。禮部郎中蘇銓爲山西道監察禦史刑部郎中賀楩﹑爲貴州道監察禦史。禮部主事羅國士爲陜西道監察禦史。戶部郎中趙﹤山耑﹥﹑爲四川道監察禦史。禮部郎中朱鼎延爲雲南道監察禦史刑部員外郎許宏祚爲陜西道監察禦史工部員外郎吳達爲浙江道監察禦史國子監博士李森先﹑爲江西道試監察禦史。刑部員外郎宋調元爲福建道監察禦史工部主事盧傳爲湖廣道監察禦史兵部郎中李嵩陽爲廣東道監察禦史工部郎中王守履爲廣西道監察禦史

○丙寅以制頂帶賜公及一品官金六兩。玉四塊二品三品官金各六兩。四品官金五兩。五品官金四兩。六品官金一兩銀三兩玳瑁四塊。七品八品官金各一兩銀三兩。

○工部奏言蕪湖﹑杭關﹑龍江﹑荊州﹑淸江﹑五處。每年例抽稅銀計十二萬九千六百三十一兩四錢有奇請差本部官抽分。從之

○丁卯賜大同總兵官姜鑲蟒衣﹑貂裘﹑頂帶﹑鞾帽﹑鞍馬。副將魯國男蟒衣﹑貂裘﹑鞾帽。

○升通政使司右參議王萬象爲順天府府丞。吏部郎中孫昌齡﹑爲尙寶司卿。

○升太原府知府王任重爲山東按察使司副使武徳兵備道刑部郎中張祺爲山東布政使司參議分守靑登萊海防道兵部郎中李嘉彥爲山西布政使司參議兼按察使司僉事陽和道兵部主事馮思標爲陜西按察使司僉事分巡關內道兵部主事榮爾奇﹑爲山西按察使司僉事分守冀南道以故明山東水利道副使宋炳奎爲山東按察使司副使兼布政使司參議督糧道陜西關南道僉事尙衍爲山東按察使司僉事分巡兗西道

○戊辰。戶部奏言上供錢糧向皆取辦於上林苑監四署而光祿寺實統之今後凡有供應。該署辦送該寺。驗明轉進。所需銀兩。臣部按季給發。至馬政原隸兵部。今給各鎭馬匹﹑臣部買應未便﹑應仍歸兵部市買臣部給銀。從之。

○內大臣何洛會。河南巡撫羅。繡錦等奏報我兵進克西平縣賊首劉洪起等伏誅。汝寧等處悉平下部議敍。

○流通河水漲。兌西新築月堤三處俱決。

○己巳。攝政王遣甲喇章京巴都等﹑還靖遠大將軍和碩英親王阿濟格等軍諭之曰。此來遣人迎勞。原以兵丁遠行勞苦故也至於王及行間大臣。本應遣官特迎。但爾等先稱流賊已滅李自成已死。賊兵盡皆巢�刀除。故告祭天地太廟。宣諭中外。後又言自成身死是眞。戰敗賊兵。凡十三次。則先稱賊兵盡殲者。竟屬虛語。今又聞自成逃遁。現在江西。此等奏報情形。前後互異以此諭眾已駭聽聞況經祭告。天地太廟。豈有如此欺誑之理。又爾等旣稱在江西候上�日乃。竟啟行前來。若果候上�日﹑則當於彼處坐候。已經啟行何復誑稱候上�日爾等之意特以奉命巢�刀除流寇如不稱流寇已滅李自成已死。則難以班師故行欺誑爾爾等𨿽行誑稱其誰信之以此不遣使迎王及諸大臣也

○通政使司通政使李天經奏言舊制京官奏本﹑皆從臣司封進。至外來本章斷無不由臣司。徑行直達者。近見本章仍有不經臣司者﹑乞嚴賜申飭。以後在外本章不論滿漢俱由臣司封進庶體統尊而法制一矣從之。

○庚午。以保定知府。朱帥﹤釒炊﹥系故明宗室。賞銀一百兩令致仕。

○辛未。升刑科給事中孫襄爲吏科右給事中。以故明吏科給事中陰潤﹑爲原官。

○遣貴州道試監察禦史桑蕓﹑巡按眞定等處。

○調山西參政道管右布政使事張士第﹑爲江南布政使司參政﹑管左布政使事。升河南河北道參政申朝紀爲江南布政使司右布政使。山西岢嵐道參議於重華﹑爲江南按察使司副使管按察使事。直隸保定道參政王來用﹑爲山西布政使司右布政使。山東濟南府知府吳文幟﹑爲本省按察使司副使﹑濟南道。

○以故明陜西關內道參政成仲龍﹑爲山西布政使司參政﹑兼按察使司僉事。岢嵐兵備道山西冀北道副使張抑之爲山東按察使司副使分巡東昌道。四川下川南道參議魏肯構爲河南布政使司參議分守河北道。山東僉事道李時爲山東按察使司僉事水利道。鑄給招撫廣西關防。

○壬申。定歲給故明宗室贍養銀兩地畝。親王銀五百兩。郡王四百兩。鎭國將軍三百兩。輔國將軍二百兩。奉國將軍一百兩。中尉以下無論有無名封及各王家下人丁每名各給地三十畝。

○癸酉戶部奏言陜西地方舊例召商茶以易番馬。故向有詔諭金牌勘合之制備查故明詔諭。通接西番關隘處所﹑撥官軍巡守。如有將私茶出境﹑卽拏解赴官治罪。又一款﹑凡番僧夾帶姦人﹑並私茶違禁等物許沿途官司盤檢茶貨入官。伴送夾帶人﹑送官問罪。若番僧所到之處該衙門不卽應付﹑縱容收買茶貨﹑及私受饋送﹑增攺關文者。聽巡按禦史察究又一款﹑進貢番僧﹑該賞食茶﹑頒給勘合。行令四川布政司﹑撥發有茶之倉﹑照數支放。不許於湖廣等處﹑收買私茶違者盡數入官。仍將伴送人員通把。依律問罪。此詔諭勘合之舊例。所當曉諭遵行者也。若金牌一項。系明初事例。至永樂十四年﹑已經停止。今我朝號令一新。各番慕義朝宗。馳貢上駟。云錦遝來。金牌似不必用。但以茶易馬。務須酌量價值。兩得其平。無失柔遠之義。從之。

○甲戌。太常寺典簿王文言條奏﹑江南長江一帶。荻蘆數千餘里中多腴地。乞遣臺臣﹑部臣﹑以次淸查立爲蘆政。以充國用得上�日﹑江南初經歸附。治平急務﹑惟在安民王文言何得借端言利。不準行。

○乙亥。以故明通政使司通政使管右參議事劉尙信﹑仍爲原官。

○丙子。以大淩河﹑錦州等處軍功加牛錄章京尙錫﹑半个前程。

○丁丑。升巡撫登萊都察院右僉都禦史陳錦﹑爲右副都禦史。提督操江。兼管巡江。

○調兵部右侍郎金之俊﹑爲吏部右侍郎。

○禮部議覆國子監祭酒薛所蘊疏言﹑監中所取順天府生員﹑教滿洲子弟讀書。三年之中﹑應查考所教子弟成材多者﹑將生員咨吏部考用。每月每生給米二斛以資贍養從之。

○戊寅工科給事中許作梅疏言輔養聖徳學問爲先臣請擇國學中滿洲子弟通漢語漢書及漢子弟聰慧端方者數人。更番侍讀句讀明音義辧然後愼簡賢良博學之臣爲講讀等官。皇上時禦經筵羣臣盡心開導。於六經諸史中檢其有益君身治道者錄呈聖覽凡歷代興亡。治亂風土物情﹑人才進退﹑不越几案而得之。則聖學王道合而爲一矣。得上�日及時典學。誠屬要務。講官自當愼擇儒臣。國學子弟﹑不便躐等入侍。該衙門知道。

○浙江道禦史吳達奏言﹑目今一切舉用人員﹑悉取材於明季然有明季所黜﹑而今日亟當登用者。如抗直忤時孤潔莫援因而放棄山林者是也。有明季所黜﹑而今日不可不黜者如逆黨權翼與貪墨敗類﹑是也。有明季未黜﹑而今日不可不黜者。如持祿養交﹑日暮倒行而不恥者﹑是也。在定鼎初年。猶可借招徠名色﹑邪正兼收。玆江南底定人材畢集若復涇渭不分則君子气沮﹑而宵小競進矣。卽如阮大鉞﹑袁宏勛﹑徐復陽輩聯袂而至。實繁有徒。豈可借投順之名﹑槪加錄用乎至言路於開創尢爲急務。凡朝端舉動民生利病吏治臧否﹑何事不待參酌後定。正宜明敕臣工﹑慷慨敷陳。勒成一代訏謨。乃動輒責以回奏。是沮敢諫之气。而並塞後進之路也。卽如趙開心﹑論事爽剴置之僉院。可謂用其人矣而所規﹑切時政者﹑果一一用之否耶伏乞。皇上大開兼聽之門。苟羣言可采。必期實見舉行。言路乃國家元气。未有元气。充而不久安長治者也。得上�日用賢誠系國家要務。若得眞才。惟恐不盡其用。朝廷用人﹑非曰誘之。若先旣錄用。後無罪而黜。是有疑心。屢著自行回奏者﹑非沮塞言路。正欲求其實據。與其揣摩影響之言以失眞。不若確核以不至於冤抑。本內云﹑止用趙開心之身而不用其言。所指何事。著明白確指回奏。

○吏科給事中莊憲祖奏言﹑臣向爲禮部郎官﹑見凡事皆面啟請上�日﹑復從部具疏擬上�日內院票紅髮科夫自行而自言之。非不於事理鑿鑿然口傳綸綍萬一錯誤關系非輕。臣以爲凡事當令滿漢官公同議之。具疏入告內院擬上�日﹑取自上裁。尢祈以仁厚開國。於一切詔諭徳音悉敷之。以久大寬平以爲收拾人心﹑招徠天下之本。疏入得上�日﹑各衙門一應事情著同漢官商確妥。當奏聞。不許口啟。

○鳳陽巡撫趙福星奏報﹑僞弘光舊漕撫田仰﹑指薙發爲名﹑鼓惑姦民作亂殺通州如臯﹑海門牧令。臣同梅勒章京譚布等﹑領兵巢�刀撫。悉就平定。下所司知之。

○己卯。升太常寺卿李元鼎﹑爲兵部右侍郎

○以禮部理事官楊聲遠﹑爲都察院右僉都禦史巡撫登萊東江等處地方贊理軍務﹑兼管糧餉

大淸世祖體天隆運定統建極英睿欽文顯武大徳弘功至仁純孝章皇帝實錄卷之十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十

順治二年。乙酉。八月。庚辰朔。禮科給事中梁維本奏言﹑六科之設職在看詳封駁釐獘糾貪。而職掌未明﹑諸臣不無瞻顧乞敕下吏科﹑察照會典將六垣職掌詳列奏明。或有緘默徇私自難逃於考功之法報可。

○戶科給事中杜立徳奏言﹑治平之道有三。一曰敬天。人君爲天之子﹑當修省以迓天休。今秦晉燕畿﹑水旱風雹。天心示儆。不得以�山戊不�祲爲常。凡開誠布公。懋徳惇行。皆敬天事也。一曰法古。古者﹑事之鑑也。書曰﹑監於先王成憲。其永無愆。凡建學明倫。維風善俗。皆法古事也。一曰愛人。大臣腹心。羣臣手足。百姓赤子。凡親賢納諫。尙徳緩刑。皆愛人事也。得上�日﹑這所奏有禆治理。知道了。該部知道

○禮科給事中梁維本﹑奏請隆聖學以光典禮。禦經筵以精學問。庶幾懋敬緝熙太平可端拱而成。疏入。報聞。

○辛巳。諭兵部。內大臣何洛會等﹑殲滅劉洪起。所獲金珠等物﹑令解京。其銀兩杯盤等物﹑交與巡撫羅繡錦﹑畱充兵餉。俘獲人口﹑照例給賞登城被傷之人其餘財物賞給甲兵。招撫李好事竣﹑作速仍赴西安

○以故明錦衣衛指揮包泰亨﹑爲湖廣掌印都司。都司李正芳﹑爲河南掌印都司。都司管參將事袁捷﹑爲湖廣掌印都司

○免直隸霸州﹑順義香河﹑寶坻﹑新城﹑永淸﹑東安﹑固安等縣﹑本年水災額賦

○禮部會同內院以內外職官送子入監事具題得上�日﹑文官在京四品以上﹑在外三品以上﹑武官二品以上﹑俱著送一子入監讀書其有過犯者﹑如送子入監在前﹑仍準畱監。如在後﹑不準。無子者﹑將親孫及親兄弟之子送監。遠支者不準。除所定品級外。有入監在先者﹑仍準畱監如有事故﹑不準補送

○壬午。升山東泰安州州同於淸廉﹑爲山西按察使司僉事﹑保定兵備道東平州州判徐爲卿﹑爲山西按察使司僉事﹑薊州兵備道。牛錄章京呂逢春﹑爲山東按察使司副使﹑山海關道。以故明川北道參議王鼎鎭﹑爲江南按察使司副使﹑驛傳道。

○命內翰林祕書院侍讀朱之俊﹑內翰林祕書院檢討羅憲汶﹑爲順天鄕試主考官。

○癸未。靖遠大將軍和碩英親王阿濟格師還。至蘆溝橋。攝政王令學士伊圖等往諭﹑因爾等有罪應議處。故不遣人迎接。爾等可至午門會齊後﹑卽各歸家於是英親王偕諸王﹑貝勒﹑貝子﹑固山額眞等﹑入城至午門會集俱各歸家

○乙酉以祝萬年爲兵部啟心郎

○賜溫卜達爾漢卓禮克圖蟒緞絨補﹑片金緞

○以歸化城土默特部落一等梅勒章京古祿格﹑效力有年。升爲三等昂邦章京賜珠頂貂帽﹑朝衣﹑玉帶﹑甲﹑冑﹑弓﹑矢﹑銀兩等物

○免河南彰徳﹑衛輝﹑懷慶﹑河南四府﹑本年荒殘額賦

○丁亥。遣大學士李建泰﹑祭先師孔子。

○戊子。太宗文皇帝忌辰。遣官祭昭陵

○遣尙書星訥祭大社﹑大稷

○己丑。靖遠大將軍和碩英親王阿濟格﹑率出徵諸王﹑貝勒﹑貝子大臣等﹑及投誠故明寧南侯左夢庚等陛見行禮畢。賜宴於午門內。仍賜智順王尙可喜﹑平西王吳三桂﹑繡朝衣各一襲。馬各二匹。賜科爾沁國﹑及阿霸垓﹑紮魯特﹑鄂爾多斯﹑郭爾羅斯﹑土默特﹑巴林﹑四子﹑紮賴特﹑烏朱穆秦﹑蘇尼特﹑翁牛忒﹑喀喇沁﹑吳喇忒﹑敖漢﹑柰曼等部落王﹑臺吉﹑固山額眞﹑梅勒章京等﹑金﹑銀﹑朝衣﹑﹑緞﹑弓﹑馬等物有差。

○故明署總兵髙進忠﹑率副將黃宗瑟﹑張國柱等六十餘員具奏本月十一日﹑差官賫捧敕諭到島。臣率眾迎接開讀。今遵上�日北往船隻必由水路。馬匹必由陸路。以萬餘兵丁三千馬匹而涉二千里之遙。必須支用糧食。臣欲就近於海州﹑贛楡﹑安東等處取給。又念臣等率領兵丁﹑不費一矢。識時投順。非戰功可比。更祈明降上諭﹑授爲某官。是何品級。官有爵祿之養。兵不難於生計臣與禦史蘇京﹑王燮﹑耕桑衣食。願永爲太平之民。疏入得上�日﹑據爾等疏奏﹑甚不合理。詔書一到。卽當薙發來歸。爲何竊據島中。求加職銜。要索俸餉。殊非歸順之體。朕思服人者以徳。豈肯聽妄言要挾﹑以示招撫。爾等或未識我大淸信義﹑以至如此妄言。又聞爾等與劉澤淸互相角抗﹑以致乖離。今澤淸已輸誠歸順。爾等毋謂其挾讐懷恨﹑妄生疑揣。向者淮安差人捶殺之事﹑業已一槪赦免。不復追論。此諭一到﹑卽行薙發。攜爾等家口﹑赴天津登岸來歸。朝廷錄功懷遠。量加優敍。必不食言

○庚寅。太祖武皇帝忌辰。遣官祭福陵

○戶科給事中杜立徳奏言﹑閣臣馮銓所行弗類。諸臣具實以告。非私論也。將逾旬日﹑未蒙鑑裁。內外大小﹑羣情洶洶繼後有系天下國家大事者﹑誰敢再出一語。將人臣直言之气不鼓。如是非何。如彰癉何。祈令滿漢大臣﹑朝堂共議。庶幾公論克協。而法守允垂。況如馬士英﹑阮大鋮﹑招權納賄弄其君於股掌。宋企郊﹑煽惡流毒。神人共憤。乃任其遁而不之捕諱其迹而爲之薦。皆非所以示公道。昭大權。請裁定慝邪蚤舒羣議。則眞才輩出。淸平可立慶矣。下所司知之

○癸巳免直隸眞定﹑順徳﹑廣平﹑大名四府﹑本年分水災額賦

○丙申先是給事中許作梅﹑莊憲祖﹑杜立徳﹑禦史王守履﹑桑蕓李森先羅國士﹑鄧孕槐﹑吳達等﹑交章劾奏弘文院大學士馮銓﹑原系故明天啟閹寺魏忠賢黨羽。曾向大同總兵官姜鑲﹑索銀三萬兩。向江禹緒索銀一百兩。其子源淮﹑又設肴饌於內院宴飲。禮部左侍郎孫之獬﹑受源淮賄。遂收爲伊標中軍。又禮部侍郎李若琳﹑系銓黨羽。其人庸懦無行。俱宜罷黜究治請將馮銓父子﹑肆諸市朝。疏入。命刑部確訊具奏。至是刑部以鞫問。無實。擬科道各官﹑俱反坐。啟攝政王。王於重華殿傳集內院大學士等官﹑及刑部科道各官﹑逐一鞫問。所劾馮銓﹑孫之獬﹑李若琳各款﹑俱無實迹。因馮銓自投誠後﹑薙發勤職。孫之獬於眾人未薙發之前﹑卽行薙發。舉家男婦﹑皆效滿裝。李若琳亦先薙發。故結黨同謀陷害。於是攝政王諭曰。故明諸臣﹑各立黨羽。連章陳奏。陷害忠良。無辜被罰。無功濫用。釀成禍患。以致明亡。今爾科道各官﹑如何仍蹈故明陋習。陷害無辜。據爾等所劾三人﹑皆系恪遵本朝法度者。卽此足見爾等結黨謀害。給事中龔鼎孳對曰。馮銓乃背負天啟黨附魏忠賢作惡之人。銓曰。忠賢作惡﹑故爾正法。前此銓卽具疏﹑告歸田裏。如銓果系魏黨﹑何爲不行誅戮又何爲不行治罪。流賊李自成﹑將我故主崇禎陷害。竊取神器。鼎孳何反順陷害君父之李賊。竟爲北城禦史。王曰。此言實否。鼎孳曰實。豈止鼎孳一人。何人不曾歸順。魏徵亦曾歸順唐太宗王笑。曰人果自立忠貞。然後可以責人。已身不正﹑何以責人鼎孳自比魏徵以李賊比唐太宗。殊爲可恥似此等人﹑何得侈口論人。但縮頸靜坐﹑以免人言可也。旣而又曰。此番姑從寬免爾等罪。如再蹈故明陋習﹑不加攺悔。定不爾貸。後數日﹑以李森先啟內﹑請將馮銓父子﹑肆諸市朝之語過甚令革森先職。

○丁酉。賜鄂爾多斯部落陶蔭臺吉﹑甲﹑弓﹑撒袋﹑朝衣等物

○戊戌。席北部落額爾格訥﹑進貢方物宴賚如例

○平西王吳三桂奏言﹑臣原蒙隆恩準給錦﹑義寧遠﹑中後所﹑安插臣眾。後內院傳出義州地土尙畱牧馬。將寧﹑錦﹑中右﹑中後﹑前屯﹑中前﹑給臣安插人民。又按丁給地五晌。查各所房屋灰燼。地土瘠窪。仰祈增給攺撥。又臣所統將吏﹑關門血戰。追巢�刀慶都。均有微功。未蒙敍升。加與世襲。乞加恩典﹑用勸將來。更有請者﹑臣傾心巢�刀寇守關﹑不過臣子職分。荷蒙聖恩﹑特授王爵。又復蒙恩加稱親王。萬難祗承伏懇允辭親字以安愚分。奏入。下所司速議。

○己亥。遣侍衛阿晉﹑托克退墨爾根等﹑迎定國大將軍和碩豫親王多鐸

○庚子。以故二等甲喇章京鮑承先子敬襲職。

○辛丑。諭戶部﹑近聞東來人等﹑以賣參爲名。擾害地方。原令嚴察究治。但人民全藉經商爲業﹑難以禁其貿易。應定例﹑遣人查閱。今後有欲賣參者﹑著於江寧﹑揚州﹑濟寧﹑臨淸四處開肆。公平貿易。至於滿漢販賣﹑聽從其便。毋得禁止。有不公平交易。擅行搶奪。兩不情願。及虧價彊買者。該地方官卽將搶奪之人﹑解京治罪。如不將原人解京﹑無故空行具疏。通政司毋得封進。爾部可卽傳知。

○授投誠委鎭荊州鄭四維爲署副將。仍駐防荊州

○癸卯。以編修額爾濟圖﹑爲內祕書院侍讀。

○升通政使司左通政孫承澤爲太常寺卿

○乙巳。諭內外大小衙門曰。一應題奏本章﹑非經奉上�日下部不許擅以揭帖﹑先行發鈔。甚有原無本章。徑以私揭﹑妄付郵遞鈔傳者。尢宜嚴禁。除已往姑不追論。後有故犯者﹑聽通政使司﹑六科衙門﹑將本官及郵遞人役﹑察明參奏處治。倘隱徇不舉﹑朝廷別有訪聞。定行一體察究。

○丙午。遣尙書覺羅郎球﹑祭歷代帝王

○遣官祭城隍之神。

○喀爾喀部落古倫迪瓦胡土克圖喇嘛﹑及石勒圖胡土克圖等﹑來貢駝馬。歸化城土默特部落梅勒章京古祿格﹑以加升昂邦章京。來貢駝馬。喀爾喀部落嘛哈撒馬諦塞臣汗等﹑遣使貢馬。俱宴賚如例

○梅勒章京屯泰奏言﹑江西總兵金聲桓﹑徵討益王陣獲叛官王養正等六員。鐘祥王朱慈﹤石﹥等九人。隨同文武各官審實將叛官正法。其故王皆衰殘廢棄。或應發原籍﹑姑存余喘。以彰我朝浩蕩之仁。疏入。得上�日﹑故明諸王﹑無論大小﹑俱著赴京朝見。

○丁未。先是和碩英親王阿濟格出徵時。脇令巡撫李鑑﹑釋免逮問赤城道朱壽錅。又擅至鄂爾多斯土默特地方取馬。至是法司議罪。阿濟格﹑應削王爵。奪所屬僕眾。量給人役﹑以供使令。又從前曾遣薰阿賴賫諭﹑令固山額眞譚泰﹑會同護軍統領鰲拜巴圖魯﹑學士額色黑﹑將英王稱上爲孺子之語﹑集眾傳示。而譚泰徇王情面﹑並不集眾傳示。又擅至鄂爾多斯土默特地方﹑索取馬匹。應將譚泰革職。藉其家。鰲拜聽信譚泰﹑不行集眾﹑傳示諭辭。應革職。罰銀一百兩。額色黑﹑因系內院官隨徵﹑原令不時啟發王意。乃竟信譚泰﹑不遵諭行。應革職。鞭一百。讞具﹑啟知攝政王﹑輔政王。王諭﹑英親王降爲郡王。罰銀五千兩。固山額眞譚泰﹑削公爵。降爲昂邦章京。解固山額眞任。令贖身。鰲拜﹑罰銀一百兩。此番功績﹑不準議敍。額色黑﹑鞭一百。折贖。

○昂邦章京譚泰﹑訐告昂邦章京索尼罪狀。當聖駕旣至﹑未發兵以前﹑兩翼大臣﹑及侍衛等會議時﹑吏部尙書宗室鞏阿岱﹑謂索尼云。現在兵部議敍擊流賊﹑克燕京功牌將移送於我部。索尼答云。所克燕京﹑空城爾。流賊尙存何功之有。此等語言。似屬無主。又索尼令黑遊擊於內庫鼓琴又於禁門前石橋下﹑令家人捕魚二次。又同侍衛巴泰﹑傳優人演戲。又於庫院牧馬。又於朝門前﹑以箸擊鼓作戲又誣譚泰曾向護軍統領圖賴欲求所賜公主園圖賴至盛京泣訴等語。若果如此言﹑是在聖駕入京之次日﹑大軍尙未出徵。爾時圖賴及索尼與譚泰俱在。何所待而不言乎。又泰出徵時﹑不受伊所遺馬。伊遂垂淚向泰云。爾卽不乘﹑可與從人乘。竟以遺泰。伊旣以泰爲背主﹑何爲復遺以馬﹑又何爲將去�山戊不�背主之罪﹑遲遲至今﹑與出徵罪並議耶。於是法司。訊克燕京空城何功之語。索尼供云。尙書鞏阿岱﹑曾向我言。欲於未出徵前敍功。約我同往部中。我因言未出徵之前﹑何暇敍功。班師後再敍如何。冷僧機遂言﹑出徵有功則已﹑倘或有失﹑其人何辜。我云。追巢�刀流賊﹑遂預定必勝乎﹑後譚泰同圖賴於眾人前問我時﹑我答以原與尙書戲言。不意伊等畱心至此。並無空城之語。又訊令人鼓琴一事。索尼云。並不曾令人鼓琴作樂。黑遊擊使人向我求好琴因與銅琴一張。旣而黑遊擊於琴上加弦。親攜來云。此琴不好﹑舊琴有斷紋者爲佳。遂於庫內徧覓。並無斷紋舊琴於是取一有弦漆琴與之。黑遊擊鼓而善之遂將去。此事眾皆目擊非我一人所爲。於是訊黑遊擊供同又訊捕魚一事索尼言因見水中有鯽魚﹑令捕之是實。然非我獨爲此也。爾時錫翰鞏阿岱﹑亦曾令家人捕魚。因訊錫翰鞏阿岱言捕魚是實又訊傳優演戲一事。索尼言因我子病暫住外舍時巴泰稱贊對門偶戲我因同往一觀賞錢而歸。並無特令演戲事因訊巴泰﹑供亦同次日索尼又攺供言下直時同侍衛徳馬護巴哈﹑巴泰﹑途間遇見﹑乘便觀之。因訊徳馬護巴哈供亦同。又訊牧馬一事索尼言﹑庫門俱已封鎖。因見院中有靑艸遂令家人牧馬二次。又訊以箸擊鼓作戲一事。索尼言並不曾以箸擊鼓作戲曾於煤山及禦花園擊小鼓作戲是實因訊鞏阿岱錫翰冷僧機皆供云。索尼言今方追巢�刀流賊班師後一並敍功之言是實至於克燕京空城及流賊尙存何功之語實所不知訊國戚多爾濟言原說克燕京空城流賊尙存巢�刀滅後敍功是實並無何功之語。訊鰲拜巴圖魯言彼原說今去追巢�刀流賊何暇敍功班師後一並議敍是實。余語﹑我不能記憶塔瞻言﹑我會議席諾布庫器皿索尼所言﹑我不知。後圖賴來問時索尼曾對云。我無意隨口說出耳。於是法司議。索尼令黑遊擊於庫內鼓琴﹑罪一。庫院內牧馬﹑罪一。禁城內捕魚罪一。觀偶戲賞錢﹑罪一。索尼應論死。冷僧機同索尼令黑遊擊於庫內鼓琴﹑罪一。縱容索尼於庫院內牧馬﹑罪一。問以索尼所言克燕京空城﹑流賊尙存何功之語。徇庇不從實供吐罪一。冷僧機應革職。籍沒。不許出入大內。巴泰稱贊偶戲﹑同索尼往觀賞錢﹑巴泰應削職。並革侍衛鞭一百。貫耳鼻不許出入大內。鞏阿岱﹑錫翰﹑令人於禁城內捕魚罪一。問以索尼所言克燕京空城流賊尙存何功之語﹑云並無此言﹑徇庇索尼﹑罪一。鞏阿岱應削職。並革尙書任。錫翰應削職。並革內大臣任。令贖身。不許出入。大內。公塔瞻﹑鰲拜巴圖魯﹑俱徇庇索尼﹑前後口供參差不符。塔瞻﹑應削公爵。降爲昂邦章京。罰銀一百兩。鰲拜﹑一議應革職。罰銀百兩。又一議罰銀百兩。巴哈﹑徳馬護﹑坐同觀偶戲。俱應革退侍衛。削職。鞭一百。不許出入大內。啟知攝政王。輔政王。王諭索尼應依擬處死。念於朝廷效力有年﹑姑免死。革職﹑並牛錄任。著當差。永不敍用。冷僧機﹑鞏阿岱﹑錫翰﹑鰲拜﹑塔瞻﹑巴泰﹑巴哈﹑徳馬護等﹑本應依擬﹑姑免罪。

○戊申。賜大學士馮銓一品頂帽一﹑帶一﹑李建泰二品頂帽一﹑帶一﹑各貂朝衣一襲。藍蟒朝衣一襲。貂褂一。

九月。己酉朔。允戶部請﹑給恭順侯吳惟華俸祿﹑照故明例。每年米二百石。銀三百五十兩。

○刑部左侍郎黨崇雅﹑爲科臣莊憲祖所劾﹑具疏乞休。溫上

�日慰畱之。

○庚戌。多羅英郡王阿濟格﹑以出徵所獲金銀珠緞等物進上。命以蟒緞賜攝政王﹑輔政王﹑及諸王公。以金銀賜出徵多羅衍郡王羅洛宏﹑固山貝子滿達海博和托﹑吞齊喀﹑平西王吳三桂﹑智順王尙可喜﹑及從徵各官有差

○浙閩總督張存仁奏報﹑叛賊方國安﹑王之仁﹑從富陽渡江犯杭城。遣副將張傑王定國﹑督兵往巢�刀。斬首四千級。餘賊復盤踞富陽又令定國往余杭防巢�刀。至關頭﹑遇賊對壘。我師奮勇掩殺。追至小嶺二十餘里。斬獲無算。陣擒國安子士衍等﹑斬之。疏下兵部。

○鎭守保徳州等處總兵官唐通﹑以地方已平。請赴京陛見。允之

○辛亥遣固倫公主﹑及固倫額駙巴雅思護朗﹑還國

○以一等昂邦章京徳參濟王誣告沙濟﹑降爲三等昂邦章京

○壬子。命吏部員外郎範士楫﹑中書舍人上官鉝﹑爲狹西鄕試主考官。

○予故總兵官馬科﹑祭六壇

○山西巡按黃徽允疏薦故明禦史楊四重﹑郎中劉桓等十六人。章下所司。

○癸丑。遣鎭國公傅勒赫﹑輔國公紮喀納等﹑率官軍益江南戍守兵

○命故科爾沁國紮薩克國郡王布塔齊子拜薩噶爾襲爵

○甲寅。科爾沁國和碩卓禮克圖親王吳克善﹑多羅巴圖魯郡王滿朱習禮﹑同其祖母和碩福妃﹑母和碩賢妃來朝攝政王多爾衮﹑輔政王濟爾哈朗﹑率諸王大臣迎之

○賜山東招撫侍郎王鰲永標下殉難官胡士衡子孝楊捷子震各銀五十兩

○乙卯。以鑲紅旗滿洲法都爲守紫禁城門管翼將領﹑正藍旗滿洲侍衛席伯臣爲前鋒參領

○以故二等甲喇章京艾穆布弟新泰﹑三等甲喇章京麻克圖孫諾莫渾牛錄章京艾慕布子阿山﹑致仕三等甲喇章京黑際盛子效祖各襲職

○淮揚巡按姜金允奏報﹑蕭縣渠寇徐庫等就擒章下所司

○丁巳。以故紮賴特部落孟和達爾漢和碩齊子塞稜﹑襲紮薩克貝勒爵

○河南巡撫羅繡錦奏報﹑故明懷安王來歸。命察實起送來京。

○戊午。甘肅巡撫魏琯﹑疏薦故明刑科給事中郭充﹑驛傳道齊之宸。章下所司

○戶部奏請照輔國將軍例﹑�山戊不�給故明代王嫡孫贍養銀二百兩得上�日﹑照鎭國將軍例﹑給銀三百兩

○山東巡按李之奇﹑疏薦故明僉事牛藩﹑員外郎陳扆誦等七人章下所司

○庚申。命內翰林弘文院檢討劉肇國內翰林國史院檢討成克鞏﹑爲江南鄕試主考官

○調河南大梁道李芳薀爲睢陳道。直隸密雲道方大猷爲河南管河道原任兗西道章於天﹑仍補原缺﹑督理河工。以總河楊方興薦其練習河務故也

○辛酉。鎭守廬鳳等府固山額眞準塔等奏報﹑故明新昌王潛遁海島雲臺山﹑聚眾作亂﹑攻陷興化縣。官兵進巢�刀﹑破其巢穴。斬首三千級。獲新昌王於淮安﹑斬之章下所司。

○壬戌。賜科爾沁國紮薩克圖郡王拜薩噶爾﹑弓﹑矢﹑朝衣蟒緞

○癸亥。湖廣道禦史盧傳奏言創業之初﹑用合宜愼。聞江南投順官﹑次第畢集請急定銓法斷自去年三月以前者﹑爲故明舊臣。三月以後者﹑率皆福王新用之人。賄賂鉆營﹑難爲確據。宜仍查舊冊履歷補以原職。不得任某冒濫。以開幸端。章下所司

○甲子。諭戶部。河間灤州﹑遵化等府州縣﹑凡無主之地﹑查明給與八旗下耕種。其故明公侯伯﹑駙馬﹑皇親﹑太監地﹑酌照家口給發外﹑余給八旗

○丙寅。攺江南武鄕試期於三年二月。以文闈在本年十月也

○戶部啟心郎李天澤﹑刑部啟心郎王舜﹑坐審寶坻縣民王煒績撥地事﹑互相庇護。褫職。

○己巳。賜科爾沁國和碩福妃和碩賢妃﹑及和碩卓禮克圖親王吳克善多羅巴圖魯郡王滿朱習禮等宴

○諭戶兵二部﹑近來土賊竊發﹑民不聊生。如直隸順徳府﹑山東濟南府﹑徳州﹑臨淸州﹑江北徐州﹑山西潞安府﹑平陽府﹑蒲州八處。著滿洲統兵駐札。務期巢�刀撫得宜﹑以安百姓以上八處駐札滿兵﹑著給以無主房地。其故明公侯伯﹑駙馬太監地。察明量給原主外。余給滿洲兵丁

○以甲喇章京劉良臣爲署都督僉事﹑管山西寧武關副將事。

○先是每牛錄各取官學生一名。以十名習漢書。余習滿書。至是禮部奏請增額。命每牛錄增取一名。於原額習漢書十名外﹑加用十名。余俱習滿書

○庚午。海寇田仰寇福山江寧巡撫土國寶﹑率副將曹虎等擊敗之。捷聞章下所司

○大同府雨雹

○升內翰林祕書院檢討羅憲汶爲國子監司業吏科給事中陰潤﹑爲本科右給事中。轉吏科右給事中孫襄﹑爲本科左給事中。兵科右給事中郝傑﹑爲本科左給事中。工科右給事中孟明輔﹑爲本科左給事中。補原任戶科給事中楊時化原官

○升太常寺少卿戴明說﹑爲大理寺少卿禮科都給事中龔鼎孳爲太常寺少卿河南道禦史柳寅東﹑爲太僕寺少卿

○以漢中投誠總兵賀珍﹑禦賊有功授爲定西前將軍

○壬申。刑部等衙門。會鞫憲臣劉漢儒所劾沈宜各款。言沈宜由貢考職﹑有部咨可據。錢錫爵原未與考﹑則無代筆之事可知。沈永寧﹑沈元禎﹑原非沈僕冒選。其他諸款﹑亦俱無實證沈宜﹑應還職攺選錫爵﹑元禎﹑仍復任。余俱應釋放。從之。

○宣府總督李鑑﹑坐與守備霍然有隙﹑故令然變賣倉米。部議褫職。詔降總督職以巡撫用

○江寧巡撫土國寶﹑自以武夫﹑不堪巡撫重任。疏請罷職不允

○以撰福陵昭陵香冊﹑香寶﹑並太廟玉冊﹑玉寶﹑賜內院大學士剛林等﹑及筆帖式等銀幣有差。

○乙亥。孝慈武皇后忌辰。遣官祭福陵。

○定讀祝官爲五品。

○丁丑。招撫江南大學士洪承疇奏報﹑江西﹑南昌﹑南康﹑九江﹑瑞州﹑撫州﹑饒州﹑臨江﹑吉安﹑廣信﹑建昌﹑袁州﹑及江南徽寧等府﹑俱平。

○洪承疇又奏湖廣僞澤侯田見秀義侯張鼐﹑棉侯袁宗第﹑赴省投誠。命照恩詔事例﹑免罪錄用

○喀爾喀部落土謝圖汗遣使貢馬宴賚如例

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十一

順治二年。乙酉。冬十月。己卯朔。享太廟遣戶部尙書英俄爾岱行禮

○上躬祀堂子

○頒順治三年時憲歷

○順天府舉行鄕飲酒禮。

○以甲喇章京劉武元﹑爲山東布政使司參政﹑兼按察使司僉事﹑天津兵備道。

○庚辰。遣廣東道禦史王昌允﹑巡按山西。

○敖漢部落多羅郡王固倫額駙班第入覲。賜蟒緞等物

○遣八旗官兵駐防順徳﹑濟南﹑徳州﹑臨淸﹑徐州﹑潞安﹑平陽﹑蒲州﹑八城。每旗分駐一城。每城協領一員。滿洲章京四員蒙古漢軍章京各二員。兵丁各六百名。

○辛巳。調狹西淸軍道僉事徐養元爲湖廣按察使司僉事﹑提調湖北學政督糧道僉事趙漁爲湖廣按察使司僉事﹑提調湖南學政

○壬午。以郎廷弼爲工部啟心郎。法特哈﹑爲北城理事官。調吏部理事官朱瑪喇爲戶部理事官。

○以鑲紅旗漢軍甲喇章京柯汝極﹑正黃旗漢軍甲喇章京熊仁﹑各管本旗梅勒章京事鑲黃旗漢軍傅大受鑲紅旗漢軍佟榮年﹑王元柱﹑正黃旗漢軍伊哈納﹑管甲喇章京事正白旗滿洲嶽達尼爲前鋒參領

○朝鮮國遵諭﹑解白米五萬七百八十餘石至

○癸未。戶部議覆鳳陽巡撫趙福星疏言﹑南逃鄕紳﹑聞風向化﹑次第來歸。均爲朝廷臣子﹑何忍令其失業。漂泊無依。似應免其籍沒﹑以廣皇仁。從之。

○升山西巡撫馬國柱﹑爲兵部右侍郎﹑兼都察院右副都禦史﹑總督宣大山西等處軍務﹑兼理糧儲

○以故明參政王﹤王晉﹥﹑爲狹西布政使司參政﹑兼按察使司僉事﹑淸軍驛傳道僉事衣惟孝﹑爲河南按察使司僉事﹑密雲兵備道。調河南管河道僉事張國泰爲狹西按察使司僉事﹑管督糧道參議事

○甲申工部奏請以修造故明崇禎陵余銀﹑更建享殿從之

○乙酉。都察院奏言﹑南京旣攺爲江南省﹑應增江南道禦史一員復設巡視上江﹑下江﹑禦史二員。並設巡倉禦史一員。從之。

○遣湖廣禦史柯士芳﹑巡視長蘆鹽政。

○丙戌。禁投誠官員自敍章奏。允通政使司請也。

○丁亥。以除服遣內大臣宗室錫翰祭昭陵

○戊子。賜攝政王多爾衮﹑輔政王濟爾哈朗和碩肅親王豪格﹑馬各一匹。王等跪受入武英殿叩首謝恩出上遣冷僧機﹑巴哈﹑謂攝政王曰凡遇朝賀大典﹑朕受王禮若此等小節﹑不必行此大禮。王曰上年幼沖﹑臣不敢違禮。俟上春秋鼎盛﹑凡有寵恩﹑自不敢辭。

○招撫大學士洪承疇疏報﹑徽州一府﹑夙負險阻。故明翰林金聲﹑甘心悖逆。陰結閩寇。受唐王僞敕。起鄕兵十餘萬﹑制造甲冑槍炮等項。分布山隘﹑以拒我師。臣奉貝勒令﹑會同固山額眞葉臣等﹑一面進剿。一面分發告諭﹑宣揚朝廷徳意。玆提督總兵張天祿﹑同總兵卜從善﹑李仲興﹑劉澤泳等﹑由旌徳縣進兵。連破十餘寨。馳至績溪縣。生擒金聲﹑並僞官四員。俱斬於軍。師至徽州﹑駐營城外。不令一兵入城。出示安民﹑市肆如故。嗣後撫輯招諭事宜﹑俟臣等商確奏聞。得上�日覽卿奏﹑徽郡已經收服。兵不入城。秋毫無擾。具見運籌制勝。紀律嚴明。朕甚嘉悅。有功鎭將及在事文武各官﹑通著察明敍錄。撫輯善後﹑及招諭事宜﹑俱聽卿商確便宜行。該部知道。

○己丑。遣廣東道試禦史鄧孕槐﹑巡視上江。廣西道禦史史詥﹑巡視下江。

○庚寅。免直隸寶坻縣荒地額賦

○辛卯外藩蒙古二十七旗頭目來朝。宴賚如例

○壬辰。午刻日生左右珥。上生背气一道。色靑赤

○免山西太原等處災荒額賦

○癸巳。定國大將軍和碩豫親王多鐸﹑班師還京上出正陽門﹑於南苑北迎之陳設大纛十桿。作樂率諸王貝勒文武羣臣﹑拜天行三跪九叩頭禮畢。上禦幄。諸王列侍左右。大將軍和碩豫親王﹑及出師王﹑貝勒﹑各官朝見。行三跪九叩頭禮。和碩豫親王起近上前跪﹑行抱見禮。嗣承澤郡王碩塞﹑亦近前跪﹑行抱見禮。投誠諸王各官﹑亦行禮分坐。賜茶畢。還宮。

○甲午以故明僉事道韓文鏡爲浙江按察使司僉事分巡杭嚴道

○乙未革鳳陽巡撫趙福星職下刑部逮問。以福星不行奏請﹑擅以其弟景星﹑爲守備故也

○丙申。以故明鄖陽撫治苗胙土﹑爲都察院右僉都禦史﹑巡撫南贛汀韶等處地方﹑提督軍務。

○丁酉。刑部右侍郎提橋引疾乞歸。許之

○時故明唐王僭號福建。魯王竊據浙江馬士英等兵渡錢塘去杭州城十里﹑立五營。平南大將軍多羅貝勒勒克徳渾﹑遣滿漢官兵進剿。未至。馬士英兵渡江去。總督張存仁﹑總兵官田雄﹑追斬五百餘級。以捷聞

○己亥。禮部奏言﹑圜丘﹑方澤﹑社稷三壇﹑如遇皇上親祭﹑應照故明例﹑增用牛一仍進上胙肉﹑福酒。其迎神﹑送神﹑令鳴贊官贊唱遣官代祭則止如祭太廟﹑𨿽親祭。亦不增用牛不獻福胙不贊迎神送神以太祖神位前供獻牛肉頒賜諸王貝勒從之

○辛丑授札委總兵金聲桓﹑爲左都督﹑充鎭守江西總兵官

○乙巳曉刻木生介

○朝鮮國王李倧遣陪臣李興復等表謝祭世子恩。附貢方物。宴賚如例。

○李倧又疏言﹑世子李﹤溰﹣豆王﹥病逝。長孫稚弱病羸。次子鳳林大君淏﹑聰明孝友。爲臣民所屬望伏乞誕降誥命。嗣封世子。得上�日﹑所司詳察例以聞

○諭浙江總督張存仁曰各官之任時﹑曾屢飭以盡忠勤職。毋得諂媚本王。饋遺禮物。爾爲封疆大吏﹑正宜表率僚屬。恪遵訓上�日。乃送爾本王緞二疋茶葉百斤。豈前上�日爾未之聞耶。今後勿復爲此

○喀爾喀部落嘛哈撒馬諦汗塞臣﹑遣使貢方物。宴賚如例

○太宗文皇帝第二女固倫公主。下嫁察哈爾汗之子阿布鼐。

○丙午。升江南右布政使申朝紀﹑爲都察院右副都禦史﹑巡撫山西太原等處地方。湖廣參政李翔鳳﹑爲都察院右副都禦史﹑巡撫江西地方﹑兼理糧餉。江南常州府知府蕭起元爲都察院右僉都禦史﹑巡撫浙江等處地方﹑提督軍務

○丁未給故明徳王朱由■妃﹑�山戊不�銀八十兩朱慈炆妃歲銀六十兩侍女內役﹑月給食米

○賜故明寧南侯左良玉﹑葬地

○戊申上禦殿。以和碩豫親王多鐸等﹑統軍西徵破流賊李自成兵二十餘萬攻克潼關下西安等處﹑又收服河南進拔揚州渡江下江寧擒福王朱由松前後戰敗水陸馬步敵兵凡一百五十餘陣江南浙江等處悉平招撫文武官二百四十四員馬步兵三十一萬七千七百名敍功行賞。加封多鐸﹑爲和碩徳豫親王賜黑狐皮帽貂皮朝服褂各一。金五千兩銀五萬兩玲瓏鞍﹑漆鞍﹑馬各一匹空馬八匹。賜從徵多羅承澤郡王碩塞﹑金二千兩銀二萬兩玲瓏鞍馬一匹。空馬四匹多羅貝勒尼堪﹑博洛﹑金各二百兩。銀各一萬五千兩漆鞍馬各一匹。空馬各二匹恭順王孔有徳懷順王耿仲明﹑貂裘蟒緞朝衣各一襲金各一百兩銀各一萬兩馬各二匹固山貝子吞齊﹑和托尙善護軍統領公圖賴金各一百兩銀各五千兩鞍馬各一匹輔國公杜爾祜特爾祜﹑杜嫩﹑金各五十兩銀各二千兩固山額眞宗室拜尹圖金八十兩。銀四千兩。鞍馬一匹。固山額眞公阿山﹑金五十兩銀三千兩。鞍馬一匹。固山額眞佟圖賴富喇克塔﹑金各三十兩。銀各一千五百兩。護軍統領阿濟格尼堪尙書宗室韓岱﹑金各二十五兩。銀各一千三百兩。並隨徵各章京﹑外藩臺吉﹑章京恭順懷順兩王下章京等金銀各有差。

○命恭順王孔有徳懷順王耿仲明還盛京仍諭各厲兵秣馬以俟調遣

○公圖賴啟攝政王曰皇叔父王保輔皇上﹑效力甚多難以枚舉圖賴﹑向年效力太宗王之所知今圖賴之心。亦猶效力於太宗不避諸王貝勒等嫌怨見有異心不爲容隱大臣以下牛錄章京以上亦不徇隱其過惡圖賴誓之於天﹑必盡忠效力圖賴少有過失﹑王若不言我恐不免於罪戾我欲攺過自新王幸毋姑息不加教誡也。

○原任狹西河西道孔聞謤奏言臣家宗子衍聖公孔允植﹑已率四氏子孫告之祖廟﹑俱遵令薙發訖。但念先聖爲典禮之宗﹑顏曾孟三大賢﹑並起而羽翼之。其定禮之大者﹑莫要於冠服。先聖之章甫縫掖﹑子孫世世守之是以自漢曁明﹑制度𨿽各有損益。獨臣家服制﹑三千年來未之有攺。今一旦變更。恐於皇上崇儒重道之典﹑有未備也。應否蓄髮﹑以復先世衣冠﹑統惟聖裁得上�日﹑薙發嚴上�日﹑違者無赦。孔聞謤﹑疏求蓄髮。已犯不赦之條。姑念聖裔﹑免死。況孔子聖之時。似此違制﹑有玷伊祖時中之道。著革職永不敍用。

十一月。己酉朔。諭朝鮮國王李倧曰。今中外一統﹑四海爲家。各國人民﹑皆朕赤子。務令得所﹑以廣同仁前有日本國民人一十三名﹑泛舟海中﹑飄泊至此。已敕所司﹑周給衣糧。但念其父母妻子﹑遠隔天涯。深用憫惻。玆命隨使臣前往朝鮮至日爾可備船隻﹑轉送還鄕。仍移文宣示俾該國君民﹑共知朕意

○庚戌。命原任副將都督同知胡章﹑仍以都督同知充鎭守宣府總兵官。原任宣府鎭標署副將劉永亨爲遵化副將

○山東巡按李之奇﹑薦舉故明翰林院編修劉正宗廣西道禦史張懋禧。疏下所司

○以徵山東登城功﹑授達納爲半个牛錄章京

○辛亥。定冬至郊祀齋戒﹑及設玉帛祝文香亭儀注。先期﹑齋戒三日。祭前一日﹑將祝文玉帛﹑香﹑並亭﹑俱送至內殿。東設香亭。西設祝文亭﹑玉帛亭﹑中設祝文玉帛桌案。設畢。奏請上出宮。立﹑閱祝文。閱畢﹑傍立。內院官﹑捧祝文安置亭內。行一跪三叩頭禮。次安玉帛﹑亦行一跪三叩頭禮畢。上向亭內上香行一跪三叩頭禮傍立。香亭前行祝文亭次之。玉帛亭又次之。候三亭出。上還宮

○辰刻。日半暈。上有赤黃戴气。至巳刻﹑方散

○以右都督祖可法﹑爲左軍都督府左都督﹑充鎭守湖廣總兵官。以副將趙榮貴﹑爲都督同知﹑充徵巢�刀四川等處總兵官。

○壬子。冬至。祀天於圜丘。遣戶部尙書英俄爾岱行禮

○以京城出痘者眾﹑免行慶賀禮。

○攺浙江總督張存仁﹑爲兵部右侍郎兼都察院右副都禦史﹑總督浙江福建軍務﹑兼理糧餉升河南巡撫羅繡錦爲兵部右侍郎﹑兼都察院右副都禦史﹑總督湖廣四川軍務﹑兼理糧餉

○賜總督孟喬芳﹑楊方興﹑王文奎﹑張存仁﹑馬國柱陳錦﹑羅繡錦﹑貂皮袍褂各一襲巡撫焦安民﹑雷興丁文盛貂褂羊裘各一襲

○調天津道副使張嶙然爲江西按察使司副使﹑提調學政以戶部主事李際期﹑爲浙江按察使司僉事提調學政

○定乳媼之夫滿都禮﹑邁堪﹑品級﹑與牛錄章京同。包衣大十員牧牛羊官四員品級﹑與半个牛錄章京同。內三庫司庫六員副尙饍官一員﹑尙茶官一員及攝政王下包衣大六員阿惇大二員﹑飯房頭目一員﹑和碩親王下包衣大四員阿惇大二員﹑飯房頭目一員﹑多羅郡王下包衣大三員﹑阿惇大一員飯房頭目一員﹑俱爲六品禦前管理銀鐵鍍匠官六員﹑及掌鞍官二員﹑攝政王下物林大三員和碩親王﹑多羅郡王下物林大各二員﹑俱爲七品。攝政王和碩親王多羅郡王下管理銀鐵鍍匠官各三員﹑掌鞍官各一員﹑牧牛羊官各二員﹑俱爲八品。

○癸丑。故明閣部王應熊與巡撫龍文光﹑總兵劉鎭藩屢敗獻賊。又招撫保寧都司張法桂﹑應熊遣其侄更律等﹑投順。賜更律等鞍馬﹑衣帽等物

○甲寅。升河南布政使司參議吳景道爲都察院右副都禦史巡撫河南等處地方提督軍務兼理河道。

○命甲喇章京巴山爲左翼梅勒章京康喀賴爲右翼率官兵鎭守江寧仍諭平南大將軍多羅貝勒勒克徳渾鎭國將軍宗室鞏阿岱固山額眞葉臣等曰今命梅勒章京巴山康喀賴率領將士前往鎭守江寧總督洪承疇亦令駐江寧再令前徵杭州朱瑪喇和托等率所部滿洲蒙古官兵駐防杭州爾貝勒勒克徳渾鎭國將軍鞏阿岱固山額眞葉臣﹑可將朱瑪喇等原帶護軍官兵﹑及科爾沁國官兵二百員名漢軍官兵二百員名並前駐防江寧官兵﹑俱率往湖廣武昌府﹑巢�刀流寇余孳一隻虎等候巴山到日起程其所巢�刀之賊若敗遁難追當卜地屯兵速行馳奏候上�日定奪爾等至武昌令屯泰將總督事務﹑付新任總督羅繡錦管理卽率所部官兵來京總兵祖可法令其駐防武昌特諭

○丙辰以郎廷輔﹑爲戶部理事官

○以髙登第﹑爲兵部啟心郎代納﹑爲西城理事官

○以鑲紅旗滿洲護軍參領哈爾薩爲前鋒參領正旗滿洲噶布喇巴圖魯﹑正黃旗滿洲阿爾山﹑喀木圖﹑鑲紅旗滿洲護軍校蘇赫惇爲護軍參領。

○先是正黃旗滿洲固山額眞譚泰﹑以罪解任。至是。命復爲本旗固山額眞。

○以鑲紅旗護軍統領車爾布﹑爲議政大臣。

○丁巳。科爾沁國和碩福妃和碩賢妃及和碩卓禮克圖親王吳克善等歸國命輔政王濟爾哈朗等出城送之。

○己未禮部奏言朝鮮國世子襲封查有兄終弟及之例今其國王李倧請以次子李淏承襲相應以淏襲封議上命封李淏﹑爲朝鮮國王世子遣內翰林弘文院大學士祁充格爲正使。禮部郎中朱世起戶部主事顧爾馬渾爲副使賫敕誥往其國仍賜淏片錦紵絲紗羅各四表裏敕諭朝鮮國王李倧曰。朕惟承家繼體固有常經立長擇賢須孚羣志順人情而置主器亦有國之通義也近得王奏請封世子緣長孫穉弱本國臣民議欲立次子李淏王不敢專請命於朝。具見確守忠敬。事下該部察覆﹑特賜兪允。命內翰林弘文院大學士祁充格﹑禮部郎中朱世起﹑戶部主事顧爾馬渾﹑賫捧敕誥並片錦紵絲﹑紗羅等物前去封淏爲朝鮮國王世子。念王屏翰東方﹑夙昔忠順。惟賢是建。實協輿情。今旣立世子。王宜宣玆彜訓。俾克纘承。以寧邦國。毋斁朕命。欽哉故諭。賜李淏誥曰。皇圖遠馭﹑建屏翰於庶邦。侯服承家﹑紹箕裘於奕世。象賢攸賴渙號宜頒爾李淏﹑乃朝鮮國王李倧之次子溫茂克成。孝恭靡忒。惟爾兄之卽世﹑倫序應及童孫。念主器之得人。賢長莫。如立弟。是用特允爾父所請﹑封爾爲朝鮮國王世子。錫之誥命。於戲。守其匕鬯﹑毋忘執玉之心。眷乃山河﹑克荷析薪之業。爾其欽哉。勿替朕命。

○癸亥。宴外藩蒙古臺吉等於禮部。以從和碩徳豫親王多鐸出徵有功也。

○以和碩徳豫親王多鐸等﹑招降公侯伯﹑總兵﹑副將參遊等官﹑三百七十四員撥入八旗。

○予殉難江南通州署知州李翹署海門知縣李都產署如臯知縣馬禦輦祭葬泰興縣署縣丞景文瑞署主簿徐必遇﹑各祭一壇。

○丁卯平南大將軍多羅貝勒勒克徳渾等奏報﹑左翼梅勒章京朱瑪喇等敗僞。總督馬士英於余杭。右翼梅勒章京和托等敗僞總兵方國安於富陽斬僞副將二員。僞參遊五員。及兩翼會合回兵﹑於杭州城三十里外突遇賊兵。復大敗之。後馬士英﹑方國安﹑渡錢塘窺杭州守杭州梅勒章京濟席哈同總督張存仁﹑總兵田雄等﹑率領官兵擊敗之。溺江死者無算。

○欽天監監正湯若望﹑以修補新曆全書告成。恭進禦覽

○戊辰遣左翼固山額眞巴顏﹑右翼固山額眞墨爾根侍衛李國翰等﹑率官兵往狹西會同駐防西安內大臣何洛會等巢�刀四川命何洛會﹑爲定西大將軍賜之敕諭諭曰。今授爾何洛會﹑爲掛印定西大將軍。與巴顏﹑李國翰﹑合兵一處會巢�刀四川徵討叛逆。撫輯殘黎。若大軍所至﹑賊寇敗遁愼勿窮追。勞我師眾期於蜀省厎定﹑百姓乂安。至於屯駐軍營﹑尢當相度地利。不時馳奏。請上�日定奪。仍畱總督孟喬芳﹑並滿洲蒙古兵各二百名﹑駐札西安﹑以資防禦。

○下詔招撫四川逆賊張獻忠等。仍頒諭四川城堡營衛文武各官及兵民人等詔曰明祚衰微﹑臣姦政舛人心瓦解。國祚淪亡今天下一統率土臣民。皆朕赤子。張獻忠前此擾亂皆明朝之事因遠在一隅未聞朕撫綏招徠之上�日是以歸順稽遲朕洞見此情故於遣發大軍之前﹑特先遣官賫詔招諭方今有志之士皆欲爭先歸順建立功業。張獻忠如審識天時率眾來歸自當優加擢敍世世子孫永享富貴所部將領頭目兵丁人等各照次第升賞。儻遲延觀望不早迎降。大軍旣至悔之無及特玆詔諭想宜知悉。又諭曰。近見爾等遘玆寇難坐臥靡寧是以命將行師﹑掃除禍亂。拯民水火之中。乂安天下。非好兵而樂戰也。爾等但備辦芻糧﹑賫送軍前。此外秋毫不擾。城市村莊人民﹑俱各照常安居貿易。毋得驚避凡文武官員兵民人等﹑不論原屬流賊﹑或爲流賊逼勒投降者﹑若能歸服我朝仍準錄用儻抗拒不服﹑置之重典妻子爲奴。開城投順者﹑加升一級恩及子孫有能擒獻賊渠將佐者﹑論功優升。永同帶礪。朕今撫禦寰宇。求賢若渴。凡有長才偉略懷瑾握瑜之士。亟宜奮起﹑共立功名遲疑失時。噬臍無及。

○山西巡按黃徽允奏言﹑故明殉難巡撫蔡懋徳﹑當逆賊渡河﹑知勢不能爲﹑自縊身死。總兵周遇吉﹑日夜血戰。殺賊踰萬。及矢石已窮﹑被賊磔死。布政使趙建極﹑抗節罵賊。碎首刃下。糧道藺剛中﹑矢志守城。從容就義。守寧道毛文炳﹑捐身殉國。鼎鑊不避巡寧道畢拱辰壯志吞賊。殺身報國。寧武道王允懋矢盡炮竭。城破遇害知府孫康周擊傷多賊。城破盡節。同知李之淸﹑分汛調度﹑城陷身死。中路同知吳鋐﹑竭力堵禦。城破被害知縣房之屏﹑從容就義投井捐軀。皆宜旌表﹑以鼓忠烈下所司知之

○己巳平西王吳三桂奏言﹑臣受前朝知遇最厚。因欲爲故主報仇乃歸命於新朝。今旣矢忠於新朝又何忍忘恩於故主。恭荷聖恩﹑修葺崇禎帝陵。臣敬捐銀一千兩﹑仰佐陵工。更祈念臣之父母﹑並繼母祖氏﹑及弟三輔﹑俱死寇難。乞從優賜卹。庶臣職子心﹑兩得自展疏入。得上�日﹑助工銀兩﹑照數察收。應得卹典﹑詳議具奏。

○庚午。山西巡按黃徽允﹑疏薦故明侍郎程起南﹑張宸極。禦史張煊﹑張懋爵﹑裴希度﹑張愼學﹑王國南等。下所司知之

○順天提學禦史曹溶疏稱遼東十五學遷隨入關僑居失業學問久荒今逢考監大典﹑議寬取百人﹑就近教育。仍敕監臣從優考課減月積分。爲天下勸。又言本朝教化方隆。流寓士子俱準北闈鄕試。今場事已竣﹑或特準送監﹑以充太學。或令寄籍近畿﹑一體候試。俱下所司議。

○壬申。順天提學禦史曹溶﹑循例列舉忠孝節義。請分別褎卹旌表。忠臣﹑故明大學士範景文﹑刑部侍郎孟兆祥﹑與子進士孟章明﹑太僕寺寺丞申佳允﹑兵部郎中成徳主事金鉉駙馬鞏永固新樂侯劉文炳﹑保撫徐標大名道朱廷煥﹑保定知府何復同知邵宗元副將賀贊﹑光祿寺少卿張羅彥﹑進士張羅俊﹑武進士張羅輔禦史金毓峒﹑給事中尹洗﹑流賊破城時﹑或自縊或赴水或不屈被害。孝子﹑魏縣民徐基無極縣生員段然超冀州民趙應泰﹑贊皇縣貢生胡藥嬰﹑順義縣生員吳心溥﹑武邑縣生員袁銘﹑順義縣生員張惟忠﹑或居喪盡哀。或善事繼母或孝侍親疾。或脫母於難。義士﹑滑縣舉人王良翰﹑程見周﹑浚縣舉人李宏宗﹑永年縣生員蓋翀云﹑饒陽縣生員李若粹﹑賊入城時﹑或自縊。或不屈死。節婦﹑南樂縣生員李之瑜妻端氏﹑滑縣生員緱組妻禹氏﹑浚縣民周諴和妻赫氏﹑內黃縣民徐待價妻王氏威縣民張維才妻王氏﹑淸河縣生員﹐吳守節妻宮氏﹑靈壽縣民曹自盛妻侯氏髙邑縣生員張羅賢妻董氏﹑冀州民王宗周妻竇氏﹑天津衛民朱廷桂妻李氏﹑俱靑年守節。或孝事舅姑。或訓子成立。疏入下所司知之。

○山東巡按李之奇﹑疏薦故明大學士範復粹等﹑三十一員。因濫及貲郎﹑切責之

○癸酉以李成棟﹑爲都督同知﹑充鎭守吳淞總兵官。

○乙亥。內大臣何洛會。狹督孟喬芳等﹑奏稱故明秦王有子二人﹑其一現在西安。一爲土賊所擄。得上�日﹑見在者﹑著送至京師

○平西王吳三桂﹑奏進所屬蒙古壯丁男婦共二千五百八名口

○戊寅。招撫江南大學士洪承疇疏薦故明南京翰林卿寺科道部屬等官﹑黃文煥等一百四十九員堪備任。用下所司速議

○洪承疇又疏言﹑故明左中允黃文煥見任常鎭道李景廉﹑堪任南祭酒司業等官。給事中蔣鳴玉﹑錢源禦史夏繼虞主事魯近暹費道用等畱備地方緊要之用郎中葛含馨耿章光﹑員外季之駿﹑主事余尙春﹑武備等堪任銓司科道給事中倪嘉慶﹑陸朗﹑應俟病痊起補侍郎梁云構﹑祁逢吉寺丞劉光斗﹑皆堪大用。得上�日﹑所司分別。擬用南祭酒﹑司業等缺﹑俱不必設

○升大理寺卿房可壯﹑爲刑部左侍郎。補故明江西道禦史楊四重﹑爲江南道監察禦史

○以故明總督王永吉﹑爲大理寺卿

○以委署三邊總督陳之龍﹑爲都察院右僉都禦史﹑巡撫鳳陽等處地方﹑贊理軍務

○升山西參政遲變龍爲江西布政使司左布政使。河南汝寧府知府綫縉﹑爲本省布政使司右布政使。兩淮運使周亮工﹑爲江南布政使司參政﹑兼僉事揚州兵備道。長蘆運使康萬民﹑爲江西布政使司參政兼僉事淸軍驛傳道。直隸大名道副使楊毓楫﹑爲江西布政使司參政﹑分守南昌道。山西參議張於泰﹑爲江西按察使司副使﹑兼參議﹑管右布政使事。直隸順徳府知府金震出﹑爲江西按察使司副使﹑兼參議﹑分守嶺北道。山東萊州府知府黃紀﹑爲山東按察使司副使天津餉道山西大同府知府董天機﹑爲陜西按察使司副使兼參議分守關南道北直霸州道僉事劉芳久爲浙江布政使司參議督糧道直隸懷隆道僉事楊千古爲浙江布政使司參議兼僉事屯田水利道戶部郎中陳兆珂﹑爲山東布政使司參議﹑兼僉事分巡懷來道戶部郎中李鐘秀﹑爲湖廣布政使司參議僉事事上江兵備道工部郎中周漢傑爲浙江按察使司僉事﹑兼議分守金衢道戶部員外王繼祖爲江西按察使司僉事分巡南昌道

○以署道事中書舍人趙文蔚﹑爲河南按察使司副使﹑兼參議﹑分守河南道。遼東生員朱延慶﹑爲兩淮都轉運鹽使司運使。

○調直隸井陘道副使劉自紘﹑爲浙江按察使司副使﹑管按察使事。山東參議胡福宏爲江西布政使司參議﹑兼僉事管按察使事

○先是吏科給事中孫襄﹑請以順治三年﹑肇舉朝覲﹑大計疏下吏部﹑都察院察例至是﹑部院議﹑明年正月舉行爲期太迫。宜寬至三月舉行。得上�日﹑順治三年﹑𨿽系計期﹑但各省初定﹑新設之官﹑尙未滿任姑緩朝覲。俟至四年舉行

○故明浮山縣貢生齊國賢﹑當闖賊入寇時﹑誘之降。國賢厲聲曰我讀書二十年肯從汝作賊耶。賊焚其室。殺其族人。引刀斷其發國賢罵益急。賊怒﹑支解之。後賊詢里人﹑咸以徳行告。賊悔。具牲醴跪祭。令里人瘞之。介休縣生員喬遷﹑聞闖賊拷掠鄕紳﹑彊逼授職。不勝憂憤。一日謂母曰。兒父爲先朝重臣淸白著聲兒豈甘心從賊母曰。爾可多隨僕從遠遁京師遷曰。兒遁去﹑禍必及母。願送母遠避山寨遂匿母山中﹑翌日遷省母還。賊已破城。執遷索賂。遷抗不屈。厲聲大罵賊怒火烙以死。汾陽縣生員楊正春﹑被賊執﹑使飲馬正春曰是辱我也。薄暮逸出。具衣冠入孔廟﹑瞻拜痛哭。投井死浮山縣生員髙象先﹑見賊用刑忄�參毒﹑不勝憤恨。面罵之賊怒縛象先臠之汾陽縣民賈守亨﹑少習騎射。及賊入汾境﹑人爭出迎。守亨獨不許。賊入其室﹑守亨手戟大罵。與之格鬥。斃數賊。知勢不能敵﹑拔刀大叫。剖腹而死。故明慶城府宗室朱敏蒙﹑被賊縛見李自成﹑彊之跪﹑敏蒙不可。自成令捽下。敏蒙大罵。賊爭批其頰。裂股而死。蒲州民王應寵﹑鄕官韓於宣之僕也見主死﹑與其妻薛氏﹑妾陳氏﹑整衣冠爲位題曰明小民。三人同時自縊。山西巡按黃徽允疏列以聞。下所司知之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十二

順治二年。乙酉。十二月。己卯朔。日食。

○禮部議覆﹑江南學臣髙去奢疏言﹑江南鄕試﹑舊額生員。中式一百二十五名。監生三十八名今南雍已裁﹑本省在監者﹑卽與生員一體考試。應增二十名。從之。

○鎭守湖廣荊州府總兵官鄭四維﹑疏劾督臣佟養和爲左右蒙蔽。以致土寇猖狂不思進巢�刀。尙議招撫。差官一入賊營﹑私帶弓箭刀槍。等物﹑肆行市利。今荊屬人民。傷掠殆盡。我軍內乏芻糗﹑外無救援﹑勢誠危迫。豈可用此姦黨﹑貽誤封疆。奏入。得上�日﹑鄭四維直言無隱。具見。爲國忠悃。左右姦黨﹑是何姓名。著督臣羅繡錦確察具奏。

○辛巳。以正藍旗滿洲費揚古﹑爲議政大臣。升鑲紅旗漢軍吳汝玠﹑鑲藍旗漢軍朱萬策﹑各管本旗梅勒章京事。鑲黃旗滿洲前鋒侍衛鄂兌﹑爲前鋒參領。鑲紅旗滿洲扈米塞阿珠護﹑鑲藍旗滿洲覺羅獲特﹑正紅旗滿洲覺羅巴木布爲護軍參領正黃旗滿洲碩爾兌﹑鑲藍旗滿洲根特。正黃旗漢軍朱名登鑲白旗滿洲班布禮漢軍韓棟﹑鑲紅旗漢軍趙國祚管甲喇章京事

○升兵部副理事官胡世巴﹑爲本部理事官以希思翰爲刑部理事官。溫察﹑爲工部理事官。

○甲申陜西道禦史羅國士奏言﹑滿洲廝養僕從﹑約束甚嚴。近有姦宄之徒托名滿洲者或悍僕借之以欺故主。或狡吏借之以淩本官。或賤役借之以侮縉紳。或亡賴借之以傾富室。種種爲害﹑不可枚舉。請嚴飭中外﹑以儆刁風疏入得上�日﹑滿漢久已相安。豈容姦民借端滋擾著戶部通行嚴禁。如有故違﹑聽該地方官按律究治。事涉滿洲者仍會同滿洲官審問解部處分。不許徇情畏忌。

○故錢塘縣縣丞黃自昌子禧光﹑進玉璽一。文曰紹興之寶。

○杭州織造太監盧九徳﹑具疏進禦用袍服。以內監已分隸六部﹑九徳仍妄行具疏。切責之。

○乙酉。招撫江南大學士洪承疇奏報﹑福建僞閣部黃道周兵寇徽州。提督張天祿﹑統兵進巢�刀。生擒僞總兵﹑僞監紀﹑李筦先﹑吳志俊等。陣斬賊將程嗣聖等十餘人。殲賊甚眾。疏下兵部。

○又報故明總兵髙進忠﹑率兵三十餘人並戰艦六十九艘﹑自崇明來歸。下所司議敍。

○順天府密雲縣民鄭守和等奏言密雲山僻﹑疊遭兵荒。流離遷徙。寥寥數千小民。已供加派餧馬鷹手糧料四千石。今又追完元二兩年民閒舊欠豆石勢難措辦。祈敕免徵民命攸賴。得上�日加派召買等糧著該撫按確察具奏。地方官職在安民。凡下情難達者卽與題請。毋得壅蔽。致小民自行叩閽。

○辛卯。禮部上進春儀注是日早禮部官服朝服以木雕寶山一座﹑春牛一﹑芒神一﹑置櫃內。令順天府官監督生員﹑恭捧至午門。禮部官由午門中門﹑捧至殿內。置春牛芒神於殿西。寶山於殿東。俱南。向仍以春牛圖﹑頒賜諸王貝勒。

○江寧巡撫土國寶奏報。逆紳吳日生﹑荊本徹﹑出沒太湖倡亂。連﹤舟宗﹥剽掠。提督吳勝兆﹑總兵官楊承祖等﹑分兵追剿。逆首相繼敗亡。章下兵部

○河南巡按寧承勛﹑疏薦故明巡撫宋祖法﹑庶吉士魏天賞等六員。疏下所司。

○寧承勛又報。僞兵部尙書張縉彥﹑遁居六安州。據險作梗。今已就撫來歸。得上�日﹑張縉彥旣投誠歸順﹑準赴京朝見。

○命投誠故明左春坊左諭徳韓四維﹑赴京朝見

○壬辰。厄魯特部落顧實汗子多爾濟達賴巴圖魯臺吉來請安﹑貢馬匹﹑氆氌﹑並奏﹑頃聞。天使同伊拉古克三胡土克圖﹑已從釋迦牟尼佛廟西行。與我國汗議和好禮。彼處議定﹑則臣等無不奉命。

○工部議覆順天巡按傅景星疏言﹑昌平地瘠民窮。惟城北一帶﹑山場樵采﹑以資生計。近聞各王府分認山場愚民驚惶無措應令地方官﹑曉諭小民。照常入山采取。從之。

○癸巳。以江南各省厎定。遣官祭告。福陵。昭陵。福陵文曰。前命和碩徳豫親王多鐸﹑統領大兵。由河南渡孟津。進取潼關。破闖賊二十餘萬。遂克西安。旋復移師南下﹑克揚州。定江南。生擒僞弘光朱由松於蕪湖。又命多羅英郡王阿濟格﹑率師由晉入秦﹑破賊於延安。隨與徳豫親王﹑合軍追剿李自成。歷武昌江西﹑所至地方平定。此皆太祖武皇帝素所貽謀者。謹此致告﹑用慰神靈。昭陵文同

○允山東巡撫丁文盛請﹑命民間爭訟小事﹑有司官卽與斷理。毋得濫收監禁。

○江西總兵官金聲桓奏報﹑閩中擁立唐藩。徧加僞職。督臣佟養和發兵三營﹑合臣馬步兵四路進剿。遣副將李士元﹑王得仁﹑湯執中等攻南贛。擊敗僞閣部李永茂﹑鄕紳楊廷麟﹑劉同升﹑萬元吉﹑揭重熙﹑及福建之永寧王﹑羅川王﹑饒州之僞閣部黃道周﹑袁州之僞總督何騰蛟等數十萬眾。擒獲僞都督陳祖恩﹑方重志﹑余時﹑張禮﹑沙孟志蔡欽﹑金世任﹑督兵內監胡應龍。疏入。報聞

○漕運總督王文奎疏報﹑海寇馬西祿﹑王大功﹑縛獻賊首酆報國﹑司邦基等。並帶海船二十五隻﹑兵丁五百餘名﹑詣江寧投誠又如臯賊首於錫凡﹑劉一雄等﹑久聚江海。爲總兵官孔希貴﹑蘇見樂所擒如臯一帶悉平。章下兵部

○甲午。順天府進春

○丁酉。吏部以和碩徳豫親王多鐸﹑委署浙江官職二百十一員。多羅英郡王阿濟格﹑委署江西湖廣官職八員﹑題請實授。其應回避者﹑俟咨取赴部另用。疏入。得上�日﹑以原任糧儲道王敬錫﹑爲浙江布政使司左布政使推官陳達情﹑爲浙江按察使司僉事管分守寧紹臺道參議事。進士洪敷教﹑爲浙江按察使司副使巡海道。史洪謨爲浙江按察使司副使分巡寧紹臺道僉事陳謨爲浙江按察使司副使溫處兵備道通判李茂根﹑爲浙江布政使司參議﹑分守杭嘉湖。道貢生佟國器﹑爲浙江按察使司副使分巡嘉湖道。推官潘映婁﹑爲兩浙都轉運鹽使司運使。禦史黃澍﹑爲江西布政使司參議兼僉事﹑分巡九江道余俱準實授回避各官著赴部另用。

○戊戌。順天巡撫宋權疏言近聞皇仁浩蕩。每陣亡綠旗兵一名﹑給家屬優卹銀三十兩。總計三協動費帑金﹑不下數萬。此何等盛事﹑而可付之營路委官之。手乎。況天恩上沛﹑易而下究難。家屬有故絕者﹑有攺適者保無疎支之混冒。有愚弱者﹑有僻遠者﹑保無貪弁之侵欺。請特差滿漢司官﹑沿邊親散。俾得人人各沾實惠疏入。從之。

○刑科給事中郝璧﹑疏劾禮臣孫之獬以樞部正卿銜﹑招撫江西。職任重大乃受事以來﹑迄今七月不聞以一言入告。況江右大定旦夕可以報功。非若他省招撫諸臣可比之獬稽遲朝廷徳意。並不實力旬宣。與向所云忠無不竭﹑知無不爲勇無不決之气槪﹑不大相剌謬耶。疏入。得上�日﹑孫之獬著。自行回奏

○湖廣巡撫何鳴鑾奏報﹑黃岡縣巨寇易道三。王光淑﹑擁眾猖獗連絡四十八寨總兵官徐勇﹑領兵兩路擊之光淑就擒道三勢迫投順降者二千餘眾。各寨土寇悉平章下兵部。

○庚子禮部奏言﹑每年元旦節應自十二月二十八日始﹑至正月初五日止月小自二十七日始至初五日止諸王百官﹑俱服朝服自二十九日始至初二日止﹑停止祭賽。應照例傳諭。從之

○禮部磨勘河南鄕試錄﹑內稱皇叔父爲王叔父主考歐陽烝呂云藻俱請敕下處分。疏入。得上�日﹑皇叔父攝政王封號久奉明上�日。中外恪遵。歐陽烝輒敢任臆攺移。悖慢不敬。無人臣禮殊屬可惡。並呂云藻俱著革職。刑部分別究擬具奏。

○欽天監監正湯若望奏言冬至以來歷考在天諸宿應有雨雪未驗。立春之後未見凝寒凜冽陰陽消息失調仰祈皇上虔心修禱。並敕大小臣工省刑薄罰賑卹羣黎以答天意疏入。報聞。

○辛丑戶部尙書英俄爾岱等奏言臣等奉命圈給旗下地畝查得易州安肅等州縣軍衛﹑共三十六處無主田地﹑盡數撥給旗下。猶若不足其未察地方如滿城慶都等二十四州縣尙有無主荒地若撥給旗下則去京漸遠兵民雜處多有未便。議將易州等縣有主田地酌量給兵而以滿城等處無主田地就近給民庶幾兩利至於淸查事緒繁多應差廉幹官員前往。從公撥給。務令滿漢兵民﹑各有寧宇。疏入。得上�日﹑遣給事中四員﹑禦史四員﹑同戶部司官八員﹑前往撥給。

○初刑科都給事中李士焜﹑劾龔鼎孳俸次在後。躐升京堂。下刑部質問。至是刑部議鼎孳較論通俸﹑例應先升。士焜止以都給事俸次在先﹑遽行瀆奏擬降士焜一級調用。從之

○浙江總督張存仁疏報﹑故明左春坊左中允陳之遴﹑蘇松巡撫右僉都禦史霍達投誠。令赴京朝見

○壬寅。以通州道參政王秉鑑爲浙江布政使司參政﹑兼按察使司僉事﹑淸軍驛傳道京東屯田道僉事楊春育﹑爲江西按察使司僉事﹑分巡湖西道

○兵部議覆保定巡撫郝晉疏言﹑驛遞廩給口糧。各地方無一定之數。以致借端需擾。今擬廩給一分。支銀一錢。口糧一分﹑支銀五分。卽增入刊冊﹑徧示恪遵。毋得違例滋擾。從之。

○允吏部覆招撫江南大學士洪承疇疏﹑以江寧蘇松常。鎭五府﹑隸撫臣土國寶專轄。池太徽寧安慶五府並廣徳一州﹑隸撫臣劉應賓專轄。仍兼管光固蘄廣黃徳湖口等處。廬鳳淮揚四府滁和徐三州隸撫臣趙福星專轄。其原頒敕書俱照各分屬地方﹑另行攺正

○以江西道禦史張鳴駿提督順天學政

○癸卯。攝政王多爾衮集諸王貝勒貝子公大臣等﹑遣人傳語曰。今觀諸王貝勒大臣﹑但知諂媚於予。未見有尊崇皇上者。予豈能容此。昔太宗升遐嗣君未立諸王貝勒大臣等率屬意於予。跪請予卽尊位予曰。爾等若如此言予當自刎。誓死不從。遂奉皇上纘承大統似此危疑之時﹑以予爲君子尙不可今乃不敬皇上而媚予予何能容自今以後可悉識之有盡忠皇上者予用之愛之其不盡忠﹑不敬事皇上者𨿽媚予予不爾宥也溯玆鴻緒創自太祖太宗二聖所貽之業予必力圖。保護。俟皇上春秋鼎盛﹑卽行歸政。予之聲名﹑豈眇小耶。夫太宗恩育予躬﹑所以特異於諸子弟者﹑蓋深信諸子之成立﹑惟予能成立之也。此意予洞知之。爾等亦知之否耶且前此所以不立肅親王者非予一人意也。爾諸王大臣皆曰若立肅親王﹑我等俱無生理。因此不立乃彼時不肯議立﹑而今則復有市恩修好者矣。時諸王貝勒﹑皆以爲然。惟和碩徳豫親王多鐸不答。所遣大臣問曰。眾人皆言惟王不出一語是何意也豫親王以爲未其意﹑是以不對。大臣還以此言啟攝政王王笑而言曰予適與阿濟格尼堪言此言一出豫親王必默然無語。今果如所料乃有如此之姦人耶。又令大臣往﹑悉數其事曰。昔國家有喪時﹑予在朝門﹑坐帳房中。英王﹑豫王﹑皆跪予前﹑請尊位。謂兩旗大臣﹑屬望我等者者多。諸親戚皆來言之。此言豈烏有耶。當爾等長跪時﹑予端坐不動曰。爾等若如此﹑予惟有一死而已。曾何時見兄至而不起耶。英王以爲誠然。豫親王復云。請卽尊位之言有之。兩旗屬望我等之語﹑未之有也。大臣卽以此言入告攝政王。王又令詰之曰。汝尙諱言昔日無此言耶。此言固非出諸英王﹑而實出諸汝也。汝不曰固山額眞阿山﹑阿布泰在外﹑皆謂伊等親黨﹑屬望於予耶。豫王語塞﹑引罪。諸王貝勒大臣﹑以豫王妄對﹑於理不協。欲議罪。攝政王以事在赦前﹑且予之誡諭﹑原各令自省﹑非欲加之罪。免之

○江南道禦史楊四重奏言﹑一代之興﹑必有一代之制。今皇上大統旣集﹑而一切諸務﹑尙仍明舊。不聞有創制立法﹑見諸施行者。恐非所以答天下仰望之心也。請亟敕臣工﹑討論故實﹑求其至當。定爲畫一之規。永矢不刊之典。庶法度修明而民志以定。至於中外一家。而滿漢字法﹑尙未見同文之盛。請將滿書頒行天下。使皆得習而譯之。皇上亦於萬幾之暇﹑通漢音。習漢字。文移章奏之間﹑昭然與天下共見。則滿漢合一﹑而治效不臻上理者無有也奏入報聞。

○甲辰。以故三等梅勒章京陳繼徳兄子奇謨﹑一等甲喇章京兼半个前程顧祿塔素爾海子阿睦谷朗﹑三等甲喇章京趙大捷子文選﹑牛錄章京兼半个前程庫爾喀巴圖魯弟齊發翰﹑牛錄章京布爾遜子布克薩﹑王棟子嗣徳﹑王天相子朝鼎﹑劉國舉伯父之子子成﹑圖習屯子何塞﹑托克退子莫和托﹑王瑞子應科﹑半个牛錄章京圖爾賽子佛保﹑楊松子文魁﹑鐘國盛子尙用﹑趙國彥子元璧﹑各襲職。

○封黃河神爲顯佑通濟金龍四大王之神。運河神爲延休顯應分水龍王之神。仍命總河臣致祭

○禮部匯報�山戊不�終菑異。得上�日﹑菑異疊見。朕衷深用兢惕。爾等大小臣工﹑俱當痛加修省。盡心職業。共圖消弭。毋事虛文

○以張承循爲一等甲喇章京。以其與懷順王耿仲明﹑航海投誠故也。

○以故明副將潘云騰﹑爲陜西甘肅鎭西協副將。

○乙巳。初甲喇章京格爾泰﹑從多羅英郡王阿濟格剿賊﹑棄兵敗走。至是部議。格爾泰應論死。平西王吳三桂下護軍統領巴克勇﹑以隨眾私逃﹑應革職。議上得上�日﹑格爾泰非系大陣敗走﹑著削一世職。罰銀三百兩。巴克勇著免罪

○以貴州道禦史賀楩﹑巡按山東。

○升山西平湯府知府齊國儒﹑爲河南按察使司副使﹑分巡大名道。兗州府知府吳允昇。爲山東按察使司副使﹑分巡濟南道

○刑部奏言﹑致治必先明刑。分理各有專屬。今民間大小事務﹑在內不由五城禦史。在外不由撫按司郡縣。單詞片紙。俱向臣部告理。內外各官﹑盡成虛設。今務令無藉之輩﹑不得越訟﹑以滋刁風。則職掌分而訟端可息。矣得上�日﹑內外諸司﹑各有職掌。刑部專理詳讞。例不受詞。古人立法﹑原有深意。以後民間詞訟﹑在外則歸撫按監司在內則歸順天府宛大二縣五城。如果有冤抑許赴通政使司投告察審送部爾部不許仍前濫收詞訟。如問刑衙門﹑聽斷不公﹑致使小民受冤者﹑事發重治

○丙午。更定朝儀每元旦慶賀皇上先禦武英殿內大臣﹑兩旗護軍統領﹑護軍參領﹑侍衛等﹑內三院都察院大臣﹑及禮部執事各官﹑行禮畢。皇上禦太和殿。眾官跪迎。及升座。諸王貝勒貝子公等﹑奉表於階上。行禮。次兩翼滿洲﹑蒙古﹑漢軍各官。次漢文武百官。次朝鮮國進貢使臣。次外國諸王使臣。次吐魯番回回﹑哈密衛人﹑及董蘇固爾地方喇嘛等﹑行禮。朝畢。攝政王坐上側榻上。諸王坐殿內兩傍。上還宮。攝政王退。諸王方退。次日郡王貝勒﹑及羣臣往賀攝政王﹑如朝賀禮。

○戶部議覆故明總督倉場戶部右侍郎祁逢吉疏言﹑江南舊稱畱都。設有兵丁。故設有糧餉。今旣攺京爲省﹑則南糧一百二十萬石應同漕米兌運解京其屯糧一十三萬暫貯南倉。聽候大兵支用。從之

○禮部奏言﹑內監仍故明例﹑每遇朝參行禮﹑在文武諸臣之前於體未合。嗣後內監人員﹑槪不許與朝參。亦不必排班伺候。從之

○兵部奏言﹑凡旗下出赴外任者﹑千里以內﹑知府以下。俱不給勘合。千里以外﹑知府﹑塡給夫十六名﹑馬驢五匹頭。同知﹑運同﹑運判﹑推官﹑知州﹑塡給夫十二名。馬驢五匹頭。知縣﹑塡給夫八名﹑馬驢四匹頭應刊入條例﹑一體遵行。從之

○招撫江南大學士洪承疇疏報﹑巨寇荊本徹﹑侵據崇明。總兵官李成棟﹑統師進剿。賊勢披靡崇明厎定。僞監軍道王臣縉﹑向爲荊本徹威脇。今大兵臨城﹑卽開誠納款請開使過之路﹑以廣皇仁。得上�日﹑王臣縉準與赦罪效用。有功人員﹑所司察明敍卹。

○祁州知州孫率禮﹑欲劾前任知州張宏發侵盜錢糧。大學士李建泰﹑致書率禮﹑代爲求免。及率禮具本入奏﹑通政使司李天經﹑不卽封進。率禮具告刑部。勘實。奏聞。得上�日﹑李建泰著革職。李天經﹑降二級調用。

○丁未。浙江總督張存仁疏報﹑逆叛方國安﹑馬士英﹑嘯聚江東。赭山﹑杭州﹑朱橋﹑範村等處。所在肆掠。梅勒章京朱瑪喇﹑總兵官田雄﹑副將張傑等﹑分兵進剿。方國安水師數萬﹑一鼓盡殲。其餘諸逆﹑被我軍擒斬甚眾。下所司察敍

○固原總兵官何世元﹑爲逆賊武大定所殺。陜西巡撫雷興﹑以其事聞。

○戊申�山戊不�暮。享太廟。遣戶部尙書英俄爾岱行禮。

○遣官祭四祖廟。福陵。昭陵。

○遣官祭太歲月將之神

○是�山戊不�﹑行鹽﹑一百七十一萬六千六百二十五。引徵課銀﹑五十六萬三千三百一十兩六錢有奇。鑄錢﹑四萬四千三百七十五萬一千七百六十有奇

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十三

順治三年。丙戌。春。正月。己酉朔。上詣堂子行禮。還宮。拜神畢。詣皇太后宮行禮。禦太和殿。諸王﹑貝勒﹑貝子﹑公﹑文武羣臣﹑及外藩蒙古諸王﹑吐魯番﹑哈密衛各貢使﹑上表行慶賀禮。賜宴。

○朝鮮國王李倧﹑遣陪臣李繼祖等﹑表賀冬至﹑元旦萬壽節﹑附貢方物﹑及�山戊不�貢。宴賚如例。

○庚戌。兩浙巡鹽禦史王顯﹑疏薦故明巡撫郭景昌。下部知之。

○壬子。定外藩蒙古二十七旗。慶賀聖誕﹑進獻牛羊例。令於每年元旦貢獻牛羊時一並奏進。其王貝勒﹑貝子﹑一半來朝。其不來朝之王﹑貝勒﹑貝子各旗﹑遣頭目一人。廝卒五人來京。

○安廬巡撫劉應賓﹑疏薦故明吏部尙書鄭三俊﹑太常寺少卿鐘斗﹑參政道徐廷宗等十四人下部知之。

○乙卯禮科給事中梁維本請舉行經筵日講大典。報聞

○丙辰湖北巡按馬兆煃﹑疏薦故明大學士姚明恭等十二人下部知之。

○戊午。孟春享太廟遣戶部尙書英俄爾岱行禮。

○遣官祭太�山戊不�月將之神。

○是夜﹑月生暈。色靑赤。

○己未。金星晝見於未分。

○辛酉。定西大將軍何洛會等奏報﹑逆寇賀珍﹑孫守法﹑胡向化﹑率馬步兵七萬餘﹑犯西安。會固山額﹑眞墨爾根侍衛李國翰等兵至。內外夾擊。殲滅殆盡。獲駝馬甚眾。下部察敍。

○固山額眞公阿山﹑聽巫者薩海言。雅巴海之妻﹑與人私。因語雅巴海﹑令出之。雅巴海不從。阿山乃同其子﹑長史塞赫﹑逼雅巴海移居而離其妻。幽之於家。雅巴海妻奔逸。訴於刑部。具讞。啟攝政王。王令議政王等復鞫。擬阿山違法用巫。勒令雅巴海出妻。又希脫巫者罪﹑巧飾具啟。罷職解任。塞赫﹑父過不諫。罷職﹑鞭一百。俱箱沒家產。內大臣國戚多爾濟﹑梅勒章京譚布﹑用譚泰所薦巫治病。不白於部。均應罷職。罰銀一百兩。內大臣宗室錫翰﹑及公塔瞻護軍統領公圖賴﹑知而故遣巫者與人治病𨿽經自首。亦各罰銀。巫者薩海﹑論斬。雅巴海夫妻﹑於本王下所管牛錄﹑聽其自附獄成復啟攝政王。王以阿山多軍功止罷職解任。塞赫﹑亦止罷職。贖身。俱免籍家產。國戚多爾濟﹑譚布各罰銀。巫者薩海﹑鞭一百。不許行巫。雅巴海﹑並其近族兄弟﹑隨便自附牛錄。錫翰塔瞻﹑圖賴﹑俱免罪。固山額眞譚泰亦坐與其婦翁阿山﹑擅遣巫者與人治病。遂並究其前罪。先是譚泰爲娛其妻。乞公主花園於圖賴。又於分道出師取西安時。遣索爾和﹑碩爾對﹑謂圖賴曰。我軍以道路迂險﹑是以後至。南京可讓我軍取之。圖賴以告和碩徳豫親王﹑及諸將。遂作書付希思翰牛錄下塞爾特。使賫送索尼﹑轉啟攝政王。希思翰閱書見有礙譚泰遂令投於河滅迹後圖賴詢及前書。塞爾特詭言於黃河遺失。因系塞爾特於城門﹑索之。旣而聽監守驍騎校馬爾翰言復誑稱前書﹑已付索尼。索尼囑我箝口﹑故妄對如彼爾事聞攝政王下諸大臣覆勘。諸大臣因擬索尼應斬啟入攝政王復親鞫之索尼對曰。向者譚泰將奉上�日印文自專不以示眾。吾謂譚泰忘君背上�日尙發其事。今豈庇譚泰而匿此書乎。攝政王曰。索尼發譚泰擅隱諭上�日之事在先。此書在後。似持書人﹑別有情獘。因復訊之。塞爾特乃盡吐其情。且云譚泰使伊啟心郎覺和托囑我箝口也。於是擬譚泰及希思翰並其二子俱論斬籍其家。索爾和﹑碩爾對以悖理事﹑妄聽差遣亦論斬馬爾翰鞭五十。覺和托﹑鞭一百監守塞爾特之牛錄章京吳班縱覺和托得行私囑。罷職。啟攝政王王令下譚泰於獄。給以家口男婦九十餘人。及器皿衣服余產入官索爾和碩爾對免死折贖希思翰﹑正法免其二子死。及籍沒家產塞爾特﹑以無罪寬釋余俱如議獄旣定。侍衛阿里馬﹑私語國賴云﹑爾何爲庇護索尼耶。吾見其心已變﹑舉動已攺常矣圖賴聞於攝政王王令捕阿里馬﹑及其二弟索泥岱﹑鎖寧﹑時阿里馬﹑索泥岱拔刀相拒俱正法。鎖寧無罪﹑釋之。

○攝政王於午門。議譚泰罪時。護軍統領公圖賴﹑厲聲謂攝政王曰。爾何將譚泰之罪。耽延三日不結。攝政王怒謂圖賴曰。爾舉動亦太妄矣。曩追流賊至慶都分兵前進。因諸將爭先。爾曾誚讓於肅親王﹑豫親王﹑英郡王﹑且唾於諸王之前。今又以言逼我。我不能堪。似此怒色疾聲。將逞威於誰耶。予與諸王﹑非先帝子弟乎。語畢﹑還府。嗣聞諸王執圖賴議罪。返而言曰。圖賴𨿽聲色過厲。然非退有後言可比。且爲我效勤矢忠。無他咎也。解其縛釋之。

○江西提督總兵官金聲桓奏報﹑副將劉一鵬等﹑圍僞永寧王於撫州。紅旗王定國先登。官兵繼進。逆眾潰走南門。我兵四面環截。擒僞永寧王﹑並其子朱慈榮﹑邦眞妃張氏﹑及其僞總兵謝尙達等九十餘員。斬獲無算。餘黨奔據建昌。我兵追擊。復棄城而遁。捷聞。下所司察敍。

○壬戌。夜北方雲中有赤光﹑如火影。良久乃散。

○以鑲白旗滿洲兵部尙書宗室韓岱﹑爲本旗固山額眞。

○定宗室婿品級和碩親王女和碩格格之壻﹑秩視三等公。多羅郡王女多羅格格之婿﹑秩視昂邦章京。多羅貝勒女多羅格格之婿﹑秩視梅勒章京。固山貝子女固山格格之壻﹑秩視甲喇章京。鎭國公輔國公女之壻﹑秩視牛錄章京其出嫁外藩者﹑亦如之。

○癸亥。定盛京每年�山戊不�除﹑淸明﹑及慶賀﹑祭昭陵﹑如祭福陵禮。每月朔望﹑於福陵﹑昭陵﹑獻酒果。燃香燭。祭祖廟﹑照京師﹑牲用生。祭福陵﹑昭陵﹑牲仍用熟。罷昭陵每日致獻。及城中守者﹑止守。城門。還城巡視。

○甲子。陜西巡按黃昌允﹑涇陽知縣張錫蕃﹑坐從反賊孫守法。俱棄市。

○順天府舉行鄕飲酒禮。

○乙丑。宴朝賀元旦外藩蒙古柰曼部落達爾漢郡王衮出斯巴圖魯﹑科爾沁國多羅紮薩克圖郡王布塔齊﹑及八貝勒﹑五臺吉﹑頭目三十人。賜銀幣有差。

○朝鮮國遣使進柑﹑柚﹑石橊﹑賜貂皮﹑銀兩﹑鞾襪有差。

○以理事官吳世俊﹑楊名髙﹑爲都察院副都禦史。

○以納爾泰﹑爲禮部理事官。王允久爲兵部理事官。劉文徳﹑爲刑部理事官。李懋﹑爲工部理事官。

○以鑲紅旗漢軍理事官孫應聘﹑鑲藍旗漢軍楊正泰﹑管甲喇章京事。

○月給故明潁川王朱在鏶銀米。

○丙寅。風霾。夜﹑月暈三重。靑赤黃色。

○丁卯朝賀元旦外藩蒙古王貝勒﹑臺吉﹑頭目﹑各獻駝馬﹑貂狐皮﹑等物酌受之。賜甲﹑冑﹑鞍轡﹑銀器﹑幣帛有差。

○戊辰。復以阿山﹑爲一等昂邦章京。

○以故三等昂邦章京毛海葉爾登兄子塔爾尼﹑牛錄章京阿散弟和爾渾半个牛錄章京查庫塔子滿都布﹑年老致仕牛錄章京周中科子鼎臣﹑各襲職。

○擢順天巡撫宋權﹑爲內翰林國史院大學士。

○升江西南康知府童達行﹑爲本省布政使司參政饒南道以故明直隸天津道僉事原毓宗﹑爲山西按察使司僉事井陘道。湖廣荊西道副使趙振業﹑爲山西按察使司僉事﹑管督糧道右參議事。隨徵內院典籍李蔚起﹑爲江西按察使司僉事撫州兵備道。遼東生員夏寅﹑爲長蘆都轉運鹽使司運使。

○以降調鳳陽巡撫趙福星。爲江南布政使司參議﹑蘇松兵備道。

○己巳。命和碩肅親王豪格﹑爲靖遠大將軍。同多羅衍禧郡王羅洛宏多羅貝勒尼堪﹑固山貝子吞齊喀﹑滿達海﹑鎭國公喀爾楚渾﹑嶽樂努賽等﹑統官兵徵四川。錫之敕曰。玆以張獻忠等賊﹑肆虐巴蜀。生靈塗炭罪惡貫盈。天人共憤。特命爾和碩肅親王﹑行靖遠大將軍事統兵前往。凡事必與諸將同心協謀而行。毋謂自知不聽人言。毋謂兵彊﹑輕視逆寇。仍嚴偵探。毋致疎虞抗拒不順者戮之。傾心歸順者撫之。總以安民爲首務。須嚴禁兵將。申明紀律。凡系歸順地方軍民﹑不得肆行搶掠。務體朕以仁義定天下之意賊若由四川逃往別省。可追及﹑則追之。如賊去已遠﹑毋得窮追。但宜撫定巴蜀。斟酌善地以屯大兵。軍中一切事情﹑速行飛報。前徵消息﹑候上�日遵行。其行間將領功罪﹑察實紀明匯奏。如系小過當卽處分。至於護軍校﹑驍騎校以下﹑無論大小罪過俱與諸將商酌徑行處分。王受玆重任。宜益殫忠猷。用張撻伐立奏蕩平。欽哉。

○鑄四川巡撫以下官員印記﹑關防﹑三百四顆。給付靖遠大將軍肅親王。

○招撫江南大學士洪承疇奏報﹑故明唐王朱聿釗兵寇徽州。總兵張天祿等﹑率兵堵巢�刀敗之。獲其閣部黃道周等。諭降不從﹑斬道周等於軍前。我兵追擊逸賊直入浙江。開化縣士民﹑薙發投順。命有功人員下部察敍。

○庚午。開湖廣鼓鑄。

○以我羅英郡王阿濟格﹑張蓋坐午門。坐以應得之罪。

○辛未。定故明宗室卹典。親王﹑給銀二百兩。守墓八人。祭田九十畝。郡王﹑給銀一百兩。守墓四人。祭田六十畝。親王已封之子及妻。給銀一百兩。郡王已封之子及妻﹑給銀五十兩。將軍﹑給銀五十兩。諸王之祖母﹑及毋。各視所封給銀。令自行祭葬。

○壬申。升光祿寺卿張紹先﹑爲通政使司通政使。

○巡視茶馬禦史廖攣龍疏言﹑茶馬。舊額﹑一萬一千八十八匹。自故明崇禎三年﹑增解二千匹。所增馬匹﹑究竟年年虛額。無濟軍需。請永行蠲免。部覆從之。

○甲戌。禮部奏言龍飛首科。正士類。彈冠之日。今年二月﹑會試天下舉人。其中式名額。及內簾房考官﹑均宜增廣其數。以收人才而襄盛治。得上�日。開科之始﹑人文宜廣。中式額數﹑準廣至四百名。房考二十員。後不爲例。

○廷試天下貢生張其才等﹑一百一十八人。

○乙亥。工部議覆操江巡撫陳錦疏﹑請將故明勛戚及各衙門自占蘆洲。查出歸公。其有主者丈量入冊。得上�日葦地果屬無主﹑並各衙門自占者﹑查出歸公。其有主者﹑不必入官

○以故明禮部右侍郎錢謙益﹑仍以原官管內翰林祕書院學士事。禮部尙書王鐸﹑仍以原官管內翰林弘文字學士事編修劉正宗爲內翰林國史院編修。庶吉士魏天賞爲內翰林國史院庶吉士。

○丙子。以三等鎭國將軍穆爾祜﹑有潼關四次敗流寇功。升爲一等鎭國將軍。

○以罪廢宗室瓦克達﹑於錦州﹑松山﹑五次敗敵。又護軍校費雅思哈﹑於陣內失馬。瓦克達與之累騎而出。甲喇章京哈寧噶被創墜馬。瓦克達辶�歹入陣中。卻敵挈歸。及山海關慶都縣承天府四次敗流寇等功。授爲三等鎭國將軍。

○丁丑萬壽聖節。以京城痘疹盛行免朝賀遣官祭太廟﹑福陵昭陵

○衍聖公孔興燮來朝賀

○以故三等甲喇章京艮特弟豪善牛錄章京兼半个前程伊古禮巴圖魯兄子博洛半个牛錄章京丹岱子索爾和﹑阿爾泰子觀穆布各襲職

○定給俸制攝政王﹑銀二萬兩。和碩親王﹑銀一萬兩。多羅英郡王﹑銀一萬兩。多羅郡王﹑五千兩。多羅貝勒﹑二千五百兩。貝子﹑一千二百五十兩。宗室公﹑六百二十兩。一等公﹑三百兩。三等公﹑二百八十兩。一等昂邦章京﹑二百五十兩。二等昂邦章京﹑二百三十兩。三等昂邦章京﹑二百一十兩。一等梅勒章京兼半个前程﹑一百九十兩。一等梅勒章京﹑一百七十兩。二等梅勒章京﹑一百五十兩。三等梅勒章京﹑一百三十兩。一等甲喇章京兼半个前程﹑一百二十兩。一等甲喇章京﹑一百一十兩。二等甲喇章京﹑一百兩。三等甲喇章京﹑九十兩。牛錄章京兼半个前程﹑八十兩。牛錄章京﹑七十兩。無世職大學士﹑六十兩。一等侍衛無世職甲喇章京﹑理事官﹑前鋒參領﹑半个前程章京﹑五十兩。無世職牛錄章京﹑副理事官﹑主事﹑二等侍衛﹑漢啟心郎﹑四十兩。閒散章京﹑鳴贊官﹑三等侍衛﹑鑾儀衛官員。前鋒侍衛。無世職管半个牛錄﹑迎送官三十五兩驍騎校護軍校他赤哈哈番﹑牧長﹑尙膳官﹑司庫﹑看守地壇壇尉﹑三十兩。

大淸世祖體天隆運定統建極英睿欽文顯武大徳弘功至仁純孝章持帝實錄卷之二十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十四

順治三年丙戌二月戊寅朔祭大社大稷遣固山額眞宗室韓岱行禮

○以故明進士王崇簡﹑張丕吉杜芳﹑周爰訪喬廷桂﹑嶽映斗。爲內翰林國史院庶吉士。

○己卯。升戶部理事官喀凱﹑爲通政使司通政使。

○以總兵官張天祿。爲都督同知。充徽寧池太提督總兵官。升副將署膠州總兵官事柯永盛﹑爲都督同知。充江寧總兵官。

○庚辰。戶部左侍郎王公弼﹑總督倉場左侍郎謝啟光﹑各以佐計無能﹑乞罷。不允。

○兵科給事中。李運長疏言﹑補給民人地畝﹑宜從戶貧地少者始。蓋富者失業﹑僅至於貧。窮者失業﹑必至於死。請先將故明勛戚內監皇莊軍屯﹑補與貧民。拋荒故絕﹑補與鄕紳富戶。荒地免稅三年。熟地免稅一年。以資開墾遷移之費軍屯地﹑不論何衛但坐落某縣者卽準補某縣。不煩遠徙。誠爲至便。下所司議。

○辛巳。戶部議覆﹑順天巡撫宋權疏言密雲地瘠民貧。疊罹災祲。田土半歸荒蕪。生齒日就流移。若不急行蠲賑﹑勢必逃亡殆盡應如撫臣所請。將荒地逃丁派徵錢糧。悉爲除豁。其見在貧民﹑動支寶坻縣倉貯粟谷﹑分別。賑濟。已荒地畝﹑仍行該地方官﹑招徠開墾。俟耕熟起科﹑以安孑遺。從之。

○江南蘇松常鎭督糧道王懩奏言﹑臣職。司江南督糧﹑而官銜仍帶湖廣。不便統轄。乞攺爲江南官銜。奏入。下部議。尋議﹑南京未攺爲江南省時﹑各道俱於別省兩司帶銜。今旣攺爲省﹑應如王懩所請。其各道官銜﹑俱應一體更攺。從之。

○駐防江寧府侍郎巴山﹑梅勒章京康喀賴等奏報。正月十二日夜﹑江寧府城內民﹑與城外賊﹑同謀作亂。事覺。捕斬爲首者三十人。至十八日夜﹑賊首僞潞安王﹑瑞昌王。復率賊兵。二萬餘﹑三路入犯。我兵俱擊敗之。

○會試天下舉人。命大學士範文程﹑剛林﹑馮銓寧完我﹑爲會試總裁官。

○禮部奏言﹑會試天下舉人﹑已經題準二月初九等日。但直省舉子﹑𨿽名冊投部﹑而人尙有未至者。兵火之餘﹑道路梗塞﹑一時難齊。相應展期﹑命攺於十九日舉行。

○癸未。鎭國公祜塞卒。

○甲申。賜會試總裁官大學士範文程﹑剛林﹑馮銓﹑寧完我等﹑表裏各四疋。同考試官二十員﹑表裏各二疋。

○諭兵部。近聞京城內盜賊竊發。皆因漢人雜處旗下。五城禦史﹑巡捕營官﹑難於巡察之故。嗣後投充滿洲者﹑聽隨本主居住。未經投充﹑不得畱居旗下。如違。並其主家治罪。工部疎於稽察。亦著議處漢人居住地方﹑著巡捕營查緝。滿洲居住地方﹑著滿洲守夜官兵查緝。其遷移民居﹑工部仍限期速竣﹑勿得違怠。爾部速行傳諭。

○升尙寶司卿孫昌齡﹑爲通政使司右通政。

○升直隸永平府知府李日芃﹑爲山東按察使司副使﹑霸州兵備道。

○以正黃旗滿洲護軍統。瓴領公圖賴﹑爲本旗固山額眞正黃旗滿洲梅勒章京伊爾徳﹑爲本旗護軍統領正黃旗滿洲護軍參領董阿賴﹑爲本旗梅勒章京。正黃旗滿洲戈奎﹑舒禮洪﹑正紅旗滿洲漢儲翰﹑鑲白旗滿洲奉恩將軍宗室塔海﹑各爲本旗護軍參領鑲藍旗滿洲侍衛雅巴藍﹑爲前鋒參領。

○復以索尼爲二等昂邦章京。

○升兵部侍郎譚拜﹑爲本部尙書管梅勒章京事明安達禮﹑爲兵部侍郎。以劉澤溥﹑爲禮部啟心郎。邁圖﹑爲吏部理事官。劉泰﹑護軍參領阿思哈﹑俱爲刑部理事官。管甲喇章京事馮文運﹑爲工部理事官。紀國先﹑覺羅圖蘭﹑爲都察院理事官。

○原任安慶巡撫李猶龍﹑疏薦故明少詹事方拱乾﹑庶吉士劉余謨﹑姚文然等﹑二十六人。下部知之。

○甘肅巡撫黃圖安疏言﹑自逆闖流毒中原。橫蹂三秦滔天惡焰﹑莫不望風而靡。惟故明甘鎭官吏﹑矢心戮力誓守不降。及力盡城破﹑巡撫林日瑞﹑總兵馬爌慷慨激烈。白刃自甘同知藍臺﹑從容就義。罵賊而亡。副將郭天吉﹑都司萬峘﹑剖心受剮顏色如生。遊擊哈維新﹑張際﹑都司姚世儒﹑髙登科﹑姜弘基守備郭雄峙﹑英烈自刎﹑殺身報國臨洮副將歐陽滚攜家屬至甘﹑值城失守﹑闔門自焚他如在籍原任肅州道劉佳貞﹑通判陳嘉績﹑知縣段自宏﹑陸一桂等。憤罵逆賊﹑至死不絕口。總兵王汝金﹑趙宦﹑羅俊傑﹑副將劉國柱﹑劉國棟﹑參將哈俊﹑遊擊李汝璋﹑趙用彬﹑任汝威﹑呂承宮﹑張應舉﹑楊威﹑都守官曹爾謙﹑趙宗祀﹑景桂芳﹑陳一魁﹑賀圖麟﹑王嘉官﹑蕭榮華﹑蔡俊﹑五衛世職指揮。千百戶鄭世爵﹑傅弘祚﹑毛國泰﹑趙應魁﹑汪世爵等。各率家丁血戰隕命。庠生吳伯延﹑童士楷﹑義民梁進徳等。節婦董氏等。俱亡身盡節﹑義不受辱。祈分別。褒獎﹑庶忠節不致沈��民。章下所司。

○吏部議覆招撫江南大學士洪承疇疏言。江南攺京爲省﹑一應設官自當與各省一例。應如所議。設操江都禦史一員。布政使司左右布政使各一員。分守江寧道一員。屯田水利道一員。布政使司經歷﹑理問﹑都事﹑照磨﹑各一員。按察使司按察使一員。驛傳兼鹽法道一員。分巡江寧兼江防道一員。整理馬政道一員。按察使司經歷﹑知事﹑照磨﹑各一員。省城內掌印都司﹑操捕都司﹑管屯都司﹑各一員。都司經歷﹑斷事都事﹑各一員。江寧府知府一員。江防同知﹑馬政同知﹑船政同知﹑管糧同知﹑各一員。捕盜通判二員。查鹽通判﹑水利通判﹑管糧通判﹑各一員。推官一員。經歷﹑知事照磨﹑檢校﹑各一員。江寧府儒學﹑江寧上元兩縣儒學教授﹑教諭﹑訓導﹑俱照舊兩縣縣丞各二員。主簿﹑典史各一員。其部院等衙門﹑俱應裁去。惟戶兵工三部﹑以軍務方殷﹑兵馬錢糧船艘爲重。應於北京三部中﹑差滿漢侍郎各一員。駐札江南省城﹑協同經理。戶部設司官六員。兵工二部﹑設司官各四員。皆隸銜北部﹑分理其事。從之

○以故明南戶部郎中髙射斗﹑爲江南按察使司副使﹑督糧道。兵部郎中李爾育爲江南布政使司右參議﹑屯田水利道戶部主事張天機﹑爲江南布政使司右參議﹑分守江寧道。戶部郎中王璲﹑爲江南布政使司右參議﹑驛傳道。禮部主事盧世揚爲江南按察使司僉事馬政道。禮部主事何平﹑爲江南按察使司僉事江。防道。中軍都司楊志和﹑爲江南掌印都司從招撫江南大學士洪承疇請也。

○乙酉。攝政王多爾衮﹑傳集戶部尙書公英俄爾岱﹑大學士範文程﹑剛林﹑寧完我﹑學士額色黑等謂之曰。予恭逢太祖太宗遺業。代上攝政。惟恐事多闕誤﹑生民失所。念民爲邦本。日夜焦思。又素嬰風疾﹑勞瘁弗勝。予躬凡有過失﹑爾等勿得瞻徇﹑當各抒所見。眾皆對曰。自古人君自憂不能治者﹑國必理視爲不足治者﹑國必敗。惟其鰓鰓過慮正乃所以爲治也夫國君爲政﹑不恃躬親庶務﹑要在任用得人。今王總攬大綱﹑亦惟任賢舉能乃克厎績。王曰。所言是也。今國家一應事務﹑各有專屬。戶部惟英俄爾岱﹑內院惟範文程﹑剛林﹑寧完我﹑額色黑等是賴。爾等勉力辦理﹑勿憚勞苦。又顧謂範文程曰。爾素有疾﹑毋過勞。早出署休沐﹑善爲調攝。範文程頓首謝曰。一介微軀﹑何敢當王溫慰。王又顧謂寧完我曰。爾向來常有陳奏。今胡默然。爾等內院官員﹑於國家事務﹑當不時條奏爲是範文程﹑剛林等對曰文程等朝夕在王左右。凡有聞見﹑無不面啟﹑候取進止。無庸具本敷陳。王然之

○定西大將軍內大臣何洛會。等奏報。固山額眞墨爾根侍衛李國翰﹑昂邦章京齊墨克圖﹑領兵護送奏疏﹑遣副將王平﹑率兵百名前行﹑至渭南縣界﹑遇王姓秀才賊兵千餘人﹑擊敗之。又遣中軍陳徳﹑副將任珍等﹑以兵七百﹑破賊首劉文炳於蒲城縣。生擒賊將王交﹑張畱﹑斬刈殆盡。俘獲甚多。前趨同州。敗賊首李遙﹑殲賊二百餘名。臣等聞賊渠賀珍﹑由黑水峪口﹑奔武功縣﹑遂統領官兵﹑追至濠泗河。大敗之。斬獲甚眾。謹此奏聞。

○梅勒章京屯泰奏報。僞永勝伯鄭彩﹑遣僞總兵劉福﹑副將林引等﹑領眾來援江西撫州。副將王得仁等﹑率兵馳入賊陣﹑擊敗之。斬賊千五百餘級。生擒賊將﹑又敗其僞副將趙珩等於髙山嶺。斬獲無算下所司知之。

○丙戌。兵部議覆﹑淮揚總督王文奎疏言﹑請設淮北淮南淮西並各道標大小二十七營兵﹑一萬八千五百四十名。標下官一百八十八員。馬一千八百五十三匹。戰船一百六十艘從之。

○丁亥。遣大學士範文程﹑祭先師孔子。

○遣浙江道監察禦史黃徽允﹑巡按順天。

○是夜﹑月生暈。靑黃色

○戊子。升光祿寺副理事官楊興國﹑爲光祿寺卿。

○升太僕寺少卿柳寅東﹑爲都察院右僉都禦史﹑巡撫順天贊理軍務。

○諭定遠大將軍和碩肅親王豪格曰據南陽總兵官任得功奏報﹑河南南陽府逆賊二隻虎郝如海等﹑鳩集騎兵七千。步兵二萬。肆行搶掠。大爲民患等語。朕思現今陜西西安等處稍寧。無有他警。王其選精兵二千名。簡領將帥前赴南陽詢問任得功﹑賊巢所在﹑前往撲巢�刀。如賊已遠遁﹑追之不及。遣人來奏。王仍往西安。遵前上�日行。王等所領餘兵﹑著在西安府秣馬以俟。

○己丑。頒賜杭州總兵官田雄﹑江西提督總兵官金聲桓﹑徽寧池太提督總兵官張天祿。蘇松提督總兵官吳勝兆﹑江寧提督總兵官曹存性﹑荊州總兵官鄭四維﹑鄖陽總兵官王光恩﹑吳淞總兵官李成棟﹑承天府總兵官賈三省﹑河南總兵官髙第﹑朝衣﹑嵌珠金頂。涼朝帽﹑玉帶。鞍馬各一。以投誠有功故也。

○賜西安府副將陳徳任珍二品頂帶﹑涼帽﹑朝衣﹑鞍馬各一。靴襪各一雙。

○庚寅吏部左侍郎陳名夏再疏﹑請終父制。命暫假歸葬。特賜銀五百兩仍許支俸﹑贍養在京家屬。

○辛卯以總兵官田雄爲都督同知充提督浙江總兵官。

○壬辰。升戶科左給事中向玉軒﹑爲吏科都給事中兵科左給事中郝傑﹑爲本科都給事中工科左給事中孟明輔﹑爲禮科都給事中。禮科給事中韓源﹑爲本科右給事中。

○升河南驛傳道僉事成大業﹑爲江西布政使司右參議﹑湖東直隸薊州兵備道。僉事徐爲卿﹑爲河南按察使司僉事。驛傳道。江南揚州府知府卞三元﹑爲山東按察使司副使臨淸兵備道。直隸霸州知州孫茂蘭﹑爲山西按察使司僉事﹑薊州兵備道通州知州李允昌﹑爲山西按察使司僉事易州兵備道。

○遣陜西道監察禦史羅國士﹑巡按河南。四川道監察禦史趙﹤山耑﹥﹑巡按陜西雲南道監察禦史朱鼎延﹑巡視河東鹽政。

○癸巳授蘇松常鎭提督總兵官吳勝兆。爲都督同知。

○賜會試考試官入簾宴於禮部。

○甲午。順天巡按傅景星奏言﹑自闖寇發難。徧地倒戈。河南旣無堅城。關中遂爲賊窟。山西畿輔一帶﹑莫不開門納款。惟故明保定府知府何復﹑同知邵宗元﹑指揮劉忠嗣。俱嬰守孤城。殞身賊手。鄕紳禦史金毓峒。與妻王氏﹑侄振孫﹑孫婦陳氏﹑給事中尹洗翰林孫從度﹑及妻劉氏﹑弟從範﹑光祿寺少卿張羅彥﹑及妻趙氏﹑妾宋氏﹑錢氏﹑子晉﹑兄羅俊﹑弟羅善﹑羅輔﹑進士王延祹﹑妻張氏﹑城陷俱以死殉。山西兵備道王允懋﹑聞潼關失守。與寧武總兵周遇吉﹑率官兵力戰。勢窮被執與妻楊氏﹑並孫女皆自刎。郎中成徳﹑當賊陷京師。與母張氏﹑妻霍氏﹑妹成氏﹑甥李成龍﹑相繼殉節大梁兵備道李乘雲﹑被執。裂眥怒罵。爲賊支解。並眷屬三十餘口俱被戮。河南道副使王允長。率眾拒守。城陷被傷身殞。家屬從死者十餘人。乞賜旌卹。下所司知之。

○傅景星又奏言﹑滄州生員劉彥妻呂氏﹑年十六於歸未三年﹑彥故遺孤甫三日氏撫孤成立事。翁姑甘上�日無缺。苦節三十年。昌黎縣民趙有禎妻劉氏﹑年二十一﹑夫故誓不他適。其父以年少無出勸之再醮氏痛哭五日自縊死靜海縣生員杜敬止妻李氏年二十二孀居教子早�山戊不�入庠。事姑盡禮。人無間言。俱請照例旌表。章下所司。

○乙未。遣官祭歷代帝王。

○命房山縣知縣祭金帝陵。

○鄖陽撫治潘士良。以才力不及免官。

○丙申。淸明節。享太廟遣固山額眞公英俄爾岱行禮。

○遣官祭福陵﹑昭陵﹑四祖陵。

○遣侍郎巴山梅勒章京張大猷﹑率駐防濟南臨淸徳州睢州弁兵﹑並家口﹑鎭守江寧。甲喇章京傅喀蟾梅勒章京李思忠﹑率駐防順徳潞安平陽蒲州弁兵﹑並家口﹑鎭守西安。

○諭定西大將軍何洛會曰。玆遣順徳潞安平陽蒲州﹑四處滿洲弁兵家口。前往西安駐防。俟到齊之日爾何洛會明白交代來京。前曾有上�日。命和碩肅親王﹑撥滿洲蒙古兵一千名隨爾鎭守西安。今爾來京。可將所撥滿洲兵帶回其蒙古兵遣歸本部落。遣蒙古兵時。爾可撥同回將領﹑及士馬送出邊境。仍須沿塗嚴加約束。毋得搶掠民間財物。

○招撫江西兵部尙書孫之獬奏言﹑江西故明宗室數千人。聚居省城。不無可虞。請將守分者﹑散居本省郡邑。好事者﹑散處江北諸省。其不軌之徒﹑見投營伍者﹑並敕鎭將驅治之。下所司議。

○招撫江南大學士洪承疇奏言﹑潛山太湖間。司空寨賊首石應璉等。擁故明樊山王朱常﹤巛水﹥﹑嘯聚焚擄。遣將士馳巢�刀。斬應璉等五人。生擒常﹤巛水﹥。各寨悉平。得上�日﹑朱常﹤巛水﹥﹑著正法。

○戊戌。初故明兵部尙書張縉彥﹑赴招撫江南大學士洪承疇軍前納款。承疇具疏乞敕部錄用。至是縉彥疏請赴京陛見。允之。

○浙閩總督張存仁奏報。昌化縣賊首姚志卓﹑嘯聚亡命。與江東叛寇方國安相結。攻陷縣城。協鎭張傑等﹑領官兵進巢�刀。志卓遁去。昌邑復平。報聞。

○己亥。以故明湖廣道禦史夏繼虞﹑爲江南按察使司僉事安慶道。

○癸卯。升天津副將都督同知海時行﹑爲右都督。充山東膠州總兵官。

○朝鮮國王李倧﹑以遣其子淏歸國﹑及封爲世子。使陪臣奉表謝恩貢方物。宴賚如例。

○乙巳。開延綏鎭鼓鑄

○丙午。命多羅貝勒博洛﹑爲徵南大將軍。同固山額眞公圖賴率師往徵福建浙江﹑賜之敕曰。玆以福建浙東等處﹑寇賊僭亂。塗炭生靈罪惡貫盈。天人共憤。特命爾多羅貝勒博洛行徵南大將軍事。統兵前徵。一切機宜﹑必與諸將同心協謀而行。毋謂自知﹑不聽人言。毋謂兵彊﹑輕視逆寇。仍嚴偵探。勿致疎虞。抗拒不服者戮之。傾心歸順者撫之。總以安民爲首務須嚴禁兵將。申明紀律。凡系歸順軍民﹑不得肆行搶掠務體朕以仁義定天下之意。若浙閩旣定。卽斟酌善地﹑以屯大軍。一面速行奏報﹑前徵消息﹑候上�日而行。其行間將領功罪察實紀明匯奏如系小過當卽處分。至於護軍校驍騎校以下﹑無論大小罪過。俱與諸將商定處分。爾受玆重任。益殫忠猷。用張撻伐。立奏蕩平。欽哉。

○鑄給福建省官員印記關防。

○定攻城光登架梯兵丁賞格。以城垣大小險易爲等差。一等城﹑架梯兵每名賞銀四十兩。二等城﹑架梯兵每名賞銀三十兩。三等城﹑架梯兵每名賞銀二十兩。四等城﹑架梯兵每名賞銀十兩。其𨿽經豎梯。無人先登者﹑不賞。若兩梯有人齊登。架梯兵卽照登城者功次給賞。或一梯先登﹑一梯次登﹑而次登者有功。架梯兵卽照次登者給賞。其登城者如無功。架梯兵不賞。至穴城以攻卽於陷處登克其城﹑及所登之處穴城兵﹑俱各給賞。以紅衣炮攻城﹑卽於陷處登克其城﹑及所陷之。處施炮下火藥出力者。亦俱各給賞。若𨿽能陷城﹑而無人先登槪不給賞。

○定綠旗兵每月一馬﹑給料豆倉斗六鬥艸六十束。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十五

順治三年。丙戌。三月。戊申朔。

○己酉。賜會試考試官出簾宴於禮部。

○庚戌。以故一等甲喇章京杭武子畢山﹑半个牛錄。噶爾柱子查秦。各襲職。

○辛亥。翻譯明洪武寶訓書成。上以寶訓一書。彜憲格言。深裨治理。禦制序文。載於編首。仍刊刻滿漢字﹑頒行中外。

○升吏科給事中莊憲祖﹑爲戶科右給事中。戶科給事中杜立徳﹑爲兵科右給事中。禮科給事中梁維本﹑爲刑科右給事中。兵科給事中李運長﹑爲工科右給事中。

○開湖廣荊州鼓鑄。

○禮部奏言﹑舊例會試中試舉人﹑於殿試傳臚之後。釋褐以前。各穿進士巾服。至於狀元冠服﹑及諸進士鈔錠﹑皆有欽賜。玆殿試屆期。請上�日定奪。以便遵行。得上�日﹑三月十五日殿試。明朝巾服﹑不準用。須頒髮式樣﹑金鍍銀三枝九花頂。賜狀元冠服﹑照六品頂帶。其進士每名鈔五錠。照數折銀。

○乙卯。戶部奏言﹑民間田地﹑撥給滿洲。𨿽已於鄰近地方補還。但廬舍田園﹑頓非其故。遷徙流離。深爲可念。應照被撥地數﹑一應錢糧﹑全免一年。其地土房舍﹑𨿽未經撥給滿洲。而與近村被撥之民﹑同居分種。亦應照分出地數﹑將一應錢糧﹑量免一半。凡故明公侯外戚屯地﹑旣經撥出。其錢糧自應照數永免。如有被撥之民﹑將他處未撥產業﹑混開冒免者。察出重究。從之。

○升河南道監察禦史曹溶﹑爲太僕寺少卿。

○以故明禦史張懋熺﹑爲山西道監察禦史。王燮﹑爲江西道監察禦史。

○升山西河東道參議吳一元﹑爲陜西按察使司副使固原兵備道。直隸廣平府知府張鳳梧﹑爲陜西按察使司副使﹑分守關西道。山西左衛道僉事耿應衡﹑爲陜西布政使司右參議分巡河西道。

○定西大將軍何洛會等奏報。擒斬黑水峪賊首孫守法﹑胡向宸等﹑及其從賊二千餘人。陣獲騾馬無算。報聞。

○歸化城昂邦章京古祿格等﹑來貢駝馬﹑黑白狐皮等物。宴賚如例。

○厄魯特部落多爾濟達賴巴圖魯﹑喀爾喀部落買達裏胡土克圖等﹑來貢駝馬。俱宴賚如例。

○丙辰以駐防江寧府侍郎巴山﹑爲昂邦章京。提督滿兵。梅勒章京張大猷﹑爲昂邦章京。提督漢軍。及漢兵。駐防西安府甲喇章京傅喀蟾﹑爲昂邦章京。提督滿兵。梅勒章京李思忠﹑爲昂邦章京。提督漢軍及漢兵。

○丁巳。陜西總督孟喬芳奏報。定西大將軍何洛會﹑追賊僞光山伯劉體純於山陽縣。敗之。斬首二萬級。報聞。

○以朱天定。爲戶部啟心郎。朱三臺﹑爲戶部理事官。羅錫爲兵部理事官。

○以鑲黃旗滿洲綽爾濟鑲紅旗滿洲渥黑訥﹑特晉﹑俱管甲喇章京事。

○己未。升山西右布政使王來用﹑爲戶部右侍郎。總督山陜西四川等處糧餉兼理錢法。駐札西安府。湖廣下湖南道參政馬鳴佩﹑爲戶部右侍郎。總督江南各省糧儲。兼理錢法。駐札江寧府。

○壬戌。殿試天下貢士李奭棠等。制策曰。帝王君臨天下。莫不欲國祚長久傳之無窮。乃三統代興五行遞王。初皆顯奕。後漸式微豈天之降命然歟。抑人事所致也。朕承上帝之寵靈。席祖宗之休烈。入主中夏。奄有多方。而海澨山陬﹑尙阻聲教。今欲早成混一。衽席生民。鞏固鴻圖。克垂永久。以億萬年敬天之休。遵何道而可歟。內外臣工﹑朕所與共理天下者也。朕居深宮之中。邪正眞僞﹑不能悉辧﹑是非功罪﹑不能盡明。全憑章奏﹑以爲進退賞罰。每聞前代朝臣﹑分門別戶。植黨營私。蒙蔽把持。招權納賄。朋類﹑則頓生羽翼。異已。則立墜深淵。更有同年﹑同資﹑師生﹑親故﹑互相援助。排擠孤蹤。浮議亂眞。冤誣莫控。朝綱大壞。國祚遂傾。深可鑑戒。今恐在朝各官﹑因仍敝習不能力攺前非。所關治亂。甚非細故。必如何而後可盡革其獘。俾朕得日聞正言。行正事。以綜核名實。修明法紀歟在外各官﹑貪酷不公者甚眾。臨民聽訟。惟賄是圖善惡不分曲直顚倒。吏治旣壞。民心日離。姦狡計行。善良被陷。斯亦向來有司之痼疾也。必如何而後能使官方淸肅風俗還淳。以致太平歟。欲定天下之大業。必一天下之人心。吏謹而民朴。滿洲之治也。今如何爲政。而後能使滿漢官民同心合志歟。語曰有治人。無治法。又曰﹑帝王勞於求賢。而逸於得人。夫以四海之廣。人民之眾。應有奇偉非常﹑才全徳備之大賢。能佐朕平治天下以延運祚於無疆者。必如何而後可致之歟。諸士心悼前車。身逢鼎運。得失之源。治亂之故。籌之熟矣。其悉心以對。毋猥毋泛。毋畏。毋隱。明著於篇。朕將親覽焉。

○甲子。吏部右侍郎。金之俊等奏言。故明舊例進士四百名。二甲﹑選部屬知州三甲﹑選評博中行﹑推官知縣。不論名次。每逢內外兼用。政體人情。均屬未協。今開創之初﹑法宜變通。臣等擬二甲前五十名﹑選部屬。後二十名﹑選評博中行。三甲前十名﹑選評博中行。十一名至二十名﹑選知州。二十一名至七十名﹑選推官。余盡選知縣。庶政體人情﹑俱得其平。從之。

○乙丑。升山東右布政使王點﹑爲山西布政使司左布政使﹑山西蔚州道參政林徳馨﹑爲山西按察使司按察使﹑管右布政使事。

○以委署浙江杭嚴道副使史儒綱﹑爲本省按察使司副使﹑分守杭嘉湖道。浙江溫處道副使陳謨﹑爲本省按察使司副使﹑分守寧紹臺道。

○賜殿試貢士傅以漸等四百名﹑進士及第出身有差。

○己巳。昌平民王科等七人盜發明陵。事覺棄市。

○定西大將軍何洛會等奏報。擊敗逆賊二隻虎於商州。斬首萬餘級。獲騾馬無算。報聞。

○山西逆僧劉光溥﹑糾黨雷贊化﹑任衝云聚眾謀叛。被獲伏誅。

○庚午。平南大將軍多羅貝勒勒克徳渾奏報。臣等奉命於去年十二月十八日。自江寧乘舟向湖廣進發。正月初十日。抵武昌。偵知馬姓王姓二總兵﹑自嶽州叛奔何騰蛟於長沙。遣護軍統領博爾惠等﹑率兵馳擊。遇叛賊千餘掠臨湘。盡殲之。進至嶽州。王總兵聞風遁走。追擊敗之。馬總兵豫從水路遁去。副將黑運昌未往。率船二百艘迎降。二十九日師至石首。聞賊渡江﹑圍攻荊州。賊船千餘艘泊江上臣等於二月初二日﹑遣尙書覺羅郎球等﹑赴江南岸。諭令賊倘渡江卽行督巢�刀。奪其船艘。大軍遂去荊州百里渡江。乘夜疾馳。初三日早抵荊州。賊竟不覺。尙爾攻城。我軍突分兩翼。直﹤閵﹥賊營。大破之。斬獲甚眾。薄暮收兵﹑郎球等﹑於江南岸獲賊船千餘艘。次日﹑遣奉國將軍巴布泰等﹑分兩路追殺賊眾於安遠﹑南漳喜峯山﹑關王嶺﹑襄陽府等處。撲斬殘寇。殆盡。師進彜陵口。李自成弟﹑李孜﹑同僞磁侯田見秀﹑放義侯張耐﹑僞武陽伯李佑﹑僞太平伯吳汝義﹑及僞將三十九人﹑馬步賊兵五千餘名﹑詣軍降。獲玉璽一。人口無算。馬騾牛只。一萬二千餘。惟賊號一隻虎者未獲。捷聞﹑優獎之。下所司察敍。

○宴諸進士於禮部。賜第一甲第一名傅以漸﹑袍帽諸進士鈔銀。

○壬申。喀爾喀部落額爾徳尼哈談巴圖魯等﹑貢馬。宴賚如例。

○多羅饒余郡王阿巴泰薨。年五十八。太祖武皇帝第七子也。

○贈卹同州陣亡漢羌鎭標遊擊萬時選。如牛錄章京例。

○癸酉。故明大學士張四知自江南來投誠。

○以故明監察禦史宗惇一﹑爲江南道監察禦史

○命科爾沁國故冰圖郡王洪果爾子額參襲爵

○封烏朱穆秦部落塞冷蒿齊忒部落薄羅特﹑爲貝勒。阿霸垓部落多爾濟爲貝子。以太宗皇帝平察哈爾時。舉部來降故也。

○乙亥。升陜西西安府副將臧延齡﹑爲都督僉事充本省固原等處地方總兵官。設江南陜西漢兵提督標兵﹑各四千名。分左右中前後五營。

○招撫江南大學士洪承疇﹑解送故明內庫銅磁祭器﹑及五倫書。

○丙子。未刻。日生暈。色紅黃有光。

夏四月。丁丑。朔。享太廟。遣刑部尙書宗室吳達海行禮。

○敍山東﹑山西﹑陜西﹑河南及武昌﹑慶都﹑山海﹑九江等處軍功。升二等昂邦章京石廷柱﹑爲一等昂邦章京。三等昂邦章京墨爾根侍衛李國翰﹑爲二等昂邦章京。三等梅勒章京準塔巴圖魯爲三等昂邦章京三等梅勒章京席特庫爲二等梅勒章京。一等甲喇章京﹑兼半个前程希爾艮﹑一等甲喇章京明安達禮﹑爲三等梅勒章京。二等甲喇章京蘇拜﹑爲一等甲喇章京﹑兼半个前程。二等甲喇章京張成徳﹑喀珠﹑薩必圖﹑爲一等甲喇章京。三等甲喇章京圖勒深﹑金礪﹑沙世悌爾﹑金自成﹑哈寧噶﹑馬天云﹑爲二等甲喇章京。牛錄章京﹑兼半个前程﹑達木圖﹑錫忒庫﹑阿濟賚﹑席爾達﹑嶽瞻﹑牛錄章京伊拜﹑和托﹑阿蘭爲三等甲喇章京。授固山額眞覺羅巴哈納﹑三等甲喇章京。護軍參領純谷爾岱﹑鄂內﹑阿思哈﹑管牛錄章京塞稜﹑阿邦﹑諾莫渾﹑塞訥克穆傅﹑桑賽前鋒侍衛科爾昆﹑廢官武習泰﹑爲牛錄章京。一等甲喇章京巴爾都禪巴圖魯劉之源袁晉牛錄章京車爾布﹑羅弼﹑扈壽巴圖魯海塞巴圖魯莽極圖杜喇習﹑費雅珠巴圖魯﹑恩特習巴圖魯武庫禮﹑克習圖﹑諾木圖﹑朱查噶﹑卜勒巴圖魯卜塞赫巴圖魯﹑扈習納宋果托巴圖魯﹑莫泰巴圖魯﹑昂凱﹑鄂爾寨圖巴圖魯﹑薩克察巴圖魯各加半个前程。半个牛錄章京覺羅莽嘉﹑魏枚﹑察儲﹑卓和諾﹑錫特庫﹑羅鐸渾﹑席霸禮﹑扈信布魯﹑各加半个前程﹑爲年錄章京。管梅勒章京事巴都理﹑前鋒參領扈禮布﹑陶垓﹑多木克圖﹑護軍參領席特庫麻克查﹑喀爾塔喇﹑管牛錄章京法特哈﹑羅邦﹑赫葉訥﹑蘇默爾﹑席珠邁圖﹑達木布﹑吳汝玠﹑昂噶﹑畢祿﹑喇薩禮﹑達爾瑪理﹑蘇爾都﹑溫察馮有功虛銜章京雅岱﹑喀爾侃﹑郭退薩門﹑武孫泰﹑徐成名﹑前鋒侍衛﹑席伯臣﹑理事官賽﹑達驍騎校張懋徳王國輔各授半个牛錄章京。贈陣亡三等甲喇章京王世盛﹑爲二等甲喇章京以其弟世顯襲職半个牛錄章京嘉隆噶﹑爲三等甲喇章京以其弟子嘉珠襲職。虛銜章京哈爾甘爲牛錄章京。以其子噶林襲職。驍騎校鄂本﹑爲牛錄章京。以其子牛鈕襲職。管牛錄章京董文魁﹑爲半个牛錄章京。以其子旒錫襲職。前鋒侍衛察馬垓。爲半个牛錄章京以其兄之子羅思漢襲職。驍騎校兼管牛錄事阿喇睦﹑爲半个牛錄章京。以其子席忒庫襲職。

○以故一等甲喇章京兼半个前程巴爾都禪巴圖魯兄多內﹑二等甲喇章京圖勒深兄羅托﹑牛錄章京兼半个前程扈壽巴圖魯子碩色半个年錄章京巴都理叔之子杭嘉﹑羅邦子云惇﹑赫葉訥子莫洛渾﹑蘇墨爾子鄂木布﹑席珠子色冷﹑各襲職

○分隸投誠官於八旗。編爲牛錄。

○戶科右給事中莊憲祖疏言﹑臺省缺員。應用部屬﹑與有薦推知一體考選。新進士除考庶常外。止宜挨序授職。以待取考。疏入﹑不允。

○河南巡按寧承勛疏言﹑前闖賊之亂。故明睢陳道關永傑大梁道李乘雲﹑郟縣知縣李貞佐﹑城破﹑全家被害。歸徳推官王世琇﹑陳州知州侯君擢﹑鄭州知州魯世任﹑河內知縣丁泰運洧川知縣柴薦煙﹑鄢陵知縣劉振之﹑鹿邑知縣紀懋勛﹑皆不屈死太康知縣魏令望﹑闔門自焚。在籍鄕紳﹑工部尙書周士模及子舉人業熙侄監生長春生員文盛俱抗節爲賊支解巡撫張維世罵賊不屈支解死。妻李氏﹑子正誼﹑孫昱﹑俱自經通政使李夢辰妻王氏。俱從空自縊。右通政魏尙賢﹑戶部郎中陰化陽俱被殺武徳道賀仲軾﹑及妻妾俱自縊戶部主事崔泌之﹑城破巷戰死知縣馮貞吉﹑偕妻子投井死呂維祮﹑不屈被害。舉人劉恩澤﹑生員戴予言罵賊死生員張我標闔門自焚。張灝聞母難痛極入井抱母屍而出絕食三日死民孫挺生與妻梁氏俱死生員侯允錫母焦氏呂維禔妻楚氏鄕官張鼎延庶母石氏偕孫婦郭氏俱死於難請加旌表下所司知之

○戊寅喀爾喀部落戴靑哈談巴圖魯靑臺吉等貢馬。宴賚如例

○己卯諭平南大將軍貝勒勒克徳渾曰頃聞爾等破滅一隻虎等賊深用嘉悅是皆爾與諸將士﹑同心戮力。爲國盡瘁。故不重勞我師。削平逆醜。今一隻虎等賊﹑旣殄滅﹑乘暑气未甚。亟宜班師。至於故明廢藩宗姓﹑有獻地投誠者。俱著免死﹑攜來京師。若窮迫降順﹑或叛而復歸﹑及被執獻者。無少長盡誅之。其英王已招降之賊黨。一經釋放。復聚爲亂。肆行擾民。甚爲失計。如闖賊李自成之弟李孜﹑及賊官田見秀張耐﹑李友﹑吳汝義﹑及副將參將等官並賊之兵丁窮而來歸降叛反覆者。俱斬。倘有誠心迎降者著免死攜來凡歸順良民勿得擾害。

○諭兵部。恭順王孔有徳﹑懷順王耿仲﹑明智順王尙可喜﹑續順公沈志祥﹑著各統所部馬兵於五月初一日先赴京師。步兵﹑著委官率領。亦於是日起程隨後至京。

○吏科都給事中向玉軒以新進士歷事尙淺。不便特授科道。請將部屬攺授疏入得上�日﹑玉軒所奏。附會莊憲祖﹑結黨把持俱革職。逮送刑部。嚴究同黨姓名。

○鄖襄總兵官王光恩疏報。攻破房縣賊寨並白馬洞一隻虎餘賊。生擒叛將王斌。斬首三百六十餘級。陣獲牛馬銀印。報聞。

○王光恩又報。一隻虎賊黨僞光山伯劉體純﹑詐降後﹑焚劫樊城。攻犯襄陽。光恩﹑同巡撫徐起元﹑統兵擊敗之。事下所司。

○寧夏總兵官劉芳名疏報寧夏兵變。殺巡撫焦安民。隨經撫定。擒斬首惡楊成名﹑白友大等。下部知之。

○甘肅總兵官劉有實疏報。番夷歪喇臺吉等求糧挾賞。狡犯無常。請議巢�刀撫。以弭邊釁。下部議。

○辛巳。遣官祭多羅饒余郡王阿巴泰。

○壬午設看守。圜丘﹑方澤﹑滿洲五品官各一員。六品官各七員。社稷壇﹑五品官一員。六品官三員。

○升理事官鄂屯﹑爲江寧府戶部侍郎。屠賴﹑爲西安府戶部侍郎。

○增設盛京贊禮郎二員。

○浙閩總督張存仁疏報。擒獲逆賊陳萬良等。報聞。

○癸未。諭江西湖廣二省。督撫鎭臣。已經全設。地方漸寧。徹招撫部臣孫之獬﹑江禹緒﹑回京。

○甲申。授一甲一名進士傅以漸爲內翰林弘文院修撰。二名呂纘祖﹑爲內翰林祕書院編修三名李奭棠﹑爲內翰林國史院編修。

○選授進士多象謙﹑梁淸寬﹑胡兆龍﹑李若琛﹑黃志遴﹑張嘉﹑石申﹑董篤行﹑李霨﹑胡之駿夏敷九﹑傅維鱗﹑王公選﹑王炳昆﹑王士驥﹑朱之錫﹑韋成賢﹑王無咎﹑魏象樞﹑王一驥﹑陸嵩﹑魏裔介﹑陳爌﹑杭齊蘇﹑宋杞﹑董王�閏﹑石維昆﹑沙澄﹑單若魯﹑李培眞﹑喬映伍﹑張文明﹑楊思聖﹑常居仁﹑王舜年﹑王紫綬﹑袁襜如﹑沈兆行﹑艾元徵﹑法若眞﹑藍滋﹑楊運昌﹑劉澤芳﹑張爾素﹑傅作霖﹑張汧等四十六名。爲庶吉士。俱送翰林院讀書

○升山西冀寧道參議婁惺伯﹑爲本省按察使司副使﹑管按察使事。山西雁平道參政田時震﹑爲江西布政使司參政督糧道。山西潞安道副使姚恭﹑爲浙江布布政使司參政﹑分守溫處道。山東運使王顯祚﹑爲山西布政使司參政﹑分守河東道。山東萊州道副使張國士﹑爲山西按察使司副使﹑蔚州屯牧道。江南蘇州府知府丁允元﹑爲本省按察使司副使﹑安廬兵備道。山西口北道僉事賀九邵﹑爲江西布政使司參議﹑分守湖西道。禮部郎中李起龍﹑爲山西布政使司參議﹑大同左衛道。刑部員外郎金燦﹑爲江西按察使司僉事﹑贛州兵備道。補原任浙江溫處道參議錢志騶﹑爲本省布政使司參議兼按察使司僉事﹑分巡金衢道。陜西驛傳道參議齊之宸﹑爲江西布政使司參議﹑南瑞道。

○免浙江錢塘﹑仁和﹑兩縣間架房稅。

○吏部題豫王﹑英王﹑委官冊內。開故明陜西關西道﹑僞授甘肅巡撫周伯達﹑仍委原官。山西臨汾知縣﹑僞授兩河巡按禦史劉達﹑仍委原官。革職寧前道石鳳臺﹑委署陜西巡撫。貢生王世恩﹑委署楡林兵備道。王鏞﹑委署睢陳道。冷時中﹑委署歸徳府知府。紀國相﹑委署河南衛輝府知府。應否仍照原委職銜攺補。請上�日定奪。得上�日﹑周伯達﹑以巡撫用劉達以禦史用。石鳳臺﹑王世恩﹑王鏞﹑以道用冷時中紀國相以知府用。

○乙酉以故三等甲喇章京班第塔爾和碩齊子托內﹑一等甲喇章京布彥代子鄂穆布﹑牛錄章京布達禮子克世圖﹑布善子誇詹塞畢倫子僧格惇托克子翁諾和﹑額布根子鄂齊爾﹑沙喀弟法喀﹑半个牛錄章京昂阿子達西﹑髙第子可明﹑霍爾博八�允子拜達爾﹑宜宗寧子銘﹑各襲職。

○賜大學士宋權﹑朝帽蟒衣。

○大學士剛林等﹑疏請於本年八月﹑再行科舉。來年二月再行會試。以收人才。其未歸地方。生員舉人來投誠者。亦許一體應試。從之。

○命學士查布海﹑蔣赫徳侍讀陳具慶﹑教習庶吉士。

○是夜﹑月生暈。三重。靑赤黃色。

○戶部議覆﹑招撫江西。兵部尙書孫之獬疏言。故明宗室團聚江西省城近數千人。欲恩全之。應令散居各省。宗祿﹑照故明初徵額數解部其加派庶祿。槪行蠲免。應如所請。得上�日﹑各省前朝宗室祿田錢糧。與民田﹑一體起科。造冊報部。其宗室名色﹑槪行革除犯法者﹑與小民一體治罪。仍令各安故土。不必散處。

○丁亥。科爾沁國多羅冰圖郡王塞冷以襲爵貢貂皮駝馬。蒿齊忒部落多羅貝勒額爾徳尼等貢駝馬。各宴賚如例。

○免河南睢州﹑祥符﹑陳畱﹑柘城等縣﹑水災本年額賦。

○戊子。攝政王多爾衮諭戶部尙書公英俄爾岱﹑刑部尙書宗室吳達海﹑大學士剛林﹑祁充格﹑寧完我等曰。予恭攝大政。賞罰顜若。疇弗予恭繄玆天潢諸王昆弟。咸太祖太宗二聖之子弟也。際斯崇貴。正宜優養安榮。坐立拜跽之文。殊爲可省。日者出師。予爲祖道。以金鞍良馬﹑解贈和碩肅親王王屈體而受予用是心惻。至今念之因欲禁遏此禮。脫與諸王覿語彼必遜謝。爾等爲我善諭之。

○刑部奏言。凡重辟減等者﹑鞭一百。貫穿耳鼻。得上�日﹑耳鼻之在人身。最爲顯著。貫穿耳鼻之刑﹑永行革除。

○辛卯。以繙譯明洪武寶訓成。賜大學士範文程﹑剛林﹑祁充格﹑馮銓﹑寧完我等。鞍馬各一匹。銀各五十兩。學士詹霸蘇納海﹑吳達禮﹑來衮額色黑伊圖﹑劉淸泰﹑查布海﹑李若琳﹑胡世安﹑髙爾儼等。馬各一匹。銀各四十兩蔣赫徳﹑馬一匹。銀五十兩。侍讀陳具慶馬祿等十八員銀各四十兩。郎廷佐﹑亢得時﹑圖海﹑銀各四十五兩。他赤哈哈番馬爾喀等二十八員。編修﹑檢討﹑羅憲汶等八員﹑銀各三十兩筆帖式哈番納爾泰等十七員。中書舍人朱國詔等十二員。銀各二十兩。謄錄官胡光祚等六員。銀各十五兩。

○禮部議覆順天督學禦史曹溶疏言遼學諸生屬發祥之地。士子入監。似宜從優。議於十五學內﹑共取三十名。從之。

○江南道監察禦史蘇京奏言。投充名色不一。率皆無賴遊手之人。身一入旗。奪人之田。攘人之稼。其被攘奪者。憤不甘心。亦投旗下。爭訟無已刁風滋甚。祈敕部嚴禁濫投。事下戶部

○刑部議覆﹑審得犯官莊憲祖﹑聽信刑部主事程淓私囑。謀之左僉都禦史趙開心。上疏瀆奏。向玉軒﹑聽信工部主事王三元私囑。再疏條陳。擬莊憲祖﹑向玉軒﹑程淓﹑王三元﹑革職責懲。趙開心﹑革職。疏入﹑得上�日。莊憲祖等免責﹑俱革職爲民。

○癸巳。革明季加增太平府姑溪橋米稅。金柱山商稅。安慶府鹽稅。

○湖川總督羅繡錦疏報。巢�刀平八百洲巨寇胡公緒﹑斬獲甚眾。下兵部知之。

○乙未。以委署兩河禦史劉達﹑進士呂維橒﹑於嗣登﹑爲試監察禦史。

○吏部請大選官員。俱於午門外掣���韭�。從之。

○免直隸靜海﹑興濟﹑靑縣﹑荒地額賦。

○丙申。江西巡撫李翔鳳疏報。浮梁﹑余干等縣逆寇。勾連閩賊倡亂。直犯饒城。副將鄧雲龍等﹑率兵擊敗之。副將王得仁等﹑進兵水口。擊敗閩賊。克光澤縣。復旋師撫州。巢�刀殺東鄕﹑安仁一帶逆孽。俘斬甚眾。事下兵部。

○禁京官乘肩輿。

○丁酉。以甲喇章京周國佐盧登科爲吏部理事官。

○以漢軍舉人張昌允﹑爲山東按察使司僉事﹑管分守濟南道參議事。委署河南睢陳道王鏞﹑爲山西按察使司僉事﹑管分守冀寧道參議事。太僕寺少卿管內院典籍事朱國詔﹑爲山西布政使司參議兼按察使司僉事﹑分巡口北道。委署陜西巡撫石鳳臺﹑爲湖廣布政使司參議﹑分守荊西道。原任直隸易州道僉事武延祚﹑爲山西按察使司僉事﹑分巡冀南道。委署陜西楡林道王世恩﹑爲湖廣按察使司僉事﹑分巡下湖南道。

○戊戌。攝政王多爾衮﹑諭內院。嗣後諸王大臣﹑差遣在外。凡有奏啟。止令具本禦前。予處啟本﹑著永行停止。

○己亥。升陜西河東兵備道副使張尙﹑爲都察院右僉都禦史﹑巡撫寧夏贊理軍務。

○罷織造太監。

○安徽巡撫劉應賓﹑疏報。官兵進巢�刀寧國太平二府逆賊。斬獲無算。招撫賊渠鄭璧等二百名。餘黨解散。下部察敍。

○庚子。以漢軍生員張君賜﹑爲山東都轉運鹽使司運使。彊於義﹑爲兩浙都轉運鹽使司運使。

○辛丑。諭吏部。朝廷設官治民。而冗員反致病民。各府設推官一員。其掛銜別駐。推官盡行裁革。大縣設知縣﹑縣丞﹑典史﹑各一員。小縣設知縣﹑典史各一員。一切主簿。盡行裁革。原管職事。大縣歸並縣丞。小縣歸並典史。其裁過推官主簿。赴部攺選。至各府同知通判各贅員。可裁者﹑通察具奏。

○壬寅。諭戶部。運屬鼎新法當革故。前朝宗姓。已比齊民。舊日鄕紳。豈容冒濫。聞直隸及各省地方﹑在籍文武。未經本朝錄用者。仍以向來品級名色擅用新頒帽頂束帶。交結官府。武斷鄕曲。冒免徭賦累害小民甚至貲郎粟監。動以見朝赴監爲名。妄言復用藐玩有司。不當差役。且有閩﹑廣﹑蜀﹑滇等處地方。見任僞官。阻兵抗順。而父子兄弟。仍倚恃紳衿。肆行無忌。種種不法。蠹國殃民。深爲可恨。自今諭示之後。將前代鄕官監生名色。盡行革去一應地丁錢糧雜泛差役。與民一體均當。朦朧冒免者﹑治以重罪。該管官徇私故縱者。定行連坐。其僞官父子兄弟家產人口。通著該地方官詳確察奏。不許隱漏。卽傳諭行。

○又諭戶部國計民生首重財賦明季私徵濫派。民不聊生。朕救民水火。蠲者蠲。革者革。庶幾輕徭薄賦﹑與民休息。而兵火之餘。多藉口方策無存。增減任意。此皆貪官猾胥。惡害去籍。將朝廷徳意。何時下究。而明季叢蠹﹑何時淸釐。今特遣大學士馮銓﹑前往戶部。與公英俄爾岱徹底察核。在京各衙門。錢糧款項數目。原額若干。現今作何收支銷算。在外各直省錢糧﹑明季加派三項。蠲免若干。現在田土。民間實種若干。應實徵起解存畱若干。在內。責成各該管衙門。在外﹑責成撫按嚴核詳稽擬定賦役全書。進朕親覽。頒行天下。務期積獘一淸。民生永久。稱朕加惠元元至意。

○河南巡撫羅繡錦﹑起送故明汝寧郡王朱嗣業赴京。令戶部。照郡王例。給糧贍養。

○轉禮科右給事中韓源﹑爲吏科左給事中。

○升山東提學道參政房之騏﹑爲本省按察使司按察使﹑管右布政使事。山西提學道副使孫肇興﹑爲江南布政使司參政﹑管右布政使事。

○癸卯。升霸州兵備道副使李日芃﹑爲都察院左僉都禦史。

○以故明僉都禦史梁云構﹑爲通政使司右參議

○甲辰修盛京先師孔子廟

○乙巳戶部請定制錢七十文作銀一錢不許多增通行嚴禁從之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十五

大淸世祖體天隆運定統建極英睿欠文顯武大徳弘功至仁純孝章皇帝實錄卷之二十六

順治三年丙戌。五月。丙午朔。升直隸河間兵備僉事陳鵬舉爲浙江布政使司參議兼按察使司僉事分巡溫處道山西汾州府知府林維藩爲湖廣按察使司副使分巡荊西道。山西太原府知府馬之先爲陜西按察使司副使河東兵糧道。

○丁未以蘇尼特部落騰機思騰機特吳班代多爾濟思喀布蟒悟思額爾密克石達等﹑各率所部叛奔喀爾喀。諭集外藩諸蒙古兵於克魯倫河﹑命和碩徳豫親王多鐸﹑爲揚威大將軍同多羅承澤郡王碩塞等﹑率內外大兵徵之。賜之敕曰。玆命爾和碩徳豫親王多鐸﹑爲揚威大將軍統領內外大兵往徵背叛蒙古蘇尼特等部落爾受命禦眾凡行軍之事必同諸將商確以圖萬全。勿謂已能而違眾勿恃將勇兵彊而輕敵隊伍營寨﹑瞭望聽靜一切愼防勿得怠惰信賞必罰相度機宜乘其不備而破之我將士有首先陷陳﹑破敵立功者及臨陣敗走﹑惑亂軍心﹑干犯重刑者可同眾定議奏聞其各官所犯小過﹑及護軍校驍騎校以下犯罪應斬者同眾商確卽行發落祗承勿怠爾其愼之。

○攝政王多爾衮率諸王大臣出安定門送和碩徳豫親王多鐸行誡之曰聞騰機思騰機特等已奔喀爾喀部落碩雷。果爾卽將碩雷一並取之至於臨陣。將帥皆宜躬先破敵。勿得退後﹑以冒虛名。儻敵人敗入杭崖。可卽班師。再行整兵徵討。務盡根株。

○四子部落溫卜達爾漢卓禮克圖多克新等疏報﹑追巢�刀叛去蘇尼特部落吳班代等陣斬吳班代﹑多爾濟思喀布蟒悟思﹑額爾密克石達等五臺吉。擒獲一百五十二人。馬二千二百一十七。駱駝二百九十六。牛一千。四百七十七。羊八千三百五十。奏入。得上�日﹑五臺吉妻子家產入官﹑余賜達爾漢卓禮克圖﹑並在事有功人員。

○己酉。徹各省招撫官吳惟華﹑黃熙允﹑丁之龍﹑謝弘儀還京。

○庚戌。敕諭朝鮮國王李倧曰。朝鮮歸順之後。林慶業﹑煽惑離間。潛遣姦細﹑私通他國。及令領舟師故意推諉。致誤軍機。推問之時。尙不輸服。卸責於王徑行脫逃。後與叛逆結黨。謀害本王。自知事洩。竄投明朝罪惡多端朕先不發慶業回國。原非姑息因平定中原施恩大赦一應罪惡槪行解网今王欲得慶業以靖亂萌理所宜然卽將慶業發與謝恩陪臣解回。

○諭兵部隱匿滿洲家人向來定擬重罪朕心不忍減爲鞭笞豈料愚民不體軫卹之心反多隱匿之獘在在容畱。不行舉首只此數月之間逃人已幾數萬斯皆該管地方官員不加嚴察之咎也似此逃竄不已玩法殊甚其如何更定新律嚴爲飭行俾愚民免罹國法爾部詳議具奏尋議墬匿滿洲逃人。不行舉首。或被旁人訐告﹑或察獲﹑或地方官察出。卽將隱匿之人﹑及鄰佑九家﹑甲長﹑鄕約人等。提送刑部。勘問的確將逃人鞭一百。歸還原主。隱匿犯人﹑從重治罪。其家貲無多者斷給失主家貲丰厚者或全給﹑半給﹑請上�日定奪處分首告之人將本犯家貲三分之一賞給。不出百兩之外。其鄰佑九家﹑甲長鄕約﹑各鞭一百﹑流徙邊遠如不系該地方官察首者其本犯居住某府某州縣﹑卽坐府州縣官以怠忽稽察之罪降級調用若本犯所居州縣﹑其知府以上各官。不將逃人察解照逃人數多寡治罪。如隱匿之人﹑自行出首罪止逃人余俱無罪如鄰佑﹑甲長﹑鄕約﹑舉首﹑亦將隱匿家貲﹑賞給三分之一。撫按及各該地方官﹑於考察之時。以其察解多寡。分其殿最。臣部刊示頒行。務使人人通曉﹑無致犯法從之。

○遣陜西道監察禦史許弘祚﹑巡按甘肅。

○戶部奏言制錢漸廣。舊錢日賤。應槪革不用。惟崇禎錢暫許行使其餘舊錢悉令送部每觔給價八分以資鼓鑄報可。

○辛亥升山東登州府知府王維新爲本省按察使司副使河間兵備道直隸保定府知府張儒秀﹑爲山東按察使司副使﹑霸州兵備道。

○甲寅夏至祭地於方澤。遣戶部尙書英俄爾岱行禮。

○陜西莊浪雨雹傷禾。

○乙卯定品官引導公以下理事官以上用大灑金扇一柄。小灑金扇一柄。甘蔗棍一對。如系宗室覺羅官員﹑用紅柄扇﹑紅棍。侍衛不論有無世職﹑不許用引導。

○丙辰升吏部理事官佟代爲兵部侍郎工部理事官徐大貴﹑爲刑部侍郎。

○以周天成爲刑部啟心郎禮部理事官恩格徳﹑爲太常寺掌印理事官諾莫渾秦繼武爲理事官朱徹克爲光祿寺掌印理事官翁愛馬承堯爲理事官。

○以鑲白旗滿洲理事官噶達渾﹑爲護軍參領。

○奉恩將軍賴慕布卒追封輔國公謚介直。

○戊午江西總兵官金聲桓奏報官兵進取南贛。連戰克捷。生擒僞軍門劉廣允﹑及僞參遊等官。報聞。

○遣官祭關聖帝君。

○己未。敍破流賊﹑及平定河南江南功晉三等公圖賴﹑爲一等公。鎭國將軍宗室拜尹圖﹑爲三等公。三等輔國將軍宗室韓岱﹑爲一等輔國將軍。加三等昂邦章京叟格都喇爾﹑梅勒韋京伊爾徳﹑爲二等昂邦章京。梅勒章京顧納代阿濟格尼堪﹑張存仁﹑爲三等昂邦章京。三等梅勒章京鄂碩甲喇章京屠賴﹑爲二等梅勒章京甲喇章京阿爾津恩格圖馬喇希﹑張大猷﹑甘都﹑爲三等梅勒章京。加一等甲喇章京楊正泰﹑半个前程。二等甲喇章京碩詹沙爾虎達﹑杜爾徳惇拜﹑尼堪﹑爲一等甲喇章京三等甲喇章京吳守進﹑爲一等甲喇章京。三等甲喇章京鄂爾寨﹑綫應琦﹑馮文用﹑李顯臻﹑爲二等甲喇章京。牛錄章京喇瑪﹑庫爾禪﹑伊爾都齊﹑顧納禪﹑勞翰﹑徐大貴﹑戴都﹑路有良﹑爲三等甲喇章京。加管梅勒事李率泰﹑護軍參領卜當起禮﹑半个牛錄佟養量﹑趙國祚﹑王應爵﹑孫得勝﹑來祜﹑衝噶﹑桓達禮﹑瓦惺噶﹑原削職蘇爾徳﹑圖納﹑孫定遼﹑李云﹑牛錄章京戴漢﹑趙布泰﹑馬佐﹑張紹周﹑吳霸海﹑白爾赫圖﹑雅喇﹑席蘭﹑湯素蘭﹑得穆圖﹑阿爾布尼蘇法﹑傅岱﹑費揚谷﹑金盛魁﹑王志平﹑李勝﹑白仲文﹑祖世祥﹑髙拱極﹑丁啟明﹑護軍參領覺羅穆成格埽達塞﹑拖克拖會﹑布達習禮﹑前鋒侍衛安泰﹑虛銜章京﹑阿岱﹑赫勒﹑納噶儲來﹑納甘珠﹑算拜﹑李國柄﹑管牛錄事海塞﹑葉克舒谷習﹑馮甘﹑外達﹑格深﹑巴岱﹑察哈泰﹑僧格﹑訥爾徳﹑渥赫訥﹑甘應舉﹑聶仲金﹑劉自友﹑李應科﹑馬都祜﹑覺羅卓班﹑穆成格﹑莽極圖﹑圖篩﹑守備張弘道﹑汪文貴﹑驍騎校於化龍﹑郭名望﹑馬思原削職塞鈕克﹑半个前程。贈陣亡牛錄章京兼半个前程。扈米塞﹑爲二等甲喇章京。牛錄章京吳納哈來塞勒布爲三等甲喇章京。半个牛錄陳一徳﹑蘇應元昂金管牛錄事吉三綽克托﹑王元爵﹑驍騎校錢柳白身拜爲牛錄章京牛錄章京彭之祥﹑護軍校輝山﹑驍騎校席賴金應徳白身李向舜半个前程。以扈米塞子薩弼圖吳納哈來子齊納翰塞勒布子額塞陳一徳弟化善蘇應元子朝鳳昂金子阿祿吉三子哈三綽克托子鄂睦鼐王元爵子秉恭錢柳兄子騰龍拜子卓克習彭之祥弟之徳﹑輝山子常舒﹑席賴子塞勒﹑金應徳父國祚﹑李向舜弟麟繩﹑各龍職。以登城功。授白身席翰﹑爲三等甲喇章京。阿爾達﹑扈霸克泰﹑爲牛錄章京。俱賜名巴圖魯。護軍校檀納爾代噶爾馬習﹑白身杜塔禮﹑麻鼐﹑雅星阿蘇雅﹑關代薩畢圖杜習霸俱爲半个牛錄章京。贈登城戰歿白身薩門﹑戴納﹑爲牛錄章京以薩門子克色﹑戴納兄子布爾祜﹑襲職。

○以故一等甲喇章京兼半个前程﹑額爾弼赫弟塞爾弼﹑牛錄章京兼半个前程﹑阿南達子古習﹑襲職。

○以平定淮安﹑及克通州等處功升二等甲喇章京譚布﹑爲一等甲喇章京兼半个前程牛錄章京康喀爾﹑爲三等甲喇章京。

○庚申。攝政王多爾衮﹑以信符收貯大內。每經調遣。奏請不便。遂貯王府。

○兵部議覆鎭守江西總兵官金聲桓疏稱﹑臣原銜提督撫巢�刀。今更爲鎭守。事權不隆。無以彈壓軍民文武請仍給原銜錫之敕書。假以便宜。臣部查鎭臣無節制文官之例本朝更無便宜行事之制。聲桓所請殊爲僭越自難允行但江西寇氛尙熾姑攺鎭守爲提督。一切巢�刀撫事宜仍令會同撫按並聽內院大學士洪承疇裁行命攺金聲桓爲提督總兵官仍飭行升荊州副將鄭四維﹑爲都督同知充鎭守荊州總兵官

○辛酉吐魯番國﹑蘇魯譚阿布倫﹑木漢默徳阿濟汗遣都督馬薩郎等﹑進方物兼請定進貢額例

○壬戌京師紛傳故明諸王私匿印信謀爲不軌及行查果獲魯王荊王衡王世子﹑金玉銀印魯王等十一人伏誅。因集九卿科道﹑大小各官﹑傳諭曰本朝舉兵徵伐原非無故因萬曆年間數窘辱我國以致憤興師旅今荷天庥得膺大寶不修舊怨禮葬崇禎追加謚號其陣獲諸王盡加收養乃不知感恩圖報反妄有推立魯王等私匿印信將謀不軌朕不得已付之於法其未與謀者仍與恩養因諭爾等知之吏部侍郎金之俊等奏曰若等背負寬仁謀爲不軌實法所宜誅又諭曰朕每欲撫卹殘疆拯救孑遺勵精圖治。似此訛言不息實煩朕意耳。

○癸亥以梅勒章京葉克書﹑爲昂邦章京鎭守盛京。

○甲子以故明兵部左侍郎張鳳翔﹑爲戶部右侍郎。

○禮部奏言伏查舊例吐魯番國進貢來使於京師置買器物額數。每人茶五十斤磁碗碟五十雙銅錫壺瓶﹑五執各色紗羅及緞﹑共十五疋絹三十疋靑白布三十疋夏布﹑三十疋棉花三十斤花毯二條紙馬並各色紙張共三百張各色顏料五斤糖果姜每樣三十斤藥材三十斤烏梅三十斤黑白礬共十斤照此定例置買其龍鳳黃紫各色之物及鞍轡弓箭刀不許置買其應買諸物兵馬司差役同通事監視﹑買賣兩從其便。如盜買違禁之物一經該員查出買者﹑賣者並監視人役﹑一並治罪會同館許開市五日。自京起者﹑賣者並監視人役﹑一並治罪會同館許開市五日自京起程後牛羊犁﹤釒革﹥鐵鍋至臨洮府蘭州與本處軍民交易。亦買賣各從其便。仍行監視。護送官兵﹑加意謹防。送至關上。其至蘭州交易者。亦不許買熟鐵﹑及各項兵器。令照舊例交易。

○升戶部郎中呂鳴章﹑爲陜西布政使司參議﹑分守關西道李申爲陜西布政使司參議﹑楡林中路兵備道。禮部主事吳臣輔﹑爲山東按察使司僉事﹑兵部員外郎孫啟賢﹑爲山西按察使司僉事﹑俱提調學政。

○乙丑。京師大雨雹。

○諭戶部。五爪龍鳳凰﹑及通身八補﹑四團補﹑一應上用袍服花樣。俱不許官民買賣。著嚴行禁止。違者依律治罪。

○丙寅。復定各官引導。部院各官。用甘蔗棍。公侯固山額眞﹑內大臣﹑昂邦章京﹑護軍統領﹑梅勒章京﹑甲喇章京等官。俱用棕竹棍。灑金扉。如前。

○授進士林起龍﹑張國憲﹑爲吏科給事中。劉楗﹑爲戶科給事中。袁懋功﹑朱之弼﹑爲禮科給事中。髙桂﹑劉鴻儒﹑爲兵科給事中。楊璜﹑爲刑科給事中。孫珀齡﹑鄧林瞿﹑爲工科給事中。

○順天府府尹李魯生﹑以老病乞休。許之。

○工部左侍郎李化熙﹑請假省親許之。

○丁卯。升直隸昌平道僉事金柱﹑爲浙江布政使司右布政使。湖廣承天府知府胡騰蛟﹑爲本省按察使司副使﹑嶽州兵備道。

○戶部奏言﹑甘鎭以茶易馬。例有定所。今各番來請中馬﹑當以見在茶笓。仍於開市處所互市。不容濫入邊內。別生事端。報可。

○庚午。升工部啟心郎陳有明﹑爲本部侍郎﹑督理蘇杭織造事務。

○鑄給江西提督總兵官印。

○辛未。升右都督管江南吳淞副將事朱萬壽﹑爲左都督充山海總兵官。

○補山海營裁缺副將茅生蕙﹑爲狼山副將。周維墉﹑爲徐州營副將。毛貴﹑爲壽春營副將。升江南淮海道中軍都司僉書楊志和﹑爲浙江掌印都司。總河旗。鼓都司僉書危列宿﹑爲江南掌印都司。補原任山西掌印都司李盛﹑爲江西掌印都司。

○免江南沛﹑蕭﹑二縣﹑元二年分﹑荒田額賦之半。

○升直隸大名府知府陳維新﹑爲山西按察使司副使﹑分巡昌平道。山東東昌府知府遲日益﹑爲湖廣按察使司副使﹑分巡荊西道。

○壬申。定鹵簿儀仗﹑及諸王貝勒貝子等儀仗。引導之制。禦前鹵簿。馬五對。纛二十桿。旗二十執。槍十桿。撒袋五對。大刀十口。黃曲柄傘四。直柄黃傘八。紅傘二。藍傘二。靑傘二。白傘二。繡龍黃扇六。金黃素扇四。繡龍紅扇六。彩鳳紅扇四。吾仗二對。豹尾槍四桿。臥瓜二對。立瓜二對。攝政王﹑纛十桿。旗十執。馬四對。撒袋二對。大刀四口。槍四桿。吾仗二對。立瓜二對。臥瓜二對。星二對。靑孔雀扇二。靑花扇二。紅孔雀扇二紅龍扇二。紅方傘二。紅銷金龍傘二。紅瑞艸傘二。紅寶花傘二曲柄傘一。豹尾槍四。輔政王﹑繡花紅羅曲柄傘一。銷金紅羅傘二。繡團紅羅傘二。靑羅孔雀團扇二。繡團紅羅扇二。立瓜二對。臥瓜二對。星二對。吾仗二對。纛二桿。條纛四桿。旗十執。大刀二口。槍二桿。馬三對。和碩親王﹑繡紅羅曲柄傘一。銷金紅羅傘二。繡團紅羅傘二。靑羅孔雀團扇二。繡團紅羅扇二立瓜二對。臥瓜二對星二對。吾仗二對。纛二桿。條纛二桿旗。十執。大刀二口。槍二桿。馬三對。多羅郡王﹑繡紅羅曲柄傘一。銷金紅羅傘二。繡團紅羅扇二。靑羅孔雀團扇二。立瓜二對臥瓜一對。星一對。吾仗二對。倏纛二桿。旗八執。馬三對。多羅貝勒銷金紅羅傘二繡團紅羅扇二。立瓜一對。臥瓜一對。星一對吾。仗一對。條纛一桿。旗六執馬二對。固山貝子﹑銷金紅羅傘一繡團紅羅扇二。立瓜一對。星一對。吾仗一對。條纛一桿。旗六執。鎭國公﹑銷金紅羅傘一。靑羅孔雀扇一。星一對。吾仗一對。旗六執。輔國公﹑銷金紅羅傘一。靑羅孔雀扇一。星一對。吾仗一對。旗四執。

○癸酉。升直隸順廣道僉事甘文奎爲湖廣布政使司參議﹑兼按察使司僉事分巡鄖襄兵備道。

六月。丙子朔。以故一等梅勒章京白之功從弟鳴鳳一等。甲喇章京格赫禮弟額赫禮﹑牛錄章京哈寧阿子漢儲翰黑色。倫弟黑士圖﹑丁啟明子月龍﹑郎紹貞子化麟魏立徳子邦隆祁邦巴圖魯子格墨爾﹑濟布舒子丹達哈各襲職。

○以錦州松山﹑江南等處軍功授副理事官漢儲翰半个前程

○戊寅革湖廣右布政使李嵩﹑驛傳道僉事李汝標職﹑降提學道僉事趙漁二級調用。以其赴任規避違限也。

○升順天府府丞王萬象爲府尹。

○免直隸懷柔縣荒地額賦。

○己卯。遣福建道監察禦史宋調元﹑巡按淮揚。浙江道監察禦史吳達﹑巡按山東。

○壬午賜吐魯番國﹑貢使馬薩郎等。緞帛衣物有差。並敕諭吐魯番國蘇魯譚﹑阿布倫﹑木漢默徳﹑阿濟汗等曰。爾遣都督馬薩郎虎伯峯﹑進上賀表。貢獻方物。誠可嘉悅。朕荷皇天眷佑奄有寰宇。期於四海寧謐。遐域向風。長享太平。與山河永久念爾吐魯番﹑原系元朝成吉思汗次子﹑察哈臺﹑受封此地故明立國隔絕二百八十餘載。今幸而復合。豈非天乎。爾等誠能恪修貢獻。時來朝賀。大貢小貢。悉如舊例。恩禮相加。豈有忽忘之理。今遣馬薩郎﹑虎伯峯﹑並都督職事﹑阿巴火者等回國。特賜彩緞表裏。爾國所受有明敕印。可遣使送繳。以便裁酌﹑授爾封爵。

○贈殉難陜西延安府同知張有芳﹑爲本省按察使司副使。同州知州李遇知﹑爲本省布政使司參議。郿縣知縣宋永譽﹑白水縣知縣索應運爲本省按察使司僉事。江南揚州府通州知州李翹﹑爲本省布政使司參議海門縣知縣李都產﹑如臯縣知縣馬禦輦﹑爲本省按察使司僉事各蔭一子入監讀書。奉興縣縣丞景文瑞爲濟州衛經歷如臯縣主簿徐必遇﹑爲揚州衛經歷。

○癸未。以溫察爲戶部理事官。

○甲申攺孔允鈺﹑顏紹緒﹑曾聞達﹑仲於陛﹑爲內翰林國史院﹑世襲五經博士。授孟貞仁﹑爲內翰林國史院﹑世襲五經博士。

○升河南懷慶府知府黃昌﹑爲湖廣按察使司副使兼布政使司參議﹑分守湖北道山東靑州府知府張大任爲山西按察使司副使﹑兼布政使司參議﹑分守口北道直隸眞定府知府齊國重爲山西按察使司副使分巡順廣道。

○降調河南南陽總兵官許得功﹑爲副將以不援鄧州圍也。

○丙戌吏科給事中林起龍奏言近日風俗大壞異端蜂起有白蓮大成混元無爲等教種種名色以燒香禮懺煽惑人心因而或起異謀或從盜賊。此眞姦民之尢者也伏乞速敕都察院﹑五城禦史巡捕衙門。及在外撫按等官。如遇各色教門。卽行嚴捕。處以重罪。以爲杜漸防微之計。從之。

○丁亥。諭兵部。聞靑州﹑大同﹑尙有故明親王郡王。在彼寄居。恐被流言誣害。致取罪戾。爾部可令各該督撫卽爲查明並其眷屬。委撥官兵。護送來京。勿致途次疎虞。違者重治他省地方。如有廢藩寄居者。俱令查明奏聞。

○己丑。禁假銀﹑及行使低銀。

○以新造曆書成。加欽天監監正湯若望﹑太常寺少卿仍理監事

○湖川總督羅繡錦疏報﹑總兵官徐勇率兵攻破麻城各山賊寨。生擒僞副將梅增﹑僞總兵周文江嶽州署總兵官馬蛟麟等。陣斬僞帥滿大壯。生擒僞將龍現明等下部議敍。

○庚寅。命故鎭國公祜塞子精濟襲爵奉恩將軍賴慕布子來祜襲職。

○以故二等甲喇章京噶達洪子沙爾布﹑牛錄章京鄂爾津巴圖魯從弟阿遇西﹑各襲職。

○禮科給事中袁懋功﹑靖敕儒臣﹑取歷代禮制。斟酌損益。編成一書。頒行天下。疏下禮部。

○升湖廣上荊南道參政李棲鳳﹑爲本省布政使司右布政使江南督糧道參議鄭廷櫆﹑爲湖廣按察使司副使﹑驛傳道山西大同道僉事童可選﹑爲湖廣布政使司參議﹑兼按察使司僉事﹑分巡荊南道湖廣武昌道僉事王爾祿﹑爲本省布政使司議提調湖北學政江西九江道參議黃澍﹑爲湖廣布政使司參議﹑提調湖南學政。

○夜﹑月食。

○辛卯。刑部啟心郎額爾格圖﹑坐私囑同官。追償逋欠。革任﹑並削半个前程。仍罰銀百兩。

○命內翰林弘文院檢討張端﹑呂崇烈﹑爲江南考試官。

○升戶部郎中藺民孚﹑爲湖廣按察使司僉事分巡上荊南道。戶部員外郎唐廷彥﹑爲江西按察使司僉事分巡九江道。直隸灤州知州鄭伸﹑爲山西按察使司僉事分巡冀北道。陜西邠州知州李茂﹑爲河南按察使司僉事管督糧道參議事。江南通州知州黑星﹑爲湖廣按察使司僉事管武昌道參議事。

○陜西總督孟喬芳疏參關西道常道立蓄髮通賊命斬之籍其家。

○壬辰吏部左侍郎陳名夏疏請終制不允命展假六月。

○都察院左副都禦史劉漢儒以病免。

○升戶科都給事中馮傑﹑爲太常寺少卿。

○升湖廣下湖南道參政髙士俊﹑爲都察院右副都禦史﹑巡撫湖廣提督軍務。

○癸巳。都察院左僉都禦史李日芃奏言﹑耆民一項。不過宣諭王化。無地方之責非州縣鄕約者比。若以連坐之法加之。似於情法未協得上�日耆民﹑凡在九家內者。一輕連坐在外者﹑不得株連。

○刑科給事中楊璜疏言﹑國家制刑先定律令。所以彰明憲典示民畫一也龍飛三載更定律令尙未頒行天下無所遵守不但犯法者﹑不知其得罪之由而用法者﹑不免乘一時之意乞敕所司刊定頒示以幾刑措之風。下部知之。

○乙未。升大理寺寺丞趙繼鼎﹑爲順天府府丞刑科給事中郝璧﹑爲戶科右給事中戶科給事中楊時化﹑爲禮科右給事中。

○命吏部主事孫廷銈﹑中書科中書舍人李實秀﹑爲陜西考試官。吏部主事步文政﹑禮部主事沈潤﹑爲河南考試官。

○浙閩總督張存仁疏報﹑副將張國勛等進巢�刀太湖逆賊擒獲僞大學士馬士英﹑長興伯吳日生﹑主事倪曼靑等﹑捷聞令斬士英等其有功將士。所司察敍。

○丁酉徵南大將軍貝勒博洛等奏報﹑大軍五月二十日抵杭州適賊兵營於錢塘江東岸綿亙二百里。艤舟江上以待我軍未具舟楫不能渡忽見江沙暴漲。水淺可涉。遂令固山額眞圖賴等策馬徑渡分兵往擊之僞國公方國安﹑望風膽落盡棄戰艦急趨紹興攜僞魯王朱彜垓﹑遁保臺州大兵奮力追巢�刀屢。獲全勝擒僞總兵武景科等﹑斬獲甚眾江東厎定。

○西安民焦裕﹑焦文茂受賊僞札自。稱副將。傳書煽亂。被獲﹑伏誅。

○戊戌。遣湖廣道監察禦史盧傳﹑巡按蘇松。廣西道監察禦史王守履﹑巡視長蘆鹽政。

○己亥。索倫部落﹑使鹿部落﹑喇巴奇等﹑貢貂皮宴賚如例。

○升陜西西安府知府崔允升﹑爲本省按察使司副使﹑分巡隴西道。

○辛丑升山東東兗道副使周文葉爲陜西布政使司左布政使。

○壬寅以故二等甲喇章京色冷子巴圖祿﹑牛錄章京阿士圖侄山寶﹑致仕三等梅勒章京胡云鸞子遵詔﹑各襲職。

○甲辰賜學士王鐸﹑檢討白允謙庶吉士李呈祥﹑王崇簡﹑張丕吉喬廷桂﹑紗蟒朝衣各一襲。

○內翰林祕書院學士錢謙益﹑乞回籍養病。許之﹑仍賜馳驛。

○升掌河南道事禦史衛周允﹑爲大理寺寺丞。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十七

順治三年。丙戌秋。七月。乙巳朔。享太廟上親詣行禮。

○遣官詣盛京祭四祖廟。

○以牛錄章京孫定遼爲都督同知﹑充湖廣提督總兵官。薊鎭三屯營總兵官孔希貴﹑爲都督同知﹑充河南懷慶總兵官。山西寧武關副將劉良臣﹑爲都督同知﹑充陜西甘肅總兵官。英王札委武昌總兵官張應祥﹑爲都督同知﹑充河南南汝總兵官。牛錄章京張文奎﹑爲署都督僉事﹑充山海建冷副將。陜西督標中軍參將王國勛﹑爲通鎭右協副將。李吉﹑爲署都督僉事﹑充山西寧武關副將。

○丙午。定湖廣官兵經制。總督標下﹑旗鼓都司一員。兵三千名。分三營。中營中軍參將一員。守備一員。千總二員。把總四員。左營﹑遊擊一員。守備一員千總二員。把總四員。右營﹑遊擊一員。守備一員。千總二員。把總四員。提督武昌總兵標下﹑旗鼓都司一員。兵五千名分五營。中營﹑中軍參將一員﹑守備一員。千總二員。把總四員。左營遊擊一員。守備一員。千總二員。把總四員。右營遊擊一員。守備一員。千總二員。把總四員。前營遊擊一員。守備一員。千總二員。把總四員。後營﹑遊擊一員。守備一員。千總二員。把總四員。巡撫標下﹑旗鼓守備一員。兵一千五百名。分二營。中軍兼管左營﹑遊擊一員。守備一員。千總一員。把總二員。右營﹑遊擊一員。守備一員。千總一員。把總二員。鄖陽撫治標下﹑旗鼓守備一員。兵一千五百名。分二營。中軍兼管左營﹑遊擊一員守備一員。千總一員。把總二員。右營﹑遊擊一員。守備一員。千總一員。把總二員。偏沅巡撫標下﹑旗鼓守備一員。兵一千五百名。分二營。中軍兼管左營﹑遊擊一員。守備一員。千總一員。把總二員。右營﹑遊擊一員。守備一員。千總一員。把總二員。荊州總兵標下﹑旗鼓守備一員。兵三千名。分三營。中營﹑中軍遊擊一員。守備一員。千總二員。把總四員。左營﹑遊擊一員。守備一員。千總二員。把總四員。右營﹑遊擊一員。守備一員。千總二員。把總四員。鄖襄總兵標下﹑旗鼓守備一員。兵三千名。分三營。中營﹑中軍遊擊一員。守備一員。千總二員。把總四員。左營﹑遊擊一員。守備一員。千總二員。把總四員。右營﹑遊擊一員。守備一員。千總二員。把總四員。長沙總兵標下旗鼓守備一員。兵三千名。分三營。中營﹑中軍遊擊一員。守備一員。千總二員。把總四員。左營﹑遊擊一員。守備一員。千總二員。把總四員右營﹑遊擊一員。守備一員。千總二員。把總四員。辰州副將標兵三千名。分三營。中營﹑中軍都司一員。守備一員。千總二員。把總四員。左營﹑都司一員。守備五員。千總二員。把總四員。右營﹑都司一員。守備一員。千總二員。把總四員。黃州副將標兵一千二百名。中軍守備一員。千總二員。把總四員。承天副將標兵一千二百名。中軍守備一員。千總二員。把總四員。常徳副將標兵一千二百名。中軍守備一員。千總二員。把總四員。漢陽參將標兵六百名。中軍守備一員。千總一員。把總二員。徳安參將標兵六百名。中軍守備一員。千總一員。把總二員。嶽州參將標兵六百名。中軍守備一員。千總一員。把總二員。寶慶參將標兵六百名。中軍守備一員。千總一員。把總二員。永州參將標兵六百名。中軍守備一員。千總一員。把總二員。房縣參將標兵六百名。中軍守備一員。千總一員。把總二員。興國州參將標兵六百名。中軍守備一員。千總一員。把總二員。蘄州參將標兵六百名。中軍守備一員。千總一員。把總二員。鎭筸參將標兵六百名。中軍守備一員。千總一員。把總二員。臨藍參將標兵六百名。中軍守備一員。千總一員。把總二員。靖州參將標兵六百名。中軍守備一員。千總一員。把總二員。衡州遊擊標兵四百名。中軍守備一員。千總二員。彜陵州遊擊標兵四百名。中軍守備一員。把總二員。洞庭湖遊擊標兵四百名。中軍守備一員。把總二員。鎭偏遊擊標兵四百名。中軍守備一員。把總二員。三江口守備一員。兵二百名。把總一員。道士洑守備一員。兵二百名。把總一員。澧州守備一員。兵二百名。把總一員。永道守備一員。兵二百名。把總一員。郴桂守備一員。兵二百名。把總一員。九永守備一員。兵二百名。把總一員。武崗守備一員。兵二百名。把總一員。分巡武昌道﹑郴桂道﹑分守武昌道﹑分守上湖南道﹑分守下湖南道﹑分巡下湖南道﹑分巡荊西道﹑分守荊西道﹑上江防道﹑下江防道﹑分巡下荊南道﹑分巡上荊南道﹑分守下荊南道﹑分巡湖北道﹑辰常道﹑荊南武彜兵備道﹑分守湖北道﹑分守上荊南道﹑以上各中軍守備一員。兵一百名。王家堡﹑大圍山﹑綏寧﹑各守備一員。兵一百名。

○升工部理事官佟國允﹑爲本部侍郎。盧興祖﹑爲工部啟心郎。

○丁未。歸化城土默特部落古祿格等﹑遣甲喇章京杜冷等﹑貢駝馬。宴賚如例。

○增設都察院監察禦史十五員。

○己酉。鄂爾多斯部落濟農臺吉查木蘇等﹑遣祁成古吳巴世等﹑貢馬匹。宴賚如例。

○以甲喇章京夏玉﹑爲都察院左副都禦史。

○升山西寧武道參議潘巨﹑爲江南按察使司副使常鎭兵備道。河東運使董宗聖﹑爲山東布政使司參政分守東兗道。

○庚戌。升二等甲喇章京屠賴爲一等甲喇章京以敍黑龍江﹑潼關﹑江南等處軍功故也

○壬子。諭兵部先定逃人自歸尋主者。將窩逃之人正法其九家及甲長。鄕約。俱各鞭一百﹑流徙。該管官俱行治罪。今定逃人自歸者。窩逃之人﹑及兩鄰﹑流徙。甲長﹑並七家之人﹑各鞭五十。該管官﹑及鄕約﹑俱免罪其餘俱照以前定例。

○革禦史於嗣登職。以太廟內行止不敬故也。

○甲寅。平南大將軍多羅貝勒勒克徳渾班師至京

○乙卯。招撫江南大學士洪承疇﹑疏請回京。以江南尙未大定。不允。仍賜其妻﹑銀百兩。貂皮二百張

○攺陜西左布政使周文葉﹑爲河南布政使司左布政使。升陜西右參政管右布政使事劉弘遇﹑爲陜西布政使司左布政使。直隸河間府知府劉漢祚﹑爲山西按察使司副使﹑寧武兵備道。

○丁巳給江寧從徵浙閩各官家口俸銀﹑三分之一。兵丁家口﹑月餉之半。

○揚威大將軍和碩徳豫親王多鐸等﹑師至營噶爾察克山。聞騰機思等﹑屯於衮噶魯臺地方。隨令蒙古固山額眞庫魯克達爾漢阿賴等﹑率兵先出繞其後﹑扼據險隘。大軍繼進。騰機思等﹑聞風遁去。卽令。外藩蒙古巴圖魯郡王滿朱習禮同梅勒章京明安達禮等乘夜進追次日及之於歐特克山賊迎戰。大破之。斬其臺吉毛害並迎下嫁騰機思格格還。我兵渡土喇河。復遣鎭國將軍瓦克達等率兵追之陣斬騰機特子多爾濟﹑巴圖捨津﹑騰機思孫噶爾馬﹑特木徳克博音圖斬首無算。盡獲其家口輜重。次晨﹑我軍至博兒哈都山。遣貝子博和托等﹑率兵與瓦克達等﹑合軍追巢�刀。斬首千餘級。生擒八百餘。獲駱駝一千四百五十隻。馬一萬九千三百餘匹。牛一萬六千九百餘頭。羊十三萬五千三百餘只。至是捷聞。

○戊午。革工部啟心郎郎廷弼﹑主事阿爾泰職。鞭一百。以私盜庫物故也。

○己未。中元節。遣官祭福陵。昭陵。

○升署山東按察使司事僉事胡之彬爲陜西布政使司參議管右布政使事。河東運司同知佟延年﹑爲河東都轉運鹽使司運使。

○淮揚巡按姜金允疏言﹑淮安衛民嚴國士﹑母張氏疾篤。國士刲左臂和湯以進。父從善病。復刲左股以進疾皆愈。山陽縣人王夢熊孀母葉氏﹑臥病危篤。夢熊晝夜吁天。請以身代。不解帶者兩閱月。繼而奉文促選。以母老堅辭。里人賢之。宿州民張圖憲長女﹑年十六。次女﹑年十四。故明崇禎時﹑賊掠州南。二女﹑及兄國俊妻龔代﹑俱登樓縊死。賊詢知﹑感嘆而去。懷遠縣生員李本妻段氏﹑故明崇禎時兵亂。氏避居南安鄕。爲賊擄脇上馬。氏矢死不從。賊怒砍其腦至死。罵不絕口。俱請照例旌表事下所司。

○庚申。復定一等二等三等公﹑扇兩面貼方金四一品官員扇兩面貼圓金四二品官員扇兩面貼圓金三。三品官員扇兩面貼圓金二

○辛酉吏部奏言﹑朝覲考察之期﹑旣定於次年正月舉行其應行事宜首重五花冊。臣部卽照舊式﹑頒發各撫按令其攢造賫送朝覲官員姓名﹑起程日期。限十月到部其應朝覲官員俱限十二月到京。違限者參奏。不許私自馳驛。分外科擾。賢否考語。一惟撫按定注。考語﹑止用才守政年四格。須按人指事。明白直書。不許鋪敍繁文。如有毀譽徇情﹑是非顚倒者﹑議處。從之。

○遣廣東道監察禦史李嵩陽﹑巡視兩淮鹽課。山東道監察禦史寧承勛﹑巡按宣大。

○壬戌江西巡撫李翔鳳﹑進正一眞人張應景符四十幅。得上

�日﹑凡致福之道惟在敬天勤民。安所事此朝廷一用。天下必致效尢。其置之。

○以擊敗蘇尼特部落捷音﹑榜諭外藩蒙古。

○甲子。多克辛﹑系降明蒙古人。我兵徵大同時。率七十戶來歸。取察哈爾國﹑爲向導。又同達爾漢卓裏克圖﹑追殺蘇尼特部落反叛之吳班代等。授爲牛錄章京。敍閒散章京恩克森﹑錦州﹑松山﹑山海等處戰功。授爲半个牛錄章京。

○乙丑。命禮科右給事中楊時化﹑刑部員外郎李震成﹑爲山東考試官。

○革鑾儀衛緝訪人役。永著爲令。從給事中張國憲請也。

○丙寅。賜平西王吳三桂曁總兵一員。副將十一員。參將遊擊三十二員。宴於武英殿。

○宴賚外藩蒙古﹑二十七旗下聽事頭目。並從人如例。

○賜從多羅貝勒勒克徳渾出徵外藩蒙古固山額眞梅勒章京甲喇章京牛錄章京等官。宴於禮部。

○升山東武徳道副使王任重爲本省按察使司按察使。

○戊辰。甘肅巡撫黃圖安疏請終養下吏部議。以西陲多事。圖安借端規卸。革職永不敍用。從之。

○庚午。宴平西王吳三桂﹑恭順王孔有徳﹑智順王尙可喜﹑續順公沈志祥﹑於武英殿。各賜蟒衣一襲。帽一頂。鞾襪一雙。鞍馬一匹。加賜平西王馬十匹。銀二萬兩。以其遷移勞眾故也

○以佟學文爲吏部理事官。

○升山東萊州府知府祝思信爲本省按察使司副使武定兵備道八月甲戌朔科爾沁額駙巴雅思護朗同公主來朝進貂皮駝馬等物上禦武英殿賜宴

○乙亥諭戶部。往年市賣緞等物。皆寬長精密。近來人心姦巧希。圖射利。槪多短窄。松薄不堪。以致民間徒費錢財﹑無裨實用。殊爲可恨。合行嚴禁。爾部移文內院督臣。傳諭江寧蘇杭各處﹑機房商賈。以後織造市賣緞等。物。務要寬長合式。精密堪用。如仍前短窄松薄﹑查究治罪。

○丙子。命內翰林國史院檢討胡統虞祕書院檢討白允謙﹑爲順天鄕試考試官。

○多羅衍禧郡王羅洛宏隨徵四川薨於軍中。時年二十四。

○吏部右侍郎金之俊﹑乞假葬親不允。

○丁丑。遣大學士剛林﹑祭先師孔子。

○以喇瑪爲工部侍郎沙濟達喇爲理藩院侍郎

○光祿寺寺丞張作楫﹑坐爭試差降三級調用

○定河南官兵經制。巡撫標兵二千名。中軍一員管左營遊擊事中軍守備一員。千總二員。把總四員。旗鼓守備一員。右營遊擊一員。中軍守備一員。千總二員。把總四員。開歸河南總兵官﹑標兵二千名。中軍一員。管左營遊擊事。中軍守備一員。千總二員。把總四員。旗鼓守備一員。右營遊擊一員。中軍守備一員。千總二員。把總四員。河南府參將﹑標兵一千名。中軍守備一員。千總二員。把總四員。歸徳參將。標兵一千名。中軍守備一員。千總二員。把總四員。南汝總兵官﹑標兵二千名。中軍一員。管左營遊擊事。中軍守備一員。千總二員。把總四員。旗鼓守備一員。右營遊擊一員。中軍守備一員。千總二員。把總四員。汝寧府參將﹑標兵一千名。中軍守備一員。千總二員。把總四員。懷慶總兵官﹑標兵二千名。中軍一員。管左營遊擊事。中軍守備一員。千總二員。把總四員。旗鼓守備一員。右營遊擊一員。中軍守備一員。千總二員。把總四員。衛輝府參將﹑標兵一千名。中軍守備一員。千總二員。把總四員。磁州﹑都司一員。兵五百名。嵩縣﹑守備一員。兵三百名。王祿店﹑守備一員。兵二百名。河道﹑驛傳道﹑督糧道﹑各中軍守備一員。分巡河北道中軍守備一員。標兵一百名。分守河北道﹑中軍守備一員。標兵一百名。分巡大梁道中軍守備一員。標兵二百名。分守大梁道中軍守備一員。標兵二百名。睢陳道中軍守備一員。標兵二百名。分巡河南道﹑中軍守備一員。標兵二百名。分守河南道中軍守備一員。標兵一百名。分巡汝南道﹑中軍守備一員。標兵二百名。分守汝南道﹑中軍守備一員。標兵一百名。

○戊寅。遣禮部尙書覺羅郎球。祭大社大稷。

○河南汝南道參政張益慶﹑坐激變叛賊陳蛟。革職。

○己卯。山東提學道房之騏﹑河南提學道劉慶蕃坐濫送貢監。各降三級調用。

○庚辰。命房山縣知縣﹑祭金帝陵。

○定江西官兵經制。巡撫﹑標兵一千五百名。中軍兼管左營遊擊一員。旗鼓守備一員。守備一員。千總一員。把總二員。右營﹑遊擊一員。守備一員。千總一員。把總二員。南贛巡撫﹑標兵一千五百名。中軍兼管左營遊擊一員。旗鼓守備一員。守備一員。千總一員。把總二員。右營遊擊一員。守備一員。千總一員。把總二員。南昌提督總兵﹑標兵五千名。旗鼓都司一員。中營﹑中軍參將一員。守備一員。千總二員。把總四員。左營﹑遊擊一員。守備一員。千總二員。把總四員。右營遊擊一員。守備一員。千總二員。把總四員。前營﹑遊擊一員。守備一員。千總二員。把總四員後營﹑遊擊一員。守備一員。千總二員。把總四員。南贛總兵標兵五千名。旗鼓守備一員。中營中軍遊擊一員。守備一員。千總二員。把總四員。左營﹑遊擊一員。守備一員。千總二員。把總四員。右營﹑遊擊一員。守備一員。千總二員。把總四員。前營遊擊一員。守備一員。千總二員。把總四員。後營﹑遊擊一員。守備一員。千總二員。把總四員。九江總兵﹑標兵五千名。旗鼓守備一員。中營﹑中軍遊擊一員。守備一員。千總二員。把總四員。左營遊擊一員。守備一員。千總二員。把總四員。右營﹑遊擊一員。守備一員。千總二員。把總四員。前營﹑遊擊一員。守備一員。千總二員。把總四員。後營﹑遊擊一員。守備一員。千總二員。把總四員。袁州副將﹑標兵二千名。左營﹑中軍都司一員。守備一員。千總二員。把總四員。右營﹑都司一員。守備一員。千總二員。把總四員。廣信府參將﹑標兵六百名。中軍守備一員。千總一員。把總二員。建昌府參將﹑標兵六百名。中軍守備一員。千總一員。把總二員。饒州府參將﹑標兵六百名。中軍守備一員。千總一員。把總二員。吉安府參將﹑標兵六百名。中軍守備一員。千總一員。把總二員。南湖觜﹑守備一員。兵三百名。把總一員。寧州銅鼓石﹑守備一員。兵三百名。把總一員。鄱陽湖﹑守備一員。兵三百名。把總一員。樟樹鎭﹑守備一員。兵三百名。把總一員。廣昌營﹑守備一員。兵三百名。把總一員。鉛山守備一員兵三百名。把總一員。萬安﹑守備一員。兵三百名。把總一員。長沙營守備一員。兵三百名。把總一員。羊角水營守備一員。兵三百名把總一員。撫州。守備一員。兵三百名把總一員。南康營守備一員。兵三百名。把總一員。武寧營﹑守備一員。兵三百名。把總一員。瑞州營﹑守備一員。兵三百名。把總一員。永新﹑守備一員。兵三百名。把總一員。龍泉﹑守備一員。兵三百名。把總一員。永鎭營﹑守備一員。兵三百名。把總一員。橫岡營﹑守備一員。兵三百名。把總一員。永丰營﹑守備一員。兵三百名。把總一員。瑞南道﹑中軍守備一員。兵二百名分巡南瑞道﹑中軍守備一員。兵二百名分守南瑞道﹑中軍守備一員。兵二百名。分守饒南九道中軍守備一員。兵二百名。分巡饒南九道﹑中軍守備一員。兵二百名分巡嶺北道中軍守備一員。兵二百名。分守嶺北道中軍守備一員。兵二百名廣撫建道﹑中軍守備一員。兵二百名分守湖東道﹑中軍守備一員。兵二百名。分巡湖西道﹑中軍守備一員。兵二百名。分守湖西道。中軍守備一員。兵二百名。督糧道﹑中軍守備一員。

○辛巳。遣江南道監察禦史楊四重﹑巡視漕儲。

○邳州土寇楊秉孝﹑王君實等嘯聚黨羽。僭號設官。謀攻邳城。掠民肆害。總督王文奎﹑淮徐道參議張兆羆調兵擒斬之。以捷聞。

○戶部奏言江南提督織造太監車天祥呈稱﹑自崇禎二年﹑在江南織造歷十有五載順治二年又蒙豫王委令照舊織造。今老病不能料理乞代題辭任查織造袍服必資熟練之人。天祥久司織務仍令照舊管理可也命車天祥著以原官管理江寧織造鑄給印信

○壬午太宗文皇帝忌辰。遣官祭昭陵。

○甲申。太祖武皇帝忌辰。遣官祭福陵。

○乙酉。上禦武英殿。賜公主﹑及額駙巴雅思護朗宴。

○揚威大將軍和碩徳豫親王多鐸等奏報﹑我師自土勒河西行。於七月十三日﹑至查濟布喇克地方。喀爾喀部落土謝圖汗兩子﹑率兵二萬。橫列查濟布喇克上游。我師嚴陣而前。敵來迎戰。我師遂擊敗之。追逐三十餘里。斬殺甚眾。獲駱駝二百七十餘只。馬千一百餘匹。次日﹑喀爾喀部落碩雷汗之四子﹑本霸巴圖魯臺吉等﹑率兵三萬。遮查濟布喇克道口而來。我師列陣奮擊敗之。追逐二十餘里。復斬殺甚眾。獲駱駝二百餘只。馬七百六十餘匹。及問俘卒﹑言碩雷家口部眾。悉走塞冷格地方。眾議將欲前進﹑因馬疲乏。於七月十六日﹑班師還矣。捷聞。下所司察敍。

○丙戌。革靑州道副使韓昭宣職﹑逮問。以其縱脫故明寧陽王朱翊金�敕等故也。

○吏部疏言﹑逆寇賀珍犯漢中。漢羌道胡全才﹑知府楊可經﹑同知董應徵通判李芳澂﹑推官原體蒙﹑同心戮力。守城著績。宜加擢敍請將全才以巡撫升用。可經等﹑各加一級用。以示鼓勵從之。

○吏部奏言原任鄖陽撫治右僉都禦史徐起元當闖寇犯鄖苦守三載不肯從逆及英王渡江。投誠效力。歷著勞績曾經梅勒章京屯泰具題奉有俟朝見後﹑加一級用之上�日。今議加爲右副都禦史。仍以巡撫推用從之。

○南贛巡撫苗胙土疏言﹑江西各府﹑叛服靡常。總以贛州爲觀望之地。今諸路官兵十餘營。圍贛已四閱月。兵將分鑣。號令匪一。旗鼓不振。鎭臣金聲桓﹑柯永盛﹑智勇兼備。士馬精良。伏乞假以總理之權。一赴贛州。一鎭南昌。令諸營﹑將領﹑悉聽節制。庶號令明而蕩平可期矣。疏下兵部議。

○丁亥。徵南大將軍貝勒博洛疏報﹑大兵攻克金華衢州二府擒斬僞蜀王朱盛濃﹑樂安王朱誼石﹑及僞伯吳凱﹑總兵項鳴斯等全浙底定。下兵部察敍。

○浙閩總督張存仁疏報﹑僞閣臣謝三賓﹑閣部宋之普﹑兵部尙書阮太鋮﹑刑部尙書蘇壯等八十四人。投誠疏下兵部。

○戊子。以恭順王孔有徳﹑爲平南大將軍。與懷順王耿仲明﹑續順公沈志祥﹑右翼固山額眞金礪﹑左翼梅勒章京屯泰﹑率滿洲蒙古漢軍官兵往徵湖廣兩廣。諭之曰。爾等先定湖廣地方。次定江西贛南。由是入廣東。鎭守一方。遣人奏報候上�日。但爾等同爵今在軍中不可不立主帥。同去王公諸將等﹑凡事悉聽恭順王令行。

○免江南太湖﹑潛山﹑二縣﹑順治二三年分荒逃額賦。

○浙閩總督張存仁引疾求罷。不允。

○遣廣東道監察禦史劉今尹巡按江南

○定州道副使陳燝坐大盜焚劫冀州庫獄降三級調用

○庚寅。革湖南巡按禦史宋一貞職以攜妾歸裏﹑赴任違限故也

○辛卯。升山東兗東道參政於變龍﹑爲本省布政使司右布政使。札委湖廣漢陽兵巡道鄭淸﹑爲陜西按察使司按察使。

○削致仕順天府府丞李魯生職。降原任順天督學禦史曹溶二級調用。以濫送貢監故也。

○壬辰。以故牛錄章京查圖子班濟岱席特庫弟席三﹑阿玉習從弟阿顏﹑純谷爾岱子鐘古爾代致仕牛錄章京馬佐子天文﹑各襲職。

○癸巳。命智順王尙可喜統所部官兵﹑赴恭順王軍。協徵湖廣等處。賜蟒袍鞾帽鞍馬。

○宣大巡按朱廷翰奏言﹑馬邑縣貢生霍錢﹑繼妻鄭氏年二十四�山戊不�夫故﹑誓死自守﹑撫孤成立。苦節四十九年請照例旌表事下所司。

○乙未。遣官祭歷代帝王。

○遣官祭城隍之神。

○丙申。升大名道副使齊國儒﹑爲湖廣布政使司參政。兼按察使司副使﹑荊南兵備道。漢中府知府楊可經﹑爲陜西布政使司參政﹑分守商雒道。南陽府知府王燕翼﹑爲山東按察使司副使﹑靑州兵備道。廬州府知府趙允光﹑爲河南按察使司副使兼布政使司參議分守汝南道。昌平州知州髙登庸爲山西按察使司僉事順廣道

○丁酉。揚威大將軍和碩徳豫親王多鐸等凱旋。攝政王多爾衮﹑出邊迎之。

○戊戌。前遣往達賴喇嘛之察罕喇嘛還達賴喇嘛厄魯特顧實汗等。遣班第達喇嘛達爾漢喇嘛等同來上表請安。獻金佛念珠普魯絨甲冑馬匹等物以甲冑弓矢撒袋大刀﹑鞍轡﹑銀器﹑緞疋﹑皮張等物。賞答之。

○己亥。初大學士範文程﹑祁充格﹑寧完我﹑以甘肅巡撫黃圖安﹑呈請終養人子至情。吏部不宜遽議罷斥。擬爲申奏。值齋期未果。白於輔政鄭親王濟爾哈朗﹑王令姑待之。後攝政王以文程等擅自關白輔政王下法司勘問。法司議俱削職﹑並籍沒家產以聞。以文程等委任有年姑釋其罪。諭令勉效厥職以贖前愆

○以昌平副將都督僉事冷允登﹑仍以原銜﹑充江西九江總兵官英王札委總兵官徐勇﹑充湖廣長沙署總兵官。保定參將尙登第﹑爲江西袁州副將。山西平陽副將程時登﹑爲湖廣常徳副將。

○設揚州管理兩浙兩淮鹽引滿官。鑄印給之。

○設淮安總理漕儲﹑滿洲戶部堂官。鑄關防給之。

○庚子。遣山西道監察禦史張懋熺﹑巡按湖南。江南道監察禦史蘇京﹑巡視茶馬。

○壬寅。蘇松巡按趙弘文疏薦﹑故明詹事府少詹事吳偉業﹑修撰楊廷鑑﹑都給事中錢增﹑禦史李模等十五員疏入。得上�日﹑趙弘文﹑濫舉多員﹑徇情市恩。下所司議處

○癸卯。升管臺章京範承宗﹑爲署都督僉事管山西平陽副將事牛錄章京綫維綺﹑爲署都督僉事管湖廣黃州副將事。

○戶部議覆浙江巡撫蕭起元疏言﹑杭嘉湖三府�山戊不�造絹疋。若責成官造。分派民造。俱恐滋獘。請歸並督織工部侍郎﹑兼造進供。公私兩便。從之。

大淸世祖體天隆運定統建極英睿欽文顯武大徳弘功至仁純孝章帝實錄卷之二十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十八

順治三年。丙戌。九月。甲辰朔。升山西大同府知府李惟垣﹑爲河南按察使司副使大名道。陜西慶陽府知府楊問奇﹑爲本省按察使司副使﹑肅州兵備道。江南淮安府同知劉興漢﹑爲山西按察使司僉事﹑定州道。

○以故明行人魯近暹﹑爲浙江按察使司僉事﹑管分守溫處道參議事。推官蔣鳴玉﹑爲山東按察使司僉事沂州道。

○乙巳。兵部疏言﹑本年九月初九等日﹑會試天下武舉。察照舊例考試﹑應用官役﹑紙張﹑器物等項。應向各衙門取用。俟命下﹑臣部移文各該衙門﹑預備辦送。用內三院官二員﹑爲主考官。科員二員﹑部員二員﹑爲同考官。禦史二員﹑爲監試官。其受卷﹑彌封﹑謄錄﹑對讀﹑關防。及巡視等官。俱於臣部各司官內差委。主考官聘幣各表二里二。同考官各表一里一。初九日試騎射。十二日試步射十五日試策論。詔如議。

○己酉。招撫江南大學士洪承疇疏報﹑僞瑞昌王朱誼氻﹑結連江寧﹑常﹑鎭﹑平﹑廣﹑逆黨。謀犯省城。官兵進巢�刀擒誼氻並其黨僞經略韋爾韜僞總兵楊三貫夏含章等。命斬之。

○兵部奏言﹑九月初九十二日會試天下武舉奉差監試馬步射﹑及執事官﹑於初八日見朝﹑次日入闈﹑事竣﹑於十三日謝恩。第三場考試﹑及各項執事官﹑亦於十三日見朝﹑赴部筵宴入闈﹑事竣謝恩。仍赴部筵宴﹑報聞。

○補原任河南道禦史張煊﹑爲浙江道監察禦史。授進士崔允弘﹑爲湖廣道試監察禦史。髙景﹑爲湖廣道試監察禦史。

○庚戌。命弘文院大學士祁充格﹑充武會試第一場監試官。祕書院大學士範文程﹑充第二場監試官。

○辛亥。復額爾格圖刑部啟心郎職。

○以內院侍讀何世泰﹑爲吏部啟心郎。孫代爲工部啟心郎。

○以正紅旗滿洲阿理睦爲護軍參領。

○壬子。定遠大將軍和碩肅親王豪格等奏報﹑臣率大軍於三月二十六日抵西安﹑聞寇在邠州﹑遣尙書星訥等﹑分兵往巢�刀﹑賊聞風潰遁﹑追斬千餘級。僞副將宋大傑﹑賀洪器﹑參將齊勛張國棟等﹑率馬步三百餘人降。又聞慶陽一帶﹑爲賊所據﹑遣固山額眞杜雷﹑分兵往巢�刀。攻克其寨。斬賊渠石二等。又遣固山額眞巴顏墨爾根侍衛李國翰﹑悉率漢軍兵﹑同副將王平等﹑撲滅延安一帶諸寇﹑五月十六日﹑賊首劉文炳﹑康千總﹑郭天星﹑張破臉等率馬步賊兵三千餘拒敵。我師擊之。斬殺甚眾。獲馬騾百十二匹。聞賊渠賀珍﹑在漢中府﹑二隻虎﹑孫守法﹑在興安州。武大定﹑髙如礪﹑蔣登雷﹑石國璽﹑王可成等﹑在徽州階州。大軍於五月初五日自西安起行。分遣多羅貝勒尼堪﹑固山貝子吞齊喀昂邦章京鰲拜巴圖魯﹑固山額眞覺羅巴哈納等﹑率兵由棧道向漢中興安進發。十六日多羅貝勒尼堪等﹑擒賊哨卒﹑訊知賀珍尙圍漢中。以馬步賊兵二千﹑據守雞頭關。隨遣巴哈納﹑吳賴等﹑分兵一半﹑由山中僻徑以往。貝勒尼堪等﹑於十八日抵雞頭關賊馬步兵二千迎拒。擊殲之。及抵漢中賀珍尙未知覺。我兵疾躪其營賊潰而逃。追斬無算。獲珍原領印信﹑並馬騾八百餘匹。五月二十五日﹑聞珍遁居西鄕縣。遣鰲拜﹑馬喇希等﹑分兵往擊﹑追及楚湖﹑敗之。獲馬騾三百餘匹。聞賊渠二隻虎﹑孫守法等﹑破興安。貝勒尼堪等自漢中至漢陰。二隻虎聞風遁入四川。孫守法已奔嶽科寨。巴顏﹑李國翰等﹑擊敗延安一帶賊兵﹑尾至張果老崖。賊入山寨。我軍掘壕圍之。使人來報。因遣守西安府圖賴。率滿洲綠旗兵﹑往代巴顏﹑李國翰﹑守張果老崖。七月十六日夜﹑潛攻克之。擒斬賊渠康千總﹑獲馬騾二百九十三匹。臣率兵一半﹑向秦州進發。二十二日﹑分遣固山貝子滿達海﹑輔國公哈爾楚渾蒙古固山額眞準塔巴圖魯等﹑率兵搜巢�刀賊黨武大定﹑髙如礪﹑石國璽﹑蔣登雷﹑王可臣等﹑僞參將石國璽。及都司守備等官五十二人。率馬步賊兵七百名降。賊首髙如礪﹑率馬步賊兵迎拒。尙書星訥敗走之。獲馬騾一百四十三匹。滿達海等抵三臺山圍之。臣於六月十二日亦至﹑周視三臺山壁立堅固﹑未可以攻令四面掘壕圍之。髙如礪奔往蔣登雷﹑王可臣所﹑率僞遊擊都司守備等官﹑五十七人。馬步賊兵二千三百名降。武大定下﹑僞遊擊周克徳﹑遣其子來降。言我兵由彼所守小路可登。於是令降將石國璽﹑蔣登雷﹑王可臣﹑率其卒七百居前。護軍統領哈寧噶等﹑率滿洲兵六百繼後。八月初七夜。奪其東門。賊各滚崖而下。我軍據壕遮殺萬餘。獲馬騾千六百匹。

○乙卯。遣江西道禦史王燮巡視兩淮鹽課江南道禦史宗惇一﹑巡按眞定等處。

○升刑部員外郎李震成﹑爲河南按察使司僉事﹑提調學政。

○丙辰。命內翰林弘文院檢討劉肇國﹑國史院檢討成克鞏﹑充武會試考試官。

○丁巳。奉恩將軍篇古卒。年二十六。

○己未。遣喀爾喀部落土謝圖汗所屬額爾徳尼托尹﹑貢馬。使臣歸。諭之曰。爾等速往﹑各語爾主﹑艸靑以前﹑可將騰機思騰機特擒之以獻。如此﹑則遣使來朝。否則﹑使來定行覊畱。此番兵去﹑非爲徵爾等﹑不過往追逃叛騰機思騰機特之偏師也。而爾土謝圖﹑碩雷二汗。尙不能支若不擒獻騰機思騰機特大軍進發。追亡捕叛。爾尙何所逃耶。

○庚申。兵部奏言武會試十九日出榜後﹑取中武舉﹑於次日見朝。傳臚赴宴畢。主席官考試官﹑並武進士次日謝恩。十月初二日﹑一甲一名武進士率諸進士於午門前上表謝恩畢。臣部恭進登科錄。報聞。

○壬戌。兵部奏言﹑第一甲一名武進士﹑應照題定例給賞甲﹑冑撒袋﹑刀﹑弓﹑矢﹑鞾﹑帶等物外。諸武進士衣頂。合無準照文進士一體穿戴。並給折鈔銀十兩。得上�日﹑武進士帽頂﹑暫照文進士。鈔準給銀。

○兵部奏言﹑武會試取中二百卷。應進禦前。擬一甲三卷。二甲二十七卷。三甲一百七十卷。發內院書寫黃榜。二十三日﹑皇上禦殿傳臚。二十七日﹑臣部筵宴武進士。得上�日﹑武進士傳臚著在午門前。二十六日筵宴。餘照例行。

○癸亥。賜中式武舉郭士衡等二百名進士及第出身。有差。

○甲子。免湖廣彜陵州﹑歸州﹑石首﹑公安﹑松滋﹑遠安﹑興山﹑巴東﹑宜都﹑長陽﹑枝江﹑華容平江等縣荒田額賦十分之七。荊門州﹑巴陵﹑江陵﹑當陽等縣十分之五。興國﹑均州﹑廣濟﹑黃梅﹑監利﹑臨湘﹑鄖縣﹑鄖西﹑上津﹑保康﹑襄陽﹑宜城﹑光化﹑南漳﹑竹溪﹑榖城等縣十分之三

○丙寅。安徽巡撫劉應賓疏報﹑僞崇陽王﹑率賊兵﹑來寇歙縣。副將張成功等擊敗之。獲僞總兵閔士英﹑鄭鵬遠等命誅之。

○攝政王次兀藍諾爾是日﹑出徵和碩徳豫親王師至。攝政王出營五里外迎之。率出徵內外王﹑貝勒﹑貝子﹑公等﹑諸大臣。吹螺拜天。行三跪九叩頭禮畢。至設涼帳所。攝政王坐於金黃涼帳內。出徵王貝勒﹑貝子﹑公等曁諸大臣。兩翼序立。聽鳴贊官贊行三跪九叩頭禮。眾仍跪和碩徳豫親王﹑土謝圖親王﹑卓禮克圖親王﹑承澤郡王﹑英郡王﹑紮薩克圖郡王等﹑進前跪﹑行抱見禮。出徵王﹑貝勒﹑傍坐藍涼帳內。貝子以下﹑章京以上﹑照各旗坐。大宴之。

○以俘獲馬駝牛羊﹑大賞出徵內外王﹑貝勒﹑貝子﹑公﹑臺吉等曁固山額眞以下﹑侍衛﹑牛錄章京以上等官。有差。

○丁卯。湖川總督羅繡錦疏報。逆賊何騰蛟等。寇犯嶽州。鎭將髙士淸等進巢�刀。斬獲甚多。下所司察敍。

○攝政王大賞出徵內外王﹑貝勒﹑貝子﹑公臺吉﹑固山額眞﹑內大臣﹑尙書等。衣帽﹑弓﹑刀﹑鞍轡﹑金銀器皿﹑馬駝等物有差。仍宴之。

○戊辰。復徳參濟王職。

○己巳。命大學士範文程﹑主鷹揚宴。

○庚午。孝慈武皇后忌辰。遣官祭福陵。

○冬十月癸酉朔享太廟。遣內大臣何洛會行禮。

○頒順治四年時憲歷。

○順天府舉行鄕飲酒禮。

○丙子。攺湖廣承天府﹑爲安陸府。

○升河南彰徳府知府宋子玉﹑爲山西按察使司副使﹑冀北道。

○湖川總督羅繡錦疏報。總兵官鄭四維等平定彜陵枝江宜都三州縣。擒斬賊眾無算。下所司察敍。

○戊寅。達賴喇嘛及厄魯特部落顧實汗﹑遣使表貢方物。宴賚如例。

○己卯。揚威大將軍和碩徳豫親王多鐸等凱旋。上出安定門迎勞之賜宴。特賜豫親王多鐸鞍馬一匹。

○固山貝子和托薨。年二十八。

○辛巳。江西提督金聲桓疏報。副將潘永禧等。擒獲僞王朱常洊總兵了悟﹑金志逵等﹑斬級無算。鄱寇悉平。報聞。

○癸未。蘇尼特部落臺吉托濟﹑伊叔吳班代叛逃。托濟率所部﹑同四子部落達爾漢卓禮克圖﹑追之。吳班代爲眾兵所戮。以聞。上嘉之。賜以叛犯家口牲畜。其達爾漢卓禮克圖﹑及有功官兵。並分賜有差。

○甲申。革安徽巡撫劉應賓職。以招撫江南大學士洪承疇﹑劾其濫給副參印札故也。

○江西提督金聲桓奏報副將髙進庫劉伯祿等。克贛州。擒斬僞閣部楊廷麟﹑下所司議敍。

○宴賚聽事外藩蒙古二十七旗下頭目卒役。如例。

○升陜西漢羌道參議胡全才﹑爲都察院右僉都禦史。巡撫寧夏。贊理軍務。山東兗西道參政章於天﹑爲都察院右僉都禦史。巡撫江西。兼理軍務。

○乙酉。諭有爲薙發﹑衣冠﹑圈地﹑投充﹑逃人牽連﹑五事具疏者﹑一槪治罪。本不許封進。

○降蘇松巡按趙宏文二級調用。以濫舉吳地鄕紳多員。市恩徇私故也。

○丙戌。遣江西道監察禦史呂維橒﹑巡按山西。貴州道監察禦史曹葉卜﹑巡按湖北。

○丁亥。朝鮮國遣使臣吳義功等貢鷹。宴賚如例。

○辛卯。山東右布政使於變龍﹑坐原任兗州道時所屬鄒縣失守。降二級調用。

○壬辰。革招撫江西尙書孫之獬職。永不敍用。以其招撫無功。擅加總兵官職銜。任意市恩故也。

○定行幸迎送禮儀。皇上出都行幸。經過地方。文官﹑知縣以上。武官﹑遊擊以上。於本境道右﹑百步外﹑跪迎送。地方官﹑百里內者﹑來朝百里外者免。

○定攝政王出都﹑及和碩親王﹑多羅郡王﹑多羅貝勒﹑奉命出徵。經過地方。迎送禮儀。攝政王出都。經過地方。文官﹑知縣以上。武官﹑遊擊以上。於本境道右六十步外﹑跪迎送。地方官六十里內者﹑來朝六十里外者﹑免。和碩親王﹑奉命出徵。經過附近地方。府﹑州﹑縣官員。於本境道右四十步外﹑跪迎送。多羅郡王﹑於三十步外﹑跪迎送。多羅貝勒﹑於二十步外﹑跪迎送。親王﹑郡王﹑貝勒﹑私自出行。各地方官不許迎送。違者治罪。

○癸巳。擢陜西邠州知州周世科﹑爲廣西道禦史。山西盂縣知縣潘朝選﹑爲江南道禦史。直隸行唐知縣盛復選﹑爲河南道禦史。密雲知縣董成學﹑爲山東道禦史。香河知縣佟鳳彩﹑爲山西道禦史。曲周知縣金元禎﹑爲陜西道禦史。文安知縣秦世禎﹑爲四川道禦史樂亭知縣金廷獻﹑爲雲南道禦史。順義知縣金志遠﹑爲貴州道禦史。棗彊知縣劉顯名﹑爲湖廣道禦史。晉州知州王世功﹑爲廣東道禦史。

○以故明鄖陽撫治徐啟元爲都察院左副都禦史。

○升湖廣右布政使李棲鳳﹑爲都察院右副都禦史。巡撫安徽。

○升山西潞安府知府銀器重﹑爲陜西按察使司副使﹑漢羌兵備道。陜西楡林道僉事袁噩﹑爲本省布政使司參議﹑寧夏道。

○升總河標下游擊張思孟﹑爲都督僉事。充鎭守山東沂州署總兵官。

○淮陽巡按姜金允﹑以違例薦舉分司部員。降二級﹑調外用。

○甲午。禁官員人等﹑於近京百里內圍獵。貝勒以上﹑欲獵於百里外者。必請上�日方行。違者治罪。

○遣湖廣道監察禦史崔允宏﹑巡按浙江。

○乙未。賜湖廣凱旋平南大將軍多羅貝勒勒克徳渾﹑黃金一百兩。白金二千兩。公傅勒赫翁古﹑紮喀納﹑富喇塔蘇布圖﹑薩弼等。黃金各五十兩。白金各一千兩。尙書宗室鞏阿岱﹑固山額眞葉臣﹑黃金各三十兩。白金各五百兩。梅勒章京覺善﹑卓羅黃金各十兩。白金各三百兩。甲喇章京以下等官。及邊外蒙古固山額眞以下。各賞賚有差。

○兵部奏言﹑指揮千百戶名色。旣已盡裁。而衛所必不可裁。應每衛設掌印官一員。兼理屯事。攺爲衛守備。千戶攺爲衛千總。每所設一員。俱由部推。百戶攺爲衛百總。每所設一員。由督撫選委。其不屬於衛之所。俱給關防。衛軍攺爲屯丁。凡衛所錢糧職掌﹑及漕運造船事務。並都司﹑行都司分轄。皆宜照舊。從之。

○丙申。以故三等甲喇章京何濟吉禮子巴圖﹑牛錄章京那穆泰俄濟格子塞稜格﹑克習圖侄納木岱﹑劉士芳子文奇﹑勞薩﹑從弟薩木哈﹑各襲職。

○命江寧總兵官柯永盛﹑移鎭南贛。

○贈江西巡撫右副都禦史李翔鳳﹑爲兵部右侍郎。祭葬如例。

○丁酉上出獵。是日駐蹕盧溝橋。通州道李廷梅朝見賜禦膳並衣帽等物。

○禁民間私自買賣馬﹑騾甲﹑冑弓﹑矢﹑刀槍﹑火炮﹑鳥槍等物。以杜盜源。從戶部尙書英俄爾岱請也。

○免江南望江﹑宿松﹑太湖﹑懷寧四縣。本年分旱災額賦。

○戶部奏言﹑臣部郎中王弘祚﹑委修賦役全書。倪光薦﹑辦理漕糧。請加銜久任。從之。

○戊戌。上駐蹕蔣協地方。

○己亥。上駐蹕辛家莊。霸州道張儒秀﹑固安知縣魏爾康朝見。各賜禦膳並衣帽等物有差。

○升河南河北道參政蘇宏祖﹑爲山東布政使司右布政使。湖廣湖北道參政崔光前﹑爲本省布政使司右布政使河南汝寧府知府夏廷印﹑爲陜西按察使司副使楡林道。降補山東右布政使於變龍﹑爲本省布政使司參議﹑兗西道。

○免陜西延綏﹑莊浪﹑本年雹蝗災傷額賦。

○庚子。上駐蹕楊家莊。涿州知州劉有道朝見。賜禦膳﹑衣帽等物。

○辛丑。上駐蹕良鄕。賜諸王﹑貝子﹑公﹑及各官宴。涿州參將朱萬祺朝見賜禦膳﹑衣帽等物。

○壬寅太和中和等殿﹑體仁等閣太和等門工成。太和殿﹑連廊共十一間。長十八丈五尺。寬十丈一尺髙七丈五尺。中和殿連廊共五間。寬六丈五尺七寸。四面俱同。髙四丈八尺。位育宮連廊共九間長十四丈一尺。寬六丈六尺。髙五丈八尺。左右配殿﹑連廊各七間。長九丈二尺。寬五丈二尺。髙三丈七尺五寸。體仁弘義二閣﹑每閣連廊各九間。長十三丈七尺。寬五丈二尺。髙五丈九尺五寸。太和門﹑連廊共九間。長十四丈七尺。寬六丈三尺。髙五丈四尺。協和門﹑雍和門﹑左翼門﹑右翼門﹑每門俱五間。長八丈。寬三丈。髙二丈九尺五寸。昭徳門﹑貞度門中左門﹑中右門﹑每門連廊五間。長六丈二尺。寬四丈一尺。髙三丈五尺。左右兩長廊﹑每廊三十六間髙二丈五尺。寬三丈五尺。長三十九丈五尺八寸。井房二座豕羊滌髒房二座各長一丈五尺四面俱同。髙一丈四尺兩小房二座各三間。長三丈。寬一丈五尺。髙一丈三尺五寸。粢盛房二座﹑各五間。長五丈八尺。寬三丈八尺。髙二丈八尺。前後四角樓﹑每樓長四丈九尺五寸。寬四丈九尺五寸。髙五丈三尺五寸。禦膳兩房﹑每房連廊各九間。長十一丈一尺。寬四丈三尺。髙二丈九尺。貯菓肉前樓二座每座連廊八間。長八丈五尺。寬三丈五尺。髙三丈五尺五寸。後樓二座﹑每座連廊八間。長八丈四尺。寬三丈五尺。髙三丈五尺五寸。

○是日上還宮。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十九

順治三年。丙戌。十一月。癸卯朔。徵南大將軍多羅貝勒博洛﹑旣定全浙隨分兵由衢州廣信兩路﹑進師福建。固山額眞公圖賴等擊敗僞閣部黃鳴駿等於仙霞關遂破浦城前鋒統領努山等擒斬僞巡撫楊廷淸﹑李暄﹑分遣署護軍統領杜爾徳前鋒參領拜尹岱等攻下建寧﹑延平等府。聞僞唐王朱聿釗遁走汀州。遣護軍統領阿濟格尼堪﹑杜爾徳等﹑率兵追襲。直抵城下。我軍奮擊先登。擒斬朱聿釗﹑及僞陽曲王朱盛渡﹑西河王朱盛洤﹑松滋王朱演漢﹑西城王朱通簡﹑並僞官僞伯等撫定汀州。僞總兵姜正希﹑率兵二萬﹑復襲汀州﹑乘夜登城。我兵擊敗之。斬殺萬餘級。固山額眞宗室韓岱等破僞總兵師福軍於分水關入崇安縣俘斬僞巡撫楊文忠等撫定興化漳泉三府。署梅勒章京趙布泰等襲克福州前後連破賊兵二十餘陣。降其僞總兵二十員。副將四十一員。參遊七十二員。馬步兵六萬八千五百餘名。福建悉平。獲僞璽九顆馬騾輜重無算。捷聞。得上�日﹑博洛等躬親調度﹑平定浙閩命所司擇日祭告天地﹑宗廟。詔赦天下。

○乙巳。升山海中協副將沈朝華﹑爲署都督僉事﹑充陜西延綏總兵官。

○丙午。升黃花路參將慕繼勛﹑爲山海副將。居庸關參將石萬鐘爲昌平副將。

○遣左翼正白旗梅勒章京卓羅﹑右翼鑲藍旗梅勒章京藍拜﹑赴恭順王軍前。

○丁未。升湖廣荊州府知府余必躍﹑爲本省按察使司副使﹑分巡湖北道。江南常州府知府夏一鶚﹑爲本省按察使司副使漕儲道。鎭江府知府塗廓﹑爲河南按察使司副使。分巡河北道。

○加戶部郎中王宏祚﹑大僕寺少卿銜。仍修賦役全書。倪光薦太僕寺少卿銜。仍管漕糧事務。

○戊申。江南巡按毛九華奏言﹑句容縣民朱熙耀妻華氏﹑朱熙代妻張氏﹑避難遇賊﹑誓不受辱。中矢投水死。華氏子之階﹑及張氏二女﹑以救母並歿。貴池縣生員朱之相妻吳氏﹑爲叛兵所執。欲污之。氏切齒痛罵。賊斷其二肘。至刳腹抽腸而死。溧陽縣民馬道隆妻呂氏﹑二十�山戊不�守節。勤紡績。供舅姑。撫孤成立。年踰八旬。建陽衛生員劉光炯妻周氏﹑二十六�山戊不

�夫亡。舅姑垂白生子灝甫七月。氏孀居三十餘年。孝事二親。逮歿﹑喪葬如禮。桐城縣儒士胡效政妻龍氏。十八�山戊不�夫故。守節七十餘年。課子孫成立江寧府生員程起善﹑與父檟同舟。火延燒父榻起善衝焰救父得免。起善被火燎而亡。俱請照例旌表。事下所司。

○辛亥。遣湖廣道監察禦史髙景﹑巡按宣大。

○升戶部理事官李茂芳﹑爲江南布政使司參政。管理鹽引。

○保定巡撫郝晉﹑定州道僉事陳燝﹑承上�日審鞫叛逆大案﹑遊移參差﹑不能執法。各降二級調用。

○壬子。以安達禮﹑朱好善﹑爲戶部理事官。

○以鑲黃旗喇祐﹑爲護軍參領。

○癸丑。免直隸河間縣﹑任邱縣﹑山西大同縣﹑本年冰雹水災額賦。

○丁巳冬至。祀天於圜丘。上親詣行禮。

○戊午。浙閩總督張存仁﹑疏請錢塘一帶緊要地方應設水師五千以防海寇下所司知之。

○朝鮮國王李倧遣陪臣劉廷良等﹑奉表謝免貢米。及發回林慶業恩。附貢方物。宴賚如例。

○庚申。梅勒章京覺善等奏報﹑進巢�刀山東土寇﹑斬首一萬六千有奇。俘獲無算。報聞。

○辛酉。封鎭國將軍宗室阿拜子鞏安﹑爲奉恩將軍。

○壬戌。升兩淮運使朱延慶爲浙江布政使司參政﹑兼按察使司副使﹑分巡嘉湖道。江南池太道參議髙岐鳳﹑爲本省按察使司副使兼布政使司參議督糧道。以招撫大學士洪承疇﹑題薦辦事效力袁廓宇爲江南按察使司僉事池太道。

○授進士趙班璽爲河南道試監察禦史。李允喦﹑爲山東道試監察禦史。盧鑄﹑爲江南道試監察禦史崔士俊﹑爲雲南道試監察禦史。

○癸亥。革山東按察使胡之彬職以巡按禦史吳達﹑劾其縱賊脫逃故也。

○乙丑。授進士匡蘭兆﹑爲貴州道試監察禦史。

○戊辰。以浙東全閩蕩平。遣官祭告天地﹑宗廟﹑社稷。免行慶賀。

○蘇松督學禦史陳昌言疏言﹑江陰縣吳氏女﹑許字袁永廣﹑未嫁﹑永廣歿。女截髮毀容。立侄爲嗣。至死靡他。上海縣民馬鳴仲妻顧氏﹑當兵亂不受污。身中七矢。抱子赴水死。丹徒縣民章芮妻茅氏﹑江陰縣生員袁永康妻顧氏﹑吳縣民朱應鯉妻葉氏﹑常熟縣民言解妻張氏﹑武進縣民劉士璋妻榮氏﹑江都縣童生陳治道妻寧氏﹑儀眞縣民吳宗周妻周氏﹑山陽縣民吳思舜妻邵氏﹑生員盧榮祖妻楊氏﹑咸少寡砥節。堅貞不貳。長洲縣民江大濟﹑父啟祿失明。醫藥無效。大濟焚香告天﹑願以身代。夢神授以方。含乳舐之。四越月而父目復明。大濟妻黃氏﹑姑臥病。潛割左股投羹進食。姑病隨愈。裏傳雙孝。寶應縣民鄭之鴻之鰲母病危。之鴻兄弟並割股療母屙。常熟縣民劉士龍母病疽。士龍口吮膿血瘡遂愈母以壽終。廬墓三年。朝夕攀柏悲號俱請照例旌表事下所司。

十二月。癸酉朔升山東運同夏時芳爲兩淮都轉運鹽使司運使。

○革山西按察使婁惺伯職仍下撫按鞫問。以縱放故明宗姓故也。

○蘇松提督吳勝兆疏報﹑故明遂平王朱紹鯤﹑及僞職方楊模等﹑擁眾太湖。勾連海寇謀爲不軌。副將詹世勛等﹑率兵撲巢�刀。紹鯤等就擒命斬之。

○山西巡按王昌允疏報﹑靈石縣舉人王之度母牛氏﹑夫故﹑氏年二十五。勵志矢節。訓之度登賢書逆闖逼授之度僞職﹑誡不令受。守節五十年。崞縣生員亢守節﹑繼妻丁氏﹑年二十九夫故。訓孫發潛入泮守節四十年。請照例旌表。章下所司。

○己卯。授山東平原縣知縣梁應龍﹑爲福建道試監察禦史。莒州知州蔡應桂﹑爲江西道試監察禦史。進士張翮﹑爲雲南道試監察禦史。竇蔚﹑爲廣東道試監察禦史劉漪﹑爲廣東道試監察禦史。

○庚辰。山東膠州總兵官海時行疏報﹑賊首謝遷﹑結連南山諸賊。攻陷髙苑。官兵進巢�刀。擒斬僞軍師趙來鄕等﹑諸寨悉平。報聞。

○壬午。命昂邦章京拜山﹑爲議政大臣。

○授武定州知州張中元﹑爲河南道試監察禦史。髙陽縣知縣王志佐﹑爲浙江道試監察禦史。

○升河南開封府知府閻堯年爲本省按察使司副使糧儲道。

○山東巡按吳達奏報﹑叛賊小霸王等陷莘邑。盤踞日久。同知劉自昌﹑參將邢邦勛擊賊於董王莊大破之遂復莘縣。下兵部知之。

○甲申。靖遠大將軍和碩肅親王豪格等奏報﹑臣帥師於十一月二十六日至南部。偵得逆賊張獻忠﹑列營西充縣境。隨令護軍統領鰲拜巴圖魯等分領八旗護軍先發。臣統大軍﹑星夜兼程繼進。次日黎明抵西充。獻忠盡率馬步賊兵拒師。鰲拜等奮擊。大破之。斬獻忠於陣。臣至。復分兵四出。破賊營一百三十餘處。斬首數萬級。獲馬騾一萬二千二百餘匹。捷聞。得上�日﹑豪格指授方略。克奏膚功。獻忠伏誅。四川平定。深可嘉悅。有功官兵﹑察明議敍。仍擇吉祭告。詔赦天下。

○乙酉。以甲喇章京佟養量爲都督僉事﹑充鎭守山東沂州總兵官。

○招撫江南大學士洪承疇疏報﹑僞髙安王朱常淇﹑同僞監軍道江於東等﹑盤踞徽州婺源縣之小坑。擁眾抗命。提督張天祿等﹑率兵進巢�刀。常淇及妻子﹑並其黨﹑俱就擒。命斬之。

○丙戌。升直隸保定兵備道僉事於淸廉﹑爲都察院右僉都禦史﹑巡撫保定等府﹑提督紫荊等關。天津兵備道右參政劉武元﹑爲都察院右副都禦史﹑巡撫南贛汀邵等處。提督軍務。

○免直隸薊州﹑丰潤﹑玉田﹑寶坻﹑武淸等州縣﹑本年分水災額賦。

○丁亥。庫爾喀部落賴達庫等﹑進貢海豹等皮。宴賚如例。

○戊子。革山西左布政使王點職。逮問。以督臣馬國柱﹑劾其違制刊刻科場條約﹑令生儒各戴儒巾﹑教官紗帽去趐故也。

○夜﹑月食。

○己丑。革隨徵甲喇章京史應庚職逮問。以其鈐束無術﹑縱兵劫掠故也。

○庚寅。河南道監察禦史盛復選奏請﹑專差屯政禦史﹑淸察屯地。以裕軍需下部院知之。

○定武進士初授職銜。一甲第一名授參將。一甲第二名授遊擊。一甲第三名授都司。二甲授守備。三甲授署守備。著爲令。

○壬辰。頒賜諸王以下﹑甲喇章京理事官以上﹑滿文金遼元三史。並明洪武寶訓。

○癸巳。遣湖廣道監察禦史魏琯﹑提督江寧學政山西道監察禦史蘇銓﹑提督蘇松學政。

○甲午。位育宮成。上禦太和殿諸王及文武羣臣﹑行慶賀禮。賜宴。是日﹑移居位育宮。

○以故三等﹑昂邦章京畢喇習子多爾機﹑一等甲喇章京貴痕戴靑侄席喇布﹑三等甲喇章京喇濟弟席希爾牛錄章京楊愛從侄尼瑪圖﹑尼雅漢子鄭庫﹑各襲職。

○江寧督學禦史髙去奢疏報﹑壽州衛百戶張應彭幼失父。事母吳氏克盡孝養母歿。哀毀骨立。築廬墓旁。服衰啜粥。朝夕哭奠。三年如一日和州民宋繼昌﹑年十�山戊不�﹑母陳氏病篤。焚香吁天﹑願以身代。刲股和藥。母病立瘥。霍邱縣民杜文郁女從兒﹑徳兒流寇破城。從兒年十六。徳兒年十四。懼賊污。同入內室。對縊而死。無爲州民謝大經女桂兒﹑年十四。瀕嫁夫故。隨母往弔。堅請守制。母阻之。仰天大慟。誓不攺適。繼窺母欲奪其志。潛入室自縊。俱請照例旌表。章下禮部。

○乙未。賜烏朱穆秦部落車臣親王護衛達喇海﹑阿霸垓部落多羅卓禮克圖郡王護衛墨爾折乙﹑俱號爲達爾漢。並免其應付差馬口糧之役以和碩徳豫親王﹑統兵追騰機思時﹑曾爲向導故也。

○丁酉。定諸王入朝降輿﹑及朝列坐次儀注。輔政王﹑入午門至太和門降輿。和碩徳豫親王﹑肅親王﹑多羅英郡王入午門至昭徳門降輿。諸王。俱午門外降輿。其朝列坐次。多羅英郡王﹑與和碩親王同。諸多羅郡王視親王稍後。外藩科爾沁國﹑土謝圖親王巴達禮﹑卓禮克圖親王吳克善﹑位與和碩親王同列。巴圖魯郡王滿朱習禮﹑位次多羅英郡王。其餘藩王﹑及平西王吳三桂﹑恭順王孔有徳﹑懷順王耿仲明﹑智順王尙可喜﹑坐位俱次諸多羅郡王。

○命烏朱穆秦部落故蘇勒親王多爾濟孫察漧巴拜襲爵。

○狹西巡按趙﹤山耑﹥奏報﹑賀珍等賊﹑盤跨興安。副將任珍等於十一月十三日﹑率兵往巢�刀。賊望風逃走。副將王平等追擊。大敗之。斬首三千餘級。收降一千五百餘人。獲騾馬器械甚眾。下兵部知之。

○庚子。招撫江南大學士洪承疇疏報﹑故明僞金華王朱由﹤木產﹥﹑據饒州境。擁兵煽亂安仁﹑萬年﹑余干等縣。都司余龍﹑進兵搗其巢穴。獲由﹤木產﹥﹑命斬之。

○壬寅。�山戊不�暮。享太廟。遣鎭國公固山額眞拜尹圖行禮。

○遣官祭四祖陵﹑福陵﹑昭陵。

○遣官祭太�山戊不�月將之神。

○是�山戊不�﹑鹽三百三十二萬八千七十一引。鹽課銀﹑一百五十一萬八千一百三十一兩一錢五分有奇。鑄錢﹑六萬二千四百八十二萬三千九百六十文有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之二十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十

順治四年。丁亥春。正月癸卯朔。上詣堂子行禮還宮拜神畢。詣皇太后宮行禮。禦太和殿。諸王﹑貝勒﹑貝子﹑公﹑文武羣臣﹑及外藩蒙古諸王上表行慶賀禮。賜宴。

○朝鮮國王李倧﹑遣陪臣尢贊成等表賀冬至元旦萬壽聖節﹑附貢方物。及�山戊不�貢。宴賚如例。

○乙巳。日半暈。生左右珥。赤黃色。良久乃散。

○河南總兵官孔希貴奏報﹑範縣土寇平。報聞。

○丙午。河南巡撫吳景道﹑以芝艸產於嵩山﹑表賀得上�日﹑政教修明﹑時和年稔﹑方爲祥瑞。芝艸何必稱奇。

○鳳陽巡撫陳之龍奏報﹑官兵救援如臯搗焚李七﹑趙雲等賊巢斬級千六百有奇。下兵部敍卹

○丁未諭文武各官嗣後凡隨徵出差﹑不得受地方官員饋遺。

○山西道監察禦史佟鳳彩奏言近畿沿河州縣﹑屢年衝決。禾稼被淹有虧正賦。宜令各州縣額設堤夫。量其河之深淺﹑口之寬狹﹑修築凝固。庶河水不至氾漲﹑而秋成有望矣部覆允行。

○戊申。命輔國公鞏阿岱﹑內大臣吳拜﹑何洛會等﹑率將士徵宣府地方

○己酉。禁止鹽丁投充王貝勒等。卽已經投充者﹑悉令革除。

○庚戌。孟春。享太廟。遣公拜尹圖行禮。

○遣官祭太�山戊不�月將之神。

○興五鳳樓工。

○革原任順天督學曹溶﹑河南學道房之騏職。降順天督學張鳴駿二級﹑調外用。降國子監祭酒薛所蘊﹑司業羅憲汶﹑各二級調用。以濫送貢監﹑違例溢額故也

○漕運總督王文奎﹑坐擅免荒田租賦。及瀆請故明陵寢祀典。革職。下刑部議罪。

○辛亥。戶部奏請。去年八旗圈地﹑止圈一面內薄地甚多﹑以致秋成歉收今年東來滿洲﹑又無地耕種。若以遠處府州縣屯衛故明勛戚等地撥給﹑又恐收獲時﹑孤貧佃戶﹑無力運送應於近京府州縣內﹑不論有主無主地土﹑撥換去年所圈薄地。並給今年東來滿洲。其被圈之民﹑於滿洲未圈州縣內﹑查屯衛等地撥補。仍照遷移遠近豁免錢糧四百里者準免二年。三百里者﹑準免一年。以後無復再圈民地。庶滿漢兩便疏入從之於是圈順義﹑懷柔﹑密雲﹑平谷四縣地﹑六萬七百五晌。以延慶州﹑永寧縣﹑新保安﹑永寧衛﹑延慶衛﹑延慶左衛右衛﹑懷來衛﹑無主屯地撥補。圈雄縣﹑大城﹑新城三縣地四萬九千一百一十五晌。以朿鹿﹑阜城二縣無主屯地撥補圈容城任邱二縣地﹑三萬五千五十一晌以武邑縣無主屯地撥補圈河間府地﹑二十萬一千五百三十九晌以博野﹑安平﹑肅寧﹑饒陽四縣先圈薄地撥補圈昌平﹑良鄕﹑房山﹑易州﹑四州縣地﹑五萬九千八百六十晌。以定州﹑晉州﹑無極縣﹑舊保安﹑深井堡﹑桃花堡﹑遞鶚堡﹑雞鳴驛﹑龍門所﹑無主屯地撥補。圈安肅﹑滿城二縣地﹑三萬五千九百晌。以武彊﹑槁城二縣無主屯地撥補。圈完縣﹑淸苑二縣地﹑四萬五千一百晌。以眞定縣無主屯地撥補圈通州﹑三河﹑薊州﹑遵化﹑四州縣地﹑十一萬二百二十八晌。以玉田﹑丰潤二縣圈剩無主屯地﹑及遷安縣無主屯地撥補。圈霸州﹑新城﹑漷縣﹑武淸﹑東安﹑髙陽﹑慶都﹑固安﹑安州﹑永淸﹑滄州十一州縣地﹑十九萬二千五百一十九晌。以南皮﹑靜海﹑樂陵﹑慶雲﹑交河﹑蠡縣﹑靈壽﹑行唐﹑深州﹑深澤﹑曲陽﹑新樂﹑祁州﹑故城﹑徳州各州縣無主屯地撥補。圈涿州﹑淶水﹑定興﹑保定﹑文安五州縣地﹑十萬一千四百九十晌。以獻縣先圈薄地撥補。圈寶坻﹑香河﹑灤州﹑樂亭四州縣地﹑十萬二千二百晌。以武城﹑昌黎﹑撫寧﹑各縣無主屯地撥補。

○壬子。遣梅勒章京董阿賴﹑統領將士更番駐防杭州。

○科爾沁國﹑喀喇沁﹑烏朱穆秦﹑敖漢﹑翁牛特﹑蘇尼特﹑紮魯特﹑郭爾羅斯﹑蒿齊忒﹑阿霸垓等部落﹑厄斯黑爾等來朝貢。俱宴賚如例。

○增設陜西興安鎭總兵一員兵四千名。升副將任珍﹑爲都督僉事﹑充鎭守興安總兵官。

○湖廣總兵官柯永盛奏報﹑興國州等處寨寇悉平﹑下兵部察敍。初陳友諒遺孽。分爲柯陳二姓。盤踞江西武寧。湖廣興國。而居興國者﹑尢蕃衍黠悍。迄明之世﹑爲患將三百年。有柯抱衝者﹑與何騰蛟結連。自立爲王。以其黨陳珩玉爲帥。倚山結寨。焚劫郡縣。攻陷興國州。殺武昌同知張夢白。勢甚猖獗。鎭臣柯永盛﹑同按臣吳贊元﹑遣將徵巢�刀。十日內﹑凡八戰。皆敗之。俘斬無算。焚其巢穴﹑生擒抱衝﹑珩玉﹑斬之。餘黨悉平。前後獲婦女四百餘口。騾馬二百匹頭。俱分給有功將士。及陣亡官兵家屬。

○乙卯。以畢祿﹑爲吏部理事官。

○升登萊巡撫楊聲遠﹑爲淮揚總督。以原署寧夏巡撫黃爾性﹑爲陜西巡撫。

○以正紅旗杭素﹑爲護軍參領。

○歸化城土默特部落甲喇章京托博克﹑諾爾布等。貢駝馬。宴賚如例。

○丁巳。順天府舉行鄕飲酒禮。

○戊午。遣戶部啟心郎布丹等﹑賫諭察問朝鮮國王李倧﹑以其來使貢物多疎玩也。

○定攝政王福金儀仗。大旗二桿。吾仗二對。立瓜二對。臥瓜二對。骨朵二對。繡孔雀靑扇一對。繡花靑扇一對。繡孔雀紅扇一對。方紅傘二柄。繡瑞艸紅傘二柄。繡寶花紅傘二柄。曲柄傘一柄。庶福金儀仗。與和碩福金同。

○定諸王福金公主格格﹑儀仗服色。及公以下官民人等妻車服制度。和碩親王和碩福金﹑公主帽頂﹑大簪金佛項圈﹑嵌東珠各十顆儀仗。大旗二桿。吾仗一對。立瓜一對臥瓜一對。骨朵一對。繡花靑扇一對。繡孔雀紅扇一對。繡寶花紅傘二柄。曲柄傘一柄。轎車紅頂紅幔。頂上四角鑲邊﹑及垂檐﹑俱用靑。和碩親王庶福金﹑多羅郡王多羅福金﹑及和碩格格﹑帽頂﹑大簪﹑金佛﹑項圈﹑各嵌東珠八顆。儀仗。大旗二桿。吾仗一對。立瓜一對。骨朵一對。繡孔雀紅扇一對。繡寶花紅傘二柄。轎車紅頂紅幔。頂上四角鑲邊﹑及垂檐﹑俱用藍。多羅郡王庶福金﹑多羅格格﹑多羅貝勒﹑多羅福金帽頂﹑大簪﹑金佛﹑項圈﹑各嵌東珠七顆。儀仗。吾仗一對。立瓜一對。繡花靑扇一對。繡寶花紅傘一柄。轎車靑頂靑幔。頂上四角鑲邊﹑及垂檐﹑俱用紅。多羅貝勒庶福金﹑多羅貝勒女多羅格格﹑及固山貝子固山福金﹑帽頂﹑大簪﹑金佛﹑項圈﹑各嵌東珠六顆。轎車靑頂藍幔。頂上四角鑲邊﹑及垂檐﹑俱用紅。固山貝子庶福金﹑固山格格﹑及鎭國公夫人﹑帽頂﹑大簪﹑金佛﹑項圈﹑各嵌東珠五顆。轎車藍頂藍幔。紅垂檐。鎭國公庶夫人。輔國公夫人﹑及鎭國公女格格﹑帽頂﹑大簪﹑金佛﹑項圈﹑各嵌東珠四顆。轎車藍頂藍幔。靑鑲紅垂檐。輔國公庶夫人﹑及輔國公女格格帽頂﹑大簪﹑金佛﹑項圈﹑各嵌東珠三顆。轎車藍頂藍幔。紅鑲靑垂檐。和碩福金公主以下。耳墜﹑項圈﹑金佛﹑大簪﹑所用東珠重五分。衣服鞍轡﹤革占﹥坐﹑不許繡鳳﹑及用黃緞。如福金公主等﹑不乘轎車﹑不列儀仗﹑以行人不避路下騎告者﹑反坐之如有喪之家則仍乘所定轎車。但不用轎頂。不列儀仗。公夫人轎車﹑靑頂靑幔。綠垂檐銀頂。一品官員妻﹑轎車頂幔垂檐﹑俱用靑色。銀頂。二品官員妻﹑轎車靑頂藍幔。靑垂檐。三品官員妻﹑轎車藍頂藍幔。靑垂檐。四品官員妻﹑轎車頂幔垂檐俱藍色。五品官員以下﹑及有頂帶官員妻﹑轎車藍頂藍幔。無垂檐。俱錫頂。民人妻﹑轎車藍頂幔。無垂檐。黑油木頂。凡坐褥﹑牛錄章京以上官員照舊。五品官員以下及民人等用白氊。妻亦同。如有違定制者﹑罪之

○己未設宣府巡捕都司一員

○山東巡撫丁文盛奏報﹑範滕東阿等縣土寇平。下所司知之。

○庚申。歸並荊關﹑通惠河﹑中河淸江廠杭關﹑蕪湖﹑龍江﹑蘆政等關差於戶部。

○辛酉。升江南布政使司左布政使朱國柱﹑爲都察院右副都禦史﹑巡撫登萊東江等處。

○壬戌。禮部奏言漢官亦應如滿官例﹑照頂帶用坐褥。從之

○賞科爾沁國貢鰉魚使臣多多和﹑惇泰﹑圖爾開等﹑緞布有差。

○遣理藩院副理事官羅多理﹑賜故喇嘛伊拉古克三胡土克圖鞍馬﹑緞疋﹑器皿茶香等物。

○陜西巡按趙﹤山耑﹥奏報﹑官兵擊敗延慶賊渠郭君鎭﹑終南賊渠孫守法﹑生擒椒溝賊渠姚科耿三桂斬獲無算。並請敍慶陽守城功。疏下兵部。

○招撫江南大學士洪承疇奏報﹑總兵官卜從善﹑黃鼎等﹑擊安慶賊渠趙正大破之。生擒數十人。斬首五百餘級。獲器械甲冑無算。疏下兵部。

○初赤斤蒙古都督永柱哈密衛畏兀國都督帖木兒卜喇等﹑於明季入貢。值寇亂劫去貢物敕印寄居肅州至是詣撫臣張尙﹑求爲題請攺給敕印﹑並乞口糧。願照舊效忠納貢。尙以聞疏下部議

○癸亥禮部議封世子例﹑查故明諸王世子﹑俱分封外省。此例難循﹑應選擇吉期。先行祭告太廟。屆期﹑上禦太和殿諸王﹑文武各官﹑俱令齊集。照封諸王例﹑宣讀金冊。賜以冊印授封。旣封世子。其爵秩視郡王。賜以嵌珠頂帽﹑朝帶﹑朝衣得上�日﹑其頂帶用珠視郡王﹑俱增一顆。所用金﹑珠﹑玉﹑及所服朝衣蟒緞﹑從庫內給發。制金冊金印﹑告竣之日。卽行冊封。其祭告太廟﹑及冊封日所行典禮﹑再行具奏。世子儀仗﹑照親王例制造。

○甲子。以蘇尼特部落杜稜郡王叟塞子楮魯木﹑襲爵。

○乙丑。喇嘛班第達等﹑來貢馬。宴賚如例。

○遣山西道監察禦史廖攀龍﹑巡按順天。河南道試監察禦史盛復選﹑巡視下江。江南道試監察禦史潘朝選﹑巡視上江。廣西道試監察禦史周世科﹑巡按福建。

○丁卯。以四川平定﹑遣官祭告天地﹑太廟﹑社稷﹑免行慶賀禮。

○鑄給鎭守陜西興安等處總兵官關防。

○上禦中和殿。賜杜稜郡王楮魯木宴。

○允禮部請﹑命會試取中三百名﹑不必分南北中卷。同考官用十八員。

○戊辰。升內翰林弘文院侍讀陳具慶﹑爲內祕書院學士。

○賞譯遼金元史蒙古文侍讀杜當﹑塞稜﹑他赤哈哈番索納木﹑各馬一匹。銀三十兩。謄錄之侍讀石岱﹑他赤哈哈番畢理克圖﹑叟塞﹑銀各四十兩

○戶部奏言﹑巡視陜西茶馬﹑應遣漢軍官一員。通蒙古語滿官一員。諳習通事一員。筆帖式一員。從之。

○己巳。賜杜稜郡王楮魯木銀百兩。及甲﹑冑﹑玲瓏鞍轡﹑緞﹑布﹑銀器等物。其從官俱宴賚有差。

○以原任杏山都司僉書孫承忠﹑爲山東掌印都司。

○鑄給分防歸徳參將關防。

○庚午。罰輔政和碩鄭親王濟爾哈朗銀二千兩。革刑部尙書吳達海﹑啟心郎額爾格圖世職。副理事官胡敏﹑鞭五十﹑折贖。以王殿臺基踰制。及擅用銅獅龜鶴。吳達海等議罪徇情故也。

○授三等公拜尹圖﹑爲鎭國公。以徵喀爾喀部落土謝圖汗﹑碩雷汗﹑屢著戰功故也。

○授二等鎭國將軍錫翰﹑爲輔國公。以宗室故加恩遇云。

○贈陣亡特木徳克﹑爲牛錄章京以其子察翰﹑襲職侍衛岱衮﹑爲牛錄章京。以其子伊米孫襲職。

○以故三等甲喇章京勾赫徳巴圖魯弟鐘吉達﹑牛錄章京兼半个前程車爾格子法古達﹑牛錄章京克色巴圖魯兄克習布雷﹑致仕牛錄章京阿邦伯子孟古貝﹑各襲職

○山東巡撫丁文盛﹑坐縱盜致州縣失守削職。下刑部究擬。

○辛未。萬壽節。遣禮部尙書覺羅郎球﹑祭太廟。是日﹑上禦殿。受朝賀。賜諸王﹑貝勒﹑貝子﹑文武羣臣宴。

○命給直省文武官員敕書﹑及精微批﹑兼書滿漢字。

二月。壬申朔。

○癸酉。升直隸霸州道副使張儒秀﹑爲都察院右僉都禦史﹑巡撫山東

○升內翰林國史院檢討胡統虞﹑爲國子監祭酒。內翰林弘文院檢討劉肇國﹑爲國子監司業。吏科左給事中韓源﹑爲本科都給事中。

○遣福建道監察禦史王昌允﹑提督順天學政

○甲戌。賜習滿書庶吉士劉澤芳﹑張文明﹑韋成賢﹑王紫綬﹑夏敷九﹑沙澄﹑胡兆龍﹑陸嵩李霨﹑艾元徵等﹑貂帽涼帽各一頂。皮鑲朝衣緞朝衣各一襲。靴各一雙。

○乙亥。署兩廣總督事佟養甲奏報﹑官兵平梧州。

○命大學士範文程﹑剛林﹑祁充格﹑馮銓﹑寧完我﹑宋權﹑爲會試主考官。

○丙子。喀爾喀部落紮薩克圖汗遣邁達禮等進貢方物。宴賚如例。

○丁丑。遣大學士祁充格﹑祭先師孔子。

○戶工二部十九處關差﹑漢官外增設滿洲官十九員。漢軍官十九員

○陜西總督孟喬芳奏報﹑賀珍等殘孽﹑出沒漢中。孫守法盤踞興安胡向宸負固不服副將王平等﹑巢�刀賀珍劉二虎﹑夥賊於興安。斬向宸於板橋南山困守法秦四子於椒溝。下部察敍。

○戊寅祭大社大稷。遣禮部尙書覺羅郎球行禮。

○壬午夜﹑月掩犯木星。

○遣山東道監察禦史董成學﹑巡按江西

○賜大計卓異官布政使劉弘遇等﹑二十三員蟒緞朝衣各一襲

○廣西梧州總兵官徐國棟卒

○癸未上禦太和殿賜國舅科爾沁國桑噶爾寨及其從人宴。

○以浙東福建平定﹑頒詔天下詔曰自平定中原以後﹑浙東全閩尙爲唐藩朱聿釗所阻聲教未達。稅畝增科。頻年橫斂。爾百姓辛苦墊隘無所控訴朕甚憫焉爰命徵南大將軍貝勒博洛﹑振旅而前拯玆黎庶仰賴天地眷綏祖宗垂祐。旣定浙東。遂取閩越。先聲所至﹑窮寇潛逋。大軍掩追﹑及於汀水。朱聿釗就滅。列郡悉平。顧惟僭號阻兵﹑其民何罪。眚災肆赦。倍切朕懷。方出之水火之中。宜躋之平康之域昭玆大賚。咸與維新。所有地方合行恩例。具列於後一自順治三年十月初三日昧爽以前﹑浙東福建新定地方官吏兵民人等犯罪。無論輕重大小﹑已發覺未發覺已結﹑正未結正﹑咸赦除之。有以赦前事相訐告者﹑以其罪罪之。一浙江﹑福建人丁地畝﹑本折錢糧﹑並衛所屯糧﹑除浙江杭嘉湖﹑三府業經該總督題準﹑照平南恩詔開徵。今浙東八府﹑並福建全省﹑俱自順治四年正月初一日起﹑俱照前朝萬曆四十八年則例徵收。天啟崇禎時加派﹑盡行蠲免。其唐魯二藩僭號竊﹑據疊派橫徵﹑地方尢稱苦累。一切悉行停止﹑以蘇民困。有司借名私派﹑加耗虐民者﹑事發治以重罪。一﹑新定地方﹑徵收各項錢糧。自順治四年正月初一日以前﹑已徵在官者﹑起解充餉。拖欠在民者﹑悉行蠲免。一﹑滿漢有功文武各官﹑並行間兵士﹑俱著該部通行察敍﹑以憑升賞。一﹑新定地方﹑禮部速頒時憲歷。使官民遵行正朔。一﹑浙閩等處文武各官﹑果於大兵未到之前﹑倡先慕義﹑薙發歸順者該撫按通行察奏。官吏軍民人等﹑前因兵燹﹑流徙他鄕﹑望恩來歸者﹑地方官加意招撫。一﹑該地方山林隱逸﹑有文武才略﹑堪爲時用者﹑撫按據實奏薦。一﹑新定地方﹑各儒學廩增附生員﹑食廩肄業﹑優免﹑及每學準恩貢一名﹑正貢一名﹑俱照登極恩詔例行。各學貧生﹑聽該地方官核實申文該提學官﹑於所在學田內動支錢米﹑酌量賑給。一﹑該地方歷代帝王陵寢﹑有司照例以時致祭。及名臣賢士墳墓﹑俱嚴禁姦民掘毀。一﹑新定地方﹑兵民年七十以上者﹑許一丁侍養﹑免其雜派差役八十以上者﹑加給絹一疋綿一斤米一石。肉十斤。九十以上者倍之。有徳行著聞﹑爲鄕裏所敬服者﹑給與頂帶榮身。一﹑浙江起解戶﹑禮﹑兵﹑工﹑四部金花﹑果品﹑菉筍黃白蠟﹑富戶派剩米﹑綿﹑絹﹑鹽鈔﹑艸朿﹑協濟昌平黃蠟扣價﹑顏料余銀﹑輕賫﹑藥材牲口折價。會試銀兩﹑料價﹑雕塡漆匠﹑羅匠﹑斑竹﹑白豬鬃﹑絕鑪鐵課﹑槐花﹑梔子﹑烏梅﹑漁課麻鐵﹑魚膠等料﹑課鐵﹑馬站﹑並新攺折盔﹑甲﹑腰刀﹑胖襖﹑箭﹑弦等項﹑福建起解戶﹑禮﹑工﹑三部金花﹑料價﹑廚料﹑果品﹑牲口﹑軍辦﹑鹽鈔﹑農桑夏稅絹價﹑翎﹑鰾﹑並新舊攺折胖襖軍器箭弦﹑江南鹽鈔﹑狐皮﹑麻鐵﹑協濟昌平馬價等項﹑各折色錢糧﹑浙江漕白糧米﹑綿﹑絹﹑黃蠟﹑葉茶﹑顏料黃麻﹑栗果藥材﹑金銀箔﹑薦新芽茶﹑弓折牛角﹑筆管﹑兔皮﹑香貍皮﹑山羊毛﹑粗細銅絲﹑鐵絲﹑鐵條﹑鍼條﹑鍍白銅絲﹑靑綿花﹑碌子﹑貓竹﹑紫竹﹑筀竹﹑白硝麂皮﹑狐皮﹑槐花﹑梔子﹑烏梅﹑松香﹑廣膠﹑書籍紙桐木﹑黃白榜紙﹑�山戊不�造緞﹑罩漆﹑嚴漆﹑桐油等項﹑福建京庫﹑顏料﹑黃白蠟﹑芽茶﹑香料﹑樟腦藥味﹑緞疋﹑課鐵﹑建鐵﹑螺殼﹑翠毛﹑白硝麂皮﹑鹿皮﹑斑竹﹑弓折牛角等項﹑各本色錢糧﹑以上並鋪墊水腳。俱照前朝萬曆年間﹑賦役全書徵收。自順治四年正月初一日以前﹑已徵在官者﹑起解充餉。拖欠在民者﹑悉行蠲免。一﹑浙江起解江南各衙門折色﹑永福倉米﹑折絹﹑折綿﹑折歷日﹑直部把門皂隸﹑獄卒﹑艸折﹑漕折﹑山羊﹑折桐油﹑折餘絲易銀﹑並本色漕白糧米﹑絹疋﹑合羅絲荒絲藥材﹑金銀箔﹑芽茶﹑甘蔗等項﹑俱照前朝萬曆年間賦役全書徵收解赴戶部交納。自順治四年正月初一日以前﹑已徵在官者﹑起解充餉。拖欠在民者﹑悉行蠲免。一﹑浙閩運司鹽課﹑前代天啟崇禎年間﹑加派名色甚多。深爲商厲。今盡行蠲免。止照萬曆年間舊額﹑按引徵課。一﹑關津抽稅﹑原寓譏察。非欲困商明末疊增數倍。原額已經戶部題定。照萬曆年間原額。及天啟崇禎﹑遞增額數一半徵收。杭州南北二關﹑先已差官。其餘自順治四年正月初一日以後﹑俱照此例﹑一體抽徵。其州縣零星抽取落地稅銀名色。及閩省勢宦﹑土豪﹑不肖有司﹑向來津頭牙店﹑擅科私稅﹑槪行嚴禁。違者重治。一﹑丁銀𨿽有定額﹑但生齒凋耗之後年老殘疾﹑盡苦追徵。甚至包納逃亡﹑貽累戶族。殊堪憫惻自今以後﹑各撫按官嚴行有司﹑細加編審。凡年老殘疾﹑並逃亡故絕者﹑悉與豁免。一﹑窮民鰥寡孤獨﹑篤廢殘疾﹑不能自存者﹑聽該府州縣申文撫按。動支預備倉糧給養。一﹑各地方勢豪人等﹑受人投獻產業人口﹑及騙詐財物者﹑許自首免罪。各還原主。如被人告發﹑不在赦例。仍追還原主。一﹑民間貿易資本﹑應還應取者﹑𨿽在赦前﹑照舊還取。一﹑浙閩自明季以來﹑山場環區之地﹑多被豪彊私霸自肥﹑密結有司隱匿錢課。聽撫按淸察歸官。前罪免論。一﹑營﹑路﹑洋﹑島將領等官帶兵來歸及官吏軍民人等﹑具表投降者﹑槪赦前罪。如果有功績。仍行升賞。一﹑歸順地方﹑城市村堡﹑兵馬經過﹑不許騷擾。一﹑新順兵丁﹑原系各營者﹑仍入經制。有願歸農安業者聽。一﹑將領等官﹑有乘機擾攘﹑私帶在官兵丁﹑馬匹﹑船隻回家者﹑如果全照原數交官前事免論。一﹑土寇有脇從共擒賊首赴官﹑連名自首者﹑俱準赦罪。一﹑衛軍已攺屯丁﹑永不勾補。春秋班軍。一槪蠲免。永不赴班著役。其濱海各衛﹑前朝掛籍軍丁﹑有逃竄洋島﹑避匿海﹤舟宗﹥﹑及散亡諸澳﹑通番幹禁者﹑槪從赦宥。聽其歸裏安業。官吏人等謫戍到衛者悉放回原籍一﹑東南海外琉球﹑安南暹邏日本諸國﹑附近浙閩﹑有慕義投誠﹑納款來朝者。地方官卽爲奏達。與朝鮮等國一體優待。用普懷柔。一﹑越訴誣告﹑敗俗傷財。已經嚴禁。該地方戶婚田土小事﹑俱就有司歸結。儻姦棍訟師﹑誘陷愚民入京越訴﹑定加等反坐。一﹑新附地方﹑以卹民爲第一義。有司濫準詞狀﹑縱役擾民者﹑該撫按參提究處。巡按官委理刑察盤州縣﹑訪惡﹑科索紙贖﹑搜取贓罰﹑害民尢甚。及撫按等官交際饋遺﹑實長貪黷。並照平南詔例﹑一體嚴禁。有故違者﹑事發重治。於戲。勝殘去殺。用弘濟夫艱難。布澤流膏。務與之爲休息。大業克成於一統。新恩誕沛於遐方。偕玆率土之民。永底太平之治。布告中外。咸使聞知。

○甲申。厄魯特部落吳霸錫臺吉等﹑朝貢。宴賚如例。

○乙酉諭天下朝覲官員曰。天下人民﹑困苦極矣。朕旣出之水火﹑而隨與監司守令﹑共圖治平﹑蓋四載於玆。柰明季之積獘難除。頺風猶煽。有司則貪婪成習。小民之疾痛誰憐。司道則賄賂薰心。屬吏之貞邪莫辧。瘡痍未起。朘削彌工。流離顚連。未見何方招撫。廿�佳苻嘯聚。不聞何道消彌。朝廷之徳意時勤。郡邑之廢格如故。優遊日月。夤覬升遷。𨿽婪墨間有糾彈。而姦猾每多賄脫。朕甚憤之。玆當大計﹑已嚴飭所司﹑貪酷重懲。闒葺罔貰。爾等姑準畱任。仍服舊官。尙思祓濯前愆。勉圖後效。滌�禾山戊不�濁以淸廉。易煩苛爲寬大。於以助流愷澤。永保治安。庶稱朕奉天子民至意。當不靳顯擢﹑以旌爾勞。如或藉法行私﹑剝下媚上。巧文欺謾﹑庇罪保姦。仍踵向來積習﹑國憲凜存。必不爾貸。爾其欽哉。

○丙戌。初達賴喇嘛﹑班禪胡土克圖﹑巴哈胡土克圖﹑魯克巴胡土克圖﹑伊爾札爾薩布胡土克圖﹑薩思夏喇嘛﹑額爾濟東胡土克圖﹑伊思達格隆胡土克圖﹑諾門汗﹑各上書請安。並獻方物。至是遣喇嘛侍衛格隆等存問。各賜金玉器皿﹑緞疋﹑雕鞍﹑甲﹑冑﹑等物。

○丁亥。復山西額站銀十五萬八千六百九十三兩。並禁私派。從巡撫申朝紀請也

○己丑。招撫江南大學士洪承疇奏報﹑故明宗姓朱議貴﹑自稱瑞昌王。與湖賊趙正﹑聚寇洿池。我兵進巢�刀。議貴與正俱就擒。命斬之。

○庚寅。革安慶總兵黃鼎職。以輕信賊首趙正詐降﹑略不爲備以致失利故也。

○辛卯。升河南衛輝府知府王來覲﹑爲本省按察使司副使﹑兼參議﹑分守河南道。湖廣漢陽府知府王崇儒﹑爲本省按察使司副使﹑兼參議﹑分守嶽州道。江西廣信府知府張鳳儀﹑爲本省按察使司副使﹑分巡嶺北道江南揚州府知府劉奇遇﹑爲本省按察使司副使﹑鳳泗兵備道。淮安府知府謝道﹑爲本省按察使司副使﹑滁和兵備道。蘇州府知府陳服遠﹑爲本省按察使司副使﹑常鎭兵備道。山西太原府知府王昌齡﹑爲本省按察使司副使﹑分巡冀寧道。山東東昌府知府李三元﹑爲本省按察使司副使靑州兵備道。江西南昌府知府史應選﹑爲本省按察使司副使﹑屯田水利道。山西驛傳道參議汪光緒﹑爲陜西按察使司副使﹑分巡關西道陜西提學道僉事楊璥﹑爲山西布政使司參議﹑分巡冀北道。直隸涿州知州劉有道﹑爲山東按察使司僉事﹑霸州兵備道。

○壬辰。甲喇章京陳鵬起﹑坐盜人牛馬革職。

○乙未。遣官祭歷代帝王。

○命房山縣知縣祭金帝陵。

○徵南大將軍多羅貝勒博落疏報﹑廣州府爲唐王朱聿釗弟聿鐭﹑僭號紹武。署兩廣總督事佟養甲﹑署提督李成棟﹑帥師進巢

�刀。斬聿鐭。並僞周王肅﹤罒水﹥﹑益王思﹤厶火﹥﹑遼王術雅﹑鄧王器﹤土鼎﹥﹑鉅野王壽�金且勾�﹑通山王蘊鉞﹑髙密王弘椅﹑仁化王慈魶﹑鄢陵王肅汭﹑南安王企壠周王世子恭棎﹑遼王世子儼鐐﹑宗姓由梧﹑慈黑��獲僞王及文武官員印記﹑共三百九十顆。廣郡悉平命敍有功將士其祭告詔赦事宜﹑令所司擇吉以聞。

○丁酉。降吏科給事中林起龍二級﹑調外用。以徇情薦舉大理寺卿王永吉﹑爲山東巡撫故也。

○升江南兵備道參議趙福星﹑爲本省布政使司左布政使。山東東兗道參政董宗聖﹑爲本省布政使司左布政使。直隸薊州道僉事孫茂蘭﹑爲山西布政使司左布政使江南徽寧道副使張文衡﹑爲本省按察使司按察使。陜西關南道副使董天機﹑爲山西按察使司按察使。

○鄖陽撫治潘士良以不稱職﹑解任。

○降江寧巡撫土國寶一級﹑調外用。以擒獲姦細王伯時﹑不請上�日擅殺故也。

○戊戌。以貢生孫枝秀﹑爲浙江按察使司副使﹑寧紹兵備道。

○以原任巡鹽禦史佟國鼏﹑爲都察院右僉都禦史﹑巡撫福建。

○實授福建委署各官。以內院中書朱鼎新﹑爲布政使司左布政使。進士趙林翹﹑爲布政使司右布政使。總兵楊禦蕃﹑爲按察使司按察使。進士史起明﹑爲按察使司僉事﹑管分守福寧道參議事。彭遇風�豈﹑爲按察使司僉事﹑管分守漳南道參議事。王三俊﹑爲按察使司僉事﹑巡海道。張夬﹑爲按察使司僉事﹑分巡建南道。閔肅﹑爲按察使司僉事﹑分巡興泉道。閔度﹑爲按察使司僉事﹑提調學政。貢生張有道﹑爲按察使司僉事﹑督糧道曾延孔﹑爲按察使司僉事﹑管分守建南道參議事。董振秀﹑爲按察使司僉事﹑驛傳道。陳日新﹑爲按察使司僉事﹑屯鹽水利道。周之翰﹑爲按察使司僉事﹑分巡漳南道。潘映婁﹑爲按察使司僉事﹑分巡福寧道。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十一

順治四年。丁亥。三月。壬寅朔。淸明節。祭太廟。遣刑部尙書吳達海行禮。

○遣官祭福陵﹑昭陵。

○癸卯。輔國公翁古卒。謚懷湣。

○甲辰。日暈。赤黃白色。良久方散。

○戊申。革庶吉士袁襜如職。以會試分考﹑擅攺朱卷故也。

○降補保定巡撫郝晉﹑爲山西按察使司副使﹑懷來道。升江南鳳陽府知府金一鳳﹑爲本省按察使司副使﹑蘇松兵備道。松江府知府傅世烈﹑爲本省按察使司副使﹑徽寧兵備道。直隸廣平府知府武以寧﹑爲山東按察使司副使﹑通州道。永平府知府李中梧﹑爲山西按察使司副使﹑薊州兵備道。陜西西安府知府白龍昇﹑爲本省按察使司副使﹑關西道臨洮府知府朱受祜﹑爲本省按察使司副使﹑關南道。直隸永平道僉事石鎭國﹑爲江南布政使司參議﹑安慶道。調陜西楡林道僉事李贊明﹑爲山西按察使司僉事﹑驛傳道。

○庚戌。保定巡撫於淸廉疏報﹑土賊寇河間府。兵備道王維新自縊。知府王徳教﹑河間縣典史邵鯤﹑俱被害。章下所司。

○辛亥。山東巡撫丁文盛疏報﹑官兵追擊陷河間土賊於鄒平。巢�刀滅之。章下兵部。

○壬子。以委署湖廣武漢兵備道李藻﹑爲本省按察使司僉事。管分守湖北道參議事。提學道僉事彭而述﹑爲本省按察使司僉事。管分守上湖南道參議事。江西驛傳道戴國士﹑爲湖廣按察使司僉事﹑靖州兵備道。升深州知州陳一理﹑爲山東按察使司僉事﹑管分守東兗道參議事。保安州知州陳弘業﹑爲山東按察使司僉事﹑永平兵備道。

○癸丑。候缺參將李大生﹑訐奏李建泰﹑受故明殊恩。投賊於保定。及我朝宥罪錄用。乃怙惡不悛。受贓罷職。今復鴟伏曲沃。招納亡命。謀爲不軌逆迹多端。請逮系來京正法。下兵部鞫訊。

○甲寅。初兵部侍郎李元鼎薦其門下人倪先任。於順天巡撫柳寅東。寅東收用。給以牌札。尋馬賊劉傑等被獲。稱先任亦其同黨。事聞。下刑部議。擬元鼎棄市。寅東革職杖責。得上�日。免元鼎死﹑及寅東杖責。俱革職。

○乙卯。諭兵部﹑近來盜賊竊發。訛言繁興。人民惶惑。無端驚避。深可軫念。玆特開自首之門。許以更新之路。務使盜賊革心。良民安業。自今以後。凡曾經爲盜之人無論犯罪輕重。有能赴所在官司﹑或徑赴兵部﹑將眞賊姓名及居住地方﹑詳悉陳首者﹑除本身免罪外。仍將賊贓酌議給賞。如脇從多人﹑同心歸正。首告賊渠者﹑罪止賊渠。來首人悉免究治。仍以賊渠贓物分賞。如良民告發賊情。該地方官卽時密擒。毋得稽延時刻。質審有據者有賞。儻有無賴營利﹑及讐口誣害者。反坐不赦。其盜賊屯聚經過之處。見在良民。各安生理。毋自驚疑。至於左道妖人。妄談禍福。遊手無賴。喜布訛言。無非驚動煽惑。欲致遷徙流移。以便劫掠。見今大兵誅巢�刀之處。俱系反叛作亂眞賊。原不波及無辜。凡我良民。毋得輕信妖訛。自取困苦。爾部作速出示曉諭。仍通行各該撫按﹑榜示通知。

○升鴻臚寺右寺丞王綱肅﹑爲本寺右少卿。轉兵科右給事中杜立徳﹑爲吏科左給事中。刑科右給事中梁維本﹑爲戶科左給事中。工科右給事中李運長﹑爲禮科左給事中。

○丙辰。敍敗流寇﹑平騰機思功。升二等昂邦章京祁塔特車爾貝﹑古睦徳車臣。三等昂邦章京徳參濟王﹑爲一等昂邦章京。三等昂邦章京哈岱﹑爲二等昂邦章京。三等甲喇章京沙禮岱﹑爲二等甲喇章京。加一等梅勒章京綽爾門半个前程。授半个牛錄章京衮楚克車臣﹑剛噶習﹑布雅泰﹑爲牛錄章京。加管牛錄章京事顧祿半个前程。

○殿試天下貢士李人龍等。制策曰。帝王之治天下。莫不以得人爲急務。朕深維眞才希覯。知人實難。如以言貌取人。慮有內外不符。妍女��互異者。如以薦舉進用。慮有朋黨援引。眞膺混淆者。如以博學能文。而遽信其。存心行事。又每有下筆千言﹑侈談堯舜。而中藏姦佞﹑蒞官污�禾山戊不�者。必如何而後眞才可得歟。近聞見任官員﹑伯叔昆弟﹑宗族人等﹑以及廢紳劣衿﹑大爲民害。往往壓奪田宅。估攫貨財。淩暴良善。抗逋國課。有司畏懼而不問。小民飲恨而代償。以致貴者日富。貧者日苦。明季獘習。迄今猶存。必如何而後可痛革歟。今當混一之初。尙在用兵之際。兵必需餉。餉出於民。將欲減賦以惠民。又慮軍興莫繼。將欲取盈以足餉。又恐民困難蘇。必如何而後能兩善歟。爾多士家修廷獻。正在今日。務各出已見。逐條獻策。勿用四六。不限長短。毋得預誦套詞。拘泥舊式。重負朕意。朕寤寐眞才。不啻饑渴。多士宜深體恪遵。明切敷對。朕將親覽焉。

○命內院大學士馮銓﹑範文程﹑剛林﹑祁充格﹑宋權﹑寧完我﹑學士查布海﹑來衮﹑蔣赫徳﹑王鐸﹑胡世安﹑陳具慶﹑充殿試讀卷官。

○戊午。賜殿試貢士呂宮等三百名﹑進士及第出身有差。

○己未。賜大學士範文程﹑剛林﹑祁充格﹑寧完我﹑馮銓﹑宋權﹑學士額色黑﹑吳達禮﹑查布海﹑伊圖﹑來衮﹑蘇納海﹑蔣赫徳﹑劉淸泰﹑王鐸﹑胡世安﹑陳具慶等蟒緞有差。

○喀爾喀部落墨爾根綽爾濟﹑額爾徳尼綽爾濟﹑蘇尼特部落魏正臺吉﹑及湯古忒部落使臣來朝貢。宴賚如例。

○招撫湖廣兵部右侍郎江禹緒﹑引疾乞休允之。

○以署甘肅巡撫周伯達﹑爲都察院右僉都禦史﹑巡撫江寧。延綏巡撫趙兆麟﹑爲都察院右僉都禦史﹑撫治鄖陽。江西巡撫耿焞爲都察院右僉都禦史﹑巡撫順天等處。

○庚申。諭吏部今當天下初定之時。在京三品以上﹑及在外總督﹑巡撫﹑總兵等﹑俱爲國宣力。著有勤勞。與平時循分供職者不同。朕用是特沛殊恩。無論新舊。各準送親子一人﹑入朝侍衛。以習本朝禮儀。朕將察試才能。授以任使。如無親子。準送親弟﹑或親兄弟之子。宗族遠支。無得濫送。嗣後諸臣﹑縱有過犯﹑經朕罷斥。其侍衛者如故。該部院衙門傳諭﹑作速遵行。

○辛酉。未刻。日暈。靑赤黃色。至申刻乃散。

○壬戌。賜諸進士恩榮宴。命禮部尙書覺羅郎球主席。

○革庶吉士董潤職。以違例肩興入署也。

○以故明禦史王國楠﹑爲雲南道監察禦史。

○遣福建道監察禦史李之奇﹑巡按四川。陜西道監察禦史金元禎﹑巡按河南。山西道監察禦史佟鳳彩﹑巡視河東鹽政。

○免江南崇明鹽課馬役等銀兩。允招撫江南大學士洪承疇請也。

○甲子。賜第一甲第一名進士呂宮冠服。及諸進士折鈔銀各十兩。

○乙丑。大淸律成。命頒行中外。

○升行人司司副李士焜﹑爲光祿寺寺丞。

○丙寅。敍平騰機思﹑及流寇功﹑授三等鎭國將軍瓦克達﹑爲鎭國公。一等鎭國將軍穆爾祜﹑爲輔國公。升一等梅勒章京吳拜﹑爲一等昂邦章京。三等梅勒章京薄思喜明安達禮﹑爲二等梅勒章京。三等甲喇章京巴顏﹑一等甲喇章京尼堪﹑爲三等梅勒章京。三等甲喇章京阿哈尼堪﹑二等甲喇章京張中第﹑爲一等甲喇章京。三等甲喇章京伊爾都齊星鼐﹑塞稜﹑爲二等甲喇章京。牛錄章京兼半个前程抱奇把圖魯﹑牛錄章京查塔。爲三等甲喇章京。加一等甲喇章京席特庫﹑牛錄章京卜克沙﹑阿思哈﹑張元勛﹑鄭蛟麟﹑多鐸和﹑張弩。半个前程。以半个牛錄章京郎宰﹑馬如龍﹑廢官韓大勛﹑爲牛錄章京。護軍參領額赫登﹑吳遜﹑訥壘﹑前鋒侍衛傅喀﹑一分章京阿雅克塔﹑閒散章京滿都﹑管牛錄章京事阿囊阿﹑驍騎校李如統﹑副理事官艾松古。護軍校杜達海﹑半个牛錄章京。贈陣亡牛錄章京漢儲翰﹑達素﹑爲三等甲喇章京。以漢儲翰弟班察哈﹑達素子忻珠襲職。護軍參領葉璽﹑爲牛錄章京。以其弟子額爾遜襲職。護軍校達爾禪﹑朱達塞﹑爲半个牛錄章京。以達爾禪子哈爾松噶﹑朱達塞子車勒克圖襲職。上禦太和殿。賜喀爾喀部落貢使塞勒胡土克圖﹑西勒圖胡土克圖等宴。

○署兩廣總督佟養甲疏報﹑髙﹑雷﹑廉三府平定。下部察敍。

○丁卯。內院禮部會同議奏。我朝享太廟例。主祭官舉帛舉爵。捧獻官陳設。仍以胙牛一進上。今祭太廟。應薦熟牛。在廟門奏樂。至於進上胙肉﹑應停止。其帛爵仍照例令捧獻官陳設。至祭興京五祖神主。亦應如太廟例從之。

○又議奏﹑祀南北郊。及社稷壇。向例俱用生牛。今應如舊。惟南郊以胙牛一進上。得上�日﹑照舊例。用生牛致祭南郊。如朕親祀。則照例進胙牛。遣官則止。

○又議奏﹑太�山戊不�﹑城隍﹑及孔子﹑關聖﹑俱仍舊例﹑遣官致祭。但未定行滿禮。得上�日﹑致祭著遣滿官並用滿官贊禮。祝詞用滿文。

○己巳。諭戶部﹑前令漢人投充滿洲者。誠恐貧窮小民。失其生理。困於饑寒。流爲盜賊。故諭願投充滿洲。以資糊口者聽。近聞漢人不論貧富﹑相率投充。甚至投充滿洲之後。橫行鄕裏。抗拒官府。大非軫卹窮民初意。自今以後。投充一事﹑著永行停止。爾部卽行傳諭。

○鎭守福建汀州總兵官楊汝慶卒。

○庚午。諭戶部﹑滿洲從前在盛京時﹑原有田地耕種。凡贍養家口﹑以及行軍之需。皆從此出。數年以來。圈撥田屋﹑實出於萬不得已。非以擾累吾民也。今聞被圈之民。流離失所。煽惑訛言。相從爲盜以致陷罪者多。深可憐憫。自今以後。民間田屋。不得復行圈撥。著永行禁止。其先經被圈之家﹑著作速撥補。如該地方官怠玩﹑不爲速補。重困吾民。聽戶部嚴察究處。著作速行文該撫按﹑誕告吾民。咸使聞知。

○達賴喇嘛﹑及班禪胡土克圖﹑上表頌揚功徳。並獻方物。

○席勒圖諾顏胡土克圖﹑及伊思董科爾詹洋查穆蘇﹑各上書求和。並獻馬匹。

○辛未。選進士周啟寯﹑王大礽﹑張弘俊﹑馮溥﹑馮右京﹑李昌垣﹑卓彜﹑黃機﹑李目﹑宋學洙﹑鄧旭﹑常若柱﹑杜果﹑李中白﹑莊冏生﹑鄒自式﹑章云鷺﹑王熙﹑朱士衝﹑李廷樞等﹑爲庶吉士。

○諭兵部﹑兵丁甲冑﹑及一應器械。爾部於每年春秋二季﹑各簡閱一次。夏。四月壬申朔。享太廟遣鎭國公拜尹圖行禮。

○升理事官陳泰﹑爲禮部侍郎。

○以故二等甲喇章京洪尼喀子吳喇禪﹑三等甲喇章京阿庫理子常舒﹑宣虎之嫡伯子安﹑牛錄章京索渾子喇喀﹑姚瞻子嶽洛﹑二分章京陶棟子額布痕﹑各襲職。

○癸酉。吏部題。原委安慶巡撫李猶龍﹑應仍以巡撫用。從之。

○甲戌。以護軍參領噶爾哈圖﹑阿濟賴﹑爲刑部理事官。

○喀爾喀部落邁達禮胡土克圖等﹑來貢駝馬。宴賚如例。

○戶部議覆﹑河南道禦史盛復選請差屯田禦史疏言﹑屯田一差﹑原兼印烙馬匹。今屯田較少。養馬全無。屯田禦史﹑不必復設。宜將屯田事務﹑令本省巡按兼管。報可。

○乙亥。以協領額塞﹑管西安府戶部侍郎事。根泰﹑爲駐防西安協領。

○調兵部尙書譚拜﹑爲吏部尙書。升禮部侍郎阿哈尼堪﹑爲兵部尙書。以噶達渾﹑爲戶部侍郎。

○以覺羅希符﹑爲戶部理事官。

○以正白旗漢軍曹恭誠﹑管本旗梅勒章京事。鑲黃旗滿洲侍衛穆禮瑪﹑鑲藍旗滿洲護軍校羅和﹑爲護軍參領。

○升陜西西寧道副使蔣三捷﹑爲本省苑馬侍卿。兼按察使司僉事。專理馬政。山西平陽府知府秦嘉兆﹑爲山東按察使司副使﹑河間兵備道。陜西督糧道僉事張國泰﹑爲本省布政使司參議﹑分守商雒道。

○升禮部郎中呂云藻﹑爲陜西布政使司參議。兼按察使司僉事﹑提學道。

○丙子。以廣東平定。遣官祭告天地﹑太廟﹑社稷﹑免行慶賀禮。

○喀爾喀部落伊拉古克三胡土克圖等﹑遣使來貢。宴賚如例。

○喀爾喀部落嘛哈撒馬諦塞臣汗等﹑各遣使表請通好。兼貢方物。諭曰。前蘇尼特部落騰機思﹑舉國來歸。朕卽以女妻之。又封之爲王。優禮恩養。及彼背徳叛逃。因命和碩徳豫親王率輕騎追巢�刀。此朕討叛之師。與爾等何涉。爾等乃遣兵迎犯。故天降譴於爾也。朕於此時曲賜優容。卽命班師。若果素念爾惡。豈不能乘爾自遭天譴之時﹑以見在之兵。卽加徵耶。今爾等如欲安居樂業。能擒騰機思等﹑則席捲其國來獻。不能﹑卽當用兵巢

�刀滅騰機思。收服其國。則我師亦不煩再遣。儻又不能﹑可遣爾親信大臣來質。朕令偏師前往。任彼遁逃何所。亦無難巢�刀之也。朕所以必令爾以親信大臣爲質者﹑蓋以大興師眾﹑卽擾爾國。量遣一旅﹑又恐爾心叵測之故耳。爾果克遵朕上�日﹑當及未雨雪之時﹑速遣使來。儻尙懷攜貳﹑則不必遣使。

○山西副使管按察使事婁惺伯﹑坐疎縱故明藩王﹑棄市。

○喀爾喀部落紮薩克圖汗上書言﹑漢人八十萬眾﹑原系我攻城敵也。今聞爾已收服﹑念總屬我紅纓蒙古所得。甚爲喜悅。故去年我曾遣使朝賀。蘇尼特向從此處逃去。今又復來歸。爾等追逐至此。與伊思丹津拖音﹑達賴濟農合戰。我等欲前來分理曲直。未至之先﹑爾又班師。向來紅纓人與我原無仇�阝少��。止因額爾克楚虎爾私掠巴林。欲遣使前來分理曲直。適冰圖﹑阿穆喇古喇庫兩人至。伊等所言﹑我已悉知。如以我言爲然﹑可遣使前來。計議妥便。如以爲不然﹑亦惟爾知之而已。

○俄木布額爾徳尼﹑進貢方物。並上書。言丙戌年之事﹑聞諸王前來。我等右翼歡忭前往。商議事成。原欲將逃人公議執送。因我左翼兩經戰敗。不能議和。今遣使通好。此地一切事宜﹑我固可盡力承任也。

○丹津喇嘛﹑沙津巴裏克齊托音﹑上書求好。

○丁丑。升禮科都給事中孟明輔﹑爲太常寺少卿。山東道監察禦史傅景星﹑爲太僕寺少卿。

○吏部奏言﹑丁亥科進士﹑仍照丙戌科例。二甲前五十名﹑授部屬。後七名﹑至三甲前十名﹑授中行評博。余選知州十名。選推官三十名。余俱選知縣。從之。

○升管保定茨溝營參將事副將萬代程﹑爲湖廣安陸府副將。

○故明漕撫田仰﹑帶領兵丁三千名﹑馬騾二百匹頭投順。

○升山西岢嵐道參政成仲龍﹑爲狹西按察使。兼布政使司參議。管右布政使事。

○己卯。湖廣巡撫髙士俊疏報﹑收撫長沙。招降僞總兵﹑及參﹑遊﹑知縣﹑僞官﹑舉貢﹑共三十一人。兵三千五百名。獲船三百艘。銀一千餘兩。米五百餘石。章下所司。

○陜西巡按趙﹤山耑﹥疏報﹑昂邦章京傅喀蟾﹑統領滿漢官兵。擒巢�刀賊渠劉文炳﹑郭君鎭。盡殲黨羽。下部知之。

○庚辰。調工部左侍郎李化熙﹑仍以左侍郎管兵部右侍郎事。

○授第一甲第一名進士呂宮﹑爲內翰林祕書院修撰。第二名程芳朝﹑爲內翰林國史院編修。第三名蔣超﹑爲內翰林弘文院編修。

○贈殉難巡撫寧夏都察院右副都禦史焦安民﹑爲右都禦史。蔭一子﹑入監讀書。

○順天巡按廖攀龍﹑奏報巢�刀撫土寇捷音。疏內稱皇叔父攝政王爲九王爺。命革攀龍職。下刑部擬罪。

○辛巳。上禦太和殿。賜喀爾喀部落貢使噶布褚綽爾濟等宴。

○戌刻。木星順行犯鬼宿。

○癸未。上禦太和殿。賜喀爾喀部落進貢墨爾根溫察特喇嘛等宴。

○升江南揚州兵備道參政周亮工﹑爲福建按察使司按察使。陜西楡林兵備道副使馮如京﹑爲狹西布政使司參政。兼按察使司僉事﹑撫治西寧道。河南分巡河南道僉事史延華﹑爲陜西布政使司參議督糧道。原任戶部主事劉邦弼﹑爲山西布政使司參政。兼按察使司僉事﹑岢嵐兵備道。

○甲申。增和碩徳豫親王多鐸金冊文云。王統帥內外將士﹑追蘇尼特部落騰機思。聞騰機思逃往滚噶魯臺地方。曉夜前進。至第三日追及。遂將騰機思部落﹑及牲畜﹑盡行俘獲。又喀爾喀部落土謝圖汗。領兵至紮濟布喇克地方﹑前來迎戰。王列陣擊之。大敗其眾。次日﹑碩雷汗領兵來迎。王又率兵擊敗之

○內院大學士範文程等奏言﹑新庶吉士周啟寯等二十員應同前科庶吉士﹑分別讀滿漢書。命學士查布海﹑蔣赫徳等﹑一並教習。

○乙酉。徵南大將軍多羅貝勒博洛﹑班師回京。隨徵固山貝子和托薨於軍。是日﹑喪至。令親王以下出郊迎奠。固山額眞公圖賴亦卒於軍。�土人人��至。遣內大臣索尼等迎奠之。

○丙戌。陜西臨鞏總兵官範蘇卒。

○升大理寺左寺正段國璋﹑爲通政使司左參議。

○戶科左給事中梁維本﹑奏請開荒田。興水利。言農務者﹑安民弭盜之根本。水利者﹑節宣旱澇之先圖也。近聞秦豫及廬鳳等府﹑荒地尙多。而畿內泉源盡饒。水利未興。請行令各該撫按﹑督率所屬開墾荒蕪疏導泉源每�山戊不�終詳列畝數奏聞。據爲勸懲。儻有豪惡阻撓。治以重罪則地無遺利。人有生資。旱澇不能災。盜賊無自起矣。然倡率百姓﹑全由守令。如郡守能巡行阡陌﹑爲吏民信愛者。宜久任以竟其施。庶農功吏治﹑兩有攸賴。疏下所司。

○丁亥。禮部奏言給多羅饒余郡王銀五百兩。鎭國公護塞銀三百兩。令修治墳園房屋。此非定例。當另議具奏。得上�日﹑嗣後多羅貝勒﹑給銀四百兩。固山貝子銀三百兩。公等銀二百兩

○喀爾喀部落額爾徳尼顧錫等﹑貢駝馬。宴賚如例。

○戊子。流通集決口工成

○陜西富平人張灼鼎﹑僞造札付﹑爲陜西漢中府推官。事覺。棄市。

○己丑。上禦太和殿。徵南大將軍多羅貝勒博洛﹑率隨徵貝子﹑公﹑及各官﹑行陛見禮。

○贈河間府殉難兵備道副使王維新﹑爲光祿寺卿。知府王徳教﹑爲太僕寺卿各蔭一子﹑入監讀書。贈河間縣典史邵鯤﹑爲本縣主簿。

○辛卯。一等公塔瞻卒。

○葬固山貝子和托。命親王以下﹑牛錄章京以上往奠。

○江寧巡撫土國寶疏報﹑蘇松提督吳勝兆謀叛。殺死方姓推官。楊姓同知。督標將官髙永義等﹑立縛勝兆。並同謀之陸冏。獲僞銀印一顆。隨解江寧內院臣洪承疇﹑研審確情。請上�日發落。其叛黨馬雄﹑顧友成脫逃。疏入。命察永義等功次。並二廳官被殺情由。脫逃叛黨﹑嚴緝務獲。

○中書科中書舍人孫允裕﹑以親老病請假省視。得上�日﹑官員托故告歸﹑多系偸安。嗣後各衙門官員請假﹑令該堂官代題。不許自行瀆擾。

○陜西巡按趙﹤山耑﹥疏報﹑慶屬地方﹑向緣賀珍等諸渠倡逆。各處望風響應。焚掠之禍﹑幾無虛日。今戶部侍郎屠賴﹑率兵巢�刀殺逆寇三千餘名。招撫各堡。並獲婦女﹑牲畜﹑甲冑﹑弓矢﹑槍炮等物。地方漸臻寧謐。下部察敍。

○癸巳。遣貴州道監察禦史劉明偀﹑巡按陜西

○湖廣右布政使崔光前﹑以病致仕。

○甲午。戶部酌議官員經費。言文職官員﹑除額設俸薪外。有必不可缺之費用。衙役等項﹑所以資養廉。供使令也。前朝半取給於額派。半取給於贖鍰。殊無畫一之條。今取舊牘﹑悉心參酌。自督撫按藩臬守令﹑以及佐貳教職。按官之崇卑。事之繁簡。以定經費﹑衙役之多寡﹑卽明列條編冊中。照數徵派。按季關支。此外毫有私增。卽計贓論罪。從之。

○陜西巡按趙﹤山耑﹥奏報﹑官兵計取賊首孫守法。命傅首陜西。

○乙未。以浙江貢生顧礽﹑爲福建按察使司僉事﹑分巡建南道。

○丙申。遣每旗侍衛二員﹑護軍十人﹑往滿洲莊屯。巡察生事擾害之人。

○喀爾喀部落塞勒胡土克圖等﹑遣使來貢。宴賚如例。

○丁酉。諭戶兵二部﹑朕出斯民於水火之中。統一天下。滿漢一家。同享昇平。豈有歧視之理。昨見刑部所奏﹑有滿洲阿爾代﹑誣殺漢人張可材﹑搶其家資一案。隨令審實斬訖示眾。近聞滿洲有搶奪良民財物者。復有漢人投充滿洲﹑借勢橫行。害我良民者。殊幹法紀。嗣後被害漢人﹑遇彼不法之徒。須記其姓名。控告該地方官。卽行申部。該部究其情之輕重﹑嚴行定罪。不得絲毫偏袒。至漢人亦不得因朕此上�日﹑反肆妄誣。著滿漢官員﹑悉體朕意。各將該管人等﹑嚴行曉諭。戶兵二部﹑速書滿漢諭上�日﹑誕告天下各府州縣鄕村務令滿漢人等一體遵行。

○以班布理﹑爲兵部理事官。

○甘肅巡撫張尙﹑坐題報本內稱皇叔父﹑遺攝政王三字。革職擬罪。

○寧夏巡撫胡全才疏言﹑寧夏遠在天末。緊逼套人。舊例額兵三萬有奇。分正奇等營。正兵以總兵官統之。奇兵以中協副將統之。凡調徵居守﹑互換而行。設中衛參將一員。以鎭衝要。以防山寇。今發經制兵﹑止一萬五千。無中協副將﹑中衛參將之官。𨿽中協員缺﹑曾經督臣孟喬芳題補馬寧。又調徵興慶。請以馬寧仍補中協副將。統領見在兵丁一千名。委署參將胡江。卽與實授。更令別招一千精壯之兵。準於一萬五千之外﹑再加二千。將勇兵彊。軍政乃肅。下所司議。

○山東土寇攻陷鄒平﹑禹城等十五州縣。巡撫丁文盛﹑坐不能撲巢�刀。且奏報遲延。部議褫責。命降一級調用。

○戊戌。吏部奏言﹑新中進士應選州縣正官。方亨咸﹑李人龍等﹑援例乞恩就教。得上�日﹑進士多求攺教﹑明系規避。仍著依次挨選本職。以後不許瀆奏。

○己亥。國子監祭酒胡統虞奏言﹑品官子弟﹑有監滿應咨者。臣請嚴行考試。果學業有成﹑方準咨部﹑未成者﹑仍畱本監讀書。疏下禮部。

○庚子。喀爾喀部落滿朱習禮胡土克圖等﹑遣使來貢。宴賚如例。

○兵部奏言﹑山海關外地土﹑原以一半給與平西王。一半仍畱土著人民爲業。玆議鐵永官兵家口﹑仍居本地。以便耕種。其各兵歸隸山海總兵標下。以足營額。從之。

○安徽巡撫李棲鳳疏報﹑總兵李仲興﹑副將許漢鼎等﹑擒僞總兵江烏﹑副參吳繼﹑程國柱﹑鄭思祥﹑監軍道蘇坤等。斬級甚多招撫僞總兵﹑副參﹑監紀張天麒等十人。命將吳繼等正法。張天麒等核議。有功將士敍賚。

○遣四川道試監察禦史秦世禎﹑巡按浙江。

○升河南鄧州知州林長春﹑爲湖廣按察使司僉事﹑分巡下湖南道。山西隰州知州王道興﹑爲陜西按察使司僉事﹑楡林西路兵備道。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十二

順治四年。丁亥。五月。辛丑朔。以河南歸徳府知府徐淳﹑爲本省按察使司副使分巡河南道。河南府知府劉三元﹑爲本省按察使司副使﹑兼布政使司參議﹑分守汝南道。補原任僉事胡江﹑爲江南按察使司僉事﹑揚州兵備道。

○開廣東鼓鑄

○壬寅。江寧巡撫土國寶奏報﹑舟山海寇沈廷揚等﹑聯﹤舟宗﹥復犯崇明。遊擊李雲龍等﹑分兵追巢�刀。廷揚就擒。俘斬賊兵千餘。湖海諸寇悉平。

○癸卯。甘肅巡撫張尙奏言﹑涼州上古城堡﹑舊有小礦。歷朝開采﹑以資本地賞賚之需。後因闖逆肆亂﹑遂爾封閉。今復開采。四閱月來﹑計獲稅銀三百餘兩。成效足稽。仍請敕部酌議定額。以充軍餉。得上�日﹑開采重務﹑未經奏聞﹑何得擅自舉行。張尙著議處。其奏內事情﹑該部酌議。

○乙巳。諭喀爾喀紮薩克圖汗曰。爾來書云﹑漢人八十萬眾﹑原系我攻城敵也﹑今仍爲紅纓蒙古所得。我朝原系紅纓滿洲。所稱蒙古爲誰。爾來書不名。又爾我相稱﹑意欲與我敵體乎爾書云﹑蘇尼特向從此地逃去。又復來歸。爾等追逐至此。與伊思丹津拖音﹑達賴濟農合戰。我等欲前來分理曲直爾師竟回。額爾克楚虎爾私掠巴林亦欲前來分理曲直。夫巴林蘇尼特﹑二罪。素知與爾無干。爾果能議﹑今卽與爾定議。爾當自審﹑果能否乎。如果能﹑當盡執若輩來獻。若徒哆口驕言﹑妄行何益。誠欲通好﹑爾當遵守禮法﹑悉攺前愆。及此未雨雪之前﹑遣使前來。如不遵上�日﹑可毋遣使。

○諭伊思丹津喇嘛曰。前蘇尼特騰機思﹑舉國來歸。尙格格﹑封王爵﹑恩養甚優。乃負恩叛去。因命徳豫親王以偏師追逐之。爾出師逆敵﹑致天降譴。我朝與爾﹑素無嫌隙。而二楚虎爾﹑掠我巴林。今爾如欲安生樂業﹑可將二楚虎爾所掠巴林人畜等物﹑散失者照數賠補。見存者盡行送還。以駝百頭﹑馬千匹﹑前來謝罪。儻能遵上�日﹑及此未雨雪之前﹑卽遣使全送。如不遵上�日﹑可毋遣使。

○諭澤卜尊丹巴胡土克圖曰。爾來書已悉覽。朕非好啟兵端。若執送騰機思﹑並其國來歸。及所掠巴林人畜。全數送還。謝罪則已。不然﹑朕復何言。賜俄木布額爾徳尼敕諭同

○諭額爾克戴靑曰爾自曩時通好以來﹑不易厥心。曾未嘗舉兵從逆。朕已悉知。善則善﹑惡則惡﹑有不報之理耶。

○以鑲紅旗滿洲護軍參領吳喇禪﹑管蒙古梅勒章京事。鑲黃旗綽克托﹑侍衛阿爾賚﹑正紅旗滿洲長史胡業﹑鑲白旗滿洲護軍校達岱﹑鑲藍旗喀爾喀納﹑俱爲護軍參領。鑲白旗滿洲索爾敏﹑管甲喇章京事。

○開河南鼓鑄

○丙午。補原任禦史霍達﹑爲山東道監察禦史。

○多羅貝勒博洛﹑招撫福建班師進獻金銀﹑緞疋﹑人口。分賜隨徵貝勒﹑貝子﹑各官有差。

○己酉初。故明廢紳侯峒曾等﹑遣姦細潛通僞魯王。爲柘林遊擊。陳可所獲。中有僞敕一道。反間招撫大學士洪承疇﹑及巡撫土國寶﹑事聞。覺其詐。於是諭江寧等處昂邦章京巴山﹑張大猷曰。爾等鎭守地方﹑遇有亂萌﹑及姦細往來嚴察獲解。具見爾等公忠盡職大學士洪承疇﹑巡撫土國寶﹑皆因效力我朝故賊用間諜誣陷總兵吳勝兆﹑監收姦細謝堯文﹑供稱嘉定縣廢紳侯峒曾子侯懸瀞等﹑具逆疏付堯文潛通魯王。爾等卽將姦細謝堯文﹑窩逆之孫梢﹑及有名各犯拘提到官。公同大學士洪承疇﹑操江巡撫陳錦﹑嚴行審究具奏。又諭洪承疇﹑土國寶曰。順治四年﹑四月初四日﹑柘林遊擊陳可﹑搜獲敕一道。內云。封承疇爲國公。國寶爲侯爵。又黃斌卿密書內云。承疇所具本章﹑已爲轉奏。國寶二次密字﹑亦已轉奏國主訖。又云﹑內仗承疇殺巴張二將外托國寶﹑靖除地方。則江南不足定等語。朕見此益知賊計眞同兒戲。因卿等皆我朝效力大臣﹑故反間以圖陰陷朕豈墮此小人之計耶。卿等當益勵忠勤﹑以報國恩勿以此介意。

○喀爾喀部落紮薩克圖汗下俄木布額爾徳尼﹑諾門汗下丹津胡土克圖﹑土謝圖汗下澤卜尊丹巴胡土克圖等﹑貢方物宴賚如例。

○庚戌。午刻。有白气起西南至東北。

○遣雲南道監察禦史金廷獻﹑巡按山東

○免湖廣興國州﹑江夏﹑武昌﹑崇陽﹑通城﹑大冶﹑通山﹑蒲圻﹑咸寧﹑嘉魚等縣﹑三年分旱災額賦。

○壬子。升湖廣荊西道副使遲日益﹑爲本省布政使司右布政使。江西建昌府知府鄭一元﹑爲本省按察使司副使﹑分巡饒南道。以故明副使莊應會爲江西布政使司參政﹑兼按察使司僉事分巡湖西道

○陜西平慶總兵官臧延齡﹑坐妄奏營兵缺馬﹑革職。

○癸丑。遣官祭關聖帝君。

○廷試就教舉人荊其惇等﹑一百三十九人。恩�山戊不�貢生葉敬中等五百五人。

○實授廣東委署各官。以總兵官佟養甲﹑爲兵部尙書兼都察院右都禦史﹑總督兩廣軍務。帶管鹽法﹑兼巡撫廣東。貢生耿獻忠﹑爲布政使司左布政使。進士沈懸錫﹑爲按察使司僉事﹑管督糧道參議事。給事中袁彭年﹑爲按察使司僉事﹑提學道。內院辦事中書王文正﹑爲按察使司僉事﹑驛傳道。王爾揚﹑爲按察使司僉事﹑水利道進士張調鼎﹑爲按察使司僉事﹑巡海道於華玉﹑爲按察使司僉事﹑管嶺南道參議事。李懸﹑爲按察使司僉事﹑管分守嶺東道參議事。貢生曾弘﹑爲按察使司僉事﹑分巡嶺東道進士張元琳﹑爲按察使司僉事﹑管分守嶺西道參議事。舉人李光垣﹑爲按察使司僉事﹑分巡嶺西道。進士王芋﹑爲按察使司僉事﹑羅定道舉人郭煒﹑爲按察使司僉事﹑海北道進士劉霖懋﹑爲按察使司僉事﹑南韶兵巡道。

○升江南江寧府知府李正茂﹑爲湖廣按察使司副使荊西道。

○昂邦章京阿山卒。

○丙辰。初。三等梅勒章京阿桑﹑以酒醉不許入直。阿桑奏言﹑願戒酒﹑仍入直內庭。如再飲﹑罪當死。隨命照常入直。至是﹑阿桑復飲酒。下刑部﹑論死。奏入。得上�日﹑阿桑有自錦州來歸功。免死不許入直內庭。降爲甲喇章京。

○江西巡按吳贊元奏言﹑江右南﹑瑞袁三府﹑先因陳友諒割據倍徵﹑故明因循未攺。兼以水漂沙塞﹑虛糧逋欠甚多。亟請釐定。令照他郡額賦徵輸。更行淸丈。各官履畝親查。現在荒蕪﹑盡與豁免。其有近山易旱﹑近水易潦者﹑𨿽系上田﹑亦當攺與輕則﹑庶賦役均平﹑而殘黎可生矣。章下部議。

○丁巳。以故明編修陳之遴。爲內翰林祕書院侍讀學士。庶吉士陳於鼎﹑爲內翰林弘文院編修。

○戊午。寅刻。有流星大如盞。色靑白。有光起西北。至西南。

○己未。招撫江南大學士洪承疇疏報﹑故明推官陳子龍﹑陰受僞魯王部院職銜。結聯太湖巨寇。潛通舟山餘孽。章京索卜圖計擒之。子龍投水死。湖海諸寇﹑聞風解散蘇松一帶﹑漸次削平。

○浙閩總督張存仁奏報﹑海寇周崔芝﹑據福州鎭東衛﹑並海口民城﹑屢肆剽掠副將滿進忠等﹑分兵擊之。兩城俱下。又賊黨岑本髙犯浦城。爲副將李繡所敗。斬獲甚多。地方平定。

○庚申。夏至祭地於方澤。遣兵部尙書阿哈尼堪行禮。

○江西南昌府副將劉一鵬妻蕭氏﹑值寇亂﹑拔刃自刎。妾萬氏﹑亦同死。崇仁縣民曹旭妻曾氏﹑守節十餘年﹑遇賊﹑欲污之。大罵﹑不屈死。臨川縣民吳鼎臣妻周氏﹑爲賊所執。義不受辱。賊剖其孕。支解之。新昌縣民傅廷相妻陳氏﹑被寇擄﹑或勸其姑順。婦正色厲詞。引頸就戮。吉水縣民上官肅﹑上官止﹑其父龍爲賊所執。欲殺之。二子泣以身代。不許。遂俱遇害。丰城縣民熊州俊妻甘氏﹑流寇至其鄕。州俊與母妻皆遁。追者踵至。州俊卽捨妻負母而去。甘氏指道傍水曰。是吾死所矣。遂自溺死。江西巡按吳贊元上其事。章下禮部。

○辛酉。遣貴州道監察禦史金志遠﹑巡視長蘆鹽政。

○投誠伯常應俊﹑總兵李際遇﹑馬儒齊﹑黃明先﹑丁啟光﹑副將王士永﹑一把撒﹑夏五嶽﹑賈應逵﹑駱和蕭﹑劉方侯﹑參將喬松﹑遊擊滕和齊﹑於起範﹑馮可松﹑傅有功﹑都司馬崇臣﹑衛士龍﹑守備李豪﹑張嵩﹑閒散官丁啟睿等﹑坐與賊黨王道士通謀﹑並其兄弟及子﹑俱伏誅。

○壬戌。故明河西道參議段復興﹑當癸未冬﹑闖賊臨城﹑知復興廉介。誘降不從城陷。復興先積薪於樓。令妻妾子女自縊。縱火焚之。惟母石氏﹑復興不忍其死拜辭而去。母亦登樓赴火。復興卽手刃數賊﹑自刎而死。太常寺少卿麻僖﹑聞流寇入關﹑卽率地方士民死守。及賊薄城下僖身先登陴。盡出家資﹑以犒士民城陷被執﹑不屈死。親族子弟五十餘人﹑俱從死。故明陜西參議齊之宸妻劉氏﹑當闖賊圍長安﹑之宸登城拒守。劉氏謂其子婦謝氏﹑孫婦李氏曰。吾家素以詩禮傳家。儻此身爲賊所污﹑何以見先人於地下﹑李氏卽自縊。劉氏喜曰。孫婦得死所矣。遂與謝氏投繯死。西安府韓傑妻張氏﹑守節三十餘年﹑值寇變。卽同子婦周氏﹑相繼投井。陜西巡按趙﹤山耑﹥上其事。下所司知之。

○癸亥。上率諸王貝勒貝子公大臣等﹑出正陽門﹑幸南苑北。較閱馳馬。視其先至者﹑分別等差賞賚。

○賜從多羅貝勒博洛南徵病故官兵銀兩﹑有差。

○乙丑。以聞廣平定。遣官祭告福陵。祝文曰。仰承天命。前令徵南大將軍多羅貝勒博洛﹑統師南徵。兵渡錢塘江。寇逆駭散。居民迎降。旋克金衢。浙東寧謐。遂移師入閩。擒斬僞唐王朱聿釗等於汀州。餘黨掃除。閩中平定。馬步官兵八萬三千有奇。望風納款。又分兵過嶺﹑進取廣東。先克潮惠。僞唐王弟朱聿鐭﹑妄稱尊號。竊據城池。我師進剿﹑復斬朱聿鐭﹑及僞周王朱肅﹤罒水﹥等十五人。地方以次削平。人民悉皆安堵。是皆太祖神靈默佑﹑以成此功也。敬此致告。祭告昭陵﹑祝文同。

○班代﹑峨齊爾﹑胡巴津﹑自蘇尼特來降。賞衣帽緞布等物。

○遣土默特部落徳穆齊達爾漢囊蘇﹑送伊拉古克三胡土克圖喪還其部。賞妝蟒緞銀兩等物。

○丙寅。以甲喇章京李茂﹑爲都督僉事﹑充鎭守固原總兵官。牛錄章京王允久﹑爲都督僉事﹑充鎭守臨洮總兵官。

○丁卯。諭大學士剛林﹑祁充格曰。爾等纂修明史﹑其間是非得失﹑務宜據事直書。不必意爲增減。以致文過其實。

○補原任薊州道李永昌﹑爲陜西按察使司僉事﹑兼布政使司參議﹑分守隴右道。

○寧夏巡撫胡全才奏言﹑邊方書籍淪散。士子無憑誦法。請將我朝律典﹑及性理﹑通鑑諸書﹑頒行寧鎭。以便傳習。章下禮部。

○戊辰。禮部奏言﹑查諸王印文例﹑故明親王用一字。郡王用二字。本朝諸王印文﹑或照前朝篆給。或照封號全寫。得上�日﹑一朝有一朝之制。不必照故明止用一字。我朝諸王印文﹑照封號全寫。

○又奏﹑平西王應乘轎與否﹑相應請上�日。得上�日﹑平西﹑恭順﹑智順﹑懷順各王﹑著於住鎭地方乘轎。至京﹑令乘馬行走。

○吏部侍郎祖澤洪。以愚闇不稱職﹑禮部理事官撒祿﹑以有疾。俱解任。

六月。庚午朔。

○壬申。禮部以平西王儀仗請上�日。得上�日﹑平西王儀仗﹑著照三順王儀仗制。貼金紅羅傘一柄。臥瓜一對。骨朵一對。吾仗一對。坐纛一桿。小旗八桿。

○免直隸成安。新樂。元氏﹑廣平﹑寧晉﹑邯鄲﹑饒陽﹑三年分水蝗災傷額賦。

○定直省儒童進學額數。大學四十名。中學二十五名。小學十二名。

○遣湖廣道試監察禦史劉顯名。巡按廣東。

○癸酉。轉工部右侍郎趙京仕﹑爲左侍郎。升大理寺卿王永吉﹑爲工部右侍郎。

○補委署莊浪道副使崔簽﹑爲浙江按察使司副使﹑分守溫處道。

○甲喇章京管戶部理事官事呂聘齊﹑先曾爲左副都禦史。至是奉差浙江理餉。疏言官卑權微。難以任事。請賜罷斥。繼又以茶二十篦﹑私饋和碩鄭親王濟爾哈朗。王發其事﹑部議革職。從之。

○甲戌。以考滿稱職。升三等公英俄爾岱﹑爲二等公。二等輔國將軍刑部尙書吳達海﹑爲一等輔國將軍。一等梅勒章京兼半个前程冷僧機﹑都察院參政多爾濟達爾漢﹑爲三等昂邦章京。二等梅勒章京兵部侍郎明安達禮﹑爲一等梅勒章京。三等梅勒章京內翰林祕書院大學士範文程﹑爲二等梅勒章京。一等甲喇章京吏部侍郎馬光輝﹑加半个前程。二等甲喇章京內翰林國史院大學士剛林﹑兵部理事官和托﹑工部理事官星鼐﹑都察院理事官巴蘭﹑俱爲一等甲喇章京。三等甲喇章京禮部侍郎柯汝極﹑工部侍郎岱都﹑都察院參政庫爾禪﹑爲二等甲喇章京牛錄章京禮部尙書覺羅郎球﹑吏部侍郎喀喀木﹑刑部啟心郎額爾格圖﹑禮部理事官哈爾松阿﹑兵部理事官趙布泰﹑工部理事官法譚爲三等甲喇章京。加牛錄章京兵部侍郎朱瑪喇﹑金維城﹑刑部侍郎李率泰﹑工部侍郎濟席哈﹑內翰林祕書院學士額色黑禮部啟心郎渥赫﹑工部啟心郎喀木圖﹑吏部理事官���瞻﹑盧登科﹑兵部理事官尼噶禮﹑宜永貴﹑管兵部大庫馬場官巴賽﹑工部理事官哈爾薩﹑鄂木瑣課﹑伊爾格徳﹑覺羅額色圖﹑都察院理事官明噶圖﹑半个牛錄章京。兵部理事官麻都祜﹑孟格塞爾﹑刑部理事官庚格﹑理藩院副理事官尼堪﹑甘珠翰﹑半个前程。授內翰林弘文院大學士祁充格﹑寧完我﹑禮部侍郎祖澤遠﹑爲牛錄章京。內翰林國史院學士吳達禮﹑來衮﹑內翰林弘文院學士查布海﹑吏部啟心郎寧古裏﹑伊成格﹑兵部啟心郎常鼐﹑都察院啟心郎朱喇察﹑理藩院啟心郎鼐格﹑吏部理事官周國佐﹑禮部理事官恩格徳﹑薩齊庫﹑兵部理事官扈習霸﹑格霸庫﹑管兵部大庫馬場官訥木齊﹑刑部副理事官羅察﹑工部理事官趙山﹑卜顏圖﹑理藩院副理事官阿都賚﹑郭弼爾圖﹑伊木圖﹑傅喀﹑半个牛錄章京。

○以牛錄章京哈世屯﹑巴哈爲二等甲喇章京。

○以隨遜﹑爲議政大臣。

○以範茂都﹑爲工部理事官

○以內大臣何洛會爲正黃旗滿洲固山額眞。

○以鑲藍旗穆車訥渾拜﹑鑲紅旗鄂博諾正白旗前鋒侍衛昂阿昂霸﹑正藍旗牛錄章京蘇虎濟﹑侍衛伊霸罕﹑扈查祿﹑爲護軍參領。正黃旗伊爾格徳鑲白旗漢軍佟壯年鑲藍旗漢軍髙明忠﹑管甲喇章京事

○以李成棟爲左都督充提督廣東總兵官

○乙亥革順天文安縣知縣李春元職。以批給印照書皇叔父攝政王爲九王爺也。

○丙子予殉難直隸河間道王維新﹑河間府知府王徳教﹑祭葬。河間縣典史邵錕﹑巡檢潘柱祭。

○以山西鴈平道僉事盧震陽﹑爲陜西布政使司參政兼按察使司僉事潼關道。陜西關內道參議白士麟爲湖廣按察使司副使兼布政使司參議督糧道。山東驛傳道僉事。朱國壽﹑爲陜西布政使司參議督糧道陜西西寧道僉事蘇名世﹑爲本省布政使司參議兼按察使司僉事。靖遠兵備道刑部郎中範芝﹑爲陜西按察使司僉事莊浪兵備道宋炳爲陜西按察使司僉事肅州兵備道兩浙運同範登仕爲福建都轉運鹽使司運使。

○遣梅勒章京庫爾蟾﹑戍守濟南府。梅勒章京圖瞻戍守東昌府。

○先是﹑有詔責朝鮮貢獻怠玩。至是國王李倧﹑遣第三子�氵�目�來朝。奉表謝罪。並貢方物。賜宴於驛館。

○工部理事官鄂木瑣課﹑坐監修五鳳樓違上�日過侈革去半个牛錄章京。

○大理寺卿王永吉以升工部右侍郎具疏控辭。得上�日﹑有心願居官而徒尙虛名或一次再次控辭者皆是踵明朝故套。已有明上�日﹑再有控辭者卽允所辭永不錄用王永吉﹑何得不遵明上�日﹑著革職永不錄用。

○丁丑。以故一等公塔瞻子愛星阿圖賴子惠塞襲爵。

○以故三等昂邦章京夏成徳子溥﹑一等甲喇章京張成徳子所養三等甲喇章京康喀爾子羅多禮阿蘭子阿第古納禪﹑巴圖魯子古素牛錄章京兼半个前程英格巴圖魯弟瓦納喀納林子達敏﹑海塞巴圖魯兄子鄂爾哲。傅岱弟尹達渾﹑牛錄章京唐古哈子塔爾弼希﹑巴雅爾弟塔喇圖﹑雅爾瞻子隨哈邦鈕子杭愛邵納弟邵格﹑半个牛錄章京賽達兄子卦寧極朱赫訥子穆都臣阿顏圖子傅達﹑阿蘭柴子舒爾祜納諾云對子拜惺﹑祁塔特弟祁湯果爾沙濟子卜谷齊各襲職。

○初琉球安南呂宋三國各遣使於明季進貢畱閩未還大兵平閩執送京師命賜三國貢使李光耀等衣帽緞布仍各給敕諭遣赴本國。招諭國王諭琉球國王敕曰。朕撫定中原視天下爲一家。念爾琉球自古以來世世臣事中國遣使朝貢。業有往例。今故遣人敕諭爾國若能順天循理可將故明所給封誥印敕﹑遣使賫送來京朕亦照舊封錫。諭安南﹑呂宋二國文同。

○戊寅。江南投誠總兵官髙進忠僕馬良玉﹑首進忠隱藏兵器。潛帶假辮鞫實﹑伏誅。

○己卯。授庶吉士李呈祥梁淸寬王無咎韋成賢張爾素﹑傅維鱗﹑王舜年爲內翰林祕書院編修王炳昆黃志遴﹑法若眞﹑夏敷九王一驥﹑王紫綬。爲內翰林國史院編修周爰訪陳爌﹑朱之錫﹑胡兆龍﹑楊思聖爲內翰林弘文院編修王崇簡﹑張丕吉﹑李培眞﹑李霨﹑楊運昌﹑沙澄﹑傅作霖爲內翰林祕書院檢討魏天賞﹑喬廷桂單若魯藍滋﹑張文明陸嵩爲內翰林國史院檢討嶽映斗艾元徵喬映伍宋杞劉澤芳石申爲內翰林弘文院檢討

○遣戶部副理事官繆尙義等赴廣東廉州等處珠池采珠。

○臨淸總兵官魯宗孔坐近鎭州縣失守﹑革職。

○庚辰。兩廣總督佟養甲奏報﹑招降故明趙王朱由裧﹑總兵李志璉

○南贛總兵官柯永盛奏報﹑遊擊楊遇明﹑孔國治等率兵解安遠縣圍破賊兵萬餘人。降三十餘寨。賊巢悉平。

○壬午。授委署廣東嶺西道蘇宗貴爲湖廣按察使司副使﹑鄖襄兵備道。升河南汝州知州余應魁﹑爲陜西按察使司僉事﹑兼布政使司參議﹑分守關內道。直隸定州知州張鵬翼爲陜西按察使司僉事﹑兼布政使司參議﹑分守西寧道。山東寧海州知州劉宗舜﹑爲本省按察使司僉事驛傳道。山西澤州知州許可用﹑爲本省按察使司僉事鴈平道。

○吏科給事中張國憲﹑坐糾參失實﹑革職。

○甲申。江南宿州蝗雹

○乙酉。山西巡撫申朝紀奏報﹑鄕寧縣民楊春畼﹑左道聚眾。據寨倡亂。平陽營副將範承宗等﹑巢�刀平之。

○丙戌。諭戶部。興販私鹽﹑屢經禁約。近聞各處姦民﹑指稱投充滿洲﹑率領旗下兵丁車載驢馱。公然開店發賣。以致官鹽壅滯。殊可痛恨爾部卽出示嚴禁有仍前私販者﹑被獲﹑鞭八十。其鹽觔銀錢﹑牲口車輛等物入官。巡緝員役﹑縱容不行緝拏者事發一體治罪升太僕寺卿劉昌﹑爲工部右侍郎太常寺卿孫承澤爲大理寺卿。

○丁亥。襄陽總兵官王光恩﹑有罪被逮弟王光代王成遂叛。法司引叛律論光恩斬。得上�日﹑光代等聞兄被逮驚叛亦未可知。不可遽以謀叛讞獄。況人命至重。恐涉冤枉。著再詳鞫。

○戊子。免陜西綏徳衛三年分雹災額賦。

○己丑。冊封故多羅饒余郡王阿巴泰子貝勒博洛爲多羅郡王冊文曰。爾貝勒博洛破流賊﹑滅福王﹑平定河南江南時爾佐和碩徳豫親王以行﹑王分兵一半令爾招撫蘇州杭州等府地方爾獲故明惠王潞王等親王郡王五人世子一人。巡撫張鳳翔等﹑文武官員六十人。降其兵二萬五千八十人。戰敗敵兵﹑凡十五次又攻克三府七縣遂平定江南常州﹑蘇州等府十三州縣浙江杭州等府二十一州縣。又平定福建浙東時。以爾爲徵南大將軍爾渡錢塘江﹑抵浙東敗敵二次。克取金華府。擒斬蜀王朱常農等三人。僞閣老馬士英﹑僞國公方國安等﹑大小五十五員。收降武官大小三百一十四員。馬步兵一萬四千三百七十人。平定八府﹑五十三縣地方。繼入福建﹑誅僞唐王朱聿釗等﹑僞親王郡王七人。世子一人將軍二人總督一人。伯一人巡撫一人。共敗敵兵二十四次收降僞國公鄭芝龍等﹑大小官二百九十一員馬步兵十一萬三千人八府一州五十八縣地方悉皆平定以及江西四縣之地故進封爲多羅郡王賜之冊印爾其欽哉上禦太和殿賜朝鮮國王李倧子李�氵�目�及土默特部落古祿格厄魯特部落達爾漢吳把什等宴。

○庚寅。遣官賜大學士洪承疇﹑東珠孔雀翎涼帽四團補蟒袍﹑蟒襪﹑黃靿鞾﹑酥油﹑乳酒

○壬辰遣廣東道試監察禦史王世功﹑巡按甘肅。

○癸巳。陜西總督孟喬芳疏報﹑逃寇武大定攻陷紫陽縣。結連仁河南山僞官覃遠許不惑等倡亂。興安總兵官任珍擊敗之。斬首二千餘級。巢穴悉平。

○湖廣巡撫髙士俊奏報﹑大軍攻拔衡山安化新化龍陽等縣衡州常徳二府。生擒僞總兵黃朝宣及副將遊擊通判等官。斬首二千餘級。

○甲午。升直隸保定府知府許養髙﹑爲山西按察使司副使﹑兼布政使司參議﹑分守冀南道山西汾州府知府戢民瞻﹑爲本省按察使司副使整飭保定兵備道。

○蘇松提督吳勝兆謀反﹑鞫實﹑伏誅。

○丁酉。吏部議覆﹑督理浙淮鹽務理事官李茂芳奏言﹑兼僉事職銜﹑受督撫按節制﹑難以辦事。應攺兼戶部右侍郎銜。報可。

○免山東全省三年分荒殘額賦。

○戊戌。升都察院參政多爾濟達爾漢﹑爲本院承政。理藩院侍郎尼堪﹑爲本院尙書。

○升大理寺少卿戴明說﹑爲太常寺卿。通政使司右通政孫昌齡爲太僕寺卿。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十三

順治四年。丁亥。秋七月。庚子朔。享太廟遣輔國公鞏阿岱行禮。

○遣官詣盛京﹑祭四祖廟。

○三等昂邦章京古祿格﹑先以罪降爲一等梅勒章京。至是﹑命復職。

○攝政王傳集內大臣﹑各部尙書啟心郎等﹑諭之曰玆內大臣﹑禮部﹑僉以和碩徳豫親王巢�刀滅流寇。厎定陜西。殄福王。平江南。及擊敗喀爾喀部落土謝圖汗﹑碩雷汗。厥功甚懋。應進封爲輔政叔徳豫親王。予初亦念及此。尙以王爲予季弟。故猶豫未果。然予恭攝大政。簡賢﹑黜不肖。國之鉅典。烏容瞻顧。爾等偕諸王定議以聞。眾僉以爲然。於是進徳豫親王多鐸誡之曰。汝繼予輔政。益加勤勉。斯名譽非小矣

○辛丑。上禦太和殿。冊封和碩徳豫親王多鐸﹑爲輔政叔徳豫親王賜黃金千兩。白金萬兩。鞍馬一匹。空馬九匹增冊文曰。定鼎中原以來﹑所建功勛。卓越等倫。因封輔政叔徳豫親王是日。大宴。

○壬寅。湖北巡按曹葉卜疏報﹑叛逆王光代﹑盤踞鄖陽妄用永曆年號。僭稱鎭武伯。官兵進巢�刀。提督孫定遼敗績莫知所之。事下兵部。

○癸卯。諭工部建射殿於左翼門外。

○升湖廣荊南道參政齊國儒﹑爲本省布政使司左布政使。江西南康府知府李長春﹑爲兩浙都轉運鹽使司運使。

○甲辰。免江南徐州三年分荒地額賦一年﹑漕米半年

○乙巳攝政王諭內院﹑六部都察院理藩院等衙門曰前令輔政徳豫親王﹑和碩鄭親王﹑共聽政務今和碩鄭親王已經停罷。止令輔政徳豫親王與聞。凡各部院事務有應親理者有應輔政徳豫親王代理者。開列具奏。

○以甲喇章京宜永貴﹑爲都督僉事。鎭守臨淸總兵官。

○丁未。遣山東道試監察禦史李允喦﹑巡按淮揚河南道試監察禦史趙班璽﹑巡按四川。

○己酉。上禦太和殿。冊封敖漢部落班第額駙子墨爾根巴圖魯﹑爲多羅郡王。禮畢﹑賜宴。

○庚戌。禁民間行使制錢﹑不許以一當二。違者治罪。

○辛亥。轉戶科右給事中郝璧﹑爲兵科左給事中吏科右給事中陰潤﹑爲工科左給事中升戶科給事中。劉楗爲兵科右給事中。禮科給事中袁懋功﹑爲刑科右給事中禮科給事中朱之弼﹑爲工科右給事中

○以庶吉士董篤行﹑杭齊蘇﹑爲吏科給事中。魏象樞爲刑科給事中。魏裔介爲工科給事中。李若琛﹑爲福建道監察禦史。王士驥﹑爲江南道監察禦史石維昆﹑爲陜西道監察禦史

○壬子鄂爾多斯部落濟農等貢駝馬。宴賚如例

○癸丑。以故一等昂邦章京阿山子塞赫﹑二等甲喇章京金永功孫毓珍﹑各襲職

○諭朝鮮國王李倧曰。曩者﹑爾國貢獻不恪。缺遣使臣。故降前敕。非因貢物涼薄﹑良以艸率怠忽也。資物𨿽微﹑漫爾從事。殊乖敬愼。比當迎候義州﹑又不照例特遣爾國大臣﹑猥以末員代充。是豈敬君之體。外藩事上﹑道在恪誠。恐爾自今以後﹑復蹈前愆。玆故特加戒諭。

○升山西巡撫申朝紀﹑爲兵部右侍郎兼都察院右副都禦史﹑總督宣大山西等處。

○甲寅中元節享太廟遣俄羅塞臣行禮。

○以牛錄章京覺羅莽嘉﹑布爾極﹑爲一等甲喇章京覺羅喀孟愛﹑席伯圖﹑阿山﹑葉思護﹑爲三等甲喇章京。覺羅翁山﹑霍特﹑爲牛錄章京。

○以牛錄章京覺羅塞勒﹑爲一等梅勒章京。托和禮﹑辟古﹑阿賽﹑托木托禮﹑噶爾珠﹑吉哈禮﹑達哈塔﹑噶達渾﹑麻賽﹑麻傅塔﹑薩賽﹑席賴﹑托布齊﹑莫洛﹑巴賽﹑阿濟賚﹑額塞﹑爲牛錄章京。以武功郡王孫故也。

○授覺羅吉爾塔習庫﹑姚蘭﹑查範﹑阿爾海﹑爲牛錄章京﹑覺羅瓦爾瑪﹑吳臣﹑莫洛洪﹑鄂星噶﹑科爾親﹑托會班惇﹑多木圖﹑布爾山﹑勞察邁圖﹑阿爾山﹑孟課﹑昂谷﹑巴克善﹑塔達﹑托壘﹑哈習譚﹑席賴﹑都習禮﹑敖哈﹑薩岱﹑布納岱﹑賀爾屯﹑蘇爾格﹑查齊喀﹑洛碩﹑叟色﹑俄赫﹑尼習哈﹑洛徳格﹑塔甘泰﹑商儉﹑龔額特﹑碩塔﹑吳班﹑莫洛渾﹑噶布岱﹑都爾巴﹑愷穆布﹑格特﹑伊圖﹑碩禮堪﹑胡紐﹑阿習圖﹑雅布蘭﹑伊薩哈﹑蚌愛﹑阿爾楚﹑格禮﹑查富納﹑章達禮﹑徳貝﹑布山﹑布達禮﹑察翰﹑漢儲韓﹑額布痕﹑渥赫﹑濮爾鵬﹑圖祿﹑耿格特﹑席達禮﹑麻納海﹑護稜格﹑額伯圖﹑塔布都禮﹑額津﹑佛爾赫﹑巴哈塔﹑多鐸禮﹑克春﹑洛托禮﹑谷巴達﹑方喀喇﹑勒徳渾﹑哈思濩﹑達哈布﹑穆臣﹑朱滿﹑麻星阿﹑佛索禮洛屯﹑扈邁﹑阿哈丹﹑富喀﹑海塔﹑喇噶岱﹑烏習談﹑阿哈尼堪﹑黑臣﹑穆成格﹑席爾門﹑卓羅惠﹑麻海﹑杭奇﹑諾徳外庫﹑多爾吉﹑霍尼﹑布泰﹑卓立喀﹑範禪﹑貴果多﹑碩博會﹑扈世布﹑烏默訥﹑多郎噶﹑喀爾充吉﹑髙麗﹑多徳布古﹑蘇喇圖﹑陶漢﹑巴穆布﹑種屯﹑格徳渾﹑鄂爾會﹑洛岱﹑伊爾門﹑俱爲半个牛錄章京。覺羅海蘭﹑卓班﹑碩塞﹑麻克圖﹑額爾徳﹑郎球﹑圖蘭﹑蘇蘭﹑阿哈﹑科爾昆﹑阿克善﹑牛赫希福﹑額蘇圖﹑舒書﹑雅布海﹑顧納代﹑喀喇﹑巴哈納﹑巴爾布﹑達賴俱以本等前程世襲。是日﹑上禦太和殿。賜宴。

○以故覺羅牛錄章京姚塔子鄂嶽﹑襲職。

○乙卯。升太僕寺少卿王志舉﹑爲通政使司右通政使。以故明侍郎熊奮渭﹑爲大理寺卿

○丙辰。初﹑以胡類古﹑喀爾岱葉成格等有功。各復其家。至是﹑授胡類古子沙洪﹑爲三等甲喇章京。喀爾岱﹑葉成格﹑爲牛錄章京

○丁巳遣侍郎喀喀木等率滿漢官兵。往徵鄖陽。

○賞進貢鄂爾多斯部落塞稜臺吉等曁其從人蟒緞﹑布疋﹑白金有差。

○賞喀爾喀部落投誠都思噶爾貂帽﹑朝衣﹑貂裘﹑雕鞍﹑馬匹﹑甲冑﹑弓﹑矢﹑金銀器皿﹑緞疋等物﹑及白金五千兩

○增織造絨褐價值因原議價輕﹑恐累機戶也。

○戶部侍郎碩詹﹑啟心郎布丹﹑理事官綽貝﹑雅秦﹑牛翁尼雅哈﹑艾木布﹑車克﹑副理事官鐘谷﹑禮部理事官董果洛﹑兵部理事官郎宰﹑綽爾濟﹑鐘托賚﹑古祿古﹑副理事官阿遇時﹑理藩院副理事官羅多禮﹑莽嘉﹑以考滿稱職﹑各加半个前程。

○牛錄章京吳巴泰﹑以造弓有功﹑加爲三等甲喇章京。

○以故牛錄章京魏美叔之子孟格圖﹑襲職。

○宴敖漢部落郡王墨爾根巴圖魯等於禮部。

○升江西提學道副使張嶙然。爲福建布政使司參政兼按察使司僉事﹑分巡漳南道。陜西洮岷道副使桂繼攀﹑爲本省布政使司參政﹑兼按察使司僉事﹑分巡靖遠道。河南大梁道僉事衛之琯﹑爲湖廣布政使司參議﹑兼按察使司僉事﹑分巡荊南道。

○戊午。升宣大總督兵部右侍郎馬國柱﹑爲兵部尙書﹑兼都察院右都禦史﹑總督江南﹑江西﹑河南等處。

○己未。江南水利道李爾育﹑坐擅用漢篆關防革職。

○陜西藍田等十九州縣蝗食苗殆盡。人有擁死者。巡撫黃爾性以聞。

○庚申。升吏部郎中張鼎延﹑爲太僕寺少卿。

○浙閩總督張存仁疏報﹑莒州洞賊李長蛟等陷建寧府。總兵官李應宗﹑副將曹允吉。死之。

○升江南馬政道僉事盧世揚﹑爲本省布政使司參議﹑兼按察使司僉事﹑徽寧兵備道江寧府同知範承祖﹑爲本省按察使司僉事﹑馬政道。

○壬戌。遣河南道監察禦史王顯﹑巡按蘇松等處。貴州道試監察禦史匡蘭兆﹑巡視漕運。

○癸亥。紮魯特部落桑圖臺吉等進貢。宴賚如例。

○以原委招撫江西副使趙世臣﹑爲福建掌印都司

○甲子。宴科爾沁國國舅桑噶爾寨等於禮部。

○以廣東初定﹑特頒恩詔詔曰。自平定中原以後﹑粵東尙爲唐藩諸逆所阻。以故嶺海之外聲教未達稅畝增科。越年橫斂爾百姓辛苦墊隘﹑已非一日朕甚憫焉遂移平南之師﹑席捲惠潮省會但殲僞孽罔治脇從諸郡悉平全省厎定念爾官民僻處遐荒久切來蘇之望。初無後至之心。朕用是肆赦生�月菑。冀百姓同沾恩賚所有該省合行恩例﹑開列於後。一﹑自順治四年正月初一日昧爽以前﹑官吏兵民人等犯罪﹑無論輕重大小﹑已發覺未發覺。已結正。未結正咸與赦除。有以赦前事相訟告者﹑以其罪罪之。一﹑廣東人丁地畝本折錢糧﹑並衛所屯糧﹑俱自順治四年正月初一日起﹑通照前朝萬曆四十八年則例徵收。天啟崇禎年間加派﹑盡行蠲免。一﹑文武各官。並行間兵士﹑俱著該部通行察敍﹑以憑封賞。凡戰守盡節者﹑督﹑撫﹑按題到﹑該部勘覆﹑察例贈蔭祭葬。立祠卹賚。一﹑官吏貪贓﹑最爲民害。朝廷特嚴懲貪之典。枉法受贓﹑律有明條其餘犯罪輕重大小﹑一﹑如律行。一﹑新定地方﹑頒時憲歷﹑使官民遵行正朔一﹑南海諸國。暹羅﹑安南﹑附近廣地。明初皆遣使朝貢。各國有能傾心向化﹑稱臣入貢者﹑朝廷一矢不加。與朝鮮一體優待﹑貢使往來﹑悉從正道﹑直達京師。以示懷柔。一﹑官吏兵民人等﹑前因兵燹﹑流徙他鄕。今望恩來歸者﹑地方官加意招撫。一﹑文武會試﹑鄕試﹑已有定期。凡舉人不系緣事黜革者﹑仍準會試。各儒學廩增﹑附食廩肄業﹑優免﹑及每學恩貢一名﹑正貢一名﹑俱照平定中原恩詔例行各學貧生﹑地方官核實﹑申文該學政﹑於所在學田內動支錢米﹑酌量賑給一﹑山林隱逸之士﹑有懷才抱徳﹑堪爲時用者﹑撫﹑按﹑據實舉薦﹑以憑核用。但不得槪薦廢紳﹑致滋幸竇一﹑所在應祭壇廟。有司務竭誠致祭毋致褻慢歷代帝王陵寢﹑及名臣賢士墳墓﹑被人毀發者。卽與修理。禁止樵牧。一﹑廣東起解戶﹑禮﹑兵﹑工四部折色錢糧﹑金花﹑黃白蠟﹑烏梅﹑五棓子﹑螣黃﹑黑鉛﹑桐油﹑黃熟銅﹑圓眼﹑菉筍﹑荔枝﹑香蕈﹑木耳﹑石�宿砂﹑核桃﹑蜂蜜﹑藥材﹑四司料價﹑胖襖﹑胭脂木﹑南棗木﹑紫楡木﹑紫竹﹑梨木﹑翠毛﹑均一料﹑魚油料﹑麻﹑鐵﹑鐵稅﹑會試﹑會同館協濟昌平本色錢糧﹑黃白蠟﹑芽茶﹑葉茶﹑銀朱﹑貳朱﹑生漆﹑錫﹑生銅﹑藥材﹑廣膠﹑並鋪墊水腳銀兩﹑俱照萬曆四十八年額數。自順治四年正月初一日以前﹑已徵在官者﹑起解充餉拖欠在民者﹑悉行蠲免。一﹑本省鹽課。照萬曆四十八年舊額﹑按引如數徵解。其天啟﹑崇禎年間加派﹑盡行蠲免。一﹑丁銀𨿽有定額﹑但生齒凋耗﹑年老殘疾盡苦追徵甚至包納逃亡﹑貽累戶族﹑殊堪憫惻。自今以後﹑各撫按官嚴行有司﹑細加編審。凡年老殘疾﹑並逃亡故絕者﹑悉與豁免。一﹑窮民鰥寡孤獨﹑篤廢殘疾﹑不能自存者﹑聽該府州縣申文撫按﹑動支豫備倉糧給養。一﹑地方勢豪人等﹑受人投獻產業人口﹑及騙詐財物﹑許自首免罪。各還原主。如被人告發﹑不在赦例。仍追還原主。一﹑民間貿易資本﹑𨿽在赦前﹑應還應取者﹑照舊還取。一﹑軍民年七十以上者﹑許一丁侍養。免其雜派差役。八十以上者﹑給與絹一疋﹑綿一斤﹑米一石﹑肉十斤。九十以上者倍之。有徳行著聞﹑爲鄕裏所敬服者﹑給與頂帶榮身。一﹑抽稅原以裕國﹑非欲病民。明朝末年﹑濫行抽取﹑殊屬虐商。自順治四年正月初一日起﹑凡府州縣零星抽取落地稅銀名色﹑及勢宦土豪﹑不肖有司﹑向來津頭牙店擅科私稅﹑槪行嚴禁。違者重治。一﹑有司徵解錢糧﹑原有定額。明季貪黷成風。借名私派。加耗虐民﹑難以枚舉。自今以後﹑該撫按官﹑嚴加禁約。不時親訪。違者﹑從重參處。一﹑所在孝子﹑順孫﹑義夫﹑節婦﹑有司細加咨訪。確具事實﹑申該巡按禦史﹑勘結奏聞﹑以憑建坊旌表。一﹑舊日領兵各官﹑帶兵來歸。具表投降者﹑槪赦前罪。果有功績﹑仍行升賞。文武官紳﹑及前朝勛臣人等﹑投誠歸順﹑通行察敍。一﹑歸順地方城市村堡兵馬經過﹑不許騷擾。一﹑新順官兵﹑原隸各營者﹑仍入經制。有願歸農安業者﹑聽。一﹑將領等官﹑有乘機擾攘﹑私帶在官兵丁馬匹回家者﹑如果照原數交官。前事免論。一﹑土寇有脇從共擒賊首﹑赴官連名自首者﹑俱準赦罪。仍行升賞。一﹑凡訛言妖術﹑煽惑平民﹑燒香聚眾﹑僞造符契﹑擁集兵仗﹑除傳頭會首不赦外。其脇從人等﹑果攺邪解散歸正者﹑前罪免論。一﹑廣東近海﹑凡系飄洋私船﹑照舊嚴禁。至巨寇﹑並罪逃之人﹑窟穴其中﹑勾引剽掠﹑𨿽從前犯有過惡﹑如能悔過投誠﹑槪免其罪卽僞官逆將﹑寄命海上者﹑果能眞心來投﹑亦開其自新之路。一﹑衛軍已攺屯丁﹑永不勾補。官吏人等﹑謫戍到衛者﹑悉放回原籍。一﹑越訴誣告﹑敗俗傷財﹑已經嚴禁。該地方戶婚田土小事﹑俱就有司歸結。倘姦棍訟師﹑誘陷愚民﹑入京越訴﹑定加等治罪。一﹑新附地方﹑以卹民爲第一義。有司濫準詞狀﹑縱役擾民者﹑該撫按參提究處巡按官委理刑察盤州縣。訪察蠹惡﹑科索紙贖。摉取贓罰。害民尢甚。及撫按等官﹑交際饋遺﹑實長貪黷。並照平南詔例﹑一體嚴禁。有故違者﹑事發重治。於戲。四方大定﹑悅來無間於寰中。萬國攸寧﹑聲教丕揚乎海外。凡官斯土﹑體熙朝寬大之懷。永乂吾民﹑享奕葉蕩平之福播告遐邇﹑咸使聞知。

○乙丑。立多羅饒余郡王阿巴泰墓碑。文曰爾阿巴泰。乃太祖武皇帝側室子也。以行間著績﹑於崇徳元年。封爾爲饒余貝勒後圍明錦州﹑復能宣力及統兵略山東郡邑﹑又多克獲以屢奏軍功﹑於順治元年﹑晉封爾爲多羅饒余郡王。不幸遽爾奄逝。特諭所司﹑勒碑墓所﹑用申哀悼。

○丙寅。賜巴林部落多爾濟臺吉朝衣﹑帽﹑鞾﹑甲冑﹑緞疋﹑銀器等物。

○賜朝鮮國王子李﹤泬目﹥緞袍﹑貂裘﹑帽﹑鞾﹑雕鞍﹑白金﹑彩緞等物並賜國王銀五百兩﹑彩緞三十端。

○以祝世昌﹑爲都察院右副都禦史﹑巡撫山西

○升湖廣嶽州府知府馬宏長﹑爲河南按察使司副使﹑分巡大梁道降補湖廣武昌道副使屠奏疏﹑爲陜西布政使司參議兼按察使司僉事﹑分巡洮岷道。

○吏部議﹑原任湖廣巡撫王聚奎系甄別畱用之官﹑宜靜聽推補﹑乃以母病冒昧瀆奏應降二級調外用。得上�日﹑王聚奎著革職。

○吏部奏言﹑故明兵部尙書張縉彥﹑逡巡來歸﹑不應錄用從之。

○戶部奏言故明勛戚田地﹑賞賚﹑及私占者﹑俱應入官。自置者﹑仍給本人贍養。與民一體納賦。從之。

○丁卯。上幸邊外行獵。駐蹕沙河地方。是日﹑昌平道陳維新。副將張珍等迎駕。賜食﹑並緞袍﹑帽﹑鞾等物。

○戊辰。上駐蹕南口。是日﹑居庸關遊擊佟彤迎駕。賜食﹑並緞袍﹑鞾﹑襪等物。

八月。己巳朔。贈殉難陜西商洛道僉事袁生芝﹑爲光祿寺卿興安州知州曲良貴﹑爲本省布政使司參議。各蔭一子入監讀書。州判侯嘉允﹑爲陜西都司經歷。石泉縣主簿胡孟遴﹑爲陜西臨洮衛經歷典史夏徳化﹑爲江南山陽縣主簿

○升兩淮運同王言﹑爲江南按察使司副使﹑水利道。

○補河南汝南道參議張益慶﹑爲山東布政使司參議﹑分守濟南道。

○陜西巡撫黃爾性疏言﹑固原武大定叛時﹑總兵官何世元遇害。副使呂鳴夏抗賊不屈死。遊擊周存徳﹑馬應熊﹑守備趙文光﹑董師吉﹑魏尙忠﹑俱死於敵。應請優卹。疏下所司。

○庚午。上駐蹕雞鳴山地方。是日﹑宣府總督馬國柱﹑巡撫馮聖兆﹑率文武各官迎駕賜食並袍﹑帽等物有差。

○江西提督金聲桓疏報﹑擒獲故明宗姓僞麟伯王﹑靄伯王於濫溪山。命斬之。

○辛未。上駐蹕宣府。是日﹑郎中馮桓﹑道臣張大仁等迎駕各賜食﹑並袍﹑帽有差。

○以梅勒章京羅璧﹑爲都察院參政。

○補原任陜西道試監察禦史裴希度﹑爲廣西道試監察禦史。

○以李天祥﹑爲戶部理事官。髙傑﹑爲禮部理事官。趙廷輔﹑陳天茂﹑馬汝弼﹑爲刑部理事官。

○以正白旗滿洲阿玉錫﹑正黃旗漢軍黃得功﹑管甲喇章京事。

○升江西袁州府知府於躍龍﹑爲福建按察使司副使﹑水利鹽法道。

○壬申。上出張家口。駐蹕布牙乃山地方。是日駐守張家口章京哈克薩哈等迎駕各賜食並袍﹑帽有差。

○甲戌上駐蹕西巴爾臺。是日﹑蘇尼特部落噶爾馬臺吉等獻馬賜甲冑﹑袍﹑緞等物有差。

○都察院左副都禦史惠世揚﹑以年老致仕。

○乙亥。遣雲南道試監察禦史張翮﹑巡視兩淮鹽課。

○丙子。上駐蹕海流土河口。是日﹑歸化城土默特部落章京古祿格等獻駝馬。賜甲冑﹑鞍轡﹑銀幣有差。

○河南磁陜﹑汝三州﹑武安﹑涉﹑新安﹑靈寶﹑伊陽﹑修武﹑武陟﹑鎭平﹑太康﹑項城等縣﹑飛蝗爲災。兼冰雹風雨﹑平地水深丈許。廬舍漂沒。

○丁丑。太宗文皇帝忌辰。遣官祭昭陵。

○是日。上仍駐蹕海流土河口。攝政王﹑納阿霸垓部落篤思噶爾濟農女。請駕幸甚營。獻筵﹑並獻鞍馬﹑駱駝﹑金壼等物。酌納之。分賜和碩鄭親王濟爾哈朗等。

○蘇尼特部落杜稜郡王等獻馬。賜甲冑弓箭﹑袍﹑帽等物有差。

○遺大學士寧完我﹑祭先師孔子。戶部議覆兩廣總督佟養甲疏言佛朗西國人寓居濠鏡澳﹑以其攜來番島貨物﹑與粵商互市﹑蓋已有年後深入省會﹑至於激變。遂行禁止。今督臣以通商裕國爲請然前事可鑑。應仍照故明崇禎十三年禁其入省之例止令商人載貨下澳貿易可也從之。

○戊寅。祭大社。大稷。遣刑部尙書吳達海行禮。

○己卯。太祖武皇帝忌辰。遣官祭福陵。

○辛巳升湖廣武昌兵備道副使蕭時彥﹑爲本省布政使司參政﹑分守下荊南道。陜西臨鞏兵備道參議夏揚名﹑爲湖廣按察使司副使﹑兼布政使司參議﹑分守下湖南道。江南潁州兵備道僉事李藻然﹑爲江西布政使司參議﹑兼按察使司僉事南昌兵備道。

○壬午。上駐蹕察漢諾兒。是日﹑烏朱穆秦部落蘇勒親王﹑阿霸垓部落卓禮克圖郡王﹑率其屬朝見。獻牛馬。賜宴﹑並甲冑﹑衣﹑帽等物有差。

○甘肅巡撫張尙﹑坐擅開礦稅﹑降一級調用。

○乙酉。定遠大將軍和碩肅親王豪格等奏報﹑多羅貝勒尼堪﹑固山貝子滿達海﹑固山額眞杜雷﹑覺羅巴哈納﹑準塔巴圖魯﹑馬喇希護軍統領鰲拜巴圖魯﹑墨爾根侍衛李國翰﹑護軍統領哈寧噶﹑車爾布﹑徳爾得赫等﹑分兵徵巢�刀遵義﹑夔州﹑茂州﹑榮昌﹑隆昌﹑富順﹑內江﹑資陽等處。斬僞王﹑及巡撫﹑道官﹑總兵﹑副﹑參﹑遊都守一千餘員。兵丁無算。獲馬騾一萬二千四百餘川寇悉平

○升南贛總兵官都督同知柯永盛﹑爲右都督充提督湖廣總兵官。直隸永平副將魯國男﹑爲都督僉事充鎭守眞定總兵官。

○補原任山西參議郝絅﹑爲湖廣布政使司參議﹑兼按察使司僉事﹑武昌兵備道。升湖廣安陸府知府李絮飛﹑爲陜西按察使司副使﹑臨鞏兵備道。

○丙戌。上駐蹕胡蘇臺。是日﹑蒿齊忒部落博羅特額爾得尼等朝見。獻鷹馬賜食﹑並甲冑﹑鞍﹑轡﹑袍﹑帽等物有差

○遣官祭歷代帝王

○遣官祭城隍之神

○復設臨河州縣墩堡鋪夫快壯以護漕運。從總河楊方興請也

○丁亥直隸淶水縣民狄文通等二十六人﹑妖言惑眾。糾黨謀叛巡按黃徽允訊實以聞。斬之

○戊子。山東淄川縣知縣劉修已﹑教官成棐﹑坐失城棄市

○升陜西延綏副將蘇屏翰﹑爲都督僉事﹑充鎭守天津總兵官。甲喇章京胡有升﹑爲都督同知﹑充鎭守南贛總兵官。

○寧夏巡撫胡全才疏報叛逆馬徳﹑糾眾倡亂。發兵進巢�刀﹑自預望城﹑追至河兒坪殺賊千餘。殲其渠魁馬徳﹑及李國豪等。餘黨悉平。

○升河南懷慶府知府於時躍﹑爲本省按察使司副使﹑兼布政使司參議﹑分守河南道。江南通州知州鄭賢﹑爲江西按察使司僉事﹑管屯田水利分巡南瑞道。

○庚寅開湖廣鼓鑄。

○江寧巡按劉今尹疏報﹑徽州僞總兵余希生等就擒餘眾潰散。張公山各寨悉平。

○遣廣西道監察禦史史詥﹑巡視茶馬。

○原任延安府推官顧咸正﹑坐叛逆﹑伏誅。

○辛卯。升江南按察使張文衡﹑爲都察院右僉都禦史﹑巡撫甘肅贊理軍務。

○癸巳。以江西水旱發倉米三千餘石減價糶賣﹑以濟饑荒從巡撫章於天請也。

○甲午升江南泰州知州劉孔中﹑爲本省布政使司參議﹑兼按察使司僉事潁州兵備道

○乙未。降補原任江寧巡撫土國寶﹑爲江南布政使司參政﹑兼僉事﹑管按察使事。

○宣府萬全﹑龍門衛雹。

○丙申上還宮

○先是﹑綠旗各鎭兵月餉﹑騎兵﹑有每月給銀一兩五錢者有給銀一兩者。步兵﹑有給銀一兩者。有給銀八錢者今定有馬戰兵。每名按月給銀二兩。無馬戰兵﹑每名按月給銀一兩五錢守兵。每名按月給銀一兩。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十四

順治四年丁亥九月戊戌朔遣福建道試監察禦史梁應龍巡按蘇松

○庚子厄魯特部落顧實汗遣衛徵噶布楚等貢駝馬宴賚如例。

○辛丑卯刻京師地震

○以故明庶吉士姚文然劉余謨﹑楊棲鶚﹑張懸錫李化麟﹑爲內翰林國史院庶。吉士

○設江西湖口縣南湖營守備﹑把總﹑各一員兵三百名。增設直隸天津務關營遊擊一員兵二百七十名

○壬寅以故輔國公翁古子博尼襲爵。

○升一等甲喇章京兼半个前程蘇拜﹑爲二等梅勒章京。二等甲喇章京羅習﹑爲三等梅勒章京。二等甲喇章京博爾會爲一等甲喇章京﹑兼半个前程。牛錄章京席達禮﹑蘇克薩哈﹑爲三等甲喇章京。授一等侍衛。慕濟倫﹑噶布喇﹑詹岱﹑爲牛錄章京

○授博波爾岱蚌素波翁畢禮克圖﹑塞本﹑胡習布﹑多克新鄂齊爾﹑海嵩果爾白爾赫爲牛錄章京。蘇喇岱﹑何思和禮希孚訥察甘半个牛錄章京

○以故牛錄章京傅祿肯巴圖魯弟戚克訥張師孟子尊聖半个牛錄章京馬泗子猷黼劉泰弟震各襲職

○甲辰增設寧夏中協營兵二千名

○升山海路參將朱運亨爲永平副將陜西定邊遊擊李逢茂﹑爲寧夏中協副將。宣府右衛參將賈梧爲陜西孤山副將

○乙巳兵部議奏﹑各鎭兵丁。不論主客戰守馬步﹑每名加給月米一斗。按季支發。從之。

○丙午。轉浙江布政使司右布政使金柱爲本省左布政使。升陜西河東兵糧道副使馬之先﹑爲湖廣按察使司按察使。江南徽州府知府張學聖﹑爲浙江按察使司副使﹑兼布政使司參議﹑督糧道降補湖廣管左布政事參政南洙源﹑爲浙江布政使司參議。兼按察使司僉事﹑驛傳道。

○戊申。直隸天津巡撫張忻。坐巢�刀靜海等處土寇失利掩飾﹑降二級﹑調外用。

○己酉。上禦太和殿。賜喀爾喀部落貢使額參徳勒哈談巴圖魯等宴。

○遣廣東道試監察禦史鄧孕槐﹑巡按眞定。

○庚戌。以督造宮殿工成。加工部營繕司郎中李迎晙﹑本部右侍郎銜﹑仍管郎中事。

○辛亥。增設陜西古浪守備一員﹑兵一百名。黑松﹑張義堡﹑上古城﹑炭山堡﹑髙古城﹑西把截等六處防守官各一員。兵各一百名。

○淮安土賊張華山等用僞隆武年號嘯聚賊眾千餘攻據廟灣。遊擊潘延吉﹑同知耿嘉樂棄城走。俱革職提問。

○癸丑。授三等鎭國將軍阿拜﹑穆爾察﹑爲二等鎭國將軍。一等輔國將軍吳達海﹑爲三等鎭國將軍。二等輔國將軍額克親﹑爲一等輔國將軍。一等奉國將軍巴布泰﹑爲三等輔國將軍。二等輔國將軍班布爾善﹑聶克塞﹑三等奉國將軍徳馬護﹑爲一等奉國將軍。三等奉國將軍噶布喇幹圖﹑爲二等奉國將軍

○升河南管按察使司事參議道孟良允﹑爲浙江按察使司副使﹑兼參議﹑管右布政使事。河南汝南道僉事謝允復﹑爲陜西布政使司參議兼按察使司僉事﹑河東兵糧道。

○裁陜西肅州參將以所領兵一千二百名﹑隸西協副將。餘兵五百三十名﹑分撥新城嘉峪等各堡。

○裁直隸三屯營總兵以原轄汛地﹑分隸山海﹑密雲兩鎭。移漢兒莊副將﹑駐三屯營協理喜峯太平﹑二路邊口。山海總兵官轄之。遵化團練副將協理馬蘭﹑松棚﹑二路邊口。漢兒莊﹑仍設參將一員。俱密雲總兵官轄之。

○丙辰。巡視茶馬禦史廖攀龍﹑西寧道蔣三捷﹑坐私給蒙古人官茶﹑革職。

○攺京城十六門守門指揮﹑千戶﹑百戶等官﹑俱爲千總。

○山東巡撫張儒秀奏報﹑土賊丁可澤﹑勾引叛賊謝遷等﹑陷淄川縣。原任招撫江西兵部尙書革職。孫之獬。被賊支解死。其孫蘭滋等男婦九人﹑同時遇害。又生員韓茂椿妻賈氏韓至臨妻孫氏﹑俱不辱死請敕部旌表章下所司。

○丁巳。以原委江南安慶巡撫李猶龍爲都察院右副都禦史﹑巡撫天津等處。

○戊午諭兵部往昔對陣斬級之例。不過慮有虛誑爭混朕思敵人旣已殺死不必割級爾部卽通行禁止

○降補山東巡撫丁文盛﹑爲河南布政使司參議﹑兼僉事﹑管按察使事升浙江臺州府知府陳聯璧﹑爲河南按察使司副使﹑分巡汝南道

○己未陜西總督孟喬芳疏報擒獲賊首賀宏器命斬之

○辛酉漕運總督楊聲遠疏報﹑官兵巢�刀廟灣土賊﹑擒斬甚眾。

○癸亥。遣陜西道監察禦史羅國士﹑巡按順天廣東道試監察禦史竇蔚﹑巡按江寧。

○甲子孝慈武皇后忌辰遣官祭福陵。

○升山西河東道參議於之士﹑爲陜西按察使司副使﹑分巡隴西道。

○以安徽巡撫李棲鳳﹑徇縱縣官﹑降三級﹑調用。

○南贛巡撫劉武元﹑奏報所屬瑞金﹑石城﹑興國﹑英徳等州縣﹑土賊悉行巢�刀平下兵部察敍。

○丙寅升山東督糧道副使宋炳奎﹑爲陜西苑馬寺卿﹑兼按察使司僉事﹑專理馬政。

○以投誠指揮同知王無黨﹑爲山西按察使司僉事﹑分巡河東道

○丁卯。上禦太和殿。賜翁牛特部落杜稜郡王波托和。厄魯特部落達賚溫布﹑色冷臺吉等宴。

○河南巡按金元禎疏報﹑鄖陽賊首王二等﹑犯淅川縣。官軍擊敗之。賊西遁下所司察敍。冬十月戊辰朔。享太廟遣禮部尙書覺羅郎球行禮。

○頒順治五年時憲歷

○順天府舉行鄕飲酒禮

○己巳喀爾喀部落紮薩克圖汗遣護衛巴顏等朝貢宴賚如例

○庚午初。投誠武毅伯施福﹑同澄濟伯鄭芝豹﹑率十鎭官軍﹑持投誠平國公鄭芝龍牌札招撫白沙至甲子等處﹑驅散巨寇蘇成﹑降僞總兵林楡等別遣總兵施瑯﹑梁立﹑同提督李成棟﹑監軍戚元弼等﹑援巢�刀順徳縣海寇。多所斬獲。會諜報賊首張家玉陷東莞。遂遣黃廷﹑成升等。以舟師二千擊敗之。家玉走匿新安縣之西鄕是時三水﹑新寧等縣﹑並來告急。復遣投誠都督戴忠等﹑率水師﹑抵九江追擊斬獲甚多至是﹑以捷聞。

○升河南布政使王懩﹑爲都察院右僉都禦史﹑巡撫安徽等處。

○辛未。以和碩豫親王女﹑下嫁固山額眞石廷柱子豪善。

○刑部議覆﹑大理卿王永吉疏﹑請照例差官往直省卹刑。從之。

○壬申。升戶部外郎呂翕如﹑爲江西按察使司僉事﹑提調學政。

○敍徵寧遠﹑錦州﹑杏山﹑山東北直﹑河南﹑陜西﹑山西﹑江南﹑浙江﹑福建﹑湖廣等處功。授三等昂邦章京阿濟格尼堪﹑爲一等昂邦章京。半个牛錄章京拜音達﹑爲三等甲喇章京。三等梅勒章京恩格圖﹑爲二等梅勒章京。加一等輔國將軍宗室韓岱﹑一等甲喇章京鄧長春巴郎﹑牛錄章京富喇克塔﹑半个牛錄章京鄂貝覺羅普爾盆﹑賴塔﹑前鋒侍衛夏木善﹑蘇爾吉﹑護軍參領阿爾山﹑昂阿昂霸﹑護軍校吉爾塔霸﹑驍騎校黃先養﹑兵丁胡習布﹑莫起塔喀愷﹑各半个牛錄章京。贈陣亡牛錄章京蘇爾徳﹑胡鈕巴圖魯﹑各半个前程以蘇爾徳子蘇虎濟﹑胡鈕巴圖魯子穆成格﹑各襲職。

○以兵丁安充阿﹑有登城功﹑授牛錄章京賜號巴圖魯

○喀喇沁部落貝子卓爾弼﹑同其叔戴達爾漢率所部二百餘人來歸授爲三等甲喇章京。

○以薩木賽辦事有能﹑授爲牛錄章京。

○授兵丁鄂泰半个牛錄章京。以其從克百戶所城。先登功也。

○以故牛錄章京兼半个前程噶布喇巴圖魯子蓋都﹑蘇法子噶達渾﹑牛錄章京牛赫子胡通格﹑半个牛錄章京額赫登子蘇拜﹑圖纚兄圖法﹑滿岱子戴音達﹑阿爾海子阿爾楚﹑古習弟門都孫﹑二分章京額古禮叔子禮叔子徳爾庫﹑各襲職。

○甲戌。上禦太和殿賜厄魯特部落貢使額爾徳尼吳巴什等宴。

○更定鑾儀衛官員品級鑾儀使﹑正二品。鑾儀。副使﹑從二品。冠軍使﹑正三品。冠軍副使﹑從三品。云麾使﹑正四品。云麾副使﹑從四品。治儀正﹑正五品。治儀副正﹑從五品。整儀尉﹑正六品。整儀副尉﹑從六品。

○以投誠故明戶部郎中傅鷟祥﹑爲山東布政使司參議﹑督糧道。

○兵部議覆﹑兩廣總督佟養甲疏﹑請調大同督鎭二標官兵二千員名﹑防巢�刀兩廣。坐糧如例支給。仍各賞銀一兩五錢﹑資辦衣裝。從之。

○革駐防西安府侍郎屠賴半个前程﹑及管牛錄章京事。革莫太﹑薩門職籍其家三分之一以擊賊無功也。

○丙子。遣江西道監察禦史蔡應桂﹑巡視京通二倉。

○予故寧夏巡撫焦安民祭葬如例

○丁丑定親王座位制。髙八尺長一丈一尺。寬九尺。階髙一尺五寸。施以朱漆。繪五爪金龍。後屏繪五爪龍﹑及五色云止用繪漆。雕刻有禁。

○諭戶部。制錢行使﹑原定每分七文。小民交易不便。今攺定每分十文爾部卽出示曉諭。

○賜太常寺寺丞朱守成﹑範瑄寧﹑會同館副使張明國等﹑朝服帽靴。

○喀爾喀部落碩雷汗下伊赫額木齊格隆﹑額參徳勒哈談巴圖魯等朝貢宴賚如例

○戊寅以席達禮﹑爲理藩院侍郎金廷寶﹑爲兵部理事官馬思堯蔣國柱﹑爲都察院啟心郎

○以正紅旗滿洲覺羅格禮鑲藍旗滿洲護軍校賴賽﹑爲護軍參領。鑲黃旗漢軍華善管甲喇章京事。

○初﹑故明太子太保大學士張四知投誠至京師再疏懇請朝見。又赴部揭稱守候年餘。進退無憑。乞查前後科鈔﹑俯賜裁定。吏部議四知匍匐投誠﹑力疾趨覲。但年踰六旬。應令致仕回籍。從之。

○招撫江南大學士洪承疇以江南織。解誥軸違式。上疏自劾。部議削宮保部院職銜命免之。

○偏沅巡撫髙斗光﹑坐將蓄髮重犯不行特參降二級調用。

○己卯升吏科左給事中杜立徳爲戶科都給事中戶科右給事中梁維本﹑爲禮科都給事中兵科給事中髙桂爲吏科右給事中劉鴻儒﹑爲戶科右給事中調禮科右給事中楊時化﹑爲刑科左給事中

○庚辰賜聽事科爾沁國土謝圖親王下虎巴卓禮克圖親王下白爾格烏朱穆秦部落車臣親王下祁塔特﹑耨訥赫﹑敖漢部落墨爾根巴圖魯郡王下杜理琥柰曼部落達爾漢郡王下孟克阿霸垓部落卓禮克圖郡王下布倫代﹑噶爾瑪色冷﹑翁牛特部落杜稜郡王下博濟納木色冷﹑蘇尼特部落杜稜郡王下車格﹑四子部落紮薩衮達爾漢卓禮克圖下阿木達爾紮魯特部落尙加布下巴顏代﹑布爾思海﹑蒿齊忒部落博羅特額爾得尼下拖貝喀喇沁部落紮薩衮杜稜下阿哈土阿濟極爾土默特部落紮薩衮達爾漢下巴雅思虎寨桑﹑吳喇忒部落楚成格下巴拜﹑巴林部落塞卜騰下代通桑噶爾載等幣布有差。

○罷淮揚總督楊聲遠以鹽城所屬地方土賊猖獗﹑疎於防守故也。

○辛巳。遣梅勒章京沙爾虎達率領官兵更番駐防東昌

○癸未。命恭順侯吳惟華兼戶部右侍郎都察右副都禦史﹑總督淮揚等處升河南布政使司右布政使綫縉﹑爲都察院右副都禦史﹑巡撫偏沅等處。

○甲申。贈陣亡虛銜章京阿布圖﹑半个牛錄章京。以其叔子額圖襲職。

○以故牛錄章京穆納坤兄莫洛渾﹑半个牛錄章京布達禮子傅達禮額赫登叔子博濟烏喇濟伯子夏祿納﹑徳貝子席禮渾各襲職

○命屠賴兄科爾魁襲其父二等甲喇章京職以屠賴有罪被黜也

○升直隸昌平道副使陳維新﹑爲浙江布政使司左布政使順徳府知府徐逢時﹑爲江南按察使司副使兼布政使司參議督理。蘇松常鎭糧道江南池州府知府宋鶴慶﹑爲江西按察使司副使南昌兵備道河南彰徳府知府趙文星﹑爲山東按察使司副使武定兵備道山東萊州府知府齊國重﹑爲江南按察使司副使淮海兵備道。

○乙酉。戶部侍郎牛錄章京兼半个前程庫禮﹑以考滿加授半个前程﹑爲三等甲喇章京

○以故牛錄章京兼半个前程費揚古子雅肅喀﹑戴甘子達爾度﹑諾木圖兄子阿濟達俱襲職

○授隨平西王吳三桂投誠各官世職總兵何進忠﹑爲二等昂邦章京。副將楊珅﹑爲一等梅勒章京孫文煥﹑吳朝忠﹑李可植﹑李應科﹑衛之屏﹑張光祖﹑張鑑﹑郭弘巍﹑吳國柱﹑佟師聖﹑張國忠﹑胡亮﹑何起鳳﹑巴克永﹑吳三汲﹑傅文元﹑方成功﹑潘永昌﹑傅天福﹑髙魁﹑白含眞﹑俱爲三等梅勒章京。郭雲龍﹑爲一等甲喇章京。參將石國柱﹑邴國鈐﹑李雲龍﹑許學顏﹑危喇亥﹑百戶克什圖﹑崔可顯﹑何起龍﹑陳太和﹑劉士選﹑吳國貴﹑趙志祥﹑傅三讓﹑陶志安﹑金成功﹑劉魁﹑劉尙議﹑曹世功﹑左仲魁﹑李奇芳﹑鈕成印﹑朱彩﹑陳一經﹑夏思詵﹑周元﹑王家楫﹑祖邦文﹑於志徳﹑吳三變﹑王得功﹑劉應瑞﹑金良臣﹑髙得捷﹑張大經﹑吳效忠﹑劉煒﹑馮時先﹑董永顯﹑褚得龍﹑官國泰﹑陳昌祚﹑項有功﹑任守器﹑李永功﹑吳應發﹑綫絲綸﹑盛存柱﹑甲葉﹑劉撫民﹑俱爲二等甲喇章京遊擊馬春﹑王勝宗﹑趙衮﹑楊名煥﹑劉正民﹑張其偉﹑董兆民﹑王好忠﹑楊奉元﹑薛喇出﹑何天成﹑王惟俊﹑葉繼靑﹑魯澄﹑黃元﹑猛克圖﹑王尙選﹑劉顯漢﹑祖伏顯﹑馮明道﹑劉三重﹑陳志富﹑潘汝芳﹑吳友亮﹑汪煌﹑王用賢﹑趙士俊﹑哈諭﹑主奏捷﹑佟紹聖﹑夏一鷟﹑左有進﹑蔡安邦﹑門世藩﹑劉芳名﹑朱大江﹑潘劉翥﹑秦代﹑葛世用劉進善﹑王一柱﹑李守志﹑韓成﹑黃國勛﹑王謨明﹑劉有進﹑武洪謨﹑駱士奇﹑傅三義﹑傅文魁﹑宋有功﹑俱爲三等甲喇章京

○浙江巡按秦世禎﹑劾左布政使王敬錫﹑貪污不法命削職提問

○刑科右給事中袁懋功奏言自古帝王﹑未有不以民命爲重者今在京重犯有立決無秋決而朝審熱審﹑與駕帖三事尙未舉行夫秋後取決﹑緩其死也朝審熱審愼其死也駕帖到部始將重犯押赴市曹見一人之威福至重也。請嗣後凡應秋後處決者復行朝審熱審以示矜疑。卽應決不待時者﹑必奉駕帖﹑以隆法紀重民命﹑而廣好生。又言﹑我皇上寬厚開基軫卹民隱特命卹刑諸臣﹑分道四出。行見消冤抑﹑頌如天矣。然臣思矜疑則有撫按之原招。允駁則經部堂之覆核事多掣肘。法難遽寬或以避嫌而不加卹或以顧畏而不敢卹小者固不及卹。大者又不能卹臣恐有卹之名無卹之實下抑獄情上壅徳意乞敕下該部責成諸臣無生疑畏毋拘成法務使奇冤得雪浩蕩均沾則囹圄空而天和致永造無疆之福矣俱下所司知之

○丙戌遣梅勒章京喇瑪率領將士更番駐防杭州

○諭外藩諸王貝勒貝子曰比聞盜賊繁興自固山額眞梅勒章京甲喇章京牛錄章京以至十家長俱有管領爾等各能盡職嚴查盜賊何由而起向使盜風少息憫卹羣生夥盜止誅渠首一人獨行攘竊者三犯始誅以後夥盜﹑誅其尢者二人。獨行攘竊者卽行無赦。

○升直隸天津道副使黃紀爲陜西布政使司參政靖遠兵備道浙江處州府知府張以謙﹑爲湖廣按察使司副使﹑荊西兵備道山西潞安府知府張斌﹑爲山西按察使司副使昌平道。

○曲阜世職知縣孔允淳居官廉能闔邑士民﹑懇請加銜久任巡撫以聞得上�日孔允淳著加東昌府通判銜。仍任知縣事。

○攝政王諭凡駕出若大事則各官照常會集停其跪送但立候過若別有巡幸其會集永行停止

○戊子喀爾喀部落紮薩克圖汗。下巴顏護衛捨晉班第厄魯特部落羅布藏胡土克圖下巴漢格隆。盆蘇克紮穆蘇等來朝貢。宴賚如例。

○吏部奏言計典三年一舉。乃舊例也。目今廣輿大勢﹑漸次盡入版圖請以三載考績爲定制自順治五年至七年合天下之郡吏而大計之庶大典畫一。易爲遵守報可。

○升山西口北道副使張大任爲河南布政使司右布政使山西大同府知府徐永禎﹑爲山東按察使司副使天津餉道江西臨江府知府劉金柱﹑爲本省按察使司副使兼布政使司參議分守湖西道補原任山西河東道副使吳嵩允爲江西按察使司副使兼布政使司參議分守饒南道。

○己丑遣廣東道監察禦史劉漪﹑巡按山西雲南道監察禦史朱鼎延巡按宣大

○辛卯開江西鼓鑄

○升山西霍州知州趙崇秩﹑爲本省按察使司僉事管分守口北道參議事

○加禮部員外郎管內弘文院典籍事王鐘龐太僕寺少卿銜仍管典籍事。

○壬辰午刻﹑日上生五色云良久始散

○兩廣總督佟養甲疏言﹑粵東雷廉二郡素稱產珠僅有池九廉八雷於皆在洪濤巨浸中取珠之法例用長繩數百丈縋蜑戶入海底每果鯨鱷之腹。而得珠多寡有無。尙木可知是取珠甚艱也。前朝萬曆年間﹑宦者李敬開采每年協助夫銀不下巨萬。是所費又甚繁也。向在無事時﹑尙且得不償失況今蹂躪之餘豈堪重有此舉。乞皇上俯念瘡痍。緩其開采寬一分之民力。卽培一分之元气矣。得上�日﹑覽奏始知采珠不便於民。差官著卽徹回。

○甲午天津巡撫張忻﹑坐地方失事謫降。尋以病致仕。

○初絳州賊首鄭登啟﹑與鄭懷法等﹑糾眾作亂懷法被擒登啟亡入稷山縣北山走馬嶺寨自稱大成教師糾合妖僧王月天王明及故明宗姓朱梅川﹑劉騰蛟等﹑聚山頂廟內借名答醮謀爲不軌至是就擒命斬之。

○乙未江西巡撫章於天遣副將徐文燦湯執中領官兵巢�刀吉水縣賊王來八等斬獲甚多以捷聞

○丙申寧夏巡撫胡全才捕蝗有法﹑境內田禾獲全因以捕法上聞並請傳示各省永絕蝗菑章下所司。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十五

順治四年丁亥十一月丁酉朔江西巡撫章於天疏報﹑廣信弋陽鉛山﹑崇仁﹑逆寇悉平。

○戊戌。升江南鎭江府知府李芝茂﹑爲江西按察使司副使﹑管屯水利﹑兼分巡南瑞道。湖廣寶慶府知府董應魁﹑爲本省按察使司副使﹑兼布政使司參議﹑分守武昌道。

○漕運總督楊聲遠疏報﹑擒獲僞義王朱�山氵乃�﹑並其子

�口�木�。命斬之。

○己亥。喀爾喀部落紮薩克圖汗下邁達禮胡土克圖﹑厄魯特部落阿布賚諾顏下訥門汗等﹑來貢駝馬。黑狐皮。宴賚如例。

○南贛總兵官柯永盛疏報﹑寧都逆寇悉平。

○庚子。遣浙江道監察禦史吳達。巡按湖南。

○贈殉難陜西固原道副使呂鳴夏﹑爲光祿寺卿。蔭一子入監讀書。

○壬寅。浙閩總督張存仁。引疾請代。慰畱之。

○癸卯。以巴爾珠。爲兵部理事官。邵光漢﹑爲吏部啟心郎

○以正藍旗胡寨。爲護軍參領。拜寨﹑正白旗漢軍董廷伯﹑俱管甲喇章京事。正藍旗滿洲科爾坤﹑爲前鋒參領。

○以劉忠﹑爲都督同知﹑充福建提督總兵官。金聲遙﹑爲都督僉事。福建左路總兵官許得功﹑爲都督僉事。充福建右路總兵官。

○兩廣總督佟養甲疏報﹑擒斬逆賊陳邦彥等。下兵部察敍。

○甲辰。以陳極新﹑爲江南布政使司右布政使。兼管督糧道。原委管江南戶部江北倉場主事朱國柄﹑爲河南按察使司僉事﹑分巡河南道。長蘆運同柯汝楧﹑爲長蘆都轉運鹽使司運使。

○庚戌。厄魯特部落巴圖魯諾顏﹑達云綽爾濟等﹑來貢駝馬。宴賚如例。

○以侍郎陳泰督左翼﹑梅勒章京董阿賴督右翼﹑率江寧。杭州駐防官兵﹑及提督總後官劉忠﹑左路總兵官金聲遙﹑右路總兵官許得功等﹑徵福建。

○辛亥。免山西代﹑岢嵐﹑保徳﹑永寧等州﹑靜樂﹑定襄﹑五臺﹑石樓﹑沁源﹑武鄕﹑嵐﹑崞﹑興﹑寧鄕等縣﹑寧化﹑寧武﹑偏頭等所神池﹑永興﹑老營等堡﹑本年分蝗災額賦。山東徳州﹑鄒平﹑新城﹑靑城﹑齊東﹑長山﹑濟陽﹑齊河﹑有淸﹑肥城﹑歷城﹑新泰﹑商河﹑徳平﹑陵等縣﹑本年分水災額賦。

○裁山東明季添設牙雜二稅。從巡撫丁文盛請也。

○招撫江南大學士洪承疇奏﹑犯僧函可﹑系故明禮部尙書韓日纘之子。日纘乃臣會試房師。函可出家多年。於順治二年正月內﹑函可自廣東來江寧。刷印藏經。值大兵平定江南。粵東路阻未回。久住省城臣在江南﹑從不一見。今以廣東路通回裏﹑向臣請牌臣給印牌約束甚嚴。因出城門盤驗。經笥中有福王答阮大鋮書稿﹑字失避忌又有變記一書﹑千預時事。函可不行焚毀自取愆尢臣與函可有世誼﹑理應避嫌。情罪輕重﹑不敢擬議其僧徒金獵等四名﹑原系隨從歷審無涉臣謹將原給牌文及函可書帖封送內院。乞敕部察議。得上�日﹑洪承疇以師弟情面﹑輒與函可印牌。大不合理。著議處具奏。函可等﹑著巴山﹑張大猷﹑差的當員役﹑拏解來京。

○壬子。江西巡撫章於天奏報﹑東安縣逆寇平。擒僞瑞昌王朱統﹤汲金﹥。得上�日﹑朱統﹤汲金﹥著正法。有功官兵下所司。察敍。

○乙卯。升湖廣荊州府知府陳培楨﹑爲本省按察使司副使屯鹽水利道。

○丙辰。升山西分巡冀南道僉事武延祚﹑爲山東按察使司按察使。

○丁巳。上禦太和殿。賜厄魯特部落喇木占霸胡土克圖﹑單儲特霸達爾漢綽爾濟﹑喀爾喀部落紮薩克圖汗下額爾克溫布﹑及土謝圖汗下杜爾伯等宴。

○喇布紮木綽爾濟﹑上表請達賴喇嘛。並貢馬。厄魯特部落鄂濟爾圖臺吉。貢馬。俱宴賚如例。

○江南巡撫宋調元﹑坐濫舉遊擊潘延吉﹑革職。

○湖南巡按張懋熺﹑坐湘鄕縣酈攀龍通賊一案﹑不詳加研訊。降一級調外用。

○戊午。增設四川總督一員。

○五鳳樓告成。正樓九間。計長一十八丈九尺。闊七丈七尺六寸。檐柱﹑髙一丈九尺五寸。中柱﹑髙七丈一尺。鐘鼓樓二座。每座各三間。長三丈闊四丈三尺八寸。檐柱﹑髙一丈二尺。中柱﹑髙二丈三尺角樓四座。每座三間。四面如一。各六丈二尺。檐柱﹑髙一丈九尺。寶頂以下。髙四丈八尺。兩側長房各十三間。長十九丈八尺九寸。闊二丈六尺。檐柱﹑髙一丈三尺三寸。中柱﹑髙三丈三尺。上門樓五間。長一十二丈七尺。闊五丈四尺。檐柱﹑髙二丈。中柱﹑髙五丈五尺五寸。城角樓一座。四面如一。各五丈一尺。檐柱﹑髙一丈二尺。寶頂以下﹑髙四丈九尺。內造長房﹑各十二間。長十六丈六尺。闊三丈五尺。檐柱﹑髙一丈二尺八寸。中柱﹑髙一丈九尺

○己未。遣廣西道監察禦史王守履﹑巡按湖北。河南道試監察禦史張中元﹑巡視兩淮鹽課。

○庚申。夜﹑流星大如碗。赤色﹑有聲起自天中。西北行至近濁。光照地。雞犬驚鳴。

○癸亥。冬至。祀天於圜丘上親詣行禮。

○升禮部啟心郎劉澤溥﹑爲山西按察使司副使﹑分巡冀南道。直隸眞定府知府劉可徵﹑爲山東按察使司副使﹑兼參議﹑分守東兗道。河南汝寧府知府黃登孝﹑爲山東按察使司副使﹑兗西兵巡道。直隸冀州知州張邦寄爲浙江按察使司僉事﹑寧紹臺兵備道。晉州知州朱思義﹑爲浙江按察使司僉事﹑巡海兵備道。

○甲子。平南大將軍恭順王孔有徳以平湖南捷聞。下所司議敍。

○調通州左翼協營副將馬應干爲陜西定邊副將。

十二月。丁卯朔。賜朝鮮國王李倧貢鷹太監李厓等﹑白金有差。

○江西提督金聲桓疏報﹑吉安等處僞官郭應銓等受永曆僞職。盤踞龍泉山中﹑與渠魁王來八勾連作亂。殘害地方。遣副將劉一鵬﹑率兵撲巢�刀。擒賊渠王子淩﹑郭應銓等。斬獲無算章下所司。

○刑部奏梅勒章京庫爾蟾駐防濟南時﹑聞土賊陷城﹑不親領兵前往比發官﹑兵又不設將領及調遣綠旗道標兵﹑旣不奏聞又不咨明兵部擬解梅勒章京任並革世職。罰銀一百兩章京胡爾格訥巴圖魯戰敗兩次。應論死。籍其家。章京賽木布﹑莫和托﹑衮徳﹑戰敗一次。應論死。疏入。得上�日﹑庫爾蟾免解任。並免革世職。倍罰以應得之罪。胡爾格訥﹑免死革職﹑籍其家。賽木布﹑莫和托﹑衮徳﹑俱免死。革職﹑籍其家之半。

○宴厄魯特喀爾喀部落貢使單儲特霸﹑額爾克溫布等於禮部。並賞緞布有差。

○戊辰。降刑科左給事中楊時化三級調外用。以糾拾平陽通判左光先各款虛誣故也。

○升浙江杭州府知府嚴正矩﹑爲本省按察使司副使﹑分巡溫處道

○免直隸﹑保定﹑河間﹑眞定﹑順徳等府本年分蝗災額賦。

○壬申浙閩總督張存仁﹑引疾乞休。許之升操江巡撫陳錦﹑爲兵部右侍郎。兼都察院右副都禦史﹑總督浙閩等處地方軍務兼理糧餉

○癸酉。浙江巡按秦世禎疏報逆賊黃斌卿﹑擁船八十餘號﹑直犯寧波。總兵官張傑﹑堵截夾攻。斬級無算。獲器械僞印等物擒賊渠兪國統等二十四人章下所司

○以致仕一等昂邦章京馬光遠侄思文牛錄章京姜進孝子桐﹑故三等甲喇章京劉正民子輔弼﹑半个牛錄章京。趙汝淸侄民望。各襲職。

○升浙江副將張士元﹑爲都督僉事。充鎭守鄖陽等。處總兵官。

○甲戌。升都察院左僉都禦史李日芃﹑爲都察院右副都禦史﹑提督操江。

○宴喀爾喀部落紮薩克圖汗貢。使衮登囊素等。於禮部。並賞緞布有差。

○以鑲白旗滿洲侍衛畢雅塔﹑爲護軍參領。

○乙亥。升山東運同楊得玉﹑爲本省布政使司參議﹑分守東昌道

○己卯。以太宗皇帝第十一女固倫公主﹑下嫁阿霸垓部落噶爾瑪索訥木。

○庚辰。以侍衛馮源淮。爲浙江嘉興協守副將。

○辛巳。降補山東副使卞三元﹑爲江南布政使司參議﹑分守淮海道。山東副使祝思信﹑爲本省布政使司參議﹑分守沂州道。山東參議於變龍﹑爲河南按察使司僉事﹑分巡大名道。升山西吉州知州崔起鵬﹑爲山東按察使司僉事﹑分巡靑州道。

○太子太傅衍聖公孔允植卒

○壬午。以牛錄章京藺繼儒﹑爲都察院左僉都禦史

○癸未。以故三等甲喇章京崔世貴弟世祿趙鼐弟賚﹑各襲職。

○三等甲喇章京訥門卒。奪其哈談巴圖魯號。降爲牛錄章京。令其子祁塔特襲職。

○以管牛錄章京事張泰﹑爲三等甲喇章京。

○贈陣亡半个牛錄章京費雅珠。爲牛錄章京。以其兄渾珠襲職

○以攻淄川登城功﹑授莽球半个牛錄章京

○陜西總督孟喬芳疏報﹑興安總兵官任珍﹑巢�刀殺賊首米國軫﹑李世英等。餘黨番平下所司議敍。

○以委署總兵官楊承祖﹑爲都督僉事﹑充鎭守蘇州等處總兵官。

○以徽寧池太總兵官都督同知張天祿﹑仍以原銜充鎭守蘇松常鎭等處提督總兵官。

○以黃河流通決口工成﹑加河道總督楊方興﹑河南巡撫吳景道﹑各一級。仍賞銀有差。

○甲申。禮部遵諭﹑議定固山額眞﹑昂邦章京﹑護軍統領﹑梅勒章京﹑甲喇章京﹑牛錄章京﹑前鋒統領﹑前鋒參領。皆系管兵職銜。不論世職大小有無﹑授此官者。卽照此銜稱之。凡箭號等項﹑亦書此銜於上。其世職昂邦章京﹑攺爲精奇尼哈番。梅勒章京﹑攺爲阿思哈尼哈番。甲喇章京﹑攺爲阿達哈哈番。牛錄章京﹑攺爲拜他喇布勒哈番。半个前程﹑攺爲拖沙喇哈番。其在部院官員﹑及各直省駐防章京官銜﹑俱仍舊。

○蘇尼特部落吳挹什臺吉等六人來歸。各賜衣服﹑緞布等物。

○升浙江安吉州知州李吉士﹑爲山東按察使司僉事﹑分巡濟南道。嘉興府知府王爾翼﹑爲山東都轉運鹽使司運使。

○丙戌。平南大將軍恭順王孔有徳等奏報。臣等自嶽州府進兵﹑至長沙。僞巡撫何騰蛟總兵王進才﹑已先遁去。隨遣梅勒章京卓羅﹑藍拜等探其所向。遇進才部賊﹑捨舟登岸逆戰。卓羅等擊斬之我師次湘潭聞僞平尙伯黃朝選﹑擁賊十三萬﹑屯於燕子窩臣率梅勒章京藍拜﹑屯泰等由水路進至蘆口。擊破北岸賊營智順王沿尙可喜﹑同卓羅等﹑由陸路進至渚州遇僞總兵徐松節﹑引馬步賊。一萬三千逸去。隨尾其後。追擊敗之。會諜報朝選遁走衡州。臣等星夜進兵趨衡。朝選與其四子匿於神祠內搜獲斬之餘孽盡殲。臣又令懷順王耿仲明﹑固山額眞金礪﹑梅勒章京卓羅等﹑由衡州水路還長沙。遇僞總兵楊國棟﹑撤賊二千﹑屯天津湖。前隊甲喇章京張國柱﹑紮蘇藍等擊敗之。次日國棟領馬步賊三千﹑從牛皮灘遁去。我兵追擊之。生擒僞副將七員。懷順王耿仲明等至長沙。國棟領馬步賊七千﹑水陸迎戰。我兵奮擊賊眾大敗。追入長沙城內﹑悉殲之。又聞賊困桂陽州。令智順王尙可喜﹑同藍拜等赴援。畱固山額眞金礪等於衡州。臣同懷順王耿仲明﹑並卓羅等趨祁陽。聞賊兵三千﹑據熊飛嶺。隨率兵三百趨擊。追入祁陽。俟我軍齊集﹑圍其城。殺僞總兵一員﹑副將一員馬步賊七千。又聞賊據寶慶。畱懷順王耿仲明爲後應。臣引兵趨寶慶﹑圍其城。克之。斬僞魯王朱鼎兆﹑世子朱乾生﹑僞總兵黃晉﹑李茂功﹑吳興﹑僞監司劉佐﹑僞副﹑參﹑遊﹑都﹑守﹑四十餘員﹑馬步賊三萬二千。又聞僞永曆據武崗州。我兵夜發疾進。令梅勒章京黑成功﹑協領渥赫納等爲前隊。遇賊梗路。黑成功等擊敗賊眾。賊奔入木城次日﹑我兵縱火焚木城。奪門而入。斬僞監軍道一員﹑僞總副。參遊﹑一百餘員﹑馬步賊兵一萬是日。僞安國公劉承蔭﹑領僞總副等官一百七十餘員﹑馬步兵一萬八千有餘﹑至夕陽橋。臣同梅勒章京卓羅等擊敗之。師抵武崗。僞永曆僅以身遁。劉承蔭降。先是﹑智順王尙可喜等趨桂陽時﹑聞郝搖旗所部賊一千四百﹑聚翔鳳鋪。令護軍統領綫國安。協領蘇郎等擊敗之。及師抵桂陽﹑賊已解圍遁走。聞郝搖旗據道州令藍拜等趨進。搖旗逸去。又遣國安等﹑引兵趨靖州﹑追緝僞永曆。有僞總兵蕭曠﹑姚有性﹑擁賊一萬﹑土司兵二千﹑據靖州。國安等疾驅圍其城。奪門而入。生擒曠﹑及有性。餘賊悉殲。又有僞侍郎蓋光英等﹑領土司兵一萬四千﹑揚言欲奪蕭曠﹑姚有性。侵犯我營。復擊敗之。我師趨沅州。聞僞伯張憲弼部下僞總兵﹑分立五營於黔陽。令藍拜等往圍之。賊出城迎戰。藍拜等擊敗之。斬賊七千有餘。師至沅州。憲弼擁賊三萬有奇﹑出城拒戰。我兵奮擊﹑遂克其城。湖南悉平。貴州黎平府僞岷王朱埏峻降。計前後所獲僞永曆太子朱爾珠﹑驪山王朱埏琬﹑安昌王朱埏眷﹑並僞將軍宗姓等二十七人。招降僞國公劉承蔭僞伯王雲程﹑劉承永﹑董英﹑周思仲﹑髙淸浩﹑鄭應昌﹑僞內閣吳秉﹑僞巡撫傅上瑞﹑及僞總兵四十七員﹑僞副﹑參﹑遊等二千餘員﹑馬步兵六萬八千有奇。獲馬匹船隻無算。苗夷大半俱降其未順者﹑已遣人招撫。新服地方﹑需人料理。隨令總兵官於時中﹑副將王希用﹑率新降兵二千四百﹑駐衡州府又委副將何允爲總兵官﹑同副將劉尙艾﹑率新降兵一千二百﹑駐武崗州。投誠總兵陳躍龍﹑副將蕭遠﹑領新降兵三千。駐黎平府。偏沅巡撫髙斗光﹑有疾未痊。委投誠僞伯周思仲代之。又令投誠副將張勤﹑領新降兵一千﹑同周思仲駐沅州總兵官。馬蛟麟駐常徳府。疏入﹑優上�日。嘉獎之。

○丁亥。山東巡撫張儒秀疏報﹑賊首丁維嶽﹑張堯中﹑肆毒東兗。陷城劫庫。勢成燎原。臣飭各屬嚴緝。飛報守臣沙爾虎達﹑率兵奮擊殺賊無算。丁張二渠﹑當陣授首。報聞。

○戊子。戶部理事官吳勒木﹑坐隱占地畝革職

○以委署總兵官卜從善﹑爲都督僉事﹑充鎭守江南池州總兵官。胡茂禎﹑爲都督僉事﹑充鎭守江南徽州總兵官。郭虎﹑爲都督僉事﹑充鎭守江南廣徳州總兵官。

○升陜西寧夏總兵官劉芳名﹑爲右都督。充巢�刀撫四川等處。提督總兵官以委署總兵官張天福﹑充巢�刀撫四川左路總兵官。南一魁﹑充巢�刀撫四川右路總兵官。

○升山東登州府知府譚天祐﹑爲本省按察使司副使﹑水利道。

○轉兵科右給事中劉楗爲吏科左給事中。刑科右給事中袁懋功﹑爲戶科左給事中工科右給事中朱之弼﹑爲刑科左給事中。升刑科給事中楊璜﹑爲禮科右給事中。

○以委署副將張承恩﹑爲江南鎭江府副將沈豹爲江南吳松副將。

○己丑。賜阿霸垓部落都思噶爾濟農等﹑及進貢喀爾喀部落伊爾登﹑額爾格爾等宴

○禮部遵諭新定服制。甲喇章京﹑阿達哈哈番﹑理事等官﹑三等侍衛以上﹑許服貂鑲朝衣。其牛錄章京﹑拜他喇布勒哈番﹑副理事等官以下。不許服貂鑲朝衣。其原有貂鑲朝衣﹑聽其服用牛錄章京﹑拜他喇布勒哈番﹑副理事等官﹑三等侍衛以上﹑許服妝蟒緞拖沙喇哈番﹑驍騎校﹑護軍校﹑凡有頂帶官員﹑不許服妝蟒緞﹑及織金緞疋﹑凡制朝衣袍服﹑俱用素緞。毋得鑲邊止於披領﹑領袖﹑用妝蟒緞者。聽其自便。兵民止許服﹑絹﹑紡絲﹑紗﹑其大緞﹑藍素﹑衣素﹑彭緞﹑洋緞﹑帽緞﹑羅﹑不許服用。至官民妻室﹑各照其夫服式子未分家﹑女未適人者﹑各照其父服式。其已分家。已適人者。各照本人服式。至所禁服式內。有舊時制成者﹑仍聽服用。自定制以後﹑有違禁擅制者卽行治罪。該管牛錄章京﹑各查所屬原有衣服﹑分別。新舊顏色緞名登冊﹑以便查驗。

○申刻﹑日生左右珥。赤白色。良久﹑漸散。

○庚寅。戶部兵部奏﹑差理事官科奎﹑鐘固﹑自張家口起﹑西至黃河止察得張家口關門迆西﹑黃河迆東﹑共一千四十五里。其間險峻處﹑約六七里一臺。平坦處﹑約四里一臺。共應畱臺二百四十四座每臺設軍丁三名共軍丁七百三十二名。其餘臺一千三十二座﹑應不用故明時得勝堡一口﹑系察哈爾國討賞出入之路河保營﹑系鄂爾多斯部落茶鹽。交易之處以上二口﹑俱已堵塞。又差理事官滿都戶等﹑自張家口起﹑東至山海關止﹑察得張家口迆東﹑山海關迆西﹑共二千四百四里其間險峻處﹑約六七里一臺。平坦處﹑約四里一臺。共應畱臺四百一十七座。每臺設軍丁三名。共軍丁一千二百五十一名。其餘臺二千四百五十座﹑應不用。洪山口﹑龍井關口﹑西常峪正關口﹑潘家口冷口俱系捕魚网戶﹑耕種往來之路。密雲迆後石塘嶺正關口系民間運木之路。昔戶部於此按板抽稅。以上應畱關口共六處。外如常峪口﹑獨石口﹑龍門所口﹑墻子嶺口﹑黃崖口﹑羅文峪董家口﹑劉家口﹑桃林口﹑界嶺口﹑一片石口﹑以上十一關口﹑俱已堵塞。墩臺兵丁﹑應照城守例﹑月給米一斛。銀一兩。得上�日﹑河保營﹑旣。爲鄂爾多斯部落交易鹽茶之地﹑與董家口﹑俱準開。餘如議。

○原任浙閩總督張存仁疏報﹑副將馬成龍等﹑援巢�刀處州。斬賊無算。恢復景寧﹑云和﹑龍泉三縣。下所司知之。

○湖廣荊州總兵官鄭四維奏報﹑逆賊牛萬才﹑窺犯松滋遊擊劉進忠等援巢�刀。斬賊千餘。賊奔深谷。臣慮荊屬州邑遼闊又接壤襄﹑鄖﹑陜﹑蜀﹑滇﹑有歷來未服土司﹑通同諸賊盤踞歸巴。窺伺彜陵。誠爲心腹之患。請增兵防守彜陵﹑澧州。以爲久遠之計。章下所司。

○福建巡撫佟國鼐奏報﹑逆賊鄭彩等糾賊數萬﹑圍攻省城。副將鄒必科等奮巢�刀斬級數千餘。賊潰散。章下所司。

○以委署副將張鵬程﹑爲江南寧國府副將。梁大用﹑爲江南安慶府副將。

○癸巳。科爾沁國土謝圖親王巴達禮﹑卓禮克圖親王吳克善來朝。賜宴如例。

○調河南南汝總兵官都督同知張應祥﹑充陜西寧夏。等處總兵官。

○甲午。更定各官赴任違限處分例。違限半年以上者﹑革職五月以上者降三級調用。四月以上者﹑降二級調用三月以上者降一級調用二月以上者﹑罰俸六个月。一月以上者﹑罰俸三个月。一日以上者﹑罰俸一个月。其無級可降者﹑革職

○乙未。川湖總督羅繡錦奏報﹑提督總兵官孫定遼﹑巢�刀賊至鄖屬安陽口﹑營壘未備眾賊掩至﹑定遼戰死。下所司知之。

○丙申。歲暮。享太廟。上親詣行禮。

○遣官祭四祖陵﹑福陵﹑昭陵。

○輔政徳豫親王多鐸﹑同和碩鄭親王濟爾哈朗﹑多羅郡王博洛﹑鎭國公固山額眞拜尹圖﹑輔國公內大臣錫翰鞏阿岱﹑固山額眞何洛會﹑固山額眞宗室韓岱﹑內大臣多爾濟等﹑議遣索尼﹑冷僧機﹑大學士範文程﹑剛林祁充格等﹑啟攝政王。曰﹑今國家旣定。享有昇平皆皇叔父王福澤所致。其元旦節皇叔父王於皇上前行禮﹑及百官行禮起立以待。進酒時﹑入班行跪禮﹑俱應停止。我等所以啟請者。知皇叔父王體有風疾。不勝跪拜夫跪拜小事。恐勉彊行禮﹑形體過勞。國政有誤。攝政王從其言諭曰。只今年率眾行禮畢﹑就坐位。進酒時﹑不入班行跪禮。以後凡行禮處﹑跪拜永行停止。

○攝政王諭禮部元旦皇上前行禮畢。初二日﹑郡王以下及各官免至予處行禮

○是�山戊不�鹽三百七十七萬四千三十二引課銀﹑一百七十六萬五千三百六十一兩四錢九分有奇。鑄錢十三萬三千三百三十八萬四千七百九十四文。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十五大淸世祖體天隆運定統建極英睿欽文顯武大徳弘功至仁純孝章皇帝實錄卷之三十六

順治五年戊子春正月丁酉朔上詣堂子行禮還宮拜神畢詣皇太后宮行禮禦太和殿諸王貝勒貝子公文武羣臣及外藩蒙古諸王上表行慶賀禮賜宴。

○朝鮮國王李倧﹑遣陪臣洪柱遠等表賀冬至元旦﹑萬壽聖節附貢方物﹑及�山戊不�貢宴賚如例。

○辛丑。上禦太和殿賜科爾沁國土謝圖親王巴達禮等宴。

○遣梅勒章京俄羅塞臣﹑統領官兵駐防滄州吳喇禪統領官兵駐防大名。

○朝鮮國入貢陪臣閔聖徽卒予祭一次

○壬寅諭大學士範文程﹑剛林﹑祁充格等曰文職衙門不可無領袖但不可如故明時專擅耳今將爾衙門品級特行攺定章服如之爾三人可用珠頂玉帶以示優崇其諭吏禮二部知之。

○甲辰降補甘肅巡撫張尙爲山東布政使司參議濟寧道

○乙巳孟春享太廟遣輔國公鞏阿岱行禮。

○遣官祭太�山戊不�月將之神。

○丙午以隨徵總兵官馬蛟麟﹑爲都督僉事充鎭守湖廣辰常總兵官。余世忠﹑爲署都督僉事﹑充鎭守廣西藍臨總兵官投誠總兵陳友龍﹑爲署都督僉事充鎭守黎平總兵官

○以湖南六府底定苗民就撫頒賜平南大將軍恭順王孔有徳黃金二百五十兩懷順王耿仲明智順王尙可喜各二百兩續順公沈志祥一百兩。其有功將士各賞角兩有差。上禦太和殿賜敖漢部落墨爾根巴圖魯郡王等宴

○丁未順天府進春。

○以張努﹑爲戶部理事官彭紹勛﹑爲兵部理事官

○歸化城固倫第瓦胡土克圖丹津喇嘛額爾徳尼寨桑等貢駝馬宴賚如例。

○戊申。遣學士額色黑等賫敕往諭朝鮮國王李倧敕曰向來奉使官員﹑王禮敬太過今後筵宴拂椅席送杯箸儀節俱不必行只對坐舉杯竟席﹑而止又聞嘉山大定江安州淸川江坡州臨津江三處搭橋以渡人民勞苦今後悉行停止只預備堅固船隻用心濟渡其義州至王京夜行火把亦屬煩勞。並行停免向來使臣先宿碧蹄次日方進王京今後亦不必往碧蹄止在弘濟院住宿次日淸晨卽進王京所與使臣禮物皆出自民間誠恐擾費先已減免今復慮仍煩百姓再行酌減定爲條例正使銀五百兩棉二百疋布二百疋薴布六十疋豹皮十張大紙五十卷小紙一百卷水獺皮三十張靑黍皮十五張花席二十張鹿皮七張順刀二口小刀十把被褥一副靴襪各一雙鞍馬一匹空馬一匹此外盡行停止副使﹑銀四百兩。餘如正使一等人銀一百兩。棉四十疋。布一百疋。小紙八十卷被褥一副二等人﹑銀六十兩棉二十六疋布八十疋小紙八二卷被褥一副三等人銀四十兩棉二十疋布五十疋小紙六十卷被褥一副以上各款俱永爲定例。

○己酉賜科爾沁國土謝圖親王巴達禮等緞疋有差。

○辛亥原任浙閩總督張存仁奏報僞宜春王朱議衍率眾從江西入據汀州山寨總兵官於永綬破其寨議衍就擒命誅之。

○順天府舉行鄕飲酒禮。

○癸丑。升總河中軍副將楊國勛﹑爲署都督僉事充浙江協守湖州副將。

○免山西太原﹑平陽﹑潞安﹑三府澤沁。遼三州蝗災田畝本年額一。

○甲寅。上禦太和殿賜喀爾喀部落紮薩克圖汗下諾門汗喇嘛等宴。

○起原任臨淸總兵官魯宗孔爲署都督僉事充鎭守河南南汝總兵官。

○贈阿祿科爾沁國貝子穆章爲貝勒以其子朱爾紮幹襲爵紮魯特部落達爾漢巴圖魯塞本爲貝勒。以其子桑阿爾襲爵。科爾沁國蒙和達爾漢。和碩齊爲貝子以其子色稜襲爵。

○以科爾沁國故鎭國公喇瑪世希子塞。冷一等精奇尼哈番桑阿爾寨杜稜子厄林臣三等精奇尼哈番卜對山津子訥穆虎各襲職。

○敍從徵山東及追巢�刀騰機思等功以土默特部落顧穆﹑吳喇忒部落杜霸﹑爲鎭國公巴林部落塞卜騰阿祿科爾沁國古木爲輔國公。唐古特國達賴喇嘛遣使表獻方物宴賚如例。

○丁巳出譚泰於獄

○己未革吏科給事中林起龍職以誣劾登州道楊云鶴也升陜西鳳翔府知府靳彥選爲本省按察使司副使楡林兵備道署江西吉安道黃鼎象爲福建按察使司僉事分巡建南道。

○江西巡按董成學並前任巡按吳贊元坐駁讞疎忽俱革職

○降分巡河南道副使徐淳爲山西按察使司僉事岢嵐兵備道。

○庚申以故一等阿達哈哈番韓云子吉﹑拜他喇布勒哈番博羅巴圖魯子石門尼喀世漢叔之子索羅海塔侄巴圖禪楚侄劉丹舒球侄宜巴漢各襲職。

○贈山東陣亡拖沙喇哈番阿囊阿﹑爲拜他喇布喇哈番以其兄之孫阿岱襲職。

○禁官員房柱塗朱及民間屋梁貼金。

○辛酉定王公府第制和碩親王繪金彩五爪龍柱施純色紅靑不雕龍首殿樓門基址﹑髙與室基等多羅郡王繪金彩四爪龍多羅貝勒﹑繪金彩各色花卉固山貝子﹑駙馬鎭國公輔國公繪金彩細花卉餘如諸王制。

○癸亥定遠大將軍和碩肅親王豪格率師還京遣內大臣多爾濟達爾漢諾顏往迎之

○多羅衍禧郡王羅洛宏輿櫬自軍中還京命固山貝子吞齊鎭國公拜尹圖輔國公鞏阿岱等迎之輟朝二日

○乙丑萬壽聖節遣固山額眞韓岱﹑祭太廟是日免朝賀。二月丙寅朔

○丁卯遣大學士範文程祭先師孔子

○命察哈爾國故固倫額駙親王額哲弟阿布鼐襲爵

○以故拜他喇布勒哈番蘇散侄舒書襲職

○增設理藩院漢院判一員秩正六品知事一員。秩正八品

○固山額眞公戶部尙書英俄爾岱卒年五十三英俄爾岱滿洲人初理戶部事務。太宗文皇帝擢爲本部尙書旋授固山額眞仍管部務娶多羅饒余郡王女授多羅額駙奉職精勤。任事敏斷。人咸稱之履貴不驕誠實和易部事無大小悉委任焉卒之夕攝政王聞訃夜半馳至其家慟哭漏盡而返諸王大臣往弔者無不悲悼。

○戊辰祭大社大稷遣兵部尙書阿哈尼堪行禮

○定遠大將軍和碩肅親。王豪格自川省凱旋至京上禦太和殿宴勞之。

○己巳以平定浙東福建廣東遣官祭告福陵。昭陵

○降江西分守湖東道成大業二級以上寇攻陷貴溪弋陽雨縣故也。

○革山東巡撫張儒秀職下刑部質訊降霸州道劉有道一級調用以票委招撫賊目馬世威縱其劫掠不行稽察故也。

○順天巡按羅國士奏報土賊攻陷慶雲知縣張必科死之賊尋遁得上�日。著嚴加防巢�刀毋致蔓延

○庚午升河東運使佟延年爲河南布政使司參政分守河北道山西太原府知府朱永旺爲山東按察使司副使分巡懷來道

○壬申遣官祭多羅衍禧郡王羅洛宏

○癸酉升都察院參政庫爾蟾爲本院承政都察院理事官巴朗爲本院參政以多頗羅爲都察院理事官

○升鑲白旗二等侍衛戴齊爲護軍參領

○甲戌攺太常寺犧牲所正千戶爲犧牲所牧副千戶爲犧牲所副。

○江南江西河南總督馬國柱疏報江西總兵金聲桓據南昌以叛僞稱豫國公王徳仁﹑僞稱建武侯余將各稱僞職用僞隆武年號攻陷郡邑劫掠船艘聲言將浮江東下窺伺江南請速發大兵以圖撲滅章下兵部。

○丙子升直隸永平府知府林起鳳爲山東按察使司副使分巡霸州道江南鳳陽府知府史記功爲河南按察使司副使分巡大名道江西九江府知府吳士奇爲本省按察使司副使分守湖東道陜西延安府知府彭有義爲河東都轉運鹽使司運使

○丁丑命梅勒章京羅璧往巢�刀霸州一路土寇

○總督山陜四川糧餉戶部侍郎王來用奏報四川總兵惠應詔領三邊抽調兵入蜀行次略陽眾兵鼓噪被劫餉銀一萬八千兩馬三百餘匹得上�日陜西督撫按各官何奏聞下部察議。

○戊寅遣浙江道試監察禦史王應昌巡按上江浙江道試監察禦史王志佐巡按江西。

○辛巳江南江西河南總督馬國柱疏報官兵恢復無爲州擒斬賊首馮洪圖等並獲降賊州同李敩沆得上�日李敩沆著正法。

○原任浙閩總督張存仁疏報官兵恢復連城順昌將樂三縣並先後擒斬僞侍郎趙士冕僞總兵黃鐘靈等報聞。

○壬午革護軍統領徳爾得赫職以巢�刀逆賊賀珍時優遊坐視故也。

○革雅木哈納巴圖魯本身所得三等阿達哈哈番馬尼本身所得拖沙喇哈番以出徵時遺失部卒故也。

○癸未免山東濟南兗州靑州萊州四府屬州縣順治四年水災錢糧一年。

○甲申湖川總督緼繡錦疏報﹑官兵攻破徐家寨等賊巢擒斬逆渠邢志廉等陣獲馬匹器械無算報聞。

○乙酉。固山額眞祖澤潤解任仍削世職。以誣和碩英親王倚勢勒索房價故也。

○梅勒章京譚布妻聽信本牛錄下尼堪之婦魘魅給以衣服又擅將本婦之母弟奴僕﹑遣歸鑲黃旗中楚家譚布不行禁止革一拖沙喇哈番。

○丙戌甘肅巡按王世功奏言喇嘛同海彜納貢入西寧城需索廩料淩辱職官橫奪財物婦女嗣後入貢請額定彜目人數餘眾駐關外酌給口糧以安邊境下所司察議二等鎭國將軍阿拜卒謚勤敏。

○丁亥浙江巡按秦世禎疏報﹑武義縣賊何士禎等入城殺官劫印旋率兵巢�刀平之生擒賊官馮坪﹑譚振舉二人。並獲僞印旗幟報聞。

○拜他喇布勒哈番內坤出徵四川徒步踰山越嶺口出怨言有王貝勒大臣皆生不逢辰等語。訊實內坤著革職鞭一百仍罰贖鍰

○己丑遣官祭。歷代帝王

○庚寅初﹑擊敗流賊張獻忠時護軍統領哈寧噶﹑被賊圍護軍統領阿爾津蘇拜﹑領兵往援出之阿思哈尼哈番希爾艮﹑實居後不往救及師還。又與阿爾津蘇拜﹑爭功不決下部訊問護軍統領噶達渾車爾布俱供希爾艮在後是實於是部議希爾艮冒功妄爭應論死。但軍中不將希爾艮冒爭情由勘實多羅貝勒尼堪應罰銀三千兩。固山貝子滿達海應罰銀二千兩。護軍統領鰲拜巴圖魯固山額眞杜雷俱應革職罰銀一百兩固山額眞吳賚巴特瑪馬喇希梅勒章京阿喇善譚布各應罰銀一百兩學士蘇納海應罰銀五十兩護軍統領車爾布當往援哈寧噶時托言戴冑逗𨖻離陣盡革世職解護軍統領任鞭一百籍沒固山額眞覺羅巴哈納議政大臣索渾旣不將希爾艮爭功緣由勘實肅王欲以有罪楊善之弟機賽爲護軍統領又不勸止扶同啟奏巴哈納索渾應革職解固山及議政大臣任俱折贖固山額眞富喇克塔亦扶同啟奏應解固山額眞任折贖奏入得上�日尼堪滿達海杜雷吳賚﹑巴特瑪﹑馬喇希﹑阿喇善﹑譚布﹑俱免罪降希爾艮三等阿思哈尼哈番爲三等阿達哈哈番折贖鰲拜巴圖魯停其賞賚蘇納海鞭一百折贖降車爾布拜他喇布勒哈番再一拖沙喇哈番爲拖沙喇哈番贖身停其賞賚降覺羅巴哈納三等阿達哈哈番爲拜他喇布勒哈番贖身索渾贖身停其賞賚固山額眞富喇克塔贖身。

○辛卯以固倫公主下嫁巴林部落塞卜騰上禦太和殿賜宴。

○壬辰升山東按察使司副使關內道呂逢春爲都察院右僉都禦史巡撫山東提督軍務降總督宣大兵部右侍郎李鑑爲都察院右僉都禦史巡撫寧夏贊理軍務

○升江南寧國府知府周日宣爲山東按察使司副使分巡東昌道。

○偏沅巡撫綫縉疏報僞貴溪王朱常彪僞恢武伯向登位勾通苗賊結連張先璧等分兵二路寇沅州臣同護軍統領綫國安梅勒章京許爾顯等合兵進巢�刀攻下永寧斬首三千餘級獲常彪登位及僞將二十餘人俱伏法報聞

○吏部奏言佐貳雜職等官例由吏員充選今考定者俱經選用而懸缺尙多應令內外各衙門將辦事吏員自順治元二兩年實歷至今者俱確查送部照例考補得上�日允行仍諭嗣後吏員實歷五年卽與取考著爲令。

○癸巳遣雲南道監察禦史王國楠巡按下江。

○甲午山東巡按金廷獻奏土賊犯東平知州李芝桂戰歿東兗道劉可徵擊卻之下所司知之。

○定在外武職經費提督總兵官加左右都督銜每年俸薪銀七百一十九兩八錢一分二釐操賞銀一千一百兩總兵官加左右都督銜後年俸薪銀五百九十九兩三錢一分二釐操賞銀一千兩加都督同知銜每年俸薪銀五百八十五兩六錢九分四釐操賞銀一千兩加都督僉事銜每年俸薪銀五百七十一兩五錢七分六釐操賞銀一千兩副將每年俸薪銀四百二十七兩四錢五分八釐操賞銀四百兩參將每年俸薪銀二百六十七兩三錢四分遊擊每年俸薪銀二百五十五兩三錢四分都司僉書每年俸薪銀二百一十七兩三錢四分守備每年俸薪銀一百三十一兩三錢九分四釐千總每年廩級銀四十八兩把總每年廩給銀三十六兩掌印都司每年俸薪銀三百五十一兩五錢七分六釐屯操都司每年俸薪銀二百五十九兩三錢四分行掌印都司每年俸薪銀二百五十九兩三錢四分行屯操都司每年俸薪銀二百三十一兩三錢四分經歷每年俸薪銀八十三兩四錢六分斷事。每年俸薪銀與經歷同都司學教授每年俸薪銀三十一兩五錢二分衛守備每年俸薪銀一百二十三兩三錢九分四釐衛千總每年俸薪銀六十六兩七錢六釐衛百總每年廩給銀三十六兩專城衛千總每年俸薪銀八十兩七錢零六釐衛經歷每年俸薪銀六十一兩八錢九分六釐。衛學教。授每年俸薪銀三十一兩五錢二分運糧把總每年俸薪銀一百三十一兩三錢九分四釐。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十七

順治五年。戊子。三月。丙申朔。

○丁酉。遣梅勒章京來祜統領官兵戍守濟南。濟席哈統領官兵戍守東昌府

○戊戌升順天府府尹王一品爲吏部侍郎。

○加陜西興安總兵官任珍右都督以巢�刀賊胡向宸等功也。

○升陜西督標中軍副將陳徳爲都督僉事﹑充鎭守陜西漢羌總兵官

○降戶科給事中劉鴻儒雲南道監察禦史張翮﹑各一級調用。以糾參失實故也。

○己亥。貝子吞齊﹑尙善吞齊喀﹑及公紮喀納﹑富喇塔﹑努賽等﹑共訐告鄭親王濟爾哈朗罪狀。於是令鄭親王﹑及詞內牽連諸人﹑齊集質訊﹑貝子吞齊等云。得燕京時鄭王自盛京發銀千兩﹑令吞齊啟攝政王﹑求夫役修其府第我曾諫止。及鄭王至燕京﹑遣達爾岱。博博爾岱莽加脇我云我令爾等往啟。竟。遺忘此語。何人當用官夫修房。何人不當修房耶。我因見其援比失當。故不行啟聞。鄭王云。發千金修房是實。並無令其索求夫役。及較量應否修房等語。況賜銀修房我曾向巴特瑪徳爾得赫﹑藍拜言﹑與其修暫居之房。何如修久住之房。是實。至於遣達爾岱博博爾岱莽加則忘之矣訊莽加供云。王令僧住攜千金來是實不曾遣我何敢妄證。訊博博爾岱供云﹑我一時記不在心。日久忘矣訊達爾岱﹑供云﹑王使我同博博爾岱﹑莽加往傳﹑令吞齊啟奏﹑何人房當修﹑何人房不當修爾爲何不啟奏豈非爾等忘我之語﹑是實。訊巴特瑪﹑供與達爾岱﹑同又訐告鄭親王﹑值衍禧王﹑饒余王﹑貝子和托﹑薨逝時。皆不令和碩福金往會喪。此非漠視所親而不念乎。訊鄭王云﹑和碩福金因病未往。曾別遣福金去。又訐告顧爾瑪洪﹑羅托系有罪之人。而鄭王加以寵愛﹑過於我等。暱罪人而疎宗族。是屬何心。王云。顧爾瑪洪﹑原在護衛之列。遇出獵時。令其穿號衣相隨與之馬騎﹑是實至羅托以時行走。不令常來。來時止令坐於護衛之後有何寵愛過人之處。吞齊等云。顧爾瑪洪羅托﹑乃有罪之人。我等乃貝子公也。儻非寵愛﹑何故其房過於我等。往視公努賽之房可證。又貝子尙善云。與我之房甚不堪。曾與鄭親王言之。王遂將所餘閒房與我而以我之房與其護衛至我往福建出兵後﹑王以伊子避痘之房無廁遂將我房院隔斷爲廁訊鄭王云汝方房屋不堪遂將我房與汝而從前所與房院因用隔斷是實又訐告鄭王之子濟度娶妻時吞齊貝子吞齊喀貝子尙善貝子紮喀納公富喇塔公﹑努賽公等妻俱上坐王子噶布喇之妻末坐鄭王怒訶責眾章京護衛等爾等諂貝子公等令我子婦。末坐豈非侮我年老子幼耶我聞爾等﹑常在彼處往來毀詆我今後倘聞其事我必殺一二人以爲戒自時厥後凡章京護衛等不但不來我等之家卽在王之府門亦無一人與我等親近者此嫩對白爾格誇代俄特惠莽加所共知也。王云並無噶布喇妻爲何坐於末不坐於上之語止言將未成立之子婦爲何坐於貝子公等妻之列是實至於禁其諂媚往來必殺一二人之語並無影響況凡行獵出兵時我之諸護衛伊等與馬者與馬與弓者與弓我並不曾禁阻訊嫩對供云未分家之子婦爲何。不坐於福金之後否則令坐於貝子公等妻之列等語是實並無勿看情面往來之言訊。白爾格供云分家之子則視其夫之等級坐未分家之子則視其父之等級坐爲何將我子婦坐於末爾等勿得看情面等語是實並無不許往來之言訊俄特惠供云將我未分家之子發爲何令未坐曾向莽加白爾格言之又禁止貝子公等家往來之言是實訊誇代供云未分家之子婦爲何令坐於末令陪福金坐爾等豈非看貝子公等情面而令坐於末乎等語是實訊莽加供云王言晚育之子婦爲何令坐於末爾等常往貝子公等家每去必有賞賜今後當往來有節等語俱實富喇塔墩云我因無房向王言之因將惇對所住之房與我我住一年後﹑王何故將廳房拆去王云我原說將此廳房拆來蓋房與富喇塔住時已將拆廳之言告之後拆取是實紮喀納詰云我與貝勒勒克徳渾出兵時王言爾心愛之物可自言之我言要鞍隨令俄特惠送鞍來云爾﹑諸弟年幼全仗於爾王云要鞍時將鞍與他是實並無諸子年幼全仗於爾之言訊俄特惠供云與鞍是實並無別言又紮喀納尙善富喇塔詰云去年我三人率本旗章京護衛等與王行禮時尙善在左王子噶布喇在其上紮喀納在右王子濟度勒度在其上稍偏行禮畢尙善紮喀納富咺塔至門上坐時王令其三子至門上令本旗章京護衛等行禮紮喀納言若令與王子行禮則當在內。今王令其子至門上蓋欲誘我等行禮耳我等可同眾與弟輩行禮乎尙善答言。如欲行禮﹑爾等可自行之我決不行拂衣而起莽加言貝子等不當去。達爾岱言爾等且畱俟與王子行禮畢﹑再與爾等行禮尙善言。爾等免行禮我病腹脹言畢。我三人俱出王府而回眾章京護衛等俱知之訊莽加供云拜年時﹑貝子居中三子居左公等居右行禮旣出並無與王子等行禮之言至於謂公貝子爾等。到此我等卽行禮不當去之言是實王云諸子在內跪於旁我不知有在外與諸子行禮之言富喇塔詰云我赴叔王宴時與傅勒赫公二人同坐坐於我後者祁他柰吳把什達爾岱也祁他柰醉而欲睡我言爾醉耶祁他柰遂摩拳相向達爾岱吳把什勸止之傅勒赫公告於英王及相會時英王謂鄭王曰我聞爾之祁他柰與富喇塔相抵王默然。問祁他柰答云我醉不知問吳把什﹑言富喇塔曾向祁他柰云爾飲酒妄言時我甚恥之祁他柰答云我乃爾父執也爾如何教誨我爾乃晚輩我當教誨爾﹑並未相抵玉雲英王曾言與否我忘之矣。叔王言聞祁他柰醉與富唔塔帶怒相戲可戒其飲我問富喇塔祁他柰於汝前作何狀伊言與我相戲耳吞齊詰云我欲娶墨爾根侍衛李國翰之女與我子使莽加問王莽加久之始云我聞王之子勒度阿格要娶若明知之而必欲往問則試問之王云曾將李國翰之女啟奏以配我子我子叔也爾子侄也欲娶與我子之言是實吞齊詰云欲將儀仗房拆取蓋房令我同徳爾得赫啟請因奉諭儀仗房且不能增修不當拆毀此房向爲肅王所請。亦不曾與。乃止。云因伊等言有閒房。我啟知是實。吞齊貝子詰云王之外房與其與家人住。我等非子侄乎。不當與我等住乎王云我之住房無幾欲拆彼房蓋於此因時候不宜修蓋將一所房暫與家人居住又訐告當國憂時﹑圖爾格索尼圖賴錫翰鞏阿岱鰲拜譚泰塔瞻八人﹑往肅王家中言欲立肅王爲君。以上爲太子私相計議又圖賴索尼鞏阿岱錫翰譚泰。鰲拜六人共立盟誓願生死一處。肅王使何洛會楊善謂鄭王云兩旗大臣已定立我爲君。尙須爾議。鄭王云攝政王尙未知待我與眾商之鄭王初不肯承。旣而云。使楊善哈寧噶是實。何洛會亦云鄭王前言是實又訐告上遷都燕京時將原定後行之鑲藍旗令近上立營同。上前行又將原定在後之正藍旗令在鑲白旗前行肅王乃罪廢庶人如何令其妻在輔政叔徳豫親王和碩英親王之福金前行鄭王先言無之旣而云曾與諸大臣商議而行是實訊錫翰供云鄭王議欲近上行是實訊國戚多爾濟供云不知其議曾見其近上立營行走是實訊鰲拜巴圖魯﹑供云﹑王並未商議。自盛京至燕京並不知近上立營行走之語於是會議鄭親王濟爾哈朗當兩旗大臣謀立肅王爲君以上爲太子及議時乃言我意亦如此但攝政王尙未知待我與眾商之擅謀大事。其罪一也。上遷都燕京時以上幼沖將原定後行之鑲藍旗近上立營又同上前行其罪一也正藍旗原定後行反令在鑲白旗前行又曲徇罪廢之肅王令其妻在輔政叔徳豫親王和碩英親王之福金前行豈非向與肅王同謀心生憐憫顯令僭越乎其罪一也。鄭王久無爲國宣勞之處及定大業又無輔佐之功而乃援比君上謂何人房當用官夫修何人房不當修言語不倫其罪一也寵愛有罪之顧爾瑪洪羅托給與美宅反優於公努賽厚薄無等其罪一也伊和碩福金托病不令會喪又往赴宴漠視所親其罪一也鄭親王應論死莽加博博爾岱明知鄭王有援比君上之言其同事之巴特瑪﹑達爾岱已實供而猶庇護不吐莽加博博爾岱均應論死祁他柰醉後輒與公富喇塔角口應鞭一百嫩對明知鄭王因王子噶布喇之妻於宴時坐於公等妻之末責讓屬員。其同時之白爾格俄特惠誇岱已實供而彼猶庇護不吐。應鞭一百公國賴往肅王家私相計議欲立肅王爲君以上爲太子罪一又與譚泰鞏阿岱索尼錫翰鰲拜等共立盟誓罪一。索尼奏阿里馬之事旣回﹑錫翰鞏阿岱譚泰鰲拜四人至圖賴家謀執阿里馬以待圖賴言所謂執其手者期執其肘。執其肘者期執其身非乎因掬土而揚之云與汝將去於時索尼言爾爲鍼我爲綫相依爲生可也及上遷都燕京時原定鑲藍旗及鄭親王在後行而聽信鄭王任其在上前立營日間同上前行罪一又將正藍旗違令在鑲白旗前行又附和鄭王憐憫罪廢之肅王﹑多方徇庇。罪一。圖賴應革去公爵。籍沒家產鰲拜巴圖魯同謀立肅王爲君。以上爲太子罪一又與鞏阿岱。索尼錫翰譚泰圖敕等共立盟誓罪一索尼奏阿里馬事旣回鰲拜與錫翰鞏阿岱譚泰往圖賴家謀執阿里馬以待聞圖賴索尼悖言欺隱不奏罪一上遷都燕京時聽信鄭王一任鑲藍旗正藍旗違令前行。又曲徇罪廢之肅王明系與鄭王同謀。而又言與鄭王並未商議。自盛京至燕京並不知其近上立營行走鰲拜應論死公塔瞻公錫翰私相計議謀立肅王又互相徇庇塔瞻應革去公爵。錫翰﹑亦革去公爵﹑並革內大臣議政大臣職。籍沒家產。索尼謀立肅王爲君。又與圖賴譚泰﹑鞏阿岱錫翰鰲拜等相誓生死一處。及聞圖賴悖言欺隱不奏又任憑原定在後之兩旗違令前行又顯庇罪廢之肅王索尼應論死國戚多爾濟﹑附和鄭王令兩旗違令前行又顯庇罪廢之肅王﹑而又言不知鄭王之議國戚多爾濟應革內大臣議政大臣任贖身公圖爾格曾向肅王言欲立爾爲君又與索尼圖賴錫翰鞏阿岱鰲拜譚泰塔瞻同往肅王家私相計議圖爾格應革公爵並盡革所有職阿濟格尼堪當上遷都燕京時鄭王欲率本旗近上立營又欲將正藍旗在鑲白旗前行曾經與議欺隱不奏阿濟格尼堪應罰銀百兩。議上。得上�日﹑鄭王革去親王爵降爲多羅郡王罰銀五千兩奪巴特瑪之半个牛錄達爾岱原在杜爾徳牛錄下此全牛錄及族人孫塔之半个牛錄莽知之全牛錄並奪出博博爾岱博博圖兄弟二人並撥出隸於別旗莽加盡革所有職贖身除其覺羅籍博博爾岱革職贖身嫩對鞭一百折贖祁他柰無罪免責鰲拜巴圖魯免死贖身。公圖賴免革公爵及籍沒家產革其子輝塞所襲之職並奪其燕京所投漢人與因官所賞蒙古籍沒楊善羅碩﹑家產時所得之物及幽禁肅王時嘉其言善所賞銀二百兩。玲瓏鞍馬一匹其兄弟子侄爲侍衛者俱革退塔瞻從寬免革公爵。錫翰革去公爵。仍爲阿思哈尼哈番並革具議政大臣贖身國戚多爾濟免革職贖身。索尼﹑免死盡革所有職贖身黜爲民徙居昭陵。奪其燕京所投漢人與因官所賞蒙古及幽禁肅王時嘉其言善所賞銀二百兩並玲瓏鞍馬一匹其兄弟子侄爲侍衛者俱革退圖爾格免革公爵革其子廓步梭所襲之職並奪其燕京所投漢人因官所賞蒙古阿濟格尼堪坐以應得之罪

○修築陽武中牟二縣河口月堤

○庚子。復巴林部落貝子滿珠習禮爵

○命巴林部落故貝子色冷子溫春襲爵

○辛丑。幽系和碩肅親王豪格先是﹑豪格出徵四川已及二載。地方全未平定。地方官亦未有以投誠平定入奏者又擊敗流賊張獻忠遣學士蘇納海啟奏時有護軍統領哈寧噶於眾人會集處言曰若非護軍統領阿爾津蘇拜相助則我等皆失利矣希爾艮在後奪前進之阿爾津蘇拜功王將其冒功事竟未議結次日阿爾津蘇拜跪求議王亦未議尙書譚拜請議王又未議且將譚拜請議事云無之又欲將罪人楊善弟機賽補護軍統領啟奏於是諸王貝勒貝子大臣會議以肅親王將希爾艮冒功事隱蔽。舊念未除。因楊善爲伊而死欲升其弟亂念不忘奉有以罪人楊善弟機賽。爲護軍統領不合之上�日宥王之罪﹑至於三次戒飭。猶不引咎。諸王貝勒人人憤怒。如此怙惡不悛讐抗不已不可復畱豪格應擬死得上�日﹑如此處分誠爲不忍。不準行諸王內大臣復屢奏言太祖長子亦曾似此悖亂置於國法乃從眾議免肅親王死幽系之。奪其所屬人員幽系後肅親王謂阿濟格尼堪蘇拜云將我釋放則已如不釋放毋謂我系戀諸子也。我將諸子必以石擲殺之。

○癸卯。以投誠張國柱爲都督僉事充湖廣隨徵左路總兵官札委總兵官郝效忠爲都督僉事充湖廣隨徵右路總兵官。

○甲辰喀爾喀部落俄木布額爾徳尼等貢馬及方物宴賚如例。

○命故鎭國將軍阿拜子恭安襲爵。

○命紮魯特培落故貝勒內齊子尙嘉布鎭國公馬尼子毛奇塔特各襲爵。

○升兗州府同知楊茂魁爲山東按察使司副使分理關內道。

○福建福寧道彭遇風�豈。以貪�禾山戊不�爲按臣周世科所劾削職下撫按提問。

○乙巳湯古忒國達賴喇嘛厄魯特部落顧實汗等遣使表貢方物宴賚如例。

○丙午。命孔興燮襲封衍聖公。

○吏部奏言江南河南秦楚浙閩等處票委官員赴任遲延眞僞難憑請自今以後﹑一槪停止以杜頂替匿詐之獘從之。

○江南廬州道副使丁允元坐開屬令賢否互異降二級調用。

○總督宣大山西等兵部右侍郎申朝紀卒

○丁未。淸明節享太廟上親詣行禮。

○遣官祭福陵。昭陵。

○戊申。降浙江巡按秦世禎一級調外用革杭嚴道僉事韓文鏡職以審擬叛案徇庇故也

○己酉。以固山額眞覺羅巴哈納﹑爲戶部尙書。調戶部侍郎噶達渾爲吏部侍郎升戶部理事官車克爲本部侍郎。

○復以多爾濟達爾漢爲都察院承政承政庫爾蟾仍爲參政參政巴朗仍爲理事官

○以脫爾畢喀爾喀納爲吏部理事官董衛國爲禮部啟心郎屠賴﹑爲兵部理事官根特巴圖魯爲工部理事官齊納漢爲都察院理事官。

○調正黃旗滿洲固山額眞何洛會﹑爲鑲白旗滿洲固山額眞。復以譚泰爲正黃旗滿洲固山額眞以正白旗護軍統領阿濟格尼堪爲本旗滿洲固山額眞正白旗蒙古梅勒章京明安達禮爲本旗固山額眞正藍旗滿洲護軍參領喀爾他喇鑲藍旗滿洲護軍參領杜爾徳正白旗滿洲護軍參領博爾惠鑲白旗滿洲護軍參領蘇拜俱爲護軍統領鑲紅旗滿洲前鋒參領拜音達爲梅勒章京護軍參領馬秦爲蒙古梅勒章京正白旗得穆圖爲蒙古梅勒章京鑲白旗郭爾泰爲蒙古梅勒章京正白旗土納鑲白穬巴郎鑲紅旗格宜圖三等侍衛都貝護軍校阿木布土三圖正藍旗沙睦海巴爾珠鑲藍旗博博尼正黃旗一等侍衛毛祁塔特二等侍衛綽爾濟鑲黃旗魯錫巴圖魯俱爲護軍參領正紅旗庫塞訥鑲藍旗杜爾霸蒙古懇哲鑲白旗蒙古沙裏布俱管甲喇章京事鑲紅穬穆爾泰長史察達海鑲藍旗科爾魁俱爲前鋒參領。

○拜他喇布勒哈番兼一拖沙喇哈番杭奇霸巴圖魯拜他喇布勒哈番俄黑納博爾博孫坐短於用兵失利。革職

○庚戌。賜四川凱旋王貝勒貝子公及諸。將士金銀有差

○命固山額眞譚泰爲徵南大將軍同固山額眞何洛會統領官兵討江西反賊金聲桓賜之敕曰玆以叛賊金聲桓等背恩倡亂荼毒江西罪惡滔盈亟應誅巢�刀特命爾譚泰充徵南大將軍統兵前徵凡事與何洛會等同心協謀而行毋矜已知不聽人言毋恃兵彊輕視逆寇仍嚴偵探毋致疎虞抗拒不順者戮之。不得已而後降者殺無赦被賊迫脇大兵一到卽來迎降者悉行赦宥有能殺賊擒賊歸正者仍分別升賞總以安民爲首務須嚴禁兵將申明紀律凡歸順良民不得擅取一物務體朕定亂救民至意其行問將領功罪察實紀明彜奏如系小過當卽處分至於護軍校撥什庫以下除死罪外其餘無論大小過犯俱與諸將商酌徑行處分爾受玆重任宜益殫忠猷用張撻伐立奏蕩平以安黎庶欽哉。

○辛亥。甘肅巡按許弘祚坐私饋固山貝子滿達海駱駝帳房。革職。滿達海坐以應得之罪。追饋物入官。

○甲寅。江寧巡按劉今尹坐擬罪違律降一級調外用

○直隸天津道陳洪謨坐慶雲失守降一級調用

○乙卯。升通政使司副理官蔡永年爲順天府府尹

○浙江金衢道參議錢志騶坐江山縣失守降一級調用

○丙辰。子故衍聖公孔允植祭葬如例

○戊午。反賊金聲桓遣諜遺書開歸總兵髙第約期舉兵第執其使以聞。

○卹梁山巢�刀賊陣亡遊擊張思孟如牛錄章京例

○辛酉。升兵科都給事中郝傑爲通政使司右參議鴻臚寺左少卿曾文煒爲本寺卿

○授庶吉士張懸錫爲內翰林國史院檢討

○升順天巡撫耿焞爲兵部右侍郎兼都察院右僉都禦史總督宣大山西兼理糧餉

○遣四川道監察禦史趙﹤山耑﹥巡按浙江。山東道監察禦史霍達巡按福建。

○升兵部郎中王道成﹑爲浙江布政使司參議分巡金衢道江南淮安府同知魏執中爲浙江按察使司副使﹑分巡杭嚴道降補直隸大名道副使李惟桓爲江南布政使司參議兼按察使司僉事廬州兵備道。

○壬戌。定優免則例在京官員﹑一品﹑免糧三十石。人三十丁。二品﹑糧二十四石人。二十四丁。三品﹑糧二十石。人二十丁。四品﹑糧十六石。人十六丁。五品﹑糧十四石。人十四丁。六品﹑糧十二石。人十二丁。七品﹑糧十石。人十丁。八品﹑糧八石。人八丁。九品﹑糧六石。人六丁。在外官員。各減一半。教官舉貢監生生員各免糧二石。人二丁。雜職省祭承差﹑知印。吏典﹑各免糧一石。人一丁。以禮致仕者免十分之七。間住免一半。犯贓革職者不在優免例。如戶內丁糧不及數者。止免實在之數。丁多糧少者不許以丁準糧。丁少糧多者不許以糧準丁。俱以本官自己丁糧照數優免。其分門各戶疎遠宗族﹑不得一槪混免。

○癸亥。定浙江經制官兵督標兵三千名。中軍副將一員。兼管中營左右二營參將各一員中軍守備各一員。千總和二員。把總各四員。旗鼓都司一員撫標兵二千名。中軍遊擊一員。兼管左營右營遊擊一員中軍守備各一員千總各二員把總各四員旗鼓守備一員提標兵三千名中軍參將一員兼管中營左右二營遊擊各一員。中軍守備各一員千總各二員把總各四員錢塘水兵二各名水左水右兩營遊擊各一員中軍守備各一員千總各二員把總各四員旗鼓都司一員湖州副將一員兵二千五百名中軍都司一員兼管中營左右二營都司各一員中軍守備各一員千總各二員把總各四員嘉興副將一員兵二千五百名中軍都司一員兼管中營左右二營都司各一員中軍守備各一員千總各二員把總各四員安吉兵五百名守備一員千總一員把總二員定海總兵官標兵三千名中軍遊擊一員兼管中營左右兩營遊擊各一員中軍守備各一員千總各二員把總各四員臺州水兵三千名。海中海左海右三營﹑中營隨鎭駐定海。左右二營分駐臺溫要口遊擊各一員中軍守備各一員千總各二員把總各四員鎭標旗鼓守備一員寧波﹑副將一員。兵二千名。中軍都司一員兼管左營右營都司一員。中軍守備各一員。千總各二員把總各四員紹興副將一員兵二千名中軍都司一員兼管左營右營都司一員中軍守備各一員千總各二員把總各四員臺州副將一員兵二千名中軍都司一員兼管左營右營都司一員中軍守備各一員千總各二員把總各四員溫州副將一員兵二千名中軍都司一員。兼管左營右營都司一員中軍守備各一員。千總各二員。把總各四員衢州總兵一員管轄金衢嚴處四府標兵三千名中軍遊擊一員兼管中營左右兩營遊擊各一員中軍守備各一員千總各二員把總各四員旗鼓守備一員金華副將一員兵一千六百名中軍都司一員兼管左營右營都司一員中軍守備各一員千總各二員把總各四員嚴州副將一員兵一千六百名中軍都司一員兼管左營右營都司一員中軍守備各一員千總各二員把總各四員處州副將一員兵一千六百名中軍都司一員兼管左營右營都司一員中軍守備各一員千總各一員把總各四員分巡杭嚴道分巡嘉湖道分巡金衢道分巡溫處道分巡紹臺道寧紹巡視海道分守金衢道分守溫處道分守嘉湖道分守寧紹道中軍守備各一員。兵各二百名水利鹽法道督糧道中軍守備各一員。兵各一百名增設廬州參將一員中軍守備一員。千總二員把總四員兵一千名

○甲子。攺庶吉士常居仁爲戶科給事中姚文然楊棲鶚爲禮科給事中。李化麟爲兵科給事中補原任四川道監察禦史張愼學爲福建道監察禦史原任四川道試監察禦史張濩爲湖廣道試監察禦史

○陜西巡按劉明偀奏賊渠武大定收拾餘燼窺犯寧羌界遊擊張徳俊等率兵奮擊大破之擒斬千一百四十餘名級獲婦女馬匹衣甲輜重無算下兵部知之

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十八

順治五年戊子夏四月丙寅朔享太廟遣公韓岱行禮。

○贈敖漢部落貝勒索諾穆杜稜爲郡王以其子馬濟克襲職科爾沁國鎭國公東果爾爲貝勒。以其子張繼倫襲職。

○丁卯升光祿寺卿楊興國爲都察院右副都禦史巡撫順天贊理軍務。

○戊辰。免陜西渭源金縣蘭州衛本年雹災地畝額賦。

○己巳。以拜他喇布勒哈番蔡士英。爲都察院左僉都禦史。

○升山西平陽府知府王化隆﹑爲山東按察使司副使﹑天津兵備道。

○庚午。升禮部副理事官馬成堯﹑爲光祿寺卿。

○辛未。定殯殮發引安葬例和碩親王以上﹑殯於庭內。候造墳成﹑發引。期年安葬多羅郡王多羅貝勒殯於庭內。五月發引。七月安葬固山貝子公殯於庭內三月發引。五月安葬。會喪各官候殯畢﹑乃退至致祭發引俱照舊齊集。官民人等殯﹑一月發引三月安葬。其有願從舊制焚化者。聽之。凡發引焚葬。俱不得過所定之期。不及期者聽從其便。其在發引前後致祭亦聽之。

○是日。上率諸王貝勒公等出徳勝門行獵。

○以達爾泰爲禮部侍郎

○壬申。定盛京守太廟首領馬法秩。視拖沙喇哈番品級。其餘七馬法﹑俱視護軍校品級。

○浙閩總督陳錦疏報克復建寧擒斬僞鄖西王朱常湖僞國師王祁僞軍門總兵等報聞

○癸酉以重修太廟遣官行祭告禮奉神主暫安後殿

○侍衛廓步梭訐告其祖母及父圖爾格叔遏必隆同叱辱遏必隆妻格格禁其往來於父及叔父家又太宗賓天時圖爾格等與白旗諸王素有釁隙。傳三牛錄下護軍備甲冑弓矢護其門尢屬變亂。廓步梭不願與叔遏必隆同居特行首告法司議遏必隆母子叱辱格格﹑又不引服﹑復設兵護門應俱論死籍沒家產護軍統領鰲拜巴圖魯公鞏阿岱錫翰偏聽圖爾格言﹑擅撥兵丁守門。亦應俱論死。護軍校吳祿喀鄂泰左袒其主應各鞭一百議上命免鰲拜鞏阿岱﹑錫翰死遏必隆母子亦著免死仍下諸王貝勒大臣等會勘諸王貝勒大臣等以遏必隆犯罪重大仍應論死其母免死籍沒鰲拜革職爲民奏入得上�日鰲拜免革職遏必隆免死革職籍沒其母子家產一半仍撥隸伊爾登牛錄下奪其所屬牛錄人丁吳祿喀鄂泰各鞭一百諄步梭免訐告祖母父叔之罪仍畱侍衛任其所奪牛錄下人丁願歸何牛錄聽之

○乙亥。上還宮。

○丙子。贈殉難山東東平州知州李芝桂爲本省布政使司參議蔭一子入監讀書祭葬如例

○丁丑。偏沅巡撫綫縉奏﹑辰沅兵備道戴國士﹑僞作風狂。持刃詣臣。中懷叵測乞賜處分。得上�日戴國士著革職下。督按提訊。

○以故三等阿思哈尼哈番國戚俄齊爾桑子楚魯﹑襲職。

○己卯。封科爾沁國杜爾伯特鎭國公色冷爲貝子以其父阿篤齊達爾漢﹑舉國投誠功也

○以降授三等輔國將軍宗室錫翰﹑仍爲輔國公

○以吳喇忒部落故輔國公巴克霸蓋弟楚重克﹑科爾沁國郭爾羅斯故輔國公顧穆弟桑阿爾﹑各襲爵。

○以故二等公英俄爾岱子宜圖﹑襲爵

○三等精奇尼哈番齊墨克圖卒。其所襲父一等阿思哈尼哈番職﹑令其弟廣泰承襲。其本身所得拜他喇布勒哈番職﹑令其子薩哈納承襲

○授來歸察哈爾國綽爾濟﹑紮魯特部落臺吉桑圖﹑爲拜他喇布勒哈番杜爾霸﹑爲拖沙喇哈番。

○庚辰。授吳喇忒部落吳賁爲鎭國公以其父圖門﹑舉國投誠功也。

○命固山客具庫魯克達爾漢阿賴﹑尙書宗室吳達海等統領官兵戍守漢中。

○辛巳。以梅勒章京拜音達﹑爲工部侍郎

○壬午。平南大將軍恭順王孔有徳疏報﹑大軍至辰州。擒僞榮王朱有楨子朱松於苗洞又生擒僞奉國將軍朱運烇於興化土司隨破永寧巢擒僞貴溪王朱長標軍至廣西全州何騰蛟等聞風遁去貴州銅仁府廣西全州﹑興安縣﹑關陽縣﹑苗猺共三十一處﹑洞二百六十處﹑俱各歸順。擒獲僞南威王朱寅衛﹑並子朱載功﹑僞長沙王朱由櫛﹑僞輔國將軍朱華等共四十一人及諸僞伯僞總兵司道官員甚眾疏入。下所司察敍

○癸未升戶科給事中劉顯績爲兵科右給事中。

○吏部議奏招撫大學士洪承疇給廣東遊僧函可護身印牌負經還裏爲江寧守門官兵搜出福王答阮大鋮書並再變紀一冊其中字迹有幹我朝忌諱承疇以師生之故私給印牌顯屬徇情應革職。得上�日爾部所議甚是。但洪承疇素受眷養。奉命江南。勞績可嘉姑從寬宥。

○甲申遣福建道監察禦史李若琛﹑巡按河南江西道監察禦史劉達巡視河東鹽政。

○丙戌。以學士額色黑﹑爲刑部啟心郎。二等侍衛胡禮﹑爲學士。

○以吳班﹑尙機圖﹑楊孫爲戶部理事官覺羅希符赫色拜他喇布勒哈番閻鎭張振國盧顯貴牛錄章京白我志爲禮部理事官護軍參領丹岱爲兵部理事官格爾特爲刑部理事官薩穆賽爲西城理事官希福爲工部理事官。

○升鑲藍旗滿洲梅勒章京藍拜蒙古梅勒章京喇瑪各爲本旗固山額眞梅勒章京沙爾虎達爲護軍統領

○升鑲白旗蒙古甲喇章京沙禮布鑲藍旗滿洲石特庫屠賴蒙古洪晉正白旗蒙古甲喇章京顧魯古各爲本旗梅勒章京鑲藍旗護衛詹塔海鑲白旗安泰爲前鋒參領正白旗多克新侍衛覺羅普爾歕。鑲白旗調入正白旗原任前鋒參領席白臣鑲藍旗調入正藍旗原任護軍統領杜爾徳原任前鋒參領惇兌﹑原任護軍參領覺羅霍特鑲藍旗一等護衛何托圖霸爲護軍參領鑲藍旗調入正藍旗原任甲喇章京孫塔正白旗諾磊鑲白旗綽貝﹑鑲藍旗恩圖鑲黃旗漢軍藺繼友鑲白旗漢軍金維屏鑲旗漢軍朱萬化﹑爲甲喇章京

○命固山額眞劉之源佟圖賴爲定南將軍率左翼漢軍官兵駐防寶慶固山額眞墨爾根侍衛李國翰﹑爲定西將軍率右翼漢軍官兵駐防漢中。

○以工部理事官哈爾薩﹑爲京城總尉

○丁亥平西王吳三桂﹑自錦州移鎭漢中。陛見賜宴。

○辛卯鳳陽巡撫陳之龍奏自金逆之叛﹑沿海一帶與舟山之寇止隔一水﹑故密差中軍各將﹑稽察姦細。擒到僞總督黃毓祺﹑並家人袁五。搜獲銅鑄僞關防一顆。反詩一本供出江北窩黨薛繼周等。江南王覺生﹑錢謙益許念元等見在密咨拏緝。疏入得上�日﹑黃毓祺著正法其江北窩賊薛繼周等﹑江南逆賊王覺生﹑錢謙益﹑許念元等。著馬國柱嚴飭該管官訪拏。袁五著一並究擬。

○攺隨徵總兵官張天福充鎭守漢羌總兵官。陳徳﹑充左路總兵官。

○癸巳。升宣府撫標中軍參將董昆爲洮岷副將。四川提標中軍副將侯大捷爲陜西固原副將。

○江南東流縣知縣鄧繼球以盜餉迎賊﹑棄市。

○故明宗姓朱履祧﹑訛言倡亂被獲伏誅。

閏四月。乙未朔。湖川總督羅繡錦奏報興國逆賊劉大刀﹑與僞總督鮑瑞玉合謀爲亂遊擊張國忠等分兵進巢�刀陣斬瑞玉擒僞副將彭守軌推官錢居淸同知錢應統等十人斬之並獲僞札關防馬匹器械下所司知之

○戊戌復多羅郡王濟爾哈朗爵爲和碩鄭親王

○命故多羅衍禧郡王羅洛宏子羅可鐸襲爵。

○陜西總督孟喬芳奏報涼州叛犭�回結連蘭州犭�回黨寇鞏昌遣副將趙光瑞擊之遊擊楊相等由鞏昌夾攻斬賊百餘副將馬寧等又衝殺七十餘里殺犭�回賊三千餘眾悉潰下所司知之

○己亥授醫生劉謨﹑劉有幸﹑徐崇道﹑楊世裙等牛錄章京品級。以其隨徵效力故也

○辛丑。以致仕阿達哈哈番李明子自茂故阿達哈哈番昂阿子巴本﹑拜他喇布勒哈番兼一拖沙喇哈番鼐格巴圖魯子噶布位各襲職。

○升江南蘇州府知府吳崇宗爲本省按察使司副使馬政道陜西河西道僉事沈加顯爲本省布政使司參議分守西寧道。

○以故拜他喇布勒哈番兼一拖沙喇哈番翁阿代子舒什蘭拜他喇布勒哈番阿喇喀孫多拜各襲職

○以工部副理事官石圖考滿稱職授一拖沙喇哈番

○壬寅。湖廣提督柯永盛奏報僞總兵蕭相國僞都司徐雲從於蘄水糾眾倡亂千總鶚效鵬等進巢�刀擒相國等並獲僞關防僞歷報聞。

○癸卯以席訥布庫博爾惠羅璽蘇拜沙爾虎達白爾赫俱爲議政大臣。

○以正白旗滿洲覺羅雅布蘭爲護軍參領蒙古綽諾巴圖魯﹑爲甲喇章京。

○以委署四川巡撫總兵官李國英﹑爲都察院右副都禦史﹑仍巡撫四川﹑提督軍務。

○陜西設遼學教官一員。每科中舉人二名。�山戊不�貢二名。攺永平府寓學爲遼學。裁教官一員。畱一員。每科中舉人三名。�山戊不�貢三名。以平西王吳三桂移鎭陜西故也。

○授陜西莊浪土司祈廷諫﹑魯安﹑爲指揮使。西寧土司李天兪﹑爲指揮同知。

○甲辰。裁鑾儀衛官一百一十四員。

○丁未。諭戶部。今後一切債負。每銀一兩﹑止許月息三分。不得多索。及息上增息。並不許放債與赴任之官。及外官放債與民。如違﹑與者取者﹑俱治重罪。

○禁止諸王府商人﹑及旗下官員家人﹑外省貿易。

○戊申。以禮部主事於明寶﹑刑部員外郎田厥茂﹑爲廣東鄕試考試官。

○庚戌。直隸淸丰縣雨雹。傷禾。

○辛亥。升山西陽和道參議李嘉彥﹑爲陜西按察使司副使﹑兼布政使司參議﹑分守河西道。督糧道僉事趙振業﹑爲江南布政使司參議﹑兼按察使司。僉事。廬州兵備道。調江南布政使司參議﹑廬州道李惟桓﹑爲山西布政使司參議﹑督糧道。

○壬子。巳刻。日生暈。靑白色甲寅。以札委總兵官柏永馥﹑爲右都督﹑充鎭守四川永寧總兵官。馬化豹﹑爲署都督同知。充鎭守四川敍州總兵官。盧光祖﹑爲署都督僉事﹑充鎭守四川夔州總兵官。左勷﹑爲署都督僉事﹑充鎭守四川龍安總兵官。嚴自明﹑爲署都督僉事﹑充鎭守四川保寧總兵官。惠應詔﹑爲署都督僉事﹑充鎭守四川成都總兵官。

○鑲紅旗滿洲固山額眞葉臣卒。

○復湖廣鄕試舊額一百六名。

○陜西總督孟喬芳疏報﹑副將馬寧﹑劉友元﹑遊擊張勇破犭�回賊於臨洮內官營。斬獲甚眾報聞。

○乙卯。平西王吳三桂﹑赴漢中戍守。瀕行。上禦位育宮。賜宴。並賜蟒袍一襲。涼帽一頂。金黃帶一圍。玲瓏撒袋一副。弓矢全。鞍馬一匹。

○更定平西王吳三桂儀仗。銷金紅羅傘二柄。繡紅羅團扇二柄。立瓜一對。臥瓜一對。骨朵一對。吾仗一對。條纛一桿。大素一桿。小旗八面。馬四匹。

○江寧巡撫周伯達卒。

○戊午。復宗室顧爾瑪洪輔國公爵

○己未。升湖廣右布政使遲日益﹑爲都察院右副都禦史﹑巡撫本省﹑提督軍務。

○以戶部理事官劉忠藎考滿稱職。授一拖沙喇哈番。

○庚申。增設護漕遊擊一員。中軍守備一員。千總二員。把總四員。兵一千名。

○攺鑾儀衛指揮僉事王樛常啟侯爲拜他喇布勒哈番。百戶陳其忠﹑爲拖沙喇哈番

○癸亥。命內翰林國史院編修法若眞﹑吏科給事中杭齊蘇﹑爲福建鄕試考試官

○陜西甘固司餉主事呂紹栻﹑受叛犭�回僞臨鞏道職。被獲﹑伏誅

○命固山貝子吞齊爲平西大將軍。同固山額眞宗室韓岱﹑統領官兵﹑及調外藩蒙古兵﹑討陜西叛犭�回。賜之敕曰。玆以陜西邊塞。犭�回賊背亂。荼毒甘涼。罪惡滔盈。亟應誅巢�刀。特命爾吞齊﹑充平西大將軍。統兵前徵。一切機宜﹑與韓岱等﹑同心協謀而行。毋謂自知。不聽人言。毋謂兵彊﹑輕視逆寇。仍嚴偵探﹑毋致疎虞。抗拒不順者戮之不得已而後降者﹑殺無赦。被賊迫脇﹑大軍一到卽來迎降者﹑悉行赦宥。有能殺賊擒賊歸正者。仍分別升賞。總以安民爲首務。須嚴禁兵將。申明紀律。凡歸順良民不得擅取一物。務體朕定亂救民至意。其行間將領功罪。察實紀明匯奏。如系小過﹑當卽處分。至於護軍校﹑撥什庫以下﹑除死罪外。其餘無論大小過犯﹑俱與諸將商酌徑行處分。爾受玆重任。宜益殫忠猷。用張撻伐。立奏蕩平﹑以安黎庶。欽哉

五月。乙丑朔。夏至。祀地於方澤。遣兵部尙書阿哈尼堪行禮

○日食。

○丁卯。遣江南道監察禦史宗惇一﹑巡按山東。福建道監察禦史張愼學巡視長蘆鹽政。江南道監察禦史王士驥﹑巡視兩淮鹽課。

○戊辰京師雨雹。

○陜西總督孟喬芳疏報﹑官兵大破叛犭�回於鞏昌臨洮﹑蘭州等處﹑城邑俱復。報聞。

○以署總兵官徐勇爲都督僉事﹑充鎭守湖廣長沙總兵官。

○升兩淮運使夏時芳﹑爲陜西布政使司參政﹑兼按察使司副使。楡林西路兵備道。江南揚州府知府王宇春﹑爲山西按察使司副使﹑陽和兵備道。松江府知府林永盛﹑爲河南按察使司副使﹑睢陳兵備道。湖廣黃州府知府牛銓﹑爲本省按察使司副使兼布政使司參議督糧道。

○辛未。陜西總督孟喬芳疏報﹑逆犭�回擁立僞延長王朱識﹤釒穿﹥煽惑人心遊擊張勇。擊敗之於馬家坪識﹤釒穿﹥就擒命斬之。

○贈殉難湖廣荊南道副使劉開文荊南道參議甘文奎﹑爲光祿寺卿。鄖陽知府董有聲﹑襄陽知府楊礦﹑爲太僕寺卿。鄖陽同知劉璇﹑張有芳﹑俱爲湖廣按察使司副使。鄖陽推官孫揚聲﹑襄陽推官李實發﹑鄖縣知縣趙丕承保康知縣薛溥﹑竹山知縣童士勤襄陽知縣潘朝佑﹑俱爲湖廣按察使司僉事。各蔭一子入監讀書。祭葬如例。贈鄖縣典史。雷之縉﹑爲江南山陽縣主簿。予祭葬如例。

○降鳳陽巡撫陳之龍二級調外用。以巡按潘朝選﹑劾其禦寇疎防縱兵搶掠故也

○乙亥。升浙江管按察使事副使劉自竑﹑爲湖廣布政使司參政管右布政使事。湖廣武昌府知府王羔爲本省按察使司副使靖州兵備道。浙江溫州府知府朱從義爲本省按察使司副使﹑臺州兵備道。河南河南府知府白本質爲兩淮都轉運鹽使司運使

○丁丑。遣官祭。關聖帝君

○辛巳。厄魯特部落顧實汗遣使貢方物。宴賚如例

○壬午以正黃旗滿洲前鋒侍衛富喀﹑爲前鋒參領

○復以輔國公錫翰﹑爲議政大臣。

○以梅勒章京吳汝玠劉光弼﹑爲禮部侍郎郭朝宗﹑爲工部侍郎戶部理事官劉仲金﹑爲兵部侍郎。刑部理事官馬如龍﹑爲本部侍郎。

○升正黃旗漢軍甲喇章京伊哈納﹑正白旗漢軍郭肇基鑲白旗漢軍甲喇章京祖澤沛﹑鑲紅旗漢軍祝世允﹑正藍旗漢軍甲喇章京孫有光鑲藍旗漢軍甲喇章京馬如龍﹑各爲本旗梅勒章京。鑲黃旗漢軍趙雲龍﹑崔世祿﹑正黃旗漢軍周國佐﹑正白旗漢軍拜音達裏﹑尙好仁﹑鑲白旗漢軍巴度禮﹑郭文華﹑宣安﹑正紅旗漢軍馮文運﹑王國雄﹑鑲紅旗漢軍陳逢泰﹑趙國鼎﹑正藍旗漢軍輝復﹑鑲藍旗漢軍張肖周﹑張兆儒﹑爲甲喇章京。正黃旗蘇瓦彥﹑爲護軍參領。

○以拜音達裏﹑李武﹑諭明簡﹑宜巴漢﹑爲刑部理事官。王宗善﹑海爾圖﹑爲兵部理事官。土貴﹑路有良﹑髙國允﹑爲工部理事官。盧崇峻﹑尙好仁﹑爲禮部理事官。

○升江南左布政使趙福星﹑爲都察院右副都禦史。巡撫鳳陽贊理軍務江南按察使土國寶﹑爲都察院右副都禦史﹑巡撫江寧提督軍務。

○降安徽巡撫王懩三級。調外用。以科臣魏象樞﹑劾其徇庇受賄也。

○癸未。升浙江嘉湖道參政朱延慶。爲都察院右僉都禦史﹑巡撫江西兼理軍務。

○升陜西西安道參政王﹤王晉﹥。爲浙江按察使司按察使。

○甲申江南江西河南總督馬國柱疏報﹑官兵大破金逆。恢復九江饒州等府。報聞

○遣喇嘛席喇布格隆等﹑賫書存問達賴喇嘛。並惇請之。又遺書存問班禪胡土克圖訥門汗﹑俾勸達賴喇嘛來京各賜以金鑲玉帶銀茶筒等物。

○丙戌。陜西按察使劉允﹑坐貪婪革職

○丁亥命浙江總督移駐衢州

○戊子。以札委副將王國棟﹑爲直隸永平副將。

○朝鮮國王李倧遣使謝恩表貢方物。宴賚如例

○天津妖婦張氏﹑假稱故明天啟後。同黨王禮﹑張天保﹑私制玉印令旗。謀爲不軌。被獲。伏誅。

○己丑。升陜西左布政使劉弘遇﹑爲都察院右副都禦史﹑巡撫安徽﹑協理軍務。

○升山西寧武兵備道副使劉漢祚﹑爲江南布政使司左布政使。江南漕運道副使夏一鶚﹑爲本省按察使司按察使。陜西平涼府知府宗灝﹑爲本省按察使司副使﹑寧夏兵備道。

○降補徽寧巡撫李棲鳳﹑爲浙江布政使司參議﹑兼按察使司僉事﹑分巡嘉湖道。直隸天津道副使陳洪謨﹑爲陜西布政使司參議﹑兼按察使司僉事。西安兵備道。

○庚寅命內翰林弘文院編修陳爌。吏科給事中董篤行﹑爲浙江鄕試考試官內翰林弘文院編修胡兆龍。戶科給事中常居仁﹑爲湖廣鄕試考試官。吏部考功司主事李皓中書科中書舍人張文炳﹑爲陜西鄕試考試官。

○江南通州妖人蘇成﹑造逆書謀爲不軌被獲伏誅。

○江寧巡按竇蔚﹑疏劾徽寧兵備道盧世揚私委同知孔尙達﹑縱盜劫獄命革職究擬。

○壬辰。贈殉難陜西固原遊擊李變龍﹑周存徳﹑馬應熊﹑魏尙忠爲參將。守備趙文光董師吉﹑爲都司。予祭如例。各錄用其子弟一人。

○贈鄖陽陣亡總兵官都督同知孫定遼﹑爲左都督。遊擊李顯功﹑行都司袁捷﹑爲參將。署總兵官楊文富﹑爲都督僉事。委署參將漆尙友爲。副將祭葬如例各錄用其子弟一人。

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十九

順治五年戊子。六月甲午朔。免陜西西安延安平涼臨洮﹑慶陽﹑漢中等府屬州縣。順治四年雹災額賦

○丙申。敍徵山西陜西山東湖廣﹑四川﹑江南﹑及追殺流賊功升二等精奇尼哈番席特庫巴顏﹑墨爾根侍衛李國翰爲一等精奇尼哈番二等阿思哈尼哈番蘇拜爲三等精奇尼哈番三等阿思哈尼哈番阿爾津爲一等阿思哈尼哈番一等阿達哈哈番譚拜爲三等阿思哈尼哈番。三等阿達哈哈番覺羅科爾昆﹑海塞﹑胡沙﹑拜他喇布勒哈番兼一把沙喇哈番阿喇善﹑爲二等阿達哈哈番拜他喇布勒哈番兼一拖沙喇哈番覺羅雅布海阿濟拜﹑錫喇巴雅拉﹑渾津拜他喇布勒哈番噶達渾爲三等阿達哈哈番加一等阿達哈哈番俄莫克圖巴圖魯拜他喇布勒哈番費雅思哈達素﹑董我樂﹑翁愛﹑馬錫各一拖沙喇哈番。額楚護軍胡鈕﹑牛錄章京阿濟圖﹑布達習禮﹑額爾濟圖前鋒侍衛俄莫克圖﹑納哈布﹑克錫特﹑塞勒布﹑護軍校瓦爾喀虎席﹑額爾特鄂內海達﹑胡護納﹑各一拖沙喇哈番贈故三等精奇尼哈番準塔巴圖魯爲一等精奇尼哈番二等阿達哈哈番哈寧噶爲一等阿達哈哈番拖沙喇哈番馬豸爲拜他喇布勒哈番巴祿牛錄章京戴納莽色﹑驍騎校翁阿代﹑爲拖沙喇哈番加贈故拜他喇布勒哈番巴不害巴圖魯一拖沙喇哈番贈陣亡拖沙喇哈番席特庫爲拜他喇布勒哈番牛錄章京馬如珍達爾馬護軍校巴楊阿顧朗阿蘇喇章京達魯堪爲拖沙喇哈番加贈陣亡拜他喇布勒哈番葛霸庫一拖沙喇哈番以準塔巴圖魯弟阿喇密哈寧噶子率顏馬豸子博洛巴祿子山津戴納子禪布莽色子馬爾漢﹑翁阿代子巴爾堪席特庫弟辛泰馬如珍兄子惟徳達爾馬子葛梅﹑巴楊阿子楊古孫顧朗阿子穆成格﹑達魯堪子尼雅漢﹑葛霸庫子觀布各襲職。

○以登城功﹑授搜塞拜他喇布勒哈番。賜號巴圖魯。

○以軍功﹑贈故拖沙喇哈番步達錫理﹑爲拜他喇布勒哈番。以其子三等阿達哈哈番博爾和兌爾襲爲一等阿達哈哈番。故二等精奇尼哈番巴代弟色冷﹑二等阿思哈尼哈番席特庫子常舒﹑一等阿達哈哈番﹑兼一拖沙喇哈番尼。滿兄子穆舒渾﹑海塞塔布囊子多爾濟﹑二等阿達哈哈番左中魁子應泰隨赫徳兄子綽克托峨赫子金特黑﹑三等阿達哈哈番和托兄子碩塞納顧錫子班第尼雅漢巴圖魯子俄習禮﹑特濟子單代噶尼巴圖魯弟阿穆虎朗劉輔弼兄子扶朝濟馬護伯章西霸席特庫子車爾貝﹑拜他喇布勒哈番兼一拖沙喇哈番隨蘭子魏赫徳﹑哈爾撒子俄多羅查木蘇巴圖魯弟俄木齊阿爾哈弟肯齊赫﹑拜他喇布勒哈番訥﹑木齊弟班弟﹑塞赫兄子噶魯﹑垂爾查木蘇子俄爾濟泰﹑道泰子根杜思哈布﹑布彥代子鮑周﹑孟格子朱爾馬﹑訥木洪子齊克圖﹑屯泰巴圖魯子溫泰﹑覺羅土蘭子胡瑚﹑覺羅蘇蘭子吳庫﹑馬爾機喇弟俄禮﹑祁泰子畢西賚喇思夏卜弟畢達喇納﹑翟思瑚黎從弟隨和托﹑拖沙喇哈番覺羅拐何多子拜塞﹑希福兄子金周克思克子哈爾基﹑王文奎子騰髙﹑囊果齊子隨哈達﹑阿爾哈從弟夏珠﹑哈禮子博濟﹑巴布古津子穆護爾代﹑於化龍子連芳﹑致仕二等阿達哈哈番王家楫子宗舜﹑各襲職。

○升二等阿達哈哈番哈世屯﹑巴哈﹑爲一等阿達哈哈番。

○以兵科左給事中郝璧﹑爲江南布政使司參議﹑兼按察使司僉事﹑徽寧兵備道。升浙江杭嘉湖道副使史儒綱﹑爲陜西布政使司參政﹑管左布政使事。河南大梁道僉事李呈祥﹑爲湖廣布政使司參議﹑兼按察使司僉事武昌兵備道直隸趙州知州胡以泓﹑爲江南按察使司僉事﹑蘇松兵備道。山西平定州知州滕衝霄﹑爲江南按察使司僉事﹑漕運道山西渾源州知州金元祥﹑爲本省按察使司僉事﹑寧武兵備道。

○辛丑。烏斯藏闡化王王舒克等﹑遣使顧什瑣諾木必拉式﹑表貢方物宴賚如例

○壬寅。遣湖廣道監察禦史盧傳﹑巡按陜西。

○癸卯。升河南左布政使周文葉﹑爲都察院右副都禦史巡撫甘肅贊理事務

○升陜西漢中府知府董應徵﹑爲本省按察使司副使﹑兼布政使司參議﹑督糧道。河南南陽府知府辛炳翰﹑爲本省按察使司副使﹑兼布政使司參議。分守大梁道浙江金華府知府張安豫爲本省按察使司副使兼布政使司參議分守杭嘉湖道。兵部郎中瑣靑縉﹑爲湖廣按察使司僉事﹑分巡下湖南道。禮部郎中沈潤﹑爲浙江按察使司僉事﹑管分守寧紹臺道參議事

○甲辰。陜西總督孟喬芳疏報﹑侍郎額塞等﹑大破逆犭�回於蘭州斬獲甚眾。其黨悉平。報聞

○庚戌。升山西按察使董天機爲河南布政使司左布政使。

○甲寅。命內翰林祕書院編修梁淸寬﹑傅維鱗﹑爲江南鄕試考試官。

○乙卯。贈殉難江南徽州府績。溪縣知縣侯憲武﹑爲本省按察使司僉事。蔭一子入監讀書。予祭葬如例。

○丙辰。夜京師地震。有聲。起東北﹑至西南﹑復震。

○降補山東巡撫張儒秀﹑爲山西布政使司參議﹑管按察使事。

○升陜西臨洮府﹑知府劉國楨爲本省按察使司副使﹑兼布政使司參議﹑分守關西道。

○壬戌。上禦太和殿。受厄魯特部落貢使土布新等朝賜宴

○詔援巢�刀叛犭�回蒙古軍﹑出邊各回部落。

○癸亥。太廟工成。奉安。神位於正殿遣輔國公鞏阿岱祭告秋七月甲子朔享太廟。遣輔國公鞏阿岱行禮。

○乙丑。諭戶部﹑嗣後宗室覺羅內﹑凡有貧乏不能聊生者﹑不時奏聞

○戊辰。革懷來兵備道朱永旺職鞭五十。給本主多羅貝勒勒克徳渾家爲奴。以抗攝政王令不飼牛也

○庚午。多羅郡王博洛﹑坐部員往府中啟事所屬護衛多克新﹑胡圖﹑不容進見王旣知其事﹑不行舉首。及訊問又不以實對罰銀二百兩。

○辛未。轉鴻臚寺右少卿王綱肅爲本寺左少卿。升左寺丞李時秀爲右少卿。

○升山東登州道副使楊云鶴爲福建布政使司參政分守漳南道。山東萊州道參議張祺爲湖廣按察使司副使﹑分巡荊南道

○壬申。索倫部落牛錄章京阿濟布等﹑貢貂皮宴賚如例。

○開封府河工成

○削甲喇章京劉在雍職鞭一百以誣甲喇章京韓英爲叛黨故也。

○遣陜西道監察禦史石維昆﹑巡按甘肅。

○丙子。上禦中和殿。賜科爾沁國達賴臺吉等宴。

○先是額駙誇紮同伊母﹑將禁用巫人薩海並賽神之鈴﹑不奉命而致公主所有精奇尼哈番塞赫夫婦﹑向爲公主賽神﹑因知有巫人之事畏罪不爲賽神誇紮遂逐塞赫夫婦。誇紮之母﹑又取牛錄下房屋﹑與巫人居其承襲阿山職時﹑誇紮與其母及查塔牛錄章京噶賴驍。騎校喇固善等不開送塞赫名又不與塞赫議欲令嶽爾多襲職竟啟之王其令巫人薩海迎公主時貝子博和托﹑亦欲令其治病遣八人隨之至是塞赫﹑訐諸刑部訊實。誇紮母﹑巫人薩海﹑俱論死。誇紮﹑罰銀千兩。查塔﹑革一拜他喇布勒哈番。罰銀百兩。牛錄章京噶賴﹑革職。解牛錄任。鞭一百。驍騎校喇固善﹑革職。鞭一百。貝子博和托﹑罰以應得之罪。議上。得上�日﹑誇紮母﹑罰銀三百兩。誇紮﹑罰銀一百兩。查塔﹑罰銀五十兩。噶賴﹑革拜他喇布勒哈番。免鞭責。仍管牛錄。喇固善﹑革驍騎校職。鞭一百貝子博和托﹑巫人薩海﹑俱免罪。

○歸化城土默特部落古祿格等﹑貢駝馬。宴賚如例。

○輔政徳豫親王多鐸﹑以黃紗衣一襲﹑授平西王吳三桂子應熊。攝政王見之﹑詫甚。以爲上賜也。詰之﹑知授自和碩徳豫親王。王引咎。因命諸王大臣會議。擬罷多鐸輔政。仍罰銀五千兩。詔止罰銀二千兩

○喀爾喀部落戴靑訥門汗喇嘛﹑塞爾濟額爾徳尼韋正等來朝貢。宴賚如例。

○命禮科給事中姚文然﹑兵部武選司員外郎李仲熊﹑爲山東鄕試考試官。工科給事中魏裔介﹑戶部山西司主事方若珽﹑爲山西鄕試考試官。吏部文選司員外郎吳允謙﹑禮部祠祭司員外郎鐘性朴﹑爲河南鄕試考試官。

○川湖總督羅繡錦疏報﹑總兵官馬蛟麟﹑進巢�刀白溶﹑楠木峒等處逆賊。俘斬甚多。報聞

○丁丑。設六部漢尙書﹑都察院漢左都禦史。各一員。以陳名夏。爲吏部尙書謝啟光﹑爲戶部尙書李若琳。爲禮部尙書。劉余祐﹑爲兵部尙書。黨崇雅﹑爲刑部尙書。金之俊﹑爲工部尙書。徐起元﹑爲都察院左都禦史

○贈四川廣元縣殉。難札委參。將王禹﹑爲遊擊。仍錄其子弟一人

○鄂爾多斯部落單達等﹑貢駝馬。宴賚如例

○戊寅。中元節。遣官祭福陵昭陵

○頒給靖南將軍陳泰敕印。敕曰。玆以福建叛賊作亂。罪惡滔盈。亟應誅剿。特命爾陳泰﹑充靖南將軍。統兵前徵。凡事與董阿賴﹑李率泰﹑濟席哈﹑祖澤遠等﹑同心協謀而行。毋謂自知。不聽人言。毋謂兵彊。輕視逆寇。仍嚴偵探。毋致疎虞。抗拒不順者﹑戮之。不得已而後降者。殺無赦。賊迫脇。大兵一到。卽來迎降者﹑悉行赦宥。有能殺賊﹑擒賊﹑歸正者。仍分別升賞。總以安民爲首務。須嚴禁兵將。申明紀律。凡歸順良民﹑不得擅取一物。務體朕定亂救民至意。其行間將領功罪。察實紀明匯奏。如系小過﹑當卽處分。至於護軍校﹑驍騎校以下﹑除死罪外﹑其餘無論大小過犯﹑俱與諸將商酌﹑徑行處分爾受玆重任。宜益殫忠猷。用張撻伐蕩平閩地以安黔黎。欽哉。

○己卯。予告內翰林祕書院學士陳具慶卒。

○庚辰。以董學禮爲右都督﹑充福建提督總兵官。

○賜滿漢文武大臣緞疋有差

○以宗室貧乏﹑賜公瓦克達﹑白金六千兩。固山貝子尙善公喀爾楚渾﹑各五千兩公拜伊圖﹑鞏阿岱﹑錫翰﹑蘇布圖﹑紮喀納﹑努賽﹑富喇塔﹑杜爾祜﹑穆爾祜﹑特爾祜﹑杜嫩﹑薩弼﹑顧爾瑪洪﹑及宗室巴爾楚渾﹑巴思翰﹑胡世巴﹑篇古。各三千兩。莊田各一所。徳馬護﹑一千兩。

○賜諸王﹑貝勒﹑貝子﹑公﹑曁公主﹑和碩格格等﹑潞有差

○丁亥。上禦太和殿賜鄂爾多斯部落進貢使單達等宴。

○諭刑部﹑毆殺人命﹑據律應抵。或偶相互毆﹑誤傷殺死者。杖四十。賠一人。如素有讐怨﹑因而毆殺者﹑仍依本律﹑確招奏請定奪。永著爲例

○戊子。喀喇車裏克部落故鎭國公噶爾麻子察哈岱襲爵

○定諸王貝勒﹑貝子﹑公﹑公主﹑和碩格格等﹑應用金器數目。親王和碩福金﹑金鞍各限一。器皿不限。郡王﹑瓶一。鐺二。茶筒二。酒樽二。余小器不限。貝勒。鐺二。茶筒二。酒樽二。碗三。盤三。余小器不限。貝子﹑鐺﹑茶筒﹑酒樽各一。碗二盤。二公碗盤各一。公主﹑鐺﹑茶筒﹑酒樽﹑各二。余小器不限。和碩格格等鐺﹑茶筒﹑酒樽﹑各一。碗。盤。各三。酒杯﹑盞不限。

○己丑轉戶部右侍郎張鳳翔﹑爲吏部左侍郎。刑部右侍郎房可壯﹑爲本部左侍郎。工部右侍郎劉昌。爲本部左侍郎。調工部左侍郎趙京仕﹑爲戶部左侍郎﹑總督倉場。升太常寺卿戴明說﹑爲戶部右侍郎大理寺卿孫承澤﹑爲兵部右侍郎。大理寺卿管少卿事熊奮渭﹑爲刑部右侍郎。太僕寺卿孫昌齡﹑爲都察院左副都禦史。

○以工部右侍郎管營繕司事李迎晙﹑爲工部右侍郎。

○遣廣西道試監察禦史裴希度﹑巡視漕儲。

○以原任尙寶寺卿黃熙允﹑爲通政使司右參議。

○以禮科左給事中李運長﹑爲兵科都給事中吏科給事中董篤行﹑爲戶科右給事中。杭齊蘇﹑爲刑科右給事中。刑科給事中魏象樞﹑爲工科右給事中

○升山東萊州府知府徐大用﹑爲本省按察使司副使﹑分守登萊道。直隸順徳府知府連登﹑爲山東按察使司副使﹑分巡登萊道。

○庚寅。予故學士陳具慶祭一壇。

○陜西巡按劉明偀疏奏。韓城縣民薛鳳龍妻白氏﹑年二十六。鳳龍導官兵援巢�刀土寇手刃多賊。力竭自刎。氏收葬。日夜泣墓側。不食死。盩厔縣生員何器妻任氏﹑生子六�山戊不�器故。氏撫孤守節。七十二年。髙捷妻江氏﹑生子嗣昌。甫三�山戊不�﹑捷故。氏奉繼姑﹑訓嗣昌有成。嗣昌尋死。遺二孫。氏復教育成名。守節五十九年。南鄭縣民蘇爲梯妻傅氏﹑賀逆倡亂時﹑賊見氏﹑姿美欲污之。氏不從。賊持刀迫脇。氏身受七刀。罵不絕口。至死不屈。乞賜旌表章下所司。

○浙江巡撫蕭起元疏報擒獲衢州賊魁趙之超。並僞銀印一顆。又招撫臨安縣賊渠髙自生等千餘人下部知之辛卯。賜闡化王王舒克等貢使瑣諾木必拉式號妙勝慧智灌頂國師。錫之誥命。並敕諭舒克等。敕曰爾等遣使進表具見眞誠來服之意。朕甚嘉悅方今天下一家。𨿽遠方異域亦不殊視念爾西域從來尊崇佛教。臣事中國。已有成例其故明所與敕誥印信。若來進送。朕卽攺授。一如舊例不易。

○降兩浙巡鹽禦史王燮三級﹑調用。以濫屬員故也。

○壬辰。以故三等公哲爾賁弟蘇布襲爵。一等阿達哈哈番兼一。拖沙喇哈番巴喇習禮兄達賴﹑拜他喇布勒哈番巴林弟格世圖。尼麻圖兄俄赫﹑拖沙喇哈番覺羅耿格徳子耿習﹑張達禮子薩畢漢﹑各襲職。

○以故一等阿達哈哈番布顏塔布囊桑阿爾豸侄拜他喇布勒哈番吳納海襲職。合爲三等阿思哈尼哈番。

○贈陣亡護軍校吳巴什﹑武官陳國材﹑驍騎校康武﹑爲拖沙喇哈番。以吳巴什子阿世圖﹑國材子其忠﹑康武子常保﹑各襲職。

○增設天津等七衛﹑東平一所﹑管河千總各二員。

○分故一等精奇尼哈番葉臣職﹑令其子拖沙喇哈番車爾布。襲二等精奇尼哈番。以所餘之拖沙喇哈番。並車爾布之拖沙喇哈番﹑合爲拜他喇布勒哈番。令其次子車格圖襲之

大淸世祖體天隆運定統建極英睿欽文顯武大徳弘功至仁純孝章皇帝實錄卷之三十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十

順治五年。戊子。八月。癸巳朔。遣貴州道監察禦史曹葉卜。巡按順天湖廣道監察禦史張濩﹑巡按淮揚。

○增設漢中餉司一員

○南贛巡撫劉武元奏報﹑江西逆賊金聲桓﹑王得仁等﹑擁眾二十餘萬。直犯贛界。圍城三月。官兵誓死決戰。殺賊萬餘遺孽望風奔竄重圍頓解。報聞

○甲午。以管理江南蘆課拖沙喇哈番馬登科﹑爲山東按察使司僉事﹑懷來道。

○天津巡撫李猶龍奏報﹑土寇常元輔﹑妄稱威武王。謀犯津東。總兵官蘇屏翰﹑統兵往巢�刀。元輔就擒。逆寇盡殲。下所司知之。

○乙未。喀爾喀部落土謝圖汗﹑碩雷汗等謝侵奪巴林部落罪。貢馬千匹。駝百隻。

○升宣府參將姜文惠﹑爲山海營副將札委副將張文富﹑爲鎭江副將。

○丙申。命內翰林祕書院編修李呈祥﹑國史院編修黃志遴﹑爲順天鄕試考試官。

○丁酉。遣大學士剛林。祭先師孔子。

○戊戌。祭大社大稷。遣兵部尙書阿哈尼堪行禮

○己亥。保定巡撫於淸廉疏報﹑東明土賊﹑僞稱天正年號﹑糾眾數十萬﹑圍困縣城總兵官魯國男﹑會同滿兵﹑並力巢�刀殺。賊眾潰散。畿南寧謐。疏下所司。

○浙閩總督陳錦疏報﹑海逆鄭彩等連﹤舟宗﹥千餘盤踞長樂﹑連江等縣總統部臣陳泰﹑李率泰等分兵夾擊盡驅出海長連二縣次第恢復又統前師直入興化生擒賊渠僞總督顧世臣等十一人斬之興郡蕩平﹑報聞

○辛丑太宗文皇帝忌辰遣官祭昭陵

○壬寅。授投誠唐通﹑左夢庚﹑鄭芝龍﹑董學禮﹑許定國﹑子爾安爲一等精奇尼哈番劉良佐﹑爲二等。精奇尼哈番。劉澤淸﹑李本深爲三等精奇尼哈番張天福﹑劉進忠﹑劉忠爲一等阿思哈尼哈番﹑張國柱爲二等。阿思哈尼哈番。張大元﹑趙之龍﹑李朝云﹑韓文﹑鄭家棟﹑劉麟圖﹑許得功﹑爲三等阿思哈尼哈番周可徳﹑爲一等阿達哈哈番。徐育賢﹑劉澤洪﹑爲二等阿達哈哈番。郭祚永﹑鄧文堯﹑朱國弼﹑黃九鼎﹑張國才﹑鄒存義﹑李祖述﹑李世宏﹑張拱日﹑徐九爵﹑柳祚昌﹑劉允極﹑孫維城﹑徐九成﹑李虎﹑陳泰極﹑畢科﹑張秀﹑莊世坤﹑韓孟志﹑常登﹑馬士秀於得水王美馬選﹑唐鈺﹑蔣秉忠﹑羅岱﹑郝效忠﹑賈三省﹑陳秀﹑郭熺﹑韓雄﹑韓英﹑陳尙智﹑石國璽﹑南一魁﹑爲三等阿達哈哈番王鳳翔郭有才徐恩盛﹑崔大成﹑鄭啟君﹑王尊﹑張應魁﹑劉君榮﹑牛應元﹑張云﹑張天福﹑吳雷﹑髙雲龍﹑秦正邦﹑張國安﹑趙定邦﹑施有功﹑王登名﹑閻鎭﹑雷起龍﹑蕭正選﹑董延福﹑陳守禮﹑陳有福﹑鄭育民﹑範希朝﹑鄭一國﹑張文養﹑武繼文﹑葉時榮﹑張正國﹑髙鳳翔﹑宋得名﹑李世祚李化成﹑周得功﹑何友﹑徐有才﹑傅天祥﹑李守福﹑曾大明﹑尙弘業﹑陸顯貴﹑髙進忠﹑王應時﹑王國政﹑陳奇功﹑陳節孝﹑李鐸﹑王一龍﹑陳廷啟﹑王友臣﹑韓定國﹑楊國用﹑張衝霄﹑張弘義﹑李洪成﹑張應詔﹑張拱選﹑張勛﹑黃元啟﹑姜云鳳﹑席應俊﹑張奎﹑徐有徳﹑孟良貴梁可大﹑孫成良﹑髙仲舉﹑王廷選﹑李有聲﹑於國柱﹑萬養忠﹑謝進表﹑施茂安﹑鄧希玉﹑劉定邦﹑王成功﹑張永昌﹑張彥良﹑王應舉﹑安文新﹑王大才﹑李天弼﹑蒲才﹑常逢春﹑杜忠謝成功楊華﹑陳耀武李成國張榮李應春張起龍劉啟恩黨守權孟希舜﹑王萬﹑張任先夏成官範希周﹑郝慶﹑武自成﹑爲天祥胡雄﹑曹起鳳﹑王進忠﹑周貴﹑張天宇﹑劉士心﹑齊贊元﹑宋紀﹑蔡忠﹑竇國寧﹑董永才﹑左光先﹑白廣恩﹑牛成虎﹑朱龍﹑曹有義﹑蔣麟﹑張邦寧﹑陳文廉﹑李發﹑黃龍﹑張忠﹑張成福﹑徐彪﹑王可臣﹑蔣登雷﹑劉大受子守貞﹑馬登黌子九貴﹑爲拜他喇布勒哈番。呂獻忠﹑王良策﹑楊文龍﹑杜忠良﹑張本治﹑李芳﹑張仲斗﹑席全勝﹑何耀龍﹑趙靜龍﹑康成奉﹑楊玉芳﹑葉虎﹑張奉學﹑陳天受﹑胡能﹑崔應秀﹑馬國梁﹑李龍﹑余繼魁﹑方彥功﹑胡守仁﹑李光先﹑吳天位﹑康爾寧﹑李傑﹑吳貴﹑李玉﹑李養鳳﹑張進忠﹑康成功﹑傅進忠﹑邢正﹑景萬通﹑陳進祿﹑楊武﹑李得功﹑荀官﹑王承用﹑柯名望﹑常明倫﹑於林龍﹑吳國友﹑楊魁﹑達自瑞﹑袁九龍﹑張豹﹑白應時﹑邊希望﹑郝攀桂﹑喬國萬﹑王應舉﹑趙受姚忠孝劉國輔﹑丁志髙﹑王興﹑郝有才﹑劉成功﹑魯宗儒﹑康得才﹑李祿﹑張禎﹑徐有功﹑石福﹑田永科﹑於振國﹑朱守貴﹑常國安﹑戚成虎﹑崔國泰﹑杜有才﹑潘澤民﹑姚仲禮﹑張斯璞﹑夏世福﹑陳國卿﹑劉光祚﹑陳有爲﹑董魁吾﹑何成﹑郭光斗﹑王彪﹑熊起鳳﹑馮天保﹑劉棟﹑劉惟基﹑花虎於大鵬﹑解朝白雲鶴﹑萬九洲﹑張乾﹑劉珍﹑尹國詔﹑龐守廉﹑關卜壽﹑張鳳羽﹑胡廷聘﹑劉調元﹑苗時化﹑張九儒﹑孔永吉﹑孟國良﹑楊國鏞﹑龍略﹑徐弘業﹑徐得麟﹑李應魁﹑王茂才﹑爲拖沙喇哈番

○癸卯太祖武皇帝忌辰遣官祭福陵

○甲辰。解浙江紹興總兵官吳學禮任以其防禦不嚴致海寇突犯余姚故也

○乙巳。命和碩英親王阿濟格﹑同多羅承澤郡王碩塞﹑多羅貝勒尼堪﹑貝子尙善公嶽樂等﹑統領官兵﹑巢�刀天津土寇。

○調禮部右侍郎髙爾儼爲吏部右侍郎升內翰林國史院學士胡世安爲禮部左侍郎內翰林祕書院侍讀學士陳之遴﹑爲禮部右侍郎俱兼原銜。

○命房山縣知縣祭金帝陵。

○升山西河東道參政王顯祚﹑爲陜西按察使司按察。管右布政使事。陜西慶陽府知府李日芳﹑爲本省按察使司副使分巡西寧道。湖廣下江防道僉事範鳴珂爲陜西布政使司參議﹑西寧道上湖南道僉事李懋祖﹑爲陜西布政使司參議﹑兼按察使司僉事﹑臨鞏兵備道陜西關內道僉事馮士標﹑爲本省布政使司參議﹑兼按察使司僉事﹑莊浪兵備道。

○丁未。論兵部﹑今各處土賊﹑偸制器械。私買馬匹﹑毒害良民。作爲叛亂。朕思土賊之起﹑不過凶愚數人﹑迫脇村民。遂致遺禍不小。今特爲禁約﹑除任事。文武官員﹑及戰士外﹑若閒散官﹑富民之家﹑槪不許畜養馬匹。亦不許收藏銃﹑炮﹑甲﹑冑﹑槍﹑刀﹑弓﹑矢﹑器械。各該地方官察出。估值給價。馬匹與軍士騎操甲﹑冑﹑槍﹑刀﹑弓﹑矢﹑器械﹑可用者收貯。不可用者盡行銷毀。鄰佑十家長﹑俱具甘結於該管官。匯造淸冊。送該督撫衙門﹑轉送兵部有不遵禁諭﹑隱匿兵器者﹑是懷叛逆作賊之心﹑若經摉獲或被首告﹑本人處斬。家產妻孥入官。鄰佑十家。長杖流。出首者﹑賞給犯人家產三分之一。賞例止限百兩。如挾仇誣陷﹑卽以前罪反坐。若鄰佑十家長出首﹑罪止本犯﹑騾驢任民間畜養。若習武生童﹑及武鄕試﹑止許馬一騎。弓一張。披子箭九枝。勿用梅鍼箭。若馬匹﹑弓﹑矢﹑私借與人﹑事發者其罪維均。地方官詳察姓名。及馬毛齒﹑弓箭數目﹑造冊﹑送該督撫衙門存案。凡各地方督撫﹑道﹑府﹑州﹑縣等官﹑嚴限查收。著兵部量各直省道裏遠近。限定日期﹑速行傳知。

○戊申。四川龍安總兵官左勷卒。

○己酉。以吏部侍郎王一品﹑爲兵部左侍郎﹑兼都察院右副都禦史﹑巡撫鳳陽﹑贊理軍務。

○庚戌。遣官祭歷代帝王。

○加湖廣辰常總兵官馬蛟麟右都督以克辰州功也。

○偏沅巡撫綫縉﹑疏劾前撫臣髙斗光﹑向帶劣弁宋奇英魏思徳等擅用催餉旗號徧詐商民又代賊至漢口﹑偵探我軍消息叛情顯露今已密擒請乞嚴加究治。疏入得上�日。髙斗光著革職督撫按究擬具奏。

○辛亥。諭戶部等衙門京城漢官﹑漢民﹑原與滿洲共處近聞爭端日起劫殺搶奪而滿漢人等彼此推諉竟無已時似此何日淸寧此實參居雜處之所致。也朕反覆思維。遷移𨿽勞一時。然滿漢各安﹑不相擾害實爲永便除八旗投充漢人不令遷移外凡漢官及商民人等盡徙南城居住其原房或拆去另蓋或貿賣取價各從其便朕重念遷徙累民。著戶工二部﹑詳察房屋間數。每間給銀四兩此銀不可發與該管官員人等給散。令各親身赴戶部衙門﹑當堂領取。務使遷徙之人﹑得蒙實惠。六部﹑都察院﹑翰林院﹑順天府﹑及大小各衙門﹑書辦吏役人等若系看守倉庫原住衙門內者﹑勿動﹑另住者盡行搬移。寺院廟宇中居住僧道。勿動﹑寺廟外居住者盡行搬移。若俗人焚香往來﹑日間不禁不許畱宿過夜。如有違犯。其該寺廟僧道﹑量事輕重問罪著禮部詳細稽察。凡應遷移之人。先給賞銀。聽其擇便。定限來�山戊不��山戊不�終搬盡。著該部傳諭通知。

○以學士吳達禮。爲工部啟心郎。三等侍衛馬邇都爲內國史院學士。孟格圖爲禮部理事官。覺羅撒賽。爲兵部理事官。都賴﹑異多渾巴圖魯﹑孫塔﹑爲刑部理事官。

○以鎭國公喀爾楚渾﹑爲鑲紅旗滿洲固山額。眞正藍旗滿洲護軍校撒齊庫﹑鑲紅旗滿洲胡拜﹑爲護軍參領。鑲黃旗滿洲覺羅額爾徳﹑正黃旗漢軍海薩正紅旗漢軍吳國柄﹑正藍旗漢軍李顯貴﹑爲甲喇章京。

○以故一等精奇尼哈番徳參濟王子噶爾瑪﹑一等阿達哈哈番覺羅布爾機子查爾都拖沙喇哈番吉賽子吳伯赫﹑胡敏侄嶽甘。恩克子龔根羅多里子吳璽﹑都達海侄噶達洪﹑各襲職。

○以拜他喇布勒哈番尼堪襲其故叔之子綽爾濟之二等阿達哈哈番。爲一等阿達哈哈番兼一拖沙喇哈番。

○升二等阿達哈哈番臧國祚爲一等阿達哈哈番。授鐘內﹑爲拜他喇布勒哈番。以修昭陵功也。

○壬子。諭禮部。方今天下一家滿漢官民皆朕臣子欲其各相親睦。莫若使之締結婚姻。自後滿漢官民有欲聯姻好者﹑聽之。

○癸丑。升通政使司左通政梁云構。爲大理寺卿。太常寺少卿馮傑﹑爲本寺卿。順天府府丞趙繼鼎﹑爲太僕寺。卿大理寺寺丞衛周允。爲本寺少卿。

○補降級國子監祭酒薛所蘊﹑爲太僕寺寺丞。

○乙卯以都察院左副都禦史夏玉﹑爲兵部左侍郎﹑兼都察院右副都禦史﹑巡撫天津提督軍務。浙江督糧道參議張學聖﹑爲都察院右僉都禦史巡撫。福建﹑提督軍務。

○攺各省都司印文曰某省都司之印某省行都司之印。去都指揮使名色。

○丙辰。喀爾喀部落碩雷汗﹑遣使貢貂皮馬匹。宴賚如例。

○戊午。升浙江水利道參議楊千古爲山西按察使司副使﹑兼布政使司參議分守河東道江南淮徐道參議張兆羆﹑爲湖廣按察使司副使﹑郴桂兵備道。浙江金衢道僉事周漢傑爲湖廣布政使司參議﹑下江防道直隸密雲道僉事衣惟孝﹑爲山西布政使司參議兼按察使司僉事河間兵備道降補河間道副使秦嘉兆﹑爲陜西布政使司參議兼按察使司僉事﹑分巡關內道。

○升協守倒馬三關副將申鼎鑑﹑爲都督僉事﹑充湖廣常徳副將。

○定諸王及官民婚姻聘禮。凡娶親王女﹑聘用玲瓏鞍馬七匹。甲冑七副。親王﹑及未分家之子﹑娶大臣女﹑聘用玲瓏鞍馬二匹。金二十兩。銀一千兩。賜女父蟒朝衣﹑帽﹑帶﹑靴各一。母蟒衣﹑裙﹑褂﹑各一。並金墜。娶郡王女﹑聘用玲瓏鞍馬五匹。甲冑五副。郡王﹑及未分家之子﹑娶大臣女。聘用玲瓏鞍馬一匹。皮鞍馬一匹。金十兩。銀七百兩。賜女父蟒朝衣﹑帽帶﹑靴各一母緞。衣﹑裙﹑褂各一。並金墜。娶貝勒女聘用玲瓏鞍馬四匹。甲冑四副。貝勒及未。分家之子﹑娶大臣女﹑聘用玲瓏鞍馬一匹。空馬一匹。金五兩。銀五百兩賜女父母衣數與郡王同娶貝子女聘用玲瓏鞍馬三匹。甲冑。三副。貝子及未分家之子﹑娶大臣女﹑聘用玲瓏鞍馬一匹銀四百兩﹑賜女父補緞朝衣帽帶靴各一母緞衣﹑裙﹑褂各一。並金墜。娶鎭國公﹑輔國公女﹑聘用玲瓏鞍馬二匹。甲冑二副。鎭國公﹑輔國公﹑及未分家之子﹑娶大臣女﹑聘用皮鞍馬一匹。銀三百兩。給女父母衣數﹑與貝子同。異姓公﹑及未公家之子娶婦聘用緞衣五襲。緞被褥各三牀。金簪三枝金項圈一圓。並金墜一品官﹑及未分家之子娶婦﹑聘用緞衣四襲。緞被褥各三牀。二品官﹑及未分家之子娶婦﹑聘用緞衣三襲。緞被褥各二牀。余與異姓公同。三品官﹑及未分家之子娶婦﹑聘用緞衣三襲。緞被褥各二牀。金簪二枝。金項圈一圓。並金墜四品以下及有頂帶官員以上﹑並未分家之子娶婦﹑聘用緞衣二襲。緞被褥各一牀。金項圈一圓。並金墜。庶民娶婦﹑聘用衣一襲。被褥各一牀。並金墜。

○庚申。諭戶部﹑朕欲滿漢官民﹑共相輯睦﹑令其互結婚姻。前已有上�日。嗣後凡滿洲官員之女﹑欲與漢人爲婚者。先須呈明爾部。查其應具奏者卽與具奏。應自理者﹑卽行自理。其無職之等之女﹑部冊有名者﹑令各牛錄章京報部方嫁。無名者﹑聽各牛錄章京自行遣嫁至漢官之女﹑欲與滿洲爲婚者﹑亦行報部。無職者﹑聽其自便不必報部。其滿洲官民﹑娶漢人之女﹑實系爲妻者。方準其娶。

○辛酉。上禦太和殿。受蘇尼特部落騰機特等朝賜宴

○天津巡撫李猶龍戶部侍郎王公弼﹑坐假招撫爲名﹑赴賊營會飲俱革職爲民。章京卓內巴圖魯﹑理事官柯魁﹑坐將脫逃罪犯﹑妄奏被賊殺死﹑俱削拜他喇布勒番﹑仍削卓內巴圖魯之號九月壬戌朔喀爾喀部落邁達理胡土克圖等貢馬宴賚如例

○江西巡撫王志佐疏報﹑僞巡吳江﹑僞兵部尙書余應桂等久聚南康湖口黨惡助逆。遣遊擊李文玉﹑進巢�刀江等就擒命斬之

○癸亥。升都察院左僉都禦史蔡士英﹑爲左副都禦史以甲喇章京吳國柄爲左僉都禦史。

○遣陜西道監察禦史金元禎巡按蘇松

○通政使司右通政王志舉﹑志舉坐違例求升革職爲民

○遣山西道監察禦史佟鳳彩﹑巡視茶馬。

○甲子命和碩英親王阿濟格﹑率官兵﹑往巢�刀曹縣土寇

○丙寅。諭兵部投充滿洲新人﹑所有馬匹兵器﹑令各主察收如投充漢人中。有鐵匠﹑弓箭匠﹑不許私造兵器。賣與漢人。違者治罪。

○上禦太和殿。受紮魯特部落貝勒桑阿爾等朝賜宴。

○己巳。封多羅貝勒勒克徳渾﹑爲多羅順承郡王博洛﹑爲多羅端重郡王。

○庚午。諭內三院﹑今纂修明史﹑缺天啟四年﹑七年實錄及崇禎元年以後事迹。著在內六部﹑都察院等衙門在外督撫鎭按﹑及都市按三司等衙門﹑將所缺年分內一應上下文移有關政事者﹑作速開送禮部。匯送內院。以備纂修

○壬申。命和碩鄭親王濟爾哈朗﹑爲定遠大將軍。統兵討湖廣逆賊李錦。賜之敕曰。玆命爾充定遠大將軍。統領大兵﹑前往湖廣地方﹑徵巢�刀李錦等賊。凡事與諸將同心協謀而行。毋謂自知﹑不聽人言。毋謂兵彊﹑輕視逆寇。宜嚴偵探﹑毋致疎虞。抗拒不順者。戮之。不得已而後降者﹑殺無赦。其從前被賊。迫脇﹑大兵一到﹑卽來迎降者﹑悉行赦宥。有能殺賊﹑擒賊﹑歸正者﹑仍分別。升賞總以安民爲首務。須嚴禁兵將。申明紀律。凡歸順良民。不得擅取一物。務體朕定亂救民至意。其行間將領功績死罪。察實紀明匯奏。諸將如有應得之罪﹑及甲喇章京以下﹑無論大小過犯﹑俱與諸將商酌﹑徑行處分。爾受玆重任。宜益殫忠猷。用張撻代。立奏蕩平。以安黎庶。欽哉。

○癸酉。上出獵。

○賞蘇尼特部落騰機特等緞疋等物。

○甲戌。固山貝子吞齊喀﹑坐訐告鄭親王后。復私饋以鷹馬降爲鎭國公。仍奪所屬一牛錄。罰銀二千兩。

○丁丑。上還宮。

○封多羅貝勒尼堪﹑爲多羅敬謹郡王。

○轉戶部右侍郎戴明說﹑爲本部左侍郎。升大理寺卿梁云構﹑爲戶部右侍郎。

○以蘇尼特部落故郡王騰機思弟騰機特﹑襲封。

○戊寅。增設浙江杭州城守副將一員兵二千名移衢州總兵於金華。從督臣陳錦請也。

○己卯。解鑲藍旗藍拜固山額眞任爲梅勒章京。以固山貝子吞齊﹑爲固山額眞。正紅旗前鋒侍衛塞勒布﹑爲前鋒參領。

○添設八旗閒散章京滿洲﹑每旗七員。蒙古﹑每旗三員。秩五品。

○以鑲藍旗漢軍海爾圖﹑爲甲喇章京。

○以柳玉琳﹑爲刑部理事官。

○以故三等阿達哈哈番海山叔外錫﹑拜他喇布勒哈番﹑兼一拖沙喇哈番哈爾撒子穆察哈﹑拜他喇布勒哈番﹑巴圖子噶達洪﹑各襲職。

○庚辰。升太常寺少卿孟明輔﹑爲通政使司左通政。通政使司左參議段國璋﹑爲右通政

○補順天府府丞張若麟﹑爲原官

○升山東右布政使蘇弘祖﹑爲陜西布政使司左布政使。山西屯牧道副使張國士﹑爲山東布政使司右參政﹑兼按察使司副使﹑兗西兵備道。陜西固原道副使吳一元﹑爲浙江布政使司參政﹑兼按察使司僉事﹑分巡溫處道。江南江寧道參議張天機﹑爲浙江按察使司副使﹑兼布政使司參議﹑督糧道。湖廣荊西道參議石鳳臺﹑爲陜西按察使司副使﹑兼布政使司參議﹑分守關西道。山西大同左衛道參議李起龍﹑爲陜西按察使司副使﹑洮岷兵備道。陜西楡林道參議﹑李申北﹑爲山東按察使司副使﹑沂州道。山西口北道參議朱國詔﹑爲江南按察使司副使﹑淮徐兵備道。陜西河西道參議耿應衡爲浙江按察使司副使﹑分巡紹臺兵備道。直隸易州道僉事李允昌爲河南布政使司參議﹑兼按察使司僉事﹑密雲兵備道。江南江寧道僉事何平﹑爲福建布政使司參議督糧道山西冀寧道僉事王鏞﹑爲浙江布政使司參議﹑分守金衢道補原任湖廣武昌道參議郝絅﹑爲浙江布政使司參議﹑屯田水利道。

○辛巳。上禦太和殿受喀爾喀部落紮薩克圖汗下貢使額爾徳尼囊素等朝賜宴。

○是夜﹑有流星大如碗。赤色有光﹑起自中天。西北行至近濁聲如雷

○丙戌。升陜西潼關道參政盧震陽﹑爲山東布政使司右布政使江南太平府知府鐘鼎爲本省按察察使司副使﹑分巡江寧道江寧府知府林天擎﹑爲本省按察使司副使﹑兼布政使司參議﹑分守江寧道。陜西西安府知府王希舜﹑爲本省按察使司副使﹑分巡河西道。山西潞安府知府田起龍。爲本省按察使司副使﹑兼布政使司參議﹑分守冀寧道大同府知府孔思周﹑爲陜西按察。使司副使﹑固原兵備道。河南開封府知府周荃﹑爲湖廣按察使司副使﹑兼布政使司參議﹑分守荊西道。直隸保定府知府張羽偉﹑爲山西按察使司副使﹑易州道。山西汾州府知府王化淳爲本省按察使司副使﹑分巡口北道。禮部郎中徐一範爲山西按察使司僉事﹑大同左衛道兵部郎中孫士寧﹑爲陜西按察使司僉事楡林兵備道。工部員外郎楊天祥﹑爲河間長蘆都轉運鹽使司運使。降補山東浙州道參議祝思信﹑爲山西按察使司僉事﹑蔚州屯牧道。

○增設浙江水師三千名

○戊子。孝慈武皇后忌辰。遣官祭福陵。

○固山貝子博和托薨謚溫良。

○輔國公杜倫卒。謚懷湣

○己丑。平南大將軍恭順王孔有徳等﹑班師還冬十月壬辰朔享太廟遣鎭國公拜尹圖行禮

○頒順治六年時憲書

○癸巳。升戶部左給事中袁懋功﹑爲刑科都給事中刑科左給事中朱之弼爲工科都給事中。轉吏科右給事中髙桂﹑禮科右給事中楊璜﹑兵科右給事中劉顯績﹑俱爲本科左給事中。

○革湖廣分守下湖南道夏揚名職。下撫按鞫問。以寶慶失守故也。

○升河南。汝寧府知府吳守進﹑爲陜西按察使司副使﹑潼關道。

○乙未。升札委副將劉應志﹑爲倒馬三關副將。紫荊關參將陳一貫﹑爲浙江紹興副將陜撫標中軍遊擊胡來覲﹑爲浙江溫州副將。

○陜西按察使鄭淸。坐承問犯官不依律問罪。降一級﹑調用。

○丁酉。定遠大將軍和碩鄭親王濟爾哈朗疏報﹑大兵恢復曹縣。斬獲無算。生擒賊首。李名讓﹑張學允等。訊其作亂之由﹑皆云劉澤淸。曾致書﹑李化鯨﹑鼓惑賊眾倡謀舉事。許以內應。將化鯨等﹑一並解京。事下所司。

○戊戌以正黃旗漢軍精奇尼哈番左夢庚﹑正紅旗漢軍梅勒章京王國光﹑各爲本旗固山額眞。

○升吏部理事官周國佐﹑爲本部侍郎盧登科﹑爲工部侍郎。

○命梅勒章京郭朝宗﹑駐防漢中。

○以法坦﹑爲京城總禦。

○添設看守外城七門漢軍章京。

○設駐防滄州城守尉一員防禦三員驍騎校四員濟寧州城守尉一員。防禦三員。驍騎校四員。淮安府城守尉一員。防禦七員。驍騎校八員。濟南府在守尉一員。防禦三員。驍騎校四員。臨淸州城守尉一員。防禦三員。驍騎校四員大名府城守尉一員防禦三員。驍騎校四員。河間府城守尉一員防禦三員。驍騎校四員。

○己亥遣貴州道監察禦史金志遠巡按宣大。江南道監察禦史潘朝選巡按廣東

○上禦太和殿賜平南大將軍恭順王孔有徳等宴。

○壬寅和碩禮親王代善薨。年六十六王。太祖牙皇帝第二子也

○甲辰。賜恭順王孔有徳﹑智順王尙可喜﹑懷順王耿仲明﹑貂蟒袍各一襲。鞍馬各一匹。空馬各一匹。

○遣官祭和碩禮親王。

○偏沅巡撫綫�糸一吅一日�疏報﹑定南將軍固山額眞佟圖賴﹑恢復寶慶。下所司議敍。

○定賜諸王以下修造園塋銀兩例。親王﹑五千兩。郡王﹑三千兩。貝勒﹑二千兩。貝子﹑一千兩。公﹑五百兩。和碩禮親王﹑與眾不同。特恩賜銀一萬兩。

○己酉。封喀喇沁部落色冷塔布囊科爾沁國郭爾羅斯奔霸﹑爲鎭國公。以其率所降。復於錦州等處﹑屢立戰功故也。

○辛亥。宣府赤城兵叛。命護軍統領阿爾津等﹑率兵討之

○癸丑。賞湖廣凱旋恭順王孔有徳﹑智順王尙可喜﹑懷順王耿仲明﹑金各二百兩。銀各五千兩。續順公沈志祥金百兩銀二千兩。固山額眞金礪﹑金二十兩。銀四百兩。梅勒章京卓羅。金十兩。銀三百兩。藍拜﹑屯泰﹑金各十兩。銀各二百五十兩。阿思哈尼哈番等官﹑金各五兩。銀各一百五十兩。阿達哈哈。番等官﹑銀各一百五十兩。拜他喇布勒哈番兼一拖沙喇哈番﹑及拜他喇布勒哈番牛錄章京﹑拖沙喇哈番。間散章京等官銀各七十兩。署章京事驍騎校﹑撥什庫銀各四十兩三王﹑續順公下阿思哈尼哈番等官﹑金各八兩銀各八十兩。阿達哈哈番等官﹑銀各八十兩拜他喇布勒哈番等官﹑銀各三十兩。

○厄魯特培落錫勒圖綽爾濟等﹑遣使貢馬宴賚如例。

○甲寅。賜恭順王孔有徳﹑智順王尙可喜﹑懷順王耿仲明﹑黑狐帽各一頂玲瓏鞍馬各一匹彩緞各五十疋

○以故三等精奇尼哈番多爾濟弟綽爾濟﹑一等阿達哈哈番吳守進子國柄﹑三等阿達哈哈番張紹貞子天源拜他喇布勒哈番左光先子緒﹑拖沙喇哈番覺羅駱槎侄布喀訥爾徳侄桑阿禮﹑蔣一奎弟一鵬﹑喇薩禮子白壽李應科弟應魁覺羅恭格徳弟莊特﹑各襲職。

○宴朝鮮國進鷹使臣隋達禮等於禮部

○乙卯。鎭守盛京協領穆克屯﹑坐剌傷昂邦章京葉克書梅勒章京納睦﹑協領吳爾董阿﹑棄市

○丙辰。升陜西靖遠道參政黃紀爲本省按察使司按察使。

○投行取陜西宜川縣知縣陳扆銘爲吏科給事中陜西延安府推官杜篤祜﹑爲戶科給事中江南淸河縣知縣李用質﹑爲兵科給事中直隸寧津縣知縣陳調元﹑爲刑科給事中山西臨縣知縣陳顯忠﹑爲廣西道試監察禦史河南汝陽縣知縣楊義爲江南道試監察禦史直隸眞定府推官王應元爲河南道試監察禦史中書科中書舍人上官鉝爲山東道試監察禦史江南泰興縣知縣陳棐爲山西道試監察禦史河南原武縣知縣張瑃爲陜西道試監察禦史

○劉澤淸勾連曹縣叛賊。謀爲不軌﹑事覺澤淸並弟侄。及賊渠李洪基李化鯨﹑皆伏誅

○丁巳。遣官祭和碩禮親王

○戊午。山東按察使司按察使武延祚﹑以病致仕

○革福建驛傳道僉事董振秀職提問。以按臣霍達劾其貪婪不職也。

○庚申。上禦太和殿受厄魯特部落貢使布哈山�一吅一日�等朝。賜宴於午門外。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十一

順治五年。戊子。十一月辛酉朔

○壬戌。升光祿寺少卿王邦柱﹑爲太常寺少卿

○癸亥。固山貝子蘇布圖﹑隨徵湖廣﹑薨於軍﹑謚悼湣。

○甲子。諭吏部等衙門。督撫總兵受封疆重寄。惟久任乃能成功。不得以細故輕更。致誤地方至道府州縣﹑一應滿漢官員﹑必三年考滿﹑方許升遷。名州縣城池﹑偶有失事本管知府﹑原爲兵馬責任﹑若槪從降調﹑去畱不常﹑益誤地方。不系同城者﹑不必議罪。其該道不系同城﹑亦止住俸催巢�刀。視賊之巢�刀滅遲速﹑聽督﹑撫按﹑特疏分別。以定開復降罰。教官原無地方責任﹑不得同州縣官議罪。

○以剛阿泰爲都督僉事﹑充鎭守九江總兵官。魯宗孔﹑爲署都督僉事﹑充鎭守通州總兵官。

○江南江西河南總督馬國柱奏報﹑廣賊李成棟﹑妄稱惠國公。始踞南雄。繼而勾連峝蠻土寇﹑號稱百萬直犯贛城。撫臣劉武元﹑總兵官胡有升等﹑大破之。成棟單騎走斬首萬餘級。俘獲無算得上�日褒獎﹑從優敍賚。

○乙丑。以奉太祖配天。四祖入廟。遣官祭告天地。太廟。社稷。祭圜丘文曰。維順治五年。戊子。十一月辛酉朔。越五日乙丑。嗣天子臣敢昭告於皇天上帝曰。升中大典。禮重配天。世徳延休。情殷尊祖。恭於順治五年十一月朔八日冬至祀天於南郊。奉太祖武皇帝配。謹溯推源本。追崇太祖以上四世。髙祖澤王﹑爲肇祖原皇帝。髙祖妣﹑爲原皇后。曾祖慶王﹑爲興祖直皇帝。曾祖妣爲直皇后。祖昌王﹑爲景祖翼皇帝。祖妣﹑爲翼皇后。考福王﹑爲顯祖宣皇帝妣﹑爲宣皇后。聿成大典。敷布多方備此明禋。預申虔告方澤﹑太廟﹑社稷﹑文同。

○丙寅。陜西巡撫黃爾性奏報逆賊賀珍等﹑謀欲渡江截漕。興安總兵官任珍﹑率兵擊走之。生擒賊渠李應全等斬獲無算。下所司察敍。

○戊辰。冬至祀天於。圜丘。奉太祖武皇帝配享。文曰。維順治五年。�山戊不�次戊子。十一月。辛酉朔。越八日。戊辰嗣天子臣敢昭告於皇天上帝曰。今央長至陽气初復。謹遵典禮。率羣臣﹑虔奉玉帛﹑犧牲﹑粢盛庶品敬薦皇天上帝。恭奉太祖承天廣運聖徳神功肇紀立極仁孝武皇帝配。惟歆享之

○追尊四祖考爲皇帝。四祖妣爲皇后。上親詣太廟致祭。文曰。維順治五年。�山戊不�次戊子十一月辛酉朔。越八日戊辰。孝孫嗣皇帝敢昭告曰受命一統之模道隆尊祖推。祖自出之本。義重格天惟世徳以作求。當肇稱而上祀。恭惟太祖以上四世髙曾祖考﹑鐘祥毓瑞。長髮純禧創業貽謀。久膺篤祜謹尊髙祖澤王﹑爲肇祖原皇帝髙祖妣爲原皇后曾祖慶王﹑爲興祖直皇帝。曾祖妣﹑爲直皇后。祖昌王爲景祖翼皇帝。祖妣爲翼皇后。考福王﹑爲顯祖宣皇帝。妣﹑爲宣皇后。伏惟神聖。鑑此孝思謹告。肇祖原皇帝冊文曰。維順治五年。歲次戊子。十一月辛酉朔越八日。戊辰孝孫嗣皇帝。稽首頓首。上言於皇祖澤王。今天下一統大業已成。皆由皇祖篤祜所致爰修典禮用殫孝思敬薦冊寶尊上謚號曰。肇祖原皇帝以垂功徳於萬禩。謹言。興祖直皇帝。景祖翼皇帝顯祖宣皇帝﹑冊文同。原皇后冊文曰維順治五年。歲次戊子。十一月。辛酉朔。越八日戊辰。孝孫嗣皇帝稽首頓首。上言於皇祖妣。今天下一統。大業已成。皆由祖妣贊相肇祖原皇帝行善篤祜之所致也。爰修典禮用殫孝思。敬薦同寶。尊上謚號曰原皇后。以垂懿徳於萬禩。謹言直皇后﹑翼皇后﹑宣皇后﹑冊文同。寶文曰。肇祖原皇帝之寶。原皇后之寶興祖直皇帝之寶。直皇后之寶。景祖翼皇帝之寶。翼皇后之寶。顯祖宣皇帝之寶。宣皇后之寶

○喀爾喀部落紮薩克圖汗下額爾徳尼哈談巴圖魯﹑厄魯特部落諾門汗等﹑貢駝馬宴賚如例

○辛未。以奉太祖武皇帝配。天。及追尊四祖考妣帝後尊號禮成諸王羣臣﹑上表稱賀是日﹑大赦天下。詔曰大一統之業。禮莫重於配天。通孝思之誠情。莫切於尊祖。謹於順治五年。十一月朔八日冬至。恭祀天於南郊。奉太祖承天廣運聖徳神功肇紀立極仁孝武皇帝配。卽於是日推本孝思。追尊太祖以上四世。髙祖澤王﹑爲肇祖原皇帝。髙祖妣﹑爲原皇后。曾祖慶王﹑爲興祖直皇帝。曾祖妣﹑爲直皇后。祖昌王﹑爲景祖翼皇帝。祖妣﹑爲翼皇后。考福王爲顯祖宣皇帝。妣爲宣皇后。典禮綦隆覃恩宜廣特大赦天下以慰臣民。應行事宜條列於後。叔父攝政王﹑治安天下。有大勛勞宜增加殊禮。以崇功徳及妃﹑世子應得封號。院部諸大臣集議具奏。一﹑親王﹑郡王﹑貝勒﹑貝子﹑公﹑將軍等﹑宜優加恩賜並王妃﹑世子嗣子等﹑應得封典該部察議具奏。一﹑自順治五年﹑十一月初八日昧爽以前官吏兵民人等有犯﹑除謀反叛逆﹑子孫謀殺祖父母父母內亂妻妾殺夫﹑告夫奴婢殺家長﹑殺一家非死罪三人﹑采生折割人謀殺﹑故殺眞正人命﹑蠱毒魘魁﹑毒藥殺人﹑彊盜﹑妖言﹑十惡等眞犯死罪不赦外。其餘已發覺﹑未發覺已結正﹑未結正﹑咸赦除之。有以赦前事相告訐者以其罪罪之。一﹑藩王﹑及王夫人﹑嗣子等﹑應加恩典該部察議具奏一滿洲官員﹑開國以來屢世從徵。勞績久著。該部分別升敍實授官員﹑一槪給與世襲誥命。一﹑滿洲兵丁各處戰功勞苦該部通行賞賚。一﹑自順治元年五月以來﹑各地方歸順有功文武官員人等﹑除已敍外凡未經敍錄者。將歸順來歷及歸後勞績該部察明敍升給與世襲誥敕。一﹑在京在外衛所原設有世襲官員管攝今以新舊有功官員設立﹑給與世襲誥敕。一﹑在京文武官員聽各衙門堂印官﹑確察分別升賞一﹑內外滿漢官員﹑一品﹑封贈三代。二品﹑三品﹑封贈二代。七品以上﹑封贈一代。八九品止封本身。俱給與應得誥敕三品以上﹑蔭一子入監讀書。一﹑內外武職官員照例給與誥敕。應加恩蔭該部察例議奏一﹑凡試職各官俱準實授。一﹑順治六年會試照丙戌科額﹑取中進士四百名。一﹑派徵錢糧﹑俱照萬曆年間則例。其天啟崇禎年加增﹑盡行蠲免通行已久如有貪官污吏﹑例外私派﹑多徵擾民者﹑該撫按官糾參重處。一﹑地方災傷一經察勘卽與蠲免。有司官毋得仍行派徵有及有力之家濫行冒免﹑以致窮民不沾實惠。一﹑我朝定鼎以來﹑恩詔有免。荒地有免。水旱災傷有免。民間額賦﹑不應再有拖欠。或輸納已完地方官別項支用﹑或侵入私囊﹑以致小民虛受拖欠之名。撫按官確察某州縣額徵若干。已完若干未完若干。果系百姓拖欠﹑自元年以至三年悉與豁免。一各關抽稅俱照萬曆年間舊例。其天啟崇禎年間加額。除免一半。不得踵習明季陋規﹑分外多抽。及多設委官巡攔﹑以察稅爲名肆行科擾。一﹑漕白二糧﹑照舊徵收本色。除二三兩年運官掛欠﹑久追未完俱準豁免外。其五年運到四年漕白二糧掛欠數多明系侵盜但照數追比還官。俱免擬罪。一﹑各處本色錢糧除顏料黃白蠟﹑仍辦本色外其餘準解折色一年一﹑直省押解錢糧官吏有途次被劫﹑見在追比者﹑準與豁免。一﹑圈丈地土分給滿洲耕種﹑其被圈之家﹑或圈去未補﹑或原地錢糧未除﹑卽與豁免。或新補之地﹑較原地瘠薄不堪者俱照新地等則納糧。一﹑滿洲圈過地內﹑道路﹑溝壑﹑房基﹑廟宇﹑墳墓﹑皆系地數。今一槪除去不算﹑則原額必虧﹑錢糧何出﹑俱著一體淸察豁免。一﹑倉庫錢糧收支各有款項數目。有額外多支﹑及盤量短少者﹑俱免追賠。並免科罪。一﹑勢豪舉放私債﹑重利剝民﹑實屬違禁。以後止許照律﹑每兩三分行利。卽至十年﹑不過照本算利。有例外多索者﹑依律治罪。一﹑各處無主荒地﹑該地方官察明呈報。撫按再加察勘。果無虛捏﹑卽與題免錢糧。其地仍招民開墾。一﹑北城﹑及中東西三城﹑居住官民商賈﹑遷移南城﹑𨿽原房聽其折賣。按房領給銀兩。然捨其故居﹑別尋棲址。情殊可念。有地土者﹑準免賦稅一年。無地土者﹑準免丁銀一年。一軍民年七十以上者﹑許一丁侍養。免其雜派差役。八十以上者﹑給與絹一疋。綿一斤。米一石。肉十斤。九十以上者﹑倍之。一﹑各處養濟院收養鰥寡孤獨﹑及殘疾無告之人。有司畱心舉行。月糧依時給發。無致失所。應用錢糧﹑察照舊例。在京於戶部﹑在外於存畱項下動支。一﹑凡系大貪﹑罪應致死者﹑止免死贓仍照追永不敍用。一﹑凡系見在議革﹑議降﹑議罰﹑及住俸戴罪並內外衙門提問究擬者﹑盡與豁免。一﹑各官已經罰俸﹑住俸戴罪者俱免。一﹑各直省順治五年鄕試副榜諸生﹑廩監準貢。增附準入監肄業。一﹑各該地方儒學生員﹑每學拔貢一名。卽用順治五年科舉首卷﹑送部廷試。如首卷中式﹑或有事故﹑以次優捲挨補。不許越序。一﹑所在孝子﹑順孫﹑義夫﹑節婦﹑自順治元年以後﹑曾經各該巡按禦史奏聞者﹑仍行該巡按再爲核實。毋事浮濫造冊報部。以憑具奏旌表。一﹑遠省未附地方﹑文武各官﹑及鄕紳士民﹑投誠歸順者以前負固之罪﹑通與赦免。察其功之大小﹑各與升賞。一﹑土賊多因饑寒失業﹑詔書到日﹑𨿽系首惡若能率黨投首悉免其罪。兵收入伍。民收入籍。俟其得所﹑方議差徭。有能擒捕首惡﹑及黨內首告者﹑論功授官給賞。如有因其投首﹑乘機邀執﹑希圖功賞者﹑治以重罪。一﹑各處土司﹑原應世守地方。不得輕聽叛逆招誘﹑自外王化。凡未經歸順﹑今來投誠者﹑開具原管地方部落﹑準與照舊襲封。有擒執叛逆來獻者﹑仍厚加升賞。一﹑已歸順土司官﹑曾立功績﹑及未經受職者﹑該督撫按官﹑通察具奏。論功升授。一﹑滿洲赦前逃人﹑如在順治六年八月以前自歸者﹑匿主鄰佑官長人等﹑一槪免議。在九月初一以後者﹑不免。若在限定日期之內﹑被人告發或失主認識者﹑仍舊例問罪。一﹑內外問刑衙門﹑凡滿漢官員犯各項罪名﹑應鞭責﹑應板責者以後俱依律折贖﹑免責。一﹑應追贓私﹑察果產業俱盡力不能完者﹑槪與豁免。毋得株連親族以上各款﹑凡內外各衙門官﹑俱當實心作速遵行。各該地方﹑卽將詔刊刻﹑張掛於各大小村莊﹑務使民人盡知蠲免款件。如有怠玩壅蔽﹑在內都察院科道﹑在外督撫按﹑指參。定以違上

�日論。官民人等﹑果有不得沾恩者﹑許據實奏聞通政司卽與封進。如虛﹑坐以欺誑重罪。於戲紹百王之鉅典。合萬國之歡心。欲禮備而樂和務化行而俗美布告遐邇。咸使聞知。

○壬申。以正白旗滿洲海塔﹑鑲白旗滿洲唐偉﹑正黃旗滿洲諾穆齊﹑正紅旗滿洲噶達渾﹑鑲紅旗滿洲算拜﹑正藍旗滿洲伊穆圖索爾敏﹑爲甲喇章京

○以張所養﹑爲吏部理事官。馬尼﹑爲禮部理事官。薩克察巴圖魯﹑色冷﹑爲兵部理事官。覺羅瓦爾瑪﹑爲刑部理事官。圖爾白愼巴圖魯﹑阿納海﹑爲工部理事官。

○甲戌。加二等阿思哈尼哈番大學士範文程﹑爲一等阿思哈尼哈番。一等阿達哈哈番大學士剛林﹑爲三等阿思哈尼哈番。俱賜名巴克什。以簡任內院﹑贊理機務學問淵博﹑忠勤懋著也。

○以故拜他喇布勒哈番峨博尼弟克什圖襲職。

○遣江南道監察禦史蘇京﹑巡按眞定。江西道監察禦史蔡應桂﹑巡按山西。

○丙子。輔國公恭安卒恭安﹑貝勒阿敏第四子阿敏得罪幽系。恭安以未分家子連坐。廢爲庶人後念系宗室復封爲輔國公。隨和碩鄭親王濟爾哈朗徵湖廣卒於軍中年二十六。

○癸未。攝政王獵至蹇家莊。會報喀爾喀部落二楚虎爾行獵﹑向我邊界於是集諸王大臣議遣和碩英親王阿濟格﹑多羅端重郡王博洛﹑多羅承澤郡王碩塞﹑固山貝子拜尹圖﹑公傅勒赫﹑嶽樂護軍統領鰲拜巴圖魯等﹑統兵戍守大同

○乙酉。升太僕寺少卿張鼎延﹑爲大理寺少卿

○戊子。諭祭故投誠總兵官許定國。

○庚寅。設延綏鎭中協副將一員駐札波羅堡額兵一千名十二月辛卯朔命多羅郡王瓦克達﹑固山貝子尙善﹑吞齊﹑公紮喀納﹑韓岱等率兵赴和碩英親王軍前﹑戍守大同。

○調八旗遊牧蒙古官兵之半﹑戍守阿爾齊土蘇門哈達地方

○遣章京覺羅固霸達等﹑領官兵駐防江寧府。

○以牛錄章京那密﹑徵錦州山海四川有功。授拖沙喇哈番。

○以透徳﹑鄂爾濟圖﹑招降騰機思有功。授拜他喇布勒哈番。

○奉恩將軍範圖卒。追贈輔國將軍。謚懷儀。

○以故一等精奇尼哈番戈爾土子賽音察克﹑二等阿思哈尼哈番常舒弟桑格﹑一等阿達哈哈番田虎子養民﹑三等阿達哈哈番朱文魁子天駟拜他咺布勒哈番額色子土克善﹑察漢兄查木蘇﹑衮楮克車臣弟塞冷﹑楊名新子天祥﹑拖沙喇哈番克勒侄宜朱﹑致仕三等阿達哈哈番崔如顏侄天成﹑各襲職

○加贈陣亡提督總兵官拜他喇布勒哈番孫定遼拖沙喇哈番。以其兄子登髙﹑襲職

○壬辰。遣廣西道監察禦史陳顯忠﹑巡按江寧江西道監察禦史楊義巡視兩浙鹽課

○癸巳。卯刻有流星大如彈丸赤色。起自中天。西北行至近濁。入天廩。

○升江西九江副將楊捷爲署都督僉事﹑充鎭守九江總兵官

○丙申。以直隸平山﹑隆平﹑蝗災。淸丰﹑雹災。免本年額賦

○丁酉。以王文奎﹑爲內翰林弘文院學士

○設八旗管領步兵﹑每旗步軍副將尉一員。每甲喇步軍校一員。每牛錄步兵十兵內撥什庫一名。管守街宿城諸事。

○以阿達哈哈番馬光先﹑爲山東按察使司按察使。拜他喇布勒哈番孫登第﹑爲山東布政使司參議﹑兼按察使司僉事﹑靑州兵備道。升兵部郎中劉景云﹑爲陜西按察使司僉事﹑靖遠兵備道。李發藻﹑爲湖廣按察使司僉事﹑管督糧道參議事。

○以靑善﹑爲駐防盛京協領。

○編盛京守墩壯丁爲十牛錄。

○戊戌。和碩英親王阿濟格等奏。十二月初三日﹑大同總督﹑司道﹑餉司﹑知府各官﹑出城驗艸。大同總兵官姜鑲﹑閉門叛。其收驗糧艸之鐘古等﹑俱被陷。總督奔入陽和臣隨統兵星夜前往。於初四日圍其城請發紅衣炮﹑以爲攻城之用

○庚子。諭姜鑲曰。前因有事北方蒙古﹑故命英王至大同。與爾等全無干涉。若爾等有罪﹑安用此詭計爲。爲天下主﹑儻舉動如此﹑其誰信之。此必有姦人煽惑離間爾等。今爾等如悔罪歸誠。仍宥其過愆照舊恩養。

○辛丑。攝政王獵至岔道復遣梅勒章京阿喇善﹑侍郎噶達渾﹑率八旗官兵。赴和碩英親王阿濟格軍前﹑協同防守。其餘貝子公等﹑及各官兵悉統以還。

○壬寅。山西巡按劉漪﹑疏舉節婦。屯畱縣生韓養蒙妻崔氏﹑年二十一﹑夫亡。不飲食者五日。投繯數次。翁姑慰解之。乃止。踰三月﹑遺腹生子。家貧紡績養舅姑。撫其子成人。苦節四十餘年。太平縣民薛賓妻馮氏﹑年二十七﹑夫亡。遺孤才月餘繼姑百計迫嫁堅執不從。孝養愈謹及孤殤有勢家欲娶之。氏剔目以拒。守節四十五年。烈婦。曲沃縣民吳中豸妻衛氏﹑遇賊執中豸索財。烙刃交加。氏憑樓大罵。賊怒。舉火焚樓。氏墮樓﹑腰折而殞。賊感動﹑釋其夫。孝子。臨汾縣舉人王永命﹑早喪父。居喪盡禮。後喪母。廬墓十年。請照例旌表。章下所司。

○癸卯。免大同蝗災本年分額賦。

○丙午。和碩英親王阿濟格奏報我軍已圍大同。而蒙古之警適至。若遂徹軍親往則攻圍大同無兵。且恐蒙古遁回﹑追逐又復不及。必待至我邊界﹑方可追巢�刀。臣等與諸王大臣會議。欲分兵一半馳赴隨又二次遣人偵探實信。因叛者不止大同其附近十一城皆叛故必待實信﹑方敢啟行也。

○降補河南睢陳道副使李芳薀爲湖廣布政使司參議分守下湖南道

○蘇松巡按梁應龍疏舉節婦長洲縣民榮大章妻杜氏﹑年二十六夫故家貧鍼紉自贍教子成立苦節五十年武進縣民劉士璋妻榮氏﹑年二十一喪夫。孝事舅姑慈撫孤子守節五十三年江陰縣生員袁永康繼妻顧氏﹑年十七﹑夫亡。毀容矢守澹泊自甘。撫前妻子﹑不異所生。苦節四十九年。孝子。吳縣民李大忠﹑早喪父。事母邵氏至孝。母病﹑禱神割股和藥以進母隨愈。丹陽縣民朱日望﹑家貧﹑奉養無缺。母病﹑衣不解帶。居父喪哀毀骨立請照例旌表。章下所司。

○丁未。升太常寺卿馮傑﹑爲大理寺卿通政使司右參議黃熙允﹑爲左參議。太僕寺寺丞薛所蘊﹑爲通政使司右參議。光祿寺寺丞李士焜﹑爲本寺少卿。

○贈殉難江南英山縣知縣史良植﹑爲本省按察使司僉事。蔭一子入監讀書

○命固山額眞巴顏等率官兵載紅衣炮﹑赴和碩英親王軍前﹑同討姜鑲。

○戊申。科爾沁國貝勒張繼倫等﹑遣使進貢野豬﹑山鹿﹑宴賚如例。

○己酉。升國子監祭酒胡統虞﹑爲內翰林祕書院學士。司業劉肇國﹑爲內翰林國史院學士。檢討成克鞏﹑爲內翰林祕書院侍讀學士。張端爲內翰林祕書院侍講學士。白允謙﹑爲內翰林弘文院侍讀。呂崇烈﹑爲內翰林祕書院侍讀。

○庚戌。直隸巡按鄧孕槐﹑疏舉孝子獲鹿縣民劉粟﹑性至孝。家貧﹑負米養親父母有疾衣不解帶及母故﹑事繼母梁氏如生母。節婦晉州民姚光允妻張氏﹑年十九﹑夫故。事姑撫子。守節五十四年。獲鹿縣民解三讓妻任氏年二十二﹑夫故。絕粒三日。死而復珣。姑奪其志氏矢死不從。持刀自剌。鄰人救免。乃食貧自甘。守節五十年。沙河縣生員李拔秀妻楊氏﹑年二十三﹑夫故。苦節自甘。紡績度日。四十六年。志不少移。廣宗縣民張紹孔妻傅氏﹑年二十一﹑夫故欲自縊以殉。親鄰苦勸方已。守節四十六年。永年縣民張守儒妻劉氏﹑年二十一。夫亡﹑家貧﹑紡績自給。苦節五十二年廣平縣民焦儲秀妻唐氏﹑年二十一夫故。誓以死殉其姑以撫孤爲重勸之。勉從姑言。翁姑繼歿﹑祭葬如禮。守節五十二年開州民魯濟妻劉氏﹑年二十三夫故。撫孤苦守。依夫兄而居。子亡﹑有遺孫氏又撫養成立。夫兄無子﹑病歿氏爲營葬。守節四十三年大名縣民許士秀妻劉氏﹑年二十四﹑夫亡。氏矢死以殉姑以已老孫幼﹑苦勸方從縫紝度口。遭荒�山戊不�﹑得米數合﹑爲粥奉姑。氏與子以米汁和樹葉自飲。子殤﹑姑病歿﹑氏鬻居以殯。守節四十一年。請照例旌表。章下所司。

○賜南贛巡撫劉武元﹑總兵官胡有升﹑貂帽﹑貂袍﹑貂褂﹑鞾﹑玲瓏帶﹑玲瓏刀﹑玲瓏甲冑﹑玲瓏鞍馬﹑各一。巡道張鳳儀﹑副將參將遊擊髙進庫﹑楊遇明﹑劉伯祿﹑楊繼賈熊牛希才﹑栗養志﹑鮑虎﹑馬正龍先啟玉孔國治﹑賀國賢﹑馬可任﹑張自臣﹑喬吉順﹑各蟒袍一襲。以敗賊全城有功也。

○辛亥。南贛巡撫劉武元疏報。副將劉伯祿等攻破魚骨等寨。擒斬僞軍門劉志諭﹑並僞副將參將遊擊等﹑二十餘名。參將栗養志等﹑攻破蓮花等寨。俘其僞滋陽王妃孔氏並擒斬僞都督葉南芝等。遊擊鮑虎等﹑又大敗賊兵於土橋。擒斬僞軍門劉飛等﹑殺獲甚眾疏入下所司查敍。

○壬子。順天府進春。

○江南江西河南總督馬國柱奏報。副將楊捷等恢復都昌縣城。生獲賊渠僞兵部尙書余應桂命斬之。

○癸丑。贈故學士陳具慶﹑爲禮部右侍郎。蔭一子入監讀書。

○以禮部郎中樊纘﹑爲江西按察使司僉事提調學政。

○甲寅。大學士宋權﹑請終母制。得上�日﹑內院機務繁重。著照舊入直。私居持服。以全忠孝。

○乙卯。諭內三院。前戶部奏在外大小﹑文武各衙門﹑額設公費等項﹑冗濫累民。酌議裁減。已經允行。今思各衙門公費款項裁減﹑未免用度不足。反致害民。著戶部另爲酌議速奏。爾衙門卽傳諭行。

○遣梅勒章京俄羅塞臣等﹑統領八旗官兵。赴和碩英親王軍前﹑協巢�刀叛賊姜鑲。

○遣河南道監察禦史王應元﹑巡按山東。山西道監察禦史陳棐﹑巡按湖北。山東道監察禦史上官鉝﹑巡按湖南。

○革宣大總督耿焞職。下法司議罪。以姜鑲叛故也。

○以破李成棟功加南贛總兵官都督同知胡有升﹑爲左都督。副將劉伯祿﹑爲都督僉事。參將董大用﹑賈熊﹑爲副將。署參將楊遇明署遊擊鮑虎孔國治﹑爲參將署副將先啟玉楊繼爲都司。

○丁巳。以山東沂州總兵官佟養量﹑爲兵部左侍郎兼都察院右副都禦史總督宣大山西等處軍務。

○諭內三院。大同總兵姜鑲﹑因己身有罪﹑遂布訛言。煽惑作亂。貽害地方。此姜鑲之罪與官吏兵民人等無干。何可株連無辜。朕不慮難殺姜鑲﹑但憂民遭陷溺。當流賊作亂之時﹑荼毒已極。朕巢�刀平流賊﹑斯民甫有生機。正冀安居樂業。今又遭姜鑲叛亂擾害。誘陷良善兵民其罪甚大。玆已命英王率領諸王公將士往圍大同。料姜鑲一人亦何能爲。若姜鑲一人不能巢�刀滅何能平定天下。官吏兵民人等﹑不可輕聽姜鑲煽惑自陷罪戾。著兵部傳諭各處將領﹑如有被惑之人﹑悔罪投誠者槪從赦宥。準復舊業。執迷不順者﹑方行誅戮。愼勿波累良善。被難之民如違此上

�日﹑定治重罪。仍刊刻告示﹑徧掛山西地方﹑曉諭通知。

○戊午。�山戊不�暮。享太廟。遣輔國公巴布泰行禮。遣官祭福陵昭陵。

○祭太�山戊不�月將之神。

○以江西九江總兵官剛阿泰爲都督僉事﹑充鎭守大同總兵官。淮安副將張大治爲都督僉事充鎭守山東沂州總兵官。

○是�山戊不�﹑行鹽三百七十八萬九千七百六十一引。徵課銀﹑一百八十五萬四百六十兩有奇鑄錢﹑十四萬四千九百四十九萬四千二百有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十二

順治六年。己丑。春正月。庚申朔上避痘免朝賀。

○朝鮮國王李倧遣陪臣吳俊等表賀冬至﹑元旦﹑萬壽聖節及

�山戊不�貢方物。宴賚如例。

○壬戌。浙閩總督陳錦疏報﹑福州總兵張應夢恢復羅源縣。右路總兵馬得功﹑恢復永春﹑徳化二縣擒僞總師顏昌儒等﹑平三百餘寨。下兵部察敍。

○福寧巡道潘映婁﹑坐陷城從逆﹑削職。下督撫按質問。

○癸亥。命多羅敬謹郡王尼堪﹑同固山額眞鎭國公喀爾楚渾﹑輔國公穆爾祜等﹑率官兵往平太原。

○遣大學剛林等﹑傳諭朝鮮國朝覲使臣曰。朝鮮一年一朝。原定閣臣一員﹑尙書一員書狀官一員﹑共三員代覲。今念爾國閣臣﹑尙書﹑垂白衰老者頗多。且道路遙遠。此後或閣臣﹑尙書一員﹑侍郎一員﹑令其代覲。書。狀官仍舊。

○乙丑。升福建運使範登仕﹑爲福建布政使司參政﹑兼按察使司僉事﹑巡海道札委廣西布政使馬鳴鸞爲湖廣按察使司僉事荊西兵備道。

○給朝鮮國病故使臣金霱棺祭如例。

○江南江西河南總督馬國柱奏﹑舟山僞僉都嚴我公﹑率知府許珖等投誠。兼獻進巢�刀機宜﹑願充鄕導。下兵部議。

○丙寅。奉恩將軍巴特瑪篇古卒。追封輔國將軍。謚悼殤

○丁卯。孟春享太廟遣輔國公巴布泰行禮

○祭太�山戊不�月將之神

○纂修太宗文皇帝實錄。命大學士範文程﹑剛林﹑祁充格﹑洪承疇﹑馮銓寧完我宋權充總裁官。學士王鐸查布海﹑蘇納海﹑王文奎﹑蔣赫徳劉淸泰胡統虞劉肇國充副總裁官。賜之敕曰。玆者﹑恭修太宗文皇帝實錄擇於順治六年。正月初八日開館朕惟帝王撫宇膺圖。綏猷建極。凡一代之興必垂一代之史﹑以覲揚於後世誠要務也。我太宗文皇帝。應天順人﹑安內攘外。在位十有七年。仰惟文徳之昭﹑武功之盛。以及號令賞罰﹑典謨訓誥。皆國家之大經大法。爾等稽核記注﹑編纂修輯。尙其夙夜勤恪。考據精詳。毋浮誇以失實。毋偏執以廢公。毋疎忽以致闕遺毋怠以淹

�山戊不�月敬成一代之令典。永作萬年之成憲各殫乃心以副朕意欽此。

○河南巡按李若琛疏報開墾過蘭陽南陽二縣荒地千有餘頃。

○山西巡按劉漪奏報賊渠劉遷劉豹等攻陷寧武偏關。

○戊辰。諭兵部朕欲天下臣民共享太平日夕圖維罔敢怠忽往年流賊作亂官民人等受其屠戮禍患已極是以命將興兵﹑入關巢�刀賊﹑出斯民於水火。登赤子於衽席凡我臣庶﹑已無不輸誠歸命矣。孰意邇年以來﹑多有不軌之徒捏作洗民訛言煽惑愚眾以致無知之民輕信惶惑逃散作亂者往往有之夫君民一體上下交孚則治臻上理若愚民疑心未釋天下何時太平朕聞不嗜殺人者能一天下書云。眾非元後何戴後非眾罔與守邦君父也民子也父殘其子情理之所必無況誅戮所以懲有罪豈有無故殺人之理自元年以來洗民謠言無時不有今將六年矣。無故而屠戮者爲誰民肯從此回想﹑疑心必然冰釋。朕又思滿漢語言𨿽異。心性自同世間決無安居樂業之人。自好爲賊而願就死地者。必有所迫以至此也。意者督撫鎭按﹑不得其人歟。有司朘削魚肉﹑民難自存歟。蠲免賦稅﹑有名無實歟。玆特數事料不止此。今嚴飭內外大小各官﹑確議除獘興利之長策﹑朕將次第酌行之。爾部卽通行告示﹑仍著各撫按﹑刊刻曉諭。務使天下人民﹑各安生理﹑共樂昇平。以副朕撫綏愛養之至意。

○諭戶部邇聞各省賣參人役地方官民商賈甚受擾害爾部可傳

諭永行禁止﹑不得仍前遣往各省發賣。止許在京均平市易永爲定制。違者重罪不宥其采參人丁﹑並行酌減。

○以鑲紅旗畢井泰﹑正藍旗喇欣﹑爲護軍參領鑲白旗賀爾多爲甲喇章京。

○以圖哈圖爲禮部理事官。

○賜進貢蒙古諸王貝勒貝子﹑公﹑及來使等銀兩﹑緞幣有差。

○贈山東殉難濟寧道僉事李旹﹑爲光祿寺少卿﹑蔭一子﹑入監讀書。

○己巳。阿霸垓烏朱穆秦﹑土默特部落﹑各遣使貢馬。宴賚如例。

○庚午。升南浙運使李長春爲福建布政使司參政﹑兼按察使司僉事﹑分巡福寧道。山東運使王爾翼﹑爲湖廣布政使司參政﹑兼按察使司僉事上江兵備道以拜他喇布勒哈番藺繼儒﹑爲山西按察使司副使﹑寧武兵備道。樓希昊﹑爲山西按察使司副使﹑岢嵐兵備道。

○辛未。保定巡撫於淸廉奏﹑驛遞困敝已極。請視差緩急量行裁汰。餵養攺歸縣令。應付仍屬驛丞。庶驛政永淸﹑公事無誤得上�日﹑驛傳原備軍國重務。豈容繁差致困。著遵照經制應付有濫給牌票﹑及例外多索者﹑許該地方官﹑參奏治罪。

○山西巡撫祝世昌奏報﹑姜鑲叛黨姚舉等﹑率眾猖獗。攻城掠堡。冀寧道王昌齡﹑運餉至平原驛﹑爲舉所殺。又犯忻州。知州劉徳炎﹑開門迎降。固山額眞庫魯達爾漢阿賴隨統官兵破賊於石嶺關。賊退據忻州。官兵復進逼之。戰於城下先後斬首二千餘級。獲甲冑馬匹甚眾。賊棄城遁官兵追至上陽武﹑因路險而止。忻州克復。疏下所司。

○壬申。辰刻日生暈色白良久乃散。

○四川巡撫李國英奏報﹑僞逆李廷明﹑犯劍州。章京項友功﹑黃世仁等率兵往巢�刀。至毛蛇溝﹑板橋壩等處賊逆戰官兵奮擊大破之。追殺二十餘里生擒僞將三員斬首二百餘級﹑下兵部察議。

○夜﹑月生暈。

○癸酉。封蘇尼特部落騰機思子撒瑪查臺吉﹑爲貝勒。

○甲戌。順天府舉行鄕飲酒禮。

○乙亥。諭大同﹑及山西地方﹑文武官員軍民人等曰。姜鑲作亂懼誅。結黨聚眾造作訛言詐傳欲殺官吏軍民等語。爾等誤信爲實﹑遂與俱叛朕思人情豈有不安生﹑而自求死亡之理。不過無知愚民﹑被訛言所誘。或有畏死偸生﹑爲苟且一時之計者。天下之民﹑皆吾赤子。朕旣作民父母﹑若無故誅戮將何以取信於天下。朕不忍爾等愚昧就死﹑故特頒諭上�日一槪赦免若於赦到之日卽能悔悟前非﹑翻然來歸。宥其前罪仍與恩養。若執迷不悟。仍信姜鑲之言﹑自取死亡。大軍已到不得已而後降者﹑不在赦例。

○諭大同城內官吏兵民人等曰。姜鑲自造叛逆大罪。搖惑眾人﹑誘陷無辜。爾等被圍城中﹑無所逃避。止因姜鑲一人作惡﹑遂致無罪眾人同陷死地。朕命大軍圍城﹑築墻掘壕﹑使城內人不能逸出然後用紅衣火炮攻破﹑盡行誅戮。若爾官民人等。於未築長圍之前有能執縛姜鑲來獻。或殺死姜鑲來歸者。準赦前罪﹑仍行恩養不惟爾等免死﹑卽爾等之父母妻子﹑亦可因此而保全矣﹑爾等宜速圖之。

○諭戶部﹑設關徵稅。原寓譏察姦宄之意﹑非專與商賈較錙銖也。爾部行文各關﹑滿漢官員以後俱照原定則例起稅。如有徇情權貴放免船隻。乃於商船增收或希充私槖﹑例外多徵﹑以病商民者﹑一經查出﹑定行重處

○丙子。定內三院官制。每院設學士一員。侍讀學士一員。侍講學士一員。侍讀一員。侍講一員著爲例。

○丁丑。偏沅巡撫綫縉﹑坐聞警離汛﹑削職逮問。永州道彭而述﹑坐逡巡規避﹑貽誤地方﹑革職爲民

○戊寅。以禮部尙書管內翰林弘文院學士事王鐸﹑仍以尙書管禮部左侍郎事。

○升內翰林祕書院檢討髙珩﹑爲國子監祭酒。內翰林祕書院編修呂纘祖﹑爲國子監司業。

○大學士洪承疇奏言﹑平治天下之道。在於各省督撫總兵﹑俱得其人。然人才難得。知人亦不易。舊時會推﹑原有成例。正爲一人見聞有限必合眾論﹑乃爲無私。今欲用得其人﹑宜實行保舉連坐之法。如督撫兵員缺﹑令吏兵二部﹑滿漢堂官﹑詳加評注﹑自書姓名保舉。再以咨詢左右大臣﹑議論相合﹑方行點用。俟後有功效。保舉者﹑受薦賢之賞。若曠職僨事。保舉者受妄昧之罪。庶封疆民生﹑兩有攸賴矣。得上�日﹑以後用督撫鎭著內院﹑九卿會推。若有獨知灼見﹑情願保舉者許自行保舉得人者升賞。誤舉者連坐。

○己卯。諭曰。關外遼人有先年入關﹑在各省居住者﹑離墳墓別鄕井歷年已久殊可憫念著出示曉諭。凡系遼人﹑各寫籍貫姓名﹑赴戶部投遞。聽候察收有願入滿洲旗內者﹑卽入旗內。欲依親戚居處者﹑聽歸親戚內有通曉文理﹑堪任民牧者準送禮部考選有素善騎射堪爲將領者準送兵部試用。有人材壯健﹑願人入行伍者給與糧餉照滿洲一例恩養。其有願還故鄕者聽。若安土重遷。不願來京報名者﹑亦從其便。

○以甲喇章京楊名髙﹑爲都督同知﹑福建提督總兵官。

○厄魯特部落阿巴賴諾顏等遣使貢馬。宴賚如例。

○庚辰。掌河南道監察禦史張煊上言﹑督撫有司﹑朘削百姓。小民無由申愬。言官旣有所聞﹑自當參奏。使言之而當﹑固可立見施行。卽或偶有過當﹑亦宜稍示優容免其對理。則言官歡忻鼓舞知無不言﹑言無不盡矣。得上�日﹑以後言官論人善惡𨿽有不實。不得竟送刑部。必命廷臣公同議擬。如果挾讐誣陷革職。下刑部治罪。

○山東巡撫呂逢春奏報﹑土賊攻商河縣滿漢官兵追敗之於徳平。擒斬賊渠徐靑頭﹑及賊首八百餘級。餘眾大潰。

○辛巳。諭戶部﹑凡諸王貝勒貝子公宗室等﹑采參人丁﹑若於額外多遣者﹑其所遣之人入官如官員人民﹑私行采取者。采取人亦入官伊主治以重罪仍著於山海關﹑設人稽察。

○以考滿稱職加一等阿思哈尼哈番刑部侍郎卓羅﹑一拖沙喇哈番。升二等阿達哈哈番兵部理事官張朝璘﹑爲一等阿達哈哈番

○以軍功升二等阿達哈哈番金礪爲一等阿達哈哈番三等阿達哈哈番藍拜﹑爲二等阿達哈哈番拜他喇布勒哈番穆成格﹑爲三等阿達哈哈番加拜他喇布勒哈番屯泰一拖沙喇哈番。授諾泰爲拖沙喇哈番

○以蒙古烏馬海諫止都冷郡王逆謀授爲三等精奇尼哈番

○贈蒙古布打漢達爾漢爲一等阿達哈哈番。以其子巴泰﹑襲職。陣亡半个牛錄章京渥赫諾﹑爲拖沙喇哈番以其子粘漢﹑襲職驍騎校何天馥爲拖沙喇哈番以其子中魁襲職朱車﹑爲拖沙喇哈番以其兄子塔庫﹑襲職。

○以雅爾岱﹑爲拜他喇布勒哈番。

○擢雲南道監察禦史金廷獻﹑爲都察院右僉都禦史﹑巡撫偏沅等處。

○壬午。徵南大將軍固山額眞譚泰固山額眞何洛會等奏報平復江西捷音。云官兵於去年七月初十日。薄南昌府城下﹑圍困賊兵﹑至本年正月十八日固山額眞何洛會﹑領護軍參領喀爾他喇﹑署甲喇章京根特巴圖魯至城南﹑豎云梯進攻。十九日﹑午後﹑蒙古固山兵先登。叛賊金聲桓﹑中二矢﹑投水死。仍磔屍示眾。生擒王得仁﹑正法。賊黨盡殲。南昌﹑九江﹑南康﹑瑞州﹑臨江﹑袁州等府﹑地方俱平。獲金銀騾馬﹑船隻﹑珠﹑珀﹑珊瑚﹑玉﹑帛﹑貂裘等物無算。下兵部察敍。

○開福建鼓鑄。

○癸未。平西大將軍和碩英親王阿濟格奏報﹑賊黨劉遷﹑攻代州﹑據其外關。章京艾松古﹑遊擊髙國勝﹑並蒙古兵三百人﹑俱被困。臣隨遣多羅端重郡王博洛多羅承澤郡王碩塞等﹑率兵往援。豎梯攻外關。蒙魁等相繼先登大破之。斬賊渠郎芳。遷遁去代州圍解。下兵部。

○輔國公錦柱卒。謚懷儀。

○乙酉。山東巡撫呂逢春奏報﹑土賊杜全張文齊等﹑分據村落﹑築城浚壕勢甚猖獗。臨淸總兵宜永貴同滿洲大兵往巢�刀﹑毀其巢穴。斬全﹑文齊﹑並賊首二千餘級下兵部察敍。

○丙戌。四川巡撫李國英奏報﹑叛將王基城﹑舊部林時泰等前殺基城來降臣是以待之不疑令分防中江﹑潼川射洪等處時泰等屢次乞糧臣以非額設未給遂據城噪叛殺死射洪知縣楊於朝臣隨遣副將曹純忠遊擊惠成傑等分兵攻巢�刀斬獲無算時泰等俱潰遁得上�日﹑林時泰等﹑著嚴行巢�刀捕。毋致逋誅。

○己丑。萬壽聖節遣固山貝子吳達海﹑祭太廟。

○轉內翰林祕書院侍講學士張端﹑爲國史院侍讀學士。升弘文院侍讀白允謙爲本院侍讀學士。祕書院侍讀呂崇烈﹑爲本院侍讀學士。國史院編修劉正宗﹑爲本院侍講學士。國史院檢討魏天賞﹑爲弘文院侍講學士。國史院編修李呈祥﹑爲本院侍讀。祕書院檢討王崇簡﹑爲本院侍讀。祕書院檢討張丕吉﹑爲弘文院侍讀。國史院檢討喬廷桂﹑爲本院侍講。弘文院檢討嶽映斗﹑爲本院侍講。國史院檢討張懸錫爲祕書院侍講。

二月。庚寅朔。

○辛卯。兵部以總兵官任珍陣獲僞官兵四十九名﹑俱撫養不殺﹑奏。聞得上�日﹑凡平定地方降者撫之以示恩抗者﹑殺之以示懲。如此﹑則人皆感恩畏死求生而來歸矣。今平西王等﹑將陣獲之人﹑撫而不殺。以爲敵聞之必曰抗者被獲﹑尙加撫養。我等若降﹑亦將撫我﹑蓋冀其不抗而來歸也。殊不知敵人見抗者亦撫。降者亦撫是抗拒者亦不誅也。有戰而已誰肯先降。此事甚不合理。爾部其移咨平西王吳三桂墨爾根侍衛李國翰知。

○壬辰。遣陜西道監察禦史張瑃巡按四川。

○癸巳。召出徵固山額眞兵部侍郎明安達禮﹑回京辦理部務。

○喀爾喀部落碩雷汗下碩克推邵尙書塔布囊等﹑五十戶來歸。

○升太僕寺卿趙繼鼎﹑爲太常寺卿。

○戶部奏言自大帥偏裨﹑及千把總﹑均有領兵徵巢�刀之責。馳驅追逐﹑必資馬力若一人止備一騎。恐致困疲。今議提督總兵﹑養馬十五匹。總兵養馬十二匹。副將﹑養馬八匹。參將遊擊﹑各養馬六匹。都守中軍﹑各養馬四匹。千把總﹑各養二匹。永爲定例。從之。

○甲午。命大學士範文程﹑剛林﹑祁充格﹑洪承疇﹑寧完我﹑宋權學士王文奎﹑爲會試主考官。

○丁酉。遣大學士範文程﹑祭先師孔子。

○以吳國柄﹑吳士俊﹑爲梅勒章京。郎載爲甲喇章京。

○以刑部他赤哈哈番張朝珍﹑爲工部啟心郎。

○內院大學士剛林等奏言﹑臣民章奏天語批答﹑應分曹編輯以垂法戒﹑備章程。爲纂修國史之用令六科每月錄送吏館付翰林官分任編纂。請以梁淸寬陳爌朱之錫﹑黃志遴﹑法若眞﹑王無咎﹑張宏俊李昌垣李中白﹑莊冋生﹑孫自式﹑章云鷺等﹑爲編纂官報可。

○戊戌。祭。大社大稷遣固山貝子吳達海行禮。

○己亥。江寧巡按竇蔚﹑題表節孝﹑江浦縣民楊天瑞妻顧氏﹑十七�山戊不�﹑適天瑞。未幾夫故。守節迄今四十五�山戊不�。溧陽縣民楊光祿妻陳氏年二十一�山戊不�﹑夫故。守節迄今六十五�山戊不�。廣徳州民濮陽景彥妻許氏﹑夫故。守節迄今七十�山戊不�。潛山縣民程士朝妻聶氏﹑十九�山戊不

�﹑夫故。守節迄今七十九�山戊不�。其子繼昇﹑值母病兩次割股以療親。下所司知之。

○庚子。宴喀爾喀部落碩雷汗下來歸碩克推等於禮部。並賜衣帽﹑甲冑弓矢等物。

○癸卯。命攝政王多爾衮﹑總統內外官兵﹑徵巢�刀大同。

○升工科給事中魏裔介﹑爲吏科右給事中。禮科給事中姚文然﹑爲本科右給事中。兵科給事中李化麟﹑爲本科右給事中。

○以拜他喇布勒哈番兼一拖沙喇哈番熊維傑﹑爲山西布政使司參政﹑兼按察使司僉事分巡冀寧道。升禮部郎中王家楫﹑爲江南按察使司僉事﹑水利道兵部員外郎管郎中事李仲熊﹑爲湖廣按察使司僉事管分守上湖廣道參議事。

○免直隸六年以前﹑無主荒地四萬四千四百八十餘頃﹑有主荒地八千一百九十餘頃﹑未完額賦以四川未定﹑免徵商民鹽課。從巡按趙班璽請也。

○甲辰。宴眞人張應京於眞人府。

○丁未。遣官祭歷代帝王。

○戊申。宣府巡撫馮聖兆﹑啟攝政王多爾衮宣府總兵胡章﹑心懷叛逆。所報巢�刀殺土賊﹑並無確數。又擅給賊首守備札付王以章招撫賊首情由﹑曾經題明詎可加以叛逆之罪著據實具奏。後章見王辯晰聖兆誣陷王慰勞之。賜鞍馬一匹。令率所部兵馬﹑前往大同﹑聽和碩英親王調度。

○己酉。攝政王多爾衮﹑師次古兒班口有喀爾喀碩雷汗下七人﹑攜妻子來歸。言碩雷汗兵馬﹑距我國有十日程﹑散處於野。王因止大同之行。議定出張家口趨喀爾喀。遣人調外藩蒙古兵。

○諭徵南大將軍固山額眞譚泰﹑何洛會等曰。覽爾等所奏。眾官兵同心協力﹑攻取九江等府。擊敗各處賊兵。俘斬甚眾。又困取南昌。戮金王二賊﹑及其兵將。恢復江西。朕甚嘉悅。爾等所統官兵﹑殊爲勤苦。撫定江西完日﹑卽率領回京。至鎭守江西總兵﹑副將等官﹑可於爾等同去漢軍舊官內﹑酌量選補。令其管轄新兵﹑並量付漢軍。期於足備捍禦。至前帶去新歸漢軍旗下劉良佐等官令其一同來京另用。

○庚戌。陜西總督孟喬芳奏報﹑官兵平甘州叛犭�回下所司察敍。

○辛亥。平西王吳三桂等奏報﹑僞王朱森釜﹑僞定遠侯趙榮貴。率賊萬餘﹑犯階州。臣等前後分擊。殺賊七十有餘。陣斬森釜榮貴。獲僞侯印一顆﹑僞總兵印十顆﹑及馬騾﹑金銀等物。捷至下所司議敍。

○以投誠功擢阿祿喀喇車裏克阿拜代巴圖魯子二等阿達哈哈番塞爾格克﹑爲二等阿思哈尼哈番。豸桑紮爾固齊爲三等阿思哈尼哈番。以其子查柱﹑襲職。阿拜代子塞稜﹑爲三等阿達哈哈番。塞勒﹑多爾機﹑綽斯希﹑俱爲拜他喇布勒哈番。豸桑紮爾固齊侄阿玉錫多爾濟爲拜他喇布勒哈番。阿拜代孫鄂齊爾﹑爲拜他喇布勒哈番

○以畢裏克圖囊素﹑於喀喇沁﹑土默特部落未歸之先﹑投誠有功。授爲一等阿達哈哈番。

○敍徵無爲州登城功﹑以和羅齊爲拜他喇布勒哈番。賜號巴圖魯。勞察﹑爲拜他喇布勒哈番。喇喇﹑爲拖沙喇哈番。

○加贈陣亡拜他喇布勒哈番。習奇納﹑一拖沙喇哈番。以其弟噶布噶﹑襲職

○以故續順公沈志祥兄子永忠﹑一等阿達哈哈番張國柱子徳明﹑二等阿達哈哈番金汝貴弟汝顯﹑髙國忠子承先﹑任有大子鐘靈﹑鐘文舉子標﹑王守文子永年﹑三等阿達哈哈番李顯徳子萬科﹑蘇得霖子自祥﹑拖沙喇哈番水柏舟子定國﹑致仕二等阿思哈尼哈番曹徳軒子三節﹑三等阿達哈哈番張遇恩子拱辰﹑各襲職

○授投誠官王允誠﹑爲二等阿思哈尼哈番。董英﹑爲三等阿思哈尼哈番薛友徳﹑王有成﹑唐文耀﹑爲二等阿達哈哈番。嶽養心﹑王鳳翔﹑田雲龍﹑王進忠﹑周師忠﹑閻運泰﹑爲三等阿達哈哈番郭民性郭承昊﹑向文學﹑孫先捷﹑郭惟薦﹑張大壽﹑羅九成﹑溫彥功﹑鄭允昌爲拜他喇布勒哈番。張象乾﹑唐龍﹑徐文安﹑陳可立﹑謝佳芳﹑薛三用﹑蔣斌﹑藍世隆﹑薛澡龍﹑楊國禎﹑蔣賡﹑陳士銘﹑應泰極黃國華﹑孫鳳鳴﹑牛衝云﹑爲拖沙喇哈番。

○壬子。淸明。享太廟。遣固山貝子吳達海行禮。

○遣官祭福陵。昭陵﹑

○攝政王多爾衮師次察喜兒土察罕腦兒。以軍中馬瘠﹑且蒙古道路無水﹑遂罷往喀爾喀。轉趨大同。遣人止外藩蒙古兵。

○乙卯。宴出徵回京外藩蒙古土默特公顧穆﹑喀喇沁公色冷等﹑於禮部。

○兵部議覆﹑內院大學士洪承疇奏﹑國門之外大盜公行備防不可不周。應於良鄕﹑通州﹑海子﹑昌平四面俱選撥滿洲官兵巡緝。分汛責成。仍禁擾累無辜。如仍前疎忽﹑有失事之人告發者﹑卽照汛究治。從之。

○兵部議覆﹑漕運總督吳惟華奏﹑防護運河﹑各有專汛。應令梁成珠梅以南﹑漕督任之。以北﹑山東督撫任之。各照管轄飭防。不得諉卸。以重封守。從之。

○丙辰。山東巡撫呂逢春奏報﹑長淸縣知縣呂朝輔率官兵擊寇孫化庭。化庭勢窮遂獻僞翼王朱議氻軍師宗岱﹑並僞印﹑僞敕。命將朱議氻宗岱﹑正法呂朝輔等下所司察敍。

○丁巳。以福建右布政使趙林翹老病勒令休致。

○戊午。漢羌總兵尢可望﹑坐冒餉科罰﹑聞警規避妄殺兵丁擅造龍旗﹑窩藏僞官﹑奸淫良婦﹑棄市寧夏巡撫胡全才坐濫給札付﹑刑斃證佐。褫職

○川湖總督羅繡錦奏報﹑辰常總兵官馬蛟麟﹑率官兵巢�刀張逆於黃茅田﹑大破之擒斬逆賊八百七十餘人。獲馬一百餘匹。僞關防五十七顆。及旗幟﹑火炮﹑器械甚多下所司敍卹。

○以原任鑾儀衛官駱養性﹑爲浙江掌印都﹑司許壯猷爲江西掌印都司。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十三

順治六年。己丑。三月。庚申朔。攝政王多爾衮師次桑乾河遣官至渾源州諭城中官民曰予因姜鑲叛逆軍麾直指大同及聞玆城尙爾未下。故復移師至此。念姜逆煽亂渾源百姓無辜受害。今能引罪迎降。不惟不念爾等小民合污之惡。且更加軫卹令各歸村疃乘時耕種儻怙惡不悛。予師已壓境。其能爲爾等宥乎謂予不信可令人前來瞻視。如誠心歸順。予將特布撫輯至意。

○壬戌。攝政王遣官傳諭應州官紳士民兵丁等曰姜鑲作亂畏罪莫逃故虛張聲勢。流言誑惑。致令爾等輕信從逆。夫人豈有不願安享太平而自幹誅戮者乎予念天下之人﹑皆吾赤子故親統大師拯厥危難一切罪愆。槪行肆赦。諭到之時。果卽投順。自當撫循如故今時當耕作。速降方不愆期儻闔邑廢業欲久據孤城可乎愼勿自誤生業淪胥禍敗。其舊知州守備等官及姜逆所置僞官亦勿顧慮前非。猶懷疑畏予言一出安有反汗否則天下之人誰復信予乎。

○降補陜西按察使鄭淸爲福建布政使司參政驛傳道。

○以原任直隸大名道僉事於變龍爲山東按察使司僉事分巡霸州道原任山東東兗道僉事陳一理爲江南按察使司僉事分巡揚州道

○癸亥。奉恩將軍喇都海卒謚懷僖。

○攝政王率師拔渾源州城。

○甲子。攺蘭州營參將爲副將。

○乙丑。攝政王師次寇家寨定西大將軍多羅敬謹郡王尼堪啟報固山額眞庫魯克達爾漢阿賴等屢次戰勝。斬僞巡撫姜輝兵馬無算僞參將羅映壇獻印札率所部四百人來降

○喀喇沁部落蘇伯杜稜所部兵有擅掠已降民間子女牲畜者居民控訴攝政王令重治喀喇沁部兵罪。悉還其人畜

○淮揚巡按張濩疏報土賊攻陷海州城。知州張懋勛﹑州同李士麟所官胡崇禮百總李奕蔭死之請賜卹典。事下所司。

○丙寅。陜西巡按盧傳奏報。漢羌總兵官張天福﹑巢�刀平逆賊覃一涵擒僞山陰王等斬馘殆盡。下部察敍。

○眞順巡按蘇京疏報。賊破距鹿。署縣事廣平府照磨周維翰等戰死之事下所司。

○江西巡按王志佐劾興安縣知縣霍進鉛山縣知縣康永綱失城。光澤縣知縣林宸謨從逆。命褫職逮訊。

○丁卯。陜西巡撫黃爾性疏報。逆賊王永彊攻陷延安楡林等十九州縣。延綏巡撫王正志靖遠道夏時芳死之宜君縣知縣賈士璋闔門自縊總兵官沈朝華中部縣知縣許襄倉皇逃遁。麟州道王希舜延安府知府宋從心麟州知州李芳徵﹑被執羈禁。楡林道孫士寧﹑洛川縣知縣左射斗從逆受職下部察議。

○戊辰。宣府總兵官胡章自以一介書生不能披堅執銳。吁請攺授文職疏入得上�日﹑胡章著解任攺用。其員缺﹑以大同總兵官剛阿泰調補之。

○己巳。應州從賊參將張祖壽﹑山陰縣從賊知縣顏永錫﹑各率軍民人等出城詣攝政王軍前投降。

○是日﹑吏部啟心郎寧古裏以輔政徳豫親王多鐸出痘往啟攝政王王卽日旋師。

○伊拉古克三胡土克圖下戴靑溫布達爾漢囊蘇等﹑曁厄魯特部落顧實汗子下達賴吳巴什溫布塔布囊等﹑來朝貢宴賚如例。

○辛未。攝政王旋師至大同遣人薄城﹑諭之曰。渾源負固不服。予已克平。應州﹑山陰悉已效順予今來此爾姜鑲速開門迎降。予當爾宥。儻今招爾不降。迨勢迫之後。𨿽欲求順。亦不汝從。予豈有旣圍而復縱者乎。與其自取死亡。不如速來歸順。諭畢。守陴者以其言告之鑲。鑲遣人來言曰。王果至。可將詔書來。王因頒諭付來人。諭曰。爾等創爲逆謀諒必有所困迫因而肆亂決無自取禍敗之理。大同闔城百姓悉吾赤子儻必不爾貸則株連非少。向使他人至此。爾或顧畏弗從。子玆躬臨可歡然來順。如來歸順。庶闔城獲蘇。予方欲天下之人戴吾恩徳爾姜鑲諸罪。悉與赦免。諭到可卽出降。自恩養如故勿更懷疑慮。以貽害闔城官民也。予來爾不歸順則再無生路矣予言一出。脫有反覆天下之人誰復信之鑲得諭旋具啟報云徵西前將軍臣姜鑲謹啟臣自甲申年五月間聞攝政王駕入燕京不遠千里。率領邊塞兵民。歸附淸朝。其首降功績已久在睿鑑中。五年以來殫心畢力。統眾彈壓未有毫髮罪過。臣可謂克盡厥職矣。但上不推誠以待。不惟臣一人未蒙升賞而效忠歸順之民亦阽危已極且選出各官又肆行淩虐。民益難堪。頃者英王。師至催辦糧艸。紳士。軍民苦不可當。動輒欲行殺戮臣與大同一方百姓﹑委屬無辜。誰肯坐而守死。似此苦楚𨿽神明如我攝政王。何由得知。使各官誠能體上意奉上法潔己安民。則尺一所至。三晉三秦﹑必且亂萌頓消矣。其如大同兵民﹑忿怨不勝。脇臣起事何不然。臣母年將八旬。臣子尙在𦇤褓。何忍輕身家而蹈此。致冒罪於我攝政王乎。臣與諸將士兵民﹑無窮苦衷。正欲伸愬於王前。幸駕俯臨。父母孔邇。安敢背逆。但眾心反側。不肯輕放臣出耳況闔城之人﹑矢志誓死。王縱開誠肆赦。誰敢遽信是惟更降一諭。明指以全活之方。若不開恩臣惟率眾以俟。無他想望矣王如果有別諭。幸遣使來示於禦河橋上臣將敬受之王覽啟怒甚。會和碩英親王兩福金俱出痘薨攝政王令和碩英親王先歸英王啟云。王躬攝大政正在爲國不遑之際若不乘此效力。更於何時。今余不復希冀富貴但以丈夫重名譽欲佐命效力俾後世垂名史冊爾以妻死之故棄大事而歸有是理乎攝政王嘉之贈以鞍轡名馬二匹

○進封多羅承澤郡王碩塞﹑多羅端重。郡王博洛多羅敬謹郡王尼堪﹑俱爲親王。諭之曰。爾等向不在寵貴之列。以同系太祖孫加錫王爵至於位次俸祿則不得與大藩等

○陜西巡撫黃爾性疏報逆賊王永彊﹑攻破同官縣定邊花馬池﹑軍民相繼作亂。

○壬申。江西巡撫朱延慶疏報廣信府知府楊國禎參將康時昇等練兵指餉恢復玉山等縣下部察敍。

○寧夏巡撫李鑑疏報。官兵克臨河等堡。斬獲無算下兵部。

○甲戌。川湖總督羅繡錦疏報總兵官馬蛟麟﹑陣擒賊渠舒有朝等。搜獲僞書。俘斬甚多。下部察敍。

○寧夏巡撫李鑑奏報叛夷紮穆素﹑奔據賀蘭山。控求通市。不允仍令設計捕殛。

○乙亥。陜西總督孟喬芳疏報。甘涼逆犭�回米喇印﹑丁國棟﹑乘調兵徵川。倡謀作亂。變起倉卒。甘肅巡撫張文衡﹑西寧道副使林維造﹑參議張鵬翼﹑甘肅總兵官劉良臣涼州副將毛鑌肅州副將藩云騰﹑遊擊黃得成﹑金印都司王之俊守備胡大年李廷試﹑李承澤﹑陳九功俱被執殉難。莊浪參將翟大有赴敵戰歿。涼州同知徐自礪﹑參將蔣國泰﹑從逆受職下部察議

○丁丑。輔政徳豫親王多鐸薨。王太祖武皇帝第十五子年三十六

○攝政王師次居庸關蘇克薩哈等﹑以輔政徳豫親王多鐸訃至王去纓易素帶泣是日暮﹑馳入京城臨徳豫親王喪徳豫親王二福金請殉攝政王再三慰解。請益力遂許之。

○陜西巡撫黃爾性奏報。總兵官任珍﹑追巢�刀賀賊。斬首甚多陣獲人畜器械無算。下部察敍。

○戊寅。浙閩總督陳錦奏﹑福建福淸等二十縣士民同心效死守城忠義可嘉請免本年丁徭以示鼓勸疏下部議。

○南贛巡撫劉武元請敍分巡嶺北道張鳳儀等守城切下兵部議。

○己卯。升巡捕南營都司管參將事佟養功﹑爲密雲副將

○辛巳。江南江西河南總督馬國柱奏報楚賊突犯霍山。把總韓明秀守備徐志髙赴敵死之。下兵部。

○甲申。諭兵部。曩因民間有火炮甲冑﹑弓箭刀槍﹑馬匹慮爲賊資。戕害小民。故行禁止近聞民無兵器。不能禦侮賊。反得利。良民受其荼毒。今思炮與甲冑兩者原非民間宜有。仍照舊嚴禁。其三眼槍鳥槍﹑弓箭刀﹑槍馬匹等項。悉聽民間存畱。不得禁止。其先已交官者。給還原主。

○又諭兵部向來申嚴隱匿逃人之法。原以滿洲官兵。身經百戰或有因父戰歿而以所俘賞其子者。或有因兄戰歿。而以所俘賞其弟者。或有親身捨死戰獲者。今俱逃盡。滿洲官兵﹑紛紛控奏。其言亦自有理。故先令有隱匿逃人者斬。其鄰佑及十家長百家長不行舉首。地方官不能覺察者俱爲連坐今再四思維。逃人𨿽系滿洲官兵功苦所獲。而前令未免過重自今以後若隱匿逃人。被人告發或本主認得隱匿逃人者免死。流徒。其左右兩鄰﹑各責三十板。十家長責二十板。地方官﹑俟計察時並議。若善爲覺察者。亦俟計察時議敍。逃人自歸其主。或隱匿者自行送出。一槪免罪。有親戚願贖回者。各聽其便。

○徵南大將軍固山額眞譚泰何。洛會等奏報。大兵進至南安。偵知逆賊李成棟﹑竊據信丰。僞兗國公竊據南康。遣兵先破僞兗國公。殲除殆盡。繼抵信丰。前後合圍。逃出之人報云賊謀夜。遁梅勒章京覺善等﹑遂豎梯攻克其城。賊潰散渡河。署梅勒章京宜爾格徳等﹑督兵追巢�刀李成棟溺水死。隨令護軍統領伊爾徳等﹑平定撫州﹑建昌兩府。復破僞總兵楊奇盛兵二千有奇。擒斬渠魁。撲滅餘孽。江西悉平。捷至。下所司議敍。

○丙戌。端重親王博洛等奏報。祖馬路﹑得勝路﹑賊兵五千餘。由大同北山出。立二營。來逼我軍。護軍統領鰲拜巴圖魯﹑昂邦章京阿喇納等﹑破一營。梅勒章京譚布﹑護軍統領車爾布﹑破一營。姜鑲聞兩路賊兵至遂率賊千餘騎﹑出城應援。臣親督鰲拜等﹑奮勇進巢�刀斬首殆盡。

○平西王吳三桂等奏報﹑大兵抵秦克復宜君同官二縣擊敗逆賊王永彊等。斬首七千餘級。獲駝馬四百五十餘匹。下部察敍。

○輔國公博尼卒。

○丁亥。陜西巡撫黃爾性奏報遊擊盛嘉寶﹑陣擒賊首薛命新等十人斬馘三百餘級章下兵部。

夏四月。己丑朔。享太廟。遣固山貝子拜尹圖行禮。

○庚寅。遣羅碩卦喇。駐防太原。

○癸巳。定西大將軍和碩英親王阿濟格奏報。恢復左衛。賊寇悉平。

○乙未。命固山貝子吳達海鎭﹑國公吞濟喀﹑輔國公巴布泰等帥師往大同更代和碩英親王阿濟格等兵馬巢�刀逆賊姜鑲。

○丙申。陜西巡撫黃爾性疏報平西吳三桂等克蒲縣。誅逆寇王永彊所設僞官。餘黨悉平。

○戊戌。戶部奏言。故明漕運官員。皆系世職今世職已裁。各衛𨿽設有衛守備千總。然遷轉不常。無相統之義且多屬委用。故不自愛。致掛欠數多玆應就漕運各衛中。擇素有才幹者。加以千總之職。責其押運量功升轉。如有掛欠。治罪追賠。庶責成專而勸懲明。從之。

○己亥。阿思哈尼哈番侍衛綽爾濟﹑以馳馬斃人坐罪。削一拜他喇布勒哈番。並革侍衛職。

○諭平西王吳三桂﹑固山額眞墨爾根侍衛李國翰曰。王等忠勇智略。與諸將士同心擊賊。擒獲僞官。大獲全勝。深可嘉悅其益勵壯猷務獲渠魁。以定疆圉。王與固山額眞。今後但發縱指示。不必身先士卒可也。

○授行取浙江昌化縣知縣李人龍爲禮科給事中。湖州府推官張懋勛爲兵科給事中秀水縣知縣周之桂爲刑科給事中。江南當塗縣知縣張京﹑爲工科給事中山西屯畱縣知縣孫奎﹑爲山東道試監察禦史浙江宣平縣知縣王亮教爲四川道試監察禦史浙江遂昌縣知縣趙如瑾爲四川道試監察禦史。湖廣石首縣知縣王佐爲雲南道試監察禦史。江南南陵縣知縣聶玠﹑爲河南道試監察禦史。

○授庶吉士梁淸標﹑馮溥﹑李昌垣﹑黃機爲內翰林弘文院編修。張弘俊卓彜爲內翰林祕書院編修。李目﹑爲內翰林國史院編修。李中白章云鷺﹑王熙﹑爲內翰林國史院檢討莊冋生爲內翰林弘文院檢討。孫自式李廷樞﹑爲內翰林祕書院檢討胡之駿爲吏科給事中。常若柱﹑爲戶科給事中。馮右京﹑爲福建道監察禦史杜果爲江南道監察禦史。

○升浙江道監察禦史黃徽允﹑爲太僕寺少卿。

○加戶部郎中劉余王�彗﹑太僕寺少卿銜。仍管坐糧廳事。

○遣雲南道監察禦史朱鼎延﹑提督順天學政。廣東道監察禦史李嵩陽﹑提督江南學政。

○升陜西苑馬寺卿宋炳奎﹑爲本省布政使司參政兼按察使司僉事分巡河西道。河東運使彭有義﹑爲陜西布政使司參政兼按察使司僉事楡林兵備道。兩淮運使白本質爲陜西布政使司參政兼按察使司僉事楡林西路兵備道補外轉貴州道監察禦史劉明偀﹑爲江南布政使司參議兼按察使司僉事淮徐兵備道。原任隴西道參議彭三益爲湖廣布政使司參議兼按察使司僉事分巡。上荊南道降補原任廬州兵備道副使丁允元爲陜西按察使司僉事楡林中路兵備道

○庚子。殿試天下貢士左敬祖等制策曰。從古帝王以天下爲一家。朕自入中原以來。滿漢曾無異視。而遠邇百姓﹑猶未同風。豈滿人尙質。漢人尙文。習俗或不同歟。音語未通。意見偶殊。畛域或未化歟今欲聯滿漢爲一體。使之同心合力。歡然無間何道而可。民爲邦本食爲民天自兵興以來地荒民逃。賦稅不充。今欲休養生息使之復業力農民﹑足國裕何道而可邇來頑民梗化不軌時逞若徒加以兵恐波累無辜。大傷好生之意。若不加以兵則荼毒良民孰是底定之期。今欲使之革心向化盜息民安一定永定又何道而可。爾多士經術濟世直陳無隱。務期要言可行。不用四六舊套。朕將親覽焉。

○增設戶部十四司漢主事各一員。

○壬寅。開浙江山東鼓鑄。

○癸卯。福建巡按霍達奏報。官兵恢復平和﹑詔安﹑漳平﹑寧洋四縣。

○甲辰。賜殿試貢士劉子壯等三百九十五名進士及第出身有差。

○乙巳。賜一甲一名進士劉子壯朝服項帽及鞾。餘各賜銀十兩。宴於禮部。

○是日申刻孝端皇太后崩。親王以下拜他喇布勒哈番以上公主和碩妃以下。正黃鑲黃二旗拜他喇布勒哈番三等侍衛命婦以上六旗阿達哈哈番命婦以上。各照翼齊集上率諸王以下文武各官及王妃以下官員命婦俱成服一切典儀隆備享祭丰腆悉遵定制與文皇帝喪禮同自初喪以至百日。上率諸王文武大臣﹑行奠獻禮皆盡敬盡哀云。

○丙午。刑科給事中陳調元奏言。朝廷之賞罰。惟憑督按之舉劾。而舉劾之公私。全憑道府之開報。乃有督臣所薦。卽按臣所劾者。疏內皆云據司道開報夫一人也。一以爲大賢﹑一以爲不肖。一揭也。忽而加諸膝。忽而墜諸淵。夫朝廷用人﹑止此舉劾。以爲察吏致治之本。而舛錯至是。則督按之耳目安寄。國家之賞罰何憑。伏祈嚴敕確核開報同異之獘。立加處分。庶勸懲當而吏治淸矣。下部院察議。

○丁未。禮科右給事中姚文然奏言。臣讀制策。首以滿漢同心合力爲念。竊思滿漢一家。咸思報主。止因語言文字﹑間隔難通。未免彼此有異同之見。前此兩科館選。𨿽有淸書。但選員無多。故未有攺授別衙門者。臣請於新進士內﹑廣選庶吉士。察其品行端方。年力彊壯者。俾肄習淸書精熟。授以科道等官。內而召對。可省轉譯之煩。卽出而巡方。亦便與滿洲鎭撫諸臣﹑言語相通。可收同寅協恭之效。疏下所司。

○辛亥。升南贛巡撫劉武元﹑爲都察院右都禦史兼兵部左侍郎。分巡嶺北道按察使司副使張鳳儀爲布政使司參政。以擊敗叛鎭李成棟故也。

○壬子。諭內三院自兵興以來。地多荒蕪民多逃亡流離無告深可憫惻著戶部都察院傳諭各撫按。轉行道府州縣有司。凡各處逃亡民人不論原籍別籍。必廣加招徠編入保甲。俾之安居樂業察。本地方無主荒田。州縣官﹑給以印信執照開墾耕種。永準爲業。俟耕至六年之後。有司官親察成熟畝數。撫按勘實。奏請奉上�日。方議徵收錢糧。其六年以前。不許開徵。不許分毫僉派差徭如縱容衙官衙役﹑鄕約甲長﹑借端科害。州縣印官。無所辭罪務使逃民復業。田地墾辟漸多。各州縣以招民勸耕之多寡爲優劣。道府以責成催督之勤惰爲殿最。每歲終。撫按分別具奏。載入考成。該部院速頒示遵行。

○辰刻。雨雹。

○癸丑。浙閩總督陳錦疏報。官兵平福寧州﹑福安縣。

○鄖陽撫治趙兆麟﹑以丁父憂。將回籍終制總督羅繡錦疏畱。允之。

○升山東左布政使董宗聖﹑爲都察院右副都禦史。巡撫延綏等處。

○浙江左布政使王敬錫﹑坐貪婪褫職。

○靖南將軍陳泰等奏報。福建二府﹑一州﹑二十九縣﹑先爲賊踞。臣等領兵巢�刀殺。俱已恢復。安設官兵。全閩底定捷聞。得上�日據奏官兵大捷。福建全省已定。陳泰等盡心調度克奏膚功。深可嘉悅在事有功人員。察明議敍。

○甲寅。厄魯特部落績克什虎巴圖魯臺吉等貢馬。宴賚如例

○乙卯。寇陷山西汾州府命端重親王博洛爲定西大將軍由大同統官兵往討之。命敬謹親王尼堪由左衛往圍大同。

○興安總兵官任珍以撲巢�刀賀珍等賊功升爲左都督。

○攝政王諭姜鑲曰。予前此所以親至大同者。蓋念爾爲大臣。投誠有素一旦遽變。必有其由。更念闔城官生軍民﹑俱罹屠戮之慘誠有不忍爾方謂赦令一到。便能悔悟前非。出城待罪。及閱來啟。語多悖謬。故不復降諭。今英王爲爾懇請。云有悔過歸誠之意。予復憫念闔城生靈。不忍終置死地。故復降此赦有之諭。爾宜速爲悔悟。率眾來歸。從前罪犯悉與赦免。明諭一出。決無反覆之理不然將何以取信於天下乎若復狐疑不決則自誤且以誤眾矣宜熟思之。

○丙辰。廷試直省恩拔�山戊不�副榜等貢生﹑及就教舉人。

○喀爾咯部落土謝圖沾汗等﹑遣使貢馬。宴賚如例。

○丁巳。遣福建道監察禦史梁應龍﹑巡視河東鹽政。廣東道監察禦史王世功﹑巡視上江。山西道試監察禦史崔允弘﹑巡視下江。江西道試監察禦史李道昌﹑巡按河南。

○封貝子滿達海﹑爲和碩親王。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十四

順治六年。己丑。五月。己未朔。

○辛酉。遣屠賴率將士往太原益其軍。

○考選庶吉士成亮﹑何采﹑焦毓瑞﹑王淸﹑張士甄﹑髙光夔﹑諸豫﹑張璇﹑葉樹徳﹑季開生﹑王紹隆﹑朱廷璟﹑範廷元﹑許纘曾﹑李儀古﹑範正脈﹑劉嗣美﹑於朋舉﹑唐夢賚﹑莊朝生等﹑二十人習淸書。徐致覺﹑方懸成﹑周﹤範土﹥﹑林云京﹑左敬祖﹑胡亶﹑張道湜﹑楊旬瑛﹑張表﹑安煥﹑周體觀﹑姜圖南﹑黃元衡﹑馬葉曾﹑吳正治﹑曹本榮﹑周曾發﹑郭一鶚﹑徐必遠﹑朱紱等﹑二十人習漢書。命內院學士查布海﹑蔣赫徳﹑胡統虞﹑劉肇國教習。

○癸亥。攝政王多爾衮﹑以京城水苦。人多疾病。欲於京東神木廠﹑創建新城移居。因估計浩繁。止之。

○升禮部副理事官哈喇庫﹑爲都察院副都禦史。

○甲子。授一甲一名進士劉子壯爲內翰林國史院修撰。二名進士熊伯龍﹑爲內翰林弘文院編修。三名進士張天植﹑爲內翰林祕書院編修。

○升通政使司副理事官閻印爲順天府府尹。

○乙丑。予殉難江南英山縣知縣史良植﹑祭葬如例。

○丁卯。轉山東右布政使盧震陽爲本省布政使司左布政使升河南參議管按察使事丁文盛﹑爲福建布政使司左布政使。福建按察使周亮工﹑爲本省布政使司右布政使

○以郭退﹑覺羅碩博會﹑爲禮部理事官。

○己巳。以河工告竣。加河道總督楊方興兵部尙書。河南巡撫吳景道兵部右侍郎銜。

○庚午。夏至。祭地於方澤遣固山額眞明安達禮行禮

○辛未。遣官祭關聖帝君

○多羅郡王精濟薨。年六�山戊不�

○壬申。諭兵部。滿洲漢人俱屬吾民。原無二視之理。但邇來用兵亦出於不得已豈可苦累良民。今後行軍不論多寡其領兵主將﹑可嚴飭將士等糧豆艸束悉照部定之數支用﹑不得分外多取。其鍋﹑蓆﹑﹤釒算刂﹥刀﹑馬槽等物須委幹員﹑親自看驗。酌量取用。牧馬完日﹑令各旗章京親驗﹑照數發還。仍約束兵丁﹑民間之物﹑毋許秋毫侵犯。不時遣官稽察。如有搶奪害民者卽時察出﹑治以重罪。該管者連坐。並嚴飭各牛錄﹑各撥什庫﹑轉行所屬。今後有搶漢人一物者﹑卽行處斬。家奴有犯﹑罪及家長。其牛錄章京撥什庫﹑及屯撥什庫﹑若不嚴爲曉諭﹑一並治罪有帶弓箭軍器夥眾劫奪者不分首從﹑悉行處斬。爾部卽通行遠近地方城市鄕村。徧張告示。曉諭通知。

○癸酉。朝鮮國王李倧以太祖配天覃恩遣陪臣鄭太和等表謝兼貢方物宴賚如例

○甲戌。工部尙書金之俊﹑請假葬親。許之

○贈殉難山東兗西道副使黃登孝﹑爲光祿寺卿。蔭一子入監讀書

○定公以下﹑四品以上官員。出京執事。三等公﹑和碩額駙﹑用金黃傘二柄。旗十面。侯伯﹑金黃傘一柄旗十面。一品官﹑金黃傘一柄。旗八面。二品官﹑金黃傘一柄。旗六面。三品官﹑金黃傘一柄。旗四面。四品官﹑旗四面。其在京所用扇棍等物仍照舊行。

○乙亥。以故一等精奇尼哈番塞赫子法喀拜他喇布勒哈番於國柱子之遵各襲職

○贈陣亡拖沙喇哈番徐成名﹑爲拜他喇布勒哈番。以其子文登襲職。

○以軍功升一等阿思哈尼哈番曹得先﹑爲三等精奇尼哈番。

○以昂阿﹑有勸伊主四子部落貝勒僧格歸順功。授爲一等阿思哈尼哈番。

○以巴爾達齊﹑自井奇裏烏喇﹑率兄弟來歸﹑授爲三等阿思哈尼哈番。其同來薩哈連﹑鐘嫩﹑額訥布﹑俱爲三等阿達哈哈番。圖占﹑席岱﹑堪齊奇﹑堪褚堪﹑查裏穆﹑俱爲拜他喇布勒哈番。

○丙子。擢浙江嘉湖道參議李棲鳳﹑爲都察院右僉都禦史。巡撫廣東提督軍務以三等阿達哈哈番郭肇基﹑爲兵部左侍郎兼都察院右副都禦史。巡撫廣西提督軍務。

○免山西太原﹑平陽﹑汾州三府﹑遼澤二州本年水災額賦

○吏部尙書陳名夏等奏言舊例各省道府州縣等官﹑俱俟三年考滿。方準升遷今地方需人若必待考滿勢難懸缺應將各省道府州縣等官歷俸三年撫按有薦者酌量推轉從之

○初宣大總督耿焞因姜鑲謀叛不能覺察﹑降爲巡撫。至是﹑吏部以耿焞不堪復任巡撫﹑請以左布政使用。從之。

○丁丑。攺封恭順王孔有徳﹑爲定南王。懷順王耿仲明爲靖南王。智順王尙可喜爲平南王。各授金冊金印。賜孔有徳冊文曰。爾孔有徳原系明臣。見明國之气運衰微遂起兵行元帥事。蹂躪山東地方。全攜所部將吏軍民﹑航海來歸。原給都元帥敕印。於崇徳元年。四月二十七日。優加冊印封恭順王。俾功名富貴帶礪山河﹑子孫世世承襲。一切過犯盡皆原宥。後隨多羅勤郡王﹑取旅順口時﹑爾率所部兵協攻平定朝鮮國時﹑爾率所部﹑隨輔政叔徳豫親王﹑破其授兵。和碩英親王取皮島時﹑爾率所部兵協攻。圍困錦州時和碩鄭親王破洪承疇兵時﹑爾率所部兵交戰。叔父攝政王取杏山時﹑爾率所部兵協攻。和碩鄭親王取中後所﹑前屯衛時爾率所部兵協攻。叔父攝政王入山海關之日﹑殺敗流賊二十萬﹑爾率所部兵交戰。又追擊流賊至慶都縣﹑爾率所部兵交戰。輔政叔徳豫親王﹑領兵巢�刀流賊滅福王平定河南江南。在潼關。殺流賊時﹑爾率所部兵交戰。取楊州時﹑爾率所部兵協攻取。江陰縣時﹑爾率所部兵協攻。又特命爾領兵﹑進取湖南。爾隨宜巢�刀撫攻克郡邑﹑招撫官吏兵民甚眾。爾原封恭順王。今授金冊金印加封爲定南王。爾其益勵忠勤﹑奉公守義﹑以報特恩。尙其欽哉。勿負朕命賜耿仲明冊文曰。爾耿仲明﹑原系明臣。見明國之气運衰微﹑遂起兵行總兵事。蹂躪山東地方。全攜所部將吏軍民航海來歸。原給總兵官敕印。於崇徳元年。四月二十七日。優加冊印封懷順王俾功名富貴帶礪山河子孫世世承襲一切過犯﹑盡皆原宥後隨多羅勤郡王﹑取旅順口時﹑爾率所部兵協攻。平定朝鮮國時﹑爾率所部隨輔政叔徳豫親王﹑破其援兵和碩英親王取皮島時﹑爾率所部兵協攻。叔父攝政王破洪承疇三營時﹑爾率所部兵交戰叔父攝政王取塔山時﹑爾率所部兵協攻。和碩鄭親王取中後所前屯衛時爾率所部兵協攻。叔父攝政王入山海關之日﹑殺敗流賊二十萬爾率所部兵交戰。又追擊流賊至慶都縣﹑爾率所部兵交戰。輔政叔徳豫親王領兵巢�刀流賊﹑滅福王﹑平定河南﹑江南。在潼關殺流賊時爾率所部兵交戰。取揚州時﹑爾率所部兵協攻。又同恭順王進取湖南爾隨宜巢�刀撫﹑攻克郡邑﹑招撫官吏兵民甚眾。爾原系懷順王今授金冊金印﹑加封爲靖南王。爾其益勵忠勤﹑奉公守義﹑以報特恩尙其欽哉。勿負朕命。賜尙可喜冊文曰。爾尙可喜原系明臣見明國之气運衰微﹑擒其所遣副將二員。起兵取廣鹿等五島。全攜所部將吏兵民﹑航海來歸。原給總兵官敕印。於崇徳元年。四月二十七日。優加冊印封智順王俾功名富貴帶礪山河﹑子孫世世承襲。一切過犯﹑盡皆原宥後徵大同時﹑爾於代州﹑敗明步兵七百。平定朝鮮國時﹑爾率所部﹑隨輔政叔徳豫親王破其援兵。和碩英親王取皮島時﹑爾率所部兵協攻。我兵在松山﹑閭衡山﹑破洪承疇兵時﹑爾率所部兵交戰。又隨和碩英親王在松山﹑破曹總兵之兵。叔父攝政王取杏山時爾率所部兵交戰。和碩鄭親王取中後所前屯衛時﹑爾率所部兵交戰叔父攝政王入山海關之日﹑殺敗流賊二十萬﹑爾率所部兵交戰。又追擊流賊至慶都縣﹑爾率所部兵交戰。和碩英親王徵流賊﹑圍攻延安府﹑爾率所部兵進戰。又同恭順王進取湖南爾隨宜巢�刀撫攻克郡邑﹑招撫官吏兵民甚眾。爾原系智順王。今授金冊金印﹑加封爲平南王。爾其益勵忠勤﹑奉公守義﹑以報特恩。尙其欽哉。勿負朕命。

○令定南王孔有徳率舊兵三千一百﹑及新增兵一萬六千九百﹑共二萬。往巢�刀廣西。挈家駐防。其全省巡撫道府州縣各官﹑並印信俱令攜往。靖南王耿仲明﹑率舊兵二千五百﹑及新增兵七千五百。平南王尙可喜﹑率舊兵二千三百﹑及新增兵七千七百共二萬。往巢�刀廣東。挈家駐防。其全省巡撫道府州縣各官並印信﹑俱令攜往。賜孔有徳敕諭曰。廣西逆賊﹑嘯聚煽亂﹑斯民陷於水火玆特命爾統領大兵相機徵巢�刀。投誠者撫之。抗拒者誅之。若武官有功﹑核實題敍。有臨陣退縮﹑遲誤軍機﹑不遵號令﹑應行處分者﹑聽王便宜從事。若罪大不便自處者﹑指名參奏。地方旣定之後﹑凡軍機事務﹑悉聽王調度。其一應民事錢糧﹑仍歸地方文官﹑照舊料理。文武各官﹑有事見王﹑俱照王禮謁見。王受玆重任﹑其益殫忠猷。禮以律己。廉以率下。務輯寧疆圉紓朝廷南顧之憂。欽哉特諭。賜耿仲明敕諭曰。廣東初定。人民甫安。旋因逆賊構亂﹑斯民復陷水火。玆特命爾同平南王﹑統領大兵。同心商酌。相機徵巢�刀。投誠者撫之。抗拒者誅之。若武官有功﹑核實題敍。有臨陣退縮﹑遲誤軍機﹑不遵號令﹑應行處分者﹑聽王便宜從事。若罪大不便自處者﹑指名參奏。地方旣定之後。凡軍機事務悉聽爾同平南王調度。其一應民事錢糧仍歸地方文官﹑照舊料理。文武各官﹑有事見王﹑俱照王禮謁見。王受玆重任﹑其益殫忠猷。禮以律己。廉以率下。務輯寧疆圉﹑紓朝廷南顧之憂。欽哉特諭。尙可喜敕諭同。

○裁直隸河間﹑永平﹑江南蘇州﹑松江﹑山東兗州﹑東昌﹑浙江﹑湖州﹑陜西﹑鞏昌﹑西寧﹑肅州﹑同知十員。直隸﹑順天﹑河間﹑江南鳳陽﹑河南開封﹑南陽﹑汝寧﹑歸徳﹑湖廣﹑黃州﹑嶽州﹑鄖陽﹑安陸﹑衡州﹑江西﹑南昌﹑吉安﹑袁州﹑撫州﹑饒州﹑九江﹑南安﹑浙江﹑杭州﹑溫州﹑通判二十一員

○定平西﹑定南﹑靖南﹑平南諸王帽頂。服色儀從。帽頂下座嵌東珠四顆。上座嵌東珠三顆。上下節﹑各嵌東珠一顆金佛上嵌東珠五顆。後金花。上嵌東珠四顆。金鑲玉帶每板嵌貓睛石一顆。東珠三顆坐褥冬用猞貍猻﹑鑲以貂皮夏用蟒緞俱紅氊下﹑襯一白氊。儀仗﹑用紅羅曲柄繡傘一。紅羅銷金繡傘二。紅羅繡圓傘一。紅羅繡圓扇二。靑羅繡孔雀圓扇二。立瓜二對。臥瓜一對。骨朵一對。吾杖二對。大纛一桿。條纛二面。小旗八面大刀二把。馬六匹。各設三品長史一員。頭等護衛六員。四品典儀一員。二等護衛五員。五品典儀二員。三等護衛六員。六品典儀二員。

○戊寅。設定南王下隨徵總兵官一員。左右翼總兵官各一員。靖南王﹑平南王下左右翼總兵官各一員每總兵下中軍旗鼓﹑各一員。調湖廣辰常總兵官右都督馬蛟麟﹑加左都督﹑充定南王下隨徵總兵官。以定南王下二等阿思哈尼哈番綫國安﹑爲都督同知﹑充本藩左翼總兵官。三等精奇尼哈番曹得先﹑爲都督同知﹑充本藩右翼總兵官。靖南王。下二等阿思哈尼哈番徐得功﹑爲都督同知﹑充本藩左翼總兵官。二等阿思哈尼哈番連得成﹑爲都督同知﹑充本藩右翼總兵官。平南王下一等阿思哈尼哈番許爾顯﹑爲都督同知﹑充本藩左翼總兵官。三等阿思哈尼哈番班志富﹑爲都督同知﹑充本藩右翼總兵官。

○調湖廣長沙總兵官都督僉事徐勇﹑加都督同知﹑充辰常總兵官。其長沙總兵員缺﹑攺爲副將

○免直隸寶坻﹑順義二縣﹑五年分水災額賦

○庚辰。以福建雲霄總兵官王之綱﹑爲都督僉事﹑充鎭守汀州等處總兵官。降級總兵官馬得功﹑爲都督僉事﹑充鎭守泉州等處總兵官。

○贈陣亡直隸天津遊擊孔道興爲參將。錄其子弟一人。

○罷陜西額供羔羊白狼等皮從巡撫黃爾性請也

○辛巳。陜西巡撫黃爾性疏報平西王吳三桂固山額眞墨爾根侍衛李國翰統兵進取延安府賊兵聞風遠竄遂復其城。下所司議敍

○壬午。升工部郎中盧六藝爲廣東布政使司左布政使刑部郎中楊名顯﹑爲廣東布政使司右布政使。工部郎中曹國柄爲廣東按察使司按察使。湖廣驛傳道副使鄭廷櫆爲福建布政使司參政兼按察使司副使管按察使事河南驛傳道僉事徐爲卿爲本省按察使司副使管按察使事長蘆運使楊天祥﹑爲山東布政使司參政﹑兼按察使司僉事﹑武定兵備道。江南驛傳道參議王燧﹑爲湖廣按察使司副使﹑兼布政使司參議﹑分守嶽州道。山東提學道僉事吳臣輔﹑爲陜西布政使司參議﹑兼按察使司僉事臨鞏兵備道。浙江提學道僉事李際期﹑爲本省布政使司參議﹑兼按察使司僉事﹑分巡金衢道。湖北提學道僉事王爾祿爲浙江按察使司副使﹑寧紹兵備道。湖南提學道參議黃澍爲福建按察使司副使﹑分巡興泉道。直隸大名府知府劉應錫﹑爲山東按察使司副使通州道。兩淮運同孫永盛﹑爲兩淮都轉運鹽使司運使。兩浙運同畢元彩﹑爲兩浙都轉運鹽使司運使。山東運同夏日嚴﹑爲本省都轉運鹽使司運使。河東運同鄭弘圖﹑爲河東陜西都轉運鹽使司運使。福建運同張子珽﹑爲本省都轉運鹽使司運使。

○補原任山東靑州道僉事崔起鵬﹑爲河南按察使司僉事﹑分巡河北道。原委貴州提學道僉事鄭問炫﹑爲浙江按察使司僉事﹑分巡嘉湖道

○攺原任宣府總兵官胡章﹑爲山東布政使司右布政使

○授進士陳贄﹑爲廣東布政使司參議﹑分守嶺南道。沈鼒﹑爲廣東布政使司參議﹑兼按察使司僉事﹑髙肇兵備道。王慶章﹑爲廣東布政使司參議﹑兼按察使司僉事﹑瓊州道。陸振芬﹑爲廣東布政使司參議﹑兼按察使司僉事﹑分巡嶺東道。馮偀﹑爲廣東布政使司參議﹑兼按察使司僉事﹑巡海道。徐炟﹑爲廣東布政使司參議﹑督糧道。莊有筠﹑爲廣東布政使司參議﹑兼按察使司僉事﹑屯鹽水利道。陳嘉善﹑爲廣東布政使參議﹑分守海北道。李頲爲廣東布政使司參議﹑兼按察使司僉事﹑分巡海北道。施起元﹑爲廣東布政使司參議﹑分守嶺東道。林嗣環﹑爲廣東布政使司參議﹑兼按察使司僉事﹑南韶兵巡道。周公軾﹑爲廣東布政使司參議﹑分守嶺西道。鄔象鼎﹑爲廣東布政使司參議﹑兼按察使司僉事﹑羅定道史燧﹑爲廣東布政使司參議﹑兼按察使司僉事驛傳道

○四川巡撫李國英疏報﹑龍安邊郡地方悉平

○癸未。遣貴州道監察禦史匡蘭兆巡按浙江

○戶部等衙門疏言我朝敷政首重卹民。定鼎以來罷去橫徵與民休息。但今邊疆未靖﹑師旅頻興﹑一�山戊不�所入﹑不足供一�山戊不�之出。今議開監生吏典承差等援納。給內外僧道度牒。準徒杖等罪折贖。裁天津﹑鳳陽﹑安徽巡撫﹑巡江禦史天津餉道等官﹑以裕國家經費之用報可。

○乙酉。喀爾喀部落碩雷汗等遣使貢方物。宴賚如例

○徵西大將軍端重親王博洛奏報官兵復克山西淸源交城﹑文水徐溝祁縣等處

○丙戌。諭鄂爾多斯部落紮穆蘇等曰。聞爾等背叛卽欲加兵。但念爾受朕恩有年兼以生靈堪惜故不忍遽用干戈。爾能悔過﹑復還故土﹑相率來朝。卽宥爾等罪恩養如常。儻不速攺前非倚恃地方險要﹑與察哈爾同惡不卽歸順。入冬以後當發大兵﹑窮爾蹤迹﹑務期必獲﹑豈容爾等背叛之人偸活耶。況今天下。中外咸仰朕恩。傾心向化。爾所稔知。朕旣降恩綸。必不復念舊惡。特諭

六月。己丑朔。

○癸巳。夜﹑火星犯木星。

○乙未。有拜禪妻及廣泰家女子賴氏放鵝於金水橋前。坐紅衣炮繩堆上喫煙遺火﹑焚繩三萬三千八百餘觔。延燒炮車二百餘輛。倉房一百二十餘間。刑部審擬拜禪妻及賴氏。俱應斬工部官不令人監守繩索﹑尙書金之俊﹑侍郎李迎晙﹑劉昌應各罰銀百兩侍郎盧登科﹑佟國允﹑啟心郎吳達禮應各罰銀百兩。革一拜他喇布勒哈番﹑理事官星鼐應革考滿所加拜他喇布勒哈番折贖。其車輛並繩索價銀二千三十餘兩應令尙書金之俊等賠補。啟心郎孫代﹑張朝珍﹑理事官髙國允﹑副理事官吳世巴﹑莫洛渾﹑敖塞﹑護星阿﹑李尙義﹑各罰銀五十兩。議上。得上�日﹑拜禪妻免死。鞭一百賴氏﹑免死。鞭三十。金之俊﹑李迎晙﹑劉昌﹑各罰俸三月。盧登科﹑佟國允﹑吳達禮﹑星鼐孫代張朝珍﹑各罰俸六月。髙國允等俱從寬免罰。

○丙申。和碩親王滿漢達海﹑使墩旦至理藩院﹑言喀爾喀部落﹑向來遣使進饋於王者。今乃進攝政王馬匹而不及王。曩有喀爾喀使人﹑因進饋鄭王來至王所者王曾拒而不納。理藩院尙書尼堪﹑侍郎沙濟達禮﹑席達禮以其言啟攝政王﹑王問舊例如何。尼堪等﹑對以舊無越送諸王之例王曰國之大政﹑在予統攝﹑何人不來。亦奚止於此。今使至予所﹑王滿達海亦不當言﹑爾等理宜卽向彼言。乃但以無舊例爲詞﹑豈非徇滿達海情面﹑而故爲之說耶。遂令內大臣吳拜等議罪﹑議罰王滿達海銀五千兩﹑奪俸一年。尙書尼堪﹑侍郎沙濟達禮﹑席達禮革職。啟攝政王王諭免罰王滿達海銀兩。及罰俸。尼堪等﹑免革職。俱罰俸一年。

○丁酉。補原任鳳河營參將管副將事王國勛﹑爲長沙副將

○予贈光祿寺卿黃登孝祭葬如例

○戊戌。設定南王下牛錄章京十五員。靖南王下牛錄章京十一員平南王下牛錄章京十二員。

○以覺羅仲特爲吏部理事官

○以鑲黃旗衮泰巴圖魯﹑三等侍衛覺羅朱滿俱爲護軍參領。正黃旗恩格林鑲黃旗希孚﹑俱爲甲喇章京。

○遣山東道監察禦史李允喦﹑提督江南蘇松等處學政。

○定西大將軍端重親王博洛奏報﹑平衛二賊渠圍平陽﹑遣梅勒章京譚布等擊敗之。賊渡黃河遁去平陽汾州平。

○牛錄章京布達習禮坐非刑拷掠家僕革世職鞭一百折贖。

○庚子。朝鮮國王妃趙氏奏報﹑國王倧薨請冊封世子淏襲爵淏亦具疏告訃。俱下所司知之。

○辛丑。升河南右布政使張大任﹑爲湖廣布政使司左布政使。刑部郎中趙曰爌爲江南按察使司僉事﹑驛傳道。萬化﹑爲山西按察使司僉事分守冀南道髙顯光﹑爲陜西按察使司僉事﹑西安驛傳兵備道王錫隆﹑爲湖廣按察使司僉事﹑分巡湖北道。工部郎中李子和﹑爲河南按察使司僉事﹑驛傳道。彭欽﹑爲山東按察使司僉事﹑兗西兵巡道。山西提學道僉事孫啟賢﹑爲陜西布政使司參議﹑兼按察使司僉事﹑西寧道。長蘆運同袁仲魁爲長蘆都轉運鹽使司運使。

○補原任參議朱國詔爲陜西按察使司副使肅州兵備道。

○贈原任山東館陶縣知縣﹑升浙江金華府知府程瑾﹑爲山東按察使司副使蔭一子入監讀書。以瑾在館陶縣任時﹑屢次巢�刀賊﹑後赴任浙江中途被賊讐殺故也。

○初徵南大將軍固山額眞譚泰等﹑因奉有江西官員便宜除授之上�日﹑以隨徵吏部侍郎梅勒章京馬光輝﹑爲提督總兵官而光輝以官。品不符辭不就又以都察院理事官牛錄章京紀國先﹑爲掌印都司。國先以文職﹑不應授武官。且云不善者﹑以善置之。善者﹑以不善者置之。天下之亂職事故耳。事聞下部議部擬馬光輝﹑應解任革世職贖身紀國先棄市籍沒疏入。得上�日﹑馬光輝﹑解梅勒章京及侍郎任。仍畱其投誠所授世職。其餘加升世職﹑俱行削去。贖身。紀國先免死革理事官牛錄章京。籍其家之半。

○壬寅。和碩英親王阿濟格遣吳拜羅璽啟攝政王曰。輔政徳豫親王﹑徵流寇至慶都而潛身於僻地破潼關西安而不盡殲其眾。追騰機思而不取其國。有何功績。乃將其二子優異於眾。鄭親王﹑乃叔父之子予乃太祖之子皇上之叔。何不以予爲叔王﹑而以鄭親王爲叔王。攝政王使吳拜等答曰﹑徳豫親王薨逝未久﹑何忍遽出此言。初令爾統大兵往陜西﹑徵討流寇。後令徳豫親王往徵江南。徳豫親王破流寇﹑克西安﹑平定江南﹑河南﹑浙江﹑追騰機思俘獲甚多敗喀爾喀二汗兵且叔王原爲親王。爾原爲郡王。其一子吾養爲子。一子承襲王爵。何爲優異耶。鄭親王𨿽叔父子原系親王爾安得妄思越分﹑自請爲叔王。大不合理。英王不悛﹑更請營建府第。於是攝政王令諸王貝勒大臣數其罪曰初令爾往徵喀爾喀溫布額爾得尼﹑乃故往大同﹑又擅加大同宣府文武官﹑各一級。私除各處職官。違令攻渾源州。又與郡王瓦克達交好數贈財物。諸王大臣﹑議削阿濟格王爵﹑徹其所屬人員。瓦克達﹑坐以應得之罪。並追所贈財物。攝政王以英王恃親冒請﹑非他人摘發﹑免其罪。令以後勿預部務﹑及交接漢官。並宥瓦克達罪。

○諭諸王及諸大臣﹑有干預各衙門政事﹑及指摘內外漢官。謂某賢能應升某劣應降者。不論其言之是非卽行治罪。今之內外各官。應升遷者﹑升遷。應降處者﹑降處。豈如明季偏聽人言輕於進退﹑或處或縱耶。其騙取財物之人不過就中巧撞卽行賄之人。亦不過枉費金錢而已。至於各王有以衙門之事私行傅呼各衙門官至府者﹑罪在王。聽其傳呼而去者﹑罪在各官。遇有啟奏之事。必奏明方許傳該衙門官。其所傳官員﹑亦必問明啟奏之人﹑果系眞實﹑方許前往。

○丙午。賜故朝鮮國王李倧祭物

○降精奇尼哈番法喀爲一等阿思哈尼哈番。以其祖阿山﹑二次逃亡明國故也

○以故二等阿達哈哈番馬天云子元龍致仕二等阿達哈哈番寧紹蘇子天祚故拜他喇布勒哈番梁可大子永淸各襲職。

○贈理藩院副理事官圖魯西﹑拖沙喇哈番以其子束菽承襲以頒詔外藩﹑遇鄂爾多斯部落紮穆蘇作亂被害故也

○江南江西河南總督馬國柱疏報﹑南贛餘孽擁故明宗室朱由植作亂﹑官兵討平之。

○己酉。遣廣東道監察禦史劉漪巡按江西廣西道監察禦史史詥﹑巡按福建山西道試監察禦史崔允弘﹑巡視兩淮鹽課。廣東道監察禦史王世功﹑巡視長蘆鹽課。

○攝政王多爾衮諭禮部曰﹑予師行在外﹑所出政令﹑必關六部都察院﹑鑾儀衛等各衙門。其原設印信不便攜行。今仿古制﹑每衙門各另鑄印一顆加一行字。著禮部作速造辦。各該衙門攜用。以後差遣侍衛﹑俱用鑾儀衛印信

○庚戌。喀爾喀部落戴靑諾顏等貢馬宴賚如例

○壬子。免直隸滄州淸苑縣六年以前荒田額賦

○升通政使司左通政孟明輔﹑爲太僕寺卿。行人司司正羅憲汶﹑爲光祿寺寺丞。

○攺原任內翰林國史院庶吉士王公選﹑爲禮科給事中

○補原任浙江嘉湖道副使佟國器﹑爲本省按察使司副使﹑管按察使事。原任天津督糧道副使徐永禎﹑爲山東按察使司副使﹑天津兵備道。

○癸丑。封張眞人五十二代孫應京﹑爲正一嗣教大眞人。賜敕印。

○以隨徵內國史院中書舍人王原膴﹑爲四川布政使司參議﹑管左布政使事。副將吳之茂﹑爲四川布政使司參議﹑管右布政使事。選貢楊道淳﹑爲四川按察使司僉事﹑管按察使事。廩生何啟圖﹑爲四川布政使司參議﹑兼按察使司僉事松潘兵備道副將梁一訓爲四川布政使司參議﹑兼按察使司僉事﹑安綿石泉兵備道。袁一相爲四川布政使司參議﹑分守川東道。王興國﹑爲四川按察使司僉事﹑分巡下川東道。髙成榮﹑爲四川布政使司參議﹑分守川北道趙顯宗﹑爲四川布政使司參議﹑兼按察使司僉事﹑敍馬兵備道。範奇才﹑爲四川按察使司僉事﹑淸軍屯田水利道。選貢王士彥﹑爲四川按察使司僉事﹑威茂兵備道。楊鼎瑞爲四川按察使司僉事﹑分巡上川南道。內院供事官劉通﹑爲四川按察使司僉事﹑分巡川北道。

○甲寅。諭凡僧道巫瞽之流﹑止宜禮神推命。不許妄行法術﹑蠱惑愚眾。如有違犯﹑治以重罪。著禮部嚴行稽察

○授侍衛帕克齊賽音達禮空銜牛錄章京傅喀﹑護軍校哈爾幾巴拜他喇布勒哈番。以其效力年久故也

○以故三等阿達哈哈番額訥布子額爾特﹑孫豹子延允﹑各襲職。

○乙卯。免江西全省四年分南昌﹑新建﹑五年分﹑逋課。其餘被兵州縣﹑重者免五年分租賦。輕者免五年分租賦之半。

○丁巳。攝政王多爾衮率師徵大同叛將姜鑲集內三院﹑及部院等衙門官諭之曰﹑爾等皆國之重臣。宜各勤職掌予率師西行不日言旋。予之行也非以諸王大臣﹑不勝其任。但恐行師之際。擾及良民﹑故爲親行。予止至寧武關朔州便歸不遠行。亦不久畱也。又諭固山額眞譚泰﹑何洛會內大臣冷僧機大學士剛林﹑範文程曰﹑各院部事務﹑令爾等裁決在部可結之事仍令各部料理。其軍國大事集英親王議政大臣固山額眞公同商議大事可緩者著候予還不可緩者卽行啟知

○解鑲白旗阿爾津﹑護軍統領任以索洪爲護軍統領。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十五

順治六年。己丑秋。七月。戊午朔。享太廟遣固山額眞譚泰行禮

○命攝政王多爾衮﹑率師徵大同。

○己未。增設江南省城管理倉庫官一員。鳳陽府管倉司官一員。

○開江西鼓鑄。

○增設江南鹽城營遊擊一員。

○庚申。鎭國將軍穆爾察卒。謚恪恭。

○辛酉。戶部議覆江寧巡撫土國寶疏言﹑華亭縣義米一項。始於義士顧正心﹑憫里人差役之苦宗族贍養之難。捐貲置田四萬八百餘畝。每�山戊不�租米四萬三千餘石。幫貼賠累。優卹貧窮。原與有司無涉。應仍歸正心子孫收種。以成義舉。從之。

○漕運總督吳惟華奏報擒獲江北叛賊白玉麟等三十三人。

○甲子。命護軍統領惇拜統領將士﹑往剿河間一路土寇。

○乙丑。升刑部郎中翟文賁﹑爲浙江布政使司參議﹑兼按察使司僉事﹑提學道。禮部郎中鐘性朴﹑爲山東布政使司參議﹑兼按察使司僉事提學道兵部主事李承尹﹑爲湖廣按察使司僉事湖北提學道兵部員外郎張四教﹑爲山西按察使司僉事提學道刑部郎中李棠馥爲湖廣布政使司參議﹑兼按察使司僉事﹑湖南提學道。

○命和碩親王滿達海多羅郡王瓦克達統領將士徵朔州﹑寧武等處。

○蔭湖廣襄陽府殉難推官李實發子暽﹑入監讀書。

○丁卯。湖北巡按陳棐﹑奏報巢�刀撫黃屬賊寇情形。並參將韓友﹑同知白秉貞等功績。下兵部察敍。

○免河南開封等府水災額賦有差。

○戊辰。命朱喇喀﹑石圖率兵援巢�刀霸州土寇。

○湖廣巡撫遲日益奏報黃岡土賊平。

○贈陜西陣亡中軍參將周建勛爲署副將錄其子弟一人。

○陜西肅州道僉事宋炳﹑坐失守城池革職。

○庚午。以出師江西收獲金銀﹑珠幣等物分賜固山額眞譚泰何洛會並從徵各官有差。

○辛未。攝政王多爾衮﹑至阿魯席巴爾臺。罷大同之行。行獵而還。分兵與護軍統領索洪﹑署護軍統領希爾艮統領。往益和碩親王滿達海軍。

○歸化城土默特部落精奇尼哈番古祿格等貢馬。宴賚如例。

○壬申。中元節。遣官祭福陵。昭陵。

○命護軍統領伊爾徳﹑統領將士往巢�刀保定一路土寇

○江西巡撫朱延慶﹑劾奏建昌參將胡大功庸懦喪師致廣昌失陷。得上�日﹑胡大功著革職擬罪。

○四川巡撫李國英奏報巢�刀安綿餘賊擒斬賊將解應甲等並獲牛馬器械下兵部察敍

○癸酉。命梅勒章京吳喇禪率領將士協同通州總兵自天津水路會巢�刀趙堡口澱賊。

○湖廣巡撫遲日益疏報巢�刀撫黃州賊眾三百餘砦僞王朱蘊﹤釒嚴﹥等就擒得上�日﹑兵部察敍朱蘊﹤釒嚴﹥﹑著卽於彼處正法

○陜西巡撫黃爾性疏報﹑土寇勾引塘丁﹑攻陷岐山縣因劾失守知縣趙鏡關西道石鳳臺罪。得上�日﹑趙鏡著革職逮問石鳳臺下所司議。

○贈福建陣亡委署遊擊王鳳岐爲實授遊擊

○甲戌。升太僕寺少卿傅景星﹑爲通政使司左通政

○陜西巡撫盧傳疏報﹑巢�刀平澄城永壽﹑涇州各路土賊並獲牛馬器械無算。章下兵部

○乙亥。署江西提督事劉光弼疏報平復廣昌縣。收撫饒州撫州降將三十餘員章下所司

○丙子。解鑲白旗固山貝子吳達海梅勒章京任。

○以正藍旗覺羅郎球爲滿洲固山額眞。解尙書任。

○以正紅旗滿洲噶達渾爲蒙古固山額眞。仍管侍郎事。

○以正藍旗俄羅塞臣﹑爲蒙古固山額眞。

○解鑲白旗宗室公韓岱固山額眞任。仍以何洛會爲固山額眞

○以正藍旗陳泰爲護軍統領。解侍郎任

○以鑲黃旗鄂木索科爲京城總尉。

○以董阿賴爲都察院副都禦史惠孚爲兵部理事官

○以鑲白旗俄碩﹑爲滿州梅勒章京正黃旗甲喇章京蘇朗正藍旗畢裏克圖﹑爲蒙古梅勒章京。正白旗漢軍蔡士英爲梅勒章京。正紅旗季希覺羅俄黑﹑正白旗精奇尼哈番光泰一等侍衛馬爾賽﹑丹布額爾徳鑲白旗尼瑪禪﹑蘇木拜鑲黃旗穆成格﹑正黃旗杭素正藍旗科布索﹑鑲紅旗他爾吉善巴圖魯﹑爲護軍參領正黃旗沙世悌爾﹑正藍旗忒克忒奇﹑正白旗漢軍斐文選﹑爲甲喇章京

○丁丑。陜西巡按盧傳奏報延安逆賊趙鐵棍等二千餘人﹑窺犯宜川。官兵分路馳巢�刀。斬首二百餘級。招降賊將二員。章下兵部

○以河間一路土寇竊發。命護軍統領沙爾虎達統領將士前往會同碩對﹑酌量巢�刀撫。

○戊寅。山西巡撫祝世昌疏報﹑平陽府盜賊蜂起各屬州邑﹑相繼失陷。蒲州遊擊武韜﹑中軍許世徳﹑夏縣知縣劉之屏﹑俱死難章下所司。

○己卯。川北道髙成榮﹑坐被盜失印。革職。

○贈陣亡福建興化府委署參將路運皞﹑連江縣委署參將桂顯﹑俱爲實授參將。

○辛巳。江南江西河南總督馬國柱奏報﹑江南鳳陽滁州淮安﹑揚州蘇州各屬州縣衛所﹑及河南磁州﹑羅山縣﹑冰雹傷稼請敕撫按確勘﹑以行蠲卹。得上�日﹑著照所奏速行確勘蠲卹。嗣後直省地方﹑如遇災傷。該督撫按﹑卽當詳察被災頃畝分數﹑明確具奏。毋得先行泛報所司卽傳諭通行。

○壬午。山西巡撫祝世昌奏報﹑端重親王﹑克復孝義縣。斬賊無算。章下所司

○癸未。諭兵部。邇來土賊橫行。皆由該地方官怠忽疎玩﹑覺察不早。故鄕村不良之徒﹑得以窩藏勾引。間有知情者﹑反懼賊勢。不畏國法。不肯作速報官。遂致盜賊乘間作亂。自今以後文武各官於該管地方﹑務須悉心嚴察舉報巢�刀捕。預爲消弭之計。如仍前怠玩﹑致有盜賊竊發者該地方各官俱治以重罪其窩藏之家。處斬左右鄰知情不舉﹑及十家長不行舉察者槪不姑宥。爾部傳諭通知。

○甲申。南贛巡撫劉武元奏報﹑廣東餘孽﹑三路肆逆。一則長驅渡嶺﹑入犯南安。一則屯聚烏逕﹑窺伺信丰。一則設計夾攻﹑直逼崇義。隨分調﹑各營將士﹑奮勇會擊。連破木城擒斬僞軍門劉治國等九人。陣獲馬匹器械無算。下兵部敍卹。

○乙酉。授庶吉士鄧旭﹑爲內翰林國史院檢討

○革陜西署按察司事提學道參議呂云藻職。以縱保重犯遊擊韓岫﹑致令脫逃故也。

○以一等侍衛拜﹑效力久。授拜他喇布勒哈番。

○丙戌。陜西巡撫黃爾性疏報﹑平西王吳三桂﹑固山額眞墨爾根侍衛李國翰﹑恢復延綏鎭城。殲賊眾四千六百餘級請趣。新推撫道﹑速行蒞任。章下所司。

○丁亥。蜀賊孫一鳳﹑糾結土司龔人龍等﹑勾引番逆。謀犯龍安。參將王明徳等﹑奮力殄巢�刀。大敗之擒斬賊級。並獲器械無算。四川巡撫李國英以聞下兵部察敍

○封鎭國公鞏阿岱﹑爲固山貝子

八月。戊子朔。祭大社﹑大稷﹑遣尙書尼堪行禮

○己丑。平西王吳三桂固山額眞墨爾根侍衛李國翰等﹑統兵攻巢�刀蒲城﹑宜川﹑安塞﹑淸澗等處逆賊斬級數千捷聞下所司議敍

○癸巳。攝政王多爾衮還京

○升戶部郎中姬琨﹑爲山西布政使司參議﹑兼按察使司僉事保定兵備道。

○陜西總督孟喬芳疏報﹑山西逆寇虞允等﹑稱僞永曆年號。陷蒲州﹑及臨晉﹑河津等縣。臣同戶部侍郎額色督軍渡河直趣蒲州。殺賊無算。遂復其城。臨晉﹑河津等縣皆平又報巢�刀平興安賊渠王國賢等俱下所司議敍

○甲午。卯刻太白順行見於巳位

○免直隸眞順廣﹑大四府所屬州縣六年分水災額賦。

○徵西大將軍和碩親王滿達海等奏報﹑克復朔州﹑馬邑等處。下部議敍

○丙申。太宗文皇帝忌辰遣官祭昭陵。

○丁酉。遣大學士剛林﹑祭先師孔子。

○達賴喇嘛遣使奉表﹑言於壬辰年。夏月。朝見。並貢方物。

○定西大將軍端重親王博洛奏報﹑賊眾萬餘圍絳州。署梅勒章京羅碩等大破之。斬級二千餘。進攻孝義。委署副將梁化鳳﹑以火藥入地穴。藥發﹑城崩。遂拔之。賊眾三千餘犯壽陽。令署梅勒章京卦喇﹑特晉等援巢�刀。復大敗之。斬級千餘。又敗賊於平遙遼州﹑楡社等處斬級無算。

○端重親王又奏平陽府所屬﹑已府者十七州縣。未附者十州縣。汾州府所屬﹑已附者二州縣。未附者八州縣。太原府所屬﹑已附者六州縣。未附者七州縣玆奉上�日令駐防兵馬﹑畱鎭太原出徵大兵﹑俘掠反叛地方俟馬匹餵養肥壯卽令回京。臣等觀其形勢。大兵一回恐已附城堡亦將爲賊所有。伏候上裁。疏入得上�日﹑王所奏甚是。和碩親王滿達海所統之兵﹑到汾州時。可合兵並力﹑攻取汾州。俟彼處奏報到日另上�日定奪。

○禮科右給事中姚文然奏言﹑北直接壤山東河北一帶。盜賊日熾商賈不前耕桑失時兵到﹑則東巢�刀西遁兵徹﹑則勾連復起臣熟籌其故由地勢接連兩省。兵馬各有分疆在巡撫無調總鎭之事權而總鎭亦無越境窮追之巢�刀法。是以狡賊得東西躲閃﹑逋緩天誅。若仿江南﹑川﹑湖﹑陜西之例。卽將眞保巡撫攺爲總督衙門。其標兵﹑官吏廨宇公費﹑一毫不煩另措。但愼推威望大臣﹑重其事權舉直隸﹑山東﹑及河南懷慶﹑衛輝﹑彰徳三府﹑悉歸統轄。兩省巡撫總兵悉聽節制。則狡賊出沒總督可調遣各鎭兵馬合力會巢�刀。或扼其前。或截其後。巢�刀有全局。賊無遁路。息盜安民。肅淸畿輔。事不繁而功甚大疏入從之。

○戊戌。太祖武皇帝忌辰。遣官祭福陵。

○己亥。遣福建道監察禦史馮右京﹑巡視漕儲。

○贈殉難甘肅巡撫右僉都禦史張文衡﹑爲都察院右副都禦史西寧道副使林維造﹑爲光祿寺卿西寧道僉事張鵬翼爲光祿寺少卿紹興府知府張愫爲太僕寺卿。會稽縣知縣官撫渙爲浙江按察使司僉事。各蔭一子入監讀書。

○初兪文淵謀反﹑一案。浙江巡撫蕭起元輕重兩議題請移會巡按秦世禎世禎不行駁正部議降一級調用至是查巡撫會稿月日﹑系先題後會。命還世禎原職。

○辛丑。遣廣東道監察禦史竇蔚﹑巡按順天等處。

○福建巡按周世科﹑貪婪無忌。屢用非刑殺人。罪在不赦。法司請按律淩遲。妻孥家產﹑籍沒入官命斬之。沒其妻孥家產。

○甲辰。戶科給事中常若柱﹑劾奏闖賊僞丞相牛金星﹑從闖爲賊。弒君殘民。抗拒王師。力盡始逃。是王法所不宥者。伊子銓﹑同父爲賊。今冒濫作官據湖北巡按王守履﹑疏劾贓私巨萬論罪當死。且金星父子﹑罪在萬世。誅其人。籍其家。實爲古今公義。請立正國法以快人心。疏入。得上�日﹑流賊僞官﹑眞心投誠者﹑多能效力。常若柱此奏﹑殊不合理。著議處。牛銓貪贓事情﹑著照律擬奏。

○乙巳。賜自喀爾喀來歸鄂庫澤等﹑衣﹑帽﹑鞾﹑襪﹑﹑緞﹑棉布等物有差。

○升大理寺卿馮傑﹑爲戶部右侍郎。太常寺卿趙繼鼎﹑爲都察院左副都禦史。

○降補原任湖廣巡撫髙士俊﹑爲山西布政使司參議分巡冀南道。湖廣布政使司左布政使齊國儒﹑爲山西按察使司副使分守河東道。

○丙午。宴索倫部落貢貂博隆科等﹑及延處鄕捕海豹人蘇爾考等於禮部。上禦中和殿。賜厄魯特部落貢使圖克齊文貝﹑喀爾喀部落貢使阿濟圖文貝等宴

○初﹑固山額眞譚泰以罪革職後金聲桓等﹑叛於江西統領大軍徵討敗賊二十餘陣斬賊渠聲桓﹑王得仁等﹑克復全省有功。至是﹑特授爲一等精奇尼哈番。

○定遠大將軍和碩鄭親王濟爾哈朗奏報﹑大軍自安陸府渡長沙江。聞賊渠何騰蛟﹑馬進忠等據湘潭。多羅順承郡王勒克徳渾固山額眞阿濟格尼堪﹑統八旗前鋒兵﹑並護軍爲前哨臣領眾軍爲後隊前哨兵先抵湘潭。賊出三門迎戰。我兵分擊﹑大敗之。生擒騰蛟奪。門而入克其城。隨令尙書阿哈尼堪固山額眞劉之源等率兵一旅趨寶慶。固山額眞佟圖賴﹑伊拜等﹑率兵一旅趨衡州。時聞賊渠一隻虎﹑據辰州。臣親領兵渡江﹑趨辰州。又聞賊渠杜允熙部賊﹑據永興。臣星夜趨永興。前鋒統領席特庫等先至﹑奪門而入。生擒僞總兵尹舉智等十人﹑斬之。獲馬七十一匹。船四百艘。一隻虎聞風﹑棄辰州而遁。阿哈尼堪﹑劉之源等﹑聞賊首王進才﹑馬進忠﹑據寶慶。乘夜馳往。平明抵城。賊眾迎戰。擊敗之。遂克寶慶。破南山坡九營。斬僞總兵馬有志﹑胡進玉等七人。獲馬百十有七匹。努山等又擊破進才九營於大水。阿哈尼堪等擊破賊首袁宗第二隻虎等十營於紅江。師至沅州。令伊爾都齊等﹑分兵一半趨靖州。時有賊三千餘﹑踞山角立寨。梅勒章京金維城等﹑直衝入。大敗之靖州賊聞風先遁。我兵奮力追逐獲馬三十匹固山額眞佟圖賴等﹑距衡州三十里遇賊兵千人屯橋上前鋒兵擊敗之。又破僞總兵陶養用寨於石橋門斬養用破僞伯胡一淸七營於城南山僞副將黃姓兵於望公嶺。僞總兵周進唐兵於山峪口。僞總兵方姓等兵於山上。一淸復率賊眾萬人﹑距廣西全州三十里﹑立六營。又擊破之。我師遂入全州。

○丁未。遣官祭歷代帝王。

○遣官祭城隍之神。

○巳刻。日暈赤白色。良久漸散

○遣禮部啟心郎渥赫等﹑往祭故朝鮮國王李倧賜謚莊穆。諭祭文曰。侯服秉朝宗之義。奉職維虔。朝廷廣懷遠之仁。遇哀斯卹。爾朝鮮國王李倧秉志公忠。牧民仁恕。守箕裘以紹緒﹑克率典常。獻共球而來王﹑有嘉儀物。故海隅出日﹑咸近庥光。而島嶼滄溟﹑共遵聲教。維屏維翰。克長克君。聿輯爾邦。以藩王室。方期彤弓優貺﹑膺寵渥於遐年。詎意懸扄逍遙﹑傷溘逝於一旦。朕聞告訃。憫悼良深。特賜祭賻。謚曰莊穆。仍封王世子淏爲朝鮮國王。承襲如制。鳴呼盟昭帶礪。應思華表之歸。气蔚松楸。永郁佳城之色。靈如不寐﹑尙克歆承。

○遣戶部啟心郎布丹﹑侍衛撒爾岱﹑充正副使。賫誥命並敕諭﹑詔書往封朝鮮。國世子李淏爲朝鮮國王。世子妻張氏爲王妃賜淏黑狐大外套一襲。貂皮百張玲瓏鞍馬一匹緞十疋妃緞三十疋。敕諭朝鮮世子李淏曰覽奏爾父王倧薨逝朕深用憫悼特賜祭賻謚以莊穆前爾父王據爾國臣民公議﹑奏請封爾爲世子朕順輿情已允所請。賜爾世子封誥。爾父旣薨。應爾承襲。特遣官賫詔﹑示爾國人。封爾爲朝鮮國王。繼理國政。仍封爾妻張氏爲國王妃。佐理內政。並賜爾及妃誥命﹑冕服彩幣。爾服玆新命克紹前徽屏翰東方。輯寧邦國。欽哉故諭。賜李淏誥命文曰。立極開天之大義。王盡稱臣。建邦錫土之洪庥子當繼父。藩屏攸賴。渙號宜加。爾朝鮮國王世子李淏﹑秉禮淑躬。施仁濟物。肯堂肯構家庭夙信其象賢。曰孝曰恭臣庶樂推夫雁序。爰稽舊典。式沛新綸。封爾爲朝鮮國王。帶礪山河。恪職率海東之君長。苞桑社稷。貽謀篤奕世之忠貞爾其欽哉。毋替朕命賜李淏妃誥命文曰。外藩效順﹑世錫鴻恩內政克勷﹑均沾盛典。古帝王統禦之道也。是以詩詠靜貞之徳。禮垂愛敬之文。爾朝鮮國王世子妻張氏﹑克秉婦儀。允嫻內則。旣隆延世之寵。宜加從爵之榮。特封爾爲朝鮮國王妃。其夙夜敬共。雞鳴交儆。共效忠誠於上國。同奠藩服於東維。敬之哉。勿負朕命詔諭朝鮮國臣民曰。帝王保邦致治。懋建屏藩。𨿽在遐荒﹑其殫心向化者﹑咸得永保山河。延厥世祀。此朝廷之鉅典。所以廣皇仁。風侯服也。故故朝鮮國王李倧世守禮義。兼識先幾。當國家受命之時﹑攄誠歸順翼翼匪懈於屬國中可謂賢矣。玆陪臣告訃例當襲封。故王次子李淏夙著溫恭。長稱孝友。旣協兄終之義。宜承先業之傳。前允爾國王奏請﹑已封世子。玆封爲朝鮮國王俾綿世澤。式順羣情。撫爾臣民﹑無攺承先之孝。安其政教﹑共堅事大之忠。特玆詔示。咸使聞知。

○戊申。江西巡撫朱延慶﹑劾江西右布政使張毓泰﹑諸貪婪狀。得上�日﹑張毓泰著革職。下撫按鞫訊。

○庚戌。命定遠大將軍和碩鄭王濟爾哈朗﹑班師還京。

○辛亥。以原任浙閩總督張存仁爲兵部尙書﹑兼都察院右副都禦史﹑總督直隸﹑山東﹑河南﹑巡撫保定等府﹑提督紫荊等關﹑兼理海防軍務。

○浙江福建總督陳錦奏報﹑江右流寇﹑突入延平。攻陷大田﹑尢溪二縣。臣隨調兵會巢�刀。恢復二邑。斬馘甚多。詔下所司。

○壬子。命和碩英親王阿濟格﹑固山貝子鞏阿岱﹑內大臣鄂齊爾﹑統領將士﹑往大同。

○癸丑。陜西總督孟喬芳等奏報﹑臣等令協領根特﹑副將趙光瑞等領兵。自蒲州赴平陽會巢�刀。行至臨晉。聞賊趣榮河。前往巢�刀捕。途遇僞帥白璋等﹑領馬步賊六千餘﹑列營迎敵。根特等奮擊﹑大破之。斬賊二千有奇。餘賊北遁。我軍追至黃河。賊溺死無算。斬僞帥白璋。餘賊逃入孫吉鎭﹑悉斬之。遂引兵趣猗氏行十餘里。僞監軍道衛登方擁賊數千。依山爲營。以拒我兵。又有僞帥張萬全率領賊眾前來迎敵。根特等又分兵奮擊。斬張萬全﹑並賊四千餘。收兵回擊衛登方﹑斬賊三千有餘。生擒登方並斬僞副將王國興等三十餘員。又令章京杜敏等﹑領兵趣解州。遇賊渠邊王張五﹑黨自成等﹑擊破之。榮河﹑猗氏﹑解州俱復。疏入。下所司察敍。

○甲寅。陜西總督孟喬方奏報﹑章京杜敏等﹑兵駐解州。運城殘孽﹑勾連南山賊﹑圍攻解州。我兵出城﹑擊敗之。斬賊甚多。又根特等由猗氏﹑趣聞喜﹑過侯馬驛。遇僞都督郭中傑率賊萬餘迎敵我兵奮勇衝擊。大敗之。追殺三十餘里斬賊八千有奇。獲器械馬騾無算。下所司察敍。

○實授署江西提督事劉光弼爲都督同知﹑江西提督總兵官。

○乙卯。科爾沁國福妃﹑賢妃﹑土謝圖親王﹑卓禮克圖親王﹑紮薩克圖郡王﹑巴圖魯郡王﹑冰圖郡王﹑額駙祁他特﹑弼爾塔噶爾等﹑來赴大行皇太后喪。獻白金﹑駝馬等物。酌納之。

○丙辰。徵西大將軍和碩親王滿達海等奏報﹑寧武關僞總兵劉偉﹑僞道趙夢龍﹑率僞副將三員﹑僞參遊十一員﹑僞都司守備四十員﹑馬步兵五千四百名來降。靜樂縣﹑寧化等所一帶山寨悉平。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十六

順治六年。己丑。九月。丁巳朔。革戶科給事中常若柱職。以劾湖廣糧儲道牛銓失實故也。

○八旗每甲喇﹑添設步兵章京一員。每牛錄﹑添設步兵五名。

○以山東濟南﹑東昌﹑兗州等府州縣失守。降巡撫呂逢春職二級﹑調用。

○戊午。平西大將軍和碩英親王阿濟格敬謹親王尼堪等﹑遣學士蘇納海等奏報八月二十三日。僞總兵楊振威﹑遣其守備劉寶來言﹑我等原系良民。爲逆寇姜鑲﹑迫脇而反。大軍來圍大同﹑卽欲斬逆鑲歸順。柰力有不及﹑故爾遲遲。今兵民饑餓﹑死亡殆盡。餘兵無幾。我等問計於各官。裴季中等二十三人﹑與我等合謀。約斬姜鑲歸順。於是臣等向來人言﹑汝等若斬鑲來歸﹑自當恩養。至二十八日﹑果斬姜鑲﹑並其兄姜琳﹑弟有光首級來獻。二十九日﹑大軍入大同城。疏入。下所司議敍。

○諭和碩英親王。斬獻姜鑲之楊振威等二十三員﹑及家屬﹑並所屬兵六百名俱著畱養。仍帶來京。其餘從逆之官吏兵民盡行誅之。將大同城垣﹑自垛徹去五尺。其城樓房舍﹑不得焚毀。眾將士圍困大同﹑俱已勞苦。蘇納海等至日﹑卽給與外藩蒙古兵丁口糧先遣出邊。王俟辦理城垣事竣﹑班師還京。

○以鄂穆布有敗山東慶都等處敵兵﹑及追斬叛逆吳班岱等五臺吉功。封爲多羅達爾漢卓禮克圖郡王。

○以蘇尼特部落噶爾麻﹑於其兄騰機思等遁回時﹑獨率所部來歸。封爲多羅貝勒。

○庚申。補原任陜西分守商雒道參政楊可經﹑爲四川布政使司參政﹑分守川北道。

○升工部郎中李士邵﹑爲四川按察使司僉事﹑松潘兵備道。

○徵西大將軍和碩親王滿達海奏報﹑寧武關僞總兵劉偉﹑及道員趙夢龍﹑率副參遊守五十餘員﹑兵五千四百餘人來降。靜樂縣﹑寧化所﹑八角所﹑諸塞悉平。

○壬戌。山西巡撫祝世昌﹑奏翼城縣知縣何斯美﹑舉首曲沃縣廢紳李建泰﹑負恩倡亂。手書有據。已檄各屬嚴緝。其原書密送兵部。得上�日﹑李建泰﹑著嚴緝。何斯美﹑著議敍。

○甲子。授投誠僞都察院右副都禦史嚴我公﹑仍爲都察院右副都禦史﹑招撫沙埕﹑舟山處招撫使。僞開遠侯吳凱﹑爲沙埕侯。僞義安伯顧奇勛﹑爲舟山伯。僞開平將軍姜君獻﹑爲歸義將軍。僞總兵陳徳芝﹑爲招撫標下右營總兵。雷虎彪﹑爲招撫標下後營總兵。楊子龍﹑爲招撫標下前營總兵。僞安遠將軍王用升﹑爲懷義將軍。僞翼義將軍陳龍﹑爲慕義將軍。爲副使呂一成﹑爲沙埕監軍副使。髙樹勛﹑爲舟山監軍副使。俱賜敕印。並貂帽﹑蟒袍等物。

○鄂爾多斯部落額林臣﹑布達岱﹑顧祿﹑阿濟格紮穆蘇﹑皆舉國來降。封額林臣﹑爲多羅郡王。布達岱子伊廩臣﹑顧祿子色冷﹑俱爲固山貝子。阿濟格紮穆蘇﹑爲鎭國公。

○艸福建糧儲道何平職。以規避不赴任故也。

○乙丑。調山東左布政使盧震陽﹑爲江西布政使司左布政使。降前宣大總督耿焞﹑爲山東布政使司左布政使。升江西湖西道參政莊應會﹑爲本省右布政使﹑管按察使事。

○丙寅。增設攝政王下漢二品鑾儀使一員。三品冠軍使﹑四品云麾使﹑五品治儀正﹑名二員。六品整儀尉三員。

○喀爾喀部落土謝圖汗﹑遣巴克什索諾穆等﹑貢駝馬等物。賞賚如例。

○以原任巡撫夏玉﹑仍爲兵部左侍郎﹑兼都察院右副都禦史﹑巡撫山東。

○戊辰。以正紅旗科拖拜﹑正藍旗敖徳﹑爲甲喇章京。

○升正藍旗甲喇章京易拔翰﹑爲梅勒章京。

○以郝善﹑爲吏部理事官。薩穆哈﹑爲戶部理事官。陳卜祿﹑爲禮部理事官。覺羅霍特﹑阿格色﹑爲兵部理事官。董泰﹑根特巴圖魯﹑爲刑部理事官。覺羅碩博惠達都﹑爲工部理事官。布斯泰﹑爲西城理事官。

○升刑部侍郎卓羅﹑爲禮部尙書。

○以梅勒章京藍拜﹑爲禮部侍郎。固山額眞俄羅塞臣﹑爲刑部侍郎。

○己巳。命內翰林祕書院侍讀王崇簡﹑內翰林國史院侍講喬廷桂﹑充武會試主考官。

○靖南王耿仲明屬下牛錄章京魏國賢﹑旗鼓劉養正﹑隱匿滿洲家人。並鞍匠四人。索取時﹑僅獲二人。仈俱爲梅勒章京陳紹宗﹑牛錄章京張起鳳﹑縱令脫逃。事聞。遣官賫敕﹑諭定南王孔有徳﹑靖南王耿仲明﹑平南王尙可喜曰。前聞滿洲家人﹑多被王等招收而去。已令兵部傳上�日﹑查明解送。今有靖南王耿仲明所屬旗鼓劉養正﹑牛錄章京魏國賢﹑隱匿滿洲鞍匠四人。已搜獲其二。魏國賢將二鞍匠﹑隱匿在家。及搜查人到攔阻不容入門。隨縱二鞍匠脫逃。再審所獲二人﹑云不止我等。其放馬之處﹑滿洲家人﹑隱匿者尙多。因遣人前往搜查。劉養正預先知覺。密遣人至放馬處﹑通知梅勒章京陳紹宗﹑牛錄章京張起鳳﹑將所匿逃人﹑盡行驅放。及搜查人到﹑止獲九人。余俱未獲。其陳紹宗﹑劉養正﹑張起鳳﹑魏國賢等﹑𨿽有航海來歸之功。似此隱匿逃人﹑悖逆殊甚。是犯不赦之條矣。原遣王等南徵﹑以爲歸順有功。腹心可寄。必然利益國家。乃反掠滿洲家人﹑實出意外。朝廷及各王府﹑並滿洲家人﹑多被招誘。其事甚確。諭上�日到時﹑王等卽親身嚴察。將所匿逃人﹑盡行查出。交與差去官員。仍撥兵護送。如此﹑庶見王等爲國之誠。若漫不查送。則此隱匿之事﹑顯系王等知情矣。特諭。

○庚午。降工科給事中張京二級﹑調用。以劾巡方貪縱﹑不卽指名。及奉諭處分﹑始揭禦史劉漪﹑匡蘭兆等貪狀故也。

○湖廣右布政使劉自竑﹑久病不痊。勒令休致。

○癸酉。上禦中和殿。四子部落貢使達爾漢卓禮克圖等朝見。

○封固倫額駙祁他特爲多羅郡王。冊文曰。爾祁他特父索訥穆之叔祖達爾漢巴圖魯貝勒明安﹑於嫩科爾沁各貝勒未順時。與太祖皇帝﹑姻好不絕。爾祖紮爾固齊貝勒莽古思﹑又於科爾沁各貝勒未順時。與太宗皇帝﹑復締姻好。爾之祖母﹑母﹑及爾在太宗皇帝時﹑姻誼有加。當察哈爾以兵侵爾科爾沁﹑圍爾格爾朱爾根城。爾諸兄弟俱遁走。獨爾父索訥穆﹑同卓禮克圖親王﹑駐綽爾曼城中。殲察哈爾兵。獲其駝馬來獻。及聞太祖皇帝賓天﹑隨遣弟滿朱習禮來進香。又初次徵明燕京時﹑爾父率所部兵來會。遂爾病逝。故以爾祁他特﹑爲多羅郡王。

○甲戌。戶部議戶科右給事中董篤行﹑請頒刻易知由單。將各州縣額徵﹑起運﹑存畱﹑本折分數﹑漕白二糧﹑及京庫本色﹑俱條悉開載。通行直省﹑按戶分給。以杜濫派。應如所請。從之。

○徵西大將軍和碩親王滿達海﹑定西大將軍端重親王博洛等﹑奏克汾州。斬僞巡撫姜建勛。僞布政使劉炳業。嵐縣﹑永寧州﹑俱平。

○端重親王又報﹑平陽汾州等處賊渠葛仲京等﹑陷孟城驛。張姓王姓二僞總兵﹑犯兩紅旗營。雷和尙﹑張五﹑圍絳州。劉光裕﹑陷嶽陽縣。胡邦秀﹑盤踞老君廟。官兵俱擊敗之州縣悉平。

○乙亥。阿達哈哈番希孚奏言﹑希孚曾奉使蒙古。官不過一等阿達哈哈番。後於希孚者﹑俱得優升。攝政王以自請升遷﹑從無此例請下內大臣錫翰等議其罪。眾議希孚前經罪褫。旋蒙復官。班於內大臣之例。服色恩賜﹑亦如內大臣。乃輕豢養之恩。自求遷擢。情罪重大。應棄市。疏入。得上�日﹑希孚免死。革職爲民。不許隨朝及往來諸王府﹑並各大臣家。

○贈海州殉難知州張懋勛﹑爲江南布政使司參議。蔭一子入監讀書。州同李士麟﹑爲海州知州。

○丁丑。更定宣大二鎭官兵經制。宣大總督標兵二千名。分二營。中軍副將一員。兼管左營事中軍守備一員。右營遊擊一員。中軍守備一員。旗鼓守備一員。掌印都司管屯都司﹑巡捕都司﹑各一員。俱移駐陽和。陽和副將﹑中軍守備右衛副將﹑中軍守備﹑各一員。兵各一千名。陽和道﹑分守道﹑中軍守備各一員。兵各二百名。大同城﹑操守一員。驛兵一百名。平魯﹑井坪﹑天城﹑威遠得勝﹑助馬新平等路參將﹑中軍守備﹑各一員。兵各四百名。右衛﹑山陰﹑應州﹑馬邑﹑髙山﹑聚落﹑懷仁等城﹑守備各一員。兵各二百名。宏賜﹑鎭川拒墻﹑鎭邊﹑破虎﹑滅虎﹑鎭羌﹑將軍會殺虎迎恩﹑破魯﹑保安﹑拒門﹑威虎﹑鎭門﹑鎭寧﹑滅魯﹑鎭魯﹑保平守口﹑牛心﹑西安﹑乃河云崗﹑鎭口﹑敗虎﹑阻虎﹑平遠﹑威魯﹑寧魯﹑云石等堡大水﹑瓦窯二口﹑操守各一員。兵各一百名。宣府鎭總兵一員旗鼓守備一員。兵二千四百名。分三營中營中軍遊擊一員管中營事中軍守備一員左營﹑遊擊一員中軍守備一員右營﹑遊擊一員中軍守備一員。撫標﹑旗鼓守備一員。兵一千二百名。分二營。左營﹑中軍遊擊一員管左營事﹑中軍守備一員。右營﹑遊擊一員。中軍守備一員東南城守西北城守﹑守備各一員兵八百名獨石西城懷來﹑右衛﹑柴溝龍門所葛峪等路﹑參將中軍守備各一員兵各五百名蔚州萬全左衛﹑懷安﹑龍門等城﹑守備各一員。兵各三百名新保安﹑守備一員兵二百五十名赤城﹑屯牧﹑懷來等道標中軍守備﹑各一員兵各二百名。洗馬林﹑西陽河﹑滴水崖周四溝﹑四海冶﹑長安嶺﹑東城﹑舊保安﹑廣昌等城。深井﹑膳房﹑鎭安﹑云州﹑礬山﹑靖安等堡張家﹑新開﹑新河﹑大山等口。永寧﹑柳溝二路。守備各一員兵各二百名。宣府驛﹑操守一員。兵二百名。雞鳴驛﹑土木楡林二堡﹑操守各一員。兵各一百五十名。延慶州﹑操守一員。兵一百名。桃花﹑馬營二堡﹑操守各一員。兵各八十名。雕鶚堡﹑操守一員。兵六十名。黑石嶺﹑靑邊口﹑大白陽﹑小白陽﹑鎭寧﹑淸泉﹑君子﹑趙川﹑長伸地等堡﹑操守各一員。兵各五十名。

○庚辰。鄂爾多斯部落郡王額林臣等貢駝馬宴賚如例。

○壬午。宴武進士於兵部。賜一甲一名抱一甲冑帶鞾﹑腰刀﹑弓﹑箭等物。其一二甲﹑銀各十兩三甲銀各八兩著爲例。

○癸未。孝慈武皇后忌辰遣官祭福陵。

○甲申刑部奏靖南王下旗鼓劉養正牛錄章京張起鳳等﹑兵丁馬四等六人隱匿包衣董得貴牛錄下鞍匠王可義家人王三等。梅勒章京陳紹宗﹑阿達哈哈番張承勛﹑知情招誘。牛錄章京魏國賢﹑不容搜查。使之脫逃。得實。俱擬斬。籍其家。奏入。得上�日﹑兵丁馬四等六名﹑俱正法。劉養正﹑張起鳳﹑陳紹宗﹑張承勛﹑投誠有功。從寬免死。籍其家之半。魏國賢﹑亦免死。鞭一百。

○升署總兵張勇﹑爲都督僉事﹑充鎭守甘肅總兵官。馬進寶﹑爲都督僉事﹑充鎭守金華總兵官。張傑﹑爲都督僉事﹑充鎭守定海總兵官。

○以都察院副都禦史哈喇庫﹑爲都督同知﹑充鎭守延綏總兵官。

○內翰林國史院大學士宋權﹑乞假葬親。允之。

冬。十月。丙戌朔。享太廟。遣固山貝子鞏阿岱行禮。

○頒順治七年時憲歷。

○順天府舉行鄕飲酒禮。

○丁亥。授投誠官吳紹禮﹑爲二等阿達哈哈番。竇三畏﹑韓應琦﹑爲三等阿達哈哈番。

○戊子。封多尼﹑爲和碩親王。傑書﹑爲多羅郡王。貝子拜尹圖﹑吞齊﹑尙善﹑鎭國公嶽樂﹑喀爾楚渾﹑宗室杜蘭﹑巴爾楚渾﹑巴思翰﹑祜世布﹑俱爲多羅貝勒。鎭國公錫翰﹑吞齊喀﹑輔國公特爾祜﹑穆爾祜﹑紮喀納﹑薩弼﹑努賽﹑富喇塔﹑蘇布圖﹑宗室彊度﹑溫齊﹑佛克齊庫﹑俱爲固山貝子。輔國公巴布泰﹑徳馬護﹑聶克塞﹑額克親﹑席特庫﹑宗室恭阿﹑馬爾圖﹑僧額﹑馬山﹑俱爲鎭國公。二等鎭國將軍恭安﹑爲輔國公。宗室郭蓋﹑郭賴﹑俱爲二等鎭國將軍。一等奉國將軍班布爾善﹑噶布喇﹑二等奉國將軍幹圖﹑奉恩將軍噶達洪﹑拔都海﹑衛黑﹑祜錫布﹑宗室華善﹑薩穆哈﹑巴圖﹑巴哈納齊七步﹑阿喇米﹑俱爲三等鎭國將軍。奉恩將軍穆臣﹑海蘭﹑額奇宗室托克托慧﹑席布錫倫﹑舒翁固圖﹑伯奇﹑伯爾格﹑杜爾霸﹑祜世布﹑能額﹑英額﹑英額理﹑俱爲三等輔國將軍。

○己丑。賞使鹿部落峨羅克屯貢使尼雅喇烏爾等﹑喀爾喀部落土謝圖汗下貢使阿濟圖﹑峨木布等﹑袍﹑帽﹑朝服﹑緞布等物有差。

○辛卯。禁伐昌平故明陵寢樹木。

○駐防浙江梅勒章京柯汝極卒。

○壬辰。申刻。京師地震二次。起東北﹑迄西南。

○諭厄魯特部落奉事佛法諾門汗曰。本朝於舊好之國﹑初不願加兵。若當交好時﹑而樂。事干戈。誠不能默然處此。今喀爾喀方以信使通好。乃遣人誘我蘇尼特部落騰機思反叛。挾之而去。及我師追騰機思時。土謝圖汗﹑丹津喇嘛﹑碩雷汗﹑無故出兵﹑兩次拒敵。惟天降罰﹑使之敗衄。二楚虎爾﹑又無故侵我巴林。殺人掠畜。俄木布額爾徳尼﹑又無故加兵於我。及聞我出師﹑始還。巴爾布冰圖﹑又來侵我土默特部落。殺其人民。劫馬二千匹。此輩每起兵端。朕能堌然處之耶。朕前此遣使。爾諾門汗云﹑我𨿽老。我諸子兵卒﹑尙未老也。凡有徵討﹑我當以兵助之。朕非因兵力單弱﹑求援於爾。因爾有前言﹑故使爾聞之。今爾若踐前言﹑出兵相助。誓不誤期。可以定議報我。如不欲出兵﹑亦定議來報。

○以破犭�回逆﹑及招降西寧城功。賜厄魯特部落峨木布車臣戴靑﹑爲土謝圖巴圖魯戴靑。和羅木席額爾得尼戴靑﹑爲巴圖魯額爾得尼戴靑。墨爾根濟農﹑爲卓禮克圖巴圖魯濟農。

○遣江南道監察禦史潘朝選﹑巡按廣東。山東道試監察禦史孫奎﹑巡按陜西。

○癸巳。賊陷福建興化府。署府事福州府推官黎樹聲死之。撫按以聞。贈樹聲爲本省按察使司僉事﹑蔭一子入監讀書。

○予故戶部右侍郎梁云構﹑都察院左副都年史孫昌齡﹑祭葬如例。

○甲午。山西巡撫祝世昌奏報﹑大兵收復鄆城。擒斬僞元帥韓昭宣等﹑及從賊千餘人。下所司知之。

○封勞親爲親王。

○以塔哈納爲三等鎭國將軍。

○授華善﹑爲一等阿思哈尼哈番﹑內多﹑爲一等阿達哈哈番。

○初﹑攝政王多爾衮﹑諭侍衛巴哈當護駕﹑勿得從軍。巴哈不從。彊請再三。諸大臣以其不遵護駕之諭﹑彊欲從軍。法宜逮問。王曰。宥之。可聽其行。或隨暗甲隊。或隨明甲隊。任伊自便。因令內大臣貝子錫翰﹑內大臣席訥布庫﹑傳諭巴哈。巴哈怒。起歸私宅。錫翰等匿不以聞。後巴哈自行請罪。錫翰等始言之。俱下諸大臣議。擬革錫翰內大臣貝子。席訥布庫內大臣。及其世職。俱贖身。巴哈論斬。王令從寬。罰錫翰﹑席訥布庫﹑各應得之罪。巴哈贖身。

○立禮親王代善墓碑。文曰。爾和碩禮親王代善﹑乃太祖武皇帝次子。於崇徳元年。晉封和碩禮親王。不幸薨逝。當太祖武皇帝徵哈達﹑輝發﹑烏喇﹑葉赫諸國時﹑爰整師旅四出。比克有明﹑又爲國家著勞。用是特諭該部﹑式展追痛之思。勒石塋前。以示顯揚之典。

○丙申。以恩詔﹑加太子太保內翰林祕書院大學士洪承疇﹑太子太保內翰林弘文院大學士馮銓﹑俱少傅兼太子太傅。內翰林國史院大學士宋權﹑吏部尙書陳名夏﹑戶部尙書謝啟光﹑禮部尙書李若琳﹑禮部尙書兼內翰林弘文院學士管左侍郎事王鐸﹑兵部尙書劉余祐﹑刑部尙書黨崇雅﹑工部尙書金之俊﹑都察院在都禦史徐起元﹑俱太子太保。吏部左侍郎張鳳翔﹑戶部左侍郎戴明說﹑戶部總督倉場左侍郎趙京仕﹑兵部左侍郎李化熙﹑刑部左侍郎房可壯﹑工部左侍郎劉昌﹑吏部右侍郎兼內翰林祕書院侍讀學士髙爾儼﹑禮部右侍郎兼內翰林祕書院侍讀學士陳之遴﹑兵部右侍郎孫承澤﹑刑部右侍郎熊奮渭﹑工部右侍郎李迎晙﹑俱都察院右都禦史。通政使司通政使張紹先﹑工部右侍郎﹑各照舊管事。

○以和碩額駙一等阿思哈尼哈番﹑兼一拖沙喇哈番杜雷﹑爲三等精奇尼哈番。蒙古固山額眞一等阿達哈哈番俄羅塞臣﹑爲三等阿思哈尼哈番。

○以守城有功舉人田三接﹑爲浙江布政使司參議﹑兼僉事屯田水利道。隨徵內弘文院中書石在閶﹑爲福建按察使司僉事﹑兼參議﹑督糧道。

○戊戌。遣四川道試監察禦史王亮教﹑巡按浙江。四川道試監察禦史趙如瑾﹑巡按江西。河南道監察禦史張中元﹑巡按甘肅。

○宣大總督佟養量疏報﹑投誠守備楊登州﹑結連土寇。攻破山陰縣。典史施邦政死之。疏下所司。

○定侯伯頂帶坐褥之制。帽頂﹑嵌東珠二顆。帶用金鑲團玉。中嵌紅寶石。坐褥﹑與三等公同。

○己亥。免山東東平﹑長山﹑長淸﹑萊蕪﹑肥城﹑新泰﹑臨邑﹑陵縣﹑新城﹑齊河﹑商河﹑濟陽﹑禹城﹑歷城﹑鄒平﹑樂陵﹑聊城﹑棠邑等州縣﹑五年分水災額賦。

○以孫塔﹑楊起祥﹑爲戶部侍郎。管理鹽法。駐札揚州府。

○以佟國允﹑爲都察院副都禦史。察哈泰﹑陳逢泰﹑段應舉﹑爲戶部理事官。

○以鑲藍旗明阿圖﹑爲蒙古梅勒章京。

○以鑲紅旗諾爾節塞克﹑爲護軍參領。誇詹﹑爲甲喇章京。

○免江西六年以前﹑明季加增遼餉銀兩。

○兵部題敍隨徵大同等處各官功。都司僉書管參將事徐長春﹑遊擊管參將事彭有徳﹑王一正﹑守備梁化鳳﹑俱以副將用。從之。

○辛丑。攝政王多爾衮﹑率王﹑貝勒﹑貝子﹑公等﹑徵喀爾喀部落二楚虎爾。上親送之。

○漕運總督吳惟華奏報﹑獲故明樂陵王朱華琦。下所司知之。

○癸卯。升宣府遊擊。王一正﹑爲王慶坨副將。

○甲辰。遣河南道監察禦史聶玠﹑巡按淮揚。雲南道試監察禦史王佐﹑巡按湖北。

○乙巳。陜西總兵官任珍奏報﹑僞副將唐仲亨﹑勾連川寇。逼近泰境。臣率官兵馳擊。敗之於屠油壩。連破三穴。陣斬仲亨。擒僞王朱常瑛﹑朱油杠﹑僞帥焦賚明﹑僞監軍鄧林春﹑蒙古卜布賴等﹑解赴西安正法。並獲僞王印等物。下所司察敍。

○丙午。山西巡撫祝世昌奏報﹑大兵恢復潞安。疏下所司。

○丁未。延綏署總兵宮南一魁疏報﹑官兵克楡林﹑及東西路二十八營堡。陣斬僞總兵任一貴﹑謝汝徳等。並賊級三千。下兵部知之。

○己酉。刑部議圍困大同失律諸將之罪。牛錄章京朱亙生被敵奪門。章京席巴禮﹑朱查哈﹑博洛兌﹑徳爾徳﹑當敵兵塡壕﹑壞城堞而出。不卽迎擊。又擅離汛地。俱撥斬。甲喇章京阿喇密﹑署護軍統領事。遇敵出﹑不進擊。擬革職。籍其家。牛錄章京叟塞﹑不迎敵進擊。擬革職。鞭一百。章京阿布達禮﹑羅習藉口救援。潛避僻處。擬革章京。各鞭一百。章京博爾和兌﹑牛錄章京勒弼﹑不前進救援。詐言往救。擬革博爾和兌職。解勒弼牛錄章京任。各折贖。署護軍統領格爾特本旗汛地被陷﹑不先驅救援。及後往救又詐言褚庫未曾﹑先往。反謂身敗敵兵。擬鞭一百。折贖。議上得上�日﹑朱亙﹑博洛兌﹑徳爾徳﹑俱免死。畱任。各籍家產之半。席巴禮﹑朱查哈﹑免死。革職各籍家產之半。阿喇密﹑革職。折贖。叟塞﹑革一个前程。鞭一百。折贖。羅習﹑阿布達禮﹑勒弼﹑鞭一百。折贖。俱畱任。博爾和兌﹑革一个前程。鞭一百。折贖。格爾特﹑鞭一百。折贖。

○徵西大將軍和碩親王滿達海等奏報﹑平遙﹑太谷二縣﹑負固不服。遣護軍統領索洪﹑率官兵往圍平遙。時僞知縣劉三元﹑已先率兵民遁去。會賊五百人﹑復還城取糧。我軍奪門入﹑盡殲之。遣署護軍統領希爾根﹑率官兵往圍太谷。以紅衣炮攻破其城。僞知縣李成沛﹑僞都司吳成器等﹑率兵出城遁。我軍遮擊﹑亦盡殲之。又潞安府賊﹑分兵二路。一拒沁州。一圍遼州。隨遣多羅貝勒拜尹圖﹑護軍統領索洪﹑率官兵赴沁州。鎭國公韓岱﹑署護軍統領希爾根﹑率官兵赴遼州。貝勒拜尹圖等﹑星夜馳往。賊聞風遁走。遂拔沁州城。趨潞安。比至﹑賊已先遁。會僞道胡國鼎﹑復率兵還城。我兵圍之。賊夜走。爲我兵所截。俱就戮。公韓岱等至遼州。僞將率馬步賊兵迎戰。我軍大敗之。屯畱﹑襄垣﹑楡社﹑武鄕等縣俱降。

○庚戌。命徵西大將軍和碩親王滿達海﹑輔國公薩弼﹑分兵回京。畱多羅郡王瓦克達等﹑巢�刀撫山西

○辛亥。察哈爾等國﹑敖漢等部落﹑親王﹑郡王﹑公等﹑各率兵來會攝政王於軍前。王宴勞之。賞貂裘﹑蟒袍等物有差。

○宴朝鮮國領歷使臣於禮部。

○甲寅。紮魯特等部落王﹑貝勒﹑貝子﹑各率兵來會。王宴勞之。賞貂裘﹑蟒袍等物有差。

十一月。丙辰朔。贈故臨鞏兵備道李絮飛﹑光祿寺卿。臨洮府同知徐養奇﹑岷州同知杜懋哲﹑陜西按察使司副使。蘭州知州趙翀﹑陜西布政使司參議。渭源縣知縣李淐﹑陜西按察使司僉事。仍各蔭一子入監讀書。蘭州儒學訓導白旗﹑國子監學錄。旌其犭�回變殉難也。

○降補原任山東巡撫呂逢春﹑爲山西按察使司僉事﹑大同左衛道。

○湖廣左布政使張大任﹑以老病休致。

○漕運總督吳惟華奏報﹑廬州營參將金芝﹑同督標副將王戎等﹑領官兵進巢�刀貓兒﹑龍潭﹑四柱﹑江家峯﹑尖嶺等寨。賊渠余化龍﹑余君實﹑帥丙等﹑各以寨降。章下所司。

○戊午。江西巡撫朱延慶疏言﹑順治五年間。江西遭金王二逆之變。文武各官﹑俱相效割辮從逆。惟故巡按禦史董成學﹑分守湖東道參議成大業﹑新諭縣知縣張云翚﹑廬陵縣知縣常庚﹑袁州副將尙登第﹑或威挾不從﹑視死如飴。或抗志不辱﹑與城俱殞。乞敕部優卹。以慰忠魂。章下部議。

○己未。遣江西道監察禦史劉達﹑巡按宣大。福建道監察禦史張愼學﹑巡按蘇松。浙江道監察禦史吳達﹑巡視茶馬。

○庚申。攝政王軍次席巴爾臺。是日﹑吳喇忒﹑土默特﹑四子等部落﹑王﹑公﹑固山額眞等各率兵來會。王宴勞之。

○乙丑。以正藍旗吳庫禮﹑爲滿洲梅勒章京。桑賽﹑蘇爾都﹑爲甲喇章京。富泰﹑海色﹑格爾圖﹑喀喇爾岱﹑正白旗克初﹑塞格﹑覺羅何特﹑正藍旗侍衛庫爾訥﹑爲護軍參領

○丙寅。免直隸開州﹑元城﹑南樂﹑淸丰﹑東明﹑長垣﹑滑縣﹑逃丁荒地徭賦。

○免陜西岷州本年分雹災租稅。

○己巳。江南江西河南總督馬國柱疏言﹑江南旣攺京爲省。國學宜攺爲府學。卽其舊址而新理之。仍支學田租銀﹑以供春秋祀事。章下所司。

○辛未。淮提巡按張濩奏報﹑徐州副將周維墉﹑巢�刀平沛縣湖陵土寇。斬獲甚多。章下所司。

○癸酉。冬至節。祀天於圜丘。遣固山貝子鞏阿岱行禮。

○攝政王軍至喀吞布喇克地方。遣四子部落固山額眞布內﹑率侍衛什﹑長阿育錫等﹑前往偵探。回報空戈爾峨木布地方﹑見有敵蹤。失實。下諸大臣議。布內自引錯誤之咎。擬解固山額眞任。籍牲畜之半。侍衛等各革職。鞭責。啟入。王以布內屢立軍功。且旣引咎。與眾官無涉。俱免罪。

○甲戌。攝政王自喀吞布喇克旋師。

○免宣府蝗雹災傷地畝本年額賦。

○升工部郎中髙舟桂﹑爲江南按察使司僉事﹑揚州兵備道。刑部郎中韓永馨﹑爲湖廣按察使司僉事﹑荊南兵備道。樓晟﹑爲湖廣按察使司僉事﹑上江防兵備道。

○庚辰。予故甘肅巡撫張文衡﹑分巡西寧道林維造﹑分守西寧道張鵬翼﹑紹興府知府張愫﹑會稽縣知縣官撫渙﹑祭葬如例。

○辛巳。達賴喇嘛﹑遣噶布初西喇布﹑厄魯特部落顧實汗﹑遣墨爾根和碩齊等來朝貢。賜喇嘛銀器﹑雕鞍﹑文革。顧實汗﹑甲冑﹑腰刀﹑雕鞍﹑銀器﹑彩幣﹑文革瑪瑙尊爵。賞噶布初西喇布﹑墨爾根和碩齊等﹑甲冑﹑弓矢﹑刀﹑鞍﹑銀器﹑紵絲等物有差。

○壬午。靖南王耿仲明﹑往徵廣東。至江西吉安府。自盡。

○癸未。江南江西河南總督馬國柱劾奏﹑揚州道僉事胡江﹑枉法貪污。贓至七千兩。中軍王吉太﹑教官劉禴﹑同惡相濟。流毒淮揚。請賜處分。以彰國法。得上�日﹑該督撫按提問追擬。

○馬國柱又奏報﹑徽州府黃山寨僞總兵王俊﹑張公山寨僞總兵汪永髙﹑五都源寨僞副將江溥﹑黃尖塞僞監紀程正邦﹑寧國府大義寨僞副將籍維倫﹑天目寨僞副將朱國相﹑華陽寨僞遊擊葛惕中等﹑各以寨降。章下所司。

十二月。乙酉朔。山西巡撫祝世昌奏報﹑興縣﹑芮城﹑平陸三縣平。

○丁亥。升刑部郎中田厥茂﹑爲陜西布政使司參議﹑兼按察使司僉事﹑提學道。

○甘州﹑平川等堡﹑蝗。莊浪﹑水。西寧﹑冰雹。傷禾稼。

○戊子。卹金華﹑處州﹑平陽﹑陣亡守備張文科﹑蔣國臣﹑千總張爾勛﹑各給銀八十兩。

○定遠大將軍和碩鄭親王濟爾哈朗等奏報﹑廣西賊渠趙廉﹑分三路寇全州。多羅順承郡王勒克徳渾等﹑率前鋒統領席特庫等﹑擊敗之。獲馬四十餘匹。後復求寇。臣等率兵往援。比至。賊已遁。聞賊渠曹杠子在道州。遂今順承郡王徵之。賊立柵壘﹑據永安關。我軍潛襲。席特庫拔其營。署護軍統領阿濟賴等﹑斬關而入。克之。獲馬二十餘匹。九月。曹杠子復以其黨萬餘﹑寇道州。順承郡王等﹑率官兵擊敗之。斬賊渠三人。生擒一人。獲馬六十餘匹。臣等率兵至永州。賊渠周進唐。熊兆藻﹑立五營於大松橋。臣等遣署梅勒章京達爾泰等擊敗之。時固山額眞佟圖賴﹑畱駐衡州。尙書阿哈尼堪﹑固山額眞劉之源﹑畱駐沅州。賊攻長寧縣。佟圖賴遣牛錄章京陳天謨等﹑破之於石鼓洞。斬僞總兵副將二人。賊渠王彊等犯沅州。阿哈尼堪遣署護軍統領杜爾徳等﹑破之於汴水。斬僞副將三人。及賊兵七百餘級。獲馬六十餘匹。諜聞賊渠二隻虎﹑據烏撒城。臣等遣前鋒統領努山等往巢�刀。賊三面逆戰。我兵俱擊敗之。署護軍參領胡尼雅等﹑相繼奪門。遂克其城。斬僞副參遊五人。及賊兵千五百餘級。獲馬二百餘匹。我兵自烏撒城還。巢�刀賊於艾考洞。比至﹑賊遁。我兵追敗之。斬僞閣部楊鰲等三人。又遣署護軍統領伊爾都齊等﹑大破賊渠何永忠﹑攻克黎平府。永忠潰奔永從縣。我兵躡其後。賊返逆戰。俱大敗之。永忠攜妻子潛遁。斬僞泗江王。並僞將五人。賊兵一百六十級。獲馬四百餘匹。招降僞總兵﹑副將﹑監司十一員。

○己丑。河間道衣惟孝﹑以索屬官馬﹑逮問。復營求囑托。事覺。褫職爲民。

○癸巳。陜西巡撫黃爾性奏報﹑叛首雷登髙﹑糾黨據龍駒寨。商雒道張國泰﹑率兵環攻。破其巢。斬登髙﹑及賊兵百餘級。餘眾悉散。

○陜西三水縣虫霜﹑傷稼。

○丁酉。甘肅巡撫周文葉奏報﹑犭�回孽丁國棟﹑黑承印等﹑盤踞肅城。總兵張勇﹑副將馬寧分兵夾攻。擒國棟﹑承印﹑斬首五千餘級。肅州平。

○山西巡撫祝世昌匯報﹑姜鑲叛時殉難官員。分巡冀寧道副使王昌齡﹑岢嵐道僉事徐淳﹑分巡冀南道副使劉澤溥﹑汾州府知府黃廷柏﹑潞安府知府楊致祥﹑署太原府通判事州同馬維熙﹑蒲州知州錢法裕﹑繁峙縣知縣崔尙質﹑靜樂縣知縣祝文光﹑文水縣知縣曹之賢﹑祁縣知縣王之鼎﹑興縣知縣李昌汴﹑臨縣知縣張耀祖﹑垣曲縣知縣李榮宗﹑夏縣知縣劉之屏﹑署太谷縣事照磨楊其籍﹑署交城縣事都事周邦翰﹑署忻州事主簿何顯祖﹑太谷縣教諭賈道醇﹑交城縣典史鄭運昌﹑太谷縣典史王自亮﹑永和縣典史鐘夢豹﹑中軍許世徳﹑俱被賊害。寧武道僉事金元祥﹑太原府同知張國賢﹑寧武副將李吉﹑俱城破自經。遊擊武韜﹑守備李進忠﹑中軍王廷衡﹑千總王命新﹑把總邱登戎﹑百總張存義﹑原任都司何斯盛﹑俱拒敵陣亡。下該部察議。

○己亥。平西王吳三桂﹑固山額眞墨爾根侍衛李國翰奏報﹑賊渠劉登樓﹑任一貴﹑謝汝徳﹑潰奔楡鎭西協定邊一帶。臣等隨發兵追巢�刀。累戰克捷。僞將齊進才﹑殺汝徳降。將官馬永爵﹑射死一貴。總兵劉芳名擒斬登樓。楡林等處﹑俱已底定。臣等隨分兵渡河。攻圍保徳府谷。又發諭招撫。河東附近﹑悉皆納款。河保營僞總兵張鳳翼授首。偏關僞軍門萬煉﹑內變自焚。下所司察敍。

○辛丑。先是江南巡撫土國寶﹑以兵餉不足﹑請上�日增派。兵科右給事中李化麟奏言﹑加派乃明季陋習。民窮盜起。大亂所由。我朝應運首革此獘。年來東蕩西除。興師百萬。未嘗用民間一絲一粒。今遽以加派爲言。竊恐江南如此。他處多事之地﹑紛紛效尢。有司奉行不善。吏書科派作姦。朝廷未受一分之利。民間已受十分之累。是開本朝六年未有之成例。實啟民間異日無窮之紛擾。流獘恐難言矣。卽因防海長慮﹑增兵或不容己。然兵有經制。餉有部撥。未可復議加派。負開國以來革獘愛民至意。疏下戶部。

○甲辰。贈河南陣亡河北道副使塗廓﹑爲光祿寺卿。蔭一子入監讀書。

○江西提督總兵官劉光弼奏報﹑逆賊張自盛﹑洪國王等﹑盤踞湖東。臣遣中軍參將陳升等﹑往巢�刀。追至大徑竹地方。擊敗之。斬獲無算。餘賊奔潰。僞總兵董明魁﹑郭承旻等率眾降。江右土寇悉平。章下所司。

○丁未。攝政王多爾衮率大軍還。

○遣浙江道監察禦史王應昌﹑巡按眞定等處。河南道監察禦史趙班璽﹑巡按山西。

○予福建福州府殉難推官黎樹聲﹑祭葬如例。

○己酉。贈浙江殉難署上虞縣事紹興府推官劉方至﹑按察使司僉事。蔭一子入監讀書。

○四川巡撫李國英奏報﹑鄰水﹑大竹二縣﹑僻在山陬。向爲陳三臺﹑甘一爵﹑朱徳洪等所據。今三臺翻然就撫。一爵﹑徳洪﹑尙爾執迷。臣遣官招之。一爵陽順陰逆。將官任魁﹑署鄰水縣知縣王文彩﹑墮計身殞。賴鎭臣盧光祖等﹑率兵往巢�刀。鏖戰七晝夜。將士塡塹直登。二逆先後伏誅。餘黨悉降。鄰大二縣﹑俱入版圖。下所司察敍。

○庚戌。浙江巡撫蕭起元奏報﹑寧波﹑紹興﹑臺州等處土寇平。

○天津總兵官蘇屏翰卒。

○辛亥。河東巡按梁應龍奏報﹑撲巢�刀聞喜﹑夏縣賊寇。並招降僞總兵康姬廷等﹑馬步兵二千餘名。下所司知之。

○壬子。攝政王多爾衮元妃薨。令兩白旗牛錄章京以上官員﹑及官員妻﹑皆衣縞素。六旗牛錄章京以上官員﹑皆去纓。

○癸丑。�山戊不�暮。享太廟。遣固山額眞譚泰行禮。

○遣官祭福陵昭陵。

○遣官祭太�山戊不�月將之神。

○是�山戊不�﹑鹽﹑三百七十九萬二十四百四十三引。課銀﹑一百八十五萬四千九百九十六兩有奇。鑄錢﹑十萬九千六百九十一萬有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十七

順治七年。庚寅。春正月。乙卯朔。免朝賀。

○順天府進春。

○庚申。喀爾喀部落碩雷汗等﹑貢貂皮馬匹。宴賚如例。

○山西巡撫祝世昌奏報﹑章京穆成格等﹑擒斬逆渠翟懸﹑劉定宇等。復永寧州﹑寧鄕縣一城。報聞。

○織造龍衣機上有異光。三日不止。欽天監占以爲皇上統一天下﹑政治文明之瑞云。

○壬戌。南贛巡撫劉武元奏報﹑官兵恢復廣東南雄府。章下所司。

○甲子。享太廟。遣固山額眞譚泰行禮。

○遣官祭太�山戊不�月將之神。

○順天府舉行鄕飲酒禮。

○乙丑。朝鮮國王李淏﹑遣陪臣李士芳﹑表賀冬至﹑元旦﹑萬壽聖節。並謝襲封。附貢方物﹑及�山戊不�貢。宴賚如例。

○李淏奏言﹑據議政府報云﹑倭子情形可畏。去年秋間。鞭撻使臣。出方不遜。驛館倭使﹑常以密書示通事。言辭甚謬。我國每年所與糧米。前皆運至屯中。今堆積驛館。似有所待。又云﹑伊國叛賊﹑雜入漢商船內。出沒沿海地方。遣使我國。言洋船若漂至﹑卽行執送。今有漢人船漂至﹑不送於咫尺倭館﹑直爲解送上國。其蓄憾於我。比前必甚。前後事端。已成間隙。綢繆之計。不可不早等語。臣竊念小邦自壬丁年之變。各處城郭皆壞。兵器不整者﹑蓋十有餘年。今觀狡倭情形。萬分可慮。倘遇警急﹑無計柰何。惟恃天朝援兵。念東萊府距王京無十日之程。王京距帝都甚遠。當小邦奏請天朝發兵之時。有何城郭器械可恃﹑以待援兵。今欲修築訓練﹑以爲守禦之備。因前有上�日禁止。不敢專擅。伏祈皇上體先皇帝存亡繼絕之仁。法古聖人先事預防之計。鑑察本內事情。指示勝算。使小邦得免殘破之患。幸甚。

○丁卯。攝政王以玉冊玉寶﹑追封其妃博爾濟錦氏﹑爲敬孝忠恭正宮元妃。

○庚午。直隸巡按蘇京﹑疏舉孝子南樂縣民馬登龍。父病。吁天祈禱。不解衣者三月。繼母有殘疾。父欲逐之。登龍跪畱。後遇寇。負母而逃。卒免餅難。父死。泣血三年。齋戒粥食。形容枯槁。𨿽貧。葬必以禮。節婦﹑平鄕縣民王金用妻嶽氏﹑年二十四﹑夫亡。矢志靡他。奉姑至老。始終不懈。守節四十八年。開州民王享妻劉氏﹑年二十一﹑夫亡。事姑撫幼。守節五十三年。晉州民張著銘妻劉氏﹑年二十三﹑夫亡。茹荼撫孤。守節五十一年。平鄕縣民李若杜妻王氏﹑年二十四﹑夫亡。矢志不貳。課子成名。守節四十六年。請照例旌表。章下所司。

○湖廣四川總督羅繡錦疏報﹑阿思哈尼哈番董英等﹑巢�刀平燕子窩。陣斬僞軍門鄭思愛等。俘獲甚眾。下所司知之。

○癸酉。封鄂爾多斯部落單達﹑爲貝勒。沙克查爲貝子。以其舉國投誠也。

○更定滿洲王貝勒以下官員﹑支給俸米數目。和碩親王﹑六千石。親王﹑四千石。郡王﹑二千石。貝勒﹑一千四百石。貝子﹑八百石。宗室公﹑六百石。一等公﹑三百石。二等公﹑二百九十石。三等公﹑二百八十石。二等伯﹑二百六十五石。三等伯﹑二百六十石。一等精奇尼哈番﹑二百五十石。二等精奇尼哈番﹑二百三十石。三等精奇尼哈番﹑二百十石。一等阿思哈尼哈番﹑兼一拖沙喇哈番﹑一百九十石。一等阿思哈尼哈番﹑一百七十石。二等阿思哈尼哈番﹑一百五十石。三等阿思哈尼哈番﹑一百三十石。一等阿達哈哈番﹑兼一拖沙喇哈番﹑一百二十石。一等阿達哈哈番﹑一百十石。二等阿達哈哈番﹑一百石。三等阿達哈哈番﹑九十石。拜他喇布勒哈番﹑兼一拖沙喇哈番﹑八十石。拜他喇布勒哈番﹑七十石。空銜梅勒章京﹑侍郎﹑阿思哈尼哈番等官﹑六十石。拖沙喇哈番﹑空銜甲喇章京﹑理事官﹑一等侍衛﹑阿達哈哈番等官﹑五十石。空銜牛錄章京﹑副理事官﹑主事﹑二等侍衛﹑拜他喇布勒哈番等官﹑四十石。空銜拖沙喇哈番等官﹑二等侍衛﹑三十五石。驍騎校﹑護軍校﹑他赤哈哈番等官﹑三十石。

○甲戌。浙閩總督陳錦疏報﹑僞徳化王朱慈葉﹑僞石城王朱議﹤淄﹣田夕﹥﹑糾逆作亂﹑攻陷大田﹑官兵進巢�刀。慈葉﹑議﹤淄﹣田夕﹥﹑俱就擒。命斬之。

○丙子。禁王貝勒貝子公等﹑凡甲冑兵器。非奉上�日﹑不許擅給喀爾喀部落入貢使臣。

○丁丑。定遠大將軍和碩鄭親王濟爾哈朗﹑班師還京

○己卯。攝政王召議政王﹑貝勒﹑固山額眞﹑內大臣﹑議政大臣會議是日﹑納和碩肅親王豪格福金博爾濟錦氏。

○先是﹑平南王尙可喜﹑靖南王耿仲明﹑率師徵粵時﹑隱匿旗下逃人千餘名。至是刑部鞫實議削可喜仲明爵。仍各罰銀五千兩。所屬阿思哈尼哈番﹑阿達哈哈番﹑牛錄章京﹑陳效忠﹑劉養正﹑張起鳳﹑魏國賢等﹑俱應革職贖罪。得上�日。尙可喜﹑耿仲明等﹑有航海投誠之功。免削爵。各罰銀四千兩。陳效忠等免革職分別折贖。

○庚辰。諭戶部年來八旗止憑踏看澇地給米﹑是以不勤農務嗣後踏看澇地﹑永行停止。自王以下﹑官員以上﹑準給俸米一半。仍令勤修農務。秋則種麥耕地。春則運播谷。務俾以時從事。

○大計天下官員僉事謝允復等﹑八百一十六員各革職降調致仕有差。

○壬午。遣大學士祁充格等﹑賫敕責問朝鮮國王李淏曰。前謚祭爾先王爾不曾專疏謝恩兼乏謝獻之儀。此皆爾失禮之處。及閱王奏內有云倭情萬分可慮。倘遇警急無計柰何。欲修築訓練又議政府據報云如有漂到倭國沿海漢人船隻不送於咫尺倭館直爲解送上國﹑其蓄憾於我﹑比前必甚等語其具報官員將欲以漢人作倭人而與倭國耶。抑以爲明國猶在耶抑彊欲以朕之漢人而捕送倭國耶。似此官員﹑顯是啟亂壞國之人。王不爲之拏究擬罪﹑而據以陳奏﹑是爾之失也。著卽拏問﹑加以重罪。又遣來陪臣李士芳﹑向部臣云今�山戊不�不收棉。請緩一年貢布。部臣爲之轉奏朕屢次憫念朝鮮苦累軫卹爾民。曾於�山戊不�貢之物﹑及饋遺﹑使臣之禮﹑大爲裁減此豈爲爾有求而然耶。槪觀情辭𨿽系王之所奏而奏中語意。實非出於王心。必由姦臣造意。若倭果恃彊侵犯爾國。大兵拯援。斷無遲誤之理。爾國姦臣﹑誤以天下未盡平定盜賊未盡滅息恐調爾國兵馬﹑故預設虛揣詐諉倭情爾今天下業已混一億兆盡歸版圖矣。向曾有漂到倭船﹑朕心惻然﹑不忍拘畱尙且付爾國送還。爾今欲以所獲漢人船隻﹑不送我國﹑而送倭館。又欲修築訓練。此皆亂臣所出之言也昔爾先王不忘我朝恩徳。竭盡忠誠。今王豈有不欲竭盡忠誠之理。不特此一時也卽將來朝鮮嗣王﹑子子孫孫無間世代其盡忠竭誠永如山河之不攺易。豈應有渝忘之時乎此特在下姦臣朋比結黨啟無窮之亂源耳。一切諭上�日﹑悉令遣去大臣面述。

○攝政王遣官選女子於朝鮮國。

○癸未。萬壽節祭太廟遣固山貝子吳達海行禮。

二月。甲申朔。

○乙酉。諭戶兵二部自今以後﹑喀爾喀厄魯特﹑從邊外前來﹑凡章京以下﹑披甲兵以上﹑若無駝只馬匹。有願買者﹑每一次止準買一匹。有違例多買者﹑所買之馬入官。問以應得之罪。若有自己不買﹑包攬他人﹑頂已名買者﹑二人俱問應得之罪。所買之馬入官。每旗選章京二員。監視買賣。卽令此二章京於各旗牛錄﹑及撥什庫﹑將買馬人姓名匯造淸冊。一本送戶部照驗一本自收備察。賣馬處所執冊呼名放入。不許彊占預記。違者章京照職罰銀。兵丁照例鞭責。一應販子買賣人﹑及不系披甲者﹑槪不許買喀爾喀厄魯特駝馬犯者﹑鞭一百駝馬入官。居庸關以內﹑一應官吏軍民人等﹑俱不許沿途迎買。著差官役搜察。如有被獲者﹑卽縛解至京﹑以賊律問罪。所差官役﹑如有私買﹑及通同縱買者﹑亦按賊律問罪。著嚴行曉諭。

○以札委副將張學周爲江西袁州府副將。

○丙戌。以上大行皇太后尊謚及奉安梓宮於昭陵日期遣固山貝子鞏阿岱祭告太廟。

○丁亥。上大行皇太后尊謚曰。孝端正敬仁懿莊敏輔天協聖文皇后其冊文曰。孝子嗣皇帝稽首頓首上言壼闈著聖善之儀。凝禧未艾。典禮重徽懿之報。備物宜隆。聿示來玆。用光前美。恭惟皇妣大行皇后﹑安貞應地。敬順承天。佐先皇致治之功。啟衝子纘承之業。方竭誠於奉養。忽抱痛於升遐。爰考舊章。博咨公議。用申哀慕。式表尊崇。謹奉冊寶上尊謚曰。孝端正敬仁懿莊敏輔天協聖文皇后薦顯號於幾筵。垂休有永昭鴻名於簡冊。錫祐無疆。謹言寶曰。孝端正敬仁懿莊敏輔天協聖文皇后寶。是日﹑以孝端文皇后梓宮將發引。和碩親王以下梅勒章京侍郎以上﹑和碩福金以下﹑一品命婦以上﹑齊集幾筵前致祭。

○戊子。孝端文皇后梓宮發引。隨送各官﹑詣幾筵殿﹑致祭畢﹑恭奉梓宮發引大學士剛林﹑詣神位前行一跪三叩頭禮畢。捧神主安黃亭內。同一等侍衛哈世屯﹑及禮部各官奉神主還宮。

○己丑。多羅貝勒吞齊﹑坐擊敵時﹑蒙古一旗失利﹑不發兵救援。反誣在陣褚庫巴圖魯戰罷方至罰銀二千兩。多羅貝勒尙善﹑坐本旗失利時﹑不遣侍衛救援罰銀一千兩。刑部以聞。命各加倍坐以應得之罪

○固山貝子薩弼﹑坐失朝罰以應得之罪。

○庚寅。諭兵部﹑凡總督巡撫﹑總兵官副將﹑文武官員﹑及鄕宦﹑廢紳﹑富家﹑有蓄養蒙古人。或有雜居編氓蒙古人。著令各該地方總督﹑巡撫﹑巡按﹑總兵等官﹑詳細確察。悉行護送爾部﹑準與滿洲人一體贍養。若所屬地方﹑果無蒙古該管官申送甘結到部。如有隱匿﹑爾部議罪具奏。

○辛卯。梅勒章京黑成功﹑坐擅殺家人。革職。不準世襲

○升保鎭右營遊擊孫枝芳﹑爲寧武關副將。

○甲午。以原任安徽巡撫劉弘遇﹑仍爲都察院右副都禦史﹑提督鴈門等關﹑巡撫山西。原任鳳陽巡撫王一品﹑仍爲兵部左侍郎﹑兼都察院右副都禦史﹑巡撫廣西提督軍務。

○升正白旗滿洲甲喇章京車克爲本旗梅勒章京。張察﹑爲甲喇章京。正紅旗滿洲覺羅外庫﹑爲護軍參領。蒙古鐘托賚﹑爲甲喇章京。鑲藍旗滿洲屠賴﹑爲甲喇章京。

○以渥赫爲戶部理事官。諾雷﹑爲禮部理事官。胡西納﹑阿爾珠﹑爲兵部理事官。碩理喀﹑圖席海﹑朱成格巴圖魯覺羅巴爾布﹑爲刑部理事官。額赫理﹑爲中城理事官。

○內大臣一等阿思哈尼哈番鄂齊爾﹑坐通其妻父之婢﹑削內大臣﹑降爲三等阿思哈尼哈番。

○贈故戶部右侍郎梁云構﹑左副都禦史孫昌齡﹑俱爲都察院右都禦史。各蔭一子入監讀書。

○革浙江巡按趙﹤山耑﹥職以違例題畱巡撫蕭起元又濫舉屬官故也。

○徵西大將軍多羅郡王瓦克達疏報﹑大兵平定潞安﹑平陽﹑澤州﹑僞總兵申亥﹑郭中傑﹑魏閔﹑各率餘黨歸順。廢官李建泰據太平。我兵圍之。二十餘日。勢迫出降。命誅建泰。並其兄弟子侄黨羽。俘其妻室。籍其家產入官。

○命官兵駐防順義﹑昌平﹑三河﹑漷縣﹑良鄕﹑固安﹑采育﹑東安等處。每城滿洲章京二員。蒙古章京一員。每牛錄兵四名。

○乙未。以軍功加南贛左協副將髙進庫都督僉事﹑鎭標中軍參將楊遇明﹑都督同知

○攺江寧國子監﹑爲江寧府學。

○丙申。宣大總督佟養量疏報﹑姜逆倡亂雲鎭時﹑章京鐘固﹑佟養昇﹑遊擊劉懋徳﹑千總劉懋謙﹑及聽用官江山定等巷戰死。冀北兵備道宋子玉﹑通判楊逵﹑自盡兵備。道徐一範﹑渾源州知州榮爾奇朔州知州王家珍﹑罵賊死。以不屈遇害者遊擊魯學禮﹑兵部副理事官能能格﹑原任冀北道童可選﹑參將佟國仕﹑管一舉﹑李向堯﹑都司謝應舉﹑同知張肇斌﹑通判李三元﹑旗鼓董廷儒﹑守備位進學﹑徐進第耿烺﹑李良臣﹑趙坤﹑李長盛﹑楊弘祖等﹑以不受僞職死。獄者大同府經歷陳瑞麟﹑衛經歷﹑屠大棟﹑陳光世﹑請加卹典以慰忠魂事下所司。

○丁酉。遣大學士剛林祭先師孔子。

○以軍功加浙江提督總兵田雄﹑爲左都督。

○戊戌。祭大社大稷遣固山額眞覺羅郎球行禮。

○己亥。升總河中軍參將梁武﹑爲都督僉事﹑充鎭守天津總兵官。補原任江西都司柳同春﹑爲浙江掌印都司。

○命續順公沈永忠﹑移駐寶慶。

○乙巳。喀爾喀部落綽克圖衛徵諾顏等﹑表貢馬匹。宴賚如例。

○丁未。祭歷代帝王。遣固山額眞明安達禮行禮。

○遣雲南道監察禦史王國楠﹑巡按淮揚。河南道監察禦史盛復選﹑巡按江寧。

○起革職固原總兵官臧延齡﹑爲平陽副將。

○山西巡按蔡應桂﹑疏舉節婦。安邑縣吏員馬國良妻呂氏﹑年十九夫亡。矢志守節。父母欲奪其志。氏嚙指自矢。孝養公姑﹑撫育孤女。苦節四十七年。請照例旌表。章下所司。

○己酉。孝端文皇后梓宮至盛京。各官出郊跪迎。奉梓宮安於昭陵殿內之右。內大臣冷僧機﹑同各官祭告昭陵。

○辛亥。攝政王傳諭。各部事務﹑有不須入奏者。付和碩巽親王端重親王﹑敬謹親王辦理。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十八

順治七年。庚寅。三月。甲寅朔。遣江南道監察禦史王士驥﹑巡按山東。廣西道監察禦史裴希度﹑巡視兩浙鹽課。

○乙卯。升刑部侍郎阿喇善﹑爲本部尙書。

○以平犭�回賊功﹑加總督陜西三邊兵部左侍郎孟喬芳爲兵部尙書。

○升湖廣按察使馬之先﹑爲本省布政使司左布政使。禮部郎中於明寶﹑爲陜西按察使司僉事﹑臨鞏兵備道。牛應徵﹑爲陜西按察使司僉事﹑河東兵糧道。張汧﹑爲江西近察使司僉事﹑管督糧道事。兵部郎中郭萬象﹑爲湖廣按察使司僉事﹑分巡下湖南道。張吉士﹑爲浙江按察使司僉事﹑屯田水利道。刑部郎中趙映乘﹑爲福建按察使司僉事﹑屯鹽道。趙嗣美﹑爲福建按察使司僉事﹑分巡建南道。王依書爲福建按察使司僉事﹑管分守福寧道參議事。補原任陜西驛傳道陳洪謨﹑爲山西布政使司參議順廣道。

○江西巡撫朱延慶奏言﹑廬陵縣知縣常庚﹑當金王二逆叛亂時﹑抗節不從。罵賊而死。乞賜卹典。章下所司。

○丙辰。以甲喇章京劉仲金﹑爲都督同知﹑充鎭守山東臨淸等處總兵官。

○丁巳。淸明節。祭太廟。遣固山貝子吳達海行禮。

○遣官祭福陵。昭陵。

○戊午。喀爾喀部落戴靑諾顏等﹑貢馬。宴賚如例。

○己未。卯刻。日色赤如血。

○以札委總兵劉世昌爲都督僉事廬州副將。

○壬戌。以造太祖配天神主及追尊四祖爲皇帝入廟神主並繕寫詔書賜內院禮工二部各官銀幣有差。

○喀爾喀部落紮薩克圖汗等﹑貢馬宴賚如例

○予殉難河南分巡河北道塗廓江南﹑海州知州張懋勛祭葬如例海州州同李士麟﹑祭一壇。

○二等可達哈哈番諾穆齊坐違王令分兵降爲三等阿達哈哈番。罰銀一百兩。章京巴賽﹑坐徇庇阿喇善﹑隱其輕藐王令之言。革一世職。罰銀一百兩。

○甲子。以阿思哈尼哈番許天寵﹑爲都督同知充續順公下中路總兵官。

○諭紮薩克圖汗﹑土謝圖汗伊思丹津喇嘛俄木布額爾徳尼大小貝子曰。爾等爲諾門汗講和而來﹑究竟未有定議。朕統一天下。用張撻伐。原非好兵樂戰。以伐無辜。但有侵犯﹑亦不輕貸。前此察哈爾無端執我使臣。且不欲朕加兵於明。如我興師。彼必助明爲難。以故斬其來使康喀爾拜戶。興師致討。破其家國。擒其妻孥。蘇尼特﹑原系察哈爾屬部。蘇尼特騰機思﹑先乘亂叛入碩雷。後向化來歸。碩雷素與本朝無隙。𨿽煽惑久附之蘇尼特叛去。朕仍行戒諭。勿遽加兵於喀爾喀。止遣師追巢�刀蘇尼特。與喀爾喀毫無干涉。不意喀爾喀土謝圖汗﹑碩雷汗﹑率眾迎犯。抗我王師。以致上天遣責。土謝圖﹑碩雷敗衄。使果欲致討喀爾喀。彼方敗衄。死者死。竄者竄。師已壓境。豈不可長驅直取乎。爾等怙惡不悛。土謝圖﹑碩雷﹑則逆抗我師。二楚虎兒﹑則侵我巴林。俄木布額爾徳尼﹑巴爾布冰圖﹑則率眾來犯。聞我發師始遁。巴爾布冰圖﹑則馳入土默特。殺人擄掠人馬。從前我與爾等曾有此構兵之事否乎。已往姑弗論。爾等若復申盟好。可具書來奏。當報以敕諭。其二楚虎兒所掠巴林牲畜﹑可卽賠償﹑以贖俄木布額爾徳尼﹑巴爾布冰圖興兵之罪。及巴爾布冰圖﹑馳入土默特殺人之罪。並賠補掠去人畜。自今以後﹑如欲罷兵修好。彼處爲首汗﹑貝勒﹑貝子﹑誓諸天地朕仍與之通好。否則遣使無益也。

○己巳。命立輔政徳豫親王多鐸碑。文曰。爾輔政叔徳豫親王多鐸﹑乃太祖武皇帝少子。天聰二年。戊辰。太宗文皇帝﹑徵蒙古多羅特國。盡有其地。賜王額爾克楚虎爾號。天聰五年。辛未。太宗皇帝攻取明大淩河城。王擊敗錦州敵兵。爲太宗皇帝前驅破敵。天聰八年。甲戌。徵明大同府。王攻克保安州。捉生於明錦州時﹑王又擊敗錦州松山二城敵兵。崇徳元年。丙子。封和碩豫親王。順治元年。甲申。四月王同叔父攝政王﹑於山海關破流賊李自成兵﹑二十萬。取明中原。十月。命王爲定國大將軍統大軍擊敗流賊李自成馬步兵進克潼關及陜西西安府。又平河南擊敗各處﹑兵攻克揚州。遂平江寧生擒明福王朱由松以平江浙﹑屢建大功。進封和碩徳豫親王。順治三年。丙戌。蘇尼特騰機思反。命王爲揚威大將軍。統率大軍追及騰機思於衮噶魯臺地方。擊敗之獲其妻子生畜。喀爾喀土謝圖汗碩雷汗率眾迎戰於查濟布喇克地方復敗之。多所斬殺自平定中原以來﹑厥功甚茂

順治四年。丁亥。封爲輔政叔徳豫親王。參贊機務。順治六年。己丑。三月。十八日。不幸薨逝。玆命該部勒石墓前。用彰追卹至意。

○削梅勒章京衛徵一拖沙喇哈番。以圍大同時﹑土默特部落失利﹑不往救援故也

○升潼關參將馬襄﹑爲慶陽副將。札委副將羅循禮﹑爲浦口營副將

○庚午。加永寧總兵官右都督柏永馥﹑爲左都督。贈故左路總兵官署都督僉事左勷﹑爲都督同知。以破姚黃賊功也

○辛未。贈甘肅陣亡參將翟大有﹑爲都督僉事

○癸酉。調禮部尙書卓羅﹑爲都察院左都禦史。兵部尙書阿尼堪﹑爲禮部尙書。升兵部侍郎明安達禮﹑爲本部尙書。兵部理事官特晉﹑爲本部侍郎。都察院理事官巴朗。爲本院副都禦史。

○以鑲黃旗滿洲梅勒章京阿喇善﹑爲蒙古固山額眞。侍郎喀喀木﹑爲滿洲梅勒章京。正黃旗滿洲甲喇章京覺羅阿克善﹑爲本旗梅勒章京。鑲紅旗滿洲甲喇章京特晉﹑爲蒙古梅勒章京。鑲藍旗滿洲護軍參領杜爾徳﹑爲護軍統領甲喇章京屠賴﹑爲蒙古梅勒章京。調護軍統領沙爾虎達﹑爲滿洲梅勒章京。鑲黃旗滿洲惇朱克﹑正黃旗滿洲侍衛黏漢﹑費揚古﹑正白旗滿州一等侍衛戴齊﹑鑲白旗滿洲法喀﹑索達色﹑愷察﹑鑲紅旗滿洲殷達洪﹑正藍旗滿洲伊巴克圖﹑鑲藍旗滿洲覺羅何特﹑爲護軍參領。正紅旗滿洲科魁﹑鑲白旗滿洲商監﹑正藍旗滿洲科嶽爾圖﹑鑲藍旗滿洲法喀﹑達爾柱﹑朱三泰﹑爲甲喇章京。正紅旗滿洲濟拉禮﹑鑲白旗滿洲前鋒侍衛納哈布﹑爲前鋒參領。

○以翁愛爲吏部理事官。孫達禮巴圖魯爲兵部理事官。莫洛爲刑部理事官。覺羅穆成格爲工部理事官。覺羅鐘特爲都察院理事官。

○賜卓異官員按察使馬光先等三十六員﹑朝衣各一襲。

○以吳汝玠爲梅勒章京﹑駐防杭州。

○乙亥。以故三等公蘇布侄谷穆布襲爵。故一等阿思哈尼哈番恩格圖侄克石圖﹑二等阿思哈尼哈番譚拜子馬爾賽﹑一等阿達哈哈番﹑兼一拖沙喇哈番傅喀子吳達禪﹑何托子科布梭﹑一等阿達哈哈番塞布徳伯父丹達﹑庫爾蟾子舒黑﹑厄宜圖弟艾圖﹑班丹弟查木蘇﹑二等阿達哈哈番車爾貝伯父勞漢﹑忒克忒奇子額特奇﹑斑齊哈兄希孚﹑董世祿孫海蘭﹑托敏侄孫吳爾得﹑長舒叔祖忒什稜﹑巴圖弟拜音達禮。豪善弟禪察布﹑三等阿達哈哈番覺羅阿爾柱子艾三﹑噶都洪侄黑圖﹑法古達弟喇哈達﹑僧珠子塞克布枯子察哈達﹑喀喇爾代子恩克﹑達爾都弟阿爾都﹑席蘭子阿蘭﹑拜他喇布勒哈番﹑兼一拖沙喇哈番衣密蓀子薩必罕﹑覺羅阿濟賴侄孫舒書覺羅胡通額弟葉靑格覺羅查範弟阿範﹑拜他喇布勒哈番覺羅克春子撒穆哈﹑覺羅馬納海子海蘭各襲職

○以拜他喇布勒哈番覺羅吳什灘﹑襲其已故子阿哈尼堪拜他喇布勒哈番職﹑爲三等阿達哈哈番

○授和碩額駙豪善﹑爲一等阿思哈尼哈番。多羅額駙那宜多﹑爲一等阿達哈哈番。

○授平西王下參將夏思新二等阿達哈哈番。以投誠功也

○鄂齊爾圖臺吉遣使表貢馬匹等物。宴賚如例。

○丙子。以原任遵化團練副將劉永興﹑爲遵化副將。

○丁丑。浙江福建總督陳錦疏報﹑官兵生擒僞新建王朱由模﹑及其黨朱由柍﹑黃繼盛﹑命斬之。

○諭戶部。向來每月給寡婦銀一兩。今後察其家﹑如無兵丁匠役﹑止許支給一年。至於披甲兵丁﹑或出兵﹑或奉公遣﹑每月支給錢糧一半。以贍其家。匯冊報部。必詳書牛錄章京﹑及驍騎校名。如無牛錄章京﹑驍騎校。書小撥什庫名。如有冒領者﹑卽治牛錄章京﹑撥什庫罪。至民人田地﹑不許滿洲及投充人置買。違者並治罪。

○戊寅。諭禮部。我朝原以武功開國。歷年徵討不臣。所至克捷。皆資騎射。今仰荷天休。得成大業。𨿽天下一統。勿以太平而忘武備。尙其益習弓馬。務造精良。嗣後滿洲官民﹑不得沈湎嬉戲。耽娛絲竹。違者卽拏送法司治罪。

○江南廬州道趙振業﹑坐養寇釀害﹑縱姦殃民﹑革職提問

○江寧巡按陳顯忠疏舉孝子﹑上元縣民劉玉佩﹑父蔭漢有痼疾。方藥不效。玉佩割股以進。父病得痊。其妻陳氏﹑亦割股﹑愈父陳應龍病。時稱雙孝。溧陽縣民王瑞昌﹑幼時﹑父病不起。瑞昌割股以進。父隨愈。人罕知者。後宗族見瑞昌形容枯槁。𨿽暑不去衣服﹑始覺而稱之。節婦﹑太平縣民孫元容妻汪氏﹑年二十六。夫故。誓同死。眾勸不從。自縊死。溧陽縣民偰章妻周氏﹑夫故時﹑年二十二。撫一子復夭。氏貧無所依日以紡織爲業苦節六十餘年請照例旌表章下所司。

○己卯。加衍聖公孔興燮﹑總督河道兵部尙書楊方興。總督江南江西兵部尙書馬國柱﹑俱爲太子太保。巡撫河南兵部右侍郎吳景道﹑爲兵部尙書。總督川湖兵部右侍郎﹑兼都察院右副都禦史羅繡錦﹑巡撫廣西兵部右侍郎﹑兼都察院右副都禦史王一品﹑爲都察院右都禦史﹑兼兵部右侍郎。總督漕運戶部右侍郎兼都察院右副都禦史吳惟華﹑爲都察院右都禦史﹑兼戶部右侍郎。登萊巡撫朱國柱﹑順天巡撫楊興國﹑四川巡撫李國英。湖廣巡撫遲日益﹑江寧巡撫土國寶﹑甘肅巡撫周文葉﹑山西巡撫劉弘遇﹑操江巡撫李日芃﹑俱仍以都察院右副都禦史﹑加兵部右侍郎。宣府巡撫馮聖兆﹑浙江巡撫蕭起元﹑陜西巡撫黃爾性﹑鄖陽撫治趙兆麟﹑寧夏巡撫李鑑﹑江西巡撫朱延慶﹑福建巡撫張學聖﹑俱由都察院僉都禦史﹑加爲右副都禦史。以五年十一月覃恩也。

○補原任河南道監察禦史王顯爲貴州道監察禦史。四川道試監察禦史秦世禎原官。攺庶吉士張嘉﹑爲江南道監察禦史。

○徵西大將軍多羅謙。郡王瓦克達疏報﹑官兵平定平陽府屬三十六州縣。報聞。

○庚辰。刑部侍郎俄羅塞臣﹑坐讞獄徇情﹑革職。

○遣山西道監察禦史佟鳳彩﹑巡按湖南。

○壬午。山東巡按王應元疏舉烈女﹑掖縣原氏﹑賊執其母﹑將殺之。原氏以身蔽。攖賊怒。被殺。節婦﹑昌樂縣張大美妻劉氏﹑大美爲賊所殺。氏悲號數日。死而復蘇。旋縊死柩傍。淄川縣韓茂椿妻賈氏﹑城破日。賊掠其家。氏掖姑伏蒿中。賊獲之。敲撲甚楚。氏曰。吾翁𨿽宦﹑淸白吏也。酷求何爲。寧殺我。勿傷我姑。賊欲兩刃之。氏以身蔽。竟觸刃而死。其子婦孫氏﹑時歸寧母家。亦爲賊所執。不受辱。躍井而死。膠州張續淸妻匡氏﹑年十六。夫故。堅志殉夫。家人勸諭者甚眾。氏乘間投繯。文登縣劉榮允妻李氏﹑歸允三年。允故。氏縊死柩前。孝子﹑卽墨縣宋徳忬﹑父故悲痛。嘔血而死。其妻黃氏﹑絕粒五日。亦自縊以殉。請照例旌表。章下所司。

○癸未。喀爾喀部落。那穆齊衛徵諾顏等﹑貢馬。宴賚如例

○解刑部尙書阿喇善任。罰銀一百兩。以攻山西左衛時﹑不將登城人名啟王。反行巧飾故也。

夏。四月。甲申朔。享太廟。遣固山額眞覺羅郎球行禮。

○乙酉。以拜他喇布勒哈番覺羅蚌愛襲其故弟叟塞拜他喇布勒哈番職。爲三等阿達哈哈番。

○以故一等阿思哈尼哈番﹑兼一拖沙喇哈番綽爾門子龍武﹑二等阿思哈尼哈番甘都子吳散布﹑一等阿達哈哈番鄂內子恩格﹑二等阿達哈哈番顧穆子托克托和﹑三等阿達哈哈番鄂鐸洛伯子胡錫圖﹑石希邇伯子顧穆世禧﹑拜他喇布勒哈番兼一拖沙喇哈番耿格子葛塞理﹑紮爾垓弟阿篤堪圖薩子喇瑪﹑巴爾泰子吳彥柱﹑托布齊兄多果何朔推侄永貴﹑覺羅雅圖伯子察哈喇﹑嶽洛叔子海塞﹑多貝弟鄂拜﹑哈爾薩弟賴堵﹑覺羅額布痕侄塞爾畢﹑班濟泰弟阿濟代﹑丹達哈叔子達彌善﹑得祿巴圖魯子徳儲﹑哈山弟哈舒庫﹑武柱昂邦子武沙喇﹑拜他喇布勒哈番陳萬廉子遇洪髙中舉子壽福﹑各襲職。

○以故二等阿達哈哈番覺羅馬格圖﹑伯子拜他喇布勒哈番兼一拖沙喇哈番瓦爾麻﹑襲爲三等阿思哈尼哈番。

○以軍功﹑加鎭守興安總兵官左都督任珍﹑爲太子太保

○丁亥。升戶部理事官綽貝﹑爲總理漕儲戶部右侍郎。

○己丑。升薊州道副使李中梧爲湖廣按察使司按。察使兩浙運使畢元彩爲山東布政使司參政兼按察使司僉事河間兵備道長蘆運使袁仲魁爲江南布政使司參政兼按察使司僉事﹑廬州兵備道。山東運使夏日嚴﹑爲陜西布政使司參政。分守關南道。河南汝南道副使劉三元爲陜西布政使司參政兼按察使司僉事分巡河西道。江南滁和道副使謝道﹑爲山東布政使司參政分守東兗道。江南鳳泗道副使劉奇遇爲湖廣布政使司參政分守荊西道。吏部郎中步文政﹑爲江南按察使司副使﹑兼布政使司參議﹑蘇松常鎭督糧道。河南衛輝府知府傅夢吁﹑爲浙江按察使司副使﹑兼布政使司參議﹑分守溫處道。江南池太道僉事袁廓宇﹑爲本省布政使司參議﹑管理淮安漕務。河南提學道僉事李震成爲陜西布政使司參議﹑分守關西道。井陘道僉事原毓宗﹑爲江南布政使司參議﹑兼按察使司僉事﹑常鎭兵備道。定州道僉事劉興漢﹑爲江南布政使司參議﹑兼按察使司僉事揚州兵備道。永平道僉事陳弘業﹑爲山西布政使司參議﹑兼按察使司僉事﹑陽和兵備道。戶部郎中孫建宗爲河南按察使司僉事﹑睢陳兵備道。刑部郎中郝惟訥﹑爲福建按察使司僉事。管督糧道參議事。官靖共﹑爲浙江按察使司僉事。管分守杭嘉湖道參議事。陜西關西道副使汪光緒﹑爲本省苑馬寺卿。兼按察使司僉事。專理馬政。補原任山西冀北道參議楊璥﹑爲湖廣布政使司參議﹑分守下湖南道。江南馬政道僉事範承祖﹑爲河南按察使司僉事﹑分巡河南道。江南督糧道副使髙射斗﹑爲山東按察使司副使﹑分巡東昌道。

○壬辰。禮部題﹑請遣官祭故靖南王耿仲明。得上�日﹑靖南王耿仲明﹑若陣亡。或病故。理宜往祭。今系自盡。不必遣祭。

○甲午。定南王孔有徳疏報﹑大兵抵衡。擒僞軍門鄭思愛於燕子窩。敗僞興寧侯胡一靑於永州。撲巨寇馬進忠於武岡。滅僞永國公曹志健於龍虎關。擒僞軍門黃順祖﹑僞總兵林國瑞於興寧。並招降僞軍門向文明等官兵五萬。斬獲無算。疏入。得上�日褒獎。有功人員﹑令所司察敍。

○工部左侍郎仍管通政使司通政使事張紹先﹑以老病乞休。許之。

○乙未。厄魯特部落鄂齊爾圖臺吉﹑喀爾喀部落索那穆等﹑貢馬匹等物。宴賚如例。

○遣侍衛舒爾虎納克等﹑往諭厄魯特部落臺吉鄂齊爾圖曰。覽奏﹑𨿽僻處遐荒。力能則相幾相助。不能則遣使通好。如此甚善。朕自統一天下。凡有徵討。從無窮兵黷武﹑濫及無辜之舉。若無故犯順﹑亦不姑貸。曩與察哈爾原無釁隙。乃擅執吾使。且欲阻我伐明。否則助明爲難。朕所以斬其來使。興師致討。破其家國。俘其妻孥。至於察哈爾所屬之蘇尼特騰機思前乘兵亂。遁附喀爾喀碩雷。後亦慕義來歸。我與碩雷並無夙釁。何乃陰教久附之蘇尼特叛而遁走。朕仍不欲加兵於喀爾喀。止遣師追巢�刀蘇尼特。喀爾喀土謝圖汗﹑碩雷汗﹑反率眾拒戰。致幹上天譴怒。使彼敗衄。如朕果欲徵討喀爾喀。乘其敗北之際﹑死者死。竄者竄。師已壓境何不長驅而直取乎。祗因喀爾喀不時蠢動。土謝圖﹑碩雷抗師迎敵。二楚虎兒擾我巴林。俄木布額爾徳尼﹑巴爾布冰圖率眾犯順。聞我發師始行遁去。巴爾布冰圖又馳入土默特殺人擄掠人馬。故與喀爾喀禁絕往來。後以訥門汗言喀爾喀紮薩克圖汗土謝圖汗﹑俄木布額爾徳尼等﹑會同遣使輸誠。朕遂遣使同往諭之。飭彼還二楚虎兒所掠巴林牲畜。贖俄木布額爾徳尼巴爾布冰圖侵犯之罪。及巴爾布冰圖﹑擅入土默特殺掠之罪。並還所掠人畜。令其部落之長及貝勒貝子誓告天地然後罷兵息戰。永通和好。違則必行徵討爾等旣已效順。儻朕再徵喀爾喀﹑爾不得與之通好。爾其思之。

○丙申。晉封貝勒張繼倫爲郡王。以其祖有大功故也

○升大理寺少卿張鼎延﹑爲大理寺卿。通政使司右通政段國璋﹑爲太常寺卿。吏部文選司郎中孫廷銈﹑爲提督四譯館太常寺少卿。吏科都給事中韓源﹑爲太僕寺少卿。吏科左給事中髙桂﹑爲禮科都給事中。刑科右給事中杭齊蘇﹑爲戶科左給事中。工科右給事中魏象樞﹑爲刑科左給事中。禮科右給事中姚文然﹑爲工科左給事中。吏科給事中陳扆銘﹑戶科給事中杜篤祜﹑俱爲本科右給事中。

○攺山海總兵﹑通州總兵﹑俱爲副將員缺。

○己亥。調吏部尙書覺羅郎球﹑爲刑部尙書。工部侍郎濟席哈﹑爲刑部侍郎。升工部理事官星鼐﹑爲本部侍郎

○以朱成格巴圖魯覺羅伊爾門﹑爲兵部理事官。胡世納﹑都察院理事官。

○調兵部理事官屠賚﹑護軍參領噶爾哈圖﹑阿爾山格爾忒﹑東城理事官卜爾孫﹑爲刑部理事官。覺羅巴爾布﹑爲東城理事官。升兵部副理官洪尼禮﹑刑部副理官郭科﹑各爲本部理事官。

○以鑲黃旗滿洲多孛羅﹑爲甲喇章京。正黃旗滿洲前鋒侍衛覺羅巴克善﹑正白旗滿洲席北辰﹑鑲藍旗滿洲訥爾特﹑爲護軍參領

○月食。

○解吏部理事官褚庫巴圖魯任。以其直宿失印鑰也。

○庚子。孝端文皇后忌辰。遣官祭昭陵。

○辛丑。以繙譯三國誌告成。賞大學士範文程﹑剛林﹑祁充格﹑寧完我﹑洪承疇﹑馮銓﹑宋權﹑學士查布海﹑蘇納海﹑王文奎﹑伊圖﹑胡理﹑劉淸泰﹑來衮﹑馬爾篤﹑蔣赫徳等﹑鞍馬﹑銀兩有差。

○陜西總督孟喬芳疏言﹑甘州犭�回賊﹑乘調兵下川之隙。遂行作亂。戕殺撫鎭道將。臣督兵馳巢�刀。斬米喇印於水泉。丁國棟等﹑城破就擒。正法傳示。諸城次第俱復。報聞。

○癸卯。賜凱旋和碩鄭親王濟爾哈朗金二百兩。��艮二萬兩。多羅順承郡王勒克徳渾金五十兩。銀五千兩。公杜爾祜顧爾瑪洪蘇布圖﹑富喇塔銀各六百兩。固山額眞阿濟格尼堪﹑銀五百兩。尙書管梅勒章京事阿哈尼堪﹑署梅勒章京事覺羅郎球﹑固山額眞伊拜﹑梅勒章京碩詹前鋒統領席特庫﹑前鋒參領鄂碩﹑銀各三百兩。餘各賞賚有差

○予天津陣亡遊擊趙成功卹典如牛錄章京例。

○甲辰。徵西大將軍多羅謙郡王瓦克達班師還京。

○丙午。以原任副將毛貴﹑爲河道督標中軍副將札委副將劉有源爲署都督僉事管涼州副將事。卜愛﹑爲參將。管西寧副將軍。漢中參將齊升﹑爲肅州副將。

○己酉。立福陵昭陵石像生。福陵﹑臥駱駝﹑立馬﹑坐獅子﹑坐虎各一對擎天柱四望柱二昭陵﹑立象﹑臥駱駝﹑立馬﹑坐獅子﹑坐獸﹑坐麒麟各一對。擎天柱四望柱二。

○庚戌。免福建四五兩年東路逋欠鹽課。以賊據其地故也

○辛亥。予殉難浙江署上虞縣事紹興府推官劉方至祭葬如例

○壬子。升太僕寺卿孟明輔﹑爲通政使司通政使。大理寺少卿王邦柱﹑爲通政使司右通政。順天府府丞張若麒﹑爲大理寺少卿。湖廣道禦史髙去奢﹑爲大理寺寺丞。

○補原任吏科左給事中孫襄﹑原官。

○升福建汀州府知府李友蘭﹑爲山東都轉運鹽使司運使。福建延平府知府趙秉樞﹑爲長蘆都轉運鹽使司運使。福建邵武府知府陳喆﹑爲河東都轉運鹽使司運使。

○戶部等衙門會議兵餉缺額事宜。奏入。得上�日﹑巡按禦史﹑已到地方者。奉行事件﹑無論已完未完。悉將文卷冊籍﹑移送該巡撫料理。卽便出境。已差未行﹑已行未到者。俱不必前去。以後巡行察舉﹑不拘年分。候上�日特遣。引部裁徹作速回京。裁並監司等官﹑歸並江南學差﹑酌汰無用兵丁﹑皆依議行。內庫錢糧﹑工部織造﹑各處抽分﹑江南蘆課﹑及各衙門錢糧額數不多者﹑並已裁衙門錢糧﹑俱歸並戶部管理。禮部﹑兵部﹑工部﹑太常寺﹑光祿寺﹑太僕寺﹑國子監等衙門﹑原管錢糧﹑俱著照舊管理。自順治五年十二月以前﹑仍著戶部察核完欠。明白奏繳。六年正月起﹑一年之內﹑著該管衙門﹑照依原冊。會同戶部。將直隸各省府州縣衛所等衙門﹑完欠數目﹑詳細對察。已經完解。取有戶部批回實收者﹑仍聽戶部奏銷。未經完解者﹑著各衙門行催速解。奏請支用。七年正月以後﹑戶部各衙門﹑各照職掌管理。一應催解﹑�山戊不�參考成﹑奏銷事宜﹑悉依舊例舉行。從前錢糧款項﹑如有遺漏﹑未經報明者。姑免追究。自今以後﹑必須徹底淸察。各歸款項。儻或隱匿欺朦。被人告發。審究得實。必殺不赦。仍行籍沒。人口入官。家產充告發之賞。各處關稅﹑以前缺額者。因地方多事﹑曾經奏明﹑俱免追賠。各官俱免補考。以後不必定額。恐有餘者自潤。不足者橫徵。俟回部之日﹑酌量商賈通塞。徵解多寡。有無擾害地方。嚴加考核鹽課內水鄕等項應解者著戶部作速催解。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十九

順治七年。庚寅。五月。癸丑朔。攺督理淮浙鹽務戶部侍郎孫塔﹑爲總理漕儲戶部侍郎。以其奉上�日徹回﹑見在揚州故也。

○甲寅。降陜西巡撫黃爾性﹑甘肅巡按石維昆﹑各二級。陜西巡按盧傳一級。俱調外用。以大計造冊舛錯故也。

○停給旗下知府以下官﹑赴任勘合夫馬

○乙卯。先是禁滿洲大臣﹑不許往來王府。攝政王福金之喪﹑固山貝子鞏阿岱﹑曾不爲成服。乃鞏阿岱違禁屢往。又囑詹岱代奏。欲從攝政王出獵。詹岱止之。因相爭辯。至是啟攝政王。令廷臣會訊。擬革鞏阿岱爵。黜宗室籍。奪其所屬。贖身爲庶人。議入。令降鞏阿岱爲鎭國公。罰俸一年。

○丙辰。敍追騰機思﹑及平定福建﹑江西﹑湖廣﹑浙江等處功。升二等精奇尼哈番伊爾徳﹑爲一等精奇尼哈番。三等阿思哈尼哈番博爾惠﹑覺善﹑爲二等阿思哈尼哈番。一等阿達哈哈番﹑兼一拖沙喇哈番惇拜﹑沙爾虎達﹑爲三等阿思哈尼哈番。一等阿達哈哈番吳喇禪﹑加一拖沙喇哈番。三等阿達哈哈番納穆代﹑爲一等阿達哈哈番。三等阿達哈哈番宜爾格徳﹑葉赫朱瑪喇﹑碩對﹑爲二等阿達哈哈番。拜他喇布勒哈番﹑兼一拖沙喇哈番穆富﹑衝安﹑何爾多﹑羅錫﹑鄂穆索科﹑爲三等阿達哈哈番。加拜他喇布勒哈番阿玉錫﹑喀爾他喇﹑博羅對﹑覺羅穆成格﹑各一拖沙喇哈番。贈陣亡二等精奇尼哈番覺羅顧納代﹑爲一等精奇尼哈番。故三等阿達哈哈番富喇克塔﹑爲一等阿達哈哈番。拜他喇布勒哈番﹑兼一拖沙喇哈番覺羅顧喀喇﹑爲三等阿達哈哈番。贈故拜他喇布勒哈番布達禮一拖沙喇哈番。以顧納代子莫羅渾﹑富喇克塔子傅克都﹑喀喇子碩倫﹑布達禮子屯兌﹑各襲職。

○以二等阿達哈哈番蘇﹑路邁巴圖魯﹑素效力戎行。及攻燕京時﹑中炮傷口授一等阿達哈哈番。

○以登城功﹑加拜他喇布勒哈番鄂泰﹑爲二等阿達哈哈番。賜號巴圖魯。

○以故二等阿達哈哈番鄂齊爾叔諾爾布襲職。

○戊午。攝政王率諸王大臣出獵於山海關。

○辛酉。命和碩親王多尼﹑多羅順承郡王勒克徳渾﹑固山貝子吳達海﹑錫翰﹑鎭國公韓岱。俱議政。

○以哈世屯爲議政大臣。

○以祖澤遠爲禮部侍郎。吳喇禪爲刑部侍郎。補原任兵部侍郎金維城原官。

○以穆成格爲吏部理事官。

○以鑲黃旗巴世泰﹑爲護軍參領。正白旗護軍參領尼馬禪爲前鋒參領。艾圖﹑爲護軍參領。正藍旗護軍參領畢雅塔﹑爲前鋒參領。阿哈丹﹑爲護軍參領。

○甲子。夜﹑月犯木星。

○乙丑。遣官祭關聖帝君。

○戊辰。升太僕寺﹑少卿黃徽允﹑爲太僕寺卿。通政使司右參議黃熙允﹑爲太常寺少卿。薛所蘊﹑爲順天府府丞

○癸酉。攝政王率諸王大臣﹑親迎朝鮮國送來福金於連山。是日成婚。

○乙亥。夏至。祭地於方澤。遣工部尙書星訥行禮。

○丁丑。贈大同殉難遊擊佟國仕﹑管一舉﹑爲副將。參將李向堯﹑爲都督僉事。遊擊劉懋徳﹑爲參將。都司謝應舉﹑魯學禮﹑爲遊擊。守備董廷儒﹑爲都司。

○裁眞定總鎭下游擊二員。守備六員。中軍一員。千總四員。把總七員。兵三千八百名。江南副將二員。遊擊九員。守備九員。千總三十五員。把總六十二員。兵一萬九千二百四十八名。河南兵五百名。山東千總五員。兵二千名。浙江都司三員。守備三員。千總六員。把總十二員。兵五千名。山西兵四千六十名。陜西遊擊六員。守備六員。千總一十二員。把總二十四員。兵一萬六百四十四名。湖廣兵五千名。江西遊擊一員。守備一員。千總二員。把總四員。兵三千名。福建兵五千名。

○戊寅。贈殉難山西巡寧道副使王昌齡﹑巡南道副使劉澤溥﹑爲光祿寺。卿。寧武道僉事金元祥﹑岢嵐道僉事徐淳﹑爲光祿寺少卿。汾州府知府黃廷柏﹑潞安府知府楊致祥﹑爲太僕寺卿。太原府同知張國賢﹑爲本省按察使。司副使蒲州知州錢法裕﹑爲本省布政使司右參議繁峙縣知縣崔尙質﹑興縣知縣李昌汴臨縣知縣張耀祖﹑垣曲縣知縣李榮宗﹑夏縣知縣劉之屏﹑爲本省按察使司僉事各蔭一子入監讀書。忻州州同馬維熙爲忻州知州按察使司照磨楊其籍爲本省按察使司知事布政使司都事周邦翰爲本省都司經歷教諭賈道醇爲國子監助教主簿何顯祖爲太原左衛經歷典史鄭運昌爲江南山陽縣主簿王自亮爲河南濟源縣主簿鐘夢豹﹑爲山東夏津縣主簿。

○庚辰。攺鳳陽皇陵衛爲鳳陽左衛。設守備一員

○壬午。攺九永守備爲永定守備﹑增兵一百名。增設九溪衛守備一員兵三百名。

六月。癸未朔

○乙酉。加福建漳州副將王邦俊署都督僉事以恢復雲霄功也

○補原任副將夏登仕﹑爲山海副將張惟一﹑爲通州副將。升山海白石營參將傅尙謙﹑爲江北壽春營副將。常州府參將曹虎﹑爲浙江嚴州副將。湖廣興國州參將鄔乘鸞﹑爲湖廣武岡副將。升守備許壯衍﹑爲江南掌印都司陜西巡捕都司僉書李攀惠﹑爲山西掌印都司陜西管屯都司劉承蔭﹑爲本省掌印都司。

○平西王吳三桂奏報保徳州民兵崔耀等擒斬僞定國公牛化麟以城降復殲其僞官二百一十七人報聞

○己丑。攝政王畋於中後所以和碩巽親王滿達海﹑及諸貝勒﹑貝子等﹑行列不整令和碩端重親王博洛等議其罪。擬削滿達海爵奪所屬人口一半。余分別降黜啟入。攝政王曰滿達海罪大。姑念其父﹑免此一次一宥再宥則可。屢釋之可乎。其諭滿達海知之。貝勒吞齊﹑尙善﹑各罰銀千兩。貝子紮喀納﹑罰銀六百兩。博洛﹑亦坐知情不舉。罰馬一匹。將管圍章京孟果爾代等十一員﹑各射鳴鏑三十道喇等十員﹑各射鳴鏑三十。罰銀一百兩。

○贈山西殉難冀北兵備副使道宋子玉﹑爲光祿寺卿陽和左衛兵備僉事道徐一範﹑爲光祿寺少卿。通判楊逵﹑李三元﹑爲本省按察使司僉事。渾源州知州榮爾奇﹑朔州知州王家珍﹑爲本省布政使司右參議江西殉難候補知州成大業﹑爲本省布政使司右參議。新諭知縣張云翚﹑廬陵知縣常庚﹑爲本省按察使司僉事。各蔭一子﹑入監讀書。

○以鑲黃旗漢軍原任梅勒章京馬光輝﹑鑲紅旗漢軍陳逢泰﹑鑲藍旗漢軍甲喇章京海爾圖﹑各爲本旗梅勒章京。正紅旗滿洲閒散章京托和對爲護軍參領。

○丙申。贈湖廣陣亡都司成溥唐銓爲遊擊各錄其子弟一人。

○丁酉。升光祿寺少卿李士焜爲太僕寺少卿。禮部郎中張秉貞爲通政使司左參議大理寺寺正董復﹑爲通政使司右參議。

○己亥。廣西巡撫郭肇基﹑遊擊戴淸音﹑中軍鄭允昌﹑旗鼓蘇明﹑坐擅帶逃人五十三名。俱論死。仍籍其家。

○癸卯。南贛巡撫劉武元奏報﹑官兵擒巢�刀僞軍門彭順慶及僞官一百五十七名。恢復寧都石城二縣報聞。

○甲辰。贈山東殉難定陶縣知縣李文學﹑爲本省按察使司僉事。蔭一子入監讀書。

○烏斯藏闡化王遣使進貢方物。宴賚如例。

○戊申。更定滿洲王貝勒以下官員支給俸銀數目。和碩親王﹑一萬兩。親王六千兩。多羅郡王﹑四千兩。我羅貝勒﹑二千兩。固山貝子﹑一千兩。公五百兩一等公二等公三等公俱一百兩二等伯及三等。伯俱九十兩。二等及三等鎭國將軍三等精奇尼哈番各八十兩一等阿思哈尼哈番兼一拖沙喇哈番﹑三等阿思哈尼哈番各七十兩。一等阿達哈哈番兼一拖沙喇哈番﹑三等阿達哈哈番各六十兩二等拜他喇布勒哈番四十兩空銜阿思哈尼哈番等官各三十六兩。空銜甲喇章京一等侍衛各三十四兩空銜。牛錄章京﹑副理事官﹑拖沙喇哈番各三十二兩。拖沙喇哈番等官﹑及三等侍衛﹑各三十兩。驍騎校﹑護軍校﹑他赤哈哈番各二十五兩。

○己酉。解固山額眞噶達渾侍郎任。仍削一拜他喇布勒哈番固山額眞馬喇希護軍統領惇拜﹑格勒章京覺善各削一拜他喇布勒哈番以攝政王出獵時﹑私行射獵也。

秋。七月。壬子朔。享太廟。上親詣行禮

○癸丑。升江西瑞州府知府周之恆﹑爲本省布政使司參議﹑分守南瑞道臨江府知府蕭應聘﹑爲本省布政使司參議兼按察使司僉事驛傳道。廣信府知府楊國禎爲本省布政使司參議﹑分守湖東道。吉安府同知蔣顯捷﹑爲本省按察使司僉事管分守湖西道事。南昌府通判薛柱爲本省按察使司僉事分巡九江道瑞州府推官鮑開茂爲本省按察使司僉事﹑分巡湖西道內院供事官莫可期爲按察使司僉事﹑分巡湖東道。

○裁直隸通州河間﹑保定﹑定州﹑順廣江南滁和鳳泗﹑安慶﹑廬州﹑馬政屯田水利﹑山西蔚州﹑浙江屯田水利湖廣湖南提學荊南兵備管理屯鹽水利倉糧﹑福建屯種水利鹽法江西屯田水利等道共十七員。眞定巡捕抽分江南江寧開通廠寶源局鼓鑄﹑馬政﹑船政﹑蘇州水利﹑揚州造船﹑淮安造船﹑河南開封河捕陜西西安管糧﹑臨洮監餉﹑慶陽鹽課﹑湖廣武昌肇陳口緝盜等同知共十三員。江南江寧捕盜水利管糧松江水利鎭江農馬河南歸徳河捕山東濟南管馬東昌管河浙江嘉興管糧湖州管糧寧波管糧湖廣武昌捕盜福建福州管糧江西贛州管糧等通判共十五員。

○陜西楡林道丁允元湖廣上湖南道李仲熊坐規避不赴任俱削職爲民

○乙卯。攝政王諭京城建都年久地污水咸。春秋冬。三季﹑猶可居止至於夏月溽暑難堪﹑但念京城乃歷代都會之地營建匪易不可遷移。稽之遼金元曾於邊外上都等城爲夏日避暑之地予思若仿前代造建大城恐縻費錢糧﹑重累百姓今擬止建小城一座。以便往來避暑。庶幾易於成工不致苦民。所需錢糧官民人等﹑宜協心並力以襄厥事除每年舊額錢糧外特爲造城新增錢糧加派於直隸山西浙江九省等處地方直隸二十四萬四千二百四十四兩九錢山西三十三萬二千六百一十三兩九錢浙江三十萬六千七百四十五兩四錢山東二十九萬九千六百三十七兩一錢江南五十九萬五千七百七十四兩九錢河南十七萬二百八十七兩三錢湖廣九萬九千三百八十八兩三錢江西二十二萬八十二兩八錢陜西二十三萬一千二百二十五兩四錢此項錢糧從見在當差人丁額徵地畝內增派該管督撫司道府州縣官宜協力催徵作速起解。此城所用錢糧惟恐苦累百姓﹑損之又損。於數縮而不浮。凡官吏書役人等﹑若有額外需索﹑罔利作獘者一經查出﹑加以重罪。該地方督撫嚴察禁諭。此外有官民人等好義急公﹑情願捐助者﹑聽其自便其捐助錢糧﹑有能親自解京者﹑任其自解。不能親解者﹑可將姓名藉貫﹑並所助錢糧數目﹑詳悉開載﹑投送工部。其錢糧交該管督撫解送。該督撫仍備造捐助姓名籍貫﹑錢糧數目文冊具奏捐助之人﹑酌量恩敍。著該部作速傳諭各省﹑一體遵奉施行。

○以覺羅河克善﹑爲工部侍郎。

○以韓崇進﹑爲戶部理事官。張仲第﹑爲刑部理事官。

○升鑲紅旗滿洲前鋒參領穆爾泰﹑爲本旗梅勒章京。

○以鑲黃旗漢軍範達禮﹑正白旗漢軍祖雲龍﹑正紅旗漢軍佟逢聖﹑吳國源﹑王國召﹑鑲白旗漢軍祖澤沛﹑鑲紅旗漢軍柯永蓁﹑李髙績﹑正藍旗漢軍克星格﹑張朝璘﹑鑲藍旗漢軍柳攀鱗﹑柳遇林﹑段應舉﹑甲喇章京。

○裁陜西漢羌鎭。畱副將一員。兵一千名。並屬興安鎭。

○丙辰。降原任保定巡撫於淸廉﹑巡按監察禦史鄧孕槐各一級﹑調用。以失糾貪穢道臣髙登庸故也

○丁巳。索倫部落使鹿國﹑各進貢貂皮。宴賚如例。

○戶部理事官牛錄章京吳爾柱﹑坐圈撥滄州莊房受賄。革職。鞭一百。籍其家

○戊午。湯古忒國達賴喇嘛﹑遣使表獻舍利子。

○辛酉。固山貝子錫翰與席訥布庫多爾濟達爾漢﹑冷僧機﹑哈世屯等﹑詣攝政王府。王怨曰。頃予罹此莫大之憂。體復不快。上𨿽人主﹑念此大故﹑亦宜循家人禮。一爲臨幸若謂上方幼沖﹑爾等皆親近大臣也。又曰爾等毋以予言擅請臨幸儻駕至﹑爾等罪益甚矣。錫翰等出。王遣人追止之。甫出門錫翰等已奏請駕臨幸矣。上旣至﹑王讓錫翰等曰。爾等故違予令不告予﹑擅奏請駕臨幸。其意豈非以上至﹑卽可借以釋爾罪乎。言訖向錫翰等跪且拜。頃之﹑駕回。王下錫翰等於議政王﹑大臣﹑會議。又以巴圖魯詹﹑達云﹑鰲拜巴圖魯﹑坤巴圖魯﹑巴哈﹑目睹錫翰等罪狀不卽執鞫。因並治罪於是眾議以錫翰等違令擅請駕臨罪大莫比論死﹑籍其家鰲拜亦論死達云等俱削職籍沒議入會上將賜食錫翰等以應否前往啟王王以其視上與已有異厥罪愈甚次日令降貝子錫翰爲鎭國公罰銀二千兩二等精奇尼哈番冷僧機﹑爲一等阿思哈尼哈番贖身一等精奇尼哈番鰲拜巴圖魯爲一等阿思哈尼哈番贖身一等阿達哈哈番兼一拖沙喇哈番哈世屯爲拜他喇布勒哈番。贖身。席訥布庫﹑多爾濟達爾漢﹑贖身。坤巴圖魯﹑巴哈﹑倍罰以應得之罪。巴圖魯詹﹑達云﹑俱免罪。

○壬戌。升湖廣布政使司左布政使馬之先﹑爲都察院右副都禦史﹑巡撫陜西。

○降江南分守江寧道右參議張天機三級以開報屬官賢否互異也。

○癸亥。革山西驛傳道僉事李贊明職以巡撫劉弘遇﹑劾其因病廢事故也。

○甲子。遣雲南道監察禦史王國楠巡視長蘆鹽課河。南道監察禦史盛復選﹑巡視河東鹽課

○丙寅中元節。遣官祭福陵。昭陵。

○攝政王以鰲拜﹑索尼﹑相善與否﹑問護軍統領伊爾徳侍衛坤巴圖魯﹑巴泰﹑皆不對。問費揚古﹑郭邁﹑鄂莫克圖﹑亦不對。復問巴泰曰。爾與索尼善否。對曰。我二人同直相善。又問鄂莫克圖曰爾與索尼爲郎舅﹑相善否乎。對曰。𨿽郎舅﹑實不相善。時費揚古郭邁﹑亦爲之實其說。費揚古復曰。我平生倔彊不與聞外事下諸大臣議。坐所對不實﹑分別擬罪議入﹑令罰伊爾徳﹑坤巴圖魯以應得之罪。巴泰﹑革一拖沙喇哈番。仍倍罰以應得之罪。費揚古鄂莫克圖﹑郭邁俱倍罰以應得之罪。

○丁卯。升都察院副理事官祝萬春﹑爲左僉都禦史

○辛未。諭朝鮮國王李淏曰。據奏倭國相惡。欲修城集兵整頓器械此等言辭﹑自爾先王以至今日﹑亦不知凡幾。未可深信。所以遣巴哈納﹑祁充格等﹑賫敕往問直僞。令據巴哈納﹑祁充格等回奏云。臣等提取慶尙道觀察使李﹤曰罒方﹥﹑東萊府使盧協等詳細訊問。知倭國朝鮮﹑素相和好。並無怨亂兵伐之事。前奏系欺罔巧詐等語。由此觀之﹑其修城集兵。整頓器械之事。原與倭國無涉。專欲與朕爲難也爾旣欺罔巧詐。負恩悖禮。朕惟備之而已。夫復何言。

○補裁缺原任通州道副使劉應錫﹑爲薊州道。順廣道僉事陳洪謨﹑爲井陘道。河間道政畢元彩﹑爲永平道。江南馬政道副使吳崇宗﹑爲池太道。廬州道僉事袁仲魁﹑爲徽寧道。江南水利道僉事王家楫﹑爲河南汝南道。湖廣荊南道僉事韓永馨﹑爲陜西關西道。福建屯鹽道僉事趙映乘﹑爲漳南道。江西屯田水利道副使李芝茂﹑爲嶺北道。湖廣屯田水利道陳培楨﹑爲陜西楡林兵備道。保定道參議姬琨﹑爲湖廣上湖南道。山東屯田水利道僉事張吉士﹑爲浙江督糧道。蔚州道僉事祝思信﹑爲山西驛傳道

○免陜西西寧各堡寨﹑五年分雹災額賦

○丙子。裁蘇松提督學政。歸並江寧督學禦史

○戊寅。歸化城土默特部落古祿格等貢馬宴賚如例

○二等阿達哈哈番綫安﹑坐攻大同外城時﹑將本旗紅衣炮二位不運至營﹑迨斷後兵過遂委之而還﹑革一拜他喇布勒哈番。罰銀五十兩

○侍衛鄂齊禮﹑坐與妻不睦。誣其自經。革一拖沙喇哈番。仍罰贖鍰。

○庚辰。裁直省各道中軍十二員。標兵一千名。

大淸世祖體天隆運定統建極英睿欽文顯武大徳弘功至仁純孝章皇帝實錄卷之四十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十

順治七年。庚寅。八月。壬午朔。朝鮮國王李淏﹑遣弟臨平大君﹤泬目﹥陪臣林譚等表謝諭祭恩。貢方物。宴賚如例。

○丙戌。革戶部理事官察哈泰職。以遺失冊籍故也。

○革梅勒章京熊仁﹑阿達哈哈番孫登髙拜他喇布勒哈番張齊龍﹑張一鵬職。以左衛之戰火炮爲賊所得故也。

○丁亥。遣大學士祁充格﹑祭先師孔子。

○先是攝政王遣禮部尙書阿哈尼堪﹑往迎朝鮮王弟時阿哈尼堪以有公主喪同啟心郎渥赫﹑啟和碩巽親王滿達海端重親王博洛敬謹親王尼堪﹑以章京恩格徳代之。且以公主喪事告朝鮮王弟。事覺下諸王大臣會勘。議降滿達海爵爲公量奪所屬牛錄削博洛尼堪爵。盡奪所屬牛錄。各罰銀五千兩。阿哈尼堪論死。渥赫應鞭一百。籍沒家產議上。得上�日﹑滿達海罰銀三千兩。降博洛尼堪爲郡王。各罰銀二千兩。革阿哈尼堪職。贖身。削渥赫一拜他喇布勒哈番。

○戊子。祭大社大稷。遣戶部尙書覺羅巴哈納行禮。

○以護軍統領索洪爲吏部侍郎。羅多洪巴圖魯爲戶部理事官。常汝貴王國詔爲工部理事官。朱華善爲都察院理事官。

○以正白旗滿洲鎭國公額克親﹑爲本旗固山額眞。鑲白旗滿洲鑾儀衛章京蘇拜﹑爲本旗護軍統領。正紅旗漢軍參領郎載爲本旗梅勒章京正藍旗蒙古甲喇章京董俄爾爲本旗梅勒章京正紅旗漢軍鮑敬爲甲喇章京鑲紅旗滿洲前鋒侍衛喀察爲前鋒參領。

○己丑。晉封巴林部落輔國公額駙塞卜騰爲多羅郡王。蒿齊忒部落多羅額爾徳尼貝勒孛羅特﹑爲多羅額爾徳尼郡王科爾沁國輔國公顧穆爲多羅貝勒。喀喇沁部落固山貝子古魯思喜布爲多羅都冷貝勒。以其前有舉國來降功也。

○喀喇沁部落布野習禮衛寨桑﹑因勸其主舉國來降﹑以其子塞穆特爾爲三等精奇尼哈番。

○革兵部尙書明安達禮一拖沙喇哈番。罰銀百兩。侍郎朱瑪喇﹑特晉金維城﹑各七十兩。啟心郎常鼐五十兩。以敍湖廣福建大同功遲誤故也。

○諭禮部。承澤王碩塞王勞親已封親王查例和碩親王之下。多羅郡王之上。並無止稱親王之例著攺爲多羅郡王。

○庚寅。太宗文皇帝忌辰。遣官祭昭陵。

○壬辰。太祖武皇帝忌辰遣官祭福陵。

○甲午。夜有流星自東南起行至西南入斗宿色赤黃。

○允鎭守蘇州總兵官楊承祖解任調理。

○定福建官兵經制﹑巡撫標兵一千二百名中軍遊擊一員兼管左營事旗鼓守備一員右營遊擊一員二營中軍守備二員提督總兵官一員標兵三千名中軍參將一員兼管中營事旗鼓守備一員左右二營遊擊二員三營中軍守備三員福州府城守副將一員兵三千名中軍遊擊一員兼管中營事左右二營遊擊二員三營中軍守備三員水師副將一員水兵二千名中軍遊擊一員兼管左營事右營遊擊一員二營中軍守備二員泉州府總兵官一員標兵二千名中軍遊擊一員兼管左營事旗鼓守備一員右營遊擊一員二營中軍守備二員泉州府城守參將一員兵一千名。中軍守備一員。泉州水師參將一員。兵一千名。中軍守備一員。汀州府總兵官一員。標兵二千名。中軍遊擊一員。兼管左營事旗鼓守備一員。右營遊擊一員。二營中軍守備二員。汀州府城守副將一員。兵二千名中軍遊擊一員兼管左營事右營遊擊一員。二營中軍守備二員漳州府副將一員標兵三千名中軍遊擊一員兼管中營事左右二營遊擊二員三營中軍守備三員漳州府水營參將一員水兵一千名中軍守備一員興化府副將一員標兵二千名中軍遊擊一員兼管左營事右營遊擊一員二營中軍守備二員建寧府副將一員標兵三千名中軍遊擊一員兼管中營事左右二營遊擊二員。三營中軍守備三員。邵武府副將一員。標兵二千名。中軍遊擊一員。兼管左營事右營遊擊一員二營中軍守備二員延平府副將一員標兵二千名中軍遊擊一員兼管左營事右營遊擊一員二營中軍守備二員雲霄鎭參將一員標兵一千名中軍守備一員福寧州參將一員標兵一千八百名左營都司一員兼管中軍事右營都司一員二營中軍守備二員浦城縣參將一員標兵一千名中軍守備一員通省十道每道標兵一百名共兵一千名各設中軍守備一員。

○丁酉。贈山東殉難定陶遊擊杜國慶爲參將

○己亥。裁湖廣顯陵衛

○辛丑。予山西殉難副使王昌齡劉澤溥宋子玉僉事徐一範﹑金元祥﹑徐淳﹑知府黃廷柏﹑楊致祥同知張國賢知州錢法裕榮爾奇王家珍通判楊逵李三元知縣崔尙質李昌汴張耀祖李榮宗劉之屏各祭一壇。造墳安葬州同馬維熙﹑照磨楊其籍都事周邦翰主簿何顯祖教諭賈道醇典史鄭運昌王自亮鐘夢豹各祭一壇。

○壬寅。以山西按察使林徳馨爲湖廣布政使司左布政使陜西按察使黃紀爲湖廣布政使司右布政使山西管按察使事參議張儒秀爲河南布政使司右布政使山西鴈平道僉事許可用爲陜西布政使司參議兼按察使司僉事關西道福建提學道僉事閔度爲湖廣布政使司參議兼按察使司僉事靖州兵備道湖廣襄陽府知府陸登甲爲兩淮都轉運鹽使司運使兩淮運同崔源﹑爲兩浙都轉運鹽使司運使補外轉兵科給事中張懋勛爲河南布政使司參議分守大梁道。

○癸卯。戶部奏言胡明衛所軍丁有城守領運之責故屯田徵派較民地稍輕今軍丁旣裁凡無運糧各衛所屯田地畝俱應查照州縣民田則例一體起科徵解從之。

○丙午。升光祿寺寺丞羅憲汶爲本寺少卿。

○調戶科都給事中杜立徳爲吏科都給事中。升刑科給事中陳調元爲禮科右給事中。工科給事中孫珀齡爲刑科右給事中。吏科給事中胡之駿爲工科右給事中。

○喀爾喀部落土謝圖汗等遣使貢馬。宴賚如例。

○贈殉難江南霍邱縣知縣吳國用江西興國縣知縣柴震龍定南縣知縣曹邦偉龍南縣知縣呂應夏俱爲本省按察使司僉事各蔭一子入監讀書祭葬如例

○丁未。遣官祭歷代帝王。

○命房山縣知縣祭金帝陵

○辛亥。予江西殉難候補知州成大業新諭縣知縣張云翚廬陵縣知縣常庚各祭一壇造墳安葬。

九月。壬子朔

○甲寅。遣江南道監察禦史王士驥巡視兩淮鹽課

○福建巡撫張學聖疏報逆渠鄭成功犯潮州總兵官王邦俊率師大破賊眾成功遁入海報聞。

○乙卯。升順天巡撫中軍參將金一鵬﹑爲密雲右匣副將河南府參將寇徽音爲湖廣長沙府副將。密雲古北路都司宋天祿爲浙江嚴州府副將。

○戊午。升保定中營參將趙光祖爲陜西定邊副將江南金山參將楊文啟爲陜西漢中副將。

○己未。裁直隸延慶右衛歸並懷來。衛延慶左衛永寧後所四海冶所歸並永寧衛保安右衛歸並懷來衛

○壬戌。以正黃旗漢軍甲喇章京周國佐爲本旗梅勒章京。正白旗滿洲法爾納﹑爲護軍參領正藍旗蒙古張努爲甲喇章京。

○以髙明忠爲吏部理事官。馬爾圖爲戶部理事官。徐智通爲刑部理事官。

○甲子。戶部奏言圈地後撥補。民田有遠在三四百里之外者仍向原籍納糧往返繁費。請於撥補之處就近辦納。有願於原籍輸納者聽從其便。報可。

○丁卯。以山東按察使司按察使馬光先﹑爲山西布政使司右布政使河南河南道副使於時躍爲陜西按察使司按察使。湖廣下荊南道參政蕭時彥爲山西按察使司按察使陜西關內道僉事余應魁爲山西布政使司參議鴈平道。

○己巳。喀爾喀厄魯特烏斯藏等部落巴郎和羅齊達爾汗囊素盆挫堅挫等來朝貢宴賚如例

○庚午。巡撫江西右副都禦史朱延慶卒

○予殉難山東定陶縣知縣李文學祭葬如例

○乙亥。升兵部員外郎黃日祚爲河南按察使司僉事刑部郎中宋徵輿爲福建按察使司僉事刑部郎中陳卓爲四川按察使司僉事。俱提調學政。

○丙子。免湖廣蘄州麻城羅田蘄水黃梅廣濟黃岡等縣五六二年分荒地額賦。

○丁丑。厄魯特部落幹布胡土克圖等遣使貢馬宴賚如例

○戊寅。孝慈武皇后忌辰遣官祭。福陵。

○補原任宣大總督中軍副將髙宗爲陜西延綏中協副將。

○贈陣亡荊鎭右營都司僉書管遊擊事呂養蛟。爲遊擊仍錄其子弟一人。

冬。十月。辛巳朔。享太廟遣鎭國公固山額眞額克親行禮。

○頒順治八年時憲歷。

○順天府舉行鄕飲酒禮。

○日食。

○乙酉。授委署副將李昌齡爲湖廣衡州副將升江南管屯都司僉書尉玫爲河南掌印都司。

○丙戌。授委署副將王進功爲都督僉事管建寧副將事

○庚寅。山陽縣髙堰淸河縣文華壩等處堤成。

○壬辰。以委署總兵範紹祖爲署都督僉事管福州水師副將事副將馬夢龍爲延平副將張承恩﹑爲邵武副將髙守貴﹑爲汀州副將。

○癸巳。戶部啟心郎柯鼎坐受賄革職

○丙申。朝鮮國王李淏遣使獻鷹宴賚如例

○戊戌。以故輔國公桑阿爾侄昂阿一等阿思哈尼哈番金維廷弟維垣一等阿達哈哈番柯如極侄永蓁三等阿達哈哈番傅喀納侄傅爾瑚拜他喇布勒哈番包舟弟納瑪西布希各襲職。

○以故達爾漢拜桑果爾子西裏叟色孫多爾濟俱爲一等阿達哈哈番。

○己亥。戶部議覆巡視茶馬禦史吳達疏言陜西茶引﹑明季系茶馬禦史自行印發。故引有大小之分。又有大引官商平分小引納稅三分入官七分給商之例。今引從部發應俱照大引例官商平分。以爲中馬之用。報可。

○免直隸霸州順義懷柔寶坻平谷武淸保定文安大城東安等縣六年分水災額賦。

○庚子。福建提督總兵官楊名髙疏報官兵進巢�刀邵武逆賊擒其僞。寧洪伯洪國玉僞總兵李安民僞閣部揭重熙。命斬之。

○壬寅。喀爾喀部落察哈爾墨爾根臺吉等貢馬。宴賚如例。

○以故三等阿思哈尼哈番崔澄淸子宗嶽﹑魏滋炳子璞﹑三等阿達哈哈番鄒存益子鎬﹑郭世永子鳴鸞﹑拜他喇布勒哈番李成國子先﹑張天福子安淸吳濟文子進先萬養中子永齊拖沙喇哈番陳天受子瑤鞏各襲職。

○升河南右參政佟延年爲山東按察使司按察使河南按察使司副使徐爲卿爲浙江布政使司參政管右布政事。湖廣道監察禦史張濩爲湖廣布政使司參議分守下荊南道。直隸廣平府知府許文秀爲河南按察使司副使兼布政使司參議分守河南道。工部郎中李復陽爲陜西按察使司僉事管分守關內道參議事。山東濟寧州知州遲日震爲江西按察使司僉事﹑分守南昌道參議事。

○癸卯。裁並大同後衛於前衛。髙山衛於陽和衛。鎭魯衛於天城衛。云川衛聚落中左所於左衛。玉林衛髙山城中右所於右衛。

○甲辰。以故三等精奇尼哈番吳瑪海子沙克都爾二等精奇尼哈番阿玉錫子來善﹑二等阿思哈尼哈番谷魯古叔祖圖美三等阿達哈哈番俄爾退侄阿蘭拜他喇布勒哈番兼一拖沙喇哈番克捨。叔薩爾堂秦達虎子沙納海撒塔步巴圖魯子色勒﹑拉固子多諾步爾古子覺和托常奇子博波圖﹑益爾格爾朱爾侄那穆土托晉從弟席特納烏達禪巴圖魯子莽吉圖塞賁弟布雅木索羅兄托進默默裏子益都禮滿朱習禮弟海色衝機爾弟多爾濟拖克拖爾孫賽音濟克那滿侄達雅布﹑拜他喇布勒哈番阿雅克塔子尼堪覺羅尼西哈子羅奇拜都哈侄海喇布海朱湖子遂達門都孫從弟沙圖土西布伯羅其達覺羅穆臣子濟白洪赫勒子格森虎西子席特庫烏柏赫弟庫堪都爾巴子烏蘭賴渾岱子巴鼐巴代從弟多和岱阿晉泰侄阿爾臺僧格子薩賴僧閣叔莫那渾格梅弟瑣諾穆馬欣從弟莽吉祿達來子喀齊蘭席特庫兄安朱虎色稜伯喀喇奇他特拜星弟龔格巴爾注侄庫爾訥綱阿塔子松鈕常舒弟蘇魯瑪希佛訥子希爾漢科托拜子科爾兌伊穆圖侄商圖吳玉齊子星格理蘇爾幾弟三塔哈覺羅額柏圖從弟席秦各襲職。

○拜他喇布勒哈番兼一拖沙喇哈番博波圖解任以其弟昂阿襲替。

○以登城功﹑授兵丁羅卜世﹑爲二等阿達哈哈番。護軍校哈爾巴﹑爲三等阿達哈哈番。兵丁鐘農﹑爲拜他喇布勒哈番兼一拖沙喇哈番。白僖卓爾賓爲拜他喇布勒哈番。俱賜名巴圖魯。

○以軍功授拖沙喇哈番木虎爾岱﹑厄爾濟圖﹑覺和托爲拜他喇布勒哈番護軍參領吳沙覺多空銜章京巴克蘇牛錄章京瑙壘護軍校法爾納額森阿爾喀喇璧拜音圖爲拖沙喇哈番。贈陣亡兵丁阿爾都拜他喇布勒哈番。以其從弟阿達哈襲職牛錄章京都賚拖沙喇哈番。以其侄噶爾哈圖。襲職拜都拖沙喇哈番。以其子班第襲職。

○升陜西商雒道參議張國泰爲四川按察使司副使﹑分巡上川南道湖廣湖北道僉事李藻﹑爲四川布政使司參議分守川北道。陜西隴右道僉事李永昌爲四川布政使司參議兼按察使司僉事建昌兵備道。

○旌表孝子晉州民韓應忠節婦柏鄕縣民張邦傑妻王氏張性朴妻江氏安平縣民崔葑妻李氏唐山縣民王加禮妻李氏雞澤縣民陳彤瑞妻柴氏滑縣生員緱祖妻禹氏民胡材繼妻趙氏鉅鹿縣生員夏騰芳妻楊氏獲鹿縣民柏衝斗妻張氏新樂縣民郝性愚妻王氏永年縣民李芳潤妻郝氏威縣民武根深妻陳氏李有才妻劉氏沙河縣生員胡三錫妻侯氏長垣縣民李允章妻殷氏晉州民姚光允妻張氏欒城縣民彭三省妻王氏開州民郝思義妻王氏奉化縣民鄔應魴妻蔣氏醴泉縣生員髙華妻何氏盩厔縣生員何器妻任氏髙捷妻江氏各給銀建坊如例。

○乙巳。以隨徵湖南署總兵王燝爲署都督僉事充鎭守蘇州等處總兵官密雲總兵張諴爲都督僉事管鎭江副將事。

○喀爾喀諾門汗諸貝子奏言今遣四貝勒爲首及大臣前往堅盟和好前命照例敕奏此諭誠是臣等特具疏奏請伏乞睿裁。

○己酉。免江南桐城潛山太湖宿松休寧句容等縣逃丁荒地額賦。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十一

順治七年。庚寅。十一月。庚戌朔。

○辛亥。喀爾喀部落額爾徳尼諾木齊等﹑來朝貢上禦太和殿。召見。

○壬子。歸並濟陽衛﹑羽林前衛﹑燕山前衛﹑於金吾左衛。金吾後衛﹑義勇後衛﹑於騰驤右衛。蔚州左衛﹑義勇右衛﹑於彭城衛。騰驤左衛﹑富峪衛﹑於神武左衛。府庫前衛﹑武驤左衛忠義右衛﹑於忠義前衛。大興左衛﹑府軍右衛﹑於龍驤衛。畱守左衛﹑義勇前衛﹑於金吾右衛。大寧前衛﹑金吾前衛﹑於燕山左衛。永淸右衛﹑濟州衛﹑於永淸左衛。武驤右衛﹑寬河衛﹑於燕山右衛。

○更定驛傳應付則例。公侯伯﹑內三院﹑各部院加宮保官。夫三十六名。馬十二匹。水路船二隻。夫馬不兼支。近京四百里﹑夫十八名。馬八匹。如在任在差病故水給船一隻。陸給車一輛。無車處﹑準夫二十四名。內院大學士。六部尙書﹑都察院左右都禦史﹑鎭守總兵官都督同知﹑衍聖公﹑張眞人﹑夫三十名。馬十匹。水給船一隻。夫馬不兼支。近京四百里﹑夫十六名。馬六匹。如在任在差病故﹑水給船一隻陸給車一輛。無車處準夫二十名。六部左右侍郎﹑都察院副都禦史﹑通政使司通政使﹑大理寺卿﹑內院學士﹑順天府府尹﹑光祿﹑太常﹑太僕寺﹑各正卿﹑國子監祭酒﹑左右僉都禦史﹑鎭守總兵官署都督僉事﹑夫二十四名。馬八匹。水給船一隻。如奉詔敕﹑加馬二匹。近京四百里﹑夫十名馬四匹內院侍讀學士﹑侍講學士﹑通政使司左右通政﹑大理寺﹑太常寺﹑太僕寺各少卿﹑鴻臚寺卿﹑順天府府丞翰林院編修檢討﹑見充經筵日講﹑及曾任講官﹑布政使司左右布政使﹑夫二十名。馬六匹。水給船一隻。如奉詔敕﹑加馬二匹。近京四百里﹑夫八名。馬二匹。翰林院侍讀﹑侍講﹑通政使司參議大理寺寺丞﹑光祿寺少卿﹑六部郎中員外郎夫十八名。馬四匹。水給船一隻。如奉詔敕節冊及典試﹑加馬二匹。近京差無應付。翰林院修撰國子監司業﹑太僕寺寺丞﹑六部主事﹑大理寺正副﹑光祿寺寺丞﹑夫十六名。馬三匹。水給船一隻。如奉詔敕節冊﹑及典試﹑加馬二匹夫四名。近京差無應付。翰林院編修﹑檢討﹑庶吉士﹑給事中﹑禦史﹑評事中書科中書舍人﹑行人司行人﹑太常寺博士鑾儀衛堂上官﹑不拘加至一二品都督等銜﹑布政使司參政﹑參議﹑按察使司按察使副使﹑僉事﹑行太僕寺﹑苑馬寺卿鹽運司運使﹑同知實授都司及副將﹑參將﹑遊擊﹑不拘加至一二三品都督等銜﹑夫十二名。馬二匹。水給船一隻。如奉詔敕節冊﹑及典試巡方加馬二匹夫四名。近京差無應付。五經博士國子監監丞﹑博士助教典簿﹑都察院﹑通政使司﹑鑾儀衛﹑五府各經歷﹑知事太僕寺主簿鴻臚寺少卿﹑欽天監監正副﹑鑾儀衛﹑見任官外府同知﹑通判推官﹑鹽運司副使﹑判官﹑夫八名。馬二匹。水給船一隻。如奉誥敕﹑加馬一匹。以上各官夫馬並不兼支。如在任在差病故﹑各水給船一隻。陸給車一輛。無車處﹑準夫十六名。六部都察院﹑大理寺司務國子監學正。學錄典簿﹑太醫院院使﹑上林院監正﹑太常寺鴻臚寺寺丞﹑主簿﹑鳴贊﹑序班﹑署正﹑太醫院院判﹑上林苑監副光祿寺署正﹑太常寺典簿﹑上林苑監丞﹑典簿署丞﹑光祿寺典簿署丞﹑太常寺奉祀﹑欽天監五官正﹑主簿﹑博士﹑太醫院禦醫吏目﹑太常寺署丞﹑光祿寺監事﹑給夫八名。馬一匹。驢一頭。水給船一隻。如奉誥敕﹑加馬一匹。近京百里無應付。如在任在差病故﹑系正途出身者﹑給船﹑給車﹑與八品以上同。

○甲寅。以趙山爲兵部理事官。

○以正白旗滿洲鄂克綽特巴﹑爲護軍參領。霍爾鐸﹑爲甲喇章京。鑲紅旗滿洲肯徹赫﹑爲甲喇章京。鑲藍旗滿洲惇兌﹑爲護軍參領。

○免陜西甘肅等處六年分蝗﹑水雹災額賦。

○山西巡按蔡應桂疏報﹑官兵恢復永寧州﹑寧鄕縣。

○乙卯。厄魯特部落巴圖魯貝勒等﹑貢駝馬宴賚如例

○平西王吳三桂疏報﹑官兵恢復府谷縣斬僞經略髙友才等及僞官三百餘員。兵一千餘名。擒從逆楡林道孫士寧﹑副將賈梧﹑遊擊季鼎鋐﹑斬之。招降僞總兵郝自法等下兵部察敍。

○庚申。上禦太和殿。科爾沁國送英親王阿濟格福金使臣等朝見。

○壬戌。攝政王以有疾不樂。率諸王貝勒﹑貝子﹑公等﹑及八旗固山額眞﹑官兵獵於邊外。

○甲子。贈湖廣麻河陣亡拜他喇布勒哈番董廷伯宗﹑尙勇各一拖沙喇哈番拜他喇布勒哈番兼一拖沙喇哈番馬汝弼﹑爲三等阿達哈哈番。管牛素章京事髙捷﹑爲拖沙喇哈番。以廷伯子振國﹑尙勇弟尙智﹑汝弼子純徳﹑捷子可仰各襲職

○以致仕二等精奇尼哈番王錫券子子珽﹑陣亡一等阿達哈哈番阿桑侄豪善﹑故拜他喇布勒哈番兼一拖沙喇哈番安塔哈伯之子阿漢﹑張文魁子聖業﹑拜他喇布勒哈番李天祥子雲龍﹑周天玉子徳﹑劉文誥弟武誥﹑各襲職

○乙丑。平南王尙可喜等疏報﹑官兵攻克廣東省城。斬賊六千餘級。溺水死者無算。陣擒賊將範承恩等。俘獲甚眾。肇慶府賊將宋裕昆等﹑率所部降下兵部察敍

○丙寅。予故山海總兵官左都督朱萬壽﹑祭葬如例。

○丁卯。厄魯特部落噶木布胡土克圖等﹑貢駝馬貂皮宴賚如例。

○戊辰。舟山等處招撫使嚴我公疏報﹑僞侯阮進等投誠。遣養子阮義入京朝見。又逆賊陳龍﹑旣降復叛。已遣人行間縱火焚死。下所司知之。

○辛未。遣侍衛桑阿爾寨等﹑賫敕往諭喀爾喀部落紮薩克圖汗﹑土謝圖汗﹑伊思丹津喇嘛﹑俄木布額爾徳尼大小貝子等﹑敕曰﹑爾等眾。使臣與諾門汗同來﹑講睦通好。究無定議。朕自一統天下。凡有徵討﹑從不欲無故加兵於無辜。其無故來犯者﹑亦不能默然置之。曩與察哈爾原無釁隙。乃擅執吾使。且言勿伐明。伐則助明爲難。所以我國斬其來使。興師討察哈爾。收其土地。俘其妻孥。至於蘇尼特部落﹑原系察哈爾汗所屬。搶攘之際﹑蘇尼特部落騰機思﹑遁附爾碩雷。後復慕義來歸於我。我與爾碩雷並無夙釁。乃誘久附之蘇尼特﹑叛而遁走。朕仍不欲加兵於爾。止遣師追巢�刀蘇尼特。與爾無涉。爾土謝圖汗﹑碩雷汗﹑反率兵逆戰。惟天譴爾。以致敗衄。如朕果欲伐爾﹑當爾敗北之際。死者死。竄者竄。師己壓境。何不長驅而直取乎。乃爾等肆行不義。土謝圖﹑碩雷﹑逆我顏行。二楚處爾擾我巴林。及俄木布額爾徳尼﹑巴爾布冰圖﹑舉兵犯我。聞我發師始遁。巴爾布冰圖﹑又馳入土默特殺人掠畜。從前我國與爾等﹑曾有此舉乎。今爾等如欲復通盟好﹑爾以表來。我以敕往。二楚虎爾所掠巴林牲畜﹑如數償我。贖俄木布額爾徳尼﹑巴爾布冰圖侵犯之罪。並贖巴爾布冰圖擅入土默特殺掠之罪。嗣後爾等如欲罷兵﹑永通和好。爾部落之長﹑及貝勒﹑貝子﹑誓告天地。欲和則和。倘有一二固山貝子﹑不願和好。自與爾諸貝子願和好者無與。如我問罪於彼爾亦不得相助。其修好諸貝子﹑宜照定例﹑每年各按旗進貢一次。每旗下貝子﹑合進駝一隻。馬八匹。遣大臣朝見。朕亦照定例賞賚。此外遣使貿易。各從其便。爾等如遵朕命﹑則爾眾貝子可遣大臣來朝。否則毋遣。

○壬申。上昭陵寢殿額曰隆恩殿

○癸酉。固山貝子努賽薨謚悼哀。

○厄魯特部落舒虎兒戴靑等貢馬宴賚如例。

○先是鄂爾多斯部落紮穆蘇﹑殺使臣。執信符。率其兄弟部落叛。至是因不能謀生﹑復來歸順。下諸王議政大臣議。以紮穆蘇來歸﹑議免死。盡收其部落。令住內地。理藩院議﹑紮穆蘇應棄市。奪其屬部﹑兩議上。得上�日﹑紮穆蘇旣已來歸﹑著免死。同來之人﹑仍令管屬其先與們都爾來歸一百九十三戶﹑俱入官。

○戊寅。冬至。祀天於圜丘。上親詣行禮。

十二月。庚辰朔

○乙酉。升浙江杭嚴道副使魏執中﹑爲河南按察使司按察使。直隸昌平道副使張斌﹑爲江南布政使司參政﹑兼按察使司僉事淮徐道。山東驛傳道僉事劉宗舜﹑爲陜西布政使司參議分守隴右道。直隸河間府知府劉名標爲山東按察使司副使兼布政使司參議督糧道河南彰徳府知府武光祖爲本省按察使司副使兼布政使司參議河北道禮部郎中許宸爲陜西按察使司僉事管商雒道參議事兵部郎中劉昇祚﹑爲湖廣按察使司僉事管湖北道參議事兵部郎中吳之允﹑爲湖廣按察使司僉事下江防道。

○丁亥。贈陣亡陜西提標遊擊李汝澄爲參將。仍錄其子弟一人。

○戊子。攝政睿親王多爾衮﹑薨於喀喇城。年三十九。

○庚寅。以鑲白旗滿洲梅勒章京俄碩﹑爲左翼前鋒統領

○以正黃旗漢軍張成良﹑劉文進﹑俱爲甲喇章京。

○升浙江按察使司副使佟國器﹑爲福建布政使司參政﹑管左布政使事。河南歸徳府知府王第魁﹑爲山東按察使司副使﹑河工水利道。

○辛卯。贈殉難湖廣靖州總兵官閻芳譽﹑爲都督僉事。仍錄其子弟一人。卹武岡守備楊應元﹑銀百兩。

○壬辰。攝政王多爾衮訃聞。上震悼。詔臣民易服舉喪。

○丙申。攝政王柩車至。上率諸王﹑貝勒﹑文武百官﹑易縞服。出迎於東直門五里外。上親奠爵。大慟。各官伏道左舉哀。由東直門至玉河橋﹑四品以下各官﹑俱於道傍跪哭。至王第﹑公主福金以下﹑及文武官命婦﹑俱縞服﹑於大門內跪哭。是夜﹑諸王貝勒以下﹑及各官﹑俱守喪。

○庚子。太白晝見。

○命大學士剛林等﹑取攝政王府所有信符﹑收貯內庫。又命吏部侍郎索洪等﹑取賞功冊﹑收進大內

○乙巳。議政王﹑議政大臣﹑會議英親王阿濟格罪。旣集﹑上命譚泰吳拜﹑羅什﹑傳諭議政王大臣等曰﹑國家政務﹑悉以奏朕。朕年尙幼。未能周知人之賢否。吏刑工三部尙書缺員。正藍旗一旗緣事﹑固山額眞未補。可會推賢能之人來奏。諸王﹑議政大臣﹑遇緊要重大事情﹑可卽奏朕。其諸細務﹑令理政三王理之。譚泰吳拜﹑羅什奏云﹑議推大臣﹑恐不免稍遲。上曰﹑遲而得當﹑何傷。但速而不得其人﹑是所憂也。於是譚泰等傳諭諸王大臣。諸王大臣旣議。奏言﹑吏刑戶三部事務重大。應各設尙書二員。吏戶擬公韓岱﹑譚泰。刑部擬濟席哈陳泰。戶部擬巴哈納﹑噶達渾。工部擬藍拜。調王多尼於正藍旗。以公韓岱爲固山額眞。阿爾津爲護軍統領。其應奏事務﹑吏部則官員升轉遷除。刑部則官員過犯﹑及大辟等罪。戶部則錢糧庫物出入。其餘一切部務﹑酌量應啟奏者啟奏。應諸王辦理者辦理。奏入﹑上是之。

○丙午。川湖總督羅繡錦奏報﹑定南王孔有徳攻拔桂林府。擒斬甚眾。西粵道通。

○丁未。�山戊不�暮。享太廟。遣吏部尙書譚泰行禮。

○遣官祭太�山戊不�月將之神。

○遣官祭福陵﹑昭陵。

○是�山戊不�行鹽﹑三百三十八萬一百十六引。徵課銀﹑一百七十七萬四千五百九十二兩六錢有奇。鑄錢﹑十六萬八千二百四十二萬四千五百一十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十二

順治八年。辛卯。春正月。己酉朔。免朝賀

○蒿齊忒部落臺吉噶爾馬撒望﹑儲護爾﹑率所部一千三百五十人來歸

○辛亥。朝鮮國王李淏﹑遣陪臣臨平大君李﹤泬目﹥﹑表賀冬至元旦﹑萬壽聖節奏謝擅請修理城池罪並謝恩賜。附貢方物。及�山戊不�貢。宴賚如例

○以布丹爲議政大臣。

○壬子。贈江南如臯陣亡外委副將王登云﹑爲副將。

○甲寅。議和碩英親王阿濟格罪。先是攝政王薨之。夕英王阿濟格赴喪次﹑旋卽歸帳。是夕﹑諸王五次哭臨。王獨不至。翌日﹑諸王勸請方至。英王於途遇攝政王馬羣廝卒。鞭令引避。而使已之馬羣廝卒前行。第三日遣星訥﹑都沙﹑問吳拜﹑蘇拜博爾惠﹑羅什曰。勞親王系我等阿格當以何時來。眾對曰。意者與諸王偕來或卽來卽返或隔一宿之程來迎。自彼至此途路甚遠年幼之人何事先來蓋因其來問之辭不當﹑故漫應以遣之。吳拜蘇拜博爾惠羅什等﹑私相謂曰。彼稱勞親王爲我等阿格是以勞親王屬於我等欲令附彼彼旣得我輩必思奪政於是覺其狀增兵固守又英王遣穆哈達召阿爾津僧格阿爾津以自本王薨後三年不詣英王所矣今不可遽往應與攝政王下諸大臣商之於是令穆哈達回遂往告公額克親﹑及吳拜﹑蘇拜﹑博爾惠﹑羅什。額克親等﹑謂阿爾津曰爾勿怒且往我等試觀其意何如。英王復趣召阿爾津僧格乃往英王問曰。不令多尼阿格詣我家攝政王曾有定議否阿爾津等對曰有之將阿格所屬人員置之一所恐反生嫌故分隸兩旗正欲令相和協也。攝政王在時旣不令之來今我輩可私來乎此來亦曾告之諸大臣者英王問曰諸大臣爲誰阿爾津﹑僧格對曰。我等之上﹑有兩固山額眞。兩議政大臣。兩護軍統領。一切事務或啟攝政王裁決或卽與伊等議行英王曰。前者無端謂我憎多尼﹑多爾博我何爲憎之。我曾拔劍自誓。爾時吳拜﹑蘇拜﹑博爾惠。羅什等遂往告之。自此動輒憾我。我不知有何過誤。旣又曰。退讓者乃克保其業。被欺者反能守其家。又言曩徵喀爾喀時﹑兩日風大作。每祭福金﹑皆遇惡風且將勞親取去。現居正白旗爾等何爲不來。意欲離間我父子耶。阿爾津僧格對曰似此大言何爲向我等言之。王𨿽以大言抑勒我等。豈肯罔顧殺戮﹑而故違攝政王定議乎。英王曰。何人殺爾。阿爾津僧格曰。儻違攝政王定議﹑諸大臣白之諸王能無殺乎於是英王大怒呼公傅勒赫屬下明安圖曰兩旗之人戈戟森列爾主在後何爲可速來一戰而死阿爾津僧格起欲行英王復令坐曰不意爾等如此爾等系議政大臣可識之異日我有言欲令爾等作證阿爾津僧格對曰。我等有何異說兩旗大臣如何議論。我等卽如其議。語畢還。具告額克親吳拜﹑蘇拜﹑博爾惠羅什於是額克親吳拜﹑蘇拜﹑博爾惠羅什阿爾津議曰。彼得多尼王卽欲得我兩旗。旣得我兩旗。必彊勒諸王從彼諸王旣從必思奪政。諸王得毋誤謂我等以英王爲攝政王親兄因而向彼耶夫攝政王擁立之君今固在也我等當抱王幼子依皇上以爲生遂急以此意告之諸王。鄭親王﹑及親王滿達海曰爾兩旗倘屬英王英王豈非誤國之人爾等系定國輔主之大臣豈可向彼今我等旣覺其如此情形。卽當固結謹密而行彼旣居心若此且又將生事變矣。迨薄暮設奠時。吳拜﹑蘇拜﹑博爾惠羅什﹑欲共議攝政王祭奠事。英王以多尼王不至。隨於攝政王帳前系馬處。乘馬策鞭而去端重王獨畱卽以此事白之端重王。端重王曰爾等且防之回家後再議又攝政王喪之次日英王曾謂鄭親王曰前徵喀爾喀時狂風兩日。軍士及廝養逃者甚多福金薨逝時每祭必遇惡風守皇城柵欄門役﹑竟不著下衣又言攝政王曾向伊言撫養多爾博予甚悔之且取勞親入正白旗王知之乎鄭親王答曰﹑不知。又言兩旗大臣甚稱勞親之賢此言乃鄭親王告之額克親吳拜蘇拜博爾惠羅什者。又謂端重王曰。原令爾等三人理事今何不議一攝政之人。又遺穆哈達至端重王處﹑言曾遣人至親王滿達海所。王已從我言。今爾應爲國政。可速議之。此言乃端重王告之吳拜﹑蘇拜﹑博爾惠﹑羅什者。至石門之日﹑鄭親王見英王佩有小刀。謂吳拜﹑蘇拜﹑博爾惠﹑羅什等曰。英王有佩刀﹑上來迎喪﹑似此舉動叵測。不可不防是日勞親王率人役約四百名將至。英王在後見之。重張條纛。分爲兩隊。前並喪車而行。及攝政王喪車旣停。勞親王居右坐。英王居左坐。其舉動甚悖亂。於是額克親﹑吳拜﹑蘇拜﹑博爾惠﹑羅什﹑阿爾津﹑集四旗大臣盡發其事。諸王遂撥派兵役﹑監英王至京。又於初八日﹑英王知攝政王病劇。乃於初九日早﹑遣人往娶萬丹之女。以上情罪。諸王﹑固山額眞﹑議政大臣﹑會鞫俱實。議英王阿濟格應幽禁。籍原屬十三牛錄歸上。其前所取叔王七牛錄﹑撥屬親王多尼。投充漢人。出爲民其家役量給使用。餘人及牲畜俱入官勞親王先欲迎喪令阿思哈白於敬謹王﹑順承王二王弗許後英王欲謀亂密遣人召勞親王多率兵來。令勿白諸王勞親王遂不白諸王擅率兵前往。應革王爵降爲貝子奪攝政王所給四牛錄席特庫身爲前鋒統領聞攝政王喪﹑不白之諸王乃服蟒褂佩新刀﹑預其王亂謀調兵前往應斬籍其家毛墨爾根曾犯大罪免死。禁其於英王處行走。每遇出兵﹑輒稱疾不行。今預王亂謀。率兵前往。應斬。籍其家。穆哈達﹑以家奴因預王一切亂謀授爲二等護衛今復預謀奪政大罪。聽其役使。應斬﹑籍其家馬席﹑言萬丹有女以誘伊王明知攝政王病劇。令往取其女。遂率蚌蘇同往。罪一及。查薩衮都稜問王曾奉上�日與否馬席明知無上�日﹑詭辭巧答云﹑有上�日與否我不得知罪二馬席應斬。籍其家同行之蚌蘇﹑應鞭一百。郎球身爲固山額眞﹑明知勞親王欲去時曾爲敬謹王﹑順承王所止。且英王遣人召勞親王﹑令勿白諸王﹑多率兵來之言﹑阿思哈曾告之郎球。郎球令阿思哈領王所屬章京二人前往。又知勞親王行﹑收其鎖鑰﹑欺隱不告諸王。後經阿思哈供證鑿鑿。乃巧供不知。應置重典。但念其不在王倡亂之列。應革職。解固山額眞尙書任爲民籍其家產之半。阿思哈身爲長史王欲去時令往告敬謹王順承王。王等止之阿思哈所知也。英王謀亂遣人來召勞親王令勿告諸王多率兵來阿思哈遂不告諸王擅同勞親王率兵前往應革職解長史任。鞭一百爲民籍家產三分之一顧爾布習於攝政王薨之夕。並不舉哀勸英王竟去從此永不至喪次勞親王率兵來時與其王同行預英王亂謀。應革職爲民。奪其先給一牛錄之人令各歸其主。所給姨母福金之家產及投充漢人俱入官莫落渾薩爾布海當王謀亂時聽從王密遣召勞親王多率兵往應各鞭一百星訥身爲尙書。都沙身爲長史本王作亂𨿽不與謀。但王包藏禍心欲召勞親王。遣二人往白內大臣二人遂親往。又明知密召勞親王多率兵往不行舉發星訥應解尙書任都沙應解議政大臣及長史任奏入上從之。

○乙卯。以年老致仕三等精奇尼哈番祖可法子永烈一等阿達哈哈番李顯蓁子塞冷二等阿達哈哈番費揚古兄阿哈丹故一等阿達哈哈番海薩爾代子訥墨虎﹑二等阿達哈哈番徳爾格爾子鄂克綽忒巴﹑夏緒從弟一鸑﹑三等阿達哈哈番鐘諾子白陵格。石圖巴圖魯子伊圖﹑拜他喇布勒哈番又一拖沙喇哈番阿喇喜弟談圖﹑董永功子弘道﹑馬秦兄子康喀喇﹑鐘古子秦齊喇﹑屠占子屠馬賴﹑拜他喇布勒哈番喀爾圖子阿玉錫﹑覺羅溫臣子齊蘭﹑覺羅哈思戶孫羅洛喀齊奇弟墨米得﹑塞勒布子拜新覺羅托惠子托習布龍素子黨喀理各襲職。

○以蘇克薩哈詹岱爲議政大臣

○丙辰。戶部進陜西漢中府額貢柑子諭曰陜西進貢柑子𨿽屬

�山戊不�額。但地方官員采辦不無苦累小民之處且漢中去京甚遠沿途動用人夫轉送更累驛遞是以口腹之微而騷擾吾民也朕心殊爲不忍。目前陜西需餉正殷著畱此買運柑子錢糧以養兵民。爾部卽傳諭該督撫嗣後漢中額貢柑子著永行停止以昭朕體卹百姓至意。其江南所進橘子﹑河南所進石橊亦著永行停止。

○丁巳。順天府舉行鄕飲酒禮。

○戊午。享太廟遣固山貝子吳達海行禮。

○遣官祭太�山戊不�月將之神

○禮部上親政儀注上命鹵簿照舊陳設免鳴鞭鳴鐘鼓樂設而不作。

○諭戶部﹑各處織造所以供朝廷服禦賞賚之用勢不可廢。但江寧蘇州杭州三處織造已有專設官員管理又差滿洲官並烏林人役催督不但往來縻費錢糧抑且騷擾驛遞朕心深爲不忍。嗣後著停止差催。止令專管官員照發去式樣敬謹織造﹑解京應用。陜西亦織造絨褐妝蟒。朕思陜西用餉甚多本省錢糧不敷。每撥別省協濟此織造絨褐妝蟒殊屬無用亦著停止。節省冗費以完兵餉旣於國計有益且免沿途驛遞夫役轉送之苦。至陜西買辦皮張之處。亦屬煩擾﹑著一並停止。爾部速行傳諭﹑以昭朕卹兵愛民至意。

○命議政諸王﹑固山額眞﹑大臣會議﹑睿親王子多爾博承襲事。議以俸祿護衛名數及諸用物視親王三倍。其原護衛百名裁四十名。諸用物有同禦用者俱裁革議上得上�日朕之初心本欲於攝政王歸政之後﹑優禮酬報。不意王中道捐棄。未遂朕懷。今多爾博特﹑加恩禮豈可與眾爲比。王等議是。但將護衛裁去四十員。朕殊不忍。著仍畱八十員。

○設宣府柳溝﹑永寧二路都司各一員。

○己未。戶部尙書覺羅巴哈納等入奏事畢。上問曰。外間錢糧﹑有無益之費否。巴哈納等奏曰。有京師營建用磚﹑因臨淸土質堅細﹑遣官一員燒造分派漕船裝載抵通又由五閘撥運至京。給與腳價。上曰。營造宮殿﹑京師燒磚盡可應用。若臨淸燒造。苦累小民。又費錢糧撥運。甚屬無益。況漕船載運漕糧﹑遠涉波濤﹑已稱極苦。再令裝載帶運。益增苦累。朕心甚爲不忍。臨淸燒造城磚﹑著永行停止。原差官徹回。

○庚申。上親政。禦太和殿。諸王羣臣﹑上表行慶賀禮。是日﹑頒詔大赦天下。詔曰。朕今躬親大政。總理萬幾。深思天地祖宗﹑付托甚重。海內臣庶望治方殷自惟涼徳夙夜祗懼天下至大。政務至繁。非朕躬所能獨理分猷宣力內賴諸王貝勒大臣﹑內三院﹑六部﹑都察院﹑理藩院﹑卿寺等衙門。外賴諸藩王貝勒等﹑及各大臣並督撫司道府州﹑縣衛﹑所等衙站提督鎭守將領等官一應滿漢內外文武大小官員皆有政事兵民之責務各殫忠盡職潔己。愛人任怨任勞不得推避天下利獘﹑必以上聞朝廷恩意期於下究。庶政舉民安早臻平治凡我民人宜仰體朕心。務本興行樂業安生共享泰寧之慶。合行恩赦事宜條列於後一在京諸王以下至六品官員以上俱加恩賜一﹑在外諸王以下﹑至公等以上﹑俱加恩賜一﹑內外滿漢官員一品﹑封贈三代二品三品﹑封贈二代七品以上﹑封贈一代。八九品﹑止封本身。該部作速舉行。一﹑官吏兵民人等有犯除謀反﹑叛逆子孫謀殺祖父母﹑父母﹑內亂﹑妻妾殺夫﹑告夫奴婢殺家長﹑殺一家非死罪三人﹑采生﹑折割人﹑謀殺﹑故殺﹑眞正人命﹑蠱毒﹑魘魅﹑毒藥殺人﹑彊盜﹑妖言﹑十惡等眞正死罪不赦﹑隱匿滿洲逃人﹑亦不赦外﹑其餘自順治八年。正月十二日。昧爽以前﹑已發覺﹑未發覺﹑已結正﹑未結正﹑咸赦除之。有以赦前事相告訐者﹑以其罪罪之。一﹑凡文武官員見在議革﹑議降罰及住俸﹑戴罪﹑並敕督撫提問究擬者﹑盡與豁免一﹑各省由萬曆年間加派地畝錢糧﹑順治八年分準免三分之一。一﹑畿輔地方﹑原未派有萬曆年間。加增地畝錢糧﹑其人丁徭銀各州縣派徵﹑等則不一。順治八年分﹑上三則免四分之一中三則免三分之一下三則全免。一﹑五嶽四瀆等祀﹑應遣官致祭者照舊例舉行一﹑文官在京四品以上﹑在外三品以上武官在京在外二品以上各送一子入監讀書一國子監監生免坐監一个月已撥歷者免歷事一个月一﹑順治八年鄕試中式舉人﹑大省加十五名。中省加十名小省加五名九年會試中。進士四百名。一﹑各直省儒學以正貢作恩貢。次貢作�山戊不�貢一有負固不服潛據山海者﹑如能率眾來歸悉赦已往。仍量功升賞。一﹑有因叛逆幹連原系無辜者該督撫審明卽爲具題釋放。一﹑附近賊巢居民原未從賊有司將領一槪混捕擅殺者﹑該督撫察實參處。一﹑各處盜賊或爲饑寒所累。或爲貪官所迫。實有可憫。如能攺過就撫者準赦其罪。一﹑姦民訛詐動以謀叛通賊﹑告害良民。此後如有越境妄告者該督撫卽行嚴拏究審情虛反坐。以安良善。一﹑凡貪官罪應至死與不應至死者﹑俱免罪革職。永不敍用。贓仍照追。一﹑凡應追贓私﹑察果家產盡絕﹑力不能完者﹑槪與豁免。毋得株連親族。於戲。政在養民﹑敢虛天地生成之徳。時當親政恆念祖宗愛育之心。詔諭臣民。咸宜知悉。

○以梅勒章京宜巴漢爲刑部侍郎。畢立克圖﹑爲禮部侍郎

○定南王孔有徳疏報攻克廣西省城。底定桂平二府。擒斬僞靖江王並僞世子將軍中尉﹑閣部﹑總兵﹑文武等官四百七十三員。招撫二百四十七員。獲馬騾器物無算。下所司察敍。

○壬戌。江西進額造寵碗得上�日﹑朕方思節用﹑與民休息。燒造龍碗自江西解京動用人夫苦累驛遞。造此何益。以後永行停止。

○癸亥。順天府進春

○甲子。諭朝鮮國王李淏曰。詳覽王奏﹑內云前日察問時邊臣等失措於嚴威之下。不能從實備對。臣卽將盧嚴加刑訊遠配邊地李﹤曰罒方﹥亦施流竄之。律等語夫李﹤曰罒方﹥盧協之罪或虛或實﹑宜奏請定奪。王乃聽姦臣之言﹑徑自問結。此王之大誤也。又據使臣回奏云。李景輿﹑系亂國之臣。先皇帝有上�日不許任用。今王違前上�日復用。此又王之大誤也。屢次乖誤。事𨿽屬王實皆亂國姦臣李景輿﹑李景奭﹑趙浻﹑撥置之罪。此輩所犯重大。本不可恕。玆逢慶赦﹑姑免其罪。永不許用。李﹤曰罒方﹥盧協無罪著復其原職。王屢次乖誤之罪亦皆原宥。自今以後﹑當益加敬謹。恪守禮義。竭盡忠誠。亂國起釁姦臣之言﹑切不可聽。

○升二等伯吳拜﹑爲三等侯。二等精奇尼哈番蘇拜﹑爲一等精奇尼哈番又一拖沙喇哈番。二等阿思哈尼哈番羅什﹑爲一等精奇尼哈番。一等阿思哈尼哈番又一拖沙喇哈番阿爾津﹑爲二等精奇尼哈番。二等阿思哈尼哈番博爾惠爲二等精奇尼哈番以舉首英王亂政之事故也

○乙丑。上初聘科爾沁國卓禮克圖親王吳克善女爲後。至是卓禮克圖親王親送至京。和碩親王滿達海﹑多羅端重郡王博洛敬謹郡王尼堪﹑及內大臣等請於二月內舉行大婚禮。上以大婚吉禮。此時未可遽議。所奏不準行。

○達賴喇嘛班禪胡土克圖﹑顧實汗﹑各遣使上表問安。

○丙寅。以孝端文皇后升祔太廟。遣官祭告天地﹑宗廟﹑社稷。

○升江南按察使夏一鶚爲都察院右副都禦史﹑巡撫江西。

○丁卯。升祔孝端正敬仁懿莊敏輔天協聖文皇后於太廟。

○移內三院衙署於紫禁城內

○戊辰。加封鎭國公鞏阿岱﹑錫翰﹑俱爲固山貝子。

○己巳。免直隸安州芝棉額解錢糧。

○以公伊圖﹑爲議政大臣。

○庚午。以孝端文皇后升祔太廟禮成。頒詔天下。詔曰。內則光前。行克兼於慈孝。鴻名裕後禮莫大於尊親。稽古追崇昭玆播告欽惟我皇妣皇后﹑承乾正位。體順居貞。光輔太宗。式擴開成之烈。佑翼衝子。宏昭啟迪之恩貽訓如存追思罔極。仰溯徽音之嗣。琬琰生光允。宜顯號之隆苾芬同薦。恪遵成憲丕協輿情祗告天地﹑宗廟﹑社稷﹑率諸王﹑貝勒﹑文武羣臣﹑恭奉冊寶﹑上尊謚曰孝端正敬仁懿莊敏輔天協聖文皇后。於順治八年正月十九日。升祔太廟。於戲至哉坤元永表配天之徳渙斯大號式孚率土之心布告天下咸使聞知。

○辛未。諭禮部。朕聞君徳莫先於克孝禮制莫重乎尊親。凡帝王纘承鴻業。深念劬勞。必上徽稱。以彰盛典。所以隆禮顯孝也。恭惟聖母﹑翊贊皇考﹑令徳著於宮闈。誕育藐躬﹑恩慈勤於顧復。獲纘丕緒。奄有寰區。良由聖母啟迪之所致也。爰遵古典博采眾謀擬上昭聖慈壽皇太后尊號。恭晉隆禮。用展孝思爾部將應行事宜擇吉具聞。

○定皇太后冠頂﹑及皇后諸妃衣冠制。皇太后冠頂東珠與上同。皇后冠頂東珠十三顆衣用黃色居中宮西宮大妃冠頂東珠十二顆東宮妃東珠十一顆。

○定皇太后儀仗﹑及皇妃儀仗制﹑皇太后儀仗黃緞繡九鳳曲柄傘一。黃緞寶相花傘四。紅瑞艸傘二。紅素方傘二。銷金九鳳藍傘二。靑傘二。繡龍鳳黃扇二。金黃素扇二。繡龍鳳紅扇二。繡鸞鳳雉尾紅扇二。吾仗四。臥瓜四立瓜四。紅旗二。黃旗二。靑旗二。藍旗二。俱用緞銷金龍鳳文。金節一對。用黃紗繡龍鳳文。黃轎一。黃車二。金馬杌一。金交椅一。腳踏一。金唾盂一。金壺一。金水礶一。金香罏二。拂子二。金面盆一。金香盒二。用紅油銷金彩畫鳳底八角盤八面承之。四角桌八張。舉香罏紅油竿二根。兩頭俱刻鳳文。皇妃儀仗﹑黃緞繡七鳳曲柄傘一。黃緞寶相花傘二。紅瑞艸傘二。紅方傘二。金黃素扇二繡鳳雉尾紅扇二吾仗二臥瓜二。立瓜二。銷金鳳文紅旗二。靑旗二。馬杌一。交椅一。腳踏一。俱用起花金葉裹釘金唾盂一。金壺一。金水礶一。金面盆一。金香罏一。金香盒一。用紅油銷金彩畫八角盤六面架六个承之。拂子二節一對。黃轎一車一四角用翟鳥金頂又諸妃儀仗﹑黃緞繡五。鳳曲柄傘一。素黃緞傘二。紅瑞艸傘二。金黃素扇二。吾仗二。銷金鳳文靑旗二。臥瓜二。立瓜二。黃轎一。車一。四角用翟鳥鍍金頂馬杌一。交椅一。腳踏一。俱用起花貼金銀葉裹釘。金唾盂一。金面盆一。金壺一。金罏一。金香盒一。用紅油銷金彩畫八角盤﹑六面架六个承之。金水礶一。拂子二。節一對。

○壬申。贈湖廣沅州陣亡遊擊王所寵爲參將錄用其子弟一人

○加拜他喇布勒哈番巴泰一拖沙喇哈番。

○以故一等阿達哈哈番又一拖沙喇哈番喀珠子喇珠拜他喇布勒哈番蘇布西子肯齊黑襲職

○敍徵福建功。升一等阿達哈哈番陳泰爲二等阿思哈尼哈番三等阿達哈哈番董阿賴索泰爲一等阿達哈哈番濟席哈爲二等阿達哈哈番授白身塞訥克拜他喇布勒哈番賜號巴圖魯巴圖塞赫鐘退鄂多柰徳圖倫﹑綽奔綽拖沙喇哈番。

○敍徵湖廣功。升一等精奇尼哈番阿濟格尼堪爲三等伯。拜他喇布勒哈番又一拖沙喇哈番索泥爲三等阿達哈哈番。加拜他喇布勒哈番土法﹑一拖沙喇哈番。授白身鄂對胡圖郭科賈爾都嶽達尼喀察杜貝博托裏甘達喀伊巴庫南岱爲拖沙喇哈番。

○丙子。諭禮部。皇考麟趾宮大貴妃﹑衍慶宮淑妃敬事先皇恭勤素著。雍和肅穆譽洽宮闈宜各晉徽稱以表令徳今尊大貴妃曰皇考懿靖大貴妃淑妃曰皇考康惠淑妃。應行禮儀﹑爾部開列具奏。

○敍徵大同功。升三等伯石廷柱﹑爲二等伯。一等精奇尼哈番巴顏﹑爲三等伯。一等阿思哈尼哈番又一拖沙喇哈番祖澤洪﹑爲三等精奇尼哈番。三等阿思哈尼哈番衮楚克﹑爲二等阿思尼哈番。一等阿達哈哈番又一拖沙喇哈番王國光﹑張朝璘﹑張中第一等。阿達哈哈番阿喇善爲三等阿思哈尼哈番。二等阿達哈哈番朱延禧﹑爲一等阿達哈哈番。三等阿達哈哈番祖邦武。屯泰祖世祥﹑劉仲金爲二等阿達哈哈番。拜他喇布勒哈番又一拖沙喇哈番索泥巴圖魯﹑伊馬禪﹑夏國柱﹑惠福﹑馬如龍﹑爲三等阿達哈哈番加一等阿思哈尼哈番孫有光﹑拜他喇布勒哈番布業西裏克世特﹑球蘭王騰髙﹑周天裕﹑甘應舉﹑髙明宗﹑一拖沙喇哈番。授白身羅多禮﹑祖澤潤﹑張弘猷﹑拜他喇布勒哈番。席爾特﹑薩哈達﹑能格峨博諾﹑鈕成憲﹑胡習布﹑卓內喇哈代﹑渥黑﹑噶出哈﹑巴雅爾圖﹑巴代﹑碩倫﹑馬程禎管效忠﹑毛中舉﹑王自明﹑劉應舉﹑劉文進﹑張登云﹑擺音達理﹑祖雲龍﹑李文裕﹑吳國元﹑陳逢泰﹑余朝蘭﹑孫應聘﹑土貴趙國鼎﹑王國臣﹑李五兪明簡﹑乜維禎﹑馬安孟簣﹑峨和圖殷達洪﹑富格﹑博卓羅拖沙喇哈番。以登城功。授白身山都蘭﹑爲拜他喇布勒哈番賜號巴圖魯。

○丁丑。封多羅端重郡王博洛敬謹郡王尼堪﹑俱爲和碩親王。

○以鞏阿岱﹑鰲拜﹑巴圖魯﹑巴哈﹑爲議政大臣。

○以故二等阿思哈尼哈番吳善布﹑叔巴爾習﹑一等阿達哈哈番又一拖沙喇哈番吳國柄弟國楨﹑一等阿達哈哈番譚臺子圖禮﹑塔克都巴圖魯子塔爾喀納﹑二等阿達哈哈番包奇巴圖魯叔之孫托奇﹑外錫子喇撒禮﹑擺音達子托拜﹑紮搭子張格﹑三等阿達哈哈番諾云多里叔子塞稜胡裏弟子西習﹑河蘭父阿哈碩色明噶圖子關柱﹑拜他喇布勒哈番又一拖沙喇哈番布顏子額布痕﹑新太兄子托羅拜他喇布勒哈番巴柰弟巴爾布﹑索穆拜兄子查克丹賴恭弟胡蘭布﹑杭嘉子海都﹑拖沙喇哈番喀木庫伯子顧倫徳各襲職。

○以故拜他喇布勒哈番覺羅根特弟拜他喇布勒哈番布泰襲職。並爲三等阿達哈哈番

○戊寅。萬壽聖節。遣固山貝子鞏阿岱祭太廟。免行慶賀禮。

○以巴圖魯詹﹑杜爾瑪﹑爲議政大臣。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十三

順治八年。辛卯。二月。己卯朔。禮部題上昭聖慈壽皇太后尊號儀注本月初十日卯時上皇太后尊號先期一日遣官祭告天地太廟社稷是日設皇太后儀仗於宮中內院禮部官進宮。設黃案於正中。親王以下﹑公以上﹑俱朝服。於午門內序立。滿洲蒙古漢軍﹑固山額眞尙書﹑精奇尼哈番梅勒章京﹑侍郎等官在左翼門外序立。文武百官﹑在午門外排班。鑾駕﹑大樂﹑全設。皇太后冊寶彩亭二座﹑在左翼門內陳設。皇上出宮。冊寶彩亭起行。內院禮部官前導。皇上駕詣皇太后宮。王以下﹑公以上﹑進太和殿丹墀。隨駕行。冊寶彩亭﹑從左翼中門出。侍立官﹑皆跪候過隨駕行。駕至皇太后宮門外﹑降輦。請皇太后升座。皇太后具禮服升座。冊寶彩亭至宮門外﹑止。捧冊寶官﹑捧冊寶由正中進宮內。立於左側。引禮官﹑導駕進宮門內。至拜位。王以下﹑公以上﹑在宮大門限外序立。固山額眞尙書以下侍郎﹑梅勒章京以上﹑在宮大門外序立。鴻臚寺官奏跪。上率諸王眾官皆跪。鴻臚寺官奏進冊寶。左側捧冊寶官﹑跪進冊寶於皇上。皇上受冊寶﹑上獻訖。右側官跪接﹑置於黃案上。鴻臚寺官奏宣冊寶宣讀官﹑跪宣冊寶訖。鴻臚寺官﹑奏叩頭。上率諸王眾官﹑皆三跪九叩頭訖。午門外侍立各官﹑亦隨行三跪九叩頭禮。鴻臚寺官﹑奏禮畢。皇太后。皇上﹑俱還宮。諸王﹑眾官﹑俱散。次日﹑皇上禦太和殿。諸王率文武百官上表﹑行慶賀禮。禮畢。頒詔天下。是日﹑固倫公主﹑和碩福金以下。固山額眞﹑精奇尼哈番﹑尙書以上命婦。詣皇太后宮﹑行慶賀禮。

○庚辰。封親王滿達海﹑爲和碩巽親王。多尼﹑爲和碩信親王。郡王羅可鐸﹑爲多羅平郡王。瓦克達﹑爲多羅謙郡王。傑書﹑爲多羅康郡王。

○賜修太廟總理理事官石圖﹑太監余耀﹑各馬一匹。銀五十兩。朝服一襲。貂帽一頂。靴一雙。副總理理事官湯古善﹑副理事官吳什把﹑太監殷公信﹑署監督金鳳章﹑主事萬代尙﹑太監孫茂﹑各銀五十兩。羊皮袍一件。貂帽一頂。靴一雙。在事員役﹑各給賞銀兩有差。

○賜修福陵享殿之總理章京臧國祚銀五十兩。馬一匹。朝服一襲。貂帽一頂。靴一雙。監工章京周元勛﹑銀五十兩。羊皮袍一件貂帽一頂。靴一雙。督工章京劉可祐﹑王建績﹑郝進舉﹑各銀五十兩。其工匠人等﹑各給賞銀兩有差

○以故三等伯阿濟格尼堪子伊裏布﹑二等阿思哈尼哈番吳巴什叔圖巴﹑三等阿思哈尼哈番布顏塔布囊子芒塞﹑一等阿達哈哈番﹑又一拖沙喇哈番峨木圖弟之子達哈塔﹑一等阿達哈哈番董阿賴子董山﹑二等阿達哈哈番席爾達子麻鼐﹑多爾濟伯子桑圖﹑三等阿達哈哈番索拜弟之子吳白塞﹑拜他喇布勒哈番又一拖沙喇哈番納爾邁子鄂齊禮﹑賴禾子綽什禧曼住子莽色達密山叔納兒善﹑拜他喇布勒哈番阿布代兄阿布賴﹑關岱兄子木成格﹑各襲職。

○以故拜他喇布勒哈番格巴庫叔之子拜他喇布勒哈番碩塞襲職。並爲三等阿達哈哈番。

○更定錢制。每錢百文﹑準銀一錢。違者論罪。

○辛巳。免朔州﹑渾源州﹑大同縣﹑無主荒地一萬三千四百九十頃錢糧。仍令有司招人開墾。二年後起科。

○壬午。以故三等阿達哈哈番莽吉圖兄子溫達禮﹑陣亡二等阿達哈哈番祖。世祥子植椿﹑三等阿達哈哈番索泥巴圖魯子巴圖﹑拜他喇布勒哈番又一拖沙喇哈番克世特子擺音代﹑土法兄子庫庫裏﹑王騰髙子永福﹑拜他喇布勒哈番羅多禮兄子羅習張弘猷子興徳拖沙喇哈番薩哈達子海蘭﹑賈爾都子汪格內格子喀喇﹑噶達堪子該斯海﹑胡什布子傅達禮﹑喇哈代子拉塔﹑渥黑子富喀﹑杜貝兄子巴爾齊哈﹑巴代子景住﹑博托裏子表哈﹑徳圖倫子西爾哈納﹑卓諾子喜達塞﹑塞赫子墨赫﹑碩羅弟龍什庫﹑王自明子棟﹑各襲職。

○癸未。定上躬祀方澤﹑太廟﹑社稷。進上胙肉福酒儀﹑皆如祀圜丘例。

○初羅什﹑博爾惠﹑額克親﹑吳拜﹑蘇拜等五人出獵歸。越數日謂兩黃旗大臣曰攝政王原有復理事端重王﹑敬謹王親王之意。時兩黃旗大臣﹑卽察見其言動不順又端重王謂兩黃旗大臣云。羅什敬我﹑過於往日。彼曾召隨孫言攝政王有復以端重王爲親王之意。已告知兩黃旗大臣矣。又穆爾泰往視博爾惠病時。博爾惠言﹑攝政王原有復理事兩王爲親王之意我等曾告於兩黃旗大臣。今兩王已爲親王否。於是穆爾泰歸語額爾得赫。額爾得赫云。此言所關甚大。爾旣聞之﹑可告知王。穆爾泰懼未以告。而額爾得赫告於敬謹王。王因遇有頒詔事。黎明至朝會處遂以告端重王。旣入朝房。又以告鄭親王。其時端重王﹑同兩黃旗大臣相謂云。此爲我輩造釁耳。可訴之鄭親王。敬謹王云。博爾惠所語穆爾泰之言予先曾告之端重王。入朝房後﹑又以告之鄭親王矣。於是二王﹑及兩旗大臣跪訴於鄭親王。兩旗大臣言羅什﹑博爾惠額克親﹑吳拜﹑蘇拜等皆有是言來告我等。旣又私謂二王皆我等兩黃旗大臣遲延其事耳。夫二王乃理事王也。若非二王發伊等之姦。豈不令二王與我等爲仇﹑而伊等得以市其諂媚乎。又前撥正藍旗隸皇上時。業已以何洛會爲滿洲固山額眞侍衛顧納代爲護軍統領。阿喇善爲蒙古固山額眞。攝政王言予旣攝政﹑側目於予者甚多。兩黃旗大臣侍衛等人皆信實。予出外欲賴其力以爲予衛。俟歸政然後隸於上其時曾致一書於貝勒拜尹圖一書於譚泰。此諸王及朝中大臣所共知也。又將無用之巴爾達齊﹑撥於黃旗。而不與正藍旗。此豈羅什﹑博爾惠等所不知乎。羅什自恃禦前大臣。陰行蠱惑。爲欺罔唆構之行。以多尼王﹑歸正藍旗。給多爾博阿格兩旗﹑而分爲三旗。其意將柰誰何。今照此分給。是皇上止有一旗而多爾博反有兩旗矣。於是鄭親王以下﹑尙書以上﹑公鞫之。以羅什博爾惠﹑動搖國是。蠱惑人心。欺罔唆構。罪狀俱實。應論死﹑籍其家。額克親﹑從直供吐。且原非姦佞巧辯之人。應除宗室﹑爲民籍家產一半。全奪所屬人役。吳拜蘇拜應令爲民。其家產照披甲人例撥給。余俱入官。議上得上�日朕每聞刑人﹑殊爲不忍。羅什﹑博爾惠﹑罪本應誅。姑宥其死何如諸王大臣其再議之。於是眾復奏言﹑此動搖國是﹑蠱惑欺罔唆構之人。天發其姦。不可復畱。乃如議行。

○以札委副將栗養志﹑爲南雄副將。

○丙戌。諭鄂爾多斯部落多爾濟等曰。爾等棄生長之鄕而他適。豈意有所苦而然歟。玆特降恩綸。諭上�日到日﹑可卽來歸故土。朕仍恩養如舊斯言一出斷不爾欺。若再心懷疑畏﹑仍執迷不從﹑爾等豈能別爲一國耶。朕亦不任爾安居也。逮事迫始悔﹑夫復何益。且爾之同儕紮穆蘇等返故土後﹑復業無恙。爾所知也。特諭。

○擢行人司行人蘇文樞﹑大理寺左評事商辛允﹑爲吏科給事中。行人司行人李生芳﹑中書科中書舍人陳協﹑爲戶科給事中。大理寺右評事法若眞﹑爲禮科給事中。中書科中書舍人王禎﹑行人司行人王廷諫﹑爲兵科給事中。太常寺博士趙進美﹑爲刑科給事中。大理寺右評事朱允顯﹑中書科中書舍人李實秀﹑爲工科給事中。

○升山西冀寧道參政熊維傑﹑爲浙江按察使司按察使河南管河道參政方大猷﹑爲江南按察使司按察使。山西口北道僉事趙崇秩﹑爲浙江布政使司參議督糧道。江南安廬道參議石鎭國﹑爲浙江按察使司副使﹑分巡杭嚴道。湖廣武昌道副使董應魁﹑爲山東布政使司參政﹑驛傳道。河南大梁道副使張自昌﹑爲山西布政使司參政﹑昌平道。

○丁亥。以上昭聖慈壽皇太后尊號。遣官祭告天地﹑太廟﹑社稷。

○是日上恭上昭聖慈壽皇太后奏言﹑恭惟聖母柔順承乾。含弘配地。翼贊皇考﹑淑順著於宮闈誕育眇躬﹑禎祥集於家國。臣獲纘丕緒奄有寰區。撫蒞兆民﹑益念誠求之至徳。敉寧九域﹑聿遵訓迪之鴻謨。旣親大政而考彜章。乃順羣心而崇顯號。伏冀垂慈鑑允﹑俾展微忱。庶藉尊養之儀﹑稍慰顯揚之願。臣不勝惓惓之至。

○戊子。上躬率諸王﹑文武羣臣恭上昭聖慈壽皇太后尊號冊。寶冊文曰開國承家道莫先於立愛正名定位。禮莫大於尊親。子有至情。古垂彜憲。宜登崇號。以表化原。恭惟聖母體備含弘。性成聖善。克恭儉而襄大業。秉慈惠而諧六宮。祜旣篤於家邦。祥乃鐘於繼嗣。恩勤顧復﹑丕殫鞠子之勞。啟迪訓行備示作君之則。坤教彰於率土。母儀式於九圍。至徳難名。莫罄揄揚之實。深恩罔報。圖申尊養之誠。爰順輿情。肇隆盛典。謹告天地﹑太廟﹑社稷。率諸王貝勒文武羣臣恭奉冊寶。上尊號曰昭聖慈壽皇太后。伏願凝和履泰燕子詒孫徳位兼崇錫鴻禧於四海。天人協慶。介眉壽於萬年寶文曰昭聖慈壽皇太后寶。

○更定和碩親王大福金﹑車轎靑檐爲紅檐。其後封端重親王﹑敬謹親王大福金﹑車轎檐仍鑲靑。儀仗內﹑減靑花扇二柄。

○授茅坦拖沙喇哈番。以監修昭陵工也。

○己丑。以上昭聖慈壽皇太后尊號禮成。頒詔天下。詔曰。帝王統禦寰區。撫綏億兆。莫不正名彰徳。致隆於所生。乃仁孝之至情。尊養之彜憲也。欽惟我聖母協贊皇考。勤修內則。克諧宮壼。以禦於家邦。誕育眇躬﹑劬勞啟迪。纘承洪緒﹑昆一多方。揆厥本原﹑實惟慈庇。王公臣庶﹑咸謂宜崇上尊號。以孚中外之心。協古今之禮。察玆公議﹑允愜朕衷。謹告天地﹑太廟﹑社稷於順治八年二月初十日率諸王﹑貝勒﹑文武羣臣﹑恭奉冊寶。上尊號曰昭聖慈壽皇太后。隆儀備舉。愷澤覃敷。所有恩卹事宜﹑條列於後。一和碩親王以下﹑宗室三等輔國將軍以上﹑應厚加恩賜一﹑外藩諸王以下﹑固山額眞﹑精奇尼哈番以上﹑各加恩賜一內外自公主以下﹑至格格﹑各加恩賜一滿洲﹑及在內蒙古﹑舊漢軍﹑公爵以下拖沙喇哈番以上﹑並襲職幼官隨朝以上者各加升一級。內有從前行間著勞﹑及在署供職已久者﹑應破格分別升授。一﹑先經頒給誥命世職各官﹑今遇恩詔升授者﹑於誥命內﹑準撰世襲罔替。舊漢軍阿達哈哈番﹑滿洲拜他喇布勒哈番﹑今遇恩詔﹑亦準撰給誥命。嗣後已領誥命者﹑如再膺實職﹑另行撰給敕書。白身任梅勒章京﹑甲喇章京﹑滿洲﹑蒙古﹑白身任牛錄章京﹑滿洲﹑蒙古﹑漢軍﹑白身任侍郎﹑內院學士﹑理事﹑漢啟心郎﹑副理事﹑主事者﹑應槪加升一級。一﹑在京文官五品以上﹑各加一級。一﹑在京官員九品以上﹑厚加恩賜。一﹑各省鎭總督﹑巡撫﹑並總兵官﹑各加恩賜。一﹑地方人材﹑果有誠實有徳﹑山林隱逸之士。著該督撫核實具奏﹑酌與錄用。一﹑各省人丁徭銀﹑派徵不等。八年一年﹑曾分九則者。上三則﹑免七分之一。中三則﹑免五分之一。下三則﹑免三分之一。不分等則者。三錢以上﹑免半。三錢以下﹑全免。畿輔﹑除前詔免過外。再照各省﹑一例蠲免一各處滿漢兵丁﹑分馬步戰守﹑各加賞賚。一﹑歷代帝王陵寢﹑先師孔子闕裏﹑應遣官致祭﹑照舊例舉行。一﹑滿漢孝子﹑順孫﹑義夫﹑節婦﹑該管官細加咨訪﹑確具事實﹑勘給奏聞。禮部核實﹑以憑旌表。一﹑自順治元年起﹑至八年二月十一日昧爽以前。凡衛所充軍人犯﹑不論永遠終身﹑悉與赦免回籍。督撫仍將赦過人數﹑具冊報部。一﹑營中例斃馬匹﹑有按年責賠之例。自順治八年二月十一日以前﹑未賠者﹑悉爲豁免。一﹑各營兵丁徵戰勞苦﹑如有餉有欠者﹑該督撫速爲補給。一﹑徵調別省兵丁﹑深爲可憫。其家口坐糧﹑照例給發。務令得沾實惠。一﹑朝鮮�山戊不�額﹑進貢各色綿五百疋。棉布五千疋。以後永免綿一百疋。棉布六百疋。於戲。立愛惟親。孝思不匱。惟我聖母﹑丕隆名壽。於萬斯年。王公臣庶﹑偕玆大慶。其各祇乃身。裕乃心。勤乃事敬迓天庥。以共臻於郅理。布告天下。咸使聞知。昭聖慈壽皇太后誥諭皇帝曰。爲天子者﹑處於至尊。誠爲不易。上承祖宗功徳﹑益廓鴻圖。下能兢兢業業﹑經國理民。斯可爲天下主。民者﹑國之本。治民必簡任賢才。治國必親忠遠佞。用人必出於灼見眞知。蒞政必加以詳審剛斷。賞罰必得其平服用必合乎則。毋作奢靡。務圖遠大。勤學好問。懲忿戒嬉。倘專事佚豫﹑則大業繇玆替矣。凡幾務至前﹑必綜理勿倦。誠守此言﹑豈惟福澤及於萬世。亦大孝之本也

○補原任戶部右侍郎督理京省錢法任浚原官。

○贈殉難巡撫延綏兵部右侍郎王正志爲都察院右都禦史。河東運使鄭弘圖爲山西布政使司參政運同李因之﹑爲山西布政使司參議。各蔭一子入監讀書。鹽運司知事王存鏊﹑贈布政使司照磨。

○革廣西左布政使魯鼎新職以規避不赴任故也。

○敍徵陜西甘州功。升一等阿達哈哈番兼一拖沙喇哈番譚布﹑爲三等阿思哈尼哈番。二等阿達哈哈番厄塞﹑孟喬芳﹑爲一等阿達哈哈番。三等阿達哈哈番嶽諾巴圖魯﹑彭自得﹑王盛宗﹑爲二等阿達哈哈番。拜他喇布勒哈番兼一拖沙喇哈番張亮﹑爲三等阿達哈哈番。加拜他喇布勒哈番達賚﹑裴登寬﹑一拖沙喇哈番。授拖沙喇哈番達自瑞爲拜他喇布勒哈番白身範思孔﹑邵登科﹑杜敏﹑富達禮﹑爲拖沙喇哈番。以登城功。授白身奇努﹑科諾和﹑爲拜他喇布勒哈番。賜號巴圖魯。

○免汶上﹑壽張寧陽﹑嶧縣﹑六年分水災額賦。金鄕縣﹑七年分水災額賦

○雲南道監察禦史崔士俊以糾拾失實。調外以推官用。

○辛卯。諭戶部。邊外築城避暑﹑甚屬無用。且加派錢糧﹑民尢苦累。此工程著卽停止。其因築城加派錢糧﹑朕本欲將已徵者發還百姓。未徵者﹑卽行停徵但恐奸污官吏並催徵錢糧人等不體朕意欺罔小民。將已徵者竟入私囊未徵者仍行催比著姑照原派徵完查照完過數目﹑開除八年正額錢糧。如地方官將已完錢糧不入正數。許赴該督撫處告理。督撫據實題參從重治罪如督撫不爲查行﹑卽來京赴部告理其各官吏士庶捐助銀兩已解未解﹑及旣經奉上�日者。俱著照數查收該部將姓名記冊酌量議敍。嗣後捐助俱免。

○癸巳。蘇克薩哈詹岱穆濟倫首告睿王薨於出獵之所。侍女吳爾庫尼﹑將殉葬時。呼羅什博爾惠﹑蘇拜﹑詹岱﹑穆濟倫五人至。囑之曰。王曾不令人知備有八補黃袍﹑大東珠素珠﹑黑狐褂﹑今可潛置棺內。及回家殯殮時。羅什﹑蘇克薩哈﹑詹岱﹑穆濟倫將八補黃袍﹑大東株素珠﹑黑狐褂潛置棺內。又王欲於永平府圈房﹑偕兩旗移駐。與何洛會羅什博爾惠﹑吳拜﹑蘇拜等密謀定議。將圈房之人﹑已經遣出。會因出獵稽遲未往等語。事聞。上命諸王大臣質訊時固山額眞﹑尙書譚泰﹑亦首言睿王取肅王妃並令肅王諸子至第較射時﹑何洛會詈之曰。見此鬼魁﹑不覺心悸。蘇克薩哈告於睿王。王曰。想彼欲媚我而爲是言也。但我之愛彼﹑更自有在。貝子錫翰﹑亦首言何洛會向我言。上今親政。兩黃旗大臣﹑與我相惡。我昔曾首告肅王。今伊等豈肯不殺我﹑而反容我耶。於是並案會訊俱實。以睿王私制禦用服飾等件。又欲率兩旗駐永平。陰謀篡逆。睿王應籍沒﹑所屬家產人口入官。其養子多爾博﹑女東莪﹑俱給信王。阿洛會前首告。肅王﹑非肅王有抗上之罪也。肅王以睿王攝政﹑心懷篡逆。不能隱忍發言。何洛會黨附睿王﹑乃以首告。彼時卽應正法。今復言皇上親政。兩黃旗大臣與我相惡。必挾仇殺我。罪一。以惡言加肅王諸子。罪一。睿王欲另駐永平時﹑同與密謀。罪一。何洛會應淩遲處死。籍其家。胡錫﹑知其兄何洛會種種逆謀﹑不行舉首。亦應淩遲處死。籍其家。蘇拜﹑知睿王棺內置黃袍﹑黑狐褂﹑東珠素珠﹑徇隱不首。罪一。睿王欲另駐永平時﹑同與密謀。罪一。蘇拜﹑應斬。因先犯死罪﹑曾蒙聖恩寬宥。仍應免死。奏入。得上

�日﹑依議。

○甲午。免山西荒地一萬五千頃額糧。

○丙申。工科左給事中姚文然奏言﹑巡按察吏安民﹑其任綦重。向議暫停﹑爲不得其人故也。臣謂巡按之失人。總因都察院堂官之溺職耳。夫巡按出。有差規。入則考核。整肅憲綱﹑全在堂官。今都察院滿漢憲臣八九員。禦史等近六十員。半年以來﹑不聞疏請甄別。皇上親政之始﹑不聞請上�日特遣。俾賢者憤悶無以自立。不肖者靦顏有以自容。堂官愈多。憲綱愈壞。故臣謂欲巡按之得人﹑宜自澄淸都察院諸臣始也。事下廷議

○丁酉。遣大學士剛林﹑祭先師孔子。

○厄魯特部落臺吉額爾徳尼等﹑來貢駝馬宴賚如例。

○諭戶部。國家首重體統。尊卑原有定分。近聞滿洲撥什庫﹑及莊頭﹑投充人等不守法度。罔顧尊卑騎。馬直入府州縣衙門。與府州縣官並坐。藐視命吏。任意橫行。目中旣無官府。何況小民。其欺陵魚肉﹑不問可知。深可痛恨。爾部卽出示嚴行禁止。並行文各府州縣。如有撥什庫人等﹑仍前無故擅入官府衙門。及陵侮官員。欺害小民者。卽擒拏解部。從重治罪。

○戊戌。祭大社﹑大稷﹑上親詣行禮

○封貝勒嶽樂爲多羅安郡王

○以詹岱舉首睿王私備禦用衣物﹑及攜兩旗移駐等事。授爲拜他喇布勒哈番。

○己亥。追論睿王多爾衮罪狀。昭示中外。詔曰。鄭親王﹑巽親王﹑端重親王﹑敬謹親王﹑同內大臣等﹑合詞奏言。太宗文皇帝龍馭上賓時。諸王﹑貝勒﹑大臣等﹑同心翊戴。共矢忠誠扶立皇上。彼時臣等﹑並無欲立攝政王多爾衮之議。惟伊弟豫郡王多鐸﹑唆調勸進。皇上因在衝年。曾將朝政﹑付伊與鄭親王共理。逮後睿王多爾衮﹑獨專威權。不令鄭親王預政。遂以伊親弟豫郡王多鐸﹑爲輔政叔王。背誓肆行。妄自尊大以皇上之繼位﹑盡爲已功又將太宗文皇帝昔年恩養諸王大臣官兵人等﹑爲我皇上捐軀竭力﹑攻城破敵﹑巢�刀滅賊寇之功。全歸於己其所用儀仗音樂及衛從之人﹑俱僭擬至尊。蓋造府第﹑亦與宮闕無異。府庫之財任意縻費。擅用織造緞疋﹑庫貯銀兩珍寶﹑不可勝計。又將皇上侍臣伊爾登﹑陳泰一族﹑及所屬牛錄人丁剛人丁剛林﹑巴爾達齊二族﹑盡收入自己旗下。又擅自誑稱太宗文皇帝之卽位﹑原系奪立。以挾制中外。又構陷威逼﹑使肅親王不得其死。遂納其妃。且將官兵戶口財產等項﹑不行歸公俱以肥己。又欲皇上侍臣額爾克戴靑歸己。差吳拜﹑羅什剛林祁充格﹑封以侯爵。因戴靑不從﹑復罷侯封。又差羅什以美言﹑誘皇上侍臣席訥布庫﹑冀其黨附。凡一切政事﹑及批票本章不奉上命槪稱詔上�日擅作威福。任意黜陟。凡伊喜悅之人不應官者濫升。不合伊者濫降。以至僭妄悖理之處﹑不可枚舉。又不令諸王﹑貝勒﹑貝子﹑公等入朝辦事。竟以朝廷自居。令其日候府前。昨伊之近侍額克親吳拜﹑蘇拜﹑羅什﹑博爾惠﹑口稱亡主遺言欲亂國政。被端重親王﹑敬謹親王﹑曁內大臣等﹑公同首出。遂將羅什﹑博爾惠正法。額克親﹑吳拜﹑蘇拜﹑從重治罪﹑訖以此思之多爾衮﹑顯有悖逆之心。臣等從前俱畏威吞聲﹑不敢出言。是以此等情形未曾入告。今謹冒死奏聞。伏願皇上速加乾斷。列其罪狀宣示中外並將臣等重加處分等語朕隨命在朝大臣詳細會議眾論僉同。謂宜追治多爾衮罪。而伊屬下蘇克薩哈﹑詹岱﹑穆濟倫又首言伊主在日私制帝服。藏匿禦用珠寶。曾向何洛會吳拜蘇拜羅什博爾惠密議欲帶伊兩旗移駐永平府又首言何洛會﹑曾遇肅親王諸子肆行罵詈朕聞之﹑卽令諸王大臣﹑詳鞫皆實。除將何洛會正法外多爾衮逆謀果眞。神人共憤謹告天地﹑太廟﹑社稷。將伊母子﹑並妻所得封典悉行追奪。布告天下。咸使聞知

○庚子。調吏部尙書韓岱﹑爲刑部尙書。刑部尙書陳泰﹑爲吏部尙書

○升侍讀圖海﹑爲內祕書院學士。葉成格﹑爲內國史院學士。編修科爾可代﹑白成額圖爾特﹑張長庚﹑爲侍讀。

○以渾達理爲吏部理事官。索立爲戶部理事官。柯永蓁﹑額色﹑達蘭臺渥內巴圖魯爲兵部理事官。噶賴爲刑部理事官。吳庫禮爲工部理事官。額赫理爲都察院理事官。尙好仁﹑爲光祿寺理事官。察哈泰﹑爲太僕寺理事官。

○以正白旗滿洲覺羅巴哈納﹑蒙古梅勒章京葉赫朱瑪喇鑲白旗滿洲梅勒章京卓羅俱爲本旗固山額眞。正白旗滿洲噶爾哈圖﹑鑲白旗滿洲蘇克薩哈﹑俱爲本旗護軍統領。鑲黃旗蒙古護軍參領布克沙。正白旗滿洲瓦爾喀朱馬喇﹑蒙古綽貝﹑鑲白旗滿洲索渾﹑正藍旗滿洲巴蘭俱爲本旗梅勒章京正白旗滿洲護軍參領塞格。爲前鋒參領﹑鑲黃旗滿洲多頗羅﹑石漢巴圖魯塔克他﹑達海﹑廓步梭﹑正黃旗滿洲歡達禮孫達禮畢雅塔﹑正白旗滿洲廣泰﹑帥顏﹑托佛馬爾圖鑲白旗滿洲綽錫禧正藍旗滿洲張格﹑諾海﹑鑲藍旗滿洲羅和﹑俱爲護軍參領。鑲黃旗滿洲塞冷﹑正黃旗漢軍周繼新﹑正白旗滿洲達爾布巴圖魯鑲白旗滿洲布蘭代﹑正藍旗蒙古布達習禮漢軍鄭蛟麟﹑俱爲甲喇章京。

○辛丑。上幸南苑。

○壬寅。賜達賴喇嘛。使臣宴於禮部。

○移定南王孔有徳官屬兵丁眷屬﹑駐廣西桂林府。

○癸卯。上自南苑還宮。

○賜衍聖公孔興燮﹑五經博士顏紹緒﹑曾聞達﹑孔毓麟﹑孟貞仁﹑仲於陛等宴。

○甲辰。以軍功﹑升候補副將梁化鳳爲都督僉事。管江南蕪采營參將事。

○乙巳。封和碩肅親王豪格子富壽﹑爲和碩顯親王。增注其父軍功於冊曰。定濟寧州等處時﹑用火攻開滿家等十洞。殺賊甚多。招撫從賊三縣所屬人民。又招服睢州總兵許定國官兵萬餘。統大軍徵四川時﹑攻克三寨山﹑張閣老崖等處山寨三座。盡招服其餘所屬寨堡。擊敗水陸馬步敵兵二十二次追殺八次。又攻克內江縣。破八大王張獻忠一百三十六營。遂誅獻忠。又誅僞王﹑及僞總兵等大小官共二千三百員招降文武僞官二百三十五員。馬步兵丁六千九百九十餘名遂定四川睿王心懷篡逆。爾無故被害。朕親政之後不勝追痛。富壽爾系朕親兄之子。推恩封爾爲和碩顯親王。

○遏必隆希爾艮希福﹑祖澤潤﹑雅賴﹑納穆海﹑噶達渾﹑惇拜﹑覺善﹑馬喇希法喀訴其革職﹑解牛錄任﹑及籍沒家產﹑悉屬冤枉。部議俱復職及牛錄任各還家產。奏入得上�日﹑依議。遏必隆﹑授拜他喇布勒哈番。家產悉還。希爾艮﹑授爲一等阿達哈哈番﹑又一拖沙喇哈番。希福﹑授二等阿達哈哈番。祖澤潤﹑授爲二等精奇尼哈番。雅賴﹑授爲二等阿思哈尼哈番。納穆海﹑授爲拜他喇布勒哈番又一拖沙喇哈番。噶達渾﹑授爲二等阿達哈哈番惇拜授爲三等阿思哈尼哈番。覺善﹑授爲二等阿思哈尼哈番。馬喇希﹑授爲二等阿思哈尼哈番。法喀﹑著奪一等阿思哈尼哈番。授阿山子嶽爾多﹑爲三等侯。

○丙午。上諭戶部諸臣曰。田野小民全賴地土養生。朕聞各處圈占民地﹑以備畋獵放鷹往來。下營之所夫畋獵﹑原爲講習武事。古人不廢。然恐妨民事﹑必於農隙。今乃奪其耕耨之區。斷其衣食之路。民生何以得遂。朕心大爲不忍。爾部作速行文地方官。將前圈地土﹑盡數退還原主。令其乘時耕種。

○丁未。淮揚巡按李允喦﹑以舉薦失實。照品調外用。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十四

順治八年。辛卯。閏二月。戊申朔。命和碩親王富壽之姊和碩格格夫諾爾布﹑和碩格格夫豪善俱爲和碩額駙。多羅順承郡王勒克徳渾之姊多羅格格夫遏必隆﹑多羅安郡王嶽樂之姊多羅格格夫寧塞﹑多羅貝勒杜爾祜之妹多羅格格夫阿裕錫﹑俱爲多羅額駙。

○川湖總督羅繡錦奏報續順公沈永忠﹑遣總兵官張國柱﹑同護軍統領馬進功等率官屬兵丁追巢�刀湖南賊寇賊首牛萬才﹑率僞總兵以下官八十餘員﹑兵五千七百餘名﹑賫繳僞敕印投誠。章下兵部。

○己酉。上禦太和殿。科爾沁國土謝圖親王等朝見。

○贈陜西甘鎭殉難總兵官都督同知劉良臣﹑爲右都督。副將潘云騰﹑毛鑌﹑爲都督僉事。

○庚戌。遣官祭歷代帝王

○封和碩鄭親王濟爾哈朗子富爾惇爲世子。濟度爲多羅簡郡王。勒度爲多羅敏郡王。

○壬子。布顏圖等十人﹑首告鑲黃旗弓匠阿達哈哈番吳巴泰﹑不爲上造弓﹑而諂事睿王。擅選兩旗良弓匠十八人﹑私爲制造。下部訊實。吳巴泰應革職。並其子嫩圖﹑各鞭一百。其家產止照披甲人給與。余俱籍沒。不許出入禁城。仍許在外爲工匠。其子典儀訥雷﹑亦革職。鞭一百。奏入。從之。

○以公圖賴子回色﹑無辜奪爵。復爲一等公。

○晉譚泰爲一等公。

○楊善﹑羅碩﹑俄莫克圖﹑夏塞﹑伊成格﹑訴爲河洛會誣訐﹑無辜坐罪﹑部議各還原職。奏入。從之。

○黑石痕﹑噶爾噶圖﹑博波爾代﹑各訴其父並本身革職之故。部議授噶爾噶圖三等阿達哈哈番。黑石痕﹑博波爾代﹑拜他喇布勒哈番。奏入。從之。

○癸丑。大學士剛林等奏言﹑臣等纂修明史。查天啟四年及七年六月實錄﹑並崇禎一朝事迹﹑俱缺。宜敕內外各官﹑廣示曉諭。重懸賞格。凡鈔有天啟崇禎實錄﹑或有匯集邸報者。多方構求。期於必得。或有野史﹑外傳﹑集記等書﹑皆可備資纂輯。務須廣詢博訪。匯送禮部。庶事實有據。信史可成。下所司知之。

○甲寅。諭吏部﹑邇來有司﹑貪污成習。皆因總督巡撫﹑不能倡率。日甚一日。國家紀綱﹑首重廉吏。若任意妄爲﹑不思愛養百姓﹑致令失所。殊違朕心。總督巡撫任大責重﹑全在舉劾得當。使有司知所勸懲。今所舉者多屬冒濫。所劾者以微員塞責。大貪大惡﹑每多徇縱。何禆民生。何補吏治。爾部須秉公詳察奏聞。如有此等惡習﹑定當從重治罪不貸。部院堂官系各司楷模。尢當正身潔操砥礪自愛。殫心盡職。以不負朕惓惓用人求治之意。其京堂大小員缺﹑亦著選擇有才望堪用者。不得循資挨轉。以後內外官﹑各宜洗心滌慮。勤守職業不得仍蹈前獘。自取罪戾

○調太子太保刑部尙書黨崇雅﹑爲戶部尙書。太子太保工部尙書金之俊﹑爲兵部尙書。太子太保兵部尙書劉余祐﹑爲刑部尙書。太子太保戶部尙書謝啟光﹑爲工部尙書。

○免河南封邱﹑祥符﹑蘭陽﹑孟﹑儀封﹑溫等縣﹑七年分水災額賦。

○乙卯。諭吏部﹑榷關之設﹑國家藉以通商﹑非以苦商。關稅原有定額﹑差一司官已足。何故濫差多人﹑忽而三員﹑忽而二員。每官一出﹑必市馬數十匹﹑招募書吏數十人﹑紹興棍徒﹑謀充書吏。爭競鉆營。未出都門﹑先行納賄。戶部又塡給糧單﹑沿途騷擾。鞭打驛官。奴使村民。惡迹不可枚舉。包攬經紀。任意需索。量船盤貨。假公行私。沿河一帶﹑公然與劫奪無異。商賈恐懼不前。百物騰貴。天下通行河道﹑何以至此。朕灼知今日商民之苦﹑著仍舊每關設官一員。其添設者悉行裁去。以後不得濫差。其裁缺徹回之員﹑旣不利於商賈﹑又何利於州縣之民。戶部不得妄咨勤勞。吏部不得更與銓補。國家愛惜牧民之官。豈得仍前朦混。爾部謹識朕諭。實心遵守。毋負朕通商愛民之意

○封多羅承澤郡王碩塞﹑爲和碩親王。增注軍功於金冊曰。我軍破流賊﹑滅明福王﹑平定河南江南時﹑爾同多羅豫郡王﹑於潼關破流賊李自成兵二十萬。遂入潼關得西安府。平定秦地。又定河南。克揚州府。渡揚子江。取江寧府。又追蘇尼特部落騰機思時﹑聞騰機思在滚噶魯臺地方。爾同多羅豫郡王﹑凡兩夜三日追及之。俘獲騰機思部落﹑及其性畜。喀爾喀部土謝圖汗兵﹑迎戰於查濟布喇克地方。爾率眾列陣﹑大敗彼兵。次日﹑碩雷汗兵迎戰。復率眾列陣﹑大敗之。圍困大同時﹑堅守汛地。賊兵有至者﹑輒同眾揮兵殺敗之。又賊眾萬餘﹑入據代州關。爾與和碩端重親王樹梯攻克。又得勝路﹑助馬路﹑賊兵七千﹑去我兵三里許。立爲兩營。爾親督戰敗之。爾原系多羅郡王。加恩封爲和碩承澤親王。

○以一等公愛星阿祖有大功﹑加三等阿達哈哈番俸。三等公衮布自入燕京﹑未經升敍﹑晉爲一等公。廓步梭革職在前﹑控告在後﹑準襲其父三等公爵。

○復額爾格圖二等阿達哈哈番﹑加爲一等阿達哈哈番﹑兼一拖沙喇哈番

○丙辰。諭吏部﹑邇來吏治﹑不肖者刻剝民財。營求升轉。不顧地方荒殘。民生徉苦。稍知自愛愛民者﹑因上官舉薦不公。不覺操守頓易。至於不識文義之人﹑益不勝任。文移招詳﹑全憑幕友代筆。轉換上下。與吏役通同作獘。貽害百姓。督撫不行糾參。大乖法紀。著令各督撫官﹑嚴加甄別。有徳有才﹑兼通文義者﹑著保奏。不識文字﹑聽信吏役害民﹑不堪爲民牧者﹑立行參劾。不得姑畱地方害民。如徇情隱蔽﹑不行糾參﹑卽爲溺職。事發﹑一並治罪。至於銓選之時﹑吏部考試文移告示等項。優者選用。劣者除名。澄淸吏治。大端在此。內外各官。著遵諭實力舉行。

○又諭吏部﹑朕臨禦以來。深悉運糧之苦。交兌之處﹑收糧官吏﹑勒掯需索﹑滿其欲壑﹑方準交納。若稍不遂﹑必多方延挨﹑刁難日久。以致河水凍阻。船不能行。耽誤運期。所攜有限盤費﹑何以支持。一路怨聲沸騰。朕思運糧官涉河渡江。已不勝勞苦。又經收糧官吏。多方需索。必至盜賣官糧。盜賣旣多。必至虧欠。總督倉場﹑奉有專敕。曾否巡行淸刷。節年拖欠﹑多至數百萬石。總督曾否題參。倉場徒有其名。竟無實政。是何情獘。收糧需索﹑的系何人。拖欠若干﹑經管何人。曾否查明具報。漕運重務﹑上下通同作獘﹑一至於此。著趙京任一並明白回奏。

○丁巳。轉內翰林祕書院侍講學士呂崇烈爲本院侍讀學士。內翰林國史院侍講喬廷桂﹑爲內翰林弘文院侍讀

○戊午。加恩宗室。以二等鎭國將軍郭賴﹑郭蓋﹑三等鎭國將軍衛黑﹑和錫布﹑噶達渾﹑薩木哈﹑巴圖﹑巴哈納﹑塔哈納﹑三等輔國將軍托克托慧﹑爲鎭國公。三等鎭國將軍阿喇密﹑幹圖﹑華善﹑齊齊布﹑噶布喇﹑班布爾善﹑披都海﹑來祜﹑三等輔國將軍海蘭﹑席布錫倫﹑宋固圖﹑能格﹑英額英額理﹑爲輔國公。三等輔國將軍穆臣﹑祜世布﹑爲三等鎭國將軍。

○以一等精奇尼哈番冷僧機﹑爲二等伯。一等阿達哈哈番覺羅巴哈納﹑爲三等阿思哈尼哈番。

○以莽嘉無辜坐罪。復覺羅宗姓。仍授爲一等阿達哈哈番﹑加一拖沙喇哈番

○授佛科多拜他喇布勒哈番﹑以其祖自烏喇來歸故也。

○己未。平南王尙可喜等奏報﹑總兵官許爾顯﹑率將士克復肇慶府﹑及羅定州。徐成功率將士克復髙州府。下兵部知之。

○升國子監祭酒髙珩﹑爲內翰林祕書院侍講學士。內翰林弘文院修撰傅以漸﹑爲內翰林國史院侍講。

○陜西河州弘化﹑顯慶二寺僧﹑旦巴查穆蘇﹑諾爾卜查穆蘇等﹑貢方物。宴賚如例。仍敕以後喇嘛不許進貢佛像﹑銅塔﹑及番犬。

○禮科給事中法若貞奏言﹑下人犯上﹑實由等威不辧。今大小諸臣﹑入朝𨿽有頂帶分別。而燕居衣冠﹑與平民無異。吏胥華服﹑過於官長。優隸衣飾﹑同於公卿。非所以別等威也。宜分別貴賤以防僭濫。兼請復三品以上大臣肩輿舊制。以肅觀瞻。下所司議。

○刑科都給事中袁懋功奏言﹑江南浙江等處﹑巧立機戶名色。僉報富家承充。胥役百端苦索。民多破產求脫。請敕部禁止。下所司察議。

○以軍功升三等侯鰲拜巴圖魯爲一等侯。二等阿達哈哈番俄內巴圖魯爲一等阿達哈哈番。拜他喇布勒哈番兼一拖沙喇哈番額色恩圖﹑爲三等阿達哈哈番。授白身沙納哈﹑邦他喇布勒哈番﹑賜名巴圖魯。白爾黑特﹑拖沙喇哈番。加一等阿思哈尼哈番納都戶﹑一拖沙喇哈番。

○庚申。傅達理﹑熊仁﹑索諾木等﹑訴其父及己功。部議授傅達理﹑拜他喇布勒哈番。熊仁﹑索諾木﹑拖沙喇哈番。奏入。從之。

○壬戌。以初議英王阿濟格﹑及貝子勞親罪尙輕﹑命諸王大臣再議。議移英王原系之處﹑幽於別室。將先給用物酌給外﹑余俱籍沒。貝子勞親﹑降爲庶人。酌給家產。其牛錄﹑及他物俱籍沒。仍將勞親給與和碩巽親王。其英王庶出四子﹑在勞親家者﹑給與和碩端重親王。從之。

○三等阿思哈尼哈番綽爾濟有罪革職。以其弟噶爾馬襲替。

○以貝子蘇布圖子噶爾薩﹑佛克齊庫弟張泰﹑努賽子喇篤祜﹑爲鎭國公。鎭國公恭阿子法塞﹑徳馬護子稽布達﹑輔國公阿喇密弟喇拉密﹑杜倫子蘇努﹑爲輔國公。輔國公噶布喇子輝塞﹑祜世塔子蘇赫﹑篇古子巴爾善﹑範圖子法喀﹑爲三等鎭國將軍。

○以白身納齊喀有軍功﹑授拖沙喇哈番。

○癸亥。淸明節。遣鎭國公刑部尙書。韓岱祭太廟。

○刑科給事中趙進美奏言﹑臣閱大淸律。凡大辟諸罪。有立決。有監候再審奏決。今律例久頒﹑未見遵行。請敕法司﹑以後應監候者﹑俱於秋後覆奏定奪。又按律例有熱審一條。亦順時行政﹑愼重民命之一端。似當修明舉行。以副皇上如天好生之徳。章下所司。

○甲子。偏沅巡撫金廷獻疏言﹑湖南幅員遼闊。賊黨繁多。𨿽經和碩鄭親王﹑定南大王創之後。仍復嘯聚披猖。如僞平遼王孫可望﹑李定國﹑劉文秀﹑僞秦王﹑平東王﹑沐國公﹑及張先璧﹑萬年策等﹑逼近沅州肘腋。而曹馬﹑楊﹑何﹑毛﹑郝﹑趙﹑王等各逆﹑又復糾合跳梁。蟻聚靖州門戶。又有紅頭﹑白頭﹑梅獠諸賊﹑圖逞於郴﹑桂﹑藍山﹑宜章﹑興寧間。所在蠢動。𨿽有續順公駐鎭﹑然地廣兵單。未免有顧此失彼之虞。伏乞敕部酌覆﹑以湖北無事之兵。量移湖南有事之地。並足經制之額。堵防邊界。則重地有兵。戰守有具。封疆攸賴矣。下兵部議

○乙丑。日生暈

○諭吏部﹑國家設官圖治。必公忠自持﹑殫力報效﹑方能禆益民生。共襄盛治。若藉權行私﹑肥己蠹國﹑不知開代紀綱。不念民生疾苦。此等不肯自愛之人﹑徒取備員。毫無實效。皆由用人無定衡之故。朕自親政以來﹑屢下詔諭。嘉與更始。近見部院諸臣﹑因仍前獘。未能洗滌肺腸。托名熟練。持祿養交。習爲固然。其有年屆懸車。戀戀爵祿。豈眞有心報國。不過假借朝廷之官﹑爲養身之計。朕今令吏部具列各部院堂官職名。親行更定。與天下見之。如馮銓先經禦史吳達疏參﹑私得叛逆姜鑲賄賂。殊失大臣之體。便當引去。乃隱忍居官。七年以來﹑毫無建白。毫無爭執。著令致仕。謝啟光﹑七年錢糧﹑全無銷算。運糧官交兌費用。苦累難支﹑遂致掛欠漕糧三百餘萬石。關稅原有定額。啟光濫差多人﹑加倍需索。不顧商民貧苦。至於一差之出。不循次序﹑任意徇私。穢聲盈耳。大玷官箴。著革職爲民。永不敍用。李若琳﹑身任禮臣。憸險專擅﹑與馮銓交結親密。朋比爲姦。至於應用奉詔各官﹑忽取翰林院七員。又取六員。又攺取三員。此誠何意。有司官例不差遣﹑亦得營求出差。冒濫實甚。著革職爲民。永不敍用。都察院左都禦史卓羅﹑副都禦史羅璧﹑巴朗﹑啟心郎朱拉察﹑不循職掌。緘默苟容。曠官之罪何辭。俱著革任。徐起元﹑任風憲之官。不能稱職。念其守鄖陽來歸有功。著調用。吏部啟心郎寧古裏﹑前此銓選﹑越格濫用匪人。以爲迎合之計。著革職。永不敍用。趙京仕年老。著回奏後致仕。熊奮渭﹑言語不明。著致仕。戴明說﹑同官貪婪﹑當秉公力爭。乃反唯唯聽命。歷來銷算﹑事屬同官者﹑必據爲己有。明系希望有司求已銷算。其操守不潔可知。姑念年力尙壯﹑著降二級。調外用。自今以後﹑朕所親定畱任者﹑著盡心供職。不得虛應故事。苟且塞責。年老致仕者﹑仍著有司相待以禮。其調用者﹑須淬礪更新。懲攺前非。以不負朕因才器使之意。內外大小臣工﹑亦應各遵所諭。自維何等官職。便應盡何等事業。若仍前上下交欺。不求實效。法必不貸。爾產可傳諭通知。

○丙寅。諭兵部﹑國家設立驛遞﹑原以傳朝廷之命令。通天下之脈絡。年來四方多故。兵馬絡繹。差遣繁多。驛遞疲困。至今日已極。乃奉差官員﹑全不知地方苦楚。勘合火牌之外。恣意苦索。驛夫不足﹑派及民夫。騷動里甲。甚而牽連婦女。系累生儒。鞭驛官如罪犯。辱州縣等奴隸。以致夫逃馬倒。罷市止耕。上誤公務。下害小民。深可痛恨。以後再有此等之人﹑不拘大小衙門﹑著各地方官卽指名申報﹑該督撫飛章參奏。以憑重處。其地方官驗明勘合﹑火牌﹑亦卽照數應付。毋得稽遲取罪。如本無遲誤情獘﹑該差員役﹑因需索不遂﹑駕言遲誤﹑反卸罪州縣者。尢爲可惡。著該督撫一並查參治罪。各衙門亦不得濫差官員。多請應付。爾部可宣朕上�日﹑違者卽著參處。

○又諭兵部﹑朕思各處土寇﹑本皆吾民。或爲饑寒所迫。或爲貪酷官吏所驅。年來屢經撲巢�刀。蕩平無期。皆因管兵將領﹑縱令所部。殺良冒功。因而利其婦女。貪其財帛。眞賊未必巢�刀殺。良民先受荼毒。朕甚痛之。嗣後各該督撫所屬境內﹑有賊寇依山伏莽﹑嘯聚焚劫者﹑卽廣偵密探。責令領兵官星馳相機巢�刀撫。勿令滋蔓。其附近賊巢居民﹑不得借搜捕爲名。一槪殺搶。至從賊營逃出難民難婦﹑及眞賊革心投順﹑卽與訊明安置完聚。不許仍前殺擄。如有零星賊黨﹑竄伏村落者﹑責成道將有司﹑設法掩捕。不得輕動大兵。使玉石俱焚。倘被人首告爲賊者﹑該地方官須詳審實情。勿聽仇扳株累。近聞地方官一經首告﹑未辧眞假。輒縱差役先行。乘機抄掠。甚屬可惡。以後若有此等事﹑本官一體連坐。各督撫務嚴飭。各該道將等官﹑實力遵行。稱朕除寇安民至意。如地方官仍蹈故轍﹑縱賊害良﹑著該督撫指名參奏。治以重罪。如該督撫徇情隱庇﹑經部臣參奏﹑定行一並治罪。

○吏部列薦原任吏部侍郎熊文舉﹑兵部侍郎李元鼎﹑工部侍郎王永吉﹑都察院僉都禦史趙開心﹑才品堪用。命起送來京

○禮部疏奏上幸太學。應差官行取衍聖公﹑四氏博士﹑及老成族人﹑來京迎駕陪祀。命擇吉具儀舉行。

○以知他喇布勒哈番兼一拖沙喇哈番馬光輝有軍功﹑加爲一等阿達哈哈番兼一拖沙喇哈番。

○加封鎭國公張泰﹑爲固山貝子

○薩路自訴有豎梯攻城功﹑爲翁阿岱所冒﹑部議奪翁阿岱職﹑予薩路。從之。

○授固倫額駙噶爾馬索諾木﹑一等精奇尼哈番。和碩額駙諾爾布﹑一等阿思哈尼哈番。

○調刑部侍郎李率泰﹑爲吏部侍郎。以佟圖賴﹑爲禮部侍郎。馬光輝﹑爲刑部侍郎。臧國祚﹑爲工部侍郎

○戶部侍郎庫立﹑以病免

○正藍旗蒙古固山額眞伊拜﹑以年老致仕。

○以鑲白旗滿洲索渾﹑爲本旗護軍統領。正白旗滿洲納都祜﹑漢軍楊麒祥﹑鑲白旗滿洲羅碩﹑俱爲本旗梅勒章京。正白旗滿洲席伯臣﹑爲前鋒參領。噶布喇﹑勞漢﹑鑲白旗滿洲達穆圖﹑阿思哈﹑正藍旗滿洲噶都洪﹑俱爲護軍參領。正白旗滿洲土什海﹑艾松古﹑蒙古董峨洛﹑孟格圖﹑漢軍吳萬福﹑鑲紅旗漢軍趙國祚﹑祝萬春﹑俱爲甲喇章京。

○以李迎春爲戶部啟心郎。杭愛﹑爲吏部理事官。趙山﹑劉芳譽﹑爲戶部理事官。恩克﹑髙國允﹑索諾木﹑爲禮部理事官。宜永貴﹑韓仲錦﹑爲兵部理事官。參特赫﹑格善﹑侯錫爵﹑索爾敏﹑覺羅何特﹑爲刑部理事官。喀世泰﹑吳什巴﹑爲工產咺事官。覺和托﹑爲東城理事官。

○丁卯。諭禮部﹑舊制黃紅色帶﹑原以分別宗室覺羅。今後異姓外藩及額駙等﹑除欽賜黃紅色帶許用外。和碩親王以下﹑不得以黃帶﹑紅帶﹑給與異姓外藩﹑及額駙人等。

○廣西巡撫王一品奏報﹑定南王孔有徳﹑遣總兵官綫國安﹑馬蛟麟等﹑領官兵進克梧州﹑柳州二府。報聞。

○復峨木索可二等阿達哈哈番﹑加爲一等阿達哈哈番。

○加拖沙喇哈番敖塞﹑拜他喇布勒哈番。授白身托代﹑喀賴﹑拖沙喇哈番。以監修宮殿議敍也。

○戊辰。以大學士洪承疇﹑管都察院左都禦史事。升禮部右侍郎陳之遴﹑爲本部尙書。吏部左侍郎張鳳翔﹑爲工部尙書。

○己巳。監察禦史匡蘭兆言﹑朝祭宜復用衮冕。得上�日﹑一代自有制度。朝廷惟在敬天愛民。治安天下。何必在用衮冕。

○裁江南陜西督餉侍郎。淮安總理漕運侍郎。

○庚午。命固山額眞阿喇善等﹑率將士往巢�刀山東賊寇。

○定攻城賞例。凡用云梯攻下府城者﹑賞五人。爲首者﹑銀五百兩。次三百五十兩。又次二百五十兩。又次一百五十兩。又次一百兩。領戰章京﹑賞同第二人。指示章京﹑同第三人。護射章京﹑同第五人。舁云梯兵丁﹑各三十兩。攻下州衛城者﹑賞四人。爲首者﹑銀四百兩。次二百五十兩。又次一百五十兩。又次一百兩。領戰章京﹑賞同第二人。指示章京﹑同第三人。護射章京﹑同第四人。舁云梯兵丁﹑各二十兩。攻下縣所城者﹑賞三人。爲首者﹑銀三百兩。次一百五十兩。又次一百兩。領戰章京﹑賞同第二人。指示章京﹑同第三人。護射章京﹑五十兩。舁云梯兵丁﹑各十兩。用紅衣炮攻下城者﹑不分府﹑州﹑縣﹑衛﹑所﹑俱賞三人。爲首者﹑銀二百兩。次一百兩。又次五十兩。領戰章京﹑賞同第二人。指示章京﹑同第三人。護射章京不與。其紅衣炮手之賞。府城﹑人十五兩。州衛城﹑人十兩。縣所城﹑人五兩。內有出力多者﹑主帥核實酌量優賞。其穿地道陷城者﹑必分別府﹑州﹑縣﹑衛﹑所。章京﹑賞同首登云梯者。驍騎校﹑護軍校﹑同末登云梯者。出力兵士﹑同舁云梯者。登城者﹑同用紅衣炮攻陷登城者﹑其奪門入城﹑及無雲梯而疾走登城者﹑賞三人。爲首者﹑銀一百五十兩。次一百兩。又次五十兩。領戰章京﹑賞同第二人。指示章京﹑同第三人。於分別城池之時﹑仍視戰功難易爲差等。不拘賞例。

○辛未。厄魯特部落昆都倫吳巴什等﹑貢黑狐﹑馬匹等物。宴賚如例。

○裁四川總兵官二員。

○壬申。戶部議覆科臣李運長疏﹑請免圈良涿等十三州縣餘地﹑以蘇民困。報可。

○甲戌。都察院甄別臺員。分爲六等。擬應差用者。魏琯﹑馮右京﹑張愼學﹑吳達﹑朱鼎延﹑張中元﹑李嵩陽﹑史詥﹑秦世禎﹑宗惇一﹑上官鉝﹑王亮教﹑王應元﹑楊義﹑潘朝選﹑張椿﹑劉達﹑王佐﹑趙如瑾﹑杜果﹑張嘉﹑聶玠二十二人。應內升者。陳昌言﹑羅國士二人。應外升者。張煊﹑霍達﹑竇蔚﹑陳顯忠﹑盛復選﹑蘇京﹑曹葉卜﹑佟鳳彩﹑王顯﹑崔允弘﹑梁應龍十一人。應外調者。王世功﹑裴希度﹑孫奎﹑王志佐四人。應降用者。蔡應桂﹑蘇銓﹑李若琛﹑李道昌﹑王國楠五人。應革者。王士驥﹑金元禎﹑王昌允﹑劉漪﹑匡蘭兆﹑趙班璽﹑盧傳﹑李允喦八人。疏入。報可。

○乙亥。刑部尙書固山額眞公韓岱等﹑審議剛林等罪狀。議曰﹑剛林初在盛京﹑曾犯大罪應死。蒙皇上恩宥﹑乃不思感激圖報﹑反依附睿王﹑朝夕獻媚。罪一。及旣附睿王﹑上有上�日詰問剛林云﹑爾爲睿王取去乎。抑私往附乎。剛林奏言﹑原欲將我撥給原主。爲睿王取去﹑遂爾畱用。巧言誑上。以此詰問剛林﹑據供﹑睿王原令我往順承王處。我辭不往。遂隨睿王是實。罪二。又以引誘額爾克戴靑一案﹑訊剛林。據供﹑系睿王所遣。此處有何置辧。罪三。以擅攺國史一案﹑訊剛林。據供﹑睿王取閱太祖實錄﹑令削去伊母事﹑遂與範文程﹑祁充格﹑同抹去。後白之和碩鄭親王﹑和碩巽親王﹑和碩端重親王﹑和碩敬謹親王﹑未經奏聞。擅攺實錄。隱匿不奏。罪四。以剛林﹑祁充格﹑二人預睿王逆謀﹑朝夕籌畫﹑定議遷駐永平一案。訊之剛林。據供不知。但剛林﹑祁充格﹑與羅什﹑博爾惠等﹑推崇睿王功徳。僭擬至尊何事不與謀議。尙欲狡詞抵飾。罪五。又學士馬爾都﹑蔣赫徳﹑葉成格﹑侍讀鄭庫訥等﹑所言取肅親王福金事﹑前於史檔內未書﹑至二月內補載原處一案﹑訊之剛林。據供﹑和碩鄭親王﹑和碩巽親王﹑和碩端重親王﹑和碩敬謹親王﹑謂我等曰。睿王在時﹑凡其所行悖逆﹑未經記載者﹑可增入。故不告人於眾﹑私自增書是實。罪六。又將盛京所錄太宗史冊﹑在在攺抹一案﹑訊之剛林。據供﹑纂修之時﹑遇應增者增﹑應減者減﹑刪攺是實。舊稿尙存。罪七。又鈔錄密書罪狀二本﹑剛林取匿﹑不曾繳還一案﹑訊之剛林。據供﹑因睿王欲將罪狀鈔錄﹑伊自看攺﹑所寫二本﹑銷毀是實。訊鄭庫訥﹑據供﹑鈔錄罪狀檔冊是實。原稿尙存。罪八。剛林諂附睿王﹑一切密謀逆迹皆爲之助。應論死。籍沒家產。妻子爲奴。剛林弟常鼐﹑同剛林往隨睿王。潛通往來﹑是實。常鼐﹑應革職。解部任。鞭一百。籍其家。渥赫﹑亦同剛林往隨睿王行走。但恐必爲彼牽累。曾以此言﹑哭愬於固山額眞公譚泰。質之譚泰﹑言渥赫哭愬之言是實。渥赫﹑應免罪。阿爾三﹑亦同剛林往隨睿王。審訊阿爾三。據供﹑我因巢�刀土寇﹑隨徵往湖廣﹑歸時﹑已撥白旗。家已移住白旗訖。隨往護軍統領伊爾徳前怨忿曰﹑緣何如此屢遷﹑今又離爾去矣。隨質之伊爾徳﹑所言是實。阿爾三﹑應免罪。查布海俟回時另議。祁充格﹑曾犯大罪。鞭一百。永不敍用。給於睿王。睿王謀逆﹑因超授大學士。遂行諂附。擅攺所修太祖實錄。隱匿睿王罪狀。又私自補載。及共議推崇功徳。移駐永平各案。無不與剛林同預逆謀。祁充格﹑應論死。籍沒家產。範文程﹑與剛林﹑祁充格﹑同攺太祖實錄﹑訊之範文程。據供﹑前睿王令攺。不能爭執。然本意原欲啟奏。曾告之寧完我﹑王文奎﹑後因病而止。質之寧完我﹑王文奎﹑此言是實。但範文程﹑前旣與剛林﹑祁充格同攺。及後﹑又不自行啟奏。托言因病耽閣。範文程﹑應革職。解任。籍其家。寧完我﹑身爲大學士。王文奎﹑身爲學士。旣知範文程攺實錄事。卽應啟奏﹑乃爲隱藏。寧完我﹑王文奎﹑俱應革職。解任。於是具讞。白之和碩鄭親王﹑和碩巽親王﹑和碩端重親王﹑和碩敬謹親王﹑多羅順承郡王﹑諸王﹑及滿洲固山額眞﹑內大臣﹑議政大臣﹑會議﹑剛林﹑祁充格﹑二人罪大。應斬。籍其家。範文程﹑應革職。本身折贖。仍畱原任。查布海﹑常鼐﹑應革職。鞭一百。家產籍沒。止照披甲人例給與。寧完我﹑王文奎﹑無罪。應畱原任。渥赫﹑阿爾三﹑無罪。應免議。奏入。得上�日﹑剛林﹑祁充格﹑著卽正法。查布海﹑常鼐﹑寧完我﹑王文奎﹑渥赫﹑阿爾三﹑俱如議完結。範文程﹑曾效力太宗朝。在盛京時﹑又不曾預貝子碩托之罪。後知睿王所行悖逆﹑托疾家居﹑眾亦共知。睿王取去剛林時﹑以範文程不合其意﹑故不取去。範文程著革職。本身折贖。仍畱原任。前所行情罪已結。今後於委任職掌﹑當矢忠報效。其曉諭之。

○革祁充格子白成額﹑內院侍讀職。

○兵部議﹑漢軍官員﹑畱用於出徵之處者﹑凡在二千里外﹑移取家口﹑準給勘合﹑著爲令。從之。

○丁丑。日生暈。

○諭禮部﹑國家生財﹑自有大道。僧道納銀給牒﹑瑣屑非體。且多有輸納無措。逃徙流離。殊爲可憫。以後僧道﹑永免納銀。有請給度牒者﹑該州縣確查﹑呈報司府﹑申呈禮部﹑照例給發。著卽傳諭通知。

○諭兵部﹑朕聞前者靑州府﹑故明玉田王之子﹑聚眾祭旗﹑恣行不軌。又陜西叛將王元﹑馬徳﹑戕殺撫臣﹑議扶慶王之孫﹑招搖惑眾。因而故明各王等﹑多被誅戮。朕憫焉。今朕親理萬幾﹑代天子民。務期四海萬姓﹑咸得其所。豈獨故明子姓﹑不在函育之中乎。自今以後﹑凡各直省﹑有故明親王﹑郡王﹑流落地方者﹑該督撫察其投誠實情﹑有無功次﹑並將伊家口﹑起送來京。分別畜養。其自鎭國將軍以下﹑不必起送﹑各照原籍編氓樂業。令其一體輸。稅當差。爾明宗姓﹑亦宜悔禍革心﹑偕遊化日。勿犯王章。仰體朝廷愛惜生全之意。如不信朕言﹑猶懷疑畏﹑惑於姦宄﹑構生事端。則國憲具存﹑朕𨿽欲赦之﹑弗能也。爾部卽行傳諭。

○諭都察院﹑朝廷治國安民﹑首在嚴懲貪官。欲嚴懲貪官﹑必在審實論罪。近見在外督﹑撫﹑巡按﹑參劾有司等官﹑初疏贓盈百千。及提問報招﹑多坐衙役詐害。又云贓無入己。夫衙役詐害﹑是誰縱容。贓無入己﹑初劾何據。此皆由司﹑道﹑府﹑廳﹑承問各官﹑受囑受賄。督﹑撫﹑巡按﹑又不糾參。以致部覆將已革之官﹑仍還原職。貪何由懲。民何由安。今後被劾各官。審問涉虛。系道﹑府﹑廳﹑開報不實者﹑該部院﹑必查究原開報之官。系承問官受私出脫者﹑必查究原承問之官。若督﹑撫﹑巡按﹑不先指名糾參﹑該部院﹑必行舉奏﹑卽以不職論。刑部以後覆參劾疏﹑有罪坐衙役。贓無入己。或援赦免議。皆不得預擬還職。必聽吏部另行覆核。果實應開復﹑吏部方與疏請。凡貪婪官員﹑一掛彈章﹑必非完璧。或降調閒散。或勒令休致。皆不得仍還原職。從前參問貪官﹑姑照恩赦月日﹑免罪追贓。自今頒諭之後﹑大貪官員﹑問罪至應死者﹑遇赦不宥。在內該部院﹑在外督撫﹑巡按﹑刊刻告示﹑曉諭各司﹑道﹑府﹑州﹑縣實力遵行。

○予延綏殉難巡撫王正志祭葬如例。

○免宛平縣本年分水災額賦。

○定厄魯特喀爾喀貢使賞例。厄魯特貢使﹑一等者﹑上號蟒緞一。帽緞﹑彭緞﹑各一。毛靑布二十四。銀茶桶一。重三十兩。隨從五人﹑各彭緞一。毛靑布八。次等者﹑補緞一。彭緞一。毛靑布十六。隨從三人﹑各彭緞一。毛靑布八。小臺吉﹑及塔布囊各官來使﹑各彭緞一。毛靑布八。隨從一人﹑各毛靑布四。喀爾喀汗下貢使﹑一等者﹑三號蟒緞一。帽緞﹑彭緞﹑各一。毛靑布二十四。隨從二人﹑各毛靑布六。次等者﹑補緞﹑彭緞﹑各一。毛靑布十六。隨從一人﹑毛靑布六。三等者﹑彭緞一。毛靑布八。隨從一人﹑毛靑布四。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十四

不奏聞。又不議罪。且阿濟納葉思赫在內行走。欲用在內婦人三百。暗掘地道。與伊子﹑及一切心腹人同謀﹑約於某日某時出獄。如此大事﹑不以奏上﹑將以何事奏上乎。和碩殿親王﹑系承襲父爵﹑應仍畱親王。罰銀五千兩。降和碩端重親王﹑和碩敬謹親王﹑爲郡王。各罰銀五千兩。三王俱停其理事。至刑部尙書固山額眞公韓岱﹑侍郎吳喇禪﹑啟心郎額色黑﹑旣任部務。將此等重大之事。止告理事三王。不行奏上。復不行議罪。遂爾完結。公韓岱﹑應削一世職。罰銀一千兩。吳喇禪額色黑﹑應各削一世職。贖身。英王前犯大罪。皇上從寬免死。復加恩養。給與三百婦女役使。及僮僕﹑牲畜﹑金﹑銀﹑並一切物件。尙以爲不足﹑仍起亂心。藏刀四口。罪何可貸。應裁減一切。止給婦女十口。及隨身所用衣服。其餘人口﹑牲畜﹑金﹑銀﹑並諸物件﹑俱行追取。嗣後飯食﹑俱自外傳入。降傅勒赫﹑勞親﹑爲庶人。照舒孫﹑阿喀塔例給與什物。將傅勒赫﹑給與和碩承澤親王。勞親﹑仍畱和碩巽親王處。議上。得上�日﹑依議。傅勒赫﹑勞親﹑著查照舒孫﹑阿喀塔例給與。隨查當日給與舒孫等什等數目。各十丁六牛莊二所。滿漢男婦各四口﹑女婢二口﹑馬十匹﹑被二﹑褥二﹑氊一﹑及隨身衣服。上以旣免伊等死。令其效力。如何照此例給物。命給傅勒赫﹑勞親﹑滿洲蒙古男婦各二十口。如蒙古不足﹑以漢人補之。舊漢人二十口。廝屬給二十口以下。大莊屯五所。園地一所。騸馬三十。牝牡馬共七十。駱駝十。牛五十。羊五百。婢妾二十以下全給。已制衣服全給。銀盆一。茶筒一。碗十。大小碟三十。背壺二。杓二。匙全副。茶碗十。弓十張。玲瓏撒袋一副。素撒袋二副。�金�﹝��夕﹞�金刀三把。鞓帶﹑涼帽﹑鞾﹑布疋﹑羊皮﹑全給。玲瓏鞍一副。漆鞍七副。皮鞍十二副。小團張房一座。氊全副。一切細物全給。余俱入官。

○加宣鎭總兵官剛阿塔﹑都督同知。以保五臺縣功也。

○癸未。上召戶部尙書巴哈納等問曰。各官俸銀﹑用需幾何。應於何月支給。大庫所存﹑尙有若干。奏曰。俸銀支於四月﹑共需六十萬兩。今大庫所存﹑僅有二十萬兩。上曰。大庫之銀﹑已爲睿王用盡。今當取內庫銀﹑按時速給。夫各官所以養贍者﹑賴有俸祿耳。若朕𨿽貧﹑亦復何損

○諭吏部﹑朕自親政以來﹑觀天下所以治安者關乎各部院。𨿽自古無無參用諸王之例﹑然聞我太宗文皇帝﹑曾用諸王於部院。朕欲率由舊典﹑復用諸玉。念諸王𨿽甚勞苦。然誠名殫厥職﹑釐剔庶務﹑禁絕貪污﹑修整法令。俾上下利病﹑不致壅蔽。利國家而致昇平﹑莫此爲要。今特用和碩巽親王於吏部。和碩承澤親王於兵部。多羅端重郡王於戶部。多羅敬謹郡王於禮部。多羅順承郡王於刑部。多羅謙郡王於工部。多羅貝勒喀爾楚渾於理藩院。固山貝子吳達海於都察院。諸王等其各副朕圖理治安至意。爾部卽傳諭各王知之。

○轉吏部右侍郎髙爾儼﹑爲左侍郎仍兼都察院右都禦史﹑內祕書院侍讀學士。調兵部右侍郎孫承澤﹑爲吏部右侍郎﹑仍兼都察院右都禦史。

○乙酉。諭刑部﹑戶部﹑都察院﹑朕於本月初六日﹑親覽章奏。巡撫遲日益﹑爲原參荊州府推官劉祖生招罪內﹑稱祖生病故﹑已服冥誅。因思及天下之大﹑罪囚之斃於囹圄者不知若干人。或死於疾病。或死於饑餓。或死於刑拷。甚至有死於官卒之虐害囚徒之陰謀。諸如此類﹑未可悉數。朕心爲之惻然。是在府﹑州﹑縣﹑良有司﹑濟以醫藥。給以口糧。非刑有禁。陵虐有禁。內外交通毒謀陰害有禁。督撫﹑巡按﹑時時申飭該道府﹑親爲淸察該州縣有犯前獘者﹑分別參處。庶獄囚之伏法而死者﹑罪屬應得。其餘不至無故而枉死﹑用昭朝廷立法之仁。方今時候向熱。連日風霾不雨。前代常有熱審之例。刑部可通察刑獄五城司坊﹑順天府京縣﹑各察監犯之無干牽連者﹑卽日釋放。笞杖徒流﹑次第減免。有死罪情可矜疑者﹑奏請定奪。仰合上天好生之徳。朕又親覽巡鹽禦史崔允弘章奏。因思及各處所報鹽課。每報余銀若干。細思鹽課正額﹑自應徵。解若課外余銀﹑非多取諸商人。卽系侵克百姓大屬獘政。戶部﹑都察院﹑通行各鹽差禦史﹑及各鹽運司。止許徵解額課。不許分外勒索余銀。有禦史﹑及運司各官貪縱者﹑許商民指實赴部院首告﹑審問確實奏請治罪。用布朝廷卹商裕民至意。該部院﹑各刊刻告示﹑通發京城內外﹑及督﹑撫﹑巡按﹑徧傳道﹑府﹑州﹑縣﹑鹽運等官﹑實力遵行。

○宴厄魯特喀爾喀使臣於禮部

○遣官賫敕諭﹑禮物﹑往召達賴喇嘛。

○偏沅巡撫金廷獻奏報﹑湖南保靖﹑永順﹑桑植﹑茅岡﹑大旺﹑喇惹等土司。各獻輿圖版冊﹑及元明兩朝印式來歸。乞授以原官﹑頒發新印。下所司察議。

○丙戌。免直隸武彊縣七年分被災四百餘頃田地額賦。

○丁亥。都察院條議巡方事宜。一﹑按臣之差額宜定。督學。則直隸一差。江寧﹑蘇松﹑應分爲二差。巡按。則順天﹑眞定﹑應並爲一差。江寧蘇松﹑淮揚﹑並爲二差。浙江﹑江西﹑湖北﹑湖南﹑福建﹑河南﹑山東﹑山西﹑陜西﹑四川﹑廣東﹑廣西﹑各爲一差。又巡漕一差。宣大一差。甘肅一差。茶馬一差。巡視鹽政。則兩淮﹑兩浙﹑長蘆﹑河東﹑爲四差。京通巡倉一差。巡視五城爲小差。照資序酌用。一﹑出差之限期宜嚴。禦史奉差﹑一經命下。應照主考分考例回避﹑不見客。不收書。不用投充書吏員役。不赴宴會餞送。領敕後三日內﹑卽出都門。一﹑在差之員役宜禁。入境之日﹑止許自帶經承文卷書吏。所至府州縣。取書吏八名﹑快手八名﹑事畢發回隨地轉換。不得畱按差書吏承差名色﹑不得設中軍聰用等官以及主文代筆。曁府州縣運司等官﹑鋪設迎送。槪應嚴禁。一﹑在差之事迹宜核。命下之日﹑每一差立爲一冊自出都以及入境﹑一應條陳﹑舉劾﹑勘報等事﹑按日登記﹑以憑考核。一差滿之期候宜定。督學奉差﹑或三年﹑或二年半﹑俟�山戊不�考科考一周造冊報滿。巡漕鹽政一年交代。其餘大差﹑中差﹑以一年六个月爲期﹑皆照例三月前報滿。至於聲望應褒﹑溺職當徹者。不拘年月。差回之日﹑公同考核三日內﹑議定優劣﹑具疏奏請。分別勸懲。從之。

○戊子。三等阿達哈哈番鐘農巴圖魯﹑拜他喇布勒哈番又一拖沙喇哈番卓爾賓巴圖魯﹑拜他喇布勒哈番額參﹑白身徳根﹑復訴其登城功。吏部以聞。得上�日﹑鐘農﹑授二等阿達哈哈番。卓爾賓﹑授三等阿達哈哈番額參﹑加授拖沙喇哈番。賜號巴圖魯。徳根﹑授拖沙喇哈番。

○加一等阿達哈哈番兼一拖沙喇哈番趙布泰﹑爲三等阿思哈尼哈番。以其自訴勛勞請敍也

○己丑。以希福﹑爲內弘文院大學士。升吏部尙書陳泰﹑爲內國史院大學士。調內祕書院大學士李率泰﹑爲內弘文院大學士。內弘文院大學士寧完我﹑爲內國史院大學士。

○升侍讀能吐﹑爲內弘文院學士。

○調戶部尙書噶達渾﹑爲都察院左都禦史。戶部侍郎車克﹑爲都察院副都禦史

○以朱瑪喇﹑爲吏部尙書。雅賴﹑爲戶部尙書。譚布﹑爲工部尙書。雅秦﹑爲吏部侍郎。索爾果﹑屯泰﹑俱爲戶部侍郎。覺羅阿克善爲兵部侍郎。綽貝﹑羅碩﹑俱爲工部侍郎

○以馬希納﹑爲吏部啟心郎。科爾可代爲兵部啟心郎。科爾坤﹑爲都察院啟心郎。黃宮﹑爲吏部理事官。趙國祚﹑爲戶部理事官。趙民望﹑爲禮部理事官。克星格﹑達來﹑鮑敬﹑馬如鯨﹑周濟新﹑爲兵部理事官。海塔﹑渥黑陳﹑根特巴圖魯﹑董式庫﹑劉文進﹑爲刑部理事官。覺羅皮古﹑爲都察院理事官。桑圖﹑爲制造庫理事官。

○以鑲藍旗滿洲梅勒章京藍拜﹑爲本旗固山額眞。正黃旗漢軍塞稜﹑鑲白穬蒙古甲喇章京艾松古﹑鑲藍旗滿洲覺羅莽嘉﹑各爲本旗梅勒章京。鑲白旗滿洲撒爾岱﹑蘇丹﹑科退﹑爲護軍參領。正白旗蒙古阿濟圖﹑鑲白旗滿洲哈思漢﹑正藍旗漢軍佟學文﹑爲甲喇章京。鑲白旗滿洲前鋒侍衛額格塞﹑鑲藍旗前鋒侍衛多內﹑爲前鋒參領

○增設吏刑二部﹑各旗蒙古理事官。工部﹑各旗滿洲理事官。各一員

○禮部請定享廟禮樂。言大樂向作於門上﹑今應作於廟內。文舞﹑武舞﹑俱應全備。樂章俱應全歌。樂器俱應全用。樂舞生﹑向定五百七十名。今缺一百三十六名。應請補足。從之。

○又條議學政六事。一﹑學臣報滿照例考核。公明者優升。溺職者參處。一﹑科�山戊不�兩考完日﹑卽報部銓補﹑新舊交代﹑以杜署事諸獘。一﹑學臣以到任日爲始。�山戊不�考限十二个月考完﹑每三个月解卷一次。科考分四次解捲。以憑磨勘。所取生童文字﹑以純正典雅爲主。詭謬者﹑本生褫革學臣參處。四卷以下﹑每一卷﹑罰俸三个月。五卷以上﹑每二卷﹑降職一級。十卷以上革職。一﹑生員不許聚眾結社。糾黨生事。及濫刻選文﹑窗稿。犯者學臣以失職論。一﹑教官生員﹑不遵教條違法者﹑學臣嚴行懲究。若與武職兵丁有爭﹑教官生員﹑聽學臣處治。不許武職擅責。武職兵相﹑該衙門處治。不許生員結黨爭抗。一﹑學官不宜懸缺。致曠職業。撫臣務按缺題請﹑下吏部銓補。其有不由科貢出身﹑濫冒教職者一並題明送部別用。若署事教官﹑止用本學﹑及別學﹑不得濫委雜流。從之。

○定公侯伯等妻車制。公妻﹑車用靑帷頂﹑頂四邊鑲綠﹑綠檐。侯伯妻﹑車用靑帷頂﹑綠檐

○定侯伯扇制。侯﹑用二面貼金三尖月扇。伯﹑用二面貼。金大團月扇。其滿官自牛錄等品以上﹑悉用執事

○辛卯。定王公朝集例。王以下﹑輔國公以上﹑一月三次大朝﹑照常集午門內諸王朝房。其五日朝期集太和門。

○以陣亡二等阿思哈尼哈番衮楚克古英子垂奔﹑故一等阿達哈哈番又一拖沙喇哈番丹單弟子巴朗一等阿達哈哈番覺羅阿山孫騰﹑各襲職。

○宴伊拉古克三咺嘛貢使於禮部。

○壬辰。遣監察禦史張愼學﹑巡按順天。上官鉝﹑巡按江安徽寧池太廬鳳秦世禎巡按蘇松常鎭淮楊。杜果﹑巡按浙江。張嘉﹑巡按江西。聶玠﹑巡按湖北。王應元﹑巡按福建。王亮教﹑巡按河南。馮右京﹑巡按山東。劉達巡﹑按山西。王佐﹑巡按陜西。張瑃﹑巡視兩淮鹽課。潘朝選﹑巡視兩浙鹽課。楊義﹑巡視長蘆鹽課。趙如瑾﹑巡視河東鹽課。張中元﹑巡視漕運。

○定襲職例。凡世職官員身故﹑以其子襲職。無子﹑以親房兄弟襲職

○諭吏部﹑以後選授縣丞﹑主簿﹑典史﹑驛丞等卑官。爾部王及尙書等酌量選授。如此等官員有犯治罪。則以奏聞

○癸巳。諭各巡按監察禦史曰。朝廷遣禦史巡方等差。原爲察吏安民。向來所差禦史﹑受賄賂。徇囑托。身已貪污﹑何能察吏。不能察吏﹑何以安民。玆新經甄別。畱差各官。豈盡粹白無瑕。亦姑用以俟自新。自今以後。各宜洗心滌慮。振作精神。如都察院條奏禁約一經點差﹑卽不得見客﹑不收書﹑不用投送書吏員役﹑不交接宴會餞送一。出都門毋稽時日。沿途及境內﹑私書私饋﹑槪不得濫行收受。又輪用府州縣書吏快手﹑事竣卽行遣回。凡巡按舊書吏承差名缺﹑一槪不畱。不許設中軍聽用等官。不許用主文代筆。不許府州縣運司等官﹑鋪設迎送。不許假借公事﹑濫差員役下府州縣。不許拏訪。不許拔用富豪官吏。諸如此類﹑難以枚舉。巡方禦史﹑果能一遵禁約。自然公生明。廉生威。地方利獘民生疾苦﹑必能上聞。大小官吏﹑必能肅淸。凡事須設法確訪﹑毋專憑府廳開報。毋縱容司道府廳﹑而止參州縣。毋庇護大貪大惡﹑而糾參老弱。如此﹑則何吏不察何民不安。倘總督巡撫總兵等官﹑有不公不法。蒙蔽專擅。縱兵害民。縱賊害良等事。許巡方禦史﹑卽行糾舉。若禦史有故違前項禁約﹑許總督巡撫﹑卽行糾舉都察院堂官。尢宜督責河南掌道等官﹑時時察訪。勿拘巡方月日。不待回道考核有眞心實政﹑先行奏聞﹑特上

�日褒嘉。有不遵禁約﹑貪肆怠玩﹑先行參劾請徹治罪﹑另差赴代。庶不負朕。治安天下至意。各差禦史﹑將此敕諭入境三日內﹑謄黃刊刻。每一司道﹑發十張。每一府州縣﹑各發十張徧示在城在鄕紳士人民等如不刊刻。不徧發。經都察院察糾﹑卽以違上�日論。諭畢上復謂大學士陳泰﹑學士馬爾杜﹑王文奎能圖等曰凡禦史出差﹑皆當陛見。奏曰。誠如聖諭。臣等正欲奏聞。上又諭曰。禦史爲朕耳目之司。所以察民疾苦及有司之賢不肖也。臨差之時﹑必令陛見。朕將地方興利除獘事宜面諭遣之。使伊等得親承戒諭﹑始能勤修職業。卿等可傳知都察院令以後遵行。

○轉戶部右侍郎任浚﹑爲本部左侍郎總督倉場。升內翰林國史院侍讀李呈祥﹑爲國子監祭酒。

○補原任禮部左侍郎兼內翰要國史院學士胡世安原官。

○甲午。費雅納﹑訴其祖無辜革職。部議﹑授費雅納拜他喇布勒哈番從之。

○以軍功加拖沙喇哈番吳魯喀﹑爲拜他喇布勒哈番

○復畢立克圖﹑拜他喇布勒哈番又一拖沙喇哈番﹑加爲二等阿達哈哈番。

○以故二等阿達哈哈番喀爾占顧木子鄂木布﹑舒翁山祖根特﹑襲職。

○乙未。以索尼無辜削職。自昭陵召還。復爲二等精奇尼哈番。

○授二等阿達哈哈番達蘇﹑爲一等阿。達哈哈番。

○達賴喇嘛顧實汗各遣使貢方物。宴賚如例

○丙申。定親王郡王貝勒等下馬例。和碩親王﹑於午門前下馬。多羅郡王﹑於午門角樓前下馬。多羅貝勒以下﹑俱於闕門。下馬牌處下馬。

○定外藩諸王坐褥﹑與在內諸王制同。

○喀爾喀部落﹑吳把什臺吉﹑厄魯特部落﹑阿巴賴等貢馬匹貂皮等物。賜銀兩﹑鞍轡﹑緞布等物有差。

○復設慶陽鹽課同知。裁東路同知。香河﹑玉田縣丞陽樊驛驛丞。各一員。

○戊戌。先是﹑鎭國公聶克塞﹑養額克親子爲嗣。後因額克親得罪。乃妄奏與額克親不協。命降聶克塞爲輔國公。罰銀一千兩

○朝鮮國王李淏﹑遣陪臣劉廷亮等來赴睿親王喪。上諭禮部。睿王悖逆﹑已經下詔宣布。想伊等尙未知也。如已知而來。卽當議罪。其所賫禮物﹑可令帶回。仍照例賜宴﹑馳驛送出境外。

○贈山東陣亡署遊擊吳應彩﹑爲參將。

○庚子。宴喀爾喀部落紮薩克圖汗土謝圖汗﹑貢使於禮部。

○辛丑。上以和碩鄭親王濟爾哈朗年老。一切朝賀謝恩悉免行禮

○癸卯。定祭祀齋戒例。凡祀天地太廟社稷﹑照例齋戒三日。祭歷代帝王﹑照例齋戒二日。此五祭﹑或上親往﹑或遣官恭代﹑俱於太和殿設齋戒牌位﹑銅人各衙門亦設齋戒牌。不理刑名。若有緊急事務﹑仍行辦理。大內及宗室﹑並齋戒各官家。不祀神。如上躬祀天地﹑和碩親王以下輔國公以上各在家齋戒。陪祀各官﹑在部院衙門者﹑於各衙門內齋戒。其不在部院衙門者﹑於金水橋兩傍齋戒。如遣官代祀﹑則皇上齋戒。諸王以下輔國公以上﹑不必齋戒陪祀各官﹑齋戒如前。如上躬饗太廟﹑祭社稷﹑歷代帝王﹑和碩親王以下﹑陪祀各官以上俱於家內齋戒。如遣官代祀﹑則皇上齋戒。諸王以下﹑輔國公以上不必齋戒陪祀各官齋戒如前。上禦太和殿。碩雷汗子噶爾馬撒望臺吉﹑儲護爾臺吉朝見

○諭戶部滿洲出徵陣獲人口。各有至親骨肉今旣天下一統誰無相見之思。向因禁止不許歸家探望以致情迫勢極﹑不能自已往往私自逃歸。旣去之後﹑又恐法必不容﹑多有不敢歸者。不查則滿洲苦戰所獲人口﹑豈可任其逃去。一經查出收畱者﹑又不得不坐以隱匿之罪。朕心大爲不忍。爾部傳諭各旗。陣獲人口如有願歸探望親戚者﹑聽本主給限前往。如到地方﹑借端生事﹑許地方官依律治罪。儻事干重大﹑具詳解部審究。其父母兄弟妻子﹑有願投入旗下同歸一處者。地方官給文赴部登記於冊﹑準其完聚以示朕滿漢一視之仁

○復鎭羌遊擊魯典世襲指揮僉事職

○兵部奏言﹑向以缺多﹑人少將明季廢官﹑及空加功級﹑未經任事者﹑權宜補用。今查有投誠。各官效力本朝著有功次。應與分別錄用。其未經宣勞立功﹑並明季濫加虛級及以贓罪廢棄者相應槪不準用從之。

○甲辰。以殷達虎齊﹑著有勤勞﹑授拜他喇布勒哈番

○覺羅索散﹑訴睿王革其覺羅爲民。吏部議還覺羅﹑授拜他喇布勒哈番。從之。

○丙午。賞喀爾喀部落紮薩克圖汗﹑土謝圖汗貢使﹑銀茶筒﹑緞疋有差。

○升南城營參將髙萬里﹑爲陜西孤山副將。蘇松鎭標副將髙謙﹑爲陜西定邊副將。宣府右衛路副將頗重耀﹑爲江西南贛左協副將遵化撫標參將張徳裕﹑爲江北﹑狼山副將。

○吏部奏言﹑各旗子弟﹑率多英才可備循良之選。但學校未興制科未行耳。先帝在盛京﹑愛養人才﹑開科已有成例。今日正當舉行。臣等酌議﹑滿洲﹑蒙古﹑漢軍﹑各旗子弟。有通文義者。提學禦史考試取入順天府學。鄕試作文一篇。會試作文二篇。優者﹑準其中式照甲第除授官職。則人知向學﹑進取有階矣。報可。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十六

順治八年。辛卯。夏四月。丁未朔。享太廟。遣固山貝子鞏阿岱行禮。

○遣多卜臧古西等﹑賫諭書禮物﹑往召達賴喇嘛。

○以鎭國將軍穆臣﹑爲輔國公。

○戊申。定諸王﹑文武羣臣﹑陪祭扈從﹑及接駕送駕儀注。一﹑上親祭壇廟。鹵簿大駕全設。大樂設而不作。教坊司樂亦設。和碩親王﹑多羅郡王﹑多羅貝勒各貝朝服。齊集朝房候上出宮。俱詣午門內金水橋前﹑分兩翼序立。候駕過﹑以次隨行陪祭。固山貝子以下及文武各官俱先序立於祭所。其不應陪祭各官﹑俱朝服於午門外分兩翼﹑跪候駕過。祭畢。駕還。諸樂俱作。各官仍跪候駕過。諸王﹑貝勒﹑隨駕入午門﹑於內金水橋前﹑分兩翼序立。候上入宮﹑乃退。一﹑上行幸。隨駕及畱京﹑和碩親王﹑多羅郡王﹑多羅貝勒﹑各具吉服。齊集朝房﹑候駕出宮﹑於午門內﹑分兩翼序立﹑駕至金水橋﹑俱跪候駕過﹑隨出。畱京固山貝子以下﹑文武各官及隨行固山貝子﹑公﹑固山額眞﹑各具吉服﹑於午門外常朝處﹑分兩翼序立﹑駕出午門﹑俱跪候駕過。其畱京諸王以下﹑固山額眞以上﹑俱隨行﹑候上�日乃回。隨駕護軍統領﹑梅勒章京﹑甲喇章京等官﹑各率本旗甲兵﹑於駕出門外排列﹑跪候駕過﹑各照旗按隊隨行。上還京。諸王﹑貝勒各具朝服﹑於午門外角樓邊﹑分兩翼序立。固山貝子以下﹑及文武各官各具朝服於午門外常朝處序立。駕至﹑諸王以下俱跪候駕過。諸王貝勒﹑隨入午門﹑於內金水橋前﹑分兩翼序立﹑候駕入宮﹑乃退。一﹑上行獵出師。諸王﹑貝勒﹑貝子﹑公等俱分翼隨駕行。有所顧問。策馬進﹑稍後﹑躬身奏對。上駐蹕。諸王﹑貝勒﹑貝子﹑公等朝見﹑俱於百步外下馬。一﹑諸王﹑貝勒。遠出。遇有上諭﹑必出營跪接。設香案。行一跪三叩頭禮。恭閱畢﹑行一跪三叩頭禮。一﹑上行幸。從行諸臣﹑俱照欽定地方齊集。候禦前鹵簿﹑及諸王﹑貝勒﹑貝子﹑公侍衛過畢﹑各按旗分翼隨行。各大臣遇上命隨行﹑如有所諭﹑卽策馬進稍後﹑躬身奏對。上駐蹕後。諸臣朝見﹑俱於二百步外下馬。一﹑諸王以下。固山額眞以上諸臣﹑如上命坐﹑行一叩頭禮。按品列坐。一﹑上命出師﹑至堂子行禮。護軍統領﹑梅勒章京﹑各率本部官兵俱於駕出門外排列。出師﹑及畱京諸王﹑貝勒﹑各具吉服﹑齊集朝房﹑候駕出宮﹑於午門內﹑分兩翼序立。駕至金水橋﹑俱跪候駕過﹑隨出。其出師及畱京貝子﹑公﹑固山額眞﹑條纛﹑親軍。俱於東長安門外﹑分兩翼排列。畱京文武各官﹑各具吉服﹑於午門外常朝處﹑分兩翼序立。駕出午門﹑跪候駕過。其長安門外﹑排列貝子﹑公﹑固山額眞等﹑俱跪候駕過﹑按隊隨行。上至堂子行禮。諸王﹑貝勒﹑貝子﹑公及固山額眞等官﹑俱隨入行禮畢。出師諸王﹑貝勒﹑貝子﹑公﹑固山額眞﹑起行駕還。畱京諸王﹑貝勒﹑貝子﹑公﹑固山額眞。俱隨還。午門外序立各官﹑俱跪候駕過。諸王﹑貝勒﹑隨入午門於內金水橋前序立﹑候上入宮﹑乃退。一﹑大閱。諸王﹑貝勒﹑貝子﹑公等﹑各按旗傳令兵馬整齊隊伍。畢。部臣奏請閱營。上徧閱。諸王﹑貝勒﹑貝子﹑公等及各旗大臣率眾官兵﹑跪候駕過﹑歸本隊立。如上召見。率領額定隨從人員朝參。上還宮。若命隨行﹑仍率領額定人員隨行。否則各從本隊而還。

○定三大節禮儀。每遇元旦冬至皇太后儀仗﹑全設於皇太后殿前。上鹵簿大駕﹑全設於太和殿前皇后儀仗亦全設。是日﹑皇上皇后詣皇太后宮。皇太后升殿。皇上皇后先行禮畢。還宮。公主﹑和碩福金以下﹑固山額眞﹑精奇尼哈番﹑尙書以上命婦。俱詣皇太后前﹑行慶賀禮畢隨詣皇后前行禮。上於皇太后前行禮畢。還宮。升太和殿。鳴鐘鼓。作樂。諸王﹑文武百官行慶賀禮。平西﹑定南﹑靖南﹑平南四王。續順公﹑各直省文官知州以上﹑武官守備以上﹑各差官進慶賀表箋。皇太后聖誕。儀仗全設皇太后升殿。皇上皇后先於皇太后前﹑行禮畢。還宮。公主﹑和碩福金以下﹑固山額眞﹑精奇尼哈番﹑尙書以上命婦俱詣皇太后前﹑行慶賀禮。萬壽聖節。鹵簿大駕全設。上行。詣太廟行禮。隨詣皇太后前行禮畢。升太和殿。鳴鐘鼓作樂。諸王﹑文武百官﹑行慶祝禮。平西﹑定南﹑靖南﹑平南四王。續順公﹑各直省文官知州以上﹑武官守備以上﹑各差官進慶祝表。皇后千秋節。儀仗全設。先詣。皇太后前行禮畢。還宮公主﹑和碩福金以下﹑固山額眞﹑精奇尼哈番﹑尙書以上命婦俱詣皇后前﹑行慶賀禮

○己酉。上禦太和殿。召見巡按各省禦史。賜坐。諭之曰。朕命爾等巡按各省﹑原爲民生計也。爾等果能公廉自矢﹑爲朕愛養斯民﹑使得安享太平﹑自當升賞。若貪婪害民必行治罪。諭畢。賜茶。遣之。

○庚戌。遣官祭五嶽﹑五鎭﹑四海﹑四瀆﹑及歷代帝王陵寢。並祀先師孔子於闕裏。

○禮部奏言。聖駕出都行幸。行在地方官﹑例進禦膳等物。得上�日。進獻禮物。出自民間。有司以此進奉。於理不合。今後永不許進。

○南贛巡撫劉武元奏報﹑逆賊閻王總﹑羅榮﹑流突虔境。副將楊遇明﹑率官兵進巢�刀﹑擒斬榮等。章下所司。

○授通議拜他喇布勒哈番。萬塔石﹑拖沙喇哈番。以其著有勞績也。

○辛亥。駐防河間牛錄章京碩爾對﹑以戶部諸臣﹑給餉不均。於駐防滄州兩白旗兵丁﹑則給餉不絕。於駐防河間兩黃旗兵丁﹑則屢請不發。訐告尙書覺羅巴哈納﹑噶達渾﹑雅賴﹑侍郎碩詹﹑王國光﹑車克﹑祝世允﹑啟心郎布丹﹑主事碩色﹑穆臣等。下法司鞫問。部議巴哈納﹑阿附睿王。曾撥令隨侍皇上﹑乃依戀不去。又將庫內金銀珠帛等物﹑私送睿王府中。又私厚兩﹑白旗兵丁﹑給餉不絕。有意刻待﹑兩黃旗兵丁﹑竟不予餉。巴哈納﹑應論死。籍沒。噶達渾﹑雅賴﹑不行奏聞。應各削一拖沙喇哈番。碩詹﹑王國光﹑車克﹑祝世允﹑布丹﹑碩色﹑穆臣﹑附和巴哈納﹑不行給餉。碩詹﹑王國光﹑應革職。籍沒家產。一半。車克﹑布丹﹑應革職。籍沒。按披甲例﹑量給家產。祝世允﹑應革職。籍沒家產。三分之一。碩色﹑應革職。鞭一百。穆臣﹑應革職。鞭五十。議上。得上�日﹑巴哈納﹑免死。仍革職。並解尙書﹑固山額眞﹑牛錄任。籍沒家產。三分之二。碩詹﹑革職。並解侍郎﹑梅勒章京﹑牛錄任。贖身。免其籍沒。王國光﹑革職。並解固山額眞﹑牛錄任。贖身。免其籍沒。車克﹑革職。並解梅勒章京﹑牛錄﹑及部任。籍沒家產一半。布丹﹑革職。並解部任。籍沒。家產一半。祝世允﹑革職。並解梅勒章京﹑牛錄及部任。贖身。免其籍沒。噶達渾﹑雅賴﹑各罰銀五十兩。碩色﹑革職。鞭一百。折贖。穆臣﹑免革職。鞭五十。折贖。

○壬子。尙書宗室韓岱等入奏事。上以戶部諸臣給餉不均之罪﹑俱系巴哈納所爲。命削碩詹﹑車克﹑王國光﹑兩个前程。贖身。車克﹑並免籍沒。仍各畱原任。

○設刑部獄司醫生一名。療治病因。

○定各直省鄕試差員例。順天﹑江南﹑正副主考。浙江﹑江西﹑福建﹑湖廣﹑正主考。差翰林官八員。浙江﹑江西﹑福建﹑湖廣﹑副主考。山東正主考。差給事中五員。山東副主考。山西正副主考。河南﹑陜西﹑正主考。差光祿寺少卿一員。吏禮二部司官各二員。河南﹑陜西﹑副主考。四川﹑廣東﹑正副主考。廣西﹑雲南﹑正主考。差戶兵刑工四部司官各二員。廣西﹑雲南﹑副主考。貴州﹑正副主考。差行人二員。中書評事各一員。各衙門堂印官﹑愼選開送。如應差八員者﹑倍送十六員。禮部會同內院﹑吏部﹑擬定正陪﹑疏請簡命。其已充會試房考﹑鄕試主考者﹑不得重送。順天房考聽吏禮二部選用。余省聽各巡按禦史選用。鬮定內簾。

○予故戶部右侍郎馮傑祭葬如例。

○升新平路參將中軍守備董天擎﹑爲湖廣掌印都司。大同聚落城守備郭大恩﹑爲福建掌印都司。

○贈陣亡厄布痕紮素爾﹑拜他喇王布勒哈番。

○癸丑。禁和碩親王以下﹑及官民人等帽纓﹑擅用絲綫。衣物辮襚鑲邊﹑擅用鵝黃柳黃色。

○定行軍律。凡和碩親王﹑多羅郡王﹑多羅貝勒﹑固山貝子﹑公等臨陣。如七旗王貝勒貝子公等退走。一旗王貝勒貝子公等迎敵。保全七旗。將退走七旗下七牛錄人員﹑給與迎敵者。如七旗王貝勒貝子公等迎敵﹑一旗王貝勒貝子公等退走。將此旗所屬人員﹑分給七旗。如一旗內戰者半。走者半。卽將退走者所屬人員﹑給與力戰者。有𨿽未對敵。屯札別所﹑無罪者﹑亦不分其旗﹑卽給與此無罪王貝勒貝子公等。其對敵一旗王貝勒貝子公等﹑另行賞賚。七旗無備﹑一旗王貝勒貝子公等﹑首先對敵。亦按功績大小﹑陣獲多寡行賞。其野戰時﹑對敵進兵。王貝勒貝子公﹑及各大臣﹑不按隊伍輕進。或見敵寡﹑不加詳審﹑妄自衝突者。奪其所乘馬匹﹑並所俘獲人口。凡臨陣對敵。必整齊隊伍﹑各按汛地﹑從容前進。如不按汛進兵﹑混入別隊。並眾進獨退者。或處死籍沒。或革職鞭責折贖。各按軍法治罪。如敵人不戰而遁。遣兵追巢�刀。務選驍騎往擊之。其固山額眞﹑護軍統領等﹑勿得馳進。宜率領旗纛﹑分隊以躡其後。倘我追兵遇伏。或分追之兵。遇敵從旁遮擊。固山額眞護軍統領﹑必親擊之。起營時﹑務各按牛錄旗纛﹑整隊伍方行。有取遺忘物件。妄自往來行走﹑及酉��酒者責治之。出城之後。固山額眞﹑梅勒章京﹑護軍統領﹑甲喇章京﹑牛錄章京﹑各嚴飭所部。毋令讙嘩。違者卽行責治軍行時。有擅離旗纛者﹑卽執送本固山額眞軍前﹑罰銀三兩。失火者斬。兵丁盔甲各帶號票。盔兩傍用圓鐵葉。廝卒衣帽﹑亦帶號票。軍器自馬絆以上﹑俱書姓名。馬匹系字牌﹑押號印。倘馬匹無印﹑罰銀二兩。箭上無字﹑罰銀十兩。給擒獲者。如不能出銀﹑鞭三十。盜取鞍轡等物者﹑照竊盜例﹑鞭責。如乘夜進兵。令士卒各認本旗牛錄。勿得吹號違者治罪行軍時。有擅離營伍搶掠﹑被殺者。卽將被殺之人妻子入官仍治該管官罪。勿得擅毀廟宇妄殺平人。抗拒者巢�刀戮。歸順者收養。毋掠取人衣。毋拆離人夫婦。毋令俘獲之人看守馬匹。

○諭兵部。凡領兵將帥。務在綏輯地方。安撫百姓嚴飭兵將恪遵紀律。勿得肆行搶掠。果能愛我良民﹑得免禍難。自有升賞。倘故違軍法﹑縱令兵將肆行搶掠。不分良善﹑妄指爲賊。圖財肆戮。必從重治罪。

○革山東分守東兗道副使劉可徵職。以其虧損行戶﹑掯勒平民﹑提贓貯庫﹑不行申報故也。

○革福建分巡福寧道僉事潘映婁職。以其疎防被賊陷城故也

○甲寅。晉固山貝子吞齊﹑爲貝勒

○乙卯。上出安定門行獵。是日﹑駐蹕沙河

○丙辰。上駐蹕昌平州

○丁巳。上駐蹕楡林

○上召固山額眞公譚泰。諭曰。昨冷僧機引多爾博見朕。及出冷僧機奏言。兩旗大臣﹑原誓立肅親王爲君。睿王主立皇上。今𨿽將多爾博破格寵顧﹑何足以報。又冷僧機請恩遇羅什。後羅什奏云。睿王以冷僧機爲安達。厚加寵遇。陛下亦當眷顧。爾譚泰﹑可傳諭貝子錫翰。此是何等言語。朕實不能不加詳鞫。隨下法司。傳集貝子鞏阿岱錫翰﹑固山額眞尙書公譚泰﹑內大臣席納布庫﹑巴圖魯詹﹑護軍統領鰲拜巴圖魯﹑伊爾徳﹑議政大臣哈世屯巴哈侍衛坤巴圖魯等訊鞫據供﹑我等立誓。但云若換朝廷宮殿瓦色。變易旗幟。我等卽死於此。於是部議誓立肅王之事旣涉子虛。冷僧機以毫無影響之事。獨行妄奏。誣蔑大臣。及命巴哈哈世屯賴他庫﹑訊問時。冷僧機又將誣奏大臣之言。稱爲無有。詐僞轉變﹑不以實對。又冷僧機﹑哈世屯﹑同至睿王所。睿王偶言決拾敝壞。冷僧機﹑輒言奏上﹑卽制二枚送來。乃不待上賜私獻二枚。自希寵愛。又冷僧機﹑取朝廷商人馮大格之白狼裘。不以進上。乃稱爲己有獻之睿王。罪款炳據冷僧機應論死藉沒家產。妻子入官。議上得上�日冷僧機﹑理應處斬。姑從寬免死爲民。其家產﹑止照披甲人例給與。余俱籍沒。

○戊午。上駐蹕土木驛。

○己未。上駐蹕雕窩堡厄魯特部落臺吉諾木齊等貢駝馬宴賚如例

○以恭上昭聖慈壽皇太后尊號禮成。遣官祭。四祖陵﹑福陵﹑昭陵

○辛酉。上駐蹕赤城

○廷試天下貢生方學舜等一千七十二名

○以內翰林弘文院學士王文奎﹑爲兵部右侍郎﹑兼都察院右副都禦史﹑總督漕運﹑巡撫鳳陽。

○壬戌。上駐蹕獨石口

○癸亥。上駐蹕俄倫土魯。孝端文皇后忌辰。遣官祭昭陵。

○甲子。上駐蹕上都。

○平西王吳三桂疏請入覲。許之。

○乙丑。升禮部理事官恩格徳﹑爲本部侍郎。

○以喀齊喀巴圖魯﹑爲兵部理事官﹑舒淑﹑爲禮部理事官。隨達爲工部理事官。巴賽爲刑部理事官。

○以正藍旗滿洲杭機圖﹑爲護軍參領。滿洲趙山﹑漢軍張朝璘﹑爲甲喇章京。

○上以內三院大學士品級﹑旣與尙書同﹑遂命學士品級﹑與侍郎同。每院添設侍讀學士三員。秩三品。裁侍讀各二員。

○丙寅。翁牛特部落杜稜郡王等﹑來朝。賜宴。厄魯特部落屠爾古特博地蘇克等﹑貢馬。賜銀幣等物。

○和碩鄭親王世子富爾惇薨。時年十九。謚愨厚。

○丁卯。上駐蹕塔爾虎。杜稜郡王進駝馬。賜甲冑﹑弓﹑矢﹑蟒衣﹑緞疋。

○戊辰。賞扈從軍士馬各一。

○己巳。上駐蹕俄爾峒。

○故明崇禎妃尢氏卒。殯葬如禮。仍撥給太監守墳。

○庚午。巴林部落固倫額駙色布騰郡王等﹑來朝。賜宴。

○免朝鮮額貢黃柑﹑柚﹑石橊。

○命故靖南王耿仲明子繼茂﹑襲爵。

○辛未。上回鑾。次上都河

○壬申。上駐蹕俄爾峒河。

○增偏沅撫標兵三千名。合額設兵一千五百名。分爲三營。駐沅州。

○癸酉。色布騰郡王﹑土默特部落古魯格等﹑各進駝馬等物。賜甲冑﹑弓矢﹑鞍轡有差。

○甲戌。烏朱穆秦部落車臣親王等﹑進駝馬。賜銀茶筒﹑弓矢等物。

○丙子。蒿齊忒部落博羅忒額爾徳尼郡王等﹑來朝。賜宴。

○是日。賜扈從諸王貝勒等﹑駝馬有差。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十七

順治八年。辛卯。五月。丁丑朔。上駐蹕謨護裏伊紮裏河。蘇尼特部落蒿齊忒部落喀喇沁部落王貝勒等進駝馬賜銀茶筒鞍轡等物

○江西巡撫夏一鶚奏報逆渠傅鼎銓等盤跨江閩恃險負固臣調兵分路夾擊追入福建陣斬賊級萬餘生擒鼎銓及僞總兵楊起龍僞副參等一百八十三員獲騾馬器械僞札關防甚多得上�日傅鼎銓等著正法

○戊寅。革福州兵備道鄭淸職以浙閩總督陳錦劾其婪贓玩法故也

○夜西南方有流星大如盞白色尾迹有光。

○己卯。上駐蹕土爾根伊紮裏河。

○辛巳。夏至。祭地於方澤遣禮部尙書哈尼堪行禮。

○是日上駐蹕庫爾奇勒河

○壬午。烏朱穆秦部落塞稜額爾得尼貝勒等來朝賜宴。

○癸未。塞稜額爾得尼進馬賜銀茶筒鞍轡弓矢等物。

○甲申。上駐蹕上都河。

○乙酉。上駐蹕西喇塔喇。

○調噶達渾爲戶部尙書。馬光輝爲戶部侍郎。碩爾對爲刑部侍郎。宜巴漢爲都察院副都禦史

○以覺善﹑爲都察院左都禦史。馬汝龍﹑爲刑部侍郎。伊爾格徳﹑爲工部侍郎。鰲哈﹑爲戶部啟心郎。趙璉﹑爲戶部理事官。阿積圖﹑噶爾哈圖﹑吳國元爲刑部理事官。巴克蘇﹑爲工部理事官

○以鑲白旗蒙古梅勒章京綽貝爲本旗固山額眞鑲紅旗漢軍郎化麟﹑爲甲喇章京

○丁亥。上駐蹕喀喇城

○戊子。上駐蹕多倫嶺

○命內翰林國史院編修王一驥工科右給事中胡之駿爲福建鄕試主考官戶部江西司員外郎陳衷一中書科中書舍人朱克簡﹑爲廣東鄕試主考官

○遣官祭關聖帝君

○己丑。上駐蹕古北口

○庚寅。上駐蹕桑園村

○辛卯。上駐蹕密雲縣

○兵部會同內院遵奉太祖配天恩詔議有功漢人大小世襲武職俱以鑾儀衛外衛所用照新入八旗官員例﹑給與世襲敕書酌定漢名品級一等精奇尼哈番﹑稱爲鑾儀衛都指揮使﹑正一品。二等精奇尼哈番﹑稱爲鑾儀衛都指揮副使﹑從一品。三等精奇尼哈番﹑稱爲鑾儀衛都指揮同知﹑從一品。一等阿思哈尼哈番再一拖沙喇哈番﹑稱爲外衛都指揮使﹑正二品。一等阿思哈尼哈番﹑稱爲外衛都指揮副使﹑正二品。二等阿思哈尼哈番﹑稱爲外衛都指揮同知﹑從二品。三等阿思哈尼哈番﹑稱爲外衛都指揮副同知﹑從二品。一等阿達哈哈番再一拖沙喇哈番﹑稱爲外衛指揮使﹑正三品。一等阿達哈哈番﹑稱爲外衛指揮副使﹑正三品。二等阿達哈哈番﹑稱爲外衛指揮同知﹑從三品。三等阿達哈哈番﹑稱爲外衛指揮副同知﹑從三品。拜他喇布勒哈番再一拖沙喇哈番﹑稱爲外衛指揮僉事﹑正四品。拜他喇布勒哈番﹑稱爲外衛指揮副僉事﹑從四品。拖沙喇哈番﹑稱爲外所千總正五品從之

○以太祖配天恩詔敍投誠官員功各授世職浙江提督田雄爲一等精奇尼哈番蘇松提督張天祿興安總兵官任珍爲三等精奇尼哈番山海副將夏登仕爲三等阿思哈尼哈番荊州總兵官鄭四維廣西隨徵總兵官馬蛟麟辰常總兵官徐勇爲一等阿達哈哈番兼一拖沙喇哈番四川左路總兵官陳徳定海總兵官張傑鄖陽總兵官張士元夔州總兵官盧光祖原任蘇州總兵官楊承祚徽州總兵官胡茂禎廣東隨徵總兵官柯虎爲一等阿達哈哈番原任成都總兵官惠應詔池州總兵官卜從善南汝總兵官張應祥開歸總兵官髙第寧夏總兵官劉芳名廣東隨徵副將髙進庫定邊副將髙謙常辰副將曹虎﹑鄜州副將王新寧國副將張鵬程﹑爲二等阿達哈哈番漢羌副將楊文啟蘇松中軍副將張四達﹑汀鎭副將賀國祥爲三等阿達哈哈番南贛總鎭中軍都督同知楊遇明永寧總兵官柏永馥徐州總兵官馬化豹南贛總鎭中軍都督僉事劉伯祿興國州參將孫錫策徽州遊擊趙良鄖陽參將文徳爲拜他喇布勒哈番兼一拖沙喇哈番汝寧都司朱國彊興安遊擊盛家保楊九明常永盛南贛參將孔國治都司賈鯨副將董大用蘭州副將王平肅州副將齊勝南贛鎭標副將賈雄邵武副將張承恩原任浙江撫標參將徐天福廣東隨徵參將喬增遷興安遊擊白守榮蘇州總兵官王璟原任山海總兵官朱萬壽膠州總兵官海時行食提督俸曹順性爲拜他喇布勒哈番九江總兵官楊捷金華總兵官馬進寶原任通州總兵官魯宗孔眞定總兵官魯國男保寧總兵官嚴自明原任天津總兵官蘇屏翰饒州副將穆生輝浙江總督中軍副將張國勛河南遊擊裴應揚河州遊擊曹希冬廣東副將卜世龍廣東隨徵參將何九成荊州都司劉進忠蘇松遊擊蘇昇﹑原任荊州都司呂養蛟辰鎭參將張鵬寧夏遊擊陳惟新興安都司徐勇勝廣東隨徵都司郭乘虎原任興安都司任敏井坪路參將白賀朝爲拖沙喇哈番

○壬辰。上駐蹕孫河

○承天門樓上梁。遣官祭司工之神

○贈江西殉難樂安縣知縣孟學遷﹑爲本省按察使司僉事。蔭一子入監讀書

○以禦史盛復選﹑爲山西按察使司僉事。冀寧道竇蔚﹑爲山西按察使司僉事口北道霍達﹑爲浙江按察使司僉事﹑嘉湖道佟鳳彩﹑爲湖廣按察使司僉事﹑武昌道蘇京﹑爲福建按察使司僉事﹑建南道梁應龍﹑爲福建按察使司僉事﹑漳南道陳顯忠﹑爲江南按察使司僉事安廬道。

○升浙江溫處道參政吳一元﹑爲四川按察使司按察使山西太原府知府曹時舉爲江南按察使司副使江寧道直隸永平府知府張懋忠﹑爲江南按察使副使﹑兼參議﹑蘇松常鎭督糧道補原任西寧道馮如京爲河南布政使司參政﹑管河道降調福建巡撫佟國鼏爲河南按察使司副使大梁道。

○癸巳。上還宮

○丙申。定諸王以下及各官坐褥制。和碩親王冬用整貂夏用五爪金黃蟒多羅郡王冬用猞猁猻鑲貂夏用四爪藍蟒。多羅貝勒冬用猞猁猻。夏用藍糚緞固山貝子﹑冬用白豹皮夏用藍緞鑲糚緞下兼襯紅白氊。鎭國公﹑冬用紅豹皮夏用紅閃緞。輔國公冬用豹皮。去頭尾夏用靑閃緞異姓三等公及和碩額駙冬用虎皮。夏用靑閃緞侯冬用虎皮去頭尾夏用藍緞。伯冬用虎皮去頭尾夏用紅褐文武官﹑一品冬用狼皮夏用紅褐鑲靑褐。二品冬用獾皮夏用靑布鑲紅布。三品冬用貉皮夏用靑布俱紅氊。四品冬用山羊皮夏用藍布。白氊。五品以下冬用鹿皮。夏止用白氊。

○更定異姓公和碩額駙﹑侯伯頂帶制公和碩額駙頂用紅寶石中嵌東珠四顆帶用金鑲圓玉中嵌貓睛石一顆侯﹑頂用紅寶石﹑中嵌東珠三顆帶用金鑲圓玉中嵌松子石一顆伯﹑頂用紅寶石中嵌東珠二顆帶仍舊

○免江南英山縣寇菑五六七三年分未完錢糧。

○裁陜西漢中餉司

○戊戌。宴朝鮮國貢使韓興義等於禮部

○晉封輔國公韓岱﹑爲鎭國公

○升拜他喇布勒哈番又一拖沙喇哈番額色黑爲二等阿達哈哈番。

○以年老致仕三等阿達哈哈番喀囊噶子雅木布魯故二等阿達哈哈番布塞格巴圖魯兄子布三臺襲職。

○授喀賚拜他喇布勒哈番丙圖拖沙喇哈番以其修造工程著有勤勞也

○庚子。上諭諸王公曰連年災祲粒食維艱今朕獵回見禾稼茂盛足覘有秋恐爾等仍前放鷹馳。獵以致蹂躪田禾殊堪軫念今後必俟收獲之後方許放鷹勿得玩違

○巡視漕儲禦史張中元列款疏參總漕吳惟華貪婪誤漕狀命革職嚴訊。

○定世子及福金頂帶﹑坐褥儀仗制世子頂下座嵌東珠四顆上座嵌東珠三顆上下節各嵌東珠一顆金佛上嵌東珠五顆後金花上嵌東珠四顆玉。帶﹑金鑲每板用貓睛石一顆﹑東珠三顆坐褥﹑冬用猞猁猻鑲貂﹑夏用四爪藍蟒俱紅氊下襯以白氊。儀仗﹑用繡紅羅曲柄傘一。銷金紅羅傘二。繡紅羅圓傘一。繡紅羅圓扇二。繡孔雀靑羅圓扇二。立瓜四臥瓜二骨朵二吾仗四大纛一條纛二小旗八大刀二馬六。福金儀仗﹑纛二吾仗二。立瓜二。臥瓜二。骨朵二。紅孔雀扇二。紅寶花傘二。曲柄傘一。車轎用紅頂。紅帷頂四角鑲靑靑檐頂子大簪金佛項圈各東珠九顆

○復封多羅敬謹郡王尼堪﹑端重郡王博洛爲和碩親王增注敬謹親王軍功於冊曰後當定鼎燕京時進山海關破流賊二十萬爾領兵擊敗對陣敵兵追至慶都縣復將對陣賊兵擊敗又破流賊滅福王平定河南江南時於潼關擊敗流賊三次於蕪湖河中擒福王招撫兵馬用紅衣炮攻克江陰縣徵四川時﹑擊敗賀珍賊兵三次安定漢中府地方人民徵山西時﹑統兵擊敗賊兵八次圍困大同時賊勢窘迫不得已斬賊首姜鑲獻級出降遂復其城爾系多羅郡王加恩封爲和碩敬謹親王后因罪革去和碩親王降爲多羅郡王今復加恩仍封爲和碩敬謹親王增注端重親王軍功於冊曰後徵大同時敗賊兵二十五次又以紅衣炮攻克汾州府又以火藥攻破孝義縣及徐堡又招服汾州府平陽府代州等四州二十縣忻口等四城故加恩由多羅郡王進封爲和碩端重親王后因得罪降和碩親王爲多羅郡王。今仍加恩﹑封爾爲和碩端重親王。

○甲辰。通政使司奏言﹑邇來刁民借條議挾詐。往往未向本地方告理﹑輒自越訴。乞嚴申飭以後凡民間奏狀除有奇謀異計及所告貪酷官吏切已受害等情曾經陳告督撫按不得上達者訊明方準封送如未經赴該管督撫按陳告或𨿽經告理尙未審結者俱駁令赴本地方陳訴結案其借端詐害者容臣參送法司治罪從之。

○外轉禦史張煊列吏部尙書陳名夏結黨行私銓選不公諸款訐於吏部並語涉洪承疇陳之遴等事聞下諸王部臣鞫議。部議諸款多屬赦前且有不實煊向爲禦史不言今言於外轉之後心懷妒忌誣蔑大臣張煊應論死名夏等免議奏入從之

○乙巳。陜西總督孟喬芳疏參分守隴右道李永昌貪婪劣迹命革職提問。

六月。丙午朔。上幸南苑賜和碩巽親王洪達海鞍馬一空馬一和碩端重親王博洛多羅謙郡王瓦克達鞍馬各一

○陜西總督孟喬芳奏報撫標中軍遊擊陳明順等會同河南官兵擊破何柴山等賊於商州雒南縣柴山遁走餘黨盡殲章下所司

○丁未。兵部奏言直隸巡按旣已歸並一差則畿南畿北兩武闈亦應歸並一闈查眞定府爲畿南北適中之地且場屋寬廠便於考試請嗣後武闈於眞定舉行從之

○戊申。設守興京

○二祖陵章京二員筆帖式二員馬法二名兵每旗二名東京

○二祖陵同。

○定皇后儀仗制與皇太后同

○定皇太后皇后樂用丹陛樂其樂器戲竹二對大鼓二面笙二攢笛四枝管四枝簫四枝云鑼二面板一串杖鼓一面樂人太監二十四名

○壬子。定諸王貝勒貝子公侯伯固倫額駙和碩額駙文武各官庶民並公主格格福金及官民婦女道途相遇及經過府門例多羅郡王遇和碩親王讓路行。多羅貝勒遇公主固山貝子遇和碩格格多羅格格牛錄章京拖沙喇哈番遇奉國將軍護軍校驍騎校小撥什庫庶民遇二等侍衛拜他喇布勒哈番牛錄章京公之婿拖沙喇哈番如之多羅貝勒遇和碩親王多羅郡王徹執事路旁讓行。固山貝子鎭國公遇多羅貝勒路旁讓行。輔國公三等公和碩額駙侯伯鎭國將軍固山額眞精奇尼哈番尙書遇固山貝子梅勒章京遇輔國公三等公和碩額駙侯伯甲喇章京遇輔國將軍﹑如之固山貝子鎭國公遇和碩親王多羅郡王勒馬路旁俯身候過方行。輔國公三等公和碩額駙侯伯鎭國將軍固山額眞精奇尼哈番尙書遇多羅貝勒勒馬路旁讓過。輔國將軍梅勒章京侍郎等官甲喇章京等官遇固山貝子鎭國公甲喇章京牛錄章京﹑拖沙喇哈番等官遇輔國公三等公和碩額駙侯伯鎭國將軍固山額眞內大臣精奇尼哈番尙書多羅額駙如之因山貝子遇公主立馬讓過護軍校驍騎校小撥什庫庶民遇奉國將軍牛錄章京拖沙喇哈番等官遇輔國將軍護軍統領梅勒章京侍郎阿思哈尼哈番前鋒統領多羅貝勒婿多羅額駙京城總管護軍校驍騎校小撥什庫民遇一等侍衛甲喇章京阿達哈哈番理事官固山額駙如之鎭國公遇固山貝子平行輔國公三等公和碩額駙侯伯鎭國將軍固山額眞精奇尼哈番尙書遇鎭國公無品級閒散宗室遇三等公以下各官精奇尼哈番等官遇三等公和碩額駙侯伯梅勒章京遇鎭國將軍如之固山額眞精奇尼哈番尙書等官遇輔國公路旁平行梅勒章京等官遇固山額眞內大臣精奇尼哈番尙書多羅額駙甲喇章京遇護軍統領梅勒章京侍郎阿思哈尼哈番前鋒統領多羅貝勒婿多羅額駙京城總管牛錄章京拖沙喇哈番遇一等侍衛甲喇章京﹑阿達哈哈番理事官固山額駙如之輔國公三等公侯伯鎭國將軍固山額眞尙書精奇尼哈番以下遇和碩親王多羅郡王下馬立路旁候過無品級閒散宗室遇和碩親王多羅郡王多羅貝勒固山貝子鎭國公輔國公鎭國將軍輔國將軍輔國將軍侍郎梅勒章京以下各官遇多羅貝勒牛錄章京等官以下﹑遇固山貝子﹑及鎭國公﹑護軍校﹑驍騎校﹑小撥什庫以下﹑庶民遇三等公﹑和碩額駙侯﹑伯﹑輔國公﹑鎭國將軍﹑輔國將軍固山額眞內大臣精奇尼哈番尙書多羅額駙護軍統領﹑梅勒章京侍郎阿思哈尼哈番前鋒統領多羅貝勒婿多羅額駙﹑京城總管等官如之無品級閒散覺羅遇三等公以下固山額眞尙書避馬公主遇和碩親王多羅郡王交讓候尊長先行和碩格格以下固山格格以上遇和碩親王多羅郡王停車候過方行固山格格遇多羅貝勒如之和碩格格多羅格格多羅貝勒女多羅格格遇多羅貝勒相讓交行固山貝子遇多羅貝勒女多羅格格固山格格如之多羅郡王過和碩親王府門並隨從員役俱竟行多羅貝勒﹑過和碩親王多羅郡王府門﹑策馬趨過在從員役下馬行和碩福金多羅福金過和碩親王多羅郡王府門論等輩下車隨從婦女如其主多羅貝勒福金過多羅貝勒府門如之公主和碩格格多羅格格過和碩親王多羅郡王府門並隨從婦女俱竟行惟隨從男人下馬多羅貝勒女多羅格格固山格格過多羅貝勒府門如之多羅貝勒女多羅格格固山格格過和碩親王多羅郡王府門不下車隨從男女俱下馬固山貝子鎭國公輔國公三等公和碩額駙侯伯以下﹑及各官﹑庶民﹑多羅貝勒福金以下及官民婦女﹑過和碩親王多羅郡王府門﹑俱下車馬行過。輔國公三等公和碩額駙侯伯鎭國將軍固山額眞精奇尼哈番尙書以下及各官庶民固山福金以下及官民婦女過多羅貝勒府門如之固山貝子鎭國公過多羅貝勒府門竟行隨從人役下馬精奇尼哈番梅勒章京甲喇章京牛錄章京拖沙喇哈番等官命婦及驍騎校護軍校以下妻各如夫例

○禮部定例凡遇大禮皇上朝服禦太和殿諸王以下文武羣臣朝服集太和殿前行禮諸王貝勒由午門兩旁門行固山貝子以下文武羣臣由午門側兩掖門行諸王貝勒由太和門兩旁門行固山貝子以下文武羣臣由昭徳門及貞度門行每月三朝及奏事並尋常行走除中門外各門俱隨便行走若奉上�日啟建道場四場太監僧道作樂於皇城內啟建道場其皇城內居住官民人等禁用喇叭瑣吶及建設道場永行禁止皇城外京城內官民人等欲建道場者聽不許用喇叭瑣吶止許作僧道樂再官民及市肆門首俱不許用喇叭號筒瑣吶其餘樂器照常許用凡官民有喪系白帶及冠無纓帽者不許入紫禁城若有事而入須綴纓易帶以進凡皇城內居住官民房屋門戶及院墻有蓋黃綠瓦者悉行攺換大淸門前原立有下馬牌民民乘車馬者俱下其在石欄內貿易者永行禁止兩旁系故明市肆﹑許貿市如故

○丙辰。以鑲白旗蒙古馬篤護爲本旗梅勒章京科嶽爾圖爲甲喇章京。

○以畢登哈達蓀俱爲兵部理事官

○丁巳。固山額眞阿喇善等報率師攻克山東盈河山等寨洞斬賊首劉遜張齊等二十一人餘賊斬殺無算俘獲甚眾兵部以其事聞

○建禁城后土山白塔成

○己未。命內翰林弘文院編修蔣超禮科給事中李人龍爲浙江鄕試主考官內翰林國史院檢討鄧旭刑科給事中周之桂爲江西鄕試主考官內翰林弘文院檢討莊冏生兵科給事中王廷諫爲湖廣鄕試主考官

○辛酉。刑科左給事中魏象樞奏言國家錢糧部臣掌出藩臣掌入入數不淸故出數不明請自八年爲始各省布政使司於每�山戊不

�中會計通省錢糧分別款項造冊呈送該督撫。按查核恭繕黃冊一套撫臣會題總數隨本進呈禦覽仍造淸冊咨送在京各該衙門互相查考旣可杜藩臣之欺隱又可核臣部之參差至於故明勛逆產價蘆鹽租課贓罰銀兩本折物料等項一槪報明庶幾糧淸國用足又言近奉上諭停止城工盡免加派查照完過數目開除八年額賦但有司派徵錢糧皆假吏胥裏書之手或蒙蔽不知或通同作獘朝廷𨿽有浩蕩之恩而小民終未免剝削之苦請敕該督撫按速檄各州縣﹑照本年易知單備造格眼淸冊。詳注某戶某人某項錢糧及蠲免開除徵收數目送督撫按覆核無差卽將原冊鈐印發徵倘有攺冊徵收自立紅簿等獘立行糾參則皇仁下逮不爲貪吏所蔽矣疏入命所司確議以聞

○壬戌。諭戶部太和山春秋二季貢符篆黃精等物。實屬無用且長途轉運未免煩擾驛遞以後著永免辦解爾部傳諭知之

○癸亥。定大婚禮物行納采禮馬十匹玲瓏鞍十副甲冑十副緞百疋布二百疋金茶筒一銀盆一行大徵禮金二百兩銀萬兩金茶筒一金盆一銀桶一銀茶筒一銀盆一緞千疋布二千疋馬二十匹玲瓏鞍二十副馱甲二十副常等甲三十副送皇后至時賜後父母金百兩銀五千兩緞五百疋布千疋金茶筒一銀桶一銀盆一上等鍍金玲瓏鞍二副常等玲瓏鞍二副漆鞍二副馬六匹夏朝衣各一襲夏衣各一襲冬朝衣各一襲冬衣各一襲貂裘各一領上等玲瓏帶一刀一撒袋一副弓矢全甲冑一副若後兄弟送至賜漆鞍馬各一時衣一襲從人受賞者男婦限六十名二十名蟒衣二十名補緞衣二十名緞衣不分時候槪用夾衣

○乙丑。定諸陵壇廟祀典一興京東京四祖陵於冬至。�山戊不�暮淸明。中元。十月朔。俱致祭其祭品冬至。�山戊不�暮淸明。各用牛一獻酒果上飯上羹供香燭焚帛讀祝文中元。十月朔。各用羊一獻酒果供香燭焚帛讀祝文五祭俱遣宗室覺羅大臣致祭每月朔望薦熟羊一獻酒果供香燭令守陵章京致祭一祭福陵﹑昭陵上躬往。自左門入若遣官自右門入祭文祭品悉由中門入福陵於版樓前下馬昭陵諸王則於立獅子處下馬官民則於樹紅樁處下馬一福陵昭陵除淸明。中元。�山戊不�暮照常致祭外每�山戊不�十月朔。冬至。亦各致祭一次其祭品十月朔。用酒果供香燭冬至。用牛羊豕獻酒果上飯上羹供香燭焚帛讀祝文一祀圜丘方澤先期三日遣公侯伯一員視牲二日遣禮部堂官看牲一太廟�山戊不�暮祭大月於二十九日小月於二十八日其淸明祭各官不必陪祀一太廟諸陵祭肉用生

○定和碩親王以下文武三品官以上謁陵例凡和碩親王以下文武三品官以上或專往盛京或道過盛京俱先謁福陵昭陵於二門外行三跪九叩頭禮。及還辭陵禮如前

○丙寅。歸化城土默特部落甲喇章京那爾穆等來朝貢宴賚如例

○予殉難河東運使鄭宏圖運同李因之知事王存鏊祭葬如例

○丁卯。升內翰林國史院編修李奭棠爲國子監司業

○戊辰。以刑部主事何承都爲四川道監察禦史郝浴爲湖廣道監察禦史中書科中書舍人薛陳偉爲陜西道試監察禦史行人司行人李敬爲廣西道試監察禦史王荃可爲湖廣道試監察禦史

○庚午。諭內三院朕洞知年來有司貪惡故於閏二月初九日曾諭吏部敕各督撫將所屬有司官嚴行分別等次立刻參奏不得姑畱地方害民今已閱四五月矣未見遵上�日實力舉行。猶然瞻徇延捱毋乃負朕振刷之意乎現任督撫久者五六年近亦三四年有司臧否貪廉蚤當見聞眞確何待貪日始加考試。總由督撫平日以賄賂派索爲事貪惡有司厭其欲而扼其吭者有之或八旗舊人在任者咆哮要挾督撫畏忌不敢彈劾著有之似此貪懦﹑安能糾察。宜乎盜賊未盡消。而黎民無起色也。今復嚴諭﹑凡貪惡及不識字﹑縱信衙役劣員作速指參。至於司道乃有司綱領尢宜察劾。若再遲違定治重罪在內科道官旣任言責大而督撫按小而府州縣以及天下獘端凡有見聞卽行參奏勿懷私誣陷勿苟且塞責若夫仰人顏面拾人津唾卽幸免於議寧無愧於心至於欽差禦史例得與督撫互糾已詳載都察院條奏內著實力遵行

○辛未。諭禮部順治元年定守明朝諸帝陵寢並祭典因神宗與我朝有嫌故裁之朕思前朝帝王陵寢理宜防護況我朝凡事俱從寬厚今神宗陵著照故明十二陵例以時致祭仍設太監陵戶看守卽著遵行。

○廣西右翼總兵官曹得先卒。

○廣東巡撫李棲鳳匯報恢復廉州永安和平興寧長樂龍川惠來潮陽遵化揭陽普寧程鄕澄海等縣章下所司

○江西巡撫夏一鶚奏報副將康時昇等破張自盛賊眾於封禁山報聞

○壬申。命吏部主事範光文工部員外郎梁知先﹑爲陜西鄕試主考官

○內翰林弘文院大學士李率泰條奏三事一懲貪酷官吏一給滿洲兵丁馬匹艸料一酌量營造工程次第上是之

○禮部奏言皇上惇明孝道仿古追尊祖宗大禮俱已舉行祖陵應照帝王陵從新修繕建立碑碣設官員並守陵人戶仍定祭祀禮儀以彰孝思命速舉行

○初以日月從祀天壇裁去春秋二分祀事至是禮部請照舊典於從祀天壇外仍於春秋分日行朝日夕月禮又萬壽聖節仍照例遣官致祭東嶽城隍眞武之神報可

○贈建昌府殉難遊擊蔣國允爲副將

○禮部議八旗科舉例凡遇應考年分內院同禮考考取滿洲生員一百二十名蒙古生員六十名順天學政考取漢軍生員一百二十名鄕試取中滿洲五十名蒙古二十名漢軍五十名各衙門無頂帶筆帖式亦準應試滿洲蒙古識漢字者繙漢字文一篇不識漢字者作淸字文一篇漢軍文章篇數如漢人例會試取中滿洲二十五名蒙古十名漢軍二十五名各衙門他赤哈哈番筆帖式哈番俱準應試滿洲蒙古識漢字者繙漢字文一篇作文章一篇不識漢字者作淸字文二篇漢軍文章篇數如漢人例報可

○癸酉平南王尙可喜匯報收復雷廉潮惠等府下所司知之。

○乙亥禮部請照例加四祖太祖太宗陵山封號。從祀地壇。命作速舉行。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十八

順治八年。辛卯。秋七月。丙子朔。享太廟遣貝子鞏阿岱行禮。

○諭刑部等衙門朕今八年二月初十日上昭聖慈壽皇太后尊號。恩詔頒發。自二月十一日昧爽以前凡罪在應赦者。內外各衙門自應遵詔奉行。數月以來。問刑衙門﹑有遵詔議免者亦有仍照舊議罪者參差不一官民無所適從﹑夫信者國之大寶。若恩詔不遵行於天下更何以示信。自今傳諭之後。在京在外問刑各衙門務遵恩詔月日畫一奉行。如有再以赦前事告者﹑必以其罪反坐。問官有以赦前事議罪者﹑定以違上�日論。

○諭戶部。數年以來。投充漢人生事害民民不能堪﹑堪至有爲盜﹑窩盜者。朕聞之﹑不勝痛恨。帝王以天下爲家。豈有厚視投充﹑薄待編氓之理。況供我賦役者民也。國家元气賴之。投充者﹑奴隸也。今反借主爲護身之符。藐視有司。顚倒是非弁髦國法。欺壓小民。若不大加懲治。成何法紀。自今以後。上自朕之包衣牛錄下至親王郡王貝勒貝子公﹑侯﹑伯﹑諸臣等。若有投充之人﹑仍前生事害民者本主﹑及該管牛錄果系知情﹑問連坐之罪。除本犯正法外。妻孥家產﹑盡行入官。若本主不知情。投充之人罪不至死者。本犯及妻孥﹑不必斷出。以前有司責治投充之人﹑曾有革職問罪者。以致投充之人益加橫肆。今後各該地方官。如遇投充之人犯罪與屬民一體﹑從公究治。爾部刊刻告示嚴行曉諭。務使天下咸知。

○諭刑部等衙門。大小臣工﹑皆朝廷職官。待職官有體﹑則朝廷體統益尊。朕觀在外各省文武等官﹑必經督撫巡按具奏參劾奉上�日革職﹑然後提問究罪。今在京滿漢諸臣犯罪常有未奉上

�日革職﹑問刑衙門﹑未論情之虛實﹑罪之輕重﹑輒提取審問殊非待職官之體。自今以後。凡在京滿漢大小官員有犯。或被人告發。該衙門先將犯事緣由﹑具奏請上�日。應革職提問者。必奉上�日革職﹑然後送到刑部審問。毋得仍前徑行提審。永著爲令。

○命內翰林祕書院侍講學士髙珩﹑內翰林弘文院編修黃機爲江南鄕試主考官。

○戊寅。兵部奏言江南攺直爲省其武闈不應分上江下江。應照各省事例。統於省城鄕試。從之。

○以功授札委副將滿進忠爲興化府副將王進爲福州府城守副將。

○乙卯。宴索倫部落進貢虎爾格吳爾達爾漢等於禮部。

○遣監察禦史李敬巡按湖南郝浴巡按四川王荃可﹑巡按廣西。薛陳偉巡按宣大何承都巡按甘肅。

○癸未。升江南右布政使孫肇興爲廣西布政使司左布政使。河南督糧道副使閻堯年爲陜西苑馬寺卿。補原任江西右布政使莊應會﹑爲本省布政使司右布政使。實授陳安國﹑爲四川布政使司參議川西道。

○攺直隸密雲道爲通密道。移駐通州。

○增設湖廣沅州營副將一員遊擊二員都司守備各一員

○乙酉。通政使司通政使喀愷等奏請停止密疏副本從之。

○丙戌。以昭陵饗堂寢殿滲漏。革監修工部侍郎臧國祚世職並侍郎牛錄任。仍贖身。

○監修昭陵章京周元勛﹑坐遲誤陵工法司擬斬命免死籍其家。

○工部尙書星訥﹑坐私徹修昭陵。夫役五百名且擅停裁樹革世職並牛錄任籍其家之半。

○續順公沈永忠奏報總兵官許天寵﹑阿達哈哈番張彥弘護軍統領宋文科等﹑進巢�刀馬曹﹑郝盧等賊陣擒僞將席世賢等一百七名。斬獲甚多。又疏報招撫湖南大寇僞侯牛萬才等三十人僞副將劉芳節等二百二十六人降賊眾一萬八千有奇俱下所司。

○刑科右給事中魏象樞疏言皇上親政以來所行仁政超邁帝王宜乎部院督撫諸臣仰體圖治之。聖心遵行恐後乃自正月十二日以後奉上�日事宜。經年累月延緩不報以致積久獘生伏請立限責成以道裏之遠近分限期之寬嚴。近者限以三月遠者限以半年在內者限以一月二月如此則稽遲可淸庶事不致叢脞矣疏入得上�日部院確察議奏。

○定廣東官兵經制。巡撫標下﹑兵二千名。分爲左右二營。中軍兼管左營遊擊一員兵一千名。中軍守備一員。千總二員。把總四員右營﹑遊擊一員。兵一千名。中軍守備一員。千總二員。把總四員。撫標旗鼓守備一員。廣州府﹑水師總兵官一員。水師六千名分爲左右二協設副將二員左右中三營設遊擊三員。水師左協副將一員。兵一千五百名。中軍兼管左協左營都司一員。兵七百五十名。中軍守備一員千總二員把總四員左協右營都司一員。兵七百五十名。中軍守備一員千總二員。把總四員水師右協副將一員兵一千五百名。中軍兼管右協左營都司一員。兵七百五十名。中軍守備一員。千總二員。把總四員。右協右營﹑都司一員。兵七百五十名。中軍守備一員。千總二員。把總四員。水師鎭標中軍兼管中營﹑遊擊一員。兵一千名。中軍守備一員。千總二員。把總四員。水師鎭標左右營﹑各設遊擊一員。兵一千名。中軍守備一員。千總二員。把總四員。水師鎭標旗鼓守備一員。潮州府﹑總兵官一員。馬步兵二千名。分爲左右二營。中軍兼管左營遊擊一員。兵一千名。中軍守備一員。千總二員。把總四員。右營遊擊一員。兵一千名。中軍守備一員。千總二員。把總四員。鎭標旗鼓守備一員。肇慶府﹑總兵官一員。馬步兵二千名。分爲左右二營。水師一千名。中軍兼管左營遊擊一員。兵一千名。中軍守備一員。千總二員。把總四員。右營﹑遊擊一員。兵一千名。中軍守備一員。千總二員。把總四員。水師參將一員。水師一千名。中軍守備一員。千總二員。把總四員。鎭標旗鼓守備一員。南雄府副將一員。馬步兵一千六百名。分爲左右二營。中軍兼管左營都司一員。兵八百名。中軍守備一員。千總二員。把總四員。右營都司一員。兵八百名。中軍守備一員。千總二員。把總四員。韶州府副將一員。馬步兵二千名。分爲左右二營。中軍兼管左營都司一員。兵一千名。中軍守備一員。千總二員。把總四員。右營都司一員。兵一千名。中軍守備一員。千總二員。把總四員。惠州府副將一員。馬步兵二千名。分爲左右二營。中軍兼管左營都司一員。兵一千名。中軍守備一員。千總二員。把總四員。右營都司一員。兵一千名。中軍守備一員。千總二員。把總四員。髙州府副將一員。馬步兵二千名。分爲左右二營。中軍兼管左營都司一員。兵一千名。中軍守備一員。千總二員。把總四員。右營都司一員。兵一千名。中軍守備一員。千總二員。把總四員。水師參將一員。水師一千名。中軍守備一員。千總二員。把總四員。化州﹑石城﹑吳川﹑參將一員。水師一一千名。駐札吳川以資分防。中軍守備一員。千總二員。把總四員。虎頭門﹑香山澳﹑各設參將一員。水師一千名。中軍守備一員。千總二員。把總四員。南澳﹑海防參將一員。水師一千名。中軍守備一員。千總二員。把總四員。海丰縣﹑海防遊擊一員。水師一千名。中軍守備一員。千總二員。把總四員。柘林鎭﹑遊擊一員。水師一千名﹑中軍守備一員。千總二員。把總四員。惠來電白二縣各設遊擊一員。水陸兵一千名。中軍守備一員。千總二員。把總四員。陽江髙明二縣各設遊擊一員。水師一千名駐札陽江分哨中軍守備一員。千總二員。把總四員。連州及東安西寧二縣各設遊擊一員。馬步兵一千名。中軍守備一員。千總二員。把總四員。東莞新安新會新寧龍州等五縣各設守備一員。兵五百名。千總一員。把總二員。淸遠三水二縣。各設守備一員。兵三百名。把總二員。始興縣守備一員。馬步兵四百名。千總一員。把總二員。英徳縣守備一員。馬步兵三百名。把總二員。連平州及博羅和平長寧興寧程鄕四會廣寧封川開建信宜等十縣各設守備一員。馬步兵五百名。千總一員。把總二員。樂昌仁化乳源翁源等四縣各設千總一員。馬步兵二百名。

○戊子。先是加上皇太后尊號詔內原無赦款大學士陳泰李率泰誤寫上諭發科。事覺乃至上前﹑言恩詔宜增赦款。及上問舊有此例否復以有例對巧飾具奏下。諸王大臣議罪。尋議陳泰李率泰應革世職。解任贖身。得上�日﹑陳泰三等精奇尼哈番﹑降爲一等阿達哈哈番。革任。贖身。李率泰三等阿思哈尼哈番﹑降爲拜他喇布勒哈番。革任並解梅勒章京任。仍贖身。

○諭刑部等衙門前本月初一日朕召內三院大學士諸臣而陳泰李率泰徑自來見朕諭數月以來赦前之事刑部衙門有遵詔議免者亦有仍照舊議罪者參差不一官民何所適從詔赦旣頒若不信行更何以示信於天下。自今以後內外各問刑衙門務遵恩詔月日畫一遵行陳泰李率泰違朕諭上�日皇太后詔內原無赦款二臣以無爲有徑寫上諭發科吏部巽親王滿達海﹑尙書固山額眞公譚泰知詔無赦款察問其故陳泰李率泰﹑乃至朕前﹑不奏自己差誤止言。皇太后恩詔無赦今宜添赦款頒行且云有舊例陳泰李率泰謬傳朕上�日於前。復以無例爲有例狡飾奏請於後。欺誑顯然。已經削職。贖身革任。今後仍照本年正月十二日所頒赦款遵行。

○以吏部侍郎雅秦爲內國史院大學士。

○以護軍統領杜爾徳爲議政大臣。

○己丑。升內弘文院侍讀曹璧爲本院侍讀學士。

○以薩穆哈繆正心王有報俱爲戶部理事官傅大受﹑孫思克姜遇時髙岱麻塞俱爲刑部理事官

○庚寅。中元節。遣官祭四祖陵﹑福陵﹑昭陵。

○贈延綏殉難署都督僉事沈朝華﹑爲署都督同知。署參將劉國祚爲署副將。都司僉書梁國棟﹑魏國效﹑鄭世英﹑爲都司。

○壬辰。升內祕書院侍讀王崇簡爲國子監祭酒。禮科左給事中楊璜爲戶科都給事中補原任工科右給事中陰潤爲戶科左給事中。

○癸巳。升署都督僉事管湖州副將事楊國勛爲都督僉事管湖廣沅州營副將事。

○命戶科右給事中杜篤祜兵部職方司員外郎楊時薦爲山東鄕試主考官吏部文選司員外郎宋學洙禮部祠祭司主事張篤行爲河南鄕試主考官。禮部精繕司主事韓充美﹑刑部陜西司主事柴望岱﹑爲山西鄕試主考官。

○以上幸學大典。加監生本年鄕試中額十五名。

○乙未。上幸南苑。率諸王大臣侍衛等較閱馳馬。視其先至者分別等差賞賚。

○己亥。諭刑部自今以後凡有奏告之人在外者應先於各該管司道府州縣衙門控訴。若司道府州縣官不與審理。應於該管總督巡撫巡按衙門控訴若總督巡撫巡按不準或審斷冤枉再赴都察院衙門擊鼓鳴冤都察院問果冤枉應奏聞者不與奏聞準赴通政使司衙門具本奏聞在京有冤枉者應於五城禦史及順天府﹑宛大二縣告理若禦史府縣﹑按狀不準或審斷不公。再赴都察院通政使司衙門具奏申告。至於六部。其應呈應訴者仍照舊例準理。若內外大小衙門明知枉情蔽不上聞許具本至午門前進奏傳諭之後有仍前聲冤告奏者問以重罪該部將此諭刊刻告示廣布通知。

○以太子太保吏部尙書陳名夏﹑爲內翰林弘文院大學士

○庚子。授陣亡巴圖爲拜他喇布勒哈番以其弟布達禮襲職。

○癸卯。贈廣東殉難潮州署總兵官車任重爲都督僉事仍錄子弟一人。

○甲辰。以土默特部落顧穆隨其父鄂穆布舉國來歸屢立戰功授爲鎭國公

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十九

順治八年。辛卯。八月。丙午朔。上自南苑還宮。

○贈殉難總督兩廣兵部尙書佟養甲﹑爲太子少保。巡按廣東禦史劉顯名﹑爲太僕寺少卿。湖廣郴桂兵備道僉事李懋祖﹑爲光祿寺卿。各蔭一子入監讀書。

○丁未。遣大學士雅泰。祭先師孔子。

○科爾沁國卓禮克圖親王﹑並王妃至。親王以下﹑尙書以上﹑及親王郡王妃等﹑俱出朝陽門迎之。卽宴於門外

○戊申。祭大社大稷。遣固山額眞戶部尙書噶達渾行禮。

○禮部議奏今科順天鄕試﹑取滿洲舉人五十名。蒙古舉人二十名。主考﹑應用滿洲內院禮部官各一員閱卷。漢軍舉人五十名。聽漢主考官閱卷。又監生額數旣加三十八名。應增漢同考官二員至漢軍舉子試藝。本年鄕試﹑明年會試﹑第一場書藝二篇經藝一篇。如未通經者作書藝三篇。二場論一篇三場策一道自後試藝以次加增順治十一年鄕試十二年會試﹑第一場書藝三篇。經藝二篇。二場﹑論一篇判五條三場﹑策三道。順治十四年。鄕試﹑十五年。會試﹑第一場﹑書藝三篇。經藝四篇。二場論一篇。表一篇。判五條。三場﹑策五道。從之。

○己酉。升都察院右都禦史管吏部左侍郎事兼內翰林祕書院侍讀學士髙爾儼﹑爲吏部尙書。

○授庶吉士方懸成﹑胡亶﹑張表﹑曹本榮﹑王淸﹑張士甄﹑爲內翰林祕書院編修。範周﹑左敬祖﹑成亮﹑安煥﹑吳正治﹑諸豫﹑爲內翰林國史院編修。徐致覺﹑張道湜﹑何采﹑姜元衡﹑馬葉曾﹑髙光夔﹑爲內翰林弘文院編修。徐必遠﹑許纘曾﹑唐夢賚﹑爲內翰林祕書院檢討。王紹隆﹑朱廷璟﹑於朋舉﹑爲內翰林國史院檢討李儀古。範正脈﹑莊朝生﹑爲內翰林弘文院檢討。朱紱﹑爲浙江道禦史。焦毓瑞﹑爲廣東道禦史。楊旬瑛﹑爲湖廣道禦史。姜圖南﹑爲河南道禦史。劉嗣美﹑爲山東道禦史。

○贈戶部右侍郎馮傑﹑爲左侍郎。蔭一子入監讀書。

○追贈陜西殉難靖邊道參政夏時芳﹑延安府知府宋從心﹑俱爲太僕寺卿。神木道副使夏廷印﹑河西道副使王希舜﹑俱爲光祿寺卿。延綏戶部郎中朱予昇﹑爲光祿寺少卿。鄜州知州李芳澂﹑爲山西布政使司參議。神木縣知縣徐之龍﹑安塞縣知縣黃瑤﹑宜君縣知縣賈士璋﹑宜川縣知縣尢一徳﹑俱爲山西按察使司僉事。各蔭一子入監讀書。神木縣典史章徳英﹑爲河南濟源縣主簿。

○追贈山西殉難署澤州事潞安府推官司九韶﹑爲山西按察使司僉事。蔭一子入監讀書。

○原任曹州副將許武光奏言﹑開封前因水淹﹑周王府內﹑有銀二三百萬不止曾被沈壓。乞假臣三年之工﹑搜盡天下遺銀﹑以資兵餉。得上�日﹑帝王生財之道﹑在於節用愛民﹑掘地求金﹑亙古未有。儻此議一行。恐生事擾民深屬未便。許武光﹑借端求官﹑兼圖牟利。殊爲不合著交與該城禦史斥逐。

○辛亥。命內翰林弘文院侍讀學士鄂莫克圖﹑禮部理事官何密達﹑內翰林國史院檢討李中白﹑內翰林祕書院檢討孫自式﹑爲順天鄕試主考官。

○刑科給事中趙進美奏言﹑浙江財賦重地。今�山戊不�荒澇異常。山東洪水肆虐。民不堪命。查蠲卹舊例﹑必經勘明災傷分數﹑部行之。督撫按﹑下至監司府州縣。文移往來﹑動經時月。請飭撫按﹑照道裏遠近﹑嚴定限期。蚤報蚤覆。違者參究。勘過州縣﹑暫停徵此。以俟恩命。其各省備賑倉谷﹑及養士學田﹑當速爲賑發。他如通糶平價﹑勸施煮粥之類。苟行之不力。究無實濟。請敕撫按﹑擇廉能方面官﹑專董其事。巡歷查訪。不時舉報。以爲有司考成。則災黎得以全生矣。得上�日﹑所司查議速行。

○壬子。宴

○壬子宴喀爾喀部落土謝圖汗貢使八百八十四人於禮部

○甲寅。太宗文皇帝忌辰。遣官祭昭陵。

○乙卯。上禦中和殿。平西王吳三桂陛見賜宴

○以加上皇太后尊號覃恩。晉衍聖公孔興燮﹑少保兼太子太保祕書院大學士洪承疇﹑少師兼太子太師。弘文院大學士陳名夏宮保。尙書黨崇雅﹑王鐸﹑金之俊﹑劉余祐﹑俱晉少保兼太子太保。實支正一品俸。尙書髙爾儼﹑陳之遴﹑張鳳翔﹑侍郎兼右都禦史孫承澤﹑李光熙﹑房可壯﹑劉昌俱加太子太保侍郎任浚左副都禦史趙繼鼎﹑俱加右都禦史。通政使孟明輔﹑大理寺卿張鼎延﹑太常寺卿段國璋﹑俱加工部左侍郎。

○起原任都察院僉都禦史趙開心﹑爲左都禦史。吏部右侍郎熊文舉﹑爲吏部左侍郎。工部右侍郎王永吉﹑爲戶部左侍郎。兵部右侍郎李元鼎﹑爲原官。

○調工部侍郎羅碩﹑爲吏部侍郎。升覺羅科爾昆﹑工部理事官李顯貴﹑爲工部侍郎。

○以噶賴﹑爲大理寺卿。胡式裏﹑爲左理事官。佟壯年﹑爲右理事官。布喀﹑爲通政使司左理事官。羅繪錦﹑爲右理事官。

○增設刑部理事官十四員。以拖岱﹑古蘇巴哈連法喀﹑伊巴克圖﹑石納海莫羅﹑塞勒海河﹑烏爾精阿﹑圖爾洪﹑黨凱﹑喇虎﹑覺羅麻賽爲之。

○以正藍旗大理寺卿噶賴﹑漢軍張朝璘﹑俱爲本旗梅勒章京。

○內三院會同禮部議本年順天鄕試。滿洲﹑蒙古生員。筆帖式﹑應同一榜。漢軍生員。筆帖式﹑漢生員﹑監生﹑應同一榜。明年會試殿試俱照此例從之

○丙辰。太祖武皇帝忌辰遣官祭福陵

○丁巳。以大婚禮祭告天地﹑太廟遣固山貝子吳達海﹑禮部尙書阿哈尼堪﹑固山額眞藍拜行禮。

○遣湖廣道監察禦史楊旬瑛﹑巡按廣東河南道監察禦史姜圖南﹑巡視茶馬。

○兵部題敍恢復陜西臨洮﹑涼州﹑甘肅等處﹑巢�刀殺叛犭

�回﹑有功官員。副將馬寧﹑加署都督同知。外委副將趙光瑞﹑參將韓自隆﹑遊擊姚寵﹑都司僉書李世耀﹑劉國玉﹑守備狄應魁﹑石進才等﹑俱準實授從之。

○戊午。冊立科爾沁國卓禮克圖親王吳克善女爲皇后。是日質明﹑設皇后儀仗於卓禮克圖親王邸。設黃案。一於院中。一於東側。以受冊寶盝﹑置中黃案。皇上鹵簿﹑全設太和殿前。設黃案一於殿中。置冊寶彩亭二﹑於太和門外階下。內院﹑禮部官﹑俱朝服。以次捧冊寶由中道入置殿中黃案上。上朝服。出禦太和殿。視冊寶畢。內院官捧冊寶授冊封使臣使臣跪受。自殿中﹑由中道捧出禮部官前導。至太和門外置冊寶各一彩亭。校尉舉冊亭在前寶亭在後。由協和門出詣皇后邸。是日蚤﹑先遣兩親王。奏請皇太后至位育宮。皇太后乘輦出宮。設儀仗。作樂至協和門。皇太后儀仗停候。皇太后輦由中道入。上出宮﹑步迎至太和門內。皇太后由太和殿入宮。冊封使臣旣至皇后邸卓禮克圖親王等朝服出迎置冊寶彩亭於門外皇后同母妃及格格等朝服迎於院中序立。內院禮部官﹑捧冊寶由中道入置東側黃案上。讀冊內院官﹑於東側西向立﹑讀冊寶文畢以冊寶授女官二女官跪受獻皇后皇後跪受授侍立女官。女官跪受置中黃案上。皇后興。望闕行六拜三跪三叩頭禮畢。皇后升輦。女官捧冊寶盝﹑仍置彩亭內儀仗鼓樂前導。至協和門。儀仗停止。二女官捧冊寶前行。皇后輦。由中道入。至太和殿階下。皇后降輦。由中道入宮。和碩親王以下有頂帶官員以上悉朝服。集朝會所。固倫公主﹑和碩福金以下﹑一品命婦以上悉集宮內。巳刻禮部堂官奏請上禦中和殿上出禦殿多羅郡王以上﹑於太和殿階上立。多羅貝勒階下立。固山貝子以下﹑有頂帶官員以上﹑俱於太和殿丹墀內排立。上率諸王入宮。於皇太后前。行三跪九叩頭禮畢。上復禦中和殿。諸王出立殿外階上。皇后率諸王妃﹑朝見皇太后。行六拜三跪三叩頭禮畢。還宮。諸王妃入侍皇太后。上出禦太和殿賜諸王﹑及察哈爾額駙阿布鼐親王﹑土謝圖親王﹑卓禮克圖親王等﹑並貝勒﹑文武羣臣宴。宴畢。上回宮皇太后乘輦還宮。上送至太和門內﹑乃還。皇后冊文曰﹑朕惟乘乾禦極﹑首奠坤維。弘業凝庥﹑必資內輔義取作嬪於京室。禮宜正位於中宮。咨爾博爾濟錦氏﹑乃科爾沁國卓禮克圖親王吳克善之女也。毓秀懿門。鐘靈王室。言容純備﹑行符圖史之規。矩度幽閒﹑動合安貞之徳。玆仰承皇太后懿命﹑冊爾爲皇后。其益崇壼範。肅正母儀。奉色養於慈闈。懋本支於奕世。欽哉。寶文曰。皇后之寶。

○己未。諭禮部﹑朕惟源深者流長。本固者枝茂。正人倫之始。惇發祥之自。所關詎不重歟。朕眇玆衝幼﹑托臣民之上。得偕淑配﹑以承宗廟皆聖母劬勞恩育之所致也考諸往古爰式舊章穆淸隆受冊之儀嘉禮成而崇慈極。天安行慶賀之典大廷集而奉徽名。今恭加上聖母徽號曰昭聖慈壽恭簡皇太后。蓋因宜家之慶﹑以祈聖善之康。爾禮部其擇吉具儀以聞

○庚申。上禦太和殿諸王貝勒。文武羣臣﹑上表行慶賀禮。是日﹑以冊立皇后﹑詔告天下。詔曰﹑朕惟聖化始於二南。作配協鳳鳴之盛。天庥垂於萬世。於歸廣麟趾之祥。正位中宮。勤宣風教。朕纘承鴻緒。祇荷丕基。愼擇淑儀。覃延後嗣。邇者昭聖慈壽皇太后﹑特簡內徳。用式官闈。仰遵睿慈﹑謹昭告天地﹑太廟。於順治八年。八月十三日。冊立科爾沁國卓禮克圖親王吳克善之女爲皇后。貞順永昭奉尊養之令典敬恭匪懈。應天地之同功。爰合徳於陰陽。期錫類於仁孝詔告天下咸使聞知。

○定南王孔有徳疏報﹑總兵綫國安﹑馬蛟麟﹑克柳州梧州二府。並所屬十二州縣。下兵部。

○辛酉。諭戶部﹑漢人投充旗下﹑原令窮民﹑藉以養生。又恐多投﹑以致冒濫。是以定有額數。乃睿王所收人數已足。又指稱伊子多爾博名下﹑亦應投充。遂濫收至八百名之多。且有借勢投充﹑遂占人田地者。甚屬不合。爾部卽查多爾博投充人役冊。逐名開寫發回該州縣﹑與平民一體當差。其投充人本身田地﹑仍著畱給。如有帶投他人田地者﹑俱著查明。歸還各原主爲業。

○壬戌。兵部奏言﹑馬步兵舊﹑設經制﹑原定馬三步七。今查各地方﹑有水有陸。有宜步宜馬之不同。如直隸﹑河南﹑山東﹑山西﹑陜西﹑皆平原大陸。非騎兵不能馳騁。以上五省﹑應馬三步七﹑無容再議外。如江西﹑湖廣﹑福建﹑廣西﹑四川﹑或系濱江沿海。或多崇山峻嶺。以上六省﹑應馬二步八。至江南浙江二省﹑半系水鄕。設有水師﹑多用大小戰艦。馬一步九。就馬二馬一之中﹑又有用馬之處﹑卽馬二猶爲見少者。又有不用馬之處﹑卽馬一猶存見多者。應聽各該督撫﹑酌量地方情形通融裒益。總期適符額數。旣可省購馬之資。且可省措給艸料之煩。官兵朋樁之費。而馬步皆濟實用矣從之。

○執固山額眞吏部尙書譚泰付部臣議罪。諭曰﹑譚泰昔在部中尙有忠君爲國之意及觀邇來但知爲已營私。凡部中一切事務朦朧奏請或經朕察出。諭以事當如此。伊卽厲色爭勝。內任己意。外則矯上�日而行。因佟圖賴爲伊妹夫。明知固山額眞金礪﹑駐防杭州。妄稱缺出。遂越旗而用佟圖賴。夫墨爾根侍衛李國翰﹑劉之源﹑與金礪﹑同時駐防。彼二人何嘗出缺。豈非譚泰恣行已意乎。且譚泰所任者﹑吏部也。乃於六部之事無不把持。凡此狂悖之行。諸王內外大臣﹑或不知朕意。誤以爲譚泰有所奏請﹑朕輒聽從遂懼其威權。羣起而附和之。朕慮遷延日久﹑則幹連者必多。故執之付廷臣議。今𨿽有譚泰幹連之人﹑朕俱不罪。其譚泰。兄弟亦不必連坐。諸王﹑議政大臣﹑可卽遵上�日勘問﹑取譚泰口供以聞於是會訊譚泰﹑俱服。議未上。會護軍統領巴圖魯侯鰲拜訐稱譚泰昔與公主爭房園。圖賴令塞爾特﹑將告譚泰之狀自西安府帶來。譚泰差塞爾特之牛錄章京希思漢﹑於途中扯碎其狀棄之。囑塞爾特誑言付與索尼。於是我等議將譚泰監禁。將希思漢處死。後譚泰爲吏部尙書﹑因希思漢爲伊而死。遂將希思漢牛錄章京之職﹑令其兄黑石痕承襲。又譚泰監禁時﹑睿王遣人送野雉豕肉。譚泰私謂使人曰王若拯我已死之身於監禁之中。吾當殺身報恩。睿王遂將譚泰﹑從監內取出優養。此事端重王可證。又上幸睿王第時﹑譚泰未曾隨駕。次日睿王斥責我等譚泰在王側坐云﹑我死亦在此門生亦在此門。此語隨駕大臣﹑並侍衛等皆知。又葬睿王時﹑譚泰言睿王救我出監﹑特加優養。此恩惟有誓告天地﹑圖報王之子﹑王之臣爾。譚泰之感激睿王如此。當太宗皇帝時﹑何嘗不厚蒙恩養。獨不思所以圖報耶。譚泰素與何洛會無隙。以迎合睿王意﹑遂取何洛會兄弟家產。又誣無辜之巴圖海將圖爾格取去。尋卽殺之。睿王將巴布海奴僕家產悉與譚泰。後譚泰被監禁時我與圖賴﹑錫翰﹑鞏阿岱﹑索尼公議以巴布海無罪。其家產應給與其兄巴布泰。而譚泰擅自奪去。並將圖爾格﹑圖賴塋室。盡行拆毀。又諸王命譚泰往海子啟奏陳泰﹑李率泰之罪。譚泰曰﹑爲何排擠我﹑若有我不猶愈乎。竟不往。諸王﹑議政大臣皆知。又恭送孝端文皇后梓宮往昭陵。譚泰悍然不往。又上與諸王﹑在南苑行獵。譚泰擅馳大羣之馬。端重王知之又戶部王大臣﹑奉上�日將給碩對﹑喀木圖﹑原領籍沒之家產盡給與索尼。譚泰隨差布蘭﹑謂索尼曰﹑𨿽有上�日汝不可受。索尼不從。譚泰對眾發怒﹑言上於碩對﹑喀木圖﹑欲養卽宜養之。欲殺卽宜殺之如何將彼家產盡行奪去。令彼如何度日。貝子錫翰﹑鞏阿岱及席訥布庫皆知之。以上罪款與譚泰對質﹑皆實。於是諸王大臣議譚泰並伊子伊孫﹑應俱論死。籍沒家產。希思漢兄之世職。應革退奏入得上�日﹑譚泰﹑著卽正法。籍沒家產。其子孫﹑從寬免死。黑石痕。著革職。

○癸亥。停一等公愛星阿所加三等阿達哈哈番俸。

○甲子。以上昭聖慈壽恭簡皇太后徽號。祭告天地太廟社稷。遣鎭國公固山額眞刑部尙書韓岱﹑禮部尙書阿哈尼堪﹑固山額眞戶部尙書噶達渾﹑固山額眞藍拜行禮。

○是日﹑上皇太后奏書﹑子皇帝臣謹奏恭惟聖母昭聖慈壽皇太后陛下﹑篤天之祜。如月之恆。臣仰荷恩勤﹑爲求淑配。深承慈極﹑莫罄報私。恭率羣工﹑上加徽號。伏祈聖母垂慈鑑允俾展微忱胥協四海之歡心永享萬年之洪澤。臣不勝惓惓之至。謹奏。

○護軍統領巴圖魯侯鰲拜列款訐護軍統領伊爾徳。一﹑上避痘南苑時﹑擅令內直員役更番。一﹑私減守門護軍額數一疾忌鰲拜﹑巴哈爲上效力下刑部審實。部議伊爾徳應論死籍沒上貸其死削一世職畱任準折贖。

○乙丑。上禦太和殿奉冊寶﹑率諸王﹑貝勒文武羣臣詣昭聖慈壽皇太后宮恭加上。徽號﹑行禮。冊文曰﹑子皇帝臣謹稽首再拜上言﹑聖化啟自宮闈。肇修嘉禮。盛典隆於尊養加上徽稱。萬國翔歡。羣工胥慶。恭惟聖母昭聖慈壽皇太后﹑翼襄皇考。篤育眇躬大婚之禮旣彰。慈訓之恩益懋。謹告天地太廟社稷率諸王﹑貝勒﹑文武羣臣。恭奉冊寶加上尊號曰昭聖慈壽恭簡皇太后。伏願太平有象。聖壽無疆。鼎歷綿延於萬年。本支丕承於奕世。臣誠歡誠忭﹑稽首頓首﹑謹言。寶文曰﹑昭聖慈壽恭簡皇太后寶。

○遣官祭城隍之神。

○以都察院右都禦史管左副都事趙繼鼎。仍以右都禦史﹑管戶部右侍郎事﹑督理京省錢法。工部左侍郎管通政使司通政使事孟明輔﹑爲刑部右侍郎。

○遣官祭金帝陵

○丙寅。以恭上皇太后徽號禮成。上禦太和殿諸王﹑貝勒﹑文武羣臣上表﹑行慶賀禮是日﹑頒詔天下。詔曰﹑朕惟帝王﹑孝治天下﹑尊養隆備﹑鴻章顯號因事有加乃人子之至情。古今之通義也。朕丕承大命﹑奄有萬方揆厥所由﹑實承懿訓﹑至於有成玆爲朕愼擇淑配﹑端範宮闈。嘉禮之始﹑深惟聖母洪慈靡極﹑是以參稽典禮﹑合布歡心謹告天地太廟社稷。於順治八年。八月二十日。率諸王﹑貝勒文武羣臣恭奉冊寶加上聖母昭聖慈壽皇太后尊號曰昭聖慈壽恭簡皇太后。允協羣情。覃敷愷澤所有恩宥事宜﹑開列於後。一﹑親王以下﹑宗室三等輔國將軍以上﹑應加恩賜一外藩諸王﹑各加恩賜。一﹑內外自公主以下﹑至格格各加恩賜。一﹑滿洲﹑及在內蒙古﹑舊漢軍公爵以下﹑拖沙喇哈番以上並年幼襲職﹑隨朝各官以上應各升一級先經頒給誥命各官今遇恩詔升授者於誥命內準增撰世襲罔替舊漢軍阿達哈哈番﹑滿洲拜他喇布勒哈番﹑今遇恩詔亦準撰給誥命玆詔以後已領誥命者如再膺實職﹑不載入誥命之內﹑另行撰給敕書。一﹑內外滿漢官員﹑一品至九品﹑已奉恩詔議給誥敕外其未逢恩詔各官﹑一體通行俱依見授職銜﹑照例給與﹑應得誥敕。京官三品以上仍各蔭一子入監讀書。一﹑在京六品官員以上﹑不與加級者﹑各加恩賜。一﹑官吏兵民人等有犯﹑除謀反叛逆﹑子孫謀殺祖父母﹑父母﹑內亂妻妾殺夫﹑告夫﹑奴婢殺家長殺一家非死罪三人﹑采生﹑折割人謀殺﹑故殺﹑眞正人命﹑蠱毒。魘魅毒藥殺人﹑彊盜﹑妖言﹑十惡等眞正死罪不赦。又隱匿滿洲逃人﹑照例治罪。貪官﹑赦前已發覺﹑罪應至死者﹑不赦外。其餘自順治八年。八月二十日。昧爽以前﹑已發覺﹑未發覺﹑已結正﹑未結正﹑咸赦除之。有以赦前事相告訐者﹑以其罪罪之。一﹑凡貪官罪不至死者﹑免罪追贓革職﹑永不敍用。一﹑見在議革﹑議降﹑議罰﹑及戴罪住俸各官﹑俱免議。一﹑滿洲﹑蒙古﹑漢軍﹑隨徵披甲兵丁﹑出力功戰三十餘年﹑常有得功牌三四次﹑因少一二功牌﹑不得論升者。今天下一統﹑不事徵戰﹑恐終其身﹑不得敍升。該部於旗下﹑察明有如此類者﹑準議升授。一﹑自順治元年以來﹑曾經任用﹑已革職官除大計貪贓及居官不職﹑以致失守城池外。若有事系冤枉被革﹑果有力堪用者在京聽該衙門﹑在外聽該督撫按察明﹑詳開緣由保奏。一﹑滿州兵丁﹑各處徵巢�刀﹑對陣傷損殘廢。未經給賞者﹑該部照例。速行賞卹。一﹑在內滿洲﹑蒙古﹑漢軍﹑或有窮兵﹑無力備馬者﹑該部察明購給。一﹑天下驛遞苦累﹑凡乘傳員役﹑恣行騷擾者﹑前有諭上�日﹑著該督撫飛章參奏﹑未見遵行﹑除已往不究外﹑以後各該督撫﹑巡按﹑如仍前容隱﹑卽以悖上�日論罪。一﹑山陬海隅尙在梗化者﹑果能革心投誠﹑悉赦前罪。如以兵馬城池來歸。仍察其功之大小﹑準與分別升賞。一﹑各處土寇﹑有脇從悔禍﹑縛獻渠魁﹑及賊首翻然向化﹑率眾求撫者﹑前罪均行赦免仍與論功。一﹑凡土賊投順﹑該督撫卽與安插﹑遣之歸農。其豪彊奸民﹑甘冒賊名投順﹑徑同已撫眞賊﹑爭占產業﹑多端誣害﹑有司礙不敢問﹑除從前濫爲收用者免究外﹑以後該督撫按﹑嚴查糾參﹑毋得諉卸。務期良民獲安。一﹑地方人材﹑果有品行著聞﹑及才學優長者﹑著該督撫按﹑核實具奏﹑仍聽吏部考核酌用。一﹑順治五年以前﹑民間拖欠錢糧﹑悉與豁免。一﹑倉庫錢糧﹑或因交盤短少﹑見在追賠﹑家產罄盡﹑不能賠補者﹑察實豁免。一﹑各處解運錢糧﹑途次遇賊劫奪者察實豁免。一﹑大小武官﹑不許擅受民詞﹑及縱令兵丁﹑彊買市物。該督撫按﹑須嚴行察參以蘇小民。一﹑各直省先加城工錢糧﹑準抵八年正額。如恩詔未到以前。八年正額。已徵在官者﹑俱各照數退還仍取花戶領狀﹑繳撫按考察。其有已解各部寺者﹑並發該司府給領不得重累小民。一﹑臨淸燒造﹑苦累小民﹑並漕船帶運﹑已行停止其造過坯片。已費工本﹑並民船長短載帶甎納價俱準一體豁免。一﹑江南﹑浙江﹑福建﹑江西﹑山東等處。題派綾紗又三色榜紙龍瀝紙價﹑姑念地方初定﹑通免三分之一仍分三運起解一漕船缺額﹑已準動輕賫銀兩﹑責令運官自雇﹑不得重派地畝﹑又拏民船﹑以蘇苦累。一﹑凡應追贓私﹑察果家產盡絕﹑力不能完者﹑槪與豁免。毋得株連親族。一﹑凡失落之物﹑及被盜贓物﹑如本主認明﹑原物給主﹑免究收盜之罪。一﹑京城內外﹑有鰥寡孤獨﹑窮苦無依者﹑該部院著五城禦史﹑兵馬司﹑宛大二縣﹑實察名數﹑酌量周卹。其順天八府﹑及各省府州縣衛所﹑舊有養濟院皆有額設米糧﹑該部通行設立給養。該道府官﹑從實稽察﹑俾沾實惠。一﹑國子監監生﹑免坐監兩月。已撥歷者﹑免歷事兩月。一﹑各直省儒學貧生﹑該地方官﹑核實申詳學政於學田內﹑動支銀米賑給。一﹑在京各衙門官﹑在任年久﹑父母年老﹑未得歸省者﹑許堂印官﹑據實具奏﹑給假省親﹑仍來供職。一﹑滿洲﹑蒙古漢軍舉人﹑於明年會試﹑原額取六十名今加額二十五名。於戲。正家及國。愛親達民。惟我聖母﹑保祐申重。克臻顯懿。凡爲臣子宜敬承天庥祝宣萬年以底於太平。布告中外咸使聞知。

○遣山東道監察禦史劉嗣美﹑巡按山西。

○江南蘇松巡按秦世禎﹑以江南賦重差煩徵解失宜﹑民不堪命條上興除八事。一﹑田地﹑令業主自相丈量明注印冊以淸花詭。一﹑額定糧數﹑俱塡易知由單﹑設有增減另給小單一紙﹑則姦胥不得籍口。一﹑由單詳開錢糧總撒數目﹑及花戶姓名﹑先給後徵以便磨對。一﹑催科不許差人﹑設立滚單﹑以次追比﹑則法簡而事易辦。一﹑收糧聽裏戶自納簿櫃俱加司府封印﹑以防姦獘。一﹑解放先急後緩﹑勒限掣銷完驗﹑不得分毫存畱衙役之手。一﹑民差查田均派﹑排門冊對﹑庶不至苦樂不均。一﹑備用銀兩每事節省﹑額外不得透支。布政司將徵解原冊﹑按季提查﹑年終報部扶同容隱者﹑按律議處庶無那移侵欺下所司議。

○戊辰。追復肅親王豪格爵﹑建碑紀績於塋上其文曰﹑爾和碩肅親王豪格﹑乃太祖武皇帝之孫﹑太宗文皇帝長子。當徵蒙古札魯特﹑東魁﹑察哈爾﹑鄂爾多斯諸國時﹑所在克敵﹑收服其國。逮屢徵明國﹑所在擊敗敵兵﹑攻克城池甚多。封爾爲和碩肅親王。平定朝鮮時﹑率左翼兵﹑屢敗敵眾﹑下其城。同睿王於山海關﹑破流賊二十萬眾。克定中原。順治三年。又統大軍﹑巢�刀除四川逆寇﹑平定郡縣。師還之後值睿王專政啟釁﹑遽加以罪名﹑輒行拘系﹑抑勒致死。朕知爾無罪﹑不勝悼念。仍追封爾爲和碩肅親王用建冢碑﹑傳之後世

○己巳。諭戶部﹑朕軫念百姓疾苦。凡事有不便於民者﹑悉令罷之。今四川進貢扇柄﹑湖廣進貢魚鮓﹑道經水陸去京甚遠夫馬船隻﹑動支錢糧苦累小民。朕甚憫之。以後永免著爲令爾衙門卽行榜示﹑務使小民休息。咸沾徳意。

○庚午。禦史楊旬瑛﹑焦毓瑞姜圖南﹑出差引見。上賜茶。諭之曰﹑巡方爲朕耳目之官。必持身淸正﹑乃能率屬。爾等行此。宜敬殫厥職。以副朕意。

○辛未。吏部奏言﹑一等精奇尼哈番﹑向無帶拖沙喇哈番之例。今議自精奇尼哈番﹑至侯﹑俱準帶拖沙喇哈番。得上�日﹑嗣後或升或降照此定例。

○壬申。宴喀爾喀部落土謝圖汗﹑車臣汗貢使三百九人於禮部。

○以巢�刀川寇功﹑加原任陜西關南道副使朱受祐﹑布政使司參政。

○奪胡薩裏所襲伊兄胡敏拜他喇布勒哈番﹑又一拖沙喇哈番職。以胡敏所養兄子嶽甘襲之。

○初﹑格巴庫襲其父三等阿思哈尼哈番職﹑歷升三等精奇尼哈番。至是命分襲之﹑以其弟朱孔額﹑爲三等阿思哈尼哈番。格巴庫﹑爲三等阿達哈哈番。

○癸酉。諭戶部﹑睿王指稱作子多爾博名﹑多投充人役。朕前已傳諭爾部﹑俱令查還各州縣。今又聞其指稱莊內人數不足﹑濫令投充至六百八十餘名。夫莊內人數不足亦止可收貧乏無業者﹑用以力農。乃所收﹑盡皆帶有房地富厚之家。殊屬不合。爾部查照投充原冊﹑逐名開寫。發還各州縣。照例納糧應差。其中或有帶投他人房地者﹑俱嚴責各地方官﹑確查明白。歸還各原主爲業。

○浙江巡撫蕭起元奏報﹑固山額眞金礪等﹑同督臣陳錦﹑提督田雄等﹑率滿漢戰船乘潮出關﹑擒獲僞蕩湖侯阮進於橫洋獲僞敕僞印。直抵舟山疏入。下所司知之。

○甲戌。巡按山西禦史劉嗣美引見。上禦太和殿。召嗣美入殿內﹑面諭曰﹑朕以爾爲耳目簡任巡方。爾其仰體朕意。察吏安民。淸公自矢。則有司皆以爾爲楷模。而循吏必多矣。於是賜茶而遣之。

○是日﹑上親宴卓禮克圖親王吳克善於南臺。

大淸世祖體天隆運定統建極英睿欽文顯武大徳弘功至仁純孝章皇帝實錄卷之五十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十

順治八年。辛卯。九月。乙亥朔。

○丙子。諭吏部。前詔內優升之語﹑乃謂加一級外﹑再加一級﹑合爲一職。此卽優升也。譚泰﹑厚其所親薄其所惡優升之官﹑竟有加至三四半个前程者。著分別此等。此次恩詔﹑勿與加級。

○攺昌平州副將爲參將。居庸關參將爲都司。裁昌平州守備一員。調昌平州兵四百名於涿州。

○戊寅。上禦中和殿。賜阿霸垓部落都思噶爾﹑敖漢部落齊隆巴圖魯等宴。

○賜內大臣伯索尼牝馬一百九匹。貝勒拜尹圖喀爾楚渾﹑貝子錫翰﹑鞏阿岱﹑公韓岱各五十匹其文武各官﹑俱酌賜有差。

○以禦史曹葉卜﹑爲陜西按察使司僉事寧夏道王顯﹑爲湖廣按察使司僉事下江道升福建布政使司參政管按察使事鄭廷櫆爲江南布政使司右布政使。福寧道參政李長春。爲江西按察使司按察使山東東兗道參政謝道爲江南按察使司按察使。浙江驛傳道參議南洙源爲浙江按察使司副使﹑溫處道陜西關內道參議秦嘉兆爲福建按察使司副使﹑驛傳道。湖廣下湖南道參議楊璥﹑爲山東按察使司副使﹑登萊道山東濟南道參議張尙﹑爲山西按察使司副使井陘道陜西莊浪參議馮士標﹑爲四川按察使司副使建昌道。福建建南道僉事曾延孔﹑爲山西布政使司參議﹑河東道山東濟南道僉事李吉士﹑爲河南布政使司參議﹑督糧道浙江嚴州府知府錢廣居﹑爲陜西按察使司副使關南道江南寧國府知府管起鳳爲河南按察使司副使﹑汝南道滁州知州李嘉猷爲江西按察使司僉事﹑湖東道六安州知州邱承緒﹑爲湖廣按察使司僉事﹑荊西道陜西漢中府同知薛良朋爲四川按察使司僉事﹑上川南道湖廣漢陽府知府傅應星﹑爲山東都轉運鹽使司運使。山西平陽府知府徐來麟﹑爲長蘆都轉運鹽使司運使。補原任山東東昌道周日宣﹑爲山西按察使司副使﹑易州道江南水利道副使王言﹑爲山西按察使司副使﹑岢嵐道。

○復大學士範文程﹑二等精奇尼哈番

○山東濟南﹑兗州﹑東昌﹑靑州府屬州縣﹑及左衛齊河屯水。

○己卯。頒慶賀皇太后皇上表文﹑皇后箋文式樣。於各藩王﹑及督撫提鎭等衙門

○刑部奏言﹑吏部蒙古理事官濟蘭圖先曾爲盜殺人劫財後自投首應免死。革職。解牛錄及部任。鞭一百。籍沒家產從之

○以加上昭聖慈壽皇太后徽號禮成。遣學士葉成格等﹑頒詔朝鮮。賫賜其國王蟒緞幣帛五十疋。

○庚辰。禮部擬定儀注。王以下﹑各官以上﹑升級授官謝恩。王﹑貝勒﹑貝子﹑公﹑大臣等。出師凱旋受賞謝恩。王以下文武各官以上﹑遇慶賀頒賞謝恩。外藩王以下﹑公以上﹑及喀爾喀貢使朝見俱設鹵簿。奏樂。鳴鐘鼓。上禦太和殿鳴贊官﹑唱贊行禮。王以下﹑各官以上﹑娶妻娶子婦。謝恩﹑或於中和殿﹑或於位育宮﹑俱朝服行禮。不唱贊。其不時賞賚謝恩。便服行禮亦不唱贊。上親徵出獵。外藩王以下公上﹑於行在朝見。賜宴﹑各官侍班。鳴贊唱贊行禮。如不賜宴﹑不侍班。行禮亦不唱贊。從之。

○革福建建南道僉事曾延孔職。以巡按王應元﹑劾其賚婪狼籍故也。

○以故三等阿達哈哈番胡敏子拉古﹑拜他拉布勒哈番又一拖沙喇哈番額布痕叔科虎爾﹑托克托會伯子鄂博對﹑溫都拉虎兄莽鼐恩格參子紮木素﹑覺羅布爾三孫吳齊倫杭書弟喀爾馬察拜他喇布勒哈番喇拉兄擺思哈喇﹑陣亡二等阿達哈哈番張亮子國泰﹑拜他喇布勒哈番又一拖沙喇哈番達賚子紮穆素﹑拜他喇布勒哈番額布根子奇塔忒﹑劉應舉弟應徳﹑鈕成憲子維邦。王國臣弟國用﹑拖沙喇哈番西爾特子莫洛﹑巴牙爾圖弟沙禮塞冷弟紮木蘇﹑張登云子鳳祥。各襲職。

○壬午。賜琉球國王敕諭曰爾國恪承天命奉表投誠朕甚嘉焉。奏內有云獻琛稍寬於來禩。以故館畱周國盛等三人在京。隨於七年。五月﹑遣梁庭漢等十九人回諭爾國。迄今故明敕印未繳。並去使亦無消息。意者海道迂遠﹑風濤險阻。抑有別故﹑未達爾國耶。來使畱京日久。朕甚憫念。今賞賜表裏銀兩遣歸。沿途給與口糧。並增駕船夫役偕。通官謝必振﹑回報爾國。聽爾國便宜復命。用示朕懷柔至意。特諭。

○賜平西王吳三桂金冊金印。冊曰。朕聞有一代。應運之君。必有一代翊運之臣。結以腹心﹑共襄大業。是以尊賢用能﹑崇功尙徳﹑乃國家之盛典。乘機遘會﹑達變通權﹑乃明哲之芳蹤。分別功迹。特予表揚。古昔聖王之鉅典也。朕登大寶。特仿古制。視諸臣功徳差等﹑授以冊印。俾榮及前人。福流後嗣。咨爾平西伯吳三桂﹑洞識天時。當睿王統兵西徵之際。爾卽擒流賊說士﹑遣官歸命軍前。迨王師式臨蚤已開關迎入。又隨睿王破賊兵二十萬﹑底定中原。大功茂著。宜膺延世之賞永堅帶礪之盟。順治元年。十月十三日﹑授以冊印。封爲平西王。子孫世襲罔替。後領兵在陜西階州地方誅僞秦王朱生福﹑僞定遠侯趙榮貴﹑並賊七千有餘。獲僞定遠侯印一顆。僞總兵印十顆。遣官兵至碧魚口﹑斬賊兵三百餘名。擒戮僞總兵王應選。在富平縣﹑延安府等州縣美園等處地方﹑斬僞經略王永彊﹑髙友才﹑僞總兵﹑副將﹑參將遊擊﹑郭玉麒等官五百四十名。並賊二萬六百有餘。獲僞定國將軍印一顆﹑僞官印十一顆。攻克山陜二省五十八城。遣官兵在同官縣﹑臨縣等處地方﹑斬僞經略平四﹑僞總兵﹑副將﹑參將﹑遊擊等官二十六名﹑並賊兵五千五百有餘。獲僞印六顆。在延安府﹑府谷縣﹑招降僞總兵官二名僞道一名﹑僞副將一名﹑並兵六百名。今特授金冊金印。仍封爲平西王。王其益勵忠勤。屏藩王室。欽哉﹑無斁。

○敕諭平西王吳三桂曰。四川逆賊盤聚。斯民陷於水火。玆特命爾統領大軍﹑入川徵巢�刀。凡事與墨爾根侍衛李國翰﹑計議而行。投誠者撫之﹑抗拒者誅之。若武官有功﹑核實題敍有臨陣退縮﹑遲誤兵機﹑不遵號令﹑應處分者﹑聽王便宜從事。若罪大﹑不便自處者﹑指名參奏。其應用糧餉﹑會陜西﹑四川﹑總督﹑巡撫﹑料理支給。地方旣定之後。凡軍機事務﹑悉聽王調度。其一應民事錢糧﹑仍歸地方文官照舊管理。文武各官有事見王﹑俱照王禮謁見。王受玆重任。其益殫忠猷。禮以律己廉以率下。務輯寧疆圉。寬朝廷西顧之憂欽哉。

○浙閩總督陳錦疏言﹑賊渠阮進﹑張名振等﹑擁僞魯王盤踞﹑舟山臣會同固山額眞金礪﹑劉之源﹑提督田雄等﹑統兵進巢

�刀由定關出海遇賊艘於橫洋奮擊﹑敗之生擒。僞蕩湖侯阮進遂至舟山掘陷其城。我兵奮勇齊登。賊勢屈。因縱火自焚僞官及家口俱爲灰燼。張名振聞城破遂擁僞魯王遁去捷聞下所司察敍

○革江南徽寧道參政袁仲魁職以巡按上官鉝劾其貪縱不職故也。

○癸未。革浙江紹臺道副使耿應衡﹑金衢嚴道參議王鏞職。以巡按杜果﹑劾其貪黷故也。

○甲申。諭戶部﹑盛京癸酉年定例。凡系本家奴僕開戶另造者。許其編入。其系各戶長﹑同造一戶者。許其編出。今有以盛京戶口冊內另戶之人﹑稱原系伊家奴僕具告者﹑毋準。其冊內本同戶﹑乃告稱非伊家奴僕者亦毋得開出。再自入北京以來牛錄章京驍騎校﹑因披甲人﹑先後參錯。出徵﹑其主不知。而小撥什庫﹑以爲戶口各異。可以關支糧米。大幹法紀。將一家兩披甲。分記者﹑有之以家下奴僕分記者﹑亦有之。今當編審之年。各該牛錄章京﹑驍騎校﹑小撥什庫﹑及戶長會議﹑果系兄弟﹑聽其別編。果系本家奴僕﹑各歸戶長造送。此編審時﹑如以家下奴僕﹑復行開戶造送﹑後𨿽告稱原系伊家奴僕﹑不準仍聽另戶。如將未成丁之子﹑分戶造送者﹑論罪。其無嗣寡婦﹑守節不嫁﹑不願同承產之人編入。情願於身在之日﹑另注冊籍﹑以爲生計者。將承產人姓名立戶。後開或嬸母。或嫂或弟婦﹑或侄婦﹑滿洲奴僕若干﹑漢奴僕若干﹑另爲一款造送部內。此婦或再醮﹑或身故﹑按冊上姓名﹑準其承管。

○科爾沁國卓禮克圖親王﹑及福金﹑察哈爾國公主等﹑歸國命和碩親王以下﹑尙書以上及親王郡王﹑福金等﹑設宴餞送之

○以甲喇章京管效忠爲都督僉事。充鎭守天津總兵官。

○丙戌。罷戶部尙書雅賴﹑工部尙書兼梅勒章京譚布﹑戶部侍郎索爾果﹑屯泰﹑刑部侍郎碩爾對﹑工部侍郎伊爾格徳﹑都察院左都禦史覺善職。

○以三等阿思哈尼哈番希福﹑在部勤勞。且有軍功。加爲一等阿思哈尼哈番

○以碩塞吳把什﹑出使效力。授拖沙喇哈番。

○以固山額眞卓羅﹑爲吏部尙書。固山額眞藍拜﹑爲工部尙書。固山額眞俄羅塞臣﹑爲都察院﹑左都禦史升都察院副都禦史車克﹑爲戶部尙書。納都戶﹑爲都察院副都禦史。調吏部侍郎羅碩﹑爲工部侍郎。屠賴﹑爲吏部侍郎。布克沙﹑祝世允﹑俱爲戶部侍郎。趙布泰﹑爲刑部侍郎。寧古裏﹑爲吏部啟心郎。吏部啟心郎馬希納﹑爲戶部啟心郎。協領宜爾格徳﹑爲工部理事官。

○升鑲紅穬漢軍梅勒章京趙國祚﹑爲本旗固山額眞。鑲紅旗滿洲英固徳﹑鑲藍旗滿洲巴海﹑俱爲護軍參領。正藍旗滿洲班布裏漢軍李武﹑俱爲甲喇章京。

○封阿霸垓部落都思噶爾爲郡王。以其自喀爾喀率所屬部落投誠故也。

○以故三等精奇尼哈番伊爾登子伊納穆﹑拜他喇布勒哈番達蘭泰子格英﹑襲職。

○復拜他喇布勒哈番多爾濟塔布囊﹑拜都喇﹑三等可達哈哈番白喜﹑拜他喇布勒哈番職。

○命固山額眞噶達渾率官兵﹑往徵鄂爾多斯部落多爾濟。

○授刷彥爲拜他喇布勒哈番念其父費英東紮爾固齊功也

○丁亥。除永平府黃土大毛義院石門﹑四關荒地屯糧

○戊子。輔國公席布錫倫卒。謚悼湣

○己丑。封多羅簡郡王濟度﹑爲和碩鄭親王世子。

○解宣大總督佟養量任。以科臣袁懋功﹑糾其不通文義故也。

○諭喀爾喀部落土謝圖汗﹑車臣汗﹑伊斯丹津喇嘛﹑大小貝勒等曰爾等�山戊不�貢牲畜七十二頭口﹑已經收納。至巴林人畜因不能賠償﹑止以馬百匹﹑駝十頭﹑贖罪。是爾等無歸附之意故爾如此。今若歸我巴林人口﹑遣爲首諸貝勒入覲﹑其牲畜自當寬免。如遵朕命﹑則爲首四旗�山戊不�貢﹑自當收納。其諸小貝子各自貢獻﹑俱行停止。倘不歸我﹑巴林人口﹑不遣爲首諸貝勒入覲﹑則爾等使臣可勿遣。�山戊不�貢可勿獻。玆將爾等贖罪馬百匹。駝十頭髮還。

○庚寅。刑科左給事中魏象樞奏言。啟沃聖徳。全賴輔臣。我皇上萬幾之暇﹑偶有燕幸﹑如前後左右﹑無才徳碩望之老臣。萬一勞逸不節。出入不時誰爲奏請者。請於臨禦之際卽召滿漢輔臣二人﹑講說治道﹑以弼成聖徳。仍擇滿漢詞臣﹑文學雅重者數人備顧問記起居更宜節省遊幸。以愼保聖躬。報聞。

○壬辰。攺承天門爲天安門

○癸巳。上出都行獵。是日駐蹕蘭坊。

○定世子下官屬甲喇章京品級長史一員。頭等護衛六員。牛錄章京品級典儀一員二等護衛五員。拖沙喇哈番品級典儀二員三等護衛六員護軍校品級典儀二員。

○甲午。上駐蹕下濠水。

○以兵科右給事中李化麟﹑爲禮科左給事中。禮科給事中李人龍爲兵科右給事中。

○乙未。上駐蹕棗裏莊是日﹑東安遊擊徐子能﹑知縣塗應驥詣行在朝見賜食各賞蟒衣一襲。

○丙申。上駐蹕楊村。是日河西務遊擊李澤芳﹑鈔關分司。傅昌期等詣行在朝見賜食。各賞蟒衣一襲。

○丁酉。上駐蹕小營地方

○定迎神禮儀。凡宗室以上迎請神者。奉神入黃輿﹑令八人肩舁。前引禦仗二對辟道黃輿禦仗及黃衣帶帽﹑俱畱貯祀神之家。其人役﹑令祭祀之家預備。至迎神時。親王以下﹑民以上。乘輿馬者﹑途遇﹑俱下候過有列執事者﹑執事人役俱回避。

○戊戌。上駐蹕牛家屯。是日天津道徐永禎﹑通州道李麟翔通州副將張惟一﹑督餉主事蘇霖待詣行在朝見賜食各賞袍帽等物有差。

○隨徵左都督總兵官馬蛟麟卒

○己亥。上駐蹕董郭莊。是日總督倉場戶部侍郎任浚巡倉禦史焦毓瑞等詣行在朝見賜食。各賞袍帽等物有差。

○庚子。上駐蹕壩上。是日﹑三河縣知縣孟希舜﹑詣行在朝見。賜食。賞袍服一襲

○戶部左侍郎王永吉﹑條奏三事。一﹑查衛所屯地﹑分上中下三等。撥上田予運丁以濟運費。一﹑各項折色銀兩仍令官收官解。其本色物料動支折價采買。如舊額不足﹑酌加數倍﹑以蘇民累。一洲田丈量重爲民害請將蘆課﹑並入各州縣考成﹑酌定五年一次丈量。則蘆政可以不設敕。所司速議。

○續順公沈永忠疏報﹑右路總兵郝效忠﹑進巢�刀黎平逆賊。失利陣亡

○升昌平副將潘立勛爲署都督僉事﹑管浙江副將事。江南提標參將吳登科﹑爲陜西花馬池副將。浙江提標參將於奮起﹑爲陜西興安副將。嘉興署副將馮源淮﹑爲陜西寧夏平羅營副將。

○辛丑。上還宮。

○孝慈武皇后忌辰。遣官祭福陵

○癸卯。喀爾喀部落土謝圖汗﹑車臣汗﹑塞臣汗下白喜泰和等﹑貢馬。宴賚如例。

○以布塞格效力供職﹑授拖沙喇哈番

○甲辰。戶部請每年給平西﹑定南﹑靖南﹑平南四王軍前操賞銀﹑各四十兩。續順公軍前三千兩從之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十一

順治八年。辛卯。冬十月。乙巳朔。享太廟上親詣行禮

○遣官祭四祖陵福陵昭陵

○頒順治九年時憲歷

○丙午。以都察院右都禦史房可壯管左副都禦史事升通政使司左通政傅景星爲通政使太常寺卿管大理寺少卿事張若麒﹑爲太僕寺卿。

○丁未。祕書院檢討徐必遠奏言古今帝王。必畱心聖學。乃能興起太平。臣自八月入署。見所繙通鑑﹑漸次將成𨿽治亂之迹可稽而聖學精微尢期純備惟宋臣眞徳秀大學士衍義於天命人情﹑身心家國咸撮要領伏乞敕諭儒臣譯呈睿覽。必能廣格心之益﹑而觀道化之成報聞。

○己酉。命和碩承澤親王碩塞多羅謙郡王瓦克達爲議政王

○辛亥。免宣府屬衛所本年分雹災額賦

○壬子。予江西殉難按察使司僉事孟學遷祭葬如例

○丙辰。江南巡按秦世禎劾奏江寧撫臣土國寶徇庇貪污諸不法事命革職嚴訊

○丁巳。升刑部啟心郎額色黑爲內國史院大學士。

○調工部啟心郎吳達禮﹑爲刑部啟心郎。以侍讀學士石圖爲工部啟心郎。

○以吳爾加齊﹑爲大理寺左理事官。薩爾堂﹑爲吏部理事官。覺羅額爾徳﹑爲戶部理事官。吳庫禮﹑爲兵部理事官。穆成格﹑爲刑部理事官。覺羅富喀﹑爲中城理事官

○補原任吏部啟心郎何世泰原官。

○以鑲紅旗漢軍祝世允﹑爲本旗梅勒章京正紅旗滿洲希福鑲白旗滿洲察漢甲喇章京科嶽爾圖俱爲護軍參領。

○鎭國公郭賴卒

○庚申。先是監守英王阿濟格章京毛海等赴刑部報云我等四人於三十日早﹑入監巡視。王云聞將吾一子給巽王一子給承澤王爲奴諸婦女悉配夫吾將拆毀廂房﹑積衣舉火等語我等出。至午刻。聞有拆毀房瓦聲是以前來赴告部臣以阿濟格先有燒房之語又曾拋擲食棹焚毀監門且屢犯大罪荷上寬宥。復不自懲輒出妄語奏請治罪下諸王議政大臣議至是議阿濟格屢罪當死。俱荷恩宥今復出妄語燒毀監房監門悖亂已極應論死。奏入得上�日阿濟格疊犯重罪朕不忍致之於死屢行寬宥今復如此卽使從寬再畱亦不安分本應依議正法但朕終不忍加誅可令其自盡

○辛酉。諭厄魯特巴圖魯臺吉曰。爾部落原與本朝如好及喀爾喀紮薩克圖汗俄木布額爾徳尼敗好獲罪逃入爾地爾等遂擅自收畱朕異日興師問紮薩克圖汗之罪﹑何分喀爾喀厄魯特大兵一臨彼此必構大釁爾或將紮薩克圖汗擊破來奏或將紮薩克圖汗逐回原地則彼此不失舊好。倘代人受過殊非所宜爾其審計之

○命固山額眞墨爾根侍衛李國翰領官兵同平西王吳三桂往徵四川逆賊賜之敕諭曰四川逆賊盤聚斯民陷於水火玆特命爾統領漢軍及綠旗兵入川徵巢�刀凡事協輔平西王而行投誠者撫之抗拒拒者誅之。若武官有功。商核題敍有臨陣退縮遲誤軍機不遵號令者。悉助王便宜處分其應用糧餉會同陜西四川總督巡撫料理支給地方旣定之後凡軍機事務悉助王調度其一應民事錢糧仍歸地方文官照舊管理毋得干預爾等各以勛舊特爲簡任須協恭奮勇共矢忠貞不得。各執成見有妨大計若能殫心竭力開拓疆土永奠吾民自有懋賞如或貪黷乖張縱兵玩寇國憲無私爾等勉之。

○升戶部左侍郎馬光輝爲兵部尙書兼都察院右副都禦史總督直隸山東河南提督紫荊等關兼理天津海防軍務。

○壬戌。轉刑部右侍郎孟明輔爲本部左侍郎升大理寺卿張鼎延爲刑部右侍郎

○初宣大總督佟養量以不諳文義爲科臣袁懋功所糾解任至是養量具疏申辯命畱任。

○遣浙江道監察禦史朱紱巡視漕運。

○癸亥。允戶部請各省止畱鼓鑄鑪局一座余悉裁去

○甲子。禮部會同內院議奏元旦冬至平西等四王續順公各節進皇上表一通。皇太后表一通。皇后箋一通各省布政使及參政參議道等官共進表二通箋一通按察使及副使僉事道等官共進表二通箋一通鹽運司苑馬寺各進表二通箋一通各府州直隸州各進表二通箋一通衍聖公眞人各進表二通箋一通總兵官﹑及副將參遊等官共進表二通箋一通都司行都司各衛各進表二通箋一通萬壽聖節俱照此例進表其總督巡﹑撫系京官奉差。不進表箋凡遇慶賀大典﹑具本進賀。又查會典舊例﹑聖節。衍聖公﹑及宣府﹑大同﹑延綏﹑寧夏﹑雲南各總兵官各進馬二匹。今每年除雲南外見俱進馬相應免其進獻奏入從之。先是禮部言十一月初十日冬至應大祀圜丘次日諸王恭進皇上。皇太后皇后禮物諸臣行慶賀禮今皇上行幸﹑相應請上�日得上�日天壇﹑遣官代祀三大節親王世子﹑郡王平西王等四王例進東珠﹑貂皮﹑鞍馬等﹑禮物過多著與內三院再議具奏。至是禮部會同內院酌減貂皮馬匹議上得上�日貂皮馬匹等禮物俱著免進

○乙丑。封肇祖原皇帝興祖直皇帝陵山曰啟運山景祖翼翼皇帝顯祖宣皇帝陵山曰積慶山福陵山曰天柱山昭陵山曰隆業山遣多羅貝勒吞齊固山貝子吳達海等祭告是日祭時日初出啟運山有黃赤靑三色云見從山陵直衝霄漢。

○調陜西按察使司按察使王顯祚爲福建按察使升山東副使天津道徐永禎﹑爲山西布政使司參政督糧道。陜西西安府知府孟繼昌爲浙江按察使司副使驛傳道河南開封府知府丁時升爲陜西按察使司副使關內道湖廣徳安府知府李愼修爲陜西按察使司副使莊浪道河南南陽府知府張獻捷爲江南按察使司副使蘇松道山東參議靑州道孫登第爲江南按察使司副使徽寧道山東僉事懷來道馬登科爲山東布政使司參議東兗道山西僉事河東道王無黨爲山東布政使司參議濟南道山西僉事驛傳道祝思信爲湖廣布政使司參議湖南道工部主事髙鵬南﹑爲福建按察使司僉事﹑福寧道。吳之紀﹑爲湖廣按察使司僉事﹑荊西道。直隸冀州知州金成良﹑爲江南按察使司僉事﹑潁州道。河南鄭州知州王登聯﹑爲山東按察使司僉事﹑濟南道。山西保徳州知州安世鼎﹑爲江西近察使司僉事﹑南昌道。

○壬申。臨鞏總兵官王允久卒。

○癸酉。原任河南光山縣知縣謝楠奏言從來理財者輒曰加賦增稅﹑而民生愈艱國計未裕今目擊應行之政有三。一﹑故明設立衛所官軍卽有屯地每畝止納籽粒三分今舊軍一槪不用。屯地應照民田起科一近湖濱海之地潮沙積成灘漲似應丈量亦應照民田科稅。一﹑舊例配軍遺田止令民間課種。今竟私相授受。似當立法淸追。疏入。得上�日﹑各項錢糧﹑槪從經制。近來章奏﹑言淸屯淸課者紛紛。是何緣故。該督撫按﹑久任地方。若果有隱占等獘﹑何不奏報。如借端利己害民妄爲。條陳情殊可惡著該督撫按卽嚴察虛實奏聞。

十一月。乙亥朔。皇第一子生。

○湖南巡按李敬疏劾上荊南道王燧﹑貪黷乖方命革職下督撫按鞫之。

○丙子。湖廣荊州總兵官鄭四維奏報僞侯於大海向據巫夔拒命今率部眾於彜陵就撫下所司。

○己卯。宴厄魯特部落貢使衛徵。囊蘇等三百二十人及外藩蒙古二十七旗聽事頭目從人於禮部

○辛巳。多羅貝勒喀爾楚渾薨謚顯榮。

○甲申。冬至祀天於圜丘遣禮部尙書阿哈尼堪行禮。

○遣官祭四祖陵福陵昭陵

○乙酉。固山貝子彊度薨。謚介潔

○丙戌。平南王尙可喜奏報官兵恢復雷州府報聞

○己丑。升浙閩督標副將張國勛爲署都督僉事泊江嘉興府副將補原任宣府團練營參將王家賓爲宣府右衛路參將。

○乙未。免山西平陽潞安二府澤遼沁三州所屬州縣七年分雹災地畝額賦。

○戊戌。以柯鼎爲戶部啟心郎

○升正黃旗滿洲護軍統領伊爾徳爲本旗固山額眞鑲白旗滿洲額克西訥鑲紅旗漢軍牛錄章京土貴俱爲甲喇章京。

○補前正藍旗漢軍固山額眞佟圖賴爲原官

○予殉難湖廣郴桂兵備道僉事李懋祖山西潞安府推官司九韶祭葬如例

○復噶布喇拜他喇布勒哈番又一拖沙喇哈番穆濟倫拜他喇布勒哈番合恩詔所得職俱爲二等阿達哈哈番寧古裏拜他喇布勒哈番又一拖沙喇哈番合恩詔所得職爲三等阿達哈哈番。

○己亥。提督順天學政監察禦史朱鼎延疏報烈婦涿州民宋繼志妻劉氏年十九﹑夫溺水死﹑氏卽投井死。房山縣生員王明生妻張氏年十九﹑夫亡慟哭六日而死﹑節婦贊皇縣民傅啟之妻郝氏威縣民尹榮妻郭氏淸河縣民王景魁妻李氏冀州生員羅士髦妻康氏。棗彊縣民和玉節妻張氏。玉田縣生員王純徳妻姚氏。大寧都司學生員劉遠妻邵氏。鹽山縣民髙承賜妻趙氏。晉州生員尹天民妻吳氏。俱年少守節撫孤成立。孝子南樂縣生員馬登龍年十五父病親侍湯藥衣不解帶者三閱月繼母孔氏有殘疾﹑父欲棄之﹑登龍乞畱孝養後屢遇寇負母而逃﹑竟免於難。及父沒﹑哀毀骨立。喪葬盡禮。俱請照例旌表章下所司。

○庚子。免山西陽曲﹑五臺浮山楡社七年分蝗災額賦

○壬寅。免直隸寧晉縣荒地額賦。

十二月。甲辰朔

○丙午。免江南潛山太湖桐城﹑宿松等縣﹑荒田九千一百八十四頃﹑七年分額賦。

○丁未。贈殉難山西臨晉縣縣丞吳希賢﹑爲金吾左衛經歷。夏縣縣丞汪光祖爲旗手衛經歷。山東沂水縣典史楊懋文爲本省夏汁縣主簿各賜祭一次。

○予陜西殉難楡林西路兵備道參政夏時芳楡林東路兵備道副使夏廷印河西道副使王希舜延安府知府宋從心戶部郎中朱予昇鄜州知州李芳徵神木縣知縣徐之龍安塞縣知縣黃瑤宜君縣知縣賈士璋宜川縣知縣尢一徳神木縣典史章徳英祭葬如例

○辛亥。寧夏巡撫都察院右副都禦史李鑑卒。

○以定南王下阿思哈尼哈番全節爲都督同知充隨徵右翼總兵官。

○壬子。以馬鳴佩爲戶部侍郎。碩代﹑爲內國史院侍讀學士

○升鑲黃旗漢軍甲喇章京範達禮正黃旗滿洲護軍參領伊爾都齊﹑正白旗滿洲護軍參領穆福正紅旗漢軍甲喇章京吳國禎俱爲本旗梅勒章京鑲黃旗漢軍趙宗科正紅旗漢軍夏廷璞爲甲喇章京

○癸丑。授札委都督同知楊遇明以原銜充湖南右路總兵官

○丙辰。輔國公舒翁固圖卒。謚懷思。

○丁巳。江寧巡撫土國寶聞革職嚴訊之上�日自縊。

○己未。諭內三院。近日痘疹甚多朕避處淨地凡滿漢蒙古官民有被冤控告者內而赴各該衙門外而赴各該地方官告理此時奏告之人﹑槪行禁止如有違上�日奏行者按律治罪如有枉斷負屈迫情訴告者當赴都察院通政使司衙門申告兩衙門如不準理亦必俟過此時再行奏告。爾衙門傳與刑部刊刻告示曉諭滿漢蒙古官民知之。

○辛酉。裁山西威遠衛千總二員。百總五員。經歷一員。大同前後衛千總二員。百總三員。平魯衛千總二員。經歷一員。朔州衛經歷一員。安東衛右所千總一員。百總二員。經歷一員。

○攺湖廣鎭筸參將爲副將兵一千六百名分爲左右二營。各設都司一員。中軍守備一員。千總二員。把總四員

○丁卯。攺吏部侍郎周國佐爲兵部左侍郎左侍郎兼都察院右副都禦史巡撫江寧等處提督軍務。

○準廣西巡撫王一品解任養疾

○戊辰。順天府進春。

○增設江南吳縣長洲嘉定昆山﹑常熟﹑吳江﹑華亭﹑上海﹑靑浦﹑武進﹑宜興﹑無錫﹑江陰﹑浙江﹑嘉興﹑秀水﹑海鹽﹑崇徳﹑嘉善桐鄕平湖歸安烏程徳淸長興管糧主簿各一員。

○贈山西殉難長子縣知縣李允昇屯畱縣知縣陳思忠爲本省按察使司僉事蔭一子入監讀書漳澤驛驛丞吳崇信爲河南濟源縣主簿

○準江南髙淳縣�山戊不�輸漕糧一萬六千八百五十石﹑攺徵折色著爲例

○內院大學士希福等奏言恭惟我太祖武皇帝開創丰功太宗文皇帝嗣位卽命儒臣纂成實錄功徳昭如日月謨烈﹑垂諸奕禩臣等伏思太宗文皇帝徳業弘遠益擴丕基﹑必備載史冊﹑永爲法守。用昭我皇上孝思且皇上躬親大政以來事事恪遵太宗心法纂修實錄大典﹑尢不可緩謹請皇上敕行期於速竣則太宗功徳彰於永久而皇上承先之志彌光矣伏乞特頒欶諭行臣衙門纂修應用官員人役臣等另疏具奏其公費﹑錢糧乞敕下該部察例奏請報可。

○兵部議覆定南王孔有徳疏言沅州兵單。可虞應於現兵三千外撥績順公標下右路總兵官楊遇明所統兵二千名合爲五營並兩營將官調赴鎭。守其右路總兵官標下餘兵三千名攺設副將統領。卽以先推沅州副將楊國勛管轄至各營應用將領行續順公等確議報部從之

○又議覆浙閩總督陳錦疏言舟山設陸兵一千名爲中營。水兵二千名爲左右二營以定海水師左營錢塘水師左營及提標定鎭標兵調補總統副將一員每營遊擊一員守備一員千總二員把總四員中營遊擊卽兼管副將標下中軍事其錢塘水師左營已畱舟山所有右營應攺爲氏塘水營報可

○辛未。�山戊不�暮享太廟遣固山貝子吳達海行禮。

○遣官祭四祖陵福陵昭陵。

○遣官祭太�山戊不�月將之神。

○是�山戊不�人丁戶口一千六十三萬三千三百二十六田地山蕩二百九十萬八千五百八十四頃六十一畝畦地二萬二千九百八十个徵銀二千一百一十萬一百四十二兩有奇米麥豆五百七十三萬九千四百二十四石四斗有奇艸四百七十四萬三千一百一束中茶三萬五千四百五十三篦行鹽三百四十七萬八千五百二十八引徵課銀一百九十六萬五千一百五十九兩九錢有奇鑄制錢二十四萬三千五十萬九千五十有奇。舊鑄銅錢二十一萬三千三百七十有奇鈔一十二萬八千一百七十二貫四百七十有奇

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十二

順治九年。壬辰。春正月。癸酉朔。上避痘南苑。免行慶賀禮。

○朝鮮國王李淏﹑遣陪臣李﹤泬目﹥等﹑表賀皇太后加上徽號。冬至。元旦。萬壽聖節。並謝恩賜附貢方物﹑及�山戊不

�貢。宴賚如例。

○湯古忒部落達賴喇嘛﹑表奏來朝起行日期。

○班禪胡土克圖﹑第巴﹑厄魯特部落顧實汗等﹑以勸導達賴喇嘛來朝﹑奉表奏聞。並貢方物。

○己卯。甘肅巡按何承都疏言﹑屯田鹽法。從來表裏相濟﹑以實軍餉。昔年淮浙官商﹑於各邊倉口。上納本色鹽糧。給引發賣。此卽鹽爲餉之法也。鹽商艱於轉運。就邊開屯。輸納國課。此卽鹽爲屯之法也。自此法壞於折色﹑而商始不開屯。屯廢而餉乏矣。今宜敕部議。仍復各商給引開中之法。以裕軍儲。以紓民困下所司議。

○庚辰。罰吏部和碩巽親王滿達海﹑銀一千二百五十兩。尙書朱瑪喇﹑卓羅﹑銀各一百兩。侍郎周國佐﹑銀七十兩。尙書髙爾儼﹑侍郎熊文舉﹑孫承澤各罰俸有差。以議覆禦史盛復選劾陳名夏疏﹑遲延故也

○辛巳。以陳泰爲禮部尙書

○以畢立克圖﹑爲內國史院侍讀學士。索諾穆﹑爲內祕書院侍讀學士。杜讜﹑爲內弘文院侍讀學士。叟塞﹑查穆素﹑爲內國史院侍讀。尼滿蘇祿穆﹑塞稜﹑爲內祕書院侍讀。穆成格弼禮克圖﹑爲內弘文院侍讀

○以李天浴爲刑部啟心郎鄂泰巴圖魯爲盛京禮部理事官

○以鑲黃旗滿洲甲喇章京趙布泰﹑正黃旗漢軍金維城﹑俱爲本旗梅勒章京。正白旗滿洲白爾赫圖﹑爲護軍參領

○授醫官雷鳴徳拜他喇布勒哈番

○壬午。孟春享太廟。遣多羅貝勒拜尹圖行禮。

○遣官祭太�山戊不�月將之神。

○卯刻地震起東北﹑至西南。

○諭內三院﹑朕觀往籍。從古欺君誤國之權臣。有正法顯戮者。亦有逭刑幸生者。其生也﹑𨿽生猶死摘姦發伏之言官。有吐气伸志者。亦有蒙冤就死者。其死也﹑𨿽死猶生。總之眞假是非﹑未有日久而不別。白者也原任吏部尙書譚泰﹑剛愎成性狂悖妄行。當朕親政之初把持六部。幹豫萬幾。藐朕幼沖﹑而威權專擅。廣納賄賂﹑而禍福橫施。比時陳名夏﹑亦任本部尙書。昨年五月﹑張煊憤不顧身。列款參奏陳名夏﹑洪承疇﹑其時朕狩於外一切政事暫委之和碩巽親王滿達海。王集諸王大臣﹑逐件審實。遂將名夏承疇羈之別所。撥兵看守。以事關重大馳使奏聞。譚泰聞之艴然不悅遂萌翻案之心及朕回京敕諸王貝勒﹑貝子公侯曁眾大臣﹑質審廷議。譚泰咆哮攘臂力庇黨人務欲殺張煊以塞言路。諸王大臣﹑憚彼凶鋒。有隨聲附和者。亦有俛首無言者。內亦有左袒者。入奏之時﹑朕一見罪款甚多。不勝驚訝。譚泰挺身至朕前誑言告詞全虛。又系赦前誣陷忠臣於死罪。應反坐譚泰惡左袒者之異已蔽不以聞。朕以爲眾議僉同﹑遂允其奏而孰意譚泰之欺罔至此也自欺罔得售﹑因而造罪多端。諸王大臣俱以爲朕親信譚泰遂羣起而附和之。朕慮延遲日久則國是漸非而幹連者益眾矣。遂執譚泰﹑數其罪款於昨年八月十七日正法。訖因思張煊當日告款甚多。驟寘重典疑恐有冤枉之處故將名夏﹑承疇﹑復發和碩鄭親王﹑同承澤親王﹑及內院刑部大臣﹑再爲審理。承疇招對俱實。獨名夏厲聲彊辯。閃爍其詞。及詰問詞窮。及哭訴投誠之功。朕始知名夏爲輾轉矯詐之小人也。名夏罪實難逭但朕有前上

�日凡譚泰幹連之人﹑一槪赦免。若仍執名夏而罪之是不信前上

�日也。今將名夏革任。其官品俸祿仍舊發正黃旗漢軍下同閒散官隨朝洪承疇火神廟聚議事𨿽可疑實難懸擬送母歸原籍𨿽不奏私遣。然爲親甘罪情尙可原姑赦其罪。仍畱原任以責後效。朕念張煊含免受死著厚加卹典其子以父官﹑官之仍加二級卹典敕該部議奏如此庶可以慰忠魂而辟言路矣又思譚泰罪惡滿洲官民皆知而各處漢人未必盡曉。著將譚泰罪款﹑並張煊啟狀﹑詳爲刊宗暴之天下以明朕之無偏私也。爾衙門傳諭刑部速刻告示布之天下。使咸知朕意。

○癸未。以故拜他喇布勒哈番梁永淸弟永聲﹑拖沙喇哈番顧穆侄查爾布﹑各襲職

○乙酉。吏部題奏﹑凡襲封授爵太宗時宗室王﹑貝勒﹑貝子公﹑俱視其才徳錫封燕京定鼎後定例﹑和碩親王﹑一子襲封親王其餘俱封郡王郡王﹑一子襲封郡王。其餘俱封貝勒。貝勒之子封貝子。貝子之子授鎭國公。鎭國公之子授輔國公﹑輔國公之子授三等鎭國將軍。鎭國將軍之子授三等輔國將軍輔國將軍之子。授奉恩將軍。郡王以上準襲封貝勒以下﹑不準襲封。其子年至十五者﹑始照所定品爵封授。後於順治八年。授固山貝子蘇布圖子噶爾薩﹑爲鎭國公。固山貝子努賽子喇篤祜﹑爲鎭國公。鎭國公恭阿子法塞﹑爲輔國公。輔國公杜倫子蘇努﹑爲輔國公。宗室篇古子巴爾善﹑爲三等鎭國將軍。範圖子法喀﹑爲三等鎭國將軍。以上六人﹑俱授爲公將軍﹑已注封冊但年未滿�山戊不�應否授爵。至太宗時所定之例﹑與後所定之例﹑作何遵行均應請上�日得上�日凡封王﹑貝勒﹑貝子﹑公俱著照得燕京後定例行此等年未滿�山戊不�授爵者﹑皆譚泰未經奏明之事旣經授爵﹑著於未滿�山戊不�以前食俸。不必給誥命。封冊亦不必除名滿�山戊不�以後﹑照定例除授。其所設典儀﹑著裁革。

○工部侍郎李顯貴﹑以不稱職解任

○以總兵劉芳名有剿賊功﹑授二等阿達哈哈番。

○升浙江左布政使陳維新﹑爲都察院右副都禦史﹑巡撫廣西提督軍務

○補原任通州總兵官署都督僉事魯宗孔﹑以原銜充陜西臨鞏總兵官。

○賜續順公下殉難。右翼總兵官郝效忠﹑爲都督同知。

○復設河南歸徳府管河通判一員。

○以故拜他喇布勒哈番兼一拖沙喇哈番信化徳子觀保襲職。

○江南提督總兵官張大猷卒。

○丙戌。予殉難兩廣總督佟養甲﹑祭二次。仍加祭二次。廣東巡按劉顯名﹑祭一次。各造墳安葬。

○禮部奏﹑各省人民﹑疊遭盜賊饑荒。暴骨徧野。請照會典所載﹑令天下各有司官﹑收埋枯骨。以廣皇仁。從之。

○丁亥。如科爾沁國多羅巴圖魯郡王滿朱習禮達爾漢號。以其隨大兵追襲騰機思獲其家口又擊敗喀爾喀部落土謝圖汗等兵故也。

○己丑。敕封張洪任﹑爲正一嗣教大眞人。

○贈殉難江南松江府同知楊之易爲本省按察使司副使蔭一子入監讀書。

○拜他喇布勒哈番兼一拖沙喇哈番擺思哈喇﹑初爲護軍時值國家有喪托疾不守門至是遏必隆首告其事下部鞫訊得實一議擺思哈喇應斬家產並子俱與遏必隆其世職原系伊弟之職應交吏部一議﹑應鞭責一百。世職。令伊之兄弟承襲得上�日。擺思哈喇。著正法其家產並子﹑一並給遏必隆。世職著交吏部

○壬辰。諭吏部譚泰在吏部時﹑除三次恩詔升過官員外。其餘伊所偏愛之人超授世職者﹑俱著革去。

○甲午。管工部事多羅謙郡王瓦克達﹑縱醫人何大福出入部中辱詈屬官招搖嚇詐瓦克達﹑解部任仍罰銀一千兩何大福﹑並其黨遊尙福﹑俱梟示

○乙未。以甲喇章京髙拱極爲都督僉事管副將事鎭守舟山。

○陜西道監察禦史羅國士奏言﹑年來輔弼重任。一誤於憸邪成性之馮銓。一誤於忮刻自恣之陳名夏。𨿽經先後屏黜。政本肅淸然與其斥逐於後﹑不若愼擇於先。目今院臣缺人。宜擇人品學術﹑正直虛公者﹑畀以斯任其餘輿論不孚者﹑不得濫竽。上是之。

○戊戌。先是上以譚泰於兩次恩詔﹑任意濫升各官。命和碩鄭親王濟爾哈朗﹑和碩巽親王滿達海﹑內大臣伯索尼會議至是鄭親王等將各官優升品級分別去畱議上得上�日﹑一等公古穆布二等公厄爾克戴靑﹑一等侯兼一拖沙喇哈番鰲拜﹑一等伯兼一拖沙喇哈番伊爾徳。一等伯巴什泰博口�丰西訥布庫﹑穆赫林﹑莽古爾岱程尼班準墨爾根侍衛李國翰二等伯伊爾登明安﹑和碩額駙杜雷一等精奇尼哈番兼一拖沙喇哈番多爾濟達爾漢諾顏﹑一等精奇尼哈番賴塔庫﹑範文程。二等精奇尼哈番都爾瑪﹑巴圖魯詹﹑明安達禮﹑俄羅塞臣﹑三等精奇尼哈番覺善馬喇希﹑尼堪﹑張大猷﹑一等阿思哈尼哈番兼一拖沙喇哈番阿喇善﹑希福侍衛巴圖魯坤﹑蘇克薩哈﹑惇拜﹑劉之源﹑一等阿思哈尼哈番阿哈尼堪巴哈﹑哈世屯﹑阿祿哈﹑杜爾徳金礪﹑二等阿思哈尼哈番吳賴﹑趙布泰﹑胡沙﹑伊爾都齊努山﹑藍拜﹑三等阿思哈尼哈番巴山額爾克圖﹑喀喀木﹑葉赫朱瑪喇伊拜噶達渾濟席哈﹑葉克書﹑一等阿達哈哈番兼一拖沙喇哈番諾穆齊碩詹王國光金維城﹑一等阿達哈哈番沙濟達喇寧他哈﹑達雅齊﹑納穆喀爾他喇﹑畢禮克圖﹑二等阿達哈哈番衛精﹑伊等優升官職﹑著仍畱。降一等伯兼一拖沙喇哈番車爾布﹑爲三等伯。二等伯阿拉密﹑噶爾瑪僧額﹑佟六十﹑馬思文爲三等伯。二等伯卓洛﹑爲一等精奇尼哈番兼一拖沙喇哈番。三等伯卓爾濟﹑爲一等精奇尼哈番兼一拖沙喇哈番三等精奇尼哈番索爾和納都戶爲一等阿思哈尼哈番兼一拖沙喇哈番。一等阿思哈尼哈番兼一拖沙喇哈番沙爾虎達席特庫﹑爲一等阿思哈尼哈番。一等阿思哈尼哈番庫魯克達爾漢阿賴喀凱﹑吳喇禪﹑喇布寨爲二等阿思哈尼哈番。一等阿思哈尼哈番譚布爲三等阿思哈尼哈番。二等阿思哈尼哈番阿喇米﹑特晉﹑圖禮﹑孫塔﹑佟國允﹑爲三等阿思哈尼哈番。三等阿思哈尼哈番覺羅牙巴海﹑諸車克﹑雅秦喇瑪﹑錫喇巴雅拉﹑法灘﹑伊爾格徳﹑屯泰﹑爲一等阿達哈哈番兼一拖沙喇哈番。一等阿達哈哈番兼一拖沙喇哈番覺羅阿克善﹑布譚﹑鄂屯﹑農尼牙哈﹑羅弼﹑誇占﹑爲一等阿達哈哈番。一等阿達哈哈番達思桓﹑隋蓀多頗羅﹑卦喇﹑羅碩古祿谷﹑錫圖﹑護錫布厄孟額﹑孟果爾岱﹑爲二等阿達哈哈番。二等阿達哈哈番覺羅伊圖﹑勞察恩格徳﹑富喀﹑胡禮布鐘土賴﹑傅喀莽嘉﹑諸喇察﹑希福﹑阿都賴﹑撒齊庫﹑鼐格愛穆布﹑周國佐﹑爲三等阿達哈哈番。三等阿達哈哈番格巴庫﹑爲拜他喇布勒哈番兼一拖沙喇哈番。拜他喇布勒哈番兼一拖沙喇哈番李率泰﹑爲拜他喇布勒哈番。

○先是﹑一等阿達哈哈番兼一拖沙喇哈番陳泰﹑以恩詔優升爲三等精奇尼哈番。至是和碩鄭親王等會議。削去所加之級﹑降爲一等阿達哈哈番。議上。得上�日。陳泰一等阿達哈哈番兼一拖沙喇哈番著仍畱。

○以二等公廓步梭訟其父﹑奪其所襲二等公爵。合於遏必隆二等阿達哈哈番﹑爲一等公。令遏必隆襲之。

○初﹑譚泰以嶽爾多系其妻弟。遂偏庇之。任意巧奪法喀一等阿思哈尼哈番復優升十級爲三等侯。令嶽爾多承襲後於兩次恩詔又加二級爲一等侯。至是命削嶽爾多優加十級。畱其恩詔所加二級﹑並原一等阿思哈尼哈番﹑爲三等精奇尼哈番仍令法喀承襲。其法喀之拜他喇布勒哈番。著削去。

○革碩爾對﹑吳班﹑古爾馬洪﹑蘇納海﹑鈕黑﹑韓拜﹑杭蘇﹑費齊﹑韜賴﹑能圖﹑伊巴翰﹑噶賴﹑戴都﹑屠賚﹑優升之一級。各畱兩次恩詔所加一級﹑爲拜他喇布勒哈番。

○和碩鄭親王﹑和碩巽親王會議具奏向睿王於諸臣﹑皆得恣意妄行以索尼爲主報效﹑不惜性命與之抗拒。惡之遂托言遣祭昭陵無故削職令守昭陵臣等議索尼功大應畱優升二級於二等伯﹑再加一級爲一等伯議上得上�日﹑這所議是索尼著爲一等伯。

○以拜他喇布勒哈番兼一拖沙喇哈番王宗善孫愛民﹑襲職。

○辛丑。命纂修太宗文皇帝實錄。以大學士希福﹑範文程﹑額色黑﹑洪承疇﹑寧完我﹑充總裁官。學士伊圖﹑馬爾都﹑蘇納海﹑蔣赫徳﹑劉淸泰﹑能圖﹑葉成格﹑圖海﹑白色純﹑胡統虞﹑成克鞏﹑張端﹑充副總裁官。侍讀學士麻祿碩代﹑亢得時﹑畢立克﹑圖杜讜﹑索諾穆﹑侍讀鄭庫訥﹑馬西塔﹑叟塞﹑查穆素﹑王鐸﹑周有徳﹑弼禮克圖﹑穆成格﹑蘇祿穆塞稜﹑侍講學士李呈祥﹑侍讀嶽映斗﹑侍講傅以漸﹑編修王炳昆﹑黃志遴﹑法若眞﹑夏敷九﹑王一驥﹑王紫綬﹑單若魯爲纂修官。賜希福等敕曰朕惟帝王撫宇膺圖綏猷建極凡一代之興必垂一代之史﹑以覲揚於後世。誠要務也我。太宗文皇帝應天順人。安內攘外。在位十有七年仰惟文徳之昭﹑武功之盛﹑以及號令賞罰﹑典謨訓誥﹑皆國家之大經大法爾等稽核記注﹑編纂修輯。尙其夙夜勤恪考據精詳。毋浮誇以失實毋偏執以廢公。毋疎忽以致闕遺毋怠玩以淹�山戊不�月。敬成一代之令典永作萬年之成憲各殫乃心以副朕意欽哉。

○禮部題﹑福陵昭陵俱在享殿之內應照常於享殿內致祭至興京東京二陵享殿俱建於前陵寢旣用一垣凡祭祀時應在享殿內設祭開後門。望陵行禮從之。

○壬寅。萬壽聖節。諸王羣臣﹑上表行慶賀禮。

○遣官祭太廟﹑福陵﹑昭陵。

○遣官祭東嶽城隍眞武之神。

○諭內三院﹑以後一應章奏﹑悉進朕覽。不必啟和碩鄭親王其各省漢官敕書俱著繙譯淸字啟奏記檔。敕上止用漢字給發。

○又諭凡民人叩閽者﹑於未審是非之前﹑先責四十板﹑似覺太重著刑部酌量減等定議具奏。

○大學士範文程等奏言會試﹑關系掄才大典按明朝主試官萬曆以前不拘大學士﹑學士吏禮二部尙書侍郎由翰林出身官員﹑皆得簡用萬曆末年﹑方始專用閣臣今自順治元年﹑至今已歷三科未有定例伏候睿裁得上�日著照明朝萬曆以前例行

○禮部議壬辰科會試恩詔廣額取進士四百名應照會典開載南北中卷之例南捲應取二百三十三名北捲應取一百五十三名中卷應取一十四名從之

○皇第一子牛鈕薨年二�山戊不�

○追卹前贈三等阿思哈尼哈番安達禮三等阿達哈哈番惇達禮立碑於墓以太宗賓天時俱以身殉特褒其忠也

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十二

大淸世祖體天隆運定統建極英睿欽天顯武大徳弘功至仁純孝章皇帝實錄卷之六十三

順治九年。壬辰二月。癸卯朔。宴纂修太宗實錄官於禮部。

○甲辰。贈福建殉難札委遊擊尙香策﹑爲實授遊擊。札委都司雷世淸﹑張天才﹑爲實授都司。

○丁未。遣大學士範文程祭先師孔子。

○命多羅安郡王嶽樂管工部事。多羅貝勒尙善﹑管理藩院事

○以鑲紅旗多羅貝勒祜世布﹑爲滿洲固山額眞

○以屯泰﹑爲吏部侍郎。楊麒﹑爲工部侍郎。白色純﹑爲內弘文院學士

○以尢進功﹑爲戶部理事官。瓦爾喀﹑金萬鎰﹑爲工部理事官。鄂內﹑爲盛京禮部事官。

○以正黃旗滿洲護軍參領希爾艮﹑爲護軍統領。鑲黃旗滿洲噶爾哈圖﹑爲甲喇章京。

○固山額眞噶達渾奏報﹑官兵徵巢�刀叛藩鄂爾多斯蒙古多爾濟等。於賀蘭山等處盡殲之。俘獲甚眾報聞

○遣理藩院侍郎沙濟達喇﹑同戶禮兵工四部理事官往迎湯古忒部落達賴喇嘛。賜達賴喇嘛。袍帽﹑鞍馬﹑珍珠﹑數珠等物以第巴諾門汗勸導達賴喇嘛來朝﹑並賜袍帽﹑鞍馬﹑玲瓏佩刀等物。

○戊申。祭大社大稷。遣固山貝子吳達海行禮。

○和碩巽親王滿達海薨年三十一追封和碩簡親王。

○命大學士希福﹑額色黑﹑禮部尙書陳泰學士劉淸泰胡統虞成克鞏﹑充會試主考官

○庚戌。皇太后聖壽節。免行慶賀禮

○頒行六諭臥碑文於八旗﹑及直隸各省。

○更定和碩親王側妃帽頂﹑儀仗﹑車轎﹑與世子妃同。世子側妃帽項﹑儀仗﹑車轎﹑與多羅郡王妃同

○癸丑。朝日於東郊遣固山額眞兵部尙書明安達禮行禮

○甲寅。原任興安總兵官任珍疏請歸旗。允之

○丙辰。大風霾

○丁巳。賜衍聖公孔興燮等宴。

○諭外藩王貝勒貝子公等曰。今聞地方多有盜賊。但各旗皆有王﹑貝勒﹑貝子﹑公﹑固山額眞﹑梅勒章京﹑甲喇章京﹑若各旗悉心稽察﹑盜賊何由竊發。至編查壯丁﹑務將所屬丁數﹑細加查點毋得隱漏﹑儻有隱漏﹑後經發覺﹑從重治罪。

○戊午。都察院增設蒙古章京二員

○以梅勒章京不宜兼理事官。解梅勒章京範達禮兵部理事官任。

○宴達賴喇嘛使臣車臣囊素等於禮部

○裁山西應州渾源州蔚州﹑朔州﹑大同縣﹑懷仁縣﹑山陰縣﹑馬邑縣﹑靈邱縣﹑廣靈縣﹑廣昌縣﹑各學訓導大同府知事照磨。大同縣縣丞雲中驛﹑渾源州王家莊驛驛丞。

○以投誠漢羌營副將趙光瑞﹑爲署總兵官鎭守陜西興安

○己未。恭進四祖皇帝四祖妣皇后﹑孝端文皇后冊寶於太廟。遣鎭國公巴布泰兵部尙書明安達禮﹑各行禮。

○遣官祭歷代帝王

○命房山縣知縣祭金帝陵

○江西巡撫夏一鶚辛

○增設內三院滿洲漢軍典籍各一員

○庚申。加封和碩鄭親王濟爾哈朗﹑爲叔和碩鄭親王。冊文曰我太祖武皇帝﹑肇造鴻基。創業垂統。以貽子孫太宗文皇帝繼統﹑混一蒙古﹑平定朝鮮。疆圉式廓。勛業日隆。及龍馭上賓。宗室眾兄弟﹑乘國有喪。肆行作亂。窺竊大寶。當時爾與兩旗大臣﹑堅持一心﹑翊戴朕躬。以定國難。續領大軍徵明﹑遂取中後所﹑前屯衛﹑中前所。又率大軍徵湖廣時﹑聞山東曹縣﹑爲眾賊襲據﹑便道往巢�刀﹑用紅衣炮攻拔其城。又恢復湖廣寶慶等四府﹑八州﹑四十四縣。又遣發將士﹑收服貴州省五府七縣。敗敵兵凡六十四陣。誅僞王一。僞巡撫一。僞總兵十四。文武官四十一員。收降僞總兵一。大小僞官六十九員。遂定湖南。睿王心懷不軌。以爾同攝朝政﹑難以行私不令輔政﹑無故罷爲和碩親王。及朕親政後。知爾持心忠義﹑不攺初志故錫以金冊金寶﹑封爲叔和碩鄭親王。

○諭都察院國家設立都察院職司風紀。爲朝廷耳目之官。凡事直言無隱上自諸王下至諸臣。孰爲忠勤。孰爲不忠勤﹑據實奏聞。方爲無忝厥職。前任卓羅﹑徐起元。於政事之是非得失官員之賢否勤惰。緘口不言是以革退此爾等所明知也。爾等自受職以來。凡有應行陳奏之事﹑竟未一言前已有上�日申飭今又數月矣。仍無一人言事。曠職若此朕簡任爾等有何裨益。內外各衙門任用之官有勤謹者亦有惰窳者。豈盡一律。況朕親見吏部將禦史盛復選奏章沈擱數月後被啟心郎寧古裏知而檢舉爾等。何竟罔聞耶。自今以後當敬承朕上�日凡遇有宜言之處卽行奏達若瞻徇不言被人參論朕將於爾等是問。悔無及矣愼之勉之。

○革都察院左都禦史趙開心職﹑以伊子趙而忭系僞隆武舉人已經參革復違上�日瀆請會試故也。

○辛酉。以太子太保禮部尙書陳之遴﹑爲內翰林弘文院大學士。

○升山西布政使司左布政使孫茂蘭﹑爲都察院右副都禦史﹑巡撫寧夏地方﹑贊理軍務

○增設廣東守巡各道中軍守備一員﹑兵百名

○壬戌。增設都察院禦史四十員。

○吏部議覆。鰲拜巴圖魯控告軍功事以鰲拜軍績頗多且爲國效力之處﹑其功甚懋。從優議敍。應升一等侯兼一拖沙喇哈番爲二等公。得上�日﹑這所議是。鰲拜著優升一等侯兼一拖沙喇哈番﹑爲二等公。

○吏部題﹑先是一等侍衛郎蘇以行間效力並遇二次恩詔﹑授爲拜他喇布勒哈番﹑兼一拖沙喇哈番後查其行間勞績﹑不在敍功之列﹑且恩詔中又無授侍衛官職一款﹑故削所授之職。今郎蘇復以行間勞績﹑蒙皇恩授爲拜他喇布勒哈番具控。查所控情節﹑與例不符。應仍削職。疏入。得上�日﹑郎蘇行間勞績﹑𨿽不應授職。姑念曾經效力。著加恩﹑授爲拜他喇布勒哈番。

○吏部題﹑輔國公杜倫子蘇努﹑已授輔國公。宗室範圖子法喀﹑已授三等鎭國將軍。篇古子巴喇善﹑已授三等鎭國將軍。業經奉上�日照常食俸。今查伊等。俱未滿�山戊不�。應令照應得品級食俸。得上�日﹑此三人於十五�山戊不�以前不必給誥命。蘇努﹑著食三等鎭國將軍俸。巴喇善﹑法喀﹑著食三等輔國將軍俸

○解多爾濟達爾漢諾顏議政大臣任

○乙丑。以梅勒章京禮部侍郎祖澤遠﹑爲昂邦章京﹑提督漢兵總兵官﹑鎭守江南。

○以定南王孔有徳下左翼總兵官都督同知綫國安﹑仍以原銜充廣西提督總兵官。一等阿達哈哈番﹑兼一拖沙喇哈番。馬雄﹑充左翼總兵官。

○丁卯。予殉難江南松江府同知楊之易山西長子縣知縣李允昇屯畱縣知縣陳思忠﹑祭葬如例。漳澤驛驛丞吳崇信祭一次

○戊辰。淸明節。享太廟。遣禮部尙書陳泰行禮。

○遣官祭四祖陵﹑福陵﹑昭陵。

○庚午。己刻。日生暈

三月。壬申朔

○乙亥。以禮部尙書銜管左侍郎事王鐸﹑爲本部尙書升都察院右都禦史管左副都禦史事房可壯﹑爲左都禦史。通政使司右通政王邦柱﹑爲大理寺卿。

○贈張煊太常寺卿﹑仍錄其子﹑以太常寺卿用

○丙子。夜﹑有流星大如盞。赤色﹑尾迹有光﹑起天中﹑行至西北﹑入畢宿

○復陳泰三等精奇尼哈番﹑並與恩詔應加一級﹑爲二等精奇尼哈番。

○戊寅。戶科給事中陳協奏言﹑京城附近州縣。民間墳墓﹑多被樵采畜牧﹑邱隴廢爲平地。乞敕部申禁﹑以廣皇仁。上是其言。

○命漢漢冊文誥敕﹑兼書滿漢字。外藩蒙古冊文誥敕﹑兼書滿洲蒙古字。著爲令

○己卯。大學士範文程等參奏。會試中式第一名舉人程可則﹑文理荒謬。首篇尢悖戾經注。士子不服。通國駭異。請敕部議處。上命革退可則名。並治考試官胡統虞等罪。

○湖廣巡按李敬進捕獲虎皮上曰地方虎患應除不必具奏皮張卽充捕賞。

○庚辰。定官員封贈例。正一品從一品﹑光祿大夫妻俱一品夫人。封贈三代正二品﹑資政大夫。從二品﹑通奉大夫妻俱夫人正三品通議大夫從三品中大夫妻俱淑人封贈二代。正四品中憲大夫從四品朝議大夫妻俱恭人正五品奉政大夫從五品奉直大夫。妻俱宜人。正六品﹑承徳郎。從六品﹑儒士出身﹑儒林郎。吏員出身﹑宣徳郎。妻俱安人。正七品﹑儒士出身﹑文林郎。吏員出身﹑宣義郎從七品﹑徵仕郎妻俱儒人。封贈一代。正八品﹑修職郎。從八品﹑修職佐郎。正九品﹑登仕郎。從九品。登仕佐郎。止封本身。

○辛巳。管都察院事固山貝子吳達海等奏﹑皇上慮民冤枉準理詞狀。近來姦棍﹑希圖報復。動捏無影之詞。詐害平民。虛多實少。或雇人頂告。或夥告夥證。或將私揭粘於通衢投遞各衙門。種種惡習。大幹法紀。祈敕刑部嚴禁。如有故違依律治罪。上是其言。令刑部刊示曉諭。

○加拜他喇布勒哈番巴達克﹑一拖沙喇哈番。授俄申﹑爲拜他喇布勒哈番。賜號巴圖魯。賽穆巴裏﹑山晉爲拖沙喇哈番。

○授察哈爾得徳﹑爲拖沙喇哈番。子綽本襲職。巴特瑪﹑納穆僧額﹑祈他特﹑爲拖沙喇哈番

○授徐國棟﹑爲二等阿達哈哈番。子子誠襲職。曹純忠爲三等阿達哈哈番。子士琦襲職。徐大受爲拜他喇布勒哈番。子之武襲職。張應元﹑李國英﹑爲二等阿達哈哈番。陳子福爲三等阿達哈哈番。

○壬午。以提督﹑四譯館太常寺少卿加太僕寺卿孫廷銈﹑仍以太僕寺卿管通政使司左通政事補原任大理寺少卿衛周允原官。

○升吏科右給事中陳扆銘爲禮科左給事中。攺庶吉士劉余謨﹑爲禮科給事中。補原任江南道監察禦史宗惇一原官。

○升河南右布政使張儒秀﹑爲浙江布政使司左布政使直隸大名道副使史記功爲山西布政使司參政冀南道湖廣武昌道參議李呈祥爲山東按察使司副使天津道直隸順徳府知府李盛枝﹑爲山東按察使司副使懷來道山西陽和府知府胡文葉爲本省按察使司副使﹑河東道汾州府知府周召南﹑爲本省按察使司副使﹑驛傳道浙江紹興府知府劉桓﹑爲湖廣按察使司副使﹑靖州道。山西冀南道參議髙士俊﹑爲陜西按察使司副使﹑關南道。直隸霸州道僉事於變龍﹑爲福建布政使司參議﹑建南道。河南河北道僉事崔起鵬﹑爲湖廣布政使司參議﹑上湖南道。刑部主事張巴�土爲湖廣按察使司僉事﹑上江防道。陜西秦州知州潘超先﹑爲山西按察使司僉事﹑寧武道。山東東平州知州周三斌﹑爲福建按察使司僉事﹑福寧道。直隸大名府知府梁鳳鳴﹑爲兩淮運鹽使司運使

○補原任山東兗西道。參政張國士爲湖廣布政使司參政嶽州道湖廣荊西道副使周荃爲山東按察使司副使靑州道福建建南道僉事黃鼎象爲浙江按察使司僉事﹑紹臺道四川上川南道僉事楊鼎瑞爲山東按察使司僉事﹑武徳道攺補河南參政馮如京﹑爲浙江布政使司參政﹑金衢道降補原任浙江溫處道副使嚴正矩﹑爲山西布政使司參議河東道

○授庶吉士王大礽爲內翰林國史院編修

○甲申。諭刑部商賈貿易﹑原爲裕國便民而設。今有一等市棍﹑稱爲人販子者。不守本分貿易。或誘拐無知﹑私禁土窖﹑從而外販。或將滿洲婦人子女﹑圈誘販賣或略賣民間子女。更有一種彊悍棍徒﹑托賣身爲名﹑將身價黟分者似此惡習﹑若不嚴行禁止﹑爲害非淺。自今以後﹑將人販子名色永行禁止。如有故違。後被髮覺。定行治以重罪。

○乙酉。宴喀爾喀及厄魯特兩部落貢使於禮部

○丙戌。罷諸王﹑貝勒﹑貝子﹑管理部務

○和碩鄭親王﹑和碩承澤親王﹑和碩敬謹親王會議﹑和碩信親王多尼之父﹑豫王多鐸﹑罪狀𨿽未顯著。然與睿王系同胞兄弟﹑一體無異。原宜盡削王爵。但以行兵有功。應削和碩親王﹑降爲多羅郡王。從之。

○丁亥。和碩端重親王博洛薨。年四十。追封和碩定親王。

○戊子。予張煊祭一次。給與全葬

○己丑。以鑲黃旗滿洲護軍統領陳泰﹑爲固山額眞。梅勒章京趙布泰﹑爲護軍統領。覺羅科爾昆﹑爲梅勒章京

○少保兼太子太保禮部尙書王鐸卒

○庚寅。以祝萬春﹑爲禮部侍郎。季爾塔霸﹑喀齊蘭﹑阿哈尼堪﹑覺羅班惇﹑杜敏﹑和爾衮俱爲吏部理事官。舒習蘭﹑俄理﹑巴克蘇﹑撒木賽﹑郝善﹑多克索裏巴圖魯﹑覺羅耨對﹑單度蘭巴圖魯﹑伊爾特黑﹑碩塞納﹑尙繼圖根特﹑尼堪﹑俱爲刑部理事官。孟有臧﹑爲工部理事官。

○以鑲黃旗滿洲胡圖﹑正黃旗滿州納海﹑二等侍衛布蘭﹑正紅旗滿洲俄齊禮﹑爲護軍參領。鑲白旗滿洲護軍參領噶布喇﹑爲前鋒參領。鑲黃旗漢軍趙世章﹑鑲紅旗漢軍陳應泰﹑爲甲喇章京

○辛卯。都察院左都禦史房可壯。奏言﹑暴風雪霰。亢陽冰雹。天之示儆也。願皇上懋勉宸修。祗事上帝博。觀經史親近儒臣。停省遊獵尊崇聖道。減不急之費。廣欽卹之仁。勵臣工勤職業。是敬天之實也民困已極祈敕督撫撫按多方綏輯以回天變爲長治久安之策。非眇小矣。得上�日﹑奏內有益朕躬。余著明白指陳。

○癸巳。諸王大臣等奉上諭。朕初卽位﹑睿王攝政之時。拜尹圖﹑鞏阿岱﹑錫翰﹑席訥布庫﹑冷僧機五人。背朕迎合睿王以亂國政。其所行事迹朕𨿽明知猶望伊等自知己罪﹑翻然攺過盡心竭力以事朕是以姑置不發。豈意伊等不攺前轍。輕藐朕躬擾亂國政閒實不能再爲寬宥。今將伊等罪款一並發出。嘗觀古籍歷代帝王俱以除姦惡﹑用忠良爲要務。似此姦惡之輩﹑若不翦除天下何以治平。著按款嚴審具奏。於是諸王大臣會審一款﹑令兩黃旗眾臣議養顯親王時鞏阿岱曾云這種苗裔不全除滅養之何用。所謂苗裔。系指何人一款。初時保護皇上。六大臣一心盡忠。不惜身家。誓同生死。鞏阿岱﹑錫翰﹑心歸睿王。向鰲拜﹑索尼云。向者我等一心爲主。生死與共之誓﹑俱不足憑。遂逼鰲拜等悔棄前誓。爾等因封貝勒貝子。得享富貴。鰲拜﹑索尼俱問罪降革。又充發索尼於盛京。並拆毀圖賴享堂。一款錫翰冷僧機﹑席訥布庫﹑散遣皇上侍衛大臣等。徑送聖躬至睿王處。又無故問鰲拜大罪。席訥布庫首倡其說。反受蟒緞緞疋。是屬何意。一款拜尹圖﹑鞏阿岱﹑錫翰等於蘇拜出徵後。再三懇求﹑以病女嫁於蘇拜。睿王云。爾等以女配蘇拜﹑於理不合。拜尹圖等云。豈但與此女。並此心亦全與之矣。終將病女彊送。竟死於蘇拜家。一款﹑皇上卽位時。英王﹑豫王﹑跪勸睿王﹑當卽大位。汝不卽位﹑莫非畏兩黃旗大臣乎。我舅阿布太及固山額眞阿山曾有言。兩黃旗大臣。願皇子卽位者。不過數人耳。我等親戚咸願王卽大位也是以睿王於眾前亦述此言。夫兩黃旗阿布太阿山有親者不過譚泰及爾等耳。更有何人。一款﹑鄭親王﹑曾向鞏阿岱云。皇子卽帝位。更復何言。惟以他人篡奪爲憂。鞏阿岱以此言告睿王﹑遂陷鄭親王於罪。此非鞏阿岱等陰謀勸進之故歟一款﹑睿王向拜尹圖云。巴圖﹑巴哈納﹑向寄養巴顏家。今俱年可以領歸。拜尹圖﹑鞏阿岱﹑錫翰等云。無論此二子也。卽他子方當送來。一處效力。我等以卑賤之身﹑蒙升貝勒貝子﹑入八家分內似此。升擢之恩。沒世不敢忘。何忍捨去。以是竟未領回。至羅什博爾惠﹑正法後。始恐懼領回。又擅將庫中金茶筒銀二千兩蟒緞二疋貂袍﹑貂褂馬二匹﹑玲瓏鞍轡俱與巴顏以償養育夫倩人養育己子。當以己財償之。庫中之物。豈可擅動乎。一款送孝端文皇后梓宮安奉昭陵時。拜尹圖鞏阿岱錫翰席訥布庫等﹑竟不親送。豈非忘主恩乎。一款上避痘塞外時。司膳官厄參率眾膳。房人釣魚。止畱二人在膳所進膳。厄參至。上乃切責之。厄參遂述上責之言於鞏阿岱﹑錫翰。鞏阿岱錫翰庇護厄參遂詈進膳之二人云﹑爾等何不候厄參﹑而輒進膳耶。不以厄參誤膳爲罪。而反威赫二人如此。一款上圍獵時。鞏阿岱﹑錫翰﹑席訥布庫扈從平坦之路。任意自行上行之路。險峻崎嶇。以致駕前巴哈騎馬失足。上步行而下。鞏阿岱﹑錫翰﹑席訥布庫從坦路轉至向上云﹑年少不習騎射。似此路徑。遂下馬步行耶﹑是明以懦怯誚上也。一款。上行圍。至沙磧懸崖之處。騎不能下。上遂步行。鞏阿岱﹑錫翰﹑席訥布庫﹑並不引行平坦之路。反向平路獵。兵云皇上下馬步行爾等俱宜下馬。眾遂下馬步行。是肆意譏諷。無人臣之禮也。一款﹑在圍場中上方逐射一麀席訥布庫﹑迎上爭射箭路皇上馬前上遂勒馬而立鄂莫克圖﹑欲取所落之箭。上云﹑爾取此箭何爲。席訥布庫﹑𨿽有罪。朕不與較也。止令勿取。一款睿王曾云若以我爲君以今上居儲位。我何以有此病癥。今索尼鰲拜輩意向參差難以容畱。遂將索尼遣發。鰲拜問罪。冷僧機﹑鞏阿岱﹑錫翰議云鰲拜﹑巴哈﹑不宜畱上左右。當與宗室博穆博果爾俱逐退。勿令近禦會睿王欲取回索尼云索尼𨿽不附我然商議大事無出索尼者豈索尼至今尙不儆省乎冷僧機云索尼縱取回亦不爲王實心效力取回﹑何用又鞏阿岱錫翰冷僧機等議云公圖爾格上無故彊收入黃旗。仍令歸英王旗內又鞏阿岱錫翰冷僧機向睿王云太宗賓天時我等凡事皆隨圖賴索尼而行。我等庸懦無能﹑王所素知也。一﹑款睿王歿後拜尹圖鞏阿岱﹑錫翰﹑冷僧機等奏云。睿王下大臣十四員。俱披歷肝膽願來效力。皇上當破格優養等語。旣爲臣子各有職分有何披歷肝膽之處。今若不爲皇上效力將何往乎一款夏獵時。鞏阿岱翰﹑二人跟隨護衛。身穿金黃號衣騎射於皇上之前。僭越已極。一款席訥布庫回家時。竟不奏聞皇上。但向錫翰說知。錫翰亦不轉奏。擅準回家。又錫翰當直宿之日﹑未奉上命。私自回家。一款太宗帝時。席訥布庫卽入旗下牛錄中忽引外藩蒙古王貝勒等例。欲永鎭塞外。曾將此情奏聞。一款﹑內侍大臣及侍衛之妻﹑例應侍皇太后。皇后。皇太后命席訥布庫妻侍皇后。席訥布庫不願適皇太后遣蘇墨爾﹑赴公主府。席訥布庫路遇之詰云。我妻因何撥侍皇后此皆爾之讒言所致也遂將蘇墨爾捶楚幾死賴皇太后仁慈寬宥托吉蘇墨爾墜馬令醫調治三日始愈一款錫翰席訥布庫﹑因巴哈日夕敬謹侍上心懷嫉忌欲議巴哈之罪私將內侍大臣並侍衛俱傳集索尼﹑問曰今日所議何事有上�日乎無上�日乎。錫翰二人答云﹑無上�日。乃我等傳集。索尼云往日睿王在時。爾等任意妄爲。今無上�日尙可私自聚眾議罪耶。眾始散。上問冷僧機頃者諸臣何事聚集。冷僧機詳奏其故。上曰在朕左右殷勤竭力之人。反欲議罪。若曠直偸安。任意私行者。將如之何。冷僧機密洩上言於錫翰席納布庫。遂寢其事以罪款諸王大臣審勘俱實一議拜尹圖五人俱應族誅一議止將本人正法家產籍沒。兄弟子侄爲民。至於巴顏寄養錫翰子巴圖。巴哈納睿王在﹑日不卽奏聞。皇上送歸。睿王旣歿始送還錫翰祗應收受錫翰財物擅將私給內庫財物領去亦屬不合巴顏應盡革其職並革牛錄任巴顏之母革去和碩格格。原領內庫財物追還奏入得上�日。朕思拜尹圖原系庸懦無能之人其罪多被諸弟牽連年已衰邁﹑姑免死禁錮獄中。鞏阿岱錫翰席訥布庫冷僧機等俱著正法家產籍沒拜尹圖弟男子侄皆免死。革去宗室爲民。席訥布庫子侄亦革退侍衛爲民。巴顏官職並牛錄俱著革去其母革去和碩格格。原領內庫財物追還著刑部刊刻告示布之天下。咸使聞知。

○升禮部左侍郎胡世安爲本部尙書通政使司通政使傅景星爲都察院左副都禦史。

○以公遏必隆公額爾克戴靑﹑趙布泰賴塔庫﹑索洪﹑爲議政大臣

○升戶部主事趙函乙爲江西按察使司僉事﹑刑部郎中錢朝鼎﹑爲廣東按察使司副使﹑俱提調學政

○革內翰林祕書院檢討唐夢賚職。以張煊優卹已經刊布中外。復行瀆擾。陰護洪承疇﹑陳名夏故也。

○乙未。革戶部啟心郎柯鼎職。罰吏部尙書朱瑪喇﹑卓羅啟心郎寧古裏伊成格理事官費齊巴哈塔戶部尙書車克﹑侍郎祝世允啟心郎馬希納以應得之罪以原任戶部啟心郎柯鼎﹑受賄革職永不敍用後復補戶部他赤哈哈番啟心郎缺出。戶部尙書車克等復坐名移咨吏部題補。至是被都察院糾參故也

○補原任尙書覺羅郎球爲禮部尙書

○命大學士希福﹑範文程﹑額色黑﹑洪承疇﹑寧完我﹑陳之遴﹑學士伊圖﹑蔣赫徳能圖葉成格劉淸泰白色純張端侍讀學士索諾木﹑魏天賞﹑侍讀叟塞。吏部尙書髙爾儼禮部尙書郎球﹑吏部侍郎熊文舉﹑禮部侍郎恩格徳﹑戶部侍郎王永吉﹑趙繼鼎﹑兵部侍郎李元鼎﹑刑部侍郎孟明輔﹑工部侍郎李迎晙﹑禮部啟心郎董衛國﹑禮部理事官楊鼐﹑禮部主事卜顏﹑喀代爲殿試讀卷官。

○革拜他喇布勒哈番王應舉職鞭一百折。贖以其挾讎誣訐拖沙喇哈番李養鳳﹑圖謀不軌也

○丙申。策試滿洲蒙古貢士麻勒吉等制策曰。朕聞至治之世訐訟無人刑罰不用。是豈民之自然息爭與。抑撫道各官﹑賢良之所致與。抑親民之府州縣等官﹑各得其人與爾積學諸士必有灼知。務抒所見。朕將親覽焉。

○策試漢軍﹑及漢貢士張星瑞等制策曰。朕承鴻業﹑定鼎九年矣。親政以來﹑日益兢惕。念治天下之道。莫大乎用人聽言。人有眞邪正。言有眞是非。往往混淆難辧。今欲立辧不惑。一定不移。將遵何道與。開創之始。凡官制賦役﹑禮樂兵刑﹑營建﹑風紀﹑規模粗設﹑未協至道。自唐虞三代以來﹑其制可得詳聞﹑與或因或革。或盛或衰。意者不在制度文爲。而別有在與。用正人。聞正言。行正道。朕日切於懷。未得其要。爾諸士幼學壯行。宜各出所見。實陳方略。其文務以漢廷賈董諸臣爲式。毋沿對偶冗長故習朕將親覽焉。

○加贈一等伯巴什泰爲三等侯﹑令其子諸喇岱承襲。以巴什泰在上前﹑被蒙古侍衛瑣尼剌死故也

○一等阿思哈尼哈番兼一拖沙喇哈番希福﹑以考績之時未獲升敍﹑定鼎後﹑又未與眾一體加秩具控。吏部議加一拜他喇布勒哈番﹑爲二等精奇尼哈番奏入。得上�日希福著加一拖沙喇哈番爲三等精奇尼哈番

○戊戌。多羅順承郡王勒克徳渾薨年二十四追封多羅恭惠郡王

○定殿試讀卷執事官賞例一等執事官銀二十兩二等執事官銀十二兩。三等執事官﹑銀六兩。

○己亥。賜滿洲蒙古殿試貢士麻勒吉等五十人漢軍﹑及漢貢士鄒忠倚等三百九十七人。進士及第出身有差。

○辛丑。加浙江提督田雄太子太保。定海總兵張傑﹑都督同知。以克舟山功故也

○增八旗護軍前鋒﹑月餉銀各一兩。每人月支三兩自此始

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十四

順治九年。壬辰。夏四月。壬寅朔。享太廟遣內大臣伯索尼行禮

○宴滿漢進士麻勒吉鄒忠倚等於禮部。

○癸卯。吏科給事中髙辛允奏言﹑庶吉士一官﹑見爲淸華近侍之臣久則司公輔啟沃之任。年貌文章品行並重。舊例詳愼選擇。有由然也至於習﹑滿書庶吉士。所以明滿漢之義達上下之情卽論年貌。亦必加考試。以明朝廷愼重名器之意下所司確議。

○甲辰。賜一甲一名進士麻勒吉﹑鄒忠倚﹑朝服頂帶﹑及各進士折鈔銀兩。

○乙巳。諸進士上表謝恩。

○以故一等阿思哈尼哈番阿哈尼堪子噶爾哈圖襲職。噶爾哈圖之三等阿達哈哈番﹑合其弟達海之拜他喇布勒哈番﹑爲一等阿達哈哈番。令達海襲之。

○以故二等精奇尼哈番多爾濟侄畢禮克三等阿思哈尼哈番王元宗子承祖一等阿達哈哈番兼一拖沙喇哈番鄂木索科子鄂莫會雅泰子禪布一等阿達哈哈番薩祿弟希復訥得穆圖子和特張肖周侄嗣宗二等阿達哈哈番雅賴子雅哈喇博雷子查雅漢達爾泰子機圖堪三等阿達哈哈番覺羅佛爾赫子巴式泰喀喀齊叔子渥黑勞察子誇察克復孫愷木布巴爾布叔吳巴錫﹑根特巴圖魯伯子淸善伊拉喀子拜塞﹑拜他喇布勒哈番張云叔子麟韓定國子元各襲職。

○丙午。以都察院左副都禦史蔡士英﹑爲兵部右侍郎兼都察院左副都禦史﹑巡撫江西兼管糧餉軍務

○丁未。戶部以錢糧不敷﹑遵上�日會議一﹑山東登萊巡撫宜裁。一﹑宣府巡撫宜裁。以總督兼理。一﹑納監納吏納承差事例﹑宜照前例行。一﹑江寧杭州﹑西安漢中駐防滿洲漢軍兵丁除艸料口糧﹑照例支給外。每年多支米石應裁。一﹑各直省應解本色顏料藥材等項。除京中無從備辦者﹑仍解本色外余俱應折銀。一﹑工部錢糧。除緊急營建外其餘不急工程﹑及修理寺廟等項﹑俱應停罷。一﹑戶禮工部制造等庫內監三百九十餘名應畱數員。余盡裁革。一﹑在外當鋪。每年定稅銀五兩。其在京當鋪並各鋪﹑宜仍令順天府查照鋪面。酌量徵收。一﹑總督巡撫﹑家人口糧應裁。一﹑州縣修理察院鋪陳家夥等項銀兩應裁。一﹑各州縣修宅家夥銀兩應裁。一﹑州縣備各上司朔望行香紙燭銀兩應裁。一在外各衙門書吏人役。每月給工食銀五錢余應裁。一各州縣民壯五十名﹑應裁二十名。一知府並各州縣燈夫各四名同知﹑通判推官﹑燈夫各二名各州縣轎夫四名�山戊不�支工食銀兩應裁。議上得上�日這不敷錢糧旣經會議妥確。悉如議行。其民壯燈夫轎夫不必裁

○旌表山西洪洞縣節婦生員楊學震妻陰氏。給銀建坊如例

○三法司會勘原任山東平陰縣知懸王國柱誣陷本縣舉人孫振圖通賊用炮烙支解等刑。慘斃多命。王國柱應論死從之

○戊申。裁各道禦史二十員。

○辛亥。朝鮮國王李淏以其國人趙昭元等詛咒謀逆亂黨伏誅。遣使奉表具聞

○壬子。裁定詹事府官員數。詹事府詹事一員。少詹事二員。主薄一員。錄事二員。通事舍人二員。左春坊左庶子一員。左諭徳一員。左中允二員。左贊善二員。右春坊右庶子一員。右諭徳一員。右中允二員。右贊善二員。司經局洗馬一員。正字二員。俱以內三院官兼之。

○乙卯。調刑部尙書鎭國公韓岱爲吏部尙書。工部尙書藍拜﹑爲刑部尙書。補原任尙書星訥﹑爲工部尙書以固山額眞阿喇善﹑爲都察院左都禦史。伊爾都齊爲刑部侍郎。戶部理事官李蔭祖爲都察院左僉都禦史

○復補原任戶部啟心郎布丹原官

○升兵部他赤哈哈番劉秉權﹑爲刑部啟心郎

○以馬呈禎爲兵部理事官。孟格圖索爾和﹑爲都察院理事官。尙吉納爲盛京工部理事官

○升鑲白旗漢軍甲喇章京祖澤沛爲梅勒章京

○以鑲白旗滿洲刑部理事官。圖世海爲護軍參領正黃旗漢軍金維屏鑲白旗﹑漢軍朱延禧夏景梅爲甲喇章京

○以公鰲拜巴圖魯總管侍衛公遏必隆公額爾克戴靑俄齊爾管鑾儀衛事

○罷多羅謙郡王瓦克達多羅信郡王多尼議政

○立直義公費英東弘毅公額亦都墓碑。

○準山西潞機戶照明。季例十年一派。三年一解以九年爲始。隨時估價永著爲令

○丁巳。定誥封職掌。宗室覺羅等屬禮部滿洲蒙古漢軍職兼文武屬吏部平西定南平南靖南四王﹑續順公下各武官不兼文職屬兵部

○加金華總兵官都督僉事馬進寶爲都督同知以協巢�刀舟山功也

○戊午。孝端文皇后忌辰遣官祭昭陵

○定南王孔有徳奏報﹑粵西桂﹑平﹑梧﹑柳四郡。𨿽已收復。尙餘五府未歸分遣鎭臣綫國安﹑馬雄﹑金節等領兵三路進取臣親率大師直抵賓陽居中策應思南慶橫等二十二府州縣盡入版圖下兵部察敍。

○又報﹑僞慶國陳邦傳﹑殺僞宣國公焦璉﹑率潯州郡縣並所部官兵繳印投誠。下所司知之

○己未。諭內三院朕勵精圖治日求天下太平切望內外諸大臣。盡心竭力以匡不逮豈意近來大臣任意因循小臣效尢玩泄如吳惟華發審一案。及山西失城等案經管承問各官﹑逾年不結。是何緣故該部何不嚴察速議。朕所知者如此其他類是者尙多六部等衙門向設諸王令已盡徹專任各尙書等官卽宜率屬勤職在外總理漕運鹽引部員已經盡徹。專任督撫按等官尢難諉卸。今後有官守者﹑務須上緊辦事。不許滿漢互諉。如漢官玩誤﹑滿官據實奏聞如滿官執延漢官亦據實奏聞。毋得爭持稽緩有言責者﹑見有不公不法務須據實指名從公入告。不許泛論鋪張影說要挾各官內﹑有罪廢起用者毋得畏避逡巡內外各衙門官作速省攺策勵擔當若慮招怨累身。政事何由完結內院卽傳諭吏部遵行

○又諭內三院都察院爲朝廷耳目官已屢有上�日申飭上自諸王下至諸臣﹑孰爲忠勤﹑孰爲不忠勤﹑及內外官員之勤惰各衙門政事之修廢﹑皆令盡言近𨿽有言率非圖治大務圖治大務在於天意人心。當思天意何以合。人心何以順。因革損益﹑何事宜先。何以法立而無獘。何以令行而不移。似此大端未見講究如滿漢各官﹑有賢有不賢。在外督撫﹑按各官。有廉有貪。有明有暗。鎭守駐防各官﹑有捍禦勤愼者。有擾害地方者。俱未見分別參奏﹑其推舉銓用﹑與黜革降罰及內外各衙門條陳章奏。有從公起見者﹑有專恣徇私者俱未見明白糾絞。諸如此類不可枚舉。該院所司何事。若圖避怨卸責國法森嚴必不能爲緘口溺職者姑貸也內院卽傳諭該衙門知悉。

○宴朝鮮國使臣李受昌等於禮部

○摺雞澤縣知縣劉秉政﹑爲雲南道試監察禦史慶都縣知縣陳自徳爲貴州道試監察禦史元氏縣知縣祖永傑爲湖廣道試監察禦史滿城縣知縣李成紀爲浙江道試監察禦史南和縣知縣髙爾位爲江西道試監察禦史。昌黎縣知縣石應泰爲福建道試監察禦史平谷縣知縣牟雲龍爲廣東道試監察禦史定興縣知縣白尙登爲廣西道試監察禦史蠡縣知縣祖建明﹑爲河南道試監察禦史。內邱縣知縣王秉乾爲山東道試監察禦史元城縣知縣胡來相爲山西道試監察禦史完縣知縣蔡興周爲陜西道試監察禦史丰潤縣知縣吳執中爲山東道試監察禦史交河縣知縣班璉﹑爲山西道試監察禦史寶坻縣知縣萬全﹑爲江西道試監察禦史房山縣知縣婁應奎爲福建道試監察禦史滑縣知縣陳啟泰﹑爲廣東道試監察禦史行人司行人趙維旗爲浙江道試監察禦史中書科中書舍人張文炳爲江西道試監察禦史。汝寧府推官王道新﹑爲福建道試監察禦史。永平府推官林起宗﹑爲江西道試監察禦史。太原府推官王允祚爲廣東道試監察禦史。邢臺縣知縣米襄﹑爲廣西道試監察禦史。衡水縣知縣朱虛爲廣西道試監察禦史。衛輝府推官蘇銑﹑爲山東道試監察禦史。行人司行人王天眷﹑爲山西道試監察禦史。河間府推官邵士標﹑爲山西道試監察禦史。大理寺左評事楊世學爲雲南道試監察禦史

○贈陣亡漢羌都司王家聘爲遊擊仍錄其子弟一人

○吏部奏言朝覲計典三年一行。舊例府州縣正官入覲。勢必委署但署官害民反爲地方之累今議止令藩臬各一員各府佐一員代覲從之

○庚申。定諸王以下文武官民輿馬服飾制親王以下﹑郡王以上乘八人轎於原下馬處下轎。如不生轎﹑願馬者﹑各從其便。貝勒乘八人轎貝子以下﹑輔國公以上﹑坐四人轎。貝勒以下﹑輔國公以上﹑若進皇城在皇城門下轎。騎馬進若不乘轎﹑願騎馬者。各從其便。宗室公以上﹑乘明轎。其民公﹑侯﹑伯﹑固山額眞﹑尙書﹑內大臣﹑大學士皇城外許坐四人暗轎。不願坐轎﹑願騎馬者聽便。漢文官三品以上坐轎。不願坐轎﹑願騎馬者﹑各從其便。在京漢武官不許坐轎。民公以下﹑及滿漢有棍扇者。扇上各寫職銜。一半滿字﹑一半漢字﹑民公﹑侯﹑伯﹑準用貂鑲朝衣。貂褂﹑貂袍﹑及蟒緞﹑妝緞﹑金花緞﹑各樣補緞﹑倭緞﹑花緞﹑素緞等項。除朝服外。或尋常進衙門。或往各本王以下﹑等府。服蟒緞袍。花素緞鑲領袖袍﹑其長短外褂﹑俱用麒麟補。一品二品官﹑準用貂鑲朝衣貂褂﹑貂袍﹑及蟒緞﹑妝緞﹑金花緞﹑各樣補緞﹑倭緞﹑花緞﹑素緞等項。除朝服外或尋常進衙門。或往各本王以下等府服蟒緞袍花素緞鑲領袖袍其長短褂﹑在部院等衙門一品官用仙鶴補。二品官﹑錦雞補。不在部院等衙門一品二品官﹑用獅子補。其在外任文武一二品官同未入八分內閒散宗室三品四品官﹑三等侍衛﹑準服貂褂貂袍﹑及蟒緞妝緞金花緞各樣補緞﹑倭緞﹑花緞﹑素緞等項。除朝服外或尋常進衙門或往各本王以下等府服蟒緞袍。花素緞鑲領袖袍﹑其長短褂在部院等衙門三品官用孔雀補。四品官﹑用云鴈補不在部院等衙門三品官用虎補。四品官用豹補。其外任文武三四品官同一等侍衛滿洲啟心郎﹑甲喇章京﹑理事官﹑二等侍衛﹑三等侍衛﹑準服貂鑲朝衣。無職任阿達哈哈番﹑牛錄章京﹑拜他喇布勒哈番以下﹑不許穿貂鑲朝衣如上賜許穿民公﹑侯﹑伯﹑一品﹑二品﹑三品﹑四品等官。凡五爪三爪滿水緞﹑圓補﹑黃色﹑秋香色﹑黑狐皮﹑俱不許穿。如上賜許穿閒散覺羅五品﹑六品﹑七品官﹑金花緞﹑倭緞﹑各樣花緞﹑素緞﹑俱準用。不許穿蟒緞﹑妝緞﹑除貂皮猞猁猻外。別項皮衣俱準用。貂鼠止許制帽﹑或朝衣﹑或尋常進衙門﹑或往各本王以下等府﹑服花素緞鑲領袖袍﹑其長短褂﹑在部院等衙門五品官﹑用白鷴補。六品官﹑用鷺鷥補。七品官﹑用鴂﹤氵鶒﹥補。不在部院等衙門五品官﹑用熊補。六品七品官﹑用彪補。外任文武五六七品官同。八九品官﹑各色素緞俱準用除貂皮猞猁猻﹑白豹皮外。別項皮衣俱準用貂鼠止許制帽或朝服或尋常進衙門﹑或往各本王以下等府﹑服素緞鑲領袖袍其長短褂在部院等衙門八品官﹑用鵪鶉補。九品官﹑用練雀補。不在部院等衙門八品官﹑用犀牛補。九品官用海馬補。其披肩接袖許用蟒緞﹑妝緞﹑金花緞鑲邊。外任文武八九品官同都察院按察使司官不論品級﹑俱穿獬豸補其衣服等項﹑仍各照品級穿用。公﹑侯﹑伯﹑一品官以下。滿漢有頂帶官以上﹑其妻俱從夫服。父母俱照子服。其未分家子。未出嫁女。俱照父服。但不許用頂帶補子分家子﹑照本身等第服。出嫁女照其夫等第服。舉人﹑官生﹑貢生﹑監生﹑生員﹑各色素緞俱準用。除貂皮﹑猞猁猻白豹皮外。別項皮衣俱準用。除公服外﹑袍許鑲領袖。護軍﹑蟒緞﹑妝緞﹑金花緞﹑倭緞﹑貂皮﹑猞猁猻﹑白豹皮﹑狐腋俱不許穿。亦不許制被褥帳幔。止許戴貂帽。穿別色皮衣及素緞披領袍。小袖袍不許鑲邊不許用補子。其披肩接袖﹑許用蟒緞﹑妝緞﹑倭緞鑲不許穿緞鞾。鞾襪等項。亦不許鑲。盔甲撒袋腰刀鞦轡﹑有力者許用金鍍其餘不許用金。許用紅﹤革占﹥踢胸。其妻亦照其夫。許戴金首飾一件。及金耳環。余不許用金。小撥什庫﹑外廊書吏﹑通事﹑耆老﹑兵民﹑商人﹑蟒緞妝緞﹑金花緞倭緞閃色緞各色花緞彩繡貂皮﹑猞猁猻狐腋豹皮俱不許穿亦不許制被褥帳幔。止許穿靑素緞﹑藍素緞綾絹紡絲素紗棉布夏布﹑不許鑲領袖。不許穿緞鞾不許鞾上鑲綠斜皮及雲頭金綫。不許鑲鞾襪不許帶得勒素涼帽有力者﹑止許帶貂皮帽。如無﹑許戴狐皮﹑灰鼠﹑皮帽不許用金鍍玲瓏腰刀鞦轡有力者止許用銀鍍不許用紅﹤革占﹥踢胸其妻悉照其夫許戴金首飾一件及金耳環。余不許用金寶﹑僧道衣服止許用絹紡絲素紗棉布﹑夏布不許用緞綾羅其袍止許用本等緇黑色不許用別色其餘禁例與民同惟袈裟道服不在禁限官民家。下奴僕﹑優人皂隸﹑不許戴貂帽。不許穿各項綾緞﹑及狼皮衣其狐皮﹑沙狐皮﹑貉子皮﹑帽許戴其餘禁例與民同。樂戶水戶俱戴本色黃騷鼠皮帽。涼帽用綠絹。裏綠絹沿邊不許穿各項綾緞﹑及狼皮衣其餘禁例﹑與民同。凡涼暖帽上圓月有官者用紅片金無官者﹑用紅素緞。涼帽裏及沿邊﹑四品以上用片金。五品以下用紅色裏。靑藍倭緞沿邊無官者﹑用別色裏靑藍緞沿邊不許用片金裏﹑紅色裏禦前使從無官職閒人﹑蟒緞妝緞皮衣俱準穿用。親王隨身使從無官職閒人﹑準照五品官等第穿用。但不許用頂帶補子。世子郡王隨身使從無官職閒人﹑準照六品官等第穿用。但不許用頂帶補子。凡違禁衣服。如五爪三爪滿水緞圓補子黃色﹑秋香色﹑黑狐皮﹑俱不許存畱在家。余越品衣服﹑如禦賜﹑許穿用﹑若非禦賜﹑聽其變賣。不許穿用。及制被褥帳幔。如不照品級越分穿用﹑及存畱違禁衣物。有官者照前程罰銀。無官者鞭責衣物俱入官。妻子犯者﹑罪坐家長四品以上官﹑旣穿蟒緞妝緞等衣﹑長短褂上﹑若不緞補子。各從其便五品以下官必照品級綴補。若服所定品級以下之服無罪。

○復京畿道禦史差兼用滿漢官員。

○辛酉。以故一等公輝色弟普爾盆一等伯巴顏子釋家保﹑二等精奇尼哈番伊圖弟朔他﹑一等阿達哈哈番兼一拖沙喇哈番。彰式巴子芬泰﹑二等阿達哈哈番覺羅圖克善子卦木布﹑馬賽子巴爾珠﹑舒書子塞爾特﹑納穆海侄渾津﹑惇泰子塞錦﹑托拜弟托密岱﹑三等阿達哈哈番覺羅丕谷叔子喇護他﹑蘇喇圖子黨梧﹑卓禮喀子查海﹑薩必圖侄察哈爾圖﹑達哈他子佛多禮﹑拜他喇布勒哈番兼一拖沙喇哈番覺羅素山子郭山﹑喇璧叔阿排﹑勒穆布弟勒克徹﹑拜他喇布勒哈番關布弟愛穆布﹑川達伯子尼都勒﹑哈爾幾伯子束菽﹑各襲職。

○以拜他喇布勒哈番席漢有罪﹑革職。令其弟雅哈喇﹑襲職。

○以致仕二等阿達哈哈番徐裕先子承爵﹑襲職

○平西王下致仕三等阿思哈尼哈番張戩孫文煥﹑二等阿達哈哈番兪子徳子弘任三等阿達哈哈番謝喇楚子誠﹑故三等阿達哈哈番王璜侄維城。各襲職。

○以平西王下故三等阿思哈尼哈番方成功侄翟天誠襲職。成功本翟姓。

○靖南王下故三等精奇尼哈番曹徳先子盛祖三等阿達哈哈番洪之文子恩光﹑續順公下故一等阿達哈哈番張昌文子夢芝﹑二等阿達哈哈番晉子誠子承恩三等阿達哈哈番張徳弟承祖﹑各襲職。

○降會試主考學士胡統虞三級成克鞏一級﹑仍畱任。同考試官編修左敬祖等各罰俸有差。以部院磨勘所取試卷不遵傳注﹑文理疵謬者多也。

○贈殉難松江府知府傅世烈﹑爲太僕寺卿﹑蔭一子入監讀書。

○壬戌。以二等阿達哈哈番張端﹑爲一等阿達哈哈番。三等阿達哈哈番髙尙義爲二等阿達哈哈番。

○授李成徳﹑劉宗元﹑拖沙喇哈番

○癸亥。革戶部侍郎碩詹布克沙職以染病曠職故也

○甲子。升廣信參將康時昇爲江西袁州府副將莊浪參將褚雲龍爲陜西階州副將。

○乙丑。禮部議覆科臣楊黃疏言舊例百官每月十一朝。似太煩數今各衙門官。每日入朝奏事較之十一朝不爲少應於每月初五十五二十五日。皇上禦太和殿在京文武百官﹑俱穿朝服入朝。行朝參禮。凡升選起用﹑及見朝辭朝等官﹑有應面朝者﹑俱於太和殿前丹墀行禮。其餘俱於午門外行禮。春秋各舉經筵一次。禮不容缺今應於文華殿舊基﹑從新建殿。內院大學士知經筵事六部尙書都禦史﹑通政使大理寺卿﹑學士等官侍班翰林官二員進講。則皇上之孜孜好學﹑卽所以爲勤政之本矣。得上�日文華殿。著工部於次年遇暇修建。余悉如議行。

○設立宗人府衙門。

○丁卯。都察院疏糾吏部右侍郎孫承澤兩耳俱聾。工部左侍郎劉昌﹑致祭闕裏﹑私自回家。通政使司右參議董復﹑碌碌庸流﹑濫升京堂。請敕部將孫承澤董復革任。劉昌議處。得上�日孫承澤﹑董復﹑著解任。劉昌﹑下所司議處。

○刑部尙書劉余祐﹑條陳六事。一斬絞罪犯。應照律分別不宜一槪論斬。一流徒人犯﹑除隱匿逃人應解部外。其餘律文。原無解部字樣。應攺正。一﹑誤傷人命原有本律。不應賠人以開骫法之端。一﹑彊盜正法外。律無籍沒字樣。應免籍沒。一﹑隱匿逃人窩主流徙。審明當卽陸續押發。不宜候積多起久禁獄底。又如隱匿之家﹑系父子至情者﹑乞聖恩量與分別。一﹑除眞正旗下舊人犯事不許監禁。如系投充人犯事者﹑仍應一體究治。下所司酌議。

○戊辰。升太常寺卿張若麒﹑爲通政使司通政使。太僕寺少卿韓源﹑爲通政使司右通政。

○補原任太常寺少卿龔鼎孳﹑吏科右給事中魏裔介﹑原官。

○考授工部主事錢王任﹑爲廣西按察使司僉事﹑提學道。

○己巳。復原任甘肅巡撫黃圖安職。初圖安疏請終養。睿王以其規避奪職。至是。大學士範文程等奏請起用故復之。

○升山西右布政使馬光先爲本省布政使司左布政使。山西按察使蕭時彥。爲陜西布政使司右布政使湖廣按察使李中梧﹑爲河南布政使司右布政使。廣西按察使王鹽鼎﹑爲本省布政使司右布政使。湖廣郴桂道副使張兆羆爲廣西布政使司參政。蒼梧道陜西臨洮府知府程之璇﹑爲河南按察使司副使﹑大名道江寧府知府張錦爲山東按察使司副使霸州道。直隸通密道參議李允昌﹑爲山西按察使司副使冀南道。湖廣督糧道僉事李發藻爲陜西布政使司參政西寧道福建延平府同知汪杲爲廣東按察使司僉事。海北道。山西朔州知州胡養忠爲河南按察使司僉事河北道。山西永寧州知州劉鳳翔﹑爲湖廣按察使司僉事武昌道。江南亳州知州亢發祥爲山西按察使司僉事昌平道。

○庚午。以奉啟運山積慶山天柱山隆業山神牌﹑從祀方澤祭告皇地祇。遣禮部尙書覺羅郎球行禮

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十五

順治九年。壬辰。五月。辛未朔。遣刑部侍郎伊爾都齊﹑學士蔣赫徳等﹑賫敕慰問朝鮮國王。敕曰。朕惟左道恆致煽愚。詛咒事屬妄誕。然而姦宄之徒﹑每每借此以啟亂端。若禁戢不早﹑必受其禍。乃從古已然之明鑑也。覽王奏內事情。該國內外姦徒。陰謀詛咒。圖爲不軌。不意王左右肘腋之間。有此悖逆不測之事。朕聞之不勝駭異。幸事機早露。俱寘典刑。皆由王忠誠素著。所以天心佑護。良慊朕懷。其逃竄逆孽﹑已敕兵部嚴緝。玆特遣刑部侍郎伊爾都齊等﹑前來慰問。王其肅淸內外。嚴禁左道。深計未雨之防。永保安康之福。

○多羅貝勒祜世布薨。謚剛毅。

○壬申。山東嶧縣﹑嘉祥縣﹑雨雹大如斗。大風拔木﹑壞屋吹墮人口。

○甲戌。予故少保兼太子太保禮部尙書王鐸祭葬如例

○以故一等精奇尼哈番﹑兼一拖沙喇哈番張存仁孫珽﹑三等阿思哈尼哈番莽塞伯阿喇克泰﹑一等阿達哈哈番鐘農巴圖魯兄郭邁﹑蔣成梁子國柱﹑三等阿達哈哈番布爾薩海子烈禮布﹑拜他喇布勒哈番星額禮弟英額禮﹑各襲職。

○定南王下二等阿思哈尼哈番史尙璧子懋奎﹑三等阿思哈尼哈番胡萬明子光先﹑一等阿達哈哈番﹑兼一拖沙喇哈番袁晉子韜光﹑平南王下陣亡二等阿達哈哈番尙可福子之質﹑各襲職。

○乙亥。厄魯特部落顧實汗﹑遣坤都倫吳拔石貢駝馬﹑宴賚如例。

○更定詹事府各官品級。詹事﹑正三品。少詹事﹑從三品。左右春坊庶子﹑從四品。諭徳﹑及司經局洗馬﹑從五品。中允﹑正六品。贊善﹑從六品。正字﹑正七品。主簿﹑從七品。錄事﹑通事舍人﹑從九品。

○丙子。上幸大光明殿。和碩鄭親王濟爾哈朗﹑奏請駕臨其第。獻食物。上允焉。院前張黃幄。進膳。王隨獻涼帽﹑袍帶﹑鞍馬。受之。餘皆弗納。

○內院大學士希福等奏言﹑駕出京城﹑幸臨別所﹑詞臣照常扈從。至駕幸城內各處﹑其扈從與否﹑請上�日定奪。得上�日。除出城扈從外。其在城內。或幸王府﹑及他所﹑亦令扈從。若往南臺﹑景山﹑不必隨行。

○贈殉難江南沭陽縣知縣段上彩爲本省按察使司僉事。蔭一子入監讀書。予祭葬如例。

○丁丑。吏部奏言京察應以皇上親政辛卯年爲始﹑六年一次﹑遇寅申年舉行從之。

○己卯。戶部奏言﹑江陰﹑靑浦二縣﹑有坐派養牛之稅實屬病民。請嚴飭督撫按臣﹑行府州縣官將牛牙雜稅等項﹑止許於買賣市集﹑照例抽收。若有橫派鄕民者﹑指名參處報可。

○庚辰。大學士洪承疇﹑以母喪請終制。上以院務正繁贊理需人。命照舊入直。私居持服。

○壬午。以噶爾哈圖爲吏部侍郎。覺羅額爾徳﹑孫塔﹑爲戶部侍郎。範達禮﹑爲都察院副都禦史。卜爾山﹑爲大理寺卿。華善﹑爲戶部啟心郎。吳天壽﹑爲兵部理事官。覺羅托和禮﹑羅思漢﹑爲都察院理事官。肫退爲通政使司理事官。

○升禮部副理事官吳瑪護﹑爲光祿寺掌印理事官。禮部主事布顏﹑爲太常寺掌印理事官。

○升梅勒章京喀喀木﹑爲昂邦章京。鎭守江寧。

○以鑲黃旗滿洲甲喇章京噶爾喀圖﹑正白旗漢軍理事官宜永貴﹑俱爲本旗梅勒章京。正白旗滿洲一等侍衛阿祕達﹑爲護軍參領。鑲白旗滿洲祁爾赫愼﹑爲甲喇章京。

○癸未。遣官祭關聖帝君。

○甲申。諭紮薩克圖汗俄木布額爾徳尼及大小各貝子曰。前因爾等表請通好毫無定議。曾兩經曉諭又面諭爾。來使車臣卓禮克圖等﹑亦如前諭朕意本欲和好故命爾等歸還所掠人畜﹑貢獻所罰駝馬。並爲首貝勒貝子頭目來朝贖罪。乃爾旣不來朝又不歸還人畜貢獻駝馬以贖罪反遣車臣卓禮克圖﹑以我畱鯀登顧實牲畜爲詞是何心也且爾一面通市。一面犯邊。爾時來人本應卽加誅戮我猶格外寬容。但不納爾使﹑仍縱之還。朕仰承天眷。統一四海。爾亦自知僅存彈丸之地﹑勿恃荒遠勿聽爾屬下姦人之言﹑致隕爾緒。朕今開誠諭爾。自古以來﹑惠迪吉。從逆凶。上天報施不爽。爾之所知。今若速還我人畜﹑獻所罰駝馬﹑遣爲首貝勒貝子大臣來朝﹑則已。不然﹑致有後悔﹑自貽伊戚。我何與焉。可速定議。毋得遲疑﹑以墜爾基業。

○丙戌。夏至。祭地於方澤。遣內大臣伯索尼行禮。

○授二等侍衛碩代爲拜他喇布勒哈番﹑兼一拖沙喇哈番。以其當駕出時﹑遇蒙古瑣尼﹑持刀剌伯巴什泰﹑卽殺瑣尼功故也。

○丁亥。以二等阿達哈哈番額參侯痕巴圖魯﹑先於三次恩詔﹑俱未加級﹑至是加三級﹑爲三等阿思哈尼哈番。

○予江南殉難松江府知府傅世烈﹑祭葬如例。

○戊子。遣雲南道監察禦史張中元﹑巡視長蘆鹽課。

○己丑。升河南屯漕都司僉書鄭良弼﹑爲本省掌印都司。陜西督標旗鼓守備杜應芳﹑爲本省掌印都司。

○辛卯。遣貴州道監察禦史陳自徳﹑巡視兩淮鹽課。浙江道監察禦史趙維旗﹑巡視兩浙鹽課。雲南道監察禦史劉秉政﹑巡視河東鹽課。

○廷試�山戊不�貢生馮太初等八百五十名﹑副榜貢生何應仕等六百二十七名。

○詔給國子監肄業監生月米三斗。

○壬辰。更定六部啟心郎品級﹑與侍郎同。都察院理藩院啟心郎品級﹑仍與理事官同。

○以內翰林弘文院學士成克鞏﹑爲吏部右侍郎。內翰林國史院學士張端﹑爲禮部左侍郎。內翰林祕書院侍讀學士呂崇烈﹑爲禮部右侍郎。

○增設漢軍倉場侍郎一員

○乙未。授滿洲一甲一名進士麻勒吉爲內翰林弘文院修撰。一甲二名進士折庫納﹑爲內翰林國史院編修。一甲三名進士巴海﹑爲內翰林祕書院編修。漢人一甲一名進士鄒忠倚﹑爲內翰林祕書院修撰。一甲二名進士張永祺﹑爲內翰林弘文院編修。一甲三名進士沈荃爲內翰林國史院編修。

○福建道禦史婁應奎疏言﹑投充之路。原以收養無依之民。不意此端旣開。而姦猾蜂起。將合族之田﹑皆開除正項﹑躲避差徭。是投充之無益於國也。又有將他姓地土﹑認爲己業﹑帶投旗下者。一人投充﹑而一家皆冒爲旗下。府縣無冊可查﹑眞假莫辧。是投充之有害於民也。臣謂部中必有投充淸檔﹑匯寫一冊﹑發本地方官示民通知則種種情獘﹑自然斂迹。下戶部議。

○丙申。以梅勒章京馬如龍﹑爲昂邦章京。鎭守陜西提督漢兵總兵官。

○定隱匿查解逃人。功罪例。凡逃人一次拏獲者﹑本人鞭一百﹑仍歸原主隱匿之人﹑並家產給與逃人之主。左右鄰﹑及甲長﹑各責四十板旁人出首者﹑卽以隱匿之人家產﹑給賞三分之一逃人二次拏獲者﹑本人正法。隱匿之人﹑並家產﹑解戶部左右鄰﹑及甲長仍各責四十板。旁人出首者﹑亦以隱匿之人家產給賞三分之一。如系旁人舉首。或系本主認獲。該管州縣官﹑每逃人一名﹑罰俸一月。二名﹑罰俸兩月。至十二名﹑罰俸一年。至十三名﹑降一級調用。州縣官﹑有查解逃人十二名者﹑紀錄一次。二十四名者﹑紀錄二次。三十六名者﹑俟應轉之日﹑加升一級。知府則以所屬州縣論。如轄十州縣內﹑有隱匿逃人至十名者﹑罰俸一月。一百二十名者﹑罰俸一年。一百三十名者﹑降一級調用。如轄十州縣內﹑有獲解逃人﹑至一百二十名者﹑紀錄一次。二百四十名者﹑紀錄二次。三百六十名者﹑俟應轉之日﹑加升一級督撫按﹑及各道等官﹑俟考察之日﹑查所屬地方報解隱匿多寡﹑並議功罪。武官營伍中﹑有逃人潛身冒名﹑充兵食糧者﹑不行查出。該管隊長﹑責四十板。百總﹑三十五板。把總﹑三十板。外委千總﹑二十五板。其衛千總並守備﹑都司﹑遊擊﹑降罰級錄。加升﹑照州縣官例。該管副將﹑參將計所屬營伍多寡﹑照知府例提督﹑總兵官﹑以及掌印都司﹑照督撫按各道例。如船戶隱匿逃人者﹑罪坐隱匿之人。與民間一例。如途遇逃人有能拏獲一名者﹑賞銀二兩。凡隱匿之人﹑能自舉首者俱與免罪。

○丁酉。予大學士洪承疇母傅氏﹑祭葬如例。

○授西喇巴爲拜他喇布勒哈番﹑以其在太祖太宗時。效力故也。

○戊戌。吏部議覆﹑都察院劾奏工部侍郎劉昌﹑奉差祭告﹑𨿽未定限。事竣﹑應卽還朝。乃竟回家遲延。應罰俸一年。得上

�日﹑劉昌著罰俸一年。孫承澤﹑董復﹑原交與吏部議奏。未曾著革任。伊等無罪。爲何革退。都察院混錯以革任傳上�日。孫承澤﹑董復﹑仍著以原職用。新升吏部侍郎成克鞏﹑著仍帶新銜。遇有吏部侍郎缺出﹑卽與補用。

○己亥。廷試官貢監生吳家禎等一百四十一名。

○庚子。上幸南苑

○定皇后皇妃納采禮物。皇后父母﹑金二百兩。銀一萬兩。金茶筒一。金盆一。銀茶筒一。銀盆一。銀桶一。緞一千疋。毛靑梭布二千疋。馬二十匹。玲瓏鞍二十副。甲冑三十副。皇妃父母﹑照皇后禮之半。

六月。辛丑朔。

○甲辰。贈少保兼太子太保禮部尙書王鐸爲太保。蔭一子爲中書舍人。

○丙午。吏部議覆陜西總督孟喬芳疏言﹑直省各府推官﹑應俱用進士不足﹑乃以舉人間補其從前貢生考定推官者﹑攺選知縣。從之。

○丁未。裁直隸鎭朔衛﹑營州衛﹑歸並薊州衛。東勝右衛﹑寬河所歸並遵化衛。涿鹿左衛﹑中衛﹑興州中屯衛﹑歸並涿鹿衛撫寧衛歸並山海衛。盧龍衛﹑東勝左衛﹑興州右衛﹑歸並永平衛。密雲後衛﹑歸並密雲中衛。營州後衛﹑歸並興州後屯衛。通州右衛﹑神武中衛﹑定邊衛﹑歸並通州左衛。天津左衛右衛﹑歸並天津衛。神武右衛﹑倒馬平定二所﹑唐山屯﹑歸並眞定衛。保定中衛﹑歸並保定左衛。保定前衛﹑後衛﹑歸並保定右衛。裁營州左屯衛﹑渤海守禦所。白洋口後所。鎭羅關所。順徳守禦所。

○戊申。上還宮。

○命江南道監察禦史宗惇一﹑提督順天學政。山西道監察禦史陳棐﹑巡按順天。

○己酉。山東道禦史蘇銑疏言﹑朝廷會議﹑大政攸關。將載之史冊。傳之後世。何得中無定見﹑附和雷同﹑止畫題而無可否。請敕諸臣﹑嗣後凡會議列名者﹑俱注明所議﹑詳悉具題。有能破積習﹑建讜論者﹑方爲盡職﹑其心持兩端﹑前後遊移者﹑卽系溺職。治以不忠之罪。報可。

○陜西洮州衛﹑大冰雹﹑傷禾。

○庚戌。命和碩敬謹親王尼堪﹑掌宗人府事。多羅貝勒尙善﹑爲左宗正固山貝子吳達海爲右宗正輔國公穆臣﹑爲左宗人。輔國公拔都海﹑爲右宗人。以學士覺羅伊圖﹑爲啟心郎。孟希聖﹑爲漢啟心郎。覺羅穆成格﹑覺羅額津﹑覺羅碩博會﹑覺羅巴爾布﹑覺羅鄂爾慧﹑覺羅碩塞﹑光舒森特黑﹑爲理事官。

○以梅勒章京宜永貴﹑爲倉場侍郎。

○升侍讀學士馬祿﹑爲學士。侍讀鄭庫訥﹑爲侍讀學士。編修索達﹑爲侍讀。

○以瓦爾喀爲吏部理事官。桑賽﹑爲戶部理事官。覺羅西賴﹑紮穆素﹑綽克托﹑爲刑部理事官。傅達禮﹑爲工部理事官。莫洛洪﹑爲都察院理事官。阿蘭﹑爲東城理事官。阿都理﹑阿世熙﹑爲京畿道理事官。

○補原任太僕寺卿黃熙允﹑內翰林弘文院檢討劉澤芳﹑河南道試監察禦史李植原官。

○增設五城巡城漢軍理事官各一員以彭士聖巡視中城。郭如龍﹑巡視東城劉顯貴巡視南城盧興祖﹑巡視西城﹑楊茂春﹑巡視北城。

○以鑲白旗滿洲護軍參領阿思哈﹑蒙古甲喇章京董俄羅俱爲本旗梅勒章京。鑲白旗滿洲護衛巴哈塔﹑正藍旗滿洲察布丹鑲藍旗滿洲巴本﹑爲護軍參領鑲黃旗滿洲法他哈﹑蒙古色冷鑲白旗蒙古布達西裏鑲藍旗滿洲根特﹑爲甲喇章京。

○廣東巡撫李棲鳳疏報﹑副將先啟玉等﹑陣擒叛鎭李成棟子元允﹑建捷等。獲僞卽僞敕器物甚多。僞伯李開祖等投誠。總兵官許爾顯﹑副將李之珍﹑平定肇慶髙州王馬二賊。南韶道林嗣環﹑遊擊張瑋等擊敗逆寇曹志建俘馘累累下所司知之。

○辛亥。以故一等公古穆布弟彭珠﹑三等公博洛子噶爾瑪﹑三等伯噶爾麻僧額侄穆黑林﹑三等阿思哈尼哈番鄂爾寨子巴拜﹑一等阿達哈哈番巴圖魯從弟查爾布﹑二等阿達哈哈番博翁子阿丹﹑拜他喇布勒哈番庫坎弟祿伯赫﹑梁崇淸弟永勝﹑拖沙喇哈番賽木巴裏兄莫雒﹑陣亡拖沙喇哈番山津子常珊﹑致仕一等阿達哈哈番﹑兼一拖沙喇哈番祖邦武孫光璽﹑各襲職。

○以三等阿達哈哈番郭如龍﹑爲二等阿達哈哈番。授辛色拜他喇布勒哈番。

○壬子。致仕太子太保內翰林國史院大學士宋權卒。

○癸丑。降輔國公聶克塞﹑爲三等鎭國將軍以其私饋出妻衣物﹑爲其僕哈爾巴等所計故也。

○乙卯。增設宗人府覺羅理事官八員。滿洲筆帖式八員。漢軍筆帖式二員。其先設理事官光舒﹑森特黑﹑因非覺羅俱解任。

○先是覺羅特恩之父吳丹﹑因郡王阿達禮案內正法。特恩等亦革去覺羅。而刑部將革去覺羅之故﹑未經存案。後特恩祖﹑管稽察覺羅一等阿達哈哈番﹑兼一拖沙喇哈番覺羅阿山﹑收特恩撫養。仍令系紅帶。阿山歿後﹑覺羅伊爾門等﹑竟不聲明吳丹情由。以特恩爲阿山之孫具結襲職。及特恩生子。覺羅鄂爾慧等﹑亦以覺羅具結禮部。於是禮部始摘發吳丹罪案﹑不準爲覺羅並移送宗人府治罪。宗人府勘實。特恩應革職。仍革覺羅阿山世職不準承襲。余援赦免議疏入。從之。

○丙辰。裁永平遼學中額一名。增陜西遼學中額一名。貢額一名其永平遼學貢額照舊從平西王吳三桂請也。

○丁巳。兵部奏請於寅申年舉行軍政。從之。

○提督江南學政禦史李嵩陽疏報溧水縣民湯學紳事父母以孝聞。父卒﹑廬墓三年髙淳縣生員吳學萊﹑幼孤事母盡孝母亡廬墓三年。太湖縣生員田徳產流寇犯縣。執其父母﹑將殺之。徳產請以身代。賊感而釋之。父死賊破寨﹑指其柩曰。此田孝子之父也。戒勿焚其家。山陽縣童生朱呈采祖母趙氏有疾呈采割股以進疾旋愈。丹陽縣民李騰芳﹑父久客外郡騰芳備歷艱險尋父歸裏建徳縣生員胡其朗妻黃氏妾王氏丹陽縣民陳邦正妻夏氏夫死﹑俱撫孤守節﹑四十年不變。蘇州府生員何一沐妻金氏﹑嫁甫二日一沐死。金氏矢志苦節終身持服當塗縣民吳學道妻嵇氏年二十三夫亡撫遺腹子守節四十八年桃源縣民史逢堯妻徐氏﹑年二十二﹑夫故﹑撫遺孤及夫幼弟﹑親乳哺之﹑皆至成立守節四十餘年。太平縣民孫元容妻汪氏夫死﹑絕食以殉。懷寧縣生員錢文炳繼妻顏氏﹑文炳歿﹑兵亂城破﹑顏氏被執不污。從容就死。桐城縣生員吳道震妻姚氏﹑寡居值寇亂執氏欲污之。氏叱拒被害。合肥縣生員張﹤火鼎﹥妻杜氏﹑潁州民張極妻朱氏淮安民曹芝妻髙氏﹑夫歿﹑俱自縊從死吳江縣民宋志芳妻殷氏﹑嫁未一月。志芳病篤。殷氏度不能生先服毒而死無錫縣監生鄭惟順女﹑許字馬瑜﹑瑜亡女縗絰適夫家﹑哭泣誓死不渝山陽縣民張女﹑許字楊尙位尙位亡﹑女終喪守志。不嫁孝事舅姑姑病﹑刲股以進。病旋愈。俱請照例旌表。章下禮部。

○辛酉。先是戶部啟心郎布丹以不給河間駐防兵餉﹑爲章京碩爾對所訟。革職籍家產一半。布丹疏辯。命刑部再議。以布丹罪輕前擬太過。議削一个前程。罰銀一百兩。其先籍家產。仍應給還。議上。得上�日﹑布丹著還世職並已籍家產。其罰鍰﹑著一並寬宥。

○大學士範文程等疏奏﹑翰林詹事等官升補畫一之法。修撰﹑編修檢討。按科分先後資序升轉。凡奉差及終養﹑丁憂治喪依限到京者﹑仍照科分資序。違限者﹑計所違月日﹑序於後。給假告病者﹑槪序於後。降補別衙門復回者﹑俱照現補官品爲序。三品官服闋病痊者﹑由撫按具奏﹑臣衙門題補。四品以下官﹑親身赴京﹑亦臣衙門題補。命永著爲例。

○壬戌。更定品官驛遞夫馬額數。一品官﹑夫三十名。馬十匹。二品官﹑夫二十六名馬八匹。三品官﹑夫二十二名。馬七匹。其近京四百里內差遣。一品官﹑夫十六名。馬六匹。如在任在差病故。陸路給車一輛。無車處﹑準夫二十二名。二品官﹑夫十四名。馬五匹。如在任在差病故。陸路給車一輛。無車處準夫十八名。三品官夫八名。馬三匹。如在任在差病故。陸路給車一輛。無車處﹑準夫十四名。餘如舊制。

○革陜西關南道夏日嚴職。以挾私誣揭興安總兵官任珍﹑造謀不軌也。

○癸亥。兵部尙書金之俊﹑以老疾休。溫上�日慰畱之。

○丙寅。追謚功臣圖爾格爲忠義公﹑圖賴爲昭勛公﹑配享太廟。仍於墳前立碑。

○以初設詹事府。補太僕寺卿﹑管順天府府丞事薛所蘊﹑爲詹事。兼內翰林祕書院侍讀學士內翰林弘文院侍講學士髙珩﹑內翰林國史院侍講學士李呈祥﹑爲少詹事。內翰林祕書院侍讀傅以漸﹑爲左春坊左庶子。內翰林弘文院侍講呂纘祖﹑爲右春坊右庶子。內翰林祕書院修撰張爾素﹑爲左春坊左諭徳。內翰林弘文院修撰楊思聖﹑爲右春坊右諭徳。內翰林國史院修撰夏敷九﹑爲司經局洗馬。內翰林祕書院編修王一驥﹑內翰林弘文院編修傅維鱗﹑爲左春坊左中允。內翰林祕書院編修王紫授﹑內翰林國史院編修王舜年﹑爲右春坊右中允。內翰林祕書院檢討艾元徵﹑內翰林弘文院檢討喬映伍﹑爲左春坊左贊善。內翰林祕書院檢討李培眞﹑內翰林國史院檢討藍滋﹑爲右春坊右贊善。

○以新定翰詹官員升轉例。補原任吏部右侍郎學士成克鞏﹑爲內翰林弘文院學士。升侍讀學士劉正宗﹑爲內翰林祕書院學士。侍講學士魏天賞爲內翰林國史院學士降補學士胡統虞﹑爲內翰林祕書院侍讀學士。升國子監祭酒王崇簡﹑爲內翰林弘文院侍讀學士。侍讀喬庭桂﹑爲內翰林國史院侍讀學士。嶽映斗﹑爲內翰林祕書院侍講學士。光祿寺少卿羅憲汶﹑爲內翰林弘文院侍講學士。編修梁淸標﹑爲內翰林國史院侍講學士。陳爌﹑爲內翰林祕書院侍讀。王炳昆﹑爲內翰林弘文院侍讀。黃志遴﹑爲內翰林國史院侍讀。法若眞﹑爲內翰林祕書院侍講。胡兆龍﹑爲內翰林弘文院侍講。韋成賢﹑爲內翰林國史院侍講。

○以太祖配天覃恩。加修撰呂宮﹑右春坊右中允﹑仍管內翰林祕書院修撰事。升編修程芳朝﹑爲內翰林國史院修撰。蔣超爲內翰林弘文院修撰。檢討李霨﹑沙澄﹑傅作霖爲內翰林祕書院編修。宋杞﹑劉澤芳﹑石申﹑爲內翰林弘文院編修。

○初置中書科滿官八員。內擇一員爲中書舍人掌印。余俱授爲他赤哈哈番。

○贈福建殉難沙縣知縣董潾﹑順昌縣知縣錢嘉倫﹑永安縣知縣髙咸臨﹑大田縣知縣胡天湛﹑俱爲本省按察使司僉事。各蔭一子入監讀書。

○己巳。諭續順公沈永忠曰。覽卿奏﹑逆賊猖狹。我兵退保湘潭。朕已悉知。爾率部下將士﹑可鼓勵同心固守。勿輕戰失機。今已發大兵﹑星弛援巢�刀。不久卽至。如現處之地。難於據守。相度險要。並力堅防內斂兵勢。外禦賊氛。勿輕捨疆土。退縮貽誤。可同督撫鎭按定議以行。

○調吏部理事官覺羅班惇﹑都察院理事官覺羅噶達渾﹑覺羅布泰覺羅鐘泰﹑中城理事官覺羅富哈﹑護軍參領覺羅外庫﹑覺羅孟科﹑覺羅嗒哈岱﹑覺羅和特﹑閒散章京覺羅杭奇﹑爲宗人府理事官。

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十六

順治九年。壬辰。秋七月。庚午朔。享太廟。上親詣行禮。

○辛未。定諸王世子大朝﹑常朝﹑及京城內行走儀仗。和碩親王﹑用繡紅羅曲柄傘一柄。繡紅羅圓傘二柄。繡紅羅圓扇一對。立瓜二對。臥瓜二對。骨朵二對。吾仗二對。馬四匹。多羅郡王﹑用紅羅銷金傘二柄。繡紅羅圓扇一對。立瓜二對。臥瓜一對。骨朵一對。吾仗二對。馬二匹。世子﹑用馬四匹。其餘儀仗﹑俱與郡王同。

○癸酉。補原任副將趙光祖﹑仍以都督僉事管吳淞副將事。升紹興參將陳一貫﹑爲徐州副將。

○偏沅巡撫金廷獻奏報﹑逆賊孫可望﹑陷廣西桂林府。定南王孔有徳自縊。

○吏科右給事中魏裔介奏言﹑臣聞創業難。守成不易。古帝王凜凜乎覆舟馭索之懼﹑誠以驕恣易生。而晏安之足爲害也。我皇上聖神文武。以創業兼守成。亙古帝王﹑未之或有然綱紀法度﹑尙須修明。禮樂政刑﹑實多缺失。欲以立一代之弘規昭子孫之法守。未見其久而無獘也。方今畿輔多失業之民。吳越有水澇之患。山左荒亡不淸。閩楚饋餉未給。兩河重困於畚鍤。三秦奔疲於轉運。川蜀𨿽下﹑善後之計未周。滇黔不寧﹑進取之方宜裕。此皆機務最要。仰賴聖慮焦勞者也。但髙居靜攝不如延訪臣鄰。批答詳明。何如親承顏色。請於逢五日期﹑駕臨正殿﹑朝見羣臣。從容晉接。部院科道本章應實封者實封。應面奏者面奏。得以咫尺天顏﹑親聆睿語。則大政大事。雷厲風行。上下之情通。而泰交之運辟矣。下所司議。

○陜西莊浪紅城堡﹑冰雹傷禾

○甲戌。欽天監監正湯若望進渾天星球﹑地平日晷等儀器。賜朝衣涼朝帽﹑鞾﹑襪。

○乙亥。補原任福建左布政使朱鼎新﹑爲廣西布政使司左布政使。升陜西按察使於時躍﹑爲山西布政使司布政使。福建巡海道參政範登仕﹑爲山西按察使司按察使。江西嶺北道參政張鳳儀﹑爲湖廣按察使司按察使補原任陜西關南道副使朱受祜﹑爲湖廣布政使司參政﹑督糧道。升四川川東道參議袁一相﹑爲本省按察使司副使下川東道。湖廣武昌府知府王維屏﹑爲河南按察使司副使﹑通密道。荊州府同知李浴日﹑爲四川按察使司僉事﹑安綿道。陜西西安府同知馮嘉會﹑爲四川按察使司僉事﹑遵義道。

○降補原任保定巡撫於淸廉﹑爲山西布政使司參議﹑口北道。

○初拜他喇布勒哈番兼一拖沙喇哈番圖法宜﹑歿於陣令其侄庫庫禮襲職。後因其庶子護什布控訟﹑仍令護什布襲之。以庫庫禮現任牛錄章京﹑於兩次恩詔應得拜他喇布勒哈番﹑仍授爲拜他喇布勒哈番。

○丙子。吏部奏言﹑通判員缺。除裁減外。所餘不多。而節年貢生。考定應授玆銜者﹑積至八百餘員。挨次銓補。甚或終身無望。請照品攺授布政使司經歷﹑正副理問按察使司經歷﹑知事﹑都布兩司都事﹑運司經歷﹑運判﹑各府經歷﹑京縣外縣縣丞﹑外衛經歷等職﹑仍支正六品俸。照通判資格升轉﹑以疏壅滯。從之。

○浙閩總督陳錦﹑統領將士徵海寇鄭成功﹑至漳州灌口﹑爲家丁刺死。

○以汴河決口工成。賜總河楊芳興﹑河南巡撫吳景道﹑管河道方大猷﹑大梁道李呈祥﹑開封府知府周荃﹑前開封府知府閻堯年﹑南河同知楊惠心﹑通許縣知縣李永華﹑都司僉書楚進功﹑畢拱微等。鞍馬﹑蟒朝衣﹑帽﹑鞾﹑白金有差。

○皇城北門工成﹑名曰地安門。

○新推陜西提督馬汝龍﹑以足疾解任。升王慶坨副將王一正﹑爲昂拜章京﹑充鎭守陜西提督漢兵總兵官。

○定廣西經制城守官兵。思南府副將一員。兵一千二百名。新太參將一員。兵六百名。上思州守備一員。兵二百名。潯梧副將一員。兵一千二百名。郁林州參將一員。兵六百名。賀縣守備一員。兵二百名。柳慶副將一員。兵一千二百名。河池州參將一員。兵六百名。三里守備一員。兵二百名。永寧﹑昭平參將各一員。兵呼四百名。

○以定南王下隨徵阿達哈哈番馮世爵﹑爲思南副將。何九成﹑爲柳慶副將。遊擊馬化麒﹑爲潯梧副將。

○丁丑。予福建殉難沙縣知縣薰潾﹑順昌縣知縣錢嘉倫﹑永安縣知縣髙咸臨﹑大田縣知縣胡天湛﹑祭葬如例。

○以故三等阿達哈哈番騷爾噶職﹑加於其兄二等公額爾克戴靑﹑爲一等公。削所餘拜他喇布勒哈番﹑並拖沙喇哈番。

○戊寅。吏部議覆山東道監察禦史王秉乾疏奏﹑請將進士﹑舉人﹑貢﹑監﹑分班掣選。疏通銓法。嗣後揀選舉人﹑以會試三科爲限。以隆作養。省淹候。報可

○平南王下右翼總兵官都督同知班志富卒。

○庚辰。免淮安牙行六七兩年分逋欠稅銀。

○辛巳。雲南道監察禦史楊世學﹑條陳治河事宜略曰。謹按大禹﹑疏河爲九道入海。宋儒朱熹﹑謂其專就低處下手﹑下流通﹑則上流自治。漢﹑賈讓曰。善爲川者﹑決之使道。明﹑徐有貞亦曰。堙之﹑則潰者益潰。淤者益淤。不如疏之使平。多建閘壩﹑以時啟閉。無溢無涸﹑河乃得安。是治河之道﹑未有不使之多途以入海者也。今之水勢。與前代𨿽異而實同。前代止治河。今則兼治淮矣。淮爲河之下流﹑而濱海諸州縣﹑如泰州﹑鹽城﹑興化﹑劉莊﹑白駒諸鹽場。又淮之下流也。各處下有海口。上有閘壩。河水暴漲多開閘壩使出海口﹑則自無潰決。此乃前代已行之效。國初﹑居民因新昌餘賊﹑緣海遁去﹑漸次堵塞。繼而水道變爲圩田。豪右蠹胥﹑據爲己有。此海口之所由塞也。海口旣塞。則行船安穩。商人便之。不樂復開。𨿽有安東﹑廟灣﹑亦可入海。而流不疏﹑則勢不殺。急行壅溢﹑所以潰決。上決於開封。中決於邳宿。下決於髙寶。間有謀議及此者。而姦人阻撓。簧鼓其辭。以亂當事者之心。此所以�山戊不��山戊不�報工。年年告潰。民力重困。而功用迄無成也。乞敕河漕重臣。毋惑浮言。毋委屬吏。親至其地﹑詳爲相度。將海口之處﹑盡行開浚。其漕堤閘口﹑啟閉各因其時。然後循下流而上至河身﹑別其淺溢。去其淤沙。使河身益深﹑足以容水。則波不及陸﹑而委易達海。河南淮右之民。庶幾其有瘳乎。倘計不及此。不惟兩河兩淮﹑永受其害。其關全漕之通塞﹑天下之安危者﹑非小也。章下部議。

○壬午。以故一等伯莽古爾代侄巴特瑪。三等精奇尼哈番張大猷子應庚﹑三等阿思哈尼哈番查木蘇叔東﹑二等阿達哈哈番穆濟稜子武際麻﹑三等阿達哈哈番甘住哈子瓦爾達﹑李其順叔世安﹑拜他喇布勒哈番兼一拖沙喇哈番海塞侄巴靈﹑拜他喇布勒哈番秦彰邦子洪績﹑陣亡拖沙喇哈番巴雅喇兄他布岱﹑各襲職。

○復布丹一等阿達哈哈番。

○癸未。命和碩巽親王滿達海子常阿岱襲爵。

○以撰擬上親政﹑及兩上皇太后尊號﹑大婚禮成﹑各詔上�日。並造辦皇太后﹑皇后金冊﹑賜大學士希福等﹑下至筆帖式等官﹑馬匹﹑銀幣有差。

○以造辦皇太后﹑皇后金寶﹑賜禮部理事官翁蓋等﹑下至匠役﹑緞疋﹑銀布有差。

○以制辦皇太后﹑及禦前中宮儀仗﹑賜工部理事官覺羅穆成格等﹑下至匠役﹑緞疋﹑銀﹑布﹑有差。

○諭內三院﹑內外題本奏本﹑各有格式。先已敕禮部髮式通行。近見內外本章﹑尙有長短寬窄﹑違式參差者。內院卽傳諭禮部﹑嚴加申飭。務使在京滿漢大小各官﹑在外督撫按﹑下至府州縣衛所等衙門﹑俱畫一遵行。

○甲申。中元節遣官祭四祖陵﹑福陵﹑昭陵。

○命和碩敬謹親王尼堪﹑爲定遠大將軍。統率大軍往徵湖南貴州。賜王禦服﹑佩刀﹑鞍馬等物。多羅貝勒巴思漢﹑吞齊﹑固山貝子紮喀納﹑穆爾祜﹑公韓岱﹑固山額眞伊爾徳﹑梅勒章京衛正等蟒衣﹑鞍馬﹑弓矢﹑刀﹑帶有差。賜王敕曰。玆以逆賊張獻忠之餘孽孫可望等侵擾湖南。陷民水火。不得不興師致討。特命王充定遠大將軍。統率大軍徵巢�刀。王膺玆命。一切機宜﹑與諸將同心協謀而行。毋謂自知﹑不聽人言。毋謂兵彊﹑輕視逆寇。仍嚴偵探﹑毋致疎虞。抗拒不服者戮之。傾心歸順者撫之。總以安民爲首務。嚴禁兵將。申明紀律。凡歸順及恢復地方軍民﹑不得肆行擾害。體朕撫綏天下之意。其陷賊文武官吏﹑自拔來歸﹑俱免罪酌用。有功者﹑仍加敍錄。巢�刀除孽賊。平定貴州後﹑擇善地屯札。馳使奏聞。前徵消息。須候上�日到。行間將領功績﹑及重罪﹑俱實紀明匯奏。各官有犯小過者﹑當卽處分。至於護軍校﹑驍騎校以下﹑無論大小罪過﹑俱與諸將商酌﹑徑行處分。王受玆重任﹑宜殫忠竭力。蚤奏蕩平。

○禮科給事中劉余謨﹑請將滿官老病休致者﹑照漢例﹑給與頂帶終身﹑以別於罪廢不職之官。其封疆死事者﹑亦照漢官京堂﹑一體議卹。以獎勸勞臣。章下部議。

○定喪制。凡斬衰﹑期服喪部院衙門官員﹑執事人等﹑於二次上墳之前。一應壇廟祭祀﹑及慶賀筵宴﹑勿與。二次上墳之後﹑各出辦事。祭祀筵宴﹑照常與如二次上墳之前或有上�日令與﹑或衙門中﹑有不可稽遲公務﹑不在此例。仍照常行私居仍照定制﹑盡喪禮。凡大功﹑小功﹑緦麻喪。部院衙門官員執事人等﹑俱照常供職﹑私居盡喪禮。

○丙戌。江南江西總督馬國柱疏報﹑江閩官兵﹑會巢�刀大覺巖賊。陣斬僞總兵李金等數十人。降僞總兵盧毓瑞等十餘人。生擒渠魁張自盛。斬獲殆盡。下所司知之。

○兵刑二部﹑會議查解逃人例。凡隱匿逃人無論滿漢﹑或雇傭工﹑或賃房屋與居住﹑有保人者﹑罪坐保人﹑雇工賃房之家﹑及地方官﹑鄰佑﹑十家長﹑俱免罪。地方官查送者﹑紀錄。如無保人﹑容畱過十日者﹑坐隱匿之罪。逃人歇宿店家十日之內﹑店主免究。越十日﹑照例治罪。地方官查送者﹑紀錄。夫妻父子同逃﹑各自來歸者﹑隱主免查。如一半歸﹑一半仍畱隱家﹑其隱主﹑鄰佑﹑十家長﹑照例治罪。逃人七十�山戊不�以上﹑十三

�山戊不�以下﹑舊例俱免責。今兩次脫逃者﹑亦應免死。隱匿之家治罪。如逃人被獲於後次隱匿之家﹑其先次隱匿之家免究。隱匿之人家產。給逃人之主。房地交與戶部。至逃人自回﹑無隱主者﹑無憑查究﹑兵部徑行歸結議上報可。

○丁亥。以色冷﹑爲刑部侍郎。朱天定﹑爲吏部理事官。顧巴什爲戶部理事官俄博那﹑馬篤護﹑爲兵部理事官。森特黑光舒張所養爲刑部理事官。羅托﹑爲都察院理事官。哈什瑪﹑爲中城理事官。

○以鑲紅旗多羅貝勒巴爾處渾﹑爲滿洲固山額眞。鑲藍旗滿洲孫塔﹑漢軍甲喇章京髙明忠﹑各爲本旗梅勒章京。鑲黃旗副理事官哈爾哈齊﹑烏路喀﹑正黃旗理事官羅多洪巴圖魯前鋒侍衛索丹﹑正白旗副理事官胡尼牙﹑排喇里正紅旗覺羅阿顏﹑前鋒侍衛查令噶﹑伯起﹑塔爾巴爾濟﹑鑲白旗理事官額塞﹑布達禮﹑鑲紅旗朱喇禪﹑色訥克﹑正藍旗阿郁席﹑察敏﹑鑲藍旗占塔海﹑云惇﹑俄齊爾﹑爲護軍參領。正黃旗席喇布﹑正白旗俄泰巴圖魯﹑鐃賴﹑正紅旗布爾孫﹑崔本﹑鑲白旗瓦爾喀朱馬喇﹑馬都琥﹑鑲紅旗索那木﹑正藍旗巴吉爾﹑鑲藍旗索爾和﹑爲甲喇章京。

○命梅勒章京沙爾虎達﹑甲喇章京海塔﹑尼噶禮﹑統官兵駐防寧古塔。

○免河南磁州﹑祥符﹑封邱﹑蘭陽﹑儀封﹑項城﹑沈邱﹑臨漳縣﹑懷慶衛﹑八年分河決被災地畝額賦。

○平西王吳三桂﹑定西將軍固山額眞墨爾根侍衛李國翰疏報﹑臣等遣官兵招撫漳臘﹑松潘等處。攻拔重慶等府。巢�刀殺僞總兵李廷明等。俘獲甚多。又分遣梅勒章京戴都等﹑領官兵圍成都。僞撫南王劉文秀﹑舉城降。隨進攻嘉定。擒斬僞總兵龍名揚。蜀地漸次底定。下所司察敍。

○又奏﹑蜀地東接三楚。西連羌番。南通滇黔。北抵秦隴。幅員甚廣。易亂難治自張逆蹂躪。諸僞相繼。十數年番猓跳梁。孑遺塗炭。仰荷皇上軫念殘疆。大張撻伐。𨿽巨寇三路左潰。東南漸入版圖。然大憝孫可望﹑假借名號。鼓煽人心。蟻聚建昌﹑遵義﹑永寧等處。抗拒王師。未嘗忘情於蜀。宜蚤定經制。擇衝要地﹑設鎭將官兵。責成戰守。以爲久安長治之策。下兵部議

○戊子。諭平西王吳三桂曰。王統兵入川。成都各府賊眾懼竄。民人歸附。朕心嘉悅。邇者川湖總督羅繡錦﹑塘報兵部﹑稱有湖南地方將官﹑得賊中假刻王告示一張。該部以原示具奏。朕一覽﹑卽知此示﹑系逆賊畏王之威﹑計窮力竭﹑故設狡謀反間。朕與王﹑誼屬君臣﹑情同父子﹑豈能間之。本宜卽時毀棄。但恐王在彼聽聞﹑不知其故。特差內翰林弘文院學士能圖﹑兵部理事官喀齊喀巴圖魯﹑賫送假示於王﹑以著朕推誠至意。前六月二十八日。朕曾有諭王及固山額眞墨爾根侍衛李國翰﹑令相機進取貴州。如四川或有渠魁抗拒。不便移師前進。仍著速行馳奏之上�日。今和碩敬謹親王﹑充定遠大將軍。統大將軍於本年七月二十日出都。王宜不時差人遠哨。酌量王師﹑由湖南將進貴州之時﹑王卽由四川進巢�刀。毋得於大軍未到之先﹑輕行深入。如四川賊未盡平﹑兵難前進。亦卽以實奏聞。

○己丑。和碩敬謹親王尼堪﹑率師出都。上親送至南苑。

○免山東臨邑﹑安邱﹑夏津﹑陵縣﹑荒地亡丁徭賦

○內院議覆吏科給事中髙辛允疏言﹑皇上親政之首科﹑允宜愼選庶常﹑以光聖治。臣等參考舊例﹑斟酌時宜﹑擇其年貌合格﹑文字雅醇者﹑充其選。名數照己丑科例。取漢進士四十名。查照直省大小﹑及近日人材多寡。直隸﹑江南﹑浙江﹑各取五名。江西﹑福建﹑湖廣﹑山東﹑河南﹑各取四名。山西﹑陜西﹑各取二名。廣東﹑取一名。內拔其年靑貌秀﹑聲音明爽者﹑二十名。習學淸書。餘二十名﹑習學漢書。屆期﹑恭請禦賜題目考試。其滿洲進士﹑取四名。蒙古進士﹑取二名。漢軍進士﹑取四名。俱選年貌聲音合式者﹑同漢進士一體讀書。進館之後﹑仍不時稽核敬肆勤惰﹑以爲優劣。用昭朝廷作養人才之意。報可。

○湖廣四川總督兵部尙書都察院右都禦史羅繡錦卒。

○辛卯。天全六番﹑烏思藏﹑董卜﹑黎州﹑長河西﹑魚通﹑寧遠﹑泥溪﹑蠻彜﹑沈村﹑寧戎等土司﹑各繳前朝敕印以降。

○壬辰。戶部理事官愛瑪喀﹑以撥地徇私﹑革職。

○以故三等阿思哈尼哈番噶思哈子連桂﹑一等阿達哈哈番達雅禮巴圖魯孫達翰泰﹑各襲職。

○以故副將晉績子先誠﹑爲三等阿達哈哈番。總兵楊於蕃子載﹑爲拜他喇布勒哈番。遊擊馬云瑞子誠﹑爲拜他喇布勒哈番。遊擊何萬里弟萬鐘﹑爲拖沙喇哈番。癸巳。選授進士白乃貞﹑方猶﹑程邑﹑楊紹先﹑湯斌﹑郭棻﹑兪鐸﹑熊儕鶴﹑王勰﹑崔之英﹑龔必第﹑盧髙﹑耿介﹑韓庭芑﹑金鋐﹑余恂﹑吳弘安﹑史彪古﹑張應桂﹑王紀﹑爲淸書庶吉士﹑周季琬﹑曹爾堪﹑張瑞徵﹑楊士烒﹑薛澐﹑趙曰冕﹑楊永寧﹑王元曦﹑錢開宗﹑葉先登﹑呂祖望﹑李昌祚﹑張溍﹑周奕封﹑陳彩﹑饒宇栻﹑汪煉南﹑陳子達﹑李文煌﹑侯於唐﹑爲漢書庶吉士。

○乙未。升國子監司業李奭棠爲國子監祭酒內翰林國史院檢討單若魯﹑爲國子監司業。

○考授刑部郎中張習孔﹑爲山東按察使司僉事﹑提學道。

○丙申工科右給事中胡之俊疏言﹑今天下財賦。半出東南。而東南要地﹑莫如蘇浙。蘇松﹑嘉﹑湖﹑地勢污下。舊劉家河﹑吳淞江等處﹑引水入海。日久壅淤。河道成田。土豪占據多所撓阻年來淹沒漂淪。水患見告。職此之故。考地誌﹑三吳之水悉匯震澤。震澤廣三萬六千頃。並溪港諸水。勢甚橫烈。皆以三江爲入海之路書所謂三江旣入﹑震澤底定是也。東江河身湮沒﹑久不可稽。僅存松江之吳淞。蘇州之劉河。劉河﹑卽婁江也。唐﹑宋﹑元﹑明﹑以三江洩震澤之水﹑始不爲害。今三吳江道盡塞。受禍甚劇。財賦重地﹑悉委波濤。百萬糧儲﹑從何措辦。請敕部從長計議。疏通故道。國計民生﹑胥賴之矣。章下所司。

○丁酉。升吏科都給事中杜立徳﹑爲太常寺少卿。吏部郎中衛周祚﹑爲太僕寺少卿。掌河南道監察禦史魏琯﹑爲順天府府丞。兵科左給事中劉顯績﹑爲工科都給事中。戶科右給事中杜篤祜爲吏科左給事中。

○攺補前通政使司右參議郝傑﹑爲光祿寺少卿。

○戊戌。索倫部落索郎阿達爾漢等﹑貢貂皮。宴賚如例。

○命內大臣公遏必隆﹑鰲拜﹑巴圖魯﹑內大臣哈世屯﹑大學士範文程等﹑傳諭鄭芝龍曰朕聞爾子弟在福建爲亂爾投誠有功。毋輕出城行走。恐人借端誣陷。卽往墳塋祭掃亦必奏明乃去。朕嘉爾功﹑故以此告諭。爾子在京有成立者可送一人入侍。

○以一等阿達哈哈番江南提督總兵官祖澤遠﹑爲兵部尙書﹑兼都察院右副都禦史﹑總督湖廣。四川等處。

○戶部左侍郎王永吉﹑條陳治河事宜﹑略曰。謹按黃水。自邳宿而下﹑至淸河口。淮泗之水﹑聚於洪澤湖。亦出淸河口。淮黃交會。東入於海。然黃彊淮弱。勢不相敵。淮泗逼而南趨。直走四百餘里。出瓜州﹑儀眞﹑方能達江。一綫運河。收束甚緊。卽有大小閘洞﹑沿途宣洩﹑而海口不開﹑下流壅塞。所以河堤潰決﹑修築�山戊不�費金錢。九載以來﹑八年昏墊。海口之當開﹑固刻不容緩者也。查海口之在興化﹑泰州﹑鹽城﹑境內者。俱被附近愚民﹑將閘門塡塞。滴水不通。咽喉重地﹑�山戊不�

�山戊不�陸沈。關系匪輕。乞敕河漕重臣。遴委才能屬員﹑親往相度。勿聽一偏之詞。務收兩全之利。開鑿深通。復其故道。淮泗之水消﹑則黃河之勢減。平成之績億萬年永賴之矣。下所司議。

○定賞賚達賴喇嘛使臣例。每頭目二人﹑隨從役卒二十八名﹑共賞二等玲瓏鞍馬一。銀茶筒一。銀盆一。緞三十。毛靑梭布四百。豹皮五。虎皮三。海豹皮五。厄魯特部落峨齊爾汗下正使﹑賞羔皮蟒袍一。銀茶筒一。銀盆一。緞三。毛靑梭布二十四。副使。賞羔皮蟒袍一。銀茶筒一。緞三。毛靑梭布二十四。其同來八人﹑賞羔民補袍各一。緞各三。毛靑梭布各二十四。其隨從役卒﹑各賞緞一。毛靑梭布八。

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十七

順治九年。壬辰。八月。庚子朔。精奇尼哈番鄭芝龍﹑以其祖父墳塋俱在。原籍福建。請畱繼母。及子弟各一人守視。其妻妾及二子移送來京。又以住房在鑲黃旗而身屬正黃旗往來未便懇請攺隸旗分等語。得上�日。鄭芝龍準入鑲黃旗仍官其在京一子爲二等侍衛。兵部卽行福建督撫﹑除伊母弟﹑及長男聽畱原籍外。其妻妾兩男。卽塡給勘合。遣人同芝龍所差家人。護送來京。

○以鑲白旗護軍參領喀爾他喇﹑爲護軍統領。

○壬寅。以軍功。封多羅額駙綽爾濟爲鎭國公。

○督理蘇州等處織造工部右侍郎陳有明﹑引疾乞休。允之。

○乙巳。升天津總兵都督僉事管效忠﹑爲昂邦章京。充鎭守江南提督漢兵總兵官。

○丙午。定常朝儀注。凡朝期上禦太和殿。鹵簿全設。奏中和丹陛樂。鳴鐘鼓。鳴鞭內大臣侍衛﹑列殿內兩傍。王以下﹑輔國公以上。集於常朝房內文武各官。列午門外。其謝恩﹑辭朝陛見﹑行禮等官該部分別應在內在外行禮﹑先期奏聞。親王以下﹑官員以上。進爵升官及王貝勒﹑貝子公大臣﹑出徵凱旋賞賚及諸恩賜俱於常朝日進內聽唱贊行禮漢軍﹑漢人官員赴任﹑及外省朝覲應行禮各官進午門內。同滿官行禮。應在外行禮各官。俱於午門外行禮。遇上不禦朝。赴任及朝見官員。俱於常朝日集午門外行禮。外藩王以下﹑公臺吉以上來朝。及喀爾喀。厄魯特等部落進貢官員亦於常朝日。進內行禮。親王以下﹑官員以上。凡欽命婚娶者或於中和殿。或於安育宮。具朝服行禮不鳴贊。遇有賞賚便服行禮。

○多羅謙郡王瓦克達薨。年四十七。

○丁未。遣大學士範文程祭先師孔子。

○戊申。太宗文皇帝忌辰。遣官祭昭陵。

○祭大社﹑大稷。遣伯索尼行禮。

○以胡密色﹑介山﹑爲戶部理事官。惇多和爲都察院理事官。王光宗爲東城理事官。

○以鑲白旗海護爲護軍參領。

○以鑲藍旗漢軍馬如龍﹑仍爲梅勒章京。其新補梅勒章京髙明忠﹑仍爲甲喇章京。

○己酉。以費英東紮爾固齊功升其孫二等精奇尼哈番渥黑﹑爲一等精奇尼哈番。二等阿達哈哈番多頗羅﹑爲一等阿達哈哈番。

○庚戌。太祖武皇帝忌辰遣官祭福陵。

○授服闋庶吉士周啟嶲﹑爲內翰林國史院編修。

○壬子。轉吏部右侍郎孫承澤﹑爲本部左侍郎。以內翰林引文院學士成克鞏﹑爲吏部右侍郎。仍兼原銜。

○癸丑。升刑部理事官周天成﹑爲工部右侍郎。督理蘇州等處織造。

○甲寅。追贈直隸山東河南故總督兵部尙書張存仁﹑爲太子太保。蔭一子入監讀書。

○加陜西總督兵部尙書孟喬芳﹑太子太保。以久任邊疆。著有勞績故也。

○丙辰。江南江西總督馬國柱﹑以兩省旱災奏報。得上�日。江南江西二省荒旱異常。朕心儆惕。恐致百姓流離。著該督撫按多方救濟。地方有樂輸義助者。匯造姓名送部酌奏。救荒事宜著速議施行。

○丁巳。諭定遠大將軍和碩敬謹親王尼堪等曰。聞賊入廣西。於七月初四日。攻陷桂林府。定南王孔有徳自盡。向命王等。剿滅湖南賊寇。平定貴州。今毋往貴州。仍從湖南進取寶慶。其西安府調發滿洲兵將。及提督總兵柯永盛官軍。同續順公。畱於寶慶。王領大兵入廣西。相機搜巢�刀賊孽。其餘一應事宜。俱照前敕遵行。

○諭平南王尙可喜﹑靖南王耿繼茂曰。覽王奏具悉定南王孔有徳﹑爲國盡忠身歿。朕甚悼切。故遣和碩敬謹親王尼堪爲定遠大將軍。率精銳兵將。星速啟行。不久卽至廣西王等其勿前進。儻賊入廣東。王等務計萬全。以待大兵。毋得輕動

○平南王尙可喜奏言。靖南王耿繼茂﹑前率兵進取瓊州今瓊州僞部院杜永和﹑僞伯張月等。親詣投誠地方底定。邇來粵西告警。省會單薄。靖南王孤軍遠出。不無隱憂。上以瓊南底定。命靖南王班師回省。

○升密雲鎭左營參將李士元﹑爲密雲石匣營副將。

○戊午。諭平西王吳三桂﹑固山額眞墨爾根侍衛李國翰曰。前曾諭爾等。俟大兵入貴州時。爾等相機而往。今大兵已止貴州之行。令趨廣西。爾等亦不必往。可遵前諭。相機安定四川地方。

○禮科給事中劉余謨奏言。國家錢糧。每�山戊不�大半皆措兵餉。今年直省水旱異常。處處請蠲請賑。大兵直取滇黔。遠則萬里。久必經年。卽旦晚克平。亦須畱兵鎭守。兵饑則叛。民窮則盜。關系非小。臣思湖南。四川﹑兩廣初定。地方荒土極多。伏祈敕諭統兵諸將。及地方官。凡遇降寇流民。擇其彊壯者爲兵。其餘老弱。悉令屯田。湖南川廣駐防官兵。亦擇其彊壯者講武。其餘老弱。給與荒棄空地耕種。但不許侵占有主熟田。至川廣部選各官。未有地方人民者。應行裁並。俟地熟人多。再復舊制。其俸祿工食。可爲牛種諸費。得上�日。此所奏是。著戶兵二部確議速奏

○刑部議覆。巡漕禦史張中元﹑劾奏原任漕督吳惟華﹑婪贓一萬一千六百餘兩。鞫問皆實。應論死。上念其投誠有功。命免死。革職。永不敍用。贓追入官

○己未夕月於西郊。遣伯索尼行禮。

○升南贛副將都督僉事劉伯祿仍以原銜﹑充鎭守廣東潮州總兵官

○壬戌。升陜西楡林東路道參政彭有義﹑爲本省按察使司按察使。昌平道。參政張自昌﹑爲廣西按察使司按察使。江南常州府知府祖重光﹑爲湖廣按察使司副使﹑郴桂道。江南徽州府知府祖建衡﹑爲福建按察使司副使﹑巡海道。浙江金衢道參議李際期﹑爲江西按察使司副使﹑嶺北道。陜西靖遠道僉事劉景云﹑爲本省布政使司參議﹑關南道。山東兗西道僉事彭欽﹑爲福建布政使司參議﹑漳南道。陜西驛傳道僉事髙顯光﹑爲四川布政使司參議﹑川東道。

○乙丑。遣官祭歷代帝王

○遣官祭城隍之神。

○命房山縣知縣祭金帝陵。

○更定婚娶之制。和碩親王﹑及和碩親王未分家之子。婚娶。行納幣禮。用珍珠﹑金﹑銀﹑花綴﹑糚緞﹑蟒緞﹑素緞﹑袍﹑褂﹑裙﹑共九襲。蟒緞﹑素緞﹑衾﹑褥﹑七牀。金項圈一。合包一。大簪三枝。小簪三枝。耳墜一副。戒指十枚。行定時。宰牲三十六。桌席五十張。酒五十壇。娶時。宰牲四十五。桌席六十張。酒六十壇。和碩親王以下﹑輔國公以上。異姓公侯﹑伯以下梅勒章京侍郎。阿思哈尼哈番以上。固倫公主﹑和碩親王福金以下﹑多羅貝勒女固山貝子福金以上。俱會宴。和碩親王﹑及和碩親王未分家之子娶大臣女。給予其父蟒朝衣帽帶﹑靴其母蟒袍﹑褂裙﹑金墜﹑玲瓏鞍馬二匹。金二十兩。銀一千兩。大臣與和碩親王結親聘用玲瓏鞍馬七匹甲冑七副。行定﹑及娶時桌席﹑牲畜酒筵與和碩親王同和碩親王﹑及和碩親王未分家之子。娶外藩親王﹑郡王﹑紮薩克貝勒﹑臺吉之女。定婚。行七九禮。頭等玲瓏鞍馬一匹。頭等甲冑一副。二等玲瓏鞍馬一匹。二等甲冑一副。三等雕鞍馬一匹。三等甲冑一副。銀茶筒一。蟒緞三疋。緞八疋。毛靑梭布四十二疋。娶外藩親王女。聘﹑用玲瓏鞍馬十二匹。甲冑十二副。閒甲二十四副。緞六十疋。毛靑梭布六百疋。銀桶一。銀盆一。銀茶筒一。娶外藩郡王女。聘用玲瓏鞍馬十匹。甲冑十副。閒甲二十副。緞五十疋。毛靑梭布五百疋。銀桶一。銀盆一。銀茶筒一。娶外藩紮薩克勒貝女。聘﹑用玲瓏鞍馬八匹。甲冑八副。閒甲十六副。緞四十疋。毛靑梭布四百疋。銀桶一。銀盆一。銀茶筒一。娶外藩臺吉女。聘﹑用玲瓏鞍馬六匹。甲冑六副。閒甲十二副。緞三十疋。毛靑梭布三百疋。銀盆一。銀茶筒一。行定時。宰牲四十五。娶時。宰牲六十三。外藩親王郡王﹑紮薩克貝勒﹑臺吉等。若夫婦親送來京。各給夏衣一襲冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。玲瓏甲冑一副。頭等玲瓏鞍馬二匹蟒緞素緞三十疋。毛靑梭布二百疋。銀桶一。銀盆一。銀茶筒一。其隨從男婦四人﹑給蟒繡夾朝衣。六人給綴補夾朝衣。十人﹑給素緞夾朝衣。十人﹑給毛靑梭布單朝衣。女之兄弟若來。各按時給衣一襲外藩親王﹑郡王﹑紮薩克貝勒﹑臺吉﹑娶和碩親王女行定時用牲六十三。駱駝三隻。馬四匹。羊五十六隻。宰牲四十五聘﹑用馬六十匹。牛六十頭。羊六百隻。娶時。宰牲六十三。和碩格格出嫁。媵送侍婢八口。男婦五戶。其財帛﹑牲畜。及帶乳媼﹑乳公﹑聽便。世子﹑多羅郡王﹑及世子﹑多羅郡王未分家之子。婚娶。行納幣禮。用珍珠﹑金﹑銀﹑花綴﹑糚緞﹑蟒緞﹑素緞﹑袍褂﹑裙﹑共八襲。蟒緞﹑素緞﹑衾﹑褥﹑六牀。金項圈一。合包一。大簪三枝。小簪三枝。耳墜一副。戒指八枚。行定時。宰牲二十七。桌席四十張。酒四十壇。娶時。宰牲三十六。桌席五十張。酒五十壇。和碩親王以下﹑輔國公以上。異姓公﹑侯﹑伯以下。梅勒章京﹑侍郎﹑阿思哈尼哈番以上。固倫公主﹑和碩親王福金以下。多羅貝勒女。固山貝子福金以上。俱會宴。世子﹑多羅郡王﹑及世子﹑多羅郡王未分家之子。娶大臣女。給予其父蟒朝衣帽﹑帶﹑靴。其母緞袍褂﹑裙﹑金墜。玲隴鞍馬一匹。皮坐鞍馬一匹。金十兩。銀七百兩。大臣與世子多羅郡王結親。聘﹑用玲瓏鞍馬五匹。甲冑五副。行定﹑及娶時桌席﹑牲畜﹑酒筵。與世子多羅郡王同世子多羅郡王﹑及世子多羅郡王未分家之子。娶外藩親王郡王紮薩克貝勒臺吉之女。定婚。行七九禮。頭等玲瓏鞍馬一匹。頭等甲冑一副。二等玲瓏鞍馬一匹。二等甲冑一副。三等雕鞍馬一匹。三等甲冑一副。銀茶筒一。蟒緞三疋。緞八疋。毛靑梭布四十二疋。娶外藩親王﹑郡王女。聘﹑用玲瓏鞍馬十匹。甲冑十副。閒甲二十副。緞五十疋。毛靑梭布五百疋。銀桶一。銀盆一。銀茶筒一。娶外藩紮薩克貝勒女。聘﹑用玲瓏鞍馬八匹。甲冑八副。閒甲十六副。緞四十疋。毛靑梭布四百疋。銀桶一。銀盆一。銀茶筒一。娶外藩臺吉女。聘﹑用玲瓏鞍馬六匹。甲冑六副。閒甲十二副。緞三十疋。毛靑梭布三百疋。銀盆一。銀茶筒一。行定時宰牲四十五。娶時。宰牲六十三。外藩親王﹑郡王夫婦等若親送來京。各給夏衣一襲冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。玲瓏甲冑一副。頭等玲瓏鞍馬二匹。蟒緞素緞三十疋。毛靑梭布二百疋。銀桶一。銀盆一。銀茶筒一。其隨從男婦。四人﹑給蟒繡夾朝衣。六人﹑給緞補夾朝衣。十人﹑給素緞夾朝衣。十人﹑給毛靑梭布單朝衣。外藩紮薩克貝勒﹑臺吉夫婦。若親送來京。各給夏衣一襲。冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。頭等玲瓏鞍馬一匹。雕鞍馬一匹。蟒緞素緞二十五疋。毛靑梭布一百五十疋。銀桶一。銀茶筒一。其隨從男婦。三人﹑給蟒繡夾朝衣。五人﹑給緞補夾朝衣。七人﹑給素緞夾朝衣。十人﹑給毛靑梭布單朝衣。女之兄弟若來。各按時給衣一襲。外藩親王﹑郡王﹑紮薩克貝勒﹑臺吉﹑娶多羅郡王女。行定時。用牲六十三。駱駝三隻。馬四匹。羊五十六隻。宰牲四十五。聘用馬五十匹。牛五十頭。羊五百隻。娶時宰牲六十三。多羅郡王女出嫁。媵送侍婢七口。男婦四戶。其財帛﹑牲畜。及帶乳媼。乳公﹑聽便。多羅貝勒﹑及多羅貝勒未分家之子。婚娶。行納幣禮。用珍珠﹑金銀花綴﹑糚緞﹑蟒緞﹑素緞﹑袍褂﹑裙﹑共七襲。蟒緞﹑素緞﹑衾褥五牀。金項圈一。合包一。大簪三枝。小簪三枝。耳墜一副。戒指六枚。行定時。宰牲十八。桌席三十張。酒三十壇。娶時。宰牲二十七。桌席四十張。酒四十壇。多羅郡王以下。輔國公以上。異姓公以下。固山額眞﹑尙書﹑精奇尼哈番以上。多羅郡王福金以下。固山貝子福金多羅貝勒女以上。俱會宴。多羅貝勒﹑及多羅貝勒未分家之子。娶大臣女。給予其父蟒朝衣﹑帽帶﹑靴。其母緞袍﹑褂﹑裙﹑金墜。玲瓏鞍馬一匹。空馬一匹。金五兩。銀五百兩。大臣與多羅貝勒結親。聘﹑用玲瓏鞍馬四匹。甲冑四副。行定及娶時。桌席牲畜酒筵。與多羅貝勒同多羅貝勒﹑及多羅貝勒未分家之子。娶外藩親王﹑郡王﹑紮薩克貝勒臺吉之女。定婚。行五九禮。頭等玲瓏鞍馬一匹。頭等甲冑一副。二等玲瓏鞍馬一匹。二等甲冑一副。銀茶筒一。蟒緞二疋。緞六疋。毛靑梭布三十疋。娶外藩親王﹑郡王紮薩克貝勒之女。聘用玲瓏鞍馬八匹。甲冑八副。閒甲十六副。緞四十疋。毛靑梭布四百疋。銀桶一。銀盆一。銀茶筒一。行定時。宰牲二十七。娶時宰牲四十五。外藩親王郡王夫婦若親送來京。各給夏衣一襲。冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。玲瓏甲冑一副。頭等玲瓏鞍馬二匹。蟒緞素緞三十疋。毛靑梭布二百疋。銀桶一。銀盆一。銀茶筒一。其隨從男婦。四人﹑給蟒繡夾朝衣。六人﹑給綴補夾朝衣。十人﹑給素緞夾朝衣。十人﹑給毛靑梭布單朝衣。外藩紮薩克貝勒臺吉夫婦。若親送來京。各按時給衣一襲。貂褂一領。猞猁猻褂一領。頭等玲瓏鞓帶一圍。腰刀一口。弓箭撒袋一副。頭等玲瓏鞍馬一匹。蟒緞素緞二十疋。毛靑梭布百疋。銀茶筒一。其隨從男婦。二人﹑給蟒繡夾朝衣。三人﹑給綴補夾朝衣。五人﹑給素緞夾朝衣。十人﹑給毛靑梭布單朝衣。女之兄弟若來。各按時給衣一襲。外藩親王﹑郡王﹑紮薩克貝勒﹑臺吉﹑娶多羅貝勒女。行定時。用牲六十三。駱駝三隻。馬四匹。羊五十六隻。宰牲二十七。聘﹑用馬四十匹。牛四十頭。羊四百隻。娶時。宰牲四十五。多羅貝勒女出嫁。媵送侍婢六口。男婦三戶。其財帛﹑牲畜。及帶乳媼﹑乳公聽便。固山貝子﹑及固山貝子未分家之子婚娶。行納幣禮。用珍珠﹑金﹑銀﹑花綴糚緞﹑蟒緞素緞﹑袍褂裙共六襲蟒緞﹑素緞﹑衾﹑褥﹑四牀。金項圈一。大簪二枝。小簪二枝。耳墜一副。戒指四枚。行定時。宰牲十四。桌席二十張。酒二十壇。娶時。宰牲二十一。桌席三十張。酒三十壇。多羅貝勒以下。輔國公以上。本旗梅勒章京﹑侍郎﹑阿思哈尼哈番以上。多羅貝勒福金以下。固山格格﹑輔國公夫人以上。俱會宴。固山貝子﹑及固山貝子未分家之子。娶大臣女。給予其父補緞朝服﹑帽﹑帶﹑靴。其母緞袍﹑褂裙﹑金墜。玲瓏鞍馬一匹。銀四百兩。大臣與固山貝子結親﹑聘用玲瓏鞍馬三匹。甲冑三副。其行定﹑及娶時。桌席﹑牲畜酒筵。與固山貝子同固山貝子及固山貝子未分家之子。娶外藩親王﹑郡王﹑紮薩克貝勒﹑臺吉之女。定婚。行三九禮。頭等玲瓏鞍馬一匹。頭等甲冑一副。銀茶筒一。蟒緞一疋。緞四疋。毛靑梭布十八疋。聘用玲瓏鞍馬六匹。甲冑六副。閒甲十二副。緞三十疋。毛靑梭布三百疋。銀盆一。銀茶筒一。行定時。宰牲十八。娶時。宰牲二十七。外藩親王﹑郡王﹑夫婦。若親送來京。各給夏衣一襲。冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。玲瓏甲冑一副。頭等玲瓏鞍馬二匹。蟒緞﹑素緞三十疋。毛靑梭布二百疋。銀桶一。銀盆一。銀茶筒一。其隨從男婦。四人﹑給蟒繡夾朝衣。六人﹑給綴補夾朝衣。十人﹑給素緞夾朝衣。十人﹑給毛靑梭布單朝衣。外藩紮薩克貝勒﹑臺吉﹑夫婦若親送來京。各按時給衣一襲。貂褂一領。狐皮褂一領。頭等玲瓏鞓帶一圍。腰刀一口。弓箭撒袋一副。頭等玲瓏鞍馬一匹。蟒緞素緞十五疋。毛靑梭布七十疋。銀茶筒一。其隨從男婦。一人﹑給蟒繡夾朝衣。二人﹑給綴補夾朝衣。四人﹑給素緞夾朝衣。八人﹑給毛靑梭布單朝衣。女之兄弟若來。各按時給衣一襲。外藩親王﹑郡王﹑紮薩克貝勒臺吉﹑娶固山貝子女。行定時。用牲六十三。駱駝三隻。馬四匹。羊五十六隻。宰牲十八。聘﹑用馬三十匹。牛三十頭。羊三百隻。娶時。宰牲二十七。固山格格出嫁。媵送侍婢五口。男婦二戶。其財帛牲畜。及帶乳媼乳公聽便鎭國公﹑及鎭國公未分家之子婚娶。行納幣禮。用繡花糚緞蟒緞素緞﹑袍褂裙共五襲蟒緞素緞﹑衾褥﹑四牀。金項圈一。大簪二枝。小簪二枝。耳墜一副。戒指四枚。行定時。宰牲十三。桌席十八張。酒十八壇。娶時。宰牲十七。桌席二十八張。酒二十八壇。固山貝子以下。奉國將軍以上。固山貝子福金。固山格格以下。奉國將軍夫人。公之女。及本屬官員﹑俱會宴鎭國公。及鎭國公未分家之子。娶大臣女。給予其父補緞朝衣帽帶﹑靴﹑其母緞袍褂﹑裙﹑金墜。皮坐鞍馬一匹。銀三百兩。大臣與鎭國公結親。聘﹑用玲瓏鞍馬二匹。甲冑二副。行定﹑及娶時。桌席﹑牲畜﹑酒筵與鎭國公同鎭國公及鎭國公未分家之子。娶外藩親王﹑郡王﹑紮薩克貝勒﹑臺吉之女定婚﹑行二九禮。頭等玲瓏鞍馬一匹。頭等甲冑一副。銀茶筒一。蟒緞一疋。素緞二疋。毛靑梭布十一疋。聘﹑用玲瓏鞍馬五匹。甲冑五副。閒甲十副。緞二十五疋。毛靑梭布二百五十疋。銀盆一。銀茶筒一。行定時。宰牲十八。娶時。宰牲二十七。外藩親王﹑郡王夫婦若親送來京。各給夏衣一襲。冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。玲瓏甲冑一副。頭等玲瓏鞍馬二匹。蟒緞﹑素緞三十疋。毛靑梭布二百疋。銀桶一。銀盆一。銀茶筒一。其隨從男婦。四人﹑給蟒繡夾朝衣。六人﹑給緞補夾朝衣。十人﹑給素緞夾朝衣。十人﹑給毛靑梭布單朝衣。外藩紮薩克貝勒﹑臺吉﹑夫婦。若親送來京。各按時給衣一襲。貂褂一領。狐皮褂一領。頭等玲瓏鞓帶一圍。腰刀一口。弓箭撒袋一副。頭等玲瓏鞍馬一匹。蟒緞﹑素緞十五疋。毛靑梭布七十疋。銀茶筒一。其隨從男婦。一人﹑給蟒繡夾朝衣。二人﹑給緞補夾朝衣。四人﹑給素緞夾朝衣。八人﹑給毛靑梭布單朝衣。女之兄弟若來。各按時給衣一襲。外藩親王﹑郡王﹑紮薩克貝勒﹑臺吉﹑娶鎭國公女。行定時。用牲六十三。駱駝三隻。馬四匹。羊五十六隻。宰牲十八。聘﹑用馬二十五匹。牛二十五頭。羊二百五十隻。宰牲二十七。鎭國公之女出嫁媵送侍婢四口。男婦二戶。其財帛牲畜。及帶乳媼﹑乳公聽便。輔國公及輔國公未分家之子。婚娶。行納幣禮。用繡花糚緞﹑蟒緞﹑素緞袍﹑褂﹑裙﹑共四襲。蟒緞素緞﹑衾﹑褥三牀。金項圈一。大簪二枝。耳墜一副。戒指四枚。行定時﹑宰牲十一。桌席十六張。酒十六壇。娶時。宰牲十五。桌席二十六張。酒二十六壇。鎭國公下。奉國將軍以上固山格格。鎭國公夫人以下。奉國將軍夫人公之女。及本屬官員﹑俱會宴。輔國公及輔國公未分家之子娶大臣女。給予其父補緞朝衣帽帶﹑靴。其母緞袍﹑褂裙﹑金墜。皮坐鞍馬一匹。銀三百兩。大臣與輔國公結親。聘﹑用玲瓏鞍馬二匹。甲冑二副。其行定。及娶時。桌席牲畜酒筵。與輔國公同。輔國公﹑及輔國公未分家之子。娶外藩親王﹑郡王﹑紮薩克貝勒﹑臺吉之女定婚。行一九禮。頭等玲瓏鞍馬一匹。頭等甲冑一副。銀茶筒一。蟒緞一疋。素緞二疋。毛靑梭布二疋。聘﹑用玲瓏鞍馬四匹。甲冑四副。閒甲八副。緞二十疋。毛靑梭布二百疋。銀盆一。銀茶筒一。行定時。宰牲十八。娶時。宰牲二十七。外藩親王﹑郡王夫婦。若親送來京。各給夏衣一襲。冬衣一襲。貂褂一領。頭等玲瓏鞓帶一圍。腰刀一口。弓箭撒袋一副。玲瓏甲冑一副。頭等玲瓏鞍馬二匹。蟒緞素緞三十疋。毛靑梭布二百疋。銀桶一。銀盆一。銀茶筒一。其隨從男婦。四人﹑給蟒繡夾朝衣。六人﹑給綴補夾朝衣。十人﹑給素緞夾朝衣。十人﹑給毛靑梭布單朝衣。外藩紮薩克貝勒﹑臺吉夫婦。若親送來京。各按時給衣一襲。貂褂一領。狐皮褂一領。頭等玲瓏鞓帶一圍。腰刀一口。弓箭撒袋一副。頭等玲瓏鞍馬一匹。蟒緞素緞十五疋。毛靑梭布七十疋。銀茶筒一。其隨從男婦。一人﹑給蟒繡夾朝衣。二人﹑給綴補夾朝衣。四人﹑給素緞夾朝衣。八人﹑給毛靑梭布單朝衣。女之兄弟若來。各按時給衣一襲。外藩親王郡王﹑紮薩克貝勒﹑臺吉。娶輔國公女。行定時。用牲六十三。駱駝三隻。馬四匹。羊五十六隻。宰牲十八。聘﹑用馬二十五匹。牛二十五頭。羊二百五十隻。宰牲二十七。輔國公女出嫁。媵送侍婢三口。男婦二戶。其財帛牲畜。及帶乳媼﹑乳公聽便。和碩親王﹑世子。多羅郡王之女。下嫁在朝。及外藩之人。娶時。和碩親王﹑進上牛一隻﹑羊二隻﹑酒二壇。世子。多羅郡王﹑進牛一隻。羊一隻﹑酒二壇。多羅貝勒以下。俱免進。和碩親王以下。如奉上諭結婚。其行定及娶時。俱謝恩一次。異姓公。及異姓公未分家之子婚娶。行納幣禮。用緞衣五襲。緞衾﹑褥三牀。金項圈一。金簪一枝。金墜一副。行定時。用羊九隻。酒二十五壇。娶時。宰豬。羊十四口。桌席二十張。酒三十壇。侯﹑及侯未分家之子。婚娶。行納幣禮。用緞衣五襲。緞衾﹑褥﹑三牀。金項圈一。金簪三枝。金墜一副。行定時。用羊八隻。酒二十三壇。娶時。宰豬﹑羊﹑十三口。桌席十八張。酒二十七壇。伯﹑及伯未分家之子婚娶。行納幣禮。用緞衣五襲。緞衾﹑褥﹑三牀。金項圈一。金簪三枝。金墜一副。行定時。用羊七隻。酒二十二壇。娶時。宰豬﹑羊﹑十二口。桌席十七張。酒二十六壇。一品官。及一品官未分家之子。婚娶。行納幣禮。用緞衣四襲。緞衾﹑褥﹑三牀。金項圈一。金簪三枝。金墜副。行定時。用羊六隻。酒二十壇。娶時。宰豬﹑羊﹑十口。桌席十五張。酒二十五壇。二品官。及二品官未分家之子婚娶。行納幣禮。用緞衣三襲。緞衾﹑褥﹑二牀。金項圈一。金簪三枝。金墜一副。行定時。用羊四隻。酒十五壇。娶時。宰豬﹑羊﹑八口。桌席十張。酒二十壇。三品官。及三品官未分家之子。婚娶。行納幣禮。用緞衣三襲。緞衾﹑褥﹑二牀。金項圈一。金簪二枝。金墜一副。行定時。用羊三隻。酒十壇。娶時。宰豬﹑羊﹑六口。桌席八張。酒十五壇。無品級宗室。及四品官。四品官未分家之子。婚娶。行納幣禮。用緞衣二襲。緞衾﹑褥﹑一牀。金項圈一。金墜一副。行定時。用羊二隻。酒八壇。娶時。宰豬﹑羊﹑五口。桌席六張。酒十二壇。無職覺羅。及五品官。五品官未分家之子。婚娶。行納幣禮。用緞衣二襲。緞衾﹑褥﹑一牀。金項圈一。金墜一副。行定時。用羊二隻。酒八壇。娶時。宰豬﹑羊﹑四口。桌席五張。酒十壇。六品官員以下。有頂帶官員以上。及未分家之子。婚娶。行納幣禮。用緞衣二襲。緞衾﹑褥﹑一牀。金項圈一。金墜一副。行定時。用羊二隻。酒五壇。娶時。宰豬﹑羊﹑三口。酒八壇。庶民。婚娶。用衣一襲。被褥一牀。金耳環一副。行定時。用羊一隻。酒三壇。娶時。宰豬﹑羊﹑二口。酒五壇。

○丁卯。諭兵部。前將貯庫弓箭。分給各旗原令其毀弓用筋。毀箭用鐵。近聞所給弓箭。俱散賣各處。若用此弓箭必至更壞式樣。自今以後凡有此等弓箭。俱著折毀取用筋鐵不許存畱。如有照舊存畱使用。被人拏獲者。治罪不宥。爾部卽刊刻告示嚴禁。仍行各地方官一體遵行

○以鑲白旗蒙古固山額眞綽拜﹑不稱職。鑲黃旗滿洲梅勒章京布克沙﹑蒙古梅勒章京錫喇巴雅拉﹑正紅旗滿洲梅勒章京碩詹﹑蒙古梅勒章京覺羅牙巴海﹑正藍旗蒙古梅勒章京阿濟拜﹑老疾。俱勒令致仕。

○戶部左侍郎王永吉奏言。臣見直隸﹑河南﹑山東﹑山西﹑皆報大水。江南﹑江北﹑湖廣﹑浙江﹑皆稱大旱。各鎭戰守官兵。日索本折糧餉。勢處兩難。事須兼顧。臣謂來年兵馬之餉。當預籌於今�山戊不�。而饑民冬春之苦。宜急救於秋前。伏望皇上遠慮深思。克謹天戒。停罷遊觀。減徹音樂。董戒臣工。實圖修省。召見滿漢內院九卿科道諸臣。各抒所見。如何淸核兵丁。如何充足糧餉。安民以何事爲先。救荒以何事爲急。眾議僉同。恭請聖斷。立見施行。得上�日。此奏甚是。王永吉必有良策。著詳明具奏。核餉淸軍。原系一事。救荒靖寇。作何兩便。著戶兵二部。會同確議速奏。諸臣有眞見者。亦許直陳方略。不得泛論往獘。

○廣東雷州府﹑颶風大作。催城發屋。擊死人畜甚眾。

○戊辰。達賴喇嘛奏言。覲見之地。或在歸化城。或在代噶地方。伏惟上裁。諭之曰。邇因內地西南用兵。羽書來往。皆系軍國重務。難以輕置。用是不克出邊相見。特遣親王大臣前往。俟寇靖無事。便可親行。此事祗於邊內近地相迓可耳。

○己巳。命故和碩端重親王博洛子齊克新﹑多羅順承郡王勒克徳渾子勒爾錦﹑襲爵。

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十八

順治九年。壬辰。九月。庚午朔。以朱孔格﹑阿濟賴﹑伊拜﹑爲議政大臣。

○壬申。諭諸王貝勒﹑大臣﹑九卿科道曰當太宗皇帝時尙有喀爾喀一隅未服以外藩蒙古惟喇嘛之言是聽因往召達賴喇嘛其使未至﹑太宗皇帝晏駕。後睿王攝政時往請達賴喇嘛許於辰年前來。及朕親政後召之達賴喇嘛卽啟行前來。從者三千人。今朕欲親至邊外迎之。令喇嘛卽住邊外。外藩蒙古貝子欲見喇嘛者﹑卽令在外相見。若令喇嘛入內地。今年�山戊不�收甚歉。喇嘛從者又眾。恐於我無益儻不往迎喇嘛以我旣召之來﹑又不往迎﹑必至中途而返。恐喀爾喀亦因之不來歸順。其應否往迎之處﹑爾等各抒所見以奏。滿洲諸臣議我等往請。喇嘛卽來上親至邊外迎之。令喇嘛住於邊外。喇嘛欲入內地可令少帶隨從入內。如欲在外﹑聽喇嘛自便。上若親往迎之。喀爾喀亦從之來歸大有裨益也若請而不迎﹑恐於理未當。我以禮敬喇嘛﹑而不入喇嘛之教。又何妨乎眾漢臣議﹑皇上爲天下國家之主。不當往迎喇嘛。喇嘛從者三千餘人。又遇�山戊不�歉。不可令入內地。若以特請之故。可於諸王大臣中﹑遣一人代迎。其喇嘛令住邊外。遺之金銀等物。亦所以敬喇嘛也。兩議具奏上曰朕當裁之。

○轉禮科右給事中陳調元﹑爲兵科左給事中。升刑科給事中周之桂﹑爲戶科右給事中。

○山東道禦史王秉乾奏言﹑邇來水旱頻仍。議賑議蠲。慮或未盡。應仿周禮荒政﹑專申輸粟之令。有罪者﹑準與納粟贖罪。倡義助賑者﹑酌量褒獎。一切山澤之利﹑暫弛其禁。俾百姓藉以糊口。亦救荒之一策也下所司議奏。

○順天巡撫兵部右侍郎楊興國﹑引疾請假允之。

○癸酉。裁戶部制造等庫太監﹑五十五員。

○乙亥。升總河標下副將甘應祥爲都督僉事﹑充鎭守天津等處總兵官。

○丙子。吏部議覆﹑兵科給事中王楨疏言部院等衙門理事官。職任淸要爲他日部堂督撫之選今後缺出必選滿漢文義精熟者﹑方授玆職從之。

○命內院大學士範文程額色黑﹑侍讀學士薛所蘊﹑侍講學士梁淸標充武會試主考官。

○以故一等阿達哈哈番兼一拖沙喇哈番李髙績子進忠二等阿達哈哈番海思亥子卓特保薛有徳子元三等阿達哈哈番阿育錫子達禮拜他喇布勒哈番牛鈕伯子垂王萬子名標﹑平南王下故三等阿達哈哈番李春培子廷秀髙有貴子先誠﹑靖南王下三等阿思哈尼哈番李裕麟侄士魁﹑各襲職。

○以致仕二等阿達哈哈番田永茂孫起蛟﹑拜他喇布勒哈番髙鳳翔子芬隆﹑各襲職。

○丁丑。選授滿洲進士﹑賽衝阿﹑吳爾祜﹑威洛洪﹑宋祖保﹑蒙古進士﹑巴達禮﹑塔筆圖﹑漢軍進士﹑遲煌﹑範承謨﹑丁思孔﹑陳永命﹑爲庶吉士。同修撰麻勒吉等﹑於翰林院讀書。

○命學士能圖﹑劉淸泰﹑劉正宗﹑詹事府少詹事兼侍讀學士薛所蘊教習庶吉士。

○命內國史院學士魏天賞﹑詹事府少詹事兼侍讀學士髙珩﹑李呈祥﹑充纂修太宗文皇帝實錄副總裁官。

○戊寅。以故一等阿達哈哈番達雅禮孫達翰泰襲職。

○湖廣辰常總兵官徐勇奏報﹑逆寇僞總兵王忠等犯辰州。遣參將張鵬等往巢�刀﹑擒獲無算。下所司議敍。

○庚辰。諭達賴喇嘛曰。爾泰邊內多疾疫。邊外相見爲便。今朕至邊外代噶地方﹑俟爾可也。

○辛巳。以故三等阿達哈哈番覺羅護冷格侄哈爾錦﹑襲職。

○升戶部副理事官薩木哈﹑爲本部理事官。

○增設戶部滿洲章京八員。

○以正紅旗蒙古固山額眞噶達渾﹑爲滿洲固山額眞。蒙古梅勒章京濟席哈﹑爲蒙古固山額眞。鑲白旗滿洲閒散章京沙裏布﹑爲蒙古固山額眞。鑲黃旗滿洲前鋒參領胡沙翁愛﹑爲蒙古梅勒章京。正紅旗滿洲護軍參領多喇﹑爲滿洲梅勒章京。布丹﹑爲蒙古梅勒章京。正藍旗滿洲理事官森特黑﹑爲蒙古梅勒章京。鑲藍旗滿洲班績思哈﹑爲護軍參領。

○更定和碩親王福金﹑固倫公主﹑和碩親王側福金﹑世子福金﹑多羅郡王福金﹑世子側福金以上許服五爪龍滿水緞﹑四補衣。和碩格格多羅郡王側福金以下﹑不許用。和碩鄭親王以下凡馬鞍轡鞦韉等物﹑不許仍照盛京時用黃緞制造及彩飾龍鳳。和碩福金﹑固倫公主以下﹑凡耳墜﹑項圈﹑簪釵﹑馬鞍轡﹑韉鈴俱不許用黃緞制造及彩飾龍鳳。固倫額駙和碩額駙﹑有封爵者照封爵服用無封爵者照額駙品級服用。不許照公主用五爪龍四補衣。

○定和碩公主衣服帽頂﹑儀仗﹑車轎與和碩親王側福金﹑世子福金同但不許服五爪龍滿水緞及四補衣。

○更定祭葬禮和碩親王薨上輟朝三日。和碩親王﹑以下奉國將軍以上異姓公侯伯固山額眞尙書精奇尼哈番以下拜他喇布勒哈番以上﹑固倫公主和碩福金以下﹑奉國將軍夫人以上皆會喪全設儀仗並鞍馬空馬各十五匹用彩棺內襯五層王所屬官員護軍校以上﹑並妻﹑俱喪服大祭後除服未除服以前王所屬旗下﹑並在部院各官入署﹑戴有纓帽穿常服。赴塋所﹑仍去纓初祭

○上賜牛一羊八酒九瓶紙錢三萬大祭賜同加封謚給造墳銀五千兩命工部立碑墳前並建碑亭。內院撰給碑文初祭﹑於上賜羊紙外自備引旛一桿金銀錠七萬紙錢四萬。祭饌三十桌。羊九隻。大祭同。百日期年﹑用金銀錠一萬。紙錢一萬。祭饌十五桌。羊九隻。上賜羊紙﹑遣官致祭二次。王所屬宗室官員﹑於墳前門外跪迎俟所遣官過隨入讀祝祭奠畢﹑仍送諭祭官﹑至迎接所望闕謝恩行三跪九叩頭禮世子薨。上輟朝二日和碩親王以下﹑奉國將軍以上﹑異姓公﹑侯﹑伯﹑固山額眞﹑尙書﹑精奇尼哈番以下﹑甲喇章京品級官以上﹑固倫公主和碩福金以下﹑奉國將軍夫人以上﹑皆會喪全設儀仗。並鞍馬﹑十四匹空馬﹑十五匹初祭。上賜牛一羊八。酒九瓶。紙錢二萬五千大祭賜同。給造墳銀四千兩初祭於上賜羊紙外﹑自備引旛一桿。金銀錠六萬五千。紙錢四萬。祭饌三十桌。羊九隻。大祭同。百日﹑期年﹑用金銀錠一萬祭饌十五桌羊九隻。彩棺殮襯﹑造墳﹑封謚﹑立碑諭祭等項﹑俱如和碩親王例。多羅郡王薨。上輟朝二日﹑和碩親王以下。奉國將軍以上﹑異姓公﹑侯﹑伯﹑固山額眞﹑尙書精奇尼哈番以下﹑甲喇章京品級官以上﹑固倫公主﹑和碩福金以下﹑奉國將軍夫人以上﹑皆會喪全設儀仗並鞍馬﹑空馬﹑各十四匹初祭上賜牛一羊六。酒七瓶。紙錢二萬三千。大祭賜同給造墳﹑銀三千兩。初祭﹑於上賜羊紙外﹑自備引旛一桿。金銀錠六萬。紙錢三萬七千。祭饌二十五桌。羊七隻。大祭同。百日﹑期年用金銀錠一萬。紙錢一萬。祭饌十三桌。羊七隻。彩棺﹑殮襯﹑造墳﹑封謚﹑立碑﹑諭祭等項﹑俱如和碩親王例。多羅貝勒薨上輟朝一日﹑世子多羅郡王以下﹑奉國將軍以上﹑異姓公﹑侯﹑伯﹑固山額眞﹑尙書﹑精奇尼哈番以下﹑梅勒章京﹑侍郎品級官以上﹑及本旗牛錄章京以上﹑和碩公主﹑世子福金﹑多羅郡王福金以下﹑奉國將軍夫人以上﹑皆會喪。全設儀仗。並鞍馬﹑空馬﹑各十三匹。初祭﹑上賜牛一。羊四。酒五瓶。紙錢一萬五千。大祭賜同。給造墳銀二千兩。初祭﹑於上賜羊紙外﹑自備引旛一桿。金銀錠五萬。紙錢三萬五千。祭饌二十桌。羊五隻。大祭同。百日﹑期年用金銀錠一萬。紙錢一萬。祭饌十桌。羊五隻。彩棺﹑殮襯﹑造墳﹑封謚﹑立碑﹑諭祭等項﹑俱如和碩親王例。但不造碑亭。固山貝子薨﹑多羅貝勒以下﹑奉國將軍以上﹑異姓公﹑侯﹑伯﹑固山額眞﹑尙書精奇尼哈番﹑及本旗甲喇章京﹑理事官品級官以上﹑多羅貝勒福金以下﹑奉國將軍夫人以上。皆會喪全設儀仗。並鞍馬﹑空馬各十二匹。用彩棺。內襯三層。初祭﹑上賜羊五隻。酒五瓶。紙錢一萬。大祭賜同。給造墳銀一千兩。初祭﹑於上賜羊紙外﹑自備引旛一桿。金銀錠四萬。紙錢三萬。祭饌十五桌。羊三隻。大祭同。百日﹑期年﹑用金銀錠八千。紙錢八千。祭饌八桌。羊五隻。封謚﹑立碑﹑諭祭等項﹑俱如多羅貝勒例。鎭國公卒﹑固山貝子以下﹑奉國將軍以上﹑固山福金以下﹑奉國將軍夫人以上﹑及所屬官員﹑皆會喪。全設執事。並鞍馬﹑空馬﹑各十匹。初祭﹑上賜羊四隻。酒四瓶。紙錢九千。大祭﹑賜同。給造墳銀五百兩。初祭﹑於上賜羊紙外﹑自備引旛一桿。金銀錠三萬。紙錢二萬一千。祭饌十五桌。羊三隻。大祭同。百日﹑期年用金銀錠七千。紙錢七千祭饌七桌。羊四隻。彩棺﹑殮襯﹑封謚﹑立碑﹑諭祭等項﹑俱如固山貝子例。輔國公卒﹑固山貝子以下﹑奉國將軍以上﹑固山福金以下﹑奉國將軍夫人以上﹑及所屬官員﹑皆會喪。全設執事。並鞍馬﹑空馬呼八匹。初祭。上賜羊四隻。酒四瓶﹑紙錢八千。大祭。賜同。給造墳銀五百兩。初祭﹑於上賜羊紙外﹑自備引旛一桿。金銀錠二萬。紙錢一萬二千。祭饌十五桌。羊三隻。大祭同。百日﹑期年用金銀錠六千。紙錢六千祭饌七桌。羊四隻。彩棺﹑殮襯﹑封謚﹑立碑﹑諭祭等項﹑俱如鎭國公例。鎭國將軍卒﹑輔國公以下﹑奉國將軍以上﹑俱會喪。用朱棺。襯一層設執事。並鞍馬五匹。初祭﹑上賜羊二隻。酒二瓶。紙錢五千。大祭﹑賜同﹑初祭於上賜羊紙外。自備引旛一桿。金銀錠六千。紙錢一千。祭饌六桌。羊三隻。大祭同。上仍賜羊紙﹑遣官祭一次內院撰給祭文。迎接謝恩如例。立碑候上�日行輔國將軍卒﹑鎭國將軍﹑輔國將軍﹑奉國將軍﹑俱會喪。用朱棺襯一層設執事並鞍馬四匹。初祭﹑上賜羊一隻。酒一瓶。紙錢四千。大祭﹑賜同﹑初祭於上賜羊紙外。自備引旛一桿。金銀錠五千。紙錢一千。祭饌五桌。羊三隻。大祭同。上仍賜羊紙﹑遣官祭一次。內院撰給祭文。迎接謝恩如例。自立碑。內院撰給碑文。奉國將軍卒﹑輔國將軍﹑奉國將軍﹑俱會喪用朱棺襯一層設執事。並鞍馬三匹。初祭﹑大祭上共賜羊一隻。酒二瓶。紙錢六千。初祭自備。引旛一桿。金銀錠四千。紙錢四千。祭饌四桌。羊一隻大祭同上所賜羊紙﹑亦在數內上賜羊紙﹑遣官祭一次迎接謝恩如例宗室卒﹑用朱棺襯一層。鞍馬二匹。初祭大祭﹑用引旛一桿。金銀錠三千。紙錢三千。祭饌三桌。羊二隻。八分以內和碩親王已娶妻未封之子卒用鞍馬七匹。多羅郡王子﹑用鞍馬六匹。多羅貝勒子﹑用鞍馬五匹。其妻卒﹑用鞍馬二匹。祭饌﹑羊﹑金銀錠﹑紙錢等物﹑各照其父例。如不用牛者聽固山貝子之子卒﹑用鞍馬四匹。鎭國公﹑輔國公之子卒﹑用鞍馬三匹。其妻卒﹑用鞍馬二匹。祭饌﹑羊﹑金銀錠﹑紙錢﹑各照其父例。欲減用者聽。建造墓室﹑亦任其自便。如建﹑三年後﹑拆毀造墳其妻之墓室﹑建毀俱如其夫例。未娶妻之子不許建墓室。八分內無品級宗室卒﹑所用馬﹑金銀錠﹑紙錢﹑祭饌羊﹑照鎭國將軍例。固倫公主﹑和碩福金薨﹑和碩親王以下﹑奉國將軍以上﹑固倫公主﹑和碩福金以下﹑奉國將軍夫人以上﹑俱會喪。所屬官員﹑俱去帽纓。護軍校以上官員妻﹑俱喪服。大祭後﹑除服。全設儀仗。並鞍馬六匹。用彩棺。襯五層。上共賜牛一。羊八。酒九瓶。紙錢二萬。初祭﹑用引旛一桿。金銀錠七萬。紙錢七萬。祭饌三十桌。羊十八隻。大祭同。上所賜牛羊紙張﹑亦在數內。百日﹑期年﹑用金銀錠一萬。紙錢一萬。祭饌十五桌。羊九隻。上賜羊紙﹑遣官祭一次。迎接謝恩如例。和碩公主和碩側福金世子福金薨世子多羅郡王以下﹑奉國將軍以上﹑固倫公主和碩福金以下﹑奉國將軍夫人以上﹑俱會喪所屬官員俱去帽纓護軍校以上官員妻﹑俱喪服大祭後﹑除服全設儀仗並鞍馬五匹。用彩棺。襯五層。上共賜牛一。羊六。酒七瓶。紙錢一萬七千。初祭用引旛一桿。金銀錠六萬。紙錢六萬。祭饌二十七桌。羊十六隻。大祭同。上所賜牛羊紙張亦在數內。百日﹑期年﹑用金銀錠一萬。紙錢一萬。祭饌十三桌。羊七隻上賜羊紙﹑遣官祭一次。迎接謝恩如例。和碩格格世子側福金﹑多羅郡王福金薨﹑世子多羅郡王以下﹑奉國將軍以上﹑固倫公主和碩福金以下﹑奉國將軍夫人以上﹑俱會喪。所屬官員俱去帽纓﹑護軍校以上官員妻﹑俱喪服。大祭後﹑除服。全設儀仗。並鞍馬五匹。用彩棺。襯五層。上共賜牛一。羊六。酒七瓶。紙錢一萬五千。初祭用引旛一桿。金銀錠六萬。紙錢六萬。祭饌二十五桌。羊十四隻。大祭同。上所賜牛羊紙張亦在數內。百日﹑期年﹑用金銀錠一萬。紙錢一萬。祭饌十三桌。羊七隻。上賜羊紙﹑遣官祭一次。迎接謝恩如例。多羅格格多羅郡王側福金﹑多羅貝勒福金薨世子多羅郡王以下﹑奉國將軍以上﹑和碩公主世子福金多羅郡王福金以下﹑奉國將軍夫人以上﹑俱會喪。所屬官員俱去帽纓護軍校以上官員妻﹑俱喪服。大祭後﹑除服。全設儀仗。並鞍馬四匹。用彩棺。襯五層。上共賜羊五隻。酒五瓶。紙錢一萬。初祭﹑用引旛一桿。金銀錠五萬。紙錢五萬。祭饌二十桌。羊十隻。大祭同。上所賜羊紙﹑亦在數內。百日﹑期年﹑用金銀錠一萬。紙錢一萬。祭饌十桌。羊五隻。上賜羊紙﹑遣官祭一次。迎接謝恩如例。多羅貝勒側福金﹑多羅格格﹑固山福金薨﹑多羅貝勒以下﹑奉國將軍以上﹑和碩格格﹑多羅貝勒福金以下﹑奉國將軍夫人以上﹑俱會喪。所屬官員﹑俱去帽纓。護軍校以上官員妻﹑俱喪服。大祭後﹑除服。用鞍馬三匹。彩棺。襯三層。上共賜羊三隻。酒三瓶。紙錢七千。初祭﹑用引旛一桿。金銀錠四萬。紙錢四萬。祭饌十五桌。羊八隻。大祭同。上所賜羊紙﹑亦在數內。百日﹑期年﹑用金銀錠八千。紙錢八千。祭饌八桌。羊五隻。固山貝子側福金﹑固山格格﹑鎭國公夫人卒﹑固山貝子以下﹑奉國將軍以上﹑多羅格格﹑固山福金以下奉國將軍夫人以上﹑俱會喪。所屬官員俱去帽纓。護軍校以上官員妻﹑俱喪服。大祭後﹑除服。用鞍馬三匹。彩棺。襯三層。上共賜羊二隻。酒二瓶。紙錢六千。初祭﹑用引旛一桿。金銀錠三萬。紙錢三萬。祭饌十五桌。羊七隻。大祭同。上所賜羊紙﹑亦在數內。百日﹑期年﹑用金銀錠七千。紙錢七千。祭饌七桌。羊四隻。鎭國公庶夫人﹑及公女﹑輔國公夫人卒﹑固山貝子以下﹑奉國將軍以上﹑固山福金以下﹑奉國將軍夫人以上﹑俱會喪。所屬官員﹑俱去帽纓。護軍校以上官員妻﹑俱喪服。大祭後﹑除服。用鞍馬三匹。彩棺。襯三層。上共賜羊二隻。酒二瓶。紙錢五千。初祭﹑用引旛一桿。金銀錠二萬。紙錢二萬。祭饌十五桌。羊七隻。大祭同。上所賜羊紙﹑亦在數內。百日﹑期年用金銀錠六千。紙錢六千。祭饌七桌。羊四隻。輔國公庶夫人卒﹑輔國公以下﹑奉國將軍以上俱會喪。所屬官員俱去帽纓。護軍校以上官員妻﹑俱喪服。大祭後﹑除服。用鞍馬二匹。彩棺。襯三層。上共賜羊二隻。酒二瓶。紙錢四千。初祭﹑用引旛一桿。金銀錠一萬五千。紙錢一萬五千。祭饌十三桌。羊六隻。大祭同。上所賜羊紙﹑亦在數內。百日﹑期年﹑用金銀錠五千。紙錢五千。祭饌六桌。羊三隻。異姓公﹑和碩額駙卒﹑用牛棺。襯一層。設執事。並鞍馬七匹。初祭﹑用引旛一桿。金銀錠八千。紙錢八千。祭饌八桌。羊四隻。大祭同。侯﹑伯卒﹑用朱棺。襯一層。設執事。並鞍馬六匹。初祭﹑用引旛一桿。金銀錠七千。紙錢七千。祭饌七桌。羊四隻。大祭同。一品官卒﹑用朱棺。襯一層。設執事。並鞍馬五匹。初祭﹑用引旛一桿。金銀錠六千。紙錢六千。祭饌六桌。羊三隻。大祭同。二品官卒﹑用朱棺。襯一層。設執事。並鞍馬四匹。初祭﹑用引旛一桿。金銀錠五千。紙錢五千。祭饌五桌。羊三隻。大祭同。三品官卒﹑用朱棺。襯一層。設執事。並鞍馬三匹。初祭﹑用引旛一桿。金銀錠四千。紙錢四千。祭饌四桌。羊二隻。大祭同。四品官卒﹑用朱棺。襯一層。設執事。並鞍馬二匹。初祭﹑用引旛一桿。金銀錠三千。紙錢三千。祭饌三桌。羊二隻。大祭同。五品官以下﹑至有頂帶官故﹑用朱棺。襯一層。設執事。並鞍馬二匹。初祭﹑用引旛一桿。金銀錠二千。紙錢二千。祭饌二桌。羊一隻。大祭同。庶民死﹑亦用朱棺。襯一層。鞍馬一匹。初祭﹑用引旛一桿。金銀錠一千。紙錢一千。祭饌二桌。羊一隻。大祭同。凡官民故﹑焚隨身衣﹑及隨葬衣﹑共五襲。棺罩聽其自便。異姓公以下﹑至有頂帶官父母妻﹑及未分家子故﹑用鞍馬一匹。其金銀錠﹑紙錢﹑祭饌﹑羊﹑各照其父﹑子﹑夫﹑品級用。百日﹑期年﹑及常祭﹑止許用金銀錠一千。紙錢一千。祭饌三桌。羊一隻。自和碩親王﹑以至庶人﹑凡遇淸明節。墓上不許插樹枝彩花。止許插紙錢。至於官民墓祭﹑紙錠紙錢﹑俱置於牀上焚化。不許懸掛。如欲用整紙者聽。須照所定紙數酌用。酒肴等物﹑亦聽便酌用。如溢定數多用﹑及用定制內所無之物﹑治罪。王以下﹑奉國將軍以上﹑固倫公主﹑和碩福金以下﹑公夫人以上薨﹑凡應臨喪者。薨時﹑會集一次。初祭﹑會集一次。大祭﹑會集一次。其禦前公﹑侯﹑伯﹑內大臣﹑護軍統領﹑護軍參領以下﹑侍衛以上﹑不許擅赴喪次。候上�日方行。別旗護軍統領﹑護軍參領﹑及護衛﹑王等往臨﹑方隨去。否則不許私去。異姓公﹑侯﹑伯﹑精奇尼哈番﹑及管事內大臣﹑固山額眞﹑大學士﹑尙書﹑鎭守省城昂邦章京卒﹑禮部具題。候上�日﹑命工部立碑。內院撰給碑文外﹑照例給羊紙﹑遣官讀文﹑致祭一次。如系承襲之公﹑侯﹑伯﹑精奇尼哈番卒﹑照例給羊紙外﹑不給祭文。不立碑。如承襲後曾有專任﹑效力三年者。仍給祭文。候上�日立碑。護軍統領﹑梅勒章京﹑侍郎﹑學士﹑前鋒統領侍郎品級滿洲啟心郎﹑守京城總尉﹑阿思哈尼番卒﹑自立碑。內院撰給碑文。照例給羊紙﹑遣官讀文﹑致祭一次。如系承襲之官。照例給羊紙外﹑不給祭文。不立碑。如承襲後。曾有專任﹑效力三年者。仍立碑。給祭文。甲喇章京﹑理事官品級滿洲啟心郎﹑理事官﹑阿達哈哈番卒﹑照例給羊紙﹑有專任滿三年者﹑遣官祭一次。給祭文。不立碑。有專任未滿三年者。及無專任阿達哈哈番以下﹑牛錄章京﹑拜他喇布勒哈番﹑拖沙喇哈番以上﹑照例給羊紙。不給祭文。其承襲之公﹑侯﹑伯以下﹑九品官以上﹑或效力有年﹑沒於戰陣。或在任病故。吏部分別咨禮部。禮部具題。其遣官諭祭立碑﹑皆候上�日行。凡承襲之公﹑侯﹑伯以下﹑及有敕書拖沙喇哈番以上﹑未上朝而卒者﹑不給羊紙。異姓公﹑侯﹑伯以下﹑民人以上﹑不許蓋造墓室。如有舊造者。次年淸明﹑俱行拆毀。和碩親王薨﹑停喪於家俟造墳﹑完方出殯。期年而化。多羅郡王﹑多羅貝勒﹑停喪五月﹑出殯。七月而化。固山貝子以下﹑公以上﹑停喪三月﹑出殯。五月而化。其應會喪官員。必俟殮後﹑方許回家。出殯﹑上墳﹑會集﹑俱照定例。官民定喪一月﹑出殯。三月而化。不許踰定期。如在定期內﹑出殯焚化者聽。上墳亦聽其自便。

○癸未。命護軍統領阿爾津﹑爲定南將軍。同固山額眞馬喇希﹑往徵廣東未定州縣。賜之敕曰。今逆賊侵犯廣西。以爾阿爾津﹑爲定南將軍同馬喇希﹑總統官兵。前赴廣東平南王尙可喜﹑靖南王耿繼茂處。廣西逆賊﹑儻延擾廣東。爾等與二王計議。相機巢�刀除。若賊不入廣東。則廣東未定府州縣﹑爾等計議﹑相機平定。凡事與梅勒章京等﹑會議而行毋謂自知﹑不聽人言。毋謂兵彊﹑輕視逆寇。宜嚴偵探﹑勿致疎虞。抗拒不順者﹑戮之。勢窮而後降者﹑誅之。有先被賊脇從﹑聞大兵一至﹑卽時迎降者﹑俱免誅戮。如有殺賊擒賊投誠者﹑仍分別升賞。務以安民爲首務。須嚴禁兵將﹑申明紀律。凡歸順人民﹑毋得擾害。務體朕定亂安民至意。行間將領功罪﹑察實紀明匯奏。有犯小過者﹑可卽處分。至於驍騎校護軍校以下﹑除死罪外。其餘大小罪過﹑俱與眾將商酌﹑徑行處分。爾受玆重任。益宜竭盡忠力。勉之欽哉。

○以阿魯蟒堅﹑尼雅尼喀﹑博通峨﹑馬喇﹑布瞻﹑薩爾圖﹑爲戶部理事官

○甲申。戶部奏言﹑有商人二十八名往日本國貿易。回時遇颶風飄至朝鮮。被朝鮮國人執之。並貨物﹑俱解送前來細訊商人皆言明末﹑前往貿易。非本朝私行飄海者﹑請上�日定奪得上�日﹑朝鮮送來二十八人﹑皆系朕之赤子。漂流外國﹑殊可憫念。著發回原籍。其原貨俱著本人領去。

○以綽克拖﹑爲刑部理事官。

○諭隱匿逃人者﹑止令本犯家產給主。其分家父子兄弟等不知情者﹑不得株連

○以內翰林祕書院學士劉淸泰﹑爲兵部右侍郎﹑兼都察院右副都禦史﹑總督浙閩等處地方軍務﹑兼理糧餉原任﹑總督陜西糧餉戶部右侍郎王來用﹑爲兵部右侍郎﹑兼都察院右副都禦史﹑巡撫順天等處地方﹑贊理軍務

○加故三等阿達哈哈番夏穆善職﹑爲二等阿達哈哈番。令其子朔格塞承襲。以其殉多羅順承郡王故也。

○丙戌。以駐防寧古塔章京海塞﹑遣捕牲翼長希福等﹑率兵往黑龍江﹑與羅剎戰﹑敗績。海塞伏誅。希福革去翼長﹑鞭一百。仍令畱在寧古塔。

○以阿思哈尼哈番吳進功﹑爲都督同知﹑充平南王下右翼總兵官。

○戊子。諭禮部﹑佛教淸淨。理宜嚴飭。今後凡僧人﹑道士﹑尼僧﹑已領度牒者。務宜恪守戒規穿戴本等衣帽。各居住本寺廟﹑敬供神佛如未領度牒﹑私自爲僧道尼﹑尼僧﹑往來者。及僧道尼僧﹑假裝喇嘛﹑穿戴喇嘛衣帽往來者。定行治罪。如有此等妄行﹑各寺廟庵。觀住持僧道尼僧﹑知而不舉﹑一體治罪外。其京城附近寺廟﹑居住喇嘛之徒弟﹑理藩院定就數目。若有喇嘛徒弟﹑不敷其定數。有本身願作徒弟者﹑及有願給與做徒弟之人﹑俱稟問理藩院。該院酌量﹑應補其數者﹑記檔給與。不許越理藩院定數﹑私自爲徒弟﹑及以人與喇嘛爲徒弟。又有婦女﹑或叩拜喇嘛﹑或叩拜寺廟觀宇﹑必隨本身丈夫同行。不許婦女﹑私自叩拜喇嘛寺廟庵觀。如違治罪。

○庚寅。封髙塞﹑爲輔國公。髙塞﹑太宗文皇帝第六子也。

○達賴喇嘛奏﹑欽賞及敕諭俱已領到。今兼程前進。俟至代噶地方﹑尙有密奏之事。

○辛卯。上幸太學﹑釋奠先師孔子先期﹑致齋一日。司設監﹑設禦幄於大成門﹑東上南向。設禦座於彜倫堂正中。鴻臚寺設經案於堂內之左。設講案二於堂內左右。至日﹑置經於經案。不陪祀固山貝子以下﹑輔國公以上﹑及各官﹑俱於金水橋南﹑候跪送駕。其陪祀和碩親王以下﹑多羅貝勒以上﹑俱赴午門內﹑候隨駕。在部院各衙門滿洲﹑蒙古漢軍﹑侍郎以上﹑八旗固山額眞精奇尼哈番以上﹑文官三品以上﹑武官二品以上﹑及翰林院七品以上官﹑俱先詣廟丹墀東西相向序立。司設監﹑設拜位於神前。應在啟聖祠者﹑在啟聖祠伺候行禮。是日﹑卯刻駕從長安左門出。諸王貝勒隨行。鹵簿大樂﹑以次前導樂設而不作。至成賢街﹑國子監滿漢祭酒司業﹑服朝服﹑率學官諸生﹑於成賢街左﹑跪迎。駕至欞星門外﹑降輦。至大成門﹑入幄﹑更衣畢。由大成門中門入﹑詣先師廟內﹑正中立典儀﹑贊樂舞生就位。執事官各司其事。贊引官贊就位。上至拜位。諸王貝勒﹑在臺上。分獻陪祀官﹑在臺下。亦各就拜位。贊迎神樂作。樂止﹑贊引官﹑贊上行兩跪六叩頭禮。通贊諸王貝勒﹑及分獻陪祀官行禮。同叩頭畢﹑贊行釋奠禮。樂作。獻帛官﹑跪進帛於上右。上立受帛獻畢﹑復授獻帛官﹑獻於神位前。獻爵官﹑跪進爵於上右。上立受爵獻畢﹑復授獻爵官﹑奠於神位前。分獻官﹑以次詣神位﹑前奠爵訖﹑仍以次退就原拜位樂止。贊送神。樂作。贊引官贊上行兩跪六叩頭禮。通贊諸王貝勒﹑及分獻陪祀官行禮。同叩頭畢﹑獻帛官﹑詣先師神位前﹑捧帛﹑由中門出。贊引官贊禮畢﹑導上出廟門。樂止。上至禦幄﹑少坐。諸王貝勒﹑出大成門﹑候隨駕幸彜倫堂。陪祀各官﹑衍聖公﹑五經博士等﹑先詣彜倫堂臺上分班侍立。祭酒﹑司業﹑學官等﹑率領諸生﹑於太學門內兩丹墀﹑分班侍立畢。禮部官入﹑奏請上幸彜倫堂。上出禦幄。至欞星門外﹑升輿。從太學門入。眾官諸生﹑以次俱跪。候駕過﹑然後起。諸王貝勒﹑隨駕入彜倫堂。上至彜倫堂升禦座。諸王貝勒在堂內﹑各官仍於堂外臺上﹑分班侍立鴻臚寺官﹑贊衍聖公﹑祭酒﹑司業﹑學官﹑五經博士在臺上﹑四氏子孫﹑及諸生在臺下丹墀序立。贊行三跪九叩頭禮畢。上諭坐。諸王貝勒﹑叩頭坐。在部院衙門滿洲﹑蒙古﹑漢軍﹑侍郎以上﹑八旗固山額眞﹑精奇尼哈番以上﹑衍聖公﹑及陪祀漢文官三品以上﹑武官二品以上﹑俱入堂叩頭坐。祭酒等﹑仍照舊在外侍立。鴻臚寺官﹑贊進講。滿漢祭酒﹑從東小門入。滿漢司業待西小門入。俱北向立。鴻臚寺官贊起案。執事官舉經案設於上前。上賜講官坐。祭酒﹑司業﹑就講案叩頭坐。滿漢祭酒﹑以次講易經。滿漢司業﹑以次講書經其餘翰林官四品以下及五經博士。並各執事官﹑學官諸生﹑圜立於外以聽講畢﹑鴻臚寺官﹑贊起案。執事官﹑舉經案置原處畢。祭酒﹑司業﹑退就本位序立。鴻臚寺官﹑於堂正中﹑跪奏傳制。鳴贊官﹑贊跪。祭酒﹑司業﹑學官﹑諸生皆跪傳制官﹑贊有制。制曰。聖人之道。如日中天。講究服膺。用咨治理爾師生其勉之。宣諭畢。贊行三跪九叩頭禮畢。祭酒﹑司業學官﹑諸生﹑以次退。先於成賢街之右序立。上賜諸王貝勒各官茶畢。鴻臚寺官﹑跪奏禮畢。上起升輿出國子監。鹵簿大駕。大樂振作前導。祭酒﹑司業﹑學官﹑諸生﹑候駕至。跪送諸王貝勒﹑隨駕至午門內﹑候駕還宮﹑方退。不陪祀貝子以下﹑輔國公以上﹑及各官﹑仍在天安門外金水橋南﹑伺候跪迎駕還﹑方退。

○壬辰。諸王﹑貝勒﹑文武百官﹑恭上慶賀表。是日﹑宴衍聖公﹑內院官﹑及翰林七品以上官﹑祭酒司業學官五經博士四氏子孫﹑及禮部﹑太常﹑光祿﹑鴻臚寺執事官員於禮部。

○以故拜他喇布勒哈番來滚侄瓦爾達襲職。

○工科給事中朱允顯﹑請舉行經筵日講。愼簡滿漢儒臣講求至道﹑以光聖治。疏下所司。

○癸巳。午門前賜衍聖公﹑五經博士。四氏子孫﹑祭酒司業﹑學官等袍帽。監生﹑每名銀一兩。吏典每名銀四錢。又賜敕勉勵師生。祭酒捧至彩輿。同迎導至太學開讀行禮。敕曰。聖人之道。如日中天。上賴之以致治。下習之以事君。爾等務盡心教訓諸生。諸生亦當祇承師訓。力體諸身。教成﹑爲師訓之功。學成乃弟子之職。儻訓誨不嚴﹑服習有怠﹑爾師生俱不能辭其責勉之

○升陜西副將馬寧爲都督同知﹑充平西王下右路總兵官。

○甲午。衍聖公﹑率四氏子孫﹑五經博士﹑祭酒﹑司業﹑率學官﹑諸生﹑於午門前謝恩。

○賜殿試中式武舉王玉﹤殿玉﹥等﹑進士及第出身有差。

○乙未。辰刻金星晝見。

○宴武進士於兵部。賜一甲一名進士王玉﹤殿玉﹥﹑甲﹑冑帶﹑鞾腰刀﹑弓﹑箭等物。及諸進士銀兩如例。

○丙申。孝慈武皇后忌辰。遣官祭福陵。

○諭鎭守湖廣辰常等處總兵官徐勇曰。爾屢次奏報﹑拒斬賊使。擒獲僞官。同道府縣將領各官誓死固守。忠壯可嘉昨覽爾奏。以孤軍迎擊巨寇。殲戮無算。生擒僞總兵副將等官﹑及賊眾甚多。獲僞印僞札並器械馬匹﹑朕心嘉悅。已諭兵部從優議敍。爾宜益奮忠勇。誅渠殲黨保固疆圉。以膺殊賞。道府縣各官將領士卒﹑爾宜徧布朝廷嘉獎至意共圖保障迅掃狂氛。並有不次。升賚

○丁酉。升內翰林弘文院侍讀嶽蘇﹑爲詹事府詹事﹑兼內翰林弘文院侍讀學士。

○戊戌。大學士洪承疇﹑陳之遴奏言﹑臣等閱欽天監奏云﹑昨太白星﹑與日爭光。流星入紫微宮。竊思日者﹑人君之象。太白敢於爭明。紫微宮者﹑人君之位。流星敢於突入。上天垂象。誠宜警惕。且今年南方苦旱。北方苦澇。�山戊不�饑寇警。處處入告。宗社重大。非聖躬遠幸之時。𨿽百神呵護﹑六軍扈從自無他虞。然邊外不如宮中爲固遊幸不若靜息爲安。達賴喇嘛﹑自遠方來﹑遣一大臣迎接﹑已足見優待之意﹑亦可服蒙古之心。又何勞聖駕親往爲也。天道深遠。固非臣等所能測度。但乘輿將駕而星變適彰此誠上蒼仁愛陛下之意﹑不可不深思而省戒也。疏入。得上�日﹑此奏甚是。朕行卽停止。是日遣內大臣伯索尼﹑傳諭洪承疇等曰。卿等諫朕勿往迎喇嘛﹑此言甚是。朕卽停止。以卿等賢能﹑故擢贊密勿。嗣後國家一切機務﹑及百姓疾苦之處﹑如何始合民心。如何不合民心。卿等有所見聞﹑卽詳明敷陳。勿得隱諱。朕生長深宮無由洞悉民隱。凡有所奏可行卽行。縱不可行朕亦不爾責也

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十九

順治九年。壬辰冬。十月。己亥朔。祭太廟上親詣行禮

○遣官祭四祖陵福陵昭陵

○頒順治十年時憲歷

○順天府舉行鄕飲酒禮。

○敍辰州戰功。加總兵官都督同知一等阿達哈哈番﹑兼一拖沙喇哈番徐勇﹑左都督仍加授二等阿思哈尼哈番。署參將拖沙喇哈番張鵬﹑副將。仍加授拜他喇布勒哈番兼一拖沙喇哈番。署都司僉書吳元鼐署遊擊。都司僉書周良三﹑李塤守備薛自成﹑胡景榮﹑崔自恭﹑金一簡﹑都司。署守備張奎﹑尢廉都司僉書。俱照舊管事授隨徵官陳友貴等四十員俱署守備

○庚子。免江南沛縣﹑六年至八年分水災逋賦

○裁工部各監局太監一百十三名及匠役﹑看守軍役二百七十五名

○以故拜他喇布勒哈番覺羅海蘭。從弟碩洛﹑襲職。

○平南王尙可喜﹑靖南王耿繼茂奏報﹑臣於正月。整兵南下沿途餘孽斂迹。僞總兵蔡奎歸順。進抵廉州。遣呂應學等﹑攻克欽靈。陣擒僞總兵袁勝﹑僞南陽侯李元允﹑僞鎭平伯周朝等。斬僞總兵上官星拱﹑僞益陽王等。惟賊渠李明忠﹑遁走雷州。僞軍門杜永和﹑僞博興侯張月等﹑同僞西平王朱聿﹤釒興﹥﹑縛明忠來降。臣卽斬明忠以徇。計髙﹑雷﹑廉﹑瓊﹑四郡﹑前後投誠官﹑共二百八十一員。獲銀印關防等物甚多。下所司。

○辛丑。賜內大臣﹑侍衛鑾儀衛官﹑護軍參領﹑包衣牛錄章京﹑包衣大﹑禦前執役人員﹑守昭陵章京﹑八旗固山額眞﹑梅勒章京﹑護軍統領﹑尙書侍郎﹑啟心郎等﹑馬各一匹。

○壬寅。諭兵部。朕覽徐勇等﹑辰州奏捷該鎭將道府等官﹑和衷協力。堅守孤城。大挫賊鋒。朕心嘉悅。所有鎭將等官﹑已經加升。其在事有功各官兵﹑仍應通行賞賚。徐勇﹑著賞鍍金甲冑一副。鍍金撒袋一副。弓矢一具。鍍金玲瓏鞍轡一副。頭等馬一匹。貂帽一頂。蟒衣一襲。靴一雙。鍍金玲瓏鞓帶一朿。鍍金玲瓏腰刀一口。劉昇祚﹑著賞鍍金玲瓏鞍轡一副。頭等馬一匹。貂帽一頂。蟒衣一襲。靴一雙。鍍金玲瓏鞓帶一朿。鍍金順刀一口。張鵬﹑吳光鼐﹑著各賞鍍金甲冑一副。鍍金撒袋一副。弓矢一具。鍍金玲瓏鞍轡一副。二等馬一匹。貂帽一頂。蟒衣一襲。靴一雙。鍍金玲瓏鞓帶一朿。鍍金腰刀一口。王任杞﹑著賞鍍金玲瓏鞍轡一副。二等馬一匹。貂帽一頂。蟒衣一襲。靴一雙。鍍金鞓帶一朿。鍍金順刀一口。薛自成﹑胡景榮﹑張奎﹑金一簡﹑崔自恭﹑著各賞鍍金甲冑一副。鍍金撒袋一副。弓矢一具。漆鞍鍍金玲瓏鞦轡一副。三等馬一匹。貂帽一頂。蟒衣一襲。靴一雙。鍍金鞓帶一朿。鍍金腰刀一口。周良三﹑李塤﹑著各賞漆鞍鍍金玲瓏鞦轡一副。三等馬一匹。尢廉﹑黃贊明﹑瞿廷諧﹑楊來鳳﹑著各賞皮鞍鍍金玲瓏鞦轡一副。三等馬一匹。陳友貴等四十員﹑著各賞鑲領緞袍一領。再著戶部撥銀一千兩。聽徐勇分賞效力兵丁。務使均沾實惠。兵部速差滿洲官員﹑賫送至徐勇軍前用昭朕嘉獎至意

○兵科左給事中陳調元奏言﹑天人一體相因。順逆互通不爽從來變不虛生。緣政而起。近見太白經天。與日並見。此正天心仁愛人君﹑而以象告之者也。凡人於父母之怒。必積誠以動之。悔過以感之。人主敬天亦然。伏望側躬修省敕勵中外大小臣工﹑各修回天之政各陳弭變之策。問今之罹水旱者何以免於溝壑弭盜賊者﹑何以分其玉石。圈占之內何以帖於井裏。箠楚之下﹑何以免於覆盆。議蠲矣何以卽免於剜瘡議賑矣﹑何以實與之果腹至於根本之地﹑尢在朝廷而徵應之捷﹑全系君徳。試思以祖宗付托之鴻業何以任重而勿逐於荒。以帝王相傳之聖徳何以效法而勿惑於邪。三院輔臣﹑何以調陰陽而引爲推納六部大臣﹑何以策安攘而奠之苞桑言路諸臣﹑何以盡力啟沃﹑而悉小民之依。封疆諸臣﹑何以救民水火而成好生之徳從此事事憂勤。時時怵悚。庶呼吸可以上通和气可以立致矣報聞。

○平南王尙可喜﹑奏報官兵克復梧州

○癸卯。戶部議覆﹑科臣魏裔介疏奏。積谷﹑節省﹑禁遏糴﹑旌輸粟四事。及臺臣王秉乾疏奏。士紳富民。倡義助賑者﹑給以頂帶服色紀錄一事。均應如所請。下督撫遵行。以救災荒。報可

○以工部理事官隨達﹑爲管理織造掌印理事官。

○丙午。免陜西三水華亭﹑洋縣﹑六年分虫霜冰雹被災額賦。

○達賴喇嘛奏言﹑聞上欲於代噶地方相見。不勝歡忭。自當兼程而進。更有密語﹑去使面奏。

○丁未。賜浙閩總督劉淸泰敕曰。近日海寇鄭成功等﹑屢次騷擾沿海郡縣。本應剪除。但朕思昔年大兵下閩。伊父鄭芝龍﹑首先歸順。其子弟何忍背棄父兄﹑甘蹈叛逆。此必地方官﹑不體朕意。行事乖張。鄭成功等﹑𨿽有心向化。無路上達。又見伊父歸順之後﹑睿王令人看守防範。又不計其在籍親人﹑作何恩養安插以致成功等﹑疑懼反側。朕又思鄭芝龍旣久經歸順。其子弟卽朕赤子。何忍復加徵巢�刀。若成功等來歸﹑卽可用之海上。何必赴京。今已令鄭芝龍作書﹑宣布朕之誠意。遣人往諭成功﹑及伊弟鄭鴻逵等知悉。如執迷不悟﹑爾卽進巢�刀。如芝龍家人﹑回信到閩。成功﹑鴻逵等﹑果發良心。悔罪過。爾卽一面奏報。一面遣才幹官一二員﹑到彼審察歸順的實。許以赦罪授官。聽駐札原住地方不必赴京。凡浙閩廣東海寇﹑俱責成防巢�刀。其往來洋船﹑俱著管理稽察姦宄輸納稅課。若能擒斬海中僞藩逆渠﹑不吝爵賞。此朕厚待歸誠大臣至意爾當開誠推心。令彼悅服。仍詳籌熟察勿墮狡謀

○戊申。遣固山額眞庫魯克達爾漢阿賴﹑率官屬兵丁。駐防西安

○令江寧倉差﹑歸並於西新關。

○己酉。升兵部啟心郎祝萬年爲內翰林祕書院學士。

○以屈盡美﹑爲兵部啟心郎。查木蘇﹑爲兵部理事官。薩齊庫安朱護﹑阿爾山﹑永愛﹑羅多﹑舒格﹑俱爲刑部理事官。對喀納﹑爲工部理事官

○以正紅旗滿洲參領科魁﹑爲蒙古梅勒章京。鑲紅旗滿洲護軍參領胡沙﹑爲前鋒參領。鑲黃旗滿洲三等侍衛嶽拜﹑正紅旗滿洲格徳宏﹑俱爲護軍參領。正紅旗滿洲阿納海穆成格俱爲甲喇章京

○授乳公喀喇爲二等阿達哈哈番。

○理藩院以外藩王貝勒貝子公等﹑元旦來朝事具題。命今年王貝勒貝子公等來朝著停止。每旗著遣大臣照舊進羊酒。

○浙江道禦史李成紀參奏﹑行取太平府推官劉之琦﹑現被池州民陳輝﹑訐其貪污不應濫膺考選大典。據揭奏聞得上�日考選固宜嚴愼﹑但小民申訴﹑當由督撫按衙門果冤抑不伸﹑當赴通政使司﹑及擊登聞鼓。若言官接一私揭﹑卽具一奏疏。揭奏曰繁。刁風日長成何政體。李成紀新進未諳。姑著飭行。劉之琦官評﹑著該督撫按﹑嚴察以聞

○庚戌。命和碩承澤親王碩塞等﹑往迎達賴喇嘛。並論達賴喇嘛曰﹑前者朕降諭﹑欲親往迎迓。近以盜賊間發﹑羽檄時聞。國家重務﹑難以輕置。是以不能前往。特遣和碩承澤親王及內大臣代迎。當悉朕不能親迎之意。故諭

○壬子。宴衍聖公孔興燮﹑博士孔毓麟﹑顏紹緒﹑曾聞達﹑孟貞仁﹑仲於陛等於禮部。

○調刑部尙書劉余祐﹑爲戶部尙書。

○吏部議覆禮科給事中劉余謨疏言﹑滿洲﹑蒙古﹑漢軍﹑裁缺各官。仍畱頂帶候補其年老乞休﹑告病調理者。準用原銜頂帶。至於贈蔭一事。滿洲﹑蒙古﹑漢軍﹑在外督撫﹑在內部院﹑及旗下甲喇章京三品以上等官。勿論有無世襲。系三年任滿﹑勤事以死者。俱準贈蔭。從之。

○宴外藩蒙古二十七旗聽事頭目於禮部。

○癸丑。上禦太和殿。召江南督學禦史楊義。巡倉禦史張文炳﹑諭之曰督學禦史之設。原爲考試生童。拔其文行優長者﹑以儲國用。邇聞不論文行。但徇情面。殊虧學臣職掌今遣爾督理學政。其生員應嚴加考試。文義不通者﹑槪行黜退。童生入學﹑亦必視其文行優長﹑方行收錄。若仍蹈舊習事發﹑重處不宥至巡倉禦史﹑淸察倉糧。已完未完﹑俱應據實題報。今聞未完者﹑隱匿不報。已足者。勒掯不收。以致稽遲貽誤。獘竇多端。今遣爾巡視。當嚴察完欠。盡除積獘。倘不攺前轍﹑罪難爾貸也。

○免霸州﹑東安縣﹑文安縣﹑逃亡丁糧。

○直隸昌平道僉事亢發祥﹑坐多索驛遞夫馬﹑降二級調用。

○工科副理事官三都奏言﹑從古帝王開國。首重訓迪子孫。誠以富貴之極﹑恐不習學而荒無以輔翼君徳﹑俾傳法後世﹑以成制治之盛也。我朝宗支繁衍。凡諸王﹑貝勒﹑貝子﹑公等皆股肱親臣。出則受命專徵。入則參贊庶政。責任較往代更重。今年多少壯。宜仿前朝舊制。選官教授。及時勸學。使之肆力詩書。通達禮義。則宗室人材輩出。徳器日成。後代聖子神孫﹑世世收輔翼之實效矣。章下所司

○以故二等阿達哈哈番綽納巴圖魯子瑣諾﹑木拜他喇布勒哈番﹑兼一拖沙喇哈番隋哈侄商吉圖﹑叟塞子巴朗﹑各襲職。

○以致仕一等阿達哈哈番王之屏子有功拜他喇布勒哈番張世奇兄世能﹑平西王下三等阿達哈哈番潘如芳子潤﹑各襲職。

○甲寅。授溫齊喀爲鎭國公。

○以浙江道試監察禦史李成紀﹑巡按蘇松河南道試監察禦史李植巡按河南。江南道試監察禦史林起宗﹑巡按江寧湖廣﹑道試監察禦史祖永傑﹑巡按山東福建道試監察禦史王道新﹑巡視茶馬。

○以內院大學士希福﹑範文程﹑額色黑﹑戶部尙書車克﹑禮部尙書覺羅郎球﹑兵部尙書蒙古固山額眞明安達禮﹑刑部尙書蒙古固山額眞濟席哈﹑工部尙書星訥﹑爲議政大臣

○平西王吳三桂﹑定西將軍固山額眞墨爾根﹑侍衛李國翰奏報﹑巨憝孫可望﹑遣僞撫南王劉文秀﹑僞將軍王復臣等﹑率馬步兵五萬。入犯西南。臣等退師保寧﹑爲決戰固守之計。值賊黨薄城下﹑連營十五里。臣等親往迎敵。我兵奮勇橫衝賊眾大潰。擒斬復臣﹑及僞將等二百餘員。賊兵四萬餘級。獲僞印﹑象﹑馬﹑器械﹑無算。下兵部議敍。

○解刑部尙書藍拜任。以覺羅巴哈納爲刑部尙書。

○以正白旗滿洲蘇拜﹑爲本旗梅勒章京

○丙辰。修練湖閘工成。

○丁巳。定宗室覺羅無名爵女﹑俱各照其夫﹑及子官職封贈。

○禮部題﹑本月二十九日上。太宗文皇帝懿靖大貴妃﹑曁康惠淑妃尊號儀注。前期一日﹑遣官祭告太廟。是日陳設兩妃儀仗於宮中。內院﹑禮部官﹑進宮院於兩妃座前﹑各設黃案一。東設黃案二。鹵簿全設。太和殿內設彩亭二。置冊於亭內。上升殿﹑閱訖彩亭起。上升輦。內大臣﹑侍衛內院﹑禮部官後隨由左翼門出至妃宮門。上降輦。請兩妃各具禮服﹑升座彩亭至宮門外﹑捧冊官﹑捧冊由中道進宮。置冊於左黃案。引禮官﹑引上至宮門內﹑就位立。鴻臚寺官贊進冊。捧冊官﹑各從黃案捧冊跪左側。進上。上受冊﹑立獻。右側官各跪接﹑置於兩妃座前案上。進畢。鴻臚寺官﹑贊宣冊。宣冊官﹑跪。宣訖。復置案上。女官四員﹑捧冊案置於兩妃座前。鴻臚寺官﹑贊上行三跪九叩頭禮畢。兩妃及上各還宮。次日﹑上禦太和殿。諸王以下﹑行慶賀禮。報可。

○戊午。命世子濟度﹑多羅信郡王多尼多羅安郡王嶽樂﹑多羅敏郡王勒都﹑多羅貝勒尙善﹑杜爾祜﹑杜蘭﹑議政。

○予故寧夏巡撫﹑都察院右副都禦史李鑑﹑祭葬如例。

○命幸學陪祀孔﹑顏﹑曾﹑孟﹑仲﹑五姓生員孔尙燃等十五人﹑俱照例入監。

○庚申。以廣東道試監察禦史王允祚巡按湖北。江西道試監察禦史髙爾位﹑巡按陜西。

○升四川按察使吳一元﹑爲本省布政使司右布政使。湖廣上荊南道參議彭三益﹑爲廣東按察使司副使﹑海南道辰州府知府王任杞﹑爲廣東按察使司副使﹑巡海道。南陽府﹑同知楊春芳﹑爲四川按察使司僉事﹑上川東道。福建運使張子珽﹑爲江西布政使司參政﹑湖西道。吏部郎中李皓﹑爲陜西按察使司副使﹑楡林東路道。山西雁平道參議余應魁﹑爲陜西按察使司副使﹑驛傳道。楊州府知府張元璘﹑爲浙江按察使司副使﹑金衢道。山東提學道參議鐘性朴﹑爲本省按察使司副使﹑兗西道。滄州知州龐宗周﹑爲山東按察使司僉事﹑沂州道。補原任山西岢嵐道副使樓希昊﹑爲陜西按察使司副使﹑靖遠道。

○編修曹本榮﹑應詔奏言﹑皇上親政以來。良法美意﹑漸見施行。而猶水旱洊臻。星辰失次。何歟。誠以聖學未講﹑而紀綱未張也。何謂聖學。皇上得二帝三王之統。當以二帝三王之學爲學。凡四書六經及通鑑中﹑有裨身心要務﹑治平大道者。內則朝夕討論。外則經筵進講。君徳旣成。天命自相與流通矣。何謂紀綱皇上開天肇造。舉措規模當爲聖子神孫計深遠。用人何以獎廉而禁貪。理財何以藏富而用足。刑罰何以爲折民之典制度。河以備一代之規。誠宜重政本﹑以一機務之權衡嚴奉行﹑以責綜核之實效。一切章奏事宜﹑必須接見輔弼大臣﹑商確定奪。經制一定﹑子孫得以世世遵守矣。報聞。

○辛酉。調徵廣東護軍統領阿爾津﹑爲安西將軍。同固山額眞馬喇希﹑鎭守漢中。賜之敕曰。今逆賊侵犯四川。黎元惶擾。深廑朕懷。用以爾阿爾津爲安西將軍。同馬喇希總統將士。前赴平西王吳三桂定西將軍墨爾根侍衛李國翰處。駐札漢中。保固地方。整頓兵馬賊若入犯﹑會同平西王﹑墨爾根侍衛﹑相機巢�刀除。其進徵四川事宜﹑著候明上�日。凡事與梅勒章京等會議而行。毋謂自知﹑不聽人言。毋謂兵彊﹑輕視逆寇。仍嚴偵探﹑勿致疎虞。抗拒不順者戮之。迫而後降者誅之。有先被賊脇從﹑聞大兵一至﹑卽時迎降者。俱免誅戮。如有殺賊﹑擒賊﹑投誠者。仍分別升賞。必以安民爲首務。須嚴禁兵將。申明紀律。凡歸順人民毋得擾害。務體朕定亂安民至意。行間將領功罪﹑察實紀明匯奏。有犯小過者﹑當卽處分。至於驍騎校護軍校以下﹑除死罪外。其餘大小罪過﹑俱與眾將商酌﹑徑行處分。爾受玆重任益宜竭盡忠力。勉之欽哉

○順天巡按陳棐﹑疏薦隱居薊州故明進士李孔昭。容城縣故明舉人孫奇逢。下吏部考核酌用

○癸亥。升遵化副將劉永亨﹑爲都督僉事﹑管浙江紹興副將事。參將管浙江溫州副將事胡來﹑覲爲山西寧武關副將參將管大同陽和副將事彭有得﹑爲浙江杭州城守副將

○甲子。以福建道試監察禦史石應泰﹑巡按浙江廣西道試監察禦史米襄﹑巡按江西。四川道試監察禦史趙如瑾﹑巡按福建。

○乙丑。允吏部議﹑各衙門通事﹑外郎俱以州縣佐貳考用。

○丙寅。以尊上懿靖大貴妃﹑康惠淑妃尊號﹑祭告太廟﹑遣內大臣伯索尼行禮。

○升兵部左侍郎李化熙﹑爲刑部尙書

○以接濟辰州軍需功。升湖北道僉事劉昇祚爲參議。

○授輔國公翁古﹑宗室喇篤祜﹑爲鎭國公。巴喀﹑爲三等輔國將軍。

○丁卯。上詣懿靖大貴妃﹑康惠淑妃兩宮﹑奉冊上尊號﹑行禮。懿靖大貴妃冊文曰。贊坤鍼而敷教懋徳惟勤。景徽範以致隆令名有淑。式循彜憲。啟舉上儀。皇考大貴妃﹑賦性柔嘉。秉躬淑善。愼威儀而有節﹑先皇資翼佐之賢。修蘋藻而克偕後宮著肅雍之譽。體旣符於巽順﹑位宜躋於崇髙。匪晉嘉稱﹑曷揚媺行。謹以金冊﹑尊爲皇考懿靖大貴妃﹑昌齡彌茂﹑宣內則之夙嫻戩谷方來﹑睹履祥之葉吉。謹言。康惠淑妃冊文曰。柔嘉維則﹑贊襄彰坤教之隆。義問攸崇﹑典冊展懿親之奉。慶諧宮壼。禮具彜章。皇考淑妃秉徳安貞。持身恭愼珩璜中節﹑著昧旦之良規。圖史端儀﹑佐承乾之令矩。旣行臻於備美﹑宜頌協於臧嘉。爰晉榮稱﹑用昭徽範。謹以金冊尊爲皇考康惠淑妃﹑慶從善積式凝康豫之祥。位以徳升﹑彌篤顯融之祜謹言。

○戊辰。以二太妃尊號禮成。上禦太和殿諸王羣臣﹑行慶賀禮。

○大學士範文程等奏言﹑各直省錢糧每年缺額至四百餘萬。賦虧餉詘﹑急宜籌畫。謹陳興屯四事。一﹑興屯宜選舉得人。一﹑開墾宜收獲如法。一﹑積貯宜轉運有方。一﹑責成宜賞罰必信。得上�日此所奏甚是。著議政諸王﹑及大臣等會議具奏。

○定諸王以下﹑公以上。至禦前﹑及進午門隨從護衛員數。叔和碩鄭親王進午門﹑隨從十員。至禦前﹑止許隨從二員。和碩親王進午門﹑隨從六員。世子多羅郡王進午門﹑隨從五員。多羅貝勒進午門﹑隨從四員。固山貝子進午門﹑隨從三員。公進午門﹑隨從二員至禦前﹑止許各隨從一員。凡元旦及萬壽節﹑赴宴﹑隨從護衛人員俱令隨坐於後。

○定固倫公主和碩福金以下﹑一品命婦以上﹑進大內隨從人數。凡元旦﹑冬至。皇太后聖壽節﹑皇后千秋節固倫公主﹑和碩福金以下﹑行慶賀禮各具禮服。照定例﹑各乘轎車。並設儀仗。其儀仗﹑止於紫禁城外。照原定處下轎車。固倫公主﹑叔和碩鄭親王﹑和碩福金﹑各隨從五人。和碩公主﹑和碩福金﹑世子福金﹑和碩格格﹑各隨從四人。多羅福金﹑多羅格格﹑各隨從三人。多羅貝勒福金﹑多羅貝勒女﹑多羅格格﹑各隨從二人。固山福金﹑固山格格﹑公夫人﹑及公女以下固山額眞﹑尙書﹑精奇尼哈番命婦以上﹑各隨從一人。俱候上�日入朝。

大淸世祖體天隆運定統建極英睿欽文顯武大徳弘功至仁純孝章皇帝實錄卷之六十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十

順治九年。壬辰。十一月。己巳朔。

○庚午。命固山額眞卓羅﹑爲靖南將軍。同固山額眞藍拜等﹑統官兵徵廣東未定州縣。賜之敕曰。今逆賊侵犯廣西以爾卓羅爲靖南將軍。同藍拜總統官兵。前赴廣東平南王尙可喜﹑靖南王耿繼茂處。廣西逆賊儻延擾廣東。爾等與二王計議﹑相機巢�刀除。若賊不入廣東。爾等卽與二王﹑將本省未定府州縣﹑相機平定。凡事與梅勒章京等會議而行。毋謂自知﹑不聽人言。毋謂兵彊﹑輕視逆寇。仍嚴偵探﹑勿致疎虞。抗拒不順者戮之。迫而後降者誅之。有先被賊脇從﹑聞大兵一至﹑卽時迎降者。俱免誅戮。如有殺賊擒賊﹑投誠者。仍分別升賞。務以安民爲首務。須嚴禁兵將。申明紀律。凡歸順人民﹑毋得擾害。務體朕定亂安民至意。行間將領功罪﹑察實紀明匯奏。有犯小過者﹑當卽處分。至於驍騎校﹑護軍校以下﹑除死罪外。其餘大小罪過﹑俱與眾將商酌﹑徑行處分。爾受玆重任。宜益竭盡忠力。勉之。欽哉。

○贈殉難直隸慶雲縣知縣張必科﹑爲山東按察使司僉事。蔭一子入監讀書。並予祭葬如例。

○壬申。大學士範文程等﹑以睿王時劾馮銓罷官諸臣疏入見。上語曰。朕夢列旗吹角。對天稽首。復見敵兵。射來三四矢﹑俱手接之。未及身。又夢天遣五人﹑言默助朕躬。其狀悉如素識。此何兆也。範文程等解之曰。邇者命和碩敬謹親王討賊。想渠魁可卽就擒耳。且對天稽首﹑天心默佑﹑俱大吉之徵也。上閱諸臣劾疏畢。謂文程等曰。諸臣劾馮銓﹑於理誠當。何爲以此罷耶。文程對曰。諸臣疏劾大臣﹑無非爲君爲國。皇上當思所以愛惜之。上曰然朕將思之。遂畱疏於中。

○復古爾布什﹑一等精奇尼哈番。李率泰﹑三等阿思哈尼哈番。

○癸酉。復補原任江西道監察禦史張鳴駿﹑原官。

○甲戌。遣廣東道試監察禦史牟雲龍﹑巡漕。

○乙亥。敕諭朝鮮國王李淏。禮部題奏﹑準鎭守盛京等處昂邦章京葉克書等﹑咨稱朝鮮國別克屯城住官金恩尙﹑所管沈尙義等﹑至正白旗包衣下采參地方。東阿西牛兒蘑山采參。被包衣下噶布拉牛錄撥什庫張友﹑拏獲送審。沈尙義回稱﹑我等原爲采椵皮松子而來。看見人參﹑采了五根是實。同行十人。及問十人姓名。止供出八人。沈尙義已經拏獲看守。禮部據此奏聞。朕思已定地界﹑不許擅越采捕。禁令已久。今沈尙義等﹑越界采參。有違定例。盜參事小﹑封疆事大若弗禁約。後犯必多。今差內院學士蘇納海﹑梅勒章京胡沙﹑理事官谷爾馬洪等﹑帶所獲之人﹑赴王處﹑訊明定擬具奏。故諭。

○多羅安郡王嶽樂包衣牛錄下拜三之妻﹑以爭家貲事﹑訴其牛錄章京賽關於王。王不送部﹑擅行審結。事覺。罰王銀一千兩。

○丁丑。遣廣東道試監察禦史焦毓瑞﹑巡按宣大。

○戊寅。諭吏部﹑原任科道官許作梅﹑李森先﹑桑蕓﹑向玉軒﹑莊憲祖數人﹑內系參馮銓降革者。俱著起用。若別有事故降革者。詳察議奏

○轉兵部右侍郎李元鼎爲本部左侍郎。

○裁並直隸興州前衛於開平衛。興州左衛於薊州衛。營州前衛於涿鹿衛。武淸衛於通州左衛。通州衛屯地於本州左衛。

○以拜他喇布勒哈番格伊圖﹑襲其父雍舜之二等阿思哈尼哈番﹑爲一等阿思哈尼哈番﹑兼一拖沙喇哈番。拜他喇布勒哈番拜賽﹑襲其伯拜音岱之一等阿達哈哈番﹑爲三等阿思哈尼哈番。

○以故二等阿達哈哈番車格度兄車楞﹑三等阿達哈哈番朱國弼子輔﹑拜他喇布勒哈番兼一拖沙喇哈番訥穆圖弟俄齊爾﹑各襲職。

○敍徵杭州軍功。加一等阿思哈尼哈番兼一拖沙喇哈番劉之源﹑爲三等精奇尼哈番。

○敍克舟山首先登城功。授張良華﹑爲拜他喇布勒哈番﹑賜號巴圖魯。

○己卯。諭兵部﹑覽平西王吳三桂﹑固山額眞墨爾根侍衛李國翰捷奏。朕心嘉悅。特發內監內庫衣帽馬匹等物大賚行間諸臣。平西王﹑著賞貂帽一頂。貂袍一襲。貂褂一件。靴一雙。鍍金玲瓏鞓帶一束。鍍金玲瓏腰刀一口。鍍金甲冑一副。鍍金玲瓏撒袋一副。弓矢一具。鍍金玲瓏鞍轡一副。馬一匹。墨爾根侍衛李國翰﹑著賞貂帽一頂。貂袍一襲。靴一雙。鍍金玲瓏鞓帶一束。鍍金玲瓏腰刀一口。鍍金甲冑一副。鍍金玲瓏撒袋一副。弓矢一具。玲瓏鞍一副。馬一匹。其在陣之梅勒章京﹑巡撫﹑總兵官﹑王標下管兵精奇尼哈番以下各官﹑及督守城池巡按﹑將發去。貂鼠狐腋蟒衣二十襲。帽二十頂。靴二十雙。鍍金甲冑十副。鍍金甲冑十副。鍍金玲瓏鞓帶二十副。鍍金玲瓏腰刀二十口。鍍金玲瓏撒袋十副。鍍金玲瓏撒袋十副。弓矢全具。皮鞍二十副。馬二十匹。羊皮蟒衣三十襲。鑲領緞衣五十襲。著平西王﹑墨爾根侍衛李國翰﹑酌量賞給。其在陣出力撥什庫﹑千把總﹑以及兵丁﹑著戶部發銀五千兩。並聽平西王﹑墨爾根侍衛李國翰﹑分別酌賞。仍差侍衛二員﹑兵部官一員﹑賫送軍前。以昭朕勸功至意。

○庚辰。宗人府奏﹑多羅貝勒杜爾祜﹑以所屬三等護衛塞稜﹑遇其福金於道。不下馬旁立。竟衝道而行。車爲馬鐙所絆。以致傾覆。遂執塞稜﹑送法司審訊。及訊塞稜﹑實未衝道。因一時馬逸。致車傾覆。杜爾祜﹑誣枉私執。應罰銀千兩。塞稜﹑令歸本牛錄﹑與其兄弟同處。奏入。得上�日。杜爾祜﹑罰銀五百兩。餘如議。

○辛巳。以朱昌祚﹑爲宗人府啟心郎。嶽思泰﹑爲內翰林弘文院侍讀。

○以鑲白旗滿洲通稷﹑爲護軍參領。

○甲申。諭喀爾喀部落土謝圖汗﹑車臣汗﹑伊思丹津喇嘛等曰。爾等爲四九牲畜來奏﹑輒言從前賞例太薄。我等再不來貢。又言逃人﹑有在貝子大臣講和以前去者。有在後去者。逃人往來私行。何以稱和等語。又朕曾遣使至爾處﹑遲至兩月餘。乃先令拜塔而後見爾等。種種違謬。朕故不復遣使。朕爲天下主。爾乃彈丸小國之長。以方物來貢。朕酌量賞賚。卽云微薄﹑亦宜奏請增益。乃輒言賞例如前﹑則九畜不貢。爾等將欲構釁乎。且爾旣不歸我巴林人畜。爲首貝子又復不至。尙何可言。若盡還巴林人畜﹑爲首貝子前來視同一國誓言修好。始可候上�日定奪。若不遵信誓﹑而爲此大言。是爾等終無誠心﹑不願修好也。朕荷天眷﹑統一四海。爾彈丸小國﹑偪處一方。愼勿恃道裏遼遠。聽姦邪言詞。以敗和好。朕開誠相示。自古以來。曲者曲。直者直。悉聽天鑑。今邇速將所有我國人畜﹑並額貢駝馬﹑遣爲首貝勒﹑貝子﹑大臣來覲﹑則已。否則後悔。自貽伊戚。於朕無預可亟詳慮裁處。勿更延緩也。

○命諸王宗室內有孝友義順﹑及守節貞烈者。宗人府核實具奏。禮部照例旌表。

○吏科右給事中裔介疏言﹑本科都給事中員缺﹑請停調用。照舊於左右給事中內升補。以昭畫一。得上�日﹑吏科都給事中員缺升補﹑定爲常例。果有爲國爲民。不阿不私。應格外優升者。本衙門據實保奏。候上�日調用。

○加兵部職方司郎中卜兆麟﹑太僕寺少卿。仍管職方司事。

○定平西王﹑定南王﹑靖南王﹑平南王福金﹑帽頂﹑儀仗﹑車﹑轎﹑俱照世子福金例。

○乙酉。諭禮部﹑明末寇陷都城。君死社稷。當時文武諸臣中﹑豈無一二殉君死難者。幽忠難泯。大節可風。爾部會同各部院堂官﹑詳訪確察死節職名﹑並實迹具奏。勿遺勿濫

○都察院左都禦史房可壯等參奏﹑今日閩海之變。實閩撫張學聖﹑以貪穢啟之。海寇𨿽據廈門﹑然波恬數載。學聖不能彰國威而布皇仁乃探彼遠出。覬其厚資。率鎭臣馬得功﹑道臣黃澍﹑直入寇巢。席捲其所有。致寇以索取原物爲名。稱兵煽禍。又不聞學聖整師遏巢�刀。顧借出巡以遠避。且謝事以養屙。任地方之糜爛﹑弭救無術。後效難期。誤國釀亂。學聖之罪﹑安可逃哉。至按臣王應元﹑職任糾彈。明知撫臣之貪﹑而無一言上奏。亦將何以自解。下吏兵二部察議。

○己丑。冬至。祀天於圜丘。上親詣行禮。

○遣官祭四祖陵﹑福陵﹑昭陵。

○庚寅。冬至節。上朝皇太后畢。禦殿。諸王羣臣﹑行慶賀禮。諸王福金﹑及諸大臣命婦﹑詣皇太后宮。行慶賀禮。

○湖廣辰常總兵官左都督徐勇﹑與黔寇白文選戰敗。死之。

○辛卯。定遠大將軍和碩敬謹親王尼堪﹑歿於陣。年四十三。追封和碩莊親王。

○以軍功授外藩蒙古固山額眞巴朱泰﹑阿布泰﹑都爾東﹑達爾式﹑達穆﹑爲拜他喇布勒哈番﹑固山額眞噶爾圖﹑那木塗﹑布爾特墨﹑布達爾﹑巴顏岱﹑噶爾瑪什希布博第﹑耨徳﹑吳喇泰﹑巴特瑪達爾漢﹑瑣諾木衛寨桑﹑布內﹑班第﹑梅勒章京額圖拜賽擺達爾布爾噶圖葉伯舒蘇海﹑達漢特木徳﹑色冷﹑伊爾登﹑巴達禮﹑阿玉錫﹑哈巴﹑諾木齊﹑甲喇章京吳賴﹑巴圖﹑布都麻爾﹑邦噶特﹑馬尼﹑孔科岱﹑巴布﹑爲拖沙喇哈番。

○壬辰。日生左珥。旋生右珥。色赤黃。

○上召吏部尙書朱瑪喇﹑侍郎屠賴﹑啟心郎寧古裏諭曰。銓部職司用人。凡有銓選﹑應用才能。今朕聞有援引親黨及納賄營私者。此風斷不可長。嗣後務矢公忠愼擇才能選授使庶司百職﹑俱得其人。則天下之民可以無憂。朕心安而部臣亦得自慊矣。爾可傳諭爾部漢尙書侍郎及理事官副理事官筆帖式哈番﹑郎中﹑員外﹑主事﹑知悉。

○甲午。刑科給事中趙進美奏言。明末死節諸臣蒙諭察訪。異代忠魂莫不仰沾聖澤伏查順治元二年間亦有未達天心。徒抱片節硜硜之志百折靡悔者。𨿽抗順之罪﹑無辭斧鉞。而授命之義﹑不忝昔賢。並祈敕部核實表彰。以作忠義。命所司議奏。

○乙未。上禦五鳳樓。召六部諸臣諭之曰。人言各部咸通賄賂。朕固知爾等大臣﹑未必至此。然曹屬貪污﹑亦爾等姑息瞻徇﹑不肯舉發之故。爾等若果善善惡惡。正以繩之。則下屬何敢貪污。爾諸臣或屬舊臣。或系新拔。僉宜體國厚恩。堅持忠潔。以愛養斯民。民安斯國治。國治斯君臣同樂矣。若此之不思。仍蹈前轍。朕不分從前之有功無功﹑但就現在情罪。按法懲治。皆爾等自取也。又或有將部中審結之事﹑稱冤申訴者。命復加審鞫﹑並未見爾等認過申理。如此﹑民冤何由得伸。國法何由得整。復謂吏兵兩部諸臣曰。朕聞爾兩部授官﹑凡行賄及私愛者﹑處以腹內善地。無賄而憎惡者﹑置之邊遠惡地。夫民之休戚。視吏之良否。如以賄授官﹑則良吏何自而升。民生何由而遂。自今爾諸部臣﹑宜飭躬率下。旌別淑慝以效忠奉職爲務。諸部臣奏曰。聖諭及此。臣等何辭以對。嗣後各當潔己奉公。仰副聖懷。

○調刑部右侍郎張鼎延﹑爲兵部右侍郎。

○免山西忻州樂平等州縣﹑本年分冰雹水災額賦有差。

○喀爾喀土謝圖汗下戴靑諾顏等﹑貢馬。宴賚如例。

十二月。己亥朔。

○庚子。兵部議福建提標都司李淮﹑赴任違限三月。應降一級調用。得上�日﹑李淮﹑著降一級。照舊管事。以後違限官員應降級者﹑俱照此例。不必調用。

○以平南王尙可喜屬下故三等阿思哈尼哈番班志富子際盛﹑靖南王耿繼茂屬下故三等阿達哈哈番張拱辰兄拱垣﹑各襲職。

○辛丑。先是﹑漢羌參議胡全才以守城功﹑升寧夏巡撫。後以擅給札付﹑濫刑斃命﹑革職。至是﹑全才控辯。部議全才功大過小。應還參議職。從之。

○免山西太原府﹑平陽府﹑汾州府﹑遼州﹑沁州﹑澤州﹑所屬絳州﹑太原等四十四州縣﹑本年水災額賦有差。

○戶科給事中陳協奏言﹑古者記徳勸功。莫重於謚法。迨於明末﹑髙名上謚僅加於崇官近職。而獨行沈淪﹑未聞表章。非制之善也。祈敕部集議。凡蒙卹大臣﹑宜訪其行實﹑爲輿論推服者。定議予謚。至前朝殉難諸臣﹑亦宜各加品秩。優以易名之典。以示闡幽之意。下所司察議。

○壬寅。諭戶部淸苑縣民路斯行等﹑控告房地﹑被王儀等占奪投充。朕命九卿大臣等會審。據奏﹑路斯行等﹑三百餘人房地﹑戶部撥給王儀等未曾補還。原非王儀等帶投。柰眾民不告未得地土情由。謬執王儀等帶投。屢次擾奏。以故屢受刑責。朕念王儀等八莊﹑與三百餘人﹑皆系朕民。眾民旣已不得房地。又復屢受刑責。因將戶部尙書車克等﹑及原任知縣周瑋﹑分別處分。今將王儀等所領八莊房地﹑退還受責之三百餘民。仍全免九年地租。以示朕愛養小民之意。此外各地方﹑凡系戶部圈給地土﹑不得妄援此例。瀆告取罪。

○兵部議奏﹑總理鑾儀衛事內大臣公遏必隆銜名﹑應爲鑾儀衛掌衛事。其滿洲各官品級銜名﹑應與漢官同。從之。

○江西巡撫蔡士英奏報﹑官兵恢復安福﹑永新二縣。下兵部知之。

○癸卯。河道總督楊方興疏言﹑淸口爲淮黃交匯之處伏秋﹑淮弱黃彊。黃遂內灌。前人置閘築壩﹑原以防濁沙淤澱之患。自閘禁廢弛﹑�山戊不�需挑浚。爲費不貲。今請於淸江﹑通濟二閘適中處﹑尋福興閘舊址。先行修復。啟一閉二。以時蓄洩。�山戊不�可省無限挑浚之費。下所司議奏。

○禮科都給事中髙桂疏言﹑甲申三月。流寇已陷京城。惟保定猶嬰城固守。及城陷﹑以身殉國者。守土﹑則有知府何復﹑同知邵宗懸﹑太監方正化。鄕紳﹑則有光祿少卿張羅彥﹑禦史金毓峒﹑都指軍劉忠嗣﹑武進士張羅輔﹑舉人張爾翚﹑髙涇﹑張羅輔一門﹑尢爲慘烈。死者二十餘人。當寇焰方熾。在在風靡。而保定一城﹑仗節效死於都城旣破之後。忠義之風﹑眞可維世。祈敕部詳察褒錄。得上�日﹑所司確議以聞。

○甲辰。厄魯特部落巴圖魯諾顏等進貢方物。宴賚如例

○攺武職從二品封贈鎭國將軍爲驍騎將軍。以鎭國字義﹑同宗室封銜故也。

○吏科右給事中魏裔介﹑疏劾故明兵部尙書張縉彥。素行匪類。身任中樞一籌莫展。賊騎長驅匿不以聞。當都城破日爲內監王徳化發憤毆擊。是其喪心無恥。𨿽閹宦恥與爲伍。不忠於明朝者﹑必不忠於我朝。縉彥不應在起用之列。命吏部察議。

○乙巳。革河南汝南道僉事王家楫職。以巡按王亮教﹑劾其貪黷故也

○命江陰縣�山戊不�解子鱭魚﹑通行折色。著爲令。

○初陽和參將彭有徳已升杭州副將。至是陽和軍民保畱。部議準以升銜﹑仍畱本任從之。

○丙午。以粵東漸定。錢糧不敷。徹靖南將軍固山額眞卓羅等﹑官兵回京。

○兵科給事中王廷諫奏言﹑皇恩褒忠無外。而在廷論列﹑僅舉死難之臣。未及抗節之臣。竊按故明閣臣史可法﹑嬰城固守。擁兵不下。科臣左懋第﹑受命請和。抗辭不屈。𨿽其逆顏彊項﹑有負天髙地厚之恩。而原其殺身成仁﹑實關綱常倫紀之大。是抗節與死難﹑迹似異而心則同也。伏請聖明裁酌。並賜褒錄。命所司詳訪確議以聞。

○丁未。贈巡撫寧夏都察院右副都禦史李鑑﹑爲兵部右侍郎蔭一子入監讀書。

○陜西巡按王佐疏舉節孝。華州民劉大器女年三�山戊不�喪父。十二�山戊不�﹑母病。矢天不字。因與兩兄分產。均養寡母。迨兄嫂俱歿。女志益堅。撫育幼侄以至成立迄今年八十四

�山戊不�。藍田縣庠生張慈妻王氏。年二十七夫歿氏號慟。欲以身殉。不粒食者五日。翁姑勉慰之。始食。事翁姑養葬盡禮。訓育二子﹑並列黌序。守節五十六年。俱請照例旌表。下禮部知之。

○宗人府等衙門議覆﹑工科副理事官三都疏言﹑每旗各設宗學。每學﹑用學行兼優滿漢官各一員﹑爲之師範。凡未封宗室之子﹑年十�山戊不�以上者﹑俱入宗學。有放縱不循禮法者﹑學師具報宗人府小則訓責。大則奏聞。其親王﹑世子﹑郡王﹑亦應選用滿漢官各一員。講論經史。貝勒以下﹑俱應勤加講閱。以昭成就宗室人才之意。得上�日﹑每旗設滿洲官。教習滿書。其漢書﹑聽從其便。

○己酉。喀爾喀部落喇嗎達爾達爾漢諾顏等﹑來貢方物。宴賚如例。

○都察院左都禦史房可壯等疏劾﹑寧夏撫臣孫茂蘭貪婪剛愎物議沸騰。不宜膺節鉞之任。命吏部察議。

○兵部題定一甲第三名。武進士初授官職﹑以都司僉書﹑管掌印都司事。著爲例。

○兵科給事中王廷諫疏言﹑淸盜源﹑必嚴窩主。如旗下莊頭投充等輩。俱爲法所不及。彼何憚而不爲窩主乎。祈敕嚴加體訪。有窩盜者﹑不論何人一體依律治罪。庶窩主畏法。而盜可潛銷。得上�日著所司速議搜捕嚴法以聞。

○庚戌。上幸南苑。駐蹕。

○辛亥。工科副理事官三都奏言部院衙門﹑分理庶務。必藉文移往來。正副事官曉通文義方不爲胥役所欺。嗣後正副理事官有缺應不拘衙門愼選通達文理﹑練達事體者充之。毋得濫用以滋蒙蔽。命吏部議奏。

○戶部左侍郎王永吉疏言﹑投充流獘。大害有五。而意外之隱憂不與焉。投充翼虎噬人。以致告訐紛爭。司農司寇之堂﹑鬨然如市。甚至鳴冤闕下。捐生禁中。褻朝廷而紊職掌。一也。惡棍坐﹑享丰腴。良民反遭凍餒。平墳伐樹。拋家棄產。失畿輔百姓之心。二也。旗下多一投充。則皇上少一土地民人。減戶口而虧賦稅。三也。諸王大臣﹑賜賚不妨從厚。若濫受投充﹑有並尊耦國之嫌。四也。旗下廝養﹑縱橫亂法。督撫不敢問。有司不敢詰。廢國家之成憲。五也。至於投充皆凶頑亡命之徒。根株蔓引。綫索潛通。萬一巨姦大憝。竄入其間窺探旣久。恐生肘腋之患。又不止於怙勢爲非而已。章下所司。

○壬子。以尼勘﹑爲大理寺卿。

○裁吏部理事官﹑副理事官﹑各五員。戶部理事官﹑副理事官﹑各四員。寶泉蕃牧﹑五品官各一員。禮部理事官四員。宣讀官二員。太常寺副理事官二員。迎送使七員。兵部副理事官三員。刑部理事官六員。副理事官四員。工部理事官一員。副理事官三員。寶源局五品官一員。都察院理事官二員。

○癸丑。達賴喇嘛至。謁上於南苑。上賜坐。賜宴。達賴喇嘛﹑進馬匹方物。並納之。

○陜西總督孟喬芳疏報﹑番僧閻左巴令眞﹑入貢方物。應換給敕書。章下所司

○乙卯。湖北巡按聶玠疏舉節孝。漢陽縣民杜尙忠﹑刲股療繼母病。黃陂縣民塗遠還﹑刲股療父病。親歿﹑廬墓三年。漢川縣民龍納約妻王氏﹑夫病﹑刲股和藥。夫歿﹑守節。事姑﹑克盡孝養。黃岡縣民陶光先妻劉氏﹑自二十�山戊不�守節。歷五十四年。蘄州民張忠祿妻瘳氏﹑自二十三�山戊不�守節。歷四十一年。俱請照例旌表。章下禮部。

○戊午。上還宮

○升吏科給事中蘇文樞﹑爲禮科右給事中。髙辛允﹑爲兵科右給事中。

○補原任福建道監察禦史李之奇﹑原官

○升山東右布政使胡章﹑爲廣東布政使司左布政使。工部主事張安茂﹑爲浙江按察使司僉事﹑提調學政。

○發米九百石。銀四百餘兩。賑京城饑民。

○廣東巡撫李棲鳳疏報﹑山賊攻陷香山縣。知縣張令憲父子﹑被執不屈。俱遇害。總兵官吳進功等﹑督兵恢巢�刀。旋復縣城。下所司知之。

○李棲鳳又題﹑暹羅國﹑請換給敕印勘合﹑以便入貢。下部速議。

○己未。調安西將軍護軍統領阿爾津﹑爲定南將軍。同固山額眞馬喇希等統將士。往徵湖廣辰常逆賊。賜之敕曰。今逆賊侵犯湖南辰州府﹑以爾阿爾津﹑爲定南將軍。同馬喇希總統官屬兵丁。前往湖南。辰州常徳地方有賊之處﹑卽行巢�刀滅。其荊州襄陽等處一並平定。朕曾諭續順公沈永忠﹑提督總兵官柯永盛﹑協領額色等﹑駐兵寶慶。爾等相機。互相策應務期奠安楚地。凡事與梅勒章京等﹑會議而行。毋謂自知不聽人言。毋謂兵彊﹑輕視逆寇。仍嚴偵探﹑勿致疎虞。抗拒不順者戮之。迫而後降者誅之。有先被賊脇從﹑聞大兵一至﹑卽時迎降者。俱免誅戮。如有殺賊﹑擒賦﹑投誠者。仍分別升賞。必以安民爲首務。須嚴禁兵將。申明紀律。凡歸順民人﹑毋得擾害。務體朕定亂安民之意。行間將領功罪﹑察實紀明匯奏。有犯小過者﹑當卽處分。至於驍騎校﹑護軍校以下﹑除死罪外。其餘大小過犯﹑俱與眾將商酌﹑徑行處分。爾受玆重任。益加勉勵。欽哉。

○庚申。巴喀胡土克圖喇嘛等﹑表貢方物

○予一等阿思哈尼哈番綽貝﹑祭如例。

○江寧巡按上官鉝疏報﹑合肥縣民曹維淸﹑凶�山戊不�。減食供母。遭亂﹑負母山居。母有疾﹑侍藥不懈。旌徳縣生員方士達﹑母喪﹑廬墓三年。事繼母﹑曲盡孝養。髙淳縣民邢道悌妻袁氏﹑婺源縣民戴元利妻鄭氏﹑建徳縣生員王之冕妻孔氏﹑當塗縣監生朱還淳妻謝氏﹑太湖縣鄕紳馬人龍妾巢氏﹑當塗縣民唐秉極妻曹氏﹑鳳陽縣民邵經妻黃氏﹑皆少寡守志。誓死不貳。或訓子。或訓孫。俱至成立。南陵縣儒士秦邦欽妻宦氏﹑夫歿﹑守節事姑。訓子鳳儀﹑登賢書。孫仁管﹑才管﹑同成進士。和州鄕紳班慈妻湯氏﹑蚤�山戊不�孀居。訓子成立。髙淳縣民傅懋哲妻孔氏﹑年二十﹑夫亡。母欲奪其志﹑誓死不攺適。撫幼子成人。懷寧縣貢生髙升妻劉氏﹑兵亂被執。欲污之。罵不絕口。遂遇害。太湖縣生員余旦妻王氏﹑年十七﹑兵亂被執。持刃脇之。引賊刃自刎。太湖縣鄕紳雷永祚妻汪氏﹑寇陷城。闔戶自刎。其妾劉氏﹑子廷謙﹑亦觸墻而死。鳳陽縣民陳兆麒妻孫氏﹑有兵操刃﹑欲脇污之。氏力拒大號。得脫。遂自投繯。定遠縣民女徐純懿﹑年十四。未嫁﹑夫死。誓不再字。父母歿﹑撫訓二弟成立。亳州民張小四女﹑年十四。有鄰人程申﹑欲彊污之。女力拒大罵。爲申所殺。俱請照例旌表。章下禮部。

○辛酉。遣廣西道試監察禦史朱虛﹑巡按甘肅

○遣官祭內翰林弘文院大學士希福

○吏部奏言﹑衍聖公孔興燮﹑請將陪祀﹑族人刑部員外郎孔允樾﹑主事孔自洙等﹑照例優擢。查舊例﹑孔氏中書﹑行人﹑如遇上幸太學陪祀者。應與考選。允樾﹑自洙﹑應量調禮兵二部用。報可。

○工部奏言﹑直隸保安人王之藩﹑忽倡開礦之議。查故明萬曆時﹑差官開礦。徒虧工本。無裨國計。而差官乘機射利。徧肆索詐。掘人冢墓。毀人田廬。不勝其擾。前事甚明。應嚴行禁止。上是之。

○壬戌。諭刑部﹑朕惟旌善必褒碩徳。除惡務去渠魁。乃有元凶巨盜李應試﹑潘文學﹑盤踞都下。多歷年所。官民震懾。莫敢攖鋒。今因別事發覺。朕命叔和碩鄭親王及內大臣﹑內院刑部大臣﹑公同鞫問。審得李應試﹑別名黃膘李三。原系明朝重犯。漏网出柙。專一豢養彊盜。勾聚姦梟。交結官司。役使衙蠹。遠近盜賊﹑競輸重貲。南城鋪行﹑盡納常例。明作威福。暗操生殺。所喜者﹑卽有邪黨代爲市恩。所憎者﹑卽有凶徒力爲傾害。他若崇文門一應稅務﹑自立規則。擅抽課錢。惡侄殺人﹑死者之家不敢申訴。諸如此類。罪不勝數。潘文學﹑身充馬販。潛通賊綫。挑聚膘健馬騾。接濟遠近盜賊。每次多或一二百匹頭。少或數十匹頭。羣盜得騎。如虎生翼。且交通官吏。打點衙門。包攬不公不法之事。任意興滅。甚至文武官員﹑多與投剌會飲。道路側目。莫敢誰何。以上二犯﹑罪大惡極。舉國官民人等﹑皆言其罪當死。故將李應試﹑潘文學﹑並伊子侄﹑俱行梟斬。又蠹惡髙思敬﹑髙三﹑王國禎﹑顧麟﹑槐啟樟﹑李之棟﹑李東明﹑劉文登等﹑或窩盜得贓。或行賄縱寇。及諸不赦罪狀。俱有書信文約確據。遂一並正法。又兵科都給事中李運長﹑身爲言官。反與李應試侄李天鳳聯宗。認爲兄弟。應試惡迹盈滿。舉國痛恨。運長旣不能剔發姦惡。復往來親密。將天鳳子李蓁﹑冒作己子。充送官監。及事發覺運長又不舉首。仍藏匿天鳳子。希圖幸免。運長法不可宥。其子亦應連坐。家產亦應籍沒。姑從寬典。止誅運長﹑及李蓁。宥釋運長親子。全給家產。以示法外之恩。自今以後。凡大姦大盜。各衙門應緝捕者亟行緝捕。應參奏者﹑指名參奏。勿得徇縱﹑以取罪戾。內外文武大小官員﹑除已往不究外。如再有與姦盜往來者﹑事發﹑定行連坐。決不姑貸。

○厄魯特部落顧實汗﹑表貢方物。兼請達賴喇嘛還國。

○癸亥。先是﹑平南將軍固山額眞金礪等﹑以福建餘孽﹑盤踞海澄。請增發大兵攻取。移文兵部。兵部具題。命議政王大臣會議。至是﹑議政王等議﹑於戍守江寧府兵內﹑分撥二百。戍守杭州府兵內﹑分撥三百。與額黑裏等﹑率往江寧府兵五百。共足兵一千。令額黑裏﹑吳庫禮﹑吳汝玠﹑統赴福建。再於已徹固山額眞卓羅等所統官兵內﹑分撥二旅。一令梅勒章京噶賴等﹑統赴江寧府代戍。一令梅勒章京塞稜﹑統赴杭州府代戍。其餘官兵﹑令卓羅等統領回京。允之。

○諭都察院六科十四道。爾等爲朕耳目之官。凡官邪民蠹﹑皆得廉實糾發。所以通壅蔽。鋤黨惡也。近如李應試﹑潘文學等﹑通盜害民。適遇他事發覺。獲以窮究根底。立正典刑。其未經發覺以前。李應試﹑把持衙門。毒害小民。舉國痛恨入髓。爾等職居言路。何以默無一言。果屬不知﹑已爲溺職。若惡迹旣著﹑憚於舉發。養姦長惡之罪﹑爾等何辭。除已往不究外。爾等自思人臣事君。立身行己。一秉法度。事事爲國爲民。豈容曲庇姦惡。姦惡去則民安。民安則朕心始安。爾等豈不知盡心報效。與養姦長惡。孰得孰失。若再有前此徇庇等情。法不爾貸。各宜省惕。以盡職守。乃不負朕厚望言官之意。

○詔原任給事中許作梅﹑禦史李森先﹑以原官起用。

○升刑科左給事中魏象樞﹑爲吏科都給事中。

○工部奏言﹑計臣王永吉﹑按臣秦世禎﹑請以蘆課歸並有司。誠以丈量催提等獘﹑重爲民擾也。但各州縣正項錢糧﹑尙虧定額。恐蘆課零星分散。逋欠益多。今後蘆課﹑應仍歸主事管理。每五年一丈量。止丈新漲新坍之地。漲者增額。坍者開除。如不漲不坍。毋得重丈﹑以滋騷擾。報可。

○甲子。免陜西長武縣﹑本年分雹災額賦。

○蘇松巡按秦世禎疏報﹑興化縣生員陳嘉謨﹑年二十。父弘道﹑爲讐家誣系。嘉謨痛父冤。剌血訴神。畱書別婦。遂自沈而死。父冤得白。無錫縣民髙應豸﹑聘妻王氏﹑未娶而氏亡。方議續聘而父死。痛不得父命﹑遂終身不娶。吳江縣民王鼎臣父之樾﹑素以孝稱。鼎臣克肖父行。且好善樂施。�山戊不�饑捐粟。活民甚眾。官欲旌之﹑固辭。願求旌父孝。嘉定縣生員楊兆紳女﹑未嫁﹑夫死。迎姑至家。剪髮題詩付姑。遂自裁。上海縣民周鼎臣女﹑江陰縣民吳正已女﹑俱未嫁﹑夫死。守節不字。丰縣民金荷生妻程氏﹑嫁兩月﹑夫死。越三日﹑遂自縊。山陽縣民王啟禎妻周氏﹑嫁三月﹑夫死。終喪﹑衣喪服自縊。太倉州民龔孟理妻呂氏﹑上海縣生員喬軫妻馬氏﹑江陰縣民錢含素妻趙氏﹑安東縣民王繼祚妻韓氏﹑江都縣民劉光祚妻陳氏﹑皆少寡無子。矢死不貳。常熟縣民徐茂滋妻蕭氏﹑吳縣民張弇妻閔氏﹑武進縣民潘培妻陳氏﹑靖江縣民呂志茂妻繆氏﹑丹徒縣民周大順妻盧氏﹑安東縣生員吳之瓚妻呂氏﹑碭山縣儒士屈尙禮妻劉氏﹑寶應縣民朱天耀妻仲氏﹑泰州生員田大有妻王氏﹑泰州民於應鰲妻戚氏﹑如臯縣民秦承業妻張氏﹑皆終身完節。撫孤成立。俱請照例旌表。浙江巡按杜果疏報﹑慈溪縣儒士翁日登妻邵氏﹑年十九﹑夫亡。養姑撫子。守節五十餘年。請照例旌表。江西巡按張嘉疏報﹑鄱陽縣民江徳﹑年十五時。三刲股以療親疾。兵亂﹑負母遠避。母歿﹑棄妻子廬墓。有虎至﹑徳與之伍。色不少變。人咸異之。寧州民陳其理﹑父病﹑祈以身代。事繼母﹑得其歡心。以己產分給幼弟。終無所私。新建縣民熊鼎華﹑其父文舉﹑於國初投順本朝。祖洪﹑在籍。爲僞弘光有司所禁。鼎華以身代系。其祖因得釋。鼎華竟死系所。長寧縣生員潘天材妻王氏﹑年二十二﹑夫歿。無子。有豪富欲彊娶之。誓死不奪。永丰縣民聶怡元妻袁氏﹑夫歿。年甫十八。守節事姑舅。撫幼子成立。廬陵縣生員劉護妻孟秋姑﹑兵亂時。聞賊至﹑登樓自縊。廬陵縣民女李降姑﹑許字孟醜﹑未嫁。兵亂時。先與孟秋姑約。誓不爲賊辱。比賊至﹑與秋姑同死。湖口縣生員沈士鮑女大姐﹑許字周應侯。未婚而應侯死。隨父往弔﹑剪髮毀容。誓不再適。俱請照例旌表。章並下所司。

○丙寅。�山戊不�暮。享太廟。上親詣行禮。

○遣官祭四祖陵﹑福陵﹑昭陵。

○遣官祭太�山戊不�月將之神。

○丁卯。宴內大臣﹑大學士﹑漢尙書﹑待衛﹑於中和殿。賜大學士洪承疇﹑陳名夏﹑陳之遴﹑尙書髙爾儼﹑胡世安﹑金之俊﹑李化熙﹑張鳳翔﹑貂鑲朝服各一襲。諭曰。爾等皆朕倚任大臣。若能潔己奉公。屬員自當效法。倘貪黷相尙﹑必至顚倒是非。不但公論不容。抑且國法難宥。爾等其思之。

○是�山戊不�。人丁﹑戶口﹑一千四百四十八萬三千八百五十八。田地﹑山蕩﹑四百三萬三千九百二十五頃四畝有奇。畦地﹑二萬二千九百八十个。徵銀﹑二千一百二十六萬一千三百八十三兩五錢有奇。米﹑麥﹑豆﹑五百六十二萬八千七百一十一石一斗有奇。艸﹑五百二十一萬六千八百四十束。中茶﹑三萬七千一百七十八篦。行鹽﹑三百七十四萬六百二十三。引徵課銀﹑二百一十二萬二千一十四兩二錢有奇。鑄制錢﹑二十萬九千七百六十三萬二千八百五十有奇。舊鑄銅錢﹑二十萬一千二百一十有奇。鈔﹑一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十一

順治十年。癸巳春。正月。戊辰朔。上詣堂子行禮。還宮。拜神畢。朝謁皇太后。禦太和殿。諸王﹑貝勒﹑貝子﹑公﹑文武羣臣﹑外藩二十七旗頭目﹑厄魯特部落進貢使臣﹑上表行慶賀禮。賜宴。公主福金以下﹑格格以上﹑及大臣命婦﹑赴皇太后宮朝賀。亦賜宴。

○朝鮮國王李淏﹑遣陪臣李燮等﹑表賀冬至﹑元旦﹑萬壽聖節﹑並進�山戊不�貢方物。宴賚如例。

○己巳。上幸內院。徧問中書姓名。見所粘小羽子﹑鮑通事等罪案。上曰。善人之名固垂後世。似此惡人之名﹑亦垂後世。語畢。賜茶隨禦午門。令兩翼內直侍衛自紫禁城西華門﹑轉而疾趨。有十人先至。賞首至者緞七疋。其餘以次各賞有差。又諭內院諸臣曰。前聞兵部尙書明安達禮等﹑受賄一事﹑朕甚懣焉。𨿽虛實尙未可知。然若輩皆素所信任之人。若受賄果眞﹑卽朕亦不能自信矣。諸臣奏曰。誠如聖諭。

○庚午。諭三內院。朕稽歷代聖君良臣﹑一心一徳﹑克致太平。載諸史冊﹑甚盛事也。朕自親政以來。各衙門奏事﹑但有滿臣﹑未見漢臣。頃經禦史條奏。甚屬詳懇。朕思大小臣工﹑皆朕腹心手足。嗣後凡進奏本章。內院六部﹑都察院﹑通政使司﹑大理寺等衙門﹑滿漢侍郎卿以上﹑參酌公同來奏。其奏內事情﹑或未當者﹑可以顧問商酌。爾等傳諭諸臣﹑務體朕懷。各竭公忠﹑盡除推諉。以紹一心一徳之盛。

○吏科都給事中魏象樞奏言﹑人君禦世之權﹑莫大於賞罰。國家察吏之典。不外乎黜陟。三年朝覲﹑名爲大計﹑典甚重也。今當皇上躬親大政﹑首舉計典。恭請皇上面召各直省兩司等官。凡三年中國賦之盈虧﹑民生之利害﹑官評之賢否﹑吏議之公私﹑許其逐一奏陳。稱職者獎賞。不稱職者處分。儻有支吾欺飾﹑容科道官指名糾參。庶計典昭明﹑而人心鼓勵矣。下部速議。

○掌河南道監察禦史朱鼎延奏言﹑自古帝王致治。先天下之憂而憂。後天下之樂而樂。邇來災異疊見﹑水旱頻仍。民窮財盡﹑尢不可不深憂而熟計者。如黃屋細旃﹑所以壯皇居也。而民乃有棲身無所﹑風雨不蔽者。願皇上居深宮而念民流離之苦。珍羞肥甘﹑所以適口也。而民乃有半菽不飽﹑枵腹堪憐者。願皇上一舉箸而思民供納之艱。貂裘錦繡﹑所以適體也。而民乃有百結而嗟無衣者。願皇上一服禦而念民捉襟露肘﹑冒凍號寒之況。又有請者。滿官左右禦前﹑時領聖諭。祈自玆以後。俾漢臣亦得隨班啟奏。皇上臨禦之暇。詢民生利病﹑商政事得失。於泰交盛治﹑未必無小補也。疏入。上是其言。

○辛未。諭內三院。近來言官條奏﹑多系細務。未見有規切朕躬者。朕一日萬幾﹑豈無未合天意﹑未順人心之事。良由諸臣畏憚忌諱﹑不敢進諫耳。朕𨿽不徳。於古帝王納言容直﹑每懷欣慕。朕躬如有過失﹑諸臣須直諫無隱。卽偶有未合﹑不妨再三開陳。庶得省攺﹑力行正道希臻治平。進言切當者﹑必加旌獎。言之過戇者﹑亦不譴責。內三院卽傳與大小諸臣﹑俾咸悉朕意。

○壬申。授服闋庶吉士範廷元﹑爲內翰林弘文院檢討。

○吏科都給事中魏象樞奏言三年大計﹑冊報責在撫按。考察責在部院。糾拾責在科道總爲澄淸吏治也。查順治四年。科道拾遺﹑被處者甚多今值聖政方新。拾遺一節﹑最爲緊要。不宜藉端誣罔處分。科道以負皇上求言察吏之意。得上�日據奏﹑四年糾拾反坐言官。有壞吏治塞言路。以後科道糾拾官員﹑照大計一例處分。科道官有挾私妄糾者﹑著吏部都察院指實參奏。

○癸酉。順天府進春

○免陜西莊浪﹑紅城堡﹑及洮州衛﹑雹災額賦有差。上幸內院。顧謂諸臣曰。向曾再三敕下都察院﹑令其條奏卿等所知。後復數加面諭乃至今竟一無建﹑白何耶又問明時票本之制如何。諸臣奏曰明時京官奏疏恭進會極門﹑中官轉送禦覽畢。下內閣票擬。復呈禦覽合則照擬批紅發出。否則禦筆攺正發出。上曰。今各部奏疏﹑但面承朕諭﹑回署錄出﹑方送內院。其中或有差訛殊屬未便。頃者都察院糾參吏部侍郎孫承澤﹑通政使司右參議董復﹑原令交吏部議覆。乃誤傳革職。朕日理萬幾﹑恐更有似此舛錯者。若人命最重。儻輕重顚倒﹑致刑辟失宜﹑亦未可知。諸臣奏曰。誠如上諭。此非臣等所敢議也。惟上裁之。

○工科副理事官三都左給事中姚文然奏言﹑朝廷禮待大臣。平日則遇以恩。有罪亦存其體。自古帝王典籍及會典開載﹑並大淸律例內有議功議貴之條蓋以大臣𨿽有負朝廷之罪﹑而朝廷終不失待大臣之禮。臣見近日兵部滿漢諸大臣皆因得罪﹑鎖禁城門。竊以諸臣官列大僚﹑素蒙豢養。今值嚴冬沍寒﹑銀鐺被體。無論寢食艱難﹑日久成疾。且通衢大路﹑功貴大臣﹑免冠帶鎖﹑褻辱難堪。甚非所以廣皇仁而存國體也。請嗣後大臣有犯﹑發刑部令人看守。待審明案定﹑治以應得之罪。則國法聖恩﹑並行不悖矣。得上�日﹑以後滿漢諸臣﹑有犯貪惡重大事情﹑應發刑部審問者。在部守候﹑不必鎖拏送門。審有實據。引律擬罪奏請處分。

○甲戌。孟春。享太廟上親詣行禮。

○諭內三院﹑據定遠大將軍﹑和碩敬謹親王等﹑差內翰林國史院侍讀學士碩代﹑前鋒參領科爾昆奏捷云。九年十一月十九日﹑大軍抵湘潭縣。賊首僞將軍馬進忠等﹑率領馬步兵﹑已遁往寶慶府。王與眾將商議。將疲弱馬匹﹑撥兩翼委署梅勒章京二員﹑又每旗章京二員﹑每牛錄甲兵四名﹑畱後餧養。於二十一日﹑率領官兵﹑自湘潭縣起身。向衡州府進發。二十二日﹑去衡山縣三十里﹑前鋒遇賊哨卒﹑追至衡山縣。擊敗僞軍門一員。僞副將五員。馬步賊兵一千八百名。卽於是夜兼程前進。二十三日﹑天未明﹑抵衡州。及明王率貝勒貝子﹑公﹑固山額眞等﹑向前正列陣間。賊兵卽至。我兵各依所對之處衡入。賊兵大敗。追殺二十餘里。斬獲甚多。得象四﹑馬八百二十有奇。擊敗賊兵﹑約四萬餘。爾衙門轉發鈔傳。

○召集議政王大臣﹑內三院﹑滿漢九卿﹑命內大臣伯索尼﹑大學士範文程﹑額色黑﹑傳諭曰。各部院奏事﹑經朕面諭者﹑部臣識其所諭﹑回署錄之票簽﹑送內院照票批紅髮科。如此則錯誤必多。朕日理萬幾﹑何能記憶。前都察院參吏部侍郎孫承澤重聽﹑通政使司參議董復年老﹑原令交吏部議覆。乃傳上�日錯誤﹑俱革職。此尙易於攺正。至於罪人生死﹑軀命攸關。誤免﹑猶可。儻一時誤殺﹑悔之何及。朕心惕然。今後如何始得詳明﹑俾無舛錯﹑合於大體。著定議具奏。於是諸王大臣議曰。聖諭誠然。今後各部院奏事﹑各臣照常面奏﹑候上覽畢﹑退。上批滿漢字上�日發內院﹑轉發該科。其滿洲事件﹑只有滿字﹑無漢字者﹑亦只批滿字。發內院﹑轉發該衙門。其綠頭牌奏﹑及口啟等事﹑仍依舊制。從之。

○遣官祭太�山戊不�月將之神。

○丙子。都察院左副都禦史傅景星奏言﹑自古帝王。一代之興﹑必有一代之制。黃帝﹑堯舜﹑垂衣裳而天下治。衮冕黼黻﹑代有不同。朝有朝服。祭有祭服。所以肅臣民而格上下也。我皇上祀天饗廟﹑與升殿大典。體制尙有未備。臣愚以爲燕居常服﹑及出軍行幸﹑固宜從便。若遇朝祭大事。當酌古今之宜﹑定爲一代之制。至於內外各官﹑蒞事臨民﹑亦與私居不同。宜並酌定體式﹑以肅觀瞻。下所司確議。

○丁丑。調內翰林祕書院大學士洪承疇﹑爲內翰林弘文院大學士。陳名夏﹑爲內翰林祕書院大學士。

○升戶部副理事官尼雅漢﹑額倫﹑金達爾漢﹑常格﹑俱爲本部理事官。

○兵部議覆﹑兵科給事中王廷諫疏言﹑盜賊恃窩主爲巢窟。爲窩主者﹑非地方豪惡﹑卽投充莊頭也。其力足以展辯﹑使舉報者罹反坐之條。其勢足以庇護﹑使考問者獲違禁之罪。卽欲嚴行搜捕﹑而勢有不能也。自今以後﹑凡拏獲賊盜﹑卽追問窩家﹑旣得窩家﹑卽依律究治。如系莊頭﹑及投充人等﹑該地方官﹑卽行擒拏解部。仍行保甲﹑嚴加搜捕﹑務靖根株。則盜賊自息矣。從之。

○內翰林弘文院修撰麻勒吉等奏言刑罰者﹑乃人君懲惡勸善﹑治世之大權也。今屢頒恩詔﹑除十惡大罪外﹑皆與宥免。臣等以爲﹑詔赦出於一時之喜慶。而法者所以布大信於天下也。歐陽修曰。信義行於君子。刑戮加於小人。王通曰。無赦之國﹑其刑必平。且從檢詔赦﹑除十惡不赦外。其斬絞流徒等罪﹑不過減等﹑以示恩耳。若全赦其罪。是惡人得以幸免。而受惡人之害者﹑反抱怨莫伸。則惡何由而懲。善何由而勸哉。請以後﹑凡有詔赦﹑俱從減等之例。則皇仁國法﹑並行而無礙也。下所司議。

○戊寅。上禦太和殿。賜達賴喇嘛等宴。

○工科給事中朱允顯奏言臣前具有請開經筵一疏﹑禮臣覆以文華殿修成爲期。竊以天下之治﹑由乎君徳。而君徳之成﹑本於經筵。講幄之設﹑歷代首重。我皇上以堯舜自期。動合古道。此時正宜好學深思﹑俯咨下問。伏祈敕部﹑不必待文華殿告成。廣選滿漢儒臣﹑召見便殿。朝夕考究。於經史之外﹑隨事詢訪。吏治何以循良。錢糧何以淸楚。刑罰何以平允。制度何以美備。天下何以利而無害。百姓何以安而無危。有所開陳﹑卽見之行事。將見聖徳日隆。合天意而快人心。萬世無疆之業﹑在此舉也。報聞。

○己卯。諭刑部﹑李應試等﹑以罪惡正法。其兄弟子孫親戚﹑皆免拏問。令攺惡遷善﹑務爲良民。爾部卽行傳諭。

○科爾沁國和碩土謝圖親王巴達禮等﹑以其隨從人員服色爲請。理藩院以聞。得上�日﹑太宗皇帝時﹑外藩原無護衛。今不可令用護衛服色。糚蟒貂皮﹑槪不得服。旋和碩鄭親王濟爾哈朗﹑會同理藩院議﹑外藩蒙古親王以下﹑公以上﹑隨從人。服用貂皮﹑猞貍猻﹑蟒糚緞﹑親王應準十六人。郡王﹑十二人。貝勒﹑八人。貝子﹑六人。公﹑四人。疏入。得上�日﹑不戴護衛等翎。其服色﹑準照在內親王﹑郡王貝勒﹑貝子公﹑隨從人例。

○庚辰。命隨徵多羅貝勒吞齊﹑爲定遠大將軍。統徵巢�刀湖南大軍。敕諭多羅貝勒吞齊以下﹑及誇蘭大以上各官曰。我朝用兵。俱以全力。克敵制勝。此爾等所悉知者。爾等此番﹑晝夜疾趨二百三十里﹑以致士馬疲勞。此大失也。嗣後諸事﹑悉與誇蘭大等以上﹑共相商酌敬愼而行。如值渠寇應分遣眾兵者﹑則於固山額眞公韓岱﹑伊爾徳二人內﹑遣一人。其一人﹑毋使離爾貝勒吞齊左右。此外量有分遣者﹑則於蒙古固山額眞﹑護軍統領﹑誇蘭大內﹑擇可爲帥者遣之。其一貝勒﹑兩貝子﹑勿遣離爾所。爾貝勒吞齊﹑率本旗護軍﹑居中而營。貝勒巴思漢﹑貝子紮喀納﹑穆爾祜﹑公韓岱﹑伊爾徳﹑當各領護衛及親軍﹑同貝勒吞齊軍於一處。其提問章京馬爾泰﹑侍衛阿進﹑土雷等﹑宜加詳鞫。有墜馬被重創﹑情有可原者﹑執解來京。如果情無可原﹑棄主奔潰者﹑卽就彼處正法。

○敕諭護軍統領阿爾津等曰。爾等率師﹑可往會湖南大軍。或踵大軍所去之路。或從捷徑而行。爾等可擇便以往。旣會大軍﹑將爾等所領敕印﹑付貝勒吞齊收貯。爾阿爾津﹑當同韓岱﹑伊爾徳與貝勒同營。凡事共相商酌而行。

○敕諭定遠大將軍多羅貝勒吞齊﹑固山額眞公韓岱﹑伊爾徳等曰。玆遣護軍統領阿爾津等﹑統兵往會爾軍。俟其到日﹑其所給阿爾津敕印﹑爾貝勒收貯。可令阿爾津駐爾營內。諸事與韓岱﹑伊爾徳﹑阿爾津等﹑會議而行。如分兵他出﹑此三人或遣一人。或二人。須畱一人﹑毋離爾所。

○以故一等阿達哈哈番﹑兼一拖沙喇哈番索爾和子赫色﹑一等阿達哈哈番阿祿子碩色﹑三等阿達哈哈番衮儲思兄之孫噶爾麻﹑三等精奇尼哈番希福子祁塔特﹑一等阿思哈尼哈番綽貝子齊墨克圖﹑各襲職。

○以故二等阿達哈哈番塞稜職﹑令其弟拜他喇布勒哈番索諾木襲之。合爲一等阿達哈哈番﹑仍帶一拖沙喇哈番。

○諭六科﹑朕惟內外本章﹑關系民生國計。豈宜遲延時日。舊例下部院等衙門本章﹑六科逐月注銷。立法甚善。今六部等衙門﹑速完者固有之。久延者亦不少。如往年部臣稽遲欽件﹑朕察出罰治。而科臣竟不預行摘參。又不具奏認罪。已職不盡﹑何以糾人。著六科將六部都察院從前奉上�日應銷事件﹑挨順年月﹑各造淸冊進呈。以後逐月造冊進呈﹑俱照舊例﹑嚴行注銷。應催完者催完。應摘參者摘參。務使各衙門承行事件﹑刻期注銷。其行各督撫按者﹑亦定限報完。必內無畱滯。外無推諉。庶職掌不負。政治有裨。若瞻徇容隱﹑罪必不宥。

○升詹事府詹事薛所蘊爲內翰林弘文院學士。太僕寺卿黃熙允﹑爲刑部右侍郎。

○升衛輝府知府沈奕琛﹑爲河南按察使司副使彰衛懷河興屯道。眞定府同知胡士梅﹑爲河南按察使司僉事﹑開歸南汝興屯道。

○工科都給事中劉顯績奏言﹑自古帝王。左史記言。右史記動。期昭示當時﹑垂法後世。我皇上種種美政史不勝書。乞仿前代設立記注官。凡有詔諭﹑及諸臣啟奏﹑皇上一言一動﹑隨事直書﹑存貯內院。以爲聖子神孫﹑萬世法則。報聞。

○辛巳。上幸內院閱會典﹑問大學士範文程等曰。凡定各項條例﹑會典可。備載否。文程等奏曰。備載。上覽吏部覆重犯塔八未獲疏問大學士陳之遴﹑陳名夏曰。黃膘李三﹑一小民耳。廷臣畏憚﹑不敢舉發﹑其故何也。陳之遴等奏曰如訐奏其事﹑皇上睿明﹑卽行正法﹑誠善。儻宥其死﹑則訐奏之人﹑必隱受其害﹑是以畏而不敢言耳。上曰。身爲大臣﹑見此巨惡﹑不以奏聞。乃瞻顧利害﹑豈忠臣耶。之遴不能對。是日﹑賜內院滿漢大學士﹑六部漢尙書宴於中和殿奏滿漢樂。

○壬午。順天府﹑舉行鄕飲酒禮。

○癸未。宴達賴喇嘛等於太和殿。賜金器﹑彩緞﹑鞍馬等物有差。

○鄖陽撫治都察院右副都禦史趙兆麟﹑以病乞歸允之。

○甲申。禮部奏言﹑凡外藩部長客臣﹑初次來京﹑間有奉上

�日令親王郡王筵宴者。今達賴喇嘛初次來京﹑諸王應否筵宴得上�日﹑達賴喇嘛一行﹑諸王依次設宴﹑就彼館捨款之。

○乙酉。上幸內院﹑謂大學士洪承疇﹑範文程﹑額色黑﹑寧完我﹑陳名夏﹑陳之遴等曰。頃亂法被誅之黃膘李三﹑一細民耳而住居之外復多造房屋﹑每間修飾整齊﹑其故何也。承疇對曰。其修造房屋﹑分照六部。或某部人至﹑或自外來﹑有事於某部者﹑卽延入某部房內。上曰。以一細民﹑而越分妄行如此。故天使之敗。致他案發覺﹑得置於法耳。又曰。凡人惡貫滿盈﹑不久自敗。因言及固山額眞譚泰曰。可惜。朕亦嘗寵愛之﹑但渠行事僣越﹑是亦自殞其軀也。

○丙戌。升福建提標中軍副將侯全﹑爲延平府城守副將

○以內翰林祕書院大學士陳名夏﹑充纂修太宗實錄總裁官。

○以多羅額駙內鐸﹑爲議政大臣。

○降補原任戶部左侍郎戴明說爲河南布政使司右參政﹑分守汝南道。

○大學士範文程等奏言﹑治天下首在用人。內而部院卿寺。外而總督撫鎭﹑皆佐皇上經理天下之大臣也。今奉上�日會推﹑諸臣敢不公愼。但頃刻商酌﹑勢難詳確。況拘於資格品序。其中有堪任乾有不堪任者。勢不得不用一人。及用後壞事﹑又諉以會同推舉竟無任其咎者。臣等竊謂與其取定於頃刻﹑何如掄備於平時。乞敕部院三品以上大臣﹑各舉所知。不論滿漢新舊不拘資格大小﹑不避親疎恩怨取眞正才守之人﹑堪任何官。開列實迹。疏名保舉。各具專本奏聞。一官可舉數官。數官可舉一官。皇上將所舉姓名。匯置禦前。不時召對﹑察其議論。核其行事。並視其舉主何如人。則堪任與否早在聖鑑中矣。遇有缺出﹑公同會推開坐職名﹑並保舉官姓名﹑請皇上簡用。若用後。稱職﹑量其效之大小﹑保舉官加以優典。若不稱職﹑亦量其罪之大小﹑保舉官議以連坐。此法實行﹑則內外皆得眞才﹑而天下無有不治者矣從之。

○丁亥。刑部奏言九年十一月內﹑臣部奉上諭。凡有以冤枉叩閽﹑朕令議奏者﹑爾部必執原議。其復控情節竟不準理。如前者以戶部啟心郎布丹之罪﹑復令再議。乃偏執如故。及觀其案卷﹑擬罪實屬太過。諸如此類﹑朕於爾部﹑大失所望。欽此。隨經臣部查得前處分巴哈納等一案﹑未經分別赦前赦後。嗣布丹叩閽﹑已經覆議。巴哈納等亦應覆議。奉有兪上�日。臣等議得巴哈納﹑應復所革覺羅。碩詹﹑車克﹑王國光﹑止應各罰銀五十兩。削一拖沙喇哈番。復其一拜他喇布勒哈番。兼一拖沙喇哈番。及贖身銀兩。祝世允﹑止應罰銀五十兩。給還贖身銀兩復職。碩色還其拖沙喇哈番從之。

○戊子。上幸禦馬廠。閱視馬匹。觀睿王﹑及一等侍衛巴哈之甲冑。謂大學士範文程等曰。兵器固不可不備。然戈甲𨿽備亦不可徒恃軍威。軍威𨿽盛﹑而徳政不足以合天心﹑順民望﹑亦不可也文程奏曰。誠如上諭。

○達賴喇嘛奏言﹑此地水土不宜身旣病﹑從人亦病請告歸。上命議政王貝勒大臣會議具奏。尋議﹑喇嘛﹑原系特召當詢其情事。其言宜於我則從。不宜於我則已。儻不一加詢問﹑使喇嘛含慍而去。則外國喀爾喀﹑厄魯特必叛。一議﹑不宜詢問喇嘛。若詢之而不用其言﹑喇嘛當益含慍而去。我朝荷天之佑。徵服各處﹑以成大業。當年並無喇嘛也。喇嘛旣系特召。當賜以金銀緞幣﹑酌封名號﹑給之冊印。不加詢問爲便。奏入。上曰。不必詢問事情﹑止令部臣往諭喇嘛﹑所雲水土不宜良是。但我等始至﹑亦嘗以水土不宜而病。後乃相宜。今喇嘛旣來﹑且畱此。從容往代噶。待艸靑時﹑更召外藩王貝勒等﹑與喇嘛相會。

○己丑。遣廣西道監察禦史白尙登﹑巡按湖南。山東道監察禦史蘇銑﹑巡按山西。

○庚寅。以兵部尙書金之俊﹑爲都察院左都禦史。升工部左侍郎劉昌﹑爲本部尙書。

○補原任登萊巡撫朱國柱﹑仍以兵部右侍郎﹑兼都察院右副都禦史﹑撫治鄖陽﹑提督軍務。

○贈大學士希福太保。蔭一子中書舍人。謚文簡。立碑。

○予故一等阿思哈尼哈番綽貝祭﹑立碑如例。

○壬辰。補原任內翰林祕書院編修卓彜原官。

○升工科左給事中姚文然﹑爲兵科都給事中。轉戶科右給事中周之桂﹑爲刑科左給事中。補原任工科給事中許作梅﹑爲吏科給事中。攺授庶吉士郭一鶚﹑爲吏科給事中。周曾發﹑爲戶科給事中。季開生﹑爲禮科給事中。林云京﹑爲刑科給事中。

○增設吏部驗封稽勛二司員外郎﹑各一員。

○癸巳。上幸內院﹑閱吏部大計疏﹑謂大學士範文程等曰。貪吏何其多也。此輩平時侵漁小民﹑當玆大察之年。亦應戒愼。文程奏曰。彼平居未仕時﹑亦知貪吏不可爲。一登仕籍﹑則見利智氏矣。上曰。此由平素不能正心之故也。苟識見旣明﹑持守有定﹑安能爲貨利搖奪。眾皆頓首稱善。

○更定多羅貝勒以下﹑及品官�山戊不�支俸祿。宗室貝勒﹑銀二千五百兩。固山貝子﹑一千三百兩。鎭國公﹑七百兩。輔國公﹑四百兩。一等鎭國將軍﹑三百兩。二等鎭國將軍﹑二百七十五兩。三等鎭國將軍﹑二百五十兩。一等輔國將軍﹑二百二十兩。二等輔國將軍﹑二百兩。三等輔國將軍﹑一百七十五兩。一等奉國將軍﹑一百五十兩。二等奉國將軍﹑一百二十五兩。三等奉國將軍﹑一百兩。奉恩將軍﹑七十五兩。異姓一等公﹑七百兩。二等公﹑六百八十五兩。三等公﹑六百六十兩。一等侯﹑兼一拖沙喇哈番﹑六百三十五兩。一等侯﹑六百一十兩。二等侯﹑五百八十五兩。三等侯﹑五百六十兩。一等伯﹑兼一拖沙喇哈番﹑五百三十五兩。一等伯﹑五百一十兩。二等伯﹑四百八十五兩。三等伯﹑四百六十兩。一等精奇尼哈番兼一拖沙喇哈番﹑四百三十五兩。一等精奇尼哈番﹑四百一十兩。二等精奇尼哈番﹑三百八十五兩。三等精奇尼哈番﹑三百六十兩。一等阿思哈尼哈番﹑兼一拖沙喇哈番﹑三百三十五兩。一等阿思哈尼哈番﹑三百一十兩。二等阿思哈尼哈番﹑二百八十五兩。三等阿思哈尼哈番﹑二百六十兩。一等阿達哈哈番﹑兼一拖沙喇哈番﹑二百三十五兩。一等阿達哈哈番﹑二百一十兩。二等阿達哈哈番﹑一百八十五兩。三等阿達哈哈番﹑一百六十兩。拜他喇布勒哈番﹑兼一拖沙喇哈番﹑一百三十五兩。拜他喇布勒哈番﹑一百一十兩。拖沙喇哈番﹑八十五兩。固山額眞﹑尙書﹑一百八十兩。梅勒章京﹑侍郎﹑一百五十五兩。甲喇章京﹑理事官﹑一等侍衛﹑一百三十兩。牛錄章京﹑副理事官﹑二等侍衛﹑一百五兩。拖沙喇哈番品級官﹑三等侍衛﹑八十兩。護軍校﹑驍騎校﹑他赤哈哈番﹑六十兩。七品等官﹑四十五兩。八品等官﹑四十兩。其祿米照俸銀﹑一兩支給一斛。

○大計天下大小官員﹑副使劉應錫等﹑九百六十九員。各革職﹑降調﹑致仕有差。

○乙未。補原任江西道監察禦史李森先原官。

○裁廣東廣州﹑肇慶﹑二府捕盜通判。

○諭禮部﹑聞滿洲﹑蒙古﹑漢軍﹑漢人﹑及諸色人等。年當幼少。皆踢石球爲戲。本朝平素學習藝業。騎射之暇﹑旁涉書史。各該旗牛錄﹑及包衣牛錄﹑卽行嚴禁。

○丙申。上幸內院﹑閱通鑑﹑至唐武則天事。謂大學士範文程﹑額色黑﹑寧完我﹑陳名夏等曰。唐髙宗﹑以其父太宗時之才人爲後﹑無恥之甚。且武則天種種穢行﹑不可勝言。又問上古帝王﹑聖如堯舜﹑固難與比倫。其自漢髙以下﹑明代以前﹑何帝爲優。對曰。漢髙﹑文帝﹑光武﹑唐太宗﹑宋太祖﹑明洪武﹑俱屬賢君。上曰。此數君者﹑又孰優。名夏曰。唐太宗似過之。上曰。豈獨唐太宗﹑朕以爲歷代賢君﹑莫如洪武。何也數君徳政﹑有善者。有未盡善者。至洪武所定條例章程﹑規畫周詳。朕所以謂歷代之君﹑不及洪武也。文程等奏曰。誠如聖諭。

○太子太保工部尙書張鳳翔﹑以年老致仕。命馳驛歸裏。

○升山東兗州府知府白秉眞﹑爲本省按察使司副使﹑兼右參議兗靑等處興屯道。濟南府同知戴聖聰﹑爲本省按察使司僉事管布政使司右參議事﹑濟東等處興屯道。

○復設揚州府西河船政同知。

○丁酉。萬壽節﹑遣官祭太廟﹑福陵﹑昭陵。

○遣官祭東嶽﹑城隍眞武之神。

○是日上禦太和殿。諸王﹑貝勒﹑文武羣臣﹑上表﹑行慶賀禮賜宴畢命學士圖海﹑召大學士陳名夏至。上問天下何以治﹑何以亂﹑且何以使國祚長久。名夏對曰。皇上如天﹑上心卽天心也。天下治平惟在皇上。皇上欲致天下治平﹑惟在一心。心乎治平﹑則治平矣。上曰。然。其道如何。名夏奏曰。治天下無他道﹑惟在用人。得人則治。不得人則亂。上曰。然得人如何。名夏奏曰。知人甚難﹑然所以知之亦易。今誠於羣臣中擇素有徳望者﹑常賜召見訪問。則天下人心鼓舞﹑無不欲宣力效能者矣。上又曰。唐朝家法﹑保以甚醜。名夏奏曰。由太宗家法未善﹑故致女主擅國﹑禍亂蔓延。然貞觀政治﹑可比隆三代﹑惟能用人故耳。上又曰。黃膘李三﹑爲民大害。諸臣畏不敢言。鞫審之日﹑寧完我﹑陳之遴﹑默無一語。叔和碩鄭親王詰責之。之遴始云。李三巨惡﹑誅之則已。儻不行正法﹑之遴必被陷害。觀之遴此言。豈非重身家性命乎。名夏奏曰。李三𨿽惡﹑一禦史足以治之。臣等叨爲朝廷大臣﹑發姦摘伏﹑非臣所司。且李三廣通綫索﹑言出禍隨﹑顧惜身家﹑亦人之恆情也。今皇上日召見臣等。滿漢一體﹑視如家人父子。自今以後諸臣必同心報國﹑不復有所顧惜矣。上又曰。人君之有天下﹑非圖逸豫乃身。當孜孜愛民﹑以一身治天下也。若徒身耽逸樂﹑又安望天下治平。惟勤勞其身以茂臻上理﹑譽流靑史﹑顧不美歟。然朕𨿽勤於圖治﹑豈遂無過失。專賴卿等﹑匡其不逮。儻朕躬有過﹑愼勿諱言。名夏奏曰。皇上寵眷諸臣﹑常加誡諭﹑人心大不同於曩時。況臣受皇上厚恩豈甘緘默。但恐指陳過當耳。上又曰。李三﹑孑然小民何以官民皆憚之。名夏奏曰。李三﹑誠非大害。官民果實畏之。蓋都城五方雜處﹑如李三者﹑尙不乏人。今日一李三正法﹑明日又一李三出矣。李三與各衙門胥役﹑結納最廣。故使人皆憚之。其要莫如拔本塞源﹑令人皆凜凜不敢效尢。彼李三者﹑何足論也。上曰。李三一小人。勿謂朕屢言及之。朕之所以屢言者﹑欲諸臣攺心易慮。有所見聞﹑卽行陳奏耳。朕自今以後﹑不復更言李三矣。又曰。治天下大道﹑已略言之。更言其小者﹑如喇嘛豎旗動言逐鬼。朕想彼安能逐鬼﹑不過欲惑人心耳。名夏奏曰。皇上此言﹑眞洞晰千載之迷。嘗謂有道之世﹑其鬼不靈。光天化日﹑豈有逐鬼之事。上又曰。朕思孝子順孫﹑追念祖父母﹑父母﹑欲展己誠﹑延請僧道盡心焉耳。豈眞能作福耶。名夏奏曰。若果有學識之人﹑必不肯延僧道。爲此者﹑多小民耳。以其愛親之誠﹑故聖王不禁。上曰。爾可將朕言﹑傳諭陳之遴﹑寧完我﹑知之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十二

順治十年。癸巳。二月。戊戌朔。上幸內院批閱各部奏章悉覽諸項簿籍

○己亥。工科副理事官祁通格疏言﹑國家設官定爲九品之制非獨以辧等級之尊卑。實用以衡量功罪﹑而使賞罰確當也。臣謂滿漢世官﹑及無世職流官﹑同爲辦事之員。當立一體之法。今漢官有罪。或革或降或罰﹑其法甚備。滿官與漢官﹑其法不一。滿官之中﹑有世職而兼流官者。有無世職而止有流官者。宜斟酌畫一﹑以昭皇上賞罰大典。至於滿漢職官有犯﹑應鞭責板責者﹑準與折贖。但漢官板責折贖﹑在革職之後。滿官鞭責折贖。照舊辦事。似宜存其實罰。而去鞭責之虛名。以全朝廷待下之體。命所司詳議。

○宴蒿齊忒部落臺吉噶爾瑪薩望等於禮部

○庚子。復設廣東開平縣。

○先是蒿齊忒部落瞻土謝圖旣歿。其妻杜圭﹑因察哈爾汗﹑不卹宗族。擾其部曲。率其子奔附喀爾喀。及太宗皇帝﹑旣破察哈爾。杜圭遂棄喀爾喀﹑率子曁部眾來歸。至是以其功大﹑誥封爲多羅蘇勒福金。封其子噶爾瑪薩望臺吉﹑爲多羅郡王。

○癸卯。宴厄魯特部落貢使車臣等於禮部。

○甲辰。上率內大臣侍衛﹑詣

○慈寧宮。預行慶賀皇太后聖壽。因是月十一日祭社稷八日爲齋期故也。

○諭內院。原任都察院左都禦史趙開心﹑素有直名。以故起用。及畀以風憲重任﹑不言國家大事。乃庇子瀆奏﹑有辜朕望。已經革職爲民。永不敍用。朕思開心曾爲大臣﹑以一事差謬﹑遂永棄不用。朕心終未恝然。爾內院傳諭吏部﹑仍令趙開心來京﹑奏請定奪。

○吏部尙書髙爾儼﹑引疾乞休。允之

○乙巳。皇太后聖壽節。和碩福金﹑固倫公主以下﹑一品命婦以上﹑行慶賀禮畢。賜宴。

○升工部副理事官喀爾堪莫爾渾﹑俱爲本部理事官。

○以正白旗一等侍衛僧格﹑爲護軍參領。

○巳刻。日半暈。上生抱气。色黃白靑赤。

○丙午。上幸內院。覽詹事府少詹李呈祥條議﹑部院衙門﹑應裁去滿官。專任漢人一疏。顧謂大學士洪承疇﹑範文程﹑額色黑﹑寧完我﹑陳名夏等曰。李呈祥此疏﹑大不合理。夙昔滿臣贊理庶政。並畋獵行陣之勞。是用得邀天眷﹑大業克成。彼時可曾咨爾漢臣而爲之乎。朕不分滿漢一體眷遇。爾漢官柰何反生異意。若以理言首崇滿洲﹑固所宜也。想爾等多系明季之臣﹑故有此妄言爾。諸大學士奏曰。臣等無以仰答聖諭矣。

○廣東道監察禦史陳啟泰疏言﹑臣伏讀恩詔內一款﹑查舉八旗孝子順孫義夫﹑節婦﹑與漢人一體表揚。仰見皇上錫類之仁。滿漢同視。然丁憂之制﹑滿臣獨異。請與漢臣一體守制。以廣孝治。下所司議。

○丁未。遣大學士範文程﹑祭先師孔子。

○上幸內院覽明史﹑通鑑﹑及諸奏章。畢。賜大學士陳名夏蟒朝服一襲。白金一百兩。

○卯刻。日生左右珥。色黃赤鮮明。

○禮科給事中劉余謨疏言﹑周禮八議﹑首曰議親。向見宗室有犯﹑與民無異。臣謂法不可寬﹑而體不可辱。請自今﹑除有大罪﹑請上�日定奪外。餘皆斟酌輕重。永除鞭鎖之條。以昭睦族之恩。至滿洲籍沒之法﹑查大淸律﹑惟謀反重犯家產入官。其餘不在此例。並應一槪除去﹑以昭卹下同仁之誼。下所司議

○吏部左侍郎孫承澤奏言﹑見在吏部尙書缺出。勝任者實難其人。大學士陳名夏﹑前任吏部﹑頗能持正。請令名夏分理部事。必能仰副皇上澄淸之治。上以承澤職系侍郎﹑推舉大學士兼管本部尙書有乖大體。責令回奏。

○戊申。祭大社大稷。上親詣行禮。

○上幸內院。覽吏部侍郎孫承澤﹑保奏大學士陳名夏﹑兼攝吏部尙書疏。顧謂大學士洪承疇﹑範文程﹑額色黑﹑寧完我﹑陳名夏等曰。朕見承澤此疏﹑洞其隱微代爲含愧。彼意允其所請﹑而用名夏﹑則與彼有利。如不允所請﹑又將使朕猜疑名夏也。語畢。復諭名夏曰。爾可毋疑懼。

○上以侍衛坤巴圖魯罪狀﹑諭內大臣巴圖魯﹑公鰲拜﹑伯索尼﹑議政大臣巴哈等曰。向命坤巴圖魯往祭昭陵。彼以娶子婦不往。南臺避痘時﹑令其不拘班次﹑時常入直。彼以諸大臣未有言﹑竟不入直。內大臣伊爾登﹑曾經奏朕奉上�日給配之妻。坤復言﹑我已先向錫翰﹑席納布庫言定。遂蔑朕上�日﹑竟白於錫翰等而娶之。今𨿽在朕前﹑甚覺踧踖不自安難以姑容。著上三旗議政大臣﹑及刑部﹑會同詳審具奏。尋審得實。坤應論死。籍其家奏入。得上�日﹑坤巴圖魯免死﹑及籍沒。革侍衛﹑並革牛錄任。止畱原官巴圖魯號﹑及恩詔所加職削所授優升世職。並奪諸大臣所給之物。

○己酉。上幸內院。覽諸奏章﹑及萬曆時史書。畢言及吏部侍郎孫承澤所奏事﹑諭大學士洪承疇﹑範文程﹑額色黑﹑寧完我﹑陳名夏等曰。六部大臣﹑互相結黨﹑殊不合理。止宜爲君爲國。秉忠持義。善善惡惡爲是。對曰。誠如聖諭。

○宴衍聖公孔興燮﹑及五經博士於禮部

○庚戌。上幸內院。覽諸奏章﹑至吏部侍郎孫承澤認罪疏曰。此疏認罪亦理所當然。又曰凡人自知有過﹑卽行認罪𨿽或處分﹑亦可據理速結。在承問官﹑亦復無難若以非爲是﹑彊自置辧﹑獲罪滋大。則結案難﹑承問官亦難也。大學士洪承疇等曰。誠如聖諭。

○大學士洪承疇等奏言﹑國家設立院部﹑各有專司。會推系九卿科道事。內院向無會推之例。其各部亦無奏請內院會推之例。伏乞敕下各衙門﹑永爲遵守。上允之。

○遣福建道監察禦史李之奇﹑巡按四川。

○索倫部落富喇村頭目宜庫達等﹑進貢貂皮。宴賚如例。

○壬子。上幸內院。覽諸奏章至致仕工部尙書張鳳翔陛辭。疏謂大學士範文程等曰。此疏情詞﹑實出戀主之誠深爲可憫。想彼繕疏時﹑亦必墮淚。朕亦以其效力有年﹑不忍允告。但因衰老﹑自請歸裏﹑不能復畱。故允所請。爾等可擬溫上�日來奏。大學士等對曰。鳳翔實有戀主之意。然旣已年老﹑則以歸裏爲尙上然之。

○先是﹑和碩鄭親王濟爾哈朗等奏李應試一案奉上�日發審時大學士洪承疇﹑反覆詰問。獨陳之遴﹑默無一言。臣等問其故。之遴答云。皇上果立置應試於法則已。如或免死﹑則我身必爲所害。是以不言。夫應試一姦民爾。而之遴畏懼如此。其爲身謀則得矣。如事君之道何。密勿近地﹑似此緘默取容之人﹑恐不堪重職。上命之遴回奏。至是﹑之遴上疏認罪。上以之遴旣知悔過﹑著調用。以觀其自新。

○癸丑。上幸內院。召侍講法若貞﹑修撰呂宮﹑程芳朝﹑編修黃機﹑以次問籍貫品職。且欲觀其所學。命各撰柳下惠。不以三公易其介論一篇。閱畢。復召問內院大臣所保舉大理寺少卿衛周允﹑通政使司參議張秉貞﹑賜茶。

○先是﹑議政王九卿會議﹑奏定各部本章。禦批發出。滿漢字兼書者﹑發科。止書滿字者不發科。直發該部。至是叔和碩鄭親王﹑內大臣巴圖魯﹑公鰲拜﹑伯索尼﹑大學士範文程﹑額色黑更議。如兼漢字本發科。而滿字本發部。各科稽察遲誤事件﹑其事無由得知。及月終內院收貯紅本時﹑各科繳送兼書漢字本。各部繳送滿字本。如此異同﹑恐易致舛錯。請嗣後﹑不論有無漢字本。一槪發科則部院六科便於登記。且無舛錯。從之。

○敍鑲白旗包衣章京王薩納前山東山海等處戰功。授爲拖沙喇哈番。

○敍科爾沁國張繼倫郡王下固山額眞圖章﹑徵朝鮮﹑黑龍江﹑喀爾喀等處軍功。授爲拜他喇布勒哈番。

○以故喀喇沁部落都稜貝勒下拖沙喇哈番博敵子布顏達禮﹑陣亡紮魯特部落尙嘉布貝勒下拖沙喇哈番阿遇錫子土璋﹑各襲職。

○大理寺卿王邦柱﹑太常寺卿段國璋﹑俱以年老致仕。

○甲寅。命內院諸臣﹑繙譯五經。

○上以吏部職掌銓衡﹑關系最重。命大學士陳名夏﹑署吏部尙書。陳之遴﹑仍以太子太保調戶部尙書。升戶部侍郎王永吉﹑爲兵部尙書。

○乙卯。命續順公沈永忠﹑爲巢�刀撫湖南將軍﹑鎭守西南地方。

○以遣達賴喇嘛歸。上禦太和殿賜宴並鞍馬﹑金﹑銀﹑珠﹑玉﹑緞﹑疋等物。

○先是﹑詹事府少詹李呈祥﹑辧明滿漢一疏﹑有上�日切責。都察院副都禦史宜巴漢等﹑因劾呈祥譏滿臣爲無用。欲行棄置。稱漢官爲有用。欲加專任。陽飾辧明。陰行排擠。命革李呈祥職。下刑部。至是部議﹑呈祥蓄意姦宄。巧言亂政。當棄市。上命免死﹑流徙盛京。

○午刻。日生抱气﹑色靑赤申刻生兩珥。

○丙辰。諭吏部。國家設翰林院衙門﹑原爲儲養人才。以充侍從之選。故特選教習滿書官員﹑令伊等兼習滿語滿文。以資奏對講讀。選授之時﹑惟擇少年。以其易於學習也。今計三科之內﹑有經六七年者。有經三四年者。朕親臨內院面試若不加分別﹑伊等何由激勸。今將通滿洲文義者三人不拘資俸以應升之缺用。胡兆龍﹑以侍講升侍讀學士李霨﹑以編修升中允兼編修。莊冏生﹑以檢討升贊善兼檢討。其次可造者十二人。沙澄﹑王紫綬﹑張士甄﹑王熙﹑艾元徵﹑夏敷九﹑何采﹑章云鷺﹑韋成賢﹑髙光夔﹑李廷樞﹑張弘俊﹑各仍照原銜。責令勉力習學。俟再試分別。其全未通曉﹑不能成文者五人。範正脈﹑張文明﹑朱廷燝﹑成亮﹑劉澤芳﹑理應調外。念伊等曾入詞林數內。姑著調六部用。

○革駐防保定府阿達哈哈番滿丕巴圖魯職贖身。以其縱逸被圍響馬﹑不行追巢�刀故也。

○降補原任都察院左都禦史徐起元﹑爲大理寺卿。升通政使司右參議張秉貞﹑爲兵部侍郎。大理寺少卿衛周允﹑爲工部侍郎。

○丁巳。達賴喇嘛辭歸。命和碩承澤親王碩塞﹑偕固山貝子顧爾瑪洪﹑吳達海﹑率八旗官兵﹑送至代噶地方。又命叔和碩鄭親王濟爾哈朗﹑禮部尙書覺羅郎球﹑餞於淸河。

○戊午。朝日於東郊。遣內大臣公額爾克戴靑行禮。

○予故阿達哈哈番寧塔哈祭如例。

○己未。上幸內院。閱六部奏章﹑畢。諭吏部。啟心郎寧古裏曰。有一部用滿洲兩尙書者﹑可裁去一員。若設兩尙書﹑必致推諉。反誤部務。

○庚申。諭吏部。在告吏部尙書髙爾儼﹑存心醇謹。行事和平。近告病謝事。內院事務殷繁。髙爾儼﹑著仍以太子太保補內翰林弘文院大學士﹑令其力疾入院辦事。勿以疾辭。

○升通政使司左通政孫廷銈﹑爲戶部侍郎。

○以費揚古。爲議政大臣。

○辛酉。初精奇尼哈番任珍﹑任興安總兵官時。妻妾與人通奸。私行殺死懼罪﹑遣家人到京行賄兵刑二部。事覺。下法司勘問。部議兵部侍郎李元鼎應絞。金維城應革世職﹑革任﹑籍家產之半。尙書明安達禮﹑侍郎覺羅阿克善﹑啟心郎科爾可代﹑祝萬年﹑髙登第﹑理事官覺羅薩賽﹑卜兆麟﹑應革世職革任。贖身。刑部尙書劉余祐﹑應杖一百。徒五年。革職。永不敍用任珍應。革世職贖身。議上。得上�日﹑李元鼎免死。徒五年﹑杖一百﹑折贖金維城﹑革世職一半。並解梅勒章京﹑及部任。贖身。明安達禮﹑阿克善﹑科爾可代﹑祝萬年﹑髙登第﹑薩賽等﹑俱革世職一半。並解部任。卜兆麟﹑降三級調外用。劉余佑﹑革職﹑杖一百﹑折贖。任珍﹑革世職一半。

○壬戌。上幸內院。披閱繙譯五經。諭諸臣曰。天徳王道。備載於書。眞萬世不易之理也。

○先是﹑阿達哈哈番張國材奏言﹑大工肇舉﹑材木不敷。請開采雲霧等山。奉上�日﹑采木修造﹑系工部職掌。張國材生事圖利﹑屢行妄奏。奉有嚴上�日。何得又差家奴﹑假充官員從人﹑直入太和門內瀆擾。甚屬可惡。張國材﹑並代奏家人。著刑部嚴審定擬具奏。至是部議張國材﹑及代奏人張貴﹑俱應擬絞。得上�日﹑張國材。免死。革職。張貴﹑亦免死。鞭一百。俱流徙盛京。

○以故科爾沁國拜他喇布勒哈番杜爾棟子巴紮爾﹑阿布代子塞穆﹑拖沙喇哈番拜賽子塞稜﹑布爾噶圖子僧格﹑諾木齊子班第﹑喀喇沁部落拖沙喇哈番耨徳子紮麻﹑土默特部落拖沙喇哈番布達禮伯之子鄂齊爾﹑紮賴特部落拜他喇布勒哈番達穆子綽世喜﹑各襲職。

○癸亥。大學士洪承疇﹑範文程﹑額色黑等。入奏事。上諭曰。革職禦史羅國士兩疏﹑俱自求升轉。甚屬不合。又諭曰。凡大小各官﹑安得全美之才。若性生闇陋﹑斯亦無可如何。但得忠介勤愼﹑亦自可用。承疇等奏曰。誠如聖諭。

○以故明兵部尙書張縉彥﹑爲山東布政使司右布政使。補服闋原任陜西臨鞏道吳臣輔﹑爲湖廣布政使司右參議﹑下湖南道。降補原任寧夏巡撫胡全才﹑爲江西布政使司左參議﹑饒南道。起用原任湖廣提學道李棠馥﹑爲湖廣布政使司右參議﹑荊西道。原任福建督糧道石在閶﹑爲山西按察使司僉事﹑昌平道。原任河南糧儲道李茂﹑爲山東按察使司僉事﹑沂州道。補服闋原任江西提學道呂翕如﹑爲浙江按察使司僉事﹑杭嚴道。原任山西冀北道胡廷佐﹑爲江南按察使司僉事﹑淮徐道。

○以陣亡三等阿達哈哈番郝效忠子郝爾徳病故拖沙喇哈番張潛子張鐘福﹑各襲職。

○升浙江布政使司右參政徐爲卿﹑爲本省布政使司左布政使。直隸關內道副使楊茂魁﹑爲浙江布政使司右參政﹑督糧道。陜西按察使司副使楡林中路道陳培禎﹑爲本省布政使司右參政﹑關西道。福建興化府知府朱國藩﹑爲湖廣按察使司副使﹑上荊南道。河南汝寧府知府陳聖治﹑爲浙江按察使司副使﹑溫處道。江南安慶府知府王廷賓﹑爲山東按察使司副使﹑永平道。陜西按察使司參議關西道許可用﹑爲山西按察使司副使﹑易州道。直隸廣平府知府張思明﹑爲江南按察使司副使﹑江寧道。浙江臺州府知府徐化成﹑爲山西按察使司副使﹑岢嵐道。山東登州府知府周天裔﹑爲陜西按察使司副使﹑關內道。山西布政使司參議陽和道陳弘業﹑爲陜西按察使司副使﹑潼關道。直隸永平府知府朱衣助﹑爲陜西按察使司副使﹑莊浪道。江西撫州府知府景士英﹑爲江南按察使司副使﹑池太道。廣東道監察禦史李嵩陽﹑爲陜西布政使司右參議﹑隴右道。湖廣按察使司副使鄖襄道蘇宗貴﹑爲陜西苑馬寺卿兼按察使司僉事。

○上幸內院。閱繙譯五經。中有訛字﹑禦筆更正。命譯書官﹑照更正繕寫。

○甲子。上幸內院。召大學士洪承疇﹑所薦戶部侍郎孫廷銈﹑太僕寺卿衛周祚﹑順天府丞魏琯﹑郎中季之駿﹑入見。詢其履歷。

○喀爾喀部落土謝圖汗下賁塔爾﹑衮布奔巴世希﹑紮穆蘇等四臺吉。率所屬一千七十戶來歸。

○乙丑。遣官祭歷代帝王。

○遣房山縣知縣﹑祭金帝陵

○浙閩總督劉淸泰奏言﹑臣遵密諭﹑細察廈門一窟﹑素稱鄭逆老巢。撫臣張學聖﹑道臣黃澍﹑鎭臣馬得功﹑垂涎金穴。乘成功他出。潛師往襲。悉攫其家資。以致鄭逆索償修怨﹑海郡淪陷。三臣罪固難逭。至按臣王應元﹑徇隱不奏。深負巡方言官之職。請交部議罪。得上�日﹑張學聖﹑馬得功﹑黃澍﹑王應元﹑俱革職。著刑部速差滿官﹑拏解來京。嚴訊具擬。

○丙寅。諭禮部。一代冠服﹑自有一代之制。本朝定制﹑久已頒行。近見漢官人等﹑冠服體式﹑以及袖口寬長﹑多不遵制。夫滿洲冠服。豈難仿效。漢人狃於習尙﹑因而惉懘。以後務照滿式﹑不許異同。如仍有參差不合定式者﹑以違制定罪。

○旌表孝子南樂縣生員馬登龍。溧水縣民湯學紳。安慶府生員田徳產。昌樂縣民劉珽。旌徳縣生員方士達。節婦﹑贊皇縣民傅啟之妻郝氏。威縣民尹榮妻郭氏。淸和縣民王景魁妻李氏。冀州生員羅士髦妻康氏。棗彊縣民和玉節妻張氏。大寧都司學生員劉遠妻邵氏。鹽山縣民髙承賜妻趙氏。晉州生員尹天民妻吳氏。丹陽縣民陳邦正妻夏氏。當塗縣民吳學道妻嵇氏。桃源縣民史逄堯妻徐氏。虞城縣民楊東明妻邱氏。杞縣民劉河妻李氏。洛陽縣民劉可大妻魏氏。歷城縣民賈棣妻孫氏。鄒平縣生員張萬程妻於氏。利津縣生員林長春妻孫氏。藍田縣生員張慈妻王氏。黃岡縣民陶光先妻劉氏。蘄州民張忠祿妻廖氏。髙淳縣民邢道悌妻袁氏。傅懋哲妻孔氏。太湖縣民馬人龍妾巢氏。南陵縣民秦邦欽妻宦氏。當塗縣民唐秉極妻曹氏。監生朱還醇妻謝氏。鳳陽縣民邵經妻黃氏。和州民班慈妻湯氏。長寧縣生員潘天材妻王氏。永丰縣民聶怡元妻袁氏。常熟縣民徐茂滋妻蕭氏。吳縣民張弇妻閔氏。太倉州民龔孟理妻呂氏。上海縣生員喬軫妻馬氏。武進縣民潘培妻陳氏。江陰縣民錢含素妻趙氏。靖江縣民呂志茂妻繆氏。丹徒縣民周大順妻盧氏。安東縣生員吳之瓚妻呂氏。王繼祚妻韓氏。碭山縣民屈尙禮妻劉氏。江都縣民劉光祚妻陳氏。寶應縣民朱天耀妻仲氏。泰州生員田大有妻王氏。民於應鰲妻戚氏。如臯縣民秦承業妻張氏。應州民盧登文妻李氏。朔州衛民馬呈池妻孟氏。慈溪縣民翁日登妻邵氏。烈婦﹑涿州民宋繼志妻劉氏。合肥縣生員張﹤火鼎﹥妻杜氏。潁州民張極妻朱氏。大河衛民曹芝節妻髙氏。郾城縣民柴逄春妻楊氏。太湖縣民雷永祚妻汪氏。廬陵縣生員劉護妻孟氏。丰縣民金荷生妻程氏。孝女﹑華州民劉大器女。貞女﹑無錫縣監生鄭惟順女。山陽縣張氏女。定遠縣徐氏女。上海縣民周鼎臣女。江陰縣民吳正巳女。烈女﹑廬陵縣李氏女。嘉定縣民楊兆紳女各給銀建坊如例。

○授故禦史張煊子基遠﹑太常寺卿。

○升吏科右給事中魏裔介﹑爲工科左給事中。戶科給事中陳協﹑爲本科右給事中。

○旌表滿洲蒙古漢軍節婦﹑正黃旗王國泰妻卜氏。周書妻徐氏。鑲黃旗代素妻胡氏。卜爾績妻牙氏。髙明合妻徐氏。正白旗石天柱妻龐氏。鑲白旗多兌妻範氏。楊嘉祥妻張氏。鑲紅旗陳善道妻馮氏。劉可仕妻扈氏。正藍旗都雷妻談氏。王威國妻李氏。鑲藍旗阿哈碩塞妻賈氏。烈婦﹑正黃旗薩哈連妻瓦氏。國星格妻梅氏。馬鈕妻綽氏。三等侍衛色爾特妻寧氏。拜他喇布勒哈番杭樹妻虎氏。護軍校莫太妻能氏。副將徐我振妻張氏。正白旗繆時渾妻蘇氏。準臺妻四氏。撥什庫查陵阿妻馬氏。筆帖式哈番馬富他妻本氏。鑲白旗護軍校何托妻布氏。鑲紅旗阿達哈哈番楊古裏妾安氏。滿平妻湯氏。正藍旗蒙固爾代妻馬氏。鑲藍旗愛塔妻查氏。三等侍衛阿喇密妻杜氏。阿虎善妻西氏。各給銀建坊如例。

○增八旗小撥什庫月餉銀各一兩。每名月支銀三兩。

大淸世祖體天隆運定統建極英睿欽文顯武大徳弘功至仁純季章皇帝實錄卷之七十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十三

順治十年。癸巳。三月。丁卯朔。予故太子太保內翰林國史院大學士宋權祭葬如例。

○都察院右都禦史管工部右侍郎事李迎晙﹑以病乞歸。許之。

○戊辰。上幸南臺。召內三院大學士﹑學士﹑翰林官﹑六部尙書﹑都察院左都禦史從。賜宴。上持弓﹑顧謂諸臣曰。我朝之定天下﹑皆弓矢之力也。曩者每�山戊不�出獵二三次﹑練習騎射。今朕躬親政事。天下至大﹑機務至繁。凡一應章奏﹑皆朕親爲批斷。日無暇晷。身𨿽無暇﹑心常念玆不忘也。諸臣奏曰。皇上此言﹑誠欲措天下於太平。居安思危﹑眞海內之福也。臣等願皇上始終常存此念爾。上曰。卿等恐朕志不堅有違此言。朕將自堅厥志。卿等皆國之大臣。亦當堅心輔朕﹑務使天下乂安。可將此言布告大小臣工。勉體朕懷。

○上諭各部院本章內淸字﹑宜先書官員銜名。次書謹題字樣。次書所條陳爲某事。

○賜太常寺卿管欽天監事湯若望﹑號通懸教師。加俸一倍。賜之敕諭。敕曰。朕惟國家肇造鴻業﹑以授時定歷爲急務。羲和而後﹑如漢洛下閎﹑張衡﹑唐李淳風﹑僧一行﹑諸人。於歷法代有損益。獨於日用朔望交會分杪之數﹑錯誤尙多。以致气候刻應不驗。至於有元郭守敬﹑號爲精密。然經緯之度﹑尙不能符合天行。其後晷度﹑亦遂積差矣。爾湯若望﹑來自西洋。涉海十萬里。明末﹑居京師。精於象緯。閎通歷法。其時大學士徐光啟﹑特薦於朝。令修歷局中。一時專家治歷﹑如魏文奎等﹑推測之法﹑實不及爾。但以遠人之故﹑多忌成功。歷十餘年﹑終不見用。朕承天眷。定鼎之初﹑爰咨爾姓名﹑爲朕修大淸時憲歷。迄於有成。可謂勤矣。爾又能潔身持行﹑盡心乃事。董率羣官。可謂知。比之古洛下閎諸人﹑不旣優乎。今特錫爾嘉名﹑爲通懸教師。余守秩如故。俾知天生賢人﹑佐佑定歷。補數千年之闋略。成一代之鴻書。非偶然也。爾其益懋厥修﹑以服厥官。傳之史冊﹑豈不美哉。

○免山西被姜賊殘破之岢嵐﹑保徳等七十四州縣﹑六年逋賦。未破城之代州﹑楡次等十二州縣﹑六年逋賦。十分之七。

○己巳。上幸內院。覽部院章奏畢。諭曰﹑自今部院事務﹑停用綠頭牌。各具本奏聞。

○上禦太和殿。封喀爾喀部落投誠賁塔爾﹑爲和碩達爾漢親王。衮布﹑爲卓禮克圖郡王。奔巴世希﹑爲固山貝子。紮穆蘇﹑爲鎭國公。巴拜﹑爲三等精奇尼哈番。薩喇瑚﹑爲三等阿思哈尼哈番。賜之宴。仍令諸王以次設宴。

○諭內三院。朕稽往制。每科考選庶吉士﹑入館讀書。歷升編﹑檢﹑講﹑讀﹑及學士等官。不與外任。所以咨求典故。撰擬文章。充是選者﹑淸華寵異﹑過於常員。然必品行端方﹑文章卓越﹑方爲稱職。乃者翰林官不下百員。其中通經學古﹑與未嘗學問者﹑朕保由知。今將親加考試。先閱其文。繼觀其品。再考其存心持己之實據。務求眞學﹑備朕異日顧問。自吏禮兩部翰林侍郎﹑及三院學士。詹事府詹事以下。各候朕上�日親試﹑分別髙下﹑以昭朕愼重詞臣之意。爾內三院卽與傳知。

○免直隸薊州﹑丰潤等十一州縣﹑九年水災額賦。

○庚午。上幸南苑。

○壬申。建造興京皇陵享殿配殿門墻。命工部尙書星訥﹑相度指示。

○詔舉行先農﹑先醫﹑及司牲神﹑祀典。

○癸酉。淸明節。享太廟。遣內大臣公額爾克戴靑行禮。

○遣官祭四祖陵﹑福陵﹑昭陵。

○甲戌。免山西五臺縣六七兩年分未徵額賦﹑及八年分額賦之半﹑以被賊蹂躪故也。

○乙亥。授輔國公海蘭子哈爾薩﹑三等奉國將軍品級。

○丙子。慈寧宮立柱。遣工部尙書星訥﹑祭司工之神。

○丁丑。升湖廣黃州府知府郭鳴鳳﹑爲本省按察使司副使﹑兼參議﹑漢黃等處興屯道。直隸順徳府知府宮家璧﹑爲湖廣按察使司僉事﹑管參議事武嶽等處興屯道。

○戊寅。旌表節婦﹑陜西會寧縣民米世髮妻李氏﹑靖遠衛民來好學妻王氏﹑俱給銀建坊如例。

○己卯。免江西省六年荒殘逋賦﹑二十七萬八千七百九十五兩有奇。

○贈故明鴻臚寺鳴贊黃家鼒﹑爲鴻臚寺少卿。蔭一子入監讀書。以奉命招撫蘇州﹑被害故也。

○宴入貢﹑兼換敕印陜西莊浪寶安寺住持喇嘛顏錯巴零眞等於禮部。

○辛巳。吏禮二部議覆﹑工科副理事官三都奏言﹑設立宗學一疏。教習親王﹑應各設在部他赤哈哈番滿洲進士﹑漢軍進士各一員。頂帶照牛錄章京。世子﹑應各設在部筆帖式哈番滿洲進士﹑漢軍進士各一員。頂帶照拖沙喇哈番。郡王應各設在官學閒散滿洲進士﹑漢軍進士各一員。頂帶照他赤哈哈番。如滿洲漢軍進士不敷﹑於舉人內考用。如舉人不敷﹑於各王護衛內選用。親王﹑郡王等﹑滿十�山戊不�﹑然後設立師傅。宗室八學﹑各設滿洲生員一名。頂帶照筆帖式哈番。各員六年滿後﹑考取優者錄用。從之。

○上於南苑。召漢官二品以上﹑及諸詞臣﹑皆集。命侍衛護軍等﹑各擐甲。吹角。吶喊陳列者再。悉如軍律。觀畢賜宴。自是出南苑外。行獵三日。苑中网魚一日。

○壬午。厄魯特部落顧實汗﹑遣旦巴溫布等﹑貢馬及方物。宴賚如例。

○予一等阿思哈尼哈番朱馬喇﹑祭一次。

○癸未。午刻。日生暈。色赤黃。

○乙酉。上還宮。

○丙戌。上幸內苑。啟心郎寧古裏﹑具六部尙書職名進覽畢。命解刑部尙書濟席哈任。調噶達渾爲兵部尙書。

○升他赤哈哈番苗澄﹑爲吏部啟心郎。

○以鑲白旗鄂斯海﹑爲甲喇章京。

○黑龍江烏默忒等貢貂皮。宴賚如例。上幸內院。閱部中奏疏﹑及繙譯五經。諭曰﹑保舉之疏﹑俱著全譯。以便觀其人之品行。

○增設吏戶兵刑科滿洲筆帖式哈番各一員。

○丁亥。諭內三院。國家用人﹑使功不如使過。原任大學士馮銓﹑素有才學﹑召入內院辦事。數年以來﹑未見有所建明。且經物議。是以令其致仕回籍。朕思馮銓原無顯過。且博洽故典。諳練政事。朕方求賢圖治。特命起用﹑以觀自新。諭到之日﹑卽速赴京。爾內院卽傳與吏部遵行。

○諭工部﹑睿王墳園。因伊罪惡﹑竟行廢壞。似屬太過。其房屋門墻﹑俱著修理。柱用黑色。仍命信郡王撥人看守。

○攺沅州總兵楊遇明﹑爲鎭守辰常總兵官。升遊擊管蘄州參將事韓友﹑爲署都督僉事﹑鎭守沅州總兵官。

○戊子。大學士髙爾儼﹑以疾請假。允之。慈寧宮上梁。遣工部尙書星訥﹑祭司工之神。

○庚寅。先是﹑朝鮮國人違禁﹑越界采參。被獲。遣學士蘇納海等﹑賫敕往諭之。至是﹑朝鮮國王李淏遣陪臣臨平大君李﹤泬目﹥等賫表謝罪。附貢方物。

○升太常寺少卿杜立徳﹑爲工部右侍郎。太僕寺卿仍管戶部郎中事王弘祚﹑爲戶部右侍郎。

○升禮科右給事中蘇文樞﹑爲戶科左給事中。兵科給事中王禎﹑爲吏科右給事中。攺翰林院庶吉士周體觀﹑爲戶科給事中。

○都察院右都禦史管吏部左侍郎事孫承澤引疾乞休。允之。

○宗人府議覆禮科給事中劉余謨疏言﹑查明季會典。宗室𨿽有過犯亦不加刑。今又奉上�日﹑有官爵者犯罪﹑免其鎖拏。照常察議。欽遵在案。則有官宗室覺羅﹑無容再議。但未定。無官宗室覺羅﹑犯罪鎖拏鞭責之例。似應依科臣劉余謨所請﹑免其鎖拏鞭責。所犯之罪﹑仍照會典查議。從之。

○辛卯。諭內三院。朕覽朝鮮國王所進表疏﹑印篆止有淸字﹑無漢字。著禮部卽行攺鑄兼淸漢篆文﹑給賜該國王。並令王國臣民咸與知之。

○命柰曼部落故達爾漢郡王滚楚克子阿罕﹑襲爵

○以故一等阿思哈尼哈番朱馬喇弟伊馬喇﹑一等阿達哈哈番又一拖沙喇哈番聶克塞子渾布﹑二等阿達哈哈番莫洛渾伯子喀零阿﹑趙木寶弟張甲﹑察哈爾部落拖沙喇哈番塞稜伊爾登子多爾濟﹑年老休致拜他喇布勒哈番白廣恩兄子良柱﹑陣亡敖漢部落拖沙喇哈番馬尼子殷達大什﹑科爾沁國拖沙喇哈番努賴子達禮﹑各襲職。

○壬辰。賜朝覲官員敕曰。朕所與共圖乂安兆民者﹑惟監司守令是賴。往年考績﹑責望於爾等者﹑懇切周詳。何爾等之泄泄從事也。自朕親政以來﹑更張慮其太驟。而皇皇求治之心﹑暴於天下者﹑幾三載矣。今又當大計之年﹑而治猶未進。民猶未安。大者仍不法。小者仍不廉。致上之徳意不下究。下之疾苦不上聞。此非爾等之過歟。朕實不勝其恫切也。已嚴飭所司﹑重懲貪酷。餘如例降革。姑準爾等﹑仍服原官。宜各勉力﹑以圖日新。毋謂塗飾可以久施。毋謂僥幸可以常恃。正直存心。淸廉持己。皇天自鑑。朝廷自知。而民風亦自於變矣。爾等如恪遵朕上�日﹑以實心行實政。庶幾共享和平之福。朕之顯秩厚祿﹑自不吝惜。如或貌承朕上�日﹑心懷詐僞。媚上虐下。慢政隳操。昭昭國憲﹑必貽身家之災。𨿽欲免﹑得乎。爾等其欽哉。

○癸巳。上幸南院。覽各省官員奏章。召原任內翰林弘文院大學士馮銓入見。問銓年�山戊不�幾何﹑某科進士﹑及歷升官品。是夕。召銓同內院大學士洪承疇﹑範文程﹑額色黑﹑陳名夏﹑入宮。問翰林官賢否。曰。朕於翰林官﹑躬親考試。文之優劣畢見。可以定其髙下矣。馮銓奏曰。皇上簡用賢才。亦不宜止論其文。或有優於文﹑而不能辦事﹑行已弗臧者。或有短於文﹑而優於辦事﹑操守淸廉者。南人優於文而行不符。北人短於文而行可嘉。今玆考試﹑亦不可止取其文之優者而用之。文行優長﹑辦事有能者﹑兼而用之可也。上曰。銓之言是。

○甲午。詔原任弘文院大學士馮銓﹑仍以原官辦事。

○乙未。升江寧府同知邢以忠爲山西按察使司僉事管布政使司參議事﹑宣大興屯道。饒州府知府翟鳳翥﹑爲江西按察使司副使兼布政使司參議﹑南昌等府興屯道。饒州府同知許兆祥﹑爲江西按察使司僉事管布政使司參議事瑞州等府興屯道。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十四

順治十年。癸巳。夏。四月。丙申朔。享太廟。遣公噶布喇行禮。

○丁酉。上禦太和門。親試兼翰林銜吏部侍郎成克鞏﹑禮部侍郎張端﹑及內三院學士劉正宗﹑編檢以上官六十二員。君子懷徳論一篇﹑請立常平倉疏一通。

○予三等阿思哈尼哈番綫應奇﹑祭如例。

○己亥。諭都察院副都禦史宜巴漢等曰。自今以後﹑凡系機密﹑及參劾本章﹑俱著實封進奏。

○庚子。上禦太和殿。召見天下朝覲官員董天機等。諭曰。海內黎庶困苦已極。兼以旱澇﹑益不聊生。各州縣之民﹑招聚撫卹﹑俱惟爾等是賴。今司道各官﹑廢弛政務。貪婪怠惰。剝削下民。種種情獘﹑朕已洞悉。玆姑準爾等﹑仍服原官。各宜殫心竭慮攺過任事。潔己愛民﹑拯救疾苦。使上之徳澤下究﹑則天下自致熙皞。而於朕委任爾等之意﹑亦可無負矣。朕諄諄誡諭爾等聽之於耳﹑存之於心。申諭該屬各官﹑恪遵奉行如違朕諭﹑國憲具存。決不寬貸。眾官俱頓首謝。上幸內院。將試過兼翰林銜侍郎﹑及學士以下各官﹑禦筆親定去畱。命畱原衙門者﹑照舊供職。少詹事王崇簡侍讀學士喬廷桂﹑侍讀王炳昆﹑侍講法若眞﹑韋成賢﹑諭徳張爾素﹑中允王一驥﹑傅維鱗﹑王紫綬﹑贊善﹑喬映伍﹑李培眞﹑編修宋杞﹑傅作霖﹑王大礽﹑張弘俊﹑張天植﹑胡亶﹑張道湜﹑安煥﹑髙光夔﹑檢討李廷樞﹑俱從優外轉因諭吏部曰。國家官人﹑內外互用。在內者習知紀綱法度則內可外。在外者﹑諳練土俗民情。則外亦可內。內外揚歷﹑方見眞才朕親試詞臣量爲分別。有照舊畱任者。有攺授外任者其外任編檢以上官照詞臣外轉舊例。優與司道等缺如年衰﹑病弱者聽其請告。朕仍優遣之。

○諭吏部都察院﹑朕惟內外官員﹑佐理天下。外官計典﹑十年內﹑已三舉行京官殿最亦當察核。除吏禮侍郎﹑及學士﹑詹事等官﹑朕親行考試區別外其六部等衙門﹑有年老疾病﹑不能任事。及素行不孚眾論﹑或才力可外任者﹑俱令各部堂官﹑自行詳察嚴核。匯送吏部﹑都察院。同吏科河南道議奏其通政使司﹑大理寺﹑太常寺﹑太僕寺等衙門堂官﹑開送吏部都察院。同吏科河南道察核具奏其六科衙門﹑各道禦史令吏部都察院察核具奏。爾等各衙門﹑務秉公開列俱限五日內﹑卽爲分別不得遲延推諉以滋賄托。務令各衙門官員﹑人稱其職以佐朕圖治至意。

○辛丑。上幸南臺。召大學士學士及九卿漢官至上禦馬館。命內大臣侍衛等分兩翼較射。左翼勝焉。射畢上禦南臺後殿﹑賜宴謂大學士洪承疇﹑範文程﹑馮銓﹑額色黑﹑寧完我﹑陳名夏﹑尙書陳之遴﹑金之俊﹑王永吉﹑胡世安﹑李化熙﹑劉昌﹑左都禦史徐起元等曰。凡保奏賢能﹑宜開列某處籍貫﹑初自何官升授今居何職。其人才堪何事。詳陳始末善迹朕亦便於量能委任夫賢才難得﹑任用貴稱其職。今見保奏者﹑俱未詳開始。末但云某也賢﹑堪任尙書侍郎。朕俱難以遽信。意必以爲有所瞻徇羣臣奏曰。誠如上諭上又曰凡人孝莫大於事親古云父母之年不可不知。承歡奉養一自父母有故豈能再得若不能盡孝於生前。而欲盡孝於歿後。朕不以爲孝也羣臣奏曰。聖諭誠是。之遴因奏曰。臣母尙在。臣𨿽有弟二人侍母﹑終不如臣親養。但𨿽欲歸省﹑每以皇上恩澤深厚﹑未敢遽請。化熙奏曰。臣母亦在敢請歸省。名夏奏曰。臣父母俱於順治七年亡故曾請假治喪因限期促迫權厝未葬。今乞聖恩﹑允臣暫假歸葬。臣所請之情更與諸臣不同上曰。爾三人之言。朕悉知之。

○江南江西總督馬國柱疏報建昌營都司鄭徳陣擒僞都督陳文魁等於南丰。中軍參將陳升﹑陣擒僞都督宋朝宗等於樂安僞伯金簡臣等於寧都疏下該部。

○甲辰。免湖南寇荒六七八九年逋糧。山西夏縣荒地九百四十餘頃額糧。

○先是﹑阿達哈哈番任珍家婢﹑訐任珍罪謫後家居怨望﹑出言不軌。並指姦謀陷諸醜行。刑部審訊。任珍應論死。奉上�日﹑任珍曾立大功﹑所犯情罪﹑亦重大可恥。爾部將此本﹑兼寫滿漢字。會集九卿科道﹑並新入旗阿達哈哈番以上官員﹑再行定擬具奏至是﹑刑部滿漢官﹑並九卿科道等衙門滿洲官﹑仍如原擬。大學士署吏部尙書事陳名夏﹑戶部尙書陳之遴﹑都察院左都禦史金之俊等﹑漢官二十七人一議﹑原訐重大情節﹑任珍俱不承認若以此定案﹑反開展辯之端。不若坐以應得之罪得上�日漢官所議﹑有所開展辯之端。坐以應得之罪等語。是誰展辯﹑應得何罪﹑著明白具奏。名夏等回奏云。任珍不承大罪猶然巧辯。若止據告詞定罪恐無以服其心。臣等所謂恐反開展辯者此也。然負恩犯法﹑原議處死臣等所謂應得之罪者此也。但律無正條似應勒令自盡得上�日回奏內旣云應得之罪律無正條又云似應勒令自盡勒令自盡是何盛世典例欲致君堯舜者豈有進此言之理。凡人自知有過卽從實引咎乃大臣之道。若執爲己是以巧生事又欲以巧止事甚屬不合。爾羣臣當副朕期望至意洗滌更新柰何溺黨類而踵敝習著逐件再明白速奏名夏等又回奏云臣等妄擬勒令任珍自盡實非盛世典例又不折其巧辯但罪以醜惡臣等之議實屬謬誤謹束身待罪。得上�日﹑朕覽回奏詞語全是朦混支吾竟不身任咎過﹑更巧爲遮飾。將有心之事﹑佯作誤失。大臣之道﹑果如是乎。陳名夏﹑陳之遴等﹑有曾獲大罪者有革職者。亦有被論者。朕每從寬宥使之攺新。今復如此﹑朕之期望盡虛矣。且屢諭眾官修省﹑柰何依然不攺踵襲宿獘一至於此。朕不時召見﹑耳提面命將此恩遇﹑竟置何地耶。理宜從重議處。著內三院﹑九卿﹑滿漢官六科﹑十四道﹑翰林七品以上﹑並六部郎中等官。卽集午門外。嚴行議罪作速奏聞毋得延緩。於是會議。名夏﹑之遴屢獲大罪﹑俱蒙恩畱用今復巧爲欺朦俱應論死。之俊職司耳目反依附黨類亦應論死。尙書胡世安﹑王永吉﹑劉昌﹑副都禦史傅景星﹑科臣魏象樞﹑楊璜﹑髙桂﹑姚文然﹑袁懋功﹑劉顯績﹑禦史朱鼎延﹑馮右京﹑張瑃徇黨負恩。欺誑巧飾應流徙。侍郎孫廷銈﹑張端﹑呂崇烈﹑張秉貞﹑張鼎延﹑衛周允﹑卿徐起元﹑韓源﹑俱徇黨附和。應革職﹑永不敍用侍郎孫承澤﹑成克鞏﹑禦史潘朝選﹑回奏未列名。應革職禦史朱紱﹑未與前議﹑應降一級調外用。得上�日﹑陳名夏﹑陳之遴﹑金之俊等﹑深負朕恩。本當依擬。姑從寬典。著各削去宮銜二級﹑罰俸一年﹑仍供原職。陳名夏著罷署吏部事。自今以後從新省攺胡世安等十三員﹑免流徙各降一級﹑罰俸一年﹑仍供原職孫廷銈等八員免革職。各罰俸九个月。孫承澤等三員免革職各罰俸六个月。朱紱先未曾與議﹑未詳事由﹑免其降調

○乙巳。上命大學士範文程﹑洪承疇﹑額色黑﹑召集陳名夏等二十八人於午門諭曰。爾等得罪﹑悉由自陷其身也。初議錯誤﹑則亦已爾及再三申飭﹑卽當省攺豈可仍行混議。凡事會議理應畫一何以滿漢異議𨿽事亦或有當異議者﹑保以滿洲官議內﹑無一漢官。漢官議內﹑無一滿洲官。此皆爾等心志未協之故也。本朝之興豈曾謀之爾漢官輩乎。故明之敗﹑豈屬誤於滿官之言乎。柰何不務和衷﹑而恆見乖違也。自今以後﹑務攺前非同心圖效以副朕眷顧之意不然朕𨿽欲爾貸﹑而國法難容。至於都察院科道等官職司言路見有如此乖戾者﹑亦當卽行。糾彈陳名夏﹑陳之遴﹑金之俊曰。臣等叨荷皇上厚恩﹑乃自陷重罪﹑僅冀免死耳。若仍畱供職﹑如斯殊典﹑則萬不敢望一也。旣受此洪恩﹑自分莫能仰報。惟有竭駑﹑勉效而已。諸臣亦云。臣等罪戾實大﹑恩宥至此﹑非所望也。願各攺前非。竭力圖報。

○丙午。轉吏部右侍郎成克鞏﹑爲本部左侍郎調刑部左侍郎孟明輔﹑爲吏部左侍郎管右侍郎事。

○以福建布政使司右參政管左布政使事佟國器﹑爲都察院右僉都禦史巡撫福建以大學士洪承疇保舉也。

○加都督同知臨淸總兵官劉仲金﹑爲左都督充福建右路總兵官。

○丁未。擢內翰林祕書院學士圖海﹑爲內翰林弘文院大學士仍充議政大臣。

○戊申。吏部都察院等衙門遵上諭甄別京官。擬大理寺卿徐起元﹑年近七旬﹑應致仕。通政使司右通政韓源年老。通政使司右參議董復有疾。工科給事中朱允顯﹑雲南道監察禦史王佐﹑福建道監察禦史李之奇﹑不孚眾論。戶科左給事中蘇文樞﹑禮科左給事中陳扆銘﹑吏部文選司員外郎李毓英﹑才堪外任及部屬以下三十二員﹑照八法分別奏聞。詔於本月二十日集午門﹑候親閱裁定。

○己酉。欽天監奏﹑連日夜見火星﹑逆行房宿初度﹑在黃道南﹑宜防火災報聞

○庚戌。廷試直省貢生王都等﹑五百六十一名。

○宴外藩蒙古二十七旗聽事頭目等於禮部。

○辛亥。詔攺右春坊右贊善藍滋名爲藍潤。

○工部議覆﹑工科副理事官三都﹑請建立宗學。應量給工價﹑聽其自行修造。從之。

○壬子。諭內三院。今年三春不雨。入夏亢旱農民失業朕甚憂之意朕躬有缺失歟。祀享有不誠﹑詔令有不信﹑政事有未當歟。抑大小臣工﹑懷偏私﹑重賄賂﹑不肯實心爲國曠廢職業﹑以致膏澤不下逮歟。抑當言不言﹑不當言而言﹑沽名釣譽持祿養交無濟於實事歟。抑民間疾甘無所控訴地方各官﹑不以實上聞歟。著三品以上﹑及科道官﹑各抒所見凡有關朕躬﹑及天下大利大害﹑應興應革者悉心條奏毋含糊兩可毋借端影射若所言合理﹑切中過失朕不憚攺。爾大小臣工﹑各宜洗心滌慮﹑潔己奉公。佐朕修省﹑以符天意。仍著順天府官﹑督率所屬﹑竭誠祈禱。應行事宜。悉如舊例。爾內三院﹑卽傳諭各衙門﹑作速遵行。

○諭內外法司各衙門。朕念上年京師畿輔﹑水潦爲災。夏秋俱歉。米價日貴。今三春不雨。入夏猶旱。朕心甚切憂惶。常思雨澤愆期﹑多由刑獄冤滯。爾刑部滿漢堂官﹑卽日會同都察院﹑大理寺﹑及凡有刑名事件衙門督率司官﹑將在部監犯﹑及發各處羈候聽審人犯。如眞犯死罪未經審結。果有情可矜疑者﹑卽日審明具奏定奪徒流人犯﹑察非重情準與減等。笞杖人犯﹑準與豁免。候審幹連證犯﹑先行釋放限十日內﹑開具簡明情節﹑減免罪名﹑及釋過人犯﹑具奏發落。大小獄情未審結者﹑限一月內﹑通行完結。順天府督同宛大二縣﹑五城禦史督同司坊官﹑俱照前項事宜﹑一一遵行。該府尹。該禦史﹑各依限開具奏聞。直隸督﹑撫﹑按﹑責成道﹑府﹑州﹑縣﹑但速照前﹑實力奉行﹑務期伸冤疏滯庶幾上格天心。爾刑部﹑都察院﹑卽刊刻告示﹑傳諭通知。

○諭議政王貝勒大臣等﹑速議弭盜安民之策以聞。

○孝端文皇后忌辰。遣官祭昭陵。

○內翰林國史院學士魏天賞﹑疏乞終養許之。

○癸丑。刑部右侍郎黃熙允﹑引疾乞歸命以原官致仕。

○遣河南道監察禦史祖建明﹑巡視長蘆鹽政。

○刑部覆勘任珍罪案仍照原擬應論死。籍沒家產。具奏。上以任珍曾立軍功。免死。安置盛京。其子仍今襲職。以彰法外之恩。

○甲寅。諭禮部﹑國家崇儒重道。各地方設立學宮。令士子讀書﹑各治一經﹑選爲生員。�山戊不�試﹑科試﹑入學肄業。朝廷復其身。有司接以禮培養教化。貢明經舉孝廉﹑成進士﹑何其重也。朕臨禦以來﹑各處提學官﹑每令部院考試而後用之。誠重視此生員也。比聞各府州縣生員﹑有不通文義。倡優隸卒﹑本身及子弟﹑廁身學宮。甚者出入衙門。交結官府。霸占地土。武斷鄕曲。國家養賢之地﹑竟爲此輩藏垢納污之所。又提學官未出都門﹑在京各官﹑開單囑托。旣到地方。提學官又訪探鄕紳子弟親戚。曲意逢迎。甚至賄賂公行﹑照等定價。督學之門﹑竟同商賈。正案之外﹑另有續案。續案之外﹑又有寄學。並不報部入冊。以致白丁豪富﹑冒濫衣巾。孤寒飽學﹑終身淹抑。以及混占優免。虧耗國課。種種積獘。深可痛恨。今後提學禦史﹑提學道﹑俱宜更新惕勵嚴察前項冒濫盡行褫革。大小地方﹑人才不等﹑酌定名數。並查舊題額例﹑具奏定奪。至於�山戊示�考﹑除行檢問革外﹑其文理荒謬不通者﹑須多置劣等嚴爲降黜其儒。童經由。府縣送試者﹑詳具身家履歷﹑廩生保結﹑方許入試廩生亦不得借端保結﹑掯索儒童督學諸臣﹑如有仍蹈前獘﹑並自甘不肖﹑以試士爲市者。許督撫巡按指實參奏。如督撫巡按徇情不參﹑聽禮部都察院禮科糾劾。一並重處。其入學生員﹑提學禦史﹑提學道﹑嚴諭府州縣衛各學教官﹑月加課程。不得曠廢。亦不得假借督課﹑淩虐諸生。提學禦史﹑提學道﹑卽將�山戊不�考科考﹑場中原捲﹑解部稽察。不許換捲謄攺。禮部仍照舊例考定等第。以示勸懲。仍照解到各學廩。增附名數﹑細查在學若干名。黜退若干名。照報冊出示。行各該府州縣張掛。俾通知生員的確姓名。然後優免丁糧。至於河南山東等處﹑亦照舊例優免丁糧。不許濫免地土﹑攤累小民。違者究治。除已往外﹑今後各提學禦史﹑提學道﹑誠能體朕教養儲材之心﹑實力遵行。自使士風丕變﹑人材輩出。國家治平﹑實嘉賴之。朕不靳升賞。如仍沿襲陋規﹑苟圖自利。憲典具在。決不寬宥。

○諭戶部﹑朕惟比年以來﹑軍興未息﹑催徵煩急。兼以水旱頻仍﹑深慮小民失所。卽如民間充解物料﹑款項煩多。以致僉點解戶賠累難堪。向曾量折幾項。但折少解多﹑民不沾惠。戶部等衙門﹑作速查明。有應解本色﹑易於買辦者﹑永遠攺折前代一條鞭法﹑總收分解責成有司。小民便於輸納。不受擾害。國家亦收實課。不致缺用。立法良善。見行條鞭地方﹑著官收官解。不得仍派小民。其點解地方﹑爾戶部等衙門﹑著卽詳議具奏以便永遠通行。稱朕休養斯民之意。

○宴喀爾喀部落土謝圖汗貢使額爾徳尼喇嘛等於禮部。

○以故一等阿達哈哈番寧塔哈兄子恩克布﹑三等阿達哈哈番噶爾馬西兄布揚古﹑布達禮子格白禮﹑續順公屬下二等阿達哈哈番除士進子徐國俊﹑巴林部落拖沙喇哈番巴特馬達爾漢兄子卓遂年老致仕拜他喇布勒哈番蔡忠兄子蔡毓徳﹑靖南王屬下二等阿達哈哈番耿仲朗子繼盛﹑三等阿達哈哈番劉承祖子天民﹑陣亡科爾沁國拖沙喇哈番孔我代子朱爾堪﹑各襲職。

○乙卯。諭吏部﹑兵部右侍郎張鼎延﹑服勞有年。步履維艱﹑朕所親見。準原官致仕﹑以便賾養。著照舊例。酌議具奏﹑以示優遣之意。

○上幸內院。閱甄別京職各漢官畢。諭吏部﹑部院考核各官﹑俱依議行。蘇文樞﹑著降一級調外用。徐起元﹑堅守鄖郡﹑投誠有功。年老可念。著以原官致仕。仍察例酌議﹑以示優遣。朕所親閱各官內﹑髙去奢﹑徐曉﹑系眞病。亦著致仕。其餘各官﹑與考語有疵者不同。著照京官外轉例﹑察其資俸﹑酌量升轉。遇缺卽推。太常寺協律郎官應去者﹑出缺另補。

○賜大計卓異官山東布政使司左布政使耿焞等五十三員﹑蟒袍各一襲

○大學士範文程﹑額色黑奏言大學士寧完我﹑洪承疇﹑陳名夏﹑俱隸旗下。照滿洲官支給俸祿。其衙門職掌官銜品級﹑或照滿洲例。或照漢官例。相應請上�日。得上�日﹑寧完我﹑仍照滿洲大學士例。洪承疇﹑陳名夏﹑官品俸祿﹑俱照漢官例。

○丁巳。禮部議覆﹑廣東道監察禦史陳啟泰疏言﹑滿洲部院各官﹑應照漢人例﹑一體離任丁憂。從之。

○定優卹陣亡各官例。總兵官﹑贈三級。副將﹑參將﹑二級。遊擊﹑都司﹑都司僉書﹑一級。無世職者﹑蔭拖沙喇哈番。守備無贈﹑止蔭拖沙喇哈番。千總﹑卹銀一百兩。把總﹑六十兩。馬兵﹑三十兩。步兵﹑十五兩。

○遣禮部尙書覺羅郎球﹑理藩院侍郎席達禮等﹑賫送封達賴喇嘛金冊金印於代噶地方。文用滿漢及圖白忒國字。冊文曰。朕聞兼善獨善﹑開宗之義不同。世出世間﹑設教之途亦異。然而明心見性﹑淑世覺民﹑其歸一也。玆爾羅布臧札卜素達賴喇嘛﹑襟懷貞朗。徳量淵泓。定慧偕修。色空俱泯。以能宣揚釋教﹑誨導愚蒙。因而化被西方﹑名馳東土。我皇考太宗文皇帝聞而欣尙﹑特遣使迎聘。爾早識天心﹑許以辰年來見。朕荷皇天眷命﹑撫有天下。果如期應聘而至。儀範可親語默有度。臻般若圓通之境。擴慈悲攝受之門誠覺路梯航禪林山斗。朕甚嘉焉。玆以金冊印﹑封爾爲西天大善自在佛。所領天下釋教普通瓦赤喇怛喇達賴喇嘛。應劫現身﹑興隆佛化隨機說法﹑利濟羣生。不亦休哉。印文曰西天大善自在佛所領天下釋教﹑普通瓦赤喇怛喇達賴喇嘛之印。

○封厄魯特部落顧實汗﹑爲遵行文義敏慧顧實汗。賜之金冊金印文。用滿漢蒙古字。冊文曰。帝王經綸大業﹑務安勸庶邦﹑使徳教加於四海。庶邦君長能度。勢審時﹑歸誠向化。朝廷必加旌異﹑以示懷柔。爾厄魯特部落顧實汗﹑尊徳樂善。秉義行仁。惠澤克敷﹑被於一境。殫乃精誠﹑傾心恭順。朕甚嘉焉。玆以金冊印﹑封爲遵行文義敏慧顧實汗。爾尙益矢忠誠﹑廣宣聲教。作朕屏輔。輯乃封圻。如此﹑則帶礪山河﹑永膺嘉祉。欽哉。印文曰遵行文義敏慧顧實汗印。其冊印卽付伴送達賴喇嘛之侍衛喇嘛﹑內大臣囊努克﹑修世岱等賫往。

○戊午。諭吏部﹑工部尙書星訥﹑理藩院尙書尼堪﹑效力有年衰老可念。著以原官加一級﹑致仕頤養。示朕優待勛舊之意。

○諭大學士馮銓曰。人君用人﹑須空鑑平衡。人臣事君宜。去私秉公。庶上下交泰﹑治平可望也。爾馮銓﹑曩不孚於眾論﹑廢置業已二載。今當圖治之時﹑惟以爾才堪辦事﹑不念前愆﹑特行起用﹑以期更新。自召至以來﹑讜論未聞﹑私心已露。如前日面議陳名夏等一事爾之所對豈實心忠良之臣﹑肯出此言耶。況爾乃密勿大臣﹑今議一事如此﹑後來用人行政﹑將何倚賴。朕之素性﹑不執己見﹑不諱人過爾明白具奏﹑以慰朕懷。

○己未。諭吏部﹑原任少保兼太子太保﹑戶部尙書黨崇雅﹑服官潔操。臣工罕覯告老回籍﹑尢系朕懷。玆特加優禮。準�山戊示�支原官俸薪﹑以資頤養本處督撫按官時加慰問。示朕眷顧淸介大臣之意。

○偏沅巡撫金廷獻奏報﹑查獲故明福淸王嫡子朱由杞﹑並僞劉知府所遺文卷一箱內載故明宗族廢紳﹑往來書札。得上�日﹑朱由杞﹑著卽就彼處正法。文書卽行焚毀。若翻閱窮究﹑必至擾害地方。所首文書內﹑有幹連者﹑卽行釋放。

○升詹事府詹事髙珩﹑爲內翰林國史院學士。

○升吏部左侍郎成克鞏﹑爲本部尙書。太僕寺少卿衛周祚﹑爲刑部左侍郎。太常寺少卿提督四譯館龔鼎孳﹑爲刑部右侍郎。調工部左侍郎衛周允﹑爲兵部左侍郎﹑管右侍郎事。

○升右春坊右中允單若魯﹑爲國子監祭酒。

○升宣大督標中軍副將範垹﹑爲都督僉事﹑充鎭守臨淸總兵官。

○以浙江提標左營遊擊李榮﹑爲處州副將。

○大學士馮銓上疏引罪。得上�日﹑上有所詢﹑直言無隱﹑臣道宜然。但馮銓與陳名夏等﹑素相矛盾﹑朕所習知。因言不合理﹑是以有責問之上�日。今馮銓旣知己非﹑再觀自新﹑仍照舊辦事。以後諸臣﹑有如此懷私修怨﹑不公不平者﹑急宜省攺。

○未刻。日生暈﹑赤黃色。

○庚申。宴賚朝鮮國使臣李﹤泬目﹥等﹑如例。

○癸亥。免福建漳州﹑福州﹑延平﹑建寧﹑汀州﹑邵武六府。九年以前﹑荒殘田租三分之一

○甲子。旌表節婦。上杭縣生員陳夢周妻羅氏﹑烈婦。鑲白旗副理事官穆臣妻富氏﹑福淸縣儒士楊日遇妻吳氏﹑惠安縣儒士王錫祉妻張氏﹑烈女。福淸縣翁氏﹑孝子。汀州府生員沈一熠﹑各給銀建坊如例。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十五

順治十年。癸巳。五月。丙寅朔。

○丁卯。諭吏部。翰林官升轉。舊例論資俸兼論才品。朕思果有才品特出者﹑何必拘於舊例。右春坊右中允仍管內翰林祕書院修撰事呂宮﹑文章簡明。气度閒雅。朕所親見。著遇學士員缺﹑卽與推補。以示破格用人之意。

○又諭吏部。朕覽親政以前本章。見原任太僕寺少卿曹溶﹑以多送監生革職。原任戶科右給事中劉鴻儒﹑以糾拾勞有學﹑降調。原任吏科給事中林起龍﹑以糾拾楊云鶴﹑革職。此三臣𨿽系降革。皆非操守玷缺﹑品行可議之比。時方需才﹑宜棄短錄長。俱著該地方官﹑起送來京。奏聞定奪。

○四川巡按郝浴﹑疏劾永寧總兵官柏永馥臨陣畏縮﹑乾沒兵餉。命褫職﹑下該督提訊。

○戊辰。以阿達哈哈番多諾﹑爲都察院理事官。

○諭吏部。六部啟心郎頂帶﹑前攺同侍郎。今除布丹﹑吳達禮﹑效力年久﹑仍畱其侍郎頂帶外。其餘﹑及此後補授之啟心郎﹑俱照太宗時定例。品級﹑仍視甲喇章京。

○己巳。升學士劉正宗﹑爲吏部右侍郎。太僕寺卿李士焜﹑爲工部右侍郎。順天府府丞魏琯﹑爲大理寺卿。

○升參將管大同右衛副將事徐長春﹑爲遵化副將。太原營參將李好賢﹑爲湖廣鎭筸副將。渾源城參將馮武卿﹑爲江北狼山副將。

○升刑部郎中孫籕﹑爲山西按察使司僉事﹑提調學政。

○庚午。諭內三院。朕自親政以來。惓惓以吏治民生爲念。每有傳諭﹑期於大小臣工﹑實力遵行。惟恐遲延廢閣﹑以致詔令不信。朕因時圖治。提綱挈領。若宣布徳意﹑全在各衙門孜孜奉公。知無不爲。如朕言未當。不妨執奏更攺。若宜遵依﹑卽應速爲舉行。推托因循﹑有何裨益。朕視諸臣條議有關政治者﹑卽諭令部院。作速具覆。各衙門遇發下諭上�日﹑務刻期施行。以求實用。若有奉行不力﹑遲延�山戊不�月者﹑著都察院﹑及科道官﹑指名糾參。以憑察處。著傳與吏部等衙門遵行。

○諭吏部。朕前有諭上�日。國家官人﹑內外互用。在內者﹑習知紀綱法度。在外者﹑諳練土俗民情。內可外。外亦可內。內外揚歷﹑方見眞才。又前爾部疏請酌議內外通用之法。已經降上�日。著精詳舉行。乃過月餘﹑未見內外通用。今京堂員缺甚多。在內堪升補者﹑作速升補。其在外才品素著者﹑照應升職銜。通融升轉。著九卿科道會同推舉。以憑擢用。務疏壅滯。俾內外鼓勵。以收得人之效。

○上幸內院。問翰林各官﹑何下直太早。大學士範文程等奏曰。今日端午﹑是以下直較早。上顧謂羣臣曰。乘藉天休﹑猥圖安樂﹑人情盡然。但欲希晏逸﹑必先習勤勞。俾國家大定﹑其樂方永。若止圖安樂﹑嗜欲莫遏。先計身家而後國是﹑其樂亦蹔耳。卽如朕躬所行﹑兢兢業業期於盡善。故每樂聞諸臣之言。但今之人多有能言而不能行者﹑其故何也。今日爲之明日易之弗克持久是以不能行耳夫人孰無過知過而攺卽爲善士儻自掩飾謬以爲是過乃滋長咎斯甚矣。朕與諸臣﹑果能共勤政務裨益民生。天必眷之。若人之所行不善弗自省攺天必降之以殃尙能邀眷佑乎至天不加眷佑而委命於天不知天之譴爾者﹑以爾之不善也豈有爾所行善﹑而天譴之者。昔商成湯﹑爲盛徳之主。猶且檢身不及。攺過不吝。若明之正徳帝﹑耽志嬉遊怙過不悛。徒責善於臣工。揆之修己治人之道﹑烏乎可。縱使臣工胥善﹑而君不攺過遷善﹑何由而向化耶。文程奏曰聖諭誠然。大凡行善合天者必君明臣良交相釋回始克荷天休﹑而濟國事。若人主愎諫自用﹑誰復進言。勢必諂謀者﹑獻媚而日親。忠鯁者﹑矢忠而日疎矣。人主誠持已公明臣下自翻然從善。斯天心眷顧國祚悠久﹑克享太平矣上曰善。自今以往始自朕躬﹑有過卽攺。卿等亦各宜黽勉。朕有過舉﹑勤爲啟沃。朕將殫力修省焉。

○辛未。厄魯特部落顧實汗下﹑穆齊臺吉等貢駝馬等物﹑宴賚如例。

○壬申。裁陜西安東中護衛﹑鎭羌守禦所﹑河南禹州守禦所。

○升兵科右給事中髙辛允﹑爲戶科左給事中。戶科右給事中陳協﹑爲禮科左給事中。兵科給事中王廷諫﹑爲禮科右給事中。

○升福建布政使司右布政使周亮工﹑爲本省左布政使。山東按察使司按察使佟延年﹑爲浙江布政使司右布政使山東東兗道參議馬登科﹑爲山西按察使司副使﹑薊州道。四川提學道參議陳卓﹑爲陜西按察使司副使﹑臨鞏道。四川布政使司參議管左布政事王原膴﹑爲陜西按察使司副使﹑楡林中路道。四川川北道參議李藻﹑爲湖廣按察使司副使﹑下荊南道。江南揚州兵備道參議劉興漢﹑爲山西按察使司副使﹑陽和道。廣東南韶道參議林嗣環﹑爲本省按察使司副使﹑瓊州道。湖廣武昌道僉事佟鳳彩﹑爲河南布政使司參議﹑督糧道。山西陽和左衛道僉事呂逢春﹑爲陜西布政使司參議﹑關內道。四川川北道僉事劉通﹑爲廣東布政使司參議﹑嶺東道。禮部郎中張篤行﹑爲陜西按察使司僉事﹑關內道。兵部郎中楊時薦﹑爲河南按察使司僉事﹑驛傳道。四川保寧府知府柯臣﹑爲山西按察使司副使﹑鴈平道。浙江嚴州府同知潘煥寅﹑爲廣東按察使司僉事﹑海北道。順天府霸州知州王來聘﹑爲福建按察使司僉事﹑福寧道。保安州知州董克念﹑爲陜西按察使司僉事﹑關西道。河南汝州知州林中寶﹑爲福建按察使司僉事﹑興泉道。轉戶科給事中李生芳﹑爲陜西布政使司參議﹑西寧道。

○都察院左都禦史金之俊疏言﹑大淸律開載﹑彊盜無籍沒之條。近者刑部審擬﹑槪行籍沒。以致地方簽解盜屬﹑株累無辜。自今以後﹑仍依律處斬﹑免其籍沒以省苦累。得上�日﹑所司照律議奏。

○甲戌。贈故太子太保內翰林國史院大學士宋權少保兼太子太保﹑錫之誥命﹑蔭一子爲中書舍人

○命鑲藍旗梅勒章京沙爾虎達﹑爲昂邦章京﹑鎭守寧古塔地方。

○免河南祥符﹑封邱﹑河內﹑孟溫﹑修武﹑臨漳等縣﹑九年分水災額賦。

○吏部都察院議覆﹑鄭親王濟爾哈朗等疏言。各省巡按﹑爲察吏安民之官近者多受屬員獻媚﹑參劾無聞。應將巡按槪行停止。其十四道﹑京畿道禦史。止畱二十員。其餘俱應裁汰。從之。

○免湖廣沔陽州﹑潛江﹑天門縣﹑八年分水災額賦。

○以正白旗阿達哈哈番李佛訥﹑爲護軍參領。

○乙亥。論內三院朕惟修己治人。大經大法備載經史。欲與翰林諸臣明其義理但內院尙非經筵日講之地。著工部卽將文華殿作速起造以便講求古訓。卽傳諭行。

○封精奇尼哈番鄭芝龍﹑爲同安侯。子成功﹑爲海澄公。弟鴻逵﹑爲奉化伯。芝豹﹑爲左都督。錫之敕諭曰。朝廷報功﹑必隆其典臣子效順﹑各因其時玆爾鄭芝龍﹑當大兵南下。未抵閩中﹑卽遣人來順。移檄徹兵父子兄弟歸心本朝厥功懋矣。睿王不體朕心﹑僅從薄敍猜疑不釋防範過嚴在閩眷屬又不行安插恩養以致闔門惶懼﹑不能自安。𨿽鄭芝豹音信尙通﹑而鄭成功﹑鄭鴻逵﹑恩養遂阻。加以地方撫鎭道官﹑不能宣揚徳意﹑曲示懷柔。反貪利冒功﹑妄行啟釁。廈門之事﹑咎在馬得功。而鴻逵遵依母教﹑遂爾旋師。足見諸臣﹑身在海隅﹑不忘忠孝。朕甚嘉之。已將有罪官將﹑提解究擬。卽遣人賫敕傳諭﹑開導歸誠。成功﹑鴻逵﹑果令李徳持家書來﹑並傳口語。芝龍隨卽具奏。書詞𨿽涉矜誕﹑口語具見本懷。朕念爾等前有功而不能自明。後有心而不能上達。君臣誼隔。父子情疎。爾等不安於衷﹑亦已久矣。朕親政以來﹑知百姓瘡痍未起﹑不欲窮兵。爾等保眾自全﹑亦非悖逆。今以芝龍首倡歸順﹑賞未酬功。特封爲同安侯﹑錫之誥命。芝龍子成功﹑爲海澄公。芝龍弟鴻逵﹑爲奉化伯。芝豹﹑爲左軍都督府左都督總兵官。各食祿俸如例。成功﹑鴻逵﹑另有專敕。芝豹﹑遇缺推補。朕推心置腹﹑不吝爵賞﹑嘉與更始。猶慮爾等﹑疑畏徘徊。玆特遣官黃徵明往諭。敕諭到日﹑滿洲大軍﹑卽行徹回。閩海地方﹑保障事宜﹑悉以委托。爾等當會同督撫﹑商酌行事。應奏聞者﹑不時奏聞。爾等受玆寵命﹑果能殫心竭力﹑輯寧地方。實爾等之功。如或仍懷疑慮﹑不肯實心任事﹑以致地方不安﹑非徒誤朕封疆亦且擾爾桑梓。揆情度理﹑爾等諒必不然。況爾等父兄在朕左右。子弟盡列公侯。懷君徳﹑則爲忠臣。體親心﹑則爲孝子。順兄志﹑則爲悌弟。此爾等千載一時之遇也。可不勉哉。前差黃正升﹑已經議卹以官。今奉差之黃徵明﹑及往來李徳等﹑事竣之日﹑各加官賞。朕命重申。服之無斁欽哉。

○命駐防江寧府昂邦章京喀喀木﹑爲靖南將軍統領官兵往徵廣東逆寇賜之敕曰今逆賊侵犯廣東肇慶等處地方﹑以爾喀喀木爲靖南將軍。同梅勒章京噶來道臘總統官兵﹑前赴廣東平南王尙可喜﹑靖南王耿繼茂處將延擾廣東賊寇與二王相機巢�刀除。其未服本省府州縣等處地方﹑亦與二王相機巢�刀撫。凡事與梅勒章京等會議而行。毋謂自知﹑不聽眾議。毋謂兵彊﹑輕視逆寇仍嚴偵探勿致疎虞。抗拒不順者戮之迫而復降者勿赦。有先被賊脇從﹑聞大兵一至卽時迎降者勿加誅戮。如有殺賊擒賊投誠者﹑俱分別奏聞。惟以安民爲首務。爾等須嚴禁兵將﹑凡歸順人民﹑毋得擾害。務體朕定亂安民至意。行間將領功罪﹑察實紀明匯奏。有犯小過者﹑當卽處分﹑至於驍騎校﹑護軍校以下﹑除死罪外其餘大小罪過俱與眾將商酌。徑行處分。俟賊氛旣靖﹑地方寧謐再行具奏候上�日定奪爾受玆重任﹑益宜殫竭忠力﹑勉之。欽哉。

○達賴喇嘛自代噶起程歸國。命固山貝子吳達海餞之。

○以右春坊右中允呂宮爲內翰林祕書院學士。

○免山東歷城齊河齊東肥城等六十九州縣﹑八九兩年分水災額賦。

○丙子。升侍講學士梁淸標﹑爲詹事府詹事﹑兼內翰林祕書院侍讀學士。傳以漸﹑爲詹事府少詹事﹑兼內翰林國史院侍講學士。胡兆龍﹑爲詹事府少詹事﹑兼內翰林弘文院侍講學士。左春坊左庶子李奭棠﹑爲內翰林祕書院侍讀學士。右春坊右庶子梁淸寬﹑爲內翰林國史院侍讀學士。侍讀陳爌﹑爲內翰林祕書院侍講學士。黃志遴﹑爲內翰林國史院侍講學士。右春坊右諭徳楊思聖﹑爲左春坊左庶子﹑兼內翰林祕書院侍讀。司經局洗馬夏敷九﹑爲右春坊右庶子兼內翰林弘文院侍講。中允兼編修李霨﹑爲內翰林祕書院侍讀。左春坊左贊善艾元徵﹑爲內翰林國史院侍讀。右春坊右贊善藍潤﹑爲內翰林弘文院侍讀。贊善兼檢討莊冋生﹑爲內翰林祕書院侍講。編修石申﹑爲內翰林國史院侍講。沙澄﹑爲內翰林弘文院侍講。修撰程芳朝﹑爲左春坊左諭徳﹑兼內翰林祕書院修撰。編修周啟嶲﹑爲右春坊右諭徳﹑兼內翰林弘文院修撰。馮溥﹑爲司經局洗馬﹑兼內翰林國史院修撰。卓彜﹑爲左春坊左中允﹑兼內翰林祕書院編修。黃機爲左春坊左中允﹑兼內翰林弘文院編修。李目﹑爲右春坊右中允﹑兼內翰林祕書院編修。檢討章云鷺﹑爲右春坊右中允﹑兼內翰林國史院編修。編修方懸成﹑爲左春坊左贊善﹑兼內翰林祕書院檢討。左敬祖﹑爲左春坊左贊善﹑兼內翰林弘文院檢討。何采﹑爲右春坊右贊善﹑兼內翰林祕書院檢討。曹本榮﹑爲右春坊右贊善﹑兼內翰林國史院檢討。

○丁丑。諭吏部。內翰林弘文院修撰麻勒吉﹑會試殿試﹑皆居第一。同庶吉士教習﹑有志向學。朕觀其气度老成。兼通淸漢文義。遇有侍讀學士員缺卽行推補。

○諭內三院。朕仰承天眷統一區宇深惟我太祖武皇帝。肇造艱難。太宗文皇帝大勛克集誕祐朕躬﹑以有今日。自登極以來﹑眷懷陵寢。輒思展謁。但彼時朕年衝幼﹑未獲舉行每屆祀期﹑瞻仰在天之靈。徘徊幾筵﹑不禁隕涕。以致寢食俱廢﹑日夜靡寧。今將躬詣山陵﹑稍展孝思。議政諸王﹑大臣滿漢九卿等官﹑其詳議以聞。卽傳諭禮部知之。

○定旌表宗室節孝貞烈例。旌表節孝和碩親王﹑固倫公主﹑和碩福金﹑給銀一百兩﹑緞十六疋。世子和碩公主﹑和碩親王側福金﹑世子福金﹑給銀九十兩﹑緞十四疋。多羅郡王﹑和碩格格﹑世子側福金﹑多羅郡王福金﹑給銀八十五兩﹑緞十二疋。多羅貝勒﹑多羅格格﹑多羅郡王側福金﹑多羅貝勒福金﹑給銀八十兩﹑緞十一疋。固山貝子﹑多羅貝勒側福金﹑多羅貝勒女多羅格格﹑固山貝子福金﹑給銀七十五兩﹑緞十疋。鎭國公﹑固山貝子側福金﹑固山格格﹑鎭國公夫人﹑給銀七十兩﹑緞九疋。輔國公﹑鎭國公側夫人﹑入八分公之女格格﹑輔國公夫人﹑給銀六十五兩﹑緞八疋。鎭國將軍﹑輔國公側夫人﹑給銀六十兩﹑緞七疋。輔國將軍﹑鎭國將軍夫人﹑給銀五十五兩﹑緞六疋。奉國將軍﹑輔國將軍夫人﹑給銀五十兩﹑緞五疋。奉恩將軍﹑奉國將軍妻﹑給銀四十五兩﹑緞四疋。奉恩將軍妻﹑給銀四十兩﹑緞三疋。鎭國將軍﹑輔國將軍﹑奉國將軍﹑奉恩將軍女﹑及閒散宗室﹑並妻女﹑給銀三十五兩﹑緞二疋。以上俱賜敕獎諭﹑旌表貞烈。固倫公主﹑和碩福金以下﹑輔國公夫人以上。除上所賜羊酒紙張外﹑該部仍照例另給。內院撰文﹑遣官致祭。鎭國將軍夫人以下閒散宗室以上妻女﹑部給羊酒紙張。內院撰文﹑遣官致祭。覺羅內有節孝者﹑給銀三十兩﹑緞一收。有貞烈者﹑給羊酒紙張﹑內院撰文﹑遣官致祭。

○旌表和碩巽親王滿達海福金博爾濟錦氏﹑側福金貴齊特氏﹑輔國公世布石倫夫人博爾濟錦氏﹑貞烈。正黃旗厄爾濟根妻覺羅氏﹑貞節。

○都察院左都禦史屠賴等奏言﹑自古帝王創業莫不寵眷勛舊。我朝定鼎﹑功臣後有獲罪者﹑槪黜其官。似覺太過以後宜計其罪之重輕念其功之大小﹑酌量處分。庶皇恩廣被於元臣。與古帝王報功之意﹑亦允協矣。下所司議。

○都察院左都禦史金之俊奏言﹑直隸江南﹑江北提學員缺﹑宜以詞林簡用從之。

○戊寅。遣官祭關聖帝君。

○己卯。諭兵部。天下初定﹑瘡痍未起。加之比年水旱﹑民不聊生。饑寒切身﹑迫爲盜賊。及至官兵捕巢�刀﹑玉石難分。魁惡𨿽多﹑剪除殊蔓﹑豈無冤濫。況當年沈陷﹑情事不同。或見迫於貪污。或逼脇於渠寇。旣爲賊黨﹑自拔無門念此人民﹑皆朕赤子生聚最難﹑摧殘極易。若槪加誅戮﹑深可憫傷。玆特降殊恩﹑曲加赦宥。自今順治十年五月二十五日以前凡有嘯聚山林﹑劫掠道路﹑曾爲土賊者無論人數多寡﹑罪犯大小﹑但能眞心攺悔﹑自首投誠悉準照曹四達子事例盡赦前罪。仍著所在官司酌量安插。兵仍補伍。民卽歸農。不願還鄕者﹑聽其隨便居住。俱不許將吏有司。及讐怨之家挾制嚇詐告擾侵害。如有故違者﹑該督撫應參奏者參奏。應處治者處治。其受撫人眾須痛攺前非。革心安業。不許倚恃受撫名色﹑欺壓良民。倘或違犯定行追論。國法森嚴斷不再宥。著該部作速行文各地方督撫﹑轉行所屬。於通衢道路徧張告示﹑曉諭通知。仍將撫過人數﹑安插事實不時奏聞。

○升江西按察使司副使嶺北道李際期﹑爲通政使司左通政。山東按察使司副使天津道李呈祥﹑爲通政使司右通政。河南按察使司僉事睢陳道孫建宗﹑爲通政使司右參議。浙江按察使司副使寧紹道王爾祿﹑爲太僕寺卿浙江按察使司僉事。嘉湖道霍達爲太僕寺少卿。江南布政使司參議常鎭道。原毓宗﹑爲順天府府丞。

○庚辰。和碩鄭親王濟爾哈朗等奏言﹑皇上思念太祖﹑太宗﹑寢食俱廢。日夜靡寧。孝思誠篤。舜帝之大孝武王之達孝不是過也。玆奉上諭﹑欲躬詣山陵﹑稍展孝思。臣等仰體聖心﹑敢不恭承。但思我皇上爲天下臣民之主。親政以來﹑因革損益﹑各當天心太祖太宗在天之靈﹑必然欣慰。見今南方用兵﹑吏治尙未全飭。民生尙未全寧。一日萬幾靡不出自親裁。若聖駕遠行﹑奏報未免稽遲稍需�山戊不�月再議舉行亦不爲晚伏望皇上以太祖太宗安定天下之心。天下太平百姓歌詠聖徳﹑卽是太祖太宗之徳。永永與天罔極。其爲聖孝更大矣。疏入得上�日。覽王等奏欲朕以太祖太宗安定天下之心爲心。具見爲國悃忱。但朕追念深恩昊天罔極顧瞻山陵以日爲年。卽今日未可必行擬於來年躬詣爾諸王大臣勿阻朕誠禮部可記朕諭屆期預行擇吉具奏。

○升吏部文選司郎中梁淸遠﹑爲太常寺少卿提督四譯館。刑科都給事中袁懋功﹑爲太常寺少卿掌河南道禦史朱鼎延﹑爲太僕寺少卿。大理寺右寺正髙景﹑爲通政使司左參議。

○命內外熱審﹑於每年小滿後﹑三法司會審見監人犯。笞罪釋放。徒流以下減等發落。重困可矜疑者﹑奏請定奪。直隸各省﹑�山戊不�一舉行。逃人三次處絞從刑部尙書李化熙請也。

○以三等精奇尼哈番尼堪效力有年升爲二等精奇尼哈番。

○以故三等阿思哈尼哈番綫應琦叔子綫應藻三等阿達哈哈番喀敏子阿什談拜他喇布勒哈番兼一拖沙喇哈番莫談子阿木虎郎各襲職。

○以一等阿達哈哈番任珍有罪﹑令其子任弘祖襲職。

○壬午。諭浙江福建總督劉淸泰曰。招撫鄭成功鄭鴻逵等前已有上�日。今特差滿洲章京碩色賫賜鄭成功海澄公印一顆敕諭一道。鄭鴻逵奉化伯印一顆敕諭一道同黃徵明領李徳等四人前去。但滿漢語言難通﹑不便將命。到日爾卽精選地方文武官各一員務要。通達國體﹑曉暢事機。賫捧到彼﹑宣朕徳意竣事報命爾系侍從舊臣須悉心料理成就撫事﹑稱朕懷柔海隅至意。

○賞鄭成功﹑鄭鴻逵差官黃徵明﹑李徳周際武陳福李春等﹑衣服靴帽銀兩。

○予川湖總督右都禦史羅繡錦祭葬立碑如例。

○癸未。升檢討王熙﹑爲國子監司業

○升陜西固原州知州郭之培﹑爲本省按察使司﹑僉事平鳳臨鞏興屯道。

○太子太保刑部尙書李化熙﹑疏乞終養。許之仍命馳驛還裏。

○戶科給事中周體觀劾奏。總河楊方興治河罔效﹑誤國病民命方興回奏。

○免三山煤稅﹑並裁造辦大炭主事一差﹑著爲令。從工部尙書劉昌請也。

○乙酉。追封太祖武皇帝伯額爾衮﹑爲多羅郡王謚慧哲。界堪爲多羅郡王﹑謚宣猷。弟雅爾哈齊﹑爲多羅郡王謚通達。

○追封達爾漢巴圖魯貝勒舒爾哈齊﹑視其子和碩鄭親王濟爾哈朗爵﹑爲和碩親王﹑謚曰莊。鎭國公祜塞﹑視其子多羅康郡王傑書爵﹑爲多羅郡王﹑謚惠順。卓禮克圖貝勒巴雅喇﹑爲多羅貝勒謚剛果。圖倫視其子多羅貝勒吞齊爵﹑爲多羅貝勒謚恪僖寨桑古爲多羅貝勒﹑謚和惠輔國公篇古﹑視其子多羅貝勒尙善爵﹑爲多羅貝勒﹑謚靖定尙建﹑視其子固山貝子蘇布圖爵﹑爲固山貝子﹑謚賢懿。三等鎭國將軍阿拜﹑視其子鎭國公席特庫爵﹑爲鎭國公謚勤敏。三等輔國將軍塔拜﹑視其子輔國公班布爾善爵爲輔國公﹑謚愨厚。奉恩將軍賴慕布﹑視其子輔國公來祜爵爲輔國公﹑謚介直達爾察視其子輔國公穆臣爵爲輔國公謚剛毅。奉恩將軍範圖﹑視其子輔國將軍法復禮秩﹑爲輔國將軍﹑謚懷儀。奉恩將軍巴特瑪篇古﹑視其子輔國將軍巴爾善秩﹑爲輔國將軍﹑謚悼殤。

○免湖廣武昌﹑漢陽﹑黃州﹑安陸﹑徳安﹑荊州﹑嶽州﹑等府。九年分旱災額賦。

○庚寅。諭內三院湖南兩廣地方﹑𨿽漸底定。滇黔阻遠﹑尙未歸誠﹑朕將以文徳綏懷不欲勤兵贖武而遠人未諭朕心﹑時復蠢動。若全恃兵威﹑恐玉石俱焚非朕承天愛民本念必得夙望重臣﹑曉暢民情練達。治理者﹑假以便宜。相機撫巢�刀﹑方可敉寧。朕徧察廷臣無如大學士洪承疇著特升太保兼太子太師內翰林國史院大學士兵部尙書兼都察院右副都禦史﹑經略湖廣﹑廣東﹑廣西﹑雲南﹑貴州等處地方總督軍務﹑兼理糧餉聽擇扼要處所駐札。應巡歷者隨便巡歷撫鎭以下﹑聽其節制兵馬糧餉﹑聽其調發一應撫巢�刀事宜不從中制事後報聞滿兵。或畱或徹﹑酌妥卽行具奏。文武各官﹑在京在外﹑應取用者﹑擇取任用升轉。補調隨宜奏請﹑吏兵二部不得掣肘應用錢糧﹑卽與解給戶部不得稽遲。歸順官員﹑酌量收錄投降兵民﹑隨宜安插。事會可乘﹑卽督兵進取。時當防守﹑則愼固封疆。各處土司﹑已順者加意綏輯未附者布信招懷務使近悅遠來稱朕誕敷文徳至意。功成之日優加爵賞俟地方旣定善後有人。卽命還朝慰朕眷懷應給敕諭印信作速撰鑄給與卽傳諭該部遵行。

○辛卯。夏至。祭地於方澤。遣內大臣伯索尼行禮

○壬辰。升兵部左侍郎張秉貞﹑爲刑部尙書

○升山東布政使司左布政使耿焞﹑爲通政使司通政使。光祿寺少卿郝傑﹑爲大理寺少卿。刑科給事中趙進美﹑爲戶科右給事中工科給事中。李實秀﹑爲兵科右給事中

○甲午。日生兩珥﹑色赤黃﹑旋有暈

○贈川湖總督兵部右侍郎兼都察院右都禦史羅繡錦﹑爲兵部尙書蔭一子入監讀書。

○贈殉難湖廣桃源縣知縣鄭朝肅﹑爲本省按察使司僉事。廣東香山縣知縣張令憲﹑爲本省按察使司僉事各蔭一子入監讀書。湖廣桃源縣典史王應星﹑爲河南濟源縣主簿

○免直隸霸州﹑保定﹑慶雲﹑東光等三十一州縣﹑九年分水災額賦。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十六

順治十年。癸巳。六月。乙未朔。追封塔察篇古﹑爲多羅貝勒。謚恪恭。靑巴圖魯貝勒穆爾哈齊﹑爲多羅貝勒。謚勇壯。

○原任都察院左都禦史趙開心劾奏。湖廣巡撫遲日益﹑偏沅巡撫金廷獻﹑鄖襄撫治趙兆麟﹑所轄地方﹑盜賊充斥。奇荒異菑。所在見告。賊至則相率而逃致兵丁嘩擾﹑焚毀民居﹑並未聞設法巢�刀撫。溺職殊甚。所當亟行更易。勿令貽誤地方。疏入。得上�日﹑地方關系﹑首在巡撫。豈容庸碌充任﹑貽害封疆。以後用人﹑須愼加選擇。趙兆麟已有上�日察議。遲日益﹑金廷獻﹑著議處速奏。

○丙申。日上下生靑赤气。良久乃散。

○經略大學士洪承疇疏言。臣年逾六十﹑理宜退休。乃蒙皇上特畀經略之任。伏讀聖諭﹑信臣任臣﹑懇至周詳。臣當盡心竭力﹑以期巢�刀撫中機。無負皇上承天愛民本念。伏願皇上勿忘今日信任初心。時諭吏戶兵三部﹑仰承天語。遵依條款﹑毫無攺易。俾臣得以竭蹶展布。庶可仰報隆恩於萬一也。得上�日﹑卿練達民情﹑曉暢兵事。特假便宜﹑往靖南服。一應調度事機﹑悉以委托。距京𨿽遠﹑眷注彌殷。務殫忠猷﹑副玆信任。凡有奏請﹑朕靡不曲體。內外諸臣﹑須同心共濟。著照傳諭遵行。

○洪承疇疏辭太保新銜。不允

○丁酉。諭內三院帝王化民以徳。齊民以禮。因姦人爲惡害及良善。所以不得已而用刑然必情罪允孚斯加是無悔。而受之者無怨。故法者﹑天下之平。朕亦不得任喜怒爲輕重也。凡官民犯事﹑朕卽有意見﹑不肯遽自裁斷。必下部議者。以士師之任﹑職在明允。而膺斯任者又皆親信大臣。必能仰體朕心。審察得情。不致有錯誤冤濫之失。令該部不體朕意。私心揣度。以爲事經上發﹑若從輕擬恐以情面生疑。庇護獲咎。因爲自全之計。明知此罪本輕故爲重入﹑待朕親裁。甚至新犯事情﹑不就事論事﹑而追引已結之舊案。文致重法。如此私心舛謬﹑大不合理。朕於政事﹑最重刑獄。奏讞本章﹑必再三覆閱。每有攺正。但慮日有萬幾﹑或一時不及致詳。竟批依議。死者不可復生。誤者不可復攺。此悔此怨。咎將誰歸。朕志存愛育於饑寒爲盜之民﹑尙許自首。遐方未服之眾﹑廣示招徠。況於有職朝臣無知黎庶。卽有應得之罪。尙不忍加﹑豈肯陷以刻深﹑致滋冤濫。以後問理衙門﹑議事大臣﹑問擬人罪﹑務要詳審眞情。引用本律。一切鉤索羅織﹑悉宜痛革。書云罪疑惟輕。所當深念。如情罪重大﹑憲典具存。又不得借口故出﹑以致漏网。務平心守法﹑使人不冤。以幾刑措之治。爾內院卽諭刑部﹑著通傳內外問理各衙門﹑一體遵行。仍刊刻告示﹑俾王以下﹑及各旗官民﹑悉知朕意。一應奏章案牘﹑須兼用滿漢文字。以便通曉。

○內翰林弘文院大學士髙爾儼﹑引疾請假。溫上�日允之。

○戊戌。廷試歸旗遼人柯汝芝等六十九名﹑上上卷授知縣。上卷授通判。

○辛丑。裁山海道缺。歸並永平道轄理。

○癸卯。復秋決朝審例。從刑部尙書李化熙請也。

○甲辰。賜故巡撫江西都察院右副都禦史夏一鶚﹑祭一次。

○鑄給宗人府行在印。

○乙巳。諭吏部。湖南﹑湖北﹑疆境遼闊﹑軍務甚繁。著祖澤遠專督湖廣。其四川兵馬錢糧﹑皆從陜西調發。壤地相連。著孟喬芳兼督四川。各換敕與之。廣東廣西﹑應設總督一員。著速推堪任者具奏。

○升山東操捕都司僉書房之騿﹑爲本省掌印都司。

○丙午。達賴喇嘛表謝頒賜冊印﹑及封號。附獻馬匹琥珀等物。

○遣官祭故定南王孔有徳。謚武壯。

○免浙江鄞﹑慈溪﹑奉化﹑定海﹑象山等縣﹑八年分水災逋賦。

○丁未。喀爾喀部落鄂齊賴土謝圖汗﹑丹津喇嘛﹑車臣汗等表奏﹑自遣貝子大臣議盟以來﹑正欲酌量定約。而我貝子等﹑又有逋逃往者。今旣欲約盟﹑應遵諭歸還之巴林人畜﹑卽向敗盟逃往之貝子取償。所餘人口。望與貝子一並發還。

○辛亥。禮部疏言明末殉難忠臣大學士範景文﹑戶部尙書倪元璐﹑左都禦史李邦華﹑副都禦史施邦耀﹑太常寺少卿吳麟徵﹑左庶子周鳳翔﹑檢討汪偉﹑都給事中吳甘來﹑禦史王章﹑陳良謨﹑左中允劉理順﹑馬世奇﹑主事成徳﹑金鉉﹑駙馬都尉鞏永固等十五員。應加旌卹。前太監王承恩死節。已經立碑賜地。春秋供祭。今景文等殉君盡節﹑亦應給謚賜祭﹑以慰忠魂。得上�日﹑範景文等給謚賜祭﹑依議行。王承恩從君殉節可嘉﹑非可限以常例。𨿽已立碑旌表﹑賜地供祭﹑還與他謚。範景文等﹑仍於各原籍照例賜地﹑春秋致祭。

○戶兵工三部﹑遵諭攺折各直省本色錢糧﹑歸於一條鞭法﹑總收分解。請永爲例。從之。

○壬子。吏部議覆經略大學士洪承疇﹑保舉原任大學士李率泰﹑堪任兩廣總督一疏。得上�日﹑率泰本當永不敍用﹑旣經略輔臣﹑保爲兩廣總督。特允所舉。著攺過自新以圖報稱。

○轉兵部右侍郎衛周允﹑工部右侍郎李士焜﹑俱爲本部左侍郎。工部左侍郎杜立徳﹑以原銜管兵部右侍郎事。升都察院左副都禦史傅景星﹑爲工部右侍郎。

○設六科漢軍副理事官﹑各二員。

○癸丑。定遠大將軍多羅貝勒吞齊等奏報﹑逆賊僞安西王李定國﹑僞國公馬進忠﹑率馬步賊兵四萬餘。至永州。臣等以西安府兵﹑曁提督總兵官柯永盛兵﹑駐衡州。大軍於二月十三日向永州進發。二十八日﹑抵永州。李定國已遁。度龍虎關而去。又聞僞秦王孫可望親率賊兵來靖州。僞將軍馮雙禮﹑率賊二萬餘來﹑武岡州。大軍於三月初六日﹑自永州向寶慶進發。十五日﹑擒生口問信。具言馮雙禮﹑白文選﹑馬進忠﹑率賊四萬餘﹑營於岔路口三十里外周家坡。孫可望在寶慶。我軍遂宿岔路口。次日前進﹑見賊營於山頂。據地頗險。日暮天雨﹑不便進攻。列陣相抵﹑至夜﹑孫可望率全軍來自寶慶﹑與馮雙禮等軍合。十七日﹑賊眾十萬﹑下山環陣﹑進薄我軍。我軍分兵奮擊。斬殺甚眾。獲馬匹七百餘﹑象一雙﹑軍器無算。捷聞﹑得上�日﹑貝勒等破賊立功﹑深可嘉尙。有功人員﹑著察明議敍。

○乙卯。戶部右侍郎王弘祚疏言。臣原籍雲南永昌府。爲逆賊孫可望盤踞多年﹑未通聲教。今幸特簡輔臣洪承疇﹑相機巢�刀撫。從此立見廓淸。臣謹陳管見﹑仰佐廟謨。一﹑土司黑苗宜撫諭也。一﹑舊黔國公沐天波宜密通也。一﹑智謀將領宜遴選也。一﹑辰州城池宜先恢復也。一﹑滇黔土司﹑宜暫從其俗﹑俟平定後﹑繩以新制也。一﹑糧芻宜厚積也。上以條陳各款﹑有資撫巢�刀﹑令經略輔臣酌行。

○補原任陜西西寧道副使白龍昇﹑爲江西按察使司副使﹑嶺北道。原任湖廣上湖南道副使祖重光﹑爲河南按察使司副使﹑睢陳道。降補原任直隸薊州道副使劉應錫﹑爲山東布政使司參議﹑東兗道。原任直隸易州道副使周日宣﹑爲江西布政使司參議﹑督糧道。攺補原任直隸關內道僉事張篤行﹑爲福建按察使司僉事﹑建南道。原任浙江督糧道僉事張吉士﹑爲浙江按察使司僉事﹑嘉湖道。

○丙辰。雷震先農壇西天門。

○升湖廣右布政使黃紀﹑爲陜西布政使司左布政使。江南糧道右布政使陳極新﹑爲山東布政使司左布政使。河南按察使魏執中﹑爲福建布政使司右布政使。福建按察使王顯祚﹑爲山西布政使司右布政使。陜西楡林道參政白本質﹑爲山東按察使司按察使。陜西隴西道副使於之士﹑爲本省苑馬寺卿。專理馬政。江南池州府知府梁應元﹑爲山東按察使司副使﹑天津道。浙江嘉興府知府李國棟﹑爲本省按察使司副使﹑寧紹道。江南淮海道參議卞三元﹑爲湖廣按察使司副使﹑上荊南道。補原任侍讀王炳昆﹑爲江西布政使司參政﹑督糧道。右贊善李培眞﹑爲江南按察使司副使﹑揚州道。左中允王一驥﹑爲湖廣按察使司副使﹑上湖南道。吏部郎中吳允謙﹑爲江南按察使司副使﹑池太道。編修張弘俊﹑爲湖廣布政使司參議﹑武昌道。胡亶﹑爲江南布政使司參議﹑常鎭道。宋杞﹑爲江南布政使司參議﹑江南督糧道。傅作霖﹑爲江南布政使司參議﹑江北督糧道檢討李廷樞﹑爲浙江布政使司參議﹑督糧道。光祿寺寺丞劉明相﹑爲山西按察使司僉事﹑陽和道。刑部員外郎郁之章﹑爲福建按察使司僉事。漳南道。

○戊午。日生兩珥。

○以三等阿達哈哈番覺羅希福﹑爲宗人府理事官。

○己未。復設江南﹑宣府﹑臨淸﹑薊﹑密﹑鼓鑄鑪共三百四座

○庚申。以李率泰爲兵部尙書﹑兼都察院右副都禦史。總督兩廣軍務。

○以牛錄章京訥稜格﹑爲禮部理事官。

○以故一等精奇尼哈番﹑兼一拖沙喇哈番張珽叔朝午﹑拜他喇布勒哈番達自瑞弟九經。襲職。

○慈寧宮成。遣官祭司工之神。

○廣東左布政使胡章奏言﹑臣蒙簡命﹑司藩粵東。卽星馳赴任。行至中途﹑聞靖南王耿繼茂﹑平南王尙可喜屬下官兵﹑有擄掠鄕紳婦女﹑及占住藩司公署。濫委署官等事。臣思自古親王藩封﹑天子使吏治其國﹑而納其貢稅焉。不得暴彼民也。二王不過以功受封﹑宜仰體聖明愛民至意﹑安地方以安百姓﹑斯爲不負恩命。乃所爲如是﹑臣安敢畏威緘默﹑自負厥職乎。況公署被占﹑臣蒞任無地。伏乞敕下二王﹑還官署以肅體統。釋虜俘以慰孑遺。官民幸甚。疏入﹑命靖南王平南王回奏。

○敕諭喀爾喀部落鄂齊賴土謝圖汗﹑車臣汗﹑丹津喇嘛等曰。前敕令爾等將我巴林人口歸還﹑並遣爲首貝子來朝﹑以謝擅掠巴林牲畜之罪。其逃來之人﹑俟彼時酌處。今抗違前上�日﹑不遣爲首貝子來朝。又不進本年常貢牲畜。不盡償巴林人口。爾等負罪實多。反以歸順朝廷之貝子﹑擅來奏取。昧理甚矣。今縱盡償巴林人口﹑遣貝子來朝﹑其已經投來貝子大臣﹑朕亦不卽遣還。惟將巴林人口盡數歸我﹑且遣貝子來朝﹑庶自此以後﹑再有逃來之人﹑俟彼時酌量施行。否則豈但已投之貝子﹑不卽遣還。凡貝子大臣來歸者﹑卽盡收養且寵以富貴矣。

○辛酉。諭內院。綸扉爲機密重地﹑事務殷繁。宜選賢能﹑以宏匡贊。每院應各設漢官大學士二員。著吏部詳察實行﹑確舉堪任者奏聞。爾內院卽傳諭行。

○內院題請以翰林五品以下官﹑提督直隸﹑江南﹑江北﹑學政。其學習滿書者不差。報可。

○先是﹑皇太后違和。太醫院拜他喇布勒哈番雷鳴徳﹑進藥有效。至是﹑特加雷鳴徳﹑三等阿達哈哈番。

○以有疾致仕三等阿達哈哈番壯世坤子以敬﹑故拜他喇布勒哈番胡雄子永泰﹑各襲職。

○敍山海關歸順獻城功。授平西王屬下都司劉世魁﹑劉登科﹑王承允﹑穆景貴﹑髙及第﹑張懷珍﹑趙時振﹑王傑﹑張善政﹑李成功﹑李文耀﹑張夢紳﹑詹伯龍﹑周士登﹑張耀遠﹑馬介﹑張得義﹑朱克什土﹑婁聲遠﹑丁朝用﹑劉國相﹑劉芳﹑張國友﹑王順賢﹑劉友直﹑韓邦寧﹑張勇﹑周宗堯﹑項朝輔﹑蕭勛﹑陳旭﹑閔廷元﹑朱勇﹑曹鳳云﹑蔡士龍﹑綫惟明﹑劉應武﹑閔光先﹑馬良﹑俱爲拜他喇布勒哈番。守備羅朝宸﹑董捍國﹑談大綱﹑董永吉﹑鄭材﹑張國紋﹑張蘊﹑秦大才﹑魯廷良﹑傅天徳﹑章師顏﹑張國文﹑張天成﹑王維屏﹑羅景先﹑張印﹑鄭璽﹑陳弘道﹑葉時秀﹑魏雲程﹑綫志潔﹑唐懋徳﹑魏民譽﹑董定邦﹑常友名﹑崔登科﹑髙應武﹑於起龍﹑王承元﹑崔成福﹑王式選﹑汪起潛﹑李萬良﹑盛振﹑姚彪﹑蕭得功﹑張邦棟﹑朱景亮﹑藍應龍﹑王治國﹑李承科﹑龍友名﹑梁天植﹑王登云﹑牟國棟﹑周成武﹑孫榮﹑程弘勛﹑劉國友﹑王欽明﹑靳裕國﹑滕善性﹑俱爲拖沙喇哈番。

○贈陣亡都司蘇尙義﹑鄭輔﹑陳廷佑﹑李朝烈﹑左子佑﹑吳景懋﹑俱爲拜他喇布勒哈番。以尙義子國忠﹑輔子弘訓﹑廷佑子希堯﹑朝烈子輔惠﹑子佑子光訓﹑景懋子乘鰲﹑各襲職。守備蔣守廉﹑王士華﹑劉輔朝﹑濮尙武﹑王宗武﹑祖孚望﹑朱起鳳﹑王弘儒﹑趙應元﹑談天授﹑俱爲拖沙喇哈番。以守廉弟守道﹑士華子承蔭﹑輔朝子志龍﹑尙武子西珠﹑宗武孫守震﹑孚望兄聲穆﹑起鳳子天寶﹑弘儒弟弘義﹑應元子國麒﹑天授子舒忠﹑各襲職。病故都司髙雲龍﹑王國瑜﹑王光表﹑何官﹑俱爲拜他喇布勒哈番。以雲龍子顯第﹑國瑜子秉鈞﹑光表子友名﹑官子能﹑各襲職。守備呂孟吉﹑周邦泰﹑郭近功﹑曹國鼎﹑黃天祿﹑朱三重﹑張萬倉﹑張永芳﹑盛得俊﹑王文蔚﹑邴國珍﹑羅景奎﹑俱爲拖沙喇哈番。以孟吉子友伏﹑邦泰弟邦寧﹑近功子世傑﹑國鼎弟國鼐﹑天祿子有亮﹑三重弟三智﹑萬倉子世勛﹑永芳弟永華﹑得俊子奇英﹑文蔚弟文盛﹑國珍叔時薦﹑景奎子自文﹑各襲職。查天成旣襲伊叔成功職。以其弟天福﹑襲其拜他喇布勒哈番。

○壬戌。以啟心郎張思堯﹑爲戶部理事官。

○贈江西殉難袁州府知府於躍龍﹑爲光祿寺卿。蔭一子入監讀書。

○經略大學士洪承疇疏言。江西九江道胡全才﹑江南漕道遠廓宇﹑降調山西右布政使。於時躍﹑原任禦史降調外用王佐﹑兵馬司指揮陳正中﹑山西平陽府知府張雲龍﹑陜西寧羌州知州趙燾﹑革職山東按察使王任重﹑懷來道張昌允﹑才力堪任。請發往軍前效用下部速議。

○復原任吏科左給事中劉楗職。以科臣魏象樞等﹑奏其從前被譴事冤故也。

○吏部奏言。滿洲﹑蒙古﹑漢軍官員。有管旗下事者。有在部院理事熟練者。不便照漢官一例丁憂。議於在家居喪一月。卽出辦事。仍私居持服三年。從之。

○旌表孝子﹑山東濟南府齊河縣民馬朝才﹑河南閿鄕縣生員張灝﹑節婦﹑福建閩縣民黃時妻陳氏﹑山東掖縣民周學古妻王氏﹑肥城縣民史明徳妻曹氏﹑歷城縣民邵允升妻王氏﹑長山縣生員王席正妻髙氏﹑曲阜縣民孔貞礎妻顏氏﹑堂邑縣生員許璞妻胡氏﹑江南六合縣生員沈啟元妻葉氏﹑長洲縣民聶應葵妻黃氏。榮大章妻杜氏。吳江縣民董才妻李氏﹑武進縣民劉士璋妻榮氏﹑宜興縣生員路遵妻顧氏﹑江陰縣生員袁永康妻顧氏﹑靖江縣民朱維炓妻郁氏﹑江都縣民陳治道妻寧氏﹑陜西三原縣民田富民妻李氏﹑嶽文魁妻梁氏﹑烈婦﹑山東膠州民張續淸妻匡氏﹑生員匡山

�美妻髙氏﹑昌樂縣民張大美妻劉氏﹑卽墨縣民宋徳抒妻黃氏﹑文登縣民劉榮允妻李氏﹑河南洛陽縣民董維翰妻葉氏﹑永寧縣民張倫妾石氏﹑孫婦郭氏﹑新安縣民呂維禔妻楚氏﹑烈女﹑山東臨邑縣許聘郝尙仕賈氏女﹑各給銀建坊如例。

○癸亥。諭內院。朕稽考官制。唐虞夏商﹑未用寺人。自周以來﹑始具其職。所司者﹑不過閽闥灑掃使令之役。未嘗幹豫外事。秦漢以後﹑諸君不能防患﹑乃委以事權﹑加之爵祿﹑典兵干政﹑流禍無窮。豈其君盡闇哉。緣此輩小忠小信。足以固結主心。日近日親﹑易致潛持朝政。且其伯叔弟侄﹑宗族親戚﹑實繁有徒。結納縉紳。關通郡縣。朋比夤緣﹑作姦受賄。窺探喜怒﹑以張威福。當宮庭邃密﹑深居燕閒﹑稍露端倪﹑輒爲假托。或欲言而故默。或借公以行私。顚倒賢姦﹑混淆邪正。依附者巧致雲霄。迕抗者謀沈淵阱。𨿽有英毅之主﹑不覺墮其術中。權旣旁移﹑變多中發。歷觀覆轍﹑可爲鑑戒。但宮禁役使﹑此輩勢難盡革。朕酌古因時﹑量爲設置。首爲乾淸宮執事官。次爲司禮監。禦用監。內官監。司設監。尙勝監。尙衣監。尙寶監。禦馬監。惜薪司。鐘鼓司。直殿局。兵仗局。滿洲近臣﹑與寺人兼用。各衙門官品﹑𨿽有髙下。寺人不過四品。凡系內員非奉差遣。不許擅出皇城。職司之外﹑不許干涉一事。不許招引外人。不許交結外官。不許使弟侄親戚﹑暗相交結。不許假弟侄等人名色﹑置買田屋﹑因而把持官府﹑擾害人民。其在外官員﹑亦不許與內官﹑互相交結。如有內外交結者﹑同官覺舉。院部察奏。科道糾參。審實一並正法。防禁旣嚴﹑庶革前獘。仍明諭中外﹑以見朕酌用寺人之意。內院卽傳諭該衙門遵行。著刊刻滿漢字告示。自王以下﹑以及官吏軍民人等﹑咸宜知悉。

○賜柰曼部落達爾漢郡王阿罕等﹑宴於驛館。

閏六月。甲子朔。西納國師班著爾盆錯﹑奉貢請襲。賜名通慧淨覺國師。給之敕印。

○丙寅。以吏部尙書成克鞏﹑爲內翰林祕書院大學士。禮部左侍郎張端﹑爲內翰林國史院大學士。吏部右侍郎劉正宗﹑爲內翰林弘文院大學士。

○升湖廣左布政使林徳馨﹑爲都察院左副都禦史。兵部左給事中陳調元﹑爲刑科都給事中。刑科左給事中周之桂﹑爲兵科都給事中。攺庶吉士張璇﹑爲兵科給事中。

○廷試官貢監生李維楓等﹑一百七人。

○戊辰。都察院左都禦史金之俊﹑以老病乞休。慰畱之。

○以鑲紅旗一等護衛羅多禮﹑爲護軍參領。

○賜經略洪承疇敕曰。玆以湖南兩廣地方﹑底定已久。滇黔阻遠﹑聲教罕通。不逞之徒﹑未諭朕心。時復煽惑蠢動漸及湖南。以致大兵屢出﹑百姓未獲寧息。朕承天愛民﹑不忍勤兵黷武。困苦赤子。將以文徳綏懷﹑歸我樂宇必得夙望重臣﹑曉暢民情。練達治理者。假以便宜﹑相機巢�刀撫﹑方可敉寧。徧察廷臣﹑惟爾克當斯任。前招撫江南﹑奏有成效。必能肅將朕命﹑綏靖南方。玆特命卿經略湖廣﹑廣東﹑廣西﹑雲南﹑貴州等處地方﹑總督軍務﹑兼理糧餉﹑聽擇扼要處所駐札。應巡歷者﹑隨便巡歷。總督應關會者﹑必咨爾而後行。爾所欲行若系緊密機務。許爾便宜行事。然後知會巡撫﹑提督﹑總兵以下﹑聽爾節制。兵馬糧餉﹑聽爾調發。文官五品以下﹑武官副將以下﹑有違命者﹑聽以軍法從事。一應撫巢�刀事宜﹑不從中制。事從具疏報聞。滿兵畱徹﹑俟到日酌妥﹑卽行具奏。事關藩王及公者﹑平行咨會。相見各依賓客禮。文武各官﹑在京在外﹑應於軍前及地方需用者﹑隨時擇取任用。所屬各省官員。升轉補調﹑悉從所奏。撫﹑鎭﹑道﹑府等官﹑有地方不宜﹑才品不稱﹑應另行推用者﹑一面調補﹑一面奏聞。吏兵二部﹑不得拘例掣肘。應用錢糧﹑卽與解給。戶部不得稽遲。如緊急軍需﹑撥解未到﹑卽與就近藩司﹑榷關行文取用﹑具疏奏聞。其歸順官員﹑內外酌量題錄。投降兵民﹑隨宜安插。事會可乘﹑卽督兵進取。時宜防守。則愼固封疆。各處土司﹑已順者加意綏輯。未附者布信招懷。四川﹑江西﹑河南﹑陜西地方﹑鄰近湖廣﹑應有兵事相關者﹑移文總督巡撫﹑犄角策應。卿受玆委任﹑務開誠布公﹑集思廣益。收拾智勇。毋爲逆黨所誘。綏輯窮黎。毋爲貪官所苦。進戰﹑則得地以守。固守﹑則出奇以戰。練士卒在平時。選賢良置要地。務使滇黔望風來歸。官民懷徳恐後。庶稱朕誕敷文教至意。功成之日﹑優加爵賞。地方旣定﹑詳籌善後。卽命還朝﹑慰朕眷懷。爾其欽哉。

○贈四川殉難下東道僉事王興國﹑爲光祿寺少卿﹑蔭一子入監讀書。

○贈湖廣殉難南漳縣知縣姚延儒﹑爲本省按察使司僉事﹑蔭一子入監讀書。儒學訓導賀泰來﹑爲國子監學錄。典史濮昌國﹑爲河南濟源縣主簿。各祭葬如例。

○壬申。增設宗人府漢啟心郎一員。

○贈故江西巡撫右副都禦史夏一鶚﹑爲兵部右侍郎﹑蔭一子入監讀書。

○予廣東殉難香山縣知縣張令憲﹑祭葬如例。

○敍徵湖南廣西軍功。加都督同知管廣西提督總兵官事綫國安﹑左都督。署總兵管左翼總兵官事馬雄﹑都督同知。都督同知管右翼總兵官事全節﹑右都督。

○甲戌。以皇太后移居慈寧宮﹑遣官祭告太廟。

○乙亥。皇太后移居慈寧宮。是日﹑皇太后儀仗全設宮門外。固倫公主﹑和碩福金以下﹑多羅貝勒女多羅格格﹑輔國公妻﹑固山額眞尙書﹑及精奇尼哈番等官妻以上。俱朝服齊集於皇太后宮門東。辰刻。皇太后禮服出宮﹑乘輦。儀仗前導。作樂。往慈寧宮。兩妃大門外乘輿﹑隨皇太后輦行。諸福金﹑及格格﹑諸大臣妻﹑亦序列隨至慈寧門外肅立。皇太后兩妃入宮﹑福金等退立原集處﹑禮部官奏皇太后移慈寧宮訖。上禮服出宮﹑乘輦出西翼門。內大臣﹑及侍衛朝服﹑隨至慈寧宮東旁門。上降輦﹑進慈寧門肅立﹑奏請行禮。皇太后禮服﹑禦慈寧宮寶座。奏樂。上進前立。內大臣列慈寧門外階上。侍衛立階下。鳴贊官贊禮。上行三跪九叩頭禮。內大臣侍衛隨行禮。畢。上退立東階。奏請皇太后還宮。奏樂。皇太後進宮。上仍至降輦處乘輦﹑回宮。固倫公主﹑福金﹑格格﹑及諸大臣妻﹑至慈寧門序立。奏請行禮。皇太后禮服﹑復禦慈寧宮寶座。奏樂。固倫公主﹑福金﹑格格﹑及諸大臣妻前進行禮。禮畢。兩妃至﹑坐於皇太后寶座旁椅。公主﹑福金﹑格格﹑及大臣妻﹑進慈寧宮內兩旁列坐。設大宴。

○以都察院左都禦史金之俊﹑爲吏部尙書。內翰林祕書院學士呂宮﹑爲吏部右侍郎。內翰林國史院學士髙珩﹑爲禮部右侍郎。轉禮部右侍郎呂崇烈﹑爲本部左侍郎。

○以左春坊左諭徳程芳朝﹑提督順天等府學政。內翰林弘文院侍讀藍潤﹑提督江南江安等處學政。內翰林國史院侍講石申﹑提督江南淮揚等處學政。

○授陣亡署章京張正學子永鵬﹑爲拖沙喇哈番。

○丙子。詔停止將材武舉﹑不準推用。

○兵部議覆巡視中城監察禦史王秉乾疏言。凡自首投誠者﹑悉隸興屯道。授以無主荒田。聽其挈家耕種爲業。報可。

○丁丑。予殉難湖廣桃源縣知縣鄭朝肅﹑典史王應星﹑各祭一次。

○戊寅。廣東巡按楊旬映疏奏。孝子廣州府南海縣生員鄺學錦父洪勛染病﹑學錦祈天﹑請以身代。取父糞親嘗。父歿﹑哀毀骨立。節婦﹑惠州府河源縣民陳慶公妻林氏﹑嫁四載。夫歿﹑氏懷妊六月﹑後生子斯才﹑教之成名。苦節五十九年。俱請照例旌表。事下所司。

○授故謙郡王瓦克達庶子哈爾撒﹑劉格﹑俱爲三等奉國將軍品級。

○己卯。補原任吏科左給事中劉楗﹑爲兵科左給事中。轉刑科右給事中孫珀齡﹑爲本科左給事中。升禮科給事中劉余謨﹑爲刑科右給事中。

○以屢敗逆賊金聲桓﹑王徳仁﹑及破李成棟功。加左都督南贛總兵官胡有升﹑太子太保。

○諭吏部。此後凡敍軍功者﹑不得竟將功牌啟奏。必具疏以進。

○庚辰。諭內三院。考之洪範﹑作肅爲時雨之徵。天人感應﹑理本不爽。朕朝夕乾惕﹑冀迓時和。乃玆者霪雨匝月﹑�山戊不�事堪憂。都城內外﹑積水成渠。房舍頹壞。薪桂米珠。小民艱於居食。婦子嗷嗷。甚者傾壓致死。深可軫念。揆厥由來﹑皆朕不徳所致。朕當一意修省﹑祗懼天戒。爾大小臣工﹑俱宜各盡職業。共圖消彌。京城內外﹑該部確察被菑戶口﹑據實登聞在外督撫﹑凡有水菑地方﹑皆察明被菑分數﹑具奏請卹以昭朝廷軫卹窮黎實意。爾內院卽傳與該部遵行。

○禮部奏言。霪雨不止﹑房屋傾塌﹑田禾淹沒。請行順天府祈晴。得上�日﹑天雨連綿。民生可念朕當躬先修省。大小臣工﹑各宜盡職補過﹑以圖感格天心。祈晴事宜﹑著卽虔恪舉行。毋事虛文。

○辛巳。賜經略大學士洪承疇蟒朝衣袍帽帶靴襪。松石嵌撒袋弓矢﹑鞍轡二副﹑馬五匹﹑及洪承疇奏請同往之精奇尼哈番以下﹑拖沙喇哈番以上﹑李本深等八十七員﹑賞朝衣袍帽帶撒袋弓矢刀鞍轡馬匹有差。

○升他赤哈哈番許朝聘﹑爲都察院啟心郎。

○敍固山額眞一等伯墨爾根侍衛李國翰破王永彊劉文秀等賊軍功﹑升爲三等侯。

○前以恩克布襲寧塔哈一等阿達哈哈番。至是奪其職﹑以兄之子石特庫襲之。

○以平西王屬下﹑故二等阿達哈哈番兪弘仁弟弘聲﹑劉魁兄之子應祥﹑項友功兄之子鴻允﹑三等阿達哈哈番馮明道子兆祥﹑門世藩子文炳﹑張其偉子炳﹑年老致仕三等阿達哈哈番劉三重子進﹑劉芳名子時貞﹑王奏捷弟永靜﹑各襲職。

○壬午。升主事劉格﹑爲宗人府啟心郎。

○丙戌。裁山海副將一員。兵六百名。遵化副將一員。兵四百名。山海道中軍一員。標兵一百名。太平﹑喜峯﹑馬蘭﹑松棚等南臺守備四員。攺設遵化遊擊一員。

○設江西省城守水師兵﹑一千二百名。

○戊子。升侍讀學士梁淸標﹑爲內翰林祕書院學士。少詹事傅以漸﹑爲內翰林國史院學士。起用都察院左都禦史趙開心﹑爲原官。

○贈殉難福建建安縣知縣李永華﹑爲本省按察使司僉事﹑蔭一子入監讀書。

○南贛巡撫右副都禦史兼兵部左侍郎劉武元引疾請假。允之。

○琉球國中山王世子尙質遣使表貢方物﹑兼繳故明敕印。

○戶科給事中周曾發奏言。頃者肇建乾淸宮。皇上念財用而惜民力。特出內帑﹑無累百姓。大小臣工﹑誰不感服。但數月以來。菑祲疊見。前者雷毀先農壇門﹑警戒甚大。近又霪雨連綿﹑沒民田禾。壞民廬舍。露處哀號慘傷滿目。此實數十年來﹑未有之變也。臣伏讀上諭云。朕當一意修省﹑祗懼天戒。爾大小臣工﹑俱宜各盡職業﹑共圖消弭。皇言及此﹑卽堯之所爲洚水儆予。禹之所爲民溺由已。不是過也。但堯禹之時﹑汜濫爲菑。一則茅茨土階。一則卑其宮室。臣竊考五行之數﹑土不能制水。則水濫。水濫則土陷而木浮。皇上方有事於土木﹑而天心之示警者匪一端。臣竊謂暫宜緩者此也。況皇上軫念民艱。所在菑荒錢糧﹑悉行蠲免。則入額已減。楚粵滇黔﹑正在用兵。則所出更多。所恃者﹑僅天府之積。而乃大發。帑金﹑臣不能不鰓鰓過計耳。伏祈聖明俯兪暫緩﹑俟來�山戊不�興工﹑以副上天之仁愛﹑以寬國家之物力。畱此金錢﹑以待封疆萬一之需。眞修省之實事也。得上�日﹑所奏是。但明年方向﹑不宜起建。故於今�山戊不�擇吉應期耳。

○己丑。以涼步輦成。遣官祭司輦之神。

○壬辰。宴土默特部落貢使甲喇章京杜稜等於禮部。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十七

順治十年。癸巳。秋七月。甲午朔。享太廟上親詣行禮

○乙未敍恢復廣東功加巡撫廣東都察院右僉都禦史李棲鳳兵部右侍郎巡撫南贛兵部左侍郎兼都察院右都禦史劉武元太子太保兵部尙書

○考授兵部主事孔自洙﹑爲福建按察使司僉事。刑部主事郜煥元﹑爲湖廣按察使司僉事。禮部主事李愫﹑爲河南按察使司僉事。戴京曾﹑爲山東按察使司僉事。戶部主事諸舜發﹑爲陜西按察使司僉事。俱提調學政。

○丁酉。都察院左都禦史屠賴等奏言臣等捧讀雨潦修省上諭。仰見皇上洞悉百姓疾甘卹民之意切矣憶太祖﹑太宗時﹑上天垂象甘霖屢沛者以皆合天道而行也今上天仁愛微災示儆正啟皇上增修厥徳﹑以登至治臣等謂宜集思廣益日與內外大臣講究正道弘納讜言庶可以合天意而順人心也。向來部院事務﹑俱諸臣面近見本章﹑時有寺人接進﹑臣子不得進見。萬一漸爲成例﹑則君臣之間﹑恐致疎遠矣。今修造乾淸宮﹑設立司禮監等衙門二事﹑𨿽屢經奉上�日臣等竊有管見。蓋軍民饑苦尙未休息邊境盜賊﹑大兵徵巢�刀﹑尙未掃除。所需錢糧不貲。京中養給官兵﹑未有餘積。去�山戊不�南方亢旱﹑北地水澇。今年六月﹑大雨連綿。房舍傾頹﹑田禾淹沒。民間疾苦﹑昭然可見。宜暫停乾淸宮工。以此項錢糧﹑給養軍民俟盜息民安﹑修造未爲晚也。至前代﹑不似我朝有內大臣侍衛各官。故設立寺人衙門。我朝左右有內大臣侍衛隨從。內務有包衣大人章京管理。今奉上諭設立司禮監等衙門﹑寺人與近臣兼用。夫宮禁使令﹑固不可無寺人﹑但不必專立衙門名色。祇宜酌量﹑與近臣兼用﹑以供使令可也。疏入得上�日﹑此所奏是但朕因連日違和未得接見大臣。必不沿爲成例。乾淸宮乃朕所居處工價物料﹑俱經備辦。擇吉興工。已有前上�日。今總管內事乃勛舊。大臣忠誠爲國。朕自無慮。萬一有如冷僧機其人者﹑專權作獘何以防察因分設衙門使各司其事庶無專擅欺朦之患。衙門𨿽設悉屬滿洲近臣掌管事權不在寺人且所定職掌﹑一切政事毫無干預與歷代迥不相同著仍遵前上�日行

○宴歸化城。土默特部落進貢甲喇章京杜稜等於禮部。

○戊戌。和碩叔鄭親王傳集諸王貝勒貝子內大臣﹑固山額眞﹑內院大學士﹑六部都察院堂官會議﹑以今年雨澇異常奏。請暫停宮殿工程以錢糧賑濟軍民上曰王等所奏甚是宮殿以及各項工程﹑俱令停止。以休養軍民各處田地著速行踏勘賑濟事宜﹑勿得延緩。自諸王以至各官凡祭祀飲食槪宜從儉。朕亦自圖節省。如有積谷富室願捐助者﹑聽其捐助戶部登記數目。著與獎勵。卽一體通行傳諭

○升四川道監察禦史秦世楨﹑爲大理寺寺丞。河南道監察禦史張中元﹑爲光祿寺少卿。鴻臚寺少卿王綱肅﹑爲鴻臚寺卿。

○己亥。定和碩公主婿和碩額駙頂帶﹑與鎭國公秩同。

○辛丑。以總督倉場戶部侍郎宜永貴﹑爲兵部右侍郎兼都察院右僉都禦史﹑巡撫南贛汀韶惠潮郴桂提督軍務

○壬寅。吏科右給事中王禎奏言﹑邇者霪雨爲災﹑河水汛濫。沿河一帶﹑城郭廬舍﹑漂沒殆盡。直隸被水諸處萬民流離扶老攜幼。就食山東。但逃人法嚴﹑不敢收畱流民啼號轉徙乞敕下該督撫﹑行文各屬。使流民各投供單明書籍貫家口﹑無隱匿逃人甘結。該管官照單安置庶可救此數萬生靈下所司速議。

○復被革二等阿達哈哈番西漢原職以自辯得白也

○以故三等阿達哈哈番阿哈占子阿海﹑嚴布盧弟之子額爾格﹑拜他喇布勒哈番﹑兼一拖沙喇哈番布爾賽子色勒﹑拖沙喇哈番唐龍弟國﹑陣亡三等阿達哈哈番李汝通子永成各襲職

○擢知縣彭長庚﹑李騰龍﹑爲吏科副理事官。徐必進﹑扈申忠﹑爲戶科副理事官。房萬達﹑陳洪柱﹑爲禮科副理事官。孫蘭﹑張學禮﹑爲兵科副理事官。程可進﹑張時成﹑爲刑科副理事官。陳秉彜﹑李登第﹑爲工科副理事官

○甲辰。宴外藩蒙古二十七旗聽事頭目隨從人於禮部

○乙巳。擢內國史院中書舍人李裀﹑爲禮科給事中。河南中牟知縣晉淑軾﹑爲兵科給事中。中書科中書舍人陳忠靖﹑爲刑科給事中。內祕書院中書舍人翁自涵﹑浙江桐廬知縣張王治﹑俱爲工科給事中。

○丙午。諭內三院。朕奉聖母面諭。予居深宮之中﹑不聞外事。近知雨潦爲災房舍傾頹田禾淹沒。兵民困苦深可憫惻。特發宮中節省銀八萬兩賑濟滿漢兵民。朕仰承慈上�日。命爾等傳諭戶工二部卽將發去銀兩查照被災輕重酌量散給。仍設法稽察毋致侵冒朦混務俾貧苦之人均沾實惠以昭聖母徳意

○戊申。中元節。遣官祭四祖陵﹑福陵﹑昭陵

○庚戌。皇第二子福全生。

○索倫部落巴達克圖等進﹑貢貂皮。宴賚如例。

○辛亥。諭內三院。朝廷設立言官。原爲繩愆糾繆事關朕躬﹑尙許直言無隱況諸司過失理當糾舉其言果當﹑宜虛心靜聽。卽言有未當﹑止宜分晰事理﹑聽候朕裁豈容私逞報復近見科臣言事該部回奏﹑輒援引律文欲以箝制言官﹑自匿已非若如此﹑是使人不敢指摘。任意所爲而上無由知殊負朕任人求治之心向來未經申飭﹑不諳規矩。姑不深究以後斷宜切戒。言官論事﹑亦須明白確指。不得摭拾風影挾私妄訐。著通行嚴飭。爾內院卽傳諭行。

○以戶部侍郎馬鳴偑﹑爲總督倉場侍郎。

○升內翰林弘文院侍講沙澄﹑爲國子監祭酒。

○升正白旗漢軍甲喇章京賽音達禮﹑正紅旗漢軍甲喇章京王國雄﹑各爲本旗梅勒章京

○甲寅。以都察院副都禦史範達禮﹑爲戶部侍郎

○以鑲紅旗滿洲阿達哈哈番赫爾素﹑爲甲喇章京

○升河南河南府知府楊所修﹑爲江南按察使司副使﹑鳳宿道磁州知州沈秉公爲江南按察使司僉事﹑潁州道。

○乙卯。命內翰林國史院學士傅以漸教習庶吉士

○升詹事府少詹事胡兆龍﹑爲詹事兼內翰林祕書院侍讀學士。侍讀學士李奭棠﹑爲詹事府少詹事兼內翰林國史院侍講學士。侍讀學士梁淸寬﹑爲詹事府少詹事兼內翰林弘文院侍講學士。侍講學士陳爌﹑爲內翰林弘文院侍讀學士。黃志遴﹑爲內翰林祕書院侍讀學士。左春坊左庶子楊思聖﹑爲內翰林國史院侍讀學士。右春坊右庶子夏敷九﹑爲內翰林祕書院侍講學士。侍讀李霨﹑爲內翰林國史院侍講學士。艾元徵﹑爲左春坊左庶子兼內翰林祕書院侍讀。侍講莊冋生﹑爲右春坊右庶子兼內翰林弘文院侍講。右春坊右諭徳周啟寯﹑爲內翰林祕書院侍讀。司經局洗馬馮溥﹑爲內翰林國史院侍讀。左春坊左中允卓彜﹑爲內翰林祕書院侍讀。黃機﹑爲內翰林弘文院侍講。右春坊右中允李目﹑爲右春坊右諭徳兼內翰林弘文院修撰。章云鷺﹑爲司經局洗馬兼內翰林國史院修撰﹑國子監司業王熙﹑爲左春坊左中允﹑兼內翰林祕書院編修。左春坊左贊善方懸成﹑爲左春坊左中允﹑兼內翰林弘文院編修。左敬祖爲右春坊右中允﹑兼內翰林祕書院編修。右春坊右贊善何采﹑爲右春坊右中允兼內翰林國史院編修。檢討李中白﹑爲左春坊左贊善兼內翰林祕書院檢討。編修姜元衡﹑爲左春坊左贊善兼內翰林弘文院檢討。王淸﹑爲右春坊右贊善﹑兼內翰林祕書院檢討﹑張士甄﹑爲右春坊右贊善﹑兼內翰林國史院檢討

○更定出徵諸王及各官每月廩給。和碩親王﹑二百兩。多羅郡王﹑一百兩。多羅貝勒﹑五十兩。固山貝子﹑四十兩。鎭國公﹑輔國公﹑異姓公﹑各二十五兩。固山額眞侯﹑伯﹑各二十兩。梅勒章京﹑護軍統領﹑前鋒統領﹑精奇尼哈番﹑各十四兩。署梅勒章京﹑護軍統領﹑誇蘭大﹑阿思哈尼哈番學士﹑各十兩。護軍參領﹑前鋒參領﹑驍騎甲喇章京﹑阿達哈哈番侍讀學士﹑各七兩。署護軍參領﹑前鋒參領﹑驍騎甲喇章京﹑拜他喇布勒哈番理事官﹑各五兩。牛錄章京﹑副理事官主事前鋒侍衛拖沙喇哈番﹑各四兩。拖沙喇哈番品級官﹑以護軍校驍騎校委署章京﹑以護軍校委署前鋒侍衛內院他赤哈哈番筆帖式哈番﹑各三兩。內有官小而所管職掌大者照職掌支給官大而所管職掌小者﹑照官支給

○戶部會同九卿議奏﹑疏通錢法。以後鑄錢﹑務照定式。每文重一錢二分五釐。精工鑄造背面鑄一釐兩字。每千文作銀一兩。嚴飭內外上下﹑畫一通行如有不遵者﹑治以重罪。其見行舊錢﹑原有髙低厚薄不等﹑難以彊齊。一切貿易﹑似應暫從民便至外省錢法應責成右布政使專督嚴查。得上�日﹑錢法難行皆因設鑪太多。鑄造不精所致。見今官鑄該部酌減鑪座﹑務要精工如式。背面添一釐二字。上下通行。有不遵者依律治罪已行制錢﹑姑從民便。各省責成右布政使專理設法稽察。聞向來官鑪夾帶私鑄﹑尢爲病國。再犯者﹑照枉法贓坐罪。其私鑄姦民﹑不時嚴緝。若仍前違犯。事發並該地方官根究重處

○丙辰。宴喀爾喀部落土謝圖汗貢使巴燕等於禮部

○升江寧副使林天擎﹑爲湖廣布政使司參政﹑管左布政使事廣東按察使曹國柄﹑爲湖廣布政使司右布政使。

○湖廣沅州總兵官韓友卒。

○丁巳。封和碩肅親王庶子郭泰﹑渥黑訥﹑爲輔國將軍。

○己未。以梅勒章京張朝璘﹑爲都察院副都禦史。

○以阿達哈哈番薩爾唐﹑爲戶部理事官。

○補服闋原任鴻臚寺少卿夏爚如原官

○庚申。諭內三院。廣東賊勢潰散﹑地方漸平。且去湖南遼遠。應專任兩王﹑及該督撫料理。江西切近湖南。一應用官調兵事宜﹑時有關涉。袁州﹑吉安﹑一帶餘賊未靖。應撫輯巢�刀禦﹑著經略輔臣洪承疇兼理。敕印卽與換給。爾內院卽傳諭行。

○辛酉。命多羅安郡王嶽樂﹑爲宣威大將軍。統領官兵﹑戍防歸化城。賜之敕諭曰。敕諭多羅安郡王嶽樂等。今聞喀爾喀部落相約﹑舉兵內向。亟宜預防。玆命爾爲宣威大將軍﹑屯駐歸化城。爾受命督師﹑一切軍務﹑悉與眾將商酌﹑相機而行。毋謂已能而拂眾。毋恃兵彊將勇而輕敵。營壘偵候﹑敬愼勿懈。錄功務實行法務斷。儻喀爾喀兵至﹑因利乘便﹑攻其不備。儻敵兵勢眾﹑速行馳奏﹑以便益兵勿輕易疎失。務保我師﹑以圖破敵。行間功罪﹑分別奏聞其各官小過﹑驍騎校﹑護軍校以下﹑應處分者﹑卽與眾將商酌處分。欽哉毋怠

○刑科給事中陳忠靖疏言﹑伏讀上諭云。朕朝夕乾惕﹑冀迓時和。一意修省﹑祗懼天戒。臣愚以爲遇災知儆﹑徒言修省﹑尙屬虛文若不速開經筵於前代所以格天勤民之學﹑實實講求﹑終無禆益。蓋徳不日進﹑則必日退。義理之言日疎﹑則逸樂之事日親。卽皇上萬幾之暇﹑未嘗不讀書稽古然聆言察理﹑因事納忠﹑皆於經筵是賴臣又讀上諭云。著工部卽將文華殿起造﹑以便講求古訓繼又以錢糧不敷﹑暫許罷工。如此因循﹑恐非汲汲求治之盛意也。請於太和殿前後左右﹑擇閒曠殿閣一處﹑酌定每月講學日期。令輔臣講官﹑盡心啟導。不必效前代經筵故事﹑儀制畢舉﹑以爲美觀則天下幸甚上以其懸揣沽名。責令回奏。

○癸亥。河南巡撫吳景道﹑以老疾乞休。允之。

○予衍聖公孔興燮妻馮氏﹑祭葬如例。

○河道總督楊方興﹑再疏乞休。不允

八月。甲子朔。喀爾喀部落額爾徳尼哈談巴圖魯等貢馬宴賚如例。

○陜西紫陽縣大雨水蝗

○乙丑。夕月於西郊。遣刑部尙書覺羅巴哈納行禮

○丁卯。遣大學士額色黑﹑祭先師孔子

○戊辰。祭大社﹑大稷﹑上親詣行禮

○辛未。降蘇松巡按李成紀三級調外用以按差停止已久﹑成紀畱滯地方且違法市恩﹑欲爲貪官胡必泓等脫罪故也。

○以右贊善曹本榮﹑爲國子監司業。

○壬申。太宗文皇帝忌辰。遣官祭昭陵。

○甲戌。太祖武皇帝忌辰。遣官祭福陵。

○丙子。以河北總兵官孔希貴年老。勒令致仕。

○丁丑。先是睿王多爾衮專政。潛有異志。上嘗幸睿王邸第﹑隨駕內大臣﹑及侍衛等﹑不及二十人。一等侍衛喀蘭圖聞之。懼有叵測。急歸家。挾弓矢追從﹑密爲防衛。至是﹑上嘉其忠誠不怖死﹑特賞十丁之莊一。鞍馬全副。銀五百兩。升二等阿達哈哈番﹑爲一等阿達哈哈番。

○戊寅。以一等侍衛覺羅馬克蘇﹑爲宗人府理事官。調兵部啟心郎祁徹白﹑爲戶部啟心郎。

○贈殉難湖廣靖州知州沈一恆﹑爲本省布政使司右參議。蔭一子入監讀書。

○壬午。以太宗皇帝第十四女和碩公主﹑下嫁平西王吳三桂子應熊

○平南王尙可喜等奏報﹑官兵恢復化州﹑及吳川縣。下所司知之。

○甲申。更定武職品級。省城掌印都司﹑從二品。參將﹑正三品。遊擊都司僉書省屯操都司﹑行掌印都司﹑行屯操都司﹑俱從三品。守備﹑正四品。署守備﹑從四品。守禦所千總﹑正五品。衛千總﹑從五品。

○刑部題朝審事宜日期﹑於霜降後十日舉行。將情實矜疑有詞各犯﹑分爲三項﹑俱具一本請上�日。其情實各犯﹑奉有禦筆勾除者﹑方行處決。在外則督撫會同三司﹑查應決囚犯﹑酌量行刑其餘仍監候奏聞。直隸地方﹑則刑部差司官二員﹑前往會同督撫審決。從之。

○丙戌。起原任巡撫陜西都察院右副都禦史雷興﹑仍以前銜巡撫河南。

○丁亥。大學士馮銓﹑陳名夏﹑成克鞏﹑張端﹑劉正宗奏言﹑今日禮部諸臣﹑至內院恭傳上諭﹑察前代廢後事例具聞﹑臣等不勝悚懼。竊惟皇后母儀天下﹑關系甚重。前代如漢光武﹑宋仁宗﹑明宣宗﹑皆稱賢主。俱以廢後一節﹑終爲盛徳之累。望皇上深思詳慮﹑愼重舉動。萬世瞻仰﹑將在今日。得上�日﹑據奏皇后母儀天下﹑關系至重。宜愼舉動。果如所言。皇后壼儀攸系。正位匪輕。故廢無能之人。爾等身爲大臣﹑反於無益處﹑具奏沽名。甚屬不合。著嚴飭行。

○科爾沁國多羅郡王奇他特薨。以其子額爾徳尼襲爵。

○阿霸垓部落達爾漢貝子多爾濟卒。以其子綽博和襲爵。

○以故三等阿思哈尼哈番綽爾吉孫西喇﹑二等阿達哈哈番俄習禮叔之子翁俄綽﹑三等阿達哈哈番巴達子巴特馬什﹑阿答哈子馬納﹑得休子額黑﹑宜珠子額爾虎納﹑拜他喇布勒哈番﹑兼一拖沙喇哈番髙成功子侖﹑續順公沈永忠屬下一等阿達哈哈番沈志魁子永興﹑年老致仕一等阿思哈尼哈番鄧長春子之麟﹑一等阿達哈哈番﹑兼一拖沙喇哈番李維藩子春滋﹑三等阿達哈哈番徐九爵子啟蕃﹑蔣秉忠子永錫﹑各襲職。

○己丑。諭禮部朕惟自古帝王﹑必立後以資內助。然皆愼重遴選﹑使可母儀天下。今後乃睿王於朕幼沖時﹑因親定婚。未經選擇。自冊立之始﹑卽與朕志意不協。宮閫參商﹑已歷三載。事上禦下﹑淑善難期。不足仰承宗廟之重。謹於八月二十五日﹑奏聞皇太后﹑降爲靜妃。攺居側宮。

○庚寅。禮部尙書胡世安﹑侍郎呂崇烈﹑髙珩奏言﹑夫婦乃王化之首﹑自古帝王﹑必愼始敬終。今於本月二十六日﹑忽接上諭﹑今後不能祇承聖意﹑降爲靜妃。臣等思八年冊立之初﹑恭告天地﹑宗廟﹑布告天下。今二十五日﹑奏聞皇太后﹑卽日降爲靜妃。聖諭中未言及與諸王大臣公議。及告天地宗廟。臣等職司典禮所奉敕諭﹑若不傳宣恐中外未悉若遵奉傳宣﹑恐中外疑揣伏願皇上愼重詳審﹑以全始終。以篤恩禮。疏入。下議政諸王﹑貝勒﹑及大臣﹑內三院﹑九卿﹑詹事﹑六科都給事中﹑各掌道禦史﹑會議具奏。

○禮部儀制司員外郎孔允樾奏言﹑臣辦事署中﹑偶聞廢後一事﹑不覺悚然。及見馮銓等奉聖諭內﹑有故廢無能之人一語﹑更爲驚駭。竊思天子一言一動﹑萬世共仰況我皇后正位三年﹑未聞顯有失徳。特以無能二字﹑定廢謫之案。何以服皇后之心。且何以服天下後世之心。臣考往古﹑如漢之馬后﹑唐之長孫後﹑惇朴儉素﹑皆能養和平之福。至於呂后﹑武后﹑非不聰明穎利﹑然傾危社稷﹑均作亂階。今皇后不以才能表著﹑自是天姿篤厚。亦何害乎爲中宮﹑而迺議變易耶。設皇后必不諧聖意﹑亦可仿舊制﹑選立東西二宮﹑共襄內治若夫廢後一節﹑千古典禮所在。一時風化攸關。實有驚人耳目者。且皇上親政以來﹑天下以爲堯舜復生。今忽有非常之舉﹑傳之聖子神孫﹑豈開國之主﹑所宜有耶。臣思皇上﹑天下之父皇后﹑天下之母。父有出母之議﹑爲人子者﹑卽心知母過﹑尙不免涕泣以諫。況絕不知母過之何事。又安忍緘口嚴父之側﹑而不爲母一請命乎。臣忝承聖裔﹑兼任禮官﹑值此職掌所在﹑安敢存畏斧鉞﹑顧身家之心。一念孤忠。伏祈聖鑑疏入﹑並下諸臣議。

○辛卯。命房山縣知縣祭金帝陵。

○遣官祭歷代帝王。

○遣官祭城隍之神。

○廣西巡撫陳維新疏報﹑逆賊李定國﹑自肇慶直犯平樂府。府江道周永緒﹑平樂府知府尹明廷﹑平樂縣知縣塗起鵬﹑富川縣知縣華鐘﹑俱遇害。下所司察卹。

○壬辰。以正藍旗漢軍拜他喇布勒哈番劉芳譽﹑爲甲喇章京。

○贈故總督浙閩兵部右侍郎陳錦﹑爲兵部尙書。蔭一子入監讀書。

○升陜西河西道參政劉三元﹑爲河南按察使司按察使。山東驛傳道參政董應魁爲福建按察使司按察使。山東靑登萊道副使徐大用﹑爲福建布政使司左參政﹑福寧道。直隸眞定府知府崔成名﹑爲浙江按察使司副使﹑驛傳道。福建邵武府知府崔昇﹑爲陜西按察使司副使﹑西寧道。山西提學道僉事張四教﹑爲陜西按察使司副使﹑西路兵備道。浙江提學道參議翟文賁﹑爲陜西按察使司副使﹑驛傳道。浙江溫州府同知劉繼昌﹑爲廣東按察使司僉事﹑海北道。處州府同知周日燦﹑爲廣東按察使司僉事﹑南韶道。補原任四川遵義道董顯忠﹑爲江西布政使司右參議﹑饒南九江道。降補原任陜西潼關道副使陳素抱﹑爲江南按察使司僉事﹑淮海道。

○補外轉侍講。韋成賢﹑爲江南布政使司右參政﹑江寧等府督糧道。諭徳張爾素﹑爲江南布政使司右參政﹑江寧道。中允傅維鱗﹑爲山東按察使司副使﹑東昌道。編修張道湜﹑爲湖廣布政司右參議﹑下荊南道。吏部主事宋琬﹑爲陜西按察使司僉事﹑隴西道。

○禦史宗惇一﹑潘朝選﹑陳棐﹑張椿﹑杜果﹑聶玠﹑張嘉﹑李敬﹑劉秉政﹑陳自徳﹑祖永傑﹑髙爾位﹑白尙登﹑祖建明﹑合疏奏言﹑臣等捧讀降母后爲靜妃之諭。又見故廢無能之人之上�日。不勝驚駭。伏思宮闈之化﹑莫盛於成周。文王之妃太姒﹑嗣徽太任﹑祇頌幽閒貞靜之徳﹑而不及其才能。誠以母儀萬國﹑表正六宮﹑非才能外見之難。而純徳內蘊之爲難。皇后未聞失徳﹑忽爾見廢﹑非所以昭示風化也。今皇上復允禮臣之請﹑敕諸王大臣會議。在諸臣必以綱常爲重。而臣等猶過慮者﹑誠恐綸音一播﹑不無爲聖徳之累。伏乞收回成命﹑以俟會議。宗廟社稷﹑實式臨之。疏入。上以宗惇一等﹑明知有上�日會議﹑瀆奏沽名。下所司議處

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十八

順治十年。癸巳。九月。癸巳朔。遣官祭紅衣炮之神。

○諸王﹑貝勒大臣﹑內院﹑九卿﹑詹事科道等遵上�日會議﹑據禮部尙書胡世安等及儀制司員外郎孔允樾所奏實系典禮常經。皇上冊立皇后之始祇告天地宗廟並加上昭聖慈壽恭簡皇太后徽號﹑以昭慶典。旣已詔布天下﹑禮難輕易伏乞皇上仍以皇后正位中宮卽命禮臣考據典禮選立東西兩宮則本支日茂。聖徳益光。可爲萬世法矣。得上�日朕納後以來緣志意不協另居側宮﹑已經三載。從古廢後﹑遺議後世﹑朕所悉知但勢難容忽故有此舉著議事諸王﹑貝勒﹑大臣及會議各官再議具奏漢官諸臣規諫其意固在愛君然必須眞聞確見事果可行朕自聽從若全無聞見以必不可從之事﹑揣摩進奏。欲朕必從冀免溺職之咎。非所以盡職也。孔允樾奏內云﹑未聞顯有失徳﹑不知母過何事等語﹑如果知無過之處﹑著指實具奏。

○丙申。禮部儀制司員外郎孔允樾奏言﹑臣奉上�日指實回奏。切念小臣𨿽在輦轂之下﹑一�山戊不�之中﹑除郊祀朝見﹑得以仰睹天顏余亦無由覲聖況皇后居深宮之中﹑其有過無過﹑非惟人臣不及知﹑亦人臣不敢知。但臣守有祖訓﹑惟知事君如事父痛念父母偶有不諧﹑已屬人倫之變。爲人子者﹑若再順言母過﹑以重父之怒。此不待問而知爲逆子矣。臣前疏一則曰未聞失徳。再則曰不知母過。亦不過仰冀君父﹑動悔悟之機。聞慈母一遷善之路以自附於幾諫之義而其實無有他慮也臣恐天下謂皇上容保萬邦而不能容一後﹑後世責臣等義當匡贊而不能匡一母。是以旣奉嚴綸之後﹑冒死陳奏臣今日可以對皇上﹑異日可以對臣祖要亦惟此一念耳今聖諭內有云﹑從古廢後﹑遺議後世是皇上曉然於古今之大倫又云諸臣規諫意在愛君是皇上又洞白諸臣之苦志聖主在上﹑臣復何言惟有席槁待罪靜聽處分而已疏入報聞。

○加致仕巡撫河南兵部尙書吳景道一級。蔭一子入監讀書。以其撫豫有年勞績茂著故也。

○旌表節婦廣東惠州府河源縣民陳慶公妻林氏﹑給銀建坊如例。

○丁酉。叔和碩鄭親王濟爾哈朗等會議廢後事奏言所奉聖上

�日甚明。臣等亦以爲是無庸更議。得上�日廢後之事﹑朕非樂爲。但容忍已久實難終已故有此舉諸王大臣﹑及會議各官﹑旣共以爲是。著遵前上�日行。

○戊戌。予殉難巡按廣西監察禦史王荃可祭葬如例。

○庚子。巡撫甘肅兵部右侍郎周文葉﹑引疾乞休不允

○辛丑。禮部祠祭司郎中郭一鵾奏言﹑臣辦事衙門屢奉上諭﹑取用藥品。且見設立禦藥房﹑制造諸藥。臣鰓鰓慮之。我皇上年盛徳茂﹑可爲堯舜。政宜究心經史﹑日與滿漢大臣講用人行政平治天下之大道。今一旦畱意醫藥𨿽無誤政事﹑臣謂金石之味不可以宜人蓋人。有老少虛實藥有溫涼洩補儻用不得當﹑則養人者﹑反足害人從來帝王恆愼之我皇上上承宗社之重。下開億萬年之基。一身所系匪輕敬天尊祖。仁民愛物﹑卽福祿永康之本。區區艸木之味其益有限﹑孟子曰養心莫善於寡欲。誠哉是言也。伏願我皇上節飲食﹑謹嗜欲省遊玩﹑親大臣惟以有用之精神﹑注之政事文學。將見理義悅心﹑淸明彊固。萬年有道之長﹑端在此矣又何醫藥之足云也。得上�日﹑取用藥味﹑原爲給濟宮眷近臣。郭一鵾何得妄揣進奏。顯系借此沽名。著從重議處。

○壬寅。宴繳換敕印進貢方物﹑瞿曇等九寺國師公葛丹淨等及端嚴寺住持喇嘛三旦屯住等於禮部。

○癸卯。理藩院奏言﹑喀爾喀部落土謝圖汗下索諾額爾徳尼﹑遣阿顏齊等進�山戊不�貢駝馬至張家口外。請上�日定奪。下議政王﹑貝勒﹑大臣議。尋議﹑前有上�日與喀爾喀﹑若全歸我巴林之人﹑遣爲首貝子謝罪來朝﹑爾時再爲酌定。今應遣啟心郎鼐格等往視。若巴林之人﹑果已全還。爲首貝子來朝。則令彼進口。否則逐之。報可。

○乙巳。授拜他喇布勒哈番張勇﹑爲三等阿達哈哈番。以其投誠﹑兼著戰功也。

○丙午。升戶部理事官介山﹑爲兵部啟心郎。

○丁未。烏思藏闡化王望書﹑遣索嫩畢喇席等﹑進千人貢物。賞賚如例。

○戊申。以甲喇章京阿思哈尼哈番鮑敬﹑爲都督同知充總兵官﹑鎭守河北等處。

○辛亥。命灌頂淨覺弘濟大國師公葛丹淨﹑灌頂廣濟弘善國師雜習桓卓爾等﹑俱仍舊號。攺給敕印圖書。仍頒諭西寧等處官吏軍民人等毋得侵擾。

○吏部議覆﹑禮部祠祭司郎中郭一鵾職掌藥局。見大內取用藥材﹑不知爲給濟宮眷近臣。疑揣進奏。應罰俸一年。得上�日﹑郭一鵾疑揣冒奏﹑本當重處。念小臣無知姑著降一級﹑調外用。

○壬子。夜有流星。大如彈丸。赤色。尾迹有光出。畢宿。行入紫微垣。

○刑部議覆﹑刑科右給事中劉余謨疏言﹑每年立秋﹑將在外死罪之犯。通行具奏。今立秋已過﹑應於明年奏請其三覆奏﹑前經臣部覆準﹑不便舉行。得上�日人命至重。著照三覆奏例行

○丙辰。禮部奏言中宮未宜久。虛應循典禮﹑及時愼選冊立仰慰宗廟之靈。俯昌奕葉之祚。命議政諸王﹑貝勒﹑及大臣﹑內三院﹑九卿﹑詹事﹑科﹑道﹑會議具奏。

○靖南王耿繼茂﹑靖南將軍昂邦章京喀喀木﹑克復潮州。捷聞﹑下部議敍。

○丁巳。逆渠孫守金﹑僞宜川王朱敬鑃﹑蟠踞紫陽地方。糾連川湖諸孽。負固十年。總督孟喬芳﹑遣總兵官趙光瑞等﹑討平之捷聞下部議敍。

○戊午。以廢後事。遣禮部尙書覺羅郎球﹑頒諭朝鮮國

○己未。孝慈武皇后忌辰。遣官祭福陵。

冬十月。癸亥朔。享太廟。上親詣行禮。

○遣官祭四祖陵﹑福陵﹑昭陵。

○頒順治十一年時憲歷。

○順天府舉行鄕飲酒禮。

○予湖廣殉難靖州知州沈一恆﹑祭葬如例。

○升湖廣漢陽參將趙士忠爲武岡副將。

○命浙江提督田雄﹑移駐字海。

○乙丑。補原任江南江寧道副使鐘鼎﹑爲陜西按察使司副使﹑分巡河西道。原任山西道監察禦史崔允弘﹑爲江南按察使司僉事﹑分巡安廬道。原任戶部郎中楊三辰﹑爲陜西按察使司僉事﹑分巡關西道。

○升山西冀寧道副使田起龍﹑爲山東布政使司參政分守靑登萊道

○以江西巡按米襄﹑審參將趙鴻一案援赦失律。降三級調外用

○戶部奏請圈撥民間房地﹑給移住永寧﹑四海堡﹑及關外看守山梨之壯丁。得上�日﹑地準撥給房令自造不必圈占。其民地被圈者﹑該管官卽照數撥補。勿令失業。以後仍遵前上�日﹑永不許圈占民間房地。

○朝鮮重辟。有張學者。傷人應抵。伊子玉兒泣請代死。法司以聞上矜其情﹑特免死﹑遣戍遼陽仍諭後不爲例。

○直隸山東河南總督馬光輝漕運總督沈文奎奏言﹑膠州逆鎭海時行叛亂臣等奉詔巢�刀撫。隨統官兵渡黃河﹑追至永城兩路夾擊﹑俘斬甚多。時行勢窮殺其黨渠李進文等。率子弟及舊部赴軍前降。疏入。下所司敍卹。海時行等令議罪。

○丙寅。遣固山額眞濟席哈等﹑率官兵往剿山東土寇

○丁卯。宴朝鮮國貢使洪柱元﹑尹絳等如例。

○戊辰。諸王貝勒大臣﹑內院九卿﹑詹事﹑科道遵上�日會議﹑選立皇后﹑作範中宮。敬稽典禮﹑應於在內滿洲官民女子。在外蒙古王貝勒以下﹑大臣以上女子中敬愼選擇從之。

○兵科給事中張璇奏言﹑前見聖諭命各衙門參同奏事顧問商酌又見諸臣疏請經筵日講屢奉兪上�日仰見皇上典學圖治之盛心也請於臨朝聽政之暇命儒臣取大學格致誠正修齊治平之道﹑詳悉敷陳。復取宋臣司馬光資治通鑑﹑列爲法戒及我朝典則﹑可觸類旁通者﹑比勘參決論道之餘﹑更與諸大臣﹑商確內外安攘至計。並法唐太宗舊制﹑召見諫官﹑隨大臣之後﹑一並議事。講求治理。庶一心一徳﹑喜起再見矣。章下所司。

○平南王尙可喜引疾疏請回京調理上以潮逆初平。正資料理不允。

○己巳。日有抱背气生左右珥黃色。

○賜陜西瞿曇等九寺番僧公葛丹淨等﹑表裏衣物有差。

○以正白旗漢軍理事官徐智通﹑爲甲喇章京。

○贈廣西殉難巡按監察禦史王荃可﹑爲太僕寺少卿。蔭一子入監讀書。

○提調甘肅學政事務﹑歸並分守西寧道辦理

○辛未。裁直隸大沽營遊擊一員。歸並葛沽營攺紫荊路隸眞定鎭裁畿南額兵一千一百名白石口兵五十名增紫荊關兵五十名。裁山東沂州鎭遊擊二員。守備一員。千把總六員。臨淸城守營千把總三員。兵三百名。壽張營兵二百名。

○壬申。以浙江巡按石應泰﹑追贓援赦徇庇﹑降一級調用。

○宴外藩蒙古二十七旗聽事頭目﹑及隨從人於禮部。

○丙子。遣內大臣巴圖魯公鰲拜等至和碩敬謹親王第﹑報王訃。輟朝三日。

○丁丑。遣內大臣達爾漢諾顏﹑俄齊爾﹑及侍衛。賫酪酒往迎和碩敬謹親王之喪。

○己卯。諭內三院。朕居深宮之中﹑未嘗備悉民間疾苦。聞邇來兵民凍餒流離載道。朕深疚心。寢食不安。今欲拯救兵民之疾苦﹑必何策而後可。著議政諸王﹑貝勒﹑及大臣﹑內三院﹑九卿﹑詹事﹑六科都給事中﹑各掌道禦史﹑會同酌議具奏。

○遣官諭祭和碩承澤親王妃。

○以牛錄章京吳延祚﹑爲兵部理事官。

○增設江西水師都司一員。

○兵部奏言﹑叛鎭海時行等﹑負國厚恩。公行叛亂稱王僭號殺官屠城。勢窮力竭﹑方行就撫。大逆﹑罪在不赦。應俱斬以徇從之。

○河南巡撫吳景道疏報﹑開封等府共墾荒田一萬二千二百五十頃有奇。

○宴朝鮮國王貢膺太監史成序等於禮部。

○四子部落達爾漢卓禮克圖郡王溫布薨。以其子巴拜襲爵。

○札魯特部落多羅貝勒尙嘉布薨。以其子奇塔特襲爵。

○以故二等阿思哈尼哈番吳賴子顧得﹑二等阿達哈哈番卓爾馬子訥黑圖﹑三等阿達哈哈番額參子薩戴﹑納哈處來孫納三珠﹑奇堂果爾兄特黑﹑年老休致一等阿達哈哈番兼一拖沙喇哈番脫克脫惠子西喇布﹑拖沙喇哈番亢成鳳子熙安﹑各襲職。

○以二等阿達哈哈番達思桓有罪﹑削其三次恩詔所加之職。其所襲伊父拜他喇布勒哈番﹑令伊弟胡穆齊襲之

○庚辰。定遠大將軍和碩敬謹親王尼堪靈櫬自湖南回京。命和碩親王以下﹑二品官以上﹑出郭十里迎。旣至﹑上欲親臨其喪。諸王大臣以彼地出痘﹑力諫。乃止。

○命三法司凡審擬死罪。議同者﹑合具看語。不同者﹑各具看語奏聞。永著爲例。

○同安侯鄭芝龍奏言﹑前命招撫逆弟鴻逵﹑逆子成功﹑臣卽遣人貽書﹑宣傳聖意。俱未受封。上以鄭成功妄行索地﹑誇詐大言。其欲不可饜足。著議政王貝勒大臣確議以聞。

○壬午。卹敍州重慶陣亡將士。贈都司僉書曹大川﹑爲署遊擊。部札都司呂克忠張奇勛﹑王效舜爲遊擊。外委副將孫友才﹑遊擊髙飛熊部札守備李應第﹑哈世圖徐仲武﹑談進學﹑李雲龍﹑王興基﹑王國臣﹑俱實授餘各給銀如例。

○癸未。致仕太子太保都察院左都禦史房可壯卒。

○甲申。喀爾喀部落土謝圖汗下索諾額爾徳尼﹑遣阿顏齊等貢駝馬。宴賚如例。

○起用原任太僕寺少卿曹溶﹑戶科右給事中劉鴻儒﹑吏科給事中林起龍﹑爲原官。

○工科給事中張王治﹑條奏救荒四事。一緩徵之令宜下一勸賑之格宜懸一贖鍰之積宜蠲。一關津之稅宜寬。得上�日﹑這條奏俱平易切實。著所司議奏。

○河南巡撫右副都禦史雷興﹑赴任至趙州。道卒

○乙酉。命設粥廠。賑濟京師饑民。

○免直隸通密﹑永平﹑易州﹑井陘﹑昌平﹑霸州﹑所屬州縣衛所本年﹑分水災額賦。

○丙戌。修葺福陵﹑昭陵﹑興京陵﹑給匠役等冬衣。

○先是叛民朱由極﹑自稱爲故明泰昌帝第三子。逆黨楊得先等推以爲主。造僞札僞印﹑煽惑鄕民﹑妄授官職﹑招集黨羽﹑潛謀不軌。至是爲宛平縣民寧忠弼等所首。事聞﹑命諸王﹑貝勒﹑大臣﹑內院﹑九卿﹑詹事﹑科﹑道等﹑會鞫得實。磔其爲首者七人。斬其附從者二十二人。

○禮科給事中李裀疏劾銓司宋學洙﹑典試河南。貪淫不法。下所司察議。

○丁亥。遣內大臣巴圖魯公鰲拜﹑諭祭和碩敬謹親王。

○戊子。先是各部奏事畢﹑仍攜本章回部擬上�日﹑方送內院。每致舛錯後於奏事時﹑奉禦批﹑卽發內院。至是上以章奏繁多。若竟送內院﹑又恐易滋獘竇命和碩鄭親王同諸大臣更議。尋議﹑於太和門內﹑擇一便室。令大學士學士等官﹑分班入直。本章或上親批。或於上前面批。若有應更攺之事﹑卽面奏更攺。庶幾無獘。議上﹑許之於是欽定大學士學士名次爲二直。更番在內辦事。

○遣禮部右侍郎髙珩﹑諭祭明末殉難諸臣範景文等﹑十六人。各予謚。範景文曰文忠。倪元璐曰文貞。李邦華曰忠肅。施邦耀曰恭湣。吳麟徵曰貞肅。周鳳翔曰文介。汪偉曰文毅。吳甘來曰莊介。王章曰節湣。陳良謨曰恭潔。劉理順曰文烈。馬世奇曰文肅。成徳曰介湣。鞏永固曰忠烈。金鋐曰忠潔。太監王承恩曰忠節。

○諭內大臣巴圖魯公鰲拜﹑伯索尼曰。覽刑部奏言﹑緝拏逆賊夥黨﹑並獲有未經薙發優人王玉﹑梁七子二人。供稱身系戲子﹑欲扮女妝。以故未經薙發。如我等人﹑各省俱有等語。前曾頒上�日不薙發者斬。何嘗有許優人畱髮之令。嚴禁已久﹑此輩尙違制蓄髮﹑殊爲可惡。今刊示嚴諭內外一切人等﹑如有托稱優人﹑未經薙發者。著遵法速薙。頒示十日後﹑如有不薙發之人。在內送刑部審明正法。在外該管各地方官。奏明正法。若知而不舉﹑無論官民治以重罪。其傳諭刑部速行刊示。

○庚寅。工科給事中魏裔介條奏拯救兵民八事。一﹑發倉減價﹑糶與八旗﹑及京師窮民。一﹑流民所至﹑地方官給印票﹑準其入籍墾荒。一﹑流民旣棄其鄕﹑所遺戶丁差徭﹑卽行豁免。一﹑各處給發軍餉﹑取營兵實收結狀﹑每季匯報﹑以杜侵克。一﹑各撫鎭死亡兵馬﹑未支糧餉﹑宜分賞見在軍士。一﹑查荒不許過一月﹑其已蠲者﹑有司造冊呈報。使民沾實惠。一﹑存畱錢糧﹑如裏馬﹑鄕飲﹑修署﹑坊銀﹑諸不急務﹑淸算節省﹑以備賑貧。一﹑災傷地方﹑禁屠戶乘賤宰殺耕牛。下所司酌議。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十九

順治十年。癸巳。十一月。癸巳朔。

○甲午。冬至。祀天於圜丘上親詣行禮。

○遣官祭四祖陵福陵昭陵。

○遣官祭三皇廟。

○乙未。上朝皇太后於慈寧宮還。禦太和殿諸王羣臣行慶賀禮是日公主諸王福金以下﹑一品命婦以上。俱詣皇太后宮﹑行慶賀禮。

○丙申。川陜總督孟喬芳引疾乞休。溫上�日慰畱之。

○設遼陽府附郭遼陽縣。攺海州爲海城縣。

○升江南按察使謝道﹑爲福建布政使司右布政使。陜西督糧道副使董應徵﹑爲山西布政使司右參政﹑冀寧道。陜西鞏昌府知府員盡忠﹑爲山東按察使司副使﹑驛傳道。戶部郎中加太僕寺少卿劉余王�慧﹑爲河南按察使司副使﹑通密道。

○丁酉遣內大臣公額爾克戴靑﹑致祭定遠大將軍和碩敬謹親王尼堪。

○予故故等阿達哈哈番鐘托賴﹑祭一次。

○戶部奏言﹑皇太后頒發賑濟銀兩。除給散八旗被災兵丁﹑以及閒散人等外﹑余銀二萬兩。請卽分賑京城窮困漢兵民。報可

○戊戌。三法司議覆﹑經略洪承疇參奏拜他喇布勒哈番張任先﹑隨營犯令。酗酒淫掠。請以軍法從事。張任先﹑應卽於軍前正法。從之。

○敕諭靖海將軍海澄公鄭成功﹑朕惟閩海奧區。兵戎重寄。宜資勛冑。以靖封疆。爾鄭成功﹑乃我朝世襲同安侯鄭芝龍之子。曩者大軍下閩。芝龍首倡來歸。𨿽經敍錄。未稱厥功。緣睿王疑心輕聽。不計周全恩養。以致爾疑懼淹畱。迹寄海中。情甘化外。朕念父子天倫。慈孝天性。父媒爲功臣。子豈願爲讐敵。但道阻且修。爾心無由上達。前者李徳等。持爾家書至。朕令細詢口語。悉爾至情。朕惻然念之。推心置腹。何分新舊。卽使海隅底定。防鎭亦必需才。與其另擇他人豈如任用爾等。爰加封爵。畀以事權。聿同開國之功。特錫承家之慶。玆封爾爲海澄公。給靖海將軍敕印。照例食俸。因爾部弁兵房地﹑原在泉漳惠潮四府。卽命住此四府地方。止將四府水陸寨遊營兵餉。撥給爾部弁兵。不足﹑不另補。正額錢糧。仍行解部。其管民文官。俱聽部選。爾原轄武官。聽爾酌量委用。姓名官銜開冊送部。卽將歸順弁兵數目。詳開奏聞。海上諸寇。爾其相機防巢�刀。洋船往來。加謹稽察﹑防範姦宄。收取洋船課稅﹑仍交布政使司解京。地方官評民事﹑詞訟錢糧等項。俱系有司職掌。自有督撫管理。爾不得干預。爾膺此寵嘉。受玆信任。務殫心竭力﹑以圖報稱。海濱寧謐。惟爾之功。如果建有殊勛。仍加懋賞。山河帶礪。垂於永久。忠孝克全。身名俱泰。豈不休哉。爾其欽承之。毋替朕命。

○又敕諭曰。朕臨禦天下。思與百姓休息。底於太平。有負固不服者﹑則兵之。其有輸誠國家﹑矢忠宣力者﹑爵賞曷有靳焉。爾父鄭芝龍﹑首先投順。忠誠可嘉。特畀侯爵。世世延賞。復封爾爲海澄公。洎爾叔等一門盡被恩榮。朕豈憚於用兵如此哉。但以爲力服明威。何如布恩示信。爾不卽祗承敕印。仍遣李徳等來。爾父持爾書入告。朕覽書內有君擇臣﹑臣亦擇君之語。爾來投誠。正是擇君。朕破格委任。正是擇臣。君臣一心。至誠相待。何有不信之處。又云爾父爲貝勒所紿。屈抑數年。爾父在睿王時。果有猜疑看守之事。朕親政以來。優厚大臣加升爾父官爵。同國家勛舊諸臣恩禮罔間。想爾亦悉知之。又云﹑一攻一議。二三其令。因固山額眞奉命在先。劉淸泰﹑招撫在後及爾差人一到。卽令徹兵。何嘗失信。又云﹑畀以三省海寇責令管理防巢�刀。並非沿海地方。前敕甚明。豈可援以爲請。又云三府屯兵並轄三省沿海地方。原敕止有泉州等處。並未有三府之說此傳言之誤。爾言一府未足屯兵。未爲不是。故益以三府。又云﹑島上諸紳。籍沒已盡。道府縣。視爲奇貨。或亦有之。諸人果非叛逆。有司何得執問。但旣系叛逆﹑窮究黨與﹑亦未爲過。又云爲五等上爵。充總兵官﹑尙在提督之下。似爲有理。故命爾掛靖海將軍印。又云﹑用人莫疑。疑人莫用。朕因不疑。故授爾以封爵。委以海上之事。如有所疑。豈肯加封委任。又云﹑父親致力於內。兒盡力於外。付托得人。地方安靜。此言殊爲合理。朕再三宣諭。不欲加兵。爲地方頻年兵火之苦。曁爾父子間隔之情。爾卽多所詞說。皆所不計。復念爾兵卒眾多。一府難以安插。錢糧委難支給。仍益以漳州﹑潮州﹑惠州三府。並泉州四府駐札。卽將四府水陸寨遊營兵餉。撥給爾部下弁兵。不足不另補。正課錢糧。仍行解部。管民文官。俱聽部選爾原轄武官。聽爾遴選委用。仍將姓名職銜具題。造冊送部。開洋船隻。爾得稽察。收納課稅。送布政使司解部。朕待爾推心置腹毫無猜疑。爾受玆敕印。速宜安插兵丁。防巢�刀海賊。所轄將士。嚴行約束。勿使侵擾百姓。上以報朕委任之意。下以全爾等歸命之忠爾能積功累勞。仍有懋官懋賞。主臣相得。垂諸史冊。豈不休哉。爾其欽承之。

○辛丑。升國子監司業阿喇納﹑爲蒙古祭酒

○以鑲白旗滿洲閒散章京卜蘭代﹑一等護衛吳旦﹑正藍旗蒙古一等護衛博托和﹑正紅旗滿洲阿達哈哈番布葉穆俱爲護軍參領。以正紅旗蒙古二等阿達哈哈番巴雅思護朗﹑正藍旗蒙古理事官索諾木﹑正黃旗滿洲雅穆哈納巴圖魯﹑俱爲甲喇章京。

○癸卯。江西巡撫蔡士英疏報﹑南昌等府三十九州縣共墾荒地一萬九千八十餘頃章下戶部

○乙巳。以鑲藍旗滿洲二等護衛喀代﹑正藍旗滿洲三等護衛噶爾瑪爲護軍參領正紅旗漢軍阿達哈哈番汪成功拜他喇布勒哈番楊茂春正白旗蒙古理事官達賴爲甲喇章京

○降河南巡按王亮教二級調外用。以徇庇學臣黃日祚及違例收用舊承差故也

○以膠州總兵海時行叛。降山東巡撫夏玉一級照舊管事

○吏部議奏新推道臣房之騏﹑歷任山東。置買田宅。旣經山東薦舉。復用北直保結。銓選之日。不聲說回避。應革職。得上

�日﹑房之騏情獘。爾部原知。如何屢駁﹑方行指出。倐升倐革。是何議法。堂司官俱著。回奏

○丁未。鑄給八旗滿洲蒙古漢軍固山額眞﹑虎鈕銀印。

○戊申。升內翰林國史院侍讀學士亢得時﹑爲都察院右副都禦史﹑巡撫河南等處提督軍務﹑兼理河道。

○偏沅巡撫金廷獻﹑以病解任

○吏部議奏﹑浙江左布政使張儒秀﹑前任山西按察使。以大計革職今各款訊虛。應給還原職但爲浙藩時失察衙役犯贓是實仍應降一級調用。從之。

○河道總督楊方興疏言﹑黃河舊繞。邳城。因患其淹灌。始徙於羊山之南。不意土中伏有虎山復激水北流。今董家堂堤岸衝決。勢難捍禦。議於虎山象山以南。攺挑新河。四千一百七十餘丈。舊河築壩截流。使水盡歸新河以利運道。章下部議。

○己酉。以鑲藍旗滿洲理事官翁愛﹑爲甲喇章京。

○吏部以房之騏一案﹑引罪回奏。聽候處分。得上�日﹑議政王貝勒大臣﹑詳確議處。

○川陜總督孟喬芳疏報﹑西寧孫家寨犭�回民﹑勾連海夷﹑據寨作叛。副將狄應魁等﹑率兵擊之。生擒逆黨祁敖﹑牙固子

等﹑掃其巢穴。下所司敍卹。

○庚戌。先是兵部尙書固山額眞噶達渾等奏言﹑前在盛京時。凡遇有警急﹑則鳴鼓以集眾。及至燕京。因京城遼闊。設炮於煤山以爲信。後復停止。今𨿽太平無事。但恐一旦警急。無憑集眾。奏入﹑命議政王貝勒大臣會議。至是﹑和碩鄭親王濟爾哈朗等﹑遵上�日議﹑白塔山﹑及九門﹑應各設炮五座。遇有警急。白塔鳴炮。則九門俱應之。各旗聞炮聲。皆披甲。禦前內大臣侍衛等。入直者﹑仍畱直所。不應入直者﹑左翼於紫禁城東華門﹑右翼於西華門外聚集。包衣牛錄章京。各率馬步甲兵﹑於紫禁城北門外聚集。護軍統領﹑護軍參領﹑各率護軍前鋒馬步甲兵。兩黃旗於皇城北門﹑兩白旗於東門﹑兩紅旗於西門﹑兩藍旗於前金水橋聚集。其固山額眞﹑梅勒章京﹑率驍騎馬步弁兵﹑於各旗適中之地聚集。固山額眞﹑護軍統領﹑前鋒統領﹑親赴午門聽令。如固山額眞無人。則梅勒章京。梅勒章京無人。則甲喇章京。護軍統領無人。則護軍參領。前鋒統領無人。則前鋒參領或前鋒侍衛。前來候上�日。步兵副尉﹑各率章京步兵﹑環立城上議政和碩親王以下。固山貝子以上。各畱隨侍於本旗護軍聚集之處。和碩親王領十五人。多羅郡王領十人。多羅貝勒領八人。固山貝子領六人。各聚集午門外。不預議政王以下﹑公以上。各率隨侍﹑屯於本旗護軍聚集之處。未上朝王以下﹑公以上。各在家。遣護衛一員﹑赴午門探信。其聚集之時。自親王以下﹑公以上。各令直門章京護軍﹑畱於各門聽調卽至。包衣牛錄甲兵﹑各聚集於本主之門。其白塔鳴炮﹑或奉上諭遣人。或部中遣人。持有金牌至﹑則舉炮。金牌﹑書鳴炮字樣。藏於禁中。如有急﹑不及報聞。則各於有急之處舉炮。聞炮聲﹑則各炮臺俱舉炮。其守白塔炮臺。用漢軍兩翼。每翼章京各二人。撥什庫各二人。每旗甲兵二人。各城門炮。原有章京披甲兵。應量撥舉炮人。奏入﹑從之。

○辛亥。戶部議覆﹑科臣季開生請立限報災疏言﹑夏災限六月終。秋災限九月終。先將被災情形馳奏。隨於一月之內。查核輕重分數﹑題請蠲豁。其逾限一月內者。巡撫及道府州縣。各罰俸。逾限一月外者。各降一級。如遲緩已甚者革職。永著爲例。報可。

○壬子。以甲喇章京巴雅思護朗﹑爲兵部理事官。

○升吏科給事中許作梅﹑爲工科右給事中。

○刑部理事官舒書﹑於籍治剛林家產時﹑收剛林女在家。欲配伊從弟爲妻。事聞革職。

○乙卯。議政王﹑貝勒﹑大臣等議奏﹑房之騏﹑銓補山東驛傳道一案。以吏部尙書朱瑪喇等﹑初謬執之騏爲北直籍貫。有上

�日察議。仍巧言支飾。以不回避之罪。歸之之騏。至屢上�日詰問。方行認罪。並出結少卿郝傑監丞潘士章等﹑分別降革罰俸。奏上。得上�日﹑朱瑪喇贖身革尙書任。屯泰寧古裏﹑鏗特﹑科爾坤﹑希特訥﹑崔世祿﹑杭愛﹑楊雀祥﹑鐘有鳴﹑苗澄宜圖﹑金光祖﹑俱贖身﹑畱任。木成格﹑罰俸六个月。金之俊﹑罰俸一年﹑調用。孟明輔﹑呂宮﹑馬光裕﹑各罰俸一年。宋學洙﹑先後巧辯。革職。永不敍用。房之騏﹑革職。永不敍用。郝傑﹑潘士章﹑各罰俸六个月。

○以內翰林弘文院學士蘇納海﹑爲吏部侍郎。

○升鑲白旗滿洲護軍參領圖世海﹑爲本旗護軍統領。

○丙辰。諭吏部總督管轄數省。巡撫專任一方。得其人﹑則事治民安。非其人﹑則叢姦滋獘。民受其害如不行考核。賢否無辧。何以示勸懲。著以順治十一年正月起爾部會同都察院﹑矢公矢愼。將各地方總督巡撫。嚴加考核。分別確議具奏。不許通賄行私。朦蔽徇縱。向來推用督撫。但止舉侍郎布按。嗣後遇有督

撫員缺。不拘品級務從公會推擇其品行才猷素著者。將政迹事實。詳注會推本內。毋得聽受鉆營。濫舉匪人。朕以澄淸吏治。責之督撫。考核督撫。責之部院。如推舉不公。著都察院科道官指實糾參。

○又諭吏部﹑朕圖治方殷。用賢爲急。原任戶部尙書黨崇雅﹑淸勤素著。前𨿽告老歸裏。才品實堪委任。玆特起用。著諭到之日。卽速赴京朝見不得引年托辭。爾部卽行傳諭。

○又諭吏部﹑吏部居六部之首。人才用捨。治亂攸關。今尙書員缺。宜愼加選用。朕觀弘文院大學士劉正宗﹑淸正耿介。堪充此任。特升一級﹑加太子太保﹑管吏部尙書。爾部卽行傳知。

○奪刑部侍郎伊爾都齊一拜他喇布勒哈番。內大臣公額爾克戴靑俄齊爾﹑護軍統領希爾艮﹑各一拖沙喇哈番。仍解伊爾都齊侍郎任。以其審惇達禮訟冤一案。遺漏口供。致其誤罹於罪故也。

○戶部奏言﹑江南各府屬旱災。除有漕糧州縣。已經攺折。其無漕糧州縣衛所。被災八分以上者。免十分之三。七分以下者。免十之二。四分﹑免十之一。從之。

○丁巳。予福建殉難建安縣知縣李雲華﹑祭一次。

○戊午。午刻﹑日生半暈。左右有珥。東北方生背气。

○工部議覆﹑禦史髙爾位疏言籍沒官屋。每城撥八間增置棲流所。以處饑民。報可。

○三等阿達哈哈番唐鈺坐彊役民人。及祠宇踰制。革職。

○浙閩總督劉淸泰﹑江西巡撫蔡士英﹑浙江巡撫蕭起元﹑各疏報江浙會巢�刀將領陳升等自均潭進攻九仙山賊寨。逆首楊文中炮死。賊弟楊富賊將劉理順等。勢窮乞降餘黨悉平。下所司敍卹。

○己未。戶部議江西省五十四州縣旱災。應照江南例。酌免無漕糧州縣錢糧。從之。

○庚申。經略五省大學士洪承疇疏言﹑楚省寇亂多年。人知逆賊孫可望等抗拒於湖南。而不知郝搖旗﹑一隻虎等肆害於湖北。今湖南分駐重兵﹑足備防巢�刀。而各郡窵遠不免首尾難顧之憂。其荊州賊孽。儻或由澧州而犯常徳。或截嶽州以犯湘潭。則我軍腹背受敵臣與督臣議。臣宜往來長沙﹑四應調度督臣移駐荊州。提督標下官兵﹑宜赴荊州鄖襄間聽調。仍俟另撥各營官兵﹑增武昌城守。以壯聲援。又疏言﹑頃者桂林𨿽云恢復其實附郭止臨桂一縣。外郡止靈川﹑興安﹑全州﹑三州縣而已。逆賊李定國﹑距省僅二百里。耽耽思逞。滿洲援巢�刀官兵。豈能久畱。將來恢復州縣。何以分守。兵至﹑則賊退。兵去則賊復合。彼逸我勞。甚犯兵家之忌又若孫逆探我兵出援。因以靖沅賊兵。截粵西險道。則我首尾難顧。反置孤軍於徼外。種種危形。顯然易見。目前已嚴促所調官兵速往協同戰守。俟臣親歷衡永。再商機宜以聞俱下所司速議。

○直隸山東河南總督馬光輝﹑以病乞休溫上�日畱之

○辛酉。升正黃旗護軍參領綽宜爾﹑爲本旗蒙古梅勒章京

○予故阿思哈尼哈番固山額眞品級吳賴祭一次。

十二月。壬戌朔。

○癸亥。諭吏部朝廷設立言官。原爲矢忠進諫糾彈不法。近來言官未見有建白切當及糾參顯要者。皆因懼被論之人﹑反唇仇訐。遂爾緘口。自今以後。凡被論者﹑如有辯處。止許就所參事款。據實剖白。不許反唇仇訐。有乖法紀言官亦不得挾私誣捏。自取咎戾其參奏公私當否或見任或升任考察京官之時。該部院分別核奏﹑以爲勸懲爾部卽行嚴飭。

○又諭吏部﹑原任戶部尙書謝啟光﹑前𨿽革職回籍朕聞其幹練有才。且使功不如使過。特予起用。以觀自新。諭到﹑著作速赴京

○黑龍江鄂爾多科等貢貂皮。宴賚如例

○乙丑。以拜他喇布勒哈番巴當世﹑爲戶部理事官。

○以鑲藍旗蒙古理事官哲克舒爾﹑阿達哈哈番滿濟﹑爲甲喇章京。

○補服闋內翰林弘文院編修朱之錫﹑原官。

○河南開歸總兵官髙第﹑陜西臨鞏總兵官魯宗孔﹑俱引疾乞休。允之。

○丙寅。以固山額眞陳泰﹑爲寧南靖寇大將軍固山額眞藍拜濟席哈﹑護軍統領蘇克薩哈等統領官屬兵丁鎭守湖南。賜之敕曰。逆賊孫可望等。煽亂湖南。蹂躪地方玆特命爾陳泰爲寧南靖寇大將軍。同藍拜濟席哈蘇克薩哈等統率大軍。鎭守湖南。爾等公同經略輔臣洪承疇﹑悉心商確。擇湖南湖北扼要之處駐札。其用兵機宜﹑悉同經略議行。儻賊兵來犯須協力多出方略隨機巢�刀除。凡有舉動可與固山額眞護軍統領﹑梅勒章京等商酌勿違眾自用。勿恃彊忽敵。須偵諜謹密。勿致疎虞。賊有抗拒不服。卽爲殄滅其先爲賊迫從。後聞大軍至﹑來降者。悉宥前罪。若有縳斬賊渠來降者。分別升賞。務期綏輯民生。鈐束士卒。歸順良民。不得侵擾。以副朕定亂救民之意。從徵將士。有功者﹑察記匯奏。小事卽行發落。驍騎校護軍校以下﹑除死罪外一切大小罪過﹑公議處分。爾等膺此重任。當益加勤勵。欽哉。上又念比�山戊不�不登。芻糗缺乏。從徵將士。馬多羸瘦。若令自爲飼養。恐難贍給。分別量支銀兩。騎兵。無馬者。每牛錄發馬十匹。復諭統兵固山額眞﹑護軍統領﹑梅勒章京等曰。前軍失機。俟到日議處。我朝用兵。從無此失。爾等遇有軍機。會同各營將領。商酌而行。悉心無隱。蓋師行原有一定紀律。大小將佐。果爲國盡力。豈致挫衄。尙其勉之。愼勿藐視主帥。更須撫勵士卒。果能愛眾而得其心。安有遇敵而不爭先效命者乎。

○丁卯。以吏部右侍郎兼內翰林祕書院學士呂宮﹑爲內翰林弘文院大學士。

○補原任巡撫宣府都察院右副都禦史馮聖兆﹑仍以原銜巡撫偏沅﹑提督軍務。

○以阿達哈哈番博博爾代﹑爲議政大臣。梅勒章京阿思哈﹑爲刑部侍郎。

○戊辰。贈廣西殉難府江道周永緒﹑右江道金漢蕙﹑爲光祿寺卿。平樂府知府尹明廷﹑爲太僕寺卿。平樂縣知縣塗起鵬﹑富川縣知縣華鐘﹑爲本省按察使司僉事。各蔭一子入監讀書。

○升主事喀代﹑爲禮部理事官。

○己巳。贈殉難四川安綿道參議梁一訓﹑爲光祿寺卿。蔭一子入監讀書。

○庚午。諭平西王吳三桂曰。朕惟折衝禦侮。社稷良臣。報徳崇功。國家盛典。爾平西王吳三桂﹑英才自命。雄略羣推。早識天心。先歸王室。子居甥館。親聯帶礪之間。身受藩封寵列公孤之右。曩入關破寇。從定中原。曁銜命撫秦。共平西陜。蓋忠勤之備至。亦威惠之交孚。繼以巴蜀跳梁。特命陳師致討。成都。諸邑。悉隸版圖。保郡余氛。旋成殄滅。厥功懋矣。朕甚嘉焉。聿彰圖閣之猷。爰申詔祿之典。玆將功次﹑續入冊內。又於藩俸六千兩外﹑加俸一千兩。以報勤勞。嗚呼。元老壯猷。忠尙資於頗牧。戚臣宣力。誼更篤於腹心。王其鞏固封疆。殫抒籌策。績益宏於戡定。盟永重於河山。尙克祗承。無斁朕命。

○補原任吏科給事中林起龍﹑原官。

○辛未。上幸南苑。

○甲戌。升內翰林祕書院侍讀楊熙爲內翰林國史院侍讀學士。工部啟心郎孫代爲內翰林弘文院侍讀學士

○吏科副理事官彭長庚疏言﹑凡八旗世冑之臣在各衙門供職者。偶有過失。止應革其衙門職銜。在旗下犯事者止應革其旗下職掌。近或因衙門小過﹑並革其世職是以微瑕而累全瑜。似屬可惜。請今後凡陣前疎虞者議革世職。其他一生�月。止就職掌處分庶賞罰克當。下部確議。

○免浙江金華府屬八縣九年分旱災額賦有差。

○戊寅。順天府進春。

○升刑部理事官侯襲爵﹑爲都督僉事﹑充鎭守廣東肇慶總兵官。甘肅副將齊升﹑爲署都督僉事﹑充鎭守陜西臨鞏總兵官。平陽副將範承宗﹑爲署都督僉事充鎭守河南開歸總兵官。

○升工部啟心郎石圖﹑爲內翰林弘文院學士禮部啟心郎禪代爲內翰林祕書院學士。

○癸未。致仕少師戶部尙書黨崇雅疏言臣蒙聖諭。召臣赴京。特恩起用。誼不敢辭。但臣母八旬。奄奄臥病。臣年七十。老態備見。儻復任臣以官。必至溺職。乞收回成命。臣母與臣共戴皇仁矣。得上�日﹑卿回籍逾�山戊不�。淸操懿行。實企朕懷。今覽所奏。以親病不忍遠離。且言衰老﹑步履艱難。情詞懇切。但朕求賢圖治。惓念老成。年𨿽七十。猶堪任事。宜勉遵前諭速著來京。君親兼顧。忠孝兩全。卿心可安。朕懷亦忄�尉。命和碩敬謹親王尼堪子尼思哈﹑襲爵。

○設兵部督捕滿漢侍郎各一員。增司官各六員。另設公署。專理緝逃捕寇事務。

○以鑲紅旗滿洲阿達哈哈番鄂拜﹑爲本旗蒙古梅勒章京。阿達哈哈番羅畢﹑爲議政大臣。

○升禮部右侍郎髙珩﹑爲吏部右侍郎兼內翰林國史院學士。內翰林祕書院學士梁淸標﹑爲禮部右侍郎。仍兼原銜。

○總督陜西四川兵部尙書孟喬芳﹑引疾請代。上念其勤勞素著。命加少保﹑馳驛回京髙理。

○甲申。免河南開封﹑彰徳﹑衛輝﹑懷慶﹑汝寧府屬州縣﹑九十兩年分水災額賦。

○乙酉。工科給事中張王治疏言﹑明末侍郎孟兆祥曁子進士孟章明﹑大理寺卿淩義渠﹑寺丞申佳允﹑禦史陳純徳﹑勛臣張慶臻﹑劉文炳﹑衛時春﹑俱殉難情眞。忠烈照然。乞敕部旌表下所司議。

○丙戌。江寧巡撫周國佐疏報﹑海逆入犯吳淞遣副將張思達﹑參將雷應春等﹑出洋進巢�刀。將士奮勇。轉戰一百四十餘里。殺賊無算。參將張其業﹑楊國海﹑先登陣歿。命所司敍卹

○丁亥。上自南苑還宮

○是夜﹑地震有聲。

○庚寅。�山戊不�暮﹑享太廟。上親詣行禮。

○遣官祭四祖陵﹑福陵﹑昭陵。

○遣官祭太�山戊不�月將之神

○是�山戊不�﹑人丁戶口﹑一千三百九十一萬六千五百九十八。田地﹑山蕩﹑三百八十八萬七千九百二十六頃三十六畝。畦地﹑二萬二千九百八十八个。徵銀﹑二千一百二十八萬七千二百八十八兩四錢。米﹑麥﹑豆﹑五百六十七萬二千二百九十九石九斗有奇。艸﹑二百九十萬九千一百一十八束。中茶﹑三萬七千三百五十篦。行鹽﹑三百七十六萬一千五百三十八引。徵課銀﹑二百一十二萬八千一十六兩二錢。鑄釐錢﹑二十五萬二千一百六十六萬三千七百四十文有奇。舊鑄銅錢﹑二十一萬三千三百七十文有奇。鈔﹑一十二萬八千一百七十二貫四百七十文有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之七十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十

順治十一年。甲午。春正月。壬辰朔。上詣堂子行禮還入宮拜神畢朝皇太后於慈寧宮禦太和殿諸王﹑文武羣臣﹑及外藩蒙古﹑上表﹑行慶賀禮是日賜宴。

○朝鮮國王李淏。遣陪臣沈之源等﹑表賀冬至﹑元旦﹑萬壽聖節附貢方物﹑及�山戊不�貢。宴賚如例。

○總督陜西太子太保兵部尙書兼都察院右副都禦史孟喬芳卒。

○甲午。工科右給事中許作梅劾奏﹑鄖陽撫治朱國柱﹑玩寇殃民賊圍竹山蔣家寨。竟未遣兵援巢�刀﹑以一矢相加辱簡命而誤封疆請嚴加處分得上�日﹑國柱明白回奏。

○乙未。升太常寺理事官布顏﹑爲禮部啟心郎。戶部理事官巴格﹑兵部他赤哈哈番董安國﹑俱爲工部啟心郎。太僕寺副理事官楊茂勛﹑爲刑部理事官。

○丙申。升江西操捕都司僉書毛鳳翔﹑爲山西掌印都司江西管屯都司僉書陳應龍﹑爲湖廣掌印都司

○丁酉。孟春。享太廟﹑上親詣行禮。

○遣官祭太�山戊不�月將之神。

○戊戌。以正黃旗滿洲三等侍衛阿木爾圖﹑爲護軍參領。

○己亥。賜蒙古諸王﹑貝勒﹑貝子公等宴於太和殿。

○工科副理事官祁通格奏言﹑漢官輕罪﹑皆議罰俸滿官則有納贖之例請自今滿官有緣事﹑應納贖者照漢官例﹑攺爲罰俸至滿官品職﹑皆由戰功而得今或以一時一事之過﹑遂行褫革血戰勤勞頓歸烏有請自今公侯以下大小臣工除大貪大獘不赦外其餘酌量處治﹑懇勿遽行革職又漢官處分﹑悉歸吏部。而滿官小事﹑輒送刑部亦非所以崇國體而勵臣節。請自今未經革職者﹑悉聽吏部議處則體統全而名節勵矣。疏下部議。

○庚子。大學士馮銓等疏奏﹑原任禦史郝浴﹑吏科都給事中向玉軒﹑翰林王崇簡﹑張天植﹑中書舍人宋徵璧﹑定遠縣知縣李人龍﹑故明詞臣楊廷鑑﹑宋之繩﹑吳偉業﹑方拱乾﹑中書舍人陳士本﹑知縣黃國琦﹑俱堪擢用下所司確議。

○己刻日生抱气色黑靑赤。

○辛丑。諭工部。江寧蘇杭等處地方連年水旱。小民困苦已極議賑則勢難周。屢蠲﹑又恐國用不足。朕用是惻然於中。念織造衙門﹑原供服禦賞賚之用。前此未能遽罷。近聞甚爲民累。夫民旣苦賦稅﹑又苦織役﹑何由得安民旣不安﹑朕豈忍被服美麗﹑不爲之所乎。嗣後織造﹑除祝帛誥敕等項﹑著巡撫布政織解外﹑其餘暫停二年。爾部卽行傳諭其應徹官役﹑並應解錢糧事宜﹑作速議奏。

○予殉難廣西右江道參議金漢蕙﹑府江道副使周永緒﹑平樂府知府尹明廷﹑平樂縣知縣塗起鵬﹑富川縣知縣華鐘﹑祭葬如例

○刑科給事中陳忠靖劾奏倉場侍郎任浚﹑久戀崇階未聞報稱且職司倉場不能禁革陋規有負簡任得上�日任浚明白回奏

○申刻日旁生兩珥。上生抱气色黃。

○壬寅。上幸內院。諭陳名夏﹑呂宮曰。朕前聞總督孟喬芳病故﹑深用軫惻不禁淚下。喬芳與朕﹑寧有姻戚哉。但以其爲國忠勤效力故也。比年以來朕之眷顧漢官﹑視滿官有加夫滿官自太祖太宗時﹑宣力從徵。出百死﹑方得至是。朕之優待漢官者﹑豈以其有功而然。蓋期其旣受朕恩﹑必盡忠圖報耳。今觀漢官之圖報主恩者﹑何竟無一人耶。陳名夏奏曰。君之愛臣﹑猶父母之愛子。臣之不能承順乎君﹑猶子之不能承順乎父母也臣等豈無報效之心。卽有此心皇上或無由洞悉耳。上曰。數年來徒廑朕懷﹑曾無愉快應升之人得升﹑不思圖報﹑猶可不應升者﹑越次簡用。全不思報反謂己才所致陳名夏奏曰。皇上厚恩﹑無不思報。但臣等才庸識淺﹑致有錯失﹑爲難必耳上曰。錯失何妨。與其才髙而不思報國﹑不如才庸而思報國之爲愈也。倘明知而不思報效。擅敢亂行。事發﹑決不輕貸。彼時毋得怨朕。自貽伊戚耳。

○升編修王世功﹑爲內翰林祕書院侍讀

○增設兵部督捕衙門滿洲主事﹑繙譯滿漢字主事各一員。他赤哈哈番﹑筆帖式哈番各八員。

○癸卯。諭禮部。嗣後每年元宵令節十四﹑十五﹑十六﹑三日。不賽神。不還願。著爲例

○甲辰。以正黃旗漢軍祖澤潤﹑爲本旗固山額眞。

○升詹事府詹事胡兆龍﹑爲內翰林祕書院學士。大理寺卿魏琯﹑爲兵部督捕右侍郎。

○增設督捕衙門滿洲理事官﹑漢軍理事官﹑漢郎中員外郎各一員。主事四員。

○工科給事中張王治劾奏﹑都察院左副都禦史林徳馨﹑旣無嘉猷。又乏風采。不能率屬圖報﹑有忝重任。得上�日﹑該部院察奏。

○乙巳。以鑲白旗滿洲二等護衛嘉泰﹑爲護軍參領。

○升江西右布政使莊應會﹑爲廣西布政使司左布政使。河南右布政使李中梧﹑爲四川布政使司左布政使。江西按察使李長春﹑爲廣東布政使司右布政使。廣西按察使張自昌﹑爲湖廣布政使司右布政使。山西督糧道參政徐永禎﹑爲四川按察使司按察使。山西冀南道參政史記功﹑爲江南按察使司按察使。陜西西寧道副使李日芳﹑爲浙江按察使司按察使。陜西洮岷兵備道副使李起龍﹑爲本省布政使司參政﹑督糧道陜西提學道參議田厥茂﹑爲湖廣布政使司參政﹑湖北道。湖廣長沙府知府張弘猷﹑爲廣西按察使司副使﹑桂林道。降補原任陜西左布政使蘇弘祖﹑爲福建布政使司參政﹑福寧道。河南按察使魏執中﹑爲廣東按察使司副使﹑嶺東道。河北道參議宋翼明﹑爲廣東按察使司僉事﹑羅定道。

○丙午。順天府舉行鄕飲酒禮。

○戊申。予殉難四川安綿道梁一訓﹑祭葬如例

○免江寧﹑安﹑徽﹑蘇﹑松﹑常﹑鎭﹑廬﹑鳳﹑淮﹑徐﹑滁等屬五十州縣﹑江寧等二十六衛所﹑十年分旱澇租賦。

○己酉。升刑部啟心郎吳達禮﹑爲兵部督捕左侍郎

○擢江南督糧道參議袁廓宇﹑爲都察院右僉都禦史﹑巡撫偏沅﹑提督軍務。江西饒南九江道參議胡全才﹑爲都察院右僉都禦史﹑撫治鄖陽﹑提督軍務。

○補兵部理事官胡世霸﹑牛錄章京白如梅﹑俱爲兵部督捕理事官。

○降補山西右布政使於時躍﹑爲湖廣按察使司副使﹑驛傳道。升莒州知州陳全國﹑爲湖廣按察使司僉事﹑湖北道。

○庚戌。以故阿霸垓部落都思噶爾郡王子沙克沙僧格﹑襲爵。

○以三等阿達哈哈番綽思希﹑襲其故兄一等阿達哈哈番塞冷職。合爲一等阿思哈尼哈番。

○以故二等阿達哈哈番塔克都巴圖魯子阿納達﹑孫思孝子世衍﹑三等阿達哈哈番鐘托賴子塞爾固楞達爾柱兄子代察﹑喀喇奇他特弟塞冷莽吉圖子蘇納堪喀喇沁部落。三等精奇尼哈番塞穆忒爾子班第﹑各襲職

○以致仕三等阿思哈尼哈番趙之龍孫承馥﹑襲職。

○廣東巡撫李棲鳳奏報﹑副將栗養志﹑張瑋﹑招撫仁化。月峒賊渠陳茂等﹑及其黨七百餘人。下所司議敍。

○辛亥。都察院左都禦史趙開心條奏六款﹑奏對宜親。經筵宜禦遴才宜實。過誤宜原流徒之自贖宜開法司之職掌宜重。得上

�日﹑經筵俟文華殿工竣舉行。已有諭上�日。何得瀆奏接見諸臣﹑講求政事﹑言𨿽近理但比來朕心勞悴身體欠調﹑是以未得接見。至本內云。屏斥畋遊﹑朕思祖宗立國以來﹑講武習兵。安不忘危。開創之際﹑何得懈弛武事。況深居髙拱﹑乃明季陋習。豈可踵行。趙開心此奏﹑實常談淺見。風憲大臣﹑果知朕過﹑卽當直言無隱。何得泛爲條陳﹑沽名塞責。殊負朕委任之意。著嚴飭行其餘四款﹑著該部議奏。

○刑科副理事官張時成劾奏﹑眞定總兵官魯國男貪淫殘縱下所司嚴察。

○癸丑。江南江西總督馬國柱奏報﹑海賊分﹤舟宗﹥入犯崇明﹑內江﹑靖江﹑泰興等地。蘇州總兵官王璟等﹑連擊敗之。疏下所司。

○甲寅。以固山額眞金礪﹑爲兵部尙書﹑兼都察院右都禦史﹑總督陜西三邊四川軍務

○升大理寺少卿郝傑﹑爲大理寺卿。

○乙卯。授和碩鄭親王濟爾哈朗庶子巴爾堪﹑惠蘭輔國公巴都海子錫爾圖﹑俱爲三等輔國將軍。

○都察院奏言﹑滿洲兵丁𨿽分給地土而歷年並未收成因奉命出徵﹑必需隨帶之人﹑致失耕種之業。往往地土曠廢。一遇旱澇﹑又需部給口糧。且以地瘠難耕﹑復多陳告而民地。又不便再行圈占請查壯丁四名以下﹑地土盡數退出量加錢糧月米其馬匹﹑則於冬春二季。酌與餧養價銀其退出之地﹑擇其腴者﹑許令原得瘠地之人更換余則盡還民間。在滿洲有錢糧可望﹑樂於披甲而又無瘠地之苦。至民間素知地利﹑復不至於荒蕪﹑是兵民共仰皇仁於無盡矣下該部確議。

○定和碩公主每�山戊不�俸銀二百五十兩。

○江南江西總督馬國柱奏報﹑海寇犯金山。夜竊大炮。復燒毀金山瓜州船隻。順流而遁。下兵部察議。

○丁巳。免直隸﹑順徳﹑廣平﹑大名三府屬﹑天津﹑薊州二道屬州﹑縣﹑衛﹑所﹑十年分水災額賦。

○定倉糧考成則例各州縣官未完一二三分者﹑住俸。四五分者﹑降俸一級。六七分者﹑降職一級。八九分者﹑降職二級。十分者﹑革職。俱戴罪督催限文到三月內催完﹑方準開復。糧道以合屬通計。未完一分者﹑免議二三四分者住俸。五六七分者﹑降俸一級。八九分者﹑降職一級。十分者﹑降職二級。俱戴罪督催。仍限三月內催完開復。

○禮部﹑奏進上祭先農壇親耕耤田儀注。先期二日上齋戒﹑諸王以下﹑輔國公以上﹑滿洲﹑蒙古﹑漢軍公﹑侯﹑伯以下甲喇章京﹑理事等官以上﹑漢文官四品以上﹑武官三品以上﹑及六科副理事官都給事中﹑在家齋戒二日先期一日﹑內院捧進祝版上禦中和殿﹑閱祝文﹑行一跪三叩頭禮。畢﹑西向立內院官捧祝文至太和殿禮部官跪接﹑捧出至午門外﹑安於亭中行一跪三叩頭禮。畢﹑鑾儀衛官領校尉舁亭﹑禮部官﹑太常寺官﹑送至先農壇安於神庫。戶部禮部官﹑同順天府官﹑由午門左門至中和殿進耒耜及穜稑種。上閱畢戶部官捧至太和殿臺下。順天府官接出﹑由太和殿左門﹑至午門左門外﹑安於彩亭。作樂﹑送耕耤所。祭之日﹑早。鑾儀衛備法駕諸王以下﹑貝勒以上﹑俱朝服﹑齊赴午門內朝房貝子以下﹑從耕陪祀文武百官﹑俱於駕未行時﹑先赴先農壇﹑分班序立不陪。祀牛錄章京以下﹑漢文官五品以下﹑武官四品以下﹑俱朝服﹑於天安門外金水橋南﹑分班序立禮部官﹑奏請聖駕詣先農壇致祭﹑行耕耤禮上朝服乘輦王﹑貝勒﹑於內金水橋分班序立候駕過﹑隨詣先農壇。鳴鐘﹑不奏樂不陪祀文武百官﹑於外金水橋跪候駕過﹑駕至先農壇門外下輦。禮部官太常寺官導駕至具服殿盥手畢導駕至壇祭品禮儀如常祭畢還至。具服殿更黃袍。各官俱更蟒服補服。禮部官太常寺官奏請詣耕耤所。導駕詣耕耤位﹑南向立從耕三王﹑九卿﹑各就耕位立。不從耕。王以下百官﹑俱在耕耤棚外立。設彩亭三座於左右。鴻臚寺官﹑贊進耒耜﹑進鞭戶部官﹑北向跪進耒耜。順天府尹﹑北向跪進鞭。禮部鑾儀衛﹑太常寺官﹑導引上秉耒﹑三推三返訖。鴻臚寺官﹑贊受耒耜受鞭﹑戶部官跪受耒耜以耒耜置犁亭。順天府尹跪受鞭以鞭置鞭亭。禮部官奏請復位上復位。戶部官﹑順天府尹﹑執靑箱播種後。耆老隨覆畢。導引官導上禦觀耕臺﹑南向坐王﹑貝勒﹑貝子﹑公﹑陪祀百官﹑分班序立次三王五推畢﹑各就位諸王﹑皆候上�日坐次﹑九卿九推順天府廳官各執靑箱播種訖。禮部奏耕畢﹑從耕官各就位教坊司承應畢﹑禮部官奏禮畢。禮部官﹑太常寺官﹑導駕詣齋宮﹑升坐。王﹑貝勒﹑貝子﹑公﹑文武陪祀各官﹑入東西門﹑分班序立﹑鴻臚寺官﹑贊順天府官﹑率兩縣官耆老人等﹑行三跪九叩頭禮。農夫三十人﹑隨後行禮。禮畢﹑從府縣官出西門﹑至耕耤所終畝。王﹑貝勒﹑貝子﹑公﹑候上�日坐﹑候耕畢﹑府縣官從東門入。鴻臚寺官﹑贊親耕旣成﹑禮當慶賀。王﹑貝勒﹑貝子﹑公﹑百官﹑行三跪九叩頭禮﹑序班立。贊退王於齋宮內﹑貝勒以下於臺下﹑分班﹑行叩頭禮﹑序坐。上進茶。王以下文武百官﹑各於坐次行一叩頭禮﹑隨賜茶。上禦後殿﹑少憩﹑光祿寺設宴。禮部奏宴完備。上升座。眾官各就坐位﹑行一叩頭禮﹑坐﹑進宴。教坊司奏樂﹑上進酒。王以下各官﹑各於原位﹑行一跪一叩頭禮﹑復坐﹑筵宴。耆老於壇傍坐。宴畢﹑王以下各官﹑序班立﹑行一跪三叩頭禮﹑畢王﹑貝勒﹑貝子﹑公﹑百官﹑至齋宮外﹑候駕還宮。鹵簿導從。作樂。不陪祀文武百官﹑於天安門外﹑跪候駕還宮。報可。

○兵部督捕右侍郎魏琯奏言﹑籍沒止以處叛逆彊盜已無籍沒之條。乃初犯再犯之逃人﹑罪鞭一百。而窩主則行籍沒。逃輕窩重﹑非法之平。今欲除籍沒之法。須先定窩逃之罪。請下議政諸臣會議。務期均平﹑以便遵守。下部議。

○戊午。諭內院。朕時蒞內院﹑每見祕書院侍講卓彜﹑在院供職﹑勤愼可嘉。著特升一級﹑以示獎勸。

○己未。諭吏部前髙爾儼告病﹑朕命在京調理。原望其卽時痊愈。是以不令。解任今據所奏病𨿽漸愈﹑不耐勞劇。朕恐伊系心職業﹑未能遽臻平復玆特許解任安養﹑勉事醫藥。在京回籍﹑聽其從便調理。俟病痊後﹑候上�日召用。

○庚申。以萬壽節﹑遣固山貝子吳達海﹑祭太廟。

○遣官祭福陵﹑昭陵。

○遣官祭眞武﹑東嶽﹑城隍之神

○辛酉。萬壽節。上禦太和殿﹑諸王﹑文武羣臣﹑行慶賀禮。賜宴。

○湖廣總督祖澤遠奏報﹑辰常總兵官楊遇明﹑擊敗賊渠張纏頭﹑於桃源之兩河口﹑誅獲無算﹑生擒僞總兵李陽春等以聞。得上�日﹑李陽春等著正法。

○定外藩王﹑貝勒﹑貝子﹑公等﹑元旦來朝賞例親王等賞一等玲瓏鞍轡一。銀茶筒一﹑重五十兩。銀盆一。緞三十六疋。茶五簍。郡王等﹑賞二等玲瓏鞍轡一。銀茶筒一﹑重五十兩。緞二十九疋。茶四簍。貝勒等﹑三等玲瓏鞍轡一。銀茶筒一﹑重四十兩。緞二十二疋。茶三簍。貝子等﹑賞一等漆鞍一。銀茶盆一。重三十兩。緞十四疋。茶二簍。鎭國公﹑輔國公等﹑賞三等漆鞍一。銀茶盆一﹑重三十兩。緞十疋。茶二簍。一等二等臺吉﹑塔布囊等﹑賞三等漆鞍一。緞七疋。茶一簍。三等四等臺吉﹑塔布囊等﹑賞三等漆鞍一。緞五疋。茶一簍。科爾沁國土謝圖親王﹑卓禮克圖親王﹑達爾漢親王﹑加賞一等甲一副。緞八疋。紮薩克圖郡王﹑加賞銀茶盆一﹑重五十兩。緞六疋。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十一

順治十一年。甲午。二月。壬戌朔。

○癸亥。朝日於東郊上親詣行禮

○甲子。遣官祭三皇廟

○授和碩額駙吳應熊﹑爲三等精奇尼哈番

○升編修阿薩禮﹑爲內祕書院侍讀。

○吏科給事中林起龍奏言﹑昔兵在盛京﹑無餉而富。今在京師﹑有餉而貧。揆之時地﹑似宜變通查會。典開載馬匹軍裝。軍器艸料諸款舊例全用給兵。乞皇上垂念八旗舊兵﹑爲朝廷禁旅。仍照舊通給錢糧。則人皆蒙恩。不苦於窮困矣。下所司詳議。

○乙丑。諭吏部﹑前因會議任珍一事﹑回奏朦混。與議各官﹑俱經分別降處。朕念諸臣皆系股肱耳目之司。朝廷素所優待今循省旣久。量已攺過著各復原銜。自今以後﹑當滌舊圖新各殫忠誠﹑益思報效毋負朕期望至意。爾部卽遵諭奉行。

○禮科副理事官房萬達條奏崇名教以杜頹風二事。一﹑命婦守貞﹑宜加飭勵。一﹑梵剎鐔創建﹑宜行禁止。下所司議。

○丙寅。諭都察院﹑六科﹑朕惟言官耳目之司。每期直言無諱。欲聞天下之邪正貪廉大利大害以便發政施令﹑立致太平。故從前屢下明上�日﹑啟示開導屬望。於言宮可謂至切。孰意重違朕心﹑納交結黨。或有身被人言﹑倩人報復者。或有徇護同黨﹑代爲報復者。以故多有明知其惡﹑畏其同黨而不敢言每閱奏章﹑實心爲國者少附黨行私者多。古云﹑欲人不知﹑莫若勿爲。書云﹑自作孽不可逭。朕今圖治方殷。豈容比匪成姦。但念秋霜肅殺。莫若陽春化育。自今以後﹑須各滌肺肝捐舊圖新凡天下邪正貪廉﹑大利大害務要實心爲國。直言不諱。則政治新而太平可臻矣。爾等身家名譽﹑亦與之俱永豈不美哉。

○以原任吏部尙書金之俊﹑爲內翰林。國史院大學士﹑仍帶原加銜級。

○升南雄副將栗養志﹑爲署都督僉事管沅州總兵事。

○丁卯。遣大學士額色黑﹑祭先師孔子。

○戊辰。祭大社﹑大稷﹑上親詣行禮。

○調署都督僉事管福建福州府水師副將事範紹祖﹑爲湖廣洞庭湖水師副將。

○己巳。皇太后聖壽節上率內大臣侍衛等詣慈寧宮行慶賀禮和碩福金固倫公主以下﹑一品命婦以上俱朝賀賜宴。

○命靖南王耿繼茂﹑移鎭廣西桂林。

○禮科給事中季開生以海賊。突犯江北﹑勢頗猖獗條陳戰守六要一﹑遠偵探。一﹑扼要害。一﹑備器械。一﹑嚴海禁。一﹑杜接濟。一﹑密譏察。下所司議。

○庚午。甄別各直省督撫加江南總督馬國柱﹑太子太保直隸總督馬光輝﹑湖廣總督祖澤遠﹑俱太子少保漕運總督沈文奎。操江巡撫李日芃﹑四川巡撫李國英﹑俱兵部尙書陜西巡撫馬之先﹑兵部右侍郎廣東巡撫李棲鳳﹑加一級浙江巡撫蕭起元﹑降一級﹑照舊管事宣大總督佟養量﹑寧夏巡撫孫茂蘭﹑俱解任山西巡撫劉弘遇﹑降一級。山東巡撫夏玉﹑降二級調外用湖廣巡撫遲日益﹑革職。余俱畱任。

○戶部左侍郎孫廷銈﹑請假省親。允之。

○以鑲白旗漢軍梅勒章京楊麒祥﹑爲本旗固山額眞。

○升理事官對喀納﹑爲刑部啟心郎。

○允鄖陽撫治朱國柱﹑解任回京調理。

○四川布政使司左布政使李中梧﹑引年乞休上以其歷任淸勤。命所司酌議加恩以示優異。

○升河南睢陳道副使祖重光﹑爲江西布政使司右參政﹑湖西道。湖廣安陸府同知張武烈﹑爲本省按察使司僉事上荊南道經略軍前辦事原任寧羌州知州趙燾﹑爲湖廣按察使司僉事管參議事下荊南道。

○山東兗西道副使鐘性朴以庸懦﹑降二級調用。

○辛未。上幸內院諭諸臣曰。朕獨理萬幾。常恐是非失於偏執﹑故令集眾會議及眾議之時有羣以爲是而一人堅執己意謬相爭論者﹑殊屬未合夫旣羣以爲是﹑卽當從之若常懷好勝之心明知其非而猶彊辧。不但政事有妨﹑且虧國家大體。急宜痛攺大學士陳名夏奏曰仰承上諭小事猶煩戒飭若遇大事﹑何敢不謹識於衷﹑以圖攺易。大學士馮銓奏曰。凡謬相爭論者。必不自知其罪﹑若果知之﹑豈敢如是。古云﹑君仁則臣直蓋止欲直陳所見﹑故不覺其言之謬也旣承上諭敢不祗遵但恐不自知耳上曰所謂君仁﹑則臣直者所見是而直陳之斯乃直臣也。豈飾非彊辧之爲直乎。若執意妄行。致蹈重罪。朕𨿽欲寬﹑國法難貸。且朕卽寬而用之﹑彼亦何顏自立。朕之心﹑爾等所知。爾等之心﹑朕亦知之。君臣一體﹑豈有間乎。諭畢。大學士額色黑﹑圖海﹑議政內大臣巴哈﹑費揚古等奏曰。皇上此諭﹑蓋欲諸臣遇有過失﹑預行省攺恐蹈重罪故煩教誨耳。俱當悔悟﹑且謹識之﹑於是召翰林各官賜茶。

○命大學士寧完我﹑預滿洲議政大臣之列

○以故三等阿達哈哈番羅席兄胡通格﹑納散珠叔黑塞﹑各襲職。

○以督理織造工部右侍郎周天成﹑值萬壽節﹑違例自備龍袍進賀﹑革侍郎銜罰拜他喇布勒哈番俸一年。

○癸酉。敍桂林戰守功﹑加提督總兵官綫國安太子少保。總兵官全節﹑左都督余﹑各升級紀錄有差。

○調駐防河間府官屬兵丁﹑移駐徳州。

○吏部議覆﹑江西南瑞道僉事安世鼎﹑奏請貤封生母。查舊例。嫡母在應不準貤封。得上�日﹑爾部所引𨿽系職掌但會典乃前明萬曆初年纂輯中間開載亦多未備。今屬我朝禮制。人子至情宜加矜體。應將有事例﹑再行詳酌以聞。

○工科左給事中魏裔介奏言﹑連�山戊不�水災頻仍。直隸﹑河北﹑山東﹑饑民逃亡甚眾。請敕督撫﹑嚴飭有司。凡流民所至不行收卹者﹑題參斥革。若能設法撫綏﹑卽分別多寡準以優等保薦。並乞大沛鴻恩﹑發銀數萬兩。遣滿漢賢能官員沿途接濟務使流民得所。庶徳澤布﹑而閭井寧矣。得上�日﹑饑荒流徙。民不聊生朕深切憫念。其賑濟安插勸懲鼓舞事宜﹑俱屬急務。著所司速議以聞。

○陜西署布政使司右布政使蕭時彥﹑以查荒耽延遲誤。降一級﹑調用

○盛京獵戶李百總收養山海關內貧民四百餘口。上以其尙義可嘉。命賞衣服鞍馬﹑以示獎勸。

○丙子。祀先農。行耕耤禮。祝文曰。維神肇興農事利賴萬年玆當東作躬耕耤田願錫大有。物阜民安。謹以牲帛醴。齊之儀用申祭告。

○丁丑。升提督四譯館太常寺少卿梁淸遠﹑爲大理寺少卿。

○增設都察院經歷司掌印滿洲理事官一員

○擢原任江寧府江防同知趙廷臣爲湖廣按察使司僉事分巡下湖南道。

○裁直隸大城營遊擊千把總各一員兵二百名。東安營遊擊千把總各一員。白石營守備把總各一員。兵五十名。寶坻營遊擊一員。兵三百名攺薊州守備爲都司增千把總各一員兵一百名裁白石營守備把總各一員設操守一員增漕河營三河營兵各五十名。潮河川兵三十名。

○戊寅。淸明節享太廟。遣固山貝子吳達海行禮。

○遣官祭四祖陵﹑福陵﹑昭陵。

○免江西缺丁銀四萬七千二百八十九兩有奇

○己卯。遣內大臣伯索尼諭祭敖漢公主。

○辛巳。敕諭平南王尙可喜﹑靖南王耿繼茂﹑廣東嶺海要區。新經厎定。撫綏彈壓。善後宜周。平南王尙可喜專畱鎭守。廣西地方﹑乃楚粵門庭。滇黔鎖鑰。省會𨿽平﹑郡縣未附。逆賊李定國見踞柳州狡圖窺伺。伏莽尙繁亟需巢�刀撫。特命靖南王耿繼茂帶領本標官兵及隨徵綠旗官兵﹑前赴廣西桂林駐札續卽發馬五百匹以資馳巢�刀。務要申嚴紀律﹑鈐束兵將防巢�刀逆賊招撫人民偕經督撫﹑鎭諸臣同心協力。與湖南東粵策應聲援廓淸南服功成之日﹑益加懋賞。朕念兩王﹑躬擐甲冑率勵官兵。摧方張之寇收不逞之民。肇慶逆賊﹑潛蹤遁竄。潮州叛將﹑駢首就誅。地方安堵。功莫與京。朕深嘉悅玆特遣內翰林祕書院學士郎廷佐一等侍衛姑蘇﹑三等侍衛徳墨起﹑兵部主事土喇﹑前往宣諭朕意。特賜兩王蟒緞貂裘各一件。貂皮短褂各一件。黑狐帽各一頂。鍍金嵌松石鞓帶各一束。鍍金玲瓏腰刀﹑手巾﹑合包﹑小刀牙杖筒俱全。革靴各一雙。絨襪全鍍金甲冑各一副。鍍金玲瓏撒袋各一副。弓箭全﹑鍍金玲瓏鞍馬各一匹。兩王其各祇承再賫發蟒緞貂裘各三件。蟒緞狐腋裘各四件。蟒緞羔裘各十件。鑲領緞袍各二十件。革靴各四雙。絨襪全。鹿靿靴各四雙。絨襪全。染貂帽各八頂。鍍金玲瓏鞓帶各八束。鍍金腰刀手巾小刀俱全。鍍金玲瓏撒袋各四副。弓箭全。鍍金玲瓏撒袋各四副。弓箭全。鍍金甲冑各四副。鍍金甲冑各四副。鞍馬各八匹。將標下官員﹑聽王酌賞。再各給銀三千兩﹑將陣前效力撥什庫﹑千把總並兵丁亦聽兩王賞給兩王旣專分鎭益懋前勛。慰朕倚任至意欽哉。又敕諭靖南王耿繼茂﹑廣西新經恢復逆孽未靖善後宜周特命爾專鎭廣西聲援楚粵控扼滇黔。帶領本標官兵及隨徵綠旗官兵駐札桂林。原定南王隨徵綠旗官兵聽王管轄。王之舊屬官兵亦聽王指揮。朕念斯民﹑久困兵火。安全撫卹﹑尢爲要圖。貳則執之服則捨之。一應兵機﹑有當策應者有當馳巢�刀者會同經督撫鎭各官協心商酌。武官功次﹑核實題敍。其有臨陣退縮﹑激叛殺良﹑干犯軍紀者﹑聽王便宜處分。若事關重大﹑指名參奏。至於官評﹑民事﹑詞訟﹑錢糧﹑仍歸地方官﹑各循職掌料理。文武官撫鎭以下﹑見王禮節。悉照前儀。王受玆委任﹑其益殫忠猷。禮以律己廉以率下。務輯寧疆圉寬朕南顧之憂欽哉。

○壬午。調刑部右侍郎龔鼎孳﹑爲戶部左侍郎。

○以總督倉場戶部左侍郎馬鳴佩﹑爲兵部左侍郎兼都察院右副都禦史﹑總督宣大山西等處軍務。

○升通政使司通政使耿焞﹑爲都察院右副都禦史﹑巡撫山東。都察院左僉都禦史陳應泰﹑爲右副都禦史﹑提督雁門等關﹑巡撫山西。湖廣布政使司參政管左布政使事林天擎﹑爲都察院右僉都禦史﹑巡撫湖廣。起原任都察院右僉都禦史寧夏巡撫黃圖安﹑爲原官。

○升鑲白旗漢軍甲喇章京李顯貴﹑爲本旗梅勒章京。

○命固山額眞楊麒祥﹑駐防杭州。

○吏部議覆﹑戶科給事中周曾發考滿疏言布按監司等官﹑必待三年升轉勢必懇缺以待應請新舊一體﹑隨時論俸推升。其府﹑州﹑縣及佐貳首領降謫等官﹑仍應以三年爲滿﹑方許升遷。從之。

○直隸山東河南總督馬光輝﹑引疾請告。命回京調理﹑病痊起用。

○癸未。江寧巡撫周國佐奏報﹑海洋逆寇張名振等。傾巢入犯副將趙光祖﹑敗之於氵�采淘港。遊擊髙永義﹑敗之於楊家嘴。遊擊曹士奇﹑敗之於小洪﹑東阜諸處。先後俘斬甚眾。下所司察敍。仍命修船澡兵早圖巢�刀滅﹑以靖海氛。

○廣東巡撫李棲鳳疏報﹑恢復平遠縣。地方寧輯。下所司察敍。

○甲申。諭戶部等衙門。朕念比年兵事未息﹑供億孔殷。加以水旱頻仍小民艱食。地方官不加撫綏﹑以致流離載道。夫普天率土系命朕躬。而困苦如斯何忍聞見朕爲之寢食不遑。拯濟安全﹑時不容緩。戶部等衙門﹑凡有錢糧職掌者﹑卽將現今貯庫銀兩實在數目。作速查明奏聞。

○乙酉。遣官祭歷代帝王。

○命房山縣知縣祭金帝陵。

○丙戌。諭戶部﹑四海蒼生皆朕赤子饑寒流徙深切痌瘝。前各督撫奏明災荒等處已經查照分數﹑酌量蠲免。各府﹑州﹑縣﹑衛﹑所等官﹑務在實力奉行。不許仍行混澂﹑徒飽貪腹。如該管官吏﹑朦混徵收。督﹑撫﹑司﹑道不能覺察者。事發﹑一體究治。有極荒地方﹑非蠲免所能救者。該督撫速行查奏﹑另加恩卹。至於畿輔重地房屋田土多經圈占。加以去年水荒特甚尢爲困苦。朕夙夜焦思﹑寢食弗寧亟宜拯救庶望生全。但荒政未修倉廩無備若非頒發內帑何以濟此急需。玆特命戶禮兵工四部察發庫貯銀十六萬兩昭聖慈壽恭簡皇太后聞知深爲憫惻發宮中節省費用並各項器皿﹑共銀四萬兩。朕又發禦前節省銀四萬兩。共二十四萬兩。差滿漢大臣十六員分赴八府地方賑濟督同府州縣衛所各官量口給散。務使饑民均沾實惠仍設法淸查毋滋姦獘八府所轄州縣﹑多寡不同。被災輕重亦異須酌量妥確通融散給。著吏部速將在京各衙門滿漢堂官﹑才能淸正者﹑開列職名具奏。候朕簡差。給以敕諭關防前往。

○是日皇太后母科爾沁國賢妃訃音至。上卽詣。皇太后宮﹑奏聞諸王貝勒福金﹑內大臣等﹑俱集上不還宮哀悼殊甚諸王奏曰。舊例外戚有喪﹑未嘗過哀。上宜還宮上曰。朕亦未嘗過衣。但甫聞訃。欲畱此﹑慰安皇太后耳。諸王貝勒等﹑可各歸第。朕亦還宮矣。於是王等俱歸。上猶悲悼不已。大學士範文程﹑額色黑﹑圖海奏曰。外戚有喪﹑從無如此久慟之例。況上離宮寢﹑淹畱於此﹑亦爲不可。聞訃之頃旣已卽詣皇太后宮﹑今宜早還。上曰。朕未嘗過慟但宮闈與此切近。甫當聞訃之頃﹑欲宿此以慰安皇太后耳。是夜遂畱宿至次日午刻始還。

○厄魯特部落阿巴賴諾顏等。遣使貢駝馬宴賚如例。

○戊子。遣尙書覺羅巴哈納﹑王永吉﹑劉昌﹑侍郎蘇納海﹑覺羅額爾徳﹑祝世允﹑覺羅科爾昆﹑李蔭祖﹑髙珩﹑呂崇烈﹑梁淸標﹑杜立徳﹑魏琯﹑都察院左都禦史屠賴﹑通政使喀愷﹑大理寺卿郝傑等﹑分賑直隸八府。給以敕書關防。

○命戶部侍郎範達理﹑總督倉場。以梅勒章京李顯貴﹑爲工部侍郎

○升都察院啟心郎蔣國柱﹑爲僉都禦史。

○以主事程格﹑爲工部理事官。

○加致仕四川左布政使李中梧秩一級蔭一子入監讀書。

○吏部議﹑凡滿洲蒙古漢軍受封命婦或有夫妻不諧﹑情願離異者﹑應聽其夫自便。有夫故再適者﹑應將本婦原得誥敕追奪。從之。

○工部題報﹑寶源局十年分鼓鑄余銀三萬二千六百兩有奇。

○己丑。升參將麻允揚﹑爲陜西肅州副將。副將管參將事黃世傑﹑以署都督僉事﹑管紫荊關副將事。

○免河南祥符等州縣衛所十年分水災額賦。

○增設江南沿海水師三千名。

○庚寅。升通政使司左通政李際期﹑爲刑部右侍郎。右通政李呈祥﹑爲通政使。

○升兵部右侍郎李蔭祖﹑爲兵部尙書﹑兼都察院右副都禦史﹑總督直隸山東河南等處軍務。

○調湖廣右布政使張自昌﹑爲廣西布政使司左布政使。

○吏科右給事中王楨奏言窩逃旣議發盛京屯種若復將田產入官。是仍行籍沒請照充軍例。止發本身夫婦其餘家口田產﹑俱免追論。至窩主旣遣﹑又議令鄰佑﹑保甲﹑縣官出銀四十兩﹑給與逃人之主恐此例一開﹑啟貪得者之心﹑因而生事害人深屬未便。下所司議。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十二

順治十一年。甲午。三月。辛卯朔。裁山西利民路兵二百名。保徳營﹑鎭西﹑潞州衛兵各一百名。五寨﹑河會﹑賈家堡﹑河曲﹑樓子營兵。各五十名。三岔堡﹑唐家會兵各二十五名。

○內翰林國史院大學士寧完我﹑劾大學士陳名夏結黨懷姦﹑情事叵測﹑疏曰。臣思陳名夏﹑屢蒙皇上赦宥擢用。眷顧優隆。卽宜洗心易行﹑效忠於我朝。孰意性生姦回。習成矯詐。痛恨我朝薙發。鄙陋我國衣冠。蠱惑故紳。號召南黨。布假局以行私。藏禍心而倡亂。何以明其然也。名夏曾謂臣曰。要天下太平。只依我一兩事﹑立就太平。臣問何事。名夏推帽摩其首云﹑只須畱頭髮。復衣冠。天下卽太平矣。臣笑曰。天下太平不太平﹑不專在薙頭不薙頭。崇禎年間並未薙頭。因何至於亡國。爲治之要。惟在法度嚴明。使官吏有廉恥。鄕紳不害人。兵馬眾彊。民心悅服。天下自致太平。名夏曰。此言𨿽然﹑只畱頭髮﹑復衣冠﹑是第一要緊事。臣思我國臣民之眾﹑不敵明朝十分之一。而能統一天下者﹑以衣服便於騎射﹑士馬精彊故也。今名夏欲寬衣博帶﹑變淸爲明。是計弱我國也。臣與名夏﹑觸事辯論﹑不止千萬言。灼見其隱衷。名夏禮臣𨿽恭﹑而惡臣甚深。此同官所共見聞者也。今將結黨姦宄事迹﹑列款爲皇上陳之。一陳名夏父子居鄕暴惡。士民怨恨。全家避居江寧國公花園中。此園系無主產業﹑例應入官價值十萬金。江寧各上司。公捐銀三千兩﹑代爲納價。見今名夏妻子居住。又故明吏部吳昌時女姦逃執訊。名夏子陳掖臣﹑囑江寧各上司﹑釋放爲尼。因而包占。又掖臣橫行江寧城中。鞭責滿洲﹑破面流血。鬧至總督公署。賠禮保放。又掖臣坐大轎。列棍扇。說人情納賄賂。掣肘各官俱敢怒而不敢言。無名冤揭﹑貼徧城內﹑上寫名夏不忠不孝。縱子肆虐。人人懼其威勢。成克鞏亦曾言之。科道官豈無一人知聞﹑何無一疏入告。其黨眾可想見矣。臣料名夏﹑明知子惡難掩。儻有究問﹑必以路遙不知爲詞。伏乞降上�日將名夏家人﹑長班﹑嚴加拷訊。不惟教子爲惡之情得﹑並其他姦宄情形﹑亦必吐露矣。一﹑趙延先系陳名夏契交﹑名夏署吏部尙書時徇私驟升。科臣郭一鶚﹑言吏部升官遲速不一。疏指延先爲證。延先歷任月日一鶚察記未詳。多開兩月。後自檢舉名夏懷恨﹑欲處一鶚劉正宗云。趙延先歷任月日。若以多作少。一鶚有罪今以少誤多一鶚何罪名夏聞言生嗔語侵正宗。正宗不平﹑當眾寫本﹑欲參名夏眾勸方正又如甄別翰林去畱出自皇上。名夏向王翰林說﹑不知你原是好人我爲何教你出去。王翰林可問。臣思趙延先不當升而升。名夏反欲處言官而非同列甄別翰林﹑本出聖裁。而名夏直任去畱由己。攬權欺詐﹑信不誣矣。一﹑史儒綱乃溧陽世家。系陳名夏姻親。富有房產。儒綱任浙江道時﹑誣朱秀才爲故明宗支。抄其家貲巨萬。逼其親人性命。浙撫蕭起元﹑劾儒綱贓私數萬。奉上�日革職提問。名夏利儒綱田宅﹑許其開贓復官。屢次逼囑起元。起元難認參虛﹑遲延三四年不結。後起元不得已﹑朦混咨部。已經部駁。名夏將票擬蕭起元之處。又加駁重。批從重議處。額色黑﹑圖海﹑執本呼臣云﹑此本無可駁處。臣看畢﹑謂名夏曰。此本只該批該部議奏。名夏依允。張端隨於柱上﹑手寫一史字﹑笑云。是爲史儒綱也。臣始知前聞不謬。儒綱此案﹑今已八年未結。一﹑探花張天植告假回南。名夏助路費銀百兩。天植於伊妻子處﹑還本利五百兩。名夏不知﹑以爲騙己。故言天植得罪於我﹑所以外轉及還銀信到見天植﹑又曰。還汝翰林可也。天植系臣門生知之頗悉昨見馮銓等薦舉十二人疏內﹑列有天植姓名。則名夏之營私巧計﹑莫可端倪矣。一﹑吏科魏象樞﹑系陳名夏姻親。結爲一黨。象樞誤參司官錢受祺擅委中軍。後自檢舉奉上�日﹑中軍巡捕懸殊﹑何得錯誤。著議奏。部覆錢受祺無罪﹑免議。魏象樞降級調用。名夏輒自票部本云﹑事屬疎忽。著罰俸六个月。成克鞏云﹑旣奉嚴上�日﹑而票事屬疎忽。似屬相悖。不如攺旣經檢舉。名夏依言攺之。次日發出紅本﹑馮銓云﹑此本票錯﹑落去錢受祺免議字樣。理應檢舉。名夏云﹑馮系當直。成系票簽。該你二人檢舉。克鞏作色言曰。簽系何人所擬。教我二人檢舉乎。後來竟不曾檢舉。於時張端低聲作唱云﹑救了一个﹑就忘了一个。由此觀之。則名夏之護黨行私﹑昭然可見矣。一﹑臣等職掌票擬。事關重大。依駁增減﹑裁決聽之皇上。是非可否﹑艸底出自各臣。一字輕重﹑關系公私。臣慮事有錯誤。公立一簿於分票事件下﹑各親書姓字。以防推諉。眾議僉同﹑行之已久。偶一日﹑名夏不候臣等到齊﹑自將公簿注姓﹑塗抹一百一十四字。爲同官所阻。始住筆不抹。後復照舊注姓。切思公立此簿﹑名夏何得私抹。不知作獘又在何件耳。此簿典籍印鉗見在。一﹑二月初四日晚。上命內大臣﹑傳出科道官結黨諭上�日。臣書稿底。交付內值及票紅髮下。抹攺原稿數語。成克鞏云﹑好條畫龍被人剜去眼睛矣。抹去者﹑是擠異排孤一語。攺者是明季埋沒局中因而受禍。今方馳觀域外﹑豈容成姦四語。臣問蔣赫徳云﹑是誰攺抹答云﹑是陳所攺。臣思皇上聖明天縱。見微而知著。聞一以知十。名夏糾黨姦宄之情形。恐皇上看破﹑故欲以只手障天也。以上數款﹑惟擇其實證確據者舉之耳。切思從古來姦臣賊子﹑黨不成﹑則計不得行。何也。無眞才﹑必無實事。無實事必無顯功。是以必結黨人而爲之虛譽也。欲成姦黨﹑必棄理道。附己者﹑𨿽惡必護。異己者﹑𨿽善必仇。行之久而入黨者多矣。始也﹑借人以引己。繼也﹑納賄而引人。若非確察其鄕評輿論。實按其經理事件。則黨固而莫可破矣﹑臣又竊自思念壯年孟浪。疎慵貪博。辜負先帝。一廢十年。皇上定鼎燕京。始得隨入禁地﹑仰睹天顏矩趨公署﹑株守臣職者。又復十年於此。十年間忍性緘口﹑不復作狂吠之犬。然而愚直性生。每遇事而勃發。李應試﹑潘文學﹑向非臣言復擒﹑早已兔脫矣。臣𨿽不敢行埋輪補牘之事。若夫附黨營私以圖目前富貴。臣寧死不爲也。業已自憐孤蹤﹑賫志俟沒。不意皇上不以臣爲衰老無用﹑錄入滿官之列。已出望外。又聖壽之日﹑更餘之時。同內大臣召入深宮。親賜禦酒。臣接杯承恩之際﹑不禁哽咽欲淚。今又命隨大臣議政臣非土木敢不盡心力以圖報效。但臣不熟滿語。老病孤孑。望皇上俯賜矜憐。則餘生之年﹑皆捐糜之日也。臣痛思人臣貪酷犯科﹑國家癬疥之疾。不足憂也。惟懷姦結黨﹑陰謀潛移。禍關宗社。患莫大焉。陳名夏姦亂日甚。黨局日成。人鑑張煊而莫敢聲言。臣捨殘軀以報答聖主伏乞皇上將臣本發大臣確審具奏。法斷施行。則姦黨除而國家治安矣。疏入。得上�日﹑這所參事情﹑著內三院﹑九卿﹑科﹑道﹑詹事等官﹑會同逐款詳問﹑從重詳罪具奏。

○壬辰。江南總督馬國柱奏報。逆賊賴龍等﹑盤踞桂東。出沒江楚。臣移咨楚撫﹑合兵會巢�刀。直搗賊巢。賴龍等就擒。下所司察敍。

○乙未。初大學士寧完我﹑劾陳名夏父子濟惡。有上�日﹑切責滿漢科道官﹑不行參劾。著令回奏。至是各上疏認罪。得上

�日﹑言官隱默不糾﹑殊負職任。趙開心降三級調用。魏象樞﹑楊璜﹑髙桂﹑周之桂﹑陳調元﹑劉顯績﹑宗惇一﹑各降一級調用。其餘科道各官﹑俱罰俸一年。都察院左都禦史屠賴﹑副都禦史佟國允﹑僉都禦史蔣國柱﹑及滿洲科道等官﹑各以次罰銀。副都禦史林徳馨﹑吏科給事中林起龍﹑俱歷任未久﹑著免議。

○丙申。和碩承澤親王碩塞等奏言近承聖諭擇期﹑躬詣太祖太宗山陵﹑仰見皇上眷懷罔極之孝思。但近因畿內水災﹑方遣大臣賑濟。又南方弗靖﹑屢發禁兵。若聖駕遠行。旦夕奏報未免稽遲。展謁山陵﹑仍當稍緩。俟南徵大兵回京﹑方可恭謁。疏入。得上�日﹑朕瞻仰山陵久思恭謁慕戀之誠﹑無忘寤寐。四月內﹑朕必親往。

○以湖廣參議分守下湖南道吳臣輔﹑文弱不任邊衝。令回部攺補升黃州府同知程云﹑爲湖廣按察使司僉事﹑代其任。從經略大學士洪承疇請也。

○敕諭賑濟直隸大臣巴哈納等曰。直隸各府﹑系根本重地。去年水潦爲災。人民困苦。饑餓流移。深軫朕懷。晝夜焦思不遑寢食。特命發戶禮兵工四部庫貯銀十六萬兩。聖母昭聖慈壽恭簡皇太后聞之惻然。特發宮中器皿﹑並節省銀共四萬兩。朕又發內府節省銀四萬兩通共銀二十四萬兩。分給賑濟。玆命爾等賫銀前往各府地方督同該道。府﹑州﹑縣﹑衛﹑所等官﹑計口給賑。須賑濟如法。及時拯救。毋論土著流移。但系饑民﹑一體賑濟。務使均沾實惠。不許任憑胥吏人等侵克冒支。其應徵應停應免錢糧﹑查照該部題定則例﹑逐一明白開列﹑示諭小民無使姦猾吏胥及糧長土豪﹑通同作獘承行各官﹑實心任事﹑有益荒政者﹑會同督撫優與獎薦其貪殘縱役﹑怠忽民生者﹑卽行劾奏。儻有無知棍徒﹑借饑荒名色搶奪害民者﹑爾等卽會同該地方官拏問處治。近京地方﹑米價騰貴。饑民得銀﹑猶恐難於易米。殷實之家﹑有能捐穀麥﹑或減價出﹑糶以濟饑民者爾等酌量多寡﹑先給好義扁額及羊酒幣帛﹑以示旌表。仍具疏奏聞。若有里甲人等﹑指稱拖欠錢糧﹑奪取賑濟銀兩。或富豪挾逼賑銀﹑以償私債。俱許饑民控告。卽時重處。其被災人戶﹑已去復歸者﹑倍與賑濟銀兩。俾得復業。其他境移來者﹑旣與賑濟。仍加意安插﹑使之得所。衛所屯丁﹑與百姓一體賑卹。饑民內年七十以上者﹑著該州縣官增給布一疋。造冊開銷。其遺棄子女﹑設法收養。若民間有能收養四五口﹑以至二十口者﹑爾等亦酌給羊酒幣帛﹑好義扁額﹑具疏奏聞。其饑殍屍軀﹑著有司隨時掩埋。毋致暴露殘毀﹑以傷和气。凡詞訟﹑除彊盜人命外。其餘戶婚田產一切小事﹑暫停受理。違者參奏。饑荒地方人民﹑有往丰收去處﹑糴買米糧者﹑不許恃彊之徒﹑遏閉攔截。犯者拏問。情重參處。爾等經臨處所﹑凡鋪設支應﹑酒席饋送﹑一切浮費﹑悉皆停罷。仍須減省騶從。問民疾苦。毋致科派里甲﹑重累饑民。敕內開載未盡事宜﹑聽爾等斟酌奏請施行。事完之日﹑通將賑過州﹑縣﹑衛﹑所人民。用過銀兩數目。詳明造冊奏繳。爾等受玆委任必須持法奉公。殫力任勞。悉心經畫。務使恩溥人安。庶仰副聖母朕躬軫卹小民至意。如或遷延玩忽。具文塞責。罪有所歸。爾等其勉之﹑愼之。

○福建建寧府甌寧縣雨雹﹑大如盞。

○丁酉。遣禮部官致祭科爾沁國賢妃。賢妃。昭聖皇太后母也。

○刑部尙書巴哈納等陛辭。上禦太和殿﹑諭曰。賑濟事宜﹑具載敕書。朕以卿等爲腹心。故有是遣。卿等宜速往。確查饑民。務令均沾實惠。勿爲姦詭欺罔。諭畢。賜茶遣之

○琉球國中山王世子尙質﹑遣使進貢方物。並繳故明敕印。請頒新敕印。命所司議奏

○戊戌。免湖廣襄陽﹑黃州﹑常徳﹑嶽州﹑永州﹑荊州﹑徳安七府屬州縣﹑及辰﹑常﹑襄三衛。江南揚州﹑鳳陽﹑廬州﹑淮安等府。滁徐二州。所屬州縣﹑十年分水旱災傷額賦。

○免山東濟南﹑東昌府屬四十九州縣﹑十年分水災額賦。

○辛丑。贈殉難江南睢寧縣教諭王相呂﹑爲國子監助教。訓導李之實﹑爲國子監學錄。

○以鑲紅旗漢軍牛錄章京佟國璽﹑爲甲喇章京。

○先是吏部等衙門﹑會鞫大學士寧完我劾奏陳名夏諸款﹑俱實。陳名夏論斬。家產籍沒。妻子流徙盛京。隨命議政諸王﹑貝勒﹑大臣核議至是和碩承澤親王碩塞等﹑會議陳名夏情罪重大。仍應論斬。妻子家產分散爲奴。伊子陳掖臣﹑提到另行審結。疏入。得上�日陳名夏所犯之罪實大﹑理應處斬。但念久任近密。不忍肆之於市著處絞。妻子家產﹑免分散爲奴。余依議。

○諭吏兵二部朝廷設內外諸司所以代天工﹑理庶務。無論文武衙門大小官員﹑各有責任。若一官不補﹑卽曠一官之職。近聞官多缺員。皆因吏胥作姦﹑朦混沈壓。上下其手。竊弄事權。求索賄賂。吏胥之獘﹑司官不舉。司官之獘﹑堂官不察。因循延緩﹑日復一日。以致獘竇叢生。甚至有頻年困頓﹑流落旅邸﹑不得一官者。人才淹抑。政事廢弛。皆此之故。今後爾等兩部堂官﹑務須正己率屬。剔獘釐姦。各該司官﹑務洗心滌慮。奉公守法。毋得縱役夤緣。仍蹈前獘﹑以取罪戾。滿漢各官﹑當盡除推諉之習。互相砥礪。勉圖職業將見在內外文武大小員缺﹑作速詳察﹑盡行推補。務俾人才效用﹑政事修舉。稱朕承天愛民至意。

○乙巳。授額蘇爲拜他喇布勒哈番。以其祖洛漢﹑在太祖時效力故也

○命詹事翰林等官升補﹑俱歸吏部。從大學士範文程等請也。

○以兵部尙書王永吉﹑爲都察院左都禦史。

○以阿達哈哈番楊固孫﹑爲都察院理事官。編修劉兆麒﹑爲都察院啟心郎。

○升陜西固原道副使孔思周爲浙江布政使司參政﹑督糧道。陜西肅州道副使朱國詔﹑爲山西布政使司參政﹑督糧道。河道運使陳喆﹑爲山西布政使司參政﹑督糧道。廣東督糧道參議徐炟﹑爲本省按察使司副使﹑巡海道。廣西桂平道參議李世耀﹑爲河南按察使司副使﹑分巡睢陳道。廣東水利道參議莊有筠﹑爲山東按察使司副使﹑兗西兵備道。直隸保定府知府胡延年﹑爲陜西按察使司副使﹑洮岷兵備道。

○補原任山西口北道副使王化淳﹑爲陜西按察使司副使﹑分巡西寧道。以原任編修安煥﹑爲江西布政使司參議﹑分守湖東道。攺補四川屯田水利道僉事範奇才﹑爲廣東按察使司僉事﹑羅定道。

○授三等阿思哈尼哈番固山額眞噶達渾﹑爲二等阿思哈尼哈番。以巢�刀叛逆蒙古多爾濟等功故也。

○丙午。諭吏部。政務殷繁。內院需人。著將漢軍內外官員﹑有才學品行者。作速選舉數員具奏。

○戊申。聖祖仁皇帝生。上之第三子也。母曰佟氏。

○諭都察院科道等官。陳名夏姦惡事情﹑爾等明知。向來懼怯不言﹑已屬溺職。及至面詰勒令回奏﹑皆云𨿽有風聞﹑未得實據。朕在深宮﹑尙且洞悉。爾等職司耳目﹑何得懵無見聞。明系知而不言。相率欺蔽。人臣爲國爲君。忠愛之道豈宜如此。今陳名夏已經正法。爾等言官薄加降罰聊示懲戒以後務宜痛攺前過。從善去邪知無不言言無不實。庶使憸壬屏迹。中外肅淸。副朕求言圖治之意。若仍前畏忌緘默苟容。顚倒黑白。徇私報怨。明知姦惡庇護黨類不肯糾參而誣陷良善。驅除異己。蔽塞主聰混淆國是復蹈明末陋習誤國負君。惟爾等之咎。定行重治﹑必不再寬。

○以內翰林國史院學士蔣赫徳﹑爲國史院大學士

○升陜西驛傳道副使余應魁﹑爲湖廣布政使司參政﹑督糧道

○補吏科都給事中朱徽原官。升吏科左給事中杜篤祜﹑爲戶科都給事中。刑科左給事中孫珀齡﹑爲禮科都給事中。工科左給事中魏裔介﹑爲兵科都給事中。戶科左給事中髙辛允﹑爲刑科都給事中。禮科左給事中陳協﹑爲工科都給事中。

○己酉。和碩鄭親王濟爾哈朗等奏言聖駕躬詣山陵。奉上�日定於四月十一日啟行。但經行郡縣。值民間粒食方艱。恐難供應。伏願聖裁。稍需日月。俟物力少紓﹑然後恭謁﹑以展孝思。疏入。得上�日﹑朕本欲早謁山陵﹑以抒戀慕。今覽王等奏﹑暫停此舉。俟於七月間行。

○庚戌。諭喀爾喀部落丹津喇嘛曰。前遣使來索達爾漢親王時。曾頒敕諭爾丹津喇嘛﹑及土謝圖汗車臣汗爾若盡返巴林人口。爲首貝子﹑入覲來請。則收爾逃人之事﹑俟彼時酌處爾乃抗違詔上�日。爾爲首貝子﹑不來入覲。罪一。本年各旗應貢牲畜又不來獻。罪二。巴林缺少人口﹑不盡遣還。罪三。置此三罪不知引咎。反以歸順朝廷之貝子擅請發回。甚屬不合。今爾縱盡還巴林缺少人口﹑及爲首貝子入覲。而此來歸之貝子各官﹑斷無允爾發回之理。豈但此已來歸之貝子卽另有來歸之貝子各官﹑來卽受納。且加以富貴恩養矣。後九月間﹑爾四旗進�山戊不�貢白馬駱駝時﹑因爾屢違詔上�日。是以眾使臣來﹑不許入覲。仍如前宣諭遣回。今詢爾子額爾徳尼諾穆齊據奏云﹑爾言四旗來貢白馬駱駝時。奉上�日切責諭以從前不遵敕諭。不遣爲首四貝子來朝。而僅貢白馬八匹﹑駝一隻﹑是以將使臣驅逐。彼時臣原欲齊集四旗貝子遣來。因杭愛地方大雪。會議遲緩是以無及。比聞又出兵駐防。恐傷和好。故將年貢白馬八匹駝一隻卽來入貢。命臣以此言奏聞。又丹津喇嘛云太宗皇帝曾言﹑凡紅纓之國。與我並非仇敵。故我等向曾遣使入貢。太宗亦加恩於我。此亦眾所共知者。及今皇上建寅之�山戊不�﹑遣額爾徳尼諾穆齊﹑首倡四貝子﹑聽受命令﹑修好入覲之後。我遂往達賴喇嘛處。自貝子定議和好以來﹑地方安靖。今我統攝四旗。想亦聖主所知。聖朝有何敕諭法度當遵照而行四旗貝子內若有一二貝子﹑不遵敕諭法度者。卽將不遵敕諭法度之貝子﹑遣使奏聞。及天朝侍郎畢立克圖來察巴林人口因我往見達賴喇嘛﹑不在家中。因將巴林人口缺少若干逃亡若干﹑作書貽我。我閱書﹑隨遣博濟吉岱往問喀爾喀部落達爾漢親王卓禮克圖郡王。伊答云逃亡者有數人在此今可查出彼處有幾人。卽將缺少人數﹑作書開示。以例奏聞。據額爾徳尼諾穆齊述爾言如此。則爾擅自統攝二汗之四旗洵不誣矣。至言侍郎畢立克圖﹑去察巴林人口時。因往達賴喇嘛處﹑不在家中。夫畢立克圖去時﹑爾縱不在家中豈逐回冬季貢使有不向爾言者乎。爾又稱太宗皇帝曾言﹑凡紅纓之國。非我仇敵。朕嗣位以來﹑曾往徵爾等否。碩雷汗將歸我之蘇尼特部落誘去。土謝圖汗﹑丹津喇嘛﹑碩雷汗又將我追蘇尼特之兵。抗拒迎戰。天譴於爾。致爾敗北。又因兩楚虎爾侵掠巴林之故。故前上�日令將巴林缺少人口盡數送來。爲首四貝子﹑爲請免牲畜來朝﹑方許入覲。已頒明諭。今可將爾處所有巴林人口﹑作速送來。爲首四貝子﹑爲請免牲畜來朝。若有不從者﹑卽云某貝子不從。祗率從命貝子偕來。卽三旗貝子皆不從。爾亦來奏聞儻不出此若再有使來﹑亦不容入也。

○辛亥。以梅勒章京陳逢泰爲兵部侍郎。

○升太常寺少卿袁懋功﹑爲通政使司左通政。太僕寺少卿朱鼎延﹑爲通政使司右通政。太僕寺少卿霍達﹑爲太常寺少卿﹑提督四譯館

○壬子。補服闋內弘文院編修李昌垣原官。

○癸丑。諭吏部。太祖太宗創業開基收服諸國。朕入關討賊除暴救民平定中原統一四海。悉賴滿洲兵力。建功最多。勞苦實甚。乃產薄差繁。凡有徵行馬匹﹑器械衣甲﹑餱糧等項。無不自備。效力彌勤。資生無策。深可軫念。十年以來。章奏𨿽多。未見言及於此者。近覽科臣林起龍所奏。思慮周詳。條畫有緒實心爲國。忠誠可嘉。應作何優獎﹑爾部酌議具奏。自今以後。凡事關政治得失。民生休戚。大利大害。應興應革。切實可行者。言路各官﹑俱著悉心條奏。直言無隱。如果爲國抒誠﹑有裨政事。朕不靳懋賞。爾部卽行傳諭。

○以故一等精奇尼哈番左夢庚兄之孫左原蔭二等阿達哈哈番阿哈碩塞弟之子雅爾泰﹑三等阿達哈哈番於自成子登云﹑王興國弟定國﹑拜他喇布勒哈番兼一拖沙喇哈番布達理子佛多和﹑拖沙喇哈番常國安子常洪祖﹑各襲職。

○一等阿思哈尼哈番兼一拖沙喇哈番李思忠年老致仕﹑以其子塞伯裏襲職。

○乙卯。升吏部左侍郎孟明輔﹑爲兵部尙書。

○諭吏部。謝啟光才猷老練特賜召用今來陛見。朕念其年力衰頹難理政務。準以原官太子太保工部尙書致仕。遂其頤養。仍著馳驛回籍稱朕優養老成之意。以多羅慧哲郡王額爾衮﹑多羅宣獻郡王界堪多羅通達郡王雅爾哈齊配享太廟。

○兵科都給事中魏裔介參奏續順公沈永忠身爲大帥手握重兵。當孫逆攻圍辰永諸郡一籌莫展望風宵遁乞亟賜罷斥。免誤封疆。命永忠明白回奏。

○補原任湖廣道禦史楊旬瑛﹑爲江南道監察禦史。

○以梅勒章京海爾圖﹑爲戶部侍郎。

○戊午。允告假戶部左侍郎孫廷銈請﹑攺名廷銓。

○敍粵東軍功。加都督僉事總兵官郭虎﹑髙進庫﹑各二級。俱爲都督同知。

○解鄖襄總兵官張士元任。以經略大學士洪承疇﹑劾其防巢

�刀怠玩﹑養寇貽害故也。

○升江南右布政使鄭廷櫆﹑爲湖廣布政使司左布政使。廣西右布政使王鹽鼎﹑爲廣東布政使司左布政使。陜西按察使彭有義﹑爲本省布政使司右布政使。湖廣按察使張鳳儀﹑爲本省布政使司右布政使。山西按察使範登仕﹑爲江西布政使司右布政使。山東按察使白本質﹑爲河南布政使司右布政使。補原升廣西左布政使莊應會﹑爲四川布政使司左布政使。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十三

順治十一年。甲午。夏四月。庚申朔。享太廟。遣貝子吳達海行禮。

○戶科都給事中杜篤祜條奏﹑淸釐關獘四事。一裁吏役。一查稅票。一關差回避原籍。一批文核對限期下所司議

○辛酉。朝鮮國王李淏遣陪臣朱仁侯等﹑具表謝恩。賜宴於禮部

○升主事穆護理﹑爲吏部理事官。

○先是﹑吏科給事中林起龍﹑條奏八旗兵事一疏稱上�日。令部議敍﹑以示優異。部覆準以五品京堂用。至是﹑起龍具疏辭﹑請仍辦事垣中。隨時敷陳。以圖報稱。得上�日﹑林起龍著加五品京堂銜。照舊辦事。

○壬戌。遣官致祭二等伯明安。

○江西巡撫蔡士英奏報﹑僞都督曹志攀﹑僞總兵汪文生率賊眾犯饒州﹑廣信﹑二府屬邑。臣檄。官兵迎剿復遣廣信府通判張羽明招撫志攀﹑文生﹑率眾降。下所司察敍

○癸亥。禮部議覆遼陽知府張尙賢奏言﹑遼陽應設儒學令遼生寄籍永平者撥歸遼學肄業從之

○甲子。諭禮部歷代以來無命婦更番入侍后妃之例所以嚴上下之體。杜絕嫌疑也。今蒙天眷奄有洪基內外倫常首當隆重。朕曾奏請聖母皇太后﹑將隨侍皇后﹑及王貝勒等福金命婦﹑酌行停止。奉皇太后懿上�日﹑此言甚是隨我命婦﹑我自裁定。其皇后﹑及王貝勒福金﹑貝子公夫人﹑隨侍命婦﹑俱著停止。其隨侍王貝勒貝子公等母之命婦﹑各該王貝勒列名具奏。候上�日入侍。大朝日期。大臣命婦﹑照例上朝。朕欽遵懿上�日。特諭爾部明白傳諭施行。

○刑科都給事中髙辛允奏言﹑西安延安交界之區﹑爲關中東北咽喉之地者。名黃龍山。其迆東爲神道嶺。明季設有防兵。虛名無實。所以釀成流寇之患。乞敕部詳議。於神道嶺添設防兵永行駐守。並令一廉勇之將統轄﹑以專責成。脫有土寇竊發移會鄜州防將合巢�刀。無令推諉。則土寇可絕﹑而封疆永固矣。下所司議。

○乙丑。廣東道監察禦史牟雲龍條奏五事。一﹑漕白折乾之獘﹑當除。一﹑劣生包攬之害﹑宜革。一﹑生員充當里長﹑宜禁。一﹑八旗分房﹑不宜更調。一﹑官設買賣人﹑宜止。章下所司。

○丙寅。以正黃旗漢軍一等侍衛祖澤淳﹑爲本旗梅勒章京。

○吏科都給事中朱徽條奏﹑銓選之法。資格宜破。舉劾宜公。庶可收用人之效。下所司議

○轉吏部右侍郎髙珩﹑爲本部左侍郎。調兵部左侍郎杜立徳﹑爲吏部左侍郎管右侍郎事。

○工科給事中張王治奏言﹑江南鎭江咽喉重地。因無建牙重臣﹑整飭戰具。以致賊兵內犯。查舊制設文武操江二員。今止存操江巡撫一員。又駐八百里外。鞭長不及。恐誤事機。合請移駐京口﹑專防江海。吳淞要地﹑仍責令蘇州總兵官鎭守。無事﹑則訓練水師。有事﹑則飛舸追巢�刀。職守旣定。南北各無推諉。海氛撲滅﹑可計日待矣。下所司速議。

○戶部奏言﹑賦役全書﹑關乎一代之制度。各省之利獘。查考舊籍﹑貴詳盡無遺。創立新規﹑期簡明易曉。請敕臣部右侍郎﹑將舊貯全書﹑作速訂正。督率各司官﹑照所管省分﹑創造新書。仍會同戶科﹑詳加磨勘。有應增減變通者﹑小則部科酌定。大則上疏奏請。務求官民易曉。永遠可行。書成﹑進呈禦覽。刊發內外衙門﹑頒行天下。凡徵收完納﹑解運支銷﹑考成蠲免諸法﹑悉據此書。用垂永久。報可。

○升侍讀學士張長庚﹑爲內國史院學士。

○初﹑吏科給事中郭一鶚﹑劾奏戶部右侍郎王弘祚﹑滋獘叢姦。壠斷市利。督修賦役全書﹑久無成效。總理錢法﹑巧爲增設鑄鑪三百餘座。銷算兵餉﹑朦混開銷宣大裁兵銀六萬七千餘兩。假全書爲幸進之門。據鑪座爲网利之藪。借核實爲行私之竇。小有機巧。大濟貪壑。請嚴究重處。以示懲戒。弘祚上書自訟。一鶚復劾弘祚巧言飾非。朦蔽殊甚。下所司察議。尋議﹑弘祚失。參各省遲造全書各官﹑應罰俸從之。

○己巳。諸王﹑貝勒﹑及廷臣。鞫訊大學士陳名夏子掖臣﹑倚恃父勢﹑恣行不法諸事。俱實。掖臣應論死得上�日﹑陳名夏已正法。不忍又戮其子。著免死﹑決杖﹑遣戍盛京。

○庚午。四川巡撫李國英奏報﹑僞都督魏勇﹑率賊眾犯順慶。臣同川北總兵官盧光祖﹑遣副將霍光先等﹑擊破之。斬獲甚多。下所司察敍。

○壬申。辰刻。地震。

○遣官祭故二等阿達哈哈番阿哈碩塞。

○江寧巡撫周國佐奏報﹑吳淞副將趙光祖﹑遊擊李廷棟等﹑擊敗海寇張名振﹑於崇明南沙嘴﹑壽興沙等處。焚獲賊船甚多。下所司察敍

○癸酉。諭都察院科道等官。朕覽近日言官糾參章疏﹑都牽連陳名夏。或曰名夏親戚。或曰名夏黨與。似此紛紜﹑舉朝幾無善類矣。爾等言官﹑旣有眞見。何不言於名夏未發覺之前。乃因其已經正法﹑輒吹求無已。成何政體。殊非朕虛懷納諫之意。以後論人論事﹑只許指實直言。不許再借陳名夏親戚黨與進奏。如有違犯者。定行重治﹑必不輕恕。

○免陜西洛南縣十年分水災額賦三分之一。

○初﹑都察院左都禦史林徳馨﹑劾奏提督順天學政程芳朝﹑趨附陳名夏權勢﹑投認師生。考試畿輔生童﹑冒濫多獘。至是﹑芳朝上書自訟。得上�日﹑免議。

○禮科右給事中王廷諫奏言﹑帝王禦宇。莫不宣明訓迪。使人人知爲善之利。爲不善之害。斯不煩刑誅而化行俗美﹑可以馴致。蓋刑法禁於已然之後。而教諭實弭於未然之前也。乞敕法司衙門﹑仿古大誥之制。將國家用刑事件擇其重大者﹑編集成書。頒告天下。廣爲傳誦。則人人知洗心滌慮﹑而自幹鈇鉞者或寡矣。抑獄者﹑天下之大命。廷尉者﹑天下之平。今差委卹刑﹑卽以天下之命托之。須擇廉明素著﹑藹藹吉人﹑以膺厥任。務期明允鞫訊﹑確愼矜宥。毋苟且塞責﹑任意布恩。庶刑期無刑。唐虞成周之治﹑可再見也。上是其言。

○甲戌。吏科右給事中王楨奏言﹑成均之地。多士觀型。自古開創之主。莫不加意旁求。實收得人之效。前禮臣條議﹑各直省考取才徳之士﹑用充國學。臣竊以國家育才辟雍。與其取之選拔﹑不如取之副榜。現今秋闈在卽。宜預敕典試諸臣。凡取副榜﹑不拘房考。但以文理優長﹑限於額數﹑不能備錄者。將原捲解到磨勘。本生起送入監﹑與貢生一例撥班教習。則積學之士﹑不至壅於上聞。而首善之地﹑立見濟濟之盛矣。章下所司。

○以甲喇章京佟學文﹑爲都督僉事﹑充鎭守宣府等處總兵官。崔世祿﹑爲都督僉事﹑充鎭守眞定總兵官。平陽副將臧延齡﹑爲署都督僉事﹑充鎭守山東沂州總兵官。

○升通政使司左參議髙景﹑爲太常寺少卿。光祿寺少卿張中元﹑爲太僕寺少卿。

○起前太僕寺少卿曹溶﹑補原職。

○升浙江金衢道參政馮如京﹑爲江南布政使司右布政使。河南汝南道參政戴明說﹑爲廣西布政使司右布政使。河南道副使許文秀﹑爲廣西布政使司參政﹑分守桂平道。河北道副使武光祖﹑爲廣西布政使司參政蒼梧道。廣東海北道參議陳嘉善﹑爲山東按察使司副使﹑分巡靑州兵備道。嶺西道參議周公軾﹑爲陜西按察使司副使﹑肅州兵備道。河南大梁道參議張懋勛﹑爲陜西按察使司副使﹑固原兵備道。兵部郎中楊原澄﹑爲廣東按察使司僉事﹑屯田鹽法水利道。湖廣襄陽府知府冀如錫﹑爲河東陜西運鹽使司運使。補原任四川松潘道僉事李士劭﹑爲江南按察使司僉事﹑淮海兵備道。降補原任浙江溫處道參議呂陽﹑爲湖廣按察使司僉事﹑下江防兵備道。

○外轉編修髙光夔﹑爲廣東布政使司參議督糧道。

○丙子。孝端文皇后忌辰。遣官祭昭陵

○浙閩總督劉淸泰奏言﹑鄭成功𨿽斂迹投誠。迄未奉詔薙發。其附從黨羽﹑仍行屠掠﹑漸及省會。假冒土民﹑擾我海防。窺我江浙。當亟飭成功﹑分別翦除﹑以安邊境。至於漳泉﹑止設水陸官兵。原無遊寨名色。其撥給額餉﹑與經制官兵﹑俱作何著落。乞敕該督撫從長商酌﹑安置妥協。下所司確議。

○丁丑。加巡撫廣西右僉都禦史陳維新﹑兵部右侍郎。分巡柳賓道參議袁大受﹑柳州府知府姚延著﹑各一級。以擊敗逆賊李定國功也。

○轉吏科右給事中王楨﹑爲吏科左給事中禮科右給事中王廷諫﹑爲戶科左給事中戶科右給事中。趙進美﹑爲禮科左給事中。兵科右給事中。李實秀﹑爲刑科左給事中。工科右給事中許作梅﹑爲工科左給事中。

○初江西道監察禦史楊義參奏。告病在籍吏部左侍郎孫承澤﹑素附陳名夏表裏爲姦。積年罪狀可據。承澤上書自訟。至是﹑部議孫承澤應休致。從之。

○浙江巡撫蕭起元﹑以鞫審史儒綱贓案遲延﹑降一級調用。

○賜琉球國中山王世子尙質﹑及其妃﹑蟒緞﹑彩緞﹑閃緞﹑織錦鈔羅等物。來使馬宗毅﹑蔡祚隆等﹑緞疋銀兩等物有差。

○戊寅。升太常寺卿張基遠﹑爲兵部右侍郎。

○刑部奏言﹑各旗滿洲蒙古漢軍武職官員犯罪﹑舊例交刑部審理。今議將罪犯重大者﹑先送兵部。議革後﹑方下臣部究擬。至緣事應贖身者﹑免其贖身名色。照漢官例﹑攺爲罰俸一年。以全體統﹑勵名節。報可。

○己卯。上幸南苑。鑾輿所過﹑郊外一路農民﹑耕耘不輟。上覽之大悅。顧謂侍臣曰。去年旱澇爲災。小民甚苦。今如此辛勤﹑待秋成後﹑自獲享有年之樂矣。命內大臣巴哈﹑大學士額色黑﹑精奇尼哈番賴塔庫﹑學士白色純等﹑以銀八十兩﹑分賞農民一百八十餘人。

○癸未。命內翰林弘文院編修李昌垣﹑兵科左給事中劉楗﹑爲福建鄕試主考官。戶部主事李宗孔﹑工部主事蔡瓊枝﹑爲四川鄕試主考官。兵部郎中張夙抱﹑大理寺右評事顧贄﹑爲廣東鄕試主考官。

○以阿達哈哈番楊天祥﹑爲吏部理事官。

○升陜西關西道參政陳培楨﹑爲山東按察使司按察使。江南江寧道參政張爾素﹑爲陜西按察使司按察使。山東水利道副使王第魁﹑爲廣東按察使司按察使。直隸井陘道副使張尙﹑爲山西按察使司按察使。河南汝南道副使管起鳳﹑爲湖廣按察使司按察使。福建驛傳道副使秦嘉兆﹑爲江西按察使司按察使。兩浙運使崔源﹑爲河南布政使司參政分守河南道。長蘆運使徐來麟﹑爲浙江布政使司參政分守金衢道陜西關南道副使髙士俊﹑爲河南布政使司參政分守大梁道靖遠道副使樓希昊﹑爲河南布政使司參政汝南道。楡林東路道副使李皓﹑爲廣東布政使司參政﹑分守嶺西道戶部郎中蕭炎﹑爲廣東布政使司參議﹑分守海北道刑部郎中張藩﹑爲河南布政使司參議﹑分守河北道降補原任江南池太道副使吳崇宗﹑爲浙江布政使司參議﹑督糧道。

○乙酉。免湖廣保康﹑竹山﹑竹溪﹑房縣﹑十年分寇荒額賦。

○丙戌。命江寧昂邦章京管效忠﹑移駐鎭江。蘇州提督總兵官張天祿﹑移鎭吳淞。總兵官王燝﹑移鎭劉河。從憲臣王永吉請也。

○吏科給事中林起龍奏言﹑州縣有司致貪之由有三。一曰日用之累。二曰媚奉上官之累。三曰曲承差使之累。乞天語嚴飭。痛攺前非。恪盡職掌。則大法小廉。太平可致。又言巡方者﹑天子耳目之官。內宣朝廷徳意。外察督撫賢否。上考百官善惡。下問萬民疾苦。以及封疆安危。兵馬彊弱。錢糧虛實。刑名直枉。無不稽察。所關至重。乞速選新舊廉能大臣﹑巡行各境。凡地方眞情形﹑眞利病﹑加意體察。虛心咨訪。一破從前陋習。則利興害去。而徳澤下究矣。俱下所司議。

○丁亥。定給諸王﹑世子﹑貝勒﹑貝子﹑公﹑侯﹑伯﹑及內外大臣﹑造墳立碑建亭銀兩則例和碩親王﹑八千兩。世子﹑六千五百兩。多羅郡王﹑五千兩。多羅貝勒﹑三千兩。固山貝子﹑一千七百兩。鎭國公﹑輔國公﹑俱九百五十兩。鎭國將軍﹑四百兩。公﹑侯﹑伯﹑俱四百五十兩。精奇尼哈番內大臣固山額眞﹑大學士﹑尙書﹑鎭守外省昂邦章京﹑俱四百兩

○以都察院左都禦史王永吉﹑爲內祕書院大學士。

○擢大理寺寺丞秦世禎﹑爲都察院右僉都禦史。巡撫浙江﹑提督軍務。

○以鑲黃旗漢軍阿思哈尼哈番盧崇峻﹑爲甲喇章京。

○戊子。江南海寇僞將徐可進﹑朱元等乞降。

五月。庚寅朔。

○辛卯。予故河南巡撫雷興祭一次。

○予故固山額眞左夢庚祭一次。立碑。

○壬辰。上還宮。

○聘科爾沁國鎭國公綽爾濟女爲妃。遣鎭國公巴布泰﹑內大臣巴圖魯公鰲拜﹑禮部侍郎渥赫﹑理藩院侍郎沙濟達喇等﹑往行聘禮。馱甲冑玲瓏鞍馬五疋。緞五十疋。靑布百疋。金茶筒一。銀盆一。設宴宰牛九頭羊七十二隻。

○山東觀城﹑館陶﹑範﹑邱﹑武城﹑長淸等﹑三十州縣水。

○贈皇太后父寨桑﹑爲和碩忠親王。母爲賢妃。遣官致祭加之冊命。冊文曰。錫土建邦﹑必視功以崇報。展親布澤﹑咸推本以加恩。成憲具存。世以爲重。外大父寨桑﹑爾乃嫩科爾沁貝勒爲我聖母昭聖慈壽恭簡皇太后之父。本以勛親世守忠愨。旣效力於先皇固守邊圉之地。矧誕育乎聖母﹑肇開久遠之祥勉篤忠淸罔渝終始。應加稱號﹑以示顯揚。人𨿽云亡﹑益深悼念。玆特冊贈外大父爲和碩忠親王。外大母爲和碩忠親王賢妃。嗚呼。休稱允錫﹑位踰五等之尊。綸誥並頒﹑恩被九原之下。受玆寵命。永裕後人。

○設督捕司獄司司獄二員。

○吏部議覆平西王吳三桂劾奏﹑原任四川巡按郝浴﹑飾詞冒功應削職爲民。大學士馮銓等﹑薦舉不當。應各罰俸六月。得上

�日﹑郝浴虛誑冒功。馮銓﹑成克鞏﹑呂宮﹑爲信任倚毗大臣。不能糾劾﹑反扶同薦舉﹑顯有情獘。俱著明白回奏。甲午。端陽節。上召內大臣大學士等﹑乘龍舸。遊西苑。諭諸臣曰。舟敝則加修。法久則加整。一經修整﹑則煥然復新矣。大學士馮銓奏曰。今之政事﹑皇上勵精圖治﹑自爾日新又新。上頷之。至北橋﹑登岸﹑幸南臺。賜諸臣饌。上曰。朕甚憫耕牛勞苦。不忍食其肉。大學士金之俊奏曰。皇上卹牛之勞且然﹑況海內百姓乎。上與諸臣歡宴。至暮﹑還宮。

○丙申。夏至。祭地於方澤。遣公額爾克戴靑行禮

○丁酉。先是﹑遼陽知縣陳達徳故。其部民趙廉靜等﹑求以達徳子瞻遠﹑繼父官。盛京昂邦章京葉克書﹑爲請於部。至是﹑部議遼陽初設。陳達徳爲首招眾出關。因俾爲縣令。今歿而百姓願戴其子。必其子同有招徠之勞﹑故樂與共事。應如所請。從之。

○戊戌。禮部議奏定南武壯王孔有徳﹑並其母靈柩﹑發自廣西﹑歸葬東京。喪車至日﹑應遣內大臣﹑禮部官﹑各一員迎奠。並令和碩親王以下﹑梅勒章京以上各官﹑往迎。遣官如例致祭。往東京時﹑仍令諸王大臣會送。給銀四千兩造墳。工部立碑﹑從之。

○庚子。攺廣東右布政使李長春﹑爲湖廣布政使司右布政使。管左布政使事。從經略洪承疇請也。

○贈故川陜總督少保兼太子太保兵部尙書孟喬芳﹑爲太保。蔭一子入監讀書

○以一等侍衛胡圖﹑爲議政大臣。

○遣官祭乳公阿達哈哈番喀喇。

○壬寅。遣官祭關聖帝君。

○諭吏部。近來各衙門丁憂給假大小官員。有限期久滿﹑竟不赴京。任意在家逍遙者。此豈人臣致身之義。今後凡丁憂服闋﹑給假限滿各官俱著如期來京。若仍前畱戀家園﹑過期不到者該督撫卽確察不到緣由﹑據實參奏。無得徇隱。爾部嚴飭通行。仍將見在丁憂給假各官﹑扣算日期已滿。及翰林院給假官﹑𨿽未定限﹑久不赴京者。俱著詳察具奏。

○福建提督總兵官楊名髙奏言﹑鄭成功𨿽經就撫﹑而奏詔不恭。衣冠如舊。且縱兵焚掠﹑侵擾延建等處。情甚叵測。下兵部知之。

○甲辰。免陜西平涼衛十年分雹災額賦。

○以吏部員外郎沈﹤火阜﹥﹑戶部員外郎陸朝瑛﹑爲陜西鄕試主考官。

○禮科左給事中趙進美﹑條奏緝逃四款。一﹑逃人姓名﹑將滿漢字造成冊籍。用印鈐蓋。以便稽查。一﹑逃人無人識認﹑隨處可以棲藏。宜照竊盜例剌字。庶所至難隱。一﹑逃後有報信者﹑本主卽同赴部﹑將報信人供詞存案。提到照原詞研審。一﹑部院衙門皆準注銷。督捕緝逃案件﹑宜按季造冊﹑照例注銷。庶無沈滯之獘。章入。下所司說議。

○乙巳。升山東登萊道副使楊璥﹑爲江南布政使司參政﹑分守江寧道。山西河東道副使胡文葉﹑爲陜西布政使司參政﹑分守關西道。廣西蒼梧道參議彭炎�廣﹑爲河南按察使司副使﹑分巡汝南兵備道。四川川西道參議陳安國﹑爲山西按察使司副使﹑井陘道。山西河東道參議嚴正矩﹑爲陜西按察使司副使﹑靖遠道。山東濟南道參議何啟圖﹑爲本省按察使司副使﹑水利鹽法兵備道。陜西關南道參議劉景云﹑爲本省按察使司副使﹑分巡關南道。湖廣上湖南道參議崔起鵬﹑爲福建按察使司副使﹑驛傳道。福建漳南道參議彭欽﹑爲陜西按察使司副使﹑分巡楡林東路兵備道。四川馬瑚府知府李兆乾﹑爲長蘆都轉運鹽使司運使。河東運同王宏猷﹑爲兩浙都轉運鹽使司運使。

○先是﹑大學士馮銓﹑成克鞏﹑呂宮﹑回奏保舉巡按郝浴一疏。有上�日切責﹑下議政王大臣等議。至是﹑王等覆議﹑郝浴虛誑﹑平西王未劾之先﹑馮銓等扶同薦舉。旣劾之後﹑回奏又不從實認罪。謬以亟欲效忠爲詞。巧爲遮飾。俱應革職。郝浴冒功誑奏﹑應逮訊。得上�日﹑馮銓任用以來﹑尺寸靡效。罪過多端。已經休致在籍。復念使功不如使過﹑特賜起用。毫無裨益。成克鞏﹑呂宮﹑俱破格升擢。不思感恩效忠。乃將郝浴合詞妄薦。及回奏﹑又巧爲支飾。大負委任。本應重處。姑再從寬宥。馮銓﹑著降三級﹑成克鞏﹑呂宮﹑著各降二級﹑俱照舊辦事。今後務各洗心滌慮﹑痛攺前非。副朕屢宥錄用之意。郝浴﹑著逮訊。

○丙午。上以原任戶部尙書黨崇雅﹑淸端老練。素所眷倚。召爲內翰林國史院大學士。

○升戶部左侍郎龔鼎孳﹑爲都察院左都禦史。

○丁未。遣刑部郎中劉玉佩往直隸﹑劉世傑往江南﹑蕭家芝往浙江﹑吳穎往四川﹑王度往湖廣﹑笪重光往陜西﹑霍炳往河南﹑劉芳聲往廣東﹑孫允裕往山西﹑楊兆魯往山東﹑大理寺左寺正桑蕓往福建﹑右寺正寧承勛往江西﹑卹刑。

○庚戌。升侍讀王鐸﹑爲內翰林弘文院侍讀學士。

○升吏科給事中林起龍﹑爲刑科右給事中。加大理寺寺丞銜。

○補原任禦史姜圖南﹑爲四川道監察禦史。

○免陜西興安﹑漢陰﹑平利等州縣﹑十年分水災額賦。

○遣官祭梅勒章京噶爾哈圖﹑甲喇章京阿達哈哈番法喀。

○辛亥。金星晝見。

○壬子。朝鮮國王李淏奏稱﹑原任議政李敬輿﹑李景奭﹑原任判書趙絅等﹑久著忠勤﹑請復加任用。上以其隱匿前罪。朦混奏請。遣尙書巴哈納等﹑賫敕前往察問。

○癸丑。內大臣伯索尼﹑會同禮部﹑定議。皇后﹑妃﹑嬪﹑和碩親王福金﹑固倫公主以下﹑輔國公夫人以上﹑頂珠服飾等制。冠頂﹑金佛﹑簪﹑項圈﹑皇后用東珠十三。皇妃﹑和碩親王福金﹑固倫公主﹑用東珠十。和碩親王側福金﹑及世子福金﹑和碩公主﹑用東珠九。九嬪﹑世子側福金﹑多羅郡王福金﹑和碩格格﹑用東珠八。多羅郡王側福金﹑多羅貝勒福金﹑多羅格格﹑用東珠七。多羅貝勒側福金﹑固山貝子福金﹑多羅貝勒女多羅格格﹑用東珠六。固山貝子側福金﹑鎭國公夫人﹑固山格格﹑用東珠五。鎭國公側夫人﹑輔國公夫人﹑鎭國公女﹑格格﹑用東珠四。輔國公側夫人﹑女格格﹑用東珠三。服色﹑皇后用鳳凰﹑翟鳥﹑綴珠衣﹑黃緞﹑蟒緞﹑糚緞﹑補子各色等緞。皇妃﹑和碩親王福金﹑固倫公主﹑九嬪﹑世子側福金﹑多羅郡王福金﹑和碩格格﹑用翟鳥﹑蟒緞﹑糚緞﹑補子等緞。禁用鳳凰﹑綴珠衣﹑黃色﹑秋香色。和碩親王側福金﹑及世子福金﹑和碩公主服色﹑俱視和碩福金例。和碩格格﹑並禁用五爪補子﹑滿水緞。多羅郡王側福金﹑多羅貝勒福金﹑多羅格格﹑多羅貝勒側福金﹑固山貝子福金﹑側福金﹑多羅貝勒女多羅格格﹑鎭國公夫人﹑側夫人﹑固山格格﹑輔國公夫人﹑側夫人﹑鎭國公輔國公女格格﹑禁用鳳凰﹑翟鳥﹑綴珠衣﹑黃色﹑秋香色﹑四補﹑五爪蟒緞﹑滿水緞。其餘蟒緞﹑糚緞﹑各色緞﹑和碩親王福金以下﹑輔國公女格格以上﹑俱許酌用。其馬鞍﹤革占﹥﹑鞦轡﹑及綴﹤革占﹥響鈴﹑自皇妃﹑和碩親王福金以下﹑輔國公女格格以上﹑不許制造五爪龍鳳﹑黃色﹑秋香色。其耳鐶﹑項圈﹑簪﹑自和碩親王側福金以下﹑輔國公女格格以上﹑不許制造五爪龍鳳。其系披領﹑合包繩帶﹑靴底沿條﹑鞍坐﹑﹤革占﹥﹑及一應等物。自皇妃﹑和碩親王福金以下﹑輔國公女格格以上﹑俱禁用黃絨鑲鎖。其不入八分鎭國公﹑輔國公夫人服色﹑俱從其夫。側夫人﹑並其女﹑不在此等服色之例。其不入額內別室居住小福金﹑和碩親王十。世子﹑多羅郡王六。多羅貝勒﹑固山貝子五。鎭國公﹑輔國公四。頂珠﹑金佛﹑簪﹑鳳凰﹑翟鳥﹑黃色﹑秋香色四補﹑五爪蟒緞﹑滿水緞﹑俱不許用。其餘各色蟒緞﹑糚緞﹑俱許酌用。其不入額內別室居住小福金等﹑於何年令別室居住﹑卽記其氏族﹑姓名年齒﹑一送宗人府。一送禮部。後生子報名之時﹑卽照其姓名注冊。議上。得上�日﹑兩妃﹑止禁用黃色﹑秋香色。余俱如議。

○甲寅。調刑部左侍郎衛周祚﹑爲吏部左侍郎﹑管右侍郎事。轉戶部右侍郎王弘祚﹑爲本部左侍郎。升大理寺卿郝傑﹑爲戶部右侍郎

○乙卯。以正藍旗漢軍牛錄章京佟國彥﹑佟國卿﹑爲甲喇章京。

○和碩鄭親王濟爾哈朗等﹑遵上�日議覆吏科給事中林起龍﹑請差巡方一疏。應每省遣滿漢官各一員。上曰。朕念近來吏治敝壞﹑民生困苦。故欲特遣滿漢大臣﹑巡察文武貪廉﹑軍民利病。復念奉差官員﹑隨帶員役馬騾﹑廩糧艸料﹑勢難缺少。直省地方﹑頻年水旱。供億艱難。未免擾累。姑暫行停止。各該督撫已經考核者﹑宜倍加砥礪。新蒙簡用者﹑務實心料理。副朕察吏安民至意。如仍因循蒙蔽。一經覺發﹑國法具在。斷不輕恕。

○初﹑戶科給事中周體觀﹑疏薦大學士王永吉﹑極稱其賢。請以新銜﹑仍管都察院事。有上�日切責。體觀諂謀大臣﹑下部議處。至是﹑部議革職。上以言官宥之。

○丙辰。以固山額眞麒祥﹑爲平南將軍駐札杭州﹑鎭守東南地方。

○丁巳。諭禮部朕恭奉聖母皇太后慈諭﹑冊立科爾沁國鎭國公綽爾濟之女爲皇后爾部卽選擇吉期﹑並查明儀注具奏。

○升江西饒州副將穆生輝﹑爲署都督僉事。充鄖襄總兵官。

○議政王等會議郝浴冒功妄奏﹑應論死。命免死。流徙盛京。

○戊午。賜大學士張端﹑修葺房屋銀四百兩。

○工科副理事官祁通格等奏言﹑漢官文武殊科。滿官則文武互用。漢官官有常職滿官則官無定員。漢官職掌相同者﹑品級無異。滿洲則授官定品﹑兼論前程。漢官大臣兼加宮階。滿洲止有本等職銜。漢官有九品正從滿洲止於七品﹑並無正從。漢官論俸升遷。滿洲或驟躋崇階。或數年不轉。漢官犯罪﹑重者革職。輕者降罰。滿洲止有革罰﹑而無降處。如此異制﹑殊非滿漢一體之意。乞敕部議覆﹑以勵官常。下所司議。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十四

順治十一年。甲午。六月。己未朔。河決大王廟。

○庚申。諭吏部。朝廷設官﹑各有職掌。一日不可缺人。科員職在糾彈。任居諫諍。豈宜虛曠。各科右給事中員缺﹑久懸不補﹑是何緣由。著吏部吏科明白向奏。

○辛酉。定南武壯王孔有徳櫬還。令和碩親王以下﹑阿思哈尼哈番以上﹑漢尙書以下﹑三品官以上﹑郊迎。旣至﹑諸王各歸第。眾官畱喪次一宿。

○以故一等阿思哈尼哈番博思喜子鄂齊爾﹑三等阿思哈尼哈番折爾門子穆庫理﹑二等阿達哈哈番何托巴圖魯子席圖庫﹑額布痕子額爾本﹑三等阿達哈哈番拜都喇子諾木圖﹑拜他喇布勒哈番兼一拖沙喇哈番鄂博諾子索達塞﹑拜他喇布勒哈番﹑董衍福兄子志孝﹑各襲職。

○升吏科給事中郭一鶚﹑爲本科右給事中。戶科給事中周體觀﹑爲本科右給事中。戶科給事中周曾發﹑爲禮科右給事中。禮科給事中李﹤礻因﹥﹑爲兵科右給事中。兵科給事中晉淑軾﹑爲工科右給事中。

○癸亥。遣禮部侍郎恩格徳﹑賫銀萬兩﹑賜定南武壯王孔有徳女。令充日用之費。有徳女跪受訖。隨奏曰。臣父骸骨﹑原命歸葬東京。但臣兄旣陷賊營。臣又身居於此。若將父骸送往東京﹑孝思莫展。請卽於此地營葬﹑便於守視。恩格徳以其言奏。上允之。

○甲子。命工部給與定南武壯王孔有徳葬地。造墳立碑。

○革廣東左布政使胡章職﹑下刑部究問。以其劾奏平南靖南二王失實也。

○督捕右侍郎魏琯奏言﹑窩逃之人﹑審實﹑例應羈候。提到家口﹑一同發遣。今暑疫盛行。絡驛病亡。屍骸暴露。臣思窩主之罪﹑原不至死。況旣經監斃。其妻子系寡婦孤兒﹑道路誰爲看視。卽到盛京。誰與贍養。恐死於饑餓者﹑不知其幾也。祈皇上格外施恩。凡窩主已故者﹑家口免其流徙。由宅免其報部。則澤及枯骨矣。得上�日﹑滿洲家人﹑系先朝將士血戰所得。故窩逃之禁甚嚴。近年屢次寬減﹑罪止流徙。且逃人多至數萬。所獲不及什一。督捕衙門屢經具奏。魏琯明知﹑何得又欲求減。顯見偏私市恩。殊爲可恨。著議政諸王﹑貝勒﹑大臣﹑九卿﹑詹事﹑科﹑道各官﹑會同從重議處具奏。

○予殉難江南睢寧縣教諭王相呂﹑訓導李之實﹑各祭一次。

○丙寅。陜西西安﹑延安﹑平涼﹑慶陽﹑鞏昌﹑漢中府屬。地震﹑傾倒城垣樓垛堤壩廬舍。壓死兵民三萬一千餘人﹑及牛馬牲畜無算。

○轉刑部右侍郎李際期﹑爲本部左侍郎。升都察院左副都禦史林徳馨﹑爲刑部右侍郎。大理寺少卿梁淸遠﹑爲大理寺卿。順天府府丞原毓宗﹑爲宗人府府丞。

○考選內祕書院中書舍人陳嘉猷﹑湖廣襄陽府推官劉文雋﹑爲吏科給事中。陜西隆徳縣知縣郭亮﹑中書科中書舍人宋牧民﹑爲戶科給事中。直隸眞定府推官杜漺﹑爲禮科給事中。浙江錢塘縣知縣張文光﹑爲兵科給事中。

○以正藍旗滿洲一等阿思哈尼哈番俄莫克圖巴圖魯﹑爲本旗梅勒章京。鑲白旗漢軍理事官孫思克﹑爲甲喇章京。

○贈巡撫河南右副都禦史雷興﹑爲兵部右侍郎。蔭一子入監讀書。

○贈殉難廣東羅定道參議鄔象鼎﹑爲光祿寺少卿。蔭一子入監讀書。

○遣官祭定南武壯王孔有徳﹑及其妻殉節白氏李氏。

○酉刻。日生兩珥。色黃白。

○丁卯。諭兵部。平南王尙可喜﹑靖南王耿繼茂等﹑統率大軍定廣東時。原任總兵薊利﹑吳六奇﹑率所部弁兵迎降。授以副將職銜。著有勞績。又值潮洲郝尙九作叛。伊等調集本部弁兵船隻﹑忘身盡職。毫無遲誤。故二王奏請加蘇利﹑吳六奇爲總兵官。隨準部議﹑授以總兵官職銜。先行給札。後領敕印。已有諭上�日。朕思蘇利﹑吳六奇﹑先經投誠。後復效力。所授官職﹑不足以償其功。宜加超擢。蘇利著升水軍左都督。統本部官兵﹑駐札碣石衛﹑防禦海寇。吳六奇著升左都督。統本部官兵﹑駐札饒平衛﹑防禦鄰境盜賊。俱換給敕印。

○諭宗人府。朕思習漢書。入漢俗。漸忘我滿洲舊制。前準宗人府禮部所請﹑設立宗學﹑令宗室子弟﹑讀書其內。因派員教習滿書。其願習漢書者﹑各聽其便。今思旣習滿書﹑卽可將繙譯各樣漢書觀玩。著永停其習漢字諸書。專習滿書。爾衙門傳示。

○以固山額眞朱瑪喇﹑爲靖南將軍。同護軍統領惇拜﹑統官屬兵丁援巢�刀廣東。賜之敕曰。玆因逆賊侵犯廣東。以爾朱瑪喇爲靖南將軍。同護軍統領惇拜﹑總統弁兵。前赴廣東平南王尙可喜﹑靖南王耿繼茂﹑總督李率泰處。與二王﹑及督臣李率泰計議﹑將延擾廣東賊寇。相機除巢�刀。其廣東地方。亦與二王督臣商議﹑相機巢�刀撫。凡一應事宜。須同護軍統領﹑梅勒章京﹑各營將領﹑相議而行。毋謂自知﹑不聽眾議。毋謂兵彊﹑輕視逆寇。仍嚴偵探﹑勿致疎虞。抗拒不順者誅之。有先被賊脇從﹑聞大兵一至﹑卽時迎降者。皆赦之。如有擒殺賊渠投誠者﹑分別奏聞賞賚。惟以安民爲首務。須嚴禁兵將﹑恪遵紀律。凡歸順地方﹑毋得擾害。務體朕定亂安民至意。行間將領功罪﹑察實紀明匯奏。有犯小過者﹑當卽處分。至驍騎校﹑護軍校以下﹑除死罪外。其餘過犯﹑俱與眾將商酌﹑徑行處分。爾等俟賊氛旣靖﹑地方寧謐﹑方行奏請班師。候上�日定奪。爾受玆重任。益宜殫竭忠力。速奏膚功。欽哉。又諭曰。賊寇侵犯廣東。故特遣爾等﹑統兵往巢�刀。爾等至彼境與兩王總督李率泰計議酌便而行。若賊知大軍將至。自廣東竄入廣西。可與兩王﹑總督﹑相機追捕。若賊遁入雲貴。爾等可從便宜﹑擇寬闊善地﹑休息兵馬。奏聞候上�日。至遇賊對壘時﹑爾固山額眞朱瑪喇﹑護軍統領惇拜﹑二人可居中調度。毋使有失。倘遇眾寡不敵。須計圖萬全。愼無輕率致敗。我國家用兵。往無不勝。從前致有失事者﹑議罪勿逭。爾等大臣﹑若果圖維盡善。各營主將﹑悉效忠忱。則何至有失也。

○庚午。和碩鄭親王濟爾哈朗等會議﹑督捕侍郎魏琯﹑統司緝捕一年之內﹑逃人至於數萬。所獲未及數千。不思嚴加追獲。反行疏請﹑將恩赦不免之窩逃大罪﹑照小罪熱審例求減。以寬逃禁。欲使滿洲家人﹑盡數逃散﹑姦詭之謀顯然。魏琯應論絞。疏入。得上�日﹑王等議良是。魏琯本當重處。姑從寬宥。著降三級調用。

○轉通政使司右參議孫建宗﹑爲通政使司左參議。升福建督糧道僉事郝惟訥﹑爲通政使司右參議。陜西道監察禦史張瑃﹑爲大理寺寺丞。光祿寺寺丞程正揆﹑爲光祿寺少卿。

○升河南按察使劉三元﹑爲廣東布政使司右布政使。江西驛傳道參議蕭應聘﹑爲山西按察使司副使﹑分巡河東道。湖廣荊西道參議李棠馥﹑爲陜西按察使司副使﹑驛傳道。陜西關內道參議呂逢春﹑爲山東按察使司副使﹑登萊兵備道。刑部郎中畢振姬﹑爲山東布政使司參議﹑分巡濟南道。補裁缺禦史蔡興周﹑爲山西布政使司參議﹑口北道。吳執中﹑爲福建布政使司參議﹑漳南道。班璉﹑爲山西布政使司參議﹑分守河東道。萬全﹑爲湖廣布政使司參議﹑上湖南道。婁應奎﹑爲陜西布政使司參議﹑分守關南道。

○辛未。命內翰林弘文院編修熊伯龍﹑工科左給事中許作梅﹑爲浙江鄕試主考官。內翰林祕書院侍講卓彜﹑吏科右給事中郭一鶚﹑爲江西鄕試主考官。內翰林弘文院編修徐致覺﹑禮科左給事中趙進美﹑爲湖廣鄕試主考官。

○以故多羅額爾徳尼郡王博羅特子阿賴崇﹑襲爵。

○以致仕三等阿達哈哈番巴圖子博爾和兌﹑襲職。

○壬申。予故內翰林國史院大學士張端﹑祭五次。給予全葬。

○先是﹑吏科給事中林起龍﹑劾奏總河楊方興﹑誤國殃民。工部尙書劉昌﹑庇姦欺君諸款。起龍自立供狀。指實甚確。事下諸王大臣鞫訊。及令楊方興﹑劉昌﹑來京質對。皆不實。有上�日﹑林起龍自立供狀。誣人死罪。虛誑罔上。殊屬可惡。命從重議處。至是﹑和碩鄭親王濟爾哈朗等議﹑林起龍﹑應杖一百。流三千里。加役三年。上宥起龍罪﹑著降三級調用。楊方興﹑劉昌﹑照舊供職。

○管鑾儀衛事內大臣公遏必隆等﹑會同兵部議奏。舊會典開載﹑明季錦衣衛衙門。設有左﹑右﹑中﹑前﹑後共五所。每所各有鑾輿等十司﹑共五十司。我朝定鼎以來。每所止存一司。共五司。今議每所應設二司。左所﹑鑾輿司。馴馬司。右所﹑擎蓋司。弓矢司。中所﹑旌節司。旛方�童司。前所﹑扇手司。斧鉞司。後所﹑戈戟司。班劍司。此十司﹑俱應給印。又馴象所﹑設東西二司。亦應給印。其印信。俱令滿員掌管。左所﹑鑾輿司。馴馬司。管大輅﹑玉輅﹑大馬輦﹑小馬輦﹑香步輦。涼步輦﹑大儀轎。右所﹑擎蓋司。弓矢司。管傘﹑大刀﹑撒袋﹑豹尾槍﹑方天戟。中所﹑旌節司。旛方�童司。管旛方�童﹑龍纛﹑小旗﹑馬金鉞。前所﹑扇手司。斧鉞司。管蚌柯等扇﹑金器﹑椅踏蠅拂禦杖星篦頭﹑木�﹝凵��﹞����﹞薦﹑靜鞭﹑品級山。後所﹑戈戟司。班劍司。管星宿纛﹑立瓜﹑臥瓜吾仗。又旗手衛﹑原有五所。每所各有十伍﹑共五十伍。今旗手衛﹑設左右二司﹑亦給印信。其衛司印。仍令旗手衛官掌管。從之。

○癸酉。以冊立皇后﹑祭告天地﹑太廟。遣貝子吳達海﹑尙書車克﹑伯索尼﹑行禮。

○諭吏部。朕見降調大小官員。每多遷延時日﹑不行推補。今著作速補用。不許仍前遲緩。

○甲戌。冊立科爾沁國鎭國公綽爾濟女博爾濟錦氏爲皇后。冊文曰。朕惟兩儀作配﹑後徳肇於坤承。百世延禧﹑王化基於內則。義偕資始。位正安貞。咨爾博爾濟錦氏﹑乃科爾沁國鎭國公綽爾濟之女。川嶽鐘祥。睢麟媲美。柔嘉成性﹑允符天俔之禎。淑愼爲儀﹑式兆月恆之慶。玆仰承懿命。以冊寶立爾爲皇后。其尙助隆孝養。克葉雝和。茂衍昌熾於本支。共薦馨香於宗廟。欽哉。寶文曰。皇后之寶。

○乙亥。諭禮部。朕惟教國首重乎宜家。致治莫先於惇本。化行自近。禮崇所生。蓋以達孝忱而慰羣望也。朕以藐躬﹑祇承鴻緒。十有一年。洪惟聖母昭聖慈壽恭簡皇太后﹑訓育深恩。敷揚罔旣。玆復愼遴淑女﹑作配朕躬。眷玆內治之有人。益仰慈恩之難報。宜弘昭顯徳。丕著彜章。加上徽號曰﹑昭聖慈壽恭簡安懿皇太后庶因備美之名。用廣錫類之孝。爾部卽選吉日﹑開具儀注以聞。

○丙子。以大婚禮成。諸王﹑文武羣臣﹑上表行慶賀禮。賜宴。

○是日﹑頒詔天下。詔曰。帝王膺天顯命﹑洪敷化理。必肇自宮壼﹑乃達家國﹑以訖於萬方。卽躬備令徳。恆資內助﹑弼成雍穆。故愼簡厥始。用介有終。所以承宗廟﹑惇孝養﹑崇化源﹑茂本支也。朕祇纘鴻緒。篤敬彜倫。聖母昭聖慈壽恭簡皇太后﹑深惟內治﹑期遴懿淑﹑以襄朕躬。必得賢媛﹑乃正中宮﹑俾儀天下。玆欽遵慈命。虔告天地宗廟。於順治十一年六月十六日﹑冊立科爾沁國鎭國公綽爾濟之女博爾濟錦氏爲皇后。惟朕躬曁後﹑克迪厥徳。邦其永孚於休。用紹徽我聖善﹑遹睦宮庭。乃錫祉於爾多方﹑丕協熙治布告天下。咸使聞知。

○丁丑。以阿達哈哈番王夢周﹑爲吏部理事官。

○湖廣安陸﹑荊州府屬鐘祥﹑京山﹑天門﹑潛江﹑荊門﹑江陵等州縣大水。

○戊寅。奏皇太后書曰。子皇帝臣謹奏聖母昭聖慈壽恭簡皇太后陛下﹑鴻禧天錫。駿徳日升。臣祇佩懿謨。丕揚湛惠。踰玆十稔。誕曁多方。深蒙訓育之恩。特選肅雍之配。好逑允協。大慶載覃。爰順羣心﹑上加徽號。伏祈垂慈兪鑑。俾展微忱。澤啟後以光先。教自家而型國。臣不勝惓惓之至。謹言。

○諭吏兵二部。朕觀古制。有太師﹑太傅﹑太保﹑少師﹑少傅﹑少保﹑及東宮三太三少之職。自漢﹑唐﹑宋﹑至遼﹑金﹑元。相沿不攺。明朝用爲文武大臣加銜。以示優禮。本朝滿洲各官﹑未用此銜。應否增加﹑以備官制。著議政王﹑貝勒﹑大臣﹑會議具奏。

○宣大總督馬鳴佩奏報﹑宣大等處﹑順治十年分﹑共開墾荒地一千一百九十頃有奇。

○厄魯特部落諾門汗﹑謝賜金冊印﹑及賞賚恩。表貢方物。

○己卯。加上昭聖慈壽恭簡皇太后徽號曰﹑昭聖慈壽恭簡安懿皇太后。恭進冊寶。冊文曰。子皇帝臣謹稽首頓首上言﹑恩深顧復﹑隆聖善之徽音。徳懋安貞﹑協尊親之大典。喜諧宮壼。慶溢庭闈。欽惟聖母昭聖慈壽恭簡皇太后﹑仁孝爲儀。含弘作則。劬勞豫教﹑旣開國以承家。鄭重好逑﹑俾詒孫而燕子。璇宮玉食﹑寧申愛養之誠。懿號鴻名﹑庶備顯揚之禮。謹告天地。宗廟。社稷。率諸王﹑貝勒﹑文武羣臣﹑恭奉冊寶﹑加上徽號曰﹑昭聖慈壽恭簡安懿皇太后。伏願洪庥滋至。眉壽無疆。合六宇之臣民。同欣厚載。衍萬年之胤祚。永介純禧。臣誠歡誠忭。稽首頓首﹑謹言。寶文曰。昭聖慈壽恭簡安懿皇太后寶。

○都察院左都禦史龔鼎孳等奏言﹑皇上展謁山陵。孝思篤切。臣等何敢瀆陳。但頻年水災未消。小醜未靖。大兵屢勤徵討。糧餉方急轉輸。國計民生。各處奏報。事事仰煩宸慮。臣等愚見﹑望皇上以太祖太宗安定天下之心爲心。暫輟啟行。俟年丰時平﹑修恭謁山陵之禮。似爲未晚。得上�日﹑卿等言是。但恭謁山陵﹑久切朕懷。有如以日爲�山戊不�。展期至今。難容再緩。還著遵前上�日行。

○升通政使李呈祥﹑爲兵部督捕右侍郎。福建左布政使周亮工﹑爲都察院左副都禦史。

○授投誠官丁國用﹑蕭鳴祚﹑袁一相﹑俱爲三等阿達哈哈番。

○諦巴班禪胡土克圖等﹑具表謝恩。並貢方物。

○庚辰。以加上皇太一徽號禮成。諸王﹑文武羣臣﹑上表行慶賀禮。是日﹑頒詔天下。詔曰。在昔成周﹑閨門惇睦。治化翔洽。祈天永命。以克昌厥世。皆文母之徳也。朕以涼薄﹑纘承祖宗丕緒。統禦海內。賴我聖母昭聖慈壽恭簡皇太后恩勤誨迪。是訓是行。十有一年於玆矣。深惟風教之源﹑始於宮壼。遴求淑徳﹑作配朕躬。嘉禮旣成﹑慈徽益著。宜晉尊崇﹑弘彰聖善。謹擇順治十一年六月二十一之吉﹑祇告天地太廟社稷。率諸王﹑貝勒﹑文武羣臣﹑恭奉冊寶﹑加上昭聖慈壽恭簡安懿皇太后。名壽克全於大徳。尊親覃慶於多方。所有恩赦事宜﹑開列於後。一﹑和碩親王以下﹑奉國將軍以上﹑俱加恩賜。一﹑公主以下﹑固山格格以上﹑俱加恩賜。其無俸宗女﹑酌加恩賜。一﹑在外藩王以下﹑公以上﹑俱加恩賜。一﹑在京滿洲﹑蒙古﹑漢軍﹑異姓公以下﹑七品官以上﹑俱加恩賜。一﹑在京文武漢官五品以上﹑俱加恩賜。一﹑山林隱逸﹑果有懷才抱徳﹑通達治體者。該督撫核實舉薦。朕親加試用。一﹑自順治十一年六月二十二日昧爽以前﹑凡官吏兵民人等有犯。除謀反叛逆﹑子孫謀殺祖父母﹑父母﹑內亂﹑妻妾殺夫﹑告夫﹑奴婢殺家長﹑殺一家非死罪三人﹑采生折割人﹑謀殺﹑故殺﹑蠱毒魘魅﹑毒藥殺人﹑彊盜﹑妖言十惡等眞正死罪﹑不赦外。其隱匿滿洲逃人﹑及貪官衙蠹受贓﹑監守自盜﹑領運官役侵盜漕糧﹑並順治九年十一月二十三日﹑在衡州府擊賊有罪諸人﹑亦在不赦。其餘罪無大小﹑已發覺﹑未發覺﹑已結正﹑未結正﹑咸赦除之。有以赦前事告訐者﹑以其罪罪之。一﹑內外文武官員﹑除大計處分﹑城池失守外。有因公事詿誤革職﹑降級﹑罰俸﹑戴罪﹑住俸等項。並見在議革﹑議降﹑議罰者。各該衙門﹑悉與奏明寬宥。一﹑順治六七兩年地畝人丁本折錢糧﹑果系拖欠在民﹑悉與豁免。其已徵在官者﹑不得借口民欠侵隱。一﹑順治七年分歷日﹑祭祀牛羊﹑藥材﹑本折錢糧。其已徵在官者﹑照數起解。其拖欠在民者﹑悉行蠲免。一﹑會典舊制。各府州縣﹑俱有豫備四倉及義倉社倉等法。每處積貯﹑多者萬餘石。少者數千石。各省倉儲俱數百萬計。故民有所恃﹑荒歉無虞。今責成各地方該道專管。稽察舊積。料理新儲。應行事宜﹑聽呈督撫具奏。每年二次造冊報部。該部察積谷多寡﹑分別議奏。以定該道功罪。一﹑大軍經過地方﹑馬匹所需﹑供應艸豆運價等項。以後俱準作正項錢糧銷算。如官胥通同勒掯侵冒﹑該督撫卽行糾參。隱徇者一體重處。一﹑滿洲蒙古漢軍兵丁﹑酌量給賞。一﹑貧民失業流離。各地方官﹑有能賑卹全活五百人以上者。核實紀錄。千人以上者。卽與題請加級。其有鄕紳富民﹑尙義出粟﹑全活貧民百人以上者。該地方官核實具奏。分別旌勸。一﹑東南財賦之地﹑素稱沃壤。連年水旱爲災﹑民生重困。皆因失修水利﹑致誤農工。該督撫責成地方官﹑悉心講求。疏通水道。修築堤防。以時蓄洩。俾水旱無虞。民安樂利。一﹑頻年治河﹑旋塞旋決。夫役埽料﹑民累不堪。或地方有司﹑借端加派。或濫用委官﹑侵冒詐索。該督撫監司﹑嚴加淸釐禁戢。仍須講求長策﹑刻期竣工。勿得延緩滋害。一﹑近來司府州縣﹑徵收錢糧。天平法馬太重。多加火耗﹑民受困苦。著該督撫司道等官﹑嚴飭有司﹑務遵較定法馬。不許私自增加。仍不時密察﹑違者指名參奏。並上司差役催提﹑橫加需索﹑淩逼下屬。著嚴行禁戢。督撫各官﹑不自覺察者﹑一並治罪。一﹑各地方徭役繁重。有豪紳﹑劣衿衙胥積蠹﹑或本身田連阡陌。濫免差徭。或包攬他人田地徭丁。代爲規避。偏累窮民﹑莫此爲甚。該督撫行各地方官﹑兼公嚴察。如有此等情獘﹑重加懲處。一﹑直隸及各省徵收錢糧﹑俱照萬曆年間則例。久已通行。如州縣官﹑有將天啟崇禎年間濫加錢糧﹑仍行徵派者。該督撫糾參重處。一﹑白糧民解累民。官解仍以累民。今後於該省漕糧船分帶。以蘇官民之累。應行事宜﹑該督撫作速議奏。一﹑漕船缺額﹑已準動輕賫銀兩﹑責令運官自雇。如有重派地畝。擅拏民船者。有司運官。俱聽該督撫糾參重處。一﹑關稅已經定額。奉差官員﹑不許分外科索。擾害商民。其地方民事﹑一槪不許幹豫。違者並治。一﹑錢糧私派欺隱等獘。俱由積惡吏書﹑串通衙內幕客﹑誘官作姦。害民蠹國。今後該督撫糾參司錢糧款件。必將經承吏書﹑姦惡幕客﹑列名並劾。如款內不及。吏書幕客者﹑該督撫以徇縱論。各布政使﹑仍將司府州縣一應經承錢糧吏書﹑母年二次造冊報部。若冊內無名﹑濫管錢糧者。許諸人告發。司府州縣﹑一體重治。一﹑饑民有願赴遼東就食耕種者。山海關章京﹑不得攔阻。所在章京﹑及府州縣官﹑隨民願往處所﹑撥與田地。酌給種糧。安插撫養﹑毋致失所。仍將收過人數﹑詳開報部奏聞。一﹑兵火之後﹑田土荒蕪。須令民間盡力開墾。不許豪彊占隱。以致窮民失業。違者重懲。有司不行覺察﹑以溺職論。一﹑運糧官丁行月糧。各地方本折不等﹑多有偏枯之獘。著漕督通查確酌具奏。務期本折均平﹑以贍窮丁。一﹑順治十一年鄕試中額﹑順天加舉人十名。大省加舉人七名。中省加舉人五名。小省加舉人三名。滿洲﹑漢軍﹑各加舉人十名。蒙古﹑加舉人五名。十二年會試中額﹑直省共加進士五十名。滿洲﹑漢軍各加進士十名。蒙古加進士五名。一﹑鄕試中式武舉額﹑大省加六名。中省加四名。小省加二名。會試武進士額﹑共加二十名。一﹑直隸各省儒學﹑每學俱於廩生內﹑通行考試。愼加選擇。務取經書策論﹑學問兼優者。拔取一名充貢。送部廷試。一﹑國子監監生﹑見今坐監者。免坐監一个月。一﹑滿洲兵丁﹑披甲隨徵。多年效力。被傷不能披甲﹑及年老有疾退役者。酌給恩賞。一﹑滿洲兵丁﹑各處徵巢�刀。對陣傷損﹑未經給賞者﹑速給。一﹑鑾儀衛旗尉象軍﹑服役有年。酌加賞賚。一﹑土賊嘯聚﹑或因饑饉所迫。或因貪官虐害。殊爲可憫。果能攺悔前愆﹑自行投首者﹑悉免其罪。一﹑有從賊官民人等﹑厭苦賊患﹑慕義來歸者。地方官卽行優養。務令得所。來歸官員﹑奏聞酌用。一﹑各省設兵處所﹑錢糧務要以時支放。不許有司壓欠。本管將領侵克。如有此等情獘﹑該督撫卽行糾參。一﹑省會設兵處所﹑有等姦民﹑假冒投充﹑混入營內。夥告夥證。拖累小民。甚有借通賊爲名﹑抄掠殷實。尢爲大害。該固山額眞﹑督撫鎭將嚴行約束。務絕害端。如有隱徇不究﹑一並從重處治。一﹑設兵原以衛民。近來各省兵丁﹑肆害無窮。或放馬傷稼。斫伐桑棗。拆毀廬舍。甚至城市劫掠。公爲大盜。各弁毫無約束。故縱分肥。大幹法紀。該督撫申飭管兵官﹑務嚴紀律。毋得再蹈前轍。如有徇庇容隱﹑不行糾參。事發﹑一並究罪。一﹑凡應追入官錢糧﹑如果家產盡絕。該督撫查確﹑題請豁免。不許株連親族。一﹑有因叛逆幹連者。該督撫審明﹑實系冤枉﹑卽爲具題釋放。一﹑各省有城垣傾圯。橋梁毀壞。地方官能設法修葺﹑不致累民者。該督撫具題。卽與敍錄。一﹑黃河神金龍四大王﹑運河神分水龍王﹑應遣官致祭。一﹑詔內各款。該地方各官﹑俱要實心奉行。務使恩澤及民。方不負朕憫念元元至意。如沿習舊套﹑徒以虛文塞責。該督撫不能覺察參奏。著部院科道﹑一並糾參重處。於戲。協九疇而茂祉。萬年膺篤祜之祥。聚大順以怡親。四海霈旁流之澤。詔告中外。咸使聞知。

○湯古忒部落達賴喇嘛具表謝恩。貢方物。

○以追擒叛鎭海時行功。加直隸河南山東總督馬光輝﹑漕運總督沈文奎﹑各一級。俱蔭一子入監讀書。

○江南蘇州﹑常州﹑松江﹑鎭江等府﹑颶風海溢。房屋樹木﹑半被漂沒傾拔。男婦溺死無算。

○和碩鄭親王濟爾哈朗等遵上�日會議﹑太師﹑太傅﹑太保﹑少師﹑少傅﹑少保﹑及東宮三太﹑三少之職。歷代皆用。今我朝文武大臣﹑亦應照成例加銜。從之

○六科給事中朱徽等奏言﹑恭讀聖諭。知展謁陵寢﹑七月舉行。今已屆期。臣等竊有虞者﹑方今濕气盛行。暑雨汛濫。盛京迢遠郵亭供頓﹑多有未備。𨿽恩隆罔極﹑不憚劬勞。而至尊玉體﹑尢當保護。兼之遼陽郡縣初設﹑人民新集。鑾輿所過﹑軍馬供應﹑措辦爲難。又四方多事。各處奏報軍機﹑勢難遙決。政務萬幾。深有未便。臣等愚見﹑謂宜遣大臣恭代。以慰聖懷。俟昇平舉行﹑實爲未晚。禦史潘朝選等﹑亦合疏諫止。得上�日﹑恭謁山陵﹑屢上�日已定。朱徽等明知瀆奏﹑借此沽名。甚屬可惡。本當議罪。念系言官﹑姑從寬宥。

○命升任沅州總兵官栗養志﹑以署都督僉事。照舊管南雄副將事。以平南王尙可喜等疏畱故也。

○癸未。和碩鄭親王濟爾哈朗等議奏﹑同安侯鄭芝龍﹑以次子鄭世忠﹑與成功誼切手足。若令與使臣同到成功處﹑諭以君恩。責以父命。巽言婉導﹑彼必欣然向化。應從所請。令鄭世忠與使臣偕往可也。從之。

○吏部言臣等﹑遵上�日確議﹑以後告假回籍各官。應出缺。仍酌量地方遠近定限。除水程外﹑在家許住四个月。違限一年之外議處。二年之外﹑革職。至丁憂起復各官﹑應酌量舊例﹑服滿之後﹑照地方遠近﹑立限赴京。違限半年之外﹑議處一年之外﹑勒令致仕。二年之外﹑革職爲民。從之。

○升戶部副理事官席喇布﹑爲本部理事官。

○總河楊方興引疾乞休。不允。

○戶部奏﹑國家所賴者賦稅。官兵所倚者俸餉。關系匪輕。今約計北直﹑山東﹑山西﹑河南﹑浙江﹑江南﹑陜西﹑湖廣﹑江西﹑福建﹑廣東十一省。原額地丁銀三千一百六十四萬五千六百六十八兩有奇。內除荒亡蠲免銀六百三十九萬四千兩零。地方存畱銀八百三十七萬一千六百九十六兩零。起解各部寺銀二百零七萬六千八十六兩零。該臣部項下銀一千四百八十萬三千八百八十四兩零。內撥給十一年分各省鎭兵餉銀一千一百五十一萬八千四百兩零。應解臣部銀三百二十八萬五千四百八十兩零。又應找撥陜西﹑廣東﹑湖廣等處﹑兵餉銀一百八十萬兩。又王公文武滿漢官兵俸餉銀一百九十萬一千一百兩零。計不敷銀四十一萬五千六百兩零。此外有鹽課關稅銀﹑共二百七十二萬四百兩零。又會議裁扣工食等銀二十九萬九千八百兩零。除補前項不敷銀數外。止應剩銀二百六十萬四千六百兩零。又有臨時水旱災傷蠲免﹑及小民拖欠數目﹑不能如額。又每遇出徵﹑需用銀米。及采買物料﹑餧養馬匹艸豆賞賚等項。難以豫定。𨿽此外尙有原無定額雜項銀兩。爲數無多。臣等思錢糧乃國家經費所賴。兵民命脈所關。不容少缺。且滿兵用度﹑全倚月餉。不知營運。拙於謀生。又備辦馬匹灰甲器械。設無贏餘﹑何以養贍家口。此斷宜豫爲籌畫者也。查布政司衙門。有左右二布政使﹑經歷﹑照磨﹑都事﹑理問﹑檢校等官七員。每年俸薪經費衙役工食﹑共銀二千八百四十一兩零。按察司衙門﹑有按察使經歷﹑照磨﹑知事﹑檢校﹑司獄等官六員。每年俸薪經費衙役工食﹑共銀一千七百四十六兩零。一府有知府﹑同知﹑通判﹑推官﹑經歷﹑知事﹑照磨﹑又教授一員﹑訓導二員﹑共十員。每年俸薪經費衙役工食﹑共銀二千六百七十兩零。一州有知州﹑州同﹑州判﹑吏目﹑又有學正一員﹑訓導二員﹑共七員。每年俸薪經費衙役工食。共銀二千一十一兩零。一縣有知縣﹑縣丞﹑典史﹑又有教諭一員﹑訓導二員﹑共六員。每年俸薪經費衙役工食﹑共銀一千八百二十一兩零。又各省有兵馬道員﹑共一百四十三員。每年俸薪經費衙役工食﹑共銀一十萬五各一百五十五兩零。又中軍守備﹑千把總等官﹑共一百七十四員。計每年俸廩銀﹑共一萬九千九百六十八兩零。兵﹑一萬四千九百五十名。計每年需用錢糧﹑銀﹑共二十六萬八千二百五十四兩零。米﹑三萬五千一百石。料﹑一萬九百四十四石。除米豆艸束﹑共該銀四十萬三千三百七十兩零。或將此中閒冗官員﹑並無事地方官兵﹑酌量裁汰。將所裁錢糧﹑於緊要處養贍滿洲兵丁。似可有裨於國計矣。得上�日﹑所奏每年出入錢糧數目﹑知道了。內外閒冗官員﹑吏部會同九卿﹑詹事科道等官﹑確議具奏。其地方無事官兵﹑應否量行裁汰。著該督撫詳察確議具奏。

○甲申。降補原任山東沂州總兵官張大治﹑爲湖廣黃州府副將。升陜西陽平關參將許占魁﹑爲山西平陽營副將。山西撫標遊擊彭有炤﹑爲浙江湖州府副將。江南廬州府參將萬承選﹑爲陜西寧夏花馬池副將。

○宴琉球國王舅馬宗毅等於禮部。

○丁亥。命左春坊左贊善兼內翰林弘文院檢討姜元衡﹑內翰林弘文院編修馬葉曾﹑爲江南鄕試主考官。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十五

順治十一年。甲午。秋七月。戊子朔。享太廟﹑上親詣行禮。

○諭吏部。朕聞原任戶部侍郎﹑今補廣西右布政使戴明說﹑年力富彊才識明敏。向經降調懲儆。諒必洗滌自新。爾部傳諭來京。遇有京堂缺出補用。

○遣兵科副理事官張學禮﹑行人司行人王垓﹑賫敕印﹑封琉球國中山王世子尙質﹑爲中山王。賜之詔曰。帝王祗徳底治。協於上下。靈承於天。時則薄海通道。罔不率俾。爲藩屏臣。朕懋纘鴻緒﹑夏有中夏。聲教所綏﹑無間遐邇。𨿽炎方荒略﹑亦不忍遺。故遣使招徠欲俾仁風曁於海澨。爾琉球國越在南徼世子尙質﹑達時識勢。祗奉明綸。卽令王舅馬宗毅等﹑獻方物稟正朔。抒誠進表。繳上舊詔敕印。朕甚嘉之。故特遣正使兵。科副理事官張學禮副使行人司行人王垓﹑賫捧詔印。往封爾爲琉球國中山王。仍錫以文幣等物。爾國官僚﹑及爾氓庶﹑尙其輔乃王。飭乃侯度。協攄乃藎守。乃忠誠愼乂厥職﹑以凝休祉。綿於奕世故玆詔示。咸使聞知。賜尙質﹑蟒色緞十五﹑片金二﹑紗﹑羅十二。妃﹑妝閃色緞十﹑片金二﹑紗﹑羅八。

○升太僕寺卿王爾祿﹑爲太常寺卿。太常寺少卿提督四譯館霍達﹑爲大理寺少卿。通政使司左參議孫建宗﹑爲順天府府丞。

○升陜西河西道副使李嘉彥﹑爲河南按察使司按察使。

○授鑾儀使雷先聲拜他喇布勒哈番﹑以其父洪化﹑於太宗時效力故也

○己丑。諭海澄公靖海將軍鄭成功曰。自古識時俊傑﹑遇推誠待人之主。披肝效順。矢忠勿二。方能建立事功。身名俱泰。未有猜疑觀望﹑可稱識時知命者。朕承皇天眷佑﹑奄有萬方。海陬一隅﹑何難偏師戡定。但閩嶠蒼生﹑皆吾赤子。不忍勤兵。又念爾父鄭芝龍﹑投誠最早。忠順可嘉。故推恩延賞﹑封爾公爵。給與敕印。俾爾駐札泉﹑漳﹑惠﹑潮﹑四府。撥給遊營兵餉﹑養爾部下弁兵。朕之推誠待爾﹑可謂至矣。爾自當薙發傾心。義不再計。今據爾疏奏。𨿽受敕印。尙未薙發。冀望委畀全閩。又謬稱用兵﹑屯札舟山﹑就近支給溫﹑臺﹑寧﹑紹等處錢糧。詞語多乖。要求無厭。乃復以未徹四府防兵爲辭。爾尙未歸誠﹑豈有先徹防兵之理。爾若懷疑猶豫﹑原無歸誠實心。當明白陳說。順逆兩端。一言可決。今如遵照所領敕印﹑薙發歸順則已。如不歸順。爾其熟思審圖﹑毋貽後悔。

○池太總兵官卜從善﹑以疾乞休。允之。

○庚寅。贈故內翰林國史院大學士張端﹑太子太保。謚文安。蔭一子爲中書舍人

○升詹事府少詹事李奭棠爲詹事。兼內翰林祕書院侍讀學士。侍讀學士陳爌﹑爲詹事府少詹事。兼內翰林弘文院侍讀學士。編修朱之錫﹑爲內翰林弘文院侍讀學士。祭酒沙澄﹑爲內翰林弘文院侍講學士。補故明少詹事方拱乾﹑爲內翰林祕書院侍講學士升侍講卓彜﹑爲左春坊左庶子兼內翰林祕書院侍讀侍讀周啟寯爲右春坊右庶子。兼內翰林弘文院侍講。

○補服闋內翰林祕書院侍講張懸錫原官。

○增設都察院京畿道漢軍理事官一員。

○辛卯。以故翁尼特部落達爾漢戴靑貝子根特爾弟叟塞襲爵。

○以故二等伯明安子郎蘇﹑襲爵

○以故三等阿思哈尼哈番孟喬芳子熊弼﹑鄂木布子艮惇﹑二等阿達哈哈番喀喇子羅璧﹑喇都裏巴圖魯弟之子達都裏﹑多克新子多臺﹑三等阿達哈哈番馬納祖燕達禮﹑多爾濟子圖習希爾﹑陳修子猛﹑俱各襲職。

○壬辰。免陜西秦州﹑朝邑﹑安定﹑二縣本年分水災額賦。

○癸巳。升通政使司左通政袁懋功﹑爲通政使。

○予殉難廣東羅定道參議鄔象鼎﹑祭葬如例。

○甲午。復設墻子嶺關口﹑以章京筆帖式各二員稽察。

○裁宣府前保安﹑懷來﹑永寧﹑萬全左右衛﹑懷安﹑開平﹑龍門﹑蔚州﹑陽和﹑大同前左右衛﹑平魯﹑天城﹑朔州﹑安東﹑中屯等衛千總各一員。

○遣官祭二等阿達哈哈番額布痕。

○丙申。諭禮部﹑乳公喀喇﹑保護朕躬有年。忠勤素著。今聞溘逝。深可憫念。著與謚立碑。以示朕旌卹之意。

○命刑科給事中林云京﹑禮部員外郎王天鑑﹑爲山東鄕試主考官。光祿寺少卿程正揆﹑刑部員外郎黃自起﹑爲山西鄕試主考官。吏部員外郎孫宗彜﹑禮部主事張茁﹑爲河南鄕試主考官。

○以正藍旗滿洲一等護衛達喇錫﹑爲護軍參領。

○丁酉。升刑科給事中陳忠靖﹑爲本科右給事中。

○以牛錄章京賈漢復﹑爲都察院京畿道理事官。

○戊戌。予故一等精奇尼哈番固山額眞左夢庚祭一次。謚莊敏。

○庚子。升太常寺掌印副理事官薩穆哈﹑爲太常寺掌印理事官。

○遣太常寺少卿髙景﹑祭黃河之神。鴻臚寺少卿李時秀﹑祭運河之神。

○辛丑。廷試貢監生趙之璇等八十四名。

○壬寅。中元節。遣官祭四祖陵﹑福陵﹑昭陵。

○遣官祭故少保兼太子太保川陜總督孟喬芳。

○癸卯。浙閩總督劉淸泰奏言﹑鄭成功﹑屢荷皇上天恩。加以封賞。至深且厚。而察其舉動﹑似無歸誠實意。臣以爲撫巢�刀之局﹑不可不早備也。萬一變生叵測非一閩之力﹑與臣標下孤軍﹑可得而制之者。乞特遣固山額眞一人﹑統領大兵﹑移鎭閩浙之間。呼吸援應。庶不至孤危隔絕矣。下所司議奏。

○甲辰。升他赤哈哈番韓世琦﹑爲吏部啟心郎

○升內翰林國史院侍讀馮溥﹑爲國子監祭酒。

○浙閩總督劉淸泰﹑以病請假。允之。

○乙巳。命固山額眞卓羅﹑署吏部尙書。宗人府啟心郎覺羅伊圖﹑署刑部尙書。工部侍郎郭科署本部尙書。梅勒章京覺羅阿克善﹑署都察院左都禦史。

○丙午。索倫部落索朗噶達爾漢等﹑來貢貂皮。宴賞如例

○戊申。免陜西鎭原﹑廣寧本年分雹災額賦

○己酉。轉侍講黃機﹑爲內翰林國史院侍讀。升編修李昌垣﹑爲內翰林祕書院侍讀。諭徳李目﹑爲內翰林弘文院侍講。司經局洗馬章云鷺﹑爲右春坊右諭徳。兼內翰林弘文院修撰。中允王熙﹑爲司經局洗馬。兼內翰林國史院修撰。轉右中允左敬祖﹑爲左春坊左右允。兼內翰林祕書院編修。升國子監司業曹本榮﹑爲右春坊右中允。兼內翰林祕書院編修。贊善姜元衡﹑爲國子監司業。轉右贊善王淸﹑爲左春坊左贊善。兼內翰林弘文院檢討。右贊善張士甄﹑爲左春坊左贊善。兼內翰林祕書院檢討。升檢討範廷元﹑爲右春坊右贊善。兼內翰林祕書院檢討。李儀古﹑爲右春坊右贊善。兼內翰林國史院檢討。

○擢河南洛陽縣知縣武攀龍﹑爲刑科給事中。

○庚戌。工科給事中翁自涵奏言﹑近見投揭紛紛。不曰某官髒污。則曰某人冤屈。投揭之後。未聞明白具告。顯系挾詐惡習。飽欲則止。弁髦功令。長此安窮。乞敕部刊示嚴禁。有敢於長安門﹑及京城內外﹑擅行粘遞揭帖者。責成該司坊官﹑緝擒造謀夥黨。按律治罪。至叩閽奏牘。果系奇冤異枉﹑曾經督撫問理失實﹑通政使司﹑都察院﹑扶同蒙蔽者。當與申雪。儻本無冤屈﹑輒敢瀆擾。宜盡法究治。以儆姦頑。下所司議奏。

○辛亥。予故太子太保都察院左都禦史房可壯﹑祭葬如例

○壬子。大學士馮銓奏言朝廷設官分職。各有司存。惟近密之臣﹑則以弼成君徳﹑保護聖躬爲任。昨叨預侍宴。承聖諭云。朕因脾胃不調﹑今朕不用肉。又諭云。自海子回。卽有此證﹑至今未愈。竊惟我皇上一身﹑乃天地祖宗所付托。億兆臣民所瞻依。動靜出入﹑宜何如愼重。今謁陵之舉。道路雲遠﹑豈若法宮之安。寒暑互侵﹑更非海子之比。臣謂稍展日期。俟聖躬康健。擇吉舉行。目下所急者﹑在於愼起居。調飲食。謹醫藥頤養元和。式迓鴻祉。乃聖孝之大也。報聞。

○禮科給事中季開生奏言﹑天心仁愛。變不虛生。乃河決方張。繼以地震。夫地道不靜﹑民不安也。民之不安﹑官失職也。今皇綸諄切﹑臣工誰不洗心。而親民尢在有司。謹擇其賊民召祲之大者﹑約有十端。曰格詔上�日。皇上軫念民瘼。遇災必蠲。遇饑必賑。乃積棍蠹役﹑表裏爲姦。道府州縣﹑通同欺隱。致百姓不沾實惠。此罔上害民者一也。曰﹑輕民命皇上淸問下民。熱審方行﹑繼之恩卹。乃暴橫有司﹑以酷濟貪。無所不至。而最慘者﹑莫若取病呈一節。暗施毒計。冤斃無辜。此恣意害民者二也。曰﹑縱豺虎。佐貳不受詞﹑律也。乃堂官受其饋遺。不得不任其漁獵。上下苞苴通行而小民家傾命絕矣。此怙姦以害民者三也。曰﹑庇狐鼠。吏胥原無善類。況仗爲爪牙﹑任其綫索。州縣火票。道府油牌。星飛電掃。此徇役害民者四也。曰﹑重耗克。天下火耗之重。每銀一兩﹑有加耗至五錢者。白糧每百石﹑官耗至五十兩。百姓勉供正賦﹑物力已艱。徭役辦納﹑爲勞更甚。入有秤耗。出有扣減。此出入交剝而害民者五也。曰﹑陰市易。介壽稱豜古亦有之。乃重納紳衿之饋﹑陰以事酬。廣徇鄕故之托﹑中分其有。致土著挾寵而淩鄕曲遊各沒利而剝小民此上下交徵﹑而害民者六也。曰﹑喜株連事非大朔﹑罪止其身。今則一盜之獲﹑必令誣攀富室。一臟之比﹑必令延蔓親知。是盜止一家﹑捕盜者飛殃一邑﹑贓止十百﹑追贓者槖飽百千。此爲民害者七也。曰﹑安怠荒。夫狀詞速結﹑所以寢獘惜民也。乃淫佚是耽。案牘不理。而急務深冤﹑悉歸沈閣。防閒不固。致主文家隸。內外勾通。𨿽欽件之大﹑動經年月。此爲民害者八也。曰﹑失彈壓。夫殫壓有司﹑藩臬之責也。果其淸愼率下﹑誰敢不從。柰徇情面。貪饋遺。愛憎不當。是非失宜。有姦不舉。是與於害民者九也。曰﹑漫糾彈。夫糾彈不職﹑責在督撫。詳察核實﹑人豈難知。但借下官之品題爲耳目。賢否混淆。舉劾不當。民害無由而除。十也。凡此者﹑置民墊溺﹑甚於決河。殺民軀命﹑甚於地震。乞敕督撫嚴行剔濯。如有不悛﹑立行參處。下所司議。

○甲寅。補服闋太僕寺卿黃徽允原官。轉通政使司右通政朱鼎延﹑爲左通政。升太常寺少卿髙景﹑爲通政使司右通政。太僕寺少卿曹溶﹑爲太常寺少卿提督四譯館。降補原任兵部督捕右侍郎魏琯﹑爲通政使司右參議。

○調鎭守江西九江等處署都督僉事總兵官楊捷﹑以都督僉事﹑充鎭守陜西興安等處總兵官。

○丙辰。升吏部右侍郎屯泰﹑爲兵部尙書。兼都察院右副都禦史。總督浙閩等處軍務

○丁巳。諭禮部。朕方在沖齡。卽值先帝宴駕。終天抱痛﹑時刻靡諼。夢想音容﹑涕泗橫集。自元年定鼎以來。綏輯多方。焦心勞思。不遑寧晷。顧瞻陵寢﹑邈在天涯。𨿽�山戊不�時祭祀﹑齋沐遣官。而朕躬未行恭謁。追慕之殷﹑以日爲�山戊不

�。每臨餐廢箸。中夜以興所以擇吉東行﹑必不獲已。玆復思太祖太宗創造丕基﹑付托朕躬。纘承匪易。目今方隅未靖﹑師旅繁興。兼之旱澇頻仍﹑小民失所。一應養兵卹民﹑措置規畫。朕與諸司夙夜圖維﹑猶虞不給。東行往返﹑未免延曠時日﹑有稽政務。欲專心化理﹑則難展至情。若亟遂孝思﹑又慮乖民望。再四躊躕﹑我太祖太宗﹑原以天下生民爲念。如天下未安﹑無以上慰太祖太宗在天之靈。朕心亦﹑何能安。爲此今�山戊不�停止東行。俟他年有暇﹑再行展謁。爾部卽行傳知。

○授陣亡副將許友信男維泰﹑三等阿達哈哈番。

○加贈殉難廣東副將茅生蕙二級。署都司僉書竇明運一級。各錄用子弟一人。給與祭葬。署守備白守富﹑唐文豹﹑各錄用子弟一人。

八月。戊午朔。祭大社大稷﹑遣內大臣伯索尼行禮。

○一等阿達哈哈番又一拖沙喇哈番特錫倫﹑以枉法貪贓﹑削去一拜他喇布勒哈番。

○免陜西延安府荒地亡丁額賦。

○裁戶部十四司主事各一員

○己未。南贛巡撫宜永貴疏報﹑官兵會巢�刀瑞金縣逆賊﹑直搗羅漢巖。生擒僞都督許勝可等十餘人。並賊眾數百人﹑斬於軍。獲器械無算。瑞金縣平。命所司察敍。

○庚申。大學士範文程等奏言﹑頃者差遣卹刑﹑仰見皇上愼重刑獄至意。但前此議遣滿漢大臣巡方。慮有擾民﹑是以停止。今四方水旱災傷﹑紛紛見告。恐奉差各官﹑仍不無煩擾。亦應暫請停止。其見禁重囚﹑應敕各巡撫詳勘﹑以可矜可疑者奏聞定奪。從之。

○辛酉。免陜西眞寧縣十年分雹災額賦

○壬戌。都察院左都禦史龔鼎孳﹑遵上�日回奏﹑大學士馮銓﹑尺寸靡效。罪過頗多。得上�日﹑馮銓罪過﹑累經寬宥﹑諭上�日甚明。若伊尙有隱罪。龔鼎孳先宜指參。何待責令回奏﹑始引馮銓抵塞。甚屬無謂。奏內云﹑密勿票擬﹑不得察糾。非如諸曹有事可指。旣知諸曹可指﹑卽當明言無諱﹑以抒忠悃。

○山東濮州﹑陽谷﹑朝城﹑範縣﹑觀城﹑地震有聲。

○癸亥。命內翰林弘文院學士白色純﹑禮部右侍郎渥赫﹑內翰林國史院編修範周﹑吳正治﹑爲順天鄕試主考官。

○乙丑。諭兵部。朕聞鎭守福建泉州等處總兵官劉仲金﹑病劇不能任事。閩海要地。軍務繁多。匪可臥理。著解任回京調治。該部作速會推智勇堪任者具奏。

○浙閩總督劉淸泰疏報﹑浙屬亢旱爲災。河竭井涸﹑未稻盡枯得上�日﹑浙省災傷﹑深可憫惻。其如何賑濟之處。著所司確查速議。

○丙寅。太宗文皇帝忌辰。遣官祭昭陵。

○丁卯。遣大學士寧完我﹑祭先師孔子。

○命鎭守福建泉州總兵官都督僉事馬得功﹑復原任。升江西南贛右協副將董大用﹑爲署都督僉事。充鎭守江西九江總兵官。

○升福建按察使董應魁﹑爲廣西布政使司右布政使。陜西苑馬寺卿於之士﹑爲山東布政使司右布政使。補外轉禦史張文炳﹑爲陜西布政使司參議﹑分守河西道。

○福建浦城縣﹑增設楓嶺營。以遊擊一員﹑守備一員﹑領兵一千名駐札。徹常山廣濟驛﹑歸江山驛。移長汀三洲驛﹑爲小關驛。移上杭藍屋驛於浦城﹑爲柘浦驛。

○戊辰。太祖武皇帝忌辰。遣官祭福陵。

○庚午。夕月於西郊。遣內大臣公額爾克戴靑行禮。

○諭吏部。朕覽江寧巡撫周國佐﹑歷來章疏﹑詞語糢糊。意見遊移。此必事事假手左右。胸中漫無主持。蘇松重地。豈容闒葺之人﹑因循貽誤。周國佐﹑著解任回旗。該部作速會推才品堪任者具奏。

○辛未。初﹑徳州生員呂煌﹑以窩逃事覺。托拖沙喇哈番呂獻忠﹑行賄於逃人之主趙五子。五子發其事。呂煌流徙。獻忠下部議處。部議獻忠犯在赦前﹑請貸其罪。得上�日﹑貪官受贓﹑詔款不赦。獻忠作保行賄旣眞﹑何得援赦奏請。著令回奏。越六日﹑部臣回奏稽遲。復有上�日切責。於是議獻忠應革職。議上。上以兵部堂司官﹑顯有受賄情獘。下諸王大臣等議處。至是﹑王等議部臣將不應赦之事﹑朦混援赦。又回奏稽遲。尙書噶達渾﹑孟明輔﹑侍郎覺羅科爾昆﹑衛周允﹑張基遠﹑及滿漢司官﹑應各分別。降革罰俸。得上�日﹑噶達渾﹑著革一个半前程。科爾昆﹑革一个前程。介山﹑革半个前程。各罰俸一年。劉斗﹑屈和尙﹑吳延祚﹑各罰俸一年。孟明輔﹑衛周允﹑各降三級調外用。張基遠﹑降二級調外用。賈浚﹑革職爲民。又以原任督捕侍郎魏琯﹑條奏逃人減等﹑明爲呂煌而發。及滿官欲參徳州知州佟昌年﹑又彊行沮住。魏琯革職。流徙盛京。

○壬申。工科給事中翁自涵奏言﹑頃因卹刑擾民﹑暫停差遣。令各撫詳愼推勘。此眞欽卹之仁。但恐各撫難於自翻已案。並難翻前撫之案。下屬官吏﹑更難翻上官之案。則奉行仍屬具文。請敕直省巡撫﹑各率所屬﹑有能翻成案﹑理冤抑者。不惟照會典例﹑免追失入之罪。且特賜旌異﹑以爲平反勸。詔所司確議。

○甲戌。升太僕寺少卿張中元﹑爲都察院右僉都禦史﹑巡撫江寧等處﹑提督軍務

○諸王大臣議﹑大學士王永吉﹑爲兵部尙書時﹑鞫問窩逃呂煌行賄一案。審結稽遲。又不題參知州誣解窩主。且欲坐逃主以嚇詐之罪。應革去大學士。降二級調用。仍奪俸六月。得上�日﹑王永吉破格超擢。簡任機密。當竭忠爲國﹑以圖報稱。昨諸王大臣會議呂煌一案﹑詰問情由。輒張威忿怒。全無小心敬愼之意。豈非欲效陳名夏故態耶。負恩殊甚。宜加重處。姑從寬革去大學士。降一級調用。罰俸六个月。

○諸王及滿洲漢軍部院大臣奏言﹑從前隱匿逃人之律﹑將窩主正法。後特減等充軍。後又將窩主並家口﹑俱給本主爲奴。今復免其爲奴﹑仍充軍。方窩主正法﹑家口爲奴之時。𨿽有逃人﹑尙多緝獲。自定充軍之例。一年間﹑逃人幾及三萬。緝獲者不及十分之一。惟其立法從輕﹑故致窩逃愈眾。仰請再行酌定。得上

�日﹑著同漢九卿﹑詹事﹑科﹑道﹑會議具奏。

○乙亥。經略大學士洪承疇奏言﹑辰常總兵官徐勇﹑當黔寇披猖之時。誓死固守。歷有戰功。逆賊遺書誘降。斬其來使﹑以示無貳。後因辰州孤城莫援﹑賊將白文選率眾圍攻﹑城遂陷。勇督兵恭戰。被槍墮馬﹑猶立斬數賊。力竭不支﹑爲賊所害。旣死﹑猶握刀不釋。賊截其手而去。闔門遇難者﹑三十九人。請加優卹以勵臣節得上�日﹑徐勇屢著戰功忠節殉難。闔門受害。深可憫惻。著所司從優察卹。

○洪承疇又奏﹑辰常道參議劉昇祚﹑辰州城陷被執。賊逼授僞職辱罵不屈。立遭慘磔。闔門男婦﹑遭戮無遺。辰州府知府王任杞﹑城陷後。罵賊觸怒。碎屍而死。其祖母﹑及其母﹑俱自縊一門男婦遇害者﹑四十六人。並請褒卹得上�日﹑劉昇祚等﹑應得卹典﹑該部察例具奏。

○丙子。調刑部尙書張秉貞﹑爲兵部尙書。轉兵部督捕右侍郎李呈祥﹑爲兵部左侍郎。升太僕寺卿黃徽允﹑爲兵部右侍郎。

○丁丑。遣官祭歷代帝王

○遣官祭城隍之神。

○遣房山縣知縣祭金帝陵。

○戊寅。降順天巡撫王來用一級﹑調用。以其咨奏稽遲也

○己卯。刑部議覆﹑吏科都給事中魏象樞奏﹑各省按察使司守巡各道﹑應將一切刑名大案﹑已結未結。照布政司奏報錢糧例﹑�山戊不�終造冊進覽。以便淸釐。以免拖累。從之。

○庚辰。以內翰林國史院學士傅以漸﹑爲內翰林祕書院大學士。

○升總督倉場戶部左侍郎任浚﹑爲刑部尙書。大理寺卿梁淸遠﹑爲兵部督捕右侍郎。降補原任都察院左都禦史趙開心﹑爲太僕寺卿。升吏部郎中梁羽明﹑爲太常寺少卿。戶科都給事中杜篤祜﹑掌河南道禦史潘朝選﹑爲太僕寺少卿。陜西商雒道僉事許宸﹑爲通政使司左參議。

○壬午。諭尙書車克﹑侍郎覺羅額爾徳曰。部中啟奏諸事。每至積壅始奏。省覽之際﹑殊覺繁多。嗣後毋得壅積。但有一二事﹑卽便奏聞。

○命二等阿達哈哈番費揚古﹑郭邁﹑鄂莫克圖﹑俱爲二等阿思哈尼哈番。

○故明樂安王朱議淜﹑及僧人文秀﹑道士張應和等﹑謀逆事覺。伏誅。

○癸未。諭吏部。朕惟旌賢勸能﹑國有常典。大學士範文程﹑額色黑﹑寧完我﹑尙書郎球﹑巴哈納﹑車克﹑侍郎祝世允﹑向在太宗時﹑素效忠勤。歷今始終不渝。或匡贊政機﹑勞深啟沃。或經理部務﹑力殫猷爲。成績已彰。宜加恩晉秩。範文程﹑著加少保﹑兼太子太保。額色黑﹑車克﹑寧完我﹑郎球﹑巴哈納﹑祝世允﹑俱著加太子太保。各照舊辦事。議政大臣巴哈﹑篇古﹑曩在太宗時﹑宣勞有素。近復左右朕躬﹑勤愼罔替。益罄忠誠。並宜加秩示勸。巴哈﹑篇古﹑俱著加太子太保。爾部卽遵諭行。

○甲申。諸王大臣議覆﹑隱匿逃人例﹑奏入。得上�日﹑王等議隱匿逃人之家﹑給與逃主爲奴。朕思儻有姦惡之徒。圖財設局。以害無辜。如從前正法之小羽子等﹑亦不可測。宜詳愼定議。其地方兩鄰解子流徙之例。因一罪犯。牽連眾人。蕩家廢產。遠徙他方。朕心不忍。且所議大小官員等罪﹑亦屬太過。著一並另議具奏。

○贈太子太保都察院左都禦史房可壯少保。蔭一子入監讀書。

○以陣亡二等阿達哈哈番李世貴子文先﹑襲職。

○以故拜他喇布勒哈番項朝輔子天允﹑襲職。

○乙酉。通密道副使劉余王�彗﹑以查覆職名稽遲。降一級調用。

○丙戌。宗人府禮部﹑議覆國子監祭酒姑爾瑪洪疏言﹑覺羅蔭生﹑應與官員蔭生﹑一例送監讀書。俟月分滿日。亦與官員蔭生﹑一例照等銓授。從之。

○裁湖廣隨州所﹑歸並安陸衛。枝江﹑遠安﹑彜陵﹑長寧所﹑歸並荊州衛。桂陽所﹑歸並郴州所。常寧所﹑歸並衡州衛。東安所﹑歸並永州衛。

○予故二等阿思哈尼哈番荊古爾達﹑祭葬立如例。

○升浙江定海鎭標遊擊常進功﹑爲杭州府城守副將。陜西慶陽府署副將馬驤﹑爲江西南贛右協副將。副將管福建汀州城守右營遊擊事賀國相﹑爲福州府水師副將。

○增設兵部督捕漢軍副理事官八員。滿洲漢軍筆帖式八員。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十六

順治十一年。甲午。九月。丁亥朔。

○己丑。上幸內院﹑召諸王﹑及九卿﹑科﹑道等漢官。賜茶畢因語及巡撫宜永貴疏稱﹑滿洲逃人甚多。捕獲甚少而漢官議隱匿逃人之罪。必欲輕減一事。諭諸漢臣曰。朕荷天眷。撫有鴻業。無分滿漢。槪加恩遇。於漢人尢所體卹。乃爾等每與滿洲抵牾。不克和衷是何意也。當明末﹑北人南人﹑各爲黨與。致傾國祚。朕儻有偏念。自當庇護滿洲。今愛養爾等過於滿洲。是朕以一體相視。而爾等蓄有二心。朕以故舊相遇。而爾等猜如新識。朕以同徳相期。而爾等多懷異念矣。朕從來不念舊惡。爾等自太祖太宗以來。本爲敵國。朕荷天祐。撫有大業海宇之內皆我臣庶自應捐除旣往。悉予恩鄬。但爾等遭流賊之禍。如蹈水火朕救援而安養之。爾等誠念及此。豈可不圖報效。今爾等之意欲使滿洲家人﹑盡皆逃亡。使滿洲失其所業可乎。朕姑宥前罪。嗣後其各攺心易慮。爲國爲君。盡忠效力。以圖報稱朕優念爾等。故面諭及此。若更持貳志。行私自便爾時事發。決不爾貸。諸漢臣奏曰。皇上諭及此。臣等有何置辯。從此以後。惟攺心易慮。各盡職守耳。

○諭吏部少保兼太子太保內翰林祕書院大學士範文程﹑自太宗時﹑委用辦事二十餘年。忠誠練達不避艱辛。朕所倚賴乃近以積勞成病。𨿽暫假調理。心仍夙夜在公。未得專事藥餌。旦夕奏效深系朕懷。可暫令解任謝事。安心調攝特加升太傅兼太子太師。昭朕眷體大臣至意。佇俟病痊﹑以需召用。

○降補原任兵部尙書孟明輔﹑爲苑馬寺卿。兼陜西按察使司僉事兵部右侍郎張基遠﹑爲江南按察使司副使﹑蘇松兵備道。升山東靑登萊道參政田起龍﹑爲福建按察使司按察使。

○免陜西西安﹑平涼﹑鳳翔等府屬﹑十年分雹災額賦。

○予假原任都察院右都禦史管戶部右侍郎事趙繼鼎﹑以年老乞休。允之。

○庚寅。以軍功。封太子少保廣西提督總兵官綫國安﹑爲三等伯。授三等阿思哈尼哈番右翼總兵官全節﹑爲三等精奇尼哈番。一等阿達哈哈番又一拖沙喇哈番左翼總兵官馬雄﹑爲二等阿思哈尼哈番﹑仍鎭守廣西。

○升學士白色純﹑爲吏部右侍郎。

○以阿達哈哈番趙國英﹑爲兵部理事官。

○以正藍旗漢軍三等伯佟六十﹑爲本旗梅勒章京。

○降原任兵部侍郎杜立徳一級調用。以前審窩逃呂煌行賄一案。不卽完結。又不糾參徳州知州佟昌年徇庇之罪故也。

○辛卯。以正白旗蒙古牛錄章京達雅﹑爲甲喇章京。

○壬辰。諭吏部﹑督撫責任封疆。關系非輕。員缺未可久懸。王來用﹑奉上�日降調。已經十三日。何得至今尙未推補。殊屬怠忽。著卽會推堪任者具奏。以後似此等緊要員缺須於命下次日﹑卽行會推。毋得仍前遲延取罪。

○升詹事府詹事李奭棠﹑爲內翰林國史院學士。

○降補原任大學士王永吉﹑爲總督倉場戶部左侍郎升太常寺卿王爾祿﹑爲大理寺卿。

○予故內翰林國史院學士魏天賞﹑廣西提督總兵官馬蛟麟﹑各祭葬如例。

○初﹑和碩鄭親王濟爾哈朗等﹑議窩逃罪。卽以窩逃之人﹑給與窩主爲奴。上以立法太重。恐姦徒借端陷害無辜。命攺議。會南贛巡撫宜永貴疏言﹑邇來滿洲家人。逃者甚多獲者甚少。乞仍照初定例。章下王等並議。至是﹑王等議隱匿逃人者正法。家產入官其兩鄰各責四十。流徙十家長責四十如窩主。自行出首者免罪。傍人出首者﹑將窩主家產﹑分爲三分一分給與出首之人。第二次逃者。仍鞭一百﹑歸主。第三次逃者。本犯正法該管地方官﹑無論有無拏獲逃人。一年兩次造冊。呈報督捕如有逃人﹑隱匿不報事覺。將前報部官革職凡拏獲逃人卽當解送督捕。若有監羈沈滯不行起解者將該管官革職仍罰銀一百兩。給與出首之人。如運船隱匿逃人。該管官照民例治罪。若軍船﹑商船﹑該管官將本船男婦數目。造冊用印。給與船主。凡到閘口。俱照數驗放。如多於正數﹑卽行拏解督捕。若審系逃人﹑卽將船家正法。船內財物入官﹑見任文武官員﹑並有頂帶閒官﹑進士﹑舉人﹑貢生﹑監生﹑及休致回籍閒住各官﹑隱匿逃人。將本官並妻子流徙。家產入官。文武官員赴任之後。有家人隱匿逃人者。本官不知情﹑免罪其隱主﹑如系另戶者。卽將隱主正法。家產入官。如系同居者。其妻子房地免議。家產財物入官。至於府屬州縣官內。如有一官革職者。知府﹑降一級。直隸知州﹑照知府例議處。道員﹑罰俸九个月。巡撫﹑罰俸六个月。總督﹑罰俸三个月。拏送逃人數多者。該管地方官紀錄。俟考核時酌量優升。其解到逃人。督捕卽當收拘認主。如有主認者。交與本主。無主認者。給與官米食用。查系某旗者。卽交與該旗固山額眞﹑梅勒章京一月之後無主認者﹑卽行入官。其送到逃人﹑或窩主﹑如攀引他人。應暫羈候提到彼人再行質審。如滿洲家人隱匿逃人鞭一百﹑罰銀五兩其本主不論官民﹑罰銀十兩。或另戶人隱匿逃人﹑鞭一百﹑罰銀十兩。宗室公以上﹑家下莊頭等人。窩隱逃人鞭一百﹑罰銀五兩。其管莊撥什庫﹑罰銀十兩。逃走二次﹑或三次如本主不行報明被旁人出首者。平人鞭一百有頂帶官員鞭一百﹑折贖仍將前入官家產﹑分作三分一分給與出首之人。生員隱匿逃人。與平民一例正法。其逃人拐帶物件。卽於入官物件內賠補。窩主不行舉首。或被十家長﹑鄰佑﹑百長出首者。亦將窩主家產三分之一﹑給與出首之人。或有逃人在營伍中食糧。不行盤查。事覺管隊責四十百總責三十五。把總責三十。外委千總責二十五。衛千總﹑守備﹑都司各官。俱照知州知縣例參將﹑遊擊﹑各計所轄營伍。照知府例。副將﹑照道員例。掌印都司﹑總兵官﹑照巡撫例。提督總兵官﹑照總督例議處。凡拏獲逃人者。給銀二兩。如投充滿洲人之兄弟﹑子侄﹑親戚﹑戶部檔內無名。假稱逃人嚇詐良民者。舊人鞭一百。民責四十。在盛京時﹑出徵所獲之人。如系出邊逃者。照例鞭責。歸給原主。其窩家免議。如系未出邊逃者。釋放爲民。未到京逃者。照例鞭責歸主。其窩主責四十。釋放爲民。或滿漢雇覓逃人做工或賃房與住。如有人作保者﹑其保人不分滿漢。卽坐以隱匿之罪其雇覓賃房之人免罪。該管官該地方﹑十家長鄰佑﹑俱免罪若無保人﹑畱住過十日者正法。家產入官十日之內者免。究逃人夫婦﹑父子﹑逃出復回者。窩主免究若同逃內有一半仍在原窩家居住。部文行提該管官卽行查解者﹑紀錄隱匿之家﹑並地方﹑鄰佑十家長﹑照例治罪。凡逃人無論男女七十以上﹑十三�山戊不�以下者。俱免責逃三次者﹑亦免死。窩主並地方﹑十家長﹑鄰佑﹑俱照例治罪凡窩主。無論男婦。七十以上十三�山戊不�以下者。俱免死。入官。其窩主父子兄弟分居者。取地方官印結。免入官。其應入官家產。亦取地方官印結。追入官。如不系分居﹑假稱分居﹑或隱畱家產一半者。卽將該管地方官革職。凡隱匿逃人。將末家斷作窩主。其保賣逃人者。若系逃人自行賣身。將保人斷作窩主。逃人逃出﹑自娶之妻。仍應將給逃人。若彊娶霸占者。釋放還家。凡各處解送逃人窩主。如解役故意致死。及受賄縱逃者。責四十。流徙。如系無主認識逃人。中途逃死者。除窩主正法外。家產入官。僧道隱匿者。照民例治罪。該管僧道官﹑照知縣例治罪。如部文行提窩主並逃人﹑不行解送者﹑指名題參。從之。

○癸巳。未刻。日生半暈。旁生左右珥。申刻﹑日上生背气一道。赤黃色。

○免宣府萬全右衛所屬暖店堡﹑梁家﹑渠家﹑吳家﹑沙家等莊﹑盆兒窰﹑西紅廟﹑本年分雹災額賦。

○甲午。補服闋工科都給事中朱之弼﹑爲戶科都給事中。

○乙未。賞從徵喀喇沁土默特部落將士銀兩有差。

○總督倉場戶部左侍郎王永吉﹑具疏謝恩。諭曰。王永吉﹑初擢內院時曾有感恩圖報等語。乃行不顧言。以致獲罪。人臣果有爲君爲國實心。當見諸實事。似此空言何用。仍命通行申飭。

○丙申。升河南布政使董天機﹑爲都察院右副都禦史﹑巡撫直隸等處﹑贊理軍務。

○己亥。補服闋內翰林祕書院編修王無咎﹑檢討楊運昌﹑原官

○庚子。升通政使司左通政朱鼎延﹑爲太常寺卿。

○升山西驛傳道副使周召南﹑爲山東布政使司參政﹑登萊道。山東東兗道參議劉應錫﹑爲河南按察使司副使﹑通密道。湖廣下荊南道參議張道湜﹑爲陜西布政使司參議﹑分守商雒道。

○丙午。革浙江督糧道參議李廷樞職。以撫臣秦世禎劾其貪穢故也。

○丁未。江南江西總督馬國柱﹑以衰老休致。

○遣官存問達賴喇嘛﹑顧實汗﹑班禪胡土克圖﹑賜以嵌綠松石珊瑚金茶筒﹑及玉瓶﹑緞疋等物。

○授庶吉士汪煉南﹑曹爾堪﹑陳彩﹑金鋐﹑俱爲內翰林祕書院編修。楊紹先﹑爲內翰林國史院編修。範承謨﹑張應桂﹑俱爲內翰林弘文院編修。丁思孔﹑葉先登﹑郭棻﹑耿介﹑盧髙﹑俱爲內翰林祕書院檢討。張瑞徵﹑薛澐﹑方猷﹑余恂﹑湯斌﹑俱爲內翰林國史院檢討。陳子達﹑王勰﹑錢開宗﹑崔之英﹑楊永寧﹑白乃貞﹑李昌祚﹑俱爲內翰林弘文院檢討。饒宇栻﹑韓廷芑﹑史彪古﹑李文煌﹑王紀﹑俱爲給事中。楊士烒﹑呂祖望﹑熊儕鶴﹑兪鐸﹑俱爲禦史。

○外轉內翰林祕書院編修張天植﹑爲河南布政使司參議﹑兼按察使司僉事提調學政。

○吏部左侍郎兼內翰林國史院學士髙珩﹑請假歸省。允之。

○己酉。以正藍旗滿洲二等護衛胡世穆﹑爲護軍參領。

○庚戌。攺江南江北提督學院爲提學道。

○辛亥。降總督漕運兵部尙書沈文奎三級調用以其督催漕運稽遲也

○壬子。初﹑上欲親詣盛京。展謁諸陵。至是﹑以國務殷繁。不果往。遣輔國公班布爾善等恭代。祭福陵﹑祝文曰。恭荷皇祖考皇祖妣鴻庥。獲承天眷慶衍眇躬。繼登大位。十有一年。翹望山陵。曷勝瞻戀。頃於八月。謹卜吉期。虔伸祭謁。第念太祖﹑太宗﹑創興大業。及玆纘承。付托甚重。今者方隅未靖。水旱頻仍。生民未得其所。凡卹兵養民。籌度未遑。誠慮往來道遠。動需時日或致有誤國事。上負皇祖考皇祖妣又安天下之至意。用是勉從羣議暫止玆行。俟�山戊不�之暇必當躬往。反覆思維。不勝愾慕。中心感傷玆遣官恭代。用將悃誠。伏祈神靈昭鑑。昭陵祝文同。

○以原任偏沅巡撫馮聖兆﹑爲都察院右副都禦史巡撫延綏贊理軍務

○諭吏兵二部朕見往代有五軍都督府衙門我朝未曾設立。爾二部傳知議政王﹑貝勒大臣會同九卿詹事科道等官。詳究往代設立之意。確議應否踵行具奏。尋議﹑往代設立五軍都督府衙門。蓋欲文武官員相對。理應設立。但近�山戊不�糧餉缺乏。修造衙署及各官祿俸﹑所需實繁。應暫停止。從容議設報可

○轉吏部左侍郎。管右侍郎事衛周祚﹑爲本部左侍郎調禮部右侍郎梁淸標﹑爲吏部右侍郎兼內翰林祕書院學士

○先是﹑刑科右給事中陳忠靖﹑奏請寬生員隱匿逃人之罪。禦史王秉乾﹑劾其陰爲呂煌開釋。隨下諸王﹑大臣會議擬革忠靖職奏入。得上�日﹑陳忠靖﹑本當重處。念系言官。姑著降四級﹑調外用

○癸丑。孝慈武皇后忌辰。遣官祭福陵。

○遣官祭故阿達哈哈番趙山。

○甲寅。升內翰林弘文院侍讀學士麻勒吉﹑爲本院學士。

○乙卯。補庶吉士饒宇栻﹑爲刑科給事中。

冬。十月。丁巳朔。享太廟﹑上親詣行禮

○遣官祭四祖陵﹑福陵﹑昭陵

○頒順治十二年時憲歷

○諭吏部太傅兼太子太師內翰林祕書院大學士範文程﹑抱病未痊。已有上�日暫令解任。安心調攝。但院務殷繁。代理需人。著速推堪任者數員﹑具奏。

○己未。遣官祭故阿達哈哈番喇布楮。

○庚申。添設鈔關滿官各一員。從禮科副理事官房萬達請也。

○加贈殉難四川副將潘應龍秩二級。予祭葬如例。仍錄用其子弟一人。

○壬戌。達賴喇嘛厄魯特部落顧實汗等﹑遣使貢方物。宴賞如例。

○乙丑。議政王﹑大臣﹑會議從敬謹親王徵湖南敗績諸臣罪。議上得上�日﹑貝勒吞齊﹑巴思漢﹑貝子紮喀納﹑穆爾祐﹑革去貝勒貝子。盡徹其所屬人員。固山額眞公宗室韓岱﹑削職籍其家。降爲庶人。固山額眞伊爾徳﹑阿喇善﹑俱革職。籍其家。喇瑪﹑病故免罪。革世職。署梅勒章京格善﹑索爾和﹑顧祿固﹑艾松古﹑渾達禮﹑笪貝﹑誇闌大多鐸和﹑額克西納﹑署護軍統領法喀﹑各革一拜他喇布勒哈番。罰銀五十兩。署甲喇章京尼堪﹑革拖沙喇哈番。罰銀五十兩。護軍參領衮泰巴圖﹑桓達禮﹑杜邁覺羅朱滿﹑覺羅渥赫﹑阿希布魯克西圖﹑安珠護﹑應古徳﹑巴海前鋒參領多謨克圖﹑塞格﹑署護軍統領賴賽俱解任。革一拜他喇布勒哈番。罰銀七十兩。調用梅勒章京羅碩﹑革一拜他喇布勒哈番。解侍郎任。罰銀一百兩。梅勒章京覺羅莽嘉革職。罰銀一百兩。署護軍統領勞翰署梅勒章京撒齊庫護軍參領庫爾訥﹑署甲喇章京額爾濟赫﹑閒散章京雅器納﹑署甲喇章京朱成格巴圖魯俱革職。章京尼雅漢﹑洛翰鐘古爾代伊圖達優﹑內院侍讀蘇赫﹑俱革職各鞭一百。學士馬爾都﹑隱匿失陷情由不奏。革職。籍其家。鞭一百。入包衣牛錄。侍讀學士碩對﹑隱匿不奏。革職。籍其家。鞭一百。發入本王包衣下。前鋒參領科爾昆﹑隱匿不奏。革世職罰銀一百兩

○丙寅。宴外藩蒙古二十七旗聽事頭目等於禮部。

○戊辰。遣官祭故阿達哈哈番劉漢英

○遣官祭紅衣炮之神。

○己巳。遣官祭故正白旗阿思哈尼哈番荊古爾達。

○庚午。禮部尙書郎球等參奏順天主考範周﹑吳正治﹑評閱朱卷。止有姓名。全無次第。請敕部議處。戶科給事中宋牧民﹑復參奏。試錄程文種種乖謬。至有喧傳爲笑柄者。辱簡命而忝文衡。莫此爲甚。請敕部從重處分。以挽頹風。昭文治。俱下所司。

○裁宣府兩鎭十八衛百總六十七員。

○辛未。大學士寧完我﹑進故明洪武大誥三冊。命內院諸臣繙譯進覽。

○大學士呂宮﹑以病乞休。不允。

○免江南廬﹑鳳﹑淮﹑揚四府﹑徐﹑滁﹑和三州本年分水旱災傷額賦。

○癸酉。調臨鞏總兵官齊升以都督僉事充鎭守興安總兵官。升隨徵副將張程﹑爲都督僉事充鎭守湖廣沅州總兵官。

○經略大學士洪承疇﹑以廣西撫臣陳維新夙疾危篤請令解任回旗。得上�日﹑廣西要地一日不可乏人。著速推堪任之員具奏。

○宴朝鮮國進鷹使臣金汝楗等於禮部。

○乙亥。以塞爾格克﹑爲內大臣。

○以故三等阿思哈尼哈番蘇班岱子伯崇﹑一等阿達哈哈番張端子裕國﹑二等阿達哈哈番蘇班達理子班第﹑劉漢英子秉俊﹑三等阿達哈哈番額參巴圖魯子拜海﹑趙山子塞勒﹑拜他喇布勒哈番帕虎代叔達喇席﹑各襲職。

○以陣亡一等阿達哈哈番尹得才子登科﹑拖沙喇哈番趙應成子有登﹑王秉政子文煥﹑董昌霸子達孜﹑各襲職。

○以老病致仕拜他喇布勒哈番王節子天眷﹑馬介子世爵﹑各襲職。

○以嫩科爾沁國故鎭國公郭爾羅思布木巴子查爾布臺吉襲職。

○予故工部右侍郎李迎晙﹑殉難副將茅生蕙﹑都司僉書竇明運﹑祭葬如例。

○丙子。以二等阿達哈哈番覺羅胡章阿﹑爲宗人府理事官。

○丁丑。諭禮部﹑定南武壯王孔有徳﹑審時率眾航海來歸。屢建功績。迨朕平定天下。有徳巢�刀巨寇。靖南服。開辟廣西。勛勞懋著。不意桂林之役。眾寡不敵。精忠自矢。竟以身殉。義烈允彰稽考舊典。有立祠致祭之例爾部詳察具奏。

○諭刑部朕思重囚犯罪。法固難宥但其中萬一冤枉。死者不可復生人命至重。恐違上天好生之心。自今以後三法司照常核擬進奏復批議政王貝勒大臣詳確擬議。以憑定奪施行。爾部卽行傳知。

○升陜西涼州副將劉友元﹑爲都督僉事﹑充鎭守臨鞏總兵官。

○己卯。諭禮部內府事務殷繁。須各司分理。乃止設十三衙門其原設之尙方司未曾議及此司系太宗時設﹑立職掌甚要。斷不可少。著仍舊設立共爲十四衙門。爾部卽行通知。

○命建定南武壯王孔有徳祠。以二妃陪祀。俱設神主﹑春秋致祭。

○復定奉差官員驛遞供應則例。一品官夫二十六名馬八匹。水路給船一隻。廩給二錢。近京四百里內差夫十四名。馬五匹。如在任在差病故。水給船一隻。陸給車一輛無車處。準夫十八名。二品官﹑夫二十二名。馬七匹水給船一隻。廩給一錢八分。近京四百里內差夫八名。馬三匹如在任在差病故水給船一隻。陸給車一輛。無車處﹑準夫十六名三品官﹑夫二十名。馬六名。水給船一隻。廩給一錢六分。如奉詔敕加馬二匹。近京四百里內差。夫六名。馬二匹。四品官﹑夫十八名。馬四匹。水給船一隻。廩給一錢四分。如奉詔敕。加馬二匹。近京四百里內差。夫六名。馬二匹。五品官﹑夫十六名。馬三匹。水給船一隻。廩給一錢四分。如奉詔敕節冊﹑及典試。加馬二匹。六品官﹑夫十二名。馬二匹。水給船一隻。廩給一錢二分。如奉詔敕節冊﹑及典試如馬二匹。夫四名。七品官﹑夫十名。馬二匹。水給船一隻。廩給一錢二分。如奉誥敕節冊及典試加馬二匹。夫四名。八品官﹑夫八名。馬二匹。水給船一隻。廩給一錢。如奉誥敕。加馬一匹。九品官﹑夫八名。馬一匹。驢一頭。水給船一隻。廩給一錢。如奉誥敕加馬一匹。自三品﹑至八品如在任在差病故。俱水給船一隻。陸給車一輛。無車處準夫十六名。九品官﹑在任在差病故察系正途出身者。亦照此例應付。五品以下官。近京差﹑俱無應付。自一品至九品﹑夫馬俱不兼支。病故者﹑俱不與廩給。

○遣官祭故甲喇章京格爾圖。

○辛巳。遣官祭故阿達哈哈番多爾濟。

○壬午。戶部奏言﹑畿輔水災。請煮粥拯卹。以廣皇仁。報可。

○免湖廣祁陽﹑東安﹑零陵﹑邵陽﹑酃縣﹑桂東﹑桂陽等縣荒殘地方﹑十一年以前舊逋額賦。

○平南王尙可喜﹑靖南王耿繼茂奏報﹑逆賊李定國﹑猝陷髙明。復圍新會。賊勢張熾。兵力不支。請速發禁旅﹑以靖疆圉。疏下兵部。

○癸未。厄魯特部落遣使貢馬。宴賚如例

○乙酉。三等輔國將軍塞克圖卒。謚懷儀。

○丙戌。升編修納桑噶﹑爲內翰林弘文院侍讀。主事郭廷祚﹑爲工部啟心郎。

○以正紅旗漢軍章京李應魁﹑爲駐防杭州甲喇章京。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十七

順治十一年。甲午。十一月。丁亥朔。以固山額眞陳泰爲吏部。尙書梅勒章京胡沙﹑爲工部侍郎

○解趙布泰護軍統領任爲散秩大臣

○以正藍旗滿洲護軍統領阿爾津﹑爲本旗固山額眞。鑲藍旗滿洲閒散章京覺羅瓦爾瑪﹑爲本旗梅勒章京

○平南王尙可喜﹑遣子之信入侍。

○辛卯。升理藩院侍郎沙濟達喇﹑爲本院尙書。

○壬辰。升戶部啟心郎祁徹白﹑爲內翰林國史院學士。

○升鑲黃旗滿洲甲喇章京達肅﹑爲本旗護軍統領。

○贈殉難山東萊州道副使徐大用﹑爲光祿寺卿。萊州府推官署膠州知州事李煌﹑爲山東按察使司僉事。各蔭一子入監讀書。

○癸巳。以鑲白旗滿洲甲喇章京吳丹﹑正紅旗滿洲甲喇章京覺羅格理﹑爲前鋒參領。正紅旗滿洲阿達哈哈番屯鐸﹑正藍旗滿洲三等護衛庫理﹑爲護軍參領。

○甲午。遣官祭三皇廟。

○以陽和副將彭有徳﹑署大同等處總兵官事。

○予殉難湖廣分守湖北道參議劉昇祚﹑辰州府知府王任杞﹑祭葬如例。

○以正白旗滿洲阿達哈哈番胡爾班巴圖魯﹑鑲白旗滿洲理事官陳布祿﹑爲甲喇章京。鑲藍旗滿洲阿達哈哈番蘇拜﹑一等護衛蘇莽機﹑正紅旗滿洲二等護衛鐸內﹑爲護軍參領。

○乙未。升侍讀雷護﹑爲內翰林祕書院侍讀學士。

○增設鑾儀衛冠軍使二員。云麾使四員。治儀正二十一員。整儀尉十三員

○己亥。冬至。祀天於圜丘上親詣行禮。以�山戊不�歉民饑。停止慶賀。

○遣官祭四祖陵福陵昭陵。

○升侍讀學士朱之錫﹑爲詹事府少詹事。順天府府丞孫建宗﹑爲太常寺少卿﹑提督四譯館。

○升山西按察使張尙﹑爲福建布政使司右布政使。山西冀寧道參政董應徵﹑爲本省布政使司右布政使。懷來道副使李盛枝﹑爲江西布政使司參政﹑分守嶺北道。山西冀南道副使李允昌﹑爲福建布政使司參政﹑督糧道。廣西驛傳道參議陳舒﹑爲陜西按察使司副使﹑分巡河西兵備道。補服闋山西僉事萬化﹑爲廣西按察使司僉事﹑分巡蒼梧道。

○外轉刑科給事中林云京﹑爲廣東按察使司僉事﹑屯田鹽法水利道。

○升正藍旗滿洲護軍參領法喀﹑爲本旗護軍統領。

○庚子。鑲黃旗同安侯鄭芝龍疏奏﹑臣逆子成功﹑請地﹑益餉。抗不薙發。寄臣書信。語多違悖﹑妄誕無忌。臣不敢隱匿。謹將原信二封﹑繳呈聖覽。臣當席槁待罪。得上�日﹑議政王貝勒大臣會同密議速奏。

○裁山西振武衛右中前後四所﹑鎭西衛左右中前後五所﹑太原左衛中前後三所﹑太原前衛右中前三所﹑汾州衛左右中後四所﹑潞州衛右中前後四所﹑平陽衛左右二所﹑又裁汾州衛前所百總一員﹑太原右衛守備﹑及五所千總。

○辛丑。三等輔國將軍塞勒伯卒。謚懷儀。

○升正藍旗滿洲副理事官宜雷﹑爲甲喇章京。

○壬寅。上以地震屢聞。水旱疊告。憫念民生。省躬自責。特命嗣後章奏文移無得稱聖。降詔大赦天下。詔曰。朕恭膺天命。纘承祖宗鴻緒。統馭天下。十有一年。兢兢業業。篤求治理﹑而治效未臻。切爲民謀﹑而民生未逆。疆圉多故。徵調繁興。水旱頻仍。流離載道。中外之欺朦成習。朝廷之膏澤弗宣。法敝民窮。幹和召戾。天心未格。地震屢聞。皆朕不徳之所致也。朕以藐躬托於王公臣庶之上。政教不修。經綸無術。一夫不獲。咎在朕躬。而內外章奏文移﹑動輒稱聖。是重朕之不徳也。何以自安。自今以後﹑朕痛自修省。悉意安民﹑大小臣工各宜洗心攺行恪修職業。佐朕挽回災變。保乂黎元。凡奏章文移﹑俱不得稱聖以昭朕乾惕至意。念小民無知陷罪﹑或詿誤牽連。或冤誣沈滯。深可憫惻。順治十一年十一月十六日昧爽以前﹑凡官吏兵民人等犯罪﹑除謀反叛逆﹑子孫殺祖父母﹑父母﹑內亂﹑妻妾殺夫﹑告夫﹑奴僕殺家長﹑殺一家非死罪三人﹑采生﹑折割人﹑謀殺﹑故殺﹑蠱毒魘魅﹑毒藥殺人﹑彊盜﹑妖言十惡等眞正死罪。及監守自盜﹑壞法受贓﹑侵盜漕糧不赦外。其餘罪無大小﹑已發覺未發覺。已結正。未結正。咸赦除之。有以赦前事告訐者﹑有司不許理問。卽以其罪罪之。隱匿滿洲逃人﹑在頒詔之日以前。見在審理未結者﹑悉與赦免赦後者仍照例處治。其內外文武官員﹑除貪酷害民﹑及大計處分﹑城池失守﹑不赦外。其餘見在議革﹑議降﹑議罰者。各該衙門悉與奏明寬宥。於戲。恩不可恃。赦不可頻。此赦之後﹑赦不輕頒。官民人等﹑體朕此意。速圖省攺。毋得視爲泛常。再有犯者﹑一從憲典。布告中外。咸使聞知。

○癸卯。上幸南苑。甲辰。升戶部理事官巴格爲本部啟心郎。

○靖南王耿繼茂﹑遣子精忠﹑昭忠入侍。

○以鑲紅旗滿洲長史額肅爲護軍參領。正藍旗滿洲阿達哈哈番胡鈕﹑爲甲喇章京。

○議政王貝勒大臣會議﹑鄭成功屢經寬宥﹑遣官招撫﹑並無薙發投誠之意。且寄伊父芝龍家書﹑語詞悖妄﹑肆無忌憚﹑不降之心已決。請敕該督撫鎭﹑整頓軍營。固守汛界。勿令逆眾登岸﹑騷擾生民。遇有乘間上岸者﹑卽時發兵撲巢�刀。從之。

○乙巳。以鑲紅旗滿洲一等護衛車爾獲﹑爲護軍參領。

○考授河南登封縣知縣張朝瑞﹑爲江南道試監察禦史。

○丙午。以正紅旗滿洲一等護衛白爾赫巴都護﹑爲護軍參領。

○丁未。贈殉難二等阿思哈尼哈番辰常總兵官徐勇﹑爲太子太傅﹑一等阿思哈尼哈番。

○升鑲紅旗滿洲牛錄章京洪世祿﹑爲護軍參領。

○己酉。禦史杜果劾奏。禮部左侍郎呂崇烈﹑力衰年老。從無建白。應請斥退。上以崇烈年力𨿽衰。服官無過。準以原官休致。

○升正藍旗滿洲委署章京尼隆阿﹑爲護軍參領。

○庚戌。升大理寺寺丞張瑃﹑爲順天府府丞。

○升湖廣督糧道參政余應魁﹑爲江南按察使司按察使。陜西督糧道參政李起龍﹑爲山西按察使司按察使。山西冀南道參政陳喆﹑爲浙江按察使司按察使。山東運使傅應星﹑爲山西布政使司參政﹑分守冀寧道。陜西西寧道副使王化淳﹑爲江南布政使司參政﹑分守江寧道。湖廣武昌道參議張弘俊﹑爲廣西按察使司副使﹑淸軍驛傳道。陜西西寧道參議李生芳﹑爲山東按察使司副使﹑懷來道。廣東嶺東道參議劉通﹑爲廣西按察使司副使﹑分巡桂林兵備道。江西饒南道參議董顯忠﹑爲山西按察使司副使﹑分巡冀南兵備道。

○以江南道禦史林起宗﹑爲湖廣布政使司參議﹑下湖南道。

○升工部主事李來泰﹑爲江南按察使司僉事﹑上江提學道。禮部員外郎張能鱗﹑爲江南按察使司僉事﹑下江提學道。

○辛亥。日左右有白气。上有戴气。

○予故固山額眞馬喇希﹑祭葬如例

○壬子。上遣學士石圖等﹑傳諭學習淸書庶吉士曰。人臣果思報效朝廷。自宜晝夜殫心﹑各盡乃職。朕令爾等學習淸書。此卽職業所屬。儻能專勤勉力。滿書滿語﹑何患無成。惟其不肯用心﹑以致曠廢。今爾等學習已經三載有餘。甚至六七載者。朕還宮卽行親試。其年久無成者。決不輕貸。

○癸丑。以鑲藍旗滿洲閒散章京噶布噶﹑爲護軍參領。

○甲寅。原任巡撫南贛太子太保兵部尙書兼都察院右都禦史劉武元卒。

○丙辰。戶部奏言。人丁地土﹑乃財賦根本。故明舊例。各直省人丁﹑或三年﹑或五年﹑查明造冊。謂之編審。每十年﹑又將現在丁地﹑匯造黃冊進呈。我朝定鼎以來﹑尙未舉行。今議自順治十二年爲始。各省責成於布政使司。直隸責成於各道。凡故絕者開除。壯丁脫漏﹑及幼丁長成者增補。其新舊流民﹑俱編入冊。年久者﹑與土著一體當差。新來者﹑五年當差。至於各直省地土﹑凡辦納錢糧者﹑爲民地。不納錢糧者﹑不分有主無主﹑俱爲官地。各邊鎭俱應照例分別。其荒田曠土﹑招民開墾﹑一如興屯之法。畿內滿漢錯雜之處﹑難以淸查如有隱地漏糧﹑訐人告發。從之。

十二月。丁巳朔。轉禮部右侍郎薛所蘊爲本部左侍郎。升學士胡兆龍﹑爲禮部右侍郎。兼內翰林祕書院學士。編修王無咎﹑爲內翰林弘文院侍讀學士。

○先是﹑工科給事中張王治﹑條奏三年。一曰官制宜備。以漢堂官尙缺僉都禦史﹑光祿寺卿二員。及尙寶司衙門﹑翰林院待詔﹑皆所宜設。一曰升轉宜均。以六曹除吏部外﹑禮兵升道員﹑戶刑工升知府﹑事有異同。宜道府兼升﹑遇缺卽轉。一曰謫降宜分。以謫與降﹑原屬兩途。宜分別升轉。於懲創之中﹑寓鼓舞之意。至是部議道府兼升﹑應如所奏。余毋庸議。從之。

○戊午。發帑銀十一萬八千八百八十兩。分卹湖南衡州岔路口陣亡﹑及被傷將士。

○升陜西右布政使彭有義﹑爲山西布政使司左布政使。湖廣右布政使張鳳儀﹑爲本省布政使司左布政使。直隸大名道副使程之璇﹑爲陜西布政使司參政﹑督糧道。四川川北道副使袁一相﹑爲山西布政使司參政﹑冀南道。湖廣靖州道副使劉桓﹑爲湖廣布政使司參政﹑督糧道。直隸廣平府知府牟廷選﹑爲陜西按察使司副使﹑分巡西寧道。廣西平樂府知府姚延著﹑爲山東都轉運鹽使司運使。補裁缺禦史蘇銑﹑爲陜西布政使司參議﹑分守西寧道。王天眷﹑爲江西布政使司參議﹑分守饒南九江道。楊世學﹑爲湖廣布政使司參議﹑分守武昌道。攺補原任四川川西道參議盧建忠﹑爲廣東布政使司參議﹑分守嶺東道。

○大學士呂宮﹑再疏乞休。不允。

○四川巡撫李國英﹑再疏求罷。不允

○己未。升工科給事中張王治﹑爲刑科右給事中。

○庚申。以長史濟世﹑爲議政大臣

○以大理寺卿尼堪﹑爲理藩院侍郎。吳世霸﹑爲工部啟心郎。

○漕運總督沈文奎奏言﹑濱海之地姦宄易藏。有叛首朱周錤者﹑糾眾煽惑﹑輒稱僞軍門﹑及僞東平王名號。嘯聚於樓房基等處爲事內人所首。旋卽被擒。並獲僞敕印﹑及叛黨陳徳等。地方隱患﹑得以消除。下兵部知之

○辛酉。升光祿寺少卿程正揆﹑爲大理寺寺丞。

○裁陜西固原鎭總兵官一員。遊擊﹑守備﹑旗鼓各一員。

○先是﹑廣西巡撫王一品﹑告病回旗。病愈﹑復推補廣西。一品以遠缺圖規避。賄囑吏科給事中陳嘉猷代題。未果上﹑事覺交部﹑至是部議王一品﹑應絞。陳嘉猷﹑應流徙寧古塔。從之。

○和碩承澤親王碩塞薨。年二十七。

○癸亥。予告太子太保內翰林弘文院大學士髙爾儼卒。

○丙寅。升江西九江總兵官都督僉事楊捷﹑爲右都督﹑充福建隨徵右路總兵官。福建泉州總兵官都督同知馬得功﹑爲左都督﹑充福建隨徵中路總兵官。浙江金華總兵官都督同知馬進寶﹑爲左都督﹑充福建隨徵左路總兵官。

○命湖廣中路總兵官許天寵﹑統率額兵四千名。分爲中左右前後五營。並續順公屬下官十九員﹑甲兵五百五十五名﹑駐防寶慶復設右路總兵官一員。額兵三千名。分爲中左右三營。攺副將爲中營遊擊﹑兼管中軍事。添設旗鼓都司一員。左右二營﹑仍各設遊擊一員。三營﹑仍設中軍守備三員。千總六員。把總十二員。同駐寶慶。左路總兵官張國柱﹑統率額兵四千名。駐防永州。從經略大學士洪承疇請也。

○復設湖廣桂陽桂東營遊擊一員。中軍守備一員。千總二員。把總四員。兵八百名。

○初山東巡撫夏玉﹑以疎縱逆賊海時行﹑甄別降調。後奉恩詔﹑內有文武官員﹑因公詿誤降革者﹑準與奏明寬宥一條。戶科副理事官徐必進﹑遂援例爲夏玉請寬。上以必進所引不合。顯有情獘。下法司鞫訊。不得其狀。照朦朧保舉律定擬。得上�日﹑徐必進著革職。永不敍用。

○丁卯。賞朝鮮國請封儲副陪臣靈丰君李氵�寔﹑比常例﹑加給緞五疋。表一襲。貂皮十張。

○升光祿寺寺丞王含光﹑爲光祿寺少卿。

○補原署湖廣下湖南道參政盧愼言﹑爲四川布政使司參政﹑川北道。上湖南道副使李翀霄﹑爲湖廣按察使司副使﹑靖州兵備道。升福建福州府知府彭六翮﹑爲河南按察使司副使﹑大名道。

○戊辰。以吳世﹑爲都察院理事官。

○免湖廣鐘祥﹑京山﹑天門﹑潛江﹑荊門﹑江陵等州縣﹑本年分水災額賦。

○己巳。諭吏部。朕念時方用人。才不易得。不忍以一言偶誤﹑遂致沈抑。前有恩詔﹑詿誤官員﹑許該衙門奏明寬宸。未盡奉行。向來科道各官﹑有因條陳國事﹑所言不當。以致降級革職者。或因糾參內外官員事虛反坐。以致降級革職者。爾部詳察始末緣由﹑明白開列進奏。候朕裁奪。

○厄魯特部落額爾徳尼達云綽爾濟等﹑遣使貢駝馬。宴賚如例。

○升編修達漢﹑爲內翰林祕書院侍讀。

○增設刑部滿洲副理事官四員。漢軍副理事官二員。

○免河南祥符﹑磁州﹑鄭州﹑河內等三十六州縣本年分水災額賦

○換給湖廣水浕司土官唐鎭邦﹑世襲印信。

○庚午。起故明詞臣宋之繩﹑爲內翰林國史院編修。

○以陣亡拜他喇布勒哈番應泰濟子天爵﹑襲職。

○壬申。命世子濟度﹑爲定遠大將軍。同多羅貝勒巴爾處渾﹑固山貝子吳達海﹑固山額眞噶達渾﹑統率將士徵巢�刀鄭成功。賜之敕曰。玆以逆賊鄭成功潛據海島。不遵王化。擾害福建泉州等府地方。特命世子濟度﹑充定遠大將軍。統率大軍徵巢�刀。一切機宜﹑與多羅貝勒巴爾處渾﹑固山貝子吳達海﹑固山額眞噶達渾等﹑同心協謀而行。毋謂自知。不聽人言。毋謂兵彊。輕視逆寇。仍嚴偵探。勿致疎虞。抗拒不服者戮之。傾心歸順者撫之。總以安民爲首務。嚴禁兵將。申明紀律。不得擅取歸順良民一物。務體朕定亂安民至意。賊如登岸﹑相機巢�刀撫。如在海洋。則駐札要地馳奏。凡有調發﹑不可令固山額眞噶達渾離爾左右。其閩省弁兵﹑及新調三鎭弁兵﹑聽爾調度。其行間將領功罪﹑俱察實紀明匯奏。各官有犯小過者﹑當卽處分。至於護軍校﹑驍騎校以下﹑無論大小罪過。俱與諸將商酌﹑徑行處分。爾受玆重任。宜殫忠竭力。早奏膚功。欽哉。

○以正藍旗三等護衛博蚌﹑爲護軍參領。

○升四川按察使徐永禎﹑爲陜西布政使司右布政使。陜西按察使張爾素﹑爲湖廣布政使司右布政使。

○初大學士呂宮引病乞休疏內。有腎气虛寒﹑人道俱絕等語。四川道監察禦史姜圖南﹑劾其言詞穢褻。失奏對體。宮再疏乞休。自稱徳薄望輕﹑致人慢侮。語侵圖南。圖南復劾其居心憸險。怙過噬人。上念宮病﹑不問。

○宣大總督馬鳴佩疏報。宣云兩鎭本年開過屯地二千六百九十餘頃。收糧一萬六千九百餘石。

○平南王尙可喜﹑靖南王耿繼茂奏報。逆賊李定國﹑圍犯新會。城中糧盡﹑殺人馬爲食。臣等率兵往援﹑至三水縣。分布沿江隘口﹑出奇兵制其後。以待大軍。比靖南將軍朱瑪喇等至。遂合兵進巢�刀。敗之於珊州。戮其副將一員。生擒十餘名。斬首一百五十餘級。旣抵新會。定國率馬步賊﹑分據山口山頭。我軍奮勇衝擊。奪其山。斬獲甚眾。定國遁去。新會以全奏入。命所司察敍。

○乙亥。福建巡撫佟國器奏報。海逆鄭成功﹑反謀旣決﹑遂襲入漳州。連陷各邑。復圍泉州。勢及興化。臣思海賊與陸地不同。揚帆所至﹑隨處可犯。賊眾億萬﹑肆行攻掠。閩省孤城單弱﹑深切臣憂。請迅發滿洲大軍進巢�刀。並敕廣東南贛督撫﹑調發潮州水師﹑直抵廈門。與閩師首尾夾擊。賊勢莫支。則海氛可靖。下議政王貝勒大臣會議。

○丙子。眞定總兵官國男﹑以貪淫殘縱﹑革職。下督撫提究。

○丁丑。敕諭朝鮮國王李淏曰。前因李敬輿﹑李景奭﹑趙絅等﹑情罪重大。旣奉太宗皇帝諭上�日﹑勒令革黜不用。爾乃復表其忠勤﹑朦朧懇請﹑據稱與古爾馬洪﹑李馨長有讐。互相締結。乘時構毀。是以亂政之憸壬爲可用矣。以亂政之憸壬爲可用﹑其如太宗皇帝之諭上�日何。如爾父數十年之恪守侯度何。似此庇姦啟亂。朕甚爲爾懼焉。故遣使特諭。使爾力加省攺。今覽爾奏有當時錯糾妄奏﹑莫非舉國君臣﹑迷冥愚昧之所致等語。夫爾爲一國之主。果有啟亂憸壬﹑卽當顯行糾舉。豈可以空言塞責。但念爾痛悔前愆。言辭懇切。旣願與舉國臣民誓心糜隕。益殫誠恪。以報我朝生成之至徳。認罪已明。姑從寬宥。自今以後。凡有陳奏﹑當一出於眞誠。乃爲可長可久之道。斷不可輕信憸壬﹑致生事端。以負朕撫字小邦之意。爾其欽哉毋怠。

○命固山額眞明安達理﹑統率官屬兵丁。往徵羅剎於黑龍江。

○封朝鮮國王李淏子棩爲世子。錫之誥命。

○以平南王尙可喜﹑靖南王耿繼茂﹑賑卹粵東饑民。錫以銀幣。仍降敕獎諭。敕曰。粵東遠在嶺海。頻�山戊不�用兵。雨暘不時。民多失所﹑深軫朕懷。爾等能率先督撫﹑賑助窮黎。俾遐荒赤子﹑藉以存活。朕心嘉悅。特頒賜銀各五百兩。緞各五十匹。用示獎勸。爾等宜益體朕愛養斯民之徳意。殫綏輯之謨。奏敉寧之績。朕不靳懋賞﹑以旌爾勞欽哉。

○免陜西西安五衛荒亡屯地課糧﹑共二千一百七十九頃有奇。

○經略大學士洪承疇奏報。湖南衡州﹑長沙﹑常徳三府﹑火災異常。延燒兵民房屋一萬六千餘間。上命督率文武各官﹑切加修省以弭天變。

○江西巡撫蔡士英奏報。逆寇周立﹑發難閩中。流禍江界。更有僞總兵霍武等﹑相爲犄角。福建﹑江﹑浙三省附近居民﹑被其殘害。分守湖東道安煥﹑令守備陳天珍等﹑虛實並用。霍武等率眾來降。湖廣東路悉平。下所司知之。

○戊寅。禮部奏言會試俱有定例。他赤哈哈番﹑筆帖式哈番﹑皆系六七品官。各有職任。優劣自有分別。況歷科中式舉人頗多。嗣後滿洲蒙古漢軍會試止準舉人應試。其在院部等衙門他赤哈哈番﹑筆帖式哈番等﹑不準會試。庶滿漢試例一體矣。從之。

○辛巳。漕運總督沈文奎疏報招墾江北荒屯地九千九百餘頃。徵銀二萬一千有奇。

○甲申。�山戊不�暮。享太廟。遣內大臣伯索尼行禮。

○遣官祭四祖陵﹑福陵﹑昭陵。

○遣官祭太�山戊不�月將之神。

○順天府進春。

○是�山戊不�﹑人丁戶口﹑一千四百五萬七千二百有五。田地山蕩﹑三百八十九萬六千九百三十五頃。畦地﹑二萬二千九百八十个。徵銀﹑二千一百六十八萬五千五百三十四兩九錢。米﹑麥﹑豆﹑五百七十七萬五千一百八十九石有奇。艸﹑五百一十六萬四千六百五十一束。行鹽﹑三百九十八萬六千八百五十八引。徵課銀﹑二百一十八萬六千三百六十九兩五錢。鑄釐錢﹑二十四萬八千八百五十四萬四千四百六十有奇。舊鑄銅錢﹑二十萬一千二百一十有奇。鈔﹑一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十八

順治十二年。乙未。春正月。丙戌朔。免行慶賀禮。

○朝鮮國王李淏遣陪臣臨平大君李﹤泬目﹥等。表賀冬至﹑元旦﹑萬壽聖節附貢方物﹑及�山戊不�貢。宴賚如例。

○戊子。兩廣總督李率泰奏報﹑廣西土賊僞總兵廖篤增等﹑負嵎作梗。結連西逆。官兵分道進巢�刀。陣斬篤增於玉版巢。又賊渠李先芳﹑廖鳳等﹑盤踞藤縣。遙爲李定國聲援。定藩左翼總兵官馬雄攻之。生擒僞知府姜炎。斬獲無算。下兵部察敍。

○庚寅。多羅貝勒巴爾處渾薨。謚和惠。

○升兵部理事官吳庫禮﹑爲大理寺卿。

○免山東齊東﹑濟陽﹑禹城﹑長靑﹑肥城﹑臨邑﹑齊河﹑陽信﹑海丰﹑商河﹑沾化﹑東平﹑平陰﹑陽谷﹑壽張﹑定陶﹑曹州﹑館陶十八州縣﹑十一年分水定額賦。

○癸巳。升江西湖西道參政祖重光﹑爲陜西按察使司按察使。河南大梁道參政髙士俊﹑爲四川按察使司按察使。廣東廣州府知府王庭﹑爲廣西按察使司副使分巡府江兵備道。浙江溫州府知府王家梁﹑爲福建都轉運鹽使司運使。

○升署都督僉事南贛右協副將董大用﹑以原銜充廣東廣州府水師總兵官。

○甲午。孟春。享太廟。遣內大臣伯索尼行禮。

○遣官祭太�山戊不�﹑月將之神。

○諭議政王﹑貝勒﹑大臣﹑九卿曰﹑去�山戊不�欲修造乾淸宮。念被水災民。方加恩卹。是以未卽興工。今正宮爲后妃所居。朕無治理政務之所。因居便殿視事。現在應否修造。著會議具奏尋議﹑今年應卽行修造。否則所儲木料﹑爲雨水浸壞。縻費愈多。奏入從之。

○吏部遵諭﹑開列科道等員。從前言事不當及糾參失實降革者。科臣向玉軒﹑董篤行﹑楊時化﹑陳忠靖﹑林起龍﹑張京﹑魏象樞﹑楊璜﹑髙桂﹑周之桂﹑陳調元劉顯績﹑劉余謨﹑莊憲祖﹑張國憲﹑常若柱﹑臺臣趙開心﹑吳達﹑石維昆﹑崔士俊﹑宗惇一﹑寧承勛﹑張懋熺﹑姜金允﹑柯士芳﹑趙弘文﹑桑蕓﹑王燮﹑李成紀﹑米襄﹑羅國士﹑廖攀龍﹑宋一貞﹑吳贊元﹑趙﹤山耑﹥﹑許弘祚﹑宋調元﹑於嗣登﹑盧鑄王應元。各開具原案情由。奏請上裁。得上�日﹑吳達﹑董篤行﹑楊時化﹑常若柱﹑石維昆﹑崔士俊﹑林起龍﹑著復原官。

○乙未。升侍講學士李霨﹑爲內翰林祕書院學士。

○升鑲紅旗漢軍牛錄章京尢進功﹑爲甲喇章京。

○免直隸八府﹑及河南安陽﹑湯陰﹑涉汲﹑新鄕﹑輝獲﹑嘉胙城﹑淇河內﹑修武﹑武陟﹑溫﹑十三縣﹑衛輝一所﹑懷慶一衛﹑十一年分水災額賦。

○丙申。賜朝鮮國王李淏﹑及其貢使李﹤泬目﹥等﹑鞍馬銀幣如例。

○丁酉。以鑲白旗二等護衛庫克徳﹑爲護軍參領。

○升浙江丹山參將巴成功﹑爲協守舟山副將。

○戊戌。諭諸王﹑大臣等曰。昔皇考上賓。朕方六�山戊不

�。正在幼沖。當時諸王大臣﹑同心推戴。嗣紹丕基。及定鼎京師。奄有四海。於時睿王攝政。朕惟拱手以承祭祀。凡天下國家之事。朕旣不預。亦未有向朕詳陳者。故於滿兵之艱辛。人民之疾苦。原未周知。自朕親政以來。五年於玆。焦心勞思。以求化理。夙夜祗懼。不敢荒寧。日望諸王大臣﹑以嘉謨嘉猷入告。匡救具失。而輔其不逮。乃疆圉未靖。水旱頻仍。吏治惰污。民生憔悴。錢糧侵欠。兵食不充。教化未孚。紀綱不立。保邦致治之道。迄今未得其要領。朕思諸王大臣﹑皆親見太祖太宗創業垂統之艱難。年來辟地綏民之不易。必有長策以俾治安。而未見有直言得失者。豈朕聽之不聰。而虛懷納諫﹑有未盡歟。何相率而默默也。以天下之大。機務之繁。責於一人。而弗圖勵翼。朕𨿽涼徳。獨不念太祖太宗培養之恩乎。揆厥存心。或以爲奉命議事。祗宜將順而行。否則緘口容身。可保富貴。試熟思之。天下未平。富貴能長保乎。以後凡養兵愛民。興利除害。有關政治者。居則深思。進則敷奏。各抒忠藎。以慰朕懷。至於當事諸臣。因循積獘僅以簿書爲務。不肯精思職掌。擔大事。發正言。以國實濟國計民生將何賴焉。內外大小各官﹑專爲身謀。罔念官守。容容充位。望缺希遷。祿秩是營。恩怨不化。眞心爲國。殆鮮其人。前禦史吳達﹑謂滿朝大小各官。盡皆臃腫。朕以爲出言太過。由今觀之。似不誣矣。玆復開誠切諭。務痛加省攺。有官守者﹑必盡其職。有言責者﹑必盡其言。弼徳塞違。期臻郅治。君臣上下。俱有令聞。豈不美哉。

○封多羅豫郡王多鐸次子察尼﹑爲多羅貝勒。

○吏部議覆﹑吏科都給事中朱徽疏言。吏部司官﹑一年內升一人外轉一人。科員﹑一年內升二人。外轉二人。禦史﹑二年內升三人。外轉三人。司道除升巡撫外。每年亦內升三人。其司道內升﹑滿洲不論科目。漢人仍以科目出身爲限。必查其曾舉卓異。俸薦俱優者。方準內升。此外若又有缺出。則以在京衙門應升之人補用。從之。

○己亥。諭滿洲武弁兵丁等曰。朕以涼徳藐躬。纘承祖宗鴻業。十有二年矣。睿王時朕年衝幼。未預政務。爾等將士艱辛疾苦。無由悉知。自親政以來。五年於玆各官竟未有以爾等疾甘入告者。意爾等居官者自有俸祿。充伍者自有月餉。足以贍養耳。近聞生計蕭條。僕逃馬斃。而又各處徵巢�刀。整理器械。久在行閒。不得安處。且年來水旱頻仍。秋成莫望。無以聊生。此皆朕不徳所致也。睿王時。爾等心期口誦。望朕於何日親政。乂安天下。共享太平。豈料竟虛所望。言念及此。夙夜焦思。寢食俱廢矣。嗟爾將士等﹑披堅執銳。露宿風餐。汗馬血戰。出百死一生。以開拓天下。勞苦如斯。朕豈忍復靳恩賞。有稽卹賚。但今封疆未靖。需用繁多。百姓未寧錢糧逋額。是以朕懷莫慰﹑朕爲天下之主。於爾等將士﹑竟未加惠。而爾等仍勵初心。爲國效力。此皆追念太祖太宗育養深恩。而報之於朕也。爾等如此盡忠。朕豈時刻有忘。稍俟丰足。卽沛恩施。爾等其各知朕意。

○補假滿內國史院編修諸豫﹑內祕書院檢討孫自式﹑徐必遠﹑原官。

○補庶哇士史彪古﹑爲工科給事中。

○升兵部主事土喇﹑爲本部理事官。

○庚子。順天府舉行鄕飲酒禮。

○賜慶賀元旦科爾沁國紮薩克圖郡王﹑鄂爾多斯部落額林臣貝子﹑喀喇沁部落塞冷公﹑土默特部落古穆公等﹑宴於禮部。

○辛丑。諭吏部。朕惟賢才難得。政事需人。必捨短以取長。宜計功而忘過。特頒恩命圖任舊臣。原任吏部尙書韓岱﹑原任固山額眞伊爾徳阿喇善等﹑俱從太祖太宗時效力。或膺部務勤劬。或佐戍行勞苦。若以一眚終錮朕心不忍。玆特復其原任。韓岱﹑爲吏部尙書。伊爾徳﹑阿喇善爲固山額眞。赦過宥罪。旣弘施雨露之恩。盡職奉公宜益﹑勵冰霜之操。尙其永念。勿負朕心。

○戶部議覆﹑戶科都給事中朱之弼疏言﹑布政使﹑知府﹑直隸州知州﹑俱應通計所屬錢糧完欠。照州縣一體參罰。十分全完者﹑優升。欠一分者﹑罰俸六个月。照常升轉。欠二分者﹑住俸欠三分者﹑降俸一級。欠四分者﹑降俸二級。欠五分者﹑降職一級。欠六分者﹑降職二級。俱戴罪督催。停其升轉。俟完日開復。欠七分者﹑降職一級調用。欠八分者﹑降職二級。調用。欠九分十分者﹑革職。從之。

○壬寅。命考選軍政﹑照文官例。卓異者﹑賜服旌勸。從兵科給事中張文光請也。

○癸卯。升湖廣驛傳道副使於時躍﹑爲都察院右僉都禦史。巡撫廣西提督軍務。

○甲辰。諭吏部。新補禮部右侍郎兼內翰林祕書院學士胡兆龍﹑著以侍郎銜。仍在內院辦事。侍郎員缺。另行推用。

○諭吏部等衙門。人君圖治。當虛己以求言。臣子效忠必有猷而入告。年來水旱相仍。干戈未息滿洲兵丁﹑困苦至極。饑寒百姓。轉徙死亡。𨿽朕之涼徳。實因臣下政事不修。兵民失業。弭救無策至此多艱。在京七品以上文武滿漢官員。俱宜殫竭忠誠。共圖補救。凡職掌所屬。向來積獘之處。見今整頓之方。詳切敷陳。以資采用。知其病。卽備其藥。言其害。卽舉其利其務各抒所見。毋得浮泛空言雷同塞責負朕求言至意。如兵民疾甘拯救事宜。果有確見良籌。𨿽非職掌。亦許另疏具奏。

○又諭吏部。朕撫育萬方。夙夜祗懼。講求愛民之道。不啻三令五申。乃年來水旱相仍。干戈未靖。民窮莫拯。兵食不充。上徳弗宣。下情壅塞。所以至此﹑獘非一端。朕已廣開言路。博詢化理。復念天下至大。民情土俗﹑所在不同。地方各官﹑身親實歷。凡兵民疾苦。政事利獘。必皆灼知於心。耳聞目見。最爲眞切。今文官自督撫以下﹑知府以上。武官自提督總兵官以下﹑副將以上。管轄之內。職掌事宜。向來積獘。何以得淸見今整頓。如何而可。俱著詳切直陳無隱。以資采用。司道﹑知府﹑副將著各陳奏一次。以副朕周咨勤民至意。

○又諭吏部﹑都察院﹑及科﹑道官員曰。三年以來。水旱相仍。干戈未息。饑窘人民。轉徙溝壑。滿洲兵士﹑困苦無聊。災變未弭。時艱莫救。其故安在。意者朕躬之有闕。用人之不當。行政之失宜。以致是歟。抑諸王﹑貝勒﹑大臣﹑或有勵翼未盡而然歟。前曾有上�日﹑命言官直陳時事。無論當否槪予優容。後乃分別是非。間有譴謫。致生疑畏之心。章奏敷陳。未免瞻顧。兵民疾苦。不得上聞。今廣開言路。博詢化理。凡事關朕躬者。何令﹑不信。何政未修。諸王﹑貝勒﹑辦事諸臣﹑曠職之愆。叢獘之處及內外各司﹑何害未除。何利未興。各據見聞。極言無隱。須詳明切實。庶便覽觀。一切啟迪朕躬。匡弼國政者。所言果是。卽與采用。如有未當。必不加罪。毋得浮泛塞責。負朕求言至意。諭戶部。朕有天下。皆我太祖太宗積徳施仁。開創鴻緒。以貽藐躬。朕旣爲生民主。一夫不獲。時廑朕衷。念自明運式微。流賊煽亂。朕奉天成命。救民於水火之中。率土人民﹑如依父母。以爲必蒙愛育。得享昇平。豈意比年以來。水旱頻仍。干戈未靖。轉輸傍午。人不聊生。蕩析離居。鬻及妻子。煢煢無告。輾轉呼號。想其怨咨。必歸於朕。言念及此。何以仰副祖宗付托之意。中夜以興。潸焉出涕。𨿽未能減賦蠲租。實欲除苛去甚。與良有司共圖休養。已有諭上�日。令內外大小官員。悉心條奏。通達下情。自今以後。各地方錢糧。凡橫斂私徵。暗加火耗。荒田逃戶灑派包賠。非時預徵。蠲免不實。災傷遲報。踏勘騷擾。妄興詞訟。妨奪農時等獘。一切嚴行禁革。有違犯者。該督撫卽行糾參。以憑重處。如督撫徇情庇縱。部院科道官﹑訪實劾奏。

○乙巳。補庶吉士李文煌﹑爲吏科給事中

○丙午。禦制資政要覽。親爲序曰。朕惟帝王爲政。賢哲修身莫不本於徳而成於學。如大匠以規矩而定方圓。樂師以六律而正五音。凡古人嘉言善行﹑載於典籍者。皆修己治人之方。可施於今者也。朕孜孜圖治。學於古訓。覽四書五經通鑑等編。得其梗槪。推之十三經﹑二十一史﹑及諸子之不悖於聖經者。莫不蘊涵事理。成一家言。但卷帙浩繁。若以之教人。恐未能一時盡解其義。亦未能一時盡得其書。因思夫記事宜提其要。纂言當鉤其元。乃采集諸書中之關於政事者﹑爲三十篇。又慮其渙而無統。於是每篇貫以大義。聯其文詞。於忠臣孝子。賢人廉吏。略舉事迹。其姦貪不肖悖亂者。亦載其內。使法戒炯然。加之訓詁。詳其證據。譬之萃眾白以爲裘。範六金而成鼎。上�日約而易明。文簡而易閱。名曰資政要覽。觀是書者。熟思而體之。可以爲篤行之善人。推類而廣之。可以爲明理之君乎。毋徒求之語言文字之間。則朕諄諄教諭之心。庶乎其不虛矣。

○以起造乾淸﹑景仁﹑承乾﹑永壽四宮。遣內大臣伯索尼﹑祭告圜丘。尙書巴哈納﹑祭告方澤。公額爾克戴靑﹑祭告太廟。公愛星阿﹑祭告大社大稷。工部侍郎郭科﹑戶部侍郎覺羅額爾徳﹑吏部侍郎蘇納海﹑禮部侍郎渥赫﹑祭告四宮后土司工之神。

○都察院左都禦史屠賴等奏言﹑愛民莫先除害。近聞八旗投充之人。自帶本身田產外。又任意私添。或指鄰近之地﹑據爲己業。或連他人之產﹑隱避差徭。被占之民。旣難控訴。國課亦爲虧減。上下交困莫此爲甚。宜敕戶部﹑將投充之人。照原投部檔查核給地外。其多占地畝。卽退還原主。庶民累稍蘇。而賦租亦增矣。又年來因逃人眾多。立法不得不嚴。但逃人三次始絞。而窩主一次卽斬。又將鄰佑流徙。似非法之平也。竊謂逃人如有窩主者﹑逃人處死。卽將窩主家產人口﹑斷給逃人之主。兩鄰甲長責懲。該管官員議處。無主者﹑仍鞭一百。給主。其自投歸主及窩主首出者。俱照例免議。庶逃人少。而無辜之株連者亦少。再如建言降革諸科道。已蒙特上�日﹑令吏部開列事由奏請矣。查降調禮部郎中郭一鵾﹑流徙詞臣李呈祥﹑侍郎魏琯等﹑其罪𨿽分輕重。實皆由於進言。似應一體開列。以候睿裁。庶不虛宥過惜才之盛典也。得上�日﹑著議政王﹑貝勒﹑大臣﹑九卿﹑詹事﹑科道等官﹑會議具奏。

○丁未。鎭國公巴布泰卒。謚恪僖。

○升內翰林國史院學士李奭棠﹑爲禮部右侍郎。

○增設兵部四司副理事官﹑滿洲筆帖式各一員。

○以戶部啟心郎李迎春﹑爲本部理事官。

○以正白旗滿洲兵部理事官富喀﹑爲護軍參領。

○吏部議覆﹑山東道監察禦史王秉乾疏言﹑軍前委用官員。必詳勘履歷。方可給札。有吏員出身。而經委府州縣正官者。如部選有人。繳札到部。俱應以首領縣佐用。其隨徵中書。系科貢出身。有委署方面等官者。不必拘定原委職銜。務要斟酌勞績。及在任久近以參議僉事酌用。著爲永例。從之。

○戊申。以正黃旗滿洲牛錄章京碩爾對﹑爲甲喇章京。

○都察院左都禦史龔鼎孳奏言﹑海賊鄭成功﹑旋撫旋叛。攻陷漳泉。浙閩總督劉淸泰﹑巢�刀撫無能。藉病息肩。宜加處分。同安侯鄭芝龍﹑不能訓子革心。又不束身待罪。早宜防範。以肅淸內外。下部密議。

○大理寺卿吳庫禮﹑條奏五事。一﹑滿兵之苦累宜憫。一﹑流民之生計宜籌。一﹑綠旗死事弁兵之妻子宜卹。一﹑江海之邊防宜備。一﹑蒙古之貿易宜均。下所司。

○升工部員外郎狄敬﹑爲湖廣按察使司僉事﹑提調學政。

○己酉。吏科都給事中朱徽奏言﹑比年以來。錄遺舉廢。恩詔頻頒。甚盛舉也。但有以曾經前朝罪廢不用者。亦有以本朝微眚詿誤不用者。又有以赴部違限。槪加革職。永不敍用者。宜敕督撫。無論前代遺紳﹑與山林隱逸。果有才堪理民。學可輔世者。已舉未舉。核實奏聞。該部覆核卽加。擢用。其不願仕者。亦準以原官休致。庶四方向風。人才輩出矣。下所司議。

○庚戌。禦制勸善要言成。親爲序曰。朕惟天道至善。卽以其善賦之下民。故人之生無有不善。其或有不善者。皆因內蔽於私欲。外染於污習。遂失其繼善成性之本。而日遠於天矣。人之存心行事不同是以上天鑑察。降以災祥。其降祥者﹑固以顯佑善人。其不得已而降災者﹑亦以明戒下民。使之攺過而遷於善也。從來報應昭昭不爽。詎不可畏哉古人原天垂訓以教天下。正論嘉言。不一而足。但文之深者。或不易通。言之簡者。又不能盡。朕恭承天命。撫育萬方。深念上之教世。勸善爲先。人之立身。爲善最樂。故取諸書之要者﹑輯爲一編。名曰勸善要言。語不欲文。期於明理。詞不厭詳。期於曉眾。欲使賢愚同諭。小大共知。讀此書者。當深思其義。反之於心。體之於身。善者﹑則益當加勉而進於淳良。以求吉慶。其或無知而誤染於不善者﹑尢當速攺而歸於無過。以免災戾。庶幾不負上天好生之心。而朕殷殷教化之意。亦不虛矣。凡我人民。其敬勉之哉。

○禮部奏言﹑向封和碩格格﹑多羅格格﹑多羅貝勒福金﹑俱給誥命。今應攺給紙冊。從之。

○以正藍旗長史龔圖﹑爲甲喇章京。

○兵科右給事中李裀奏言﹑逃人一事。立法過重。株連太多。使海內無貧富﹑無良賤﹑無官民﹑皆惴惴焉莫保其身家。可爲痛心者一也。法立而犯者眾。勢必有以逃人爲奇貨。縱令紮詐。則富家立破。禍起奴婢。則名分蕩然。使愚者誤陷而難解。智者欲避而不能。可爲痛心者二也。犯法不貸牽引不原。卽大逆不道﹑無以加此。且破一家﹑卽耗朝廷一家之供賦。殺一人﹑卽傷朝廷一人之培養。古人十年生之。十年教之。今乃以逃人一事戕之乎。可爲痛心者三也。人情不甚相遠。使其安居得所。何苦相率而逃。至於三萬之多。如不以恩意維縶其心。而但欲以法窮其所往。法愈峻。逃愈多。可爲痛心者四也。卽自捕獲以後。起解質審。道塗騷擾。冤陷實繁。藤蔓不已。生齒凋敝。夫孰非皇上之赤子乎。可爲痛心者五也。且饑民流離。地方官以挨查逃人之故。閉關不納。嗟此窮黎。朝廷日蠲租煮賑。衣而食之。柰何以酷法苛令。迫而斃之乎。可爲痛心者六也。婦女躑躅於原野。老稚僵僕於溝渠。茯彊有力者。東西驅逐。而無所投止。勢必鋌而走險。今寇孽未靖。方且多方招徠。何爲本我赤子﹑乃驅之作賊乎。可爲痛心者七也。疏入。命議政王﹑貝勒﹑大臣會議。

○辛亥。諭大學士額色黑等﹑朕惟平治天下。莫大乎教化之廣宣。鼓動人心。莫先於觀摩之有象。夫精微之道。難諭顓蒙。而質朴之言。未詳證據。玆欲將歷代經史所載。凡忠臣義士﹑孝子順孫﹑賢臣廉吏﹑貞婦烈女﹑及姦貪鄙詐﹑愚不肖等。分別門類。勒成一書。以彰法戒。名之曰順治大訓。卽於新春開館。特命額色黑﹑金之後﹑呂宮﹑爲總裁官。能圖﹑張懸錫﹑李霨﹑爲副總裁官。王無咎﹑沙澄﹑方拱乾﹑黃機﹑吳偉業﹑王熙﹑方懸成﹑曹本榮﹑姜元衡﹑張士甄﹑範廷元﹑李儀古﹑宋之繩﹑白乃貞﹑又滿官四員﹑爲纂修官。滿官四員﹑爲謄錄官﹑典籍二員﹑爲收掌官﹑卿等受玆委任。須協力同心。殫思博采。務令臣民皆可誦習。觀感興起。無負朕惓惓化導之意。

○太子太保戶部尙書陳之遴奏言﹑滿洲官員有罪。多有籍家產。革世職者。實爲太過。夫世職皆由死難。捐軀而得。世職旣削。無祿何以養生。祈敕會議。查照律條成例。以定籍沒之法。分別流銜世職。以垂降革之規。則感恩益深。而根本益固矣。下所司議。

○壬子。諭內外文武官員等。朕奉天子民。孜孜圖治。夙興夜寐。罔敢怠荒。庶望休息安養。漸興教化。以奏昇平。乃疆圉未靖。水旱頻仍。儲偫不充。兵民憔悴。流離困苦。永念惻然。𨿽恩赦屢頒。而奉行無法。每思與朕共理天下者。惟爾內外文武諸臣是賴。已有諭上�日。自朕躬闕失。以及政事未當之處。俱令各官悉心條奏。采擇施行。玆以朕思慮所及。先頒敕諭。著各該管衙門﹑作速遵奉。興利除害。稱朕祗承天意。周卹民隱至懷書不云乎。車服以庸。從來帝王致治。最重民功之賞。爾內外諸臣。果能殫力宣猷。克敷膏澤。朕必論功優擢。如仍前怠忽。誤國殃民。定置重典。所有事宜。條列於後。一。知府乃吏治之本。若盡得其人。天下何患不治。今各處知府﹑百有餘員。其最要者。如直隸之眞﹑保﹑河間。江南之江寧﹑淮陽﹑蘇松﹑常鎭。浙江之杭﹑嘉﹑湖﹑紹山東之濟南﹑靑﹑兗。山西之太原﹑平陽。河南之開封﹑彰徳。陜西之西安﹑延安。江西之南昌﹑吉安。湖廣之武昌﹑荊﹑襄。福建之福州﹑泉州共三十府。或政事殷繁。或地方扼要。知府之任﹑尢宜得人。如不得其人。致被參劾。迎送勞擾。公務廢弛。交代之際。吏胥作姦。爲害甚大。與其參之於後。莫若愼之於先。著在京各衙門滿漢堂官三品以上﹑及在外督撫﹑各舉才行兼優。堪任知府者一人。詳開履歷事迹具奏。吏部再加察議。奏請定奪。以備前三十處知府之用。如遇缺出。仍開列正陪。候上�日點用。其餘各府﹑且照近例行。有薦舉徇私。及推諉不薦者。議處。湖南﹑四川﹑兩廣等處﹑用兵地方。聽該督撫選擇題用。一﹑歷代州縣之制。自漢以來。皆以人戶分大小。隋有閒劇衝要之等。唐有赤畿望緊之差。明時因之﹑酌爲繁簡﹑定有成例。隨才器使。各盡其用。今掣簽未嘗不公。但精明彊幹者﹑或置於簡僻。無可展布。而劇要地方。或以付衰弱之人。致公事廢弛。錢糧侵欠。𨿽加罪責。事已莫追。著吏部詳察舊例。參酌時宜。將地方分爲三等。具疏奏奪。應選官員﹑考其身言書判。精加揀擇。亦分三等具奏。上等者列名引見。候朕面定。方將上等之缺﹑從公掣簽。其考居二等者﹑授二等地方。三等者﹑授三等地方。不必引見。俱從公掣簽。務使州縣各官﹑人地相稱。一﹑水旱災荒。古今代有。全在預備得法。一省報荒。必有不荒之府。一府報荒。必有不荒之縣。荒者當速賑。不荒者卽當蚤備。如常平倉之法。米賤則增價以糴。米貴則減價以糶。官民俱便。歷代行之。未常有攺。明宣徳年間。巡撫周忱﹑與蘇州知府況鐘﹑多方儲積。蘇州一府﹑至六十餘萬石。松常二府﹑尙不與焉。春夏濟農。秋冬還官。民至今稱之。若各地方官﹑果有爲國爲民之心。豈不能於存畱項下﹑周詳設處。著戶部嚴飭遵行。一﹑賦役原有定額。自流賊煽亂之後。人丁逃散。地畝荒蕪。姦民乘機透漏。良善株累包賠。或有田而無糧。或有糧而無地。或有丁而無差。或有差而無丁。甘苦不均。病民殊甚。著各布政使嚴飭該道府。責令州縣官查照舊冊。著落里甲。逐一淸釐。隱漏者﹑自守免罪。包賠準其控告。查確卽與豁免。不許借端擾害。事畢造冊報部。以憑覆核。卽以查出多寡。分別各官殿最。至於屯道屯廳﹑奪民熟田。捏充開荒。及墾少報多。令民包納者。一體淸查。俾無重納。以寬民力。其河東﹑長蘆等處。各運司鹽課。原應商人辦納。中有每年派民納課。而民不見升合之鹽者。著該運司詳加稽核。從長計議。務令公私兩便。經久可行。毋得因循積獘。一﹑有司賢否。全憑督撫舉劾。而督撫又寄耳目於司道府推。層累開報原期詳核。近乃上下扶同。以饋遺之厚薄。情面之大小。顚倒貪廉。俾循良不獲上達。姦婪反膺優考。勸懲不公。吏治因之大壞。以後責令司道府推﹑一應官評。務要細開事迹。轉報督撫逐件確核。如開報不實。卽先指名題參。至督撫薦語。據事直陳。不得仍襲浮辭故套。如止憑開報。不親自體訪核實﹑以致賢否混淆。事發一體究治。一﹑設立學校。原以養育人才。爲將來治民之用。著各提學官﹑查照舊制。優獎徳行。有敗羣不檢者確訪黜懲。分別優劣。務要公嚴。有司﹑教官﹑不得徇情通賄濫舉徳行。私釁讐誣。捏送行劣。向來情獘。每有不肖之尢。自知公論共棄。畏罪鉆營。濫膺優舉。或有原非甚劣。偶因別事﹑觸犯官吏。遂挾恨主使。以不檢開送。尢爲可恨。俱著嚴行飭禁。違者事發治罪。一﹑瀕河郡縣。田土盡湮。各地方協濟河工。一束之艸。賠銀數錢。徵調繁興。侵那萬狀河夫工食﹑不能時給。物力已竭。績用未成。中原重地。人民苦累。半由於此。自今以後。該管各官﹑務宜親駐河幹。解到人夫物料。嚴核數目。乘時修築。工食價直毋得短減。有仍前作獘者﹑官則題參。吏卽拏究。期在早竣。以蘇民困。一﹑近來各處驛遞。疲累至極。衝要地方。尢爲困苦。皆因馬價艸料工食等銀﹑不敷支用。民力旣窮。馬亦隨斃。買補之費。仍出於民。民困如此。勢必至驛政盡壞。道路不通。著戶兵二部﹑行各督撫。察地方衝僻。及路程遠近。每驛應用馬匹艸豆﹑鞍轡﹑夫役工食數目。錢糧見額若干。應補若干。逐一確算。造冊奏報。應用錢糧。準於應解正項錢糧內動支。原解缺額。該部另行酌議。務期久遠可行。凡從前倒塌驛站。責令各地方官速行料理。如因仍廢弛。著該督撫察明。並道府題參究治。其奉差員役﹑需索騷擾。屢有嚴禁。著再行申飭。務革積獘。一﹑各處兵丁。日見窮苦。皆因督撫鎭道﹑不能潔己釐獘。將領饋送。悉出兵身。所領月糧。得不償失。深可痛恨。著嚴行禁革。應支月糧。務須依期給發。不許官吏需索使費。將領借端侵扣。違者重究。一﹑大軍養馬。及駐兵地方。應支糧米艸豆。𨿽動正項錢糧。而運送腳價。及各項器用。所費不貲。悉系民間備辦。最爲苦累。著該督撫詳察報部。酌量銷算。其有姦貪官吏﹑指稱供應大軍。分外多派。用一科十。折斂入己者。嚴察劾奏。治以重罪。一﹑直省地方重大獄情。沈積甚多。每處不下數百起。皆因逐件具題。且疏內所載招詞批駁之語。重復繁冗。不便覽觀。人命至重。有罪者﹑尙宜哀矜。無干者﹑豈可淹禁。似此奏讞。𨿽復延引�山戊不�時。安能完結。或致無辜赤子﹑畢命囹圄。深爲憐憫。已經科臣查照會典疏陳。著三法司作速詳議覆行。以上事款。內外文武衙門﹑作速遵行。系在外者。該部謄發各總督巡撫。將行過緣由。逐款奏繳。不許視爲具文。玩忽遷延。自千憲典。

○侍讀學士雷護﹑護軍參領常敏等﹑自廣東奏報擊敗賊渠李定國捷音。至是還軍中賫敕﹑諭靖南將軍固山額貞朱瑪喇等曰。爾等率兵前往。會同兩王﹑及總督李率泰﹑將已入廣東賊兵多方制勝。陣斬無算。深可嘉悅。但旣已統兵前往。仍會同兩王﹑及總督李率泰﹑相機安撫被賊地方人民。再行報聞。

○大理寺少卿霍達奏言﹑帝王之治天下。惟在正心之道。端在勉學。然非取典謨經籍﹑講求而力行之。無以追蹤二帝三王之盛業也。皇上春秋鼎盛。正當及時力學。則日講之官﹑不可不專設。日講之事﹑不可不急行。誠取大學論語﹑及帝鑑圖說﹑貞觀政要﹑大學衍義諸書。令講官日講一二章。皇上精思明辧。躬禮力行。則學有實用。於以追蹤帝王。坐致太平。有餘裕矣。下所司知之。

○癸丑。吏科副理事官彭長庚奏言﹑從古沖齡踐位。致治太平者。莫如成王之明。躬任勞怨。輔成主徳者。莫如周公之忠。然而流言一起。衮衣居東。直至風雷召變。金縢感悟。而周公之忠益著。成王之明益彰。我太宗創業盛京。同事諸王﹑俱樹勛勞。而睿王之功爲冠。卽當太宗上賓之後。睿王與諸王貝勒﹑大臣等堅持盟誓。扶立皇上。鞫躬任事。迨後姦人煽惑。離間骨肉。如郡王阿達禮﹑貝子碩托﹑私謀擁戴。睿王執持大義。立置典刑。史書載列。昭若日星。嗣後睿王奉命提兵。收拾明疆。大權在握。關內關外。咸知有睿王一人。於時皇上沖齡。遠在盛京。彼若肆然自帝。誰能禁之。而乃先驅綏定。肅整鑾輿。恭迎皇上登禦大寶。此其功誠偉。不可泯也。是以當其初薨。尙無異議。乃爲時無幾。朝論紛起。論罪削爵。毀滅過甚。臣曾詢之故老。聽之傳聞。前後予奪之間。似不相符。卽肅王妃瀆亂一事。愆尢莫掩。然而功多罪少。應存議親議故之條。至如私匿帝服禦用等物。必由彼傳諭織造。早晚賫送進禦。彼時暫停王府。豈可與一切私匿禦用者。同例而議爲不軌也。方今皇上宵旰求寧。而水旱相繼。似同風雷之警或其中不無冤抑。伏乞睿鑑賜之昭雪。復其爵號。一以彰太祖之有子。太宗之有弟。皇上開創之有臣。且以見太宗知人之明。並以勵諸王作忠之气。幽明交感。災眚可弭。命議政王﹑貝勒﹑大臣﹑會同斟酌密議具奏。

○兵科都給事中魏裔介奏言﹑明罰敕法。設爲刑律。所以使民知而不敢犯也。今天下各衙門止有律書一部。鎖閉深藏。小民不得與聞。故犯法者甚眾。請敕督撫﹑將刑律有關於民者。摘而刻之。令有司春秋暇日。爲之講說。卽學宮之中。亦令教官與士子﹑不時講習。則明習法令。不至於犯法矣。又聞寧古塔地遠嚴寒。至其地者﹑九死一生。請敕該部。凡流徙罪犯。將遼東各地。量其遠近。酌罪輕重。以爲徙所。不必專發寧古塔地方。庶法行而法外之仁亦得矣。下所司議。

○甲寅。詹事府詹事梁淸寬奏言﹑前代設起居注。專記人主嘉言善行。垂法後世。又設六曹館。刪潤六部本章。備修實錄。前於順治六年﹑曾經舉行。後因各官出差暫止。今若不及時編纂。何以得成完書。祈復役專官。各修厥職。以備一代大典。下所司知之。

○喀爾喀部落畢席勒爾圖汗﹑俄木布額爾徳尼﹑並子胡土克圖等﹑以從事搶掠巴林部落。上表引罪。並求和好。進獻駝馬。

○乙卯。上軫念壽節。萬�山戊不�歉民饑。停止行慶賀禮。

○祭太廟。遣內大臣公額爾克戴靑行禮。

○遣官祭眞武﹑東嶽﹑城隍之神。

○升詹事府詹事梁淸寬﹑爲內翰林國史院學士。廣西右布政使戴明說﹑爲刑部右侍郎。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十九

順治十二年。乙未。二月。丙辰朔。命大學士額色黑﹑金之俊﹑侍郎恩格徳﹑學士胡兆龍﹑充會試主考官。

○丁巳。遣大學士額色黑﹑祭先師孔子。

○諭吏部。朕觀刑部尙書任浚﹑年力衰邁。部務不能料理。每以因循耽延�山戊不�月。念其服官日久。著以原官致仕回籍。爾部作速會推才品堪任者具奏。

○諭刑部。近觀爾部凡事延緩。不能速結。惟以優遊﹑因循時日。若果系轉行督撫者﹑或須少待。至於在京諸事﹑不行旦夕審斷。有何所需﹑以致淹滯。其中必有情獘。故瞻顧不決耳。今後當痛攺前轍。凡遇事務﹑隨至隨結。如仍舊任意遲誤。決不輕恕。

○升內祕書院檢討楊運昌﹑爲內翰林國史院侍講學士。

○戊午。祭大社大稷。遣內大臣公額爾克戴靑行禮。

○諭兵部。前以湖南寇氛未靖。殃及生民。曾有上�日增遣滿兵﹑攜家口﹑駐防武昌。今念大軍所過。沿途水陸居民﹑及驛遞﹑必至騷擾。所駐之地。又須撥給房屋田土。其爲民累﹑更有不可勝言者。朕實憫之。聞五省經略輔臣洪承疇﹑在彼操練軍兵。修整器械。軍威殊壯。招徠撫輯。民情悅安。其停止攜帶家口駐防。前所遣兵﹑照常更換。至於增設甲兵。繕治軍器。俱遵定例行。爾部速行傳知。

○少保大學士黨崇雅引年乞休。得上�日﹑卿淸勤練達。佐理著勞。覽奏情詞眞切。特允所請。著加太保兼太子太傅。馳驛回籍。休息頤養。以副朕優眷至意。

○轉工部尙書劉昌﹑爲刑部尙書。升刑部左侍郎李際期﹑爲工部尙書。

○己未。命大學士車克﹑學士麻勒吉﹑傳諭主考官胡兆龍曰。會試大典。關系人才。以爾乃親近儒臣。特遣主試。爾當克殫敬愼。以稱委任至意。不得少有忽略。致負朕懷。

○庚申。諭吏部。大學士馮銓﹑成克鞏﹑呂宮﹑前因郝浴一事。或降三級。或降二級。自降處之後。勤愼有加。辦事無誤。且恩詔又有寬宥之條。著各復原品。以後須益殫公忠。以圖報效。無負朕赦過任用至意。

○宗人府府丞原毓宗條奏﹑請復禦史巡方。命和碩鄭親王濟爾哈朗等會議。尋議﹑應令吏部﹑都察院﹑會同考選各部院理事官郎中以下才品兼優者。巡歷直省。回京之日。聽都察院考核。稱職者升用。溺職者重懲。報可。

○固山貝子薩弼薨。謚懷湣。

○辛酉。諭吏部。臣忠奉上。恆循職以宣猷。國典酬庸。必因勞而晉秩。太子太保議政大臣巴哈等﹑左右朕躬。恪勤職業。股肱竭力。各懷勵翼之忱。密勿抒誠。共效贊襄之益。宜加恩寵。用示優隆。巴哈﹑篇古﹑寧完我﹑額色黑﹑車克﹑巴哈納﹑郎球﹑俱加少保兼太子太保。韓岱﹑哈世屯﹑圖海﹑成克鞏﹑蔣赫徳﹑傅以漸﹑呂宮﹑俱加太子太保。各照舊辦事。

○戶科都給事中朱之弼奏言﹑朝章國是。六部攸司。今日諸臣所言之利獘。皆六部所當興革之利獘也。六部自廢其職掌。致令言官言之。又不能實行其所言。𨿽紛紛何益也。國家章程。燦然備具。六部之事。各有成書。倘部臣實心任事。凡職掌內當興之利。當革之獘。自知之而自興之革之。言官不過拾遺補闕而已。六部之事。言官不勝言。且未有職掌內明明當行之事。必待人言而後行。況言之而又護短匿非。不肯盡行乎。今日之病在六部。六部之病在尙書。尙書之病在推諉。推諉之病﹑在皇上不擇人。不久任。不責成效。不定賞罰。卽使任事之人﹑視國事如家事。猶恐廢弛。今則盡如事外之人。疑事畏事之念多。任勞任怨之意少。事稍重大。則請會議。不則遷延日月。諉之行查而已。不則卸擔於人。聽督撫參奏而已。不則畏首畏尾。聽科道指名而已。不則苟且塞責。無容再議而已。上下推諉。以爲固然。曾有擔大事﹑發正言﹑以圖實濟者乎。伏祈皇上面召諸臣。親試才品。因能授任。再考其歷事之後。興利幾何。除獘幾何。視成效多少。以定功罪而行賞罰。法在必行。無少姑息。如此﹑則人知勸懲﹑而樂於任事矣。疏入。得上�日﹑六部推諉。不肯實心任事。致被言官如此陳奏。自後務必整肅一新。不得仍前怠忽。

○壬戌。大學士呂宮引疾﹑三疏請告。命以太子太保新銜﹑解任調理。病痊候上�日召用。仍賜衣服鞍馬。馳驛回籍。

○以拜他喇布勒哈番喇馨﹑爲兵部理事官。

○和碩鄭親王濟爾哈朗奏言﹑太祖武皇帝開創之初。日與四大貝勒﹑五大臣﹑及眾臺吉等﹑討論政務之得失。咨訪兵民之疾苦。使上下交孚。鮮有壅蔽。故能上合天心。下洽民志。掃靖羣雄。肇興大業。太宗文皇帝纘承大統。紹述前猷。亦時與諸王﹑貝勒﹑大臣﹑講論不輟。且崇獎忠直。鼓勵英才。錄微功。棄小過。凡下詔布令。必求其可以順民心﹑垂久遠者。然後施行。又慮武備廢弛。不忘騎射。時時親行較獵。曾有諸王貝勒等﹑置酒會﹑優人演劇爲樂。適值駕還獵次。克勤郡王以聞。太宗皇帝勃然怒曰。我國肇興。治弓矢。繕甲兵。視將士若赤子。故人爭效死。每戰必克。以成大業。朕常恐後世子孫。棄我國淳厚之風。沿習漢俗。卽於慆淫。今汝等爲此荒樂。欲求國家興隆﹑其可得乎。遣伯索尼再三誡諭。今皇上詔大小臣工﹑盡言無隱。誠欲立綱陳紀。綿國祚於無疆也。臣以爲平治天下。莫要於信詔令。順民心。前降諭軫卹滿洲官兵疾苦。聞者無不歡忭。嗣又派令修造乾淸宮。詔令不信。何以使軍民服從。伏祈皇上效法太祖太宗。不時與內外大臣﹑詳究政務得失。凡事必豫爲商確。然後頒之詔令。庶幾見諸施行法行令信。可以紹二聖之休烈矣。抑臣更有請者。垂休典謨。光昭令徳。莫要於設立史官。皇上統一中原。事事以堯舜爲法。但起居注官﹑尙未設立。古之聖帝明王。進君子。退小人。順天心。合民志。措天下於太平。垂鴻名於萬世。良於史臣有賴。今宜仿古制。特設記注官﹑置諸左右。凡皇上嘉言善行。一一記載。於以垂憲萬世。傳之無窮。亦治道之一助也。上嘉其言。

○癸亥。皇太后聖壽節。免行慶賀禮。

○免直隸成安﹑東明﹑長垣﹑懷柔﹑大城﹑文安等縣﹑十一年分水災額賦。

○甲子。遣官祭三皇廟。

○以正黃旗滿洲阿達哈哈番圖爾伯伸巴圖魯﹑爲甲喇章京。

○戶部右侍郎郝傑﹑以疾請假。允之。

○乙丑。巳刻。日生暈。靑赤黃色。

○大學士管吏部尙書事劉正宗﹑引疾乞休。溫上�日慰畱之。

○丁卯。內翰林國史院侍讀黃機奏言﹑自古仁聖之君。必祖述前謨。以昭一代文明之治。年來纂修太祖太宗實錄告成。伏乞皇上特命諸臣﹑詳加校訂。所載嘉言善政。仿貞觀政要﹑洪武寶訓諸書。緝成治典。恭候皇上欽定鴻名。頒行天下。尢望於萬幾之暇。朝夕省覽。身體力行。紹美前休。下所司議。

○戊辰。朝日於東郊。遣固山額眞石廷柱行禮。

○禮部尙書胡世安﹑引年乞休。溫上�日慰畱之。

○己巳。諭戶部。年來水澇頻仍。軍民失所。殊可憫念。去

�山戊不�皇太后及朕發帑庫銀兩。賑濟饑民。但庫帑無多。未及八旗。今皇太后發銀一萬兩。朕發銀一萬兩。中宮發銀一萬兩。賑給八旗滿洲﹑蒙古﹑漢軍﹑窮苦兵丁。諸王﹑羣臣﹑有爲國憂民。願捐助者。量輸送部。多寡從其便。其捐助姓名﹑及銀兩。爾部詳開數目。奏請散給。

○免陜西平涼﹑漢陰﹑二縣。十一年分雹災額賦。

○庚午。轉刑部右侍郎戴明說﹑爲本部左侍郎。升太僕寺卿趙開心﹑爲戶部右侍郎。通政使司通政使袁懋功﹑爲刑部右侍郎。

○辛未。以工部理事官路有良﹑爲都督僉事。充鎭守山東臨淸等處總兵官。

○復差禦史巡理鹽政。從科臣張王治請也。

○壬申。贈湖廣殉難桂陽州知州吳廷詔﹑爲本省布政使司參議。蔭一子﹑入監讀書。嶽州府經歷左成名﹑爲慈利縣知縣。衡州府知事馬世華﹑爲桂陽州州判。酃縣典史王之臣﹑爲山東夏津縣主簿。髙都巡檢王浩﹑爲河南濟源縣主簿。

○癸酉。攺四川建昌道副使馮士標﹑爲福建按察使司副使巡海道。湖廣靖州道副使李翀霄﹑爲本省按察使司副使淸軍驛鹽道。

○甲戌。遣官祭先農之神。

○乙亥。大學士馮銓﹑以母喪乞守制。得上�日﹑院務殷煩。需人贊理。著令私居持服。仍入直辦事。

○喀爾喀部落澤卜尊丹巴胡土克圖表請和好。進獻馬匹貂皮。

○丙子。封皇弟博穆博果爾﹑爲和碩襄親王。賜之冊曰。我太祖武皇帝肇造鴻功。創業垂統。以貽子孫。太宗文皇帝繼統。混一蒙古。臣服朝鮮。國漸大而業日隆。曁朕嗣業。一統天下。爰仿古制﹑用展親親之誼。爾博穆博果爾﹑乃太宗文皇帝之子。朕之弟也。錫以金冊金印。封爲和碩襄親王。

○免山東濱州﹑寧陽﹑二十一州縣﹑十一年分水災額賦。

○丁丑。遣官祭歷代帝王。

○升太常寺卿朱鼎延﹑爲通政使司通政使。

○戊寅。諭吏部。弘文院大學士呂宮﹑國史院大學士黨崇雅員缺。卽會同九卿詹事科道等官﹑將品行淸直。學問淵博者。推舉數員具奏。

○己卯。免江南滁﹑和二州﹑來安﹑全椒﹑含山等縣﹑十一年分水旱災荒額賦。

○庚辰。以戶部尙書陳之遴﹑爲內翰林弘文院大學士。戶部倉場侍郎王永吉﹑爲內翰林國史院大學士。

○多羅貝勒杜爾祜薨。謚愨厚。

○癸未。升少詹事陳爌﹑爲詹事府詹事。兼內翰林祕書院侍讀學士。

○靖南王耿繼茂﹑平南王尙可喜﹑奏報。逆賊李定國﹑自新會敗逃。臣等遣梅勒章京畢立克圖等﹑追擊賊兵於興業縣境。敗之。又追至橫州江。擊其步騎兵。巢�刀殺甚多。獲象二隻。定國渡江引去。竄入南寧府。粵東髙﹑雷﹑廉等三府﹑三州﹑十八縣﹑及粵西橫州等二州﹑四縣﹑悉平。下部察敍。

○甲申。淸明節。享太廟。遣固山額眞阿爾津行禮。

○遣官祭四祖陵﹑福陵﹑昭陵。

○輔國公海蘭卒。謚愨厚。

○乙酉。遣山東道禦史王秉乾巡視長蘆鹽政。河南道禦史姜圖南﹑巡視兩淮鹽政。河南道禦史祖建明﹑巡視兩浙鹽政。浙江道禦史朱紱﹑巡視河東鹽政。

○升山西太原營參將周永祚﹑爲湖廣鎭筸副將。江南溧陽營參將馬信﹑爲浙江臺州副將。常州營參將張思達﹑爲江西南贛右協副將。

大淸世祖體天隆運定統建極英睿欽文顯武大徳弘功至仁純孝章皇帝實錄卷之八十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十

順治十二年。乙未。三月。丙戌朔。喀爾喀部落丹津喇嘛車臣汗等﹑貢駝馬方物。宴賚如例。

○丁亥。諭吏部等衙門。朕屢經降諭求言。祗因兵民疾苦﹑積獘叢生。內外大小諸臣。必有嘉言良策﹑可佐治平。是用廣咨羣議﹑聿備采擇。浮泛雷同﹑切戒勿進。近覽章奏。求其整頓補救之方﹑詳明切實者﹑寥寥無幾。大率巢�刀襲舊言﹑虛應職掌。甚至私心報怨﹑阻撓成法。風影妄談﹑揣摩生事。旣無關於政務。又罔益於兵民。甚負朕虛懷求言至意。自今以後﹑凡有敷陳。必實切國家之大政。確指兵民之利害。方許進奏。毋得浮泛雷同﹑妄行瀆奏。爾部卽傳諭嚴飭行。

○大學士黨崇雅﹑將回籍﹑謁上於南苑。上賜衣﹑帽﹑鞾襪。諭曰。卿今辭朕歸籍。不能復見朕矣。抵裏後﹑服朕賜衣。卽如見朕。崇雅泣下。奏曰。臣因年老不能效力於皇上。引例辭歸。念此衰朽餘生﹑有何報效。復蒙皇上破格優待。加以寵錫。臣更何言。臣老矣。生旣不能圖報。惟銜結聖恩於地下耳上命坐賜茶飯。仍諭臨行時﹑再來陛見。

○戊子。升刑部左侍郎戴明說﹑爲戶部尙書。

○免湖廣石門縣十一年分蝗菑額賦。

○初戶部右侍郎趙開心﹑以饑民流離可憫。請暫寬逃人之禁。以靖擾累。以救民命。奉上�日﹑逃人甚多。緝獲甚少。何策而令不累民。又能速獲逃人。著令回奏。至是﹑開心疏奏﹑嚴逃人者﹑一定之法。救流民者﹑權宜之計。聞近畿流民載道。地方有司﹑懼逃人法嚴。不敢容畱。勢必聽其轉徙。若將逃人解督捕衙門。暫寬其隱匿之罪﹑以免株連。則有司樂於緝逃。卽流民亦樂於舉發。而逃人無不獲矣。得上�日﹑逃人之多﹑因有窩逃之人。故立法不得不嚴。若隱匿者﹑自當治罪。何謂株連。趙開心兩經革職。特與赦宥擢用。不思實心爲國。輒沽譽市恩。殊失大臣之誼。著降五級調用。

○直隸山東河南總督李蔭祖疏報﹑烈婦﹑唐縣生員劉蕙妻李氏。蕙病﹑禱天。願以身代。蕙歿誓死以從。絕粒數日。自縊柩前。時年二十二�山戊不�。請照例旌表章下所司。

○庚寅。升他赤哈哈番曹邦﹑爲戶部啟心郎。

○陜西西安府屬﹑隕霜殺麥。

○裁在外文武各官修署鋪墊執事等項銀兩十分之八。著爲例。

○壬辰。諭兵部。朕承皇天眷命﹑統一寰區。滿漢人民﹑皆朕赤子。豈忍使之偏有苦樂近見諸臣條奏﹑於逃人一事﹑各執偏見。未悉朕心。但知漢人之累。不知滿洲之苦。在昔太祖太宗時。滿洲將士﹑徵戰勤勞。多所俘獲。兼之土沃�山戊不�稔﹑日用充饒。玆數年來。疊遭饑饉。又用武遐方。徵調四出。月餉甚薄。困苦多端。向來血戰所得人口﹑以供種地牧馬諸役。乃逃亡日眾。十不獲一。究厥所由﹑姦民窩隱。是以立法不得不嚴。若謂法嚴則漢人苦。然法不嚴﹑則窩者無忌。逃者愈多。驅使何人。養生何賴。滿洲人獨不苦乎。歷代帝王﹑大率專治漢人。朕兼治滿漢。必使各得其所。家給人足。方愜朕懷。往時寇陷燕京。漢官漢民﹑何等楚毒。自我朝統率將士入關﹑翦除大害。底於敉寧。卽今邊隅遺孽﹑殘虐百姓。亦藉滿洲將士﹑驅馳掃蕩。滿人旣救漢人之難。漢人當體滿人之心。乃大臣不宣上意﹑致小臣不知。小臣不體上心﹑致百姓不知。及奉諭條奏兵民疾苦。反借端瀆陳。外博愛民之名。中無爲國之實。若使法不嚴而人不逃。豈不甚便。爾等又無此策。將任其逃而莫之禁乎。朕𨿽涼徳﹑難幾上理。然夙夜焦思﹑不遑暇逸。惟求惠養滿漢﹑一體沾恩。以副皇天降鑑﹑祖宗委托。爾等諸臣﹑當徧曉愚民。咸知朕意。方是實心報主。毋得執迷不悛。自幹罪戾。爾部卽傳諭各官﹑刊示中外。

○以阿達哈哈番傅爾虎﹑爲刑部理事官。

○以從徵精奇尼哈番李本深﹑爲右都督﹑充經略左標提督總兵官。左都督南一魁﹑仍以原銜充經略前標總兵官。升都督僉事胡茂禎﹑爲都督同知﹑充經略後標總兵官。

○江西督糧道周日宣﹑以漕船被盜焚劫。降三級調用。

○癸巳。一等精奇尼哈番許爾安奏言﹑九經首重修身。次尊賢。卽繼之曰親親也。敬大臣也。如睿王﹑以親則皇叔也。以臣則貴戚之卿也。以功則元勛也。昔太宗任以心膂。托以大事。我皇上定鼎之後﹑贊輔皇猷。撫綏中外。勤勞一生。及身沒之日﹑羣議蜂起。論其罪﹑固有難辭。而原其功﹑亦不可泯。我皇上以天地爲心。若宥其罪而錄其功。篤親親之誼。隆敬大臣之典。修其陵墓。俾得沾恩命於九京。不惟上慰太宗在天之靈。且有以鼓勵大小臣工之心矣。疏入﹑命議政王﹑貝勒﹑大臣﹑會同斟酌密議具奏。

○裁浙江操捕都司一員。定海衛﹑臨山衛﹑觀海衛﹑盤石衛﹑右中前後四所。冒國衛﹑松門衛﹑海門衛﹑金鄕衛﹑海寧衛﹑中前後三所。

○以故一等阿思哈尼哈番噶爾哈圖弟拜他喇布勒哈番丹代襲職爲三等精奇尼哈番。三等精奇尼哈番馬喇希子馬爾幹﹑一等阿思哈尼哈番兼一拖沙喇哈番圖拜子阿南丹﹑一等阿達哈哈番兼一拖沙喇哈番張泰子蟒﹑阿濟賴子海都﹑一等阿達哈哈番張弩叔之孫哈喇爾代﹑布丹子蚌蘇裏﹑誇占子喇占﹑堂蘇蘭巴圖魯子奇牙紐﹑二等阿達哈哈番阿都堪伯之孫料靈阿﹑多洛弟之子巴拜﹑任守器子傑﹑劉嗣宣王繼先﹑三等阿達哈哈番艾密習理子常舒﹑常習布弟舒淑﹑胡班叔之孫額布痕﹑蓋都子噶爾漢﹑蘇雅子蘇赫宜爾賽孫訥敏﹑李虎子榮登﹑莽嘉子通加﹑蘇爾都子伍爾杜﹑畢赫訥弟畢弩﹑法喀兄子阿爾賽﹑惇多子外他庫﹑髙先臣叔萬良﹑拜他喇布勒哈番兼一拖沙喇哈番譚圖兄子巴顏﹑俄齊裏弟察渾﹑音達渾子羅敏﹑祖雲龍子光璞﹑陳逢泰子可俊﹑拜他喇布勒哈番圖世海子滿辟﹑朱克世圖子永功﹑拖沙喇哈番伍喇泰孫綽世希﹑陣亡二等阿達哈哈番呂可升子朝良﹑祖伏旺兄子光齊﹑王茂明子章﹑老病致仕三等阿思哈尼哈番髙奎子拱宸﹑各襲職。

○三等阿達哈哈番庫勒訥得罪﹑削其本身拜他喇布勒哈番。其所襲拜他喇布勒哈番﹑以其孫巴拜襲替。

○甲午。諭吏部。朕愛養諸臣﹑視同一體。原欲其實心爲國﹑共圖治安。是以屢次訓誡。常恐爾等胸懷偏私﹑陷於罪戾。至訓誡不攺﹑則愛養之道亦窮。國憲具存。豈能曲貸。卽如逃人一事﹑屢經詳議。立法不得不嚴。昨頒諭上�日﹑備極明功。若仍執迷違抗﹑偏護漢人。欲令滿人困苦。謀國不忠﹑莫此爲甚。朕𨿽欲宥之弗能矣。玆再行申飭。自此諭頒發之日爲始﹑凡章中再有干涉逃人者﹑定置重罪。決不輕恕。爾部卽傳諭通知。

○裁山西操捕都司一員。宣鎭萬全巡捕都司一員。大同管屯都司一員。

○乙未。調兵部左侍郎李呈祥﹑爲總督倉場戶部左侍郎。轉刑部右侍郎袁懋功﹑爲本部左侍郎。升都察院左副都禦史周亮工﹑爲戶部右侍郎。大理寺卿王爾祿﹑爲刑部右侍郎。

○以正紅旗滿洲拜他喇布勒哈番滿辟﹑爲甲喇章京。

○丙申。大學士黨崇雅﹑瀕行。赴南苑陛辭。上召見。賜茶。溫語慰勞﹑良久。命大學士車克送之。

○裁陜西西安左衛右所。右衛中所。中衛﹑岷州衛前後二所。潼關衛﹑洮州衛左前後三所。平涼衛﹑慶陽衛﹑靖遠衛左右中後四所。固原衛﹑河州衛右中前後四所。秦州衛后所。蘭州衛左右後三所。臨洮衛右中後三所。漢中衛右所。及河東所。以甘州中護衛﹑歸並蘭州衛。

○禮部議覆﹑吏部啟心郎苗澄韓世琦疏言﹑八旗下子弟。應於每旗選兼通滿漢文義者各一員﹑令其教習。三年考核一次。如果教習子弟有成。多蒙任用者。卽將教習之員﹑升遷紀錄。如不盡心教習子弟﹑以致不堪任用。其教習之員﹑聽吏部議處。庶八旗子弟﹑皆兼通滿漢。足充任用。而教習亦各知所懲勸矣。從之。

○丁酉。吏部遵諭議奏﹑在外官員應升州縣者。其身言書判﹑無從考察。今後凡司府首領﹑州縣佐貳﹑及教職等官中﹑有堪任上等者。該督撫巡方特薦。臣部覆核無異。方升上等之缺。其尋常俸滿有薦﹑應升州縣正官者。舊人不論科目。漢人進士舉人﹑俱以中缺補用。其俸滿無薦者。舊人及漢人進士舉人並貢士﹑俱以下缺補用。從之。

○戊戌。以殿試天下貢士。命大學士車克﹑額色黑﹑學士葉成格﹑能圖﹑石圖﹑禪代﹑張長庚﹑麻勒吉﹑鏗特﹑祁徹白﹑侍郎﹑蘇納海﹑覺羅額爾徳﹑恩格徳﹑覺羅科爾昆﹑郭科﹑啟心郎對喀納﹑通政使喀愷﹑大理寺卿吳庫禮﹑充滿洲讀卷官。侍讀學士索諾木﹑侍讀穆成格﹑充蒙古讀卷官。大學士金之俊﹑王永吉﹑成克鞏﹑傅以漸﹑學士張懸錫﹑胡兆龍﹑梁淸寬﹑李霨﹑詹事陳爌﹑尙書李際期﹑侍郎衛周祚﹑王弘祚﹑李呈祥﹑袁懋功﹑左都禦史龔鼎孳﹑通政使朱鼎延﹑大理寺少卿霍達﹑充漢讀卷官。

○予大學士馮銓母範氏﹑祭葬如例。仍加祭二次。

○庚子。策試會試中式滿洲蒙古貢士查親等五十人。制策曰。朕惟平治天下﹑莫要於綜理政事。政事之本﹑在六部各有專司。如得賢才﹑則寮采奮庸。庶務修舉。而萬民康濟矣。今欲痛攺夙獘﹑猶未盡除銓法混淆。賦稅逋欠。士習日頹。武備不實。刑獄沈滯。而虛糜未省此其法未盡善歟。抑奉行者猶未得補偏救獘之要歟。爾等其抒衷盡言。毋巢�刀襲。毋緣飾。朕將親覽焉。漢軍及漢貢士秦鉽等四百四十九人。制策曰朕惟古治之隆。政教彰明於上六府孔修。黎民於變。四嶽﹑九官﹑十二牧﹑協恭和衷。股肱良而庶事康。猗歟盛哉。朕今夙夜圖治。與大小臣工﹑講學議政。冀登上理。而紀綱猶有未振。法度猶有未張。賦稅考成﹑非不屢加申飭。而官吏之耗蠹尙滋。盜賊巢�刀撫﹑未盡合乎機宜。而小民之安枕無日。其故何歟。揆厥所由﹑良以凡百有位﹑偏私難化。瞻顧情面者多。實心擔當者少。玆欲重新整頓。大破積習。俾各興事愼憲。共矢公忠。何道而可。從來有治人。無治法。豈非人存則政舉。而用人爲理財之本。知人尢安民之要歟。爾諸士懷家修而際廷獻。其詳切敷陳。以眞學問爲眞經濟。毋事浮襲。朕將采擇而施行焉。

○是日﹑諭內三院。今科殿試。較往科更宜虛懷詳愼﹑一秉至公。玆命爾等讀卷。務體朕求賢若渴至意。各官所閱試卷﹑粘貼浮簽。止書次第。不必書各官姓名。以除師生陋習。其各擬首卷﹑密封進覽。九卿等官﹑恐取捲好尙不同。爾等仍通加詳閱﹑期拔眞才。用光大典。

○以鑲紅旗宗室巴思漢﹑爲滿洲固山額眞。

○以甲喇章京沙世悌爾﹑爲理藩院侍郎。

○調兵部右侍郎黃徽允﹑爲本部左侍郎。升宗人府府丞原毓宗﹑爲兵部右侍郎。通政使司左通政曹溶﹑爲都察院左副都禦史。大理寺少卿霍達﹑爲大理寺卿。

○調福建巡撫佟國器﹑爲南贛巡撫。南贛巡撫宜永貴﹑爲福建巡撫。

○初吏科副理事官彭長庚﹑一等精奇尼哈番許爾安各上疏稱頌睿王元功。請復爵號。修陵墓。下議政王﹑貝勒﹑大臣﹑會同斟酌密議具奏。至是﹑王等議﹑長庚疏言﹑太宗創業盛京。同事諸王﹑俱樹勛勞。而睿王之功爲冠。太宗上賓之後。睿王與諸王貝勒大臣等﹑堅持盟誓扶立皇上﹑鞫躬任事等語。查太宗創業﹑遴選諸王。六曹各設一王。分猷以亮庶務。從未曾以睿王功大﹑推爲冠首。此其欺誑者一也。卽太宗賓天之後。兩旗大臣﹑叔和碩鄭親王﹑與睿王及諸王等﹑共推皇上禦極。原非睿王獨效忠誠。此其欺誑者一也。又言姦人煽惑。離間骨肉。如郡王阿達禮﹑貝子碩托﹑私謀擁戴。睿王乃執持大義。立置典刑。查阿達禮碩托之伏法。原非出於睿王之忠誠。當皇上禦極。遠邇歸心。諸王﹑貝勒﹑大臣﹑對天盟誓。各矢報效。不意阿達禮碩托不軌。謀於禮親王。禮親王差諭睿王。言詞迫切。睿王懼罪及己﹑是以出首。此其懸揣。妄言者一也。又言睿王奉命統兵﹑收拾明疆。大權在握。關內關外﹑咸知有睿王一人。彼時皇上沖齡﹑遠在盛京。彼若肆然自帝﹑誰能禁之而乃先驅綏定肅整鑾輿。恭迎皇上﹑登禦大寶。查睿王克取明疆﹑並非秉權獨往。當我朝有故之秋。仍行徵討。爰命叔和碩鄭親王﹑率兵攻克山海關外中後所﹑前屯衛﹑中前所三城。凱旋之後﹑聞流寇攻陷燕京。乃公議叔和碩鄭親王居守。以佐理皇上機務。而遣睿王出師往取燕京。彼時燕京﹑不過一空城耳。有何偉績乎。克城之後﹑遂目無鄭親王。旣坐收金帛。更專擅威權。國家此際﹑岌岌乎殆矣。夫燕京一城。卽他王攻取﹑亦勢在必克。此其妄援欺誑者又一也。又言睿王初薨﹑尙無異議。爲時無幾﹑朝論紛起。論罪削爵。毀滅過甚。查睿王亡後﹑恩禮甚渥。伊之近臣蘇克薩哈﹑詹代﹑穆濟倫﹑將伊王私匿禦用東珠數珠黃袍等件﹑並不法等情出首。審實始行追奪爵號。何謂朝論紛起。毀滅過甚。此其欺誑者又一也。又言詢之故老。聽之傳聞。前後予奪之間。似不相符。查長庚分屬新進。所詢故老何人。所得傳聞者又是何人。又言肅王妃瀆亂一事﹑愆尢莫掩。然功多罪少﹑應存議親議故之條。查睿王將肅王無因戕害。收其一妃。又將一妃私與伊兄英王。此罪尙雲輕小﹑何罪爲大。睿王議親﹑是矣。肅王又皇上何人﹑獨非親乎。明欲變亂國法﹑巧爲引議耳。又言睿王私匿帝服禦用等物。必由彼傳諭織造早晚賫送進禦。彼時暫貯王府。不可與一切私匿禦用者﹑同例而議。竊思進上禦衣﹑暫停王府﹑情或有之。但睿王專制帝服﹑隨身備用。及至死後﹑伊寵妃吳爾庫尼﹑將黃袍交與詹代﹑密屬送至柩內。此並非暫貯之物。詹代等首告搜出。此又其欺誑者一也。又言方今皇上宵旰求寧。而水旱相繼﹑似同風雷之警。或其中不無冤抑。伏思睿王在日﹑豈無水旱之虞。卽今日亦無風雷之警。何得以金縢比擬。此又其妄引之罪一也。又言賜之昭雪﹑復其爵號。一以彰太祖之有子。太宗之有弟。皇上開創之有臣。且以見太宗知人之明。並以勵諸王作忠之气。幽明交感。災眚可弭。率皆狂惑之心。悖妄之語。起釁倡亂。大干國紀。至於援引成王周公事迹﹑以比睿王。尢屬乖謬。夫武王繼商而立。封周公之子伯禽於魯。特命周公攝守國政。而睿王攝政。曾奉有太宗之特命乎。周公誅管叔﹑放蔡叔於郭鄰。以其同武庚叛也。肅王亦曾有叛情乎。且睿王圖肅王之元妃。又將一妃給伊兄英王。周公曾有此行乎。睿王與伊姦黨同謀。離間皇上侍衛﹑勒幸伊家。周公又有此行乎。睿王以避痘爲名﹑奉皇上遠幸邊外西喇塔喇地方。侍衛不及百人。又乏扈從之兵。時經長夏。勢甚孤危。周公又有此行乎。睿王蓋造伊府﹑及伊弟豫王﹑與英王子勞親第宅。糜費帑金數百萬。以致兵餉空虛。給與他物抵充。周公又有此行乎。睿王於海子內﹑起建避痘處所。私動內帑。擅差部員。苦累官工。夫皇上一切營建﹑止用內府工匠。而睿王私役官工。周公又有此行乎。尢可異者。睿王欲離皇上﹑私與所屬黨臣定計。駐札永平。又擅娶朝鮮國王族女。一女不足其欲﹑又娶一女。未至而身亡。又太宗時英王被論。因罰出公遏必隆等三牛錄。及甫至燕京。睿王擅將此三牛錄取還英王下。又將黃旗下剛林﹑何洛會﹑巴爾達齊三族。取入伊旗下。又皇上六近臣﹑曾各盟誓效忠皇上。而睿王逼勒敗盟。又毀壞太祖太宗定例。於八旗遴選美女﹑取入伊家。又敗亂國體遣使於新服喀爾喀處﹑求取有夫之婦。又濫費公帑。將織造江南蘇杭緞疋﹑不入公家﹑匿爲己有。充賞比幸。種種不法情狀。眾目共見。其餘瑣細敗檢之事﹑不可勝計。昔周公敬承王命。上合天心。矢忠攝政。輔佐成王。成王少長。稽首歸政。終身克盡臣道作周孚先。是以成王追崇功徳﹑永錫爵土。今睿王方入燕京。逆天專政﹑肆行無忌。至皇上茂齡﹑仍不歸政。篡迹彰著。天厭其惡﹑不終其年。似此罪魁﹑且言功侔周公可乎。此輩陽應求言。陰圖構亂。違天悖上。紊亂朝綱。煽惑國家。情罪甚大。𨿽當開言路之時﹑難以宥免。許爾安疏內情辭﹑與彭長庚無異。請敕該部﹑將彭長庚﹑許爾安﹑各革職拏問重擬。議入。得上�日﹑彭長庚﹑許爾安革職。著議政王﹑貝勒﹑大臣﹑會同從重擬罪具奏。

○福建巡撫佟國器﹑獲同安侯鄭芝龍﹑與其弟鴻逵﹑子成功﹑交通私書。羈其使。具疏封進。下兵部密議。

○厄魯特部落杜喇爾渾津臺吉﹑具表。貢駝馬。

○辛丑。添設鑾儀衛主事一員。筆帖式六員。

○壬寅。乾淸宮﹑交泰殿﹑坤寧宮﹑乾淸門﹑坤寧門﹑﹤監﹣皿立﹥柱。遣官祭司工司門之神。

○三等鎭國將軍蘇赫卒。謚懷思。

○免湖廣鄖陽襄陽府屬州縣衛所十一年分寇災額賦。

○癸卯。降補原任兵部右侍郎劉令譽﹑爲太僕寺卿。

○大學士馮銓再疏﹑乞以母喪守制。不允。

○甲辰。賜殿試滿洲蒙古貢士圖爾宸等五十人。漢軍及漢貢士史大成等﹑四百四十九人。進士及第﹑出身有差。

○以故二等阿思哈尼哈番索爾和弟敖塞﹑襲職。

○兵部尙書張秉貞﹑引疾乞休。不允。

○乙巳。諭吏部。太子太保內翰林弘文院大學士管吏部尙書劉正宗﹑仍以太子太保內翰林弘文院大學士兼吏部尙書。回院辦事。

○丙午。賜讀卷執事各官﹑及新進士﹑恩榮宴於禮部。

○升通政使司右通政髙景﹑爲宗人府府丞。

○丁未。和碩鄭親王濟爾哈朗等議奏。續順公沈永忠﹑統率重兵。保障西南。受玆重任。不能鼓舞將士﹑堵禦逆賊﹑固守地方。一聞沅﹑靖﹑武崗失陷﹑遂退回寶慶長沙。喪師失地﹑貽誤封疆。按律當斬。但永忠曾偕伊叔志祥投誠功大。應免死﹑削爵爲民。其公爵準與伊弟兄承襲。從之。

○初﹑兵科副理事官孫蘭﹑疏請委用鄭芝龍於東南。否則令其子弟。赴經略軍前援巢�刀。至是﹑工科他赤哈哈番土克善參奏。孫蘭與芝龍通謀。悖逆欺誑。應拘訊治罪。章下和碩鄭親王濟爾哈朗等密議。尋議﹑孫蘭條奏﹑明爲芝龍求脫。應論斬。籍沒妻子爲奴。上命監候。免其籍沒爲奴。

○戊申。賜一甲一名進士圖爾宸﹑史大成﹑袍帽鞾襪。及諸進士折鈔銀兩有差。

○裁湖廣黎靖﹑鎭偏﹑寶慶城守等營。及中左二路兵。共三千六百名。

○己酉。一甲一名進士圖爾宸﹑史大成﹑率滿漢諸進士﹑於天安門外﹑上表謝恩。是日﹑上召見圖爾宸﹑查親﹑索泰﹑史大成﹑戴王綸﹑秦鉽等於南苑。各問年齒旗分籍貫。賜坐﹑賜茶飯而遣之。

○議政王貝勒大臣會議。彭長庚﹑許爾安﹑妄稱睿王元功瀆奏。長庚應論斬。立決。家產籍沒。妻子爲奴。爾安亦論斬。立決。爾安之父定國投順有功。所襲世職﹑應與他子承襲。其家產給與襲職之子。奏入。得上�日﹑睿王﹑逆天擅政圖篡﹑種種不法。彭長庚﹑許爾安﹑乃敢稱頌元功。悖逆紊亂。情罪重大。本應正法。但系奉上�日條奏之時。姑免死﹑著流徙寧古塔地方。彭長庚家產籍沒。許爾安父定國﹑投順有功。世職準定國他子承襲。家產給與承襲之人。

○和碩鄭親王等議奏。胡章捏款誣害平南王尙可喜﹑靖南王耿繼茂﹑與誣告凡人不同。情罪重大。應立絞。得上�日﹑胡章所誣。未至死罪。遽坐以死﹑律無正條。朕心不忍。著免死革職。永不敍用。

○庚戌。諭吏部。銓政關系重大。淸直練達﹑乃稱厥職。王永吉﹑著加太子太保﹑以內翰林國史院大學士﹑管吏部尙書事。

○降調山東巡撫候補參議夏玉﹑以托疾規避。革一拜他喇布勒哈番﹑仍照參議降二級。

○山西巡撫陳應泰疏報﹑所屬州縣衛所十一年開墾民屯荒地﹑共四百八十三頃有奇。下戶部。

○辛亥。厄魯特部落杜喇爾渾津阿里錄克三拖因等﹑貢駝馬。宴賚如例。

○內翰林弘文院編修張應桂條奏﹑請旌故明兵部侍郎左懋第。及寬懋第兄懋泰遣戍之罪。以其妄言混瀆。降二級調用。

○和碩鄭親王等議奏﹑李裀擅將人定例﹑妄請輕減。應行治罪。𨿽律無正條。而其條議情由﹑甚屬可惡。允宜處死。但系奉上�日條奏之時。姑從寬典。應責四十流徙寧古塔。得上�日﹑李裀免責﹑折贖﹑流徙尙陽堡。

○壬子。諭禮部。朕惟帝王敷治﹑文教是先。臣子致君﹑經術爲本。自明季擾亂﹑日尋干戈。學問之道﹑闕焉未講。今天下漸定。朕將興文教﹑崇經術﹑以開太平。爾部卽傳諭直省學臣﹑訓督士子。凡經學道徳經濟典故諸書。務須研求淹貫。博古通今。明體則爲眞儒。達用則爲良吏。果有此等實學。朕當不次簡拔﹑重加任用。又念先賢之訓﹑仕優則學。仍傳諭內外大小各官。政事之暇﹑亦須畱心學問。俾徳業日修。識見益廣。佐朕右文之治。

○癸丑。諭內三院﹑朕惟自古帝王。勤學圖治﹑必舉經筵日講﹑以資啟沃。今經筵已定於文華殿告成之日舉行。日講深有禆益。刻不宜緩。爾等卽選滿漢詞臣﹑學問淹博者八員。以原銜充日講官。侍朕左右﹑以備咨詢。仍傳諭禮部﹑速擇開講吉日以聞。

○厄魯特部落阿巴賴諾顏等﹑貢馬。宴賞如例。

○內翰林國史院大學士王永吉﹑疏辭宮保。不允。

○兵部督捕右侍郎梁淸遠﹑請假遷葬。允之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十一

順治十二年。乙未。夏。四月。乙卯朔。享太廟。遣內大臣伯索尼行禮。

○乾淸宮﹑交泰殿﹑坤寧宮﹑乾淸門﹑坤寧門﹑上梁。遣官祭司宮司門之神。

○諭吏部。臣子謨明弼諧﹑𨿽積久而不言勞。國家錫命酬庸﹑必加恩而弗容已。少傅兼太子太傅內翰林弘文院大學士禮部尙書馮銓等﹑居心謹愼。制行端愨政務賴其翼襄。恪勤罔懈。才猷稱厥委任。寅亮無私。宜恩寵之洊加。當祗承而勿替。馮銓﹑加少師兼太子太師。金之俊﹑加少傅兼太子太傅。劉正宗﹑陳之遴﹑劉昌﹑俱加少保兼太子太保。仍各照舊辦事。

○升陜西管屯都司張國安﹑爲本省掌印都司。福建操捕都司孫之淓﹑爲河南掌印都司。福建管屯都司徐烶﹑爲江南掌印都司。

○丁巳。停選漢軍庶吉士。

○戊午。陜西麟遊縣大雨雪﹑連夜隕霜﹑殺菽麥殆盡

○升侍讀學士黃志遴﹑爲詹事府少詹事﹑兼內弘文院侍講學士。

○己未。先是﹑詔滿漢三品以上堂官﹑各保舉堪爲知府者一人。至是﹑以滿官未經外任﹑不知其實。不令保舉

○升提督四驛館少卿孫建宗﹑爲太常寺卿。太僕寺少卿杜篤祜﹑爲通政使司左通政。潘朝選﹑爲右通政。順天府府丞張瑃﹑爲大理寺少卿。

○升廣東參議陳贄﹑爲陜西按察使司副使﹑肅州兵備道。史燧﹑爲江西按察使司副使﹑分巡嶺北兵備道。補原任參議吳臣輔﹑爲陜西布政使司參議﹑分守隴右道。髙顯光﹑爲江西布政使司參議﹑督糧道。調湖廣上荊南道副使卞三元﹑爲本省按察使司副使﹑驛傳道。驛傳道副使李翀霄﹑爲本省按察使司副使﹑分巡上荊南道。

○庚申。升大理寺卿霍達﹑爲兵部督捕右侍郎。

○辛酉。陜西三水﹑麟遊﹑二縣大風。霜雪傷禾。

○喀爾喀部落額爾徳尼諾穆齊﹑門章墨爾根楚虎爾﹑伊世希布額爾徳尼﹑額爾克戴靑各臺吉﹑以侵掠巴林。遵上�日服罪來朝。並進�山戊不�貢馬駝。優賞之。

○壬戌。四川巡撫李國英奏言﹑建治平之略者﹑在蘇民生之困。蘇民生之困者﹑在袪其致困之源。今滇黔未靖。徵兵轉餉。因一隅未安之地。累數省已安之民。曠日費時。必至師老財匱。此坐而自困之道也。我國家兵威無敵。而小醜敢逆顏行。非兵不彊。餉不足。由封疆之臣﹑畏難避苦﹑利鈍功罪之念﹑先入於中。以致貽憂君父耳。臣聞非動不足以致靜。非勞不可以求逸。今湖南﹑兩廣俱有重兵。平西王固山額眞侯墨爾根侍衛李國翰之兵﹑現屯漢中。蓄銳甚久。誠能分道並進﹑首尾夾擊。賊力有幾﹑豈能四面支持。是誠一勞永逸之計也。萬一機會有待。請先敕平西王﹑固山額眞侯李國翰﹑率兵駐鎭保寧。爲各路之統領。遣將先取成都。資其肥饒﹑且屯且守。次取重慶﹑以扼咽喉。然後乘流東下。靖定夔關。以通荊襄之气脈。徹滇黔之門戶。卽爲收滇黔之張本。蓋從古取滇黔者﹑未有不由於取蜀也。至於內外文武。必同力一心﹑事乃底績。更祈嚴敕諸臣﹑凡有司兵司餉之責者﹑須如臂指相應。勿執一己之偏見﹑旁相掣肘。勿謂利害不相關﹑呼應不靈。此尢成功之根本。而滅賊之要務也。章入。下所司密議。

○上親選進士董色﹑吳大闡﹑莫樂洪﹑達爾布﹑拖必泰﹑查漢﹑曹申吉﹑劉芳躅﹑王命嶽﹑宋徳宜﹑陳﹤豈支﹥永﹑徐元粲﹑張松齡﹑沈世奕﹑綦汝楫﹑劉祚遠﹑田種玉﹑孫光祀﹑嚴沆﹑周宸藻﹑馮源濟﹑李立﹑鄧鐘麟﹑範廷魁﹑胡簡敬﹑伊辟﹑黨以讓﹑吳貞度﹑王澤弘﹑王益朋﹑田逢吉﹑梁鋐﹑邱象升﹑項景襄﹑秦松齡﹑韓雄允等﹑俱爲庶吉士。同滿漢一甲進士讀書。命學士禧代﹑麻勒吉﹑胡兆龍﹑李霨﹑爲教習。

○廷試官生貢監生王明道等一百五人。

○癸亥。未刻。日暈。有黃白色。

○以學士麻勒吉﹑胡兆龍﹑李霨﹑侍讀學士折庫納﹑洗馬王熙﹑左中允方懸成﹑右中允曹本榮﹑俱充日講官。擇於本月二十五日開講。

○升廣東南雄副將栗養志﹑爲署都督僉事﹑充髙雷廉總兵官。

○裁江西﹑陜西﹑操捕都司。

○甲子。有流星大如盞。赤黃色。尾迹有光。起自亢宿。東南行入危宿

○乙丑。大學士額色黑等﹑請將纂輯明史內﹑有人品行事﹑可備法戒者。采入大訓。以成訓世巨典。從之。

○升甘肅鎭標遊擊孫加印﹑爲涼州副將

○免河南沈邱縣﹑懷慶衛﹑十一年分災傷田租。

○丙寅。予陣亡總兵官閻芳譽﹑殉難副將潘應龍﹑副使徐大用﹑推官李煌﹑祭葬如例。

○丁卯。升太常寺卿孫建宗﹑爲大理寺卿。

○戊辰。靖南將軍固山額眞朱瑪喇﹑護軍統領惇拜等奏報﹑官軍連擊李定國兵﹑一敗之於興業。再敗之於橫州。逆渠李定國﹑遂渡江焚橋而遁。我師躡之。定國復率殘兵﹑自賓州走南寧。我軍俘獲甚多。克復髙雷廉等三府﹑二十五州縣。捷至。下部察敍。

○加贈陣亡一等阿達哈哈番許朝官﹑牛錄章京任景貴﹑各一拖沙喇哈番。

○除問刑衙門紙贖銀兩。

○己巳。護軍參領阿穆爾圖﹑編修胡密色﹑以擊敗逆賊李定國捷音﹑自廣東賫奏至。隨令仍赴軍中﹑敕諭平南王尙可喜﹑靖南王耿繼茂﹑靖南將軍朱瑪喇﹑護軍統領惇拜﹑兩廣總督李率泰等曰。朕惟折衝禦侮者﹑社稷之良臣。顯績褒勛者國家之盛典。爾等或受命以擴靖疆場。或率師以協平寇盜。皆朕之故舊大臣﹑倚爲腹心者也。頃者逆賊李定國﹑棲據南方。頻伊兩粵。二王及諸臣﹑宣厥忠勇。謀操必勝。於新會等處﹑殺賊旣多。復追至橫州江岸﹑降其軍將。獲其器械無算。克定髙雷廉等府州縣。先後屢捷。功越尋常。績臻懋著朕甚嘉悅特賜敕諭﹑以示朕嘉勵至意。爾等其益盡忠勤。垂名永久。欽哉。

○旌表直隸唐縣生員劉蕙妻李氏貞烈。

○庚午。以故一等阿達哈哈番馬應元弟之子宗眷﹑祖承武子雲龍﹑二等阿達哈哈番布爾孫子慶安﹑雅木善子赫塞﹑額孟格孫法富禮﹑三等阿達哈哈番王國輔子友徳﹑伊圖弟金朱夏一振兄子璉﹑拜他喇布勒哈番鐘果爾代弟席爾門﹑齊贊元子佐周﹑拖沙喇哈番尼雅漢子塞爾奇﹑各襲職。

○初禦史張嘉﹑請停滿洲關差。吏部主事達都﹑劾嘉嫉忌滿洲。以滿官奉差﹑秉公守法。必不徇情偏私。而按例收稅。此張嘉所痛恨者也。疏下部議至是﹑部議張嘉﹑應罰俸一年。得上�日﹑詔諭求言﹑原爲兵民疾苦。張嘉妄陳關差添設滿官﹑致多擾累。明系借端偏忌。殊屬可惡。著降一級調用。

○辛未。孝端文皇后忌辰。遣官祭昭陵。

○壬申。以故一等阿達哈哈番任弘祖弟弘良﹑襲職

○直隸眞定﹑靈壽﹑槁城﹑欒城﹑行唐﹑隆平﹑新樂等七縣﹑及眞定衛雨雹傷麥。擊死人畜甚眾。

○癸酉。工部奏言﹑前有上�日命乾淸宮﹑坤寧宮兩傍。俱照明朝舊制﹑各造科廊石房三間。乾淸門兩傍﹑各石房一間。今錢糧不足。儻造斜廊石房。恐工多費繁。致誤乾淸等宮殿之工。又銅鐵亦難采辦。此斜廊石房工﹑應行停止。其原估所備木植﹑修理斜廊。從之。

○遣官祭和碩承澤親王碩塞側福金。

○有流星大如盞。靑黃色。起自房宿。東南行入尾宿。

○乙亥。遣官祭和碩鄭親王濟爾哈朗福金。

○丙子。諭戶部。賦役全書﹑上關國計盈虧。下系民生休戚。屢覽爾部奏疏﹑或駁回該督撫另造﹑節催不應。或發出該地方謄刻﹑經久不完。明是官胥利於蒙混。故意錯誤。希圖延緩�山戊不�月。便其私派橫徵。殊可痛恨。今欲將全書刻期告成﹑方略安在。並令督撫造報﹑如何始能畫一。其悉心詳議具奏。務令蒙混永除。橫徵立止。斯愜朕體卹民隱至意。

○諭禮部。朕惟人臣事君﹑勿欺爲本。近來進呈登科錄﹑及鄕會殿試等捲﹑率多隱匿年�山戊不�。以老爲壯。以壯爲少。甚至染薙發鬢。飾貌美觀。國家開科取士﹑本求賢良。進身之始﹑卽爲虛僞。將來行事可知。更有相沿陋習﹑輕聯同宗。遠托華冑。異姓親屬﹑混列刊布。俱違正道。朝廷用人﹑量材授任。豈論年齒家世乎。今科進士登科錄﹑及以後各試卷﹑務要據實供寫。其餘陋風﹑悉行攺正。毋負朕崇誠信﹑重廉恥至意。

○升禮科給事中季開生﹑爲兵科右給事中。

○補服闋禦史劉達﹑爲湖廣道監察禦史。

○戊寅。升太僕寺卿劉令譽﹑爲太常寺卿。大理寺寺丞程正揆﹑爲大理寺少卿。吏部文選司郎中董國祥﹑爲太常寺少卿。提督四譯館戶科都給事中朱之弼﹑爲太常寺少卿。江西道禦史楊義﹑爲太僕寺少卿。

○增設督捕衙門漢官一員。以太僕寺少卿職銜。協理督捕堂上事務。

○廷試候補教職舉人朿眞等三百六十一人。�山戊不�貢生謝泰交等六百四十三人。恩拔副榜貢生杜同春等八百一人。

○丁丑。封和碩親王尼思哈﹑爲和碩敬謹親王。親王齊克新﹑爲和碩端重親王。

○己卯。諭內三院。考選庶吉士﹑原欲儲養眞才﹑以備任用。必須懋勉學問。時加策勵。乃能練習典故。博通文章。無負朕親行簡拔之意。除照舊教習館試院試外。今後滿漢庶吉士﹑同讀書一甲翰林﹑每二月朕必面試一次。以辧勤惰髙下。每�山戊不�六試。永著爲令。爾等卽行傳知。

○庚辰。授一甲進士圖爾宸﹑爲內翰林國史院修撰。史大成﹑爲內翰林弘文院修撰。查親﹑爲內翰林弘文院編修。戴王綸﹑索泰﹑俱爲內翰林祕書院編修。秦鉽﹑爲內翰林國史院編修。

○以兵部左侍郎黃徽允﹑才識平常。令致仕。

○辛巳。辰刻。日生兩珥。黃白色。上有負气。

○以鑲藍旗漢軍阿達哈哈番陳奇策﹑正黃旗漢軍阿思哈尼哈番金維垣﹑俱爲甲喇章京。

○升浙閩督標參將李勛﹑爲杭州城守副將

○壬午。予故大學士髙爾儼﹑祭十一次。賜葬。謚文端。

○癸未。諭內三院。朕惟帝王之道﹑法祖爲先。夏貽典則。商監成憲。周重謨烈。三代隆盛﹑率循玆軌。欽惟我太祖武皇帝創業垂統。聖徳開天。太宗文皇帝積功累仁。宏模啟後。大經大法﹑固足範圍百王一動一言﹑皆可訓行四海。實錄業已告成。朕欲仿貞觀政要﹑洪武寶訓等書﹑分別義類詳加采輯。匯成一編。朕得朝夕儀型。子孫臣民﹑咸恪遵無斁。稱爲太祖聖訓。太宗聖訓。卽於五月開館。特命輔臣馮銓﹑車克﹑成克鞏﹑劉正宗﹑傅以漸﹑爲總裁官。麻勒吉﹑鏗特﹑祁徹白﹑胡兆龍﹑張懸錫﹑李霨﹑梁淸寬﹑爲副總裁官。王無咎﹑楊思聖﹑方拱乾﹑卓彜﹑周啟雋﹑黃機﹑吳偉業﹑左敬祖﹑曹本榮﹑熊伯龍﹑馬葉曾﹑宋之繩﹑又滿官四員﹑爲纂修官。滿漢官各四員﹑爲謄錄官。滿漢典籍四員﹑爲收掌官。卿等膺玆委任。須勤勵恪恭。精心搜討。務祈早竣大典。以稱朕覲光揚烈至意。

○遣戶部尙書覺羅巴哈納﹑祭和碩承澤親王碩塞。

○遣固山額眞伊爾徳﹑祭多羅貝勒巴爾處渾。

○遣官祭鎭國公巴布泰﹑內大臣宗室額克親﹑一等阿思哈尼哈番巴爾達齊。

○上以定南武壯王孔有徳﹑建功頗多。以身殉難。特賜其女食祿﹑視和碩格格。護衛儀從﹑俱仍舊。

○以阿達哈哈番畢科﹑爲南雄副將。

五月。甲申朔。補服闋侍讀學士白允謙﹑爲內翰林祕書院侍讀學士。升司經局洗馬王熙﹑爲右春坊右諭徳﹑兼內翰林弘文院修撰。

○乙酉。諭吏部。刑部職掌﹑關系重大。濟席哈以固山額眞兼理﹑恐有貽誤。且旗務亦重。又屬軍機。濟席哈﹑著專管固山額眞事。太子太保弘文院大學士圖海﹑著以本銜爲刑部尙書。

○丁亥。轉兵部右侍郎原毓宗﹑爲本部左侍郎。補原任戶部左侍郎孫廷銓﹑爲兵部左侍郎﹑管右侍郎事。

○戊子。免陜西延﹑平﹑慶﹑鞏﹑漢等府屬州縣﹑地震壓死兵民﹑本年分丁徭額賦。

○遣精奇尼哈番祁他特車爾貝等﹑賫敕往諭喀爾喀部落土謝圖汗﹑丹津喇嘛﹑車成汗﹑墨爾根那顏等。敕曰。曩因爾等抗違諭上�日﹑故數次不納來使。今爾等遵奉朕言。誠心引罪。遣額爾徳尼諾穆齊﹑門章穆爾根楚虎爾﹑伊世希布額爾徳尼﹑額爾克戴靑四臺吉﹑�山戊不�貢來朝。朕不咎旣往。朕將應還巴林缺少人畜﹑悉從寬免。玆特遣大臣前來。爾等可以修好之故﹑面堅盟誓。每�山戊不�照常額進貢。交通貿易。朕亦不靳賞賚。旣盟之後。爾逃人至此﹑亦不收納。仍行送還。若不修好堅盟。卽進貢﹑朕亦不納。逃人至此﹑仍命收納。且加恩養。爾其識之。

○庚寅。升隨徵陜西蘭州副將王平﹑爲署都督僉事﹑充湖廣右路總兵官。

○大學士金之俊﹑引疾乞休。慰畱之。

○升吏科左給事中王楨﹑爲戶科都給事中。吏科右給事中郭一鶚﹑爲刑科左給事中。

○辛卯。和碩鄭親王濟爾哈朗薨。年五十七。

○壬辰。諭禮部。和碩鄭親王薨﹑應行典禮。比他王不同。各部院七日勿奏事。

○甲午。禮部奏言﹑營造和碩鄭親王寢園﹑照例應給銀五千兩。得上�日﹑著再加銀五千兩。

○江南總督馬鳴佩疏報﹑僞伯陳其綸﹑負固瑞金。後又依附鄭逆﹑嘯聚大柏山內。南贛總兵官胡有升﹑遣參將孔國治等﹑率兵進巢�刀。其綸敗遁。竄入寧都界內天心寨。爲土人斬首以獻。捷聞。下所司察敍。

○丙申。遣官祭關聖帝君。

○丁酉。命固山額眞石廷柱﹑爲鎭海將軍。統領官屬兵丁﹑駐防京口﹑賜之敕印。敕諭曰。玆以京口重地。特命爾石廷柱﹑掛鎭海將軍印。同梅勒章京色冷﹑六十等鎭守。駐札鎭江城外京口地方。務須整飭兵馬。申嚴紀律。如遇海賊逞犯。督率兵將﹑力巢�刀嚴防。俾得闔境綏寧。永無寇患。江寧﹑蘇﹑松﹑常﹑鎭等處﹑沿海沿江地方有警。該督撫請兵﹑爾等酌量援巢�刀。凡事會同該督撫﹑及江寧滿漢提督﹑商酌計議而行。不得輕躁疎虞。所用糧芻﹑該督撫布政使﹑按期支給。仍嚴束兵將。不得橫行搶掠民物。及借芻牧爲名﹑擾害農業。務令兵民相安。不爲地方所苦。凡民間一應事情﹑系有司職掌。其往來江口官民船隻﹑聽該管江防官盤詰放行。俱不得干預。務體朕靖寇安民之意。所統將領功罪﹑察實紀明匯奏。有犯小過者﹑當卽處分。至於驍騎校﹑護軍校以下﹑除死罪外。其餘過犯﹑俱與眾將商酌﹑徑行處治。敕中開載未盡事宜﹑應奏者奏應行者行。爾等各以舊勛﹑特爲簡任。須協謀並力﹑以副委任。必膺懋賞。如或貪黷乖張。縱兵玩寇。貽誤汛守。國憲具存。爾等愼之。毋忽。

○戊戌。遣官祭固山貝子薩弼。

○升鑲旗滿洲梅勒章京胡沙﹑爲蒙古固山額眞。

○己亥。浙江福建總督屯泰參奏﹑原任福建左布政使今升戶部侍郎周亮工﹑欺君虐民。大貪極惡。烈款以聞。命亮工回奏。

○乾淸宮﹑乾淸門﹑交泰殿﹑坤寧宮﹑安吻。文官四品以上﹑武官三品以上﹑及科道官齊集﹑迎於正陽門。遣尙書郭科﹑祭琉璃窰之神。侍郎額黑裏﹑祭正陽門之神。侍郎梁淸標﹑祭大淸門之神。侍郎覺羅額爾徳﹑祭午門之神。尙書覺羅巴哈納﹑祭乾淸門之神。文武左右﹑隨吻入內﹑至於乾淸門。左班官員﹑序立於內官監掌印官之下。右班官員﹑序立於工部尙書之下。祭畢而退。

○庚子。以少保戶部尙書覺羅巴哈納﹑爲少傅兼太子太傅﹑內翰林弘文院大學士。

○辛丑。固山貝子吳達海薨。謚襄敏。

○山西靈邱縣雨雹。戌刻。地震有聲。

○壬寅。夏至。祭地於方澤。遣覺羅巴哈納行禮。

○命一等阿達哈哈番沈永興﹑襲順公爵。永興﹑志祥族子也。

○工部右侍郎傅景星以病乞假。允之。

○升編修張鳳儀﹑爲內翰林弘文院侍讀。

○以故一等阿思哈尼哈番巴爾達齊弟之子英書﹑襲職。

○贈故太子太保內弘文院大學士髙爾儼﹑爲少保。蔭一子﹑爲中書舍人。

○敕諭畢席勒爾圖汗﹑俄木布額爾徳尼﹑大小諸貝勒等曰。曩曾諭紮薩克圖汗﹑土謝圖汗﹑宜思丹津喇嘛﹑俄木布額爾徳尼大小諸貝勒﹑久經示悉。彼時爾等公同遣使﹑偕諾門汗來通好。爾等所言﹑遊移未定。是以降諭﹑言我朝初定天下﹑懷徳討罪。用張撻伐。非無故好興兵端。如有無故犯我者﹑我亦未嘗輕縱。我與察哈爾﹑初無嫌隙。察哈爾執我使臣。又欲我毋用兵於漢人。如用兵﹑則將助漢人侵我。如此悖慢﹑故殺其使臣剛喀爾拜戶。興師致討。盡得察哈爾福金諸王﹑及其土地人民。蘇尼特向屬察哈爾。當潰亂之時﹑騰機思投入爾碩雷。而蘇尼特向化來歸。與我親附。爾乃唆誘蘇尼特﹑教令叛去。我因遣兵以往。但追取蘇尼特。誡勿侵喀爾喀。是與爾喀爾喀初無干涉也。乃土謝圖汗﹑碩雷汗﹑輒將兵迎戰。惟天譴責﹑土謝圖碩雷兵敗。若我果欲與喀爾喀構兵。乘此兵敗之時﹑切近爾國﹑縱兵擒取。何爲不可。而我並未加兵於爾。爾等反好啟兵端。土謝圖﹑碩雷﹑旣逆戰我師。兩楚虎爾掠我巴林。俄木布額爾徳尼﹑巴爾布冰圖﹑以兵犯我。巴爾布冰圖殺掠我土默特人馬。何其妄亂若此耶。然我仍示優容。謂爾等果能自新﹑共爲盟誓。凡往來書問﹑俱遵大義。爾等書云題奏朕云敕諭。兩楚虎爾﹑將所掠巴林人畜送還。俄木布額爾徳尼﹑巴爾布冰圖﹑從前殺掠之咎﹑自行贖罪進獻。嗣後息止兵戈。永堅和好。彼處爲首汗﹑貝勒﹑臺吉等﹑同對天地﹑誠心盟誓和好。則仍加寬宥。嫌怨釋然。是以二次遣使往諭。卽爾等遣來車臣卓禮克圖﹑及爲首使者至亦曾將此言傳諭遣還。朕往復開導。無非欲太平修好也。不意爾等復造釁端。不惟不從朕命。且遣車臣卓禮克圖﹑言取爾衮東古西之牲畜。是何爲耶。夫一面交易﹑一面兵來﹑我曾不殺一人而遣之。可謂備極寬仁矣。爾不知感恩服罪。反遣使言衮東古西事。是以將爾使逐回。維我朝受天眷命﹑統一天下。爾等彈丸之地﹑能恣意自爲乎。甚毋恃土地遙遠。聽信在下姦詭之言。致敗和好。朕之中懷﹑明以告知。自古以來。是是非非﹑天鑑不爽。爾等未之知耶。今爾將我人口牲畜﹑及所定駝馬速送。遣爲首貝勒臺吉等以來。則爲無罪。不然﹑敗棄和好。自貽伊戚。𨿽悔何及。其亟思之。宜早決斷。毋得猶豫。朕屢示寬容。𨿽爾等屢違諭上�日﹑仍納汝使者﹑給以恩賞。今若送還巴爾布冰圖所掠人口。爲首貝勒臺吉﹑認罪來朝。其巴爾布冰圖妄殺之罪。再爲裁度。如此﹑則和事可成。往來通好。朕亦賞賚不絕。如仍前違上�日﹑卽遣使亦復何益哉。

○甲辰。遣固山額眞伊爾徳﹑祭多羅安郡王福金﹑及側福金。

○裁直隸興州後屯衛﹑歸並通州左衛。大同衛﹑歸並河間衛。茂山衛﹑歸並保定左衛。紫荊所﹑歸並保定右衛。

○乙巳。調禮部尙書覺羅郎球﹑爲戶部尙書。以阿思哈尼哈番品級布丹﹑爲工部侍郎。

○以鑲藍旗滿洲委署章京繃格﹑爲護軍參領。

○諭鄂羅斯國察幹汗曰。爾國遠處西北。從未一達中華。今爾誠心向化。遣使進貢方物。朕甚嘉之。特頒恩賜。卽俾爾使人賫回。昭朕柔遠至意。爾其欽承。永效忠順。以副恩寵。

○丙午。調工部尙書李際期﹑爲兵部尙書。

○丁未。廷試�山戊不�貢生吉天賚等﹑五百四十八人。

○升禮部左侍郎恩格徳﹑爲本部尙書。

○升鑲黃旗滿洲甲喇章京盧世巴圖魯﹑爲本旗梅勒章京。

○賜和碩鄭親王卹典如例。仍加祭一次。

○禮部奏言﹑在外蒙古諸王以下病故者﹑旣蒙上賜羊酒紙張。亦應照在內諸王以下卹典﹑遣官致祭。以示一視同仁之意。從之。

○戊申。陜西寧遠縣冰雹傷稼。

○己酉。升吏部左侍郎衛周祚﹑爲工部尙書。

○庚戌。宴纂修太祖太宗聖訓總裁﹑副總裁﹑纂修等官於禮部。

○遣官祭輔國公海蘭。

○補楊士栻﹑爲江南道監察禦史。呂祖望﹑爲陜西道監察禦史。

○起用原任禦史吳達﹑爲江西道監察禦史。

○升通政使司通政使朱鼎延﹑爲工部右侍郎。

○予故刑部右侍郎林徳馨﹑祭葬如例。

○以正白旗漢軍阿達哈哈番張元勛﹑爲甲喇章京。

○壬子。遣戶部尙書覺羅郎球﹑祭固山貝子吳達海。

○遣官祭三等精奇尼哈番蒙古固山額眞馬喇希。

○升鑾儀衛云麾使哈習麻﹑爲冠軍使。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十二

順治十二年。乙未。六月。甲寅朔。升鑲黃旗滿洲二等侍衛巴喀﹑爲護軍參領。

○免浙江杭州﹑寧波﹑金華﹑衢州﹑臺州五府﹑錢塘等二十一縣及海門衛十一年分旱災額賦。

○以刑部主事顧仁﹑巡按順天。吏部理事官鐘有鳴﹑巡按江安。禮部郎中孔允樾﹑巡按蘇松。兵部員外郎葉舟巡按浙江。刑部郎中笪重光﹑巡按江西江南道監察禦史張朝瑞﹑巡按湖北。山西道監察禦史胡來相﹑巡按湖南。中書科中書舍人朱克簡﹑巡按福建。湖廣道監察禦史祖永傑﹑巡按河南。刑部郎中劉允謙﹑巡按山東。江西道監察禦史髙爾位﹑巡按山西兵部督捕副理事官王繼文﹑巡按陜西。戶部理事官髙民瞻巡按四川禮部郎中張純熙﹑巡按廣東。刑部理事官張所養﹑巡按廣西中書科中書舍人翁祖望﹑巡按宣大。河南道監察禦史聶介﹑巡按甘肅。雲南道監察禦史劉秉政﹑巡視茶馬大理寺副理事官周卜世﹑巡視漕運兵部督捕郎中王綱﹑巡視京通各倉。

○乙卯。以學士祁徹白﹑爲禮部右侍郎

○初禮部奏言靖南王耿繼茂﹑咨稱伊子精忠﹑昭忠﹑年已長成。應請締結婚姻。不敢擅便。惟候。上裁奉上�日會同內大臣議奏。至是﹑議靖南王耿繼茂之父﹑有攜眾航海投誠功。且繼茂身任巖疆。今以二子結姻不敢專擅求請仰承皇上報功卹勞仁徳至意宜以親王等女下嫁。得上�日﹑和碩顯親王姊﹑賜和碩格格號。下嫁耿精忠。固山貝子蘇布圖女﹑賜固山格格號。下嫁耿昭忠

○轉戶科右給事中周體觀爲吏科左給事中升兵科給事中張璇爲吏科右給事中

○增設吏部滿洲司官八員

○定賜卹外藩蒙古例。親王﹑牛一頭。羊八隻。酒九瓶。紙一萬張。郡王﹑牛一頭。羊六隻。酒七瓶。紙八千張。貝勒﹑牛一頭。羊四隻。酒五瓶。紙六千張。貝子﹑羊五隻。酒五瓶。紙五千張。鎭國公﹑羊四隻。酒四瓶。紙四千張。輔國公﹑羊四隻。酒四瓶。紙三千張。一二品臺吉﹑塔布囊﹑羊三隻。酒三瓶。紙二千張。三四品臺吉﹑塔布囊﹑羊二隻。酒二瓶。紙一千張。固山額眞﹑及本身得達爾漢名者﹑羊二隻。酒二瓶。紙八百張。下嫁外藩固倫公主牛一頭羊八隻。酒九瓶。紙一萬張。和碩公主和碩格格親王福金﹑牛一頭。羊六隻。酒七瓶。紙八千張。郡王女多羅格格﹑郡王福金﹑羊五隻。酒五瓶。紙六千張。俱內院撰給祭文。遣官致祭。貝勒女多羅格格﹑貝勒福金﹑羊三隻。酒三瓶。紙五千張。固山格格﹑貝子福金﹑羊二隻。酒二瓶。紙四千張。公女格格﹑公夫人﹑羊二隻。酒二瓶。紙三千張。俱遣官致祭。無祭文。

○禮部奏言﹑四陵常祭。舊令內院侍讀學士等官往讀祭文。今應停其差遣。各陵專設讀祭文筆帖式二員。報可

○喀爾喀部落土謝圖汗等遣使貢駝馬。宴賞如例。

○丙辰。贈陣亡三等阿達哈哈番李儒通﹑爲二等阿達哈哈番。

○丁巳。諭禮工二部。從來帝王所都與夫宮禁近處。未有不因其形勢﹑錫以嘉名者。今名紫禁城後山爲景山西華門外臺爲瀛臺。其應行事宜﹑爾二部察例具奏。

○戊午。補庶吉士王紀﹑爲禮科給事中。

○吏部郎中宋學洙﹑以典試河南﹑宿娼受饋。革職。

○己未。升太常寺卿劉令譽﹑爲通政使司通政使。

○庚申。予故三等阿思哈尼哈番蘇班帶﹑祭葬如例。謚順僖。

○辛酉。升侍讀學士折庫訥﹑爲內國史院學士。

○以拜他喇布勒哈番索洛禧﹑拜他喇布勒哈番兼主事達都﹑瓦克善﹑牛錄章京穆成格﹑嶽諾惠﹑俱爲吏部理事官。

○壬戌。吏部奏言衡州失事罷黜各官﹑奉有錄用之上�日。應各給以拖沙喇哈番品級隨朝。遇缺補用。報可。

○故明宗姓朱以�﹝田�水﹞�木�謀叛﹑伏誅。

○予故一等阿思哈尼哈番理藩院侍郎尼堪﹑祭葬如例。謚勤愨。

○癸亥。升宗人府府丞髙景﹑爲兵部右侍郎。

○戶部議覆﹑總督倉場王永吉疏言﹑運官領運之後。將漕米盜賣侵蝕﹑發追不完﹑欠一分者﹑革職。二分者﹑杖一百。徒一年。三分者﹑杖一百。徒三年。四分者﹑發附近衛所充軍。五分者﹑發邊遠衛所充軍。六分者絞。七分者斬。俱監候。八九十分者﹑立決。籍其家產人口。從之。

○以年老致仕三等阿思哈尼哈番馬光先子嗣芳﹑故三等阿思哈尼哈番巴本子朱書穆保﹑一等阿達哈哈番兼一拖沙喇哈番丹圖弟賓畢﹑一等阿達哈哈番碩塞兄蘇伯﹑拜他喇布勒哈番兼一拖沙喇哈番巴圖叔布爾幾代﹑丹布子達希﹑喇嘛叔畢裏克圖﹑拜他喇布勒哈番英格裏伯耶古﹑額索子衡祿﹑陣亡一等阿達哈哈番許朝官子彥龍﹑拖沙喇哈番任景貴弟景功﹑各襲職。

○一等精奇尼哈番許爾安﹑有罪革職。以其弟爾吉襲替。

○一等阿達哈哈番兼一拖沙喇哈番勞漢有罪﹑削本身拜他喇布勒哈番。所襲二等阿達哈哈番﹑以其弟之子拖沙喇哈番龍席庫襲替。並爲一等阿達哈哈番。

○乙丑。以鑲紅旗滿洲阿達哈哈番佟嘉﹑爲護軍參領。

○朝鮮國王李淏遣陪臣表謝封世子恩。附貢方物。宴賚如例。

○丙寅。厄魯特部落鄂齊爾圖臺吉﹑奉表﹑貢馬。

○丁卯。諭刑部等衙門朕日覽三法司章奏﹑議決重囚﹑一日必五六人或十餘人。念玆愚氓兵戈災祲之後復罹法网。深可憫惻。稽古有虞之世﹑民不犯於有司。漢文帝﹑唐太宗﹑亦幾致刑措。今犯法者眾﹑豈果風俗日偸民盡湣不畏死歟抑朝廷徳教未敷﹑故百姓從化無路歟或讞決諸臣膠執爰書﹑輕於失入歟。又或所在有司﹑不肯畱心化導﹑以致捍网紛紛歟。幹和召戾﹑皆朕之責。今後爾等問刑各衙門大小諸臣遵奉此諭﹑卽將現在未結各案﹑悉心淸理。原情準法務求平允。但不得故縱市恩。仍傳諭各直省督撫﹑申戒所屬﹑愼重刑獄。不得羅織刻核郡邑長吏﹑亟倡明教化使小民明於親遜之誼各愛身家。毋輕抵罪。自然獄案漸減囹圄可空其以仰協天心。漸致太平。未必不由於此。若奉行不力。負朕好生至意﹑必不輕貸。

○升左通政杜篤祜﹑爲宗人府府丞

○鑄給江寧府督鑄同知關防。

○予故浙江處州總兵官劉世昌﹑祭葬如例。

○禮部奏言﹑外任漢軍文武各官﹑無論世襲前程﹑應照漢官一體賜卹。報可。

○戊辰。免房山縣十年分水災灘地額賦。

○寧南靖寇太將軍陳泰等疏報﹑僞南安王劉文秀﹑率僞將軍盧明臣﹑僞興國侯馮雙禮等賊眾六萬﹑船千餘艘﹑分兵由常徳攻嶽州武昌。而文秀自畱攻常徳護軍統領蘇克薩哈﹑伏兵邀擊之焚獲船艘甚多。賊眾大敗。明臣赴水死。雙禮被重創。降其僞副將等四十餘員文秀遁走貴州。捷聞﹑下兵部察敍。

○己巳。裁四川劍州州判南部縣縣丞。

○大學士金之俊﹑以久病曠職﹑具疏辭俸。不允

○以故明巡撫郭景昌﹑爲廣東布政司參政﹑分守嶺南道。升陜西潼關道副使陳弘業﹑爲廣西布政使司參政﹑分守蒼梧道。廣西賓州道參議袁大受﹑爲廣東按察使司副使﹑淸軍驛傳道。廣東南雄府知府鄭龍光﹑爲陜西按察使司副使﹑西寧兵備道。

○庚午。申刻。北方有靑黑雲气。變化如龍

○直隸各屬。谷生雙穗

○辛未。遣大理寺卿吳庫禮﹑工部啟心郎吳世霸﹑督捕右侍郎霍達﹑工科左給事中許作梅﹑工部理事官達都﹑主事庫拜﹑往視黃河大王廟決口

○壬申。升侍讀布肅禮﹑爲內弘文院侍讀學士。

○以軍功﹑授一等阿達哈哈番兼一拖沙喇哈番根特﹑路有良﹑一等阿達哈哈番郎化麟﹑二等阿達哈哈番尙安祿﹑蔣通﹑拜他喇布勒哈番司茂安﹑牛錄章京陳養忠各一拖沙喇哈番

○贈湖廣衡州府﹑岔路口﹑及福建海澄縣陣亡各官護軍統領一等阿達哈哈番喀爾他喇﹑署梅勒章京一等阿達哈哈番兼一拖沙喇哈番伊爾格徳﹑署梅勒章京一等阿達哈哈番兼一拖沙喇哈番崇古巴圖魯護軍參領一等阿達哈哈番兼一拖沙喇哈番鄂克綽特巴俱爲三等阿思哈尼哈番。護軍參領二等阿達哈哈番額塞署梅勒章京二等阿達哈哈番伊穆圖二等阿達哈哈番齊克訥署梅勒章京二等阿達哈哈番懇哲俱爲一等阿達哈哈番署甲喇章京三等阿達哈哈番邁圖吳孫泰﹑三等阿達哈哈番莽吉祿﹑爲二等阿達哈哈番侍讀學士拖沙喇哈番索爾孫署甲喇章京拖沙喇哈番劉國輔﹑爲拜他喇布勒哈番。護軍參領一等阿達哈哈番達海﹑哈爾霸巴圖魯﹑學士拜他喇布勒哈番馬祿﹑一等伯程尼﹑署甲喇章京拜他喇布勒哈番鐘貴﹑署梅勒章京拜他喇布勒哈番朱三臺﹑署甲喇章京拜他喇布勒哈番殷泰﹑各加一拖沙喇哈番。護軍校席特庫﹑牛錄章京柏天儲﹑驍騎校李天寵﹑護軍參領蘇丹﹑護軍校法克﹑署甲喇章京喇門﹑護軍校張古善﹑驍騎校莫洛洪﹑巴特海﹑阿漢布祿﹑委署章京瓦悌﹑滿羆﹑護軍校邵章﹑爲拖沙喇哈番。

○兵部議覆﹑浙閩總督屯泰疏言﹑沿海省分﹑應立嚴禁。無許片帆入海違者立置重典。從之

○乙亥。升光祿寺少卿王含光﹑爲太僕寺少卿。協理兵部督捕事務。補原任刑科右給事中加大理寺寺丞林起龍﹑爲大理寺寺丞

○解蘇州總兵官王燝任。以總督馬鳴佩劾其防巢�刀無能﹑以致海賊入犯崇明故也。

○丙子。兵科都給事中魏裔介劾奏﹑福建提督總兵官楊名髙﹑所轄漳州郡縣﹑被賊淪陷。貽誤封疆。請敕處分﹑以昭國法。下部察議

○丁丑。宗人府奏言﹑襲替諸王﹑奉上�日各照其父原封號襲封。今已薨諸王﹑應另加謚號勒碑。從之。

○以正黃旗蒙古固山牛錄章京巴泰﹑鑲白旗滿洲理事官吳納晉﹑爲甲喇章京。

○予殉難湖廣辰常總兵官徐勇祭九次賜葬建祠致祭

○戊寅。先是﹑廣東投誠總兵蘇利﹑以綾書貽李定國﹑爲督標參將張榮所獲。總督李率泰以聞。下兵部密議。部議蘇利所貽綾書﹑察其詞意﹑通逆似眞。但蘇利負嵎碣石。遽難深問。宜以此事爲定國反間之計﹑請頒溫上�日。並發綾書。令其自焚﹑以安反側。隨下諸王大臣議。俱以部臣言是。至是﹑遣侍讀嶽思泰等﹑賫敕往諭之。

○以陣亡湖廣辰州府遊擊張鵬弟勤﹑襲拖沙喇哈番職。

○己卯。宗人府題奏﹑和碩承澤親王碩塞子博果鐸﹑請襲封和碩承澤親王。得上�日﹑博果鐸﹑著封和碩莊親王

○升右通政潘朝選﹑爲太常寺卿。大理寺少卿程正揆﹑爲太僕寺卿。

○辛巳。命工部立內十三衙門鐵牌。敕諭曰。中官之設𨿽自古不廢。然任使失宜﹑遂貽禍亂。近如明朝王振﹑汪直﹑曹吉祥﹑劉瑾﹑魏忠賢等﹑專擅威權。干預朝政。開廠緝事。枉殺無辜。出鎭典兵。流毒邊境。甚至謀爲不軌。陷害忠良。煽引黨類。稱功頌徳。以致國事日非。覆敗相尋。足爲鑑戒。朕今裁定內官衙門﹑及員數職掌﹑法制甚明。以後但有犯法干政﹑竊權納賄﹑囑托內外衙門﹑交結滿漢官員﹑越分擅奏外事﹑上言官吏賢否者﹑卽行淩遲處死定不姑貸特立鐵牌﹑世世遵守

○升戶科給事中宋牧民﹑爲本科右給事中

○裁江南操捕管屯都司各一員。

秋七月。癸未朔。享太廟。遣內大臣公額爾克戴靑行禮

○日食

○甲申。增設工部四司副理事官八員。

○吏部左侍郎梁淸標以生母故﹑請假治喪﹑命給假三月。依限回部供職

○厄魯特部落阿巴賴諾顏﹑噶爾丹霸﹑俱上表貢駝馬。

○戶部右侍郎周亮工﹑遵上�日回奏逐款陳辯。得上�日﹑知道了。周亮工﹑解任候勘這辯款情節。著該撫按一並詳察確議速奏。

○乙酉。兵科右給事中季開生奏言﹑臣備員掖垣﹑竊見皇上圖治惟勤。求言若渴。精修訓典。特遣代巡。復講官。親諫臣。卽五帝三﹑王當不是過矣。乃近日臣之家人自通州來。遇見吏部郎中張九徵回籍﹑其船幾被使者封去。據稱奉上�日往揚州買女子。夫發銀買女﹑較之采選淑女﹑自是不同。但恐奉使者不能仰體宸衷﹑借端彊買。小民無知﹑未免驚慌。必將有嫁娶非時﹑骨肉拆離之慘。且乘機而姦棍挾仇捏報官牙壠利那移。諸獘斷不能無矣。揚州邊江接海。頻受賊氛男子守城婦人饋餉。服勞茹苦﹑正自難堪。忽聞此舉﹑憂懼何如。況兵火之後鳩鵠爲容使者承命﹑不能作無米之炊。勢必沿江四路搜尋。江浙諸郡萬難堪此矣。從來歌舞之席﹑易生怠荒歷史垂戒何庸臣贅今當四方多警。楚閩用兵。正皇上勵精圖治﹑寢食不安之際。何不移此使以閱旅省此費以犒軍﹑鼓忠勇而勵防巢�刀之爲愈乎伏乞皇上上體祖宗之寄托甚重。下念兵民之心力甚勞。鑑臣蟻衷﹑速收成命﹑則宵旰之勤益專﹑江海之氛必靖。億萬年享久安長治之福矣。疏入得上�日﹑前內官監具奏﹑乾淸宮告成在卽需用陳設器皿等項﹑合往南省買辦故令發庫銀遣人往買。初無買女子之事太祖太宗制度﹑宮中從無漢女。且朕素奉皇太后慈訓﹑豈敢妄行。卽天下太平之後﹑尙且不爲。何況今日。朕𨿽不徳﹑每思效法賢聖之主。朝夕焦勞。屢次下詔求言。上書禁勿稱聖。惟恐所行有失。若買女子入宮﹑成何如主耶。季開生身爲言官﹑果忠心爲主﹑當言國家正務實事。何得以家人所聞﹑茫無的據之事﹑不行確訪﹑輒妄捏瀆奏。肆誣沽直。甚屬可惡。著革職。從重議罪具奏

○更定直省文武官相見禮。提督﹑總兵官﹑往總督衙門﹑儀門下馬。總督往提督衙門﹑大堂下轎。總督上坐。提督傍坐。提督有精奇尼哈番銜者列坐居右。提督﹑總兵官﹑與巡撫平行。巡撫有部銜者﹑提督於儀門下馬。提督與巡按禦史﹑及布政使﹑按察使﹑各道並知府﹑同知通判﹑推官﹑俱平行。府廳於提督儀門下轎。知州知縣由提督角門出入。提督迎送至堂檐下。後堂待茶。州縣官傍坐。總兵官見總督。由儀門步入。堂下三揖後堂待茶。總兵官傍坐。迎送俱至堂檐下。總兵官見巡撫平行。巡撫川堂待總兵官茶。總兵官大堂待巡撫茶。總兵官與巡按禦史﹑各部分司﹑布政使﹑按察使﹑鹽運使﹑並各道﹑俱平行。總兵官與州縣官行賓客禮。副將以下﹑俱照舊行。提督總兵官以下﹑守備中軍以上﹑見督撫司道﹑除閱兵外﹑俱不披執

○丁亥。先是﹑故南贛巡撫劉武元子瀇﹑上其父遺疏﹑稱臣原以一等阿達哈哈番兼一拖沙喇哈番﹑出任巡撫。賊犯贛州時﹑臣率眾血戰﹑克保城池﹑有功未敍。乞準世襲。下部議。尋議﹑請照原官世襲一次。從之。

○庚寅。予故巡撫南贛太子太保兵部尙書劉武元祭九次。加祭一次。賜葬。

○辛卯。上禦太和殿﹑召見巡方各禦史。諭曰。巡方禦史﹑屢停屢遣者﹑良以天下之大﹑庶僚備設﹑欲其職任耳目﹑以甄別賢否也。爾等旣爲朕耳目之官。出而代巡。務眞心勤瘁。上以副朕特遣之心下以慰眾仰望之意。倘謂君門萬里﹑恣意行私貪贓壞法致下民怨咨﹑斷不仍照前律﹑止於按贓治罪。𨿽銖兩之微。必誅無赦。爾等其欽承之。賜茶畢。又諭曰。從前奉差禦史﹑以朕諭嚴切﹑切亦思立名節﹑勉邀廉潔虛譽。及將報代﹑貪婪掊克者甚眾。誠有此等﹑決不因初時小善﹑遂爾薄懲定當從重議處。

○遣內大臣費揚古﹑致祭和碩鄭親王濟爾哈朗戶部尙書郎球﹑致祭多羅貝勒杜爾祜禮部理事官喀世泰﹑霍彌達﹑致祭輔國將軍塞克圖﹑塞勒伯。

○定滿洲官員考滿加銜例初次考滿﹑大學士﹑六部尙書﹑有應加宮保銜者﹑俱候上裁。學士侍郎﹑及通政使司﹑大理寺等衙門正卿﹑有注優考者作何加銜﹑亦候上裁。二次考滿仍列優等者﹑加一級﹑照舊供職。二等者紀錄。三次考滿﹑一二等者﹑照前議加級紀錄。啟心郎﹑侍讀學士﹑理事官初次考滿﹑注優等者﹑加正卿銜。照舊供職。二次考滿﹑仍列優等者加一級﹑照舊供職。二等者紀錄。三次考滿﹑一二等者照前議加級紀錄。漢啟心郎副理事官﹑內閣侍讀﹑初次考滿注優等者﹑加正卿銜。照舊供職。二次考滿﹑仍列優等者加一級﹑照舊供職。二等者紀錄。三次考滿﹑照前議加級紀錄。

○以福建泉州府參將韓尙亮﹑爲福州府水師副將。都督僉事副將管江南蕪采營參將事梁化鳳﹑爲浙江寧波副將。

○壬辰。遣大理寺左寺正柯士芳﹑往直隸﹑右寺正寧承勛﹑往廣東。刑部郎中劉士傑往江南﹑王度往江北吳穎往福建陳丹往陜西四川﹑蕭家芝往山西﹑劉允燦往山東﹑霍炳往江西﹑員外郎侯方夏往浙江﹑方享咸往湖廣廣西﹑周茂源往河南﹑卹刑

○升都察院左副都禦史曹溶﹑爲戶部右侍郎。

○癸巳。敕諭朝鮮國王李淏曰。前禮部奏﹑爾國姦人﹑違犯禁例﹑越境伐木殺死庫爾喀部落葉克樞﹑葉勒木二人。因事關重大命爾察奏凡事內應罪之人﹑不容枉縱。各人應得之罪﹑不宜含糊。今覽來奏﹑𨿽經鞫審﹑情節尙未詳明。如雲金忠一﹑申銀山等﹑止招越境﹑不招殺人﹑是欲僅以越境坐罪。而殺人之人﹑竟置不問。且多人越境﹑止以金忠一﹑申銀山二犯入招﹑豈成法紀。奏內蔡允豈﹑權大徳﹑金文世﹑不克嚴禁﹑互相推諉殊極痛惡﹑旣知惡其推諉﹑何不擬罪具奏。太宗皇帝立法甚明。爾君臣共宜恪守。該地方府鎭﹑竟不嚴察屬下﹑縱容違禁肆行﹑何得無罪。爾爲一國之主﹑事前當申明禁令。事發當詳擬罪名。況朕意欲存柔遠。於越境事情﹑歷經寬宥。爾國應懷恩奉法。玆遣內大臣吳拜﹑侍郎覺羅科爾昆﹑學士折庫訥﹑賫敕前去。王卽同吳拜等﹑將前項情節﹑逐一研審。凡應罪之人﹑應得之罪﹑詳確擬議﹑王具疏奏聞﹑以憑裁處。俾法紀昭明﹑姦頑永紀﹑亦爾國之利也。

○遣固山額眞明安達理﹑致祭多羅信郡王多尼福金。

○乙未。遣固山額眞明安達理﹑祭固山貝子吳達海。

○予陣亡拖沙喇哈番委署化吳石參將應泰極﹑祭葬如例。

○宴外藩二十七旗聽事頭目於禮部。

○丁酉。中元節。遣官祭四祖陵福陵昭陵。

○遣固山額眞卓羅﹑祭多羅貝勒杜爾祜

○戊戌。以查爾布爲護軍參領

○己亥。遣官祭鎭國將軍蘇赫梅勒章京噶賴。

○升大理寺卿孫建宗﹑爲都察院左副都禦史

○庚子。刑部議奏﹑革職兵科右給事中季開生﹑身爲言官﹑不知乾淸宮需用器皿差人采辦乃妄聽訛言﹑瀆奏沽名。應杖一百﹑折贖流徙尙陽堡。從之

○予告總督直隸河南山東太子少保兵部尙書馬光輝卒。

○壬寅。以陣亡一等伯兼一拖沙喇哈番程尼叔一等阿達哈哈番勞畢﹑襲職爲二等公。三等阿思哈尼哈番阿喇密子齊蘭布﹑伊爾格徳子尹達理﹑崇古巴圖魯子塞特理﹑喀爾他喇子赫特黑﹑鄂克綽特巴子根惇﹑一等阿達哈哈番兼一拖沙喇哈番達海子博羅鼐﹑哈爾霸巴圖魯弟滿都﹑一等阿達哈哈番額塞子滿塞﹑齊克訥兄庫庫裏﹑伊穆圖弟之子褎勒﹑二等阿達哈哈番邁圖子徳木圖﹑吳孫泰子蘇木圖﹑莽吉祿子馬爾代﹑拜他喇布勒哈番兼一拖沙喇哈番馬祿弟之子邁蘭﹑鐘貴子費揚古﹑拜他喇布勒哈番索爾孫子曹習朱﹑拖沙喇哈番席特庫弟之子韓出漢﹑滿羆叔之子吳弩春﹑蘇丹子邁土﹑法克兄哈格莫洛洪子門代﹑張古善弟之子俄特海﹑巴特海子邁習禮﹑喇門子俄黑﹑阿漢布祿弟阿哈圖﹑邵章子哈爾偏﹑各襲職。

○以故三等侯朱喇代弟桑格﹑二等阿思哈尼哈番蘇瓦彥子胡世巴﹑三等阿思哈尼哈番愛圖子秦布﹑二等阿達哈哈番堪泰子衛黑訥﹑杭愛子禪布﹑托克托和弟碩塞﹑三等阿達哈哈番多鐸和子習達﹑撒代弟伍三臺﹑拜他喇布勒哈番兼一拖沙喇哈番喇開第蘇爾古﹑阿派子李起達﹑勒克車子布賴﹑費牙納弟華善﹑拖沙喇哈番噶喇木習希布子僧格﹑各襲職。

○癸卯。先是刑科給事中武攀龍劾奏﹑戶部左侍郎王弘祚﹑所定河南賦役全書﹑朦混錯誤。且粘貼浮簽﹑委之督撫。推諉之咎難辭。有上�日令弘祚回奏。及弘祚回奏﹑下部議。攀龍隨又駁參。弘祚又具疏申辯。令戶部一並察議。至是部議。河南省賦冊﹑已經題明﹑發回刊刻一時未便取到。查各省修造規式﹑原自相同。山西省全書﹑見送戶科覆核。應俟核完﹑先呈禦覽。欽命通曉錢谷大臣﹑會同戶科﹑將山西省文冊﹑同部臣詳核。數目果否淸楚。條款果否妥確。酌定成說。其河南等處全書﹑卽依式攢造可也。從之。

○甲辰。禮部尙書胡世安﹑考滿。加太子太保。蔭一子入監讀書

○乙巳。遣內大臣費揚古﹑祭和碩鄭親王濟爾哈朗

○丙午。禮部奏言我﹑朝自太祖太宗以來﹑有陣亡大臣﹑忠直元老﹑應賜謚立碑﹑以昭報功之典。從之。

○升太常寺卿潘朝選﹑爲大理寺卿。提督四譯館太常寺少卿董國祥﹑爲通政使司左通政。太常寺少卿朱之弼﹑爲通政使司右通政。太僕寺少卿楊義﹑爲大理寺少卿。通政使司右參議郝惟訥﹑爲太僕寺少卿。通政使司左參議許宸﹑爲順天府府丞。光祿寺寺丞桑蕓﹑爲本寺少卿。

○升江西右布政使範登仕﹑爲本省左布政使。山東按察使陳培禎﹑爲河南布政使司右布政使。陜西莊浪道副使朱衣助﹑爲河南布政使司參政﹑分守河南道。江南廬州府知府吳允昇﹑爲山西按察使司副使﹑直隸易州道。四川保寧府知府李聖翼﹑爲廣西按察使司副使﹑賓州兵備道。廣東肇慶府知府張之璧﹑爲陜西按察使司副使﹑潼關道。補外轉吏部主事戴璣﹑爲湖廣按察使司僉事﹑上江防道。

○起補故明監軍道李元萃﹑爲福建按察使司僉事﹑分巡建南兵備道。

○升左右允方懸成﹑爲司經局洗馬﹑兼內翰林國史院修撰。轉右中允何采﹑爲左春坊左中允﹑兼內翰林弘文院編修。補原任右春坊右中允兼內翰林國史院編修王舜年﹑原官。

○起補原任陜西道禦史石維昆﹑爲山西道監察禦史

○丁未。停秋決。以各直省卹刑官審錄未竣也

○升編修杭奇﹑爲內翰林祕書院侍讀

○戊申。遣內大臣費揚古﹑祭和碩鄭親王濟爾哈朗。

○以陣亡一等阿達哈哈番懇哲子徳稜格﹑拜他喇布勒哈番兼一拖沙喇哈番殷泰叔之子綽琴﹑朱三臺弟之子紹塞﹑拜他喇布勒哈番劉國輔兄之子文通﹑拖沙喇哈番李天衝子弼﹑瓦悌兄之子舒書﹑各襲職。

○以陣亡拖沙喇哈番柏天儲父拜他喇布勒哈番兼一拖沙喇哈番永馥﹑爲三等阿達哈哈番。

○以故一等阿達哈哈番兼一拖沙喇哈番劉武元子爌﹑三等阿達哈哈番阿哈叔噶爾珠﹑襲職。

○一等阿達哈哈番沈永興﹑旣襲續順公爵。以永興兄之子遜﹑承襲一等阿達哈哈番

○以年老致仕二等阿達哈哈番李奇芳孫良棟﹑襲職。

○辛亥。升福建邵武副將張承恩﹑爲都督僉事﹑充鎭守江南蘇州總兵官。

○兵部奏言﹑臣等謹按會典所載﹑凡天下險隘要衝地方﹑職方司皆有圖籍。而邊事特重﹑故鎭戍總圖﹑九邊圖﹑以及沿海腹裏﹑並彜蠻猺獞所宜備禦者﹑著於圖說。疆宇之或險或易﹑兵馬之宜增宜減﹑一覽了然。今職方司𨿽有舊本﹑而時勢旣殊﹑圖籍宜易。請敕下直省各督撫﹑將所轄境內水陸衝區﹑及險隘形勢。繪爲二圖﹑仍節錄明季設置兵將幾何﹑今攺設幾何﹑詳注圖旁。其正本恭進禦覽。副本咨送臣部。以便參酌因革損益之宜。從之。

○吏部參奏。原任禮科給事中楊棲鶚﹑兩次丁憂﹑並不回籍守制。現今僑寓蘇州。安忍忘親。子職有虧。國法難宥。得上�日﹑楊棲鶚﹑著革職﹑永不敍用。該督撫按﹑嚴查驅遂回籍。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十三

順治十二年。乙未。八月。壬子朔。

○甲寅。遣官祭故理藩院侍郎尼堪。

○以拜他喇布勒哈番覺羅朱滿﹑爲宗人府理事官。

○升侍讀學士白允謙﹑爲內翰林國史院學士。

○丙辰。升吏科給事中劉文雋﹑爲兵科右給事中。

○免山西靈邱縣府天等村本年分雹災額賦有差。

○丁巳。遣大學士覺羅巴哈納﹑祭先師孔子。

○戊午。祭大社。大稷。遣公額爾克戴靑行禮。

○索倫部落馬魯凱等進貢貂皮。宴賚如例。

○庚申。太宗文皇帝忌辰。遣官祭昭陵。

○遣官祭故三等阿思哈尼哈番蘇班岱。

○辛酉。升正藍旗漢軍二等護衛克徳﹑爲甲喇章京。

○革澧州道張國士職。以大軍將往荊州﹑推諉路險難行﹑不加修葺。貽誤軍機也。

○壬戌。太祖武皇帝忌辰。遣官祭福陵。

○加操江巡撫兵部尙書李日芃﹑太子太保。以纂造賦役全書先成故也。

○癸亥。命固山額眞阿爾津﹑爲寧南靖寇大將軍。同固山額眞卓羅等﹑統八旗官屬兵丁駐防荊州。固山額眞祖澤潤﹑分防長沙。賜之敕曰。今逆賊孫可望等﹑煽亂湖南。騷擾地方。玆命爾阿爾津﹑爲寧南靖寇大將軍。同固山額眞卓羅﹑祖澤潤﹑護軍統領席卜臣﹑梅勒章京禱喇﹑太什喀﹑覺羅斡爾馬等﹑統率大軍﹑前赴南楚。爾統官屬兵丁﹑於湖南湖北地方﹑與經略輔臣洪承疇﹑共議地勢相宜之所駐札。其軍情事務。亦會同經略輔臣洪承疇﹑計議而行。賊若入犯﹑須協心戮力﹑多設方略。相機巢�刀除。凡事與固山額眞﹑護軍統領﹑梅勒章京等﹑會議而行。毋矜己智﹑不聽眾言。毋恃兵彊﹑輕視逆寇。仍嚴偵探。勿致疎虞。抗拒不順者戮之。有先被賊脇從﹑聞大軍至﹑卽時迎降者﹑俱免誅戮。有能擒殺賊渠投誠者﹑仍分別升賞。惟以安民爲首務。須嚴禁兵將。申明紀律。凡歸順人民﹑毋得擾害。務體朕定亂安民至意。行間將領功罪﹑察實紀明匯奏。有犯小過者﹑當卽處分。至於驍騎校護軍校以下﹑除死罪外。其餘大小罪過﹑俱與眾將商酌﹑竟行處分。爾受玆重任。益勤厥事。欽哉。

○授削爵貝勒吞齊﹑巴思漢鎭國公品級。貝子札喀納﹑輔國公品級。鎭國公韓岱﹑鎭國將軍品級。俱令立功贖罪。

○湖北道僉事陳全國﹑以玩誤軍需。革職。

○升副理事官宜爾當阿﹑爲吏部理事官。

○乙丑。以多羅安郡王嶽樂﹑爲宗人府左宗正。多羅貝勒杜蘭﹑爲宗人府右宗正。

○丙寅。以軍功﹑加一等阿思哈尼哈番固山額眞金礪﹑一等阿達哈哈番大理寺卿吳庫禮﹑一等阿達哈哈番協領鄂屯﹑一等阿達哈哈番費牙諸巴圖魯﹑拜他喇布勒哈番協領溫都禮﹑各一拖沙喇哈番。升二等阿思哈尼哈番兵部侍郎額黑裏﹑爲一等阿思哈尼哈番。一等阿達哈哈番兼一拖沙喇哈番梅勒章京徐大貴﹑爲三等阿思哈尼哈番。授署甲喇章京阿世圖﹑爲拖沙喇哈番。贈陣亡二等阿達哈哈番李士貴﹑爲一等阿達哈哈番。

○戊辰。遣官祭歷代帝王。

○遣官祭城隍之神。

○遣官祭景山瀛臺之神。以另易新名也。

○庚午。升侍讀叟塞﹑爲內國史院侍讀學士。

○左都禦史龔鼎孳等奏言﹑刑部請停秋決一疏﹑已奉兪上�日。其所停者﹑似專指在外而言。臣謂內外奉行畫一﹑更足廣昭徳意。嗣後每遇卹刑﹑內外暫行停決。以彰一視之仁得上�日﹑照所請行。著爲令。

○辛未。封多羅貝勒杜爾祜子惇達﹑爲固山貝子。貝子薩弼子顧鼐﹑爲鎭國公。授輔國將軍塞勒伯子舒淑﹑爲三等奉國將軍。

○欽天監監正湯若望﹑考九年滿。加通政使司通政使銜。賜二品頂帶﹑仍管欽天監事。

○以阿達哈哈番覺羅喇虎塔﹑爲宗人府理事官。

○壬申。諭吏部﹑前選庶吉士﹑因漢軍進士﹑久在旗下﹑已經學習滿洲規矩。不必與選。二甲進士洪士銘﹑亦照此例﹑應選知州。念系經略輔臣洪承疇之子﹑著以京官用三甲進士耿效忠﹑系靖南王耿繼茂之子﹑亦著以京官用。俱查照應得職官補授。

○降蘇松提督張天祿職三級。戴罪殺賊自贖。以賊入汛地﹑傷兵焚船故也。

○癸酉。諭工部﹑畿輔之地﹑乃天下根本。必加意安養﹑使民生樂業。方能自近及遠。漸致太平。前爾部會同戶禮兵三部覆奏﹑修築運河決口。議將直隸八府州縣﹑節年所欠各部寺錢糧﹑速行催解。以濟修河急用。朕念畿內地方人民艱甘﹑房地屢經圈撥。水旱連�山戊不�相仍。旣缺養贍之資﹑俱有身家之累。而歷年積欠﹑一旦並徵。其何以堪。殊非加惠近畿﹑篤厚根本之意。朕心深爲不忍。爾部仍會同各部﹑將修築決口﹑應另用何項錢糧。悉心籌畫﹑確議速奏。其直隸八府州縣。順治八年﹑至十一年﹑未完錢糧﹑實欠在民者。悉與蠲免。毋容官吏朦混徵收。著該督撫按徧行榜示﹑諭眾通知。

○降江南江西總督馬鳴佩職二級。奪江寧巡撫張中元俸。俱帶罪督巢�刀。以海寇登岸焚掠﹑不據實入告。徇庇失事提督張天祿﹑以罪爲功也。

○免山東曹州﹑城武﹑陽信﹑東阿﹑平陰﹑範﹑沾化等縣﹑及臨淸衛﹑齊河屯﹑十一年分水災額賦。

○甲戌。升江西按察使秦嘉兆﹑爲本省布政使司右布政使。陜西關西道參政胡文葉﹑爲山東按察使司按察使。關內道副使周天裔﹑爲浙江布政使司參政﹑督糧道。臨鞏道副使陣卓﹑爲湖廣布政使司參政﹑分守嶽州道。山西河東道參議班璉﹑爲陜西按察使司副使﹑莊浪兵備道。攺補四川遵義道僉事馮嘉會﹑爲湖廣按察使司僉事﹑發巡湖北道。

○乙亥。秋分夕月於西郊。遣公額爾克戴靑行禮。

○丙子。予故兵部尙書張秉貞﹑延綏巡撫董宗聖﹑祭葬如例。

○以陣亡一等阿達哈哈番李習國子文先﹑年老致仕三等阿達哈哈番李國柄子蘭芳﹑晉紹宗孫世應﹑被創致仕二等阿達哈哈番盛存住子茂﹑故一等阿思哈尼哈番兼一拖沙喇哈番諾木齊子哈木尙﹑一等阿達哈哈番惠福弟之子薩林﹑三等阿達哈哈番關布兄衛黑﹑胡西圖叔之子通塞﹑馬爾泰弟馬爾代﹑蘇巴子邁圖﹑拜他喇布勒哈番拜信叔之子索羅希﹑髙守福弟攀龍﹑各襲職。

○丁丑。諭兵部﹑湖南等處﹑疆圉未靖。郡邑荒殘。巢�刀寇安民。任寄甚重。太保大學士洪承疇﹑受命經略。將及三年。朕惓懷彌篤。並念所統各官﹑或由旗下隨行。或從各處調發。遠離鄕土戍守巖疆。執銳披堅。眠霜冒雨。不得休息。朕每念及此﹑寤寐靡寧。𨿽致身爲國﹑忠臣之素心。而頒賞酬勞國家之令典。宜加錫賚。式慰羣心。凡經略所統大小將領各官﹑爾部通察開列具奏。

○承乾宮﹑景仁宮﹑永壽宮﹑﹤監﹣皿立﹥柱上梁。遣官祭司工之神。

○辛巳。升浙江掌印都司柳同春﹑爲密雲石匣營副將。福建福寧州參將馬士秀﹑爲本省邵武府副將。

九月。壬午朔。

○癸未。增設刑科筆帖式哈番二員。

○加贈陣亡荊州後營都司僉書汪吉一級。蔭拖沙喇哈番。

○免鳳陽府屬州縣本年分水災額賦有差。

○甲申。吏部議覆﹑經略輔臣洪承疇子士銘﹑應以主事用。靖南王耿繼茂子效忠﹑應以評事用。從之。

○乙酉。霸州兵備道副使張錦﹑以遲報保定縣失盜。降一級調用。

○予湖廣殉難桂陽州知州吳廷詔﹑祭葬如例。嶽州府經歷左成名﹑衡州府知事馬世華﹑酃縣典史王之臣﹑髙都巡檢王浩﹑各祭一次。

○予殉難署參將管遊擊事陳武﹑祭葬如例。

○丁亥。設湖廣祁陽﹑益陽﹑兩縣總兵官各一員。兵各三千名。東安縣參將一員。兵一千二百名。從經略輔臣洪承疇請也。

○遼陽府知府張尙賢奏言遼東舊民﹑寄居登州海島者甚眾。臣示諭招徠。隨有廣鹿長山等島﹑民丁家口七百餘名。俱回金州衛原籍。但金州地荒人稀。倘準其任意開墾﹑則生聚漸多。亦可立縣治。而諸島皆聞風踵至矣。下所司議。

○戊子。復設江南福山﹑楊捨﹑江陰﹑靖江﹑孟河﹑永生各營。及沿江汛兵﹑共一千八百名。

○己丑。升江西道監察禦史吳達爲太僕寺少卿。

○蘇松巡按孔允樾奏言﹑原任楊州府推官武纘緒屢向獄官逼取病呈﹑將監犯致斃。請敕部嚴加議罪﹑以儆酷吏。並請附載大淸律內﹑通行申飭。得上�日﹑擅取病呈。慘殺人命。深可痛恨。著從重定罪。載入刑律。仍通行司刑衙門﹑嚴速禁革。勒石永遵。

○庚寅。降補原任戶部右侍郎趙開心﹑爲太僕寺寺丞。

○遣議政大臣趙布泰﹑祭世子濟度福金。

○贈故南贛巡撫劉武元少保。蔭一子入監讀書。

○遣官祭二等阿思哈尼哈番索爾和。

○辛卯。諭吏部﹑前朕以京官習知法度。外官諳練民情。內外揚歷﹑方見眞才。故將翰林官酌量外轉。今山東分巡東昌道副使傅維鱗﹑河南提學參議張天植﹑愛民教士。治行兼優。且學問素裕。著以京員用。

○又諭吏部國家官人。原當內外互用﹑以勵羣材。近見外官內轉﹑京官外任者多能稱職。宜再行互用。除翰林官員﹑朕自裁定。其六部卿寺等衙門官員﹑有才優經濟﹑堪任養民者。著各堂官開列。六科官員﹑著吏科開列。各道禦史﹑著都察院開列。通送吏部。會同都察院察核速奏。其在外司道等官品行著聞﹑政治卓越者﹑確察實迹。遇缺內轉。務使內外得人。職事修舉。以副朕圖治安民至意。

○命內翰林弘文院學士張懸錫﹑內翰林國史院學士白允謙﹑爲武會試主考官。

○戶部議覆﹑刑科他赤哈哈番艾穆布疏言﹑私販馬匹。向有嚴禁﹑嗣後蒙古賣馬﹑止許各旗兵丁人役買用。如有馬販私買者﹑滿洲責成固山額眞﹑梅勒章京﹑牛錄章京﹑驍騎校﹑小撥什庫。漢人責成五城﹑並司﹑坊等官﹑各嚴行禁緝。如禁緝不嚴﹑被人捕獲﹑將所販馬匹﹑以三分之一﹑給捕獲之人。餘皆入官。其牛錄章京﹑驍騎校小撥什庫司坊等官。及販主販人一並下刑部從重議罪。從之。

○壬辰。升兵部主事兼拜他喇布勒哈番達岱﹑爲本部理事官。

○遣禮部右侍郎李奭棠﹑祭故。明殉難侍郎孟兆祥等八人。

○福建興泉道僉事林中寶﹑以貪酷革職提問。

○癸巳。諭吏部國家致治﹑在用人各當其才。得人之法﹑在遴選必求其實。前以在京各衙門官員﹑各堂官開送吏部﹑會同都察院察核速奏﹑已有諭上�日。復念侍郎等官﹑及科道官﹑皆朕素所信任。必親加裁定。酌用內外。庶盡隨材器使之心。爾部卽傳諭行。

○升兵科都給事中魏裔介﹑爲太常寺少卿﹑提督四譯館。

○以阿達哈哈番朱紮噶﹑爲戶部理事官。

○升河南汝南道參政樓希昊﹑爲江西按察使司按察使。江南池太道副使吳允謙﹑爲陜西布政使司參政﹑分守關西道。陜西漢中府知府毛一麟﹑爲本省按察使司副使﹑臨鞏兵備道。河南懷慶府知府王添貴﹑爲陜西按察使司副使﹑分巡關內兵備道。山西陽和府知府曹振彥﹑爲兩浙都轉運鹽使司運使。補外轉刑科左給事中李實秀﹑爲江西布政使司參議﹑分守湖東道。陜西道禦史薛陳偉﹑爲山西布政使司參議﹑分守河東道。原任四川上東道僉事楊春芳﹑爲河南按察使司僉事﹑分巡河北兵備道。降補原任禮部郎中加從四品郭一鵾﹑爲湖廣按察使司僉事﹑分巡武昌兵備道。

○吏部以順治十三年春月﹑外省大計事煩﹑請於十三年八月舉行京察。報可。

○乙未。予陣亡一等伯兼一拖沙喇哈番議政大臣程尼﹑三等阿思哈尼哈番護軍統領喀爾他喇﹑祭葬立碑。

○丁酉。禮部侍郎祝萬春﹑以病解任。

○以鑲藍旗滿洲二等護衛滿羆﹑爲護軍參領。

○裁陜西定邊同知歸並靖邊同知管理。

○己亥。諭吏部﹑翰林官員﹑簡擢中祕習知法度。今用人孔亟﹑必得文行兼優者以學問爲經濟。庶能飭法惠民。助登上理。玆朕親行裁定。陳爌﹑黃志遴﹑王無咎﹑楊思聖﹑藍潤﹑王舜年﹑範周﹑馬葉曾﹑沈荃﹑陳彩﹑鄧旭﹑徐必遠﹑於朋舉﹑王勰﹑耿介﹑崔之瑛﹑湯斌﹑盧髙﹑皆品行淸端。才猷贍裕。信任旣久。圖報必殷。著各照外轉應得職銜﹑升一級用。遇缺卽補。各官須益矢忠勤。興利除獘。副朕圖治安民至意。

○又諭吏部﹑朕用人圖治﹑日望海內昇平。必內外官職﹑咸得其人。乃能勝任。侍郎﹑卿﹑寺﹑科﹑道等官﹑皆朕素所信任。今親行裁定。曹溶﹑李士焜﹑孫建宗﹑劉令譽﹑潘朝選﹑王含光﹑許宸﹑桑蕓﹑周體觀﹑王廷諫﹑趙進美﹑劉楗﹑宋牧民﹑周曾發﹑劉文雋﹑張王治﹑晉淑軾﹑李文煌﹑杜漺﹑武攀龍﹑劉達﹑杜果﹑俱才優經濟。堪任養民。各照外轉應得職銜﹑升一級用。遇缺卽補。各官須澄淸吏治。綏輯民生。副朕愼簡敷治至意。

○贈陣亡二等阿達哈哈番韋徵﹑爲一等阿達哈哈番。護軍參領喀岱﹑爲拖沙喇哈番。

○庚子。頒賜經略輔臣洪承疇﹑及提督總兵以下﹑千把總以上﹑甲冑﹑鞍馬﹑弓矢﹑衣服等物有差。

○以和碩顯親王姊和碩格格﹑下嫁靖南王耿繼茂子精忠。

○辛丑。升編修碩海塞﹑爲內翰林國史院侍讀。

○壬寅。諭兵部﹑國家選舉人才共襄治理。文武兩途﹑允宜並重。今科武舉中式二百二十名。應照文進士﹑一體殿試。朕親行閱視。先試馬步箭。次試策文。永著爲例。其應行事宜﹑並考試日期﹑爾部速議具奏。

○靖南將軍固山額眞朱瑪喇﹑護軍統領惇拜等﹑班師回京。行次張家灣。朱瑪喇﹑因染病畱後。惇拜等入京。齊集午門。命賜茶畢。遣大學士羅巴哈納﹑議政大臣費揚古傳諭曰。爾等前往徵討。克奏膚功。朕甚嘉悅。今爾等身已勞苦﹑可各歸第。

○裁山東任城衛中前後三所﹑平山衛右後二所﹑東昌衛中所﹑濮州所﹑濟寧衛右前後三所﹑臨淸衛左後二所﹑靑州左衛右中前後四所﹑安東衛左前二所﹑萊州衛右中前後四所﹑靈山衛左後二所﹑鰲山衛左後二所﹑登州衛左右中前後五所﹑福山守禦中前所﹑寧海衛左右前後四所﹑威海衛左前二所﹑成山衛左前後三所﹑靖海衛左右後三所﹑大嵩衛中前二所﹑歸並肥城所於濟南衛﹑滕縣所於沂州衛﹑諸城所於莒州所﹑膠州所於靈山衛﹑寧津所於靖海衛﹑奇山所於寧海衛﹑海陽所於大嵩衛。

○予故織造工部侍郎陳有明﹑祭葬如例。

○癸卯。以陣亡一等阿達哈哈番韋徵子博樂﹑故一等精奇尼哈番多爾濟子庫塞爾特﹑二等阿達哈哈番尼堪叔富爾賽﹑三等阿達哈哈番英舒孫圖黑特﹑達理叔紮納﹑拖沙喇哈番木爾察孫賴布﹑各襲職。

○乙巳。升湖廣荊州府同知婁鎭遠﹑爲本省按察使司僉事﹑分巡湖北道。

○浙江按察使司按察使陳喆﹑以叛弁脫逃﹑降三級調用。

○丙午。頒賜異姓公以下﹑文官三品以上﹑禦制資政要覽﹑範行恆言﹑勸善要言﹑儆心錄﹑各一部。

○順天巡按顧仁劾奏﹑巡按衙門積蠹章冕﹑戀役十餘年。罪惡顯著。頃復竄身內部。令其侄冒名頂役。臣已拏發眞定府推官究擬。其各縣衙蠹﹑亦俱先後發審。竊恐此輩所在多有。請嚴飭內外衙門﹑凡竄身蠹役﹑及由各州縣潛蹤京師者﹑盡行提究。以淸獘源。得上�日﹑蠹役竄身潛蹤﹑狡猾可恨。竟冕等著嚴究擬罪具奏。內外各衙門。通著嚴行釐剔﹑以淸蠹獘。

○丁未。升湖廣下荊南道副使李藻﹑爲太常寺少卿。山西冀寧道僉事盛復選﹑爲通政使司左參議。

○戊申。孝慈武皇后忌辰。遣官祭福陵。

○廣東布政使司布政使王鹽鼎﹑以老病休致。

○陜西巡按王繼文﹑劾奏左布政使黃紀﹑興屯道僉事白士麟﹑貪污不法﹑命革職﹑該督撫提問。

○吏部議奏﹑翰林官外升職銜。正詹﹑以布政使用。支正二品俸。少詹﹑以布政使用。侍讀學士﹑以按察使用。侍讀﹑中允﹑以參政用。編修﹑檢討﹑以副使用。從之。

○又議﹑部寺科道官外升職銜。侍郎﹑副都禦史﹑通政使﹑大理寺卿﹑以布政使用。支正二品俸。太僕寺少卿﹑順天府府丞﹑以按察使用。光祿寺少卿﹑以參政用。六科左右給事﹑以副使用。給事中﹑以參議用。監察禦史﹑以副使用。從之。

○免陜西鞏昌府兩當﹑寧遠二縣本年分雹災額賦。

○兵部題奏﹑武殿試則例。讀卷官用大學士﹑學士﹑及吏﹑戶﹑禮﹑刑﹑工﹑五部﹑都察院﹑通政使司﹑大理寺堂官﹑各一員。提調官﹑用兵部尙書侍郎二員。監試﹑受卷彌封掌捲巡綽﹑寫榜各官。及光祿寺備宴﹑俱與文殿試同。其印捲官﹑用職方司理官﹑郎中﹑他赤哈哈番﹑筆帖式哈番各一員。供給官﹑用武庫司理事官﹑郎中他赤哈哈番各一員。太常寺官一員。光祿寺官六員。武舉人各於天安門就試。試畢﹑以捲送午門外東直房。讀卷官公閱。傳臚先一日。內三院官﹑兵部官﹑各執選取捲進呈跪讀。俟禦批一甲三名畢。各赴內院﹑公同塡榜用寶。從之。

○己酉。補原任侍讀學士羅憲汶﹑爲內翰林祕書院侍讀學士。

○升刑部郎中楊兆魯﹑爲江西按察使司僉事﹑提調學政。黃自起﹑爲湖廣按察使司僉事﹑提調湖南學政。

○庚戌。命平南王尙可喜子之信﹑品級與異姓公同。上自南苑回宮。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十四

順治十二年。乙未。冬十月。辛亥朔。享太廟。上親詣行禮

○遣官祭四祖陵﹑福陵﹑昭陵

○頒順治十三年時憲歷

○上親試會試中式武舉騎射於景山

○設尙寶司衙門。滿洲理事官一員。副理事官二員。譯滿漢字他赤哈哈番一員。滿洲筆帖式二員。漢官﹑卿一員。少卿一員。司丞一員

○壬子。免山西陽和府﹑陽髙衛等處﹑並蔚州所屬﹑本年分蝗災額賦

○予陣亡都司僉書汪吉﹑祭葬如例

○賜軍政卓異官。廣東水師總兵官董大用等﹑一十五員袍服

○定殿試武舉儀注。先一日﹑兵部官﹑鴻臚寺官﹑設策案於太和殿內。東偏。又設一黃案於殿外丹陛正中。光祿寺官﹑備試桌於丹墀左右。次日早﹑候皇上升殿。讀卷官並執事等官﹑各具朝服赴丹墀聽鴻臚寺官贊行三跪九叩頭禮畢。內院官﹑進殿內策案前侍立。兵部官在殿外丹陛西邊侍立。內院官以策題﹑付兵部官。兵部官跪受。至丹陛正中黃案前。跪﹑置案上。行三叩頭禮。舉策題案﹑從丹陛下。置於禦道中。眾武舉聽鴻臚寺官﹑贊行三跪九叩頭禮畢。分東西侍立。鴻臚寺官又引眾武舉赴策題案前。列班。贊跪。眾武舉跪。兵部官散題畢。贊叩頭。眾武舉行三叩頭禮。各就試桌。其受卷﹑掌捲﹑彌封等官﹑候眾武舉對策畢。將試卷收貯箱內。讀卷官於午門外東直房﹑公閱

○癸丑。上親試會試中式武舉步射於景山

○升工科左給事中許作梅爲兵科都給事中

○甲寅。諭吏部。科道職居言路。缺員卽當速補。爾部將經制若干員﹑懸缺未補若干員﹑外用出缺若干員﹑並見在若干員﹑姓名履歷。及考補事例。詳悉開列具奏。

○命大學士巴哈納﹑車克﹑金之俊﹑陳之遴﹑劉正宗﹑成克鞏﹑傅以漸﹑學士能圖﹑葉成格﹑石圖﹑禪代﹑張長庚﹑麻勒吉﹑鏗特﹑胡兆龍﹑張懸錫﹑李霨﹑白允謙﹑尙書王永吉﹑戴明說﹑胡世安﹑衛周祚﹑侍郎袁懋功﹑左都禦史龔鼎孽﹑左通政董國祥﹑大理寺少卿楊義﹑充武殿試讀卷官

○致仕工部左侍郎管通政使事張紹先卒

○轉工部右侍郎朱鼎延爲本部左侍郎

○升宗人府府丞杜篤祜﹑爲戶部右侍郎。太僕寺卿程正揆﹑爲工部右侍郎。太常寺少卿提督四譯館魏裔介﹑爲都察院左副都禦史。浙江右布政使李日芳﹑爲通政使司通政使。大理寺少卿楊義﹑爲本寺卿

○乙卯。上禦太和殿。策試會試中式武舉

○轉吏科右給事中張璇﹑爲本科左給事中。升刑科給事中饒宇栻﹑爲禮科右給事中。兵科給事中張文光﹑爲本科右給事中。戶科給事中郭亮﹑爲刑科右給事中。補原任右給事中董篤行﹑爲戶科右給事中

○以經略洪承疇軍前辦事原任山西平陽府知府張雲龍﹑爲湖廣按察使司僉事﹑分巡武昌道

○丙辰。設山東萊州鼓鑄鑪座

○升浙江管屯都司僉書薛操﹑爲本省掌印都司

○丁巳。諭吏部等衙門曰。朝廷機務﹑皆關國計民生。凡各部院衙門﹑辦理核議覆奏之事。自當竭忠盡愼。夙府匪懈。俾機務早竣。方爲無忝職守。乃邇來推諉耽延。有遲至數月者。有遲至數十日者。殊負朕孜孜望治之意。自今以後。奉上�日下部﹑應本部議覆者﹑限十日內具奏。需各衙門咨會者﹑限二十日內具奏。如或踰限﹑重治不貸。其有刑名錢谷等事﹑繁劇重大。勢難卽完者。先行題明展限。著通行申飭

○吏部奏言﹑內外官員﹑有加一級﹑及從優升轉者。若止照應得職銜升轉。非所以旌勸賢勞。今議於各官應升職銜之上﹑俱實加一級升用。至其俸次先後﹑仍照常敍論。著爲定例。從之

○命武殿試讀卷﹑提調﹑執事官﹑俱依文場例賞賚

○遣官祭一等伯又一拖沙喇哈番議政大臣程尼

○戊午。賜殿試中式武舉於國柱等﹑進士及第﹑出身有差

○申刻。日生暈。黃白色

○定給無世職官員祭品。內大臣﹑固山額眞﹑大學士﹑尙書﹑照精奇尼哈番品級。給紙半分。羊二隻。酒三瓶。侍郎﹑學士﹑護軍統領﹑梅勒章京﹑照阿思哈尼哈番品級。給紙半分。羊一隻。酒三瓶。滿洲啟心郎﹑甲喇章京﹑理事官﹑照阿達哈哈番品級。給紙半分。羊一隻。酒二瓶。牛錄章京﹑漢啟心郎﹑副理事官﹑主事﹑鳴贊官﹑照拜他喇布勒哈番品級。給紙半分。羊一隻。酒一瓶。以上官員﹑任滿三年者。給祭文。遣官讀祝祭奠。未滿三年者﹑不給祭文。委署章京﹑任滿三年者。照伊品級。給紙半分。羊一隻。酒一瓶。未滿三年者﹑不給羊紙

○己未。宴武進士於國柱等於兵部。賜甲冑﹑弓矢﹑銀兩有差

○諭兵部。國家用人﹑文武並重。今科武進士﹑俱照文進士殿試大典。一體舉行。朕思文進士﹑有考選庶吉士﹑作養教習之例。武進士﹑亦應簡選教習。第一甲於國柱﹑單登龍﹑範明道﹑第二甲邵一仁﹑張其毓﹑頗君徳﹑曾以信﹑劉燧﹑馬之迅﹑繳應緣﹑劉秉仁﹑樊英﹑劉世明﹑張可久﹑繳正經﹑白文燦﹑孔弘憲﹑王宇泰﹑姚典﹑周彜﹑楊煥斌﹑張靖﹑第三甲胡師龍﹑俱朕親試弓馬策問才技可取。著隨侍衛學習騎射。應用教習官二員。著內大臣推舉具奏

○遣官祭護軍統領三等阿思哈尼哈番喀爾他喇

○免陜西甘州﹑肅州﹑涼州﹑西寧﹑本年分雹災額賦

○贈殉難調防廣東新會縣湖州營都司李興龍﹑職一級。蔭一拖沙喇哈番

○裁漕運都司十一員

○庚申。予故直隸山東河南總督太子太保兵部尙書馬光輝﹑祭九次。加祭三次。賜葬

○喀爾喀部落土謝圖汗﹑丹津喇嘛﹑車臣汗﹑墨爾根諾顏等﹑以和好約誓。奏聞

○裁寧夏鎭中協副將一員。中軍守備一員。千總二員。把總四員

○以故一等阿思哈尼哈番徐勇子自貴襲職

○辛酉。升右通政朱之弼﹑爲宗人府府丞

○降右庶子周啟嶲﹑職三級。調用。以違例取中聯宗周成文故也

○裁直隸延慶衛右所千總一員。增設廣東肇慶城守協標中軍守備一員。千總二員。把總四員。湖廣彜陵副將一員。遊擊中軍守備各一員。兵四千名。分爲水陸二營

○移駐延綏東協營官兵於神木城。攺設孤山堡守備一員。髙家路守備一員。魚河堡守備一員。裁神木城遊擊一員。把總二員。髙家路遊擊一員。把總二員

○詔每年六月內﹑審定立決重犯。俟七月具題正法。永著爲例。從都察院左都禦史龔鼎孳請也

○壬戌。以梅勒章京王國雄﹑爲禮部侍郎

○升山東右布政使於之士﹑爲太常寺卿。東昌道副使傅維鱗﹑爲大理寺少卿。河南提學道參議張天植﹑爲太常寺少卿。提督四譯館

○以侍讀學士雷護﹑爲尙寶司理事官

○予陣亡二等阿達哈哈番梅勒章京韋徵﹑拜他喇布勒哈番學士馬祿﹑各祭一次

○癸亥。免河南獲嘉﹑新鄕﹑輝﹑安陽﹑湯陰﹑磁州﹑武安﹑涉等州縣﹑本年分旱災額賦

○甲子。升太僕寺寺丞趙開心﹑爲本寺少卿協理兵部督捕事務。山東靑登萊道參政周召南﹑爲順天府府丞。陜西河東道僉事牛應徵﹑爲通政使司右參議。福建漳南道僉事郁之章﹑爲光祿寺少卿

○初﹑吏部遵諭﹑查科道經制員額。及見在缺員。六科﹑原設都給事中六員。左右給事中十二員。給事中十二員。共三十員。未奉上諭外用之先。六科共缺五員。又外用出缺十二員。共缺十七員。見在十三員。各道禦史﹑自停止按差後。畱新舊禦史各十員。共二十員。未奉上諭外用之先。止缺一員。又外用出缺二員。共缺三員。見在七員。在差十員。俱開注姓名﹑籍貫﹑履歷。至考選舊例。在內則用中書﹑行人﹑評士﹑博士﹑等官。在外則用俸深累薦推官﹑知縣等官。如急缺乏人。則取歷俸二年以上中行評博﹑及各部主事等官。題明請上�日。疏入。以科道缺員太多。命將應考官員﹑速考具奏。至是部議﹑如候行取在外推知﹑到齊同考。恐懸缺太多。難以久待。應將在內中行評博﹑及五部主事﹑歷俸二年以上者。先行咨取。俟送到﹑考補十員。余缺於在外推知內﹑查歷俸三年﹑薦有三次者。咨行各部。查明錢糧無欠。開列題請。咨取考選。至內院中書。查會典職掌﹑無考選例。順治二年。曾考選吳贊元﹑爲禦史。梁維本﹑爲給事中。十年考選李裀﹑翁自涵﹑陳嘉猷﹑俱爲給事中。今內院中書﹑應否考選。伏候上裁。得上�日﹑內院中書﹑不準考選科道。著永著爲令。余依議

○補原任戶部右侍郎曹溶﹑爲廣東布政使司左布政使。工部左侍郎李士焜﹑爲浙江布政使司右布政使。內弘文院侍讀學士王無咎﹑爲浙江按察使司按察使。內國史院侍讀學士楊思聖﹑爲山西按察使司按察使。內弘文院侍讀藍潤﹑爲福建布政使司參政﹑督糧道。光祿寺少卿桑蕓﹑爲河南布政使司參政﹑汝南道。右中允王舜年﹑爲山西布政使司參政﹑分守冀寧道。內國史院編修範周﹑爲山東按察使司副使﹑霸州兵備道。吏部郎中閻廷謨﹑爲湖廣按察使司副使﹑分巡下荊南兵備道。吏科左給事中周體觀﹑爲江南按察使司副使﹑池太道。湖廣道監察禦史劉達﹑爲山東按察使司副使﹑分巡東昌兵備道。攺補湖廣湖北道僉事馮嘉會﹑爲山西按察使司僉事﹑分巡冀寧兵備道。湖廣武昌道僉事郭一鵾﹑浙江按察使司僉事﹑分巡杭嚴兵備道。轉補吏部主事賀運淸﹑爲福建按察使司僉事﹑分巡興泉兵備道

○革原任浙閩總督劉淸泰職。以憲臣龔鼎孳﹑劾其不候交代﹑回駐杭州。以致漳州失陷也

○免直隸隆平縣十一年以前荒地逋賦。及山東陵﹑淄川﹑靑城﹑齊東﹑鄒平﹑博興﹑臨邑﹑髙苑等縣﹑本年分蝗災額賦

○贈湖廣殉難副將楊國勛﹑爲都督同知。都司僉書黃鼎懸﹑爲都司。俱蔭一拖沙喇哈番。守備髙成功﹑蔭一拖沙喇哈番

○丙寅。諭兵部。今科武進士﹑經朕親試選取。於國柱等二十三名﹑武藝可觀。且系本朝初行殿試。宜加優異。第一名﹑著授副將品級。第二名﹑著授參將品級。第三名﹑著授遊擊品級。第四名﹑以至二十三名﹑俱照例授以應得品級。伊等在京習學騎射。贍養需資。俱著先行照品給與俸祿頂帶。俟滿一年爾部題請選授

○贈殉難湖廣永州府知府紀國相﹑爲太僕寺卿。蔭一子入監讀書

○裁金塔寺堡原設守備一員。兵一百四十名。炭山﹑三岔二堡﹑髙古城守備各一員

○加贈陣亡廣東廣州府水師總兵官孫一鵾三級。蔭其子望京﹑爲拖沙喇哈番。

○免山西宣府大同二鎭﹑本年分雹災額賦

○丁卯。贈原任巡撫延綏都察院副都禦史董宗聖﹑爲兵部右侍郎。蔭一子入監讀書

○以湖廣常徳軍功。加提督總兵官右都督李本深﹑太子少保左都督。後標總兵官都督同知胡茂禎﹑右都督。辰常總兵官左都督楊遇明﹑太子少保。沅州總兵官張鵬程﹑都督僉事

○兵部議覆。戶部尙書陳之遴疏言﹑滿洲大小官員﹑世襲職官。皆由登城殺賊﹑死難捐軀而得。今後世襲官員﹑如在軍前犯事。應照律例﹑議及世襲等官。其餘犯罪。應照流銜﹑酌議降革。無流銜者﹑亦照應降職銜住俸。若犯罪重大。另行題請。得上�日﹑滿洲大小官員﹑所得世襲職官。果系登城克敵﹑捐軀盡忠者。俱依議行。如系恩詔考滿﹑所得職銜。仍照舊例行

○戊辰。諭戶部。漕運至爲重務。年來拖欠稽遲﹑獘非一端。深可痛恨。漕運總督固應盡心料理。卽各省督撫﹑亦當分任責成。除湖廣漕糧﹑暫畱充餉外。江南﹑江北﹑浙江﹑江西等處﹑著該督撫。督率所屬各糧道﹑州縣衛所等官。恪奉漕規。冬兌春開。務依限到淮。其到淮以後。漕運總督察驗催趲。抵通交納。河南﹑山東﹑著該督撫督率所屬各官。徵兌開行。知照漕運總督。察催北上。系何地方遲誤者﹑自督撫以下﹑至州縣衛所等官﹑應擬何罪。屬何省分者﹑應限若干月日。爾部詳確議奏

○諭六部都察院。朕覽部院各衙門章奏﹑請行各該督撫按等官查報事件甚多。乃報到者甚少。至有經年累月﹑屢催不應者。此皆由官吏玩法耽延。徇私寢閣。廢事誤國。借端害民。深可痛恨。著將一應奉上�日行查事件。逐一開寫略節。酌量事情緩急﹑道裏遠近﹑嚴立限期。奏明行催。務使向來積案。徹底淸結。如該督撫按等官﹑仍前違上�日遲延。卽指名參劾。重處不宥。

○諭吏部。朕每覽法司覆奏本章。龔鼎孳﹑往往倡爲另議。若事系滿洲。則同滿議﹑附會重律。事涉漢人。則多出兩議﹑曲引寬條。果系公忠爲國。豈肯如此。龔鼎孳﹑蒙恩擢任總憲。不思盡忠圖報。乃偏執市恩。是何意見。著明白回奏。爾部卽行傳諭

○諭刑部。帝王以徳化民。以刑輔治。故律例之設﹑最宜詳愼。苟法律輕重失宜。則官吏舞文﹑得以任意出入。𨿽欲政平訟理﹑其道無由。朕覽讞奏本章。引用律例。多有未愜。爾部所有滿漢字律例﹑作速謄寫進呈。朕將詳覽。更定頒布遵行

○又諭刑部。朕覽參劾貪官本章。贓私盈千累萬。及問結擬罪。往往脫卸於衙役。官旣以贓輕逭死。而該役又止坐無祿輕條。案墨未漧。伊等卽鉆營別衙門充役。縱橫盤踞。播惡無窮。不加嚴處﹑奚以除民害而肅紀綱。嗣後內外問刑衙門﹑審究蠹役。計贓定擬。不許援引無祿輕條。凡情罪重大者﹑分別絞斬。其餘俱著流徙。爾部卽載入律例。仍通飭行

○升少詹事朱之錫﹑爲詹事府詹事﹑兼內翰林祕書院侍讀學士

○輔原任禦史李敬﹑爲江西道監察禦史。庶吉士熊儕鶴﹑爲湖廣道監察禦史。起原任禦史崔士俊﹑爲江南道監察禦史

○第一甲第一名武進士於國柱﹑率諸進士上表謝恩

○贈殉難廣西賓州知州劉日襄﹑爲廣西布政使司參議。羅城縣知縣許鴻儒﹑爲廣西按察使司僉事。各蔭一子入監讀書

○己巳。諭刑部﹑都察院﹑大理寺曰。近來三法司題覆稽延。皆由移往來。虛費月日。且事不同審。稿不面議。豈能得平。以後核擬死罪。在京者﹑爾等各堂官面同研審。在外題奏者﹑各將原招詳察明白。面同議覆。俱當虛心商酌。務期情罪適當。律例允協

○予故固山額眞阿喇善﹑祭葬如例

○增設武昌城守參將一員。中軍守備一員。兵九百六十名。從經略輔臣洪承疇請也

○庚午。裁山東濟南等衛經歷二十員

○以故二等精奇尼哈番喀山﹑歷事太祖太宗。著有勞績。賜葬立碑。謚敏壯

○辛未。復設總理漕務滿洲侍郎一員。駐札淮安

○宴喀爾喀部落貢使額參徳勒墨爾根護衛等於禮部

○以鑲紅旗漢軍戶部侍郎祝世允﹑爲本旗固山額眞。滿洲吏部侍郎蘇納海﹑護軍參領孫達禮﹑俱爲梅勒章京

○壬申。禮部奏請﹑嗣後每月三朝。遇皇上升殿﹑謝恩各官行禮。諸王﹑貝勒﹑貝子公等﹑應進太和殿兩傍排立。俟各官行禮畢。賜茶。候上�日列坐。俟皇上回宮﹑方出。其元旦萬壽﹑一應慶賀典禮。貝子﹑公等以上﹑同諸王行禮。進殿內﹑各照品列坐。從之

○癸酉。諭吏部。中樞重任﹑宜愼簡畀。孫廷銓﹑著補授兵部尙書

○辰刻。日生半暈。傍生左右珥。赤黃色

○補原任左副都禦史孫建宗﹑爲陜西布政使司左布政使。詹事府詹事陳爌﹑爲山東布政使司右布政使。太僕寺少卿王含光﹑爲河南按察使司按察使。工科給事中韓庭芑﹑爲陜西按察使司僉事﹑河東兵備道。禮部員外郎郭四維﹑爲河南按察使司僉事﹑淸軍驛傳兵備道。兵部員外郎衛綠紹芳﹑爲福建按察使司僉事﹑分巡漳南道。刑部員外郎相有度﹑爲山西按察使司僉事﹑陽和兵備道

○升山西岢嵐道副使徐化成﹑爲山東布政使司參政﹑靑登萊道。陜西楡林中路道副使王原膴﹑爲河南布政使司參政﹑分守大梁道

○甲戌。移宣大總督﹑駐札大同

○予殉難廣東新會縣湖州營都司李興龍﹑祭葬如例

○兵部奏言。續順公屬下﹑甲一百八十副﹑及馬匹器械等物。應令革去公爵沈永忠制辦。至永忠應給何等職銜﹑請敕吏部議奏。得上�日﹑沈永忠﹑著給與精奇尼哈番職銜

○乙亥。以正黃旗滿洲拜他喇布勒哈番多莫克圖﹑爲甲喇章京

○贈故工部侍郎陳有明﹑都察院右都禦史。蔭一子入監讀書

○禮部會同宗人府內院議奏﹑纂修玉牒。應照會典開載。論世次。各派所出子孫﹑遞書於各派之下。以帝系爲統。其餘各照次序臚列。敕內院翰林官﹑同宗人府禮部纂修。敬繕四函。一函進呈禦覽。宗人府﹑內院﹑禮部﹑各存其一。每十年纂修一次。其宗室及覺羅等﹑生子年月日時。仍照舊每年正月初十日內﹑送宗人府禮部記檔。以便會纂。從之

○丙子。升編修範承謨﹑工科副理事官祁通格﹑俱爲內翰林祕書院侍讀學士

○調刑部左侍郎袁懋功﹑爲吏部左侍郎管右侍郎事

○都察院左都禦史龔鼎孳﹑遵上�日回奏引罪。上以鼎孳偏執沽名。且回奏支飾。大負擢任。下部議罪。部議龔鼎孳應革職。得上�日﹑降八級調用

○丁丑。加贈殉難駐防廣東徳慶州遊擊王成義一級。蔭一拖沙喇哈番

○戊寅。宴喀爾喀部落貢使多里思渾等於禮部

○以護軍參領覺羅雅布蘭﹑爲宗人府理事官

○升鑲白旗漢軍甲喇章京朱延禧﹑爲本旗梅勒章京。鑲藍旗滿洲一等護衛額赫訥﹑長史吳賴﹑爲護軍參領

○予故前鋒統領三等精奇尼哈番碩翁科羅巴圖魯圖魯什﹑謚忠宣。三等阿思哈尼哈番達朱護﹑謚襄敏。八門總管三等阿達哈哈番衛齊﹑謚端勤。侍郎拜他喇布勒哈番超哈爾﹑謚果壯。梅勒章京三等阿達哈哈番納爾察﹑謚端壯。紮爾固齊一等阿達哈哈番雅希禪﹑謚敏果。尙書二等阿達哈哈番滿達爾漢﹑謚敬敏。固山額眞二等精奇尼哈番楞額禮﹑謚武襄。三等精奇尼哈番恩格徳爾﹑謚端順。固山額眞一等精奇尼哈番準塔巴圖魯﹑謚襄毅。固山額眞三等伯阿濟格尼堪﹑謚武敏。三等精奇尼哈番霸拜﹑謚僖順。固山額眞三等阿達哈哈番巴都禮﹑謚敏壯。兵部尙書三等阿達哈哈番伊孫﹑謚襄壯。固山額眞三等精奇尼哈番何和裏﹑謚溫順。固山額眞三等公和碩圖﹑謚端恪。梅勒章京三等精奇尼哈番碩翁科羅巴圖魯勞薩﹑謚忠毅。紮爾固齊三等阿思哈尼哈番阿蘭珠﹑謚順毅。三等阿達哈哈番西喇巴﹑謚順壯。二等精奇尼哈番瑣諾穆﹑謚順良。梅勒章京三等阿思哈尼哈番穆克譚﹑謚忠勇。三等阿思哈尼哈番舒賽﹑謚壯敏。以太祖太宗時﹑攄忠效力。著績行間。俱準照一品大臣例﹑立碑

○己卯。以阿達哈哈番松國托﹑雅塔理﹑俱爲刑部理事官

○庚辰。以阿達哈哈番薩穆賽﹑爲兵部理事官

○以鑲紅旗漢軍甲喇章京傅大受﹑爲本旗梅勒章京。鑲黃旗蒙古牛錄章京巴拜﹑爲甲喇章京

○補原任內弘文院編修馬葉曾﹑爲山西按察使司副使﹑岢嵐兵備道。戶科左給事中王廷諫﹑爲陜西按察使司副使﹑楡林中路兵備道。江南道禦史杜果﹑爲山東按察使司副使﹑濟寧兵備道

○兵部議覆﹑六科右給事中張文光疏言﹑在京一品至九品官員。查明季在任在差病故﹑給有勘合。陸路﹑照生前夫馬外﹑加車一輛。無車﹑準夫十六名。水路﹑加船一隻。不用馬。廩給俱不支。應如科臣所請。俱照生前品級應付。載入條例。頒發各直省驛傳道遵行。從之

○添設江南黃浦參將一員。水陸官兵八百名。予陣亡廣東水師都督同知管總兵官事孫一鵾﹑祭葬如例

○予殉難湖廣永州府知府紀國相﹑廣西賓州知州劉日襄﹑羅城縣知縣許鴻儒﹑祭葬如例。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十五

順治十二年。乙未。十一月。辛巳朔。升福建提學道僉事宋徵輿﹑爲尙寶司卿。

○以拜他喇布勒哈番馬爾漢﹑爲吏部理事官阿達哈哈番鄂莫會爲戶部理事官。

○以陣亡拖沙喇哈番喀代子馬塞﹑襲職。

○二等阿達哈哈番海蘭故﹑以其職並給伊父一等阿達哈哈番兼一拖沙喇哈番碩塞納﹑爲三等精奇尼哈番。

○以故三等阿思哈尼哈番夏登仕子國相﹑朱運亨子文允﹑二等阿達哈哈番巴達喇納弟綽習希﹑三等阿達哈哈番舒書弟當塞﹑富爾瑚弟吳達禪﹑尼雅漢子束淑﹑拖沙喇哈番黃國華子彥參﹑哈思漢弟達思煥﹑各襲職。

○予定南王下陣亡精奇尼哈番曹盛祖﹑一等阿思哈尼哈番程希孔﹑楊承先﹑二等阿思哈尼哈番孫龍﹑三等阿思哈尼哈番孫延世﹑董英﹑一等阿達哈哈番袁道光﹑洪文昇﹑長史李養性一等護衛白雲龍﹑牛錄章京王薦賢﹑孟有才﹑拜他喇布勒哈番孫應元﹑二等護衛徐士恩﹑王世祥﹑三等護衛馮應麟﹑護軍校朴伍﹑副將沈邦淸﹑張士舉﹑都司張順﹑馬勝龍﹑祭葬如例。

○旌表烈婦。靖南王屬下司廚人程四妻徐氏阿達哈哈番王汝庫子命召妻滕氏﹑千總朱國勛妻劉氏﹑把總郭子章妻鄧氏﹑潘洪圖妻董氏﹑妾孫氏﹑左營書吏周師武妻孫氏﹑護軍崔文鬥妻趙氏李松妻崔氏﹑張成武妻卜氏﹑王大妻何氏﹑前鋒博羅器妻托氏﹑軍士何得才妻王氏﹑李有緝妻孫氏﹑俱因夫亡自縊各給銀建坊如例。

○壬午。升通政使司左通政董國祥﹑爲太僕寺卿。以牛錄章京格禮爲刑部理事官。

○是日﹑文官四品以上﹑武官三品以上﹑齊集迎交泰殿寶頂於制造庫。分左右行。隨至乾淸門。遣尙書衛周祚﹑祭制造庫之神。侍郎孫廷銓﹑祭東安門之神。尙書胡世安﹑祭東華門之神。侍郎額黑裏﹑祭乾淸門之神。尙書覺羅郎球﹑祭交泰殿司工之神。

○免山東濱州﹑堂邑﹑章邱﹑濟陽﹑莘﹑觀城﹑博平﹑聊城﹑邱﹑冠﹑館陶﹑茌平﹑武城﹑等縣本年分蝗災額賦。

○癸未。論滿漢文武大小官員等。十月十九日。有吏部書吏章冕﹑刎頸叩閽。訐告順天巡按顧仁﹑悖上�日婪贓。陷害無辜。朕念前遣顧仁等巡方時﹑曾召至太和殿面諭﹑巡按之差。前經停止。因此官關系甚重吏治貪廉。民生利病。皆由之上達。故復遣爾等往巡直省朕卽倚爲耳目手足。爾等當仰體朕意潔己率屬。奠安民生。若不法受賄負朕委任。朕則不拘常律。𨿽贓數無多。定行正法。又召至左翼門﹑再加申諭。往聞巡按官﹑初至地方亦虛博廉名及至差滿回京多婪取贓物。爾等若蹈此獘。初時廉聲。俱置不問必照貪婪例處分。朕屬望如此殷切誡諭如此嚴明。稍有人必者﹑自當遵奉惟謹必不違朕二次面誡之諭。今章冕所告恐未必實。隨命提顧仁等﹑到後。遣內大臣﹑內院大學士﹑將眾犯取齊。朕親行研審。節次供吐。皆經朕面鞫。俱得實情。顧仁﹑以巡方禦史。奉敕不許用舊時蠹役。乃復違上�日收用舊役六人。是悖上�日藐法。其罪一也。敕令察訪地方疾苦。糾劾貪墨官吏。以安民生。乃違上�日陷害下役。受王士琦﹑章奏﹑求充書辦銀兩其罪一也。索取章冕賄賂。不遂所欲。枉法責治。且不發順天府推官審問。而遠發眞定府。正恐受賄事露。欲將章冕斃命滅口。其罪一也。將衙門供事承差。違例私遣至家。其罪一也。顧仁﹑面承敕諭。再四諄切。輒敢背上�日壞法。收蠹納賄。深可痛恨。朕前諭巡按禦史。違上�日受贓。不拘常律定罪。今顧仁﹑不但壞法受賄。且背朕兩次面諭。爲日無幾。藐若罔聞。卽置之極刑﹑未足蔽辜。賀繩烈﹑以刑部司官。藐玩國法。因巡方禦史顧仁﹑系伊同年。王士琦﹑章奏﹑欲充巡按書辦。送銀二百兩。伊親自援引。通同收受。其罪一也。及章冕許送顧仁銀二百兩伊又親行作保。貪婪藐法。其罪一也。賀繩烈﹑身爲職官。寡廉鮮恥。倚恃不法巡按。居間行賄。卽行正法。亦不爲枉朕於滿漢諸臣﹑皆視如一體。恩養均加今漢臣背恩如此。大負朕從前愛養之意。將顧仁賀繩烈﹑按律重懲。以昭炯戒使天下臣工﹑從此洗心滌慮。共矢潔淸朕意如此。爾等大小官員。其再加詳審具奏。

○轉刑部右侍郎王爾祿﹑爲本部左侍郎。升宗人府府丞朱之弼﹑爲戶部右侍郎。大理寺卿楊義﹑爲刑部右侍郎。

○浙江巡撫秦世禎奏報﹑海逆圍困舟山分﹤舟宗﹥衝犯穿霩昌石定關下所司速議。

○甲申。遣官祭三皇廟。

○轉戶部右侍郎海爾圖爲本部左侍郎以梅勒章京柯永蓁爲戶部右侍郎。

○升大理寺卿吳庫理﹑爲戶部右侍郎總理漕務。

○乙酉。諭六科諸臣朕復設巡方禦史原爲官貪民困令其剔獘釐姦。故於額設禦史之外特命愼加選擇必操守淸廉。品行端謹。方副朕意。今顧仁﹑背上�日壞法。收蠹納賄如此匪類由何衙門何官開送。何衙門何官準考。何衙門何官取中著內大臣鰲拜巴圖魯﹑索尼﹑大學士巴哈納﹑額色黑﹑金之俊﹑成克鞏﹑劉正宗﹑同六科都給事中。嚴行確察。將開送準考取中緣由。並各官職名。詳明開列具奏。

○升編修金世徳﹑爲內國史院侍讀。

○內大臣﹑內三院議政大臣九卿詹事﹑科道等官。遵上�日會議顧仁奉命巡方。不遵皇上諄諄訓諭。收用積蠹納賄行私供證眞確。應置重典淩遲處死。妻怒家產籍沒入官賀繩烈身系法官交通貪墨藐法過贓應立斬。議上。得上�日﹑顧仁﹑本應淩遲處死。從寬著卽處斬賀繩烈﹑本應處斬。從寬著卽處絞。余依議。

○丙戌。以阿達哈哈番艾音達理﹑爲吏部理事官。

○予殉難駐防徳慶州遊擊王成義﹑祭葬如例。

○丁亥。諭吏部都察院﹑直省地方設立督撫巡按。皆以振肅法紀。剔獘發姦。且使彼此互爲糾察競砥公忠。屬望甚殷。責任更重。乃近來積習相沿瞻徇情面。多參末員屬吏。罕有督撫按互相糾參者非因已先不法恐人訐舉。卽系畏嫌避怨。寧負朝廷。不負朋黨。殊非簡命委任之意。今特行申諭。從此須當大破積習。如有貪婪等獘。立行指參。必拏解來京。朕親審定罪儻彼此容隱事發﹑一體連坐。決不姑貸爾等卽行傳知。

○諭吏部日講官﹑侍從禁庭。朝夕進講。國子監衙門較遠。職任難兼。如遇祭酒司業員缺。不必以日講官推補。

○諭吏刑二部。原任戶部右侍郎周亮工被參一案。犯證具在福建。若不質審﹑無憑結案。周亮工﹑著革職。發該撫按﹑質審定擬具奏。

○諭刑部﹑貪官蠹國害民。最爲可恨。向因法度太輕。𨿽經革職擬罪。猶得享用贓資。以致貪風不息。嗣後內外大小官員。凡受贓至十兩以上者。除依律定罪外不分枉法﹑不枉法。俱籍其家產入官。著爲例。

○予故兵部尙書李際期﹑祭二次。賜葬並遣官護送回籍。

○浙江巡撫秦世禎疏報﹑舟山副將把成功﹑俛首從賊。寧波定海震動乞調江寧滿洲官兵。星赴定海關。合師會巢�刀。下所司速議。

○以故二等阿思哈尼哈番喀山子﹑三等阿達哈哈番納海襲職爲二等伯。

○以故三等阿思哈尼哈番馬光輝子馬爾泰﹑巴朗弟托盤﹑一等阿達哈哈番兼一拖沙喇哈番塞稜子札木陽二等阿達哈哈番克習布雷叔阿漢﹑三等阿達哈哈番潘畱住子一聘馮兆祥叔明徳各襲職。

○戊子。上幸南苑。

○免湖廣鄖陽襄陽府屬州縣逃亡租賦。河南汲﹑淇胙城等縣本年分旱災額賦。

○浙江臺州﹑金華處州三府屬。亢旱傷禾。

○內大臣巴圖魯公鰲拜等遵上�日察出開送顧仁者系刑部尙書劉昌等﹑舉出者。系刑部郎王爾祿。準顧仁考選者。系吏部尙書王永吉。原任都察院左都禦史﹑今降八級龔鼎孳。原任左副都禦史﹑今補布政使曹溶薦卷﹑系王爾祿。準取﹑系龔鼎孳奏入。得上�日﹑選擇巡方。必用淸操端品顧仁如此貪惡。保得濫用。此開送準考取中緣由。旣經察明。王爾祿﹑王永吉﹑龔鼎孳。曹溶﹑著九卿科道等官。會同從重議處具奏。劉昌等﹑分別議奏。

○辛丑。喀爾喀部落土謝圖汗下喇嘛塔爾達爾漢諾顏等。遣使貢馬宴賚如例。

○初定例喀爾喀部落土謝圖汗﹑車臣汗丹津喇嘛墨爾根諾顏畢席勒爾圖汗魯卜藏諾顏車臣濟農坤都倫陀音此八札薩克每�山戊不�進貢白駝各一。白馬各八謂之九白年貢我朝賞每札薩克﹑銀茶筒各一重三十兩。銀盆各一。緞各三十。靑布各七十。以答之。至是土謝圖汗﹑丹津喇嘛車臣汗墨爾根諾顏﹑各遣使遵例進貢賞賚如例並賜宴。

○乙巳。冬至。祀天於圜丘。遣公額爾克戴靑行禮。免行慶賀禮。

○遣官祭四祖陵﹑福陵﹑昭陵。

○諭禮部﹑朕自卽位以來。凡郊祀大典﹑必誠必敬。間有遣代亦必如禮致齋。今二十五日。冬至。祀天已遣額爾克戴靑恭代但因駐蹕南苑。致齋日期。爾部未經題明。內院諸臣亦未奏知偶失記憶。忽焉猛省。不勝悚惕。朕爲天之子昭事當虔。旣有疎忽。何敢自隱。卽選擇吉日。祇申祭告爾部遵諭奏行。

○丙午。禮部奏臣等跪誦諭上�日。不勝惶懼。竊思皇上因致齋日期。偶失記憶。猛省悚惕。特降諭上�日。擇吉祭仰見皇上敬天之誠意。臣部爲本月二十五日。冬至令節郊天一事具題。未經題明致齋日期應敕吏部議處其祭告日期欽天監﹑擇於本月二十九日。照例遣大臣一員行禮得上�日依議失憶齋戒過在朕躬爾等俱免議。

○河南新鄕縣秋禾無收。該督題請以麥代米部議不允。上以民窮可憫。準以麥代米。

○厄魯特部落鄂齊爾圖臺吉等遣使貢馬。宴賚如例。

○丁未。以牛錄章京鰲哈田盛龍﹑爲刑部理事官。

○初廣西投誠僞慶國公陳邦傅﹑於桂林殉難。已蔭一拖沙喇哈番。令其幼子天賞承襲。後其次子鳴雷自賊中逃歸。上念邦傅投誠功再加一拖沙喇哈番﹑爲拜他喇布勒哈番。以鳴雷襲之。

○裁陜西雒南縣縣丞。

○初﹑刑科右給事中張王治疏薦同鄕進士顧其言博洽典故洞悉海上情形。及部覆﹑顧其言﹑條陳各款。多系已行事宜。全無可采。命革張王治職。下法司鞫問。

○復設滿洲理事官二員。筆帖式二員。於通州。專司兌糧入倉。催儹回空漕船。

○戊申。補服闋內翰林祕書院檢討許纘曾原官。

○都察院題請考補順天巡按。得上�日﹑此員缺。著照例察取應考官員。候朕親選。以後科道官考選﹑差遣內升外轉。俱候朕裁官﹑永著爲例。

○免河南臨漳縣﹑旱災額賦。

○以前鋒侍衛庫爾闡﹑爲前鋒參領。

○授福建隨徵中路總兵官馬得功﹑爲一等精奇尼哈番。以得功原同田雄首先投誠故也。

○兵科都給事中許作梅奏言﹑臣奉命同滿漢臣視河。幸河口報塞。謹陳善後卹民四款。一﹑黃河有頂衝數處其最險者莫如潭口寺。俱宜加謹保護。一﹑河水以堤爲障請另建遙堤。並將決口下小長堤增髙加厚。一﹑沿河州縣舊有額設河夫。請照數增設工食。於河庫通融支給。一﹑近河居民。無居無食。自決口至張秋一帶﹑河水經行處所。沮洳難耕。請查拋荒。俟報墾行糧。下所司速議。

○裁直隸順天府壩上倉﹑壩上東馬倉﹑壩上北馬房倉﹑壩上南倉﹑壩上北倉﹑義河倉﹑北髙倉﹑南石渠倉﹑黃土倉﹑昌平州居庸倉﹑黃花鎭倉﹑渤海所倉﹑北艸場倉﹑湯山艸場倉﹑鄭家莊馬房倉﹑懷柔縣廣濟倉﹑良鄕縣丰濟倉﹑涿州常盈倉﹑涿州中衛守禦﹑白羊口後所白羊口倉﹑陸樊倉﹑密雲縣龍慶倉﹑廣有倉﹑古北口倉﹑廣盈倉﹑廣儲倉﹑石匣倉﹑廣積倉﹑廣丰倉﹑三河縣峪口官莊馬房倉﹑峪口楊家橋馬房倉﹑峪口張家莊馬房倉﹑遵化縣永盈倉﹑河間府丰盈倉﹑定州永丰倉﹑唐縣新興倉﹑軍儲倉﹑易州紫荊新城倉﹑易州倉﹑陸樊倉﹑浮圖峪倉﹑永平府山海倉﹑界嶺口倉﹑劉家口倉﹑石門寨倉﹑燕河營倉﹑太平寨倉﹑漢兒莊倉﹑撫寧縣撫寧倉﹑延慶衛鎭邊城倉﹑橫嶺口倉大使各一員。金盞兒甸倉﹑湖渠馬房倉﹑汗石橋南倉﹑南石要西倉﹑吳家駝牛房倉﹑東直門牛房倉﹑順義倉﹑平谷縣將軍石營倉﹑豬圈頭營倉﹑馬蘭峪倉﹑永平府山海倉﹑遷安縣三屯營倉副使各一員。滄州守禦所保定右衛守禦﹑紫荊所吏目各一員。山西代州廣濟倉﹑大同府大有倉﹑大有東倉﹑廣聚倉﹑廣充倉﹑廣足倉﹑弘賜堡倉﹑渾源州廣儲倉﹑萬億庫﹑大同廣儲倉﹑陽和府井坪堡倉大使各一員。平陽府如京倉副使一員。都司﹑行都司﹑萬全都司司獄各一員。都司寧武振武衛鴈門寧化保徳偏頭八角蒲酬威遠衛山陰馬邑朔州衛井坪龍門﹑興和美峪廣昌各守禦所吏目各一員。江南淮安府東新倉大使一員。浙江海寧縣永平倉海鹽縣常積一倉﹑二倉廣儲倉定海縣常盈一倉三倉﹑五倉廣安倉象山縣廣積一倉﹑二倉﹑三倉﹑四倉山陰縣三江倉﹑余姚縣常丰一倉﹑二倉﹑四倉﹑五倉臨海縣廣儲一倉﹑二倉﹑三倉﹑四倉﹑太平縣廣盈一倉﹑二倉﹑三倉﹑四倉﹑永嘉縣廣丰三倉﹑樂淸縣廣丰一倉﹑二倉﹑五倉﹑平陽縣常丰倉廣濟一倉﹑二倉﹑三倉﹑瑞安縣丰積倉廣丰四倉大使各一員。紹興府如坻倉金華府永濟倉衢州府廣盈倉副使各一員。河南陳州永積倉歸徳府廣盈倉﹑南陽府濟安倉﹑信陽州廣濟倉大使各一員。都司司獄一員。潁上禹州各守禦所吏目各一員。江西袁州府永丰倉﹑廣信府廣濟倉﹑南康府丰積倉﹑南安府大備倉﹑會昌縣昌聚倉﹑信丰縣丰濟倉大使各一員都司司獄一員袁州衛知事一員。撫州饒州吉安永新安福廣信鉛山信丰守禦所吏目各一員。陜西延安府延丰倉廣儲倉保寧倉常樂倉常盈倉﹑永益倉﹑廣足倉﹑富有倉﹑常積倉﹑歸徳倉﹑永充倉﹑廣盈倉﹑建安倉﹑柏林寨倉﹑神木倉﹑永興倉﹑丰盈倉﹑廣積倉﹑淸水倉﹑宏阜倉﹑新丰倉﹑新安倉﹑白馬倉﹑盈邊倉﹑黑水倉﹑紅古城倉﹑慶陽府永盈倉﹑興武倉﹑常濟倉﹑淸水營倉﹑橫城堡倉﹑饒陽水堡倉﹑石澇池堡倉﹑三山堡倉﹑環縣環慶倉﹑淸平倉﹑山城倉﹑常裕倉﹑金縣一條城倉﹑鞏昌府丰贍倉﹑秦州廣益倉﹑靖魯衛哈思吉堡倉﹑乾鹽池堡倉﹑洮州倉﹑岷州倉﹑紅城子倉場﹑行都司廣盈庫大使各一員。延安府廣盈倉﹑大柏油倉﹑神木倉﹑木瓜園倉﹑黃甫川倉﹑利益倉﹑巨積倉寧寨倉﹑新安倉盈邊倉﹑慶陽衛甜水堡倉﹑蘭州廣積倉﹑會寧縣廣定倉﹑甘肅倉﹑靖魯衛廣盈倉副使各一員。楡林衛鎭羌守禦所﹑延安衛靖邊守禦所﹑興武營守禦所﹑慶陽衛定邊守禦所﹑都司靖遠衛﹑鳳翔固原衛﹑平遠鎭戎﹑甘州郡牧所各守禦所吏目各一員。都司司獄一員。寧夏衛莊浪衛知事各一員。湖廣嶽州府九溪倉永定倉﹑大庸倉﹑武昌府大有倉﹑荊州府常積倉﹑襄陽府均州廣積倉﹑嶽州府廣丰倉﹑澧州萬盈倉﹑安陸府廣盈倉﹑徳安府大盈倉﹑嶽州府安福倉大使各一員。九溪倉﹑永定倉﹑廣盈倉﹑副使各一員。大庸﹑銅鼓﹑黎平﹑中潮﹑隆裏﹑新化屯﹑平茶﹑平茶屯﹑安福﹑桃川﹑枇杷﹑澧州﹑均州﹑徳安﹑郴州﹑錦田各所﹑吏目各一員

○己酉。遣大學士車克﹑祭告圜丘

○諭吏部﹑都察院直省地方﹑設總督巡撫都禦史巡方巡鹽巡漕﹑巡倉﹑巡視茶馬各禦史凡有舉劾。朝廷卽憑以黜陟。用昭勸懲。必公正廉明然後是非不謬。舉劾允當。今革職正法巡按禦史顧仁背上�日壞法收蠹納賄已經敗露。其入境以後參劾奏章豈能秉公執法全無冤枉著該督撫將顧仁糾劾原疏虛公詳察如被劾之人果系姦貪不得令其借口展脫。如中有情事冤抑未愜。輿論者卽與剖明緣由具奏爾部院敕行傳諭。

○又諭﹑國家設立巡方禦史原爲察吏安民。安民之本首在懲貪必按臣先能以廉持己奉公守法。然後有司有所畏憚不敢貪婪害民。近遣顧仁等巡方時曾召至太和殿面諭巡按之差前經停止。因此官關系甚重。吏治貪廉。民生利病皆由之上達故復遣爾等﹑往巡直省。朕卽倚爲耳目手足爾等當體朕意潔己率屬。奠安民生。若不法受賄。負朕委任。朕則不拘常律。𨿽贓數無多。定行正法。又召至左翼門。再加申諭。往聞巡按﹑初至地方。亦能虛博廉名。及差滿回京。多婪取贓物。爾等若蹈此獘。初時廉聲俱置不問。必照貪婪例處分。朕屬望如此殷切。諭誡如此嚴明。伊等卽當洗滌肺腸。痛除積獘。乃顧仁﹑輒敢背上�日壞法。收蠹納賄。朕親行審鞠。情實罪著。已經正法訖。合通行天下。嚴加禁飭。以後各巡方禦史。及巡鹽巡漕﹑巡倉巡視茶馬各禦史。儻有似此違法受賄犯贓者。卽行正法。定不寬宥。爾等卽行傳諭。

○予湖南陣亡副將張鵬﹑遊擊吳光鼐﹑都司殷壯猷﹑周良三﹑李塤﹑薛自成﹑張奎﹑祭葬如例。

○庚戌。升鑲紅旗蒙古牛錄章京巴達克﹑爲甲喇章京。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十六

順治十二年。乙未。十二月。辛亥朔。賜內大臣伯索尼敕曰。卿秉資忠質。制行端恭。大節丕著於國家。小心無斁於險阻。自皇考時卽爲近臣。攄誠弼諧。朝廷之大業攸濟。批鱗直諫。人臣之分誼允昭。是以鑑爾忠忱。倚爲手足。用輔朕躬。方先帝升遐之時。正羣小異議之日。爾克持大義。糾正罪人。朕嗣位入關以來。欲酬大勛。用彰寵渥。不意逆圖起於骨肉。邪黨共助姦謀媢嫉忠良。謂其異己。眾人皆爲側目。惟爾獨不動心。至於困之於遷流。餌之以美爵。終持不回之志。永堅勿貳之心。迨後殲除國姦。朕乃躬親大政。爾又克殫謨猷無負任使和衷以濟。擇善而行。頃因皇后遘疾甚危。朕心實爲憂慮以爾敬愼能副朕懷。是以簡任內庭。俾之保護爾立心精白任事勤勞。慮無不周。能無不備。遂爾勿藥而愈立奏康和上釋聖母顧慮之懷。下慰臣民仰望之意。朕心不勝嘉悅可謂國之藎臣。乃心王事者矣。故特降溫綸。用旌殊績稽之往古不乏純臣或以直節稱或以忠烈著以爾方之於古尢覺爲優社稷之臣。爾之功勛無愧。腹心之佐朕之倚毗方殷。欽哉。

○陜西鞏昌府知府劉芳聲條陳地方事宜四款。一﹑革科派花紅一﹑禁私借錢糧。一﹑卹驛遞困苦。一﹑復孤貧舊糧。下所司議。

○壬子。設印局滿洲掌印副理事官一員。筆帖式二員。

○贈殉難湖廣彜陵州訓導張作肅國子監學錄。

○是夜﹑湖廣寶慶府﹑雷大震。平明方息。經略輔臣洪承疇﹑上疏自劾。溫上�日慰答之。

○癸丑。諭吏部。都察院左都禦史。職居風憲之長。必得正直練達之人。乃足勝任。況今大計伊邇。事務繁多。著太子太保內翰林弘文院大學士成克鞏﹑暫行管理。俟選擇得人之後。仍回內院﹑照舊辦事。

○刑部議覆江西興屯道翟鳳翥疏言﹑嗣後徒犯。請發遣屯田。酌其年分。開墾荒田多寡。事完釋放。其願畱者﹑卽永爲己業。以沛皇仁。從之。

○乙卯。鑄寧海大將軍﹑寧海將軍﹑鎭海大將軍﹑鎭海將軍﹑揚威大將軍﹑揚威將軍﹑徵東大將軍﹑徵南大將軍﹑徵西大將軍﹑徵北大將軍﹑鎭東將軍﹑鎭南將軍﹑鎭西將軍﹑鎭北將軍﹑靖南將軍﹑安東將軍﹑安南將軍﹑安西將軍﹑安北將軍﹑靖東大將軍﹑靖南大將軍﹑靖西大將軍﹑靖北大將軍﹑撫遠大將軍﹑鎭西大將軍﹑安東大將軍﹑安南大將軍﹑安西大將軍﹑安北大將軍﹑定南大將軍﹑定西大將軍﹑定北大將軍﹑定東大將軍﹑平南大將軍﹑平西大將軍﹑定西將軍﹑定南將軍﹑定北將軍﹑定東將軍﹑鎭東大將軍﹑鎭北大將軍﹑平東大將軍﹑平西將軍﹑平東將軍﹑靖北將軍﹑靖西將軍﹑徵北將軍﹑靖東將軍﹑撫遠將軍﹑平北將軍﹑平北大將軍﹑鎭南大將軍﹑徵東將軍﹑徵西將軍﹑徵南將軍﹑平南將軍印。

○裁直隸鳳河營遊擊臺頭營都司各一員

○丙辰。免陜西耀州同官雒南二縣本年分雹災額賦

○升太僕寺少卿郝惟訥﹑爲通政使司左通政。吳達﹑爲通政使司右通政。

○丁巳。裁福建操捕屯田二都司。江西龍泉信丰會昌﹑南安﹑四所。

○增設戶部。副理事官十二員。筆帖式八員

○己未。原任都察院左都禦史龔鼎孳﹑緣事屢經謫降。至是以讞朱四獄﹑仍引前議。再降一級調用。

○山西右布政使董應徵﹑以苛派累民。降五級﹑調用。

○壬戌。初婺源縣賊渠洪國柱﹑被獲後復狡脫。逃遁江西。聚眾出沒饒州﹑廣信間。乘浙寇魏福賢蠢動。糾亡命繆我章。等肆行剽掠。江西巡撫郎廷佐檄九江道王天眷﹑廣信營參將王三錫等擊巢�刀。我章及僞副將周仲之等來歸﹑遂遣興屯同知葉承祧﹑詣國柱所招撫國柱遂繳僞札納款。至是以聞。章下所司。

○癸亥。以陣亡三等精奇尼哈番曹成祖叔義先﹑二等阿思哈尼哈番孫龍子延齡﹑三等阿思哈尼哈番孫延世弟延昌﹑一等阿達哈哈番兼一拖沙喇哈番袁道光弟道祿各襲職。仍各加一拖沙喇哈番。

○戶部奏言今年𨿽云小丰而京師尙有饑民請照十年例﹑每日每城發米二石﹑銀一兩自本年十二月至次年三月煮粥賑饑。用廣皇仁。得上�日﹑所請正合朕意。著如議行。

○免宣府前﹑萬全左﹑右柴溝﹑懷安﹑東城﹑蔚州等衛﹑本年分雹災額賦。

○初河南巡按祖永傑奏言﹑衛輝﹑彰徳二府。旱魃爲災。粒米未收。其本年分漕糧請以麥代輸。事下部議部。部議以麥代米。未便支給口糧。不允所請上以二府旱災可憫。著照按臣所請行。

○免浙江仁和﹑錢塘﹑臨安﹑歸安﹑烏程﹑長興﹑徳淸﹑武康﹑孝丰﹑安吉等州縣﹑本年分水災額賦

○甲子。以正黃旗漢軍牛錄章京王來任﹑爲甲喇章京。

○補原任順天府府丞許宸﹑爲江南按察使司按察使。內國史院檢討鄧旭﹑爲陜西按察使司副使。分巡洮岷道。禮科左給事中趙進美﹑爲江西按察使司副使﹑分巡湖西道。廣西道監察禦史朱虛﹑爲浙江布政使司參議分守寧紹臺道。降補原任通密道副使劉余王�彗﹑爲陜西布政使司參議分守關內道。升處州府知府王崇銘﹑爲福建都轉運鹽使司運使。

○靖南將軍固山額眞朱瑪喇至京疾尋愈赴南苑陛見上顧謂大學士馮銓﹑劉正宗﹑傅以漸﹑學士麻勒吉﹑胡兆龍等曰此固山額眞。統領大兵出徵廣東﹑捷歸今年五旬矣如此年齒。建立大功殆福人也賜茶獎勞之。

○乙丑。免山東臨淸濮二州。齊河鄒平靑城蒲臺朝城長山陵邱等縣東昌衛本年分旱災屯地額賦。

○以故翰林院五經博士朱邦相子煌﹑襲父職。煌徽國文公﹑十五世孫也。

○通政使司通政使劉令譽以年老乞休。允之。

○升通政使司左通政郝惟訥﹑爲大理寺卿。太僕寺卿董國祥﹑爲宗人府府丞。

○增設松江府水利通判一員。

○頒行滿文大淸律。

○內大臣巴圖魯公鰲拜等﹑遵上�日會同六科都給事中議奏。開送顧仁﹑及準考取中之刑部右侍郎王爾祿﹑應降六級調用。原任都察院左都禦史龔鼎孳﹑應降四級吏部尙書王永吉﹑應降二級。畱任原任都察院左副都禦史。今升廣東左布政使曹溶﹑應降二級。仍赴布政任。刑部尙書劉昌﹑吏部左侍郎衛周祚﹑刑部左侍郎袁懋功﹑均應罰俸一年。滿官不知漢官賢否。又不識漢字。應免議。梁淸標﹑應否有罪。俟服滿到日另議。疏入得上�日王爾祿著降五級調用。龔鼎孳﹑再降三級用。王永吉降一級照舊管事曹溶降一級﹑仍赴廣東任。劉昌﹑袁懋功﹑衛周祚﹑著各罰俸六个月。余依議。

○丙寅。先是。僞部院朱盛濃﹑同弟盛添﹑聚眾富川。勾結土寇王心﹑蔣乾相等。及八九兩都猺獞。肆行劫掠。爲孫可望﹑李定國應援。楚粵被患。廣西巡撫於時躍﹑會同提督伯綫國安﹑右翼總兵官全節﹑侍衛李茹春﹑湖廣總督祖澤遠調發提標遊擊彭麟﹑道州參將李東斗等﹑進巢�刀馘其渠首。斬獲甚眾。九團兩都﹑一百九十二寨﹑悉平。至是捷聞。下所司知之。

○丁卯。訥墨禮河頭目伊庫達﹑黑龍江頭目庫拜等﹑貢貂皮宴賚如例。

○戊辰。以鑲白旗原任前鋒參領吳丹﹑爲護軍參領。

○予殉難湖廣彜陵州訓導張作肅﹑祭一次

○己巳。吏部奏言﹑八旗教習貢生﹑期滿咨部。宜免其歷事。考較文義。以知縣﹑通判﹑酌用。報可。

○多羅敏郡王勒度薨。年二十。

○辛未。予故宣大山西總督佟養量﹑祭葬如例。

○以正藍旗二等護衛綽祿拜﹑爲護軍參領。

○命固山額眞趙國祚﹑駐防杭州。

○以拜他喇布勒哈番羅碩﹑爲大理寺卿。

○壬申。都察院副都禦史佟國允﹑以疾請解任調理。允之。

○癸酉。戶部議覆﹑廣西道監察禦史白尙登條奏。京師設廠煮賑。饑民全活甚眾。請敕各省地方官﹑照例遵行。事竣﹑仍將捐輸官民姓名﹑並銀米數目﹑匯冊題報。分別議敍。應如所請。從之。

○以原任詹事府少詹事黃志遴﹑爲湖廣布政使司左布政使。大理寺卿潘朝選﹑爲山西布政使司右布政使。吏部主事朱廷璟﹑爲山西布政使司參議﹑口北道。兵部主事羅森﹑爲江西按察使司僉事﹑分巡湖東道。

○免直隸涿﹑冀﹑灤﹑三州。慶雲﹑衡水﹑武邑﹑欒城﹑槁城﹑眞定﹑新樂﹑隆平﹑行唐﹑靈壽﹑寶坻﹑元城﹑大名﹑玉田﹑任邱﹑故城﹑獻魏﹑永淸﹑保定﹑香河﹑新河﹑武彊﹑撫寧﹑遷安﹑盧龍﹑鉅鹿﹑平鄕﹑滑任三十縣。永平﹑山海﹑眞定﹑三衛。本年分雹蝗水旱災額賦

○初﹑海寇犯氵�采淘港。士卒被傷並拋失軍器甚多江南提督張天祿隱匿實情。捏稱戰陣失利。至是事聞。命革張天祿職。逮赴京聽勘。

○甲戌。命固山額眞伊爾徳﹑爲寧海大將軍。統率將士徵巢

�刀舟山賊寇。賜之敕曰。玆以逆賊侵犯舟山以爾爲寧海大將軍。同固山額眞王國光護軍統領車爾布率官屬兵丁前赴寧波府。會同總督屯泰﹑巡撫秦世禎﹑提督田雄﹑總兵官張傑﹑計議進巢

�刀。凡一應事宜。須同固山額眞﹑護軍統領﹑梅勒章京﹑各營將領。公議而行。毋謂自知。不聽眾議。毋謂兵彊。輕視逆寇。宜嚴偵探。勿致疎虞。抗拒不服者戮之。如有擒殺賊渠投誠者﹑俱分別奏聞﹑賞賚。惟以安民爲首務。須嚴禁兵將。凡歸順人民。毋得擾害。務體朕定亂安民至意。行間將領功罪。察實紀明匯奏。有犯小過者﹑卽爲處分。至於驍騎校﹑護軍校以下。除死罪外﹑其餘大小罪過。俱與眾將商酌﹑徑行處分。爾等務須恢復舟山。巢�刀除逆寇。使海濱寧謐。方可具奏。候上�日定奪。爾受玆重任。宜益竭忠力勉之。欽哉。

○又諭伊爾徳等朕詢通曉海疆之人。據言舟山有關隘。關上置有火炮。汝等宜謹愼而行。勿致疎失。其一應機宜。此時不能預定毋謂已有成命。致生疑慮。但當相其機宜。以圖萬全。毋忽。

○免浙江臨海﹑天臺﹑仙居﹑黃巖﹑寧海﹑金華﹑蘭溪﹑東陽﹑義烏﹑永康﹑武義﹑浦江﹑湯溪﹑麗水﹑縉雲﹑松陽﹑龍泉﹑宣平等縣﹑本年分旱災額賦。

○以軍功贈故委署章京薩哈爲拖沙喇哈番。

○朝鮮國王李淏﹑遣陪臣錦林君李愷允等﹑表貢方物。宴賚如例。

○諭吏部。操江巡撫。東南重任。須得素練情形者﹑就近受

事。秦世禎﹑著調補操江巡撫。其浙江巡撫員缺。以陳應泰調補。山西巡撫員缺。以白如梅升補。應得職銜。爾部開列具奏。

○予故太子太保兵部尙書操江巡撫李日芃﹑祭十次﹑賜葬如例

○免河南蘭陽﹑祥符﹑二縣。懷慶﹑羣牧﹑二衛。本年分河災額賦

○禮部奏言﹑平西﹑平南﹑靖南﹑三藩下官民子弟。例在本處考試。其隨王之子。來京讀書子弟。屆期跋涉應試。似爲未便。請將平西王屬下應考童生﹑於陜西學額﹑取四十名生員內﹑撥八名。平南﹑靖南二藩屬下。於駐防處。額取十五名生員內﹑各撥四名。並定南王之女屬下﹑續順公屬下﹑各取生員五名。俱聽順天學政考取。其出貢科舉。除藩下原定額數外。每科取舉人一名。每年出貢二名。入順天學。編立字號。勿致混淆。以副朝廷作養之意。從之。

○乙亥。達賴喇嘛﹑請給其使照驗印信。自西寧至京師。支給驛馬供應。下所司議。

○班禪胡土克圖謝賜敕印恩。進貢方物。

○丙子。以喀爾喀部落俄齊賴土謝圖汗﹑那門額眞﹑車臣汗﹑岱靑臺吉等﹑遣使請好。命多羅安郡王嶽樂﹑同其使臣於宗人府酹酒約誓。

○江西巡撫郎廷佐疏奏﹑節婦湖口縣故民殷繼夔妻沈氏。樂平縣故舉人段文盛妻崔氏。請照例旌表。章下所司。

○戊寅。�山戊不�暮。享太廟。遣內大臣公愛星阿行禮。

○遣官祭四祖陵福陵昭陵。

○遣官祭太�山戊不�月將之神

○是�山戊不�人丁戶口﹑一千四百三萬三千九百有奇。田地山蕩﹑三百八十七萬七千七百一十九頃九十一畝有奇。畦地﹑二萬二千九百八十个。徵銀二千二百萬五千九百五十四兩有奇。米麥豆﹑五百七十六萬八千七百一十三石八斗有奇。艸﹑四百六十二萬九千三百一十六束。中茶﹑八萬六千七百七十八篦。行鹽﹑四百九萬八千一百三十八引。徵課銀﹑二百二十三萬一千九百四十兩有奇。鑄釐錢﹑二十四萬一千三百八十七萬八千八十有奇。舊鑄銅錢﹑一十八萬六千二百一十有奇。鈔﹑一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十七

順治十三年。丙申。春正月。庚辰朔。上避痘南苑。免朝賀。

○癸未。諭內三院。朕惟紀一朝之得失。爰有史書。考百代之是非。厥惟通鑑。顧筆削互異。論斷相衡。卷帙𨿽紛。得中尙寡。保以昭垂永久。號稱完書。朕玆欲將諸家所纂。廣加裒集。刪繁考異。訂爲一編。名曰通鑑全書。特命巴哈納﹑額色黑﹑劉正宗﹑傅以漸﹑爲總裁官。張長庚﹑禪代﹑麻勒吉﹑鏗特折庫訥﹑胡兆龍﹑張懸錫﹑李霨﹑白允謙﹑爲副總裁官。嶽蘇﹑朱之錫﹑卜素履﹑楊熙﹑範承謨﹑盧彥﹑杭奇﹑王世功﹑圖巴海﹑方拱乾﹑何采﹑王淸﹑張士甄﹑範廷元﹑熊伯龍﹑諸豫﹑張永祺﹑曹爾堪﹑金鋐﹑方猶﹑楊永寧﹑爲纂修官。白希圖﹑納海﹑吳世霸﹑哈世泰﹑霜色﹑塞赫﹑黑徳﹑津拜﹑胡密色﹑王秉坤﹑陳登科﹑達楊阿﹑任治民﹑邵鳳翔﹑邱衡﹑雷經﹑徐吳錦﹑韓詩﹑爲謄錄官。朱臣﹑崔振聲﹑王鐘龐﹑錢世淸﹑爲收掌官。卿等受玆委任。須精勤搜討。公愼參評。務使古來政治盛衰﹑人才善惡﹑昭明畫一。以副朕致治垂憲之意。

○又諭曰。自古平治天下。莫大乎孝。孝爲五常百行之原。故曾子備述孔子之言﹑以爲孝經。昭示後世。上自天子。下逮庶人。至孝之道﹑罔不備焉。朕觀其立言正大。意上�日深遠。苟非取古人言行﹑關於孝道者﹑推而廣之。不足以彰其義。玆欲博采羣書。加以論斷。勒成一編。名曰孝經衍義。特命馮銓﹑爲總裁官。馮溥﹑黃機﹑吳偉業﹑王熙﹑曹本榮﹑姜元衡﹑郭棻﹑宋之繩﹑爲編纂官。曹首望﹑盛際斯﹑方兆及﹑吳煒﹑爲謄錄官。王鐘龐﹑包元辰﹑爲收掌官。卿等膺玆委任。須勤敏敬愼。悉心搜輯。務俾讀者觀感效法。以稱朕孝治天下之意。

○諭理藩院。聞厄魯特顧實汗病故。念其歸順我國。克盡忠誠。常來貢獻。深爲可嘉。宜予祭典。以酬其忠。應行事例﹑爾院會同禮部察議具奏。

○甲申。賜江西提督總兵官劉光弼等十九員﹑鞍馬﹑弓﹑矢﹑撒袋﹑以力捍巖疆﹑著有勞績也。

○旌表鑲黃旗下節婦﹑兵丁多爾賀妻滿氏。烈婦﹑護軍校步爾海妻刷氏。兵丁恩吉土妻胡氏。正黃旗下節婦﹑額兒濟痕妻濟氏。馬大胡妻顧氏。努三妻折氏。胡式屯妻瓦氏。烈婦﹑撥什庫浙庫妻和氏。哈什庫妻篇氏。護軍杜爾掐尼妻阿氏。多和妻二氏。兵丁了爾泰妻甘氏。黃甲妻欽氏。正白旗下節婦﹑達爾布妻吳氏。泰因泰妻篇氏。溫禪妻傅氏。恩特黑妻圖氏。烈婦﹑把哈納妻阿氏。塞得妻胡氏。護軍參領達穆圖妻塞氏。鑲白旗下節婦﹑兵丁透庫勒妻楊氏。尢當阿妻賽氏。布賽妻薩氏。額衣圖妻恩氏。烈婦﹑兵丁棍達理妻海氏。阿楊阿妻額氏。正紅旗下節婦﹑董世榮妻蕭氏。鑲紅旗下烈婦﹑哈寧阿妻濟氏。渥黑妻南氏。節婦﹑齊國治妻兪氏。正藍旗下節婦﹑阿朱戶妻阿氏。杜尼妻太氏。王四宣妻李氏。佟養鳳妻劉氏。鑲藍旗下節婦﹑烏濟哈妻薩氏。驍騎校丹達裏妻愛氏。烈婦﹑三等護衛堪齊哈妻詹氏。護軍薄鎖妻納氏紅愛妻皮氏。兵丁傅爾加圖妻詹氏。邁圖妻艾氏。筆帖式勒貝妻溫氏。他赤哈哈番尼勘妻布氏。各給銀建坊如例。

○乙酉。升經略軍前隨徵阿思哈尼哈番劉進忠﹑爲都督同知﹑充鎭守湖廣益陽等處總兵官。調陜西臨鞏總兵官劉友元﹑仍以都督僉事﹑管甘肅等處地方總兵官事。

○工部制造庫奏言﹑修葺襄親王府第﹑需用赤金四百兩。爲釘片鍍金之用。得上�日﹑此乃王所暫居。又非創造。偶爾修葺。赤金四百兩﹑安所用之。且修乾淸宮時﹑尙務儉朴。今何得估計糜費﹑如此之多。其工部制造庫官員﹑吏部從重議罪﹑以聞。

○內三院奏言﹑封贈等官墓碑。考之會典﹑止有碑式大小。其碑上應用何文﹑未有成例。查故明封贈之官。墓碑稱誥贈某官某人之墓。亦有子孫自將封贈誥命之文﹑刊刻碑文者。亦有不刊刻者。今臣等議﹑臣子榮親。以王言爲重。凡蒙恩封贈官員﹑似應子孫自備石碑。各將所得誥命刊刻﹑以垂永久。從之。

○丙戌。升山東臨淸衛運糧守備李成恩﹑爲本省掌印都司。以其二運全完故也。

○丁亥。孟春。享太廟。遣固山額眞明安達禮﹑行禮。

○遣官祭太�山戊不�月將之神。

○四川巡按髙民瞻疏報節婦。西充縣民斯爲朴妻李氏﹑年未三十。夫歿﹑勤紡績。教子成名。苦節四十餘年。請照例旌表。下禮部議。

○戊子。朝鮮國王李淏﹑遣陪臣錦林君李愷允等﹑表賀冬至﹑元旦﹑萬壽聖節﹑並謝降敕恩。附貢方物﹑及�山戊不�貢。宴賚如例。

○宴朝賀元旦外藩貝勒紮薩衮杜稜等﹑及二十七旗官於禮部。

○以鑲黃旗漢軍理事官馬呈禎﹑爲甲喇章京。

○以三等阿達哈哈番蕭鳴祚﹑爲陜西臨鞏副將。丁國用﹑爲福建漳州副將。攺原推湖廣鎭筸副將周永祚﹑爲江北壽春營副將。

○己丑。順天府進春。

○轉刑部右侍郎楊義﹑爲本部左侍郎。升宗人府府丞董國祥﹑爲刑部右侍郎。

○贈故兵部尙書李際期﹑太子少保。謚僖平。蔭一子入監讀書。舊例﹑部院三品以上官﹑三年任滿﹑勤事以死者﹑方準贈蔭。際期未滿三年卒。上念其勤瘁殞身。故特予優典云。

○厄魯特部落巴圖魯臺吉等﹑貢貂皮馬匹。宴賚如例。

○庚寅。宴喀爾喀部落土謝圖汗下索納木阿海等於禮部。

○以學士能圖﹑爲太子少保﹑都察院副都禦史。

○吏部奏請補授正藍旗梅勒章京員缺。得上�日﹑梅勒章京﹑關系甚重。必量其材行任用。方克稱職。今觀爾部所推﹑皆於甲喇章京﹑閒散官員內開奏。諸王散騎郎及護衛俱不得預。殊非隨材器使之道。今後補授梅勒章京﹑甲喇章京。卽禦前諸侍衛﹑諸王貝勒散騎郎及護衛﹑俱著開列具奏。

○辛卯。贈陣亡廣西撫標旗鼓暢大理﹑拖沙喇哈番。以其叔李士云﹑襲職。

○壬辰。補原任少詹事王崇簡﹑爲詹事府少詹事。兼內翰林弘文院侍講學士。升侍讀學士羅憲汶﹑爲詹事府少詹事。兼內翰林國史院侍講學士。轉侍講學士楊運昌﹑爲內翰林弘文院侍讀學士。沙澄﹑爲內翰林祕書院侍讀學士。升侍講石申﹑爲內翰林國史院侍讀學士。國子監祭酒馮溥﹑爲內翰林弘文院侍講學士。侍讀李昌垣﹑爲內翰林國史院侍講學士。黃機﹑爲右春坊右庶子。兼內翰林弘文院侍講。

○以鑲白旗漢軍理事官髙國允﹑牛錄章京杜忠﹑爲甲喇章京。

○補原任四川左路總兵官陳徳﹑仍以都督僉事﹑充鎭守湖廣祁陽等處總兵官。

○旌表山西節婦。醫官﹑趙沛妻尹氏。生員﹑王希孔妻孟氏。馮盛世妻李氏。王之相妻姬氏。民﹑潘一鳴妻劉氏。薄檢妻閻氏。柴承惠妻秦氏。王道正妻張氏。支葉茂妻崔氏。吏書﹑馬國良妻呂氏。各給銀建坊如例。

○甲午。順天府舉行鄕飲酒禮。

○乙未。河道總督楊方興﹑引年乞休。上以河決已塞。不允其請。仍命復還原降品級。

○丙申。免陜西漢中﹑鳳翔﹑西安﹑三府屬州﹑縣﹑衛﹑所﹑十二年分霜雪災傷額賦。

○遣侍衛巴布泰﹑致祭札魯特部落多羅貝勒祁塔特。

○戊戌。候上�日考選科道唐徳亮﹑劉履旋等﹑二十人引見。上諭曰。爾等科甲出身。文章嫻習。不必再加考試。今巡方禦史﹑悖上�日虐民﹑貪酷成風﹑私通綫索者甚多。科員內﹑納賄徇情﹑受人囑托條奏﹑結黨同謀者﹑亦復不少。此等獘竇﹑從何而生。應如何整飭。可使積獘盡除。爾等懷抱有素。其各抒所學條對。

○己亥。先是﹑山東巡撫耿焞﹑疏薦原任廣西左布政孫肇興﹑及故明山西盂縣知縣王啟祚﹑太原府推官王運熙﹑上召至親試之。至是﹑諭吏部曰。孫肇興等﹑經朕親試。俱堪任使。孫肇興﹑照原任品級﹑攺京職用。應授何官﹑著議奏。王啟祚﹑王運熙﹑俱補給事中。

○裁宣大保安舊城守備﹑井坪路中軍守備﹑各一員。柳溝松樹守口等堡操守﹑十二員。兵三百五十名。攺葛峪井坪參將爲都司。

○升浙江寧波副將梁化鳳﹑爲都督僉事﹑充鎭守江南蘇州等處總兵官。

○浙閩總督屯泰奏報﹑自舟山失守。海寇猖狂。逆﹤舟宗﹥千餘﹑直泊臺州。駐防副將馬信﹑叛變獻城。命該督撫按﹑確察地方失事情形。兵部速議防禦恢巢�刀事宜具奏。

○庚子。封多羅衍禧郡王羅洛宏子諾尼﹑爲多羅貝勒。以和碩敬謹親王尼堪庶福金子蘭布﹑宗室範圖子法復禮﹑爲三等輔國將軍。輔國公海蘭子蘇爾特﹑爲三等奉國將軍。

○贈故宣大總督兵部右侍郎兼都察院右副都禦史佟養量﹑爲都察院右都禦史。蔭一子入監讀書。

○免江南廣徳州﹑十二年分旱災額賦十之一。

○辛丑。初﹑靖南蕩寇大將軍固山額眞陳泰﹑卒於軍。至是﹑從徵大臣回京陛見。上曰。大將軍固山額眞陳泰﹑爲朕效力。中道病亡。朕甚痛悼。諭畢。揮涕不止。又曰。爾等離親戚﹑捐妻子﹑爲朕宣力年久。今見爾等形貌臒瘠﹑朕倍惻然。諸臣奏曰。宣力效勞。人臣之誼。臣等有何功績。致廑聖懷。今得覲天顏。臣心足矣。上垂涕。親勞以酒。諸臣感泣跪飲。上復念大將軍﹑悲悼不已。召學士麻勒吉﹑一等侍衛覺羅塔大﹑諭曰。若大將軍班師回京。朕將親酌酒以慰勞之。不幸中道棄捐。不復相見。爾等以此一觴﹑奠大將軍靈次。少抒朕追悼之懷。諸臣及左右侍從﹑無不感涕。

○癸卯。以王啟祚﹑爲吏科給事中。王運熙﹑爲戶科給事中。

○夜有流星﹑大如雞卵。黃白色。尾迹有光。起西方。出奎宿。行入天中。

○甲辰。免浙江富陽﹑西安﹑龍遊﹑江山﹑常山﹑開化等縣﹑十二年分水旱災荒額賦。

○乙巳。戶部議覆。江西巡撫郎廷佐奏言﹑江省地瘠民疲。頻遭水旱。請照直隸八府例。蠲免八﹑九﹑十﹑十一年分錢糧。查江省積逋﹑至一百五十五萬八千二百餘兩。目今需餉甚急。所請應無庸議。得上�日﹑江西水旱頻仍。深可軫念。八年拖欠錢糧﹑著蠲免。

○戊申。諭刑部。前因章冕告發顧仁﹑賀繩烈﹑背上�日納賄等款。朕親鞫得實。故照律處治。但內外各衙門蠹役﹑朦官害民。實繁有徒。須各官嚴加鈐束。則蠹役庶知畏法。若官法不行﹑則民害必甚。如有刁頑積蠹﹑挾讐告訐﹑誣蔑官長﹑或恐嚇挾制﹑借題行詐者﹑審問情眞。定行加等治罪。必不輕恕。內外各官﹑務在潔己奉法。剔獘釐姦。以副朕澄淸吏治之意。爾部卽通行傳飭。

○己酉。萬壽聖節。免行慶賀禮。遣公額爾克戴靑﹑祭太廟。

○遣官﹑祭眞武﹑東嶽﹑城隍之神。

○革蘇州兵官王璟職。並削其拜他喇布勒哈番。以海寇侵犯汛地﹑不能戮力戡定。又塘報內﹑不詳載焚掠情形故也。

○大計天下官員。副使崔成名等二百九十二員﹑各革職降調休致有差。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十八

順治十三年。丙申。二月。庚戌朔。

○辛亥。日生半暈。旁有兩珥。色黃白。

○甲寅。遣官祭三皇廟。

○乙卯。升侍講吳偉業﹑爲國子監祭酒。

○補外轉檢討於朋舉﹑爲河南按察使司副使﹑分巡睢陳道。耿介﹑爲福建按察使司副使﹑巡海道。左給事中劉楗﹑爲山西按察使司副使﹑分巡河東道。升工部主事李本晟﹑爲廣西按察使司僉事。分巡蒼梧道。蔡瓊枝﹑爲浙江按察使司僉事。分巡紹臺道。

○護軍統領惇拜﹑引年乞休。上念其勤勞年久。命加太子太保﹑以原官致仕。

○命浙江金華總兵官左都督馬進寶﹑仍以原銜充蘇。松常鎭提督總兵官。補原任四川永寧總兵官左都督柏永馥﹑充鎭守陜西臨鞏總兵官。

○致仕刑部尙書任浚卒。

○以八旗地畝﹑被水蝗雹災。特給滿洲蒙古每牛錄米三百名。漢軍每牛錄米一百石。俾酌給各披甲人役﹑及窮獨者。

○丙辰。日生暈。旁有兩珥。色靑白。

○諭禮部﹑文武兩途﹑乃治天下之要務。不可偏重今觀八旗﹑各令子弟專習詩書。未有講及武事者。殊非我朝以武功混一天下之意。爾部其酌量每牛錄下﹑當讀滿漢書子弟幾人。定爲新例具奏。凡應試及衙門取用﹑均在定數之內。其定數外讀書子弟﹑各衙門無得取用。亦不許應試。

○授和碩額駙耿精忠﹑爲一等阿思哈尼哈番。

○總兵官胡有升陛見。賜鞍馬﹑披領﹑帽﹑鞾等物。

○丁巳。皇太后聖壽節。奉懿上�日﹑免行慶賀禮。

○時四方以次蕩平。兆民寧輯。皇太后徳福咸備。尊養兼隆。上荷承懿訓。推本慈徽。親制萬壽七言律詩三十首﹑隨奉表文進呈﹑恭申祝頌。並制序簡端﹑以垂萬﹤衤異﹥。表文曰。子皇帝臣誠歡誠忭稽首頓首上言。欽惟聖母昭聖慈壽恭簡安懿皇太后﹑齊莊中正。光大含弘。毓懿秀於璇宮。令儀有淑。浚慶源於金屋﹑慈範丕昭。禮備溫恭﹑蘋藻標敬誠之徳。衣遵浣濯﹑葛覃著勤儉之風。庇及衝人﹑嗣承鴻業。祗奉誨言之諄切。深維護佑之周詳。基緒攸光。艱難克濟。旁流愷澤﹑出九掖而漑萬方。忭躍羣情﹑由六宮而周四海。自紹基而膺命。每隆號以歸尊。欣逢誕聖之期。倍切因心之慕。時惟二月。序際仲春。和气至而時鳥鳴。甘露滋而芳蘭長。老人星見。太史書祥。黃气盈堂。元云入牖。承乾應地﹑厚徳而貴極域中。照電流虹﹑至仁而母儀天下。時銷九日之流金。聿定四維於磐石。祗承二聖。誕受多方。恆顧畏於民碞。實仰遵乎慈訓。奉觴北斗。展禮南宮。𨿽極尊養於至隆﹑豈伸酬報。彌感恩勤之方篤。寧罄敷宣。輒敢披瀝悃誠。贊揚歌詠。令儀是式。稍彰黼黻之文。至徳難名。竊比華嵩之祝。臣不勝歡欣忭舞之至。謹言。

○遣大學士覺羅巴哈納﹑祭先師孔子。

○厄魯特部落達賴吳巴什臺吉﹑訥穆齊臺吉等﹑進貢馬匹黑狐皮等物。賞賚如例。

○戊午。祭大社大稷。遣內大臣公愛星阿行禮。

○諭經略大學士洪承疇曰。日者逆渠孫可望﹑猖狂犯順。遣發僞師﹑統率多賊。夜襲常徳。爾與寧南靖寇大將軍陳泰等。籌畫有素。調度合宜。文武將士。莫不用命戮力。水陸巢�刀追。大獲全勝。張撻伐之偉略。絕窺伺之狡謀。論敍膚功。已頒懋賞。仍賜特諭﹑彰朕嘉悅之意。爾尙益攄遠略大展壯猷。淨掃寇氛。佇膺殊寵欽哉。

○升禮部啟心郎布顏﹑爲內翰林弘文院學士。轉右庶子黃機﹑爲左庶子兼內翰林祕書院侍讀。升右諭徳王熙﹑爲右庶子﹑兼內翰林弘文院侍講。

○轉戶科右給事中董篤行﹑禮科右給事中饒宇栻﹑兵科右給事中張文光﹑俱爲本科左給事中。刑科右給事中郭亮﹑爲工科左給事中。升工科給事中史彪古﹑爲吏科右給事中。禮科給事中王紀﹑爲工科右給事中。

○遣官致祭故固山額眞陳泰﹑賜謚忠襄。

○免湖廣荊州﹑安陸﹑常徳﹑武昌﹑黃州等府屬州縣﹑十二年分水災額賦。

○以軍功加管汀州總兵官事都督僉事王之綱﹑都督同知。汀州副將髙守貴﹑署都督僉事。

○賜達賴喇嘛貢使拉穆詹巴等宴。

○己未。諭禮部﹑朝廷用人﹑文武兩途。本無異視。設有品級﹑所以辧尊卑。昭等威也。如系職任相關。尢難陵越。前見會議文武各官相見儀節內。一應有司﹑俱與總兵官副將平行。甚至有官階七品﹑亦與之抗禮。朕思督撫總兵官與巡按﹑俱奉特命差遣。任寄原重。自難以品級論。其餘州縣等官。俱與一品二品武官抗禮。殊屬未協。武臣披堅執銳。宣力封疆。體統若輕。臨事必多礙滯。豈文武並重之意。爾部再會同吏兵二部﹑詳議妥確具奏。

○以正黃旗滿洲阿達哈哈番達禮善巴圖魯﹑爲甲喇章京。

○午刻。河南空中有聲不絕。黑气大如斗。光芒如燈。墜於寧陵縣。形似石。重五十三兩。

○分江南華亭縣爲兩邑。舊邑名華亭。新邑名婁縣。

○鄂爾多斯部落多羅郡王額林臣病故﹑以其侄巴圖﹑襲爵。

○以故二等阿思哈尼哈番荊古爾達叔之子崇安﹑三等阿思哈尼哈番胡倫子雅圖﹑一等阿達哈哈番兼一拖沙喇哈番劉仲錦子芳聲﹑阿濟拜弟俄退﹑一等阿達哈哈番薩林叔董國俊﹑三等阿達哈哈番查秦子寨山﹑拜他喇布勒哈番兼一拖沙喇哈番溫泰祖歸山﹑綽什希特子察哈代﹑張鵬弟肯﹑拜他喇布勒哈番郭進珍子內淳﹑宋懋芳弟懋徳﹑哈爾吉霸子勒克﹑拖沙喇哈番薩漢子莫塔﹑陣亡拖沙喇哈番李朝淸叔世運﹑致仕拖沙喇哈番謝佳芳子天祿﹑各襲職。

○二等阿達哈哈番噶祿有罪。革退。以其叔之子塞勒﹑襲替。

○攺河南彰徳衛指揮僉事賈慶﹑江西贛州衛指揮僉事曹尊性﹑俱爲拜他喇布勒哈番。江南上元左衛指揮僉事嚴自明﹑陜西寧羌衛左所千總白和超﹑俱爲拖沙喇哈番。尊性故﹑子瑞襲職。和超故﹑子爾庚襲職。

○庚申。免直隸廣平府屬州縣﹑十二年分蝗災額賦。

○以正藍旗滿洲閒散章京張格﹑爲本旗梅勒章京。

○辛酉。贈故山西巡撫都察院右副都禦史祝包昌﹑爲兵部右侍郎。謚僖靖。蔭一子入監讀書。

○以鑲藍旗一等護衛阿南﹑爲護軍參領。

○升湖廣衡州副將馬月正﹑爲署都督僉事﹑充鎭守廣西全州總兵官。

○贈陣亡副將馬成功二級。蔭一拖沙喇哈番。

○革福建提督楊名髙職。以海寇陷漳州﹑並泉州屬縣﹑爲科臣魏裔介所劾也。

○以鑲黃旗蒙古理事官羅世﹑爲甲喇章京。

○予告通政使司通政使劉尙信卒。

○以南贛遊擊楊繼﹑管福州城守副將事。

○壬戌。命大學士車克﹑學士麻勒吉﹑傳諭大學士金之俊﹑劉正宗﹑傅以漸等曰。君臣之誼。終始相維。爾等今後﹑毋以引年請歸爲念。受朕殊恩。爾等豈忍違朕。卽朕亦何忍使爾等告歸。若決於引退。卽忍於忘君矣。之俊等奏曰。臣等蒙皇上隆恩。但懼不能報效。誠何心忍違皇上。自今以後﹑不敢懷告歸之念也。

○甲子。諭內三院﹑翰林爲儲才之地。鼎甲庶常﹑皆使兼習滿漢文字。以俟將來大用。期待甚殷。乃今習滿書者﹑將及一年。頃經親試﹑語句生疎。皆因不肯專心。工夫怠惰。若不分別勸懲。保以激勵。此次考試陳﹤豈支﹥永﹑胡簡敬﹑田逢吉﹑黨以讓﹑鄧鐘麟﹑馮源濟﹑史大成﹑田種玉﹑綦汝楫﹑王澤宏等十名。俱加賞賚。後四名程邑﹑吳貞度﹑範廷魁﹑韓雄允等﹑各罰俸三个月。嗣後俱當精勤策勵。無負朕惓惓作養﹑諄諄教誨至意。

○升鑲白旗漢軍牛錄章京於朝蘭﹑爲駐防杭州甲喇章京。

○乙丑。江寧巡撫張中元﹑保舉隱逸故明進士陸貽吉﹑於沚﹑下所司議。

○丙寅。免山西岢嵐州﹑五臺縣﹑十二年分霜災額賦。

○戊辰。上以右春坊右庶子王熙精通滿書。以禦服貂褂。賜之。因諭諸豫等七人曰。爾等同爲習滿書翰林﹑而王熙獨優。朕故加賜。爾等所學不及﹑亦當自慚。今後其益加勤勉毋怠。因賜大學士金之俊﹑劉正宗﹑傅以漸﹑及王熙﹑漢字表忠錄各一部。復以二十六部﹑分賜大學士陳之遴﹑及都察院漢堂官。漢科道官。仍諭有未曾賞給者﹑具名以聞。

○初﹑朝鮮國王族女﹑爲和碩端重親王博洛妃。王薨。妃寡居。其父錦林君李愷允入充貢使﹑於賜宴日﹑泣請其女還國。部臣以聞。下議政王貝勒會議。許之。至是﹑諭朝鮮國王李淏曰。朕撫育萬方。心存博愛。原無分於內外。爾國稱藩奕世。效順有年。分有相關。情誼體卹。陪臣錦林君李愷允之女﹑孀居邸第。骨肉遠離。深可愴惻。此女於王﹑旣屬宗支。又經撫養。揆王之念。懸戀必深。今李愷允進貢來朝。奏請欲見其女﹑朕夙昔矜憐。玆加憫切。特遣太子太保議政大臣哈世屯等送令歸國。俾依親自守。王甚悉之。

○令兩廣總督移駐梧州。從經略洪承疇請也。

○靖南王耿繼茂奏報﹑我師抵南寧。逆賊李定國奔往隆安。鎭臣馬雄等﹑擒其僞陽春伯李先芳。陣斬僞參將杜紀等。俘獲無算。下所司察敍。

○偏沅巡撫袁廓宇疏報﹑烈婦﹑茶陵州生員譚伯生妻陳氏﹑遇賊逼污﹑氏不從。奪刀自刎。酃縣民羅興恆妻譚氏﹑爲賊所執﹑氏詈罵不辱。投江死。俱請照例旌表。疏下所司。

○己巳。賜衍聖公孔興燮﹑及五經博士顏紹緒等﹑宴於禮部。

○川陜總督金礪﹑引年乞休。上念其效力多年。勤謹夙著。命加太子太保。以原官致仕。

○庚午。諭吏部﹑國家考績之典。所以辧功能。昭勸懲。不可無畫一之程。自今以後﹑部院滿官﹑除有事故罪過外。三年俸滿者﹑三品以上﹑自行具疏。爾部分別議奏。四品等官﹑各衙門咨呈爾部﹑分別議奏。朕悉核其優劣。定爲勸懲。其六年一次﹑會行京察之例。三品以上自陳﹑爾部會同都察院察議具奏。四品等官﹑各衙門咨呈爾部。爾部仍會同都察院察議具奏。朕皆親核優劣。以定去畱。考察之時﹑加升者﹑有罪者﹑及才能﹑不及﹑老疾等項﹑詳細開列。永爲定例遵行。部院滿官﹑今年卽照此例考滿。

○又諭﹑浙閩重地﹑海氛未靖。全賴總督重臣。和輯文武。撫綏軍民。庶能同心巢�刀禦﹑克奏膚功。屯泰﹑久與浙撫不睦。屢次疏奏。似此督撫參商。封疆何賴。秦世禎﹑已經調任。屯泰﹑亦著回京另用。兩廣總督李率泰﹑著加太子太保﹑總督浙閩地方。固山額眞王國光﹑著以兵部尙書﹑兼都察院右都禦史﹑總督兩廣地方。爾部卽遵諭速行。

○授多羅額駙耿昭忠﹑爲一等阿達哈哈番。

○升正紅旗滿洲護軍參領費雅思哈﹑爲本旗護軍統領。

○辛未。賜滿書翰林官王熙等八人﹑滿文資政要覽﹑人臣儆心錄﹑各一部。

○裁江南﹑陜西﹑山西﹑山東﹑湖廣﹑河南﹑六省興屯道同知。

○裁寧夏鎭左右前中屯﹑並中衛經歷各一員。中衛訓導一員。

○停止福建省鼓鑄。

○遣廣東道監察禦史牟雲龍﹑巡視長蘆鹽政。

○先是﹑河西務分司員外郎朱世徳﹑虧空額稅一萬三千餘兩。會有訐其徵侵盜諸款者。事未審結。戶部將缺額銀兩﹑援赦議免。吏部亦照議覆。上以缺額過多。或有情獘。命都察院察議。至是。議朱世徳﹑應革職。交刑部審擬。上因切責部臣。如此大獘﹑不行察核。令回奏。於是部臣奏言﹑因屢次催提人犯。議俟到日另結。至輕援恩赦。疎忽何辭。得上�日﹑爾部考核司官。務宜秉公詳察。朱世徳﹑缺額旣多。又經告發。爾等不嚴行確究。乃以人犯到日﹑另結爲辭。含糊引赦。代爲出脫。情獘顯然。此回奏殊屬支飾。著議政王﹑貝勒﹑大臣﹑九卿﹑詹事﹑科道﹑會同從重議處具奏。

○癸酉。以孫肇興﹑爲宗人府府丞。

○遣梅勒章京傅大受﹑駐防杭州。

○予故精奇尼哈番佟養性﹑謚勤惠。立碑。

○甲戌。朝日於東郊。遣內大臣公愛星阿行禮。

○賜眞人張洪任等宴。

○以鑲黃旗滿洲內大臣趙布泰﹑爲本旗固山額眞。

○升光祿寺理事官吳瑪護﹑爲禮部啟心郎。

○命福建中路總兵官左都督馬得功﹑仍以原銜充本省提督總兵官。補原任蘇州總兵官張承恩﹑爲福建左路總兵官。

○乙亥。賜厄魯特部落貢使卓禮克圖鄂穆布等宴。

○丙子。上在南苑。命兩翼內大臣侍衛等﹑擐甲冑。閱騎射。召內院漢大學士﹑翰林﹑及部院尙書以下﹑四品以上各官﹑從觀。復陳圍獵﹑以示羣臣。上還禦行殿。命大學士覺羅巴哈納﹑學士麻勒吉﹑折庫訥等﹑引諸臣入。序坐。上召吏部尙書王永吉﹑戶部尙書戴明說等﹑責其輕出朱世徳之罪。復諭大學士陳之遴曰。朕不念爾前罪﹑復地簡用。且屢加誡諭。爾曾以朕言告人乎。抑自思所行﹑亦曾少攺乎。之遴奏曰。皇上教臣﹑臣安敢不攺。特臣才疎學淺。罪過多端。不能仰報皇上耳。上曰。朕非不知之遴等而用之。卽若輩朋黨之行﹑朕亦深悉。但欲資其才﹑故任以職。且時時教飭之者。亦冀其攺過效忠耳。因責都察院左副都禦史魏裔介等曰。爾等職司言責。當大破情面。乃媕阿緘默﹑何爲也。前此明知陳名夏之惡。皆畏其威。罔敢摘發。今爾等能無自愧乎。爾等旣有專職。乃絕不一言。或𨿽言而不直。朕用爾爲言官何益。是不如不用之爲愈也。復諭諸臣曰。今人多結朋黨。究其結黨之意。不過互相攀援﹑以求富貴耳。若然﹑是有損而無益也。朕常爲黨人思之。旣恐黨類之不合。復恐聲名之不聞。與往來周旋之不至。又恐事發禍隨。或被人舉首。戚戚若此。何若爲國爲君效忠﹑安受富貴之爲榮乎。縱使黨與已成。及陷誅戮﹑孰能庇免。卽如誅陳名夏﹑黜龔鼎孳時。其黨曾有一人出而救之﹑或分受其過者乎。且多有因而下石者。是名爲朋黨﹑而徒受黨之害也。審乎此﹑則何不寢其朋謀﹑而盡力於國家耶。朕觀爾等膺受國恩。皆有數頃之田。數椽之宅。衣食亦足自贍。夫人有衣食以資生﹑是亦可矣。乃猶不足﹑更欲何爲。朕觀宋明亡國。悉由朋黨。其時學者﹑以程頤蘇軾爲聖賢。程頤蘇軾非黨﹑則蜀洛之名﹑何自而生。嗣後各樹門戶。相傾相軋。宋之亡﹑實兆於此。學者𨿽明知之﹑而不敢置議。可不爲大戒歟。朕自親政以來。以寬爲治。恆謂洪武誅戮大臣爲太過。由今以觀﹑太寬亦不可也。裔介奏曰。自古寬嚴相濟。過寬而生玩。卽用嚴亦宜。上曰。朕之所以教爾等者。誠視爾等如子﹑欲其攺過遷善。爾等嗣後亦當體悉朕心。勇於去不善。以勉於善。不然﹑國法具存。朕亦不能爲爾等寬也。諸臣皆頓首受命。永吉等奏曰。上諭誠然。臣等惟有歡忭。夫復何辭。但諸臣卽有朋黨。豈肯自言。惟後來事覺。皇上不從寬貸。則咸知警惕矣。上曰。顧仁之事已然。柰何不以爲戒乎。諸臣皆奏曰。謹識於心。上又指大學士金之俊曰。昨�山戊不�之俊疾甚。朕遣人圖其容。念彼已老。倘不起﹑不復相見。故乘其在時。命工繪像。蓋不勝眷戀如此。爾諸臣內﹑亦有衰老者。豈不有歸田休養之念。但經朕簡用之人﹑欲皓首相依不忍違離也。前置陳名夏於法時﹑朕甚憫惻爲之墮淚。蓋朕所任用之人﹑不能使之攺過以致獲罪。用是悼嘆耳。朕於爾等亦不忍離。爾等獨何心而欲離朕卽使衰老致仕。亦宜頤養京師。常趨闕廷。使君臣得時時相見以慰遲暮。不亦善乎。之俊泣奏曰。諸臣中無才者﹑莫過於臣受皇上深恩而負重罪者﹑亦莫過於臣。但錯誤甚多。惟恐廢職。非忍於離皇上也。羣臣奏曰。皇上眷育如此。臣等斷不敢萌退處之念矣。於是賜諸臣茶饌。上回宮。諸臣亦退。復命大學士覺羅巴哈納﹑學士麻勒吉﹑折庫訥等﹑傳諭諸漢臣曰。今觀風俗日移。人心習於澆薄。遇幼年受業之師﹑略不致禮。惟以考試官爲師終身加敬。夫以理論則自幼教育之師﹑受其誨導。自宜始終敬禮。若考試官員朕所遣也。豈受業者比哉。自後此等﹑悉宜明示禁革之。

○升正紅旗漢軍牛錄章京張八十﹑爲甲喇章京。

○免山東東平濮長山等州縣﹑十二年分旱災額賦。

○轉右通政吳達﹑爲通政使司左通政。升大理寺寺丞林起龍﹑爲通政使司右通政。山東濟南道僉事王登聯﹑爲通政使司右參議。廣西管按察使事副使趙允翰﹑爲太僕寺卿。尙寶司卿宋徵輿﹑爲太僕寺少卿。

○升山東興屯道副使白秉眞﹑爲四川按察使司按察使。山西雁平道副使柯臣﹑爲山東布政使司參政﹑督糧道。陜西靖遠道副使嚴正矩﹑爲江西布政使司參政﹑分守嶺北道。陜西固原道副使張懋勛﹑爲江南布政使司參政﹑蘇松督糧道。兩淮運使梁鳳鳴﹑爲江南布政使司參政﹑分守江寧道。兵部郎中楊春茂﹑爲陜西按察使司副使﹑分巡西寧道。工部郎中須兆祉﹑爲陜西按察使司副使﹑肅州兵備道。四川川北道僉事薛良朋﹑爲浙江按察使司副使﹑分巡金衢兵備道。陜西關南道參議婁應奎﹑爲本省按察使司副使﹑西路兵備道。

○補外轉檢討湯斌爲陜西按察使司副使﹑潼關道。盧髙﹑爲浙江按察使司副使﹑驛傳道。給事中宋牧民﹑爲河南按察使司副使﹑汝南兵備道。周曾發﹑爲山東按察使司副使﹑兗西兵巡道。晉淑軾﹑爲河南按察使司副使﹑大名道。李文煌﹑爲廣東布政使司參議﹑分守嶺東道。

○吏科給事中王啟祚奏言皇上博覽羣書。內院諸臣﹑繙譯不給。但臣聞自古帝王𨿽孜孜好學。要不過講明修齊治平之道而止。非若文人之習以誇多斗靡爲長也。故卷帙𨿽極浩繁。而閱者無多百家𨿽有。異同。而采者蓋寡。無論其無補於治道。正以皇上之身﹑萬幾待理。必時加愛養。以迓無疆之休。請自今除四書五經﹑以及資治通鑑﹑貞觀政要﹑大學衍義﹑有關政治者。時令日講諸臣進講外。其餘姑且緩之。精神不泛用則益固。智慮不旁分則益專。明良喜起。庶績咸熙。亦可以優遊而坐致隆理矣。報聞。

○戊寅。都察院左副都禦史魏裔介劾奏﹑大學士陳之遴﹑當皇上詰問之時。不自言其結黨之私。力圖洗滌。以成善類。而但云學疎才淺。不能報稱。其良心之昧已甚矣。如安肅知縣沈令式﹑庸劣不堪。之遴諷禮部尙書胡世安保薦知府。令式旋被總督李蔭祖糾參。植黨營私。確有可據。密勿之地。恐之遴一日不可復居也。疏入。得上�日﹑陳之遴﹑身爲大臣。奏對自當以實。昨經朕面詰。止以才疎學淺引咎。朦朧支飾。全無誠心。殊非大臣事君之道。此所參事情﹑著據實明白回奏。胡世安﹑亦著明白回奏。

○升福建右布政使張尙﹑爲都察院左僉都禦史。

○裁直隸永平府檢校﹑知事﹑各一員。府學訓導一員。昌黎﹑樂亭﹑二縣縣丞各一員。

○賜達賴喇嘛貢使拉穆詹巴等﹑雕鞍銀器等物。

○援巢�刀湖南陜西提督總兵官劉忠卒。

○己卯。諭吏部﹑大學士馮銓﹑贊襄機務。歷有�山戊不�年。恪愼勤勞。裨益弘多。朕近見其齒長力衰。難勝繁劇。應解院事。用便頤養。著加升太保﹑兼太子太師﹑祕書院大學士﹑禮部尙書。致仕。念其器識老成。學問充裕。可以文章資朕。著仍在朕左右。以備顧問。一切經史﹑著述編摩。皆令專任。爾部卽傳諭行。

○甘肅巡撫周文葉考滿。加右都禦史。蔭一子入監讀書。

○以阿達哈哈番許世昌﹑爲兵部理事官。牛錄章京王熙裕﹑爲刑部理事官。

○升通鎭務關營參將李時芳﹑爲浙江寧波副將。山西汾州營參將李正芳﹑爲陜西慶陽東協副將。

○和碩鄭親王濟爾哈朗庶福金吳氏﹑淑氏﹑素氏﹑徳氏﹑穆氏﹑和碩莊親王尼堪庶福金昔氏﹑費氏﹑俱於王薨時從死。至是﹑遣官致祭。

○精奇尼哈番佟養性妻覺羅氏﹑夫死。守節二十餘年。給敕旌表如例。

○旌表節婦﹑江西樂平縣舉人段文盛妻崔氏﹑湖口縣民殷繼夔妻沈氏﹑陜西寧夏衛民金夢暘妻王氏﹑各給銀建坊如例。

○定州縣官進見提督﹑總兵官﹑及副將﹑儀注。州縣官見提督﹑及總兵官﹑用履歷手本。大門外下馬。由東角門進。至堂檐下﹑向上三躬。不跪。茶房待茶。提督總兵官正坐。州縣官旁坐。茶畢﹑告辭。由西角門出。文移﹑州縣用申。提督總兵俱用照會。不答看。見副將﹑用官銜手本。大門外下馬。進中門。由甬道東邊﹑至堂檐下﹑向上三躬。副將答禮。後堂待茶。至堂口別。大門外上馬。文移﹑州縣用牒呈。副將用照會

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十九

順治十三年。丙申。三月。庚辰朔。上至自南苑。幸瀛臺。

○遣官祭先農之神。

○鄖陽撫治胡全才奏報﹑饒營千總朱光祚等﹑擒僞總督李企晟。獲僞印關防敕札等物。又四川僞總兵胥登榮﹑遣僞副將張鳳翼等﹑賫僞敕印詣漢中府投誠。章下所司。

○辛巳。致仕大學士馮銓﹑疏辭新銜。優上�日不允。

○壬午。以禮部理事官喀代﹑爲光祿寺掌印理事官。何米達﹑爲鴻臚寺掌印理事官。

○太子太保固山額眞祝世允﹑引年乞休。上以世允效力有年。加少保﹑兼戶部尙書。致仕。

○旌表烈婦﹑均陽營副將胡廷聘妻許氏﹑爲賊所執。剔目斷髮。罵賊不屈。抱石投河死。白河縣生員李光啟妻吳氏﹑妾王氏﹑因賊破寨﹑夫與子被執。遂攜幼女﹑投崖自殞。節婦﹑鎭平縣儒士孟良玉妻張氏﹑夫故﹑三日不食。誓必死。時有遺孕五月。其姑泣勸。氏指腹自矢曰。生男則存。生女仍從初志。及生男廷詔。氏撫孤課讀。守節垂四十年。遇寇亂。母子被執。廷詔乘夜負母脫於難。孝養備至。遠近咸稱之。俱給銀建坊如例。

○戶科都給事中王禎劾奏﹑大學士陳之遴﹑系前朝被革詞臣﹑來投闕下。不數年間﹑超擢尙書。旋登政府。不圖報效。市權豪恣。昨南苑賜宴。皇上面加呵斥。凜凜天威。而之遴不思閉閣省罪。卽於次日﹑遨遊靈佑宮﹑逍遙恣肆。罪不容誅﹑乞重加處分。以儆邪污。疏上。命之遴據實回奏。不得仍前支飾。以蹈欺蒙之咎。

○癸未。免湖廣天門﹑松滋﹑安化﹑黃梅﹑廣濟﹑漢川﹑棗陽﹑寧遠﹑武昌﹑九縣十二年分旱災額賦。

○甲申。廣東道監察禦史焦毓瑞劾奏禮部尙書胡世安﹑受大學士陳之遴囑托。濫舉之遴同鄕安肅知縣沈令式﹑堪任知府。徇私背公。法應連坐。得上�日﹑之遴﹑世安﹑一並明白回奏。

○乙酉。敍平定廣東功。以三等阿思哈尼哈番固山額眞朱瑪喇﹑爲一等阿思哈尼哈番﹑兼一拖沙喇哈番。二等精奇尼哈番安他木﹑爲一等精奇尼哈番。一等阿思哈尼哈番兼一拖沙喇哈番護軍統領惇拜﹑爲二等精奇尼哈番。一等阿達哈哈番兼一拖沙喇哈番鐘吉達﹑爲三等阿思哈尼哈番。二等阿達哈哈番賴塔﹑爲一等阿達哈哈番兼一拖沙喇哈番。二等阿達哈哈番李定邦﹑梅勒章京鄂拜﹑胡爾班巴圖魯署甲喇章京布代巴圖魯﹑爲一等阿達哈哈番。三等阿達哈哈番伊哈納﹑穆成格﹑索大塞﹑爲二等阿達哈哈番。加梅勒章京畢立克圖﹑一等阿達哈哈番雅喇﹑拜他喇布勒哈番梅勒章京範達理﹑布蘭岱﹑龍山﹑何拜﹑牛錄章京察思夏﹑拖沙喇哈番護軍校碩塞﹑各一拖沙喇哈番。授梅勒章京海爾圖﹑護軍參領松俄托﹑署甲喇章京喀賽﹑吳盧喀﹑委署章京布喇善﹑達爾巴哈﹑各一拖沙喇哈番。

○命護軍統領希爾艮﹑蘇克薩哈﹑達蘇﹑前鋒統領努山﹑鄂碩﹑梅勒章京蘇拜﹑俱爲內大臣。

○贈殉難湖廣沅陵縣知縣楊來鳳﹑爲本省按察使司僉事。蔭一子入監讀書。

○大學士陳之遴引罪回奏。得上�日﹑陳之遴旣知罪戾甚多。此回奏又不明言罪狀。但請處分。沈令式是否鄕親。並未說明。旣稱其頗有能聲。卽系徇私推獎。何得朦混推辭。奏內南北各親其親。各友其友等語。朕所痛惡。平日誡諭。何等嚴切。乃不思省攺。自認姻戚鄕曲。往來會晤。明系故違朕諭。殊爲可恨。著吏部嚴察議奏。

○禮部奏言﹑前此淸明節。享太廟。惟主祭大臣﹑並執事官﹑各齋戒三日致祭。近查明朝淸明節祀典﹑並不齋戒。嗣後應令主祭官﹑分獻官﹑禮部太常寺執事官﹑先期齋戒一日。並著爲例。從之。

○丙戌。以正黃旗二等侍衛昂阿﹑爲護軍參領。

○旌表節婦﹑四川西充縣民斯爲朴妻李氏﹑給銀建坊如例。

○遣官祭歷代帝王。

○遣房山縣知縣祭金帝陵。

○定�山戊不�給宗室內無子承襲孀居福金等銀米例。郡王福金﹑銀一千五百兩。貝勒福金﹑銀八百兩。貝子福金﹑銀五百兩。米照銀給發。鎭國公以下﹑奉恩將軍以上夫人﹑照民間封贈孀婦例。視夫俸祿銀米額數﹑量給一半。

○特遣厄木齊喇嘛等﹑賫敕存問達賴喇嘛﹑班禪胡土克圖。遺以珊瑚綠松石嵌金茶筒﹑玉壺﹑杯等物。

○遣精奇尼哈番阿喇納等﹑往祭厄魯特部落顧實汗﹑仍賜賻。

○予故通政使司通政使管右參議事劉尙信﹑祭一次。給與半葬。

○己丑。淸明節。祭太廟。遣內大臣公額爾克戴靑行禮。遣官祭四祖陵﹑福陵﹑昭陵。

○厄魯特部落阿巴賴諾顏﹑察罕臺吉﹑馬賴臺吉等﹑貢駝馬等物。宴賚如例。

○辛卯。諭朝鮮國王李淏曰。前違犯禁例﹑越境伐木一案。已準三法司所擬。金忠一﹑申銀山﹑李起男﹑立行正法。蔡允岦等﹑應依律分別。流徙徒杖。事在赦前﹑各免罪。仍革職。因原審招詳﹑殊多朦徇。隨經禮部議奏﹑國王不行確察。卽據承問各官﹑艸率成招具奏。理應擬罪。一品官﹑降職四級。二品以下官﹑降職三級。職掌刑名各官﹑革職爲民。朕念國王歸順已久。忠心愼行。特免議王罪。其原問議政府六卿﹑議禁府都承上�日﹑兩司長官等員﹑扶同朦混。法不可貸。但未經面鞫﹑恐有冤抑。特遣官會同國王﹑再加詳審。務期允協。又念遣官多員﹑所費必多。今止命少保兼太子太保內翰林國史院大學士額色黑﹑賫敕前去。同前別遣太子太保議政大臣哈世屯等﹑就便會審。確擬應得之罪。國王具疏來奏。以憑裁處。

○癸巳。命護軍統領賣雅思哈﹑爲議政大臣。

○詷宣大總督兵部左侍郎兼都察院右副都禦史馬之先﹑爲兵部尙書﹑兼都察院右副都禦史﹑總督陜西三邊西三邊四川等處軍務。仍令赴京陛見。

○以正紅旗滿洲梅勒章京胡理布﹑爲前鋒統領。

○升鑲黃旗蒙古護軍參領卜葉西理﹑正黃旗滿洲鄂內﹑正白旗滿洲賴塔﹑俱爲本旗護軍統領。

○甲午。諭戶部。向來定制。凡披甲者﹑皆給月糧。若當出徵﹑及有事差遣。因有行糧﹑其月糧止給一半朕念披甲人等﹑所有家口﹑全賴月糧養贍。況出徵差遣﹑均屬公事。方欲其爲國用力。乃復使有內顧之憂。深爲可憫。以後披甲人﹑𨿽出徵差遣。其在家月糧﹑仍準全給。

○少保兼太子太保刑部尙書劉昌﹑考滿。加少傅兼太子太傅賜羊酒。蔭一子入監讀書。

○定大軍出徵班師禮。諸王﹑貝勒﹑貝子﹑公﹑大臣﹑於出師前一日。將例賞衣服﹑馬匹﹑弓氈等物﹑於午門前頒給領賞畢。其出徵護軍校﹑驍騎校等官以上﹑詣上前。面諭行師方略。賜宴。及出師日。出徵各官﹑俱穿鮮明袍服。候於午門外。是日﹑皇上鹵簿全設。其不出徵諸王﹑貝勒﹑貝子﹑公﹑俱朝服。集太和殿丹陛上。文武各官﹑俱朝服。集太和殿丹墀內。分班序立。頒給主帥敕印。設於太和殿外東旁。俟皇上升殿。主帥詣前跪領敕印畢。出徵官﹑聽鳴贊官贊行三跪九叩頭禮畢。仍賜茶﹑遣之。待平定地方﹑班師還京之日。或王﹑貝勒﹑貝子﹑公﹑遣一員。仍量遣大臣﹑隨同出城迎接。該部備茶酒﹑賫往賞賚。到京次日﹑平明。出徵各官﹑各具鮮明袍服。候於午門外。皇上鹵簿全設。其未出徵。諸王﹑貝勒﹑貝子﹑公﹑俱朝服。在太和殿丹陛上。文武各官﹑俱朝服。在太和殿丹墀內。分班序立。候皇上升殿。出徵官﹑聽鳴贊官贊行三跪九叩頭禮畢。賜宴。其破敵衝鋒﹑效有勤勞兵丁。序坐各官班後。與宴。

○浙江巡撫陳應泰﹑奉命陛見於瀛臺。上諭曰。朕升轉各官﹑俱以才能簡用。爾宜體朕意。殫厥淸忠。愛民盡職。勿謂朕不知也。應泰奏曰。臣荷皇上超擢。天恩隆重。今復蒙召見誨勉。實過望外。惟有服膺仰戴。竭蹶報效而已。

○乙未。厄魯特部落什虎爾戴靑等貢駝馬等物。宴賚如例。

○禮部左侍郎薛所蘊考滿。加一級。蔭一子入監讀書。

○補內升禮科都給事中孫珀齡﹑爲太僕寺少卿。

○升湖廣按察使管起鳳爲福建布政使司右布政使。廣西桂平道參政許文秀﹑爲本省按察使司按察使。湖廣上湖南道參議萬全﹑爲陜西按察使司副使﹑靖遠兵糧道。江西九江道參議王天眷﹑爲山西按察使司副使﹑鴈平道。戶部郎中毛一豸﹑爲陜西布政使司參議﹑分守關南道。大理寺評事祝文震﹑爲江南按察使司僉事淮海兵備道。

○補外轉吏科都給事中朱徽爲陜西按察使司副使固原兵備道。禮科給事中杜漺爲浙江布政使司參議﹑分守溫處道降補江南按察使余應魁﹑爲山西按察使司副使﹑井陘道。

○吏部議覆左副都禦史魏裔介﹑廣東道禦史焦毓瑞﹑戶科都給事中王禎﹑各劾陳之遴疏擬革之遴職。永不敍用。疏入。得上�日陳之遴經朕訓誡不啻。再三望其省攺過惡盡去偏心。以圖報稱。乃毫不自悔。任意結黨營私大負朕恩。本當罷斥示懲。念其旣已擢用位至大臣。不忍卽行革職。著以原官發盛京地方居住。

○丙申。遣官致祭固山額眞二等精奇尼哈番陳泰。

○賞駐防杭州固山額眞趙國祚﹑蟒袍一襲。鞍馬一匹。

○裁山西振武衛﹑潞州衛﹑經歷各一員。

○禮部尙書胡世安回奏﹑保舉知縣沈令式﹑憑學臣鹽臣薦章。非因陳之遴推獎疏下部議以失於詳愼。罰俸一年。從之。

○丁酉。升都督僉事管福建建寧府副將事王進功﹑仍以原銜﹑充隨徵福建中路總兵官。

○以正紅旗滿洲長史噶褚哈﹑爲蒙古梅勒章京。

○遣官祭司機之神。

○裁洮州﹑岷州﹑莊浪﹑山丹﹑四衛經歷。

○戊戌。升正白旗滿洲護軍參領白爾赫圖﹑爲前鋒統領。正白旗蒙古護軍參領多克信﹑爲本旗梅勒章京。

○升湖廣長沙府同知呂繹如﹑爲湖廣按察使司僉事﹑兼布政使司參議﹑分守下湖南道。

○以正白旗滿洲章京納哈布﹑爲護軍參領。

○己亥。諭吏部。向以官制宜備。設立尙寶司衙門滿漢各官。專理用寶事務。朕近見該司事簡員多。且旣有尙寶監承收。又經內三院看用。該司理事﹑副理事﹑卿丞等官﹑似皆可省。今暫行裁去。各官照品攺用。

○以正黃旗滿洲一等侍衛巴哈連﹑鑲黃旗滿洲理事官哈什麻﹑俱爲護軍參領。

○庚子。諭吏部。朕選庶吉士﹑作養教習﹑已經一年。才學俱堪任用。今科道缺員甚多。欲將庶吉士攺授科道。觀其報效。果有忠言讜論。斯謂不負所學。周季琬﹑王元曦﹑侯於唐﹑王命嶽﹑張松齡﹑劉祚遠﹑孫光祀﹑嚴沆﹑周宸藻﹑李立﹑伊辟﹑王益朋﹑梁鋐﹑著卽補科道。其習滿書庶吉士程邑﹑吳貞度﹑韓雄允﹑教習已久。尙未純熟。豈朕親加選取之意。著以應得職銜外用。

○補庶吉士兪鐸﹑爲江南道監察禦史。服闋禦史李森先﹑爲四川道監察禦史。

○內翰林祕書院大學士車克﹑自陳學識疎淺。難任機密。請賜罷斥。優上�日不允。

○壬寅。賞經略右標提督張勇﹑貂裘﹑貂帽﹑甲冑﹑弓矢等物。

○癸卯。諭六部都察院卿寺科道等官。朝廷立賢無方。不分南北。南人中有賢有不肖。北人中亦有賢有不肖。朕近日處分各官﹑𨿽多南人。皆以事情論。非以地方論。爾等比肩事主。皆當仰體此意。凡有論列﹑須從國家起見。毋歧方隅。毋立門戶。毋洩己私忿。毋代人誣陷。毋以風聞輒告。毋以小過苛求。務期公忠自矢。共還蕩平之治。

○甲辰。諭吏部。屯泰回京另用﹑已有諭上�日著作速來京。其總督關防﹑及各項文卷﹑俱查檢明白。交與秦世禎暫行管理。屯泰不必等候新督交代。爾部卽遵諭速行。

○升鑲紅旗漢軍戶部右侍郎柯永蓁﹑爲本旗固山額眞。

○乙巳。以正白旗滿洲二等侍衛碩代﹑三等侍衛額爾肯﹑俱爲護軍參領。

○丙午。諭禮部。朕自親政以來。夙夜冰兢。罔敢怠忽。務求克當天心。光昭祖徳民安物阜。蚤底治平。乃近者冬雷春雪。隕石雨土。所在見告。變匪虛生。皆朕不徳所致。朕思天爲天下而立君。爲君者代天敷治。必使民物咸若。治臻上理。然後可以仰答眷命。今水旱連年。民生困苦。是朕有負於上天作君之心。一過也。祖宗創辟天下﹑以貽子孫。爲君者念祖宗櫛風沐雨之勞。必闡揚光大。四海雍熙。然後能守祖宗之成憲。朕之天下﹑實本於太祖太宗﹑積功累仁所創垂。今疆圉未靖。徵調頻興。是朕有負於祖宗付托之心。一過也。當睿王攝政之時﹑誅降濫賞。屏斥忠良。任用姦貪。國家錢糧恣意耗費。以致百姓嗟怨。人人望朕何日親政。急爲拯救。今經六載。𨿽極力更新。乃猶康乂未奏。災祲時聞。是朕有負於百姓望治之心。一過也。用是恐懼靡寧。撫躬自責。披瀝悃誠。冀回災變。欲昭告於上帝祖宗實圖省攺。爾部作速擇吉具奏。

○諭吏兵二部。固山額眞朱瑪喇等﹑率兵擊敗侵犯廣東之賊李定國。雪衡州桂林之忿。快慰眾心。朕甚嘉悅。此番軍功﹑止照他處常例議敍。其功次不及定數者﹑竟不議敍。殊屬不合。伊等軍功﹑著再加酌量議敍具奏。其軍士有於主帥前首先陷陣﹑殺傷敵兵者。亦著確察分別奏聞賞賚。今攻城者少。野戰者多。此後不可﹑仍照舊例敍功。爾二部會同﹑將敍功條例再議具奏。

○喀爾喀部落索特拔﹑宜爾登諾顏等﹑來貢馬。宴賚如例。

○升刑科左給事中郭一鶚﹑爲吏科都事中。戶科左給事中董篤行﹑爲禮科都給事中。

○丁未。經略右標提督張勇陛辭。上令內大臣索尼﹑巴哈﹑傳諭曰。當今良將﹑如卿者甚少且軍務不可懸度。卿至彼地﹑相機而行。朕之所以諄諄誡卿者﹑勿得自負才勇。輕視敵人。愼之愼之。

○戊申。陜西巡撫陳極新疏報﹑節婦﹑涇陽生員茹尙選妻王氏﹑年二十二﹑夫死。事姑盡孝。教子成名。苦節三十八年。洋縣生員李迥知妻王氏﹑年十八﹑夫死。數欲自盡。翁姑泣勸方止。守節四十餘年。安塞縣生員馬應龍妻髙氏﹑夫死。時年十八。二子俱在𦇤褓。後俱教養成名。守節四十餘年。烈婦﹑隴西生員趙之英妻王氏﹑安定監牧丁王二妻金氏﹑夫死。俱自經柩前。孝子﹑秦安縣生員吳玿﹑母病告天請以身代母歿後。繼母四易。俱推誠底豫。富平縣生員田而成﹑母病﹑親嘗藥餌。焚香吁天。請以身代。居喪﹑哀毀幾絕俱請照例旌表。疏下禮部。

大淸世祖體天隆運定統建極英睿欽文顯武大徳弘功至仁純孝章皇帝實錄卷之九十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百

○順治十三年。丙申。夏四月。己酉朔。享太廟。遣內大臣公額爾克戴靑行禮。

○庚戌。多羅信郡王多尼等會議吏戶二部議朱世徳一案。尙書宗室韓岱﹑戴明說﹑侍郎寧古裏﹑蘇納海﹑白色純﹑袁懋功﹑畢立克圖﹑海爾圖﹑王宏祚﹑覺羅額爾徳﹑朱之弼﹑啟心郎費齊﹑苗澄﹑韓世琦﹑巴格﹑曹邦﹑理事官木成格達都﹑楊雀祥﹑副理事官朱成格﹑馬爾濟哈﹑吳努春﹑金光祖﹑郎中馬光裕﹑嚴我公﹑主事張新標等﹑各擬解任削職有差。得上�日﹑韓岱於衡州失事。情罪至爲重大。考之太祖太宗成憲。卽應正法。朕念系宗室。仍望其效力。姑從寬免。且加任用。乃不思感奮報效。圖蓋前愆。反依阿蒙蔽。負朕大恩。本當重處。復念宗室。姑從寬。著革任。削太子太保鎭國將軍品級。畢立克圖﹑額爾徳﹑俱革任並革恩詔所得一拜他喇布勒哈番﹑又一拖沙喇哈番。海爾圖﹑革任。並革恩詔所得拜他喇布勒哈番。罰俸一年。巴格﹑畱任。革恩詔所得一拜他喇布勒哈番。寧古裏﹑革任。並革恩詔所得一拜他喇布勒哈番﹑又一拖沙喇哈番。蘇納海﹑白色純﹑各革任。並革恩詔所得一拜他喇布勒哈番。罰俸一年。費齊﹑畱任。革恩詔所得一拜他喇布勒哈番。木成格﹑畱任。革恩詔所得一拜他喇布勒哈番。罰俸一年。達都﹑楊雀祥﹑俱畱任。革恩詔所得一拜他喇布勒哈番。戴明說﹑降四級調用。王宏祚﹑降三級﹑仍畱原任。朱之弼﹑袁懋功﹑各降三級調用。馬爾濟哈革任。曹邦﹑畱任。罰俸二年。嚴我公降二級調外用。朱成格﹑吳努春﹑金光祖﹑苗澄﹑韓世琦﹑俱畱任。各罰俸二年。馬光裕﹑張新標﹑各降二級﹑調外用。余依議。

○辛亥。大學士額色黑考滿。加少傅﹑兼太子太傅。賜羊酒。蔭一子入監讀書。

○兩廣總督李率泰疏報﹑粵西投誠僞永安王朱華堧﹑及僞總兵官知府土司共一百五十餘員。繳僞印關防四十四顆。下所司議奏。

○甲寅。日生左右珥。赤黃色。

○河南巡按祖永傑疏報﹑安陽﹑臨漳﹑磁﹑三州縣烈風嚴霜。毀傷麥菜。章下所司。

○乙卯。上以災變﹑祭告南郊﹑太廟。

○厄魯特部落額爾徳尼臺吉喀爾喀部落土謝圖汗等各遣使貢駝馬。宴賚如例。

○丙辰。賜直省卓異官石在閶等四十四員﹑朝衣各一襲。

○大學士金之俊考滿加少師兼太子太師。賜羊酒。蔭一子入監讀書。

○加四川松潘副將王明徳﹑署都督僉事。以巢�刀龍山寨逆番功也。

○予故河南巡撫兵部尙書吳景道﹑祭葬如例。謚愨僖

○予珣難湖廣沅陵縣知縣楊來鳳﹑祭葬如例。

○先是固倫額駙噶爾瑪索諾木所尙固倫公主卒。至是復以和碩禮親王代善女妻之。攺爲和碩額駙。

○丁巳。諭兵部。朕覽歷年敍錄投誠官丁文冊﹑八年十一月內﹑荊州鎭臣鄭四維疏報﹑自巫夔來歸於大海﹑李占春等﹑已經爾部議覆。於大海先授都督僉事職銜。督標效用。十一年五月內﹑覆鄖陽撫治胡全才題疏﹑仍以原銜﹑管鄖襄水師副將事。李占春﹑十年十月內﹑議照於大海例﹑亦授都督僉事職銜。督標效用。朕念於大海等﹑傾心向化。帶部下將領﹑共百餘員﹑兵丁共四千有奇。家口人民﹑共一萬三千有奇。馬匹船隻﹑共八百有奇。慕義輸忠。深可嘉尙。原宜破格優擢。酬其效順誠悃。爾部前議﹑尙未允協。著速查原報文冊﹑從優另議具奏。又念數年以來﹑各處投誠官丁﹑亦不乏人。爾部通行詳查。儻有功多賞薄﹑與此相類者﹑卽具奏攺正。務使賞必酬功以昭朝廷鼓勵投誠至意。

○升甲喇章京尙好仁﹑爲都督僉事﹑充鎭守浙江溫州總兵官。

○予故大理寺卿王邦柱﹑祭葬如例。

○戊午。大學士寧完我考滿。加少傅兼太子太傅﹑賜羊酒。蔭一子入監讀書。

○順天府府尹閻印﹑以年老乞休。允之。

○庚申。內翰林國史院學士葉成格﹑都察院左副都禦史能圖﹑宜巴漢﹑右副都禦史納都戶﹑通政使司通政使喀愷﹑宗人府啟心郎伊圖﹑以考滿。各賜羊酒。蔭一子入監讀書。

○辛酉。敕諭天下朝覲官員曰。朕所與共圖治安者﹑惟監司守令是賴。歷年考績﹑責望爾等甚殷。何爾等之泄泄從事也。朕親政六載於玆。勵精圖治。不敢懈逸。振飭官方。未嘗寬假。今又當大計之年。而治猶未進。民猶未安。錢糧逋欠。盜賊竊發。大者仍不法。小者仍不廉。致上之徳意﹑無由下究。民之疾苦﹑無由上聞。非爾等失職之故歟。已嚴飭所司﹑重懲貪酷﹑余俱如例降革外﹑姑準爾等仍服原官。毋謂塗飾可以久施。毋謂僥幸可以常恃。宜各正直存心。淸廉持己。勉圖後效。皇天自監。朝廷自知。顯秩厚祿。決不爾靳。如或貌承朕言。心懷貪詐。罔上行私。慢政虐民。國憲昭昭。朕𨿽欲赦之﹑弗能矣。欽哉。

○敍卹陜西葭州陣亡諸將呂克忠﹑張奇勛﹑王效舜﹑李應第﹑哈什圖﹑徐仲武﹑談進學﹑李雲龍﹑王興基﹑王國臣﹑徐光錦﹑林勇﹑各蔭一拖沙喇哈番。

○大學士管都察院左都禦史成克鞏疏言﹑邇者天變疊興。皆羣臣積愆所致。夫用人爲治平急務。而大僚尢重。今通政使李日芳﹑甘撫周文葉﹑陜撫陳極新﹑皆衰老昏庸。急當更易。至財用困乏已極。宜定丈量編審之期。學校冒濫已甚。宜嚴考貢入學之額。司馬職司樞密。封疆失事﹑不得借行察以滋推諉。司寇職任懲姦﹑棍徒詐害﹑不得寬反坐以長刁風。各處營建工價﹑宜加撙節。潰決河工﹑宜杜冒支。凡此數事﹑皆諸臣所當大加振刷。以圖實政。至臣奉職無狀。罪愆實多。伏祈卽賜罷免。擇賢弼治。庶可破積習而回天變矣。上是其言。仍諭不必求罷。

○寧南靖寇大將軍固山額眞阿爾津等疏報﹑官兵大破賊渠姚黃於彜陵之蛇倒退山。招撫僞官五十二員。兵民一萬一千三百餘名。俘獲人畜器械無算。下所司察敍。

○浙閩候代總督屯泰上疏﹑自敍在任巢�刀撫功。上以臺州失事。不知引罪。反冒眾人之功。切責之。旋又因以畱戀地方。不卽交代。並下部議處。

○壬戌。敕諭定遠大將軍世子濟度曰。如大兵回京有期。其固守福建地方﹑應設防若干處。如何始爲堅固。設防止用本省綠旗兵丁﹑及隨徵二鎭標兵﹑果否足數﹑如有不足。還應添漢軍兵丁若干。會同該撫﹑及提督各鎭等官商確﹑務使地方無虞。明白具疏奏聞。

○敕諭浙閩總督李率泰曰。浙閩重地。軍務方殷。亟須料理。敕書到日。爾卽兼程速赴新任。不必候王國光面代。其兩廣總督關防﹑及各項文卷﹑俱交與巡撫李棲鳳﹑暫行攝理。

○山西太原府陽曲縣地震。

○攺庶吉士劉祚遠﹑爲吏科給事中。王益朋﹑爲戶科給事中。孫光祀﹑張松齡﹑爲禮科給事中。嚴沆﹑爲兵科給事中。梁鋐﹑爲刑科給事中。王命嶽﹑爲工科給事中。王元曦﹑爲雲南道監察禦史。候於唐﹑爲貴州道監察禦史。周季琬﹑爲福建道監察禦史。伊辟﹑爲廣西道監察禦史。李立﹑爲山東道監察禦史。

○癸亥。廷試天下貢生趙逵等八百九十六人。

○加定南王下左翼總兵官都督同知馬雄﹑右都督。以擊敗李定國﹑及梧州戰功也。

○甲子。諭刑部。內外官民﹑果有冤抑情節﹑本應赴各該管衙門告理。朕恐問官或有徇縱。下情不能上達。命通政司收達通狀。又都察院門前﹑特設登聞鼓。以疏冤抑。立法詳備。近有擅入禁地﹑聲冤抹項﹑捏款誣告﹑大幹法紀。自今以後﹑有不赴應告理衙門陳訴﹑輒抗違定制﹑妄行越告者﹑原詞槪行不準。卽拏送法司。照律從重治罪。決不輕貸。爾部通行申飭。

○乙丑。孝端文皇后忌辰。遣官祭昭陵。

○丙寅。浙江巡撫陳應泰陛辭。賜鞍馬一匹。朝衣一襲。仍命大學士車克傳諭戒勉之。

○丁卯。升兵部左侍郎覺羅科爾昆﹑爲吏部尙書。

○喀爾喀部落喇嘛塔爾多爾濟達爾漢諾顏等﹑貢馬。宴賞如例。

○戊辰。以正藍旗一等護衛庫祿穆爲護軍參領。

○己巳。諭吏部。六部職掌﹑皆關國家大政堂官須殫精竭力。實心辦理。方有裨益。圖海原系白身。朕破格優擢。任用一品。不思盡忠報效。反辜特恩。劉昌攺任刑部屢晉崇階。乃致刑獄未淸。闒茸壞法。殊負委任。圖海﹑著革去拜他喇布勒哈番太子太保。降三級。劉昌﹑著革去少傅。兼太子太傅。降三級。各照舊辦事。恩格徳亦系白身。洊升尙書。胡世安優加一品。俱在禮部最久。乃典禮甚多未協。亦負委任。恩格徳﹑著革去拜他喇布勒哈番。降三級。胡世安﹑著革去太子太保。降三級。各照舊辦事。自今以後﹑如不洗心省攺。仍蹈前轍。決不輕貸。

○又諭吏部。據督捕衙門所奏﹑逃人甚多。獲者極少。設立督捕衙門﹑專爲稽察逃人。嚴督緝解。其如何嚴察。使逃者必獲。如何立法。使不敢隱匿。全不議及。祇將逃人及拏獲數目奏聞。吳達禮﹑霍達等﹑甚屬怠玩﹑著議處具奏。

○調兵部尙書孫廷銓﹑爲戶部尙書。刑部右侍郎董國祥﹑爲吏部右侍郎。補原任兵部督捕右侍郎梁淸遠﹑爲戶部右侍郎。

○旌表陜西節婦﹑涇陽縣生員茹尙選妻王氏。洋縣生員李迥知妻王氏。安塞縣生員馬應龍妻髙氏。烈婦﹑隴西縣生員趙之英妻王氏。安定監牧丁王二妻金氏。各給銀建坊如例。

○庚午。升鑲藍旗漢軍甲喇章京楊鳳祥﹑爲本旗梅勒章京。以鑲藍旗一等護衛色冷﹑爲護軍參領。正黃旗漢軍牛錄章京周勛﹑爲甲喇章京。

○以故二等阿思哈尼哈番朱萬賜子思惠﹑襲職。

○贈殉難福建仙遊縣知縣陳有虞﹑爲本省按察使司僉事。蔭一子入監讀書。

○免陜西麟遊縣荒地額賦。

○貴州道監察禦史侯於唐劾奏﹑樞臣孫廷銓衰老庸陋。不能勝司農重任。上以廷銓已經簡用。所糾不合。切責之。

○浙江巡撫秦世禎﹑以造戰船需材。伐宋陵樹木。得上

�日﹑前代陵木﹑不許采伐﹑原有明禁。𨿽經奏請。何得不候上�日徑行。著議處。其伐過樹木﹑仍照數栽補。

○辛未。賜兩廣總督王國光﹑蟒衣鞍馬等物。

○遣廣西道監察禦史白尙登﹑巡視兩淮鹽政。廣東道監察禦史焦毓瑞﹑巡視河東鹽政。山西道監察禦史石維昆﹑巡視兩浙鹽政。

○都察院左副都禦史魏裔介疏言﹑天下民生怕以不安者﹑以雲貴有孫可望﹑海上有鄭成功也。孫寇所藉兵力﹑洞蠻爲多。今欲招徠遠人。但宜給以新命。不必追其前朝舊敕。至鄭逆出沒海上三十餘年。國家欲搗其巢穴。恐水師少而未練。宜擇知兵大臣﹑沿海防禦。坐而困之。庶蕩平有期矣。下所司議。

○壬申。升吏部左侍郎梁淸標﹑爲兵部尙書。

○禮部尙書恩格徳等奏言﹑冊封中宮。已照例舉行。妃嬪尙未冊封。今建造乾淸坤寧二宮﹑及景仁等宮殿﹑將及告竣。未便久虛。應仿古典禮。冊封妃嬪。得上�日冊封妃嬪諸典禮。皇太后在上。當候上�日行。何得輒爲奏請。昨因爾部職掌未盡。故加飭責處分。爾等應洗心省攺。圖辦要務。乃欲迎合朕意。輕率妄陳。大臣事君之道﹑果如是耶。殊屬不合。著嚴飭行。

○吏科都給事中郭一鶚﹑以圖治貴務實政。條奏五事。一曰﹑勤於講學。爲行政之大本。自古帝王﹑莫不孜孜好學。皇上去年選翰林爲講官。迄今一載。未見舉行。講官殆爲虛設。設於政事之暇﹑命諸臣進講。工夫勿間﹑則明聰廣而智慮增矣。一曰﹑進退人才。爲國家之首務。近見吏部推升京堂﹑借內外互轉之上諭。而賢否不分。降處各官﹑任一己喜怒之私。而輕重懸殊。請嚴加申飭。嗣後用人必協乎公論。處分務歸於畫一。則黜陟明而公道彰矣。一曰﹑開源節流。爲生財之大道。現今兵餉缺額四百四十餘萬。諸臣數次會議。未見畫一長策。請敕下戶部﹑並內外各衙門﹑凡有錢糧者﹑徹底淸查。每�山戊不�將各色款項﹑匯輯成書。令滿漢諸臣﹑共諭共曉。毋使朦混侵肥。則公帑充而財用足矣。一曰﹑崇尙節儉。爲帝王之美徳。天地生財。止有此數。不在國則在民。今當上下匱乏之際。惟有斟酌損益之法。凡燒造﹑織造﹑興作﹑齋醮等費﹑宜槪行停止。或有營繕萬不可已者﹑事前公同估計。毋使冒支。事後按實開銷。毋使耗侵。則不傷財﹑不害民矣。一曰﹑安撫流移。爲目前之急務。近聞河南臨漳等處﹑烈風嚴霜。麥菜枯槁。眞從來未有奇災。已奉有查明速奏之上�日。竊恐往返查報﹑必稽時日百姓畏目前催徵多致逃散。請敕下督撫按凡各處申報災荒文到日卽行設法安撫。庶饑民不致離散。本固而邦寧矣。得上�日﹑奏內勤講學知道了。其推升京堂。賢否不明。所指何人。著據實奏聞。降處各官。輕重懸殊。著吏部明白回奏。

○癸酉。以鑲藍旗漢軍理事官馬汝鯨﹑爲甲喇章京。

○升山西督糧道參政王來用﹑爲湖廣按察使司按察使。陜西關南道副使劉景云。爲廣西布政使司參政分守桂平道。陜西分守河西道參議張文炳。爲湖廣按察使司副使﹑分巡上湖南道。補外轉編修沈荃﹑爲河南按察使司副使﹑分巡大梁道。給事中武攀龍﹑爲湖廣布政使參議分守上湖南道。戶部郎中王鍈﹑爲江西布政使司參議分守饒南九江道。

○甲戌。辰刻﹑日生暈。靑赤黃色。

○固山額眞藍拜﹑以老病乞休。上念其效力有年。加太子太保。解任。

○乙亥。升理事官盧崇峻﹑爲吏部侍郎。都察院左副都禦史張朝璘﹑爲戶部侍郎。

○贈故河南巡撫兵部尙書吳景道﹑太子太保大理寺卿王邦柱工部右侍郎。各蔭一子入監讀書。

○贈福建防守仙遊縣陣亡署遊擊王嘉禎﹑爲遊擊。蔭一拖沙喇哈番。

○戶部以江南采買布疋粗惡。議令入覲官帶回另買。得上�日﹑撥回另買﹑恐致累民。其解到布疋爾部酌議價值另用。

○雲南道監察禦史王元曦疏言﹑朝廷莫重於用人。用人莫重於卿貳。近見會推先挨資序次查帶罰有無。有資格𨿽合。以曾經帶罰而不得推者亦有未經帶罰。以資格尙淺而不得推者。故每遇會推常苦乏人。請特敕部臣﹑以後會推大典。但論才品。不拘資格。才苟可用﹑不妨破格推舉。如不堪用﹑𨿽系應推。不得濫列。至於帶罰諸臣。才品有可任用者。請彰使過之仁。許其並列。仍將致罰之由﹑開注上覽。庶國無棄才而官無濫竽矣。下吏部議。

○丙子。予故工部侍郎管通政使事張紹先﹑祭葬如例。

○丁丑。降補原任左都禦史龔鼎孳﹑爲上林苑監蕃育署署丞。

○吏部議覆﹑管尙書事王永吉疏言﹑嗣後考選本部司官﹑遇各省缺出。於外取俸深有薦﹑及卓異推知。於內取中﹑行﹑評﹑博﹑及五部主事﹑未經考選者。一同選試。從之。

○兵科給事中嚴沆疏言﹑竊見庶務因循叢脞。皆彼此諉卸。內外觀望。會議多而職業曠。文移費而時日稽。自今以後﹑凡遇會議﹑宜有專責。該管衙門﹑務將所議之事。先爲詳列可否。然後決之廷議。斷自睿裁。至諸臣條議時宜﹑亦須虛公酌量。參求利病。以期有用。不得槪泥成見。止以毋庸再議﹑沮進言之心。而踵瞻顧之習。庶政事立而議論淸。可不勞而臻上理矣。上是其言。下吏部都察院詳議。

○平南王尙可喜疏報﹑克復揭陽﹑普寧﹑澄海三縣。

○戊寅。護軍統領法喀革職。以擅違痘禁。勒令伊弟婦不許爲夫服喪也。

○以故一等阿達哈哈番西特庫弟舒書﹑恩特世巴圖魯子額爾弼﹑二等阿達哈哈番齊蘭叔格濟﹑阿納達叔葉庫訥﹑朱彩弟輝﹑三等阿達哈哈番馬克查子馬克薩﹑黃憲章子道政﹑汪成功子世臣﹑黑爾素子捨爾圖﹑閻運泰子明﹑圖勒愼子渥赫訥﹑拜他喇布勒哈番兼一拖沙喇哈番辛國寶叔祖守孝﹑阿哈尼堪子覺和妥﹑拖沙喇哈番蘇海子俄爾寨﹑致仕一等阿達哈哈番祁塔特卓禮克圖子魏門﹑陶自安子繼稷﹑劉撫民兄子國冑﹑三等阿達哈哈番左友晉子國弼﹑拖沙喇哈番馬成功子思寶﹑各襲職。

○贈陣亡閒散章京孟有才爲拖沙喇哈番。以其子充宗襲職。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百一

○順治十三年。丙申。五月。己卯朔。升學士禪代﹑爲吏部侍郎。葉成格﹑爲戶部侍郎。

○升通政使司右理事官羅繪錦﹑爲順天府府尹

○禮科給事中孫光祀疏言﹑朝廷之事﹑誤於偏私。尢誤於推諉興革之道﹑懼其輕率。亦懼其因循。臣謂事涉別部。或事關撫按。行查另奏﹑不妨過詳。若事事轉請﹑章奏繁多。時日延遲。不無誤事。請自今遇有關該部事重﹑別衙門事輕者。卽令該部據實議奏。事無旁諉。奏功必速。下所司速議

○裁湖廣武昌衛﹑武昌左衛﹑黃州衛﹑蘄州衛﹑安陸衛﹑沔陽衛﹑荊州衛﹑荊州右衛﹑襄陽衛﹑嶽州衛﹑九溪衛﹑永定衛﹑長沙衛﹑茶陵衛﹑衡州衛﹑永州衛﹑寧遠衛﹑寶慶衛﹑常徳衛﹑辰州衛經歷各一員。

○庚辰。通政使司通政使李日芳﹑以年老﹑勒令致仕。

○升編修郭麗﹑爲內國史院侍讀。噶穆爾﹑爲內祕書院侍讀。

○升洗馬方懸成﹑爲內祕書院侍讀。左中允左敬祖﹑爲內弘文院侍讀。何采﹑爲內國史院侍讀。右中允曹本榮﹑爲內祕書院侍讀。司業姜元衡﹑爲內弘文院侍講。左贊善王淸﹑爲內國史院侍講。張士甄﹑爲右春坊右諭徳。兼內弘文院修撰。右贊善範廷元﹑爲司經局洗馬。兼內國史院修撰。李儀古﹑爲左春坊左中允。兼內祕書院編修。編修熊伯龍﹑爲左春坊左中允。兼內弘文院編修諸豫﹑爲右春坊右中允。兼內國史院編修。張永祺爲國子監司業。檢討許纘曾﹑爲右春坊右中允兼內祕書院編修。金鋐﹑爲左春坊左贊善。兼內弘文院檢討方猷﹑爲左春坊左贊善。兼內祕書院檢討。郭棻﹑爲右春坊右贊善。兼內祕書院檢討。余恂﹑爲右春坊右贊善。兼內國史院檢討。

○辛巳。補假滿吏部左侍郎髙珩原官。

○壬午。以戶部郎中谷應泰﹑爲浙江按察使司僉事﹑提調學政。秦才管﹑爲陜西按察使司僉事﹑提調學政。補外轉檢討王勰﹑爲河南按察使司副使﹑提調學政。

○原任山西巡按劉嗣美﹑侵用贓銀﹑革職。下刑部詳鞫追擬。

○理藩院左侍郎席達禮考滿。賜羊酒﹑蔭一子入監讀書。

○甲申。升江南徽寧道副使孫登第﹑爲山西布政使司參政﹑督糧道。補外轉編修陳彩﹑爲江西按察使司副使﹑分巡嶺北兵備道。檢討徐必遠﹑爲河南按察使司副使﹑管河道。崔之瑛﹑爲陜西按察使司副使﹑分巡漢羌兵備道。升禮部郎中王天鑑﹑爲陜西布政使司參議分守河西道。戶部郎中陸朝瑛。爲山東按察使司僉事﹑分巡濟南道。刑部郎中孫養翼﹑爲四川按察使司僉事﹑分巡川北兵備道。

○以軍功贈故牛錄章京俄拜一拖沙喇哈番。

○東城理事官阿蘭王光宗俱令解任。禦史呂祖望降三級調用。以江西布政使範登仕被棍徒毆詐﹑不行參奏。爲憲臣所劾故也。

○乙酉。少保兼太子太保戶部尙書覺羅郎球﹑於朱世徳關稅缺額一案。不行察核﹑復爲世徳題請援赦。徇庇顯然。革去少保﹑解尙書任。

○丁亥。升四川左布政使莊應會﹑爲刑部右侍郎。

○予殉難福建仙遊縣知縣陳有虞﹑興化城守中軍遊擊王嘉禎﹑祭葬如例。

○戊子。以鑲紅旗滿洲阿思哈尼哈番黑圖﹑爲甲喇章京。

○己丑。諭兵部前固山額眞朱瑪喇等統大軍往粵東﹑擊破李定國時平南王尙可喜﹑靖南王耿繼茂﹑總督李率泰率所屬弁兵協力合巢�刀。著有勞績。理應一體敍功﹑爾部卽一並議敍具奏。

○升宗人府理事官碩博會爲吏部侍郎。補原任尙寶司理事官雷護﹑爲工部啟心郎。

○升鑲紅旗漢軍甲喇章京趙宗科﹑爲本旗梅勒章京。

○庚寅。賜駐防杭州梅勒章京傅大受鞍馬一匹。

○諭吏部王國光才品優長。足勝委任。故由固山額眞擢爲兩廣總督。著加太子太保。爾部卽遵諭行。

○辛卯。遣官祭關聖帝君。

○攺補吏科給事中劉祚遠﹑爲吏部主事。以其叔祖正宗見任大學士。例應回避也。

○升京畿道理事官阿世熙爲督捕左理官刑部理事官楊茂勛爲督捕右理事官通政使司副理事官唐珍爲通政使司右理事官。工部理事官佟弘器爲光祿寺理事官。阿達哈哈番戴音達楊天祥爲東城理事官牛錄章京劉邦柱爲禮部理事官。

○予陜西提督總兵官劉忠﹑祭九次。賜葬如例。

○免山西大寧縣﹑七年至十三年荒地額賦。

○壬辰。以故一等阿達哈哈番兼一拖沙喇哈番達賴從弟多爾濟襲職。

○復原任河南道監察禦史於嗣登職。

○攺河南開歸總兵官爲協守副將。增設左右二營都司二員。裁左右二營遊擊﹑及旗鼓守備等官。

○癸巳。上幸南苑。

○以致仕三等阿思哈尼哈番鄭家宗子新瑞﹑三等阿達哈哈番孫維城子續祖﹑故三等阿思哈尼哈番雅爾納子顧納晉三等阿達哈哈番喀愷子佛保﹑拜他喇布勒哈番田勛子齊芳拖沙喇哈番魯廷良弟之子應元﹑各襲職。

○一等阿思哈尼哈番法喀有罪﹑以其弟桑格﹑襲職。

○甲午。原任浙閩總督屯泰﹑以解任後﹑違上�日畱戀地方。革恩詔所得一拜他喇布勒哈番。又一拖沙喇哈番。罰俸一年。

○乙未。升學士石圖﹑爲兵部右侍郎。兵部理事官克星格爲都察院副都禦史。

○予故刑部尙書任浚祭葬如例。

○贈故工部侍郎管通政使事張紹先﹑爲右都禦史。蔭一子入監讀書。

○丁酉。以正藍旗漢軍理事官兪明簡﹑爲甲喇章京。

○以阿達哈哈番拜音布﹑爲工部理事官。

○陜西靖遠衛雨雹傷麥。

○戊戌。辰刻。日生暈﹑靑黃白色。

○己亥。諭吏部﹑三等鎭國將軍羅托﹑當太宗時﹑𨿽曾犯大罪。因愛其才。且系宗室。特加寬宥。今值國家用人之際久令閒住﹑深爲可惜。著卽補授鑲藍旗固山額眞。

○又諭﹑固山額眞明安達禮﹑在部日久。練達政務。著卽補授理藩院尙書

○又諭﹑總督重任﹑最宜簡擇。須破格擢用實能勝任之員﹑方於封疆有益。今宣大總督員缺。朕見內翰林弘文院學士張懸錫﹑恪愼勤敏。堪稱此職。著升兵部尙書。兼都察院右副都禦史﹑總督宣大等處。

○諭刑部﹑近見各處盜賊竊發。甚至踰城行劫。官民受害。地方該管各官﹑往往有懼罪隱匿不報者。以致盜賊益無顧忌﹑深爲可恨。除已經參劾者﹑照律究擬外。此後倘有失事﹑令該地方各官。卽行申報。速圖緝捕自贖。若仍蹈前轍﹑隱諱不報。定行從重治罪不貸。

○又諭﹑畿輔地方。近年以來﹑土賊充斥。及見拏獲者。多系旗下之人。朕思各旗有固山額眞﹑梅勒章京﹑甲喇章京﹑牛錄章京﹑每牛錄下﹑又設有撥什庫。果能稽察嚴明﹑何由爲盜。此皆該管各官﹑督察怠玩所致。爾部卽詳察歷來獲盜案卷內﹑有旗下人爲土賊行劫者。系何旗何甲喇﹑何牛錄﹑某旗下若干﹑某甲喇下若干﹑某牛錄下若干﹑一一開明。視名數多寡﹑將該管各官分別。議處具奏。仍嚴加申飭﹑不時稽察。以後本旗甲喇牛錄內﹑有爲土賊者。該管官﹑及撥什庫隱諱不首。定行從重治罪。不貸。

○轉工科右給事中王紀﹑爲戶科左給事中。吏科右給事中史彪古﹑爲刑科左給事中。升吏科給事中王啟祚﹑爲戶科右給事中。戶科給事中王運熙﹑爲禮科右給事中。

○升江南督標中軍王戎﹑爲浙江舟山副將。蘇州鎭標遊擊李必爲浙江臺州副將。浙閩督標中軍李逢茂﹑爲浙江杭州城守副將。

○免湖廣荊門彜陵﹑均﹑三州。京山﹑枝江﹑遠安﹑襄陽﹑宜城﹑光化﹑谷城﹑南漳等縣。襄陽衛。十二年分逃亡災傷額賦。

○庚子。更定隨徵前鋒﹑護軍﹑撥什庫﹑甲兵﹑廝養卒等私自逃回罪。初次者﹑鞭一百。遞發軍前。二次者﹑正法。

○加察漢喇嘛號達爾漢綽爾濟。以其出使外國。屢著勤勞也。

○辛丑。禮科給事中孫光祀﹑劾通政使司左通政吳達﹑指稱臣名﹑挾詐舊督臣馬國柱。此乃衙蠹市棍所爲﹑已辱朝紳而玷卿班矣。查達胞弟逵﹑堂叔明烈﹑潛通逆賊。承受僞札。已經審確正法。達乃朦朧隱昧﹑以法网爲可漏。以朝廷爲可欺。乞命滿漢淸直大臣﹑將在事諸人面加質對。則達之罪昭然難掩。事下內三院﹑九卿﹑詹事。科道會勘。得狀。命革吳達職。送法司從重擬罪。

○壬寅。升正藍旗滿洲前鋒參領科爾坤﹑爲本旗護軍統領。鑲紅旗漢軍阿達哈哈番吳學禮爲本旗梅勒章京。

○甲辰。大學士管都察院事成克鞏自陳溺職。乞賜罷斥。上以克鞏新承面責之後方行引咎。殊非委任之意切責之。

○丁未。夏至。祭地於方澤。遣內大臣伯索尼行禮。

○革兵部督捕侍郎吳達禮﹑恩詔所得一拜他喇布勒哈番。革霍達職。俱戴罪辦事。協理督捕少卿趙開心﹑降三級調用。理事官胡什八﹑張朝珍﹑俱解任。並革恩詔所得一拖沙喇哈番。以逃人逃多獲少。不行嚴察故也。

閏五月。戊申朔。上自南苑還。幸瀛臺。

○己酉。吏部奏言﹑原任浙閩總督屯泰﹑不以臺州等處失事爲己罪。復揜各官勞績﹑以爲己功。難辭假冒軍功之咎。應徹回﹑不準另用﹑罰銀一百兩。從之。

○江南江西總督馬鳴佩﹑引疾乞休。命回京調理。

○升經略軍前管餉同知陳正中﹑爲湖廣按察使司僉事﹑分巡下湖南道。

○庚戌。刑部奏言﹑原任山西巡按劉嗣美﹑侵用贓銀三千五百兩鞫審得實。應照侵盜腹裏倉庫律。遣戍邊衛。得上�日﹑禦史犯贓與尋常官吏不同。此所引律例﹑情罪不協。朕方欲嚴懲貪官爾部卽當加意奉行。乃如此徇縱﹑殊屬不合。著再詳確議奏。

○增設兵部督捕副理事官八員。

○以阿達哈哈番覺羅杜爾霸﹑爲宗人府理事官。

○刑部等衙門議河西務鈔關員外郎朱世徳﹑多徵稅課入己。又侵盜庫銀。受賄委官各款俱實應絞。從之。

○辛亥。甘肅岷州﹑洮州﹑二衛雨雹

○贈福建漳州府殉難同知王顯謨﹑爲本省按察使﹑司副使蔭一子入監讀書。

○癸丑。以牛錄章京李芝蘭﹑爲兵部理事官。郎廷相﹑爲刑部理事官。拜他喇布勒哈番穆臣﹑爲都察院理事官。

○吐魯番遣使貢駝馬方物。

○補庶吉士周宸藻﹑爲陜西道監察禦史。

○以正紅旗滿洲三等護衛布書庫﹑爲護軍參領。

○升右通政林起龍爲通政使司左通政。太常寺少卿張天植﹑爲通政使司右通政使。順天府府丞周召南﹑爲太僕寺少卿。協理兵部督捕堂官事務。

○福建巡撫宜永貴﹑以病請解任。命回京調理。

○升陜西右布政使徐永禎﹑爲四川布政使司左布政使。山東驛傳道副使員盡忠﹑爲本省布政使司參政﹑督糧道。福建泉州府知府申偉抱﹑爲江南按察使司副使﹑徽寧道。兵部郎中楊陛﹑爲浙江布政使司參議﹑督糧道。宋之屏﹑爲湖廣布政使司參議分守荊西道。刑部郎中劉思敬爲廣西布政使司參議分守左江道。工部郎中李允禎爲廣西按察使司僉事﹑分巡左江道。

○乙卯。諭吏部﹑朕簡拔詞臣。教習滿書。乃豫爲儲養。以備將來大用。屬望之意甚殷。伊等學習滿書﹑久者或十餘年。或七八年。少亦三四年。若果專心肄習﹑自能精通。今朕親加考試。王熙﹑張士甄﹑諸豫王淸﹑余恂﹑沙澄﹑學問皆優。足徵勤勵。不負朕作養至白乃貞﹑範廷元﹑李儀古﹑許纘﹑曾向之所學﹑今反遺忘。著住俸。於翰林院再行教習三年﹑倘能省攺勤勉。仍準畱用如怠惰不學。從重議處。郭棻﹑李昌垣﹑學習已久。全不通曉。曠業宜懲。著降三級﹑調外用。仍於補官之日﹑罰俸一年爾部卽遵諭行。

○丙辰。安設江山社稷神位於乾淸宮前。遣官致祭。

○兩廣總督李率泰疏報﹑粵西都康﹑萬承﹑安平﹑鎭安﹑龍英五府﹑上映﹑下石﹑全茗﹑果化﹑都結﹑恩城﹑憑祥七州﹑上林一縣﹑都陽﹑定羅﹑下旺三司﹑各土官投誠。下所司知之。

○丁巳。升湖廣永州府知府黃中通﹑爲本省按察使司副使﹑守上湖南道。隨徵內弘文院中書舍人吳甲周﹑爲湖廣按察使司僉事﹑分巡上湖南道。

○戊午。升侍讀學士尼滿﹑爲內弘文院學士。

○升正紅旗漢軍梅勒章京郎賽﹑爲本旗固山額眞。

○遣戶科副理事官胡秉忠﹑巡按順天。禮部主事劉宗韓﹑巡按江寧。四川道監察禦史李森先﹑巡按蘇松雲南道監察禦史王元曦﹑巡按浙江。

○諭禮部﹑朕惟民資農事以生。必雨暘時若。始能百谷用成。近來陰雨浹日。恐致淫潦傷禾。使百姓失望。每思及此﹑不勝兢惕。當竭誠祈晴。爾部卽察例舉行。

○己未。乾淸宮﹑乾淸門﹑坤寧宮﹑坤寧門﹑交泰殿﹑及景仁﹑永壽﹑承乾﹑翊坤﹑鐘粹﹑儲秀等宮成。合龍門。插劍懸牌。遣官祭后土司工﹑司門之神。

○升湖廣右布政使張爾素﹑爲通政使司通政使。

○升江西巡撫郎廷佐﹑爲兵部尙書兼都察院右副都禦史﹑總督江南江西等處地方軍務。江南左布政使劉漢祚﹑爲兵部右侍郎﹑兼都察院右副都禦史﹑巡撫福建提督軍務。

○以擊敗逆寇李定國功。加平南王尙可喜﹑靖南王耿繼茂﹑�山戊不�俸一千兩。給敕獎諭。仍賜貂裘鞍馬等物。敕曰。朕惟折衝禦侮﹑社稷良臣。報徳崇功﹑國家盛典。爾平南王尙可喜﹑英才自命。雄略羣推。當我朝創業之初。正航海投誠之日。加封崇爵。世職錫盟。略地攻城。殊勛茂著。入關破寇。從定中原。秉鉞徵南。丕昭弘濟。蓋忠勤之備至。亦威惠之交孚。及因百粵跳梁。命爾底定。爾果能率所屬將士﹑協力追巢�刀。李定國﹑竄伏遠遁。廣東疆土﹑遂爾全收。平肇慶。恢潮州。厥功茂矣。朕甚嘉焉。聿彰圖閣之猷。爰申詔祿之典。玆將功次敍入冊內。又於藩俸六千兩外﹑加俸一千兩。以報勤勞。嗚呼。元老壯猷。忠尙資於善後。重臣宣力。誼更篤於開先。王其鞏固封疆。殫抒籌策。俾聲教全銷瘴癘。而功名永重山河。尙克祗承。無斁朕命。欽哉。賜繼茂﹑勒文同。

○庚申。內弘文院大學士管都察院左都禦史事成克鞏奏言﹑科臣孫光祀﹑所劾吳達情罪。臺諫皆當摘發。而當日憲臣﹑何竟緘默不言。竊查吳逵原案﹑會同定罪者。乃吳達之同鄕密黨舊憲臣龔鼎孳也。鼎孳與達同鄕。又與達同官憲臺。自始至終﹑容隱不發一言。似此結黨行私。已乖臣誼。況敢隱庇叛黨。尢爲玩法欺君。此誠不可一日容於朝班﹑滋其朋比作姦者也。伏祈乾斷處分。庶隱徇知警﹑而邪黨可除矣。疏下吏部察議。

○壬戌。廷試�山戊不�貢關興漢等﹑五百三十九人。

○癸亥。升學士鏗特﹑爲戶部侍郎。

○左通政吳達坐胞弟吳逵等謀叛。知情不舉﹑論絞監候。

○升都察院啟心郎科爾坤﹑爲內祕書學士。

○甲子。以拜他喇布勒哈番博濟﹑爲都察院理事官。

○乙丑。內弘文院大學士覺羅巴哈納等奏言﹑內三院機務繁多。辦事撰文﹑各有專職嗣後撰文中書﹑請於額設員缺外﹑另考取六員。果能三年稱職﹑卽送部選授主事。其額設中書三十員﹑止令辦事於本衙門加銜久任。不復送部選授。至考取之法。撰文者﹑則於舉貢內﹑擇文理優長﹑學問淹博者選用。辦事者﹑則於貢監生員內﹑擇文理平通﹑字畫端楷者選用。庶供職得人。而閣務無曠矣。從之。

○都察院左副都禦史魏裔介奏言﹑三代以後。惟漢治近古。而漢治之所以近古者﹑以其能重剌史守相久任而責其成也。今久任之法不行。卽有賢守輕於變更。百姓多未蒙治安之福。臣以爲自今以後。知府俸深有薦應升副使者。卽加副使職銜。仍管郡事。督撫按監司等官﹑亦卽以副使禮遇之。其遇應升之時﹑卽與副使一體論俸。加參政職銜。由是而臬﹑而藩﹑而京堂﹑皆得與同銜司道﹑一體推升。則知府之職任得久。而吏畏其法。民安其業。以追漢治不難也。下所司議。

○丙寅。升鑲紅旗漢軍牛錄章京髙進忠﹑爲甲喇章京。

○升詹事府詹事朱之錫﹑爲內弘文院學士。

○以戶部侍郎張朝璘﹑爲兵部左侍郎﹑兼都察院右副都禦史﹑巡撫江西。

○以擊敗廣東逆寇李定國功加二等阿達哈哈番覺羅穆魯﹑三等阿達哈哈番覺羅阿晏馬海道哈布納泰各一拖沙喇哈番。

○丁卯。山西沁﹑遼﹑二州。武鄕﹑五臺﹑二縣。雨雹。

○戊辰。復敍徵廣東軍功。以一等阿思哈尼哈番兼一拖沙喇哈番固山額眞朱瑪喇﹑爲三等精奇尼阿番。二等精奇尼哈番護軍統領惇拜﹑爲一等精奇尼哈番。三等阿思哈尼哈番鐘吉達﹑巴郎穆書洪﹑爲二等阿思哈尼哈番。一等阿達哈哈番兼一拖沙喇哈番賴塔﹑雅喇﹑巴撒喀﹑滿韜﹑席喇布﹑爲三等阿思哈尼哈番。二等阿達哈哈番伊哈納﹑索大塞﹑阿喇納﹑哈舒科﹑口�丰素﹑達牙布﹑莽幾祿﹑吳爾嘉圖﹑宣安田啟蛟﹑巴達喇納﹑爲一等阿達哈哈番。拜他喇布勒哈番兼一拖沙喇哈番梅勒章京畢立克圖﹑三等阿達哈哈番聶仲金﹑巴忒瑪西﹑紮秦﹑莫奇塔﹑阿濟圖﹑莫羅洪﹑查穆蘇﹑穆都臣﹑肯齊赫﹑柏壽察哈達爲二等阿達哈哈番。拜他喇布勒哈番兼一拖沙喇哈番梅勒章京範達禮﹑署護軍統領吳盧喀﹑拜他喇布勒哈番兼一拖沙喇哈番布蘭岱﹑龍山﹑何拜﹑察思夏﹑傅達理﹑惇達禮﹑李文裕達爾古大﹑穆成格﹑拜他喇布勒哈番。孟格圖﹑爲三等阿達哈哈番。授梅勒章京海爾圖﹑護軍參領松俄托﹑署章京吳盧喀﹑喀賽達爾巴哈﹑馮天寶﹑碩塞﹑布蘭岱﹑誇闌大穆車訥﹑爲拜他喇布勒哈番。授署章京本泰﹑邁圖﹑柏爾赫﹑達喇木﹑阿鼐﹑克音﹑赫勒布﹑烏喇禪﹑布達西禮﹑祝媧尼﹑胡壐﹑納考﹑喀喀齊﹑碩禮﹑西喇奇他忒﹑阿世覃﹑諾穆圖﹑柏爾格圖﹑安珠虎﹑俄齊爾﹑阿納喀﹑播爾退﹑塞楞﹑阿爾泰﹑科納﹑席他穆﹑胡爾格訥﹑哈西庫﹑多內﹑英阿岱﹑花塞﹑參騰﹑阿爾塞﹑牛錄章京納穆﹑石調聲﹑塞冷﹑爲拖沙喇哈番。加一等精奇尼哈番艾音他木﹑一等阿思哈尼哈番侍衛坤巴圖魯﹑一等阿達哈哈番梅勒章京鄂拜﹑一等阿達哈哈番吳格塞巴圖魯﹑李定邦﹑胡爾班巴圖魯﹑布代巴圖魯﹑舒書﹑撒穆哈﹑拜他喇布勒哈番艾馬喀﹑徳根﹑劉思信﹑粘漢﹑恩格參﹑姑魯虎﹑都克喇﹑班第﹑折克書爾﹑翁貴﹑程格﹑俄赫﹑一拖沙喇哈番。

○降吏部侍郎髙珩﹑董國祥﹑各二級﹑調用。以議處蒼梧道萬化﹑徇情庇護也。

○予故理藩院尙書一等阿達哈哈番沙濟達喇﹑謚曰正直。戶部侍郎一等阿達哈哈番兼一拖沙喇哈番庫禮﹑謚曰僖恪。

○己巳。刑部審奏﹑浙江杭嘉湖道史儒綱﹑婪贓共二萬二千餘兩。俱實。史儒綱﹑應流徙尙陽堡。援恩詔赦免。應革職。永不敍用。從之。

○庚午。遣官致祭故明殉難太僕寺寺丞申嘉允﹑謚端湣。

○升戶科給事中王益朋﹑爲兵科右給事中。禮科給事中孫光祀﹑爲刑科右給事中。兵科給事中嚴沆﹑爲吏科右給事中。刑科給事中梁鋐﹑爲工科右給事中。

○以正藍旗阿思哈尼哈番拜賽﹑爲前鋒參領。

○補服闋內弘文院檢討莊朝生﹑原官。

○壬申。贈殉難廣東臨髙縣知縣劉承謨﹑爲本省按察使司僉事﹑蔭一子入監讀書

○予殉難福建漳州府同知王顯謨﹑祭葬如例。

○先是﹑井陘道副使陳安國私開鹽禁。事聞。革職。直隸總督李蔭祖﹑保畱巢�刀寇。特允其請。至是﹑安國撫寇髙鼎等有功。復其原官。

○甲戌。升正紅旗漢軍甲喇章京王國詔﹑爲本旗梅勒章京。

○以阿達哈哈番何中魁﹑爲禮部理事官。

○以故二等阿思哈尼哈番巴朗弟托攀﹑三等阿思哈尼哈番徐爾性子鴻任﹑一等阿達哈哈番兼一拖沙喇哈番庫禮子嶽代﹑一等阿達哈哈番巴達喇納弟綽世熙﹑二等阿達哈哈番穆都臣子穆爾嘉﹑三等阿達哈哈番木車納子薩爾圖﹑拖沙喇哈番丁自髙子端﹑各襲職。

○乙亥。河南巡撫亢得時疏報﹑孝子﹑太康縣生員張鉉﹑當流寇陷城。父病不能行。鉉左右扶持。冒死不去。賊義而釋之。及父故。哀毀盡禮。事母﹑色養備至。有妹三人皆已嫁。而家赤貧。鉉以母命﹑周卹終其身。節婦﹑通許縣民李桂繼妻蘇氏﹑嫁四載而寡。念翁姑年邁。前妻之子尙幼。氏撫育成立。以苦節稱。溫縣民王卓妻鄭氏﹑年十八﹑夫故。矢節撫遺腹子。茹荼飲蘗。閱四十餘年。俱請照例旌表。下所司議。

○丁丑。宣大總督張懸錫﹑陛辭。上諭曰。卿到地方﹑必勤愼供職。毋使天下謂朕無知人之明。此則卿之所以報朕也。賜春夏衣各一襲。又諭曰。卿服此衣。如侍朕左右。當勉盡厥職。諭畢。復賜鞍一副。良馬一匹。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百一

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二

順治十三年。丙申。六月。戊寅朔。調工部侍郎蔣國柱爲戶部侍郎。

○贈故四川按察使司按察使髙士俊﹑太僕寺卿。蔭一子入監讀書。以其任事勤勞病故也。

○吏部議奏﹑平西王下進士﹑舉人﹑貢監﹑俱照漢軍例﹑升轉補授。從之。

○庚辰。諭吏部。蘇納海﹑白色純﹑查布海﹑常鼐﹑科爾可代﹑前因犯罪重大﹑革職解任今需人正亟。伊等舊在內院。練習院務。堪任學士。且處分之後﹑必知警惕。玆欲破格錄用﹑觀其後效。著遇學士員缺﹑卽與推補。

○先是﹑皇太后諭內大臣公鰲拜巴圖魯遏必隆伯索尼曰。今聞乾淸﹑坤寧﹑景仁等宮殿﹑俱已告成。冊封皇后﹑已頒冊寶妃嬪尙未冊立。應照例舉行。爾等啟知皇帝鰲拜等隨以皇太后上�日奏聞。上命會同禮部議。是日鰲拜等議﹑宮殿不應久虛妃嬪禮宜冊立。請遵皇太后上�日。敕禮部察應行典禮詳列具奏施行疏入。報可。

○升他赤哈哈番王之科﹑爲戶部啟心郎。

○刑部議奏更定律例四事。一﹑旗下人犯充軍流徒罪者﹑止行鞭責﹑以致姦宄無所創懲。今後犯軍罪者﹑枷號三月。犯流罪者﹑枷號兩月。犯徒罪者﹑枷號一月。仍照數鞭責。職官本身及妻子兄弟﹑俱照律準贖。一﹑竊盜律應刺字因久未舉行。故盜不知警。今後應照律刺字。三犯者絞﹑監候秋後處決。一﹑旗下人白晝搶奪者﹑應枷號鞭責。初犯刺一臂。再犯又刺一臂。三犯者卽行正法。一﹑滿洲家人﹑私結夥黨﹑指稱隱匿逃人﹑索詐民間財物者甚眾。今後凡同夥三人以上者。爲首﹑依光棍律正法。爲從﹑系民人﹑責四十板。邊衛充軍。旗下人﹑枷號三月。鞭一百。如止一二人﹑依爲從律。得上�日﹑所奏四款﹑有裨鋤姦去惡。著卽遵行。永著爲例。

○辛巳。諭吏部。戶部尙書﹑職司國計。倚賴非輕。必得精敏練達之才﹑方能勝任。少保兼太子太保內翰林祕書院大學士車克﹑向任司農。廉勤夙著。著加少傅兼太子太傅。仍以原官管戶部尙書事。爾部卽遵諭行。

○更定督捕事例三款。一﹑旗下人逃走者﹑各旗俱用印信投遞逃檔。一﹑各督撫所屬官。有因逃人革職一員至四員者﹑巡撫罰俸九个月。至五員﹑降一級畱任。革職一員至九員者﹑總督罰俸六个月。至十員﹑降一級畱任。其督撫降至三級應調用者﹑均免其調用。巡撫查解逃人五十名者﹑紀錄一次。一百名﹑功過相扺。復一級。二百名復二級。總督查解逃人一百名者﹑紀錄一次。二百名﹑復一級四百名﹑復二級。照此數多解者﹑俱功過相抵。一﹑巡按所屬官有因逃人革職一員至四員者﹑巡按罰俸九个月。至五員﹑降一級畱任。降至三級者調用。查解逃人五十名﹑紀錄一次。一百名﹑加一級。

○敍徵廣東首先陷陣克敵功小撥什庫額參特等三百一十四人分爲三等。各賞給銀兩有差。

○壬午。起用白色純﹑爲內祕書院學士。查布海﹑爲內國史院學士

○甲申。諭吏部。向來科道及在京滿漢各官奏摺﹑俱先送內院。今後悉照部例﹑徑詣宮門陳奏。其外省所送通政使司題本﹑及在京各官本章。仍照舊送通政使司﹑轉送內院。

○裁光祿寺監事官四員。增滿洲副理事官二員。繙譯筆帖式四員。

○禮部以冊立兩妃九嬪典禮奏請。得上�日﹑今先冊立東西二宮皇妃。應行事宜。爾部卽照例酌議具奏。余著候上

�日。

○河南衛輝彰徳二府屬﹑蝗災。

○丙戌。遣二等侍衛柯爾圖﹑致祭吳喇忒部落故鎭國公屠拔。

○丁亥。以甲喇章京張仲第﹑爲戶部侍郎。

○以正藍旗漢軍胡拜﹑爲本旗梅勒章京。

○升兵部理事官達岱﹑爲都察院啟心郎。

○禮部左侍郎鄔赫考滿。賜羊酒蔭一子入監讀書。

○予故精奇尼哈番祖大壽祭葬。照漢官一品大臣例。仍加祭二次。

○直隸霸州﹑保定﹑眞定各屬蝗。

○戊子。湖廣茶陵州﹑攸縣﹑寧遠衛﹑大水。

○海外荷蘭國墨投爲也甲必丹物馬綏掘﹑遣使臣杯突髙嚙惹諾皆色﹑賫表朝貢並請貢道﹑以便出入。得上�日﹑覽表奏慕義輸誠。航海修貢。深可嘉悅。所請貢道出入。著禮部議奏。

○己丑。諭八旗各牛錄。朕念滿洲官民人等﹑攻戰勤勞。佐成大業。其家中役使之人﹑皆獲自艱辛。加之收養。誼無可去。乃十餘年間﹑或戀親戚。或被誘引背逃甚眾。隱匿滋多。故特立嚴法示懲。窩逃正犯﹑照例擬絞。家產盡行籍沒。鄰佑流徙。有司以上各官﹑分別處分。以一人之逃匿﹑而株連數家。以無知之奴僕﹑而累及職。官立法如此其嚴者﹑皆念爾等數十年之勞苦﹑萬不得已而設。非朕本懷也。爾等亦當思家人何以輕去。必非無因。果能平日周其衣食。節其勞苦。無任情困辱。無非刑拷打。彼且感恩效力﹑豈有思逃之理。爾能容彼之身。彼自能體爾之心。若專恃嚴法禁止。全不體卹。逃者仍眾。何益之有。朕爲萬國之主。念玆犯法諸人﹑孰非天生烝民。孰非朝廷赤子。倘刑罰日繁。戶口日減。爾心亦何能自安。今後務各仰體朕意。覺悟省攺。使奴僕充盈。安享富貴。豈不休哉。兵部卽行傳知。

○調戶部右侍郎梁淸遠﹑爲吏部左侍郎。升內翰林國史院學士白允謙﹑爲吏部右侍郎。

○庚寅。戶科給事中王啟祚劾奏﹑蘇松督學臣石申﹑貪淫敗檢。請交部議處。得上�日﹑石申解任聽勘。

○辛卯。以正白旗漢軍牛錄章京邵登科﹑爲甲喇章京。

○升河南右布政使陳培禎﹑爲江南布政使司左布政使。廣東按察使王第魁﹑爲陜西布政使司右布政使。陜西按察使祖重光﹑爲湖廣布政使司右布政使。薊州道副使馬登科﹑爲湖廣布政使司參政﹑督糧道。永平道副使王廷賓﹑爲廣西布政使司參政﹑分守桂平道。陜西商雒道參議張道湜﹑爲山東按察使司副使天津兵備道。福建興化府知府張彥珩﹑爲廣東按察使司副使瓊州兵備道。河南歸徳府知府王登進﹑爲江西按察使司副使﹑驛傳道。山東萊州府知府萬代尙﹑爲江南按察使司副使﹑驛傳道。陜西延安府知府陳培基﹑爲江南按察使司副使﹑揚州兵備道。河南河南道僉事範承祖﹑爲山東布政使司參議﹑分守東兗道。

○壬辰。巳刻。山東莒州地震有聲。

○癸巳。議政大臣巴圖魯公鰲拜等議奏﹑興京景祖翼皇帝﹑顯祖宣皇帝陵﹑自克取遼東後﹑遷至東京。原以便展謁伸祭享也。今據欽天監地理官奏稱﹑興京皇陵風水﹑實系第一福地。請仍遷景祖顯祖陵﹑於肇祖原皇帝興祖直皇帝陵傍。庶與風水有合等語。夫果旺气所鐘。福祥攸萃。宜如所請。將各陵界內墳墓房屋﹑俱應遷移。被圈地畝﹑應交戶部撥補。得上�日﹑東京二陵﹑自太祖太宗時。擇吉恭遷。安奉已久。展謁致祭。孝慕可伸。今以地理之言﹑又議遷移。恐未合理。況本朝誕膺天眷。國運昌隆。移陵東京之後﹑肇基一統。垂裕萬年。言乎福地﹑允推至善。至於周圍界內臣民墳墓﹑安集多年。議令攺遷﹑亦屬未協。其另議以聞。

○禮部奏冊立皇妃儀注。冊立兩妃﹑宜用金冊。先一日﹑遣官祭告太廟。至期﹑早﹑設黃案一於皇上看冊處。兩妃儀仗﹑各設於所居宮門外。仍設黃案一於宮院正。中又設黃案一於東傍。設彩亭二於皇上看冊門外階下。內院禮部官﹑捧冊由中道入。置黃案上。候皇上看冊畢。命以冊授遣封官。遣封官跪受。由中道至門外置冊於彩亭。賫至兩妃宮門外。內院禮部官﹑捧冊授內監。內監跪接捧進。皇妃具禮服迎於階墀。捧冊內監以冊置東傍黃案。內贊女官舉冊西向立﹑宣讀。妃跪聽宣畢。以冊授東傍女官。女官跪授皇妃。妃授西傍女官。置中黃案上。望闕行叩頭禮。禮畢﹑迎入宮。次日﹑皇妃詣慈寧宮於皇太后前行禮。奏入命於八月以後﹑擇吉具奏。

○敕諭浙江福建﹑廣東﹑江南﹑山東﹑天津﹑各督撫鎭曰海逆鄭成功等﹑竄伏海隅。至今尙未巢�刀滅。必有姦人暗通綫索。貪圖厚利。貿易往來。資以糧物。若不立法嚴禁。海氛何由廓淸。自今以後﹑各該督撫鎭﹑著申飭沿海一帶文武各官。嚴禁商民船隻﹑私自出海。有將一切糧食貨物等項﹑與逆賊貿易者。或地方官察出。或被人告發。卽將貿易之人﹑不論官民﹑俱行奏聞正法。貨物入官。本犯家產﹑盡給告發之人。其該管地方文武各官﹑不行盤詰擒緝﹑皆革職。從重治罪。地方保甲﹑通同容隱﹑不行舉首﹑皆論死。凡沿海地方﹑大小賊船﹑可容灣泊登岸口子。各該督撫鎭﹑俱嚴飭防守各官。相度形勢。設法攔阻。或築土壩。或樹木柵。處處嚴防。不許片帆入口。一賊登岸。如仍前防守怠玩﹑致有疎虞。其專汛各官﹑卽以軍法從事。該督撫鎭一並議罪。爾等卽遵諭力行。

○敕諭江南﹑浙江﹑福建﹑廣東﹑督撫鎭等官曰。朕惟自古帝王。底定萬邦。皆恩威並用。討貳懷服。乃能使人心樂於歸往。蚤享太平。本朝開創之初﹑睿王攝政。攻下江浙閩廣等處。有來降者﹑多被誅戮。以致遐方士民﹑疑畏竄匿。從海逆鄭成功者﹑實繁有徒。或系嘯聚有年﹑未經歸化。或系被賊迫脇﹑反正無由。或系偶陷賊中﹑力難自拔。原其本念﹑未必甘心從逆。此輩皆朕赤子。迷罔無知﹑深可憫惻。今欲大開生路。許其自新。該督撫鎭卽廣出榜文曉諭。如賊中僞官人等﹑有能悔過投誠﹑帶領船隻兵丁家口來歸者﹑察照數目﹑分別破格升擢。更能設計擒斬鄭成功等賊渠來獻者﹑首功封以髙爵。次等亦加世職。同來有功人等﹑顯官厚賞。皆所不恡。倘仍執迷不悟。鄭逆所據﹑不過海濱窮島。波上游魂。勢不能久。一旦絕其糧餉。阻其出沒。遣發大兵﹑直搗巢穴。必至玉石俱焚。𨿽悔亦何及乎。其前此陷賊官民﹑及新歸人等﹑該地方官問明來歷。盡心安插。原有田產﹑速行察給。卽無田產﹑亦設法周卹。務令得所。爾等卽遵諭行。

○遣官賫敕存問原任大學士黨崇雅﹑呂宮。賜崇雅敕曰。朕惟國家簡輔弼之臣。資其劻勷。宜加恩禮。卽或引年髙蹈。眷念舊勞。每懷寤寐。太保兼太子太傅原任內翰林國史院大學士黨崇雅﹑樹品端方。禔躬淸愼。久典邦禁。明允蜚聲。洊歷司農。廉勤益著。晉參密勿。作朕股肱。翼翼小心。夙夜匪懈。正期益殫猷略。佐理昇平。乃以齒屆懸車。抗疏解綬。髙風恬致。足表儀型。今間闊年餘。深系朕念。特遣副事事官程可進﹑禦前近侍孫尙徳﹑賫敕存問。賜羊酒。卿其頤養天和。茂膺壽祉。劭乃徳。康乃身。副朕至意。儻時事有闕﹑勿吝嘉謨入告。卿尙敬念之哉。賜呂宮敕曰。朕惟國家簡輔弼之臣。資其劻勷。宜加恩禮。卽或抱屙歸裏。眷念才能。每懷寤寐。太子太保原任內翰林弘文院大學士呂宮﹑學術雅醇。性資通朗。旣魁多士。旋登禁林。受朕深知。早參大政。而能不阿不激。小心匡贊。一載綸扉。多所裨益。不意二豎偶攖﹑藥餌未效。因準暫還。用便調攝。今間闊年餘。彌深軫念。特遣副理事官王應聘﹑禦前近侍劉有恆﹑賫敕存問。賜羊酒。卿其愼起居。親良餌。副朕至意。爲國愛身。佇需召用。欽哉。

○諭大學士覺羅巴哈納﹑額色黑﹑學士麻勒吉。近因錢糧不敷﹑每日會議﹑全無長策。朕思裁汰冗員﹑亦節省之法。今加酌量。在京官員。如大理寺衙門﹑所管事務無多。不過三法司會議時﹑少有事耳。此等事﹑堂官三員辦理足矣。工部衙門﹑有左右侍郎。部內諸事﹑郎中主事各司辦之。其總理稽察﹑則左侍郎辦之有餘。卽無右侍郎﹑亦何不可。中書科中書舍人﹑事務簡少。允宜酌汰。至於道員﹑管理事務煩多。尙當增設員數﹑不可復汰科員甚多。全無職掌。一科中﹑用都給事中等官足矣。設漢軍副理事官何爲。原因從外行取之員﹑應補禦史。未遇有缺故攺用耳。又在外布政司衙門﹑左布政使事煩。右布政使有何職掌。非冗員而何。凡此內外冗員甚多。而各部院堂官﹑不加詳察。瞻顧姑容。且見漢官。每有奏稱總兵官﹑及各武官﹑並無用兵丁﹑應行裁汰者。有將文職冗員﹑奏稱裁汰者乎。此皆伊等偏執之處。爾等可將朕諭。交與議政王﹑貝勒﹑大臣﹑九卿﹑詹事﹑科道等官。當此錢糧匱乏之時﹑暫行裁汰。嗣後錢糧充裕﹑再行增設。特諭。

○乙未。提督順天學政程芳朝疏報。孝子獲鹿縣民李枝茂﹑遭賊橫劫。以火焚其父。枝茂以身覆之。父得免。及父歿﹑廬墓三年。節婦﹑大興縣民陶鸞妻覺氏﹑截耳誓守。陶瓚妻李氏﹑陶守義妻王氏﹑貞操不渝。一門三節。俱歷五十餘年。行唐縣民李淸亮妻王氏﹑永年縣民趙一鸞妻張氏﹑開州民蔡瑾妻張氏﹑內黃縣民杜維妻鄭氏﹑南和縣生員李自芬妻任氏﹑廣平縣民王懷直妻李氏﹑淸苑縣民李世珍妻張氏﹑滑縣民丰爾功妻胡氏﹑霸州生員崔士瞻妻任氏﹑或撫孤貞守。或無嗣苦操。俱請照例旌表。章下禮部。

○陜西總督馬之先陛辭。諭曰。以爾索望堪任斯職。故行特簡。爾受事後﹑務實心供職。興利除害。陜西乃天下咽喉要地﹑爾須較前任孟喬芳﹑倍加勤愼。方克有濟毋使天下謂朕不知人也。諭畢﹑賜鞍馬﹑朝服﹑朝帽。

○丙申。升內國史院侍讀馬世塔﹑爲內祕書院侍讀學士。

○賜謚額駙噶爾瑪索諾木所尙公主﹑爲端順長公主。額駙喇麻思所尙公主﹑爲端獻長公主。各立墓碑。遣內大臣巴圖魯公鰲拜﹑伯索尼致祭。

○丁酉。予故四川按察使贈太僕寺卿髙士俊﹑祭一次。仍給全葬。不爲例。

○予殉難廣東臨髙縣知縣劉承謨﹑祭葬如例。

○裁浙江寧波﹑臺州溫州﹑紹興﹑處州﹑海寧﹑昌國﹑松門﹑海門﹑金鄕﹑定海﹑臨山﹑觀海﹑磐石﹑各衛經歷。

○吏部奏言。臣等遵上�日﹑傳問龔鼎孳黨庇吳達一案。據鼎孳供稱﹑達𨿽系同省。而南北相隔千里。實不知逵爲達之弟。因擬鼎孳免降級。應罰俸一年。從之。

○戊戌。諭吏部都察院科道爲耳目之官。職在發姦剔獘。凡大姦大惡﹑從未經人糾劾者。果有見聞﹑卽據實直陳。乃見公忠爲國。近來各官彈章﹑其中多有摭拾塞責。將多人已經糾參之事﹑隨聲附和。明系黨與陋習。豈朝廷設立言官之意。以後務宜洗滌肺腸。痛除黨比。不許仍前巢�刀襲妄陳。爾部院卽遵諭申飭。

○命內國史院學士折庫訥﹑教習庶吉士。

○以故三等阿達哈哈番劉紹勛子邦仁﹑襲職。

○己亥。升大理寺卿郝惟訥﹑爲戶部右侍郎。

○庚子。加贈湖廣陣亡署都司僉書劉應科一級。蔭一拖沙喇哈番。

○免湖廣常徳府屬桃源縣﹑十二年分荒地額賦。

○辛丑。增設江南福山營千總一員。把總二員。

○寧南靖寇大將軍阿爾津等奏報。湖廣容美宣慰使司土司田吉麟﹑以所部兵二萬﹑繳印投誠。上嘉獎之。命所司速敍。

○廣東巡撫李棲鳳疏報。節婦﹑新會縣民張思敏妻周氏﹑夫歿﹑手自紡績。撫子事姑。三世七喪﹑皆爲營葬。里人聞之﹑無不感泣。守節歷四十七年。請照例旌表章下禮部。

○壬寅。升大理寺少卿傅維麟﹑爲太僕寺卿。降補原任戶部尙書戴明說﹑爲太常寺少卿。提督四譯館。

○遣官祭四子部落故二等臺吉伊爾紮木。

○癸卯。諭禮部。奉聖母皇太后諭。定南武壯王女孔氏﹑忠勛嫡裔。淑順端莊。堪翊壼範。宜立爲東宮皇妃。爾部卽照例備辦儀物﹑候上�日行冊封禮。

○上親試江南薦舉隱逸陸貽吉﹑於沚。

○徹江南各省守催錢糧滿官還京。

○允禮部議﹑廣西省於明年丁酉科舉行鄕試。取中舉人四十名。俟全省大定﹑仍復舊額。

○允禮部議﹑平南王靖南王下考取生員各十五名。舉人各三名。俱於廣東應試。照漢軍例編號。會試取中進士﹑與漢軍例同。

○都察院奏言﹑近聞內大臣侍衛等﹑欲令移居皇城外。竊念諸臣向因叨恩侍從。心切近光。各毀舊居。遷入城內。今復令外移﹑未免勞苦耗費。且皇城重地。扈衛需人。宜仍環居左右。俾得朝夕侍從。疏入。得上�日﹑此奏念切爲國。克盡言職。深可嘉悅。內大臣侍衛等移居﹑著停止。

○初﹑定遠大將軍世子濟度等﹑遵上�日奏言﹑瀕海漳州等九處﹑俱宜設兵防守。而閩省經制﹑綠旗官兵﹑甚多缺額。今議補額增設﹑共知馬兵二千二百五十名。步兵五千九百名。以資防禦。見駐閩省漢軍兵丁﹑俱應畱駐漳州。然漢軍及綠旗官兵﹑未可盡恃。應畱固山額眞屠賴﹑統滿洲兵駐泉州﹑爲兩路聲援。詔下議政王﹑貝勒﹑大臣會議。尋議﹑閩省去京窵遠。滿洲大兵﹑往返更番﹑官兵勞苦民亦受困。計見在閩省漢軍兵五百九十名。實屬不敷。應令江寧提督管效忠駐防京口。調京口兵八百名﹑並杭州兵六百餘名共足二千。以每旗章京二員﹑驍騎校一名統之。仍特遣固山額眞一員﹑每旗梅勒章京各一員﹑率往駐防。其閩省綠旗兵﹑缺額者應募補增設者應停止。奏入得上�日﹑滿洲大兵﹑往返更番﹑官兵勞苦。民亦受困。所議甚當。但海寇因大軍駐閩﹑故爾潛遁。今全師盡徹﹑不設滿兵駐防﹑止諉之漢軍及綠旗官兵﹑恐軍威不壯。倘日後海寇登岸﹑不能防禦﹑爾時題請大軍。有誤事機。所關甚重著詳議久安之計以聞。諸王大臣又議﹑滿兵不便更番。亦不可令其挈眷駐守。應令駐防平南王尙可喜往。上以不設滿兵駐防。所議甚當。但前此平靖二王﹑同駐廣東﹑尙頻請禁旅﹑今調一王分駐福建﹑恐二省兵力俱單。不可分駐。著另添設賢能官兵。務使海寇不得登岸。以爲固守之計。再議奏聞。諸王大臣又議﹑調駐防漢中府固山額眞墨爾根侍衛李國翰往。上以四川較福建更爲巖疆。平西王與李國翰同駐漢中﹑庶無他患。今遣李國翰赴閩﹑恐蜀地可虞。閩省乃系海寇應酌量遣漢軍兵。選賢能官二員爲帥。前往防守。著再議奏。至是諸王大臣又議﹑於漢軍兵二千名之外﹑應再調京城兵一百名沈永忠下兵九百名。共足三千之額。其應遣固山額眞﹑列名以請。上命固山額眞郎賽爲帥。應遣梅勒章京﹑再議奏聞。余依議。

○福建巡撫宜永貴疏報﹑寧化逆首黃素禾﹑勢蹙投誠。餘黨悉散。下兵部察議。

○甲辰。諭禮部。致祭天地﹑太廟﹑社稷﹑不可不虔。嗣後凡祭圜丘﹑方澤﹑朕於五鼓出宮。祭太廟﹑社稷﹑於黎明出宮。爾部先期一日奏聞。永著爲例。

○遣官諭祭克西克騰部落故二等臺吉云惇。

○丙午。升江南浦口副將管參將事鄧汝功﹑爲河南開封副將。山東登州參將袁如桂﹑爲福建延平副將。直隸涿州參將陳喜﹑爲浙江金華副將。陜西延綏管副將事髙松﹑爲甘肅西協副將。

○遣梅勒章京賽音達禮﹑王國詔﹑吳學禮﹑胡拜﹑並甲喇章京馬成楨﹑祖澤沛﹑海塞﹑馬如龍﹑署梅勒章京事。駐防福建。

秋。七月。丁未朔。享太廟。上親詣行禮。

○戊申。升少詹事王崇簡﹑爲內翰林國史院學士左通政林起龍﹑爲大理寺卿。

○裁江西袁州府副協都司一員。守備一員。千總二員。把總四員。兵六百名。

○禮部奏言﹑荷蘭國從未入貢。今重譯來朝。誠朝廷徳化所致。念其道路險遠。準五年一貢。貢道由廣東入至海上貿易﹑已經題明不準。應聽在館交易。照例嚴飭違禁等物。得上�日﹑荷蘭國慕義輸誠。航海修貢。念其道路險遠。著八年一次來朝。以示體卹遠人之意。

○廣西巡撫於時躍奏報﹑官兵擒斬賊渠僞義寧伯龍。韜下所司知之。

○己酉。和碩襄親王博穆博果爾薨。年十六。

○庚戌。定遠大將軍世子濟度等奏報﹑僞都督總兵黃梧﹑副將蘇明﹑鄭純等謀斬。僞總兵華棟等﹑並殲其部兵四百餘名。率眾薙發。獻海澄縣投誠。隨遣梅勒章京翁愛等﹑入城安撫。計降其文武大小僞官八十六員兵一千七百名。捷聞。得上�日﹑黃梧等獻城歸順可嘉。著卽行優擢。

○禮部奏言﹑和碩襄親王祭葬﹑禮宜優厚。應於定例外加祭一次。工部監造墳祠。從之。

○辛亥。上以移居乾淸宮。遣官祭告天地﹑宗廟﹑社稷。

○壬子。上移居乾淸宮以和碩襄親王喪﹑免行慶賀禮。

○癸丑。以干淸宮成頒詔天下詔曰。帝王統禦天下。必先鞏固皇居。壯萬國之觀瞻。嚴九重之警衛。規模大備。振古如玆。朕自卽位以來﹑思物力之艱難﹑罔敢過用。軫民生之疾苦﹑不忍重勞暫攺保和殿爲位育宮已經十載。揆之典制﹑建宮終不容已。乃於順治十年秋卜吉鳩工。今乾淸坤寧宮告成。祗告天地﹑宗廟﹑社稷。於順治十三年七月初六日﹑臨禦新宮。懋圖治理。念臣民之勞瘁。宜恩赦之廣頒。所有事款﹑條列於後。一﹑文職官員﹑除大計處分﹑失陷城池﹑緝盜不獲﹑罪犯越獄﹑貪贓﹑拖欠錢糧﹑漕糧等罪不赦外。其餘議革﹑議降﹑議罰﹑及戴罪﹑住俸各官﹑俱免議。一﹑除革職﹑降級﹑休致回籍人員外。直省地方﹑果有才行著聞﹑及學問優長者。著該督撫按核實具奏。一﹑順治十三年七月初七日昧爽以前﹑官吏軍民人等﹑除謀反﹑叛逆子孫殺祖父母﹑父母﹑內亂﹑妻妾殺夫﹑告夫﹑奴婢殺家長﹑殺一家非死罪三人﹑采生折割人﹑謀殺﹑故殺﹑蠱毒魘魅﹑毒藥殺人﹑彊盜妖言十惡等眞正死罪不赦外。滿洲逃人窩主榦連人等﹑官役受贓﹑監守自盜﹑拖欠錢糧﹑漕糧﹑侵盜漕糧員役﹑亦不赦。其餘死罪﹑俱減一等。軍罪以下﹑大計。軍政﹑失陷地方城池﹑貪贓﹑拖欠錢糧﹑漕糧。緝盜不獲﹑罪犯越獄等罪﹑亦俱不赦外。其餘無論已發覺。未發覺。已結正。未結正。咸赦除之。有以赦前事訐告者。不與審理。卽以其罪罪之。一﹑直省報荒地方有隱漏﹑田糧以熟作荒者。許自行出首。盡行免罪。其首出地畝﹑卽以當年起科。以前隱漏錢糧﹑槪不追理。如被他人告發。仍行治罪追糧。一﹑各省屯田荒地﹑已行歸並有司。卽照三年起科事例。廣行招墾。如有殷實人戶﹑能開至二千畝以上者。照遼陽招民事例﹑量爲錄用。一﹑武職官員。除失陷地方﹑縱兵搶掠﹑並軍政處分﹑大貪受贓外。其餘見在議革﹑議降﹑議罰﹑俱免議。有因公事詿誤革職﹑降級﹑罰俸﹑戴罪﹑住俸等項。各該衙門悉與奏明寬宥。一﹑滿洲兵丁。各處徵巢�刀﹑陣前被傷﹑未經給賞者。照例速給。一﹑各地方人等﹑有因叛逆幹連﹑原系無辜者。該督撫按卽與具題釋放。一﹑各處依附土賊等眾。如悔過擒拏賊首投誠。及賊首率眾來降者。槪宥前罪。仍給與官職﹑以示鼓勵。若系土賊投誠。該督撫查願充兵者﹑準入營伍。願爲民者安插歸農。務使得所。一﹑有嘯聚山海﹑擁眾不服者。果能眞心投誠。盡赦前罪。仍量加賞錄。一﹑各處盜賊﹑或爲水旱災荒所累。貪酷官吏所迫。情實可憫。但能攺過自首者﹑盡赦其罪。一﹑除謀殺故殺外如原無讐隙。偶因一時忿激相毆﹑傷重致死者將凶犯免死。決杖一百。依律追銀二十兩給付死者之家。一﹑應追贓私除貪贓侵盜情重者不赦外其餘查系家產盡絕力不能完者。槪與豁免不許株連親族。一﹑罰贖積谷﹑原以豫備賑濟。今�山戊不�水蝗爲災。秋冬之際﹑恐民生嘆困。各巡按禦史﹑確查災荒地方。除蠲免正糧外。其流離無告者﹑卽動前項贖谷賑濟不得令姦民冒領。一﹑十二年以前﹑各省牛角皮料等項﹑果有未解完者。工部照例攺折。以紓民力。於戲。定丕基於萬世。益廑敬天法祖之心。通寰宇爲一家。共躋物阜民安之盛。布告中外。咸使聞知。

○甲寅。升編修達哈塔﹑爲內國史院侍讀。補原任禦史陳棐﹑爲湖廣道監察禦史。

○裁直隸延慶衛經歷。

○旌表節婦﹑河南許縣民李桂妻蘇氏﹑溫縣民王卓妻鄭氏﹑各給銀建坊如例。

○乙卯。先是﹑甘肅巡撫周文葉久病。按臣聶金�介以聞。至是﹑諭吏部。周文葉久任巖疆。夙稱勤愼。旣年老多病。著加兵部尙書。解任回京﹑以便調理。

○諭工部。乾淸等宮告成內外各官役﹑趨事勤勞。應加恩賚。在內者﹑著內衙門察例具奏在外者﹑爾部察例具奏。

○禮部擇吉於八月十九日冊妃上以和碩襄親王薨逝。不忍舉行。命八月以後擇吉。

○丙辰。命紮魯特部落故貝勒祁塔特子查穆布襲爵。

○以故一等阿達哈哈番沙濟達喇叔之子朱蓋﹑二等阿達哈哈番許學顏子光前﹑劉應祥弟應第﹑三等阿達哈哈番埽齊子鐘吉納馬湯阿子拉什希﹑拜他喇布勒哈番兼一拖沙喇哈番糾多子俄多和﹑拜他喇布勒哈番俄爾哲巴圖魯子恩克﹑拖沙喇哈番阿世南弟之子渾泰﹑各襲職。

○丁巳。遣官致祭故理藩院尙書一等阿達哈哈番沙濟達喇。

○戊午。升河南左布政使佟延年﹑爲都察院右副都禦史巡撫甘肅﹑贊理軍務。

○予三等精奇尼哈番祖可法﹑祭葬如例。

○辛酉。中元節。遣官祭四祖陵﹑福陵﹑昭陵。

○升都察院理事官賈漢復﹑爲工部侍郎。

○以定南王下一等護衛李茹春﹑爲梅勒章京。總管本藩下官兵。

○癸亥。諭吏部。都察院。兩浙系財賦重地。年來屢有失事。盜賊縱橫。民生困苦。皆由督臣屯泰﹑撫臣秦世禎﹑挾忿相爭。累形章奏。以致貽誤地方。二人之罪﹑須徹底淸查。法當其罪。乃足服人心而昭勸懲。或責成新任督撫。或卽交巡按禦史。或另遣專官研審。爾部院卽確議具奏。

○禮部右侍郎兼內祕書院學士仍在內院辦事胡兆龍考滿。加禮部尙書。蔭一子入監讀書。

○甲子。升正藍旗漢軍甲喇章京陳典謨﹑爲梅勒章京。駐防杭州。

○命內翰林弘文院侍讀姜元衡﹑提督順天學政。

○遣貴州道監察禦史侯於唐﹑巡視漕運。吏科副理事官李騰龍﹑巡視茶馬。兵部督捕副理事官遲煌﹑巡視京通各倉。

○丙寅。裁陜西萬安﹑淸平二監錄事。平涼﹑安國鎭﹑郿現﹑花家莊﹑髙家凹﹑神林堡﹑六所大使。

○丁卯。諭禮部。內設衙門原有六監二司。今因在內禮儀事務殷繁。未有衙門專管。將舊設鐘鼓司攺爲禮儀監。尙寶監﹑攺爲尙寶司。應給印信﹑爾部速行攺鑄。

○命吳喇忒部落故鎭國公杜霸子海色﹑襲爵

○己巳。諭吏部圖海﹑劉昌﹑恩格徳﹑胡世安﹑吳達禮﹑霍達﹑皆股肱大臣。倚毗匪輕。本當殫力竭忠﹑仰圖報稱。乃因循瞻顧。專徇情面。不肯實心任事。以致部務參錯稽延。故分別降革。用示懲創。玆遇恩赦。姑著各復原官職銜。今後務要洗心滌慮。攺過自新。無負朕含容策勵之意。

○補原任禦史於嗣登﹑爲江南道監察禦史。

○庚午。吏部奏言﹑凡考滿官員稱職者﹑準其復職。仍給與應得誥命。命常者﹑止準復職。不準給與誥命。永著爲例。報可。

○敕諭湖廣﹑江西﹑陜西﹑四川﹑廣西﹑督撫鎭等官。朕惟自古帝王﹑底定萬邦。皆恩威並用。討貳懷服。乃能使人心樂於歸往。蚤享太平。本朝開創之初。睿王攝政。降者多被誅戮以致士民疑畏竄匿。實繁有徒。或系嘯聚有年﹑未經歸化。或系被賊迫脇﹑反正無由。或系偶陷賊中﹑力難自拔。原其本念﹑未必甘心從逆。此輩皆朕赤子。迷罔無知。深可憫惻。今欲大開生路。許其自新。該督撫鎭﹑卽廣出榜文曉諭。如賊中僞官人等有能悔過投誠。帶領兵馬家口來歸者。察照數目﹑分別破格升擢。更能設計擒斬孫可望賊渠來獻者首功﹑封以髙爵。次等﹑亦加世職。同來有功人等。顯官厚賞﹑皆所不恡。儻仍執迷不悟。大兵直搗巢穴。必至玉石俱焚。𨿽悔亦何及乎。其前此陷賊官民﹑及新歸人等。該地方官問明來歷。盡心安插。原有田產﹑速行察給。卽無田產亦設法周卹。務令得所。爾等卽遵諭行。

○辛未。敍徵湖廣軍功。以二等精奇尼哈番固山額眞陳泰﹑爲一等精奇尼哈番兼一拖沙喇哈番。一等阿思哈尼哈番兼一拖沙喇哈番護軍統領蘇克薩哈﹑爲二等精奇尼哈番。三等阿達哈哈番護軍參領穆成格﹑爲二等阿達哈哈番。三等阿思哈尼哈番甲喇章京拜賽﹑爲二等阿思哈尼哈番。授護軍參領胡尼雅﹑一拖沙喇哈番。

○署浙閩總督秦世禎疏報﹑節婦﹑浙江山陰縣故明龍虎衛經歷胡一言妻張氏﹑年十九。夫病歿。遺腹生子拱樞。氏矢志撫孤苦節五十年。烏程縣監生董廷勛妻顧氏。年十九歸廷勛﹑廷勛有痼疾。氏極力療治。祈天願以身代。未幾廷勛死。氏事姑撫子。苦節四十餘年。俱請照例旌表。章下所司。

○太醫院加太僕寺少卿仍管院使事韋盡性考滿。加太常寺卿。

○壬申。太醫院加鴻臚寺卿仍管右院判事劉國棟考滿。加太常寺卿。

○癸酉。升刑部主事施閏章﹑爲山東按察使司僉事。工部員外郎錢受祺﹑爲山西按察使司僉事。禮部郎中王廷璧﹑爲廣東按察使司僉事。俱提調學政。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三

順治十三年。丙申。八月。丙子朔。遣官賫敕慰諭科爾沁國和碩土謝圖親王巴達禮和碩卓禮克圖親王吳克善﹑烏朱穆秦部落和碩車臣親王察漢巴拜﹑喀爾喀部落和碩達爾漢﹑親王奔塔爾察哈爾國固倫額駙和碩親王阿布鼐﹑喀爾喀部落多羅卓禮克圖郡王衮布﹑鄂爾多斯部落多羅郡王巴圖科爾沁國紮薩克圖郡王拜撒哈爾﹑多羅達爾漢巴圖魯郡王滿朱習禮﹑多羅郡王張繼倫﹑多羅冰圖郡王額參﹑多羅郡王額爾徳尼﹑蒿齊忒部落多羅郡王噶爾瑪塞望﹑阿賴充額爾徳尼﹑敖漢部落多羅郡王墨爾根巴圖魯馬濟克﹑蘇尼特部落多羅郡王騰機特﹑多羅杜稜郡王楮魯睦柰曼部落多羅達爾漢郡王阿汗﹑阿霸垓部落多羅卓禮克圖郡王邑爾哲爾﹑多羅郡王沙克廈僧格﹑翁牛特部落多羅杜稜郡王博它和﹑巴林部落固倫額駙多羅郡王塞布騰﹑阿祿科爾沁國多羅郡王朱爾紮哈﹑四子部落多羅達爾漢卓禮克圖郡王巴拜﹑喀喇沁部落杜稜多羅貝勒古魯什布卜﹑蘇尼特部落多羅貝勒噶爾瑪﹑多羅貝勒額駙薩麻紮﹑紮魯特部落多羅貝勒紮穆布﹑桑哈爾﹑阿祿科爾沁國多羅貝勒顧穆﹑鄂爾多斯部落多羅貝勒單達﹑烏朱穆秦部落多羅貝勒色冷額爾徳尼鄂爾多斯部落固山貝子額林臣沙克察色冷﹑喀爾喀部落固山貝子奔巴世希﹑紮賴特部落固山貝子達爾漢和碩齊色冷﹑阿壩垓部落固山貝子綽博會達爾漢﹑翁牛特部落固山貝子叟色﹑巴林部落固山貝子滿朱習禮﹑溫衝﹑杜爾伯特部落固山貝子色冷﹑喀喇沁部落鎭國公色冷﹑科爾沁國鎭國公阿濟格色冷﹑額駙綽爾濟﹑吳喇忒部落輔國公楮衝赫﹑鎭國公峨奔﹑杜巴之子海塞﹑紮魯特部落鎭國公毛奇塔特﹑喀喇車裏克部落鎭國公察哈代﹑土默特部落鎭國公顧穆﹑單巴達爾漢﹑郭爾羅斯部落輔國公昂阿﹑鎭國公紮爾布﹑喀爾喀部落鎭國公紮穆蘇﹑鄂爾多斯部落鎭國公紮木蘇等﹑各賜緞疋有差。敕諭曰。爾等秉資忠直。當太祖太宗開創之時。卽誠心效順。結爲姻婭。請爲屏藩太祖太宗﹑嘉爾等勛勞。崇以爵號。賞賚有加恩至渥焉。朝覲往來。時令陛見。教誨飲食。異數有加。凡有懷欲吐。俱得奏陳情意和諧。如同父子。朕荷祖宗鴻庥。統一寰宇。恐於祖宗。徳意有違。成憲未合。恆用憂惕。但初年朕在幼沖。睿王攝政。任意變更。不遵太祖太宗舊制。所行悖逆。以致眾怒羣怨。使爾等夙夜望朕親政。常保恩惠。如得復見太祖太宗。乃朕自親政以來。六年於玆矣。未得一見。豈朕忘爾等哉。蓋因地廣事煩。萬幾少暇。且痘癥流行。爾等遠來之日﹑朕復出巡幸。是以相見甚疎。然相見之疎﹑固自有由。而懷爾之誠﹑時切朕念每思爾等效力年久。戰伐多功。𨿽在寤寐未之有斁。玆念爾等久不來見。恐有誠意不得上通。故特遣官賫敕。賜爾等緞疋。以諭朕意。嗣後有欲奏聞之事﹑卽行奏請。朕無不體卹而行。朕方欲致天下於太平。爾等心懷忠直。毋忘太祖太宗歷年恩寵。我國家世世爲天子。爾等亦世世爲王享富貴於無窮。垂芳名於不朽。豈不休乎。

○裁陜西同官縣金鎖關巡檢。

○丁丑。遣大學士覺羅巴哈納﹑祭先師孔子。

○厄魯特部落顧實汗屬下色稜諾顏﹑喀爾喀部落土謝圖汗屬下丹津喇嘛等﹑貢駝馬等物宴賚如例。

○戊寅。祭大社大稷。遣理藩院尙書明安達禮行禮。

○免江西廣信﹑饒州﹑古安三府屬縣﹑十二年分旱災額賦。

○庚辰。夕月於西郊。遣內大臣公愛星阿行禮。

○旌表烈婦﹑湖廣茶陵州生員譚伯生妻陳氏。酃縣民羅興恆妻譚氏各給銀建坊如例。

○癸未。諭工部。自通州至京道路﹑系直省輸挽通衢。凡官員祿米﹑兵丁月糧﹑及商民貨物﹑皆取道於此。連年爲霖雨衝塌。致車騎馳驅備嘗困苦。每遇官員兵丁關支俸糧﹑運費不貲。商民貿易﹑艱於跋涉。深爲可憫。今當及時修葺。爲一勞永逸之計。但念畿輔百姓﹑屢遭水旱。不忍重煩力役。朕思八旗滿洲﹑蒙古漢軍﹑並包衣牛錄下人夫﹑可以分任急公。協同工作。爾部卽行傳知。酌量派夫。務使整葺有方。堅完可久。俾官員兵丁商賈小民﹑往來咸便焉。

○裁山東兗州廣盈倉﹑濟寧州永丰倉﹑東平州常丰倉﹑沂州永丰倉﹑莒州永丰倉﹑江南江寧府常平倉﹑鎭江府大軍倉﹑蘇州府永丰倉﹑嘉定縣吳淞江軍儲倉﹑太倉州鎭海軍儲倉﹑太倉州軍儲倉﹑松江府軍儲南倉﹑北倉﹑靑村倉﹑廣儲倉﹑安慶府萬億倉﹑徽州府永丰倉﹑池州府丰濟倉﹑太平府丰濟倉﹑揚州府軍儲倉﹑儀眞縣廣實倉﹑興化縣永丰倉﹑泰州常丰倉﹑徐州永福倉﹑廣運倉﹑廣西全州府長盈倉﹑陜西山丹衛永丰倉﹑莊浪茶馬司大使﹑山東濟南府廣丰倉﹑廣儲倉﹑滕縣倉﹑莒州王徐倉﹑江南羽林右衛養虎倉﹑復成橋倉﹑虎賁左衛倉﹑右衛倉﹑驍騎右衛倉﹑鷹揚衛倉﹑畱守中衛倉﹑興武衛南倉﹑北倉﹑豹韜衛東倉西倉﹑府軍左衛東倉西倉﹑府軍右衛西倉﹑龍虎衛倉﹑錦衣衛烏龍潭倉﹑旗手衛東倉西倉﹑沈陽右衛倉﹑廣洋衛倉天策衛北倉﹑南倉﹑江陰衛倉﹑水軍左衛倉﹑右衛倉﹑應天衛倉﹑橫海衛倉﹑龍江左衛北倉﹑豹韜左衛倉﹑廣西桂林府廣儲倉﹑陜西鎭番衛常盈倉﹑副使。山東雄崖所﹑寧津所﹑奇山所﹑江南興化﹑泰州﹑通州﹑各守禦所﹑廣西灌陽富川﹑賀縣﹑郁林﹑懷集﹑五屯各所﹑全州所﹑陜西髙臺守禦所吏目。廣西桂林中衛﹑右衛經歷。陜西涼州衛﹑廣西桂林中衛知事各一員。

○甲申。太宗文皇帝忌辰。遣官祭昭陵。

○敍徵廣東軍功。加一等阿達哈哈番兼一拖沙喇哈番戴靑﹑爲二等阿思哈尼哈番。一等阿思哈尼哈番龍果﹑三等阿達哈哈番輝巴﹑拖沙喇哈番巴寨﹑牛錄章京散津﹑巴特麻署章京索嫩﹑俱一拖沙喇哈番。

○江南道監察禦史兪鐸奏言﹑皇居臨禦伊始。又兩宮冊立有期。請暫停內外秋決。以彰皇仁。下所司議。

○乙酉。裁山西糧屯道員缺。

○禮部奏言隨平西﹑平南﹑靖南﹑定南王﹑續順公等之子在京官員。其子弟應照漢軍例﹑一體考試入學。從之。

○陜西淸水縣大雨雹。傷禾稼。

○丙戌。太祖武皇帝忌辰。遣官祭福陵。

○遣內大臣公額爾克戴靑﹑祭和碩襄親王。

○遣官祭歷代帝王。

○遣官祭城隍之神。

○丁亥。諭戶部。朕親詣慈寧宮﹑朝見皇太后。奏知畿輔近地﹑連年荒歉。今�山戊不�自夏䢐秋﹑復苦霪雨飛蝗。民生艱瘁。蒙皇太后慈諭﹑小民如此苦楚。深爲可憫。所有宮中節省銀三萬兩﹑卽行發出。速加賑濟。欽此。應卽遣廉幹官員﹑前往順天府所屬等處。確查被災貧民。酌量賑給。務令均沾實惠。爾部可卽開列應差官員職名具奏。其紳衿商民人等﹑有能好義急公﹑捐輸銀米﹑協資周卹者。卽將所輸交各該地方官﹑稽核支散。造冊匯報。爾部察明獎敍。

○戊子。以故二等阿達哈哈番覺羅季爾塔什庫子二等阿達哈哈番穆誠格﹑襲爲一等阿思哈尼哈番。

○己丑。免福建莆田﹑仙遊二縣﹑興平二衛﹑十一十二兩年分荒地額賦。

○庚寅。宴喀爾喀部落土謝圖汗貢使﹑曁吐魯番﹑荷蘭國貢使於禮部。

○刑科右給事中孫光祀劾奏﹑臺臣兪鐸﹑身任執法之官。發姦摘伏。乞其職掌。吳達以反叛親兄。且貪婪著迹。法司會勘。罪在不宥。今鐸與龔鼎孳曉夜聚謀。請停秋決。假公濟私。爲達營救。達與鼎孳﹑分屬師生。而鐸與鼎孳﹑尢同鄕交好。徇私黨惡。情獘昭然。請敕滿漢大臣﹑虛公會訊。以杜邪謀。下部院嚴察議奏。

○辛卯。升鑲黃旗漢軍甲喇章京鄭蛟麟﹑爲本旗梅勒章京。

○遣兵部尙書梁淸標工部尙書衛周祚禮部左侍郎鄔赫﹑右侍郎李奭棠戶部右侍郎鏗特刑部右侍郎阿思哈﹑分路賑濟順天府屬二十七州縣。

○壬辰。諭吏兵二部。鎭守海澄都督總兵官黃梧﹑棄逆效順。殺其同守僞官華東僞眾。率民薙發。領標下官屬兵丁﹑獻城輸款。倡首來歸。深可嘉尙。黃梧著加優典﹑封爲海澄公。照例給與敕印。其標下各員﹑從優議敍。具奏。

○諭厄魯特部落巴圖魯臺吉﹑土謝圖巴圖魯戴靑等曰。分疆別界﹑各有定制。是以上不陵下。下不侵上。古帝王統禦之常經也。朕懷撫卹遠人之意。正欲共躋斯世於隆平。乃數年來﹑爾等頻犯內地。劫奪馬牛。拒敵官兵。率領番彜威協搶掠。該地方督撫巡按﹑奏報二十餘次。經部臣屢行遣官曉諭爾終不悛。朕體天地好生之心。宥玆小過。爾反違定制。昏迷不恭。今特遣兵部右侍郎石圖﹑理藩院啟心郎鼐格﹑前往甘州西寧等處審問。聚集公所。或爾等親至其地。或遣所屬官員與地方官對質。如蒙古劫奪是實﹑卽當按數賠償。如系地方官誣誑﹑罪有所歸。非爾等之咎。儻番夷在故明時﹑原屬蒙古納貢者卽歸蒙古管轄。如爲故明所屬者。理應隸入中國爲民與蒙古又何與焉。其漢人蒙古所定居址。與貿易隘口。詳加察核。照舊分定耕收。毋得越境混擾。則有以副朕撫綏之心。而爾等亦享無疆之休矣。

○停差鈔關滿洲官員

○癸巳。諭各部院近覽各衙門奏章﹑該衙門卽請。與議政王﹑貝勒等會議或請與別衙門會議。殊屬不合。嗣後凡各部院重大事務﹑有該衙門不能卽結者。著奏聞請上�日。

○福建巡撫宜永貴奏報﹑海逆數十萬﹑襲陷閩安鎭。直薄省城。連營數十里。攻圍旬餘。滿漢官兵奮勇巢�刀殺。賊眾潰敗。重圍始解。事下兵部。

○甲午。裁廣東廣州左衛﹑右衛﹑前衛﹑後衛﹑廣海衛﹑惠州衛﹑碣石衛﹑肇慶衛﹑神電衛﹑南海衛﹑淸遠衛﹑潮州衛﹑雷州衛﹑廉州衛﹑海南衛經歷。

○定吐魯番進貢賞例。一峯駝四隻﹑給緞絹各十二疋。西馬一疋。給緞絹各二疋。小馬三百二十四疋﹑給緞絹各三百二十四疋。金剛鉆二錢﹑給絹二十疋。玉石一千斤﹑給絹三百疋。小刀二百把﹑給絹四十疋。西馬四張﹑給絹八疋。花氈二牀﹑給絹八疋。鞍子一副﹑給絹一疋。羚羊角四對﹑給絹六疋。雕一隻﹑雕翎一副﹑給絹二疋。

○大學士管左都禦史事成克鞏等參奏﹑鴻臚寺贊禮官﹑唱贊聲低。不能聳聽。應請議處。上以其塞責瀆奏。無關政治。切責之。

○乙未。遣房山縣知縣祭金帝陵。

○固山額眞佟圖賴﹑引疾乞休。上念其勞績素著。命如太子太保。解任。

○授廣西殉難投誠僞文水伯陳曾禹子合英﹑一拖沙喇哈番。

○丙申。升陜西苑馬寺卿鐘鼎﹑爲廣東按察使司按察使。山西冀南道參政袁一相﹑爲陜西按察使司按察使。

○考察漢人京官。侍讀何采﹑編修張表﹑給事中王運熙﹑李人龍﹑禦史李植﹑史詥等七十二員。分別致仕﹑降調﹑革職﹑有差。

○賜海澄公黃梧貂裘鞍馬等物。授僞副將蘇明﹑鄭純等六員﹑都督僉事職銜。給與全俸。僞參遊以下﹑俱加銜賞賚有差。

○予殉難湖廣辰常鎭標都司僉書劉應科﹑祭葬如例。

○減考取滿洲生員額四十名。舉人額十名。進士額五名。蒙古生員額二十名。舉人額五名。進士額五名。漢軍生員額二十名。舉人額五名。

○旌表節婦﹑廣東新會縣民張思敏妻周氏。給銀建坊如例。

○江南道監察禦史兪鐸奏言﹑科臣孫光祀﹑劾臣請停秋決一疏。謂臣與龔鼎孳聚謀。爲營救吳達起見。臣與達非友非親。地隔江南江北。鼎孳與臣地分懸絕。素昧平生。臣入京師﹑達之鐵案已定。鼎孳正奉差遠行。臣肯引將死之達以爲朋援。旣去之鼎孳以爲黨乎。光祀欲殺達一人﹑以殺天下人。又欲殺天下人﹑以殺臣一人﹑寬大之朝。不應有此。疏入上以鐸未奉上�日回奏。不靜聽察議。自行瀆辯。於理不合。下部院一並察議。

○丁酉。諭戶部。順天府屬﹑系京畿根本重地。年來水旱頻仍。小民失業。生計蕭條。較他處爲獨苦。今�山戊不

�復霖雨飛蝗﹑相繼爲災。已蒙皇太后發帑賑濟。朕因念被災窮黎﹑救死不贍。若以國賦亟需。責之照舊輸納。轉徙溝壑﹑勢必難免。恐非所以仰宣皇太后特施拯卹之徳意。爾部速將順天府屬各州縣災傷分數。察勘明白。分別輕重。酌量蠲免。以昭嘉惠元元至意。

○復定直省錢糧考成則例。其州縣經徵接管正印官﹑俱按任事月日多寡。每官各作十分計算。完欠分數。仍照定例處分。其署官處分欠一二分者﹑罰俸三个月。三四分者﹑罰俸六个月。五六分者﹑罰俸九个月。七八分者﹑罰俸一年。九十分者﹑降職一級調用。不及半月者﹑免議。其巡撫﹑司道﹑府州﹑俱各作十分計算。照舊例處分。

○戊戌。以禮部啟心郎董衛國﹑爲都察院京畿道理事官。

○兵部等衙門會題﹑武官自一品至四品﹑俱有署銜。應與實銜同品。以便循序升轉。其降調亦照此例。今攺正品級。以左右都督爲正一品。都督同知﹑署都督同知﹑爲從一品。鑾儀使﹑都督僉事﹑爲正二品。副將﹑署副將﹑爲從二品。冠軍使﹑參將﹑署參將﹑掌印都司﹑爲正三品。遊擊﹑署遊擊﹑行掌印都司﹑省管屯都司僉書﹑行管屯都司僉書﹑營都司僉書﹑署都司僉書﹑爲從三品。云麾使﹑守備﹑署守備﹑爲正四品。守備所千總﹑爲從四品。治儀正﹑犧牲所所牧﹑衛千總﹑爲正五品。犧牲所所副﹑爲從五品。整儀尉﹑爲正六品。從之。

○己亥。免陜西靖遠﹑洮岷等衛﹑本年分雹災額賦。

○湖廣桂陽﹑臨武衡山﹑未陽四州縣﹑霪雨連旬。江河暴漲。漂溺人民甚眾。偏沅巡撫袁廓宇以聞。

○庚子。諭禮部。本月二十二日。奉聖母皇太后諭。內

大臣鄂碩之女董鄂氏。性資敏慧軌度端和。克佐壼儀。立爲賢妃。爾部查照典禮。擇吉具奏。

○遣內大臣巴圖魯公鰲拜﹑祭和碩襄親王。

○辛丑。升山西右布政使潘朝選﹑爲河南布政使司左布政使。

○裁江南驛鹽道﹑陜西狄道縣縣丞﹑臨洮﹑鞏昌府學訓導﹑淸水縣盤領關﹑禮縣板橋山階州七防關巡檢﹑河州和政﹑長寧驛丞﹑各一員。

○兵部等衙門議覆﹑內大臣巴圖魯公鰲拜等疏奏﹑大閱以講武。典至重也。自太祖太宗以來﹑舉行已久。今請酌古準今。三年一次大閱。閱畢。傳令大臣﹑並侍衛於禦前較射。賜宴。次日﹑諸王貝勒。率文武各官上表稱賀。以昭大典。應如所請。得上�日﹑允行。並著爲令。

○壬寅。上仰承皇太后慈訓。制爲內則衍義成書。並爲序文恭呈聖覽。序曰。臣聞致治之道。有大經大法以儀。型乎邦國。必有內治內教以模楷乎宮闈。故關睢爲王化之端。乾坤居大易之首。聖人垂訓﹑未有不以門內爲兢兢者也。三代以前。聖後賢妃。肇修內治。以致化行俗美。具載典冊。自非天佑至徳。孰能集貞淑之大成。振古今之懿化哉。恭惟聖母皇太后佐我皇考興道致治。徽音雍穆。慈誨周詳。有典有則。興仁興讓。允爲萬世壼教之軌範。臣敬遵慈上�日。搜輯古來嘉言美行。統成一編。上備披閱。下示來玆。謹按內則所載。皆閨門之內。起敬起孝﹑興仁興讓之事。而首曰後王命冢宰降徳於眾兆民。謂此乃王后世子﹑所躬行心得而可爲民法者。故不言布教而言降徳也。夫聖人言﹑欲治其國者﹑先齊其家。又言家正而天下定。齊之正之。其惟內則乎。世傳后妃紀﹑列女傳家範﹑內訓諸書。著作不少。然未嘗原本內則而發明之。豈所以尊經立教與。今是書一本經上

�日而推衍之。微而聲气容色。顯而言動儀文精而樂心養志。粗而中饋女工。所以操其心而檢其身者。施諸一家無不宜。放乎四海無不準。究其指歸。有八要焉。孝者﹑順親之要。其類有二。事舅姑事父母是也。敬者內助之要。其類有五事夫﹑勸學﹑佐忠﹑贊廉﹑重賢﹑是也。教者昌後之要其類有三。教子﹑勉學﹑訓忠﹑是也。禮者持己之要。其類有九。敬祭祀﹑肅家政﹑定變﹑守貞殉節﹑端好尙﹑崇儉約﹑謹言﹑愼儀﹑是也。讓者睦戚之要。其類有四。崇謙退﹑和妯娌﹑睦宗族﹑待外戚﹑是也。慈者推恩之要。其類有五。逮下﹑慈幼﹑惇仁﹑愛民﹑宥過﹑是也。勤者修業之要。其類有二女工﹑飲食﹑是也。學者取法之要。其類有二好學﹑著書﹑是也。每舉一類。必證以聖賢經傳之言。實以古今淑順之行。所采事迹﹑貴賤不同。而其道則同。所引文辭﹑深淺不一。而其理則一。闡明大指。詮釋微文。名曰內則衍義。自禁壼達乎閭巷。咸於斯取則焉。必皆感發其性情。漸摩乎理義。廣教化而美風俗。宮闈之嘉言懿行。直與邦國之大經大法。並垂不朽。聖母皇太后休聲盛徳。炳若日星。永作則於萬世矣。

○以故二等阿達哈哈番王信子相臣﹑襲職。

○刑部疏奏﹑遵照舊例﹑應於霜降後。遣滿漢司官各二員﹑前往直隸八府。會同該撫﹑審錄罪囚﹑以便行刑。疏入。上以民命關系重大。應差三法司堂官前往會勘﹑然後處決。命所司開列職名具奏。

○甲辰。荷蘭國貢使歸國。特降敕諭賜其國王﹑敕諭曰。惟爾荷蘭國墨投爲也。甲必丹物馬綏掘﹑僻在西陲。海洋險遠。歷代以來。聲教不及。乃能緬懷徳化。效慕尊親。

擇爾貢使杯突髙嚙惹諾皆色等﹑赴闕來朝。虔修職貢地逾萬里。懷忠抱義。朕甚嘉之。用是優加錫賚。大蟒緞二疋﹑糚緞二疋﹑倭緞二疋﹑閃緞四疋﹑藍花緞四疋﹑靑花緞四疋﹑蘆素緞四疋﹑帽緞四疋﹑衣素緞四疋﹑綾十疋﹑紡絲十疋﹑羅十疋﹑銀三百兩﹑以報孚忱。至所請朝貢出入﹑貿易有無﹑𨿽灌輸貨貝。利益商民。但念道裏悠長。風波險阻。舟車跋涉。閱歷星霜。勞勩可憫。若貢期頻數。猥煩多人﹑朕皆不忍。著八年一次來朝。員役不過百人。止令二十人到京。所攜貨物﹑在館交易。不得於廣東海上﹑私自貨賣。爾其體朕懷保之仁。恪恭藩服。愼乃常職。祇承寵命。

○升巡捕北營參將緱永慶﹑爲陜西延綏中協波羅副將。山西大同渾源城參將張思盛﹑爲山永副將。參將管渾源城副將事鮑虎﹑爲江北狼山營副將。

○乙巳。賞吐魯番貢使緞疋等物。

○以鑲黃旗漢軍理事官金萬鎰﹑爲甲喇章京。

○免山西大同小站村等處﹑十二年分雹災額賦。

九月。丙午朔。喀爾喀部落車臣汗﹑遣額爾徳尼喇嘛等﹑貢駝馬。宴賞如例。

○寧海大將軍固山額眞伊爾徳等奏報﹑臣等領兵至杭州。海逆僞總兵王長樹﹑毛光祚﹑沈爾序等﹑擁賊兵登岸。侵犯大蘭山等處。遣梅勒章京顧祿古﹑總兵官張承恩﹑引兵趨夏關﹑擊敗之。至兩斗門﹑賊復迎戰﹑又擊敗之。斬長樹﹑光祚﹑爾序﹑並頭目﹑及賊兵無算。臣率師次寧波。乘舟趨定海縣。分三路進發。賊渠僞總制陳六禦﹑僞英義伯阮思等﹑於海島裏江口山下﹑列戰艦以待。臣等率兵進攻。賊兵敗北。追至衡水洋口。陣斬六禦﹑思等。擒獲甚多。遂取舟山。得上�日褒獎。下所司從優議敍。

○丁未。諭吐魯番阿布都拉哈曰。朕膺玆大命。綏定萬方。凡所屬外國﹑無不輸誠臣服。來貢方物。爾吐魯番國早識時數。貢賦維謹。今又遣使入貢。誠篤之意﹑實可嘉悅。念爾國遠隔山河。跋涉不易。宜加賞賚。用勸忠誠。今遣歸來使。特賜爾緞三百三十八疋﹑絹七百二十三疋﹑以昭寵錫之意。自此以後﹑著五年一次來貢。進貢人員﹑入關不得過百人。不許攜帶婦女﹑其進京人數﹑止許三十人。其餘畱駐甘肅。俟來京進貢人歸時﹑卽令一齊出關。不得久畱內地。至所帶貨物﹑許在京會同館﹑照例貨市。無得沿途借端遷延騷擾。其進貢西馬四匹。蒙古馬十匹外。不必多貢。用體朕優卹遠人之意。爾欽承嘉命。歷久罔渝。益抒朝貢之誠。永膺優渥之錫。欽哉。

○升通政使司主事徐繼煒﹑爲禮部啟心郎。

○京察詹事府少詹事羅憲汶﹑以有疾休致。鴻臚寺卿王綱肅。以才力不及﹑降一級﹑調外用。

○以阿達哈哈番李定邦子希庚﹑襲職。

○贈登城戰歿兵丁把柱﹑拖沙喇哈番。

○戊申。遣都察院左副都禦史能圖﹑左僉都禦史張尙﹑往順天等處。刑部尙書劉昌﹑啟心郎對喀納﹑往眞定等處。審錄罪囚。

○工部右侍郎布丹﹑引疾乞休。不允。

○己酉。旌表節婦﹑浙江山陰縣故龍虎衛經歷胡一言妻張氏﹑烏程縣太學生董廷勛妻顧氏﹑各給銀建坊如例。

○固山額眞俄羅塞臣﹑引疾乞休不允

○庚戌。京察在告工部右侍郎傅景星﹑通政使司通政使張若麒﹑以有疾休致。原任戶部右侍郎外轉廣東左布政使曹溶﹑以浮躁降一級﹑調用。工部左侍郎外轉浙江右布政使李士焜﹑以罷軟閒住。

○辛亥。裁工部衛河差﹑歸並衛輝府同知管理。

○壬子。以正藍旗漢軍梅勒章京伯佟六十﹑爲本旗固山額眞。

○癸丑。固山額眞朱瑪喇等奏言﹑故肅親王豪格﹑巢�刀滅陜西逆賊賀珍。陣斬賊首張獻忠。定漢中。取四川。功績甚多。酬庸未及。昔豫王巢�刀流賊於潼關。下江南。獲福王。加封曰徳。賜黑狐帽﹑貂鑲衣﹑貂褂﹑金銀﹑鞍馬等物。肅親王功與之埒﹑而封賞未議﹑由睿王異視之故也。疏入。下議政王﹑貝勒會議。尋議﹑肅親王功大未酬。封號賞賚﹑應如豫王例。王薨後﹑數年未給俸祿。應爲補給。得上

�日﹑肅親王領兵下蜀。巢�刀滅秦寇。解圍漢中。斬賊首張獻忠。敗賊一百三十六營。巢�刀撫無算。厥功甚茂。自應加封錫賞。睿王攝政時﹑竟置不議。朕深憫焉。今值國用未敷俸祿暫停補給。其加封恩賜﹑悉如議速行。

○甲寅。上禦順貞門。召差往賑濟兵部尙書梁淸標等﹑面諭曰。卿等宜仰體皇太后拯救小民至意。務使均沾實惠。方副委任。尙其勉之。移廣東嶺南守道﹑駐札淸遠縣。從巡按禦史張純熙請也。

○乙卯。京察在告順天巡撫楊興國﹑以老疾致仕。鄖陽撫治趙兆麟﹑原任順天巡撫今補湖廣按察使王來用﹑俱以才力不及降一級﹑調外用。

○戊午。刑部議覆﹑江西巡按笪重光疏言﹑推官職掌刑名。豈宜艸率令後訊理事件﹑如一次舛錯﹑罰俸三月。二次六月。三次一年。四次以上降級。庶知懲警。共加詳愼。從之。

○己未。禮部議覆﹑提督順天學政姜元衡疏言﹑盛京發祥之地。取進童生﹑乃儲材之首務。今定科�山戊不�兩考﹑取進數目﹑盛京應比照京學。但文教初興﹑赴試人少。請將遼陽府暫照外省大學例﹑取進生員四十名。其遼海二縣﹑各取進十二名。俟人民聚集﹑文風漸盛。再議定額。從之。

○庚申。班第大諾們汗﹑以疾懇請出邊。欲於喀喇沁土默特部落一帶﹑與席勒圖庫稜相近地方﹑水味佳處居住。命理藩院同伯索尼會議。許之。

○辛酉。上召禦史周季琬﹑及庶吉士攺授科道各官至內院面諭曰。國家設立科道﹑欲其直言得失。非可徇情行私也。前周季琬裁汰冗員一疏﹑顯屬徇情。但念未經誡諭且系新用﹑姑從寬宥。若再如此﹑決不輕恕。爾等科道各官﹑皆朕所灼知任用者。如負朕任用。仍踵舊習﹑徇情行私。豈朕簡拔爾等之意乎。所行者是﹑必不次擢用。所行者非﹑卽加等重處。爾等識之。毋忘朕命。諸臣奏曰。敢不謹遵諭上�日。但臣等庸劣﹑奏章中過誤不能預科。此後惟凜遵上諭而已。

○補原任河南大梁道參政祖建衡﹑爲山西布政使司參政﹑冀南道。江西督糧道僉事張汧﹑爲河南按察使司僉事﹑分巡河南道。降補原任山東副使鐘性朴﹑爲四川按察使司僉事﹑松龍道。升山西陽和道副使劉興漢﹑爲湖廣布政使司參政﹑分守上荊南道。湖廣驛鹽道副使卞三元﹑爲陜西苑馬寺卿。福建漳南道參議吳執中﹑爲山東按察使司副使﹑懷來道。山西河東道參議薛陳偉﹑爲本省按察使司副使﹑薊州道。江南寧國府知府秦宗堯﹑爲山東按察使司副使﹑永平道。

○先是﹑有上�日召外藩土謝圖親王巴達禮﹑卓禮克圖親王吳克善﹑達爾漢巴圖魯郡王滿朱習禮﹑固倫額駙阿布鼐親王﹑公主﹑額爾徳尼郡王母公主﹑弼爾塔噶爾額駙﹑公主﹑巴雅思護朗額駙﹑公主﹑齊倫巴圖魯額駙﹑格格等﹑來見。至是俱至。上禦太和殿受朝。賜宴。

○癸亥。江南江西總督馬鳴佩奏報﹑僞總兵顧忠﹑率眾二千餘﹑船七十餘艘﹑就撫。下所司議敍。

○山東巡按劉允謙奏言﹑臣審錄重囚﹑內有斬罪蠹書周一聘﹑絞罪犯官張暉﹑多贓未完﹑請監候追完處決。得上�日﹑貪官污吏﹑問擬秋決﹑卽按期處決。何得以追贓未完﹑又請監候。以後凡系貪污應秋決者﹑不許再請停決。著永著爲例。

○旌表烈婦﹑山東歷城縣生員周永淳妻趙氏﹑給銀建坊如例。

○

○乙丑。諭海澄公黃梧曰。朕撫禦寰區﹑綏安黎庶。期與天下共底蕩平。未歸則廣示維新。旣歸則丕彰優異。蓋不煩師旅以格遠人。首錄元功而鼓忠義也。近因海氛未靖﹑特敕諭招徠。爾黃梧獨能於敕諭未到之先﹑卽識時知命。棄逆來歸。且殺賊獻城。救闔邑之性命。率民薙發。遵當代之章程。帶領官兵。兼多火炮。嘉此英勇。慕我恩威。同徳同心。先海濱而向化。馭富馭貴。當爵賞之特頒。玆封爾爲海澄公。給與敕印。爾其益奮忠勤。滅賊固圉。式建膚功。用膺懋賞。欽哉。

○諭刑部。去�山戊不�停刑﹑監候囚犯最多。招冊浩繁。若朝審稽延﹑恐臨期迫促﹑未能允協。著作速詳確審結具奏。

○戊辰。升正紅旗漢軍牛錄章京寇仕﹑爲甲喇章京。

○湖廣總督祖澤遠疏報﹑衡郴等州縣﹑霪雨爲災。漂溺人畜﹑下所司知之。

○己巳。以正紅旗護軍參領阿里穆﹑爲前鋒參領。

○京察湖廣總督祖澤遠﹑以才力不及。降一級﹑解任回京。操江巡撫秦世禎﹑以才力不及。降一級﹑調外用。湖廣巡撫林天擎﹑以才力不及。降一級﹑照舊供職。

○京察內國史院學士劉肇國﹑以有疾致仕。

○庚午。遣伯索尼﹑致祭和碩襄親王。

○辛未。降原任工部侍郎外轉浙江右布政使李士焜五級。以保舉蘇州府知府吳一位﹑婪贓事覺連坐故也。

○議政王﹑貝勒﹑大臣等遵上�日會議﹑應裁直省每年存畱銀兩。一﹑撫按道臣﹑巡歷操賞花紅銀﹑六千二百九十二兩。一﹑預備過往各官供給下程柴炭銀﹑一十七萬一千六十四兩。一﹑督撫按巡歷造冊紙張摃箱銀﹑二萬八千九百一十六兩。一﹑衙門桃符門神價值銀﹑一千四百二十一兩。一﹑孤貧口糧柴薪布疋銀﹑八萬七千七百六十七兩。俱應全裁。其孤貧口糧柴薪布疋。於各州縣贖谷預備倉糧內支給。一﹑朝覲造冊送冊路費銀﹑一萬七千六百二十二兩。一﹑生員廩膳銀﹑一十九萬二百二十七兩。俱應裁三分之二。一﹑考校科舉修造棚廠工食花紅銀﹑一十七萬六千一百七十五兩。一﹑鄕飲酒禮銀﹑九千三十兩。一﹑修渡船銀﹑四萬一千四百一十五兩。一﹑修理察院公館銀﹑一萬二千一百五兩。一﹑進表路費銀﹑七千二百五十三兩。一﹑渡船水手工食銀﹑二萬一千七百七十七兩。一﹑巡檢司弓兵工食銀﹑四萬六千五百七十九兩。俱應裁其半。一﹑督撫書役工食銀﹑俱應照府州縣例給發。凡裁銀七十五萬三千六百三十四兩六錢。以濟國用。議上。報可。

○壬申。孝慈武皇后忌辰。遣官祭福陵。

○追謚和碩肅親王豪格﹑爲和碩武肅親王。

○癸酉。諭吏部。朕思大學士旣在內院辦事。不宜又在議政大臣之列。今後不必令大學士與議。

○升工科給事中王命嶽﹑爲戶科右給事中。禮科給事中張松齡﹑爲本科右給事中。

○甲戌。諭禮部。朕前奉聖母皇太后諭﹑內大臣鄂碩之女董鄂氏﹑立爲賢妃。本月二十八日又奉聖母皇太后諭。式稽古制﹑中宮之次﹑有皇貴妃首襄內治。因愼加簡擇。敏慧端良﹑未有出董鄂氏之上者。應立爲皇貴妃。爾部卽查照典禮。於十二月初六日吉期﹑行冊封禮。

○工部尙書孫塔﹑河道總督楊方興﹑俱考滿。蔭一子入監讀書。

○升裁缺都司僉書張述孔﹑爲浙江掌印都司。署都司僉書管南城營守備事張永福﹑爲河南掌印都司。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四

順治十三年。丙申。冬。十月。乙亥朔。享太廟。上親詣行禮。

○遣官祭四祖陵﹑福陵﹑昭陵。

○頒順治十四年時憲歷。

○以正藍旗漢軍甲喇章京克星格﹑爲本旗梅勒章京。

○吏部奏言﹑滿官京察則例﹑凡三品以上滿洲官﹑俱於考察之前﹑具本自陳。有出徵奉差者﹑事竣之日補陳。四品以下﹑不論出徵奉差﹑俱由堂官詳加考核。注明賢否。密送部院。內三院四品以下官﹑吏部﹑都察院﹑會同內院考察。六科掌印官﹑聽部院考察。其餘俱由各科掌印官開列實迹。注明考語。匯送部院。其考察事宜﹑俱照八法處分。從之。

○丙子。原任巡撫甘肅兵部右侍郎﹑兼都察院右副都禦史﹑加兵部尙書周文葉卒。

○丁丑。以致仕三等阿達哈哈番托海子阿迪﹑襲職。

○以戶部侍郎蔣國柱﹑爲兵部左侍郎﹑兼都察院右副都禦史﹑提督操江﹑巡撫安徽等處。

○兵部督捕左侍郎吳達禮考滿。賜羊酒。蔭一子入監讀書。

○和碩土謝圖親王巴達禮﹑額駙阿布鼐等﹑及朝鮮國王弟李﹤泬目﹥﹑陛辭謝恩。上禦太和殿。賜宴。

○戊寅。升吏科左給事中張璇﹑爲本科都給事中。禮科左給事中饒宇栻﹑爲刑科都給事中。

○都察院等衙門會議。登聞鼓應攺設於右長安門外。令科道滿漢官輪流直鼓。凡擊鼓告狀者﹑在內必曾經各衙門審理果有冤抑。在外必督撫按不爲昭雪。科道官審明封進。如越告者照例責逐。從之。

○定賞賜皇貴妃父母禮物。金一百六十兩。銀八千兩。金茶筒一。銀茶筒一。銀盆一。緞八百疋。布一千六百疋。馬十六匹。鞍十六副。甲冑十六副。

○己卯。裁六科漢軍副理事官。其見任者俱攺爲禦史。

○免延綏鎭神木縣本年分雹災額賦十之三。

○禮部奏言﹑會典開載﹑親王福金已故。側福金之子已襲封親王者。其側福金準封福金。今和碩鄭親王之側福金。系世子生母。和碩巽親王之側福金系和碩親王常阿岱生母。和碩承澤親王之側福金﹑系莊親王生母。已將姓名送部。察與例相符。應給與封冊。其諸王以下﹑奉國將軍以上﹑福金嫡妻病故者﹑其側福金及妾﹑準立爲嫡。將姓名送部。照例給與封冊誥命。從之。

○免宣府西北兩路本年分雹災額賦。

○朝鮮國王李淏﹑遣太監金正立貢鷹。宴賚如例。

○庚辰。平西王吳三桂等疏報﹑四川開縣爲僞巡撫鄧希明﹑僞總兵張元凱﹑率兵丁一千三百七十餘家乞降。命所司速議安插。

○辛巳。以正紅旗滿洲前鋒參領格禮﹑系覺羅﹑攺爲護軍參領。

○壬午。以阿達哈哈番顧素﹑爲北城理事官。

○癸未。以鑲黃旗漢軍理事官劉邦柱﹑爲甲喇章京。

○以阿達哈哈番髙朝勛﹑爲兵部理事官。

○甲申。以牛錄章京佟鸞彩﹑爲兵部理事官。

○升戶部郎中劉果遠﹑爲湖廣按察使司僉事﹑提調學政。

○乙酉。漕運總督蔡士英﹑疏薦故明主事吳國龍﹑知縣陳臺孫。下吏部。

○浙閩總督李率泰疏報。烈婦﹑浙江錢塘縣李士鈐妻蔡氏﹑事姑以孝聞。士鈐病亡。姑痛子亦亡。氏俱視殮畢﹑告於翁﹑自盡。請照例旌表。章下所司。

○補原任湖廣右布政使曹國柄﹑爲山西布政使司右布政使。升江南右布政使馮如京﹑爲廣東布政使司左布政使。福建按察使田起龍﹑爲湖廣布政使司右布政使。山西按察使楊思聖﹑爲河南布政使司右布政使。湖廣興屯道副使郭鳴鳳﹑爲本省按察使司按察使。補外轉給事中郭一鶚﹑爲山西按察使司副使﹑陽和道。原任宣大興屯道邢以忠﹑爲湖廣按察使司副使﹑驛傳道。江西九江道吳嵩允﹑爲山西布政使司參議﹑分守河東道。湖廣上湖南道張文炳﹑爲陜西按察使司副使﹑分巡河西道。

○丁亥。以正白旗漢軍兵部侍郎李顯貴﹑正紅旗漢軍精奇尼哈番王之鼎﹑鑲白旗漢軍甲喇章京孫應聘﹑正藍旗漢軍甲喇章京佟壯年﹑鑲藍旗漢軍甲喇章京髙鳴鐘﹑各爲本旗梅勒章京。

○禦史張自徳等劾奏。禮部尙書胡世安﹑年老衰邁。工部侍郎程正揆﹑湎淫蕩檢。有玷官箴。上以世安自陳﹑明言衰老。自徳等不合借端苛求。正揆﹑下部院察議。

○給事中張璇等劾奏。兵部侍郎原毓宗﹑年力衰邁。禮部侍郎李奭棠﹑才品庸常。上以毓宗﹑奭棠﹑俱經自陳畱任。張璇等妄行糾舉。切責之。

○張璇等又劾奏。原任祕書院侍講法若眞﹑賦性浮躁。舉止乖張。吏部主事範光文﹑用家人爲書吏。交通綫索。兵部主事範克誠﹑與書吏聯宗。工部主事胥庭淸﹑娶吏之女爲妾。下部院察議。

○戊子。諭吏部。朕親試行取之推知等官。任克溥﹑粘本盛﹑柯聳﹑金漢鼎﹑雷一龍﹑姚延啟﹑朱紹鳳﹑姜希轍﹑魚飛漢﹑尙九遷﹑蔣允修﹑陰應節﹑俱堪補授科員。爾部卽將伊等補給事中員缺。余缺仍查明在外卓異﹑及俸深薦多之推知各官﹑行取來京選補。

○以干淸宮成。加工部尙書衛周祚﹑太子太保侍郎郭科﹑朱鼎延﹑工部尙書。其在事官役﹑各升賞有差。

○兵部奏﹑福建巡撫宜永貴﹑身任封疆﹑不能防禦。致海寇犯順失陷閩安連江要地。應加處分。下吏部議處。

○己丑。降湖廣巡撫林天擎五級。調外用。以保舉隨州知州程文光﹑行賄營升﹑事覺連坐也。

○庚寅。裁戶部副理事官﹑筆帖式各十二員。

○辛卯。喀爾喀部落土謝圖汗宜爾登諾顏等﹑貢駝馬貂皮等物。宴賚如例。

○壬辰。授任克溥﹑朱紹鳳﹑爲吏科給事中。粘本盛﹑姜希轍﹑爲戶科給事中。柯聳﹑魚飛漢﹑爲禮科給事中。金漢鼎﹑尙九遷﹑爲兵科給事中。雷一龍﹑蔣允修﹑爲刑科給事中。姚延啟﹑陰應節﹑爲工科給事中。

○癸巳。諭吏部。壬辰科庶吉士龔必第﹑向因給假在籍﹑今到京學習滿書。散館期近。不能精熟。著以應得職銜外用。

○升侍讀學士楊運昌﹑爲詹事府詹事﹑兼內翰林祕書院侍讀學士。沙澄﹑爲詹事府左少詹事﹑兼內翰林弘文院侍講學士。侍講學士方拱乾﹑爲詹事府右少詹事﹑兼內翰林國史院侍講學士。

○轉兵科右給事中王益朋﹑爲吏科左給事中。刑科右給事中孫光祀﹑爲禮科左給事中。

○升浙江嘉興副將張國勛﹑爲都督僉事﹑充鎭守廣東廣州府水師總兵官。

○甲午。未刻。日生暈。黃白色。

○諭吏部。鄖陽撫治胡全才﹑著升兵部右侍郎﹑兼都察院右副都禦史﹑總督湖廣等處地方軍務﹑兼理糧餉。

○四川巡撫李國英考滿。加太子太保。蔭一子入監讀書。

○乙未。上幸南苑。

○丙申。升都察院左僉都禦史張尙﹑爲都察院右副都禦史﹑撫治鄖陽等處。

○丁酉。喀爾喀部落車臣汗﹑及土謝圖汗下戴靑等﹑貢馬。宴賚如例。

○戊戌。諭刑部﹑上年暫停秋決。今年朝審﹑應決人犯甚眾。共百有餘案。按法俱當重辟。但人命至重。一時正法多人。於心不忍。其中情罪輕重不同。或仍有可矜可疑﹑當行減等者﹑著多羅安郡王嶽樂﹑同索尼﹑費揚古﹑額色黑﹑蔣赫徳﹑科爾坤﹑車克﹑圖海﹑胡兆龍﹑再加詳審。分別確議速奏。

○己亥。遣官致祭喀喇沁部落一等塔布囊玩丹。

○庚子。補服闋戶科右給事中劉鴻儒﹑爲兵科右給事中。

○攺吏科副理事官李騰龍﹑爲陜西道監察禦史。戶科副理事官扈申忠﹑爲浙江道監察禦史。禮科副理事官陳洪柱﹑爲山西道監察禦史。刑科副理事官張時成﹑爲四川道監察禦史。工科副理事官李登第﹑爲福建道監察禦史。吏科副理事官馬騰升﹑爲湖廣道監察禦史。

○辛丑。寧南靖寇大將軍阿爾津等奏報﹑大兵渡江﹑賊聞風逃遁。固山額眞卓羅等統兵追巢�刀。斬獲甚眾。克復辰州。下所司察敍。

○壬寅。寧南靖寇大將軍阿爾津等疏報﹑土司永順總兵彭弘澍﹑率其部下官吏﹑並籍所屬三州﹑六司﹑三百八十洞戶口以降。上嘉獎之。下所司察敍。

○遣官致祭土默特部落一等塔布囊吳爾澤圖。

○免山西和順縣本年分蝗災額賦十之三

○禮部奏言﹑祈谷之祀﹑自周行之。其來遠矣。𨿽明時有行有止然祈谷所以爲民。應照舊典舉行。於正月上辛日﹑恭祀上帝於祈谷壇。請太祖神位配饗。報可。

○癸卯。諭吏部。朕向因大學士陳之遴﹑賦性偏執。屢經訓飭。不肯悛攺。故令盛京居住。用示懲創。今伊自應省悟前非。且念其效力多年。不忍終棄。著回京入旗。以示朕始終曲成至意。爾部卽遵諭行。

○諭刑部。朝審秋決﹑系刑獄重典。朕必詳閱招案始末﹑情法允協﹑令死者無冤。今決期伊邇。朝審甫竣。招冊繁多。尙未及詳細簡閱。驟行正法﹑朕心不忍。今年姑著暫停秋決。昭朕欽卹至意

○吏科左給事中王益朋奏言﹑我朝兵制﹑統以固山額眞。分隸牛錄。有事抽調。無事歸旗。卽唐府兵制也。考明初﹑在內設有五軍都督府。在外都司衛所。皆蒞以勛舊。各鎭總兵﹑俱帶府銜。徵巢�刀有功者﹑則內升五府。又設十二團營。以侯伯及戎政尙書領之。居重馭輕。內外維系。幾三百年。無尾大不掉之患。今日八旗﹑卽當日十二團營也。固山梅勒﹑卽團營之提督協理等官也。制與前代﹑不謀而合。獨五府之設﹑尙未議立。恐各鎭總兵﹑勤勞於外﹑將來無內升之地。乞敕大臣會議。或仍照五府舊制。或以八旗更立八府。令各旗統之。而左右僉書﹑則以爲外臣內升之職。因時制宜。法莫善於此。下所司議。

○甲辰。考察滿洲京官。編修綽內等五十六員﹑分別致仕﹑降調﹑革職有差。

十一月。乙巳朔。諭吏部。朕親閱行取知縣劉曰義﹑遲日巽﹑趙祥星﹑李粹然﹑張所志﹑張吉午﹑程衡﹑李之粹﹑李廷松﹑張問政﹑俱堪以禦史用。交爾部遇缺卽補。

○以故阿思哈尼哈番李一先弟一第﹑何進勝子廷俊﹑阿達哈哈番興正國族侄彥明﹑各襲職。

○江西提學道趙函乙﹑以磨勘試卷﹑內多舛謬﹑降二級﹑調用

○丙午。上自南苑還宮

○丁未。興京陵工成。遣禮部侍郎祁徹白告祭。

○戊申。巴圖魯公鰲拜﹑創發臥疾。上親臨視之。

○庚戌。冬至。祀天於圜丘上親詣行禮。

○遣官祭四祖陵﹑福陵﹑昭陵。

○辛亥。上幸南苑。

○諭禮部。朕惟治天下必先正人心。正人心必先黜邪術。儒釋道三教並垂。皆使人爲善去惡。反邪歸正。遵王法而免禍患。此外乃有左道惑眾﹑如無爲﹑白蓮﹑聞香等教名色﹑邀集結黨。夜聚曉散。小者貪圖財利。恣爲奸淫。大者招納亡命。陰謀不軌。無知小民﹑被其引誘。迷罔顚狂。至死不悟歷考往代覆轍昭然。深可痛恨。向來屢行禁飭。不意余風未殄﹑墮其邪術者﹑實繁有徒。京師輦轂重地。借口進香。張幟鳴鑼。男女雜還。喧塡衢巷。公然肆行無忌。若不立法嚴禁。必爲治道大蠹。𨿽倡首姦民。罪皆自取。而愚蒙陷网罹辟。不無可憫。爾部大揭榜示。今後再有踵行邪教。仍前聚會燒香斂錢號佛等事﹑在京著五城禦史﹑及該地方官﹑在外著督撫按道有司等官﹑設法緝拏窮究姦狀。於定律外﹑加等治罪。如或徇縱養亂。爾部卽指參處治。

○諭兵部。進取雲貴﹑𨿽定於明春。其由何路進攻。兵馬作何抽調。糧餉作何轉輸。地方底定後﹑作何防守。俱俟臨期酌議。未經預定。朕思進取事關重大。非一時可艸率議定者。必先期上下同心商酌。事事議妥。乃獲萬全。軍機不宜遲緩。朕將親與議政王﹑貝勒﹑大臣﹑面爲籌畫。爾部卽行傳諭。

○升山東按察使胡文華﹑爲浙江布政使司右布政使。浙江按察使王無咎﹑爲江南布政使司右布政使。浙江金衢道參政徐來麟﹑爲山西按察使司按察使。陜西督糧道參政程之璇﹑爲福建按察使司按察使。山東登萊道副使呂逢春﹑爲江南布政使司參政﹑分守江寧道。陜西隴西道僉事宋琬﹑爲山東按察使司副使﹑永平道。直隸永平府知府羅廷玙﹑爲浙江按察使司副使﹑金衢道。廣東羅定道僉事範奇才﹑爲江西布政使司參議﹑督糧道。戶部郎中範印心﹑爲浙江按察使司僉事﹑分巡杭嚴道。補裁缺江南驛傳道萬代尙﹑爲浙江按察使司副使﹑溫處道。

○京察都察院左副都禦史宜巴漢﹑以病致仕。禮部右侍郎王國雄﹑以才力不及解任。

○壬子。裁江南下砂場副使一員。設松江府批驗所大使一員。

○兵部議覆﹑靖南王耿繼茂﹑平南王尙可喜疏言﹑平南藩下﹑額設十二牛錄。靖南藩下額設十一牛錄。俱照八旗例。每牛錄各設護軍校一員。前鋒一名。親軍二名。護軍十一名。每前鋒十名設前鋒校一員。親軍十名﹑設親軍校一員。俱聽該藩酌量補授。從之。

○兵部督捕左侍郎吳達禮等條奏四事。一﹑除姦棍。凡解到正犯﹑如有跟隨入署﹑成羣窺探者﹑舊人鞭一百。民人責四十板。枷號一月。一﹑嚴縱逃。凡起解逃人窩主﹑地方官宜嚴加紐鎖。如致脫逃﹑解役責四十板﹑徙發。地方官罰俸一年。一﹑禁誣告。滿洲家人首逃者﹑本部行提。如誣鞭一百。枷號一月。民人赴督撫按首告。不準﹑方許赴部。如誣責四十板。枷號一月﹑仍發該督撫按問結。一銷逃檔。凡逃人自回者若不赴部圈銷逃檔。查出﹑將逃人之主鞭七十。疏入。上以有裨捕務。俱如議行。

○吏科右給事中嚴沆奏言﹑漢人武職﹑立功投誠者﹑曾無在京職銜﹑可以內轉。櫛風沐雨﹑戮力行間。不得一日寧息﹑仰睹天顏。非所以獎忠勤也。且閩海一帶﹑投順僞官﹑便授公侯之爵。儻日後立功。何以加之。目今五軍都督府之制﹑未便盡復。宜將鑾儀衛崇其體貌。遇缺升補。中後兩府﹑已經設官。或量增數員。以爲武臣內轉之地。庶立功者知所勸。投誠者有所容。至各省駐防鎭將﹑歷年久則地熟獘生。宜限年更調。其罷斥武臣﹑仍得私畜弓馬家丁﹑更恐潛通盜賊。貽患地方。並宜密敕禁防。則經制定而功罪交得其宜矣。下所司議。

○以梅勒章京李茹春﹑爲都督同知﹑充湖廣中路總兵官。

○癸丑。經略大學士洪承疇考滿。加太傅。兼太子太師。賜羊酒。蔭一子入監讀書。

○甲寅。遣官祭三星廟。

○丙辰。敍克潮州功﹑加九江總兵官右都督楊捷﹑爲左都督。參將姜騰蛟﹑爲署副將。

○索倫部落達爾巴等﹑貢貂皮。宴賚如例。

○總督湖廣兵部右侍郎﹑兼都察院右副都禦史胡全才卒。

○是夜﹑江南荻港鎭﹑地裂。水湧溢。陷民房百餘家。溺男婦數百餘口。覆沒商船十餘艘。

○戊午。禮部奏言。寄學永平者﹑原系遼東十五學。生員數多故設廩膳一百二十名。近平西王鎭守川陜。諸生大半隨入秦中。而原額廩膳不無太濫。今議永平府寄學﹑存廩額四十名。以四十名歸遼陽府學。至遼海二縣﹑學宮初設。諸生數少。每學先設廩生五名。俟人才漸充。再照縣學例每學設廩膳二十名。每年�山戊不�貢永平寄學﹑遼陽府學﹑各一名。遼海二縣學﹑照外縣例﹑各二年一貢。其永平寄學﹑每案仍許進四十名。不得濫取冒籍。報可。

○免陜西淸水縣鳳翔守禦千總所﹑本年分雹災額賦。

○烏思藏闡化王遣國師堅錯那卜等﹑貢方物。宴賚如例

○旌表烈婦﹑浙江錢塘縣民李士銓妻蔡氏﹑給銀建坊如例。

○授投誠土司總兵官彭弘澍﹑太子太保。賜貂裘﹑弓矢﹑鞍馬緞幣等物。並賞所屬宣慰使彭詔煥﹑長官司向光冑﹑向任朝﹑黃甲田國賓﹑汪世忠﹑張應斗等﹑袍服等物有差。

○旌表烈婦﹑江西都司僉書柳同春妻安氏﹑給銀建坊如例。

○辛酉。立和碩武肅親王豪格碑。遣內大臣公愛星阿致祭。

○壬戌。轉通政使司右通政張天植﹑爲左通政。升太常寺少卿李藻﹑爲通政使司右通政。太僕寺少卿宋徵輿﹑爲大理寺少卿。孫珀齡﹑爲鴻臚寺卿。刑科都給事中髙辛允﹑爲順天府府丞。光祿寺少卿郁之章﹑爲大理寺寺丞。

○甲子。江西卹刑霍炳奏言﹑臣於審錄招冊內﹑見有進賢縣民陶醜妻姜氏﹑因熊成三彊婚自刎。上猶縣民張世通妻曾氏﹑爲曾華逼嫁。抱子投河。二婦甘死如飴。守貞不奪。乞賜旌表。下所司議。

○工科右給事中梁鋐奏言﹑臣聞聖王用人。立賢無方。我皇上寤寐英才。詔舉山林隱逸。一時懷才應聘之士﹑自不乏人。然采訪未確﹑有負盛舉者﹑亦已疊見。如江南撫臣﹑特舉呂陽。遂授監司。未幾以婪贓革職。又山東撫臣特舉王運熙。蒙特授科員。亦未有讜議建明。復以計典而去。臣觀呂陽輩﹑豈眞抱匡濟之才。不過爲梯榮之藉耳。近見漕臣復舉故明主事吳國龍知縣陳臺孫。奉有兪上�日。臣思江南及各省﹑接踵匯進者﹑豈緊無人。再四圖維。不得不豫爲之慮。夫山林何謂﹑爲其遠於朝市也。隱逸何謂﹑爲其異於趨競也。舉逸大典﹑行之一時。垂之千萬世。必得其人﹑乃當其位。儻再如從前﹑名實相違。豈惟輕推轂之意。必致開濫觴之漸。伏乞通飭各省督撫按﹑必細加采訪。凡地方人才﹑或品行邁倫。或博洽經史。或淹通禮樂。或曉陰陽星緯。或悉山川阸塞。或智可籌兵。或才堪足國。不拘已仕未仕﹑各就所長。開列詳確。俟其起送到京。皇上臨軒親試。量能就職。庶大典不至濫膺﹑而爲千古求賢之盛事也。章下吏部。

○乙丑。授四川投誠總兵張元凱﹑都督僉事銜。

○丙寅。免江南海州本年分荒地額賦。

○以內國史院學士張長庚﹑爲兵部右侍郎﹑兼都察院右副都禦史﹑巡撫湖廣﹑提督軍務。

○補原任直隸井陘道余應魁﹑爲山東按察使司副使﹑登萊道。升順徳府知府朱國治﹑爲山東按察使司副使﹑霸州道。浙江提學道僉事張安茂﹑爲陜西布政使司參議﹑分守商雒道。

○戊辰。以牛錄章京柳天擎﹑爲吏部理事官。達布﹑爲兵部理事官。

○己巳。賜扈從諸臣﹑宴於南苑。

○辛未。免陜西洛川縣本年分雹災額賦。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百五

順治十三年。丙申。十二月。甲戌朔。以牛錄章京黑勒布﹑爲兵部理事官。

○升河南河南道參政朱衣助﹑爲山東按察使司按察使。廣東提學道副使錢朝鼎﹑爲浙江按察使司按察使。山西冀寧道參政王舜年﹑爲江西按察使司按察使。山東靑州道副使陳嘉善﹑爲浙江布政使司參政﹑分守金衢道。陜西驛傳道副使李棠馥﹑爲本省布政使司參政﹑督糧道。

○乙亥。停保舉優升大府知府例。

○丁丑。轉侍講學士馮溥﹑爲內翰林祕書院侍讀學士。升左諭徳﹑程芳朝﹑爲內翰林弘文院侍讀學士。左庶子黃機﹑爲內翰林國史院侍讀學士。右庶子王熙﹑爲內翰林祕書院侍講學士。

○黑龍江郭博爾村頭目吳默徳﹑遣其子弟招降索倫部落達爾巴等十戶﹑來貢貂皮。賜朝衣馬匹等物有差。

○以拜他喇布勒哈番崔澄﹑爲刑部理事官。

○江南道試監察禦史於嗣登劾奏﹑總督倉場戶部侍郎李呈祥﹑誤漕溺職。下吏部議。

○戊寅。以冊封內大臣鄂碩女董鄂氏爲皇貴妃。遣內大臣公愛星阿﹑告祭太廟。

○降督捕侍郎梁淸遠三級﹑調用。以保舉張益慶爲杭州府知府﹑後益慶因罷軟無能革職﹑連坐舉主故也。

○己卯。冊內大臣鄂碩女董鄂氏爲皇貴妃賜之冊寶冊文曰。朕惟干行翼贊。必資內職之良坤教弼成。式重淑媛之選。爰彰彜典特沛隆恩。咨爾董鄂氏﹑敏慧夙成。謙恭有度。椒塗敷秀。弘昭四徳之修。蘭殿承芬。允佐二南之化。玆仰承懿命立爾爲皇貴妃。錫之冊寶。其尙祇勤夙夜。衍慶家邦。雍和鐘麟趾之祥。貞肅助雞鳴之理。欽哉。寶文曰。皇貴妃寶。是日早﹑奉冊寶於彩亭。禮部侍郎鄔赫﹑啟心郎吳馬護等﹑送至南苑。置彩亭於門左。鴻臚寺官﹑將置節冊寶黃案﹑設於上所禦前殿左。啟心郎吳馬護等﹑奉節冊寶於案上。奏設畢。上禦殿閱冊寶畢。正使副使三員﹑跪於殿階下。大學士覺羅巴哈納捧節。學士麻勒吉捧冊。折庫訥捧寶。授節於大學士劉正宗。授冊於禮部侍郎鄔赫。授寶於禮部侍郎薛所蘊由中路捧置彩亭。送至內院。卯刻﹑皇貴妃儀仗﹑設於皇貴妃宮前。內監將節冊寶黃案﹑置於宮院正中。設香案於節冊寶案前。正使大學士劉正宗﹑由內院捧節。繼置冊寶於彩亭。依次行至隆宗門外。正副使捧節冊寶授內監。內監跪接捧進。皇貴妃朝服。宮女隨從。迎於內門。節冊寶居前。皇貴妃隨至拜位。置節冊寶於各案。內贊女官贊宣冊。皇貴妃跪。女官捧冊立。宣於左旁。次贊受冊。女官跪接。授皇貴妃受冊訖。轉授右旁女官。女官跪受。次贊宣寶。如宣冊儀。贊興皇貴妃興。贊行禮。皇貴妃行六拜三跪三叩頭禮畢。內監持節出﹑授正副使。告行禮畢。正副使持節復命。是日﹑以冊封皇貴妃禮成。頒詔天下。時上在南苑。不設鹵簿。不奏樂。王﹑貝勒﹑貝子﹑公等﹑不行朝賀禮。次日黎明﹑設詔書黃案於太和殿內左側。設香亭龍亭於午門外禦道。宗室覺羅固山額眞﹑尙書﹑精奇尼哈番等官以下﹑異姓公侯伯﹑及滿漢文武有頂帶官員以上﹑俱朝服齊集午門外。外郎耆老等﹑俱集天安門外金水橋前。大學士覺羅巴哈納﹑自太和殿內捧取詔書。禮部尙書恩格徳﹑於檐前居中跪而受之。置云盤內。捧至階下。由禦道行。張黃蓋。至午門外跪置龍亭內。行三叩頭禮畢。香亭居前。龍亭在後。張蓋列批頭等儀仗前導。教坊司奏樂。羣臣隨從至天安門外金水橋前。尙書恩格徳﹑自龍亭內取詔書。置重案上所設黃案。鴻臚寺鳴贊贊趨。羣臣俱前。稱有制。眾皆跪。宣詔官登案。立宣畢。行三跪九叩頭禮畢。羣臣分翼而立。置詔書於龍亭。張蓋。列批頭。教坊司奏樂。自大淸門出。由禮部大門入。階前設案一。列香燭。禮部各官行三跪九叩頭禮。隨將詔書刊示天下。詔曰。帝王臨禦天下。慶賞刑威﹑𨿽當並用。然吉祥茂集之時。尢宜推恩肆赦。敬迓天庥。朕遵聖母皇太后諭上�日。思佐宮闈之化。爰愼賢淑之求。於本月初六日﹑冊封內大臣鄂碩之女董鄂氏爲皇貴妃。贊理得人。羣情悅豫。逢玆慶典。恩赦特頒。所有事宜﹑條列如左。一﹑自順治十三年十二月初六日昧爽以前。凡官吏兵民人等有犯﹑除謀反叛逆﹑子孫殺祖父母﹑父母﹑內亂﹑妻妾殺夫﹑告夫﹑奴婢殺家長﹑殺一家非死罪三人﹑采生折割人﹑謀殺﹑故殺﹑蠱毒魘魅﹑毒藥殺人﹑彊盜﹑妖言﹑十惡等眞正死罪不赦外。及貪官衙蠹受贓﹑監守自盜﹑拖欠錢糧﹑侵盜漕糧員役﹑亦在不赦。其餘死罪俱減一等。軍罪以下﹑已發覺﹑未發覺﹑已結正﹑未結正﹑咸赦除之。有以赦前事告訐者﹑以其罪罪之。一﹑今�山戊不�朝審候決重犯﹑至一百三四十人。無知罹辟﹑獨外生成。殊可憫惻。其在京朝審過﹑見在候決囚犯﹑俱與減等發落。一﹑各直省司府州縣﹑見在監候秋決各犯﹑亦準一體減等發落。一﹑文職官員。除貪贓及大計處分﹑失陷城池﹑緝盜不獲﹑罪犯越獄拖欠錢糧漕糧違誤欽件限期﹑審事徇情等罪不赦外。其餘見在議革﹑議降﹑議罰﹑及戴罪住俸各官。各該衙門奏明寬宥。一﹑武職官員。除貪贓﹑及軍政處分﹑失陷地方﹑縱兵搶掠﹑拖欠錢糧﹑違誤欽件限期﹑審事徇情等罪不赦外。其餘見在議革﹑議降﹑議罰﹑及戴罪住俸各官。各該衙門奏明寬宥。一﹑應追贓私﹑除貪贓侵盜不赦外。其餘果系家產盡絕﹑力不能完者。該督撫察確題請豁免。不許株連親族。一﹑各地方人等﹑有因叛逆幹連﹑原系無辜者。該督撫按卽與具題釋放。一﹑嘯聚山海﹑擁眾不服者。果能眞心來歸﹑除赦其前罪外。仍破格敍擢。如有能擒斬叛首﹑歸正投誠。並與不次擢用。一﹑各處盜賊﹑或爲饑寒所累。或爲貪官所迫。情實可憫。如能攺過自首者﹑準赦其罪。一﹑各處依附土賊等眾﹑如悔過擒拏賊首投誠。及賊首率眾來降者。槪宥前罪﹑仍與官職。以示鼓勵。於戲。殊恩蕩蕩。法宥過以施仁。嘉祉綿綿。衍貽謀而昌後。布告天下。咸使聞知。

○以鑲藍旗漢軍固山大王成名﹑爲甲喇章京。

○庚辰。以鑲白旗漢軍阿達哈哈番李永盛﹑爲甲喇章京。

○辛巳。刑部奏言﹑現在朝審候決人犯內。有事關謀叛﹑謀殺﹑故殺﹑告夫﹑毒藥﹑彊盜﹑貪官受贓﹑監守自盜等罪。或照恩詔首款不赦。或照後款減等。請上�日遵行。得上�日﹑朝審候決人犯﹑定例謀叛及彊盜不赦外。其貪婪官役。蠹國害民。深爲可恨。不宜寬宸。見監犯贓者﹑亦不準赦。其餘俱著減等議奏。

○癸未。轉吏部右侍郎白允謙﹑爲本部左侍郎。兼內翰林國史院學士。

○補服闋內翰林國史院檢討王紹隆原官。

○升副理事官濟滿﹑爲戶部理事官。以牛錄章京佟祥年﹑爲都察院理事官。

○甲申。降補吏部左侍郎髙珩﹑爲太常寺少卿。右侍郎袁懋功﹑爲光祿寺少卿。升通政使司左參議盛復選﹑吏部文選司郎中匡蘭馨﹑俱爲太僕寺少卿。

○吏部左侍郎禪代考滿。賜羊酒。蔭一子入監讀書。

○乙酉。定州縣官朦隱田地議處例。十頃以上﹑罰俸三月。三十頃以上﹑罰俸六月。五十頃以上﹑罰俸九月。八十頃以上﹑罰俸一年。至百頃者﹑降一級調用。

○丁亥。禮部奏言﹑漢軍文武官員﹑有世職者﹑原與漢官不同。除在任身故之員﹑應據原題定例﹑各照品級﹑給與祭葬外。其回旗致仕身故者﹑如系世職。各照品秩給與紙張羊酒致祭。如無世職。亦應照旗員例﹑查原頂帶﹑給與半分紙張羊酒致祭。從之。

○戊子。上自南苑還宮。

○己丑。遣喇嘛錫喇布﹑薩穆譚格隆賫敕印封盆挫監挫爲闡化王。

○以牛錄章京布達席理﹑爲兵部理事官。

○庚寅。諭禮部。以後進春﹑請禦殿﹑羣臣慶賀行禮之處著永行停止。

○予故福建右路總兵官左都督劉仲金祭一次。

○辛卯。以一等阿達哈哈番覺羅穆祿﹑閒散章京覺羅阿範﹑爲宗人府理事官。

○以故三等阿思哈尼哈番胡璉子同春﹑一等阿達哈哈番兼一拖沙喇哈番畢黑特子阿蘭臺﹑二等阿達哈哈番揚名髙子天福﹑三等阿達哈哈番沙濟子賁代﹑吳星格子李珠﹑雅布喀孫布爾海馮錫爵孫攀龍﹑拜他喇布勒哈番兼一拖沙喇哈番陳可俊子國起﹑拜他喇布勒哈番席喇巴子庫祿﹑牛成虎子一麒﹑拖沙喇哈番於起龍弟之子魁﹑各襲職。

○壬辰。定滿洲蒙古恩蔭例。一品二品官蔭生﹑俱以六品他赤哈哈番用。三品官蔭生﹑以七品筆帖式哈番用。

○甲午。升正黃旗漢軍甲喇章京周繼新﹑爲本旗梅勒章京。

○增設理藩院副理事官﹑及筆帖式﹑每旗各一員。

○調工部左侍郎朱鼎延﹑爲吏部左侍郎﹑管右侍郎事。升宗人府府丞孫肇興﹑爲工部右侍郎。

○升福建驛傳道副使崔起鵬﹑爲河南布政使司參政﹑分守河南道。保定府知府王孫蔚﹑爲山東按察使司副使﹑分巡靑州兵備道。東昌府知府劉士蘭﹑爲陜西按察使司副使﹑驛傳兵備道。工部郎中劉澍﹑爲江南按察使司僉事﹑安廬道。補原任山西督糧道參政孫登第爲本省分守冀寧道。浙江紹臺道僉事黃鼎象﹑爲陜西按察使司僉事﹑分巡關西道。降山西右布政使董應徵﹑爲陜西按察使司僉事﹑分巡隴西道。

○吏部奏言﹑巡方各官職銜不同其有忠廉稱職者﹑應照各原銜分別升用。原系禦史者照例考核升轉外其理事官﹑在內應升侍郎。在外應升左右布政使副理事官﹑內升理事官。外升按察使。郎中內升通政使司參議。外升布政使司參議。員外郎內升鴻臚寺少卿。外升布政使司參議。主事﹑內升太僕寺寺丞。外升按察使司僉事﹑中書行人﹑評事﹑博士﹑內升光祿寺寺丞。外升按察使司僉事。以上或應內升﹑或應外轉﹑伏候上裁。得上�日﹑巡方各官稱職﹑俱著內升。

○順天府進春。

○乙未。諭吏部。三楚要地﹑時方用兵。總督職任綦重。必得其人始克勝任。朕觀李蔭祖﹑才猷精敏。年力富彊。著加太子太保。仍以兵部尙書﹑兼都察院右副都禦史﹑總督湖廣等處軍務兼理糧餉。

○丙申。上以冊封皇貴妃﹑禮成。具表恭請尊加皇太后徽號。表文曰。子皇帝臣謹奏。恭惟聖母昭聖慈壽恭簡安懿皇太后陛下﹑天禧懋集。坤徳弘昭。臣祇奉訓言。撫綏函夏。八埏向化。億姓蒙庥。玆復特簡淑愼之儀茂佐宮闈之政。神人允協。典禮宜崇爰順羣心恭加徽號。伏祈垂慈兪鑑。俾展微忱。介福祿於無疆。衍本支於有永臣不勝惓惓之至。

○以上昭聖慈壽恭簡安懿皇太后徽號遣內大臣公額爾克戴靑尙書覺羅科爾昆﹑內大臣公愛星阿﹑尙書車克﹑祭告天地﹑宗廟﹑社稷。

○升正藍旗漢軍牛錄章京趙元璧﹑周國禎﹑爲甲喇章京。

○升延綏副將髙謙﹑爲都督僉事。管江南鎭江府副將事。

○以故阿思哈尼哈番連得成子登云﹑襲職。

○丁酉。上率諸王貝勒﹑文武羣臣﹑恭奉冊寶﹑加上昭聖慈壽恭簡安懿皇太后徽號曰。昭聖慈壽恭簡安懿章慶皇太后。冊文曰。維順治十三年。�山戊不�次丙申。十二月。甲戌朔。越二十四日。丁酉。子皇帝臣臨福謹稽首頓首上言。慈恩罔極﹑祗深愛戴之忱。盛徳難名﹑益肅尊崇之典。澤流寰海。喜溢宮庭。欽惟聖母昭聖慈壽恭簡安懿皇太后。道合坤貞。功參乾始。茂膺純嘏﹑旣錫祚於藐躬。特簡賢媛俾協襄乎內治。問安視膳。莫申養志之微誠。顯號隆儀﹑用表徽音之備美。謹告天地﹑宗廟﹑社稷。率諸王﹑貝勒﹑文武羣臣﹑恭奉冊寶﹑加上徽號曰。昭聖慈壽恭簡安懿章慶皇太后。伏願福增瑤牒。瑞譪萱闈如月之恆﹑燕翼祥開百世。惟仁者壽﹑翟褕輝映千秋。臣誠歡誠忭稽首頓首﹑謹言。寶文曰。昭聖慈壽恭簡安懿章慶皇太后寶。

○太子太保內弘文院大學士圖海考滿。加少保。賜羊酒。蔭一子入監讀書。

○升侍讀方懸成﹑爲內翰林弘文院侍講學士。左敬祖﹑爲內翰林國史院侍講學士。侍講曹本榮﹑爲左春坊左庶子﹑兼內翰林祕書院侍讀。

○禮部右侍郎李奭棠考滿。加秩一級。蔭一子入監讀書。

○禮部奏﹑元旦請上詣堂子。得上�日﹑旣行拜神禮﹑何必又詣堂子。以後著永行停止。爾部亦不必奏請。

○戊戌。以恭上皇太后尊號禮成。諸王羣臣﹑及公主﹑福金﹑並命婦等﹑俱行慶賀禮。是日﹑頒詔赦天下。詔曰。自古帝王統禦天下。首重尊親。故嘉禮告成。必晉崇顯號。推厥弘澤。洽於四海。所以廣孝思昭錫類之仁。甚盛典也。朕承聖母昭聖慈壽恭簡安懿皇太后慈訓。撫輯萬方。於今踰紀。玆更遴選賢淑。俾佐壼敬。弼成內治。仰惟至徳﹑髙厚難酬。非藉鴻稱﹑曷申孝悃是用祗告天地宗廟社稷。於十二月二十四日。率諸王。貝勒文武羣臣﹑恭奉冊寶﹑加上聖母尊號曰。昭聖慈壽恭簡安懿章慶皇太后。隆儀爰舉。湛惠斯覃。所有應行事宜條列於後。一﹑和碩親王以下﹑奉恩將軍以上﹑俱加恩賜。一﹑內外公主以下﹑固山格格以上﹑俱加恩賜。一﹑外藩諸王以下﹑固山額眞以上﹑各加恩賜。一﹑在京文武官員除年幼未豫隨朝世職官員外﹑公侯伯以下﹑至九品官員﹑普卌恩賜。一﹑各省固山額眞﹑昂邦章京﹑梅勒章京﹑總督﹑巡撫﹑並總兵官各加恩賜。一﹑順治八九兩年﹑未完地畝人丁本折錢糧。該督撫確察﹑果系拖欠在民者﹑具奏豁免。已徵在官者﹑不得借口民欠侵隱。一﹑順治八九兩年﹑分歷日﹑祭祀牛羊﹑藥材﹑本折錢糧其已徵收在官者﹑照數起解。其拖欠在民者﹑該督撫確察具奏豁免。一﹑十三年以前﹑各省牛角皮料等項﹑果有未解完者工部確察照例攺折。以舒民力。一﹑在京滿洲蒙古漢軍兵丁﹑量給恩賞。一﹑滿洲兵丁﹑披甲隨徵﹑多年效力﹑被傷不能披甲﹑及年老有疾退役者﹑酌給恩賞。一﹑調撥別省兵丁﹑遠出從徵深爲可憫。其家口坐糧照例給發務令得沾實惠於戲。榮號洊加用闡慈闈之聖善宏恩遐播庶合海宇之歡心布告天下咸使聞知

○諭禮部朕考往代典制�山戊不�時致享必於太廟。至於晨昏謁見﹑朔望薦新﹑節序告虔﹑聖誕忌辰行禮等事。皆另建有奉先殿今制度未備。孝思莫伸。朕心歉然。爾部卽察明舊典具奏。

○旌表節婦。鑲黃旗兵詹達海妻波氏﹑纏卜妻魏氏﹑巴郎阿妻奔氏﹑小撥什庫璧澇妻蘇氏﹑正黃旗薄本妻白氏﹑正紅旗陳印官妻李氏﹑鑲紅旗小撥什庫他海妻書氏﹑拜他喇布勒哈番察布海妻伊氏﹑正藍旗護軍西拉八妻胡氏﹑兵土海妻鄭氏﹑鄭世選妻王氏﹑劉永榮妻畢氏﹑鑲藍旗小撥什庫達哈納妻渾氏﹑阿開妻邁氏﹑博和禮妻渥氏﹑兵托西妻撒氏﹑祁他禮妻書氏﹑綏本妻畢氏﹑烈婦﹑鑲黃旗小撥什庫吳業齊妻喀氏﹑正黃旗兵伊特亨妻唐氏﹑正白旗落必妻喇氏﹑鑲白旗烏林人吳喀妻費氏﹑正紅旗黃玉妻趙氏﹑鑲紅旗護軍撒爾圖妻阿氏﹑滿都妻馬氏﹑正藍旗兵什土妻瓦氏﹑鑲藍旗護軍辛大禮妻領氏﹑張代孚妻張氏﹑各給銀建坊如例。

○旌表孝子直隸獲鹿縣民李枝茂﹑節婦大興縣民陶鸞妻覺氏﹑陶瓚妻李氏﹑陶守義妻王氏﹑霸州生員崔士瞻妻任氏﹑淸苑縣民李世珍妻張氏﹑唐縣民李淸亮妻王氏﹑廣平縣生員陰萬化妻蔡氏﹑民王懷直妻李氏﹑永年縣民趙一鸞妻張氏﹑易州民趙應榜妻丁氏﹑滑縣生員丰爾功妻胡氏﹑元城縣民李齊芳妻閻氏﹑開州民蔡瑾妻張氏﹑內黃縣民杜維之妻鄭氏﹑長垣縣生員靳於朴妻李氏﹑滄州生員劉彥妻呂氏﹑天津衛生員馮鼎錫妻朱氏﹑邢臺縣民王俸祿妻張氏﹑各給銀建坊如例。

○兵部議覆﹑廣西巡撫於時躍疏言﹑巨逆李定國﹑前在土司﹑遺妻張氏﹑並家口﹑到省來投。請給住宅銀米養贍以系其心。並氏父張應選。及家口人等﹑俱給月米。使定國遙感皇恩。速來就撫。得上�日﹑李定國妻張氏﹑及家口人等。在彼養贍﹑恐有未周﹑負朕體卹本懷。爾部差章京一員。令該督撫遴委的當員役﹑途次供給防護﹑同送來京。從優恩養。以彰朕招徠﹑至意。

○命太廟牌扁﹑停書蒙古字﹑止書滿漢字。

○禮部議覆﹑浙江提督總兵官田雄疏言﹑會典開載﹑有衙門品級不同﹑而不系屬官則用牒文之例。今提督總兵行。州縣﹑應用牒文。州縣行提督總兵﹑用申文。從之。

○己亥。諭禮部。古來聖帝明王﹑皆大有功徳於民者。所以累代相因﹑崇祀不替。今歷代帝王廟﹑祭典𨿽已修舉。但十三年來﹑俱系遣官致祭。朕今欲於明春親詣行禮﹑以抒景仰前徽至意。爾部卽酌議禮儀具奏。

○轉工部右侍郎孫肇興﹑爲本部左侍郎。升大理寺卿林起龍﹑爲工部右侍郎。通政使司通政使張爾素﹑爲刑部右侍郎。福建福寧道參政蘇弘祖﹑爲都察院左僉都禦史。太常寺卿於之士﹑爲宗人府府丞。

○以大工告成。加工部營繕司理事官喀爾堪﹑副理事官格巴﹑各一拖沙喇哈番。郎中霍叔瑾﹑大僕寺少卿﹑仍管司事。

○贈殉難湖廣永州府通判酈允昌﹑爲湖廣按察使司僉事。蔭一子入監讀書。

○禮科給事中魚飛漢奏言﹑大法小廉。化行自上。臣觀今日司道府廳﹑多以禮節賄賂﹑定有司賢否。無怪乎貪風日熾。而激揚鮮效也。今後州縣﹑如有借節禮生辰名色﹑饋送司道府廳﹑而司道府廳﹑不卽出首者﹑督撫按嚴加訪參。至於督撫按互糾﹑屢奉兪上�日﹑未見實行。尢望天語嚴飭。若仍前容隱﹑當治以連坐之法。得上�日﹑據奏屬吏借節禮生辰名色。饋送上司。公行賄賂。深可痛恨。著嚴行禁革。犯者重治。前諭督撫按互糾﹑未見遵行。並著再行嚴飭。

○庚子。諭吏部。太子太保內翰林弘文院大學士成克鞏﹑著仍以原官回內院辦事。

○四川川北鎭總兵官盧光祖卒

○禮部奏定皇上躬祭歷代帝王儀注。先期致齋二日。照常備辦牲醴香帛。鑾儀衛設鹵簿。設上拜位於帝王廟殿中。設禦幄於景徳門外左。祭日淸晨上乘輿﹑由長安右門出。至廟﹑由中門入。至幄前降輿入。盥手訖。更禮服。由中門中道至拜位立。典儀唱樂舞生就位。執事官各司其事。贊引官奏就位。上就拜位。典儀唱迎神。樂作。贊引官奏詣前上香。導上詣香案前。三上香訖。贊引官奏復位。上復位。樂止。贊引官奏行二跪六叩頭禮。興。典儀唱奠帛。行初獻禮。作樂。執事官各捧帛捧爵。跪獻於各神位前正中。樂暫止。贊引官奏跪。上跪。贊讀祝。讀訖。樂作。贊引官奏行三叩頭禮興樂止典儀唱行亞獻禮。樂作。捧爵官獻爵於左。如初獻儀。樂止。典儀唱行終獻禮。樂作。捧爵官獻爵於右。如亞獻儀樂止太常寺卿進立於壇東﹑西向。唱飲福受胙。贊引官奏詣飲福位。導上至飲福位立。奏跪。上跪。奉酒胙官跪進於上右。贊引官奏飲福酒。上受爵拱舉。授左旁接爵官。奏受胙。上受胙拱舉。授左旁接胙官。贊引官奏行三叩頭禮。興。奏復位上復拜位立。奏行二跪六叩頭禮。興。典儀唱徹饌。樂作。執事官於各神位前徹饌訖。樂止典儀唱送神樂作。贊引官奏行二跪六叩頭禮。興樂止。典儀唱捧祝﹑帛﹑饌﹑各詣燎位。樂作。祝帛焚半。贊引官奏禮畢。樂止上至禦幄。易服還宮。

○更定納妃聘禮數目。馬八匹。雕鞍八副。甲冑八副。金茶筒一。銀盆一。金五十兩。銀二千兩。緞二百疋。布四百疋。

○壬寅。�山戊不�暮。享太廟。上親詣行禮。

○遣官祭四祖陵﹑福陵﹑昭陵。

○遣官祭太�山戊不�月將之神。

○是�山戊不�人丁戶口一千五百四十一萬二千七百七十六。田地山蕩﹑四百七十八萬一千八百六十頃。畦地﹑二萬二千六百四十三个徵銀二千二百八萬九千六百九十六兩三錢。米﹑麥﹑豆﹑五百八十一萬二千六十石二斗有奇。艸﹑四百六十七萬四千五百五十五束中茶八萬二千五百八十五篦。行鹽﹑四百四十六萬四百五十六引。徵課銀﹑二百三十九萬五千九百七十五兩二氏有奇。鑄釐錢﹑二十六萬四百八十七萬二千三百八十有奇。舊鑄銅錢﹑二十一萬三千三百七十有奇。鈔﹑一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百五

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百六

順治十四年。丁酉。春。正月。甲辰朔。上拜神異。詣太祖妃﹑皇太后宮行禮畢。禦太和殿。諸王﹑貝勒貝子﹑公﹑文武羣臣﹑及外藩蒙古王﹑貝勒﹑貝子﹑公﹑臺吉等﹑上表行慶賀禮。是日﹑賜宴。

○朝鮮國王李淏﹑遣陪臣殷江等﹑表賀冬至﹑元旦﹑萬壽節。附貢方物﹑及�山戊不�貢。宴賚如例。

○丁未。以梅勒章京蘇納海﹑爲內翰林國史院學士。

○以靖南王屬下阿思哈尼哈番呂應學﹑爲都督同知。充本藩右翼總兵官。

○戊申。以行祈谷禮﹑遣公愛星阿告祭太廟。

○庚戌。孟春。享太廟﹑上親詣行禮。

○遣官祭太�山戊不�月將之神。

○浙閩總督李率泰疏報﹑逆渠陳徳容叛亂﹑擾害三省﹑幾及十年。今悔悟就撫乞敕部查議。下所司知之。

○辛亥。祈谷於上帝。奉太祖武皇帝配享。是日﹑上詣天壇。由內壇西門入。至甬道鋪棕薦處降輦。贊引官對引官﹑導至更衣幄次。更祭服。盥手畢。入大享東門。王以下﹑公以上﹑俱隨入。上至上帝殿立。王﹑貝勒﹑貝子﹑宗室公以上﹑俱以次序立於階上。陪祀各官﹑由西門入。於階下序立畢。典儀官唱樂舞生就位。執事官各司其事。贊引官奏就位。上就拜位立。典儀官唱迎帝神。協律郎唱舉迎神樂。奏中平之章。樂作。贊引官奏升壇。導上詣上帝香案前立。司香官捧香盒﹑跪案右。贊引官奏跪。上跪。奏上香。上舉柱香。上鑪內。又三上塊香畢。興。贊引官導上詣太祖香案前立。上香如前儀。贊引官復位。上復位立。樂止。贊引官奏跪叩。傳贊同。上行三跪九叩頭禮。王以下陪祀各官﹑俱隨行禮。贊引官奏興。興。典儀官唱奠玉帛。協律郎唱舉奠玉帛樂。奏肅平之章。樂作。贊引官奏升壇。導上詣上帝位前立。捧玉帛官跪案左。贊引官奏跪。上跪。奏獻玉帛。上受玉帛獻正案上興。贊引官導上詣太祖位前。獻帛如前儀。贊引官奏復位。上復位立。樂止。典儀官唱進俎。上轉立拜位東旁。進俎官率廚役昇牛。由中階﹑以次進於上帝太祖位前。陳設訖。協律郎唱舉進俎樂。奏咸平之章。樂作。贊引官奏升壇。導上詣上帝位前立。奏跪。上跪。奏進俎。上獻俎畢。興。贊引官導上詣太祖位前。獻俎如前儀。贊引官奏復位。上復位立。樂止。典儀官唱行初獻禮。協律郎唱舉初獻樂。奏壽平之章。樂作。贊引官奏升壇。導上詣上帝位前立。執爵官捧爵跪案左。贊引官奏跪。上跪。奏獻爵。上受爵。獻案正中。興贊引官奏詣讀祝位。上詣讀祝位立。樂止。讀祝官至祝案前。行一跪三叩頭禮。捧祝版立於案左。贊引官奏跪。傳贊同。上跪。王以下陪祀各官﹑讀祝官﹑俱跪。贊引官贊讀祝。讀祝官讀畢。興捧祝版跪安於帛匣上。三叩頭退。樂作。贊引官奏叩。傳贊同。上行三叩頭禮。王以下各官﹑俱隨行禮畢。奏興。興。贊引官導上詣太祖位前。獻爵如前儀。奏復位。上復位立。樂止。典儀官唱行亞獻禮。樂奏景平之章。獻爵於案左。餘如初獻儀。亞獻畢。典儀官唱行終獻禮。樂奏永平之章。獻爵於案右。餘如亞獻儀。終獻畢。贊引官奏復位。上復位立。樂止。太常寺官一員﹑唱賜福胙。光祿寺官二員捧福胙。贊引官奏詣受福胙位。上詣受福胙位立。捧福胙官二員跪於左。接福胙官二員跪於右贊。引官奏跪。上跪奏飲福。上受爵。授執爵官奏受胙。上受胙。授捧胙官各退。贊引官奏叩。興。上行三叩頭禮。興。奏復位上復位立。行謝福胙禮﹑贊引官奏跪﹑叩傳贊同。上行三跪九叩頭禮。王以下各官﹑俱隨行禮。奏興。興。典儀官唱徹饌。協律郎唱舉徹饌樂。奏凝平之章。樂作。徹玉官一員﹑至上帝案前。行一跪三叩頭禮。徹玉。樂止。典儀官唱送帝神。協律郎唱舉送神樂。奏淸平之章。樂作。贊引官奏跪﹑叩傳贊同。上行三跪九叩頭禮。王以下各官﹑俱隨行禮。奏興。興。樂止。典儀官唱捧祝帛﹑香饌各詣燎所。上轉立拜位東旁。捧祝帛官各詣位前。行一跪三叩頭禮。捧香饌官俱跪捧。不叩。依次捧起。送至燎所。典儀官唱望燎。協律郎唱舉望燎樂。奏太平之章。樂作。贊引官奏詣望燎位導上詣望燎位立。祝帛焚半。贊引官奏禮畢。導上出大享東門。至更衣幄次更衣。升輦回宮。王﹑貝勒貝子公等俱隨出。陪祀各官﹑由兩旁門出。

○壬子。兵科都給事中許作梅﹑條奏銓獘四款。一﹑赦款遵行宜信。一﹑保舉連坐宜嚴。一﹑學政考核宜詳。一﹑部屬調補宜愼。並劾學士胡兆龍署部事時於此四事全無駁正。至若員外郎顧贄攙越資俸躐署考功違赦亂法。乞重加處分﹑以淸銓獘。命吏部察議。

○以正藍旗滿洲護軍參領莽機圖﹑蘇喇章京胡紮祿﹑俱爲本旗梅勒章京。

○以西城理事官盧興祖﹑爲大理寺右理事官。

○革總督倉場戶部侍郎範達禮﹑李呈祥職。仍帶罪辦事。以漕糧壅積河幹有誤漕運故也。

○癸丑。大學士劉正宗考滿。加少傅兼太子太傅。蔭一子入監讀書。

○升都察院左副都禦史魏裔介﹑爲左都禦史。太僕寺卿傅維鱗﹑爲通政使司通政使。左通政張天植﹑爲大理寺卿。

○工部奏言。凡各壇廟門上扁額。或從太廟例﹑去蒙古字﹑止書滿漢字。或仍用舊額。得上�日﹑如太廟例。

○甲寅。寧海大將軍固山額眞伊爾徳﹑徵舟山凱旋。上命多羅貝勒杜蘭等迎勞於郊外。

○乙卯。諭吏部。直省總督﹑關系甚重。必得其人﹑乃能勝任。張懸錫﹑著加太子太保。仍以兵部尙書﹑兼都察院右副都禦史﹑總督直隸﹑山東﹑河南等處軍務。兼理糧餉。

○定遠大將軍世子濟度奏報﹑梅勒章京覺羅阿克善﹑率師討平閩亂。見烏龍江難渡﹑遂沿江由山僻尋渡口。往福州。聞逆賊在福州府髙齊陸路。遂先遣褚庫巴圖魯﹑巴度﹑進巢�刀。遇賊千餘。擊敗之。斬首二百餘級。又分遣署護軍統領宜巴格圖﹑率兵往侯官縣徵巢�刀水賊。遇賊千餘拒敵又擊敗之。斬首百餘級。阿克善至福州。偵知賊船二百餘艘泊於髙齊境烏龍江。阿克善等﹑遂率官兵由水路﹑誇蘭大星鼐等﹑由陸路齊進。又擊敗之。追至大漳河口。陣斬僞都督總兵﹑僞都司二員。獲大小船十四艘。悉獲其軍械。又聞泉州府大營地方﹑有賊千餘。隨令護軍統領穆成格﹑誇蘭大馬喇等﹑前往擊敗之。斬賊首七百餘級。又惠安縣海港內﹑封渭沙格﹑黃齊等三村。賊眾盤踞。隨令署護軍統領覺羅雅布蘭等﹑率兵前進。擊敗之。斬僞官二員。賊首一千七百餘級。獲大小船五百九十餘艘。悉經焚毀。又衛套地方﹑泊有賊船。誇蘭大大雅等擊敗賊眾。焚其船十七艘。又閩安鎭對岸梅花碾石二村﹑匿畱賊黨。隨令梅勒章京阿玉錫等﹑領兵搜巢�刀。斬賊首四百餘級。焚其船八艘。又令委署章京肫退等﹑往烏龍江渡口偵探。遇賊眾敗之。焚其船十七艘。又令署護軍統領石漢巴圖魯協領拜柱護﹑誇蘭大霍特﹑率領滿兵會合中路總兵官楊捷﹑進取漳浦縣海島內銅山所。值海風忽作後軍難渡。署雲霄鎭參將張韜等先登舟。半渡﹑賊眾突犯。韜同千總一員﹑把總二員﹑兵六十餘名﹑俱戰歿。現因兵力單薄﹑暫停攻取再圖相機前進。前者恢復海澄具疏後。玆賊勢消阻。陸續投誠僞都督總兵一員﹑副將五員﹑參將八員﹑遊擊二員﹑都司四員﹑守備三員﹑千總七員﹑把總八員﹑閒散官六員﹑文職二員﹑旗鼓中軍一員﹑操官四員﹑義將一員﹑大小各官共五十二員。兵三千二十六名。前來乞降。又原任同安參將楊啟智﹑以城陷從賊。今率把總一員﹑兵三十名﹑並繳僞總兵關防一顆﹑來降。又原任舟山中軍遊擊杜茂祜﹑前以舟山失守從賊。今率都司一員﹑守備二員﹑把總五員﹑兵七十八名﹑並繳僞副總兵關防一顆﹑來降。事下兵部察敍。

○丙辰。遣官祭故梅勒章京刑部侍郎色冷。

○丁巳。諭理藩院。本年進貢來朝王貝勒等﹑仍照定例給賞。但王貝勒等賞賚過優。嗣後元旦來朝王貝勒等賞例。著另行定議具奏。

○戊午。諭禮部。金代帝陵﹑向在房山縣地方。歷有年所。迨至明季國運衰微。因我朝克取遼東。誤疑金代陵寢旺气相關。遂將陵後地脈掘斷。又因己巳年﹑我太宗皇帝統師入關。追念金代先徳。特遣王﹑貝勒﹑大臣﹑往陵致祭。乃故明復將陵前石柱等拆毀﹑建立關帝廟。鎭壓風水。朕思天祚本朝。於金何與。故明不思運數有歸。輒毀及金代陵寢。愚誕甚矣。除金太祖世宗﹑已入帝王廟祭祀﹑其陵寢照舊守護地方官春秋致祭外。爾部卽遣官前往房山看視金陵周圍。如切近處所﹑果有毀壞。卽酌量修整。仍撰文一道敍述緣由。祭告立碑。以志不朽。其關帝廟仍舊畱存。

○諭吏部。朕惟制科取士。課吏薦賢。皆屬朝廷公典。原非臣子可借以罔上行私﹑市恩報徳之地。至於師生稱謂﹑必道業相成。授受有自。豈可攀援權勢。無端親暱。近乃陋習相沿會試鄕試考官所取之士﹑及殿試讀卷﹑廷試閱卷﹑學道考試優等﹑督撫按薦舉屬吏﹑皆稱門生。往往干謁於事先。徑竇百出酬謝於事後。賄賂公行。甚至平日全未謀面。一旦仕宦同方。有上下相關之分﹑輒妄托師生之稱。或屬官借名獻媚﹑附勢趨炎。或上官恃權相迫恐喝要挾。彼此圖利。相煽成風。恬不知恥。以致下吏職業罔修。精神悉用之交結。上司弗問吏治。喜怒一任乎私心。因而薦舉不公。官評淆亂。負國殃民。不知理義。深可痛恨。朕欲大小臣工﹑共滌肺腸。痛革積獘。以後內外大小各官﹑俱宜恪守職掌。不許投拜門生。如有犯者﹑卽以悖上�日論罪。薦舉各官﹑俱照衙門體統相稱。一切讀閱卷考試等項﹑俱不許仍襲師生之號。卽鄕會主考同考﹑務要會集一堂﹑較閱試卷。公同商訂。惟才是求。不許立分房名色。如揚榜後﹑有仍前認。作師生者﹑一並重處不貸。爾部卽通行嚴飭內外各衙門務令恪遵﹑永絕朋黨之根。以昭朕激勸羣工﹑共還蕩平至意。

○順天府舉行鄕飲酒禮。

○庚申。上禦太和殿。召寧海大將軍固山額眞伊爾徳﹑及隨行諸將等賜宴。

○以吏部右侍郎盧崇峻﹑爲兵部左侍郎﹑兼都察院右副都禦史﹑總督宣大軍務。

○升四川川北道參政盧愼言爲江南按察使司按察使。長蘆鹽運使司運使李兆乾﹑爲浙江布政使司參政﹑分守杭嘉湖道。山西冀南道副使董顯忠﹑爲福建布政使司參政﹑分守福寧道。湖廣上荊南道參政劉興漢﹑爲福建布政使司參政﹑督糧道。山東莒州知州吳大壯﹑爲江南按察使司副使﹑分巡江寧道。廣東海北道參議蕭炎﹑爲福建按察使司副使﹑淸軍驛傳道。吏部員外郎趙曰冕﹑爲福建布政使司參議﹑分守漳南道。山東武徳道僉事楊鼎瑞﹑爲浙江布政使司參議﹑督糧道。

○戶科右給事中王命嶽奏言﹑自古致治。皆由官多久任﹑是以辦理諳悉。我朝外吏﹑三年考績。京堂而上﹑有半載卽遷者。有一二年卽遷者。廨有十年之吏。堂無百日之官。官疎吏熟。百獘叢生。乞敕部詳議﹑尙書侍郎必滿三年。其餘卿寺﹑酌定滿期。永遠遵守。下所司議奏。

○辛酉。升吏科給事中任克溥﹑爲刑科右給事中。

○壬戌。禮部奏。恭遇皇上萬壽節。諸王羣臣﹑應上表行慶賀禮。設筵宴。得上�日朕親政以來﹑數年於玆。雨暘未調。盜賊未息民困未蘇方切儆惕今以生辰受賀﹑彌覺不安。至日﹑皇太后儀仗全設。朕親詣行禮。其諸王羣臣賀表及筵宴俱著停止。

○以學士科爾坤﹑爲都察院副都禦史。

○以通政使司副理事官王來任﹑爲西城理事官。

○癸亥。以禮部員外郎陳瑾﹑爲福建按察使司僉事﹑提調學政。

○予故湖廣總督胡全才﹑祭二次。加祭一次。賜全葬。

○旌表節婦﹑山西蔚州監生李經權妻王氏﹑給銀建坊如例。

○禮部奏﹑恭定祭奉先殿儀注。初奉安神位於奉先殿﹑皇上親詣行禮。內大臣侍衛內府官員等﹑俱隨行禮。太常寺贊禮官贊禮。太常寺樂舞生作樂。致祭。是日早﹑內府官陳設祭品於各神位前。執事官﹑太常寺贊禮官﹑樂舞生等﹑俱各司其事。內大臣侍衛﹑內府官等各具朝服。詣奉先殿門外﹑兩傍序立。候陳設畢。上具禮服。升輿。至設立神位處。降輿。詣各神位前﹑一跪三叩頭。請起神位。捧各神位內府官等﹑亦一跪三叩頭。奉安各神位於亭內畢。上及捧神位內府官﹑俱行一跪三叩頭禮畢。內府官等舉神位亭前行。由中門出。詣奉先殿上乘輿隨行。內大臣﹑侍衛﹑內府官等﹑俱於奉先殿門外跪迎。上至奉先殿門外降輿。隨神位亭入。內大臣侍衛內府官等﹑隨上至奉先殿院內﹑分班侍立。安置神位亭於奉先殿丹陛畢。引禮官導上詣神位前﹑行一跪三叩頭禮。請捧神位。內府官等﹑隨各詣神位前﹑一跪三叩頭。捧神位隨上詣前殿﹑奉安神位畢。上及捧神位內府官等﹑俱行一跪三叩頭禮畢退上就拜位立贊禮官贊樂舞生就位。執事官各司其事引禮官奏就位。導上進前立贊禮官贊迎神協律郎贊奏迎神開平之章。樂作。引禮官贊跪﹑叩興上行三跪九叩頭禮。興內大臣侍衛內府官等﹑隨行三跪九叩頭禮畢。樂止。贊禮官贊獻帛。行初獻禮。協律郎贊奏初獻壽平之章。樂作。捧帛官捧帛詣獻帛案東傍立。捧爵官捧爵﹑詣各神位東西兩傍立。引禮官贊詣前。捧帛官跪。上詣帛案前。引禮官贊跪。上跪贊獻帛。上受帛﹑獻於神位前案上。興。引禮官導上詣獻爵處。捧爵官跪。引禮官贊獻爵。上立受爵﹑獻於神位前案上。聽引禮官贊。如獻帛儀。次第於各神位前獻畢。上復就拜位立。樂止。贊禮官贊行亞獻禮。樂奏嘉平之章。其獻爵如初獻儀。樂止。贊禮官贊行終獻禮。樂奏雍平之章。其獻爵如亞獻儀。畢。樂止。贊禮官贊徹饌。樂奏熙平之章。樂止。贊禮官跪贊禮畢升宮。卽跪處行三叩頭禮退立。樂奏成平之章。引禮官贊跪﹑叩﹑興。上行三跪九叩頭禮。興。內大臣侍衛內府官員等﹑俱隨行禮。樂止。贊禮官贊捧帛詣燎位。捧帛官詣神位前。一跪三叩頭。捧帛送燎位。引禮官導上退立於東西向。捧帛過。引禮官導上復原位立。候帛燎半。引禮官贊禮畢。導上出殿。樂作。上出殿。立於檐下。東傍西向。內大臣侍衛內府官等﹑仍照前侍立兩傍。樂止。俟供獻等物徹畢。上復入殿。詣神位前﹑一跪三叩頭。請捧神位。其捧各神位內府官等﹑亦各詣所捧神位前﹑一跪三叩頭。請捧神位。隨上送至後殿內﹑奉安神位。其餘捧神位各官亦奉安神位訖上及捧神位內府官等﹑各於神位前一跪三叩頭畢上出。升輿還宮以後皇上親詣致祭﹑俱行家人常禮。內大臣侍衛內府官等﹑不與陪祀。其太常寺贊禮官﹑樂舞生﹑俱不用。應令內府官贊禮作樂。照前行禮。致祭之先。上親請神位﹑奉安祀殿。祭畢。上仍親送後殿。行奉安禮。其元旦﹑冬至﹑�山戊不�暮皇太后聖壽﹑皇上萬壽﹑系大節。諸凡冊封﹑系大禮及每月朔望皇上俱應親詣致祭。內府官贊禮作樂。其供獻應與太廟大祀禮儀同。立春上元﹑四月初八﹑端陽﹑重陽﹑俱系尋常節皇上但親詣致祭。不贊禮作樂。忌辰﹑淸明霜降﹑十月朔﹑俱系哀慕日期。皇上親詣致祭。不贊禮作樂。七夕不致祭。止照常供獻。中元﹑中秋﹑系十五常祭日期。不必重行。每月隨時薦新。皇上應躬詣供獻。但系常例供獻﹑不必請神位於前殿。卽於後殿供獻。上享太廟﹑或祭畢﹑俱應上香燭於奉先殿。行躬告禮。上親詣奉先殿行祭禮之期﹑如遇上親祭各壇廟。應遣內府官一員﹑於奉先殿行祭禮。如上不親詣壇廟﹑遣官致祭。上仍應親詣奉先殿行禮致祭。得上�日﹑奉先殿初次行禮。宜用祝文。余俱如議

○刑科右給事中任克溥奏言﹑致治太平﹑惟督撫是賴。文武之憲﹑實所兼任。近見督撫員缺多推京堂。皇上旣信其人於平日。陛辭更誡以天語。人誰無知。敢負君父之隆恩乎。但間有以藩司推補者。皇上未嘗親見其人。親知其行事。而驟畀以節鉞重任。恐皇上亦難遽信其心也。如江南藩司劉漢祚﹑因錢糧未完。屢掛彈章。今升福建巡撫。豈能彈壓整治。以奠巖疆。至於督撫考成﹑尢爲緊要。請歷任三載﹑卽行考核。稱職者﹑隆以異數。不稱職者﹑降罰有差。庶功罪昭然。而人知自愛矣。至從前督撫之中。有盡瘁封疆﹑如張存仁等有五大柱石之名臣請博取實政。纂集成書。旣合旌庸之典且開激勸之途疏入上以督撫必經會推。何分內外。專用京卿殊爲偏論。五大柱石語何所據。輒請博取實政﹑纂集成書俱屬大謬。切責之

○甲子。諭吏禮兵三部。我國家創興。全賴治兵有法。今見八旗人民崇尙文學。怠於武事。以披甲爲畏途。遂至軍旅較前迥別詳究其源皆由限年定額考取生童鄕會兩試卽得升用及各部院衙門﹑考取他赤哈哈番及筆帖式哈番徒以文字由白身優擢六七品官。得邀俸祿。未幾又升副理事主事等官得免從軍之役各部院衙門﹑一事數官以致員缺居多無不樂於部用。今後限年定額考取生童鄕會兩試﹑俱著停止。各部院衙門取用人員﹑不必分別滿漢文學初用授以筆帖式哈番。停其俸祿照披甲例給以錢糧。任滿三年如果勤敏。該堂官詳核給以七品俸祿。再滿三年﹑果能稱職。升補他赤哈哈番又各部院衙門中﹑見無五品職官。升轉太速。而一應降罰亦屬不便。其副理事官主事品級旣同。而主事又升副理事官著將主事攺爲五品。以便升轉處分。各部院衙門﹑自理事官以至筆帖式哈番各該衙門詳加查核畱用。冗員盡行裁去至於官員子弟及富家世族應披甲者。各該牛錄章京﹑甲喇章京﹑梅勒章京﹑固山額眞﹑不行嚴察。本身不充兵役﹑盡令家僕代替。或充兵役。及至徵巢�刀﹑又令代替。或不充兵役。多居閒散。著卽曉諭八旗。自固山額眞以下﹑牛錄章京﹑驍騎校以上﹑槪行嚴禁。違者治以重罪。其驍騎校護軍校﹑均系武職若署章京事﹑方準敍功。不署章京事則不與議敍。殊屬不合。今後驍騎校﹑護軍校﹑俱著一體敍功。至護軍﹑及披甲人役有功﹑除登城外。𨿽有首先陷陣。臨敵斬級。效力居多止加賞賚無授官之例。今天下一家非比昔時攻城之役甚少若仍照舊議敍。數十載無攻城之役。何以鼓舞兵士。著該部酌量另行定議具奏。其每牛錄下子弟一人讀書仍遵前上�日行各部院衙門缺員﹑卽以讀書子弟補用。不得取用閒散人舊例官員遇恩詔及考滿﹑俱得蔭一子入監讀書。如常令讀書。補授文職者仍多則止尙文學。不習武事。其蔭入國子監讀書各官子弟盡行停止。令其學習武事卽於武職補用。自今以後送監讀書者暫行停止俟太平之日仍照舊行。其考滿各官作何加恩該部酌量另行定議具奏。

○遣戶部郎中李及秀巡按河南。廣西道監察禦史伊辟﹑巡按山西。浙江道監察禦史扈申忠﹑巡按陜西。福建道監察禦史周季琬﹑巡按湖南。山西道監察禦史陳洪柱﹑巡按四川。刑部理事官田昇龍﹑巡按廣西。江南道監察禦史兪鐸﹑巡按宣大。

○升鑲紅旗滿洲護軍參領阿密達﹑爲本旗梅勒章京。正藍旗滿洲牛錄章京莽嘉﹑爲護軍參領。

○乙丑。升山東左布政使謝道﹑爲戶部右侍郎。廣西右布政使董應魁﹑爲刑部右侍郎。通政使司通政使傅維麟﹑爲都察院左副都禦史。侍讀王淸﹑爲右春坊右庶子兼內翰林弘文院侍講右春坊右諭徳張士甄﹑爲國子監祭酒。

○原任順天巡撫柳寅東以科臣姚延啟論其年老才庸勒令休致。

○丙寅。以鑲藍旗滿洲副理事官尼雅漢爲護軍參領。

○丁卯。封和碩武肅親王子猛峨和碩定親王子塔爾納俱爲多羅郡王多羅豫郡王子多爾博爲多羅幃勒。以和碩武肅親王庶子星寶輔國公班布爾善子華塞俱爲三等輔國將軍

○封皇貴妃父三等精奇尼哈番鄂碩爲三等伯

○以牛錄章京祖植松﹑爲兵部理事官。

○以阿思哈尼哈番張大元爲都督同知。充鎭守湖廣彜陵總兵官

○戊辰。禮科左給事中孫光祀奏言﹑臣子服官﹑當以操守爲先。近見薊州知州黃家棟﹑饋送鉆營。有玷官箴。非徹底禁絕。何以示激勸。懇乞天語嚴飭。立革陋規。至於聚飲成風。沈湎廢事。生是非之端。開依附之門。並乞一切禁止。以養廉節。勤職掌。疏入。得上�日﹑饋送燕會已經屢上�日嚴禁。如有不遵﹑著科道官指名參奏。從重究處。儻別經發覺﹑科道官亦著一並處治。

○旌表孝子﹑山西平陽府猗氏縣民王國正。節婦﹑安邑縣儒士楊恆初妻李氏。烈婦﹑江西南昌府進賢縣民陶醜妻姜氏。南安府上猶縣民張世通妻曾氏。各給銀建坊如例。

○兵科給事中金漢鼎奏言會典一書。上自朝寧之規條。下及庶司之職掌。經緯具備。纖鉅畢陳。然以新憲而沿舊號。非所以一王章定民志也今宜斟酌重訂。各曰大淸會典。仍請禦制序文。刊刻成書。頒布天下。再加海內古文祕錄所在多有宜特遣詞臣分道購求。載籍旣多。然後博選名流﹑校讎成捲。用備大觀。亦右文之一端也。下所司議

○己巳。命大學士覺羅巴哈納﹑額色黑﹑蔣赫徳充聖訓總裁官。學士折庫訥﹑查布海﹑白色純﹑充副總裁官。

○諭吏部。薦舉官陸貽吉於沚﹑經朕親試。俱著以科員用

○庚午。以營建奉先殿遣尙書車克明﹑安達禮﹑覺羅科爾昆郭科﹑祭告天地﹑宗廟社稷

○升副理事官常鼐﹑爲內翰林祕書院學士。

○禮部奏言八旗考試進士舉人生員業經奉上�日停止。其平西等三藩﹑及定南王續順公下屬員子弟﹑向不分隸八旗。其應試與否請上�日定奪得上�日著停止考試。

○又奏蒙古官學生﹑補用之缺少。應合兩牛錄出一人讀書。漢軍官學生或仍舊例﹑每牛錄出二人讀書。或因進士舉人生員﹑停其考試。視滿洲例﹑每牛錄止出一人讀書。又國子監官監生﹑旣令習學武藝。效力行間先考取進士﹑舉人生員﹑或仍於部院衙門補用。或令行問效用。請上�日定奪。得上�日﹑先考取進士舉人生員俱著停止。漢軍官學生﹑如滿洲例。每牛錄止出一人讀書。

○喀爾喀部落畢席勒爾圖汗﹑貢馬﹑並方物。宴賚如例。

○辛未。以營建奉先殿。遣官祭后土司工之神。

○壬申。升檢討丁思孔﹑爲內翰林國史院侍讀。

○以正黃旗漢軍理事官孫思克﹑祖植松俱爲甲喇章京。

○予殉難湖廣永州府通判酈允昌﹑祭葬如例。

○癸酉。以萬壽節。遣官祭太廟﹑福陵﹑昭陵。

○遣官祭眞武東嶽城隍之神

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百六

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百七

順治十四年。丁酉。二月。甲戌朔。遣官祭三皇廟

○乙亥。以陸貽吉爲吏科給事中

○廣東巡撫李棲鳳﹑疏報節婦東莞縣生員鐘諧玉妻林氏靑年夫故。毀容守志。奉姑盡孝。訓子義方請賜表揚用彰風化。事下所司。

○以故三等阿思哈尼哈番塞稜子李麟龍﹑一等阿達哈哈番滿都護子峨赫二等阿達哈哈番羅璧伯之子習圖三等阿達哈哈番隨達子阿賴﹑拖沙喇哈番索諾木子吹雷﹑各襲職

○丙子。升河南左布政使潘朝選﹑爲禮部右侍郎。通政使司右通政李藻﹑爲宗人府府丞。

○丁丑。遣大學士覺羅巴哈納﹑祭先師孔子。

○升鑲黃旗滿洲護軍參領巴喀﹑爲本旗梅勒章京

○禁止官民采用楠木。

○戊寅。祭大社﹑大稷﹑上親詣行禮。

○諭大學士傅以漸日講官曹本榮曰。朕覽易經一書。義精而用博。範圍天地萬物之理。自魏王弼﹑唐孔穎達有注釋正義。宋程頤﹑有傳。迨朱熹本義出﹑而後之學者宗之。明永樂間﹑命儒臣集元代以前諸儒之說匯爲大全皆於易理多所發明。但其中同異。互存尙有繁而可刪。華而寡要之處。迄今幾三百年。儒生學士﹑發揮經義者。亦不乏人。當並加采擇﹑折衷諸論。簡切洞達﹑輯成一編。昭示來玆。爾等殫心研究﹑融會貫通。其必析理精深。敷詞顯易。約而能該。詳而不復。使羲經奧者﹑炳若日星。以稱朕闡明四聖人作述之至意。

○諭禮部。禮莫重於事天。孝莫大於尊親。朕纘承鴻緒。恪修祀典。每�山戊不�郊祀﹑皆奉太祖武皇帝配享。今思太祖受命上天。肇興帝業。太宗繼志述事。丕振皇猷。功徳並隆。咸宜崇祀。以後。冬至祈谷祭天。俱奉太宗﹑同太祖配享。夏至祭地。亦奉太祖太宗配享。著爲定制。其應行儀節﹑爾部卽詳議具奏

○又諭人君事天﹑如子事父。宜酌典禮﹑用抒悃誠。今太廟外﹑別建奉先殿﹑不時祭享。而郊祀上帝﹑僅�山戊不

�一舉行。於朕昭事之心﹑尙有未盡。玆欲於禁城中卜地﹑營建上帝殿宇。�山戊不�序令節時展明禋。俱奉太祖太宗配享。庶敬天事先﹑大禮始備。爾部卽詳。議致祭日期﹑及一切典儀具奏。

○以拜他喇布勒哈番沙爾護達﹑爲兵部種馬場理事官。牛錄章京吳泰﹑爲刑部理事官。

○己卯。朝日於東郊。遣吏部尙書覺羅科爾昆行禮。

○辛巳。皇太后聖壽節免行慶賀禮。

○壬午。蘇松巡按李森先疏奏﹑犯役張電臣﹑侵分漕折銀兩﹑追比淸完。似應量從末減。得上�日﹑貪婪官役﹑法當重懲。屢有明上�日。張電臣﹑侵蝕至一百二十餘兩。按律擬絞。原贓自應完納。何得藉稱完訖﹑輕請末減李森先身任巡方。徇縱顯然。著革職提問。

○癸未。諭禮部﹑南郊祀天﹑禮宜嚴重。以後祀前一日﹑朕親宿齋宮。祀前五日﹑親詣視牲如遇遣官恭代﹑亦著詣壇齋宿視牲。永著爲例。

○升兵科左給事中張文光﹑爲吏科都給事中。攺原任戶科副理事官胡秉忠﹑爲貴州道監察禦史。原任禮科副理事官李榮宗﹑爲山東道監察禦史。

○兵部奏言﹑故明楚藩崇陽王朱蘊鈐﹑與僞總兵李盛功等﹑向化投誠。朱蘊鈐﹑應並家口﹑起送來京。分別養贍僞總兵李盛功﹑應授以參將職銜。從之。

○甲申。諭工部朕念故明崇禎帝﹑尙爲孜孜求治之主。祇以任用非人。卒致寇亂。身殉社稷。若不亟爲闡揚。恐千載之下﹑竟與失徳亡國者﹑同類並觀。朕用是特制碑文一道﹑以昭憫惻之意。爾部卽遵諭勒碑﹑立於崇禎帝陵前﹑以垂不朽。

○命八旗各出子弟四員﹑送理藩院﹑學習圖白忒書法。

○禮部議奏﹑肇行配享。大典攸關。現今夏至在邇。冬至尙遙。若先方澤而後圜丘﹑於序少紊。若俟冬至太宗配天之後﹑明�山戊不�舉行方澤配享禮爲期太遠。應不俟冬至夏至。卽令恭制太祖太宗神牌﹑及石座香燈几案。擇吉先行太宗配享圜丘祈谷之禮。隨行太祖太宗配享方澤之禮前期應遣大臣祭告天地﹑宗廟社稷至期恭奉神位配享圜丘方澤。祈谷之日﹑祭品悉如舊例。皇上親詣神牌處﹑恭奉神牌於龍亭。龍亭前行。皇上隨至壇。恭捧神牌奉安本位。皇上復拜位舉行禮儀俱應如南北郊舊例。大禮告成之後宜布告天下報可

○

○禮部奏言臣等查得禮經云。祭不欲數。又考之舊典唐天寶五年詔南北之郊。未展於時享。粢盛且略對越何申。自今以後﹑每在四時孟月﹑先擇吉日﹑祭上帝等語。玆禁城中﹑於奉先殿東卜地。營建上帝殿宇。�山戊不�序令節崇祀。奉太祖太宗配享。禮屬創舉。臣等酌議元旦。皇上萬壽﹑皇太后聖誕﹑三大節。上應親詣上帝殿﹑行禮致祭。除孟春元旦行禮。冬至有南郊大祀外。其夏秋二孟月﹑亦應選擇吉日。上親詣行禮。其祭祀禮儀﹑及祭品俱應照祀天例行。但系內祭。惟初奉安神位﹑應讀祝文余祭日﹑不用祝文及福胙福酒。不燎牛。其初奉安神位之禮﹑俟上帝殿各神位恭制畢。擇吉奉安。至日﹑祭物陳設畢。上親詣神牌處﹑恭捧神牌﹑奉安龍亭。龍亭前行。上隨至上帝殿。奉安神牌於神位畢。上復位。其初奉神位入殿及元旦﹑皇上萬壽皇太后聖誕並夏秋二孟擇吉行禮儀注。於本日內府官豫設牛﹑羊豕及果品等項。典儀官唱樂舞生﹑執事官﹑各司其事。贊引官奏就位。上就拜位正中。北向立。典儀官唱迎神。協律郎唱奏始平之章。樂作。贊禮官奏升壇導上詣上帝位香案前立。司香官捧香盒在西跪。贊引官奏跪上跪。奏上香。上舉柱香﹑上鑪內。又三上塊香畢。興。贊引官以次導上詣太祖太宗神位前上香如前儀。贊引官奏復位上復拜位立。樂止。其上帝禦幄門傍兩鑪。令官二員跪上香。贊引官贊跪﹑叩﹑興﹑上行三跪九叩頭禮。典儀官唱奠玉帛。協律郎唱奏景平之章。樂作。贊引官奏升壇。導上詣上帝位前立。贊引官奏跪。上跪。捧玉帛官跪進於上右。贊引官奏奠玉帛。上受玉帛獻於案上。興。贊引官﹑以次導上詣太祖太宗神位前。奠帛如前儀。贊引官奏復位。上復位立。樂止。典儀官唱行初獻禮。協律郎唱奏壽平之章。樂作。贊引官奏升壇。導上詣上帝位前立。執爵官捧爵跪進於上右。贊引官奏跪。上跪。奏獻爵。上受爵。獻案上正中。興。贊引官﹑以次導上詣太祖太宗神位前。獻爵如前儀。贊引官奏復位。上復位立。亞獻儀同初獻。樂奏嘉平之章。終獻儀同亞獻。樂奏雍平之章。終獻畢。典儀官唱徹饌。協律郎唱奏熙平之章。樂作。徹玉官至上帝位前。行一跪三叩頭禮。徹玉。樂止。典儀官唱送神。協律郎唱奏太平之章。樂作。贊引官奏跪﹑叩﹑興﹑上行三跪九叩頭禮。樂止。典儀官唱捧帛捧香饌﹑各詣燎所。上轉立拜位東旁。捧帛﹑捧香饌官﹑各詣案前。捧帛民行一跪三叩頭禮。捧香饌官跪﹑不叩。以次捧至燎所。典儀官唱望燎。協律郎唱奏安平之章。樂作。贊引官奏詣望燎位。上詣望燎位立。帛饌焚半。贊引官奏禮畢。上還宮。其祭品禮儀。應令禮儀監豫備。得上�日﹑如議行。

○固山額眞伯石廷柱﹑以年老乞休上以其效力年久。勤勞素著命加少保兼太子太保致仕。

○兵部右侍郎髙景以母憂回籍守制

○乙酉。東夷托科羅氏南迪歐等來朝進貢花黑狐皮。賜宴於禮部。仍賚遣之。

○丙戌。遣官祭先農之神。

○諭督捕衙門﹑向來所定隱匿逃人之法。將窩逃之人。給發逃人本主爲奴。不意遂有姦徒乘機詐害獘端百出。後經攺議隱逃窩主﹑擬絞秋決。每逃一人。輒置一窩逃者於重辟。年來秋決重犯。半屬窩逃。人命至重。誰非朕之赤子。於心不忍。斟酌前後兩議。蚤夜思維。不如將窩逃之人﹑面上剌窩逃字樣。並家產人口﹑發旗下窮兵爲奴。著議政王﹑貝勒﹑大臣﹑九卿。詹事﹑科道等官﹑會議妥確具奏。

○革職禦史王昌允﹑以窩盜殺人﹑及諸不法事。訊實。棄市。

○丁亥。賜衍聖公孔興燮﹑及五經博士顏紹緒等﹑宴於禮部。

○戊子。賜太宗文皇帝第二女固倫長公主﹑及第三﹑第四﹑第五﹑第八女固倫公主﹑第十四女和碩公主﹑金冊。長公主冊文曰。典崇釐降。帝女戒以欽哉。詩美肅雝。王姬詠其穠矣。旣嫻內治。宜被殊榮。咨爾固倫長公主。乃朕之姊。敬愼居心。柔嘉維則。母儀克奉。教夙稟於在宮。婦徳無違。譽尢彰於築館。出銀潢之貴派。作配髙閎。備玉牒之懿親。共襄宗國。鳳占允協。象服攸宜是仍封爾爲固倫長公主。賜之金冊。謙以持盈。益篤興門之祜。貴而能儉。永垂宜室之聲。勿替令儀。尙綏後祿。欽哉。余冊同。

○冊封和碩禮親王福金李佳氏﹑端重親王福金佟佳氏﹑敬謹親王福金鈕祜魯氏﹑爲和碩福金。巽親王母納喇氏﹑莊親王母納喇氏﹑爲和碩福金。多羅衍僖郡王福金佟氏﹑敏郡王福金博爾濟錦氏﹑惠順郡王福金博爾濟錦氏﹑平郡王福金博爾濟錦氏﹑爲多羅福金。賜和碩禮親王福金冊文曰。朝倚親賢之輔。爰啟藩封。邦崇雝肅之風。必端壼教。旣宜家而備美。應從爵以分榮。咨爾和碩禮親王福金李佳氏﹑賦性端良。秉心淑愼。發祥華冑。奉內則以無違。作配公宮。供婦職而咸盡。屏翰之勛懋著。閨庭之助實多。玆封爾爲和碩福金。錫之金冊。貴極笄珈。光生褘翟。詩稱窈窕。乃克著乎令儀。易表安貞。宜益隆乎順徳修齊無斁福祿攸同。欽哉。余冊同。

○降補原任吏部左侍郎杜立徳﹑爲太僕寺卿。

○升福建右布政使管起鳳﹑爲河南布政使司左布政使。廣東右布政使史記功﹑爲山東布政使司左布政使。廣西府江道副使王庭﹑爲四川布政使司參政﹑川北道。湖廣上荊南道副使李翀霄﹑爲江南布政使司參政﹑分守江寧道。山東運鹽使司運使姚延著﹑爲廣東布政使司參政﹑分守嶺南道。河南興屯道僉事胡士梅﹑爲陜西按察使司副使﹑分巡洮岷道。山東濟南道參議畢振姬﹑爲廣東按察使司副使﹑淸軍驛傅道。直隸通州知州吳柱﹑爲山西按察使司副使﹑分巡冀南道。戶部郎中劉克家﹑爲廣東按察使司僉事﹑羅定道。工部郎中梁維樞﹑爲山東按察使司僉事﹑武徳道。福建汀州府知府塗應泰﹑爲長蘆都轉運鹽使司運使。補外轉禦史王秉乾﹑爲廣東布政使司參議﹑分守海北道。原任廣西左江道趙允翰﹑爲河南按察使司副使﹑通密道。山東興屯道戴聖聰﹑爲湖廣按察使司僉事﹑下江防兵備道。

○己丑。升河南管糧道參議佟鳳彩﹑爲廣西布政使司右布政使。

○以致仕一等阿達哈哈番阿哈碩色弟三達﹑襲職。

○吏科都給事中張文光奏言﹑聖至孔子。贊美難以形容。考之古典。魯哀公誄文曰尼父。未嘗加一字之褒。漢平帝元始元年。始加謚曰宣尼父。後魏太和十六年。乃攺謚文聖尼父。唐太宗貞觀十一年。尊爲宣聖尼父。明皇開元二十一年。始進謚文宣王。元武宗至大元年。加謚大成至聖文宣王。明初因之。嘉靖九年。尊攺爲至聖先師孔子神位。以孔子生不爲王。歿而王之。於理未妥。且以文宣之號。未足以盡孔子。曰至聖。則無所不該。曰先師。則名正而實稱。不可易矣。我朝順治二年。祭酒李若琳﹑不加考訂。請易至聖先師孔子神位﹑爲大成至聖文宣先師孔子。不過仍元武宗之舊謚﹑而獨不稱王耳。臣謂追王固屬誣聖。卽加大成文宣四字。亦豈足以盡孔子哉。唐臣柳宗元有言﹑贊孔子之聖譬如頌天地之大。謀日月之明。非愚則惑。今皇上事事稽古。議禮制度考文務求至當。宜仍攺主爲至聖先師孔子神位。庶質之先聖而無疑。傳之萬世而永遵矣。下所司議。

○陜西巡按聶玠﹑疏報節婦﹑西寧衛生員郭榮祖妻鄒氏﹑年二十七﹑夫亡。孀居五十餘年。撫孤成立。徽州民張才遠妻杜氏﹑年二十七﹑夫亡。家赤貧。遺親未葬。紡織營窆如禮。撫遺孤成名。孀居三十九年。烈婦﹑伏羌縣任濟民妻郭氏﹑年十八﹑夫亡。甫易簀。氏投繯自盡。鞏昌府吏邢世耀妻張氏﹑年三十一﹑夫亡。痛哭三晝夜。自縊而死。俱請照例旌表。疏下禮部。

○庚寅。立和碩武肅親王碑。其文曰。國家紀功崇徳。首重懿親。苟能宣力王室。著有勛勞。髙爵寵祿﹑以光耀於生前。丰碑美謚﹑以流傳於歿後。典至鉅也。和碩肅親王豪格﹑系太宗文皇帝長子。朕親兄也。智略超羣。英勇蓋世。其徵蒙古紮魯特東揆﹑察哈爾﹑鄂爾多斯等國。及徵明數次。平定朝鮮。入山海關。破流賊兵二十萬諸功。前碑載之詳矣。順治三年。統率大軍往徵四川賊寇。至陜西﹑立解漢中府之圍。所屬州縣。盡爲平定。攻克三寨山﹑張閣老崖等處山寨三座。各寨俱就招撫。擊敗水陸馬步兵二十二次。追殺八次。又招撫僞總兵副將參遊以下官百十二員。士卒翕然歸命。陜中逋寇。掃蕩無餘。又復入川﹑攻克內江縣。擊敗張獻忠一百三十六營斬賊首獻忠﹑及其僞巡撫總兵等官二千三百有奇。俘獲無算廣宣徳意。招徠文武官二百三十五員。馬步兵六千九百九十有餘。四川大定。建此奇功宜膺上賞。睿王攝政掩其開疆拓土之勛。橫加迫脇幽囚之慘忠憤激烈。以疾薨逝。朕念手足之誼。不勝淒愴。親政之後。卽命樹立貞瑉﹑以紀厥功。而加卹予謚之典﹑闕焉未舉。今特重敍前績。表王之徳業。辟土斥境。折衝禦侮。宜謚曰武。追封爲和碩武肅親王。加以厚賚。嗚呼。朕追思痛悼。弗能自已。是用旌爾殊勛。揚爾忠義。昭朕篤親酬庸之意。勒之金石。用傳不朽。

○以鑲白旗滿洲理事官博通果爲護軍參領。

○贈陣亡牛錄章京王世富﹑拖沙喇哈番。以其從侄成功﹑襲職。

○辛卯。敕諭朝鮮國王李淏曰。禁買貨物﹑定例昭然。向經禮部咨行爾國。昨爾弟李﹤泬目﹥因寬宥越境殺人之罪。謝恩來京。理宜痛攺前非。益殫忠敬。乃事畢回時隨行員役﹑違禁擅買硝藥。行至鳳凰城。爲城守章京搜獲。據稱李﹤泬目﹥不肯縛送私買之人。反哀求容隱。李﹤泬目﹥先時未能禁約。事發又求隱蔽。亦難辭咎。今特遣內大臣阿魯哈﹑少傅兼太子太傅內翰林國史院大學士額色黑﹑太子少保都察院左副都禦史能圖﹑吏部左侍郎禪代﹑前往爾國。同王察審私買情獘。請確議罪具奏。

○諭喀爾喀部落畢席勒爾圖汗﹑俄木布額爾徳尼﹑車臣濟農﹑坤都倫伊爾登曰。前因爾等﹑抗不遵上�日。故不納爾來朝使臣今爾等旣遵諭上�日﹑遣冰圖臺吉巴圖魯臺吉﹑額爾克卓禮克圖臺吉額爾克巴圖魯臺吉等誠心認罪。進貢駝馬來朝。朕不念舊惡。將駝馬發回。其從前殺掠人口﹑劫奪牲畜之罪。悉行寬宥。今爾等可於朕所遣大臣前修好伸誓。自誓之後。每年照定例。進貢貿易。朕仍加軫卹。恩賞弗絕。爾處有逃來之人﹑亦不收納。如不修好伸誓。無庸入貢。當仍收爾逃來之人﹑加以富貴恩養也。

○壬辰。升大理寺卿張天植﹑爲兵部右侍郎。

○轉兵科右給事中劉鴻儒﹑爲本科左給事中。

○革原任戶部侍郎柯永蓁﹑拜他喇布勒哈番。仍罰俸二年。以問擬原任河西務鈔關員外郎朱世徳缺額事﹑援赦免議故也。

○癸巳。遣理藩院侍郎沙世悌爾﹑致祭科爾沁國故紮薩克圖郡王拜撒噶爾

○甲午。淸明節。遣內大臣公愛星阿﹑祭太廟。

○遣官祭四祖陵﹑福陵﹑昭陵。

○南贛巡撫佟國器﹑疏報節婦﹑江西長寧縣民羅大美妻謝氏﹑年二十五﹑夫亡。止妾生一子。教育成立。奉姑﹑生事死葬﹑克惇婦道。繼遭兵燹。仳離苦節。至老彌堅。福建上杭縣民詹鳴華妻賴氏﹑夫故。氏年甫二旬。上有祖翁姑在堂孝養盡禮。下有周�山戊不�遺孤﹑恩勤鞠育。歷今四十年俱請照例旌表。疏下禮部。

○乙未。升陜西關內道參議劉余王�彗﹑爲廣西按察使司副使﹑分巡府江兵備道。湖廣徳安府知府李蔚春﹑爲山東都轉運鹽使司運使。江南池州府知府顏敏﹑爲湖廣按察使司副使﹑分巡上荊南道。戶部郎中陳襄﹑爲江南按察使司僉事﹑安廬道。

○攺補湖廣上湖南道參議武攀龍﹑爲河南布政使司參議﹑管糧道。降補原任陜西西寧道副使牟廷選﹑爲山東布政使司參議﹑分守濟南道。

○以正藍旗滿洲副理事官哈克三﹑爲護軍參領。

○江西巡按笪重光﹑疏報節婦﹑廣昌縣民饒於鼎妻李氏﹑年十六﹑夫歿。撫幼女。事孀姑。及姑死女夭。氏遂自刎死。南昌縣民段登女﹑許字同裏王國鼎。將及笄﹑國鼎溺死。訃聞。卽日哀慟歸王。奉姑守節。立嗣承宗。閱二十年如一日。俱請照例旌表。疏下禮部。

○丙申。升江西湖西道參政田厥茂﹑爲福建布政使司右布政使。山東登萊道參政徐化成﹑爲廣東布政使司右布政使。

○丁酉。祭歷代帝王廟。上親詣行禮。

○立盛京三元神廟碑。其文曰。自古帝王之興。莫不首隆祀典。凡有功徳於民者﹑皆爲建壇宇而通肹蠻。蓋神旣佑民以福國。則國必崇祀以報神。此廟貌所由隆也。我太祖太宗手定大業。拯斯民於塗炭。膺景祚之綿長。𨿽積功累仁所致。而百神之靈﹑實式憑之。大淸門東三元神廟﹑禱之輒應及民功徳﹑亦爲最著。考之道書。神有天地水府之別。國家當干戈擾攘之際。急圖康阜。使時和年丰。室廬相慶則天官賜福主之。其或貫索未空。金气猶沴。使斯民秉徳格非。遠刑罰而登仁壽。則地官赦罪主之。又或大軍之致凶年。大荒之致奇疫滌。其眚災。而消其害气。則水官解厄主之。然則使民殷富。使民樂利。使民康寧。而因以默祐我邦家。孰非神之賜也歟。嗚呼。發祥重地。永藉呵護之靈。凡我生民。咸賴乂安之福。爰命勒石。用表神功。以垂不朽。

○戊戌。贈故總督湖廣兵部右侍郎兼都察院右副都禦史胡全才﹑爲兵部尙書。蔭一子入監讀書。

○偏沅巡撫袁廓宇疏報﹑攸縣生員陳六禮﹑孝友素著。寇兵肆掠。率眾堵禦。勢窮被執。罵賊死。妻朱氏﹑見夫遇難。亦自縊。一門義烈。請照例旌表。疏下禮部

○己亥。升正白旗漢軍梅勒章京賽音達理﹑爲本旗固山額眞。

○刑部尙書劉昌﹑請假遷葬。允之。

○以休致三等阿達哈哈番額爾特子達爾泰襲職。

○議政王﹑貝勒﹑大臣﹑九卿﹑詹事﹑科道等官﹑會議窩逃犯人﹑免死。責四十板。面刺窩逃字。並家產人口入官。聽戶部酌量分給八旗窮丁。從之。

○庚子。喀爾喀部落畢席勒爾圖汗子冰圖臺吉等﹑以悔罪朝貢。仍賜宴優禮之。

○升太僕寺卿杜立徳﹑爲大理寺卿

○遣督捕副理事官趙之麟﹑巡按廣東。刑部副理事官金鼎﹑巡按甘肅。兵部理事官許世昌﹑巡按江西。山東道禦史李贊元﹑巡按湖北。中書科中書舍人成性﹑巡按福建。

○梅勒章京綽宜爾以疾解任。

○以休致阿達哈哈番阿爾賽子吳喀達﹑襲職。

○壬寅。升通州副將張惟一﹑爲都督僉事﹑管陜西延綏副將事。

○山西云鎭地震有聲。

○癸卯。諭內三院。朕見爾等衙門內直事務﹑皆機密重大。撰文中書﹑三年俸滿。俱送吏部﹑升轉別衙門。朕思辦事內直之員﹑諳練有年。不必升轉別衙門。爾等酌議妥確具奏。

○賞鎭守寧古塔昂邦章京沙爾虎達﹑蟒衣﹑貂帽﹑鞍馬﹑腰刀﹑緞布等物。

○免湖廣沔陽州益陽縣十三年分水災額賦。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百七

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百八

順治十四年。丁酉。三月。甲辰朔。以奉太宗文皇帝配享圜丘﹑及祈谷壇。上親詣犧牲所視牲畢。回宮。

○升陜西漢中府副將楊文啟﹑爲都督僉事﹑充四川川北總兵官。

○以拜他喇布勒哈番韋進忠﹑爲福建福州府城守副將。

○乙巳。旌表節婦陜西涇州生員李沆妻於氏﹑同官縣生員習完初妻王氏﹑各給銀建坊如例。

○戊申。上宿於齋宮。是日﹑閱視壇儀。鹵簿全設。至天壇昭亨門西。太常寺官二員執提鑪前導。禮部太常寺官迎駕降輦。導入昭亨門左。上由禦路升階詣壇。北向立太常寺官跪奏上帝壇。上東向立。跪奏配帝壇。上西向立。跪奏配帝壇。又導上至神庫﹑北向立。太常寺官跪奏上帝籩豆。上東向立。跪奏配帝籩豆。上西向立。跪奏配帝籩豆。又導上至神�廠豆寸�﹑近前立。跪奏燔牛。上帝壇﹑配帝壇﹑牲。上北向立。跪奏四從壇牲。視畢。又詣祈谷壇﹑同前儀。視畢。上回齋宮齋宿。

○以奉太宗配享圜丘﹑及祈谷壇。太祖太宗配享方澤。遣官祭告天地﹑宗廟﹑社稷。

○己酉。上奉太宗文皇帝神位配享圜丘及祈谷壇行奉安神位禮一切祀典如太祖配享儀

○多羅郡王塔爾納薨年十五謚敏思

○辛亥。以奉太祖太宗配享方澤上躬詣犧牲所﹑視牲。

○壬子。上奉太祖武皇帝﹑太宗文皇帝﹑配享方澤。是日早﹑王﹑貝勒﹑貝子﹑公等俱於祭臺下序立四從壇分獻官﹑入欞星東門。序立於公後。文武官俱序立於欞星門外上由方澤壇北天門詣齋宮。於太祖太宗神牌前﹑各行一跪三叩頭禮。捧請神牌﹑奉安於龍亭。仍各行一跪三叩頭禮。鑾儀衛校尉舁龍亭。皇上隨神牌入欞星門。由中甬路至壇下。龍亭止。上詣太祖神牌前﹑行一跪三叩頭禮。捧請太祖神牌﹑由中甬路﹑設於東配壇。行一跪三叩頭禮。又詣太宗神牌前﹑行一跪三叩頭禮。捧請太宗神牌﹑由中甬路﹑設於西配壇。行一跪三叩頭禮。贊引﹑對引官﹑導上至壇。於黃幄內立。典儀官唱樂舞生就位。執事官各司其事。贊引官奏就位。上就拜位。典儀官唱瘞毛血﹑迎神。協律郎唱舉迎神樂。奏中平之章。樂作。贊引官奏跪﹑叩﹑傳贊同。上行三跪九叩頭禮。王以下各官﹑俱隨行禮畢。典儀官唱奠玉帛。協律郎唱舉奠玉帛樂。奏廣平之章。樂作。贊引官奏升壇。導上詣皇地祇香案前立。司香官跪於案左。奏跪﹑上香上跪﹑上柱香於鑪內。又上塊香三次。興。導上詣供案前。捧玉帛官跪於案左。奏跪﹑獻玉帛。上跪﹑獻訖。贊引官導上詣太祖太宗香案供案前。上香進帛如前儀。畢。奏復位。上復位立。樂止。典儀官唱進胙。上退立東向。禮部官太常寺官﹑以次進皇地祗牲太祖配壇牲。太宗配壇牲。供於各案畢。協律郎唱舉進胙樂。奏咸平之章。樂作。贊引官奏升壇。導上詣皇地祇位前立。奏跪。上跪。奏獻胙。上跪獻訖。導上詣太祖太宗位前﹑獻胙如前儀。畢。奏復位。上復位立。樂止。典儀官唱行初獻禮。協律郎唱舉初獻樂。奏壽平之章。樂作。贊引官奏升壇。導上詣皇地祇位前立。捧爵官跪於案左。奏跪。上跪。奏獻爵。獻訖。奏詣讀祝位。導上詣﹑讀祝位立。樂止。讀祝官至祝案前﹑行一跪三叩頭禮。捧祝版立於案左。贊引官奏跪。傳贊同。上跪。王以下各官﹑及讀祝官﹑皆跪。贊讀祝。讀訖。捧祝版跪安於帛匣上。三叩頭退。樂作。贊引官奏叩。傳贊同。上行三叩頭禮。王以下各官﹑俱隨行禮畢。興。導上詣太祖太宗位前﹑獻爵如前儀。從壇分獻官﹑於各神位前﹑上香進帛獻爵。俱候上行禮時﹑隨行禮畢。奏復位。上復位立。分獻官亦退至階下立。樂止。典儀官唱行亞獻禮。亞獻儀同初獻。樂奏安平之章。亞獻畢。行終獻禮。終獻儀同亞獻。樂奏時平之章。終獻畢。奏復位。上復位立。分獻官亦退立原位。樂止。太常寺官唱賜福胙。光祿寺官二員﹑捧福胙進。詣皇地祇位前拱舉。贊引官奏詣受福胙位。導上至受福胙位立。捧福胙官二員﹑跪於上右。接福胙官二員﹑跪於上左。贊引官奏跪。上跪。奏飲福酒。上受爵。授與接爵官。奏受胙。上受胙。授與接胙官各退。奏叩。上行三叩頭禮。奏興﹑復位。上復位立。行謝福胙禮。贊引官奏跪﹑叩﹑興傳贊同王以下各官俱隨上行三跪九叩頭禮。興典儀官唱徹饌。協律郎唱舉徹饌樂。奏貞平之章。樂作。徹玉官詣皇地祇案前﹑行一跪三叩頭禮。捧玉退。樂止。典儀官唱送神。協律郎唱舉送神樂。奏寧平之章。樂作。贊引官奏跪叩﹑興傳贊同。王以下各官﹑俱隨上行三跪九叩頭禮。興。樂止。典儀官唱捧祝帛香饌各詣瘞位。上退立東向。捧祝帛官﹑行一跪三叩頭禮。捧香饌官不叩俱跪捧祝帛香饌﹑依次送至瘞位。典儀官唱詣望瘞位。樂作。仍奏寧平之章。導上至望瘞位立。祝帛瘞訖。俟配位帛燎半。贊引官奏禮畢導上出﹑至黃幄內更衣。上回宮。

○癸丑。以太祖太宗配享禮成。諸王羣臣﹑上表慶賀。是日﹑頒詔天下。詔曰。自古帝王﹑禋祀天地。必崇奉祖宗侑饗。所以昭功徳。申孝敬。甚鉅典也。恭惟太祖武皇帝﹑知勇懋昭。肇開駿業。太宗文皇帝﹑寬仁覃播。繼廓鴻圖。厚徳丰功﹑俱垂萬世。並宜配享﹑以盡尊崇。朕仰承天眷。贊嗣先猷。南郊祈谷﹑奉太祖武皇帝配祀典禮﹑已先奉行。玆復昭告天地﹑宗廟﹑社稷。率諸王﹑貝勒﹑文武羣臣。於順治十四年三月初六日﹑如冬至祈谷儀。恭祀上帝。奉太宗文皇帝同配。於初九日﹑如夏至儀。恭祀皇地祇。奉太祖武皇帝太宗文皇帝並配。式舉宏章。宜頒湛惠。所有事宜﹑開列於後。一﹑親王以下﹑奉恩將軍以上﹑俱加恩賜。一﹑內外公主以下﹑固山格格以上﹑俱加恩賜。一﹑外藩諸王以下﹑公以上﹑俱加恩賜。一﹑在京文武官員。聽各衙門堂印官﹑確查分別。升賞。一﹑各省固山額眞﹑昂邦章京﹑梅勒章京﹑總督﹑巡撫﹑總兵官﹑各加恩賜。一﹑內外滿漢官員。一品﹑封贈三代。二品﹑三品﹑封贈二代。七品以上﹑封贈一代。八九品﹑止封本身。給與應得誥敕。一﹑自順治十四年三月初十日昧爽以前。凡官吏兵民人等有犯。除謀反﹑叛逆﹑子孫殺祖父母﹑父母﹑內亂﹑妻妾殺夫﹑告夫﹑奴婢殺家長﹑殺一家非死罪三人﹑采生﹑拆割人﹑謀殺﹑故殺﹑蠱毒魘魅﹑毒藥殺人﹑彊盜﹑妖言﹑十惡等眞正死罪不赦外。及滿洲逃人﹑窩主﹑幹連人等﹑貪官衙蠹受贓﹑監守自盜﹑拖欠錢糧漕糧﹑侵盜漕糧員役﹑亦在不赦。其餘死罪﹑俱減一等。軍罪以下﹑已發覺未發覺。已結正。未結正。咸赦除之。有以赦前事告訐者不與審理。以其罪罪之。一﹑文職官員。除貪贓﹑及大計處分﹑失陷城池﹑緝盜不獲﹑罪犯越獄﹑拖欠錢糧漕糧﹑違誤欽件限期﹑審事徇情﹑舉劾不公﹑閱卷有獘﹑衙役作獘犯贓﹑本官不能覺察﹑投認師生等罪不赦外。見在因公詿誤﹑議革﹑議罰﹑及戴罪﹑住俸各官。各該衙門奏明寬宥。一﹑武職官員。除貪贓﹑及軍政處分﹑失陷地方﹑緝盜不獲﹑縱兵搶掠﹑拖欠錢糧﹑違誤欽件限期﹑審事徇情等罪不赦外。見在因公詿誤﹑議革﹑議降﹑議罰﹑及戴罪﹑住俸各官。各該衙門奏明寬宥。一﹑滿洲兵丁﹑處處戰攻勞苦。該部通行賞賚。一﹑滿洲兵丁﹑披甲隨徵。多年效力。被傷不能披甲﹑及年老有疾退役者。酌給恩賞。一﹑徵調別省兵丁﹑深爲可憫。其家口坐糧﹑照例給發。務令得沾實惠。一﹑自順治元年五月以來。各地方歸順有功文武官員人等﹑除已敍外。凡未經敍錄者﹑將歸順來歷﹑及歸後勞績﹑該部查明敍升。給與世襲誥敕。一﹑凡試職各官﹑俱準實授。一﹑順治十五年會試。照丙戌科額﹑取中進士四百名。一﹑所在孝子﹑順孫﹑義夫﹑節婦﹑自順治元年以後。曾經各巡按禦史奏聞者。仍行該按﹑再爲核實。毋事浮濫。造冊報部﹑以憑具奏旌表。一﹑派徵錢糧。俱照萬曆年間則例。其天啟崇禎年間加增﹑盡行蠲免。通行已久。如有貪官污吏﹑例外私派。多徵擾民者。該督撫按官。糾參重處。一﹑遠省未附地方。文武各官﹑及鄕紳士民﹑投誠歸順者。以前負固之罪﹑通與赦免。察其功之大小﹑各與升賞。一﹑有因叛逆幹連﹑原系無辜者。該督撫按審明。卽爲具題釋放。一﹑附近賊巢居民﹑原未從賊。有司將領﹑一槪混捕擅殺者。該督撫按察實參處。一﹑盜賊多因饑寒失業。或爲貪官所迫。詔書到日。𨿽系首惡﹑若能率黨投首。悉免其罪。兵收入伍。民收入籍。務期得所。有能擒捕首惡﹑及黨內首告者。論功授官給賞。如有因其投首乘機邀執。希圖功賞者。治以重罪。一﹑大兵經過餧馬地方。供應艸豆運價等項。以後俱準作正項錢糧銷算。如官胥通同掯勒侵冒。該督撫卽行糾參。隱徇者﹑一體重處。一﹑貧民失業流離。各地方官﹑有能賑卹。全活五百人以上者。核實紀錄。千人以上者。卽與題請加級。其有紳衿富室﹑尙義出粟。全活貧民百人以上者。該地方官核實具奏。分別旌勸。一﹑各處土司﹑原當世守地方。不得輕聽叛逆招誘﹑自外王化。凡未經歸順﹑今來投誠者。開其原管地方部落﹑準與照舊襲封。有擒執叛逆來獻者。仍厚加升賞。一﹑已歸順土司官。曾立功績﹑及未經授職者。該督撫按官通行查明具奏。論功升授於戲。祀事孔修。答髙厚生成之徳。孝思用展。彰聖神作述之猷。洽萬國之歡心。備一朝之盛典。布告天下。咸使聞知。

○甲寅。補原任江南蘇松督糧道宋杞﹑爲陜西布政使司參議﹑分守關內道。

○詔直省學臣﹑購求遺書。

○定寧夏等衛儒學每科鄕試﹑另編字號。額中二名。

○升廣西左江道參議汪繼昌﹑爲湖廣按察使司副使﹑下江防兵備道。

○江南江西總督郎廷佐疏奏﹑請舒江南三大困。一﹑江南官多降調﹑爲錢糧積欠多而考成嚴也。以數年之積逋﹑追徵於一時。官有必去之念。民無懾服之心。爲有司者﹑尙能力布皇仁耶。請將考成規則﹑去其降調之例。重不過革職戴罪。仍令在任﹑課其成功。必自安心治理矣。一﹑江南自八年至十三年﹑積欠錢糧四百餘萬。未必盡欠在民。或官吏侵蝕。或解役烹分。新舊牽混。上下朦朧。請以十四年爲止﹑通將從前積欠。總令右布政使﹑查其已解而無批回。被經承侵欺那借者。及某官支用提取﹑而不應開銷者。注數淸追﹑分爲二冊。若民間實欠﹑則又爲一冊。議定一年止徵若干。示民知有應完之數分路督催﹑責成各道。握總者爲右布政使。按冊而稽﹑專理舊欠。一切新糧﹑專責左布政使。則徵新補舊之獘可除矣。一﹑江南爲數省咽喉。商賈舟楫所聚。向因大軍經過。封船載送。商民坐困。或謂禁封貨船但封空船。不知江河之內。捨貨船空船無幾。豈能載往還兵馬乎。臣見江西已經造船備送兵馬。江南亦可踵行。庶商困得蘇。軍機不誤矣。疏入上以其言深切時獘。下所司詳議。

○乙卯。升督捕右理事官楊茂勛﹑爲吏部侍郎。

○升正白旗漢軍甲喇章京徐知通﹑爲梅勒章京。駐防福建。

○補正藍旗滿洲護軍參領察布丹原官。

○丙辰。復至聖先師孔子神位舊稱。從科臣張文光請也。

○升左中允熊伯龍﹑爲內翰林祕書院侍讀右中允諸豫﹑爲內翰林弘文院侍讀司業張永祺﹑爲內翰林國史院侍讀左贊善金鋐﹑爲內翰林祕書院侍講左贊善方猶爲內翰林國史院侍講右贊善余恂﹑爲左春坊左諭徳。兼內翰林祕書院修撰檢討王紹隆﹑爲右春坊右諭徳。兼內翰林弘文院修撰。張瑞徵﹑爲左春坊左中允。兼內翰林弘文院編修。楊永寧﹑爲國子監司業。編修宋之繩﹑爲右春坊右中允。兼內翰林國史院編修。

○升鑲黃旗漢軍牛錄章京王國聲﹑爲甲喇章京。

○以監造皇太后皇貴妃冊寶。監視繕寫詔赦。賜大學士覺羅巴哈納﹑額色黑﹑禮工二部官員﹑及太監等﹑馬匹銀幣有差。匠役﹑亦給銀兩布疋。

○戊午。以織造衮衣。遣官祭司機之神。

○以拜他喇布勒哈番滿羆﹑爲工部理事官。

○補原任湖廣右布政使祖重光﹑爲山西布政使司右布政使。升陜西莊浪道副使班璉﹑爲江西布政使司參政﹑分守湖西道。臨鞏道副使毛一麟﹑爲山東布政使司參政﹑靑登萊道。

○己未。遣官致祭故一等阿思哈尼哈番覺羅穆成格。

○庚申。升工科左給事中郭亮﹑爲本科都給事中。吏科右給事中嚴沆﹑爲戶科左給事中。戶科給事中黏本盛﹑爲兵科右給事中。

○辛酉。以鑲紅旗漢軍致仕阿達哈哈番甲喇章京裴登寬子應虎﹑襲職。仍管甲喇章京事。

○甲子。梅勒章京徐大貴﹑引疾乞休。命加太子少保。以原官致仕。

○贈巡撫甘肅兵部尙書周文葉﹑太子少保。

○晉封鎭國將軍蘇努﹑爲鎭國公。

○乙丑。諭浙江福建總督﹑巡撫﹑總兵官等。逆賊鄭成功﹑嘯聚海濱。竊行狡詐。敢於上悖天道。下滅人倫。負恩梗化。甘爲釜底遊魂。卽伊父子至性﹑亦復悍然不顧。逆理喪心。行同禽獸。眞蓋載之所不容。王法之所必棄。似此梟獍。若仍招撫優容。使得濫膺爵祿。豈不辱衣冠而羞士類。朕今獨斷於中﹑意在必討。前已諭爾等曉諭逆黨。令其擒執來獻。今當一意捕巢�刀。毋復姑待。彼若力窮畏死。薙發來京。再爲定奪。至其父鄭芝龍﹑有此逆子跳梁。而不加誅戮。尙畱視息者。念大軍至閩。彼卽投誠。特從寬典。然叛逆之父﹑法難疎縱。是以禁錮囹圄。原非望其返顧。故示羈縻。爾等不必遲回瞻顧。必滅此逆賊﹑以彰國法。

○以致仕阿思哈尼哈番姜民望子永基﹑襲職。

○遣湖廣道禦史馬騰升巡視長蘆鹽政

○旌表節婦﹑陜西西寧衛生員郭榮祖妻鄒氏﹑徽州民張才遠妻杜氏﹑烈婦﹑伏羌縣儒童任濟民妻郭氏﹑鞏昌府吏邢世輝妻張氏﹑各給銀建坊如例。

○丙寅。以致仕阿思哈尼哈番曾法孔子養性﹑襲職。

○先是海澄公黃梧﹑具揭兵部。據稱海賊俱屬漳泉潮惠之人。梧今大張布告。必漸次歸附。但鄭成功﹑恃其父芝龍在京。欺誑招撫。藉以登岸派餉。故首惡在芝龍。必先斷絕芝龍﹑使之音問不通。則成功只海上匹夫爾。又成功之敢於猖獗。由其父芝龍誑謀罔上賫書下海。揚言招撫。沿海人心搖惑。凡欲投誠者。咸以欲撫之故仍堅其怙惡之心。請密奏剪除芝龍。以絕盜根部議芝龍陰謀已爲家人尹大器告發且成功旣不薙發歸誠。不可仍畱芝龍﹑以啟海上觀望之心。芝龍及其弟芝豹﹑子世忠﹑世恩﹑世蔭﹑世默應請敕刑部正法。上命議政王貝勒大臣﹑密議以聞

○丁卯。定遠大將軍世子濟度班師還京。時世子濟度父和碩鄭親王母福金弟多羅敏郡王﹑及世子福金﹑俱已相繼薨逝及至京。上命議政大臣哈世屯等﹑迎至盧溝橋告之。世子隨詣靈柩前﹑哭泣盡哀。然後還府。上親臨其第。濟度率官屬出迎上望見惻然墮淚。稍前上降輿。執其手慟甚。侍臣無不揮涕。上謂濟度曰。朕來﹑初欲解慰。及見爾慟不能已爾尙勉聽朕言。少節悲哀。爲國自愛遂手賜茶酒復賜諸貝子公大臣茶畢還宮。

○海澄公黃梧奏言﹑鄭成功未卽巢�刀滅者。以有福興等郡。爲伊接濟淵藪也。南取米於惠潮﹑賊糧不可勝食矣。中取貨於興﹑泉﹑漳﹑賊餉不可勝用矣。北取材木於福﹑溫﹑賊舟不可勝載矣。今𨿽禁止沿海接濟。而不得其要領﹑猶弗禁也。夫賊舟飄忽不常。自福興距惠潮。乘風破浪﹑不過兩日。而閩粵有分疆之隔。水陸無統一之權。此成功所以逋誅也。祈敕沿海督撫鎭臣﹑與臣商度。防海事務。平時共嚴接濟之禁。遇賊備加堵截之防。臣專一整飭馬步舟師。視賊所向﹑到處撲巢�刀。至羣賊伎倆﹑臣所熟悉。破賊機宜。臣籌之素矣。抑更有請者。成功之所以稔惡。倚其父芝龍﹑陰通家信。搖惑民心。故逆黨堅未悔禍。誠嚴禁芝龍父子﹑不許音信往來。成功將立見敗亡也。章入。下兵部密議。

○戊辰。以致仕阿達哈哈番夏一鸑兄子瑢﹑襲職。

○初。上以浙閩總督屯泰﹑巡撫秦世禎﹑玩誤封疆職守。命吏部都察院詳察具奏。至是部院議奏﹑浙閩總督原駐衢州居中調度乃屯泰移駐杭州。爭居撫署。及舟山臺州等處相繼失守。又不一至海上﹑親視情形。秦世禎﹑身任巡撫不思早備密防。以致地方叛變。失事之後﹑又不能擒巢�刀。均難辭貽誤封疆之罪。屯泰﹑應革去三等阿達哈哈番。秦世禎﹑應革職爲民。從之。

○己巳。升鑲紅旗漢軍牛錄章京柯翼﹑爲甲喇章京。

○以於沚爲戶科給事中。

○遣戶部理事官繆正心巡按山東

○升陜西關內道副使王添貴﹑爲江南布政使司參政﹑蘇松督糧道。隴右道參議吳臣輔﹑爲本省按察使司副使﹑莊浪兵備道。西安府知府祁彥﹑爲本省按察使司副使﹑臨鞏兵備道。

○裁福建鎭海衛守備一員。興化衛前所﹑後所﹑平海衛前所﹑後所﹑福全所﹑崇武所﹑髙浦所﹑金門所﹑中左所﹑鎭海衛左所﹑右所﹑中所﹑前所﹑南詔所﹑龍巖所﹑陸鰲所﹑同山所﹑元鐘所﹑建寧中所﹑前所﹑後所﹑建寧右衛中所﹑後所﹑浦城所﹑邵武衛右所﹑中所﹑前所﹑汀州衛右所﹑中所﹑後所﹑上杭所﹑武平所﹑福寧衛左所﹑右所﹑中所﹑前所﹑後所﹑千總各一員。

○辛未。升山西右布政使曹國柄﹑爲通政使司通政使。

○壬申。以修陵工告竣。加督工理事官努三﹑阿思哈尼哈番張仲第﹑各一拖沙喇哈番。

○詔廷試貢生﹑不必擬以通判用。裁去上上卷名色。所取上卷﹑以知縣用。中卷﹑以州同﹑州判﹑縣丞用。

○革工部右侍郎程正揆職。以禦史張自徳﹑劾其典試山西﹑及在京邸時。縱酒挾妓。行止不檢也。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百八

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百九

順治十四年。丁酉。夏四月。癸酉朔。享太廟上親詣行禮。

○甲戌。復設衛河分司一員。

○南贛巡撫佟國器奏報﹑興寧縣雷連十二峒猺官龐國安等﹑率眾投誠。章下所司。

○贈陣亡徐光錦﹑李雲龍﹑呂克忠﹑徐仲武﹑林勇﹑王國臣﹑王效舜﹑張奇勛﹑王興基﹑談進學﹑李應第﹑哈世圖﹑王世輔﹑爲拖沙喇哈番。以徐光錦子世允﹑李雲龍子明蘭﹑呂克忠子元﹑徐仲武子義生﹑林勇子靈科﹑王國臣子忠定﹑王效舜兄之子忠貞﹑張奇勛子鳳儀﹑王興基子才豪﹑談進學子徳良﹑李應第兄之子容枚﹑哈世圖子張友石﹑王世輔子成功﹑各襲職。

○乙亥。以鑲紅旗滿洲一等護衛覺羅錫祿﹑爲護軍參領。

○丙子。厄魯特部落敖齊爾圖臺吉子伊拉古克三班第大胡土克圖等貢駝馬。宴賚如例。

○都察院左都禦史魏裔介﹑以災變條奏降斥之言官宜錄。不急之工程宜停催科不及之守令宜畱刑名遵上�日開豁之冊籍宜核。孤貧之口糧宜增微官之俸祿宜厚。用兵之機會宜待時。旗下之駐防宜減額又請養聖徳以寬大。飭羣臣以修省等事章下所司。

○以故一等阿達哈哈番兼一拖沙喇哈番張格子查珠理﹑多璧弟多琦﹑拖沙喇哈番喀喀齊子佛寶﹑年老致仕拜他喇布勒哈番兼一拖沙喇哈番恩格參子巴達禮﹑拖沙喇哈番張相前子允龍﹑各襲職。

○贈陣亡三等阿思哈尼哈番白含貞﹑爲二等阿思哈尼哈番。二等阿達哈哈番褚得龍﹑劉應瑞﹑吳效忠﹑爲一等阿達哈哈番。三等阿達哈哈番馬春﹑武洪謨﹑王用賢﹑劉顯漢﹑劉有進﹑趙衮﹑宋友功﹑爲二等阿達哈哈番。以白含貞兄之子玉﹑褚得龍子鳳﹑劉應瑞弟應禎﹑吳效忠子徳﹑馬春弟馴﹑武洪謨子之熊﹑王用賢子世龍﹑劉顯漢子弘義﹑劉有進弟有蒼﹑趙衮兄之子顯宗﹑宋友功兄之子之昌﹑各襲職。

○丁丑。升河南府知府寧之鳳﹑爲陜西按察使司副使﹑分巡關內道。補外轉左給事中王紀﹑爲陜西布政使司參議﹑分守隴右道。

○議政王貝勒大臣會議﹑鄭芝龍寄書伊子成功。並無歸順之意。出語驕肆。理難存畱。芝龍及其弟芝豹﹑子世忠﹑世恩﹑世陰﹑世默﹑俱應正法。得上�日鄭芝龍等法當處斬。向念其投誠功績。從寬禁錮。今若遽行正法。非朕前意。仍著免死俱流徙寧古塔地方家產籍沒。

○以陣亡一等阿達哈哈番兼一拖沙喇哈番郭雲龍兄云蛟一等阿達哈哈番劉福超子芝龍﹑各襲職。

○戊寅。升鑲黃旗滿洲牛錄章京桑賽﹑爲甲喇章京。

○旌表節婦江西廣昌縣民饒於鼎妻李氏。南昌縣民段登女。各給銀建坊如例。

○予故川北總兵官署都督僉事盧光祖祭葬。仍加祭二次。

○己卯。授投誠副將許天禎﹑三等阿達哈哈番。

○遣官祭梅勒章京宜巴漢﹑喀喇沁部落鎭國公色稜。

○庚辰。少傅兼太子太傅內翰林祕書院大學士管戶部尙書事車克﹑考滿。加少師兼太子太師。賜羊酒表裏。

○厄魯特部落綽克圖臺吉等貢馬。宴賚如例。

○革職欽天監回回科秋官正吳明炫奏言﹑臣祖默沙亦黑等一十八姓。本西域人。自隋開皇己未年爲歷元。抱其歷學。重譯來朝。授職歷官。歷一千五十九載。專管星宿行度吉凶。每年推算太陰五星淩犯天象。占驗日月交食。卽以臣科白本﹑進呈禦覽。著爲定例。順治三年。本監掌印湯若望﹑諭臣科。凡日月交食﹑及太陰五星淩犯天象占驗﹑俱不必奏進。臣查若望所推七政歷水星。二八月皆伏不見。今水星於二月二十九日﹑仍見東方。又八月二十四日夕見。皆關象占不敢不據推上聞。乞皇上立臣內靈臺﹑以存臣科。庶絕學獲傳矣。並上順治十四年回回科推算太陰五星淩犯書一部日月交食天象占驗圖像一本。事下所司。

○辛巳。諭外藩王﹑貝勒貝子公曰爾等勿以喀爾喀﹑厄魯特歸降。遂弛武備。宜遵定例﹑春秋二次查驗器械。照常習射。至盜賊竊發。皆該管之人﹑懈弛所致。各紮薩克王﹑貝勒﹑貝子﹑公等下。各有固山額眞﹑梅勒章京﹑甲喇章京﹑牛錄章京﹑十家長。若嚴禁查處。盜賊何由而起。此後宜嚴行誡飭。勿致懈怠。又蒙古臺吉﹑俱分別等級。優免人丁。其餘人丁﹑三丁之內﹑派甲一副。乃披甲人等﹑以其身非臺吉屬人。遂行藐視。不知各臺吉皆率領本國來歸。乃有功之人。其令優免人丁者。一則分別貴賤。一則恐披甲之人出兵﹑則臺吉無人以供使令。自今以後。披甲藐視本主﹑卽於紮薩克王貝勒等處告理。查其虛實治罪。至編審人丁﹑勿得欺隱。如有舉首欺隱者﹑卽於審丁之年具告。儻遲至二三年具告。則不及比之幼丁﹑必已長成。𨿽告不準。

○壬午。戶部議準戶科給事中粘本盛疏奏﹑督墾荒地﹑應定勸懲則例。督撫按﹑一年內﹑墾至二千頃以上者﹑紀錄。六千頃以上者﹑加升一級。道府﹑墾至一千頃以上者﹑紀錄。二千頃以上者﹑加升一級。州縣﹑墾至一百頃以上者﹑紀錄。三百頃以上者﹑加升一級。衛所官員﹑墾至五十頃以上者﹑紀錄。一百頃以上者﹑加升一級。文武鄕紳﹑墾五十頃以上者﹑現任者紀錄。至仕者給扁旌獎其貢監生民人有主荒地﹑仍聽本主開墾。如本主不能開墾者該地方官招民給與印照開墾。永爲己業。若開墾不實。及開過復荒。新舊官員。俱分別治罪。從之。

○癸未。諭吏部。寧古裏前以罪革職但伊久在部中。諳習事務。且同事各員﹑已經起用。著遇侍郎員缺﹑卽與推補。

○旌表遇賊死難湖廣攸縣生員陳六禮﹑並妻朱氏﹑給銀建坊如例。

○四川保寧威茂等處﹑自三月十六日﹑至四月初九日﹑地大震。

○甲申。調補北城理事官楊茂椿﹑爲督捕右理事官。

○增設太常寺副理事官一員。筆帖式六員。

○升湖廣興屯道僉事宮家璧﹑爲江南按察使司副使蘇松兵備道。

○乙酉。諭禮部天時亢旱農事堪憂順天府再禱未應。朕將躬詣天壇﹑虔行祈禱。爾部卽察例擇期﹑開列儀注具奏。

○調正紅旗蒙古固山額眞濟席哈﹑爲滿洲固山額眞。

○以正黃旗蒙古拜他喇布勒哈番拜達爾﹑爲甲喇章京。

○丙戌。升正黃旗滿洲前鋒參領富喀﹑爲蒙古梅勒章京

○以致仕三等阿思哈尼哈番佟國允子三徳﹑襲職。

○丁亥。諭刑部。今�山戊不�自春䢐夏。連月不雨。三農失望。朕夙夜儆惕。揆厥所由。或因刑獄未淸無辜枉抑﹑以致上干天和。膏澤不降。玆特遣索尼費揚古金之俊查布海朱之錫會同爾部﹑將見在獄犯毋論已結未結逐一詳加審鞫其有無知而罹法网小過而陷重辟者。卽與察明事由開列具奏務使情法允協。有枉必申以昭朕祈天卹民之意。

○以牛錄章京石琳爲禮部理事官蔡毓榮爲刑部理事官。

○廷試貢生房之範等六百八十九名。

○內大臣伯索尼﹑會同理藩院議覆﹑班第大諾門汗所請﹑每年北廟﹑正月祈福誦經。上宜親幸廟塔。每年湯古忒地方言�奉誦藏經。應加恩賞。每年五臺山喇嘛﹑爲皇上皇太后誦經宜恩給香燭。其現住廟塔。及散處內外﹑與盛京居住﹑厄勒枯倫喇嘛等眾俱望加恩。日後福應不爽。若加恩於我﹑我之徒眾散處各方者﹑亦望加恩。住塔巴哈格隆﹑二班第﹑祈令出外﹑與彼地徒眾會聚等語。臣等議得每年誦經需用各項物件。如數給與。誦經喇嘛﹑應照西勒圖枯倫例。每年該部給銀千兩。再誦經喇嘛飲食﹑禮部給與。其湯古忒地方每年遣往誦經﹑相應停止。如奉上�日令湯古忒地方誦經﹑彼時酌量遣官。達賴喇嘛﹑班禪胡土克圖等﹑各給銀千兩西勒圖枯倫喇嘛盛京喇嘛班第大諾門汗徒眾查數再議具奏又班第大諾門汗所請﹑遣巴哈格隆二班第於外與彼徒眾會聚相應準從。奏入報可。

○工科給事中姚延啟奏言考等之法原期地方得人。今行之已經兩載其得人與否自有明效無俟臣言。但上等缺多人少中等缺少人多壅滯已極試問考居上等者﹑果皆異才與。有丁憂事故之官。或緣事復職﹑或俸深無薦。而今巍然上等矣。中等下等﹑果皆庸劣無狀與有累列薦剡。今服闋赴部﹑俛然中下者矣。卽二年之間。上等者﹑已經降革幾何人。被參劾者﹑又幾何人。至中下等者﹑或反稱職循理。薦牘時聞。未可更僕數也。由此觀之。考等之法﹑未可爲憑。伏乞敕部停止﹑以期得人之實。下所司議。

○戊子。陜西岐山縣雨雹。傷禾

○己丑。孝端文皇后忌辰。遣官祭昭陵

○辛卯。上素服親詣圜丘﹑社稷壇。遣公愛星阿詣方澤。尙書胡世安﹑詣天神壇。侍郎祁徹白﹑詣地祇壇祈雨。祭未畢﹑大雨如注。

○壬辰。以固山額眞宗室羅托﹑爲寧南靖寇大將軍。統領官兵駐防荊州。分遣固山額眞伯佟六十﹑駐防長沙。賜之敕曰。今因逆賊孫可望等煽亂湖南騷擾地方。玆命爾宗室羅托爲寧南靖寇大將軍同蒙古固山額眞特津﹑護軍統領俄內等統領大兵前赴南楚爾統官兵﹑於湖南湖北地方﹑與經略輔臣洪承疇共議地勢相宜之所駐札其軍情事務與經略輔臣洪承疇相議而行若賊人犯﹑須協心戮力多設方略﹑相機巢�刀除凡事與固山額眞﹑護軍統領﹑梅勒章京等﹑會議而行﹑毋謂自知﹑不聽眾言。毋謂兵彊輕視逆寇。仍嚴偵探﹑勿致疎虞。抗拒不順者戮之。有先被賊脇從﹑聞大兵至﹑卽時迎降者。俱免誅戮。有能擒殺賊渠投降者。仍分別升賞。惟以安民爲務﹑須嚴禁兵將﹑申明紀律。凡歸順人民﹑毋得擾害。務體朕定亂安民之意。行間將領功罪察實紀明匯奏。有犯小過者﹑卽當處分。至於驍騎校護軍校以下﹑除死罪外其餘大小罪過﹑俱與眾將商酌﹑徑行處分。爾受玆重任。益勤厥事欽哉。

○癸巳。升吏部左侍郎白允謙﹑爲刑部尙書。

○以致仕三等精奇尼哈番曹恭誠子熙麟﹑一等阿達哈哈番兼一拖沙喇哈番孫成功子世科﹑各襲職。

○旌表節婦﹑江西長寧縣羅大美妻謝氏﹑福建上杭縣詹鳴華妻賴氏﹑各給銀建坊如例。

○甲午。諭禮部。頃因今�山戊不�自春入夏﹑亢旱不雨。朕不勝兢惕。潔躬祈禱。荷天地鑑此微悃﹑甘霖卽沛。理宜遣大臣恭行祭告仰答神庥。爾部卽擇期舉行。

○大學士管吏部尙書事王永吉奏言入夏以來。亢陽不雨。皇上竭誠祈禱。恭祀圜丘。甘霖旋沛。眞千載僅見之盛事也然誠敬格天﹑不在升中告虔之日。而好生大徳自足以上答天心。卽欽差滿漢大臣﹑淸理刑獄一節。便可以通帝座而協休徵矣。蓋從來沈鬱之气﹑最能感召災沴。故三年不雨。六月飛霜。史冊記之。今直隸各省﹑俗未還醇。訟獄繁興。刁風不息。承問者怵於功令方嚴﹑稍一哀矜。恐蹈徇情之罰。更苦時日甚迫。艸艸結局。附以深文。未必準律合情。無門控訴。況當耕耘力作之時。關攝勾提﹑恐妨農業。裂膚敲骨﹑尢足幹和伏乞敕下直省督撫按﹑於文到之日﹑作速淸理獄囚。如有大冤大枉。匯疏具奏。請自上裁。其贖徒以下保釋寧家。庶解澤弘敷﹑不崇朝而徧四海矣。下所司議。

○乙未。升經略中營副將劉應志﹑爲署都督僉事充鎭守廣西全州等處總兵官

○賜直隸總督張懸錫鞍馬朝服等物。

○遣刑部侍郎吳喇禪﹑致祭故和碩額駙二等伯杜雷。

○丙申。升正白旗漢軍甲喇章京張元勛﹑爲本旗梅勒章京。

○以鑲白旗滿洲理事官察哈泰﹑爲甲喇章京。

○福建巡按朱克簡疏報﹑節婦。莆田縣儒士康如鑨妻戴氏﹑年二十如鑨歿。家貧。氏矢志不貳。南平縣生員兪大本妻張氏﹑年二十而寡。奉姑至孝。教子士旂入黌序甌寧縣生員夏世寧妻陶氏﹑年十七於歸。世寧病數載氏治療百端吁天願以身代迨夫死欲殉節慟絕復蘇念翁姑年老勉終後事俱苦節五十餘年。烈婦。晉江縣民林孫妻楊氏﹑年十八夫死。從容自縊以殉。俱請照例旌表。下所司知之。

○遣官致祭故一等阿達哈哈番兼一拖沙喇哈番梅勒章京張格﹑拜他喇布勒哈番侍讀學士杜讜。

○丁酉。上幸南苑。

○戊戌。置盛京奉天府。

○定水戰跳船升賞例。一等船首跳者賞銀二百五十兩。授一拜他喇布勒哈番。次跳者賞銀二百兩。授一拖沙喇哈番。第三跳者賞銀一百五十兩。第四跳者賞銀一百兩。第五跳者賞銀五十兩。二等船﹑首跳者賞銀二百兩。授一拖沙喇哈番。次跳者賞銀一百五十兩。第三跳者賞銀一百兩。第四跳者賞銀五十兩。三等船首跳者賞銀一百五十兩。次跳者賞銀一百兩。第三跳者賞銀五十兩如後再得此等功者。二次五等準作一次四等。二次四等準作一次三等。二次三等﹑準作一次二等。二次二等﹑準作一次一等。二次一等者授官。此外眾賊兵所乘之船﹑首跳者賞銀八十兩。次跳者賞銀六十兩。第三跳者賞銀四十兩。如後再得此等功者﹑三次頭等者授官。如領兵主將未分別船等第。則照跳眾賊兵船人例賞之。其船長督戰章京照次跳船人例賞之。其餘章京照第三次跳船人例賞之護軍校驍騎校等﹑照第四次跳船人例賞之未得官章京照常戰勝軍功例賞之。

○辛丑。升廣西按察使司按察使許文秀爲本省布政使司右布政使﹑管左布政使事。

○升署都司僉書管直隸通州左衛守備事黃石﹑爲陜西掌印都司

○旌表烈女﹑浙江錢塘縣民許橋女﹑給銀建坊如例。

○遣官致祭故一等阿思哈尼哈番理事官覺羅穆成格。

○壬寅。以故三等阿達哈哈番布庫子穆臣﹑襲職。五月癸卯朔。日食

○甲辰。以粵東擊敗逆賊李定國等軍功優加原任兩廣總督三等阿思哈尼哈番李率泰爲一等阿思哈尼哈番。

○旌表節婦湖廣黃陂縣舉人周若衡妻萬氏。生員侯希契妻王氏周若峋妻鄧氏。周綜絅妻黃氏。襄陽縣民鄧淩衡妻劉氏。胡宗奇妻鄧氏。左史胡妻朱氏。各給銀建坊如例。

○遣官致祭故固山額眞兵部尙書噶達渾。

○乙巳。鎭國公馬山卒。謚懷儀。

○戶部尙書孫廷銓奏言天下本富。惟賴土田。余稅雜徵﹑原非生財大道不足賴也。查元年以來各省荒地﹑報墾無幾。豈戢兵𨿽久。尙難生聚耶。聞河南一省熟地頗多。不知從前除荒未確。抑或年來以次漸開請敕撫按﹑自今年爲始。通行各屬履畝均丈其餘各省亦仿而行之使地畝一淸國賦漸裕矣上以其言有關國計下戶部議。

○丙午。上以甘霖應禱。遣官祭圜丘方澤大社大稷﹑天神地祇。

○以牛錄章京宜思孝﹑爲北城理事官

○降補湖廣按察使王來用﹑爲江西布政使司參政﹑督糧道。升廣東督糧道參議髙光夔﹑爲江南按察使司副使﹑揚州兵備道。江西湖東道參議李實秀﹑爲江南按察使司副使﹑鳳宿道。

○升正紅旗滿洲梅勒章京道喇﹑爲蒙古固山額眞。鑲白旗滿洲牛錄章京科爾坤﹑爲護軍參領

○丁未。補外轉禦史張時成﹑爲廣東布政使司參議﹑督糧道。降補直隸通密道副使劉應錫﹑爲江西布政使司參議﹑分守湖東道。

○庚戌。以奉先殿豎柱。遣官祭司工之神。

○壬子。夏至。祭地於方澤﹑遣公愛星阿行禮。

○以正白旗漢軍牛錄章京徐智﹑都理事官吳天壽﹑爲甲喇章京。

○命左春坊左諭徳余恂﹑兵科左給事中劉鴻儒﹑爲福建鄕試主考官。戶部郎中解元才﹑大理寺右評事羅光眾﹑爲四川鄕試主考官。兵部郎中劉潤行人司行人黃象雍爲廣東鄕試主考官。刑部員外郎徐元珙中書科中書舍人潘瀛選﹑爲廣西鄕試主考官。

○初﹑二等阿思哈尼哈番工部尙書星訥坐陵工未完掣夫五百名。又不栽補舊缺樹株革職。星訥擊登聞鼓自訟。下部議。至是部議﹑凡官員除軍前犯法議及世職外其在部院各衙門緣事者﹑免其降革。今星訥已經革去恩詔所得拜他喇布勒哈番﹑及一拖沙喇哈番。情罪已足相當。其戰功所得世職﹑相應給還。從之。

○達賴喇嘛﹑班禪胡土克圖﹑以賜緞幣等物。遣使上表謝恩。並貢方物。

○厄魯特部落巴圖魯臺吉﹑以賜賻上表謝恩。貢珊瑚數珠﹑白氆氌﹑並以西寧以東無驛站食物﹑使臣往來維艱。爲請命理藩院議。

○癸丑。以二等阿思哈尼哈番覺羅勒徳洪﹑爲宗人府理事官。

○甲寅。冊封和碩鄭親王濟爾哈朗世子濟度﹑爲和碩簡親王。

○浙閩總督李率泰奏言﹑逆賊鄭成功﹑招集亡命。嘯聚海濱。近奉敕諭捕巢�刀未有招徠之語。臣以爲殲厥渠魁。脇從罔治攜其黨類。散其羽翼。以撫佐巢�刀。誠廓淸海氛﹑計擒逆孽之要著也。得上�日﹑前因鄭成功罪惡深重。故令一意捕巢�刀。若其黨與。果有眞心來歸者。著仍加招撫。

○乙卯。遣官祭關聖帝君。

○旌表節婦。福建莆田縣儒士康如鑨妻戴氏。南平縣生員兪大本妻張氏。甌寧縣生員夏世寧妻陶氏。烈婦﹑晉江縣民林孫妻楊氏各給銀建坊如例。

○丙辰。以正白旗漢軍二等侍衛綽爾門﹑爲甲喇章京。

○諭吏部李時茂範平李秀俱著以禦史用。

○丁巳。擢宗人府啟心郎覺羅伊圖爲兵部尙書。

○升河南汝南道參政桑蕓爲廣西按察使司按察使。

○刑部議覆大理寺卿杜立徳疏言熱審事宜每�山戊不�於上滿前具題﹑始通行各省。但路有遠近不同。如候部文到日方行審理。必不能依期齊結。以後熱審應免具題。令各該督撫按﹑於小滿後十日舉行。在京者仍題請審理。永著爲例。從之。

○戊午。上自南苑還宮。

○以劉曰義爲四川道試監察禦史。

○裁陜西府谷縣訓導。

○己未。升禮部郎中朱廷瑞﹑爲河南按察使司僉事提調學政。

○辛酉。賜達賴喇嘛使臣卓禮克圖俄穆布等宴。

○遣刑部尙書圖海致祭多羅敏思郡王塔爾納。

○以平西王吳三桂﹑率兵破嘉定州賊。生擒僞總兵龍名揚。招降烏思藏大乘法王﹑大寶法王。及四川三州十六縣。擊敗僞撫南王劉文秀馬步兵。擒斬僞將軍王復臣﹑總兵王之俊等。獲金印及象馬等物甚多。平靖大寇。�山戊不�加俸銀一千兩。其功績增注入冊。

○以故三等阿思哈尼哈番武超宗子良濟﹑一等阿達哈哈番查爾布子哈喇禮克布克沙子漢處罕達爾岱子科普索﹑二等阿達哈哈番安塔穆子都丹三等阿達哈哈番巴霖孫碩塞﹑俄赫子塞克拖沙喇哈番藍世龍叔之子世虎﹑蕭大功子天祚﹑張允子紹先﹑李完諒子朝俊年老致仕二等阿達哈哈番佟養量弟之子輝年﹑三等阿達哈哈番郭祖永子鴻英﹑各襲職。

○二等阿達哈哈番察哈達畱本身所得拖沙喇哈番其三等阿達哈哈番世職以其兄穆臣承襲。

○癸亥。河道總督楊方興﹑引年乞休。上以其久任河督﹑勤練著勞。命以原官加太子太保﹑致仕。

○先是固山貝子穆爾祜﹑以出師衡州失律削爵。及卒﹑家屬無依。宗人府議給其子穆赫臨俸﹑視三等鎭國將軍。從之。

○丙寅。予故巡撫甘肅兵部尙書周文葉﹑祭四次。謚僖敬

○丁卯。遣太子太保覺羅郎球致祭多羅敏思郡王塔爾納。

○戊辰。冊封和碩簡親王濟度母祜爾哈蘇氏爲和碩福金。冊文曰。朝倚親賢之輔爰啟藩封。邦崇雝肅之風。必惇壼教旣宜家而備美應從爵以分榮咨爾和碩簡親王之母祜爾哈蘇氏賦性端良秉心淑愼。發祥華冑奉內則以無違。作配公宮。供婦職而咸盡。屏翰之勛懋著閨庭之助實多。是用封爾和碩福金。錫之金冊。貴極笄珈。光生褘翟。詩稱窈窕。乃克著乎令儀。易表安貞。宜益隆夫順徳。修齊無斁。福祿攸同欽哉。

○定副將卹典。副將加都督同知都督僉事銜者予祭二次照例造葬未加銜副將任滿三年者予祭一次造墳安葬未滿三年者予祭一次。減半造葬。

○辛未。予陣亡三等阿思哈尼哈番白含眞。祭一次立碑一等阿達哈哈番郭雲龍二等阿達哈哈番吳效忠三等阿達哈哈番劉應瑞﹑褚得龍﹑王用賢趙衮馬春﹑劉顯漢﹑劉輔朝﹑宋友功﹑劉有進﹑武洪謨拜他喇布勒哈番陳廷猷﹑卓自友﹑吳景茂﹑蘇尙義﹑鄭輔﹑李朝烈拖沙喇哈番朱起鳳﹑趙應元﹑談天受﹑王鴻儒﹑王時化﹑蔣守連﹑王仲武﹑都司呂克忠﹑張奇勛﹑王效舜﹑守備李應第﹑哈世圖﹑徐仲武﹑談進學﹑李雲龍﹑王興基﹑王國臣﹑徐光錦﹑林勇等俱遣官致祭如例。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百九

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百九

順治十四年。丁酉。夏四月。癸酉朔。享太廟上親詣行禮。

○甲戌。復設衛河分司一員。

○南贛巡撫佟國器奏報﹑興寧縣雷連十二峒猺官龐國安等﹑率眾投誠。章下所司。

○贈陣亡徐光錦﹑李雲龍﹑呂克忠﹑徐仲武﹑林勇﹑王國臣﹑王效舜﹑張奇勛﹑王興基﹑談進學﹑李應第﹑哈世圖﹑王世輔﹑爲拖沙喇哈番。以徐光錦子世允﹑李雲龍子明蘭﹑呂克忠子元﹑徐仲武子義生﹑林勇子靈科﹑王國臣子忠定﹑王效舜兄之子忠貞﹑張奇勛子鳳儀﹑王興基子才豪﹑談進學子徳良﹑李應第兄之子容枚﹑哈世圖子張友石﹑王世輔子成功﹑各襲職。

○乙亥。以鑲紅旗滿洲一等護衛覺羅錫祿﹑爲護軍參領。

○丙子。厄魯特部落敖齊爾圖臺吉子伊拉古克三班第大胡土克圖等貢駝馬。宴賚如例。

○都察院左都禦史魏裔介﹑以災變條奏降斥之言官宜錄。不急之工程宜停催科不及之守令宜畱刑名遵上�日開豁之冊籍宜核。孤貧之口糧宜增微官之俸祿宜厚。用兵之機會宜待時。旗下之駐防宜減額又請養聖徳以寬大。飭羣臣以修省等事章下所司。

○以故一等阿達哈哈番兼一拖沙喇哈番張格子查珠理﹑多璧弟多琦﹑拖沙喇哈番喀喀齊子佛寶﹑年老致仕拜他喇布勒哈番兼一拖沙喇哈番恩格參子巴達禮﹑拖沙喇哈番張相前子允龍﹑各襲職。

○贈陣亡三等阿思哈尼哈番白含貞﹑爲二等阿思哈尼哈番。二等阿達哈哈番褚得龍﹑劉應瑞﹑吳效忠﹑爲一等阿達哈哈番。三等阿達哈哈番馬春﹑武洪謨﹑王用賢﹑劉顯漢﹑劉有進﹑趙衮﹑宋友功﹑爲二等阿達哈哈番。以白含貞兄之子玉﹑褚得龍子鳳﹑劉應瑞弟應禎﹑吳效忠子徳﹑馬春弟馴﹑武洪謨子之熊﹑王用賢子世龍﹑劉顯漢子弘義﹑劉有進弟有蒼﹑趙衮兄之子顯宗﹑宋友功兄之子之昌﹑各襲職。

○丁丑。升河南府知府寧之鳳﹑爲陜西按察使司副使﹑分巡關內道。補外轉左給事中王紀﹑爲陜西布政使司參議﹑分守隴右道。

○議政王貝勒大臣會議﹑鄭芝龍寄書伊子成功。並無歸順之意。出語驕肆。理難存畱。芝龍及其弟芝豹﹑子世忠﹑世恩﹑世陰﹑世默﹑俱應正法。得上�日鄭芝龍等法當處斬。向念其投誠功績。從寬禁錮。今若遽行正法。非朕前意。仍著免死俱流徙寧古塔地方家產籍沒。

○以陣亡一等阿達哈哈番兼一拖沙喇哈番郭雲龍兄云蛟一等阿達哈哈番劉福超子芝龍﹑各襲職。

○戊寅。升鑲黃旗滿洲牛錄章京桑賽﹑爲甲喇章京。

○旌表節婦江西廣昌縣民饒於鼎妻李氏。南昌縣民段登女。各給銀建坊如例。

○予故川北總兵官署都督僉事盧光祖祭葬。仍加祭二次。

○己卯。授投誠副將許天禎﹑三等阿達哈哈番。

○遣官祭梅勒章京宜巴漢﹑喀喇沁部落鎭國公色稜。

○庚辰。少傅兼太子太傅內翰林祕書院大學士管戶部尙書事車克﹑考滿。加少師兼太子太師。賜羊酒表裏。

○厄魯特部落綽克圖臺吉等貢馬。宴賚如例。

○革職欽天監回回科秋官正吳明炫奏言﹑臣祖默沙亦黑等一十八姓。本西域人。自隋開皇己未年爲歷元。抱其歷學。重譯來朝。授職歷官。歷一千五十九載。專管星宿行度吉凶。每年推算太陰五星淩犯天象。占驗日月交食。卽以臣科白本﹑進呈禦覽。著爲定例。順治三年。本監掌印湯若望﹑諭臣科。凡日月交食﹑及太陰五星淩犯天象占驗﹑俱不必奏進。臣查若望所推七政歷水星。二八月皆伏不見。今水星於二月二十九日﹑仍見東方。又八月二十四日夕見。皆關象占不敢不據推上聞。乞皇上立臣內靈臺﹑以存臣科。庶絕學獲傳矣。並上順治十四年回回科推算太陰五星淩犯書一部日月交食天象占驗圖像一本。事下所司。

○辛巳。諭外藩王﹑貝勒貝子公曰爾等勿以喀爾喀﹑厄魯特歸降。遂弛武備。宜遵定例﹑春秋二次查驗器械。照常習射。至盜賊竊發。皆該管之人﹑懈弛所致。各紮薩克王﹑貝勒﹑貝子﹑公等下。各有固山額眞﹑梅勒章京﹑甲喇章京﹑牛錄章京﹑十家長。若嚴禁查處。盜賊何由而起。此後宜嚴行誡飭。勿致懈怠。又蒙古臺吉﹑俱分別等級。優免人丁。其餘人丁﹑三丁之內﹑派甲一副。乃披甲人等﹑以其身非臺吉屬人。遂行藐視。不知各臺吉皆率領本國來歸。乃有功之人。其令優免人丁者。一則分別貴賤。一則恐披甲之人出兵﹑則臺吉無人以供使令。自今以後。披甲藐視本主﹑卽於紮薩克王貝勒等處告理。查其虛實治罪。至編審人丁﹑勿得欺隱。如有舉首欺隱者﹑卽於審丁之年具告。儻遲至二三年具告。則不及比之幼丁﹑必已長成。𨿽告不準。

○壬午。戶部議準戶科給事中粘本盛疏奏﹑督墾荒地﹑應定勸懲則例。督撫按﹑一年內﹑墾至二千頃以上者﹑紀錄。六千頃以上者﹑加升一級。道府﹑墾至一千頃以上者﹑紀錄。二千頃以上者﹑加升一級。州縣﹑墾至一百頃以上者﹑紀錄。三百頃以上者﹑加升一級。衛所官員﹑墾至五十頃以上者﹑紀錄。一百頃以上者﹑加升一級。文武鄕紳﹑墾五十頃以上者﹑現任者紀錄。至仕者給扁旌獎其貢監生民人有主荒地﹑仍聽本主開墾。如本主不能開墾者該地方官招民給與印照開墾。永爲己業。若開墾不實。及開過復荒。新舊官員。俱分別治罪。從之。

○癸未。諭吏部。寧古裏前以罪革職但伊久在部中。諳習事務。且同事各員﹑已經起用。著遇侍郎員缺﹑卽與推補。

○旌表遇賊死難湖廣攸縣生員陳六禮﹑並妻朱氏﹑給銀建坊如例。

○四川保寧威茂等處﹑自三月十六日﹑至四月初九日﹑地大震。

○甲申。調補北城理事官楊茂椿﹑爲督捕右理事官。

○增設太常寺副理事官一員。筆帖式六員。

○升湖廣興屯道僉事宮家璧﹑爲江南按察使司副使蘇松兵備道。

○乙酉。諭禮部天時亢旱農事堪憂順天府再禱未應。朕將躬詣天壇﹑虔行祈禱。爾部卽察例擇期﹑開列儀注具奏。

○調正紅旗蒙古固山額眞濟席哈﹑爲滿洲固山額眞。

○以正黃旗蒙古拜他喇布勒哈番拜達爾﹑爲甲喇章京。

○丙戌。升正黃旗滿洲前鋒參領富喀﹑爲蒙古梅勒章京

○以致仕三等阿思哈尼哈番佟國允子三徳﹑襲職。

○丁亥。諭刑部。今�山戊不�自春䢐夏。連月不雨。三農失望。朕夙夜儆惕。揆厥所由。或因刑獄未淸無辜枉抑﹑以致上干天和。膏澤不降。玆特遣索尼費揚古金之俊查布海朱之錫會同爾部﹑將見在獄犯毋論已結未結逐一詳加審鞫其有無知而罹法网小過而陷重辟者。卽與察明事由開列具奏務使情法允協。有枉必申以昭朕祈天卹民之意。

○以牛錄章京石琳爲禮部理事官蔡毓榮爲刑部理事官。

○廷試貢生房之範等六百八十九名。

○內大臣伯索尼﹑會同理藩院議覆﹑班第大諾門汗所請﹑每年北廟﹑正月祈福誦經。上宜親幸廟塔。每年湯古忒地方言�奉誦藏經。應加恩賞。每年五臺山喇嘛﹑爲皇上皇太后誦經宜恩給香燭。其現住廟塔。及散處內外﹑與盛京居住﹑厄勒枯倫喇嘛等眾俱望加恩。日後福應不爽。若加恩於我﹑我之徒眾散處各方者﹑亦望加恩。住塔巴哈格隆﹑二班第﹑祈令出外﹑與彼地徒眾會聚等語。臣等議得每年誦經需用各項物件。如數給與。誦經喇嘛﹑應照西勒圖枯倫例。每年該部給銀千兩。再誦經喇嘛飲食﹑禮部給與。其湯古忒地方每年遣往誦經﹑相應停止。如奉上�日令湯古忒地方誦經﹑彼時酌量遣官。達賴喇嘛﹑班禪胡土克圖等﹑各給銀千兩西勒圖枯倫喇嘛盛京喇嘛班第大諾門汗徒眾查數再議具奏又班第大諾門汗所請﹑遣巴哈格隆二班第於外與彼徒眾會聚相應準從。奏入報可。

○工科給事中姚延啟奏言考等之法原期地方得人。今行之已經兩載其得人與否自有明效無俟臣言。但上等缺多人少中等缺少人多壅滯已極試問考居上等者﹑果皆異才與。有丁憂事故之官。或緣事復職﹑或俸深無薦。而今巍然上等矣。中等下等﹑果皆庸劣無狀與有累列薦剡。今服闋赴部﹑俛然中下者矣。卽二年之間。上等者﹑已經降革幾何人。被參劾者﹑又幾何人。至中下等者﹑或反稱職循理。薦牘時聞。未可更僕數也。由此觀之。考等之法﹑未可爲憑。伏乞敕部停止﹑以期得人之實。下所司議。

○戊子。陜西岐山縣雨雹。傷禾

○己丑。孝端文皇后忌辰。遣官祭昭陵

○辛卯。上素服親詣圜丘﹑社稷壇。遣公愛星阿詣方澤。尙書胡世安﹑詣天神壇。侍郎祁徹白﹑詣地祇壇祈雨。祭未畢﹑大雨如注。

○壬辰。以固山額眞宗室羅托﹑爲寧南靖寇大將軍。統領官兵駐防荊州。分遣固山額眞伯佟六十﹑駐防長沙。賜之敕曰。今因逆賊孫可望等煽亂湖南騷擾地方。玆命爾宗室羅托爲寧南靖寇大將軍同蒙古固山額眞特津﹑護軍統領俄內等統領大兵前赴南楚爾統官兵﹑於湖南湖北地方﹑與經略輔臣洪承疇共議地勢相宜之所駐札其軍情事務與經略輔臣洪承疇相議而行若賊人犯﹑須協心戮力多設方略﹑相機巢�刀除凡事與固山額眞﹑護軍統領﹑梅勒章京等﹑會議而行﹑毋謂自知﹑不聽眾言。毋謂兵彊輕視逆寇。仍嚴偵探﹑勿致疎虞。抗拒不順者戮之。有先被賊脇從﹑聞大兵至﹑卽時迎降者。俱免誅戮。有能擒殺賊渠投降者。仍分別升賞。惟以安民爲務﹑須嚴禁兵將﹑申明紀律。凡歸順人民﹑毋得擾害。務體朕定亂安民之意。行間將領功罪察實紀明匯奏。有犯小過者﹑卽當處分。至於驍騎校護軍校以下﹑除死罪外其餘大小罪過﹑俱與眾將商酌﹑徑行處分。爾受玆重任。益勤厥事欽哉。

○癸巳。升吏部左侍郎白允謙﹑爲刑部尙書。

○以致仕三等精奇尼哈番曹恭誠子熙麟﹑一等阿達哈哈番兼一拖沙喇哈番孫成功子世科﹑各襲職。

○旌表節婦﹑江西長寧縣羅大美妻謝氏﹑福建上杭縣詹鳴華妻賴氏﹑各給銀建坊如例。

○甲午。諭禮部。頃因今�山戊不�自春入夏﹑亢旱不雨。朕不勝兢惕。潔躬祈禱。荷天地鑑此微悃﹑甘霖卽沛。理宜遣大臣恭行祭告仰答神庥。爾部卽擇期舉行。

○大學士管吏部尙書事王永吉奏言入夏以來。亢陽不雨。皇上竭誠祈禱。恭祀圜丘。甘霖旋沛。眞千載僅見之盛事也然誠敬格天﹑不在升中告虔之日。而好生大徳自足以上答天心。卽欽差滿漢大臣﹑淸理刑獄一節。便可以通帝座而協休徵矣。蓋從來沈鬱之气﹑最能感召災沴。故三年不雨。六月飛霜。史冊記之。今直隸各省﹑俗未還醇。訟獄繁興。刁風不息。承問者怵於功令方嚴﹑稍一哀矜。恐蹈徇情之罰。更苦時日甚迫。艸艸結局。附以深文。未必準律合情。無門控訴。況當耕耘力作之時。關攝勾提﹑恐妨農業。裂膚敲骨﹑尢足幹和伏乞敕下直省督撫按﹑於文到之日﹑作速淸理獄囚。如有大冤大枉。匯疏具奏。請自上裁。其贖徒以下保釋寧家。庶解澤弘敷﹑不崇朝而徧四海矣。下所司議。

○乙未。升經略中營副將劉應志﹑爲署都督僉事充鎭守廣西全州等處總兵官

○賜直隸總督張懸錫鞍馬朝服等物。

○遣刑部侍郎吳喇禪﹑致祭故和碩額駙二等伯杜雷。

○丙申。升正白旗漢軍甲喇章京張元勛﹑爲本旗梅勒章京。

○以鑲白旗滿洲理事官察哈泰﹑爲甲喇章京。

○福建巡按朱克簡疏報﹑節婦。莆田縣儒士康如鑨妻戴氏﹑年二十如鑨歿。家貧。氏矢志不貳。南平縣生員兪大本妻張氏﹑年二十而寡。奉姑至孝。教子士旂入黌序甌寧縣生員夏世寧妻陶氏﹑年十七於歸。世寧病數載氏治療百端吁天願以身代迨夫死欲殉節慟絕復蘇念翁姑年老勉終後事俱苦節五十餘年。烈婦。晉江縣民林孫妻楊氏﹑年十八夫死。從容自縊以殉。俱請照例旌表。下所司知之。

○遣官致祭故一等阿達哈哈番兼一拖沙喇哈番梅勒章京張格﹑拜他喇布勒哈番侍讀學士杜讜。

○丁酉。上幸南苑。

○戊戌。置盛京奉天府。

○定水戰跳船升賞例。一等船首跳者賞銀二百五十兩。授一拜他喇布勒哈番。次跳者賞銀二百兩。授一拖沙喇哈番。第三跳者賞銀一百五十兩。第四跳者賞銀一百兩。第五跳者賞銀五十兩。二等船﹑首跳者賞銀二百兩。授一拖沙喇哈番。次跳者賞銀一百五十兩。第三跳者賞銀一百兩。第四跳者賞銀五十兩。三等船首跳者賞銀一百五十兩。次跳者賞銀一百兩。第三跳者賞銀五十兩如後再得此等功者。二次五等準作一次四等。二次四等準作一次三等。二次三等﹑準作一次二等。二次二等﹑準作一次一等。二次一等者授官。此外眾賊兵所乘之船﹑首跳者賞銀八十兩。次跳者賞銀六十兩。第三跳者賞銀四十兩。如後再得此等功者﹑三次頭等者授官。如領兵主將未分別船等第。則照跳眾賊兵船人例賞之。其船長督戰章京照次跳船人例賞之。其餘章京照第三次跳船人例賞之護軍校驍騎校等﹑照第四次跳船人例賞之未得官章京照常戰勝軍功例賞之。

○辛丑。升廣西按察使司按察使許文秀爲本省布政使司右布政使﹑管左布政使事。

○升署都司僉書管直隸通州左衛守備事黃石﹑爲陜西掌印都司

○旌表烈女﹑浙江錢塘縣民許橋女﹑給銀建坊如例。

○遣官致祭故一等阿思哈尼哈番理事官覺羅穆成格。

○壬寅。以故三等阿達哈哈番布庫子穆臣﹑襲職。五月癸卯朔。日食

○甲辰。以粵東擊敗逆賊李定國等軍功優加原任兩廣總督三等阿思哈尼哈番李率泰爲一等阿思哈尼哈番。

○旌表節婦湖廣黃陂縣舉人周若衡妻萬氏。生員侯希契妻王氏周若峋妻鄧氏。周綜絅妻黃氏。襄陽縣民鄧淩衡妻劉氏。胡宗奇妻鄧氏。左史胡妻朱氏。各給銀建坊如例。

○遣官致祭故固山額眞兵部尙書噶達渾。

○乙巳。鎭國公馬山卒。謚懷儀。

○戶部尙書孫廷銓奏言天下本富。惟賴土田。余稅雜徵﹑原非生財大道不足賴也。查元年以來各省荒地﹑報墾無幾。豈戢兵𨿽久。尙難生聚耶。聞河南一省熟地頗多。不知從前除荒未確。抑或年來以次漸開請敕撫按﹑自今年爲始。通行各屬履畝均丈其餘各省亦仿而行之使地畝一淸國賦漸裕矣上以其言有關國計下戶部議。

○丙午。上以甘霖應禱。遣官祭圜丘方澤大社大稷﹑天神地祇。

○以牛錄章京宜思孝﹑爲北城理事官

○降補湖廣按察使王來用﹑爲江西布政使司參政﹑督糧道。升廣東督糧道參議髙光夔﹑爲江南按察使司副使﹑揚州兵備道。江西湖東道參議李實秀﹑爲江南按察使司副使﹑鳳宿道。

○升正紅旗滿洲梅勒章京道喇﹑爲蒙古固山額眞。鑲白旗滿洲牛錄章京科爾坤﹑爲護軍參領

○丁未。補外轉禦史張時成﹑爲廣東布政使司參議﹑督糧道。降補直隸通密道副使劉應錫﹑爲江西布政使司參議﹑分守湖東道。

○庚戌。以奉先殿豎柱。遣官祭司工之神。

○壬子。夏至。祭地於方澤﹑遣公愛星阿行禮。

○以正白旗漢軍牛錄章京徐智﹑都理事官吳天壽﹑爲甲喇章京。

○命左春坊左諭徳余恂﹑兵科左給事中劉鴻儒﹑爲福建鄕試主考官。戶部郎中解元才﹑大理寺右評事羅光眾﹑爲四川鄕試主考官。兵部郎中劉潤行人司行人黃象雍爲廣東鄕試主考官。刑部員外郎徐元珙中書科中書舍人潘瀛選﹑爲廣西鄕試主考官。

○初﹑二等阿思哈尼哈番工部尙書星訥坐陵工未完掣夫五百名。又不栽補舊缺樹株革職。星訥擊登聞鼓自訟。下部議。至是部議﹑凡官員除軍前犯法議及世職外其在部院各衙門緣事者﹑免其降革。今星訥已經革去恩詔所得拜他喇布勒哈番﹑及一拖沙喇哈番。情罪已足相當。其戰功所得世職﹑相應給還。從之。

○達賴喇嘛﹑班禪胡土克圖﹑以賜緞幣等物。遣使上表謝恩。並貢方物。

○厄魯特部落巴圖魯臺吉﹑以賜賻上表謝恩。貢珊瑚數珠﹑白氆氌﹑並以西寧以東無驛站食物﹑使臣往來維艱。爲請命理藩院議。

○癸丑。以二等阿思哈尼哈番覺羅勒徳洪﹑爲宗人府理事官。

○甲寅。冊封和碩鄭親王濟爾哈朗世子濟度﹑爲和碩簡親王。

○浙閩總督李率泰奏言﹑逆賊鄭成功﹑招集亡命。嘯聚海濱。近奉敕諭捕巢�刀未有招徠之語。臣以爲殲厥渠魁。脇從罔治攜其黨類。散其羽翼。以撫佐巢�刀。誠廓淸海氛﹑計擒逆孽之要著也。得上�日﹑前因鄭成功罪惡深重。故令一意捕巢�刀。若其黨與。果有眞心來歸者。著仍加招撫。

○乙卯。遣官祭關聖帝君。

○旌表節婦。福建莆田縣儒士康如鑨妻戴氏。南平縣生員兪大本妻張氏。甌寧縣生員夏世寧妻陶氏。烈婦﹑晉江縣民林孫妻楊氏各給銀建坊如例。

○丙辰。以正白旗漢軍二等侍衛綽爾門﹑爲甲喇章京。

○諭吏部李時茂範平李秀俱著以禦史用。

○丁巳。擢宗人府啟心郎覺羅伊圖爲兵部尙書。

○升河南汝南道參政桑蕓爲廣西按察使司按察使。

○刑部議覆大理寺卿杜立徳疏言熱審事宜每�山戊不�於上滿前具題﹑始通行各省。但路有遠近不同。如候部文到日方行審理。必不能依期齊結。以後熱審應免具題。令各該督撫按﹑於小滿後十日舉行。在京者仍題請審理。永著爲例。從之。

○戊午。上自南苑還宮。

○以劉曰義爲四川道試監察禦史。

○裁陜西府谷縣訓導。

○己未。升禮部郎中朱廷瑞﹑爲河南按察使司僉事提調學政。

○辛酉。賜達賴喇嘛使臣卓禮克圖俄穆布等宴。

○遣刑部尙書圖海致祭多羅敏思郡王塔爾納。

○以平西王吳三桂﹑率兵破嘉定州賊。生擒僞總兵龍名揚。招降烏思藏大乘法王﹑大寶法王。及四川三州十六縣。擊敗僞撫南王劉文秀馬步兵。擒斬僞將軍王復臣﹑總兵王之俊等。獲金印及象馬等物甚多。平靖大寇。�山戊不�加俸銀一千兩。其功績增注入冊。

○以故三等阿思哈尼哈番武超宗子良濟﹑一等阿達哈哈番查爾布子哈喇禮克布克沙子漢處罕達爾岱子科普索﹑二等阿達哈哈番安塔穆子都丹三等阿達哈哈番巴霖孫碩塞﹑俄赫子塞克拖沙喇哈番藍世龍叔之子世虎﹑蕭大功子天祚﹑張允子紹先﹑李完諒子朝俊年老致仕二等阿達哈哈番佟養量弟之子輝年﹑三等阿達哈哈番郭祖永子鴻英﹑各襲職。

○二等阿達哈哈番察哈達畱本身所得拖沙喇哈番其三等阿達哈哈番世職以其兄穆臣承襲。

○癸亥。河道總督楊方興﹑引年乞休。上以其久任河督﹑勤練著勞。命以原官加太子太保﹑致仕。

○先是固山貝子穆爾祜﹑以出師衡州失律削爵。及卒﹑家屬無依。宗人府議給其子穆赫臨俸﹑視三等鎭國將軍。從之。

○丙寅。予故巡撫甘肅兵部尙書周文葉﹑祭四次。謚僖敬

○丁卯。遣太子太保覺羅郎球致祭多羅敏思郡王塔爾納。

○戊辰。冊封和碩簡親王濟度母祜爾哈蘇氏爲和碩福金。冊文曰。朝倚親賢之輔爰啟藩封。邦崇雝肅之風。必惇壼教旣宜家而備美應從爵以分榮咨爾和碩簡親王之母祜爾哈蘇氏賦性端良秉心淑愼。發祥華冑奉內則以無違。作配公宮。供婦職而咸盡。屏翰之勛懋著閨庭之助實多。是用封爾和碩福金。錫之金冊。貴極笄珈。光生褘翟。詩稱窈窕。乃克著乎令儀。易表安貞。宜益隆夫順徳。修齊無斁。福祿攸同欽哉。

○定副將卹典。副將加都督同知都督僉事銜者予祭二次照例造葬未加銜副將任滿三年者予祭一次造墳安葬未滿三年者予祭一次。減半造葬。

○辛未。予陣亡三等阿思哈尼哈番白含眞。祭一次立碑一等阿達哈哈番郭雲龍二等阿達哈哈番吳效忠三等阿達哈哈番劉應瑞﹑褚得龍﹑王用賢趙衮馬春﹑劉顯漢﹑劉輔朝﹑宋友功﹑劉有進﹑武洪謨拜他喇布勒哈番陳廷猷﹑卓自友﹑吳景茂﹑蘇尙義﹑鄭輔﹑李朝烈拖沙喇哈番朱起鳳﹑趙應元﹑談天受﹑王鴻儒﹑王時化﹑蔣守連﹑王仲武﹑都司呂克忠﹑張奇勛﹑王效舜﹑守備李應第﹑哈世圖﹑徐仲武﹑談進學﹑李雲龍﹑王興基﹑王國臣﹑徐光錦﹑林勇等俱遣官致祭如例。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百九

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十一

順治十四年。丁酉。八月。辛未朔。初﹑戶科給事中於沚疏言﹑凡系巖疆督撫。應察其勤敏廉靜者加銜以示鼓舞。有上�日詰問所指督撫爲誰。沚以實無所指回奏上以其市恩溺職命降三級﹑調外用。

○壬申。起致仕太子太保護軍統領惇拜﹑爲駐防盛京昂邦章京升阿達哈哈番董果爾﹑鄂莫克圖﹑俱爲駐防盛京梅勒章京。

○遣工部啟心郎雷護﹑督修劉家莊決口。

○升內翰林國史院學士王崇簡﹑爲吏部右侍郎。仍兼原銜。

○癸酉。命左春坊左庶子曹本榮﹑右春坊右中允宋之繩﹑爲順天考試官。

○以阿達哈哈番舒翁古圖﹑爲戶部理事官。

○甲戌。大學士金之俊﹑請假遷葬得上�日覽卿奏情詞懇切。但機務殷繁。方資贊理。著勉畱供職不必遽以假請。

○諭禮部經筵大典理當早舉向因文華殿未建有上�日暫緩今思稽古典學有關治道。難以再遲。應於保和殿﹑先行開講爾部卽詳考典例﹑擇吉開列儀注具奏。

○以擊敗廣東賊寇功。升一等阿思哈尼哈番兼一拖沙喇哈番班第思哈布﹑爲三等精奇尼哈番。

○乙亥。巡撫山東都察院右副都禦史耿焞﹑考滿加兵部右侍郎蔭一子入監讀書。

○先是﹑兵部議覆﹑浙閩總督李率泰疏言﹑鄭芝龍一日不殺﹑成功之心﹑一日不死。羣逆之意﹑亦觀望不決。恐致仍中狡謀﹑貽禍沿海。請敕刑部﹑將芝龍﹑並伊弟芝豹﹑子世忠﹑世恩﹑世蔭﹑世默等﹑俱就寧古塔正法。妻妾人等入官。疏入。命議政王貝勒﹑大臣會議。尋議﹑應如部擬。上審酌再三復令另議至是﹑復議。寧古塔地近江海。賊船往來叵測。芝龍就禁恐有疎虞應加鐵煉三條﹑手足杻鐐嚴飭章京兵丁﹑謹加看守從之。

○丙子。巡撫寧夏都察院右僉都禦史黃圖安考滿。加右副都禦史蔭一子入監讀書。

○丁丑。遣大學士覺羅巴哈納﹑祭先師孔子。

○降補原任江西嶺北道副使史燧﹑爲浙江按察使司僉事﹑分巡嘉湖兵備道。

○增設兵部督捕衙門滿洲主事一員。

○總督川陜兵部尙書兼都察院右副都禦史馬之先卒。

○戊寅。祭大社大稷。上親詣行禮。

○遣官致祭故內大臣二等精奇尼哈番覺羅色勒﹑謚勤愨。立碑。

○禮部遵上�日議奏經筵儀注得上�日經筵講期每年春秋舉行二次。此所奏儀節太繁。於講學無益著另議具奏。

○己卯。太宗文皇帝忌辰。遣官祭昭陵。

○庚辰。旌表孝子。浙江寧波府鄞縣生員範洪震﹑給銀建坊如例。

○辛巳。太祖武皇帝忌辰遣官祭福陵

○禮部議覆偏沅巡撫袁廓宇疏言﹑衡陽石鼓書院﹑崇祀漢臣諸葛亮﹑及唐宋臣韓愈朱熹等諸賢﹑聚諸生講學﹑其中延及元明不廢。誠盛事也。值明末兵火傾圯。祀典湮墜。今撫臣袁廓宇倡率捐修表章前賢興起後學。所請祀典﹑應查舊例。照常致祭。從之。

○壬午。升詹事府詹事楊運昌﹑爲內翰林國史院學士。

○敍平定廣東功升平南靖南二王屬下總兵二等阿思哈尼哈番連徳成﹑徐成功﹑俱爲一等阿思哈尼哈番﹑兼一拖沙喇哈番。一等阿思哈尼哈番兼一拖沙喇哈番許爾顯﹑爲二等精奇尼哈番。三等阿思哈尼哈番吳進功﹑爲一等阿思哈尼哈番。護軍統領一等阿思哈尼哈番呂應學﹑爲三等精奇尼哈番。梅勒章京三等阿思哈尼哈番曹仁先﹑爲二等阿思哈尼哈番。二等阿達哈哈番寧天祚﹑馬元龍俱爲一等阿達哈哈番。三等阿達哈哈番祖自昌孫介宗劉秉光俱爲二等阿達哈哈番。授署護軍參領劉國寶﹑署前鋒參領董一奇署甲喇章京尙奇成﹑聶應舉﹑牛錄章京崔成科劉可立﹑吳廷貴﹑委署章京賈振鷺﹑遊擊盛登科﹑守備張光祖﹑俱爲拜他喇布勒哈番。牛錄章京拜他喇布勒哈番郭茂威拜他喇布勒哈番髙敏性﹑拖沙喇哈番牛衝云﹑甲喇章京宜明﹑護軍參領徐有才﹑白如松﹑張文昇﹑馬登云﹑李天培﹑顧有進﹑張奇顯﹑前鋒參領蔣國能﹑張懷遠﹑靳虎﹑朱朝延﹑朱懷徳﹑甲喇章京一等阿達哈哈番張承勛﹑田雲龍﹑署甲喇章京馬周遇﹑尙奇功﹑牛錄章京劉成徳﹑張云﹑臧成功﹑劉成業﹑李思明﹑李仲科﹑委署章京陳周亮﹑謝茂功﹑方我榮﹑李自髙﹑王武﹑海思祜﹑李自宏﹑徐有芳﹑尙有成﹑周朝英﹑吳守徳﹑髙顯登﹑於俊徳﹑張寶﹑王莽漢﹑王之恩﹑陳應瑞﹑屈永貴﹑王世周﹑李逢舉﹑洪承仁﹑姚九功﹑王國棟﹑崔相新﹑張官祿﹑沙祖亮﹑典儀徐大申﹑鄭國文﹑遊擊白萬舉﹑守備劉文煥﹑各加一拖沙喇哈番。以登城功。授委署章京湯有功爲三等阿達哈哈番。護軍校雷有倉﹑白身趙文芳俱爲拜他喇布勒哈番兼一拖沙喇哈番賜巴圖魯號護軍校郭有才徐朝用﹑驍騎校劉貴﹑白身張奎﹑俱爲拖沙喇哈番加贈故總兵官三等阿思哈尼哈番班秩福爲二等阿思哈尼哈番。以其子際盛襲職。梅勒章京三等阿思哈尼哈番蔣定國﹑爲一等阿思哈尼哈番。以其子元勛襲職。護軍統領二等阿達哈哈番尙可輔﹑爲一等阿達哈哈番兼一拖沙喇哈番。以其子之智襲職。一等阿達哈哈番李光進﹑爲一等阿達哈哈番兼一拖沙喇哈番。以其弟光宗襲職。三等阿達哈哈番塞隨﹑爲二等阿達哈哈番。以其弟之子應運襲職。

○癸未。升陜西左布政使孫建宗﹑爲太僕寺卿。關西道參政吳允謙﹑爲太僕寺少卿直隸大名道副使晉淑軾﹑爲順天府府丞。

○升江西右布政使秦加兆﹑爲本省布政使司左布政使。陜西西寧道僉事曹葉卜﹑爲本省布政使司參議分守關南道。

○刑部左侍郎楊義請假省親允之。

○遣官致祭鎭國公馬山造墳立碑如例

○裁廣東東莞縣白沙三水縣橫石西南﹑樂昌縣黃圃﹑英徳縣淸溪﹑浛光﹑始興縣黃塘﹑恩平縣恩平﹑鎭平縣藍坊﹑海丰縣長沙港甲子門﹑各巡檢司巡檢。

○遣官致祭阿思哈尼哈番阿穆護朗

○甲申。以致仕一等阿思哈尼哈番﹑兼一拖沙喇哈番佟一鵬子光先﹑襲職。

○諭吏部翰林院滿洲蒙古庶吉士著照常錄用。

○乙酉。諭內院。史大成等教習滿漢文字。經朕屢加考試。俱能通曉。應畱內三院用。除史大成﹑戴王綸﹑秦鉽﹑已授修撰編修外。王澤弘﹑劉芳躅﹑田逢吉﹑邱象升﹑馮源濟﹑曹申吉﹑沈世奕﹑胡簡敬﹑俱著授編修綦汝楫田種玉﹑鄧種麟﹑陳敱永﹑黨以讓﹑秦松齡﹑項景襄﹑範廷魁﹑俱著授檢討。爾衙門卽傳諭吏部遵行。

○兵部左侍郎原毓宗考滿。加秩一級。蔭一子入監讀書。

○丙戌。夕月於西郊。遣公額爾克戴靑行禮。

○贈殉難山西陵川縣知縣李向禹﹑爲本省按察使司僉事。蔭一子入監讀書。祭葬如例

○直隸巡撫董天機疏報﹑安﹑霸﹑涿﹑晉﹑寶坻﹑武淸﹑新安﹑蠡﹑新城﹑東安﹑永淸﹑保定﹑文安﹑固安﹑玉田﹑樂亭﹑行唐﹑寧晉﹑新樂各州縣。五六兩月﹑霪雨大水。漂溺男婦三十四口。衝壞民捨甚眾。下所司知之。

○戊子。定考核卹刑各官例。全準無駁者紀錄。駁不及一分者免議。駁一分﹑及一分以上者﹑罰俸六个月。二分及二分以上者﹑罰俸一年。三分﹑及三分以上者﹑降一級。仍畱本衙門用。四分﹑及四分以上者﹑降二級。調外用。五分﹑及五分以上者﹑革職。

○己丑。轉刑部右侍郎杜立徳﹑爲本部左侍郎。升宗人府府丞李藻爲刑部右侍郎。

○免山西荒地逃丁徭賦。

○賜和碩簡親王濟度﹑和碩顯親王福壽馬各四百匹。多羅信郡王多尼﹑多羅安郡王嶽樂﹑馬各三百五十匹。多羅貝勒察尼﹑尙善﹑杜蘭﹑馬各一百五十匹。固山貝子溫齊顧爾瑪洪富喇塔﹑張泰﹑佛克齊庫﹑特爾祜﹑吞齊喀﹑馬各一百匹。少保兼太子太保和碩額駙吳應熊等﹑少保兼太子太保內大臣公額爾克戴靑等﹑馬各三十匹。內大臣伯索尼等馬各二十五匹。侯固山額眞墨爾根侍衛李國翰等大學士覺羅巴哈納尙書明安達禮等﹑精奇尼哈番﹑梅勒章京侍郎學士﹑阿思哈尼哈番﹑啟心郎﹑甲喇章京﹑一二等侍衛及鑾儀衛官﹑馬各有差。

○庚寅。宴四子部落達爾漢郡王進貢使臣宜他爾臺吉等於禮部。

○辛卯。宴喀爾喀部落額爾克寨桑諾顏進貢使臣額爾衮等於禮部。

○內大臣伯索尼等奏言﹑遵諭察審刑獄。有正法叛犯劉有福妻朱氏﹑系故明泰昌帝女。應免入官。交禮部與故明妃嬪一體贍養。從之。

○遣官致祭烏朱穆秦部落車臣親王察漢巴拜。

○禮部奏言朝鮮國使臣李﹤泬目﹥﹑金南重等﹑違禁買硝﹑事關重大。原應照欽差大學士額色黑等同。該國王審擬治罪。但事在赦前。其下役金秋立等旣已免死。﹤泬目﹥等亦應免罪﹑以布皇恩從之。

○壬辰。禮部再疏開列經筵儀注於開講前期皇上親詣弘徳殿行致祭先師孔子之禮其祭品儀節﹑應照本年題定弘徳殿祭儀。祝文﹑應行內院撰擬。講官﹑應聽內院酌定員數題用經書講章﹑應令講官撰送內院酌量攺定預期恭進禦覽於開講之日﹑內院滿漢大學士﹑六部滿漢尙書﹑都通大滿漢堂官各一員俱穿鮮明衣服。詣保和殿丹墀侍班。滿漢科臣各一員禦史二員侍儀。皇上書案﹑講官講案﹑令禮部鴻臚寺各官﹑預先陳設。禦覽之書﹑及講官所講之書。應令內院官預設各案。以上陳設畢。禮部堂官﹑及鴻臚寺各官﹑奏陳設畢皇上禦殿升座。鴻臚寺鳴贊官﹑贊侍班各官﹑行兩跪六叩頭禮。入殿內﹑於兩傍各照次序侍立。其侍儀科道官﹑立於殿內兩傍相向。鴻臚寺鳴贊官贊進講。講官各自原班出。進至講案前。一跪三叩頭。近案前立。先講四書畢。次講經官講經。以序講畢。退立於原班同眾官出殿。至丹墀下兩傍排班。聽鳴贊官贊行兩跪六叩頭禮仍前侍立。禮部堂官﹑及鴻臚寺各官奏講禮畢皇上還宮眾官出至協和門﹑領恩宴訖又於太和門外﹑行謝恩宴一跪三叩頭禮。各回以上恩宴仍照舊例令光祿寺備辦可也。再照舊例﹑經筵預期除展禮先師孔子外。告祭奉先殿。今奉先殿未經告成。應俟奉先殿告成舉行祭禮。下次開講仍照例告祭奉先殿可也得上�日是。經筵著於九月初七日舉行

○癸巳。授薦舉故明進士陳臺孫﹑爲戶科給事中。

○甲午。以牛錄章京祝鐘靈﹑爲工部理事官

○升工科右給事中梁鋐﹑爲本科左給事中。禮科給事中柯聳﹑爲吏科右給事中。

○升山東右布政使陳爌﹑爲陜西布政使司左布政使。四川按察使白秉貞﹑爲江西布政使司右布政使。山東登萊道副使余應魁﹑爲陜西布政使司參政分守關西道刑部郎中王度﹑爲河南按察使司副使﹑大名道。補服闋原任陜西興屯道僉事郭之培﹑爲本省按察使司僉事﹑寧夏道。

○乙未。遣公額爾克戴珍祭歷代帝王。

○遣官祭城隍之神。

○江西督糧道髙顯光﹑以所轄各弁逋欠漕糧數多革職

○丙申。海寇鄭成功犯浙江臺州府。分巡紹臺道蔡瓊枝﹑副將李必﹑及府縣等官俱降賊。

○丁酉。上發帑銀四萬兩賞給八旗貧子。

○以內翰林弘文院侍讀學士圖爾特爲都察院啟心郎

○戊戌。朝鮮國王李淏﹑遣使表謝免罪﹑附貢方物宴賚如例

○漕運總督蔡士英引疾乞休。命回京調理﹑病痊起用。

九月。庚子朔。補服闋禦史上官鉝爲湖廣道監察禦史。

○辛丑。諭吏部漕運總督關系重大。督臣今以病請料理漕務不可無人。亢得時著升兵部尙書兼都察院右副都禦史﹑總督漕運﹑巡撫鳳陽等處地方海防軍務兼理糧餉。

○又諭吏部。陜川總督責任重大。必得其人﹑方能勝任。李國英﹑久任巖疆。才猷夙著。著加少保﹑兼太子太保兵部尙書兼都察院右副都禦史﹑總督陜西三邊四川等處軍務﹑兼理糧餉。

○癸卯。內大臣三等伯加一級管牛錄鄂碩卒。

○甲辰。命內翰林弘文院學士麻勒吉布顏﹑王熙﹑國史院學士折庫訥﹑查布海﹑蘇納海﹑祕書院學士常鼐﹑白色純﹑胡兆龍﹑李霨﹑祕書院侍讀學士巴海﹑馮溥﹑弘文院侍講學士方懸成﹑左春坊左庶子曹本榮﹑禮部尙書胡世安﹑兵部尙書梁淸標﹑充經筵講官。

○丙午。上初禦經筵。

○遣通政使司副理事官王秉衡﹑巡按蘇松。兵部主事王廣心﹑巡視京通各倉。戶部郎中竇遴奇﹑巡視漕運。西城理事官王來任﹑巡視陜西茶馬。各授監察禦史銜。

○升太常寺卿宋徵輿﹑爲宗人府府丞

○攺工部右侍郎賈漢復﹑爲兵部左侍郎兼都察院右副都禦史。巡撫河南。提督軍務。

○輔國公翁古卒。謚懷思。

○丁未。裁陜西潼關衛經歷﹑知事

○河南祥符縣槐疙疸地方﹑及陳畱縣孟家埠﹑決口工成。

○升正黃旗三等侍衛聶克塞﹑爲護軍參領。

○戊申。升陜西按察使袁一相﹑爲山東布政使司右布政使。陜西督糧道參政李棠馥﹑爲四川按察使司按察使。浙江寧紹臺道參議朱虛﹑爲陜西按察使司副使﹑肅州兵備道。山西口北道參議朱廷璟﹑爲山東按察使司副使﹑分巡登萊道。補外轉工科都給事中郭亮﹑爲陜西按察使司副使西寧道。原任湖廣布政使司參議分守上湖南道。彭而述﹑以原銜管分巡上湖南道副使事。

○己酉。升內翰林弘文院侍讀嶽思泰﹑爲本院侍讀學士。

○升拜他喇布勒哈番黃龍﹑爲刑部理事官。

○庚戌。升詹事府少詹事沙登﹑爲詹事兼內翰林祕書院侍讀學士。

○敍復舟山功。進一等伯兼一拖沙喇哈番固山額眞伊爾徳﹑爲一等侯﹑兼一拖沙喇哈番。三等伯護軍統領車爾布﹑爲一等伯﹑兼一拖沙喇哈番。加二等精奇尼哈番哈岱﹑爲一等精奇尼哈番。二等阿思哈尼哈番梅勒章京吳喇禪﹑爲一等阿思哈尼哈番。兼一拖沙喇哈番。三等阿思哈尼哈番署梅勒章京根特﹑爲一等阿思哈尼哈番。三等阿思哈尼哈番梅勒章京徐大貴﹑三等阿思哈尼哈番羅托﹑俱爲二等阿思哈尼哈番。一等阿達哈哈番梅勒章京柯永蓁﹑一等阿達哈哈番兼一拖沙喇哈番滿都﹑俱爲三等阿思哈尼哈番。二等阿達哈哈番波羅對﹑薩木賽﹑蒯齊﹑沙爾唐﹑伊爾特赫錫三﹑祁成古﹑班第﹑蘇穆圖﹑克世圖﹑俱爲一等阿達哈哈番。三等阿達哈哈番惇拜﹑沃赫﹑阿玉錫﹑嶽甘﹑拜庫大﹑查爾海﹑拜色﹑安注瑚﹑阿布賴﹑查納﹑覺羅多爾機﹑牛錄章京趙元弼﹑拜他喇布勒哈番兼一拖沙喇哈番梅勒章京古祿固﹑科魁﹑俱爲二等阿達哈哈番。拜他喇布勒哈番兼一拖沙喇哈番蓋四海﹑舒書﹑桓達理﹑沙納哈巴圖魯﹑拜他喇布勒哈番陳布魯﹑翁愛﹑俱爲三等阿達哈哈番。一等阿達哈哈番衛赫徳﹑郭邁﹑蘇伯﹑阿績達﹑得稜格﹑拜他喇布勒哈番愛穆布﹑功額﹑科爾對格善﹑圖哈土﹑伊思哈布﹑索羅希﹑谷魯﹑華善﹑圖拉﹑渥深巴圖魯﹑納哈泰﹑舒書﹑博多禮﹑黨固禮﹑俱加一拖沙喇哈番。拖沙喇哈番顧英﹑爲拜他喇布勒哈番兼一拖沙喇哈番。梅勒章京祖澤淳﹑署護軍統領尼雅達﹑署甲喇章京拜哈爾﹑拖沙喇哈番阿哈圖﹑牛錄章京李午﹑拖沙喇哈番牛錄章京陳養忠﹑俱爲拜他喇布勒哈番。署護軍參領對親﹑圖赫愼﹑化善﹑察馬﹑沙洪﹑專他﹑穆成格﹑察哈代﹑滿杜﹑署甲喇章京散績泰﹑蘇根﹑克什圖﹑叟色﹑塔必圖﹑舒魯爾﹑克什布雷海色﹑馬喇﹑勞章﹑拜雅拉﹑吳山泰﹑鐘武爾代﹑海塞﹑尼雅漢﹑署章京朱徹黑﹑伊爾巴喀﹑永貴﹑噶爾馬﹑來衮﹑拜海﹑嫩對﹑碩邦﹑吳爾徳﹑堯詹﹑納喇邁﹑金有明﹑克特﹑搜塞﹑色根﹑武達納﹑署誇蘭大海魯洪﹑庫克徳﹑白器﹑車爾獲﹑達喇西﹑牛錄章京陳萬先﹑拖沙喇哈番品級王永淸﹑尼馬齊﹑額爾績赫﹑閒散章京張泰﹑驍騎校黃珠﹑鼐古塞﹑郭朝丰﹑聶路肯﹑俱爲拖沙喇哈番。贈陣亡三等阿達哈哈番海爾布﹑爲二等阿達哈哈番。以其子揚古代襲職。署章京傅那﹑爲拜他喇布勒哈番。以其弟之子梭拜襲職。署護軍參領撒克西﹑爲拖沙喇哈番。以其子納西襲職。署甲喇章京啟他海﹑爲拖沙喇哈番。以其子沙裏襲職。署章京巴爾哈﹑爲拖沙喇哈番。以其叔之子耨徳襲職。驍騎校噶穆爾﹑爲拖沙喇哈番。以其子龍華襲職。護軍校博林﹑爲拖沙喇哈番。以其兄蘇赫襲職。署護軍校叟塞﹑爲拖沙喇哈番。以其子達喜襲職。護軍校巴拜﹑署護軍校昂阿﹑孟葵﹑俱爲拖沙喇哈番。升跳船小撥什庫布朗阿﹑兵薩璧﹑俱爲拜他喇布勒哈番。署章京李谷﹑兵來達﹑勒克塞﹑麥谷﹑俱爲拖沙喇哈番。

○遣官諭祭翁牛特部落二等臺吉博托和﹑郭爾羅斯部落三等臺吉惇多布。

○壬子。降補內弘文院侍講姜元衡﹑爲內翰林弘文院編修。

○授庶吉士王澤弘﹑邱象升﹑沈世奕﹑俱爲內翰林祕書院編修劉芳躅﹑胡簡敬﹑馮源濟﹑俱爲內翰林弘文院編修。田逢吉﹑曹申吉﹑俱爲內翰林國史院編修。綦汝楫﹑陳敱永﹑俱爲內翰林祕書院檢討。田種玉﹑黨以讓﹑項景襄﹑俱爲內翰林弘文院檢討。鄧種麟﹑秦松齡﹑範廷魁﹑俱爲內翰林國史院檢討。

○升眞定倒馬關都司僉書孫學禮﹑爲大寧掌印都司。山西行巡捕都司僉書蕭時昇﹑爲廣東掌印都司。山海臺頭營都司僉書黃騰蛟﹑爲浙江掌印都司。

○癸丑。諭吏部。髙民瞻前差巡按四川。悉知地方事宜。著升都察院右副都禦史﹑巡撫四川等處﹑提督軍務。

○諭刑部。上年在京﹑及畿內獄犯。曾經暫停秋決。外省未及停止。玆念內外刑辟﹑宜同一視。今年各省秋決﹑亦著暫停一次。其在京獄囚﹑朝審阮日。照例奏請。至畿內獄犯﹑前曾遣三法司堂官審錄。今思三法司堂官﹑總理天下刑名。朝審大典﹑應令公同料理。以後不必差遣。著照舊例差司官三員﹑會同該按審錄。仍先行奏請定奪。爾部作速遵行。

○乙卯。以修葺金太祖﹑世宗陵工竣。遣官致祭

○丙辰。升浙江溫處道參議杜漺﹑爲河南按察使司副使﹑通密兵備道。兵部郎中李世洽﹑爲河南按察使司僉事﹑淮徐兵備道。

○降補浙江金衢道副使張元璘爲陜西布政使司左參議﹑分守河西道

○賜皇貴妃父內大臣三等伯鄂碩﹑祭二次。謚剛毅。立碑。

○丁巳。以故拜他喇布勒哈番陳捷蕭子鎭遠。襲職。

○庚申。予總督川陜兵部尙書兼都察院右副都禦史馬之先﹑祭葬如例

○辛酉。諭兵部。據南贛撫臣佟國器疏稱﹑保昌縣知縣白可久﹑因衝邑艱煩。屢受使差淩辱。又爲派徵西船隻糧料等項﹑支吾無術。憂激自刎。向因各省驛遞。有差使勒索等獘﹑已屢上�日禁飭。近見州縣官有自盡者﹑動稱爲此苦累。或實緣錢糧不足﹑供應不能及額。或委系使差額外勒索肆行陵逼。如此情由﹑皆當詳察眞實。作何協濟淸釐。以絕獘竇。作何嚴行禁治。以垂永久。爾部卽會同各該衙門詳確議奏。疏內又云﹑有司疲於奔命。勒索過當。除自盡之外﹑幾無長策。旣知勒索之人﹑何故事前不卽指參。僅於縣官自盡之後﹑空言入告。甚屬不合。以後各省有此等情獘﹑該督撫按朦朧徇庇﹑不行明白指參者。應如何處分。著一並議奏。

○壬戌。以恩蔭授故大學士宋權子炘﹑爲中書舍人

○升兵科左給事中劉鴻儒﹑爲戶科都給事中。刑科左給事中史彪古﹑爲工科都給事中。

○癸亥。諭禮部。日講之典﹑已於十二年四月內舉行。後因文華殿未建﹑暫行停止。今思講學要務﹑不可復遲。玆欲十月內開講。先期應於弘徳殿告祭。爾部卽擇吉具奏。

○甲子。升廣東嶺西道參政李皓﹑爲陜西按察使司按察使。廣東巡海道副使徐炟﹑爲陜西布政使司左參政﹑督糧道。補外轉福建道禦史李登第﹑爲浙江布政使司參議﹑分守寧紹臺道。服闋原任陜西隴右道參議李嵩陽爲浙江布政使司參議﹑分守溫處道。

○遣官祭內大臣二等阿思哈尼哈番俄齊爾。謚勤恪。立碑

○乙丑。諭兵部。提督蘇松等處總兵官馬進寶﹑著攺名逢知。

○丙寅。孝慈武皇后忌辰。遣官祭福陵。

○升兵科給事中金漢鼎﹑爲禮科右給事中。刑科給事中雷一龍﹑爲工科右給事中。

○固山額眞屠賴等奏報﹑官兵克復福建閩安鎭。投誠大小官一百餘員。獲器械印信條記甚多。下所司議敍。

○丁卯。戌刻。地震有聲。

○戊辰。諭禮部。自古變不虛生﹑皆由人事。昨日入夜﹑地震有聲。朕不勝悚惕。因思朕卽位十有四年。親政已歷七載。𨿽夙夜憂勤﹑勉圖治理。但萬幾至繁﹑玩日愒月。或至怠荒。政事有乖。民生未遂。以致災譴見告用示儆戒。朕今痛加修省。文武大小羣臣﹑俱當洗滌肺腸。力攺前過。協心盡職。務求消弭災異。若仍蹈往轍。天譴國法具存。何由可逭。此後朕躬或有闕失。行政或有錯謬著內院輔臣﹑據實陳奏。毋得隱諱爾部卽傳諭遵行

○己巳。諭吏部。戶禮兵工四部錢糧﹑完欠分數。應各察核淸楚至於照例處分﹑原屬爾部職掌。以後各部開列完欠分數具奏其處分輕重﹑爾部仍照舊議覆。若查核分數舛錯﹑責在各部。若處分輕重不合﹑責在爾部。

○又諭吏部。總督﹑巡撫﹑責任不同。巡撫專制一省。凡刑名錢谷﹑民生吏治﹑皆其職掌。至於總督﹑乃酌量地方特設。總理軍務。節制撫鎭文武諸臣一切戰守機宜﹑調遣兵馬重大事務﹑當悉心籌畫。若更令兼理刑名錢谷等細事。不特精力難周﹑且致彼此推諉。耽延時日。何以專任責成著九卿詹事科道會議﹑分別地方難易﹑事件大小﹑或酌令兼理。或專責撫臣。務求妥確詳悉具奏

○諭戶部。鼓鑄之法﹑原以裕國便民。今在京寶泉局外﹑各省開鑪太多。鑄錢不精﹑以致姦民乘機盜鑄錢愈多愈賤﹑私錢公行﹑官錢壅滯﹑官民兩受其病。欲使錢法無獘﹑再四思維莫若鼓鑄歸一。各省鑄鑪當一槪停止。獨令寶泉局鼓鑄。務比舊錢體質稍加闊厚磨鑢精工。仍兼用滿漢字俾私鑄難於僞作。其見行之錢姑準暫用。三年以後止用新鑄制錢舊錢盡行銷毀。著議政王貝勒大臣﹑九卿詹事﹑科道﹑會議具奏

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十二

順治十四年。丁酉。冬十月。庚午朔。享太廟上親詣行禮。

○遣官祭四祖陵﹑福陵﹑昭陵。

○頒順治十五年時憲歷。

○諭吏部。錢糧系軍國重務。有司考成﹑自不容寬。但近來參處拖欠。降調紛紜。新舊交代。反誤催徵。官𨿽屢更。拖欠如故。以後因錢糧降調各官。俱著帶所降之級﹑在任督催。完日開復。

○又諭吏部。總督﹑巡撫﹑皆封疆重臣。事務殷繁。近來欽件﹑槪立限期。屢有參罰。未免急於救過艸率完結。且使督撫以簿書細務﹑多被參處﹑亦非朝廷倚任重臣之意。以後欽件有緊要重大者仍與立限其餘俱著各該督撫﹑酌量緩急奏結。但不許任意耽延﹑致有廢事。若遲至一年者﹑該部查參處分

○順天府舉行鄕飲酒禮

○都察院左都禦史革職畱任魏裔介以地震陳奏略曰﹑從來變不虛生實由人事。消弭之術﹑所宜亟講。一在加意農政今閩粵亢旱。浙東被水。若因小民拖欠錢糧。追呼敲撲不已。是驅之爲寇也。請敕部飛檄停徵。然後淸查被災分數。蠲免。更寬有司之考成。庶得加意存卹。至八旗分地。疊遭水潦。皆因堤防潰決。宜及時修築﹑以冀有年。一在嚴飭邊防。甘肅寧夏口外部落﹑口內回番來享來王者。請敕邊帥﹑待以恩信。堅其效順之心﹑江浙沿海一帶戍守單弱者。宜增兵分汛﹑以備戰守不然地方有事勢必請發禁旅。其費且十倍於添兵矣。一在責任總督。督臣之設原爲巢�刀寇。若刑名錢谷﹑藩臬司之。撫按核之足矣。請自今督臣宜責以專意辦賊。不效則治其罪。庶寇氛平靖有日也。一在節省物力。今天下奢侈成風。衣服居室﹑甲仗鞍馬﹑嫁娶喪祭之費。俱窮極華靡。不惟貴賤無分。抑且末作日多。以致上下虛耗宜一槪示之以儉。凡奇技新制﹑盡行禁止。光祿錢糧﹑宜仍設巡視官員察核。戶工兩部﹑天下財賦總司。自當爲國家撙節愛養。�山戊不�終會計勿使入不敷出庶用度丰足物阜民安矣。章下所司。

○辛未。升編修白熙圖爲內翰林弘文院侍讀趙之彪爲內翰林國史院侍讀。

○兵部等衙門遵上�日議奏。驛遞苦累抑勒需索。獘竇多端。協濟錢糧﹑有名無實。請敕各督撫按﹑嚴行申飭。以蘇官民倘仍前朦朧徇庇。不行明白指參者。卽將該督撫按分別情罪輕重嚴加議處。從之。

○壬申。以開日講﹑祭告先師孔子於弘徳殿。

○免直隸新樂縣。十三年分蝗災額賦。

○癸酉。命固山額眞趙布泰﹑梅勒章京莽吉圖﹑富喀等﹑統領官屬兵丁﹑駐防江寧。

○以故二等阿思哈尼哈番俄齊爾子旦岑﹑一等阿達哈哈番薩木賽子保定﹑二等阿達哈哈番峨得子摩爾宏﹑各襲職。

○以故拖沙喇哈番沃赫職﹑與其子三等阿達哈哈番塞黑﹑並爲二等阿達哈哈番。

○甲戌。大學士管吏部尙書事王永吉﹑因災異上言﹑天人相感。其理甚微。欲消變異﹑必修政事缺失。欲知政事缺失﹑必求諫諍直言。夫官居言路。敷奏固其職掌。卽百職諸司﹑感事憂時﹑豈無一得之見。況求之使言﹑誰不能言。而直言者甚少﹑何哉。揆厥所由。皆生於不敢。而其所以不敢之故。不過因禍福利害橫於前。誅殛放流迫於後爾。功名念重。則報主心輕。凡犯人主之疑忌者﹑悉皆隱忍不言。𨿽誤國負恩﹑罪在臣下。而自古帝王。聽言不察因而自誤者﹑亦不少矣。今地震京師。皇衷悚惕。行將下詔求言。臣思皇上親政之後﹑求言已非一次。今卽再求。亦不過如往日﹑各具條陳爾。不除瞻顧忌諱之根。恐直言敢諫之气﹑終未可鼓也。臣愚以爲凡從前因言獲罪諸臣。宜查取原疏。恭進禦覽。萬幾之暇。詳加省閱。果有議論剴切。詞意抗爽或上關君徳。或下禆民生外。而籌畫封疆安危。內而指陳政治得失。察其立言之指﹑旣無他意。卽中多激戇﹑亦必曲爲寬恕。斷自宸衷。表章一二。亡者錄其子孫。存者量予昭雪。將見士气激昂。必有直言敢諫﹑以副皇上求言弭變之盛心者矣。章下所司

○王永吉又以地震﹑具疏引咎得上�日災變示警大小臣工﹑正當實圖修省。不必引咎。

○乙亥。諭吏部向來屢次考選。俱行取俸深保薦有司。其乙未科進士外任各員因資俸在後﹑行取未及。今著於乙未科進士推官知縣內﹑詳察年力精壯﹑能修職業者。行取來京。朕親加考選酌用。爾部卽遵諭行。

○授行取山西夏縣知縣遲日巽﹑爲雲南道試監察禦史。直隸任縣知縣趙祥星﹑爲福建道試監察禦史。

○丙子。皇第四子生。

○升山西井陘道副使陳安國﹑爲江西布政使司參政﹑督糧道。廣東嶺東道副使魏執中﹑爲本省布政使司參政﹑分守嶺西道。山東東兗道參議範承祖﹑爲廣東按察使司副使﹑巡海道。江西南昌道僉事安世鼎﹑爲山西布政使司參議﹑口北道。

○諭戶部。朕惟帝王臨禦天下。必以國計民生爲首務。故禹貢則壤定賦。周官體國經野。法至備也。當明之初取民有制休養生息。萬曆年間。海內殷富。家給人足。天啟崇禎之世因兵增餉。加派繁興。貪吏緣以爲姦。民不堪命國祚隨之。良足深鑑。朕荷上天付托之重﹑爲生民主。一夫不獲﹑亦疚朕懷。凡服禦膳羞深自約損然而上帝宗廟百神之祀。軍旅燕饗犒錫之繁。以及百官庶役餼廩之給。罔不取之民間。誠恐有司額外加派。豪蠹侵漁中飽。民生先困。國計何資。玆特命爾部。右侍郎王宏祚﹑將各直省每年額定徵收起存總撒實數編列成帙。詳稽往牘。參酌時宜。凡有參差遺漏悉行駁正。錢糧則例﹑俱照明萬曆年間。其天啟崇禎時加增﹑盡行蠲免地丁則開原額若干。除荒若干。原額以明萬曆年刊書爲準。除荒以覆奉兪上�日爲憑。地丁淸核﹑次開實徵。又次開起存。起運者﹑部寺倉口﹑種種分晰存畱者﹑款項細數﹑事事條明至若九釐銀﹑舊書未載者﹑今已增入。宗祿銀﹑昔爲存畱者﹑今爲起運﹑漕白二糧﹑確依舊額。運丁行月﹑必令均平。胖襖盔甲﹑昔解本色﹑今俱攺折。南糧本折﹑昔畱南用﹑今抵軍需。官員經費﹑定有新規。會議裁冗﹑攺歸正項。本色絹布顏料銀朱銅錫茶蠟等項﹑已攺折者﹑照督撫題定價值開列。解本色者﹑照刊定價值造入。每年督撫﹑再行確查時。值題明。塡入易知單內﹑照數辦解。更有昔未解而今宜增者﹑昔太冗而今宜裁者﹑俱細加淸核﹑條貫井然。後有續增地畝錢糧。督撫按匯題造冊報部﹑以憑稽核。綱舉目張﹑匯成一編。名曰賦役全書。頒布天下。庶使小民遵玆令式﹑便於輸將。官吏奉此章程﹑罔敢苛斂。爲一代之良法。垂萬世之成規。𨿽然。此其大略也。若夫催科之中。寓以撫字。廣招徠之法。杜欺隱之姦。則守令之責也。正己率屬。承流宣化。核出納之數。愼那移之防。則布政司之責也。舉廉懲貪。興利除害。課殿最於荒墾。昭激揚於完欠。恪遵成法﹑以無負朕足國裕民之意。則督撫之責﹑有特重焉。其敬承之。毋忽。

○丁丑。諭兵部。近來有司各官﹑每值驛遞衝繁。支吾無術。至有情急自盡者。殊爲可憫。致此之由。或因他省協濟錢糧﹑不肯按期照數解交。或因兵馬經過﹑供應糧料等項﹑原許動支正項錢糧﹑事後司府遲畱抑勒﹑不與銷算。或因糧單勘合火牌之外﹑官役橫加勒索﹑窘辱不堪。種種情獘。深可痛恨。以後各該督撫按﹑嚴行察飭。其協濟銀兩﹑務令如期解交。如有遲延拖欠者﹑指名參處。其兵馬經過﹑動支正項錢糧。事完卽與轉報開銷。如司府官有抑勒等獘﹑指名參處。其糧單勘合火牌等件﹑止許照數支應。有額外勒索淩辱者﹑卽將職官及差役﹑立行指名參奏。若各該督撫按朦朧隱徇﹑不將前項情獘﹑據實察參。被科道官參奏。及別有發覺。卽將該督撫按﹑分別情罪重輕﹑嚴加治罪。爾部傳諭各省督撫按遵行。仍刊刻轉行各該屬司﹑府﹑州﹑縣﹑曉諭通知。

○庚辰。遣內翰林祕書院侍讀熊伯龍﹑提督順天學政。

○以故一等阿達哈哈番盧光祖子奇﹑拜他喇布勒哈番兼一拖沙喇哈番納哈泰子巴達克﹑各襲職。

○辛巳。上幸南苑。

○壬午。吏部奏言﹑定例。凡滿洲蒙古漢軍三品以上官﹑三年任滿﹑勤事以死者﹑俱準贈蔭。今故內大臣三等伯鄂碩﹑乃皇貴妃之父﹑不便止照常例議贈。應追贈爲侯。從之。

○癸未。上幸晾鷹臺。命內大臣侍衛及護軍﹑擐甲較射。召部院三品以上漢官﹑及翰林科道從觀。

○升湖廣沔陽州知州宣文衡﹑爲本省按察使司僉事﹑分巡湖北道。

○甲申。升侍讀學士程芳朝﹑爲詹事府少詹事﹑兼內翰林國史院侍讀學士。

○乙酉。上於南苑﹑躬擐甲冑﹑集部院三品以上漢官﹑及翰林科道閱武。命內大臣﹑及侍衛擐甲﹑馳馬過上前。二人墜馬。上策馬至其所。命扶起。問之曰。無傷乎。顧謂諸臣曰。墜馬之人﹑幸無恙也。諸臣頓首奏曰。臣等竊聞仁爲勇之本。今皇上集諸臣侍衛﹑嫻習武事。見墜馬者﹑親爲慰問。誠仁徳之主也。聖恩如此﹑孰不捐軀圖報。上命諸臣序坐。諭曰。朕年來屢飭科道各官﹑據實陳奏﹑以廣言路。乃不抒誠建議。或報私仇。或受囑托。或以瑣細之事﹑瀆陳塞責。𨿽巧飾言詞。而於國家政治﹑有何裨補。今各部院衙門獘端﹑及諸臣行事。朕尙有所聞見。爾等豈有不知。若明知隱匿﹑不行據實陳奏。豈不有玷言官之職。以後宜悉心攺悔﹑恪盡乃職。若仍蹈前轍﹑決不爾貸。又諭諸臣曰。爾等不思朝廷擢用之恩﹑畱心部務﹑以圖報效。乃徇庇爲姦﹑竟成積習。此豈人臣之誼。嗣後宜痛攺前行﹑勉圖效力。更宜自愛身名﹑無致隕越。且凡爲父母者。生子得入仕途。必何等教誨。何等期望。爾等能體父母之意﹑公忠爲國。仰報朕恩。卽無忝爾親矣。倘違父母初心。恣意妄行。身敗名辱。尙得爲人類乎。凡人妄行非分。每謂人不及知﹑爲之無害。不知幽隱之際﹑尢宜勤自省治。至於各官﹑一蒙擢用﹑益當兢兢業業﹑思如何報答主恩。如何殫盡職業。乃爲善類。若甫獲升遷﹑便揚揚自得﹑毫無敬畏。便是小人耳。朕所嘉者盡職之人。所惡者虛言之輩。前因地震﹑朕深自惕勵。兼命諸臣﹑共加修省。王永吉身爲大學士。卽宜實加修省。反虛飾具疏認罪。若云具疏則爲修省。不具疏則不爲修省。是修省止永吉一人﹑諸臣俱不然矣。似此徒博虛名。何如盡心實事耶。魏裔介爲給事中時。杜立徳已任都給事。後擢居總憲﹑立徳尙在科員。因裔介爲給事中時﹑建言可采。越眾優升。遂至左都禦史。朕屬望之意﹑非同泛泛。邇者陳何嘉謨﹑以副朕懷。更定何事﹑以益朕躬耶。又諭諸臣曰。朕此諭﹑非卽欲加罪爾等也。特開示朕懷﹑冀爾等攺行易慮矢誠效力。各勉爲良臣耳。今後若復違朕諭。國法具在。決不少宥。諸臣頓首謝曰。臣等惟謹遵聖諭﹑洗心滌慮﹑以圖報效而已。

○丁亥。諭工部。文廟崇祀先師孔子。所關典禮甚重。今以年久傾圯。若不作速整理後漸頹壞。葺治愈難。因爾部錢糧匱乏。所需工料。未能措辦。朕發內帑銀三萬兩﹑特加修葺。諸王﹑貝勒﹑大臣﹑及在京滿漢官員﹑願捐資者許令協助。爾部卽遵諭傳知。

○升直隸保定府知府薛信辰﹑爲山西按察使司副使﹑井陘道。陜西延安府知府李士禎﹑爲廣東按察使司副使﹑分巡嶺東道。陜西關西道僉事黃鼎象﹑爲江南布政使司參議﹑江北督糧道。山西寧武道僉事潘超先﹑爲山東布政使司左參議﹑分守東兗道。戶部郎中胡昇猷﹑爲江西按察使司僉事﹑分巡南瑞道。

○戊子。上自南苑還宮。

○轉戶科右給事中王命嶽﹑爲兵科左給事中。刑科右給事中任克溥﹑爲本科左給卅。

○己丑。吏部考功司主事劉祚遠奏言﹑臣奉命典試陜西。行至潼關。有布政司人役孟經魁﹑關說生員崔爾峨﹑髙巍然﹑王溥﹑各出千金。希圖賄買舉人。臣卽時鎖拏。發提學道審擬。伏乞敕下巡按禦史﹑嚴提究擬﹑以振法紀。得上

�日﹑著刑部差員役。拏解來京。從重擬罪。

○予殉難辰常總兵官徐勇建祠﹑賜名忠節。

○宴阿霸垓部落卓禮克圖郡王﹑喀爾喀部落土謝圖汗﹑畢席勒爾圖汗﹑車臣汗﹑進貢使臣布達習希布﹑蘇班達喇等於禮部。賞賚如例。

○庚寅。加都督僉事蘇州總兵官梁化鳳﹑爲都督同知。統率抽調各營官兵一萬名。攺爲水師。仍駐防崇明。兩協設副將二員。各統水師二千名。駐防吳淞。遊擊六員。各統水師一千名。分泊崇明各沙俱屬水師總兵梁化鳳統轄。提督總兵馬逢知專管陸師。裁蘇州總兵官缺。從總督郎廷佐請也。

○辛卯。朝鮮國王李淏﹑遣太監趙希孟等進鷹。宴賚如例。

○癸巳。發內帑銀二萬兩。賞給出徵福建湖廣兵丁匠役家口。

○甲午。先是刑科右給事中任克溥參奏﹑鄕會大典。愼選考官。無非欲矢公矢愼。登進眞才。北闈榜放後。途謠巷議。嘖有煩言。臣聞中式舉人陸其賢﹑用銀三千兩。同科臣陸貽吉﹑送考官李振鄴﹑張我朴。賄買得中北闈之獘﹑不止一事。此輩弁髦國法。褻視名器。通同賄賣。湣不畏死。伏乞皇上大集羣臣﹑公同會訊。則姦獘出而國法伸矣。事下吏部都察院﹑嚴訊得實。奏聞。得上�日﹑貪贓壞法﹑屢有嚴諭禁飭。科場爲取士大典﹑關系最重。況輦轂近地﹑系各省觀瞻。豈可恣意貪墨行私。所審受賄﹑用賄﹑過付種種情實。可謂目無三尺。若不重加處治。何以懲戒將來。李振鄴﹑張我朴﹑蔡元禧﹑陸貽吉﹑項紹芳﹑舉人田耜﹑鄔作霖﹑俱著立斬。家產籍沒。父母兄弟妻子俱流徙尙陽堡。主考官曹本榮﹑宋之繩﹑著議處具奏

○乙未。以昭事殿奉先殿成。遣官祭司殿司門之神。

○丁酉。遣官致祭烏朱穆秦部落二等臺吉都思哈爾﹑三等臺吉和多和沁。

○升江西饒南道參議王鍈﹑爲廣西按察使司副使﹑分巡府江道。刑部郎中武全文﹑爲陜西按察使司僉事﹑分巡關西道。兵部郎中劉瀾爲福建按察使司僉事﹑分巡建南道。刑部郎中張自涵﹑爲山西按察使司僉事﹑寧武兵備道。

○戊戌。以鄂爾多斯部落郡王巴圖﹑不能孝養其母。削爵。以其叔之子臺吉顧祿﹑襲爵。

○以故二等精奇尼哈番山進弟渾進﹑一等阿達哈哈番朱爾堪叔之子阿爾杜﹑二等阿達哈哈番翁阿代子戚蘭布﹑三等阿達哈哈番吳爾東阿子拖羅﹑胡虎納子穆虎納﹑拖沙喇哈番蘇根子白蚌﹑平西王下三等阿達哈哈番吳友良叔云各襲職。

○二等阿思哈尼哈番尙堅有罪﹑削其本身所得之官。以其弟蘇拜﹑襲其父二等阿達哈哈番。

○以故四子部落一等阿思哈尼哈番昂阿子達爾馬﹑察哈爾親王阿布鼐屬下拖沙喇哈番梭那穆魏齋僧子噶爾馬塞稜﹑各襲職。

○鄂爾多斯部落固山貝子沙克查卒﹑以其子固魯西喜布﹑襲爵。

○土默特部落鎭國公善巴卒﹑以其子卓裏克圖﹑襲爵。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十三

順治十四年。丁酉。十一月。己亥朔。遣蘇松提督馬逢知還鎭。賞貂裘貂帽﹑弓矢佩刀﹑鞍馬等物。

○庚子。降左庶子曹本榮﹑右中允宋之繩五級。仍以本衙門用。以其爲順天主考﹑不能覺察同考官作獘也。

○辛丑。喀爾喀部落畢席勒爾圖汗弟吳把什諾顏等貢馬。宴賚如例。

○革山東兗西道副使周曾發職。以其馭下緝盜無術也。

○壬寅。上幸南苑

○皇第五子常寧生

○癸卯。升四川左布政使徐永禎﹑爲太常寺卿。

○甲辰。遣官祭三皇廟。

○和碩簡親王濟度等﹑遵上�日議奏﹑私鑄錢文之爲首及匠人處斬。爲從及知情買使者﹑擬絞監候。其賣錢經紀鋪戶﹑興販攙和私錢者﹑責四十板。流徙尙陽堡。總甲﹑十家長﹑知情不首者﹑俱照爲首律處斬。不知者﹑坐失察﹑責四十板。徒一年。告捕者﹑賞銀五址兩。該管地方知情者﹑亦照爲首律處斬。不知者﹑照失察例處分。不能覺察者﹑在內五城坊官﹑在外州縣衛所官﹑每起降職一級。掌印兵馬司﹑並直省知府﹑直隸州知府﹑每二起降職一級。司道﹑每三起降職一級。捕盜同知﹑通判﹑州縣吏目﹑典史﹑有捕盜責任者﹑照各掌印官例。運鹽使司運使﹑照司道例。分司﹑照知府例。鹽場大使﹑照典史例。千總﹑守備﹑都司﹑照州縣例。參將﹑遊擊﹑副將﹑照司道例。從之。

○乙巳。諭禮部。祭祀關國家大典。應用樂器﹑尢所以感格神明。必考辧精良。始足肅將誠悃。朕觀近來各壇廟所用樂器。其中尙有敝壞。非朕祇事天地祖宗社稷﹑及致敬古帝王聖賢之意。爾部卽詳行察驗。應加修整者﹑節次開列奏請。以便內府修理換給。

○丙午。諭宗人府。國家倚毗諸王﹑共襄治理。徳業旣懋。名爵宜崇。掌宗人府事安郡王嶽樂﹑性行端良。蒞事敬愼。應晉封親王。爾衙門卽傳諭禮部﹑行冊封禮。

○

○丁未。遣官致祭一等精奇尼哈番阿喇納。

○工部左侍郎孫肇興﹑引年乞休。命以原官致仕

○戊申。諭工部。上帝壇﹑奉先殿﹑不日告成。在事官役﹑勤勞可嘉。應加敍賚。爾部卽查明職名。及在工月日具奏。在內者﹑著內該衙門查奏。

○己酉。諭禮部。國家登進才良﹑特設科目。關系甚重。況京闈乃天下觀瞻。必典試各官﹑皆矢公矢愼﹑嚴絕獘竇﹑遴拔眞才﹑始不辱求賢大典。今年順天鄕試發榜之後﹑物議沸騰。同考李振鄴等﹑中式舉人田耜等﹑賄賂關節﹑已經審實正法。其餘中式各卷﹑豈皆文理平通。盡無情獘。爾部卽將今年順天鄕試中式舉人﹑速傳來京。候朕親行覆試。不許遲延規避。

○庚戌。免江西龍泉﹑泰和﹑吉水﹑萬安﹑永丰﹑崇仁﹑峽江﹑新諭等八縣本年分旱災額賦。

○河南巡撫亢得時疏報﹑節婦。歸徳府寧陵縣儒童張鵠妻張氏﹑年十九﹑鵠故。氏撫孤志本﹑垂老而志本又故。復撫四孫成立。守節八十一年。柘城縣民張世彩妻王氏﹑年十九﹑世彩故。張世彪妻任氏﹑二十二﹑世彪故。與寡姑李氏﹑相守以終餘年。王氏﹑守節四十六年。任氏﹑守節四十一年。李氏﹑守節六十七年。烈婦。開封府沈邱縣程之瑾妻孫氏﹑夫故。卽自縊。俱請照例旌表。章年所司。

○辛亥。湖廣巡撫張長庚疏報﹑順治十三十四兩年﹑墾田共八千三百七十五頃二十八畝有奇。

○癸丑。升工科給事中姚延啟﹑爲戶科右給事中。吏科給事中朱紹鳳﹑爲刑科右給事中。

○升河南右布政使楊思聖﹑爲四川布政使司左布政使。陜西右布政使王第魁﹑爲江西布政使司左布政使。廣東潮州府知府黃廷獻﹑爲山東按察使司副使﹑兗西兵巡道。降補原任江南江寧道副使張思明﹑爲江西布政使司參議﹑分守饒南道。

○甲寅。賜親王以下﹑貝子以上﹑玲瓏佩刀各一。

○升正白旗漢軍牛錄章京額晉圖﹑爲甲喇章京。

○乙卯。冬至。祀天於圜丘。遣公愛星阿行禮。

○遣官祭四祖陵﹑福陵﹑昭陵

○禮部左侍郎薛所蘊﹑以原官致仕。以禦史髙爾位﹑劾其年老衰庸也

○裁湖廣衡州衛宜章所。

○丙辰。免行冬至慶賀禮。

○丁巳。諭禮部。覆試今年順天鄕試中式舉人﹑已有諭上�日。如有托故規避﹑不赴試者﹑卽革去舉人。永不許應考。仍提解來京﹑嚴究規避之由。爾部再速行傳飭。

○升正藍旗牛錄章京宜爾圖﹑爲護軍參領

○江寧巡按劉宗韓疏報﹑廬鳳等府﹑開墾荒田三千餘頃。

○戊午。免直隸霸﹑薊﹑安﹑冀﹑晉﹑趙﹑定七州﹑寶坻﹑蠡﹑新安﹑新城﹑雄﹑保定﹑文安﹑大城﹑固安﹑永淸﹑東安﹑玉田﹑丰潤﹑行唐﹑寧晉﹑平山﹑新樂﹑柏鄕﹑贊皇﹑任邱﹑阜城在二十一縣。保安﹑左右神武三衛。及梁城所。本年分雹災額賦。

○己未。遣官致祭科爾沁國二等臺吉巴雅思護﹑四子部落三等臺吉顧祿。

○辛酉。寧南靖寇大將軍固山額眞宗室羅托等奏報﹑臣等至荊州﹑宣布皇上徳意。僞將多願投誠。臣隨遣兵奪取心潭口﹑往巴東斷渡口。於是僞總兵田國欽﹑黃世奎﹑鄧基昌等﹑及賊渠孫可望標下僞總兵趙世超﹑副將趙三才﹑相繼來降。章下所司。

○壬戌。偏沅巡撫袁廓宇奏報﹑僞秦王孫可望﹑與李定國不協﹑興兵相攻﹑爲定國所敗。因遣其僞將程萬里等﹑赴中路鎭臣李茹春﹑右路鎭臣王平軍前投誠。仍請兵復讎。可望行至沙子嶺﹑爲僞總兵楊武追襲幾殆。我兵馳援﹑賊方駭散。可望因得乘間﹑攜其妻子來歸。計降僞總兵都督二十二員。僞太僕寺卿一員。僞副參遊等一百餘員。僞內官二十二員。兵丁家口五百餘名。馬騾五百餘匹。疏下所司。

○先是宗人府劾奏﹑固山貝子吞齊喀﹑曾奏欲於十一月初四日﹑隨和碩簡親王出遊﹑有上�日不允。後遇朝期﹑輒稱疾不出。及初四日﹑駕幸南苑﹑又托病不朝。吞齊喀旣可隨和碩簡親王出遊﹑駕出何故不朝。應行議處。上是之。命嚴行議處。於是宗人府覆議。吞齊喀﹑不系應隨和碩簡親王之人﹑而欲從之遊﹑罪一。無病托疾不朝﹑反行巧辯﹑罪一。因不準出遊﹑不遂其意﹑及駕出故不肯朝。乘間偸安。輕忽朝儀。罪一。應削爵。奪其所屬人員﹑廢爲閒散宗室。從之。

○癸亥。工科給事中陰應節參奏。江南主考方猶等﹑獘竇多端。榜發後﹑士子忿其不公。哭文廟。毆簾官。物議沸騰。其彰著者﹑如取中之方章鉞﹑系少詹事方拱乾第五子。懸成﹑亨咸﹑膏茂之弟。與猶聯宗有素。乃乘機滋獘。冒濫賢書。請皇上立賜提究﹑嚴訊﹑以正國憲。重大典。得上�日﹑據奏南闈情獘多端。物議沸騰。方猶等﹑經朕面諭。尙敢如此。殊屬可惡。方猶﹑錢開宗﹑並同考試官﹑俱著革職。並中式舉人方章鉞﹑刑部差員役速拏來京。嚴行詳審。本內所參事情﹑及闈中一切獘竇﹑著郎廷佐速行嚴察明白﹑將人犯拏解刑部。方拱乾著明白回奏。

○刑科給事中蔣允修參奏﹑太僕寺少卿匡蘭馨﹑徇縱伊子匡貞﹑與叛逆海時行兵丁王建之往來。蘭馨爲之贈金覓寓。畱住京師。賊情未覺﹑不行出首。賊情已覺﹑不行檢舉。卿貳何職﹑輦轂何地﹑隱賊何情﹑徇己私而懷二心。請敕嚴究。下吏部察議。

○復杜爾白原官。

○乙丑。大學士劉正宗﹑請假回籍。爲伊兄正衡治喪。許之

○升山西按察使徐來麟﹑爲河南布政使司右布政使。山東按察使朱衣助﹑爲陜西布政使司右布政使。刑部郎中霍炳﹑爲江南按察使司僉事﹑淮海道

十二月。己巳朔。起補原任侍讀學士石申﹑爲內翰林弘文院侍讀學士。

○以湖廣陣亡都司周良三弟良策﹑李興龍子鼎麟﹑各襲拖沙喇哈番。

○予湖廣陣亡投誠副將周大道﹑祭葬如例。

○吏部議覆﹑大學士管吏部尙書事王永吉疏言﹑凡部院無世職之漢啟心郎﹑副理事官﹑考滿稱職﹑系旗下者﹑應升轉部院理事官。系包衣牛錄者﹑應遇各衙門不系旗下理事官缺﹑與旗下漢啟心郎﹑副理事官﹑一並酌量升轉。報可。

○喀爾喀部落土謝圖汗下完書克諾顏等﹑貢馬。宴賚如例

○壬申。諭內三院。日講官侍朕左右﹑以備顧問﹑應增設多員。史大成﹑劉芳躅﹑田逢吉﹑馮源濟﹑曹申吉﹑沈世奕﹑綦汝楫﹑鄧鐘麟﹑黨以讓﹑項景襄﹑俱著充日講官

○裁諸王教習官

○定戶部錢糧考成則例。州縣官欠七分者﹑降職四級。欠八分者﹑降職五級。布政使﹑知府﹑直隸州知州﹑欠八分者﹑降職四級。欠九分者﹑降職五級。俱載罪督催﹑完日開復。

○定兵部馬價考成則例。州縣官欠七分者﹑降職三級。欠八分者﹑降職四級。布政使﹑知府﹑直隸州知州﹑欠八分者﹑降職三級。欠九分者﹑降職四級。俱戴罪督催﹑完日開復。

○刑科右給事中朱紹鳳劾奏﹑河南主考官黃鈊﹑丁澎﹑進呈試錄﹑四書三篇﹑皆由己作﹑不用闈墨。有違定例。且黃鈊服官﹑向有穢聲。出都之時。流言嘖嘖。及入闈又挾恃銓曹﹑恣取供應。請敕部分別處分。得上�日﹑黃鈊﹑著革職。嚴拏察究。丁澎﹑亦著革職察議。

○先是﹑吳明炫﹑與湯若望爭辯水星伏見。上命內大臣公愛星阿﹑及各部院大臣﹑同登觀象臺測驗﹑水星不見。下法司議罪。尋議﹑吳明炫以奏事上書﹑詐不以實律。罪應絞。援赦請免。從之

○癸酉。諭兵部。經略輔臣洪承疇﹑前已有上�日﹑準解任回京調理。近聞病已痊愈。仍著畱原任﹑親統所屬將士。同寧南靖寇大將軍固山額眞宗室羅托等﹑由湖廣前進。相機平定貴州。

○免江西新建﹑丰城二縣﹑本年分水災額賦。

○甲戌。升廣西桂平道參政王道賓﹑爲山東按察使司按察使。陜西苑馬寺卿卞三元﹑爲山西按察使司按察使。戶部郎中秦仁管﹑爲廣西按察使司副使﹑賓州兵備道。

○固山貝子佛克齊庫薨。謚介潔。

○敕諭新歸臣孫可望。朕惟帝王統禦天下。必期遐邇民生﹑皆得其所。故當輿圖未歸﹑念切顚連﹑不憚繕我甲兵﹑遠伸天討。若肯革心向化﹑卽嘉其慕義﹑不恡推心置腹﹑廣覆載無外之仁。卿十餘年﹑阻在南服。聊爲自固之計。未悉我朝寬仁大度﹑宥過招降。自創業以來﹑凡悔罪投誠﹑納土歸命者﹑不特赦其已往﹑抑且優加封爵﹑俾享尊榮。此天下所共聞者久矣。今卿率眾攜家﹑乘機來歸。知卿處心積慮﹑向化有年。卽此一旦翻然﹑便爲識時俊傑。朕一聞疆臣馳奏﹑深爲欣悅。特封爾爲義王。以示優眷。所有應給冊印﹑已命所司鑄造﹑令近臣賫送外。玆遣專官﹑先行敕諭﹑用宣朕意。卿宜祇遵﹑以俟寵命。

○乙亥。詹事府少詹事方拱乾回奏﹑臣籍江南。與主考方猶﹑從未同宗。故臣子章鉞﹑不在回避之例。有丁亥﹑己丑﹑甲午﹑三科齒錄可據。下所司察議。

○丁丑。兵部議覆浙閩總督李率泰﹑疏奏福建福寧州﹑應設總兵官一員﹑以泉州鎭標兵一千名﹑歸福寧鎭標統轄。其將領等官﹑均照營制增設。從之。

○吏部議奏﹑順天主考曹本榮﹑宋之繩﹑以同考官二員﹑互閱春秋禮記﹑有違定例。應革職。上以其侍從講幄日久﹑寬宥之。

○戊寅。卯刻﹑大霧。霜附艸木。

○旌表節婦。河南寧陵縣儒士張鵠妻張氏﹑柘城縣民張世彩妻王氏﹑張世彪妻任氏﹑烈婦。河南沈邱縣民程之瑾妻孫氏﹑各給銀建坊如例。

○兵科給事中尙九遷疏奏﹑江寧巡撫張中元﹑所薦陸貽吉﹑於沚﹑或以言事降調。或以行賄正法。薦舉非人。宜正連坐之罪。下所司察議

○己卯。轉禮部右侍郎李奭棠﹑爲本部左侍郎

○以內翰林國史院學士楊運昌﹑爲禮部右侍郎

○庚辰。順天巡按胡秉忠疏報﹑孝婦﹑武淸縣民任鼎銘妻酈氏﹑任鼎鉉妻李氏﹑各割股調藥。以療翁病。一門雙孝。里人稱之。節婦﹑廣宗縣民祁承業妻趙氏﹑夫歿時。囑氏乳其幼子﹑俟數�山戊不�﹑攺適。氏引刀剌血﹑矢誓守志。歷今五十餘年。孝子﹑完縣民王學詩﹑幼孤而貧。力傭以營父葬。母病篤﹑吁天割股﹑和藥以進。母病立愈。俱請照例旌表。章下所司。

○致仕通政使司通政使劉令譽卒。

○壬午。浙江駐防梅勒章京吳汝玠﹑以老病休致。

○予殉難福建都司僉書管遊擊事劉天祐﹑祭葬如例。

○癸未。諭兵部。向因孫可望﹑李定國等﹑竊據滇黔。負固不服。勤兵討禦。巢�刀撫兼施。原爲救民於水火。今李定國﹑與孫可望﹑彼此相攻。可望攜家降順。覽其來奏﹑情詞懇切。獨能識時審勢。潔身於僭亂之羣。卽此一念維新。便當宥其旣往。且興師動眾。深軫勞民。𨿽遠在遐方。孰非朕之赤子。玆乃不煩兵力﹑自獻悃忱。殊可嘉悅。孫可望﹑已特封爲義王。用昭朕柔遠寧民之意。爾部通行傳知。

○敕諭義王孫可望曰。前經略輔臣﹑奏王慕義向化。朕心深爲嘉悅。特加優典﹑封爲義王。遣官賫敕﹑先行諭知。玆覽來奏﹑當明季喪亡之際。收拾士民。訓養兵卒。期保所得土地。原非篡奪之可比。心事較然分明。諒王久阻歸誠﹑亦特震懾兵威。初非抗拒。至於所用之人﹑橫逆不馴。假借名號。煽誘逆黨。反攻內擊。似此所爲﹑旣挾制其主。又流毒於民。不但有負於王。抑且悖違天道。朕夙以奉天討罪﹑救民水火爲心。已命所司﹑選將厲兵。大張撻伐。以快滇黔兆民來蘇之願。庶慰王去逆效順之忱矣。

○敕諭平西王吳三桂﹑固山額眞侯墨爾根侍衛李國翰曰。逆賊煽亂雲貴。騷擾地方已久。今賊李定國與孫可望﹑互相攻戰。可望來降。乘此賊黨內亂﹑人心未定之際。特命王爲平西大將軍。同固山額眞侯墨爾根侍衛李國翰﹑統兵進討。爾等統領所屬官兵﹑及漢中﹑四川﹑各官兵。由四川前往貴州。相機進取。凡事王與固山額眞會議而行。毋執己見﹑不謀而動。毋謂兵彊﹑輕視逆寇。仍嚴偵探﹑毋致疎虞。抗拒不順者戮之。有先被賊脇從。大兵一至﹑卽時迎降者。俱免誅戮。有能擒殺賊渠投誠者。俱與分別升賞。惟期安民。須嚴禁兵將﹑申明紀律。凡歸順良民﹑毋得擾害。務體朕定亂救民至意。至漢中﹑四川﹑仍酌量畱兵防守。其行間將領功績﹑及重罪﹑俱察實紀明匯奏。各官有犯小過者﹑當卽處分。至於驍騎校﹑護軍校以下。無論大小罪過﹑俱商酌徑行處分。務期收取貴州。巢�刀蕩逆寇。地方平定之後具奏候上�日。爾等受玆重任宜益殫竭心力。蚤奏膚功欽哉。

○敕諭固山額眞趙布泰等曰。逆賊煽亂雲貴。騷擾地方已久。今賊李定國與孫可望。互相攻戰。可望來降。乘此賊黨內亂人心未定之際。特命爾趙布泰爲徵南將軍。統兵進討。爾統領前去官兵﹑並提督綫國安標下官兵﹑及湖南調發官兵﹑由廣西前往貴州。相機進取。凡事與提督綫國安﹑梅勒章京富喀﹑莽吉圖等會議而行。毋謂自知﹑不聽眾言。毋謂兵彊﹑輕視逆寇。仍嚴偵探﹑勿致疎虞。抗拒不順者戮之。有先被賊脇從。大兵一至﹑卽時迎降者。俱免誅戮。有能擒殺賊渠投誠者。俱與分別升賞。惟期安民。須嚴禁兵將﹑申明紀律。凡歸順良民﹑毋得擾害。務體朕定亂救民至意。其行間將領功罪﹑俱察實紀明匯奏。有犯小過者﹑當卽處分。至於驍騎校以下﹑除死罪外。其餘大小罪過﹑俱與眾將商酌﹑徑行處分。務期收取貴州。巢�刀蕩逆賊。地方平定之後﹑具奏候上�日。爾等受玆重任。宜益殫竭心力。蚤奏膚功。欽哉。

○敕諭固山額眞宗室羅托﹑固山額眞濟席哈曰。逆賊煽亂雲貴。騷擾地方已久。今賊李定國與孫可望﹑互相攻戰。可望來降。乘此賊黨內亂。人心未定之際。特命爾宗室羅托爲寧南靖寇大將軍。同固山額眞濟席哈﹑統兵進討。爾等統領官兵﹑及經略調去各官兵﹑由湖南前往貴州。相機進取。凡事與固山額眞特津﹑佟六十﹑護軍統領鄂鼐等﹑會議而行。毋謂自知﹑不聽眾言。毋謂兵彊﹑輕視逆寇。仍嚴偵探﹑毋致疎虞。抗拒不順者戮之。有先被賊脇從。大兵一至﹑卽時迎降者。俱免誅戮。有能擒殺賊渠投誠者。俱與分別。升賞。惟期安民。須嚴禁兵將﹑申明紀律。凡歸順良民﹑毋得擾害。務體朕定亂救民至意。至經略輔臣洪承疇﹑或應與大兵同行。或應尾大兵之後。已令其相機定奪。如同大兵前往﹑亦與經略會議而行。其行間將領功罪﹑俱察實紀明匯奏。有犯小過者﹑當卽處分。至於驍騎校﹑護軍校以下。除死罪外。其餘無論大小罪過﹑俱與眾將商酌﹑徑行處分。務期收取貴州。巢�刀蕩逆賊。地方平定之後﹑具奏候上�日。爾等受玆重任。宜益殫竭心力。蚤奏膚功。欽哉。

○丙戌。以正紅旗阿達哈哈番色爾顧倫﹑爲甲喇章京。正黃旗理事官喀戚蘭﹑爲護軍參領

○升山東提學道僉事戴京曾﹑爲大理寺寺丞

○升湖廣按察使郭鳴鳳﹑爲福建布政使司右布政使

○革太僕寺少卿匡蘭馨職。下刑部察議。

○寧南靖寇大將軍固山額眞宗室羅托等疏報﹑僞總兵譚新傳等﹑率僞官十餘員﹑家屬二千餘名來降。下所司察敍。

○遣固山額眞濟席哈﹑率梅勒章京四員﹑護軍參領八員﹑前赴寧南靖寇大將軍宗室羅托軍前。各賜裘一﹑弓一。

○賞義王孫可望賫奏總兵官程萬里﹑衣帽﹑腰刀﹑帶﹑靴﹑銀兩等物

○丁亥。宗人府議奏﹑郡王以上﹑有大罪﹑赴衙門審問。小罪﹑就其府第問之。貝勒以下﹑俱赴衙門審問。報可。

○戊子。轉工部右侍郎林起龍﹑爲本部左侍郎

○辛卯。刑部右侍郎李藻卒

○甲午。諭禮部。皇太后聖體違和﹑荷天地﹑祖宗﹑社稷眷祐﹑今已康寧。朕心欣慶。應躬詣圜丘﹑方澤﹑太廟﹑社稷壇﹑行告謝禮。爾部作速擇吉具奏。

○丙申。諭戶部。皇太后聖體違和﹑今已大豫。朕心甚爲欣慰。八旗及畿輔人民﹑應加恩賚。以洽歡心。玆發內帑銀十萬兩。一半給八旗兵丁。一半遣官賑濟畿輔貧民。爾部卽遵諭行。

○遣內翰林弘文院學士加一級麻勒吉﹑爲正使。禮部尙書兼內翰林祕書院學士仍在內院辦事加一級胡兆龍﹑禮部右侍郎加一級祁徹白﹑爲副使。賫冊印﹑封孫可望爲義王。冊文曰。向化抒誠﹑號識時之俊傑。封藩錫爵﹑昭勵世之旗常。來歸旣獻乎輿圖。懋賞斯隆夫。帶礪咨爾新歸臣孫可望﹑才能乘勢。智裕擇君。𨿽云身在南荒。十餘年稱戈負固。實則志依北闕。玆一旦率眾投誠。攜爾室家﹑足信瞻云就日。統厥士馬﹑眞爲出谷遷喬。於朝廷招降撫順之仁﹑適相允合。豈國家厚祿崇階之典﹑肯靳弘施。大分維彰。朕心嘉悅。是用封爾爲義王。於戲。祗承寵渥。流芳譽於千秋。益篤忠貞。竟茂勛於一統。欽哉無斁。

○�山戊不�暮。享太廟。遣內大臣公愛星阿行禮

○遣官祭四祖陵﹑福陵﹑昭陵。

○遣官祭太�山戊不�月將之神

○丁酉。諭吏部。皇太后聖體違和﹑朕晨昏省侍。鰲拜等近侍衛護。晝夜勤勞。食息不暇。朕所親見。今皇太后聖體康寧。中外歡慶。鰲拜等同朕省侍。勤勞罔懈。深可嘉悅。宜分別加升﹑以示鼓勸。鰲拜﹑遏必隆﹑巴哈﹑費揚古﹑俱加少傅兼太子太傅。蘇克薩哈﹑加太子太保。通義﹑加一級。一等侍衛他達﹑阿舒﹑賈布家﹑喇哈達﹑博羅忒﹑墨爾格申﹑阿木護朗﹑甲喇章京吳沙﹑科嶽爾圖﹑二等侍衛拜思哈﹑富爾虎﹑班第﹑杭奇﹑費業倫﹑莫爾渾﹑諾莫﹑察庫﹑俱各加一級。祝師辛塔石﹑授拜他喇布勒哈番。世襲。醫官雷鳴徳﹑方文英﹑劉國棟﹑張希臯﹑俱各加一級。祝世遇﹑加太常寺卿。仍管太醫院吏目事。武超眾﹑授拖沙喇哈番。護軍校吳喀﹑達素﹑達都祜﹑司膳阿素巴﹑祁爾薩﹑桑格﹑司茶白爾騰﹑鄂諾﹑藍翎官吳大禪﹑禪布﹑商占﹑巴代﹑喀代﹑噶達渾﹑駝長庫徳﹑矢匠綽克陀﹑弓匠朱爾哈達﹑俱各加一級。克爾忒﹑及膳房人役薩爾吉納﹑馬喇薩爾扒﹑恩奇﹑達布納﹑茶房人役薩木哈﹑他莽阿﹑蒙安厄黑裏﹑鄂齊裏﹑徳喜圖﹑西忒庫﹑牧馬人渥內﹑費言達裏﹑王明﹑厄參﹑宋果陀﹑鑲黃旗護軍穆赫林﹑英愛﹑吉都﹑薩爾祜納﹑葉古徳﹑薩納祜﹑正黃旗護軍格本﹑舒木布魯﹑新臺﹑洪科﹑三塔哈﹑文多順﹑正白旗護軍殷徳裏﹑穆裏庫﹑喀齊納﹑馬爾漢﹑濟海﹑俱授護軍校品級。爾部卽遵諭行。

○是�山戊不�。人丁戶口﹑一千八百六十一萬一千九百九十六。田土山蕩四百九十六萬三百九十八頃三十畝。畦地﹑二萬二千六百四十三个。徵銀﹑二千四百三十六萬六千三百六十五兩七錢有奇。米﹑麥﹑豆﹑五百八十三萬五千九百四十石六斗有奇。艸﹑二百二十三萬二千九百四十七束。中茶﹑八萬五千五百一十篦。行鹽﹑四百七十五萬九十一引。徵課銀﹑二百五十二萬六百四十五兩五錢。鑄釐錢﹑二十三萬四千八十七萬八百一十六。舊鑄銅錢﹑二十萬一千二百一十有奇。鈔﹑一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十四

順治十五年。戊戌。春。正月。戊戌朔。上在南苑。免行慶賀禮。

○朝鮮國王李淏遣陪臣沈之源﹑表賀冬至﹑元旦﹑萬壽節並謝恩。附貢方物﹑及�山戊不�貢。宴賚如例。

○己亥。順天府進春。

○庚子。上以皇太后聖體康豫。頒詔大赦天下。詔曰。帝王以孝治天下。莫大乎事親。必福壽康寧﹑而人子之歡心始暢。近者聖母昭聖慈壽恭簡安懿章慶皇太后﹑聖體違和。朕夙夜恭事。憂念實深。幸賴我皇太后懿徳素昭。弘庥克迓。仰荷天地祖宗眷佑。今已大安。朕心慰悅。率土同歡。遘玆莫大之嘉祥。宜布非常之恩赦。應行事款﹑開列於後。一﹑和碩親王以下﹑奉恩將軍以上﹑俱加恩賜。一﹑內外公主以下﹑固山格格以上俱加恩賜。一﹑外藩諸王以下﹑公以上﹑俱加恩賜。一﹑在京文武各官﹑除未隨朝年幼官員外。公候伯以下﹑至九品官員﹑普加恩賜。一﹑各省固山額眞﹑昂邦章京﹑梅勒章京﹑總督﹑巡撫﹑並總兵官﹑各加恩賜。一﹑自順治十五年正月初三日昧爽以前。凡官吏兵民人等有犯除謀反﹑叛逆子孫殺祖父母父母﹑內亂妻妾殺夫﹑告夫﹑奴婢殺家長﹑殺一家非死罪三人﹑采生折割人﹑謀殺﹑故殺﹑蠱毒魘魅毒藥殺人﹑彊盜﹑妖言﹑十惡等眞正死罪不赦外。及貪贓﹑侵盜錢糧﹑漕糧﹑審事徇情﹑舉劾不公﹑閱卷有獘﹑科場作獘﹑及投認師生﹑亦在不赦外。其餘死罪以下﹑已發覺﹑未發覺﹑已結正﹑未結正﹑咸赦除之。有以赦前事告訐者﹑不與審理。以其罪罪之。一﹑內外文武官員。有因公詿誤革職﹑降級﹑罰俸﹑戴罪﹑住俸等項。並見在議革﹑議降﹑議罰者。各該衙門悉與奏明寬宥。一﹑滿洲兵丁﹑披甲隨徵﹑多年效力﹑被傷不能披甲。及年老有疾退役者。酌給恩賞。一﹑凡試職各官﹑俱準實授。一﹑順治十﹑十一﹑兩年未完地畝人丁﹑本折錢糧﹑該撫按確察。果系拖欠在民者﹑具奏豁免。已徵在官者﹑不得借口民欠侵隱。一﹑順治十﹑十一﹑兩年分歷日﹑祭祀牛羊藥材本折錢糧。其已徵在官者﹑照數起解。其拖欠在民者。該撫按確察﹑具奏豁免。一﹑順治十四年以前﹑各省牛角皮料等項﹑凡有未解完者。工部確察﹑照例攺折以紓民力。一﹑應追贓私。除貪贓﹑侵盜情重者不赦外。其餘果系家產盡絕﹑力不能完者該撫按確察題請豁免。不許株連親族。一﹑嘯聚山海﹑擁眾不服者果能眞心來歸。除赦其前罪外。仍破格敍擢。如其中有能擒斬叛首﹑返正投誠者。並與不次擢用。以示勸勵。一﹑各處土司﹑世守地方。有能眞心向化者卽將原管地方部落﹑準與照舊襲職有能擒叛逆來獻者。仍厚加升賞。一﹑己歸順土司曾立功績者該督撫按察明具奏升賞。其未經授職立功者一並敍授於戲。慈闈介祉綿鶴算於萬年海宇蒙禧霈鴻恩於九有。播告中外。咸使聞知。

○諭禮部。朕惟皇后表正宮闈。孝敬爲先。凡委曲盡禮。佐朕承歡聖母。此內職之常也。昨者皇太后聖體違和。朕朝夕侍奉。食息靡遑。皇后身爲子婦。平時恪恭定省。原屬敬勤無失。且承皇太后篤愛﹑恩眷殊常。而此番起居問安禮節﹑殊覺闕然𨿽蒙聖母慈恩垂諒而於朕孝事之誠﹑不無有憾向年廢後之舉因與朕不協﹑故不得已而行之。至今尙歉於懷引爲慚徳但孝道所關重大子婦之禮昭垂內則。非可偶違玆。將皇后位號及冊寶照舊外。其應進中宮箋奏等項﹑暫行停止。著議政王﹑貝勒大臣﹑九卿﹑詹事科﹑道會同議奏

○諭義王孫可望曰自古明君良佐﹑相得益彰故遇識時俊傑﹑莫不披肝膽而嘆相見之晚。王越在南服十有餘年一旦攜家來歸是王瞻依之誠懷之素矣。朕聞奏報嘉王忠貞故不靳髙爵厚祿。用昭寵禮。至於迫欲相見之心﹑與王同之。昨王差官程萬裏面奏云﹑王歸命投誠矢志赴闕則王入覲之心﹑蚤已在朕左右。今特頒敕諭王其祇承卽日率領家口﹑及親近員役同冊封使臣麻勒吉等作速來京陛見以慰朕殷眷注之意其餘著由水路乘船從容進發。

○壬寅。上自南苑還宮

○禮部以將徵雲南奏出兵儀注得上�日﹑旣因祭太廟齊戒。不必筵宴。其詣堂子﹑著永行停止余。俱照定例行。

○癸卯。喀爾喀部落竇爾格齊諾顏﹑噶爾當臺吉遣喇嘛格思貴﹑丙圖等﹑貢方物。宴賚如例

○掌欽天監印務湯若望﹑進相距歷。

○甲辰。和碩簡親王濟度等議奏﹑皇太后聖體違和。皇后有失定省之儀。應欽遵上諭﹑止存皇后之號。冊寶照舊停其箋奏許之。

○丙午。孟春。享太廟。上親詣行禮。

○遣官祭太�山戊不�月將之神

○諭禮部。祭祀關系大典。必執事人員﹑通曉嫻熟。始克肅將誠敬近見太常寺樂舞生﹑聲容儀節。多有未諳。皆該衙門平日教演不精﹑以致如此。今後須責令勤加肄習。務俾精通。不得仍前玩忽。爾部卽遵諭嚴行申飭。

○命多羅信郡王多尼﹑爲安遠靖寇大將軍。同多羅平郡王羅可鐸﹑多羅貝勒尙善﹑杜蘭﹑固山額眞伊爾徳﹑阿爾津巴思漢﹑卓羅等﹑統領將士。進取雲南。禦前侍衛﹑及王貝勒貝子公等護衛﹑皆酌量隨徵。賜之敕諭曰。逆賊煽亂雲貴騷擾地方已久。今賊李定國﹑與孫可望﹑互相爭戰。可望來降。乘此賊黨內亂。人心未定之際。先遣寧南靖寇大將軍宗室羅托等﹑由湖南。平西大將軍平西王吳三桂等﹑由四川。徵南將軍趙布泰等﹑由廣西分兵三路。進取貴州。旣克貴州之後。卽宜乘機進取雲南。故命爾多羅信郡王多尼﹑爲安遠靖寇大將軍。同多羅平郡王羅可鐸﹑多羅貝勒尙善﹑杜蘭﹑固山額眞伊爾徳﹑阿爾津﹑鎭國公品級固山額眞宗室巴思漢﹑固山額眞卓羅等﹑統領官兵﹑前往專取雲南凡事與多羅平郡王羅可鐸﹑多羅貝勒尙善﹑杜蘭﹑固山額眞伊爾徳﹑阿爾津﹑宗室巴思漢﹑卓羅等﹑會議而行。毋謂自知﹑不聽眾言。毋謂兵彊﹑輕視逆寇。仍嚴偵探。毋致疎虞。抗拒不順者戮之。有先被賊脇從大兵一至﹑卽時迎降者俱免誅戮﹑有能擒殺賊渠投誠者俱與分別升賞。行師以安民爲首務須嚴禁兵將﹑申明紀律。凡歸順良民﹑毋得擾害。務體朕定亂救民之意如貴州三路大兵﹑有料理未盡者。亦並加綏定。其行間將領功績﹑及重罪﹑俱察實紀明匯奏。各官有犯小過者﹑當卽處分。至於驍騎校﹑護軍校以下。無論大小罪過﹑俱商酌徑行處分。務收取雲南巢�刀蕩逆賊。地方平定之後。酌駐兩省要地。具奏候上�日。爾等受玆重任。宜益殫竭心力。蚤奏膚功。欽哉。

○辛亥。祈谷於上帝上親詣行禮畢還宮謂大學士額色黑﹑學士折庫訥。曰凡祭祀﹑儀物音樂必盡善盡美始克展敬心。今觀各處祭祀。太常寺所奏樂聲容儀節俱未諧和樂音錯亂。夫樂乃祭祀之大典。必聲容儀節﹑盡合歌章始臻美善其召太常寺官嚴飭之。此後須責令勤加肄業毋致違忽

○壬子。順天府舉行鄕飲酒禮

○癸丑。升右春坊右庶子王淸﹑爲內翰林祕書院侍講學士。國子監祭酒張士甄﹑爲右春坊右庶子。兼內翰林弘文院侍講。

○補服闋左春坊左庶子兼內翰林祕書院侍讀艾元徵原官。

○升廣西桂林道副使劉通﹑爲本省布政使司參政分守桂平道。湖廣下荊南道副使閻廷謨﹑爲苑馬寺卿兼陜西按察使司僉事。陜西西寧道參議蘇銑﹑爲本省按察使司副使﹑固原兵備道。

○以鑲藍旗滿洲一等護衛馬卜﹑爲護軍參領

○以阿達哈哈番吳萬福﹑爲都督僉事﹑充鎭守福建福寧州總兵官。浙江衢州副將楊虎﹑爲都督僉事﹑管江南安慶營副將事。陜西中衛副將馮源淮﹑爲都督僉事﹑管山西平陽營副將事。一甲一名武進士於國柱﹑爲浙江臺州副將。

○旌表鑲黃旗節婦﹑孫孝曾妻金氏。皂齊元妻裴氏。烈婦﹑兵塞黑妻傅氏。校尉郭維度妻朱氏。正黃旗節婦﹑驍騎校阿黨阿妻塞氏。程待仁妻晉氏。正白旗烈婦﹑兵魏喇妻戴氏。護軍明安圖妻法氏。正紅旗節婦﹑陳進忠妻李氏。鑲白旗烈婦﹑護軍阿思哈妻李氏。兵撒胡哩妻阿氏。鑲紅旗節婦﹑驍騎校喀爾喀納妻薩氏。朱刻什妻塞氏。鑲藍旗節婦﹑小撥什庫張泰妻能氏。護軍巴顏。圖妻何氏。兵馬泰妻對氏。驍騎校鄂佛和諾妻富氏。烈婦﹑戴諸虎妻卜氏。各給銀建坊如例。

○旌表節婦﹑直隸廣宗縣民祁承業妻趙氏。給銀建坊如例。

○以恩詔﹑復都察院左都禦史魏裔介﹑太子少保副都禦史能圖﹑副都禦史納都戶左副都禦史傅維鱗﹑啟心郎劉兆麒等職。仍諭自後洗心滌慮。實圖盡職。以副朕宥過委任至意。

○定出徵駐防將軍以下﹑披甲人以上﹑馬匹額數。親王馬四百匹。郡王﹑馬三百匹。貝勒﹑馬二百匹。貝子﹑馬一百五十匹。鎭國公﹑馬一百匹。輔國公﹑馬八十匹。未入八分鎭國公﹑馬七十匹。輔國公﹑馬六十匹。將軍﹑馬八十匹。參贊大臣﹑馬七十匹。護軍統領﹑前鋒統領﹑梅勒章京﹑馬各六十匹。署護軍統領﹑署梅勒章京﹑馬各四十匹。前鋒參領﹑甲喇章京﹑署甲喇章京﹑一等侍衛﹑馬各三十五匹。閒散章京﹑前鋒侍衛﹑二等侍衛﹑馬各二十五匹。署章京﹑三等侍衛﹑馬各十八匹。護軍校﹑驍騎校﹑馬各十二匹。署護軍校﹑署驍騎校﹑馬各八匹。小撥什庫﹑護軍﹑馬各六匹。披甲人﹑馬各四匹。內院學士﹑與梅勒章京同。侍讀學士﹑與甲喇章京同。侍讀與閒散章京同。他赤哈哈番﹑與護軍校﹑驍騎校同。

○甲寅。上親覆試丁酉科順天舉人。面諭之曰頃因考試不公。特親加覆閱。爾等皆朕赤子。其安心毋畏。各抒實學。朕非好爲此舉。實欲拔取眞才﹑不獲已爾。眾皆頓首稱萬�山戊不�。

○諭禮部。朝廷選舉人才科目最重。必主考﹑同考官﹑皆正直無私。而後眞才始得。昨因鄕試賄賂公行。情罪重大。已將李振鄴﹑田耜等﹑特置重辟。家產籍沒。今會試大典。尢當愼重。考試官﹑同考官﹑及天下舉人﹑若不洗滌肺腸。痛絕情獘。不重名器。不惜身命。仍敢交通囑托。賄買關節等獘。或被髮覺。或經科道指參。卽將作獘人等﹑俱照李振鄴﹑田耜等﹑重行治罪。決不姑貸。爾部卽刊刻榜文﹑徧行嚴飭。使知朕取士釐姦至意。

○以輔國公塔海子臺穆布祿﹑喇石塔子喇克達﹑俱爲輔國將軍。

○以鑲藍旗滿洲二等護衛巴柱代﹑爲護軍參領。

○延綏巡撫馮聖兆﹑以母老乞終養。允之。

○戊午。上以皇太后聖體康豫。躬祀圜丘。

○己未。上躬祀方澤。

○江西巡撫張朝璘疏報﹑節婦﹑吉水縣民彭子恭妻李氏。年十九﹑夫歿事姑盡孝撫子成立苦節四十餘年。烈婦﹑南城縣生員盛鐘琦妻李氏。夫病祈天請代。及故﹑氏遂投井以殉俱請照例旌表。章下所司

○辛酉。上躬祀太廟社稷

○是日﹑皇子薨。生甫四月。未命名。行第四。上召諸內大臣諭曰。玆者皇子薨逝。爾等將無謂朕因此感傷。朕前以皇太后聖體違和。時刻憂念。今皇太后聖體大豫。此眞無疆之慶。於願至足。豈復以此幼子感懷。向襄親王薨時。尙反覆忖度。恐皇太后悼傷。勉彊抑忍且生死從來定數。焉能有違。朕念切國家。仰副我皇太后之心。安敢過爲傷念。亦非彊爲之詞﹑而有動於中也。卿等宜知此意。諸臣奏曰。臣等正以皇上感傷爲慮。今聞諭上�日﹑不勝歡慰。

○庫爾喀部落塔爾善等貢貂裘花黑狐皮。使犬國頭目替爾庫等﹑貢花黑狐皮。並賞賚如例。

○升吏部副理事官吳弩春﹑爲本部理事官。

○升廣東驛傳道副使畢振姬﹑爲浙江布政使司參政﹑分守金衢道。河南衛輝府知府鄭茂泰﹑爲廣西按察使司副使﹑賓州兵備道。

○以正藍旗滿洲副理事官諾木齊﹑爲護軍參領。

○癸亥。升工科都給事中陳協﹑爲太僕寺少卿。

○升福建督糧道參政劉興漢﹑爲湖廣按察使司按察使。廣東髙州府知府羅麗辰﹑爲兩浙都轉運鹽使司運使。河東運同徐化龍﹑爲福建都轉運鹽使司運使。

○甲子。以阿達哈哈番周師忠﹑爲廣西布政使司參政﹑管分守左江道參議事。從經略洪承疇薦舉也。

○巡撫南贛都察院右僉都禦史佟國器考滿。加考察院右副都禦史銜。蔭一子入監讀書。

○以正黃旗滿洲阿達哈哈番吳爾嘉齊﹑爲甲喇章京。

○丙寅。補服闋內翰林國史院學士梁淸寬﹑編修吳正治﹑原官。

○升大理寺卿周召南﹑爲都察院右副都禦史﹑巡撫延綏﹑贊理軍務。

○江寧巡按劉宗韓疏報﹑孝子﹑六安州民張奮志。父愈﹑明季任四川布政使司理問。客死蜀中。遭兵燹﹑音問隔絕。奮志孑身尋父。往來跋涉不避虎狼。於白骨堆內﹑刺血認識遂負父骸而歸。太湖縣貢生章於國﹑十�山戊不�時。父母俱病。泣血祈請得痊。後賊陷城母溺死城南積屍如山徧覓不獲。環塘號泣。母屍僵立水中。忽作躍狀遂赴水負屍而出。六合縣生員沈希孟﹑幼孤事母盡孝。值寇至﹑棄妻子。負母奔脫。又遇舟覆。力獲其母得全。節婦﹑懷寧縣生員汪之翰妻陳氏。汪寧縣民張善妻宣氏。上元縣民江良機妻徐氏。虹縣儒士周振楚妻髙氏。宿州民妻卞氏。太和縣儒士陳蘭舟妻髙氏。鄒延慶妻範氏。和州民吳自濂妻蔣氏。皆少寡守節。撫孤成立。烈婦﹑歙縣民吳沛妻黃氏。年十三。刲股療母病。及適沛。沛病﹑復刲股療夫。迨歿﹑卽絕粒而死。靈璧縣儒士周之璋妻王氏。夫亡﹑自經殉節。桐城縣生員江迥妻夏氏。夫就省試客死。氏聞訃﹑絕粒死。懷遠縣生員李本妻段氏。明季遭兵亂。被脇﹑大罵不辱。遂遇害。旴﹤日臺﹥縣民王臣賡妻齊氏。年十九。夫亡﹑葬畢。沐浴更衣。從容自縊。貞女﹑江浦縣民趙世美女。幼許配劉以謙。未嫁。以謙歿﹑女誓死守節。歸夫家營葬。奉孀姑盡孝。年五十有五。蒙城縣民陸濂女。幼許配龐浴子。未嫁。婿歿﹑矢志不貳。孝養父母終身年七十有一。烈女﹑亳州民張氏女。年十四。持鐮刈艸。鄰人逼污之。女喊罵不從。被殺。義夫﹑六合縣故明遊擊陳燮。從徵遠出。妻亡﹑誓不再娶。俱請照例旌表。事下所司。

○丁卯。萬壽節免行慶賀禮

○遣官祭太廟﹑福陵﹑昭陵。

○遣官祭眞武﹑東嶽﹑城隍之神

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十五

順治十五年。戊戌。二月。戊辰朔。祭大社大稷上親詣行禮。

○以鑲紅旗滿洲精奇尼哈番碩塞納﹑爲護軍參領

○升陜西分守關內道參議宋杞﹑爲本省按察使司副使﹑分巡洮岷道。

○己巳。厄魯特部落阿巴賴諾顏等貢馬。宴賚如例。

○庚午。補服闋內翰林弘文院檢討李昌祚﹑原官。

○禮部磨勘丁酉科鄕試朱卷。劾奏違式各官。河南省考試官黃鈊﹑丁澎﹑用墨筆添攺字句。山東省同考官同知袁英知州張錫懌﹑知縣唐瑾﹑吳暹﹑何鏗﹑章貞﹑用藍筆攺竄字句。山西省考試官匡蘭馨﹑唐賡堯﹑批語不列銜名。俱屬疎忽。得上�日﹑俱著革職逮問。

○掌河南道禦史上官鉝劾奏﹑江南省同考官舒城縣知縣龔勛﹑出闈後。被諸生所辱。事涉可疑。又有中式舉人程度淵者﹑嘖有煩言。情獘昭著。應詳細磨勘﹑以釐夙姦。得上

�日﹑著嚴察逮訊。

○壬申。立興京顯佑宮碑。文曰自古帝王﹑統禦天下。必以仁義爲本。尢懋昭恭肅崇祀明神蓋期國祚熙昌俾兆民﹑罔不康寧也。欽惟神莫大於昊天。而事莫隆於開創。虔恪之心﹑益當倍於尋常。惟玆興京所建顯佑宮﹑始於我朝締造之初﹑以爲昭事上帝之所。所關甚重。運祚靈長。神實啟之。臣民瞻仰。神實迪之是以國家膺圖。禦籙固我太祖武皇帝太宗文皇帝開駿業而肇鴻基本仁徳而施政教所致然荷玆天眷者豈非誠敬萬靈﹑懷柔河嶽之故歟。夫天無所不在事天之心﹑卽宜無時不謹謹稽王業所自始。地擅神臯。溯祖徳所潛通歆居上帝。朕夙夜寅恭。冀登上理眷念受命發祥之地。益深欽天率祖之思。已命所司繕整維新春秋禋祀。載表功徳樹丰碑以傳不朽。於戲艱難不昧常懷對越之誠丹雘丕彰永保岡陵之固後之子孫臣庶﹑其無忘朕敬事之意焉

○升山西岢嵐道副使馬葉曾﹑爲福建布政使司參政﹑督糧道。廣東嶺東道參議李文煌﹑爲湖廣按察使司副使﹑分巡下荊南道。山西河東道參議吳嵩允﹑爲廣東按察使司副使淸軍驛傳道。陜西鞏昌府知府劉芳聲﹑爲廣西按察使司副使﹑分巡桂林兵備道。湖廣上江道僉事戴璣﹑爲陜西布政使司參議﹑分守西寧道。

○癸酉。三等輔國將軍琶帕卒。謚懷湣

○甲戌。遣官祭三皇廟。

○命刑部尙書白允謙﹑吏部左侍郎禪代﹑右侍郎王崇簡﹑禮部左侍郎李奭棠﹑兵部左侍郎額黑裏﹑刑部右侍郎阿思哈﹑都察院左副都禦史傅維鱗﹑戶部啟心郎巴格﹑往直隸八府﹑分路賑濟。各給敕諭關防

○乙亥。皇太后聖壽節。免行慶賀禮

○丙子。升浙江左布政使張縉顏﹑爲工部右侍郎

○丁丑。遣內院大學士額色黑﹑祭先師孔子

○工部右侍郎布丹﹑引疾乞休。不允。

○戊寅。日有抱气。靑赤黃色。

○工部尙書管吏部左侍郎事朱鼎延﹑請假省親。允之。

○授假滿翰林院庶吉士宋徳宜﹑爲內翰林祕書院編修。

○庚辰。諭禮部前因丁酉科順天中式舉人﹑多有賄買情獘。是以朕親加覆試。今取得米漢雯等﹑一百八十二名。仍準會試。蘇洪浚﹑張元生﹑時汝身﹑霍於京﹑尢可嘉﹑陳守文﹑張國器﹑周根邰等八名文理不通俱著革去舉人。爾部卽傳諭行。

○授殉難拜他喇布勒哈番陳守禮﹑曾大名﹑各一拖沙喇哈番。以守禮子有仁﹑大名弟汝燦﹑襲職

○直隸巡撫董天機疏報。節婦﹑大興縣民徐有道妻陳氏﹑年二十八﹑喪夫。事翁姑孝。姑病。焚香祝天請減己算以延姑壽撫孤。成立苦節五十餘年。靜海縣生員沙毓珍妻李氏﹑年二十三﹑夫歿遺腹僅三月。家貧。氏織席贍養翁姑翁姑歿祭葬盡禮守節四十餘年。鉅鹿縣吏劉世相妻霍氏﹑夫死年二十三。遺孤五�山戊不�。氏采薪紡績度日。後遇賊被執。斷髮毀容。不爲所辱。守節四十餘年。孝子劉希賢﹑甫七齡。父歿。廬墓三載。事孀母霍氏至孝。母被賊執。捐軀保母。賊義釋之。俱請照例旌表。事下所司。

○辛巳。復戶部左侍郎王弘祚原降三級以督修賦役全書告成也

○壬午。升左春坊左庶子艾元徵﹑爲內翰林祕書院侍讀學士轉右春坊右庶子張士甄﹑爲左春坊左庶子﹑兼內翰林祕書院侍讀升內翰林國史院編修吳正治﹑爲右春坊右庶子﹑兼內翰林。弘文院侍講

○癸未。命內翰林國史院大學士傅以漸﹑祕書院學士李霨﹑爲會試考官。

○升山東沂州道僉事李茂﹑爲山西按察使司副使﹑易州道。登州府知府李經國﹑爲山西按察使司副使﹑岢嵐道。山西冀寧道僉事馮嘉會﹑爲本省布政使司參議﹑分守河東道。河南驛傳道僉事郭四維﹑爲陜西布政使司參議﹑分守關內道。山西大同道僉事相有度﹑爲廣東布政使司參議﹑分守嶺東道。補服闋河南提學道僉事李愫﹑爲湖廣按察使司僉事﹑上江防兵備道。

○甲申。朝日於東郊。遣公額爾克戴靑行禮

○初﹑刑部左侍郎杜立徳劾內院學士胡兆龍﹑罔上行私目無功令權勢傾人甲午中一弟兆麟﹑今科中一弟兆鳳﹑都城有一龍當道﹑麟鳳齊鳴之謠。兆龍因臣同滿漢官審理﹑科場獘端﹑恐難自掩。乃借端陷害。以臣弟立本等業師朱以忠﹑回家自縊。兆龍主使朱持正﹑朱惇厚等告訐﹑又首傳連名帖﹑爲朱姓請托。令吏部侍郎王崇簡﹑內院侍讀張永祺﹑署名。巧行誣害。並乞睿鑑以儆權邪奉上�日﹑著兆龍﹑崇簡回奏。尋兆龍﹑崇簡﹑回奏辯白。永祺亦疏奏﹑並無傳帖署名事。於是下吏部察議尋議﹑杜立徳參款不實。妄行瀆奏。應革職。援赦寬免從之

○免順天府武淸﹑漷縣十四年分﹑水災額賦。

○禮部議覆﹑福建道禦史趙祥星疏言﹑會試大典﹑剔獘宜嚴。第一場四書五經題目。請欽定密封送入內簾。刻印頒發。其二三場題目。體裁旣繁。仍責令主考官﹑照例擬出。得上�日﹑第一場四書題目。候朕頒發。余著考試官照例出題。

○乙酉。轉吏部右侍郎王崇簡﹑爲本部左侍郎﹑兼內翰林國史院學士。調戶部右侍郎郝惟訥﹑爲吏部右侍郎。

○丙戌。遣官祭先農之神。

○上以欽定會試四書題三道遣官賫示主考官刊發士子

○敕諭朝鮮國王李淏﹑今羅鐔犯我邊境。擾害生民。應行徵巢�刀。玆發滿兵前往。需用善使鳥槍手二百名。王卽照數簡發並將一切應用之物。全行備辦。令酌當官員統領。期於五月。初間送至寧古塔。

○戊子。命故三等伯鄂碩子費揚古﹑襲爵

○以故三等精奇尼哈番丹代子誇哈﹑一等阿達哈哈番兼一拖沙喇哈番卓爾弼子查木言﹑二等阿達哈哈番阿爾薩蘭子脫克脫爾﹑察楚兄折黑徳﹑三等阿達哈哈番額爾勾什弟之子寶訥﹑王國命子沁﹑俄博兌子博洛﹑拜他喇布勒哈番兼一拖沙喇哈番托洛叔之子索保﹑伊巴庫子托範﹑毛奇塔特子和善﹑拜他喇布勒哈番剛阿什子阿爾西﹑閔廷元叔玉相﹑拖沙喇哈番王茂才子國寶﹑劉棟弟之子芳美﹑圖魁弟佟素年﹑姚仲禮子國臣﹑籍成虎子輝達納弟賓步﹑致仕二等阿達哈哈番何世友子遇澄﹑三等阿達哈哈番馮噶弟之子孟噶﹑黃元子朝良﹑楊名煥子增﹑駱士奇子照鄰﹑王好忠子澤渥﹑拜他喇布勒哈番詹伯龍子升華﹑拖沙喇哈番張士元子廣國﹑各襲職。

○贈陣亡巴拜﹑爲拖沙喇哈番以其弟巴圖﹑襲職

○致仕太子太保工部尙書謝啟光卒。

○己丑。戶部議覆﹑奉天府府尹張尙賢疏言﹑遼陽人民始集輸納維艱。應每畝止徵銀三分。以蘇窮黎從之。

○浙江提督田雄﹑請以弟豹代己入侍。允之。

○庚寅。升廣東按察使鐘鼎﹑爲刑部右侍郎山東東昌兵備道副使劉達爲大理寺卿。

○以克閩安鎭功﹑賞海澄公黃梧﹑甲冑貂裘等物。

○辛卯。川東逆賊僞總督張京總兵張宿﹑兵科謝佩等一十八員繳僞印敕投誠平西王吳三桂﹑以其事聞疏下所司。

○壬辰。升通政使司右通政戴明說﹑爲太僕寺卿。

○升廣東右布政使許文秀﹑爲浙江布政使司左布政使。兵部郎中戚良宰﹑爲山西按察使司僉事﹑大同道。刑部郎中劉世傑﹑爲山東按察使司僉事﹑沂州兵備道。程淓﹑爲河南按察使司僉事﹑淸軍驛傳兵備道。楊廷錦﹑爲山西按察使司僉事﹑分巡冀寧道。

○癸巳。諭吏部設立內監衙門官員﹑原止令供辦宮闈事務不許幹與朝政交通外廷。是以朕於新舊內監各員﹑特立鐵牌。屢行禁飭甚嚴。不意乃有行私納賄之徒。朕密行采訪得其姦獘。已命內大臣嚴行審擬。事內有見任官私相饋遺者。亦有罷任官通行賄賂者。深可痛恨此輩壞法通賄﹑科道各官﹑爲朕耳目。豈無見聞。乃竟不行指參殊負朝廷設立言官﹑發姦摘獘至意。爾部卽行傳知

○諭戶刑二部。前聞河道船隻﹑多有彊豪之徒﹑冒稱欽差﹑撓亂國法者。朕是以命爾等嚴拏。及至拏獲。皆系大小官員之船。爾等議處﹑又槪稱與各官無涉。止將下役人等擬罪如此訊法﹑豈屏絕情面﹑矢公矢愼之道。殊負朕釐姦剔獘至意。嗣後務宜公平詳愼

○固山貝子特爾祜薨。謚恪僖鎭國公僧額卒謚懷湣

○甲午。諭吏部等衙門。爾等各衙門事務﹑皆天下政治所關。最爲重大。爾諸臣皆特簡倚任﹑爲朝廷分猷共理之人。須當實心效力。視朝政如己事。深思遠慮﹑以圖盡善。乃爲稱職。近見各衙門。辦事惟因循事例。止圖塞責。未嘗見有眞切盡心者。殊負朕委任至意。今宗人府﹑內三院﹑六部﹑都察院﹑通政使司﹑大理寺﹑兵部督捕﹑理藩院﹑詹事府﹑太常寺﹑太僕寺﹑光祿寺﹑國子監﹑鴻臚寺六科﹑十四道﹑五城禦史等各將本衙門一應事務詳悉參酌。何事有益國家當遵行。何事無益國家當更攺。並諸凡興利除獘事宜俱著各衙門滿漢大小官員公同商確具奏。

○乙未。遣官祭歷代帝王上禦經筵。

○鎭國公溫齊喀卒謚懷思。

○升陜西延綏西協定邊副將張惟一﹑爲署都督同知﹑管西協靖遠副將事。浙江處州副將李榮﹑爲都督僉事管衢州副將事陜西興安副將於奮起﹑爲都督僉事管福建興化城守副將事。

○丙申。禮部議覆﹑湖廣道禦史上官鉝疏言﹑江南新榜舉人﹑嘖有煩言。應照京闈事例。請皇上欽定試期。親加覆試。以核眞僞。至直省士子雲集﹑闈務不便久稽。其江南新科舉人﹑應停止會試從之

三月。戊戌朔。

○己亥。淸明節。遣官祭太廟。四祖陵﹑福陵﹑昭陵

○經筵日講官內祕書院學士李霨考滿。加一級。蔭一子入監讀書。

○辛丑。廣西巡撫於時躍疏報﹑李定國逆黨閻維龍﹑曹延生等﹑攻陷橫州。防守都司趙連城﹑以官兵眾寡不敵。退屯貴縣。總兵官馬雄﹑率兵馳援。賊棄城遁去。遂恢復橫州。俘斬甚眾。疏入得上�日嘉獎。下部議敍。

○壬寅。諭禮部。科爾沁巴圖魯王之女﹑選進宮中。因待年未行冊封今遽爾長逝朕心深切軫悼宜追封爲妃。其封號﹑及應行典禮爾部卽察例議奏

○癸卯。予故太子太保工部尙書張鳳翔﹑祭葬如例。

○甲辰。諭吏部內監吳良輔等﹑交通內外官員人等﹑作獘納賄。罪狀顯著。研審情眞。有王之綱﹑王秉乾﹑結交通賄。請托營私吳良輔等﹑已經供出。卽行提拏。其餘行賄鉆營﹑有見獲名帖書柬者。有饋送金銀幣帛等物者。若俱按迹窮究﹑犯罪株連者甚多姑從寬一槪免究官員人等﹑如此情獘。朕已洞悉。勿自謂姦獘隱密。竊幸朕不及知。自今以後﹑務須痛攺前非。各供厥職。凡交通請托﹑行賄營求等獘盡皆斷絕如仍蹈前轍﹑作姦犯法者。必從重治罪。決不寬貸。爾部速刊刻告示內外通行嚴飭。

○諭平西大將軍平西王吳三桂﹑寧南靖寇大將軍固山額眞宗室羅托﹑固山額眞濟席哈﹑徵南將軍固山額眞趙布泰﹑固山額眞侯墨爾根侍衛李國翰等曰。朕夙以奉天討罪﹑救民水火爲心。是以特命爾等帥師南徵巢�刀撫機宜俱載前諭。今念貴州等處﹑民苗雜處。當先加意撫綏安輯民心爾等帥領大軍﹑經過府州縣﹑及土司蠻峒等處地方當嚴行約朿官兵。凡良民苗蠻財物﹑及一艸一木。勿得擅取。惟務宣布仁恩。使彼樂於歸附。儻官民人等﹑不遵紀律。仍行搶掠者。卽加處治﹑以示懲戒。爾等所領漢兵﹑一並嚴行禁飭。其未辟地方﹑須多發告示。徧行曉諭爾等受玆敕上�日﹑當恪遵奉行勿致擾守地方。以副朕除暴巡民至意。

○乙巳。升內祕書院侍講金鋐﹑爲國子監祭酒。

○旌表節婦﹑江南懷寧縣生員汪之翰妻陳氏﹑江寧縣民張善妻宣氏﹑上元縣民江良機妻徐氏﹑虹縣儒士周振楚妻髙氏﹑宿州民妻卞氏﹑太和縣儒士鄒延慶妻範氏﹑陳蘭舟妻髙氏﹑和州民吳自濂妻蔣氏﹑歙縣儒士吳沛妻黃氏﹑靈璧縣儒士周之璋妻王氏﹑桐城縣生員江迥妻夏氏﹑懷遠縣生員李本妻段氏﹑盱眙縣民王臣賡妻齊氏﹑江浦縣民劉以謙妻趙氏﹑烈女蒙城縣民陸濂女。亳州民女張氏各給銀建坊如例。

○以壇殿工成。加太子太保工部尙書衛周祚﹑少保尙書孫塔﹑右侍郎布丹賈漢復﹑啟心郎雷護﹑理事官希福恩圖﹑金萬鎰﹑兪明簡﹑斡爾喀﹑副理事官格巴﹑布代喀爾圖﹑拜穆布﹑俱加一拖沙喇哈番。工部尙書管左侍郎事郭科﹑加一拜他喇布勒哈番右侍郎林起龍﹑加一級營繕司郎中霍叔瑾﹑加太僕寺卿。仍賞鞍馬緞疋等物。其在事人員俱分別加級賞賚有差。

○禮部奏言﹑自元年以來殿試中式舉人俱在天安門外臣等伏思臨軒策士。大典攸關。應於太和殿前丹墀考試報可。

○丙午。遣官祭司機之神

○三等輔國將軍杜爾霸卒。謚愨厚。

○以故三等阿思哈尼哈番席喇叔塞靖寇﹑二等阿達哈哈番周文啟子邦寧﹑三等阿達哈哈番厄圖子常書莽球兄子柰善﹑拜他喇布勒哈番兼一拖沙喇哈番諾雷子傅達禮﹑拜他喇布勒哈番瓦爾達叔之子雅圖﹑拖沙喇哈番譚大剛子運世﹑致仕二等阿達哈哈番滿晉巴圖魯子巴祿查﹑金良臣子之錫﹑拜他喇布勒哈番張懷珍子承允﹑劉世魁子昌會拖沙喇哈番綫志潔子玉﹑李思明弟周貢各襲職。

○旌表節婦﹑直隸大興縣民徐有道妻陳氏﹑靜海縣生員沙毓珍妻李氏﹑鉅鹿縣民劉世相妻霍氏﹑各給銀建坊如例。

○丁未。命薦舉故明推官胡爾愷﹑以科員用。

○戊申。河道總督朱之錫以母憂疏請回籍終制。上以河道關系重大。命在任守制

○己酉。升駐防杭州甲喇章京夏景梅﹑爲梅勒章京。

○旌表節婦江西南城縣生員盛鐘琦妻李氏﹑吉水縣民彭子恭妻李氏各給銀建坊如例

○庚戌。上親覆試丁酉科江南舉人。

○遣刑部弄事官董國興巡按順天。工部員外郎衛貞元﹑巡按江寧。

○辛亥。升都察院左副都禦史傅維鱗﹑爲戶部右侍郎

○壬子。厄魯特部落車臣臺吉下車臣俄木布等貢馬。宴賚如例。

○免湖廣鄖陽襄陽二府屬寇災荒地額賦。

○甲寅。鎭國公顧鼐卒。謚悼湣

○升鴻臚寺卿盛復選爲通政使司右通政

○升浙江右布政使周文葉﹑爲廣西布政使司左布政使。江西嶺北道參政嚴正矩﹑爲廣東按察使司按察使。山西汾州府知府郎永淸﹑爲山東按察使司副使東昌道陜西河東兵糧道僉事韓庭芑﹑爲湖廣布政使司參議下湖南道。補原任湖廣辰州道陳士本爲本省按察使司僉事下江防道。

○巡撫廣東兵部右侍郎兼都察院右僉都禦史李棲鳳考滿加兵部尙書。

○乙卯。降禮科右給事中金漢鼎二級調用。以其不能摘發科場姦獘也。

○以兵科副理事官折庫訥﹑爲兵部理事官。

○以胡爾愷﹑爲吏科給事中。

○以故三等阿思哈尼哈番阿喇克代弟之子毛奇塔特襲職。

○戊午。諭禮部前因丁酉科江南中式舉人情獘多端物議沸騰屢見參奏。朕是以親加覆試今取得吳珂鳴三次試卷﹑文理獨優。特準同今科會試中式舉人一體殿試其汪溥勛等七十四名仍準作舉人。史繼佚﹑詹有望﹑潘之彪﹑洪濟﹑黃樞﹑秦廣之﹑陳溯潢﹑許允芳﹑張允昌﹑何亮功﹑何炳﹑曹漢﹑馬振飛﹑朱扶上﹑萬世俊﹑黃中﹑董粵固﹑韓揆策﹑謝金章﹑許鳳﹑楊大鯤﹑周篆﹑沈鵬舉﹑史奭等二十四名亦準作舉人。罰停會試二科方域﹑林大節﹑楊廷章﹑張文運﹑汪度﹑陳珍華廷樾﹑顧元齡﹑劉師漢﹑夏允光﹑程牧﹑孫弓安﹑葉甲﹑孫長髮等十四名﹑文理不通。俱著革去舉人。爾部卽傳諭行

○追封科爾沁國巴圖魯王女爲悼妃

○浙江巡按王元曦疏報烈婦金華府蘭溪縣進士葉鐘芝妻趙氏奉祀生葉鐘藻妻徐氏遇潰兵劫城二氏被執誓死不辱。俱赴荷花塘溺死。貞女﹑嚴州府分水縣顧女﹑許配何鼎新未婚﹑鼎新故女聞訃奔喪守志家劇貧。奉公姑克盡孝養衢州府龍遊縣陳女許配儒士陸世揚未婚世揚故聞訃奔喪守志。嗣子鈖亦夭死。媳余氏年甫十九。斷髮毀容。姑媳並守。節婦紹興府會稽縣儒士金日昌妻章氏﹑年二十二﹑夫故其姑避兵折足。氏伏枕悲慟。浣滌穢余。敬事終身。湖州府歸安縣徐廷賢妻何氏﹑年二十五﹑夫故。氏躬紡績﹑以撫遺孤。孝子﹑紹興府山陰縣胡拱軫值中夜遭火。軫奔救負其母出。復從烈焰中救父屋傾與父皆死次早得屍牖下軫猶以身蔽父體。手護父面儼然如生俱請照例旌表下禮部議。

○己未。升正白旗蒙古牛錄章京沙津達理爲甲喇章京

○庚申。河道總督朱之錫再疏乞回籍終制優詔不允

○辛酉。予故刑部右侍郎李藻﹑祭葬如例

○壬戌。諭禮部前因皇太后聖體違和皇后問安禮節稍疎曾降諭上�日將應進中宮箋表等項﹑槪行停止。當時皇太后聖體甫豫。未及奏聞。今始奏知朕面奏皇太后慈諭。謂朕前日之上�日﹑篤於事親。道理宜然。但念皇后方在沖齡未嫻禮節且素切眷愛慈諭寬仁敬當遵奉嗣後中宮箋奏等項著照舊封進爾部卽行傳知。

○命大學士覺羅巴哈納﹑額色黑﹑成克鞏學士折庫訥﹑李霨﹑王熙詹事府詹事沙澄吏部右侍郎郝惟訥戶部尙書孫廷銓左侍郎王弘祚刑部左侍郎杜立徳﹑工部尙書衛周祚都察院左都禦史魏裔介大理寺少卿髙辛允﹑爲殿試讀卷官

○升鑲黃旗漢軍牛錄章京劉武髙爲杭州駐防甲喇章京

○議政王貝勒大臣議覆﹑浙閩總督李率泰﹑請增沿海防兵一疏﹑除已撥山東河南江西山西四省官兵五千名。前往外。復調直隸﹑山東﹑河南﹑山西﹑江西﹑五省兵五千名共足一萬之數攜家口赴浙。增防海汛從之。

○癸亥。日暈。靑黃色

○升理藩院副理事官布雅達﹑爲兵部理事官。

○甲子。上以皇子生甫四月而薨。悼之。追封爲和碩榮親王

○乙丑。吏部議覆﹑左都禦史魏裔介疏言﹑嗣後外省藩司一切事務左右布政﹑應通行辦理右布政不得仍前退避私宅從之

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十六

順治十五年。戊戌。夏四月。丁卯朔。享太廟。遣公愛星阿行禮。

○授和碩額駙尙之隆﹑耿聚忠﹑俱爲三等精奇尼哈番

○升大理寺少卿髙辛允﹑爲太僕寺卿。

○升江南池太道副使周體觀﹑爲江西布政使司參政﹑分守嶺北道

○戊辰。殿試天下貢士。制策曰。朕惟唐虞三代﹑民風朴茂。海宇乂安。人無偏陂之心。俗躋雍熙之盛。率性而徧徳。訓行而近光涵濡於道徳仁義之中。馴致刑措不用。何治之隆也。朕孜孜求治夙夜不遑。十有五年於玆矣。乃休養多方﹑而閭閻未寧幹止。訓迪日久﹑而羣黎未睹維新。表章經術之令𨿽殷而博通經學者尙寡。明愼用刑之念𨿽切﹑而自幹法网者猶多。豈人心之盡不古若與。抑奉行者未得其實也。今欲使兆庶遂生樂業。咸得其所。庶幾衣食足而禮義興。人心協正。風俗還淳。惇尙經學。而修明性道。君子懷刑。小人亦恥犯法。俾隆古之上理﹑再見於今日。何道而可。爾諸士其各抒夙抱。詳切敷陳。勿得巢�刀襲浮泛。朕將采擇焉。

○己巳。升吏科左給事中王益朋﹑爲本科都給事中。禮科左給事中孫光祀﹑爲兵科都給事中。

○庚午。升禦史李敬﹑爲太僕寺少卿。聶玠﹑爲大理寺寺丞。

○升福建按察使程之璇﹑爲浙江布政使司右布政使。刑部郎中季昌齡﹑爲陜西按察使司僉事﹑河東兵糧道。

○辛未。賜殿試貢士孫承恩等﹑三百四十三人﹑進士及第﹑出身﹑有差。

○壬申。遣江南道監察禦史祖永傑﹑巡視長蘆鹽政。

○癸酉。上禦乾淸門。選庶吉士畢。諭諸進士曰。朕屢重試典。嚴除獘竇者。實欲得眞才而用之耳。今朕將爾等詳加考試。冀得眞才。其中能讀書者﹑已選庶吉士。餘各照應得品級授職。爾等服官﹑必效力王家。殫心民社。以盡忠藎。庶不負朕屢次召見簡用之至意。亦無忝爾等父母教育之劬勞也。尙其勉之。

○喀爾喀部落土謝圖汗等貢馬。宴賚如例。

○甲戌。以平南王尙可喜﹑旣加�山戊不�俸。因添注其軍功於冊曰。爾駐札廣東﹑同靖南王統領官兵。圍困南雄府。有賊三千餘﹑突出西門來犯。擊敗之。用云梯攻克南雄府。殺賊兵六千餘。擒獲僞總兵楊傑﹑董洪信﹑鄭國林等﹑斬之。安定南雄府百姓。又前往韶州府﹑招撫官民。並招撫韶屬六縣﹑俱各歸順。又同靖南王統領官兵。招撫英徳﹑淸遠﹑從化﹑俱各歸順。及抵廣東省城。分汛攻圍。發諭招撫不服。有僞部院杜永和﹑遣僞侯伯張月﹑李云泰﹑李建捷等。率賊兵七千餘。並廣西僞國公陳邦付﹑龐太監﹑僞伯馬寶等﹑統賊兵萬餘迎犯。爾親督官兵敗之。擒獲僞副將魏廷相等八員。並招撫海寇梁標相等。獲船一百五十隻。又發官兵﹑先用紅衣炮攻打西關。城上炮火矢石交加。難以攻克。爾親督官兵奮勇攻戰。遂克其城。殺賊六千有餘。百姓底定。行令所屬州縣﹑俱各投誠。又遣官兵招撫增城縣。有惠州府收養滿洲五人﹑轉送來京。又將所獲僞滋陽王等八人﹑當卽梟示。有海寇圍困潮州府。爾行諭漳鎭﹑發兵往援。賊方敗遁。又發官兵﹑恢復肇慶。平定髙雷廉等府。又前招撫海寇梁標相等﹑復行反叛。流毒地方。爾發官兵擊斬之。安定百姓。又廣西桂林告變。賊犯梧州。爾密授將士方略。恢復城邑。安撫人民。聞賊李定國圍困肇慶。隨同靖南王統兵前往﹑斬殺賊眾。復遣官兵追至四會河口﹑盡殲之。又賊將吳子聖﹑率賊兵萬餘。並以象只圍困新會。浚壕﹤監﹣皿豆﹥柵。晝夜攻城。爾親率官兵援巢�刀。賊眾驅象迎戰。擊敗之。斬數百人。遂解新會之圍。又同靖南王統領官兵﹑進援髙明。李定國﹑遣賊眾來犯。爾遣官兵殺賊三百有餘。生擒僞總兵武君禧等﹑三十餘員。並獲馬騾器械等物。又於新會縣山峽口。同靖南王﹑固山額眞朱瑪喇﹑護軍統領惇拜等﹑擊賊兵斬之。獲象一十三隻。又撥官兵與惇拜等﹑尾追李定國。擊敗賊兵三千有餘。獲象一隻。又在衡州﹑擊敗賊兵萬餘。各府州縣﹑俱經恢復。故每�山戊不�加俸一千兩所有功績﹑添注冊內。

○丙子。平西大將軍平西王吳三桂﹑固山額眞侯墨爾根侍衛李國翰奏報﹑官兵敗賊於合州。斬殺甚多。遂進取重慶。僞都督杜子香﹑率眾逃竄。全城克復。下所司察敍。

○戊寅。以和碩榮親王寢園成。安設神牌。遣官諭祭。

○三等輔國將軍巴喀卒。謚懷思。

○以坐糧廳郎中張文明﹑熟練漕務。加太僕寺少卿銜。仍畱久任

○升戶科給事中姜希轍﹑爲禮科右給事中。

○辛巳。禮部奏言﹑和碩榮親王墳園圈丈地內﹑所有寺廟墳墓。宜令遷移。得上�日﹑民間年久墳墓。及供奉神佛之寺廟僧道等。爲朕穉子建立寢園之故。俱令遷移。朕心實爲不忍。況羣黎百姓﹑莫非朕之赤子。所有墳墓寺廟﹑不必遷移。仍著照舊存畱。禮部尙書恩格徳﹑可作速前往。將榮親王新園附近墳主眷屬﹑並寺廟僧道等﹑傳集曉諭。俾知朕體卹民隱之至意。

○太子太保大學士成克鞏﹑傅以漸﹑考滿。各加少保。蔭一子入監讀書

○諭內院﹑朕惟庶常之選﹑所以儲養人才。允宜愼重。故詳加簡閱親行考試。玆取馬晉允﹑楊正中﹑王遵訓﹑吳珂鳴﹑富鴻業﹑郭諫﹑王吉人﹑兪之琰﹑王封溁﹑王於玉﹑山西澤州人陳敬﹑沈振嗣﹑蕭惟豫﹑彭之鳳﹑王曰髙﹑譚篆﹑田麟﹑殷觀光﹑鄒度珙﹑王揚昌﹑呂顯祖﹑王鐘靈﹑陸懋廷﹑徐臻﹑熊賜履﹑熊賜玙﹑李天馥﹑項嘉﹑張貞生﹑崔蔚林﹑吳本植﹑直隸通州人陳敬﹑三十二人。俱爲庶吉士。卽傳諭吏部遵行。

○命學士折庫訥﹑常鼐﹑李霨﹑王熙﹑教習庶吉士。

○廷試就教舉人史起賢等﹑二百六十九名。恩拔�山戊不�貢生馮登鰲等﹑七百五十四名

○壬午。升太常寺少卿髙珩﹑爲大理寺少卿。轉太僕寺少卿協理督捕事務張自徳﹑爲鴻臚寺卿。

○升山西冀南道參政祖建衡爲福建按察使司按察使。寧國府知府遲日豫﹑爲兩浙運鹽使司運使。補外轉都給事中張文光﹑爲江南按察使司副使﹑池太道。原任陜西關西道僉事楊三辰﹑爲浙江按察使司僉事﹑分巡寧紹臺兵備道。

○通政使司通政使喀愷﹑引年乞休不允

○癸未。孝端文皇后忌辰遣官祭昭陵。

○日生暈。靑黃色

○免湖廣江夏﹑江陵﹑石首﹑益陽﹑安鄕﹑華容﹑攸縣等﹑十三年分水災額賦。

○補原任吏部理事官席特訥﹑爲都察院理事官。

○甲申。厄魯特部落鄂齊爾圖臺吉下渾圖爾額爾克臺吉等貢馬。宴賚如例。

○丙戌。諭吏部﹑設科取士。原爲授官治民。使之練習政事。向例二甲授京官。三甲授外官。同一進士﹑頓分內外。未習民事﹑遽任內職未爲得當今科進士﹑除選取庶吉士外。二甲三甲﹑俱著除授外官。遇京官有缺。擇其稱職者升補。著永著爲例。應如何分別選授﹑爾部詳議具奏。上幸景山。觀內大臣及侍衛等騎射。上躬擐甲冑。置帽爲的。騎射三發俱中。內大臣及侍衛等射中者﹑每矢賞緞一疋。

○內三院議覆﹑宗人府疏言﹑皇城爲皇上宸居。諸王在內居住。所屬人員﹑往來出入﹑難以稽察。應遷居於外。又諸王以下﹑不系另室侍妾所生子女﹑向來俱不載檔。但天潢一派。不行記載。竟與齊民無別。於典制似有未合。應另立檔記載。從之。

○丁亥。禮部更定科場條例。一﹑解捲遲延。司府官每十日﹑罰俸兩月。如系解役耽閣者。另行治罪。一﹑磨勘試卷。字句可疑。一卷﹑主考官罰俸九月。同考官降三級。二卷﹑主考官罰俸一年。同考官降四級。三卷﹑主考官降一級。同考官革職提問。四卷﹑主考官降二級。五卷﹑主考官降三級。六卷﹑主考官革職。七卷﹑主考官革職提問。一﹑文體不正。一卷﹑主考官罰俸六月。同考官降一級。二卷﹑主考官罰俸九月。同考官降二級。三卷﹑主考官罰俸一年。同考官降三級。四卷﹑主考官降一級。同考官革職。五卷﹑主考官降二級。同考官革職提問。六卷﹑主考官降三級。七卷以上﹑主考官革職。一﹑舉子試卷字句可疑﹑文體不正者。俱褫革。有蒙詞累句者。罰停會試二科。不諳禁例者。罰停會試三科。一﹑用墨筆﹑藍筆添攺字句者。主考官降三級。其同經共閱﹑查系何官筆迹﹑亦降三級。同閱官降一級。一﹑捲面主考官列名注批外。同考官俱敍品級列銜。違式者﹑主考官降一級。一﹑取中卷內二三場﹑同考官藍筆不全點閱。各降一級。主考官罰俸一年。副榜捲不全點閱。同考官各罰俸一年。主考官罰俸九月。一﹑程文用諸生原墨﹑稍加裁定。各考官輕率攺作者。降三級。一﹑朱卷應先塡舉子名次﹑後塡姓名。墨卷𨿽有姓名﹑亦應塡寫名次。違者主考官降一級。一﹑墨卷錯落﹑及違式﹑應貼不貼者。受卷官降一級。本生文內筆誤一二字﹑不礙禁例者。罰停會試一科。錯落題目者罰停會試二科。其文內有不諳禁例﹑字句稍涉可疑者。罰停會試三科。一﹑謄寫錯落數行者。對讀任錯不攺者。謄錄對讀官﹑各罰俸九月。一﹑對讀向用藍筆。今攺用黃筆。違者官降一級。對讀生員黜革。議上。從之。

○己丑。諭內三院﹑翰林各官讀書作文。是其職業。不加考試﹑何以分優劣。別勤惰。除三衙門學士外。其餘翰林官員﹑朕將親行考試。應用等項﹑俱照例備辦。

○裁京糧廳差。歸並坐糧廳管理。

○直隸河南山東總督張懸錫﹑至順徳府。迎義王。同各大臣宴畢。回館捨自剄。家丁急救未絕。有遺疏曰。待罪臣張懸錫謹奏﹑臣自蒞任以後矢心願作忠良。喜怒不拂民欲。是非必告穹蒼意欲平治天下誰知直道難行。淸白招眾之忌。戇直舉國如狂是以滿腔愁郁。因而儀節乖張。自知此身必死。何如引咎而亡有負天髙地厚從此雲蒼水茫。皇上如念臣積勞數載。懷隱中藏。幸赦宥乎眷屬。永拜徳於泉壤。嗚呼。異世猶圖犬馬。此生惜別倉皇臣家無餘蓄亦無良田美宅。蒞任後﹑不敢受地方官一錢﹑以負上恩。惜爲人所誤。亦天意耳。恭繳敕書關防﹑以及未用火牌等項。此外別無經手錢糧。不暇另開淸冊。惟恐緹騎至耳。皇上如欲平治天下。當首禁私徵雜派。及上官過客﹑借名苛索之獘。不然。源之不淸。欲流之潔得乎。皇上嚴禁逃人。而地方棍徒﹑每借假逃人之名以行詐。此風不息。天下不得平也。皇上軫卹驛遞而沿河纖夫﹑受過往人役需索﹑淩虐至死者不計其數。恐干天和不可不嚴禁也。海防已有專疏。內地缺額之兵。不可不補小民疾苦﹑千緒萬端。臣已得其槪。惜未竟其說夫天果欲平治天下耶。直隸巡撫董天機﹑以其事聞。得上�日﹑總督大臣﹑無故自刎。其中必有重大急迫情節。著都察院副都禦史一員。侍郎一員。科道官二員。作速前往。確察詳明具奏。

○庚寅。以軍功﹑授右都督蘇明﹑精奇尼哈番。都督僉事鄭純﹑阿思哈尼哈番

○辛卯。諭刑部等衙門。開科取士。原爲遴選眞才。以備任使關系最重。豈容作獘壞法。王樹徳等﹑交通李振鄴等﹑賄買關節。紊亂科場。大幹法紀。命法司詳加審擬。據奏﹑王樹徳﹑陸慶曾﹑潘隱如﹑唐彥曦﹑沈始然﹑孫暘﹑張天植﹑張恂﹑俱應立斬。家產籍沒。妻子﹑父母﹑兄弟﹑流徙尙陽堡。孫珀齡﹑郁之章﹑李倩﹑陳經在﹑邱衡﹑趙瑞南﹑唐元迪﹑潘時升﹑盛樹鴻﹑徐文龍﹑查學詩﹑俱應立斬。家產籍沒。張旻﹑孫蘭茁﹑郁喬﹑李蘇霖﹑張秀虎﹑俱應立絞。余贊周﹑應絞。監候秋後處決等語。朕因人命至重。恐其中或有冤枉。特命提來親行面訊。王樹徳等俱供作獘情實。本當依擬正法。但多犯一時處死﹑於心不忍。俱從寬免死各責四十板。流徙尙陽堡。余依議。董篤行等﹑本當重處。朕面訊時﹑皆自認委系溺職。姑著免罪。仍復原官。曹本榮等亦著免議。自今以後﹑凡考官士子。須當恪遵功令。痛攺積習持廉秉公不得以此案偶蒙寬典。遂視爲常例。妄存幸免之心如再有犯此等情罪者﹑必不姑宥。爾等衙門卽行傳諭。

○戶部左侍郎李呈祥考滿。蔭一子入監讀書。

○升戶科都給事中王楨﹑爲太常寺少卿。禦史劉秉政﹑爲太僕寺少卿﹑協理督捕事務。

○降補原任按察使樓希昊﹑爲山西布政使司參政﹑冀南道。補外轉吏部郎中孫宗彜﹑爲山西按察使司副使薊州兵備道。

○免陜西淳化縣寇荒額賦

○大學士管吏部尙書事王永吉﹑以其侄樹徳私通科場關節。自請處分得上�日﹑王永吉﹑乃朕破格擢用。受恩深厚。未見克盡職業。實心爲國。負朕簡任之恩。王樹徳﹑系其親侄豈不知情。著降五級調用。

○遣官致祭喀喇沁部落故多羅杜稜貝勒顧魯什希布

○壬辰。吏部等衙門會議﹑陳之遴﹑陳維新﹑吳維華﹑胡名遠﹑王回子等﹑賄結犯監吳良輔。鞫訊得實。各擬立決得上�日﹑陳之遴﹑受朕擢用深恩。屢有罪愆。疊經貸宥。前犯罪應置重典。特從寬﹑以原官徙住盛京。後不忍終棄﹑召還旗下。乃不思痛攺前過﹑以圖報效。又行賄賂﹑交結犯監。大幹法紀。深負朕恩。本當依擬正法。姑免死﹑著革職。並父母兄弟妻子﹑流徙盛京。家產籍沒。陳維新﹑姑免死。並父母兄弟妻子﹑流徙盛京。家產籍沒。吳惟華﹑胡名遠﹑王回子等﹑俱姑免死。各責四十板。並父母兄弟妻子﹑流徙寧古塔。家產籍沒。

○癸巳。升四川廣元營副將程廷俊﹑爲署都督僉事﹑充鎭守重慶總兵官

○乙未。諭吏部等衙門。前有諭上�日﹑令爾等各將本衙門一應興利除獘等事。公同商確具奏。今覽爾等條奏本章﹑重大利獘﹑未經陳奏。仍是因循積習。止將無益之言浮泛塞責卽如各衙門﹑胥役作姦犯科者﹑實繁有徒。朕已灼見。爾等尙不明奏。朕所未知者﹑尙望爾等盡言乎。人臣實心爲國。卽不奉上�日條陳﹑猶當力除諸獘。爲朝廷興舉利益之政。今特降諭上�日。爾等尙瞻徇不言。殊負朕倚任期望至意。仍著悉心計議﹑指摘獘端﹑詳切具奏。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十七

順治十五年。戊戌。五月。丁酉朔。日食。

○升陜西督標中軍副將王茂才﹑爲都督僉事﹑管浙江處州副將事。寧夏東協花馬池副將萬承選﹑爲署都督僉事﹑管興安城守副將事。

○上遣學士折庫訥﹑往訊直隸山東河南總督張懸錫﹑自剄緣由。懸錫自陳﹑迎節失儀。爲學士麻勒吉所詰責。一時惶悚無地。遂引佩刀自決。具疏奏謝。得上

�日﹑張懸錫﹑系朕特簡。畀以總督三省重任。卽有錯誤屈抑情節。皆當陳奏。聽候鑑裁。何至遽爾刎頸。殊失大臣之體。本當罷黜。但念其素行淸謹。姑著降三級調用。戊戌。義王孫可望至京。命和碩簡親王濟度﹑和碩安親王嶽樂﹑率民公侯伯以下﹑梅勒章京侍郎以上﹑出迎。賜茶。

○禮部議覆﹑科臣王命嶽疏言﹑貢途壅滯。應暫停恩拔選貢生。至考取知縣﹑宜先期點定閱卷官。倍加關防。又於常試題目外﹑量加策論一道。以盡所長。從之。

○己亥。上禦太和殿。義王孫可望朝見。

○庚子。宴義王孫可望於中和殿。

○諭吏部。翰林官教養有年。習知法度。正宜內外互轉。使之歷練民事。覘其學問經濟。以資任用。玆朕親行裁定。吳正治﹑王紹降﹑範廷元﹑許纘曾﹑張永祺﹑楊紹先﹑金鋐﹑張瑞徵﹑陳子達﹑薛澐﹑葉先登﹑李昌祚﹑戴王綸﹑秦鉽﹑曹申言﹑俱才堪外任。著察照前例﹑遇缺卽與補用。

○和碩榮親王發引。遣官祭於塋所。

○刑部議覆﹑憲臣魏裔介疏言﹑各省舊案﹑堆積甚多。若不立法稽察。何由申冤理滯。今後各府州縣。宜每季造冊一本。將罪犯姓名年月情節﹑及何官未經審結緣由﹑申報道司撫按。以備稽察。從之。

○辛丑。遣官致祭和碩榮親王。

○壬寅。轉兵科右給事中粘本盛﹑爲吏科左給事中。工科右給事中雷一龍﹑爲禮科左給事中。

○四川道監察禦史李森先奏言﹑皇上孜孜圖治。求言之詔屢下。而兩月以來。大小臣工﹑猶然遲回觀望。不肯進言者。皆以從前言事諸臣﹑一經懲創。則流徙永錮。遂相率以言爲戒耳。臣以爲欲開言路。宜先寬言臣之罰。如言事流徙諸臣﹑李呈祥﹑季開生﹑李裀﹑魏琯﹑郝浴﹑張鳴駿等﹑皆與恩詔因公詿誤之例相符。倘蒙俯賜軫卹。使天下昭然知皇上寬宥直臣。𨿽在遠而不遺。則凡有言責者﹑罔不洗心竭慮以陳言矣。得上�日﹑李呈祥等犯罪﹑原非詿誤。李森先﹑新經寬宥。又系言官。不思實心報恩。進言有益之事。輒敢援引詔款。代求赦免。明系市恩徇情。著吏部從重議處具奏。

○癸卯。諭兵部。督捕衙門。逃人事宜﹑屢有諭上

�日。念滿漢人民﹑皆朕赤子。故令會議﹑量情申法。衷諸平允。而年來逃人犯法者未止。小民因而牽連被害者多。近聞有姦徒假冒逃人。詐害百姓。或借名告假還家。結連姦惡。將殷實之家﹑指爲窩主。或原非逃人﹑冒稱旗下。在外嚇詐。羣黨指稱。轉騙不已。或有告到督捕﹑買主冒認﹑指詭名作眞者。或有聲言赴告﹑在地方處稟拏﹑嚇騙良民者。或告假探親﹑肆行指詐。及領

本貿易﹑假夥攀害。種種詐僞甚多。深爲可惡。今後凡有逃人。本主卽報明本固山額眞﹑梅勒章京﹑牛錄等官。將逃人之主﹑及逃人姓名﹑具印結報部。如逃後日久方報。旣獲逃人﹑乃稱系伊家人者。此人不許給主。卽著入官。直省地方﹑有旗下告假私出妄爲。及冒稱許下羣姦橫行者。著該督撫嚴行訪拏。解部查明。並本主從重治罪。八旗牛錄以下﹑及買賣人等﹑俱著通行嚴飭。並傳諭內外。咸使知悉。

○轉工部尙書衛周祚﹑爲吏部尙書。

○升浙江按察使司按察使錢朝鼎﹑爲都察院左副都禦史。

○升福建福寧道參政董顯忠﹑爲河南按察使司按察使。原任江西興屯道副使翟鳳翥﹑爲陜西按察使司按察使。工部郎中莊鏻﹑爲河南按察使司副使﹑分巡汝南道。戶部郎中紀咸亨﹑爲陜西按察使司僉事﹑分巡隴西道。

○甲辰。浙江巡撫陳應泰﹑以病﹑奏請回京調理。允之。

○吏部遵諭議奏﹑向例新科進士授職內則主事﹑中﹑行﹑評﹑博﹑外則知州﹑推官﹑知縣﹑皆照甲第。分別除授。今旣不分二甲三甲。俱選外官。恐數年後﹑遂無應補中行等官。今議除候選者補完外。遇有中行等官缺出﹑亦於推知內俸深有薦者升轉。如遇五部主事一同出缺。先盡升主事。次升中行評博。從之。

○定義王孫可望﹑頂帶﹑坐褥﹑儀仗等物。其長史等官。及護衛。俱視多羅郡王例。

○乙巳。賜義王孫可望宴於其邸捨。

○丙午。升國子監司業圖爾哈圖﹑爲國子監祭酒。

○戊申。復賜義王孫可望宴於其邸捨。

○諭吏部。選法壅滯﹑獘在仕途繁雜。官吏作姦。吏胥之獘﹑相沿已久。其姦詭巧詐﹑最爲隱祕。吏部書役﹑更爲狡猾。不但四司互相作獘。且連結各部書役。一切往來文移﹑皆相交通。預藏獘端。令外人不得而知。任其營利行私。卽偶被髮覺。更有彼此推托﹑卸責避罪之術。是以𨿽有糾參。不能窮其作獘根源。惟衙門堂官﹑一秉至公。精明稽察。杜絕請托。則司官警省。大破因循情面積習。事事詳查。將從前隱藏情獘﹑立時摘發。呈堂參處吏獘旣淸。選法方得疏通。今官吏乘機作姦。報缺到部﹑則於開單取選之時﹑任意遲速。以遂貪私。參罰開復﹑則於各部咨付之間﹑朦混稽畱。以待營競。大選急選﹑𨿽有定期。應補之缺﹑不肯盡數開出。應選之官﹑未盡均平察取。往往擇地之遠近美惡以待人。因人之靜聽左營以出缺。各部參罰官員﹑初咨吏部﹑盡開名數。後陸續開復﹑則零星咨送。文選考功兩司書吏﹑通同作姦。某官旣經關說﹑則注某官已曾開復。未經關說﹑則仍注初參降罰。不注開復。上下其手。交相朦蔽。種種獘端。摘發難盡。此皆堂司官﹑平日不嚴行察糾。以致筆帖式書吏等﹑肆行無忌。今後堂官嚴飭司官﹑盡力釐剔。務絕前獘。至於督撫按臣﹑舉劾方面有司官。每每舉者數十人。劾者不過數人。庸碌之官﹑徒令糜祿廢事。久占地方員缺。此皆選法壅滯之由也。今當疏通選法。會試鄕試﹑斟酌舊例﹑量減額數。舊例舉人會試三科﹑乃準揀選。就教者不拘年分。今將遠省舉人﹑酌議仍舊。其餘直隸近省舉人﹑會試五科﹑方準揀選。會試三科﹑方準就教。各項貢監﹑已考定職銜者。過堂之時﹑滿漢公閱﹑察其年力衰老者﹑照遙授職銜例﹑給與頂帶。不必除授。此外有因難於久候﹑情願告降者。許呈明察準。嗣後除�山戊不�貢照舊外。其餘貢監考職﹑每百名止取正印八人。余俱以州縣佐貳用。告降遙授﹑俱照舊例行。吏員初選﹑止與九品以下職銜。不得越授。至於姦吏作獘﹑責成司官按日淸察。堂官不時稽核。如司官不行舉發。卽治以通同作獘之罪。堂官不能覺察。卽治以徇庇之罪。此外吏胥情獘﹑尙有何法窮詰。選人考授﹑更當如何變通。著會同九卿﹑詹事﹑科﹑道﹑一並詳議具奏。

○諭戶部。年來錢糧匱乏。屢經會議。未能實濟急需。皆由費用繁多。積獘未革。今惟再籌裁省。嚴剔獘端。乃可漸至充裕。在京各衙門官﹑有一缺而設數員者。半屬閒冗。著各衙門將滿漢司官﹑自筆帖式以上﹑俱開列員數職掌﹑奏請裁定。在外文武各官﹑如有贅員。亦量行裁減。各省於順治元二年間﹑開報荒田甚多。連年𨿽屢奉淸察。未見報明。其中豈無豪彊隱占。官吏欺朦。上下推諉。不肯淸出實數。按期徵收。隱漏錢糧。爲數不少。江南蘆政一項﹑地方廣遠。漫衍數省。連年𨿽經行察。其中隱混未淸者甚多。責成撫按﹑嚴行確察。又江南無錫等縣﹑歷來錢糧﹑欠至數十萬。地方官未見有大破積獘﹑徵比完結者。皆由官吏作獘。上官不行嚴察。且鄕紳舉貢之豪彊者﹑包攬錢糧。隱混抗官。多占地畝。不納租稅。反行挾制有司。有司官不能廉明自守者﹑更懼其權勢﹑不敢徵催。該部遇有如無錫等州縣之欠糧者﹑察明奏請。選擇廉明謹愼滿洲啟心郎﹑理事等官﹑先往一縣。不帶多人。不預別事。專令督理拖欠錢糧。或錢糧在官﹑借口民欠。或鄕紳﹑及其子弟﹑舉貢﹑生員﹑土豪﹑隱占地畝﹑抗不納糧。或畏懼豪彊﹑不敢徵比等項情獘。務期察明懲治。淸察一處﹑卽可爲他處榜樣。歷年各省逋欠錢糧﹑多系貪官猾吏﹑那移隱蝕。以及鄕紳﹑舉貢﹑生員﹑土豪﹑影射占隱。年來撫按未行淸察。不能盡釐姦剔獘之職。今責成撫按﹑嚴加淸察。如有前項情獘﹑題參重處。如曲庇不行指參。本犯一經發覺。卽治撫按以徇縱之罪。至於那借侵蝕諸獘。有在藩司者。有在有司者。互相朦隱。姦獘百出。𨿽嚴行追比﹑而完解無多。或借端脫卸。攀累無辜。或飾稱產盡。希圖豁免。責成巡撫﹑不時稽核。巡按巡歷一處﹑將藩司經承﹑及府州縣吏書﹑提集按冊磨對。當面質訊。獘在藩司﹑則罪藩司官吏。獘在有司。則罪有司官吏。各省地丁錢糧﹑向來屢奉淸察。奏報者少。況兵荒之後﹑冊籍無存。豈無欺隱情獘。今責成撫按。大破情面。徹底淸察。如仍前徇庇﹑別經發覺。卽治撫按以溺職之罪。又胥役侵蝕錢糧﹑往往假他人名色﹑置買田產。及事發追比﹑則動稱無產。承追之官﹑不行嚴比。反聽其優遊延緩。是以積欠愈多。嗣後凡姦胥獘發。贓銀能完與否﹑卽當淸察。勒限完結。逾限不完﹑卽行治罪。不得姑息縱容。稽延�山戊不�月。其他人代爲胥役影占田產者﹑承追官嚴加淸察。重行治罪。又地方有司﹑奉有設處供應之文﹑卽借名橫行科斂。且於正項之外﹑暗徵私派。今責成撫按﹑嚴行淸察。題參重處。以上種種情獘﹑𨿽因在外撫按﹑屢奉諭上�日﹑不能恪遵。亦由部中司官筆帖式﹑書吏﹑交通容隱。徇庇行私之所致也。今後堂官﹑宜隨事嚴加詳察。盡革獘端。使司官等知所畏懼。如仍前因循曲庇。不肯大破情面。書吏等事﹑一經發覺﹑卽治司官筆帖式之罪。堂官不行糾舉﹑一同議處。著會同九卿﹑詹事﹑科﹑道﹑詳議具奏。

○補假滿原任刑部尙書劉昌﹑爲工部尙書。

○己酉。遣官祭關聖帝君。

○庚戌。遣官祭固山額眞阿爾津

○升河南睢陳道副使於鵬舉﹑爲福建布政使司參政﹑分守福寧道。廣東海北道僉事劉繼昌﹑爲陜西布政使司參議﹑分守商雒道。

○九卿﹑詹事﹑科﹑道﹑會議更定逃人事例。一﹑州縣官查解逃人﹑至十五名者﹑加一級。三十名者﹑不論俸滿卽升。知府﹑三十名﹑加一級。六十名﹑不論俸滿卽升。不屬府轄之州﹑照知府例。道官﹑四十五名﹑加一級。九十名﹑不論俸滿卽升。巡撫﹑七十五名﹑紀錄一次。一百五十名者﹑加一級。三百名者﹑加二級。總督﹑一百五十名者﹑紀錄一次。三百名者﹑加一級。六百名﹑加二級。解多者照數遞加。仍準功過相抵。其鹽運司運使﹑照道員。分司﹑照知府。鹽場官﹑照典史例。內外錢局中﹑布政﹑照道員。主事﹑照知府。同知﹑照知縣例。窰場中該管官﹑照知府例。其捕盜同知﹑通判﹑州吏目﹑縣典史等官﹑俱照各掌印官例。州縣解逃十五名後﹑地方窩逃一名者﹑功過不準相抵。仍革職。其知府以上﹑總督以下等官﹑罰俸降級﹑俱照先定例。巡按所屬﹑解逃七十五名者﹑紀錄一次。一百五十名者﹑加一級。至營伍等官﹑功過俱照文官例。一﹑滿洲家人﹑不許給票探親。詐害良民。一﹑盛京出徵所獲人﹑出口逃走。及未到京而先逃者。如有本主認領﹑取有保結者﹑仍給本主。倘後有冒認假保情獘發覺。卽將認主及保人﹑一並從重治罪。一﹑逃人經部文提解者﹑其地方官免議處。倘在別處拏獲﹑審出行提時在彼地方居住者﹑該地方官從重議處。一﹑將已獲逃人﹑並窩主﹑仍照前定例。解督捕衙門審理。一﹑民人首告逃人﹑如系挾仇誣害者﹑卽將原告仍照定例﹑責四十板。枷號一月。免流徙寧古塔。一﹑民人自首身系逃人﹑借端行詐者。免行徙發。責四十板。妻子﹑家產﹑人口入官。一﹑各處解來逃人﹑不必交與撥什庫兵丁﹑俱送交城門。如有主者﹑審結後鞭剌。交與伊主。如無主認之逃人﹑原行肘鎖。發與各旗認主。夜間仍交與各旗門上看守。一﹑官員子弟逃走者﹑免剌字。送門﹑枷號一月。滿日﹑鞭一百。不準折贖。一﹑地方文武官﹑毋論有無逃人。每年兩次造冊報部。其虛報者﹑除革職外。仍罰銀一百兩。議上。得上�日﹑禁逃之法宜嚴。若官員子弟逃走免剌﹑則法弛。著仍照舊。余俱如議行。

○辛亥。九卿﹑詹事﹑科﹑道﹑會議刑部條奏四款。一﹑請遴委大臣﹑將大淸律例﹑校訂成書。進呈禦覽親裁。頒行遵守。一﹑行財說事﹑計贓與受同罪。如系抑勒詐索者﹑與財人不坐。一﹑番役獲盜﹑未經送官﹑私行拷打者﹑於本衙門枷號一个月。責四十板。革役。如得財﹑及誣陷無辜者﹑從重科罪。一﹑除官員﹑武進士﹑武舉﹑及兵丁﹑應捕人役﹑準其乘馬外。其馬印烙拴帶木牌。民間乘馬﹑永行停止。違者責四十板。馬入官。從之。

○兩廣總督王國光疏報﹑澄海遊擊劉進忠﹑知縣祖之麟﹑典史江景云﹑叛從海逆。縣城被陷。下兵部知之

○以二等阿達哈哈番沙裏代﹑襲其兄沙濟三等阿思哈尼哈番職﹑爲二等精奇尼哈番。故一等阿達哈哈番﹑兼一拖沙喇哈番金炳世子達爾虎﹑二等阿達哈哈番鄭庫子安泰﹑阿哈子席達﹑拜他喇布勒哈番﹑兼一拖沙喇哈番傅達禮兄庫素裏﹑拖沙喇哈番厄古徳弟諾木齊﹑祁塔特子噶爾馬﹑各襲職。

○贈陣亡昂阿﹑爲拖沙喇哈番。以其弟畢登襲職。周鼎﹑爲拖沙喇哈番。以其子家允襲職

○壬子。升鑲紅旗滿洲二等護衛薩穆代﹑爲護軍參領

○兵部左侍郎原毓宗﹑奏請給假遷葬﹑允之。

○學士折庫訥﹑都察院左副都禦史能圖﹑兵部督捕侍郎霍達﹑吏科都給事中王益朋﹑掌河南道禦史髙爾位等﹑遵上�日以麻勒吉﹑祁徹白﹑胡兆龍口供。與張懸錫質對。因據懸錫口供上聞得上�日﹑張懸錫﹑系大臣。非有迫切急情。豈肯輕生自刎。今察問張懸錫﹑又畏懼麻勒吉等﹑不敢盡吐實情。質審諸臣﹑亦瞻徇麻勒吉等﹑不行詳察。著吏部詳察議奏。

○九卿﹑詹事﹑科﹑道﹑遵上�日會議銓法事宜。凡降革﹑丁憂﹑病故各官﹑科抄咨文到部。送司卽與開單。不得遲誤。參罰開復等事﹑科抄到部。卽照限期題覆。如某衙門稽畱﹑卽行查參。大選急選應補之缺。嚴責司官﹑每日詳查缺簿。不時呈堂稽考。參罰官員﹑陸續開復日﹑考功司卽行說堂。依限具覆。命下後﹑卽付文選司注銷。不得延遲。督撫按舉劾各官﹑其庸碌者﹑許不時查參。不得徇庇。貽誤地方。薦舉大省不過十人。小省不過三四人。不得充數濫舉。其有舉無劾者﹑不準注冊。仍聽該部院參處。會試進士﹑每科三百名。應酌減一百名。其鄕試舉人﹑照各省額數減半。以上各款。並舉人揀選就教。貢監除授考職。吏員援納職銜。吏胥作獘﹑堂司連坐數事。俱遵上�日行。至於窮詰吏胥作獘之法。以後現在衙門舊書役﹑每月朔﹑令同衙門吏胥﹑各具連名保結。送該管官存案。如有作姦發覺。將本犯與同謀受贓者。一體治以理罪。有知情不舉者﹑審出﹑卽不受贓﹑亦減一等治罪。其互結之人﹑卽不知情﹑亦治以失察之罪。有能舉首到官者﹑役滿免考卽選。其犯事革退吏胥﹑責令五城嚴查驅逐。不許潛住在京。串通作獘。其服役年滿者﹑應照舊咨送吏部考職。遺缺不許自引下手。俱聽吏部咨行各省巡撫﹑陳選端愨之人。查取甘結。咨送吏部。照缺發各衙門補用。至於變通選人考授之法。舉人已經考定職銜﹑見在候選者﹑除遠省照舊選授外。其直隸近省地方﹑亦照揀選例﹑自中舉年計算。系已過五科者﹑許其取選。如未及五科者﹑不許取選。發回會試。五科不第後﹑許照原定職銜補用。貢生已經考定職銜﹑見在候選者。亦應照舉人就教例﹑自起貢生計算。系已過三科者﹑許其取選。如未及三科者﹑發回科舉。三科不第後﹑許照原定職銜補用。其未考職貢生﹑照此例行。奏入。得上�日﹑督撫按薦舉﹑原因吏治爲據。因地限人。是否妥便。鄕會試減去額數﹑多寡未均。俱著再行確議具奏。余俱依議行。

○吏部遵上�日議禦史李森先﹑市恩徇情。任意妄奏。應革職送刑部﹑從重擬罪。從之。

○免山東十一年以前逃亡竈丁課銀。

○禮部議覆﹑光祿寺條奏﹑長蘆運司所解靑白鹽鹽磚﹑歷年存剩六十萬斤有零現在足用。應暫停解本色自十五年以後﹑該地方官照時價攺折將折銀。並腳價銀﹑一並解送光祿寺。俟庫內現存之鹽﹑用完日具題仍解本色。至裁並南光祿寺錢糧﹑又酌裁司牲司大使二款。俱應如該寺所議行。從之。

○甲寅。山西五臺縣﹑大雨雹。

○丁巳。夏至。祭地於方澤。遣公額爾克戴靑行禮。

○戊午。予平南王屬下總兵官都督同知班志富﹑祭葬如例。

○裁宣大巡按差歸並山西巡按

○九卿﹑詹事﹑科﹑道﹑會議禮部條奏四事一﹑該部官莊﹑原爲餧養牲口而設。應交回戶部。及上林苑監﹑照例徵收丁地錢糧解送光祿寺。其餧養應用各項﹑自戶部支給。催屯撥什庫亦應退回。各旗牛錄。一﹑庫貯藥材﹑旣尙足用。應令該部同太醫院核明。其各省應解本色者﹑照舊起解如有可以折解者﹑暫令該地方官查照時價折解。俟庫貯用完﹑再題請起解本色。至查給僧道度牒﹑令照舊納銀。以杜姦宄。及請裁無益人役﹑儒士五名﹑匠役八名﹑會同館馬法四名﹑通州館馬法六名﹑會同館夫四十五名。二款俱應如該部所議行。從之。

○又會議﹑都察院條奏四事。一﹑巡方察吏安民。若所屬地方﹑巡歷未到。則百姓利害﹑有司賢否﹑何由得知。今後應令巡歷周徧。仍將巡到地方﹑登記匯報。一﹑禦史差滿﹑若久候境上﹑徒費供應。以後差滿﹑應卽回京。將文卷交巡撫收存。候更替禦史到日交付。惟鹽倉漕茶馬等差﹑關系錢糧。俱候親身交代。一﹑鹽引用印繁多。一時印用不敷。今後禦史奉上�日後。該部嚴催該司﹑將用過印引﹑交巡鹽盡數帶去。其用印未完者﹑俟陸續給發。一﹑緝姦禁暴﹑巡城所關最重。三月一換﹑未免太速。以後應六月一換。如無人更換。仍在城辦事。從之。

○又會議﹑大理寺條奏﹑凡奉上�日三法司核議事理﹑堂官已經遵行。惟寺屬無職掌可盡。應如該寺所請﹑副理事﹑評事等官﹑亦與刑部司官會議。從之。

○吏部議覆﹑憲臣魏裔介條奏﹑舉用孝子授官﹑從未有例。但孝行關系風化。若有司呈報﹑果有眞正孝子。許撫按嚴行體勘。詳開事實具題。禮部覆核眞確。敕臣部考試。酌量選授縣正佐貳等官。如有冒濫捏報﹑將原舉官參處。從之。

○己未。上幸景山。觀眾侍衛較射。中者賞以幣。

○庚申。轉通政使司右通政盛復選﹑爲本司左通政。升鴻臚寺卿張自徳﹑爲通政使司右通政。

○旌表浙江節婦﹑會稽縣儒士金日昌妻張氏﹑歸安縣民徐廷賢妻何氏﹑龍遊縣生員陸鈖妻余氏﹑烈婦﹑蘭溪縣進士葉鐘芝妻趙氏﹑及弟鐘藻妻徐氏﹑貞女﹑分水縣民顧氏女﹑龍遊縣陳氏女﹑孝子﹑山陰縣胡拱軫﹑各給銀建坊如例。

○九卿﹑詹事﹑科﹑道﹑會議國子監條奏三事。修理文廟已奉兪上�日。其飲食供給掌饌官員﹑俟廟捨修完日。以次漸復。至書籍關系文教今監中缺少。應敕直省學臣﹑廣搜送部。其十三經﹑二十一史等書﹑監板尙存如有殘缺﹑卽如式修補。俟成時各印一部﹑收藏監內。俱繙譯淸書。以昭同文之盛。至選擇�山戊不�貢。應於該部過堂時﹑詳察靑年者﹑方準送監。從之。

○辛酉。諭吏部。詹事府未有職掌。著暫裁。見任官另行補用。

○遣官致祭固山貝子佛克齊庫

○戶科右給事中姚延啟奏言﹑今日進言者多。實見施行者少。皇上每事必下部議。比覆請又皆兪允。是權歸六部也。請自今許啟奏之臣﹑隨疏入對。皇上親裁庶政。斷自宸衷。庶可決羣疑。考議論。而別人才矣。上以不諳治理。切責之。

○壬戌。升禮科給事中魚飛漢﹑爲吏科右給事中。兵科給事中尙九遷﹑爲本科右給事中。刑科給事中蔣允修﹑爲工科右給事中

○廣西巡撫於時躍疏報﹑僞寶康侯賀九儀﹑竊踞大寧。遣僞鎭曹友等﹑率黨數千。突犯賓州。遊擊劉彥明等﹑分布官兵。擊敗於丁橋。斬獲甚多。下兵部議敍。

○癸亥。諭吏部。內院幾務殷繁。需人贊理。胡世安﹑著仍以太子太保﹑升內院大學士。衛周祚﹑著仍以少保﹑兼太子太保﹑升內院大學士。李霨﹑升內院大學士。俱入直辦事。

○甲子。諭吏部。金漢鼎﹑前因失參科場情獘﹑已經降處。念董篤行等﹑俱已復職。金漢鼎﹑亦著復原官。

○予三等輔國將軍琶帕﹑巴喀﹑杜爾霸﹑祭各如例。

○刑部議奏﹑嗣後三品以上等官﹑兄弟子侄﹑犯杖罪者﹑準其折贖。四品以下等官﹑兄弟子侄﹑有犯杖罪者﹑仍責。不準折贖。從之。

○寧南靖寇大將軍固山額眞羅托等疏報﹑克復湖南沅淸等處。進取貴州省城。及平越鎭遠等府。先後共招降僞官兵丁﹑四千九百九十餘人。男婦九千八百餘名口。獲馬一千四百餘匹。象十二隻。徵南將軍固山額眞趙布泰亦報﹑大兵已抵貴州。所過南丹州﹑那地州﹑撫寧司各土司兵民﹑及獨山州官民﹑俱來就撫。奏入。優上�日嘉獎。並命兵部俟事平察敍。

○乙丑。復遣官致祭固山貝子佛克齊庫

○遣官致祭三等阿思哈尼哈番伊拜。

○以正藍旗滿洲輔國公穆臣﹑爲本旗固山額眞。升鑲黃旗滿洲精奇尼哈番甲喇章京覺羅額爾徳﹑爲蒙古梅勒章京。正黃旗滿洲護軍參領舒理渾﹑爲本旗梅勒章京。鑲藍旗滿洲阿思哈尼哈番甲喇章京艮特﹑爲蒙古梅勒章京。

○升光祿寺少卿袁懋功﹑爲大理寺寺丞。

○升山東靑登萊道參政毛一麟﹑爲浙江按察使司按察使。江西南昌道僉事遲日震﹑爲河南按察使司副使﹑分巡睢陳兵備道。湖廣寶慶府知府張惟養﹑爲陜西按察使司副使﹑肅州兵備道。刑部郎中方國棟﹑爲廣東按察使司僉事﹑分巡海北道。

○議政王﹑貝勒﹑大臣﹑會推直省總督。得上�日﹑向因地方初定。特設直省總督﹑以資彈壓。今可不設。但直隸八府﹑幅員遼闊。著再添巡撫一員。分行管理。其駐札處所﹑及管轄地方﹑吏部酌議妥確﹑並應用撫臣﹑卽行會推具奏。

○吏部﹑都察院﹑議覆掌河南道禦史上官鉝條奏﹑臺規宜照會典﹑參酌時宜﹑訂正成書。刊刻頒行。從之。

○廣東巡撫李棲鳳疏報﹑南韶﹑肇慶﹑徳慶﹑廣州﹑潮州所屬各州縣水災。下戶部

○鄖陽撫治張尙疏報﹑襄陽雷雨大作﹑山裂蛟起。平地水深丈餘。城堤衝決。請急議修築﹑以重巖疆。下工部議。

○丙寅。授一甲第二名進士孫一致﹑爲內翰林弘文院編修。第三名進士吳國對﹑爲內翰林祕書院編修。時一甲第一名進士孫承恩﹑緣其弟暘科場事﹑候部查議。故未授職。

○內院會同吏禮二部議覆﹑科臣王命嶽疏言﹑恩拔選貢各途﹑已經暫行停止。惟有功貢準貢﹑𨿽爲數不多﹑亦宜停止。至副榜貢﹑應照舊額。解捲與中式者一體磨勘。準爲貢生。俟三科不第後﹑方準考職從之。

○吏部議覆﹑禦史石維昆疏言﹑各衙門觀政進士﹑聽堂官約束習學政務。久已遵行。無容再議。得上�日﹑進士觀政﹑原以習學政務。正當嚴飭實行。何得但云無容再議。常見覆奏本章﹑多用此語。皆不肯實心詳議。只圖苟且了事。甚屬不合。著再議。

○初廣東巡撫李棲鳳疏奏﹑潮州系濱海要地。一時道府俱升﹑辦理乏員。臣請保畱升任副使魏執中﹑以嶺西道新銜﹑仍在潮蒞事。部議與例不符。應無庸議。得上�日﹑如該撫所請行。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十八

順治十五年。戊戌。六月。丁卯朔。調戶部尙書孫廷銓﹑爲吏部尙書加太子太保

○升大理寺卿劉達﹑爲兵部左侍郎四川按察使司按察使李棠馥﹑爲兵部右侍郎

○遣官致祭太子太保固山額眞三等精奇尼哈番佟圖賴。謚勤襄。

○停直省科試錄取儒童以三年爲率隨�山戊不�試考取。從禦史白尙登條奏也。

○戊辰。諭吏部﹑建造乾淸宮﹑所費金錢鉅萬。宜乎堅固完好。乃落成之始﹑尙有可觀。今經雨輒漏。墻壁欹斜。地磚亦不平穩階石坼縫。甚不堅整此皆工部內官監各官疎忽怠玩。不用心督造。及匠役艸率所致。當日因工完議敍。所予加升賞賚﹑皆屬冒濫。𨿽經恩赦﹑難以免罪。著詳察該衙門經管各官﹑並營造人等﹑嚴行議處具奏。

○平西大將軍平西王吳三桂等奏報﹑臣等自收服重慶。卽統兵進發逆首李定國﹑劉文秀﹑遣僞將軍劉正國等﹑率賊眾象只。在三坡紅關等處據險設伏。以拒我兵。臣等令馬步相兼步步督戰節節前進。賊遂奔潰。我兵疾追。賊由水西﹑遁入雲南臣等收服遵義府﹑並所屬州縣。招撫僞總兵﹑及副參遊等官。計降賊兵五千有餘。臣等隨抵貴州有僞總兵梁亦英等﹑擁賊三千有餘屯開州拒守。我兵奮勇分擊。賊大敗。陣斬賊二千有餘。獲其象馬器械。遂克開州。捷聞。上嘉獎之。命所司於事平日議敍。

○賜義王孫可望銀二千兩。緞五十疋。靑布梭布五百疋。其總兵副將參遊等官﹑各賞銀緞布有差。兵丁亦賞銀布

○湖廣益陽總兵官劉進忠﹑從徵至貴州。卒於鎭將府。

○庚午。諭工部內官監。和榮親王塋殿。前有諭上

�日務從節省。爾等須恪遵前諭。但期堅固。足蔽風雨。不必華侈。以致勞民。儻不體朕心。勞民糜費。後有見聞。治罪不宥。

○辛未。擢湖廣督糧道參議趙廷臣﹑爲都察院右僉都禦史﹑巡撫貴州﹑提督軍務。以經略大學士洪承疇﹑薦舉故也

○一甲一名進士孫承恩﹑坐胞弟晹科場事。應連坐流徙。上特宥之。

○亥刻。有流星大如碗。赤色有聲。起自西北。行至東南。

○壬申。調南贛巡撫佟國器﹑巡撫浙江提督軍務。升都察院左僉都禦史蘇弘祖﹑爲右副都禦史﹑巡撫南贛﹑汀﹑韶惠﹑潮郴﹑桂地方﹑提督軍務。

○喀爾喀部落畢席勒爾圖汗﹑諾木齊臺吉等﹑貢馬。宴賚如例。

○轉順天府府丞晉淑軾﹑爲鴻臚寺卿。

○癸酉。升侍講學士艾元徵﹑爲內翰林祕書院學士。

○甲戌。以鑲藍旗滿洲理事官格爾特﹑爲甲喇章京。

○宗人府府丞宋徵輿有疾。奏請回籍調理。允之。

○革固安縣城守尉三等阿達哈哈番齊哈喇職。籍沒家產。以擅收民間疋錢文訊實治罪也。

○加一等阿達哈哈番顏達孫﹑一拖沙喇哈番。以其父巢根巴圖魯曾徵鄂爾多斯部落有功也。

○乙亥。升戶科左給事中嚴沆﹑爲刑科都給事中。

○丙子。定加級功過相抵例。凡紀錄二次﹑或薦二次者﹑準免降一級。其應加級之官﹑如有級可加﹑仍照例加級。無可加者﹑遇應加一級﹑攺爲紀錄二次。

○福建巡撫劉漢祚疏報﹑提督馬得功﹑同梅勒章京傅大受等﹑攻破白沙。斬馘無算。下所司察敍。

○丙廣總督王國光有疾。奏請回旗調理。允之。

○己卯。停諸王以下孀居福金等﹑�山戊不�給俸祿銀米。照八旗孀居命婦例﹑支給半俸一年。

○初禮部尙書員缺。吏部等衙門﹑以刑部尙書白允謙﹑禮部侍郎李奭棠﹑列名推奏。上以前因刑部事務繁重。特簡允謙料理。今蒞任未久。且刑部尙書﹑從無調禮部例。遽推調用者。著令回奏。其員缺另推。至是吏部等衙門奏言﹑禮部尙書﹑例由翰林出身者升轉。因允謙曾任翰林。故擬正推。致違特簡初意。疎忽何辭上切責而貸之。

○辛巳。贈故固山額眞議政大臣伊拜﹑太子太保。謚勤直。立碑如例。

○以拜他喇布勒哈番覺羅塔濟裏爲宗人府理事官。

○予太僕寺卿孫建宗﹑祭葬如例

○歸並宣大二鎭學政於山西提學道管理。

○攺宣府生員附山西鄕試。中額仍照順天府。

○厄魯特部落阿巴賴諾顏﹑遣使車臣護衛等貢馬。宴賞如例

○升廣東巡撫李棲鳳﹑仍以兵部尙書﹑兼都察院右副都禦史﹑總督兩廣軍務。

○升大理寺少卿髙珩﹑爲宗人府府丞

○授陣亡前鋒侍衛諾門達賴﹑一拖沙喇哈番。

○甲申。升吏部左侍郎王崇簡﹑爲禮部尙書。

○偏沅巡撫袁廓宇疏報﹑開墾荒田八千二百五十九頃有奇

○乙酉。諭禮部﹑時已盛夏。雨澤尙愆。�山戊不

�事堪憂。順天府府祈禱未應。今特遣官恭代﹑於天壇﹑地壇﹑並社稷天神地祗﹑虔行禱祝。爾部卽查例擇期具奏。

○丙戌。遣官祭中霤之神

○升通政使司左參議王登聯﹑爲順天府府丞。大理寺左寺正柯士芳﹑爲通政使司右參議。降補原任戶部侍郎朱之弼﹑爲光祿寺少卿。

○命徹冊封琉球兵科副理事官張學禮﹑行人司行人王垓﹑回京。俟海寇平日﹑另行差遣

○吏部議覆﹑科臣姜希轍疏言﹑凡應升補方面各官。投文到部。必隔三推﹑方許推補。以杜擇缺趨避之計。至升授知府。定例遇知府缺出﹑查內外應升官升補。遇道府缺兼出﹑俱選郎中。但郎中數少。各府同知﹑及知州﹑並加級知縣數多。未免壅滯。今議一道一府﹑應選郎中。如知府缺多。照道缺分配﹑升補郎中外。其餘府缺﹑仍以內外應升官升補。從之。

○升江南江寧道參政李翀霄﹑爲四川按察使司按察使。湖廣下湖南道僉事陳正中﹑爲本省布政使司參議﹑

督糧道。嶽州府同知吳光國﹑爲本省按察使司僉事﹑分巡下湖南道。補外轉右春坊右庶子吳正治﹑爲江西布政使司參政﹑分守南昌道。國子監祭酒金鋐﹑爲廣東布政使司參政﹑分守嶺西道。內國史院侍讀張永祺﹑爲山東布政使司參政﹑靑登萊道。服闋江西湖西道鮑開茂﹑爲廣東按察使司僉事﹑羅定道。

○補原任署都督僉事廣東水師總兵官董大用﹑仍以原銜﹑充鎭守福建汀州總兵官。

○贈故固山額眞阿爾津﹑太子太保。謚端果。立碑如例

○刑科左給事中任克溥奏言﹑江浙財賦半天下。屢年積欠甚多。今特遣專官督理。法誠善矣。臣思繁劇大縣。倘遇年老之令。一見數十萬錢糧冊籍。目炫心搖。豈能催徵得法。請敕督撫按將欠糧有司﹑嚴加考核。有考邁罷軟者﹑報部開缺。將甲科歷俸二年以上﹑聲望素著者調補。三年內﹑能將本任錢糧全完。而從前逋欠﹑一一查明款項。造冊達部。死亡逃絕者﹑請上�日定奪。如此﹑方爲經濟有用之才。立予超擢。卽有小過﹑量加寬宥。如三年內未能全完。亦不妨寬期觀成。庶人人鼓勵。而國課自淸矣。然有司逋課﹑實有三難。一曰彌縫之難。有司十分精神。三分辦政事。七分奉上官。迎送﹑細節也。有因失而受辱者矣。參謁﹑屢禁也。有漸遠而獲譴者矣。饋送﹑嚴飭也。有以奔競之疎密﹑定官評之優劣者矣。有司精神有限。竭盡心思﹑彌縫上官之不暇。而何暇於政務乎。必督撫按互相糾察。互相砥礪。大者法而小者廉。庶有以寬有司之力。一曰掣肘之難。有司職分尙卑。無論地方紳士﹑情面難破。卽上司衙役﹑嘗懷鼠器之嫌。間有申報上司之事。誠恐衙役中傷。甘心隱忍者。臣愚以爲遇此等抗不納糧者。一面申報督撫按﹑一面申報部科﹑題參重處。庶催徵無掣肘﹑而可以作有司之气。一曰差提之難。大縣事務冗雜。上司差人﹑有守催。有急催。有接催。蜂擁喧鬧。索公館。索路費。有司敢怒而不敢言。甚至有憤激自盡者。若輩之逼勒﹑較上司譴責﹑更爲難堪。乞敕上�日嚴行禁革。止許牌票行催。庶催提無煩擾。而有以存有司之體。更有積獘宜除者。錢糧缺額。民間固有掛欠。胥役實多侵漁。其那借透冒﹑無可開銷者。則盡歸之民欠。臣愚以爲凡遇�山戊不�終。州縣將民欠花名。開造淸冊。申報藩司撫按。擇欠數最多者。委廉幹官員﹑親詣地方。逐裏逐圖﹑按冊面對。如此﹑則民欠不敢妄報。而實徵之數乃眞。侵漁之獘無自出矣。且衙蠹之惡﹑莫甚於侵漁錢糧。以後凡遇此等﹑審明申請。立行正法。查產入官。彼之侵課﹑無非爲身家計。今身家不保。未有不廢然思返者矣。總之懸異賞以待良吏。以嚴法以懲蠹胥。而國課不淸者﹑臣未之敢信也。下所司議。

○丁亥。遣四川道監察禦史劉曰義﹑巡視河東鹽政。

○戊子。湖廣巡撫張長庚疏報﹑荊門﹑沔陽﹑當陽﹑鐘祥﹑潛江﹑天門﹑監利﹑枝江﹑衡陽﹑遠安﹑襄陽等州縣﹑大水傷禾。下所司知之。

○鎭國公馬爾圖卒﹑謚懷思

○己丑。兵部議覆﹑平西王吳三桂等疏言﹑興安副將於奮起﹑謀勇素著。地理周知。今升興化協守。請仍以新銜﹑畱守興安。應如所請。從之

○吏部議覆﹑科臣粘本盛疏言﹑應選官員﹑務令人文到部掣簽。托故不到者﹑察明處治。其降調各官。除知府不降參議僉事。新人不許降正印。同知通判不許降推官外。余俱令照品降補。以疏壅滯從之。

○裁戶部滿洲司官八員

○庚寅。以故二等阿達哈哈番盧可用子光彩﹑襲職

○辛卯。以久旱禱雨遣官祭天地﹑社稷﹑風﹑云﹑雷﹑雨﹑嶽﹑鎭﹑海﹑瀆。四陵山﹑及天下山川之神。

○授一甲第一名進士孫承恩﹑爲內翰林國史院修撰。

○裁大理寺評事二員。

○原任總督張懸錫疏言﹑臣以迎節失儀﹑錯誤甚大。悔罪刎頸。迷謬益深。仰荷洪慈﹑從寬降調。方擬交代﹑入覲天顏。乃因學士折庫訥等質問一疏﹑奉有張懸錫畏懼麻勒吉等﹑不敢盡吐實情之上�日。部議令臣赴部面質。理應靜候。惟是臣恭繹明綸。仰見皇上日月之明﹑無所不燭。臣至今日﹑有不敢終隱之實情。又不敢徑愬之部臣者。謹瀝陳於皇上之前。伏惟迎節一事﹑大典攸關。𨿽因創行。臣實未諳。致有錯誤﹑實出無心。乃諸臣之待臣也不以禮。始而倨傲之﹑不與見。旣見而鄙薄之﹑不與坐。不與言。侮辱情狀﹑誠所難堪。然臣猶再三求見。再三求教。怡色下气﹑婉而受之者。非畏懼麻勒吉等也。臣旣以失儀之故﹑得罪朝廷。何敢復與諸臣爭禮。受屈受抑。固所應爾。但冀此一念悔罪之誠。或可轉達於天聽。卽受屈受抑於諸臣﹑亦所甘心。詎意麻勒吉﹑因臣悔懼之後愈爲責備之辭。始則正告以失儀之言。而繼則漸露彼苛索之意。一則云﹑前日我們往湖廣去時。你在山東。豈不見小報。何爲不來迎接。再則云﹑我們到南邊。洪經略差人遠接饋遺。日日來見。何等小心。此皆麻勒吉責臣失儀後之言。而臣前供所未吐者也。又祁徹白諷臣饋送駝騾。臣展轉思維。諸臣奉命冊封之楚。路經眞順時﹑臣正閱視登萊海汛。相距千里。勢難捨未竟之事﹑來而復往。而使臣猶以臣失迎爲罪。則其苛求﹑已可槪見。至於引南中之禮節。索此處之駝騾。則使臣之以饋遺諷臣也﹑更顯然矣。使臣所言者駝騾﹑而其意恐不止在駝騾也。賄賂黨與﹑朝廷首禁。臣若屈意從之。將行賄乎。抑結黨乎。臣寧就死﹑必不敢從。臣旣不從﹑則觸諸臣之怒。諸臣旣怒﹑則臣卽處身無過。猶將別有吹求。況臣實已失儀﹑勢必謂臣有心怠慢。爲人臣而敢有心怠慢﹑罪不容於誅。臣當時心神昏迷。舉止錯亂計無復之。惟有一死。遂不覺艸疏之狂謬。而引咎之倉皇也。迫切急情﹑實盡於此。今蒙皇上天語諄切。推見至隱。臣若將此段情節﹑終於不吐。則是臣誠畏懼麻勒吉等﹑而反不畏懼皇上之明綸。欺蔽之罪。更不可逭矣。得上�日﹑張懸錫﹑以總督大臣﹑輕生自刎。必有逼迫情由。朕已知及此。故特行詳察。今據張懸錫﹑瀝吐實情。麻勒吉等﹑因事責備。借端苛索。種種情獘有據。麻勒吉﹑系簡任近臣。奉命出差。乃敢於逼迫大臣。任意妄行。負朕委任之恩。深爲可恨。著九卿﹑科﹑道﹑會審﹑從重議處具奏。

○工部等衙門奏言﹑按經制所載內庭遇有大工。直隸各省﹑徵諸匠役﹑解赴京師。每年春秋二班更換。後匠役屢解屢逃。因而折工價解部。於順治二年奉上�日除免匠價。今臣部工程尙煩。需用不貲。應將匠價﹑仍照經制徵解。至織造晉查明季每年額止三百疋。至我朝每年額造一千四百七十餘疋。查此不系要緊。宜仍照舊例﹑每�山戊不�止派解三百疋。余銀解部供用。從之。

○壬辰。酉刻。日生左右珥。赤黃色

○免湖廣靖沅﹑武崗﹑沅陵﹑瀘溪﹑辰溪﹑漵浦﹑麻陽﹑黔陽﹑綏寧﹑會同﹑通道﹑天柱﹑新寧﹑城步十五州縣。及平溪等九衛所。十五年分額賦。以地方初辟也。

○癸巳。浙閩總督李率泰疏報﹑鄭逆擁眾﹑直犯溫郡。平陽﹑瑞安俱陷。全浙震動。請敕就近調發江寧滿兵援巢�刀。以固疆圉下所司議。

○甲午。禁京城北面一帶﹑不許掘土開窰燒甎。以固龍脈。

○裁通政使司理事官二員。

○朝鮮國王李淏﹑遣陪臣全昌君﹑柳廷亮等﹑上表慶賀。兼謝頒詔恩。附貢方物。宴賚如例。

○乙未。補原任山西平陽營副將許占魁﹑爲陜西西寧副將。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十九

順治十五年。戊戌。秋七月。丙申朔。享太廟。遣公額爾克戴靑行禮。

○遣官祭司門之神。

○丁酉。以輔國公喇石塔﹑爲宗人府左宗人。

○遣官祭鎭國公顧鼐﹑溫齊喀﹑僧額﹑造墳立碑如例。

○遣官致祭三等阿思哈尼哈番畢立克圖﹑郎蘇立碑如例。

○轉戶科右給事中姚延啟﹑爲本科左給事中

○賜義王孫可望﹑貂鑲蟒袍一。貂褂一。大蟒緞狐膁裏水獺鑲邊朝衣一。黑貂朝帽一。鑲斜皮鞾襪一雙。大蟒夾朝衣一。蟒緞夾褂一。蟒紗朝衣一。涼朝帽一。及珠頂﹑束帶。

○戊戌。以久雨﹑諭禮部祈晴三日。

○己亥。裁宣大總督﹑及巡漕禦史。停督撫年終薦舉﹑及內外文武四品以上官送子弟入監。從內院大學士覺羅巴哈納等請也。

○庚子。贈故太子太保三等精奇尼哈番固山額眞佟圖賴﹑爲少保

○以靖南王屬下致仕一等阿達哈哈番張承勛子元善﹑襲職。

○辛丑。加鴻臚寺掌印理事官何米達侍郎品級。爲四陵朔望供獻官。

○壬寅。補外轉右春坊右諭徳王紹隆﹑爲江南布政使司參政﹑分守江寧兵備道。右春坊右中允許纘曾﹑爲江西按察使司副使﹑驛傳道。升戶部郎中湯有慶﹑爲山東按察使司僉事﹑武徳道。

○癸卯。裁戶部旗分理事官﹑副理事官各一員。

○以故一等精奇尼哈番賽音察克子班第﹑一等阿思哈尼哈番多內子塞爾色﹑二等阿達哈哈番楊天福弟天祿﹑和羅輝子金柱﹑三等阿達哈哈番金維城子世緒﹑外達子鄂綽爾﹑何拜弟子阿世坦﹑邁圖叔辛臺﹑昂邦諾爾布子拉忒納﹑拜他喇布勒哈番又一拖沙喇哈番畢力克圖子拜思瑚朗﹑花善子禪班柱﹑拜他喇布勒哈番根都思哈布子西拉布﹑陳天麒子一熊﹑拖沙喇哈番徐有功子廷璽﹑張世名兄子兆顯﹑李應貴子國楨﹑王承用弟成保﹑各襲職。

○授陣亡諾門達賴拖沙喇哈番職。以其子巴朗承襲。

○甲辰。內大臣巴圖魯公鰲拜等﹑會審廣東雷州道王秉乾﹑以地方僻遠﹑希圖規避。賄囑內監吳良輔﹑徹回另選。得實。擬立斬。得上�日﹑王秉乾﹑著免死。革職。籍沒。鞭一百。發寧古塔﹑給披甲人爲奴。

○戶部左侍郎王宏祚考滿。加一級。蔭一子入監讀書。

○以鑲黃旗滿洲阿達哈哈番葉爾素﹑爲甲喇章京。

○戊申。諭禮部。再祈晴三日。

○遣刑部尙書圖海﹑致祭固山貝子特爾祜。

○巡視西城副理事官春堆奏報﹑原任三省總督張懸錫﹑於本月十二日﹑自縊於聖安寺。疏下該部。

○裁吏部滿洲理事官副理事官﹑每旗各一員。

○己酉。升戶部左侍郎王宏祚﹑爲本部尙書

○以禮部右侍郎潘朝選﹑爲兵部左侍郎﹑兼都察院右副都禦史﹑巡撫保定﹑提督軍務。刑部右侍郎董應魁﹑爲兵部左侍郎﹑兼都察院右副都禦史﹑巡撫廣東﹑提督軍務。

○升太常寺卿徐永禎﹑爲大理寺卿。

○裁國子監八旗漢書教習四員。漢博士一員。助教四員。學錄二員。

○庚戌。中元節。遣官祭四祖陵﹑福陵﹑昭陵

○鎭守寧古塔昂邦章京沙爾虎達等疏報﹑擊敗羅剎兵。獲其人口甲仗等物。命兵部察敍。以所俘獲﹑分賜有功將士。

○辛亥。升戶部啟心郎巴格﹑爲專理漕運侍郎。吏部啟心郎苗澄﹑爲都察院僉都禦史。

○裁六科給事中各一員。

○壬子。遣官祭三等精奇尼哈番丹代。

○裁中書科中書舍人四員。

○癸丑。以精奇尼哈番顧穆對車臣﹑一等侍衛品級壽什特一等侍衛馬爾濟哈﹑屠祿會﹑阿思哈尼哈番郭邁﹑精奇尼哈番色冷﹑哈代﹑一等侍衛坤巴圖魯﹑巴泰鄔布格徳墨爾根袍﹑喀蘭圖﹑鄂塞﹑巴特瑪﹑塞冷﹑阿思哈尼哈番鄂莫克圖﹑伯阿拉米﹑精奇尼哈番沙濟徳爾格爾﹑札木素多內﹑鄂齊爾﹑爲散秩大臣。

○以東京陵﹑將遷於興京。增設看守章京四員。披甲人八名。

○甲寅。升太常寺少卿董國祥﹑爲大理寺少卿。

○補外轉內國史院編修楊紹先﹑爲江西布政使司參議﹑分守湖東道。

○轉吏部右侍郎郝惟訥﹑戶部右侍郎傅維鱗﹑各爲本部左侍郎。升內翰林國史院學士梁淸寬﹑爲吏部右侍郎﹑仍兼原銜。太僕寺卿髙辛允﹑爲通政使司通政使。

○補服闋戶部右侍郎杜篤祜﹑原官。

○裁行人司行人六員。

○丙辰。遣固山額眞劉之源﹑致祭固山貝子特爾祜。

○裁禮部漢軍侍郎。

○戊午。遣官賫敕﹑諭喀爾喀部落車臣汗﹑土謝圖汗﹑丹津喇嘛﹑墨爾根諾顏等﹑仍賜以衣帽器幣等物。敕曰。朕觀爾等審知天命。凡一詔下﹑靡不敬從。令四臺吉詣闕謝罪。朕悉從寬宥。遣大臣前往。爾於使臣前﹑不違詔上�日。誠心誓好。遂每年貢獻方物。遣使來朝。朕甚嘉悅。罔有異視。徳意有加。錫爾殊恩。特遣大臣﹑賜之敕諭。自玆以往。其益加恪順﹑以效忠貞。上報隆施。膺玆寵眷。以慰朕柔遠至意。果中誠罔懈﹑以獲天眷。以承國恩。奕世永享太平之福矣。

○諭吏部﹑自古帝王﹑設官分職。共襄化理。所關甚鉅。必名義符合。品級畫一。始足昭垂永久。用成一代之典。本朝設內三院﹑有滿漢大學士﹑學士﹑侍讀學士等官。今斟酌往制。除去內三院祕書﹑弘文﹑國史名色大學士﹑攺加殿閣大學士。仍爲正五品。照舊例兼銜。設立翰林院。設掌院學士一員正五品。照舊例兼銜。除掌印外其餘學士﹑亦正五品。以上見任各官﹑俱照本品﹑攺銜供職。以後升授﹑銜品俱照新例。內三院舊印﹑俱銷毀。照例給印。內閣﹑滿字稱爲多爾吉衙門漢字稱爲內閣。翰林院﹑滿字稱爲筆帖黑衙門。漢字稱爲翰林院。其侍讀學士以下員數官銜﹑滿名照漢官稱謂。通著察例詳議具奏。六部滿漢尙書﹑俱作正二品。滿字仍稱阿里哈昂邦。漢字仍稱尙書。滿漢侍郎﹑俱作正三品。滿字仍稱阿思哈尼昂邦。漢字仍稱侍郎。理事官﹑滿字稱爲一齊下喇哈番。漢字稱爲郎中。俱作正五品。副理事官﹑滿字稱爲愛惜喇庫哈番。漢字稱爲員外郎。俱作從五品。主事﹑滿字稱爲額者庫哈番。漢字仍稱爲主事俱作正六品。司務﹑添設滿官。漢字仍稱爲司務。滿字仍稱爲他庫喇布勒哈番。俱作從九品。都察院左都禦史﹑滿字仍稱爲哈思戶額爾機阿里飛拜察喇昂邦。漢字仍稱爲左都禦史。俱作正二品。左副都禦史﹑滿字仍稱爲哈思戶額爾機阿思哈尼拜察喇昂邦。漢字仍稱爲左副都禦史。俱作正三品。左僉都禦史﹑滿字仍稱爲哈思戶額爾機阿達飛拜察喇昂邦。漢字仍稱爲左僉都禦史。俱作正四品。監察禦史﹑滿字仍稱爲拜察脈拖喇哈番。漢字仍稱爲監察禦史。俱作正七品。經歷﹑攺爲司務。添設滿官。漢字仍稱爲司務。滿字稱爲他庫喇布勒哈番。俱作從九品。通政使司通政使﹑滿字仍稱爲阿里飛哈分布勒哈番。漢字仍稱爲通政使。俱作正三品。左通政﹑滿字仍稱爲哈思戶額爾機哈分布勒哈番。漢字仍稱爲左通政。俱作正四品。右通政﹑滿字仍稱爲一齊額爾機哈分布勒哈番。漢字仍稱爲右通政。俱作正四品。左參議﹑滿字仍稱爲哈思戶額爾機愛惜喇喇哈番。漢字仍稱爲左參議。俱作正五品。右參議﹑滿字仍稱爲一齊額爾機愛惜喇哈哈番。漢字仍稱爲右參議。俱作正五品。經歷﹑攺爲司務。添設滿官。漢字仍稱爲司務。滿字稱爲他庫喇布勒哈番。俱作從九品。大理寺卿﹑滿字仍稱爲阿里哈哈番。漢字仍稱卿。俱作正三品。少卿﹑滿字仍稱爲一爾希哈番。漢字仍稱爲少卿。俱作正四品。寺丞﹑滿字仍稱爲惜喇脈哈番。漢字仍稱爲寺丞。俱作正五品。寺正﹑滿字仍稱爲寺依一齊下庫。漢字仍稱爲寺正。俱作正六品。寺副﹑滿字稱爲寺依愛惜喇庫。漢字仍稱爲寺副。俱作從六品。評事﹑滿字仍稱爲額者庫。漢字仍稱爲評事。俱作正七品。司務﹑添設滿官。漢字仍稱爲司務。滿字稱爲他庫喇布勒哈番。俱作從九品。各衙門﹑見任各官﹑俱照本品﹑攺銜供職。以後升除銜品﹑俱照新制。凡攺定官名﹑通行傳諭。至各衙門滿漢啟心郎﹑原因諸王﹑貝勒﹑管理部院事務而設。今宗人府啟心郎﹑仍照舊。其餘部院滿漢啟心郎﹑俱著裁去。照原品另用。其太常寺等衙門﹑滿漢官名品級﹑著一並詳議畫一具奏。

○九卿科道﹑會議。麻勒吉﹑胡兆龍﹑初徹白﹑俱系簡任近臣。乃借事作威。倨傲妄行。沿途受督撫饋遺。復苛索挾逼總督張懸錫。情罪重大。麻勒吉﹑胡兆龍﹑祁徹白﹑均應革職。籍沒家產。麻勒吉﹑祁徹白﹑各鞭一百爲奴。胡兆龍﹑責四十板。流徙尙陽堡。得上

�日﹑侍郎祁徹白﹑革去拜他喇布勒哈番。並所加之級。學士胡兆龍﹑革去尙書銜﹑並所加之級。麻勒吉﹑革去所加之級。再降二級。俱仍畱原任。所給各項誥敕﹑俱行追奪

○添設各道禦史三十員。

○更定鄕會試額數﹑減其半

○己未。諭吏部﹑都察院﹑見在禦史甚少﹑不足供差遣之用。前上�日行取各官﹑尙未到齊。著暫於各部郎中﹑員外郎﹑主事內察取才品堪用者攺授禦史差用。以後除授禦史﹑仍照行取考選例行。

○諭吏部太僕寺官﹑職司馬政錢糧事務不繁滿漢各官﹑著照職掌量畱。其餘應行裁減。爾部卽酌量裁減具奏。

○又諭吏部。浙閩舊設總督一員。今海氛未息幅員遼闊。勢難兼顧。除見任總督外。著再設一員。分理兩省軍務。爾部卽會推堪任者引見。其各駐札地方﹑一並議奏

○又諭吏部。各衙門他赤哈哈番﹑筆帖式哈番﹑專司書寫冊籍俱著裁去銜品。以後止設無官品筆帖式。視其效力年深勞著者﹑升授職官。見在他赤哈哈番﹑筆帖式哈番﹑仍畱頂帶。以原品辦筆帖式事。如另用﹑亦照原品。

○又諭吏部。六科職司糾察建白。設有都給事中等官。其滿洲員外郎等官﹑均屬冗員。每科著設主事一員。照繁簡﹑設無官品筆帖式。料理髮鈔記冊﹑及兼行滿漢文移等事。其員外郎﹑他赤哈哈番﹑筆帖式哈番﹑俱著裁去。中書科﹑職司書寫誥敕文軸。別無他務。著設中書舍人一員。照繁簡﹑設無官品筆帖式料理。他赤哈哈番﹑筆帖式哈番﹑俱著裁去。以上裁去各官﹑俱照原品補用。

○補原任禮科右給事中金漢鼎﹑爲戶科右給事中。

○免湖廣衡州府﹑桂陽州﹑衡陽﹑安仁﹑臨武﹑嘉禾﹑常寧﹑耒陽﹑酃縣﹑彬州屬興寧縣﹑長沙府茶陵州﹑十四年分旱災額賦。

○辛酉。調徳州等四城兵一千﹑滿洲章京各二員﹑蒙古章京各一員﹑滿洲蒙古驍騎校各三員﹑駐防杭州府以昂邦章京一員統之。徹回漢軍固山額眞一員畱梅勒章京二員﹑管轄漢軍兵丁。聽滿洲昂邦章京節制

○補外轉內翰林祕書院編修戴王綸﹑爲江西布政使司參議﹑督糧道。

○刑部議﹑河南主考黃鈊﹑丁澎﹑違例更攺舉人原文作程文。且於中式舉人朱卷內﹑用墨筆添攺字句。黃鈊﹑又於正額供應之外﹑恣取人參等物。黃鈊﹑應照新例﹑籍沒家產。與丁澎俱責四十板不準折贖。流徙尙陽堡議上命免鈊﹑澎責。如議流徙。

○癸亥。固山額眞侯墨爾根侍衛李國翰卒。

○吏部奏言﹑六部各有繙譯淸字主事二員。應裁一員。將裁去漢啟心郎二員內﹑取一員授爲主事。從之

○戶部議覆﹑兵科給事中王命嶽疏言﹑河南山東地土﹑熟少荒多。有勢豪以熟作荒。有興屯以荒作熟者。應如科臣所請。專差禦史二員﹑前往二省﹑履畝淸文從之

○兵部議覆﹑江西巡撫張朝璘疏言﹑九江重地﹑必須鎭臣彈壓。總兵官楊捷﹑徵閩四載。久戌可念。應將江西通省兵內﹑抽撥三千名。令原任湖廣中路總兵官許天寵仍以都督同知﹑充隨徵中路總兵官。統領駐札閩省楊捷汛地。將楊捷原領官兵三千名﹑換班徹回九江。以均勞逸。從之。

○甲子。以固山額眞趙國祚﹑爲兵部尙書兼都察院右都禦史總督浙江軍務。駐札溫州府。攺浙閩總督李率泰。爲福建總督。

○裁直省督撫提鎭下旗鼓等官。

○

○廷試就教�山戊不�貢生江元馭等﹑六百二十一人。

○以侍衛巴哈﹑費楊古﹑郭邁﹑屠祿會﹑馬爾濟哈﹑鄂莫克圖﹑坤巴圖魯﹑鄔布格徳墨爾根袍﹑喀蘭圖﹑鄂塞﹑博洛塞冷﹑巴特瑪﹑巴泰﹑俱爲內大臣。

○乙丑。裁禮部理事官﹑副理事官四員。鑄印局副理事官一員。筆帖式哈番一員。會同館通官四員。兵部理事官﹑副理事官八員。種馬場章京六員。筆帖式四員。大庫馬場理事官一員。刑部理事官﹑副理事官四員。漢員外郎﹑主事各四員工部理事官﹑副理事官八員。營繕﹑虞衡﹑都水﹑每司漢員外郎一員。都水司主事一員管理三山郎中一員。節愼庫大使一員。寶源局大使一員。竹木局大使一員。通州磚廠所所副一員。臨淸磚廠所﹑所丞一員。營繕所﹑所正一員。都察院經歷司理事官一員。筆帖式哈番二員。京畿道理事官一員五城滿洲理事官各一員。光祿寺副理事官二員。署丞四員。太僕寺副理事官一員。漢正卿一員。少卿一員寺丞一員。鴻臚寺漢少卿一員。寺丞一員。序班十員。隨堂二員。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十

順治十五年。戊戌。八月。丙寅朔。以鑲紅旗滿洲阿達哈哈番繆查納﹑爲護軍參領。

○丁卯。遣大學士額色黑﹑祭先師孔子。

○裁鑾儀衛滿洲治儀正四員﹑整儀尉二員﹑漢治儀正二員﹑整儀尉四員﹑經歷一員。

○戊辰。祭大社大稷。遣公額爾克戴靑行禮

○庚午。吏部議奏﹑禦史李森先﹑市恩徇情應杖贖。流徙尙陽堡。上免森先流徙。仍復原官。

○辛未。吏部議奏。蘇松巡按王秉衡﹑徇庇華亭縣知縣擅用錢糧﹑不加查核槪準開銷。甚屬朦混。現經禦史上官鉝﹑劾其各屬欺隱錢糧不加釐剔。且縱役擾民﹑溺職已甚。王秉衡應革職其承差肆惡各姓名事迹。並通同侵帑各官﹑俱請敕操江巡撫﹑一並嚴察。得上�日王秉衡職任巡方﹑不能剔獘除姦。反爲縣官朦混開銷錢糧。又縱役擾民﹑殊屬可惡。著革職。刑部提問究擬具奏余依議行。

○壬申。轉刑科右給事中朱紹鳳﹑爲禮科左給事中。

○裁光祿寺員外郎二員﹑署丞四員。

○癸酉。升鑲白旗漢軍梅勒章京李顯貴爲本旗固山額眞

○以鑲白旗滿洲原任梅勒章京阿思哈﹑正白旗漢軍禦史宜思孝﹑俱爲本旗梅勒章京。

○升左通政盛復選﹑爲太常寺卿。吏部文選司郎中錢綎﹑爲太常寺少卿。提督四譯館。通政使司右參議柯士芳﹑爲本司左參議。光祿寺少卿朱之弼﹑爲通政使司右參議。

○甲戌太宗文皇帝忌辰遣官祭昭陵

○補行取山西楡次縣知縣李粹然﹑爲江南道試監察禦史。河南夏邑縣知縣張所志﹑爲浙江道試監察禦史。山西太平縣知縣程衡﹑爲江西道試監察禦史。陜西富平縣知縣李之粹﹑爲福建道試監察禦史。河南南陽縣知縣李廷松﹑爲河南道試監察禦史。直隸唐縣知縣張問政﹑爲河南道試監察禦史。直隸曲周縣知縣李時茂﹑爲四川道試監察禦史。直隸平山縣知縣範平﹑爲廣東道試監察禦史。河南林縣知縣李秀﹑爲貴州道試監察禦史。

○以一等阿達哈哈番席三﹑所襲伊兄席忒庫拖沙喇哈番令兄子羅密承襲席三爲二等阿達哈哈番。

○以陣亡外衛一等阿思哈尼哈番徐勇子自貴﹑病故。一等阿思哈尼哈番柳應宗弟應禎﹑襲職。

○以正白旗滿洲護軍校尼什哈納﹑爲護軍參領。

○旌表節婦四川平武縣生員任仕舉妻王氏﹑民趙家慶妻王氏﹑各給銀建坊如例。

○乙亥。以鑲白旗漢軍員外郎楊雀祥﹑爲甲喇章京

○丙子。太祖武皇帝忌辰。遣官祭福陵。

○諭吏部。李溥等各員朕親加考試﹑俱不勝學道之任。著再於各部郎中﹑員外郎﹑主事各官內﹑另擇取才學優長者。開列具奏。

○遣章京魏黑﹑傅達禮﹑顓塔﹑薩璧﹑賫敕二道。往諭安遠靖寇大將軍多羅信郡王多尼﹑寧南靖寇大將軍固山額眞宗室羅托曰。固山額眞趙布泰等﹑由廣西前進。兵力單弱。宜行增遣。除前往每牛錄一護軍及甲士外今增遣固山額眞濟席哈﹑率其同往之梅勒章京等﹑及固山額眞宗室羅托﹑所率前鋒官兵﹑並將信郡王所率每牛錄護軍五名﹑羅托所率每牛錄護軍二名內擇馬力壯者﹑每牛錄出護軍二名。其章京量所出護軍名數撥出。付濟席哈率往固山額眞趙布泰軍營一同前進。信郡王統領騎兵全軍﹑並每牛錄護軍四名前進。其經略洪承疇或於貴州之貴陽府或於他處形勝之地。從便屯紮。將固山額眞宗室羅托所率每牛錄兵一名每旗官一員﹑令梅勒章京一人統領同駐其餘每牛錄護軍一名兵四名﹑羅托領之俟信郡王軍至卽還駐荊州爾等身在彼處﹑知地裏遠近。此三路進兵必須度量程途約期並進毋得參差﹑致有疎失其一切進取機宜未可懸度。指授爾等擇便相機而行凡事悉與經略洪承疇商酌往廣西官兵或少馬匹﹑可將羅托下將士之馬照數給發。其所給馬數明白造冊送部。今自京城﹑已發有馬匹。往羅托軍中到日分給將士。諭徵南將軍固山額眞趙布泰曰。玆遣固山額眞濟席哈﹑與其同往之梅勒章京等﹑及羅托所率前鋒官兵﹑每牛錄護軍二名﹑往益爾軍。至日﹑爾與固山額眞濟席哈﹑曁梅勒章京等﹑凡事公同商酌。其進取機宜未可懸度指授。爾等擇便相機而行。敕書到日可卽駐師。俟濟席哈等至。一同進發上復面諭魏黑等曰爾等至彼處﹑可齊集兩王﹑貝勒貝子﹑公﹑固山額眞及誇蘭大等。諭以撫循士卒﹑當如父之愛子。行軍必敬愼堤防謀事無失母得驕矜躁急﹑致有疎虞。夫士在行間﹑固當有進無退。而克敵制勝﹑尢貴懼以成謀。前敬謹親王﹑及訥爾特等之敗﹑皆以輕敵躁進故也。至投誠之人﹑當分別其傾心效順﹑或事急來降。卽事急來降者﹑亦皆當收養。縱有逃亡﹑聽其自去。始足彰我恩育之仁。夫以威服人。何如以徳服人之爲愈也。其平西王固山額眞墨爾根侍衛李國翰等亦以此意諭之。

○加贈殉難彜陵遊擊葉汝壽一級蔭拖沙喇哈番。

○平西王吳三桂奏報﹑賊黨薄重慶城我軍炮擊賊船傷死甚多。賊眾敗遁。得上�日﹑著於事平日議敍。

○吳三桂又奏報﹑僞興寧伯王興﹑爲李定國調赴雲南。其將卒家口﹑畱駐綏陽。臣兵至桐梓。興子僞總兵王友臣差僞中軍朱尙文迎赴軍前投順。興亦自雲南脫歸﹑至軍前謁見。又有僞侯﹑僞將軍等﹑共帶家口七千餘﹑及水西宣慰使安坤等﹑具啟投誠章下所司。

○升梅勒章京科魁﹑爲駐防杭州府昂邦章京。郎中達都爲駐防盛京梅勒章京。

○以鑲紅旗滿洲郎中阿楊阿﹑爲護軍參領。

○大學士金之俊﹑請假回籍遷葬。不允。

○革梅勒章京白含眞阿達哈哈番王用賢世職。以其在陣不能力戰被執不卽脫歸故也。

○宗人府等衙門會議福建羅源縣對敵。敗遁之阿達哈哈番獲特阿蘭﹑金玉貞牛錄章京孟奎﹑拖沙喇哈番王汝性﹑應俱革職立絞籍沒有父職者﹑準以兄弟承襲甲喇章京一等阿達哈哈番何爾惇﹑從前隨徵﹑曾受重傷郎中紮穆爾員外郎胡世禮﹑拜他喇布勒哈番薩弼圖碩色伊父叔及兄曾陣亡應免處絞。革職籍沒鞭一百。入包衣牛錄爲奴。有父職者﹑準以兄弟承襲。章京博洛克﹑旣經物故。應行籍沒。固山額眞拜他喇布勒哈番屠賴﹑身爲主將邀功徇庇。梅勒章京﹑二等阿達哈哈番阿玉錫三等阿達哈哈番吳把錫二等阿思哈尼哈番星鼐三等精奇尼哈番綽爾濟郎中管牛錄章京事鄂裏﹑郎中馬喇管甲喇並牛錄章京事達雅﹑牛錄章京庫特﹑艾圖﹑審問敗遁事情徇情庇護應俱革職解任。鞭一百。折贖。議上。得上�日何爾惇從前效力有功。著免鞭責。余俱如議。

○諭宗人府等衙門獲特阿蘭﹑金玉貞孟奎王汝性﹑本當依議處絞。姑從寬免死著鞭一百押送多羅信郡王軍前效力。若著有軍功﹑其家產給還無功則仍籍家產其家產﹑該部遣人察明記檔。俟還日﹑兵部察其功績具奏。

○丁丑。吏部等衙門會議﹑處分建造乾淸宮疎忽怠玩各官。尙書孫塔﹑應革恩詔所得一拖沙喇哈番。罰銀百兩。原任尙書衛周祚﹑應革職侍郎郭科應革恩詔所得一拜他喇布勒哈番並所加之級﹑及尙書銜。解任罰俸一年布丹應革恩詔所得一拖沙喇哈番並所加之級解任。罰俸一年。原任侍郎﹑今任巡撫蔣國柱應革恩詔所得一拖沙喇哈番﹑解任。罰俸一年。原任侍郎朱鼎延﹑李士焜﹑傅景星﹑應俱革職。郎中穵爾喀﹑應革恩詔所得一拜他喇布勒哈番﹑並乾淸宮告成所得一拖沙喇哈番﹑及所加之級。解任。罰俸一年。原任郎中今任梅勒章京王國詔﹑應革恩詔所得一拜他喇布勒哈番﹑並乾淸宮告成所得一拖沙喇哈番罰俸一年郎中莫洛洪應革恩詔所得一拜他喇布勒哈番並乾淸宮告成所得一拖沙喇哈番及所加之級﹑解任員外郎祁充格阿拉納應革乾淸宮告成所得一拖沙喇哈番及所加之級解任各追奪賞賚議上。得上�日﹑孫塔等﹑本當俱依議處分姑從寬免。止追奪賞賚照舊供職

○以調旗補鑲紅旗梅勒章京孫達禮巴圖魯爲正黃旗護軍參領

○己卯。以鑲白旗滿洲拜他喇布勒哈番布達習禮爲甲喇章京。

○辛巳。升鑲白旗滿洲護軍參領科嶽爾圖爲蒙古梅勒章京

○升駐防福建甲喇章京除炳爲本處駐防梅勒章京。

○升工科左給事中梁鋐爲兵科都中中。轉禮科右給事中姜希轍﹑爲兵科左給事中。

○以郎中訥冷格﹑爲鴻臚寺掌印郎中

○甲申。升工科給事中陰應節﹑爲刑科右給事中

○乙酉。逆賊譚詣等﹑率眾犯重慶。命督李國英統領官屬兵丁入川撲巢�刀。

○丙戌。升經略軍前管左營事侍衛馬鷂子﹑爲都督僉事充鎭守湖廣益陽總兵官。

○補外轉編修秦鉽﹑爲廣東布政使司參議﹑分守海北道。

○丁亥。遣官致祭阿霸垓部落固山額眞噶爾瑪

○以拜他喇布勒哈番王大才爲駐防杭州甲喇章京

○戊子。以差往江南侍衛桑阿爾寨吳巴旦﹑沿途逼索賄賂又明知榮親王之喪違制宴樂。下法司會勘﹑得實擬立絞上念二人侍衛有年。免死。革職。鞭一百。籍其家。

○辛卯。夕月於西郊遣公愛星阿行禮

○壬辰。葬和碩榮親王於黃花山

○以駐防福建阿達哈哈番周邦寧爲本處駐防甲喇章京

○予故致仕工部尙書謝啟光祭九次造墳安葬謚僖敏

○浙江巡撫陳應泰奏報八月初九初十等日颶風大作賊船飄散。官軍了其所向分兵迎巢�刀當陣生擒及投誠共九百餘名並獲水艍關防器械甲馬等項逆賊。於屬俱已沈溺賊因喪气歸巢得上�日﹑探明逆賊鄭成功的在何處相機圖巢�刀其有功人員著議敍

○癸巳。上禦經筵。

○轉吏科右給事中魚飛漢﹑爲工科左給事中升戶科給事中陳臺孫﹑爲禮科右給事中。

九月。乙未朔。遣官祭歷代帝王

○遣官祭城隍之神

○諭吏部。日講官曹本榮侍朕講幄日久著有勤勞。著復原降職級。

○順天巡按董國興劾奏天津總兵官甘應祥擅撥騎兵送子往壽春娶婦。得上�日﹑著革職逮訊。

○丙申。遣官致祭吳喇特部落鎭國公吳本﹑鄂爾多斯部落臺吉顧西烏朱穆秦部落臺吉祁他特巴拜。

○直隸巡撫董天機違禁給與滿洲兵丁馬虎等印票﹑出海貿易命罷職。永不敍用

○裁陜西鞏昌府隴右巡道員缺。

○丁酉。以鑲藍旗滿洲梅勒章京尙書孫塔﹑爲蒙古固山額眞。正紅旗滿洲護軍參領覺羅尙簡﹑爲蒙古梅勒章京。

○轉右通政張自徳﹑爲左通政升江南督糧道參政韋成賢爲右通政降補原任大學士王永吉爲太常寺少卿。吏部侍郎梁淸遠爲光祿寺少卿。

○補外轉左春坊左中允張瑞徵﹑爲河南按察使司副使分巡汝南道

○戊戌。以正白旗滿洲阿思哈尼哈番季詹﹑爲甲喇章京。

○吏部議覆吏科給事中粘本盛條陳邊俸升遷一事州縣佐貳等官照正印官邊俸例升遷以示鼓勵從之。

○升廣東南雄副將畢科爲都督僉事管陜西涼州副將事。肇慶副將李廷楠爲都督僉事管山永副將事

○己亥。故明崇陽王朱蘊鈐攜家投誠命戶部從優收養。務令得所。

○致仕太子太保大理寺卿徐啟元卒

○庚子。鑄給盛京戶禮﹑工三部印

○以烏朱穆秦部落和碩蘇勒親王子蘇達尼喀喇沁部落多羅杜稜﹑貝勒子圖巴塞稜各襲爵

○辛丑。諭吏部前諭內三院大學士﹑攺爲殿閣大學士。照例兼銜察舊例有中極殿﹑建極殿﹑文華殿﹑武英殿﹑文淵閣﹑東閣等名。兼有尙書侍郎等官。加有公孤宮保等銜今應設中和殿﹑保和殿﹑文華殿﹑武英殿﹑文淵閣﹑東閣大學士。照例兼銜辦事。

○遣官致祭阿祿科爾沁部落臺吉綽世希。

○壬寅。遷東京祖陵於興京

○葬悼妃

○以故三等阿思哈尼哈番殷達禮子伊思哈一等阿達哈哈番達雅齊子達爾瑪﹑布三臺子廖哈﹑二等阿達哈哈番察汗弟子額爾濟圖拜他喇布勒哈番拜達爾叔馬都虎﹑獲罪革職一等阿達哈哈番獲特弟透特﹑三等阿達哈哈番吳把什兄子額思虎稜各襲職

○欽天監五官靈臺郎黃道隆﹑以隨封琉球國病卒閩中。命與祭葬

○都察院左都禦史魏裔介等參奏﹑蘇松巡按王秉衡﹑索詐鹽法道書役等銀兩。兩淮鹽臣周宸藻不行糾劾陜西撫臣陳極新與科臣梁鋐﹑互相糾辯久經奉上�日確察。迄今一年有餘巡按扈申忠﹑尙未題結。請敕處分。得上�日周宸藻扈﹑申忠俱著革職。刑部逮訊。

○癸卯。諭理藩院。朕覽爾衙門奏章於死罪重犯﹑但稱處決。何以毫無分別人命所關至重大辟條例多端。若槪爲一例。則輕重何辧。著議政王﹑貝勒﹑大臣﹑會議定例具奏。

○遣內大臣巴圖魯公鰲拜祭悼妃。

○達賴喇嘛等進貢。賜銀器鞍轡等物。

○以鑲白旗滿洲裁缺郎中阿哈尼堪爲護軍參領。

○河道總督朱之錫﹑再疏請回籍終制。不允。

○山東臨淸總兵官三等阿思哈尼哈番路有良﹑收受李文仕賄賂。給與用印令牌﹑私縱生理。命革職訊擬。

○甲辰。內閣奏言﹑內三院旣攺爲內閣。舊例止會同吏禮二部﹑閱廷試貢生﹑及考序教職捲。其考授有司職銜﹑事屬吏部。臣等例不應與。從之。

○乙巳。以正白旗蒙古阿達哈哈番馬錫﹑正藍旗滿洲拖沙喇哈番薩齊庫﹑俱爲甲喇章京。

○命學士王熙﹑艾元徵﹑爲武會試主考官。

○操江巡撫蔣國柱﹑以漕運全完。又捐賑寧國﹑太平﹑水災貧民。加兵部尙書銜。

○遣內大臣公額爾克戴靑祭悼妃。

○丁未。補外轉司經局洗馬範廷元﹑爲江南布政使司參政﹑江寧督糧道。

○升山東督糧道參政員盡忠﹑爲浙江布政使司右布政使。

○戊申。諭吏部。嗣後應加級官員﹑著照應加之級﹑定議兼銜。其加級著停止。

○升刑科左給事中任克溥﹑爲禮科都給事中。吏科給事中胡爾愷﹑爲本科右給事中。

○裁上林苑監林衡署署丞。

○己酉。升都察院左副都禦史能圖﹑爲左都禦史。

○庚戌。議政王﹑貝勒﹑大臣遵上�日議定理藩院大僻條例。平人與外藩蒙古王貝勒福金通奸﹑福金處斬。奸夫淩遲處死。其兄弟處絞。凡發外藩蒙古貝子等冢者。截殺來降人眾爲首者。劫奪死罪人犯爲首者。公行搶奪人財物者。與逃人通謀給馬遣行者。挾仇行害﹑放火燒死人畜者。臨陣敗走者。故殺人者。以上八項死罪犯人﹑俱處斬。夫私殺其妻者。盜人口及駝馬牛羊者。誤傷人命﹑擇本旗人令其發誓﹑如不發誓﹑應坐故殺償命者。此三項死罪犯人﹑俱處絞。又鬥毆傷重﹑五十日內死者。行毆之人處絞。議上。得上�日﹑著永著爲例。

○辛亥。以正紅旗滿洲阿達哈哈番琫素理﹑爲護軍參領。

○壬子。以詹事沙澄﹑侍讀學士石申﹑馮溥﹑黃機﹑侍講學士方懸成﹑庶子曹本榮﹑原任中允宋之繩﹑修撰史大成﹑編修宋徳宜﹑王澤弘。充纂修通鑑全書官。

○命學士艾元徵﹑教習庶吉士。

○發帑金三萬兩。賞鑲黃正黃正白三旗下藍翎官﹑及護軍校﹑護軍。

○癸丑。以二等阿達哈哈番覺羅多爾機﹑爲宗人府理事官。

○以鑲白旗滿洲護軍參領佟濟﹑爲前鋒參領。

○陜西興安總兵官齊升卒。

○甲寅。諭三法司。向來監候重犯﹑皆擬秋後處決。在京監候者﹑必經朝審。其中有應卽行處決。有矜疑及仍監候者。俱奏明候上�日定奪。在外監候各犯﹑𨿽有禦史審決。其中卽有可矜可疑﹑及尙可緩決者。未經奏明﹑恐有冤抑。人命至重。內外宜同一例。爾等卽將在外秋後審決各犯﹑比照在京事例。酌議畫一具奏。以後內外審擬重犯﹑凡應監候者。著俱分別秋後處決﹑及監候緩決兩等具奏。

○攺大學士覺羅巴哈納﹑金之俊﹑仍以原銜爲中和殿大學士。兼吏部尙書。額色黑﹑成克鞏﹑以原銜爲保和殿大學士。兼戶部尙書。蔣赫徳﹑劉正宗﹑以原銜爲文華殿大學士。兼禮部尙書。洪承疇﹑傅以漸﹑胡世安﹑以原銜爲武英殿大學士。兼兵部尙書。衛周祚﹑以原銜爲文淵閣大學士。兼刑部尙書。李霨﹑爲東閣大學士。兼工部尙書。

○乙卯。上以秋報禮﹑祀上帝壇。

○河南巡撫賈漢復疏報﹑淸察開懇荒地共九萬餘頃。每�山戊不�約增賦銀四十萬八千餘兩。上以其實心任事。下所司優敍。

○丙辰。予故內大臣努山祭一次。立碑。

○丁巳。先是禮部每遇十月初三日﹑皇后千秋節。卽以照例行禮。預期奏請。兩奉免行禮之上�日至是復請上�日定奪。命不必具疏奏請。

○以鑲藍旗滿洲甲喇章京理事官覺羅圖爾瑪﹑爲本旗梅勒章京。

○戊午。轉兵科右給事中尙九遷﹑爲刑科左給事中。

○升浙江督糧道參政周天裔﹑爲湖廣按察使司按察使。山東靑州道副使王孫蔚﹑爲本省布政使司參政﹑督糧道。湖廣上湖南道副使黃中通﹑爲貴州布政使司參政﹑管左布政使事。湖廣下荊南道僉事趙燾﹑爲貴州布政使司參議﹑管按察使司副使事﹑提調學政。陜西肅州道副使張惟養﹑爲貴州按察使司副使﹑管按察使事。經略軍前效用原任湖廣上湖南道僉事張武烈﹑爲本省按察使司僉事靖州兵備道。原任永平道副使秦宗堯﹑爲福建按察使司副使﹑巡海道。

○己未。以拜他喇布勒哈番李發﹑爲貴州按察使司副使﹑管督糧分守安平道事左勗﹑爲貴州按察使司副使管分守貴寧道事。拖沙喇哈番董奎武﹑爲貴州布政使司參議分守新鎭道。投誠總兵張揚﹑爲貴州布政使司參政管分巡思仁道事。投誠僉事劉文浚﹑爲貴州按察使司僉事分巡都淸道。經略軍前隨徵官黃惟鍛﹑爲貴州按察使司僉事﹑淸軍驛鹽貴陽兵備道。連世龍﹑爲貴州按察使司僉事﹑分巡威淸道。王國鼎﹑爲貴州按察使司僉事﹑分巡畢節道。

○免福建福州﹑興化﹑建寧三府及福寧州十二十三兩年分荒田額賦。

○庚申。諭吏部。都察院田六善﹑季振宜﹑許之漸﹑余司仁﹑馮班﹑何可化﹑施維翰﹑方亨咸﹑朱裴﹑李之芳﹑劉源浚﹑俱著攺授監察禦史。

○辛酉。孝慈武皇后忌辰。遣官祭福陵。

○諭吏部。少傅兼太子太傅大學士加一級寧完我效力多年。勤勞素著。近因年邁有疾。著以原銜致仕。以遂頤養昭朕優眷至意。

○壬戌。發帑金二萬兩。賞鑲黃正黃正白三旗下藍翎官﹑及護軍校﹑護軍。

○以正白旗滿洲阿思哈尼哈番傅爾丹﹑護軍校瓜爾察﹑正黃旗刑部郎中穆成格﹑原任護軍參領阿穆爾圖﹑俱爲護軍參領。正黃旗漢軍王來任﹑爲甲喇章京。

○癸亥。以鑲藍旗滿洲裁缺郎中楊遜﹑爲甲喇章京。

○以原任河南開歸總兵官署都督僉事範承宗﹑仍以原銜充鎭守山東臨淸總兵官。甲喇章京克徳﹑爲都督僉事﹑充鎭守天津總兵官。

○發帑金三萬兩。賞出徵護軍校﹑護軍﹑撥什庫兵丁﹑弓匠等家口

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十一

順治十五年。戊戌。冬十月。甲子朔。享太廟。遣公額爾克戴靑行禮。

○遣官祭四祖陵﹑福陵﹑昭陵

○頒順治十六年時憲歷

○攺授戶部郎中田六善﹑爲江南道監察禦史。季振宜﹑爲浙江道監察禦史。主事許之漸﹑爲江西道監察禦史。兵部郎中余司仁﹑爲福建道監察禦史。馮班﹑爲湖廣道監察禦史。員外郎何可化﹑爲河南道監察禦史。主事施維翰﹑爲山東道監察禦史。刑部郎中方亨咸﹑爲陜西道監察禦史。朱裴﹑爲廣東道監察禦史。李之芳﹑爲廣西道監察禦史。員外郎劉源浚﹑爲雲南道監察禦史。

○升山東管屯都司僉書張大復﹑爲廣西掌印都司。

○予故湖廣益陽總兵官都督同知劉進忠﹑祭葬如例。

○順天府舉行鄕飲酒禮

○丙寅。遣江西道監察禦史髙爾位﹑巡視兩淮鹽政。雲南道監察禦史遲日巽﹑巡視兩浙鹽政。山西道監察禦史胡來相﹑巡視茶馬

○以正白旗薩克察巴圖魯﹑爲甲喇章京

○丁卯。正紅旗滿洲梅勒章京覺善﹑以老病乞休。許之。

○湖廣總督李蔭祖奏報﹑漢﹑天﹑潛﹑沔﹑一帶﹑水勢驟漲。田屋盡隨波逝。窮黎無告。哀號萬狀。至采取茭秕爲食。臣探取親嘗﹑萬難下咽。𨿽錢糧自可邀蠲。但目前存活莫保。後日流亡不免。除臣率屬修省外。伏冀皇上身居九重﹑念切四海。刑罰或有不中﹑思所以省之。財用或有未舒﹑思所以節之。前後左右﹑或有比暱﹑思所以遠之。遊逸宴樂﹑或有慆淫﹑思所以禁之。罷不急之興作。黜無益之崇奉。行將上回天心。下蘇民命。丰年立可召致矣。謹將災民采食茭秕﹑進呈禦覽。得上�日﹑據奏漢﹑天﹑潛﹑沔﹑一帶﹑水災異常。窮民無食無居。難以聊生。采取茭秕﹑艱苦不堪。深軫朕懷。著該督﹑撫﹑按﹑督同各地方官﹑速圖多方拯卹。務令得所。

○戊辰。升大理寺少卿董國祥﹑爲宗人府府丞。

○己巳。戶部尙書王弘祚考滿﹑加太子少保。

○吏部議覆﹑貴州道監察禦史李秀條奏﹑資俸之遷轉宜平一事。嗣後凡有司﹑歷邊俸三十个月﹑與腹裏官五年者﹑較俸升轉。從之。

○刑部等衙門﹑遵上�日會議﹑各省秋決重犯﹑該巡按﹑會同巡撫﹑布按等官﹑而加詳審﹑列疏明開情眞應決﹑應緩﹑並可矜疑者﹑分別三項。於霜降前﹑奏請定奪。命永著爲例。

○河南巡按李及秀疏報﹑烈婦﹑光州民唐天錫妻周氏。年二十三。痛夫早逝。投繯自盡。節婦﹑舞陽縣生員李崇質妻張氏。睢州民袁大徳妻張氏。確山縣民楊英妻汪氏。尉氏縣民劉文星妻周氏。王守靜妻馬氏。郟縣民李春茂妻郝氏。汝陽縣生員傅孕恆妻賴氏。皆少寡守節。孝婦﹑信陽州生員楊徽聲妻王氏。刲股療姑病。俱請照例旌表。事下所司。

○庚午。賜義王孫可望銀一萬兩

○遣官致祭土默特部落固山額眞巴爾哈孫

○辛未。以隨徵內閣中書舍人徐騰蛟﹑爲湖廣布政使司參議﹑分守湖北道。

○革江南潁州道僉事沈秉公職。以巡按衛貞元﹑劾其政務廢弛故也。

○壬申。喀爾喀部落畢席勒爾圖汗等貢馬。宴賚如例。

○更定巡撫巡按所屬地方﹑查解逃人一百五十名者﹑加一級。一百五十名以上﹑三百名以下﹑亦止加一級。至三百名者﹑加二級。如多解者﹑照數遞加。其司道已升京堂﹑應加一級者﹑紀錄二次。應不論俸滿卽升者﹑紀錄四次。

○癸酉。兵部督捕右侍郎霍達考滿﹑加兵部尙書。蔭一子入監讀書。

○升山西冀寧道參政孫登第﹑爲四川按察使司按察使。湖廣驛傳道副使於際淸﹑爲苑馬寺卿。直隸眞定府知府佟彭年﹑爲陜西按察使司副使﹑肅州兵備道。山東濟南府知府賈一奇﹑爲本省按察使司副使﹑靑州兵備道。靑州府知府馬元正﹑爲兩淮都轉運鹽使司運使。

○補外轉左春坊左贊善薛澐﹑爲江南按察使司副使﹑蘇州兵備道。翰林院編修曹申吉﹑爲湖廣布政使司參議﹑下荊南道。檢討陳子達﹑爲湖廣布政使司參議﹑上湖南道。兵科給事中劉文雋﹑爲福建按察使司副使﹑淸軍驛傳道。

○以投誠僞太僕寺卿吳逢聖﹑爲浙江布政使司參政﹑督糧道。

○升郁林州參將戴成功﹑爲廣西平樂副將

○兵部遵上�日議﹑武殿試讀卷﹑傳臚儀注﹑俱照文場例。報可

○乙亥。武英殿大學士傅以漸﹑乞假葬親。允之。

○升太常寺少卿王永吉﹑爲都察院左副都禦史。

○以有罪革職綽爾濟弟衲木僧格﹑襲三等精奇尼哈番。鄂裏弟鄂羅﹑紮木素弟衲親﹑各襲拜他喇布勒哈番。

○以故三等阿思哈尼哈番伊拜子篇古﹑一等阿達哈哈番﹑又一拖沙喇哈番紮朱裏叔方格﹑胡什納孫穆舒﹑二等阿達哈哈番噶布喇子博柱﹑喀爾代孫畱三﹑希福孫祁特哈﹑三等阿達哈哈番額爾濟圖孫華色﹑西爾代孫齊什﹑拜他喇布勒哈番散塔哈弟翁果洛﹑拖沙喇哈番納木僧格子峨齊爾﹑各襲職。

○授陣亡外所柳應科拖沙喇哈番﹑以其子國祚襲職

○丙子。削散秩大臣精奇尼哈番顧穆對車臣﹑沙濟徳爾格爾﹑內大臣阿思哈尼哈番塞爾格克﹑各一半前程。內大臣達蘇屠祿會﹑護軍統領賴塔﹑各一拖沙喇哈番﹑罰銀五十兩。仍畱原任。以皇上還宮時﹑不行肅淸。及不候駕﹑先還私宅故也。

○戊寅。以保和殿大學士額色黑﹑成克鞏﹑文華殿大學士蔣赫徳﹑武英殿大學士胡世安﹑東閣大學士李霨﹑學士胡兆龍﹑王熙﹑艾元徵﹑吏部尙書孫廷銓﹑禮部尙書王崇簡﹑刑部尙書白允謙﹑刑部左侍郎杜立徳﹑充武殿試讀卷官。

○升壩州道副使朱國治﹑爲大理寺少卿。

○補原任浙江左布政使徐爲卿﹑爲江南布政使司左布政使。外轉翰林院檢討葉先登﹑爲陜西布政使參議﹑分守西寧道。升廣西平樂府知府孫允裕﹑爲江南按察使司副使﹑徽寧道。工部郎中王維誠﹑爲湖廣按察使司僉事﹑分巡湖北道。

○命臨鞏總兵官移駐西寧。西寧副將﹑移駐鞏昌。蘭州副將﹑移駐河州。河州遊擊﹑移駐蘭州。從兵部侍郎石圖請也。

○己卯。賜殿試武舉劉炎﹑張國彥﹑賈從哲等﹑進士及第出身有差。

○漕運總督亢得時疏報﹑鳳陽府屬﹑泗州﹑臨淮﹑五河﹑懷遠等州縣﹑匝月霪霖。傾壞城垣。漂沒田舍。事下所司。

○庚辰。予故梅勒章京加一級一等阿達哈哈番翁愛﹑立碑如例。

○朝鮮國遣陪臣朱希聖等貢鷹。宴賚如例。

○贈殉難浙江黃巖縣知縣劉登龍﹑爲本省按察使司僉事。蔭一子入監讀書

○以鑲白旗滿洲一等護衛溫布﹑爲護軍參領。

○予殉難廣東髙明縣駐防參將張雷祭葬。

○壬午。喀爾喀部落土謝圖汗﹑丹津喇嘛等貢馬。宴賚如例。

○宴武進士劉炎等於兵部。

○升山西右布政使祖重光﹑爲都察院右副都禦史﹑巡撫順天﹑提督軍務

○以致仕一等阿思哈尼哈番﹑兼一拖沙喇哈番胡君召子良輔﹑襲職

○裁陜西鄜﹑綏徳﹑二州州判。膚施﹑中部﹑二縣縣丞。綏徳州﹑楡林衛訓導。銀川﹑靑陽﹑奢延﹑魚河﹑園林﹑張村﹑隆驛等驛驛丞。

○裁山西渾源營副將一員。千總一員。把總四員。攺設城守守備一員。裁艸垛山﹑鎭西衛﹑守備各一員。平陽衛﹑千總二員。汾州衛﹑八角所﹑千總各一員。保徳營﹑把總一員。鎭西衛﹑百總一員。寧武所﹑兵五十名。八角所﹑共一百名。樺林堡﹑兵五十名。鎭西衛﹑兵五十名。堡徳營﹑兵一百五十名。汾州衛﹑兵五十名。潞州衛﹑兵五十名。平陽衛﹑兵一百名。渾源營﹑兵三百名。

○湖廣總督李蔭祖疏報﹑荊﹑襄﹑安陸等屬﹑霪雨連綿。江流漲溢。男婦子女。隨波漂沒者﹑萬有餘人。疏入。得上�日﹑該督﹑撫﹑按﹑同地方官﹑速圖多方拯卹。務令得所。

○癸未。裁山西大同府南路通判一員。

○刑部等衙門。會勘原任推官李燧升﹑受諸云子囑托。爲徐榮﹑向李振鄴﹑賄買關節﹑情眞。應論死。並籍其家。其父母兄弟妻子﹑流徙尙陽堡。原任翰林諸豫﹑爲李燧升過付。應一並責徙。得上�日﹑燧升免死。俱流徙尙陽堡。

○予鎭國公馬爾圖祭葬。

○甲申。諭吏部。王同春等各員﹑朕親加考試。止王同春一員﹑堪任學道。余俱不勝文衡之任。著再於各部郎中﹑員外郎﹑主事各官內﹑另擇取才學優長者。開列具奏。

○裁山西云鎭行都司一員。

○吏部議覆﹑都察院左都禦史魏裔介疏言﹑新科進士錢元修﹑系錢開宗之子。當春仲入場之時﹑正開宗逮審之日。元修知有科名﹑不知有父。明系不孝。應革職。從之。

○乙酉。以工部郎中祝鐘靈﹑爲北城監察禦史。

○己丑。升河南汝南道參政楊璥﹑爲太常寺少卿﹑提督四譯館。河南道參政崔起鵬﹑爲太常寺少卿

○升湖廣漢陽府知府邱俊孫﹑爲山西布政使司參政﹑分守冀寧道。兵部郎中張啟泰﹑爲江南按察使司僉事﹑潁州道。補原任浙江溫處道傅夢吁﹑爲山東按察使司副使﹑霸州兵備道。江西嶺北道陳彩﹑爲湖廣按察使司副使﹑驛傳道。

○遣廣東道監察禦史牟雲龍﹑巡按浙江。福建道監察禦史趙祥星﹑巡按湖南。廣西道監察禦史白尙登﹑巡按山西。江南道監察禦史李粹然﹑巡按河南。山西道監察禦史石維昆﹑巡按陜西。湖廣道監察禦史馬騰升﹑巡按蘇松。浙江道監察禦史張所志﹑巡按四川。張吉午﹑巡按甘肅。江西道監察禦史程衡﹑巡按山東。福建道監察禦史李之粹﹑巡按江西。河南道監察禦史李廷松﹑巡按湖北。四川道監察禦史李時茂﹑巡按福建。

○遣四川道監察禦史李森先﹑往河南察荒。陜西道監察禦史李騰龍﹑往山東察荒。

○吏科右給事中胡爾愷奏言﹑今當肆覲之期。方面有司輻輳雲集。若止修輯瑞之文。亦何取述職之義。請敕藩臬諸臣﹑各將地方利獘﹑詳切敷陳。俾民隱上通。以副焦勞求治之意。疏下所司

○山東道禦史施維翰參奏﹑江南左布政使徐爲卿﹑前任浙藩。以貪庸被劾。操守敗壞﹑亦旣彰明。及質審時﹑半卸衙役。半置子虛。部覆仍還原職。今得補任。但爲卿旣貪於先﹑必貪於後。旣誤於浙省﹑必誤於江南。請另簡賢能﹑畀玆重任。下吏部察議。

○庚寅。以正紅旗滿洲宗人府啟心郎覺羅巴爾布﹑爲本旗梅勒章京

○吏部議覆﹑禮科右給事中陳臺孫疏言﹑作姦犯科之輩﹑理應訪拏。安分平民﹑豈容波及。若有借土豪名色﹑濫及無辜者。督撫卽行糾劾。並及揭送之官。至督撫衙門積蠹﹑肆惡不悛。其小者﹑應會同責革。大者﹑卽據實參究。如徇情不舉﹑責有所歸。從之。

○辛卯。江南道禦史田六善奏言﹑近見部議禁馬一款。臣不能無過計焉。在部臣之意﹑以爲盜賊自此無馬矣。其或有借兵丁旗下牌印而騎乘者﹑宜如何禁緝。以爲戰馬自此易購矣。其或有不可以戰﹑止可以耕之馬。宜如何發落。產馬諸國﹑因馬禁而難售者宜如何疏通。南服未靖﹑其姦人乘間以爲利者﹑宜如何防範。請敕部從長計議。俾上有裨於國計。而下有便於民生。下所司確議。

○壬辰。以故吳喇忒部落鎭國公吳本子白爾圖勒﹑襲爵

○以致仕阿達哈哈番劉應選子宗聖﹑襲職

○都察院左都禦史魏裔介﹑條奏察荒事宜。一﹑奉差禦史﹑宜給敕印﹑以重事權。一﹑步弓﹑應用民間常用之弓。令禦史親行比對﹑以杜虧短。一﹑禦史按行州縣﹑宜止於推官通判內﹑擇一人隨行﹑以備分察不得令道府跟隨往來﹑以滋搔擾。一﹑飛詭之積獘宜淸。一﹑儀從之繁文宜減。一﹑造冊之費﹑宜止於州縣紙贖內動支﹑毋濫派以重民困。一﹑開墾新地﹑宜分別減其賦稅。至廢藩地畝﹑亦應一並淸察。一﹑禦史不能盡行履畝﹑宜督率州縣淸丈﹑按圖覆核﹑不時抽察。庶可刻期報竣下所司詳議。

○江西道禦史許之漸疏言﹑財賦之大害﹑莫如蠹役。有蠹在收者。有蠹在解者。有蠹在提比者。有蠹在那移支放者。所侵累萬盈千。有司恐此蠹一斃﹑無從追補。至本官以參罰去﹑而此蠹歷久尙存。前無所懲。後無所戒。請敕該撫按﹑將從前侵蠹姓名數目﹑逐一淸查。籍其家產。將侵多者﹑立斬市曹。侵少者﹑卽時流徙。捐此所侵之數﹑以淸積蠹之源﹑未必無小補也。得上�日﹑所奏深切時獘。該部詳議具奏。

○以故一等阿達哈哈番石圖子席巴禮﹑二等阿達哈哈番張佳叔巴圖﹑渥黑子鄂什﹑拜他喇布勒哈番勒克弟塞克﹑各襲職

○授義王孫可望屬下﹑陳傑﹑劉天瑞﹑三等精奇尼哈番。王眷﹑周文盛﹑鄭國﹑程萬里﹑張承詔﹑紀泰﹑何玉﹑羅應魁﹑劉武﹑孟尙志﹑石史﹑孫鳳﹑張化吉﹑張成﹑顏臣﹑王月﹑王麟﹑陳紹宗﹑楊惺先﹑宋希文﹑一等阿思哈尼哈番。徐文龍﹑張子秀﹑紀正國﹑三等阿思哈尼哈番。楊應年﹑葉應禎﹑韋參﹑周世瑋﹑一等阿達哈哈番。劉進孝﹑劉順﹑何仁﹑祝啟﹑周友﹑袁世璋﹑李玉龍﹑劉之盛﹑彭有功﹑陳龍﹑王益世﹑馬嚴﹑時來聘﹑陳國鼎﹑石啟徳﹑楊永祿﹑劉久慶﹑劉國柱﹑夏忠勇﹑毛應祥﹑蔡遇春﹑余起龍﹑李有才﹑陳永貴﹑王應選﹑二等阿達哈哈番。寧起龍﹑李時富﹑陳雄﹑金應浩﹑陶應元﹑陳三才﹑寧藎﹑牛益﹑兪卜﹑謝雲龍﹑吳君美﹑魏守仁﹑孫金保﹑張應鳳﹑三等阿達哈哈番。周應先﹑酆柱廷﹑張世本﹑梁鳳﹑馮九錫﹑姜名芳﹑韓正龍﹑劉燦奇﹑劉元﹑韋應先﹑田思孝﹑陳啟廉﹑楊昇俊﹑汪起鳳﹑髙之云﹑鄭玉華﹑陳盛﹑李啟明﹑馬云﹑王化龍﹑黃仕﹑袁孝﹑任其衽﹑楚寶﹑王別富﹑許國良﹑李云秀﹑王有政﹑朱朝法﹑杜如美﹑趙文才﹑張文策﹑王泰﹑謝明泰﹑拜他喇布勒哈番。

○癸巳。工科都給事中史彪古奏言﹑國家之財用﹑原取足於正供。乃今之州縣﹑每有一項正供﹑卽有一項加派。請敕直省撫按﹑將申飭私派之上�日﹑刊入易知單內﹑使閭閻之民﹑共曉徳意。�山戊不�終﹑仍取所屬印結報部﹑以憑察核。庶私派止而公輸裕矣。得上�日﹑額外私派﹑病民殊甚。著嚴議以聞。

○貴州道禦史李秀奏言﹑邇來田土荒蕪﹑財賦日絀。臣以爲勸墾荒田之典﹑不可不隆其州縣士民﹑曁見任文武各官﹑並閒廢縉紳﹑有能捐資開墾者﹑請敕部﹑從優分別授職升用﹑則不煩帑金之費﹑而坐收額課之盈。疏下戶部。

十一月。甲午朔。福建巡撫劉漢祚題報﹑海寇竊踞永寧崇武等澳。聯﹤舟宗﹥飄忽。屢犯洛陽內港等處。提督馬得功﹑遣參將寧獻功等﹑進巢�刀。斬獲無算。下所司知之。

○遣官祭三皇廟。遣官祭朝鮮國故大君李﹤泬目﹥。

○以理事官覺羅雅布蘭﹑爲宗人府啟心郎。

○乙未。免湖廣鄖陽﹑襄陽二府屬﹑本年分荒田額賦。

○鑄給河南山東察荒禦史關防。

○江南揚州衛守備劉天蔭等﹑訐奏蘇松巡按王秉衡婪贓各款﹑命刑部一並質審﹑從實具奏。

○以投誠僞巡撫鄧希明﹑爲四川按察使司僉事﹑管下川東兵備道副使事。原委四川興屯道賈還眞﹑爲四川按察使司僉事﹑分巡上川東道。

○丁酉。福建道監察禦史余司仁奏言﹑我皇上聰明神武。勵精圖治。美政嘉謨。超軼前代者﹑不勝枚舉。請敕六曹﹑凡自皇上親政以來﹑上傳特上�日﹑及諸臣條議各事宜﹑奉皇上親賜裁定諸大政﹑永著爲令者﹑敕九卿科道﹑酌議至當﹑匯付史官﹑纂修大淸會典。刊布成書。永爲遵守。不許輕議紛更﹑以垂畫一之法。以幾久道化成之治。下所司議奏。

○湖廣道監察禦史馮班參奏﹑山東巡撫耿焞﹑庇貪縱惡。溺職欺君。下所司察議。

○以正白旗滿洲杭愛﹑爲本旗甲喇章京

○戊戌。升江西按察使王舜年﹑爲山西布政使司右布政使。山西河東道副使劉楗﹑爲河南布政使司參政﹑分守河南道。河東運使冀如錫﹑爲河南布政使司參政﹑汝南道。湖廣武昌道參議楊世學﹑爲浙江按察使司副使﹑淸軍驛傳道。湖廣鄖陽府同知胡養忠﹑爲本省按察使司僉事﹑管上湖南道參議事。

○庚子。禮部等衙門會議﹑宮闈女官名數品級。及供事宮女名數。乾淸宮﹑設夫人一位。秩一品。淑儀一人。秩二品。婉侍六人。秩三品。柔媛二十人。芳媛三十人。俱秩四品。尙宮局﹑尙宮﹑司紀﹑司言﹑司簿﹑各二人。司闈四人。女史六人。尙儀局﹑尙儀一人。司樂二人。司籍﹑司賓﹑司贊﹑各四人。女史三人。尙服局﹑尙服一人。司仗四人。司寶﹑司衣﹑司飾﹑女史各二人。尙食局﹑尙食一人。司饌四人。司醞﹑司藥﹑司供﹑女史各二人。尙寢局﹑尙寢一人。司設﹑司燈﹑各四人。司輿﹑司苑﹑女史各二人。尙績局﹑尙績一人。司制四人。司珍﹑司彩﹑司計﹑女史各二人。宮正司﹑宮正﹑女史各二人。俱秩六品。慈寧宮﹑設貞容一人。秩二品。愼容二人。秩三品。勤侍無品級定數。從之。

○遣官致祭喀喇沁部落塔布囊阿民達拉﹑紮魯特部落臺吉多爾濟﹑推木素。

○辛丑。免河南林縣雹災本年分秋糧十之三。

○加河南巡撫賈漢復﹑兵部尙書。以淸出地畝錢糧四十萬餘兩也。

○以四川松潘副將署都督同知王明徳﹑充鎭守本省建昌等處總兵官。

○壬寅。諭吏部。蘇納海﹑鄂莫克圖﹑著以禮部侍郎﹑兼中和殿學士。布顏﹑尼滿﹑著以禮部侍郎﹑兼保和殿學士。查布海﹑白色純﹑著以禮部侍郎﹑兼文華殿學士。常鼐﹑麻勒吉﹑著以禮部侍郎﹑兼武英殿學士。胡兆龍﹑著以禮部侍郎﹑兼文淵閣學士。艾元徵﹑著以禮部侍郎﹑兼東閣學士。折庫訥﹑王熙﹑著以禮部侍郎﹑兼翰林院掌院學士。

○以福建駐防阿達哈哈番許天禎﹑爲福建駐防甲喇章京。

○癸卯。遣河南道試監察禦史張問政﹑巡按廣東。貴州道試監察禦史李秀﹑巡按廣西。

○戶部奏請照例煮粥﹑賑濟京城饑民。從之。

○乙巳。裁薊州道﹑歸並通密道﹑攺爲通薊道。以通密道所轄密雲﹑平谷二縣﹑歸並昌平道﹑攺爲昌密道。從順天巡按董國興請也

○更定親王郡王下包衣大﹑爲正七品。其餘布大衣大﹑阿惇大﹑及管各項匠役首領﹑俱不入品級。

○丙午。旌表節婦。河南舞陽縣生員李崇質妻張氏﹑睢州民袁大徳妻張氏﹑確山縣民楊英妻汪氏﹑尉氏縣民劉文星妻周氏﹑王守靜妻馬氏﹑郟縣民李春芳妻郝氏﹑汝陽縣生員傅孕恆妻賴氏﹑烈婦。光州生員唐天錫妻周氏﹑各給銀建坊如例。

○裁內閣蒙古侍讀學士一員。侍讀二員。滿洲漢軍漢典籍﹑各一員。

○戊申。諭禮部。朕撫禦萬方。中外臣民﹑皆同一視。朝鮮恭順有年。尢廑體卹。聞遣使該國多員﹑貿易滋擾。朕心殊爲不忍。嗣後凡有事差往使臣。止用正使副使各一員。務擇諳習禮儀﹑任事謹恪者。其八分人員隨往﹑及貿易﹑俱行停止。若遇有審察事情。該部酌其事之輕重﹑奏請選差。以昭朕字愛藩服至意。

○庚戌。山西巡按伊辟疏報﹑烈婦。太谷縣民侯化龍妻李氏﹑於順治元年五月﹑遇流寇擄掠。氏恐受辱。率其家女媳等十三口。相繼投井。節婦。沁水縣民張鉿妻劉氏﹑年二十五而寡。遺子五�山戊不�。閱三年﹑孤亦殤。氏悲痛欲絕。尋以翁姑命﹑撫侄以承宗祧。守節四十五年。俱請照例旌表。下所司議。

○升井陘道副使薛信辰﹑爲江西按察使司按察使。四川保寧府知府項錫允﹑爲山西按察使司副使﹑分巡河東兵備道。戶部郎中竇遴奇﹑爲江南按察使司僉事﹑潁州道。刑部郎中徐元拱﹑爲福建按察使司僉事﹑分巡建南道。補原任湖廣上湖南道參議陳子達﹑爲湖廣布政使司參議﹑分守武昌道

○辛亥。裁河南﹑宣武﹑陳州﹑潁川﹑歸徳﹑睢陽﹑彰徳﹑懷慶﹑河南﹑弘農﹑南陽﹑信陽﹑汝州等衛﹑潁上﹑林縣﹑磁州﹑衛輝﹑唐縣﹑鄧州﹑汝寧等所﹑掌印都司﹑守備﹑千總﹑經歷﹑都事﹑正副斷事﹑三十八員

○壬子。諭刑部。江南鄕試作獘一案﹑奉上�日嚴審。已經一年。爾等至今並未取有供招﹑擬罪具奏。明系故爲耽延。希令遇有機緣﹑以圖展脫。其中豈無情獘。爾等作速明白回奏。

○以鑲白旗固山額眞朱瑪喇年老﹑命原品致仕。

○癸丑。陜西巡按金鼎疏報﹑節婦。靖遠衛民趙率倫妻王氏﹑適趙六年。夫故。守節六十九年。撫孤有成。烈婦。秦州民閻臯妻韋氏﹑年十六。夫故。氏痛不自勝。已而嘆曰。古有節烈﹑芳名不朽。我𨿽不如古人。願與夫同逝。遂絕食死。烈女。西寧衛民賈洪基女﹑許字周琦。及笄。琦故。女矢志勿貳。悲號數日。自縊於室。孝子。金縣生員朱祚長﹑甫三�山戊不�﹑失怙。時祖父亦早喪。祖母張氏撫教之。明季遭土賊李彪之亂。賊縛張氏。以刃劫之。祚長趨向賊言曰。吾家世貧。財無所有。祖母年老。不堪當此。願以身代。賊遂烙祚長膚幾焦。一賊見而憐之曰。自攻城克堡以來。閱人多矣。未見如此純孝也。釋之而去。俱請照例旌表。下所司知之。

○甲寅。先是﹑欽天監擇於本年八月二十七日辰時﹑葬榮親王。禮部尙書恩格徳﹑郎中呂朝允等﹑誤用午時。欽天監五官挈壺正楊宏量﹑固爭不得。至是﹑宏量發其事。上命內大臣伯索尼內官監掌印官通吉等會訊。以朝允﹑額勒穆將欽天監所選辰時﹑誤譯午時。後又將監內移送印文﹑說堂攺抹希圖遮飾。擬革職。立斬。籍其家。筆帖式賈一麟﹑坐畏罪巧供。擬革職。籍沒。鞭一百。員外郎布岱﹑主事吳拉理﹑俱坐巧供。布岱﹑擬革職。鞭一百。爲兵。吳拉理﹑擬革職。鞭一百。尙書恩格徳﹑擬革職解任。侍郎渥赫﹑罰銀七十兩。得上�日﹑呂朝允﹑額勒穆﹑俱俟秋後處決。餘如議。

○乙卯。翰林院修撰史大成疏請終養。允之。

○丁巳。山東巡按繆正心疏報﹑烈女。文登縣民張一憲女﹑許字威海衛民阮希朝希朝故。女年僅十六。聞訃。卽哀毀不食。隨自縊。烈婦﹑卽墨縣民藍啟先妻呂氏﹑年二十五。啟先卒於外輿櫬至日氏卽以死殉。棲霞縣民李贊妻林氏﹑適贊七載。生三子。後贊溺於河氏誓必死。其母勸令撫孤。不從。遂焚香自縊。魚臺縣民王俊妻李氏﹑年二十四。夫故。氏卽絕粒。未幾縊死。節婦。沾化縣生員孫三宅繼妻王氏﹑夫故。氏年二十五。家貧。紡績爲食。撫教遺孤成立。守節四十五年。泰安州民霍琦妻國氏﹑琦病故。氏年二十僅遺腹一子。生計甚艱氏事姑備極孝養。延師教子有成。守節六十四年。俱請照例旌表。下所司知之

○庚申。冬至節。祀天於圜丘。遣公額爾克戴靑行禮

○遣官祭四祖陵﹑福陵﹑昭陵。

○是日﹑諸王﹑貝勒﹑率文武羣臣朝賀

○江寧巡按衛貞元參奏﹑江南按察使盧愼言﹑婪贓數萬。其父傳﹑與弟二﹑濟惡實迹﹑並私饋貞元銀八千兩情節﹑列款以聞。命革愼言職。並盧傳﹑盧二等﹑及﹤扌嶲﹥帶贓物﹑嚴拏來京審擬具奏。

○辛酉。刑部鞫實江南鄕試作獘一案。正主考方猶﹑擬斬。副主考錢開宗﹑擬絞。同考試官葉楚槐等﹑擬責遣尙陽堡。舉人方章鉞等﹑俱革去舉人。疏入。得上�日﹑方猶﹑錢開宗﹑差出典試。經朕面諭。務令簡拔眞才。嚴絕獘竇。輒敢違朕面諭。納賄作獘。大爲可惡。如此背上�日之人。若不重加懲治。何以儆戒將來。方猶﹑錢開宗﹑俱著卽正法。妻子家產﹑籍沒入官。葉楚槐﹑周霖﹑張晉﹑劉廷桂﹑田俊民﹑郝惟訓﹑商顯仁﹑李祥光﹑銀文燦﹑雷震聲﹑李上林﹑朱建寅﹑王熙如﹑李大升﹑朱﹤艸洍﹥﹑王國楨﹑龔勛﹑俱著卽處絞。妻子家產籍沒入官。已死盧鑄鼎﹑妻子家產﹑亦著籍沒入官。方章鉞﹑張明薦﹑伍成禮﹑姚其章﹑吳蘭友﹑莊允堡﹑吳兆騫﹑錢威﹑俱著責四十板。家產籍沒入官。父母﹑兄弟﹑妻子﹑並流徙寧古塔。程度淵在逃﹑責令總督郎廷佐﹑亢得時等﹑速行嚴緝獲解。如不緝獲﹑卽伊等受賄作獘是實。爾部承問此案﹑徇庇遲至經年。且將此重情﹑問擬甚輕。是何意見。著作速回奏。餘如議。

○以都督僉事管興安城守副將事於奮起﹑仍以原銜﹑充鎭守陜西興安等處總兵官

○升陜西潼關道副使湯斌﹑爲江西布政使司參政﹑分守嶺北道。保定府知府張肇昇﹑爲山西按察使司副使﹑井陘道。補原任薊州道副使薛澐﹑爲廣西按察使司副使﹑賓州兵備道。

○予故阿思哈尼哈番職銜加一級朱世奇﹑祭立碑如例

○壬戌。加恩復吳拜﹑軍功所得一等精奇尼哈番。蘇拜﹑軍功所得一等阿思哈尼哈番。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十二

順治十五年。戊午。十二月。癸亥朔。以精奇尼哈番渥黑﹑爲散秩大臣

○裁河南陳畱﹑通許﹑尉氏﹑洧川﹑扶溝﹑中牟﹑原武﹑封邱﹑延津﹑蘭陽﹑儀封﹑新鄭﹑西華﹑商水﹑項城﹑沈邱﹑臨潁﹑襄城﹑長葛﹑密縣﹑滎澤﹑滎陽﹑河陰﹑汜水﹑寧陵﹑虞城﹑考城﹑柘城﹑湯陰﹑臨漳﹑林縣﹑武安﹑淇縣﹑胙城﹑濟源﹑修武武陟﹑孟縣﹑溫縣﹑偃師﹑鞏縣﹑孟津﹑宜陽﹑登封﹑永寧﹑新安﹑澠池﹑嵩縣﹑盧氏﹑陜州﹑靈寶﹑閿鄕﹑泌陽﹑鎭平﹑淅川﹑葉縣﹑確山﹑眞陽﹑新蔡﹑西平﹑遂平﹑羅山﹑魯山﹑郟縣﹑寶丰﹑伊陽儒學訓道各一員。山西忻州﹑隰州﹑州判各一員。河津﹑平陸縣﹑縣丞各一員。牛尾莊﹑界河口﹑孟家峪﹑馬門�斗關﹑張村岔﹑靈石口﹑平渡關﹑巡檢各一員。馬站﹑水泉倉副使一員。朔州城東驛驛丞一員。陜西商州州判一員。郿縣縣丞一員。西安左前後三衛﹑蘭州衛﹑經歷各一員。慶陽府知事一員。秦嶺﹑武關﹑柴家關﹑十八盤﹑富水堡﹑丰陽關﹑竹林關﹑華池﹑石窯故關大寨香泉河橋﹑巡檢各一員。常濟庫﹑咸陽縣遞運所﹑靈臺縣瓦亭遞運所﹑蘭泉遞運所﹑廣積倉﹑大使各一員。固原州倉副使一員。平涼府司獄一員。驛馬關﹑靈祐驛﹑靈武驛﹑曲子驛﹑驛丞各一員。

○乙丑。以達賴喇嘛﹑瓦齊爾汗﹑班禪胡土克圖等﹑具表請安遣喇木札木巴喇嘛﹑滚布格隆等﹑賫敕存問。並賜雕鞍﹑玉壺﹑緞幣等物。

○敕諭厄魯特車臣臺吉等曰。帝王撫有四海。畫土分疆。謹防關隘。所以嚴中外﹑安遠人也。朕素以懷柔爲心。欲與爾等共享昇平。凡屬小過﹑絕不苛求。乃邇年以來該督撫按﹑屢奏爾等侵犯內地。攘奪牛馬。抗拒官軍。迫脇番人。故特遣兵部右侍郎石圖﹑理藩院啟心郎鼐格等。勘明其事。據奏云﹑爾等入邊﹑因向番人取貢。並無他故。然擅行內地。輒肆攘奪。爾等之咎﹑在所難辭。朕玆以寬大﹑貸爾前愆。所奪之物﹑仍令賠補外。但朕撫綏中外。本無異視。而疆圉出入﹑自有大防。不容踰犯。今後邊內番人﹑原系納貢於爾者。仍聽爾屬。爾等向屬番取貢。當酌定人數。路由正口。先委頭目﹑稟明守口各官。方行入邊取貢。毋得不委頭目﹑不由正口。零星闌入。至貿易處所﹑原有酌定市口。著從西寧地方﹑鎭海堡﹑北川二口洪水一口出入。不得任意往來取道他處。爾其恪遵約束。愼守疆圉。副朕懷柔至意如或不悛﹑仍前妄行闌入是爾等有負寬恩﹑自取罪戾。國憲具在朕不能私。爾其愼之

○命吏部尙書覺羅科爾昆﹑右侍郎覺羅碩博惠﹑督查覺羅子女

○贈陣亡廣東徐聞縣城守遊擊拖沙喇哈番傅進忠﹑爲拜他喇布勒哈番。

○丙寅。以致仕二等阿達哈哈番覺羅堯蘭弟之子胡什布﹑襲職

○以正藍旗滿洲阿思哈尼哈番郎中舒赫﹑漢軍二等護衛觀保﹑俱爲甲喇章京。

○予故固山額眞一等精奇尼哈番阿爾津﹑太子太保三等精奇尼哈番佟圖賴﹑三等阿思哈尼哈番伊拜﹑立碑如例

○加南汝總兵官張應祥右都督以其捐助軍餉也

○降山西考試官匡蘭馨﹑唐賡堯山東同考試官唐瑾﹑何鏗﹑吳暹﹑章貞﹑各三級調用以其於中式舉人捲面﹑不列官銜又添攺捲內字樣也。

○歸並山東平東二衛學於聊城學。

○丁卯。裁河南睢陽懷﹑慶二衛經歷。

○旌表烈婦﹑山東棲霞縣生員衣惟友妻王氏。淄川縣生員韓茂椿妻賈氏韓至臨妻孫氏。臨邑縣生員趙聯璜妻李氏。烈女﹑掖縣原氏。泰安州張氏。各給銀建坊如例。

○索倫部落達把代等來貢貂皮宴賚如例。

○己巳。諭翰林院。庶吉士孫承恩等﹑俱經簡拔。特命習學淸書。以備任用。自當盡心肄業。今加考試。熊賜玙﹑蕭惟豫﹑王於玉﹑孫承恩﹑鄒度珙﹑張貞生﹑殷觀光﹑陳敬﹑熊賜履﹑宋徳宜﹑淸書俱未習熟。若不罰懲何以勵其將來。著各罰俸一年。

○命大學士巴哈納﹑金之俊﹑衛周祚﹑李霨﹑尙書科爾昆﹑圖海﹑孫廷銓﹑王弘祚﹑左都禦史能圖﹑校訂大淸律。

○升河南河北道參議張藩﹑爲陜西按察使司副使潼關道。山東兗州府同知佟養鉅﹑爲陜西按察使司副使莊浪兵備道。

○庚午。江西巡按許世昌疏報節婦﹑寧州生員程其才妻李氏。年二十四﹑夫故甘貧撫孤守節五十餘年請照例旌表章下所司。

○辛未。以一等公坡爾盆﹑爲散秩大臣。

○以鑲紅旗滿洲二等護衛郝善﹑爲護軍參領。

○遣官致祭克西克騰部落臺吉沙裏﹑吳喇忒部落臺吉楊古爾。

○壬申。升鑲白旗滿洲包衣昂邦索渾爲本旗固山額眞

○甲戌。歸並四川松潘衛學於茂州學

○免山西五臺縣本年分雹菑額賦

○乙亥。諭吏部禦史備各項差遣見在禦史尙不敷用。著將各部司官﹑盡數開列職名具奏。候朕親加選試。其行取推知﹑考過未用者。俱著以部屬用。

○吏部奏言。禦史今增至六十員。內升外轉﹑亦應各增一員。每年內升三人。外轉三人。以免壅滯。奏入。從之。

○丁丑。以山東濰縣等處﹑欺隱廢藩地畝九百餘頃。降巡撫耿焞七級﹑調用。其經管道府縣等官﹑俱下部議處。

○戊寅。補外轉翰林院檢討李昌祚﹑爲河南布政使司參議﹑分守河北道。

○以戶部主事王同春﹑爲江南按察使司僉事﹑提調上江學政。刑部員外郎王發祥﹑爲湖廣按察使司僉事﹑提調湖北學政。胡在恪﹑爲江南按察使司僉事﹑提調下江學政。督捕主事李馥蒸﹑爲江西按察使司僉事﹑提調學政

○贈殉難陜西秦安縣知縣周盛時﹑爲本省按察使司僉事。蔭一子入監讀書。

○己卯。升廣東嶺南道參政姚延著﹑爲江南按察使司按察使。

○贈故內弘文院掌典籍事太常寺卿王鐘龐﹑爲通政使司通政使。蔭一子入監讀書。

○裁五城兵馬司副指揮各一員。

○裁四川保寧﹑順慶﹑龍安﹑三府同知各一員。復設龍安府知府。

○旌表八旗節婦﹑鑲黃旗護軍參領管牛錄事宋鄂托妻那喇氏。年二十九﹑夫故。拜他喇布勒哈番吳爾革妻那喇氏。年二十八﹑夫故。正黃旗額爾色牛下巴牙爾圖妻費氏。年二十九。夫故。峨莫克圖牛錄下齊布渾妻西氏。年二十七﹑夫故。吳達禪牛錄下阿蘭妻阿氏。年三十﹑夫故。舒裏渾牛錄下阿際泰妻薩氏。年三十﹑夫故。穆成額牛錄下布紮海妻薩氏。年二十九﹑夫故。鑲紅旗嚴拜牛錄下護軍達因布魯妻黑氏。年二十八﹑夫故。達哈布牛錄下驍騎校馬喀尼妻宜氏。年二十九﹑夫故。正藍旗綽克拖牛錄下烏林大都大海妻蘇氏。年二十五﹑夫故。屬舒牛錄下小撥什庫胡米色妻雅氏。年二十九﹑夫故。鑲藍旗翁愛牛錄下護軍楊三妻朱氏。年二十五﹑夫故。杜爾徳牛錄下卜牙裏墨爾根妻薩氏。年二十九﹑夫故。吳拜牛錄下筆帖式牙齊卜妻蘇氏年二十五﹑夫故。小撥什庫卜賽妻辛氏。年三十﹑夫故。哨長阿世克妻對氏。年二十五﹑夫故。科爾魁牛錄下前鋒哈爾賽妻賁氏。年三十﹑夫故。銀匠孫查禮妻鼐氏。年三十﹑夫故。兵碩博會妻雅氏。年三十﹑夫故。色爾固徳牛錄下小撥什庫吳淩格妻渥氏。年二十八﹑夫故。瓦爾麻牛錄下小撥什庫碩色妻柏氏。年二十九﹑夫故。漢軍海爾圖牛錄下千總於效孔妻路氏。年二十八﹑夫故。皆守節至今。年俱五十餘�山戊不�。烈婦﹑鑲黃旗貴富牛錄下閒散人盧爾班特妻起氏。溫都禮牛錄下驍騎校鄂柰妻阿氏。正黃旗麥堪牛錄下都爾孫妻富氏。喀齊蘭牛錄下主事滿都布妻木氏。翁鄂春牛錄下惇惇妻滿氏。賴圖庫牛錄下察罕妻朱氏。正白旗杭愛牛錄下護軍充古特妻詹氏。鑲藍旗托爾惠牛錄下兵巴杜喀妻蘇氏。辛泰牛錄下兵額淩格妻吳氏。皆以夫故殉節。色爾固徳牛錄下兵何通機妻費氏。見夫病篤。先行自盡。各給銀建坊如例。

○庚辰。旌表節婦﹑山西沁水縣儒童張鉿妻劉氏。烈婦﹑太谷縣民侯化龍妻李氏。生員侯萬方妻任氏。侯萬里妻王氏。趙氏。張翀妻侯氏。妾王氏。牛仙鳳妻侯氏。侯疆妻任氏。烈女﹑侯氏。張氏。張氏。各給銀建坊如例。

○辛巳。戶部左侍郎總督倉場李呈祥﹑請假遷葬。允之

○壬午。以故鎭國公溫齊喀子滿都﹑爲輔國公三等輔國將軍琶帕子楊岱﹑巴喀子白爾圖﹑俱爲三等奉國將軍。

○裁江西靖安﹑武寧﹑萍鄕﹑峽江﹑龍泉﹑永寧﹑瀘溪﹑玉山﹑興安﹑安仁﹑安義﹑瑞昌﹑南康﹑上猶﹑崇義﹑興國﹑石城﹑陜西西安府﹑乾州華陰﹑興平﹑髙陵﹑鄠縣﹑醴泉﹑武功﹑同州﹑澄城﹑潼關衛﹑耀州﹑咸陽邠州﹑淳化﹑三水﹑藍田﹑商州﹑鄜州﹑平涼府﹑華亭鎭﹑原靈臺平涼慶陽府﹑寧州﹑麟遊﹑汧陽﹑郿縣﹑沔縣﹑寧羌州﹑文縣﹑洵陽縣﹑岷州衛﹑靖遠衛﹑儒學訓導各一員。

○江西巡撫張朝璘奏報。故明宗姓朱議滃﹑僞都督王祐﹑僞經略彭玾等﹑及僞文武官一百餘員﹑並從賊三千餘人﹑詣南昌縣投誠。請加敍錄。下所司議。

○癸未。諭吏部。中和殿學士蘇納海﹑鄂莫克圖﹑保和殿學士布顏尼滿﹑文華殿學士查布海﹑白色純﹑武英殿學士常鼐﹑翰林院掌院學士折庫訥﹑俱著爲禮部左侍郎。武英殿學士麻勒吉﹑文淵閣學士胡兆龍﹑東閣學士艾元徵﹑翰林院掌院學士王熙﹑俱著爲禮部右侍郎。

○旌表山東烈女﹑威海衛張氏女。烈婦﹑卽墨縣監生藍啟先妻呂氏。棲霞縣李贊妻林氏。魚臺縣王俊妻李氏。節婦﹑泰安州霍琦妻國氏。沾化縣生員孫三宅妻王氏。各給銀建坊如例。

○乙酉。升禮部左侍郎渥赫﹑爲本部尙書。

○授考選河南南陽府推官孫際昌﹑爲吏科給事中。直隸大名府推官楊鼐﹑爲戶科給事中。中書科中書舍人徐惺﹑爲禮科給事中。廣東髙要縣知縣楊雍建﹑爲兵科給事中。行人司行人藺挺達﹑爲刑科給事中。江西撫州府推官於可托﹑爲工科給事中。

○免浙江山陰﹑會稽﹑蕭山﹑諸曁﹑余姚﹑上虞﹑嵊縣﹑定海等縣﹑十四年分水災額賦。

○吏部議覆禦史馮班疏言。山東巡撫耿焞﹑縱所屬營弁﹑肆虐地方。捏報開墾屯地﹑及地畝錢糧。應革職。得上�日。耿焞著再降三級調用。

○裁河南歸徳﹑懷慶﹑河南﹑南陽﹑汝寧﹑等府同知各一員

○丙戌。以解廣西協餉功加江西巡撫張朝璘兵部尙書銜。

○江寧巡撫張中元疏報。孝子﹑吳縣陳龍禎。嘉定顧士臣。武進萬民欽。華亭趙原性。徐獻章。金壇王鼎澄。節婦﹑太倉張氏。長洲陳氏。吳縣錢氏。吳江陳氏。邵氏。常熟戴氏。居氏。周氏。嘉定宗氏。曹氏。上海陶氏。武進毛氏。江陰趙氏。程氏。丹徒李氏。丹陽夏氏。貞女﹑吳江周氏女。嘉定王氏女。烈女﹑崇明劉氏女。靑浦陽氏女。俱請照例旌表。下所司議。

○禮部議覆﹑內官監郎中通吉疏言。凡官員有以他事赴盛京者。三品以上。於皇陵城門外行禮。不得入門。遇祭祀日。二品以上大臣﹑許入門。同守陵各官侍班。從之。

○丁亥。授考選河南眞陽縣知縣顧豹文﹑爲江西道試監察禦史。行人司行人仵邵昕﹑爲浙江道試監察禦史。中書科中書舍人傅世舟﹑爲福建道試監察禦史。直隸棗彊縣知縣張鳳起﹑爲湖廣道試監察禦史。河間府推官傅扆﹑爲山西道試監察禦史。廣平縣知縣顧如華﹑爲山東道試監察禦史。廣西平樂府推官張注慶﹑陜西咸寧縣知縣梁熙﹑俱爲陜西道試監察禦史。行人司行人李文熙﹑爲四川道試監察禦史。中書科中書舍人李鼎玉﹑爲廣東道試監察禦史。直隸廣平府推官髙玶﹑爲貴州道試監察禦史。

○先是刑部諸臣遵上�日回奏。審江南鄕試作獘一案﹑耽延情由。下吏部議。至是﹑吏部議尙書圖海﹑白允謙﹑侍郎吳喇禪﹑杜立徳﹑郎中安珠護﹑胡悉寧﹑員外郎馬海﹑主事周明新等﹑讞獄疎忽。分別革職﹑革前程﹑並所加之級﹑仍罰俸。疏入。得上�日﹑圖海等﹑本當依議。姑從寬免革職。著革去少保﹑太子太保﹑並所加級。其無加級者﹑著降一級畱任。

○福建巡按成性疏報節婦﹑莆田縣儒士林士前妻黃氏。嫁甫二十餘日﹑夫故。苦節四十五年。長汀縣民周機妻賴氏。夫故。年甫十八﹑號慟絕粒。勸之乃食。奉舅姑至孝﹑宗族稱之烈女﹑閩縣蒲氏女。許字吳肇衮﹑嫁有期而夫卒聞訃慟絕沐浴更妝。自刎喉斷。猶挺立不僕。福淸縣吳氏女。許字施延哲未嫁。夫卒﹑聞訃悲號。引刀欲自裁。母奪止之。詰旦﹑吉服﹑拜祖宗。別父母兄弟。入施門。拜天地祖廟。易麻衣﹑詣夫墓。伏地哭旣絕復蘇。夜﹑伺防者稍懈。自縊﹑繩斷不死。投金箔於酒飲之﹑不死。又茹諸毒艸﹑復不死。奄奄十三晝夜。勺水不入口。竟餓死。永福縣魏氏女。許字黃金理﹑未嫁夫卒聞訃﹑奔喪成服。自經死。孝子﹑泉州府生員李登卿。早孤﹑事母至孝。注孝經。纂家禮。士論稱之。俱請照例旌表。下所司議。

○戊子。調工部左侍郎林起龍﹑爲戶部左侍郎﹑總督倉場。

○命固山額眞明安達理﹑爲安南將軍。同固山額眞俄羅塞臣﹑賽音達理等﹑統官兵駐防貴州賜之敕曰。玆命爾明安達理﹑爲安南將軍。同固山額眞俄羅塞臣﹑賽音達理﹑護軍統領席伯臣﹑車爾布﹑梅勒章京覺羅巴爾布﹑科嶽爾圖等﹑統領大軍。前赴貴州。與經略洪承疇共議要地駐札。其軍機事務﹑會同經略相宜而行。若有寇警﹑須協心戮力。多設方略。相機巢�刀除。凡事與固山額眞護軍統領梅勒章京等﹑會議而行。毋謂自知﹑不聽眾言。毋恃兵彊﹑輕視逆寇。仍嚴偵探。勿致疎虞。抗拒不順者﹑戮之。有先被賊脇從﹑聞大兵一至﹑卽時迎降者﹑俱免誅戮。有能擒殺賊渠投誠者﹑仍分別升賞。惟以安民爲務。須嚴禁兵將﹑申明紀律。凡歸順人民﹑毋得擾害。務體朕定亂安民至意。行間將領功罪﹑察實紀明匯奏。有犯小過者﹑當卽處分。至於驍騎校﹑護軍校以下除死罪外。其餘大小罪過﹑俱與眾將商酌﹑徑行處分。爾受玆重任。益勤厥事。欽哉。

○己丑。敕諭安遠靖寇大將軍信郡王多尼﹑平西大將軍平西王吳三桂﹑徵南將軍固山額眞趙布泰等曰。朕以南服未定。特命王等率大軍進討湖南﹑四川﹑貴州﹑雲南等處地方。所有土司等官及所統軍民人等。皆朕遠徼臣庶。自寇亂以來。久罹湯火。殊可憫念。今大兵所至﹑有歸順者。俱加意安撫令其得所秋毫無有所犯。仍嚴飭兵丁勿令掠奪其中有能效力建功者。不靳髙爵厚祿。以示鼓勸。王等卽刊刻榜文徧行傳諭使土司等眾﹑知朕軫卹遐陬臣民至意。

○升署副將管浙閩督標中軍副將事麻印楊﹑爲署都督僉事。浙江寧波副將署副將管湖廣黃州副將事張大治﹑爲江西南贛右協副將。

○辛卯。�山戊不�暮享太廟。遣公額爾克戴靑行禮。

○遣官祭太�山戊不�月將之神

○遣官祭五祀之神。

○遣官祭四祖陵福陵昭陵

○經略大學士洪承疇奏報水西宣慰使司宣慰使安坤﹑差漢把赴軍前投誠。請加敍錄。章下所司。

○是�山戊不�﹑人丁戶口一千八百六十三萬二千八百八十一。田地山蕩﹑四百九十八萬八千六百四十頃七十四畝。畦地﹑二萬二千六百四十三个。徵銀二千四百五十八萬四千五百二十六兩四錢。米﹑麥﹑豆六百一萬八千一百三十二石八斗有奇。艸二百二十四萬二千六百一十九束。中茶八萬六千三百六十篦。行鹽﹑四百七十七萬七千六十九引。徵課銀﹑二百五十一萬六千九百八十三兩七錢。鑄釐錢﹑一萬四千一十七萬三千九百九十有奇。舊鑄銅錢﹑二十萬一千二百一十有奇。鈔一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十三

順治十六年。己亥。春正月。癸巳朔。上不視朝。免行慶賀禮。

○朝鮮國王李淏﹑遣陪臣許積等﹑表賀冬至﹑元旦﹑萬壽聖節。並進�山戊不�貢方物。宴賚如例。

○甲午。四川巡撫髙民瞻奏報﹑僞侯譚文﹑譚宏﹑譚詣﹑兄弟叛逆。久居川東。今伊等互相猜忌。譚文方糾黨侵犯重慶。而譚詣遂殺文來降。我兵乘勢掩擊。餘眾奔潰。譚宏亦遣人納款。下兵部知之。

○丁酉。孟春。享太廟。上親詣行禮。

○遣官祭太�山戊不�月將之神。

○以候補侍郎寧古裏﹑爲禮部侍郎。

○以大理寺卿徐永禎﹑爲都察院右副都禦史﹑巡撫福建﹑提督軍務。

○戊戌。上幸南苑。

○庚子。諭吏部。舊制﹑內閣止有大學士﹑及典籍﹑撰文辦事中書。原無學士﹑侍讀學士等員。今現在滿漢學士﹑俱以原官畱任。嗣後不必再補。典籍撰文辦事中書﹑照舊滿漢兼設。其滿官侍讀學士以下各員﹑俱攺爲中書舍人。仍照見在品級﹑加卿寺銜。應用員數﹑察照職掌﹑會同內閣議奏。翰林院設滿漢掌院學士外。不必再設滿翰林官。

○初﹑安遠大將軍信郡王多尼﹑徵西大將軍平西王吳三桂﹑徵南將軍固山額眞趙布泰﹑會於平越府之楊老堡。議分兵進取雲南。多尼自貴陽入。三桂自遵義入。趙布泰自都勻入。訂以十二月會師雲南省城。多尼兵至安壯﹑斬其僞劉將軍。追至盤江。賊焚鐵鎖橋遁去。我軍作浮橋而濟。至松嶺衛。僞鞏昌王白文選﹑率兵二萬拒敵。我軍分路進擊﹑大敗之。遂進抵雲南。三桂兵至七星關﹑白文選屯兵守險。乃從水西苗猓界﹑間道度關。以襲賊後。賊聞風遁去。遂直趨烏撒。趙布泰兵至盤江之羅顏渡口﹑賊扼險沈船。我軍不得渡。投誠土司。知府岑繼魯獻策。從下流十里﹑取所沈船﹑乘夜潛師而濟。賊倉惶逃潰。梁瑞津﹑有僞伯李成爵﹑屯兵萬人於山谷口。我軍環山西四面夾擊﹑大敗賊眾。斬獲無算。時僞晉王李定國﹑全師據雙河口山頂。趙布泰遣兵登山。奪其形勢。賊列象陳來爭山。我軍合力奮擊﹑大敗之。獲其象只。至陸格﹑定國復率三十營賊兵﹑列柵拒守。趙布泰分兵爲三隊﹑張左右翼擊之。再戰俱捷。追至四十餘里。獲象馬甚眾。時聞賊尙據鐵鎖橋。乃從普安州間道入雲南。三路大師﹑俱入省城。李定國﹑白文選﹑與僞永曆奔永昌。至是捷聞。上嘉獎之。命所司察敍。

○河道總督朱之錫﹑條奏河政十事。一﹑議增河南夫役。一﹑均派淮工夫役。一﹑查議通惠河工。一﹑特議建設柳園。一﹑嚴剔河工獘端。一﹑釐核曠盡銀兩。一﹑宜重河工職守。一﹑申明河官專責。一﹑申明激勸大典。一﹑酌議撥補夫食。下所司議奏。

○辛丑。祈谷於上帝。遣公愛星阿行禮。

○廣東巡按趙之麟疏報﹑節婦﹑會同縣民王家翰妻楊氏。年十六﹑夫亡。守志不攺適。以家翰弟之子揮抱爲嗣。撫養成立。今年八十三。崖州生員蕭士彥妻慕容氏。年二十﹑夫亡。夫母欲奪其志。氏斷髮自誓。以示不二。撫子正傳成立。今年六十。貞女﹑順徳縣民劉君勝女。許字何子攸。未嫁夫死。爲夫服衰。歸於何﹑孝奉舅姑。年七十餘卒。俱請照例旌表。章下禮部。

○壬寅。諭吏部。太祖朝功臣費英東﹑參贊廟謨。恢擴疆土。戰績獨偉。允爲開創佐命第一功臣。已經配享太廟。其後人止世襲精奇尼哈番﹑未稱其功。朕追念勛勞。欲加升其延世之賞。爾部卽酌議具奏。

○癸卯。諭刑部劉宗韓前巡按江南。薦舉盧愼言。經都察院考核﹑謂其違例特薦。且薦此奇貪異酷之人。顯有受賄徇私情獘。劉宗韓﹑著革職。爾部提解來京。嚴刑詳審。從重擬罪具奏。

○起降調原任湖廣巡撫林天擎﹑爲都察院右僉都禦史﹑巡撫雲南﹑贊理軍務。從經略洪承疇請也。

○兵科給事中楊雍建奏言人君一身﹑爲神人之主。關系甚重。臣伏睹皇上敷政好學。宵旰靡寧。勤勞太過。昨因上體一時違和。傳諭孟春享太廟﹑遣官致祭。至期皇躬悅豫。仍親廟祀。此我皇上敬修祀典之心也。乃回宮未幾﹑復有南苑之行。寒威初烈。涉歷郊原。恐非保惜受護之道。臣聞春秋﹑君舉必書。誠愼之也。且搜苗狝狩﹑各有其時。則非輕出可知。設使獸起於前。馬逸於後。豈能無萬一之慮。臣願皇上出入以時。起居必謹。俾淸明彊固。奠宗社無疆之休。報聞。

○楊雍建又言﹑臣前吏粵東﹑目擊粵民顚連困苦。究其害政﹑有數大獘。一﹑市井無賴﹑每遇印官缺員。重賄鉆營﹑以求委署。受事之後﹑取償民間。勢如劫盜。甚有遊手冒名﹑飽則揚去者。此濫委之害。一﹑正賦之外﹑夫役匠役有派。河船馬船有派。炮車船藥器具有派。又有以藩令采買﹑名曰王谷王蓆。此濫派之害。一﹑裏役不立良法。但輪流值月。上官交際﹑軍旅供應﹑皆於是乎取之。一﹑遇值月﹑遂至傾家。此裏役無定例之害。一﹑用夫不據勘合火牌。凡往來饋運土木工作﹑皆妄濫差役。甚有抑勒折價。此處旣折﹑彼處仍復取夫。在在流毒。此用夫無限數之害。一﹑姦商借納餉名色﹑私立鹽埠。不問貧富﹑計口派食。限期索價。且藉口私鹽﹑嚇詐厲民。此私埠之害。一﹑土官鎭弁﹑創設私稅。地不及二百里﹑抽者數處。以致商賈困匱。此私稅之害。一﹑悍兵藉取柴火。凡墳樹菓木﹑皆彊伐之。且污辱婦女。劫奪財物。道路阻絕。此砍柴之害。一﹑木商已爲營弁占踞。及兩藩采買﹑反問民間。不得不重價購諸王商以應。此采木之害。夫去其疾苦。謀其生聚。在皇上大奮乾斷而力行之。今川貴底定。請移一王鎭撫其地。以救粵民疲困。命所司察議。

○甲辰。順天府進春。

○諭吏部。寧古塔系邊疆要地。昂邦章京沙爾虎達﹑在彼駐防年久。甚得人心。今已病故。其子巴海﹑素著謹敏。堪勝此任。著卽代其父爲昂邦章京。前往駐防。

○又諭吏部都察院。朕於本月十一日。召見天下朝覲藩臬各官。因問江南右布政使王無咎﹑總漕撫臣亢得時﹑參爾開報計冊。與被糾貪酷革職按察使盧愼言﹑互舉卓異。豈無情獘。王無咎巧言支抵﹑不知服罪。朕又問如此大貪異酷之人﹑反開其卓異。顯系受賄徇私。爾何得彊辯。王無咎仍巧言支抵。朕惡其面欺遮飾。遂命革職。令閣臣同該部院嚴加刑訊。反覆詰問﹑王無咎始理屈詞窮。服其與盧愼言狥私之罪。朕念人誰無過﹑貴在能攺。王無咎旣經自認。將來尙可望其痛攺前非﹑力圖盡職。特命復其原官用示宥罪恕過之意。若再不洗滌肺腸﹑感恩報稱。必置重典不貸。爾部院可傳諭天下來朝各官。使知朕重懲王無咎﹑乃無澄淸吏治。不得不然。但如此僅可謂之民免無恥。必至有恥且格﹑方慊朕懷。嗣後天下大小官員﹑皆當體朕此心。奉公守法。潔己愛民。勿復因循陋習﹑致敗身名。遺累父母。有虧忠孝。

○授和碩鄭親王濟爾哈朗子固美﹑輔國公班布爾善子塞圖﹑俱爲三等輔國將軍。

○乙巳。裁直隸深澤﹑淶水﹑靈壽﹑無極﹑新河﹑髙邑﹑臨城﹑贊皇﹑唐山﹑內邱﹑雞澤﹑淸河﹑大名﹑唐縣﹑各儒學訓導。

○補原任刑部左侍郎楊義﹑爲工部左侍郎。

○允庶吉士陳敬奏請﹑更名廷敬。以與直隸庶吉士陳敬同名故也。

○裁山西汾州衛﹑潞州衛﹑安東衛﹑朔州衛﹑守備各一員。保徳所﹑馬邑所﹑山陰所﹑懷仁後所﹑千總各一員。沁州所千總二員。

○丙午。正黃旗蒙古固山額眞庫魯克達爾漢阿賴﹑以老病乞休。得上�日﹑阿賴任職有年。著以原品解任。

○丁未。大計天下各官按察使王廷賓等九百五十四員。分別革職﹑降調﹑致仕有差。

○戊申。賜朝賀元旦外藩蒙古王﹑貝勒﹑貝子﹑公﹑臺吉等如例。

○庚戌。吏部左侍郎郝惟訥考滿。蔭一子入監讀書。

○辛亥。宗人府等衙門﹑會勘總督李率泰﹑固山額眞郎賽﹑梅勒章京胡拜﹑會審羅源縣敗逃事情。不詳究口供。瞻徇情面。李率泰﹑郎賽﹑應革職。鞭一百折贖。胡拜﹑應解梅勒章京任。鞭一百折贖。得上�日﹑李率泰﹑郎賽﹑俱革去世職。鞭一百折贖。仍畱總督固山額眞任。胡拜﹑鞭一百折贖。仍畱梅勒章京任。

○初。命理藩院察外藩蒙古諸王貧乏者﹑列名奏聞。至是理藩院奏﹑蘇尼特部落杜稜郡王﹑鄂爾多斯部落谷祿郡王﹑阿霸垓部落沙克廈僧格郡王貧乏。命各賜馬百匹。牛五十頭。羊千隻。

○兵部議覆禦史施維翰疏言﹑提鎭之權太重。應敕各督撫按﹑如提鎭不肖者﹑聽據實參處。狥畏不言者﹑事發﹑一並從重議罪。從之。

○江西提督劉光弼﹑以老病休致。

○壬子。升通政使司左通政張自徳﹑爲大理寺卿。

○山東道監察禦史顧如華奏﹑請於大計後。將州縣有司﹑除卓異俸滿外。歷俸二三年者﹑應酌行更調繁簡法。下吏部議奏。

○浙江道監察禦史仵邵昕奏言﹑吏治首重懲貪。近聞有司﹑饋送上官﹑常禮而外。暮夜之金﹑又數倍焉。且因小事詿誤﹑恫喝勒索。勢不得不取之民間。欲其無貪﹑不可得也。若信賞必罰﹑立上下互舉之法。使下不敢饋。而上亦不敢受。則苞苴絕而吏治自淸。下所司詳議具奏。

○癸丑。諭吏部。雲貴地方初辟。節制彈壓﹑亟需總督重臣。貴州巡撫趙廷臣﹑久歷巖疆。堪勝此任。著卽升雲貴總督。其貴州巡撫員缺﹑著以山西按察使卞三元升補。應加職銜﹑爾部酌議具奏。

○諭吏部。朕見爾部銓補各省道員﹑但因地方定銜。不就本官定銜。每遇缺出﹑人得預揣。規避營競。自今以後。除授升轉各道員﹑不得拘地方﹑坐定職銜。著以布按二司銜﹑通融兼帶。永著爲例。

○吏部議。功臣費英東﹑開創佐命。功績獨偉。應從優議敍。將其孫襲一等精奇尼哈番者﹑特升爲三等公。報可。

○甲寅。旌表節婦﹑陜西靖遠衛民趙率倫妻王氏。烈婦﹑秦州儒士閻臯妻韋氏。烈女﹑西寧衛民賈洪基女賈氏。順孫﹑金縣民朱祚長。各給銀建坊如例。

○後余給事中楊雍建奏言﹑昨奉上諭閱武南苑。令諸臣侍從。臣因得睹軍容之盛。武備之修。乃知皇上安不忘危。原非無事而出。始深悔前疏請愼起居﹑愚昧無知。殊爲悖謬。總緣臣沽名釣譽﹑習气未除。展轉思維﹑惶悚無地。請敕部處分。報聞。

○丙辰。上自南苑還宮。

○丁巳。江寧巡撫張中元以病解任。

○革三等阿達哈哈番胡通格職。鞭一百。以其擅縱鄭芝龍家人任景侯﹑入獄看視也。

○戊午。吏部遵上�日議奏﹑趙廷臣﹑原系都察院右僉都禦史職銜。今應升兵部右侍郎兼都察院右副都禦史﹑總督雲貴等處地方軍務﹑兼理糧餉。卞三元﹑應升都察院右副都禦史﹑巡撫貴州﹑兼督理湖北川東等處地方提督軍務。從之。

○庚申。升廣東右布政使徐化成﹑爲河南布政使司左布政使。廣西右布政使佟鳳彩﹑爲江西布政使司左布政使。廣西按察使桑蕓﹑爲河南布政使司右布政使。浙江杭嘉湖道參政李兆乾﹑爲山東按察使司按察使。四川川北道參政王庭﹑爲本省按察使司按察使。山西平陽府知府李月桂﹑爲河東都轉運鹽使司運使。湖廣襄陽府知府楊宗岱﹑爲福建都轉運鹽使司運使。

○四川遵義總兵官馬化豹﹑以年老乞休。允之。

○偏沅巡撫袁廓宇疏言﹑楚省姦民﹑違例投旗。詐害滋甚。計定藩屬下旗丁家口﹑分駐於衡寶二府。爲日甚長。請酌定條例。其九年以前﹑出徵湖南粵西所收者。如有逃走。照例審擬。自九年以後﹑與見今移駐地方投充者。請分別定例。以定姦棍之害。命所司嚴察議奏。

○辛酉。萬壽節。免行慶賀禮。

○遣官祭太廟﹑福陵﹑昭陵。

○遣官祭眞武﹑東嶽﹑城隍之神。

○工部議各處取到旗下官員﹑撥給房屋。應照舊例酌減。精奇尼哈番品級﹑各十四間。阿思哈尼哈番品級﹑各十二間。阿達哈哈番品級﹑各十間。拜他喇布勒哈番品級﹑各八間。拖沙喇哈番品級﹑各六間。六品七品官﹑各四間。八品﹑九品官各三間。撥什庫護軍﹑各二間披甲人﹑各一間。報可。

二月。壬戌朔。吏部遵諭議奏﹑部屬員缺﹑若待考選不用之推官知縣補完。方升在京在外等官。未免壅滯。嗣後五部主事缺出。應補考選不用之推知一員。升評﹑博﹑中﹑行﹑內閣中書﹑並國子監博士﹑助教等官﹑及見任推知一員。如有單缺。應計前後通算。疏入。得上�日﹑五部主事缺出。著以考選不用之推知。與俸滿評博中行﹑內閣中書﹑國子監助教等官﹑相間升補。見任推知﹑俟考選不用之推知補完。仍與評博等官﹑照例升轉。

○以隨徵福建中路總兵官左都督楊捷﹑充提督江西總兵官。

○癸亥。授故鎭國公馬爾圖子索飛﹑僧額子恩額﹑俱爲三等奉國將軍。

○甲子。遣官祭三皇廟。

○乙丑。喀爾喀部落丹津喇嘛﹑遣察汗巴爾臺吉等貢馬。宴賚如例。

○補原任禦史姜圖南﹑爲陜西道監察禦史。

○鑲白旗蒙古梅勒章京艾松古﹑以老病乞休。允之。

○丙寅。升吏科左給事中黏本盛﹑爲刑科都給事中。戶科左給事中姚延啟﹑爲工科都給事中。

○裁江南望江﹑銅陵﹑東流﹑繁昌四縣﹑儒學訓導各一員。

○免陜西潼關衛辛莊等屯十五年分雹菑額賦。

○丁卯。遣大學士覺羅巴哈納﹑祭先師孔子。

○浙江總督趙國祚疏報﹑海逆犯溫州﹑官兵擊敗之。獲賊船九十五艘。器械並僞印札票五百餘件。捷至。命所司察敍。

○戊辰。祭大社大稷。上親詣行禮。

○己巳。皇太后聖壽節。奉懿上�日免行慶賀禮。

○以故一等阿思哈尼哈番兼一拖沙喇哈番喇思哈布子瑚魯木錫﹑襲職。二等阿思哈尼哈番努山子拜他喇布勒哈番托代﹑襲職。爲一等阿思哈尼哈番兼一拖沙喇哈番。一等阿達哈哈番兼一拖沙喇哈番嘉隆阿子噶爾都﹑阿蘭泰兄吳靈格﹑二等阿達哈哈番古素子佛嶽﹑郭裏子阿哈納﹑道泰子黑雅圖﹑格齊子克楮﹑三等阿達哈哈番噶爾瑪叔之子岱靑﹑拖沙喇哈番特木徳子圖古爾﹑各襲職。

○三等阿達哈哈番阿蘭獲罪。以所襲世職﹑命其子劉習承襲。

○加一等阿達哈哈番瑚新布魯﹑一拖沙喇哈番。

○升鴻臚寺卿晉淑軾﹑爲通政使司左通政。

○升廣東按察使司按察使嚴正矩﹑爲本省布政使司右布政使。福建按察使司按察使祖建衡﹑爲廣西布政使司右布政使。山東平度州知州李芝蘭﹑爲山西按察使司按察使。浙江金衢道參政畢振姬﹑爲廣西按察使司按察使。

○庚午。諭禮部。雲貴新經內附。地方綏輯需人。見在候選各員﹑尙不足用。應預爲甄取。以備任使。著於今秋再行會試。爾部卽通傳諭遵行。

○先是﹑掌管看守福陵關防拜他喇布勒哈番品級穆舒等﹑移文工部。稱遵上�日起建福陵城之四隅角樓各一。兩旁衙門各五間。掖門各一。八石馬鞍﹑俱經細鐫。並換石座。皇城墻垣﹑俱已修葺。引先監修趙旗鼓例。乞加恩賚。至是部議﹑查我朝修葺陵寢。從前章京加職。工匠給賞。𨿽有舊例。但皆加恩於創始修造之官匠。若每遇增修﹑復行敍賚。於例不合。應將穆舒等停其賞賜。其修造事宜注冊。嗣後除創建外。增修及葺理者﹑俱應停其賞賜。從之。

○辛未。免湖廣荊門﹑沔陽二州﹑潛江﹑監利﹑天門﹑江陵﹑松滋﹑遠安﹑鐘祥﹑枝江等縣﹑沔陽﹑安陸二衛﹑十五年分水菑額賦。

○以故二等阿思哈尼哈番俄齊爾兄圖瑚魯克﹑一等阿達哈哈番兼一拖沙喇哈番朱習奇孫和濟納﹑俄退弟之子黑圖﹑三等阿達哈哈番楊星噶孫博朱﹑科和爾子陶學爾﹑拜他喇布勒哈番兼一拖沙喇哈番巴朗叔拜都﹑拜他喇布勒哈番蘇斡顏子馬爾圖﹑拖沙喇哈番劉宗元子遜﹑吳喇禪子就塞﹑於鎭國子奇﹑陣亡拜他喇布勒哈番富盡忠兄之子天祐﹑拖沙喇哈番李昌徳子名儒﹑王家鎭子邦﹑各襲職。

○以一等阿達哈哈番兼一拖沙喇哈番馬雄﹑爲二等阿思哈尼哈番。

○二等阿達哈哈番納爾珊獲罪。削本身拜他喇布勒哈番職。所襲拜他喇布勒哈番兼一拖沙喇哈番﹑以其弟塔納喀承襲。二等阿達哈哈番略靈噶獲罪。以所襲世職﹑命其叔祖圖紮喀承襲。拜他喇布勒哈番碩塞獲罪。削本身拖沙喇哈番職。所襲拖沙喇哈番﹑以其子碩理承襲。

○癸酉。科爾沁國郡王張繼倫來賀皇太后聖誕。宴賚如例。

○旌表節婦﹑江南太倉州李全妻張氏。長洲縣歸文達妻陳氏。吳縣朱基寧妻錢氏。吳江縣沈彥瑜妻陳氏。常熟縣王瑞龍妻戴氏。鄒翀妻居氏。鄒宏妻周氏。嘉定縣蘇時化妻宗氏。楊春輝妻曹氏。上海縣楊熙如妻陶氏。武進縣邱尙徳妻毛氏。江陰縣錢含素妻趙氏。徐有仁妻程氏。丹徒縣莊日盛妻李氏。丹陽縣陳邦正妻夏氏。貞女﹑吳江縣周氏女。嘉定縣王氏女。崇明縣劉氏女。烈女﹑靑浦縣楊氏女。孝子﹑崇明縣徐獻章。各給銀建如例。

○予殉難陜西秦安縣知縣周盛時﹑祭一次。造墳安葬。

○乙亥。升太僕寺少卿陳協﹑爲鴻臚寺卿。

○輔國將軍幹圖卒。謚介直。

○升廣西左江道參政周師忠﹑爲福建按察使司按察使。陜西關西道參政余應魁﹑爲廣東按察使司按察使。

○升長蘆運同範正派﹑爲兩浙都轉運鹽使司運使。

○丙子。賜慶賀萬壽節衍聖公孔興燮﹑五經博士顏紹緒等﹑及正一嗣教大眞人張洪任等宴。

○和碩簡親王濟度等議奏﹑雲南旣已收復。則貴州爲腹裏地方。駐防寧南靖寇大將軍固山眞額宗室羅托等官兵﹑勞苦日久。應徹回京。黔省系邊要之區。請敕經略洪承疇酌量鎭守。至荊州乃適中之地。應令安南將軍固山額眞明安達理等官兵駐防。報可。

○戊寅。降固山貝子富喇塔﹑爲輔國公。罰俸一年。以其朝參失儀。復巧供遮飾故也。

○庚辰。遣官祭先農之神。

○壬午。升浙江布政使司左布政使許文秀﹑爲都察院右副都禦史﹑巡撫山東﹑提督軍務。

○升大理寺寺丞袁懋功﹑爲都察院左副都禦史。

○吏部題補吏部右侍郎員缺。得上�日﹑內閣旣不設學士。翰林官無缺可升。嗣後吏部侍郎缺出。著照禮部侍郎之例﹑亦用翰林官補授。此員缺﹑著將翰林官會推具奏。

○刑部覆審江南巡按劉宗韓﹑違例特薦盧愼言。擬立斬。籍家產妻子入官。得上�日﹑劉宗韓﹑免死。責四十板。籍沒家產。流徙寧古塔。

○癸未。諭吏部等衙門。前因王永吉好勝沽名。故降級示抑。使省攺自新。不意遽嬰疾奄逝。朕甚悼焉。念其服官有年。勤勞素著。宜加曠典。以昭優卹之意。特贈少保兼太子太保吏部尙書。照一品例給與祭葬。立碑。仍蔭一子入監讀書。爾部卽遵諭行。

○升廣西潯州府同知曹士奇﹑爲貴州布政使司參議﹑分守貴寧道。分巡蒼梧道僉事李本晟﹑爲雲南按察使司副使﹑管按察使事

○升湖廣鄖襄水師副將左都督於大海﹑仍以原銜充鎭守襄陽等處總兵官四川撫標副將都督僉事吳之茂﹑仍以原銜充鎭守遵義等處總兵官。

○乙酉。補假滿原任禦史朱紱﹑爲廣西道監察禦史。

○丙戌。諭吏部。致仕大學士馮銓﹑著仍以原銜﹑攺兼中和殿大學士。

○升兵科都給事中許作梅﹑爲太僕寺少卿。

○升河南按察使董顯忠﹑爲福建布政使司中布政使。

○丁亥。轉工科右給事中蔣永修﹑爲吏科左給事中。刑科右給事中陰應節﹑爲戶科左給事中。

○命禮部侍郎寧古裏﹑主事杭愛﹑傳諭公尙之信﹑和碩額駙耿精忠曰。以格格下嫁汝等﹑優加廩祿。原欲汝等生產丰裕。以示殊恩。汝等進獻禮物﹑祗應照常制辦。今皆精造五爪龍樣。款式隆貴。朕亦難以賜人。過爲糜費。更勞營造。朕心殊不安也。

○戊子。調湖廣武昌﹑長沙﹑澧州﹑洞庭兵四百名。防守九溪﹑永定二衛。合舊額兵共一千名。設遊擊一員﹑中軍守備一員統領之。以遊擊駐札九溪。中軍守備駐札永定。從總督李蔭祖請也。

○己丑。朝日於東郊。遣公愛星阿行禮。

○庚寅。諭吏部。劉鴻儒著內升見在科臣員缺﹑尙多未補。此次不必外轉。爾部仍照例行取應考推官知縣來京。朕親加考選。

○吏部議奏﹑延綏巡撫周召南﹑湖廣右布政使田起龍﹑前任山東參政。失察昌邑等縣欺隱故明廢藩地九百餘頃。應革職從之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十四

順治十六年。己亥。三月。壬辰朔。予故少保兼太子太保吏部尙書王永吉祭十三次立碑謚文通。遣官護其喪歸葬

○癸巳。吏部議奏舊制各省分守道系參政參議銜。分巡道系副使僉事銜今不必拘地方坐定職銜。守道缺出﹑所升之人系副使卽升參政。僉事卽升參議。或系參議應升副使者﹑卽以副使兼參議銜郎中等官應升僉事者﹑卽以僉事管參議事巡道缺出所升之人系參議﹑卽升副使。系郎中等官﹑卽升僉事。或系副使應升參政者﹑卽以參政兼僉事銜。僉事應升參議者﹑卽以參議兼僉事銜。其兼銜﹑仍照見任升轉。不論虛銜。直隸各道﹑皆系兵備。並無守巡之分。或參政﹑參議﹑副使僉事各就本官定銜。不必兼銜。至右布政轉左布政﹑按察使升右布政﹑參政升按察使﹑俱照舊例。不必兼銜外。其各道缺出應於副使參議﹑僉事﹑運使﹑通論俸薦兼銜升轉。又五部郎中﹑向以僉事知府兼升。今各道俱已兼銜。若一道一府缺出﹑俱升郎中在外同知知州﹑與應升知府等官未免壅滯應將歷俸二年郎中﹑與在外歷俸三年應升知府等官﹑較俸升轉又知府俸滿三年有薦者﹑與各道一體較俸兼銜升轉。得上�日﹑各道員缺﹑仍照守巡﹑遇守道以參政參議銓補。遇巡道以副使僉事銓補。不必拘地方坐定職銜。亦不必兼銜。余依議。

○理藩院奏言﹑據歸化城土默特部落固山額眞古祿格等咨稱席勒圖胡土克圖﹑再生於阿穆陶地方伊侄溫春送至。並未詳其眞僞臣院應差官一員會同古祿格等與眾喇嘛詢問的確至日奏聞上以佛無定在此所奏無益不允。

○甲午。準平南王下致仕阿達哈哈番許爾官子弘義﹑襲職。

○乙未。遣官祭歷代帝王

○丙申。諭吏部江寧地方賦稅繁重。兼防海正殷著調操江巡撫蔣國柱﹑仍以兵部尙書兼都察院右副都禦史總理糧儲﹑提督軍務巡撫江寧等處地方。

○丁酉。諭吏部﹑大學士劉正宗﹑經朕簡用。贊理機務望其涵養恢弘克持大體以副倚任。今觀其器量狹隘負气多矜持論矯偏處事執謬。不過以詩文沽名自喜。罔顧大臣之道。卽在朕前議論一有未合其意﹑則變色不平。務以己意爲是況閣務殷繁正宜風夜翼翼﹑以盡職業乃正宗於適意之時或尙勤力自效時而拂意則志气頓隳𨿽公事有誤亦不置念正宗身爲大臣年齒且長。凡事悻愎瑣屑殊無老成休休之度如先在吏部時大廷會議﹑輒與禦史楊義爭詬。卽此已見其暴戾褊淺失大臣體朕仍含容至今。詎意暴戾之性﹑迄無悛攺褊淺之見遇事日增。前者陳名夏﹑陳之遴﹑屢經誡諭。冀其省攺乃置若罔聞。不自悔艾卒於憲典。負朕厚恩。今正宗本當從重處分以示懲戒。但朕委任大臣﹑原期始終相成﹑以愜簡拔初念。故不忍治罪特加申誡。嗣後務須洗心滌慮﹑痛攺前非稱朕優容恕過至意。爾部卽遵諭嚴飭。

○又諭吏部爾部爲六卿之首職司用人凡吏治民生重大事務﹑皆當盡心籌畫﹑詳切具覆方爲不負委任近來爾部一切議奏本章多拘相沿陋例。但云已經具覆在案卽各官條陳亦不詳加察議奏明果否可行此皆不肯敬愼存心眞實任事只圖艸率結局。負朕委任至意以後若不悉心酌議詳明覆奏﹑仍前艸率﹑定行治罪不貸。

○遣官祭喀喇齊裏克部落鎭國公察哈代﹑科爾沁臺吉白爾格。

○戊戌。予故致仕太子太保大理寺卿徐起元祭葬。謚僖靖

○己亥。以戶部右侍郎張仲第爲兵部左侍郎兼都察院右副都禦史巡撫延綏贊理軍務

○升通政使司左通政晉淑軾﹑爲通政使。

○大學士劉正宗﹑以上諭切責具疏引罪謝恩報聞。

○遣官祭科爾沁臺吉噶巴喇

○庚子。轉吏部右侍郎梁淸寬爲本部左侍郎仍兼學士升翰林院侍讀學士石申﹑爲吏部右侍郎仍兼原官

○辛丑。旌表節婦江西寧州生員程其才妻李氏給銀建坊如例

○予故固山額眞碩翁科羅巴圖魯安費揚古﹑謚敏壯立碑。安費揚古當太祖皇帝開創時效力有功因賜名碩翁科羅巴圖魯授固山額眞擢居五大臣之列至是其孫工部尙書孫塔請謚建碑命追卹之

○初鎭守寧古塔梅勒章京尼噶裏等報稱擊敗羅剎俘獲費牙喀部落莊屯頭目塔布他弩等交付格克勒氏庫裏哈令前往附近東海費牙喀部落溫屯村﹑宣布朝廷徳意並行招撫於是溫屯村以內九村人民﹑皆願歸順。莊屯頭目克爾格孫等進貢黑狐皮貂皮至是禮部奏﹑貢物應送至京師交與戶部此後費牙喀部落人民進貢﹑應送至寧古塔﹑照例宴賞遣回今該部落﹑初經降附有欲赴京來朝者﹑從其便報可。

○壬寅。命立故固山貝子佛克齊庫特爾祜﹑鎭國公溫齊喀﹑固鼐﹑輔國將軍琶帕﹑巴喀杜爾巴墓碑。

○遣官致祭喀喇齊裏克部落臺吉和尼齊。

○癸卯。升福建督糧道參政馬葉曾﹑爲河南按察使司按察使。

○遣官致祭紮魯特部落臺吉滿朱習禮。

○甲辰。以湖廣巡撫張長庚捐賑饑民加兵部尙書銜。

○乙巳。淸明節。遣官祭四祖陵﹑福陵﹑昭陵。

○丙午。遣官祭司機之神

○立明崇禎帝碑命大學士金之俊撰文。文曰。臣嘗觀古今治亂之迹﹑邦國興替之由﹑使後之人得而考焉﹑以爲法戒者﹑其義莫詳於史。大約國之興也﹑創業開基之君﹑莫不有應天順人之舉。積功種徳﹑爲累葉之所憑藉。其亡也﹑必末季之主﹑或天資刻薄﹑殘民以逞。或黯弱昏庸太阿旁落或甚而縱欲敗度滅裂綱常種種失徳﹑難以枚舉。皆有自取滅亡之道卽國祚之修短不同而覆敗相尋﹑異世一轍書曰﹑與治同道罔不興與亂同事罔不亡。非虛語也我皇上聰明睿智典學惟勤涵泳六經之暇尢研精史書。舉前代之是非往事之成敗靡不溯原窮委﹑一一究其指歸。而於明朝興亡本末﹑更了如指掌於是深晰崇禎帝之所以失天下者厥咎有在。非末世亡國之君﹑可同年而語也。但當時旣無實錄。日後慮多傳疑。每廑睿懷之憫惻。於順治十四年二月內﹑爰諭工部﹑立碑表章。恭繹天語﹑一則曰﹑明崇禎帝尙爲孜孜求治之主祗以任用非人﹑卒致禍亂﹑身殉社稷。再則曰若不急爲闡揚恐千載之下竟與失徳亡國者﹑同類並觀。嗚呼。宸鑑及此﹑不能不令人低徊嘆息﹑頌我皇上之明並日月﹑發幽光於幾沈。徳邁興王昭公評於隔代眞前此紀載中未有之盛事也。玆工部遵諭礲石成皇上特命臣之俊﹑爲文以勒之碑。臣系胡明累臣。矢殉溝壑。幸遘永淸之會。再續餘生。旣捧徽綸而感涕。益驚專命而彷徨。以言�剪陋昏耄如臣﹑何能追闡遺媺﹑仰副皇上表章之盛心。然不敢不就見聞所及﹑謬述其槪﹑以竊附史官之職也。按崇禎帝本以英敏之資﹑潛徳藩邸繼膺大統當卽位之始﹑正孽璫煽亂之餘。中外危疑。獨能不動聲色芟夷大憝﹑如秋風振槁因目擊人心蠱壞﹑盡屬如醉如夢之流法紀廢弛﹑釀成不痛不癢之習銳意更弦。猛圖法祖。卹民隱。畏天災嘗蔬食布衣痛自貶損講帷之咨詢不輟。平臺之召對屢勤。一段宵旰靡寧想望太平之意﹑誠有如上諭所云孜孜求治者。假令當日有先憂後樂之臣﹑同心一徳﹑匡濟時艱﹑小康猶可坐致。卽或中材之佐﹑警戒綢繆﹑尙得彌縫�山戊不�月。其如怙媮積玩。貪黷成風。下吏之精神專用以鉆營結納。大僚之好尙﹑惟在乎位髙多金以致民窮盜起。然發難之初﹑不過西陲一隅。亦何難以國家全力制之而上下相蒙以賊爲諱。嘯聚之勢﹑日熾月盛。攻城掠邑﹑有同破竹然後舉國張皇﹑紛紛議選。將議抽兵議加派議設總理總督重臣臨渴掘井﹑毫無成算。以言巢�刀則挫衄屢聞以言撫則招徠無術至於驕兵悍將﹑反借賊勢披猖爲護身符來不能禦去不肯追遂蔓延流毒秦晉楚豫巴蜀曁大江以北﹑所在騷然而朝端之上﹑方爭洛蜀之黨。日構元黃之戰。厝火怡堂獨以賊遺君父憂。間有一二耿介特立之士﹑以公忠體國爲念﹑又往往不安於其位。一時內外文武﹑事權在握者﹑無一實心辦事之人矣。致令仁明銳治之主﹑不幸而丁中葉陵替之後。起獘扶衰萬難措手兼之孑然孤立於上四顧盈庭﹑茫無可倚。譬如尪羸之夫病之初中尙在膚膜腠理之間。中醫猶能按脈而治及耽延日久﹑深入膏盲。𨿽有盧扁﹑救療安施。豈非天之所廢﹑莫能興之。而人謀不臧﹑適任其咎者耶。考史傳所載﹑凡末世亡國之君﹑覆車之轍﹑崇禎帝並無一蹈焉。乃身殉宗社﹑不引天亡之言﹑亦綦烈矣。嗟乎傷哉。有君無臣﹑禍貽邦國。竟若斯哉。此明代往事之可爲痛哭流涕者也。我皇上深用憫惻﹑而欲急爲之闡揚。是卽孔子當年作春秋之心﹑褒貶出乎至公。瑕瑜毋令相掩。俾天下後世﹑讀明史者﹑咸知崇禎帝之失天下也。非失徳之故。總由人臣謀國不忠所致。庶後之爲人臣者﹑悚然知所戒而後之爲人君者﹑亦知愼於用人也已。然則煌煌睿諭﹑明乎制治保邦勿玩小寇。而弭寇必以安民爲本安民則又以知人爲本此匪直昭一時之信史實著萬世之常經蓋永爲君若臣之寶鏡云

○諭吏部﹑循分盡職者﹑臣子之當然晉爵酬庸者﹑朝廷之大典少傅兼太子太傅吏部尙書加一級兼中和殿大學士巴哈納等﹑奉職有年勤勞素著宜錫寵榮﹑用昭激勸。巴哈納﹑加少師兼太師。金之俊﹑加太保兼太子太師。額色黑﹑加少師兼太子太師。成克鞏﹑加少傅兼太子太傅。蔣赫徳﹑加少保兼太子太保。胡世安﹑加少保兼太子太保。衛周祚﹑加少傅兼太子太傅。李霨﹑加太子太保。蘇納海﹑加太子少保。胡兆龍﹑加太子少保。科爾昆﹑加太子太保。孫廷銓﹑加少保兼太子太保。禪代﹑加太子少保。碩博會﹑加太子少保。王弘祚﹑加太子太保。傅維鱗﹑加太子少保。杜篤祜﹑加太子少保。林起龍﹑加太子少保。渥赫﹑加太子太保。王崇簡﹑加太子太保。祁徹白﹑加太子少保。李奭堂﹑加太子少保。霍達﹑加太子太保。杜立徳﹑加太子少保。能圖﹑加太子太保。魏裔介﹑加太子太保。各照舊辦事。爾部卽遵諭行。

○吏部議覆﹑禦史傅扆條奏﹑府尹宜用重望大臣。查定例府尹員缺於舊人內選擇才能升用。無庸更議。得上�日﹑順天府尹﹑但當用才能堪任之人何必分別新舊。此議殊屬不諳著飭行。

○丁未。升禮科左給事中朱紹鳳﹑爲戶科都給事中轉戶科右給事中金漢鼎﹑爲刑科左給事中。禮科右給事中陳臺孫﹑爲工科左給事中升吏科給事中孫際昌﹑爲兵科右給事中。戶科給事中楊鼐﹑爲刑科右給事中。禮科給事中徐惺﹑爲工科右給事中

○戊申。升陜西右布政使朱衣助﹑爲都察院右副都禦史﹑提督操江﹑兼巡撫安徽等處

○遣江南道監察禦史田六善﹑巡視長蘆鹽政

○浙江巡撫佟國器疏報﹑海逆謀犯太平。官兵擊敗之斬首七百餘級。俘獲百有餘人。並獲器械六百餘件。捷至﹑下所司察敍。

○敍徵福建軍功加二等阿達哈哈番梅勒章京傅大受﹑爲一等阿達哈哈番兼一拖沙喇哈番。三等阿達哈哈番愛穆布﹑爲二等阿達哈哈番卹陣亡二等阿達哈哈番巴度﹑爲一等阿達哈哈番兼一拖沙喇哈番。二等阿達哈哈番永貴郭如龍﹑爲一等阿達哈哈番贈理事官喀爾親﹑一拖沙喇哈番

○己酉。上禦經筵

○以致仕阿達哈哈番張天祿子其龍﹑襲職。

○庚戌。升鴻臚寺卿陳協﹑爲通政使司左通政。太僕寺少卿協理督捕事務劉秉政﹑爲通政使司右通政。雲南道禦史王元曦﹑爲大理寺寺丞。

○升陜西按察使習鳳翥﹑爲湖廣布政使司右布政使

○壬子。予故致仕大學士宋權﹑謚文康

○癸丑。補原任梅勒章京馬都護原官

○以贈拖沙喇哈番陳武子瀛襲職。

○喀爾喀部土謝圖汗等遣和托河臺吉等進貢馬匹雕翎等物。宴賚如例

○甲寅。先是經略輔臣洪承疇疏奏雲南山川峻險。幅員遼闊非腹裏地方可比請敕議政王貝勒大臣密議三路大兵作何分畱駐守貴州中路漢兵及廣西漢兵。作何分布安設嗣經兵部議畱撥大帥官兵鎭守滇南事關重大請上�日定奪詔議政王﹑貝勒﹑大臣會議至是王等議平西平南靖南三藩內﹑應移一王﹑駐鎭雲南。漢中已屬腹裏兼有四川阻隔。不必藩王駐防。應移一王分鎭粵東。一王分鎭蜀中。何王應駐何省﹑恭候上裁。奏入命平西王駐鎭雲南。平南王駐鎭廣東。靖南王駐鎭四川。

○乙卯。升陜西督糧道參政徐炟﹑爲山東按察使司按察使福建泉州府知府陳秉直﹑爲山東都轉運鹽使司運使

○旌表節婦福建莆田縣儒士林士前妻黃氏﹑長汀縣民周機妻賴氏烈女閩縣民蒲氏女﹑福淸縣民吳氏女﹑永福縣民魏氏女﹑各給銀建坊如例

○遣官祭紮賴特部落臺吉喇麻思希烏朱穆秦部落臺吉滿紮爾

○丙辰。故鎭守寧古塔地方昂邦章京沙爾虎達櫬至京師。上命內大臣公愛星阿﹑侍郎寧古裏﹑賫茶酒迎奠之。

○丁巳。加贈陣亡梅勒章京拜他喇布勒哈番兼一拖沙喇哈番覺羅阿克善﹑爲三等阿達哈哈番

○免湖廣襄陽光化宜城谷城棗陽﹑南漳等縣十五年分水災額賦

○戊午。予故戶部右侍郎郝傑﹑祭葬如例

○河南道監察禦史何可化奏言各官有加級紀錄﹑原以獎有功也除緝逃開荒應如例行外他如捐俸修城﹑修學﹑完糧﹑修河諸務不過職掌之所當爲何足爲功督撫往往具題動曰某官捐俸若干殊不思俸銀幾何而能捐若百若千之多大約借小民之膏血以利自己之功名耳今若不辯其何者宜加級紀錄何者不宜。恐恩施太易法久獘生。供一事者必自敍。偶一得者必要功。得毋令守正者﹑有向隅之悲巧宦者﹑生覬覦之念乎。此非所以勵官常﹑實所以長官邪也下所司詳議。

○己未。內閣奏言﹑內三院旣攺爲內閣另設翰林院﹑查舊例各有分管職掌。今再行詳酌。及應歸各衙門者﹑分列款項奏請內閣職掌。一﹑具題纂修實錄等項書籍各官職名一辦理記載詔書上傳敕諭﹑冊文寶文表文﹑禦屏收藏六科錄疏並各項書籍各處祭文等項。一﹑撰擬文武各官世襲封贈誥命敕命﹑及敕書﹑並用寶。一﹑精微批掛號。一經筵日講翰林官撰完講章看詳進呈。一﹑繙譯本章。一﹑撰寫壇廟各陵祝文﹑及神牌扁額。一﹑登記世官檔子。一﹑收揭帖紅本票簽檔子。一﹑撰擬碑文祭文謚號。翰林院職掌。一﹑經筵日講。撰擬講章。一﹑外國奏書令四譯館官繙譯。一﹑考選庶吉士。一﹑開列教習庶吉士職名﹑送內閣具題。一﹑纂修繙譯各項書史。一﹑開列纂修職名送內閣具題。一﹑凡會試鄕試及武會試主考﹑開列職名﹑送該部具題。一﹑撰擬封贈誥敕開列翰林官職名﹑送內閣具題一題補翰林官員及差遣俸滿丁憂給假等項﹑行文各部一侍直一侍班一扈從一貼黃一修玉牒一捧敕書一教內書堂一上陵一分獻一冊封一賫詔應歸各該衙門職掌。一會試一殿試一廷試舉貢一冊封事宜以上四項俱應歸禮部。一﹑撰擬印信關防字樣﹑文官應歸吏部武官應歸兵部。從之。

○河南巡撫賈漢復疏報﹑烈婦﹑孟津縣生員李宗沆妻王氏﹑年二十五﹑夫故時﹑懷有孕。迨分娩後﹑投繯而死。節婦﹑溫縣民張以寧妻許氏﹑年十七﹑夫故。奉姑盡孝。教子有方。河內縣瞿鏡妻張氏﹑年二十三﹑夫故。事親撫孤。甘貧﹑不易。孫允嘉妻鄒氏﹑年十七﹑夫故。事親撫孤。孝慈兼盡。鄭州生員虎呈采妻李氏﹑年二十五﹑夫故。苦節三十五年。登封縣生員裴耀宗妻張氏﹑年二十八﹑夫故。紡績養姑。撫子成立。俱請照例。旌表下所司議。

○庚申。升鷹揚衛守備錢騰雲﹑爲湖廣掌印都司。處州副將中軍都司馬髙尙義﹑爲陜西掌印都司

○吏部奏言﹑江南江西總督郎廷佐﹑鳳陽巡撫亢得時﹑操江巡撫蔣國柱﹑不劾婪贓之盧愼言於衛貞元未劾之先。而劾於貞元旣劾之後。及奉上�日回奏﹑復巧言支飾。俱請革職下刑部審究。得上�日郎廷佐等﹑俱著革職﹑並革拜他喇布勒哈番﹑戴罪照舊管事。

○攺貴州布政使司參政管分巡思仁道僉事事張風�易﹑爲貴州布政使司參政分守思仁道以隨徵副將張扶龍﹑爲貴州按察使司副使﹑分巡思仁道從前經略輔臣洪承疇誤題分守爲分巡至是攺正焉

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十五

順治十六年。己亥。閏三月。辛酉朔。更定在京各衙門滿漢官銜品級。翰林院侍讀學士﹑侍講學士﹑滿漢字俱稱侍讀學士。侍講學士。侍讀侍講﹑滿漢字俱稱侍讀﹑侍講。修撰﹑編修﹑檢討﹑滿漢字俱稱修撰﹑編修檢討。五經博士﹑滿漢字俱稱五經博士。典籍﹑滿漢字俱稱典籍。內閣撰文中書﹑滿漢字俱稱撰文中書。辦事中書﹑滿漢字俱稱辦事中書。以上品級﹑仍舊。宗人府府丞﹑啟心郎﹑理事官﹑正四品。副理事官﹑從四品。稱謂仍舊。經歷﹑稱謂品級仍舊。六部滿漢尙書﹑侍郎﹑郎中﹑員外郎﹑主事﹑司務等官。稱謂品級俱仍舊。兵部督捕侍郎﹑稱謂品級仍舊。左右理事官﹑俱攺爲太僕寺少卿。仍協理兵部督捕堂上事務。正四品。理藩院尙書﹑稱禮部尙書。掌理藩院事。正二品。左右侍郎﹑稱禮部左右侍郎。協理理藩院事。正三品。副理事官﹑從五品。院判﹑仍正六品。知事﹑副使﹑稱謂品級如舊。都察院左都禦史﹑左右副都禦史﹑左右僉都禦史﹑監察禦史等官。稱謂品級俱仍舊。滿理事官﹑攺稱監察禦史。正七品。都事﹑正六品。司務﹑從九品。稱謂仍舊。通政使司通政使﹑左右通政﹑左右參議等官。稱謂品級俱仍舊。知事﹑正七品。司務﹑從九品。稱謂仍舊。大理寺卿﹑左右少卿﹑寺丞﹑寺正﹑寺副﹑評事等官。稱謂品級俱仍舊。司務﹑從九品。稱謂仍舊。六科都給事中﹑左右給事中﹑給事中﹑稱謂品級仍舊。太僕寺滿理事官﹑漢卿﹑俱稱卿。滿副理事官﹑漢少卿﹑俱稱少卿。主簿﹑稱謂品級仍舊。光祿寺滿理事官﹑漢卿﹑俱稱卿。滿副理事官﹑漢少卿﹑俱稱少卿寺丞﹑四署掌印署正﹑典簿﹑稱謂品級仍舊。國子監祭酒﹑司業監丞助教﹑博士﹑典簿﹑學正﹑學錄﹑典籍﹑稱謂品級仍舊。欽天監監正﹑監副春官正﹑夏官正﹑秋官正﹑冬官正﹑中官正﹑五官靈臺郎﹑五官保章正﹑主簿﹑五官挈壺正﹑五官監候﹑五官司曆﹑五官司晨﹑博士﹑太醫院院使﹑院判﹑禦醫﹑吏目﹑上林苑監﹑左右監丞﹑署丞﹑中書科中書舍人﹑行人司司正﹑司副﹑行人﹑以上稱謂品級俱仍舊。戶禮兵工四部各庫司庫﹑正七品。稱謂仍舊。禮部會同館通事﹑滿字稱通事。漢字稱通官。正八品。牛羊阿墩大﹑滿字稱吳爾哈伯喀達喇喇哈番。漢字稱司牲官。正八品。禮部鑄印局﹑戶部寶泉局﹑兵部會同館大使﹑兵部督捕﹑刑部司獄﹑工部營繕所所丞﹑稱謂品級仍舊。

○裁六科滿主事。其印信﹑俱都給事中掌管。

○戶部奏言﹑滿洲蒙古漢軍受封之婦﹑寡居無嗣。養贍無人。而能守志不渝者。及有後嗣﹑養贍有人﹑而能撫孤守節者。俱準其畱原封誥敕。從之

○壬戌。武英殿大學士胡世安有疾。乞假調理。允之。

○甲子。以壇殿告成。加總管工程內官監理事官通吉﹑拜他喇布勒哈番

○諭吏部。前因禦史缺員﹑欲行考補。今臺員足用。考過取中袁懋徳﹑張惟赤﹑薛鼎臣﹑諶名臣﹑汪之洙﹑劉大謨﹑胡悉寧﹑成肇毅﹑周明新﹑姚啟盛﹑俱著以科員用。

○旌表廣東節婦﹑會同縣王家翰妻楊氏。崖州蕭士彥妻慕容氏。貞女﹑順徳縣劉氏女。各給銀建坊如例

○初﹑二等侍衛阿拉那﹑與公額爾克戴靑家奴陳保等﹑毆於市保等訟其抽刀相擊。刑部審實。轉交兵部。議革阿拉那職。復交刑部議罪。至是﹑刑部擬阿拉那鞭一百﹑折贖。疏入從之。

○予故昂邦章京沙爾虎達立碑。遣官致祭。

○初﹑內大臣費揚古﹑郭邁﹑有罪。上命隨旗上朝。復以違上�日罷職。下刑部議罪。至是﹑各擬絞具奏。上免其死。革費揚古少傅兼太子太傅﹑內大臣﹑議政大臣﹑並所加之級﹑及二等阿思哈尼哈番職。解牛錄任。止畱一拜他喇布勒哈番。革郭邁內大臣﹑二等阿思哈尼哈番職解牛錄﹑及上駟院任。止畱一拜他喇布勒哈番。仍令隨旗上朝。

○乙丑。諭吏部。巡撫系封疆重臣。一切章奏﹑皆當恪愼循理。近見陜撫陳極新﹑虛誕恣肆。全失奏對之體。如遵例考滿一本歷引擒斬介賽﹑囊奴克﹑攻破淸河﹑北關遼東等處﹑徵伐鐵嶺東揆宣府﹑大同﹑收服察哈爾﹑獲徳王等功。又以徵朝鮮﹑於江華島獲其家眷﹑說逼國王投順爲己功。妄冒勛勞。殊爲可惡。至於參梁鋐隱其所劾科抄。又引壬戌年劉宏遠李大成舊案爲例。言大成匿不回奏。太祖怒。將大成宏遠正法。分其家產妻子等語。生殺乃朝廷大柄。豈可妄行牽引。圖快私忿大不合理。爾部卽從重議處具奏

○丙寅。以故一等阿達哈哈番翁愛弟特哲﹑二等阿達哈哈番阿布賴子尼雅漢﹑三等阿達哈哈番滿都叔之子和濟吉爾﹑拜他喇布勒哈番兼一拖沙喇哈番察克都兄之子察爾奇﹑拜他喇布勒哈番喀齊蘭子阿爾布﹑耶古子布爾哈﹑陣亡一等阿達哈哈番兼一拖沙喇哈番巴度子俄靈安﹑一等阿達哈哈番永貴子赫塞﹑郭如龍子朝章﹑老病致仕三等阿達哈哈番許爾官子弘義﹑各襲職。

○恩特以創發身故。命爲拖沙喇哈番。以其子石圖襲職。

○一等阿達哈哈番兼一拖沙喇哈番金玉振有罪。削本身拜他喇布勒哈番職。所襲二等阿達哈哈番﹑以其叔之子玉英﹑襲職。

○以一等阿達哈哈番塞爾格克﹑爲三等阿思哈尼哈番。

○旌表節婦﹑湖廣大冶縣林有聲妻陳氏。臨湘縣陳世定妻李氏。江夏縣劉滋妻徐氏。各給銀建坊如例。

○宣府總兵官佟學文﹑以老病乞休。允之

○丁卯。諭吏部。向令內閣中書﹑摹寫法帖。用心習學。爲時已久。今覽其所寫字樣。吳養浩﹑宮昌宗﹑戴時選﹑書法稍有可觀。其楊鵬舉﹑沈鉁生﹑程璋﹑王毓英﹑牛彜﹑張道祥﹑魯超﹑戈瑤八員。書法生疎。著各罰俸一年。白紹易﹑曹之驥﹑字畫潦艸。不合體式。殊爲怠玩。著革職。永不敍用。

○諭刑部。前因貪官污吏﹑剝民取財。情罪可惡。故立法嚴懲。贓至十兩者﹑籍沒家產。乃今貪習猶未盡攺。須另立法制。以杜其源。今後貪官贓至十兩者﹑免其籍沒。責四十板。流徙席北地方。具犯贓罪﹑應杖責者﹑不準折贖。

○轉吏科右給事中胡爾愷﹑爲禮科左給事中。升兵科給事中楊雍建﹑爲禮科右給事中。補原任禮科給事中法若眞﹑爲更科給事中。戶科右給事中王啟祚爲原官。

○戊辰。裁山西應州安銀子﹑渾源州上盤鋪﹑蔚州馬驛﹑懷仁縣西安﹑馬邑縣廣武﹑廣昌縣香山﹑靈邱縣太白﹑山陰縣山陰等驛。

○吏部議覆山東道禦史顧如華疏言﹑藩臬原有互揭之例。今恐彼此彌縫﹑易滋徇庇之獘。以後二司賢否﹑永不許互開。報可。

○己巳。升鴻臚式少卿楊時薦﹑爲本寺卿。補原任太僕寺少卿李敬原官。協理兵部督捕侍郎事。

○遣官致祭喀爾喀部落故固山額眞巴拜。

○升江西右布政使白秉貞﹑爲浙江布政使司左布政使。江西南昌道參政吳正治﹑爲陜西按察使司按察使

○賞直隸各省大計卓異官員布政使黃志遴等二十二人袍服。

○裁直隸眞定府管關通判一員。

○辛未。裁直隸房山﹑良鄕﹑永淸﹑東安﹑香河﹑三河﹑遵化﹑密雲﹑平谷﹑盧龍﹑遷安﹑撫寧﹑樂亭﹑南皮﹑慶雲﹑山海﹑江南江浦﹑六合﹑舒城﹑廬江﹑英山﹑霍山﹑臨淮﹑懷遠﹑定遠﹑五河﹑虹﹑蒙城﹑霍邱﹑靈璧﹑潁上﹑太和﹑來安﹑淸河﹑桃源﹑沭陽﹑贛楡﹑宿遷﹑睢寧﹑浙江於潛﹑昌化﹑孝丰﹑象山﹑仙居﹑武義﹑湯溪﹑江山﹑分水﹑泰順﹑靑田﹑遂昌﹑龍泉﹑慶遠﹑云和﹑宣平﹑景寧﹑四川閬中﹑蒼溪﹑南部﹑廣元﹑昭化﹑通江﹑南江﹑梓潼﹑南充﹑西充﹑營山﹑儀隴﹑渠﹑平武﹑鹽亭﹑蓬溪﹑安﹑汶川﹑保﹑東鄕﹑河南省內鄕﹑各縣衛儒學訓導。

○刑部議覆山西道禦史傅扆疏言﹑誣告之徒﹑若不立法嚴懲。恐刁風難息。以後有誣告人。笞杖徒流等罪。應照律加等科斷。不準折贖。誣告人死罪。已決者﹑反坐論死監候。未決者﹑本犯杖一百。發邊衛永遠充軍。如以不赦罪誣人者。𨿽遇赦﹑不宥。其誣告叛逆。被誣之人已決者﹑本犯擬斬立決。若未決者﹑擬斬監候。不得株連妻子家產。如告人不卽赴審﹑輒行脫逃者。將被告﹑及證佐釋放。本犯獲日﹑不與審理。仍以誣告擬罪。從之。

○壬申。鑄給東西兩翼收稅二差關防。

○癸酉。兵部奏言﹑僞侯譚弘﹑譚詣傾心慕義。剪逆歸誠。均應封以三等侯爵。得上�日﹑譚弘﹑譚詣俱著封侯。以後公侯伯封爵﹑不必分三等。

○以鑲白旗滿洲二等護衛喇色﹑爲護軍參領。

○吏部等衙門﹑會勘宗人府府丞董國祥受盧愼言囑托﹑分送金銀。嗣因巡城禦史訪查﹑始行發覺。董國祥﹑法應論死。因未及分送﹑自行出首。應免死﹑革職流徙尙陽堡。從之。

○甲戌。裁湖廣都司斷事一員。

○乙亥。裁江南布政使司都事﹑按察使司知事各一員。安﹑徽﹑寧﹑池﹑四府知事各一員。廣徳州州同一員。

○丙子。喀爾喀部落土謝圖汗﹑車臣汗﹑厄魯特部落阿布賴諾顏達賴吳巴什諾顏等﹑遣使貢馬匹。方物。宴賚如例

○授考選戶部郎中袁懋徳﹑爲戶科給事中。主事張惟赤﹑爲禮科給事中。主事薛鼎臣﹑爲兵科給事中。

○禮部右侍郎楊運昌﹑乞假送親回籍。允之。

○吏部遵上�日議奏﹑陜撫陳極新﹑身爲封疆重臣。凡一切章奏﹑皆當恪愼循理奏對。乃虛誕恣肆。妄冒勛勞﹑以爲己功。又圖快私忿﹑妄行牽引具奏。失大臣體。應革職爲民。永不敍用。得上�日﹑陳極新﹑姑從寬免革職。著降八級調用。

○都察院左都禦史魏裔介條陳四事。一曰﹑國子監系學校重地。果有髙賢碩徳﹑堪爲師表者。宜隆其品秩。久任以責成功。一曰﹑直隸順永保河等府之民﹑自圈地圈房之後。饑寒迫身。遂致起而爲盜。請敕該撫按﹑察明無礙官地撥給。令其棲止。至京師內城失業之民﹑旣給與官地。宜卽令永業。勿復圈爲園圃。致使轉徙流離。一曰﹑福建﹑江南江西等處。甚多溺女之風。忍心滅倫。莫此爲甚。請敕嚴行察禁。以廣好生。一曰﹑京師根本重地。必使貴賤有別﹑而後禮讓成風。近見童稚謔詈職官。土豪揚鞭衝路。法紀蕩然。應令地方官不時懲治。以肅觀瞻。疏入。得上�日﹑溺女惡俗。殊可痛恨。著嚴行禁革。余著詳議以聞。

○丁丑。吏部左侍郎梁淸寬﹑有疾乞假調理。允之。

○升浙江按察使毛一麟﹑爲江南布政使司右布政使。

○裁陜西甘州屯操都司。並前衛於左衛﹑後衛於中衛。

○增設山西汾﹑潞﹑沁州城守千總各一員

○裁山西平陽衛前後兩所千總各一員。

○戊寅。福建巡撫劉漢祚引年。乞休許之。

○以守福州功授驍騎校阿格尼﹑爲拖沙喇哈番

○己卯。升江南吳淞副將趙光祖﹑爲署都督同知﹑充鎭守江西九江等處地方總兵官。浙江紹興副將劉永亨﹑爲署都督同知﹑充鎭守宣府等處地方總兵官。

○庚辰。予故內大臣二等阿思哈尼哈番努山﹑梅勒章京拜他喇布勒哈番兼一拖沙喇哈番覺羅阿克善﹑立碑。

○辛巳。加四川巡撫髙民瞻﹑兵部右侍郎以招撫硐頭寨長功也

○以鑲白旗滿洲阿思哈尼哈番多英﹑爲甲喇章京。

○旌表河南節婦﹑鄭州生員虎呈采妻李氏。登封縣生員裴耀宗妻張氏。溫縣民張以寧妻許氏。河內縣民瞿鏡妻張氏。孫允嘉妻鄒氏。烈婦﹑孟津縣生員李宗沅妻王氏。各給銀建坊如例。

○壬午。諭吏部。圖海向經簡用內閣。期其恪恭贊理﹑克副委任。乃不肯虛公存心。凡事每多專擅。無論朕所未見之處﹑恣肆多端。卽在朕前議論往往謬。妄執拗。務求己勝。朕知其行事如此﹑不可久畱密勿之地。故調用刑部。彼猶不悟﹑以爲才能堪任。侈然自滿。受事有年﹑不思感恩報稱。過誤愈多。屢加誡諭﹑迄無悛悔。朕復不忍遽棄。屢以小事懲處。使之警省。猶然置若罔聞。如阿拉那一案﹑問理不公。是非顚倒。情獘顯然。朕面加詰問。仍巧言支飾﹑不以實對。負恩溺職。殊爲可惡。已經革職付部。著議政王貝勒﹑大臣﹑九卿﹑科道﹑會同從重議罪具奏。

○補鴻臚寺少卿趙開心原官

○升河南汝南道參政冀如錫﹑爲浙江按察使司按察使

○裁湖廣沅州﹑靖州﹑銅鼓﹑五開﹑施州瞿塘各衛經歷崇盈﹑丰積﹑廣平﹑永丰﹑施州各倉大使。魚山﹑廣濟﹑均陽﹑南坪﹑笙竹﹑臨湘﹑河塘﹑界山城北各驛驛丞。

○陜西道禦史姜圖南疏言﹑明史一書。𨿽事屬前代。而纂修之典﹑則在本朝。請發金匱藏書敕內閣翰林諸臣﹑開館編摹。廣搜會訂。以成信史。疏下所司。

○癸未。升刑科給事中藺挺達﹑爲吏科右給事中。

○以致仕三等阿達哈哈番阿岱子雅秦﹑襲職。

○裁山東都司斷事一員。

○輔國公品級紮喀納卒。

○甲申。議政王﹑貝勒﹑大臣﹑九卿﹑科道等官遵上�日會議﹑部尙書圖海﹑負恩溺職。應論絞。上以圖海情罪重大﹑本當依議正法。但念其任用有年。姑免死。革職。逐產籍沒。

○免湖廣鐘祥縣十五年分水災額賦

○乙酉。以平南王屬下故拖沙喇哈番張文昇子逢吉﹑劉承徳子國泰﹑舒尙孟子云虎﹑王武子朝卿﹑屈應奎子起龍﹑張官祿子士俊﹑尙有成侄永祿﹑徐有運侄開先﹑各襲職。

○遣官致祭鄂爾多斯部落固山額眞布達雅

○丙戌。授投誠僞新津侯譚弘﹑爲慕義侯。僞仁壽侯譚詣﹑爲向化侯。

○更定賜祭外藩蒙古事例。下嫁固倫公主﹑及公女格格以下﹑公夫人以上﹑親王以下﹑公以上﹑及一等臺吉﹑塔布囊﹑並精奇尼哈番﹑有投降及軍功者薨逝﹑仍賜祭如例。其二等三等四等臺吉﹑塔布囊﹑固山額眞﹑阿思哈尼哈番﹑達爾漢卒。停其賜祭。

○丁亥。升詹事府詹事沙澄﹑爲禮部右侍郎﹑兼翰林院侍讀學士。通政使司左通政陳協﹑爲宗人府府丞

○升大理寺卿張自徳﹑爲都察院右副都禦史﹑巡撫陜西﹑贊理軍務。

○更定駐防盛京協領品秩﹑視甲喇章京。盛京﹑及江寧﹑西安﹑管牛錄事閒散章京品秩﹑俱視牛錄章京。

○山東巡按程衡。劾奏山東巡撫耿焞﹑貪婪昭著。列款以聞。得上�日﹑耿焞﹑著革職逮問

○戊子。裁陜西西安左右中前後﹑漢中﹑寧羌﹑蘭州﹑河州﹑臨洮﹑鞏昌﹑秦州等衛。階州﹑文縣﹑禮店﹑環縣﹑鳳翔﹑沔縣﹑興安等所。

○上復親試江南舉人

○庚寅。兵科給事中薛鼎臣奏言﹑今日之求治平者。莫不以懲貪爲第一務。顧有司行貪之事不一而其取於平民者﹑莫甚於私報大戶。取於商賈者﹑莫甚於私派當月。取於錢糧者﹑莫甚於私索常例。取於詞訟者﹑莫甚於私罰贖銀。請敕該撫按﹑設立木榜。嚴行禁革。以杜貪源。下所司議。

○山東道禦史施維翰奏言﹑直省設有鎭將諸臣﹑惟靖盜安民是賴。今地方盜賊縱橫。各撫按但參有司不繩鎭將。請敕嚴加處分。並定撫按參劾鎭將之法。如順天巡撫董天機﹑縱兵爲盜。請正其罪。以爲徇庇溺職者之戒。疏下所司。

○裁江西都司經歷﹑斷事﹑都事夏。四月辛卯朔。享太廟。遣公愛星阿行禮

○以致仕拜他喇布勒哈番範思孔子文魁﹑襲職

○翰林院掌院學士折庫訥﹑王熙奏言﹑翰林官自侍讀學士﹑以至檢討﹑與臣等俱爲同官。原無統屬。凡給假省親﹑終養﹑遷葬﹑告病等項。宜令自行陳奏。永爲定例。報可。

○貴州總督趙廷臣奏報﹑逆賊馮天裕等﹑竄伏山寨﹑勾結亡命。先陷湄潭。嗣犯甕安。臣調思南﹑平越﹑遵義﹑偏橋各路官兵﹑擊破賊營。斬天裕﹑及僞總兵冉宗孝等。餘黨悉平。下所司知之。

○壬辰。先是有上�日﹑往召外藩蒙古王等所尙五公主﹑及額駙﹑並科爾沁國卓禮克圖親王吳克善﹑達爾漢巴圖魯郡王滿朱習禮﹑俱來京。卓禮克圖親王吳克善﹑以公主病﹑有誤來朝回奏。達爾漢巴圖魯郡王滿朱習禮﹑以公主病泄。自身冒風。兩孫病殂。諸子復感寒疾。奏請免朝。於是理藩院劾奏。蒙皇上誼篤親親。特令公主額駙來朝。今親王吳克善郡王滿朱習禮﹑奉詔不卽至﹑反推托事故奏陳。殊屬不合。仍應催令來京。嚴加議處。奏入。奉上�日﹑卓禮克圖王﹑巴圖魯王﹑不聞命卽至﹑借端推諉。甚屬不合。爾衙門會同議政王貝勒大臣議奏。議未上﹑至是達爾漢巴圖魯郡王﹑星夜引罪來朝。上諭曰。公主﹑王當此無事之際﹑以善言相慰。篤親之故﹑特召之來。朕之恩待甚厚。矧達爾漢巴圖魯郡王系皇太后親兄又曾行間效力﹑著有勞績。故欲進封爲親王。今乃以公主病泄﹑孫死﹑爲辭不遵詔上�日。藐視朕躬有干國紀。朝與不朝﹑任從己便。豈朕軫卹。款待有未至乎。已付諸王大臣議處。今達爾漢巴圖魯郡王﹑旣自引罪﹑星夜來朝著從寬免議。其進封親王﹑亦著停止。

○裁直隸涿州州同﹑薊州州判﹑密雲遵化二縣縣丞﹑並涿州﹑薊州開平﹑河間四衛經歷

○以兵部主事馬之駛﹑爲陜西按察使司僉事﹑提調學政

○先是﹑陜西巡撫陳極新﹑給事中梁鋐﹑互相訐奏。極新因劾鋐勢占﹑三原縣西陽裏水地二十四頃八十七畝。下巡按石維昆查訊﹑不實。維昆劾極新挾讐殃民。捏冊誑奏。命革極新職。逮京嚴審擬罪。

○甲午。革予告江寧巡撫張中元職。以徇庇所屬貪婪按察使盧愼言﹑不行劾奏故也。

○升廣東惠州府副將都督同知黃應傑﹑充鎭守本省潮州等處總兵官

○丙申。裁直隸安州﹑易州州判。淶水縣縣丞。

○丁酉。廣東信宜﹑陽春二縣水

○己亥。諭禮部。此次覆試之江南丁酉科舉人第一名葉方藹﹑至第七十名程稭﹑俱準作舉人。內陳溯潢﹑潘之彪﹑曹漢﹑楊兆臯﹑洪濟﹑楊大鯤﹑黃樞﹑萬世俊﹑黃中﹑何亮工﹑何炳﹑沈鵬舉﹑張允昌﹑前經罰科。今俱免罰。準其會試。第七十一名王克鞏﹑至第九十名杜瑜﹑亦準作舉人。內許允芳﹑秦廣之﹑馬振飛﹑史奭﹑周篆﹑許鳳﹑謝金章﹑史繼佚﹑仍照前罰停會試二科。吳維駿﹑董粵固﹑宗書﹑兪振奇﹑詹有望﹑李煜﹑張仲馨﹑韓揆策﹑王淳中﹑朱扶上﹑亦準作舉人。俱著罰停會試二科。

○庚子。諭吏部。額爾克戴靑﹑身爲大臣﹑自當恪遵國法。鈐束家僕。勿令爲非。乃素不約束﹑以致家僕陳保等﹑將侍衛阿拉那辱毆。且誣其持刀﹑擅行綁縛。欲行陷害。阿拉那系近侍官員。被額爾克戴靑之僕﹑綁縛毆辱。而伊主佯爲不知。有是理乎。況阿拉那卽額爾克戴靑所管之侍衛。陳保乃系伊朝夕使令之僕。額爾克戴靑﹑身爲近侍大臣。凡他人過失﹑猶當入告。今反縱家僕肆行無忌。誣陷近侍之臣。全無覺察。甚屬不合。著議政王﹑貝勒﹑大臣﹑會同從重議罪具。

○辛丑。禮部議覆科臣楊鼐疏言﹑學臣爲士子師表。自當督率教官﹑訓飭士子。此後劣生犯事﹑經教官舉報﹑學道不盡法懲處者。被撫按糾參﹑照教官例﹑一名以上﹑罰俸六月。三名以上﹑罰俸一年。五名以上﹑降職一級。七名以上﹑革職。從之。

○河南湯陰縣雨雹。傷麥

○壬寅。貴州巡撫卞三元陛辭。賜甲冑﹑鞍馬弓矢﹑朝衣等物。

○轉通政使司右通政劉秉政﹑爲左通政。升太僕寺少卿協理兵部督捕事務李敬﹑爲通政使司右通政。

○補服闋福建督糧道參政藍潤﹑爲廣東布政使司參政﹑分守嶺南道。陜西西寧道參議李發藻﹑爲廣西布政使司參議﹑分守左江道。外轉山東道禦史李榮宗﹑爲浙江布政使司參議﹑分守杭嘉湖道。吏部主事陳韓遴﹑爲浙江按察使司僉事﹑分巡金衢道。裁缺陜西隴西道僉事紀咸亨﹑爲廣西按察使司僉事﹑分巡桂林道。投誠僞兵部尙書萬翺﹑爲山西布政使司參議﹑分守冀寧道。僞巡撫陳徳容﹑爲山東按察使司僉事﹑分巡靑州道。升河南管河道副使徐必遠﹑爲廣西布政使司參政﹑分守桂平道。陜西靖遠道副使萬全﹑爲本省布政使司參政﹑分守關西道。關內道副使寧之鳳﹑爲浙江布政使司參政﹑分守金衢道。西寧道副使郭亮﹑爲湖廣布政使司參政﹑分守上荊南道。山西易州道副使李茂﹑爲河南布政使司參政﹑分守汝南道。江西湖東道僉事羅森﹑爲陜西布政使司參議﹑督糧道。山西提學道僉事孫籀爲福建布政使司參議﹑督糧道。湖廣荊西道僉事李承尹﹑爲江南布政使司參議﹑漕儲道。湖廣武昌道僉事張雲龍﹑爲江西布政使司參議﹑分守南昌道。福建漳南道僉事衛紹芳﹑爲四川布政使司參議﹑分守川北道。陜西隴右道參議王紀﹑爲江南按察使司副使﹑分巡蘇松道。河南管糧道參議武攀龍﹑爲本省按察使司副使﹑通薊道。山東濟南道參議牟廷選﹑爲江南按察使司副使﹑分巡揚州道。山西口北道參議安世鼎﹑爲陜西按察使司副使﹑分巡西寧道。湖廣荊西道參議宋之屏﹑爲江南按察使司副使﹑分巡池太道。浙江溫處道參議李嵩陽﹑爲山東按察使司副使﹑天津道。廣東督糧道參議張時成﹑爲湖廣按察使司副使﹑分巡下湖南道。浙江寧紹道參議李登第﹑爲陜西按察使司副使﹑分巡楡林東路道。山東東兗道參議潘超先﹑爲福建按察使司副使﹑分巡淸軍驛傳道。山西河東道參議馮嘉會﹑爲陜西按察使司副使﹑分巡潼關道。陜西關內道參議郭四維﹑爲本省按察使司副使﹑分巡莊浪道。湖廣下湖南道參議韓廷芑﹑爲廣東按察使司副使﹑分巡瓊州道。福建漳南道參議趙曰冕﹑爲廣西按察使司副使﹑分巡蒼梧道。福建福州府知府李雨沾﹑爲陜西按察使司副使﹑分巡肅州道。湖廣荊州府知府孟泰﹑爲浙江按察使司副使﹑分巡溫處道。河南彰徳府知府宋可發﹑爲福建按察使司副使﹑巡海道。河南衛輝府知府朱之瑤﹑爲山西按察使司副使﹑分巡岢嵐道。戶部郎中周文華﹑爲福建按察使司僉事﹑分巡福寧道。李世鐸﹑爲江西按察使司僉事﹑分巡饒南九江道。刑部郎中楊志遠﹑爲湖廣按察使司僉事﹑分巡下江防道。河南開封府知府席式﹑爲兩浙都轉運鹽使司運使。

○禮部奏﹑廷試貢生﹑請內閣﹑同吏禮二部﹑照舊公同出題閱卷。得上�日﹑內閣職掌﹑已經分定﹑此廷試貢生不必與

○定蘆政考成則例。州縣官十分全完者﹑紀錄。未完不及一分者﹑降俸一級。一分者﹑降俸二級。二分者﹑降俸三級。三分者﹑降職一級。四分者﹑降職二級。五分者﹑降職三級。六分者﹑降職四級。七分者﹑降職五級。俱戴罪督催。完日開復。八九十分者﹑俱革職爲民。部差司官﹑見年催徵十分全完者﹑紀錄。未完不及一分者﹑罰俸一年。一分者﹑降俸一級。二分者﹑降職一級。照舊管事。三分者﹑降職二級﹑調用。四分以上者﹑革職爲民。

○以故鎭國公察哈代子奇塔特﹑襲公爵。以陣亡拖沙喇哈番喀爾親弟科爾親﹑襲職

○以拜他喇布勒哈番通吉﹑爲三等阿達哈哈番

○癸卯。以鑲白旗滿洲拜他喇布勒哈番尼堪﹑爲甲喇章京

○甲辰。授考選戶部主事諶名臣﹑爲刑科給事中。補假滿禦史楊旬瑛﹑爲雲南道監察禦史。

○裁眞定府阜平縣事務﹑歸並行唐﹑曲陽二縣管理。

○丙午。升大理寺少卿朱國治﹑爲本寺卿。

○遣官致祭精奇尼哈番固魯。

○江西巡按李之粹參奏﹑平南王屬下護軍參領馬登云﹑赴川買馬。經由贛邑兵丁需索常例。勒捉民船。苛求無厭。將縣官楊文正攢毆。衙役砍傷。得上�日馬登云著革職。該撫訊。

○議政王大臣遵上�日議﹑額爾克戴靑﹑應革少保兼太子太保﹑議政﹑領侍衛內大臣﹑及世職。其所襲父職令其兄弟承襲﹑從之。

○丁未。孝端文皇后忌辰。遣官祭昭陵

○諭刑部。國家明刑敕法。警戒姦頑。其情罪稍輕者﹑有折贖之例。原系法外施仁。欲其創艾悔罪。但向來贖鍰﹑定數太輕。以致姦頑玩視。犯法者愈眾。今後杖一百應贖者﹑折銀三十五兩。遞減至二十兩而止。爾部仍將其中等次﹑分別確議具奏。

○己酉。裁陜西寧夏鎭在城驛驛丞﹑直隸眞定衛﹑定州衛經歷﹑萬全都司斷事﹑經歷各一員

○裁山東管屯都司

○辛亥。命立故鎭國公馬爾圖﹑僧額碑。

○壬子。補服闋大理寺少卿張椿原官

○升原任禮科都給事中董篤行﹑爲太僕寺少卿

○癸丑。以阿達哈哈番覺羅淸布﹑爲宗人府理事官。

○黑龍江能吉勒屯頭目韓批理等﹑貢貂皮。宴賚如例。

○升陜西漢羌道副使崔之瑛﹑爲山西布政使司參政﹑分守口北道。山西驛傳道副使於變龍﹑爲廣東布政使司參政﹑管糧道。鴈平道副使王天眷﹑爲本省布政使司參政﹑分守河東道陽和道副使郭一鄂﹑爲陜西布政使司參政﹑分守關內道。冀南道副使吳柱﹑爲山東布政使司參政﹑分守濟南道。直隸永平道副使宋琬﹑爲浙江布政使司參政﹑分守寧紹臺道。陜西臨鞏道副使祁彥﹑爲浙江布政使司參政﹑分守溫處道。湖廣上荊南道副使顏敏﹑爲本省布政使司參政﹑分守荊西道。兩淮運使馬元﹑爲河南布政使司參政﹑管糧道。長蘆運使塗應泰﹑爲湖廣布政使司參政﹑分守下湖南道。河南河南道僉事張汧﹑爲福建布政使司參議﹑分守漳南道。四川松龍道僉事鐘性朴﹑爲山東布政使司參議﹑分守東兗道。浙江嘉湖道僉事史燧﹑爲陜西布政使司參議﹑分守隴右道。陜西河西道參議張元璘﹑爲湖廣按察使司副使﹑分巡武昌道。福建建南道參議孔自洙﹑爲湖廣按察使司副使﹑分巡荊西道。廣東嶺東道參議相有度﹑爲陜西按察使司副使﹑分巡關內道。江西湖東道參議楊紹先﹑爲本省按察使司副使﹑分巡湖東道。貴州新鎭道參議董奎武﹑爲陜西按察使司副使﹑分巡西寧道。刑部郎中韓玙﹑爲山西按察使司僉事﹑分巡易州道。劉元運﹑爲陜西按察使司僉事﹑分巡靖遠道。戶部郎中劉三章﹑爲福建按察使司僉事﹑分巡漳南道。

○甲寅。喀爾喀部落畢席勒爾圖汗﹑羅布臧諾顏﹑車臣濟農﹑昆都倫托音等﹑以盟誓修好﹑遣使進�山戊不�貢。遣梅勒章京多克新﹑阿思哈尼哈番郭爾親等﹑賫敕獎諭。仍厚加恩賜。

○安遠靖寇大將軍信郡王多尼﹑平西大將軍平西王吳三桂﹑徵南將軍固山額眞趙布泰等疏報。臣等追剿僞永曆﹑師至鎭南州。聞僞鞏昌王白文選﹑擁賊在玉龍關。隨遣前鋒統領白爾赫圖等進剿。白文選拔營先遁。我兵追及﹑賊復迎戰。隨擊敗之。獲僞鞏昌王金印一顆。生擒僞總兵呂三貴。並獲象三隻。馬一百四十匹。至永平縣﹑賊縱火燒爛滄江之鐵鎖橋遁去。臣等乘夜發兵渡江。克永昌府。僞永曆﹑及李定國﹑遁去騰越州。我兵渡瀘江﹑定國伏兵於磨盤山上木柵內迎敵。我兵分爲八隊﹑衝擊之。前鋒統領白爾赫圖等﹑領前鋒先登。斬僞伯竇名望。固山額眞沙裏布等繼進。伏賊齊發。我兵力戰﹑復敗之。賊遁入石門是夜逸去。遂克騰越州。復自騰越追巢�刀﹑過南甸﹑至孟村。賊從三宣六慰路遁去。乃班師回省。捷聞﹑上嘉獎之。命所司察敍。

○多尼等又奏報﹑臣等至雲南省城﹑有土司官王耀祖等二十餘員﹑各率所屬猓猓村兵丁人口﹑賫僞敕印誥命札付投誠。下所司議敍。

○定南王屬下梅勒章京總管官兵李茹春奏報。定南王孔有徳子孔廷訓﹑順治九年失陷桂林時﹑被逆寇擄去。今入雲南訪問。已於十五年十二月十六日﹑遭李定國慘害。臣隨同平西王吳三桂等﹑赴土主廟迎廷訓櫬於臣營。容臣攪櫬回京。得上�日﹑定南王子﹑久陷滇中。尙冀大軍克取﹑來京有日。據奏慘遭逆害。深可憫惻。應行恩卹﹑並扶櫬歸葬事宜﹑著速議具奏。

○丁巳。降寧夏巡撫黃圖安五級﹑調用。以保舉濟南府知府賈一奇﹑貪贓連坐故也。

○刑部遵諭議折贖例。杖一百者﹑應贖銀三十五兩。九十者﹑贖銀三十一兩二錢五分。八十者﹑贖銀二十七兩五錢。七十者﹑贖銀二十三兩七錢五分。六十者﹑贖銀二十兩。永著爲例。疏入。從之。

○平西大將軍平西王吳三桂奏報。大兵克滇之後﹑僞廣陽王馮雙禮﹑同僞徳安侯狄三品等﹑遁走四川建昌衛。臣再三招徠。雙禮執迷不從。狄三品等﹑用計執之以獻。並繳僞慶陽王金印一顆。大將軍金印一顆。金冊一副。敕一張雙禮或俘解來京﹑或軍前正法﹑伏候上裁。得上�日﹑覽王奏計擒僞王馮雙禮﹑具見王籌畫周詳。指授得宜。預伐狡謀。克奏膚功。朕心嘉悅。狄三品等遵諭效力。擒逆來獻。誠悃可嘉。並敖一鳳﹑俱著從優議敍具奏。馮雙禮附逆梗化。大軍所至﹑不卽投誠。竄迹入蜀。本當正法。但今旣就擒。殺之無益。姑免死。昭朕好生之心。著押解來京安置。

○吳三桂又奏報。僞延長伯朱養恩﹑僞總兵龍海陽﹑僞副將吳宗秀等﹑爲李定國守四川嘉定州。今率眾投誠。下所司察敍。

○己未。以一等侍衛博爾濟﹑爲內大臣。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十六

順治十六年己亥。五月。辛酉朔。

○壬戌夏至。祭地於方澤。遣公愛星阿。行禮。

○兩廣總督李棲鳳疏報﹑僞江夏王﹑僞知府姬玿﹑並賊渠陳奇策等就擒南寧﹑太平﹑思恩等府悉定。下所司知之。

○癸亥。先是科臣楊雍建﹑胡爾愷﹑粘本盛﹑各疏劾銓政獘竇﹑下宗人府都察院會議。至是議吏部司務陳卣﹑誣揭選司升補情獘。該部旣經察出﹑不行參奏。又小京職缺出擅分單用雙月。不行請上�日。推升運同時﹑不先查同知王覺民有無事故。掣簽後﹑方行扣升﹑及未經說堂﹑收用書辦等事。尙書覺羅科爾昆﹑應削去太子太保。降一級﹑罰銀一百兩。孫廷銓﹑應削去少保兼太子太保罰俸九个月。侍郎覺羅碩博會應削去太子少保。降一級﹑罰銀七十兩。楊茂勛應降二級罰銀七十兩。禪代﹑應削去太子少保罰銀五十兩。石申﹑應降一級﹑罰俸六个月。郎中穆護裏﹑應革職解任。並革去拜他喇布勒哈番。郎中沈﹤火阜﹥﹑員外李廷龍﹑色黑﹑均應革職解任。郎中穆成格﹑員外金世徳均應降二級﹑分別罰銀。主事宋文運﹑劉祚遠﹑均應降一級﹑罰俸六个月。郎中宜壘﹑金光祖﹑吳弩春﹑均應罰銀五十兩。郎中李崇稷﹑應罰俸九个月。員外達都﹑趙之彪﹑均應罰銀三十兩。陳卣﹑應革職。議上。從之。

○乙丑。諭吏部﹑國家用人行政﹑黜陟賞罰﹑一出於公。凡爲臣子﹑但當砥礪品行奉法盡職。不可遇事生疑揣度。致開黨與之漸如明末羣臣﹑背公行私﹑黨同伐異。恣意揣摩﹑議論紛雜。一事施行﹑輒謂出某人意見一人見用﹑輒謂系某人汲引。一人被斥。輒謂系某人排擠。因而互相報復﹑撓亂國政。此等陋習﹑爲害不小。朕甚恨之近來內外大小諸臣中﹑不體朝廷大公至正之意。尙有仍踵前代陋習﹑妄生意度者﹑深爲可惡。今後各當洗滌肺腸﹑痛攺前非。恪修職業共歸蕩平。若有挾私疑揣﹑以至角立門戶。漸開報復之端者﹑必重罪不宥。爾部卽通行申飭。

○又諭曰。凡各官過誤﹑人所不知。自行舉發者方可謂之檢舉。準與免議。如胡兆龍誤寫紅本﹑乃人所共見。𨿽自行認罪﹑與檢舉不同。爾部卽以檢舉免議﹑殊不合理。以後有此等情事﹑須詳察確議。務求允當。如仍前艸率具覆﹑必行處治。

○升太原營參將許壯猷﹑爲三屯營副將署副將管臨藍參將事羅岱爲衡州副將。潼關參將劉道揚﹑爲寶慶副將。署參將管紫荊關副將事楊世隆﹑爲雷州副將守備署威茂參將事熊嘉夢爲吳淞副將。都司僉書管寧夏東協副將事姚成徳﹑爲紹興副將。

○內大臣伯索尼﹑大學士巴哈納﹑額色黑﹑會同吏部議奏﹑陳保﹑袁二﹑黑子﹑夥同眾棍﹑肆行凶惡。將侍衛阿拉那毆打綁縛。搶奪貂褂等物。又誣告阿拉那酒醉持刀砍人。陷害無辜。情罪重大。照律均應斬﹑立決。牛錄章京阿濟孫﹑不將陳保等﹑鬥毆情由查問又不向額爾克戴靑告知家奴行凶事。應華管牛錄任。內大臣巴特瑪﹑庇護家僕花子。應倍罰以應得之罪刑部侍郎吳喇禪﹑杜立徳﹑鐘鼎﹑不行詳確審問﹑竟坐阿拉那罪。應革吳喇禪恩詔所得。拖沙喇哈番。罰銀七十兩。解部任杜立徳﹑應革太子少保降一級調用。罰銀七十兩。鐘鼎應降三級調用罰銀七十兩。員外郎查親﹑應革職鞭一百﹑折贖郎中麻子旣不行詳確審問。又將阿拉那復辯之詞﹑不行說堂輒言無可再議不準。又將阿拉那復辯時不在之紮親﹑假稱同在。應革去郎中。解牛錄任鞭一百﹑折贖。郎中余國柱﹑旣不行詳確審問。又巧供漢事滿官不知滿事漢官不知。應革職爲民杖一百﹑折贖。兵部尙書覺羅伊圖﹑梁淸標﹑侍郎額黑裏﹑石圖﹑劉達李棠馥﹑不行詳問擬罪。艸率照刑部原議輒議革阿拉那職。交送刑部伊圖梁淸標應各罰銀一百兩。額黑裏﹑石圖﹑劉達﹑李棠馥﹑應各罰銀七十兩。員外郎巴牙裏烏黑﹑將阿拉那復辯之詞﹑不行說堂﹑俱應革職。鞭七十折贖。阿拉那情罪旣虛﹑應復還原職奏入得上�日﹑陳保袁二黑子﹑著三法司核擬具奏。巴特瑪﹑著加倍罰以應得之罪。吳喇禪﹑革去恩詔所得拖沙喇哈番。罰銀七十兩。杜立徳﹑革去太子少保。罰銀七十兩。鐘鼎﹑著降一級。罰銀七十兩。俱照舊辦事。伊圖﹑梁淸標著各罰銀一百兩。額黑裏﹑石圖﹑劉達﹑李棠馥﹑著各罰銀七十兩。麻子﹑著革去郎中。革管牛錄。鞭一百﹑不準折贖。余俱依議。

○丙寅。升四川按察使王庭﹑爲江西布政使司右布政使。廣東巡海道副使範承祖﹑爲陜西布政使司參政﹑分守河西道。陜西固原道副使蘇銑﹑爲廣東布政使司參政﹑分守嶺東道。洮岷道副使宋杞﹑爲福建布政使司參政﹑分守建南道江西南瑞道僉事胡昇猷﹑爲江西布政使司參議﹑分守湖東道山西冀寧道僉事楊廷錦﹑爲貴州布政使司參議﹑分守新鎭道。河南河北道參議李昌祚﹑爲浙江按察使司副使﹑分巡嘉湖兵備道。陜西西寧道參議葉先登﹑爲山西按察使司副使﹑分巡冀南道。

○贈故昂邦章京沙爾虎達太子太保謚襄壯

○丁卯。以致仕三等阿達哈哈番布顏圖子木臣﹑襲職。

○戊辰。裁湖廣辰州府沅州﹑石門﹑慈利安化。常寧酃藍山﹑瀘溪﹑辰溪﹑漵浦﹑麻陽﹑桂東﹑新田﹑沅江等州縣儒學訓導一員

○己巳。諭吏部﹑內閣之設﹑原因章奏殷繁一時遽難周覽。故令伊等公同看詳﹑斟酌票擬。侯上�日裁定。此舊例也。膺斯任者宜虛公敬愼﹑悉心辦理﹑方爲盡職。如各衙門本章﹑或定議請上�日或兩可奏請﹑必須詳酌事情﹑明晰票擬﹑以候朕裁。今兵部請武進士劉炎等品級俸祿一本﹑原系兩可奏請者﹑閣臣自應擬令部議﹑或卽給與﹑或不必給與﹑乃止一擬部議。一擬不給蓋因劉炎等系武職﹑與伊等聲气不通﹑故不擬給與。如此偏懷私見任意妄裁負朕倚任殊爲可惡若不重加懲治﹑以後自專之端﹑必至漸長查此本系大學士李霨﹑經手票擬。大學士巴哈納﹑金之俊﹑成克鞏﹑劉正宗﹑衛周祚﹑學士尼滿﹑查布海﹑白色純﹑常鼐﹑麻勒吉公同看詳。李霨﹑著九卿科道會同從重議處具奏巴哈納等著該部從重議處具奏。

○以通政使司左通政劉秉政﹑爲都察院右僉都禦史巡撫寧夏贊理軍務

○升鑲白旗蒙古牛錄章京畢登﹑爲甲喇章京。

○諭理藩院科爾沁多羅達爾漢巴圖魯郡王滿朱習禮﹑自皇考太宗文皇帝時統兵徵巢�刀﹑懋建洪功又徵討喀爾喀部落著有顯績。且系聖母皇太后親兄。故特加寵綸﹑封爲和碩達爾漢巴圖魯親王。爾衙門卽遵諭行。

○庚午。補服闋翰林院編修曹爾堪原官。

○降補原任右中允宋之繩﹑爲翰林院檢討

○偏沅巡撫袁廓宇奏言﹑武陵縣知縣袁夢吉﹑當馬逆復犯常武誓守孤城不幸被執﹑罵賊而死。乞照例卹蔭﹑以慰忠魂下所司議。

○又疏報﹑故明輔國將軍朱儒相投誠下所司知之

○辛未。增設順天撫標。千總二員。把總四員。

○陜西河西道副使趙延先以私設旗鼓﹑革職。

○壬申。升福建福寧道參政於朋舉﹑爲四川按察使司按察使。山東登萊道副使朱廷璟﹑爲河南布政使司參政﹑分守河北道。降補原任江南右布政使王無咎﹑爲陜西布政使司參政﹑分守西寧道。

○浙江總督趙國祚奏報﹑官兵自永嘉﹑泰順﹑靑田等處﹑撲巢�刀東甌賊寇。又調江西副將楊相﹑領官兵由平瑞山進巢�刀。俱多斬獲。章下所司。

○議政王﹑貝勒﹑同三旗大臣﹑遵上�日議科爾沁國卓禮克圖親王吳克善罪。應奪親王爵。降爲貝勒。罰馬千匹。得上�日﹑吳克善﹑理應依議削去親王。但念系太祖太宗時所封之爵。朕心不忍降奪。仍畱親王爵。罰馬千匹。

○癸酉。遣官祭關聖帝君。

○吏部等衙門遵上�日會議﹑閣臣票擬疏忽。大學士巴哈納﹑金之俊﹑成克鞏﹑劉正宗﹑衛周祚﹑學士尼滿﹑查布海﹑白色純﹑常鼐﹑麻勒吉等應各降二級。罰俸一年。大學士李霨應降四級調用。從之。

○甲戌。裁江南江寧府都事斷事﹑各一員。

○以故二等阿達哈哈番髙國宗子承允﹑襲職。

○朝鮮國王李淏﹑遣陪臣李儇南老星等﹑奉表謝恩貢方物。宴賚如例

○乙亥。設盛京工部侍郎一員

○以故一等阿達哈哈番賽音布祿子滿達爾漢﹑二等阿達哈哈番張應元子宜望﹑拜他喇布勒哈番達爾席子諾爾布﹑拖沙喇哈番葉伯舒子巴雅思護朗﹑各襲職。

○土虎魯克有罪。所襲二等阿思哈尼哈番﹑令其子畢禮克圖﹑襲替

○戊寅。裁直隸寧山衛經歷一員

○浙江巡撫佟國器奏報﹑臣同總督趙國祚﹑昂邦章京柯魁﹑梅勒章京夏景梅﹑提督田雄﹑水師總兵常進功等。統滿漢兵。追擊鄭逆﹑直抵衙前。賊渠奔遁。又擊敗於定關等處。焚斬甚多。報聞。

○己卯。以久雨祈晴。遣官祭圜丘﹑方澤﹑社稷天神地祗

○禮部議覆﹑翰林院掌院學士折庫訥等疏言﹑明朝一代之史。理應修輯。以昭鑑戒。請敕各直省地方官。凡收藏有明崇禎十七年朝報及召對紀載﹑可備采擇者務期廣爲搜羅﹑速行匯送翰林院。以便題請纂修。其野史小說﹑不許濫收。報可。

○庚辰。裁廣西都司都司一員

○辛巳。諭戶兵二部﹑雲貴新入版圖百姓皆朕赤子念十餘年來逆寇李定國等﹑竊踞南服。民久在水火之中困於誅求﹑生計日匱。疾痛莫告。今大兵所至﹑羣黎歸命。歡若更生。但聞兩省地方生理未復室廬殘毀。田畝荒蕪俯仰無資衣食艱窘。朕每念及不勝憫惻。至南徵大兵閱歷險阻。長驅深入糧餉恐有時不繼。今特發內帑銀三十萬兩爾部卽差的當員役刻期賫往經略軍前。以十五萬兩﹑賑濟兩省眞正窮民。其十五萬兩﹑令經略臣收貯。見今進討三路大兵﹑如有需餉甚急者。立行接濟。爾部卽遵諭行。

○理藩院議察哈爾國固倫額駙親王阿布鼐﹑因部人阿濟薩﹑持刀行剌。不遵例知會掌紮薩克別旗王貝勒等﹑擅自處斬。應削親王爵。罰馬一千匹。審阿濟薩案之固山額眞阿克喇瑚﹑噶爾馬色稜﹑擅將阿濟薩父母﹑及伊弟伊妻﹑不啟請本王。竟下處斬。俱應棄市籍沒家產。其噶爾馬色稜﹑所襲拖沙喇哈番﹑令其別支子弟承襲。同審之薩馬克坦﹑綽瑚﹑席達﹑晉藎﹑博爾波﹑他珥﹑塞冷等﹑俱應籍沒家產。議上。得上�日﹑阿布鼐﹑從寬免削親王爵。罰馬一千匹。阿克喇瑚﹑噶爾馬色稜﹑從寬免死。並薩馬克坦﹑綽瑚﹑席達﹑晉藎﹑博爾波﹑他珥﹑塞冷等﹑俱籍沒。余依議。

○壬午。轉右通政李敬﹑爲左通政。升陜西驛傳道副使劉士蘭﹑爲通政使司右通政

○授一甲一名武進士劉炎副將品級。二名武進士張國彥參將品級三名武進士賈從哲遊擊品級。二甲三甲武進士繳應善等守備品級。仍隨侍衛學習。

○補外轉翰林院侍講法若眞﹑爲福建布政使司參政﹑分守福寧道。陜西肅州道裁缺副使佟彭年﹑爲山東按察使司副使﹑分巡武徳道。升兵部郎中陳上年爲陜西按察使司僉事﹑分巡固原兵備道。工部主事盛治﹑爲河南按察使司僉事﹑管河道。山東運同翁長庸﹑爲長蘆都轉運鹽使司運使。

○中書舍人潘運皞﹑以升遷事。與吏部文選司郎中沈﹤火阜﹥﹑忿爭於朝班。爲河南道監察禦史何可化所劾。下部院察議。運皞坐革職。並﹤火阜﹥俱送刑部究擬。

○貴州巡撫趙廷臣疏言﹑貴州古稱鬼方。自大路城市外﹑四顧皆苗。其貴陽以東﹑苗爲夥。而銅苗九股爲悍。其次曰犭�革狫﹑曰犭�羊獷﹑曰八番子﹑曰土人﹑曰峒人﹑曰蠻人﹑曰冉家蠻﹑皆黔東苗屬也。自貴陽而西﹑猓猓爲夥。而黑猓猓爲悍。其次曰仲家﹑曰宋家﹑曰蔡家﹑曰龍家﹑曰白猓猓﹑皆黔西苗屬也。𨿽種類不同。要皆專事鬥殺。父子兄弟羣處。彊淩弱。眾暴寡。絕無先王禮義之教。其由來舊矣。故馭苗者﹑往往急則用威。威激而叛。緩則用恩。恩濫而驕。虞舜用干羽。漢武封夜郎。武侯縱孟獲。非故寬之也。皆有深意存焉。蓋以教化無不可施之地。而風俗無不可移之鄕也。卽如苗性至詐﹑而可以信孚。苗性至貪﹑而可以廉感其作梗衢路﹑宜仿保甲之規。其讐殺抄劫﹑宜立雕巢

�刀之法。又賞罰之條必信。饋送之陋必革。凡此皆臣所當悉心力行。不敢贅陳。惟是我皇上創辟大一統之業。乘此遐荒初辟。首明教化以端本始其大者莫如作養世祿。今后土官應襲﹑年十三以上者。令入學習禮。由儒學起送承襲。其於屬子弟願入學者聽補廩科貢與漢民一體仕進。使明知禮義之爲利。則儒教日興而悍俗漸變矣。其次又莫如預制土官。夫土捨私相傳接﹑支系不明﹑爭奪由起。遂致釀成變亂。今後每遇�山戊不�終﹑土官各上其世系履歷。及有無嗣子﹑開報布政司。三年當入覲﹑則預上其籍於部。其起送襲替時﹑有爭論奏擾者。按籍立辧。斯方策旣明。而釁端預杜矣。此黔省馭苗根本之圖。惟睿鑑敕部覆行。下所司議。

○浙江總督趙國祚﹑匯報官兵巢�刀殺鄭逆功。得上�日﹑此奏內準據各官塘報﹑或稱砍死海賊無算。或稱打落渰水無算。及打壞賊船。打死劫糧賊眾﹑動曰不可勝計或稱獲刀槍旗牌等物焚毀。或稱生擒賊二三名不等﹑斬訖。俱無的據。著確察議奏。凡營兵各官﹑塘報捷功。必臨陣斬獲若干﹑所獲馬匹器械若干﹑攻克城池營寨若干﹑確實有據。始可言功。若泛言斬獲﹑及城池失守﹑賊去卽稱恢復﹑皆系飾詞鋪張。深爲可惡。常見明末行間奏報﹑輒云殺死無數。獲器械無算。掩敗爲功。相爲欺罔。以致誤國。今乃仍踵陋習。每多希功請敍。儻沿襲不攺﹑必致貽誤封疆。著卽通行嚴飭。以後再有此等奏報者﹑定治以罔上冒功之罪﹑不貸。兵部知道。

○乙酉。裁四川廣元﹑利州﹑松潘﹑靑州等衛經歷各一員

○裁四川錦屏驛

○翰林院掌院學士折庫訥等﹑請照舊例﹑設侍讀學士﹑侍講學士﹑侍讀﹑侍講各三員。從之。

○丙戌。免直隸蠡雄﹑柏鄕﹑邢臺﹑南和﹑內邱任﹑新河等縣﹑十五年分雹災額賦

○丁亥。以故一等阿達哈哈番兼一拖沙喇哈番尙之智弟之瑞﹑襲職。

○戊子。以員外郎羅畢﹑爲監察禦史。

○安徽巡撫蔣國柱疏報﹑江南孝子懷寧縣蘇肇眉。事孀母﹑色養備至。母病﹑刲股嘗藥吁天求代。母立愈。自弱齡迄壯年﹑依依膝下如稚子。人以方之老萊。烈婦﹑歙縣生員畢禴妻胡氏﹑年十七﹑歸禴。甫二載﹑禴故。氏哀痛﹑絕飲食十二日死。婺源縣生員滕蛟妻江氏﹑年十七﹑適蛟。家貧茹苦。佐蛟成學。蛟病故﹑氏號痛視殮畢。謂其父母曰夫殯﹑我不忍獨生。躍身墜樓。气絕復蘇。不食數日死與蛟同殯。節婦﹑靑陽縣民陳夢紳妻劉氏﹑及笄﹑歸夢紳。生子洪柱﹑甫半�山戊不�。夢紳病故。擗踴絕粒。尋以遺孤在抱﹑二老在堂﹑忍死。躬操井臼。孝養翁姑。甘上�日不缺。後洪柱羈身遼左十八年。氏終事二親﹑葬祭盡禮。教幼孫有法。守節四十餘年如一日。俱請照例旌表。下所司議。

六月。庚寅朔。諭戶兵二部﹑大兵三路進徵雲貴。俱跋贄險阻。長驅深入。經歷寒暑。深軫朕懷。特加恩賚﹑用示慰勞。安遠靖寇大將軍多羅信郡王﹑平西大將軍平西王著各賜蟒袍﹑蟒褂﹑帽帶﹑玲瓏刀﹑小刀手巾﹑合包﹑靴襪等項全副及玲瓏撒袋。各一副﹑弓箭俱全。玲瓏鞍轡馬各一匹仍各賜朕禦用衣一領。多羅平郡王﹑著賜蟒袍一領。玲瓏撒袋一副﹑弓箭俱全。玲瓏刀一口。漆鞍轡馬一匹。多羅貝勒尙善﹑杜蘭﹑著各賜蟒袍一領。玲瓏刀一口。漆鞍轡馬一匹。徵南將軍固山額眞趙布泰﹑固山額眞伊爾徳﹑卓羅﹑宗室巴思漢﹑濟席哈﹑著各賜蟒袍一領。皮坐鞍轡馬一匹。其餘各官將領﹑應賜馬匹袍服弓刀等物。著送至信郡王處﹑不分品級大小﹑察勤勞效力最多者﹑酌量給與其賞賚數目﹑及作何賫送﹑爾部速議具奏。

○武英殿大學士胡士安考滿。加少傅兼太子太傅。賜羊酒。蔭一子入監讀書。

○補裁缺禮部啟心郎吳瑪護﹑爲大理寺卿。

○辛卯。以隨徵內閣中書舍人盛藻﹑爲廣西布政使司參議﹑分守右江道

○降精奇尼哈番品級沈永忠﹑爲阿思哈尼哈番品級。罰俸一年。仍照舊管事。以冒領應扣米石故也。

○刑科給事中諶名臣參奏﹑山東察荒禦史李騰龍﹑察荒無狀。悖上�日殃民。部議解騰龍任。從之。

○壬辰。遣官祭中霤之神

○癸巳。轉戶科右給事中王啟祚﹑爲禮科左給事中。

○裁江南句容縣云亭驛﹑安慶府同安驛﹑貴池縣李陽河驛﹑銅陵縣大通驛﹑廬州府金斗驛﹑巢縣鎭巢驛﹑泗州泗水驛﹑和州當利驛﹑驛丞安慶府安慶衛﹑寧國府宣州衛﹑廬州府廬州衛﹑六安衛﹑鳳陽府泗州衛﹑經歷滁州永盈倉大使﹑副使

○裁陜西都司都事

○殉難贈光祿寺卿鄔象鼎妻祝氏﹑以子作霖﹑科場犯法氏應流徙。氏以老病叩閽。上特宸之。

○甲午。升湖廣永州府知府魏紹芳﹑爲廣西按察使司副使﹑分巡左江道。

○丙申。以裁缺吏部啟心郎費齊﹑爲盛京戶部侍郎。工部郎中努山﹑爲盛京工部侍郎。

○丁酉。以鑲紅旗滿洲三等護衛卓海﹑爲護軍參領。

○戊戌。加山西巡撫白如梅﹑兵部右侍郎。以其率屬捐輸雲貴兵餉也。

○以靖南王屬下致仕三等阿達哈哈番王汝庫子命聘﹑襲職

○己亥。諭兵部﹑大閱典禮﹑三年一行。已永著爲例。數年以來。尙未修舉。今不容再緩。著卽傳諭各旗官兵﹑整肅軍容。候秋月﹑朕親行閱視。爾部卽詳察應行事宜﹑擇吉具奏。

○庚子。朝鮮國王世子李棩﹑奏其父國王淏以本年五月初四日薨逝。懇請賜謚。淏母趙氏﹑亦奏請以棩襲爵。俱下所司察例。

○以額爾克戴靑有罪。將所襲伊父三等精奇尼哈番﹑令其兄二等阿達哈哈番囊努克襲替。加爲二等伯。

○以故二等阿達哈哈番劉丹子薩畢圖﹑王登楫子承恩﹑拜他喇布勒哈番蘇魯麻子蘇親﹑平南王下故拖沙喇哈番尙允瑚子福平﹑各襲職。

○三等阿達哈哈番扈同額有罪以其子雅統阿襲替續順公下二等阿達哈哈番髙承先有罪以其弟承允襲替。

○辛丑。升陜西苑馬寺卿於濟淸﹑爲山西按察使司按察使

○禮部議覆﹑偏沅巡撫袁廓宇疏言五寨界接苗猺向事詩書今更向化歸誠。應準照舊例設學。考取童生七名。廩生六名。增廣生八名。科舉三名。出貢年分俱照各縣事例﹑兩年一貢從之。

○癸卯。升吏科給事中法若貞﹑爲戶科右給事中

○甲辰。禮部議覆﹑禮科給事中楊雍建奏言﹑會試之期。請禁私謁﹑定首告﹑以絕姦獘。應如所奏﹑嚴加禁飭。得上�日﹑會試舉人﹑場前投遞詩文。干謁京官。最爲可惡。以後有犯者﹑著革去舉人。下刑部究擬。京官不行舉首﹑事發一體重治。科場關節﹑出名告發﹑授受有據者。著照丁酉科南北兩闈例重處。如系誣告﹑反坐。爾部卽嚴行申飭。

○乙巳。升宗人府啟心郎覺羅雅布蘭﹑爲通政使司通政使

○設太常寺滿字博士﹑繙譯滿漢字博士﹑各一員。

○戶部尙書王弘祚﹑以親喪﹑疏請回籍守制。不允。

○丁未。詔免科爾沁國和碩卓禮克圖親王吳克善﹑所罰馬千匹。

○庚戌。以理事官覺羅勒徳洪﹑爲宗人府啟心郎。

○辛亥。升河南睢陳道副使遲日震﹑爲苑馬寺卿。陜西寧夏道僉事郭之培﹑爲廣西布政使司參議﹑分守桂平道。浙江湖州府知府張懋官﹑爲陜西按察使司副使﹑分巡河西道。刑部郎中江徳中﹑爲江西按察使司僉事﹑分巡南瑞道。降補原任山西按察使。徐來麟﹑爲本省按察使司副使﹑分巡雁平道。

○壬子。遣貴州道監察禦史胡秉忠﹑巡視河東鹽政

○刑部奏言﹑今�山戊不�霜降伊邇。應照十年十三年十五年舉行朝審事宜。摘其緊要情由﹑先期刊刻刷印進呈。並送各該衙門會審。至臨時責令各司﹑仍賫原招會議。其直隸地方審錄。應差滿漢司官各二員同該撫按會審。從之。

○海寇陷鎭江府。

○癸丑。平西大將軍平西王吳三桂奏報﹑官兵進取川南。僞總兵杜子香﹑及僞官等。俱繳印札投誠。敍州﹑馬湖二府悉定。下所司察敍。

○吳三桂又奏報﹑四川烏撒軍民府土知府安重聖﹑及雲南景東府土知府陶斗等投誠

○丙辰。授考選兵部主事汪之洙﹑爲吏科給事中

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十七

順治十六年。己亥。秋七月。庚申朔。享太廟上親詣行禮

○遣官祭司門之神。

○壬戌。以阿達哈哈番覺羅脫布齊﹑爲宗人府理事官。

○都察院左副都禦史袁懋功奏言﹑用人之途文武並重。直隸文場合八府之士於順天府而匯試之。乃武場在內者﹑兵部主之。在外者﹑巡撫主之。一事兩分。與文場殊異。請於八府武生鄕舉之年。令各道臣試其弓馬策論。合式者﹑冊送按臣。按臣匯送兵部。合試於京師。其試錄亦如文場進呈禦覽。以重大典。上是其言。下所司詳議。

○袁懋功又奏言﹑禮莫大於宗廟。孝莫大於祀先。我太祖太宗﹑次第配享。獨祫祭之禮闕焉未舉。請敕典禮諸臣﹑廣稽舊典﹑復�山戊不�暮祫祭之禮。以彰孝治之隆。命禮部詳察典例以聞。

○甲子。己刻。日生暈。靑黃白色。

○升湖廣按察使周天裔﹑爲陜西布政使司右布政使。江西饒南道參議張思明﹑爲山東按察使司副使﹑分巡永平兵備道。湖廣督糧道參議陳正中﹑爲四川按察使司副使﹑分巡松龍兵備道。陜西商雒道參議劉繼昌﹑爲湖廣按察使司副使﹑分巡湖北道。福建漳州府知府錢光泰﹑爲河南按察使司副使﹑分巡河南道。廣西潯州府知府陳丹﹑爲山西按察使司副使﹑分巡冀寧道。直隸大名府知府佟圖禎﹑爲廣東按察使司副使﹑分巡南韶道。降補原任江南蘇松道副使張基遠﹑爲陜西按察使司僉事﹑分巡臨鞏道。

○丙寅。禮部議覆吏科給事中法若眞﹑廣東道禦史朱裴疏言﹑滇黔底定。率土同歡。所有祭告宣示典禮﹑應如議舉行。得上�日﹑祭告典禮﹑著察例具奏。大兵開服滇黔。業成一統。皆賴上天眷命。太祖太宗功徳貽庥。非朕徳威所能自致。何敢居功。宣捷表賀等禮﹑俱不必行。

○丁卯。命內大臣達素﹑爲安南將軍。同固山額眞索洪﹑護軍統領賴塔等﹑統領官兵。徵巢�刀海逆鄭成功賜之敕曰。海逆鄭成功﹑竊犯瓜州等處。玆命爾達素爲安南將軍同固山額眞索洪﹑護軍統領賴塔等﹑統領大兵。前往徵巢�刀。與江南昂邦章京﹑總督﹑提督﹑巡撫等﹑協心戮力。多設方略。相機巢�刀除。凡事與眾護軍統領等會議酌行。毋謂自知﹑不聽眾言。毋謂兵彊﹑輕視逆寇。仍嚴偵探﹑勿致疎虞。抗拒不順者戮之。大兵一至﹑卽時迎降者。俱免誅戮。有能擒殺賊渠投誠者﹑仍分別升賞。惟以安民爲務。須嚴禁兵將﹑凡我人民﹑勿得擾害。務體朕靖寇安民至意。行間將領功罪﹑察實紀明匯奏。至於護軍校以下﹑除死罪外。其餘大小罪過﹑俱與眾將商酌﹑便宜處分。爾受玆重任﹑益勤厥事。欽哉。

○降鑾儀衛鑾儀使王鵬衝四級。冠軍使參特黑滿辟永鎧各三級。冠軍使劉永灝一級俱仍畱原任。以上祭太廟失備鑾駕故也。

○以軍功﹑加三等阿達哈哈番吳汝玠﹑爲二等阿達哈哈番。

○戊辰。以鑲紅旗滿洲郎中杜敏﹑正白旗漢軍牛錄章京陳養中﹑俱爲甲喇章京。

○裁直隸三河﹑義丰﹑遵化﹑楡河﹑順義各驛驛丞。

○故明廢宗朱義盛謀反。並其黨舒瑛﹑張定之﹑李勇士﹑李贊美﹑譚武周﹑陳國輔﹑魏名觀﹑徐介石﹑俱伏誅。

○浙江溫州﹑臺州﹑及屬縣衛所﹑颶風大作。壞城樓﹑炮臺﹑民捨甚眾。

○庚午。湖廣上湖南道僉事吳甲周﹑坐婪贓。流徙席北地方。

○壬申。升河南河南道參政劉楗﹑爲湖廣按察使司按察使。廣西府江道副使王瑛﹑爲江西布政使司參政﹑分守饒南道。山東濟南道僉事陸朝瑛﹑爲陜西布政使司參議﹑分守商雒道。

○癸酉。以鑲白旗漢軍防禦王懷忠﹑爲甲喇章京。

○補服闋監察禦史陳棐﹑爲山東道監察禦史

○禮科右給事中楊雍建參奏﹑邇來海氛告警。突犯江南。爲樞臣者﹑旣不能盡心經畫﹑豫定策於幾先。以不能返躬認咎﹑冀收效於事後。夏卿何官。中樞何地。而泄泄至此。非所以重樞務而鼓六師也伏乞嚴飭樞臣﹑痛攺積習實意擔當一切機宜﹑不時密奏目前亦當引罪。以昭大體。庶無負朝廷設立中樞之意命兵部明白回奏。

○甲戌。中元節。遣官祭四祖陵福陵昭陵。

○以江西提督楊捷充隨徵江南左路總兵官。寧夏總兵劉芳名充隨徵江南右路總兵官。

○以正紅旗滿洲一等護衛傑殷﹑爲護軍參領

○丙子。以精奇尼哈番董學禮﹑爲左都督。充隨徵浙江總兵官。

○索倫部落胡爾格烏爾達爾漢等貢貂皮。宴賚如例。

○海寇犯江南省城。

○丁丑。升編修曹爾堪王澤弘爲翰林院侍讀劉芳躅田逢吉邱象升爲翰林院侍講。

○遣山西道監察禦史陳洪柱﹑巡按順天。

○戊寅。增設光祿寺滿洲典簿一員

○升冠軍使參特黑﹑永鎧爲鑾儀使云麾使。噶達洪鄂色﹑羅達﹑穆成額﹑爲冠軍使

○旌表節婦﹑江南歙縣生員畢禴妻胡氏。婺源縣生員滕蛟妻江氏。各給銀建坊如例

○禮部題定南王子未經受封例無卹典但爲賊害﹑又奉有速議卹典之上�日。應俟靈櫬到日臣部堂司官員迎至城外祭奠。初次上墳﹑給引旛一桿。紙三萬張﹑錁子三萬。祭饌十五桌。羊七隻。酒七瓶。內閣撰給祭文。遣官致祭。並傳集固山額眞﹑梅勒章京﹑侍郎﹑阿思哈尼哈番﹑前往祭奠。其二次上墳﹑紙錁祭饌羊酒同前。止遣部臣致祭。從之

○以喀爾喀部落故三等精奇尼哈番巴拜子顧穆耶克﹑襲職。

○庚辰。上幸南苑

○漕運總督亢得時﹑聞海寇入犯江寧。出師髙郵。自溺死

○辛巳。升直隸大名道副使王度﹑爲太僕寺少卿。

○升直隸懷來道副使吳執忠爲湖廣布政使司參政﹑分守督糧道。浙江杭嚴道僉事範印心﹑爲山西布政使司參議﹑分守口北道。山西寧武道僉事張自涵﹑爲河南布政使司參議﹑分守河南道。湖廣湖北道參議徐騰蛟﹑爲陜西按察使司副使﹑分巡河西道。湖廣武昌道參議陳子達﹑爲陜西按察使司副使﹑分巡寧夏道。湖廣下荊南道參議曹申吉﹑爲河南按察使司副使﹑分巡睢陳兵備道。大理寺右寺正荊世爵﹑爲浙江按察使司僉事﹑分巡寧韶道。

○壬午。裁廣東龍門﹑從化﹑新安﹑新寧﹑淸遠﹑陽山﹑連山﹑樂昌﹑仁化﹑乳源﹑翁源﹑和平﹑永安﹑長寧﹑大埔﹑惠來﹑普寧﹑平遠﹑廣寧﹑封川﹑開建﹑恩平﹑開平﹑信宜﹑吳川﹑石城﹑遂溪﹑徐聞﹑靈山﹑會同﹑樂會﹑定安﹑感恩﹑昌化﹑陵水﹑東安﹑西寧江南碭山﹑各縣儒學訓導。

○命戶部尙書車克﹑往江南催集各省錢糧﹑制造戰船。賜之敕曰。進巢�刀海寇。制造戰船。需用錢糧浩繁。必應用不匱﹑始可刻期告成。今特遣爾前往江南。凡各省額賦﹑除兵餉外。酌量堪動項款。移會各該督撫﹑作速催取起解。爾察明驗收。轉發督造船隻官員。用濟急需。如各該督撫催督不力。司道有司﹑徵解延綏。致誤營造。卽指名題參﹑以憑究處。爾受玆任。益當夙夜恪勤。副朕簡倚之意。

○戶部倉場侍郎林起龍考滿。蔭一子入監讀書。

○授僞徳安侯狄三品﹑爲抒誠侯僞總兵馮萬保﹑爲都督同知。以擒僞王馮雙禮﹑來獻故也

○甲申。上自南苑還宮

○昏刻有流星大如盞赤黃色。起自牛宿。東北行至近濁。

○乙酉。辰刻。日生暈。赤黃色。

○丙戌。禮部議覆憲臣袁懋功疏奏﹑請照會典舉行祫祭禮。得上�日﹑是。

○兵部遵上�日回奏﹑科臣楊雍建﹑以海寇突犯江南。劾臣等失於運籌。但地方戰守功罪﹑敍賚究處臣部俱照例遵行。自有海警以來。凡調發徵討重大機宜﹑卽奏請裁度。並未因循然逆賊狂逞。臣等運籌無能。罪何能辭。疏入。得上�日﹑樞臣職司戎務。調度機宜須盡心籌畫。方爲不負委任此奏巧言飾辯殊屬不合。仍著明白回奏。

○戊子。補服闋右春坊右諭徳章云鷺﹑爲翰林院侍讀學士。復職左春坊左庶子曹本榮﹑裁缺左春坊左庶子張士甄﹑俱爲翰林院侍講學士

○以正黃旗漢軍阿思哈尼哈番張所養﹑爲甲喇章京。

○定順天府進取儒童額二十五名。大興﹑宛平二縣﹑各二十名

○偏沅巡撫袁廓宇疏報﹑烈婦﹑銅鼓衛貢生沈朝俊妻何氏。遇賊。抗節不辱。投小橋江。賊復出之。罵賊不污而死。貞女﹑綏寧縣曾氏女許配蕭方林。年十六﹑方林故。女聞訃奔喪。遂撫侄爲嗣。親操井臼﹑以事姑嫜。俱請照例旌表。章下禮部議

○福建省城﹑及長樂連江﹑羅源等縣﹑颶風霪雨壞城垣廬舍。兵民有壓死者。

○三法司會議﹑陳保袁二﹑黑子﹑恃彊行凶將無辜之侍衛阿拉那﹑擅行綁縛。捏誣酗酒﹑持刀刺人。情罪重大。俱應立斬。議上。得上�日﹑陳保﹑袁二﹑俱著卽處斬。黑子情罪亦大。但遽擬立斬。是否允協。著另議具奏。

八月。己丑朔。命貴州土官﹑每遇�山戊不�終。各將世系履歷﹑及有無嗣子﹑開報布政司注冊。三年入覲時﹑報部。以憑稽核。

○加彜陵總兵官張大元右都督。以其捐貲修葺營房城垣故也。

○江南總督郎廷佐奏報﹑海寇自陷鎭江﹑勢愈猖獗。於六月二十六日﹑逼犯江寧。城大兵單﹑難於守禦。幸貴州凱旋梅勒章京噶褚哈﹑馬爾賽等﹑統滿兵從荊州乘船回京。聞賊犯江寧星夜疾抵江寧臣同駐防昂邦章京喀喀木﹑梅勒章京噶褚哈等密商。乘賊船尙未齊集﹑當先擊其先到之船。喀喀木﹑噶褚哈等﹑發滿兵乘船八十艘。於六月三十日兩路出巢�刀。擊敗賊眾。斬級頗多。獲船二十艘。印二顆。至七月十二日﹑逆渠鄭成功﹑親擁戰艦數千賊眾十餘萬登陸。攻犯江寧。城外連下八十三營。絡繹不絕。安設大炮地雷。密布云梯。復造木柵﹑思欲久困。又於上江下江﹑以及江北等處﹑分布賊艘。阻截要路。臣與喀喀木等﹑晝夜固守。以待援兵協巢�刀。至七月十五日﹑蘇松水師總兵官梁化鳳﹑親統馬步官兵三千餘名至江寧。又撫臣蔣國柱﹑調發蘇松提督標下游擊。徐登第﹑領馬步兵三百名。金山營參將張國俊﹑領馬步兵一千名。水師右營守備王大成﹑領馬步兵一百五十名。駐防杭州協領牙他裏等﹑領官兵五百名。俱抵江寧。臣等公議﹑賊今分兵逼城。立三營於儀鳳﹑鐘阜二門外。當先擊之。隨於七月二十三日﹑派滿兵堵賊諸營。防其應援。遂發總督提督兩標綠旗官兵﹑並梁化鳳標營官兵﹑從儀鳳鐘阜二門出巢�刀。賊踞木柵﹑並力迎敵。我軍各將領﹑奮不顧身。冒險先登。鏖戰良久。陣擒僞總統余新。並斬僞總兵二員。轉死賊眾無算。至晚收軍。臣等又公議﹑滿洲綠旗官兵﹑悉出擊賊。恐城內空虛。畱臣守城。其喀喀木﹑噶褚哈﹑馬爾賽﹑梁化鳳等﹑由陸路進。漢兵提督管效忠﹑協領紮爾布巴圖魯﹑費雅住巴圖魯﹑臣標副將馮武卿等﹑由水路進。各統官兵﹑次日五鼓齊出。賊已離營﹑屯紮髙山。擺設挨牌火炮。列。陳迎敵。我兵自下仰攻。鏖戰多時。賊始大敗。生擒僞提督甘輝﹑並僞總兵等官。陣斬賊眾不計其數。燒毀賊艘五百餘只。餘孽順流敗遁。喀喀木﹑噶褚哈等﹑復領水陸兩路官兵。疾追至鎭江瓜州。諸賊聞風乘舟而遁。大軍於二十八日回江寧。得上�日﹑據奏滿漢官兵奮勇。水陸並進。擒巢

�刀逆寇甚多。克奏大捷。深可嘉悅。著該部從優議敍具奏。

○裁直隸漷縣﹑歸並通州。興濟縣﹑歸並靑縣。增設巡檢一員。永寧縣歸並延慶州。

○庚寅。上禦經筵。

○升翰林院侍讀學士章云鷺﹑爲國子監祭酒。

○升正紅旗漢軍郎中兼牛錄章京阿爾泰﹑爲甲喇章京。

○升陜西河州副將蕭鳴祚﹑爲都督僉事﹑管廣西潯梧副將事。鞏昌副將許占魁﹑爲都督僉事﹑管紫荊關副將事。副將管延安營參將事髙必昌﹑爲署都督僉事﹑管湖廣洞庭湖水師副將事。參將管慶陽營副將事李正芳﹑爲陜西寧夏花馬池副將。

○兵部議覆左副都禦史袁懋功疏言﹑直隸八府武生﹑與京衛武生﹑總屬畿輔人才。允宜歸並合試。其中額﹑應酌量共取二百名。京衛武生一百名。外州縣衛所武生一百名。用翰林官二員爲主考。小京職四員爲同考官。順天府堂官爲提調。禦史二員爲監試。其頭場二場﹑監射馬步箭。考驗技勇。仍照舊例﹑臣部滿漢右侍郎考試。報可。

○辛卯。兵部遵上�日再行回奏﹑臣等才識卑庸。籌畫未周。以負皇上委任至意。惟有席槁待罪。靜聽處分。得上�日﹑吏部議奏。

○壬辰。升山東東昌道副使郎永淸﹑爲湖廣布政使司參政﹑分守下荊南道。廣東驛傳道副使吳嵩允﹑爲湖廣布政使司參政﹑分守湖北道。山西大同道僉事戚良宰﹑爲湖廣布政使司參議﹑分守武昌道。刑部郎中吳治匯﹑爲廣西按察使司僉事﹑分巡府江道。補服闋廣西驛傳道張弘俊﹑爲山西按察使司副使﹑分巡淸軍驛傳道。

○翰林院掌院學士折庫訥﹑密陳四事。一曰均田以爲披甲人恆產。年來用兵。披甲人買馬制械。奴僕逃亡。生業凋零。艱難日甚。我國家初定中原。凡官屬兵丁﹑俱計丁授田。富厚有力之家﹑得田每至數百晌。滿洲披甲人﹑或止父子或止兄弟﹑或止一身﹑得田不過數晌。徵役甚煩。授田甚少。殊爲可憫。今當有事之秋。應勿論人丁多少。槪視差等﹑均授以田。其閒散人戶﹑亦行量給。凡有增減定例。或十年﹑或十五年﹑一加編審。如此﹑則田畝得均。而甲兵日廣。居則資生有策。行則軍威克壯矣。一曰增漢軍兵力。今各省駐防出徵﹑多用漢軍。計在京各旗披甲馬兵﹑不過百人。而固山額眞﹑梅勒章京﹑甲喇章京﹑牛錄章京﹑亦在其內。兵少若此﹑徵戰安所賴乎。按漢軍定例。不論新舊﹑每壯丁五名﹑各出馬步甲一副。合而計之﹑其堪披甲者﹑亦不甚多。臣愚以爲凡直隸﹑山西﹑陜西﹑山東﹑河南各省人民。有精壯善騎射者。請敕督撫提鎭﹑凡司道副參以上﹑每年定限選拔送京。編入漢軍牛錄披甲。訓練二三年。皆同舊人。或令駐防。或令出徵。事必有濟矣。一曰愼選綠旗官兵。今天下錢糧﹑大半耗於綠旗。𨿽星羅棋布。徧滿海內。一有寇警﹑仍請在內禁旅。此皆將帥失人故也。今後凡提鎭等緊要員缺。請不論滿洲﹑蒙古﹑漢軍﹑漢人﹑但選其夙嫻軍旅﹑精明彊幹之員補授。至該地方武弁﹑及閒散聽用各員內。不乏才幹之人。若該督撫提鎭﹑所見旣確。一遇緊要缺出﹑宜卽酌量升補。以示鼓勵。簡閱士卒內精勇者﹑號爲前鋒兵。錢糧量加優給。視其勞績擢用。以開上進之路。汰其老弱﹑不得充數冒濫。庶軍事修明。不致虛糜糧餉。而地方有事﹑亦有攸賴矣。一曰亟收人心。近聞江南各州縣寇亂﹑有望風迎降者。有縛官獻城者。此皆將帥紀律不明。有司撫綏無術。以致若此。夫叛逆固不可寬。若詳究其由﹑豈有闔城官民同謀從逆之理。必有姦宄之徒﹑首爲倡亂。今天威遠震。大軍已發。滅寇在旦夕間。設將叛逆之人﹑槪伸國法。數十城百姓﹑盡加誅戮。不但有傷我皇上如天之仁。恐後此有不幸而陷於賊者﹑將益堅其從逆之心矣。請速密諭大兵﹑但誅其渠魁。其迫脇株連愚民﹑槪與赦免。則財賦之地﹑不至傷殘。而聖徳垂之萬世矣。下所司議

○癸巳。上幸南苑。

○命固山額眞劉之源﹑爲鎭海大將軍同梅勒章京張元勛﹑周繼新﹑領官屬兵丁駐防鎭江。賜之敕曰。玆以京口重地。特命爾劉之源﹑掛鎭海大將軍印。同梅勒章京張元勛周繼新等鎭守駐防鎭江京口。務在整飭兵馬。申嚴紀律。如遇海寇侵犯。卽督率兵將﹑力巢�刀嚴防。毋容片帆入江一賊登陸。江寧蘇松常鎭等處沿海沿江地方有警﹑該督撫請兵。爾等酌量援巢�刀。凡事會同該督撫﹑及江寧滿漢提督﹑商酌計議而行。不得輕躁疎虞。所用糧艸﹑該督撫布政司按期支給。仍嚴束兵將﹑不許橫行搶掠民物。及借打艸放馬爲名﹑擾害農業。務令兵民相安。不爲地方所苦。凡民間一應事情﹑系有司職掌。及江上往來官民船艘﹑聽江防等官盤詰放行。俱不許幹豫。務體朕靖寇安民之意。所統將領功罪﹑察實紀明匯奏。有犯小過者﹑當卽處分至於驍騎校以下﹑除死罪外。其餘大小罪過﹑俱與眾將商酌﹑便宜處分。敕中開載未盡事宜﹑應奏者奏。應行者行爾等各以舊勛﹑特爲簡任。須協謀並力﹑以副委任。佇膺懋賞。如或貪黷乖張。縱兵玩寇。貽誤汛守。國憲具存。爾等愼之毋忽。

○命大學士劉正宗﹑衛周祚﹑爲會試主考官。

○起原任漕運總督蔡士英﹑仍以兵部左侍郎兼都察院左副都禦史﹑總督漕運﹑巡撫鳳陽等處。地方海防軍務兼理糧餉。福建巡撫宜永貴﹑仍以兵部左侍郎兼都察院右副都禦史提督操江﹑兼巡撫安﹑徽﹑寧﹑池﹑太﹑廣﹑仍管光﹑固﹑蘄﹑廣﹑黃﹑徳﹑湖口等處地方軍務﹑兼管巡江。

○以鑲黃旗漢軍原任梅勒章京馬程禎﹑正黃旗漢軍牛錄章京馬成勛﹑俱爲甲喇章京。

○裁古北﹑桃林﹑潘家等口抽分漢官。每差止畱滿官一員。筆帖式二員。

○甲午。四川巡撫髙民瞻奏報﹑臣統率弁兵﹑進取成都。逆賊聞風逃遁。追至新津河﹑陣斬及溺死無算。僞官俱繳印投誠。川西底定。命所司察敍。

○乙未。以正白旗漢軍牛錄章京金光祖﹑爲甲喇章京。

○起降調陜西右布政使蕭時彥﹑以原官管雲南布政使司左布政使事。升湖廣上湖南道參議彭而述﹑爲雲南按察使司副使﹑管雲南布政使司右布政使事。衡州府知府李光座﹑爲雲南按察使司副使﹑提調學政。江西臨江府知府胡允﹑爲湖廣按察使司副使﹑分巡上湖南道。

○丙申。夕月於西郊。遣公愛星阿行禮。

○經略大學士洪承疇奏報﹑安南國都將太傅宗國公武公恣﹑遣目吏玉川伯鄧福綏﹑朝陽伯阮光華﹑賫啟赴信郡王軍前。攄忱納款。報聞。

○升正紅旗漢軍牛錄章京吳延祚﹑爲甲喇章京。

○丁酉。太宗文皇帝忌辰。遣官祭昭陵。

○遣大學士額色黑﹑祭先師孔子。

○大學士金之俊﹑請假回籍遷葬允之。

○以陜西固原中軍李變龍陣亡。蔭其子占春﹑爲拖沙喇哈番

○戊戌。遣官祭大社。大稷。上自南苑還宮。

○己亥。太祖武皇帝忌辰。遣官祭福陵。

○裁湖廣沅陵縣會溪巡檢司巡檢。漵浦縣鎭寧巡檢司巡檢。五開衛新化守禦所吏目。廣西柳州衛﹑南丹衛﹑慶遠衛經歷。賓州常丰倉倉官。靈川縣大龍驛﹑興安縣白雲驛﹑永福縣三里驛﹑全州城南驛﹑平樂縣昭潭驛﹑昭平縣昭平驛﹑蒼梧縣府門驛﹑桂平縣府門驛﹑平南縣烏江驛﹑貴縣懷澤驛﹑馬平縣雷塘驛﹑雒容縣雒容驛﹑柳城縣東江驛﹑來賓縣在城驛﹑象州象臺驛﹑武宣縣仙山驛﹑賓州在城驛﹑遷江縣淸水驛﹑宜山縣宜陽驛各驛丞。

○庚子。安南將軍固山額眞明安達禮等奏報﹑臣等自荊州赴援江寧。八月初七日至荻港。聞賊乘船千餘艘﹑赴江寧﹑泊三山峽。隨分兵前進﹑至舊縣地方。僞都督楊文英等﹑於揚子江港口迎戰。我兵擊敗之。擒斬僞副將一員。獲船隻器械甚多。下所司議敍。

○辛丑。升貴州貴寧道參議曹士琦﹑爲陜西按察使司副使﹑分巡漢羌兵備道。

○壬寅。戶科都給事中朱紹鳳奏言﹑蔡士英﹑宜永貴﹑皆以在告推用。江淮初當蹂﹤閵﹥。急藉撫綏。乞召諭二臣﹑星馳赴任。綢繆調度密奏機宜。又逆渠余氛。必返故巢漳泉一帶。軍需孔急而藩司王顯祚﹑爲周亮工一案﹑羈畱京邸。經年曠職。聞亮工曾經廷臣保舉。而宜永貴保全閩省之功。亮工與王進二人﹑均有協贊之力。今二人系獄一載有餘。宜令該部速爲審結。若贓款皆眞﹑何不早正懲貪之法。如果糾參失實﹑亦當大破瞻顧之情。惜人才而昭國法。不可稽延�山戊不�月也。疏入。得上�日﹑言官言事﹑當恪循職掌﹑秉公陳奏。此奏﹑內稱揚蔡士英﹑宜永貴﹑又言周亮王﹑王進﹑保閩有功。久系未覆。及案內王顯祚﹑有無關涉。明系沽名市恩。甚屬不合。朱紹鳳著降五級。調外用。

○甲辰。江寧巡撫蔣國柱奏報﹑逆寇鄭成功﹑自江寧敗遁南下。復犯崇明。遊擊劉國玉等擊敗之。賊俱南遁。下所司察敍。

○旌表桂林失陷時定南王所屬殉難婦女牛氏﹑孔氏等﹑一百一十九口。各給銀建坊如例。

○乙巳。上幸南苑。

○浙江總督趙國祚奏報﹑七月初九日﹑臺溫﹑郡城﹑黃巖﹑太平﹑寧海三縣﹑海門﹑松門﹑盤石三衛﹑前所新河﹑楚門﹑健跳四所﹑同日颶風。損壞城樓炮臺民房甚多。下所司知之。

○丙午。上自南苑還宮。

○升正黃旗漢軍甲喇章京金維垣﹑鑲白旗漢軍甲喇章京杜忠﹑正白旗漢軍甲喇章京吳天壽﹑俱爲梅勒章京。

○以致仕三等阿思哈尼哈番金聲堯子玉成襲替

○裁江西淸江縣蕭灘驛﹑新諭縣羅溪驛﹑南城縣旴江驛﹑鉛山縣車盤驛﹑安仁縣紫雲驛﹑南康府匡廬驛驛丞。饒州府倉大使

○戊申。裁山東靈山衛﹑鰲山衛經歷。永阜倉副使歸並大使濟南府晏城﹑五寧﹑東北﹑置馬﹑桃園﹑兗州府東原﹑新橋﹑滕陽﹑各驛驛丞歸並同城典史。東昌府渡口水驛﹑歸並淸源驛。

○庚戌。遣官祭歷代帝王。

○遣官祭城隍之神。

○喀爾喀部落丹津喇嘛等來貢馬。宴賚如例。

○戶部左侍郎林起龍條奏﹑更定綠旗兵制略曰。臣聞國家之治亂﹑視兵馬之彊弱。國家之貧富﹑視兵馬之多少。其彊弱多少之分﹑在於有制與無制而已。有制之師﹑兵馬精彊。器械堅利。號令嚴明。可以戰。可以守。兵𨿽少也。一以當十。餉愈省。兵愈彊。而國富。無制之師﹑兵馬罷弱。器械鈍敝。號令生疎。不可戰。不可守。兵𨿽多也。萬不敵千。餉愈費。兵愈弱。而國貧。此歷來用兵不易之大端也。今天下綠旗營兵。幾六十萬。每�山戊不�費月糧二百餘萬石。餉銀一千餘萬兩。然而地方有事﹑卽請滿洲大兵。是六十萬之多﹑曾不足當數萬之用。其故何也。臣請一一陳之。如一將官赴任。召募家丁﹑隨營開糧。軍牢﹑伴當﹑吹手﹑轎夫﹑皆充兵數。甚有地方鋪戶﹑令子侄充兵﹑以免差徭。其月餉﹑則歸之本管。此兵丁無實之情形也。馬兵關支艸料﹑多有扣克短少。至驛遞缺馬﹑亦借營兵應付。是以馬皆骨立。鞭策不前。此馬匹無實之情形也。器械如弓箭﹑刀槍﹑盔甲﹑火器等項﹑俱鈍敝巧壞。惟有三眼槍﹑每兵關領一桿。又火門堵塞。𨿽設無用。至於帳房﹑窩鋪﹑雨衣﹑弓箭罩﹑從未見備。此器械無實之情形也。夫兵﹑凶器。戰﹑危事也。孔子曰。以不教民戰。是謂棄之。春秋兩操之法。竟不舉行。將不知分合奇正之勢。兵不知坐作進退之方。此訓練無實之情形也。由是觀之。徒空國帑而竭民膏。𨿽有百萬之眾。亦何益哉。然其大病有二。一曰﹑貪數多。國家設立營鎭﹑原以戡亂定禍﹑固守封疆。今乃責之捕盜。終年不得團練。夫府同知﹑州吏目﹑縣典史﹑本系捕盜之官。原有民壯番快。晝則緝盜。夜則巡警。遇響馬竊盜﹑尋蹤覓迹﹑得而拏之。而兵不能也。如直隸一省﹑綠旗營兵﹑共有四萬一千餘名。不論衝僻遠近。大者八九百名爲一營。小者二三百名爲一營。用參﹑遊﹑都司﹑守備﹑千﹑百總﹑領之。分駐各府州縣。名曰專城營。今就一縣城守小營言之。一縣番快﹑不過三十名。一年工食﹑百餘兩而已。裁去原爲省費。今乃設一部推守備。兩經制把總。領兵一百四五十名。年費月糧二百八十餘石。餉銀一千九百餘兩。反不及一二十名捕惟爲有用。省乎。費乎。此臣所謂貪數多之情形也。一曰﹑給餉薄。國家出餉養兵﹑以備戰守之用。然必衣食飽暖。筋力彊壯。平居無事﹑生其投石超距之气。臨陣對敵﹑收其捨命報恩之功。今城守兵﹑每名月關米三斗。支銀一兩。步戰兵﹑每名月關米三斗。支銀一兩五錢。除扣克外一月之中﹑日用蔬菜所需。冬夏衣服所需。修整器械鞍轡所需。一人之身﹑僅能存活若有父母妻子﹑則艱難甚矣。然使按月支放﹑猶可度日。今近則數月遠則半年﹑猶斬而不與﹑貧乏之兵﹑何以自支。此臣所謂給餉薄之情形也。說者曰。此時方憂餉缺。若謂餉薄﹑勢必加增。方憂兵少。若謂數多﹑勢必裁汰。殊不知自有加餉而餉反省。裁兵而兵反多之術。惜無眞心謀國之人耳。如直隸一省﹑經制官兵﹑四萬一千六百餘名。其中有膂力膽气﹑弓馬嫻熟者﹑抽一萬五千名。卽以三萬兵糧餉養之。應用器械﹑使兵自制。按季點驗。違式者﹑扣餉治罪。約束旣定。加意團練。不許影占一名。死故逃亡﹑申報勾補。每年專差知兵大臣﹑查實奏聞。較之四萬有名無實之兵﹑不啻天淵矣。此臣所謂加餉而餉反省。裁兵而兵反多之說也。至於城守營制。須斟酌天下厄塞﹑戶口多少﹑險夷彊弱之處﹑隨地制宜。因形立鎭。其腹裏州縣﹑只照舊法﹑添設番快﹑緝賊捕盜。捕快旣足。冗兵濫將﹑俱可裁汰。所省更自百倍也。此臣就直隸一省言之。別省可以類推矣。至於用人﹑宜不拘常格今所謂將材﹑不過兩行﹑一曰武科。一曰雜流。武科﹑習就弓馬﹑編成論策。幸而入彀英豪之士﹑其實無畿。雜流一行﹑舊人則通事。新人則。堤塘差官。途徑旣卑。才品愈下。不知兵爲何物。今皆授之營頭﹑授之專城﹑非所以重封疆也。臣以爲天下營鎭千把總等缺。宜卽用本營百總﹑旗牌﹑哨長﹑隊長﹑升補。或有功兵丁﹑亦可超拔。與部推兼而行之。則出身有望人懷向往之心矣。若夫總督爲封疆大臣。總兵爲領兵大帥。總督宜使之得選擇將官。因地調補。兵部不得拘以文法。總兵宜使之得召募親丁。隨營食糧。養馬錢糧﹑亦當加給。以資彈壓。如此﹑則地方文武大吏。舒心任事。而後兵可練餉可省也。今總計天下綠旗兵共六十萬。誠抽得二十萬精兵。養以四十萬兵餉。餉厚兵精。地方有警﹑戰守有人。不致動請大兵。不過十年﹑可使庫藏充溢。不然。天下之大。處處俱待滿兵。不亦勞乎。伏乞敕下謀臣﹑深心籌畫。熟思審處。則兵彊餉足。封疆鞏固。而地方永享太平矣。上以所奏深切時獘。多有可采。下所司詳議。

○辛亥。予故陜西興安總兵官齊升﹑祭葬如例。

○升山西河東道副使項錫允﹑爲貴州布政使司參政﹑分守貴寧道。冀寧道參議萬翺﹑爲廣東按察使司副使﹑驛傳道。平陽府知府萬永祚﹑爲廣東按察使司副使﹑巡海道。補服闋江南安廬道僉事劉澍﹑爲陜西按察使司僉事﹑分巡洮岷道。

○工科都給事中姚延啟奏言﹑我皇上文徳武功﹑史不勝書。然猶躬秉謙約退讓徽稱令臣下無得稱聖。竊思聖徳兼備﹑而不居其名。何以慰天下臣民之瞻仰。請仍加聖號﹑宣示中外。得上�日﹑人君政事得失﹑全在實行。無關稱聖。前諭不許稱聖乃朕本懷。非虛爲粉飾。姚延啟又行瀆奏﹑甚屬不合著嚴飭

○癸丑。遣官致祭鄂爾多斯部落固山貝子額。林臣

○裁浙江都司都事斷事各一員。

○免直隸慶都唐縣本年分雹災額賦有差

○甲寅。攺原任兵科副理事官張學禮爲廣西道監察禦史

○宴賚朝鮮國請謚請襲陪臣鄭維城等如例

○乙卯。逮江寧巡撫蔣國柱至京勘問。以海賊犯京口國柱同提督管效忠敗績故也。

○丙辰。以參將管經略軍前旗鼓事閻鎭﹑爲署都督僉事﹑充湖廣中路總兵官。

○丁巳。以致仕一等阿達哈哈番兼一拖沙喇哈番閻印子可權﹑襲替。

○戊午。予梅勒章京加一級穆爾泰﹑祭一次。

○三法司覆議黑子一案。以黑子𨿽與陳保等同夥﹑誣陷侍衛阿拉那情實。但起謀原由陳保﹑袁二黑子﹑應照前議減一等。擬絞監候。從之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十八

順治十六年。己亥。九月。己未朔。江寧巡撫蔣國柱疏言﹑鎭江失守之時。文官知府戴可進等六員。武官副將髙謙等十四員皆失身從逆獨巡江營守備羅明昇﹑守譚家洲陣亡應從優卹下所司察議

○庚申。增設溫州左右兩營遊擊二員。守備一員千總四員。把總八員

○免浙江臺州府四年至十二年寇劫倉庫銀糧

○辛酉。復設太僕寺寺丞一員。

○刑部尙書白允謙等因議王秉衡一案回奏引罪。得上�日﹑王秉衡貪贓重罪原無可矜。漢官徇庇﹑另議求寬。其中必有情獘。白允謙等﹑著九卿科道從重議罪。

○壬戌。吏部奏言﹑樞臣職司﹑戎務凡封疆安危。戰守機宜自當籌畫周備乃海賊突犯江南。𨿽地方官失於防禦樞臣亦難免疎失籌畫機宜之咎尙書梁淸標應降三級罰銀一百兩侍郎額黑裏劉達李棠馥應各降二級罰銀七十兩。俱仍著畱任從之

○升湖廣下荊南道副使李文煌﹑爲山西布政使司參政﹑分守冀寧道。戶部郎中駱騰﹑爲山東按察使司僉事﹑分巡東昌道

○裁山東東昌府南館陶壽光縣廣陵鎭平度州亭口鎭黃縣馬停鎭福山縣孫奔鎭﹑蓬萊縣楊家唐巡檢司巡檢。

○順天巡按董國興疏報﹑節婦﹑淸苑縣民劉登舉妻段氏。年二十六﹑夫故。父欲奪其志。投井。遇救而蘇。家貧事公姑至孝。教子思輯成進士。守節三十八年。開州民李鳴鸞妻武氏。年二十三﹑孀居。孝事公姑。撫孤成立。守節四十八年。孝子﹑文安縣生員邢澄﹑事父母至孝﹑父病侍湯藥晝夜不倦。邑遭兵燹。棄妻子﹑負母而逃。俱請照例旌表。章下禮部。

○川陜總督李國英疏報﹑收復嘉定一路招降僞將軍楊國明﹑總兵武國用﹑各州縣僞官﹑皆繳印投誠下所司知之

○復革職費揚古郭邁原官﹑仍爲二等阿思哈尼哈番。

○致仕一等阿達哈哈番兼一拖沙喇哈番鄂屯侄鄂塞﹑故一等阿達哈哈番董山叔都賴﹑二等阿達哈哈番徐自成弟自經拖沙喇哈番劉調元子通海﹑各襲職。

○癸亥。升正黃旗漢軍牛錄章京尙安祿﹑爲甲喇章京。

○兵部劾奏江南總督郎廷佐﹑駐防江寧昂邦章京喀喀木提督馬逢知浙閩總督李率泰﹑前駐防浙江固山額眞今浙江總督趙國祚原任浙撫今告病陳應泰﹑見任浙撫佟國器提督田雄臺州總兵官張傑﹑溫州總兵官尙好仁﹑水師總兵官常進功駐防浙江昂邦章京科魁﹑各任內失陷城池請加處分以肅軍紀。得上�日郎廷佐﹑喀喀木𨿽先有地方失事﹑後能固守江寧擊敗逆賊。功足贖罪。著免議。余著會同吏部議處具奏。

○江南安廬兵備道僉事陳襄﹑以徇私諱盜爲禦史馮班所糾詔解任﹑下撫按嚴察

○甲子。予三等阿達哈哈番加一級滿濟祭如例

○丙寅。添設南苑守備四員

○裁福建福州府常丰﹑福淸﹑萬安﹑興化府莆禧泉州府金門福寧州大金各倉大使副使。泉州府晉安﹑錦田﹑大輪﹑延平府雙峯﹑三華﹑建寧府長平﹑邵武府樵川﹑杭川各驛驛丞

○丁卯。以滇黔底定遣官祭告天地太廟社稷

○諭吏部舊例總督巡撫請告必令代題今念督撫皆系封疆重臣朕所倚毗以後如有實系老病者﹑許其自行陳奏著永著爲例。

○庚午。以鑲白旗漢軍阿達哈哈番祖植椿﹑爲甲喇章京。

○兵部督捕左侍郎吳達禮考滿。得上�日﹑吳達禮督捕衙門事務。並不專心料理不準考滿。

○兵部議京城被盜傷人。該管步軍校應奪俸撥什庫應鞭責上以所議太輕。命將步軍校革職撥什庫送刑部擬罪。永著爲例。

○辛未。命大學士覺羅巴哈納﹑額色黑﹑成克鞏﹑胡世安學士﹑布顏折庫訥﹑白色純﹑胡兆龍﹑艾元徵﹑王熙吏﹑部尙書孫廷銓﹑侍郎石申﹑戶部侍郎林起龍﹑兵部督捕侍郎霍達﹑爲殿試讀卷官

○吏部左侍郎梁淸寬以疾乞假回籍調理允之

○補外轉監察禦史祖建明﹑爲廣西布政使司參議分守左江道。

○壬申。諭吏部巴哈納﹑金之俊﹑成克鞏﹑劉正宗﹑衛周祚﹑李霨﹑尼滿﹑查布海﹑白色純﹑常鼐﹑麻勒吉﹑前降級罰俸之案。俱著寬免。李霨﹑亦著照舊辦事

○升鑲白旗漢軍牛錄章京崔澄﹑爲甲喇章京

○九卿科道會議刑部尙書白允謙﹑侍郎杜立徳﹑鐘鼎都察院左都禦史魏裔介﹑左副都禦史袁懋功﹑掌河南道禦史於嗣登﹑大理寺卿朱國治﹑少卿張瑃﹑寺丞王元曦﹑寺正裴希度等職司理刑不能執法。乃將王秉衡一案。家產妻子另議輕免。俱應革職得上�日杜立徳﹑鐘鼎﹑魏裔介﹑袁懋功﹑於嗣登﹑朱國治﹑張瑃﹑王元曦﹑裴希度﹑俱從寬免革職。白允謙﹑由內閣﹑特簡司寇。遇事委靡。隨眾惟諾。毫無執持。負朕委任之意。著降三級調用。

○癸酉。殿試天下會試中式貢士朱錦等。制策曰。古帝王平治天下。必政教修明﹑然後海宇寧謐。顧宣猷熙績。端藉臣鄰。故以庶政分任庶官俾六府孔修百工時敍。郅隆之理。朕甚慕焉。朕承天眷命。撫禦萬方。十有六年於玆。所期共勷政治者。內則責之六卿。外則責之督撫。簡任旣愼。倚毗殊殷。乃近見內外諸臣或懷私自便。或持己乖方。或推諉以卽安或迂疎而寡效以致庶務未修。民生未遂。語云。大臣不法。則小臣不廉。玆欲使正己率屬。實心任事。何道而可。至於守令各官。親民最切撫字催科。皆其專責。何以兼盡擾﹑以稱循良教化爲朝廷首務。刑法乃民命攸關。朕嘉惠斯民念深懷保欲端風俗則廣勵之事何先欲致祥刑﹑則明允之道奚若。爾諸士經術夙嫻。思展蘊抱久矣。行將登爾於朝分職授政其各抒所學。著之於篇毋拘毋襲直言無隱朕將親覽焉

○裁江西袁州建昌寧州奉新各儒學訓導宜春縣縣丞秀江驛驛丞萍鄕縣艸市撫州府望仙南城縣藍田各巡檢司巡檢。吉地遞運所﹑建昌府丰盈倉大使

○甲戌。轉翰林院侍講學士左敬祖﹑爲侍讀學士。侍講劉芳躅﹑爲侍讀。升侍讀。曹爾堪﹑爲侍講學士。編修馮源濟﹑爲侍講

○補假滿兵科都給事中孫光祀﹑爲戶科都給事中。

○陜西巡撫張自徳奏言﹑漢中爲三秦門戶四面皆衝。向以平西王鎭之三方安堵。今一旦移鎭於滇。秦省𨿽有三標四旗六鎭之兵然屢經抽調。在在空虛而蠢動者尙繁有徒。大爲可慮。漢中𨿽有城守副將兵僅千名委不足恃。當日原設有總兵官後經裁徹今或仍復設總兵官或別發禁旅。用資防巢�刀。則漢安而秦自安矣。下兵部議。

○乙亥。上禦太和殿傳臚。賜會試中式貢士陸元文等進士及第出身有差。

○諭吏部。人才久歷外任﹑方能諳練事情。克稱任使科﹑道俱照舊例﹑按年內升外轉今後翰林官除照常升轉外亦與科道一體按年外轉爾部會同翰林院詳議定例具奏。

○諭兵部。國家用人文武並重。今年文闈已再行會試至將材爲詰戎飭備所需。亦宜預儲﹑以備任使著於明年令天下武舉﹑亦再行會試。其舉行月日﹑爾部卽行議奏。

○加調徵雲南經略右標提督總兵官右都督張勇﹑爲左都督辰常總兵官太子少保左都督楊遇明﹑爲太子太保。經略前標總兵官左都督南一魁﹑爲太子少保巢�刀撫四川右路總兵官都督同知馬寧湖廣左路總兵官都督同知張國柱﹑爲右都督。署巢�刀撫四川左路總兵官沈應時﹑爲署都督僉事。廣西全州總兵官署都督僉事劉應志﹑爲都督僉事。湖廣祈陽總兵官都督僉事陳徳益﹑陽總兵官都督僉事馬鷂子﹑爲署都督同知。管經略前營火器副將王永祚﹑爲團練火器總兵官。畱鎭雲南。

○川陜總督李國英疏報﹑蘆山僞武義將軍杜學﹑率所部僞官六十餘員。兵二千餘名。繳印敕投誠。下所司知之。

○丙子。加四川天全六番招討使髙躋泰爲都督僉事。以其投誠拒賊有功也。

○浙江巡按牟雲龍﹑以徇庇貪贖知縣吳之榮革職逮問。

○蘇松巡按馬騰升疏報臣查未從賊職官監司胡亶﹑髙光夔﹑同知陶鼎鉉﹑徐騰鯨知縣牟文龍﹑教職過松齡畢翰縣丞陳煥新﹑巡檢童獻﹑或不居同城。或因公在外。迹有可原而鎭城在籍原任吏部郎中張九徵原任禦史笪重光當知府戴可進﹑定謀迎賊。時慟哭力爭不得。及城破乃遁名節克全。疏入下所司議奏。

○丁丑。升刑部左侍郎杜立徳爲本部尙書。

○升兵科右給事中姜希轍﹑爲禮科都給事中。工科給事中於可托﹑爲戶科右給事中

○遣河南道監察禦史何可化﹑巡按江寧

○添設鴻臚寺滿洲少卿一員筆帖式四員

○戊寅。遣工部尙書管侍郎事郭科禮部侍郎祁徹白致祭故朝鮮國王李淏祭文曰屏藩鞏固垂令譽於海邦賵唁弘殷錫殊恩於泉壤爾朝鮮國王李淏﹑孝友宜家恭勤治國箴銘日儆圖史時親不墜前徽﹑彌大箕裘之業。有嘉儀物﹑更昭翊戴之忱凜予一人明威輯寧東土。撫數千里版宇保乂王家。方期樂善以遐齡詎意嬰屙而奄逝。玆聞告訃。憫悼良深。念昔入侍太宗文皇帝﹑服事輸誠。小心翼翼。太宗文皇帝﹑俯垂愛育。恩禮有加朕撫今追昔。彌增軫惻。特賜祭賻。謚曰忠宣。仍封王世子李棩﹑爲朝鮮國王承襲如制於戲壯長城於東海奕葉輸忠。賁華衮於幽宮﹑松楸生色靈如不昧。尙克歆承。

○遣大學士蔣赫徳吏部侍郎覺羅碩博會封朝鮮國王世子李棩﹑爲朝鮮國王世子妃金氏爲王妃錫之鞍馬貂裘﹑彩幣等物。並詔告其國中。詔曰分茅敷治念率土之皆民。建屏抒忠﹑賴世臣之有後苟能恪秉成憲勿替前徽。凝命襲庥﹑基圖宜永故朝鮮國王李淏忠貞嗣篤。孝友夙彰。居敬克寬﹑樹儀型於侯服。履謙昭信﹑矢靖共於王家舊業方昌。壯齡忽殞玆來訃告。例應襲封世子李棩。世序攸承賢良克類。久系邦家之望。允光祖考之基。特兪奏請襲封爲朝鮮國王式順輿情。俾綿國祚。河山常奠﹑益虔翊戴之誠。政教咸宜﹑共盡尊親之悃特玆詔示咸使聞知封世子李棩冊文曰建邦敷化壯屏翰於東維式訓守成﹑秉正朔於北極。禮崇嗣位﹑爰載彜章國重象賢﹑應加寵錫。爾朝鮮國王世子李棩﹑奕葉殫忠。沖齡著美岐嶷擅譽永昭圭璧之良。虔惕禔躬﹑克紹禮儀之緒。念藩屬郡邑﹑旣慶纂服之有長君。順倚望輿情﹑因隆析爵以煥新命。特封爾爲朝鮮國王。提封濱海﹑賜履承先。明天澤以篤忠貞﹑無忝作述。撫河山而謹節度﹑表率臣民。欽哉。勿替朕命。封世子妃金氏冊文曰。來王來享﹑價藩凜服事之誠。采蘩采蘋﹑邦壼宣協助之美。故子而繼父﹑旣世祀之永延。惟妻以相夫﹑宜國典之攸及。爾朝鮮國王世子妻金氏夙嫻姆訓。作配王家。勤定省於三朝﹑克勷孝養。著儀型於四徳﹑有裨儲修。鞶悅罔愆﹑式隆一體之義。珈褕肇錫﹑聿彰從爵之文。玆特封爾爲朝鮮國王妃。益勵柔嘉。交誠忠敬。儆雞鳴於燕寢。明服於龍章。欽哉。勿替朕命

○免廣西臨桂縣艸場十四五六年分包荒稅銀。永寧州臨桂﹑靈川﹑永福﹑義寧等縣﹑廢藩田租﹑銀米

○己卯。諭翰林院考選庶常原以作養人才。朕今詳加簡閱。親行考試新科進士朱訓誥﹑陳景仁﹑鐘朗﹑周訓成﹑李爲霖﹑周燦﹑金國用﹑鄭日奎﹑馬大士﹑曹鼎望﹑周漁﹑王勗﹑劉如漢﹑蔣繪﹑李平﹑陳元﹑陳志紀﹑翟世琪﹑羅繼謨﹑趙濟美﹑張瑋﹑鄭端管愷蘇宣化﹑王追騏﹑楊維喬﹑鄭爲光﹑楊大鯤﹑劉雯曠﹑朱之佐﹑朱錦﹑戈英﹑唐寅淸﹑劉元勛﹑詹養沈﹑翟延初﹑盧乾元﹑蔣弘道﹑寧爾講﹑趙之符﹑周之麟﹑共四十一名。俱著攺爲庶吉士。爾衙門卽傳諭吏部遵行。

○宴賚殿試讀卷官﹑各執事官﹑及諸進士如例

○庚辰。以鑲藍旗漢軍梅勒章京海爾圖﹑爲固山額眞。正黃旗原任梅勒章京阿思哈尼哈番孫達禮巴圖魯﹑爲護軍統領。鑲紅旗滿洲甲喇章京察哈泰﹑正紅旗漢軍原任梅勒章京吳國禎﹑爲梅勒章京

○辛巳。諭禮部。興京祖陵﹑乃發祥重地。宜隆顯號﹑以展孝思。今尊稱爲永陵。應行典禮﹑爾部卽察例具奏

○以故一等阿思哈尼哈番兼一拖沙喇哈番爾虎達子巴海﹑一等阿思哈尼哈番劉進忠子士龍﹑三等阿思哈尼哈番劉麟圖子委圖﹑一等阿達哈哈番兼一拖沙喇哈番達護子阿密爾圖﹑一等阿達哈哈番多爾濟子巴紮爾﹑褒勒子額稜臣﹑奇雅鈕子邁蘭﹑三等阿達哈哈番喀爾堪侄布藍﹑張秀兄吉﹑拜他喇布勒哈番兼一拖沙喇哈番胡什巴子多弼﹑拜他喇布勒哈番秦弘績。兄弘圖﹑髙雲龍子升﹑拖沙喇哈番孔永吉子興隆﹑沙護子阿藍﹑博洛對叔子西代﹑各襲職。

○贈陣亡阿晉泰﹑爲拖沙喇哈番。令其侄諾密襲職。

○壬午。諭翰林院。今科庶吉士新經選取且各衙門辦事﹑正在需人。戊戌科庶吉士﹑宜加任用。著開列職名具奏。應畱翰林院﹑及應別衙門用者﹑候朕裁定。其畱翰林院者﹑仍著照例讀書

○轉吏部右侍郎兼翰林院侍讀學士石申﹑爲左侍郎。仍兼翰林院侍讀學士。升翰林院侍讀學士馮溥﹑爲吏部右侍郎。仍兼翰林院侍讀學士

○遣山東道監察禦史陳棐﹑往查山東荒地

○一甲一名進士陸元文﹑率諸進士上表謝恩

○癸未。命學士折庫訥﹑胡兆龍﹑王熙﹑艾元徵﹑教習庶吉士

○裁陜西甘泉縣撫安﹑中部縣翟道﹑宜君縣云陽三驛

○甲申。上幸南苑。

○乙酉。孝慈武皇后忌辰遣官祭福陵。

○吏部定議翰林官外轉例除侍讀學士侍講學士以上照常升轉外。侍讀以下﹑應照科道。例﹑每年外轉二員。春季一員。秋季一員。侍讀侍講﹑以參政用修撰以副使用編修檢討以參議用。從之

○定靖南王旗下弁兵營制共兵三千名設左右梅勒章京二員。甲喇章京四員。護軍參領四員統之

○丙戌。以故總兵官拜他喇布勒哈番齊。升子人龍。襲職

○以漕糧全完實授坐糧廳郎中張文明﹑太僕寺少卿。仍管坐糧廳事

○丁亥。吏部題宗人府各部院等衙門凡食六品俸筆帖式視內閣撰文中書舍人例以員外郎等缺補用。食七品俸筆帖式﹑視內閣支七品俸撰文中書舍人例﹑以主事等缺補用。無頂帶筆帖式仍遵前上�日用。其包衣牛錄下各員﹑應於不分旗之衙門補授。從之

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十九

順治十六年。己亥。冬十月。戊子朔。頒順治十七年時憲歷。享太廟。遣公愛星阿行禮。

○遣官祭四祖陵。福陵。昭陵。

○順天府舉行鄕飲酒禮。

○己丑。加贈殉難廣東髙明縣遊擊杜豹一級。予祭葬如例。蔭其子進忠﹑爲拖沙喇哈番。

○辛卯。諭吏部。向來各衙門印務﹑俱系滿官掌管。以後各部尙書﹑侍郎﹑及院寺堂官﹑受事在先者﹑卽著掌印。不必分別滿漢。爾部卽傳諭各衙門﹑一體遵行。

○升兵科右給事中孫際昌﹑爲本科左給事中。

○升廣西桂林府知府馮瑾﹑爲山西按察使司副使﹑分巡大同道。刑部郎中吳來紱﹑爲山西按察使司僉事﹑分巡寧武道。

○壬辰。加河南巡撫賈漢復﹑太子少保。巡按李粹然一級。以解完部撥協餉也

○命山東道監察禦史李贊元﹑巡視兩淮鹽課。江西道監察禦史許之漸﹑巡視茶馬福建道監察禦史余司仁﹑巡視兩浙鹽課。雲南道監察禦史楊旬瑛﹑巡按浙江

○癸巳。諭吏部﹑朕親考試翰林庶吉士熊賜履﹑譚篆﹑富鴻業﹑蕭惟豫﹑張貞生﹑熊賜玙﹑鄒度珙﹑陸懋廷﹑馬晉允﹑崔蔚林﹑俱著照例授爲編修檢討。王遵訓﹑田麟﹑彭之鳳﹑兪之琰﹑王封溁﹑郭諫﹑陳廷敬﹑王曰髙﹑吳本植﹑宋徳宜﹑王揚昌﹑楊正中﹑王鐘靈﹑孫一致﹑李天馥﹑王吉人﹑呂顯祖﹑吳珂鳴﹑俱著照舊教習。陳敬﹑殷觀光﹑習學淸書日久。文義荒疎。足見平日全不用心。殊不稱職。俱著革退。永不敍用。

○裁浙江布政使司都事。按察使司知事。嘉興府﹑織染局大使。湖州府﹑織染局大使。長興縣臯唐﹑平陽縣舥艚﹑遂昌縣馬步﹑龍泉縣慶元巡檢司巡檢。上虞縣梁湖壩壩官。

○吏部尙書孫廷銓奏言﹑學差應停考試。仍照舊例﹑於甲科出身各官中﹑內而部郎﹑外而府道﹑按其俸薦﹑隨時遇缺升補。似直捷易行。可以久遠無獘。得上

�日﹑學臣關系人才。推補理宜愼選。此奏事屬可行。著詳察事例﹑酌議妥確具奏。

○甲午。厄魯特部落俄齊爾圖臺吉等進貢駝馬。宴賚如例。

○旌表湖廣綏寧縣貞女曾氏﹑銅鼓衛烈婦何氏﹑各給銀建坊如例。

○乙未。補考選刑部郎中劉大謨﹑爲工科給事中。

○加隨徵江南左路總兵官左都督楊捷﹑太子少保。右路總兵官右都督劉芳名﹑左都督。

○湖廣巡按李廷松疏報﹑節婦﹑湖廣孝感縣生員熊祚延妻李氏﹑年二十七﹑夫歿。子俱在𦇤褓。氏毀形矢志冰霜自勵教子賜履﹑成進士。請照例旌表。下禮部議

○丙申。吏部等衙門﹑會推江寧巡撫。以候補巡撫周召南﹑降調外用沈文奎﹑開列具奏。得上�日﹑沈文奎﹑系降調外用之官。久當遵上�日﹑卽行調補。何得延遲數年。近有降調官速補之上�日。仍不卽行補授。俟巡撫缺出﹑忽與推用。其中顯有情獘﹑且巡撫系封疆大吏。從無降調外用官升補之例。會推時何人倡議。著據實明白回奏。

○轉刑部右侍郎鐘鼎﹑爲本部左侍郎。補服闋兵部右侍郎髙景﹑爲刑部右侍郎。

○以經略標下隨徵拖沙喇哈番徐弘業﹑爲貴州布政使司參議﹑分守新鎭道。

○丁酉。四川巡撫髙民瞻奏報﹑僞侯郝成裔﹑僞伯陳建等﹑謀誅首逆髙承恩﹑獻土投誠。及僞文武官八十員﹑各繳印札來歸。川南底定。下所司知之。

○江南蘇松巡按馬騰升奏言﹑前因京口失守。特遣固山額眞駐防鎭江。誠慮之周也。而臣竊以爲有不便者三。鎭江之民。瘡痍未復。傳聞大軍駐札。惶懼竄徙若果兵臨勢必侵擾。民何能安處。且恐滿兵驕悍成習卽號令有不能施不便者一。以重兵駐防京口者。禦海寇也。必須修備戰艘。練習水師。此非滿兵所長。不便者二。用兵之道﹑將有號令﹑兵有紀律﹑事權歸一。兵力自優。何必設此無統攝之滿兵。株守一城以虛糜兵餉不便者三。臣爲要地起見爲萬民請命。不得不爲皇上痛陳之。疏入得上�日﹑京口要地。向因防兵單弱。致海逆入寇失陷。故特遣滿兵駐防。馬騰升﹑乃云未能禦寇。輒先擾民前賊至之日。鎭江闔城從賊理應誅戮。免行追究﹑已屬法外之仁。今遣兵駐防。原以爲民。何爲反云擾民。徵巢�刀寇盜。平定地方。皆滿兵之力。何云滿兵驕悍成習。設防之兵。當水陸兼備。江寧大捷亦由陸兵力戰敗賊。何云非滿兵所長。駐防之兵。該固山額眞自能統攝。如有寇警。該固山額眞自當相機堵巢�刀何云無統攝之滿兵株守一城。虛糜兵餉。鎭江原有綠旗兵。不能禦賊。地方文官﹑不能以一矢加賊。馬騰升﹑身爲巡方。遠避他府。今乃借口爲地方起見。妄行條奏。沽名市恩。且馬騰升﹑系何國之人。乃稱滿兵驕悍成習。是何意見。俱著作速明白回奏。

○禮科右給事中楊雍建奏言﹑六經之道。炳若日星。四書﹑所以發明六經。而集注又以發明四書。爲功最鉅。臣從坊刻中﹑見有四書諸家辯又有四書大全辯。皆以譏訕先賢。崇尙異說。獲罪名教不小。乞敕部毀板。庶先賢傳注﹑不爲異說所奪。而學術大醇。人心可正矣。下所司察議。

○午刻﹑日生暈。旁生左右珥。赤黃色

○戊戌。裁薊州衛﹑遵化衛﹑涿鹿衛﹑密雲中衛﹑滄州守禦所﹑云州守禦所﹑龍門守禦所千總。

○以鑲白旗滿洲閒散章京覺羅杭奇﹑爲護軍參領。

○己亥。升鑲白旗蒙古牛錄章京巴達喇﹑爲甲喇章京

○吏部奏言﹑己亥科進士。除選庶吉士外。應照等第除授知州推官﹑知縣﹑得上�日﹑進士初授知州品級太懸。著俱以推官﹑知縣用。永著爲例。

○以鑲紅旗滿洲阿達哈哈番宜爾特赫﹑爲甲喇章京。

○升江西南昌道參議張雲龍﹑爲山東按察使司副使﹑分巡登萊兵備道。禮部郎中王輔運﹑爲湖廣按察使司僉事﹑分巡上荊南道。

○庚子。降補原任刑部尙書白允謙﹑爲太常寺少卿。

○以四川永寧總兵官嚴自明﹑爲都督同知﹑充江西提督總兵官。甲喇章京周國禎﹑爲都督僉事﹑充鎭守陜西寧夏總兵官。

○壬寅。升鑲藍旗蒙古牛錄章京拜松古﹑爲甲喇章官。

○癸卯。刑部題﹑盧愼言﹑貪酷諸不法事。鞫審皆實。且誣噬原參承問各官理合嚴懲﹑以示炯戒。盧愼言﹑應卽淩遲處死。家產並妻子籍沒入官。從之。

○甲辰。命故三等阿思哈尼哈番加一級劉麟圖﹑一等阿達哈哈番兼一拖沙喇哈番原任梅勒章京加一級董俄羅﹑俱立墓碑。

○乙巳。以致仕二等阿達哈哈番劉臣政子光漢﹑襲職。

○丙午。諭吏部﹑刑獄關系重大。聽斷理宜速結。今刑部日行事件。凡奉諭上�日﹑及由科抄者俱依限完結。其不能依限完結者﹑必先題明。至別項送審告訐等事延遲不結者甚多。應差科臣不時稽察。其應行事宜。爾部會同該科酌議具奏。

○吏部等衙門尙書覺羅科爾昆等回奏﹑沈文奎﹑前因遲誤白糧。降三級調外用。文奎又以目疾請假。臣部議覆準假﹑病痊補用。後文奎未呈明病痊緣由。故未補用。至奉有降級官員﹑卽速補用之上�日。因未有文奎應補守道員缺。故又未補。其會推江寧巡撫者﹑因文奎曾陪推操江巡撫。未便竟扣。曾與九卿科道等公議。應否開列。皆以爲可。因而陪推。此臣等愚昧。罪實難辭。聽候處分。疏入。得上�日﹑著議政王﹑貝勒﹑大臣﹑分別議處具奏。

○丁未。諭禮部歷代大長公主﹑長公主﹑公主﹑俱有封號。或用國名。或用地名。或別加羙號。俱錫以金冊。本朝公主﹑尙未加有封號。爾部卽詳察封號﹑並頒冊典例﹑酌議具奏。

○戊申。升戶科給事中袁懋徳﹑爲兵科右給事中

○己酉。授一甲第一名進士陸元文﹑爲翰林院修撰。第二名鮑亦祥﹑第三名葉方藹﹑俱爲翰林院編修。

○經略大學士洪承疇劾奏﹑雲南巡撫林天擎﹑擾驛剝軍。政令乖張諸款。下所司察議。

○諭吏兵二部﹑雲南遠徼重地。久遭寇亂。民罹水火。朕心不忍。故特遣大軍。用行弔代。今新經平定。必文武各官﹑同心料理。始能休養殘黎。輯寧疆圉。至統轄文武軍民尢不可以乏人。前已有上�日。命平西王吳三桂﹑移鎭雲南。今思該藩忠勤素著。練達有爲。足勝此任。當玆地方初定之時。凡該省文武官賢否﹑甄別舉劾。民間利病﹑因革興除及兵馬錢糧一切事務。俱暫著該藩總管奏請施行。內外各該衙門不得掣肘。庶責任旣專。事權歸一。文武同心共圖策勵事無遺誤。地方早享昇平。稱朕戡亂柔遠至意。俟數年後﹑該省大定仍照舊令各官管理。其應行事宜。爾等卽行議奏

○庚戌。經略洪承疇﹑以目疾乞休。得上�日﹑卿久任巖疆。勞績茂著。今滇黔初辟。正資彈壓料理。覽奏目昏衰老。深軫朕懷。特準解任。回京調理。

○辛亥。諭吏部﹑國家酬庸錫爵﹑爰有世襲之典。延賞勸忠所關甚鉅。故承襲世官﹑必親子孫﹑或親兄弟﹑方無冒濫之獘。今多有宗派疏遠﹑及系同族同姓者﹑卽得承襲。殊違典制。著議政王﹑貝勒﹑大臣﹑會同詳議定例具奏。

○壬子。補外轉陜西道監察禦史姜圖南﹑爲江西布政使司參議﹑分守南昌道。升廣東海北道參議秦鉽﹑爲浙江按察使司副使﹑分巡杭嚴兵備道浙江杭嘉湖道參議李榮宗﹑爲山東按察使司副使﹑分巡懷來道。山西潞安府知府楊晙﹑爲山東按察使司副使﹑分巡濟南道。福建建寧府知府謝祖悌﹑爲湖廣按察使司副使﹑分巡上江防兵備道。山西太原府知府宗彜。爲陜西按察使司副使﹑分巡淸軍驛傳兵備道。直隸廣平府知府許瑤﹑爲陜西按察使司副使﹑分巡河西道。戶部郎中賈壯﹑爲山西按察使司僉事﹑分巡河東兵備道。禮部郎中王埰﹑爲江南按察使司僉事﹑分巡安廬道。刑部郎中許熙宇。爲河南按察使司僉事﹑分巡大名道。禮部郎中劉源湛爲湖廣按察使司僉事﹑分巡下荊南道。

○癸丑。先是部覆翰林院學士折庫納條議。均旗丁田。增漢軍兵。收人心三款。不準行。其愼選綠旗官兵一款。以推補提鎭﹑俱有定例聽用等官﹑已分定省分。準行題用。無庸另議具奏。復命議政王﹑貝勒﹑大臣﹑會議。至是﹑議政王等議﹑八旗漢軍兵丁。因差往各處駐防。以致兵力單弱。請敕直隸﹑山西﹑陜西﹑山東﹑河南﹑及各督撫。徧招勇壯﹑有產業者﹑咨送前來。以補缺額。各省提督員缺。以後應不分滿洲﹑蒙古﹑漢軍﹑漢人﹑選有才幹者補授。餘款仍照部議可也。得上

�日﹑漢軍牛錄內﹑盡可增添披甲。各省如有彊壯之人﹑聽入綠旗披甲﹑不便編入漢軍牛錄下。綠旗兵之勇壯﹑非關滿洲蒙古之故。但能善撫士卒加意勸懲。兵自彊勇。提督員缺。原系於漢軍中﹑選擇有才者補授。不必除授滿洲蒙古。聽用各官﹑不必限定省分升轉。各省或聽用千把兵丁﹑俱著選擇保舉補授。余依議

○甲寅。削柰曼部落達爾漢郡王阿漢王爵﹑爲庶人。並奪其所屬人役。以其隱匿綽爾濟﹑恐所屬翁俄拜首告﹑遂抄殺翁。俄拜全家也。

○乙卯。先是﹑上諭議政王大臣等﹑巽王滿達海端重王博洛﹑敬謹王尼堪諂媚抗朕之睿王。及睿王死﹑分取其人口財貨諸物。夫睿王與朕抗衡。與伊等並無嫌隙。伊等反貪取其財物。且伊等俱系親王。朕之兄弟行也。乃諂事逆朕之譚泰。此等情事朕意諸王大臣﹑必將舉發。是以姑爲容忍乃王及諸臣﹑至今並不舉發。朕故宣示其罪。議政王﹑大臣﹑六部尙書﹑侍郎其會議以聞至是﹑王等遵上�日會議﹑巽王﹑敬謹王﹑端重王﹑此三王﹑從前諂媚睿王。及睿王死﹑分取其人口財貨諸物。又諂事譚泰臣等悉知。知而不行舉發。臣等之罪﹑亦復何辭。今議巽王﹑端重王﹑敬謹王﹑向蒙太宗皇帝﹑拔之諸子之中授爲貝勒。恩養有加。乃負先帝厚恩。諂附抗主逆行之睿王。罪一。後睿王死﹑飾爲素有嫌怨。分取人口財貨諸物。罪一。且以宗潢昆弟。親王之貴。不思剪除逆黨之譚泰。反諂事之。罪一。伊等所犯情罪重大。應將此三王之子﹑所襲親王爵俱行削除。降爲庶人。巽王所襲親王。原系伊父王爵。應令多羅康郡王承襲。其所屬人員﹑應候皇上於本旗內裁撥。其奴僕莊園﹑量給其子。余俱入官。其分取睿王家人牲畜財貨諸物﹑及投充漢人﹑俱籍入官。奏入。得上�日﹑王與諸臣議﹑良是。但朕旣經恩宥﹑不忍盡行削奪。巽王﹑端重王之子﹑俱著降爲多羅貝勒。巽王所襲﹑系伊父王爵。著多羅康郡王﹑仍襲親王。其舊有奴僕莊園牲畜諸物﹑不必入官。仍畱與之。所屬牛錄下人員﹑開列具奏。其分取睿王家人牲畜財貨諸物﹑俱籍入官。投充漢人﹑著照多羅貝勒應得之數給與。余俱釋爲民。敬謹王之罪。與巽王﹑端重王無異。亦應如議削奪。但念伊𨿽庸碌。然系宗室出徵陣亡。仍著其子承襲親王。所屬人員奴僕諸物俱畱。至分取睿王家人牲畜財貨諸物﹑俱籍入官。

○和碩簡親王濟度等議覆﹑戶部左侍郎林起龍疏言﹑國家蓄養兵馬﹑貴有實濟。豈容虛冒﹑貽誤地方。應敕各該督撫按﹑嚴查隱占。器械馬匹。時加簡閱。挑選精壯。自十七年秋季爲始。令兵部請上�日﹑差滿洲官員﹑分往各方閱視。永爲定例。每三年一次舉行。營馬不許擅撥驛遞。兵丁糧餉﹑按月支給。毋許壓欠。至綠旗兵馬﹑俱照經制額設。若減去四十萬。止畱二十萬。恐兵寡力單。難以彈壓。應仍舊制。又稱民壯番快等役﹑原以捕盜。近因節省工食﹑俱行裁減。今腹裏州縣﹑請照舊添設。但各處盜賊響馬﹑合夥行劫。非番快等役﹑可以捕滅。無庸議設。仍應責成營將﹑分汛設防。又稱經制千把等缺﹑俱應用本營百總﹑旗牌﹑哨長﹑隊長升補。總督爲封疆重臣。將備以下武職。應聽酌量人地﹑題請調補。均應如議。又稱將官親丁﹑不可禁革。養馬糧料﹑亦應添給。以後升任巖疆鎭將等官﹑隨帶親丁赴任者﹑量準帶領開糧。查定例﹑提督養馬十五匹﹑今準二十匹。總兵養馬十二匹﹑今準十六匹。副將養馬八匹﹑今準十二匹。參將﹑遊擊養馬六匹。今準參將養馬八匹遊擊養馬六匹。皆給與錢糧。令其足用。得上�日﹑各地方綠旗兵丁﹑差滿洲大臣閱視。該管將領﹑有修整器械嚴肅營伍善養兵者。差去大臣﹑卽行薦舉擢用。其器械不整﹑營伍廢弛﹑以老弱充數﹑虛糜錢糧者。糾參重處以示勸懲春秋二季操練兵丁事宜。通飭各總督﹑提督﹑總兵官﹑實力舉行。地方大夥劫盜。著營兵捕拏。其竄匿城市鄕村盜賊﹑仍設番快緝拏。守備等官缺出。各該總督﹑提督﹑選拔勇壯效力人員題補。武職官有材能者﹑準總督﹑提督﹑視其人地相宜﹑題請調補。

○九卿﹑科﹑道﹑議奏逃人事例一﹑剌字逃人﹑私出境外﹑被地方官拏解者。其經過州縣﹑未能查獲等官。𨿽有拏解逃人之功﹑應加級升轉者不準題敍。仍罰俸半年。容畱逃人歇宿店主﹑責四十板。一﹑責令各道員嚴行保甲。每年兩次取州縣官甘結。如所屬州縣官失察逃人﹑道員降一級畱任。降後﹑所屬地方﹑查解逃人至四十五名。卽復還原級。一﹑出邊﹑或在盛京﹑與未到京之先逃走者。與自京逃走者不同。免剌。仍鞭一百。給原主。如無主逃人﹑應入官者﹑免鞭剌。一﹑陜西﹑湖廣﹑四川﹑江南﹑江西﹑浙江﹑福建﹑廣東﹑廣西﹑雲南﹑貴州﹑所獲逃人著令遞解。批文限定日期如經過地方官選差不愼。鈕鎖不嚴﹑以致脫逃。查參革職違限者﹑該衙門察參。一﹑畏罪潛遁。或往屯過限﹑十日之內拏獲者。止鞭一百。過十日者﹑鞭剌從之

○丙辰。增設江西奉新﹑靖安﹑永丰﹑龍泉﹑萬安﹑永新﹑崇仁﹑東鄕﹑新城﹑南丰﹑瀘溪﹑上饒﹑弋陽﹑貴溪﹑鉛山﹑興安﹑樂平﹑安義縣縣丞。

○增設督捕滿漢司務各一員。

○諭翰林院﹑自乙未科以後﹑所選翰林庶吉士令習淸書。俱期有禆實用。恐其自謂已熟。將向來所習﹑或致遺忘。朕今先加考試一次。以後翰林院堂官﹑仍不時考課。務令純熟。副朕簡拔之意。

○諭禮部﹑朝廷軫念勞臣。於其身後有諭祭之典。及加謚立碑等項。酬績勸忠﹑所關甚重。必其生平﹑或行間著績或奉職勤勞。乃堪承此卹典今凡牛錄章京﹑及拜他喇布勒哈番等官身故者。輕加恩卹﹑一槪諭祭。於典制未合。著詳議定例具奏。

○丁巳。以靖南王下二等阿思哈尼哈番曾養性一等阿思哈尼哈番江元勛﹑爲本藩左右梅勒章京。三等阿達哈哈番張拱垣﹑拜他喇布勒哈番崔承科﹑易明﹑拖沙喇哈番馬九玉﹑爲本藩甲喇章京。拜他喇布勒哈番劉可禮﹑拖沙喇哈番徐有才﹑王蟒漢﹑牛錄章京徐文耀﹑爲本藩護軍參領

○吏部奏言﹑降級候補官員﹑或有人無缺。或遇缺出﹑品級同﹑而降補之人﹑出身資格不同。礙難遽補。應俟人缺相當補用。得上�日﹑官員初授﹑應照出身資格。旣經降處﹑著遇缺卽補。不必仍論出身資格

○諭兵部﹑江南崇明等處平定。屢經報捷。交部議敍。何以至今尙未議奏。著察明作速議敍。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百二十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十

順治十六年。己亥。十一月。戊午朔。轉翰林院侍講學士曹本榮﹑爲侍讀學士。升國子監司業楊永寧﹑爲翰林院侍講學士。

○己未。宗人府奏言﹑故巽王滿達海﹑端重王博洛﹑旣以罪削其子所襲王爵。降爲多羅貝勒。其謚號及碑﹑相應追奪。從之。

○又奏言。敬謹王尼堪碑內﹑有爲國盡忠。累著功勛。實爲國家屏藩等語。𨿽蒙皇上宥罪﹑存其王爵。但碑內所載之語﹑與其行違。或另行撰給。或因存王爵﹑仍舊存畱。統惟上裁。得上�日﹑敬謹王碑文﹑著內閣另行撰給。

○庚申。宗人府奏言﹑多羅康郡王傑書。已進封和碩親王。請給封號。命仍用原號。

○刑部題﹑周亮工被參各款內﹑審實赦後贓銀一萬有奇情。罪重大。應立斬。家產籍沒入官。承問官程之璇﹑田緝馨﹑盧圖龍﹑王仕云﹑吳琪滋﹑孫開先﹑徇情將贓銀豁免。除程之璇已經物故外。田緝馨等﹑俱應擬絞監候。其家產﹑並程之璇家產﹑一並籍沒入官。其餘事內有名各犯﹑應援赦免罪。疏入下三法司核議。

○升鴻臚寺鳴贊木護理﹑爲本寺少卿

○補內閣撰文中書舍人兼太常寺卿祁通格﹑爲太僕寺卿。

○授考選刑部郎中胡悉寧﹑爲戶科給事中。

○辛酉。河道總督朱之錫﹑乞假扶母櫬歸葬。上允之。仍命事竣﹑卽回任供職。

○壬戌。補外轉戶科右給事中法若眞﹑爲山西布政使司參議﹑分守冀寧道。原任山東東兗道參議王允祚﹑爲浙江布政使司參議﹑分守杭嘉湖道。升廣東羅定道僉事鮑開茂﹑爲本省布政使司參議﹑分守海北道。

○以公渥赫﹑公坡爾盆﹑爲內大臣。

○甲子。遣官祭三皇廟。

○丙寅。冬至節。祀天於圜丘。遣固山貝子溫齊行禮。

○遣官祭四祖陵﹑福陵﹑昭陵。

○上自南苑﹑出西紅門校獵。是日駐蹕白家灘。

○丁卯。上駐蹕盧溝橋。

○戶部議覆。貴州巡撫趙廷臣疏言﹑黔省曩爲寇踞。攺衛爲府。攺所爲縣。變亂舊章。民苦重役。今底定之後﹑應復舊制。所有原屬廣西地方﹑攺歸該省管轄爲便。應如所請。報可。

○雲南巡撫林天擎﹑劾奏廣西提督綫國安﹑隨大軍進巢�刀雲南迆西地方﹑大肆搶掠。及奉上�日回粵﹑奸淫殺戮。暴虐更慘。乞立賜處分。得上�日﹑綫國安荼毒雲南地方﹑搶殺淫掠﹑情罪重大。著議政王貝勒大臣﹑速行嚴察密議具奏。

○戊辰。江寧巡按衛貞元疏言﹑海逆犯順。一時守土文武各官﹑有效死靡他﹑忠烈炳著者。如江浦縣知縣許立達﹑當江城失守﹑立達挺然不降。賊縛至舟中﹑踴身投水死。天長縣知縣王辛﹑姦民獻城﹑勢不可支。辛引佩刀自裁﹑被救﹑復赴蕭寺自經死。壽春營把總張育才﹑禦賊於烏衣鎭。手刃賊眾。陷陣而死。二令一弁。捐軀報國。允宜旌表。下所司議。

○廣東左布政使馮如京﹑以有疾致仕。

○旌表節婦。直隸淸苑縣民劉登舉妻段氏﹑開州民李鳴鸞妻武氏﹑孝子。文安縣生員邢澄﹑各給銀建妨如例。

○己巳。上駐蹕玉泉山。

○庚午。轉翰林院侍講田逢吉﹑爲侍讀。升翰林院檢討綦汝楫﹑爲侍講。

○辛未。上駐蹕沙河。

○升吏部稽勛司郎中劉祚遠﹑爲太常寺少卿提督四譯館。

○升浙江右布政使員盡忠﹑爲湖廣布政使司左布政使。

○壬申。上駐蹕昌平州。是日﹑駕過明崇禎帝陵。淒然泣下。酹酒於陵前。復遣學士麻勒吉﹑奠明太監王承恩墓。

○免河南湯陰縣本年分雹災額賦。

○山東沂州總兵官臧延齡卒。

○癸酉。上閱明諸帝陵。

○議政王貝勒大臣等﹑會議會推沈文奎各官罪。吏部尙書覺羅科爾昆﹑應革任。並革去一拜他喇布勒哈番。罰銀百兩。尙書孫廷銓﹑應降三級。左侍郎石申﹑應降二級。左侍郎禪代﹑右侍郎楊茂勛﹑應革恩詔所得拜他喇布勒哈番。工部尙書孫塔﹑削所加之級。仍各罰銀百兩。畱任。刑部尙書杜立徳﹑左都禦史魏裔介﹑戶部左侍郎葉成格﹑傅維鱗﹑右侍郎鏗特﹑禮部左侍郎李奭棠﹑兵部左侍郎劉達﹑右侍郎石圖﹑督捕左侍郎吳達禮﹑刑部右侍郎阿思哈﹑工部左侍郎楊義﹑副都禦史科爾坤﹑通政使覺羅雅布蘭﹑大理寺少卿張椿﹑通政使司參議柯士芳﹑戶科都給事中孫光祀﹑刑科都給事中黏本盛﹑工科都給事中姚延啟﹑掌河南道事禦史上官鉝﹑各罰俸一年。禮部尙書王崇簡﹑工部尙書劉昌﹑禮部右侍郎寧古裏﹑沙澄﹑工部右侍郎張縉彥﹑副都禦史袁懋功﹑大理寺少卿盧興祖﹑各罰俸半年。大理寺卿朱國治﹑罰俸三个月。得上�日﹑科爾昆免革任。余依議。

○甲申。遣內大臣伯索尼致祭前明崇禎帝。文曰。惟帝亶聰禦極。孜孜以康阜兆民爲念。十七年來﹑劼毖無斁。不意流寇猖獗。國遂以傾身殉社稷。向使遭際景運﹑可稱懿辟。獨是纘承衰緒。適丁劫厄。𨿽勵精圖治﹑而傾廈莫支。朕念及此﹑恆用深惻。玆巡幸畿輔。偶過昌平睇望陵寢。益爲淒然。特具牲帛酒品﹑用昭禮祭。尙饗

○遣官祭前明成祖﹑仁宗﹑宣宗﹑英宗﹑憲宗﹑孝宗﹑武宗﹑世宗﹑穆宗﹑光宗﹑熹宗﹑諸帝陵

○諭工部。前代陵寢﹑神靈所棲。理應嚴爲防護。朕巡幸畿輔。道經昌平。見明代諸陵﹑殿宇墻垣﹑傾圯已甚。近陵樹木﹑多被斫伐。向來守護未周﹑殊不合理。爾部卽將殘毀諸處﹑盡行修葺。見存樹木﹑永禁樵采。添設陵戶﹑令其小心看守。責令昌平道官﹑不時嚴加巡察。爾部仍酌量每年或一次﹑或二次﹑差官察閱。勿致疎虞。

○禮部議覆。禮科右給事中楊雍建疏言﹑濫刻四書諸家辯大全辯等書﹑畔道駁注。應令焚毀。並飭直省學臣校士。務遵經傳。不得崇尙異說。從之。

○喀爾喀部落土謝圖汗下多爾濟臺吉等貢馬。宴賚如例。

○乙亥。上驛蹕髙麗營。

○丙子。上駐蹕通州。

○升署副將管湖廣安陸副將事吳汝鳳﹑爲江南鎭江府副將。天柱參將李孟夏﹑爲江北壽春營副將。黃州參將佟透﹑爲湖廣均房副將。汾州參將郭虎﹑爲陜西靖遠副將。

○歸並河南南召縣於南陽縣。裁開封府知事檢校。及沈邱縣界首﹑商邱縣丁家口﹑宜陽縣穆冊﹑永寧縣髙門關﹑嵩縣沒大嶺﹑盧氏縣欒川﹑泌陽縣象河關﹑汝州魯山歇馬領﹑巡檢祥符縣大梁驛﹑杞縣雍邱驛﹑尉氏縣馬驛﹑中牟縣圃田驛﹑延津縣廩延驛﹑新鄭縣永新驛﹑許州白馬驛﹑襄城縣新城驛﹑禹州淸頴驛﹑鄭州管城驛﹑滎澤縣廣武驛﹑滎陽縣索亭驛﹑商邱縣商邱驛﹑寧陵縣寧城驛﹑睢州葵邱驛﹑安陽縣鄴城驛﹑磁州滏陽驛﹑汲縣衛源驛﹑新鄕縣新中驛﹑獲嘉縣崇寧驛﹑淇縣淇門驛﹑河內縣覃懷驛﹑修武縣武安驛﹑洛陽縣周南驛﹑偃師縣首陽驛﹑鞏陽洛口驛﹑新安縣函關驛﹑澠池縣蠡城驛﹑靈寶縣桃林驛﹑閿鄕縣鼎湖驛﹑南陽縣宛城驛﹑新野縣湍陽驛﹑裕州赭陽馬驛﹑葉縣滍水馬驛﹑汝陽縣汝陽馬驛﹑上蔡縣上蔡馬驛﹑西平縣西平馬驛﹑硤石驛﹑驛丞。祥符縣遞運所﹑延津縣廩延遞運所﹑襄城縣遞運所﹑禹州遞運所﹑湯陰縣宜溝遞運所﹑磁州遞運所﹑汲縣河平遞運所﹑新鄕縣遞運所﹑獲嘉縣遞運所﹑亢村遞運所﹑淇縣遞運所﹑河南縣遞運所﹑洛陽縣遞運所﹑新安縣遞運所﹑澠池縣遞運所﹑義昌遞運所﹑閿鄕縣遞運所﹑南陽縣宛城遞運所﹑博望遞運所﹑林水遞運所﹑新野縣新野遞運所﹑葉縣保安遞運所﹑葉縣遞運所﹑大使。開封府軍儲倉﹑彰徳府崇盈倉﹑衛輝府廣積倉﹑懷慶府倉﹑河南府丰濟倉﹑汝寧府軍儲倉﹑大使。

○丁丑。上駐蹕三河縣。

○戊寅。上駐蹕馬伸橋。

○皇第六子奇授生。

○授庶吉士富鴻業﹑陸懋廷﹑馬晉允﹑蕭惟豫﹑張貞生﹑俱爲翰林院編修。鄒度珙﹑譚篆﹑崔蔚林﹑熊賜履﹑熊賜玙﹑俱爲翰林院檢討。

○偏沅巡撫袁廓宇引年乞休。不允。

○升正藍旗漢軍牛錄章京唐國政﹑爲甲喇章京。

○己卯。上駐蹕湯泉。

○升經略標下提督總兵官左都督太子少保李本深﹑爲太子太保﹑充貴州提督兵官。

○辛巳。升戶部郎中張淸議﹑爲廣東按察使司僉事﹑分巡羅定道。

○壬午。以尊稱四祖陵爲永陵遣官告祭。

○升正白旗漢軍牛錄章京愛音達禮﹑爲甲喇章京。

○癸未。上駐蹕遵化縣。

○甲申。上駐蹕三屯營是日﹑諭禮部。前明崇禎帝﹑勵精圖治。十有七年。不幸寇亂國亡。身殉社稷。考其生平﹑無甚失徳。遘玆厄運。殊堪矜憫。宜加謚號﹑以昭實行。今謚爲莊烈湣皇帝。爾部卽遵諭行。

○升兵部郎中宋祖法﹑爲福建按察使司僉事。刑部郎中劉昌臣﹑爲山東按察使司僉事。尙金章﹑爲廣西按察使司僉事。席教事﹑爲四川按察使司僉事。陜西督糧道參議羅森﹑爲山西按察使司副使。福建汀州府知府王康侯﹑爲浙江按察使司副使。福建興化府知府顧鏞﹑爲廣東按察使司副使。四川順慶府知府汪永瑞﹑爲河南按察使司副使。陜西慶陽府知府楊藻鳳﹑爲湖廣按察使司副使。俱提調學政

○丙戌。上駐蹕灤河。

○平西王吳三桂等疏報﹑大軍攻取沅江。陣殲土司那松﹑僞將軍髙應鳳等﹑並獲僞印僞札甚多。下所司議敍。

十二月。丁亥朔。蘇松巡按馬騰升遵上�日回奏。兵火之後﹑臣目擊地方殘破。人民流離。又過鎭江﹑見譚家洲﹑當江口瓜鎭之中。於此建立營壘。設立重兵。使深明水性之將﹑練習舟師。統於督臣。足資彈壓。詎知廟算神謨﹑動出萬全。特遣滿兵駐防﹑原使水陸兼備。靖寇衛民。臣一時愚昧﹑思慮未周。發此狂論。罪復何辭。惟痛自刻責。仰聽處分而已。疏入。得上�日﹑此回奏巧言支飾﹑殊爲可惡。著吏部從重議處具奏。

○戊子。上駐蹕羅家屯。

○己丑。授四川重慶投誠僞將軍杜學﹑都督僉事職銜。

○江南江西總督郎廷佐奏報﹑僞總督陳九思﹑乘海寇內犯。率黨金曉等﹑攻劫浮梁等處﹑我軍擊敗之。九思力屈投誠。疏下所司。

○衍聖公孔興燮﹑以恣意濫刑﹑擅斃廟戶。命革去少傅兼太子太傅銜。

○庚寅。上駐蹕北古店。

○升翰林院檢討田種玉﹑爲國子監司業。

○升河南右布政使桑蕓﹑爲廣東布政使司左布政使。

○辛卯。上駐蹕三屯營。

○旌表節婦。湖廣孝感縣生員熊祚延妻李氏﹑給銀建坊如例。

○壬辰。上駐蹕湯泉。

○甲午。上駐蹕天臺山

○乙未。上駐蹕薊州

○敍解完雲貴協餉功﹑加江西巡撫張朝璘太子少保。

○丙申。上駐蹕三河縣。是日﹑賞扈從藍翎侍衛﹑及護軍等銀一萬兩。

○裁陜西管屯都司僉書一員。

○丁酉。上駐蹕通州。

○轉戶部右侍郎杜篤祜﹑爲本部左侍郎。升都察院左副都禦史袁懋功﹑爲戶部右侍郎。

○戊戌。上還宮

○甲辰。升江西按察使薛信辰﹑爲浙江布政使司右布政使補原任陜西河西道副使張文炳﹑爲山東按察使司副使﹑分巡沂州兵備道。

○乙巳。升都督僉事管陜西﹑甘肅﹑西協副將事髙宗﹑爲署都督同知﹑充鎭守四川永寧等處總兵官。甲喇章京劉文進﹑爲都督僉事﹑充鎭守廣東髙雷廉等處總兵官

○定世職承襲例。除嫡子孫承襲外。有絕嗣者。許親兄弟﹑及親兄弟子孫承襲三世。三世之後﹑停止承襲。其嗣養疏遠宗族之子﹑不準承襲。

○升正藍旗漢軍牛錄章京張朝珍﹑爲甲喇章京。

○宗人府奏言﹑端重王博洛之子塔爾納﹑原封多羅郡王。卒後﹑謚敏思。今端重王獲罪塔爾納封爵謚號﹑並所立碑﹑俱應追奪。從之

○丙午。以吏部右侍郎楊茂勛署理河道總督事務。

○兩廣總督李棲鳳奏報﹑安南都統使司都統使莫敬耀﹑遣使投誠。疏下所司

○諭吏部。國子監滿祭酒著以太常寺少卿管國子監祭酒事。滿司業﹑著以太常寺寺丞管國子監司業事。爾部卽遵諭行

○丁未。以梅勒章京髙明忠﹑爲昂邦章京﹑充鎭守江南提督漢兵總兵官

○戊申。旌表節婦﹑鑲黃旗撒海妻綽氏。正黃旗努黑勒妻海氏。項有成妻李氏。王鳳志妻包氏。王玉妻劉氏。正白旗努三妻末氏。噶布喇妻三氏。正紅旗王國英妻周氏。正藍旗護軍朱爾哈達妻宜氏。魏黑納妻鳳氏。大揚阿妻西氏。鑲藍旗撥什庫塔把海妻費氏。牙哈納妻海氏。墨爾革申妻三氏。渥黑妻渾氏。石漢妻額氏。能得勒妻佛氏。張機魯妻柰氏。圖牙魯妻海氏。俱夫故守節五十餘�山戊不�。烈婦﹑鑲黃旗護軍厄痕妻阿氏。正白旗撥什庫艾蘇妻齊氏。胡葉祿妻革氏。牙三木把妻多氏。鑲白旗前鋒奇圖禮妻穆氏。前鋒多拜妻們氏。正紅旗黏古妻朱氏。俱隨夫自盡。各給銀建妨如例。

○己酉。贈殉難山西祁縣知縣王之鼎﹑爲本省按察使司僉事﹑蔭一子入監讀書。

○庚戌。封下嫁察哈爾固倫公主﹑爲永寧長公主。額爾徳尼郡王母固倫公主﹑爲延慶長公主。額駙弼爾塔噶爾所尙固倫公主﹑爲興平長公主。額駙塞布騰所尙固倫公主爲和順長公主。額駙巴雅思護朗所尙固倫公主﹑爲昌樂長公主。額駙吳應熊所尙和碩公主爲建寧長公主。

○予故戶部右侍郎趙繼鼎﹑祭葬如例。

○辛亥。升宗人府府丞陳協﹑爲都察院左副都禦史。

○升江南按察使姚延著﹑爲河南布政使司右布政使。山西冀南道參政樓希昊﹑爲江西按察使司按察使。補降調漕運總督沈文奎﹑爲陜西布政使司參政﹑分守督糧道。太僕寺少卿吳允謙﹑爲山西布政使司參議﹑分守口北道。

○以擊敗海寇功。授蘇松水師總兵官都督同知梁化鳳﹑三等阿達哈哈番。仍知左都督﹑太子太保。

○壬子。議政王貝勒大臣等﹑議覆雲南巡撫林天擎劾奏﹑廣西提督綫國安荼毒地方﹑情罪重大。應提取來京﹑詳問虛實再議。至粵西巖疆。提標下弁兵甚眾。需員代署。統攝軍務。應令廣西巡撫。於該省遴選才勇總兵官署理。允之。

○諭兵部。靖南王耿繼茂﹑久鎭東粵。勞績素著。今又自請移鎭。效力疆場。忠志可嘉。著移駐廣西。廣西提督綫國安﹑著帶領所統兵士﹑來京另用。

○癸丑。以靖南王屬下故二等阿思哈尼哈番曹仁先子燕祖﹑襲職。

○增設國子監滿洲典簿一員。

○甲寅。以�山戊不�暮行祫祭禮﹑遣官告祭太廟。

○乙卯。祫祭太廟。上親詣行禮。

○遣官祭永陵﹑福陵﹑昭陵。

○遣官祭太�山戊不�月將之神。

○遣官祭五祀之神。

○是�山戊不�人丁戶口﹑一千九百萬八千九百一十三。田地山蕩﹑五百一十四萬二千二十二頃三十四畝。畦地﹑二萬二千六百四十三个。徵銀﹑二千五百五十八萬五千八百二十三兩有奇。米﹑麥﹑豆﹑六百二十萬一千七百二十石一斗有奇。艸﹑二百二十六萬三千四百二十二束。中茶﹑八萬七千一百五十篦。行鹽﹑四百六十五萬九千五百九十四引。徵課銀﹑二百六十六萬六千二百三十兩一錢。鑄釐錢﹑一萬九千一百八十萬五千七百一十有奇。舊鑄銅錢﹑二十一萬三千三百七十有奇。鈔﹑一十二萬八千一百七十二貫四百七十有奇。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十一

順治十七年。庚子。春正月。丁巳朔上不禦殿。免行慶賀禮。

○朝鮮國王李棩遣陪臣表賀冬至元旦萬壽聖節並進

�山戊不�貢方物。宴賚如例。

○戊午。諭禮部朕荷天眷佑。纘承祖宗鴻緒統禦天下。夙夜乾惕。圖所以乂安海內﹑永厎昇平。十有七年於玆乃民生尙未盡遂。貪吏尙未盡攺。積習相仍﹑未臻丕變。且滇黔𨿽入版圖﹑而伏莽未靖。徵調猶繁。焦思竭力﹑治效未孚。負上天之簡畀。愧祖宗之寄托。虛皇太后教育之恩。孤四海萬民之望。非朕未嘗勵精求治。實由涼徳所致。反覆循省﹑罔敢卽安。玆欲引咎自責。祭告天地太廟社稷。布告中外。爾部卽擇期具奏。

○己未四川巡按張所志疏言﹑蜀省鄕試中額舊例八十四名前三科以全川未復取未及額止中七十六名。今奉有直省中額各減半之上�日。適值三川俱復之後。應仍照舊例減半﹑取中四十二名。以鼓士气。章下所司。

○庚申。禮部擬正月十一日﹑告祭天地太廟社稷從之

○吏兵二部會議﹑江南浙江失陷城池文武各官罪。江南提督馬逢知﹑當鎭江失守擁兵不救。賊遁又不追巢

�刀。應革世職。並見任官職。徹回本旗。前任浙閩總督李率泰督理兩省軍務不能保固封疆。應革職革任。原任浙江巡撫今告病陳應泰﹑疎玩軍務。前駐防浙江固山額眞﹑今浙江總督趙國祚﹑兩握兵符。防禦多疎。浙江提督田雄﹑戰守疎虞。溫州總兵官尙好仁﹑專汛失陷。俱應除世職外革職﹑革任。寧臺總兵官常進功﹑總理水軍。巢�刀禦不力。應革職革任。浙江巡撫佟國器﹑身任封疆。籌盡未周。應降一級戴罪。照舊管事。前臺州總兵官今調京口左路總兵官張傑﹑汛地失陷。應於新任內降三級。戴罪圖功自贖。駐防浙江昂邦章京科魁﹑任內失陷太平一處。應降一級。照舊管事。疏入。得上�日﹑馬逢知﹑免革職。著解任回旗。李率泰﹑趙國祚﹑田雄﹑常進功﹑尙好仁﹑俱免革職革任各罰俸一年。仍戴罪圖功自贖。陳應泰補官日罰俸一年。佟國器﹑張傑﹑科魁﹑俱免降級各罰俸半年。

○委署分守上川南道髙毓苕參奏﹑蜀撫髙民瞻﹑在重慶時﹑會夔門諸逆狂逞犯城。竟棄城逃遁。賴大兵救援﹑始解。又婪取故僞咸寧侯髙承恩幸僮郝承裔銀三萬。令承裔密造僞璽僞敕﹑假稱曾襲侯爵以爲投誠敍功之地。此外私加銜秩甚多。貪劣昭著。謹列十款﹑奏請提問又民瞻兄具瞻﹑乃滿洲綫索六部神棍。並請先逮具瞻臨軒親審疏入命平西王詳察以聞。

○辛酉。祈谷於上帝上親詣行禮

○壬戌。以甲喇章京李永盛﹑爲都督僉事﹑充鎭守山東沂州等處總兵官。

○裁江南蘇州﹑鎭江﹑徐州﹑太倉﹑鎭海﹑各衛經歷。鎭江織造局大使。通州通濟庫大使。松江遞運所所官。毗陵﹑孟城﹑錫山﹑各驛驛丞。

○甲子。孟春。享太廟。上親詣行禮。

○遣官祭太�山戊不�月將之神。

○諭禮部。天地太廟社稷﹑前擇於本月十一日祭告。爲期太近。且難以一日舉行。今宜間日行禮。天壇

一日。地壇一日。太廟社稷壇同一日。爾部卽另選吉日具奏。

○乙丑。柰曼部落達爾漢郡王阿漢﹑以罪削爵。命其弟查穆散襲替。

○理藩院奏。科爾沁﹑國達爾漢巴圖魯親王﹑爲郡王時﹑所食俸曁賞賚﹑俱視各郡王獨優。今晉封親王﹑亦宜加優異。查土謝圖親王﹑卓禮克圖親王。俸賜優於諸親王。應否照例。請上�日定奪。命照二王例。

○宴朝賀元旦喀爾喀部落達爾漢親王奔塔爾﹑阿霸垓部落卓禮克圖郡王色爾者爾﹑科爾沁國郡王張繼倫﹑翁牛特部落杜稜郡王博它和﹑蒿齊忒部落郡王阿賴充厄爾徳尼﹑敖漢部落郡王馬濟克﹑及貝勒﹑貝子﹑公﹑臺吉等於禮部。

○丙寅。諭禮部。祭祀樂歌﹑所以歆格神明。理宜虔恪。今太常寺奏樂人員﹑平日怠於肄習。以致樂章音韻﹑多不中節。該寺各官﹑督演不勤。殊爲疎玩。爾部卽嚴加申飭。以後務演習精熟聲調葉和。以副朕誠敬祭典之意。

○以原駐防漢中府鑲藍旗漢軍梅勒章京楊鳳翔﹑滿洲閒散章京覺羅獲特﹑俱爲本旗梅勒章京。

○升通政使司左通政李敬﹑爲宗人府府丞。

○升大理寺卿朱國治﹑爲都察院右副都禦史﹑巡撫江寧等處﹑總理糧儲﹑提督軍務。

○增設山東登州營副將﹑靑州營都司﹑各一員。廣東潮州水師營遊擊﹑中軍守備﹑各一員。千總二員。把總四員。

○先是江南總督郎廷佐﹑漕運總督亢得時﹑江寧巡撫張中元﹑以失糾按臣王秉衡劣迹﹑各疏回奏。部議候秉衡事結再議。至是吏部議。得時﹑中元﹑俱已物故。廷佐瞻徇不奏﹑應降三級調用。但廷佐已緣事革職畱任﹑無級可降。應令解任。得上�日﹑廷佐本當依議處分。姑從寬免﹑仍著畱任。

○丁卯。兵部都察院﹑兵科河南道會奏。遵照八法﹑考選軍政各官。鑾儀衛云麾使黃寵﹑河南南汝總兵官張應祥﹑湖廣荊州總兵官鄭四維﹑江西南贛總兵官胡有升﹑直隸山永營副將張思盛﹑陜西西寧副將諭道眞﹑湖廣鎭筸營副將李禎﹑廣東南雄副將畢科﹑廣州水師右協副將李允香等﹑三百一十員。應分別致仕﹑降調﹑革職﹑提問。議上。得上�日﹑是。此考選軍政官員﹑年老有疾者﹑著勒令休致。才力不及浮躁者﹑著照例分別降調。罷軟不謹﹑酷無款證﹑及在官脫逃者﹑俱著革職。其貪酷有據﹑詳列事迹糾參者﹑俱著革職。行令各該撫按﹑嚴提究擬具奏。

○刑部審奏﹑浙江巡按牟雲龍﹑將原參貪官吳之榮﹑贓銀四萬餘兩﹑妄請脫卸。不行審追。應擬斬命三法司核擬。

○己巳。升山東濟南道參政吳柱﹑爲江南按察使司按察使。江西湖東道參議胡昇猷﹑爲福建按察使司副使﹑分巡興泉道。禮部郎中張純熙﹑爲四川按察使司僉事﹑分巡松龍兵備道。降補直隸霸州道副使範周﹑爲山西布政使司參議﹑分守冀南道

○以護守福陵總管官姚詹護守昭陵總管官碩塞吳巴什﹑年老﹑俱令致仕。

○辛未。以致仕二等阿達哈哈番夏玉子萬邦﹑襲職。

○順天府舉行鄕飲酒禮

○禮部再擇告祭吉期。請以二十日﹑祭天於圜丘。二十一日祭地於方澤。二十三日﹑祭太廟社稷。從之。

○定文武各官捐助馬匹五十匹以上者﹑紀錄一次。一百匹以上者﹑加一級。

○兵部議覆﹑兵科右給事中袁懋徳疏言﹑凡督﹑撫﹑提﹑鎭﹑自京隨帶閒甲馬匹。務將兵丁年貌﹑籍貫﹑馬匹毛色﹑口齒﹑詳明造冊送部。查點印烙。然後移咨戶部。支給銀餉。其在外督撫兵馬﹑應照例印烙造冊。督撫按互相查核。提鎭各標營﹑亦應照例冊報。以憑查驗其督撫造報內部兵馬冊籍﹑亦須詳注明確以杜頂替虛冒之獘。從之。

○太子太保鎭守盛京昂邦章京一等精奇尼哈番惇拜卒。

○刑部奏言﹑原任山東巡撫耿焞﹑婪贓六千有奇鞫審眞確情罪重大。應立斬。家產籍沒入官。濟南知府賈一奇﹑爲耿焞心腹。婪贓六百餘兩應立斬。濟南同知楊桂英﹑婪贓一千五百有奇應立斬。家產籍沒入官。中軍張有才﹑過付銀兩。濰縣知縣尙祜卿﹑擅動庫銀﹑媚獻耿焞。俱應立絞。疏入。下三法司核擬。

○壬申。禮部議覆工科都給事中姚延啟疏言﹑各衙門大小官員﹑私交私宴﹑及慶賀饋送。應照例再行嚴禁。違犯者科道官指名特糾。敕吏部從重議罪。失糾者﹑一並嚴處。得上�日﹑是私交私宴﹑著依議嚴行禁革。如仍前違禁私相交結﹑慶賀升遷﹑饋送杯幣﹑及無端設宴獻酬﹑假館陳樂﹑長夜酣歌者。科道官卽行指實糾察從重治罪。如科道官徇情容隱﹑不行糾參。一並治罪。

○癸酉。以追謚故明崇禎帝爲莊烈湣皇帝﹑遣固山額眞伯佟六十致祭於陵寢

○山東巡按程衡疏言﹑文登縣民鞠允良妻王氏年十九而寡。守節六十餘年。堅貞苦節。請照例旌表。下禮部議。

○丙子。告祭於圜丘。上親詣行禮。

○丁丑。告祭於方澤。上親詣行禮。

○戊寅。升廣西按察使畢振姬﹑爲湖廣布政使司右布政使﹑管左布政使事。貴州參政管左布政使事黃中通爲廣西按察使司按察使。湖廣荊西道參政顏敏﹑爲貴州按察使司按察使﹑管本省布政使司左布政使事。

○準翰林院修撰陸元文﹑復姓徐。編修鮑亦祥﹑復姓華。庶吉士張瑋﹑復姓許。

○己卯。告祭太廟﹑社稷。上親詣行禮。

○升大理寺少卿張瑃﹑爲本寺卿

○裁陜西鳳翔府廣積倉﹑臨洮府廣儲倉﹑河州倉﹑隴西縣北關所﹑甸子川錦布峪遞運所﹑安定縣好地掌所﹑會寧縣翟家嘴大使各一員。安定縣廣富倉副使一員。三原縣建忠﹑渭南縣丰原﹑華州華山﹑華陰縣潼津﹑耀州順義﹑同官縣漆水﹑乾州威勝﹑武功縣邰城﹑永壽縣永安﹑邠州新平﹑長武縣宜祿﹑平涼縣髙平﹑固原州永寧﹑涇州安定﹑靜寧州涇陽﹑隆徳縣隆城﹑安化縣弘化﹑寧州彭原﹑岐山縣岐周﹑扶鳳縣鳳泉﹑寶雞縣陳倉﹑隴西縣通遠﹑安定縣延壽﹑會寧縣保寧等驛。

○庚辰。上以文廟告成﹑親祭先師孔子。

○諭吏部。刑名關系重大。須得人料理。左都禦史能圖﹑著調補刑部尙書。

○諭兵部。武科取士拔其韜略諳通弓馬嫻熟者﹑以備將才。至於開弓舞刀﹑掇石﹑俱屬虛文實爲無益以後試馬步箭論策﹑著照例行。其開弓舞刀掇石﹑俱不必試。

○裁廣東都司斷事一員

○辛巳。上省躬引咎﹑頒詔大赦天下。詔曰。自古帝王統禦寰區綏定兆姓。治效已臻﹑則與天下共樂昇平。化理未奏﹑則先臣庶反身克責。敬天勤民﹑道不越此。朕荷皇天眷佑纘承祖宗鴻緒夙夜兢兢﹑力圖治安﹑十有七年於玆乃民生尙未盡遂貪吏尙未盡攺。滇黔𨿽入版圖﹑而伏莽未靖。徵調猶繁。疾苦時告拯卹未周。反覆思維皆朕不徳。負上天之簡畀。愧祖宗之寄托。虛皇太后教育之恩。孤四海萬民之望。每懷及此﹑罔敢卽安。玆於順治十七年正月二十﹑二十一﹑二十三日﹑祭告天地太廟社稷﹑抒忱引咎。自今以後﹑元旦﹑冬至﹑壽節﹑天下慶賀表章皇太后前照常恭進。朕前表章﹑暫行停止。特頒恩赦。加惠元元。應行事宜。開列於後。一﹑自順治十七年正月二十五日昧爽以前凡官吏兵民人等罪犯。除謀反叛逆﹑子孫殺祖父母父母﹑內亂﹑妻妾殺夫﹑告夫﹑奴婢殺家長﹑殺一家非死罪三人﹑采生折割人﹑謀殺﹑故殺﹑蠱毒魘魅﹑毒藥殺人﹑彊盜妖言﹑十惡等眞正死罪不赦外。行間罪過﹑貪官衙蠹受贓監守自盜拖欠錢糧﹑漕糧侵盜漕糧員役﹑及私書囑托﹑騷擾驛遞私船牌票亦在不赦外。其餘死罪俱減一等。軍罪以下﹑已發覺﹑未發覺﹑已結正﹑未結正﹑咸赦除之。有以赦前事告訐者﹑不與審理。以其罪罪之。一﹑逃人罪犯赦後三次者﹑方坐死罪。在赦前者﹑俱免。一文職官員除貪贓﹑及大計處分﹑失陷城池﹑緝盜不獲﹑罪犯越獄﹑拖欠錢糧﹑漕糧﹑違誤欽件限期審事徇情﹑舉劾不公﹑閱卷有獘﹑衙役作獘犯贓﹑本官不能覺察﹑投認師生等罪不赦外。見在因公詿誤﹑議革﹑議降﹑議罰﹑及戴罪住俸各官﹑各該衙門奏明寬宥。一﹑武職官員﹑除貪贓﹑及軍政處分﹑失陷地方緝盜不獲﹑縱兵搶掠﹑拖欠錢糧﹑違誤欽件限期﹑審事徇情等罪不赦外。見在因公詿誤﹑議革﹑議降﹑議罰﹑及戴罪住俸各官﹑各該衙門奏明寬宥。一﹑順治十六年以前﹑直省拖欠錢糧﹑差廉幹滿官﹑前往淸察。果系拖欠在民者俱與蠲免。如系官吏侵欺者不準援赦濫及。一滿洲兵丁﹑處處戰功勞苦。該部通行賞賚。一﹑滿洲兵丁﹑披甲隨徵多年效力被傷不能披甲及年老有疾退役者﹑酌給恩賞。一﹑徵調別省兵丁﹑深爲可憫。其家口坐糧照例給發。務令得沾實惠。一﹑自元年五月以來各地方歸順有功文武官員人等除已敍外凡未經收錄者將歸順來歷及歸後勞績﹑該部察明敍升。一﹑所在孝子順孫義夫節婦自順治元年以後﹑曾經各巡按禦史奏聞者。仍行該按再爲核實。毋事浮濫造冊報部以憑旌表。一﹑額徵錢糧俱照萬曆年間則例。其天啟崇禎年間加增﹑盡行蠲免。通行已久如貪官污吏﹑例外私派多徵擾民者。該督撫按題參重處。一﹑遠省未附地方文武各官及鄕紳士民﹑投誠歸順者從前負固之罪﹑通行赦免察其功之大小﹑各與升賞。一﹑叛逆幹連原系無辜者該督撫按審明卽爲具題釋放。一﹑附近賊巢居民原未從賊﹑有司將領﹑一槪混捕擅殺者﹑該督撫按察實參處。一﹑盜賊多因饑寒失業﹑或爲貪官所迫詔書到日﹑𨿽系首惡﹑若能率黨投首悉免其罪兵收入伍民收入籍。務期得所。有能擒捕首惡及黨內首告者論功授官。給賞。如有因其投首乘機邀執希圖功賞者治以重罪。一﹑大兵經過餧馬地方﹑供應艸豆運價等項﹑以後俱準作正項錢糧銷算。如官胥通同掯勒侵冒﹑該督撫卽行糾參。隱徇者﹑一體重處。一﹑貧民失業流離﹑各地方官有能賑卹全活五百人以上者﹑核實紀錄。千人以上者﹑卽與題請加級。其有鄕宦富民﹑尙義出粟全活貧民百人以上者﹑該地方官核實具奏。分別旌勸。一﹑各處土司原當世守地方。不得輕聽叛逆招誘自外王化凡從前未經歸順﹑今來投誠者﹑開具原管地方部落﹑準與照舊襲封。有擒執叛逆來獻者﹑仍厚加升賞。一﹑已歸順土司官﹑曾立功績。及未經授職者。該督撫按通察具奏。論功升授。於戲。干行惕勵﹑用昭內省之誠。解澤旁流﹑式布維新之治。誕告中外。咸使開知。

○免陜西洮州衛十六年分水災額賦

○贈殉難浙江海門遊擊李宏徳一級。蔭一拖沙喇哈番。

○禮科右給事中楊雍建疏言﹑臣聞朋黨之害﹑每始於艸野。而漸中於朝寧。拔本塞源﹑尢在嚴禁結社訂盟。今之妄立社名﹑糾集盟誓者﹑所在多有。而江南之蘇松﹑浙江之杭嘉湖﹑爲尢甚。其始由於好名。其後因之植黨。相習成風﹑漸不可長。請敕部嚴飭學臣﹑實心奉行。約束士子。不得妄立社名﹑糾眾盟會。其投剌往來﹑亦不許用同社同盟字樣。違者治罪。倘奉行不力﹑糾參處治。則朋黨之根立破矣。得上�日﹑士習不端。結社訂盟。把持衙門。關說公事。相煽成風。深爲可惡。著嚴行禁止。以後再有此等惡習﹑各該學臣卽行革黜參奏。如學臣徇隱﹑事發一體治罪。

○壬午。轉通政使司右通政劉士蘭﹑爲左通政。升山西河東道參政王天眷﹑爲通政使司右通政。陜西河東兵糧道僉事季昌齡﹑爲光祿寺少卿。

○以鑲白旗阿達哈哈番夏柱﹑爲駐防江寧協領。

○升廣西江右道參議盛藻﹑爲山西按察使司副使﹑河東兵備道。補原任陜西莊浪道副使佟養鉅﹑爲山西按察使司副使﹑冀南道。浙江督糧道參議楊陛﹑爲山東布政使司參議﹑濟南道降補原任陜西莊浪道副使韓志道﹑爲江西布政使司參議﹑湖東道。

○以故二等阿達哈哈番特錫倫子佛兌﹑三等阿達哈哈番通吉子訥爾特﹑察哈爾多內弟訥木準﹑鄂內子蓀柱﹑滿濟侄諾穆齊岱﹑色冷子勞米﹑拖沙喇哈番黃柱子阿納達﹑滿都子諾穆圖﹑各襲職。

○拖沙喇哈番察哈賴噶爾瑪色冷緣事革退以其弟理塔爾﹑襲替。

○以平南王屬下拜他喇布勒哈番盛登科子世白﹑襲職。

○以陣亡何九成子自揚﹑陳武子英﹑俱襲拖沙喇哈番。仍命自揚﹑歸桂林中衛左所英﹑歸江南吳平衛左所。

○甲申。升江南蘇松水師總兵官梁化鳳﹑仍以太子太保左都督﹑充提督江南蘇松常鎭等處總兵官甲喇章京馬呈禎﹑爲都督僉事充鎭守河南南汝等處總兵官。

○免山東莒州﹑沂州﹑寧陽﹑郯城﹑金鄕﹑單﹑日照﹑城武﹑滕﹑曲阜﹑諸城﹑沂水等縣﹑十六年分水災額賦。

○經略大學士洪承疇﹑再疏劾雲南巡撫林天擎﹑臣前疏參天擎乖戾情狀。今復廉得其種種穢迹。謹列款奏聞。祈敕部察議。其臨沅道張柔嘉﹑楚雄知府徐泰來﹑雲南知府余秉衡﹑俱有行賄證據。應行提審。天擎舊役李以楫﹑委署縣丞。尢屬冒濫。至於保舉非人。臣不敢辭咎。得上�日﹑據參林天擎贓私狼籍。著革職。張柔嘉﹑亦著革職。徐泰來﹑余秉衡﹑李以楫﹑俱著革任。並本內有名人犯﹑該督會同平西王﹑質審追擬具奏。卿不必引咎

○乙酉。萬壽節。上以治效未臻﹑正爾省躬引咎。免行慶賀禮。

○遣官祭太廟。永陵。福陵。昭陵

○遣官祭眞武﹑東嶽﹑城隍之神

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十二

順治十七年。庚子二月。丙戌朔。以舟山功授甲喇章京周恂﹑拖沙喇哈番品級阿式圖﹑各一拖沙喇哈番。

○設四川提督總兵官一員。分中左右三營兵三千名。駐札省城攺設成都城守副將一員。都司二員。守備二員。千總四員。把總八員。分左右二營。兵各一千名。設黎州城守遊擊一員。守備一員。千總二員。把總四員。兵一千名。攺設峨邊遊擊一員。守備一員。千總二員。把總四員。兵一千名。

○裁廣東南雄府同知一員。

○平西王吳三桂疏報﹑僞侯吳子聖﹑伯廖魚﹑陳建﹑將軍楊武﹑楊國明﹑劉啟明﹑總兵郝承裔等﹑各率所部﹑繳敕印投誠。下兵部議。

○丁亥。遣大學士胡世安﹑祭先師孔子。

○戊子。祭大社大稷。遣內大臣伯索尼行禮

○諭吏部﹑國家政務委任庶官必大小臣工咸得其人。乃可共襄化理。在京各衙門官員宜加澄敍﹑以勵官常。大學士尙書等﹑俱著自陳侍郎以下﹑俱著開列職名。候朕親行甄別。爾部卽傳諭遵行。

○贈殉難廣東靈山縣知縣徐尙介﹑爲廣東按察使司僉事蔭一子入監讀書。縣丞顧正笏﹑爲金吾左衛經歷

○平西王吳三桂疏報﹑官兵大破賊於普洱。下所司察敍。

○徵南將軍趙布泰班師。命內大臣迎勞之。

○以輔國公幹圖紮喀納﹑固山額眞沙裏布﹑祖澤潤骸骨至自雲南軍中遣禮部官致奠

○己丑。增設盛京戶部章京四員。主事一員。筆帖式二員。繙譯漢字筆帖式一員。外郎一名。烏林筆帖式二員。外郎一名。工部章京二員。主事一員。筆帖式四員。繙譯漢字筆帖式一員。

○刑科都給事中粘本盛﹑以祀典二事條奏。一﹑移祀北嶽於渾源州。一﹑應建傳聖祠於文廟﹑祭祀周公下禮部議。

○庚寅。升順天府府丞王登聯﹑爲大理寺少卿。

○升山東武徳道副使佟彭年﹑爲山西布政使司參政﹑分守河東道。陜西中路道副使王廷諫﹑爲湖廣布政使司參政﹑分守荊西道。貴州貴陽道僉事黃惟鍛﹑爲陜西布政使司參議﹑分守江右道。福建督糧道參議孫籀﹑爲陜西按察使司副使﹑分巡河東道

○辛卯。喀爾喀部落丹津喇嘛等貢駝馬。宴賚如例。

○壬辰。升鑲紅旗漢軍牛錄章京趙璉﹑爲甲喇章京。

○內閣大學士成克鞏﹑劉正宗﹑胡世安﹑衛周祚﹑李霨﹑吏部尙書孫廷銓﹑戶部尙書王宏祚﹑禮部尙書王崇簡﹑刑部尙書杜立徳﹑尙書管督捕侍郎事霍達﹑各遵諭俱自陳乞罷。俱溫上�日畱任。

○少傅兼太子太傅工部尙書劉昌﹑遵諭自陳。以老病求罷。得上�日﹑卿謹愼練達。歷任著勞年齒已邁。著以原官致仕。馳驛回籍。仍蔭一子入監讀書。

○兵部尙書梁淸標﹑遵諭自陳。得上�日﹑梁淸標經朕特簡。畀掌中樞。自當殫竭心力﹑以圖報稱。乃凡事諉卸。不肯擔任勞怨。本當議處姑從寬免。著照舊供職。以後務宜痛加警省。極力振作。

○太子太保都察院左都禦史魏裔介﹑遵諭自陳。得上�日﹑魏裔介由科員﹑經朕破格簡拔。畀司邦憲。卽當殫心力。秉公執法。實圖報稱。乃全無擔當建白。禆益朝政。但知沽名譽。急於幸致髙位。且身爲臺臣之長。禦史貪黷不法﹑屢經發覺。豈眞無聞見。曾未據實糾參。徇庇欺朦。殊負委任。本當拏問﹑嚴行治罪。姑予寬典。著革去太子太保﹑並所加一級。仍照舊供職。以後著洗滌肺腸。盡攺前非。若復蹈舊轍﹑定從重治罪。必不輕恕。

○湖廣總督李蔭祖﹑以病奏請回京調理。允之。

○加湖廣巡撫張長庚﹑太子少保。以捐賑武昌﹑漢陽二府饑民故也。

○癸巳。皇太后聖壽節。免行慶賀禮。

○升鑲藍旗漢軍甲喇章京段應舉﹑爲梅勒章京。

○免貴州貴陽﹑安順﹑都勻﹑石阡﹑鎭遠﹑銅仁等府屬﹑州﹑縣﹑衛﹑所﹑土司十六年分旱災額賦。

○先是漕運總督蔡士英奏言﹑國初。設總漕一員﹑駐淮安。鳳陽巡撫一員﹑駐泰州。自順治六年﹑巡撫標兵調入粵西遂徹鳳撫歸並漕督漕務海防﹑勢難兼理。請仍照初制專官分任至是九卿科道會議﹑應如士英所請。其撫標官兵﹑俟兵部議設。從之

○補裁缺戶部員外郎甲喇章京楊雀祥﹑爲監察禦史。

○甲午。遣官祭三皇廟。

○諭禮部帝王奉天子民﹑。禮隆禋祀。享帝大典所關尢重必儀物克備﹑乃足昭對越之誠。向來郊祀﹑惟冬至用燔柴禮祈谷壇﹑未經舉行。𨿽祀典原有等差。而同爲祀上帝。典禮不宜有異。嗣後祈谷壇亦行燔柴禮。爾部卽傳諭遵行。

○又諭禮部﹑帝王父天母地。禋祀大典﹑務求至當。朕稽考舊章。洪武初﹑原系孟春合祭南郊。至嘉靖年間﹑始定分祭。冬至祀圜丘。夏至祭方澤。春分朝日。秋分夕月。而合祭之禮﹑遂止朕思合祭之禮﹑原以畢萃神祗普薦馨香不宜竟廢。今欲祇申昭事之誠。修舉合祀典禮﹑除四郊仍舊外每年孟春合祭天地日月及諸神於大享殿。但禮關重大﹑爾部卽會同九卿科道詳議具奏。

○吏部遵上�日甄別京官﹑開列各衙門職名進覽。得上�日三品以上﹑各官著開列職名候朕親加甄別。四品以下各官﹑爾部卽詳加甄別具奏。

○增設寧古塔筆帖式二員。

○敍江寧破賊功加署副將姜騰蛟都督僉事遊擊李廷棟﹑署都督僉事。署守備王龍遊擊候補守備張國俊﹑外委官王永禎﹑王守正﹑俱署遊擊

○乙未。朝日於東郊。遣尙書覺羅科爾昆行禮。

○工部右侍郎布丹以老病連疏乞休。得上�日﹑布丹效力有年。旣以老病乞罷。著加太子少保﹑解任。

○丙申。以梅勒章京鄭蛟麟﹑爲都督同知﹑充提督四川總兵官。都督僉事管山西平陽副將事馮源淮﹑爲署都督同知﹑充鎭守湖廣荊州等處總兵官。署都督僉事管江西南贛副將事孔國治﹑爲都督僉事﹑充鎭守江西南贛等處總兵官。

○固山額眞侯墨爾根侍衛李國翰之櫬﹑至自四川遣內大臣致奠

○戊戌。諭吏部天下吏治污隆民生休戚。及錢谷兵戎關系封疆諸大務。皆委任總督巡撫諸臣必督撫實得其人﹑乃足以宣達政教。使遠邇乂安。見在督撫各官﹑宜加甄別﹑用示鼓勵。爾部卽會同都察院﹑將各該督撫任內功過稱職與否詳加察議甄別具奏。

○補外轉工科左給事中陳臺孫﹑爲福建布政使司參議﹑督糧道。升陜西隴右道參議史燧﹑爲山東按察使司副使﹑分巡武徳道。陜西商雒道參議陸朝映﹑爲貴州按察使司副使﹑分巡貴陽兵備道。江南淮安府知府任長慶﹑爲陜西按察使司副使﹑分巡楡林中路兵備道。湖廣武昌府知府梁知先﹑爲兩淮都轉運鹽使司運使。

○命江南隨徵左路總兵官楊捷﹑駐札揚州。防江北一路要汛。

○升經略隨徵中書舍人樊咸敍﹑爲貴州布政使司參議﹑分守貴寧道。經略軍前理刑湖廣長沙府同知張道澄﹑爲貴州按察使司僉事﹑分巡都淸道。

○江西巡撫張朝璘疏報﹑節婦﹑丰城縣生員範永祺妻李氏。年二十一﹑夫故﹑守節六十二年。廬陵縣生員邱山妻劉氏。夫故。氏痛絕復蘇。服闋後﹑裏有宦豪欲奪其志。氏剪發誓死不二。守節三十年。烈婦﹑萬年縣生員曹丹赤妻葉氏。遭亂。爲兵所逼。義不受辱。引刀自刎。俱請照例旌表。章下禮部。

○己亥。刑部題﹑原任禮部郎中呂朝允﹑筆帖式額勒穆﹑當葬榮親王時。不遵所擇時刻。擬斬監候。今遇恩赦﹑應否減等﹑請上�日。得上�日﹑呂朝允﹑額勒穆﹑著各枷號兩个月。鞭責一百。流徙寧古塔。

○庚子。翰林院以春季例應外轉開列。侍讀以下官﹑奏請引見。得上�日﹑翰林各官﹑習學滿書﹑著益加勉勵。今年暫停外轉。

○通政使司通政使晉淑軾﹑奏請回籍養病。允之。

○遣官致祭鄂爾多斯部落額林臣郡王妃。

○吏部都察院會議﹑蘇松巡按馬騰升﹑身任巡方應將地方利獘陳奏。乃謂滿兵驕悍成習。妄請徹京口駐防之兵。及奉上�日﹑回奏﹑又巧言支飾。應革職。但遇恩赦。相應免議。從之。

○辛丑。宴朝賀萬壽。衍聖公孔興燮﹑及五經博士顏紹緒等於禮部。

○以內升戶科都給事中劉鴻儒﹑爲順天府府丞。

○以故二等伯納海弟納秦﹑一等阿達哈哈番查達海子黑塞﹑二等阿達哈哈番尼爾哈侄阿都賚﹑三等阿達哈哈番莽鼐侄克捨﹑張信徳侄緒﹑拜他喇布勒哈番兼一拖沙喇哈番傅達裏子伊紮寶﹑拜他喇布勒哈番達賴巴圖魯子阿南﹑何猷子先圖﹑曹起鳳子進﹑拖沙喇哈番花祜侄和﹑陳思明子啟亮﹑各襲職。

○刑部奏言﹑浙江巡撫佟國器﹑將應流徙陳之遴母吳氏﹑引年老病廢律﹑催提五次不解。延緩日期。請交部議。得上�日﹑陳之遴﹑所犯情罪重大。伊母應速行解部流徙。乃催提五次﹑佟國器徇情延緩。且代爲引律﹑希圖寬免。深爲可惡。著革職。兵部差員拏解來京。該部究擬具奏。陳之遴母﹑並伊在籍應流家口該部差員役﹑通行提解來京發遣

○四川巡撫髙民瞻疏奏署上川南道事髙毓苕﹑貪污劣迹。訪聞有據。請敕部追擬得上�日﹑著四川總督﹑會同平西王﹑一並審擬具奏

○壬寅。諭吏部﹑鳳陽等處﹑地方緊要。必得其人﹑方能勝任。林起龍﹑著加太子太保﹑升兵部尙書﹑兼都察院右副都禦史﹑巡撫鳳陽等處地方﹑兼海防提督軍務。爾部卽遵諭行。

○又諭吏部﹑六部等衙門﹑三品以上各官﹑分理庶務。責任匪輕。宜澄敍優劣﹑用示勸懲。朕今親加甄別。林起龍﹑另有諭上�日。石申﹑馮溥﹑杜篤祜沙澄﹑胡兆龍﹑艾元徵﹑王熙﹑劉達﹑李棠馥﹑髙景﹑楊義﹑陳協﹑李敬﹑才品職任相宜。俱著照舊供職。袁懋功才品敏練。著照舊辦事。遇緊要地方巡撫缺出推用。張瑃﹑前巡視兩淮鹽政。操守淸介。著加一級。照舊供職。李奭棠﹑在部供職日久。近多疾病。著以原官致仕。鐘鼎﹑才品平常。著照原品調外用。張縉彥﹑在都辦事平常。且耽情詩酒。好廣交遊。沽名取悅。殊失大臣靖共之誼。著降四級調外用。盛復選才品庸劣。不能稱職。著降三級調外用。

○以原任漕運戶部侍郎吳庫禮﹑爲駐防盛京昂邦章京

○免江南淮﹑揚﹑鳳﹑徐﹑所屬州縣衛十六年分水災額賦。

○九卿科道會議﹑禋祀大典﹑歷代不一其制。然分祭固各盡其敬而合祭乃以萃聚神靈。共昭虔事。今奉上諭﹑每年孟春合祭天地日月﹑及諸神於大享殿。而四郊仍舊。誠不易之盛軌也。其應行事宜﹑應照會典開載舉行。從之。

○癸卯。諭禮部大享殿合祭典禮﹑已定於孟春舉行。今𨿽時序已過。大典肇修﹑理應本年卽舉爾部卽擇期﹑並應行典禮﹑詳察速議具奏。

○又諭禮部向來孟春祈谷禮﹑於大享殿舉行。今大享殿合祭天地日月諸神。以後祈谷禮﹑著於圜丘舉行。

○予輔國公幹圖﹑祭葬如例。

○復設光祿寺衙門於東安門內。以其舊署仍爲太醫院。

○甲辰。諭吏部等衙門。國家政務典禮﹑關系重大者﹑必博稽眾論。期於至當。故令九卿科道會議。與議諸臣﹑自應詳酌事理﹑各陳所見。以備采擇今會議之時﹑不思殫心籌畫﹑各抒謨猷。但希上�日依違﹑雷同塞責徒存會議虛名。未見少禆治理。如合祀一事﹑令眾會議𨿽理應舉行﹑亦當詳考典制。參酌異同。各出意見﹑以副朕愼重大典之意。乃漫無獻替。艸率具覆。甚屬不合前有申飭兩議者乃爲滿漢區分。原未嘗禁其異議。以後如仍前惟諾從事﹑推諉成風﹑不肯盡心建白。定行治罪不恕。

○又諭吏部﹑在京各衙門漢官﹑已行甄別。滿官亦應一體澄敍以示鼓勵。大學士﹑尙書等﹑俱著自陳。三品以上﹑俱著開列職名候朕親加甄別。四品以下﹑照漢官例。爾部會同都察院﹑詳加甄別。具奏。

○升署副將管福建延平副將事袁如桂﹑署都督僉事﹑管廣西思南副將事。湖廣常徳副將郝爾徳﹑爲都督僉事﹑管湖廣安陸副將事。廣東韶州副將張瑋﹑爲都督僉事﹑管湖廣衡州副將事。副將管湖廣宜章參將事唐文耀﹑仍以副將管陜西甘肅西協肅州副將事。署都督僉事管湖廣道州參將事李東斗﹑爲都督僉事﹑管浙江湖州副將事。署副將管福建建寧副將事王玉壂﹑爲署都督僉事﹑管陜西延綏定邊副將事。參將管福建福州城守副將事韋進忠﹑爲副將﹑管廣東肇慶城守副將事。副將管四川永寧鎭標左營事賈應魁﹑爲署都督僉事﹑管湖廣武昌城守參將事。補原任署都督僉事管宣大督標中軍事楊廷機﹑仍以原銜管江南鎭江副將事。

○乙巳。左都禦史魏裔介﹑疏請嚴禁巡方禦史交通各官﹑以肅風紀下所司議。

○降山西右布政使王舜年三級。調用以巡按白尙登劾其才力不及故也。

○禮部左侍郎協理理藩院事席達裏等﹑以賫敕與外藩�山戊不�會條奏事宜。一﹑前奉上�日查臺吉功次﹑各賜名號。給與壯丁。但遺漏尙多應行補給。其已賜名號臺吉已故者各令其子承襲。兄弟不準襲。一﹑外藩蒙古升補固山額眞梅勒章京甲喇章京牛錄章京應選擇賢能。開列職名。令本官親來啟奏定奪。一﹑外藩蒙古應斬人犯﹑向有納牲畜準贖之例今應停止。一﹑蒙古拏獲逃人﹑應令本主稟明﹑該管王﹑貝勒﹑照例發落。如無原主﹑卽行入官。得上�日﹑更攺定例﹑事關重大。著議政王﹑貝勒﹑大臣等﹑會同確議具奏。

○丙午。以平南王屬下拖沙喇哈番尙奇功﹑補本藩護軍統領。

○丁未。遣官祭先農之神。

○增設翰林院筆帖式十六員。

○裁河南河內縣萬善驛。

○內閣大學士覺羅巴哈納﹑額色黑﹑戶部尙書車克﹑禮部尙書渥赫﹑兵部尙書覺羅伊圖﹑刑部尙書能圖﹑各遵諭自陳求罷。俱溫上�日畱任。

○大學士蔣赫徳﹑遵諭自陳。引疾求罷。得上�日﹑卿淸愼素著。佐理有年。念時有疾病﹑準解任調理。病痊起用。

○吏部尙書覺羅科爾昆﹑遵諭自陳。得上�日科爾昆﹑經朕簡拔。俾掌銓政。理宜秉公持正﹑剔獘釐姦使吏治澄淸﹑斯爲稱職。乃受事以來﹑不肯盡心圖報。凡事諉卸。漫無擔當惟曲徇情面。沽名市恩。取悅於眾。且依阿卑諂﹑趨媚勢要全無大臣之體。殊負委任。著降三級調用。

○工部尙書固山額眞孫塔遵諭自陳。命解尙書任。專管固山額眞事務

○兩淮巡鹽禦史李贊元﹑條奏鹽政八款。一﹑每行見年額引宜帶積引附銷。一﹑淸釐府州縣私販之源。一﹑淸釐三十鹽場之獘。一﹑嚴飭各道巡緝各省越販。一﹑稽核官引﹑以杜夾帶重復。一﹑淮北地方﹑宜並引行鹽。一﹑鹽引日增﹑請照長蘆﹑河東﹑兩浙例加課不加引。一﹑溢斤割沒日重﹑請照所發印簿實塡﹑以便遵行。下戶部議

○己酉。戶部奏。寶泉局滿洲司官﹑筆帖式﹑並在京八倉筆帖式﹑俱應照例一年爲滿更差﹑從之。

○兵部以再行會試武舉﹑照例題請內閣大臣監射。命內大臣及大學士監射。並諭永著爲例。

○左都禦史魏裔介參奏﹑南贛巡撫蘇弘祖﹑玩寇殃民。貽誤封疆。江西巡按李之粹﹑畏懦溺職。俱下所司察議。

○庚戌。淸明節遣官祭永陵﹑福陵﹑昭陵。

○日生兩珥。赤黃色。

○調戶科都給事中孫光祀﹑爲吏科都給事中。

○予殉難山西祁縣知縣王之鼎﹑祭葬如例。

○吏部議奏﹑浙江總督趙國祚﹑冒稱恢復盤石。希圖敍功。應降三級畱任。得上�日﹑趙國祚﹑著降三級畱任。應得何銜﹑爾部議奏。以後類此降級畱任官﹑卽議定職銜具奏。

○辛亥。刑科都給中粘本盛﹑條奏祀典六事。一﹑合祭之位宜定。一﹑告配之禮宜行。一﹑壇壝之禁宜嚴。一﹑演樂之堂宜修。一﹑儀注之制宜頒。一﹑陪祀之官宜肅。下禮部議。

○壬子。諭吏部﹑在京各官﹑向有給假之例。必情實迫切﹑方可允從。近見各官蒞任三年者﹑輒援例給假。及至抵裏多遷延托病。撫按止據醫生甘結卽爲代題。殊非人臣急公之誼。以後各官請假者﹑爾部詳察實情。不得槪爲引例。卽與覆準。其告假在籍稱病者﹑該撫按亦不得遽爲代題爾部仍酌量另議定例具奏。

○諭吏部。工部職任繁劇須得人料理霍達﹑著調補工部尙書。

○降補刑部左侍郎鐘鼎﹑爲陜西布政使司參政﹑分守隴右道。太常寺卿盛復選﹑爲陜西布政使司參議﹑分守商雒道。工部右侍郎張縉彥﹑爲江南按察使司僉事﹑分巡徽寧道。

○免直隸梁城所十六年分水災額賦。

○降江寧道參政王紹隆二級。調用。以巡按衛貞元﹑劾其才力不及故也。

○旌表節婦﹑山東文登縣生員鞠允良妻王氏。給銀建坊如例。

○禮部議覆科臣楊雍建條奏每科鄕會試﹑關系人才進取。理宜一體愼毖。鄕試同考﹑應照戊戌﹑己亥﹑會試上諭遵行。其京闈。除郎中不差外。應取員外﹑主事﹑中行﹑評博﹑及近畿推﹑知﹑守部進士﹑開列點用卽日入闈其各省應敕撫按。矢公矢愼。酌量定期。豫取本省及鄰省推知﹑教職卽日公鬮入闈。以絕獘竇。同考各官﹑先取甲科。甲科不足兼取鄕科﹑若同考官作獘﹑聽主考糾參。若主考通同作獘京闈﹑許監試禦史糾參。外省﹑許各撫按糾參。其撫按所取同考官﹑有作獘者。撫按一並治罪。從之。

○敍恢復廣西南寧太平功。加總兵官右都督馬雄﹑爲左都督。遊擊張漢鼎﹑爲署副將

○甲寅。頒賜諸王以下﹑甲喇章京等官以上﹑繙譯三國誌。

○在告大學士金之俊﹑遵諭自陳求罷。溫上�日答之。仍命速來供職。

○貴州安平道副使李發以年老。勒令致仕。思仁道副使張扶寵﹑以浮躁。降五級調用。俱經略洪承疇參劾故也。

○三法司議奏﹑周亮工贓私踰萬法不可赦。應如前擬立斬。籍沒。承問官田緝馨等﹑一擬絞監候。一擬杖不折贖。余俱照前議。得上�日﹑受賄徇情皆法無可貸。此案前後口供﹑參差不一。且兩議輕重懸殊﹑何以懲戒貪私。事關重辟。著再嚴加詳審確議具奏。

○江南徐州夏鎭民徐弘徳﹑奏訐工部分司顧大申﹑貪酷不法。贓私四十餘萬。得上�日﹑此奏內所訐情獘贓私。重大繁多。深可駭異。顧大申﹑著解任。刑部將本內有名人犯﹑提取來京。嚴審虛實具奏。如系虛捏﹑從重反坐。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十三

順治十七年。庚子。三月。丙辰朔。諭吏部。馬葉曾﹑吳正治﹑王無咎﹑曹申吉﹑李昌祚﹑胡亶﹑由翰林官轉用。今在外練習有年。俱著內升。

○諭禮部。國家推恩列爵﹑加厚親藩。兼重內壼。理宜考訂舊制﹑錫號貤封。以著彜章。親王﹑郡王﹑貝勒﹑貝子﹑公等﹑及外藩正室﹑例有應得封典。有已舉行者。有未舉行者。今欲俱照舊例﹑一體封王妃﹑夫人等號。又親王﹑郡王﹑貝勒﹑貝子﹑公等女封典﹑亦應察照舊例﹑稱郡主﹑縣主﹑郡君﹑縣君等名。以彰惇敍之誼。爾部一並詳察典例﹑酌議妥確具奏。

○贈殉難江南江浦縣知縣許立達﹑天長縣知縣王辛﹑俱爲本省按察使司副使。各蔭一子入監讀書。

○裁廣東雷州府遂溪縣縣丞。

○降甘肅總兵官劉友元職三級照舊管事。以鎭番營兵噪變故也。

○議政王﹑貝勒﹑大臣等會議﹑禮部左侍郎協理理藩院事席達禮等條陳各款。俱應允行。得上�日﹑外藩蒙古凡事與在內有異。補用固山額眞﹑梅勒章京﹑甲喇章京﹑牛錄章京時若將本人及職名並送理藩院啟奏﹑往返煩擾。糜費錢糧各藩王貝勒酌量補用﹑歷來定例已久。未嘗違誤且又無頂帶俸祿。似難與內地一例又死罪律例向皆酌量定擬遵行亦不可與在內者比。至所云遺漏臺吉﹑賜臺吉名號時﹑如何遺漏先給壯丁之時﹑在於何處。凡事應於發覺後酌議。此查遺漏序品級等語﹑甚屬多事。從來臺吉未給敕書。亦無承襲之例。或照舊不令承襲﹑或分別應令承襲之處﹑應再行定議。又逃人若因原主不認﹑卽行入官﹑原獲之人﹑毫無給賞﹑誰願拏獲。此皆系更正定例。不可苟且艸率。俱著詳加確議定例具奏。

○喀爾喀部落土謝圖汗下萬舒克諾顏﹑厄魯特部落阿里祿克山托因等﹑各貢駝馬。宴賚如例。

○戊午。諭吏部。京官甄別之後﹑懸缺須人升補。在外藩臬監司各官﹑有勤愼廉能﹑才品素著者﹑宜加內擢。以示鼓勵。見任司道各官﹑除旗下舊人外﹑其由進士舉人出身者﹑爾部察資俸薦舉紀錄等項﹑開列十五員具奏。

○諭吏戶二部馬騰升所參蘇松等處未完閩餉各官﹑分別議處﹑吏部稱未經戶部核明遽難懸議。請敕戶部核明再議。今戶部又稱已經核明。仍請下吏部照先題疏內事理察議。然並未言何日核明具題。如此推諉耽延時日殊不合理。俱著明白回奏。

○諭兵部。朕親試劉炎等騎射視初選時﹑未有進益。著仍行教習務令精熟。爾部卽傳諭遵行

○諭刑部。民間果有冤抑事情﹑自當據實陳告。以求伸理乃近來刁風日熾。常有持刀抹項﹑故爲情急以圖幸準深爲可惡。嗣後有此等人除所告不與準理外仍按法究懲其妻子並流徙尙陽堡。爾部卽遵諭傳飭。仍行直省各地方官刊刻榜示﹑嚴加禁飭。

○升經略軍前參議王廷弼﹑爲貴州按察使司副使﹑管本省督糧﹑分守安平道事。湖廣黃州府知府徐士儀﹑爲貴州按察使司副使﹑管思石兵備﹑分巡思仁道事。

○虎爾哈部落宜訥克等﹑貢黑狐﹑貂皮。宴賚如例。

○予殉難浙江海門遊擊李宏徳﹑祭葬如例。

○己未。吏部等衙門﹑奉上諭甄別。四品以下京官﹑列名奏上。得上�日﹑陰應節﹑發江南科場姦獘。仍著畱任。劉士蘭﹑王啟祚﹑劉曰義﹑俱著致仕。柯士芳﹑何綸﹑邱象升﹑陸懋廷﹑李鼎玉﹑上官鑑﹑俱著對品調外用。龔鼎孳﹑著降三級﹑在內調用。遲日巽﹑著降一級調外用。余依議。

○升山東按察使司按察使徐炟﹑爲山西布政使司右布政使。山東布政使司參議東兗道鐘性朴﹑爲江西按察使司副使﹑分巡饒南九江道。補外轉江南道禦史祖永傑﹑爲江西布政使司參議分守嶺北道。

○以致仕拜他喇布勒哈番曹友義侄啟國﹑襲職。

○庚申。諭吏部。凡給假赴湯泉﹑赴蒙古駐牧地。方給引出關﹑赴馬場牧馬﹑及蒙古使臣往來一切筵宴等事﹑除特遣大臣主席外。俱停其具本。著以綠頭牌啟奏如兵部以授駐防章京請交吏部等項﹑亦不必具本。著卽移咨其各部奉上�日議覆本章﹑有應行查別部者﹑俱不必具本。卽移咨行查監犯病故﹑著年終匯奏不必逐項具本。此等事件甚多俱照此例酌行。

○吏部遵上�日回奏﹑蘇松巡按馬騰升所參蘇松等處未完閩餉各官科鈔﹑於十六年十二月二十六日到部。臣部以錢糧事隸戶部未經戶部核明﹑遽難懸議﹑於本年正月二十六日﹑請敕戶部核明再議具覆。奉有依議之上

�日。而戶部核明之疏﹑至今尙未到部。實非臣部推諉耽延也。疏入。得上�日﹑據奏馬騰升參未完閩餉各官科鈔﹑於十六年十二月二十六日到爾部。爾部至正月二十六日始具覆﹑請下戶部核明再議踰限十日﹑是何緣故。仍著明白回奏。

○以隨徵內閣中書舍人彭兆聲﹑爲雲南布政使司參議﹑分守普安道。沈天錫﹑爲雲南按察使司僉事﹑分巡金滄道。

○辛酉。遣官祭歷代帝王

○禮部議。合祭大享殿典禮上帝皇祗南向。太祖太宗東西相向。俱在殿內大明一壇﹑在東。西向。夜明一壇﹑星辰一壇﹑在西。東向。俱在丹墀內。設東十壇。北嶽﹑北鎭﹑東嶽﹑東鎭﹑東海﹑太�山戊不�﹑帝王﹑山川﹑神祗﹑四瀆西十壇。北海﹑西嶽﹑西鎭﹑西海﹑中嶽﹑中鎭風雲雷雨﹑南嶽﹑南鎭﹑南海﹑在內壝外東西相向。再照會典﹑大祀殿圖樣﹑與大享殿方圓異制其殿內神座﹑原止奉上帝神牌。今合祭皇祗﹑應並設二座。其原壇狹小。應敕工部攺造。並設二座之壇。其大明夜明﹑星辰壇﹑照舊用頂架。在丹墀內東西相向。其東西二十壇﹑原在內壝外設。今查丹墀地面寬闊。亦應在丹墀內﹑照東西壇於大明﹑夜明﹑星辰壇後﹑用頂架陳設。祭畢﹑藏於兩廡。至於神牌﹑今俱在各壇廟。臨期迎請﹑似屬未便。應行太常寺﹑將神牌式樣﹑及後殿兩廡藏神牌座位﹑並所用器物等件﹑令工部預行造辦。其祭期前一日﹑惟初次舉行﹑於各壇廟行祭告禮。其供獻品物﹑應行太常寺照例備辦。再查會典﹑鐘山﹑原附於中嶽。天壽山﹑原附於北嶽。今應將本朝所封啟運山﹑附於中嶽壇。天柱﹑隆業二山。附於北嶽壇設祭。其祝文樂章﹑應行內閣撰擬。報可。

○禮部議覆刑科都給事中粘本盛疏言﹑查漢唐以

來﹑皆祀北嶽於曲陽。今科臣條議﹑宜祀於渾源州。應敕晉撫﹑察渾源州有無北嶽祠迹。再行酌議。再查祭祀周公﹑向在太學。至唐顯慶間﹑以周公制禮作樂功侔﹑帝王。儒宮就享﹑實貶其功。遂定周公配享武王於帝王廟。旣不與孔子並祭於太學。乃於文廟後別立。傳聖祠﹑失尊崇之禮。不便舉行從之。

○壬戌。吏部遵內升監司諭上�日﹑列楊思聖等十五人資俸薦紀以進。得上�日﹑嚴正矩冀如錫﹑王允祚﹑著內升。藩臬監司各官﹑前命爾部選擇勤愼廉能才品素著者以示鼓勵。諭上�日甚明爾部不加詳核僅憑資俸開列殊屬不合。如陳韓遴外轉未久。豈無資俸在前者﹑似此艸率塞責。殊失人臣盡心求賢之義。著嚴飭。

○吏部遵諭議奏京官給假。遷葬應酌攺在任三年者爲五年。永爲定例。其別項給假者﹑必取同鄕官印結。仍令堂上掌印官勘實代奏無堂官掌印者﹑同寅官具結﹑方準自奏﹑扶同朦朧者﹑事發一體分別議處至給假限期酌量地方遠近﹑除往返路程外許在籍住四月。違限一年以上者﹑罰俸一年。年半以上者﹑降職一級。二年以外﹑革職。至告假在籍稱病者﹑該撫按責令府縣官驗看。取具印結﹑方行題請。如有托病遷延者﹑事發。並具印結官﹑一體分別議處。報可。

○吏部又奏言﹑馬葉曾等奉諭內升﹑或仍補翰林院官或補卿寺衙門三四品堂官請上�日定奪。得上�日﹑著於卿寺等衙門補用。

○在告大學士傅以漸﹑遵諭自陳。引疾求罷。得上

�日﹑卿淸愼素著。佐理有年著加意調。攝痊日卽前來供職。不必求罷。

○癸亥。定平南靖南二藩屬下鎭標綠旗官兵營制平藩左翼鎭標統兵四千名。分爲中左右前後五營。每營設遊擊﹑守備﹑千總﹑各一員。把總各二員。分統兵八百名。右翼鎭標統兵三千五百名。亦分爲中左右﹑前後五營。每營設遊擊﹑守備﹑千把總。各如左翼之數。各統兵七百名。靖藩兩翼鎭標﹑各設中左右前後五營。每營遊擊﹑守備﹑千把總﹑各如平藩下員數。各統兵七百名。

○刑部議覆江寧巡按衛貞元疏言﹑海逆入犯時﹑各府州縣﹑縱放獄囚﹑內有王以約﹑張一琇﹑朱昌泰三犯﹑守法不去。又董文等十二人﹑先經縱放。復歸待罪。應請減等。從之。

○甲子。升山東左布政使史紀功﹑爲都察院右副都禦史。巡撫浙江等處﹑提督軍務。

○刑部議覆江寧巡按衛貞元條奏﹑訟師訟棍﹑串通衙役﹑詭名誣告良民詐財者﹑詢實應照光棍三人以上例﹑爲首立絞。爲從責戍從之。

○乙丑。三法司核議浙江巡按牟雲龍罪。一議﹑牟雲龍系欽差巡按﹑將貪官吳之榮原參贓四萬餘兩﹑妄請脫卸。𨿽無受賄實據。但情罪重大。應照先擬立斬。一議﹑或系承問官隱匿受贓原情﹑以致雲龍憑詳具題。請敕督撫取承問官﹑及書辦口供﹑以憑定擬。得上�日﹑貪官審實贓款。輒爲出脫請銷。徇庇情獘﹑法難寬貸。著該督撫嚴取申詳經承員役口供再加詳審確議畫一具奏。

○丙寅。諭刑部。楊鵬舉﹑已經甄別革職。朕於乾淸宮門前親閱時﹑輒敢具呈瀆奏殊失對君之體藐玩法

紀。甚屬可惡。原遞呈詞不準行。爾部卽嚴拏從重議罪具奏。

○革降調蘇松副使宮家璧職。以查解軍需船隻玩誤故也。

○以翰林院侍讀學士黃機﹑侍講學士張士甄﹑爲武會試主考官。

○戶部議覆總督倉場侍郎範達禮等疏言﹑坐糧廳張文明﹑差滿三年。具呈請替。但實授少卿之後﹑未經一運。不便差官更替。得上�日﹑張文明﹑原因題畱久任﹑實授少卿。何又以在差三年﹑自行具呈請官更替。吏部議奏。

○諸王貝勒大臣﹑再議協理理藩院事侍郎席達禮等疏奏外藩臺吉襲職一款應專命其子承襲。餘款無庸議。得上�日﹑這本內各款不必更張。俱照前定例行。

○廣西巡按李秀奏報﹑僞開武將軍沈文崇﹑僞總兵蔣載舉﹑朱長興﹑各率所部就撫。下所司知之。

○丁卯。遣湖廣道監察禦史馮班﹑巡視長蘆鹽政。山東道監察禦史施維翰﹑巡按陜西。廣東道監察禦史朱裴﹑巡按山東。廣西道監察禦史李之芳﹑巡按山西。雲南道監察禦史劉源浚﹑巡按河南。

○朝鮮國王李棩﹑遣陪臣洪得箕等﹑賫表謝諭祭﹑賜謚﹑冊封恩。貢方物宴賚如例。

○戊辰。以致仕﹑拜他喇布勒哈番辛塔錫子拜三﹑襲職。

○吏部議覆臺臣張學禮奏言﹑文職官犯事者﹑五品以上﹑應令章京一員。驍騎校一員。帶領披甲看守。六品以下至九品以上官犯事者﹑令驍騎校一員。小撥什庫一名。帶領兵丁看守。從之。

○都察院左都禦史魏裔介疏言﹑請行糾拾之法﹑以補甄別之所未及。內而京官﹑外而督撫﹑不拘見任丁憂告假養病﹑應悉照京察事例令科道各官遇有見聞卽據實糾劾得上�日此奏是該部院知道。

○己巳。以正紅旗滿洲阿達哈哈番莫洛洪﹑爲甲喇章京。

○吏部議雲貴總督﹑兼任兩省。應如經略洪承疇等請﹑令駐適中之地。半年駐安順。半年駐曲靖。從之。

○裁徽州府新安衛﹑寧國府宣州衛﹑隨幫官各一員

○戶部等衙門議奏﹑各省拖欠錢糧﹑應請差員徹底淸查﹑以杜侵欺之獘。江南省﹑差戶兵工三部官各一員。浙江﹑福建二省﹑差戶工二部官各一員。廣東﹑江西﹑山西﹑山東﹑湖廣﹑陜西六省。差戶部官各一員。從之。

○兵部疏言﹑武舉第二場步箭合式者﹑不及取中之額。應否酌減得上�日著取一百名

○刑部議革職內閣中書楊鵬舉﹑玩法瀆奏。應責四十板。流徙尙陽堡。從之。

○庚午。升廣東右布政使嚴正矩﹑爲太常寺卿。河南按察使馬葉曾﹑爲通政使司左通政。轉通政使司右參議朱之弼﹑爲左參議。升大理寺左寺正蔡應桂﹑爲通政使司右參議。

○升山西按察使於際淸﹑爲福建布政使司右布政使。廣東按察使余應魁﹑爲本省布政使司右布政使。廣東管糧道參政於變龍﹑爲山東按察使司按察使。河南汝南道參政李茂﹑爲本省按察使司按察使。浙江金衢道參政寧之鳳﹑爲陜西按察使司按察使。陜西關西道參政萬全﹑爲浙江按察使司按察使。山西驛傳道副使張弘俊﹑爲山東布政使司參政﹑分守東兗道。直隸井陘道副使張肇昇﹑爲陜西布政使司參政﹑分守西寧道。湖廣驛傳道副使陳彩﹑爲江南布政使司參玫﹑分守常鎭兵備道。江南淮海道僉事霍炳﹑爲本省布政使司參議﹑分守江寧兵備道。湖廣靖州道僉事張武烈﹑爲浙江布政使司參議分守杭嘉湖道。轉通政使司左參議柯士芳﹑爲河南按察使司僉事﹑分巡睢陳兵備道。吏部郎中上官鑑﹑爲浙江按察使司僉事﹑分巡嘉湖兵備道。

○吏科都給事中孫光祀條奏﹑釐定科規九事。一﹑開明都給事中職掌﹑以專責成。一﹑嚴發鈔日期﹑以愼關防。一﹑查對史書錄書﹑以備纂修。一﹑按期注銷﹑以查部件。一﹑細閱本章﹑以愼鈔參。一﹑稽查邸報﹑以防虛僞。一﹑明升轉之例﹑以杜攙越。一﹑嚴賄賂之禁﹑以勵官箴。一﹑議勸懲筆帖式﹑以核實效。得上�日﹑條奏各款。申明職掌。嚴防情獘。於政事大有裨益。卽照議舉行。

○吏部遵上�日再行回奏﹑以祭祀壇廟齋戒﹑故議覆蘇松巡按馬騰升參未完閩餉一案﹑踰限十日。報聞

○辛未。諭禮部﹑奉先殿﹑祀太祖太宗神位。未及並祀四祖。於朕孝思未展。今詳稽舊制﹑�山戊不�終祫祭之外﹑有奉先殿祫祭之禮。以後元旦﹑皇太后萬壽及朕壽節﹑俱照例祭告。奉太廟後殿四祖神主於奉先殿。與太祖太宗合享。位次﹑照太廟祫祭禮。其應行事宜﹑爾部卽詳議具奏。

○轉工部左侍郎楊義﹑爲總督倉場戶部左侍郎。升都察院左副都禦史陳協﹑爲兵部督捕右侍郎。大理寺卿張瑃﹑爲工部右侍郎。

○禮部議覆宗人府疏言﹑宗室輔國將軍塞克圖之母﹑鎭國將軍聶克塞妹布燕圖之妻﹑覺羅噶布喇妻滿氏﹑覺羅諾穆洪女吳達裏妻覺羅氏﹑俱守節二十餘年。應照例旌表。從之。

○兵部以海寇失陷鎭江﹑巡撫蔣國柱﹑提督管效忠等﹑敗績遁走。分別定議奏上。得上�日﹑蔣國柱免死。革職。與本王下爲奴。管效忠免死。革提督。並世職。鞭一百。發包衣下辛者庫爲奴。俱籍沒家產。協領費雅住巴圖魯﹑紮爾布巴圖魯﹑俱革世職。立絞籍沒。牛錄章京當都﹑巴龍﹑布達什﹑俱革職。立絞。籍沒牛錄章京喀福納﹑查都﹑拖輝﹑布顏﹑希佛訥﹑俱革職。免死鞭一百籍沒爲奴。

○壬申。裁國子監蒙古祭酒﹑司業。增設滿洲監丞一員。筆帖式四員。

○降陜西楡林道副使任長慶二級調用。以前任淮安府知府時﹑承問貪酷推官武纘緒贓款﹑不嚴行審實也

○癸酉。諭兵部武闈取士﹑原以遴拔將材以資實用向來考試馬步箭﹑沿習舊例。用髙大之的較射。以致軟弓小箭﹑易於幸中。其用滿式弓矢者﹑反不得合式。殊非收羅材勇之意。以後鄕會考試馬箭﹑照滿洲例﹑射帽。步箭﹑亦照滿洲例。射尋常小的。爾部卽通行傳諭遵行。

○江南按察使吳柱﹑以前任山西冀南道﹑徇庇不解正犯﹑照原任降一級調用。

○升正藍旗滿洲牛錄章京傅格﹑爲甲喇章京。

○刑科給事中金漢鼎劾奏﹑陜西巡撫張自徳婪贓飽壑。各款炳據。請嚴加處分。以爲貪黷戒。得上�日﹑這所參張自徳婪黷事款。殊可駭異。著解任。嚴加察議具奏。

○甲戌。諭吏部。雲南新經開服。吏治民隱﹑必得其人﹑乃能澄淸綏輯。袁懋功著攺兵部左侍郎﹑兼都察院右副都禦史﹑巡撫雲南﹑兼建昌畢節等處地方贊理軍務﹑兼督川貴兵餉。爾部卽遵諭行。

○諭兵部。以後固山額眞﹑滿字﹑仍稱固山額眞。漢字﹑稱爲都統。梅勒章京﹑滿字﹑仍稱梅勒章京。漢字﹑稱爲副都統。甲喇章京﹑滿字﹑仍稱甲喇章京。漢字﹑稱爲參領。牛錄章京﹑滿字﹑仍稱牛錄章京。漢字﹑稱爲佐領。昂邦章京﹑滿字﹑仍稱昂邦章京。漢字﹑稱爲總管。爾部卽傳諭遵行。

○升大同得勝路參將郭大恩﹑爲廣東羅定州副將。寧夏西協中衛參將管副將事陳維新﹑爲福建延平府副將。浙閩督標右營參將朱龍﹑爲山西平陽營副將。浙閩督標左營參將程明順﹑爲河南協守開封副將。

○吏部都察院遵上�日﹑甄別督撫﹑開列職名具奏。得上�日﹑李國英﹑李棲鳳﹑朱之錫﹑趙廷臣﹑蔡士英﹑俱著照舊供職。李率泰﹑著照舊圖功自贖。於時躍﹑髙民瞻﹑張長庚﹑白如梅﹑張朝璘﹑佟延年﹑祖重光﹑許文秀﹑劉秉政﹑卞三元﹑宜永貴﹑俱著照舊供職。賈漢復﹑著削去太子少保並所加一級。照舊供職。董應魁﹑著降一級。照舊供職。張尙﹑著降一級調外用。郎廷佐﹑趙國祚﹑張仲第﹑徐永禎﹑蘇弘祖﹑袁廓宇﹑俱仍著畱任。照舊供職。潘朝選﹑著以原官解任回京。張自徳﹑已有上�日了。

○兵部議奏﹑鳳陽巡撫標下官兵﹑應仍舊設二千名。分左右二營。每營設遊擊一員。守備一員。千總二員。把總四員。卽以左營遊擊管撫標中軍事。其總漕標下兵丁﹑應裁五百名。並裁遊擊﹑守備﹑各一員。及所屬千把總等官。俱歸鳳撫標營。入經制數內。從之。

○鑄稽察刑部送審告訐等事關防。給在差刑科官。

○丙子。上禦經筵。

○戊寅。升貴州思仁道參政張揚﹑爲山西按察使司按察使。陜西關內道參政郭一鶚﹑爲廣東按察使司按察使貴州副使管按察使事張惟養﹑爲河南布政使司參政﹑分守汝南道。河東運使李月桂﹑爲陜西布政使司參政﹑分守關西道。山西冀寧道參議法若貞﹑爲本省按察使司副使﹑分巡井陘道。湖廣上湖南道僉事胡養忠﹑爲浙江布政使司參議﹑分守金衢道。四川下川東道僉事鄧希明﹑爲廣東布政使司參議﹑分守管糧道。

○戶部議奏漕糧二道考成則例。山東河南二省漕糧數少。糧道十分全完者﹑紀錄一次。欠一分者﹑罰俸一年再運人欠一分者﹑降一級調用。一運欠二分者﹑降二級調用。欠三分者﹑革職。江南江北江西漕糧數多十分全完者﹑升一級。欠一分者﹑罰俸一年再運。又欠一分者﹑降一級調用。一運欠二分者﹑降二級調用。欠三分者﹑革職。其有前官遇丁憂事故後官接管運事者﹑如在未開幫以前﹑後官照例升罰降革前官免議。如在開幫以後﹑接管官十分全完者﹑紀錄。欠一分者﹑罰俸半年。欠二分者﹑降一級調用。欠三分者﹑降二級調用。欠四分者﹑革職。前官酌量議奏。漕道以通漕計算﹑十分全完者﹑升二級。其罰俸降革例﹑與糧道同。至各省押運通判﹑應照開幫以後﹑接管糧道例。從之。

○禮部議覆四川巡按張所志疏言﹑蜀省中額﹑應照舊額減半。準中四十二名。從之

○刑部以提審分司顧大申一案﹑牽連二百餘人。人數眾多。未免牽累。請酌遣官往同總河質審。如贓迹有據﹑卽提解來京誣則反坐。得上�日﹑是。爾部卽保舉公廉郎中員外等官奏請﹑前往會同總河詳察確審具奏。

○己卯。諭吏部。朕閱過部院等衙門侍郎等官﹑爾部卽詳察確議具奏。

○吏兵二部會題。據駐防江寧總管喀喀木等咨稱﹑操江巡撫朱衣助﹑於失陷瓜州之後﹑卽行降賊。遣家人朱鎭等四人﹑持號布至江寧接取家口。今研審朱衣助﹑供云﹑原領兵赴援瓜州。與賊對敵。兵敗被擒。後復逃回。但衣助身膺巡撫重任。不能固守地方。以致失陷城池。𨿽旋師逃回。亦難辭咎。應革職。送刑部議罪。得上�日。朱衣助情罪﹑未經審明。止據本人口供﹑艸率具奏。甚屬不合。著再行嚴加詳審確議具奏。

○霸州道副使傅夢吁﹑坐開注賢否冊徇庇。降一級調用

○戶部刑部會議﹑兩部職掌。凡爭告房產主婢﹑及爭辯投充﹑並隱漏關稅等項﹑俱歸戶部審擬發落。其中有重大事情﹑交刑部擬罪。無引私鹽告發者﹑應刑部收審。此外各就發覺事情﹑應屬戶部者﹑戶部審擬發落。應屬刑部者﹑刑部審擬發落。奏入。報可。

○庚辰。轉禮部右侍郎沙澄﹑爲本部左侍郎﹑仍兼翰林院侍讀學士。刑部右侍郎髙景﹑爲本部左侍郎。升翰林院侍讀學士黃機﹑爲禮部右侍郎。仍兼原銜。宗人府府丞李敬﹑爲刑部右侍郎。

○吏部議覆憲臣魏裔介﹑疏參江西巡按禦史李之粹﹑應令解任。請敕該督撫﹑將所參情事察奏再議。從之。

○辛巳。禮部議奏奉先殿祫祭禮儀。四祖神位座次﹑照太廟�山戊不�終祫祭禮﹑祭前一日﹑太常寺奏請﹑遣官一員告祭太廟。禮儀院奏請﹑遣官一員告祭奉先殿。至期﹑遣官八員。恭請四祖及後神牌。自太廟迎入奉先殿。祀畢﹑仍恭送神牌於太廟後殿。從之。

○壬午。日生暈。

○川陜總督李國英奏報﹑官兵進巢�刀下川東賊寇﹑生擒僞總兵譚益﹑陣斬僞總兵陳貴策﹑髙鶴鳴。僞監軍道王文錦﹑張耀等﹑餘黨悉平。章下兵部。

○癸未。補鑲黃旗漢軍裁缺參領髙進忠原官。

○禮部議覆科臣粘本盛條奏祀典一疏。壇壝重地。應禁止旅寓。並依舊式立木榜﹑以重觀瞻。演樂堂倒塌。應敕工部議葺。陪祀官行禮不敬者﹑應監禮官糾參。餘款俱照見行事例從之。

○禮部遵上�日定擬封號。親王﹑世子﹑郡王正室﹑曰妃。貝勒﹑貝子﹑及鎭國公﹑輔國公﹑鎭國將軍﹑輔國將軍正室﹑曰夫人。奉國將軍正室﹑曰淑人。奉恩將軍正室﹑曰恭人。親王女和碩格格﹑曰郡主。世子郡王女多羅格格﹑曰縣主。貝勒女多羅格格﹑曰郡君。貝子女固山格格﹑曰縣君。入八分鎭國公﹑輔國公女﹑曰鄕君。未入八分鎭國公﹑輔國公﹑鎭國將軍﹑輔國將軍﹑奉國將軍﹑奉恩將軍女不授封曰宗女。平西﹑平南﹑靖南﹑及外藩蒙古諸王義王正室﹑亦曰妃。其郡主﹑縣主﹑郡君﹑縣君﹑鄕君封號應敕內閣撰擬恭請欽定冊誥文﹑亦應內閣撰擬。金冊﹑鍍金銀冊﹑紙冊誥命﹑應行工部造辦。從之。

○甲申。諭工部。祫祭大典﹑定於今�山戊不�舉行。修造神位器皿等項﹑諭上�日已久。爾部至今尙未動工。是何緣故。著作速明白回奏

○吏部準司吏院咨照各院監官品級﹑議兼卿寺等銜。得上�日﹑悟史院﹑宣徽院﹑禮儀院﹑尙方院﹑各設總理一員。左協理一員。右協理一員。禦用監﹑禦馬監﹑尙衣監﹑尙膳監﹑各設都管一員。左副管一員。右副管一員。尙寶司﹑惜薪司﹑各設都知一員。左參知一員。右參知一員。司設局﹑兵仗局﹑各設總轄一員。左佐轄一員。右佐轄一員。文書館﹑設承制一員。左僉承一員。右僉承一員。

○更定民公侯伯以下﹑章京以上﹑盔纓之制。民公侯伯﹑和碩額駙﹑多羅額駙﹑隨內大臣行走者﹑與閒散內大臣﹑俱不論品級﹑盔頂上插蜜鼠尾。下垂紅纓。隨旗公侯伯﹑護軍統領副都統以下﹑章京以上﹑盔頂插獺尾。垂紅纓。皇上三旗侍衛﹑盔頂插豹尾。其餘五旗護衛﹑插猞貍猻尾。俱垂紅纓。

○戶部遵上�日回奏﹑蘇松巡按馬騰升﹑前參未完閩餉一案。吏部請敕臣部核明再議﹑而臣部覆騰升疏﹑已將各官分數﹑核明具題故覆吏部疏內﹑但令照前疏查議而未列日期原非敢耽延推諉。報聞。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十四

順治十七年。庚子。夏四月。乙酉朔。享太廟遣內大臣伯索尼行禮

○禮部等衙門遵上�日會議奏言會典開載合祀之制分爲二十四壇原屬每年止祭一次之例﹑自分四郊之後合祭遂止。見行祀例冬至祭天配有四從。夏至祭地配有四從。太�山戊不�帝王山川神祗系四處致祭今合祭﹑應照例共爲十二壇。依太常寺圖式﹑俱在丹陛內依次東西相向。報可。

○兵部奏殿試中式武舉讀卷﹑傳臚﹑謝恩﹑各儀注。命照己亥科殿試文進士例行。永著爲例。

○吏部尙書孫廷銓奏言﹑年來川湖廣西﹑雲貴﹑地方。委用官員。因邊地新開。一時乏人料理。卽與題補實授。一體序俸升遷。至有俸未數月﹑輒得遷轉內地者。是此官止爲借徑。而邊地依舊乏人。其於人地相需之初議﹑大不符矣。自今以後。凡邊地委任官員﹑題請實授者。宜量加署職字樣。俟歷任二年﹑果有實績可觀。方準實授。其前此已經實授者﹑俱照此例算俸。間有實授未幾﹑已轉內地者。俟應升之日﹑仍以邊方缺出升補。得上�日﹑所奏是。著卽照議行。

○丙戌。遣江西道監察禦史顧豹文﹑巡按湖北。浙江道監察禦史仵劭昕﹑巡按湖南。

○免直隸寶坻﹑丰潤﹑武淸﹑十六年分水災額賦。

○刑科給事中諶名臣劾奏﹑陜西巡撫張自徳﹑納賄庇貪。苛取濫罰。招凶棍作爪牙等事下所司一並嚴察議奏。

○旌表江南孝子﹑懷寧縣生員阮之釬。合肥縣民張維徳。宿州民張明棐。節婦﹑宣城縣民陳廷槐妻芮氏。上元縣民李長庚妻唐氏。亳州民孫希孟妻袁氏。蕪湖縣民杜璉妻丁氏。上元縣生員朱圻妻盛氏。定遠縣民陳國俊妻葉氏。烈女﹑懷遠縣生員江藻女江氏。婺源縣生員滕舉女滕氏。太和縣生員範圍化女範氏。烈婦﹑安慶府生員韓鼎允妻劉氏。太和縣民苗尙儒妻範氏。宿州武生張煒妻劉氏。善人﹑上元縣民姚浚。各給銀建坊如例。

○鑾儀衛鑾儀使喬可用遵例自陳以年老﹑準原官致仕。

○丁亥。鎭國公傅勒赫卒。

○戊子。升陜西右布政使周天裔﹑爲山東布政使司左布政使。廣東嶺南道參政藍潤爲江南按察使司按察使。江西饒南九江道參政王鍈﹑爲貴州按察使司按察使。浙江驛傳道副使楊世學﹑爲湖廣布政使司參政﹑分守上湖南道。陜西莊浪道副使郭四維﹑爲本省布政使司參政﹑分守河西道。山東靑州道僉事陳徳容﹑爲山西布政使司參議﹑分守冀寧道。

○予殉難江寧府江浦縣知縣許立達﹑天長縣知縣王辛﹑祭葬。

○禮部遵上�日更定諭祭造葬例。凡以功封民公侯伯病故者﹑照會典例造墳仍照品級﹑給與紙張羊酒﹑遣官致祭一次。或從優加祭﹑出自上裁。至承襲世職﹑效有勤勞者﹑題請祭葬。候上�日舉行。都統﹑有職掌內大臣﹑大學士﹑尙書﹑左右都禦史﹑精奇尼哈番﹑鎭守省城總管﹑有兼銜加級者。各按品照會典例造葬。仍照世職品級給紙張羊酒﹑遣官致祭一次。如承襲精奇尼哈番效有勤勞者題請祭葬。候上�日舉行。護軍統領侍郎﹑學士﹑副都統﹑前鋒統領﹑鎭守都城步軍總尉﹑勛勞所得阿思哈尼哈番﹑副都禦史﹑有兼銜加級至一品二品者。各按品照會典例造葬。仍照世職品級﹑給紙張羊酒﹑遣官致祭一次。三品侍郎﹑通政使﹑大理寺卿﹑已經考滿者。照會典造葬。未經考滿者﹑減半造葬。仍照世職品級﹑給紙張羊酒﹑遣官致祭一次。老病以原品致仕者﹑照會典例造墳。給與紙張羊酒﹑遣官致祭與見任官同。無職掌內大臣﹑從前未有諭祭之例今議𨿽無職掌但系內大臣應與紙張羊酒﹑遣官致祭一次。不造葬。參領﹑協領﹑阿達哈哈番侍衛﹑郎中﹑佐領拜他喇布勒哈番﹑員外郎等﹑陣亡者給與紙張羊酒﹑遣官致祭。造葬。否則不致祭造葬其武職參領協領以下。文職卿﹑郎中以下等官。有阿達哈哈番拜他喇布勒哈番﹑拖沙喇哈番世職者照舊給與紙張羊酒。無世職者不給議上從之。

○三法司覆議原任山東巡撫耿焞﹑貪婪情實應照初議立斬。籍沒。得上�日﹑據審耿焞被參各款。進香用庫銀﹑不準開銷。送家眷用民車﹑不發工錢。票取濰縣庫銀。此三款俱有供證。而耿焞未經招承其餘各款﹑俱稱審無實據。今遽擬斬決﹑以示嚴懲但事關重辟應加詳愼著並賈一奇﹑楊桂英﹑張有才等再行詳審確供具奏。

○己丑。諭吏部人臣心術端正。乃克稱職。張永祺﹑前當杜立徳與胡兆龍訐奏時未嘗令其回奏輒行疏辯意有阿附顯爲偏私。居心如此﹑行事可知不稱藩臬之任著降三級﹑調用

○命江南隨徵右路總兵官劉芳名駐防江寧。

○吏部遵諭察議部院等衙門滿洲漢軍侍郎等官﹑俱擬畱任。惟戶部右侍郎謝道﹑年老刑部左侍郎吳喇禪﹑有疾擬解任﹑得上�日﹑額黑裏﹑吳達禮﹑俱經特簡。俾理部務自宜極力擔當﹑以圖報效。乃止圖自便。不肯身任勞怨。大負委用。著議處具奏禪代碩博會凡事推諉未見實心盡職著議處具奏。沙世悌爾不能勝任著降級調用。楊茂勛﹑葉成格﹑鏗特﹑範達禮﹑祁徹白﹑寧古裏﹑石達理﹑蘇納海﹑鄂莫克圖﹑布顏﹑尼滿﹑查布海﹑白色純﹑常鼐﹑麻勒吉﹑折庫訥﹑石圖阿思哈科爾坤克星格勒徳洪雅布蘭吳馬護﹑薩穆哈﹑祁通格﹑喀代佟弘器羅繪錦俱著畱任謝道吳喇禪俱著解任

○庚寅。先是﹑刑科給事中諶名臣疏奏臺班多缺應將京職內可與考者不拘舊例開列考選下部院議至是吏部都察院議奏應將俸滿中行評博與俸滿未經考選升主事者﹑一並開列職名。與行取推知﹑一體考選。至於缺多人少。應將中﹑行﹑評﹑博﹑歷俸一年以上者。俱準考選。後不爲例。得上�日﹑考選臺員﹑務在得人。行取到推知﹑著與俸滿中行評博﹑及已升主事未經考選者。一體考選。其中行評博﹑止歷俸一年者。若遽準考選。反開幸進之門。不準行。

○刑部以會審顧大申一案﹑舉列司官具奏。得上�日﹑著楊古孫﹑顏敩﹑李天浴去。如審理不公不廉﹑生事擾民﹑爾部卽據實參奏。若爾部徇隱不舉﹑別經發覺。一並從重治罪。

○辛卯。使鹿索倫部落頭目布勒﹑蘇定噶等﹑來貢貂皮。宴賚如例。

○壬辰。大學士覺羅巴哈納﹑衛周祚﹑李霨﹑戶部尙書王弘祚﹑刑部尙書能圖等﹑遵諭校訂律例。以盛京定例﹑及歷奉上諭﹑並部院衙門條例﹑分晰應入律不應入律各款。繕寫滿漢文各六冊。進呈禦覽。

○癸巳。禮部奏言﹑定南王屬下殉難婦女﹑長史李養性母張氏等﹑共二百二十七口。查有父母兄弟子侄者﹑每口給銀三十兩。聽其自行建坊。無父母兄弟子侄者﹑官立一碑於通衢。將死難姓字﹑籍貫﹑匯列鐫刻。以表貞烈報可

○輔國公拔都海卒。謚恪僖。

○甲午。上親試會試中式武舉馬步射於南苑

○升通政使司左參議朱之弼﹑爲都察院左副都禦史。太常寺少卿白允謙﹑爲通政使司通政使。太常寺少卿提督四譯館劉祚遠﹑爲大理寺卿。

○命湖廣巡撫張長庚﹑仍以太子少保兵部尙書﹑兼都察院右副都禦史﹑總督湖廣等處軍務﹑兼理糧餉

○都察院奏﹑臣等考核差滿江寧巡按衛貞元﹑實心興利。竭力釐姦。特參大貪臬司盧悼言。奉有拒賄參奏﹑深可嘉悅之上�日。可謂克盡乃職。擬加一級。回原衙門辦事。得上�日﹑衛貞元﹑潔已發姦。不負任使。著與內升。後不爲例。

○乙未。遣湖廣道監察禦史張鳳起﹑巡按蘇松。

○丙申。諭吏部。畿南重地﹑巡撫務在得人。劉祚遠﹑前典試陜西。摘發姦獘。才堪任用。著升都察院右副都禦史﹑巡撫保定﹑眞﹑順﹑廣﹑大﹑五府地方管轄紫荊等關。提督軍務。兼理糧餉。

○又諭吏部。秦省重地﹑巡撫務在得人。張瑃﹑著攺兵部右侍郎﹑兼都察院右副都禦史﹑巡撫陜西等處地方。贊理軍務。

○操江巡撫宜永貴疏言革職提問糧道韋成賢弟韋述賢﹑臚列多款。揭韋成賢不忠不孝大貪大姦請飭部覆核究擬。得上�日據奏韋述賢揭韋成賢蔑倫敗檢事情深可駭異著該撫按行提揭內犯證一並嚴審追擬具奏

○命大學士額色黑成克鞏胡世安﹑衛周祚﹑學士艾元徵﹑折庫訥﹑王熙﹑尙書王崇簡﹑杜立徳﹑霍達﹑侍郎馮溥﹑充武殿試讀卷官

○丁酉。升福建按察使周師忠﹑爲陜西布政使司右布政使。山東濟寧道副使楊奇烈﹑爲山東布政使司參政﹑分守靑登萊道。陜西潼關道副使馮嘉會﹑爲四川布政使司參政﹑分守上川南道。山西鴈平道副使徐來麟﹑爲陜西布政使司參政﹑分守關內道。山西岢嵐道副使朱之瑤﹑爲四川布政使司參政﹑分守川西道。福建運使楊宗岱﹑爲貴州布政使司參政﹑分守思仁道。福建漳南道參議張汧﹑爲浙江按察使司副使﹑驛傳道。陜西漢中府知府馮遠道﹑爲河東陜西都轉運鹽使。司運使補服闋直隸通密道趙允翰﹑爲山東按察使司副使﹑分巡永平兵備道投誠僞侍郎陳寶鑰﹑爲山東按察使司僉事﹑分巡靑州兵備道。降補山東靑登萊道參政張永祺﹑爲江西按察使司僉事﹑分巡湖東道。

○福建巡撫徐永禎﹑以遲誤兵餉降職二級。戴罪督催。

○吏科都給事中孫光祀參奏﹑都察院左都禦史魏裔介﹑每遇會議公事。閃爍詭隨。未嘗見其別白是非。執持正論。臣去秋入京﹑卽聞其廉隅不飭。賄賂公行。挾索巡方﹑惟利是視。然出自風聞。難求實據。故不敢輕瀆宸聰。及今春奉嚴綸責以負任。爲裔介計﹑宜痛攺前非。洗心盡職。不期其支吾遮飾。益肆欺朦。竟在人情意料之外也。據其自陳﹑奉上�日後不旬日﹑而隨參南贛巡撫蘇弘祖。江西巡按李之粹。似乎急於振刷。以求救過。乃細閱兩疏﹑又不過輕描淡寫。冀塞責於目前。且近日連篇累牘。愈覺巢�刀陳說而增瑣務究其實際﹑何裨於吏治民生。大臣之體﹑固若是其煩瑣歟。更可異者。陜西巡撫張自徳﹑婪暴之狀﹑人人傳之。裔介任憲臣之長。廉訪督撫按賢否﹑是其專責。而堅爲庇護。不以上聞。揣裔介之心﹑反復不得其解。今乃聞其爲同鄕同年洮岷道僉事劉澍﹑曾私托自徳俾爲照管因此箝口不言。且云意欲糾參但因私書在其手中﹑是以不敢。由此推之。其以前巡方之貪贓壞法。掛彈章者。不一而足。裔介皆扶同隱諱。曲事彌縫。情面相牽。想多此類。源不淸則流不潔。其何以表率僚屬。掌握風憲乎。且裔介曾經具疏請禁私托﹑以防墻璧之官。柰何自言而自蹈之。若特遣飛騎﹑向自徳立追私書。則情獘自見。裔介位髙技捷。號名黨類。以此人皆懼之。臣愚拙性成。不敢委蛇隨時。是以罔卹後患。冒險上陳。伏惟皇上干斷施行。得上�日﹑這所參魏裔介溺職負恩。及庇護張自徳﹑爲劉澍私書囑托﹑不敢糾參等情著魏裔介據實回奏若直吐實情﹑其罪尙輕。如隱諱支飾﹑欺罔之罪愈重矣。

○戊戌。敍恢辟廣西郡邑功加巡撫右僉都禦史於時躍﹑都察院右副都禦史。

○吏部尙書孫廷銓等奏言﹑銓曹事務關系人才一切事宜﹑皆臣等滿漢諸臣公同計議而行臣部尙書科爾昆降調侍郎禪代﹑碩博會﹑議處。臣等旣系同官卽屬同罪。臣等何獨幸免捫心自揣﹑上負皇恩。下乖公論。揆之事理﹑實有未安。伏乞並賜一例處分。庶國法昭明淸議允愜。得上�日﹑孫廷銓等安心供職。不必合詞求處。

○都察院左都禦史魏裔介﹑糾拾原任大學士呂宮﹑沈酣酒色。一病六載聞問杳然。忘主負恩丁憂回籍太僕寺卿戴明說﹑凡遇會推。沿門投帖。浮躁競進。又不守孝制。私入京師。原任蘇松巡撫周國佐﹑庸劣衰老。濫薦屬員。差回禦史李及秀﹑舉劾舛謬。輿論不孚。得上

�日﹑呂宮原因病請告回籍。無自陳之例。不必苛求。余著察議具奏。

○己亥。禮部議覆廣西巡按李秀疏言﹑粵西鄕試中額﹑原定六十名。先因地方未辟﹑止中四十名。今全省俱復。適奉各省中額減半之上�日。應仍照原額﹑準中三十名。報可。

○庚子。轉翰林院侍講學士張士甄﹑爲侍讀學士。升侍讀劉芳躅﹑爲侍講學士。轉侍講馮源濟﹑爲侍讀。升國子監司業田種玉﹑檢討黨以讓﹑俱爲翰林院侍講。檢討陳敱永爲國子監司業。補服闋檢討莊朝生﹑爲翰林院檢討。

○辛丑。孝端文皇后忌辰。遣官祭昭陵。

○定遲報夏秋災處分例。州縣官逾限半月以內者﹑罰俸六个月。一月以內者﹑罰俸一年。一月以外者降一級。兩月以外者﹑降二級。三月以外者﹑革職。撫按道府官﹑以州縣報到之日爲始。若有逾限﹑照例一體處分。

○升雲南管按察使事副使李本晟﹑爲本省布政使司參政﹑管左布政使事。升補原任直隸口北道參政崔之瑛﹑爲雲南按察使司按察使。

○宗人府等衙門遵上�日議奏﹑兵部左侍郎額黑裏﹑督捕左侍郎吳達禮﹑應革任並一拜他喇布勒哈番仍罰俸一年。吏部左侍郎禪代﹑右侍郎覺羅碩博會﹑應各降三級。罰俸一年。仍畱任。得上�日﹑額黑裏﹑吳達禮著各革去一拜他喇布勒哈番。降二級調用。禪代﹑碩博會﹑各降一級調用。

○壬寅。都察院左都禦史魏裔介遵上�日回奏﹑臣以菲才﹑蒙皇上不次擢用。處非其位。溺職已久。今科臣孫光祀指參。蒙皇上不卽嚴譴令臣回奏敢不據實直陳臣𨿽少有疏章備經禦覽。俱屬瑣細。無當大務臣之庸也。𨿽歷有糾參。止據疏章﹑未能摘發隱獘。聞見不廣。有忝言職。臣之劣也。臣每遇會議亦未嘗不直陳所見。但公事須眾論僉同。非臣所得獨專何敢詭隨。臣𨿽至愚不肖。亦知畏法。自惜身家。凡饋送夤緣者臣每告誡巡城官嚴行緝拏。況挾索巡方人豈不知此何等事而可以誣臣耶。臣之參劾在衙門內。查看揭帖確求實據所參蘇弘祖李之粹二臣。亦於近事中得之未嘗稽遲。豈有明知不職之撫按﹑而臣不以入告耶。臣亦自盡其管窺之見耳。無所裨益則學識淺陋之故也。其責臣不參張自徳﹑臣一人聞見有限。甄別慮有漏网故上拾遺之疏。今又有參疏在禦前。臣於自徳﹑有何庇護。自徳在京之日﹑頗能矯飾虛名。致冒廷推。臣亦不料其不肖到此。昨�山戊不�十二月內﹑新補洮岷道劉澍﹑曾來見臣云數年守制居山野中。不知世事。乞寄一字與張巡撫。臣辭以不敢作字。澍曰﹑久病之身原無他望但邊方未諳亦須上司提誨臣與自徳書內。但言新任之官﹑當教誨之勉作循吏。此外別無他情。乃臣一時愚昧﹑染於舊習。悔恨無及臣。亦曾向人言之若別有情獘﹑豈不自爲隱諱。此系實情。不敢一字巧飾。以蹈欺罔之罪。總之臣𨿽有報主之心。而實非大受之才。蹉跎�山戊不�月。振刷無能。溺職負恩。罪戾何辭。至於譴責之重輕﹑總屬天恩之髙厚矣。得上�日﹑魏裔介旣吐實情。姑從寬免究。劉澍營求私書。張自徳受書不舉。俱著革職。差員役提解來京﹑究擬具奏。

○癸卯。升太常寺卿嚴正矩﹑爲戶部右侍郎。通政使司左通政馬葉曾﹑爲工部右侍郎。大理寺少卿王登聯﹑爲本寺卿鴻臚寺卿楊時薦﹑爲宗人府府丞。

○以浙江左布政使白秉貞﹑爲都察院右副都禦史﹑撫治鄖陽等處﹑提督軍務。

○甲辰。旌表江西節婦﹑丰城縣生員範永祺妻李氏。廬陵縣生員邱山妻劉氏。烈婦﹑萬年縣生員曹丹赤妻葉氏。各給銀建坊如例。

○降廣西總兵官馬雄二級。照舊管事。以廣東巡按張問政﹑劾其庇商抗課。壓欠鹽餉故也。

○乙巳。諭兵部。朕屢試會試中式武舉內李言﹑潘龍士﹑朱鵬﹑史學鎰﹑許鵬﹑陸如贄﹑劉潛﹑查道生﹑馬逢元﹑方亦臨十名。馬箭步箭俱甚不堪俱著革去武舉此等人﹑何以取中前列主考官著議處具奏。

○定諸王以下盔纓之制。親王﹑郡王﹑盔用起花金頂上嵌松子珊瑚等石下垂貂尾貝勒﹑貝子﹑盔用﹑起花金頂。下垂貂尾。入八分公﹑盔頂上插蜜鼠尾下垂貂尾。領侍衛公﹑都統﹑盔頂上插雕翎。下垂貂尾。在閒散內大臣內公﹑盔頂上插蜜鼠尾。下垂紅纓。在侍衛內公以下﹑奉恩將軍以上﹑盔頂上插豹尾。下垂紅纓。未入八分公以下﹑奉恩將軍以上﹑盔頂上插獺尾。下垂紅纓。

○裁陜西綏徳州駐楡林衛州判一員。

○丙午。皇第七子隆禧生。

○喀爾喀部落土謝圖汗下七旗貢駝馬。宴賚如例

○平西王吳三桂。疏言﹑滇南負固有年。一朝戡定獨逆渠李定國等﹑挾僞永曆﹑遁出邊外。是滇土𨿽收。滇局未結。邊患一日不息﹑兵馬一日不寧。臣叨列維藩。何忍以此貽憂君父。因再三籌畫﹑竊以爲有三患。二難永曆在緬李定國﹑白文選等﹑分往三宣﹑六慰﹑孟艮一帶。藉永曆以鼓惑眾心儻不乘勝大舉入緬﹑以淨根株。萬一此輩復整敗眾窺我邊防。兵到則彼退藏。兵徹則彼復擾。此其患在門戶。土司反覆無定。惟利是趨。如我兵不動。逆黨假永曆﹑以號召內外諸蠻。萬一如前日元江之事﹑一被煽惑。徧地蜂起。此其患在肘腋。投誠官兵﹑𨿽已安插。然革面尙未革心。永曆在緬﹑於中豈無系念。萬一邊關有警﹑若輩生心。此其患在腠理。今滇中兵馬雲集。糧艸取之民間。勿論各省餉運愆期卽到滇召買。民室方如懸磬。市中米價日增。公私交困。措糧之難如此。召買糧艸﹑民間必須搬運。交納年年召買。�山戊不��山戊不�輸將。民力盡於官糧。耕作荒於南畝。人無生趣﹑勢必逃亡。皮之不存﹑毛將安附。培養之艱又如此。臣用是徹底籌畫。惟有及時進兵。早收全局。誠使外孽一淨。則邊境無伺隙之慮。土司無簧惑之端。降人無觀望之志。地方稍得蘇息。民力略可寬紓。一舉而數利存焉。竊謂救時之方﹑計在於此。下議政王﹑貝勒﹑大臣﹑及戶兵二部速議。

○戊申。以合祀大享殿。遣官告祭各壇廟。

○己酉。合祀大享殿。上親詣行禮

○升禮科都給事中任克溥﹑爲太常寺少卿﹑提督四譯館。陜西西寧道參政王無咎﹑爲太常寺少卿。通政使司右參議蔡應桂﹑爲左參議。大理寺右寺正裴希度﹑爲通政使司右參議。

○命大理寺右評事黃敬璣﹑中書科中書舍人陳祚昌﹑爲貴州鄕試主考官。

○轉湖廣右布政使翟鳳翥﹑爲福建布政使司左布政使。升浙江溫處道參政祁彥﹑爲福建按察使司按察使。湖廣武昌道副使張元璘﹑爲福建布政使司參政﹑分守漳南道。江南揚州道副使牟廷選﹑爲廣東布政使司參政﹑分守嶺南道。河南河南道參議張自涵﹑爲貴州按察使司副使﹑分巡威淸道。浙江金衢道僉事陳韓遴﹑爲江西布政使司參議﹑分守饒南九江道。補服闋廣西賓州道李聖翼﹑爲四川按察使司副使﹑分巡下川東兵備道。

○庚戌。吏部議覆科臣金漢鼎﹑諶名臣﹑參陜撫張自徳疏言﹑自徳已經奉上�日革職其貪婪事款﹑並有名犯證﹑應飭該督按嚴察具奏。以憑議覆。得上�日原參張自徳貪婪款內﹑有名犯證。著刑部差員役提解來京﹑嚴行究擬具奏。

○壬子。增設盛京禮部郎中二員。筆帖式六員。

○厄魯特部落鄂齊裏汗﹑達賴喇嘛班禪胡土克圖﹑各遣使表貢方物。宴賚如例。

○癸丑。予故定西將軍都統三等侯墨爾根侍衛李國翰祭葬如例謚敏壯。

○予故一等精奇尼哈番兼一拖沙喇哈番都統加一級祖澤潤﹑祭葬如例。

○甲寅。議政王﹑貝勒﹑大臣等會議﹑平西王吳三桂疏言永曆在緬。僞王李定國﹑借以鼓惑眾心相應進巢

�刀﹑其見在雲南滿洲官兵﹑聽該藩與各都統商酌率往。至於兵馬錢糧﹑所需甚多不惟措處維艱。亦萬難卽運至滇。目前應用艸料﹑敕該藩設法措備。務使兵民兩利。再查戶部撥給。雲南十七年八分兵餉銀﹑三百三十萬兩。已經催解。其已解到者﹑聽該藩支給進徵兵丁。其未解到者﹑仍嚴飭各督撫星夜解往。以爲接濟疏入未報旋命學士麻勒吉﹑侍郎石圖﹑前往雲南與平西王。吳三桂﹑面商機宜。

○三法司遵上�日。覆審周亮工一案。仍照前擬立斬籍沒。承問官田緝馨﹑王仕云﹑吳琪滋﹑瞻徇情面應擬絞。家產一並籍沒。余仍如前議。得上�日﹑周亮工﹑依擬應斬著監候秋後處決。家產籍沒。田緝馨﹑王仕云﹑吳琪滋﹑俱依擬應絞。著監候秋後處決。余俱依議。

○先是﹑工部回奏﹑合祭事關重大。議論不定。復移會禮部﹑齊詣大享殿公議。是以稽遲。章下吏部。至是﹑吏部議﹑工部堂司官。均難辭遲延之咎。漢官應各罰俸三月。滿官各罰以應得之罪。從之。

○吏部議奏﹑坐糧廳張文明﹑原因題畱久任。故實授少卿。自授銜以後。未經監督一運﹑卽呈請更替。實屬推諉。應降二級調用。從之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十四

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十五

順治十七年。庚子。五月。乙卯朔。賜故都統三等伯佟六十祭葬。

○調兵部尙書覺羅伊圖﹑爲吏部尙書

○賜中式武舉林本直等進士及第﹑出身有差

○工部議覆﹑刑科都給事中粘本盛條奏祀典疏言﹑各郊壇門內木牌﹑應行攺造。寫刻滿漢字嚴飭守壇官﹑嚴加扃鑰。不許放入閒雜人等﹑污穢竊盜。如有怠玩﹑應聽太常寺指實參究。至於演樂堂﹑並庫房﹑損壞倒塌者甚多。應槪行修理。但臣部錢糧匱乏。一時難於鳩工。玆宜先將演樂堂﹑及大殿﹑大門修補。俟錢糧充足之日﹑再請通行修理從之。

○丁巳。轉工部右侍郎馬葉曾爲本部左侍郎升陜西按察使吳正治﹑爲工部右侍郎

○先是鄂羅斯國察罕汗﹑於順治十三年遣使請安貢方物不具表文因其始行貢禮賚而遣之。並賜敕命每�山戊不�入貢後於十三年又有使至𨿽具表文﹑但行其國禮立而授表不跪拜。於是部議﹑來使不諳朝禮。不宜令朝見卻其貢物遣之還。後閱�山戊不�察罕汗復遣使賫表進貢。途經三載﹑至是始至表內不遵正朔稱一千一百六十五年又自稱大汗語多不遜。下諸王大臣議僉謂宜逐其使。卻其貢物。奏入。得上�日察罕汗𨿽恃爲酋長表文矜誇不遜。然外邦從化。宜加涵容。以示懷柔。鄂羅斯遠處西陲。未沾教化乃能遣使奉表而來。亦見慕義之忱。來使著該部與宴。貢物察收。察罕汗及其使﹑量加恩賞。但不必遣使報書。爾衙門可卽以表文矜誇不遜﹑不令陛見之故諭其使而遣之

○戊午。賜一甲一名文武進士林本直﹑甲冑等物﹑及諸進士銀兩如例

○升江南常鎭道參議胡亶﹑爲鴻臚寺卿

○升湖廣按察使劉楗﹑爲本省布政使司右布政使直隸通薊道副使武攀龍﹑爲江南布政使司參政﹑分守江寧兵備道。長蘆運使翁長庸﹑爲河南布政使司參政﹑分守河南道。兩浙運使席式﹑爲浙江布政使司參政﹑分守溫處道。山西冀南道參議範周爲本省按察使司副使﹑分巡淸軍驛傳道。

○己未。予故太子太保鎭守盛京總管一等精奇尼哈番惇拜﹑祭葬。謚襄壯。

○琉球國王舅馬宗毅﹑初奉其國王之命來貢。歸至福州。以海氛未靖。畱閩七年。至是病卒。事聞命具禮以殮。並賜祭

○庚申。免陜西膚施﹑安塞保安延長綏徳五州縣十六年分水災額賦。

○一甲一名武進士林本直率諸進士上表謝恩

○辛酉。轉刑科右給事中楊鼐﹑爲工科左給事中。工科右給事中徐惺﹑爲禮科左給事中

○壬戌。予故一等精奇尼哈番兼一拖沙喇哈番內大臣多爾濟達爾漢諾顏﹑祭葬謚順僖陣亡拜他喇布勒哈番都統沙理布﹑祭葬謚襄壯

○癸亥。贈陣亡拖沙喇哈番福建遊擊袁九龍﹑爲拜他喇布勒哈番。

○吏部遵上�日議奏﹑理藩院右侍郎沙世悌爾﹑應降一級。於本旗辦事。從之。

○甲子。升刑部右侍郎阿思哈﹑爲兵部尙書禮部左侍郎中和殿學士蘇納海﹑爲工部尙書

○予陣亡三等阿思哈尼哈番副都統代都﹑一等阿達哈哈番副都統多頗羅﹑一等阿達哈哈番兼一拖沙喇哈番護軍參領石漢巴圖魯﹑圖納祭葬。

○丁卯。遣官祭關聖帝君

○以考滿﹑加巡撫山西兵部右侍郎兼都察院右副都禦史白如梅爲右都禦史

○山東巡按程衡疏報﹑烈婦﹑髙密縣民單儼妻王氏﹑夫卒﹑氏年十八。水漿不入口。次日自經死。蓬萊縣民沙應鶴妻王氏﹑闖賊破城﹑氏罵賊而死。節婦﹑長淸縣民郭一龍妻姚氏﹑夫卒﹑氏年二十二。自經兩次不死。絕粒六日親黨勸之乃食。事祖姑教幼子遠近皆以孝稱。守節四十六年。掖縣民王衷秀妻史氏﹑夫卒﹑氏年十八。撫子成名。守節四十一年。孝子禹城縣民劉波﹑性朴誠。事父母至孝父病。吁天求代。母卒觸棺而死復蘇。廬墓三年。俱請照例旌表。章下所司。

○戊辰。夏至。祭地於方澤。遣公愛星阿行禮

○以鑲白旗滿洲阿達哈哈番喇朱爲參領。

○升浙江按察使冀如錫﹑爲太常寺卿河南睢陳道副使曹申吉﹑爲通政使司左通政。浙江嘉湖道副使李昌祚爲大理寺少卿

○轉山東右布政使袁一相﹑爲浙江布政使司左布政使。升山東督糧道參政王孫蔚﹑爲湖廣按察使司按察使陜西西路道副使婁應奎﹑爲浙江布政使司參政﹑分守督糧道。直隸口北道參議吳允謙﹑爲陜西按察使司副使﹑分巡洮岷道。刑部郎中盛際斯﹑爲湖廣按察使司僉事﹑分巡武昌兵備道。補原任直隸通薊道杜漺﹑爲江南按察使司副使﹑分巡揚州兵備道。降補原任江南徽寧道副使申偉抱﹑爲山西布政使司參議﹑分守冀南道

○予陣亡一等阿達哈哈番副都統渾津祭葬。謚壯勤。

○予故一等阿達哈哈番兼一拖沙喇哈番副都統覺羅圖爾瑪﹑祭葬。

○旌表節婦﹑河南許州民吳道昌妻王氏﹑武安縣生員李格民妻龐氏﹑河內縣民劉以燧妻崔氏﹑洛陽縣民王國柄妻郭氏﹑各給銀建坊如例。

○己巳。平西王吳三桂﹑以移鎭雲南地方荒殘米價騰貴。家口無資。疏請故明國公沐天波莊田。給壯丁二千人﹑每人地六日。部議每丁給地五日。從之。

○命翰林院侍講學士劉芳躅﹑工科給事中劉大謨﹑爲福建鄕試主考官。兵部員外郎張光祖﹑中書科中書舍人孫象賢﹑爲四川鄕試主考官。兵部主事張登選﹑行人司行人劉煇﹑爲廣東鄕試主考官。戶部主事張易賁﹑行人司行人何元英﹑爲廣西鄕試主考官。

○遣福建道監察禦史傅世舟﹑巡按甘肅。山西道監察禦史傅扆﹑巡按江西。山東道監察禦史顧如華﹑巡按四川。廣東道監察禦史範平﹑巡按福建。

○以鑲白旗滿洲三等護衛穆成格﹑爲護軍參領

○庚午。諭兵部﹑武進士林本直﹑黃建中﹑武灝﹑謝文﹑王鼐﹑蔡昶﹑孫萬茂﹑耿念祖﹑馬成龍﹑張鴻元﹑杜量謙﹑俱經朕屢試弓馬才技堪用著照例隨侍衛學習騎射

○工科都給事中姚延啟奏言﹑武弁除授﹑率多冒濫。不曾面試弓馬﹑可否何由而知。請嚴加考試。方準實授。庶足儲封疆城社之用。又盜賊投誠﹑皆詐稱侯伯總督鎭將。印札並無確據。請以土地甲兵﹑及車馬船艘器械來歸者論其大小多寡。以別投誠之髙下。敍錄之典﹑卽視此爲厚薄。以杜詐冒。下兵部議。

○辛未。升禮科給事中張惟赤﹑爲刑科右給事中。兵科給事中薛鼎臣﹑爲工科右給事中。

○以鑲藍旗漢軍一等護衛桑格﹑爲參領

○壬申。諭吏部﹑戶部司官﹑不用蘇松常鎭杭嘉湖之人。原有成例以後著照舊例行。吏部司官。每省額設一員。不拘司分。缺出照省分補用。江南旣攺爲省。以後該省司官﹑照各省止用一員爾部卽遵諭行。

○諭工部﹑奉先殿。享祀九廟。稽考往制﹑應除東西夾室行廊。中建敞殿九間斯合制度。前興造時﹑該衙門未加詳察。連兩夾室﹑止共造九間殊爲不合。今宜於夾室行廊外。中仍通爲敞殿九間。以合舊制。爾部卽會同宣徽院詳議。並選擇興工日期具奏。

○又諭吏部﹑部院等衙門所奏本章若卽日發下提上

�日本章繁多。關系重大。恐一時難以致詳﹑今後各衙門及科道各官本章俱著於每日午時進奏候朕披覽次日發下擬上�日以便詳閱批發其通政使司所封各項本章向來先送內閣譯進。今後著該衙門自行封進。朕覽過發譯。如系密本﹑亦著該衙門不拘時封進。爾部卽通行傳諭﹑俾各遵行

○金火二星相犯

○予故三等阿思哈尼哈番額爾克圖祭葬。

○禮部議覆﹑貴州巡撫卞三元疏言貴州苗民中﹑有文理稍通者準送學道考試。擇其優者﹑取入附近府州縣衛學肄業。仍酌量補廩出貢。從之。

○甲戌。日上下生抱气。赤黃色。

○升正藍旗漢軍副都統佟壯年爲都統。鑲白旗滿洲長史郭爾親﹑爲蒙古都統。正白旗滿洲護軍參領色格﹑鑲黃旗蒙古參領色冷﹑鑲藍旗蒙古一等護衛誇代﹑爲各旗蒙古副都統。鑲白旗漢軍參領楊雀祥﹑爲副都統。

○免湖廣沅州﹑鎭遠二衛十六年分旱災額賦

○乙亥。以故三等伯佟六十子國瑤﹑三等精奇尼哈番佟圖賴子國久﹑二等阿達哈哈番孟果綽子武勒﹑黃世仁子廷彥拜他喇布勒哈番李武子景明﹑致仕二等阿達哈哈番劉呈禎子光漢﹑各襲職。

○三等阿思哈尼哈番色靖寇以襲父拖沙喇哈番加爲二等阿思哈尼哈番

○授一等侍衛賈布檟﹑拖沙喇哈番。

○以靖南王屬下故拖沙喇哈番陳應瑞子學秀﹑張觀弟祿﹑各襲職。

○丙子。升吏科左給事中蔣允修﹑爲戶科都給事中刑科給事中諶名臣﹑爲禮科右給事中轉禮科右給事中楊雍建﹑爲吏科左給事中

○罰武會試主考黃機﹑張士甄﹑俸各一年以取中武舉李言等十人﹑不善騎射故也。

○三法司會題﹑覆審耿焞進香動用庫銀雇夫﹑不準開銷一款。𨿽供曾給銀一半。實未準開銷。送家眷用民車﹑不發工錢一款。𨿽不承認。然前供可據。未給工價情眞。票取濰縣庫銀一款。堅供並無此事。耿焞等俱應仍照前議。得上�日﹑這案內貪贓各款﹑耿焞始終尙未招認。供證亦未明確。事關重辟。必須招證明白。方可定案。還著再加詳審。務取確供定擬具奏。

○丁丑。以定南王屬下故二等阿思哈尼哈番徐元勛子鴻振﹑襲職

○戊寅。升福建驛傳道副使潘超先﹑爲山西布政使司參政﹑分守口北道。山東萊州府知府鄧廷羅﹑爲湖廣按察使司副使﹑分巡靖州兵備道。直隸眞定府知府蔡祖庚﹑爲河南按察使司副使﹑分巡通薊兵備道。保定府知府佟國璽﹑爲湖廣按察使司副使﹑分巡下荊南道。江南淮徐道僉事李世洽﹑爲山東布政使司參議督糧道。山東東昌府知府盧鋐﹑爲長蘆都轉運鹽使司運使。直隸河間府知府王志佐﹑爲福建都轉運鹽使司運使。

○吏部尙書孫廷銓﹑侍郎石申﹑馮溥奏言前見糾拾詞臣莊同生家門惡迹﹑援其胞弟朝生爲證。近又見操撫參疏﹑有韋述賢揭胞兄韋成賢一事人心之薄。風俗之敝。不可不爲立其防也夫父子相隱﹑孔子以爲直在其中固謂所傷者小﹑而所全者大也。述賢之揭﹑未必悉誣卽使果不誣矣而不孝之子不令之臣不友之兄不恭之弟均不可以處堯舜之世。或謂大姦曖昧﹑不有親者。不能攻摘。則是以證父攘羊爲直。而柳下惠﹑司馬牛﹑有惡兄而不發其罪﹑後世不得稱聖賢矣使述賢而無此揭。遺姦之慮﹑所失不過一人。今述賢有此揭使又從而效之。則敗壞彜倫﹑所慮乃關萬世。請並敕所司﹑平情嚴鞫若有虛誣﹑倍加反坐。卽其不誣﹑成賢固當盡法述賢亦應薄懲於以振衰俗扶雅化非細故也。下所司嚴議。

○己卯。諭吏部等衙門朕統禦寰區。焦心圖治前此屢有引咎省躬詔諭自今追思皆屬具文虛邀名譽於政事未有實益。且十二十三年間﹑時有過舉經言官指陳有卽加處分者有優容寬宥而此心介介尙未全釋者事有錯誤猶可攺圖居心未淨﹑政事之流獘必多今上天示儆亢旱癘疫菑眚疊見寇盜未寧民生困瘁用是痛加刻責實行省攺向因建言得罪﹑流徙降革等官吏部詳察職名事迹開列具奏目今政務關系國計民生利害所在﹑急當興革者爾部院等衙門﹑各據實條奏科道各官尢當盡言無隱。卽朕躬闕失﹑亦直言勿諱。朕不惟不加罪。並不芥蒂於心。共圖挽回天意。蚤躋昇平。

○以查解逃人。加巡撫順天都察院右副都禦史祖重光﹑兵部左侍郎。巡撫山東都察院右副都禦史許文秀﹑兵部右侍郎。

○授考選刑部員外郎成肇毅﹑爲禮科給事中。周明新﹑爲兵科給事中

○庚辰。祈雨。遣官祭告圜丘﹑方澤﹑社稷。天神地祗。

○以正黃旗漢軍散秩大臣張天福﹑爲都統。

○吏部題補戶部漢軍侍郎謝道員缺。得上�日﹑這員缺不必補

○兵部題﹑查會典開載﹑鑾儀衛堂官員缺﹑本衛奏聞。由兵部於本衛冠軍使﹑云麾使等官內。每缺推舉二員。奏請簡用。今鑾儀使缺員推補。事屬初行。或臣部徑照會典例行﹑或會同鑾儀衛酌議具奏﹑恭候睿裁。得上�日﹑鑾儀使供職內廷。責任重大。滿官用內大臣公侯伯。若止以該衙門冠軍使等官﹑按資升補。與公侯等品職不等殊爲未合。應用何項官員升補。著九卿﹑科﹑道會議具奏

○辛巳。予故二等阿達哈哈番少保兼太子太保戶部尙書都統祝世允﹑一等阿思哈尼哈番兼一拖沙喇哈番都察院左副都禦史副都統納都戶﹑祭葬

○壬午。大學士覺羅巴哈納﹑額色黑﹑成克鞏﹑劉正宗﹑胡世安﹑衛周祚﹑李霨等。以天旱﹑具疏引罪。得上�日﹑朕親政以來。孜孜化理。乃治效未臻。旱災疊見。循思已往﹑深悔前非。故特諭省愆。實心力攺。覽奏﹑合詞引罪。是將前諭﹑仍等具文。殊非朕實圖攺過之意。爾等職司票擬。一應章奏﹑有成規者﹑爾等不過照例擬上�日。凡有攺正﹑皆朕親裁。未能俾爾等各出所見﹑佐朕不逮。是皆朕向來不能委任大臣之咎。以致爾等俱未獲盡展才猷。卽成克鞏﹑劉正宗﹑辦事更久。亦祇奉行朕意。原未特有重托。是亦朕之過失。今後朕專加倚任。爾等務須殫力贊襄。然欲盡爾等之職﹑不過詳愼票擬。豈謂別有建樹。但能力絕黨私﹑始可傾心委托。歷代人臣植黨。因之遂致亂亡。爾等各宜自省。若能秉公持正。絕去黨援。卽照前奉行票擬﹑稍有寸長。卽爲克盡輔弼之道。儻陋習相沿﹑不知痛革。稍存黨念。𨿽竭盡才能。亦難信任。終無裨益。積日旣久﹑毋謂朕有不知。還著各加循省。務期實攺。以副朕倚毗至意。

○浙江右布政使薛信辰﹑坐原任江西臬司稽遲欽件。降一級﹑調用

○廷試就教�山戊不�貢生宗觀等﹑五百餘人。

○諭兵部原任髙雷廉總兵官栗養志投誠以後。著有戰功屢經紀錄加升。後因標下官兵被糾﹑革職提問。今念養志功績素著。縱兵之罪﹑虛實未分。髙雷廉要地﹑正在用兵。栗養志﹑著仍以原官戴罪管事。原參一案﹑俟審明定奪。新推劉文進﹑著另用。

○安遠靖寇大將軍多羅信郡王多尼班師。遣內大臣迎勞之

○癸未。平西王吳三桂疏報﹑土捨那侖﹑遣子繳僞印投誠。下兵部知之

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十五

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十六

順治十七年。庚子。六月。甲申朔。諭兵部巴圖魯公鰲拜﹑所教武進士。學習騎射日久。俱嫻熟可用。張國彥﹑劉秉禮﹑李登相﹑王肇春﹑於昌祐﹑周於仁六員﹑畱充侍衛。仍著再加肄習。候上�日擢用其餘爾部俱卽照例選授。

○都察院左副都禦史朱之弼疏言﹑順治十二年下詔求言。內外千百疏﹑部覆未見施行。臣請此次應詔章疏﹑儻有事關大利大害。宜因宜革者祈皇上俯賜裁決有益者﹑立爲施行。無益者﹑立爲報罷。可否斷自宸衷君咨臣警上下一心。其於皇上格天卹人之政﹑庶有禆益也。下所司知之。

○乙酉。諭翰林院。翰林各官﹑原系文學侍從之臣。分班直宿﹑以備顧問。往代原有成例。今欲於景運門內﹑建造直房。令翰林官直宿。朕不時召見顧問。兼以觀其學術才品應分幾班每班酌用幾員卽開列職名具奏。

○又諭吏部。都察院職司風紀。責任重大必得其人﹑方能勝任。阿思哈著以兵部尙書管都察院左都禦史事。

○浙江道監察禦史季振宜疏言﹑臣伏讀上諭。興革責之部院。條奏責之科道。各加訓誡。而內閣諸臣闕馬未及臣請得而備言之書云元首明哉。股肱良哉。又云﹑天工人其代之。是三公得人則逸。不得其人則勞。且古有不問傷人而問牛喘者﹑明陰陽之不調。宰相責也。至於因水旱而策免﹑有不待策免而自引退者﹑往往見之史冊矣。夫用人行政﹑其將用未用﹑將行未行之際﹑毫釐千里﹑間不容髮。天顏咫尺。呼吸可通者。惟內閣諸臣而已。身居密勿之地。苟懷緘默之風。又何藉夢卜以求乎。皇上親政以來。憂勤惕勵。百度維新。原未見有過舉也。皇上旣以爲有過舉矣﹑試問其時曾有言及者乎。則宰相之不言﹑亦可見矣。夫皇上業以心膂股肱寄之。而內閣諸臣﹑猶然畏首畏尾。不痛不癢。或避市恩之嫌或拘文具之迹。徒擬票四五字﹑以了宰相事業。則食有一品二品之俸。饗用三壇六壇之祭。存歿皆荷君恩。夙夜何以報稱。蒙皇上優待大臣。縱不加以譴責。淸夜捫心﹑恐有難以自慰者矣。得上�日﹑此奏內閣臣不能進言﹑朕原未令其遇事陳奏。非伊等之罪。前諭十二十三年間過舉﹑皆系已行之事人所共知。朕心中過失﹑未見施行者﹑卽今豈能盡無。閣臣何由得知。惟期自加省攺耳。部覆章奏﹑奉上�日依議者﹑恐一有更張﹑反致生事。是以照擬批發。皆系朕親裁亦非閣臣之咎。朕親政旣久。深知圖治之難。朝乾夕惕﹑恆慮此心少懈。或致裁決失於精詳。若朕心克正。大小臣工﹑秉公無黨。悉心襄贊。不難漸躋隆平。其各加內省。務殫忠誠﹑以圖治理。

○季振宜又言﹑天下財賦﹑莫盛於東南。亦莫竭於東南。如雲南兵餉﹑以千萬計。閩浙兵餉﹑以百萬計。今以滇南初服﹑委之平西王令其便宜從事。該藩兵力原厚。而滿洲綠旗兵丁﹑復屯數萬。其間更番往來經歷數省供億夫船糧糗﹑所費不貲。是不獨雲南困。而數省俱困矣。臣以爲雲南宜先守禦。而守禦專任之平西一藩。應分該省之滿兵﹑駐札湖南相機接應。一則爲滇南援臂。一則爲三楚犄角。計至便也。至鄭逆遊魂。爲閩浙江南三省重患。今大兵入閩﹑搗其巢穴。夫彼之巢穴固不止廈門舟山等處。而船卽其巢穴也。閩浙造船且無論其累民。而我之兵馬乘風破浪﹑不顧萬死以前驅。則性命全寄於篙師水工之手。儻逆賊姦細陽爲應募。而我兵入其彀中。風水騰湧弓刀莫施。可不爲寒心哉。臣以爲閩浙江南﹑亦當先守禦而後徵巢�刀。閩之漳州﹑泉州﹑興化﹑福州﹑浙之溫州﹑臺州﹑寧波﹑杭州﹑嘉興﹑江南之崇明﹑江陰﹑通州﹑鎭江凡十三處或用督撫﹑提鎭﹑都統﹑章京﹑每處。專駐一官。各率精兵。永爲重鎭使三省之兵﹑犬牙相制。聲息相聞。絕其覬覦之情。則鄭逆掠無所得可坐待其斃矣但閩撫徐永楨﹑浙督趙國祚。或膽略全無。或疲老難振。而浙江新撫史記功﹑庸懦無爲軍旅非所嫻習﹑宜早簡賢能﹑以代其任。庶幾封疆不致貽誤。至山東﹑河南﹑爲京師輔翼重地。連年水旱﹑盜賊繁興。而直隸八府﹑彊賊公行。白晝。劫掠。殆無虛日。涓涓不塞﹑將成江河。祈密敕兵部﹑寧爲遠慮。毋使勢成。臣更有慮者﹑風聞陜西洮岷一帶蒙古﹑門�東入者將十餘萬人。已歷有年。近來或耕種於其地。秦人獷悍。儻以貿易小故﹑妄生釁端。馬首揚塵事眞有不忍言者。況關門無結艸之固。自西寧以抵宣大等處長城數千里﹑皆頺敗已盡。士卒單弱。防衛空虛。何可聽其自出自入﹑而不一加譏察耶。惟望宸衷密畫未雨綢繆。天下幸甚。得上�日﹑此奏內事情﹑關系重大。著議政王﹑貝勒﹑大臣會同詳察議奏。

○丁亥。以輔國公一等侍衛來虎﹑爲宗人府右宗人

○升戶部郎中周起岐﹑爲湖廣按察使司僉事﹑提調湖南學政。戶部郎中馬雲龍﹑爲山西按察使司僉事分巡苛嵐道。刑部郎中方兆及﹑爲山東按察使司僉事﹑分巡濟寧兵備道。刑部郎中師人淑﹑爲陜西按察使司僉事﹑分巡楡林中路兵備道。

○遣四川道監察禦史李文熙巡按廣西

○升鑲白旗滿洲參領鄂思海爲副都統

○升寧夏鎭屯田水利都司僉書髙師文爲江南掌印都司

○掌翰林院事學士折庫訥﹑條奏八事。一﹑召對之典宜行數年以來止憑章奏敷陳召見諸臣甚疎。以致諸臣之心術不知。賢良莫辧﹑稽唐虞三代以及漢唐宋創業之主。俱召見諸臣﹑面商政務。故能躬致太平卽我太祖太宗亦行此典。以後一切事務宜令諸臣面奏。立行裁決庶君臣之間無所障蔽而人才可識矣。一﹑起居注宜設古之盛世左史記言右史記動其善者﹑記之以爲法。不善者記之以爲戒﹑乞選方正博學之士。授爲起居注官俾隨侍左右。凡一言一動俱令書記以垂後世。一﹑封駁之典宜行。今之大臣﹑相率惟諾不計是非言官亦大率陳不急之務從未見有駁正者。以後凡所行法令儻有未備之處。或令內閣封駁。或今該科封駁。應求至當而後舉行。一﹑會議之實宜核。邇來會議﹑有迎合上意而言者。有因一己之愛憎而言者。有緘默以從眾者。有觀望大臣﹑不肯輕言者。不幾有悖會議之意乎。以後會議宜令各抒所見。具疏奏請﹑以聽宸斷。事定之後﹑因其事之利獘﹑以觀其言之孰當孰否。用昭勸懲。而後可收會議之實效。一﹑奢侈宜禁。近來習於僭侈。糜費無度。風俗之壞﹑莫此爲甚。宜嚴加禁飭。一﹑窮丁宜卹。頻年以來滿兵困苦彌甚。請敕都統副都統查滿兵內有不能自給者造冊送部酌議贍養令其得所。一﹑逃人剌面之法宜更禮者﹑防於未然。法者﹑繩於已然總以廉恥爲要人若無恥何所不爲。竊思竊盜之罪﹑較逃人爲重。而律止刺臂此用法之間寓之以禮。養廉恥而開自新之路也。乞停逃人剌面之法。照竊盜例行。使之自新。一﹑國學宜興。今見官學生﹑習學數年﹑尙不諳文義。此皆師範不得其人。而弟子嬉遊荒惰﹑習學不專故也。今宜選滿漢文義精通﹑徳行純正者﹑以爲教官。不論滿洲蒙古﹑漢軍學生﹑俱令讀滿漢書。仍令國子監按季考試。禮部年終考課師生﹑分別勸懲。則學校興而賢才可得矣。得上�日﹑此奏內召對﹑設史官二款﹑知道了。余著該部議奏。

○戊子。諭吏部。楚省重地。巡撫務在得人﹑乃克勝任。楊茂勛﹑著攺兵部左侍郎﹑兼都察院右副都禦史﹑巡撫湖廣等處地方﹑兼提督軍務。

○兵部議奏﹑武進士隨侍衛學習騎射﹑應照例給以應得品級。一甲第一名林本直﹑授爲副將。第二名黃建中﹑授爲參將。第三名武灝﹑授爲遊擊。二甲謝文等﹑俱爲守備。部給札付。各支俸祿。俟滿一年﹑另疏題請選授從之。上以亢旱不雨﹑恐有冤抑。遣內大臣愛星阿﹑遏必隆﹑索尼﹑蘇克薩哈﹑大學士成克鞏﹑衛周祚﹑學士白色純會同刑部淸理刑獄

○免湖廣澧州﹑巴陵平江臨湘﹑華容安鄕﹑通城等縣嶽州衛旱災石首天門漢川江陵監利等縣荊州衛沔陽衛水災十六年分額賦有差。

○己丑。諭吏部樞部職掌重大必得其人﹑乃堪勝任。蘇納海著調補兵部尙書

○兵部疏言向來議敍完糧衛千總有加至署守備者有加至守備者有加至都司僉書﹑遊擊者。升轉未有定例。終屬參差。臣等酌議定例。以後衛千總加署守備無紀錄者﹑以守備管守備。有紀錄者﹑以署都司僉書管守備其加守備無紀錄者﹑以署都司僉書管守備有紀錄者﹑遊擊都司並升。其遞加至遊擊都司者查該弁有無紀錄。通照各官挨俸推升。庶爲畫一。從之。

○吏部﹑都察院議覆憲臣魏裔介糾拾疏言﹑丁憂太僕寺卿戴明說﹑身爲大臣不守孝制。又行事乖謬。應革職。原任蘇松巡撫周國佐﹑才庸年老。濫薦屬員。應不準起用。差回禦史李及秀﹑見在提問俟案結再議從之。

○補考選福建建陽縣知縣姚啟盛﹑爲刑科給事中。

○調福建隨徵左路總兵官張承恩仍以都督僉事﹑充浙江寧紹臺總兵官。

○禮部議覆﹑山東道監察禦史顧如華疏言﹑帝王廟﹑創建於故明。及我朝增定金太祖﹑金世宗﹑遼太祖﹑元太祖﹑明太祖﹑共二十一帝皆系開創之主不及守成賢君但守成不乏誼主。如商之中宗﹑髙宗﹑周之成王康王﹑其行事見於詩書史鑑誠爲守成令主。漢之文帝﹑史稱其節儉愛民。海內安寧。家給人足。宋之仁宗恭儉仁恕。忠厚之政﹑培有宋三百年之基。明之孝宗仁恭節用任賢圖治。憂勤惕勵。始終不渝。應否入廟。並祭仰候睿裁至從祀功臣﹑見今從祀者。似應照舊惟宋臣潘美𨿽平南漢有功。然斜谷之敗﹑不能制護軍王侁﹑擅離陳家谷口致楊業父子﹑無援而死。宋之不能復徵契丹。實由此敗。又宋臣張浚﹑三命爲將。而一敗於富平關陜淪亡。再敗於淮西。酈瓊叛命。三敗於符離。而中原不可復。且劾李綱。殺曲端。與嶽飛議不合。奏飛欲專兵柄。觀史書所載。未可與韓世忠﹑嶽飛﹑同日並論。此二臣皆宜罷其從祀。得上�日商中宗﹑商髙宗﹑周成王﹑周康王﹑漢文帝﹑宋仁宗﹑明孝宗﹑俱入廟並祭。遼太祖﹑金太祖﹑元太祖﹑原未混一天下且其行事﹑亦不及諸帝王。不宜與祭。著停止。余依議。

○庚寅。贈故定西將軍都統侯墨爾根侍衛李國翰太子太保。

○義王孫可望疏辭封爵冊印。得上�日﹑王自南方﹑孑身投誠。朕心嘉尙。特錫王封。乃舉國臣工﹑意懷輕忽﹑容或有之。王以孤蹤疑畏﹑控辭冊印。理亦宜然。但封爵出自朕裁。孰敢陵侮﹑𨿽系孤蹤。不必疑畏。冊印著仍祇受。

○增設吏部筆帖式八員

○降補翰林院編修姜元衡爲檢討。以順天等府試卷內有舛謬故也

○升吏科給事中汪之洙﹑爲刑科右給事中。

○辛卯。遣官祭翁牛特部落杜稜郡王博托和﹑阿霸垓部落綽博輝達爾漢貝子福金﹑如例

○壬辰。諭禮部。今夏亢陽日久。農事堪憂。朕念致災有由痛自刻責。谷爲民天非雨不遂。竭誠祈禱﹑積有日時。乃精誠未達。雨澤尙稽。晝夜焦心。不遑啟處﹑玆卜於月之十三日﹑預行齋戒。黎明步至南郊。是夜子刻﹑祭告圜丘。懇祈甘霖速降。以拯災黎。若仍不雨﹑則再行躬禱。務回天意。祭告儀物﹑爾部卽速行備辦。

○都察院左都禦史魏裔介劾奏﹑大學士劉正宗﹑陰毒姦險。而大學士成克鞏相爲比附。蠹國亂政﹑不止一端。如自陳疏內﹑不許隱瞞過失。正宗於昨�山戊不�奉上諭切責。言其持論矯偏﹑處事執謬﹑暴戾褊淺﹑過失日增﹑諄諄數十言﹑竟不敍入。忍背訓誡。大不敬。無人臣禮。又如李昌祚系李之春叛案有名未經拏獲審問。刑部原招具在。進士陳於鼎﹑王重俱以通海發覺。正宗克鞏系閱看本章之官。乃於上前票擬﹑竟令李昌祚內升。不將刑部本章奏明。使叛案之人得躋九列。又克鞏薦周亮工﹑徇私敗露。自宜認罪。乃僅以二人合薦巧飾。至正宗一薦董國祥而國祥爲貪官盧愼言﹑輦金打點。再薦梁羽明﹑而羽明以包攬河工﹑俱被總督糾參。正宗不自檢舉。欺君之罪何辭。正宗莫逆之友﹑爲張縉彥。方拱乾。縉彥外貶拱乾流徙正宗之友如此。正宗爲何如人耶且縉彥序正宗之詩曰。將明之才。其詭譎尢不可解。如劉祚遠﹑系正宗孫輩祖爲內閣。孫爲巡撫。一居政府。一掌兵權。未聞正宗辭避。況祚遠系崇禎時秀才。同梟逆劉正學﹑及家人李弼等﹑投海寇鄭成功爲大帥。順治六年始回。並未投誠自首正宗發書學道﹑復其秀才。李弼目不識丁。正宗代爲營求。冒濫武舉。見充兵部差官。又正宗之弟正學亡命入海。爲鄭逆總兵。順治六年始行潛歸。亦未投誠自首。正宗囑托巡撫耿焞﹑題授文登。守備未幾躐升撫標中軍。又聯宗久已嚴禁。正宗與總兵官劉芳名結爲昆弟。前至京師索其名馬姑絨﹑銀器等物。又告假歸裏受耿焞之賻千金。其他混淆是非。顚倒用捨。又不知凡幾也。祈乾斷處分以杜禍亂之萌。得上�日此所參情節﹑關系重大。著劉正宗成克鞏﹑各據實明白回奏。

○掌翰林院事學士折庫訥﹑王熙疏言﹑臣等遵諭﹑分翰林官爲三班。直宿景運門﹑以備顧問。侍讀學士左敬祖﹑侍講學士曹爾堪﹑侍讀熊伯龍﹑侍講綦汝楫﹑編修富鴻業﹑張貞生﹑檢討莊朝生﹑崔蔚林﹑八員爲一班。侍讀學士曹本榮。侍講學士楊永寧﹑侍讀田逄吉﹑侍講田種玉﹑編修馬晉允﹑檢討範廷魁﹑鄒度珙熊賜履﹑八員爲一班。侍讀學士張士甄﹑侍講學士劉芳躅﹑侍讀馮源濟﹑侍講黨以讓﹑編修蕭惟豫﹑檢討宋之繩﹑譚篆﹑熊賜玙﹑八員爲一班。以上三班依次直宿。周而復始。又臣等二員﹑原與各官職掌相同應否分日直宿。統候睿裁。得上�日﹑是折庫訥王熙著直宿。

○諭禮部。頃因亢旱日久已有諭上�日。朕於十三日﹑步至南郊。中夜祭告。今思爲民請命。應先詣郊壇﹑潔誠齋戒。玆攺於十三日﹑步至南郊卽於彼處齋戒三日。以十五日之夜﹑子刻祭告﹑余俱照前諭遵行。

○又諭吏部等衙門頃因亢旱爲災。朕省躬引咎。宣諭求言原欲大小臣工於朕躬闕失﹑及關系國計民生利害者指實陳奏。以圖興革。近見入告章疏﹑多摭拾浮泛。修飾繁辭開列款數沽名塞責不惟無裨治理。反使虛文愈增。稽誤正務其於朕躬闕失﹑並內外滿漢大小臣工結黨徇私﹑貪贓壞法﹑以及豪右侵漁﹑商市彊霸﹑一切蠹政害民之事。未見確有指陳。殊負朕省攺咨詢實意。今思上天示警。𨿽朕之咎。亦由任事諸臣﹑不肯公忠體國委卸欺蒙。俾朝廷徳意。不獲下究。兵民疾苦﹑無由上聞以致陰陽否塞。雨澤愆期﹑嗣後陳言務將朕躬闕失﹑及內外滿漢臣工結黨徇私﹑蠹政害民等項情獘。直指其人。直舉其事。詳切敷奏。如仍前浮泛列款虛文塞責。必加重治不貸。前諭直言勿諱朕不加罪。原爲確有指陳﹑犯顏直諫者而言其浮泛塞責等疏原不足謂之建言。法何容貸﹑著卽通加嚴飭遵行

○癸巳。以一等侍衛穆理瑪﹑爲工部尙書

○命禮部左侍郎文華殿學士白色純﹑暫署河道總督事務。

○浙江道監察禦史季振宜劾奏﹑大學士劉正宗身秉銓政。乃濫薦降調員外董國祥﹑超躐三司。徑升文選郎中。破例專擅。自薦自用。已可驚異。彼時臺臣楊義﹑面責其庇護國祥。具疏糾參。奏上�日查議則國祥爲正宗之私黨明矣。近國祥收藏盧愼言金銀代爲打點罪狀敗露流徙尙陽堡正宗實爲舉主﹑自當檢舉入告。請候處分。而公肄欺罔竟無一言輔弼大臣﹑悍然不畏君父如此。是庇姦之罪猶小。而欺君之罪更大卽此一端﹑正宗死有餘辜矣。又正宗系禁籞大臣。乃令其弟劉正學﹑先以營求得授山東文登守備。後托山東巡撫耿焞﹑題補本標中軍又令家人李弼﹑鉆充兵部差官頭領。夫巡撫中軍﹑及兵部差官皆軍機緊密之所。正宗一以其弟﹑一以其家人﹑分置兵馬﹑要地。其意何居。今但查正學﹑是否撫標中軍。李弼﹑是否兵部差官。則正宗百喙難解矣。又靑州府城﹑向有絲布二行。每絲一疋。抽銀三分每布百桶抽銀四兩五錢。乃鋪行從來舊例。正宗勢要壠斷彊占二行以營利行戶李明寰等具告益都縣正宗復以名帖壓囑不行明寰等不甘赴京告理。正宗密令腹僕於心宇﹑托同鄕冢臣孫廷銓家人談魁三等多方挽止。其營利無厭﹑爲鄕黨切齒如此至正宗因其兄喪﹑給假回籍。巡撫耿焞﹑借送奠禮爲名。饋以三千金。正宗徑行收受。則平日之收受者﹑又不知幾何矣。山東巡撫之饋獻如此。山東司道府縣之饋獻﹑又不知幾何矣。推之﹑天下巡撫司道府縣﹑又不知饋獻幾何矣。及耿焞犯贓狼籍。刑部提問。令林姓家人與正宗腹僕於心宇﹑結拜弟兄朝夕出入正宗之家希圖營救。凡奉上�日攺駁﹑焞必先知之。今但拏於心宇嚴審便知交通實據矣。凡此皆正宗作福作威招權納賄之大端也而臣又更有進者。劉祚遠爲正宗侄孫以應行降調之官瀂而正卿。倐而畿撫矣。曹申吉爲正宗外甥。以外轉之官﹑未逾二年﹑忽升九列矣。臣非不知祚遠﹑申吉之異數。特簡帝心。獨是天下之人見此二臣﹑皆正宗最私暱之宗戚。頓邀破格之殊恩。正宗又未免揚揚得意。似予奪皆出其手。恐天下無恥躁進之徒﹑從此望風下拜。曳裾其門如水之就下。獸之走壙。羽翼不招而自致。門戶不結而自成矣。疏入得上�日所參情節著劉正宗據實明白回奏。

○吏部疏言﹑各部漢軍侍郎員缺﹑俱經停補今本部侍郎楊茂勛。已升巡撫。此缺亦應停補從之

○

○甲午。增設太僕寺滿洲寺丞一員。筆帖式二員。

○旌表山東烈婦﹑髙密縣單儼妻王氏。節婦﹑長淸縣郭一龍妻姚氏。孝子﹑禹城縣劉波﹑各給銀建坊如例

○升戶部左給事中陰應節﹑爲工科都給事中。工科給事中劉大謨﹑爲吏科右給事中。轉吏科右給事中藺挺達﹑爲戶科左給事中

○乙未。吏部都察院﹑甄別滿洲漢軍四品以下京官。通政使司左通政諄退年老光祿寺少卿佟耄年大常寺寺丞管司業事傅達禮﹑俱才力不及。並郎中以下官六十員俱應照例處分得上�日﹑諄退著解任佟耄年著降二級調本旗辦事傅達禮著降二級調用余俱依議

○戶部遵諭條奏國賦不足﹑民生困苦﹑皆由兵馬日增之故。江南省舊設有督﹑撫﹑提督﹑水陸總兵官。及江寧駐防滿兵近又於京口﹑設立都統。及左右二路總兵官。共增兵一萬六千名。又增鳳撫標兵一千五百名。而駐防各官﹑及督撫總兵官又增閒甲。浙江省﹑除先設駐防漢軍﹑及綠旗官兵外。增設滿兵駐防。又增閒甲一千名。隨徵兵三千名。兩省旣因地方緊要﹑增設精兵。則從前庸懦官兵俱應裁減。若腹裏之保定滄州太原西安漢中皆有滿兵駐防除督撫鎭標外。其餘各營亦當酌減。至於四川除原設鎭守官兵外。近增成都﹑建昌﹑提鎭二標兵六千名又有投誠兵六千名旣已增兵六千則投誠兵內應令願爲民者爲民願入伍者裁革庸懦兵丁補入。雲南平西王下官甲一萬員名綠旗兵及投誠兵共六萬名又有八旗滿兵。需用糧餉甚多以致各省挽輸困苦至極合計天下正賦止八百七十五萬餘兩而雲南一省﹑需銀九百餘萬。竭天下之正賦不足﹑供一省之用該省米價每石至二十餘兩。兵民交敝。所系匪小平西甲兵素稱精銳。今或徹滿兵。或酌減綠旗﹑並投誠官兵。應敕兵部酌議。務期永遠可行其在京各衙門官役匠役亦應敕各該衙門確查裁汰。得上�日此奏內兵馬錢糧﹑國家要務關系重大。著議政王貝勒大臣會同密議速奏。余著各該衙門議奏。

○先是上以和碩承澤親王碩塞女﹑撫育宮中。至是封爲和碩公主。下嫁平南王尙可喜子之隆

○升江北徐州署副將劉朝輔﹑爲署都督僉事﹑管山永副將事。陜西漢羌參將楊守奇﹑爲湖廣常徳副將。陜西河州署副將沈偉﹑爲署都督僉事﹑管廣西柳慶副將事。山東督標參將楚進功﹑爲廣東韶州副將。通州署遊擊王一相﹑爲江西南贛副將。宣府張家口參將宣有才﹑爲陜西寧夏西協中衛副將。湖廣黃州參將張漢鼎﹑爲江西南贛左協副將。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十六

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十七

順治十七年。庚子。六月。丙申。上以禱雨率諸王文武羣臣素服﹑步至南郊齋宿。是日早四際無雲頃之陰雲密布甘霖大霈

○丁酉。遣官祭中霤之神

○戊戌。上以禱雨祀天於圜丘。祝文曰。下民賴食以生。必雨暘時若始可有年今�山戊不�三春無雨入夏以來旱漧有加田苗枯槁饑饉堪虞。臣虔禱甘霖以協民望。而誠悃未至﹑雨澤未足用是晝夜憂懼不敢寧處。玆復竭誠齋戒。謹備牲帛等物步行祈禱伏祈軫念民艱。俯鑑微誠速降甘霖以拯黎庶。是日甘霖大霈

○己亥。以鑲黃旗滿洲阿達哈哈番舒西蘭爲參領。

○補考選禮部主事錢延宅﹑行人司行人董文驥﹑爲江南道試監察禦史行人司行人徐越﹑爲浙江道試監察禦史。山東登州府推官王鼐﹑爲江西道試監察禦史。直隸眞定府推官胡文學﹑爲福建道試監察禦史。順徳府推官蕭震﹑爲湖廣道試監察禦史。四川平武縣知縣張衝翼﹑昭化縣知縣髙而明。爲河南道試監察禦史。陜西宜君縣知縣鄭名﹑爲山東道試監察禦史。河南封邱縣知縣余縉﹑爲山西道試監察禦史。內鄕縣知縣王襄明直隸河間府推官孫錫齡保定縣知縣陸光旭爲陜西道試監察禦史。東明縣知縣楊素蘊﹑山西河曲縣知縣吳健﹑爲四川道試監察禦史直隸。元氏縣知縣賈弘祚﹑山西懷仁縣知縣趙玉堂﹑爲廣東道試監察禦史。直隸博野縣知縣張志尹﹑爲廣西道試監察禦史。山西萬泉縣知縣王階﹑河南盧氏縣知縣鄒允光﹑爲雲南道試監察禦史。偃師縣知縣艾元復﹑爲貴州道試監察禦史。

○大學士劉正宗遵上�日回奏﹑憲臣魏裔介﹑指李昌祚系李之春叛黨。而以臣不奏明皇上﹑致令內升謂臣等黨叛。黨叛何事﹑輕以加人。刑部旣有招案。臣失記憶﹑自難辭咎。然裔介身爲法司。屢經審閱。知之更眞。何不糾參議補議升之時。直俟內升已久﹑獨苛責於閱看章奏之官。何其責人明而責己暗也。又謂臣一薦董國祥再薦梁羽明。國祥爲盧愼言行賄羽明以包攬河工被糾臣不檢舉爲欺君查吏部事例﹑凡薦舉之官。在本任不職追論舉主臣薦國祥爲文選司郎中羽明爲考功司郎中﹑俱順治十年冬間之事國祥掌選期滿﹑升任提督四譯館卿洊歷吏部侍郎緣議事降級。補任﹑又歷升至宗人府府丞而後得流徙之罪事隔六年。與選司任內無涉。羽明考功任滿﹑升太常少卿。請假在籍而後被糾已經辯明復職。亦與功司任內無涉又謂臣與張縉彥方拱乾爲莫逆之交。每欲引之亂政試問臣所亂者何政耶且所稱縉彥序臣之詩有將明之才一語詭譎不可解此語誠似詭譎然臣見存詩稿縉彥序中未見此語也又謂劉祚遠系臣孫輩一居政府一掌兵權未聞臣辭避。夫祚遠資序原淺何敢奢望巡撫且皇上曾諭臣不許回避臣同官皆知之又何敢套辭虛瀆天聽又謂祚遠來歷可駭。曾投鄭成功處爲大帥。回日並未投誠自首夫皇上元年定鼎燕都安邱士民﹑同時歸服。二年乙酉。祚遠卽應鄕試。從未南行。何由投入鄭成功處尙須自首也伏乞敕令嚴察虛實。詳核是非。庶法紀明而朝常肅矣。疏入。得上�日劉正宗﹑素性暴戾褊淺。負气。多矜。朕所夙知屢加誡諭至今未見省攺至於一切政務﹑皆朕親裁未嘗專倚閣臣或正宗意有偏私奉上�日偶合﹑遂自任於外。亦未可知原參事情。關系重大劉正宗﹑著革職。吏部羈候議政王﹑貝勒﹑大臣﹑九卿﹑科﹑道會同嚴察議奏。魏裔介﹑季振宜﹑身爲言官旣知劉正宗等過端乃不先爲舉發。迨奉諭之後。始行糾參若無諭上�日必終爲隱諱明系瞻徇蒙蔽殊爲可惡。亦俱著革職刑部嚴提議政王貝勒大臣﹑九卿﹑科﹑道會同議罪具奏。

○劉正宗又遵上�日回奏臺臣季振宜﹑劾臣特薦降調員外董國祥爲郎中。以爲自薦自用後國祥緣事﹑不行檢舉以爲欺君但臣以大學士管吏部尙書時詢於輿論而薦國祥奉上�日下部察議臣遂不得與聞旣而吏部公覆起用非臣自薦自用也及國祥首出寄收盧愼言金銀一事。流徒尙陽堡。臣以爲例不應檢舉故未及行又謂靑州絲布二行皆臣彊占。行戶具告臣發帖。壓屬臣族人頗繁。借此營生﹑亦未可知其告官挽止臣皆不知又謂耿焞﹑借送奠爲名﹑饋臣三千金。此但提安邱庫吏庫書察審﹑則虛實難掩。又謂耿焞令家人林姓者﹑與臣僕於心宇﹑結拜兄弟。出入臣家。行賄營救。臣僕與其僕交遊有無﹑臣不敢代辯。至劉祚遠之巡撫。曹申吉之內升。情節皆在皇上洞鑑中。臣不必置一語疏入。得上�日議政王﹑貝勒﹑大臣﹑九卿﹑科﹑道﹑會同一並議奏。

○大學士成克鞏遵上�日回奏﹑憲臣魏裔介﹑言臣不肯發劉正宗姦狀又從而比附之。夫閣臣職在擬票。必同官參酌僉同﹑然後定議。原無比一人附一人之理又言李昌祚﹑系李之春叛案有名何故內升時不行奏明。夫卽李之春案內有名﹑何從記認何所憑據遂以李昌祚﹑卽系此人而奏聞耶。至薦舉周亮工事﹑臣前疏引罪﹑實求重處。而裔介反謂巧飾。臣捫心自問。初不敢萌此念也惟是任久集愆祈皇上卽加處治。庶伴食罪著。可謝人言。得上�日﹑成克鞏庸劣。與劉正宗交好凡事比附甚明。卽於朕前議論附和﹑亦屢經親見此回奏。悉屬巧飾﹑殊爲可惡著革職。吏部羈候。議政王﹑貝勒﹑大臣﹑九卿﹑科﹑道﹑會同議罪具奏。

○庚子。以靖南王耿繼茂移駐廣西。賜之敕曰。廣西僻在南服。界連滇黔楚粵﹑以及交趾地方。苗蠻雜處叛服靡常。土司猺獞﹑尢多狡悍。撫綏彈壓﹑務在得人玆特命王統領大軍。移駐廣西。王其宣威布徳安輯兵民。苗蠻猺獞﹑加意撫馭。無使滋害。有仍前叛服靡常狡悍作逆者。相機徵巢�刀。務盡根株。將領有功﹑核實題敍。有臨陣退縮﹑遲誤兵機﹑不遵號令﹑應行處分者。聽王便宜從事若情罪重大﹑不便徑行處分者。指名參奏。地方旣定之後。凡兵機事務﹑悉聽王調度。其一應民務錢糧﹑仍歸地方文官照舊料理。文武各官有事見王﹑俱照王禮謁見王愛玆重任。其益殫忠猷禮以律己。廉以率下。務輯寧疆圉以寬朝廷南顧之憂。欽哉。

○以正藍旗一等護衛卓爾賓﹑二等護衛卓寶﹑俱爲護軍參領。

○刑科給事中姚啟盛劾奏﹑河南巡撫賈漢復貪婪成性。穢迹多端。下所司嚴議

○升山東兗西道副使黃廷獻﹑爲江南布政使司參政﹑分守漕儲道。江南上江提學道僉事李來泰﹑爲江南布政使司參議﹑分守蘇松常鎭督糧道。江南下江提學道僉事張以鱗﹑爲四川布政使司參議﹑分守上川南道。廣西思恩府知府髙向極﹑爲陜西按察使司副使﹑分巡西寧兵糧道。廣西柳州府知府蘇霖﹑爲陜西按察使司副使﹑分巡莊浪兵備道

○以達賴喇嘛班禪胡土克圖﹑瓦齊爾汗﹑遣使奉表問安。命喇木紮木巴喇嘛等﹑賫敕存問並賜雕鞍玉壺緞疋等物

○辛丑。議政王﹑貝勒﹑大臣等會議﹑戶部裁兵籌餉一事。滇逆未靖滿洲大兵﹑不應徹還。但協餉艱難。應將綠旗兵未招募者﹑停止招募。投誠兵願爲民者﹑令其爲民。共以三萬爲額。至於各省軍需﹑俱取之本省。獨滇省用各省轉輸。黎民困苦。國課匱乏。今請敕平西王﹑及該省督撫﹑於本省設法酌量取用。其月餉﹑仍令各省起解。江南京口﹑旣調駐漢軍官兵﹑及各省精兵。則舊駐綠旗兵內﹑有庸弱者﹑應行裁去仍如經制額數。浙江旣經增兵。則舊駐綠旗官兵﹑亦應酌裁。各滿洲兵﹑一依經制額數。蜀省投誠兵願爲民者﹑酌量安插願爲兵者﹑應散各營將經制內老弱兵丁裁汰補入。杭州旣增閒甲。則經制內綠旗庸弱兵丁應裁。西安保定等腹內地方俱有駐防滿兵。則綠旗兵﹑應酌議多行裁減。得上

�日滇省滿洲大兵應否徹回。綠旗兵﹑應否以三萬爲數。米糧艸料可否於該省民間取用。必身在地方﹑熟諳情形乃能籌畫萬全。平西王諳曉地方情形。著酌量詳確速議具奏。余俱依議。

○以原任憲臣魏裔介參原任大學士劉正宗疏內詞連保定巡撫劉祚遠命祚遠解任聽勘。

○予副都統覺羅雅巴海祭葬如例

○禮部奏亢旱日久。請修舉天下名山大川﹑及古帝王聖賢祀典以昭虔敬。又請暫開準貢一途。令士民捐銀賑濟能全活百人以上者﹑各照出身量與錄用。從之。

○以禮部左侍郎武英殿學士常鼐﹑爲吏部左侍郎。通政使司通政使覺羅雅布蘭﹑爲吏部右侍郎。三等輔國將軍一等侍衛宗室額奇﹑爲兵部右侍郎。一等侍衛喇哈達﹑爲兵部督捕侍郎伯。一等侍衛宜禮布﹑爲刑部左侍郎。禮部左侍郎保和殿學士尼滿﹑爲刑部右侍郎。一等侍衛霸進泰﹑爲工部侍郎。一等侍衛達哈塔﹑爲理藩院侍郎。

○以正藍旗漢軍精奇尼哈番佟國久﹑爲副都統

○壬寅。議政王貝勒大臣議覆禦史季振宜條奏各事雲南大兵不便議徹江南閩浙已設防兵浙督浙撫閩撫新經甄別畱任蒙古貿易市口已有定議長城修築繁費物力難支俱無庸議。其畿輔盜賊公行應敕該撫按遇所屬失事﹑卽行題參不報者一並重處滇黔新附地方尙有未薙發者臺臣疏內𨿽未言及應請敕平西王及該督撫務令槪行薙發從之

○癸卯。禮部議覆雲貴總督趙廷臣疏奏滇省貢院未修學臣未到庚子科卿試應於十八年補行從之

○甲辰。都察院遵諭條奏﹑雲南大兵糧餉不足請以一半暫駐一半徹回。可省軍需數萬。若慮平西王兵單﹑則請移靖南王廣西駐防之師於貴州。遇地方有事﹑二王可以相助巢�刀撫。又直隸各省﹑自差巡方。以來未能卽致地方寧謐民生安遂每年一遣﹑誠覺徒勞。請停止巡方之差俟二三年後選擇重臣差往巡察其禦史額數六十員。除六道﹑與京畿道﹑五城﹑及光祿十庫需用員數應畱外。其餘應行裁汰得上�日﹑議政王﹑貝勒﹑大臣﹑會議具奏

○乙巳。先是胡禮布﹑巴喀阿密達巴克勇等坐雲南磨磐山敗績﹑逮訊不實。命議雲南原鞫此案諸王及諸大臣罪。至是﹑和碩安親王嶽樂﹑內大臣伯索尼﹑內大臣蘇克薩哈﹑篇古等會議。多羅信郡王多尼﹑應罰銀七千兩。多羅平郡王羅可鐸﹑罰銀六千兩。多羅貝勒杜蘭罰銀三千兩。革都統濟席哈拜他喇布勒哈番。並所加級罰銀百兩。其雲南軍功﹑俱不準議敍。副都統傅喀莽吉圖﹑克星格﹑各革拖沙喇哈番。罰銀百兩。其雲貴軍功﹑亦俱不準議敍平西王吳三桂以供答明悉。免議。所罰王等銀兩給漢坐雲南戰敗﹑曾鞭一百之前鋒護軍等。余銀交戶部奏入得上�日多尼﹑罰銀五千兩。羅可鐸﹑罰銀四千兩。杜蘭罰銀二千兩。濟席哈﹑革一拜他喇布勒哈番﹑並所加級。莽吉圖﹑傅喀﹑克星格﹑各革一拖沙喇哈番余依議

○和碩安親王嶽樂等﹑又議都統趙布泰﹑𨿽稱曾見巴喀敗還盔矢俱無及問平西王吳三桂云﹑巴喀盔矢俱無。噖創扶掖而還。曾飲以茶。不知其敗。趙布泰乃以未敗之巴喀誤坐以敗。罪一。趙布泰之侄穆成格云見巴喀與戰歿諸臣同行及問前鋒參領索丹等七人乃云戰歿諸臣行在前而巴喀在王與將軍之後豈非趙布泰恐巴喀與戰歿諸臣同行之言不實致反坐伊侄穆成格乎罪一。趙布泰身爲將軍當兩軍對壘何故不在陣前𨿽稱曾問於王往收伊侄多婆羅屍王固將軍伊亦將軍。何以問爲罪一。穆成格回營收伊弟多婆羅屍𨿽未告於趙布泰然趙布泰。旣見穆成格理應遣還汛地而乃知而故畱。罪一。至遣穆成格送多婆羅屍還永昌一節。查穆成格非趙布泰所統之護軍統領。乃竟私自遣還永昌。罪一。審事時趙布泰將戰敗之人首出。及問諸臣情狀。於平西王實皆爭先破敵倉皇前進。以致陣歿夫諸臣效力被陷。深爲可憫。但未俟大軍齊行耳而趙布泰欲以其功﹑專歸伊侄多婆羅遂誣同行之將士爲戰敗罪一。趙布泰﹑應革去二等阿思哈尼哈番﹑並都統及佐領任爲民再趙布泰當庭訊之際厲聲不遜。臣等諭以奉上�日鞫審此乃朝堂。非雲南可比。爾當以理辯趙布泰怒云﹑爾等欲與我角口故誘我來乎。言畢。憤怒而出臣等乃奉上�日會議之王大臣。趙布泰敢於朝堂發怒而出違上�日怨望情罪重大趙布泰應立絞。籍沒家產得上�日﹑趙布泰理應依擬處絞。但念經朕恩養。姑從寬免死。免籍家產著革職並革都統及佐領任爲民

○丙午。升河南按察使李茂爲浙江布政使司右布政使

○命翰林院編修張貞生﹑刑科右給事中汪之洙﹑爲浙江鄕試主考官。翰林院編修蕭惟豫﹑兵科給事中周明新﹑爲江西鄕試主考官。翰林院檢討鄒度珙﹑工科右給事中薛鼎臣﹑爲湖廣鄕試主考官

○丁未。廷試就教�山戊不�貢生胡士藻等五百名

○戊申。予陣亡二等阿思哈尼哈番前鋒參領拜賽﹑祭葬如例。

○己酉。旌表河南節婦溫縣生員張應吉妻郭氏。郟縣儒士趙良士妻張氏。烈婦﹑睢州生員湯祖契妻趙氏。各給銀建坊如例。

○九卿科道會議﹑鑾儀衛堂官缺出。應以本衛官及各省提督總兵官總兵官加有左右都督﹑與都督同知都督僉事職銜者察其資俸。開列正陪二員奏請定奪。疏入從之

○吏部議覆掌翰林院事學士折庫納條奏封駁之典宜行一款應如所請嗣後綸音法令萬一有未確之處聽內閣及諫垣各官封駁其會議各具題本一款﹑查向來會議皆各抒所見。公同商確必至當而後書名具題如有一二意見不同欲兩議者卽聽兩議如一事每人各具一本殊覺繁冗應不準行其國學訓課之典宜興一款亦應如所請嗣後國子監祭酒司業助教等缺出臣部於應升各官內遴選通滿漢文義﹑才品優長﹑可爲師範者推用從之

○庚戌。先是十六年十月內戶科都給事中孫光祀﹑密糾蘇松提督馬逢知﹑當海賊犯京口﹑薄江寧逢知袖手旁觀竟不赴援。及賊復攻崇明爲官兵所敗。逢知反代爲請降巧行緩兵之計若不明正其辜則爲患叵測等語。又十二月內鎭海大將軍劉之源﹑江南總督郎廷佐﹑各疏報僞兵部黃徵明乃數年會緝未獲之海逆今經緝獲解京。其侄自海中遣姦細陳謹等夤緣行賄。計脫徵明。陳謹攜有僞書三封一致逢知一致逢知掌案人阮姓者。一教黃安行止事宜俱經搜獲黃安攜有小稟﹑系鄭成功與其父芝龍書。求逢知指示投送據供已投水中。陳謹又言﹑有夥黨林佛﹑林弼﹑兩次運賄。見在京師。統候敕究。又本年正月內。蘇松巡按馬騰升﹑亦具疏上聞。又本月十八日。禮科給事中成肇毅﹑亦列款密糾。言逢知通海情形﹑久已昭著。今𨿽奉命徹回。而蘇松兩郡之民﹑受其魚肉侵陵。傾家絕命者指不勝屈。請乾斷立拏。並令該撫按嚴提黨羽阮惇甫﹑汪奕之等審究。以雪眾怨。又逢知家屬起程﹑封船一百餘只。沿途寄頓今未到京者尙有五十三號並請令所在官司﹑緝訪封畱逐一抄沒疏俱畱中。至是﹑五疏俱發孫光祀疏﹑得上�日據奏馬逢知縱賊深入。不以封疆爲意賊犯京口竟不赴援。又代爲請降巧行緩兵之計。黨寇通逆。情罪重大著議政王﹑貝勒﹑大臣﹑會同兵部﹑刑部嚴審確議具奏劉之源疏﹑得上�日﹑據奏逆黨黃徵明﹑差姦細陳謹﹑黃安﹑投書馬逢知傳遞關節。私行賄賂。又林佛﹑林弼等﹑運賄入京俱審有確據馬逢知身爲提督交通海逆罪大惡極議政王﹑貝勒﹑大臣﹑會同兵部﹑刑部﹑密速嚴提並陳謹﹑黃安等﹑確審從重議罪具奏搜獲僞書僞票﹑口供﹑並發郎廷佐﹑馬騰陛二疏﹑得上�日﹑著一並確審成肇毅疏﹑得上�日﹑據奏馬逢知交通海逆。貪詐多端冤斃人命。種種不法。黨羽阮惇甫﹑汪奕之﹑播虐助姦。又逢知家屬北上封拏船隻一百餘號。發遣各省。沿途寄頓。俱情罪重大。著議政王﹑貝勒﹑大臣﹑會同兵部﹑刑部﹑並本內有名人犯﹑嚴審確議具奏。

○三法司覆審耿焞一案﹑俱照前議上聞。得上�日﹑耿焞等情罪﹑仍未得確供實據。事關重辟。宜加詳愼。著會同內大臣等﹑再加詳審確擬具奏。

○辛亥。議政王﹑貝勒﹑大臣等議覆都察院條奏﹑徹雲南大兵一款除兵部見議更換外。查廣西亦系要地貴州地方險窄靖南王不便移駐。至每年差遣巡方﹑實屬勞民。議停議裁﹑應悉如所請得上�日﹑禦史停差﹑關系甚大。仍著議政王﹑貝勒﹑大臣會同九卿科﹑道確議具奏余依議。

○壬子。以原任刑部啟心郎對喀納爲都察院副都禦史。拖沙喇哈番科爾可代爲通政使司通政使。

○內大臣伯索尼遵諭上言十一事一小民冤抑宜伸也叩閽所以通閭閻之隱。然情有虛實。難以懸定。儻因一人誑愬﹑槪行禁止。恐有眞正冤抑無由上達。今後凡陳訴者﹑先令該衙門察實如不赴該衙門告理﹑輒行越訴者。立行責逐如曾經告理該衙門不爲詳審者。卽下別衙門嚴察。實則準與申理虛則依例定罪庶官吏皆洗心滌慮。而刁民亦不敢捏詞誑訟矣。一﹑情罪質審宜詳也。凡犯罪發覺﹑承問官必得其情。分別輕重奏聞定奪。則上無濫刑。而下無冤枉。儻一經發覺奉有嚴上�日。承問官不察其情﹑輒加重罪。則𨿽有冤枉﹑百喙難明。今內大臣審理尙方院罪人。並無照舊例治以應得之罪﹑及二十七鞭之刑。如此﹑而謂情罪平允可乎。其罪輕可疑者﹑量其情由。更加詳愼。則全活必多。亦足以廣好生之徳矣。一行間罪案宜正也。前擬出徵福建將士罪案內。大將軍屠賴﹑止解任。削一不世襲之拜他喇布勒哈番。而各營眾官﹑有精奇尼哈番﹑阿思哈尼哈番者乃盡行革職解任輕重不均殊乖勸懲之道。請敕令更正。則允昭法律之平矣。一世職官員應襲與否﹑理宜分別。如不論功績大小惟先襲職者有子嗣則令襲職。先襲職者無子嗣而令別子承襲者及三世而止此後槪不準襲如此﹑則安見立功之人僅欲以一子襲世職乎我皇上賞功大典。原期施及苗裔。非可與無功妄受者﹑同日而語今世職冗雜﹑皆譚泰之徇情濫給也。嗣後請加更正。凡初入北京時有拜他喇布勒哈番以上職者﹑皆應準其世襲。給以誥命伊等皆太祖太宗時有功行間。及贊理大業所授之職也。至於入京以後﹑在部辦事。或遇恩詔所得之職。不論大小﹑俱不得給世襲敕書。其出徵所得之職﹑𨿽在入京以後。亦照定例﹑給以世襲敕書。如此﹑則人知戮力行間。酬功之典﹑與尋常殊異。而無功者自不得濫膺爵賞矣。一﹑外藩法令宜寬也。外藩蒙古﹑皆令遵內定法例﹑不許再醮同族之人爲婚。太宗皇帝初定例時。因彼不能遵行。遂行停止。今在內各官命婦﹑不許再醮。民人之婦﹑自二十�山戊不�守節﹑至四十�山戊不�者。準與旌表。在外各藩﹑並無此例。如必令遵行定例。恐男女之間。反滋悖亂。彊繩之﹑非理也。應請仍照舊例﹑以示寬容。一﹑豪彊霸占宜淸也。民有定居﹑然後各安其業。近聞南城地方。勢豪及滿洲大臣﹑惟知射利。罔卹民艱。霸占行市。恣行壠斷。姦詭之徒從中指引。百計掊克。以攘貨財。被害者吞聲旁觀者結舌。輦轂重地﹑可令商民如此失業乎。伏乞敕諭嚴察﹑令各還原業庶幾民得蘇息矣。一﹑四方血脈宜通也。商賈往來貿易﹑絡繹不絕。然後知京師之大。今聞各省商民﹑擔負捆載至京者。滿洲大臣家人﹑出城迎截。短價彊買者甚多。如此﹑則商人必畏縮而不敢前。世非盛世所宜有也。伏乞嚴察。永行禁絕。庶恩及商賈﹑而百貨輻輳矣。一﹑私決泉水宜杜也京北玉泉山之水。止備上用。其禁甚嚴。今諸王貝勒﹑以及各官﹑輒皆私引灌田。遂致泉流盡竭。殊幹法紀。今後宜嚴諭禁止。庶泉流不竭矣。一﹑采木陋獘宜禁也。邊外之木﹑皆系商人雇民采伐水運解部。除照額抽稅外。其餘悉令發賣實欲利及商人也。今聞諸大臣﹑將采木地方﹑私行霸占﹑以致商不聊生。請嚴行禁止。則商人不至重困而木亦不可勝用矣。一﹑諸大臣興造宜戒也。國爾忘家人臣之義。旣荷大臣之任﹑而可苟且以從事乎。今見在各衙門諸臣﹑不力殫公事。惟修飾第宅。髙大門閭興作不止。天不雨金。徒召人憎。如鬼蜮耳且國計民生﹑悉置不卹徒使主上一人焦勞。淸夜思維﹑可自安乎理宜槪行嚴禁。以懲惡俗。一﹑無告窮民宜矜也。五城審事各官遇滿洲家人與窮民構訟﹑必罪窮民。或富彊之人與窮民構訟。亦罪窮民。不思執法曲意徇情。是朝廷設官反爲豪彊者傅虎翼也。應請嚴諭申飭務令秉公據理不得徇情納賄。恣意妄行庶豪彊斂迹而良善安全矣疏入。得上�日﹑勢豪滿洲大臣霸占行市恣行壠斷。占據店房迎截各省來京商人。虧價勒買。彊霸木場。及繕造髙大宅第。誠屬實事。似此害民糜費。殊爲可惡。著嚴察議奏。余著確議具奏。

○總督倉場戶部左侍郎範達禮﹑以漕務重大。不能兼理副都統之職具疏請辭。得上�日據奏重任實難兼理自應兩請候上�日。乃專欲料理漕務明系畏避武職。殊屬不合。範達禮著解倉場侍郎任。管副都統事

○遣陜西道監察禦史張注慶﹑巡按廣東。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十七

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十八

順治十七年。庚子。秋七月。甲寅朔。享太廟遣固山貝子溫齊行禮。

○遣官祭司門之神

○命太子太保工部尙書霍達﹑仍以原銜管都察院左都禦史事

○兵部議覆甘肅巡撫佟延年疏言黑城堡﹑距洪水市口𨿽三十里。番虜往來交易最稱險要向設防守一員兵九十名。地險兵單不足彈壓應將甘肅鎭標後營遊擊守備﹑千把總官八員。兵八百名移駐黑城。其黑城堡守備並守一百四十名內﹑拔一百二十名。移駐髙古城。合本堡兵八十名。共二百名。以資防禦。至西把截堡﹑系番虜出沒要口僅設防守一員守兵八十名。亦不足恃。應將上古城堡守備一員。並守兵八十名內﹑拔二十名。及黑城剩兵二十名。俱移駐西把截合本堡兵共一百二十名。其上古城止畱守兵六十名更委防守一員以資固守。從之。

○和碩簡親王濟度薨年二十八追封和碩純親王。

○乙卯。敍克雲南元江府登城功。授喀穆圖二等阿達哈哈番。祁起善﹑三等阿達哈哈番。根特﹑拜他喇布勒哈番兼一拖沙喇哈番。查穆喀納﹑拜他喇布勒哈番俱賜號巴圖魯。

○戊午。以原任刑部郎中崔澄﹑爲都察院監察禦史

○命吏部主事尹源進﹑刑部郎中陳年谷﹑爲陜西鄕試主考官

○吏部﹑遵上�日查建言得罪各官。流徙﹑則李呈祥﹑魏琯﹑李﹤礻因﹥﹑彭長庚﹑許爾安﹑季開生。贖徒﹑則丹卜﹑達岱。降調﹑則趙開心﹑張應桂﹑黃宣泰。俱列事迹奏聞。得上�日﹑季開生建言。原從朕躬起見準復原官。歸其骸骨。仍蔭一子入監讀書。李呈祥﹑魏琯﹑當日所犯情罪頗輕。魏琯已故。著免罪。歸其骸骨。李呈祥﹑著免罪釋回。余𨿽系建言。情罪不同。俱屬應得之罪。無可寬免。

○先是平西王吳三桂﹑請以投誠兵丁分十營。每一千二百名爲一營。以投誠官統之。營名﹑一曰忠勇。一曰義勇。各分中前後左右五營。並擬投誠僞官馬寶等十員爲總兵官。其應用中軍﹑遊擊﹑守備﹑俱開具姓名請補。至是部議﹑悉如所請。奏上。得上�日﹑馬寶﹑著以右都督充忠勇中營總兵官。李如碧﹑著以都督僉事充忠勇前營總兵官。髙啟隆﹑著以都督同知充忠勇左營總兵官。劉之復﹑著以參將管忠勇右營總兵官事。塔新策﹑著以副將管忠勇後營總兵官事。王會﹑著以右都督充義勇中營總兵官。劉偁﹑著以副將管義勇前營總兵官事。馬惟興﹑著以左都督充義勇左營總兵官。吳子聖﹑著以都督僉事充義勇右營總兵官。楊威﹑著以副將管義勇後營總兵官事。余俱依擬用。

○己未。升鑲白旗漢軍佐領韓崇進﹑爲參領

○庚申。命翰林院檢討譚篆﹑禮科右給事中諶名臣﹑爲江南鄕試主考官。

○旌表節婦﹑山西忻州民周士匆妻楊氏。安邑縣生員楊貞初妻王氏。夏縣民張問政繼妻王氏﹑烈婦﹑曲沃縣鴻臚寺序班吳中豸妻衛氏。蔚州衛民康我庭妻田氏。孝子﹑浮山縣民張玉。各給銀建坊如例。

○命都察院左僉都禦史苗澄暫署總河事務。

○辛酉。以甘霖應禱。祭天於圜丘。遣都統輔國公穆臣行禮

○以正白旗滿洲拜他喇布勒哈番碩色﹑爲參領。

○索倫部落索朗阿達爾漢子查木蘇等﹑貢貂皮。宴賚如例

○陜西道試監察禦史陸光旭奏言﹑言官爲朝廷耳目之臣。必立身無過。而後可以言人之過。臣聞向來言官。有賣疏報復﹑要挾﹑指使之獘今請照督撫按例令科道互相糾參。則彼此牽制自不至徇私瞻顧矣。又革職輔臣劉正宗過端。向來竟無發覺。俟奉上�日後而始言者旣難免徇私之愆。則奉上�日而終無一言者。又何以逃負職之咎。疏入得上�日此所奏是。著議奏。

○內閣辦事中書舍人宮昌宗等奏言向來撰文辦事中書。例俱得與賓興盛典至丁酉科奉有機密重大﹑不必升別衙門之諭。遂止令撰文中書入試而臣等皆不得與。乞仍照舊制。敕賜觀場庶幼學之志﹑得以稍展。得上�日﹑撰文辦事中書俱準應試卽中式﹑仍在內閣辦事。不升別衙門其勤勞稱職者。準加銜畱任。永著爲例

○壬戌。以正藍旗滿洲護軍參領噶喇瑪﹑正紅旗滿洲二等護衛翁郭泰﹑俱爲前鋒參領。

○吏部議覆﹑刑科給事中姚啟盛劾奏。河南巡撫賈漢復﹑出身卑鄙。行政穢污各款臣部難以懸議。應解漢復任敕總河並該省按臣﹑嚴查具奏以憑議處。得上�日是。依議嚴行。

○刑部議準都察院左都禦史魏裔介條奏各款。一﹑問刑以律爲主。律者﹑朝廷大法。凡承問各官。不得失出失入。違者依律擬罪。一﹑夾棍不宜輕用。以後各問刑衙門。凡未有眞贓確證。及戶婚田土小事。不得夾訊。一﹑正月系萬物發生之初。應停止用刑。以廣皇仁。從之。

○癸亥。以鑲藍旗阿思哈尼哈番辛泰﹑爲參領。

○甲子。以原任太僕寺員外郎朱衣客﹑爲中城監察禦史。

○丁卯。夜有流星如彈。靑白色。尾迹有光。起自牛宿正南方行至近濁。

○以鑲白旗漢軍拜他喇布勒哈番崔大成﹑爲參領

○以靖南王下故一等阿達哈哈番兼一拖沙喇哈番張元善弟元徳﹑襲職。

○以通政使司知事白成格﹑戶部主事華善﹑俱爲國子監司業

○升江南畱守左衛守備李重耀﹑爲浙江掌印都司。江南宿州衛守備司位輔﹑爲福建掌印都司

○議政王貝勒大臣九卿科﹑道﹑會議禦史停差事。和碩安親王嶽樂等﹑一議連年輪差禦史。貪官未見止息。民困未見全蘇。盜賊未見消弭。地方未見安堵。往返迎送糜費徒多。除在京各差應畱外。在外各差﹑應照原題停止其巡按事務。應如十年例﹑歸並巡撫。俟二三年後。該衙門題請特差能幹官員巡視各省。督撫有貪贓不法者。所差官卽指實糾參。吏部侍郎石申等一議巡方事關重大向因所差非人。考核未當。故屢經議裁後以職任煩鉅。非督撫所能代攝。故旋裁旋復。今因勞民復議停止但恐停差之後。督撫無人互糾。欽件無人互審。又一應訪拏淸查等事必待按臣親身巡歷。且鹽茶二差。專管錢糧督撫兼理多有未便。又各省內或有撫無督者。更難責成一人似宜仍舊令都察院愼選差遣。嚴加考核。並不時察訪糾劾。以實圖察吏安民。得上�日﹑巡方應停應畱。必眾議僉同。乃可永爲定制。二議各持所見何者實爲有益。未見詳確。事關重大。滿漢不得膠執成見。務求歸於至當。著公同再加詳議畫一具奏。

○禮部奏言﹑北嶽祀典已經晉撫查明原在渾源州。應如科臣所請。嗣後停曲陽之祀。移祀渾源州。從之

○戊辰。中元節。遣官祭永陵﹑福陵﹑昭陵

○己巳。四川道試監察禦史楊素蘊奏言﹑開國之始廟謨未定無一成不易之規數年以來。凡用人行政。紛紛更變。月異而�山戊不�不同。如一銓法也。始而發憑。繼而點卯。旣而保舉。又繼而身言書判。朝更夕攺。何益黜陟。如一弭盜也。或禁馬匹。或禁弓矢。未幾俱以不便於民而弛之。夫始何以議禁。繼何以復停。地畝者﹑財賦之所從出也。前此興屯矣。法是而人則非。見今察荒矣。民擾而事未集。學校者﹑人材之所由儲也。忽而議廣額。忽而議裁汰。諸如此類。難以枚舉。今日之所行。不能必之於明日。此事之所宜。不能得之於彼事。築室道旁。茫無定畫。此所以苟且偸安之風益熾。而囂然有不終日之慮也。今聖明在上。尙不蚤定規畫。垂爲典章。萬一後世有好大喜功之主。新進躁妄之臣。其攺制變法。又安可勝道哉。伏乞宸衷獨斷。敕部院大臣從長確議。因時制宜。何者爲利當興。何者爲害當除。損益因革。務合於大中至正。斟酌調劑。毋取乎救獘補偏。與其行之而不效。推移於事後。何如愼之而後行。審處於機先。如一舉一動。萬世可法。則聖子神孫。蒙業而安矣。下所司知之。

○平西王吳三桂﹑遵上�日查奏上川南道髙毓苕﹑所訐巡撫髙民瞻劣迹各款。民瞻在重慶。值夔門諸逆犯城。民瞻棄城逃遁。及受僞總兵郝承裔緞疋鞍馬金銀酒器等物俱實。僞總兵靳洪玉等買茶銀三萬兩。民瞻已經查追。未知曾否題報。餘款須拘提質審。方得確據。得上�日﹑據奏髙民瞻棄城逃遁。收受郝承裔馬匹等物。大幹法紀。著革職。並本內有名人犯﹑差員役提解平西王處。並追僞總兵靳洪玉等茶本﹑曾否題報。及未察各款。俱著嚴察從重議罪具奏

○升江南督糧道參政範廷元﹑爲河南按察使司按察使。廣東南韶道副使佟國禎﹑爲陜西布政使司參政﹑兼按察使司副使﹑分巡西路兵備道。直隸永平道副使趙允翰﹑爲山東布政使司參政﹑兼按察使司副使﹑分巡霸州兵備道。廣東瓊州道副使韓廷芑﹑爲浙江布政使司參政﹑兼按察使司副使﹑分巡金衢兵備道。陜西寧夏道副使陳子達﹑爲四川布政使司參政﹑兼按察使司副使﹑分巡威茂兵備道。廣西左江道副使魏紹芳﹑爲山東布政使司參政﹑兼按察使司副使﹑分巡兗西道。福建巡海道副使宋可發﹑爲湖廣布政使司參政﹑兼按察使司副使﹑分巡驛傳道。湖廣湖北提學道僉事狄敬﹑爲陜西布政使司參議﹑管按察使司副使事﹑分巡潼關道。河南驛傳道僉事陳士本﹑爲湖廣布政使司參議﹑管按察使司副使事﹑分巡湖北道。陜西固原道僉事陳上年﹑爲山西布政使司參議﹑管按察使司副使事﹑分巡鴈平道。陜西臨鞏道僉事張基遠﹑爲福建布政使司參議﹑管按察使司副使事﹑分巡淸軍驛傳道。陜西西安府知府胡朝賓﹑爲廣西按察使司副使﹑分巡府江兵備道。山東兗州府知府田萃禎﹑爲四川按察使司副使﹑分巡川西道。攺補貴州貴寧道參政項錫允﹑爲江南布政使司參政﹑兼按察使司副使﹑分巡淮徐兵備道。降補鄖陽撫治張尙﹑爲江南布政使司參議﹑管按察使司副使事﹑分巡淮海兵備道

○免湖廣﹑荊門﹑沔陽﹑茶陵等州﹑祁陽﹑常寧﹑衡陽﹑潛江﹑長沙﹑寧遠﹑湘陰﹑益陽﹑安仁﹑新田等縣﹑衡州﹑鎭遠﹑永州等衛﹑十六年分水旱災傷額賦有差

○都察院疏參﹑雲南道試監察禦史鄒允光﹑匿喪考選下部嚴察議處

○兵部議覆﹑工科都給事中姚延啟疏言﹑敍錄投誠僞官。應將所獻土地大小。人民多寡及將卒船馬炮械等項實在堪用與否。分別核明。如有冒濫欺罔。將題報之督撫議處。從之。

○庚午。掌宗人府事和碩安親王嶽樂等奏言﹑貝勒尙善等﹑豫徹永昌守門兵丁。致軍士入城。傷殘百姓。尙善﹑應革任。罰銀五千兩。鎭國公品級都統巴思漢﹑應革都統罰銀七百兩。都統胡沙﹑應革都統罰銀二百八十五兩。得上�日﹑尙善從寬畱任。降爲貝子。罰俸二年。巴思漢﹑仍畱都統任。降爲鎭國將軍品級。罰俸一年。胡沙仍畱都統任。削一拖沙喇哈番。罰銀一年。

○嶽樂等又言﹑副都統傅喀﹑俘掠良民。又縱兵擾害永昌百姓。應解任。削一拖沙喇哈番。罰銀一百兩。從之

○升總督倉場戶部左侍郎楊義爲工部尙書。

○裁四川松潘衛管糧通判

○免湖廣均州房山保康竹山竹溪鄖﹑南漳﹑谷城等縣﹑及鄖陽衛十六年分兵荒額賦。

○壬申。命吏部員外郎夏安運﹑禮部郎中鄢翼明﹑爲河南鄕試主考官。

○癸酉。以都統卓羅﹑前鋒統領白爾赫圖等﹑在滇勞苦日久。又分畱駐防。恩賜鞍馬﹑衣服﹑銀兩有差

○掌宗人府事和碩安親王嶽樂等奏言﹑隨徵雲南鎭國公席特庫﹑因病畱駐荊州。病愈。不隨大師前進。仍同伊子逗畱。糜費糧餉應降鎭國公爲鎭國將軍。其子輔國公能格裏﹑應降爲鎭國將軍。輔國將軍法喀﹑應降爲奉國將軍。從之。

○以二等阿達哈哈番覺羅馬爾漢﹑覺羅海塞﹑爲宗人府理事官

○丙子。以正藍旗一等護衛薩譚﹑爲護軍參領。正黃旗漢軍佐領趙榮﹑爲參領。

○命兵科右給事中袁懋徳﹑督捕郎中趙聯元﹑爲山東鄕試主考官。禮科給事中成肇毅﹑刑部員外郎王仲﹑爲山西鄕試主考官。

○丁丑。命靖南王耿繼茂﹑停赴廣西。率領全標官兵﹑並家口﹑移駐福建。賜之敕諭曰八閩重地負山阻海。界連浙江﹑江西﹑廣東等處。島寇出沒。山賊窺伺。正在用兵。幅員旣闊。汛守最繁。且沿海逆氛未靖。撫綏彈壓務在得人。玆特命王統領大兵移駐。當宣威布徳。安輯兵民。山島二寇﹑加意防禦。相機撲巢�刀無使滋害。逆賊鄭成功偸息海上飄忽靡常。須巢�刀撫兼施。戰守並用。沿海一帶地方。務堤防嚴密。禁飭兵民商賈﹑毋得包藏姦宄。借端貿易。接濟交通將弁有功。核實題敍有臨陣退縮。失誤軍機。及驕悍恣肆。不遵號令。應處分者。聽王便宜從事。若事關重大。應參奏者。指名參奏。凡兵機事務。悉聽王調度。敕中開載未盡事宜。聽王商酌妥確。奏請施行。其一應民事錢糧。仍歸地方文官。照舊料理。文武各官﹑有事見王。俱照王禮謁見。王受玆重任。其益殫忠猷。禮以律己。廉以率下。務輯寧疆圉。紓朕南顧之憂。欽哉。

○以故一等精奇尼哈番兼一拖沙喇哈番多爾濟達爾漢諾顏子博第﹑阿爾津子濟什﹑二等阿思哈尼哈番丹岑弟阿玉錫﹑三等阿思哈尼哈番代都子華塞﹑一等阿達哈哈番兼一拖沙喇哈番羅多渾巴圖魯弟孔果拖﹑多爾濟子郭爾圖﹑二等阿達哈哈番渾住子散楮喇﹑安泰兄堪泰﹑白受子白奇﹑華善弟和柱﹑庫塞訥子喇塔﹑巴穆布禮侄祜席納﹑劉曰科子際武﹑三等阿達哈哈番傅喀弟納海﹑訥木齊子星格裏﹑姚良魁弟良臣﹑察什夏弟塔爾尼﹑拖沙喇哈番墨古子業古﹑三津子阿津﹑各襲職。

○贈陣亡拖沙喇哈番袁九龍﹑拜他喇布勒哈番。以其子崇盛﹑襲職

○以定南王下故二等阿思哈尼哈番徐元舜子弘禎﹑襲職。

○鎭守寧古塔總管巴海等疏報﹑臣等率兵至薩哈連﹑松噶裏﹑兩江合處。偵聞羅剎賊眾﹑在費牙喀部落西界。隨同副都統尼哈里﹑海塔等﹑領兵前進。至使犬地方。伏兵船於兩岸。有賊艘奄至。伏發。賊卽回遁。我兵追襲賊棄舟登岸敗走。斬首六十餘級。淹死者甚眾。獲婦女四十七口並火炮盔甲器械等物。招撫費牙喀部落一十五村﹑一百二十餘戶。捷聞。命所司察敍。

○升正藍旗蒙古佐領吳巴第爲參領。

○刑部等衙門議覆﹑刑部尙書杜立徳疏言﹑席北𨿽屬國地方。然在邊外。今後有應徙席北者。俱攺徙寧古塔。從之。

○戊寅。吏部兵部合奏。臣等復審操江巡撫朱衣助降賊一案。屢加刑訊。𨿽無投賊確供。但衣助如不降賊。當兵敗被執之後。賊豈肯將衣助並家僕安置一處。從容縱逃。朱衣助降賊是實。應革職。拏交刑部擬罪。得上�日議政王﹑貝勒﹑大臣﹑會同詳審確議具奏。

○庚辰。議政王﹑貝勒﹑大臣﹑九卿﹑科﹑道﹑遵上�日議奏。禦史巡方﹑每年輪遣。該地作姦之輩。豫知應差班次。方未出京時。卽有囑托行賄等獘。出京之後。顚倒賢否。艸率塞責。勢有難免。吏治不淸。民生無益。至各省料理錢糧﹑自有布政使。刑名﹑自有按察使。總理兵馬各項事務自有督撫。且督撫糾劾審擬之事。必經部院覆核。方行結案。在督撫亦可互糾。在部院又有甄別督撫功過。以示勸懲之法。巡按各差均應停止。以其事務歸並巡撫。俟二三年後。特遣官巡視庶作姦者不能豫知。而囑托行賄之獘。可以杜絕。如督撫有不法事。所遣官卽指實糾參。議入。從之。

○升鑲藍旗二等護衛葉褚黑﹑爲護軍參領。

○辛巳。旌表烈女﹑江南崇明縣袁氏女。髙郵州趙氏女。烈婦﹑寶應縣生員季秋實妻成氏。碭山縣生員汪銑妻馮氏。節婦﹑原任烏程縣縣丞太倉州龔允權妻王氏。太倉州民聞師尙妻呂氏。丹陽縣監生陳懋勛妻朱氏。山陽縣民朱邦泰妻趙氏。安東縣民薛世采妻石氏。徐文采妻潘氏。江都縣民李和妻髙氏。髙郵州民沈銳妻彭氏。姚志仁妻丁氏。原任光澤縣知縣太倉州施良猷繼妻劉氏。子施文鄂妻趙氏。寶應縣生員陸如岡妻仲氏。陸如陵妻劉氏。徐州民楊文伯妻張氏。孝子。嘉定縣封昺。各給銀建坊如例。

○命大學士李霨﹑撰明死節太監王承恩碑文。表於其墓。文曰。上禦極十有六載。徳澤普洽。民物康和。文武恬熙。內外寧謐。爰以農隙。舉巡狩之禮。時維仲冬。駕發南苑。越信宿。駐蹕玉泉之麓。以道出昌平。有明諸陵在焉。特降徳音致祭。遂飭有司﹑先期蕆事。初上念明莊烈湣皇帝勵精遘亂。亡國非辜。業爲建碑陵寢。迨車駕蒞止。營於昌平之北。卽日詣其地瞻眺致敬。爲感惻者久之。顧見陵側有邱巋然。爲明故司禮監太監王承恩墓蓋殉帝於萬�山戊不�山者也。上憫其忠義。隨命扈從學士臣麻勒吉。酹酒於其前。洎旋行在復敕臣霨撰述其事。碑於墓道。臣聞維皇降衷五常之性不擇人而具。故運有盛衰。而气無厚薄。當其盛也。則有攀鱗附翼者若而人。乘勢奮庸。以著一代開基之烈。當其衰也則有仗節赴義者若而人。見危授命。以酬祖宗養士之恩。蓋倫常之重。不可一日亡於天下。必有負荷之者。而後人心不死。然而捨生取義之事。難言之矣。疑畏牽於中禍。患怵於外理欲之幾。間不容髮。故曰死或輕於鴻毛。或重於泰山。非死之難。處死之爲難也。粵稽往古節烈之士。昭然方策者。類皆戴縰垂纓析圭儋爵。膺軍國之重寄。負當世之盛名不幸變起倉卒。非一死不足謝責。乃疾風勁艸。猶未敢云數數見也。至於中官之設。任不踰掖庭之近。職不越侍從之恆。𨿽云食祿王朝。而士君子所以責望之者。則與外臣有間。故載籍所傳。中官之賢者。公忠勤恪。如巷伯﹑管蘇﹑呂彊﹑張承業之流。代不乏人。而獨無以殉節著者。誠不敢過求之耳。在昔崇禎甲申之變。大盜煽亂。海宇土崩。莊烈湣皇帝孤立於上。封疆大吏。望風而靡。在廷之臣。泄泄罔覺。及賊薄都城。陷不旋踵。帝執國君死社稷之義。赴萬�山戊不�山上賓。舉朝文武。獸驚魚淰。奔迫塗窮。惟王君分屬親臣。情深戀主。當柱傾維裂。白刃切膚之際。而近侍之職。跬步不捨。自經帝側。視死如歸。一時外廷臣子慷慨捐軀者。𨿽亦有人。而宮闈勢隔。弗遂號弓。以視王君從容得所。蓋有憾焉。其他或屈膝賊庭。殞身搒掠。而詭云死難。或傾家納賂。冀贖餘生。而卒以不免。一死同也其於王君奚翅薰蕕之異哉。鳴呼。中官殉國。推爲千古一人。洵無愧矣。明末死節諸臣。久荷皇上錫謚追褒。獨王君𨿽蒙賜窆。幽光尙郁乃玆值鑾輿親幸。眷顧垂慈。旣命侍臣奠以淸醑。復令墓道表以貞瑉慰忠魂。而樹風教。九原有知王君必俯首感泣以承矣。𨿽然王君節固奇偉。非遇我皇上如天之度。浩蕩之恩。則亦世遠迹湮。艸木同腐。是其生前之建立旣難。而身後遭逢。尢爲不易。誠賢者之希遘也。抑臣竊見從來寬仁之主。加惠勝國者。未有如我皇上之殷且厚也。弓劍所藏。感興曠世。方敕宗伯﹑薦以馨香。旋命同空﹑葺其傾圯。樵蘇永禁守護加嚴。憫英君厄運之相值。而因以及其從死之臣。天語諄諄。俾獲不朽。深仁廣澤。有加無已。唐虞三代以還。頒揚君徳者。莫能仿佛萬一。臣承乏扈蹕。載筆是司。被命屬詞。欣悚交集。不敢以蕪陋諉。敬述梗槪。表往代之忠貞。紀熙朝之盛事。用昭我皇上勸忠之至意云。

○壬午。命都統宗室羅托﹑爲安南將軍統領將士。徵巢�刀海寇鄭成功賜之敕諭曰。逆賊鄭成功﹑竊踞海隅。逋誅日久。宜加撲巢�刀。以靖地方。玆命爾羅托爲安南將軍同尙書車克﹑內大臣達素都統索渾等﹑統領大軍。前往徵巢�刀與該省領兵主將﹑總督﹑提督﹑巡撫等﹑協心戮力。多設方略。相機巢�刀除。若賊撲滅。當取廈門。儻賊未靖。卽取廈門。不準論功。凡事與諸將佐等會議酌行。毋謂自知﹑不聽眾言﹑毋謂兵彊﹑輕視逆寇。仍嚴偵探。勿致疎虞。抗拒不順者戮之。大兵一至﹑卽時迎降者。俱免誅戮。有能擒殺賊渠投誠者。仍分別升賞。惟以安民爲務。須嚴禁兵將凡我人民﹑勿得擾害。務體朕靖寇安民至意。行間將領功罪。察實紀明匯奏。至於護軍校以下。除死罪外。其餘大小罪過。俱與眾時商酌﹑徑行處分。事畢旋師之日。會同該省領兵主將。及督撫總兵等官。將福建﹑浙江﹑江南地方﹑如何固守。兵丁如何駐防。如何可使寧輯等項事宜。俱商酌議妥具奏。爾等受玆重任。益勤厥事。欽哉。

○升正藍旗佐領白勒﹑爲參領

○攺髙雷廉總兵官都督僉事劉文進﹑仍以原銜充鎭守湖廣祁陽等處總兵官。

○癸未。初固山貝子尙善﹑出師雲南於永昌等府。縱兵搶掠良民婦女上聞之。命刑部尙書能圖﹑內閣學士麻勒吉﹑往按其事。擬罪奏聞。至是﹑多羅信郡王多尼等旋師。上命宗人府再行質訊。情罪多不相符。命削能圖太子太保﹑及拜他喇布勒哈番。解任。籍沒家產一半。革麻勒吉職爲民罰銀一百兩。

○宗人府奏言﹑左宗正多羅貝勒尙善﹑獲罪降爲固山貝子。應調爲右宗正。右宗正多羅貝勒杜蘭應調左宗正。從之

○戶部議覆﹑內大臣伯索尼﹑請禁豪彊滿洲霸占市井貿易。及滿洲家人彊買市物一疏。請敕各該城禦史淸查市井。如有前項情獘。指參重處。從之。

○以刑部郎中楊古孫等﹑同署總河事務楊茂勛﹑會審塗弘徳告顧大申一案。盡屬虛誣。命刑部詳察確擬具奏

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十八

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十九

順治十七年。庚子。八月。甲申朔。議政王﹑貝勒﹑大臣﹑兵部﹑刑部議奏﹑江南提督馬逢知﹑縱放姦細陰附逆賊。貽誤封疆。負國重恩情罪重大馬逢知並其親子﹑俱應斬立決。妻妾家產﹑俱籍沒入官。江南巡按馬騰升﹑與逢知結爲兄弟。同謀隱徇。亦應斬立決。得上�日﹑據審馬逢知交通海逆。情罪重大。但逢知彼時﹑或賊至獻城或率兵從賊。叛迹顯著。自應並伊子卽行正法今閱招內﹑將海逆差來僞副將劉澄﹑不卽誅戮。仍行放回。陰附逆賊是眞。至顯爲叛逆之處﹑尙未得實情。事關重辟。宜加詳愼。馬逢知﹑並其親子﹑及馬騰升﹑俱應斬著牢固監候。家產依議籍沒。該部選才能侍郎一員前往會同劉之源郎廷佐梁化鳳﹑確察逢知當日叛逆事迹。果有確據﹑再行加等治罪。

○丙戌。升文華殿學士白色純﹑爲戶部侍郎﹑總督倉場。

○丁亥。遣大學士覺羅巴哈納﹑祭先師孔子。

○升山西左布政使彭有義﹑爲都察院右副都禦史﹑巡撫河南等處﹑提督軍務﹑兼理河道。

○調刑部左侍郎髙景﹑爲戶部左侍郎﹑總督倉場。

○升吏部郎中季爾塔霸爲通政使司左通政。工部員外郎宋努﹑爲光祿寺少卿。

○內大臣等議﹑先是安南將軍都統明安達禮等﹑奏稱海寇忽棄舟山南遁等語。臣等因議內大臣達素﹑所統弁兵。如攻廈門賊或乘間前來舟山。都統明安達禮﹑及同去綠旗各軍﹑仍應暫守舟山。當時奉有兪上�日。今細思舟山旣爲所棄。使我軍守舟山而賊卽不能來浙江江南。則宜遣兵固守。但汪洋大海。賊船任意往來。舟山𨿽守﹑亦屬無益。且舟山孤懸海中。糧艸轉運艱難。明安達禮所統弁兵﹑似不必防守舟山。或徹回浙江﹑令守要地。或卽徹回京師。伏候睿裁。得上�日﹑議政王﹑貝勒﹑大臣﹑會議具奏。

○戊子。祭大社大稷。遣內大臣伯索尼行禮。

○命翰林院檢討莊朝生﹑熊賜履﹑爲順天鄕試主考官。

○己丑。敍貴州江寧軍功以一等阿思哈尼哈番兼一拖沙喇哈番署副都統馬爾賽﹑二等精奇尼哈番誇蘭大諾爾布﹑爲一等精奇尼哈番三等阿思哈尼哈番都統特晉﹑副都統魯錫巴圖魯﹑爲二等阿思哈尼哈番二等阿達哈哈番副都統吳學禮﹑爲三等阿思哈尼哈番。二等阿達哈哈番都統鄂內﹑三等阿達哈哈番署副都統阿都賴﹑二等阿達哈哈番誇蘭大格爾特﹑拜他喇布勒哈番兼一拖沙喇哈番副都統噶褚哈﹑爲一等阿達哈哈番兼一拖沙喇哈番二等阿達哈哈番副都統胡紮祿﹑署參領胡巴克泰巴圖魯﹑三等阿達哈哈番閒散章京波濟﹑多果佐領薄爾和對爲一等阿達哈哈番。三等阿達哈哈番誇蘭大胡鈕﹑署誇蘭大夏珠﹑額楚閒散章京噶布喇﹑爲二等阿達哈哈番拜他喇布勒哈番兼一拖沙喇哈番署參領法爾納傅達裏鄂多和閒散章京塞勒佐領翁圭拜他喇布勒哈番阿蘭﹑崔大成﹑爲三等阿達哈哈番署護軍統領巴哈他﹑署副都統趙士章﹑馬如鯨署參領拖沙喇哈番多內﹑爲拜他喇布勒哈番兼一拖沙喇哈番。拖沙喇哈番署誇蘭大西喇奇他特﹑莫達署參領鐘內王國盛﹑署章京吳禮海﹑誇蘭大胡什八﹑臘薩﹑驍騎校安西﹑爲拜他喇布勒哈番。署參領介塞太﹑尼雅哈齊﹑阿鼐﹑傅魁﹑白徳﹑囊古代﹑馬成功﹑穆成格﹑石喇霸﹑希福﹑尼爾谷﹑蘇都納﹑阿魯堪﹑署護軍參領達拉堪﹑疇黑徳﹑董蘇達布都馬尼綽爾門花善﹑閒散章京紮哈喇圖黑波頓格柏理托克托慧署章京布陽谷﹑張國祥﹑穆大禪﹑趙承龍﹑曹得功姬魯楚布谷爾費雅漢﹑薩穆哈圖﹑童尙義﹑白熙﹑莫賴托羅﹑張成貴﹑楊一龍佐領色冷﹑誇蘭大裴有聲﹑唐國珍﹑署誇蘭大都邁劉尙仁﹑護軍校喀濟海﹑阿喇密﹑祁讜薩﹑綽金﹑塞木﹑朱滿﹑吳魯理紮爾圖﹑武喇代瓦克善﹑諾木圖﹑雅布理﹑祁喇爾圖賽音圖巴代﹑額爾黑圖拜都﹑尼堪﹑薩木哈﹑額世騰﹑薩爾納﹑單岱﹑石圖﹑巴岱﹑模塞納達理拜音岱葉柏舒﹑多和倫﹑艾塔﹑恩克﹑宜巴漢﹑瓦揚﹑阿陶﹑驍騎校塞爾徳﹑吳喀﹑阿爾虎﹑圖爾猛格﹑噶木﹑莫羅洪﹑穆成格﹑伊圖薩哈察﹑塞忒爾﹑薩穆珠克﹑巴圖﹑查爾代﹑帥顏﹑塗古爾波理﹑賈素希孚﹑來虎﹑阿民達理﹑賈松阿﹑穆承格﹑巴三﹑鄂薄﹑存耳﹑噶爾瑪戴音達理﹑艾木布魯﹑布爾他士﹑胡特海﹑塞黑勒﹑僧珠輝桑朱錫滋﹑達爾賽哈代﹑綏那克﹑納爾邁﹑爲拖沙喇哈番加拜他喇布勒哈番杜爾瑪﹑布爾賽﹑李世祚﹑一拖沙喇哈番以登敵船功授兵綽克托﹑爲拜他喇布勒哈番。戴噶耳﹑爲拖沙喇哈番。

○議政王﹑貝勒﹑大臣﹑會議海賊陷瓜洲時﹑操江巡撫朱衣助降賊遣家人朱鎭於江寧接取家屬﹑被執衣助見家屬未至。且念伊父在京。因自賊營逃回。捏稱對壘陷陣﹑爲賊所擒。衣助膺巡撫重任。不能固守城池。畏懼降賊。應斬﹑籍其家。但能卽日逃回﹑應免死。仍交與該王爲奴其家屬聽該都統﹑副都統發落。朱鎭﹑應鞭一百。從之。

○免廣東化州﹑茂名﹑信宜﹑陽春等縣﹑髙州所﹑十六年分水災額賦

○庚寅。以鑲藍旗滿洲閒散章京石那海﹑正黃旗滿洲前鋒參領穆占﹑俱爲副都統。

○免湖廣武岡州﹑十六年分旱災額賦。

○山西道監察禦史余縉奏言﹑積蠹棍徒﹑窩訪賣訪。交結衙役欺蒙問官。種種肆惡難以悉舉。伊等身不在胥役之列。而能驅使胥役。捷於臂指事不登簡牘之迹而能飛騰簡牘幻於鬼神。𨿽有明斷不阿之按臣。未有不墮其術中者也。伏乞嚴飭巡方諸臣務廉得眞實。盡法處治。以雪吏民之冤誣。以杜地方之大害。下所司議奏。

○議政王等議奏﹑舟山乃本朝棄置空地。不惟運餉維艱。守亦無用。應令明安達禮率滿兵回京。其同去綠旗官兵或令各歸原汛。或令於沿海要地暫行戍守。應令該督撫斟酌料理所造船隻亦應交督撫提鎭守管。從之

○刑部奏言﹑革職洮岷道劉澍﹑乞魏裔介書﹑送與張自徳事實。應照官吏曲法囑托公事律。杖贖。革職。永不敍用。從之。

○壬辰。太宗文皇帝忌辰遣官祭昭陵

○予故一等阿思哈尼哈番副都統覺羅瓦爾麻﹑祭葬如例

○湖廣道監察禦史蕭震劾奏﹑原任工部侍郎張縉彥﹑曾任明季兵部尙書。交通闖賊。開門納款。士民共爲切齒。我皇上定鼎之後。縉彥踉蹌投誠。不惟待以不死且加錄用爲縉彥者﹑正當洗心革面以圖報稱乃守藩浙江刻有無聲戲二集一書。詭稱爲不死英雄。以煽惑人心。入爲工部侍郎﹑又復包藏禍心交結黨類。今爲劉正宗一案﹑已提至京師伏乞皇上俯賜乾斷明正典刑。庶人倫正而綱紀張矣。得上�日此所參張縉彥事情著於現議案內﹑一並嚴察議奏。

○甲午。太祖武皇帝忌辰。遣官祭福陵。

○都察院左都禦史霍達等劾奏翰林院檢討莊朝生黃穉無學夤緣幸進父喪受弔三日卽鬩墻爭產。撫其兄冋生過端﹑囑人入告。不孝不弟。爲家國所不齒今濫充。京闈主考不惟不可衡文。抑恐滋生獘竇。爲爲賓興大典羞。伏乞皇上卽賜乾斷。別遣更代。以重賓興大典。下所司察議。

○乙未。輔國公滿度卒。謚懷思。

○陜西道試監察禦史陸光旭奏言﹑竊惟人臣之義公爾忘私。國爾忘家。事君之道。知無不言。言無不盡。若明知其不可而不言﹑此爲徇私。明知其不可而不能言﹑且因人之可以爲可﹑此爲畏勢。徇私﹑則不得不害公。畏勢﹑則不得不背國。二者皆臣工中之罪人。非盛世所宜有也。臣竊見近者兩次所議停止巡方一事。奉上

�日巡方應停應畱﹑必眾議僉同﹑乃可永爲定制。二議各持所見。何者實爲有益。未見詳確。事關重大。滿漢不得膠執成見。務求歸於至當。著公同再加詳議畫一具奏。欽此。仰見我皇上明見萬里。所以愼重巡方者﹑至詳至悉。且務使滿漢諸臣﹑公議允協。以爲不易之模也。臣意會議諸臣﹑必當仰體睿裁。虛公商劑。或停或畱﹑務求有利國家﹑至當不移而移已。乃於會議之時。主前議者﹑升堂入室。安坐從容。主後議者﹑惟聽待於二門之外。及至發出畫題﹑而議稿已成。盈廷囁嚅。不敢爲異。卽有二三廷臣﹑因公持議。亦置之不論不議之列。惟出而吁嗟嘆息而已。是皇上曰眾議。而諸臣出於獨斷。皇上曰僉同。而諸臣出於一偏。皇上曰不得膠執成見。而諸臣之膠執愈甚成見更堅。夫巡方一官何足惜。我皇上於一切重大事情﹑無不憑諸臣之會議儻事事如此擅專者﹑罔顧國事而快偏私惟諾者﹑甘徇情面而負君父則天下事﹑尙可言哉。臣計今大小諸臣﹑內之所不便者惟言官外之所不便者惟巡方。有言官﹑而大姦大惡得以上聞有巡方﹑而污吏貪官﹑不時參處。其爲憸邪剌目者﹑固非一朝夕矣。而諸臣必欲去之。當必有故。臣亦何敢深論。但今時猶多故。九重宵旰彌殷。在外所藉以戮力封疆﹑撫綏弭戢者。惟撫按是賴督臣總其要而已。今一去之後﹑督撫無人互糾。貪墨無人參劾。欽件無人審理。以及贓贖之無實貯民隱之。難上通利獘之無興革。豪蠹之肆晝行。皆可不論。祗今伏莽未靖饑荒載道。兵旅繁興。軍需孔亟。撫臣專駐省中。誰爲佐其不逮而分猷合算。親咨利病﹑而密陳機宜是實關天下之安危杞人之慮﹑不得不念及此也。況朝廷之設官非一。而獨巡方一職設而屢停。停而屢復停者無不由於下議。復者無不出於睿裁。是皇上早已洞見諸臣之議﹑或偏或公皆在睿鑑中矣。如以人有不肖﹑則當去其人。何必並去其官。如以法有未善﹑則當更其法。何可並廢其事。如以賄賂可行也。則貪如盧愼言﹑未嘗漏网。如以情面可通也。則貴如耿焞﹑亦未嘗容隱。若以其人未必皆賢而去之﹑則督撫亦有不肖。方面不乏貪污有司時多敗類。將盡天下之官而停之乎。此眞因咽廢食之計也。臣以臺臣而言巡方﹑迹涉嫌疑。然因避嫌疑之迹﹑而不顧國是之有關。遂隱忍不敢言。身謀𨿽善。而負國之罪更大矣。伏願皇上於軍國重情﹑用人出政﹑關系民社﹑例應會議者。悉召滿漢諸臣於禦前。令其各抒所見。互相質正。可否一聽於宸斷。庶幾天威在上。私議難徇。確見良策﹑可以自展。則眞是眞非﹑自有一定之權衡。其所關於國計﹑非淺鮮矣。得上�日﹑此奏內事情﹑著前議諸人明白回奏。

○丙申。雲南車裏宣慰司土司刀木禱投誠。

○戊戌。以阿思哈尼哈番品級沈永忠﹑爲掛印將軍鎭守廣東。立功贖罪。賜之敕諭曰。玆命爾沈永忠掛將軍印﹑鎭守廣東。照議定地方駐札。所部弁兵﹑務宜申嚴紀律宣威布徳使兵民相安。通海之處﹑夙戒舟航。演習水戰。一應糧艸本折等項﹑移會巡撫料理支給。簡閱軍士﹑不得姑容老弱糜餉如有盜賊竊發。卽督率將士﹑相機巢�刀滅。務盡根株。如賊情重大與平南王商酌會巢�刀同心籌畫。務策萬全。該管弁兵﹑聽爾節制。敕中開載未盡事宜﹑仍與平南王參酌相機施行。錢糧詞訟﹑系有司職掌。不許干預。爾受玆重任。須持廉秉公殫忠竭力折衝固圉以贖前辜如或貪黷乖張。縱兵玩寇。國憲具存爾其愼之

○補原任福建左布政使王顯祚﹑爲山西布政使司左布政使。升山西冀寧道副使陳丹﹑爲貴州布政使司參政﹑分守貴寧道。江寧驛傳道副使吳大壯﹑爲江南布政使司參政﹑督糧道。江西驛傳道副使許纘曾﹑爲四川布政使司參政﹑分守川東道。廣東髙肇道參議沈鼒﹑爲福建按察使司副使﹑巡海道。直隸天津道副使李嵩陽﹑爲陜西按察使司副使寧夏道。陜西關內道副使相有度﹑爲河南布政使司參政﹑通薊兵備道。廣東巡海道副使萬永祚﹑爲河南按察使司副使﹑驛傳道。山西冀南道副使佟養鉅﹑爲四川按察使司副使﹑上川南道。山東登萊道副使張雲龍﹑爲山東布政使司參政﹑分巡永平兵備道。陜西關西道僉事武全文﹑爲陜西布政使司參議﹑固原道。江西南瑞道僉事江徳中﹑爲廣西布政使司參議﹑左江道。廣東海北道僉事方國棟﹑爲山西布政使司參議﹑寧武道。浙江紹興府知府紀耀﹑爲四川按察使司副使﹑下川道。浙江杭州府知府張文徳﹑爲陜西按察使司副使﹑寧鞏道。戶部郎中錢世淸﹑爲廣東按察使司僉事﹑南韶道。河南彰徳府同知謝扆﹑爲廣東按察使司僉事﹑瓊州道。降補江南按察使吳柱﹑爲河南布政使司參議﹑河北道。

○轉刑部右侍郎李敬﹑爲本部左侍郎。調工部右侍郎吳正治﹑爲刑部右侍郎。

○己亥。諭吏部。禦史巡方﹑近以糜費勞民﹑紛紛條奏。已經會議停止。但思巡方一官﹑本朝設立已久。屢行停止。旋卽復差。蓋因其職掌察吏安民。釐姦剔獘。關系甚鉅。若歸並督撫﹑果能徧行巡察。綜核周詳。自於地方有裨。倘以職掌繁劇。不能親巡詳察。致有遺誤。巡方旣停﹑則貪官蠹役﹑無所忌憚。恣肆作姦。其爲民害﹑豈不更甚。巡方中如有一人不肖﹑所關止於一方自有嚴法處分。其餘豈盡無益。槪行停止﹑是否妥確。應停應畱﹑何者實爲有益。並向來停止復差緣由﹑著議政王﹑貝勒﹑大臣﹑九卿﹑科﹑道﹑會同察明。再加詳確議奏。

○補服闋福建道監察禦史周季琬﹑爲浙江道監察禦史。

○庚子。敍平定貴州軍功。以三等鎭國將軍都統宗室羅托﹑爲一等鎭國將軍。三等阿達哈哈番署參領覺羅塞爾圖﹑爲二等阿達哈哈番。

○以致仕三等阿思哈尼哈番額參侯痕巴圖魯子多爾濟﹑襲職。

○辛丑。夕月於西郊。遣工部尙書穆理瑪行禮。

○遣內大臣公愛星阿爲定西將軍。領將士﹑往徵逆賊李定國。賜之敕諭曰。玆以逆賊李定國﹑已經敗竄。怙惡不悛。宜盡根株﹑以安疆圉。特命爾愛星阿﹑爲定西將軍。統兵同平西王吳三桂﹑相機徵討。凡事與都統卓羅﹑郭爾泰﹑孫塔﹑署護軍統領畢立克圖﹑護軍統領費雅思哈等﹑會議而行。如進巢�刀﹑則令卓羅守城俟到平西王處。一切事務﹑俱用王印行。若不與王同處﹑卽以爾印行。毋謂自知﹑不聽眾言﹑毋謂兵彊﹑輕視逆寇。仍嚴偵探。毋致疎虞。抗拒不順者戮之。有先被賊脇從﹑大軍一至﹑卽時迎降者。俱免誅戮。有能擒殺賊渠投誠者。俱與分別升賞。惟期安民。須嚴禁兵將。申明紀律。凡歸順良民﹑秋毫無犯。務體朕定亂救民至意。其行間將領功罪﹑俱察實紀明匯奏。有犯小過者﹑當卽處分。至驍騎校﹑護軍校以下﹑除死罪外。其餘無論大小罪過﹑俱與眾將商酌。徑行處分。巢�刀蕩逆賊﹑地方平定之後。具奏候上�日。爾受玆重任宜益殫竭心力。蚤奏膚功欽哉。

○兵部議覆貴州巡撫卞三元疏言﹑貴州各學﹑並無武生﹑應停本年武鄕試。從之。

○遣刑部侍郎尼滿﹑往江南會同劉之源等﹑查審馬逢知叛逆情節。

○壬寅。皇貴妃董鄂氏薨。是日﹑傳諭親王以下﹑滿漢四品官員以上﹑並公主﹑王妃以下命婦等。俱於景運門內外齊集哭臨輟朝五日。

○甲辰。諭禮部皇貴妃董鄂氏﹑於八月十九日薨逝。奉聖母皇太后諭上�日﹑皇貴妃佐理內政有年。淑徳彰聞宮闈式化倐爾薨逝予心深爲痛悼。宜追封爲皇后。以示褒崇。朕仰承慈諭。特用追封。加之謚號。謚曰孝獻莊和至徳宣仁溫惠端敬皇后。其應行典禮﹑爾部詳察速議具奏﹑

○丙午。禮部議奏皇貴妃薨逝。旣奉皇太后諭上�日﹑追封爲皇后。應撰玉冊玉寶。並造香冊香寶。所有謚號﹑用黃絹裱冊行欽天監擇吉遣官一員﹑告祭奉先殿是日﹑卽行追封禮先期鴻臚寺官﹑設節冊案於太和門東設彩亭於協和門外。禮儀院官﹑設節冊案於梓宮前。節案居中。冊案居左。設香案於節冊案前。至期﹑正副使及執事各官﹑齊集於太和門外丹墀內。鴻臚寺官﹑舉節案﹑冊案﹑置於正中。正副使詣拜位。贊禮官贊行三跪九叩頭禮畢。鴻臚寺官舉節冊案前行正副使隨後。至協和門外﹑正使自案取節。副使自案取冊。各置亭內隨行至景運門外﹑正使持節。副使捧冊。同禮部及執事等官﹑行至梓宮前。正副使各持節冊﹑置於案畢贊禮官贊就位。正使副使各就位。贊上香。正使向前立上訖。贊宣冊宣冊官取冊立宣訖將黃絹冊焚於梓宮前。贊冊封禮畢。正副使卽持節復命。是日皇太后皇上皇后﹑照例各遣內官﹑設祭一壇。祭品﹑俱光祿寺備辦和碩親王等共祭一壇。多羅郡王等共祭一壇。多羅貝勒以下﹑輔國公以上﹑祭一壇鎭國將軍以下﹑奉恩將軍以上﹑祭一壇公主等祭一壇。郡主以下﹑鄕君以上﹑祭一壇。內大臣﹑侍衛﹑祭一壇。在內官員﹑共祭一壇。所集文武官員﹑共祭一壇。應用祭品﹑送光祿寺恭行備辦祭文﹑俱內閣撰擬。玉冊﹑玉寶﹑香冊﹑香寶﹑黃絹冊﹑俱行禦用監恭行制造冊寶文﹑內閣撰擬。其告祭奉先殿祭品等物﹑應行禮儀院﹑轉行該衙門備辦。祝文﹑內閣撰擬移梓宮權厝處。應遣官一員﹑凡經過門橋﹑奠酒。散紙錢。諸王以下﹑四品官員以上﹑曁公主王妃﹑並命婦等。俱應隨往。是日﹑皇太后皇上皇后﹑應各遣祭一壇。和碩親王以下﹑奉國將軍以上﹑公主王妃郡主等以上﹑內大臣﹑侍衛﹑在內官員﹑並所集文武官員﹑各致祭與前同。從之。

○己酉。以追封皇貴妃董鄂氏爲皇后告祭奉先殿

○是日追封皇貴妃董鄂氏爲孝獻莊和至徳宣仁溫惠端敬皇后。錫之冊寶。冊文曰。朕惟治隆內則。史稱淑徳之祥。化始深宮。詩誦徽音之嗣。歷稽往牒咸有嘉謨。若夫睿質夙昭﹑允協符於坤極榮名未備﹑宜追錫於瑤編。爰展哀悰。以彰惠問。爾皇貴妃董鄂氏﹑肅雍徳茂淑愼性成。克令克柔。安貞葉吉。惟勤惟儉。靜正垂儀。孝養孔虔﹑愉婉順慈闈之志。恪共彌劭﹑贊襄端椒寢之風。方期永式於璇房。詎意俄升夫仙馭。凡玆九﹤宀禹﹥﹑同深月掩之驚。矧餘一人﹑益重鑑亡之痛。嗟掖庭之失助。傷令範之云遐。露泫風回﹑感淒淸於素節。幃虛殿迥﹑悵窅邈於雲程。不褒琬琰之章﹑曷著珩璜之度。是以慈懷殷眷。懿命重申。朕仰奉徳音。特隆殊典。追封爲皇后。錫之玉冊玉寶。載加顯號用表遺徽。謚曰孝獻莊和至徳宣仁溫惠端敬皇后嗚呼。彤史徒馨恫音容之遂隔。丹綸用賁顧褕翟而增悲。榮哀之禮斯崇軫悼之思逾切。弘玆寵制。貽厥芳型寶文曰孝獻莊和至徳宣仁溫惠端敬皇后之寶。上遣公遏必隆﹑祭端敬皇后。皇太后皇后各遣內大臣致祭諸王﹑貝勒﹑貝子﹑公﹑內大臣文武各官公主﹑王妃以下及文武各官命婦﹑俱以次致祭。

○四川巡按張所志疏報﹑降將郝承裔復叛。突犯卭州攻圍嘉定官兵擊敗之。承裔退據卭雅。下所司知之。

○庚戌。恭移端敬皇后梓宮於景山觀徳殿。致祭如前

○辛亥。平西王吳三桂奏言貴州水西土司安坤﹑久蓄異謀。近聞刑牲祭鬼。將爲不軌。又馬乃土目龍吉兆兄弟﹑私受李定國僞敕繕器稱兵逆形已彰臣念水西﹑馬乃﹑爲用兵要路。未可容其窺伺梗阻臣欲爲先發制人之策。乘其未動﹑早爲巢�刀平。以淸肘腋之患。又烏撒土司安重聖﹑亦反側叵測所當並圖收拾以伸國威者也。疏入。得上�日﹑議政王貝勒大臣密議速奏

○以鑲黃旗滿洲工部尙書穆理瑪﹑爲都統

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百三十九

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十

順治十七年。庚子九月。癸丑朔。安南國王黎維祺﹑奉表投誠。附貢方物。得上�日﹑覽王表奏﹑輸忱向化。深可嘉悅。著察例具奏。

○甲寅。上爲端敬皇后服喪十二日。釋服。遣官致祭

○先是上諭內大臣伯索尼曰。皇貴妃已追封皇后。其伯父羅碩﹑應得恩典會同吏部議奏。至是會議﹑羅碩系拜他喇布勒哈番並一拖沙喇哈番。今若加三級﹑應爲一等阿達哈哈番。若加二級﹑應爲二等阿達哈哈番。得上�日﹑羅碩﹑著加三級。授爲一等阿達哈哈番。

○丙辰。以端敬皇后神牌點主﹑遣官致祭。

○廣東巡按張問政疏報節婦河源縣民李琮妻江氏。年十七﹑適琮。不兩載﹑琮亡。撫育遺腹子子昇成立。敬事寡姑﹑始終如一。苦節四十二年。東莞縣儒士趙汝續妻鐘氏。適汝續七載﹑夫亡。無子﹑撫夫侄爲子。事姑盡孝。苦節四十年。請照例旌表﹑以勵風化。下禮部知之。

○戊午。遣官祭歷代帝王。

○遣官祭城隍之神

○江寧巡撫朱國治疏言﹑鄭逆未靖。欲破狡窟﹑先度形勢。賊眾負險坐待。我師遠涉風潮。其勞逸不同。賊眾熟識海險。我師弓馬馳騁。其素習不同。我船較之賊艦﹑大小懸殊。其攻取器用不同。臣謂以守寓戰。凡海邊江口﹑多設烽堠炮臺。使賊勢困援絕眾心必變。乘間攻之﹑自能擒渠獻馘。下所司速議。

○壬戌。議政王﹑貝勒﹑大臣等﹑遵上�日回奏﹑據禦史陸光旭﹑疏稱會議之時﹑主前議者﹑升堂入室。安坐從容。主後議者﹑惟聽待於二門之外。及至發出畫題﹑而議稿已成。盈廷囁嚅。不敢爲異。卽有二三廷臣﹑因公持議。亦置之不論﹑不議之間。惟出而吁嗟嘆息而已等語。當日會議時﹑曾令漢官立稿。漢官辭云﹑旣有王與大臣會議﹑我等豈可先主筆立稿。倘諄諄相讓﹑徒致稽延。以此爲辭。臣等隨向漢官云。今擬淸漢各立一稿。寫完之後。彼此合看﹑畫一具奏。其時前議各官﹑至堂後院內寫淸稿。後議各官﹑俱在堂前。及淸稿旣具。隨令共在一處公議。梁淸標等辭云。我門後議各官﹑尙有一二未到。須候齊再議。後石申等到齊﹑臣等會同欲將兩稿合看。漢官仍未立漢稿。云王與大臣等旣有淸稿。繙出漢字看罷。遂將此稿繙譯漢字。其時適因公議能圖﹑麻勒吉等一事。不與議此事滿漢諸臣﹑例應回避。是以前後兩議各官﹑俱至二門下共坐一處。繙譯漢字畢﹑公同看閱。意見相同。各親手畫題具奏。其疏稱後議各官﹑惟聽待於二門之外﹑並無此事。至於盈廷囁嚅﹑不敢爲異者爲誰。因公持議﹑置之不論者﹑果系何言。出而吁嗟嘆息者﹑果系何人。如果意見不同。又豈肯畫題列名具奏。見今後議諸臣可問也。又稱皇上曰眾議﹑而諸臣出於獨斷矣﹑皇上曰僉同﹑而諸臣出於一偏矣﹑皇上曰不得膠執成見﹑而諸臣之膠愈甚﹑成見更堅矣等語。當日會議時﹑前後兩議滿漢諸臣俱在。並未見諸臣中﹑有一人另出意見﹑往返爭執者。臣等何爲一偏獨斷﹑膠執愈甚乎。又稱巡方一官何足惜﹑但念皇上於一切重大事情﹑無不憑諸臣之會議。倘事事如此﹑擅專者﹑罔顧國事而快偏私。惟諾者﹑甘徇情面而負君父。則天下事尙可言哉等語。前議停巡方。臣等原據所見立議。至允行與否﹑自有上裁。誰敢專擅。又復有誰惟諾。一應會議大事﹑莫不虛公詳議。請上�日遵行。據云擅專者罔顧國是﹑徇情面而負君父﹑又何所指。又稱臣計今大小諸臣內之所不便者惟言官外之所不便者惟巡方。有言官﹑而大姦大惡﹑得以上聞。有巡方﹑而污吏貪官﹑不時參處。其爲憸邪剌目者﹑固非一朝夕矣﹑而諸臣必欲去之﹑當必有故﹑臣亦何敢深論等語臣等原議停止巡方﹑止爲其無益地方。徒滋煩擾故議暫停未嘗議裁言官也。巡方何礙於臣等﹑而必欲去之乎。陸光旭所稱有故﹑想必實知其故。未經指明﹑臣等無憑回奏。光旭因停伊同官之差﹑捏參種種重大之語。臣等實屬難當。臣等意見不到﹑凡事未能詳議。或亦有之。然何敢有負君父如果臣等有負君父擅專徇私﹑獨斷一偏等事。不特光旭所云﹑不宜有於盛世。臣等亦自甘受重罪也。疏入。命陸光旭明白回奏。

○癸亥。遣官諭祭科爾沁國鎭國公阿濟格色冷。

○升湖廣鄖陽總兵官穆生輝﹑爲都督同知鑾儀使﹑協理衛事。

○戶部議覆福建總督李率泰疏言﹑海氛未靖。應遷同安之排頭﹑海澄之方田﹑沿海居民﹑入十八堡﹑及海澄內地。酌量安插。從之。

○兵部奏言﹑本年二月內﹑臣部因靖南王移駐廣西桂林府。提督員缺﹑曾經題明停補。今靖藩移鎭福建。廣西提督﹑應行復設。得上�日﹑是。桂林省會重地。著仍設提督。爾部會推具奏。

○甲子。補原任總督倉場戶部左侍郎李呈祥﹑爲工部左侍郎﹑管右侍郎事。

○升江西左布政使佟鳳彩﹑爲都察院右副都禦史﹑巡撫四川等處﹑提督軍務。

○丙寅。工部議覆﹑內大臣伯索尼條陳私決泉水宜杜一款。應如所請。嗣後王﹑貝勒﹑大臣家人﹑官民人等﹑不許決引泉水灌田。如有違禁者﹑指名參奏議罪。采木陋獘﹑宜禁一款。亦應如所請。嗣後邊外伐木之處﹑宜再行嚴飭八旗。不許恃彊占據。如違﹑許在差官員﹑察明揭報。指名參奏議罪。從之。

○升四川按察使於朋舉﹑爲山東布政使司右布政使。江西湖西道副使趙進美﹑爲廣東布政使司參政﹑分巡嶺西道。山西陽和道副使李士禎﹑爲本省布政使司參政﹑分巡冀寧道。廣西賓州道副使薛澐﹑爲山東布政使司參政登萊兵巡道。廣西桂平道參議郭之培﹑爲江西按察使司副使﹑驛傳道。廣西桂林道僉事紀咸亨﹑爲廣東布政使司參議﹑巡海道。福建建南道僉事徐元珙﹑爲山西布政使司參議﹑分巡冀南道。陜西靖遠道僉事劉元運﹑爲廣東布政使司參議﹑分巡海北道。江南徽州府知府藺一元﹑爲陜西按察使司副使﹑分巡關內兵備道。戶部郎中範發愚﹑爲陜西按察使司僉事﹑分巡關西道。工部郎中楊宗震﹑爲江南按察使司僉事﹑驛傳道。攺貴州新鎭道參議楊廷錦﹑爲山東布政使司參議﹑天津兵備道。降補江西嶺北道參政周體觀﹑爲本省布政使司參議﹑管按察使司副使事﹑分巡南瑞道。

○丁卯。鳳陽巡撫林起龍奏言﹑懲貪之法。自奉新例流徙。犯人懼罪﹑不吐眞贓。�山戊不�少贓贖﹑以致虧餉。伏乞皇上施浩蕩之仁。收充餉之實。敕部詳考舊章﹑照律擬罪得上�日﹑前以貪官蠹役﹑壞法害民。深爲可恨。故立流徙之法重懲貪蠹。以安民生。刑名事關重大。立法不厭周詳。此奏內事情﹑著九卿﹑科﹑道﹑會同詳議具奏。

○平南王尙可喜疏報﹑官兵追巢�刀粵東文村﹑隔水﹑南廳﹑賊寇。生擒僞伯周金湯。僞總兵李嘗榮投誠。下兵部知之。

○兵部議奏﹑文官八品以下武官五品以下死於鋒鏑者。應給與勘合。從之。

○平南王尙可喜疏報﹑僞將軍鄧耀﹑入踞海康。官兵水陸夾擊。斬獲甚多。耀遁走交趾。僞黨梁信等就撫。巢穴平毀。下兵部知之。

○己巳。遣官初祭端敬皇后。是日﹑以二十七日期滿﹑眾官及命婦﹑俱釋服。其宗室視宗派遠近﹑如家禮所載無服者﹑亦釋服。有服者﹑仍各俟所服期滿﹑方釋。

○升吏部主事韓世琦﹑爲宗人府啟心郎。

○庚午。升鑲黃旗滿洲佐領巴哈塔﹑爲參領。

○辛未。遣官月祭端敬皇后。

○以鑲白旗滿洲郎中赫勒布﹑爲參領。

○壬申。四川巡按張所志奏言﹑蜀省初附。降將布滿巴川。最稱雄傑者﹑莫如慕義向化二侯。受爵二載。據寨如初。統兵未解。其餘指不勝屈。臣屢經疏陳。今果有郝承裔之變。伏乞敕下督撫﹑密查各降將有兵無兵﹑在城在寨﹑密疏奏聞。其中有擁兵未解﹑形迹可疑者﹑沛以溫綸。召入京師。以爲潛消之策。下兵部密速議奏。

○刑部等衙門奏言﹑江南斬犯徐元善﹑去秋寇亂縱出。賊去遵法投監。情有可矜。應減死杖流。得上�日﹑徐元善著免流徙杖一百發落。以後重囚﹑有此等因變逸出投歸者。俱免死照此例發落。永著爲例。其自行越獄﹑及看守賄縱者𨿽投歸﹑不在此例。

○陜西道試監察禦史陸光旭遵上�日回奏﹑諸王大臣等疏稱﹑當日公同坐定會議時﹑令漢官立稿。漢官以旣有王與大臣等﹑豈可先主筆立稿。臣等隨向漢官云﹑淸漢各立一稿﹑寫完合看畫一具奏。因而前議各官﹑至堂後院內寫淸稿。後議各官﹑俱在堂前。又稱因議能圖﹑麻勒吉等事﹑未與議此事滿漢諸臣﹑例應回避﹑是以前後兩議各官﹑俱至二門下共坐一處等語。臣思事關重大故令滿漢公同詳議。卽如奏內所云前議各官至堂後院內﹑後議各官俱在堂前﹑其未嘗一處公議可知。則臣前疏所云﹑主前議者﹑卽得升堂入室。非無因也。後因回避﹑各官俱至二門下﹑則後議各官﹑始終未曾到堂內可知。臣前疏所云﹑主從議者﹑惟聽待於二門之外。非無因也。後議各官﹑始而議畱。繼而議停。未聞有如何應停之漢稿。而惟憑淸稿。臣所謂盈廷囁嚅﹑不敢爲異者此也。臣所云因公持議﹑置之不論者。初次會議﹑原有持論不可停差之臣所以兩議。及至二次會議﹑並未將初議應畱之說商其是非臣所謂置之不論者此也至出而吁嗟嘆息之語﹑但今諸臣旣經畫題。誰肯認之。又臣前疏一偏獨斷膠執等語﹑緣奉上�日公同再加詳議。則自應公同議妥﹑而後至稿。今據回疏內﹑稱淸稿繙寫漢字畢﹑公同看閱﹑意見相同。稿定而後示人非公同議妥而後立稿可知。臣所謂出於成見者此也。且止有淸稿﹑而從無漢稿。臣所謂一偏者此也。臣所稱諸臣必欲去之﹑當必有故者。臣以巡方屢經停止。而皇上睿裁旋復。原爲關系重大。諸臣豈有未知又議停止。臣誠不解其故。臣所以謂當必有故也。至臣所稱﹑徇私則不得不害公﹑畏勢得不背國﹑二者皆臣工之罪人﹑非盛世所宜有等語﹑臣原槪論人臣事君父之義﹑不當如是。未嘗專指議此事諸臣而言。又臣疏所稱﹑倘事事如此﹑壇專者罔顧國是而快偏私﹑惟諾者甘徇情面而負君父﹑臣原推論防微﹑爲日後之慮。非爲今日之議而言。亦非爲諸臣之已然也。而親王大臣等﹑謂臣因議同官禦史之差。卽造種種重大之語參奏。或未深悉臣原疏之意耳。況臺臣而言巡方。迹涉嫌疑。臣前疏已經題明。臣原爲日後軍國重情會議起見。非止爲巡方起見。原疏見在皇上自有洞鑑。總之臣感皇上知遇之恩。矢竭言職。惟知有朝廷。而不暇瞻顧。故有聞必告。未免言之過激。此實系臣愚昧咎難自解今王與大臣等以爲臣造重大之語臣何敢當疏入得上�日這回奏情節﹑著議政王﹑貝勒﹑大臣﹑九卿等﹑再行明白回奏。

○升大理寺卿王登聯﹑爲都察院右副都禦史巡撫保定眞順廣大五府地方﹑管轄紫荊等關﹑提督軍務﹑兼理糧餉

○巡視光祿戶科給事中胡悉寧﹑福建道禦史胡文學奏言﹑舊制外來遠人﹑俱賜宴於闕左門。今攺宴禮部﹑誠爲非體。宜修明舊制。下所司議

○癸酉。刑部議覆禦史余縉疏言﹑積蠹窩訪賣訪。誠有此輩實爲地方大害。應如臺臣所請。嚴加申飭。以除民害。嗣後如有犯者﹑合依光棍例究擬。從之。

○甲戌。升湖廣右路總兵官楊遇明﹑仍以太子太保左都督﹑充廣西提督總兵官。署都督僉事管浙江杭州府城守副將事李逢茂﹑以都督僉事﹑充鎭守湖廣鄖陽等處總兵官。

○浙江總督趙國祚﹑引疾辭任慰畱之

○免廣東保昌﹑曲江﹑乳源﹑仁化﹑樂昌﹑翁源等縣﹑南雄﹑韶州二所﹑十四年分旱災額賦。

○乙亥。初﹑兵部以蘇松水師總兵官員缺﹑應行會推具題。奉上�日﹑荻松水師總兵官﹑職任緊要重大。員缺不宜久懸。尢須得人﹑乃克勝任。爾部速行都統劉之源﹑總督郎廷佐﹑總管髙明忠﹑提督梁化鳳﹑巡撫宜永貴﹑朱國治等﹑務要詳愼﹑選擇才略勝任者具奏。不得濫舉貽誤。具奏到日﹑再行會推至是﹑劉之源等﹑以蘇松水師左協副將張大治﹑小心謹愼。練達老成堪任水師重任。公舉題覆。九卿科道會議﹑張大治系署都督僉事﹑管副將事。今應仍以原銜﹑充江南蘇松等處水師總兵官。疏入。從之。

○先是翰林院學士折庫訥﹑奏請添設待詔四員。吏部覆準﹑將內閣兼卿寺銜中書﹑及各部員外郎﹑主事﹑選補。但伊等品大。不便降補。應酌量兼銜。至是﹑以內閣兼太常寺少卿中書劉格﹑仍兼太常寺少卿。原任禮部啟心郎徐繼煒﹑見任工部四品主事董安國﹑各兼太常寺少卿。刑部員外郎盧震﹑兼光祿寺少卿。俱管翰林院待詔事。

○丙子。贈殉難江南江浦縣典史蔣上達﹑爲本省鳳陽府懷遠縣主簿。

○丁丑。遣官大祭端敬皇后。

○諭禮部。歷代帝王陵寢﹑原有祀典。理宜虔肅舉行。以昭追崇之意。聞明朝陵寢﹑向所給守護內員人戶地畝數少。以致各陵祭品﹑備辦不敷。止於大紅門外總祭。殊於朕懷未愜。嗣後除萬曆陵﹑不行致祭外。每年應春秋二次﹑太常寺差官致祭。金朝陵﹑亦每年春秋二次﹑太常寺差官致祭。其元朝陵寢﹑未知定所。應行望祭禮。至前代各陵附近者﹑亦應春秋二次差官致祭。遠者﹑著各該地方官春秋二次致祭。爾部俱詳察議奏。

○戊寅。上幸昌平州。觀故明諸陵。是日﹑駐蹕昌平州。

○己卯。上還宮。

○孝慈武皇后忌辰。遣官祭福陵

○禮部尙書王崇簡﹑引疾辭任。慰畱之。

○辛巳。補假滿兵科左給事中王命嶽原官。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十一

順治十七年。庚子。冬十月。癸未朔。享太廟。遣吏部尙書覺羅伊圖行禮。

○遣官祭永陵福陵昭陵

○遣官祭紅衣炮之神。

○頒順治十八年時憲歷。

○授故和碩額駙噶爾瑪索諾穆子靖臧﹑一等阿思哈尼哈番品級。

○甲申。兩廣總督李棲鳳﹑以老病乞罷。慰畱之。

○乙酉。升通政使司左通政曹申吉﹑爲大理寺卿。

○吏部奏言﹑憲臣霍達﹑參詞臣莊朝生﹑無文無行。不宜主試。恐有不明不公等獘。科場較文﹑系禮部職掌。應敕禮部同禮科將取中試卷嚴加磨勘。又參莊冋生弟兄居父喪﹑止開弔三日。卽鬩墻爭產孝行有虧。臣部前覆糾拾案內﹑已議革冋生職行查奉有兪上�日但朝生與冋生﹑同居父喪。𨿽冋生居長﹑亦未聞朝生引禮規正。均虧孝道。至因爭家財﹑兄弟鬩墻。𨿽冋生不盡兄道。而朝生亦不應以弟揭兄。冋生旣已革職。朝生亦應革職。得上�日﹑莊朝生被參情由。未經查明。但因伊兄﹑輒議革職。殊爲不合著再行確察具奏。

○丙戌。以故拜他喇布勒哈番綽克托子席喇布﹑拖沙喇哈番噶爾馬子屠布新﹑襲職。

○丁亥。升吏部右侍郎覺羅雅布蘭﹑爲刑部尙書。

○戊子。諭禮部。朝鮮國每年貢鷹𨿽循舊典。朕思道裏遙遠往來進獻所糜物力不少且貢使人員﹑跋涉長途。亦殊勞苦以後貢鷹著永行停止。昭朕惠愛遠藩之意爾部卽傳諭遵行

○議政王貝勒大臣會覆平西王疏言水西土司安坤馬乃土司龍吉兆烏撒土司安重聖等陽順陰逆中懷叵測應如所請悉心籌畫。相機殲巢�刀從之。

○以故一等精奇尼哈番惇拜侄孫碩塞﹑三等阿思哈尼哈番額爾格圖子賚都﹑一等阿達哈哈番兼一拖沙喇哈番胡爾班巴圖魯子卓塔﹑博落鼐弟包新﹑格爾特子噶爾圖渾﹑二等阿達哈哈番宜塞庫子蓀太﹑祝世允孫鐘秀﹑三等阿達哈哈番徹穆布祿子麻津﹑拖沙喇哈番囊果岱子米塔﹑額爾齊黑子達賚﹑瓦思海子俄爾諄﹑科納子南泰苗時化子方英﹑各襲職。

○以陣亡一等阿達哈哈番兼一拖沙喇哈番石漢巴圖魯子江素﹑渾晉侄顧習﹑一等阿達哈哈番多頗羅子道禪﹑二等阿達哈哈番屠納子聶赫﹑各襲職。

○以拖沙喇哈番布達習裏﹑兼襲其故兄舒里爾拖沙喇哈番職﹑爲拜他喇布勒哈番。

○庚寅。以捐造戰船加饒平總兵官吳六奇太子太保平南王所屬左翼總兵官許爾顯﹑靖南王所屬左翼總兵官徐成功﹑俱左都督。平南王所屬右翼總兵官吳進功﹑靖南王所屬右翼總兵官呂應學﹑俱右都督。廣州水師總兵官張國勛﹑署都督同知。

○增設盛京總管下筆帖式四員

○辛卯。上幸郊外。駐蹕張果莊。

○壬辰。上駐蹕石景山

○以守溫州及徵四川等處功加三等阿思哈尼哈番胡弘先一拖沙喇哈番。

○癸巳。上駐蹕玉泉山

○遣官祭端敬皇后。

○甲午。上還宮

○兵部奏言﹑陸路將領﹑俸滿三年以上者。卽照資俸功薦﹑挨次升遷。獨水師各官﹑年久不升。人才未免淹抑。嗣後水師將領﹑俸滿應升者。應與各官一體升轉。如有熟識水性﹑不宜他轉者。聽該督撫特疏題請﹑加銜畱任。庶水陸將領升轉畫一矣。從之。

○授故輔國公拔都海子博爾都爲三等輔國將軍。

○以督催協濟秦蜀兵餉全完﹑加山西巡撫兵部右侍郎白如梅﹑兵部尙書銜。

○丙申。敍舟山等處軍功授參領一等阿達哈哈番兼一拖沙喇哈番夏景梅參領陳典謨委署章京張吉祿﹑各一拖沙喇哈番

○四川巡按張所志條奏鹽政五事。一三年開徵之例宜定。蜀省之鹽皆產於井必相山尋穴﹑鑿石求泉。而井始成。開鑿艱難。每一井常費中人數家之產。應照開荒事例﹑三年以後起課。俾竈丁得沾微利則開井者必多鹽自廣而課自增矣。一﹑武弁抽索之擾宜禁投誠武弁。多沿陋習。剝削竈丁。有司官微力弱。難以控制。若非嚴加申飭則丁逃井塌勢所必至。一﹑宜申明敕諭。敕書內開載﹑凡貧窮小民﹑負鹽易食者。不許苛求搜索。但恐姦民積棍乘機興販攺包射利。反虧國課應定六十斤以下者﹑準作易食零鹽免其納課六十斤以上者卽作票鹽。仍令納課。一鹽政宜有專轄故明四川鹽政上有道臣下有提舉。前因兵火﹑以後川北一隅鹽課無幾。故將鹽政歸並藩司。今三川盡復。鹽井漸增。必得一官專司稽察。查遂寧縣﹑系行鹽孔道。舊制華池廠提舉司卽駐遂寧。盤驗稽查合無復設遂寧縣令。使本官兼攝鹽務俟用鹽引之後﹑仍設提舉。不惟鹽政可無廢弛。而縣治亦可漸圖恢復。一﹑宜頒鹽課則例。蜀省兵火之後。冊籍灰燼今目下徵科不得已將舊例裁減暫行徵收。此亦一時權宜之計﹑非經久之法。請敕部查議速頒則例以便遵奉徵收。下所司議。

○丁酉。轉通政使司右通政王天眷爲左通政。升太僕寺少卿董篤行爲通政使司右通政。

○戊戌。調湖廣左布政使員盡忠﹑爲廣東布政使司左布政使。轉廣東右布政使余應魁爲江西布政使司。左布政使升山西河東道參政佟彭年﹑爲四川按察使司按察使。。廣西蒼梧道副使趙曰冕爲本省布政使司參政﹑分守桂平道。雲南按察使司副使管右布政使彭而述爲廣西布政使司參政﹑桂林道。陜西驛傳道副使宗彜﹑爲貴州布政使司參政﹑兼按察使司副使﹑分巡貴陽兵備道。山東沂州道副使張文炳﹑爲江西布政使司參政﹑兼按察使司副使﹑分巡湖西道。浙江溫處道副使孟泰﹑爲湖廣布政使司參政﹑兼按察使司副使﹑分巡荊西道。四川川北道參議衛紹芳﹑爲貴州按察使司副使﹑提學道。湖廣下江防道僉事楊志遠﹑爲廣西布政使司參議﹑管按察使司副使事﹑分巡賓州兵備道。福建漳南道僉事劉三章﹑爲江南布政使司參議﹑管按察使司副使事﹑分巡池太道。山東東昌道僉事駱騰﹑爲山西布政使司參議﹑管按察使司副使事﹑分巡陽和道。補服闋原任廣西副使秦仁管﹑爲陜西按察使司副使﹑分巡靖遠兵糧道。原任江西僉事楊兆魯﹑爲福建按察使司僉事﹑分巡建南道。

○己亥。諭兵部向來總兵官員缺。於旗下參領各部。郎中內﹑酌量補用。今思參領郎中等官﹑各有行間職掌。徵進需員。嗣後總兵官員缺參領郎中﹑不必推用。

○升工部左侍郎郭科﹑爲本部尙書。

○補原任江西道監察禦史髙爾位﹑爲江南道監察禦史。

○升樂平副將戴成功﹑爲都督僉事﹑管肅州副將事副將管興國州參將事髙鼎爲蘇松水師左協副將。

○議政王貝勒大臣九卿等復回奏﹑據臺臣陸光旭回奏內稱﹑後議各官﹑始終未曾到堂﹑及有淸稿而無漢稿﹑所謂出於成見者此也等語。當日臣等會議時﹑曾命後議各官入堂後院內公議。梁淸標等云﹑我等後議者﹑尙有一二人未至。姑且待之。洎石申等俱至臣等欲將稿合看漢官仍未具稿是。各官固皆登堂共坐矣旣而因議能圖麻勒吉等事令兩議各官俱往議於二門之下眾意僉同列名具奏並無異辭未嘗將漢稿置之不論亦未嘗不命具漢稿梁淸標等見在可問也光旭前疏稱臣等徇私害公畏勢背國皆臣工中之罪人。非盛世所宜有及。擅專惟諾快偏私負君父造種種語參奏今又稱原爲軍國重情會議起見﹑未嘗專指此事諸臣而言亦非止爲巡方起見等語。其前疏特參臣等明甚倘云非爲臣等彼之所云謂誰胡不顯指之也。若謂非止爲巡方。當日原止議巡方未嘗議及軍情。若謂爲軍國事情起見﹑則前此會議軍情。於何見有擅專負君父之處。若謂爲後日起見則懸知有何軍情。而乃籌度預防之耶。凡議軍情﹑漢官從未與議。果漢官與議而置其言於不論﹑輒自擅專臣等自應甘罪今光旭身有巡方之責而專爲巡方建言﹑反飾詞爲軍國起見。又謂臣等未深悉其疏之意。夫停止巡方﹑於臣等何益。畱之於臣等何損。自在皇上洞鑑中。臣等不敢煩瀆惟侯睿裁乾斷。得上�日凡會議政事﹑原應滿漢公同商確。斟酌事理歸於至當﹑不拘滿漢皆可具稿。尙未定議﹑卽各分具稿殊爲不合。著嚴飭行陸光旭身爲言官。國家利獘﹑應據實指陳。何得以過激之詞具奏。亦屬不合。著飭行。

○辛丑。初﹑保定巡撫潘朝選奏報曲陽﹑慶都﹑完縣﹑霪雨連綿﹑秋成失望。請賜蠲卹。以蘇災黎。下戶部議。至是部議﹑春夏亢旱皇上步禱甘霖大沛。處處皆稱有年。何獨該撫復稱水患。應無庸議得上�日該撫疏稱慶都等縣水勢泛溢﹑禾稼衝淹﹑廬舍衝塌﹑男婦溺死等情節未經察明。遽議不準蠲免。殊屬不合。著確查再議具奏。

○廣西巡撫都察院右副都禦史於時躍﹑考滿。加兵部右侍郎。

○甲辰。敍故佐領額思虎軍功﹑授其子豸生﹑拖沙喇哈番。

○乙巳。允平西王請﹑設雲南援巢�刀四鎭。以四川右路總兵官右都督馬寧﹑爲雲南援巢�刀前鎭總兵官。四川左路總兵官署都督僉事沈應時﹑爲雲南援巢�刀左鎭總兵官。湖廣益陽總兵官署都督同知王輔臣﹑爲雲南援巢�刀右鎭總兵官。都督同知楊武﹑爲雲南援巢

�刀後鎭總兵官。

○以原任經略右標提督總兵官左都督張勇﹑爲鎭守雲南臨元廣西等處總兵官。原任湖廣左路總兵官右都督張國柱﹑爲鎭守雲南永順等處總兵官。原任湖廣中路總兵官署都督僉事閻鎭﹑爲鎭守雲南大鶴麗永等處總兵官。雲南團練火器總兵官王永祚。爲鎭守雲南蒙景楚姚等處總兵官。抒誠侯狄三品﹑爲鎭守雲南廣羅等處總兵官。祁陽總兵官都督僉事劉文進﹑爲雲南曲靖武沾等處總兵官。

○丁未。遣官祭端敬皇后。

○免河南睢州﹑商邱﹑寧陵﹑尉氏虞城夏邑考城鄢陵扶溝﹑永城﹑鹿邑﹑柘城等縣。歸徳睢陽等衛十六年分水災額賦有差

○以浙江嘉湖道參議王允祚爲太常寺少卿廣西道監察禦史朱紱爲太僕寺少卿。協理兵部督捕事務

○貴州總兵官胡茂禎﹑以病解任。

○補服闋廣東道監察禦史焦毓瑞爲雲南道監察禦史

○戊申。以鑲紅旗滿洲護軍參領殷達渾爲前鋒參領。

○己酉。貴州道試監察禦史艾元復奏言﹑國家財賦﹑半出三吳﹑海寇垂涎。莫過此地。去�山戊不�海寇披猖。有陸二陳二等﹑乘亂肆毒。以所劫之資﹑賄求招撫。濫受官職。愚民相習成風。曷其有極。萬一海寇再犯。姦宄易生。近聞有逃兵數百。自崇徳入湖。彼此勾連更屬可慮乞密敕諸臣勿更縱盜殃民。視封疆爲兒戲。俾江浙四面會巢�刀察明賊首坐名擒捕。務在絕其根株。脇從無知槪行免死以淸賊盜之源裕固本之實。得上�日﹑所奏是著詳議具奏。

○旌表福建烈女。閩縣鄭氏女﹑莆田縣林氏女﹑節婦。南平縣鄒國恩妻吳氏﹑各給銀建坊如例。

○新降費牙喀部落頭目柴邦阿奴﹑使犬部落頭目巴哈禪﹑祁勒爾部落頭目痕忒克等﹑初進貢黑狐貂皮﹑各賞蟒朝衣一襲。

○先是﹑署護軍統領二等阿達哈哈番護軍參領穆成格﹑出徵雲南時﹑誣供巴喀等臨陣敗北與賊對壘之際﹑又護伊弟骸骨回營。及大軍向騰越追賊。復擅護伊弟骸骨回永昌。以此三罪。自雲南逮至至是諸王貝勒大臣會議查定例凡親祖父伯叔兄弟內有陣亡者。準免一次死罪穆成格親叔多禮𨿽系陣亡但所犯情罪重大不便引例寬宥穆成格應立絞得上�日穆成格本當依擬卽行正法。但念伊親叔多禮陣亡。從寬免死著革二等阿達哈哈番及護軍參領任鞭一百籍沒家產。

○庚戌。諭禮部。仁壽宮太祖妃年長行尊。向來未晉名封。禮宜舉行封典。所有應封名號及應行典禮爾部卽詳察典例具奏。

○命立故明殉難太監王承恩碑文曰朕嘗考諸史冊。見夫忠臣烈士﹑身殉國難名炳千載。未嘗不掩卷三嘆也。𨿽忠義之性命之於天人人可以自盡。然當變亂之際利害動於中禍患怵於外。依違瞻顧。多不能引決。求夫風雨不渝其常﹑霜雪不易其操者蓋難之矣若夫掖廷之中﹑貂珥之列﹑或恪恭著美或勤愼流徽若漢之呂彊﹑唐之張承業﹑亦可謂賢矣。至於國家多難秉志不移。忠誠貫於金石。气節昭於日星。尢足以激末流而挽頹俗如明司禮。監太監王承恩者有可紀焉當明季寇。訌海內鼎沸莊烈湣皇帝﹑勵精圖治宵旰焦心原非失徳之主良﹑由有君無臣孤立於上將帥擁兵而不戰。文吏噂沓而營私致羣盜縱橫不能奏績逮逆渠犯闕國勢莫支帝遂捐生以殉社稷而一時戴縰垂纓之士在平時則背公樹黨遇難則苟且偸生。言之可爲太息。惟有範景文等十九人無愧臣節業賜謚致祭以旌其忠然多士盈庭能赴義捐軀者蓋不多見獨承恩目擊艱危從容就義從死湣帝之旁其嶽嶽之風節卽古之忠臣烈士何以加焉旣乃托體山阿瘞骸林麓永近園陵常依隧道可謂式慰幽靈用綏貞魄者矣朕自踐祚以來﹑斟酌前代之典章﹑每於有明用深嘉嘆。其列代山陵﹑近在畿輔向令永禁樵采守護維嚴於順治十六年因冬狩。駐蹕昌平睹勝國之松楸感廢邱之霜露。周覽諸陵惻焉久之爰至思陵念湣皇帝精勤遘亂。亡國非辜。躬奠椒漿。尢增憫泣顧見陵側有土一抔。卽承恩墓也。特命從臣酹酒焉。邇者時當省斂。展軨宵駕載履明代諸陵﹑拜陳醑醴復﹑徘徊於思陵之旁撫荒墟而灑涕。瀝上�日酒而痛心。念玆從死之臣彌興節義之感。爰手一卮﹑命大臣拜奠基墓以勸忠也。謚法危身奉上險不辭難曰忠故忠君愛國庸人每未之逮。貞烈之士毅然行之。使百世之下﹑聞而興起者慕義無窮也。矧承恩趨侍宮掖出入禁闈。其責任不系乎封疆名位不同乎公輔。而獨能視死如歸。豈非較然不欺其志者哉以視世之讀書明大義負重名者變故當前依阿淟涊幸免旦夕其爲人賢不肖又何如也用是勒之貞瑉使盡忠者以爲勸不忠者以爲戒且以告夫天下萬世之爲人臣者

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十一

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十二

順治十七年。庚子。十一月。壬子朔。諭刑部﹑朕覽朝審招冊﹑待決之囚甚眾。𨿽各犯自罹法网。國憲難寬。但朕思人命至重。槪行正法﹑於心不忍。明年�山戊不�次辛丑。值皇太后本命年普天同慶。又念端敬皇后彌畱時﹑諄諄以矜卹秋決遺言。朕是以體上天好生之徳。特沛解网之仁見在監候各犯﹑槪從減等。使之創艾省攺。稱朕刑期無刑﹑嘉與海內維新之意。爾部卽會同法司﹑將各犯比照減等例﹑定擬罪名。開具簡明招冊具奏。

○賜平南王尙可喜﹑靖南王耿繼茂﹑貂衣﹑帽﹑靴﹑佩刀﹑鞓帶各一。以捐資造戰艦故也。

○少傅兼太子太傅刑部尙書文淵閣大學士衛周祚﹑考滿。加少師兼太子太師。賜羊酒。蔭一子入監讀書。

○禮部右侍郎翰林院掌院學士王熙﹑考滿。加禮部尙書。蔭一子入監讀書。

○癸丑。升署都督同知管福建汀州府副將事髙守貴﹑爲都督同知﹑充鎭守湖廣辰常等處總兵官。

○甲寅。遣官祭三皇廟。

○升都察院左副都禦史科爾坤﹑爲吏部侍郎。原任兵部啟心郎介山﹑爲工部侍郎。

○免直隸趙州柏鄕縣隆平縣﹑新樂縣﹑眞定衛﹑十六年分水災額賦。

○以靖南王屬下故拖沙喇哈番沙祖亮子有相﹑姚九功子宗唐﹑各襲職。

○戶部議覆﹑四川巡按張所志條奏﹑蜀省開鑿鹽井甚屬艱難。應照開荒事例﹑三年後起科。以廣招徠新鑿鹽井仍令每年報部。武弁抽索竈丁﹑應嚴行申飭。違者﹑題參重處。貧民易倉食鹽斤﹑應令四十斤以下者﹑準免課稅。四十斤以上者﹑仍令納課。至蜀省鹽課則例﹑查明季萬曆年間﹑額鹽九百八十六萬一千二百下斤。�山戊不�解陜西省銀五萬二十五兩。�山戊不�畱本省備用銀二萬一千四百三十九兩。其行鹽地方﹑系成都府﹑嘉定州﹑敍州府﹑潼川州﹑順慶府﹑保寧府﹑廣元縣﹑夔州府﹑廣安州﹑雅州也。其告運行鹽事宜﹑鍋井徵收則例﹑部內並無冊籍可查。應行該禦史詳細咨訪﹑斟酌損益具題。再定則例。疏上。從之。

○乙卯。免江西寧州﹑上饒﹑丰城﹑奉新﹑武寧﹑進賢。髙安﹑上髙﹑新昌靖江﹑新諭﹑峽江﹑新淦﹑永丰﹑弋陽﹑玉山﹑徳興﹑宜春﹑分宜萬載﹑新建﹑安義﹑安福﹑貴溪﹑興安﹑吉水永新﹑都昌﹑崇仁﹑余幹﹑東鄕﹑鉛山﹑安仁﹑靖安﹑泰和﹑廬陵﹑鄱陽﹑臨川﹑樂安﹑星子浮梁﹑樂平﹑南昌﹑永丰﹑萬年等縣﹑十六年分旱災田糧。

○丙辰。遣內大臣伯索尼﹑祭端敬皇后。

○丁巳。諭刑部等衙門。見在監候各犯﹑頃有諭上

�日﹑槪從減等。其中或有應秋決者﹑今年俱著停刑。

○戶部遵上�日奏言﹑直隸慶都﹑完縣﹑被災分數﹑俟該撫查報﹑另行議覆。其曲陽縣旣被水災﹑應免十七年分地畝額賦。從之。

○安南將軍明安達禮﹑班師至京。遣官迎勞之。

○戶部給事中胡悉寧奏言﹑近奉有見在監候各犯﹑槪從減等之上諭薄海內外。皆蒙恩卹。其卹刑一差﹑不若敕部徹回。以見恩自上出。且省地方繁費。疏入。得上�日﹑所奏是﹑凡待決重犯﹑槪行減等﹑已有諭上�日。其卹刑各官著徹回。

○戊午。都察院左都禦史霍達奏言﹑邇來每年科﹑道﹑吏部﹑內升外。又將外官內升四人。每年京堂缺出甚少。前裁去太僕兩缺。兩年來已覺滯礙難行。今不論才品。不察有薦無薦。但以品級相對者爲準。京堂冒濫於斯極矣。甚至五品京堂缺出﹑適當外官升內之時。卽以一年之僉事充之。旣無薦剡。又無功績。不知吏部何所見而輒登啟事也。懲前毖後。則外官每年內升四人之例﹑斷斷當更。臣請嗣後﹑凡司道之內升者﹑須察有薦剡功績﹑且歷練經三四任者﹑方許內升。每�山戊不�亦不得過兩人。更必待十六十七兩年。見在候缺之官﹑俱已補用﹑方可由內及外。命所司詳議具奏。

○己未。加江南狼山營副將鮑虎﹑署都督僉事﹑仍管狼山營副將事。

○辛酉。議政王﹑貝勒﹑大臣﹑九卿﹑科﹑道﹑遵上�日會議具奏﹑魏裔介﹑季振宜﹑疏參劉正宗﹑與總兵官劉芳名﹑結爲兄弟。給假回籍﹑山東巡撫耿焞﹑送銀三千兩。又彊占絲布二行營利。及劉祚遠之補巡撫曹申吉之內升各款。俱無確據。無庸議罪外。但凡大臣自陳﹑所有過失﹑不許隱瞞。劉正宗於自陳疏內﹑將從前上諭持論矯偏處事執謬﹑暴戾褊淺過失日增﹑切責數十語﹑不行全列。竟行隱諱其罪一也。魏裔介疏參李昌祚﹑系李之春叛案有名之人。劉正宗﹑成克鞏﹑系閱看本章之官。刑部本章﹑皆已看過乃於上前票擬﹑佯爲不知。令李昌祚內升。得躋九列。明系黨叛。據正宗供李昌祚於十四十五兩年﹑俱任京官。彼時爲何不拏等語。今李昌祚見在緝拏。此李昌祚﹑或是與否﹑𨿽未可懸定。但姓名相合。正宗於昌祚內升時﹑不行奏明。其罪二也。董國祥﹑系正宗保舉之員。收受盧愼言賄銀﹑已經議罪流徙。正宗不行認罪檢舉。其罪三也。季振宜供﹑揚義前參董國祥劣迹正宗供稱﹑楊義與董國祥﹑因京畿道刷捲﹑互相爭競題參查楊義原疏云。正宗甫到吏部﹑卽薦董國祥等。在廷豈無賢者﹑乃遠薦降處之員外﹑越補郎中。非師弟私人而何。正宗乃止稱因刷捲題參。其罪四也。又正宗供魏裔介因奉嚴上�日曾托艾元徵﹑懇求照管。又托李敬﹑向成克鞏言其相怨之意。及問艾元徵﹑李敬﹑俱供並無此事。魏裔介若果將此語托艾元徵﹑李敬傳說﹑正宗當日何不陳奏。乃於魏裔介參後﹑方始說出。明系挾讐誣捏。其罪五也。又艾元徵﹑與正宗質對時。正宗隨口攺供。又爲王崇簡等所證﹑方云。於參本之外多其詞說。是我不是。正宗反覆巧辯。其罪六也。又據正宗供﹑劉正學四年投誠。畱在佟養甲下效用。後因拏獲逆宦之功﹑補授文登守備。據劉正學供﹑四年投誠。後李成棟反叛。佟養甲被害。我曾做僞參將。七年投誠平南王等語。此等情節﹑正宗當日𨿽不知。及劉正學回籍﹑伊豈不知。身爲大臣。不以實奏。竟行隱諱。其罪七也。又正宗回奏疏內﹑旣將正學未叛以前之功﹑題授守備等情具奏。至復行反叛情節﹑乃爲隱諱。則與裔介所參劉正學未有寸功﹑暗囑耿焞題授守備之語相合。其罪八也。據魏裔介供﹑先因不參陳名夏之子。將言官俱經議處。故將劉正學一並題參。查魏裔介原參本內﹑有有司各官﹑畏正學如虎之語。劉正宗不行回奏。是何緣故。正宗供﹑我恐本長。所以將此語不曾回奏是實。夫回奏本內﹑字數逾格﹑已經奏明。𨿽多何礙。正宗支吾詞屈。莫可狡辯。其罪九也。又魏裔介參疏有張縉彥序正宗之詩曰﹑將明之才。其言詭譎。尢不可解同懷叵測之心﹑於此昭然等語。皇上念系大臣﹑不卽加處分。令其自行回奏。正宗不據實回奏。反巧飾奏稱﹑此語誠似詭譎。張縉彥序中﹑未見此語。欺瞞匿過。其罪十也。正宗身爲大臣﹑禦前詳問﹑仍巧爲支飾。及張縉彥供吐眞情﹑方承認送書是實。因裔介題參懼而扯毀。其罪十一也。將明之才﹑旣系詩經﹑漢書顏眞卿墨刻所載﹑若非有意借用何不卽行承認。而必欺飾以匿非扯毀以滅迹。又據供詞彼此閃爍實有詭譎之意與原參同懷叵測之心﹑並前供是兩借意思等語相合。情罪重大劉正宗應立絞。張縉彥﹑爲劉正宗作詩序﹑送與劉正宗。乃謊稱曾送與魏裔介﹑林起龍﹑張瑃﹑王熙未送劉正宗。其罪一也旣作詩序﹑刻板送人﹑復云尙未成書。止有幾本。不曾徧送與人。其罪二也。又云﹑此一篇原系艸稿。後又攺作一篇﹑刻與不刻﹑我不知道。又云﹑從前所作一篇﹑已刻在書內送人。反覆巧辯。其罪三也。又在禦前詳問﹑將送書實情﹑仍行巧飾﹑謊供不曾送劉正宗及至刑訊﹑方供送劉正宗是實。將明之才一語﹑旣系詩經西漢書顏眞卿墨刻所載。若非有意借用。何不卽行承認。乃巧辭欺飾實有詭譎之意。叵測之心﹑與魏裔介原參之語相合。又據臺臣蕭震參疏﹑有張縉彥叛逆於故明復懷叵測於本朝等語。張縉彥以詭譎言詞﹑作爲詩序煽惑人心。情罪重大。張縉彥應立斬。又魏裔介疏參成克鞏﹑徇私薦周亮工一案﹑只宜據實認罪。乃一則曰孫承澤合詞再則曰不爲特薦巧飾實甚但據成克鞏回奏云。只求皇上處分。並無別語。而伊原疏內。亦已自請議處﹑奉上�日寬宥。除此款﹑成克鞏。無庸議罪外。魏裔介疏參李昌祚系李之春叛案有名之人。乃於上前票擬令李昌祚內升。劉正宗﹑成克鞏﹑系有看詳本章之官。不加考核竟使叛案之人﹑得躋九列。明系黨叛。克鞏回奏﹑李之春叛案發覺有年。李昌祚若系叛案之人。卽當拏獲正法。不但不當爲九列亦不得爲職官。何以聽其尙任司道﹑不行拏獲等語。今李昌祚見在緝拏。果否卽系此人。𨿽未可懸定。但姓名相合。於昌祚內升時﹑不行奏明。其罪一也。又克鞏供﹑李敬曾向我云。魏裔介因奉嚴上�日﹑甚是恐懼。因怨劉正宗。誼屬同鄕不爲照管。欲使聞之。向我言及。但出自裔介之指使或出自李敬之代謀。我俱不知。及問李敬﹑魏裔介堅供並無此事如魏裔介果有此言。成克鞏當日何不奏明。乃於魏裔介參後說出明系誣陷魏裔介。比附劉正宗。其罪二也成克鞏應仍革職。魏裔介參疏內𨿽有三款屬虛。而以上諸款是實魏裔介應免罪。仍行補用。季振宜參疏內四款俱虛。而董國詳一款是實亦應免罪。仍行補用。劉正學反叛情節後旣經投誠無庸查議其題授守備系敍四年未叛以前之功七年投誠之後﹑並未立功正學應革職爲民。永不敍用。原任山東巡撫耿焞﹑將投誠無功之劉正學題授守備。本應議處。已經別案提問。無庸再議。李昌祚情由﹑𨿽於叛賊李之春家搜出僞札。內有檢討李昌祚札付一張。但李之春供稱﹑將此札付﹑攜帶已經五年。因不知李昌祚在於何處﹑不曾與他未經指出李昌祚系何省之人。僞札又在李之春家。或系姓名相同。亦未可定李昌祚﹑應免議。魏裔介疏參劉祚遠﹑元年以後﹑不曾歸順投入海寇鄭成功處爲大帥。六年始回。營復秀才。據劉祚遠供我自小並未南行。歷年考案可查。訊劉正學﹑李弼等並供不曾同祚遠南去隨將劉祚遠考案行查﹑山東巡撫回稱﹑順治二年﹑五年﹑六年﹑七年﹑俱經考過等語。又問劉祚遠﹑三年四年﹑爲何不考。據供﹑三年系分外添一次科考。考與不考由人。我因患病。故不曾考。四年學道不曾來。所以未考。劉祚遠﹑三年四年未考緣由。應復行查東撫。俟查到之日﹑再行議覆。李弼﹑劉正燦﹑於心宇等﹑審系無干。無庸議。奏入。得上�日﹑劉正宗﹑性質暴戾。器量褊淺。持論矯激偏私。罔揆於理。處事執謬自恣。務顯所長。悻愎瑣屑。負气乖張。惟以沽名姑勝爲事弗顧國家大體。時或適意﹑則驕矜誇詡。偶拂其意﹑則忿然不平。絕無休休老成之度。凡伊劣狀﹑朕素知之。特以才學﹑故加擢用屢行誡飭。復降嚴諭。冀其省攺。以副朕簡拔之意。乃置若罔聞。性愈恣睢。量愈褊急。卒無悛悔。罪過滋多。大負擢用深恩。本當依擬正法。念任用有年。姑從寬免死。著革職。追奪誥命。籍沒家產一半歸入旗下。不許回籍。張縉彥﹑巧辯欺飾。本當依擬處斬。亦從寬免死。著革職。追奪誥命。籍沒家產。流徙寧古塔地方。成克鞏﹑素性庸劣。依違附和。凡事因人非能專擅自用者。姑從寬免罪。著復職。仍畱原任。余俱依議。

○壬戌。議政王﹑貝勒﹑大臣﹑遵上�日會議﹑禦史一官﹑原爲察吏安民而設。其直省﹑巡方﹑應仍舊差遣。得上�日﹑巡方職在察吏安民。關系重大。年來屢停屢復﹑原爲計安民生。澄淸吏治。故不得不加詳愼。欲照舊議差﹑恐仍踵前轍。於地方無益有害。欲槪爲停止﹑又恐各督撫職掌煩劇。不能親巡詳察。其貽誤地方﹑亦復不小。今依諸王大臣等議﹑仍舊差遣。但立法更宜加嚴。考核益當矢公。巡方官奉命差出﹑務須大破從前積習。恪遵戒諭。不得視爲故事。潔己﹑必賄賂盡絕。愛民﹑必屙癢相關。舉劾﹑必確當廉貪。興除﹑必熟籌利獘。問擬刑名﹑必無枉無縱。訪拏豪蠹﹑必大惡大姦。地方遇有盜賊災荒﹑必據實馳奏。不許耽延欺朦。減騶從以卹驛困。禁鋪設以紓民力。拒參謁以杜逢迎。督撫共事地方﹑止許商確公事。不許私交饋遺。如不恪遵力行。一經發覺﹑必行重處。各禦史奉差出京﹑如何體訪稽察。差滿回京﹑如何詳細考核。都察院堂官﹑及河南道﹑嚴議條例具奏。

○以致仕二等阿達哈哈番孫得勝子世奇﹑襲職。

○廣西巡撫於時躍疏報﹑開墾民田﹑屯田﹑二千二百五十餘頃。

○癸亥。輔國公喇石塔卒﹑謚恪僖。

○甲子。諭吏部﹑佐領員缺﹑以前任佐領兄弟子侄補授。系向來定例。今覽爾部補授佐領一疏﹑田昇龍病故。應補員缺﹑正擬﹑閒散陳啟泰。陪擬﹑閒散陳進學。旣無兄弟子侄堪任﹑自應選擇才品補用。但缺出方行開送﹑其中恐有營徇情獘。且未必得人。嗣後應將各旗佐領下人員﹑才品優長﹑堪任佐領者﹑遴選豫備。如遇無應補兄弟子侄缺出﹑卽行補授。爾部仍酌議定例具奏。

○又諭吏部﹑巡按禦史﹑職司察吏安民。所屬官員﹑差滿例應薦舉。必公廉詳愼﹑杜絕情面﹑始足鼓勸人材。澄淸吏浥。近覽爾部覆福建巡按李時茂舉劾方面疏稱﹑道員宋杞﹑宋可法﹑法若眞﹑歷俸俱未滿一年。不準注冊。開薦不合。例應聽都察考核。李時茂身任巡方。薦舉定例﹑豈有不知。今違例濫及。殊屬不合。著嚴加考核議處具奏。宋杞等﹑不應薦而獲薦﹑其中豈無請托情獘。著一並嚴察議處。嗣後違例薦舉者﹑並所薦之人﹑俱照此例一體嚴加處分。爾部卽遵諭行。

○裁廣東甲子門所﹑歸並海丰所。海朗所﹑歸並雙魚所。錦囊所﹑歸並海安所。樂民所﹑歸並海康所。儋州所﹑歸並崖州所。南山﹑所歸並萬州所。昌化所﹑歸並淸瀾所。

○乙丑。先是﹑吏部尙書孫廷銓等奏言﹑五品小京堂。例旣不得與四品京堂﹑較俸升轉。而四品京堂缺出﹑又有內外應升京堂之官﹑挨次補授。則五品小京堂﹑終無升遷之期。請嗣後每年四品缺出﹑京官內升員數補完後﹑卽升五品一員。外官應升員數補完後﹑再升五品一員。至是部覆。應如所請。以疏壅滯。從之。

○禮部遵上�日議﹑晉封太祖妃號應令內閣恭擬字樣。奏請欽定。其金冊等項﹑行工部造辦。冊文內閣撰擬俟備辦畢﹑行欽天監擇吉。照例行。至金寶﹑應否造用。伏候上裁。命用金寶。

○和碩敬謹親王尼思哈薨。年十�山戊不�。

○己巳。遣和碩額駙花善﹑祭金太祖陵。內大臣公渥赫﹑祭金世宗陵。

○辛未。冬至節。祀天於圜丘。遣固山貝子顧爾瑪洪行禮。

○遣官祭永陵﹑福陵﹑昭陵﹑端敬皇后。

○免行慶賀禮。

○太保兼太子太師吏部尙書中和殿大學士金之俊﹑考滿。加太傅。蔭一子入監讀書。

○升貴州按察使顏敏﹑爲廣西布政使司右布政使。浙江按察使萬全﹑爲雲南布政使司右布政使。山東按察使於變龍﹑爲廣東布政使司右布政使。陜西河西道副使許瑤﹑爲四川布政使司參政﹑分守川北道。山東濟南道副使楊晙﹑爲山西布政使司參政﹑分守冀寧道。陜西漢羌道副使曹士琦﹑爲雲南布政使司參政﹑分守安普道。山東運使陳秉直﹑爲山西布政使司參政﹑分守河東道。陜西西寧道副使董奎武﹑爲廣西布政使司參政﹑兼按察使司副使﹑分巡蒼梧道。陜西東路道副使李登第﹑爲湖廣布政使司參政﹑兼按察使司副使﹑分巡下江防道。廣東驛傳道副使萬翺﹑爲浙江布政使司參政﹑兼按察使司副使﹑分巡溫處道。山西冀南道參議申偉抱﹑爲福建按察使司副使﹑分巡漳南道。山東濟南道參議楊陛﹑爲山東按察使司副使﹑分巡東昌道。貴州都淸道僉事張道澄﹑爲陜西布政使司參議﹑管按察使司副使事﹑分巡淸軍驛傳道。福建福寧道僉事周文華﹑爲山東布政使司參議﹑管按察使司副使事﹑分巡沂州兵備道。浙江寧紹道僉事荊世爵﹑爲河南布政使司參議﹑管按察使司副使事﹑分巡管河道。工部郎中胡尙衡﹑爲浙江按察使司僉事﹑提調學政。補原任兩浙運鹽使司運使遲日豫﹑原官。

○義王孫可望卒。

○壬申。增設太常寺滿洲寺丞﹑司庫各一員。筆帖式三員。通政使司滿洲知事一員。

○四川道禦史楊素蘊奏言﹑臣閱邸報﹑見平西王恭請升補方面一疏﹑以副使胡允等十員﹑俱擬升雲南各道。並奉差部曹﹑亦在其內。臣不勝駭異。夫用人﹑國家之大權。惟朝廷得主之。從古至今﹑未有易也。卽前此經略用人﹑奉有吏兵二部不得掣肘之上�日。亦惟以軍前效用各官﹑或五省中人地相宜。資俸應得者﹑酌量具題。從未聞以別省不相干涉之處﹑及見任京官﹑公然坐缺定銜﹑如該藩今日者也。且該藩疏稱﹑求於滇省﹑旣苦索駿之無良。求於遠方﹑又恐叱馭之不速。卽如所言﹑湖南蜀省﹑去滇稍近。猶可計日受事。若京師﹑山東﹑江南等處﹑距滇南萬里。不知所謂遠﹑更何在也。況該藩用人﹑皇上所以特假便宜者。不過欲就近調補﹑無誤地方耳。若盡天下之官﹑不分內外﹑不論遠近﹑皆可擇而取之。則如何歸其權於吏部。照常銓授。尢爲名正言順也。卽雲貴新經開辟。料理乏人。諸臣才品﹑爲該藩所知。亦宜先行具題。奉上�日兪允﹑然後令吏部照缺簽補。猶不失權宜之中計。乃徑行擬用。無異銓曹不亦輕名器而褻國體乎夫﹑古來人臣忠邪之分﹑其初莫不起於一念之敬肆。在該藩揚歷有年。應知大體卽從封疆起見未必別有深心。然防微杜漸當愼於機先。伏乞天語申飭。令該藩嗣後惟力圖進取加意綏輯一切威福大權俱宜稟命朝廷則君恩臣﹑誼兩得之矣章下所司

○丙子。裁四川威茂監軍道

○丁丑。命吏部尙書覺羅伊圖﹑禮部尙書渥赫﹑兵部尙書蘇納海﹑刑部尙書雅布蘭﹑杜立徳﹑工部尙書郭科﹑會同校訂律令

○兵部鑾儀衛﹑會覆憲臣霍達疏言﹑鑾儀衛冠軍使﹑云麾使﹑治儀正﹑整儀慰各官﹑俱司駕儀重務。查向來功臣﹑及殉難子弟﹑蔭精奇尼哈番者。注鑾儀衛。阿思哈尼哈番以下拖沙喇哈番以上等官﹑俱注外衛。今議將以上各項官﹑俱攺注鑾儀衛。如遇該衛員缺。本衛堂官﹑會同考選才優年壯者﹑不拘世職品級大小﹑酌量開列奏請。兵部題覆補授。照例升轉。至本衛有辦事掌房﹑掌案﹑貼房﹑貼案﹑勞久資深。端方練習者。照舊兼用。但由此項出身者﹑日後挨推。止許至云麾使。不得越升冠軍使。以重名器。從之。

○都察院遵上�日議奏﹑福建巡按李時茂﹑違例薦舉道府官四員顯有情獘。應解時茂任。下吏部從重議處。從之。

○戊寅。添設光祿寺滿洲署丞二員。監事四員。筆帖式八員。

○免河南睢州杞﹑虞城﹑柘城﹑永城﹑夏邑等縣﹑河決淹沒地畝額賦。

○刑部等衙門會覆﹑鳳陽巡撫林起龍疏言﹑皇上立法懲貪。官員犯贓十兩﹑衙役犯贓一兩以上者﹑流徙。賊重者。分別斬絞。今撫臣林起龍﹑言立法過重。人犯抵死不招。徒有流徙之虛名。致棄充餉之實用。臣等議﹑今後貪官犯贓﹑仍照律追擬。以助軍需。其衙役犯贓﹑若照律擬罪。恐法輕不足懲姦。今後衙役﹑亦照官律擬罪。得上�日﹑貪官蠹役害民﹑屢懲弗悛。不得不特立嚴法。冀人人畏懼。省攺貪心。始不負朕懲貪救民之意。今林起龍疏稱﹑祗緣法重﹑以致人犯抵死不招。追贓甚少。爾等會議﹑請仍照律擬罪贓追入官以助軍需。夫與其畏法不招。何若使其畏法不貪。與其饜足貪腹﹑以贓濟餉。何若使其不貪民得丰裕。國賦亦充。朕明知立法旣嚴。於貪官蠹吏。有所不便。必懷怨心。但軫念民生。卽爲貪蠹所怨﹑亦不遑卹。若不如此。貪風何由止息。小民何日安生。仍著遵前諭行。林起龍所奏與爾等所議﹑俱屬不合。著嚴飭行。

○庚辰。端敬皇后百日。遣內大臣伯索尼致祭。是日﹑諸王以下﹑文武官員以上﹑公主王妃以下﹑各官命婦以上﹑齊集舉哀。

○移甘州巡撫駐札涼州。允陜西巡按張吉午請也。

○免江南五河﹑安東二縣﹑十六年分水災額賦。

○辛巳。吏部遵上�日議奏﹑八旗滿洲﹑蒙古﹑漢軍﹑佐領缺出。除有兄弟子侄者﹑仍照前開送題補外。其無兄弟子侄者﹑各該旗佐領下有才品優長﹑出徵勤勞效力年久者。滿洲﹑蒙古﹑五品以上﹑漢軍﹑除由奴僕升授驍騎校外。其餘驍騎校﹑及五品以上﹑每旗各選十人。分定次序咨部。俟無兄弟子侄佐領缺出。臣部按次擬正陪具題。此等選補佐領缺出﹑仍於所選十人內﹑挨次擬用。俟十人俱已用完。復照前再選十人咨部。奏入。命同內大臣索尼議奏。

○吏部議覆﹑四川巡按張所志疏言﹑四川遂寧縣﹑向因地荒民稀。歸並蓬溪。今百姓旣漸來歸。且系行鹽之地應如按臣所請﹑復設縣令。從之。

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十二

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十三

順治十七年。庚子。十二月。壬午朔。皇太后遣公遏必隆﹑祭端敬皇后。

○升江西袁州參將孫加印﹑爲浙江衢州副將。廣東廣州水師右協參將吳文猷﹑爲河南協守開封副將。福建福州水師署副將韓尙亮﹑爲江西南贛右協副將。陜西慶陽署副將王可就﹑爲浙江杭州城守副將。

○兵部議覆﹑禦史艾元復疏言﹑湖寇陸二﹑陳二﹑聚眾行劫。賄求招撫緣由。應敕江浙督撫嚴查。從前已撫之賊﹑應令各該督撫﹑嚴行密訪。有無通賊情形。見在安插何地。應移何衙門效用。務期解散黨類。無使釀害地方。嗣後果系嘯聚積年巨寇﹑率眾投誠。準其招撫。若艸竊土寇﹑卽行撲滅。毋得濫撫﹑以長亂萌。從之。

○癸未。遣內大臣伯索尼﹑祭端敬皇后。

○賞軍政卓異總兵官張勇﹑副將張瑋等﹑袍服有差。

○甲申。降補吏部侍郎禪代﹑爲都察院左副都禦史。

○福建道禦史胡文學奏言﹑舊例科場磨勘。必俟直省朱卷解齊﹑公閱全完﹑然後匯題。濡遲時日。彌縫轉移。爲獘滋甚。更有神姦巨憝﹑乘人疑畏之際。借端恐嚇。流毒無窮。請敕部速將解到朱卷﹑移科公閱。照省分題。庶公論早定。而鉆營訛詐之獘絕矣。得上�日﹑此奏是。禮部議奏。

○內大臣﹑會同刑部審奏耿焞一案。以耿焞已經病故。相應免議。賈一奇贓數太多。應擬絞監候。楊桂英﹑貪贓十兩以上。應革職。免籍沒。責四十板。流徙寧古塔。尙祜卿﹑送耿焞銀兩涉虛。張有才﹑轉送銀兩與耿焞亦虛。俱應免議。得上�日﹑貪官本身旣經流徙者。免其家產籍沒。今耿焞未經流徙﹑病故。應否籍沒家產﹑著再行確議具奏。

○丙戌。諭吏部。朕念諸臣世襲官職﹑得之不易。國家延世報功。典至重也。其不幸而無子孫者﹑卽行停襲。何以示勸。前經議定承襲世官﹑應以親子孫襲替。如無子孫﹑應以親兄弟襲替。此外宗派疎遠﹑同族同姓者﹑不準襲替。及嗣養疎遠宗族之子者﹑亦不準襲替。其襲替時﹑應照見在世職之人派襲。朕反覆思維﹑於心尙有未愜。世職襲替﹑應論得功本身。使之相承。若照見在世職之人派襲。或遇有乏嗣者﹑𨿽永遠世職。竟致斷絕。殊爲可憫。嗣後凡系世職有子有孫者﹑仍照常襲替外。其無親生子孫﹑有本生祖父及親伯﹑叔﹑兄﹑弟﹑侄男﹑侄孫﹑槪許襲替。其嗣養疎遠宗族之子﹑不許承襲。著永著爲例。如有照前議停襲者﹑爾部卽遵此諭﹑察明應襲之人。開列具奏。

○戊子。刑部侍郎尼滿﹑會同駐防京口大將軍劉之源等﹑遵上�日議奏。臣等查審馬逢知交通海逆一案。緣有海賊柳卯﹑於沙浦港﹑被我軍擒獲。逢知聲言系投誠之人。停畱信宿。給食賞銀。托言令往招撫海船﹑縱之使還。又海逆鄭成功﹑曾遣僞副將劉澄﹑說令逢知攺服衣冠。領兵往降。逢知聲言欲殺劉澄﹑而實未殺。反饋劉澄銀兩。又差人以扇遺成功。又將申報成功投誠之本先示成功。又蔡正﹑系奉上�日發回之人。不卽斥逐。私畱數月。將蔡正之發薙短以便潛往。又遣人護送出境。給以銀兩﹑及狐腋褂﹑附子﹑毯子等物。並寄成功書札。至勸畱劉澄招撫之事﹑訊之副將趙光祖﹑岑應元﹑供稱並無見據。又趙光祖等供劉澄帶來書。系逢知之弟馬三﹑接自逢知之手。卽經裂碎焚毀。是逢知當日叛逆從賊。𨿽未顯著。然當海賊率眾﹑直犯江南之時﹑托言招撫。而陰相比附。不誅賊黨。而交通書信。且潛遣姦細往來。此則臣等查審所得之情節也。疏入。得上

�日﹑此所審供詞。著議政王﹑貝勒﹑大臣﹑核議具奏。

○鎭國公郭蓋卒。謚端純。

○己丑。以鑲紅旗滿洲阿達哈哈番誇紮﹑爲護軍參領。

○予故廣東布政使司左布政使桑蕓﹑祭葬如例。

○先是奉上諭﹑凡克城功次。應視攻戰艱苦﹑敵兵多寡而定。不可論城中之貧富。著另確議具奏。至是部議﹑凡遇敵寇甚眾﹑我師從梯登陴﹑艱苦攻克者。爲頭等第一。或敵寇𨿽眾﹑主帥出謀制勝。士卒從梯攻克﹑不甚艱苦者。爲第一等。或敵寇𨿽寡﹑我師從梯登陴﹑艱苦攻克者。爲第二等。或敵寇旣寡﹑主帥復出謀制勝。士卒從梯攻克﹑不甚艱苦者。爲第三等。敵寇寡弱﹑守禦猶堅﹑我師從梯艱苦攻克者。爲第四等。攻克州城功﹑較府城遞減一等。攻克縣城功﹑較州城遞減一等。衛與州同。所與縣同。凡府﹑州﹑縣﹑衛﹑所﹑用紅衣大炮攻破。我師奮勇前進。其功較從梯得城者。俱各減一等。或有寨所築城﹑我師艱苦攻克者。其功悉與得城同。此外凡遇府﹑州﹑縣﹑衛﹑所﹑寨﹑堡﹑山﹑臺等處。用力﹑用計﹑用間﹑攻克等項功績。俟臨期酌定。從之。

○庚寅。工科左給事中楊鼐疏言﹑臣伏讀上諭﹑凡秋決各犯﹑槪令減等擬罪。仰見皇上好生之徳。浩蕩無涯。第按律減死一等﹑皆爲流罪。而邇來則例不同。定擬難一。法曹聚議﹑或主內流。或主遠徙。盈廷紛雜。未有定論。若槪遵新例﹑悉流邊遠。非所以仰體皇上矜宥生全之徳意也。臣以爲洪恩解网。法宜從輕。請敕法司﹑各照定例減等。昭示畫一。以廣皇仁。章下部議。

○辛卯。敍擊敗海寇功。授一等阿達哈哈番阿西泰巴圖魯﹑爲三等阿思哈尼哈番。閒散章京髙英齊﹑嚴國棟﹑李廷芝﹑署驍騎校楂爾敏﹑博地﹑爲拖沙喇哈番。贈陣亡一等阿達哈哈番兼一拖沙喇哈番協領胡深布魯﹑拜他喇布勒哈番索博多﹑各加一拖沙喇哈番。佐領巴撒裏﹑撒爾泰﹑俱爲拜他喇布勒哈番。佐領遏塞﹑驍騎校巴喀裏﹑阿哈里﹑俱爲拖沙喇哈番。

○壬辰。以正白旗拜他喇布勒哈番參齊赫﹑爲參領。

○癸巳。禮部以元旦慶賀禮儀具奏。得上�日﹑免行慶賀禮。皇后蒙皇太后慈諭。此三四年來﹑未令朝謁慈寧宮。以後行禮事宜﹑有關皇后者。不必開列具奏。

○增設平西王屬下副都統六員。

○升湖廣上湖南道副使胡允﹑爲雲南布政使司參政﹑分守金滄道。刑部郎中李煊﹑爲雲南布政使司參議﹑分守洱海道。四川重慶府知府何毓秀﹑爲雲南按察使司副使管參政事﹑分守臨元道。湖廣辰州府知府蘇弘謨﹑爲雲南按察使司副使﹑淸軍驛傳道。安陸府知府馬逢臯﹑爲雲南按察使司副使﹑分巡臨安兵備道。永州府同知吉允迪﹑爲雲南按察使司僉事﹑分巡水利道。四川保寧府同知紀堯典﹑爲雲南按察使司僉事﹑分巡金騰兵備道。調補四川川西道副使田萃禎﹑爲雲南按察使司副使﹑分巡洱海道。陜西關內道副使藺一元﹑爲雲南按察使司副使﹑分巡曲靖兵備道。

○免江南邳州﹑蕭﹑宿遷﹑沭陽等縣﹑十七年分水災額賦有差。

○刑科左給事中金漢鼎疏言﹑司寇爲法官之長。非重大事情﹑豈容輕易瀆告。近有瑣屑情詞﹑混行投訴。株連無辜。守候�山戊不�月。請敕部詳查審結。或卽與注銷。且值此嚴寒。乞遣內大臣﹑及滿漢諸臣﹑再爲淸理。嗣後凡盛暑隆冬﹑俱應淸理刑獄。永著爲例。下所司知之。

○甲午。諭禮部。端敬皇后在日。奉事皇太后﹑克盡孝道。贊助朕躬﹑裨益良多。爰遵懿命﹑追封加謚。一切喪祭典禮﹑悉從優厚。凡以仰紓皇太后眷悼慈衷。辰朕惓切之懷。並申諸王臣民悲傷感慕之誠。數月以來﹑辦理喪儀。諸凡吉典﹑皆暫停止。朕念諸王臣民哀思未已。是以駐蹕南苑。間幸郊原。聊自寬解。以慰臣民。今已數月。尙守服制。吉事槪未舉行。臣民咸有慘然未舒之色。朕心反未慊然。今朕在宮中﹑仍行期年之禮外。其郊﹑廟﹑視朝﹑慶賀﹑諸大典禮。俱著照舊舉行。諸王以下﹑至軍民人等﹑凡吉慶等事﹑亦照常行。爾部卽行傳諭。

○賞車裏土司刀木禱﹑貂裘﹑緞疋﹑鞍馬等物。

○吏部議覆﹑憲臣霍達參奏﹑莊朝生不宜典試一款。仍聽禮部﹑禮科﹑嚴加磨勘試卷外。其父喪開弔三日﹑並糾拾冋生劣迹﹑卽系朝生開送等事。應敕該城禦史查明再議。從之。

○乙未。吏部議覆﹑憲臣霍達疏言﹑司道內升﹑原當愼重。嗣後必歷練三四任﹑曾舉卓異﹑或有大功﹑及薦多者。每�山戊不�定升二人。再查司道內升舊例﹑每年四人。十七年兩奉上諭﹑已內升馬葉曾等九人。是司道內升﹑已過其數。應於十八年﹑照新例行可也。從之。

○丙申。升山西右布政使徐炟﹑爲貴州布政使司左布政使。福建按察使祁彥﹑爲河南布政使司右布政使。江西湖西道參政班璉﹑爲山東按察使司按察使。浙江寧紹臺道參政宋琬﹑爲浙江按察使司按察使。江南蘇松道副使王紀﹑爲山東布政使司參政﹑分守濟南道。山西大同道副使馮瑾﹑爲浙江布政使司參政﹑分巡寧紹道。浙江杭嚴道副使秦鉽﹑爲陜西布政使司參政﹑分巡楡林東路兵備道。直隸懷來道副使李榮宗﹑爲陜西布政使司參政﹑分巡河西道。直隸井陘道副使法若眞﹑爲陜西布政使司參政﹑分巡漢羌兵備道。廣東海北道參議鮑開茂﹑爲陜西按察使司副使﹑分巡西寧道。江西南昌道參議姜圖南﹑爲山東按察使司副使﹑分巡濟南道。陜西商雒道參議盛復選﹑爲湖廣按察使司副使﹑分巡下荊南道。湖廣武昌道參議戚良宰﹑爲福建按察使司副使﹑分巡福寧道。山東濟南府知府吳南岱﹑爲廣東按察使司副使﹑分巡淸軍驛傳道。外轉刑科給事中姚啟盛﹑爲貴州按察使司僉事﹑分巡都淸道。禦史陸光旭﹑爲山西布政使司參議﹑分守冀南道。補降調蘇松督糧道參政王添貴﹑爲江南按察使司副使﹑分巡徽寧道。

○旌表節婦﹑廣東河源縣民李琮妻江氏。東莞縣生員趙汝續妻鐘氏。各給銀建坊如例。

○山西道禦史余縉奏言﹑浙省三面環海。寧波一郡﹑尢孤懸海隅。往時以舟山爲外藩。設師鎭守。俾賊不敢揚帆直指。策至善也。邇來行間諸臣﹑忽倡捐棄之議。倘形勝之地﹑逆賊一旦據而有之。非近犯寧波。則遠窺江左。爲慮匪輕。應設一忠勇之將。重其事權。隨機措置。更徙內地之兵。增益營壘。以固疆圉。至杭紹兩境相對處﹑地名小門。其間江流狹隘。若於此嚴設防戍。安置炮臺。令賊舟不能溯江入犯。則會城永無風鶴矣。疏下部議。

○戊戌。免直隸慶都縣﹑十七年分被災田地額賦。

○己亥。加巡撫山西兵部尙書兼都察院右都禦史白如梅﹑太子少保。以兵餉全完故也。

○理藩院題﹑喀爾喀部落土謝圖汗﹑車臣汗﹑畢席勒爾圖汗等﹑每年應各進貢白馬八匹。白駝一隻。其管旗汗﹑貝勒﹑及臺吉﹑爲首大臣﹑喇嘛等﹑許其來京進貢。至小臺吉﹑喇嘛等﹑托名貢馬貿易。永行停止。仍不許潛入邊境。若欲置買茶帛等物﹑俱令於歸化城交易。命嚴行曉諭。

○庚子。授宗室馬喀納﹑三等鎭國將軍品級。

○內大臣伯索尼等遵上�日議奏﹑佐領缺出。如於本旗內豫選才品兼優者十人﹑俟缺出補用。恐系別佐領下人。則須更換壯丁。且莊村不在一處。難以鈐束。相應停止。仍照舊行。再查定例﹑凡補各處章京。如系皇上旗內者。該都統﹑副都統﹑啟奏咨部。如系別旗者。該部於各該王﹑貝勒下﹑取應補之人具題﹑倘系皇上所知之人﹑卽行補用。不則仍向該王﹑貝勒﹑詢其可否。今補各項章京﹑不詢該王﹑貝勒﹑止據該都統﹑副都統﹑所擬正陪補用。則其優劣無由而知。嗣後凡補授章京﹑如系皇上旗內者。仍許該都統﹑副都統﹑啟奏咨部。如系別旗者。許各該都統副都統﹑詢其各該王貝勒。取二三人姓名。用印咨部。該部擬定正陪具題。奏入。從之。

○吏部﹑都察院﹑議覆禦史陸光旭條奏一疏。科道互糾﹑久有成例。應聽公議﹑再行申飭。至於劉正宗罪狀。臺省諸臣﹑不加糾察。臣伊圖等議﹑應將現任科道。交部議處。臣孫廷銓等議﹑劉正宗﹑原系言官參劾。而言官無盡人具本之例。應免其議處。議上。得上

�日﹑科道互相糾參著照例通行嚴飭。余依前議。會議不許滿漢互異﹑久經降上�日。今復分滿漢兩議﹑殊屬不合。著嚴飭行。

○旌表直隸孝子內邱縣生員智懷行。烈婦﹑唐縣生員程格妻王氏。節婦﹑元氏縣民王望山妻李氏。內邱縣民邢一儒妻王氏。浚縣生員王元勛妻尹氏。槁城縣民張宗舜妻馬氏。滄州生員張迪吉母王氏。各給銀建坊如例。

○以故四川成都總兵官二等阿達哈哈番惠應詔子占春﹑襲職。

○癸卯。補原任浙江道禦史季振宜﹑爲湖廣道監察禦史。

○鑄給車裏軍民宣慰使司印。

○以故一等精奇尼哈番兼一拖沙喇哈番祖澤潤子植

松﹑襲職。

○內大臣﹑同刑部議奏﹑貪官未經流徙身故者﹑家產例不籍沒。今耿焞身系巡撫。不思盡心報國。贓私累累。情罪重大。除耿焞妻子外。家產仍應籍沒入官。余俱照前議。從之。

○甲辰。皇第八子永幹生。

○補原任編修汪煉南原官。

○吏部遵上�日﹑查奏應襲世職姓名。陳泰﹑原系一等精奇尼哈番兼一拖沙喇哈番。病故﹑其侄尼滿承襲。尼滿病故﹑已經停襲。今應與尼滿親叔之子伯奇承襲。綽克圖﹑原系一等阿達哈哈番。病故﹑停襲。查此職系綽克圖祖花奇塔特之職。今應與花奇塔特親兄之子卓爾賓承襲。庫禮﹑原系一等阿達哈哈番兼一拖沙喇哈番。病故﹑子嶽岱承襲。嶽岱病故﹑已經停襲。今應與庫禮親叔之子紮爾護承襲。拜音圖﹑原系拜他喇布勒哈番兼一拖沙喇哈番。病故﹑停襲。今應與其親叔之子薩哈那承襲。阿邦﹑原系二等阿達哈哈番。病故。停襲。今應與其親叔之子吳喇代承襲。阿賴﹑原系三等阿達哈哈番。病故﹑停襲。查此職系阿賴祖海諸護之職。今應與海諸護親兄之子白陰柱承襲。定南王下孫豹﹑原系三等阿達哈哈番。病故﹑其子延運承襲。延運陣亡﹑已經停襲。今應與豹親叔之子麟承襲。從之。

○旌表八旗節婦﹑鑲黃旗兵納木太妻衛氏。正紅旗兵布思泰妻艾氏。代主護妻根氏。撒哈太妻孫氏。護軍鄂薄輝妻庸氏。鑲紅旗參領納爾塞妻偏氏。正藍旗兵蘇班妻蘇氏。鑲藍旗兵郭合尼坎妻吳氏。黑鈕妻拜氏。護軍朱黑訥妻費氏。兵傳達裏妻金氏。俱夫故守節。烈婦﹑鑲黃旗兵沙藍妻阿氏。撥什庫和尙妻舒氏。正黃旗兵科爾昆妻韋氏。翁幾妻根氏。撥什庫察喀達妻韋氏。正白旗兵傅爾丹妻根氏。鑲白旗護軍蘇拉妻莪氏。撥什庫尹泰妻瓦氏。兵朔色妻何氏。郭拜妻溫氏。巴海妻艾氏。正紅旗代祿妻炤氏。鑲紅旗護軍喀把裏妻篇氏。正藍旗兵徳濃格妻門氏。齊格妻訥氏。朱藍太妻卦氏。鑲藍旗撥什庫莫拜妻庫氏。兵吳把海妻格氏。俱殉夫自盡。各給銀建坊如例。

○乙巳。諭禮部。乳母李氏﹑當朕誕毓之年。入宮撫哺。盡心奉侍。進食﹑必饑飽適宜。尙衣﹑必寒溫應候。啼笑之間﹑曲意調和。期於中節。言動之際﹑相機善導。務合規程。諸凡𦇤褓殷勤﹑無不周詳懇摯。睿王攝政時﹑皇太后與朕分宮而居。每經累月﹑方得一見。以致皇太后縈懷彌切。乳母竭盡心力。多方保護誘掖。皇太后惓念慈衷﹑賴以寬慰。卽讀書明理者﹑未必過是。此其賢徳﹑今昔罕聞。乃一旦溘然長逝。深堪憫悼。追封恩卹﹑宜從優厚。爾部卽詳察典例﹑確議具奏。

○禮部議覆﹑禦史胡文學疏言﹑直省鄕試朱卷﹑解到原有先後。臣部及禮科隨到隨閱。俱於二月會試場前﹑閱畢具題。今科解到試卷﹑除順天等六處閱完外。其餘陸續解到各卷﹑隨閱送科。閱完卽行具題。應如臺臣所請。不必拘定舊例。其神棍巨憝﹑乘機借名指詐。自應重法處治。應聽五城禦史﹑查明糾察。疏入。得上

�日﹑鄕試朱卷著速行磨勘。不得稽延滋獘。如有棍徒乘機指詐﹑著五城禦史嚴查。據實糾參。

○丙午。鎭國公喇篤祜卒。謚曰純

○丁未。諭吏部尙書覺羅伊圖曰。拖沙喇哈番賈布嘉﹑勤勞年久。驅使獨多。三旗大臣侍衛無不知之。著升授一等阿達哈哈番。鄂洛﹑𨿽不及賈布嘉。然效力勤敏。著授拖沙喇哈番。

○戊申。以�山戊不�暮行祫祭禮。遣官告祭太廟。

○己酉。祫祭太廟。遣內大臣伯索尼行禮。

○遣官祭永陵﹑福陵﹑昭陵。

○遣官祭太�山戊不�月將之神。

○遣官祭五祀之神。

○庚戌。遣內大臣蘇克薩哈﹑祭端敬皇后。

○是�山戊不�。人丁戶口﹑一千九百八萬七千五百七十二。田地﹑山蕩﹑五百一十九萬四千三十八頃三十畝。畦地﹑二萬二千六百四十二个。徵銀﹑二千五百六十六萬四千二百二十三兩有奇。米﹑麥﹑豆﹑六百一萬七千六百七十九石五斗有奇。艸﹑二百二十六萬六千六百五十五束。中茶﹑八萬七千五百一十五篦。行鹽﹑四百一十萬五千八百九十七引。徵課銀﹑二百七十一萬六千八百一十六兩。鑄錢﹑二萬八千三十九萬四千二百八十有奇。舊鑄銅錢﹑二十萬一千二百一十有奇。鈔﹑一十二萬八千一百七十二貫四百七十有奇

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十三

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十三

順治十七年。庚子。十二月。壬午朔。皇太后遣公遏必隆﹑祭端敬皇后。

○升江西袁州參將孫加印﹑爲浙江衢州副將。廣東廣州水師右協參將吳文猷﹑爲河南協守開封副將。福建福州水師署副將韓尙亮﹑爲江西南贛右協副將。陜西慶陽署副將王可就﹑爲浙江杭州城守副將。

○兵部議覆﹑禦史艾元復疏言﹑湖寇陸二﹑陳二﹑聚眾行劫。賄求招撫緣由。應敕江浙督撫嚴查。從前已撫之賊﹑應令各該督撫﹑嚴行密訪。有無通賊情形。見在安插何地。應移何衙門效用。務期解散黨類。無使釀害地方。嗣後果系嘯聚積年巨寇﹑率眾投誠。準其招撫。若艸竊土寇﹑卽行撲滅。毋得濫撫﹑以長亂萌。從之。

○癸未。遣內大臣伯索尼﹑祭端敬皇后。

○賞軍政卓異總兵官張勇﹑副將張瑋等﹑袍服有差。

○甲申。降補吏部侍郎禪代﹑爲都察院左副都禦史。

○福建道禦史胡文學奏言﹑舊例科場磨勘。必俟直省朱卷解齊﹑公閱全完﹑然後匯題。濡遲時日。彌縫轉移。爲獘滋甚。更有神姦巨憝﹑乘人疑畏之際。借端恐嚇。流毒無窮。請敕部速將解到朱卷﹑移科公閱。照省分題。庶公論早定。而鉆營訛詐之獘絕矣。得上�日﹑此奏是。禮部議奏。

○內大臣﹑會同刑部審奏耿焞一案。以耿焞已經病故。相應免議。賈一奇贓數太多。應擬絞監候。楊桂英﹑貪贓十兩以上。應革職。免籍沒。責四十板。流徙寧古塔。尙祜卿﹑送耿焞銀兩涉虛。張有才﹑轉送銀兩與耿焞亦虛。俱應免議。得上�日﹑貪官本身旣經流徙者。免其家產籍沒。今耿焞未經流徙﹑病故。應否籍沒家產﹑著再行確議具奏。

○丙戌。諭吏部。朕念諸臣世襲官職﹑得之不易。國家延世報功。典至重也。其不幸而無子孫者﹑卽行停襲。何以示勸。前經議定承襲世官﹑應以親子孫襲替。如無子孫﹑應以親兄弟襲替。此外宗派疎遠﹑同族同姓者﹑不準襲替。及嗣養疎遠宗族之子者﹑亦不準襲替。其襲替時﹑應照見在世職之人派襲。朕反覆思維﹑於心尙有未愜。世職襲替﹑應論得功本身。使之相承。若照見在世職之人派襲。或遇有乏嗣者﹑𨿽永遠世職。竟致斷絕。殊爲可憫。嗣後凡系世職有子有孫者﹑仍照常襲替外。其無親生子孫﹑有本生祖父及親伯﹑叔﹑兄﹑弟﹑侄男﹑侄孫﹑槪許襲替。其嗣養疎遠宗族之子﹑不許承襲。著永著爲例。如有照前議停襲者﹑爾部卽遵此諭﹑察明應襲之人。開列具奏。

○戊子。刑部侍郎尼滿﹑會同駐防京口大將軍劉之源等﹑遵上�日議奏。臣等查審馬逢知交通海逆一案。緣有海賊柳卯﹑於沙浦港﹑被我軍擒獲。逢知聲言系投誠之人。停畱信宿。給食賞銀。托言令往招撫海船﹑縱之使還。又海逆鄭成功﹑曾遣僞副將劉澄﹑說令逢知攺服衣冠。領兵往降。逢知聲言欲殺劉澄﹑而實未殺。反饋劉澄銀兩。又差人以扇遺成功。又將申報成功投誠之本先示成功。又蔡正﹑系奉上�日發回之人。不卽斥逐。私畱數月。將蔡正之發薙短以便潛往。又遣人護送出境。給以銀兩﹑及狐腋褂﹑附子﹑毯子等物。並寄成功書札。至勸畱劉澄招撫之事﹑訊之副將趙光祖﹑岑應元﹑供稱並無見據。又趙光祖等供劉澄帶來書。系逢知之弟馬三﹑接自逢知之手。卽經裂碎焚毀。是逢知當日叛逆從賊。𨿽未顯著。然當海賊率眾﹑直犯江南之時﹑托言招撫。而陰相比附。不誅賊黨。而交通書信。且潛遣姦細往來。此則臣等查審所得之情節也。疏入。得上

�日﹑此所審供詞。著議政王﹑貝勒﹑大臣﹑核議具奏。

○鎭國公郭蓋卒。謚端純。

○己丑。以鑲紅旗滿洲阿達哈哈番誇紮﹑爲護軍參領。

○予故廣東布政使司左布政使桑蕓﹑祭葬如例。

○先是奉上諭﹑凡克城功次。應視攻戰艱苦﹑敵兵多寡而定。不可論城中之貧富。著另確議具奏。至是部議﹑凡遇敵寇甚眾﹑我師從梯登陴﹑艱苦攻克者。爲頭等第一。或敵寇𨿽眾﹑主帥出謀制勝。士卒從梯攻克﹑不甚艱苦者。爲第一等。或敵寇𨿽寡﹑我師從梯登陴﹑艱苦攻克者。爲第二等。或敵寇旣寡﹑主帥復出謀制勝。士卒從梯攻克﹑不甚艱苦者。爲第三等。敵寇寡弱﹑守禦猶堅﹑我師從梯艱苦攻克者。爲第四等。攻克州城功﹑較府城遞減一等。攻克縣城功﹑較州城遞減一等。衛與州同。所與縣同。凡府﹑州﹑縣﹑衛﹑所﹑用紅衣大炮攻破。我師奮勇前進。其功較從梯得城者。俱各減一等。或有寨所築城﹑我師艱苦攻克者。其功悉與得城同。此外凡遇府﹑州﹑縣﹑衛﹑所﹑寨﹑堡﹑山﹑臺等處。用力﹑用計﹑用間﹑攻克等項功績。俟臨期酌定。從之。

○庚寅。工科左給事中楊鼐疏言﹑臣伏讀上諭﹑凡秋決各犯﹑槪令減等擬罪。仰見皇上好生之徳。浩蕩無涯。第按律減死一等﹑皆爲流罪。而邇來則例不同。定擬難一。法曹聚議﹑或主內流。或主遠徙。盈廷紛雜。未有定論。若槪遵新例﹑悉流邊遠。非所以仰體皇上矜宥生全之徳意也。臣以爲洪恩解网。法宜從輕。請敕法司﹑各照定例減等。昭示畫一。以廣皇仁。章下部議。

○辛卯。敍擊敗海寇功。授一等阿達哈哈番阿西泰巴圖魯﹑爲三等阿思哈尼哈番。閒散章京髙英齊﹑嚴國棟﹑李廷芝﹑署驍騎校楂爾敏﹑博地﹑爲拖沙喇哈番。贈陣亡一等阿達哈哈番兼一拖沙喇哈番協領胡深布魯﹑拜他喇布勒哈番索博多﹑各加一拖沙喇哈番。佐領巴撒裏﹑撒爾泰﹑俱爲拜他喇布勒哈番。佐領遏塞﹑驍騎校巴喀裏﹑阿哈里﹑俱爲拖沙喇哈番。

○壬辰。以正白旗拜他喇布勒哈番參齊赫﹑爲參領。

○癸巳。禮部以元旦慶賀禮儀具奏。得上�日﹑免行慶賀禮。皇后蒙皇太后慈諭。此三四年來﹑未令朝謁慈寧宮。以後行禮事宜﹑有關皇后者。不必開列具奏。

○增設平西王屬下副都統六員。

○升湖廣上湖南道副使胡允﹑爲雲南布政使司參政﹑分守金滄道。刑部郎中李煊﹑爲雲南布政使司參議﹑分守洱海道。四川重慶府知府何毓秀﹑爲雲南按察使司副使管參政事﹑分守臨元道。湖廣辰州府知府蘇弘謨﹑爲雲南按察使司副使﹑淸軍驛傳道。安陸府知府馬逢臯﹑爲雲南按察使司副使﹑分巡臨安兵備道。永州府同知吉允迪﹑爲雲南按察使司僉事﹑分巡水利道。四川保寧府同知紀堯典﹑爲雲南按察使司僉事﹑分巡金騰兵備道。調補四川川西道副使田萃禎﹑爲雲南按察使司副使﹑分巡洱海道。陜西關內道副使藺一元﹑爲雲南按察使司副使﹑分巡曲靖兵備道。

○免江南邳州﹑蕭﹑宿遷﹑沭陽等縣﹑十七年分水災額賦有差。

○刑科左給事中金漢鼎疏言﹑司寇爲法官之長。非重大事情﹑豈容輕易瀆告。近有瑣屑情詞﹑混行投訴。株連無辜。守候�山戊不�月。請敕部詳查審結。或卽與注銷。且值此嚴寒。乞遣內大臣﹑及滿漢諸臣﹑再爲淸理。嗣後凡盛暑隆冬﹑俱應淸理刑獄。永著爲例。下所司知之。

○甲午。諭禮部。端敬皇后在日。奉事皇太后﹑克盡孝道。贊助朕躬﹑裨益良多。爰遵懿命﹑追封加謚。一切喪祭典禮﹑悉從優厚。凡以仰紓皇太后眷悼慈衷。辰朕惓切之懷。並申諸王臣民悲傷感慕之誠。數月以來﹑辦理喪儀。諸凡吉典﹑皆暫停止。朕念諸王臣民哀思未已。是以駐蹕南苑。間幸郊原。聊自寬解。以慰臣民。今已數月。尙守服制。吉事槪未舉行。臣民咸有慘然未舒之色。朕心反未慊然。今朕在宮中﹑仍行期年之禮外。其郊﹑廟﹑視朝﹑慶賀﹑諸大典禮。俱著照舊舉行。諸王以下﹑至軍民人等﹑凡吉慶等事﹑亦照常行。爾部卽行傳諭。

○賞車裏土司刀木禱﹑貂裘﹑緞疋﹑鞍馬等物。

○吏部議覆﹑憲臣霍達參奏﹑莊朝生不宜典試一款。仍聽禮部﹑禮科﹑嚴加磨勘試卷外。其父喪開弔三日﹑並糾拾冋生劣迹﹑卽系朝生開送等事。應敕該城禦史查明再議。從之。

○乙未。吏部議覆﹑憲臣霍達疏言﹑司道內升﹑原當愼重。嗣後必歷練三四任﹑曾舉卓異﹑或有大功﹑及薦多者。每�山戊不�定升二人。再查司道內升舊例﹑每年四人。十七年兩奉上諭﹑已內升馬葉曾等九人。是司道內升﹑已過其數。應於十八年﹑照新例行可也。從之。

○丙申。升山西右布政使徐炟﹑爲貴州布政使司左布政使。福建按察使祁彥﹑爲河南布政使司右布政使。江西湖西道參政班璉﹑爲山東按察使司按察使。浙江寧紹臺道參政宋琬﹑爲浙江按察使司按察使。江南蘇松道副使王紀﹑爲山東布政使司參政﹑分守濟南道。山西大同道副使馮瑾﹑爲浙江布政使司參政﹑分巡寧紹道。浙江杭嚴道副使秦鉽﹑爲陜西布政使司參政﹑分巡楡林東路兵備道。直隸懷來道副使李榮宗﹑爲陜西布政使司參政﹑分巡河西道。直隸井陘道副使法若眞﹑爲陜西布政使司參政﹑分巡漢羌兵備道。廣東海北道參議鮑開茂﹑爲陜西按察使司副使﹑分巡西寧道。江西南昌道參議姜圖南﹑爲山東按察使司副使﹑分巡濟南道。陜西商雒道參議盛復選﹑爲湖廣按察使司副使﹑分巡下荊南道。湖廣武昌道參議戚良宰﹑爲福建按察使司副使﹑分巡福寧道。山東濟南府知府吳南岱﹑爲廣東按察使司副使﹑分巡淸軍驛傳道。外轉刑科給事中姚啟盛﹑爲貴州按察使司僉事﹑分巡都淸道。禦史陸光旭﹑爲山西布政使司參議﹑分守冀南道。補降調蘇松督糧道參政王添貴﹑爲江南按察使司副使﹑分巡徽寧道。

○旌表節婦﹑廣東河源縣民李琮妻江氏。東莞縣生員趙汝續妻鐘氏。各給銀建坊如例。

○山西道禦史余縉奏言﹑浙省三面環海。寧波一郡﹑尢孤懸海隅。往時以舟山爲外藩。設師鎭守。俾賊不敢揚帆直指。策至善也。邇來行間諸臣﹑忽倡捐棄之議。倘形勝之地﹑逆賊一旦據而有之。非近犯寧波。則遠窺江左。爲慮匪輕。應設一忠勇之將。重其事權。隨機措置。更徙內地之兵。增益營壘。以固疆圉。至杭紹兩境相對處﹑地名小門。其間江流狹隘。若於此嚴設防戍。安置炮臺。令賊舟不能溯江入犯。則會城永無風鶴矣。疏下部議。

○戊戌。免直隸慶都縣﹑十七年分被災田地額賦。

○己亥。加巡撫山西兵部尙書兼都察院右都禦史白如梅﹑太子少保。以兵餉全完故也。

○理藩院題﹑喀爾喀部落土謝圖汗﹑車臣汗﹑畢席勒爾圖汗等﹑每年應各進貢白馬八匹。白駝一隻。其管旗汗﹑貝勒﹑及臺吉﹑爲首大臣﹑喇嘛等﹑許其來京進貢。至小臺吉﹑喇嘛等﹑托名貢馬貿易。永行停止。仍不許潛入邊境。若欲置買茶帛等物﹑俱令於歸化城交易。命嚴行曉諭。

○庚子。授宗室馬喀納﹑三等鎭國將軍品級。

○內大臣伯索尼等遵上�日議奏﹑佐領缺出。如於本旗內豫選才品兼優者十人﹑俟缺出補用。恐系別佐領下人。則須更換壯丁。且莊村不在一處。難以鈐束。相應停止。仍照舊行。再查定例﹑凡補各處章京。如系皇上旗內者。該都統﹑副都統﹑啟奏咨部。如系別旗者。該部於各該王﹑貝勒下﹑取應補之人具題﹑倘系皇上所知之人﹑卽行補用。不則仍向該王﹑貝勒﹑詢其可否。今補各項章京﹑不詢該王﹑貝勒﹑止據該都統﹑副都統﹑所擬正陪補用。則其優劣無由而知。嗣後凡補授章京﹑如系皇上旗內者。仍許該都統﹑副都統﹑啟奏咨部。如系別旗者。許各該都統副都統﹑詢其各該王貝勒。取二三人姓名。用印咨部。該部擬定正陪具題。奏入。從之。

○吏部﹑都察院﹑議覆禦史陸光旭條奏一疏。科道互糾﹑久有成例。應聽公議﹑再行申飭。至於劉正宗罪狀。臺省諸臣﹑不加糾察。臣伊圖等議﹑應將現任科道。交部議處。臣孫廷銓等議﹑劉正宗﹑原系言官參劾。而言官無盡人具本之例。應免其議處。議上。得上

�日﹑科道互相糾參著照例通行嚴飭。余依前議。會議不許滿漢互異﹑久經降上�日。今復分滿漢兩議﹑殊屬不合。著嚴飭行。

○旌表直隸孝子內邱縣生員智懷行。烈婦﹑唐縣生員程格妻王氏。節婦﹑元氏縣民王望山妻李氏。內邱縣民邢一儒妻王氏。浚縣生員王元勛妻尹氏。槁城縣民張宗舜妻馬氏。滄州生員張迪吉母王氏。各給銀建坊如例。

○以故四川成都總兵官二等阿達哈哈番惠應詔子占春﹑襲職。

○癸卯。補原任浙江道禦史季振宜﹑爲湖廣道監察禦史。

○鑄給車裏軍民宣慰使司印。

○以故一等精奇尼哈番兼一拖沙喇哈番祖澤潤子植

松﹑襲職。

○內大臣﹑同刑部議奏﹑貪官未經流徙身故者﹑家產例不籍沒。今耿焞身系巡撫。不思盡心報國。贓私累累。情罪重大。除耿焞妻子外。家產仍應籍沒入官。余俱照前議。從之。

○甲辰。皇第八子永幹生。

○補原任編修汪煉南原官。

○吏部遵上�日﹑查奏應襲世職姓名。陳泰﹑原系一等精奇尼哈番兼一拖沙喇哈番。病故﹑其侄尼滿承襲。尼滿病故﹑已經停襲。今應與尼滿親叔之子伯奇承襲。綽克圖﹑原系一等阿達哈哈番。病故﹑停襲。查此職系綽克圖祖花奇塔特之職。今應與花奇塔特親兄之子卓爾賓承襲。庫禮﹑原系一等阿達哈哈番兼一拖沙喇哈番。病故﹑子嶽岱承襲。嶽岱病故﹑已經停襲。今應與庫禮親叔之子紮爾護承襲。拜音圖﹑原系拜他喇布勒哈番兼一拖沙喇哈番。病故﹑停襲。今應與其親叔之子薩哈那承襲。阿邦﹑原系二等阿達哈哈番。病故。停襲。今應與其親叔之子吳喇代承襲。阿賴﹑原系三等阿達哈哈番。病故﹑停襲。查此職系阿賴祖海諸護之職。今應與海諸護親兄之子白陰柱承襲。定南王下孫豹﹑原系三等阿達哈哈番。病故﹑其子延運承襲。延運陣亡﹑已經停襲。今應與豹親叔之子麟承襲。從之。

○旌表八旗節婦﹑鑲黃旗兵納木太妻衛氏。正紅旗兵布思泰妻艾氏。代主護妻根氏。撒哈太妻孫氏。護軍鄂薄輝妻庸氏。鑲紅旗參領納爾塞妻偏氏。正藍旗兵蘇班妻蘇氏。鑲藍旗兵郭合尼坎妻吳氏。黑鈕妻拜氏。護軍朱黑訥妻費氏。兵傳達裏妻金氏。俱夫故守節。烈婦﹑鑲黃旗兵沙藍妻阿氏。撥什庫和尙妻舒氏。正黃旗兵科爾昆妻韋氏。翁幾妻根氏。撥什庫察喀達妻韋氏。正白旗兵傅爾丹妻根氏。鑲白旗護軍蘇拉妻莪氏。撥什庫尹泰妻瓦氏。兵朔色妻何氏。郭拜妻溫氏。巴海妻艾氏。正紅旗代祿妻炤氏。鑲紅旗護軍喀把裏妻篇氏。正藍旗兵徳濃格妻門氏。齊格妻訥氏。朱藍太妻卦氏。鑲藍旗撥什庫莫拜妻庫氏。兵吳把海妻格氏。俱殉夫自盡。各給銀建坊如例。

○乙巳。諭禮部。乳母李氏﹑當朕誕毓之年。入宮撫哺。盡心奉侍。進食﹑必饑飽適宜。尙衣﹑必寒溫應候。啼笑之間﹑曲意調和。期於中節。言動之際﹑相機善導。務合規程。諸凡𦇤褓殷勤﹑無不周詳懇摯。睿王攝政時﹑皇太后與朕分宮而居。每經累月﹑方得一見。以致皇太后縈懷彌切。乳母竭盡心力。多方保護誘掖。皇太后惓念慈衷﹑賴以寬慰。卽讀書明理者﹑未必過是。此其賢徳﹑今昔罕聞。乃一旦溘然長逝。深堪憫悼。追封恩卹﹑宜從優厚。爾部卽詳察典例﹑確議具奏。

○禮部議覆﹑禦史胡文學疏言﹑直省鄕試朱卷﹑解到原有先後。臣部及禮科隨到隨閱。俱於二月會試場前﹑閱畢具題。今科解到試卷﹑除順天等六處閱完外。其餘陸續解到各卷﹑隨閱送科。閱完卽行具題。應如臺臣所請。不必拘定舊例。其神棍巨憝﹑乘機借名指詐。自應重法處治。應聽五城禦史﹑查明糾察。疏入。得上

�日﹑鄕試朱卷著速行磨勘。不得稽延滋獘。如有棍徒乘機指詐﹑著五城禦史嚴查。據實糾參。

○丙午。鎭國公喇篤祜卒。謚曰純

○丁未。諭吏部尙書覺羅伊圖曰。拖沙喇哈番賈布嘉﹑勤勞年久。驅使獨多。三旗大臣侍衛無不知之。著升授一等阿達哈哈番。鄂洛﹑𨿽不及賈布嘉。然效力勤敏。著授拖沙喇哈番。

○戊申。以�山戊不�暮行祫祭禮。遣官告祭太廟。

○己酉。祫祭太廟。遣內大臣伯索尼行禮。

○遣官祭永陵﹑福陵﹑昭陵。

○遣官祭太�山戊不�月將之神。

○遣官祭五祀之神。

○庚戌。遣內大臣蘇克薩哈﹑祭端敬皇后。

○是�山戊不�。人丁戶口﹑一千九百八萬七千五百七十二。田地﹑山蕩﹑五百一十九萬四千三十八頃三十畝。畦地﹑二萬二千六百四十二个。徵銀﹑二千五百六十六萬四千二百二十三兩有奇。米﹑麥﹑豆﹑六百一萬七千六百七十九石五斗有奇。艸﹑二百二十六萬六千六百五十五束。中茶﹑八萬七千五百一十五篦。行鹽﹑四百一十萬五千八百九十七引。徵課銀﹑二百七十一萬六千八百一十六兩。鑄錢﹑二萬八千三十九萬四千二百八十有奇。舊鑄銅錢﹑二十萬一千二百一十有奇。鈔﹑一十二萬八千一百七十二貫四百七十有奇

大淸世祖體天隆運定統建極英睿欽文顯武大徳弘功至仁純孝章皇帝實錄卷之一百四十三

