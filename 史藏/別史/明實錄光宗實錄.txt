大明光宗貞皇帝實錄

序

據廣本補

朕聞唐虞之迹紀於典謨文武之政布在方冊所以昭垂百代啟佑後人夐乎尙矣我

二祖

列宗創守同道著令史官簪筆丹陛一言一動大書特書曁乎因革鉅典臣下章奏莫不綜而載之以備一朝之史今所藏實錄

聖徳神功大較可睹已維我皇考光宗貞皇帝聰明天縱岐嶷夙成出閣蚤近乎師儒講讀不廢乎寒暑靑宮養徳爲日彌深閭閻之疾苦旣所周知邊塞之艱危靡不洞悉

神皇厭代寶位初登凡前此未沛之屯膏久郁之士气一皆遵奉遺詔渙發推行徳音始播海內欣然相慶爲不世出之聖主也惟是天性篤孝哀怛摧傷萬幾叢於裁決三禮瘁於躬親金縢無圭璧之祈靈藥寡瞑眩之效才及匝月而龍馭遽上昇矣朕痛音容之莫追念盛美之當述爰命儒臣分曹纂輯勒爲實錄捲凡有十起萬曆十年命哲之初訖泰昌元年鼎成之後其間事關國本情系宮闈長幼之諭蚤明豫建之期屢易乃

皇考處危疑而愈定遭震撼而不驚外庭有擁護羽翼之形淵衷無芥蒂將之迹神化嘿運窺伺潛消及玆三旬之禦宇永奠萬禩之丕基𨿽日不暇給規模宏遠矣至於憑幾遺言實冀二三臣僚輔予爲堯舜之主朕惟堯舜之道不外孝弟如我

皇考之事

神祖處天倫之際孝弟之道已通神明其他撤礦稅發內帑起廢臣釋重系卽如天好生何以加玆而且調燮備於股肱聰明廣於耳目芻蕘之言畢采章疏之答如流較之疇咨辟門稽眾捨已允若合符然則爲堯爲舜道豈在於他求亦步亦趨事不煩夫遠慕朕所爲披閱終始彌切羔�火墻之思循省芳徽益增堂構之感者矣於戲帝典皇猷並垂蓍蔡文謨武烈敢後覲揚凡我孫子其尙鑑玆成憲永率循於無愆奉若河圖期繹於勿替庶

列聖之緒益光而國家靈長之運千萬年未艾於

皇考之遺命亦克副哉謹序

天啟三年六月十五日進實錄表

據廣本補

後軍都督府事少師兼太子太師英國公張維賢等誠惶誠恐稽首頓首上言伏以駿烈昭垂開萬年之景祚鴻編紀述備一代之彜章維神化浹乎垓埏宜聲光被於天壤永言懿鑠未罄揄揚恭惟

光宗崇天契道英睿恭純憲文景武淵仁懿孝貞皇帝徳茂中和道兼述作元良震器占星暉海潤之祥養正蒙功﹤棥心﹥日就月將之學乃承華久於潛邸嗣踐阼迨於中身遵末命之導揚時方在疚渙徳音於恭嘿言出乃雍撤稅使而辜榷無徵發帑金而封椿有濟補官聯於曠列備股肱耳目之司勞將吏於巖疆重腹心爪牙之寄遠近之弓旌四出東南之杼軸盡寬宮中府中釜鬵不隔一日二日章牘靡停𨿽臨禦僅浹三旬而徳教已加四海蓋惟升儲遵養於生民國計洞艱難疚苦之情以故嗣服乘時凡行政用人盡鼓舞弛張之道粵稽昭代遹溯前猷歷

二祖十宗以來襲重熙累洽之盛率漸摩於歲月乃滲漉乎寰區惟仁皇敷政以逾年曁穆廟升猷於六禩未有乾綱甫握成不介之王孚泰運方新奏如馳之玄化歷年少施澤多如我

皇考者也恭惟

皇帝陛下大孝尊親重華協帝錫玆祉福宜繼序之不忘率惟敉功肆丕基之並受謂可傳必於可法當永世其有辭惟得壽乃在得名庶終天之無憾

皇綸申諭史局弘開乃命臣張惟賢爲監修官臣葉向髙臣韓爌臣何宗彥臣史繼偕臣孫承宗臣朱國楨臣顧秉謙臣朱延禧爲總裁官臣林堯兪臣鄭以偉臣周如盤臣錢象坤爲副總裁官臣周炳謨臣來宗道臣汪煇臣張鼐臣董其昌臣蔡毅中臣成基命臣李康先臣姜逢元臣羅諭義臣孟紹虞臣王祚遠臣曾楚卿臣莊際昌臣張翀臣侯恪臣傅冠臣丁乾學爲纂修官臣惟賢曁臣向髙等仰體

宸衷恪循詔命發祕藏於內府搜職掌於諸曹自華渚虹流之辰迨鼎湖龍馭之日於凡起居言動政令批裁以至事涉宮闈計關宗社書寧詳而毋略言必信而有徵務使乾旋坤轉之功垂千秋而不泯直令帝驟王馳之略並

列聖以無窮恭成光宗貞皇帝實錄八卷寶訓四卷繕寫進呈臣惟賢等才乏三長愚慚一得極思揚搉形容未擬其神明勉效編摩義例祇遵夫

睿斷幸睹獲麟之紀用紹貽燕之謀伏願揚烈覲光守成致治爲堯爲舜長思玉几之遺言乃武乃文永保金甌之大業臣惟賢等無任瞻

天仰

聖激切屏營之至謹奉表隨進以聞

天啟三年七月十六日後軍都督府掌府事少師兼太子太師英國公張惟賢等謹上表纂修凡例

據廣本補

一卽位禮儀及賞賚之類備書

一追上

神宗顯皇帝尊號祔廟稱宗並上

孝端顯皇后

孝靖皇太后謚號書議上

孝元皇后

孝和皇后尊號謚號𨿽不及舉行而奉所敕諭皆書

一諭封貴妃選侍及停封緩封皆書

一諭冊立皇太子擇日具儀悉書

一祀

天地

宗廟

社稷山川等神及遣官祭嶽鎭海瀆帝王陵寢先師孔子皆書

一凡詔書悉錄全文其敕諭廷臣邊臣卹刑寬貸之類關系重大者亦錄全文

一宣召文武大臣科道官諭問及用藥皆書遺詔之辭備書

一簡用閣臣召還舊輔特簡東宮講官同入閣皆書

一勛戚承襲及詿誤復爵書一授三公三少兩京府部等衙門堂上官及翰林科道侍從官在外各省都布按三司行都司堂上官行太僕苑馬寺卿鹽運司使皆書其卿寺久缺不補考選攺授科道等官久寢始下者特書

一遵遺詔起用抗疏國本及因事建言詿誤黜謫諸臣書

一特諭加恩東宮講官及卹錄書

一因邊事新設練兵督餉等官及更定住防地方書

一文官誥敕常例外有特賜者書

一凡田土稅糧因事加派酌支本折分給兵工部一應軍需備書其數其有減免及進解存積等項並書一發內帑犒賞九邊軍士及充邊餉分別多寡之數備書一撤回榷稅中使及蠲免皇店堆鹽地等租書

一內庫歲辦物料進貢等項有奉旨停減者書

一海運新開事宜及截畱漕糧召商募船等事書其漕運有攺折者書

一屯種開墾有事例新定者書

一鹽場有新定中納則例書及錢法有新令亦書

一遇荒旱設法賑濟書

一朝儀有奉旨申飭者書一議攺元及修攺歷日年號書

一提督學政條例有更定者書

一開納事例有新增者及停止皆書

一頒賜宗藩銀幣常賜外有特加並推及條例所未載者書

一喪葬之禮及上尊謚冊文議文備書山陵遷祔禮儀有因時更定者書

一凡公侯駙馬伯在京文武三品以上不拘見任致仕歿皆書卒及槪見其行實善惡務合公論其有贈謚及賜祭葬前未賜後補給者書若文武官有治行顯著及沒於王事奉特旨優卹者不論職之大小皆書

一欽天監奏天象气候七政淩犯中外奏祥異皆書河淸特書有進規頌及詩賦亦書一四夷來朝貢及宴賚皆書其有請給誥敕特賜者書

一處分北虜封貢事宜書

一京營戎政及各邊戰守事宜皆備書各處鎭守防邊閱視文武大臣有增設裁革者書

一邊鎭主客兵馬之數及召募援遼土客兵所費資糧器仗車馬等數悉書其處治逃亡兵將亦書

一邊鎭文武官有罪系獄者書常律外別有斷罪條例亦書

一釋禁錮罪宗及建言系獄者書審釋囚犯亦書刑官有平反冤獄者本末書之

一風憲官及文武官僚彈劾大臣之罪皆書並書所得旨意其職非大臣而所犯重者亦書一發內帑營建宮殿書修理郊壇書

一欽定陵名書

一更定三王分封地方及營建府第皆書

一修繕各處城池屯堡及新建革者皆書

一內府工作織造采辦皆書一商匠簽取放免及頒給料價書

大明光宗貞皇帝實錄卷之一

光宗崇天契道英睿恭純憲文景武淵仁懿孝貞皇帝諱神宗範天合道哲肅惇簡光文章武安仁止孝顯皇帝第一子也母曰孝靖皇太后王氏先是萬曆十年壬午太后以四月冊封恭妃八月十一日上誕生萬曆二十九年十月立爲皇太子性孝謹寬仁非禮勿動每問安起居應對安節能得神宗意神宗穆然深念固極垂愛護而上益小心謹畏父子間慈孝浹洽𨿽宮闈近幸莫能窺也當上生時神宗禦皇極殿羣臣稱賀遣官祭告郊廟社稷詔告天下已加上兩宮聖母徽號覃恩中外者再聖母出宮儲二十萬金犒京邊軍有不足詔以太僕寺馬價給之頒賜輔臣及講官等銀幣已進秩各有差蓋是時神宗春秋鼎盛宮闈肅穆而元嗣誕生兩宮豈懌故推崇顯懿敷恩錫類薄海欣欣慶吾君有子焉尋諭內閣擬名內閣擬四字凡再進俱未稱旨特敕定今名藏之禮部十四年丙戌正月皇第三子生貴妃鄭氏出也貴妃尋進封皇貴妃時主鬯未定而皇貴妃最愛幸廷臣不無私憂會輔臣申時行等請冊立神宗諭以元子嬰弱少待再請再諭如前旨禮臣沈鯉有折衷典禮﹤鋶﹣釒﹥請加封恭妃得旨子顯母貴待元子冊立加封科臣姜應麟﹤鋶﹣釒﹥請首冊恭妃次及貴妃明詔冊立元嗣爲東宮以定天下之本有旨謂其疑君賣直降極邊雜職已吏部員外郎沈璟刑部主事孫如法連﹤鋶﹣釒﹥言之俱被謫科臣楊廷相等救奉旨立儲以長幼爲序祖宗家法朕仰遵成憲俯察輿情豈肯以私意拂公論姜應麟等揣摩上意置朕於有過之地故特處示懲非

爲奏請冊立之故國本有歸朕已明白曉示待期舉行毋得妄疑瀆擾又傳諭內閣亦云然蓋神宗英明沈毅修紀敍倫以爲天性至親儲宮大典權統一尊事宜獨斷至於宮闈倫序祖宗舊章宸慮先定矣

○十五年丁亥正月申時行等請並舉建儲封王吉典皇長子正位東宮皇第三子宜分封大國聖諭候旨行禦史許守恩更申前封妃之說不報

○十八年庚寅正月朔日神宗召見輔臣於毓徳宮論奏良久乃共以冊立豫教請將退有旨令宣長哥來與先生每一見時上至皇三子亦至上侍立榻右神宗手攜之輔臣仰視睿容稱賀神宗悅諭以此祖宗徳澤聖母恩庇所致輔臣再進諦視神宗手引上向明正立輔臣因再請早定大計神宗頷之出再﹤鋶﹣釒﹥申請慰答不必煩擾以間天性禮部尋上﹤鋶﹣釒﹥請有如何紛紛奏擾意欲離間之旨

○十月兩京九卿科道合詞懇請而輔臣請之益力禮部尙書於愼行以催激奪俸三月諭內閣以皇子長幼之序豈有搖動朕意必待朕自處不喜於聒激再凡諄諄數百言輔臣錫爵又上書申言凡稱問者貴而使賤之親而使﹤鋶﹣釒﹥之也今上親挈元子明示臣等以長幼之序臣等因勸冊立以成上之所欲貴又因請豫教以成上之所欲親何名爲間也且建儲一事前有皇長子始生之明詔後有屢奉之明旨公有兩部臣僚之合奏私有皇親鄭國泰之專請近有京城之流言遠有海內之喁望重以九廟之神靈兩宮之屬望皇上豈可差舉一念臣等亦豈敢苟順一言詞尢剴切神宗諭朕以誠實待天下豈有溺愛偏執之理俟過十齡冊立豫教當並舉十月內閣共﹤鋶﹣釒﹥請冊立有詔切責三輔臣各引疾輔臣王家屏獨當直謂欲釋眾疑莫若大信之蚤全欲解搖亂莫若聖志之蚤定疏凡再上神宗遣內官傳諭以明年春夏科道等衙門不來瀆擾便於冬冊立而又傳各衙門造辦錢糧俟後年春舉行是時聖意已定蓋前詔所云自處者也而科臣胡汝寧以瀆奏罰俸明年辛卯秋工部主事張有徳以大禮儀物未備﹤鋶﹣釒﹥請有詔謂其邀功催激奪俸攺冊立期於次年會內閣臣合疏爭之彊有旨詰責時首輔時行以病在告密揭言故科臣羅大紘中書黃正賓遂連疏劾首輔皆削籍正賓仍下詔獄杖百時行去國亦尋去家屏乞與國同去不允

○又明年壬辰科臣李獻可等以請豫教降罰列名者奪俸輔臣家屏封還禦批疏救不報會申救者皆獲譴家屏凡五疏爭之蓋念明主可以理奪引義決去事宜少濟神宗𨿽聽家屏去而聖心益動時以申救削籍者科臣鐘羽正舒弘緒陳尙象張棟丁懋遜葉初春吳之佳楊其休李周策禦史鄒徳泳錢一本而科臣孟養浩杖一百爲民賈名儒降邊方雜職

○又明年癸巳有三皇子並封之旨時首輔王錫爵以召至密揭建儲事言前皇上業有今春舉行之旨及玆召期廷臣未有先發一言者故臣具﹤鋶﹣釒﹥手封以進已乘此時從中降諭決於春月舉行使盛美盡歸於獨斷神宗復稱引祖訓立嫡條謂中宮尙年少朕欲三皇子並封王而虛儲位以待嫡卽令輔臣擬諭錫爵擬二諭以進隨﹤鋶﹣釒﹥言待嫡之說臣未之前聞安敢奉詔昔漢宋母后有養育庶子故事無已請令元子母中宮而正儲位神宗不許曰柰何以僞亂眞遂下前擬而並封之爭起光祿寺寺丞朱維京科臣王如堅戍邊俄免戍光祿寺卿塗傑寺丞王學曾削籍部科諸臣皆言與歷年成命不合語侵錫爵輔臣請九卿會議及面陳可否不允而科臣史孟麟上所撰條議錫爵以三誤自劾神宗報曰卿自引咎置朕何地議乃寢是時爭者則郎中於孔兼主事張納陛顧允成陳泰來賈巖薛敷教樂元聲若而人云

○十一月慈聖皇太后萬壽節神宗禦門受賀特召輔臣王錫爵見於暖閣輔臣因懇請冊立而言豫教最亟神宗頷之其閏月朔諭禮部詳擬豫教出閣儀來奏並諭冊立一事久已斷自朕心但以中宮方在壯年不妨待嫡少緩酌於來春先行出閣讀書禮其皇三子少待次年另行長幼之序卽此爲定已復諭停尋又諭未行冠禮以常服出閣命選用侍班講讀各官命錫爵志臯位提調如儀自三日後每月以逢三日輪侍

○二十二年甲午二月上出閣講讀告於奉先殿朝謁兩宮上之禦講筵也儀度熟閒舉止凝重儒臣進說經旨潛心聽受間有問答旁通大旨一日講官焦竑仰叩以維皇上帝降衷於下民若有恆性大義上應聲曰只天命之謂性是已講官董其昌請問擇可勞而勞之上答曰此所謂不輕用民力也講官驚喜嘆服時神宗深拱靜攝上習讀經典皆有恆度神宗嘉悅間與諸皇子偕召防護有加焉而先是科臣張貞觀以請備出講儀仗降黎通炤以論救罷

○二十五年丁酉正月宗室山陰王俊柵以建儲婚禮請翦發並﹤鋶﹣釒﹥俱進二月科臣劉道亨請元子行冠禮俱不報而俄詔暫免皇長子講學

○二十六年戊戌二月閣臣沈一貫等再以冠婚請奉諭元子年齡𨿽長血气單薄恐傷耗眞元必須陰陽充實不致後悔二月府部科道諸臣各上﹤鋶﹣釒﹥詣文華門恭進必得命乃退神宗遣內官諭皇長子元气單弱少候時月之意閣臣一貫等再﹤鋶﹣釒﹥言之

○十一月諭內閣皇長子遲緩冠婚念欲培養丰厚誠愛重之意今春夏屢召問察習字之功見气質充實書仿對句進益朕甚嘉悅冠禮冊立選婚俟兩宮落成舉行尋諭禮部朕惟冊立分封東宮及諸親王此乃祖宗訓章大典嫡庶長幼一定自有次第因皇子稟質淸弱況皇后年在妙衝故不得已遲緩少俟耳非有別意危亂國家昨者大行皇妣之服已滿𨿽無三殿其二宮不日落成皇長子齡已過期體已充足爾該部便具選婚舊儀來看其冊立加冠禮少俟二宮落成日行

○二十八年庚子三月詔議移皇長子居於慈慶宮再諭內閣以冊立有期而惡刑部主事謝廷贊之﹤鋶﹣釒﹥瀆且曰使天下臣民曉然知出自朕心斷不惑於姦小之口也會是時天雨傳諭凡遇雨皇長子講學暫免一日

○十月戚畹鄭國泰﹤鋶﹣釒﹥欲先請冠婚次舉冊立科臣王士昌糾之禮部署部事侍郎朱國祚以國泰顚倒其詞與明旨相背恐釀國家無窮之禍無何科臣王徳完請篤厚中宮之﹤鋶﹣釒﹥上神宗震怒杖之百且傳諭廷臣無瀆救以致遲延冊期

○二十九年辛丑二月上移居慈慶宮是年輔臣沈一貫屢揭催請諭以俟卽擇日舉行九月十八日漏下二鼓諭內閣傳示禮部上冊立冠婚儀注十月十五日冊上爲皇太子並封諸王上聖母徽號大赦天下先是擇日已定而內監田義等以合用冊寶冠服等錢糧未完仍諭著攺期輔臣一貫﹤鋶﹣釒﹥言若輕加議攺必陷明主於有過之地萬死不敢神宗覽﹤鋶﹣釒﹥良久諭辦具一不備者局監俱治之且曰如攺日無柰紛紛者當復起也已又諭權宜用冊文寶文行禮待造完上聖母徽號日禦前補賜蓋至是大典完諸諫諍之言行神宗賜書存問舊輔時行錫爵家屏於家其後頗念家屏去國事卹典特從優厚

○十二月欽賜各王府禮物賞賜官軍○三十年壬寅正月以輔臣請增選東宮侍班講讀等官如舊制○二月冊封郭氏爲皇太子妃錦衣衛指揮郭維城女禮成神宗免升殿受賀命上受賀於文華門百官行四拜禮是月神宗偶疾召輔臣一貫入諭以輔佐東宮爲好皇帝有事還諫正講學勤政並及罷礦稅起廢諸事一貫呼萬歲出翌日聖躬萬安諸事復寢

○四月以輔臣請諭東宮照常講學○三十一年癸卯十一月有投匿名書於各署語多涉國本且及閣臣一貫賡以聞請嚴行逮捕奉旨謂其離間親情蓄謀叵測必有主使之人同謀黨類下廠衛城捕嚴緝以絕禍源閣臣請神宗面諭以安東宮神宗卽命擬諭以進又命擬一諭以戒飭本宮局郎等官居數日神宗躬謁聖母宣上見於啟祥宮親賜之又賜禦書面諭一本蓋上純誠孝友神宗所知故授書之際至於垂涕其篤至如此先是楚宗奏楚王以他姓子冒藩封禮臣郭正域武昌人也素聞其說請行勘勘上事皆有迹於是物論紛然以楚藩爲假王下廷議獨戶部尙書趙世卿總督倉場尙書謝傑謂王非假餘皆如楚宗言正域請再勘神宗意殊難之一貫亦從中阻格與正域相口語正域﹤鋶﹣釒﹥侵一貫且言其受楚王金輔臣鯉頗右正域彼此之嫌生矣其後楚王復訐奏正域勒歸聽勘楚事竟寢楚王遣人奏謝因遺書謝諸貴人楚宗率眾邀諸途備兵副使周應治鄞人也恐事露遣兵捕楚宗械而系之獄諸宗羣訴於巡撫趙可懷可懷譙責之中有一人發憤突起以手械擊可懷立斃傳者遂以楚宗爲謀叛捕治坐死斬絞者六七人禁髙墻者數十人議者多以爲過正域行至楊村屬妖書事起諸獻諛者遂言此正域所爲一貫意動故揭言此書必出於臣下相傾之詭計特借國本爲名而自請絕私爲公以身討賊必得眞正主使之人殄滅之以洩廟社之憤其言甚危神宗覽之倉惶故下令大索緹騎兵番四出逐捕而給事中錢夢臯遂露章攻正域且及鯉禦史康丕揚等佐之隨發卒圍正域舟盡捕其僕隸佐書乳媼等下詔獄嚴刑考訊無所得所株連波及奪官削籍幾斃杖下者甚眾邏卒又圍輔臣鯉第日夜偵伺長安中人皆重足屏息無敢偶語又行文天下搜捕騷然煩擾矣最後乃得皦生光業已款服然非一貫意故獄久不成禮部侍郎李廷機及趙世卿皆告輔臣��羽�貝�謂卽此可以具獄毋他求語甚切至賡亦力勸一貫如廷機言得旨廷鞫生光仍款服而刑部尙書蕭大亨不欲坐生光再三誘令扳扯同謀主使之人生光抗言我自爲之誰爲主使廷機與禦史沈裕湯兆京牛應元輩皆言生光宜坐大亨曰脫他日獲有眞犯誰當其辜廷機曰某請任之沈裕等亦曰某願同坐大璫陳矩方主讞深然之拱手曰朝廷有人議遂定乃具奏神宗亦心悟磔生光於市寢其獄事乃得角�羊夢臯等後掛察典復奉旨畱用物論愈喧彼此紛拏縉紳之釁卒從此起焉○三十三年乙巳十一月皇太子第一子生卽今上選侍王氏出神宗以元孫生頒詔天下書諭宗藩

○三十四年丙午二月尊上慈聖徽號

○是月進封聖母恭妃爲皇貴妃先是羣臣屢請進封皆不允至是以宮闈喜慶大典告成特諭舉行人情歡悅

○三月封元孫母王氏爲才人時禮部擬上封號不稱神宗意傳諭再議隨出皇明典禮一書內載皇太子正妻皆封妃次皆稱才人故禮部奉旨定今封○十二月二十八日皇太子第二子生與元孫同母命名由﹤木學﹥四歲薨天啟二年追封簡懷王○三十七年七月皇太子第三子生命名由楫母選侍王氏八歲薨

○三十八年十月十六日皇太子第四子生名由模母選侍李氏五歲薨

○十二月二十四日皇太子第五子生命名由檢天啟二年封信王母選侍劉氏追封貞靜賢妃

○四十年壬子聖母皇貴妃有疾四月薨

○自三十六年後輔臣向髙屢懇請福藩之國﹤鋶﹣釒﹥揭至數十上神宗意動至四十一年癸丑六月武弁王曰乾上書告姦人孔學等受人指使將不利於東宮又爲魘魅術刻木爲聖母皇上像釘其目語多涉翊坤宮及福藩通政司大駭持﹤鋶﹣釒﹥就輔臣葉向髙計輔臣請九卿與議多避不至乃語通政司具參﹤鋶﹣釒﹥與曰乾﹤鋶﹣釒﹥並上而密揭言此姦徒所爲當靜處之勿爲所動動則棼擾神宗覽曰乾﹤鋶﹣釒﹥震怒欲寢之不可欲下其章則震驚中外又聖母病目久恐聞木人之說彌生疑慮彷徨莫知所處至掀翻禦案左右皆辟易莫敢近忽自言如此大事閣臣何以無言近侍以閣揭進覽畢默然天顏頓霽將揭﹤鋶﹣釒﹥櫝藏之已向髙復密奏曰乾﹤鋶﹣釒﹥當勿發恐疑似影響驚動宮闈事愈難處惟速定福王之國之期以釋天下疑慮神宗深納之尋以禦史參曰乾他事詔下於理當是時人情震懼謂其禍倍於往年之妖書賴聖慮深遠輔臣鎭定處危疑若無事而中外大安

○十月禮臣孫愼行以福藩就國之期請得旨少俟俄傳諭內閣以聖母稀齡在邇當畱福王慶賀俟禮成之次年擇吉之國向髙具揭言聖母稀齡委當稱賀目前壽節正屆合於今冬豫行稱賀仍卽擇定之國之吉庶慶典有光神宗意大忤是夜復傳旨言豫慶非是立待回奏向髙封還禦札以去就爭且言皇上以慶賀聖母之虛名而行暱畱愛子之私計天下誰不知之上鑑其忠誠因命欽天監擇吉期是時禮部侍郎孫愼行擬合廷臣叩闕力爭得請乃已而兵部尙書王象乾贊其議尢力之國期定福王又必需莊田四萬頃乃行下撫按官摉括無以應向髙往復爭辯乃減其半中遭聖母崩逝王又欲畱毋行向髙力爭之吉期竟得無攺蓋神宗燕翼貽謀能割愛以定大計而又轉圜從諫故閣臣得矢其忠云

○四十三年五月乙卯有男子張差持赤梃突入東宮殿檐下並傷門者璫輩共執之東宮奏聞下法司提問禦史劉廷元﹤鋶﹣釒﹥言其迹涉風魔貌是黠猾刑官胡士相等緣此遂有風癲之說提牢主事王之采詳加詰問乃言有馬三道誘至龐劉二中官處與以棗木棍令至東宮逢人卽打語多涉翊坤宮之采以聞科臣何士晉力言當窮其事太常少卿史孟麟亦有﹤鋶﹣釒﹥神宗不得已召上慰諭因率上及皇長孫諸王孫詣慈慶宮聖母幾筵行告慰禮召見羣臣於宮門外神宗白衣冠立左檐前上靑袍侍於右神宗詔羣臣皇太子國家根本朕豈有不愛諸皇孫振振眾多朕喜甚何外廷疑朕有他也時禦史劉光復從班後抗聲稱皇上東宮慈孝語不甚明神宗責其恣肆震驚幾筵令緹騎捉出笞杖亂下上亟止之得旨下法司神宗復諄諄理前諭命決張差龐保劉成等上從旁請無株連以傷天和神宗復命上代諭羣臣上承旨諭爾等毋聽流言爲不忠之臣使本宮爲不孝之子神宗悅命閣臣速擬諭以進尋誅張差於市斃龐劉二璫內廷比獄上率從寬典方事初起中外聞者無不驚駭心知其故而難於言至風癲之說倡則議者謂其意有所爲而王之采直發逆狀刑部尙書張問達亦以爲然形迹愈露顧必欲窮究其由來則所傷實多神宗默念大臣中無足與計不得已而自行召諭其不下二璫於理亦有深意又賴上孝思婉篤曲爲周旋法正而宮闈安其所全者大矣然使是時福藩尙畱邸中則事更難處而維時主風癲者遂齮齕王之采罷其官史孟麟謫何士晉補外人甚不平焉

○四十四年丙辰八月上禦文華殿東房講讀一日先是東宮輟講大小臣工懇請有年矣是歲五月輔臣更爲請期補官二﹤鋶﹣釒﹥以奏奉旨著於秋爽舉行至是乃下侍班講讀等官又命所講經書照舊接續講讀然未幾復輟至次年春再一舉行初上當命哲之日天佑皇衷詔誥恩賚業儼然荷震器之重厥後天意未有所移而時情不無觭向正嫡之嫌旣生佩玦之疑滋起以仗義抗節之士吐防微杜漸之忠君曰有待臣曰何待而朝論紛紛矣逮夫儲宮旣定禮制大明而讒構內滋釁孽外作以貳極之尊安涉隕淵之險危所藉九廟護呵神祖沈幾寵藩旣出嘖議遂消國祚奠於泰山天也然父子天性終始無間倫物之盡隆於兩朝仁孝之經垂於萬﹤礻冀﹥稽之前代罕有其比矣神宗晚年攬權靜攝上久在東宮周知民間疾苦及奉遺詔徳音迅發旣登阼銳意圖政惟日不足中外忻忻更始而又篤愛臣工不時召見如家人父子疾自夙嬰兼誤醫藥至今稱爲一月天子萬年聖人云

明光宗貞皇帝實錄卷之一

明光宗貞皇帝實錄卷之二

萬曆四十八年庚申七月丙子朔二十二日丁酉以大行皇帝賓天告於奉先殿

○令禮部會翰林院議大喪禮儀

○禮部進大行皇帝喪禮儀注一二十二日發喪不鳴鐘鼓二十三日大殮二十四日成服一在京文武官員自二十二日聞喪白布員領烏紗帽黑角帶皂靴詣思善門外哭臨退於本衙門宿歇不飲酒食肉二十四日二十五日二十六日各具斬縗服詣思善門外朝夕哭臨七日各十五舉聲而止凡入朝在衙門視事用白布裹紗帽垂帶素服腰絰麻鞋退居卽服孝服通二十七日而除一在京諸寺觀各聲鐘三萬杵一聽選官辦事官監生人材吏員僧道坊廂人等俱素服自次日晨赴順天府朝闕哭臨至二十四日各官具斬縗服監生人等素服朝夕哭臨三日各十五舉聲而止仍素服通二十七日而除一在外諸王世子郡王及王妃郡主以下聞訃皆哭盡哀行五拜三叩頭禮畢並易素服第四日服縗服二十七日而除一遺詔到日在外文武官員人等素服烏紗帽黑角帶行四拜禮跪聽宣讀訖舉哀再行四拜禮畢各斬縗服於本衙門宿歇不飲酒食肉每日於本衙門望闕哭臨三日各十五舉聲而止自是素服通二十七日而除一在外官員命婦聞喪素服舉哀三日通二十七日而除軍民男女素服一十三日而除諭內閣等衙門大小臣工各盡心供職毋怠諭報訃於宗室諭兵部並敕護衛官兵戒嚴中外發帑金一百萬犒九邊奉遺旨也先帝彌畱時大臣問安且面請用人發帑諸事聖體困倦未答而上時侍疾旣退從容申啟翌日傳遺旨發之且諭父皇特念遼東九邊文武將士勞苦憫卹至意三軍聞之歡聲雷動

○罷天下礦稅令旨先年開礦抽稅爲三殿兩宮未建帑藏空虛權宜采用近因遼東奴酋叛逆戶部已加派地畝錢糧今將礦稅盡行停止其通灣等處稅監張燁馬堂胡濱潘相丘乘雲等都著撤回其見徵在官稅銀角�羊進自萬曆乙未大工鼎建武弁市猾輩以開礦奏而諸璫從中主之礦事遂興榷稅亦起遣璫四出而首事弁猾投爲爪牙其姦利之徒夤緣差遣謂之奏帶官所至騷動驛遞暴苦平民間有內輸而得不償失至於設店徵稅算及雞豚稅以萬計官僅得其什一當神宗晚年亦議停議減半以助經費矣而余虐未息至是遵遺命悉蠲焉後又有各內使將見徵並拖欠等稅銀俱親押解進之旨兵部尙書黃嘉善復請所角�羊進者應以本年七月前已徵者爲定毋更以拖欠擾民上從之於是關市山澤一切無藝之徵爲之盡洗

○令旨諭內閣父皇遺言爾母皇貴妃鄭氏侍朕有年勤勞茂著進封皇后卿可傳示禮部查例來行禮部左侍郎孫如遊﹤鋶﹣釒﹥言臣詳考累朝典故並無此例其以配而後者乃敵體之經其以妃而後者則從子之義歷朝以來豈其無抱裯之愛而終引去席之嫌以禮之所不載也先帝念皇貴妃之勞苦當不在無名之位號殿下體先帝之心亦不在非據之尊崇且王皇貴妃誕育殿下豈先帝意所不畱而恩尙有待卽鄭皇貴妃而習於禮處非其據必非其心之所安夫善繼善述正須斟酌於義若義不可行則遵命非孝遵禮爲孝臣若不顧義禮而曲徇意旨則又欺罔不忠臣不敢以不忠事主尢仰冀殿下以大孝自居也﹤鋶﹣釒﹥入未報

○免命婦哭臨並祭○令各王府各衙門陸續進香者照舊例十日一類進赴思善門行禮允部請也○直隸巡按易應昌﹤鋶﹣釒﹥言今日事勢最亟者兵顧募之不必應應而復逃調之不必至至而復逃今天下之兵未可恃也且其亟莫如餉天下無一歲不旱澇亦無一地不旱澇淮南之三十萬不苦於糧而苦於船山東之六十萬苦於船而並苦於糧數千百之生靈試於風濤礁磧之中國固有靈人誰無恐今天下之食未足恃也皇上所以有其民者有其心也乃兵之逃者噪者饑民礦賊之不靖者無日不見告矣猶曰有所激之也居中無事聚徒作姦以不測之禍心乘易訛之愚眾白蓮無爲之教蟻聚蜂屯綠林亡命之雄鴟蹲虎視未敢深言不勝深慮今天下之民心未可恃也逃兵掠食其心旣已在身命不在國家樂禍幸災其心不惟不在國家並亦不在其身命占風望影其情何不可爲天下事可忍言哉卽以財用論積而不散旣同朽蠹用之不經復類泥沙餉之邊者成百成千不�三軍之腹攫之市者一倍幾倍半多九尾之囊至於今瓶罄罍恥共嗟巧婦之炊拯溺救焚總無終歲之局曰勸輸曰開納夫已存乎其人曰摉庫曰糶倉何以繼乎其後惟一鼓鑄爲自然之息莫應燃眉惟一興屯爲長便之謨猶同築捨諸臣計出無柰則加派而已矣謂眾輕似易而屢易則難謂事已卽停而停於何日奉者非人行之無狀殷鑑不遠良可深思臣故曰今天下無一可恃者此也然則如之何莫如廣任仁賢則政事自理然功非運掌宜先民力之寬天不雨金孰應東方之急發帑之說極便極快臣請以遼左一年之餉求皇上之自捐而以此外之調劑此後之支撐一信仁賢之共理民之見徳必倍皇上之收功更倍臣奉命儧運所見天下情勢實是如此仰懇皇上畱神省覽﹤鋶﹣釒﹥上在先帝彌畱時遂寢不報

○白气見夜四更候得白气如疋練長三丈餘穿過牛女虛危歷軫至翼良久乃散

○戊戌頒大行皇帝遺詔於午門詔內言皇長孫宜及時冊立進學瑞王惠王桂王各擇善地令早就藩封內閣輔臣亟爲簡任卿貳大僚盡行推補兩次考選拜散館科道官俱令授職建言廢棄及礦稅詿誤諸臣酌量起用一切榷稅並新增織造燒造等項悉皆停止各衙門見監人犯俱送法司查審釋放東師缺餉宜多發內帑以助軍需上於旬月間皆次第舉行焉

○攺戎政兵部尙書黃克纘爲刑部尙書仍太子太保戶部倉場尙書張問達爲都察院左都禦史各﹤鋶﹣釒﹥辭不允

○升三邊總督張鶴鳴爲兵部左侍郎

○升湖廣巡撫僉都禦史徐兆魁爲左副都禦史協理院事○升太僕寺少卿蘇茂相巡撫浙江太常寺少卿胡來朝巡撫大同徐可求巡撫四川俱都察院僉都禦史茂相可求提督軍務來朝贊理軍務初閣臣於神宗寢疾時面請簡大僚下撫臣奏故得旨爲速

○升湖廣道禦史房牡麗江西道禦史唐世濟俱大理寺寺丞時該寺堂上官缺久獄滯至是讞決爲淸

○起升原任吏科都給事中李瑾爲太常寺少卿戶科給事中黃運泰爲光祿寺少卿工科給事中毛一公爲尙寶司司丞運泰一公皆萬曆二十四年以兵部推升宋世恩事謂言官不能論列革職先是吏部尙書周嘉謨有聖主原無成心乞恩錄用山林諸臣﹤鋶﹣釒﹥奉旨下部酌量推用逮遺詔下以次推擢耆舊匯徵充廷自此始○升雲南道禦史兪誨湖廣左參政福建道禦史楊州鶴山西右參政○升禮部精膳司郎中楊作楫江西右參政

○升吏部文選司郎中陸卿榮爲太常寺少卿

○攺禮部主事夏嘉遇於南京祠祭司

○起升原任吏部文選司郎中王三善爲太常寺少卿

○升河南道禦史王象恆山西道禦史馮嘉會俱太僕寺少卿命惠安伯張慶臻左軍都督府掌管府事

○大學士方從哲恭候慰安於乾淸門外召進從哲謝發帑謝發章﹤鋶﹣釒﹥因請簡用閣臣奉諭具閣﹤鋶﹣釒﹥行之

○下禦史巡按省直諸差劉廷元順天張至發應天張銓遼東黃彥士河南舒榮都湖廣鄭宗周福建劉有源廣西聶紹昌甘肅王槐秀山東而巡視兩關則申廷撰巡視鹽務則郭如楚長蘆張潑河東張師孟兩浙

○命禦史萬崇徳督理遼東糧餉

○命戶科給事中李若圭河南道禦史顧慥並巡視京營起原任禦史陳宗契巡視南京畿

○升原任山西副使郭尙友爲山西按察使井陘道補原任廣東按察司副使吳玄爲河南副使河北道

○遼東總兵官李懷信以病免

○以西安前衛署所鎭撫魏汝孝量升指揮僉事守備宣府龍門城地方以武舉加級濟南衛中所鎭撫孫嗣徽量升署指揮僉事守備宣府保安新城地方俱照例以都指揮體統行事從督臣崔景榮請也

○贈兵部右侍郎楊應聘爲兵部尙書仍給與考滿恩典蔭嗣男楊京旭爲國子監生

○己亥令旨再發帑銀一百萬兩與戶部充遼餉命別部不得分用並前犒賞二項共給腳價五千兩毋騷擾驛遞毋畱滯太倉差官卽發自遼邊軍興餉匱民間畝稅再加物力已竭尋開事例旋議摉括在廷計無所出日以內帑爲請當先帝不豫時已發廣西進到助餉稅銀八萬五千四百餘兩命監軍道僉事牛維曜赴遼接濟而令旨再賜百萬蓋上養徳靑宮慮周庶政其幹邊軍之疾苦驛置之擾害胥吏之那移畱難罔弗洞悉故部臣稱上憂民之心同符堯舜用兵之略有光湯武云

○延綏巡撫董國光上本鎭防秋兵馬數闔鎭兵馬除援遼入衛守墩等項外堪戰有馬官軍家丁一萬三千八百一十七員名內除馱炮運糧京塘報外有馬堪戰官軍丁一萬二千九百五十九員名沿邊西自定邊營起東至黃甫川堡止邊長一千九十一里零一百六十六步

○申罪臣摭辦禁先是原任遼東總兵候勘李如柏原任遼東河東總兵李如楨具疏辦罪皆擅自投進不繇通政司通政使姚思仁參其踰越祖宗舊例乞申敕會極門上是其議詔犯者聽該司參治

○攺禮部儀制司郎中須之彥爲光祿寺寺丞仍支從五品俸畱部管事前是之彥以二王婚禮告竣題升本秩值典禮殷繁奉旨畱任是時具禮儀愼封典及請定建儲日期之彥勞爲多

○起升原任山西副使呂純如爲光祿寺少卿原任山東右參議王紹徽爲通政司右參議

○吏部請補用考選散館科道官奉旨各官遵詔補用於是補庶吉士暴謙貞吏科韓繼思刑科考選惠世揚工科俱給事中其考選候命三咨有久至八年者不旬日次第俱下言路始疏通矣

○授原擬禮部主事王繼會爲戶科給事中原擬南京戶部主事王安舜爲湖廣道禦史原擬工部主事喬時敏爲南京狹西道禦史南京吏科給事中晏文輝以巡視兩差未下請奉令旨姜習孔等都著到任管事於是吏部題姜習孔歐陽調律陶崇道俱授南京給事中習孔吏科調律崇道俱戶科

○升兵部武選司郎中潘瀾爲湖廣右參政下湖南道車駕司郎中魏成忠爲廣東右參政瓊州兵備原任湖廣參議瞿汝說爲江西右參議湖西道

○升戶科都給事中官應震爲太常寺少卿提督四夷館

○南京工部尙書丁賓乞致仕尉畱不允

○經略遼東熊廷弼以病求去且言臣一死無益於遼而廢極重之軍務朝廷亦何利於臣之一死因力求罷自閱科出關而議論生遼事益難爲矣先帝因遣科臣有十羊九牧之旨及彌畱時又對輔臣言遼事破壞繇於文武不和其後失遼陽廣寧人皆仰服神見

○庚子文武百官軍民耆老人等奉箋勸進其詞曰天祐君師受命葉河淸之應運鐘神聖紹休衍川至之符率土攺觀普大胥慶欽惟大行皇帝智仁獨縱文武兼資法祖纘宗膺二百餘載洪圖治安有象顯謨承烈撫四十八年鳳歷悠久無疆華夷莫不尊親童叟共躋仁壽方持盈保泰擁神器以彌昌遽厭世倦勤攀鼎湖而莫逮眷玆付托端屬元良敬惟皇太子殿下恭敬溫文聰明齊聖金追玉琢旣培潛徳於當年�龍行可卜太平於今日頃奉先皇末命俾承列聖丕基舜日重華天祿永綏伊始堯文再煥人心傾注維新蓋繼體得人宗社生靈有賴而吾君有子謳歌訟獄成歸𨿽在孺慕之時當以紹述爲孝伏願際天人之交與念歷數之在躬蒞中國以奠四方早慰臣民之望坐明堂而朝羣辟遠追功徳之休乘六禦天渙更新之大號奉三立極歡利見於文明臣等無任祈吁俟命之至皇太子令諭答曰覽所進箋具見卿等憂國至意顧予哀痛方切繼統之事豈忍遽聞所請不允

○是日禮部啟天下文武進賀聖節官員應許隨班行禮從之

○戶部尙書李汝華﹤鋶﹣釒﹥言遼左用兵仰屋日久計窮於事例力竭於加派曾經臣請乞犒賞戶兵兩部業湊三十萬兩解用而值內帑再發又出腳價轉輸臣議在遼東者應分犒分餉充餉若干犒賞若干行經略分別確數具奏外其一百萬兩並腳價系分發九邊者查九邊共一十三鎭道有遠近軍有多寡事有緩急賞有差等須另爲酌量就鎭計兵就兵計餉計算詳妥乃可差官領發會同撫按頒給有稽遲等斃臣部查明具奏已題員外郎李采主事楊國柱解銀遼東又題司務郭長髮郎中嚴九嶽田一井員外郎田鳳儀主事向胤賢解銀九邊奉旨依擬仍著地方督撫多發兵將防護毋誤

○辛丑文武百官軍民人等再上勸進箋其詞長君國之福大統定而天下始安元後民所依丕基纘而輿情允愜當八表效靈之日值九重正位之時謹勒下忱再幹聖聽我大行皇帝致治昭明成功巍煥襲二祖八宗之景運鴻祉無虞漸九州四海以深仁燕貽有永爰念承祧之重特頒顧命之詞敬惟皇太子殿下天縱聰明性生仁孝離照啟前星之瑞帝王有眞乾符當就日之期臣民交戴乃聖心衝抑寵兪未允於宸衷致眾志憂惶顒望益深於寰宇臣等竊惟恭默𨿽云思道而纘紹所以覲光矧一日萬幾天位豈容或曠而百官咸式神器不可久虛自昔周固本支實資明兩以致漢啟磐石必系元良惟往牒之昭垂宜鴻儀之肇舉伏願殿下早履洪圖聿宣新政天下歡聲雷動朝廷徳諭天敷乾坤轉而四時成遵王有極聖人作而萬物睹保世滋昌無任懇切俟命之至皇太子令諭答曰卿等爲宗社至計言益諄切披覽之餘愈增哀痛豈忍遽卽大位所請不允

○禮部題參二十三日光祿寺應備文武官共祭一壇時備辦遲誤合行罰治奉旨堂上官免究署官奪俸三月其管辦內臣陳進著司禮監查究

○先是刑部以熱審屇期催請者屢矣頃乃得令旨允行比再奉旨催問開釋者眾鼓舞於道

○廣西巡撫陳邦瞻奏田州岑茂仁本叛猛罪孽肆虐屬邑納上林縣土官黃徳勛叛弟黃徳隆叛子黃祚胤謀襲其城破之三凶同惡推刃徳勛奪印信擄妻妾子女玉帛以去事聞撫道府問狀而茂仁黨庇二逆掜徳勛爲病死以祚胤爲當繼法應聲罪致討卽四境土司亦思共伸義舉第西粵憊極未可以師然隱忍不以時聞且成尾大之勢謹據實題參伏乞下部覆議敕臣等隨宜計議調度兵食以圖善後事下兵部

○詔下房山縣民陳槐於法司槐與王昇以爭認皇親事累經巡視衙門查審未服至是槐子陳象坤與其黨拘執王昇巡視禦史以聞乃奉旨究問

○補給原任吏部尙書趙煥卹典煥歷官有淸望再秉銓衡值縉紳交爭輿情未愜末年以九卿伏闕請帑煥爲首名見忤屬滿考當加官久寢不報鬱鬱而卒卹典亦停至是部臣以爲言乃允

○壬寅文武百官軍民人等三上箋勸進其詞曰天人協應法舜禹之代終歷數有歸昭啟誦之嗣服故大徳必得其位惟至孝克纘厥猷若遜讓之未遑將輿情其何愜敢煩瀆請冀賜允兪敬惟皇太子殿下荷天眷命席世累仁聖學懋乎緝熙睿質成於追琢鳳姿溫潤蚤毓瑞於靑宮龍徳正中宜承庥於紫極矧彌畱之攸托惟纘緒之是期乃泰徳初新已見兆心之共戴而謙光下濟猶然三讓而不居竊惟繼志非聖人不能卽當憲天以出治諒陰古帝王代有貴在從禮而抑情𨿽哀慕未適諸懷而艱大必軫諸慮是宜告之郊廟光昭元子之成功於以示諸華夷丕著新君之一統臣等用是瞻天懇請局地恐惶倘微忱之未通將叩閽而不已伏願殿下慰羣情而稱明明後思遺訓而宅丕丕基上貽文考以無憂盡內外無不思服遠邁大禹之有子凡血气莫不尊親臣等無任懇悃激切俟命之至皇太子令諭答曰皇考大行皇帝上賓予哀痛悲號五內摧裂而文武羣臣軍民耆老人等以祖宗基業之重皇考遺命之嚴上箋勸進至再至三已悉忠懇天位至尊誠難久虛況遺命在躬不敢固避勉從所請皇太子令諭禮部曰皇考大行皇帝上賓予哀痛悲號五內摧裂而軍民耆老人等以宗社基業之重皇考遺命之嚴上箋勸進至再至三義正辭懇不得已勉從所請玆當祗告天地宗廟社稷卽皇帝位爾部擇日具儀來聞

○差大理寺等衙門評事等官祖重燁等往省直地方開讀詔書○禮部題登極大典近因朝會久虛禮部禮節未經閒習擬文武百官靑素服於文華殿演禮三日報可

○詔革遼東鎭江遊擊戴光裕任以按臣陳王庭劾其刻剝邊兵也

○薊遼總督文球奏保靖土兵逃至天津屢經委官招安不聽道臣賈之鳳以兵將來集未便拒堵第督令海防營官兵拒之河岸比有二百餘人浮水且渡兵丁射回隨差官渡河撫諭乃聽招安擒其千總頭目賈文魁下之獄其目兵一百四十名號泣求生乃渡之過河委官押領給之飲食以聽處分其千總賈文魁解監軍審究見在土兵及招回者俱令刻期起行以杜觀望蓋逃兵中有夷目爲之鼓倡而千總等官又不能安慰各兵皆無知聽人指使而賈文魁其禍始也大都馭兵與馭民不同馭兵於擾攘之時與馭兵於無事之時又不同各兵視遼如阱忍饑枵腹情實可憐臣以爲令后土漢各兵取道都門者應給皇賞銀五錢使歡呼而過輦轂之下此恩之當用者也近又見各兵走險如鶩幾成故事及查屢次應招而來者仍掉臂而去今後應嚴拿首惡梟首槁竿其領過安家等銀照數追償庶逃者有戒心乎此威之當行者也得旨下部

○工部監督節愼庫主事華顏議嚴定錢價以通國用節愼庫積錢旣多用法不廣又因工作不舉方爲鋪�銀錢半給之議而值大行皇帝賓天市井遂以萬曆錢爲葉物夫唐宋古錢尙且通用何況昭代之寶宜下令嚴禁賤買賤賣者仍行各省州縣卽使鑄有新錢亦應兼用萬曆庶庫貯數萬錢本不致虧折於是萬曆舊錢與新錢並行

○虜王卜石兔以貢市至邊而素囊未來總督崔景榮報曰款貢以來十二部夷俱聽虜王之命自卜石兔襲封威令不行於素囊而素囊恃眾抗衡卜酋卜未來也素欲先得市賞卜旣來也素卻故事遷延總以爭家未定仇恨日深卜之防素甚嚴而素之窺卜亦密故蹤迹參差近於相避頃據卜酋報貢夷人稟稱傳調忠素尙未回話乃偵探忠素之言卻謂卜酋未曾傳調查舊規每次貢市在我未有催貢之賞卜酋得賞已至素酋得賞未至中國之賞不可再加而狡夷之情總屬叵測或卜酋久待不來而忿忿回巢如四十六年或素酋略示驕倨而徐來就市如四十七年皆不可知以至沿邊窮夷失望無聊𨿽斗穴止右彼中而延林恐及我地目今分布兵馬愼毖偵防保內地無虞貢之遲速可不論也已素囊卒不至

○癸卯欽天監擇日皇太子八月初一日午時卽位

○禮部進卽位儀注一先期司設監等衙門於文華後殿設禦座文華殿設寶座一先期欽天監設定時鼓一先期尙寶司設寶案於文華殿鴻臚寺設詔案於殿內東設表案於丹陛上教坊司設中和韶樂設而不作錦衣衛設云蓋云盤於殿內東別設云盤於承天門上設云輿於午門外鴻臚寺設宣讀案於承天門上西南向一遣官以是日早祗告天地宗廟社稷一是日早上具孝服親詣大行皇帝幾筵祗告受命畢乃具衮冕服行告天地禮隨赴奉先殿謁告祖宗畢仍具衮冕服詣大行皇帝幾筵前孝懿皇后幾筵各行五拜三叩頭禮詣溫肅端靜純懿皇貴妃神主前行四拜禮畢詣文華殿卽位一是日早鳴鐘鼓錦衣衛設鹵簿大駕上服衮冕禦文華後殿文武官員各具朝服入丹墀內伺候鴻臚寺引執事官進至文華後殿將行禮之時照舊制傳旨百官免宣表免賀只行五拜三叩頭禮傳畢方引執事官就次行禮贊各供事奏請升殿上由中門出升寶座錦衣衛鳴鞭鴻臚寺贊五拜三叩頭禮訖百官出至承天門外俟翰林院官捧詔授禮部官置詔於案上云盤內從殿左門出至午門外禮部官捧詔置云輿內迎至承天門上開讀行禮如常儀

○甲辰諭經略遼東兵部右侍郎熊廷弼並督撫巡按官曰近因奴酋猖獗犯順陷我城堡沒我軍民特命爾運籌調度亟圖戰守揀選兵械相機徵剿刻期剪滅見今天气炎熱邊方尢甚暴露疆場勞苦忠勤玆沛恩施用彰撫慰賜爾銀一百兩紵絲四表裏總督文球銀一百兩紵絲四表裏巡撫周永春銀六十兩紵絲二表裏巡按陳王庭銀四十兩紵絲一表裏益攄謀猷之忠早奏蕩平之績其在地方總兵等官著該部開寫來看特諭

○飭禁兵屯衛各門勇士營兵二千八百七十九員名護衛禁城四門四衛兵一千八百四十八名護衛皇城六門

○戶部尙書李汝華啟查九邊共計一十三鎭官兵八十六萬七千九百六十四員名所宜分別給賞又查得通州團練山狹兵共五千六百二十九員名昌平團練河南兵共二千一百名天津除出關聽遼東給賞外見在總兵王學書家丁三百名江北水兵金冠下一千一十三名江南水兵王表下一千二十三名永平山海等處召募防衛新兵七千名所當一體分給以上二項或有調出援遼應給安家者有逃逋病歿應爲扣除者卽以扣存餘剩銀兩充作安家之用至於遼犒戶兵二部所發銀三十萬兩又近日先發帑金一百萬兩及今次分發三十萬兩共該銀一百六十萬兩議六分充餉四分充賞以遵詔旨東西缺餉及軫卹至意容臣移文經略遵奉施行奉旨依擬遼東鎭舊額官軍八萬二千三百七十七員名新調援官軍約計一十八萬共二十六萬二千三百七十七員名除發銀三十萬次發銀一百萬外今發銀三十萬兩分爲月餉犒賞之用延綏鎭官軍五萬五千三百一十員名銀六萬五千五百一十九兩寧夏鎭官軍三萬一千六百二十四員名銀四萬六百二十四兩甘肅鎭官軍五萬九千八十一員名銀七萬二百八十一兩固原鎭官軍九萬四百一十二員名銀十萬一千六百一十二兩薊鎭官軍四萬一十七員名銀四萬一千二百一十七兩密雲鎭官軍三萬一千二百三十二員名銀三萬二千六百三十一兩永平鎭官軍二萬五千六百九十員名銀二萬七千六百四十兩昌平鎭官軍二萬四千四十九員名銀二萬五千二百四十九兩易州鎭官軍二萬八千六百一十四員名銀二萬九千六百一十四兩宣府鎭官軍八萬八百九十八員名銀九萬八百九十八兩大同鎭官軍八萬四千五百三十七員名銀九萬四千五百三十七兩山西鎭官軍五萬四千五百一十四員名銀六萬三千一百一十四兩除各鎭外又天津等處援遼並團練官軍共一萬七千六十四員名各該銀一萬七千二十四兩通共一十三鎭並團練官軍共八十八萬五千二十八員名總共該銀一百萬兩

○乙巳募南京浙江兵至京師遼邊告警兵部募兵之使四出初差部官繼遣科道然皆營差便省覲而已而所過驛遞騷動兼以京師遊食妄效計畫煽動縉紳某處有兵某所有將當事不察輕爲建白部憚言路唯唯題覆遊食之輩附會差遣金錢糜費索詐百端至於有司逢迎意指計無所出徒責里甲計戶出丁而丁皆雇募他方不繇土著中途逃散仍責本籍句償乃至市井無賴視爲騙局壯丁僉點孱弱代更究竟邊塞無兵而內地徒滋紛擾先是協理戎政尙書黃克纘題遣營官募南直隸沙兵並抽南京營兵調浙江營兵共三千赴京訓練又差官募義烏兵四千以二千補還南京浙江而以二千赴京操合之可得五千人戶部以糧乏酌用三千至是南京營兵已先遣營官張茂勛領至而營官張超往募義烏兵除補還南營已足京操三千之數其安家行糧諸費總在協臣題畱五萬兩數內支給南京署兵部事右副都禦史陳道亨﹤鋶﹣釒﹥聞

○召還駙馬都尉王昺復職其詿誤監生人等行該衙門查復之昺先年以﹤鋶﹣釒﹥救劉光復原籍爲民至是以大學士方從哲請乃復

○瑞王桂王惠王請給福府莊店遺地條稅下戶部

○命戶科給事中楊漣署禮科印信

明光宗貞皇帝實錄卷之二明光宗貞皇帝實錄卷之三

泰昌元年時蓋萬曆四十八年也禮未踰年不攺元而今稱泰昌元年者何蓋八月之詔旣以明年爲泰昌元年而九月之詔又以明年爲天啟元年於是廷臣議年號者不一今上下其議部臣侍郎孫如遊請集眾論論定上﹤鋶﹣釒﹥曰竊聞歷數代更有一號大統世及父傳子子傳孫此萬世之經也今先帝升遐之日猶在萬曆庚申之年而明歲攺年之期卽爲天啟辛酉之始萬曆之後天啟繼之則泰昌之號虛而無寄然神宗之統傳之先皇而皇上之統實受之禰廟今日之紀年旣缺異時之信史難徵繼萬曆而開天啟者屬之誰乎科臣李若圭暴謙貞言今年七月以前宜仍萬曆之號八月初一日先帝登極以後應稱泰昌之年臣等再參之閣部諸臣之議符合居多人心之同卽典禮之正如唐順宗永貞之號附於徳宗貞元之後禦史左光斗引證足爲今日定例伏乞敕下臣部通行天下一切章奏文移自今年八月朔至十二月終俱用泰昌元年旣不虧神宗之全歷亦無妨皇上之攺元庶統系分明人心允愜今上是其議報曰先帝年號眾論僉同大典允愜深足慰朕孝思其依議行於是定以萬曆四十八年七月以後攺號泰昌年

○八月丙午朔上卽皇帝位是日早遣泰寧俟陳良弼恭順侯吳汝胤等告天地宗廟社稷上親告大行皇帝幾筵縗服行禮訖易衮冕服詣文華殿行告天地禮詣奉先殿告列祖以下再詣大行皇帝孝端皇后溫肅端靜皇貴妃各幾筵行禮畢午時出禦文華殿升寶座命文武百官免賀免宣表止行五拜三叩頭禮訖大赦天下詔曰維我皇明運祚隆昌基圖鞏固煌煌大歷聖聖相承皇考大行皇帝奉天臨民四十八載乾綱在握角�羊澤旁流淵穆端居而慮周海內化成久道而誡切日中方垂恭已之衣忽陟上賓之馭顧命神器畀予眇躬仰遵彌畱憑兀之言俯從臣庶累箋之請宗社大計弗獲固辭玆於八月初一日丙午祗告天地宗廟社稷卽皇帝位永惟皇考啟佑之深慈嗣服覲揚之匪易有懷兢惕若涉淵冰尙賴文武親賢一心一徳惟是邦家彜憲是訓是行屬玆履阼之初宜煥維新之號其以明年爲泰昌元年大赦天下與民更始所有合行事宜開列於後一自萬曆四十八年八月初一日昧爽以前官吏軍民人等有犯除十惡至死與詐傳詔旨交結近侍通夷失機彊盜人命及侵盜邊海倉庫漕運錢糧並貪酷枉法逆黨左道煽惑人心爲從營幹鉆剌指稱誆騙潛住京師窺探爲姦者俱不赦外其餘已發覺未發覺已結證未結證罪無大小咸赦除之敢有以赦前事相告者以其罪罪之一建言廢棄並礦稅詿誤諸臣已奉遺詔酌量起用其有事關國本抗言得罪降斥謫戍永錮沒身者吏部作速查開職名分別奏請召用卹錄一海內民窮財盡卽舊額徵輸尙苦繁重頃因東方未靖勢不獲已加派地畝以給軍需言念民艱深懷軫卹今後各省直加派九釐地方準免帶徵二分加派一年者免帶徵一年加派二年者免帶徵二年向後酌量事勢緩急漸次議減事寧之日悉與蠲除一凡被災地方一應夏稅秋糧馬艸農桑人丁絲絹布疋綿花絨戶口鹽鈔皇莊子粒屯田牧馬新增艸場子粒租銀歷日防夫水夫民壯弓兵機戶蘆課竈課富戶及門攤�稅魚課棗株鈔貫果品等項自三十五年起至四十一年止查系小民拖欠者悉與蠲免其已徵在官及追完經角�羊員役侵克者照舊起角�羊作與加派之數鹽井有課無井者著撫按官議豁先年徵倭徵播加派錢糧曾奉詔書停免者各撫按官查明但不系題準攺作京邊正項著遵前詔蠲免一近來有司急於京邊考成遂緩王糧或有將王糧抵京邊以湊考滿致各處王府應得祿米缺少各該巡撫都禦史宜督率所屬上緊查催完納如有緩比借抵者參來重治其郡王將軍府子女有應請名請封選婚者本府卽與保勘奏請承奉長史等官不許需索刀蹬以致稽遲一天下宗藩生齒日繁歲祿難繼自本年以後各省撫按酌量原額限定若干除親王外查其世代之親疏位數之多寡通融支給不得濫加其名封結狀仍責成該省布政司巡撫衙門類奏不得專憑五宗徒滋斃竇其開四民之業照依禮部條議通行一宗室犯罪發髙墻者除叛逆及內亂彊盜人命不宥外其越關赴京建言詿誤及身故而遺下子孫妻妾無依者撫按衙門查明原犯情節開具奏請一兩京五府掌印管事公侯伯都督總兵副總兵等官錦衣衛掌衛事並管南北鎭撫司事指揮以上官六部等衙門四品以上官並學士及各總督提督巡撫等官先年俱著自陳去畱取自上裁但近年人材壅滯班行寥落且五年軍政考察在邇姑著用心供職其五品以下文職及在外兩司方面先年俱會同考核但今大計非遠俱著策勵供職無得因循怠惰曠廢職業各部院堂上及在外撫按官嚴加督率隨事責成其有偸安廢事者部院科道不時論劾以憑究治一朝廷用人惟求眞才今後吏部用人毋拘資格凡有才能卓異卽便破格擢用以示激勸其養病致仕各官年力未衰素行表著曾經科道及撫按官薦舉者該部亦量才查奏起用但不許市恩濫舉違者治罪一察吏安民全藉舉剌黜陟乃有劾到有司贓私人命槪置不問止照原擬降調其揭薦署考字義微涉疑似輙擬劣轉名實乖舛莫此爲甚今後撫按官舉劾及吏部升轉優劣務求參綜詳確除露章賢能優敍貪酷提問外其餘注擬俱照考核規例分爲三等斟酌處分不致懸殊仍須著實遵行不得視爲文具一各處織造絨褐紵絲紗羅綾等項萬曆四十三年以前除造完起解外其未完者俱減去一半余作三年造完起解以寬民力其應天等府萬曆四年九年未完袍叚查系遠年一槪停免廣西歲織葛布一百疋爲數不多未免擾民相應免造一各省直等處額解四司料銀叚價磚料生熟鐵黃白麻磚匠檾麻葦夫葦課車價班匠柴夫木柴燋炭銀山場地租河道退灘地畝籽粒鐵冶民夫麂皮活鹿天鵝狐皮翎毛等項本折自萬曆三十五年起至四十一年止已徵在官者截數起角�羊不許隱匿拖欠在民者盡行蠲免一十庫錢糧各省直徵解本色與赴京辦納者充積庫內歷年已久輸者解者俱不堪用宜遣巡視官查其足用幾年除本色不足者仍解外其餘查自四十八年以前凡未解者俱暫停本色以寬民力其銀解送該部充濟邊之用一各省直解官押進內庫錢糧入京多投歇家攬頭槪陷局騙相聚日久先後那補侵費以致敗露原解員役羈囚節年追比或有身死累及家屬無禆積逋詔下之日若五年以上未完者姑準押發原籍歇家攬頭行撫臣勘估家產抵完拖欠果系家產盡絕準與豁免止各依應得罪名究遣一近來民間窮困在外司道府州縣等官須加意拊循其有多加大耗濫行罰贖勒借軍民私派里甲甚而暗通暮夜賣法鬻獄者各該撫按官嚴行訪拏禁革務在訪確贓迹不時劾奏後來勘問衙門亦須按律治罪不得狥私姑息如撫按官縱容聽兩京科道官指名參治一撫按各差訪拏人犯屢經禁止間復舉行中多讐黠窩訪乘機誣構不無冤濫今後務遵明禁入境受事卽刊布奉旨不行訪察諭所屬以杜指嚇果有豪猾病民有司不能治者被害諸人赴訴上官兩造具備方與聽理其各該衙門贓罰亦不得取盈歲額濫聽告訐株連無辜違者以不職論一凡致仕閒住爲民充軍官員不系考察及犯死罪者不拘自陳被論吏部逐一查開奏請充軍者放回原籍爲民爲民者與冠帶閒住閒住者與致仕中間如有才望過人年力尙壯曾經薦舉者許一體酌量推用一內外文職官考滿原有稱職平常不稱職之分此系舊例近來一槪考稱殊非明試之義今後各官給由兩京堂上官在外撫按官務要考其治行優劣據實開報吏部都察院仍要嚴加考核分別稱職平常不稱職照例施行不許一槪含糊奏請一各處儒學生員食廩年深需貢淹滯宜加﹤鋶﹣釒﹥通今計於歲額外順天應天二府每學添貢二名在外府州縣及運司衛學各添貢一名提學官仍查貢次在十人中科舉三次以上從來未經考劣緣事停降者考取起送以寓選舉經明行修之意止行今年一次俱於明年四月內廷試其有年力不能待貢願告冠帶者給與一武官誥敕系朝廷報功大典向系所司刁勒以致各官不敢續黃兵部便行文天下軍衛衙門逐一淸查果有年久未續者許本衛所保勘明的準與續黃以後襲替必須親賫誥敕與黃選查對相同方準選授一內外大小武職官除眞犯死罪及事干軍機重情不宥外凡一應干累詿誤犯該充軍立功等項所司查明來歷奏請定奪其失機不系失陷城池及殺人至二百人之上內有年力精壯尙堪委用者許其具奏所司查實題發邊衛充軍立功贖罪一內外問刑衙門無論文武職官有犯曾經撫按問明具題覆請未下者查照原擬發落若正犯已故累及子孫者酌量開釋其各省直撫按官例報審錄矜疑等項人犯題請未下者亦俱照原擬發落一兩京監禁各衛所拖欠漕糧等犯官地隔千里不便追徵合押發本處糧道監禁變產完官其有監故病故等情仍令子孫襲職限五年內或扣俸或設處每年務完二分若過限不完照例參降一工部鋪�夫匠等役有做過工程納過物料已經實收到部後又減欠者原與預支花費殊科查果逃亡產絕者準與豁免一東徵諸軍士或調或募死者暴骨沙場生者戮力塞外優卹之典屢廑廷議今宜行邊腹各撫按查自兵興以來戰沒軍士所有田土不論民地屯地但系的產或無人無力耕種致有荒蕪者其前所逋錢糧盡行豁免仍查給各兵的親人丁助其牛種待成熟後方可起科但不許各兵族人將旁人之地混稱兵地以冒蠲免一文武東徵道將諸臣剿奴陷沒者義气常新忠魂不泯身後之卹例得從優其各官所有田地人等生前優免者死後不得遽爾開徵仍照各官品級應免徭銀之數查某官於某年月日戰沒卽以爲始再免六年六年之後方可議派以示朝廷優卹勞臣至意一內外各衙門見監死囚重犯有情可矜疑及人命在辜限外者覆審是實俱免死發邊衛充軍其人命無屍可檢彊盜贓仗不明及年久無贓人犯無證具題未下原問衙門未成獄者卽比照熱審事例淸查釋放一在京在外監追還官入官給主贓物除原系官錢糧監守侵盜者俱照舊監追外其入官贓百兩以上給主贓五十兩以上若監追二年之上正身已故家屬代追各勘無家產堪以變賣者開具所犯情罪奏請定奪若入官給主之贓不及前數監追半年之外正犯身死勘無家產悉與宥比若系埋葬銀兩正身見在仍依律追給以卹死者一節年行勘文武職官遷延不報以致姦猾得脫被誣久淹詔書到日各該撫按官通查原承行官立限催勘奏報如仍怠違參奏處治一各邊鎭軍器所需及撫賞叚疋諸物承委官多侵克額價收買濫惡物料以致器械火藥制造不精其緊要夷目本路道將往往那扣別項錢糧賠買賞用司道官漫不經心或狥情差委今後務選廉幹正途府佐照價買辦布政司及本道守巡官嚴加查驗事竣開注有無情斃甄別賢否呈送督撫巡按衙門以憑薦劾獎戒一近來法久廢弛武備不設以致盜賊生發貽害小民有司又多避忌失事隱匿縱容往往釀成大患今後各該撫按官務要嚴督司道府衛州縣掌印巡捕等官遇有盜賊卽行緝捕務在得獲每季終將各該管地方有無失事及獲過盜賊名數申報查考敢有隱匿不行從實開報者提究如律若撫按官姑息容隱聽科道參處一京師首善之地五方湊集有等無籍惡少結扇成把攘奪恣肆大爲民害亦有娼優隸卒濫竊冠裳服飾裘馬僭分淩上風靡俗流敗壞斯極今後五城禦史密訪嚴拏情重者盡發遼東爲民或令編伍守哨以警姦頑一邪術誣世如無爲白蓮紅封大乘等教廣布傳頭結連亡命甚至造符印擁兵仗一呼百應莫可誰何矧有姦民專以賽會進香爲事輿蓋雕龍畫鳳旗鼓蔽日喧天違法殊甚宜嚴緝教師會首依律究罪餘黨解散邇來淫祠日盛細衣黃冠所在如蟻今後敢有私創禪林道院卽行折毀仍懲首事之人僧道無度牒者悉發原籍還俗一苑馬寺所隸牧軍額設田土多被豪惡侵占羣外馬匹妄報餘丁以致馬死人逃貽害原籍兵部行文該寺監苑官不許聽信姦猾報丁滋累羣外死馬虧欠除正軍外不許監官移文擅拘原籍違者聽巡茶禦史參治其一應未完賠補自萬曆四十六年以前盡數免追一中都畱守司河南山東都司所領班軍月糧應解州縣每年拖欠致各都司官呈借太僕寺班銀馬價及兵部扣畱班軍老幼銀兩俱未補還及免班年分應折班價並新舊絕軍糧銀未解數多今除四十四年秋班以前拖欠者悉免追徵以蘇困累內有已徵在官者照數補解其四十五年以後拖欠仍各照年分追徵一各處衛所歲造軍器並有司該造弓箭弦條自萬曆四十八年以前拖欠未完者悉免補造其收過有司物件準作以後年分該辦之數敢有因而侵欺者治以重罪一各處額編民壯快手本爲緝捕盜賊而設近來數多差占或赴各兵備道團操遇有艸寇竊發有司束手無措今後不得占役一人悉令放回各該州縣責成掌印官捕官設法操練各兵備道巡歷之日比試查驗其保甲一事尢爲弭盜良法兵部便行文各處著實舉行一軍戶有重役不問三處五處遇有事故如果戶內人丁消耗只並一處勾補其餘悉行開豁及有人倒戶絕並同名同姓被人妄報連年勾擾者有司從實體勘得實卽爲轉達該府兵部開豁毋得展轉勾攝貽累無辜亦不許指此爲由槪將有丁之家狥私賣放空歇軍伍違者各治以罪一四十七八兩年在京問過發配納贖三年以下等徒罪監禁日久可抵配贖候過寺後卽準釋放犯罪存畱養親備載名例律凡軍民罪囚有祖父母父母年八十以上老疾應侍家無以次成丁者犯該死罪除極惡重情常赦所不原汲奉欽依外若誤殺戲殺誣告人累死隨行親屬等項開具所犯情由奏請定奪其徒流人犯照萬曆四十二年例發本處擺站做工煎鹽瞭哨以便存畱餋親務勘結明白不許納賄扶同任情朦朧混行違者以故出論一先次恩詔各省直自二十九年起至三十四年止各項錢糧查系小民拖欠悉與蠲免惟是順永二府所屬州縣衛所因四十三年間旱災異該撫按具﹤鋶﹣釒﹥欲將四十一年以前悉爲蠲免該戶部覆準將三十八年以前的系小民拖欠者蠲免三十九年以後仍令下年帶徵今各省直蠲免應自三十五年起順永二府所屬自三十九年起各蠲七年至京城內外居民房屋比歲雨澇衝壞未盡修復者準免房號三个月廊店房屋倒壞者查明免租直隸薊州昌平武淸玉田三河東安寶坻等州縣牧地艸場新增解監銀一萬六千有奇先年已經按屯兩臣具﹤鋶﹣釒﹥請免該部題覆其地屬荒鹻銀系重科該監豈得朦朧徵擾仍照萬曆十年淸丈原額徵銀解部其加增解監之銀盡行豁免以寬民力一北直隸涿州良鄕固安武淸永淸東安香河漷縣通州三河等處衛屯軍自萬曆二十八年以後新增屯丁銀比例礦稅徵解通灣稅監已二十年軍苦已極四十二年𨿽恩例赦減三分之一而害未全除徵納更苦今邊陲未定調募日煩衛京之兵尢當休養豈堪重累畿內過路落地二稅已經撫臣具奏停免此項屯稅自今四十八年爲始著同二稅一並蠲免一朝廷政事得失天下軍民利病許諸人直言無隱於戲監成憲以罔愆紹逑秪承夫志事同民心以出治興釐用協於章程凡在照臨偕臻闓懌布告中外咸使聞知○遣行人司等衙門行人等官祖重燁等賫詔往省直等處開讀○直隸提學禦史周師旦﹤鋶﹣釒﹥言國家待士有體新例不宜濫觴從來禦虜徵倭軍興耗費不訾聞行鬻級曾不聞齒及庠序近見戶部遼餉事例議開納生員一款其事甚辱其名甚醜不識所謂開納在歲科兩考額以內乎抑額以外乎如在額內則臣之兩考將浚何從攙入如在額外則孤寒望若登天而賈人得之唾手國家卽患貧何至失倫若此欲收赤仄之錙銖混進白丁之億萬啟朝廷以疵政變士類爲濁流傷士心而摧士气將尺寸未獲而尋有餘喪且教化之地先由賄進人材不成人材國體不成國體其所決裂甚大若納貢一款禮部與通政司詳言之亦無俟臣贅說矣章下戶部已而部覆竟罷之○南贛巡撫副都禦史周應秋進解存積以濟邊儲計共三萬零八十兩有奇且﹤鋶﹣釒﹥言遼餉一歲所需八百餘萬理財之策宜著實講求如國初召�中納之例漢家募民實粟塞下之令金城且耕且戰之策皆可仿而行至於選將練兵使轉餉不付於流水尢爲喫緊報聞

○山西道禦史馮嘉會﹤鋶﹣釒﹥言自古撫軍字民莫急吏廉將義近據參鄭之範貪婪釀釁致數十萬生靈屠戮平夷營遊擊陳維翰家人馱載大定銀一百五十兩俱系克餉之贓邊腹之吏耳蹈之範覆轍濫訟取鍰積榖折價徵糧索耗十分取二甚至有以稅契爲利藪以找價爲奇貨闔縣追呼雞犬不寧九邊將領淪胥維翰污阱剝削公行昌破取利月餉時克隱軍扣銀甚至貪帥掠地皮將軍作饑虎致軍士衣不蓋骭菽不厭口願奔外夷以爲樂土也當此徵兵加派所在繹騷欲得軍民效命須懲將吏之貪頑欲懲將吏貪頑須嚴加耗侵餉之罰願敕下所司以後武臣剝軍責在督撫文吏朘民責在司道撫按與臣等所摘發俱嚴行追並押發濟邊不但懲貪兼可助餉今內帑山積宜奮然慨發數百萬以濟危邊表端則影正天下文武臣工未有不灑然易慮者上是其奏

○虜犯石塘路巡按禦史王象恆奏八月初一日石塘路達賊萬餘從各口衝入先攻白馬關又攻髙家堡馮家堡

○丁未祭先師孔子遣禮部侍郎劉一燝行禮

○直隸巡按禦史盧謙﹤鋶﹣釒﹥稱順天府文安縣效勇營窪下苦水欲仿霸州花兒綻等處折徵之例除慈寧官系進宮錢糧例不蠲免外其餘如瑞安府地效勇等三營官地大寧橋牧馬場地陳家務艸場官地營綻續墾額外荒地等處乞敕戶部悉照霸州事例折半徵收以蘇昏墊之困未報

○禮部奏新主臨朝萬幾攸系乞少節哀情擇吉禦門聽政會閣臣具揭欽天監官擇到本月十二日吉上報可命具儀來行

○初萬曆之季閣員多缺上踐阼念邊方多事帷幄匡襄咨揆宜亟會閣臣方從哲﹤鋶﹣釒﹥皇上維新庶政輔理之職斷非一人能辦先帝欽點史繼偕沈﹤氵隺﹥二臣急宜允用一時才望諸臣與去歲已推未點者仍乞敕部會官推舉一並列名上請庶羣賢並進而政本不孤得旨先點二員允用還著吏部再推見任在籍素有才望者七八員來簡用

○直隸巡按田生金言工部坐派應徽寧三府廣徳一州攺造叚疋三萬二千九百疋而歲造不與焉原無額編惟畱工部四司料價支用查三府一州該價值鋪墊等銀三十二萬五百九十兩有奇而節年存庫及見徵料價止得其半二運無湊難完三運費將安出夫一運之供已費三年之料價則三運之辦必須九年之蓄積今旣不能以一年徵三年之價則何以三年責三運之完當今民力雕疲入孔旣艱出孔宜節卽云賞賚必不可已然兩運旣完將數年足用其攺造三運乞特賜停止得旨攺造三運叚疋準暫停止二運未完及蘇杭等府應停的著該部查議具奏

○福建道禦史萬崇徳奏遼事敗衄徵兵徵餉十八萬枵腹之眾旣聚於遼東則二十萬本色之糈須髮於海上今登萊津門應運之米聞將竣運獨淮安三十萬石總漕王紀副使嶽駿聲經營𨿽有次第然路經成山嘴始皇壩險阻洶湧今乘載者板釘稀薄之船撐駕者新募遊惰之眾易動難制督理需人徐淮之間非無事之地若復以嶽駿聲理運地方彈壓何賴乞添設海運兵備官一員如糧儲道事例住札淮安往來津門間專理運務其應用隸胥諸費見有新裁鹽法道舊額不煩徵派亦可轉移官事無攝責成極便章下所司

○戊申諭內閣傳起建皇極門殿擇日興工以文華殿窄小百官朝賀列班不便也時遼餉愈急大工起建有司莫措乃以工部請發內帑二百萬刻日起工

○下考選散館各官俱令實授從吏部遵奉遺詔之請也時授職者庶吉士史永安博士陳胤叢劉逑祖中書周朝瑞朱童蒙董承業張其庭房可壯劉大受羅文英蔡國用髙弘圖梁之棟行人侯震晹汪慶百陳所志余合中張論張素養趙於逵丘兆麟周用賓羅汝元鄧秉修潘文龍譚鍇推官林一柱李九官李逵知縣史孔吉楊所修熊徳陽劉弘化蘇逑張修徳賈繼春馬鳴起郭增光董翼王一中喬承詔遊士任安伸袁化中汪泗論傅宗龍田珍陸世科江秉謙張愼言馮三元王夢蛟張鯉李良棟遊鳳翔共五十五員朝瑞震晹吏科孔吉胤叢戶科慶百禮科所修童蒙兵科徳晹承業所志弘化刑科其庭工科逑浙江道繼春鳴起一柱湖廣道永安江西道增光逑祖修徳翼廣東道可壯一中承詔士任廣西道伸化中大綬河南道泗論宗龍珍合中山東道世科文英秉謙國用九官山西道愼言達論弘圖狹西道三元四川道紊養於逵夢蛟兆麟用賓雲南道汝元秉修文龍之棟貴州道鯉南京江西道鍇南京福建道良棟鳳翔南京湖廣道皆監察禦史而兩咨散館若申廷撰舒榮都張潑鄭宗周聶紹昌易應昌郭如楚王槐秀張師孟則以推補按差先得旨

○直隸巡按禦史田生金請攺折廣徳州漕糧謂廣徳州從外江貿米赴宣城水陽鎭交兌騷費萬狀蓋其地四面阻山不通舟楫故徵銀於本治市米於外江先年曾行攺折已題奉欽依謂三年不拖欠永著爲令不謂永折未行復有徵銀兌運之事行之數年更多姦竇乞敕戶部議將運未攺折起解以杜諸獘官民兩便部覆得旨仍攺折三年

○升河道總督工部右侍郎兼右僉都禦史王佐爲工部尙書南京大理寺卿王永光爲工部左侍郎江西巡撫右僉都禦史包見捷爲吏部左侍郎鄖陽巡撫右僉都禦史陳禹謨爲刑部右侍郎

○起升原任兵部侍郎汪應蛟爲南京戶部尙書原任湖廣巡撫右副都禦史董漢儒爲工部右侍郎

○升左通政林學曾爲太常寺卿尙寶司卿熊尙文爲太常寺少卿吏科右給寺中姚宗文爲太常寺少卿浙江道禦史劉蔚爲順天府府丞福建道禦史陳於庭爲太僕寺少卿太常寺少卿管國子監司業事李騰芳爲詹事府少詹事兼翰林院侍讀學士掌南京翰林院印信

○命大理寺寺丞房壯麗署掌大理寺印信

○兵科給事中魏應嘉﹤鋶﹣釒﹥法祖四事一曰修身蓋人主一心攻之者眾惟是起居食息之間凜龍見雷聲之惕則可以當萬幾而不勞萃百責而不疲此爲修身之實二曰勤政郊廟必親朝講無曠使一心周回於天下天下流通於一心但願在文華殿對羣臣之時多則天下治此爲勤政之實三曰親賢輔弼大臣托在心膂是宜博選髙賢豈拘翰林一局必藉肝膽骨力者三四人與俱收夾輔之助此爲親賢之實四曰納諫古者諫無定員今者言有專責復一年一取之舊斯收四目四聰之功而廢棄諸臣尢宜盡起以風有位此爲納諫之實未報

○戶部尙書李汝華覆山東撫按題東省海運六十萬石除運過外尙少三十萬石議畱解部京邊銀兩不知京邊系各鎭各庫各衙門喫緊之需毫不可缺惟平糶可以通融今查東省報過倉谷七十餘萬請以其半糶銀十萬餘兩而四十七八年加派並徵又似不便議將已解見徵者作四十七八年京邊之數而通減四十六年以寬民力其四十八年加派該五十四萬餘兩議以二十萬兩充今歲海運以三十四萬餘兩目下收糶以爲明歲海運之值庶爲兩便從之

○己酉祭大社大稷命恭順侯吳汝胤恭代

○命工部侍郎王永光給事中薛鳳翔巡視工程

○欽天監請攺書歷日年號報可

○命吏部右侍郎兼翰林院侍讀學士史繼偕南京禮部右侍郎沈﹤氵隺﹥俱升禮部尙書兼東閣大學士差官行取來京同從哲入閣辦事二臣先帝所點用而未發者

○起升原任吏部右侍郎朱國祚爲南京禮部尙書

○禮部右侍郎孫如遊等﹤鋶﹣釒﹥言自古繼體之君遵遺訓以凝承天意無急於及時冊立者臣部在昔蓋嘗催請數四且往日皇上毓徳靑宮元子朝夕與俱顧復之愛實以父兼母訓迪之嚴又以父兼師今日有萬幾勢或不能自非早爲冊立付之保傅之手日爲護持磨琢皇上之心亦不安然則行冊立遺詔先帝非直爲皇長子慮亦兼爲陛下慮也乞敕擇吉具儀國本幸甚上報曰遵遺詔於釋服後舉行擇日具儀來奏時科臣楊漣繼請言臣考冊立故事宣宗以宣徳三年立英宗爲皇太子時二歲憲宗以成化十一年立孝宗爲皇太子時六歲孝宗以弘治五年立武宗爲皇太子時未周歲卽先皇之正儲位也亦僅六歲耳今皇長子年十六矣以皇上禦極未及旬餘較諸帝之冊立爲尙早以皇長子歷年如斯而講讀未就冠婚已逼較諸帝靑宮之日爲已遲且皇長子昌齡日茂未離阿保惟是體統一尊遠媟褻而卽莊嚴則气體以堅一善也名位一正去幼志而修衮職則徳性可成二善也宮僚漸備近賢良方正之日多三善也伉儷維時開虹流電繞之祥四善也孫謀已裕燕翼無窮先皇帝後膝前十六年之愛注亦可以卽安五善也若夫龍軒甫正鶴禁旋開於皇上遠猷鴻業尢善之善者一人元良萬邦以正社稷之福也報聞○詔萬壽免行慶賀禮旨意悲痛以大行在殯也

○工科給事中惠世揚論禦史劉廷元往日用事羣小附和職掌之外別有官評髙下考選主張年例開款造事日事驅除一旦有順天之命臣工錯愕況其聲應气求又有徐兆魁爲之副院哉並糾兆魁撫楚不職狀當賜罷斥以肅新政奉旨徐兆魁以新簡畱用廷元下部院議蓋兆魁時已升副都禦史也已部覆廷元俟論定處分

○雲南道禦史張新詔論前文選司郎中陸卿榮補吏科給事中侯震晹原無見缺升街道廳員外郎戴澳越躋俸次紊亂舊章爲跋扈之漸旣卿榮﹤鋶﹣釒﹥辯新詔再﹤鋶﹣釒﹥坐以賄狀且言刑部員外郎徐大化以考察罷廢之官卿榮受賄破例起用﹤鋶﹣釒﹥下吏部覆稱卿榮﹤鋶﹣釒﹥請歸省宜聽大化照舊供職報可

○督餉戶部右侍郎李長庚議得去歲海運初開幾不能濟今春力開北岸較南岸一運可抵三運而又省各島風礁之險然海運止七八月可行今計止五十日耳兩年所截漕米五十萬石將次卸完而船無腳價艤待不行轉盻九月便當停運又山海關積糧四十萬石堆浥可慮臣查南海口可徑達蓋套乃畱淮船十餘沙船五十爲南海口之用此道開則關糧便可直達視繇關陸運至遼者省其三倍視繇天津達遼者每石可省三分通計運糧四十萬止費十數萬可完也至天津召買料豆則�人四十七年所買者價未找完何以責四十八年之召買此實軍需便宜急務而庫藏無措恐失運期乞將內庫銀兩暫借一百萬爲運糧召買之資蓋有銀斯召買無誤召買無誤則海漕得因便轉運而遼左可無倉卒告乏之患臣熟計甚便也已又請截漕運以濟邊餉言去歲蒙恩截漕三十萬石於天津今歲截漕二十萬石目前將次運完矣八月末旬使當停運明春二月始可開運而今歲所運之糧恐止足供歲裏之用萬一明春缺乏倉卒告急彼時存貯無糧新漕六月方到將何以應之遼餉本折已經議定多之於本扣之於折本色非海運不能多非豫備不能濟乞下部議允截漕十五萬於天津而卽扣新餉於太倉銀庫庶明春二月不誤首運部覆從之

明光宗貞皇帝實錄卷之三

大明光宗貞皇帝實錄卷之四

庚戌頒賜各王府銀幣據萬曆元年例向無侄孫一項今參酌應與侄同上以福王潞王懿親常賜外特加銀三百兩紵絲羅各十表裏紗十疋錦四疋鈔二萬貫

○兵部尙書王嘉善開具遼東等官應賞差等其續後出關將官未在賞內者

○敕經略於前發金一百萬兩內照例頒給於是賞總兵官鎭守守李光榮徵夷柴國柱賀世賢援遼楊宗業陳寅陳策銀五十兩一表裏兵備道王貞薛國用李乃蘭康應干監軍道髙出邢愼言牛維曜管餉齊君榮單崇銀三十兩副總兵官見任竇承武戴燁等共九員銀三十兩參將閻正名遊擊官麻承宗戚金都司僉書倪承勛方承勛見任原遼共七十五員各銀二十兩備禦守備官左輔坐營官周世祿小把總等官雷起潛見任援遼共五十二員各銀十兩援遼土司石砫司女官秦氏保靖宣慰彭象乾二員各銀三十兩一表裏援遼土司酉陽領兵加銜守備冉天胤石柱領兵指揮使馬祥麟永順司領兵官汪一龍三員各銀二十兩

○吏部奏詔書內一款建賢棄官並礦稅詿諸臣酌量起用其事關國本得罪者分別奏請召用卹錄臣等遵明旨除事關國本查開職名另奏外而建言詿誤諸臣灼之最確者先行起補其餘次第采訪不出一兩月咨諏當無不眞進用亦不相遠奉旨系卿部內事其酌量推舉以俟錄用按諸臣獲罪先朝或爭時事批鱗受譴或彈時相逢怒遠逐或犯稅璫逮訊長系至於國本一事杖謫尢多大者捐性命小者削官爵遠或二三十年近且一二十年姓名旣不時聞存歿亦難具悉故部酌次第采訪起用一時彈冠之盛窮巖遺老爲气焉

○起升原任南京刑部郎中鄒元標爲大理寺卿元標自萬曆初論輔臣張居正奪情杖幾死再起再黜伏林間者三十年至是召用之

○起升原任浙江道禦史李宗延爲光祿寺少卿河南道禦史馮從吾爲尙寶司卿各添注宗延從吾俱以兵部推升不行論列謫爲民○升督餉戶部右侍郎長庚爲本部左侍郎兼管照舊○升寧夏巡撫都察院僉都禦史臧爾勸爲戶部右侍郎

○升順天府府尹王舜鼎爲南京通政使太僕寺少卿徐必達爲應天府府尹

○起升原任湖廣右參議朱一桂爲太僕寺少卿添注

○起補原任太僕寺少卿周曰庠添注

○起升原任河南道禦史劉光復爲光祿寺寺丞添注當張差闖入東朝先帝同上召見羣臣曉諭光復髙聲稱頌聖孝詞未畢先帝怒其震驚靈冪逮下獄廷臣噤莫敢救凡四年始釋至是特起升之

○升狹西右布政使畢自嚴爲太僕寺卿管京營少卿事

○升福建左右政使畢自良爲太常寺卿管少卿事○升河南布政司王志遠爲廣東左布政使

○升鴻臚寺左丞展自重爲本寺左少卿

○翰林院編修林釬起復除原職

○兵科給事中薛鳳翔上時政二事一曰內旨當愼夫閣臣之設原以票擬爲職閣臣以票擬司王言之出入而天下卽以票擬定閣臣之得失今煌煌天語半繇中使傳宣卽

聖意速發固以消中畱之端而王言徑行恐反滋外疑之漸寺人不許幹豫政事祖訓極嚴而可令口傳內旨啟人以不可知之疑乎願自今一切旨意務發閣臣票擬隨覽隨班庶無假借之患一曰畱中當防夫臣子自面奏外惟憑章疏血脈一通則宮府情合血脈不通則釜鬵勢成柰何同一啟事或此報彼遺同一推轉或前遲後速乎𨿽聖政時新非堅久而不變而萬幾日萃恐怠惰之易生願自今一切條畫務勤乙夜觀覽隨覽隨發庶永無隔礙之患然而閣臣贊襄枚卜尢重資格非可拘於內外巖穴亦可豫於旁求不報

○命原任戶部山東司主事鹿善繼復職先是善繼以遼餉告急借發金花五萬兩以濟急被斥吏部屢以爲請從之

○吏科給事中周朝瑞獻愼初三要略曰陛下新政用人發帑撤稅可謂有初矣顧天下鼓舞若更生者此初而陛下夕惕乾朝歷萬年當如一日者亦在此初今賢才漸見充盈然收一才必期得一用宜令有言責者得盡其言有官守者勿奪其守若乃系忠良之手足而使謏悅爲容輩反得乘憎而營窟穴則愼初以信任要矣君之施澤猶水沃物一息不貫立成枯竭矧遼左索賦正急今日所發幾何將無又處其窮宜畱金花不盡之餘省內庫無益之積更有不足佐以帑金務令吏卒沾恩誓滅夷寇則愼初以行人要矣海內苦榷徵如在湯火稅使一撤何異移之淸涼痛思先帝仁明祗緣導自宵小以至官曠治隳貽禍人國今撤回到闕卽有隨進金錢宜

○敕發遼餉明阿堵非明主所貴誠慮及積習智巧之難防則斥遠嬖佞尢愼初者要之要矣臣實快心於旣鬯之皇猷而更願聖主之修舉者如此上諭內閣金花銀兩原系舊制進內以備典禮等項賞賜俸糧之用周朝瑞要譽妄言本當拏問姑降一級調外任用閣臣隨具疏言皇上蒞政方新人心望治甚切銓部起廢之疏隨上隨下乃朝端一言卽行譴謫殊非政體之平且主事鹿繼善蒙恩復職借金花者業及寬政議金花者獨蒙嚴譴亦非一視之仁相應免其降調令守原官奉旨惡其阻絕國用已有旨不必申救屍科給事中王繼曾疏陳時事言臣惟自古人主善用言官無如

○先帝萬曆初年誅惡閹罪權相起廢官皆用言官言無畱行邇十年間言官用朋黨相傾不一圖王之國先帝閣言者不用是非先帝之失而言路之罪也當鼎成之時亦穆然深維國家不可無謇諤之臣而以臣等付陛下惓惓望陛下之親賢納諫而詔臣等以授職建言言官言可采則采之不可采則閣之人可用則畱遺陛下用之故臣以爲善用言官無如先帝者也臣今者所爲揚肝膽以效忠捨筆橐無所圖之矣臣與諸臣約章疏無得作隱語以煩君父射覆大臣彼論杜門靜聽小臣不得展辯章奏煩瀆易起厭倦非所以重言路之體也毆陽修有言諫官𨿽卑與宰相等夫從容論思俟君之自聽者宰相也慷慨陳列彊君之必聽者言官也漢武帝英風之主汲黯數面折其非人臣而至於面折其君非得已也臣不願陛下令臣等至此臣所願者陛下將先帝親賢納諫四字大書於座右今而後臨禦不輟朝宰相不離側諫官不停﹤鋶﹣釒﹥用人行政不如此數日舉動令臣等有法度之言無弼違之言是上願也報聞

○戶部奏自奴賊發難兵馬錢糧俱出創設加派原非得已但外解者任意遲緩而分用者又任意圖便開銷者開銷斷絕者斷絕職部不得已具題會議另加派銀一百萬兩爲兵部安家馬價二十萬兩爲工部器械則分用亦各有數目矣今查四十六年四月起至今年七月止共解過遼東銀八百三萬八千有奇近據新餉司報援遼兵以十八萬馬十萬匹以折色論計該二百九十餘兩遼沈開鐵嶺額兵除舊額外該新餉三十萬一年約該三百二十一萬有奇各衙門公費一萬有奇各道駝運一百萬有奇各道召買糧料六十萬餘通計每年用銀四百八十餘萬兩以本色論兵一十八萬馬十萬匹共該糧二百五萬二千石卽遼左一鎭一年除本色外用銀幾五百萬關內召買及各鎭調兵行糧鹽菜不與焉卽加派全完不過四百萬新餉少角�羊一分則誤餉一分是誤該部卽誤遼也職部會同督餉及經撫嚴參處從之

○是夜漏下一鼓東方有流星大如盞靑白色�走�虫�蛇東入奎宿二小星隨之

○河南續發毛兵三千五十有奇家丁三百一十有奇援遼起原任寧夏副總兵劉光祚統之先是河南南陽汝州三處已募過兵五千矣至是部覆徵七千而不能盈其數也已部議加光祚注銜左軍都督府僉事援遼

○辛亥諭內閣大行皇帝梓宮發引傳示該部具議來奏

○禮部左侍郎孫如遊上喪服視朝儀言孝以善繼爲隆禮以順時爲大皇上性生純孝玆當大行皇帝喪禮哀痛迫切而代天理物正以紓罔極之懷適今嗣登寶位之初萬機攸系伏望念祖宗社稷之重少節哀情請

○禦文華門視事文武百官行奉慰禮有旨朕哀痛方深豈忍遽離喪次其以本月十二日視朝爾部具儀來看

○禮部奏喪服列代皆有制度而斷自孝宗皇帝蓋孝宗篤於親而喪禮詳且備故武世穆二廟以下宗之孝忠昔居憲皇帝喪禦門視事在喪制二十七日內服具縗二十七日外易素翼善冠麻絰至祔廟釋禦朝如常儀今準舊制則宜於八月十二日縗服

禦文華門視事百官素服烏紗帽角帶奉朝參候梓宮發引除從之

○諭禮部朕生母升天年久追尊祔葬事宜查例具奏

○禮部奏萬壽聖節各王府進到表箋慶賀禮儀不便陳設應類收送司監收貯從之

○兩廣總督許弘綱奏烏豬外洋有倭船四隻寄泊官兵斬獲賊首五顆生擒四十名奪獲器甲餘賊落海無數題敍有功員役下部

○甘肅巡撫祁光宗疏報該鎭選發援遼兵馬一萬三千餘用馬價銀一萬一千八百九十有奇其祁家土兵原系西番納馬種田言語不通未經戰陣驟聞調遣輒相率入山聲言投虜難於驅迫魯氏土兵昔年因協守魯光國不軌題裁已久卽有土民皆田野村夫素不經戰盡力挑選止得五百不能取盈千數戶部二部題覆報聞

○福建巡撫王士昌奏海寇袁進聽撫令之立功海上自贖並敍文武將吏帶管海道嶽和聲等參將紀元憲等撫剿勤勞下兵部知之

○禦史王槐秀參福建巡撫王士昌貪肆不檢言入境之初多用夫馬已無卹民之念彊賊袁八老之委用人稱軍門外府船戶黃聚寰之販海共說暮夜入金志衰宦成心弛防檢亟宜罷斥奉旨畱用

○禦史張師孟參延綏巡撫董國光封疆失事湖廣巡撫徐兆魁保姦養亂兵部尙書黃嘉善調募失策乞正樞臣之罪罷二撫之職庶中外震悚而奴虜斂迹不報

○吏科署科事給事中暴謙貞陳用人之槪以光新政其言閣臣者佐明主燮理天工今政本單弱或備顧問或裕經濟一內一外故事確有之例在皇上當斷自宸謀在輔臣當�夕工�心�主公議者也起廢者爲國家收拾賢良今品如麟鳳早當賜環或列公卿或沾一命毋使黃髮恨棄於明時緇衣倒置於萬世可也先帝邇年啟事緣畱中不報諸臣遂有窺其微而肆其機者論不本乎虛公志每存乎摶擊一网之勢已成風影之疑愈結夫東西南北何地不生才寧可終於禁錮良苦長短何人不當用寧可堅執成心平不平之情制難制之念在諸臣共最之耳然公平之談𨿽美公平之念難持指夷作跖是曰用罔聲起景附是曰蔽公要在我皇上堅持今日之羙一切章奏朝上夕下悉付輔臣冢宰一一剖決求其至當卽刻回話則大臣不能事其模稜小臣不得憑其胸臆可否立定羙醜攸分但營職業盡可表見何必自立異同構玆禍亂也報聞

○起升原任都給事中鐘羽正爲太僕寺少卿添注羽正當萬曆辛卯因冊立事禮科羅大紘以論元輔申時行降外上疏爭之遂革大紘職而罰羽正俸次年壬辰又以同官李獻可公疏論儲教降級疏請同罰遂降極邊

○起升原任南京吏部考功司郎中饒伸爲光祿寺少卿伸以刑部主事論輔臣王錫爵子衡不宜中科削爲民起原任禮部祠祭司主事爲民萬建昆爲南京禮部精膳司主事建昆以萬曆二十六年有憂危宏議一書傳於朝語涉國本皇親鄭承恩疏辯禦史趙之翰遂言此給事中戴士衡所爲蓋疑士衡曾爲大學士張位邑令此書受位指使而建昆與位同裏有連因牽及之遂降雜職邊方尋疏辯爲民

○起升原任吏吏科右給事中爲民王佐爲尙寶司司丞原任雲南道禦史區大倫爲光祿寺寺丞佐以封倭事有旨責該科推諉避難同葉繼羙革職大倫以兵部拾遺及推升宋世恩謂言官不能論列而革職也

○起升原任刑部山西司主事秦聚奎爲光祿寺寺丞聚奎當萬曆辛亥言湯賓尹不當考察以代辯勒致仕

○起升貴州都事劉文炳爲尙寶司司丞文炳當萬曆丙辰以沈同和場獘論輔臣吳道南謫

○起升任原狹西咸寧縣知縣爲民滿朝薦爲南京刑部山西司郎中升山司按察司經歷翟鳳翀爲南京戶部浙江司主事兩淮運判葉大受爲南京兵部武選司主事朝薦以稅璫梁永訐奏逮詔獄七年後放還鳳翀以言事得罪大受爲工部諫修胡良橋工被謫

○升狹西右參政佘自彊爲山西按察使

○壬子欽定新陵名曰定陵閣擬四名以進上所擇也

○諭內閣聖母孝端皇后梓宮停安已久宜當發引並大行皇帝梓宮如何發引令該部具議來看大學士方從哲回奏言先帝梓宮在殯皇后無先發之理而玄宮隧道開穵將完又難久待應命該監擇吉同時發引仍先期奉遷聖母溫肅端靜純懿皇貴妃一同祔葬新陵然須待加上尊謚之後方可舉行

○召服闋禮部右侍郎兼翰院學士顧秉謙以原官起補與侍郎韓爌同管纂修玉牒事務○新推甘肅巡撫杜承式以病免

○禦史郭如楚疏言

聖明踐祚九徼雨潤然有初鮮終古今同戒故使圖史時親

○經筵時禦章奏時下則無倦勤之漸起居必愼傳宣不輕威福不惜嗜欲必嗇斧斤必遠則無耗損之漸嚬笑不假則無壅蔽之漸譬出匣之鏡屢栻更鮮百淬之芒愈銼不撓則志慮淸明身體彊固萬年磐石在今日始乃補天浴日繩愆糾謬則相臣諫臣二者最重此番推舉閣臣一切資格門戶皆當剗除惟求弼主濟時無負君國諫官𨿽卑與宰相等此時振鷺充廷人思自見惟是形之筆札須盟之幽獨果否無以起見無以意气聲名起見無以黨局恩怨報酬起見願言路諸臣同野渙羣以成聖天子蕩平之治不報

○禦史張潑疏言自古談立朝者以正直忠厚爲本蓋雷同非國家之福要以同心體國則意見自忘爭執自化據臣畱題以來所見臺省諸臣無事不爭無時不爭始之以爭繼之以逐株連禍結所傷言路諸臣幾無噍類臣有慨於中謬意刻核之後不妨暫還和平事有可不可堅而持之則爭何如暫置之以俟事體之自定人有賢不肖彊而辯之則爭何如姑需之以俟公論之有歸天下國家之事天下國家之人言之苟國是之有濟何必是不在人誠千慮之一失何必非不在我聖主勵精圖治諸臣宜滌蕩肺腑嘉與更始見無分於彼此人無判於東西老成者平气自處勿作淸流之禍新進者平气處人勿操同室之戈蓋是非不明則爭略明卽止此日直窮到底恐後來收拾頗難如全此攻王圖攻李三才初何嘗不是但乘勝之過至於不能容人主張之過復至於不能自容則亦何益之有人才消長之際國家安危攸關伏惟

聖明采擇上是其議命以後言官都要同心體國毋彼此紛爭致傷和衷之誼

○遼東巡按禦史陳王庭疏言東夷入犯查劾失事官員本年六月十二日奴賊共二萬餘分爲二股一股自撫順關進境總兵賀世賢禦之一股從東州地方直抵奉集堡總兵柴國柱禦之斬級四顆賊退去其所屬王大人屯百官人屯共十一屯盡破擄去男婦三口查核失事遊擊祖天壽周守廉革職戴罪立功遊擊馮大梁酌議降處是役也按臣言賊謀不在搶掠而在攻克志不在村屯而在沈奉幸經略屯兵豫設二帥力禦賊始少卻然屯堡一空中朝不無異議而經略熊廷弼遂萌謝事之志又廷弼疏言各官功過不掩有

旨下兵部

○遼東巡撫周永春疏言夷酋虎墩兔憨等箭賞共銀一萬八千兩又加進馬賞三萬兩其一萬八千兩借支閱科寄庫銀其三萬兩原在遼東馬價太僕寺內加派而遼荒旱仍借動閱科銀照會太僕寺支銷蓋是西虜講賞乃是定

○命工部侍郎王永光署掌本部印信

○癸丑孝康敬皇后忌辰遣彭城伯張嘉猷祭泰陵禦史黃彥士疏致言新政十事一曰隆孝思竊聞先皇居太后之喪易月之餘宮中不角�羊衰服維時臣有服制之疏謹再封進以請乞下禮部條其所宜著爲定禮權於易月之中不失三年之愛一曰攝聖躬皇上睿質淸臒急在保攝然保攝之道無如日禦講讀接宮妾之時少接賢士之日多以養心則義理明而志益淸以練事則嗜欲奪而身益固令名壽考皆本於此一曰備輔導頃以輔理乏員再推矣臣以此舉宜不論資格不拘內外兼才則以備方員之畫偏才則以調甘苦之和愼簡而信任之庶一徳一濟一曰勤政事皇上旬日以來批答𨿽速延見尙稀臣請朝講之暇時禦便殿延問輔弼科道差遣諸臣以勵職掌以決機宜庶無叢脞之患一曰通言路先皇之朝言路似通實塞乃

新主君臨人思自效卽言不當亦無惜批發使人得言所欲言言路以辟而通又使人擇言後言言路以淸而通也一曰起廢棄山林諸臣業分別起用矣諸臣才品不同皆足備錄用然後有經論列淸議難容者此輩豈容濫徼新寵宜考去國之繇參平心之論毋以影響輕訾老成亦毋慕調停反空善類可也一曰振吏治邇年人競而鮮恥風自下流咎繇上作若髙下一程其材能遷轉一敍其資俸恬退者獎人何樂於奔競疎簡者登人何樂於多費是惟嚴飭提衡上下互相振刷庶挽回有機耳一曰謹閹寺舊制以供掃除而今極重難返矣此輩間有賢者而君側每易爲私臣謂嚬笑必不可假借政事必不可幹豫錢糧必不可干冒至於中旨口傳須防煬竈之姦進稱孝順應墮規利之竇新主當陽宵小觀望當剪萌芽毋使滋蔓一曰嚴武備都會重地恃一京營兵有十二萬老弱者汰則兵精汰存者練則技熟新天子赫然震怒文武將吏號令嚴賞罰必令行禁止此不可急飭者也一曰固邊防蓋九邊事視一經略經略而不足任也不可復掣其肘邇經略以病告若果難支豈可反以身累封疆故略之才尢不可不急摉者凡此十事庶幾爲新政之助惟皇上俯賜采納不報禦史舒榮都疏奏奮乾綱振積習事言天下不過人與法二者而已法不止於用人而用人之中亦自有法人固可以維法而執法之堅卽以得人如昨者遼事初興起楊鎬於田間而以李如柏佐之非爲戰也本無戰情彌縫眾議就中之微意旣不可以告人各路之宣傳似有心有於賣國非獨此也鄭之範一察處縣令耳夤緣入遼聞其以虐佟鶴年故致養牲以情輸奴開原爲陷逋誅至今劉國縉在西臺時不知其功能若何起之贊畫糜餉有十有餘萬一朝脫逃迄無定不乘此時一加大創一洗年來積玩之人心何冀雪恥除凶乎職以爲刑賞黜陟可與天下共而必不可使借朝廷威福之權快其喜怒愛憎之私臣子中戇直可恕詿誤可原而必不可使貪橫險陂之徒得遂其身家妻子之計疏入不報

○兵部請分督狹西四鎭防秋覆狹西三邊總督李起元疏言狹西四鎭邊長兵寡狡虜環伺套虜吉能等調兵往西報讎乘隙東犯且挾遠年不爲例之賞沙計懷捉夷罰服之恨黃婦挾賞寧塞松酋銀歹等糾合宣大諸虜謀奪大小松山海虜火落赤打造木皮船筏要藏僧番兵爲羽翼寧鎭報虜已往西去要犯搶蘆塘莊浪新疆一帶所有四鎭分布防秋事宜各該兵馬查照往規布列俱限七月初一日齊赴信地乞

○敕各該督撫衙門嚴督大小文武將吏如期齊赴原定分布信地加謹設防遠差哨役密行偵探虜果入犯本鎭則極力堵截相機戰守如犯鄰封則合兵邀擊互相聲援務令首尾相應使虜腹背受敵但不得分外貪功起釁秋防告急查果信地無失應援有功破格優薦題請升賞

○詔如其議

○命左春坊左庶子兼翰林院侍讀公鼐掌左春坊印信右春坊右庶子兼翰林院侍讀鄭以偉掌右春坊印信右春坊右庶子兼翰林院侍讀錢象坤掌司經局印信

○升南京國子監司業施鳳來翰林院編修成基命爲左春坊左中允兼翰林院編修李光元爲右春坊右中允兼翰林院編修

○禮部題朝鮮國王李琿咨差陪臣參判李春原齊到大行皇帝萬壽聖節方物馬匹

○遺詔尙未頒及而該國遣使已到應進收從之

○又題朝鮮國王李琿咨差陪臣參判金大得賫到皇太子千秋令節箋文方物馬匹今

皇上寶位初登應照萬壽聖節禮儀恭進但一時難令更補及查進馬匹以喪禮未畢應免行陳設暫準進牧報可

○又題皇上嗣登寶位華夷共戴朝鮮國素修恭順之職合宜播聞應照例差賫捧詔敕彩叚等件前去開讀奉旨允行

○禮部題準戶部咨料理海陸二運主事請鑄給關防從之皇城巡視兵科給事中魏應嘉等言禁門嚴肅乃出入猥雜不異通衢非宸居之體卽內市一節前此諸臣抗章請革竟付空言禮儀房長隨董國用輒將宮內不堪女子趙永祿女等八口領出北安門著伊親領去若未明旨輙爾私發私領守衛不敢攔阻萬一姦僞滋生何以肅淸輦下乞皇上渙發徳音明白諭戒然臣更有請者怨女出宮古今盛徳之事自穆廟至先帝兩朝迄今凡五十餘年矣其間侍從宮人空閒無職何啻以千百數夫人垂老倍思其鄕未衰盡堪生聚皇上舉事發俱合大經大典卽此一事不必問無例有例

○慨然揀選獨斷施行令此老憊及無職者各依其親則海宇歡呼仁慈無極臣事效忠伏懇聖明省覽不報

○鄖陽巡撫陳禹謨奏礦賊聚眾流劫議禦處之策奉旨下部○甲寅萬壽聖節遣陽武侯薛濂武定侯郭應麒懷寧侯孫承蔭撫寧侯朱國弼丰城侯李承祚丰潤伯曹以忠廣寧伯劉嗣爵祭長陵等陵遣都指揮李承恩祭恭仁康定景皇帝

○吏部尙書周嘉謨疏言建言諸臣中有事關國本者或叩宸閽或忤時宰或引義而建諍或因人而株連皆成先帝之令徳廑宗社之遠慮也𨿽皇衷有主未忍言夾日之功而犯顏不避何可沒回天之力先帝神明不測用意淵深𨿽陽棄其身以杜羣囂之口寔采其言以鞏萬年之慶今皇上篤念舊人並其身而顯庸之卽沒而不忘優卹亦諸臣千載一時也今查訪列名如王徳完孟餋浩鐘羽正李琯姜應麟丁懋遜鄒徳泳何士晉孫如法雒於仁羅大紘黃正賓沈璟李獻可舒弘緒葉初春吳之佳楊其休錢一本賈名儒王如堅朱維京王學曾薛敷教樊王衡謝廷贊楊天民黎道炤陳尙象塗傑凡三十二人其一時開載未備者再行續請先是科臣周朝瑞疏云盡人而起之猶恐偶遺卽日而起之猶爲濡滯就使疲癃尪羸均宜霈之寵異以俟其自陳又或旦暮古今並當議其贈卹以報諸身後豈可令引領賜環隱身綿上賫志長沙也哉至是有旨該部議用

○山東巡撫王在晉奏乞加兵以固海防存海運奴自稱兵以來志在取金蓋而絕餉道彼見金蓋運去之粟積比倉敖因糧於敵以拒內援之兵並擾山東以撓根本之計而賊臣在烏龍江所造之船足供戰艦揚帆麕至登州罄軍兵之數不能爲戰爲守又蓋州節次獲姦細皆云要搶蓋州燒截運糧船隻夫數十萬人之命系於金蓋敖倉之積而金蓋敖倉之積於一綫之海道賊睥睨金蓋側目登萊登爲東省重地抽兵捄遼精銳盡發兵船運餉則防海何賴金州至登州風帆半目秋冬風色系彼順此逆之時儻賊兵至而後借援於遼禦風飛渡可幾及乎江夷慣海冒爲效命我中華亡命實繁有徒願陛下毋以金蓋可忽以登萊稍可緩也抑登萊發運甚艱金蓋收糧甚緩今不謀金蓋之轉餉而第責登萊之發糧是徒望口吻之飲食而不思胸胃之痞塞也萬一金蓋被兵則此二百六十餘船且爲寇藉矣國家欲保全遼必當嚴督車徒陸運而以海運濟之乃爲萬全之策臣是以因海汛之當加兵並及海運之酌議乞將臣募處餉前疏下部酌議仍

○嚴敕遼經略撫臣分撥重兵謹防水陸必繇之路預固金蓋積貯之區則餉道無虞而遼兵可資防禦矣

○禦史馮三元陳勸成徳政五事一曰永孝思一曰善頤餋一曰勤講學一曰容直言一曰早諭教

○戶部尙書李汝華題措餉甚難徵餉多阻臣部兩次加派每年共止每畝七釐先因少增兵而從遼撫之議然僅彀遼餉之半耳後

○多增兵而從閱科之議於此求減必遼不用餉而後可又查兵工二部加派二釐是今春九卿科道之議在兵部爲安家馬價之用在工部爲器械之用於此求減必不用安家馬價器械而後可乃今各省撫臣有按年徵解者有不按年徵解者又有求減於二釐者目今外解旣稀遼餉難援無可柰何反覆思維諸臣旣說四十七年難於並徵或將去年已徵已解者準作四十七年之數今年見徵者作四十八年之數旣減去四十六年者以寬民則不得拖欠以誤國伏乞敕下容臣移咨四川狹西山東各省直等處將四十七年之數準作四十八年七釐及兵工二釐以見徵者解之如有延捱遲誤藉口拖欠者會同巡餉道臣指名參處上允行

○起升原任工科都給事中爲民孟餋浩俱太常寺少卿徳完於萬曆庚子疏請篤厚中宮時外傳中宮有不安之意人皆慮之故徳完云然○下詔獄杖爲民餋浩於萬曆辛卯疏請建儲杖爲民至是以國本事同日起用

○起升原任布政司照磨楊東明爲太常寺少卿東明於萬曆乙未論戎政右都禦史沈思孝被謫起升原降湖廣蘄水縣縣丞胡克儉廣西布政司經歷何喬遠俱光祿寺少卿原任南京浙江道禦史爲民柳佐爲光祿寺寺丞克儉於萬曆庚寅年按遼論李成梁冒功尋論都禦史李世達妄參禦史劉思瑜爲迎機取媚遂降級調外喬遠爲禮部儀制司郎中以部疏不列銜署名降調佐論趙志臯後以兵部拾遺事責科道不能論列而謫

○起升原任廣西道禦史史弼爲太僕寺少卿

○起原任南京浙江道禦史劉蘭爲貴州道禦史○起升兩浙運判史孟麟爲南京禮部祠祭司主事孟麟吏科直道不屈後以太常寺少卿起用極論張差事降五級

○起升任降山西和順縣典史郝名宦爲南京刑部山西司主事名宦萬曆丙申以廷遣科臣封倭給事中葉繼羙疏具非宜神宗怒革職並降禮部該司官爲首名者名宦時爲兵部職方司主事謫典史

○攺兩廣總督右都禦史許弘綱爲兵部尙書協理京戎政務

○以漕運戶部左侍郎王紀爲戶部尙書總督倉場巡撫狹西兵部右侍郎李起元升右侍郎總督狹西三邊軍務兼理糧餉巡撫山東副都禦史王在晉升工部右侍郎總督河道軍務俱兼都察院右僉都禦史○升太常寺少卿熊尙文爲都察院右僉都禦史巡撫湖廣兼提軍務

○升山東按察司整飭永平兵備袁應泰爲都察院右僉都禦史巡撫遼贊理軍務先是遼撫周永春以聞喪移駐前屯而薦應泰自代經臣亦疏推之兵科給事中魏應嘉言封疆大事簡書可畏永春爲大吏而輕離信地萬一奴虜窺伺永春之靑何辭袁應泰昔爲中河爲淮徐任怨任勞經臣所稱第以大任授大賢而不奉明旨何以威夷狄乞皇上速下會推之命使臣等奉明旨而行庶主威不替羣臣帖服不報至是以應泰代永春

○以左庶子公鼐爲國子監察酒

○起升原任雲南道禦史爲民李本固爲太僕寺少卿湖廣副使饒位爲尙寶司卿南京兵部職方司郎中劉元珍爲光祿寺少卿廣東程鄕縣典史林材爲尙寶司司丞本固於萬曆乙未以兵部推升宋世恩事不行論列謫位禦史督學江南執法轉外因請告勒致仕元珍乙巳論輔臣沈一貫謫材萬曆甲午以申救冀體罰俸尋以論劉元震馮夢楨成憲降調

○起升呂圖南南京通政司右參議

○升狹西布政司檢較郭尙賓爲南京兵部武選司主事

○釋罪宗充魚�牙於髙墻當先帝以張差事召對羣臣時禦史劉光復以聲髙系獄中尉上疏申救先帝惡其越關奏擾下髙墻禁錮至是五年矣總督漕運王紀以爲言特赦出之○工科給事中李若圭陳親政五事一曰保聖躬言天下勞形搖精之事多在快心適意之時一切聲色靡麗少近於前則欲寡而心淸神凝而气暢一曰定聖志言人主終身趨向惟在於心皇上旬月之間念念事事去堯舜不遠惟願永堅此志大爲勵精勿令姦生於偏聽勿令譖行於近習一曰勤視朝皇上當慕之際卽不敢望復一日三朝之﹤矢見﹥而間日臨禦似不容已一以勵明作之志一以振久弛之人心一曰開經筵古人師傅疑丞將以格非而輔徳故講官不可不擇乃講學豈修具文宜先律令律典故俾皇上昭然於祖宗法度而徐及經書可也一曰愼枚卜用人爲新政之首枚卜又爲用人之首必大加咨訪舉朝曰可而後列名而請毋徇人情毋徇資格不報

○原任兵部職方司主事爲民桑學夔復原職學夔以兵科救總兵馬林神宗怒責該部何不早推總兵司官降級尋以救爲民

○起升原任狹西右布政李維楨爲南京太常寺卿攺尙寶司司丞汪元極爲南京國子監司業○乙卯上不豫召禦醫陳璽視脈大學士方從哲疏問安言皇上至性哀毀又值典禮殷繁聖體過勞以致虛弱少加調攝自抵萬安但十二日爲皇上禦門視事之初十三日爲常朝第一日萬國觀瞻胥系於此伏願加意珍攝以承天眷以慰羣情奉旨禦門已知常朝候朕調攝稍愈擇吉行○延綏兵逃遼東用兵取盈十八萬調發各鎭省精銳充之應募率多市人而充伍半爲老弱勒而就道紀律素寬驍悍競起袁大有督延鎭兵至昌平托聞訛言一夕解者七百餘人將官招之不回部差官僅六十人耳其餘所至流劫當事憂其內潰撫捕無策至於捕官李呈芳見殺而叛形成矣乃兵部題領兵官袁大有司兵階厲叛卒如陶言良子輩首罪宜誅逐路招回拏獲如陳順邊明等罪有輕重應聽延綏撫臣梟示首惡而仍押招回逃兵解遼東其袁大有提究以肅軍政禦史鄭宗周疏言不問李如柏之失機而問袁大有彭象乾之故縱何以賞一人而千萬人勸罰一人而千萬人懼哉議者韙之

○升山西右布政閔洪學爲福建左布政○升四川左布政陳大道爲順天府府尹升山西副使柯曰�永爲尙寶司卿

○起升原任貴陽知府錢策爲光祿寺少卿原任尙寶司司丞張迎爲本司少卿

○起原任禮部儀制司主事王宗蓁補本部祠祭司主事宗蓁於萬曆丙申爲冊封遲延事同王佐等爲民

○起升原任工部都水司主事黃龍光爲尙寶司少卿龍光以六科廊失火認罪降外

○錦衣衛掌衛事駱思恭題祖宗朝設旗尉以供法駕蓋十萬人漸減至今止存一萬看守服役等用正身不足派及餘丁今典禮舉行駕差繁重乞下部查照嘉靖年間事例酌議選補奉旨該部作速議補

○兵部尙書黃嘉善覆遼東西平兩次失事除坐營黑際盛逆戰折衝同知馬紹芳應變全城應升應紀錄外照得伯要兒修怨糾犯李國梁聞通事之報檄行顧大訓堤防矣乃次日虜入柳河臺而無救於地方之鹵掠及再至而守備不設如昨也虛張虜勢以掩罪標掇零級以侈功大訓應革職國梁應戴罪立功自贖詔允所議

○命戶部尙書李汝華署掌戶部倉場印信

○命太常寺少卿姚宗文署掌太常寺印信

○升狹西按察使董光宏爲江西右布政四川按察使周著爲本省右布政福建按察使洪世俊爲狹西右外照得伯要兒修怨糾犯李國梁聞通事之報檄行顧大訓堤防矣乃次日虜入柳河臺而無救於地方之鹵掠及再至而守備不設如昨也虛張虜勢以掩罪標掇零級以侈功大訓應革職國梁應戴罪立功自贖詔允所議

○命戶部尙書李汝華署掌戶部倉場印信

○命太常寺少卿姚宗文署掌太常寺印信

○升狹西按察使董光宏爲江西右布政四川按察使周著爲本省右布政福建按察使洪世俊爲狹西右

明光宗貞皇帝實錄卷之五

丙辰萬壽聖節免朝賀遣陽武侯薛濂武定侯郭應麒懷寧侯孫承蔭撫寧侯朱國弼丰城侯李承祚丰潤伯曹以忠廣寧伯劉嗣爵祭長陵等陵都指揮使李承恩祭景皇帝陵內官祭端肅皇貴妃等陵

○禦史鄭宗周﹤鋶﹣釒﹥陳時政一曰充仁義祖宗金花銀兩原爲濟邊陛下仁覆無疆積者尙渙之使出輸者寧忍其復入宜省剜心敲髓之艱以壯士飽馬騰之气一曰明賞罰人情姑息已久將驕卒惰試問三路敗衄誰人借箸誰人傳檄進則有死而無功退則有生而無罪封疆孰守乞下部將金花銀兩儲太倉以備邊需應勘諸臣正典刑以震天威﹤鋶﹣釒﹥入不報

○給事中韓繼思奏選賢枚卜二事言勞於求賢乃人主之盛事而愼於選擇尢延攬之深心憑虛不如核實百聞不如一見一人有一人之本末一事有一事之功課今起廢以次舉行矣爲公家而建大節與爲私見而分異同者品望難昧會推以次得旨矣守紀綱而率資性與工反覆而趨附和者才具自明大賢大用小賢小用果不肖則亟棄之如此則賢哲不滯下僚不肖不至雜進矣不報

○遼東經略熊廷弼言西寧錦義一帶自春䢐夏踰時不雨千里赤地河東開鐵諸處早爲戎馬之場獨遼陽海蓋初春稍沾雨澤不意六七兩月旱魃爲虐蒭谷盡槁分守遼沈大軍已踰十萬計歲該二百萬石方足軍馬糧料之費當此珠桂之秋遼地召買已屬無望或多截漕糧或量增運額每月餉軍務放七分本色三分折色寧使食浮於銀無令銀浮於食至於各營戰馬現在約七萬匹計一年該豆七十五萬六千石今山東之六十萬石僅豆十八萬石天津截漕皆米無豆關西召買若以米七豆三計算豆亦無多已咨餉臣轉行各地方多買豆料務足前數乞敕戶部從長酌議章下部覆

○起升原任吏科給事中爲民程紹爲太常寺少卿紹於萬曆己亥以礦監參夏縣知縣韓薰﹤鋶﹣釒﹥救革職

○薊鎭大同宣府貪懦將官馬如繡張可大王承恩革任回衛從巡按禦史蕭毅中請也

○調南京鴻臚寺卿余啟元爲鴻臚寺卿先是鴻臚卿有以例貢任者至是吏部尙書周嘉謨言萬曆初年仍用甲科其別途出身者俸深但升服俸官至少卿而止後失其制攺用別途止以禮度之素嫻耳今宜選淸望甲科以充之於是攺用啟元

○升狹西僉事宋槃爲本省右參議

○升工部屯田司主事糜有象爲通政司左參議

○升刑部山西司主事吳殿邦爲通政司右參議

○丁巳上禦文華門視事畢有頃傳諭內閣朕禦門見班行後有隨從執灑金大扇睥睨門外者回至省愆居聽有散班官前訶髙聲達內庭朕禦極之初朝儀豈容褻慢可傳示各官務加敬愼閣臣奏向來朝會久疏滋玩至此今各官知聖恩寬大當無敢違禁幹罪者矣禮部﹤鋶﹣釒﹥覆得旨朝儀依議嚴行申飭違者參治

○制諭禮部上大行皇帝尊號朕惟古昔帝王有無疆之大烈者必有不已之令聞勛華以降代著鴻名�漢以還益隆尊號匪獨嗣主對越顯揚之至意抑亦臣民報功崇徳之常經也恭惟我皇考大行皇帝孝格神明仁兼位育始以勵精圖治迄於久道化成執勉勉之周綱解恢恢之殷网用使吏稱民安府修事治愷澤無微而不被威稜靡勁而弗摧膺歷數者四十八年永祚胤於百千萬紀所謂生民希有天載難名者矣龍馭上賓攀號莫及嗚呼痛哉憫予寡昧嗣纂丕基屬訪落之在玆豈覲揚之敢後然而衝人永慕難摹日月之髙惟爾臣庶追思共識乾坤之大欲傳盛羙宜協羣心爾部其集文武羣臣定議尊謚擇日恭上冊寶以昭我皇考之休於罔極欽哉故諭

○禮部進大行皇帝遵謚議文儀注前期一日鴻臚寺官於文華門設謚議文案司禮監官同內閣禮部並班首官鴻臚寺官於文華門下丹墀內演禮是日上具縗服禦文華門棒謚議官立於階之東文武百官各具素冠服詣丹墀贊行四拜禮興禮部官出前跪奏進尊謚議文奏畢復位序班二員引班首官稍進前捧謚議官以文授班首官班首官受謚議文繇中道進將至禦前序班贊進尊謚議文上起至謚議文案之北班首官進謚議文置於案贊跪百官皆跪上覽畢召翰林院官趨至前跪上以謚文授翰林院官命撰謚冊文翰林院官受訖捧從中道出上復坐贊俯伏興班首官與百官俯伏興班首官復贊行四拜禮畢序班徹案上還

○先是冊立之議閣部及言官以爲請已有定期遵遺詔於釋服後舉行矣至是復諭內閣皇長子年尙幼體气淸弱明年先開講冊立吉典卿可傳示該部待禫服後擇吉舉行閣臣方從哲隨﹤鋶﹣釒﹥言帝王爲宗社大計莫不以建儲爲首務皇上卽位之初首命釋服後舉行冊立明詔一宣中外手額玆奉聖諭不勝驚惶考祖宗朝冊立之期英宗以六歲孝宗以二歲武宗則才周歲耳未有年已十六而名位未正諭教未行如今日者向先帝召諭羣臣於慈寧宮元孫時亦在侍己偉然有成人度何至今而猶云體气淸弱況禫服之制在朝廷爲二十七日該部所擇九月初九之吉釋服已半月有餘正與前旨今諭相合當允行無疑伏望仍照前旨卽賜批發刻期舉行國本幸甚所奉聖諭謹藏閣中不敢宣示上答諭云皇考妣梓宮在殯不忍遽行冊立是以稍緩還著遵前旨行後部臣科臣復力請乃定

○免文華門奉慰禮

○禦史史永安奏言路弘開敬陳交濟之道其略曰皇上至仁浩蕩大政流通將淸寧立見於旬日間第人臣當不諱之朝奮敢言之气曰諷曰直何所不可顧未相機宜妄希披瀝設爲未必有之事過爲不必然之防欲以成聖明之善反以疏堂陛之交是進言者過也夫人臣當自靖者有二一曰嚴章奏之體辭尙體要自古重之惟寧簡勿煩寧顯勿隱指陳一事達其事而止舉劾一人肖其人而止無滋射覆無傷雅馴明白正大俾萬幾之暇一覽無餘則聽者樂聽斯章奏之體也一曰矢獻替之忱言官因事納言非欲言而索事今批答及時對楊不易惟是洗滌寸心滋培正气言期於利社稷不必矜名節言期於明國是不必附淸流使朝廷得受言之利而人臣無進言之名斯獻替之忱也至若數年鬱結一旦遭逢獻可替否正右今日體下心而茹納之所望於當宋者亦有二皇上臨禦時親召對日舉尊嚴之下稍有逆耳誰不神懾且溫旨而詢和顏而受乃聽言之道宜然是禦下之威宜霽也人有瑕瑜言豈無醇駁惟在聽其可聽以沛江河之決置其不可聽以示山澤之虛乃�思之集宜然是兼收之益宜弘也能如是則明良喜起唐虞卽在今日矣奉旨所奏進言納諫有禆交濟之道下所司知之

○工部覆禦史田生金停攺造叚疋﹤鋶﹣釒﹥言皇上弘慈謂南直各府易地皆然三運二運事同一體因有查議之旨然貢夷叚疋國家所用二運未定仍應催解其南直隸等處三運一槪暫停庶以充上供而蘇民困會承運庫內監王虎言內府供應之煩需用之急遂有旨攺造三運都陸續角�羊進料價銀兩亦著戶工二部設處羨餘照數並角�羊內閣﹤鋶﹣釒﹥謂不可使朝端有二三之令致詔書不信於天下只宜下該部俟其覆奏恭聽聖明裁酌卽不能槪停亦宜量爲加免不報

○延綏巡撫董國光﹤鋶﹣釒﹥言延邊密邇套虜其地不毛別無畜產軍士惟月餉是賴近來私增撫當多扣以供虜靖邊道所屬十四營堡宴賞大夷總費八千八百餘金官給者僅二千二百此外有詳允明賠者又有暗增賠者前道臣張舜命欲將暗增者議減明增者準給除撥給保安等三縣土兵馬價一千九百兩有奇外少銀二千四百兩有奇乞於太僕寺馬價給發一半余聽本鎭設處而部議寺帑匱竭今該道畢自嚴查撫賞各酋歲額官給銀兩外又詳允增給私賠貨銀四千二百八十兩有奇止裁革暗私賠銀二千二百九十六兩而諸酋仍前索要各堡照舊給與加增而濫極此諸弁不能堅守原約之罪如路將周弘祚王繼委官馮大梁等剝軍媚虜相應議懲第撫賞一額領過數年斷難停革一旦無論匿報暗增而此八千八百八十餘金亦理勢所必至不可裁也臣反覆躊躕除前保安三縣土兵馬價外再摉括湊三分之二地方物力已窮其一分須髮冏金補足庶省諸弁之指索可以蘇數萬之軍命亦可以結七部之夷歡奉旨下部

○禮部題海陸二運遼餉攸關召買盤剝應關防詐僞奉旨與做防護海運關防

○兵部尙書黃嘉善再﹤鋶﹣釒﹥乞休優詔不允

○以鴻臚少卿展自重署本寺印信

○戊午皇極門興工遣侍郎王永光行禮○通政司請欽定禦門引奏照例每日二起從之

○司禮監請催督內廷供應錢糧並上供紙札有旨下工部

○革薊鎭大水峪遊擊李元勛回衛山西巡撫陳所學劾其貪也

○禦史王安舜言年來銓路積薪士气郁極皇上一日下考選兩咨且鉅僚霞布久廢云升矣第生材不偶尺短寸長如必從形骸分爾我未能啟信先以開疑是在主爵者仰體旁求之盛心使物得展其溲渤之用人得盡其榱桷之長可也年來中使傳宣民生局蹐皇上一日撤稅監五人且礦店議罷租庸議蠲矣然窮谷之間有腳難到沿習之久無籍可稽有璫之處催榷在中使無璫之處代徵歸有司有貨之地編額行於�廛無貨之地包賠入於正額是在主計者仰體一視之深仁毋使奉行不信分析不明囊橐之餘駕言抵補可也以今三殿鼎建特發帑金落成有日矣第工程浩大詎容虛糜作蠹破冒朋姦是在委任諸臣查核不可不嚴也以今遼境空虛儲餉告匱九邊犒賚沿鎭賫給矣第恩有所靳而威無可弛詎容气惰心驕養雍玩寇是在帷幄諸臣賞罰不可不斷也至如臨朝大典誠進閣部大臣而問以人才之臧否治化之淳漓邊境之情形歲時之丰歉刑獄之煩疏面責口奏隨以其登對立賜施行又進言路而誘以明白正大之論披肝瀝膽之談霽顏而受包茹爲容則耳目無微不徹矣更如經筵開講夫豈故事繼離大寶延訪爲先誠意正心之學固明主所樂聞而天下國家之務尢救時之急著誠有疑必質有難必辯則法戒備得開陳矣不報

○己未大小九卿上﹤鋶﹣釒﹥問安

○欽定冊立東宮日期擇九月初九日

○欽天監題大行皇帝神主牌位初三日伐木十二日治木報可

○工部右侍郎王永光題皇極殿擇日開工需用緊急已奉旨發帑二百萬本部移文承運庫關領該庫回稱尙無的旨傳示本庫乞降明旨容臣關領奉旨今發一百萬兩著承運庫領出收貯轉放該部仍有一百萬兩俟陸績湊發

○工部侍郎王永光題川湖貴三省自開采以來費價數百萬耽延至一十五年而僅僅湖廣解完二運邇以開工在卽臣覆閱在工木科有朽蠹不堪者總計尙少八千餘根乞敕下臣部咨行三省將未完大木著各該撫按嚴督盡數起解其有各�領銀花費無木可解者監比追銀另行召買四川二運已報在途計今已至荊襄地方應咨行該省及湖廣巡撫嚴督沿途夫役撁挽有司及督木各官如仍前怠玩致誤工作者臣部會同科道官指名參究奉旨依議行

○禦史張至發請議定滅奴賞格以募忠勇簡閱援兵特加犒勞以示激勸而固結卒伍聯屬道將尢是經臣第一議奉旨下部○調黃華嶺參將王杲以原官管協守延綏定邊等處地方副總兵事從巡撫董國光議以定邊火酋住牧修備防秋急也○禦史張潑言京師姦宄叢集遊手成羣於是有把棍之說結羣棍爲羣歐而被歐者亦結棍以求勝以把勝把而把遂不可勝窮有白討債之說誘解官客�於僻處逼立文契公然討取愚民一入牢籠便難展脫又有拏訛頭之說偵知一人作姦則尾隨其後陷人於罪從而嚇詐金錢兼以兵牌因事勒取火夫需索鋪行皆因臺臣差委不常班行偶缺或一人而兼幾差一日而下幾署管城不過三月新命或攺別城收拾未成另有新政安能事事有法人人遵守今應將巡城攺爲中差一年一代庶更替有常不致姦宄之日滋也章下都察院○升巡撫廣西副都禦史陳邦瞻爲兵部右侍郎兼都察院右僉都禦史總督兩廣軍務兼理糧儲帶管鹽法巡撫廣東○升河南巡撫李養正爲戶部右侍郎兼都察院右僉都禦史總督漕運提督軍務巡撫鳳陽等處地方兼理海防

○升山西左布政趙彥爲都察院右副都禦史山東巡撫督理營田提督軍務山東左布政胡思伸爲保定巡撫提督紫荊等關兼理軍務太僕寺少卿呂兆熊爲狹西巡撫贊理軍務徐養量爲甘肅巡撫贊理軍務楊述中爲鄖陽巡撫提督軍務狹西右布政周懋相爲寧夏巡撫贊理軍務江西左布政洪佐聖爲江西巡撫兼理軍務俱都察院右僉都禦史

○庚申蘭州河淸凡三日狹西巡撫李起元奏是日臨洮鞏昌間八月十五日河淸上下幾數十里至十七日未時止蓋自正徳二年淸而肅皇應運至是凡一百一十四歲再淸朝野共以爲啟聖之祥焉禮部司務孫學詩奏河淸賦詔付史館

○給事中楊漣奏申明禮制四事一曰正朝廷嚴肅之禮禁衛森嚴著在令甲年來防衛廢弛出入無禁皇城之內摩肩掉臂午門朝見雜遝無章甚之班行中拜起未終喧闐如市豈成法廷當責成該部及巡視皇城錦衣侍衛等官查明憲典嚴加整飭並攺制儀伏服物以煥觀瞻復閘朝法以防疏玩一曰通君臣接見之禮祖宗遺制自禦殿視朝而外有午門朝見之儀凡機宜要務與閣部大臣委曲面�下至庶僚分管答應故人得效忠事皆停妥蓋君臣一有隔絕卽開蔽蠹若職掌一經宣問卽便恪共願諸臣奏對之時懇恩宣問吏部則問其敍用務爲官擇人事有不稱並坐舉主戶部則問其考成無以虛文帑藏作何料理至於疆事孔棘更當詰問兵部責其調度方略戰守機宜庶惰窳知儆職守無曠一曰明人臣進退之禮進退貴於自決黜陟取自宸斷邇來章奏寢閣裁決希聞故有幸免斥幽之典而悻悻言歸偶寬斧鉞之條而揚揚故里黑白未分是非莫定自今凡經彈劾者宜一一虛公核奏如屬風聞不妨昭雪若罪狀可徵當依考功之法分別議處卽卿貳大僚邊腹督撫當以國家事權爲重以臣子體面爲輕宜去者去宜處者處無槪從格套曲賜勉畱一曰申章﹤鋶﹣釒﹥入告之禮奏對弗可文文則覽弗省也弗可冗冗則覽弗竟也邇來一槪封章掉弄筆舌渺無顧忌射覆藏�捕風捉影語涉含糊人可更換今百官封章盡入禦覽當申飭臣僚凡一應入告之文務在情辭曉暢言簡意盡定爲畫一之法庶舉措有章勸懲不爽伏惟皇上采擇﹤鋶﹣釒﹥入不報

○禦史劉有源﹤鋶﹣釒﹥言京都首善之地邇來習气益澆惡棍結把害人一呼百和假會茶之名積聚銀錢或數千或數百若把惡事犯卽用此打點官司以必勝制人如林之勢方張履霜之漸當戒目今白蓮無爲等教妖術惑人糾合無賴所在而是萬一嘯聚萑苻能保此輩不賫資響應恐久則難圖銀錢日積勾連不已必經追沒而後可杜其端近於東城緝獲結把追沒過銀四千三十六兩四分於南城緝獲結把追沒過贓罰銀二千七百一十三兩三錢一分皆經查算造冊封貯各庫訖乞敕下戶部查照支取前銀或以備援兵犒賞之用或以給練兵修造之需更乞嚴督五城兵馬指揮職司捍禦須以禁治把棍爲第一義奉旨下所司

○禦史王象恆請裁革安定徳勝二門稅課司大使永平府盧龍縣裁訓導一員汰冗員以裕國課也下部覆從之

明光宗貞皇帝實錄卷之五明光宗貞皇帝實錄卷之六

庚申命給事中惠世揚禦史薛貞巡視陵工

○錦衣衛題本衛監候犯人奉遺詔悉送法司查審釋放報聞

○戶部題新餉一事物力竭天下而安危系遼左非以專官總理之不可若新舊二餉並收一庫在今日亦覺未便蓋舊庫止稅餉四百餘萬今又益以新餉銀五百餘萬一司官目檢而手算之旣拮據不遑且總入於一庫司庫者或不免通融支放稍那移於新舊之間嗷嗷者遂借爲口實誠另設一庫另委一官各營局內司新餉者札新庫卽計數而解遼左司舊餉者札舊庫卽計數而角�羊九邊法無便於此者查太倉銀庫有陪庫一差蓋亦互察豫習之意後以無所事事反類冗員今議卽用陪庫爲新庫而攺爲一年差官有實用費無虛糜其原任本部河南司鹿善繼貞心定力綽有擔當委以新庫雅能辦之臣卽當遵旨札催本官前來管理遼左餉務從之

○升南京太常寺卿張輔之爲南京大理寺卿

○起補洪文衡爲大理寺右少卿

○升行人司司副劉時俊爲尙寶司司丞

○升河南按察使洪翼聖爲山西右布政

○起原任尙寶司卿許維新爲南京兵部職方司員外維新有淸名先年以臬司被劾徑去議降○起原任廣西按察司照磨白瑜爲光祿寺少卿瑜先年以給事中論河工當責成總河降三級○起原任吏部文選司郎中白所知爲太常寺少卿所知爲吏部守制科臣戴士衡論其匿喪營升削籍

○調狹西參政楊述程補山西井陘道參政

○起原任兵部主事王惟儉爲光祿寺少卿

○辛酉禮部恭進大行皇帝尊謚議曰峻徳昭申配乾坤之廣大鴻稱顯錫揭日月之光華惟易名永萬世之辭宜盡制隆一人之孝稱天而薦率土斯敷恭惟大行皇帝秉神聖之資履昌隆之祚體干行健瑩精收明作之功保泰持盈端拱斂太和之福奉天祗若而裁成屬之範圍法道自然而張弛於焉合契卽基命宥密未易以窺而成功文章可得而仰若乃幾神內運智臨無方發言盈廷臧否無逃於鑑別明見萬里乖和畢照其情形哲莫逾焉寵不邇徇權無旁落獨裁之斷杜窺闞以靖氛囂干紀之誅有重持而無錯貸肅莫凜焉藏納閣深不以櫻鱗而動聲色踐修純密不以淸燕而輟箴圖大以成裕惇之至也豊裕自如無宮室遊畋之好綱維在握無科條文网之苛敬以居先簡之精也憲章則標髙皇之宸藻表文祖之駿圖誦法則繙戴禮於經幃罷貞觀之政要以至銘齋顏而省己弘制額以作人經天緯地之文不在玆乎安攘則堅保塞之款封遏屏藩之侵佚勘定則剪鴟張於川播殄豨突於朔方用能威四裔而我武維揚復一隅而厥問不隕保大定功之武不謂是乎緩刑宥過圜扉無冤濫之嗟發賑蠲租祲歲拯流亡之厄湛恩所沛浹於寰區卽虞舜好生之仁蔑以加矣崇號鼎居極兩宮之備奉撤懸嬰服展三載之通喪至性所鐘終焉孺慕卽周文敬止之孝無與埒焉維玆功徳之崇隆總屬輝光之著見蓋惟昭明厥行繄中闡而外揚以故章變有成用安人而立政洵哉優躋聖域而克闡王猷者也臣等歷覽前徽參稽令典帝堯運乃神之徳爰號神宗成王贊惟顯之天尢稱顯行簡編具載軌迹可循有如我大行皇帝運際啟承道兼作述粵自沖齡嗣服迄夫大化觀成襲徳澤於累朝而以久道滋培元气爲之愈浹法精明於世廟而以深仁固護洪圖用以彌昌詎惟揚烈覲光臻四紀垂裳之治抑且裕昆彰範奠萬年磐石之安夫非邁百王而獨超稱昭代之最盛哉臣等謹協僉同之議式符節惠之稱大行皇帝尊謚宜天錫之曰範天合道哲肅惇簡光文章武安仁止孝顯皇帝廟號神宗祗協彜章永光宗社臣等拜手稽首謹議先是內閣擬謚顯宗恭皇帝廷論未愜兵科給事中魏應嘉具﹤鋶﹣釒﹥言夫謚追崇之大典也古東晉恭帝隋末恭帝二號當時光景已不堪言追惟先帝聖謨不可殫述而四十年雷霆在上今古所無神矣烈矣無以復加矣以至聖至神之先帝持眾羙而效之光昭萬世猶恐不至乃艸艸舉事取證謚書令先帝盛羙不彰何哉乃再集議於東閣攺今謚

○大學士方從哲言聖體未愈伏望淸心寡欲以葆元气又念皇上安居靜攝皇長子出入動定之節早夜調護之方豈能盡煩聖慮諸臣意欲請命皇長子移住慈慶宮選擇老成謹厚內侍付以阿保之任仍令將每日飲食寢興奏聞則付托有人旣以保安睿體而音問時達又不至過軫宸衷奠國本而慰輿情此諸臣惓惓深念伏惟聖明畱意時各官候於宮門外俄傳旨朕以頭目眩暈四肢軟弱不能動履待宣禦醫召卿等來見

○給事中王繼曾﹤鋶﹣釒﹥言遼陽饑荒可憂內地冒破當議其言冒破者二一曰召募之兵臣過浙中見募兵千人每人安家三兩行糧二兩安家官克八錢計千兵冒破八百兩彊者入募弱者候門頂買已更姓名逃歸復煩勾攝今召募在遼者可十八萬眾練之可得精兵八萬則今後召募可已也一曰海運之舟今遼海運艘底平板薄非乘風破浪之具合募慣造海舟之人厚其直令創爲尖底如閩廣�船式樣乃可無患若如發造淮揚者旣耗八萬金於無用及至海若不效而遂怯於海運之不可行則海運之舟當酌也遼地亢旱聞山東小米大收每石值銀三錢今請那太倉銀十萬給與山東沿海州郡買小米共湊八萬石視豆價髙下買豆令足餵馬之數余以爲海運柁船之費其次莫如招�蓋發糴招�上納必有姦�逋負之斃不如令�自爲生計官定其價下令能運米萬石入遼者官議重賞其次莫如屯田令宿重兵所在聽邊軍自屯永不徵其入有水道可通者外深溝以防虜內引水以灌田庶爲兩便奉旨下部

○禮部奏九月初一日進祀冊奉旨著侍郎孫如遊捧進○鴻臚寺奏三六九日視朝報可

○革通州練兵都督僉事畢應武回衛以巡按禦史王象恆劾其庸劣也

○起升原任江西余幹縣知縣姜應麟爲太僕寺少卿添注應麟以先封貴妃鄭氏爭降雜職極邊原任貴州貴陽府通判夏爋爲南京工部虞衡司主事添注爋以刑部欽依審犯王進病故不早奏降

○升四川右布政使朱爕元爲本司左布政使

○調湖廣按察使杜詩爲山西按察使

○起原任湖廣布政使蔡復一爲山西右布政使易州兵備

○壬戌禦史鄭宗周言臣參法從之末伏蒙宣召閣府部院諸臣入宮外庭喧傳聖躬違和不勝驚懼伏祈皇上抑情養性起居有節必靜必淸以恬以愉斯可祈天永命以綏如天之福臣又聞醫與治通聖人愼疾故實者瀉之虛者補之臣𨿽未諳方脈然此理曉然易明陛下近日所用何醫所飲何藥中外皇皇願珍重保護嚴擇禦醫制方合劑亦加謹愼勿以聖躬輕試藥餌仍敕諭閣部大臣二員科道官各一員每日恭詣便殿候安嘗藥臣之事君一如子之事父將聖心日淸聖躬日固宗社靈長之運胥在此矣不報時上勤勞政事批答不暇而哀痛之餘未適保攝之節廷臣有言爲湯藥所誤者宗周見其微故﹤鋶﹣釒﹥言之又上書於內閣其時刑部主事孫朝肅徐儀世亦投揭內閣大指言須調護聖躬及早冊立東宮事

○先是七月二十二日有進封皇貴妃鄭氏爲皇后之旨部臣孫如遊﹤鋶﹣釒﹥諫不報至是以禮部冊立事奉旨冊立東宮擇吉朕行稍遲元輔及卿面請卽爲允行前因毋皇貴妃鄭進封皇后朕遵皇考遺言又是朕篤孝之心該部如何抗違執奏著作速具儀來行愼勿復滋瀆擾閣臣從哲﹤鋶﹣釒﹥曰皇后二字與皇帝並稱自非正位中宮毋儀天下者必無此號先朝有繇貴妃進封如慈聖皇太后誕育皇躬故毋以子貴若但因侍奉勤勞而輕議尊稱則事屬創聞例無可據臣自奉旨後躊躕未敢遽發深懼此旨一出外廷必且羣然執爭靜攝之中益增聖慮不得已將部﹤鋶﹣釒﹥暫畱以冀轉圜之聽伏望早爲停寢所奉明旨尊藏閣中不必傳外庶朝廷無踰制之嫌臣下無顯諍之迹未報

○諭禮部加恩在京文武羣臣軍民人等通行各衙門查舊例應賞員役開具人數並行內府衙門查現在銀兩絹布鈔錠數目開奏

○補六月大選先是冢宰之命久不下候選者以爲苦至是始補選

○戶部尙書李汝華﹤鋶﹣釒﹥言國家惟正之供自合輸將度支出入之經何取朽蠹十庫錢糧除乙戊廉積等庫屬工部外如甲丙丁字及承運廣惠等庫臣部所入也處處貢之歲歲積之其以本色至者旣徵自本地而以折色至者又辦之京�外者入矣而內出之數外不得而知入者中程矣而收藏之故外不得而見其據爲窟緣爲市漏爲卮者何可勝言故建議者謂當敕巡視官親核其數寬勞民於外角�羊酌攺折以濟邊此救時之急著也詔旨之頒實有此款乞卽敕委巡視官赴內庫同該庫查核某項原額若干自四十八年以前某項已角�羊若干未角�羊若干某項系急用缺乏若干其餘某項見在若干某項可作幾年支用某項可仍解本色某項可折銀解部濟邊一一具奏使各省直明白照數解納斯積蠹淸而經費省奉旨工興需用浩煩又各衙門典禮急需爾部酌量緩急遵詔折徵四十八年以後各省直仍派解本色應用不必差官查看○命給戶部專理遼東新餉關防先是該部以遼東新餉煩鉅議增山東司官一員專任料理以江西司員外楊嗣昌升補至是請給關防以杜詐僞從之

○兵部劾貪弁沖和所千戶李喬芳廣州右衛指揮僉事江瑛建昌衛指揮方泰應依律提問從之

○詔成國公朱純臣西寧侯宋光夏仍革任錦衣衛千戶陸逵回衛閒住先年考察光夏以自陳覆罷純臣以拾遺被糾命久未下至是乞援新恩供職部科參罷之

○寧夏巡撫臧爾勸奏邊鎭洊饑山東巡撫王在晉﹤鋶﹣釒﹥陳海運地方洊報災傷俱下部

○順義王卜石兔下番僧哀乞蓋朝兒計喇麻請給敕命予之○起升原任狹西副使喬應甲爲南京太常寺少卿添注

○起升原任吏部文選司郎中楊材爲南京太常寺少卿添注

○升戶部主事添注劉道隆爲本部廣西司員外

○升原任兩淮運判王霖爲戶部山東司主事

○升湖廣右參議劉之沂爲河南副使

○癸亥賚督餉戶部左侍郎李長庚銀六十兩紵絲二表裏令遵新命供職蓋長庚以轉左侍郎具﹤鋶﹣釒﹥辭上嘉其勤勞故有是命○吏部尙書周嘉謨言都左給事中舊例合用陪推今日數不敷難拘常格都給事中擬用移補其左給事中照俸挨補本科缺掌科者印信卽令左給事中署管上從之

○範濟世升吏科李奇珍升戶科俱都給事中楊道寅吏科薛鳳翔戶科李若圭禮科楊漣兵科魏應嘉刑科蔡思充工科俱左給事中韋蕃吏科張國祥戶科周希令禮科曾汝召兵科暴謙貞刑科惠世揚工科俱右給事中

○以登極詔命翰林院編修劉鴻訓禮科給事中楊道寅往朝鮮開讀賜朝鮮國王紵絲十表裏錦四叚王妃紵絲六表裏錦二叚

○禦史馮三元言遼事結局無期其略曰法有積獘不可不除人可應卒不可不備請言甚者民之剝也貲官爲甚則事例爲之濫觴也軍之剝也債帥爲甚則職方爲之開竇也起家於貲惟賄是求將以債取寧無克剝至若遼東一事天下視以安危今羽檄徵兵飛芻致粟水陸兼輸調募並用悉爲遼也乃一歲之中財費幾何士馬物故幾何進守者才一故我之沈陽而屯堡之侵克不與焉又使期年而守鐵嶺再期而守開元撫順淸河尙煩布寬奠曖陽更假安排如此用兵不下數年膏火自煎秋潦易盡此立罄之術也兵貴善用謀耳豈必待十八萬數足而後有爲哉經臣別有長慮非職所知據其告病之辭似亦彊弩之末伏乞敕該部急簡才望可任邊事者數人分列六部內爲贊襄之助外爲不測之需一旦有急取資左右不致張皇失措不然疆場重寄祗此一人非萬全慮也不報

○工部署部事左侍郎王永光題殿門工程奉旨發帑營建但催料難齊采辦跋涉查照嘉靖間先門後殿舊例可援至其監督官員舊皆升轉不常彼此推委相應擇官久任庶責成任事無所規避上特趣王佐董漢儒作速前來任事命諭徳周炳謨魏廣微中允成基命管理誥命

○升原任禦史降新興縣典史塗喬遷爲光祿寺寺丞喬遷以巡城禦史抄沒客用事降雜職極邊

○升原任山西道禦史爲民袁可立爲尙寶司司丞可立以兵部推升宋世恩謂言官不能論列降雜職

○升原任濟南府同知王邦才爲南京戶部浙江司員外郎邦才以稅使訐奏逮系久之乃釋

○命錦衣衛指揮王應元楊汝敏俱堂上僉書管事李不矜南鎭撫司僉書管事梁慈北鎭撫司掌印管事許浩然理刑管事

○甲子諭禮部尊奉皇妣李端皇后尊謚制諭禮部曰朕惟古昔正位中宮述宣陰教生而儷體沒則同尊粵有典常未之或攺我皇妣孝端皇后母儀天下四十餘年恪踐閨�贊成化理子惠萬方發祥千億朕自早歲仰荷恩勤稟睿訓以保明體宸慈而調護徳莫大焉不幸先龍馭以上升曾尊養之弗逮興言風木深疚於衷欲展孝思宜遵故典頃奉皇考𨿽已定有謚號而備稽徽羙恭薦鴻稱尙有先朝之成憲在今將屆祔葬祔廟之期爾禮部會官議擬並具合行禮儀來聞欽哉

○又諭禮部尊奉生母溫肅端靜純懿皇貴妃尊謚制諭禮部曰朕惟古昔踐天位者必追崇其所生誠繇因心之孝莫解於中亦以不匱之思用錫爾類也朕荷皇天眷命奉皇考遺詔嗣承基緒撫此萬方溯厥慶源則我生母溫肅端靜純懿皇貴妃恩實大焉朕昔在春宮旣莫親於溫淸今居禮幄徒有痛於杯棬欲伸罔極之深悰惟有肇稱乎殷禮昔我皇祖考穆宗皇帝上生母榮淑康妃尊謚曰孝恪淵純慈懿恭順贊天開聖皇太后祔葬永陵建奉慈殿於大內歲時享祀玆當如故事仰稽懿徳恭薦徽稱舉遷祔之隆儀飭閟宮而孝享爾禮部其會官詳議來聞欽哉

○命禮部左侍郎兼翰林院侍讀學士何宗彥禮部左侍郎兼翰林院侍讀學士劉一燝禮部右侍郎兼翰林院學士韓爌爲禮部尙書兼東閣大學士俱入內閣同首輔方從哲辦事宗彥便差官行取來京先是閣員缺吏部奉再推七八員之旨至是尙書周嘉謨會官推舉首言舊輔葉向髙天篤忠貞帝資匡弼應候特旨召用其廷推者共八人自宗彥一燝爌外則原任禮部右侍郎兼翰林院侍讀學士孫愼行詹事府少詹事兼翰林院侍讀學士盛以弘吏部尙書周嘉謨都察院左都禦史張問達大理寺卿鄒元標一燝爌再﹤鋶﹣釒﹥辭優詔不允

○大學士方從哲﹤鋶﹣釒﹥遣詔惓惓以分封爲言今瑞王出府六年惠桂二王亦已三年合令禮部開坐先擬地方上請欽定興建府第就國得旨朕弟三王封建事不容緩禮部將所擬地方開列來奏俟點定作速分封部擬上欽點漢中平陽東昌三府而瑞王乞攺荊州桂王乞攺衡州上從之

○貴州巡按沈珣巡行石阡路瀨地方遇苗賊於野矢及於輿掠吏役衣裝去﹤鋶﹣釒﹥言路瀨爲黔楚之交夷盜猖獗守備諸臣宜提兵防護乃淸鎭守備牛可耕名爲護行而不攜一卒遇賊鼠伏艸中左鎭坐營中軍署思石守備事周承爵旣不出迎亦不發兵防護二將俱應革任以儆失職奉旨下部

○巡視庫局禦史張潑言僉�之爲京師害久矣而戶部爲甚蓋同一買辦而工部則趨之戶部則畏之以工部鋪戶領銀在先辦料在後戶部責�先辦料物入官�本視爲可緩可急鉆之左右鉆之薦紳領銀一萬�人得六居間得四而其身家若掃矣今聖政一新聞外叚等鋪先帝未給者且將二十萬聖明盡數給發長安歡聲如雷臣仰體徳意敢援工部預支之例爲戶�請命或十給其八或三給其二時而給之亦陸續而比之豈有不樂赴者且前姦�拖欠亦非盡�人罪也支給不淸貓鼠不無同眠需索不堪有口豈能分訴聞今百務更始而常例之禁請自巡視衙門始畱得索取﹤此夕﹥須之餘卽爲鋪墊不經之費一絲一忽豈非�膏努力同心祛此積獘庶幾根本重地人心安枕章下戶部酌議具奏○戊字庫內監以軍器匱乏請得旨所奏軍器等件系衛護神京及各邊取討急需今遼事孔棘庫貯空虛何以應急著該庫速爲頒式移文該省上緊制造堅致鋒利者解進不得輕議攺折

○左軍都督府帶俸都督僉事鄭養性﹤鋶﹣釒﹥請收皇貴妃成命久之乃允

○巡按浙江禦史彭鯤化言叚疋急缺攺造一事奉有明旨但浙省財賦空虛自徵調煩興業已藏庫搜盡又加以攺造叚疋數多價倍用至百餘萬部任二分令本省任一分數至十萬餘金原無分毫額設加派不可那借不能復查三十二年奉派攺叚共一十八萬五千餘疋彼時亦因料價難處奉旨先辦一半每年一運十運解完往例昭然伏乞聖恩破格減免如必欲照數織造懇將本省及江西各項銀多畱數年仍再分運寬限庶杼軸不空上供不致缺乏有旨龍袍叚疋系上用婚禮賞用急需見今缺乏著工部移文各撫按作速織解其攺造並畱各項料銀遵照前旨行

○直隸巡按禦史王象恆﹤鋶﹣釒﹥請卹民力以培根本畿輔四方之極臣頃所巡歷之地派車派牛運糧運艸援兵之過雞犬靡寧逃兵之回截劫爲害什倍他省而近者獨順永得減先派三釐五毫與後加二釐之一其保河兩府議徵如故夫山海要地今題過修理銀八萬三千餘兩督撫諸臣窮搜極索止得萬餘兩何以給前項之費且募兵安家皆屬無處頃者良鄕諸處以衝苦告天津等處以災傷告皆乞免加徵臣目擊衝疲事關軍國乞皇上特於順永保河四府再發二十萬兩以一半修山海通州城臺而募兵安家等項皆爲分給以一半減衝疲災傷之加徵而抽扛工食等項皆爲幸免庶人心聯結而根本永固不報

○乙丑起用原任大學士葉向髙於家以南京禮部尙書朱國祚爲大學士入閣辦事上在東宮禦講筵之日久侍班等官蓋三十餘員會推閣臣多有未與者上軫念舊勞傳諭再推時見任惟南京禮部尙書朱國祚而原任輔臣加髙會推首舉僉望攸屬上傳諭內閣向髙匡時偉器經濟宏才今國家多事正賴舊輔協贊與國祚同差官召用因並諭凡屬東宮講讀等官效有勤勞應加恩典查例奏請

○兵部奏遼東禦史經略各題參花嶺山城等處殺虜人畜多寡不同議處遊擊等官劉世功等輕重亦異難以懸斷相應覆請將失事地方行禦史會同經略再勘上從之

○戶部督餉主事楊嗣昌疏論餉源言臣前奉欽依差臣南直等處催餉三事一新餉款目二舊欠京邊三內庫本折詳其完欠名數第其緩急輕重專聽撫按自行所屬催徵臣幸藉手報命不欲別生一事旁擾一民使知朝廷之上有此不得已之催科地方之官有此不敢後之功合顧臣徐觀淮北之民饑搶紛然至於江南洶洶嗷嗷臣謂今日不獨有事遼東師行糧食當思結局抑且顧瞻閭左民窮財盡講開源物極必反閭閻有惇本尙實之思而不能以匹夫之微丕振風气道窮則變臣部有提綱挈領之務而不能以一切之法徧合時宜是在省直撫按諸臣隨地講求當身幹辦以足食者足兵裕民者裕國或庶乎其有懠也不然奴酋一日未滅新餉一日難停今百姓尙知討賊尙可催科將來只恐百姓已自作賊誰爲我用今日理財二字臣部不能獨任海內不宜諱言君臣決當猛轉而後民生可厚國恥可除矣下部

○兵部奏罪帥麻承恩劉孔胤郭有光所罰贖家丁馬匹應限兩月內召納報完過限不完仍照原犯治罪庶不至幸脫從之○遣刑部大理寺官評事魏尙賢等十五員往直隸等處卹刑

○兵部覆狹西三邊督臣李起元會奏甄別四十七年分各該將領功罪滕國相加署都督僉事仍管宣大軍門標下中軍事文應奎量加署都督僉事仍協守宣府地方兪國忠王景和劉鎭國俱革任回籍從之

○升禮部左侍郎孫如遊爲禮部尙書兼翰林院學士如遊先治大行皇后喪繼治大行皇帝喪及上登極諸典禮積有勤勞故有是命

○革狹西洮岷副總兵髙應節鎭番參將包天吉波羅堡守備角�羊明選任回衛補鎭撫劉保爲守備臨洮總兵官崔廷秀都督同知以防秋敍功罪也

○遼東巡撫周永春﹤鋶﹣釒﹥請旌勸本鎭輸助官民遼地瘠薄荒者十之六七官兵止將近城堡田地開種離城堡稍遠者一望蒿荒其在海蓋四衛耕種稍寬然近苦海運養牛之家供役輸挽耕耘無暇援兵駐札地方散在村屯糴買不出民間窖藏無餘積遼人𨿽捐助多寡不同總之表其急公之心宜急爲表揚以示風勸其輸糧二百以上至千石輸銀一百兩至五百兩及牛馬車輛及艸束之價稱是者廢閒將官量銜進級見任職官應爲紀錄若輸糧五千石銀至一千五百兩如嚴正平一人者尢當破格優敍官爲建坊以示旌異下部覆從之

○升刑部侍郎何熊祥爲南京都察院右都禦史○升南京操江右副都禦史陳道亨爲刑部右侍郎

○攺南京戶部尙書衛一鳳爲南京兵部尙書參贊機務

○升湖廣左布政陳徳元爲都察院右副都禦史巡撫廣西

○升光祿寺卿張我續爲都察院右副都禦史巡撫河南提督軍務

○降補原任浙江右參政鄒希賢爲江西右參議

○調狹西副使張光縉於山東升江西右布政使林欲棟爲本司左布政使狹西右布政使髙第爲山西左布政使

○起升原任吏部文選司郎中張鳳翔爲南京太常寺少卿原任湖廣襄陽府知府馮若愚爲南京光祿寺少卿

○升尙寶司司丞姚士愼爲光祿寺少卿○升河南右參政盧維屏爲本省按察使

○升四川副使孫學易爲狹西左參政

○命光祿寺丞須之彥掌本寺印信

○直隸巡按王象恆﹤鋶﹣釒﹥奏旌表節孝深澤縣劉氏王氏曹氏安州楊氏邵氏玉田縣李氏孟氏王氏淸苑縣仲氏盧龍縣彭氏崔氏雄縣何氏密雲縣劉氏順義縣趙氏張氏遵化縣喬氏山西蒲州史氏任丘縣吳氏博野縣吳氏三河縣揚氏天津衛戴氏河間府閻氏通州臧氏灤州閔氏獻縣林氏吳橋縣邵氏梁氏王氏薊州林氏張氏東安縣李氏祁州吳氏肅寧縣陳氏香河縣戴氏孝子安州生員邵桂奉旨下部

○禮部右侍郎韓爌奏乞移贈本生祖父母部覆準移贈

明光宗貞皇帝實錄卷之六

大明光宗貞皇帝實錄卷之七

敕修

○丙寅

召太醫院官診視進方賜院官銀六十兩

○諭免永順宣大山西等處逋稅先是首諭撤回稅璫復諭七月以前拖欠者一槪蠲免至是因太監張燁之奏上復諭曰永平等府並宣大山西順天所屬州縣未完四十八年春夏額稅已徵在官者速角�羊其節年拖欠俱豁免之以昭朝廷寬卹小民至意○諭免通灣房租太監張燁奏先年勢豪遺畱店房等事上曰通灣房租有名無實徒使居民受害耳該部速移文撫按查明豁免○閱視吏科新升太常寺少卿姚宗文奏自遼陽三路覆師臣奉有閱視之

○命出關查閱過兵馬錢糧數目已經奏訖尋以國制見朝其眞保定三府未閱今升太常署印將敬共典禮則使事未完將出效馳驅則祀典又曠又臣所奉閱敕系吏科舊銜銜舊官新查核未便恭候明旨或今臣祗奉

成命則乞委官署印仍攺敕銜以行或將眞保定三處聽之後遣閱臣則將臣閱過邊鎭造冊奏繳奉旨眞保三處著後遣補閱下該部知之

○少詹事管理練軍兼河南道禦史徐光啟奏臣蒙先皇帝委任練兵自領敕受事迄今半載因材授器凡軍火技擊以次服習矣第三省民兵太半老弱法應簡汰而兵之應募地方官司許以二年更替又許以每年瞻家銀銀兩今銀兩未給人無固志應有處分此外則建置統馭之宜尢宜更定兵家部曲之制設官之道務須相稱去歲奉

旨訓練之初兵部議防禦看城定額六萬故統以總兵三員以臣提衡其間後減爲二萬今又多出援遼所存七千餘人堪畱者不過三四千耳以京邊營法計之止宜添參守官一二員足矣何必更用大帥多一輩應用員役多一種廩給耗費乎今總兵畢應武旣經臺臣論剌去任此官便可無設卽臣衙門似宜議裁遺下通州昌平駐札三營兵將臣所教練曉暗軍火器藝行陣法制者量畱大半用一二將官統領或內屬京營令一副將帶管而制以總協巡視或外屬近鎭令鎭兵帶管而制以督撫司道似爲便益奉旨兵部議奏

○巡按直隸禦史王象恆疏言永平僉派角�羊監錢糧如棗兒稻皮榜紙柴夫胖襖等項最爲民病各項本系解部不知何人創始交監歲通計金錢可一二萬金大戶賠貼幾已及半一僉派解卽身家莫保若將棗兒榜紙柴夫等銀解之該部而轉發該監則解戶可免橫索而胖襖卽兌給本地附近各軍又省往來解納之煩其查有河間府稻皮萬曆四十五年攺解戶上納之例仍乞解部轉發該監下部從之○試禦史巡按福建等處鄭宗周等七人各照例準實授

○貴州巡按沈珣言邇來以黔中多故道臣多缺卽補者不來來者求去去者不返若威淸兵巡道副使李思恭去春以入賀離任今已年半當照例徑行罷斥其缺有銅仁知府陳堯言堪補前與撫臣會題而部已別推乞卽敕部以堯言補思恭之缺庶爲兩便奉旨下部

○鎭守雲南總兵沭昌祚疏議軍務及預處夷賊下兵部

○河南巡撫李餋正條議宗藩至切事章下戶部

○欽天監擇大行皇帝並聖母梓宮於九月二十八日發引報可

○禮部尙書兼翰林院學士孫如遊疏辭新命優詔不允○以庶吉士李孫宸爲翰林院編修

○命太僕寺少卿�周祚掌本寺印信

○蜀王奉銓奏進扇柄詔回賜如例

○丁卯大學士方從哲以二十一日在假未獲入宮候安疏曰臣詢醫官知聖體禦膳減少兼有痰喘必須一意調養除每日發票本章外俱宜暫輟至於進藥一節尢宜十分愼重昔人謂治病者以服藥有效爲上策以不服藥保養爲中策蓋欲寡心淸元气自固用之不當其害更不可言惟聖明畱意

○諭禮部議加恭靜端懿溫惠元妃郭氏及昭肅恭和章懿才人王氏尊號先是上諭內閣曰朕妃郭氏才人王氏俱侍奉年久朕念其勤敏各封爲皇后其令禮部具儀以聞部臣疏謂皇上嗣登大寶元妃宜進儷尊之名而元子正位靑宮才人應酌加封之典得旨議謚

○山東巡按陳於庭言方今援遼之舉最苦累無若海運山東以一省而兼數省之困登萊又以兩郡而兼各郡之艱造船隻買米豆集夫役卽丰年猶慮莫支今且苦水苦蝗苦雹所在災變頻仍而文登宣海之間海嘯水溢房舍桑田匯爲沙磧夫東土有年則海運可行卽遼可恃以爲命東土不支則海運何出自非發賑減編何以救此一方也下部知之

○戊辰上召見勛爵內閣部院大臣及吏科河南道於乾淸宮暖閣禦榻前諸臣親聆天語問安論藥以閣臣從哲請命皇長子出見諸臣回奏東宮天姿英偉社稷之福上大悅

○祭京都太倉之神遣戶部尙書李汝華行禮

○祭恭靖公姚廣孝遣本寺堂上官趙一鑑行禮祭丞相文天祥遣順天府府尹王舜鼎行禮

○祭太傅於謙遣本寺堂上官趙一鑑行禮

○以新設金復道海運督餉僉事胡嘉棟攺駐鎭江金川三面濱海海運必經故添設道臣駐轄外衛金復內護登萊而調遼陽水兵二千七百有奇及浙直兵共萬人駐近島防守經臣熊廷弼議金復道之添設原爲防奴賊犯南衛奪我海運今查賊欲犯南衛止有兩路陸從靉陽鹽場犯岫巖水從鎭江鴨綠江泛大洋此其進入要路而鎭江外聯朝鮮內防寬靉中守鳳凰甜水以截奴水路陸路之入他日又可繇寬靉出剿爲進取之一奇宜將金復道胡嘉棟攺駐於此詔下部覆從之並攺給敕書關防

○臺州海門兵噪浙兵年來徵調旁午餉糈不繼臺兵五年之中嘩者至再至是以水陸營把總哨官單道亨楊思勛等索取陋規喧騰謗帖而備倭把總陳泰階聽讒淫刑各兵遂噪而起泰階潛避他所遂入署毀其公座良久乃散禦史吳光龍請革泰階任回衛而提問貪殘諸弁及伺釁營兵各正其罪下部覆從

○工部左侍郎王光永請給管理大工敕書

○遣禦史薛貞巡視工程

○起原任雲南道禦史鄒徳泳爲尙寶司少卿添注徳泳以論國本救李獻可革職尋爲民○起原任太常寺少卿耿庭柏爲南京太常寺少卿添注

○升廣西左參政何士晉爲尙寶司少卿

○升光祿寺寺丞邵輔忠爲尙寶司少卿添注

○升太僕寺少卿張卿爲光祿寺卿

○己巳諭刑部速審釋放獄囚恩詔內有放赦矜疑罪犯一款久未審釋至是特諭速行之

○工部侍郎王永光請蠲浙福直三省織造羨余其已扣者準作未完叚價給織上曰歲造叚疋系賞夷正供應上緊織造解進其羨余銀兩亦照舊供進以濟急需不必再瀆已復請將三運叚疋一槪暫停二運未完儧織解運若羨余原非成例今宜盡豁以復舊章得旨仍著撫按官將二運上緊織造三運陸續解進料價戶工二部從常議處羨余銀兩照數一並解進

○太常寺少卿姚宗文疏請修郊祀禮儀言皇上乘乾初禦冬至在卽履郊祀帝正在厥初惟是二十年來先帝深宮靜攝南郊罕禦遣官代行習爲故事禮樂頹壞壇壝傾圯皆非制作之始大典攸關宜先期整理一整圜丘上帝所臨也一緝齋宮皇上所居也一飭器皿祭品所需也一修樂具奏亨所陳也一新袍服樂舞諸人所服以駿奔者也一潔犧甡養房聖駕親臨先期以省視者也務期壇宇一新品物胥具庶精誠上孚而靈貺無疆矣至北郊日月社稷諸壇及九陵之上皆宜節次按時修舉章下工部

○虜犯甘肅官兵拒卻之虜囚銀定歹靑合兵數萬從哨馬營撲邊甘鎭副總兵薛永壽涼鎭營中軍千總馬永祿等協同堵截陣斬賊首七十餘級乃退

○庚午遣官祭月夕壇是日遣恭順侯吳汝胤代獻時命分獻侍郎劉一燝已入閣辦事乃更命通政使姚思仁分獻而陪祭者寥寥僅六人於是侍班監禮禦史張潑等言聖君嗣服之初宜申飭怠玩上曰郊廟大典以後陪祀官咸宜恪恭陪禮無故不到者其指名參奏

○禮部擬九月初四日上大行皇帝尊謚冊寶報可

○禮部進孝端皇后尊謚議文曰久道化成光輔憲天之治柔儀順應咸推配地之尊主陰教以淑家邦嗣徽音以垂宇宙恭惟孝端皇后幽閒貞靜誠一端莊潙汭鐘祥紹虞廷而釐降洽陽毓秀嫓周室以作嬪惟徳之行其儀不忒畫修暮誦陳圖備觀省之資晏退早朝脫珥佐憂勤之治禮先蠶而獻繭儉比葛覃祀玄鳥以進環慈同樛木迨深居靜攝禁不聞聲乃密諷婉規事多得請曁前星之啟耀初九潛龍廑覆露以垂恩再三燕翼臣民襲祉華夷蒙庥方萬歲以祝椒風胡一朝而歌薤露在先帝情鐘伉儷軫琴瑟之中睽肆吾皇愛切瞻依奉杯棬而永慕當此鼎成之變聿隆渙號之班開大隧而珠襦玉匣皆藏崇禰廟而藻冕褘衣並祔禮兼文至榮與哀並臣等俯竭管窺博稽輿論孝端皇后尊謚宜天錫之曰孝端貞恪莊惠仁明媲聖顯天毓皇后擬長秋之令範云漢爲章摹象月之餘輝星辰動色播芳聲於彤管揚節惠於丹旌奉旨依擬又擬上聖母溫肅端靜純懿皇太后尊謚議文曰祐命自天九廟誕靈於玄穆含章啟聖二羙蘊儀於黃中子貴之義宜彰人生之本斯一道咨前哲禮正初基恭惟聖母溫肅端靜純懿皇貴妃稟徳承乾應符恢世匹

二妃而首賁獨當秀異之鐘邁九禦以榮躋遂寄神明之統書環協吉帶韣迎祥祕殿恩勤育皇躬而泰豫法庭訓肅藻聖徳以宏深當夫龍邸方潛翟褕惟謹居盈以約愈切括囊無咎之思履順於明彌增執玉不勝之懼用堯固元良於

宗子終開奠艱鉅於長君福國無量非獨端貞內照裕配日之眞明抑亦玄朗旁通著隨時之大義壼模極備嘉名寵錫於先皇胤祚方隆顯號崇追於正位矧玆榮祔曷旣永思宜遵祖宗自仁自義之規用慰聖明如生如存之感臣等祗承孝達還闡聖慈婦順以孝爲先必冠易名之首毋儀以靖爲盛用昭考行之衷旣獲僉同允垂徽懿聖母皇貴妃尊謚宜天錫之曰孝靖溫懿敬讓貞慈參天胤聖皇太后妥靈淸廟祔宅玄宮益篤慶於邦家永流光於圖史依擬兵科給事中楊漣疏陳聖躬違和之繇保攝萬安之法先是十二日諸臣見天顏頓減不似登極之初至十六日諸臣到宮問安旋奉有頭目眩暈身體軟弱不能動履之諭各相驚駭不知其故及十七日諸臣敬問聖安因大選問內官以違豫之故因知外廷所傳進禦不節流言絕謬乃是崔文昇用藥差誤所致至是上召見大臣親奉天語兩夜未睡米粥日不多食困頓至此於是給事中楊漣言文昇不知醫不宜以宗社托重之身妄爲嘗試如其知醫則有餘者泄之不足者補之其事明白易見以皇上之日日萬幾煢煢哀痛精神耗費於法止宜淸補文昇何投相反相代之劑然則外傳流言必文昇藉口以蓋其誤藥之姦耳旣益聖躬之疾又損聖明之名且皇上初用文昇一劑泄補倒置若此有心之誤耶無心之誤耶有心則虀粉不足贖或其無心一誤寧堪再誤臣念皇上睡少食少此豈是大小諸臣安枕之時閣部大臣各宜尋諸臣中有知醫者日於宮門前齋心候問同欽召禦醫細細講求藥餌多方斟酌封付忠順內官如法煎和以進至如文昇者宜發司禮監究問處分傳示中外始知聖躬不安全是藥餌之誤以解道路紛紛之口並祈皇上召皇長子同眾王子承顏導喜於前以發天性之眞和或又擇一二通書史大義內臣時在左右誦說古聖帝明王通快可喜之事以淸宸聽以醒脾神如此自獲勿藥之慶矣又臣接都督僉事鄭餋性一本爲懇乞天恩收回封後成命此一事也祖宗典制難幹聖明當已有裁決第無上尊稱告播中外必有其名今所稱封者尊之以嫡母乎則於大行皇后有礙尊之爲生母乎則於本生皇太后有礙或以往日之恩當酬耶今日之情難已耶當年主鬯未定實不聞調護之深心而此時

長君踐阼盡無取於沾沾承奉之虛文矣總之皇后非可以輕乞恩之名天子無可以輕自卑之理宮嬪無可以妄自尊之事貴妃試思聖母仁慈配天育聖辛苦勞劬垂四十春秋我皇上孝思無極止能崇上此皇后二字之追尊如貴妃當年今日舊眷新恩已是隆厚無涯柰何又多生此必不可萌之妄念故餋性前日之請收成命正所以善安其姑在皇貴妃今後養老別宮省心回念凡見朝必須啟請侍禦無相攙越更所以善保全先帝之明徳於有終與殊恩於無已也有旨所奏朕母皇貴妃鄭進封皇后朕遵皇考遺囑昨覽都督僉事鄭養性所奏收回封後成命以全體制特允所奏已輟旨不行外庭不得再行瀆擾其禦藥房提督崔文昇已有旨皇長子擇用端人朕已知之○刑科給事中魏應嘉疏刑賞治天下之大法而尢重於用兵乃罪弁李如柏李如楨喪師失地詭辦幸脫此而不誅是謂無法乞立行逮系與楊敕下法司鞫問明正典刑不然大吏驕蹇文武全軀兵﹤扌嶲﹥餉匱內患將至不報

○浙江道禦史左光斗請賑遼東饑寒言今日遼東之患不在無銀而在無用銀之處何也遼自用兵以來米粟踴貴加以荒旱之餘石米四兩石粟二兩其一石尙不及山東之四斗通計一百萬之費分十五萬之軍每名約得六兩於銀不爲不多而此六兩糴米才一石五斗耳縱是富人未免抱金餓死爲今之計急截漕糧二十萬石乘汛之便運至彼處令河西與河東一體分派本色各三斗仍量加其折色俟來春耕作有獲再行區處此今日救荒第一急著也頃歲徵調各兵皆以春夏起程夏秋過節匪惟無堅甲乃更無寸縷久戍客兵涼秋九月轉盻隆冬餓死之餘又將凍死臣願陛下惻然軫念發帑二十萬敕下戶部令廉幹司官作速置買花布星夜解赴遼東每軍給布二疋花二斤一如歲底之給散京軍者其趕騾趕車剝皮剝骨之役亦量加賑卹庶挾纊之惠適當授衣之期此又救寒第二之急著也報

○閱視邊務升太常寺少卿姚宗文頃兵部覆奴賊撲攻山城事以監軍陳王庭與經略熊廷弼所報殺虜多寡互異請行再勘非法也據報賊以二千騎踵克山城城堡相望二十里許殺戮無噍類諸弁罪不容誅矣監軍擬罪重者戴罪輕者罰治尙未盡厥辜何至以多少異同復行再勘說者謂六月十二日之失事也村屯一空焚殺甚慘主兵者不勝後慮借駁山城之案以成此番敍功之舉則慷慨任事者豈宜出此臣往日出關閱其兵馬不訓練將領不部署人心不附戢至工作之無時而已刑威之有時而窮廢羣策之不足以圖大功恃獨賢之不足以成大事故閱視之役不行薦舉誠不敢上欺君父也如經臣能憬然悟翻然攺圖則桑楡可收奚必紛紛於此如不爭勝敗而爭損失之多寡恐開將領隱匿之門而重遼陽以日割月削之禍也下該部再議宗文奉○命閱視多艸率了事廷弼言其惟賦詩飲酒遂彼此不協議者兩病之

○諭禮部選侍李氏侍朕謹愼勤勞皇長子生母薨逝後奉

先帝旨委托撫育慈愛視如親子厥功懋焉著封爲皇貴妃爾部速具儀聞

○蔭原任兵部侍郎劉畿孫劉錫潢送監讀書

○禮部請相度恭靜端懿溫惠郭元妃墳園並儀恭和章懿才人王氏祔葬事宜有旨王才人祔葬從容詳議具奏已工部侍郎王永光﹤鋶﹣釒﹥言昭肅恭和章懿才人王氏安厝事宜奉先帝祔葬郭妃墳園之旨今臣等會同內外諸臣相度元妃墳園規模頗隘又欽天監稱陰陽忌諱宜聽禮臣請旨攺卜吉壤非敢輕議上曰王才人已有旨從容再議

○惜薪司題柴炭缺乏奉旨下工部著作速補派

○諭禮部選侍傅氏侍朕勤敏效勞有年曾誕育皇第六女皇七女著封妃其擬號以聞

○榮王助餉一千兩奉旨覽王奏捐資助餉足見體國之誠忠義可尙銀著該部查收

○蔭故都禦史宋仕男宋開春入監讀書

○以四川巡撫都察院副都禦史饒景暉考滿蔭子饒元霖送監讀書

○辛未上疾彌畱召大學士方從哲劉一燝韓爌及英國公張惟賢尙書周嘉謨李汝華孫如遊黃嘉善黃克纘左都禦史張問達給事中範濟世楊漣禦史顧慥於乾淸宮上禦東暖閣倚榻憑幾今上侍立諸臣問安畢上命諸臣前降色連諭云朕見卿等甚喜又云朕在東宮感寒癥調理未痊值皇考妣相繼大喪典禮殷繁悲傷勞苦朕不進藥已兩旬餘卿等大臣勿聽小臣言今上承旨再申前諭上又諭冊封皇貴妃禮臣言二後封謚東宮冊立諸典禮當次第行諸臣叩頭退先是給事中楊漣疏陳保攝參論內監崔文昇醫藥之誤故召見部院吏科河南道外特及漣因論及此云

○刑部審赦矜疑囚梁國臣等七十五人得旨矜疑者充軍應照原議及應議減者俱依擬

○又奏放赦輕罪並監禁日久等犯凡五百四十一人

○直隸巡按蕭毅中劾罷大同新任副總兵管分守中軍參將事楊鎭以右衛夏秋分防事重卜素諸郡且擁帳臨邊鎭病不堪任也部覆從之

○禦史王安舜疏陳餋身六要一曰餋心皇上萬禦當前何欲不遂第恐欲動情勝而元精或逗惟願頤餋此心締觀欲萌從何恣肆而當念消磨則情竇不開心神自淸矣一曰養气

皇上淸明在躬何神不鬯但恐片念紛擾而元气索惟願靜觀胎息之微卽生身立命之本而弗雕斲以傷其根則气一所動祥和可召也一曰守中

皇上體中履正何念或倚但恐太過不及之間旁逸者多伏願默守此中不令外馳則喜怒哀樂卽爲中和位育之應矣一曰愼獨

皇上凝神滌慮何時不愼但恐居燕閒之頃而媟褻生伏願獨知之地研審其幾則戒懼愼獨卽心廣體胖之理矣一曰主敬皇上執玉在躬何慮不敬然稍或屑越人且窺其微伏願以敬作所則怠豫無自而起此恭已之心法也一曰主靜

皇上齋居靜攝何慮過動然稍示意向人且乘其幾伏願毋搖其精則煩躁無自而生此大虛之心體也伏願畱神省覽不報

○戶部議截漕覆督餉禦史萬崇徳﹤鋶﹣釒﹥遼東一歲大約用本色米豆二百餘萬合截漕召買淮安天津山東眞保永冀等處已分任其十之七八據新餉司呈稱派買於遼者僅六十萬石而不爲旱魃爲虐饑饉洊至據餉臣咨應照將原派之數酌議截漕及關內召買二項以爲補足其原派遼米二十五萬石今除天津截漕二十萬五千石爲明春運計外再截漕二十萬其原派遼豆三十五萬石今攺於眞保各處派豆二十五萬石外再增買豆二十五萬今以米言之截漕二十萬而原派數所少者亦僅五萬石今合以所少米之五萬聽餉臣臨時以上納事例召買內再爲酌處乞敕內外任事諸臣虛衷共濟無爲爭執推諉以救遼左目前之厄奉旨截漕及召買米豆俱依議內外諸臣俱要同心共濟無得爭執推諉致誤軍機

大明光宗貞皇帝實錄卷之七大明光宗貞皇帝實錄卷之八

壬申禮部議上

大行皇帝尊謚冊寶禮儀一萬曆四十八年九月初十日辰時恭上尊謚一前期三日太常寺官奏致齋仍遣官致祭

天地宗廟社稷至日行祭告禮用祝文香帛果酒脯醢如常儀一前期一日司禮監設冊案寶案於大行皇帝幾筵前左右仍置冊輿寶輿香亭於文華門捧冊寶各置輿中一是日上縗服祭告大行皇帝幾筵前陳設祭品如常儀祭畢上禦文華殿百官暫免朝參司禮監官舉

冊寶輿外導駕官導上隨輿後降階升輅外導駕官退百官素冠服腰絰先於金水橋南背北面立俟冊寶輿將至百官跪冊寶輿過畢興皆隨至思善門外北向立內導引官導上至乾淸門外降輅冊寶繇中門進至幾筵殿前丹陛上導引官導上繇左門入進丹墀內贊官唱執事官各司其事導引官導上至丹陛上拜位捧冊寶官於冊寶輿內捧冊寶繇殿中門入至幾筵殿前左右北向立內贊奏四拜禮瑞王惠王桂王皇五弟陪拜司禮監官傳示在外鴻臚寺官贊百官皆四拜導引官導上繇殿左門入行至幾筵前奏跪內贊奏進冊捧冊官奉冊跪進於上右上受冊獻畢以冊授捧冊官置於冊案奏進寶捧寶官以寶跪進於上左上授寶獻畢以寶授捧寶官置於寶案奏宣冊宣冊官詣案取冊跪於上右宣訖仍置於案奏宣寶宣寶官詣案取寶跪於上左宣訖仍置於案奏俯伏興平身傳贊百官同奏復位導引官導上繇左門出至拜位奏四拜傳贊官百官同導引官導上至幾筵前奏初獻禮奏跪傳贊百官皆跪奏獻帛奏獻酒贊讀畢奏亞獻禮奏獻酒奏終獻禮奏獻酒奏俯伏興平身傳贊百官俯伏興平身奏復位導引官導上繇殿左門出至拜位奏四拜傳贊百官同祭畢導引官導上繇殿左門入至幾筵前司禮監官捧冊寶奉安訖上行叩頭禮內贊奏禮畢傳贊禮畢百官退十一日頒尊謚詔先期鴻臚寺設詔案於文華殿門內東錦衣衛設傘蓋於文華殿前至日早百官各具素服烏紗帽黑角帶於承天門外伺候上禦文華殿後具黑翼善冠白素袍黑犀帶執事官先行五拜三叩頭禮鴻臚寺官奏請升後殿導駕官導上禦文華殿鳴鞭訖序班官舉詔案於殿中翰林院官捧詔立於左鳴贊唱頒詔翰林院官以詔授禮部官授詔置於案序班舉案繇殿左門出錦衣衛用傘蓋迎至承天門上百官入班鳴贊唱四拜稱有制唱跪開讀訖再行四拜禮鴻臚寺傳奏禮畢百官退詔書迎至禮部授使者頒行天下

○命大學士劉一燝韓爌同知經筵日講制誥玉牒

○升少詹事李騰芳爲禮部右侍郎兼翰林院學士掌院士左庶子鄭以偉升少詹事兼林院侍讀學士協理府事教習庶吉士

○以詹事府少詹事孟時芳同原任禮部侍郎顧秉謙纂修玉牒○以右庶子錢象坤爲詹事府少詹事兼翰林院侍讀學士○兵部覆酉陽土司冉躍龍向以援遼調兵四千令之親統赴援加指揮僉事新銜而中途托疾其子領兵出關逃亡幾及四百故巡撫饒景暉題參示罰宜追奪新銜勒限補足原調兵數以伸法紀從之

○禦史左光斗請紀錄屯田勸課等官令甲屯田禦史轄北直隸及河南山東地方徵子粒濟邊而山東一省所開多額糧田土故有畱以補額糧之議時以開墾數多當行激勸故光斗會同撫按舉按察使景昉等州縣官項良梓等總兵指揮官姜弼等巡行勸課有勞應咨送吏兵二部紀錄其徵銀事宜悉照原題擬行下部

○都給事中範濟世禦史顧慥疏請矜宥言官以廣延納救周朝瑞也不報

○革狹西西安府永丰倉副使二員從巡撫李啟元奏裁冗員也

○升湖廣右布政使莊懋華爲左布政○以原任狹西按察使張以謙降補湖廣布政使司右參政

○升四川按察使周著爲本省右布政使

○狹西右參政洪世俊爲福建按察使

○升太常寺少卿王徳完爲都察院左僉都禦史

○命太常寺少卿官應震掌四夷館印信給事中薛鳳翔掌戶科暴謙貞掌禮科惠世揚掌工科印信

○巡撫山東都禦史王在晉疏陳貯蓄及久湮水利在晉以時獘多端蓄貯不廣及水利久塞應通行淸理故而疏議之

○巡撫狹西李起文題流賊渠首設法擒執眾恨已雪事下兵部

○巡按直隸監察禦屯田禦史蕭毅中疏請開荒地以佐屯政下戶部

○癸酉祭

○歷代帝王遣保定侯梁世勛陽武侯薛濂東寧伯焦夢熊兵部尙書黃嘉善工部侍郎王永光各行禮○諭九月初九日冊立東宮

○以登極翼贊恩加大學士方從哲少保攺戶部尙書進兼武英殿賜銀一百兩坐蟒一襲

○初上以東宮侍班講讀效有勤勞下加恩示酬之旨至是閣臣從哲等查各官履歷開列進覽上曰各官見任在籍者優擢起用其故者優卹錄蔭以示朕念講幄舊臣之意蓋東宮侍從講讀等官弘治十年敍勞事例載東宮會典年勞已及三年者蔭一子中書舍人習字出身未及三年者蔭一子入監讀書而

○累朝禦極之初侍班各官見任者升擢其召用優卹皆出特恩原無定例上於舊臣篤念不忘故隨其供事久近效勞淺深皆得分別敍錄中有未曾效勞一日者亦槪及焉內閣查題侍班官範謙李廷機曾朝節葉向髙範醇敬周應賓唐文獻劉一燝韓爌講讀官唐文獻焦竑鄒徳溥郭正域全天敍蕭云舉方從哲袁宗道吳道南劉曰寧馮有經董其昌黃輝楊道賓黃汝良莊天合王圖趙師聖張邦紀公鼐龔三益薛三省楊守勤侍書官範可﹤忄受﹥茅聞詩羅萬英鄭崇光奉旨下部

○定陵開隧道遣侍郎王永光行禮○禮部覆覃恩之典一應外官內轉尙未到任京官外轉尙未離任與行人司務國子監八品等官俱照新任職銜給與誥命至有轉自南曹而適以九年考滿入都者並賜兪允從之○直隸提學禦史虛謙言今日士習橫肆繇教官之訓不嚴有司之體不振教官朘削修脯厭飽溪壑者提學當亟行斥逐至有司職任提調不宜以保畱保升刻錄立碑借資褻體近遼餉事例至廩生納級俊秀納附俱應停止戶部奏援遼事例內納級級貢納附欲行者暫議救時之權欲止者特嚴持世之經參酌眾論以政體論遼事𨿽急自應別計三款所宜急罷至明經納京官之說總屬賄進亦宜並停從之

○禮部題奉聖諭選侍李氏進封皇貴妃業行欽天監選日昨又面承天語自當仰體速行但前諭上孝端顯皇后孝靖皇太后尊謚加封恭靖郭元妃昭肅王才人爲皇后皆未經告竣以先後次序酌之宜俟四大禮行後方可議及而給事中李若圭亦以緩封請不報時欽天監已擇九月初六日矣

○吏科給事中範濟世上懲貪﹤鋶﹣釒﹥言近法度廢墜其病根在藉口憐才使吞舟漏网如鄭之範以貪令及於寬政迨守開原復賣放軍士致陷重城貪人見利不惜人命不惜國家臣讀律至官吏受財枉法贓至八十貫遣戍故勘平人致死者斬今之求多者太約鄕科歲貢耳一犯甲科二字監司已預爲之地卽贓私狼狽僅僅於降調彼何憚而不恣肆臣請自今已後有禦史參人贓至五百兩者或打死人至五命者本下科臣抄參吏部行巡按禦史提問

○巡按直隸禦史倪應眷疏言國家邊儲取資鹽筴而長蘆實居其一通灣又蘆鹽貿易之一都會也皇上詔罷通灣等稅蘆商若出湯火乃有左軍都督府成國公朱純臣戚畹指揮使錢賑民者張掛告示復立店稅每引進店出店巧立抽銀名色各差官索取較之更苦夫通灣上下各有隙地隸於廣和店爲監稅隸於勛戚爲店租名𨿽異而病商則一今罷兩稅監增兩稅官每引一錢八分有奇萬引一千八百有奇括取莫算朘削何堪鉆投稅棍除臣一面緝拏外乞將通灣隙地給商堆鹽永不起租仍敕下該部著爲令未報

○右諭徳張鼐疏請調民力以裨邊計言自遼左用兵竭天下而供一方兵無了局民無息期以臣使事目擊畿南八府徵調絡繹飲食若流百屋晝驚驛夫夜竄則有援兵之苦兵符火速派戶僉丁募卒在逃裏牌連坐則一募兵之苦荷戈忍饑忍饑亡命山谷彷徨無歸彎弓嘯聚則有逃兵之苦徵牛徵車角�羊夫角�羊匠慘同謫戍痛切剝膚則有奔命之苦而又出山海關外其蕭條風景便同鬼方塞艸連天膏腴蕪穢北山南海一望丘墟民安有田土官牌夜呼使事如織防護迎送酒漿供傳民安有暇日鞭驢駕牛循環往來間關芻挽頃刻靡停民安有剩力彊軍設防弱軍趕運大戶供辦小戶貼錢民安有藏蓄城堡雞犬無聲亭障村煙斷絕彼河西救其死不暇而安能濟河東臣以爲畿南河西之民不可不賑卹也賑卹之法莫大於墾荒田而廣開種皇上誠捐數十萬金以賑畿南八郡河西一帶而勸之耕彼小民牛種有本雇募有人東作有時各肆力南畝不半年而禾黍成熟人人飽暖此亦遼東持久用兵之長計也臣考古今屯田事亦備矣夫募兵屯田塞下晁錯第一策也遊食之人募而戰則散募而耕則聚矣列隊而界以深溝使耕者有所恃而守者亦借以宿飽此充國所以制金城也建置田官而專責其事如魏用棗祗爲都尉故事則官有專司而事易成又一法也擇將而屯如宋納所言選諸將中智勇略數人分屯所領衛兵耕作而兼訓練是又一法也揀兵而屯如葉盛所言謫卒戍不任戰事者俾事耕稼蠲除子粒而屯如胡世寧所奏凡拋荒空地不拘軍民土客盡力開墾永不起科是又一法也免罪而屯如韓仲華出贓罪吏九百九十人給耜牛耕而歲收粟以省度支錢又一法也賜官級而屯如秦人以力耕受爵漢人以力田賜帛但能多墾田幾百畝者卽授之以官而賞賚之又一法也臣觀左之費用如大海中外之運輸如逝洩亦安有了期而得不爲中國根本計哉若失經臣熊廷弼分兵屯練選將用人和睦行陣愛惜軍士扼吭搗虛出奇制敵亦望皇上並於璽書內責成之如漢宣帝勞問趙充國曰卽如將軍計虜當何時伏誅兵當何時得決此激勵邊臣之功令疏上下所司詳議具奏巡視倉場禦史張新詔疏參戶部監督倉政主事塗喬芳言喬芳受事以來出入不時狐鼠借叢班皂歇家車腳夫役無一不作圈套臣入倉查驗見各解戶皆奔訴環泣爲之痛心乞○敕部查訪將塗喬芳量行處分庶倉蠹一掃解役更生章下戶部

○戶部尙書李汝華疏請專設援遼事例覆河南巡撫李餋正之議也從之

○巡撫雲南沈儆炌題滇省介在西南而麗江又在滇西北境接番達頻年爲患該府土官木增父子奮勇斬獲黃毛達子五十二顆收降男子一千有奇並收卜花村魯臺寨安插降民認納每年氂銀八十一兩零黑大麥二千二百梆具題入額請於知府上量加三品服色以旌其勞部覆從之

○吏部聽選監生王應遴疏請修大統歷先是欽天監所報日月交食時刻分數多舛先帝諭禮臣酌議修攺至是應遴上言歷理當明二十事修歷之法當飭四事章下禮部知之○颶風壞海運先是七月初海運船開洋至馬頭嘴夜聞海鳴龍鬥黑雲糾連運艘射激傷登屬運船八十五隻萊屬船一十六隻溧沒糧四萬四千九百石有奇於是巡按禦史陳王庭請

○敕該部將山東明歲應運糧數從長酌處勘覆並查淸溧失糧數米船從常及議卹溺死人數

○土星犯井宿東扇北第二星約相離二十分余土星在下

○起升原任提學副使呂邦耀爲通政司右參議添注原任戶科給事中爲民丁懋遜爲太僕寺少卿添注以國本事救李獻可降級尋爲民

○升南京光祿寺少卿添注趙拱極爲南京太僕寺少卿添注○以福建中路遊擊將軍張邦紘爲四川松潘東路遊擊將軍

○甲戌上再召見輔臣方從哲等十三員於乾淸宮諸臣問安畢上仍諭冊立皇貴妃從哲等對以冊儲原卜期宜移近蚤竣吉典以慰聖懷上因顧今上諭曰卿等輔佐爲堯舜又語及壽宮輔臣以皇考山陵工有次第對則自指云是朕壽宮諸臣言聖壽無疆何遽及此上仍諭要緊者再因問有鴻臚寺官進藥何在輔臣奏鴻臚寺寺丞李可灼自云仙丹臣等未敢輕信上卽命中使傳宣諸臣退出可灼至同進診視具言病源及治法甚合上喜命進藥諸臣復出令李可灼與禦醫各官商確未決輔臣一燝言其鄕兩人同用此凡一損一益非萬全藥禮臣如遊言此大有關系未可輕易乳嫗至上趣和藥諸臣復入可灼調藥進上飲湯輒喘逆藥進乃受喜稱忠臣者再諸臣出宮門外俟少頃中使傳聖體用藥後暖潤舒暢思進飲膳諸臣歡躍而退可灼及禦醫各官畱時日已午比申末可灼出輔臣邀詢之可灼言上恐藥力歇欲再進一丸諸醫言不宜驟傳趣益急因再進訖輔臣亟問藥後何狀云聖躬傳安如前先是可灼來閣門言有仙丹欲具本進輔臣出所具問安揭中有進藥宜愼及不效傷害等語遂諭之去是日早輔臣恭視寫篆大行皇帝冊寶兩內監在云有鴻臚官李某在思善門具本進藥輔臣應以難信俄蒙召見蓋灼時從諸醫往來思善門中使徧聞以達於上其傳奏姓名莫可得而問是日仍以問安賜諸臣銀幣燒割可灼與焉次日五鼓內宣召急諸臣趣進而龍馭以卯刻上賓矣蓋九月一日也越三日戊寅頒遺詔曰朕以眇躬嗣登大寶夙夜祗懼罔敢寧居於凡用人行政遵奉皇考遺命力疾舉行哀勞交瘁奄至彌畱定數莫移考終何憾但念朕紹承洪緒煢疚方新志業未就所期纘述端屬後賢皇長子茂質英姿克荷神器宜早嗣皇帝位其守祖宗彜憲親賢勤學立政安民朝講一遵典制冠婚擇吉早行出入起居倍宜兢愼左右侍禦務近端良內外文武百官執事之臣同心協贊永保基圖朕從皇考在天之靈陟降鑑觀於志畢矣喪禮依舊制以日易月二十七日釋服毋禁民間音樂嫁娶宗室親郡王藩屏重寄不可輒離封城督撫鎭守都布按三司官員地方攸系不許擅離職役聞喪之日止於本處哭臨三日進香遣官代行衛所府州縣土官俱免進香詔諭中外咸使聞知

○上在位一月壽三十九年十月上尊號曰崇天契道英睿恭純憲文景武淵仁懿孝貞皇帝廟號光宗天啟元年九月初四日葬慶陵史臣曰自古帝皇仁心仁聞洽於天下未有不須久道而後成者必世後仁聖人言之矣乃光宗貞皇帝在位僅三旬升遐之日深山窮谷莫不奔走悲號何聖化之神感孚若是速也蓋帝睿質夙成蚤親師傳養徳靑宮已洞悉四海之難艱故當神皇晏駕時遺詔未頒徳音據播大寶初嗣仁政沛施捐朽蠹而九塞飽騰撤狐蟊而廛勸動政地廣股肱之助諫垣充耳目之司黃髮並升於公庭白駒不滯於空谷至於虛懷延接一月而三召臣工銳意圖幾浹旬而兩蠲而稅額徳意獨行獨斷爕理莫施其功威權自攬自綜執�月禦不參其柄鑠乎盛矣曠千古而僅見者也乃其尢難者以何思何慮之天處若危若疑之地沖齡出講已歷艱辛而容色溫然動止泰然內庭有菀枯之形若勿知也者外庭有羽翼之激若勿聞也者卽冊立尋常事耳時而舉棋時而反汗大臣去小臣譴宜何如動於耳目者而帝也有夔夔無栗栗潛之又潛巧伺者不能窺善孽者不能中福藩就國慟哭抱持張差發難

帝侍神皇左右親傳睿旨曉諭百官羣囂遂息所全實多登極後卽遵遺命進封皇貴妃廷臣力爭竟不忍奪以戚畹哀請而後止毫不芥蒂於前事也此卽虞舜大孝何以加玆以舜之孝擴堯之仁然則帝之所以感動人心又自有在而非僅僅更張注措之迹者矣夫官天下者壽在令名家天下者壽在長世神皇卽不豫何難四十日畱也使帝之出震未及而幹蠱莫施天下之事將不可知然則我國家億萬年無疆之祚皆帝四十日之所延也帝之功徳又豈但在普天之思慕已哉天眷宗社不虛也大明光宗貞皇帝實錄序

據廣本補

朕聞唐虞之迹紀於典謨文武之政布在方冊所以昭垂百代啟佑後人夐乎尙矣我

二祖

列宗創守同道著令史官簪筆丹陛一言一動大書特書曁乎因革鉅典臣下章奏莫不綜而載之以備一朝之史今所藏實錄

聖徳神功大較可睹已維我皇考光宗貞皇帝聰明天縱岐嶷夙成出閣蚤近乎師儒講讀不廢乎寒暑靑宮養徳爲日彌深閭閻之疾苦旣所周知邊塞之艱危靡不洞悉

神皇厭代寶位初登凡前此未沛之屯膏久郁之士气一皆遵奉遺詔渙發推行徳音始播海內欣然相慶爲不世出之聖主也惟是天性篤孝哀怛摧傷萬幾叢於裁決三禮瘁於躬親金縢無圭璧之祈靈藥寡瞑眩之效才及匝月而龍馭遽上昇矣朕痛音容之莫追念盛美之當述爰命儒臣分曹纂輯勒爲實錄捲凡有十起萬曆十年命哲之初訖泰昌元年鼎成之後其間事關國本情系宮闈長幼之諭蚤明豫建之期屢易乃

皇考處危疑而愈定遭震撼而不驚外庭有擁護羽翼之形淵衷無芥蒂將之迹神化嘿運窺伺潛消及玆三旬之禦宇永奠萬禩之丕基𨿽日不暇給規模宏遠矣至於憑幾遺言實冀二三臣僚輔予爲堯舜之主朕惟堯舜之道不外孝弟如我

皇考之事

神祖處天倫之際孝弟之道已通神明其他撤礦稅發內帑起廢臣釋重系卽如天好生何以加玆而且調燮備於股肱聰明廣於耳目芻蕘之言畢采章疏之答如流較之疇咨辟門稽眾捨已允若合符然則爲堯爲舜道豈在於他求亦步亦趨事不煩夫遠慕朕所爲披閱終始彌切羔�火墻之思循省芳徽益增堂構之感者矣於戲帝典皇猷並垂蓍蔡文謨武烈敢後覲揚凡我孫子其尙鑑玆成憲永率循於無愆奉若河圖期繹於勿替庶

列聖之緒益光而國家靈長之運千萬年未艾於

皇考之遺命亦克副哉謹序

天啟三年六月十五日進實錄表

據廣本補

後軍都督府事少師兼太子太師英國公張維賢等誠惶誠恐稽首頓首上言伏以駿烈昭垂開萬年之景祚鴻編紀述備一代之彜章維神化浹乎垓埏宜聲光被於天壤永言懿鑠未罄揄揚恭惟

光宗崇天契道英睿恭純憲文景武淵仁懿孝貞皇帝徳茂中和道兼述作元良震器占星暉海潤之祥養正蒙功﹤棥心﹥日就月將之學乃承華久於潛邸嗣踐阼迨於中身遵末命之導揚時方在疚渙徳音於恭嘿言出乃雍撤稅使而辜榷無徵發帑金而封椿有濟補官聯於曠列備股肱耳目之司勞將吏於巖疆重腹心爪牙之寄遠近之弓旌四出東南之杼軸盡寬宮中府中釜鬵不隔一日二日章牘靡停𨿽臨禦僅浹三旬而徳教已加四海蓋惟升儲遵養於生民國計洞艱難疚苦之情以故嗣服乘時凡行政用人盡鼓舞弛張之道粵稽昭代遹溯前猷歷

二祖十宗以來襲重熙累洽之盛率漸摩於歲月乃滲漉乎寰區惟仁皇敷政以逾年曁穆廟升猷於六禩未有乾綱甫握成不介之王孚泰運方新奏如馳之玄化歷年少施澤多如我

皇考者也恭惟

皇帝陛下大孝尊親重華協帝錫玆祉福宜繼序之不忘率惟敉功肆丕基之並受謂可傳必於可法當永世其有辭惟得壽乃在得名庶終天之無憾

皇綸申諭史局弘開乃命臣張惟賢爲監修官臣葉向髙臣韓爌臣何宗彥臣史繼偕臣孫承宗臣朱國楨臣顧秉謙臣朱延禧爲總裁官臣林堯兪臣鄭以偉臣周如盤臣錢象坤爲副總裁官臣周炳謨臣來宗道臣汪煇臣張鼐臣董其昌臣蔡毅中臣成基命臣李康先臣姜逢元臣羅諭義臣孟紹虞臣王祚遠臣曾楚卿臣莊際昌臣張翀臣侯恪臣傅冠臣丁乾學爲纂修官臣惟賢曁臣向髙等仰體

宸衷恪循詔命發祕藏於內府搜職掌於諸曹自華渚虹流之辰迨鼎湖龍馭之日於凡起居言動政令批裁以至事涉宮闈計關宗社書寧詳而毋略言必信而有徵務使乾旋坤轉之功垂千秋而不泯直令帝驟王馳之略並

列聖以無窮恭成光宗貞皇帝實錄八卷寶訓四卷繕寫進呈臣惟賢等才乏三長愚慚一得極思揚搉形容未擬其神明勉效編摩義例祇遵夫

睿斷幸睹獲麟之紀用紹貽燕之謀伏願揚烈覲光守成致治爲堯爲舜長思玉几之遺言乃武乃文永保金甌之大業臣惟賢等無任瞻

天仰

聖激切屏營之至謹奉表隨進以聞

天啟三年七月十六日後軍都督府掌府事少師兼太子太師英國公張惟賢等謹上表纂修凡例

據廣本補

一卽位禮儀及賞賚之類備書

一追上

神宗顯皇帝尊號祔廟稱宗並上

孝端顯皇后

孝靖皇太后謚號書議上

孝元皇后

孝和皇后尊號謚號𨿽不及舉行而奉所敕諭皆書

一諭封貴妃選侍及停封緩封皆書

一諭冊立皇太子擇日具儀悉書

一祀

天地

宗廟

社稷山川等神及遣官祭嶽鎭海瀆帝王陵寢先師孔子皆書

一凡詔書悉錄全文其敕諭廷臣邊臣卹刑寬貸之類關系重大者亦錄全文

一宣召文武大臣科道官諭問及用藥皆書遺詔之辭備書

一簡用閣臣召還舊輔特簡東宮講官同入閣皆書

一勛戚承襲及詿誤復爵書一授三公三少兩京府部等衙門堂上官及翰林科道侍從官在外各省都布按三司行都司堂上官行太僕苑馬寺卿鹽運司使皆書其卿寺久缺不補考選攺授科道等官久寢始下者特書

一遵遺詔起用抗疏國本及因事建言詿誤黜謫諸臣書

一特諭加恩東宮講官及卹錄書

一因邊事新設練兵督餉等官及更定住防地方書

一文官誥敕常例外有特賜者書

一凡田土稅糧因事加派酌支本折分給兵工部一應軍需備書其數其有減免及進解存積等項並書一發內帑犒賞九邊軍士及充邊餉分別多寡之數備書一撤回榷稅中使及蠲免皇店堆鹽地等租書

一內庫歲辦物料進貢等項有奉旨停減者書

一海運新開事宜及截畱漕糧召商募船等事書其漕運有攺折者書

一屯種開墾有事例新定者書

一鹽場有新定中納則例書及錢法有新令亦書

一遇荒旱設法賑濟書

一朝儀有奉旨申飭者書一議攺元及修攺歷日年號書

一提督學政條例有更定者書

一開納事例有新增者及停止皆書

一頒賜宗藩銀幣常賜外有特加並推及條例所未載者書

一喪葬之禮及上尊謚冊文議文備書山陵遷祔禮儀有因時更定者書

一凡公侯駙馬伯在京文武三品以上不拘見任致仕歿皆書卒及槪見其行實善惡務合公論其有贈謚及賜祭葬前未賜後補給者書若文武官有治行顯著及沒於王事奉特旨優卹者不論職之大小皆書

一欽天監奏天象气候七政淩犯中外奏祥異皆書河淸特書有進規頌及詩賦亦書一四夷來朝貢及宴賚皆書其有請給誥敕特賜者書

一處分北虜封貢事宜書

一京營戎政及各邊戰守事宜皆備書各處鎭守防邊閱視文武大臣有增設裁革者書

一邊鎭主客兵馬之數及召募援遼土客兵所費資糧器仗車馬等數悉書其處治逃亡兵將亦書

一邊鎭文武官有罪系獄者書常律外別有斷罪條例亦書

一釋禁錮罪宗及建言系獄者書審釋囚犯亦書刑官有平反冤獄者本末書之

一風憲官及文武官僚彈劾大臣之罪皆書並書所得旨意其職非大臣而所犯重者亦書一發內帑營建宮殿書修理郊壇書

一欽定陵名書

一更定三王分封地方及營建府第皆書

一修繕各處城池屯堡及新建革者皆書

一內府工作織造采辦皆書一商匠簽取放免及頒給料價書

大明光宗貞皇帝實錄卷之一

光宗崇天契道英睿恭純憲文景武淵仁懿孝貞皇帝諱神宗範天合道哲肅惇簡光文章武安仁止孝顯皇帝第一子也母曰孝靖皇太后王氏先是萬曆十年壬午太后以四月冊封恭妃八月十一日上誕生萬曆二十九年十月立爲皇太子性孝謹寬仁非禮勿動每問安起居應對安節能得神宗意神宗穆然深念固極垂愛護而上益小心謹畏父子間慈孝浹洽𨿽宮闈近幸莫能窺也當上生時神宗禦皇極殿羣臣稱賀遣官祭告郊廟社稷詔告天下已加上兩宮聖母徽號覃恩中外者再聖母出宮儲二十萬金犒京邊軍有不足詔以太僕寺馬價給之頒賜輔臣及講官等銀幣已進秩各有差蓋是時神宗春秋鼎盛宮闈肅穆而元嗣誕生兩宮豈懌故推崇顯懿敷恩錫類薄海欣欣慶吾君有子焉尋諭內閣擬名內閣擬四字凡再進俱未稱旨特敕定今名藏之禮部十四年丙戌正月皇第三子生貴妃鄭氏出也貴妃尋進封皇貴妃時主鬯未定而皇貴妃最愛幸廷臣不無私憂會輔臣申時行等請冊立神宗諭以元子嬰弱少待再請再諭如前旨禮臣沈鯉有折衷典禮﹤鋶﹣釒﹥請加封恭妃得旨子顯母貴待元子冊立加封科臣姜應麟﹤鋶﹣釒﹥請首冊恭妃次及貴妃明詔冊立元嗣爲東宮以定天下之本有旨謂其疑君賣直降極邊雜職已吏部員外郎沈璟刑部主事孫如法連﹤鋶﹣釒﹥言之俱被謫科臣楊廷相等救奉旨立儲以長幼爲序祖宗家法朕仰遵成憲俯察輿情豈肯以私意拂公論姜應麟等揣摩上意置朕於有過之地故特處示懲非

爲奏請冊立之故國本有歸朕已明白曉示待期舉行毋得妄疑瀆擾又傳諭內閣亦云然蓋神宗英明沈毅修紀敍倫以爲天性至親儲宮大典權統一尊事宜獨斷至於宮闈倫序祖宗舊章宸慮先定矣

○十五年丁亥正月申時行等請並舉建儲封王吉典皇長子正位東宮皇第三子宜分封大國聖諭候旨行禦史許守恩更申前封妃之說不報

○十八年庚寅正月朔日神宗召見輔臣於毓徳宮論奏良久乃共以冊立豫教請將退有旨令宣長哥來與先生每一見時上至皇三子亦至上侍立榻右神宗手攜之輔臣仰視睿容稱賀神宗悅諭以此祖宗徳澤聖母恩庇所致輔臣再進諦視神宗手引上向明正立輔臣因再請早定大計神宗頷之出再﹤鋶﹣釒﹥申請慰答不必煩擾以間天性禮部尋上﹤鋶﹣釒﹥請有如何紛紛奏擾意欲離間之旨

○十月兩京九卿科道合詞懇請而輔臣請之益力禮部尙書於愼行以催激奪俸三月諭內閣以皇子長幼之序豈有搖動朕意必待朕自處不喜於聒激再凡諄諄數百言輔臣錫爵又上書申言凡稱問者貴而使賤之親而使﹤鋶﹣釒﹥之也今上親挈元子明示臣等以長幼之序臣等因勸冊立以成上之所欲貴又因請豫教以成上之所欲親何名爲間也且建儲一事前有皇長子始生之明詔後有屢奉之明旨公有兩部臣僚之合奏私有皇親鄭國泰之專請近有京城之流言遠有海內之喁望重以九廟之神靈兩宮之屬望皇上豈可差舉一念臣等亦豈敢苟順一言詞尢剴切神宗諭朕以誠實待天下豈有溺愛偏執之理俟過十齡冊立豫教當並舉十月內閣共﹤鋶﹣釒﹥請冊立有詔切責三輔臣各引疾輔臣王家屏獨當直謂欲釋眾疑莫若大信之蚤全欲解搖亂莫若聖志之蚤定疏凡再上神宗遣內官傳諭以明年春夏科道等衙門不來瀆擾便於冬冊立而又傳各衙門造辦錢糧俟後年春舉行是時聖意已定蓋前詔所云自處者也而科臣胡汝寧以瀆奏罰俸明年辛卯秋工部主事張有徳以大禮儀物未備﹤鋶﹣釒﹥請有詔謂其邀功催激奪俸攺冊立期於次年會內閣臣合疏爭之彊有旨詰責時首輔時行以病在告密揭言故科臣羅大紘中書黃正賓遂連疏劾首輔皆削籍正賓仍下詔獄杖百時行去國亦尋去家屏乞與國同去不允

○又明年壬辰科臣李獻可等以請豫教降罰列名者奪俸輔臣家屏封還禦批疏救不報會申救者皆獲譴家屏凡五疏爭之蓋念明主可以理奪引義決去事宜少濟神宗𨿽聽家屏去而聖心益動時以申救削籍者科臣鐘羽正舒弘緒陳尙象張棟丁懋遜葉初春吳之佳楊其休李周策禦史鄒徳泳錢一本而科臣孟養浩杖一百爲民賈名儒降邊方雜職

○又明年癸巳有三皇子並封之旨時首輔王錫爵以召至密揭建儲事言前皇上業有今春舉行之旨及玆召期廷臣未有先發一言者故臣具﹤鋶﹣釒﹥手封以進已乘此時從中降諭決於春月舉行使盛美盡歸於獨斷神宗復稱引祖訓立嫡條謂中宮尙年少朕欲三皇子並封王而虛儲位以待嫡卽令輔臣擬諭錫爵擬二諭以進隨﹤鋶﹣釒﹥言待嫡之說臣未之前聞安敢奉詔昔漢宋母后有養育庶子故事無已請令元子母中宮而正儲位神宗不許曰柰何以僞亂眞遂下前擬而並封之爭起光祿寺寺丞朱維京科臣王如堅戍邊俄免戍光祿寺卿塗傑寺丞王學曾削籍部科諸臣皆言與歷年成命不合語侵錫爵輔臣請九卿會議及面陳可否不允而科臣史孟麟上所撰條議錫爵以三誤自劾神宗報曰卿自引咎置朕何地議乃寢是時爭者則郎中於孔兼主事張納陛顧允成陳泰來賈巖薛敷教樂元聲若而人云

○十一月慈聖皇太后萬壽節神宗禦門受賀特召輔臣王錫爵見於暖閣輔臣因懇請冊立而言豫教最亟神宗頷之其閏月朔諭禮部詳擬豫教出閣儀來奏並諭冊立一事久已斷自朕心但以中宮方在壯年不妨待嫡少緩酌於來春先行出閣讀書禮其皇三子少待次年另行長幼之序卽此爲定已復諭停尋又諭未行冠禮以常服出閣命選用侍班講讀各官命錫爵志臯位提調如儀自三日後每月以逢三日輪侍

○二十二年甲午二月上出閣講讀告於奉先殿朝謁兩宮上之禦講筵也儀度熟閒舉止凝重儒臣進說經旨潛心聽受間有問答旁通大旨一日講官焦竑仰叩以維皇上帝降衷於下民若有恆性大義上應聲曰只天命之謂性是已講官董其昌請問擇可勞而勞之上答曰此所謂不輕用民力也講官驚喜嘆服時神宗深拱靜攝上習讀經典皆有恆度神宗嘉悅間與諸皇子偕召防護有加焉而先是科臣張貞觀以請備出講儀仗降黎通炤以論救罷

○二十五年丁酉正月宗室山陰王俊柵以建儲婚禮請翦發並﹤鋶﹣釒﹥俱進二月科臣劉道亨請元子行冠禮俱不報而俄詔暫免皇長子講學

○二十六年戊戌二月閣臣沈一貫等再以冠婚請奉諭元子年齡𨿽長血气單薄恐傷耗眞元必須陰陽充實不致後悔二月府部科道諸臣各上﹤鋶﹣釒﹥詣文華門恭進必得命乃退神宗遣內官諭皇長子元气單弱少候時月之意閣臣一貫等再﹤鋶﹣釒﹥言之

○十一月諭內閣皇長子遲緩冠婚念欲培養丰厚誠愛重之意今春夏屢召問察習字之功見气質充實書仿對句進益朕甚嘉悅冠禮冊立選婚俟兩宮落成舉行尋諭禮部朕惟冊立分封東宮及諸親王此乃祖宗訓章大典嫡庶長幼一定自有次第因皇子稟質淸弱況皇后年在妙衝故不得已遲緩少俟耳非有別意危亂國家昨者大行皇妣之服已滿𨿽無三殿其二宮不日落成皇長子齡已過期體已充足爾該部便具選婚舊儀來看其冊立加冠禮少俟二宮落成日行

○二十八年庚子三月詔議移皇長子居於慈慶宮再諭內閣以冊立有期而惡刑部主事謝廷贊之﹤鋶﹣釒﹥瀆且曰使天下臣民曉然知出自朕心斷不惑於姦小之口也會是時天雨傳諭凡遇雨皇長子講學暫免一日

○十月戚畹鄭國泰﹤鋶﹣釒﹥欲先請冠婚次舉冊立科臣王士昌糾之禮部署部事侍郎朱國祚以國泰顚倒其詞與明旨相背恐釀國家無窮之禍無何科臣王徳完請篤厚中宮之﹤鋶﹣釒﹥上神宗震怒杖之百且傳諭廷臣無瀆救以致遲延冊期

○二十九年辛丑二月上移居慈慶宮是年輔臣沈一貫屢揭催請諭以俟卽擇日舉行九月十八日漏下二鼓諭內閣傳示禮部上冊立冠婚儀注十月十五日冊上爲皇太子並封諸王上聖母徽號大赦天下先是擇日已定而內監田義等以合用冊寶冠服等錢糧未完仍諭著攺期輔臣一貫﹤鋶﹣釒﹥言若輕加議攺必陷明主於有過之地萬死不敢神宗覽﹤鋶﹣釒﹥良久諭辦具一不備者局監俱治之且曰如攺日無柰紛紛者當復起也已又諭權宜用冊文寶文行禮待造完上聖母徽號日禦前補賜蓋至是大典完諸諫諍之言行神宗賜書存問舊輔時行錫爵家屏於家其後頗念家屏去國事卹典特從優厚

○十二月欽賜各王府禮物賞賜官軍○三十年壬寅正月以輔臣請增選東宮侍班講讀等官如舊制○二月冊封郭氏爲皇太子妃錦衣衛指揮郭維城女禮成神宗免升殿受賀命上受賀於文華門百官行四拜禮是月神宗偶疾召輔臣一貫入諭以輔佐東宮爲好皇帝有事還諫正講學勤政並及罷礦稅起廢諸事一貫呼萬歲出翌日聖躬萬安諸事復寢

○四月以輔臣請諭東宮照常講學○三十一年癸卯十一月有投匿名書於各署語多涉國本且及閣臣一貫賡以聞請嚴行逮捕奉旨謂其離間親情蓄謀叵測必有主使之人同謀黨類下廠衛城捕嚴緝以絕禍源閣臣請神宗面諭以安東宮神宗卽命擬諭以進又命擬一諭以戒飭本宮局郎等官居數日神宗躬謁聖母宣上見於啟祥宮親賜之又賜禦書面諭一本蓋上純誠孝友神宗所知故授書之際至於垂涕其篤至如此先是楚宗奏楚王以他姓子冒藩封禮臣郭正域武昌人也素聞其說請行勘勘上事皆有迹於是物論紛然以楚藩爲假王下廷議獨戶部尙書趙世卿總督倉場尙書謝傑謂王非假餘皆如楚宗言正域請再勘神宗意殊難之一貫亦從中阻格與正域相口語正域﹤鋶﹣釒﹥侵一貫且言其受楚王金輔臣鯉頗右正域彼此之嫌生矣其後楚王復訐奏正域勒歸聽勘楚事竟寢楚王遣人奏謝因遺書謝諸貴人楚宗率眾邀諸途備兵副使周應治鄞人也恐事露遣兵捕楚宗械而系之獄諸宗羣訴於巡撫趙可懷可懷譙責之中有一人發憤突起以手械擊可懷立斃傳者遂以楚宗爲謀叛捕治坐死斬絞者六七人禁髙墻者數十人議者多以爲過正域行至楊村屬妖書事起諸獻諛者遂言此正域所爲一貫意動故揭言此書必出於臣下相傾之詭計特借國本爲名而自請絕私爲公以身討賊必得眞正主使之人殄滅之以洩廟社之憤其言甚危神宗覽之倉惶故下令大索緹騎兵番四出逐捕而給事中錢夢臯遂露章攻正域且及鯉禦史康丕揚等佐之隨發卒圍正域舟盡捕其僕隸佐書乳媼等下詔獄嚴刑考訊無所得所株連波及奪官削籍幾斃杖下者甚眾邏卒又圍輔臣鯉第日夜偵伺長安中人皆重足屏息無敢偶語又行文天下搜捕騷然煩擾矣最後乃得皦生光業已款服然非一貫意故獄久不成禮部侍郎李廷機及趙世卿皆告輔臣��羽�貝�謂卽此可以具獄毋他求語甚切至賡亦力勸一貫如廷機言得旨廷鞫生光仍款服而刑部尙書蕭大亨不欲坐生光再三誘令扳扯同謀主使之人生光抗言我自爲之誰爲主使廷機與禦史沈裕湯兆京牛應元輩皆言生光宜坐大亨曰脫他日獲有眞犯誰當其辜廷機曰某請任之沈裕等亦曰某願同坐大璫陳矩方主讞深然之拱手曰朝廷有人議遂定乃具奏神宗亦心悟磔生光於市寢其獄事乃得角�羊夢臯等後掛察典復奉旨畱用物論愈喧彼此紛拏縉紳之釁卒從此起焉○三十三年乙巳十一月皇太子第一子生卽今上選侍王氏出神宗以元孫生頒詔天下書諭宗藩

○三十四年丙午二月尊上慈聖徽號

○是月進封聖母恭妃爲皇貴妃先是羣臣屢請進封皆不允至是以宮闈喜慶大典告成特諭舉行人情歡悅

○三月封元孫母王氏爲才人時禮部擬上封號不稱神宗意傳諭再議隨出皇明典禮一書內載皇太子正妻皆封妃次皆稱才人故禮部奉旨定今封○十二月二十八日皇太子第二子生與元孫同母命名由﹤木學﹥四歲薨天啟二年追封簡懷王○三十七年七月皇太子第三子生命名由楫母選侍王氏八歲薨

○三十八年十月十六日皇太子第四子生名由模母選侍李氏五歲薨

○十二月二十四日皇太子第五子生命名由檢天啟二年封信王母選侍劉氏追封貞靜賢妃

○四十年壬子聖母皇貴妃有疾四月薨

○自三十六年後輔臣向髙屢懇請福藩之國﹤鋶﹣釒﹥揭至數十上神宗意動至四十一年癸丑六月武弁王曰乾上書告姦人孔學等受人指使將不利於東宮又爲魘魅術刻木爲聖母皇上像釘其目語多涉翊坤宮及福藩通政司大駭持﹤鋶﹣釒﹥就輔臣葉向髙計輔臣請九卿與議多避不至乃語通政司具參﹤鋶﹣釒﹥與曰乾﹤鋶﹣釒﹥並上而密揭言此姦徒所爲當靜處之勿爲所動動則棼擾神宗覽曰乾﹤鋶﹣釒﹥震怒欲寢之不可欲下其章則震驚中外又聖母病目久恐聞木人之說彌生疑慮彷徨莫知所處至掀翻禦案左右皆辟易莫敢近忽自言如此大事閣臣何以無言近侍以閣揭進覽畢默然天顏頓霽將揭﹤鋶﹣釒﹥櫝藏之已向髙復密奏曰乾﹤鋶﹣釒﹥當勿發恐疑似影響驚動宮闈事愈難處惟速定福王之國之期以釋天下疑慮神宗深納之尋以禦史參曰乾他事詔下於理當是時人情震懼謂其禍倍於往年之妖書賴聖慮深遠輔臣鎭定處危疑若無事而中外大安

○十月禮臣孫愼行以福藩就國之期請得旨少俟俄傳諭內閣以聖母稀齡在邇當畱福王慶賀俟禮成之次年擇吉之國向髙具揭言聖母稀齡委當稱賀目前壽節正屆合於今冬豫行稱賀仍卽擇定之國之吉庶慶典有光神宗意大忤是夜復傳旨言豫慶非是立待回奏向髙封還禦札以去就爭且言皇上以慶賀聖母之虛名而行暱畱愛子之私計天下誰不知之上鑑其忠誠因命欽天監擇吉期是時禮部侍郎孫愼行擬合廷臣叩闕力爭得請乃已而兵部尙書王象乾贊其議尢力之國期定福王又必需莊田四萬頃乃行下撫按官摉括無以應向髙往復爭辯乃減其半中遭聖母崩逝王又欲畱毋行向髙力爭之吉期竟得無攺蓋神宗燕翼貽謀能割愛以定大計而又轉圜從諫故閣臣得矢其忠云

○四十三年五月乙卯有男子張差持赤梃突入東宮殿檐下並傷門者璫輩共執之東宮奏聞下法司提問禦史劉廷元﹤鋶﹣釒﹥言其迹涉風魔貌是黠猾刑官胡士相等緣此遂有風癲之說提牢主事王之采詳加詰問乃言有馬三道誘至龐劉二中官處與以棗木棍令至東宮逢人卽打語多涉翊坤宮之采以聞科臣何士晉力言當窮其事太常少卿史孟麟亦有﹤鋶﹣釒﹥神宗不得已召上慰諭因率上及皇長孫諸王孫詣慈慶宮聖母幾筵行告慰禮召見羣臣於宮門外神宗白衣冠立左檐前上靑袍侍於右神宗詔羣臣皇太子國家根本朕豈有不愛諸皇孫振振眾多朕喜甚何外廷疑朕有他也時禦史劉光復從班後抗聲稱皇上東宮慈孝語不甚明神宗責其恣肆震驚幾筵令緹騎捉出笞杖亂下上亟止之得旨下法司神宗復諄諄理前諭命決張差龐保劉成等上從旁請無株連以傷天和神宗復命上代諭羣臣上承旨諭爾等毋聽流言爲不忠之臣使本宮爲不孝之子神宗悅命閣臣速擬諭以進尋誅張差於市斃龐劉二璫內廷比獄上率從寬典方事初起中外聞者無不驚駭心知其故而難於言至風癲之說倡則議者謂其意有所爲而王之采直發逆狀刑部尙書張問達亦以爲然形迹愈露顧必欲窮究其由來則所傷實多神宗默念大臣中無足與計不得已而自行召諭其不下二璫於理亦有深意又賴上孝思婉篤曲爲周旋法正而宮闈安其所全者大矣然使是時福藩尙畱邸中則事更難處而維時主風癲者遂齮齕王之采罷其官史孟麟謫何士晉補外人甚不平焉

○四十四年丙辰八月上禦文華殿東房講讀一日先是東宮輟講大小臣工懇請有年矣是歲五月輔臣更爲請期補官二﹤鋶﹣釒﹥以奏奉旨著於秋爽舉行至是乃下侍班講讀等官又命所講經書照舊接續講讀然未幾復輟至次年春再一舉行初上當命哲之日天佑皇衷詔誥恩賚業儼然荷震器之重厥後天意未有所移而時情不無觭向正嫡之嫌旣生佩玦之疑滋起以仗義抗節之士吐防微杜漸之忠君曰有待臣曰何待而朝論紛紛矣逮夫儲宮旣定禮制大明而讒構內滋釁孽外作以貳極之尊安涉隕淵之險危所藉九廟護呵神祖沈幾寵藩旣出嘖議遂消國祚奠於泰山天也然父子天性終始無間倫物之盡隆於兩朝仁孝之經垂於萬﹤礻冀﹥稽之前代罕有其比矣神宗晚年攬權靜攝上久在東宮周知民間疾苦及奉遺詔徳音迅發旣登阼銳意圖政惟日不足中外忻忻更始而又篤愛臣工不時召見如家人父子疾自夙嬰兼誤醫藥至今稱爲一月天子萬年聖人云

明光宗貞皇帝實錄卷之一

明光宗貞皇帝實錄卷之二

萬曆四十八年庚申七月丙子朔二十二日丁酉以大行皇帝賓天告於奉先殿

○令禮部會翰林院議大喪禮儀

○禮部進大行皇帝喪禮儀注一二十二日發喪不鳴鐘鼓二十三日大殮二十四日成服一在京文武官員自二十二日聞喪白布員領烏紗帽黑角帶皂靴詣思善門外哭臨退於本衙門宿歇不飲酒食肉二十四日二十五日二十六日各具斬縗服詣思善門外朝夕哭臨七日各十五舉聲而止凡入朝在衙門視事用白布裹紗帽垂帶素服腰絰麻鞋退居卽服孝服通二十七日而除一在京諸寺觀各聲鐘三萬杵一聽選官辦事官監生人材吏員僧道坊廂人等俱素服自次日晨赴順天府朝闕哭臨至二十四日各官具斬縗服監生人等素服朝夕哭臨三日各十五舉聲而止仍素服通二十七日而除一在外諸王世子郡王及王妃郡主以下聞訃皆哭盡哀行五拜三叩頭禮畢並易素服第四日服縗服二十七日而除一遺詔到日在外文武官員人等素服烏紗帽黑角帶行四拜禮跪聽宣讀訖舉哀再行四拜禮畢各斬縗服於本衙門宿歇不飲酒食肉每日於本衙門望闕哭臨三日各十五舉聲而止自是素服通二十七日而除一在外官員命婦聞喪素服舉哀三日通二十七日而除軍民男女素服一十三日而除諭內閣等衙門大小臣工各盡心供職毋怠諭報訃於宗室諭兵部並敕護衛官兵戒嚴中外發帑金一百萬犒九邊奉遺旨也先帝彌畱時大臣問安且面請用人發帑諸事聖體困倦未答而上時侍疾旣退從容申啟翌日傳遺旨發之且諭父皇特念遼東九邊文武將士勞苦憫卹至意三軍聞之歡聲雷動

○罷天下礦稅令旨先年開礦抽稅爲三殿兩宮未建帑藏空虛權宜采用近因遼東奴酋叛逆戶部已加派地畝錢糧今將礦稅盡行停止其通灣等處稅監張燁馬堂胡濱潘相丘乘雲等都著撤回其見徵在官稅銀角�羊進自萬曆乙未大工鼎建武弁市猾輩以開礦奏而諸璫從中主之礦事遂興榷稅亦起遣璫四出而首事弁猾投爲爪牙其姦利之徒夤緣差遣謂之奏帶官所至騷動驛遞暴苦平民間有內輸而得不償失至於設店徵稅算及雞豚稅以萬計官僅得其什一當神宗晚年亦議停議減半以助經費矣而余虐未息至是遵遺命悉蠲焉後又有各內使將見徵並拖欠等稅銀俱親押解進之旨兵部尙書黃嘉善復請所角�羊進者應以本年七月前已徵者爲定毋更以拖欠擾民上從之於是關市山澤一切無藝之徵爲之盡洗

○令旨諭內閣父皇遺言爾母皇貴妃鄭氏侍朕有年勤勞茂著進封皇后卿可傳示禮部查例來行禮部左侍郎孫如遊﹤鋶﹣釒﹥言臣詳考累朝典故並無此例其以配而後者乃敵體之經其以妃而後者則從子之義歷朝以來豈其無抱裯之愛而終引去席之嫌以禮之所不載也先帝念皇貴妃之勞苦當不在無名之位號殿下體先帝之心亦不在非據之尊崇且王皇貴妃誕育殿下豈先帝意所不畱而恩尙有待卽鄭皇貴妃而習於禮處非其據必非其心之所安夫善繼善述正須斟酌於義若義不可行則遵命非孝遵禮爲孝臣若不顧義禮而曲徇意旨則又欺罔不忠臣不敢以不忠事主尢仰冀殿下以大孝自居也﹤鋶﹣釒﹥入未報

○免命婦哭臨並祭○令各王府各衙門陸續進香者照舊例十日一類進赴思善門行禮允部請也○直隸巡按易應昌﹤鋶﹣釒﹥言今日事勢最亟者兵顧募之不必應應而復逃調之不必至至而復逃今天下之兵未可恃也且其亟莫如餉天下無一歲不旱澇亦無一地不旱澇淮南之三十萬不苦於糧而苦於船山東之六十萬苦於船而並苦於糧數千百之生靈試於風濤礁磧之中國固有靈人誰無恐今天下之食未足恃也皇上所以有其民者有其心也乃兵之逃者噪者饑民礦賊之不靖者無日不見告矣猶曰有所激之也居中無事聚徒作姦以不測之禍心乘易訛之愚眾白蓮無爲之教蟻聚蜂屯綠林亡命之雄鴟蹲虎視未敢深言不勝深慮今天下之民心未可恃也逃兵掠食其心旣已在身命不在國家樂禍幸災其心不惟不在國家並亦不在其身命占風望影其情何不可爲天下事可忍言哉卽以財用論積而不散旣同朽蠹用之不經復類泥沙餉之邊者成百成千不�三軍之腹攫之市者一倍幾倍半多九尾之囊至於今瓶罄罍恥共嗟巧婦之炊拯溺救焚總無終歲之局曰勸輸曰開納夫已存乎其人曰摉庫曰糶倉何以繼乎其後惟一鼓鑄爲自然之息莫應燃眉惟一興屯爲長便之謨猶同築捨諸臣計出無柰則加派而已矣謂眾輕似易而屢易則難謂事已卽停而停於何日奉者非人行之無狀殷鑑不遠良可深思臣故曰今天下無一可恃者此也然則如之何莫如廣任仁賢則政事自理然功非運掌宜先民力之寬天不雨金孰應東方之急發帑之說極便極快臣請以遼左一年之餉求皇上之自捐而以此外之調劑此後之支撐一信仁賢之共理民之見徳必倍皇上之收功更倍臣奉命儧運所見天下情勢實是如此仰懇皇上畱神省覽﹤鋶﹣釒﹥上在先帝彌畱時遂寢不報

○白气見夜四更候得白气如疋練長三丈餘穿過牛女虛危歷軫至翼良久乃散

○戊戌頒大行皇帝遺詔於午門詔內言皇長孫宜及時冊立進學瑞王惠王桂王各擇善地令早就藩封內閣輔臣亟爲簡任卿貳大僚盡行推補兩次考選拜散館科道官俱令授職建言廢棄及礦稅詿誤諸臣酌量起用一切榷稅並新增織造燒造等項悉皆停止各衙門見監人犯俱送法司查審釋放東師缺餉宜多發內帑以助軍需上於旬月間皆次第舉行焉

○攺戎政兵部尙書黃克纘爲刑部尙書仍太子太保戶部倉場尙書張問達爲都察院左都禦史各﹤鋶﹣釒﹥辭不允

○升三邊總督張鶴鳴爲兵部左侍郎

○升湖廣巡撫僉都禦史徐兆魁爲左副都禦史協理院事○升太僕寺少卿蘇茂相巡撫浙江太常寺少卿胡來朝巡撫大同徐可求巡撫四川俱都察院僉都禦史茂相可求提督軍務來朝贊理軍務初閣臣於神宗寢疾時面請簡大僚下撫臣奏故得旨爲速

○升湖廣道禦史房牡麗江西道禦史唐世濟俱大理寺寺丞時該寺堂上官缺久獄滯至是讞決爲淸

○起升原任吏科都給事中李瑾爲太常寺少卿戶科給事中黃運泰爲光祿寺少卿工科給事中毛一公爲尙寶司司丞運泰一公皆萬曆二十四年以兵部推升宋世恩事謂言官不能論列革職先是吏部尙書周嘉謨有聖主原無成心乞恩錄用山林諸臣﹤鋶﹣釒﹥奉旨下部酌量推用逮遺詔下以次推擢耆舊匯徵充廷自此始○升雲南道禦史兪誨湖廣左參政福建道禦史楊州鶴山西右參政○升禮部精膳司郎中楊作楫江西右參政

○升吏部文選司郎中陸卿榮爲太常寺少卿

○攺禮部主事夏嘉遇於南京祠祭司

○起升原任吏部文選司郎中王三善爲太常寺少卿

○升河南道禦史王象恆山西道禦史馮嘉會俱太僕寺少卿命惠安伯張慶臻左軍都督府掌管府事

○大學士方從哲恭候慰安於乾淸門外召進從哲謝發帑謝發章﹤鋶﹣釒﹥因請簡用閣臣奉諭具閣﹤鋶﹣釒﹥行之

○下禦史巡按省直諸差劉廷元順天張至發應天張銓遼東黃彥士河南舒榮都湖廣鄭宗周福建劉有源廣西聶紹昌甘肅王槐秀山東而巡視兩關則申廷撰巡視鹽務則郭如楚長蘆張潑河東張師孟兩浙

○命禦史萬崇徳督理遼東糧餉

○命戶科給事中李若圭河南道禦史顧慥並巡視京營起原任禦史陳宗契巡視南京畿

○升原任山西副使郭尙友爲山西按察使井陘道補原任廣東按察司副使吳玄爲河南副使河北道

○遼東總兵官李懷信以病免

○以西安前衛署所鎭撫魏汝孝量升指揮僉事守備宣府龍門城地方以武舉加級濟南衛中所鎭撫孫嗣徽量升署指揮僉事守備宣府保安新城地方俱照例以都指揮體統行事從督臣崔景榮請也

○贈兵部右侍郎楊應聘爲兵部尙書仍給與考滿恩典蔭嗣男楊京旭爲國子監生

○己亥令旨再發帑銀一百萬兩與戶部充遼餉命別部不得分用並前犒賞二項共給腳價五千兩毋騷擾驛遞毋畱滯太倉差官卽發自遼邊軍興餉匱民間畝稅再加物力已竭尋開事例旋議摉括在廷計無所出日以內帑爲請當先帝不豫時已發廣西進到助餉稅銀八萬五千四百餘兩命監軍道僉事牛維曜赴遼接濟而令旨再賜百萬蓋上養徳靑宮慮周庶政其幹邊軍之疾苦驛置之擾害胥吏之那移畱難罔弗洞悉故部臣稱上憂民之心同符堯舜用兵之略有光湯武云

○延綏巡撫董國光上本鎭防秋兵馬數闔鎭兵馬除援遼入衛守墩等項外堪戰有馬官軍家丁一萬三千八百一十七員名內除馱炮運糧京塘報外有馬堪戰官軍丁一萬二千九百五十九員名沿邊西自定邊營起東至黃甫川堡止邊長一千九十一里零一百六十六步

○申罪臣摭辦禁先是原任遼東總兵候勘李如柏原任遼東河東總兵李如楨具疏辦罪皆擅自投進不繇通政司通政使姚思仁參其踰越祖宗舊例乞申敕會極門上是其議詔犯者聽該司參治

○攺禮部儀制司郎中須之彥爲光祿寺寺丞仍支從五品俸畱部管事前是之彥以二王婚禮告竣題升本秩值典禮殷繁奉旨畱任是時具禮儀愼封典及請定建儲日期之彥勞爲多

○起升原任山西副使呂純如爲光祿寺少卿原任山東右參議王紹徽爲通政司右參議

○吏部請補用考選散館科道官奉旨各官遵詔補用於是補庶吉士暴謙貞吏科韓繼思刑科考選惠世揚工科俱給事中其考選候命三咨有久至八年者不旬日次第俱下言路始疏通矣

○授原擬禮部主事王繼會爲戶科給事中原擬南京戶部主事王安舜爲湖廣道禦史原擬工部主事喬時敏爲南京狹西道禦史南京吏科給事中晏文輝以巡視兩差未下請奉令旨姜習孔等都著到任管事於是吏部題姜習孔歐陽調律陶崇道俱授南京給事中習孔吏科調律崇道俱戶科

○升兵部武選司郎中潘瀾爲湖廣右參政下湖南道車駕司郎中魏成忠爲廣東右參政瓊州兵備原任湖廣參議瞿汝說爲江西右參議湖西道

○升戶科都給事中官應震爲太常寺少卿提督四夷館

○南京工部尙書丁賓乞致仕尉畱不允

○經略遼東熊廷弼以病求去且言臣一死無益於遼而廢極重之軍務朝廷亦何利於臣之一死因力求罷自閱科出關而議論生遼事益難爲矣先帝因遣科臣有十羊九牧之旨及彌畱時又對輔臣言遼事破壞繇於文武不和其後失遼陽廣寧人皆仰服神見

○庚子文武百官軍民耆老人等奉箋勸進其詞曰天祐君師受命葉河淸之應運鐘神聖紹休衍川至之符率土攺觀普大胥慶欽惟大行皇帝智仁獨縱文武兼資法祖纘宗膺二百餘載洪圖治安有象顯謨承烈撫四十八年鳳歷悠久無疆華夷莫不尊親童叟共躋仁壽方持盈保泰擁神器以彌昌遽厭世倦勤攀鼎湖而莫逮眷玆付托端屬元良敬惟皇太子殿下恭敬溫文聰明齊聖金追玉琢旣培潛徳於當年�龍行可卜太平於今日頃奉先皇末命俾承列聖丕基舜日重華天祿永綏伊始堯文再煥人心傾注維新蓋繼體得人宗社生靈有賴而吾君有子謳歌訟獄成歸𨿽在孺慕之時當以紹述爲孝伏願際天人之交與念歷數之在躬蒞中國以奠四方早慰臣民之望坐明堂而朝羣辟遠追功徳之休乘六禦天渙更新之大號奉三立極歡利見於文明臣等無任祈吁俟命之至皇太子令諭答曰覽所進箋具見卿等憂國至意顧予哀痛方切繼統之事豈忍遽聞所請不允

○是日禮部啟天下文武進賀聖節官員應許隨班行禮從之

○戶部尙書李汝華﹤鋶﹣釒﹥言遼左用兵仰屋日久計窮於事例力竭於加派曾經臣請乞犒賞戶兵兩部業湊三十萬兩解用而值內帑再發又出腳價轉輸臣議在遼東者應分犒分餉充餉若干犒賞若干行經略分別確數具奏外其一百萬兩並腳價系分發九邊者查九邊共一十三鎭道有遠近軍有多寡事有緩急賞有差等須另爲酌量就鎭計兵就兵計餉計算詳妥乃可差官領發會同撫按頒給有稽遲等斃臣部查明具奏已題員外郎李采主事楊國柱解銀遼東又題司務郭長髮郎中嚴九嶽田一井員外郎田鳳儀主事向胤賢解銀九邊奉旨依擬仍著地方督撫多發兵將防護毋誤

○辛丑文武百官軍民人等再上勸進箋其詞長君國之福大統定而天下始安元後民所依丕基纘而輿情允愜當八表效靈之日值九重正位之時謹勒下忱再幹聖聽我大行皇帝致治昭明成功巍煥襲二祖八宗之景運鴻祉無虞漸九州四海以深仁燕貽有永爰念承祧之重特頒顧命之詞敬惟皇太子殿下天縱聰明性生仁孝離照啟前星之瑞帝王有眞乾符當就日之期臣民交戴乃聖心衝抑寵兪未允於宸衷致眾志憂惶顒望益深於寰宇臣等竊惟恭默𨿽云思道而纘紹所以覲光矧一日萬幾天位豈容或曠而百官咸式神器不可久虛自昔周固本支實資明兩以致漢啟磐石必系元良惟往牒之昭垂宜鴻儀之肇舉伏願殿下早履洪圖聿宣新政天下歡聲雷動朝廷徳諭天敷乾坤轉而四時成遵王有極聖人作而萬物睹保世滋昌無任懇切俟命之至皇太子令諭答曰卿等爲宗社至計言益諄切披覽之餘愈增哀痛豈忍遽卽大位所請不允

○禮部題參二十三日光祿寺應備文武官共祭一壇時備辦遲誤合行罰治奉旨堂上官免究署官奪俸三月其管辦內臣陳進著司禮監查究

○先是刑部以熱審屇期催請者屢矣頃乃得令旨允行比再奉旨催問開釋者眾鼓舞於道

○廣西巡撫陳邦瞻奏田州岑茂仁本叛猛罪孽肆虐屬邑納上林縣土官黃徳勛叛弟黃徳隆叛子黃祚胤謀襲其城破之三凶同惡推刃徳勛奪印信擄妻妾子女玉帛以去事聞撫道府問狀而茂仁黨庇二逆掜徳勛爲病死以祚胤爲當繼法應聲罪致討卽四境土司亦思共伸義舉第西粵憊極未可以師然隱忍不以時聞且成尾大之勢謹據實題參伏乞下部覆議敕臣等隨宜計議調度兵食以圖善後事下兵部

○詔下房山縣民陳槐於法司槐與王昇以爭認皇親事累經巡視衙門查審未服至是槐子陳象坤與其黨拘執王昇巡視禦史以聞乃奉旨究問

○補給原任吏部尙書趙煥卹典煥歷官有淸望再秉銓衡值縉紳交爭輿情未愜末年以九卿伏闕請帑煥爲首名見忤屬滿考當加官久寢不報鬱鬱而卒卹典亦停至是部臣以爲言乃允

○壬寅文武百官軍民人等三上箋勸進其詞曰天人協應法舜禹之代終歷數有歸昭啟誦之嗣服故大徳必得其位惟至孝克纘厥猷若遜讓之未遑將輿情其何愜敢煩瀆請冀賜允兪敬惟皇太子殿下荷天眷命席世累仁聖學懋乎緝熙睿質成於追琢鳳姿溫潤蚤毓瑞於靑宮龍徳正中宜承庥於紫極矧彌畱之攸托惟纘緒之是期乃泰徳初新已見兆心之共戴而謙光下濟猶然三讓而不居竊惟繼志非聖人不能卽當憲天以出治諒陰古帝王代有貴在從禮而抑情𨿽哀慕未適諸懷而艱大必軫諸慮是宜告之郊廟光昭元子之成功於以示諸華夷丕著新君之一統臣等用是瞻天懇請局地恐惶倘微忱之未通將叩閽而不已伏願殿下慰羣情而稱明明後思遺訓而宅丕丕基上貽文考以無憂盡內外無不思服遠邁大禹之有子凡血气莫不尊親臣等無任懇悃激切俟命之至皇太子令諭答曰皇考大行皇帝上賓予哀痛悲號五內摧裂而文武羣臣軍民耆老人等以祖宗基業之重皇考遺命之嚴上箋勸進至再至三已悉忠懇天位至尊誠難久虛況遺命在躬不敢固避勉從所請皇太子令諭禮部曰皇考大行皇帝上賓予哀痛悲號五內摧裂而軍民耆老人等以宗社基業之重皇考遺命之嚴上箋勸進至再至三義正辭懇不得已勉從所請玆當祗告天地宗廟社稷卽皇帝位爾部擇日具儀來聞

○差大理寺等衙門評事等官祖重燁等往省直地方開讀詔書○禮部題登極大典近因朝會久虛禮部禮節未經閒習擬文武百官靑素服於文華殿演禮三日報可

○詔革遼東鎭江遊擊戴光裕任以按臣陳王庭劾其刻剝邊兵也

○薊遼總督文球奏保靖土兵逃至天津屢經委官招安不聽道臣賈之鳳以兵將來集未便拒堵第督令海防營官兵拒之河岸比有二百餘人浮水且渡兵丁射回隨差官渡河撫諭乃聽招安擒其千總頭目賈文魁下之獄其目兵一百四十名號泣求生乃渡之過河委官押領給之飲食以聽處分其千總賈文魁解監軍審究見在土兵及招回者俱令刻期起行以杜觀望蓋逃兵中有夷目爲之鼓倡而千總等官又不能安慰各兵皆無知聽人指使而賈文魁其禍始也大都馭兵與馭民不同馭兵於擾攘之時與馭兵於無事之時又不同各兵視遼如阱忍饑枵腹情實可憐臣以爲令后土漢各兵取道都門者應給皇賞銀五錢使歡呼而過輦轂之下此恩之當用者也近又見各兵走險如鶩幾成故事及查屢次應招而來者仍掉臂而去今後應嚴拿首惡梟首槁竿其領過安家等銀照數追償庶逃者有戒心乎此威之當行者也得旨下部

○工部監督節愼庫主事華顏議嚴定錢價以通國用節愼庫積錢旣多用法不廣又因工作不舉方爲鋪�銀錢半給之議而值大行皇帝賓天市井遂以萬曆錢爲葉物夫唐宋古錢尙且通用何況昭代之寶宜下令嚴禁賤買賤賣者仍行各省州縣卽使鑄有新錢亦應兼用萬曆庶庫貯數萬錢本不致虧折於是萬曆舊錢與新錢並行

○虜王卜石兔以貢市至邊而素囊未來總督崔景榮報曰款貢以來十二部夷俱聽虜王之命自卜石兔襲封威令不行於素囊而素囊恃眾抗衡卜酋卜未來也素欲先得市賞卜旣來也素卻故事遷延總以爭家未定仇恨日深卜之防素甚嚴而素之窺卜亦密故蹤迹參差近於相避頃據卜酋報貢夷人稟稱傳調忠素尙未回話乃偵探忠素之言卻謂卜酋未曾傳調查舊規每次貢市在我未有催貢之賞卜酋得賞已至素酋得賞未至中國之賞不可再加而狡夷之情總屬叵測或卜酋久待不來而忿忿回巢如四十六年或素酋略示驕倨而徐來就市如四十七年皆不可知以至沿邊窮夷失望無聊𨿽斗穴止右彼中而延林恐及我地目今分布兵馬愼毖偵防保內地無虞貢之遲速可不論也已素囊卒不至

○癸卯欽天監擇日皇太子八月初一日午時卽位

○禮部進卽位儀注一先期司設監等衙門於文華後殿設禦座文華殿設寶座一先期欽天監設定時鼓一先期尙寶司設寶案於文華殿鴻臚寺設詔案於殿內東設表案於丹陛上教坊司設中和韶樂設而不作錦衣衛設云蓋云盤於殿內東別設云盤於承天門上設云輿於午門外鴻臚寺設宣讀案於承天門上西南向一遣官以是日早祗告天地宗廟社稷一是日早上具孝服親詣大行皇帝幾筵祗告受命畢乃具衮冕服行告天地禮隨赴奉先殿謁告祖宗畢仍具衮冕服詣大行皇帝幾筵前孝懿皇后幾筵各行五拜三叩頭禮詣溫肅端靜純懿皇貴妃神主前行四拜禮畢詣文華殿卽位一是日早鳴鐘鼓錦衣衛設鹵簿大駕上服衮冕禦文華後殿文武官員各具朝服入丹墀內伺候鴻臚寺引執事官進至文華後殿將行禮之時照舊制傳旨百官免宣表免賀只行五拜三叩頭禮傳畢方引執事官就次行禮贊各供事奏請升殿上由中門出升寶座錦衣衛鳴鞭鴻臚寺贊五拜三叩頭禮訖百官出至承天門外俟翰林院官捧詔授禮部官置詔於案上云盤內從殿左門出至午門外禮部官捧詔置云輿內迎至承天門上開讀行禮如常儀

○甲辰諭經略遼東兵部右侍郎熊廷弼並督撫巡按官曰近因奴酋猖獗犯順陷我城堡沒我軍民特命爾運籌調度亟圖戰守揀選兵械相機徵剿刻期剪滅見今天气炎熱邊方尢甚暴露疆場勞苦忠勤玆沛恩施用彰撫慰賜爾銀一百兩紵絲四表裏總督文球銀一百兩紵絲四表裏巡撫周永春銀六十兩紵絲二表裏巡按陳王庭銀四十兩紵絲一表裏益攄謀猷之忠早奏蕩平之績其在地方總兵等官著該部開寫來看特諭

○飭禁兵屯衛各門勇士營兵二千八百七十九員名護衛禁城四門四衛兵一千八百四十八名護衛皇城六門

○戶部尙書李汝華啟查九邊共計一十三鎭官兵八十六萬七千九百六十四員名所宜分別給賞又查得通州團練山狹兵共五千六百二十九員名昌平團練河南兵共二千一百名天津除出關聽遼東給賞外見在總兵王學書家丁三百名江北水兵金冠下一千一十三名江南水兵王表下一千二十三名永平山海等處召募防衛新兵七千名所當一體分給以上二項或有調出援遼應給安家者有逃逋病歿應爲扣除者卽以扣存餘剩銀兩充作安家之用至於遼犒戶兵二部所發銀三十萬兩又近日先發帑金一百萬兩及今次分發三十萬兩共該銀一百六十萬兩議六分充餉四分充賞以遵詔旨東西缺餉及軫卹至意容臣移文經略遵奉施行奉旨依擬遼東鎭舊額官軍八萬二千三百七十七員名新調援官軍約計一十八萬共二十六萬二千三百七十七員名除發銀三十萬次發銀一百萬外今發銀三十萬兩分爲月餉犒賞之用延綏鎭官軍五萬五千三百一十員名銀六萬五千五百一十九兩寧夏鎭官軍三萬一千六百二十四員名銀四萬六百二十四兩甘肅鎭官軍五萬九千八十一員名銀七萬二百八十一兩固原鎭官軍九萬四百一十二員名銀十萬一千六百一十二兩薊鎭官軍四萬一十七員名銀四萬一千二百一十七兩密雲鎭官軍三萬一千二百三十二員名銀三萬二千六百三十一兩永平鎭官軍二萬五千六百九十員名銀二萬七千六百四十兩昌平鎭官軍二萬四千四十九員名銀二萬五千二百四十九兩易州鎭官軍二萬八千六百一十四員名銀二萬九千六百一十四兩宣府鎭官軍八萬八百九十八員名銀九萬八百九十八兩大同鎭官軍八萬四千五百三十七員名銀九萬四千五百三十七兩山西鎭官軍五萬四千五百一十四員名銀六萬三千一百一十四兩除各鎭外又天津等處援遼並團練官軍共一萬七千六十四員名各該銀一萬七千二十四兩通共一十三鎭並團練官軍共八十八萬五千二十八員名總共該銀一百萬兩

○乙巳募南京浙江兵至京師遼邊告警兵部募兵之使四出初差部官繼遣科道然皆營差便省覲而已而所過驛遞騷動兼以京師遊食妄效計畫煽動縉紳某處有兵某所有將當事不察輕爲建白部憚言路唯唯題覆遊食之輩附會差遣金錢糜費索詐百端至於有司逢迎意指計無所出徒責里甲計戶出丁而丁皆雇募他方不繇土著中途逃散仍責本籍句償乃至市井無賴視爲騙局壯丁僉點孱弱代更究竟邊塞無兵而內地徒滋紛擾先是協理戎政尙書黃克纘題遣營官募南直隸沙兵並抽南京營兵調浙江營兵共三千赴京訓練又差官募義烏兵四千以二千補還南京浙江而以二千赴京操合之可得五千人戶部以糧乏酌用三千至是南京營兵已先遣營官張茂勛領至而營官張超往募義烏兵除補還南營已足京操三千之數其安家行糧諸費總在協臣題畱五萬兩數內支給南京署兵部事右副都禦史陳道亨﹤鋶﹣釒﹥聞

○召還駙馬都尉王昺復職其詿誤監生人等行該衙門查復之昺先年以﹤鋶﹣釒﹥救劉光復原籍爲民至是以大學士方從哲請乃復

○瑞王桂王惠王請給福府莊店遺地條稅下戶部

○命戶科給事中楊漣署禮科印信

明光宗貞皇帝實錄卷之二明光宗貞皇帝實錄卷之三

泰昌元年時蓋萬曆四十八年也禮未踰年不攺元而今稱泰昌元年者何蓋八月之詔旣以明年爲泰昌元年而九月之詔又以明年爲天啟元年於是廷臣議年號者不一今上下其議部臣侍郎孫如遊請集眾論論定上﹤鋶﹣釒﹥曰竊聞歷數代更有一號大統世及父傳子子傳孫此萬世之經也今先帝升遐之日猶在萬曆庚申之年而明歲攺年之期卽爲天啟辛酉之始萬曆之後天啟繼之則泰昌之號虛而無寄然神宗之統傳之先皇而皇上之統實受之禰廟今日之紀年旣缺異時之信史難徵繼萬曆而開天啟者屬之誰乎科臣李若圭暴謙貞言今年七月以前宜仍萬曆之號八月初一日先帝登極以後應稱泰昌之年臣等再參之閣部諸臣之議符合居多人心之同卽典禮之正如唐順宗永貞之號附於徳宗貞元之後禦史左光斗引證足爲今日定例伏乞敕下臣部通行天下一切章奏文移自今年八月朔至十二月終俱用泰昌元年旣不虧神宗之全歷亦無妨皇上之攺元庶統系分明人心允愜今上是其議報曰先帝年號眾論僉同大典允愜深足慰朕孝思其依議行於是定以萬曆四十八年七月以後攺號泰昌年

○八月丙午朔上卽皇帝位是日早遣泰寧俟陳良弼恭順侯吳汝胤等告天地宗廟社稷上親告大行皇帝幾筵縗服行禮訖易衮冕服詣文華殿行告天地禮詣奉先殿告列祖以下再詣大行皇帝孝端皇后溫肅端靜皇貴妃各幾筵行禮畢午時出禦文華殿升寶座命文武百官免賀免宣表止行五拜三叩頭禮訖大赦天下詔曰維我皇明運祚隆昌基圖鞏固煌煌大歷聖聖相承皇考大行皇帝奉天臨民四十八載乾綱在握角�羊澤旁流淵穆端居而慮周海內化成久道而誡切日中方垂恭已之衣忽陟上賓之馭顧命神器畀予眇躬仰遵彌畱憑兀之言俯從臣庶累箋之請宗社大計弗獲固辭玆於八月初一日丙午祗告天地宗廟社稷卽皇帝位永惟皇考啟佑之深慈嗣服覲揚之匪易有懷兢惕若涉淵冰尙賴文武親賢一心一徳惟是邦家彜憲是訓是行屬玆履阼之初宜煥維新之號其以明年爲泰昌元年大赦天下與民更始所有合行事宜開列於後一自萬曆四十八年八月初一日昧爽以前官吏軍民人等有犯除十惡至死與詐傳詔旨交結近侍通夷失機彊盜人命及侵盜邊海倉庫漕運錢糧並貪酷枉法逆黨左道煽惑人心爲從營幹鉆剌指稱誆騙潛住京師窺探爲姦者俱不赦外其餘已發覺未發覺已結證未結證罪無大小咸赦除之敢有以赦前事相告者以其罪罪之一建言廢棄並礦稅詿誤諸臣已奉遺詔酌量起用其有事關國本抗言得罪降斥謫戍永錮沒身者吏部作速查開職名分別奏請召用卹錄一海內民窮財盡卽舊額徵輸尙苦繁重頃因東方未靖勢不獲已加派地畝以給軍需言念民艱深懷軫卹今後各省直加派九釐地方準免帶徵二分加派一年者免帶徵一年加派二年者免帶徵二年向後酌量事勢緩急漸次議減事寧之日悉與蠲除一凡被災地方一應夏稅秋糧馬艸農桑人丁絲絹布疋綿花絨戶口鹽鈔皇莊子粒屯田牧馬新增艸場子粒租銀歷日防夫水夫民壯弓兵機戶蘆課竈課富戶及門攤�稅魚課棗株鈔貫果品等項自三十五年起至四十一年止查系小民拖欠者悉與蠲免其已徵在官及追完經角�羊員役侵克者照舊起角�羊作與加派之數鹽井有課無井者著撫按官議豁先年徵倭徵播加派錢糧曾奉詔書停免者各撫按官查明但不系題準攺作京邊正項著遵前詔蠲免一近來有司急於京邊考成遂緩王糧或有將王糧抵京邊以湊考滿致各處王府應得祿米缺少各該巡撫都禦史宜督率所屬上緊查催完納如有緩比借抵者參來重治其郡王將軍府子女有應請名請封選婚者本府卽與保勘奏請承奉長史等官不許需索刀蹬以致稽遲一天下宗藩生齒日繁歲祿難繼自本年以後各省撫按酌量原額限定若干除親王外查其世代之親疏位數之多寡通融支給不得濫加其名封結狀仍責成該省布政司巡撫衙門類奏不得專憑五宗徒滋斃竇其開四民之業照依禮部條議通行一宗室犯罪發髙墻者除叛逆及內亂彊盜人命不宥外其越關赴京建言詿誤及身故而遺下子孫妻妾無依者撫按衙門查明原犯情節開具奏請一兩京五府掌印管事公侯伯都督總兵副總兵等官錦衣衛掌衛事並管南北鎭撫司事指揮以上官六部等衙門四品以上官並學士及各總督提督巡撫等官先年俱著自陳去畱取自上裁但近年人材壅滯班行寥落且五年軍政考察在邇姑著用心供職其五品以下文職及在外兩司方面先年俱會同考核但今大計非遠俱著策勵供職無得因循怠惰曠廢職業各部院堂上及在外撫按官嚴加督率隨事責成其有偸安廢事者部院科道不時論劾以憑究治一朝廷用人惟求眞才今後吏部用人毋拘資格凡有才能卓異卽便破格擢用以示激勸其養病致仕各官年力未衰素行表著曾經科道及撫按官薦舉者該部亦量才查奏起用但不許市恩濫舉違者治罪一察吏安民全藉舉剌黜陟乃有劾到有司贓私人命槪置不問止照原擬降調其揭薦署考字義微涉疑似輙擬劣轉名實乖舛莫此爲甚今後撫按官舉劾及吏部升轉優劣務求參綜詳確除露章賢能優敍貪酷提問外其餘注擬俱照考核規例分爲三等斟酌處分不致懸殊仍須著實遵行不得視爲文具一各處織造絨褐紵絲紗羅綾等項萬曆四十三年以前除造完起解外其未完者俱減去一半余作三年造完起解以寬民力其應天等府萬曆四年九年未完袍叚查系遠年一槪停免廣西歲織葛布一百疋爲數不多未免擾民相應免造一各省直等處額解四司料銀叚價磚料生熟鐵黃白麻磚匠檾麻葦夫葦課車價班匠柴夫木柴燋炭銀山場地租河道退灘地畝籽粒鐵冶民夫麂皮活鹿天鵝狐皮翎毛等項本折自萬曆三十五年起至四十一年止已徵在官者截數起角�羊不許隱匿拖欠在民者盡行蠲免一十庫錢糧各省直徵解本色與赴京辦納者充積庫內歷年已久輸者解者俱不堪用宜遣巡視官查其足用幾年除本色不足者仍解外其餘查自四十八年以前凡未解者俱暫停本色以寬民力其銀解送該部充濟邊之用一各省直解官押進內庫錢糧入京多投歇家攬頭槪陷局騙相聚日久先後那補侵費以致敗露原解員役羈囚節年追比或有身死累及家屬無禆積逋詔下之日若五年以上未完者姑準押發原籍歇家攬頭行撫臣勘估家產抵完拖欠果系家產盡絕準與豁免止各依應得罪名究遣一近來民間窮困在外司道府州縣等官須加意拊循其有多加大耗濫行罰贖勒借軍民私派里甲甚而暗通暮夜賣法鬻獄者各該撫按官嚴行訪拏禁革務在訪確贓迹不時劾奏後來勘問衙門亦須按律治罪不得狥私姑息如撫按官縱容聽兩京科道官指名參治一撫按各差訪拏人犯屢經禁止間復舉行中多讐黠窩訪乘機誣構不無冤濫今後務遵明禁入境受事卽刊布奉旨不行訪察諭所屬以杜指嚇果有豪猾病民有司不能治者被害諸人赴訴上官兩造具備方與聽理其各該衙門贓罰亦不得取盈歲額濫聽告訐株連無辜違者以不職論一凡致仕閒住爲民充軍官員不系考察及犯死罪者不拘自陳被論吏部逐一查開奏請充軍者放回原籍爲民爲民者與冠帶閒住閒住者與致仕中間如有才望過人年力尙壯曾經薦舉者許一體酌量推用一內外文職官考滿原有稱職平常不稱職之分此系舊例近來一槪考稱殊非明試之義今後各官給由兩京堂上官在外撫按官務要考其治行優劣據實開報吏部都察院仍要嚴加考核分別稱職平常不稱職照例施行不許一槪含糊奏請一各處儒學生員食廩年深需貢淹滯宜加﹤鋶﹣釒﹥通今計於歲額外順天應天二府每學添貢二名在外府州縣及運司衛學各添貢一名提學官仍查貢次在十人中科舉三次以上從來未經考劣緣事停降者考取起送以寓選舉經明行修之意止行今年一次俱於明年四月內廷試其有年力不能待貢願告冠帶者給與一武官誥敕系朝廷報功大典向系所司刁勒以致各官不敢續黃兵部便行文天下軍衛衙門逐一淸查果有年久未續者許本衛所保勘明的準與續黃以後襲替必須親賫誥敕與黃選查對相同方準選授一內外大小武職官除眞犯死罪及事干軍機重情不宥外凡一應干累詿誤犯該充軍立功等項所司查明來歷奏請定奪其失機不系失陷城池及殺人至二百人之上內有年力精壯尙堪委用者許其具奏所司查實題發邊衛充軍立功贖罪一內外問刑衙門無論文武職官有犯曾經撫按問明具題覆請未下者查照原擬發落若正犯已故累及子孫者酌量開釋其各省直撫按官例報審錄矜疑等項人犯題請未下者亦俱照原擬發落一兩京監禁各衛所拖欠漕糧等犯官地隔千里不便追徵合押發本處糧道監禁變產完官其有監故病故等情仍令子孫襲職限五年內或扣俸或設處每年務完二分若過限不完照例參降一工部鋪�夫匠等役有做過工程納過物料已經實收到部後又減欠者原與預支花費殊科查果逃亡產絕者準與豁免一東徵諸軍士或調或募死者暴骨沙場生者戮力塞外優卹之典屢廑廷議今宜行邊腹各撫按查自兵興以來戰沒軍士所有田土不論民地屯地但系的產或無人無力耕種致有荒蕪者其前所逋錢糧盡行豁免仍查給各兵的親人丁助其牛種待成熟後方可起科但不許各兵族人將旁人之地混稱兵地以冒蠲免一文武東徵道將諸臣剿奴陷沒者義气常新忠魂不泯身後之卹例得從優其各官所有田地人等生前優免者死後不得遽爾開徵仍照各官品級應免徭銀之數查某官於某年月日戰沒卽以爲始再免六年六年之後方可議派以示朝廷優卹勞臣至意一內外各衙門見監死囚重犯有情可矜疑及人命在辜限外者覆審是實俱免死發邊衛充軍其人命無屍可檢彊盜贓仗不明及年久無贓人犯無證具題未下原問衙門未成獄者卽比照熱審事例淸查釋放一在京在外監追還官入官給主贓物除原系官錢糧監守侵盜者俱照舊監追外其入官贓百兩以上給主贓五十兩以上若監追二年之上正身已故家屬代追各勘無家產堪以變賣者開具所犯情罪奏請定奪若入官給主之贓不及前數監追半年之外正犯身死勘無家產悉與宥比若系埋葬銀兩正身見在仍依律追給以卹死者一節年行勘文武職官遷延不報以致姦猾得脫被誣久淹詔書到日各該撫按官通查原承行官立限催勘奏報如仍怠違參奏處治一各邊鎭軍器所需及撫賞叚疋諸物承委官多侵克額價收買濫惡物料以致器械火藥制造不精其緊要夷目本路道將往往那扣別項錢糧賠買賞用司道官漫不經心或狥情差委今後務選廉幹正途府佐照價買辦布政司及本道守巡官嚴加查驗事竣開注有無情斃甄別賢否呈送督撫巡按衙門以憑薦劾獎戒一近來法久廢弛武備不設以致盜賊生發貽害小民有司又多避忌失事隱匿縱容往往釀成大患今後各該撫按官務要嚴督司道府衛州縣掌印巡捕等官遇有盜賊卽行緝捕務在得獲每季終將各該管地方有無失事及獲過盜賊名數申報查考敢有隱匿不行從實開報者提究如律若撫按官姑息容隱聽科道參處一京師首善之地五方湊集有等無籍惡少結扇成把攘奪恣肆大爲民害亦有娼優隸卒濫竊冠裳服飾裘馬僭分淩上風靡俗流敗壞斯極今後五城禦史密訪嚴拏情重者盡發遼東爲民或令編伍守哨以警姦頑一邪術誣世如無爲白蓮紅封大乘等教廣布傳頭結連亡命甚至造符印擁兵仗一呼百應莫可誰何矧有姦民專以賽會進香爲事輿蓋雕龍畫鳳旗鼓蔽日喧天違法殊甚宜嚴緝教師會首依律究罪餘黨解散邇來淫祠日盛細衣黃冠所在如蟻今後敢有私創禪林道院卽行折毀仍懲首事之人僧道無度牒者悉發原籍還俗一苑馬寺所隸牧軍額設田土多被豪惡侵占羣外馬匹妄報餘丁以致馬死人逃貽害原籍兵部行文該寺監苑官不許聽信姦猾報丁滋累羣外死馬虧欠除正軍外不許監官移文擅拘原籍違者聽巡茶禦史參治其一應未完賠補自萬曆四十六年以前盡數免追一中都畱守司河南山東都司所領班軍月糧應解州縣每年拖欠致各都司官呈借太僕寺班銀馬價及兵部扣畱班軍老幼銀兩俱未補還及免班年分應折班價並新舊絕軍糧銀未解數多今除四十四年秋班以前拖欠者悉免追徵以蘇困累內有已徵在官者照數補解其四十五年以後拖欠仍各照年分追徵一各處衛所歲造軍器並有司該造弓箭弦條自萬曆四十八年以前拖欠未完者悉免補造其收過有司物件準作以後年分該辦之數敢有因而侵欺者治以重罪一各處額編民壯快手本爲緝捕盜賊而設近來數多差占或赴各兵備道團操遇有艸寇竊發有司束手無措今後不得占役一人悉令放回各該州縣責成掌印官捕官設法操練各兵備道巡歷之日比試查驗其保甲一事尢爲弭盜良法兵部便行文各處著實舉行一軍戶有重役不問三處五處遇有事故如果戶內人丁消耗只並一處勾補其餘悉行開豁及有人倒戶絕並同名同姓被人妄報連年勾擾者有司從實體勘得實卽爲轉達該府兵部開豁毋得展轉勾攝貽累無辜亦不許指此爲由槪將有丁之家狥私賣放空歇軍伍違者各治以罪一四十七八兩年在京問過發配納贖三年以下等徒罪監禁日久可抵配贖候過寺後卽準釋放犯罪存畱養親備載名例律凡軍民罪囚有祖父母父母年八十以上老疾應侍家無以次成丁者犯該死罪除極惡重情常赦所不原汲奉欽依外若誤殺戲殺誣告人累死隨行親屬等項開具所犯情由奏請定奪其徒流人犯照萬曆四十二年例發本處擺站做工煎鹽瞭哨以便存畱餋親務勘結明白不許納賄扶同任情朦朧混行違者以故出論一先次恩詔各省直自二十九年起至三十四年止各項錢糧查系小民拖欠悉與蠲免惟是順永二府所屬州縣衛所因四十三年間旱災異該撫按具﹤鋶﹣釒﹥欲將四十一年以前悉爲蠲免該戶部覆準將三十八年以前的系小民拖欠者蠲免三十九年以後仍令下年帶徵今各省直蠲免應自三十五年起順永二府所屬自三十九年起各蠲七年至京城內外居民房屋比歲雨澇衝壞未盡修復者準免房號三个月廊店房屋倒壞者查明免租直隸薊州昌平武淸玉田三河東安寶坻等州縣牧地艸場新增解監銀一萬六千有奇先年已經按屯兩臣具﹤鋶﹣釒﹥請免該部題覆其地屬荒鹻銀系重科該監豈得朦朧徵擾仍照萬曆十年淸丈原額徵銀解部其加增解監之銀盡行豁免以寬民力一北直隸涿州良鄕固安武淸永淸東安香河漷縣通州三河等處衛屯軍自萬曆二十八年以後新增屯丁銀比例礦稅徵解通灣稅監已二十年軍苦已極四十二年𨿽恩例赦減三分之一而害未全除徵納更苦今邊陲未定調募日煩衛京之兵尢當休養豈堪重累畿內過路落地二稅已經撫臣具奏停免此項屯稅自今四十八年爲始著同二稅一並蠲免一朝廷政事得失天下軍民利病許諸人直言無隱於戲監成憲以罔愆紹逑秪承夫志事同民心以出治興釐用協於章程凡在照臨偕臻闓懌布告中外咸使聞知○遣行人司等衙門行人等官祖重燁等賫詔往省直等處開讀○直隸提學禦史周師旦﹤鋶﹣釒﹥言國家待士有體新例不宜濫觴從來禦虜徵倭軍興耗費不訾聞行鬻級曾不聞齒及庠序近見戶部遼餉事例議開納生員一款其事甚辱其名甚醜不識所謂開納在歲科兩考額以內乎抑額以外乎如在額內則臣之兩考將浚何從攙入如在額外則孤寒望若登天而賈人得之唾手國家卽患貧何至失倫若此欲收赤仄之錙銖混進白丁之億萬啟朝廷以疵政變士類爲濁流傷士心而摧士气將尺寸未獲而尋有餘喪且教化之地先由賄進人材不成人材國體不成國體其所決裂甚大若納貢一款禮部與通政司詳言之亦無俟臣贅說矣章下戶部已而部覆竟罷之○南贛巡撫副都禦史周應秋進解存積以濟邊儲計共三萬零八十兩有奇且﹤鋶﹣釒﹥言遼餉一歲所需八百餘萬理財之策宜著實講求如國初召�中納之例漢家募民實粟塞下之令金城且耕且戰之策皆可仿而行至於選將練兵使轉餉不付於流水尢爲喫緊報聞

○山西道禦史馮嘉會﹤鋶﹣釒﹥言自古撫軍字民莫急吏廉將義近據參鄭之範貪婪釀釁致數十萬生靈屠戮平夷營遊擊陳維翰家人馱載大定銀一百五十兩俱系克餉之贓邊腹之吏耳蹈之範覆轍濫訟取鍰積榖折價徵糧索耗十分取二甚至有以稅契爲利藪以找價爲奇貨闔縣追呼雞犬不寧九邊將領淪胥維翰污阱剝削公行昌破取利月餉時克隱軍扣銀甚至貪帥掠地皮將軍作饑虎致軍士衣不蓋骭菽不厭口願奔外夷以爲樂土也當此徵兵加派所在繹騷欲得軍民效命須懲將吏之貪頑欲懲將吏貪頑須嚴加耗侵餉之罰願敕下所司以後武臣剝軍責在督撫文吏朘民責在司道撫按與臣等所摘發俱嚴行追並押發濟邊不但懲貪兼可助餉今內帑山積宜奮然慨發數百萬以濟危邊表端則影正天下文武臣工未有不灑然易慮者上是其奏

○虜犯石塘路巡按禦史王象恆奏八月初一日石塘路達賊萬餘從各口衝入先攻白馬關又攻髙家堡馮家堡

○丁未祭先師孔子遣禮部侍郎劉一燝行禮

○直隸巡按禦史盧謙﹤鋶﹣釒﹥稱順天府文安縣效勇營窪下苦水欲仿霸州花兒綻等處折徵之例除慈寧官系進宮錢糧例不蠲免外其餘如瑞安府地效勇等三營官地大寧橋牧馬場地陳家務艸場官地營綻續墾額外荒地等處乞敕戶部悉照霸州事例折半徵收以蘇昏墊之困未報

○禮部奏新主臨朝萬幾攸系乞少節哀情擇吉禦門聽政會閣臣具揭欽天監官擇到本月十二日吉上報可命具儀來行

○初萬曆之季閣員多缺上踐阼念邊方多事帷幄匡襄咨揆宜亟會閣臣方從哲﹤鋶﹣釒﹥皇上維新庶政輔理之職斷非一人能辦先帝欽點史繼偕沈﹤氵隺﹥二臣急宜允用一時才望諸臣與去歲已推未點者仍乞敕部會官推舉一並列名上請庶羣賢並進而政本不孤得旨先點二員允用還著吏部再推見任在籍素有才望者七八員來簡用

○直隸巡按田生金言工部坐派應徽寧三府廣徳一州攺造叚疋三萬二千九百疋而歲造不與焉原無額編惟畱工部四司料價支用查三府一州該價值鋪墊等銀三十二萬五百九十兩有奇而節年存庫及見徵料價止得其半二運無湊難完三運費將安出夫一運之供已費三年之料價則三運之辦必須九年之蓄積今旣不能以一年徵三年之價則何以三年責三運之完當今民力雕疲入孔旣艱出孔宜節卽云賞賚必不可已然兩運旣完將數年足用其攺造三運乞特賜停止得旨攺造三運叚疋準暫停止二運未完及蘇杭等府應停的著該部查議具奏

○福建道禦史萬崇徳奏遼事敗衄徵兵徵餉十八萬枵腹之眾旣聚於遼東則二十萬本色之糈須髮於海上今登萊津門應運之米聞將竣運獨淮安三十萬石總漕王紀副使嶽駿聲經營𨿽有次第然路經成山嘴始皇壩險阻洶湧今乘載者板釘稀薄之船撐駕者新募遊惰之眾易動難制督理需人徐淮之間非無事之地若復以嶽駿聲理運地方彈壓何賴乞添設海運兵備官一員如糧儲道事例住札淮安往來津門間專理運務其應用隸胥諸費見有新裁鹽法道舊額不煩徵派亦可轉移官事無攝責成極便章下所司

○戊申諭內閣傳起建皇極門殿擇日興工以文華殿窄小百官朝賀列班不便也時遼餉愈急大工起建有司莫措乃以工部請發內帑二百萬刻日起工

○下考選散館各官俱令實授從吏部遵奉遺詔之請也時授職者庶吉士史永安博士陳胤叢劉逑祖中書周朝瑞朱童蒙董承業張其庭房可壯劉大受羅文英蔡國用髙弘圖梁之棟行人侯震晹汪慶百陳所志余合中張論張素養趙於逵丘兆麟周用賓羅汝元鄧秉修潘文龍譚鍇推官林一柱李九官李逵知縣史孔吉楊所修熊徳陽劉弘化蘇逑張修徳賈繼春馬鳴起郭增光董翼王一中喬承詔遊士任安伸袁化中汪泗論傅宗龍田珍陸世科江秉謙張愼言馮三元王夢蛟張鯉李良棟遊鳳翔共五十五員朝瑞震晹吏科孔吉胤叢戶科慶百禮科所修童蒙兵科徳晹承業所志弘化刑科其庭工科逑浙江道繼春鳴起一柱湖廣道永安江西道增光逑祖修徳翼廣東道可壯一中承詔士任廣西道伸化中大綬河南道泗論宗龍珍合中山東道世科文英秉謙國用九官山西道愼言達論弘圖狹西道三元四川道紊養於逵夢蛟兆麟用賓雲南道汝元秉修文龍之棟貴州道鯉南京江西道鍇南京福建道良棟鳳翔南京湖廣道皆監察禦史而兩咨散館若申廷撰舒榮都張潑鄭宗周聶紹昌易應昌郭如楚王槐秀張師孟則以推補按差先得旨

○直隸巡按禦史田生金請攺折廣徳州漕糧謂廣徳州從外江貿米赴宣城水陽鎭交兌騷費萬狀蓋其地四面阻山不通舟楫故徵銀於本治市米於外江先年曾行攺折已題奉欽依謂三年不拖欠永著爲令不謂永折未行復有徵銀兌運之事行之數年更多姦竇乞敕戶部議將運未攺折起解以杜諸獘官民兩便部覆得旨仍攺折三年

○升河道總督工部右侍郎兼右僉都禦史王佐爲工部尙書南京大理寺卿王永光爲工部左侍郎江西巡撫右僉都禦史包見捷爲吏部左侍郎鄖陽巡撫右僉都禦史陳禹謨爲刑部右侍郎

○起升原任兵部侍郎汪應蛟爲南京戶部尙書原任湖廣巡撫右副都禦史董漢儒爲工部右侍郎

○升左通政林學曾爲太常寺卿尙寶司卿熊尙文爲太常寺少卿吏科右給寺中姚宗文爲太常寺少卿浙江道禦史劉蔚爲順天府府丞福建道禦史陳於庭爲太僕寺少卿太常寺少卿管國子監司業事李騰芳爲詹事府少詹事兼翰林院侍讀學士掌南京翰林院印信

○命大理寺寺丞房壯麗署掌大理寺印信

○兵科給事中魏應嘉﹤鋶﹣釒﹥法祖四事一曰修身蓋人主一心攻之者眾惟是起居食息之間凜龍見雷聲之惕則可以當萬幾而不勞萃百責而不疲此爲修身之實二曰勤政郊廟必親朝講無曠使一心周回於天下天下流通於一心但願在文華殿對羣臣之時多則天下治此爲勤政之實三曰親賢輔弼大臣托在心膂是宜博選髙賢豈拘翰林一局必藉肝膽骨力者三四人與俱收夾輔之助此爲親賢之實四曰納諫古者諫無定員今者言有專責復一年一取之舊斯收四目四聰之功而廢棄諸臣尢宜盡起以風有位此爲納諫之實未報

○戶部尙書李汝華覆山東撫按題東省海運六十萬石除運過外尙少三十萬石議畱解部京邊銀兩不知京邊系各鎭各庫各衙門喫緊之需毫不可缺惟平糶可以通融今查東省報過倉谷七十餘萬請以其半糶銀十萬餘兩而四十七八年加派並徵又似不便議將已解見徵者作四十七八年京邊之數而通減四十六年以寬民力其四十八年加派該五十四萬餘兩議以二十萬兩充今歲海運以三十四萬餘兩目下收糶以爲明歲海運之值庶爲兩便從之

○己酉祭大社大稷命恭順侯吳汝胤恭代

○命工部侍郎王永光給事中薛鳳翔巡視工程

○欽天監請攺書歷日年號報可

○命吏部右侍郎兼翰林院侍讀學士史繼偕南京禮部右侍郎沈﹤氵隺﹥俱升禮部尙書兼東閣大學士差官行取來京同從哲入閣辦事二臣先帝所點用而未發者

○起升原任吏部右侍郎朱國祚爲南京禮部尙書

○禮部右侍郎孫如遊等﹤鋶﹣釒﹥言自古繼體之君遵遺訓以凝承天意無急於及時冊立者臣部在昔蓋嘗催請數四且往日皇上毓徳靑宮元子朝夕與俱顧復之愛實以父兼母訓迪之嚴又以父兼師今日有萬幾勢或不能自非早爲冊立付之保傅之手日爲護持磨琢皇上之心亦不安然則行冊立遺詔先帝非直爲皇長子慮亦兼爲陛下慮也乞敕擇吉具儀國本幸甚上報曰遵遺詔於釋服後舉行擇日具儀來奏時科臣楊漣繼請言臣考冊立故事宣宗以宣徳三年立英宗爲皇太子時二歲憲宗以成化十一年立孝宗爲皇太子時六歲孝宗以弘治五年立武宗爲皇太子時未周歲卽先皇之正儲位也亦僅六歲耳今皇長子年十六矣以皇上禦極未及旬餘較諸帝之冊立爲尙早以皇長子歷年如斯而講讀未就冠婚已逼較諸帝靑宮之日爲已遲且皇長子昌齡日茂未離阿保惟是體統一尊遠媟褻而卽莊嚴則气體以堅一善也名位一正去幼志而修衮職則徳性可成二善也宮僚漸備近賢良方正之日多三善也伉儷維時開虹流電繞之祥四善也孫謀已裕燕翼無窮先皇帝後膝前十六年之愛注亦可以卽安五善也若夫龍軒甫正鶴禁旋開於皇上遠猷鴻業尢善之善者一人元良萬邦以正社稷之福也報聞○詔萬壽免行慶賀禮旨意悲痛以大行在殯也

○工科給事中惠世揚論禦史劉廷元往日用事羣小附和職掌之外別有官評髙下考選主張年例開款造事日事驅除一旦有順天之命臣工錯愕況其聲應气求又有徐兆魁爲之副院哉並糾兆魁撫楚不職狀當賜罷斥以肅新政奉旨徐兆魁以新簡畱用廷元下部院議蓋兆魁時已升副都禦史也已部覆廷元俟論定處分

○雲南道禦史張新詔論前文選司郎中陸卿榮補吏科給事中侯震晹原無見缺升街道廳員外郎戴澳越躋俸次紊亂舊章爲跋扈之漸旣卿榮﹤鋶﹣釒﹥辯新詔再﹤鋶﹣釒﹥坐以賄狀且言刑部員外郎徐大化以考察罷廢之官卿榮受賄破例起用﹤鋶﹣釒﹥下吏部覆稱卿榮﹤鋶﹣釒﹥請歸省宜聽大化照舊供職報可

○督餉戶部右侍郎李長庚議得去歲海運初開幾不能濟今春力開北岸較南岸一運可抵三運而又省各島風礁之險然海運止七八月可行今計止五十日耳兩年所截漕米五十萬石將次卸完而船無腳價艤待不行轉盻九月便當停運又山海關積糧四十萬石堆浥可慮臣查南海口可徑達蓋套乃畱淮船十餘沙船五十爲南海口之用此道開則關糧便可直達視繇關陸運至遼者省其三倍視繇天津達遼者每石可省三分通計運糧四十萬止費十數萬可完也至天津召買料豆則�人四十七年所買者價未找完何以責四十八年之召買此實軍需便宜急務而庫藏無措恐失運期乞將內庫銀兩暫借一百萬爲運糧召買之資蓋有銀斯召買無誤召買無誤則海漕得因便轉運而遼左可無倉卒告乏之患臣熟計甚便也已又請截漕運以濟邊餉言去歲蒙恩截漕三十萬石於天津今歲截漕二十萬石目前將次運完矣八月末旬使當停運明春二月始可開運而今歲所運之糧恐止足供歲裏之用萬一明春缺乏倉卒告急彼時存貯無糧新漕六月方到將何以應之遼餉本折已經議定多之於本扣之於折本色非海運不能多非豫備不能濟乞下部議允截漕十五萬於天津而卽扣新餉於太倉銀庫庶明春二月不誤首運部覆從之

明光宗貞皇帝實錄卷之三

大明光宗貞皇帝實錄卷之四

庚戌頒賜各王府銀幣據萬曆元年例向無侄孫一項今參酌應與侄同上以福王潞王懿親常賜外特加銀三百兩紵絲羅各十表裏紗十疋錦四疋鈔二萬貫

○兵部尙書王嘉善開具遼東等官應賞差等其續後出關將官未在賞內者

○敕經略於前發金一百萬兩內照例頒給於是賞總兵官鎭守守李光榮徵夷柴國柱賀世賢援遼楊宗業陳寅陳策銀五十兩一表裏兵備道王貞薛國用李乃蘭康應干監軍道髙出邢愼言牛維曜管餉齊君榮單崇銀三十兩副總兵官見任竇承武戴燁等共九員銀三十兩參將閻正名遊擊官麻承宗戚金都司僉書倪承勛方承勛見任原遼共七十五員各銀二十兩備禦守備官左輔坐營官周世祿小把總等官雷起潛見任援遼共五十二員各銀十兩援遼土司石砫司女官秦氏保靖宣慰彭象乾二員各銀三十兩一表裏援遼土司酉陽領兵加銜守備冉天胤石柱領兵指揮使馬祥麟永順司領兵官汪一龍三員各銀二十兩

○吏部奏詔書內一款建賢棄官並礦稅詿諸臣酌量起用其事關國本得罪者分別奏請召用卹錄臣等遵明旨除事關國本查開職名另奏外而建言詿誤諸臣灼之最確者先行起補其餘次第采訪不出一兩月咨諏當無不眞進用亦不相遠奉旨系卿部內事其酌量推舉以俟錄用按諸臣獲罪先朝或爭時事批鱗受譴或彈時相逢怒遠逐或犯稅璫逮訊長系至於國本一事杖謫尢多大者捐性命小者削官爵遠或二三十年近且一二十年姓名旣不時聞存歿亦難具悉故部酌次第采訪起用一時彈冠之盛窮巖遺老爲气焉

○起升原任南京刑部郎中鄒元標爲大理寺卿元標自萬曆初論輔臣張居正奪情杖幾死再起再黜伏林間者三十年至是召用之

○起升原任浙江道禦史李宗延爲光祿寺少卿河南道禦史馮從吾爲尙寶司卿各添注宗延從吾俱以兵部推升不行論列謫爲民○升督餉戶部右侍郎長庚爲本部左侍郎兼管照舊○升寧夏巡撫都察院僉都禦史臧爾勸爲戶部右侍郎

○升順天府府尹王舜鼎爲南京通政使太僕寺少卿徐必達爲應天府府尹

○起升原任湖廣右參議朱一桂爲太僕寺少卿添注

○起補原任太僕寺少卿周曰庠添注

○起升原任河南道禦史劉光復爲光祿寺寺丞添注當張差闖入東朝先帝同上召見羣臣曉諭光復髙聲稱頌聖孝詞未畢先帝怒其震驚靈冪逮下獄廷臣噤莫敢救凡四年始釋至是特起升之

○升狹西右布政使畢自嚴爲太僕寺卿管京營少卿事

○升福建左右政使畢自良爲太常寺卿管少卿事○升河南布政司王志遠爲廣東左布政使

○升鴻臚寺左丞展自重爲本寺左少卿

○翰林院編修林釬起復除原職

○兵科給事中薛鳳翔上時政二事一曰內旨當愼夫閣臣之設原以票擬爲職閣臣以票擬司王言之出入而天下卽以票擬定閣臣之得失今煌煌天語半繇中使傳宣卽

聖意速發固以消中畱之端而王言徑行恐反滋外疑之漸寺人不許幹豫政事祖訓極嚴而可令口傳內旨啟人以不可知之疑乎願自今一切旨意務發閣臣票擬隨覽隨班庶無假借之患一曰畱中當防夫臣子自面奏外惟憑章疏血脈一通則宮府情合血脈不通則釜鬵勢成柰何同一啟事或此報彼遺同一推轉或前遲後速乎𨿽聖政時新非堅久而不變而萬幾日萃恐怠惰之易生願自今一切條畫務勤乙夜觀覽隨覽隨發庶永無隔礙之患然而閣臣贊襄枚卜尢重資格非可拘於內外巖穴亦可豫於旁求不報

○命原任戶部山東司主事鹿善繼復職先是善繼以遼餉告急借發金花五萬兩以濟急被斥吏部屢以爲請從之

○吏科給事中周朝瑞獻愼初三要略曰陛下新政用人發帑撤稅可謂有初矣顧天下鼓舞若更生者此初而陛下夕惕乾朝歷萬年當如一日者亦在此初今賢才漸見充盈然收一才必期得一用宜令有言責者得盡其言有官守者勿奪其守若乃系忠良之手足而使謏悅爲容輩反得乘憎而營窟穴則愼初以信任要矣君之施澤猶水沃物一息不貫立成枯竭矧遼左索賦正急今日所發幾何將無又處其窮宜畱金花不盡之餘省內庫無益之積更有不足佐以帑金務令吏卒沾恩誓滅夷寇則愼初以行人要矣海內苦榷徵如在湯火稅使一撤何異移之淸涼痛思先帝仁明祗緣導自宵小以至官曠治隳貽禍人國今撤回到闕卽有隨進金錢宜

○敕發遼餉明阿堵非明主所貴誠慮及積習智巧之難防則斥遠嬖佞尢愼初者要之要矣臣實快心於旣鬯之皇猷而更願聖主之修舉者如此上諭內閣金花銀兩原系舊制進內以備典禮等項賞賜俸糧之用周朝瑞要譽妄言本當拏問姑降一級調外任用閣臣隨具疏言皇上蒞政方新人心望治甚切銓部起廢之疏隨上隨下乃朝端一言卽行譴謫殊非政體之平且主事鹿繼善蒙恩復職借金花者業及寬政議金花者獨蒙嚴譴亦非一視之仁相應免其降調令守原官奉旨惡其阻絕國用已有旨不必申救屍科給事中王繼曾疏陳時事言臣惟自古人主善用言官無如

○先帝萬曆初年誅惡閹罪權相起廢官皆用言官言無畱行邇十年間言官用朋黨相傾不一圖王之國先帝閣言者不用是非先帝之失而言路之罪也當鼎成之時亦穆然深維國家不可無謇諤之臣而以臣等付陛下惓惓望陛下之親賢納諫而詔臣等以授職建言言官言可采則采之不可采則閣之人可用則畱遺陛下用之故臣以爲善用言官無如先帝者也臣今者所爲揚肝膽以效忠捨筆橐無所圖之矣臣與諸臣約章疏無得作隱語以煩君父射覆大臣彼論杜門靜聽小臣不得展辯章奏煩瀆易起厭倦非所以重言路之體也毆陽修有言諫官𨿽卑與宰相等夫從容論思俟君之自聽者宰相也慷慨陳列彊君之必聽者言官也漢武帝英風之主汲黯數面折其非人臣而至於面折其君非得已也臣不願陛下令臣等至此臣所願者陛下將先帝親賢納諫四字大書於座右今而後臨禦不輟朝宰相不離側諫官不停﹤鋶﹣釒﹥用人行政不如此數日舉動令臣等有法度之言無弼違之言是上願也報聞

○戶部奏自奴賊發難兵馬錢糧俱出創設加派原非得已但外解者任意遲緩而分用者又任意圖便開銷者開銷斷絕者斷絕職部不得已具題會議另加派銀一百萬兩爲兵部安家馬價二十萬兩爲工部器械則分用亦各有數目矣今查四十六年四月起至今年七月止共解過遼東銀八百三萬八千有奇近據新餉司報援遼兵以十八萬馬十萬匹以折色論計該二百九十餘兩遼沈開鐵嶺額兵除舊額外該新餉三十萬一年約該三百二十一萬有奇各衙門公費一萬有奇各道駝運一百萬有奇各道召買糧料六十萬餘通計每年用銀四百八十餘萬兩以本色論兵一十八萬馬十萬匹共該糧二百五萬二千石卽遼左一鎭一年除本色外用銀幾五百萬關內召買及各鎭調兵行糧鹽菜不與焉卽加派全完不過四百萬新餉少角�羊一分則誤餉一分是誤該部卽誤遼也職部會同督餉及經撫嚴參處從之

○是夜漏下一鼓東方有流星大如盞靑白色�走�虫�蛇東入奎宿二小星隨之

○河南續發毛兵三千五十有奇家丁三百一十有奇援遼起原任寧夏副總兵劉光祚統之先是河南南陽汝州三處已募過兵五千矣至是部覆徵七千而不能盈其數也已部議加光祚注銜左軍都督府僉事援遼

○辛亥諭內閣大行皇帝梓宮發引傳示該部具議來奏

○禮部左侍郎孫如遊上喪服視朝儀言孝以善繼爲隆禮以順時爲大皇上性生純孝玆當大行皇帝喪禮哀痛迫切而代天理物正以紓罔極之懷適今嗣登寶位之初萬機攸系伏望念祖宗社稷之重少節哀情請

○禦文華門視事文武百官行奉慰禮有旨朕哀痛方深豈忍遽離喪次其以本月十二日視朝爾部具儀來看

○禮部奏喪服列代皆有制度而斷自孝宗皇帝蓋孝宗篤於親而喪禮詳且備故武世穆二廟以下宗之孝忠昔居憲皇帝喪禦門視事在喪制二十七日內服具縗二十七日外易素翼善冠麻絰至祔廟釋禦朝如常儀今準舊制則宜於八月十二日縗服

禦文華門視事百官素服烏紗帽角帶奉朝參候梓宮發引除從之

○諭禮部朕生母升天年久追尊祔葬事宜查例具奏

○禮部奏萬壽聖節各王府進到表箋慶賀禮儀不便陳設應類收送司監收貯從之

○兩廣總督許弘綱奏烏豬外洋有倭船四隻寄泊官兵斬獲賊首五顆生擒四十名奪獲器甲餘賊落海無數題敍有功員役下部

○甘肅巡撫祁光宗疏報該鎭選發援遼兵馬一萬三千餘用馬價銀一萬一千八百九十有奇其祁家土兵原系西番納馬種田言語不通未經戰陣驟聞調遣輒相率入山聲言投虜難於驅迫魯氏土兵昔年因協守魯光國不軌題裁已久卽有土民皆田野村夫素不經戰盡力挑選止得五百不能取盈千數戶部二部題覆報聞

○福建巡撫王士昌奏海寇袁進聽撫令之立功海上自贖並敍文武將吏帶管海道嶽和聲等參將紀元憲等撫剿勤勞下兵部知之

○禦史王槐秀參福建巡撫王士昌貪肆不檢言入境之初多用夫馬已無卹民之念彊賊袁八老之委用人稱軍門外府船戶黃聚寰之販海共說暮夜入金志衰宦成心弛防檢亟宜罷斥奉旨畱用

○禦史張師孟參延綏巡撫董國光封疆失事湖廣巡撫徐兆魁保姦養亂兵部尙書黃嘉善調募失策乞正樞臣之罪罷二撫之職庶中外震悚而奴虜斂迹不報

○吏科署科事給事中暴謙貞陳用人之槪以光新政其言閣臣者佐明主燮理天工今政本單弱或備顧問或裕經濟一內一外故事確有之例在皇上當斷自宸謀在輔臣當�夕工�心�主公議者也起廢者爲國家收拾賢良今品如麟鳳早當賜環或列公卿或沾一命毋使黃髮恨棄於明時緇衣倒置於萬世可也先帝邇年啟事緣畱中不報諸臣遂有窺其微而肆其機者論不本乎虛公志每存乎摶擊一网之勢已成風影之疑愈結夫東西南北何地不生才寧可終於禁錮良苦長短何人不當用寧可堅執成心平不平之情制難制之念在諸臣共最之耳然公平之談𨿽美公平之念難持指夷作跖是曰用罔聲起景附是曰蔽公要在我皇上堅持今日之羙一切章奏朝上夕下悉付輔臣冢宰一一剖決求其至當卽刻回話則大臣不能事其模稜小臣不得憑其胸臆可否立定羙醜攸分但營職業盡可表見何必自立異同構玆禍亂也報聞

○起升原任都給事中鐘羽正爲太僕寺少卿添注羽正當萬曆辛卯因冊立事禮科羅大紘以論元輔申時行降外上疏爭之遂革大紘職而罰羽正俸次年壬辰又以同官李獻可公疏論儲教降級疏請同罰遂降極邊

○起升原任南京吏部考功司郎中饒伸爲光祿寺少卿伸以刑部主事論輔臣王錫爵子衡不宜中科削爲民起原任禮部祠祭司主事爲民萬建昆爲南京禮部精膳司主事建昆以萬曆二十六年有憂危宏議一書傳於朝語涉國本皇親鄭承恩疏辯禦史趙之翰遂言此給事中戴士衡所爲蓋疑士衡曾爲大學士張位邑令此書受位指使而建昆與位同裏有連因牽及之遂降雜職邊方尋疏辯爲民

○起升原任吏吏科右給事中爲民王佐爲尙寶司司丞原任雲南道禦史區大倫爲光祿寺寺丞佐以封倭事有旨責該科推諉避難同葉繼羙革職大倫以兵部拾遺及推升宋世恩謂言官不能論列而革職也

○起升原任刑部山西司主事秦聚奎爲光祿寺寺丞聚奎當萬曆辛亥言湯賓尹不當考察以代辯勒致仕

○起升貴州都事劉文炳爲尙寶司司丞文炳當萬曆丙辰以沈同和場獘論輔臣吳道南謫

○起升任原狹西咸寧縣知縣爲民滿朝薦爲南京刑部山西司郎中升山司按察司經歷翟鳳翀爲南京戶部浙江司主事兩淮運判葉大受爲南京兵部武選司主事朝薦以稅璫梁永訐奏逮詔獄七年後放還鳳翀以言事得罪大受爲工部諫修胡良橋工被謫

○升狹西右參政佘自彊爲山西按察使

○壬子欽定新陵名曰定陵閣擬四名以進上所擇也

○諭內閣聖母孝端皇后梓宮停安已久宜當發引並大行皇帝梓宮如何發引令該部具議來看大學士方從哲回奏言先帝梓宮在殯皇后無先發之理而玄宮隧道開穵將完又難久待應命該監擇吉同時發引仍先期奉遷聖母溫肅端靜純懿皇貴妃一同祔葬新陵然須待加上尊謚之後方可舉行

○召服闋禮部右侍郎兼翰院學士顧秉謙以原官起補與侍郎韓爌同管纂修玉牒事務○新推甘肅巡撫杜承式以病免

○禦史郭如楚疏言

聖明踐祚九徼雨潤然有初鮮終古今同戒故使圖史時親

○經筵時禦章奏時下則無倦勤之漸起居必愼傳宣不輕威福不惜嗜欲必嗇斧斤必遠則無耗損之漸嚬笑不假則無壅蔽之漸譬出匣之鏡屢栻更鮮百淬之芒愈銼不撓則志慮淸明身體彊固萬年磐石在今日始乃補天浴日繩愆糾謬則相臣諫臣二者最重此番推舉閣臣一切資格門戶皆當剗除惟求弼主濟時無負君國諫官𨿽卑與宰相等此時振鷺充廷人思自見惟是形之筆札須盟之幽獨果否無以起見無以意气聲名起見無以黨局恩怨報酬起見願言路諸臣同野渙羣以成聖天子蕩平之治不報

○禦史張潑疏言自古談立朝者以正直忠厚爲本蓋雷同非國家之福要以同心體國則意見自忘爭執自化據臣畱題以來所見臺省諸臣無事不爭無時不爭始之以爭繼之以逐株連禍結所傷言路諸臣幾無噍類臣有慨於中謬意刻核之後不妨暫還和平事有可不可堅而持之則爭何如暫置之以俟事體之自定人有賢不肖彊而辯之則爭何如姑需之以俟公論之有歸天下國家之事天下國家之人言之苟國是之有濟何必是不在人誠千慮之一失何必非不在我聖主勵精圖治諸臣宜滌蕩肺腑嘉與更始見無分於彼此人無判於東西老成者平气自處勿作淸流之禍新進者平气處人勿操同室之戈蓋是非不明則爭略明卽止此日直窮到底恐後來收拾頗難如全此攻王圖攻李三才初何嘗不是但乘勝之過至於不能容人主張之過復至於不能自容則亦何益之有人才消長之際國家安危攸關伏惟

聖明采擇上是其議命以後言官都要同心體國毋彼此紛爭致傷和衷之誼

○遼東巡按禦史陳王庭疏言東夷入犯查劾失事官員本年六月十二日奴賊共二萬餘分爲二股一股自撫順關進境總兵賀世賢禦之一股從東州地方直抵奉集堡總兵柴國柱禦之斬級四顆賊退去其所屬王大人屯百官人屯共十一屯盡破擄去男婦三口查核失事遊擊祖天壽周守廉革職戴罪立功遊擊馮大梁酌議降處是役也按臣言賊謀不在搶掠而在攻克志不在村屯而在沈奉幸經略屯兵豫設二帥力禦賊始少卻然屯堡一空中朝不無異議而經略熊廷弼遂萌謝事之志又廷弼疏言各官功過不掩有

旨下兵部

○遼東巡撫周永春疏言夷酋虎墩兔憨等箭賞共銀一萬八千兩又加進馬賞三萬兩其一萬八千兩借支閱科寄庫銀其三萬兩原在遼東馬價太僕寺內加派而遼荒旱仍借動閱科銀照會太僕寺支銷蓋是西虜講賞乃是定

○命工部侍郎王永光署掌本部印信

○癸丑孝康敬皇后忌辰遣彭城伯張嘉猷祭泰陵禦史黃彥士疏致言新政十事一曰隆孝思竊聞先皇居太后之喪易月之餘宮中不角�羊衰服維時臣有服制之疏謹再封進以請乞下禮部條其所宜著爲定禮權於易月之中不失三年之愛一曰攝聖躬皇上睿質淸臒急在保攝然保攝之道無如日禦講讀接宮妾之時少接賢士之日多以養心則義理明而志益淸以練事則嗜欲奪而身益固令名壽考皆本於此一曰備輔導頃以輔理乏員再推矣臣以此舉宜不論資格不拘內外兼才則以備方員之畫偏才則以調甘苦之和愼簡而信任之庶一徳一濟一曰勤政事皇上旬日以來批答𨿽速延見尙稀臣請朝講之暇時禦便殿延問輔弼科道差遣諸臣以勵職掌以決機宜庶無叢脞之患一曰通言路先皇之朝言路似通實塞乃

新主君臨人思自效卽言不當亦無惜批發使人得言所欲言言路以辟而通又使人擇言後言言路以淸而通也一曰起廢棄山林諸臣業分別起用矣諸臣才品不同皆足備錄用然後有經論列淸議難容者此輩豈容濫徼新寵宜考去國之繇參平心之論毋以影響輕訾老成亦毋慕調停反空善類可也一曰振吏治邇年人競而鮮恥風自下流咎繇上作若髙下一程其材能遷轉一敍其資俸恬退者獎人何樂於奔競疎簡者登人何樂於多費是惟嚴飭提衡上下互相振刷庶挽回有機耳一曰謹閹寺舊制以供掃除而今極重難返矣此輩間有賢者而君側每易爲私臣謂嚬笑必不可假借政事必不可幹豫錢糧必不可干冒至於中旨口傳須防煬竈之姦進稱孝順應墮規利之竇新主當陽宵小觀望當剪萌芽毋使滋蔓一曰嚴武備都會重地恃一京營兵有十二萬老弱者汰則兵精汰存者練則技熟新天子赫然震怒文武將吏號令嚴賞罰必令行禁止此不可急飭者也一曰固邊防蓋九邊事視一經略經略而不足任也不可復掣其肘邇經略以病告若果難支豈可反以身累封疆故略之才尢不可不急摉者凡此十事庶幾爲新政之助惟皇上俯賜采納不報禦史舒榮都疏奏奮乾綱振積習事言天下不過人與法二者而已法不止於用人而用人之中亦自有法人固可以維法而執法之堅卽以得人如昨者遼事初興起楊鎬於田間而以李如柏佐之非爲戰也本無戰情彌縫眾議就中之微意旣不可以告人各路之宣傳似有心有於賣國非獨此也鄭之範一察處縣令耳夤緣入遼聞其以虐佟鶴年故致養牲以情輸奴開原爲陷逋誅至今劉國縉在西臺時不知其功能若何起之贊畫糜餉有十有餘萬一朝脫逃迄無定不乘此時一加大創一洗年來積玩之人心何冀雪恥除凶乎職以爲刑賞黜陟可與天下共而必不可使借朝廷威福之權快其喜怒愛憎之私臣子中戇直可恕詿誤可原而必不可使貪橫險陂之徒得遂其身家妻子之計疏入不報

○兵部請分督狹西四鎭防秋覆狹西三邊總督李起元疏言狹西四鎭邊長兵寡狡虜環伺套虜吉能等調兵往西報讎乘隙東犯且挾遠年不爲例之賞沙計懷捉夷罰服之恨黃婦挾賞寧塞松酋銀歹等糾合宣大諸虜謀奪大小松山海虜火落赤打造木皮船筏要藏僧番兵爲羽翼寧鎭報虜已往西去要犯搶蘆塘莊浪新疆一帶所有四鎭分布防秋事宜各該兵馬查照往規布列俱限七月初一日齊赴信地乞

○敕各該督撫衙門嚴督大小文武將吏如期齊赴原定分布信地加謹設防遠差哨役密行偵探虜果入犯本鎭則極力堵截相機戰守如犯鄰封則合兵邀擊互相聲援務令首尾相應使虜腹背受敵但不得分外貪功起釁秋防告急查果信地無失應援有功破格優薦題請升賞

○詔如其議

○命左春坊左庶子兼翰林院侍讀公鼐掌左春坊印信右春坊右庶子兼翰林院侍讀鄭以偉掌右春坊印信右春坊右庶子兼翰林院侍讀錢象坤掌司經局印信

○升南京國子監司業施鳳來翰林院編修成基命爲左春坊左中允兼翰林院編修李光元爲右春坊右中允兼翰林院編修

○禮部題朝鮮國王李琿咨差陪臣參判李春原齊到大行皇帝萬壽聖節方物馬匹

○遺詔尙未頒及而該國遣使已到應進收從之

○又題朝鮮國王李琿咨差陪臣參判金大得賫到皇太子千秋令節箋文方物馬匹今

皇上寶位初登應照萬壽聖節禮儀恭進但一時難令更補及查進馬匹以喪禮未畢應免行陳設暫準進牧報可

○又題皇上嗣登寶位華夷共戴朝鮮國素修恭順之職合宜播聞應照例差賫捧詔敕彩叚等件前去開讀奉旨允行

○禮部題準戶部咨料理海陸二運主事請鑄給關防從之皇城巡視兵科給事中魏應嘉等言禁門嚴肅乃出入猥雜不異通衢非宸居之體卽內市一節前此諸臣抗章請革竟付空言禮儀房長隨董國用輒將宮內不堪女子趙永祿女等八口領出北安門著伊親領去若未明旨輙爾私發私領守衛不敢攔阻萬一姦僞滋生何以肅淸輦下乞皇上渙發徳音明白諭戒然臣更有請者怨女出宮古今盛徳之事自穆廟至先帝兩朝迄今凡五十餘年矣其間侍從宮人空閒無職何啻以千百數夫人垂老倍思其鄕未衰盡堪生聚皇上舉事發俱合大經大典卽此一事不必問無例有例

○慨然揀選獨斷施行令此老憊及無職者各依其親則海宇歡呼仁慈無極臣事效忠伏懇聖明省覽不報

○鄖陽巡撫陳禹謨奏礦賊聚眾流劫議禦處之策奉旨下部○甲寅萬壽聖節遣陽武侯薛濂武定侯郭應麒懷寧侯孫承蔭撫寧侯朱國弼丰城侯李承祚丰潤伯曹以忠廣寧伯劉嗣爵祭長陵等陵遣都指揮李承恩祭恭仁康定景皇帝

○吏部尙書周嘉謨疏言建言諸臣中有事關國本者或叩宸閽或忤時宰或引義而建諍或因人而株連皆成先帝之令徳廑宗社之遠慮也𨿽皇衷有主未忍言夾日之功而犯顏不避何可沒回天之力先帝神明不測用意淵深𨿽陽棄其身以杜羣囂之口寔采其言以鞏萬年之慶今皇上篤念舊人並其身而顯庸之卽沒而不忘優卹亦諸臣千載一時也今查訪列名如王徳完孟餋浩鐘羽正李琯姜應麟丁懋遜鄒徳泳何士晉孫如法雒於仁羅大紘黃正賓沈璟李獻可舒弘緒葉初春吳之佳楊其休錢一本賈名儒王如堅朱維京王學曾薛敷教樊王衡謝廷贊楊天民黎道炤陳尙象塗傑凡三十二人其一時開載未備者再行續請先是科臣周朝瑞疏云盡人而起之猶恐偶遺卽日而起之猶爲濡滯就使疲癃尪羸均宜霈之寵異以俟其自陳又或旦暮古今並當議其贈卹以報諸身後豈可令引領賜環隱身綿上賫志長沙也哉至是有旨該部議用

○山東巡撫王在晉奏乞加兵以固海防存海運奴自稱兵以來志在取金蓋而絕餉道彼見金蓋運去之粟積比倉敖因糧於敵以拒內援之兵並擾山東以撓根本之計而賊臣在烏龍江所造之船足供戰艦揚帆麕至登州罄軍兵之數不能爲戰爲守又蓋州節次獲姦細皆云要搶蓋州燒截運糧船隻夫數十萬人之命系於金蓋敖倉之積而金蓋敖倉之積於一綫之海道賊睥睨金蓋側目登萊登爲東省重地抽兵捄遼精銳盡發兵船運餉則防海何賴金州至登州風帆半目秋冬風色系彼順此逆之時儻賊兵至而後借援於遼禦風飛渡可幾及乎江夷慣海冒爲效命我中華亡命實繁有徒願陛下毋以金蓋可忽以登萊稍可緩也抑登萊發運甚艱金蓋收糧甚緩今不謀金蓋之轉餉而第責登萊之發糧是徒望口吻之飲食而不思胸胃之痞塞也萬一金蓋被兵則此二百六十餘船且爲寇藉矣國家欲保全遼必當嚴督車徒陸運而以海運濟之乃爲萬全之策臣是以因海汛之當加兵並及海運之酌議乞將臣募處餉前疏下部酌議仍

○嚴敕遼經略撫臣分撥重兵謹防水陸必繇之路預固金蓋積貯之區則餉道無虞而遼兵可資防禦矣

○禦史馮三元陳勸成徳政五事一曰永孝思一曰善頤餋一曰勤講學一曰容直言一曰早諭教

○戶部尙書李汝華題措餉甚難徵餉多阻臣部兩次加派每年共止每畝七釐先因少增兵而從遼撫之議然僅彀遼餉之半耳後

○多增兵而從閱科之議於此求減必遼不用餉而後可又查兵工二部加派二釐是今春九卿科道之議在兵部爲安家馬價之用在工部爲器械之用於此求減必不用安家馬價器械而後可乃今各省撫臣有按年徵解者有不按年徵解者又有求減於二釐者目今外解旣稀遼餉難援無可柰何反覆思維諸臣旣說四十七年難於並徵或將去年已徵已解者準作四十七年之數今年見徵者作四十八年之數旣減去四十六年者以寬民則不得拖欠以誤國伏乞敕下容臣移咨四川狹西山東各省直等處將四十七年之數準作四十八年七釐及兵工二釐以見徵者解之如有延捱遲誤藉口拖欠者會同巡餉道臣指名參處上允行

○起升原任工科都給事中爲民孟餋浩俱太常寺少卿徳完於萬曆庚子疏請篤厚中宮時外傳中宮有不安之意人皆慮之故徳完云然○下詔獄杖爲民餋浩於萬曆辛卯疏請建儲杖爲民至是以國本事同日起用

○起升原任布政司照磨楊東明爲太常寺少卿東明於萬曆乙未論戎政右都禦史沈思孝被謫起升原降湖廣蘄水縣縣丞胡克儉廣西布政司經歷何喬遠俱光祿寺少卿原任南京浙江道禦史爲民柳佐爲光祿寺寺丞克儉於萬曆庚寅年按遼論李成梁冒功尋論都禦史李世達妄參禦史劉思瑜爲迎機取媚遂降級調外喬遠爲禮部儀制司郎中以部疏不列銜署名降調佐論趙志臯後以兵部拾遺事責科道不能論列而謫

○起升原任廣西道禦史史弼爲太僕寺少卿

○起原任南京浙江道禦史劉蘭爲貴州道禦史○起升兩浙運判史孟麟爲南京禮部祠祭司主事孟麟吏科直道不屈後以太常寺少卿起用極論張差事降五級

○起升任降山西和順縣典史郝名宦爲南京刑部山西司主事名宦萬曆丙申以廷遣科臣封倭給事中葉繼羙疏具非宜神宗怒革職並降禮部該司官爲首名者名宦時爲兵部職方司主事謫典史

○攺兩廣總督右都禦史許弘綱爲兵部尙書協理京戎政務

○以漕運戶部左侍郎王紀爲戶部尙書總督倉場巡撫狹西兵部右侍郎李起元升右侍郎總督狹西三邊軍務兼理糧餉巡撫山東副都禦史王在晉升工部右侍郎總督河道軍務俱兼都察院右僉都禦史○升太常寺少卿熊尙文爲都察院右僉都禦史巡撫湖廣兼提軍務

○升山東按察司整飭永平兵備袁應泰爲都察院右僉都禦史巡撫遼贊理軍務先是遼撫周永春以聞喪移駐前屯而薦應泰自代經臣亦疏推之兵科給事中魏應嘉言封疆大事簡書可畏永春爲大吏而輕離信地萬一奴虜窺伺永春之靑何辭袁應泰昔爲中河爲淮徐任怨任勞經臣所稱第以大任授大賢而不奉明旨何以威夷狄乞皇上速下會推之命使臣等奉明旨而行庶主威不替羣臣帖服不報至是以應泰代永春

○以左庶子公鼐爲國子監察酒

○起升原任雲南道禦史爲民李本固爲太僕寺少卿湖廣副使饒位爲尙寶司卿南京兵部職方司郎中劉元珍爲光祿寺少卿廣東程鄕縣典史林材爲尙寶司司丞本固於萬曆乙未以兵部推升宋世恩事不行論列謫位禦史督學江南執法轉外因請告勒致仕元珍乙巳論輔臣沈一貫謫材萬曆甲午以申救冀體罰俸尋以論劉元震馮夢楨成憲降調

○起升呂圖南南京通政司右參議

○升狹西布政司檢較郭尙賓爲南京兵部武選司主事

○釋罪宗充魚�牙於髙墻當先帝以張差事召對羣臣時禦史劉光復以聲髙系獄中尉上疏申救先帝惡其越關奏擾下髙墻禁錮至是五年矣總督漕運王紀以爲言特赦出之○工科給事中李若圭陳親政五事一曰保聖躬言天下勞形搖精之事多在快心適意之時一切聲色靡麗少近於前則欲寡而心淸神凝而气暢一曰定聖志言人主終身趨向惟在於心皇上旬月之間念念事事去堯舜不遠惟願永堅此志大爲勵精勿令姦生於偏聽勿令譖行於近習一曰勤視朝皇上當慕之際卽不敢望復一日三朝之﹤矢見﹥而間日臨禦似不容已一以勵明作之志一以振久弛之人心一曰開經筵古人師傅疑丞將以格非而輔徳故講官不可不擇乃講學豈修具文宜先律令律典故俾皇上昭然於祖宗法度而徐及經書可也一曰愼枚卜用人爲新政之首枚卜又爲用人之首必大加咨訪舉朝曰可而後列名而請毋徇人情毋徇資格不報

○原任兵部職方司主事爲民桑學夔復原職學夔以兵科救總兵馬林神宗怒責該部何不早推總兵司官降級尋以救爲民

○起升原任狹西右布政李維楨爲南京太常寺卿攺尙寶司司丞汪元極爲南京國子監司業○乙卯上不豫召禦醫陳璽視脈大學士方從哲疏問安言皇上至性哀毀又值典禮殷繁聖體過勞以致虛弱少加調攝自抵萬安但十二日爲皇上禦門視事之初十三日爲常朝第一日萬國觀瞻胥系於此伏願加意珍攝以承天眷以慰羣情奉旨禦門已知常朝候朕調攝稍愈擇吉行○延綏兵逃遼東用兵取盈十八萬調發各鎭省精銳充之應募率多市人而充伍半爲老弱勒而就道紀律素寬驍悍競起袁大有督延鎭兵至昌平托聞訛言一夕解者七百餘人將官招之不回部差官僅六十人耳其餘所至流劫當事憂其內潰撫捕無策至於捕官李呈芳見殺而叛形成矣乃兵部題領兵官袁大有司兵階厲叛卒如陶言良子輩首罪宜誅逐路招回拏獲如陳順邊明等罪有輕重應聽延綏撫臣梟示首惡而仍押招回逃兵解遼東其袁大有提究以肅軍政禦史鄭宗周疏言不問李如柏之失機而問袁大有彭象乾之故縱何以賞一人而千萬人勸罰一人而千萬人懼哉議者韙之

○升山西右布政閔洪學爲福建左布政○升四川左布政陳大道爲順天府府尹升山西副使柯曰�永爲尙寶司卿

○起升原任貴陽知府錢策爲光祿寺少卿原任尙寶司司丞張迎爲本司少卿

○起原任禮部儀制司主事王宗蓁補本部祠祭司主事宗蓁於萬曆丙申爲冊封遲延事同王佐等爲民

○起升原任工部都水司主事黃龍光爲尙寶司少卿龍光以六科廊失火認罪降外

○錦衣衛掌衛事駱思恭題祖宗朝設旗尉以供法駕蓋十萬人漸減至今止存一萬看守服役等用正身不足派及餘丁今典禮舉行駕差繁重乞下部查照嘉靖年間事例酌議選補奉旨該部作速議補

○兵部尙書黃嘉善覆遼東西平兩次失事除坐營黑際盛逆戰折衝同知馬紹芳應變全城應升應紀錄外照得伯要兒修怨糾犯李國梁聞通事之報檄行顧大訓堤防矣乃次日虜入柳河臺而無救於地方之鹵掠及再至而守備不設如昨也虛張虜勢以掩罪標掇零級以侈功大訓應革職國梁應戴罪立功自贖詔允所議

○命戶部尙書李汝華署掌戶部倉場印信

○命太常寺少卿姚宗文署掌太常寺印信

○升狹西按察使董光宏爲江西右布政四川按察使周著爲本省右布政福建按察使洪世俊爲狹西右外照得伯要兒修怨糾犯李國梁聞通事之報檄行顧大訓堤防矣乃次日虜入柳河臺而無救於地方之鹵掠及再至而守備不設如昨也虛張虜勢以掩罪標掇零級以侈功大訓應革職國梁應戴罪立功自贖詔允所議

○命戶部尙書李汝華署掌戶部倉場印信

○命太常寺少卿姚宗文署掌太常寺印信

○升狹西按察使董光宏爲江西右布政四川按察使周著爲本省右布政福建按察使洪世俊爲狹西右

明光宗貞皇帝實錄卷之五

丙辰萬壽聖節免朝賀遣陽武侯薛濂武定侯郭應麒懷寧侯孫承蔭撫寧侯朱國弼丰城侯李承祚丰潤伯曹以忠廣寧伯劉嗣爵祭長陵等陵都指揮使李承恩祭景皇帝陵內官祭端肅皇貴妃等陵

○禦史鄭宗周﹤鋶﹣釒﹥陳時政一曰充仁義祖宗金花銀兩原爲濟邊陛下仁覆無疆積者尙渙之使出輸者寧忍其復入宜省剜心敲髓之艱以壯士飽馬騰之气一曰明賞罰人情姑息已久將驕卒惰試問三路敗衄誰人借箸誰人傳檄進則有死而無功退則有生而無罪封疆孰守乞下部將金花銀兩儲太倉以備邊需應勘諸臣正典刑以震天威﹤鋶﹣釒﹥入不報

○給事中韓繼思奏選賢枚卜二事言勞於求賢乃人主之盛事而愼於選擇尢延攬之深心憑虛不如核實百聞不如一見一人有一人之本末一事有一事之功課今起廢以次舉行矣爲公家而建大節與爲私見而分異同者品望難昧會推以次得旨矣守紀綱而率資性與工反覆而趨附和者才具自明大賢大用小賢小用果不肖則亟棄之如此則賢哲不滯下僚不肖不至雜進矣不報

○遼東經略熊廷弼言西寧錦義一帶自春䢐夏踰時不雨千里赤地河東開鐵諸處早爲戎馬之場獨遼陽海蓋初春稍沾雨澤不意六七兩月旱魃爲虐蒭谷盡槁分守遼沈大軍已踰十萬計歲該二百萬石方足軍馬糧料之費當此珠桂之秋遼地召買已屬無望或多截漕糧或量增運額每月餉軍務放七分本色三分折色寧使食浮於銀無令銀浮於食至於各營戰馬現在約七萬匹計一年該豆七十五萬六千石今山東之六十萬石僅豆十八萬石天津截漕皆米無豆關西召買若以米七豆三計算豆亦無多已咨餉臣轉行各地方多買豆料務足前數乞敕戶部從長酌議章下部覆

○起升原任吏科給事中爲民程紹爲太常寺少卿紹於萬曆己亥以礦監參夏縣知縣韓薰﹤鋶﹣釒﹥救革職

○薊鎭大同宣府貪懦將官馬如繡張可大王承恩革任回衛從巡按禦史蕭毅中請也

○調南京鴻臚寺卿余啟元爲鴻臚寺卿先是鴻臚卿有以例貢任者至是吏部尙書周嘉謨言萬曆初年仍用甲科其別途出身者俸深但升服俸官至少卿而止後失其制攺用別途止以禮度之素嫻耳今宜選淸望甲科以充之於是攺用啟元

○升狹西僉事宋槃爲本省右參議

○升工部屯田司主事糜有象爲通政司左參議

○升刑部山西司主事吳殿邦爲通政司右參議

○丁巳上禦文華門視事畢有頃傳諭內閣朕禦門見班行後有隨從執灑金大扇睥睨門外者回至省愆居聽有散班官前訶髙聲達內庭朕禦極之初朝儀豈容褻慢可傳示各官務加敬愼閣臣奏向來朝會久疏滋玩至此今各官知聖恩寬大當無敢違禁幹罪者矣禮部﹤鋶﹣釒﹥覆得旨朝儀依議嚴行申飭違者參治

○制諭禮部上大行皇帝尊號朕惟古昔帝王有無疆之大烈者必有不已之令聞勛華以降代著鴻名�漢以還益隆尊號匪獨嗣主對越顯揚之至意抑亦臣民報功崇徳之常經也恭惟我皇考大行皇帝孝格神明仁兼位育始以勵精圖治迄於久道化成執勉勉之周綱解恢恢之殷网用使吏稱民安府修事治愷澤無微而不被威稜靡勁而弗摧膺歷數者四十八年永祚胤於百千萬紀所謂生民希有天載難名者矣龍馭上賓攀號莫及嗚呼痛哉憫予寡昧嗣纂丕基屬訪落之在玆豈覲揚之敢後然而衝人永慕難摹日月之髙惟爾臣庶追思共識乾坤之大欲傳盛羙宜協羣心爾部其集文武羣臣定議尊謚擇日恭上冊寶以昭我皇考之休於罔極欽哉故諭

○禮部進大行皇帝遵謚議文儀注前期一日鴻臚寺官於文華門設謚議文案司禮監官同內閣禮部並班首官鴻臚寺官於文華門下丹墀內演禮是日上具縗服禦文華門棒謚議官立於階之東文武百官各具素冠服詣丹墀贊行四拜禮興禮部官出前跪奏進尊謚議文奏畢復位序班二員引班首官稍進前捧謚議官以文授班首官班首官受謚議文繇中道進將至禦前序班贊進尊謚議文上起至謚議文案之北班首官進謚議文置於案贊跪百官皆跪上覽畢召翰林院官趨至前跪上以謚文授翰林院官命撰謚冊文翰林院官受訖捧從中道出上復坐贊俯伏興班首官與百官俯伏興班首官復贊行四拜禮畢序班徹案上還

○先是冊立之議閣部及言官以爲請已有定期遵遺詔於釋服後舉行矣至是復諭內閣皇長子年尙幼體气淸弱明年先開講冊立吉典卿可傳示該部待禫服後擇吉舉行閣臣方從哲隨﹤鋶﹣釒﹥言帝王爲宗社大計莫不以建儲爲首務皇上卽位之初首命釋服後舉行冊立明詔一宣中外手額玆奉聖諭不勝驚惶考祖宗朝冊立之期英宗以六歲孝宗以二歲武宗則才周歲耳未有年已十六而名位未正諭教未行如今日者向先帝召諭羣臣於慈寧宮元孫時亦在侍己偉然有成人度何至今而猶云體气淸弱況禫服之制在朝廷爲二十七日該部所擇九月初九之吉釋服已半月有餘正與前旨今諭相合當允行無疑伏望仍照前旨卽賜批發刻期舉行國本幸甚所奉聖諭謹藏閣中不敢宣示上答諭云皇考妣梓宮在殯不忍遽行冊立是以稍緩還著遵前旨行後部臣科臣復力請乃定

○免文華門奉慰禮

○禦史史永安奏言路弘開敬陳交濟之道其略曰皇上至仁浩蕩大政流通將淸寧立見於旬日間第人臣當不諱之朝奮敢言之气曰諷曰直何所不可顧未相機宜妄希披瀝設爲未必有之事過爲不必然之防欲以成聖明之善反以疏堂陛之交是進言者過也夫人臣當自靖者有二一曰嚴章奏之體辭尙體要自古重之惟寧簡勿煩寧顯勿隱指陳一事達其事而止舉劾一人肖其人而止無滋射覆無傷雅馴明白正大俾萬幾之暇一覽無餘則聽者樂聽斯章奏之體也一曰矢獻替之忱言官因事納言非欲言而索事今批答及時對楊不易惟是洗滌寸心滋培正气言期於利社稷不必矜名節言期於明國是不必附淸流使朝廷得受言之利而人臣無進言之名斯獻替之忱也至若數年鬱結一旦遭逢獻可替否正右今日體下心而茹納之所望於當宋者亦有二皇上臨禦時親召對日舉尊嚴之下稍有逆耳誰不神懾且溫旨而詢和顏而受乃聽言之道宜然是禦下之威宜霽也人有瑕瑜言豈無醇駁惟在聽其可聽以沛江河之決置其不可聽以示山澤之虛乃�思之集宜然是兼收之益宜弘也能如是則明良喜起唐虞卽在今日矣奉旨所奏進言納諫有禆交濟之道下所司知之

○工部覆禦史田生金停攺造叚疋﹤鋶﹣釒﹥言皇上弘慈謂南直各府易地皆然三運二運事同一體因有查議之旨然貢夷叚疋國家所用二運未定仍應催解其南直隸等處三運一槪暫停庶以充上供而蘇民困會承運庫內監王虎言內府供應之煩需用之急遂有旨攺造三運都陸續角�羊進料價銀兩亦著戶工二部設處羨餘照數並角�羊內閣﹤鋶﹣釒﹥謂不可使朝端有二三之令致詔書不信於天下只宜下該部俟其覆奏恭聽聖明裁酌卽不能槪停亦宜量爲加免不報

○延綏巡撫董國光﹤鋶﹣釒﹥言延邊密邇套虜其地不毛別無畜產軍士惟月餉是賴近來私增撫當多扣以供虜靖邊道所屬十四營堡宴賞大夷總費八千八百餘金官給者僅二千二百此外有詳允明賠者又有暗增賠者前道臣張舜命欲將暗增者議減明增者準給除撥給保安等三縣土兵馬價一千九百兩有奇外少銀二千四百兩有奇乞於太僕寺馬價給發一半余聽本鎭設處而部議寺帑匱竭今該道畢自嚴查撫賞各酋歲額官給銀兩外又詳允增給私賠貨銀四千二百八十兩有奇止裁革暗私賠銀二千二百九十六兩而諸酋仍前索要各堡照舊給與加增而濫極此諸弁不能堅守原約之罪如路將周弘祚王繼委官馮大梁等剝軍媚虜相應議懲第撫賞一額領過數年斷難停革一旦無論匿報暗增而此八千八百八十餘金亦理勢所必至不可裁也臣反覆躊躕除前保安三縣土兵馬價外再摉括湊三分之二地方物力已窮其一分須髮冏金補足庶省諸弁之指索可以蘇數萬之軍命亦可以結七部之夷歡奉旨下部

○禮部題海陸二運遼餉攸關召買盤剝應關防詐僞奉旨與做防護海運關防

○兵部尙書黃嘉善再﹤鋶﹣釒﹥乞休優詔不允

○以鴻臚少卿展自重署本寺印信

○戊午皇極門興工遣侍郎王永光行禮○通政司請欽定禦門引奏照例每日二起從之

○司禮監請催督內廷供應錢糧並上供紙札有旨下工部

○革薊鎭大水峪遊擊李元勛回衛山西巡撫陳所學劾其貪也

○禦史王安舜言年來銓路積薪士气郁極皇上一日下考選兩咨且鉅僚霞布久廢云升矣第生材不偶尺短寸長如必從形骸分爾我未能啟信先以開疑是在主爵者仰體旁求之盛心使物得展其溲渤之用人得盡其榱桷之長可也年來中使傳宣民生局蹐皇上一日撤稅監五人且礦店議罷租庸議蠲矣然窮谷之間有腳難到沿習之久無籍可稽有璫之處催榷在中使無璫之處代徵歸有司有貨之地編額行於�廛無貨之地包賠入於正額是在主計者仰體一視之深仁毋使奉行不信分析不明囊橐之餘駕言抵補可也以今三殿鼎建特發帑金落成有日矣第工程浩大詎容虛糜作蠹破冒朋姦是在委任諸臣查核不可不嚴也以今遼境空虛儲餉告匱九邊犒賚沿鎭賫給矣第恩有所靳而威無可弛詎容气惰心驕養雍玩寇是在帷幄諸臣賞罰不可不斷也至如臨朝大典誠進閣部大臣而問以人才之臧否治化之淳漓邊境之情形歲時之丰歉刑獄之煩疏面責口奏隨以其登對立賜施行又進言路而誘以明白正大之論披肝瀝膽之談霽顏而受包茹爲容則耳目無微不徹矣更如經筵開講夫豈故事繼離大寶延訪爲先誠意正心之學固明主所樂聞而天下國家之務尢救時之急著誠有疑必質有難必辯則法戒備得開陳矣不報

○己未大小九卿上﹤鋶﹣釒﹥問安

○欽定冊立東宮日期擇九月初九日

○欽天監題大行皇帝神主牌位初三日伐木十二日治木報可

○工部右侍郎王永光題皇極殿擇日開工需用緊急已奉旨發帑二百萬本部移文承運庫關領該庫回稱尙無的旨傳示本庫乞降明旨容臣關領奉旨今發一百萬兩著承運庫領出收貯轉放該部仍有一百萬兩俟陸績湊發

○工部侍郎王永光題川湖貴三省自開采以來費價數百萬耽延至一十五年而僅僅湖廣解完二運邇以開工在卽臣覆閱在工木科有朽蠹不堪者總計尙少八千餘根乞敕下臣部咨行三省將未完大木著各該撫按嚴督盡數起解其有各�領銀花費無木可解者監比追銀另行召買四川二運已報在途計今已至荊襄地方應咨行該省及湖廣巡撫嚴督沿途夫役撁挽有司及督木各官如仍前怠玩致誤工作者臣部會同科道官指名參究奉旨依議行

○禦史張至發請議定滅奴賞格以募忠勇簡閱援兵特加犒勞以示激勸而固結卒伍聯屬道將尢是經臣第一議奉旨下部○調黃華嶺參將王杲以原官管協守延綏定邊等處地方副總兵事從巡撫董國光議以定邊火酋住牧修備防秋急也○禦史張潑言京師姦宄叢集遊手成羣於是有把棍之說結羣棍爲羣歐而被歐者亦結棍以求勝以把勝把而把遂不可勝窮有白討債之說誘解官客�於僻處逼立文契公然討取愚民一入牢籠便難展脫又有拏訛頭之說偵知一人作姦則尾隨其後陷人於罪從而嚇詐金錢兼以兵牌因事勒取火夫需索鋪行皆因臺臣差委不常班行偶缺或一人而兼幾差一日而下幾署管城不過三月新命或攺別城收拾未成另有新政安能事事有法人人遵守今應將巡城攺爲中差一年一代庶更替有常不致姦宄之日滋也章下都察院○升巡撫廣西副都禦史陳邦瞻爲兵部右侍郎兼都察院右僉都禦史總督兩廣軍務兼理糧儲帶管鹽法巡撫廣東○升河南巡撫李養正爲戶部右侍郎兼都察院右僉都禦史總督漕運提督軍務巡撫鳳陽等處地方兼理海防

○升山西左布政趙彥爲都察院右副都禦史山東巡撫督理營田提督軍務山東左布政胡思伸爲保定巡撫提督紫荊等關兼理軍務太僕寺少卿呂兆熊爲狹西巡撫贊理軍務徐養量爲甘肅巡撫贊理軍務楊述中爲鄖陽巡撫提督軍務狹西右布政周懋相爲寧夏巡撫贊理軍務江西左布政洪佐聖爲江西巡撫兼理軍務俱都察院右僉都禦史

○庚申蘭州河淸凡三日狹西巡撫李起元奏是日臨洮鞏昌間八月十五日河淸上下幾數十里至十七日未時止蓋自正徳二年淸而肅皇應運至是凡一百一十四歲再淸朝野共以爲啟聖之祥焉禮部司務孫學詩奏河淸賦詔付史館

○給事中楊漣奏申明禮制四事一曰正朝廷嚴肅之禮禁衛森嚴著在令甲年來防衛廢弛出入無禁皇城之內摩肩掉臂午門朝見雜遝無章甚之班行中拜起未終喧闐如市豈成法廷當責成該部及巡視皇城錦衣侍衛等官查明憲典嚴加整飭並攺制儀伏服物以煥觀瞻復閘朝法以防疏玩一曰通君臣接見之禮祖宗遺制自禦殿視朝而外有午門朝見之儀凡機宜要務與閣部大臣委曲面�下至庶僚分管答應故人得效忠事皆停妥蓋君臣一有隔絕卽開蔽蠹若職掌一經宣問卽便恪共願諸臣奏對之時懇恩宣問吏部則問其敍用務爲官擇人事有不稱並坐舉主戶部則問其考成無以虛文帑藏作何料理至於疆事孔棘更當詰問兵部責其調度方略戰守機宜庶惰窳知儆職守無曠一曰明人臣進退之禮進退貴於自決黜陟取自宸斷邇來章奏寢閣裁決希聞故有幸免斥幽之典而悻悻言歸偶寬斧鉞之條而揚揚故里黑白未分是非莫定自今凡經彈劾者宜一一虛公核奏如屬風聞不妨昭雪若罪狀可徵當依考功之法分別議處卽卿貳大僚邊腹督撫當以國家事權爲重以臣子體面爲輕宜去者去宜處者處無槪從格套曲賜勉畱一曰申章﹤鋶﹣釒﹥入告之禮奏對弗可文文則覽弗省也弗可冗冗則覽弗竟也邇來一槪封章掉弄筆舌渺無顧忌射覆藏�捕風捉影語涉含糊人可更換今百官封章盡入禦覽當申飭臣僚凡一應入告之文務在情辭曉暢言簡意盡定爲畫一之法庶舉措有章勸懲不爽伏惟皇上采擇﹤鋶﹣釒﹥入不報

○禦史劉有源﹤鋶﹣釒﹥言京都首善之地邇來習气益澆惡棍結把害人一呼百和假會茶之名積聚銀錢或數千或數百若把惡事犯卽用此打點官司以必勝制人如林之勢方張履霜之漸當戒目今白蓮無爲等教妖術惑人糾合無賴所在而是萬一嘯聚萑苻能保此輩不賫資響應恐久則難圖銀錢日積勾連不已必經追沒而後可杜其端近於東城緝獲結把追沒過銀四千三十六兩四分於南城緝獲結把追沒過贓罰銀二千七百一十三兩三錢一分皆經查算造冊封貯各庫訖乞敕下戶部查照支取前銀或以備援兵犒賞之用或以給練兵修造之需更乞嚴督五城兵馬指揮職司捍禦須以禁治把棍爲第一義奉旨下所司

○禦史王象恆請裁革安定徳勝二門稅課司大使永平府盧龍縣裁訓導一員汰冗員以裕國課也下部覆從之

明光宗貞皇帝實錄卷之五明光宗貞皇帝實錄卷之六

庚申命給事中惠世揚禦史薛貞巡視陵工

○錦衣衛題本衛監候犯人奉遺詔悉送法司查審釋放報聞

○戶部題新餉一事物力竭天下而安危系遼左非以專官總理之不可若新舊二餉並收一庫在今日亦覺未便蓋舊庫止稅餉四百餘萬今又益以新餉銀五百餘萬一司官目檢而手算之旣拮據不遑且總入於一庫司庫者或不免通融支放稍那移於新舊之間嗷嗷者遂借爲口實誠另設一庫另委一官各營局內司新餉者札新庫卽計數而解遼左司舊餉者札舊庫卽計數而角�羊九邊法無便於此者查太倉銀庫有陪庫一差蓋亦互察豫習之意後以無所事事反類冗員今議卽用陪庫爲新庫而攺爲一年差官有實用費無虛糜其原任本部河南司鹿善繼貞心定力綽有擔當委以新庫雅能辦之臣卽當遵旨札催本官前來管理遼左餉務從之

○升南京太常寺卿張輔之爲南京大理寺卿

○起補洪文衡爲大理寺右少卿

○升行人司司副劉時俊爲尙寶司司丞

○升河南按察使洪翼聖爲山西右布政

○起原任尙寶司卿許維新爲南京兵部職方司員外維新有淸名先年以臬司被劾徑去議降○起原任廣西按察司照磨白瑜爲光祿寺少卿瑜先年以給事中論河工當責成總河降三級○起原任吏部文選司郎中白所知爲太常寺少卿所知爲吏部守制科臣戴士衡論其匿喪營升削籍

○調狹西參政楊述程補山西井陘道參政

○起原任兵部主事王惟儉爲光祿寺少卿

○辛酉禮部恭進大行皇帝尊謚議曰峻徳昭申配乾坤之廣大鴻稱顯錫揭日月之光華惟易名永萬世之辭宜盡制隆一人之孝稱天而薦率土斯敷恭惟大行皇帝秉神聖之資履昌隆之祚體干行健瑩精收明作之功保泰持盈端拱斂太和之福奉天祗若而裁成屬之範圍法道自然而張弛於焉合契卽基命宥密未易以窺而成功文章可得而仰若乃幾神內運智臨無方發言盈廷臧否無逃於鑑別明見萬里乖和畢照其情形哲莫逾焉寵不邇徇權無旁落獨裁之斷杜窺闞以靖氛囂干紀之誅有重持而無錯貸肅莫凜焉藏納閣深不以櫻鱗而動聲色踐修純密不以淸燕而輟箴圖大以成裕惇之至也豊裕自如無宮室遊畋之好綱維在握無科條文网之苛敬以居先簡之精也憲章則標髙皇之宸藻表文祖之駿圖誦法則繙戴禮於經幃罷貞觀之政要以至銘齋顏而省己弘制額以作人經天緯地之文不在玆乎安攘則堅保塞之款封遏屏藩之侵佚勘定則剪鴟張於川播殄豨突於朔方用能威四裔而我武維揚復一隅而厥問不隕保大定功之武不謂是乎緩刑宥過圜扉無冤濫之嗟發賑蠲租祲歲拯流亡之厄湛恩所沛浹於寰區卽虞舜好生之仁蔑以加矣崇號鼎居極兩宮之備奉撤懸嬰服展三載之通喪至性所鐘終焉孺慕卽周文敬止之孝無與埒焉維玆功徳之崇隆總屬輝光之著見蓋惟昭明厥行繄中闡而外揚以故章變有成用安人而立政洵哉優躋聖域而克闡王猷者也臣等歷覽前徽參稽令典帝堯運乃神之徳爰號神宗成王贊惟顯之天尢稱顯行簡編具載軌迹可循有如我大行皇帝運際啟承道兼作述粵自沖齡嗣服迄夫大化觀成襲徳澤於累朝而以久道滋培元气爲之愈浹法精明於世廟而以深仁固護洪圖用以彌昌詎惟揚烈覲光臻四紀垂裳之治抑且裕昆彰範奠萬年磐石之安夫非邁百王而獨超稱昭代之最盛哉臣等謹協僉同之議式符節惠之稱大行皇帝尊謚宜天錫之曰範天合道哲肅惇簡光文章武安仁止孝顯皇帝廟號神宗祗協彜章永光宗社臣等拜手稽首謹議先是內閣擬謚顯宗恭皇帝廷論未愜兵科給事中魏應嘉具﹤鋶﹣釒﹥言夫謚追崇之大典也古東晉恭帝隋末恭帝二號當時光景已不堪言追惟先帝聖謨不可殫述而四十年雷霆在上今古所無神矣烈矣無以復加矣以至聖至神之先帝持眾羙而效之光昭萬世猶恐不至乃艸艸舉事取證謚書令先帝盛羙不彰何哉乃再集議於東閣攺今謚

○大學士方從哲言聖體未愈伏望淸心寡欲以葆元气又念皇上安居靜攝皇長子出入動定之節早夜調護之方豈能盡煩聖慮諸臣意欲請命皇長子移住慈慶宮選擇老成謹厚內侍付以阿保之任仍令將每日飲食寢興奏聞則付托有人旣以保安睿體而音問時達又不至過軫宸衷奠國本而慰輿情此諸臣惓惓深念伏惟聖明畱意時各官候於宮門外俄傳旨朕以頭目眩暈四肢軟弱不能動履待宣禦醫召卿等來見

○給事中王繼曾﹤鋶﹣釒﹥言遼陽饑荒可憂內地冒破當議其言冒破者二一曰召募之兵臣過浙中見募兵千人每人安家三兩行糧二兩安家官克八錢計千兵冒破八百兩彊者入募弱者候門頂買已更姓名逃歸復煩勾攝今召募在遼者可十八萬眾練之可得精兵八萬則今後召募可已也一曰海運之舟今遼海運艘底平板薄非乘風破浪之具合募慣造海舟之人厚其直令創爲尖底如閩廣�船式樣乃可無患若如發造淮揚者旣耗八萬金於無用及至海若不效而遂怯於海運之不可行則海運之舟當酌也遼地亢旱聞山東小米大收每石值銀三錢今請那太倉銀十萬給與山東沿海州郡買小米共湊八萬石視豆價髙下買豆令足餵馬之數余以爲海運柁船之費其次莫如招�蓋發糴招�上納必有姦�逋負之斃不如令�自爲生計官定其價下令能運米萬石入遼者官議重賞其次莫如屯田令宿重兵所在聽邊軍自屯永不徵其入有水道可通者外深溝以防虜內引水以灌田庶爲兩便奉旨下部

○禮部奏九月初一日進祀冊奉旨著侍郎孫如遊捧進○鴻臚寺奏三六九日視朝報可

○革通州練兵都督僉事畢應武回衛以巡按禦史王象恆劾其庸劣也

○起升原任江西余幹縣知縣姜應麟爲太僕寺少卿添注應麟以先封貴妃鄭氏爭降雜職極邊原任貴州貴陽府通判夏爋爲南京工部虞衡司主事添注爋以刑部欽依審犯王進病故不早奏降

○升四川右布政使朱爕元爲本司左布政使

○調湖廣按察使杜詩爲山西按察使

○起原任湖廣布政使蔡復一爲山西右布政使易州兵備

○壬戌禦史鄭宗周言臣參法從之末伏蒙宣召閣府部院諸臣入宮外庭喧傳聖躬違和不勝驚懼伏祈皇上抑情養性起居有節必靜必淸以恬以愉斯可祈天永命以綏如天之福臣又聞醫與治通聖人愼疾故實者瀉之虛者補之臣𨿽未諳方脈然此理曉然易明陛下近日所用何醫所飲何藥中外皇皇願珍重保護嚴擇禦醫制方合劑亦加謹愼勿以聖躬輕試藥餌仍敕諭閣部大臣二員科道官各一員每日恭詣便殿候安嘗藥臣之事君一如子之事父將聖心日淸聖躬日固宗社靈長之運胥在此矣不報時上勤勞政事批答不暇而哀痛之餘未適保攝之節廷臣有言爲湯藥所誤者宗周見其微故﹤鋶﹣釒﹥言之又上書於內閣其時刑部主事孫朝肅徐儀世亦投揭內閣大指言須調護聖躬及早冊立東宮事

○先是七月二十二日有進封皇貴妃鄭氏爲皇后之旨部臣孫如遊﹤鋶﹣釒﹥諫不報至是以禮部冊立事奉旨冊立東宮擇吉朕行稍遲元輔及卿面請卽爲允行前因毋皇貴妃鄭進封皇后朕遵皇考遺言又是朕篤孝之心該部如何抗違執奏著作速具儀來行愼勿復滋瀆擾閣臣從哲﹤鋶﹣釒﹥曰皇后二字與皇帝並稱自非正位中宮毋儀天下者必無此號先朝有繇貴妃進封如慈聖皇太后誕育皇躬故毋以子貴若但因侍奉勤勞而輕議尊稱則事屬創聞例無可據臣自奉旨後躊躕未敢遽發深懼此旨一出外廷必且羣然執爭靜攝之中益增聖慮不得已將部﹤鋶﹣釒﹥暫畱以冀轉圜之聽伏望早爲停寢所奉明旨尊藏閣中不必傳外庶朝廷無踰制之嫌臣下無顯諍之迹未報

○諭禮部加恩在京文武羣臣軍民人等通行各衙門查舊例應賞員役開具人數並行內府衙門查現在銀兩絹布鈔錠數目開奏

○補六月大選先是冢宰之命久不下候選者以爲苦至是始補選

○戶部尙書李汝華﹤鋶﹣釒﹥言國家惟正之供自合輸將度支出入之經何取朽蠹十庫錢糧除乙戊廉積等庫屬工部外如甲丙丁字及承運廣惠等庫臣部所入也處處貢之歲歲積之其以本色至者旣徵自本地而以折色至者又辦之京�外者入矣而內出之數外不得而知入者中程矣而收藏之故外不得而見其據爲窟緣爲市漏爲卮者何可勝言故建議者謂當敕巡視官親核其數寬勞民於外角�羊酌攺折以濟邊此救時之急著也詔旨之頒實有此款乞卽敕委巡視官赴內庫同該庫查核某項原額若干自四十八年以前某項已角�羊若干未角�羊若干某項系急用缺乏若干其餘某項見在若干某項可作幾年支用某項可仍解本色某項可折銀解部濟邊一一具奏使各省直明白照數解納斯積蠹淸而經費省奉旨工興需用浩煩又各衙門典禮急需爾部酌量緩急遵詔折徵四十八年以後各省直仍派解本色應用不必差官查看○命給戶部專理遼東新餉關防先是該部以遼東新餉煩鉅議增山東司官一員專任料理以江西司員外楊嗣昌升補至是請給關防以杜詐僞從之

○兵部劾貪弁沖和所千戶李喬芳廣州右衛指揮僉事江瑛建昌衛指揮方泰應依律提問從之

○詔成國公朱純臣西寧侯宋光夏仍革任錦衣衛千戶陸逵回衛閒住先年考察光夏以自陳覆罷純臣以拾遺被糾命久未下至是乞援新恩供職部科參罷之

○寧夏巡撫臧爾勸奏邊鎭洊饑山東巡撫王在晉﹤鋶﹣釒﹥陳海運地方洊報災傷俱下部

○順義王卜石兔下番僧哀乞蓋朝兒計喇麻請給敕命予之○起升原任狹西副使喬應甲爲南京太常寺少卿添注

○起升原任吏部文選司郎中楊材爲南京太常寺少卿添注

○升戶部主事添注劉道隆爲本部廣西司員外

○升原任兩淮運判王霖爲戶部山東司主事

○升湖廣右參議劉之沂爲河南副使

○癸亥賚督餉戶部左侍郎李長庚銀六十兩紵絲二表裏令遵新命供職蓋長庚以轉左侍郎具﹤鋶﹣釒﹥辭上嘉其勤勞故有是命○吏部尙書周嘉謨言都左給事中舊例合用陪推今日數不敷難拘常格都給事中擬用移補其左給事中照俸挨補本科缺掌科者印信卽令左給事中署管上從之

○範濟世升吏科李奇珍升戶科俱都給事中楊道寅吏科薛鳳翔戶科李若圭禮科楊漣兵科魏應嘉刑科蔡思充工科俱左給事中韋蕃吏科張國祥戶科周希令禮科曾汝召兵科暴謙貞刑科惠世揚工科俱右給事中

○以登極詔命翰林院編修劉鴻訓禮科給事中楊道寅往朝鮮開讀賜朝鮮國王紵絲十表裏錦四叚王妃紵絲六表裏錦二叚

○禦史馮三元言遼事結局無期其略曰法有積獘不可不除人可應卒不可不備請言甚者民之剝也貲官爲甚則事例爲之濫觴也軍之剝也債帥爲甚則職方爲之開竇也起家於貲惟賄是求將以債取寧無克剝至若遼東一事天下視以安危今羽檄徵兵飛芻致粟水陸兼輸調募並用悉爲遼也乃一歲之中財費幾何士馬物故幾何進守者才一故我之沈陽而屯堡之侵克不與焉又使期年而守鐵嶺再期而守開元撫順淸河尙煩布寬奠曖陽更假安排如此用兵不下數年膏火自煎秋潦易盡此立罄之術也兵貴善用謀耳豈必待十八萬數足而後有爲哉經臣別有長慮非職所知據其告病之辭似亦彊弩之末伏乞敕該部急簡才望可任邊事者數人分列六部內爲贊襄之助外爲不測之需一旦有急取資左右不致張皇失措不然疆場重寄祗此一人非萬全慮也不報

○工部署部事左侍郎王永光題殿門工程奉旨發帑營建但催料難齊采辦跋涉查照嘉靖間先門後殿舊例可援至其監督官員舊皆升轉不常彼此推委相應擇官久任庶責成任事無所規避上特趣王佐董漢儒作速前來任事命諭徳周炳謨魏廣微中允成基命管理誥命

○升原任禦史降新興縣典史塗喬遷爲光祿寺寺丞喬遷以巡城禦史抄沒客用事降雜職極邊

○升原任山西道禦史爲民袁可立爲尙寶司司丞可立以兵部推升宋世恩謂言官不能論列降雜職

○升原任濟南府同知王邦才爲南京戶部浙江司員外郎邦才以稅使訐奏逮系久之乃釋

○命錦衣衛指揮王應元楊汝敏俱堂上僉書管事李不矜南鎭撫司僉書管事梁慈北鎭撫司掌印管事許浩然理刑管事

○甲子諭禮部尊奉皇妣李端皇后尊謚制諭禮部曰朕惟古昔正位中宮述宣陰教生而儷體沒則同尊粵有典常未之或攺我皇妣孝端皇后母儀天下四十餘年恪踐閨�贊成化理子惠萬方發祥千億朕自早歲仰荷恩勤稟睿訓以保明體宸慈而調護徳莫大焉不幸先龍馭以上升曾尊養之弗逮興言風木深疚於衷欲展孝思宜遵故典頃奉皇考𨿽已定有謚號而備稽徽羙恭薦鴻稱尙有先朝之成憲在今將屆祔葬祔廟之期爾禮部會官議擬並具合行禮儀來聞欽哉

○又諭禮部尊奉生母溫肅端靜純懿皇貴妃尊謚制諭禮部曰朕惟古昔踐天位者必追崇其所生誠繇因心之孝莫解於中亦以不匱之思用錫爾類也朕荷皇天眷命奉皇考遺詔嗣承基緒撫此萬方溯厥慶源則我生母溫肅端靜純懿皇貴妃恩實大焉朕昔在春宮旣莫親於溫淸今居禮幄徒有痛於杯棬欲伸罔極之深悰惟有肇稱乎殷禮昔我皇祖考穆宗皇帝上生母榮淑康妃尊謚曰孝恪淵純慈懿恭順贊天開聖皇太后祔葬永陵建奉慈殿於大內歲時享祀玆當如故事仰稽懿徳恭薦徽稱舉遷祔之隆儀飭閟宮而孝享爾禮部其會官詳議來聞欽哉

○命禮部左侍郎兼翰林院侍讀學士何宗彥禮部左侍郎兼翰林院侍讀學士劉一燝禮部右侍郎兼翰林院學士韓爌爲禮部尙書兼東閣大學士俱入內閣同首輔方從哲辦事宗彥便差官行取來京先是閣員缺吏部奉再推七八員之旨至是尙書周嘉謨會官推舉首言舊輔葉向髙天篤忠貞帝資匡弼應候特旨召用其廷推者共八人自宗彥一燝爌外則原任禮部右侍郎兼翰林院侍讀學士孫愼行詹事府少詹事兼翰林院侍讀學士盛以弘吏部尙書周嘉謨都察院左都禦史張問達大理寺卿鄒元標一燝爌再﹤鋶﹣釒﹥辭優詔不允

○大學士方從哲﹤鋶﹣釒﹥遣詔惓惓以分封爲言今瑞王出府六年惠桂二王亦已三年合令禮部開坐先擬地方上請欽定興建府第就國得旨朕弟三王封建事不容緩禮部將所擬地方開列來奏俟點定作速分封部擬上欽點漢中平陽東昌三府而瑞王乞攺荊州桂王乞攺衡州上從之

○貴州巡按沈珣巡行石阡路瀨地方遇苗賊於野矢及於輿掠吏役衣裝去﹤鋶﹣釒﹥言路瀨爲黔楚之交夷盜猖獗守備諸臣宜提兵防護乃淸鎭守備牛可耕名爲護行而不攜一卒遇賊鼠伏艸中左鎭坐營中軍署思石守備事周承爵旣不出迎亦不發兵防護二將俱應革任以儆失職奉旨下部

○巡視庫局禦史張潑言僉�之爲京師害久矣而戶部爲甚蓋同一買辦而工部則趨之戶部則畏之以工部鋪戶領銀在先辦料在後戶部責�先辦料物入官�本視爲可緩可急鉆之左右鉆之薦紳領銀一萬�人得六居間得四而其身家若掃矣今聖政一新聞外叚等鋪先帝未給者且將二十萬聖明盡數給發長安歡聲如雷臣仰體徳意敢援工部預支之例爲戶�請命或十給其八或三給其二時而給之亦陸續而比之豈有不樂赴者且前姦�拖欠亦非盡�人罪也支給不淸貓鼠不無同眠需索不堪有口豈能分訴聞今百務更始而常例之禁請自巡視衙門始畱得索取﹤此夕﹥須之餘卽爲鋪墊不經之費一絲一忽豈非�膏努力同心祛此積獘庶幾根本重地人心安枕章下戶部酌議具奏○戊字庫內監以軍器匱乏請得旨所奏軍器等件系衛護神京及各邊取討急需今遼事孔棘庫貯空虛何以應急著該庫速爲頒式移文該省上緊制造堅致鋒利者解進不得輕議攺折

○左軍都督府帶俸都督僉事鄭養性﹤鋶﹣釒﹥請收皇貴妃成命久之乃允

○巡按浙江禦史彭鯤化言叚疋急缺攺造一事奉有明旨但浙省財賦空虛自徵調煩興業已藏庫搜盡又加以攺造叚疋數多價倍用至百餘萬部任二分令本省任一分數至十萬餘金原無分毫額設加派不可那借不能復查三十二年奉派攺叚共一十八萬五千餘疋彼時亦因料價難處奉旨先辦一半每年一運十運解完往例昭然伏乞聖恩破格減免如必欲照數織造懇將本省及江西各項銀多畱數年仍再分運寬限庶杼軸不空上供不致缺乏有旨龍袍叚疋系上用婚禮賞用急需見今缺乏著工部移文各撫按作速織解其攺造並畱各項料銀遵照前旨行

○直隸巡按禦史王象恆﹤鋶﹣釒﹥請卹民力以培根本畿輔四方之極臣頃所巡歷之地派車派牛運糧運艸援兵之過雞犬靡寧逃兵之回截劫爲害什倍他省而近者獨順永得減先派三釐五毫與後加二釐之一其保河兩府議徵如故夫山海要地今題過修理銀八萬三千餘兩督撫諸臣窮搜極索止得萬餘兩何以給前項之費且募兵安家皆屬無處頃者良鄕諸處以衝苦告天津等處以災傷告皆乞免加徵臣目擊衝疲事關軍國乞皇上特於順永保河四府再發二十萬兩以一半修山海通州城臺而募兵安家等項皆爲分給以一半減衝疲災傷之加徵而抽扛工食等項皆爲幸免庶人心聯結而根本永固不報

○乙丑起用原任大學士葉向髙於家以南京禮部尙書朱國祚爲大學士入閣辦事上在東宮禦講筵之日久侍班等官蓋三十餘員會推閣臣多有未與者上軫念舊勞傳諭再推時見任惟南京禮部尙書朱國祚而原任輔臣加髙會推首舉僉望攸屬上傳諭內閣向髙匡時偉器經濟宏才今國家多事正賴舊輔協贊與國祚同差官召用因並諭凡屬東宮講讀等官效有勤勞應加恩典查例奏請

○兵部奏遼東禦史經略各題參花嶺山城等處殺虜人畜多寡不同議處遊擊等官劉世功等輕重亦異難以懸斷相應覆請將失事地方行禦史會同經略再勘上從之

○戶部督餉主事楊嗣昌疏論餉源言臣前奉欽依差臣南直等處催餉三事一新餉款目二舊欠京邊三內庫本折詳其完欠名數第其緩急輕重專聽撫按自行所屬催徵臣幸藉手報命不欲別生一事旁擾一民使知朝廷之上有此不得已之催科地方之官有此不敢後之功合顧臣徐觀淮北之民饑搶紛然至於江南洶洶嗷嗷臣謂今日不獨有事遼東師行糧食當思結局抑且顧瞻閭左民窮財盡講開源物極必反閭閻有惇本尙實之思而不能以匹夫之微丕振風气道窮則變臣部有提綱挈領之務而不能以一切之法徧合時宜是在省直撫按諸臣隨地講求當身幹辦以足食者足兵裕民者裕國或庶乎其有懠也不然奴酋一日未滅新餉一日難停今百姓尙知討賊尙可催科將來只恐百姓已自作賊誰爲我用今日理財二字臣部不能獨任海內不宜諱言君臣決當猛轉而後民生可厚國恥可除矣下部

○兵部奏罪帥麻承恩劉孔胤郭有光所罰贖家丁馬匹應限兩月內召納報完過限不完仍照原犯治罪庶不至幸脫從之○遣刑部大理寺官評事魏尙賢等十五員往直隸等處卹刑

○兵部覆狹西三邊督臣李起元會奏甄別四十七年分各該將領功罪滕國相加署都督僉事仍管宣大軍門標下中軍事文應奎量加署都督僉事仍協守宣府地方兪國忠王景和劉鎭國俱革任回籍從之

○升禮部左侍郎孫如遊爲禮部尙書兼翰林院學士如遊先治大行皇后喪繼治大行皇帝喪及上登極諸典禮積有勤勞故有是命

○革狹西洮岷副總兵髙應節鎭番參將包天吉波羅堡守備角�羊明選任回衛補鎭撫劉保爲守備臨洮總兵官崔廷秀都督同知以防秋敍功罪也

○遼東巡撫周永春﹤鋶﹣釒﹥請旌勸本鎭輸助官民遼地瘠薄荒者十之六七官兵止將近城堡田地開種離城堡稍遠者一望蒿荒其在海蓋四衛耕種稍寬然近苦海運養牛之家供役輸挽耕耘無暇援兵駐札地方散在村屯糴買不出民間窖藏無餘積遼人𨿽捐助多寡不同總之表其急公之心宜急爲表揚以示風勸其輸糧二百以上至千石輸銀一百兩至五百兩及牛馬車輛及艸束之價稱是者廢閒將官量銜進級見任職官應爲紀錄若輸糧五千石銀至一千五百兩如嚴正平一人者尢當破格優敍官爲建坊以示旌異下部覆從之

○升刑部侍郎何熊祥爲南京都察院右都禦史○升南京操江右副都禦史陳道亨爲刑部右侍郎

○攺南京戶部尙書衛一鳳爲南京兵部尙書參贊機務

○升湖廣左布政陳徳元爲都察院右副都禦史巡撫廣西

○升光祿寺卿張我續爲都察院右副都禦史巡撫河南提督軍務

○降補原任浙江右參政鄒希賢爲江西右參議

○調狹西副使張光縉於山東升江西右布政使林欲棟爲本司左布政使狹西右布政使髙第爲山西左布政使

○起升原任吏部文選司郎中張鳳翔爲南京太常寺少卿原任湖廣襄陽府知府馮若愚爲南京光祿寺少卿

○升尙寶司司丞姚士愼爲光祿寺少卿○升河南右參政盧維屏爲本省按察使

○升四川副使孫學易爲狹西左參政

○命光祿寺丞須之彥掌本寺印信

○直隸巡按王象恆﹤鋶﹣釒﹥奏旌表節孝深澤縣劉氏王氏曹氏安州楊氏邵氏玉田縣李氏孟氏王氏淸苑縣仲氏盧龍縣彭氏崔氏雄縣何氏密雲縣劉氏順義縣趙氏張氏遵化縣喬氏山西蒲州史氏任丘縣吳氏博野縣吳氏三河縣揚氏天津衛戴氏河間府閻氏通州臧氏灤州閔氏獻縣林氏吳橋縣邵氏梁氏王氏薊州林氏張氏東安縣李氏祁州吳氏肅寧縣陳氏香河縣戴氏孝子安州生員邵桂奉旨下部

○禮部右侍郎韓爌奏乞移贈本生祖父母部覆準移贈

明光宗貞皇帝實錄卷之六

大明光宗貞皇帝實錄卷之七

敕修

○丙寅

召太醫院官診視進方賜院官銀六十兩

○諭免永順宣大山西等處逋稅先是首諭撤回稅璫復諭七月以前拖欠者一槪蠲免至是因太監張燁之奏上復諭曰永平等府並宣大山西順天所屬州縣未完四十八年春夏額稅已徵在官者速角�羊其節年拖欠俱豁免之以昭朝廷寬卹小民至意○諭免通灣房租太監張燁奏先年勢豪遺畱店房等事上曰通灣房租有名無實徒使居民受害耳該部速移文撫按查明豁免○閱視吏科新升太常寺少卿姚宗文奏自遼陽三路覆師臣奉有閱視之

○命出關查閱過兵馬錢糧數目已經奏訖尋以國制見朝其眞保定三府未閱今升太常署印將敬共典禮則使事未完將出效馳驅則祀典又曠又臣所奉閱敕系吏科舊銜銜舊官新查核未便恭候明旨或今臣祗奉

成命則乞委官署印仍攺敕銜以行或將眞保定三處聽之後遣閱臣則將臣閱過邊鎭造冊奏繳奉旨眞保三處著後遣補閱下該部知之

○少詹事管理練軍兼河南道禦史徐光啟奏臣蒙先皇帝委任練兵自領敕受事迄今半載因材授器凡軍火技擊以次服習矣第三省民兵太半老弱法應簡汰而兵之應募地方官司許以二年更替又許以每年瞻家銀銀兩今銀兩未給人無固志應有處分此外則建置統馭之宜尢宜更定兵家部曲之制設官之道務須相稱去歲奉

旨訓練之初兵部議防禦看城定額六萬故統以總兵三員以臣提衡其間後減爲二萬今又多出援遼所存七千餘人堪畱者不過三四千耳以京邊營法計之止宜添參守官一二員足矣何必更用大帥多一輩應用員役多一種廩給耗費乎今總兵畢應武旣經臺臣論剌去任此官便可無設卽臣衙門似宜議裁遺下通州昌平駐札三營兵將臣所教練曉暗軍火器藝行陣法制者量畱大半用一二將官統領或內屬京營令一副將帶管而制以總協巡視或外屬近鎭令鎭兵帶管而制以督撫司道似爲便益奉旨兵部議奏

○巡按直隸禦史王象恆疏言永平僉派角�羊監錢糧如棗兒稻皮榜紙柴夫胖襖等項最爲民病各項本系解部不知何人創始交監歲通計金錢可一二萬金大戶賠貼幾已及半一僉派解卽身家莫保若將棗兒榜紙柴夫等銀解之該部而轉發該監則解戶可免橫索而胖襖卽兌給本地附近各軍又省往來解納之煩其查有河間府稻皮萬曆四十五年攺解戶上納之例仍乞解部轉發該監下部從之○試禦史巡按福建等處鄭宗周等七人各照例準實授

○貴州巡按沈珣言邇來以黔中多故道臣多缺卽補者不來來者求去去者不返若威淸兵巡道副使李思恭去春以入賀離任今已年半當照例徑行罷斥其缺有銅仁知府陳堯言堪補前與撫臣會題而部已別推乞卽敕部以堯言補思恭之缺庶爲兩便奉旨下部

○鎭守雲南總兵沭昌祚疏議軍務及預處夷賊下兵部

○河南巡撫李餋正條議宗藩至切事章下戶部

○欽天監擇大行皇帝並聖母梓宮於九月二十八日發引報可

○禮部尙書兼翰林院學士孫如遊疏辭新命優詔不允○以庶吉士李孫宸爲翰林院編修

○命太僕寺少卿�周祚掌本寺印信

○蜀王奉銓奏進扇柄詔回賜如例

○丁卯大學士方從哲以二十一日在假未獲入宮候安疏曰臣詢醫官知聖體禦膳減少兼有痰喘必須一意調養除每日發票本章外俱宜暫輟至於進藥一節尢宜十分愼重昔人謂治病者以服藥有效爲上策以不服藥保養爲中策蓋欲寡心淸元气自固用之不當其害更不可言惟聖明畱意

○諭禮部議加恭靜端懿溫惠元妃郭氏及昭肅恭和章懿才人王氏尊號先是上諭內閣曰朕妃郭氏才人王氏俱侍奉年久朕念其勤敏各封爲皇后其令禮部具儀以聞部臣疏謂皇上嗣登大寶元妃宜進儷尊之名而元子正位靑宮才人應酌加封之典得旨議謚

○山東巡按陳於庭言方今援遼之舉最苦累無若海運山東以一省而兼數省之困登萊又以兩郡而兼各郡之艱造船隻買米豆集夫役卽丰年猶慮莫支今且苦水苦蝗苦雹所在災變頻仍而文登宣海之間海嘯水溢房舍桑田匯爲沙磧夫東土有年則海運可行卽遼可恃以爲命東土不支則海運何出自非發賑減編何以救此一方也下部知之

○戊辰上召見勛爵內閣部院大臣及吏科河南道於乾淸宮暖閣禦榻前諸臣親聆天語問安論藥以閣臣從哲請命皇長子出見諸臣回奏東宮天姿英偉社稷之福上大悅

○祭京都太倉之神遣戶部尙書李汝華行禮

○祭恭靖公姚廣孝遣本寺堂上官趙一鑑行禮祭丞相文天祥遣順天府府尹王舜鼎行禮

○祭太傅於謙遣本寺堂上官趙一鑑行禮

○以新設金復道海運督餉僉事胡嘉棟攺駐鎭江金川三面濱海海運必經故添設道臣駐轄外衛金復內護登萊而調遼陽水兵二千七百有奇及浙直兵共萬人駐近島防守經臣熊廷弼議金復道之添設原爲防奴賊犯南衛奪我海運今查賊欲犯南衛止有兩路陸從靉陽鹽場犯岫巖水從鎭江鴨綠江泛大洋此其進入要路而鎭江外聯朝鮮內防寬靉中守鳳凰甜水以截奴水路陸路之入他日又可繇寬靉出剿爲進取之一奇宜將金復道胡嘉棟攺駐於此詔下部覆從之並攺給敕書關防

○臺州海門兵噪浙兵年來徵調旁午餉糈不繼臺兵五年之中嘩者至再至是以水陸營把總哨官單道亨楊思勛等索取陋規喧騰謗帖而備倭把總陳泰階聽讒淫刑各兵遂噪而起泰階潛避他所遂入署毀其公座良久乃散禦史吳光龍請革泰階任回衛而提問貪殘諸弁及伺釁營兵各正其罪下部覆從

○工部左侍郎王光永請給管理大工敕書

○遣禦史薛貞巡視工程

○起原任雲南道禦史鄒徳泳爲尙寶司少卿添注徳泳以論國本救李獻可革職尋爲民○起原任太常寺少卿耿庭柏爲南京太常寺少卿添注

○升廣西左參政何士晉爲尙寶司少卿

○升光祿寺寺丞邵輔忠爲尙寶司少卿添注

○升太僕寺少卿張卿爲光祿寺卿

○己巳諭刑部速審釋放獄囚恩詔內有放赦矜疑罪犯一款久未審釋至是特諭速行之

○工部侍郎王永光請蠲浙福直三省織造羨余其已扣者準作未完叚價給織上曰歲造叚疋系賞夷正供應上緊織造解進其羨余銀兩亦照舊供進以濟急需不必再瀆已復請將三運叚疋一槪暫停二運未完儧織解運若羨余原非成例今宜盡豁以復舊章得旨仍著撫按官將二運上緊織造三運陸續解進料價戶工二部從常議處羨余銀兩照數一並解進

○太常寺少卿姚宗文疏請修郊祀禮儀言皇上乘乾初禦冬至在卽履郊祀帝正在厥初惟是二十年來先帝深宮靜攝南郊罕禦遣官代行習爲故事禮樂頹壞壇壝傾圯皆非制作之始大典攸關宜先期整理一整圜丘上帝所臨也一緝齋宮皇上所居也一飭器皿祭品所需也一修樂具奏亨所陳也一新袍服樂舞諸人所服以駿奔者也一潔犧甡養房聖駕親臨先期以省視者也務期壇宇一新品物胥具庶精誠上孚而靈貺無疆矣至北郊日月社稷諸壇及九陵之上皆宜節次按時修舉章下工部

○虜犯甘肅官兵拒卻之虜囚銀定歹靑合兵數萬從哨馬營撲邊甘鎭副總兵薛永壽涼鎭營中軍千總馬永祿等協同堵截陣斬賊首七十餘級乃退

○庚午遣官祭月夕壇是日遣恭順侯吳汝胤代獻時命分獻侍郎劉一燝已入閣辦事乃更命通政使姚思仁分獻而陪祭者寥寥僅六人於是侍班監禮禦史張潑等言聖君嗣服之初宜申飭怠玩上曰郊廟大典以後陪祀官咸宜恪恭陪禮無故不到者其指名參奏

○禮部擬九月初四日上大行皇帝尊謚冊寶報可

○禮部進孝端皇后尊謚議文曰久道化成光輔憲天之治柔儀順應咸推配地之尊主陰教以淑家邦嗣徽音以垂宇宙恭惟孝端皇后幽閒貞靜誠一端莊潙汭鐘祥紹虞廷而釐降洽陽毓秀嫓周室以作嬪惟徳之行其儀不忒畫修暮誦陳圖備觀省之資晏退早朝脫珥佐憂勤之治禮先蠶而獻繭儉比葛覃祀玄鳥以進環慈同樛木迨深居靜攝禁不聞聲乃密諷婉規事多得請曁前星之啟耀初九潛龍廑覆露以垂恩再三燕翼臣民襲祉華夷蒙庥方萬歲以祝椒風胡一朝而歌薤露在先帝情鐘伉儷軫琴瑟之中睽肆吾皇愛切瞻依奉杯棬而永慕當此鼎成之變聿隆渙號之班開大隧而珠襦玉匣皆藏崇禰廟而藻冕褘衣並祔禮兼文至榮與哀並臣等俯竭管窺博稽輿論孝端皇后尊謚宜天錫之曰孝端貞恪莊惠仁明媲聖顯天毓皇后擬長秋之令範云漢爲章摹象月之餘輝星辰動色播芳聲於彤管揚節惠於丹旌奉旨依擬又擬上聖母溫肅端靜純懿皇太后尊謚議文曰祐命自天九廟誕靈於玄穆含章啟聖二羙蘊儀於黃中子貴之義宜彰人生之本斯一道咨前哲禮正初基恭惟聖母溫肅端靜純懿皇貴妃稟徳承乾應符恢世匹

二妃而首賁獨當秀異之鐘邁九禦以榮躋遂寄神明之統書環協吉帶韣迎祥祕殿恩勤育皇躬而泰豫法庭訓肅藻聖徳以宏深當夫龍邸方潛翟褕惟謹居盈以約愈切括囊無咎之思履順於明彌增執玉不勝之懼用堯固元良於

宗子終開奠艱鉅於長君福國無量非獨端貞內照裕配日之眞明抑亦玄朗旁通著隨時之大義壼模極備嘉名寵錫於先皇胤祚方隆顯號崇追於正位矧玆榮祔曷旣永思宜遵祖宗自仁自義之規用慰聖明如生如存之感臣等祗承孝達還闡聖慈婦順以孝爲先必冠易名之首毋儀以靖爲盛用昭考行之衷旣獲僉同允垂徽懿聖母皇貴妃尊謚宜天錫之曰孝靖溫懿敬讓貞慈參天胤聖皇太后妥靈淸廟祔宅玄宮益篤慶於邦家永流光於圖史依擬兵科給事中楊漣疏陳聖躬違和之繇保攝萬安之法先是十二日諸臣見天顏頓減不似登極之初至十六日諸臣到宮問安旋奉有頭目眩暈身體軟弱不能動履之諭各相驚駭不知其故及十七日諸臣敬問聖安因大選問內官以違豫之故因知外廷所傳進禦不節流言絕謬乃是崔文昇用藥差誤所致至是上召見大臣親奉天語兩夜未睡米粥日不多食困頓至此於是給事中楊漣言文昇不知醫不宜以宗社托重之身妄爲嘗試如其知醫則有餘者泄之不足者補之其事明白易見以皇上之日日萬幾煢煢哀痛精神耗費於法止宜淸補文昇何投相反相代之劑然則外傳流言必文昇藉口以蓋其誤藥之姦耳旣益聖躬之疾又損聖明之名且皇上初用文昇一劑泄補倒置若此有心之誤耶無心之誤耶有心則虀粉不足贖或其無心一誤寧堪再誤臣念皇上睡少食少此豈是大小諸臣安枕之時閣部大臣各宜尋諸臣中有知醫者日於宮門前齋心候問同欽召禦醫細細講求藥餌多方斟酌封付忠順內官如法煎和以進至如文昇者宜發司禮監究問處分傳示中外始知聖躬不安全是藥餌之誤以解道路紛紛之口並祈皇上召皇長子同眾王子承顏導喜於前以發天性之眞和或又擇一二通書史大義內臣時在左右誦說古聖帝明王通快可喜之事以淸宸聽以醒脾神如此自獲勿藥之慶矣又臣接都督僉事鄭餋性一本爲懇乞天恩收回封後成命此一事也祖宗典制難幹聖明當已有裁決第無上尊稱告播中外必有其名今所稱封者尊之以嫡母乎則於大行皇后有礙尊之爲生母乎則於本生皇太后有礙或以往日之恩當酬耶今日之情難已耶當年主鬯未定實不聞調護之深心而此時

長君踐阼盡無取於沾沾承奉之虛文矣總之皇后非可以輕乞恩之名天子無可以輕自卑之理宮嬪無可以妄自尊之事貴妃試思聖母仁慈配天育聖辛苦勞劬垂四十春秋我皇上孝思無極止能崇上此皇后二字之追尊如貴妃當年今日舊眷新恩已是隆厚無涯柰何又多生此必不可萌之妄念故餋性前日之請收成命正所以善安其姑在皇貴妃今後養老別宮省心回念凡見朝必須啟請侍禦無相攙越更所以善保全先帝之明徳於有終與殊恩於無已也有旨所奏朕母皇貴妃鄭進封皇后朕遵皇考遺囑昨覽都督僉事鄭養性所奏收回封後成命以全體制特允所奏已輟旨不行外庭不得再行瀆擾其禦藥房提督崔文昇已有旨皇長子擇用端人朕已知之○刑科給事中魏應嘉疏刑賞治天下之大法而尢重於用兵乃罪弁李如柏李如楨喪師失地詭辦幸脫此而不誅是謂無法乞立行逮系與楊敕下法司鞫問明正典刑不然大吏驕蹇文武全軀兵﹤扌嶲﹥餉匱內患將至不報

○浙江道禦史左光斗請賑遼東饑寒言今日遼東之患不在無銀而在無用銀之處何也遼自用兵以來米粟踴貴加以荒旱之餘石米四兩石粟二兩其一石尙不及山東之四斗通計一百萬之費分十五萬之軍每名約得六兩於銀不爲不多而此六兩糴米才一石五斗耳縱是富人未免抱金餓死爲今之計急截漕糧二十萬石乘汛之便運至彼處令河西與河東一體分派本色各三斗仍量加其折色俟來春耕作有獲再行區處此今日救荒第一急著也頃歲徵調各兵皆以春夏起程夏秋過節匪惟無堅甲乃更無寸縷久戍客兵涼秋九月轉盻隆冬餓死之餘又將凍死臣願陛下惻然軫念發帑二十萬敕下戶部令廉幹司官作速置買花布星夜解赴遼東每軍給布二疋花二斤一如歲底之給散京軍者其趕騾趕車剝皮剝骨之役亦量加賑卹庶挾纊之惠適當授衣之期此又救寒第二之急著也報

○閱視邊務升太常寺少卿姚宗文頃兵部覆奴賊撲攻山城事以監軍陳王庭與經略熊廷弼所報殺虜多寡互異請行再勘非法也據報賊以二千騎踵克山城城堡相望二十里許殺戮無噍類諸弁罪不容誅矣監軍擬罪重者戴罪輕者罰治尙未盡厥辜何至以多少異同復行再勘說者謂六月十二日之失事也村屯一空焚殺甚慘主兵者不勝後慮借駁山城之案以成此番敍功之舉則慷慨任事者豈宜出此臣往日出關閱其兵馬不訓練將領不部署人心不附戢至工作之無時而已刑威之有時而窮廢羣策之不足以圖大功恃獨賢之不足以成大事故閱視之役不行薦舉誠不敢上欺君父也如經臣能憬然悟翻然攺圖則桑楡可收奚必紛紛於此如不爭勝敗而爭損失之多寡恐開將領隱匿之門而重遼陽以日割月削之禍也下該部再議宗文奉○命閱視多艸率了事廷弼言其惟賦詩飲酒遂彼此不協議者兩病之

○諭禮部選侍李氏侍朕謹愼勤勞皇長子生母薨逝後奉

先帝旨委托撫育慈愛視如親子厥功懋焉著封爲皇貴妃爾部速具儀聞

○蔭原任兵部侍郎劉畿孫劉錫潢送監讀書

○禮部請相度恭靜端懿溫惠郭元妃墳園並儀恭和章懿才人王氏祔葬事宜有旨王才人祔葬從容詳議具奏已工部侍郎王永光﹤鋶﹣釒﹥言昭肅恭和章懿才人王氏安厝事宜奉先帝祔葬郭妃墳園之旨今臣等會同內外諸臣相度元妃墳園規模頗隘又欽天監稱陰陽忌諱宜聽禮臣請旨攺卜吉壤非敢輕議上曰王才人已有旨從容再議

○惜薪司題柴炭缺乏奉旨下工部著作速補派

○諭禮部選侍傅氏侍朕勤敏效勞有年曾誕育皇第六女皇七女著封妃其擬號以聞

○榮王助餉一千兩奉旨覽王奏捐資助餉足見體國之誠忠義可尙銀著該部查收

○蔭故都禦史宋仕男宋開春入監讀書

○以四川巡撫都察院副都禦史饒景暉考滿蔭子饒元霖送監讀書

○辛未上疾彌畱召大學士方從哲劉一燝韓爌及英國公張惟賢尙書周嘉謨李汝華孫如遊黃嘉善黃克纘左都禦史張問達給事中範濟世楊漣禦史顧慥於乾淸宮上禦東暖閣倚榻憑幾今上侍立諸臣問安畢上命諸臣前降色連諭云朕見卿等甚喜又云朕在東宮感寒癥調理未痊值皇考妣相繼大喪典禮殷繁悲傷勞苦朕不進藥已兩旬餘卿等大臣勿聽小臣言今上承旨再申前諭上又諭冊封皇貴妃禮臣言二後封謚東宮冊立諸典禮當次第行諸臣叩頭退先是給事中楊漣疏陳保攝參論內監崔文昇醫藥之誤故召見部院吏科河南道外特及漣因論及此云

○刑部審赦矜疑囚梁國臣等七十五人得旨矜疑者充軍應照原議及應議減者俱依擬

○又奏放赦輕罪並監禁日久等犯凡五百四十一人

○直隸巡按蕭毅中劾罷大同新任副總兵管分守中軍參將事楊鎭以右衛夏秋分防事重卜素諸郡且擁帳臨邊鎭病不堪任也部覆從之

○禦史王安舜疏陳餋身六要一曰餋心皇上萬禦當前何欲不遂第恐欲動情勝而元精或逗惟願頤餋此心締觀欲萌從何恣肆而當念消磨則情竇不開心神自淸矣一曰養气

皇上淸明在躬何神不鬯但恐片念紛擾而元气索惟願靜觀胎息之微卽生身立命之本而弗雕斲以傷其根則气一所動祥和可召也一曰守中

皇上體中履正何念或倚但恐太過不及之間旁逸者多伏願默守此中不令外馳則喜怒哀樂卽爲中和位育之應矣一曰愼獨

皇上凝神滌慮何時不愼但恐居燕閒之頃而媟褻生伏願獨知之地研審其幾則戒懼愼獨卽心廣體胖之理矣一曰主敬皇上執玉在躬何慮不敬然稍或屑越人且窺其微伏願以敬作所則怠豫無自而起此恭已之心法也一曰主靜

皇上齋居靜攝何慮過動然稍示意向人且乘其幾伏願毋搖其精則煩躁無自而生此大虛之心體也伏願畱神省覽不報

○戶部議截漕覆督餉禦史萬崇徳﹤鋶﹣釒﹥遼東一歲大約用本色米豆二百餘萬合截漕召買淮安天津山東眞保永冀等處已分任其十之七八據新餉司呈稱派買於遼者僅六十萬石而不爲旱魃爲虐饑饉洊至據餉臣咨應照將原派之數酌議截漕及關內召買二項以爲補足其原派遼米二十五萬石今除天津截漕二十萬五千石爲明春運計外再截漕二十萬其原派遼豆三十五萬石今攺於眞保各處派豆二十五萬石外再增買豆二十五萬今以米言之截漕二十萬而原派數所少者亦僅五萬石今合以所少米之五萬聽餉臣臨時以上納事例召買內再爲酌處乞敕內外任事諸臣虛衷共濟無爲爭執推諉以救遼左目前之厄奉旨截漕及召買米豆俱依議內外諸臣俱要同心共濟無得爭執推諉致誤軍機

大明光宗貞皇帝實錄卷之七大明光宗貞皇帝實錄卷之八

壬申禮部議上

大行皇帝尊謚冊寶禮儀一萬曆四十八年九月初十日辰時恭上尊謚一前期三日太常寺官奏致齋仍遣官致祭

天地宗廟社稷至日行祭告禮用祝文香帛果酒脯醢如常儀一前期一日司禮監設冊案寶案於大行皇帝幾筵前左右仍置冊輿寶輿香亭於文華門捧冊寶各置輿中一是日上縗服祭告大行皇帝幾筵前陳設祭品如常儀祭畢上禦文華殿百官暫免朝參司禮監官舉

冊寶輿外導駕官導上隨輿後降階升輅外導駕官退百官素冠服腰絰先於金水橋南背北面立俟冊寶輿將至百官跪冊寶輿過畢興皆隨至思善門外北向立內導引官導上至乾淸門外降輅冊寶繇中門進至幾筵殿前丹陛上導引官導上繇左門入進丹墀內贊官唱執事官各司其事導引官導上至丹陛上拜位捧冊寶官於冊寶輿內捧冊寶繇殿中門入至幾筵殿前左右北向立內贊奏四拜禮瑞王惠王桂王皇五弟陪拜司禮監官傳示在外鴻臚寺官贊百官皆四拜導引官導上繇殿左門入行至幾筵前奏跪內贊奏進冊捧冊官奉冊跪進於上右上受冊獻畢以冊授捧冊官置於冊案奏進寶捧寶官以寶跪進於上左上授寶獻畢以寶授捧寶官置於寶案奏宣冊宣冊官詣案取冊跪於上右宣訖仍置於案奏宣寶宣寶官詣案取寶跪於上左宣訖仍置於案奏俯伏興平身傳贊百官同奏復位導引官導上繇左門出至拜位奏四拜傳贊官百官同導引官導上至幾筵前奏初獻禮奏跪傳贊百官皆跪奏獻帛奏獻酒贊讀畢奏亞獻禮奏獻酒奏終獻禮奏獻酒奏俯伏興平身傳贊百官俯伏興平身奏復位導引官導上繇殿左門出至拜位奏四拜傳贊百官同祭畢導引官導上繇殿左門入至幾筵前司禮監官捧冊寶奉安訖上行叩頭禮內贊奏禮畢傳贊禮畢百官退十一日頒尊謚詔先期鴻臚寺設詔案於文華殿門內東錦衣衛設傘蓋於文華殿前至日早百官各具素服烏紗帽黑角帶於承天門外伺候上禦文華殿後具黑翼善冠白素袍黑犀帶執事官先行五拜三叩頭禮鴻臚寺官奏請升後殿導駕官導上禦文華殿鳴鞭訖序班官舉詔案於殿中翰林院官捧詔立於左鳴贊唱頒詔翰林院官以詔授禮部官授詔置於案序班舉案繇殿左門出錦衣衛用傘蓋迎至承天門上百官入班鳴贊唱四拜稱有制唱跪開讀訖再行四拜禮鴻臚寺傳奏禮畢百官退詔書迎至禮部授使者頒行天下

○命大學士劉一燝韓爌同知經筵日講制誥玉牒

○升少詹事李騰芳爲禮部右侍郎兼翰林院學士掌院士左庶子鄭以偉升少詹事兼林院侍讀學士協理府事教習庶吉士

○以詹事府少詹事孟時芳同原任禮部侍郎顧秉謙纂修玉牒○以右庶子錢象坤爲詹事府少詹事兼翰林院侍讀學士○兵部覆酉陽土司冉躍龍向以援遼調兵四千令之親統赴援加指揮僉事新銜而中途托疾其子領兵出關逃亡幾及四百故巡撫饒景暉題參示罰宜追奪新銜勒限補足原調兵數以伸法紀從之

○禦史左光斗請紀錄屯田勸課等官令甲屯田禦史轄北直隸及河南山東地方徵子粒濟邊而山東一省所開多額糧田土故有畱以補額糧之議時以開墾數多當行激勸故光斗會同撫按舉按察使景昉等州縣官項良梓等總兵指揮官姜弼等巡行勸課有勞應咨送吏兵二部紀錄其徵銀事宜悉照原題擬行下部

○都給事中範濟世禦史顧慥疏請矜宥言官以廣延納救周朝瑞也不報

○革狹西西安府永丰倉副使二員從巡撫李啟元奏裁冗員也

○升湖廣右布政使莊懋華爲左布政○以原任狹西按察使張以謙降補湖廣布政使司右參政

○升四川按察使周著爲本省右布政使

○狹西右參政洪世俊爲福建按察使

○升太常寺少卿王徳完爲都察院左僉都禦史

○命太常寺少卿官應震掌四夷館印信給事中薛鳳翔掌戶科暴謙貞掌禮科惠世揚掌工科印信

○巡撫山東都禦史王在晉疏陳貯蓄及久湮水利在晉以時獘多端蓄貯不廣及水利久塞應通行淸理故而疏議之

○巡撫狹西李起文題流賊渠首設法擒執眾恨已雪事下兵部

○巡按直隸監察禦屯田禦史蕭毅中疏請開荒地以佐屯政下戶部

○癸酉祭

○歷代帝王遣保定侯梁世勛陽武侯薛濂東寧伯焦夢熊兵部尙書黃嘉善工部侍郎王永光各行禮○諭九月初九日冊立東宮

○以登極翼贊恩加大學士方從哲少保攺戶部尙書進兼武英殿賜銀一百兩坐蟒一襲

○初上以東宮侍班講讀效有勤勞下加恩示酬之旨至是閣臣從哲等查各官履歷開列進覽上曰各官見任在籍者優擢起用其故者優卹錄蔭以示朕念講幄舊臣之意蓋東宮侍從講讀等官弘治十年敍勞事例載東宮會典年勞已及三年者蔭一子中書舍人習字出身未及三年者蔭一子入監讀書而

○累朝禦極之初侍班各官見任者升擢其召用優卹皆出特恩原無定例上於舊臣篤念不忘故隨其供事久近效勞淺深皆得分別敍錄中有未曾效勞一日者亦槪及焉內閣查題侍班官範謙李廷機曾朝節葉向髙範醇敬周應賓唐文獻劉一燝韓爌講讀官唐文獻焦竑鄒徳溥郭正域全天敍蕭云舉方從哲袁宗道吳道南劉曰寧馮有經董其昌黃輝楊道賓黃汝良莊天合王圖趙師聖張邦紀公鼐龔三益薛三省楊守勤侍書官範可﹤忄受﹥茅聞詩羅萬英鄭崇光奉旨下部

○定陵開隧道遣侍郎王永光行禮○禮部覆覃恩之典一應外官內轉尙未到任京官外轉尙未離任與行人司務國子監八品等官俱照新任職銜給與誥命至有轉自南曹而適以九年考滿入都者並賜兪允從之○直隸提學禦史虛謙言今日士習橫肆繇教官之訓不嚴有司之體不振教官朘削修脯厭飽溪壑者提學當亟行斥逐至有司職任提調不宜以保畱保升刻錄立碑借資褻體近遼餉事例至廩生納級俊秀納附俱應停止戶部奏援遼事例內納級級貢納附欲行者暫議救時之權欲止者特嚴持世之經參酌眾論以政體論遼事𨿽急自應別計三款所宜急罷至明經納京官之說總屬賄進亦宜並停從之

○禮部題奉聖諭選侍李氏進封皇貴妃業行欽天監選日昨又面承天語自當仰體速行但前諭上孝端顯皇后孝靖皇太后尊謚加封恭靖郭元妃昭肅王才人爲皇后皆未經告竣以先後次序酌之宜俟四大禮行後方可議及而給事中李若圭亦以緩封請不報時欽天監已擇九月初六日矣

○吏科給事中範濟世上懲貪﹤鋶﹣釒﹥言近法度廢墜其病根在藉口憐才使吞舟漏网如鄭之範以貪令及於寬政迨守開原復賣放軍士致陷重城貪人見利不惜人命不惜國家臣讀律至官吏受財枉法贓至八十貫遣戍故勘平人致死者斬今之求多者太約鄕科歲貢耳一犯甲科二字監司已預爲之地卽贓私狼狽僅僅於降調彼何憚而不恣肆臣請自今已後有禦史參人贓至五百兩者或打死人至五命者本下科臣抄參吏部行巡按禦史提問

○巡按直隸禦史倪應眷疏言國家邊儲取資鹽筴而長蘆實居其一通灣又蘆鹽貿易之一都會也皇上詔罷通灣等稅蘆商若出湯火乃有左軍都督府成國公朱純臣戚畹指揮使錢賑民者張掛告示復立店稅每引進店出店巧立抽銀名色各差官索取較之更苦夫通灣上下各有隙地隸於廣和店爲監稅隸於勛戚爲店租名𨿽異而病商則一今罷兩稅監增兩稅官每引一錢八分有奇萬引一千八百有奇括取莫算朘削何堪鉆投稅棍除臣一面緝拏外乞將通灣隙地給商堆鹽永不起租仍敕下該部著爲令未報

○右諭徳張鼐疏請調民力以裨邊計言自遼左用兵竭天下而供一方兵無了局民無息期以臣使事目擊畿南八府徵調絡繹飲食若流百屋晝驚驛夫夜竄則有援兵之苦兵符火速派戶僉丁募卒在逃裏牌連坐則一募兵之苦荷戈忍饑忍饑亡命山谷彷徨無歸彎弓嘯聚則有逃兵之苦徵牛徵車角�羊夫角�羊匠慘同謫戍痛切剝膚則有奔命之苦而又出山海關外其蕭條風景便同鬼方塞艸連天膏腴蕪穢北山南海一望丘墟民安有田土官牌夜呼使事如織防護迎送酒漿供傳民安有暇日鞭驢駕牛循環往來間關芻挽頃刻靡停民安有剩力彊軍設防弱軍趕運大戶供辦小戶貼錢民安有藏蓄城堡雞犬無聲亭障村煙斷絕彼河西救其死不暇而安能濟河東臣以爲畿南河西之民不可不賑卹也賑卹之法莫大於墾荒田而廣開種皇上誠捐數十萬金以賑畿南八郡河西一帶而勸之耕彼小民牛種有本雇募有人東作有時各肆力南畝不半年而禾黍成熟人人飽暖此亦遼東持久用兵之長計也臣考古今屯田事亦備矣夫募兵屯田塞下晁錯第一策也遊食之人募而戰則散募而耕則聚矣列隊而界以深溝使耕者有所恃而守者亦借以宿飽此充國所以制金城也建置田官而專責其事如魏用棗祗爲都尉故事則官有專司而事易成又一法也擇將而屯如宋納所言選諸將中智勇略數人分屯所領衛兵耕作而兼訓練是又一法也揀兵而屯如葉盛所言謫卒戍不任戰事者俾事耕稼蠲除子粒而屯如胡世寧所奏凡拋荒空地不拘軍民土客盡力開墾永不起科是又一法也免罪而屯如韓仲華出贓罪吏九百九十人給耜牛耕而歲收粟以省度支錢又一法也賜官級而屯如秦人以力耕受爵漢人以力田賜帛但能多墾田幾百畝者卽授之以官而賞賚之又一法也臣觀左之費用如大海中外之運輸如逝洩亦安有了期而得不爲中國根本計哉若失經臣熊廷弼分兵屯練選將用人和睦行陣愛惜軍士扼吭搗虛出奇制敵亦望皇上並於璽書內責成之如漢宣帝勞問趙充國曰卽如將軍計虜當何時伏誅兵當何時得決此激勵邊臣之功令疏上下所司詳議具奏巡視倉場禦史張新詔疏參戶部監督倉政主事塗喬芳言喬芳受事以來出入不時狐鼠借叢班皂歇家車腳夫役無一不作圈套臣入倉查驗見各解戶皆奔訴環泣爲之痛心乞○敕部查訪將塗喬芳量行處分庶倉蠹一掃解役更生章下戶部

○戶部尙書李汝華疏請專設援遼事例覆河南巡撫李餋正之議也從之

○巡撫雲南沈儆炌題滇省介在西南而麗江又在滇西北境接番達頻年爲患該府土官木增父子奮勇斬獲黃毛達子五十二顆收降男子一千有奇並收卜花村魯臺寨安插降民認納每年氂銀八十一兩零黑大麥二千二百梆具題入額請於知府上量加三品服色以旌其勞部覆從之

○吏部聽選監生王應遴疏請修大統歷先是欽天監所報日月交食時刻分數多舛先帝諭禮臣酌議修攺至是應遴上言歷理當明二十事修歷之法當飭四事章下禮部知之○颶風壞海運先是七月初海運船開洋至馬頭嘴夜聞海鳴龍鬥黑雲糾連運艘射激傷登屬運船八十五隻萊屬船一十六隻溧沒糧四萬四千九百石有奇於是巡按禦史陳王庭請

○敕該部將山東明歲應運糧數從長酌處勘覆並查淸溧失糧數米船從常及議卹溺死人數

○土星犯井宿東扇北第二星約相離二十分余土星在下

○起升原任提學副使呂邦耀爲通政司右參議添注原任戶科給事中爲民丁懋遜爲太僕寺少卿添注以國本事救李獻可降級尋爲民

○升南京光祿寺少卿添注趙拱極爲南京太僕寺少卿添注○以福建中路遊擊將軍張邦紘爲四川松潘東路遊擊將軍

○甲戌上再召見輔臣方從哲等十三員於乾淸宮諸臣問安畢上仍諭冊立皇貴妃從哲等對以冊儲原卜期宜移近蚤竣吉典以慰聖懷上因顧今上諭曰卿等輔佐爲堯舜又語及壽宮輔臣以皇考山陵工有次第對則自指云是朕壽宮諸臣言聖壽無疆何遽及此上仍諭要緊者再因問有鴻臚寺官進藥何在輔臣奏鴻臚寺寺丞李可灼自云仙丹臣等未敢輕信上卽命中使傳宣諸臣退出可灼至同進診視具言病源及治法甚合上喜命進藥諸臣復出令李可灼與禦醫各官商確未決輔臣一燝言其鄕兩人同用此凡一損一益非萬全藥禮臣如遊言此大有關系未可輕易乳嫗至上趣和藥諸臣復入可灼調藥進上飲湯輒喘逆藥進乃受喜稱忠臣者再諸臣出宮門外俟少頃中使傳聖體用藥後暖潤舒暢思進飲膳諸臣歡躍而退可灼及禦醫各官畱時日已午比申末可灼出輔臣邀詢之可灼言上恐藥力歇欲再進一丸諸醫言不宜驟傳趣益急因再進訖輔臣亟問藥後何狀云聖躬傳安如前先是可灼來閣門言有仙丹欲具本進輔臣出所具問安揭中有進藥宜愼及不效傷害等語遂諭之去是日早輔臣恭視寫篆大行皇帝冊寶兩內監在云有鴻臚官李某在思善門具本進藥輔臣應以難信俄蒙召見蓋灼時從諸醫往來思善門中使徧聞以達於上其傳奏姓名莫可得而問是日仍以問安賜諸臣銀幣燒割可灼與焉次日五鼓內宣召急諸臣趣進而龍馭以卯刻上賓矣蓋九月一日也越三日戊寅頒遺詔曰朕以眇躬嗣登大寶夙夜祗懼罔敢寧居於凡用人行政遵奉皇考遺命力疾舉行哀勞交瘁奄至彌畱定數莫移考終何憾但念朕紹承洪緒煢疚方新志業未就所期纘述端屬後賢皇長子茂質英姿克荷神器宜早嗣皇帝位其守祖宗彜憲親賢勤學立政安民朝講一遵典制冠婚擇吉早行出入起居倍宜兢愼左右侍禦務近端良內外文武百官執事之臣同心協贊永保基圖朕從皇考在天之靈陟降鑑觀於志畢矣喪禮依舊制以日易月二十七日釋服毋禁民間音樂嫁娶宗室親郡王藩屏重寄不可輒離封城督撫鎭守都布按三司官員地方攸系不許擅離職役聞喪之日止於本處哭臨三日進香遣官代行衛所府州縣土官俱免進香詔諭中外咸使聞知

○上在位一月壽三十九年十月上尊號曰崇天契道英睿恭純憲文景武淵仁懿孝貞皇帝廟號光宗天啟元年九月初四日葬慶陵史臣曰自古帝皇仁心仁聞洽於天下未有不須久道而後成者必世後仁聖人言之矣乃光宗貞皇帝在位僅三旬升遐之日深山窮谷莫不奔走悲號何聖化之神感孚若是速也蓋帝睿質夙成蚤親師傳養徳靑宮已洞悉四海之難艱故當神皇晏駕時遺詔未頒徳音據播大寶初嗣仁政沛施捐朽蠹而九塞飽騰撤狐蟊而廛勸動政地廣股肱之助諫垣充耳目之司黃髮並升於公庭白駒不滯於空谷至於虛懷延接一月而三召臣工銳意圖幾浹旬而兩蠲而稅額徳意獨行獨斷爕理莫施其功威權自攬自綜執�月禦不參其柄鑠乎盛矣曠千古而僅見者也乃其尢難者以何思何慮之天處若危若疑之地沖齡出講已歷艱辛而容色溫然動止泰然內庭有菀枯之形若勿知也者外庭有羽翼之激若勿聞也者卽冊立尋常事耳時而舉棋時而反汗大臣去小臣譴宜何如動於耳目者而帝也有夔夔無栗栗潛之又潛巧伺者不能窺善孽者不能中福藩就國慟哭抱持張差發難

帝侍神皇左右親傳睿旨曉諭百官羣囂遂息所全實多登極後卽遵遺命進封皇貴妃廷臣力爭竟不忍奪以戚畹哀請而後止毫不芥蒂於前事也此卽虞舜大孝何以加玆以舜之孝擴堯之仁然則帝之所以感動人心又自有在而非僅僅更張注措之迹者矣夫官天下者壽在令名家天下者壽在長世神皇卽不豫何難四十日畱也使帝之出震未及而幹蠱莫施天下之事將不可知然則我國家億萬年無疆之祚皆帝四十日之所延也帝之功徳又豈但在普天之思慕已哉天眷宗社不虛也大

