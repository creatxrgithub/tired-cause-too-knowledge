逸周書晉孔晁注

度訓解第一命訓解第二常訓解第三文酌解第四糴匡解第五

卷二

武稱解第六允文解第七大武解第八大明武解第九小明武解第十大匡解第十一程典解第十二程寤解第十三﹝亡﹐補﹞秦陰解第十四﹝亡﹞九政解第十五﹝亡﹞九開解第十六﹝亡﹞劉法解第十七﹝亡﹞文開解第十八﹝亡﹞保開解第十九﹝亡﹞八繁解第二十﹝亡﹞

卷三

酆保解第二十一大老解第二十二小開解第二十三文儆解第二十四文傳解第二十五柔武解第二十六大開武解第二十七小開武解第二十八寶典解第二十九酆謀解第三十寤儆解第三十一武順解第三十二武穆解第三十三

卷四

和寤解第三十四武寤解第三十五克殷解第三十六大匡解第三十七文政解第三十八大聚解第三十九世俘解第四十箕子解第四十一﹝闕﹞耆徳解第四十二﹝闕﹞

卷五

商誓解第四十三度邑解第四十四武儆解第四十五五權解第四十六成開解第四十七作雒解第四十八皇門解第四十九大戒解第五十

卷六

周月解第五十一時訓解第五十二月令解第五十三謚法解第五十四嘗麥解第五十六本典解第五十七

卷七

官人解第五十八王會解第五十九

卷八

祭公解第六十史記解第六十一職方解第六十二

卷九

芮良夫解第六十三太子晉解第六十四王佩解第六十五殷祝解第六十六周祝解第六十七

卷十

武紀解第六十八銓法解第六十九器服解第七十

周書序

逸周書卷一

度訓解第一

天生民而制其度﹐度小大以整﹐權輕重以極﹐明本末以立中。立中以補損﹐補損以知足。爵以明等極﹐極以正民﹐正中外以成命。正上下以順政。自邇彌興自遠﹐遠邇備極終也。明王是以敬微而順分﹐分次以知和﹐知和以知樂﹐知樂以知哀﹐知哀以知慧﹐內外以知人。凡民生而有好有惡﹐小得其所好則喜﹐大得其所好則樂﹐小遭其所惡則憂﹐大遭其所惡則哀。然凡民之所好惡﹐生物是好﹐死物是惡﹐民至有好而不讓﹐不從其所好﹐必犯法﹐無以事上。民至有惡不讓﹐不去其所惡﹐必犯法﹐無以事上﹐邊行於此﹐尙有頑民﹐而況�不去其所惡﹐而從其所好﹐民能居乎。若不�力何以求之﹐力爭則力政﹐力政則無讓﹐無讓則無禮﹐無禮﹐𨿽得所好﹐民樂乎﹖若不樂乃所惡也。凡民不忍好惡﹐不能分次﹐不次則奪﹐奪則戰﹐戰則何以養老幼﹐何以救痛疾葬喪﹐何以胥役也。明王是以極等以斷好惡﹐教民次分揚舉力競。任壯養老長幼有報﹐民是以胥役也。夫力競﹐非眾不克﹐眾非和不眾﹐和非中不立﹐中非禮不愼﹐禮非樂不履。明王是以無樂非人﹐無哀非人。人是以眾﹐人眾賞多罰少﹐政之美也。罰多賞少﹐政之惡也。罰多則困﹐賞多則乏﹐乏困無醜﹐教乃不至。是故民主明丑以長子孫﹐子孫習服﹐鳥獸仁徳。土宜天時﹐百物和治﹐治之初﹐厲初哉。治化則順﹐是故無順非厲﹐長幼成而生﹐曰順極。

命訓解第二

天生民而成大命﹐命司徳正之以禍扶。立明王以順之﹐曰大命有常﹐小命日成﹐成則敬﹐有常則廣﹐廣以敬命則度至於極。夫司徳司義而賜之福祿﹐福祿在﹐人能無懲乎﹖若懲而悔過﹐則度至於極。夫或司不義而降之禍﹐在人能無懲乎﹖若懲而悔過﹐則至於極。夫民生而丑不明﹐無以明之﹐能無醜乎﹖若有醜而競行不醜﹐則度至於極。民生而樂﹐生無以谷之﹐能無勸乎﹐若勸之以忠﹐則度至於極。夫民生而惡性死﹐無意畏之﹐能無恐乎﹖若恐而承教﹐則度至於極。六極旣通﹐六閒具塞﹐通道通天以正人﹐正人莫如有極﹐道天莫如無極。道天有極則不威﹐不威則不昭﹔正人無極則不信﹐不信則不行。明王昭天信人﹐以度功地以利之﹐使信人畏天﹐則度﹐至於極。夫天道三﹐人道三。天有命﹑有禍﹑有福﹐人有醜﹑有紼﹖﹖﹑有斧鉞。以人之醜﹑當天之命﹐以不存﹐極命則民墮﹐民墮則曠命﹐曠命以戒其上﹐則殆於亂。極福則民祿﹐民祿則幹善﹐幹善則不行﹐極禍則民鬼﹐民鬼則淫祭﹐淫祭則罷家。極醜則民叛﹐民叛則傷人﹐傷人則不義。極賞則民賈其上﹐賈其上則民無讓﹐無讓則不順。極罰則民所詐﹐多詐則不忠﹐不忠則無報。凡此六者﹐政之殆也﹐明王是故昭命以命之﹐曰﹕大命世﹐小命身。福莫大於行義﹐禍莫大於淫祭﹐醜莫大於傷人﹐賞莫大於信義﹐讓莫大於賈上﹐罰莫大於貪詐。古之明王奉此六者﹐以牧萬民﹐民用而不失。撫之以惠﹐和之以均﹐斂之以哀﹐娛之以樂﹐愼之以禮﹐教之以藝﹐震之以政﹐動之以事﹐勸之以賞﹐畏之以罰﹐臨之以忠﹐行之以權。權不法﹐忠不忠﹐罰不服﹐賞不從﹐勞事不震﹐政不成﹐藝不淫﹐禮有時﹐樂不滿﹐哀不至﹐均不壹﹐不忍人。凡此物攘之屬也。惠而不忍人﹐人不勝害﹐害不如死。�均一則不和﹐哀至則匱﹐樂滿則荒﹐禮無時則不貴﹐藝淫則害於才﹐政成則不長﹐事震則寡功。以賞從勞﹐勞而不至﹐以法從中﹐則賞﹐賞不必中﹐以權從法則行﹐行不必以知權﹐權以知微﹐微以知始﹐始以知終。

常訓解第三

天有常性﹐人有常順﹐順在可變﹐性在不攺。不攺可因﹐因在好惡﹐好惡生變﹐變習生常﹐常則生丑﹐丑命生徳。明王於是生﹐政以正之。民生而有習有常﹐以習爲常﹐以常爲愼。民若生於中﹐習常爲常。夫習民乃常﹐爲自血气始。明王自血气耳目之習﹐以明之醜。醜明乃樂義﹐樂義乃至上﹐上賢而不窮。哀樂不淫﹐民知其至﹐而至於子孫﹐民乃有古。古者因民以順民。夫民羣居而無選﹐爲政以始之﹐始之以古﹐終之以古。行古志﹐今政之至也。政維今﹐法維古。頑貪以疑﹐疑意以兩﹐平兩以參﹐參伍以權﹐權數以多﹐多寧以允﹐允徳以愼﹐愼微以始而敬。終乃不困。困在墳﹐誘在王﹐民乃苟﹐苟乃不明﹐哀樂不時﹐四徵不顯﹐六極不服﹐把八政不順﹐九徳有姦﹐九姦不遷﹐萬物不至。夫禮非克不承﹐非樂不竟﹐民是復生�﹐好惡有四徵﹐喜樂憂哀﹐動之以則﹐發之以文﹐成之以民﹐行之以化。命﹑丑﹑福﹑賞﹑禍﹑罰﹐六極不嬴﹐八政和平。八政﹕夫妻﹑父子﹑兄弟﹑君臣。八政不怩﹐九徳純恪。九徳﹕忠﹑信﹑敬﹑剛﹑柔﹑和﹑固﹑貞﹑順。順言曰政﹐順政曰遂﹐遂僞曰姦﹐姦物在目﹐姦聲在耳﹐耳目有疑。疑言有樞﹐樞動有和﹐和意無等。萬民無法﹐��在赦﹐�復在古﹐古者﹐明王奉法以明幽﹐幽王奉幽以廢法﹐則一人也﹐而績功不同﹐明王是以敬微而順分。

文酌解第四民生而有欲﹑有惡﹑有樂﹑有哀﹑有徳﹑有則﹐則有九聚﹐徳有五寶﹐哀有四忍﹐樂有三丰﹐惡有二咎﹐欲有一極。極有七事﹐咎有三尼﹐丰有三頻﹐忍有四教﹐寶有五大﹐聚有九酌。九酌﹕一取允移人﹐二宗傑以親﹐三發滯以正民﹐四貸官以屬﹐我人�必禮﹐六往來取此﹐七商賈易資﹐八農人美利﹐九�寵可動。五大﹕一大知率謀﹐我大武劍勇﹐三大工賦事﹐四大商行賄﹐五大農假貸。四教﹕一守之以信﹐二因親家年﹐三取戚免梏﹐四樂生身復。三頻﹕一頻祿質﹖﹖﹐二陰福靈極﹐三畱身散眞。三尼﹕一除戎咎丑﹐二申親考疏﹐三假時權要。七事﹕一滕咎信志﹐二援拔瀆謀﹐三聚疑沮事﹐四滕屬威眾﹐五處寬身降﹐六陵塞勝備﹐七錄兵免戎。一極﹕惟事昌道﹐開蓄伐。伐有三穆﹑七信﹑一干﹑二禦﹑三安﹑十二來。三穆﹕一絕靈破城﹐二筮奇昌爲﹐三龜從惟凶。七信﹕一仁之愼散﹐二知之萬巧﹐三勇之精富﹐四族之寡賄﹐五商之淺資﹐六農之少積﹐七貴之爭寵。一干﹕勝權輿。二禦﹕一樹惠不﹖﹖﹐二旣用玆憂﹐。三安﹕一定居安帑﹐二貢貴得布﹐三刑罪布財。十二來﹕一弓二矢歸射﹐三輪四輿歸禦﹐五剝六魚歸蓄﹐七陶八冶歸竈﹐九柯十匠歸林﹐十一竹十二葦歸時。三穆﹑七信﹑一干﹑二禦﹑三安﹑十二來﹐伐道咸布﹐物無不落﹐落物取配﹐維有用究。急哉急哉﹐後失時。

糴匡解第五

成年﹐年谷足賓祭﹐祭以盛。大馴鍾絕﹐服美義淫。阜畜約制﹐餘子務藝。宮室城廓修爲備﹐供有嘉菜﹐於是日滿。年儉谷不足﹐賓祭以中盛。樂惟鍾鼓﹐不服美。三牧五庫補攝﹐凡美不修﹐餘子務穡﹐於是﹖﹖秩。民饑則勤而不賓﹐舉祭以薄。樂無鍾鼓。凡美禁﹐畜不阜羣。車不雕攻﹐兵備不制﹐民利不淫。徵當商旅﹐以救窮乏﹐問隨鄕﹐不鬻熟。分助有匡﹐以綏無者。於是救困大荒﹐有禱無祭。國不稱樂﹐企不滿壑﹐刑法不修﹐捨用振穹﹐君親迅方﹐卿參告糴﹐餘子﹖﹖運﹐開�同食﹐民不藏糧﹐日有匡。俾民畜﹐惟牛羊﹐與民大疾惑﹐殺一人無赦。男守疆﹐戎禁不出﹐五庫不膳﹐喪處無度﹐察以薄資。禮無樂﹐宮不幃﹐嫁娶不以時﹐賓旅設位有賜。

逸周書卷二

武稱解第六

大國不失其威﹐小國不失其卑。敵國不失其權。﹖﹖險伐夷﹐並小奪亂﹐�彊攻弱而襲不正﹐武之經也。伐亂伐疾伐疫﹐武之順也。賢者輔之﹐亂者取之﹐作者勸之﹐怠者沮之﹐恐者懼之﹐欲者趣之﹐武之用也。美男破老﹐美女破舌﹝少﹞。淫圖破�﹐淫巧破時﹐淫樂破正﹐淫言破義﹐武之毀也。赦其眾﹐遂其咎﹐撫其�﹐助其囊﹐武之閒也。餌敵以分﹐而照其儲﹐以伐輔徳﹐追時之權﹐武之尙也。春違其農﹐秋伐其穡﹐夏取其麥﹐冬寒其衣服﹐春秋欲舒﹐冬夏欲亟﹐武之時也。長勝短﹐輕勝重﹐直勝曲﹐眾勝寡﹐彊勝弱﹐飽勝覬﹐肅勝怒﹐先勝後﹐疾勝遲﹐武之勝也。追戎無恪﹐窮寇不格﹐力倦气竭﹐乃易克﹐武之追也。旣勝人﹐舉旗以號令﹐命吏禁掠﹐無取侵暴﹐爵位不謙﹐田宅不虧﹐各寧其親﹐民服如合﹐武之撫也。百姓咸骨﹐偃兵興徳﹐夷厥險阻﹐以毀其服﹐四方畏服﹐奄有天下﹐武之定也。

允文解第七

思靜振勝﹐允文維記。昭告周行﹐維旌所在。收武釋賄﹐無遷厥裏﹐官校屬職﹐因其百吏。公貨少多﹐振賜窮士﹐救瘠補病﹐賦均田布。命夫復服﹐用損憂恥﹐孤寡無告﹐獲厚咸喜。咸問外戚﹐書其所在﹐遷同氏姓﹐位之宗子。率用十五﹐綏用�安﹐教用顯允﹐若得父母。寬以政之﹐孰云不聽﹐聽言靡悔﹐遵養時晦。晦明遂語﹐於時允武﹐死思復生﹐生思復所。人知不棄﹐愛守正戶﹐上下和協﹐靡敵不下。執彼玉﹐以居其宇﹐庶民咸﹖﹖﹐童壯無輔﹐無拂其取﹐通其疆土。民之望兵﹐若待父母。是故天下﹐一旦而定有四海。

大武解第八

武有六制﹕政﹑攻﹑侵﹑伐﹑搏﹑戰。善政不攻﹐善攻不侵﹐善侵不伐﹐善伐不搏﹐善搏不戰。政有四戚﹑五和﹔攻有四攻﹑五良﹔侵有四聚﹑三斂﹔伐有四時﹑三興﹔搏有三哀﹑四赦﹔戰有六厲﹑五衛﹑六庠﹑五虞。四戚﹕一內姓﹐二外婚﹐三友朋﹐四同裏。五和﹕一有天無惡﹐二有人無隙﹐三同好相固﹐四同惡相助﹐五遠窄不薄。此九者﹐政之因也。四攻者﹐一攻天時﹐二攻地宜﹐三攻人徳﹐四攻行利。五良﹕一取仁﹐二取知﹐三取勇﹐四取材﹐五取藝。四聚﹕一酌之以仁﹐二懷之以樂﹐三旁聚封人﹐四設圍以信。三斂﹕一男女比﹐二工次﹐三祗人死。此七者﹐侵之酌也。四時﹕一春違其農﹐二夏食其谷﹐三秋取其刈﹐四冬凍其葆。三興﹕一政以和時﹐三伐亂以治﹐三伐饑以飽。此七者﹐伐之機也。四赦﹕一勝人必嬴﹐二取威信復﹐三人樂生身﹐四赦民所惡。此七者﹐搏之來也。六厲﹕一仁厲以行﹐二知厲以道﹐三武厲以勇﹐四師厲以士﹐五校正厲禦﹐六射師厲伍。五衛﹕一明仁懷恕﹐二明知輔謀﹐三明武攝勇﹐四明材攝士﹐五明藝攝官。五虞﹕一鼓走疑﹐二備從來﹐三佐車舉旗﹐四采虞人謀﹐五後動扌然之。無競無害﹐有功無敗。

大明武解第六

畏嚴大武﹐曰維四方畏威﹐乃寧。天作武﹐修戎兵﹐以助義正違。順天行五官﹐官候厥政﹐謂有所亡。城郭溝渠﹐髙厚是量。旣踐戎野﹐備愼其殃﹐敬其嚴君﹐乃戰赦。十藝必明﹐加之以十因﹐靡敵不荒。陣若云布﹐侵若風行﹐輕車翼衛﹐在戎二方。我師之窮﹐靡人不剛。十藝﹕一大援﹐二明從﹐三餘子﹐四長興﹐五伐人﹐六刑余﹐七三疑﹐八閒書﹐九用少﹐十興怨。十因﹕一樹仁﹐二勝欲﹐三賓客﹐四通旅﹐五親戚﹐六無告﹐七同事﹐八程巧﹐九�能﹐十利事。藝因伐用﹐是謂彊轉﹐應天順時﹐時有寒暑﹐風雨饑疾﹐民乃不處﹐移散不敗﹐農乃商賈﹐委以淫樂﹐賂以美女。主人若杖﹐�至城下﹐髙堙臨內﹐日夜不解。方陣並功﹐云何能禦。𨿽易必敬﹐是謂明武。城髙難平﹐湮之以土﹐開之以走路﹐俄傳器櫓。因風行火障水﹐水下惠﹐用元元﹐文誨其寡。旁隧外權﹐墮城湮溪﹐老弱單處﹐其辯乃離。旣克和服﹐使眾咸宜﹐竟其金革﹐是謂大夷。

小明武解第十

凡攻之道﹐必得地勢﹐以順天時﹐觀之以今﹐稽之以古﹐攻其逆政﹐毀其地阻﹐立之五教﹐以惠其下。矜寡無告﹐實爲之主。五教允中﹐枝葉代興。國爲僞巧﹐後宮飾女﹐荒田逐獸﹐田獵之所﹐遊觀是崇﹐臺泉池在下﹐淫樂無旣﹐百姓辛苦。上有困令﹐乃有極�﹐上困下騰﹐戎遷其野﹐惇行王法﹐濟用金鼓。降一列陣﹐無﹖﹖怒�。按道攻巷﹐無襲門戶。無受貨賂﹐攻用弓弩﹐上下禱祀﹐靡神不下﹐具行﹐梯﹐振以長旗。懷戚思終﹐左右憤勇﹐無食六畜﹐無聚子女﹐羣振若雷﹐造於城下﹐鼓行參呼﹐以正什伍。上有軒冕斧鉞﹐在下勝國若化﹐故曰明武。

大匡解第十一

維周王窄程﹐三年遭天之大荒﹐作《大匡》﹐以詔牧其方﹐三州之侯咸率。王乃召冢卿﹑三老﹑三吏大夫﹑百執事之人﹐朝於大庭。問罷病之故﹐政事之失﹐刑罰之戾﹐哀樂之尢﹐賓客之盛﹐用度之費﹐及關市之徵﹐山林之匱﹐田宅之荒﹐溝渠之害﹐怠墮之過﹐驕頑之虐﹐水旱之災。曰「不谷不徳﹐政事不時﹐國家罷病﹐不能胥匡﹐二三子不尙助不谷﹐官考厥職﹐鄕問其人﹐因其耆老﹐及其總害﹐愼問其故﹐無隱乃情。」及某日以告於廟﹐有不用命﹐有常不赦。王旣發命﹐八食不舉﹐百官質方﹐�不食饔。及期日質明﹐王麻衣以朝﹐朝中無采衣。官考其職﹐鄕問其利﹐因謀其災﹐旁匡於眾﹐無敢有違。詰退驕頑﹐方收不服﹐愼惟怠墮﹐什伍相保﹐動勸遊居﹐事節說茂﹐農夫任戶﹐戶盡夫出。農廩分鄕﹐鄕命受糧﹐程課物徵﹐躬競比藏﹐藏不粥糴﹐糴不加均﹐賦灑其幣﹐鄕正保貸。成年不償﹐信誠匡之類﹐以輔殖財。財殖足食﹐克賦爲徵﹐數口以食﹐食均有賦。外食不贍﹐開關通糧﹐糧窮不轉﹐孤寡不廢。滯不轉畱﹐戍城不畱﹐�足以守﹐出旅分均﹐馳車送逝﹐旦夕運糧。於是告四方遊旅旁生﹐忻通所在﹐津濟道宿﹐所至如歸。幣租輕﹐乃作母﹐以行其子。易資貴賤﹐以均遊旅﹐使無滯。無粥熟﹐無室市﹐權內外﹐以立均﹐無蚤暮﹐閭次均行。均行眾從﹐積而勿�﹐以罰助均﹐無使之窮﹐平均無乏﹐利民不淫。無播蔬﹐無食種﹐以數度多少省用。祈而不賓祭﹐服漱不制。國不鄕射﹐樂不墻合。屋有補無作。資農不敗務。非公卿不賓﹐賓不過具。哭不畱日﹐登降一等。庶人不獨﹐葬伍有植﹐送往迎來﹐亦如之。有不用命﹐有常不違。

程典解第十二

維三月﹐旣生魄﹐文王令六州之侯﹐奉勤於商。商王用宗讒﹐震怒無疆﹐諸侯不娛﹐逆諸文王。文王弗忍﹐乃作《程典》﹐以命三忠。曰「余體民﹐無小不敬﹐若毛在躬﹐拔之痛﹐無不省。政失患作﹐作而無備﹐死亡不誡﹐誡在往事﹐備必愼﹐備思地﹐思地愼制﹐思制愼人﹐思人愼徳﹐徳開﹐開乃無患。愼徳必躬恕﹐恕以明徳﹐徳當天而愼下。下爲上貸﹐力競以讓﹐讓徳乃行。愼下必翼上﹐上中立而下比﹐爭省﹐和而順﹔攜乃爭﹐和乃比。比事無政﹐無政無選﹐無選民乃頑﹐頑乃害上。故選官以明訓﹐頑民乃順﹐愼守其教﹐小大有度﹐以備災寇。習其武誡﹐依其山川﹐通其舟車﹐利其守務。士大夫不雜於工商﹐士之子不知義﹐不可以長幼。工不族居﹐不足以給官﹔族不鄕別﹐不可以入惠。爲上不明﹐爲下不順無醜。輕其行﹐多其愚不知﹐愼地必爲之圖﹐以舉其物﹐物其善惡。度其髙下﹐利其陂溝﹐愛其農時﹐修其等列﹐務其土實。差其施賦﹐設得其宜﹐宜協其務﹐務應其趣。愼用必愛﹐工攻其材﹐商通其財﹐百物鳥獸魚鱉﹐無不順時。生穡省用﹐不濫其度﹐津不行火﹐藪林不伐﹐牛羊不盡齒不屠。美不害用﹐用乃思愼﹐�備不敬﹐不意多�﹐用寡立親﹐用勝懷遠﹐遠格而邇安。於安思危﹐與始思終﹐於邇思備﹐於遠思近﹐與老思和﹐不備無違﹐無違嚴戒。」

程寤解第十三﹝亡。今以《禦覽》397﹑533及《類聚》所引補75字﹞

文王安商﹐在程。正月旣生魄﹐太姒夢見商之庭產棘﹐小子發取周庭之梓樹於闕間﹐化爲松柏﹖﹖﹝木或﹞柞。寤驚﹐以告文王。文王你召太子發﹐占之於明堂。王及太子發並拜吉夢﹐受商之大命於皇天上帝。

秦陰解第十四﹝亡﹞九政解第十五﹝亡﹞九開解第十六﹝亡﹞劉法解第十七﹝亡﹞文開解第十八﹝亡﹞保開解第十九﹝亡﹞八繁解第二十﹝亡﹞

卷三

酆保解第二十一

維二十三祀﹐庚子朔﹐九州之侯﹐咸格於周﹐王在酆﹐昧爽﹐立於少庭。王告周公旦曰「嗚呼﹐諸侯咸格來慶﹐辛苦役周﹐吾何保守﹐何用行﹖」旦拜手稽首曰「商無無道﹐棄徳刑範﹐欺侮羣臣﹐辛苦百姓﹐忍辱諸侯﹐莫大之綱﹐福其亡﹐亡人惟庸。王其祀徳純禮﹐明允無二﹐卑位柔色﹐金聲以合之。」王乃命三公九卿及百姓之人﹐曰「恭敬齊潔﹐咸格而祀於上帝。」商饋始於王﹐因饗諸侯。重禮生存吏﹐出送於郊﹐樹昏於崇﹐內備五祥﹑六衛﹑七厲﹑十敗﹑四葛﹐外用四蠹﹑五落﹑六冗﹑七惡。五祥﹕一君選擇﹐二官得度﹐三務不捨﹐四不行賂﹐五察民困。六衛﹕一明仁懷恕﹐二明照設謀﹐三明戒攝勇﹐四明才攝士﹐五明徳攝官﹐六明命攝政。七厲﹐一翼勤厲務﹐二動正厲民﹐三靜兆厲武﹐四翼藝厲物﹐五翼言厲復﹐六翼敬厲眾﹐七翼厲道。十敗﹕一佞人敗朴﹐二諂言毀積﹐三陰資自舉﹐四女貨速禍﹐五比黨不揀﹐六佞說鬻獄﹐七神龜敗卜﹐八賓祭推谷﹐九忿言自辱﹐十異姓亂族。四葛﹕一葛其農時不移﹐二費其土慮不化﹐三正賞罰﹑獄無矜奇﹐四葛其戎謀﹐族乃不罰。四蠹﹕一美好怪奇以治之﹐三淫言流說以服之﹐三羣巧仍興以力之﹐四神巫靈寵以惑之。五落﹕一示吾貞以移其名﹐二微降霜雪以取松柏﹐三信﹖﹖﹝虫喬﹞萌莫能安宅﹐四厚其禱巫﹐其謀乃獲﹐五流徳飄枉﹐以明其惡。六容﹕一遊言﹐二行商工﹐三軍旅之庸﹐四外風之所揚﹐五困失而亡﹐作事應時﹐時乃喪﹐六厚使以往來其所藏。七惡﹕一以物角兵﹐二令美其前而厚其傷﹐三閒於大國﹐安得吉凶﹐四交其所親﹐靜之以物﹐則以流其身﹐五率諸侯以朝賢人﹐而己猶不往﹐六令之有求遂以生尢﹐七見親所親﹐勿與深謀﹐命友人疑。」旦拜曰「嗚呼﹐王孫其尊天下﹐適無見過﹐過適無好﹐自益以明而迹。嗚呼﹐敬哉﹗視無祥﹑六衛﹑七厲﹑十敗﹑四葛﹐不修國乃不固﹐務周四蠹﹑五落﹑六容﹑七惡﹐不使不允﹐不率不緩﹐反以自薄。嗚呼﹐深念之哉﹗重維之哉﹗不深乃權不重﹐從權乃微﹐不從乃潰﹐潰不可復﹐戒後人其用汝謀。」王曰「允哉﹗」

大開解第二十二

維王二月﹐旣生魄﹐王在酆﹐立於少庭﹐兆墓九開﹐開厥後人。八儆﹑王戒。八儆﹕一�旦於開﹐二躬修九過﹐三族修九禁﹐四無競維義﹐五習用九教﹐六�用守備﹐七足用九利﹐八寧用懷�。五戒﹕一祗用謀宗﹐二經內戒工﹐三無遠親戚﹐四雕無薄�﹐五禱無憂玉﹐及爲人盡不足。王拜儆無後人﹐謀競不可以藏﹐戒後人其用汝謀﹐維宿不悉﹐日不足。

小開解第二十三

維三十有五祀﹐王念曰「�所�﹐正月丙子﹐拜望食無時﹐汝開後嗣﹐謀曰﹕嗚呼﹐於來﹐後之人﹐余聞在昔﹐曰明明非常維徳﹐曰爲明食無時。汝夜何修非躬﹐何愼非言﹐何擇非徳。嗚呼﹐敬之哉。汝恭聞不命﹐賈粥不讎﹐謀念之哉。不索禍招﹐無曰不免不庸不茂不次﹐人災不謀﹐迷棄非人。「朕聞用人不以謀說﹐說惡﹖﹖﹝訁舀﹞言﹐色不知適﹐適不知謀﹐謀泄﹐汝躬不允。嗚呼﹐敬之哉﹐後之人。朕聞曰﹕謀有共﹖﹖﹝車付﹞如乃而舍人之好。佚而無窮﹑貴而不傲﹑富而不驕﹑兩而不爭﹑聞而不遙﹑遙而不絕﹑窮而不匱者﹐鮮矣。汝辯斯何鄕非翼﹐維有其枳﹐枳亡重大﹐害小不堪柯引﹐維徳之用﹐用皆在國﹐謀大﹐鮮無害。「嗚呼﹗汝何敬非時﹐何擇非徳﹐徳枳維大人﹐大人枳維公﹐公枳維卿﹐卿枳維大夫﹐大夫枳維士。登登皇皇﹐君枳維國﹐國枳維都﹐都枳維邑﹐邑枳維家﹐家枳維於無疆。動有三極﹐用有九因﹐因有四戚﹑五私。極﹕明與與﹐有畏勸﹐汝何畏非義﹐何畏非世﹐何勸非樂﹐謀獲三極﹐無疆動獲。九因﹕無限務用三徳﹐順攻姦�﹐言彼翼翼﹐在意﹐仞時徳。春育素艸肅疏數滿﹐夏育長美﹐柯華務水潦﹐秋初藝不節落﹐冬大劉﹐倍信﹐何謀本�﹐時歲至天視。「嗚呼﹐汝何監非時﹐何務非徳﹐何興非因﹐何用非極。維周於民﹐人謀競﹐不可以後戒﹐後戒宿﹐不悉日﹐不足。」

文儆解第二十四

維文王告夢﹐懼後嗣之無保﹐庚辰詔太子發曰「汝敬之哉﹗民物多變﹐民何鄕非利﹐利維生痛﹐痛維生樂﹐樂維生禮﹐禮維生義﹐義維生仁。嗚呼﹐敬之哉﹗民之適敗﹐上察下遂信﹐何鄕非私﹐私維生抗﹐抗維生奪﹐奪維生亂﹐亂維生亡﹐亡維生死。嗚呼﹐敬之哉﹗汝愼守勿失﹐以詔有司﹐夙夜勿忘﹐若民之向引。汝何愼非遂﹐遂時不遠﹐非本非標﹐非微非﹖﹖﹝火軍﹞壤非壤﹐不髙水﹐非水不流。嗚呼﹐敬之哉﹗倍本者槁。汝何葆非監﹐不維一保監順時﹐維周於民之適﹐敗無有時﹐盍後戒﹐後戒謀﹐念勿擇。」

文傳解第二十五

文王受命之九年﹐時維暮春﹐在﹖﹖﹝髙阝﹞召太子發曰「嗚呼﹗我身老矣﹐吾語汝。我所保與我所守﹐傳之子孫。吾厚徳而廣惠﹐忠信而志愛﹐人君之行。不爲驕侈﹐不爲泰靡﹐不淫於美﹐括柱茅茨﹐爲民愛費。山林非時﹐不升斤斧﹐以成艸木之長﹐川澤非時﹐不入网罟﹐以成魚鱉之長。不﹖﹖﹝鹿弭﹞不卵﹐以成鳥獸之長﹐畋漁以時﹐童不夭胎﹐馬不馳騖﹐土不失宜。土可犯材﹐可蓄潤濕﹐不谷樹之竹葦莞蒲﹐礫石不可谷﹐樹之葛木﹐以爲﹖﹖﹝糸希﹞﹖﹖﹝糸谷﹞﹐以爲材用。「故凡土地之間者﹐勝任裁之﹐並爲民利。是魚鱉歸其泉﹐鳥歸其林﹐孤寡辛苦﹐咸賴其生﹐以遂其材。工匠以爲其器﹐百物以平其利﹐商賈以通其貨。工不失其務﹐農不失其時﹐是謂和徳。土多民少﹐非其土也。土少人多﹐非其人也。是故土多發政﹐以漕四方﹐四方流之。土少安帑﹐而外其務方輸。《夏箴》曰﹕中不容利﹐民乃外次。《開望》曰﹕土廣無守﹐可襲伐﹔土狹無食﹐可圍竭。二禍之來﹐不稱之災。天有四殃﹐水旱饑荒﹐其至無時﹐非務積聚﹐何以備之。《夏箴》曰﹕小人無兼年之食﹐遇天饑﹐妻子非其有也。大夫無兼年之食﹐遇天饑﹐臣妾輿馬非其有也。戒之哉﹗弗思弗行﹐至無日矣。「不明開塞禁捨者﹐其如天下何。各修其學而尊其名﹐聖人制之。故諸橫生盡以養從﹐從生盡以養一丈夫。無殺夭胎﹐無伐不成材﹐無墮四時。如此者十年﹐有十年之積者王﹔有五年之積者霸﹐無一年之積者亡。生十殺一者﹐物十重﹐生一殺十者﹐物頓空。十重者王﹐頓空者亡。「兵彊勝人﹐人彊勝天﹐能制其有者﹐則能制人之有。令行禁止﹐王始。出一曰神明﹐出二曰分光﹐出三曰無適異﹐出四曰無適與。無適與者亡。」

柔武解第二十六

維王元祀一月﹐旣生魄﹐王召周公旦曰「嗚呼﹐維在王考之緒功﹐維周禁五戎﹐五戎不禁﹐厥民乃淫。一曰土觀幸時﹐政匱不疑﹔二曰獄讎刑蔽﹐姦吏濟貸﹔三曰聲樂��﹐飾女滅徳﹔四曰維勢是輔﹐維禱是怙﹔五曰盤遊安居﹐枝葉維落。五者不距﹐自生戎旅。「故必以徳爲本﹐以義爲術﹐以信爲動﹐以成爲新﹐以決爲計﹐以節爲勝。務在審時﹐紀綱爲序﹐和均�裏以匡辛苦。見寇�戚﹐靡適無�。勝國若化﹐不動金鼓﹐善戰不鬥。故曰柔武﹐四方無拂﹐奄有天下。」

大開武解第二十七

維王一祀二月﹐王在酆﹐密命。訪於周公旦﹐曰「嗚呼﹗余夙夜維商﹐密不顯﹐誰知。告歲之有秋。今余不獲其落﹐若何﹖」周公曰「玆在徳﹐敬在周﹐其維天命﹐王其敬命。遠戚無十﹐和無再失﹐維明徳無佚。佚不可還﹐維文考恪勤﹐戰戰何敬﹐何好何惡﹐時不敬﹐殆哉﹗」王拜曰「允哉﹗余聞國有四戚﹑五和﹑七失﹑九因﹑十淫。非不敬﹐不知。今而言維格﹐余非廢善以自塞﹐維明戒是祗。」周公拜曰「玆順天﹐天降寤於程﹐程降因於商。商今生葛﹐葛右有周。維王其明用老和之言﹐言孰敢不格。四戚﹕一內同外﹐二外婚姻﹐三官同師﹐四哀同勞。五和﹕一有天維國﹐二有地維義﹐三同好維樂﹐四同惡維哀﹐五遠方不爭。七失﹕一離在廢﹐二廢在祗﹐三比在門﹐四諂在內﹐五私在外﹐六私在公﹐七公不違。九因﹕一神有不饗﹐二徳有不守﹐三才有不官﹐四事有不均﹐五兩有必爭﹐六富有別﹐七貪有匱﹐八好有遂﹐九敵有勝。十淫﹕一淫政破國﹐動不時﹐民不保﹔二淫好破義﹐言不協﹐民乃不和﹔三淫樂破徳﹐徳不純﹐民乃失常﹔四淫動破醜﹐醜不足﹐民乃不讓﹔五淫中破禮﹐禮不同﹐民乃不協﹔六淫采破服﹐服不度﹐民乃不順﹔七淫文破典﹐典不式教﹐民乃不類﹔八淫權破故﹐故不法﹐官民乃無法﹔九淫貸破職﹐百官令不承﹔十淫巧破用﹐用不足﹐百意不成。嗚呼﹐十淫不違﹐危哉﹗今商維玆﹐其惟第玆命不承﹐殆哉﹗若人之有政令﹐廢令無赦。乃廢天之命﹐訖文考之功緒﹐忍民之苦﹐不祥。若農之服田務耕而不耨﹐維艸其宅﹐旣秋而不獲﹐維禽其饗之﹐人而獲饑﹐云誰哀之。」王拜曰「格乃言。嗚呼﹐夙夜戰戰﹐何畏非道﹐何惡非是。不敬﹐殆哉﹗」小開武解第二十八

維王二祀一月﹐旣生魄﹐王召周公旦曰「嗚呼﹐余夙夜忌商﹐不知道極﹐敬聽以勤天命。」周公拜手稽首曰「在我文考﹐順明三極﹐躬是四察﹐循用五行﹐戒視七順﹐順道九紀。三極旣明﹐五行乃常﹐四祭旣是﹐七順乃辧﹐明勢天道﹐九紀咸當﹐順徳以謀﹐罔惟不行。三極﹕一維天九星﹐二維地九州﹐三維人四左。四察﹐一目察維極﹐二耳察維聲﹐三口察維言﹐四心察維念。五行﹕一黑位水﹐二赤位火﹐三蒼位木﹐四白位金﹐五黃位土。七順﹕一順天得時﹐二順地得助﹐三順年得和﹐四順利財足﹐五順得助明﹐六順仁無失﹐七順道有功。九紀﹕一辰以紀日﹐二宿以紀月﹐三日以紀徳﹐四月以紀刑﹐五春以紀生﹐六夏以紀長﹐七秋以紀殺﹐八冬以紀藏﹐九歲以紀終。時候天視﹐可監時﹐時不失以知吉凶。」「王拜曰「允哉﹗余聞在昔﹐訓典中規﹐非使罔有恪言﹐日正余不足。」

寶典解第二十九

維王三祀二月丙辰朔﹐王在﹖﹖﹝髙阝﹞﹐召周公旦曰「嗚呼﹐敬哉﹗朕聞曰﹕何修非躬﹐躬有四位﹑九徳。何擇非人﹐人有十姦。何一本謀﹐謀有十散﹐不圉我哉。何愼非言﹐言有三信﹐信以生寶﹐寶以貴物﹐物周爲器。美好寶物無常﹐維其所貴信﹐無不行。行之以神﹐振之以寶﹐順之以事﹐明眾以備﹐攺�以庸﹐庶格懷患。「四位﹐一曰定﹐二曰正﹐三曰靜﹐四曰敬﹐敬位丕哉﹐靜乃時非﹐正位不廢﹐定得安宅。九徳﹕一孝子畏哉﹐乃不亂謀﹔二悌﹐悌乃知序﹐序乃倫﹐倫不騰上﹐上乃不崩﹔三慈惠知長幼﹐知長幼﹐樂養老﹔四忠恕﹐是謂四儀。風言大極﹐意定不移﹔五中正﹐是謂權斷﹐補損知選﹔六恭遜﹐是謂容徳﹐以法從權﹐安上無慝﹔七寬弘﹐是謂寬宇準徳以義﹐樂獲順嘏﹔八溫直﹐是謂明徳﹐喜怒不隙﹐主人乃服﹔九兼符﹐是謂明刑﹐惠而能忍﹐尊天大經。九徳廣備﹐次世有聲。十姦﹕一窮�幹靜﹐二酒行幹理﹐三辯惠幹知﹐四移潔幹淸﹐五死勇幹武﹐六展允幹信﹐七比譽幹讓﹐八阿眾干名﹐九專愚幹果﹐事愎孤幹貞。十散﹕一廢��﹐��行乃泄﹔����﹐����﹔三淺薄閒瞞﹐其謀乃獲﹔四說﹖﹖﹝口兆﹞輕意﹐乃傷營立﹔五行恕而不願﹐弗憂其圖﹔六極言不度﹐其謀乃費﹔七以親爲疏﹐其謀乃虛﹔八新私慮適﹐百事乃僻﹔九愚而自信﹐不知所守﹔十不釋太約﹐見利忘親。三信﹕一春生夏長無私﹐民乃不迷﹔二秋落冬殺有常﹐政乃盛行﹔三人治百物﹐物徳其徳﹐是謂信極。而其餘也﹐信旣極矣﹐嗜欲�在﹐在不知義﹐欲在美好﹐有義﹐是謂生寶。」周公拜手稽首興曰「臣旣能生寶﹐恐未有子孫其敗。旣能生寶﹐未能生仁﹐恐無後親王寶生之﹐恐失王會﹐道維其廢。」王拜曰「格而厴。維說余勸之以安位﹐教之廣﹐用寶而亂﹐亦非我咎﹐上設榮祿﹐不患莫仁。仁以愛祿﹐允維典程﹐旣得其祿﹐又增其名﹐上下咸勸﹐孰不競仁。維子孫之謀﹐寶以爲常。」

酆謀解第三十

維王三祀﹐王在酆﹐謀言告聞。望著可周公旦曰「嗚呼﹐商其咸辜﹐維日望謀建功﹐言多信﹐今如其何﹖」周公曰「時至矣﹐乃興師循故。初用三同﹕一戚取同﹐二任用能﹐三矢無聲。三讓﹕一近市﹐二賤粥﹐三施資。三虞﹕一邊不侵內﹐二道不驅牧﹐三郊不畱人。」王曰「嗚呼﹐允從三﹐三無﹖﹖﹝口弗﹞﹐基徵可因。與周同愛﹐愛微無疾﹐疾取不取﹐疾至致備。又禱不徳﹐不徳不成﹐害不在小﹐終維實大﹐悔後乃無。帝命不﹖﹖﹝訁舀﹞﹐應時作謀﹐不敏殆哉。」周公曰「言斯允格﹐誰從己出﹐出而不允﹐乃災﹔往而不往﹐乃弱。士卒咸若﹐周一心。」

寤儆解第三十一

維四月朔﹐王告儆﹐召周公旦曰「嗚呼﹐謀泄哉﹗今朕寤﹐有商驚予。欲與無�﹐則欲攻無庸﹐以王不足﹐戒乃不興﹐憂其深矣。」周公曰「天下不虞周﹐驚義務不王﹐王其敬命﹐奉若稽古維王。克明三徳維則﹐戚和遠人維庸﹐攻王禱﹐赦有罪﹐懷庶有玆封福。監戒善敗﹐護守勿失﹐無虎傅翼﹐將飛入邑﹐擇人而食。不驕不吝﹐時乃無敵。」王拜曰「允哉﹗余聞曰﹕維乃予謀﹐謀時用臧﹐不泄不竭﹐維天而已。余維與汝監舊之葆﹐咸祗曰﹕戒戒維宿。」

武順解第三十二

天道尙左﹐日月西移﹔地道尙右﹐水道東流。人道尙中﹐耳目役心。心有四佐﹐不和曰廢。地有五行﹐不通曰惡。天有四時﹐不時曰凶。天道曰祥﹐地道曰義﹐人道曰禮。知祥則壽﹐知義則立﹐知禮則行。禮義順祥曰吉。吉禮左還﹐順天以利本。武禮右還﹐順地以利兵。將居中軍﹐順人以利陣。人有中﹐曰參﹐無中曰兩﹐兩爭曰弱﹐參和曰彊。男生而成三﹐女生而成兩。五以成室﹐室成以生民﹐民生以度。左右手各握五﹐左右足各履五﹐曰四枝﹐元首曰末。五五二十五﹐曰元卒。一卒居前曰開﹐一卒居後曰惇。左右一卒曰閭﹐四卒成衛曰伯。三伯一長曰佐﹐三佐一長曰右。三右一長曰正﹐三正一長曰卿。三卿一長曰辟。辟必明﹐卿必仁﹐正必知﹐右必和﹐伯必勤﹐卒必力。辟不明﹐無以慮官﹔卿不仁﹐無以集眾﹔伯不勤﹐無以行令﹔卒不力﹐無以承訓。均卒力﹐貌而無比﹐不則不順。均伯勤﹐勞而無攜﹐攜則不和。均佐肅靜而無畱﹐畱則無成。均右和恭而無羞﹐羞則不興。辟必文聖如度。元忠尙讓﹐親均惠下﹐集固介徳。危言不幹徳﹐曰正。正及神人曰極世﹐世能極曰帝。

武穆解第三十三

曰若稽古﹐曰昭天之道﹐熙地之載﹐揆民之任﹐夷徳之用。總之以咸﹐殷﹐等之以�禁﹐成之以�和﹐咸康於民﹐卿格維時﹐監於列辟。敬惟三事﹐永有休哉。三事﹕一倡徳﹐三和亂﹐三終齊。徳有七倫﹐亂有五遂﹐齊有五備。五備﹕一同往路以揆遠邇﹐三明要醜友徳以眾爾庸﹐三明辟章遠以肅民教﹐四明義倡爾眾教之以服﹐五要全文徳﹑不畏彊寵。五遂﹕一道其通以決其雍﹐二絕�無赦不疑﹐三挫銳無赦不危﹐四閒兵無用不害﹐五復尊離羣不敵。七倫﹕一毀城寡守不路﹐三通道不戰﹐三小國不凶不伐﹐四正維昌靜不疑﹐五睦忍寧於百姓﹐六禁害求濟民﹐七一徳訓民﹐民乃章。欽哉﹗欽哉﹐余夙夜求之無射。

卷四

和寤解第三十四

王乃出圖商﹐至於鮮原﹐召邵公﹑畢公髙。王曰「嗚呼﹐敬之哉﹗無競惟人﹐人允忠﹔惟事惟敬﹐小人難保﹐後降惠於民﹐民罔不格﹐惟風行賄﹐賄無成事。綿綿不絕﹐蔓蔓若何﹐豪末不掇﹐將成斧柯。」王乃厲翼於尹氏八士﹐惟固允讓﹐徳降爲則﹐振於四方﹐行有令問﹐成和不逆﹐加用禱巫﹐神人允順。

武寤解第三十五

王赫奮烈﹐八方咸發﹐髙城若地﹐商庶若化。約期於牧﹐案用師旅﹐商不足滅﹐分禱上下。王食無疆﹐王不食言﹐庶赦定宗。太師三公﹐咸作有績﹐神無不饗。王克配天﹐合於四海﹐惟乃永寧。

克殷解第三十六

周車三百五十乘﹐陳於牧野﹐帝辛從。武王使尙父與伯夫致師。王旣誓﹐以虎賁﹑戎車馳商師﹐商師大崩。商紂奔武王乃手太白以麾諸侯﹐諸侯畢拜。遂揖之。商庶百姓咸俟於郊。羣賓僉進曰「上天降休。」再拜稽首。武王答拜﹐先入適王所﹐乃克射之﹐三發而後﹐下車﹐而擊之以輕呂﹐斬之以黃鉞。折﹐縣諸太白。乃適二女之所﹐旣縊﹐王又射之三發﹐乃右擊之以輕呂﹐斬之以玄鉞﹐縣諸小白。乃出場於厥軍。及期﹐百夫荷素質之旗於王前﹐叔振奏拜假。又陳常車﹐周公把大鉞﹐召公把小鉞﹐以夾王。泰顚﹑閎夭﹐皆執輕呂以奏王﹐王入卽位於社﹐太卒之左。羣臣畢從毛叔鄭奉明水﹐衛叔傅禮。召公贊采﹐師尙父牽牲。尹逸策曰「殷末孫受徳﹐迷先成湯之明﹐侮滅神祗不祀﹐昏暴商邑百姓﹐其章顯聞於昊天上帝。」武王再拜稽首乃出。立王子武庚﹐命管叔相。乃命召公釋箕子之囚﹐命畢公﹑衛叔出百姓之囚。乃命南宮忽振鹿臺之財﹑巨橋之粟﹔乃命南宮百達﹑史佚遷九鼎三巫﹔乃命閎夭封比干之基﹔乃命祖祝崇賓饗﹐禱之於軍。乃班。

大匡解第三十七

惟是有三祀﹐王在管﹐管叔自作殷之監﹐東隅之侯咸受賜於王﹐王乃旅之﹐以上東隅。用大匡﹐順九則﹑八宅﹑六位。寬儉恭敬﹐夙夜有嚴。昭質非朴﹐朴有不明﹐明執於私﹐私回不中﹐中忠於欲﹐思慧醜詐。昭信非展﹐展盡不伊﹐伊言於允﹐思復醜譖。昭讓非背﹐背黨雍徳﹐徳讓於敬﹐思賢醜爭。昭位非忿﹐忿非�直﹐直立於眾﹐思直醜比。昭政非閒﹐閒非遠節﹐節政於進﹐思止醜殘。昭靜非窮﹐窮居非意﹐意動於行﹐思靜醜躁。昭潔非爲﹐爲窮非涓﹐涓潔於利﹐思義醜貪。昭因非疾疾非不貞﹐貞固於事﹐思任醜誕。昭明九則﹐九醜自齊﹐齊則曰知﹐悖則死勇。勇如害上﹐則不登於明堂。明堂所以明道﹐明道惟法。法人惟重老﹐重老惟寶。嗚呼在昔﹐文考戰戰惟時﹐祗祗汝其。﹝此有奪誤﹞夙夜濟濟﹐無競惟人﹐惟允惟讓﹐不遠羣正﹐不邇讒邪。入汝不時﹐行汝害於士﹐士惟都人﹐孝悌子孫。不官則不長﹐官戒有敬。官�朝道﹐捨賓祭器﹐曰八宅。綏比新﹑故﹑外﹑內﹑貴﹑賤曰六位。大官作爲武﹐小官承長。大匡封攝﹐外用和大。中匡用均﹐勞故禮心。小匡用惠﹐施捨靜眾。禁請無願﹐順生分殺﹐不忘不憚。俾若九則﹐生敬在國﹐國咸順﹐順維敬﹐敬維讓﹐讓維禮。辟不及寬﹐有永假。

文政解第三十八

惟十有三祀﹐桑在管﹐管蔡開宗循﹐禁九慝﹐昭九行﹐濟九醜﹐尊九徳﹐止九過﹐務九勝﹐傾九戒﹐固九守﹐順九典。九慝﹕一不類﹐二不服﹐三不則﹐四�務有不功﹐五外有內通﹐六幼不觀國﹐七閭不通徑﹐八家不開刑﹐九大禁不令路徑。九行﹕一仁﹐二行﹐三讓﹐四信﹐五固﹐六治﹐七義﹐八意﹐九勇。九醜﹕思勇醜忘﹐思意醜變﹐思義醜�﹐思治醜亂﹐思固醜專﹐思信醜姦﹐思讓醜殘﹐思行醜頑﹐思仁醜﹖﹖。九徳﹕一忠﹐二慈﹐三祿﹐四賞﹐五民之利﹐六商工受資﹐七祗民之死﹐八無奪農﹐九足民之財。九過﹕一視民傲﹐二聽民暴﹐三遠愼而近藐﹐四法令�亂﹐五仁善是誅﹐六不察而好殺﹐七不念�害行﹐八�思前後﹐九偸其身不路而助無漁。九勝﹕一����﹐二����﹐三同惡潛某﹐四同好和因﹐五師�徵惡﹐六迎旋便路﹐七明賂施捨﹐八幼子移成﹐九迪名書新。九戒﹕一內有柔成﹐而示有危傾﹐三旅有罷置﹐四亂有立信﹐五教有康經﹐六合詳毀成﹐七邑守維人﹐八饑有兆積﹐九勞休無期。九守﹕一仁守以均﹐二知守以等﹐三固守以典﹐四信守維假﹐五城溝守立﹐六廉守以名﹐七戒守以信﹐八競守以備﹐九國守以謀。九典﹕一祗道以明之﹐二稱賢以賞之﹐三典師以教之﹐四四戚以勞之﹐五位長以遵之﹐六羣長以老之﹐七羣醜以移之﹐八什長以行之﹐九戒卒以將之。嗚呼﹐虛爲害﹐無由不通﹐無虛不敗。

大聚解第三十九

維武王勝殷﹐撫國綏民﹐乃觀於殷政﹐告周公旦曰「嗚呼﹐殷政總總﹐若風艸有所積﹐有所虛﹐和此如何﹖」周公曰「聞之文考﹐來遠賓﹐廉近者﹐道別其陰陽之利﹐相土地之宜﹐水土之便。營邑制命之曰﹕大聚先誘之以四郊﹐王親在之。大夫免列以選﹐赦刑以寬﹐復亡解辱削赦�重﹐皆有數﹐此謂行風。乃令縣鄙商旅曰﹕能來三室者﹐與之一室之祿。辟開修道﹐五里有郊﹐十里有井﹐二十里有捨﹐遠旅來至關﹐人易資﹐捨有委。市有五均﹐早暮如一﹐送行逆來﹐振乏救窮。老弱疾病﹐孤子寡獨﹐惟政所先。民有欲畜﹐發令。「以國爲邑﹐以邑爲鄕﹐以鄕爲閭﹐禍災相卹﹐資喪比服﹐五戶爲伍﹐以首爲長﹐十夫爲什﹐以年爲長。合閭立教﹐以威爲長﹐合族同親﹐以敬爲長。飲食相約﹐興彈相庸﹐耦耕�耘﹐男女有婚﹐墳墓相連﹐民乃有親。六畜有羣﹐室屋旣完﹐民乃歸之。「鄕立巫醫﹐具百藥﹐以備疾災﹐畜五味﹐以備百艸。立勤人以職孤﹐立正長以順幼﹐立職喪以卹死﹐立大葬以正同。立君子以修禮略﹐立小人以教用兵。立鄕射以習容﹐春和獵耕耘﹐以習遷行。教芋與樹藝﹐比長立職﹐與田疇皆通。立祭祀﹐與歲谷登下厚薄﹐此之謂徳教。「若其凶土陋民﹐賤食貴貨﹐是不知政。山林藪澤﹐以因其�工匠﹐役工以攻其材﹔商賈趣市﹐以合其用。外商資貴而來﹐貴物益賤﹐五出貴物﹐以通其器。夫然則關夷市平﹐財無郁廢﹐商不乏資﹐百工不失其時﹐無愚不教﹐則無窮乏﹐此謂和徳。「若有不言﹐乃政其凶﹐陂溝道路﹐﹖﹖﹝艸聚﹞苴…﹐丘墳不可樹谷者﹐樹以材木。春發枯槁﹐夏發葉榮﹐秋發實蔬﹐冬發薪蒸。以匡窮困。揖其民力﹐相更爲師。因其土宜﹐以爲民資﹐則生無乏用﹐死無傳屍。此謂仁徳。「旦聞禹之禁﹐春三月﹐山林不登斧﹐以成艸木之長﹔三月遄不入网罟﹐以成魚鱉之長。且以並農力執﹐成男女之功。夫然則有生而不失其宜﹐萬物不失其性﹐人不失七事﹐天不失其時﹐以成萬財。旣成﹐放此爲人。此謂正徳。「泉深而魚鱉歸之﹐艸木茂而鳥獸歸之﹔稱賢使能﹐官有材而士歸之﹔關市平﹐商賈歸之﹔分地薄斂﹐農民歸之。水性歸下﹐農民歸利。王若欲求天下民﹐社設其利﹐而民自至﹐譬之若冬日之陽﹐夏日之陰﹐不召而民自來。此謂歸徳。「五徳旣明﹐民乃知常。」武王再拜曰「嗚呼﹐允哉﹗天民側側﹐余知其極有宜。」乃召昆吾冶而銘之﹐藏府而朔之。﹝注﹕朔﹐月旦﹔朔省之也﹞

世俘解第四十

維四月乙未日﹐武王成辟﹐四方通殷﹐命有國。惟一月丙午﹐旁生魄﹐若翼日丁未﹐王乃步自於周﹐徵伐商王紂。越若來二月旣死魄﹐越五日﹐甲子朝﹐至接於商。則咸劉商王紂﹐執矢惡臣百人。太公望命禦方來﹐丁卯至﹐告以馘俘。戊辰﹐王遂禦循追祀文王。時日王立政。呂他命伐越﹑戲﹑方﹐壬申荒新至﹐告以馘俘。侯來命伐﹐靡集於陳。辛巳﹐至﹐告以馘俘。甲申﹐百以虎賁誓命伐衛﹐告以亳俘。辛亥﹐薦俘殷王鼎。武王乃翼﹐矢矢憲﹐告天宗上帝。王不革服﹐格於廟﹐秉語治庶國﹐﹖﹖入九終。王烈祖自太王﹑太伯﹑王季﹑虞公﹑文王﹑邑考以列升﹐維告殷罪﹐﹖﹖﹝竹龠﹞人造﹐王秉黃鉞﹐正國伯。壬子﹐王服衮衣﹐矢琰格廟﹐﹖﹖﹝竹龠﹞人造王﹐秉黃鉞﹐正邦君。癸丑﹐薦殷俘王士百人。﹖﹖﹝竹龠﹞人造王矢琰﹑秉黃鉞﹑執戈王奏庸﹐大享一終﹐王拜手﹐稽首。王定奏庸﹐大享三終。甲寅﹐謁戎殷於牧野﹐王佩赤白﹐﹖﹖﹝竹龠﹞人奏﹐武王入﹐進萬獻。明明三終。乙卯﹐﹖﹖﹝竹龠﹞人奏崇禹生開三終﹐王定。庚子﹐陳本命﹐伐磨百韋﹐命伐宣方﹑新荒﹐命伐蜀。乙巳﹐陳本命新荒蜀磨﹐至告禽霍侯﹑艾侯﹐俘佚侯﹐小臣四十有六﹐禽禦八百有三百兩﹐告以馘俘。百謂至﹐告以禽宣方﹐禽禦三十兩﹐告以馘俘百韋﹐命伐厲﹐告以馘俘。武王狩﹐禽虎二十有二﹐貓二﹐糜五千二百三十五﹐犀十有二﹐﹖﹖七百二十有一熊百五十有一﹐羆百一十有八﹐豕三百五十有二﹐貉十有八﹐麈十有六﹐麝五十﹐糜三十﹐鹿三千五百有八。武王遂徵四方﹐凡憝國九十有九國﹐馘﹖﹖億有十萬七千七百七十有九﹐俘人三億萬有二百三十。凡服國六百五十有二。時四月﹐旣旁生魄﹐越六日﹐庚戌﹐武王朝﹐至燎於周﹐維予衝子綏文。武王降自車﹐乃俾史佚繇書於天號。﹝注﹕使史佚用書重薦俘於天也﹞武王乃廢於紂矢惡臣人百人﹐伐右厥甲孝子鼎大師。伐厥四十夫﹐家君﹑鼎帥﹑司徒﹑司馬﹐初厥於郊號。武王乃夾於南門﹐用俘﹐皆施佩衣﹐衣先馘入。武王在祀﹐太師負商王紂﹐縣首白﹐乃以先馘入燎於周廟。若翼日辛亥﹐祀於位﹐用﹖﹖﹝竹龠﹞於天位。越五日乙卯﹐武王乃以庶祀馘於國周廟﹐翼予衝子﹐斷牛六﹐斷羊二。庶國乃竟﹐告於周廟﹐曰「古朕聞文考修商人典﹐以斬紂身﹐告於天於稷。用小牲羊犬豕於百神水土﹑於誓社。」曰「惟予衝子﹐綏文考﹐至於衝子﹐用牛於天﹑於稷﹐五百有四﹐用小牲羊豕於百神水土社三千七百有一。」益之商王紂於南郊。時甲子夕﹐商王紂取天智玉琰五﹐環身﹐厚以自焚。凡厥有庶﹐告焚玉四千。五日﹐武王乃俾於千人﹐親愛之四千庶玉﹐則銷天智玉五﹐在火中不銷。凡天智玉﹐武王則寶與同。凡武王俘商舊玉有百萬。

箕子解第四十一﹝亡﹞耆徳解第四十二﹝亡﹞

卷五

商誓解第四十三

王若曰「告爾伊舊何父����幾耿肅執﹐乃殷之舊官人序文����﹐及太史比﹑小史昔﹐及百官裏居獻民���來尹師之敬諸戒疾聽朕言﹐用胥生蠲尹王曰﹕嗟爾眾﹐予言﹐若敢顧天命﹐予來致上帝之威命﹐明罰。今惟新誥命爾﹐敬諸朕話言﹐自一言至於十話﹐言其惟明命爾。王曰﹕在昔在昔后稷﹐惟上帝之言﹐克播百谷﹐登禹之績﹐凡在天下之庶民﹐罔不維后稷之元谷用蒸享。在商先誓王明祀上帝����亦維我后稷之元谷用告和用胥飲食。肆商先誓﹐王維厥故﹐斯用顯我西土。今在商紂﹐昏憂天下﹐弗顯上帝﹐昏虐百姓﹐奉天之命﹐上帝弗顯﹐乃命朕文考﹐曰殪商之多罪。紂肆予小在發弗敢往天命﹐朕考胥翕稷政﹐肆上帝曰﹕必伐之。予惟甲子﹐克致天之大罰�帝之來革紂之�。予亦無敢違大命﹐敬諸。昔在我西土﹐我其有言﹐胥告商之百無罪。其維一夫。予旣殛紂﹐承天命﹐予亦來休命﹐爾百姓裏居君子﹐其周卽命。�����������������������������爾冢邦君無敢其有不告見互我有周﹐其比冢邦君﹐我無攸愛。上帝曰﹕必伐之。今予惟明告爾﹐予其往追�紂遂﹖﹖集之於上帝。天王其有命爾百姓獻民其有綴﹖﹖。夫自敬其有斯天命﹐不令爾百姓無告。西土疾勤﹐其斯有何重天維用重勤﹐興起我﹐罪勤我。無克乃一心。爾多子其人﹐自敬之類天﹐永休於我西土﹐爾百姓其亦有安處在彼。宜在天命�及惻亂。予保其介﹐有斯勿用天命。若朕厴﹐在周曰﹕商百姓無罪﹐朕命在周﹐其乃先作我肆罪疾﹐予惟以先王之道禦復正爾百姓﹐越則非朕負亂。惟爾在我王曰﹕百姓﹐我聞古商先誓王﹐成湯克辟上帝﹐保生商民﹐克用三徳﹐疑商民﹐弗懷用辟厥辟。今紂棄成湯之典﹐肆上帝命我小國曰﹕革商國﹐肆予明命汝百姓。其斯弗用朕命﹐其斯爾冢邦君﹐商庶百姓﹐予則�劉滅之。王曰﹕﹖﹖予天命﹐維旣咸汝克承天休於我有周﹐斯小國於有命不易﹐昔我盟津﹐帝休辧商其有何國命﹐予小子肆我殷戎﹐亦辧百度��美左右予。予肆劉殷之命。今予維篤爾﹐予史﹑太史違我﹐視爾靖疑﹐胥敬﹐請其斯一話﹐敢逸﹖﹖予﹐則上帝之明命﹐予爾拜﹐拜�百姓﹐越爾庶義﹑庶刑﹐予維及西土﹐我乃其來﹐卽刑乃﹐敬之哉﹗庶聽朕言﹐罔胥告。

度邑解第四十四

維王克殷﹐國君諸侯﹑乃厥獻民徵主﹑九牧之師見王與殷郊。王乃升汾之阜以望商邑﹐永嘆曰「嗚呼﹐不淑﹐兌天對。」遂命一日﹐維顯畏弗忘。王至於周﹐自鹿至於丘中。具明不寢﹐王小子禦告叔旦﹐叔旦亟奔卽王﹐曰「久憂勞問﹐害﹝盍﹞不寢﹖」曰「安予告汝。」王曰「嗚呼﹐旦惟天不享於殷﹐發之未生﹐至於今六十年﹐夷羊在牧﹐飛鴻滿野。天不享於殷﹐乃今有成。維天建殷﹐厥徵天民﹐名三百六十夫﹐弗顧﹐亦不賓滅。用戾於今。嗚呼於憂﹐玆難近飽於卹辰﹐是不室。我未定天保﹐何寢能欲。」王曰「旦﹐予克致天之明命﹐定天保﹐依天室﹐志我其惡﹐專從殷王紂﹐日夜勞來﹐定我於西土。我維顯服﹐及徳之方明。」叔旦泣涕於常悲﹐不能對王。��傳於後王。王曰「旦﹐汝維朕達弟﹐予有使汝﹐汝播食不遑食﹐矧其有乃室。今維天使子﹐惟二神授朕靈期﹐予未致﹐予休﹐予近懷子。朕室汝﹐維幼子大有知。昔皇祖﹖﹖﹝底﹞於今﹐勗厥遺﹐得顯義﹐告期付於朕身﹐肆若農服田﹐饑以望獲。予有不顯。朕卑皇祖不得髙位於上帝。汝幼子庚厥心﹐庶乃來班﹐朕大肆環玆於有虞﹐意乃懷厥妻子﹐徳不可追於上民﹐亦不可答於朕﹐下不賓在髙祖﹐維天不嘉於降來省﹐汝其可瘳於玆﹐乃今我兄弟相後﹐我筮龜其何所卽。今用建庶建。」叔旦恐﹐泣涕其手。王曰「嗚呼﹐旦﹗我圖夷﹐玆殷﹐其惟依天﹐其有憲命﹐求玆無遠。天有求繹﹐相我不難。自洛﹖﹖﹝氵內﹞延於伊﹖﹖﹝氵內﹞﹐居陽無固﹐其有夏之居。我南望過於三途﹐北望過於有嶽﹐鄙顧瞻過於河宛﹐瞻於伊洛。無遠天室﹐其曰玆曰度邑。」

武儆解第四十五

惟十有二祀四月﹐王告夢﹐丙辰﹐出金枝﹐郊寶﹐開和細書﹐命詔周公旦立後嗣﹐屬小子誦文及寶典。王曰「嗚呼﹐敬之哉﹗汝勤之無蓋�周未知所周不知商�無也。朕不敢望﹐敬守勿失﹐以詔宥。」小子曰「允哉。」「汝夙夜勤性之無窮也。」

五權解第四十六

維王不豫﹐於五日召周公旦﹐曰「嗚呼﹐敬之哉﹗昔天初降命於周﹐維在文考﹐克致天之命。汝維敬哉﹗先後小子﹐勤在維政之失。政有三機﹑五權﹐汝敬之哉。克中無苗﹐以保小子於位。「三機﹕一疑家﹐二疑徳﹐三質士。疑家無授眾﹐疑徳無舉士﹐直士無遠齊。吁﹐敬之哉﹗天命無常﹐敬在三機。五權﹕一曰地﹐地以權民﹔二曰物﹐物以權官﹔三曰鄙﹐鄙以權庶﹔四曰刑﹐刑以權常﹔五曰食﹐食以權爵。不承括食不宣﹐不宣授臣。極賞則﹖﹖﹝氵屈﹞﹐﹖﹖﹝氵屈﹞得不食。極刑則仇﹐仇至乃別﹐鄙庶則奴﹐奴乃不滅。國大則驕﹐驕乃不給﹐官庶則荷﹐荷至乃辛。物庶則爵﹐乃不和。地庶則荒﹐荒則聶。人庶則匱﹐匱乃匿。嗚呼﹐敬之哉﹗汝愼和﹐稱五權﹐維中是以﹐以長小子於位﹐實維永寧。」

成開解第四十七

成王元年﹐大開告用。周公曰「嗚呼﹐余夙夜之勤﹐今商孽競時﹐逋播以以輔。余何循﹐何循何愼﹐王其敬天命﹐無易天不虞。在昔文考躬修五典﹐勉玆九功﹐敬人畏天﹐教以六則﹑四守﹑五示﹑三極﹐祗應八方﹐立忠協義乃作。「三極﹕一天有九列﹐表使陰陽﹔二地有九州﹐別處五行﹔三人有四佐﹐佐官維明﹐五示顯允明所望。五示﹕一明位示士﹐二明惠示眾﹐三明主示寧﹐四安宅示孥﹐五利用示產。產足不窮﹐家懷思終﹐主爲之宗﹐徳以撫眾﹐眾和乃同。四守﹕一政盡人材﹐材盡致死﹐二土守其城溝﹐三障水以禦寇﹐四大有沙炭之政。六則﹕一和眾﹐二發郁﹐三明怨﹐四轉怒﹐五懼疑﹐六因欲。九功﹕一賓好在笥﹐三淫巧破制﹐三好危破事﹐四任利敗功﹐五神巫動眾﹐六盡哀民匱﹐七荒樂無別﹐八無制破教﹐九任謀生詐。「和集﹐集以禁﹐實有離﹐莫遂通其五典。一言父典祭﹐祭祀昭天﹐百姓若敬﹔二顯父登徳﹐徳降爲則﹐則信民寧﹔三正父登過﹐過愼於武﹐設備無盈。四機父登失﹐修��官﹐官無不敬﹔五����﹐制哀節用﹐政治民懷。五典有常﹐政乃重開之守﹐內則順意﹐外則順敬﹐內外不爽﹐是曰明王。」王拜曰「允哉﹐維予聞曰何鄕非懷﹐懷人惟思﹐思若不及﹐禍格無日。式皇敬哉。余小子思繼厥常﹐以昭文祖﹐定武考之列。嗚呼﹐余夙夜不寧。」

作雒解第四十八

武王克殷﹐乃立王子祿父﹐俾守商祀。建管叔於東﹐建蔡叔於殷﹐俾監殷臣。武王旣歸﹐乃歲十二月﹐崩﹐鎬﹖﹖﹝歹聿﹞於岐周。周公立相﹐天子三叔及殷東徐奄及熊盈以略。周公﹑召公內弭父兄﹐外撫諸侯。元年夏六月﹐葬武王於畢。二年﹐又作師旅﹐臨衛政殷﹐殷大震潰。降辟三叔﹐王子祿父北奔﹐管叔經而卒﹐乃囚蔡叔於郭淩。凡所徵熊盈族十有七國﹐俘維九邑。俘殷獻民﹐遷於九畢。俾康帥宇於殷﹐俾中旄父宇於東。周公敬念於後﹐曰「予畏同室克追﹐俾中天下。」及將致政﹐乃作大邑成周於中土。城方千七百二十丈﹐郛方七十里。南系於洛水﹐北因於郟山﹐以爲天下之大湊。制郊甸﹐方六百里﹐國西土﹐爲方千里。分以百縣﹐縣有四郡﹐郡有四鄙﹐大縣城方王城三之一﹐小縣立城﹐方王城九之一。都鄙不過百室﹐以便野事。農居鄙﹐得以庶士﹐士居國家﹐得以諸公大夫。凡工賈胥市臣僕州裏﹐俾無交爲。乃設丘兆於南郊﹐以祀上帝﹐配以後稷﹐日月星辰先王皆與食。封人社﹖﹖﹝土遣﹞﹐諸侯受命於周﹐乃建大社與國中﹐其﹖﹖﹝土遣﹞東靑土﹐南赤土﹐西白土﹐北驪土﹐中央﹖﹖以黃土﹐將建諸侯﹐鑿取其方﹐一面之土﹐燾以黃土﹐苴以白茅﹐以爲土封。故曰﹐受列土於周室。乃位五宮﹑大廟﹑宗宮﹑考宮﹑路寢﹑明堂﹐咸有四阿﹐反﹖﹖﹝土占﹞﹐亢重﹑郎﹑常累﹑復格藻﹖﹖﹝木兌﹞﹐設移旅楹舂常畫旅。內階玄階﹐堤唐山﹖﹖﹝廣嗇﹞﹐應門庫臺玄閫。

皇門解第四十九

維正月庚午﹐周公格左閎門﹐會羣門。曰「嗚呼﹗下邑小國﹐克有﹖﹖老﹐據屏位﹐建沈人﹐罔不用明刑。維其開告於予嘉徳之說﹐命無辟王﹐小至於大。我聞在昔﹐有國誓王之不綏於卹。乃維其有大門宗子﹐勢臣﹐罔不茂揚肅徳﹐訖亦有孚﹐以助厥辟﹐勤王國王家。乃方求論擇元聖武夫﹐羞於王所。其善臣﹐以至於有分私子﹐苟克有常﹐罔不允通﹐咸獻言﹐在於王所。人斯是助﹐王恭明祀﹐敷明刑。王用有監明憲﹐朕命用克﹐和有成﹐用能承天嘏命。百姓兆民﹐用罔不茂在王庭。先用有勸﹐永有�於上下。人斯旣助﹐厥勤勞王家。先人神祗﹐報職用休﹐俾嗣在厥家。王國用寧﹐選用格﹐�能稼穡﹐咸飼天神﹐戎兵克愼﹐軍用克多。王用奄有四鄰遠士﹐丕承萬子孫用末﹐被先王之靈光。至於厥後嗣﹐弗見先王之明刑﹐維時及胥學於非夷﹐一以家相厥室﹐弗卹王國王家﹐維徳是用。以昏求臣﹐作威不詳﹐不屑惠聽無辜之亂辭﹐是羞於王。王阜良乃惟不順之言﹐於是人斯乃非維直以應﹐維作誣以對﹐俾無依無助。譬如畋犬驕﹐用逐禽﹐其猶不克有獲。是人斯乃讒賊﹖﹖﹝女冒﹞嫉﹐以不利於厥家國。譬若匹夫之有婚妻曰﹕予獨服在寢﹐以自露厥家。媚夫有邇無遠﹐乃食﹐蓋善夫﹐俾莫通在於王所。乃維有奉﹐狂夫是陽是繩﹐以爲上是授司事於正長。命用迷亂﹐獄用無成﹐小民率穡。保用無用﹐壽亡以嗣﹐天用弗保。媚夫先受殄罰﹐國亦不寧。嗚呼﹐敬哉﹗監於玆﹗朕維其及﹐朕藎臣夫﹐明爾徳﹐以助予一人憂。無維乃身之暴﹐皆卹爾﹐假予徳憲﹐資告予元。譬若眾畋﹐常撫予險﹐乃而予於濟。汝無作。

大戒解第五十

維正月﹐旣生魄﹐王訪於周公曰「嗚呼﹐朕聞維時兆厥工﹐非不顯﹐朕實不明。維士非不務﹐而不得助﹐大則驕﹐小則懾﹐懾謀不極。予重位與輕服。非其得福厚用遺。庸止生隙﹐庸行信貳﹐眾輯羣政﹐不輯自匿。嗚呼﹐予夙勤之﹐無或告余。非不念﹐念不知。」周公曰「於敢稱乃武考之言曰﹕微言入心﹐夙諭動眾﹐大乃不驕﹐行惠於小﹐小乃不懾。連官集乘﹐同憂若一﹐謀有不行﹐予惟重告爾。庸厲�以餌士﹐權先申之﹐明約必遣之。其位不尊﹐其謀不陽。無不畏敬﹐材在四方。無擅於人﹐塞匿勿行﹐惠戚咸服﹐孝悌乃明﹐明立威恥亂。使眾之道﹐撫之以惠﹐內姓無感﹐外姓無謫。人知其罪﹐上之明審教幼﹐乃勤貧賤﹐制�設九備﹐乃無亂謀。九備﹕一忠正不荒﹐美好乃不作惡﹐……四�說聲色憂樂盈匿﹐五碩信傷辯曰費��﹐六出觀好怪﹐內乃淫巧﹐七��謀躁﹐內乃荒異﹐八��好威﹐民眾日逃﹐九富寵極足﹐是大極內﹐心其離。九備旣明﹐我貴保之﹐應協以動﹐遠爾同功。謀和適用﹐復以觀之﹐上明任意﹐援貢有備。聚財多�﹐以援成功﹐克禁淫謀﹐眾匿乃雍。順得以動﹐人以立行。輯佐之道﹐上必盡其志﹐然後得其謀。無�其信﹐𨿽危不動。��以昭﹐其乃得人。上危而轉﹐下乃不親。」王拜曰「允哉﹐允哉﹐敬行天道。」

卷六

周月解第五十一

惟一月﹐旣南至﹐昏昴見﹐日短件﹐基踐長﹐微陽動於黃泉﹐陰降慘於萬物。是月﹐斗柄建子﹐始昏北指﹐陽气虧﹐艸木萌蕩。日月俱起於牽牛之初﹐右回而行月﹐周天進一次﹐而與日合宿。日行月一次﹐而周天歷捨於十有二辰﹐終則復始﹐是謂日月權輿。周正歲首﹐數起於時﹐一而成於十次﹐一爲首﹐其義則然。凡四時﹐成歲﹐有春夏秋冬﹐各有孟仲季以名﹐十有二月﹐中气以著時。應春三月中气﹐驚蟄﹑春分﹑淸明。夏三月中气﹐小滿﹑夏至﹑大暑﹔秋三曰中气﹐處暑﹑秋分﹑霜降﹔冬三月中气﹐小雪﹑冬至﹑大寒。閏無中气﹐指兩辰之間。萬物春生夏長﹐秋收﹑冬藏。天地之正﹐四時之極﹐不易之道。夏數得天﹐百王所同。其在商湯﹐用師於夏﹐除民之災﹐順天革命﹐攺正朔﹐變服殊號﹐一文一質﹐示不相沿﹐以建丑之曰爲正﹐易民之視。若天時大變﹐亦一代之事﹐亦越我周王致伐於商﹐攺正異械﹐以垂三統﹐至於敬授民時﹐巡狩祭享﹐猶自夏焉。是謂周月﹐以紀於政。

時訓解第五十二

立春之日﹐東風解凍。又五日﹐蟄虫始振。又五日﹐是對上冰﹐風不街凍﹐號令不行。蟄虫不振﹐陰姦陽。魚不上冰﹐甲冑私藏。驚蟄之日﹐獺祭魚。又五日﹐鴻雁來。又五日﹐艸木萌動。獺不祭魚﹐國多盜賊﹔鴻雁不來﹐遠人不服。艸木不萌﹐動﹐果蔬不熟。雨水之日﹐桃始華。又五日﹐倉庚鳴。又五日﹐鷹化爲鳩。桃不始華﹐是謂陽否。倉庚不鳴﹐臣不�主。鷹不化鳩﹐寇戎數起。春分之日﹐玄鳥至。又五日﹐雷乃發聲。又五日﹐始電。玄鳥不至﹐婦人不娠﹔雷不發聲﹐諸侯失民。不始電﹐君無威震。谷雨之日﹐桐始華﹐又五日﹐田鼠化爲﹖﹖﹝如鳥﹞。又五日﹐虹始見。桐不華﹐歲有大寒。田鼠不化﹐﹖﹖﹝如鳥﹞﹐若國貪殘。虹不見﹐婦人苞亂。淸明之日﹐萍始生。又五日﹐鳴鳩拂其羽。又五日﹐戴勝降於桑。萍不生﹐陰气憤盈。鳴鳩不拂其羽﹐國不治﹔戴勝不降於桑﹐政教不中。立夏之日﹐螻蟈鳴。又五日﹐蚯蚓出。又五日﹐王瓜生。螻蟈不鳴﹐水潦淫漫﹔蚯蚓不出﹐嬖奪後﹔王瓜不生﹐困於百姓。小滿之日﹐苦菜秀。又五日﹐靡艸死。又五日﹐小暑至。苦菜不秀﹐賢人潛伏。靡艸不死﹐國縱盜賊。小暑不至﹐是謂陰慝。芒種之日﹐螳螂生。又五日﹐﹖﹖﹝臭鳥﹞始鳴。又五日﹐反舌無聲。螳螂不生﹐是謂陰息。﹖﹖﹝臭鳥﹞不始鳴﹐令姦壅﹖﹖﹝亻逼﹞。反舌有聲﹐佞人在側。夏至之日﹐鹿角解。又五日﹐蜩始鳴。又五日﹐半夏生。鹿角不解﹐兵革不息。蜩不鳴﹐貴臣放逸。半夏不生﹐民多厲疾。小暑之日﹐溫風至。又五日﹐蟋蟀居辟。又五日﹐鷹乃學習。溫風不至﹐國無寬教。蟋蟀不居辟﹐急迫之暴。鷹不學習﹐不備戎盜。大暑之日﹐腐艸化爲螢。又五日﹐土潤溽暑。又五日﹐大雨時行。腐艸不化爲螢﹐谷實鮮落。土潤不溽暑﹐物不應罰。大雨不時行﹐國無恩澤。立秋之日﹐涼風至。又五日﹐白露降。又五日﹐寒蟬鳴。涼風不至﹐國無嚴政。白露不降﹐民多邪病。寒蟬不鳴﹐人皆力爭。處暑之日﹐鷹乃祭鳥。又刷日﹐天地始肅。又五日﹐禾乃登。鷹不祭鳥﹐師旅無功。天地不肅﹐君臣乃�。農不登谷﹐暖气爲災。白露之日﹐鴻雁來。又五日﹐玄鳥歸。又五日﹐羣鳥養羞。鴻雁不來﹐遠人背畔。玄鳥不歸﹐室家離散。羣鳥不養羞﹐下臣驕慢。秋分之日﹐雷始收聲。又五日﹐蟄虫培戶。又五日﹐水始涸。雷不始收聲﹐諸侯淫佚。蟄虫不培戶﹐民靡有賴。水不始涸﹐甲虫爲害。寒露之日﹐鴻雁來賓。又五日﹐爵入大水﹐化爲蛤。又五日﹐菊有黃華。鴻雁不來﹐小民不服。﹐爵不入大水﹐失時之極。較重無黃華﹐土不稼穡。霜降之日﹐豺乃祭獸。又五日﹐艸木黃落。又五日﹐蟄虫咸俯。豺不祭獸﹐爪牙不良。艸木不黃落﹐是爲愆陽。蟄虫不咸附﹐民多流亡。立冬之日﹐水始冰。又五日﹐地始凍。又五日﹐雉入大水爲蜃。水不冰﹐是謂陰負地。不始凍﹐咎徵之咎。雉不入大水﹐國多淫婦。小雪之日﹐虹藏不見。又五日﹐天气上騰。地气下降。又五日﹐閉塞而成冬。虹不藏﹐婦不專一。天气不上騰﹐地气不下降﹐君臣相嫉。不閉塞而成冬﹐母后淫佚。大雪之日﹐﹖﹖﹝旦鳥﹞鳥不鳴。又五日﹐虎始交。又五日﹐荔挺生。﹖﹖﹝旦鳥﹞鳥猶鳴﹐國有訛言。虎不始交﹐將帥不和。理睬挺不生﹐卿士專權。冬至之日﹐蚯蚓結。又五日﹐麋角解。又五日﹐水泉動。蚯蚓不結﹐君政不行。麋角不解﹐兵甲不藏。水泉不動﹐陰不承陽。小寒之日﹐雁北向。又五日﹐鵲始巢。又五日﹐雉始﹖﹖﹝句鳥﹞。雁不北向﹐民不懷主。鵲不始巢﹐國不寧。雉不始﹖﹖﹝句佳﹞﹐國大水。大寒之日﹐雞始乳。又五日﹐鷙鳥厲疾。又五日﹐澤腹堅。雞不始乳﹐淫女亂男。鷙鳥不厲﹐國不除兵。水澤不腹﹐堅言乃不從。

月令解第五十三

孟春之月﹐日在營室﹐昏參中﹐旦尾中。其日甲乙﹐其帝太昊﹐其神句芒﹐其虫鱗﹐其音角﹐律中太簇﹐其數八﹐其味酸﹐其臭膻﹐其祀戶﹐祭先脾。東風解凍﹐蟄虫始振﹐魚上冰﹐獺祭魚﹐候雁北。天子居靑陽左个﹐乘鸞輅﹐駕蒼龍﹐載靑。義靑衣﹐服靑玉﹐食麥與羊﹐其器疏以達。是月也﹐以立春。先立春三日﹐太史謁之天子﹐曰﹕某日立春﹐盛徳在木。天子乃齊立春之日﹐天子親率三公九卿諸侯大夫以迎春於東郊﹐還乃賞公卿諸侯大夫於朝。命相布徳﹑和令﹑行慶﹑施惠﹐下及兆民﹐慶賜遂行﹐無有不當。乃命太史守典奉法﹐司天日月星辰之行﹐宿離不忒﹐無失經紀以初爲常。是月也﹐天子乃以元日祈谷於上帝﹐乃擇元辰﹐天子親載耒耜﹐措之參於保介之禦間。率三公九卿諸侯大夫躬耕﹐帝藉田。天子三推﹐三公五推﹐卿諸侯大夫九推。反執爵於太寢﹐三公九卿諸侯大夫皆禦﹐命曰勞酒。是月也﹐天气下降﹐地气上騰﹐天地和同﹐艸木繁動。王布農事﹐命田舍東郊﹐皆修封疆﹐審端經術﹐善相丘陵阪險原隰﹐土地所宜﹐五穀所殖﹐以教道民﹐必躬親之。田事旣飭﹐先定準直﹐農乃不惑。是月也﹐命樂正入學習舞﹐乃修祭典。命祀山林川澤﹐犧牲無用牝﹐禁止伐木﹐無覆巢﹐無殺孩虫胎夭飛鳥﹐無﹖﹖﹝鹿弭﹞無卵﹐無聚大眾﹐無置城郭。掩骼霾﹖﹖﹝骨差﹞。是月也﹐不可以稱兵﹐稱兵必有天殃。兵戎不起﹐不可以從我始﹐無變天之道﹐無絕地之理﹐無亂人之紀。孟春行夏令﹐則風雨不時﹐艸木旱槁﹐國乃有恐。行秋令則民大疫﹐疾風暴雨數至﹐藜莠蓬蒿並興。行冬令則水潦爲敗﹐霜雪大摯﹐首種不入。仲春之月﹐日在奎﹐昏弧中﹐旦建星中﹐其人甲乙﹐其帝太昊﹐其神句芒﹐其虫鱗﹐其音角﹐律中夾鍾﹐其數八﹐其味酸﹐其臭膻﹐其祀戶﹐祭先脾。始雨水﹐桃李華﹐蒼庚鳴﹐鷹化爲鳩。天子居靑陽左个太廟﹐乘鸞輅﹐駕蒼龍載靑﹐衣靑衣﹐服靑玉﹐食麥與羊﹐其器疏以達。是月也﹐安萌牙﹐養幼少﹐存諸孤。擇元日﹐命民社。命有司省囹圄﹐去桎梏﹐無肆掠﹐止獄訟。是月也﹐玄鳥至。至之日﹐以太牢祀於髙﹖﹖﹝礻某﹞。天子親往﹐后妃率九嬪禦﹐乃禮天子所禦﹐帶以弓﹖﹖﹝韋蜀﹞﹐授以弓矢於髙﹖﹖﹝礻某﹞之前。是月也﹐日夜分﹐雷乃發聲﹐始電。蟄虫咸動﹐啟戶始出。沒雷三日﹐奮鐸一令於兆民﹐曰﹕雷且發聲﹐有不戒其容止者﹐生子不被。必有凶災﹐日夜分則同度量鈞衡石角鬥桶﹐正權槪。是月也﹐耕者少捨﹐乃修闔扇﹐寢廟必備。無作大事﹐以妨農功。是月也﹐無竭川澤﹐無漉陂池﹐無焚山林。天子乃獻羔﹐開冰﹐先薦寢廟。上丁﹐命樂正入舞捨采。天子乃率三公九卿諸侯大夫親往視之。中丁﹐又命樂正入學習樂。是月也﹐祀不用犧牲﹐用圭璧﹐更皮幣。仲春行秋令﹐則其國大水﹐寒气匆至﹐寇戎了徵。行冬令﹐則陽气不勝﹐麥乃不熟﹐民多相掠。行夏令則國乃大旱﹐暖气早來﹐虫螟爲害。季春之曰﹐日在胃﹐昏七星中﹐旦牽牛中﹐其日甲乙﹐其帝太昊﹐其神句芒﹐其虫鱗﹐其音角﹐律中姑洗﹐其數八﹐其味酸﹐其臭膻﹐其祀戶﹐祭先脾。桐始華﹐田鼠化爲﹖﹖﹝如鳥﹞﹐虹始見﹐萍始生。天子居靑陽右个﹐乘鸞輅﹐駕蒼龍﹐載靑﹐衣靑衣﹐服靑玉﹐食麥與羊。其器疏以達。是月也﹐天子乃薦鞠衣於先帝﹐命舟牧覆舟﹐五覆五反﹐乃告舟備﹐具於天子焉。天子焉始乘舟﹐薦﹖﹖﹝魚有﹞於寢廟。乃爲麥祈實。是月也﹐生气方盛﹐陽气發泄﹐牙者畢出﹐萌者盡達﹐不可以內﹐天子布徳行惠﹐命有司發倉﹖﹖﹝穴卯﹞﹐賜貧窮﹐振乏絕﹐開府庫﹐出幣帛﹐周天下﹐勉諸侯﹐聘名士﹐禮賢者。是月也﹐命司空曰﹕時雨將降﹐下水上騰﹐循行國邑﹐周視原野﹐修利堤防﹐道達溝瀆﹐開通道路﹐無有障塞。田獵﹖﹖﹝四畢﹞弋﹐﹖﹖﹝四且﹞罘羅网﹑獸之藥﹐無出九門。是月也﹐命野虞無伐桑枳。鳴鳩拂其羽﹐戴任降於桑。具挾曲蒙筐。后妃齊戒﹐親東鄕﹐躬桑。禁婦女無觀省﹐婦使勸蠶事。蠶事旣登﹐分繭稱絲﹐效其功。以其郊廟之服﹐無有敢墮。是月也﹐命工師令百工審五庫之量﹐金鐵皮革筋角齒羽箭幹脂膠丹漆﹐無或不良。百工咸理﹐監工日號﹐無悖於時﹐無或作爲淫巧以蕩上心。是月之末﹐擇吉日﹐大合樂﹐天子乃率三公九卿諸侯大夫﹐親往視之。是月也﹐乃合縲牛騰馬﹐遊牝於牧。犧牲駒犢﹐舉書其數﹐命國儺九門﹐磔禳於畢春气。行之是令而甘雨至三旬。季春行冬令﹐則寒气時發﹐艸木皆肅﹐國有大恐。行夏令﹐則民多疾疫﹐時雨不降﹐山陵不收。行秋令﹐則天多沈陰﹐淫雨早降﹐兵革並起。孟夏之月﹐日在畢﹐昏翼中﹐旦婺女中。其日丙丁﹐其帝炎帝﹐其神祝融﹐其虫羽﹐其音徵﹐律中仲呂﹐其數七﹐其性禮﹐其事視﹐其味苦﹐其臭焦﹐其祀竈﹐祭先肺。螻蟈鳴﹐丘蚓出﹐王瓜生﹐苦菜秀。天子居明堂左个﹐乘朱輅﹐駕赤﹖﹖﹐載赤﹐衣赤衣﹐服赤玉﹐余菽與雞﹐其器髙以﹖﹖﹝牛角﹞。是月也﹐以立夏。先立夏三日﹐太史謁之天子﹐曰﹕某日立夏﹐盛徳在火﹐天子乃齊。立夏之日﹐天子親率三公九卿大夫﹐以迎夏於南郊。還乃行賞﹐封侯慶賜﹐無不欣說。乃命樂師習禮樂﹐命司馬贊傑雋﹐遂賢良﹐舉長大。行爵出祿﹐必當其位。是月也﹐繼長增髙﹐無有壞墮﹐無起土功﹐無發大眾﹐無伐大樹。是月也﹐天子始﹖﹖﹝糸希﹞﹐命野虞出行田原﹐勞農勸民﹐無或失時。命司徒循行縣鄙﹐命農勉作﹐無伏於都。是月也﹐驅獸無害五穀﹐無大田獵﹐農乃升麥。天子乃以彘嘗麥﹐先薦寢廟。是月也﹐聚蓄百藥﹐靡艸死麥﹐秋至斷薄刑﹐決次罪﹐出輕系。蠶事旣畢﹐后妃獻繭﹐乃收繭稅﹐以桑爲均﹐貴賤少長如一﹐以給郊廟之祭服。是月也﹐天子飲酎﹐用禮樂﹐行之是令﹐而甘雨至三旬。孟夏行秋令﹐則苦雨數來﹐五穀不滋。四鄙入保﹔行冬令﹐則艸木早枯﹐後乃大水﹐敗其城郭。行春令則虫蝗爲敗﹐暴風來格﹐秀艸不實。仲夏之月﹐日在東井﹐昏亢中﹐旦危中﹐其日丙丁﹐其帝炎帝﹐其神祝融﹐其虫羽﹐其音徵﹐率中蕤賓﹐其數七﹐其味苦﹐其臭焦﹐其祀竈﹐祭先肺。小暑至﹐螳螂生﹐﹖﹖﹝臭鳥﹞始鳴﹐反舌無聲。天子居明堂太廟﹐乘朱輅﹐駕赤﹖﹖﹐載赤﹐衣赤衣﹐服赤玉﹐食菽與雞﹐其器髙以﹖﹖﹝牛角﹞﹐養壯狡。是月也﹐命樂師修﹖﹖﹝革召﹞﹖﹖﹝革卑﹞鼓﹐均琴瑟管簫﹐執干戚戈羽﹐調竽笙塤篪﹐飭鍾磬﹖﹖﹝木兄﹞﹖﹖﹝吾文﹞﹐命有司爲民气祀山川百原﹐大雩。帝用盛樂﹐乃命百縣雩祭祀﹐百辟卿士有益於民者﹐以祈谷實。是月也﹐農乃登黍﹐天子以雛尙黍﹐羞以含桃﹐先薦寢廟﹐令民無刈藍以染﹐無燒炭﹐無暴布﹐門閭無閉﹐關市無索﹐挺重囚﹐益其食﹐遊牝別其羣﹐則縶騰駒﹐班馬正。是月也﹐日長至﹐陰陽爭﹐死生分﹐君子齊戒﹐處必掩身﹐欲靜無躁﹐止聲色﹐無或進薄﹐滋味無致﹐和退嗜欲﹐定心志﹐百官靜事無刑﹐以定晏陰之所成。鹿角解﹐蟬始鳴﹐半夏生﹐木槿榮。是月也﹐無用火。南方可以居髙明﹐可以遠眺望﹐可以登山陵﹐可以處臺榭。仲夏行冬令﹐則雹﹖﹖﹝雨散﹞傷谷﹐道路不通﹐暴兵來至。行春令﹐則五穀晚熟﹐百滕時起﹐其國乃饑。行秋令﹐則艸木零落﹐果實早成﹐民殃於疫。季夏之月﹐日在柳﹐昏心中﹐但奎中﹐其日丙丁﹐其帝炎帝﹐其神祝融﹐其虫羽﹐其音徵﹐律中林鍾﹐其數七﹐其味苦﹐其臭焦﹐其祀竈﹐祭先肺。涼風始至﹐蟋蟀居﹐宇鷹乃學習﹐腐艸化爲螢﹖﹖。天子居明堂右个﹐乘朱輅﹐駕赤﹖﹖﹐載赤﹐衣朱衣﹐服赤玉﹐食菽與雞﹐其器髙以﹖﹖﹝牛角﹞。是月也﹐命漁師伐蛟﹐取﹖﹖升龜取黿。乃命虞人入材葦。是月也﹐命四監大夫合百縣之秩芻﹐以養犧牲。令民無不咸出其力﹐以供皇天上帝名山大川四方之神﹐以祀宗廟社稷之靈﹐爲民所福。是月也﹐命婦官染采﹐黼黻文章必以法﹐故無或差忒。黑黃蒼赤﹐莫不質良﹐勿敢位詐﹐以給郊廟祭祀之服﹐以爲旗章﹐以別貴賤等級之度。是月也﹐樹木方盛﹐乃命虞人入山﹐行木﹐無或斬伐﹐不可以興土功﹐不可以合諸侯﹐不可以起兵動眾﹐無舉大事﹐以搖蕩於气。無發令而幹時﹐以妨神農之事。水潦盛昌﹐命神農將巡功﹐舉大事則有天殃。是月也﹐土潤溽暑﹐大雨時﹐行燒剃﹐行水利﹐以殺艸﹐如以熱湯﹐可以糞田疇﹐又美圖疆﹐行之是令。是月﹐甘雨三至﹐三旬二日。季夏行春令﹐則谷實解落﹐國多風咳﹐民乃遷徙。行秋令﹐則丘隰水潦﹐禾稼不熟﹐乃多女災。行冬令﹐則寒气不時﹐鷹隼早鷙﹐四鄙入保。中央土黃﹐其日戊己﹐其帝黃帝﹐其神后土﹐其虫倮﹐其音宮﹐律中黃鍾之宮﹐其數五﹐其味甘﹐其臭香﹐其祀中﹖﹖﹝雨畱﹞祭先心﹐天子居太廟太室﹐乘大輅﹐駕黃﹖﹖﹐載黃﹐衣黃衣﹐服黃玉﹐食稷與牛﹐其气圜以掩。孟秋之月﹐日在翼﹐昏斗中﹐旦畢中﹐其日庚辛﹐其帝少昊﹐其神蓐收﹐其虫毛﹐其音商﹐律中夷則﹐其數九﹐其味辛﹐其臭腥﹐其祀門﹐祭先肝﹐。涼風至﹐白露降﹐寒蟬鳴﹐鷹乃祭鳥﹐始用行戮。天子居總章左个﹐乘戎路﹐駕白駱﹐載白﹐衣白衣﹐服白玉﹐食麻與犬﹐其器廉以深。是月也﹐以立秋。先立秋三日﹐太史謁之天子﹐曰﹕某日立秋﹐盛徳在金﹐天子乃齊。立秋之日﹐天子親率三公九卿諸侯大夫以迎秋於西郊﹐還﹐乃賞軍﹐率武人於朝﹐天子乃命將帥﹐選士厲兵﹐簡練傑雋﹐專任有功﹐以徵不義﹐詰誅暴慢﹐以明好惡﹐巡彼遠方。是月也﹐命有司修法制﹐繕囹圄﹐具桎梏﹐禁止姦﹐愼罪邪﹐務搏執﹐命理瞻傷察創﹐視折審斷。決獄訟必正平﹐戮有罪﹐嚴斷刑。天地始肅﹐不可以贏。是月也﹐農乃升谷﹐天子尙新﹐先薦寢廟。命百官始收斂完堤防﹐謹壅塞﹐以並未水潦﹐修宮室﹐﹖﹖﹝土付﹞墻垣﹐補城郭。是月也﹐無以封諸侯﹑立大官﹐無割土地﹑行重幣﹑出大使。行之是令。而涼風至三旬。孟秋秋行冬令﹐則陰气大勝﹐介虫敗谷﹐戎兵乃來。行春令﹐則其國乃旱﹐陽气復還﹐五穀不實。行夏令﹐則國多火災﹐寒熱不節﹐民多瘧疾。仲秋之月﹐日在角﹐昏牽牛中﹐旦﹖﹖﹝此角﹞﹖﹖﹝崔﹞中。其日庚辛﹐其帝少昊﹐其神蓐收﹐其虫買﹐其音商﹐律中南呂﹐其數九﹐其味辛﹐其臭腥﹐其祀門﹐祭先肝。盲風至﹐候雁來﹐玄鳥歸﹐羣鳥養羞。天子居總章太廟﹐乘戎路﹐駕白輅﹐載白衣白衣﹐服白玉﹐食麻與犬﹐其器廉以深。是月也﹐養衰老﹐授幾杖﹐行麋粥飲食。乃命司服具飭衣裳﹐文繡有恆﹐制有小大﹐度有短長﹐衣服有量﹐必循其故﹐冠帶有常。乃命有司﹐申嚴百刑﹐斬殺必當﹐無或枉橈﹔不當﹐反受其殃。是月也﹐乃命宰巡行犧牲﹐視全具﹐案芻豢﹐朝肥瘠﹐察物色﹐必比類﹐量小大﹐視長短﹐皆中度﹐五者備當﹐上帝其享。天子乃儺﹐禦佐疾﹐以通秋气。以犬嘗麻﹐先祭寢廟。是月也﹐可以築城郭﹐建都邑﹐穿竇﹖﹖﹝穴卯﹞﹐修﹖﹖倉。乃命有司趣民收斂﹐務蓄菜﹐多積聚﹐乃勸種麥﹐若或失時﹐行罪無疑。是月也﹐日夜分雷﹐乃始收聲﹐蟄虫俯戶﹐殺气浸盛﹐陽气日衰﹐水始涸﹐日夜分﹐則﹐則一度量﹐平權衡﹐正鈞石﹐齊鬥桶。是月也﹐易關市﹐來商旅﹐入貨賄﹐以便民事。四方來雜﹐遠鄕皆至﹐則財務不匱。上無乏用﹐百事乃遂。凡舉事﹐無逆天數﹐必順其時﹐乃因其類﹐行之是令。白露降三旬。仲秋行春令﹐則秋雨不降﹐艸木生溶劑﹐國乃有恐。行夏令﹐則其國乃旱﹐蟄虫不藏﹐五穀復生。行冬令則風災數起﹐收雷先行﹐艸木早死。季秋之月﹐日在房﹐昏虛中﹐旦柳中﹐其日庚辛﹐其神少昊﹐其神蓐收﹐其虫毛﹐其音商﹐律中無射﹐其數九﹐其味辛﹐其臭腥﹐其祀門﹐祭先肝。候雁來賓﹐爵入大水爲蛤﹐菊有黃華﹐豺則祭獸戮禽。天子居總章右个﹐乘戎路﹐駕白駱﹐載白﹐衣白衣﹐服白玉﹐食麻與犬﹐其器廉以深。是月也﹐申嚴號令﹐命百官貴賤無不務入﹐以會天地之藏﹐無有宣出。乃命冢宰﹐農事備收﹐舉五種之要﹐藏帝籍之收於神倉﹐祗敬比飭。是月也﹐霜始降﹐則百工休。乃命有司曰﹐寒气總至﹐民力不堪﹐其皆入室。上丁﹐命樂正入學習吹。是月也﹐大饗於帝﹐嘗犧牲﹐告備於天子﹐合諸侯﹐制百縣。爲來歲受朔日﹐與諸侯所稅於民輕重之法﹐數以遠近土地所宜爲度。以給郊廟之事﹐無有所私。是月也﹐天子乃教於田獵﹐以習五戎﹖﹖﹝犭叟﹞馬﹐命僕及七騶﹐咸駕載﹖﹖﹝方令﹞﹖﹖﹐輿受車﹐以紀整設於屏外﹐司徒縉撲北向以誓之﹐命主祠祭禽於四方。是月也﹐艸木黃落﹐乃伐薪爲炭﹐蟄虫咸俯在穴﹐皆﹖﹖其戶。乃趣獄刑﹐無畱有罪﹐收祿秩之不當者﹐共養之不宜者。是月也﹐天子乃以犬嘗稻﹐先薦寢廟。季秋行夏令﹐則其國大水﹐冬藏殃敗﹐民多﹖﹖﹝鼻九﹞窒。行冬令則國多盜賊﹐邊境不寧﹐土地分裂。行春令﹐則暖風來至﹐民气解墮﹐師旅必興。孟冬之月﹐日在尾﹐昏危中﹐旦七星中﹐其日壬癸﹐其帝顓頊﹐其神玄冥﹐其虫介﹐其音羽﹐律中應鍾﹐其數六﹐其味鹹﹐其臭朽﹐其祀行﹐祭先腎。水始冰﹐地始凍﹐雉入大水爲蜃﹐虹藏不見。天子居玄堂左个﹐乘玄輅﹐駕鐵驪﹐載玄﹐衣黑衣﹐服玄玉﹐食黍與彘。其器宏以﹖﹖。是月也﹐以立冬。先立冬三日﹐太史謁之天子﹐曰﹕某日立冬﹐盛徳在水。天子乃齊。立冬之日﹐天子親率三公九卿大夫以迎冬於北郊﹐還﹐乃賞死事﹐卹孤寡。是月也﹐命太卜禱祠﹐龜策占兆﹐審卦吉凶。於是察阿上亂法者﹐則罪之﹐無有掩蔽。是月也﹐天子始裘﹐命有司曰﹕天子天气上騰﹐地气下降﹐天地不通﹐閉塞而成冬。命百官謹蓋藏﹐命司徒循行積聚﹐無有不斂﹐﹖﹖﹝土付﹞城郭﹐戒門閭﹐修楗閉﹐愼關鑰﹐固封璽﹐備邊境﹐備要塞﹐謹關梁﹐塞蹊徑﹐飭喪紀﹐﹐辦衣裳﹐審棺槨之厚薄﹐營丘壠之小大髙卑薄厚之度﹐貴賤之等級。是月也﹐工師效功﹐陳祭器﹐案度程﹐無或作爲淫巧﹐以蕩上心﹐必功致爲上﹐物勒工名﹐以考其誠﹐工有不當﹐必行其罪﹐以窮其情。是月也﹐大飲蒸﹐天子乃祈來年於天宗﹐大割祠於公社﹐及門閭﹐饗先祖五祀﹐勞農夫以休息之。天子乃命將率講武﹐肄射禦角力。是月也﹐乃命水虞漁師收水泉池澤之賦﹐無或敢侵削眾庶兆民﹐以爲天子取怨於下﹐其有若此者﹐行罪無赦。孟冬行春令﹐則凍閉不密﹐地气發泄﹐民多流亡。行夏令﹐則國多暴風﹐方冬不寒﹐蟄虫復出﹐行秋令則雪霜不時﹐小兵時起﹐土地侵削。仲冬之月﹐日在斗﹐昏東壁中﹐旦軫中﹐其日壬癸﹐其帝顓頊﹐其神玄冥﹐其虫介﹐其音羽﹐律中黃鍾﹐其數六﹐其味鹹﹐其臭朽﹐其祀行﹐祭先腎。﹐冰益壯﹐地始坼﹐﹖﹖﹝曷鳥﹞﹖﹖﹝旦鳥﹞不鳴﹐虎始交。天子居玄堂太廟﹐乘玄輅﹐駕鐵驪﹐載玄﹐衣黑衣﹐服玄玉﹐食黍與彘﹐其器宏以﹖﹖。飭死事﹐命有司曰﹕土事無作﹐無發蓋藏﹐無起大眾﹐以固而閉。發蓋藏﹐起大眾﹐地气且泄﹐是謂發天地之房﹐諸蟄則死﹐民多疾疫﹐又隨以喪。命之曰沒暢月。是月也﹐命閹尹深宮令﹐審門閭可﹐謹房室﹐必重閉。省婦事﹐無得淫。𨿽有貴戚近習﹐無有不察。乃命大酋﹐秫稻必齊﹐﹖﹖蘗必時﹐湛﹖﹖﹝飠喜﹞必潔﹐水泉必香﹐陶气必良﹐火齊必得﹐兼用六物﹐大酋監之﹐無有差忒。天子乃命有司祈祀四海大川名原淵澤井泉。是月也﹐農有不收藏積聚者﹐牛馬畜首有放佚者﹐取之不詰。山林藪澤有能取疏食田獵禽獸者﹐野虞教導之。其有相侵﹐奪者罪之不赦。是月也﹐日短至﹐陰陽爭。諸生蕩。君子齊戒﹐處必掩﹐身欲寧﹐去聲色﹐禁嗜欲﹐安形性﹐事欲靜﹐以待陰陽之所定﹐蕓始生﹐荔挺出﹐蚯蚓結﹐麋角解﹐水泉動。日短至﹐則伐林木﹐取竹箭。是月也﹐可以罷官之無事者﹐去器之無用者﹐途闕庭門閭﹐築囹圄﹐此所以助天地之閉藏也。仲冬行夏令﹐則其國乃旱﹐氛霧冥冥﹐雷乃發聲。行秋令﹐則天時雨汁﹐瓜瓠不成﹐國有大兵。行春令﹐則虫螟爲敗﹐水泉減竭﹐民多疾癘。季冬之月﹐日在婺內﹐昏婁中﹐旦氐中﹐其日壬癸﹐日其間顓頊﹐其神玄冥﹐其虫介﹐其音羽﹐律中大呂﹐其數六﹐其味鹹﹐其臭朽﹐其祀行﹐祭先勝。雁北鄕﹐鵲始巢﹐﹖﹖﹝句佳﹞雞乳。天子居玄堂右个﹐成玄輅﹐駕鐵驪﹐載玄﹐衣黑衣﹐服玄玉﹐食黍與彘﹐其器宏﹐以掩命。有司大儺﹐旁磔出土牛﹐以宋寒气﹐徵鳥厲疾﹐乃畢行山川之祀﹐及帝之大臣天地之神祗。是月也﹐命漁師始漁﹐天子親往﹐乃嘗魚﹐先薦寢廟。冰方盛﹐水澤腹堅﹐命取冰﹐冰已入﹐令告民出五種﹐命司農計耦耕事﹐修耒耜﹐具田器。命樂師大合吹而罷。乃命四檢收秩薪柴﹐以供寢廟及百祀之薪燎。是月也﹐日窮於次﹐月窮於紀﹐星回於天﹐數將幾終﹐歲將更始﹐專於農民﹐無有所使。天子乃與公頃大夫飭國典﹐困時令以待來歲之宜。乃命大事次諸侯之列賦之犧牲﹐以供皇天上帝社稷之享﹐乃元同姓之邦﹐供寢廟之芻豢。命宰歷卿大夫至於庶民土田之數﹐而賦之犧牲﹐以供山林名川之祀。凡在天下九州之民者﹐無不咸獻其力﹐以供皇天上帝社稷寢廟山林名川之祀。行之是令。此謂一終﹐三旬二日。季冬行秋令﹐則白露蚤降﹐介虫爲妖﹐四鄰入保。行春令﹐則胎夭多傷﹐國多固疾﹐命之曰逆。行夏令﹐則水潦敗國﹐時雪不降﹐冰凍消釋。

謚法解第五十四

維周公旦﹑太公望﹐開嗣王業﹐建功於牧之野﹐終將葬﹐乃制謚。遂敍謚法。謚者﹐行之迹也。號者﹐功之表也。車服者﹐位之章也。是以大行受大名﹐細行受細名﹐行出於己﹐名生於人。民無能名曰神。稱善賦簡曰聖﹐敬賓厚禮曰聖。徳象天地曰帝。靜民則法曰皇。仁義所在曰王。賞慶刑威曰君﹐從之成羣曰君。立制及眾曰公。執應八方曰侯。壹徳不解曰簡。平易不疵曰簡。經緯天地曰文﹐道徳博聞曰文﹐學勤好問曰文﹐慈惠愛民曰文﹐湣民惠禮曰文。錫民爵位曰文。剛彊理直曰武﹐威彊徳曰武﹐克定禍亂曰武﹐刑民克服曰武﹐誇志多窮曰武。敬事供上曰恭﹐尊賢貴義曰恭﹐尊賢敬讓曰恭﹐旣過能攺曰恭﹐執事堅固曰恭﹐愛民長弟曰恭﹐執禮禦賓曰恭﹐芘親之闕曰恭﹐尊賢讓善曰恭﹐淵源流通曰恭。照臨四方曰明﹐譖訴不行曰明。威儀悉備曰欽。大慮靜民曰定﹐安民大慮曰定﹐安民法古曰定﹐純行不二曰定。諫爭不威曰徳。辟地有徳曰襄﹐甲冑有勞曰襄。有伐而還曰釐﹐質淵受諫曰釐。博聞多能曰憲。聰明哲曰獻。溫柔聖善曰懿。五宗安之曰孝﹐慈惠愛親曰孝﹐協時肇享曰孝﹐秉徳不回曰孝。大慮行節曰考。執心克莊曰齊﹐資輔供就曰齊。丰年好樂曰康﹐安樂撫民曰康﹐令民安樂曰康。安民立政曰成。布徳執以曰穆﹐中情見貌曰穆。敏以敬順曰頃。昭徳有勞曰昭﹐容儀恭美聽昭﹐聖聞周達曰昭。保民耆艾曰胡﹐彌年壽考曰胡。彊毅果敢曰剛﹐追補前過曰剛。柔徳考眾曰靜﹐恭己鮮言曰靜﹐寬樂令終曰靜。治而無眚曰平﹐執事有制曰平﹐布綱治紀曰平。由義而濟曰景﹐布義行剛曰景﹐耆意大慮曰景。淸白守節曰貞﹐大慮克就曰貞﹐不隱無屈曰貞。猛以剛果曰威﹐猛以彊果曰威﹐彊毅信正曰威。辟屠服遠曰桓﹐克敬勤民曰桓﹐辟土兼國曰桓。道徳純一曰思﹐大省兆民曰思﹐外內思索曰思。追悔前過曰思。柔質慈民曰惠﹐愛民好與曰惠。柔質受諫曰慧。能思辯眾曰元﹐行義說民曰元﹐始建國都曰元﹐主義行徳曰元。兵甲亟作曰莊﹐圉克服曰莊﹐勝敵志彊曰莊﹐死於原野曰莊﹐屢徵殺伐曰莊﹐武而不遂曰莊。克殺秉政曰夷﹐安心好靜曰夷。執義揚善曰懷﹐慈仁短折曰懷。夙夜警戒曰敬﹐夙夜恭事曰敬﹐象方益平曰敬﹐善合法典曰敬。述義不克曰丁﹐迷而不悌曰丁。有功安民曰烈﹐秉徳遵業曰烈。剛克爲伐曰翼﹐思慮深遠曰翼。執心決斷曰肅。愛民好治曰戴﹐典禮不﹖﹖曰戴。死而志成曰靈﹐亂而不損曰靈﹐極知鬼神曰靈﹐不勤成名曰靈﹐死見神能曰靈﹐好祭鬼神曰靈。短折不成曰殤﹐未家短折曰殤。不顯屍國曰隱﹐隱拂不成曰隱。年中早夭曰悼﹐肆行勞祀曰悼﹐恐懼從處曰悼。不思忘愛曰刺﹐愎狠遂過曰刺。外內從亂曰荒﹐好樂怠政曰荒。在國逢難曰湣﹐使民折傷曰湣﹐在國連憂曰湣﹐禍亂方作曰湣。蚤孤短折曰哀﹐恭仁短折曰哀。蚤孤鋪位曰幽﹐壅遏不通曰幽﹐動祭亂常曰幽。克威捷行曰魏﹐克威惠禮曰魏。去禮遠眾曰煬﹐好內遠禮曰煬﹐好內怠政曰煬。甄心動懼曰頃。威徳剛武曰圉。聖善周聞曰宣。治民克盡曰使。行見中外曰愨。勝敵壯志曰勇。昭功寧民曰商。狀古述今曰譽。心能制義曰度﹐好和不爭曰安。外內貞復曰白。不生其國曰聲。殺戮無辜曰厲。官人應實曰知。凶年無谷曰糠。名實不爽曰質。不悔前過曰戾。溫良好樂曰良。怙威肆行曰丑。徳正應和曰莫。勤施無私曰類。好變動民曰躁。慈和便服曰順。滿志多窮曰感。危身奉上曰忠。果慮果遠曰趕。息政外交曰攜。疏遠繼位曰紹。彰義掩過曰堅。肇敏行成曰直。內外賓服曰正。華言無實曰誇。教誨不倦曰長。愛民在刑曰克。逆天虐民曰抗。好廉自克曰節。擇善而從曰比。好更攺舊曰易。名與實爽曰繆。思厚不爽曰願。貞心大度曰匡。隱哀之方﹐景武之方也﹐施爲文也﹐除爲武也﹐辟地爲襄﹐服遠爲桓﹐剛克爲發﹐柔克爲懿﹐履正爲莊﹐有過爲僖﹐施而不成爲宣﹐惠無內徳爲平。失志無轉﹐則以其明﹐餘皆象也。和﹐會也﹔勤﹐勞也。遵﹐循也﹔爽﹐傷也﹔肇﹐始也﹔﹐治也﹔康﹐安也﹔怙﹐恃也。享﹐祀也﹔胡﹐大也﹔服﹐敗也。秉﹐順也﹔就﹐會也﹔﹖﹖﹐過也﹔錫﹐與也﹔典﹐常也﹔肆﹐放也﹔﹖﹖﹝禾康﹞﹐虛也﹔聖也﹔惠﹐愛也﹔綏﹐安也﹔堅﹐長也﹔耆﹐彊也﹔考﹐成也﹔周﹐至也﹔懷﹐思也﹔式﹐法也﹔布﹐施也﹔敏﹐疾也﹔捷﹐克也﹔載﹐事也﹔彌﹐久也。

明堂解第五十五

大維商紂暴虐﹐脯鬼侯以享諸侯﹐天下患之﹐四海兆民欣戴文武﹐是以周公相武王以伐紂﹐夷定天下﹐旣克紂六年﹐而武王崩﹐成王嗣﹐幼弱﹐未能踐天子之位。周公攝政君天下﹐弭亂六年﹐而天下大治﹐乃會方國諸侯於宗周﹐大朝諸侯明堂之位。天子之位﹐負斧依﹐南面立。率公卿士﹐侍於左右。三公之位﹐中階之前。北面東上﹐諸侯之位。西階之西﹐東面北上﹐諸子之位。門內之東﹐北面東上﹐諸男之位。門內之西﹐北面東上﹐九夷之國。東門之外﹐西面北上﹐八蠻之國。南門之外﹐北面東上﹐六戎之國。西門之外﹐難免南上﹐五狄之國。北門之外﹐難免東上﹐四塞九采之國。世告至者﹐應門之外﹐北而東上﹐宗周明堂之位也。明堂﹐明諸侯之尊卑也﹐故周公建焉﹐而朝諸侯於明堂之位。制禮作樂﹐頒度量﹐而天下大服﹐萬國各致其方賄。七年﹐致政於成王。明堂方百一十二尺﹐髙四尺﹐階廣六尺三寸。室居中方百尺﹐室中方六十尺﹐戶髙八尺﹐廣四尺。東應門﹐南庫門﹐西臯門﹐北雉門。東方曰靑陽﹐南方曰明堂﹐西方曰總章﹐北方曰玄堂﹐中央曰太廟。左爲左介﹐右爲右介。

嘗麥解第五十六

維四年孟夏﹐王初祈禱於宗廟﹐乃嘗麥於太祖。是月﹐王命大正正刑書。爽明﹐僕告旣駕﹐少祝導王﹐祝亞迎王降階﹐卽假於太宗﹑少宗﹑少祕於社﹐各牡羊一﹑牡豕三。史導王於北階﹐王陟階﹐在東序。乃命太史尙大正﹐卽居於戶﹐西南向。九州�伯咸進在中﹐西向。宰乃承王中升自客階﹐作策執策﹐從中宰坐尊中於大正之前﹐太祝以王命作策﹐策告太宗。王命��祕﹐作策許諾﹐乃北向繇書於兩楹之間。王若曰「宗掩大正﹐昔天之初﹐�作二後﹐乃設建典命﹐赤帝分正二卿﹐命蚩尢於宇﹐少昊以臨四方﹐司��上天末成之慶。蚩尢乃逐帝﹐爭於涿鹿之河﹐九隅無遺。赤帝大懾﹐乃說於黃帝﹐執蚩尢﹐殺之於中冀﹐以甲兵釋怒﹐用大正順天思序﹐紀於大帝。﹝舊校﹕疑是太常﹞用名之曰﹕絕轡之野。乃命少昊淸司馬﹑鳥師﹐以正五帝之官﹐故名曰質。天用大成﹐至於今不亂。「其在殷﹝注﹕殷當作夏﹞之五子﹐往伯禹之名﹐假國無正﹐用胥興作亂﹐遂凶厥國﹐皇天哀禹﹐賜以彭壽﹐思正夏略。「今予小子聞有古遺訓﹐亦述朕文考之言﹐不易﹐予用﹐皇威不忘﹐祗天之明典﹐令�我大治﹐用我九宗正州伯﹐教告於我﹐相在大國﹐有殷之�﹐辟自其作�於古﹐是威厥邑﹐無類於冀州。嘉我小國﹐小國其命余克長國王﹝注﹕國王疑倒﹞。「嗚呼﹐敬之哉﹗如木旣顚厥巢﹐其猶有枝葉作休﹐爾弗敬卹﹐爾執以屏助予一人﹐集天之顯﹐亦爾子孫其能常憂卹乃事﹐勿畏多寵﹐無愛乃﹖﹖﹐亦無或刑於鰥寡非罪。惠乃其常無別於民。」眾臣咸興﹐受大正書。太史策刑書九篇﹐以升授大正﹐乃左還自兩柱之間。�箴大正曰「欽之哉﹐諸正。敬功爾頌﹐審三節﹐無思民﹐因順爾臨獄﹐無頗正刑有掇﹐夫循乃徳﹐式監不遠﹐以有此人保寧爾國﹐克戒爾服﹐世世是其不殆﹐維公咸若。」太史乃降﹐大正坐﹐舉書﹐乃中降﹐再拜稽首。王命太史﹑正升拜於上﹐王則退。是曰﹐士師乃命太宗序於天時﹐祠大暑﹔乃命少宗祠風雨百享。士師用受其﹖﹖﹐以爲之資。邑乃命百姓遂享於富﹐無思民疾﹐供百享。歸祭﹐閭帥裏君以爲之資。野宰乃命家邑縣都祠於太祠﹐乃風雨也。宰用受其職﹖﹖﹐以爲之資。采君乃命天禦﹐丰穡享祠爲施﹐大夫以爲資。箴太史乃藏之於盟府﹐以爲歲典。

本典解第五十七

維四月旣生魄﹐王在東宮﹐告周公曰「嗚呼﹐朕聞武考不知﹐乃聞不得﹐乃學俾資不肖﹐永無惑矣。今朕不知明徳所則﹐政教所行﹐字民之道﹐禮樂所生﹐非不念而知﹐故聞伯父。」周公再拜稽首曰「臣聞之文考﹐能求士�者﹐智也﹔與民利者﹐仁也﹔能收民獄者﹐義也﹔能督民過者﹐徳也﹔爲民犯難者﹐武也。智能親智﹐仁能親仁﹐義能親義﹐徳能親徳﹐武能親武。五者昌於國﹐曰明﹐明能見物﹐髙能致物﹐物備咸至﹐曰帝﹐帝鄕在地﹐曰本﹔本生萬物﹐曰世﹔世可則�﹐曰至﹔至徳照天﹐百姓�徑備有好醜﹐民無不戒﹐顯父登徳﹐徳降則信﹔信則民寧﹐爲畏爲極。民無淫慝﹐生民知常利之道﹐則國彊序明﹐好醜�必固﹐其務均分以利之則民安。�用以資之﹐則民樂﹔明徳以師之﹐則民讓﹔生之樂之﹐則母之﹐禮也。政之教之﹑遂以成之﹐則父之﹐禮也。父母之禮﹐以加於民﹐其慈��古之聖王樂體其政。士有九等﹐皆得其宜﹐曰材。人有八政﹐皆得其則﹐曰禮。服士樂其生﹐而務其宜﹐是故奏鼓以章樂﹐奏舞以觀禮﹐奏歌以觀和﹑禮樂旣和﹐其上乃不危。」王拜曰「允哉﹐幼愚﹐敬守以爲本典。」

卷七

官人解第五十八

王曰「嗚呼﹐大師﹐朕維民務官﹐論用有徵﹐觀誠考言﹐視聲觀色﹐觀隱揆徳﹐可得聞乎﹖」周公曰「亦有六徵。嗚呼﹐乃齊以揆之。一曰富貴者觀其有禮施﹐貧賤者觀其有徳守﹐嬖寵者觀其不驕奢﹐隱約觀其不懾懼﹐其少者觀其恭敬好學而能悌﹐其壯者觀其連接務行而勝私﹐其老者觀其思愼﹐彊其所不足而不逾。父子之間觀其孝慈﹐兄弟之間觀其和友﹐君臣之間觀其忠惠﹐鄕黨之間觀其信誠。省其居處觀其義方﹐省其喪哀觀其貞良﹐省其出入觀其交並以﹐省其交友觀其任廉。設之以謀以觀其智﹐示之以難以觀其勇﹐煩之以事以觀其治﹐臨之以利以觀其不貪。濫之以樂以觀其不荒﹐喜之以觀其輕﹐怒之以觀其重﹐醉之以觀其恭﹐從之色以觀其常﹐遠之以觀其不二﹐暱之以觀其不狎。復徵其言以觀其精﹐曲省其行以觀其備。此之謂觀誠。「二曰方與之言以觀其志﹐志殷以淵其气﹐寬以柔﹐其色儉而不諂﹐其處仙﹐其言後人﹐見其所不足。曰日益者也。好臨人以色﹐髙人以气﹐賢人以言﹐防其所不足﹐發其所能﹐曰日損者也。其貌直而不止其言﹐正而不私﹐不飾其美﹐不隱其惡﹐不防其過﹐曰有質者也。其貌曲媒﹐其言工巧﹐飾其見物﹐務其小證﹐以故自說﹐曰無質者也。喜怒以物而色不變﹐煩亂一事而志不營﹐深道以利而心不移﹐臨愼以威而气﹖﹖懼﹐曰鄙心而假气者也。設之以物而數決﹐敬之以卒而度應﹐不文而辯﹐曰有慮者也。難決以物﹐難說以守﹐一而不可變﹐困而不知止﹐曰愚依人也。營之以物而不誤﹐犯之以卒而不懼﹐置義而不可遷﹐臨之貨色而不過﹐曰果敢者也。移易以言﹐志不能固﹐已諾無決﹐曰弱志者也。順予之弗爲喜﹐非奪之弗爲怒﹐沈靜而寡言﹐多稽而險貌﹐曰質靜者也。屏言而弗顧﹐自順而弗讓﹐非是而彊之﹐曰妒誣者也。微而能發﹐察而能深﹐寬順而恭儉﹐溫柔而能斷﹐果敢而能屈﹐曰志治者也。華廢而誣﹐巧言令色﹐皆以無爲有者也。此之謂考言。「三曰﹐誠在其中﹐必見諸外﹐以其聲﹐處其實﹐气初生物﹐物生有聲﹐聲有剛柔﹐淸濁好惡﹐咸發於聲。新气華誕者﹐其聲流散﹐心气順信者﹐其聲順節。心气鄙戾者﹐其聲醒醜﹐心气寬柔者﹐其聲溫和。信气中易﹐義气時舒﹐和气簡備﹐勇气壯力。聽其聲﹐處其气﹐考其所爲﹐觀其所由﹐以其前觀其後﹐以其隱觀其顯﹐以其小占其大﹐此之謂視聲。「四曰﹕民有五气﹐喜怒欲懼憂。喜气內蓄﹐𨿽欲隱之﹐陽喜必見。怒气內蓄﹐𨿽欲隱之﹐陽怒必見。欲气﹑懼气﹐憂悲之气﹐皆隱之﹐陽气必見。五气誠於中﹐發形於外﹐民情不可隱也。喜色猶然﹐以出怒色﹐薦然以侮﹐欲色嫗然。以愉懼色﹐薄然以下﹐憂悲之色﹐瞿然以靜。誠智必有難局之色﹐誠仁必有可尊之色﹐誠勇必有難愼之色﹐誠忠必有可新之色﹐誠潔必有難污之色﹐誠靜必有可信之色。質浩然固以安﹐僞蔓然亂以煩﹐𨿽欲攺之中色﹐弗聽。此之謂觀色。「五曰﹕民生則有陰有陽﹐人多隱其情﹑飾其僞﹐以攻其名。有隱於仁賢者﹐有隱於智理者﹐有隱於文藝者﹐有隱於廉勇者﹐有隱於忠孝者﹐有隱於交友者。如此不可不察也。小施而好徳﹐小讓而爭大﹐言願以爲質﹐僞愛以爲忠﹐尊其得以攺其名﹐如此﹐隱於仁賢者也。前總唱功﹐慮誠弗及﹐佯爲不言﹐誠不足﹐色示有餘。自順而不讓﹐措辭而不遂﹐此隱於智理者也。動人以言﹐竭而弗終﹐問則不對﹐佯爲不窮﹐�貌而有餘﹐假道而自順﹐因之�初窮則托深﹐如此者﹐隱於文藝者也。�言以廉﹐矯厲以爲勇﹐內恐外誇﹐亟稱其說﹐以詐臨人﹐如此﹐隱於廉勇者也。自事其親而好以告人﹐飾其見物﹐不誠於內﹐發名以事親﹐自以名私其身﹐如此﹐隱於忠孝者也。比周以相譽﹐智賢可徵而左右﹐不同而交﹐交必重己﹐心說而身弗近身﹐進而實不至﹐懼不盡見於眾﹐而貌克﹐如此﹐隱於交友者也。「六曰﹕言行不類﹐終始相悖﹐外怎能不合﹐𨿽有假節﹐見行﹐曰非成質者也。言忠行夷﹐靡及私�﹐弗求及﹐情忠而寬﹐貌莊而安﹐曰有仁者也。事變而能治﹐效窮而能達﹐措身立方而能遂﹐曰有知者也。少言以行恭儉﹐以讓有知而言弗發﹐有施而�弗徳﹐曰謙良者也。微忽之言﹐久而可復﹐幽間之行﹐獨而弗克﹐其行亡如存﹐曰順信者也。貴富恭儉而能施﹐嚴威有禮而不驕﹐曰有徳者也。隱約而不愼﹐安樂而不奢﹐勤勞而不變﹐喜怒而有度﹐曰有守者也。直方而不毀﹐廉潔而不戾﹐彊立而無私﹐曰有經者也。虛以待命﹐不報刊不至﹐不問不言﹐言不過行﹐行不過道﹐曰沈靜者也。中忠愛以事親﹐歡以盡力而不回﹐敬以盡力而不�﹐曰忠孝者也。合志而同方﹐共其憂而任其難﹐行忠信而不疑�﹐隱遠而不捨﹐曰交友者也。志色辭气﹐其人甚偸﹐進退多巧﹐就人甚數﹐辭不至﹐少其所不足﹐謀而不已﹐曰僞詐者也。言行亟變﹐從容克易﹐好惡無常﹐行身不篤﹐曰無誠者也。少知而不大決﹐少能而不大成﹐規小物而不知大倫﹐曰華誕者也。規諫而不類道﹐行而不平﹐曰竊名者也。「故曰事阻者不夷﹐時�者不回﹐面譽者不忠﹐飾貌者不靜﹐假節者不平﹐多私者不義﹐揚言者卦按信﹐此之謂揆徳。」

王會解第五十九

成周之會﹐﹖﹖上張赤﹖﹖陰羽﹐天子南面立﹐﹖﹖無繁露﹐朝服﹐八十物縉﹖﹖。唐叔﹑荀叔﹑周公在左﹐太公望在右﹐皆﹖﹖﹐亦無繁露﹐朝服﹐七十物﹐縉笏﹐旁天子而立於堂上。堂下之右﹐唐公虞公南面立焉。堂下之左﹐尹公﹑夏公立焉﹐皆南面﹐﹖﹖有繁露﹐朝服﹐五十物﹐皆縉笏。爲諸侯之有疾病者﹐阼階之南﹐祝淮氏﹑榮氏﹐次之瓚﹐次之皆西面﹐彌宗旁之。爲諸侯有疾病者之醫藥所居。相者﹐太史魚﹑大行人﹐皆朝服﹐有繁露。堂下之東面﹐郭叔掌爲天子﹖﹖幣焉﹐﹖﹖有繁露。內臺西面正北方﹐應侯﹑曹叔伯舅﹑中舅。比服次之﹐要服次之﹐荒服次之。西方東面正北方﹐伯父中子次之。方千里之內爲比服﹐方二千里之內爲要服﹐方三千里之內爲荒服﹐是皆朝於內者。堂後東北爲赤﹖﹖焉﹐浴盆在其中。其西天子車立馬乘﹐六靑陰羽鳧旌。中臺之外﹐其右泰士﹐臺右彌士。受贄者八人﹐東面者四人﹐西面四人也。陳幣當外臺﹐天﹖﹖﹖﹖宗馬十二﹐王﹖繚璧綦十二﹐參方﹖﹖繚璧﹑豹虎皮十二﹐四方﹖﹖繚璧琰十二。外臺之四隅﹐張赤﹖﹖﹐爲諸侯﹐欲息者皆息焉﹐命之曰爻閭。周公旦主東方﹐所之靑馬﹑黑﹖﹖﹐謂之母兒﹐其守營墻者﹐衣靑操弓執矛。西面者﹐正北方﹐稷愼大麈。穢人前兒﹐前兒若彌猴﹐立行似小兒。良夷在子﹐在子�身人首﹐脂其腹﹐炙之霍﹐則鳴曰在子。揚州禺禺﹐魚名﹐解﹖﹖冠﹐發人﹖﹖﹖﹖者﹐若鹿迅走。兪人𨿽馬﹐靑丘狐九尾﹐周頭﹖﹖﹖﹖﹐﹖﹖﹖﹖者﹐羊也。黑齒白鹿白馬﹐白民乘黃﹐乘黃者似騏﹐背有兩角。東越海蛤﹐歐人蟬蛇﹐蟬蛇順食之美。遇越納。姑妹珍﹐且甌文蜃﹐其人﹖﹖貝﹐海陽大蟹。自深桂。會稽以﹖﹖﹐皆面向。正北方義渠﹐以玆白﹐玆白者﹐若白馬﹐鋸牙食虎豹。央林以酋耳﹐酋耳者﹐身若虎豹﹐尾長﹐參其身﹐食虎豹。北唐以閭﹐閭似﹖﹖冠。渠叟以﹖﹖犬﹐﹖﹖犬者﹐露犬也﹐能飛食虎豹。樓煩以星施﹐星施者﹐珥旌。卜廬以紈牛﹐紈牛者﹐牛之小者也。區陽以鱉封﹐鱉封者﹐若彘﹐前後有首。規規以麟﹐麟者仁獸也。西申以鳳鳥﹐鳳鳥者﹐戴仁抱義掖信。氐羌以鸞鳥。巴人以比翼鳥。反煬以皇鳥﹐蜀人以文翰﹐文翰者﹐若臯雞。方人以孔鳥﹐卜人以丹沙﹐夷用﹖﹖木。康民以桴苡﹐苡者﹐其實如李﹐食之宜子。周靡費費﹐其形人身反踵﹐自笑﹐笑則上唇翕其目﹐食人﹐北方謂之吐嘍。都郭生生﹐欺羽生生﹐若黃狗人面能言。奇幹善芳﹐善芳者﹐頭若雄鷄﹐佩之令人不昧。皆東向。北方臺正東﹐髙夷﹖﹖羊﹐﹖﹖羊者﹐羊而四角。獨鹿﹖﹖﹖﹖﹐距虛善走也。孤竹距虛﹐不令支﹖﹖﹖﹖﹐不屠何靑熊。東胡黃羆﹐山戎戎菽。其西般吾﹐白虎。屠州黑豹﹐禺氏﹖﹖﹖﹖。大夏玆白牛﹐玆白牛野獸也﹐牛形而象齒。犬戎文馬﹐文馬赤鬣縞身﹐目若黃金﹐名古黃之乘。數楚每牛﹐每牛者﹐牛之小者也。匈奴狡犬﹐狡犬者﹐巨身四足果。皆北向。權扶玉目。白州比閭﹐比閭者﹐其華若羽﹐伐其木以爲車﹐終行不敗。禽人菅﹐路人大竹﹐長沙鱉。其西魚復﹐鼓鍾﹐鍾牛。蠻楊之翟。倉吾翡翠﹐翡翠者﹐所以取羽。其餘皆可知。自古之政﹐南人至﹐眾皆北向。伊尹朝﹐獻商書﹐湯問伊尹曰「諸侯來獻﹐或無馬牛之所生﹐而獻遠方之物事實相反不利。今吾欲因其地勢﹐所有獻之﹐必易得而不貴﹐其爲四方獻令。」伊殷受命﹐於是爲四方令曰「臣請正東﹐符婁﹑仇州﹑伊慮﹑漚深﹑十蠻﹑越漚﹐剪髮文身﹐請令以魚皮之﹖﹖﹐�﹖﹖之醬﹐﹖﹖﹖﹖利劍爲獻。正南﹐甌鄧﹑桂國﹑損子﹑產裏﹑百濮﹑九菌﹐請令以珠璣﹑﹖﹖瑁﹑象齒﹑文犀﹑翠羽﹑菌鶴﹑短狗爲獻。正西﹐昆侖﹑狗國﹑鬼親﹑枳巳﹑﹖﹖耳貫胸﹑雕題﹑離卿﹑漆齒﹐請令以丹靑﹑白旄﹑﹖﹖﹖﹖﹑江歷﹑龍角﹑神龜爲獻。正北空同﹑大夏﹑莎車﹑姑他﹑旦略﹑豹胡﹑代翟﹐匈奴﹑樓煩﹑月氏﹑﹖﹖犁﹑其龍﹑東胡﹐請令以橐駝﹑白玉﹑野馬﹑﹖﹖﹖﹖﹝馬余﹞﹑﹖﹖﹖﹖﹝馬是﹞﹑良弓爲獻。」湯曰「善。」

祭公解第六十

王若曰「祖祭公﹐予小子虔虔在位﹐昊天疾威﹐予多時溥愆。我聞祖不豫﹐有加予﹐維敬省不弔﹐田降疾病﹐予畏天威﹐公其告予懿徳。」祭公拜手稽首曰「天子﹐謀復疾﹐維不瘳﹐朕身尙在玆﹐朕魄在於天。昭王之所勗宅天命。」王曰「嗚呼﹐公﹐朕皇祖文王﹑烈祖武王﹐度下國﹐作陳周﹐維皇皇上帝﹐度其心﹐置之明徳。付俾於四方﹐用應受天命﹐敷文在下。我亦維有若文祖周公﹐曁列祖召公﹐玆申予小子﹐追學於文武之蔑。用克龕紹成康之業﹐以將天命﹐用夷居之大商之眾。我亦維有若祖祭公之執﹐和周國﹐保王家。」王曰「公稱丕顯之徳﹐以予小子揚文武大勛﹐弘成康昭考之烈。」王曰「公無困我哉﹐俾百僚﹐乃心率輔弼予一人。。」祭公拜﹐稽首曰「允乃詔﹐畢桓於黎民般。」公曰「天子謀父﹐疾維維不瘳﹐敢告天子皇天﹐攺大殷之命﹐。維文王受之﹐維武王大克之﹐咸茂厥功。維天貞文王之董用威﹐亦尙寬壯﹐厥心康受之式用休。亦先王茂綏厥心敬恭承之﹐維武王申大肆命戡厥敵。」公曰「天子自三公上下辟於文武。文武之子孫﹐大開方封於下土。天之所錫﹐武王使﹐疆土丕維周之基。丕維后稷之受命﹐是永宅之。維我後嗣旁建宗子﹐丕維周之始並。嗚呼﹐天子三公監於夏商之旣敗﹐丕則無遺後難﹐至於萬億年﹐守序終之。旣畢丕﹐乃有利宗﹐丕維文王由之。」公曰「嗚呼﹐天子﹐我不則寅哉﹐寅哉。汝無以戾反罪﹐疾喪時二王大功。汝無以嬖禦固莊後。汝無以小謀敗大作﹐汝無以嬖禦士疾大夫卿士﹐汝無以家相亂王室而莫卹其外。尙皆以時中萬國。嗚呼﹐三公﹐汝念哉﹗汝無泯泯芬芬﹐厚顏忍丑﹐時維大不弔哉。昔在先王﹐我亦維丕﹐以我辟險於難﹐不失於正﹐我亦以免沒我世。嗚呼﹐三公﹗予維不起﹐朕疾。汝其皇敬哉﹗玆皆保之。」曰「康子之攸保勗教誨之﹐世祀無絕﹐不﹐我周有常刑。」王拜手稽首黨言。

史記解第六十一

維正月王在成周﹐昧爽﹐召三公﹑左史戎夫﹐曰「今夕朕寤﹐遂事驚予。」乃取遂事之要戒﹐俾戎夫主之﹐朔望以聞。信不行﹑義不立﹐則哲士淩君政﹐禁而生亂﹐皮氏以亡。諂諛日近﹐方正日遠﹐則邪人專國政。禁而生亂﹐華氏以亡。好貨財珍怪﹐則邪人進﹐邪人進﹐則賢良日蔽而遠。賞罰無位﹐隨財而行﹐夏后失以亡。嚴兵而不�者﹐其臣懾﹔其臣懾﹐則不敢忠﹔不敢忠﹐則民不親其吏。刑始於親﹐遠者寒心﹐殷商以亡。樂專於君者﹐權專於臣﹐權專於臣則刑專於民。君娛於樂﹐臣爭於權﹐民盡於刑﹐有虞氏以亡。奉孤以專命者﹐謀主比畏其威﹐而疑其前事。挾徳而責是﹐日疏位均而爭﹐平林以亡。大臣有錮職嘩誅者﹐危。昔者﹐質沙三卿﹐朝而無禮﹐君怒而久據之﹐嘩而弗加。嘩卿謀變﹐質沙以亡。外內相間﹐下撓其民﹐民無所附﹐三苗以亡。弱小在彊大之間﹐存亡將由之﹐則無天命矣。不知命者死。有夏之方興也﹐扈失弱而不恭﹐身死國亡。嬖子兩重者亡。昔者﹐義渠氏有兩子異母﹐皆重。君疾大臣﹐分黨而爭﹐義渠以亡。功大不賞者危。昔平州之臣﹐功大而不賞﹐讒臣日貴﹐功臣日怒而生變﹐平州之君以走出。召遠不親者﹐危。昔有林失召離戎之君而朝之﹐至而不禮﹐畱而弗親﹐離戎逃而去之﹐林失誅之﹐天下叛林氏。昔者曲集之君﹐伐智而專事彊力﹐而不信其臣﹐忠良皆伏。愉州氏伐之﹐君孤而無使﹐曲集以亡。昔者有巢氏﹐有亂臣而貴任之﹐以國假之﹐以權擅國而主斷﹐君已而奪之﹐臣怒而生變﹐有巢以亡。斧小不勝柯者﹐亡。昔有會阝君嗇儉﹐減爵損祿﹐羣臣卑讓﹐上下不臨﹐後�小弱禁罰不行﹐重氏伐之﹐會阝君以亡。久空重位者危。昔有共工﹐自賢﹐自以無臣﹐久空大官﹐下官交亂﹐民無所附﹐唐氏伐之﹐共工以亡。犯難爭權﹐疑者死。昔有林氏﹐上衡氏爭權﹐林氏再戰而勝﹐上衡氏僞義﹐弗克﹐俱身死國亡。知能均而不親﹐並重事君者危。昔有南氏﹐有二臣﹐貴寵﹐力鈞勢底﹐競進爭權﹐下爭朋黨﹐君弗能禁﹐南氏以分。昔有果氏﹐好以新易故﹐故者疾怨﹐新故不和﹐內爭朋黨﹐陰事外權﹐有果氏以亡。爵重祿輕﹐比�不成者亡。昔有畢程氏﹐損順增爵﹐羣臣貌匱﹐比而戾民﹐畢程氏以亡。好變故易常者﹐亡。昔陽氏之君﹐自伐而好變﹐事無故業﹐官無定位﹐民運於下﹐陽氏以亡。業形而愎者﹐危。昔谷平之君﹐愎類無親﹐破國弗克﹐業形用國﹐外內相援﹐谷平以亡。武不止者﹐亡。昔阪泉氏用兵無已﹐誅戰不休﹐並兼無親﹐文無所立﹐智士寒心﹐徙居至於獨鹿﹐諸侯畔之﹐阪泉以亡。狠而無親者﹐亡。昔者縣宗之君﹐狠而無聽﹐執事不從﹐宗職者疑﹐發大事﹐羣臣解體﹐國無立功﹐縣宗以亡。昔者玄都賢鬼道﹐廢人事天﹐謀臣不用﹐龜策是從﹐神巫用國﹐哲士在外﹐玄都以亡。文武不行者﹐亡。昔者西夏性仁非兵﹐城郭不修﹐武士無位﹐惠而好賞﹐屈而無以賞﹐唐氏伐之﹐城郭不守﹐武士不用﹐西夏以亡。美女破國。昔者績陽彊力四徵﹐重丘遺之美女﹐績陽之君悅之﹐熒惑不治﹐大臣爭權﹐遠近不相聽﹐國分爲二。宮室破國。昔者有洛氏宮室無常﹐池囿大﹐工功日進﹐以後更前﹐民不得休﹐農失其時﹐饑饉無食﹐成商伐之﹐有洛以亡。」

職方解第六十二

職方氏掌天下之圖﹐辯其邦國﹑都鄙﹑四夷﹑八蠻﹑七閩﹑九貉﹑五戎﹑六狄之人民﹐與其財用九谷六畜之數﹐周知其利害﹐乃辯九州之國﹐使同貫利。東南曰揚州﹐其山鎭曰會稽﹐其澤藪曰具區﹐其川三江﹐其浸五湖﹐其利金錫竹箭﹐其民二男五女﹐其畜宜雞狗鳥獸﹐其穀宜稻。正南曰荊州﹐其山鎭曰衡山﹐其澤藪曰云夢﹐其川江漢﹐其浸潁湛﹐其利丹銀齒革﹐其民一男二女﹐其畜宜鳥獸﹐其穀宜稻。河南曰豫州﹐其山鎭曰華山﹐其澤藪曰圃田﹐其川熒雒﹐其浸陂汊﹐其利林漆絲﹖﹖﹝臺木﹞﹐其民二男三女﹐其畜宜六擾﹐其谷宜五種。正東曰靑州﹐其山鎭曰沂山﹐其澤藪曰望諸﹐其川淮泗﹐其浸沂沭﹐其利蒲魚﹐其年二男三女﹐其畜宜雞犬﹐其穀宜稻麥。河東曰兗州﹐其山鎭曰岱山﹐其澤藪曰大肆野﹐其川河﹖﹖﹐其浸廬維其利蒲魚﹐其民二男三女﹐其畜宜六擾﹐其谷宜四種。正西曰雍州﹐其山鎭曰嶽山﹐其澤藪曰彊蒲﹐其川涇﹖﹖﹝氵內﹞﹐其浸渭洛﹐其利玉石﹐其民三男二女﹐其畜宜牛馬﹐其穀宜黍稷。東北曰幽州﹐其山鎭曰醫無閭﹐其澤藪曰﹖﹖﹝豸奚﹞養﹐其川河﹖﹖﹐其浸﹖﹖時﹐其利魚鹽﹐其民一男三女﹐其畜宜四擾﹐其谷宜三種。河內曰冀州﹐其山鎭曰化驗山﹐其澤藪曰揚紆﹐其川漳﹐其浸汾露﹐其利松柏﹐其民五男三女﹐其畜宜牛羊﹐其穀宜黍稷。正北曰並州﹐其山鎭曰恆山﹐其澤藪曰昭余祁﹐其川﹖﹖池﹐嘔夷﹐其浸淶易﹐其利布帛﹐其民二男三女﹐其畜宜五擾﹐其谷宜五種。乃辯九服之國﹐方千里曰王圻﹐其外方五百里爲侯服﹐又其外方五百里爲甸服﹐又其外方五百傳統爲甸服﹐又其外方五百里我男服﹐又其外方五百里爲采服﹐又其外方五百里爲衛服﹐又其外方五百里爲蠻服﹐又其外方五百里爲夷服﹐又其外方五百里爲鎭服﹐又其外方五百里爲藩服。凡國公侯伯子男﹐以周知天下。凡邦國大小相維﹐王設其牧﹐制其職﹐各以其所能﹐制其貢﹐各以其所有。王將巡狩﹐則戒於四方﹐曰各修平乃守﹐考乃職事﹐無敢不敬戒﹐國有大刑。及王者之所行道﹐率其屬而巡戒命﹐王殷國亦如之。

卷九

芮良夫解第六十三

芮伯若曰「予小臣良夫﹐稽道謀告﹐天子惟民父母﹐致厥道﹐無遠不服﹐無道﹐左右臣妾乃違。民歸於徳﹐徳則民戴﹐否則民讎。玆言允效與前不遠。商紂不道﹐夏桀之虐肆無有家。嗚呼﹐惟爾天子嗣文武業﹐惟爾執政小子同先王之臣昏行�顧道﹐王不若﹐專利作威﹐佐亂進禍﹐民將弗堪。治亂信乎﹐其行惟王﹐曁而執政小子攸聞。古人求多聞以監戒﹐不聞是惟弗知。除民害不惟民害﹐害民乃非後﹐惟其讎。後作類﹐後弗類﹐民不知後﹐惟其怨。民至億兆﹐後一而已﹐寡不敵眾﹐後其危哉。「嗚呼﹗���如之。今爾執政小子﹐惟以貪諛爲事﹐不勤徳以備難。下民胥怨﹐財力單竭﹐手足靡措﹐弗堪上﹐不其亂而。以予小臣良夫﹐觀天下有土之君﹐厥徳不遠﹐罔有代徳。時爲王之患﹐其惟國人。嗚呼﹗惟爾執政朋友小子其惟洗爾心﹑攺爾行﹐克憂往愆﹐以保爾居。爾乃聵禍﹖﹖﹝習元﹞災﹐遂弗悛﹐余未知王之所定﹐矧乃��。惟禍發於人之攸忽﹐於人之攸輕﹐�不存焉。變之攸伏。爾執政小子不圖善﹐偸生苟安﹐爵以賄成﹐賢智箝口﹐小人鼓舌﹐逃害要利﹐並得厥求﹐惟曰哀哉。「我聞曰﹐以言取人﹐人飾其言﹐以行取人﹐人竭其行﹐飾言無庸﹐竭行有成。惟爾小子﹐飾言事王﹐蕃有徒。王貌受之﹐終弗獲用﹐面相誣蒙﹐及爾顚覆。爾自謂有餘﹐予謂爾弗足。敬思以徳﹐備乃禍難。難至而悔﹐悔將安及﹐無曰予爲惟爾之禍也。」

太子晉解第六十四

晉平公使叔譽於周﹐見太子晉而與之言。五稱而三窮﹐逡巡而退﹐其不遂。歸告公曰「太子晉行年十五﹐而臣弗能與言。君請歸﹐聲就復與田﹐若不反﹐及有天下﹐將以爲誅。」平公將歸之﹐師曠不可曰「請使瞑臣往與之言﹐若能﹖﹖﹝巾蒙﹞予﹐反而復之。」師曠見太子﹐稱曰「吾聞王子之語﹐髙於泰山﹐夜寢不寐﹐晝居不安﹐不遠長道﹐而求一言。」王子應之曰「吾聞太師將來﹐甚喜。熱又懼吾年臣少﹐見子而愼﹐盡忘吾其度。」師曠曰「吾聞王子﹐古之君子﹐甚成不驕﹐自晉始如周﹐行不知勞。」王子應之曰「聲之君子﹐其行至愼﹐委積施關﹐道路無限﹐百姓悅之﹐相將而遠﹐遠人來歡﹐視道如咫。」師曠告善﹐又稱曰「古之君子﹐其行可則﹐由舜而下﹐其孰有廣徳﹖」王子應之曰「如舜者天﹐舜居其所以利天下﹐奉翼遠人﹐皆得己仁﹐此之謂天。如禹者﹐聖勞而不居﹐以利天下﹐好取不好與﹐必度其正﹐是謂之聖。如文王者﹐其大道仁﹐其小道惠。三分天下而有其二﹐敬人無方﹐服事於商﹐旣有其眾﹐而返失其身﹐此之謂仁。如武王者義﹐殺一人而以利天下﹐異姓同姓各得其所﹐是之謂儀。」師曠告善。又稱曰「宣辧名命﹐異姓惡之。王侯君公﹐何以爲尊﹐何以爲上﹖」王子應之曰「人生而重丈夫﹐謂之冑子﹔冑子成人能治上官﹐謂之士﹔士率眾時作﹐謂之曰伯﹔伯能移善於眾﹐與百姓同﹐謂之公﹔公能樹名生物﹐與天道俱﹐謂之侯﹐侯能成羣﹐謂之君。君有廣徳﹐分任諸侯而惇信﹐曰予一人﹔善至於四海﹐曰天子﹐達於四荒曰天王。四荒至﹐莫有怨訾﹐乃登爲帝。」師曠罄然。又稱曰「溫恭惇敏﹐方徳不攺﹐聞物��﹐下學以起﹐尙登帝臣﹐乃參天子﹐自古誰﹖」王子應之曰「穆穆虞舜﹐明明赫赫﹐立義治律﹐萬物皆作﹐分均天財﹐萬物熙熙﹐非舜而誰能﹖」師曠東躅其足﹐曰「善哉﹐善哉﹗」王子曰「太師何舉足驟﹖」師曠曰「天寒足﹖﹖﹝足句﹞﹐是以數也。」王子曰「請入坐。」遂敷席注瑟。師曠歌無射﹐曰「國誠寧矣﹐遠人來觀﹐修義經矣﹐好樂無荒。」乃注瑟於王子﹐王子歌嶠曰「何自南極﹐至於北極﹐絕境越國﹐弗愁道遠。」師曠蹶然起﹐曰「瞑臣請歸。」王子賜之乘車四馬﹐曰「太師亦善禦之。」師曠對曰「禦吾未之學也。」王子曰「汝不爲夫《詩》《詩》云﹕『馬之剛矣﹐轡之柔矣﹐馬亦不剛﹐轡亦不柔﹐志气鑣鑣﹐取予不疑。』以是禦之。」師曠對曰「瞑臣無見﹐爲人辯也﹐惟耳之恃﹐而耳又寡聞而易窮。王子﹐汝將爲天下宗乎﹖」王子曰「太師何汝戲我乎﹖自太昊以下﹐至於堯舜禹﹐未有一姓而再有天下者﹐夫大當時而不伐﹐天何可得﹖吾聞汝知人年之長短﹐告吾。」師曠對曰「汝聲淸汗﹐汝色赤白﹐火色不壽。」王子曰「然。吾後三年﹐將上賓於帝所﹐汝愼無言﹐殃將及汝。」師曠歸﹐未及三年﹐告死者至。

王佩解第六十五

王者所佩在徳﹐徳在利民﹐民在順上。合爲在因時﹐應事則易成。謀成在周﹐長有功在力多。昌大在自克﹐不過在數懲。不困在豫愼﹐見禍在未形。除害在能斷﹐安民在知過﹐用兵在知時﹐勝大患在合人心。殃毒在信疑﹐孽子在聽內﹐化行在知和﹐施捨在平心。不幸在不聞其過﹐福在受諫﹐基在愛民﹐固在親賢。禍福在所密﹐利害在所近﹐存亡在所用﹐離合在出命。尊在愼﹐威安在恭己﹐危亡在不知時。見善而怠﹐時至而疑﹐亡正處邪﹐弗能居此﹐得失之方也﹐不可不察。

殷祝解第六十六

湯將放桀於中野﹐士民聞湯在野﹐皆委貨扶老攜幼奔﹐國中虛。桀請湯曰「國所以爲國者﹐以有家﹔家所以爲家者﹐以有人也。今國無家無人矣﹐君有人﹐請致國君之有也。」湯曰「否。昔大帝作道﹐明教士民。今君王滅道殘政﹐士民惑矣﹐吾爲王明之。」士民復致於桀﹐曰「以薄之居﹐濟民之賤﹐何必君更﹖」桀與其屬五百人南徙千里﹐止於不齊﹐民往奔湯於中野。桀復請湯﹐言「君之有也。」湯曰「否。無爲君王明之﹐士民復重請之。」桀與其屬五百人徙於魯﹐魯士民復奔湯。桀又曰「國君之有也﹐吾則外。人有言﹐彼以吾道是邪﹐我將爲之。」湯曰「此君王之士也﹐君王之民也﹐委之何﹖」湯不能止桀。湯曰「欲從者﹐從君。」桀與其屬五百人去居南巢。湯放桀﹐而復薄三千諸侯大會﹐湯退﹐﹐再拜﹐從諸侯之位。湯曰「此太子位﹐有道者可以處之﹐天下非一家之有也﹐有道者之有也。故天下者﹐惟有道者理之﹐惟有道者紀之﹐惟有道者宜久處之。」湯以此讓﹐三千諸侯莫敢卽位﹐然後湯卽天子之位。與諸侯誓曰「陰勝陽卽謂之變﹐而天弗施。雌勝雄卽謂之亂﹐而人弗行。」故諸侯之治﹐政在諸侯之大夫﹐治與從。

周祝解第六十七

曰﹕維哉其時﹐告汝��道﹐恐爲深災﹐歡哉﹐民乎﹐朕則生汝﹐朕則刑汝。朕則經汝﹐朕則亡汝﹐朕則壽汝﹐朕則名汝。故曰﹕文之美而以身剝﹐自謂智也者﹐故不足。角之美﹐殺其牛﹐榮華之言﹐後有茅。凡彼濟者﹐必不怠。觀彼聖人﹐必趣時。石有玉傷其山﹐萬民之患在�言及。時之行也﹐勤以徙﹐辟召道者﹐福爲禍。時之從也﹐勤以行﹐不知道者以福亡。故曰﹕費豕必烹﹐甘泉必竭﹐直木必伐。地出物而聖人是時﹐雞鳴而人爲時﹐觀彼萬物﹐且何爲求﹖故他有時﹐人以爲正﹔地出利﹐而民是爭。人出謀﹐聖人是經﹐陳五刑﹐民乃敬。教之以禮﹐民不爭﹐被之以刑﹐民始聽。因其能﹐民乃靜。故狐有牙而不敢以噬﹐﹖﹖﹝豕原﹞有蚤而不敢以撅。勢居小者﹐不能爲大。特欲正中﹐不貪其害。凡勢道者﹐不可以不大。故木之伐也﹐而木爲斧賊﹐難之起﹐自近者。二人同術﹐誰昭誰暝﹔二虎同穴﹐誰死誰生。故虎之猛也﹐而陷於獲﹔人之智也﹐而陷於詐。曰之美也﹐解其柯﹔柯之美也﹐離其枝﹔枝之美也﹐拔其本。儼矢將至﹐不可以無盾。故澤有獸而焚其艸木﹐大威將至﹐不可爲巧。焚其艸木則無種﹐大威將至﹐不可以爲勇。故天之生也﹐固有度﹔國家之患﹐離之以故。地之生也﹐國有植﹐國家之患﹐離之以謀。故時之還也﹐無私貌﹔日之出也﹐無私照。時之行也﹐順至無逆。爲天下者﹐用大略。火之﹖﹖﹝火單﹞也﹐固定上。爲天下者﹐用牧。水之流也﹐固走下。不善﹐故有桴。故福之起也﹐惡別之﹔禍之起也﹐惡別之。故平國若之何﹖須國覆國事國孤國屠﹐皆若之何﹖故日之中也﹐仄月之望也。食威之失也﹐陰食陽。善爲國者﹐使之有行。是彼萬物﹐必有常。國君而無道﹐以微亡。故天爲蓋﹐地爲軫。善用道者﹐終無盡。地爲軫﹐天爲蓋﹐善用道者﹐終無害。天地之間﹐有﹖﹖﹝冫倉﹞熱﹐善用道者﹐終不竭。陳彼五行﹐必有勝﹐天之所覆﹐盡可稱。故萬物之所生也﹐性於從﹔萬物之所反也﹐性於同。故惡姑幽﹐惡姑明﹐惡姑陰陽﹐惡姑短長﹐惡姑剛柔。故海之大也﹐而魚何爲可得﹖山之深也﹐虎豹貔貅何爲可服﹖人智之邃也﹐奚何爲可測﹖﹖﹖﹝足支﹞動噦息﹐而奚爲可牧﹖玉石之堅也﹐奚可刻﹖陰陽之號也﹐孰使之﹖牝牡之合也﹐孰交之﹖君子不察﹐福不來。故忌而不得﹐是生事﹔故欲而不得﹐是生詐。欲伐而不得﹐深斧柯﹔欲鳥而不得﹐生网羅﹔欲彼天下﹐是生爲。維彼幽心﹐是生包﹔維彼大心﹐是生雄﹔維彼忌心﹐是生勝。故天爲髙﹐地爲下﹐察汝躬﹐奚爲喜怒。天爲古﹐地爲久﹐察彼萬物﹐名於始。左名左﹐右名右。視彼萬物﹐數爲紀。紀之行也﹐利而無方﹐行而無止﹐以觀人情。利有等維﹐彼大道成而弗攺﹐用彼大道知其極﹐加諸事﹐則萬物服。用其則必有羣﹐加諸物則爲之君﹐舉其修則有理﹐加諸物則爲天子。

卷十

武紀解第六十八

幣帛之間﹐有巧言令色﹐事不成。車甲之間﹐有巧言令色﹐事不捷。克�事而有武色﹐必失其徳。臨權而疑﹐必離其災。��不捷﹐智不可�﹐�於不足﹐並於不幾﹐則始而施﹐幾而弗免﹐無功。國有三守﹐卑辭重幣以服之﹐弱國之守也﹔伐服不祥﹐伐戰危﹐伐險難﹐故善反而者不伐三守。伐國有六時﹑五動﹑四順﹐間其疏薄其疑﹐推其危扶其弱﹐乘其衰﹐暴其約﹐此謂六時。扶之而不讓﹐振之而不動﹐是之而不服﹐暴之而不革﹐威之而不恐﹐未可伐也﹐此謂五動。立之害﹐毀之利﹐克之易﹐並之能﹐以時伐之﹐此謂四順。立之不害﹐毀之不利﹐惟克之易﹐並之不能﹐可伐也。立之害﹐毀之未利﹐克之難﹐並之不能﹐可動也。靜以待眾﹐力不與爭﹐權弗果據﹐徳不肆國﹐若是﹐而可毀也。地荒而不振﹐得衰而氏與﹐無苦而危矣﹐求之以其道﹐��無不得﹐爲之以其事﹐而時無不成。有利備無患﹐事時至而不迎﹐大祿乃遷。延之不道﹐行事乃困﹐不作小�﹐動大殃。謀有不足者三﹕仁廢﹐則文謀不足﹔勇廢﹐武謀不足﹔備廢﹐則事謀不足。國有本有幹﹐有權有倫。質有樞體﹐土地本也﹐人民幹也﹐敵國侔交權也。政教順﹐成倫質也。君臣和﹐�樞體也。土地未削﹐人民未散﹐國權未傾﹐倫質未移﹐𨿽有昏亂之君﹐國未亡也。國有幾失﹐居之不可阻﹐體之小也。不果鄰家﹐難復飾也。封疆侵淩﹐難復振也。服國從失﹐難復扶也。﹐大國之無養﹐小國之畏事﹐不可以本權﹐失�家之交﹐不可以枉繩。失鄰家之交﹐不據直以約﹐不虧體以陰﹐不可虞而奪也﹐不可策而服也﹐不可親而侵也﹐不可摩而測也﹐不可求而循也。施度於體﹐不慮費事﹔利於國﹐不計勞。失徳喪服於鄰家﹐則不顧難矣。交體侵淩﹐則不顧權矣。封疆不時得其所﹐無爲養民矣。合同不得其位﹐無畏患矣。百姓屈急﹐無藏蓄矣。擠社稷﹑失宗廟﹑離墳墓﹑困鬼神﹑殘宗族﹐無爲愛死矣。卑辭而不聽﹐�財而無枝﹐計戰而�足﹐近告而無顧﹐告過而不悔﹐請服而不得﹐然後絕好於閉門﹐循險近﹐說外援以天命﹐無爲是定亡矣。凡有事君民﹐守社稷宗廟﹐而先衰亡者﹐皆失禮也。大事不法﹐弗可作﹔法而不時﹐弗可行﹔說而失禮﹐弗可長﹔得禮而無備﹐弗可成﹔舉物不備﹐而欲�大功於天下者﹐未之有也。勢不求周流﹐舉而不幾其成﹐亡。薄其事而求厚其功﹐亡。內無文﹐道外無武﹐迹往不復﹐來者有悔﹐而求合者﹐亡。不難不費﹐而致大功﹐古今未有。據名而不辱﹐應行而不困﹐惟禮﹔得之而無逆﹐復之而無咎﹐惟敬﹔成事而不難﹐序功而不費﹐惟時﹔勞而有成﹐費而不亡﹐惟當﹔施而不拂﹐成而有權﹐久之而能�﹐惟義。不知所取之量﹐不知所施之度﹐不知動靜之時﹐不知吉凶之事﹐不知困達之謀﹐疑此五者﹐未可以動大事。恃名不久﹐恃功不立﹐虛願不至﹐妄爲不祥。太上敬而服﹐其次欲而得﹐其次奪而得﹐其次爭而克﹐其下動而上資其力。凡建國君民﹐內事文而和。外事武而義﹐其形愼而殺﹐其政直而公﹐本之以禮﹐動之以時﹐正之以度﹐師之以法﹐成之以仁。此之道也。

銓法解第六十九

有三不遠﹐有三不近﹐有三不畜。敬謀﹑祗徳﹑親同﹐三不遠也。聽讒自亂﹑聽諛自欺﹐近憝自惡﹐三不近也。有如忠言竭﹐親以爲信﹔有如同好﹐以謀易寇﹔有如同惡﹐合計掬慮﹐慮泄事敗﹔是謂好害﹐三不畜也。

器服解第七十

明器因外﹐有三疲二用。器服﹕數犢四﹖﹖禁一﹖﹖﹝角豪﹞天韋獨食器﹖﹖﹝瓦﹞迆膏侯屑侯樂鉍﹖﹖參冠一竿﹐皆素。獨二丸﹖﹖焚菜膾五﹐昔﹖﹖﹝糸燻﹞裏桃枝素獨蒲簞席﹐皆素。斧獨錦玄﹖﹖﹝氵貴﹞﹖﹖﹝糸委﹞縞冠﹑素紕﹑玄冠組武纓象��﹖﹖﹝王眞﹞﹖﹖﹝糸希﹞紳帶﹐象﹖﹖朱極韋素﹐獨簞﹖﹖﹝竹龠﹞捍次車羔冒�純載枉綫喪勤焚纓一給器﹐因名有三幾﹐玄菌﹝糸燻﹞裏桃枝獨蒲席﹐皆素﹐布獨巾玄象玄純。

周書序

昔在文王﹐商紂並立﹐困於虐政﹐將弘道以弼無道﹐作《度訓》。殷人作﹐教民不知極﹐將明道極﹐以移其俗﹐作《命訓》。紂作淫亂﹐民散無性習常﹐文王惠和﹐化服之﹐作《常訓》。上失其道﹐民散無紀﹐西伯修仁﹐明恥示教﹐作《文酌》。上失其道﹐民失其業﹐��凶年﹐作《糴匡》。文王立﹐西距昆夷﹐北備獫狁﹐謀武以昭威懷﹐作《武稱》。武以禁暴﹐文以綏徳﹐大聖允兼﹐作《允文》。武有七徳﹐�王作《大武》《大明武》《小明武》三篇。穆王遭大荒﹐謀救患分災﹐作《大匡》。﹝…闕…﹞作《九開》。文王惟庶邦之多難﹐論典以匡謬﹐作》劉法》。文王卿士﹖﹖﹝訁念﹞發教禁戒﹐作《文開》。維美公命於文王﹐修身觀天以謀商難﹐作《保開》。文王訓乎武王以繁害之戒﹐作《八繁》。文王在酆﹐命周公謀商難﹐作《酆保》。文啟謀乎後嗣﹐以修身敬戒﹐作《大開》《小開》二篇。文王有疾﹐告武王以沒之多變﹐作《文儆》。文王告武王以序徳之行﹐作《文傳》。文王旣沒﹐武王嗣位﹐告周公禁五戎﹐作《柔武》。武王忌商﹐周公勤天下﹐作《大小開武》二篇。武王評周公﹐維道以爲寶﹐作《寶典》。商謀啟平周﹐周人將興師以承之﹐作《酆謀》。武王將起師伐商﹐寤有商儆﹐作《寤儆》。周將伐商﹐順天革命﹐申諭武義﹐以訓乎民﹐作《武順》《武穆》二篇。武王將行大事乎商郊﹐乃明徳�眾﹐作《和寤》《武寤》二篇。武王率六州之兵﹐車三百五十乘﹐以滅殷﹐作《克殷》。武王旣克商﹐建三監以救其民﹐爲之訓範﹐﹝…闕…﹞作《大聚》。﹝…闕…﹞武王旣釋箕子囚﹐俾民辟寧之以王﹐作《箕子》。武王秉天下﹐論徳施�﹐而�位以官﹐作《考徳》。武王命商王之諸侯綏定厥邦﹐申義告之﹐作《商誓》。武王平商﹐維定保天室﹐規擬伊洛﹐作《度邑》。武王有疾﹐﹝…闕…﹞命周公輔小子﹐告以正要﹐作《五權》。武王旣沒﹐成王元年﹐周公忌商之孽﹐訓敬命﹐作《成開》。周公旣誅三監﹐乃誰武王之志﹐建都伊洛﹐作《作洛》。周公會羣臣於閎門﹐以輔主之格言﹐作《皇門》。周公陳武王之言及﹐以贊己言﹐戒乎成王﹐作《大戒》。周公正三統之義﹐作《周月》﹐辯二十四气之應﹐以明天時﹐作《時訓》。周公制十二月賦政之法﹐作《月令》。周公肇制文王之謚義﹐以垂於後﹐作《謚法》。周公將致政成王﹐朝諸侯於明堂﹐作《明堂》。成王近卽政﹐因嘗麥以語眾臣﹐而求助﹐作《嘗麥》。周公爲太師﹐告成王以五則﹐作《本典》。成王訪周公以民事﹐周公陳六徵以觀察之﹐作《官人》。周石板嘲弄寧﹐八方會同﹐各以其職來獻﹐欲垂法厥後﹐作《王會》。周公云歿﹐王制將衰﹐穆王因祭祖不豫﹐詢某守位﹐作《祭公》。穆王思保位惟難﹐恐貽世羞﹐欲自警悟﹐作《史記》。王化𨿽弛﹐天命方永﹐四夷八蠻﹐攸尊王政﹐作《職方》。芮伯稽古﹐作《訓納》。王於善曁﹐執政小臣咸省厥躬﹐作《芮良夫》。晉侯尙力﹐侵我王略﹐叔向聞儲幼而果賢﹐�復王位﹐作《太王晉》。王者徳以飾躬﹐用爲所佩﹐作《王佩》。夏多罪﹐湯將放之﹐徵前事以戒後王也﹐作《殷祝》。民非後罔義﹐後非民罔與﹐爲邦愼政在微﹐作《周祝》。武以靖亂﹐非直不克﹐作《武紀》。積習生常﹐不可不愼﹐作《銓法》。車服制度﹐明不苟逾﹐作《器服》。周道於是乎大備。

