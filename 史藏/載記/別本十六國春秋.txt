

欽定四庫全書

史部九

十六國春秋

載記

提要

【臣】等謹案十六國春秋十六卷舊本亦題魏崔鴻撰載何鏜漢魏叢書中其出在屠喬孫本之前而亦莫詳其所自十六國各爲一錄惟列僭僞之主五十八人其諸臣皆不爲立全爲載記之體其非一百二卷之舊已不待言證以晉書載記大致互相出入而不以晉宋紀年與史通所說迥異豈好事者摭書之語以晉書載記排比之成此僞本耶然考崇文總目有十六國春秋略二卷不著撰人名氏司馬光通鑑考異所引諸書亦有十六國春秋鈔之名則或屬後人節錄鴻書亦未可定也屠氏所刻百卷之本旣爲依托此本亦疑以疑未能遽廢姑並存之以備參考焉乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

十六國春秋卷一

魏崔鴻撰

前趙錄

劉淵

劉淵字元海新興匈奴人其先夏後氏之苗裔曰淳維世居北狄千有餘嵗至冒頓襲破東胡西走月氏服丁零內侵燕代控四十萬漢祖患之使劉敬奉公主以妻冒頓約爲兄弟故子孫遂冒姓爲劉氏建武初入居西河美稷後漢中平中單於渠使子於扶羅將兵助漢討平黃巾防羌渠爲國人所殺於扶羅以其眾畱漢自立爲單於屬董卓之亂冦掠太原河東屯於河內於扶羅死弟呼廚泉立以於扶羅子豹爲左賢王卽元海之父也魏武分其眾爲五部以賢王豹爲左部帥其餘部帥皆以劉氏爲之太康中攺置都尉𨿽分屬五部皆家於晉陽汾澗之濵豹妻呼延氏魏嘉平中祈子於龍門有一白魚頂有二角軒防躍鱗而至祭所久之乃去巫覡皆異之曰此嘉祥也其夜夢所見魚變爲人左手把一物大如雞子光景非常授呼延氏曰此是日精服之生貴子寤以告豹豹曰吉徴也自是十五月而生淵淵生左手有文曰淵海遂以爲名防而好學不捨晝夜嘗謂同門生朱紀範隆等曰吾每觀書常鄙隨陸之無武絳灌之無文一物之不知固君子恥之也二生遇髙皇不能建封侯之業兩公屬太宗不能開庠序之美惜哉於是文學武事並皆妙絕猨臂善射膂力過人身八尺四寸須長三尺餘當心有赤毫毛三根長三尺六寸太原王渾虛襟友之命子濟拜焉咸熙中爲侍子在洛陽晉文帝深待之時東萊王彌等皆凴結渾又屢言之武帝帝召見與言大悅之後謂王濟曰劉元海容貌風儀譏談鑑智𨿽金日蟬無以加也防文豹卒帝以淵代爲左部帥轉寧朔將軍監五部軍事大安中恵帝失政諸王疊相殘廢州郡姦豪所在蜂起從祖北部都尉左賢王劉宣等議曰今司馬氏骨肉相殘興復在此時矣左賢王淵姿器絕人幹宇超世天若不恢崇單於終不虛生此人也於是共推劉淵爲大單於劉淵曰當爲崇岡峻阜何能爲培塿夫帝王豈有常哉大禹生於西戎文王生於東夷顧惟徳所授耳今見眾十餘萬皆一當晉十鼓行摧亂晉猶拉枯耳上可成漢髙之業下不失爲魏武何呼邪韓足道哉宜等稱善元熙元年遷於左國城晉人東附者數萬宣等上尊號淵曰今晉氏猶在四方未定可仰遵髙祖法且稱漢王權停皇帝之號待宇宙混一當更議之十月爲壇南郊卽漢王位攺晉永興元年爲元熙元年大赦天下追尊劉禪爲孝懷皇帝立髙祖以下三祖五宗之神主而祭之置百官以劉宣爲丞相拜授各有差四部之東萊王彌起兵靑徐遣使來降拜鎭東大將軍靑州刺史東萊郡公四月汲桑判自稱趙王選置州郡十一月石勒及胡部等帥眾來降永鳳元年七月鳳凰集於蒲子丞相劉宣等六十四人上尊號十月僣卽皇帝位於南郊大赦攺元以衛軍和大將軍撫軍總爲車騎大將軍建武曜爲龍驤大將軍河瑞元年遷都平陽汾水得玉璽大赦攺元二年以大司馬梁王和爲皇太子八月淵寢疾以劉洋爲太尉延平爲太宰司徒總爲大司馬大單於並錄尙書事置單於臺於平陽西薨於光極殿太子和卽位聰自西明門攻斬和於西室九月淵於永光陵諡曰光文皇帝廟號髙祖

劉聰

劉聰字明一名載淵第四子母張夫人孕夢日入懷寤而告淵淵曰吉徴也自是十五月而生聰夜有日光之異左耳有一白毫長二尺餘防而聰悟究通經史兼綜百家之言孫吳兵法靡不誦之猨臂善射彎弓三百斤膂力驍捷冠捷一時永嘉四年僣卽帝位於光極前殿大赦攺元光興元年以衛尉延晏爲使持節前鋒大都督配禁兵二萬七千自宜陽入洛川命東萊王彌劉曜及鎭軍石勒進軍防之晏北及南王師前後十二敗晉師長驅圍洛陽陷之總兵大掠幽晉帝於端門害太子及百官已下三萬餘人於洛水北築爲京觀遷帝及太后侍中庚瑉等於平陽大赦攺元嘉平元年二月內晉帝進號儀同三司防稽郡公聰引帝入防謂曰卿爲豫章王時朕曽於王武子相造武子示朕於卿卿言聞其名久矣以卿所作樂府歌文示朕謂朕曰聞君善爲辭賦試爲看之朕時與武子俱爲盛徳頌卿稱善久之又引朕射於皇堂朕得十二籌卿與武子俱得九籌卿贈朕柘弓銀硯頗憶否帝曰臣安敢忘之但恨爾日不早識龍顏耳聰曰卿家骨肉相殘何其甚也帝曰此殆非人事皇天之意也大漢將應干受歷故爲陛下自相驅除耳且臣家若能奉武皇之業九族惇睦陛下何由得之三年春正月宴於光極前殿逼晉帝行酒庾瑉王雋等起而大哭聰惡之二月丁未懷帝崩於平陽於是誅瑉等三月立貴嬪劉氏爲皇后四月湣帝卽位於長安車騎曜等攻長安河東地震雨血於平陽建元元年正月黒霧四塞著人如墨五日而止辛酉時日落地三日相承出於西方東平陽地震崇明觀陷爲池水赤如血赤气至天有赤龍奮迅而去流星起於牽牛入紫防龍行逶迆其光照地落於平陽北十里視之則肉臭聞於平陽長三十步廣二十七步肉旁常有哭聲晝夜不止聰甚惡之癸未劉氏產一蛇一虎各害人而走尋之不得頃之見在隕肉之旁己丑劉氏卒乃失此肉哭聲亦止十一月以晉王粲爲國相大單於總百揆十二月宣光陵石人皆行數步宮中哭聲武庫陷入地一丈五尺聰自去冬至是遂不復受朝賀軍國之事一決於粲立市於後庭與宮人宴戱或三日不醒秋七月河東大蝗惟不食粟豆司靳準率部民收而埋之哭聲聞於十餘里後乃鑽土飛出復入黍豆大司馬曜攻陷長安外城九月犬與豕交於宮門有豕著進賢冠升聰禦座犬冠武冠帶綬與豕並升俄而鬭死殿上宿衛莫有見其入者長安饑甚死過半麯允爲粥以供帝膳帝泣曰今窘厄如此外無救援勢不自知乃使侍中宋敞奉牋降曜敞隨使者至帝肉袒牽羊與櫬銜璧出降東門曜受璧焚櫬遷湣帝及司徒梁汾驃騎麯允等諸臣百餘人至於平陽聰臨光極殿帝稽顙與麯允伏地大哭扶不能起聰大怒允自殺以帝爲光祿大夫懷安侯以大司馬曜假黃大都督陜西諸軍事太宰秦王二年正月東平王約卒十一月聰校獵上林以晉帝行車駕大將軍戎服執防前導行三驅之禮觀者皆指帝曰此故長安天子聚而觀之故老亦有悲泣者十二月大饗於光極前殿聰欲觀晉臣之意使帝行酒洗爵更衣使帝執蓋多有涕泣或有失聲者尙書郎辛賓起而抱帝大哭引出斬之戊戌湣帝崩於平陽三年聰所居螽斯則百堂災焚其子防稽王哀已下二十有一人聰聞哀塞自此哭宮中至於九月夜聲不絕四月尙書令王監崔懿之等極諫聰大怒收監等殺之秋七月哭於光極殿聰畫見東平王約甚惡之徴秦王曜爲丞相錄尙書事固辭仍以丞相領雍州牧靳準爲大司空領司校尉癸亥薨於建始殿甲子粲卽位大赦攺元漢昌宣光陵諡曰武皇廟號烈宗八月以丞相曜爲相國大都督司空靳準爲大將軍領尙書粲荒耽酒色遊宴後庭軍國之事一決於準準遂勒兵入宮執粲數而殺之追諡靈帝劉氏無所存男子盡刑於市發掘二陵焚燒宗廟大哭聲聞百里準自號漢大王置百官遣使稱藩於晉相國曜自長安赴難永嘉元年十二月大將軍東平王約卒一指猶暖遂不殯殮至甲戌乃蘇言見淵於不周山經五日遂復從昆侖山三日而復反於不周見諸王公卿將相死者悉在大有人民宮室壯麗號曰防珠離國淵謂約曰東北庶須夷國無主久待汝父爲之汝父二年當來後國中大亂相殺害吾家死亡略盡但可永明輩數十人在耳汝但還後年當來見汝不遲不久約拜辭而歸道過一國曰猗尼渠余國引約入宮與皮囊一枚曰爲吾遺漢皇帝約辭而歸謂約曰劉郎後年來必見過當以女相妻約歸置皮囊於機下俄而蘇謂左右曰機上取囊來左右取得開有一方白玉題文曰猗尼渠余國天王敬信遮須國天王嵗在攝提當相見馳使奏呈聰曰若當如此吾不懼死也及聰以戊寅嵗薨與此玉並焉

劉曜

劉曜字永明淵之族子少孤見養於淵防而聰慧性拓落髙亮與眾不羣鐵厚一寸射而洞之身長九尺三寸手垂過膝生而眉白目有赤光須不過百餘根皆長三尺光初元年十月太保呼延宴等自平陽來奔上尊號於曜僣卽皇帝位十二月靳準左右軍騎喬太王騰等殺準奉六璽來降二年夏四月徙都長安立子熙爲皇太子六月繕宗廟社稷南北郊於長安令曰蓋王者之興必禘始祖我皇家之先出自夏后居於北夷世跨燕朔光文以漢有天下嵗久恩徳結於庶民故立漢祖宗之廟以懷民望昭武因循遂未悛革今欲除宗廟攺國號禦以大單於爲太祖其議以聞於是太保呼延宴等議曰今宜承晉母子號以光聞本封盧怒中之屬城陛下勲功茂於平洛終於中山中山分野屬大梁趙也宜革稱大趙遵以水行曜從之於是以冒頓配天淵配上帝三年五月西明門內大樹風吹折經一宿樹撥變爲人形髮長一尺須眉三寸皆黃白色有斂手之狀亦有兩腳著履之形惟無目鼻每夜有聲十日而生柯條遂爲大樹枝葉甚茂四年將於霸陵西南營壽陵侍中喬豫和苞上疏諫曰臣等伏聞勅防將營建壽陵周圍四里下深二十五丈以銅爲棺槨黃金飾之臣聞堯谷林市不攺肆顓頊髙陽下不及泉聖王之於終事如是秦始皇下錮三泉周輪七里身亡之後毀不旋踵闇王之於終也如此後防亂以來漢帝諸陵咸見踐辱惟霸陵獨全此𨿽太宗之達智然抑亦擇之之功興亡奢儉烱然於前惟陛下覧之曜大悅終南山崩所得白玉方尺有字曰皇王皇亡敗趙昌以爲已瑞羣臣咸賀中書監劉均曰山崩石壊國傾民亂皇王皇亡敗趙昌者此言白室將爲趙所敗趙因之而昌大趙都於秦雍而勒跨全趙趙昌之應當在石勒不在我也曜撫然攺容五年曜後羊氏卒故晉恵後也洛陽之陷納之六年正月天裂廣一丈餘長五十丈十一年七月石虎率眾四萬人冦擾河東進蒲阪曜選中外精鋭目潼闗北濟虎懼引師而還曜追而敗之枕屍一百餘里虎奔朝歌遂攻石生於金墉分遣諸將攻討及於河內十二月勒自帥眾拒之陣於洛西曜性少酗酒末年猶甚將戰飲數斗常乘赤馬無故蹋頓乃乘小馬北出復飲斗餘至西陽門防陣就平勒將石堪因而乘之師遂大潰曜昏醉奔退而馬陷石渠墜於冰上爲堪所執勒將還襄國諭曜使與太子毗書今速降曜但勅毗與諸臣匡維社稷勿以吾易意建平末爲勒所殺十二年正月太子毗大司馬南陽王等議欲西保秦州遂相率奔上邽石虎乘勝追戰枕屍千里上邽潰虎執毗及王公已下三千餘人皆殺之自劉淵建號西河至是二十有六載

十六國春秋卷一

欽定四庫全書

十六國春秋卷二

魏崔鴻撰

後趙錄

石勒

石勒字世龍上黨武鄕羯人父周朱勒生時赤光滿室白气自天屬於庭中長而壯健有膽力雄武好騎射防而力耕每聞鞞鐸之聲或在前後歸以告其母母以作勞耳鳴非不祥也防並州刺史司馬騰執諸胡山東賣充軍實將詣冀州兩胡一枷勒亦在中東至中原賣與荏平人師懽爲奴每夜於野嘗聞鼓角之聲諸奴亦聞歸以白懽懽奇而免之鄰於馬牧率汲桑往來勒以能相馬自托於桑而傭於武安臨水爲遊軍所囚防有羣鹿旁過軍人競逐之勒乃獲免俄而見一老父謂勒曰向羣鹿者我也君應爲中州主故相救耳勒拜而受命遂招集王陽防安等十八騎復東如赤龍諸苑中乘苑馬逺掠繒寶以賂汲桑永興元年闗東所在盜起二年陽平人公師蕃等自稱將軍起兵趙魏眾至數萬勒與汲桑率牧人乘花馬數百騎以赴之桑始命勒以石爲姓以勒爲名永嘉元年勒歸劉淵拜爲輔漢將軍晉平王淵薨聰襲位劉曜王彌圍洛陽勒帥精騎二萬防之王彌旣平洛陽將先誅勒勒請彌燕於己營手斬彌而並其眾將軍郭黙獲沙門竺浮圖澄以其有道術進之於勒試之有效甚尊重之前趙嘉平二年張賔說勒曰邯鄲襄國趙之舊都依山凴險形勢之固可擇此二邑而都然後命將四出授以奇略王業可圖石勒於是進據襄國聰授勒都督幽冀並營四州諸軍事冀州牧進封本郡公邑萬戶三年以徵虜將軍爲魏郡太守鎭鄴三臺簒奪之謀兆於此矣前趙嘉麟元年劉琨遣姚澹帥眾來討勒與戰澹軍大敗琨長史李以並州來降七月劉聰疾甚以勒爲大將軍錄尙書事受遺輔政勒固辭乃止劉曜稱尊號將授勒太宰大將軍加九錫增封十郡並前二十郡出人警蹕如曹公輔漢故事曜聞平樂之言停太宰之授勒大怒曰趙王趙帝孤自取之名號大小豈爾所呼耶徵虜虎與左右長史張敬張賔等上號曰大司馬𨿽位冠九臺非伯者之號請攺稱大將軍大單於領冀州牧趙王在鄴故事以二十四郡戶二十九萬爲趙國十一月勒卽位攺元稱爲趙王元年始建社稷立宗廟主書司典胡人出內重其禁法不得侮易衣冠華族號胡爲國人二年令曰國人不聴報嫂及在喪婚娶至於燒令如本俗八月始置軒懸之樂八佾之舞作金銀大輅黃屋左纛天子禮樂於斯備矣三年黎陽民陳武妻產三男一女上書自陳令曰昔周之興也四乳八子今武妻一乳四子可謂度過姬祥美如曩日其賜乳婦一人谷百石雜繒四疋庶以肅迎嘉祥冬十月勒親與鄕老齒坐懽飲語及平生勒曰李陽壯士也孤方取之何以不來父老歸語令速來漚麻池之忿是布衣之恨孤方崇信於天下寜讐匹夫乎令曰武鄕吾之丰沛也其復之三世十一月李陽至勒與酣謔引陽臂笑謂之曰卿𨿽老臂中猶有力頗復與人鬭孤往日厭卿老拳卿亦飽孤毒手因賜裏第一區拜爲都尉陽與勒鄰居嵗長爭漚麻池疊相毆撃四年二月拜子爲世子勒雅好文學𨿽在軍旅之中常令儒生讀春秋史漢諸而聴之聞酈食其勸立六國後大驚曰此法當失何以得成天下至畱侯諫乃曰賴有此侯耳其天資英達如此八年八月修三臺三月以世子衛將軍鎭鄴大和十年劉曜圍洛陽襄國大震勒統步騎四萬赴金墉濟自大堨先是流澌風猛軍至冰泮淸和濟畢流澌大至勒以爲神靈之助命曰靈昌津戰於西門曜軍大潰石堪執曜送之二年曜子熈等去長安奔於上邽車騎虎尅上邽遣主簿趙封奉國玉璽送之秦隴西建平元年二月車騎石虎等上尊號勒不許固請勒號趙天王行皇帝事大赦八月郡臣又固請以名位不正宜卽尊號九月僣卽皇帝位大赦攺年正月勒南郊有白气自壇屬天勒大悅四月勒如鄴議營新宮廷尉續咸諫曰臣聞唐虞之治采椽茅茨土階三尺美彰於詩書漢文惜百金不營露臺稱之於千古迨夏商之瓊臺瑤陛楚章華秦阿房資財內竭華夷外叛勒詔曰且停作以申吾直臣之气九月以太尉中山王虎爲大司馬程遐開府儀同是月大霖雨中山西北暴水漂流巨木萬餘根集於堂陽勒大悅謂公卿曰此非爲災天意欲吾營鄴都耳於是營之勒以成周漢晉舊京欲有移都之意乃命洛陽爲南都置行臺治書侍禦史於洛陽三年正月大饗於建徳殿酒酣勒謂徐光曰朕方自古開基何等上也光對曰陛下神武籌略邁於髙皇雄藝卓犖超絕魏武三五以來無可比也其軒轅之亞乎勒笑曰人豈不自知卿言亦已太過朕若逢髙皇當北面而事之然猶與韓彭競健而爭先耳倘遇光武當並驅於中原未知鹿死誰手大丈夫行事當礨礨落落如日月皎然終不能如曹孟徳司馬仲達欺他孤兒寡婦狐媚以取天下也朕在二劉之間耳軒轅豈所擬乎羣臣皆稱萬嵗四年雍州刺史石生上言西鄕有蛇鼠相鬭於安定府間二日蛇死臨涇馬生角長安城中雞鳴音皆曰基慈安定防事前後聞誦書聲求之不得七日乃止隕石於肥鄕六月勒寢疾召中山王虎太子中常侍嚴震等侍疾禁中七月薨於西閣僞諡明皇帝號髙祖

石

石字大雅勒第三子母程夫人右光祿遐之妺建平元年立爲太子虛衿愛士好爲文詠其所親眤莫非儒素勒謂徐光曰大雅愔愔殊不似家子光曰漢祖以馬上得天下孝文以黙守之聖人之後必世勝殘天之道也勒大悅程遐言於勒曰中山怏怏不可以輔少主乞早除之以便大計勒不從勒薨虎執政臨軒召子冀州刺史遂統兵入禁宿衛文武無不奔散大懼防拜中山王虎爲丞相以十三郡封爲魏王又加九錫虎僞讓後乃受之延熈元年七月攺頥丘爲魏國沿魏郡至黎陽十月賫璽綬親請魏公諭禪意虎曰昏昧愚暗處喪無禮不可以君臨萬國奉承宗廟便當廢之云何禪讓十一月廢爲海陽王就車容色自若幽及程後南陽王恢於崇訓宮尋殺之時年二十二

石虎

石虎字季龍勒之從子勒父朱防而子之故或謂之勒弟晉永興中與勒相失嘉平元年劉琨送勒母王及虎於葛陂時年十七性殘忍好馳獵諠遊無紀度尢善彈數彈人軍中毎患之勒白王曰此是凶暴無使軍人殺之聲名可惜宜自除也王曰快牛犢子小時多能破車汝當小忍勿怯之至十八檢攝恭謹嚴重愛士弓馬迅捷勇冠當時勒深喜焉拜徵虜將軍性酷虐無道軍中勇幹防略與已作者輙因事害之至於降城陷壘坑斬士女鮮有遺勒屢加責誨而行意自若然禦眾嚴而不煩莫敢犯者指授攻討所向無前故勒寵信彌隆仗以専徵之任旣廢殺稱居攝趙天王建武元年正月大赦攺元虎荒遊廢政外耽營繕使太子還省者以書奏事選守牧祀郊廟惟徵伐刑防乃親覽之三月南遊臨江而旋京師大震是日觀省臺城賜匠有差九月遷都鄴宮三年徙洛陽鐘簴九龍翁仲等於鄴是嵗太武殿東西宮皆就太武殿基二丈八尺下穿伏室置衛士五百人於其中東西七十五步南北六十五步皆漆瓦金鐺銀楹金枉珠玉璧窮極伎巧起靈風臺九殿於顯陽後選召百官州郡民女以充之後庭服綺谷玩珍奇者萬餘人內置女官十八等教宮人星占及馬步射置女太史於靈臺仰觀災祥以考外太史之虛實禁郡國不得私學星防左校令成公叚造庭燎於崇杠之末髙十餘丈上盤置燎下盤置人絙繳上下虎試而悅之三年太保安等文武五百九人上皇帝尊號安等方入而庭燎油灌下盤死者七人虎大怒腰斬成公叚於閶闔門卽天王位南郊大赦親王貶爲郡公藩王爲縣侯太子遂總百揆其後荒酒淫色驕恣無道或盤逰於田懸管而入或夜百騎宿於宮臣家淫其妻妾裝飾宮人美淑者斬首洗血置於盤上共視之又納諸比丘尼有姿色者與其交防而殺之合牛羊肉煮而食之亦賜左右欲以識其味也虎荒耽內逰威刑失度遂以事爲可或呈之虎怒曰小事何足呈也時有所不聞復怒曰何以不呈請責杖捶月至再三遂甚慍私謂中庶子李顏等曰官家難稱吾欲行冒頓之事卿從我乎顏等伏不敢對事發幽遂於東宮殺之及妃張氏並男女二十六人盡賜死合一棺埋之誅其宮臣友黨二百餘人立河間公宣爲太子建武六年追尊號考樂平敬公爲太宗孝皇帝八年六月上黨孟門上有神人之像坐於山上三日而去虎遣使以太牢祀之九年十二月武鄕有雄虎變爲雌產一狼子日噬虎腦而殺之後三日狼子亦死佛圖澄聞之流涕十年虎起河橋於靈昌津采石爲中流石無大小輙隨流用工五百餘萬不成虎如靈昌津沈璧告誠璧滚於渚水波上騰津所殿觀莫不傾壞壓死者百餘人虎恚甚斬工匠而選十一年發雍梁十六萬人成長安未央宮又發司豫荊兗二十六萬人成洛湯宮十三年二月虎親耕籍田於桑梓苑十四年三月虎夢龍飛西南自天落地旦而問澄公公曰禍至矣陛下宜父慈子和深以愼之四月秦公韜起宣光殿於太尉府梁長九丈太子宣視而惡之斬匠截梁而去韜怒增之十丈宣聞之恚甚謂楊柸牟成等曰韜凶豎悖逆敢違我如是汝等能殺之者吾入宮盡以韜之國分封汝等韜旣死主上必親臨喪因行大事無不濟矣楊柸等許諾八月殺韜宣奏之虎哀絕久之乃蘇召太子宣鏁之於郊北火焚殺之別立太子於東堂虎曰吾欲以純灰三斛洗吾腸穢惡故生凶子兒年三十便欲殺父今世乃十嵗比其二十吾已老矣齊公世爲皇世子立昭儀劉氏爲皇后十一月享羣臣於太武殿前佛圖澄殿上褰衣而行吟曰棘子成林壊人衣虎發石而視之有棘子生焉冉閔小字棘奴也十二月辛巳雷大霖雨虎問佛圖澄曰其爲我乎至戊子而澄卒大寜元年正月虎僣卽皇帝位於郊大赦攺年二月有沙門從雍州來稱見佛圖澄西入闗虎掘之無屍惟有一石虎惡之曰石者朕也塟我而去吾將死矣因而寢疾四月薨於金華殿【晉書曰季龍始咸康元年僣位立此太和六年計在位十五年】世子卽位尊劉后爲太后彭城王遵先鎭關右至是勒兵而還戎卒九萬次於蕩陰石閔爲前鋒都督太后授遵丞相加九錫增封十郡己丑安陽亭貫甲曜兵入自鳯陽門升太武前殿盡哀退如東閣羣臣惇勸卽位大赦封世爲譙王邑萬戶廢太后劉氏爲昭儀尋皆殺之世立凡三十三日尊其母鄭氏爲皇太后立妃張氏爲皇后大司馬義陽王鑑爲太傅沛王衝爲太保石閔爲都督中外諸軍事錄尙書事甲午太武殿災諸門觀閣蕩然其乘禦服燒者大半光焰照天月餘乃滅己未雨血周徧鄴城六月塟虎顯原陵僞諡武皇帝廟號太祖十一月石閔刼司空李農及右衛王墓宻謀其廢遵閔使軍蘇彥周成帥甲士三十八人執遵於南臺如意觀遵時方與婦人彈碁問周成等曰反者誰也成曰義陽王鑑當立遵曰我尙如是汝等立鑑復能防時遂殺之於琨華殿誅鄭太后張皇后遵字大祗虎第九子凡在位者百八十三日鑑卽位大赦以石閔爲將軍封武徳王李農爲大司馬鑑使中書令李松殿中將軍張才等夜誅閔農等於琨華殿不克禁中擾亂鑑僞不知夜斬松等於西中華門龍驤將軍孫伏都劉銖等結羯士三千人伏於胡天亦欲誅閔等時鑑在中臺伏都帥三十餘人將升臺挾鑑以攻之鑑見而問其故伏都曰閔農等反已在東掖門臣嚴衛士謹先啟知鑑曰卿好陳力勿憂無報也伏都等攻閔不尅閔農攻斬伏都等自鳯陽門至琨華橫屍相枕諸胡羯無少長皆斬之死者二十餘萬於時髙鼻多須至有濫死者初靑龍元年正月石閔欲減二石之號議曰孔子曰易姓而王七月者七十有三國繼趙李識書炳然耳徳星鎭衛宜攺號大魏易姓李氏又大赦閏月攺元廢鑑殺之誅虎系三十八人盡殪石氏鑑在位一百三日鑑字大郎虎第三子也

石閔

石閔字曽虎之養孫也父瞻字武本姓冉名良魏郡內黃人其先漢黎陽騎都督累世牙門勒破陳午於河內獲瞻時年十二長而勇悍便弓馬臨陣不顧勒奇之曰此兒壯健可嘉命虎子之歷位左積射將軍封西華侯閔幼而果鋭虎撫之如孫及長身長八尺善謀勇力絕人虎卽位封爲修武侯歷位北中郎虎之敗於昌黎閔軍獨全由此功名大顯永興元年閏月司徒申鐘司空郎闇等四十八人上尊號於閔僣皇帝位於南郊大赦攺元號稱大魏復姓冉氏追尊祖隆元皇帝考瞻烈祖髙皇帝尊母王氏爲太后妻董氏爲皇后子智爲皇太子以司馬李農爲太宰諸子皆封爲縣公新興王祗聞石鑑之死稱尊號於襄國攺元永寜石祗遣相國汝陰王石琨帥眾十萬伐鄴六月進據邯鄲閔盡眾拒之琨軍大敗二年三月閔攻襄國百餘日祗怯乃去皇帝之號攺稱趙王遣太尉張奉乞師於慕容雋中軍張春請救於姚弋仲三月祗相國汝陰王琨自冀州敕祗弋仲復遣子襄帥騎三萬八千雋遣將軍悅綰帥甲士三萬勁卒十三萬四方攻之祗衝其後閔師大敗閔與千萬騎奔還鄴祗使劉顯帥眾十萬追奔伐鄴閔盡眾出戰大敗之追奔至於陽平顯懼宻使請降求殺石祗爲效四月劉顯殺祗及其丞相樂安王炳太保張舉等遣拜顯上大將軍大單於冀州牧祗炳皆虎之庶子也七月劉顯稱尊號襄國三年二月劉顯帥眾伐常山太守蘇彥告難閔帥八千救彥敗顯於常山追奔及於襄國顯大將軍曺伏駒開門爲應遂入襄國誅顯及其公卿以下百餘人焚襄國宮室遷其民於鄴三月慕容雋已尅幽薊略地至於冀州閔帥騎擊之與慕容恪遇於魏昌城恪方陣而前閔眾寡不敵所乘赤馬曰朱龍日行千里潰圍東奔行二十餘里馬無故而死遂爲格所擒送之於薊雋立閔而問之曰汝奴僕下才何敢妄稱天子閔曰當此天下大亂爾曹人面獸心尙欲簒逆我一時英雄何爲不可作帝王耶雋怒鞭之三百遣慕容評帥眾圍鄴五月送閔於龍城告廆皝廟而殺之鄴中饑人相食虎時宮人被食略盡冉智尙幼幹遣詹事劉猗奉表降雋八月長水校尉馬願龍驤將軍田香開門降評幹懸縋而下奔於倉垣評送閔後董氏太子智大尉申鐘及諸王公卿於薊初慕容雋斬閔於遏陘山山左右七里木悉枯蝗虫大起自五月不雨至於十二月雋遣使者祀之諡曰武悼天王其日大雨雹是嵗太和八年也

十六國春秋卷二

欽定四庫全書

十六國春秋卷三

魏崔鴻撰

前燕錄

慕容廆

慕容廆字奕落環昌黎棘城人昔髙辛氏遊於海濵畱少子厭越以君北夷世居遼左號曰東胡秦漢之際爲匈奴所敗分保解卑山因復以爲號曽祖莫防跋魏初率其諸部入居遼西從司馬宣王討公孫淵有功拜率義王始建國於棘城之北見燕代少年多冠步揺跋意甚好之遂斂發襲冠諸部因呼之爲步揺其後音訛遂爲慕容焉祖木延左賢王從毌丘儉徵髙麗有功加號大都督又涉歸以全栁城之勲進拜單於遷邑遼東於是漸變土風自云慕二儀之徳繼三光之容遂以慕容爲姓廆身長八尺有大度晉安北將軍張華一見奇之謂曰君後必爲命世之器匡難濟時者也涉卒弟耐立將謀殺廆廆亡潛於遼東徐郁家太康元年國人殺耐迎廆立之太康十年又遷於徒河之靑山元康四年定都大棘城所謂紫之邑也永嘉六年王浚承制以廆爲散騎常侍冠軍將軍前鋒大都督大單於皆讓不授擢舉賢才官方授仕魯國孔慕宿徳淸望請爲賔友平原劉讚儒學該通引爲東庠祭酒其世子皝率國冑受業焉大興四年晉遣謁者拜廆使持節督幽平東夷諸軍事車騎將軍平州牧封遼東郡公丹書鉄劵承制海東咸和元年加侍中位特進八年夏五月薨於文徳殿年六十五塟於靑山晉遣使者贈車騎大將軍開府儀同三司謚襄公皝爲燕王追謚武宣王雋稱尊武宣帝廟號髙祖

慕容皝

慕容皝字元眞廆第二子小字萬年長七尺八寸雄毅善權略博學多材藝晉建武元年振武將軍永昌初拜左賢王太寕末拜平北將軍朝鮮公咸和八年六月卽遼東公位行平州刺史督攝部內九年八月晉遣謁者拜皝鎭軍大將軍平州刺史大單於遼東公承制一如廆故事七年七月立子雋爲世子四年以左司馬封奕爲長史九月奕等以皝任重位輕宜稱燕王於是上議十月僣卽燕王位於文徳殿大赦境內攺備羣司以封奕爲相國追尊先公爲武宣王先妣爲王后起文昌殿出入警蹕立夫人段氏爲王后世子雋爲太子是嵗棘城黒石谷有大石自立而行八年七月晉使鴻臚郭忱持節拜皝侍中大都督河北諸軍事大將軍燕王其餘官皆如故封諸功臣百餘人九月遷都龍城十二年四月有黒龍一白龍一見於龍山皝率羣寮觀之去龍二百步祭以太牢二龍交首嬉翔解角而去皝大悅赥境內號新宮曰和龍立龍翔佛寺於山皝雅好文籍親造太上章以代急就又著典誡十五篇並以教冑子十四年皝親臨東庠考試學生其通經秀異者擢充近侍十月饗羣僚於承幹殿右長史宋諺性貪賜布百疋令自負而歸以愧其心十五年八月皝因見白兔馳射之馬倒被傷輦而還宮引太子雋囑以後事謂曰今中原未平方建大事委賢任哲此其時也恪智勇無濟力堪任重汝其委之以成吾志九月薨於承幹殿年五十二冬十二月葬龍山諡文明王雋稱尊追尊曰文明皇帝廟號太祖陵曰龍平

慕容雋

慕容雋字宣英皝第二子小字賀賴跋十三月而生有神光之異身長八尺一寸善爲文雅好辭賦至於器物車室皆著讚以爲勸戒皝之八年晉遣使者拜皝燕王以雋爲安北將軍東夷校尉十一年進拜使持節鎭東將軍皝薨卽燕王位赦其境內依春秋列國故事稱元年正月開趙魏大亂乃嚴兵將爲進取之計七月晉使謁者陳沈拜雋都督河北諸軍事幽冀並平四州牧大將軍燕王承制封拜一如廆皝故事元璽元年正月司南車成雋大恱告於皝廟四月遣輔國恪相國奕討冉閔戰於魏昌廉臺閔師大敗擒送之闗大將軍蔣幹輔閔子智固守鄴城遣輔弼評等帥騎一萬以討之鄴北郡縣悉降輔國奕等一百一十人勸珍尊號令曰非常之事匪寡徳所宜聞也八月尅節輔弼評等送閔後董氏太子智太尉申鐘並乘輿服物及六璽送於中山國璽蔣幹先以送晉雋欲神其事葉言歷運在已乃詐云得之賜閔妻號奉璽君封冉智爲海濵侯以輔弼評爲司州刺史鎭鄴十月輔國恪等五百五人奉皇帝璽十一日僣卽皇帝位於正陽前殿大赦攺年時晉遣使詣雋謂之曰還白汝天子我承人乏爲中國所推已爲帝矣庚午書曰追崇祖考古人之令典尊武宣王爲髙祖武宣皇帝文明王爲太祖文明皇帝二年正月立後可足渾氏爲皇后升平元年正月復立中山王暐爲皇太子赦其境內攺年曰光壽初廆有駿馬曰赭白有奇相逸力石虎之伐棘城皝將出避難欲乘之馬悲鳴蹄齧人莫能近皝曰此馬見異先朝孤嘗仗之濟難今不欲出者蓋先君之防也乃止虎尋奔退皝益奇之至是年四十九嵗而駿逸不虧雋比之鮑氏驄命鑄銅以圖其像親爲銘讚雋勒其旁置之薊城東掖門是像成而馬死十一月自薊遷鄴三月入鄴宮大赦繕殿宮復銅雀臺以吳王垂爲東夷校尉平州刺史鎭遼東二年三月常山寺大樹自拔根出得璧二十七圭七十三光色精奇有異常雋以爲嶽神之命遣尙書郎段勤以太牢祀之五月遼西獲黒鬼三年三月雋夜夢石虎齧其臋寤而惡之命發其墓剖棺出屍踏而罵之曰死人安敢夢生天子遣禦史中尉楊約數其殘酷之罪鞭而投之漳水十二月雋寢疾謂大司馬恪曰吾患惙然恐不濟修短命也復何所恨但二冦未除景茂衝幼慮其未堪家國多難吾欲逺追宋宣以社稷屬汝恪曰太子𨿽幼天縦聰聖必能勝殘去暴不可以亂正統雋怒曰兄弟之間豈虛飾乎恪曰陛下若以臣堪荷天下之任者寧不能輔少主也雋曰若汝行周公之事吾復何憂四年正月雋薨子應福前殿年五十三僞諡景昭皇帝廟號烈祖龍陵雋雅好文籍性嚴重未曽以慢臨朝𨿽閒居宴處亦無懈怠之色

慕容暐

慕容暐字景茂雋之第三子元璽三年封中山王尋立爲皇太子光壽四年僣卽帝位大赦攺元建熈元年以太原王恪爲太宰錄尙書行周公事專百揆上庸王評爲太傅贊朝政司空陽騖爲太保王垂爲河南大都督十州諸軍事兗州牧鎭梁國四年正月暐南郊十月太尉奕迎神於和龍初暐委政太宰恪専受經於博士勸助教尙鋒祕書郎杜銓並以明經講論左右至是通諸經祀孔子於東堂以勸爲國子祭酒鋒國子博士銓散騎侍郎其執經侍講皆有拜授八年太宰恪卒九年十二月有神降於葉自稱相女有聲與人相接數日而去十年四月立貴妃可朱渾氏爲皇后六月晉大司馬桓溫率眾五萬來代遂至枋頭吳王垂大敗斬獲三萬餘級溫奔還淮南垂旣敗溫威徳彌振太傅評大不平之太后遂與評謀殺垂十二月垂出奔秦十一年六月秦輔國將軍王猛鎭南將軍楊安率眾六萬來代以太傅評下邳王厲等帥精兵三十萬拒秦師於潞州川郡盜賊大起鄴中怪異非常十月評及猛戰於潞州評師敗績單騎遁還猛乘勝追奔長驅至鄴十月苻堅帥眾防猛來攻拔鄴城外亂散騎侍郎徐蔚等率扶余髙句麗及上黨質民子弟五百人夜開城門引納秦師暐與太傅評左衛將軍孟髙等數十騎出奔昌黎堅遣將軍郭慶帥騎五千追之及暐於髙陽秦將巨武執暐將縛之暐曰汝何小人而敢縛天子武曰我梁山巨武受詔縛賊何謂天子耶執暐送鄴堅問其奔狀暐曰狐死首丘欲歸死於先人陵墓耳堅哀而釋之令還宮率文武出降堅入鄴宮升正陽殿徙暐及王公已下並諸鮮卑四萬餘戶於長安封暐新興郡侯邑五千戶尋拜尙書堅徵臺城爲平南將軍別部都督淮南之敗隨堅還長安旣而吳王垂攻苻丕於鄴中山王衝起兵闗中暐謀殺堅事發爲堅所誅年三十五嵗僣稱尊號僞諡幽皇帝

十六國春秋卷三

欽定四庫全書

十六國春秋卷四

魏崔鴻撰

前秦錄

苻洪

苻洪字廣世略陽臨渭氐人其先有扈氏之苖裔子孫彊盛世爲氐酋其後家池生蒲長五丈節如竹形時咸異之謂之蒲家因以爲氏焉父懷歸爲部落小帥母姜氏寢產洪先是隴右大雨霖百姓苦之謠曰雨若不止洪水必起故名之曰洪年十二父卒代爲部師好學多權略善騎射屬劉氏之亂乃散千金招延俊傑之士𦇤負奔之推爲盟主劉聰遣使拜平逺將軍不受自稱防氐校尉秦州刺史略陽公羣氐推爲首劉曜以洪爲氐王及曜敗於洛陽洪率部人西保隴山石虎將軍攻上邽洪詣虎降虎親出迎之拜冠軍將軍監六夷諸軍委以西方之事石虎滅石生也洪說虎宜徙闗中豪傑及羌戎內寔京師虎從之以洪爲龍驤將軍流人都督處於枋頭累有戰功封西平郡公其部曲賜爵闗內侯者二千餘人以洪爲闗內領侯將冉閔言於虎曰苻洪雄果其諸子並非常才冝密除之虎待之愈厚及石遵卽位閔又以爲言遵乃去洪都督洪怨之乃遣使降晉後石鑑殺遵所在兵起洪有眾十餘萬永和六年帝以洪爲徵北大將軍都督河北諸軍事冀州刺史廣川郡公時有說洪稱尊號者洪亦以防文有艸付應王又其孫堅背有艸付字遂攺姓苻氏自稱大將軍大單於三秦王洪謂博士胡文曰孤率眾十萬居形勝之地冉閔慕容雋可指辰而殄姚襄父子克之在吾數中孤取天下有易於漢祖矣軍師將軍麻秋說洪西都長安洪深然之已而秋因宴鳩洪將拜其眾世子健牧斬秋洪將死謂健曰所以未入闗者言中州可指辰而定今見困竪子中原非汝兄弟所能辦闗中形勝吾亡後便可鼓行而西言終而死年六十六健僣位僞諡恵武帝

苻健

苻健字建業洪第三子也初母羌氏夢大羆而孕健及長勇果便弓馬好施善事人甚爲石虎父子所親愛虎𨿽外禮苻氏心寔忌之乃陰殺其諸兄而不害健及洪死健嗣位去秦王之號稱晉徵西大將軍都督闗西諸軍事雍州刺史於是盡眾西行至盟津起浮橋以濟濟訖焚橋三輔堡壁悉降十一月入都長安於是長史賈碩等依諸葛亮劉備故事表健爲秦王碩等爲上尊號健僞讓再三乃從之皇始元年正月僣卽天王位於南郊大赦攺晉永和七年爲皇始元年追尊父洪爲太祖武恵皇帝繕宗廟社稷於長安立妾彊氏爲天王皇后子長爲天王太子靚爲平原公生爲淮南公弟雄丞相爲東海公其餘封授各有差是年野蠶成繭野禾被原百姓采野繭而衣野粟而食闗西家給人足二年正月丞相雄等固請冝依漢晉兼王之美不可過自謙沖同趙之初號健從之僣卽皇帝位於太極殿大赦諸公進爵爲王立五等之封以次進之二年正月下書曰其自公卿已下嵗舉賢良方正孝亷淸才多略博學秀才異行各一人或獻書規諌或面陳朕過其悉以聞勿懼貴賤四年丞相東海王雄卒贈相國進封魏王諡敬武王雄字元才洪之季子也建武中拜龍驤將軍雄頭大足短故軍中稱爲大頭龍驤健甚重之曰元才吾之姬旦是年四月立淮南王生爲皇太子六月健寢疾引太師兼尊丞相雷弱兒太毛貴司空王隨等囑以後事受遺輔政乙酉薨於太極前殿年四十九塟原陵僞諡明皇帝廟號世宗永興初追尊曰景明皇帝號髙祖

苻生

苻生字長生健第三子幼而麄暴昏醉無賴祖洪甚惡之無一目七嵗洪戲之問侍者曰吾聞瞎兒一淚信乎侍者曰然生怒引佩刀自刺出血曰此亦一淚耶洪大驚鞭之生曰性耐刀槊不堪鞭捶洪曰汝爲爾不已吾將以汝爲奴生曰可不如石勒也及長力舉千鈞走及奔馬皇始五年僣卽皇帝位大赦攺年羣臣奏先帝晏駕甫爾不冝攺號生怒不從窮推議主壽光元年七月殺右僕射段純以太子門大夫趙韶爲僕射太子舍人趙誨爲中防軍著作郎佐董榮爲尙書並以佞幸進也九月中書監胡文中書令王魚言於生曰比頻有客星孛於大角熒惑入於東井大角爲帝座東井秦之分野不出三年國有大喪大臣戮死願陛下遂追周文修徳以禳之生曰皇后與朕對臨天下亦足以塞大喪之變於是殺皇后梁氏誅太傅錄尙書毛貴車騎尙書令梁楞左僕射梁安後安之女孫又誅丞相雷弱兒諸羌悉叛弱兒南安羌酋也生𨿽在諒闇遊飲荒滛殺戮無道彎弓露刀以見朝臣錘鉗鋸鑿備置左右未幾后妃公卿已下至於僕誅五百餘人二年正月嬖臣右僕射董榮言於生曰日蝕之災冝以貴臣應之生曰惟有大司馬國之懿戚不可其在王司空生從之誅司空王隨壬戌饗羣臣於太極前殿飲酒樂奏生歌以和之命尙書令辛牢與勸旣而怒曰何不彊酒猶有坐者引弓矢射牢殺之於是百僚大懼無不引滿昏醉污服失冠蓬頭僵僕生以爲樂三年四月姚襄遣蘭等帥眾二萬七千進據黃洛生遣兵符黃眉東海王堅建節將軍鄧羌等步騎萬五千以討之羌僞不勝引騎而退襄追之至於三原羌回騎拒襄大戰獲襄襄有駿馬日行千里是戰也馬倒而擒之眉等振旅而歸初長安誙曰東海大魚化爲龍男便爲王女爲公問在何所洛門東東海符堅封也時爲龍驤將軍第在洛門之東生荒暴日滋殘虐彌甚羣臣朔望漏盡詣見生日盡午湏侍宴訖或日暮而不出百僚饑或至申酉間方出臨朝輙怒色厲惟行殺戮或連月昏醉弗堪省覽或使宮人與男子裸交於殿前引羣臣臨而觀之或生剝牛羊驢馬活爓雞鴨三五十爲羣故之殿中或生剝死囚面皮令其歌舞觀以爲樂宗舊勲親戚忠良殺害略盡朝士奔走艸野皆曰從虎口出左右得度一日如過十年至於截脛刳胎拉脇鋸頭殺者動有千數生夜對侍婢曰阿法兄弟亦不可信當除之是夜淸河王苻法夢神告曰且將禍集汝門惟先覺者可以免之寤而心悸防侍婢來告乃與特進梁平老彊汪等帥壯士數百人潛入雲龍門東海王堅與呂婆樓帥麾下三百餘人鼓噪繼進宿衛將士皆捨杖歸堅生猶昏寢不寤堅眾旣至生驚問左右曰此輩何等人引生置別室廢爲越王俄而殺之時年二十三僞諡厲王封子馗爲越侯

苻堅

苻堅字永固健弟雄之子趙建武中母荀氏祈子於西門豹祠歸而夜夢神交遂孕十二月而生堅有神光之異自天燭庭背有赤文隠起成字曰艸付臣又土王咸陽必祿而莫之也姿貌魁傑臂垂過膝目有紫光祖洪奇而愛之名堅頭因而謂健曰此兒頭大重身長任大足短安下非常相趙石光祿大夫司校尉髙平徐統有知人之鑑遇堅於路異之執其手曰苻郎此官之禦街小兒敢戲於此不畏司縛耶堅曰司縛罪人不縛小兒戲也統顧左右曰此兒有霸王之相後遇之統下車謂曰苻郎當大貴但僕不及見如何監曰若如公言不敢忘徳八嵗請就師學洪曰尙小未可吾年十三方欲求師時人猶以爲速成健之入闗也次於曲沃夢天神遣使者朱衣赤冠命拜堅爲龍驤將軍旦而爲壇於曲沃健泣謂堅曰先王昔受此號汝父曽爲之今若復爲神明所授可不勉之性至孝有器度愽學多才藝年十一便有經略大志堅旣殺苻生永興元年六月去皇帝之號僣稱大秦天王卽位太極殿誅董龍等二十餘人攺壽光三年爲永興元年追尊父爲文桓皇帝世子宏爲皇太子兄淸河王法爲丞相錄尙書事永安公苻侯爲太尉諸王皆貶爵爲公苻栁爲尙書令封弟融爲陽平公雙河南公子丕爲長樂公暉爲平原公熈爲廣平公李威爲左僕射梁平老爲右僕射席寶爲丞相長史王猛爲中書令侍郎權翼爲黃門郎諸公卿爲生所誄者悉復本官十月丞相東海公法以疑忌賜死茍太后之意也堅性友愛與法訣於東堂慟哭嘔血二年四月堅如龍門五畤六月如河東祀后土八月自臨晉登龍門顧謂羣臣曰美哉山河之固雄翼對曰吳起有言在徳不在險深願陛下追蹤唐虞懷逺以徳山河之固不足恃也堅大悅至韓原觀晉魏顆鬼結艸抗秦軍之處賦詩而歸甘露元年正月起明堂禪南北郊六月甘露降乃大赦攺年八月堅下書曰咸陽內史猛吉彰出納所在著績有臥龍之才宜入贊百揆絲綸王言可徴拜侍中中書令領京兆尹中丞鄧羌性鯾直與猛恊規齊志於是百僚肅整豪右屏風風化大行堅嘆曰吾今始知天下之有法也以猛爲吏部尙書遷太子詹事十一月以猛爲司隸侍中領遷如故猛上疏曰伏見陽平公融明徳懿親光祿西河任羣忠貞淑愼處士朱彤博誠徳辧並宜左右彌綸暉贊九棘愚臣庸鄙請避賢路堅曰機務俟才允屬明哲朝野所望豈容致辭所舉融等尋別銓授於是以融爲侍中中書兼右僕射任羣爲光祿大夫領太子家令朱彤爲中書侍郎領太子庻子三年九月鳯凰集於東闕大赦其境內初將爲赦與左僕射猛右僕射融密議於露堂悉屏左右堅自爲赦文猛融進紙筆有一大蒼蠅入自牖間鳴聲甚大集於筆端驅而復來堅所聼之久而乃去俄而長安街巷市裏民相告曰官今大赦有司以聞堅驚謂融猛曰事何從而泄於是勅外推窮之咸言有一小人衣黒大呼於市曰官今大赦須臾不見堅嘆曰其向蒼蠅乎聲狀非常吾固惡之四年七月黃龍見於成紀梁山崩五年白虎見天水六年遣鴻臚拜張天錫爲大將軍涼州牧西平公建元元平正月雍州秀才段鏗對策上第拜吏部郎中孝亷通經者十餘人皆拜令長五年六月晉大司馬桓溫伐燕次於枋頭燕師屢敗遣散騎侍郎藥嵩來乞於堅請割武牢以西之地八月遣將軍荀池洛州刺史邵羌帥步騎救燕敗歸是月京兆尹王攸上書獻十略一曰君道宜明二曰臣尙忠敬三曰子貴孝養四曰民生在勤五曰教無偏黨六曰養民在惠七曰延聘耆賢八曰懲惡顯善九曰伐叛討逆十曰易簡大堅納之以攸爲諫議大夫十一月燕軍騎吳王垂奔秦桓溫旣走慕容暐悔割河滄之地以賂秦乃曰行人失辭分災救患理之常也堅大怒六年令輔國王猛師鎭南陽安虎牙將軍張蠔建節鄧羌等步騎六萬討平燕翼八月猛攻尅壺闗暐遣太傅上庸王評等帥四十萬屯於潞州猛覘知評賣水鬻薪不撫士有可乘之防大笑謂楊安等曰慕容評眞奴才𨿽億兆之眾尙不足爲慮況十萬乎今破之必矣甲戍陳於渭原猛誓眾曰王景略受國厚恩任兼內外今與諸君深入賊地宜各勉進不可退也受爵明君之朝慶觴父母之室不亦美乎眾皆勇奮破釡棄糧大呼兢進猛望評師之眾惡之謂鄧羌曰今日之事非將軍莫可以防也成敗之機在斯一舉也軍其勉之羌曰若以司見與者公無以爲憂猛曰此非吾所及也必以安定太守萬戶侯相處羌不恱而退俄而兵交猛召羌寢而不應猛乃馳就許之於是大飲帳中與張眊徐成等跨馬運矛馳入評軍出入數四傍若無人攀旗斬將殺傷甚重戰及日中燕師敗績進師圍鄴七日堅至於安陽故宅引諸耆老語及祖父舊事然流涕乃停信宿猛潛如安陽迎堅堅謂之曰昔亞夫不出軍迎漢文將軍何以臨敵而背眾乎猛曰臣每覧亞夫之事常謂前卻人主以此而爲名將竊未多之臣奉陛下神算孽垂亡之虜若摧枯拉朽何足憂也戊寅尅鄴慕容暐出奔將軍郭慶執暐於髙陽送之辛巳堅入鄴宮大赦閱其圖籍凡郡百五十七縣一千五百七十九戶二百四十五萬八千九百六十九口九百九十八萬七千九百三十五以王猛爲使持節都督闗東六州諸軍事車騎大將軍開府儀同三司冀州牧鎭鄴封淸河郡侯以燕太宰恪太評之第盡賜之加美妾五人上女妓十人中妓三十八人猛辭堅曰昔魏綘和戎猶有金石絲竹之賞山甫翼周寶受四牡之錫卿功超二子任過管葛安得辭也其敬愛之無逆朕命以鄧羌爲散騎常侍安定太守眞定郡侯邑三千戶賞潞州之功七月七日堅如洛陽下書曰士死知已猶來格模故喬公一言魏祖追慟趙司髙平徐統往在鄴都識朕於童稚每思其殷勤之言勿敢忘也可召其子孫詣行所八年五月以髙平徐攀爲瑯琊太守攀統之少子以舊思防之也六月冀州牧猛入爲丞相中書監司校尉猛固辭丞相攺授司徒又固辭不拜乃停司徒之授四月天鼓嗚彗出於箕尾長十餘丈或名蚩尢旗經太微掃東井自夏及秋冬不滅太史令張猛言於堅曰尾燕之分野而掃東井東井秦之分轄深禍大十年之後燕滅秦之象二十年之後燕當爲岱所滅慕容暐父子兄弟亡虜也而布列朝廷貴盛莫一宜除渠帥以寧王秦若旦誅鮮卑不夕滅客彗者臣請就妖言之戮堅不納更以暐爲尙書垂爲京兆君衝踢太守十年三月侍中太尉李威卒威字伯龍漢陽人茍太后姑子少與苻雄結刎頸之交苻生屢欲誅堅賴威以免堅深徳之事威如父誅苻生及法皆威與太后潛決太謀遂有辟賜之寵雅重王猛勸堅以國事任之堅常謂猛曰李公知卿猶鮑叔之於夷吾罕虎之於子產猛兄事之夏四月堅下書曰巴夷崄逆冦亂益州招引吳軍爲唇齒之勢特進鎭軍將軍防羌校尉鄧可帥甲士五萬星夜赴討五月蜀人張育楊光等起兵二萬以應巴獠晉威逺將軍桓石防帥眾二萬入據墊江張育自號蜀王稱蕃於晉八月鄧羌敗晉師於涪西擊張育光屯於綿竹皆斬之益州平羌勒銘於岷山而還十二月羌至自成都隆引見東堂謂之曰將軍之先仲華遇漢世祖於前將軍復逢朕於後何鄧氏之多幸羌曰臣常謂光武之遇仲華非獨仲華遭光武堅笑曰將軍蓋以自況非直將軍之幸亦朕之遇賢十一年正月以安軍蒲輪徴隠士樂陵王勸爲國子祭酒堅雅好文學英儒畢集純博之精莫如勸也終於太子少傅五月猛寢疾堅親祈南北郊宗廟社稷分遣侍臣禱河嶽諸神無不周備以猛少瘳赦殊死七月堅臨省疾問以後事猛曰晉僻陋吳越乃正朔相承臣歿之後願不以晉爲圖鮮卑羌虜我之仇讐終爲大患宜漸除之以復社稷言終而卒時年五十一堅哭之慟謂太子宏曰天不欲使吾平一六合何奪吾景略之速也贈侍中丞相餘如故謚武襄朝禁巷哭三日十二年正月癸巳髙陸民穿井得大三尺六寸背有八卦文命太卜池養之食之以粟四月堅下書曰涼州刺史張天錫𨿽稱藩受位而臣道未純可遣步兵校尉姚萇等自石城津伐天錫天錫率勁勇五萬來拒戰於赤岸涼師大潰天錫率騎數千奔還姑臧致牋請降於萇甲午大軍至姑臧天錫乘素車白馬面舁櫬降子軍門萇釋縛焚櫬送之長安諸郡縣悉降涼州平九月以梁熈爲持節西中郎涼州刺史鎭姑臧徙豪右七千餘戶於闗中封天錫重光懸之東寜鄕二百戶號歸義侯拜北部尙書遷右僕射初萇等將徵天錫堅爲其立第於長安至是而居之十三年太史奏有星見於外國之分當有聖人之輔中國得之者昌堅聞西域有鳩摩羅什襄陽有釋道安並遣求之十七年正月不雨至於六月徹樂減膳出宮女以迎和气八月堅收起居注及著作所錄而觀之見茍太后李威之事慙怒乃焚其書著作郎董裴𨿽更書時事然千不畱一八年三月徙鄴銅駝銅馬飛亷翁仲於長安十月堅引羣臣於太極殿議曰東南一隅未賓王化今欲起天下兵討之計其精卒九十七萬吾先啟行薄伐南裔此行也朕與陽平公之任非諸之事左右僕射權翼沙門道安陽平公融尙書石越等上書固諫前後數十堅不納十九年晉車騎桓沖率眾十萬防襄陽遣其前將軍劉波攻沔北堅大怒遣其子徵南鉅鹿公叡冠軍慕容垂左衛毛當等將步卒五萬救襄陽堅下書曰吳人敢恃江山屢防王境宜時進討以淸宇內便可戒嚴速修戎備發州民則十丁遣一兵居門在灼然者爲崇文義從朕登防稽復禹績伐國存君義同三王其以司馬昌明爲左僕射謝安爲吏部尙書桓沖爲侍郎勢還不逺可並爲起第八月戊午遣徵南大軍陽平公融騎從張蠔撫軍大將軍髙陽公符方衛軍梁成平南慕容暐冠軍慕容垂步騎二十五萬爲前鋒甲子堅發長安戎長戎卒六十餘萬騎二十七萬前後千里九月堅至項城涼州之兵始達咸陽蜀漢之軍順流而下幽冀之眾至於彭城東西萬里水陸齊進融等攻壽春晉遣都督謝石徐州刺史謝豫州刺史桓伊水陸七萬敗堅於肥水堅爲流矢所中單騎遁還於淮北顧謂夫人張氏曰朕若用朝臣之言豈見今日之事卽當何面目復臨天下乎潛然流涕堅諸軍悉潰惟慕容垂一軍獨全比至洛陽百官威儀軍容粗備未及闗而垂有二志說堅請巡撫燕岱並求拜墓堅許之權翼固諫以爲不可堅不從堅至自淮南次於長安東之行宮入告罪於太廟丁零翟斌反幹河南長樂公苻丕遣慕容垂及苻飛龍討之垂南結丁零殺飛龍盡坑其眾垂引丁零烏丸之眾二十餘萬爲飛梯地道以攻鄴城慕容暐弟先爲北城長史聞垂攻鄴亡命奔闗東牧諸馬牧鮮卑眾至數千還屯華陰暐乃潛使諸弟及宗人起兵於外堅遣將軍彊永率騎擊之爲所敗眾遂盛自稱大都督雍州牧濟北王推叔父垂爲丞相大司馬冀州牧吳王堅謂權翼曰吾不從卿言鮮卑至是闗東之地吾不復與之爭若將何翼曰防不可長慕容正可據山東爲亂不暇近逼今暐及宗族種盡在京師鮮卑之眾布於畿甸實社稷之憂宜遣重將討之堅乃以廣平公熈鎭蒲阪苻叡爲都督配兵五萬姚萇爲司馬討於華澤平陽太守慕容衝起兵河東有眾二萬進攻蒲阪命竇衝討之苻叡勇果輕敵至華澤敗績被殺堅大怒萇懼誅遂叛竇衝擊慕容衝於河東大破之衝奔於至十萬餘遣使謂堅曰秦師傾敗將興復大燕吳王以定闗東可速資備大駕奉送家兄皇帝返鄴都與秦以虎牢爲界分王天下堅怒召暐責之暐叩頭流血陳謝堅久之曰此自三堅之罪非卿之過復其位待之如初命暐以書招諭垂及眾使眾兵還長安恕其反叛之罪而暐遣使謂曰今秦數已終當不復能久立吾旣籠中之人必無還理勉建大業以興復爲務於是進向長安攺年曰燕興堅率步騎二萬討姚萇於北地姚萇率眾七萬來攻堅爲萇所敗聞慕容衝去長安一百餘里引師而歸使苻方戍驪山拜苻暉都督中外諸軍事配兵五萬拒衝暉師敗績堅入以尙書姜寧與苻琳率眾三萬擊衝於灞上爲衝所敗宇死之琳中流矢衝遂據阿房城進逼長安堅登城觀之嘆曰此虜從何出也吾不用王景略陽平公之言使白虜敢至於此長樂公苻丕在鄴糧竭馬又無艸削松木而食之防丁零叛慕容垂引師去鄴始具西問知長安危逼乃遣從弟求救於謝二十一年慕容衝僣稱尊號於阿房攺年更始衝率眾登城堅身貫甲冑督戰拒之飛矢滿身流血被體時𨿽兵防危逼馮翊諸堡壁猶有負糧冒難而至者多爲賊所殺先是毎夜有人周城大呼曰楊定健兒應屬我宮殿臺觀應坐我父子同出不共汝旦尋而不見人迹城中有書曰右符傳賈錄載帝出五久長得又謠曰堅入五山長得堅大信之告其太子宏曰脫如此言天或導予今畱汝兼總戎政勿與賊爭利吾當出隴收兵運糧以給汝自將張夫人及中山公詵率騎數百出如五將山六月太子宏尋將母妻宗室男女數千騎出奔中入據長安堅至五將山姚萇遣將軍吳忠圍之堅眾奔散獨侍禦十數人而已神色自若坐而待之召宰人進食俄而忠至執堅以歸新平縣幽之別室萇求國璽於堅曰萇次膺籙瞠可以爲恵堅瞠目叱之曰小羌乃敢於逼天子豈以國璽授汝羌乎五胡次序無汝羌名違天不祥其能久乎璽已送晉不可得也萇又遣右僕射尹緯說堅求爲堯舜禪代之事堅曰姚萇叛賊柰何擬之古人因問緯曰卿於朕朝作何官對曰尙書令史堅嘆曰卿宰相才王景略之流而朕不知卿亡也不亦冝乎八月縊於新平佛寺中時年四十八張夫人中山公詵等皆自殺三軍莫不哀慟萇欲匿殺之名乃諡爲莊烈天王長樂稱號僞謚堅爲世祖宣昭皇帝初太子之逩也假道歸晉歷位輔國將軍桓篡位以爲梁州刺史

符丕

符丕字永敍堅之長庶子少而聰慧好學堅與之言將略嘉之才幹亞於苻融爲將善収士卒時出鎭於鄴東夏安之堅敗歸長安爲慕容垂所逼自鄴奔於枋頭堅之死也建元二十一年丕復入鄴城將収兵趙魏西赴長安防平州刺史苻衝帥幽並人眾撃慕容垂頻爲垂將帶方等所敗乃率眾三萬進屯壺闗使招丕丕乃去鄴帥兵六萬進潞州驃騎將軍張蠔並州刺史王騰迎之入據晉陽始知不守堅爲姚萇所殺乃舉哀晉陽僣卽皇帝於晉陽南立堅行廟大赦攺建元二十一年爲太平元年九月置百官是月安西呂光自西城還師二年正月慕容垂僣稱尊號二月慕容衝左將軍韓延煞衝立段隨爲燕王攺年昌平正月丕以呂光爲車騎將軍梁州牧酒泉公是月姚萇僣稱尊號氐有啖靑者謂諸將曰狄道長苻登𨿽王室屬疎而誌略雄明請共立之以赴大駕於是推登爲持節使都督隴右雍河二州牧率眾五萬東下隴右據南安馳使請命八月丕以登爲徵南大將軍開府儀同南安王特節雍州牧因其所稱而受之九月丕下書鮮卑慕容永我之騎將首亂京畿禍傾社稷其遣丞相王永帥禁衛虎旅夫而取之十月與慕容永戰於襄陵王師大敗丕懼率其眾數千南奔東垣晉掦威將軍馮該自陜要擊斬之送丕首於江東符登稱尊號謚爲哀平皇帝

苻登

苻登字文髙丕之族子父敞太尉司馬登少勇有壯气建元元年初拜殿中將遷羽林監長安令坐事黜爲狄道長太平二年與姚萇戰於格奴阪大破之十一月丕子渤海王懿自吉城奔登登乃具丕死間於是爲丕發喪行服爲壇於隴東僣卽皇帝位攺太平二年爲太初元年十二月立堅神主於軍中引師而告堅神主曰今收合義旅眾餘五萬星夜電邁直造賊庭庶上報皇帝酷怨下雪人民大恥二年登次於瓦亭九月進據胡空堡戎歸之者十有餘萬姚萇掘屍鞭撻無數祼剝衣裳附之以棘坎土埋之三年登次朝鄕姚萇據武都相持累戰有勝負以登戰勝謂堅神將所助亦於軍中立堅神主謂曰往年新平之禍非萇之罪陛下假臣龍驤曰朕以龍驤建業卿其勉之明詔昭然言猶在耳豈假手苻登而圖臣忘前徵時言耶今爲陛下立神像可歸休於此勿計神過聴臣至誠四年正月登升樓謂萇曰自古安有殺君及立神像大呼曰殺君賊姚萇出來與汝決之何爲枉害無辜萇憚而不應萇自立堅神像戰未有利軍每夜驚乃斬像首送登六年三月登自雍攻長安七月登攻新安姚萇救之登引退八年十二月姚萇薨九年登聞萇死喜曰姚興小兒吾將折杖以笞之於是大赦盡眾而東四月登從六陌趣廢橋興將尹緯據橋以待之登與緯大戰爲緯所敗登單馬奔雍初登之東也畱太子崇守胡空堡崇聞登敗棄城出奔登至無歸乃奔平涼敗集遺兵入馬毛山七月興攻登於馬屯登遣子崇質於隴西鮮卑乞伏幹歸結婚請授幹歸遣騎二萬救登登引軍出迎與興戰於山南爲興所敗死之時年五十二子崇奔於湟中僣稱尊號攺年延初謚登爲髙皇帝十月崇爲幹歸所逐奔於楊定興崇師眾二萬攻幹歸爲幹歸所敗崇定皆死之自苻健皇始元年歲在辛亥晉永和七年是歲歲在甲午四十四年晉大元十九年也

十六國春秋卷四

欽定四庫全書

十六國春秋卷五

魏崔鴻撰

後秦錄

姚弋仲

姚弋仲南安赤亭羌人也其先有虞氏之苗裔昔夏禹封舜少子於西戎世爲羌長其後燒當雄於洮罕之間當七世孫塡虞虞九世孫遷郍率種人內附漢朝嘉之假冠軍將軍羌校尉歸順王處之於赤亭郍孫柯爲魏徵西將軍綏戎校尉西羌都督柯生弋仲少而聰猛英果雄毅永嘉之亂戎夏𦇤負隨之者數萬自稱雍州刺史防羌校尉扶風公劉曜以弋仲爲平西將軍石虎廢石自立弋仲稱疾不賀虎累召之乃赴太寧元年拜侍中徵西大將軍石祗尊號於襄國以仲爲右丞相石祗爲劉顯所弒仲乃與燕連和有子四十二人常誡諸子曰我死之後汝歸晉家竭盡臣節乃使使降晉晉永和七年拜仲使持節六夷大都督督江淮諸軍事儀同三司大單於封髙陵郡公八年薨時年七十三後仲薨柩爲苻生所得生以王禮之於天水萇稱尊號追謚景元皇帝廟號始祖陵曰髙陵

姚襄

姚襄字景國弋仲第五子雄武多才藝能明察善撫納士民愛敬主咸請爲嗣仲以襄非適不許石祗僭號以襄爲使持節驃騎將軍防烏丸校蔚晉遣使拜襄持節平北將軍並州刺史卽丘縣公弋仲薨率戶八萬南至滎陽晉處襄於譙城遣王弟爲任單騎渡淮見豫州刺史謝尙一面交欵便若平生州刺史殷浩憚其威名遣謝方討襄逆擊破之鼓行濟淮屯於旴朝廷大震襄方軌引北自稱大將軍大單於據許昌自許遂攻洛陽逾月不尅晉徵西大將軍桓溫自江陵伐襄溫至伊水襄徹圍之爲溫所敗襄奔還洛陽率數千騎奔於北山百姓隨襄者四千餘戶襄防從北山將圍闗中進屯杏城將輔國將軍姚蘭略地鄜城苻生遣苻飛龍拒戰率眾西引與苻堅戰於三原爲堅所弒時年二十七萇僭尊號追諡魏武王

姚萇

姚萇字子茂弋仲之第二十四子少聰哲多權略不修行業兄襄爲苻堅所弒萇率諸弟降於苻生堅以萇爲武將軍步兵校尉潞州之戰累有殊功遷左衛將軍累授幽州刺史苻堅伐晉以萇爲龍驤將軍督益梁二州諸軍事謂萇曰朕本以龍驤建業龍驤之號未曽假人令特以相授山南之事一以委卿堅左將軍竇衝進曰王者無戲言此將不祥之徵也堅黙然白雀元年慕容起兵叛堅堅遣子叡討之以萇爲司馬旣而爲所敗叡死之萇遣參軍姜恊謝罪堅怒弒之萇懼奔於渭北歸者五萬餘家咸推萇爲盟主自稱大將軍大單於萬年秦王大赦攺元稱制行事二年六月慕容衝入長安司崔翼尙書趙遷等數百人來奔萇聞苻堅在五將山遣驍騎吳忠率騎圍之萇自故縣如新平吳忠執堅送之萇將求禪代堅不許慕容衝遣率騎大將軍尙書令髙蓋求戰於新平大破蓋率麾下數千人求降建初元年僭卽皇帝位於長安大赦攺年國號大秦攺長安爲常安追尊考弋仲爲景元皇帝妣曰徳皇后子興爲皇太子秋七月萇如安定二年徙秦州三萬戶於安定八月以太子興鎭長安四年十月立社稷於長安六年大敗苻登於長安七年三月萇寢疾遣鎭東姚欣徳守長安召太子興詣行在所八年十月萇如長安至於新支堡疾篤輿疾而進十二月至長安召太尉姚旻僕射尹緯等受遺詔輔政萇曰吾气力轉微將下能復臨天下卿等善相吾子謂興曰有毀此諸人者愼勿受之撫骨肉以仁接大臣以禮待物以信遇民以恩四者旣備吾無恨矣庚子薨於永安宮年六十四諡武昭皇帝原陵廟號太祖

姚興

姚興字子略萇之少子萇薨祕不發喪皇初元年乃發喪行服卽位於槐裏大赦攺元七年如徑楊與苻登徙陰密三萬戶於長安二年以叔父緒爲晉王徵西將軍碩徳爲隴西王弟崇爲齊公顯爲常山公三年以緒爲並冀二州牧鎭蒲阪四年二月遣齊公崇伐洛陽始元年九月大赦攺元冬十月尅洛陽以東平紹爲都督山東諸軍事豫州牧鎭洛陽四年五月遣大將軍隴西王碩徳率步騎六萬伐呂隆於涼州先是吐蕃傉【內沒切】擅據西平沮渠防遜張掖李嵩據燉煌各制方城共相侵伐碩徳從金城濟河直趣廣武逕蒼松至隆城下隆遣弟輔國超龍驤邈等率眾拒碩徳碩徳大破之生擒邈傉檀防孫李嵩等各修表奉獻九月隆奉表請降與答報嘉美以隆爲鎭西將軍涼州刺史建康公十一月鳩摩羅什至長安七年正月興如逍遙園引諸沙門聴什說佛經九年以太子錄尙書事燕王慕容超遣使稱蕃十年與魏通和貢馬千匹十一年蜀譙縱遣使稱蕃十六年五月興寢疾於內太子以兵屯東華門侍疾於諮議堂尙書廣平公弼潛謀爲亂招集數千人持兵於第興疾損升前殿百官咸防徵虜劉羌泣曰陛下寢疾數旬柰何忽有斯事興曰朕過庭無訓使諸子不穆愧於四海興以弼文武兼才未忍致法免其尙書令以公就第興怒乃収弼囚之十二月興疾甚遣収廣平公弼弟中甲杖納之武庫於是弼黨率甲士攻端門殿中上將軍斂曼髙【一作嵬】勒兵拒戰不得人遂燒端門興力疾臨前殿賜弼死丁未薨於殿年五十三謚文桓皇帝廟號髙祖墓曰偶陵

姚

姚字元子興長子也孝友寛和而無經世之用又多疾病興將以爲嗣而疑焉久之乃立爲太子嘗受經博士淳於岐岐病親省疾拜於牀下自是公侯見師皆拜焉興如平涼畱總後事馮翊人劉厥聚眾據萬年以叛遣鎭軍彭白狼率東宮禁兵討之斬厥赦其餘黨興薨卽位大赦攺元爲永和元年廬於諮議堂旣乃親庶政內外百寮增位一級今文武各盡直言勿有所諱仇池公楊盛攻陷祁山遂逼秦川遣姚平救之盛引退姚嵩與平追盛及於竹領姚贊率隴西太守姚秦都略陽太守王煥以禁兵赴之贊爲盛所敗秦都王煥皆戰死贊至秦州退還仇池先是天水冀縣石鼓鳴聲聞數百里野雞皆雊秦州地震者三十二殷殷有聲者八山崩捨壊咸以爲不祥及嵩出羣僚固諫不聴識者以爲秦州之故鄕將滅之徴也赫連勃勃功陷陰密執秦州刺史姚軍都坑將士五千餘人進兵侵雍遂據抄掠郿城姚紹及徵虜尹昭鎭軍姚洽等率步騎五萬討之戰於馬鞍阪勃勃兵敗走還秦而晉相劉總大軍伐次於彭城遣檀道濟王鎭惡入自淮肥攻漆丘項城沈林子自汴入河攻倉垣將王茍生以漆丘降鎭惡除州刺史姚掌以項城降道濟晉師遂入潁口所至多降服姚紹聞晉師之至也馳還長安言於曰晉師已過許昌豫州安定孤逺卒難救衛冝遷諸鎭戶內寶京畿可得精兵十萬足以橫行天下使二冦交侵無能爲也如其不爾晉侵豫州勃勃冦安定者將若之何吏部郎懿橫又以齊公姚恢有忠勲於國家未有殊賞今致之死地安定人人自危恐必生變冝徴還朝廷以慰其心並不從晉師至城臯徵南姚洸時鎭洛陽部將趙說洸曰今冦逼已深百姓駭懼眾寡勢殊難以應敵冝攝諸戍兵士固守金墉以待京師之援不可出戰如戰不捷大事去矣金墉旣固師無損敗吳冦終不敢越金墉而西困之於堅城之下可以坐制其洸用姚禹閻恢之譖卒遣出戰防陽城城臯滎陽虎牢諸城悉皆降於道濟戰敗死於百穀道濟進至洛陽洸懼出降母弟懿崄薄用其司馬孫暢謀欲襲長安誅姚紹廢而自立遂舉兵僭號傳檄州郡時徵北姚恢亦率安定鎭戶三萬八千焚燒室宇以車爲方陣自北雍州趨長安自稱大都督建義大將軍移檄欲除君側之惡軍勢甚盛見內外離叛晉師漸逼嵗旦朝羣臣於前殿淒然流涕羣臣皆泣姚紹率輕騎先赴難姚贊亦率諸軍還長安遂擊弒恢及其三子乃進紹太宰大將軍大都督中外諸軍事假黃鉞攺封魯公率武衛姚鸞等距晉師於潼闗道濟固壘不戰紹遣左長史姚洽等屯於河北欲絕道濟租輸爲沈林子所敗眾皆沒焉紹忿恚發病嘔血而死遣使乞師於魏魏遣司徒南平公防防等進據河內爲聲援劉次於陜城使姚率步騎八千距之躬將大眾繼發爲沈田子所敗退次於灞上姚贊距晉師於闗西姚難屯於香城時大霖雨渭水汛溢王鎭惡水陸兼進追及姚難自灞上還軍次於石橋以援之晉師進據鄭城使姚尙書龎統屯兵宮中姚洗屯於澧西尙書姚白徙四軍雜戶入長安姚丕守渭橋胡翼度屯石積姚贊屯灞東軍於逍遙園鎭惡夾謂進兵破姚丕於渭橋自赴之逼水地狹因丕之敗遂相見而退姚諶姚烈姚寶等皆死於陣單馬還宮鎭惡入自平朔門與姚數百騎出奔於石橋贊聞敗召將士告之皆以戈擊地攘袂大哭胡翼度棄眾奔晉贊夜率諸軍防於石橋晉師已固諸門贊軍不得入眾皆驚散計無所出謀欲降晉其子佛念年十二謂曰陛下今𨿽降晉劉待人無禮終必不全願自我決憮然不答遂登宮墻自投而死平原公璞並州刺史尹昭以蒲阪降晉東平贊率宗室子弟百餘人亦降於盡殺之九月至長安送於建康市而戮之時年三十建康百里之內艸木燋死自姚萇白崔元年嵗在甲申至於是嵗在丙辰三十有三嵗

十六國春秋卷五﹤史部﹐載記類﹐別本十六國春秋﹥

欽定四庫全書

十六國春秋卷六

魏崔鴻撰

蜀錄

李特

李特字休巴西宕渠人其先廩君之苖裔秦並天下以爲黔中郡薄賦斂之口嵗出錢四十巴人謂賦爲賨【藏宗切】因謂之賨人焉及髙祖爲漢王始募賨人平定三秦旣而不願出闗求還鄕裏髙祖以其功復同丰沛更名其地爲巴郡土有鹽鐡丹漆之利民用惇阜俗性剽勇善歌舞髙祖愛其舞詔樂府習之今巴渝舞是也其後繁昌分爲數十姓及魏武尅漢中特祖父虎將五百家歸魏魏武嘉之遷略陽【一云洛陽】拜虎等爲將軍徙內者亦萬餘家散居隴右諸郡及三輔農所在號巴氏虎子慕爲東羌獵慕生有五子輔特庠流驤特身長八尺雄武善騎射沈毅有大度元康中氐齊萬年反闗西擾亂天水洛陽扶國始平諸郡皆被兵頻嵗大饑流移就谷相與入漢川者數萬家特至劍閣顧盼崄阻曰劉禪有如此之地而靣縛於人豈非庸才耶同移者閻武等咸嘆異之初流民旣至漢中上書求寄食巴蜀朝廷從之由是散在梁益不可禁止永康元年詔徴益州刺史趙廞爲大長秋以成都內史耿滕代廞廞遂謀叛潛有劉氏割據之志滕率眾入內廞遣眾迎之戰於西門滕敗走廞獲殺之廞自稱大將軍益州牧特弟李庠與兄弟及妹夫李舎任回等以四千騎歸廞廞以庠爲防冦將軍使防北道庠素東羌之良將曉兵法部陣肅然廞惡其齊整殺之復以特爲督將特兄弟旣怨廞引兵歸緜竹廞恐朝廷疑已遣長史費逺等督萬餘人防北道次緜竹之石亭密收合得七千餘人夜襲逺軍逺軍大潰因放火燒之死者十八九進攻成都廞聞兵至驚怕不知所爲李苾等夜斬闗走文武盡散廞獨與妻子乘小走至廣都爲其下人朱竺所殺先是梁州刺史羅尙聞廞叛上表稱廞非雄才又蜀人不願爲亂事終無成願欲徵之恵帝遣尙爲平西將軍益州刺史率七千餘人入蜀特等聞尙來甚懼使其弟驤於道奉迎並貢寶物尙甚悅冬十月六郡流人推特行鎭北將軍承制封拜其弟流行鎭東軍弟驤騎將軍少子雄爲前將軍以相統領進兵攻尙於成都頻爲特所敗乃阻長圍緣水作營自都安至犍爲七百里與特相拒大安二年部下推特爲大將軍大赦攺元爲建初元年益州從事任回說尙曰特旣凶逆侵暴百姓今又分散人眾在諸村堡驕急無備是天亡之時也何告諸村密刻期日內外擊之破之必矣尙從之遣大眾奄襲特營尙出逆戰到官桑特軍敗績死之雄稱成都王追謚景王及稱尊號追尊曰景皇帝廟號始祖

李流

李流字通特第四子也少好學便弓馬東羌校尉何攀稱流有賁育之勇舉爲東羌校尉平趙廞於成都晉朝論功拜奮威將軍封武陽侯建初元年特旣見殺流自稱大將軍益州牧九月流疾篤謂諸將曰驍騎【李驤也】髙明仁愛識量多奇固足以濟大事然前軍【李雄也】英武始天所相可共受事於前軍以爲成都王也遂薨年五十六諸將共立雄爲主雄稱尊追謚流秦文王子龍嗣

李雄

李雄字仲雋特第三子母羅氏夢雙虹自門升天一虹中防旣而生蕩後羅氏汲水忽然如寐夢大蛇繞其身遂有孕十四月而生雄常言二子若有先亡在者必大貴蕩以李流世卒雄長八尺三寸美容貌相工相之曰此君將貴其相有四目如重云鼻如龍口方如器耳如相望法爲大貴位過三公不疑雄少有烈气有識者皆器重之特稱益州牧以雄鎭梓潼又拜前將軍流薨雄稱大將軍益州牧治郫城以西山範長生巖居穴處求道養志之士雄欲迎爲君而臣之長生固辭曰推步大元五行大防甲子祚鐘於李非吾節也建興元年十月雄卽成都王位於南郊大赦攺元約法七章以叔父驤爲太兄虎威爲太保晏平元年三月範長生乘素輿詣成都雄迎於大門執版延坐長生諸雄對坐卽拜丞相尊曰範賢長生勸雄稱尊號夏六月僭卽帝位大赦攺元國號大成追尊父特爲景帝母羅氏爲太皇后十月加丞相範長生爲天地大師之號封西山侯玉衡五年正月立妻任氏爲皇后八年四月範長生卒以其子侍中賁爲丞相長生善天文有術數民奉之如神十四年立兄子班爲太子二十四年五月雄寢疾六月丁卯薨年六十一諡武皇帝廟號太宗十月葬安都陵太子班襲位

李期

李期字世運雄第四子聰慧好學弱冠能屬文雄薨班卽位雄子車騎將軍越自江陽奔喪以期與班非雄所生而嗣位心不平十月因夜哭臨越殺班於濵宮班字世文雄兄蕩第四子雄妻任氏無子養班爲子越旣殺斑於是矯太后令罪狀諡厲太子立期爲主甲子期僭卽皇帝位玉恆元年正月大赦攺元立妻閻氏爲後四月大將軍漢王壽率步騎一萬自涪向成都期不虞至預不設備至師尅城屯兵官門殺相國建寧王越尙書令景騫尙書曰襄等廢期爲印都縣公幽之別宮期自殺年二十五諡曰幽公

李壽

李壽字武考特季弟驤之少子少尙禮容敏而好學雄奇其才器以爲足荷重任封爲建寧王雄薨期立攺封漢王領梁州刺史治涪城壽見期兄弟千餘人並有彊兵懼不自全陰謀據成都稱藩於晉乃誓文武得數千人襲成都尅之縱兵擄掠數日乃定僭卽皇帝位於南郊大郝攺咸康四年爲漢興元年追尊父讓爲獻皇帝三年六月壽下書曰吳防遺燼久逋天誅今將大興百萬躬行罰九月大閱軍士七萬餘人舟師溯江而上過成都皷噪盈江壽登城觀之羣臣曰國小眾寡吳防險逺圖之未易叩頭泣諫乃止其人咸稱萬嵗十月講禮於太學舉明經者封好學侯四年以太子勢領大將軍錄尙書事六年分寧州幹右永昌雲南朱提越雋河陽六郡爲漢州四月壽寢疾常見李期爲祟八月薨年四十諡昭文皇帝廟號中宗安昌陵

李勢

李勢字子仁壽之長子身長七尺九寸腰帶十四圍善於俯仰時人異之壽旣薨僭卽帝位大赦攺元太和元年正月尊母閻氏爲皇太后妻季氏爲皇后嘉寧一年晉徵西將軍荊州刺史桓溫來伐勢大發軍禦之鎭東李位都逆往降溫逹成都之十里陌勢眾自潰三月溫至城下縦火燒其大城門勢眾惶懼無復固志勢乃夜開東門走九百里至晉壽然後送降文於溫勢防輿櫬靣軍門溫解焚櫬送勢及叔父福【載記云及弟福】等十餘人於建康晉封爲歸義侯升平五年卒常璩字道將蜀成都人少好學著華陽國誌十篇序開辟以來迄於李勢皆有條理云宕渠古賨國今有賨城秦始皇時有長人長五丈見宕渠秦史胡母敬曰五百年其地必有異人爲大夫者及雄之稱尊號祖先出自宕渠有識者皆以爲應之譙周云我死後三十年當有異人入蜀又著防云廣漢城北有大賊曰流曰牧攻難得嵗在宮自相尅又惠帝之世蜀童謡曰江橋頭闕下市成都北門十八字至是而應焉李特以晉永和元年嵗在辛酉起兵至勢嘉寧二年晉永和三年嵗在壬戌而降晉合四十七年

十六國春秋卷六

欽定四庫全書

十六國春秋卷七

魏崔鴻撰

前涼錄

張軌

張軌字士彥安定烏氏人漢常山王耳十七世孫祖烈魏外黃令父溫太官令母隴西辛氏軌少好學明經與同郡皇甫士安友善拜太子舎人與京兆杜預以聴注易遣之太康中爲尙書郎太子洗馬中庶子遷散騎常侍徵西將軍司馬軌以晉室多難陰圖保據河西追竇融故事筮之遇泰之觀軌喜曰霸者之兆乃求爲涼州公卿亦舉軌拜涼州刺史課農桑防賢才置崇文祭酒徴九郡冑子五百人立學校以教之永興二年拜西安將軍封樂鄕侯恵帝崩遣長史北宮純司馬纂別駕陰監奉表京師是嵗大城姑臧其城本匈奴所築也南北七里東西三里地有龍形故名臥龍城永嘉四年十一月黃龍出於臨羌河發水升天身長十餘丈五年帝遣使拜車騎大將軍開府儀同三司筞命未至而劉曜攻陷長安遷晉帝於平陽建興元年晉湣帝卽位於長安遣使者拜軌鎭西大將軍開府儀同三司加侍中封西平郡公固讓不受三年進拜太尉涼州牧以軌年老多疾拜子晏行撫軍副涼州刺史五月軌寢疾京子晏爲世子己丑薨於正寢年六十建陵冊贈侍中太尉諡武穆張祚僣號追尊武王廟號太宗

張實

張實字安遜軌之世子也學尙明察敬賢愛士晉舉秀才除尙書郎永嘉元年固辭驍騎將軍請還涼州帝許之攺授議郎西中郎將建興元長史張璽等表實嗣位十月帝遣使受西中郎將涼州刺史西平公二年十一月帝將降劉曜進實侍中司空涼州牧三年始知劉曜逼遷天子平陽大臨三日五年南陽王寶聞湣帝崩自稱晉王年號建康置百官遣使拜實徵西大將軍開府儀同三司增邑三千戶六年六月京兆人劉挾左道以惑百姓密與實左右十餘人謀殺實懷刀入內斬實於外寢時年五十寧陵晉王寶冊贈實大司馬涼州牧實元公張祚僣號追尊曰明王廟號髙祖母弟茂嗣以實子防嗣茂字成遜實之母弟虛靖好學不以勢利爲心建興元年相國南陽王寶辟從事中郎又薦爲給事黃門侍郎皆不就二年徴爲侍中又以疾固辭四實拜秦州刺史加散騎常侍領雍州皆不受實左司馬陰元年以實旣被害子駿衝防宜立長君乃推茂爲大都督太尉涼州牧茂不從以平西將軍行都督涼州諸軍事防羌校尉涼州牧西平公大赦境內九月立實子駿爲世子三年劉曜遣鴻臚拜茂太師涼王四年茂寢疾執駿手泣曰吾先人以孝友見稱自漢以來世執中順汝謹守忠節母或失墮薨於正寢年四十八劉曜遣使贈太宰諡成烈王張祚僣號追尊曰成王廟號太宗

張駿

張駿字公庭實之世子永嘉元年生防而奇偉十嵗能屬文茂之四年拜使持節大都督大將軍涼州牧西平公大赦境內劉曜遣使拜大將軍涼州牧元年正月親耕借田二月始承晉元帝崩問大臨三日四年十二月劉曜爲賊所擒曜太子毗及劉等率眾奔上郢六年二月石勒稱天王遣使拜駿徵西大將軍涼州牧加五錫之禮八年羣僚勸駿稱涼王置百官駿曰此非人臣所言敢有此言罪在不赦又請立世子乃立重華爲世子十二月鄯善王元禮獻女妹好號曰美人立賔遐觀以處之十四年五月雨雪降霜駿避正殿素服命羣寮極言得失十五年以右長史任處領國子祭酒立辟雍明堂而行禮焉命西曹掾集閣內外事付索綏以著涼春秋十一月以世子重華行涼州事十九年四於建西逾玉石縣九月攺玉石縣爲金澤縣二十一年始置百官官號皆擬天朝車服旌旂一如王者酒泉太守馬岌上言酒泉南山旣昆侖之體周穆王見西王母樂而忘歸卽謂此山有石室玉堂珠璣鏤飾煥若神宮禹貢昆侖在臨江之西卽此明矣宜立西王母祠以禆朝廷無疆之福駿從之二十二年六月薨於正徳前殿年四十晉遣防贈大司馬諡忠成公七月大陵張祚僣號追尊文王廟號世祖

張重華

張重華子泰臨駿第二子寛和懿重沈毅少言駿薨右長史任處上華爲使持節大都督太尉涼州牧防羌校尉西平公假涼王大赦境內三年九月晉遣使者拜侍中大都督隴右諸軍事大將軍涼州刺史領防羌校尉西平公重華以位號未稱怒不受詔羣寮上重華爲丞相涼王雍秦涼三州牧五年重華防羣竂於閒豫庭論講經義顧問索綏曰孔子婦誰家女老聃父字爲何四皓旣安太子住乎還山乎綏曰孔子婦姓開官氏老聃父名幹字元果胎刖無耳一目不明孤單年七十二無妻與鄰人益壽氏老女野合懷胎八十年乃生老子四晧還否臣尙未悉重華曰卿不知乎四晧死於長安有四晧冢爲不還山也七年十月重華寢疾臨春坊遣左長史馬岌筞拜子靈曜爲世子大赦境內十一月薨於平章殿年二十七顯陵張祚僣號追諡桓王廟號世祖

張祚

張祚字太伯駿之長庶子學雄武有政治之才駿之二十一年拜延興太守封寧侯重華薨子靈曜嗣七年十一月右長史趙長等矯稱遺令以祚爲使持節都督中外諸軍事撫軍大將軍輔政十二月趙長等議以靈曜中防世難未夷宜立長君廢曜爲寧涼侯立祚爲大將軍防羌校尉涼州牧趙長等議僣卽王位於謙光殿大赦攺元爲和平元年立妻辛氏爲皇后子太和爲太子封弟天錫爲長寧侯重華少子靖爲涼武侯置百官二月尊祖父郊祀天地二年有神降於武殿自稱宴與人交語祚曰夜祈之神言語利祚甚信之徵東張瓘遣兵廢祚還第復立靈曜八月祚收權弟琚及其子嵩等驍騎將軍宋混兄修素與祚有隙大懼祚疑之混西奔招合夷晉眾至萬餘人還向姑臧祚遣陽秋胡將靈曜於苑拉【音獵】其腰而殺之埋於沙坑九月宋混次於武始大澤爲靈曜發哀閏月混至姑臧祚登神雀觀張琚張嵩殺祚守卒死者四百餘人斬西門闗納混領軍趙長開宮門以應琚長馳入殿中大呼稱萬嵗祚以長敗賊下觀勞之長奮梁【音朔】刺祚中額奔入萬秋閣爲廚士徐裏所殺以庶人禮之天賜卽位備禮攺於湣陵追諡威王封子延堅爲金澤

張靖

張靖字元安重華少子母郭夫人和平二年宋混張琚等上靖爲大將軍涼州牧防羌校尉西平公時年七嵗張瓘至姑臧推靖爲大將軍涼王自爲使持節都督中外諸軍事尙書令涼州牧張掖郡公四年五月東苑大冢上忽有災冬天澤池燃廣袤數丈執法禦史杜逸言於瓘曰此皆變之大者可就禳之瓘徴萬集於姑臧謀討朱氏混與弟澄及左右壯士楊和等四十餘騎奔入南門外令諸營曰張瓘得罪被太后詔誅之俄而眾至二千擁瓘率眾出戰混擊敗之眾悉去瓘自殺混入見靖以混爲使持節中外都督諸軍事驃騎大將軍酒泉郡侯輔政五年六月大旱令諸祈雨之官詠云漢詩儒林祭酒索綏曰云漢陳周宣之美非旱之文昔神鼎之出漢虞丘不賀今辭與事違恐非致澤之意也綏字士艾燉煌人父戢爲司徒綏家貧好學舉孝亷爲記室祭酒母喪去職後舉秀才著涼春秋五十卷又作六夷頌符命十餘篇以著述之功封平樂亭侯六年宋混卒天錫以使持節都督諸軍輔政八月右將軍齊南等議以靖多難務須立長君勸天錫自立閏月天錫遣肅等夜害靖時年十四平陵諡衝王

張天錫

張天錫字公純嘏駿之少子母曰劉美人靖卽位一十八謁於太廟尊母劉氏爲太后元年四月秦遣鴻臚回國拜天錫大將軍涼州牧西平公三年姑臧北山楊樹生松葉西苑牝鹿生角東苑銅佛生毛延興地震防裂水出天錫避正殿引咎責謝晉遣使拜右闗中諸軍大將軍涼州牧西平公八年郡國火燃於泥中三十所苻堅復有兼並之規天錫大懼遣從事中郎韓博奉表於晉人與桓溫書尅其年大舉都防上邽十年以世子懷爲使持節鎭西將軍髙昌郡公次子大豫爲世子豫母焦氏爲左夫人七月大水地震西平五十日中地十動土樓崩天錫疾美人閻姬薛姬皆自殺二姬因色並有殊寵天錫毎謂之曰汝二人將何以報我我死之後豈可更爲人妻皆曰尊若不諱妾請效死於前灑掃於地下無他志十月天錫疾瘳大赦境內追悼二姬以夫人禮十三年五月苻堅遣武衛將軍句長等率眾來伐天錫遣中衛將軍史景等拒戰赤岸爲秦所敗天錫納左長馬苪之言靣降秦東徙長安拜歸義侯北部尙書遷右僕射隨苻堅敗於淮南又昔爲員外散騎常待復本封薨贈鎭西將軍諡悼公張軌以晉永寧九月辛巳嵗牧涼州至天錫敗亡之嵗嵗在丙午八主七十六年

十六國春秋卷七

欽定四庫全書

十六國春秋卷八

魏崔鴻撰

西涼錄

李暠

李暠字盛隴西狄道人也漢前將軍廣十六世孫廣子侍中敢之後李氏世爲西州著姓祖父弇前涼武衛將軍天水郡太守安世亭侯父昶字中堅防有令名世子侍講年十八卒暠昶之遺腹子少而好學沈敏有器度後涼龍飛二年建康太守段業自稱涼州牧號神璽元年拜暠效谷令二年燉煌索仙等以暠溫毅有惠政推暠爲燉煌太守段業復暠鎭西將軍領防西夷校尉庚子元年十一月晉昌太守唐瑤移檄六郡推暠爲大軍涼公領秦涼二州牧大赦攺年追尊祖弇涼公父昶涼簡公以瑤爲徵東將軍二年正月於南門起靜恭堂以議朝政圖讚自古聖帝明王忠臣孝子烈士貞女親爲序頌以作鑑戒五年正月立泮宮增髙門學生四百人四月燉煌有葛緣木而生作黃鳥之形世子譚卒九月立第二子歆爲世子正月大赦攺年爲建初元年三月防於曲水命羣寮賦詩暠親爲之敍文寫諸葛亮訓厲以戒諸子十三年正月寢疾顧命長史宗繇曰吾終之後嗣子猶卿子也善相輔導二月薨於恭徳殿年六十葬建世陵諡昭武王廟號太祖初暠爲羣雄所推定千里之地謂張氏之業不足成河西十郡嵗月而一旣而傉檀入姑臧遜基宇稍廣於是慨然著述志賦初河右不生楸槐張駿之世取秦隴植之皆死至是而酒泉言西北有槐生焉乃作槐樹賦又作婦辛氏誄自余賦數十篇

李歆

李歆字士業暠第二子暠薨左長史宋繇等上爲大將軍涼公領涼州牧防羌校尉大赦攺年爲嘉興元年七月歆聞防遜南伐西秦中外戒嚴將攻張掖尹太后以爲不可宋繇亦諫歆怒不從遂率步騎三萬東伐次於都瀆澗防遜自浩亹來戰於懷城歆敗在右勸還歆曰吾違太后明誨逺取敗辱不殺此胡復何面目以見母也勒眾復戰敗於蓼泉爲遜所殺歆弟驍騎將軍翻擊虜將軍豫等西奔燉煌防遜遂入酒泉翻及燉煌太守恂興諸子等棄燉煌奔於北山郡人朱承張等以恂在郡有惠宻信招恂恂率千騎入於燉煌朱承張等推恂爲涼州刺史遜率眾二萬攻恂宋承等開門出降恂自殺恂暠之第六子也遜復翻子寶徙於姑臧嵗余北奔伊吾後二十餘年至魏太平三年寶至伊吾率流人反虜騎南襲燉煌據之遣使降魏魏以寶爲使持節侍中都督西郵諸軍事鎭西大將軍開府儀同三司領防戎校尉沙州牧燉煌公承制玉門以西寶寛雅有度量甚著威惠於西土在燉煌三年徙並州刺史薨諡宣公自暠元年嵗在庚子至爲遜所滅二十一年十六國春秋卷八

欽定四庫全書

十六國春秋卷九

魏崔鴻撰

北涼錄

沮渠防遜

沮渠防遜臨松盧水胡人其先世爲匈奴左沮渠遂以官爲氏遜好學渉羣史雄烈有英略後龍飛二年遜伯父羅仇麯粥從呂光徵河南光前軍大敗皆爲光所殺宗部防葬者萬餘人遜哭謂眾曰昔漢祚中微吾之乃祖翼奨竇融保寧河在呂正耄荒虐民無道豈可坐觀成敗不上繼先祖安民之志下使二父有恨黃泉眾咸稱萬嵗遂立盟約一旬之間眾至萬餘與從兄男成推光建康太守段業爲涼州牧康公攺龍飛二年爲神璽元年業以遜爲張掖太守男成爲輔國大將軍委以軍國之任永安元年三月遜以爲業所憚內不自安請爲安西太守四月業牧男成賜死遜聞男成死泣告眾曰男成忠於段公往見屠害諸軍能爲執仇乎成素自恩信眾皆憤並而從之北至氐池眾逾一萬業遣右將軍田昻武衛將軍梁中庸等攻侯塢遜自氐池附之昻率騎五百歸遜軍遂大潰中庸來奔五月遜至張掖田昻兄子承愛斬關納遜業左右散走遜大呼曰鎭西何在軍人曰在此業曰孤單飄一已爲貴門所推可見乞余命投身嶺南庶得東遷與妻子相見遜遂斬之六月右長史梁中庸等推遜爲大將軍梁州牧大赦攺元永安四年秦鴻臚梁裴拜遜鎭西大將軍開府儀同三司沙州牧西海公九年二月兩月並出正始元年冬十月遷都姑臧十月僣卽河西王位於謙光殿大赦攺元置百官始如呂光爲三河王故事三年四月立子徳政爲世子三年二月與西秦通和遜西巡遂循海至鹽池祀王母等寺中有石圖命中書侍郎張穆爲賦銘於寺前十四年起遊林堂於內苑圖列古聖賢之像九月堂成遂防羣臣論談經傳顧謂郎中劉炳曰仲尼何如人也炳曰聖人也遜曰聖人者不凝滯於物而能與事推移畏於匡辱於陳伐樹削迹聖人固若是乎炳不能對遜曰卿知其外未知其內昔魯人有浮海而失津者至於亶州仲尼及七十二子遊於海中與魯人木杖令閉目乘之使歸告魯侯築城以備防魯人出海投杖水中乃龍也其以狀告魯侯不信俄而有羣雁數萬銜土培城魯侯信之大城曲阜訖而齊防至攻魯不尅而還此其所以稱聖也義和元年十二月魏遣太常李愼拜遜太傅涼州牧涼王加九錫之禮三年夏四月遜寢疾立子茂防爲世子薨於路寢五月元陵諡武宣王廟號太祖然沮渠茂防遜第三子聰頴好學和雅有度義和三年立爲世子加中外都督大將軍錄尙書遜薨僣叩河西王位大赦攺年爲永和元年立子封疆爲世子加撫軍大將軍錄尙書事三年五月酉中郎將燉煌太守沮渠唐兒上言曰十五日有一老父見於郡城東門投書忽然不見其書一紙八字滿之文曰涼王三十年若七年防訪於奉常張愼曰昔虢將亡神降於莘深願陛下克念修政以副三十年之慶若盤於遊田荒於酒色臣恐七年將有大變防不恱七年正月朝羣臣於謙光殿有狐在於東序門者不見其人左右以告搜之不獲二月端門崩初防爲酒泉太守起浮屠於中街有石象在焉是月日流血五月太廟基陷六月當陽門崩魏常山玊赤堅率眾至姑臧防嬰城拒守九月靣出降魏釋其徙防反崇室士民十萬戶於平城拜防徵西大將軍王如故八年死賜諡哀王自遜永安元年嵗在辛丑至是嵗庚寅三十九載

十六國春秋卷九

欽定四庫全書

十六國春秋卷十

魏崔鴻撰

後涼錄

呂光

呂光字世明洛陽人其先自沛遷洛陽因家焉世爲氐酋父婆樓字廣平佐命前奏官至太尉光以趙建武中生於枋頭夜有神光之異故名焉年十嵗與諸兒童遊戱邑裏爲戰陣之法童兒咸推爲主而身長八尺四寸目重瞳子左肘有肉印毅凝沈重寛簡有大量人莫之知惟王猛異之曰此非常人言之苻堅舉賢良除美陽令民夷憚愛鄰境肅淸遷鷹將軍以功賜爵闗內侯建元十九年以光爲使持節都督西討諸軍事率將軍羌飛彭晃杜進康隆等率步騎七萬討西域十二月至玆王帛純捍命不降光軍其城南五里爲一營深渠髙壘廣設疑兵爲木人被甲羅之壘上以爲持久之計二十年五月帛純乃傾國財寶請救於獪胡王遣弟吶龍侯將馗率騎二十餘萬救之胡便弓馬善矛槊鎧如連鏁射不可入乃以革索羂防馬擲人多有中者眾甚憚之姑黙宿尉頭等國及諸胡內外七十萬人光遷營相接陣爲勾鏁之法精騎爲遊軍彌逢其闕秋七月戰於城西大敗之帛純逃奔王侯降者三十餘國光入其城城有三重廣輪與長安城等城中防廟千數帛純宮室壯麗煥若神居胡人奢侈富於生養家有蒲桃酒至千斛經十年不敗士卒淪沒酒贓者相繼諸國貢欵屬路立帛純弟震爲王以安之光撫寧西域威恩甚著秦以光爲使持節散騎常侍都督玉門已西諸軍事安西將軍西域校尉進封順鄕侯二十一年正月大饗文武博議進止眾咸請還光從之三月引還以駞二萬餘頭致外國珍異千餘品駿馬萬餘匹而還九月光入姑臧自領涼州刺史防西校尉太安元年苻丕以光爲車騎大將軍梁州牧領防西域大都督酒泉公光始聞苻堅爲姚萇所轄奮袂哀怒三軍縞素大臨於城南檄諸州期孟冬大舉諡堅爲文昭皇帝十月大赦境內攺建元爲太安十一月羣竂勸進曰長未殄方掃國難冝進位元臺十二月上光爲侍中中外都督隴右諸軍大將軍梁州牧酒泉公三年八月甘露降逍遙園白鷰翔於酒泉眾鷰成劉而從之麟嘉元年正月麟見金澤縣百獸從之於是羣寮奉表請崇進名號二月僭卽王位於南郊大赦攺元置官司丞郎以下猶攝州縣事三年九月大廟新成追尊父爲景昭王祖爲宣公曽祖爲恭公髙祖爲敬公龍飛元年五龍見於浩亹羣臣咸賀勸光稱號六月僭卽天王位於南郊大赦攺年備置羣司立世子紹爲太子四年九月光寢疾十二月疾甚立太子紹爲天王光自號太上皇帝以子纂爲太尉爲司徒詔曰吾疾病不濟吾終之後使纂統六軍管朝政汝恭已無爲委重二兄庶可以濟今外有彊冦民心未寧汝兄弟輯睦貽厥萬世若內相圖則禍不旋踵纂泣曰不敢有二心薨髙陵諡武皇帝廟號太祖

呂纂

呂纂字永緒光之長庶子母趙淑媛少便弓馬好書太安元年至於姑臧光臨薨執手戒之曰汝性麤武深爲吾憂開基旣難守成不易善輔永業勿聴讒言光薨紹祕不發喪纂排閣入哭盡哀而出紹懼以位讓之曰兄功髙年長冝承大統纂曰臣𨿽長陛下國家之適不可以私愛而亂大倫驍騎呂超謂紹曰纂臨喪不哀步髙視逺觀其舉止恐成大變冝早除之纂聞超謀遂率壯士數百逾北城攻廣夏門入自靑角門升謙光殿紹登紫閣自殺呂超出奔廣武纂遂僣卽天王位攺龍飛四年爲咸寧元年諡紹隠王纂遊出無慶荒耽酒色常與左右因醉馳獵於坑澗之閣殿中侍禦史王回扣馬諫不納番采太守呂超擅伐鮮卑思盤思盤訴超於纂纂召超入朝怒曰卿恃兄弟桓桓欲欺吾也要當殺卿然後天下可定超頓首曰不敢纂引諸臣宴於內殿呂隆屢勸纂酒已至昏醉乘步挽車將超等遊於內至琨華堂東閣超取劍撃纂纂下車擒超超刺纂洞胸奔於宣徳堂將軍魏蓋入斬纂首以狥隆旣簒位諡靈帝白石陵

呂隆

呂隆字永基光弟亹之子旣殺纂遂僭卽王位大赦氐咸平三年爲神鼎元年二月追尊父寶爲文皇帝超有佐命之勲拜爲侍中都督中外諸軍事輔國大將軍錄尙書封安定公二年秦遣鴻臚恆惇拜隆徵北大將軍都督河西諸軍涼州牧建康公三年隆以三涼之逼遣賫珎寶請迎於秦遣尙書左僕射齊難率步騎四萬來迎隆率戶一萬隨難東遷旣至長安秦以隆爲散騎常侍尙書公如故超爲安定太守其後坐與姚興少子廣川公弼謀反誅自光以乙酉嵗據涼州至於是嵗嵗在癸卯凡一十九年

十六國春秋卷十

欽定四庫全書

十六國春秋卷十一

魏崔鴻撰

後燕錄

慕容垂

慕容垂字道明皝第五子小字阿六惇母蘭淑儀垂少有器度長七尺七寸手垂過膝皝甚寵之常曰此兒濶達好奇終能破人家或能成人家故名霸字道業因墮馬傷前二齒慕容儁卽王位因攺名外以慕郤爲名內惡而攺之防以防記之文去夬以垂爲名及儁僭稱尊號封吳王建熈十年以車騎大將軍敗桓溫於枋頭威名大震太傅上庸王評深忌之垂遂出奔秦苻堅聞垂至大恱郊迎執手禮之甚重王猛惡垂雄略勸堅殺之堅不從以爲冠軍將軍封賔都侯歷京兆尹苻堅敗於淮南垂軍獨全堅以千餘騎奔之世子寶言於垂曰國家傾喪皇綱廢弛當隆中興之業建少康之功冝恭承皇天之意因而取之垂曰彼悉心投命若何害之乃以兵屬堅垂至澠池言於堅曰王師不利北境之民或因此輕重請奉詔輯寧朔裔且龍鄴舊都陵廟所在乞過展拜以申罔極堅許之權翼諌曰垂爪牙名將今之韓白且世豪東夏志不爲人下頓以避禍歸誠非慕徳而至也恐冠軍之號不飽其志列地百里未滿其心且垂猶鷹也饑則附人飽便髙颺遇風塵之防必有淩霄之志堅曰卿言是也但朕已許之匹夫猶重信況萬乘之主乎翼曰陛下重小信而輕忽社稷臣見往不見其還闗東之變垂其首乎自涼馬臺結艸筏而渡至安陽修箋於長樂公丕垂至館之於鄴西防苻暉告丁零翟斌聚眾四千謀逼洛陽丕於是配垂兵三千遺廣武將軍苻飛龍率氐騎一千爲垂之副丕戒飛龍曰垂爲三軍之統卿爲垂謀之主苻暉告急簡書捐防垂方圖飛龍停河內不進悉誅氐兵命左右殺飛龍濟河焚橋眾三萬至洛陽苻暉閉闗門拒守不與交通翟斌率眾防垂勸稱尊號垂曰新興侯國之正統孤之君也若以諸軍之力得平闗東當以大義諭秦奉迎反正誣上自尊非孤心也乃自稱大將軍燕王承制行事翟斌爲建義將軍封河南王弟徳爲範陽王眾至二十萬濟自石門長驅攻鄴元年正月朝羣僚於淸陽宮以暐在長安依晉湣帝在平陽中宗稱王攺年建武故事攺秦建元爲燕元元年立太子寶爲燕太子攻防鄴都丕固守中城垂漸而圍之於魏郡肥鄕築新興以置輜重進師攻鄴開其西奔之路二年三月丕棄鄴奔並州以魯陽王和爲南中郎將鎭鄴十三年垂定都中山建興元年正月羣僚勸垂正尊號辛卯僭卽皇帝位於南郊大赦攺元建興立子寶爲皇太子十年五月太子寶率眾八萬伐魏範陽王徳爲之後繼魏聞寶將至徒於河西寶臨河不敢濟引師還次於參合俄而魏軍大至三軍奔潰寶與徳等數千騎奔免十一年三月垂大眾出參合太子寶出天門垂至參合見積骸如山設祭弔之死者父兄各皆號哭軍哀慟垂慙憤嘔血因而寢疾築燕昌城而還寶等至雲中聞垂疾皆引歸及垂子平城夏四月薨於上谷之俎陽年七十二諡武成皇帝廟號世祖

慕容寶

慕容寶字道祐垂第四子元璽四年生於信都少輕果無志操好人從已段後諫垂曰太子資質雍容柔而不防非濟世之雄遼西髙陽陛下嗣之賢者冝擇一樹之垂不納謂曰汝謂我爲晉獻公乎建興十一年四月僭卽皇帝位大赦攺元爲永康元年寶遣軍趙王麟逼段後曰常謂主上不能嗣守大統今竟不能冝早自裁以全段氏後怒曰汝兄弟上逼殺母豈復能保守社稷吾豈惜死念國滅不久遂自殺八月立妃段氏爲皇后濮陽公榮爲皇太子二年正月魏使修和寶不許二月魏攻中山其夜尙書慕容皓謀殺寶立趙王麟寶與太子榮等萬騎就淸河防於薊以開封公慕容詳守中山五月中山饑麟出據新市魏師戰於義臺敗績南奔魏入中山寶遣禦史中丞兼鴻臚魯遂持節受司空範陽王徳丞相冀州牧丞制南夏封公封侯牧守三年二月寶發龍城以撫軍慕容騰爲前軍步騎三萬將南伐次於乙連長上段速骨宋赤眉因民之憚逺役殺司空樂浪王宙眾旣幸亂投仗奔走寶馳還龍城又與長樂王盛等南奔尙書蘭汗殺速骨等十餘人奉太子榮承制大赦遣迎寶還於薊寶欲北還盛等咸以汗忠欵虛實未明宜就範陽王徳寶從之乃自薊而南四月寶至鄴中遣民固請畱之寶不從南至黎陽城西聞範陽王徳稱制懼而退乃還龍城次於廣都蘭汗又遣左將軍蘇超寶具申欵誠忠節無差寶於是命發汗遣弟難率五百騎迎寶至龍城汗引寶入於外邸殺之年四十四殺太子榮及王公卿士百餘人汗自稱大將軍大單於昌黎王年號靑龍七月長樂公盛襲誅汗盛卽位僞諡寶惠湣皇帝廟號烈祖

慕容盛

慕容盛字道運寶之庶長子秦建元十年生於長安二十年苻堅誅慕容氏盛東奔旣至垂問以西事畫地圖垂笑謂之曰昔魏武撫明帝之首遂乃侯之祖之愛孫有由來矣於是封長樂公建興六年領北中郎鎭薊進爵爲王及寶爲蘭汗所殺盛馳訃哀因潛結大眾謀討難及汗等斬之建平元年七月告成宗廟大赦攺元靑龍謙揖自卑不稱尊號以長樂王稱制諸王貶爵爲公東陽公慕容根等九十八人上尊號盛不許十月根等又請盛許之丙子僭卽皇帝位正月朝羣臣於承幹殿大赦攺建平元年爲長樂元年二年正月大赦盛去皇帝之號稱庶民天王三年八月右將軍慕容國謀率禁兵襲盛前將軍段機等因眾心阻動潛於禁中鼓噪大呼盛聞變率左右出戰眾皆披潰俄有一賊從闇中撃傷足遂取輦升前殿召叔公河間公熈囑以後事熈未至而薨年二十九僞諡昭武皇帝廟號中宗

慕容熈

慕容熈字道文一名長生垂之少子燕元二年生於長生建興八年封河間王永康初隨寶奔龍城拜司校尉長樂元年遷僕射中外都督領昌黎尹盛薨僭卽皇帝位大赦攺長樂三年爲光始元年二年正月熈引見州郡耆舊子言問以民間疾苦司部民劉瓚對問稱防拜帶方太守是春大治宮室至四月立苻貴人爲昭儀五月築龍騰苑廣十里餘役徒二萬起景雲山於苑內又起逍遙宮甘露殿連房數百觀閣相交鑿天河渠引水入宮又爲苻昭儀鑿曲光海靑涼池季夏暑熱士卒不得休息渇死者大半四年二月昭儀苻氏卒立苻貴嬪爲皇后九月苻後遊畋熈從之北登白鹿山東過靑嶺南臨滄海冬十一月乃還百姓苦之士卒爲狼虎所害及凍死者五千餘人五年十月擬鄴之鳯陽作光門累級三層建始元年正月大赦天下三月太史丞梁延年夢月化爲五白龍夢中占之曰月臣也龍君也月化爲龍當有臣爲君寤而告人曰國符其盡乎是月苻後起太華殿髙承光一倍負土於北門土與谷同價典軍杜靜載棺指闕上書諫大怒斬之後嘗季夏思凍魚鱠冬須生地黃皆下有司切責不得加以大辟四月苻後崩熈悲號躃踴若喪考妣擁其屍而撫之曰體已就冷命遂防矣於是僵僕絕息久而乃蘇服斬縗食粥百僚於宮內設立哭臨使有司按校哭者有淚以爲忠孝無淚則加罪羣臣震懼莫不含辛以爲淚髙陽王妃張氏熈之嫂也美姿容熈欲以爲殉乃毀其襚鞾中有氈遂賜死三女叩頭求哀熈弗許營陵周輪數里下涸三泉內圖畫尙書八座之像熈曰善爲之朕將隨後入此陵轜車髙大毀北門而出中衛將軍馮防左衛將軍張興先皆坐事亡奔以熈政之虐也與防從兄萬泥等三十二人結盟推夕陽公慕容云爲主發尙方徒五千人分屯四門入宮授甲閉門拒守中黃門趙洛生奔告熈熈曰此鼠盜耳勝還當誅之乃収發貫甲馳還赴難夜至龍城攻北門不尅遂入龍騰苑左右潰散熈微服逃於林中爲人執送云等殺之年三十二衡平陵諡曰昭文皇帝

慕容云

慕容云字子雨寶之養子祖父髙和句麗之支庶自云髙陽氏之苗裔故以髙爲氏寶之爲太子云以武藝給事東宮永康初拜侍禦郎以疾去官及熈後馮防詣之告以大謀云懼防等彊之四月卽天王位復姓髙氏大赦攺建始元年爲正始元年國仍號大燕以馮防爲侍中都督中外諸軍錄尙書事武邑公慕容歸爲遼東公立燕之宗社三年冬十月云臨東堂幸臣離班桃仁懷劍執紙而入稱有所啟抽劍撃云云以幾拒班桃仁進而殺之立馮防爲主卽位僞諡爲忠懿皇帝始垂以丙戌之嵗建號中山至馮防之嵗嵗在己酉二十四年

十六國春秋卷十一

欽定四庫全書

十六國春秋卷十二

魏崔鴻撰

南涼錄

禿髮烏孤

禿髮烏孤河西鮮卑人也八世祖疋孤率其部自塞北遷於河西孤子壽圖立壽闐卒孫樹機能立壯果多謀略泰始中殺秦州刺史胡烈於萬斛推敗涼州刺史蘇楡於金山又殺涼州刺史楊欣於舟嶺盡有涼州之地武帝爲之旰食能死從弟務丸代立丸死孫推斤立斤死子思復鞬立部眾轉盛遂據涼工鞬卒子烏孤襲位養民務修結鄰好呂光封烏孤廣武郡公益州牧左賢王太初元年正月攺元自稱大將軍大單於西平生以弟鹿孤爲驃騎將軍傉檀爲車騎將軍二年攺稱武威王三年正月徙於樂都八月孤因酒走馬馬倒傷脇笑曰幾使呂光父子大喜俄而患甚顧謂羣臣曰方難未靖宜立長君言終而薨在王位三年僞諡武王廟號烈祖

利鹿孤

利鹿孤烏孤弟太初三年八月卽位大赦攺治西平建和元年正月大赦攺年延耆老訪政二年羣臣固請卽尊號不許九月僣稱河西王三年三月寢疾令曰昔我諸兄弟傳位非子者蓋以泰伯三讓周道以興故也武王創踐賔歷垂諸樊之試終能克昌家業者其在車騎乎吾寢疾恊願是將不濟內外多虞國機務廣其令車騎經惣百揆以成先王之志薨諡康王西平陵

傉檀

傉檀利鹿孤弟也少機警有才略建和三年襲位僣號涼王遷於樂都攺爲昌元年秦遣使拜車騎將軍廣武公四年六月秦遣河右諸軍事涼州刺史鎭姑臧七月防羣臣於宣徳堂仰視而嘆曰古人言作者不居居者不信信矣前昌松太守孟禕進曰張文王築城苑繕宗廟構此堂爲貽厥之資萬世之業秦師濟河忽然瓦解此堂之建年垂百載十有二主惟信順可以久安仁義可以永固願大王勉之檀曰非子無以聞讜言也八月以鎭南大將軍文支鎭姑臧支遷於樂都𨿽受制於秦車服禮制一如王也十一日遷於姑臧嘉平元年十一月僣卽涼王位於南郊大赦攺年嘉平置百官立世子虎臺爲太子二年正月以子明徳歸南中郎將領昌松太守歸雋爽聰悟檀甚寵之年始十三命爲昌髙殿賦援筆卽成影不移漏檀覽而喜之擬之曹子建七年傉檀議欲徵西乙弗孟愷諫曰連年不収上下饑南逼熾盤北道遜今逺徵𨿽尅後患必深傉檀曰孤將略地鄕無阻眾謂其太子虎臺曰今不種多年內外俱窘事冝西行以極此防遜近去不能卒來旦夕所慮惟在熾盤彼名微眾寡易以討禦吾不過一月自是同旋汝謹守樂都無使失墜傉檀乃率騎數千西襲乙弗大破之獲牛馬羊四十餘萬熾盤乘虛來襲旦而城潰安西樊泥自西平奔告傉檀謂眾曰今樂都爲熾盤所陷鄕等能與吾籍乙弗之資取契汗以贖妻子者是所望也遂引師而西眾多逃返遣徵北段茍進之茍亦不還於是將士皆散傉檀曰防遜熾盤昔皆委質於吾今而歸之不亦鄙乎四海之廣匹夫無容其身何其痛哉吾老矣寧見妻子而死遂歸熾盤六月至西平盤遣使郊迎以上賔之禮嵗余爲熾盤所鴆諡景王時年五十一虎臺亦爲熾盤所害少子保周歸魏魏以爲張掖王自烏孤太初元年嵗在丁酉至檀薨之嵗十有八嵗

十六國春秋卷十二

欽定四庫全書

十六國春秋卷十三

魏崔鴻撰

南燕錄

慕容徳

慕容徳字明皝之少子皝每對諸宮人言婦人姙娠夢日入懷必生天子公孫夫人方姙夢日入臍中獨喜而不敢言晉咸康二年晝寢生徳左右以告方寢而起皝曰此兒易生似鄭莊公長必有大徳遂以徳爲名年十二而皝薨哀毀過禮年十八長八尺三寸額上有日角偃月重文元璽初封梁公建熙初進號安北將軍封範陽王入爲魏尹秦滅燕徙於長安秦伐涼徳請徵自效後爲張掖太守苻堅伐晉垂請徳爲副堅敗徳乃隨垂如鄴垂稱燕王復封範陽王建興元年爲司校尉八年司徒垂臨薨謂太子寶曰鄴是舊都宜委範陽王永康元年以徳鎭鄴及寶失中山自龍城奔鄴以徳爲丞相領冀州牧承制南夏徳兄子麟自義臺來奔因說徳曰中山旣沒魏必乘勝攻鄴𨿽糧儲素積而城大難固且人情沮動不可以戰及魏軍未至擁眾南渡就魯陽王和據滑臺而聚兵積谷伺隙而動計之上也魏𨿽防中山勢不久畱不過驅掠而返人不樂從理自生變然後振威以援之魏則內外受敵使戀舊之士有所依慿廣開恩信招集遺黎可一舉而取之先是慕容和亦勸徳南徙於是許之隆安元年正月徳率戶四萬三千車二萬七千乘自鄴徙滑臺黎陽魏軍垂至三軍危懼欲堡據黎陽昏曰流澌冰合是夜濟訖冰亦防消徳大悅攺黎陽津爲天子津徳入滑臺趙王麟等九十八人上言今中土傾陷龍都蕭條趙魏遺黎鵠企澤臯伏願仰承俯順以承宗廟謹上皇帝尊號徳許之令曰假順來議且以燕元故事統符行帝制奏詔而已攺永康三年爲元年大赦殊死已下置百官封進有差寶自龍城南奔至黎陽城西數里伏於河西遣中黃門趙思告北地王鐘曰上以去二月得丞相表卽自南徵叚速骨作逆於一連今失據來此呼丞相奏迎鐘馳使白狀寶遣思之後見采樵者知徳稱帝懼而北奔初苻登旣滅登弟廣率所部二千來降拜冠軍處之乞活堡至是復叛稱秦王徳畱撫軍曽陽王和守滑臺徳率眾攻廣斬之和長史季辧殺和以滑臺降魏徳曰苻廣𨿽平撫軍失據進有彊敵退無所托計將安出尙書潘聰曰滑臺四通八逹非帝王之居靑齊沃壤號曰東秦地方二千里戶餘十萬四塞之固可謂用武之國徳猶預未決於是遣牙門蘇撫問沙門朗公報曰山西絕俗之士不應預聞朝議但有待之累非有托無以立陛下今來卽朗之檀越破覽潘尙書之議可謂興邦之術矣撫又問以年世朗以周易筮之曰燕衰庚戌撫曰防何曰年則一統世則及子撫曰何其促乎朗曰卦兆然也豈闗人哉撫不敢言徳大悅三月徳引師而南五月次薛城八月入廣因卽皇帝位於南郊大赦攺元爲建平元年又曰漢宣憫吏民犯諱故攺名朕今增一傋字以爲復名庻開臣子避諱之路於是敍賞有差新舊咸悅十月太極端門並就以公工張剛爲材官將軍上方令二年十月徐州刺史潘聰靑州刺史鞠仲來朝防於延賢堂酒酣徳笑謂羣臣曰朕𨿽寡薄恭已南面在上不驕夕惕於位可稱自古何等王也仲曰陛下中興之聖後少康光武之儔也顧命左右賜仲帛千匹仲疑多陳讓徳曰卿知調朕朕不知戲卿乎卿飾對非實故亦虛言相賞賞不謬如何足謝也韓範進曰臣聞天子無戲言忠臣無妄對今日之論可謂君臣俱失徳大悅賜範絹五十匹三年三月徳如齊城登營丘望見晏嬰塜顧左右曰禮大夫不通城塟平仲古之一賢人逹者而生安近市死塟近城豈有意乎靑州秀才晏謨對曰孔子稱臣先人平仲賢矣豈不知髙其梁丰其禮蓋政在家門故儉以矯世存居湫隘卒豈擇地而塟乎所以不逺門者猶冀悟平生意也徳悅之三月以太牢祀漢城陽景王廟遂北登社首山東望鼎足因目牛山問謨以齊之山川賢哲故事謨歷對詳辧畫地成圖徳深嘉之拜尙書郎五年二月夜地震在棲之雞皆驚攪飛散三月徳疾動經旬防於不振防前尙書右丞曹黙自冀州來奔以白酒解之乃瘳以黙爲禦史中丞封永熙侯五年正月兄子超自秦還九月汝水竭十一月得疾篤夢皝曰汝旣無子何不早立超爲太子不爾惡人生心戊午引見羣臣於東陽殿議立超爲太子俄而震起百寮驚越徳亦不安還宮疾甚呼段後公主及超申以後事執超手曰徳若至曉更見公卿顧托以汝死無所恨數目視公主欲有所言竟遂不能段後大言今召中書作詔立超可乎修徳開目頷之是夕薨於顯安宮年七十爲十餘棺夜分出四門潛瘞山谷莫知其屍所在虛塟於東陽陵諡獻武皇帝廟號世宗在位五年

慕容超

慕容超字祖明徳兄北海王納之子秦滅燕以納爲廣武太守數嵗去官與母公孫太妃就弟徳家於張掖徳從苻堅南徵畱金刀辭母而去及垂起兵山東張掖太守武昌誅納及徳之諸子公孫太妃以老不合刑納妻段氏以懷姙未決執於郡獄獄掾呼延平徳之故吏也將公孫及段氏逃於羌中而生超焉公孫氏臨卒授超金刀曰聞汝伯已興於鄴都吾朽病將沒相見理絕汝脫得東歸可以此刀還汝叔也後因呂隆歸秦徙涼州民於長安超因而東歸母謂超曰母子得全濟者呼延氏之力也惠而不報天不祐人乎今𨿽死吾欲爲汝納其女以答厚惠於是納之超至長安徉狂行乞由是往來無禁濟陰人宗正謙善卜相西至長安賣於路超行而遇之因就謙相謙奇其姿貌超乃內防於心不告母妻辭母詣霸上乃與謙俱歸至諸闗禁自稱張伏生二十日逹梁父建平六年四月至廣固呈以金刀且宣祖母臨終之言徳撫之號慟超身長八尺腰九圍姿器魁傑有於徳徳愛之名之曰超封北海王拜侍中驃騎大將軍司校尉開府置佐十一年立爲太子己未僣卽皇帝位太赦攺建平六年爲太上元年三年七月遣中書令韓範聘秦姚興許還超母妻八月奉使兼員外散騎常侍韋宗還聘贈以千金超復遣右僕射張華給事中宗正元聘奉送太樂伎一百二十人姚興大悅還超母妻十月華發長安宗正元馳先反命超悅遣徵虜公孫五樓率騎二千迎於境上超親率六宮迎於馬耳闗四年正月大赦尊父北海穆王爲穆皇帝母段氏爲皇太后居長樂宮妻呼延氏爲皇后五年二月晉相劉率眾來伐三月晉師渡河超聞晉軍之盛自率眾四萬拒戰大敗奔還廣固徙郭內民入保小城晉攻陷大城長圍列守超請爲藩臣以大峴爲界不許六年正月超登天門朝羣臣於城上殺馬以饗將士文武皆有遷授二月尙書悅壽開門納晉師超出奔爲晉師所執送建康市斬之時年二十六殺鮮卑王公以下三千餘人以男女萬餘口爲軍賞始建平元年嵗在己亥僣號居齊王爲劉所滅在己酉年二十一年

十六國春秋卷十三

欽定四庫全書

十六國春秋卷十四

魏崔鴻撰

西秦錄

乞伏國仁

乞伏國仁隴西鮮卑人其先自漢北南出太陰山五世有祐鄰者晉太始初率戶五萬遷居髙平川鄰卒子結權立遷於牽屯結權卒子利那立利那卒弟祁埿立祁埿卒利那子述延立遷於苑川述延卒祁埿子傉太寒立石勒之滅劉曜也懼而遷於麥田元孤山太寒卒子司繁立秦始皇中遷於度堅山建元七年秦將王綂來代繁率騎三萬拒綂於苑川綂潛襲度堅山部民五萬餘落悉降於綂司繁乃詣綂歸降苻堅拜南單於畱之長安後以爲鎭西將軍鎭勇士川甚有威惠之稱司繁卒國仁卽位聞堅徵晉奔敗國仁牧眾至十餘萬又聞堅爲姚萇所殺於是自稱大都督大將軍大單於領秦河二州牧攺秦建元二十一年爲建義元年置武陵苑川等十一郡築勇士都城以都之三年苻登遣使拜仁大將軍苑川王四年六月薨僞諡曰烈王廟號烈祖

乞伏幹歸

乞伏幹歸國仁弟雄武有度略仁薨羣寮以仁子公府防稚乃立幹歸爲將軍大單於河南王大赦攺四年爲初元年立邊氏爲後以南川侯出連乞都爲丞相九月遷於金城二年正月苻登遣使拜爲大將軍金城王六年立子熾盤爲太子七年登遣使授左丞相河南王假黃鉞加九錫之禮十月氐王楊定步騎四萬來伐幹歸勒眾而進大敗定軍斬定及首級萬有七千於是盡有隴西之地十二月僭稱秦王大赦八年呂光來伐歸乃稱蕃遣子勃勃爲質旣而悔之十三年秦徵西大將軍姚碩徳率眾來伐入自南安峽歸次於隴西以拒碩徳興潛師繼發幹歸聞兵將至率輕騎數千侯興俄與中軍相失爲興追騎所逼戰敗遁歸苑川乃率騎數百馳上允吾禿發利鹿孤逆歸之於晉興幹歸將叛謀泄懼爲利鹿孤所害謂其子熾盤曰姚興將盛吾將歸之今送汝兄弟及汝母爲質於是送熾盤兄弟於西平幹歸遂奔長安姚興大悅拜持節都督河南詣軍事河州刺史歸義侯十四年遣幹歸還鎭苑川盡以部民配之十八年正月幹歸至長安十九年五月苑川地震裂正月又朝長安二十年姚興慮幹歸終爲四州之思畱拜上客尙書以其子熾盤爲西夷校尉行河州刺史二十一年熾盤以長安亂將始乃招結諸部築城於嵻琪山以據之更始元年幹歸隨姚興如平流熾盤攻抱罕尅之遂遣使來告幹歸幹歸奔還苑川遂如抱罕畱熾盤鎭之幹歸將眾二萬遷於度堅山諸將勸稱王七月僭補秦王大赦攺年置百官公卿以下皆復本位四年五月幹歸畋於五雞山有梟集於其手幹歸惡之六月爲兄子公府所殺公府出奔熾盤遷於抱罕遣弟廣武將軍智逹追擒公府於嵻防山南轘裂之八月塟幹歸於抱罕陵仍僞諡武元王廟號髙祖

乞伏熾盤

乞伏熾盤幹歸長子幹歸薨自稱大將軍河南王攺元爲永康元年以尙書令翟勒爲相國封拜各有差二年熾盤討吐谷渾別綂旁行長栁川掘達於渇渾川大破之俘獲男女二萬二千五年正月有五色雲起於南山盤大悅謂羣拒曰吾今年應有所定王業成矣於是繕甲整兵以伺四方之隙五月聞傉檀西徵率步騎二萬襲樂都傉檀降遂並南涼兵彊地廣十月僭卽秦王位置百官立妻禿髮氏爲王后四年熾盤子元基自長安逃歸拜尙書左僕射建元年立第二子慕末爲太子領撫軍大將軍都督諸大軍事攺元赦熾盤寢疾顧命太子慕未乃薨於外寢六月塟武平陵諡文昭王廟號太祖

乞伏慕末

乞伏慕末字安石熾盤之第二子防而好學有文才建元年立爲太子熾盤薨僭卽秦王位大赦攺年爲承元年二月立萬載爲太子三年九月部民多叛慕末焚城邑毀寶器率戶五千東如封爲赫連定所拒遂圍安南十一月魏遣尙書庫結率騎五千迎慕末衛軍吉毗固諫以爲不宜遂下令止之庫結引還四年赫連定遣其叔北平公韋代率眾一萬攻南安城內大饑人相食侍中乞伏延祚吏部尙書乞伏跋跋逾城奔末乃銜璧出降送於上邽及宗族五百餘人悉爲赫連所誅自國仁建義元年乙酉嵗至辛未四十七年

十六國春秋卷十四

欽定四庫全書

十六國春秋卷十五

魏崔鴻撰

北燕錄

馮跋

馮跋字文起長樂信都人其先畢萬之後也子孫食采馮鄕因以氏焉晉永嘉之亂祖父和避地上黨父安雄武有器量爲慕容永將永滅跋東徙和龍家長谷中跋夜夢天門開神光赫然燭於庭中永康未拜中衛將軍建始元年與二弟結謀襲殺慕容熈立髙云爲主正始元年以跋爲中外都督開府儀同三司錄尙書事封武邑公太平元年云爲其幸臣離班桃仁所殺帳下督張秦李桑誅班及仁羣臣推跋爲主僭卽天王位大赦令曰義貴適時不必攺作故陳氏代姜不徙齊號卽號燕國攺爲太平元年追尊祖和爲元皇帝父安爲宣帝子永爲太子三年七月以太子永領大單於內置四輔七年建太學以長樂劉軒營丘張熾成周翟崇爲博士簡二千石以下子弟年十五以上教之十四年宿軍地燃一旬乃滅十七年二月北部人趙壽女旣嫁化爲男娶妻而無子跋問諸羣臣曰此何祥尙書左承權對曰漢世雌雞爲雄陰變爲陽君替臣僭之象卒有婦人專寵王莽簒位今女爲男臣將無君之徴跋曰將何以禳之權曰桑谷生朝太戊修徳而殷道中興熒惑守心宋景責躬延齡二紀惟修身崇善可以轉禍爲福十八年八月立子翼爲太子跋戒之曰吾聞君人以學爲本不學無以立尊敬師傅人倫之始汝其夙夜防防欽承明訓二十二年八月跋寢疾召中書監申秀侍中楊哲於內寢謂之曰吾患當不濟卿等善相吾子參決萬幾九月跋疾甚輦而臨軒命太子翼勒兵聽政以備非常宋夫人規立其子受惡翼聽政謂之曰上疾將瘳柰何便欲代父臨天下乎翼性仁弱遂還東宮一日三省疾宋夫人矯絕內外遣閽寺傳問而已翼及大臣皆不得見跋弟於是與壯士數十人里甲入禁中宿衛皆不戰而散宋夫人命閉東閣家僮庫斗頭勁捷有勇力逾閣而入至於皇堂射殺禦女一人跋驚懼而薨遣修城告曰天降凶禍大行崩背太子不侍疾羣公不奔喪疑有逆謀圖危社稷吾備太弟之親遂攝夫位以寧國家百官叩門入者進階二等太子翼率東宮兵出戰敗退兵皆奔散遣使賜死命宗正馮哲黃門盧招典塟事於東宮塟跋於長谷陵僞諡文成皇帝廟號太祖

馮

馮字文通跋之季弟髙云簒位拜中領軍封汲郡公太平元年拜尙書右僕射攺封中山公遷尙書令司徒錄尙書事卽天王位大興元年正月壬午朔大赦攺年二月立夫人慕容氏爲皇后二年正月立少子王仁爲太子六月有防集城西盈數里地中西行至水前銜馬尾後者疊相銜尾而渡識者以爲民遷之象七月魏師來伐神髙八月召城邊東營丘城周四郡並降魏九月魏師還徙民四萬餘戶而西三年六月魏永昌王來伐五年四月遣右衛孫徳乞師於宋十二月又遣尙書楊伊請迎於句麗六年三月端門崩四月魏又遣侍中建興公虞弼東平公鵝靑來攻尅白狼句麗將葛居孟光率眾數萬隨楊伊來迎屯於臨川尙書令郭生因民之憚遷開門而引魏軍魏軍疑而不赴生遂勒眾攻引句麗兵入自東門與生戰於闕下生中流矢卒句麗軍旣入城取武庫甲以給其眾城內美女皆句麗軍人所掠五月乙卯率龍城見戶東徙焚燒宮殿火一旬不絕令婦人被甲居中楊伊等勒精兵於外而居光率騎後殿方軌而進前後八十餘里魏兵追至遼水不擊而還遣使徴於句麗後二年爲句麗所殺僞諡昭成皇帝自馮跋太平元年嵗在乙酉至滅亡之嵗丙子二十八載

十六國春秋卷十五

欽定四庫全書

十六國春秋卷十六

魏崔鴻撰

夏錄

赫連勃勃

赫連勃勃朔方人匈奴左賢王去卑之後劉元海之族也曽祖名武前趙嘉平中以宗室封樓煩公拜安北將軍下零中郎將祖豹子後趙建武中拜平北將軍左賢王父衛辰苻堅以爲西單於督攝河西諸虜屯於代來城因秦未定亂遂有朔方之地控之士三萬八千姚萇拜辰大將軍河西王大單於魏師來伐辰遣子力侯提率騎二萬拒戰河東爲魏所敗遂乘勝濟河攻尅錢來執辰殺之勃勃辰第三子奔秦髙平公沒奕千奕千妻之以女姚興以勃勃爲持節安北將軍五原公配以三交五部鮮卑及雜虜二萬餘落鎭朔方時河西鮮卑杜侖獻馬八千匹於秦濟河至大城勃勃畱之召其眾二萬襲殺髙平公沒奕千而並其眾眾至數萬自稱天王大單於大赦攺始十年爲龍升元年置百官以匈奴夏后氏之苖裔僭稱大夏以大兄右地代爲丞相公發領北民夷十萬於朔方黒渠之界營起京城大赦攺龍升七年爲鳯翔元年令曰朕之皇相北遷幽朔攺姓姒氏後從母爲劉氏從母姓非禮也古之氏族無常王者系天爲子是爲徽赫實與天連今攺姓曰赫連氏庻協皇天之意支庻非正統者以鐡伐爲氏庻朕宗族子孫剛銳如鐡皆堪伐人二年立夫人梁氏爲後立子璝爲太子四年九月劉滅秦人於長安十二月畱子義眞鎭長安而還勃大悅遂圖進取之計遣太子璝率騎二萬南伐長安五年義眞遺龍驤將軍沈田子率眾逆戰璝擊敗之退屯列回堡八月勃勃進據咸陽劉大懼乃召義眞東鎭洛陽勃勃入長安正月羣臣勸勃勃稱皇帝三月築壇於霸上卽皇帝位大赦攺鳯翔六年爲冒武元年冬十月太子璝領大將軍雍州牧錄南臺尙書事鎭長安十一月勃勃還統萬【統萬勃勃所都之城名也】以宮殿大成赦其境內殊死以下攺昌武二年爲眞興元年刻石都南頌紀功徳四月追尊父衛辰曰桓皇帝廟號太祖母苻氏爲皇太后祖父豹曰宣皇帝曽祖武曰景皇帝髙祖訓芝曰元皇帝五月雨魚於統萬二年十月起衝天臺於統萬年山欲登之以望長安六年勃勃將廢太子璝爲秦王以酒泉公倫爲太子璝聞將廢已率眾七萬北伐倫倫率騎三萬拒之戰於平爲璝所敗倫死之太原公昌率騎一萬襲殺璝率眾八萬五千歸於統萬勃大悅立昌爲太子七月勃勃寢疾甚輦升永安殿召羣臣囑以後事薨於永安殿年四十五諡武烈皇帝嘉平陵廟號世祖

赫連昌

赫連昌一名折勃勃之第三子身長八尺魁岸美姿貌勃勃薨卽位於永安臺大赦攺眞興七年爲永光元年七月查城劉暏川有靑石大如馬頭浮在水上逆流而行人見而送之十月魏乘虛來伐三年五月戰於黒渠爲魏所敗昌與數千騎奔還魏追騎亦至昌畱河內公費連鳥提守髙年徙諸城民七萬戶千安定以都之四年二月魏軍至安定攻城三月城潰昌奔秦州魏東平公鵝靑追擒之送於魏魏封昌秦王尙始平公主爲魏所殺

赫連定

赫連定勃勃第五子鳯翔二年封平原公雍州牧鎭長安率眾赴安進封平原王大將軍領司徒昌爲魏所擒定遂率遣眾數萬據平原僭稱皇帝大赦攺承光四年爲勝光元年進徵南大將軍白蘭王吐谷渾莫潰爲開府儀同三司河南王十月防於陰盤登苛藍山而望統萬城泣曰先帝以朕承大業者豈有今日乎使天假朕年當與諸卿建王季之業旣而有狐羣百數鳴於定傍令射之無所獲定惡之曰此大不嘉咄咄天道復何言哉三年秋魏軍來襲十月尅安定進攻平原十一月定遂掠民五萬戶西奔上邽四年河南王莫璝因戎狄之眾東靣以爭天下魏遣益州刺史深利延寧州刺史拾虎率騎三萬來伐遂擒定送於魏勃勃初號龍升元年嵗在丁未至是嵗在辛未二十五年也

十六國春秋卷十六

