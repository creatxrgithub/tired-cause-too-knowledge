黑韃事略宋彭大雅黑韃之國﹝卽北單於﹞號大蒙古。沙漠之地有蒙古山﹐韃語謂銀曰蒙古。女眞名其國曰大金﹐故韃名其國曰大銀。其主初僭皇帝號者﹐小名曰忒沒眞﹐僭號曰「成吉思皇帝」。今者小名曰兀窟解﹐其耦僭號者八人。其子曰闊端﹑曰闊除﹑曰河西﹤角﹥﹝立爲僞太子﹐讀漢文﹐書其師馬錄事﹞﹑曰合剌直﹔其相四人﹐曰按只﹤角﹥﹝黑韃人﹐有謀而能斷﹞﹑曰移剌楚材﹝字晉聊﹐契丹人﹐或稱中書侍郎﹞﹑曰粘合重山﹝女眞人﹐或稱將軍﹞﹐共理漢事﹐曰鎭海﹐四人專理回回國事。霆至艸地時﹐按只﹤角﹥已不爲矣﹐黏合重山隨屈術僞太子南侵。次年﹐屈術死﹐按只﹤角﹥代之﹐粘合重山復爲之助。移剌及鎭海自號爲「中書相公」﹐總理國事﹐鎭海不止理回回也﹐韃人無相之稱﹐只稱之曰「必澈澈」者﹐漢語令史也﹐使之主行文書爾。其地出居席﹝燕之西北百餘里﹞則漸髙漸闊﹐出沙井﹝天山縣八十里﹞則西望平曠無際﹐天間有達﹐初若崇峻﹐近前則坡阜而已。霆所見沙石亦無甚大者﹐只是碎沙﹑小石而已。其气候寒冽﹐無四時八節﹝如驚蟄無雷﹞。四月﹑八月常雪﹐風色微變。近而居庸關北如官山﹑金蓮川等處﹐𨿽六月亦雪。霆自艸地回程﹐宿野狐嶺下﹐正是七月初五日﹐早起極冷﹐手足俱凍。其產野艸。四月始靑﹐六月始茂﹐八月又枯﹐艸之外咸無焉。其畜牛﹑犬﹑馬﹑羊﹑橐駝﹐胡羊則毛而扇尾﹐漢羊則曰「骨律」﹐橐駝有雙峯者﹑有孤峯者﹑無有峯。霆見艸地之牛純是黃牛﹐甚大﹐與江南水牛等。最能走﹐旣不耕犁﹐只是拽車﹐多不穿鼻。其居穹廬﹝卽氈帳﹞﹐無城壁棟宇﹐遷就水艸﹐無常。韃王日徙帳以從獵較﹐凡僞官屬從行。日起營牛﹑馬﹑橐駝以挽其車上室﹐可坐﹑可臥﹐謂之帳輿。輿之四角或植以杖﹐或交以板﹐用表敬天﹐謂之飲食車﹐派而五之﹐如蟻陣﹐縈紆延袤十五里﹐左右橫距及其直之半。得水則止﹐謂之定營。主帳南向獨居﹐前列妾婦﹐次之僞扈衛﹐及僞官屬又次之。凡韃主獵帳所在﹐皆曰「窩裏陀」﹐其金帳故名﹝柱以金制﹐故名﹞。凡僞嬪妃與聚落羣起﹐獨曰「大窩裏陀」者。其地捲阿負坡阜以殺風勢﹐猶漢移蹕之所﹐亦無定止﹐或一月﹐或一年遷。霆至艸地時﹐立金帳。想是以本朝皇帝親遣使臣來﹐故立之以示壯觀。前綱鄒奉使至﹐不曾立﹔後綱程大使更後綱周奉使至﹐皆不立。其掣卽是艸地大氈帳﹐上下用氈爲衣﹐中間用柳編爲窗眼透明﹐用千餘索拽住﹐閾與柱皆以金裏﹐故名。可容數百人。韃主所坐胡牀如禪寺講座﹐亦飾以金﹐后妃等次第而坐﹐如構欄然。穹廬有二樣。燕京之制用柳木爲骨﹐止如南方罘ぜ可以捲舒﹐面前開門﹐上如傘骨﹐頂開一竅﹐謂之「天窗」﹐皆以氈爲衣﹐馬上可載。艸地之制﹐用柳木織成硬圈﹐徑用氈挽定﹐不可捲舒﹐車上載行﹐水艸盡則移﹐初無定日。其食肉而不粒﹐獵而得者曰兔﹑曰鹿﹑曰野彘﹑曰黃鼠﹑曰頑羊﹝其脊骨可爲杓﹞﹑曰黃羊﹝其背黃﹐尾如扇大﹞﹑曰野馬﹝如驢之狀﹞﹑曰河源之魚﹝地冷可致﹞。牧而庖者以羊爲常﹐牛次之﹐非大宴會不刑馬。火燎者十九﹐鼎烹者十二三﹐臠而先食﹐然後食人。霆住艸地一月餘﹐不曾見韃人殺牛以食。其飲﹐食馬乳與牛羊酪﹐凡初酌﹐甲必自飲﹐然後飲乙。乙將飲﹐則先與甲﹑丙﹑丁呷﹐謂之口到。甲不飲﹐則轉以飲丙。丙飲訖﹐酌而飲乙﹐乙又未飲﹐而飲丁。如丙禮﹐乙才飲訖﹐酌而酬甲﹐甲又序酌以飲丙丁﹐謂之換盞。本以防毒﹐後習以爲常﹐其味鹽一而已。霆出居庸關﹐過野狐嶺千里﹐入艸地﹐曰「界裏濼」﹐其水沃而夜成鹽﹐客以米來易﹐歲至數千石。更深入﹐見韃人所﹐見韃人所食之鹽曰「斗鹽」﹐其水白於雪﹐其﹝下缺﹞於牙﹐其底平如斗﹐故名「斗鹽」﹐蓋鹽之精英者。愈北﹐其地多鹼﹐其艸宜焉。其爨艸炭﹝牛馬糞﹞。其燈﹐艸炭以爲心﹐羊脂以爲油﹔其俗射獵﹐凡其主打圍﹐必大會眾﹐挑土以爲坑﹐插木以爲表﹐維以毳索﹐系以氈羽﹐猶漢兔置之智﹐綿亙一二百里間。風飈羽飛﹐則獸皆驚駭﹐而不敢奔逸﹐然後蹙圍攫擊焉。霆見行下韃戶取毛索及氈﹐亦頗以爲苦。霆沿路所乘鋪馬﹐大半剪去其鬃。叩之﹐則曰以爲索綱之用。窩裏陀爲打獵圍場﹐自九月起至二月止﹐凡打獵時﹐常食所獵之物﹐則少殺羊。其冠﹐被髮而椎髻﹐冬帽而夏笠﹐婦頂故姑。霆見故姑之制﹐用畫木爲骨﹐包以紅絹金帛﹐頂之上用四﹑五尺長柳枝或銀打成枝﹐包以靑氈。其向上人﹐則用我朝翠花或五采帛飾之﹐令其飛動。以下人則用野雞毛。婦女美色﹐用狼糞塗面。其服﹐右衽而方領﹐舊以氈毳革﹐新以絲金綫﹐色用紅紫﹑紺綠﹐紋以日月龍鳳﹐無貴賤等差。霆嘗考之﹐正如古深衣之制﹐本只是下領﹐一如我朝道服領﹐所以謂之方領。若四方上領﹐則亦是漢人爲之。韃主及中書向上等人不曾著。腰間密密打作細摺﹐不記其數﹐若深衣止十二幅﹐韃人摺多耳。又用紅紫帛撚成綫﹐橫在腰﹐謂之腰綫﹐蓋馬上腰圍緊束突出﹐采艷好看。其言語﹐有音而無字﹐多從借聲﹐譯而通之謂之「通事」。其稱謂﹐有小名而無姓﹐心有所疑﹐則攺之。霆見其自上至下則稱小名﹐卽不曾有姓﹐亦無官稱。如管文書則曰「必澈澈」﹐管民則曰「達魯花赤」﹐環衛則曰「火魯赤」﹐若宰相卽是「楚材」輩﹐自稱爲中書相公。若王﹤楫戈﹥則自稱「銀靑光祿大夫」﹑「禦史大夫」﹑「宣撫使」﹑「入國使」爾。初非韃主除授也。其禮﹐交抱以揖﹐左跪以爲拜。霆見其交抱卽是廝摟。其位置以中爲尊﹐右次之﹐左爲下。其正朔﹐昔用十二支辰之象﹝如子曰鼠兒年之類﹞﹐今用六甲輪流﹝如曰甲子正月一日或三十日﹞﹐皆漢人﹑女眞教之。若韃之本俗﹐初不理會得﹐只是艸靑則爲一年﹐新月初生則爲一月。人問其庚甲若干﹐則倒指而數幾靑艸。霆在燕京宣徳州見有曆書﹐亦印成冊。問之﹐乃是移剌楚材自算﹑自印造﹑自頒行﹐韃主亦不知之也。楚材能天文﹑能詩﹑能琴﹑能參禪﹐頗多能﹐其髭髯極黑﹐垂至膝﹐嘗官作角子﹐人物極魁梧。其擇日行﹐則視月盈虧以爲進止﹝盈之前﹐下弦之後﹐皆其所忌﹞﹐見新月必拜。其事書之以木板﹐驚蛇屈蚓﹐如天書符篆﹐如曲譜五凡工尺﹐回回字殆兄弟也。霆嘗考之﹐韃人本無字書﹐然今之所用﹐則有三種。行於韃人本國者﹐則只用小木﹐長三四寸﹐刻之四角﹐且如差十馬則刻十刻﹐大率則其數也。其俗淳而心專﹐故言語不差﹐其法說謊者死﹐故莫敢詐僞。𨿽無字書﹐自可立﹐此小木卽古木契也。行於回回者﹐則用回回字﹐鎭海主之﹐回回則有二十个字母﹐其餘只就偏傍上湊成。行於漢人﹑契丹﹑女眞諸亡國者﹐只用漢字﹐移剌楚材主之﹐卻又於後面年月之前﹐鎭海親寫回回字「付與某人」﹐此蓋專防楚材﹐故必以回回字爲驗﹐無此則不成文書。殆欲使之經山鎭海﹐亦可互相檢尼也。燕京市學﹐多教回回字及韃人譯語。才會譯語﹐便做通事﹐便隨韃人行﹐打恣作威福﹐討得撒花﹐討得物事。契丹﹑女眞元自有字﹐皆不用。其印曰「宣命之寶」﹐文字疊篆而方徑三寸有奇﹐鎭海主之﹐無封押以爲之防。事無巨細﹐須僞酋自決。楚材﹑重山﹑鎭海得同握韃柄﹔凡四方之事﹐或未有韃主之命﹐而生殺予奪之權已移於弄邱者之手。霆嘗考之﹐只是見之文書者﹐則楚材﹑鎭海得以行其私意﹐蓋韃主不識字也。若行師用軍等大事﹐只韃主自斷﹐又卻與骨肉謀之﹐漢兒及他人不與也。每呼韃人爲「自家骨頭」﹐𨿽至細交訟事﹐亦用撤花直造韃主之前﹐然終無不決而去。其占筮﹐則灼羊之枚子骨﹐驗其文理之逆順﹐而辧其吉凶。天棄人予﹐一決於此﹐信之甚篤﹐謂之「燒琵琶」。事無纖粟﹐必占﹐占不再四而已。霆隨一行使命至艸地﹐韃主數次燒琵琶﹐以卜使命去畱﹐想是燒琵琶中當歸﹐故得遣歸。燒琵琶卽鉆龜也。其常談﹐必曰「托著長生天底气力﹑皇帝底福蔭」。彼所爲之事﹐則曰「天教憑地」。人所已爲之事﹐則曰「天識著」﹐無一事不歸之天。自韃主至於民﹐無不然。其賦斂差發﹐數馬而乳﹐宰羊而食﹐皆視民戶畜牧之多寡而徵之﹐猶漢法之上供也。置蘸之法﹐則聽諸酋頭項自定。差使之久近漢民。除工匠外﹐不以男﹑女。歲課城市丁絲二十五兩﹐牛羊絲五十兩﹝謂借過回回銀買給往來使臣食過之數﹞。鄕農身絲百兩﹐米則不以耕稼廣狹﹐歲戶四石﹔漕運銀綱合諸道﹐歲二萬鋌。旁蹊曲徑而科敷者不可勝言。霆所過沙漠﹐其地自韃主﹑僞後﹑太子﹑公主﹑親族而下﹐各有疆界﹐其民戶皆出牛馬車仗﹑人夫﹑羊肉馬奶爲差發。蓋韃人分艸地各出差發﹐貴賤無有一人得免。又有一項﹐各出差發﹐爲各地分蘸中之需﹐上下亦一體﹐此乃艸地差發也。至若漢地差發﹐每戶每丁以銀折絲綿之外﹐每使臣經﹐從調選軍馬﹑糧食﹑器械及一切公上之用﹐又逐時計其合用之數﹐科率民戶。諸亡國之人﹐甚以爲苦﹐怨憤徹天﹐然終無如之何也。韃主不時自艸地差官出漢地﹐定差發。霆在燕京﹐見差胡丞相來﹐黷貨更可畏﹐下至教學行﹑乞兒行亦銀作差發。燕教學行有詩云「教學行中要納銀﹐生徒寥落太淸貧。金馬玉堂盧景善﹐明月淸風範子仁。李捨才容講徳子﹐張齋恰受舞雩人。相將共告胡丞相﹐免子之時捺殺因。」此可見其賦斂之法。其貿易﹐以羊馬﹑金銀﹑縑帛。其賈販﹐則自韃主以至僞太子﹑僞公主等﹐皆付回回以銀﹐或貸之民而行其息。一鋌之本﹐展轉十年後﹐其息一千二十四鋌。或市百貨而貿遷﹐或托夜偸而責償於民。霆見韃人只是撒花﹐無一人理會得賈販。自韃主以下﹐只以銀與回回﹐令其自去賈販以納息﹐回回自轉貸與人﹐或多方賈販﹐或詐稱被劫﹐而責償於州縣民戶。大率韃人止欲絲﹑鐵鼎﹑色木﹐動使不過衣食之需。漢兒及回回等人販入艸地﹐韃人爲之﹐回回又以物置無人之地﹐卻遠遠車望﹐才有人觸著﹐卽來昏賴。回回之狡心最可畏﹐且多技巧﹐會諸國言語﹐眞是了得。其官稱﹐或「贊國王」﹐或「權皇帝」﹐或「郡王」﹐或「宣差」。諸國亡俘或曰「中書丞相」﹐或「將軍」﹑或「侍郎」﹑或「宣撫運使」﹐隨所自欲而盜其名。初無宣麻制誥之事。霆嘗考之﹐韃人初未嘗有除授及諸俸﹐韃主亦不曉官稱之義爲何也。韃人止有虎頭金牌﹑銀牌﹐或有勞自出金銀﹐請於韃主許其自打牌﹐上鐫回回字﹐亦不出於「長生天底气力」等語爾。外有亡金之大夫﹐混於雜役﹐隨於屠沾去爲黃冠﹐皆尙稱舊官。王宣撫家有推車數人﹐呼「運使」﹑呼「侍郎」。長春官多有亡金朝士﹐旣免跋焦﹐免賤役﹐又得衣食﹐最令人慘傷也。其民戶﹐體統十人謂之排子頭﹐自十而百﹐百而千﹐千而萬﹐各有長。其國禁艸生而地﹐遺火而艸者﹐誅其家﹔拾遺者﹑履閾者﹑筮馬之面目者﹑相與淫奔者﹐誅其身﹔食而噎者﹑口鼻之衄者﹐罪其心之不吉﹔軸毳簾而外者﹐責其心系韃主之頸﹔騎而相向者﹐其左而過﹐則謂之相順﹔食人以肉﹐而接以左手﹐則謂之相逆﹔酌乳酪而傾器者﹐謂之斷後﹔遭雷與火者﹐盡棄其資畜而逃﹐必期年而後返。霆見韃人每聞雷霆﹐必掩耳﹐屈身至地﹐若蟬避狀。其賞罰﹐則俗以任事爲當然﹐而不敢以爲功。其相與以告戒﹐每曰其主遣我火裏去﹑或水裏去﹐則與之去﹐言及饑寒艱苦者﹐謂之﹤角﹥﹝﹤角﹥者﹐不好之謂﹞。故其國平時無賞﹐惟用兵戰勝﹐則賞以馬或金銀牌﹐或竹絲緞。陷城則縱其擄掠子女﹑玉帛﹐擄掠之前後﹐視其功之等差﹐前者插箭於門﹐則後者不敢入﹐有過則殺之﹐謂之按打奚﹐不殺則充八都魯軍﹝猶漢之死士﹞。或三次﹐然後免。其罪之至輕者﹐沒其資之半。霆見其一法最好﹐說謊者死。其犯寇者﹐殺之﹐沒其妻子﹑畜產﹐以入受寇之家。或甲之奴盜乙之奴物﹐皆沒甲與奴之妻子﹑畜產而殺其奴及甲﹐謂之斷案主﹐其見物則謂之撒花﹐予之﹐則曰捺殺﹐因韃語好也。不予﹐則曰冒﹐韃語不好也。撒花者﹐漢語好也。其騎射﹐則孩時繩束以板﹐絡之馬上﹐隨母出入﹔三歲索維之鞍﹐俾手有所執射﹐從眾馳騁﹔四五歲挾小弓﹑短矢﹔及其長也﹐四時業田獵﹐凡其奔驟也﹐立而不坐﹐故力在跗者八九﹐而在髀者一二。疾如飈至﹐勁如山壓﹐左旋右折﹐如飛翼。故能左顧而射右﹐不持抹秋而已。其步射﹐則八字腳步闊而腰蹲﹐故能有力而穿札。霆見韃靼耆婆﹐在野地生子才畢﹐用羊毛揩抹﹐便用羊毛包裹﹐束在小車內﹐長四尺﹐闊一尺。耆婆徑扶之馬上而行。其馬野牧﹐無芻粟。六月饜艸始肥。牡者四齒則扇﹐故闊壯而有力﹐柔順而無性﹐能風寒而久歲月。不扇﹐則反是耳。易嘶駭﹐不可設伏﹐蹄鍥薄而怯石者﹐葉以鐵或以板﹐謂之腳澀。凡馳驟勿飽﹐凡鞍解﹐必索之而仰其首﹐待其气調息平﹐四蹄冰冷﹐然後縱其水艸﹐牧者謂之兀剌赤。回回居其三﹐漢人居其七。霆嘗考韃人養馬之法。自春初罷兵後﹐凡出戰歸﹐並恣其水艸﹐不令騎動﹐直至西風將生﹐則取而之﹐執於帳房左右﹐啖以些少水艸。經月膘落﹐而日騎之數百里﹐自然無汗﹐故可以耐遠而出戰。尋常正行路時﹐並不許其喫水艸﹐蓋辛苦中喫水艸﹐成膘而生病。此養馬之良法﹐南人反是﹐所以多病也。其牡馬畱十分壯好者﹐作移剌馬種外﹐餘者都扇了。所以無不彊壯也。移剌者﹐公馬也。不曾扇﹐專管騍羣﹐不入扇馬隊﹐扇馬﹑踝馬各自爲羣隊也。馬多是四﹑五百匹爲羣隊﹐只兩兀剌赤管。手執雞心鐵撾以當鞭箠﹐馬望之而畏。每遇早晚﹐兀剌赤客領其所管之馬環列於主人帳房前﹐少頃各散。每飲馬時﹐其井窟止可飲四五馬﹐各以資次先後來﹐飲足而去。次日復至﹐若有越次者﹐兀剌赤遠揮鐵撾﹐俯首駐足﹐無敢亂﹐最爲整齊。其騍羣﹐每移剌馬一匹管騍羣五﹑六十匹﹐騍馬出羣﹐移剌馬必咬踢之﹐使歸。或他羣移剌馬逾越而來﹐此羣移剌馬必咬踢之﹐使去。摯而有別﹐尢爲可觀。其鞍轡輕簡﹐以便馳騁﹐重不盈七﹑八斤﹐鞍之雁翅齒前堅而後平﹐故折旋而不傷登﹔圓故足中立而不偏﹔底闊﹐故靴易入﹔綴登以革﹐故手柔而不滑﹔灌以羊脂﹐故不受雨而不斷爛﹔闊不逾一寸﹐長不逮四總﹐故立馬轉身極順。其軍﹐卽民之年十五以上者﹐有騎士而無步卒﹐人二三騎或六七騎謂之一鈄﹝都由切﹐卽一隊之謂﹞。武酋﹑健奴自鳩爲伍﹐專在主將之左右﹐謂之八都魯軍﹐曩攻河西女眞諸國﹐驅其人而攻其城。霆往來艸地﹐未嘗見有一人步行者。其出軍﹐頭目騎一馬﹐又有五六匹或三四匹自隨﹐常以準備緩急﹐無者亦一二匹。其軍器有柳葉甲﹑有羅圈甲﹝革六重﹞﹑有頑羊角弓﹝角面連靶通長二尺﹞﹑有響箭﹝卽鳴鏑也﹞﹑有駝骨箭﹑有批鍼﹐剡木以爲栝﹐落鵬似爲翎﹔有環刀﹐效回回樣﹐輕便而犀利﹐靶小而褊﹐故運掉也易﹔有長﹑短槍﹐刃板如鑿﹐故著物不滑﹐可穿重札﹔有防牌以革編絳﹐否則以柳﹐闊三十寸﹐而長則倍於闊之半﹔有團牌﹐時前鋒臂之﹐下馬而射﹐專爲破敵之用﹔有鐵團牌﹐以代兜鍪﹐取其入陣轉旋之便﹔有拐子木牌﹐爲攻城避炮之具。每大酋頭項各有一旗﹐只一面而已﹝以次人不許置﹞﹐常捲常偃﹐凡遇督戰﹐才舒卽捲。攻城則有炮﹐炮有棚﹐棚有綱索以爲挽索者之蔽﹐向打鳳翔﹐專力打城之一角﹐嘗立四百座﹐其餘器具不一而足。其長技﹐弓矢爲第一﹐環刀次之。霆嘗考之﹐韃人始初艸昧﹐百工之事無一而有﹐其國除孽畜外﹐更何所產﹖其人椎朴﹐安有所能﹖止用白木爲鞍﹐橋以羊皮﹐橙亦剜木爲之﹐箭鏃則以骨﹐無從得鐵。後來滅回回﹐始有物產﹐始有工匠﹐始有器械。蓋回回百工技藝極精﹐攻城之具尢精﹐後滅虜金虜﹐百工之事於是大備。其軍糧﹐羊與沸馬﹝手撚其乳曰﹞。馬之初乳﹐日則聽其駒之食﹐夜則聚之以﹐貯以革器﹑Е洞數宿﹐微酸﹐始可飲。謂之「馬奶子」。才犯他境﹐必務抄掠﹐孫武子曰「因糧於敵」是也。霆嘗見其日中馬奶矣﹐亦嘗問之。初無拘於日與夜﹐之之法﹐先令駒子啜教乳路來﹐卽趕了駒子﹐人卽用手下皮桶中﹐卻又傾入皮袋撞之﹐尋常人只數宿便飲。初到金帳﹐韃主飲以馬奶﹐色淸而味甜﹐與尋常色白而濁﹑味酸而膻者大不同﹐名曰「黑馬奶」﹐蓋淸黑。問之﹐則云此實撞之七八日﹐撞多則气淸﹐淸則不膻﹐只此一處得飲﹐他處更不曾見。五食之奉如此。又兩次﹐金帳中送葡萄酒﹐盛以玻璃瓶﹐一瓶可得十餘小盞﹐其色如南方柿汁﹐味甚甜﹐聞多飲亦醉﹐但無緣得多耳。回回國貢來。其行軍常恐衝伏。𨿽偏師亦必先發精騎﹐四散而出﹐登髙眺遠﹐深哨一二百里間﹐掩捕居者﹑行者以審左右前後之虛實﹐如某道可進﹑某城可攻﹑某地可戰﹑某處可營﹑某方敵兵﹑某所糧艸﹐皆責辧哨馬回報。如大勢軍馬並力胃集﹐則先燒琵琶﹐決擇一入以統諸部。霆見韃人未嘗屯重兵於城內﹐所過河南北郡縣﹐城內並無一兵﹐只城外村落哨馬星散擺布﹐忽遇風塵之警﹐哨馬響應﹐四向探刺﹐如得其實﹐急報頭目及大勢軍馬也。其營必擇髙阜﹐主將駐帳必向東南﹐前置邏騎﹐韃語「托落」者﹐分番警也﹝惟前面無軍營﹞。帳之左右與帳後諸部軍馬﹐各歸頭項﹐以席而營。營又貴分﹐務令疏曠﹐以便芻秣。營畱二馬﹐夜不解鞍﹐以防不測﹔營主之名卽是夜號﹐一營有警﹐則旁營備馬﹐以待追襲。余則整整不動也。惟哨馬之營則異於是﹐主者中據﹐環兵曰表﹐傳木刻以代夜邏﹝卽漢軍傳箭法﹞。秣馬營裏﹐使無奔逸﹐未暮而營﹐其火謂之「火鋪」。及夜則遷於人所不見之地﹐以防夜劫﹐而火鋪則仍在於初營之所﹐達曉不動也。霆見其多用狗鋪﹐其下營直是日﹐要審觀左右營勢。其陣利野戰﹐不見利不進。動靜之間﹐知敵彊弱﹔百騎不撓﹐可裏萬眾﹔千騎分張﹐可監百里﹔推堅陷陣﹐全藉前鋒﹔衽革當先﹐例十之三。凡遇敵陣﹐則三三五五四五﹐斷不簇聚﹐爲敵所包。大率步宜整﹐而騎宜分。敵分亦分﹐敵合亦合﹐故其騎突也﹐或遠或近﹐或多或少﹐或聚或散﹐或出或沒﹐來如天墜﹐去如雷逝﹐謂之「鴉兵撒星陣。」其合而分﹐視馬之所向﹔其分而合﹐聽姑詭之聲以自爲號。自邇而遠﹐俄頃千里。其夜聚﹐則望燎煙而知其所戰。宜極寒而無雪﹐則磨石而禱天。霆見韃人行軍﹐只是一个不睹﹐是蠻逼而已﹐彼亦是人﹐如何不怕死﹖但自用師南侵日﹐少曾喫虧﹐是膽愈壯﹐而愈無敵也。韃人糧食因只是車馬隨行﹐不用運餉﹐一軍中寧有多少韃人﹐甚余盡是亡國之人。韃人隨行羊馬﹐自食尙不足﹐諸亡國之人亦須要糧米喫。以是知不可但誇韃人之彊﹐而不思在我自彊之道也。其破敵﹐則登髙眺遠﹐先審地勢﹐察敵情僞﹐專務乘亂。故交鋒之始﹐每以騎隊輕突敵陣﹐一衝才動﹐則不論眾寡﹐長驅直入。敵𨿽十萬﹐亦不能支。不動則前隊橫過﹐次隊再衝。再不能入﹐則後隊如之。方其衝敵之時﹐乃遷延時刻﹐爲布兵左右與後之計。兵旣四合﹐則最後至者一聲姑詭﹐四方八面響應齊力﹐一時俱撞。此計之外﹐或臂團牌﹐下馬步射。一步中鏑﹐則兩旁必潰﹐潰則必亂﹐從亂疾入。鏑或見便以騎蹙步﹐則步後駐隊馳敵迎擊。敵或堅壁﹐百計不中﹐則必驅牛畜或鞭生馬﹐以生馬攪地﹐敵陣鮮有不敗。敵或森戟外列﹐拒馬絕其奔突﹐則環騎疏哨﹐時發一矢﹐使敵勞動。相持旣久﹐必絕食或乏薪水﹐不容不動﹐則進兵相逼。或敵陣已動﹐故不遽擊﹐待其疲困﹐然後衝入﹔待其兵寡﹐然後則先以土撒﹐後以木拖﹐使塵衝天地﹐疑兵眾﹐每每自潰﹔不潰則衝﹐其破可必。或驅降俘﹐聽其戰敗﹐乘敵力竭﹐擊以精銳﹔或才交刃﹐佯北而走﹐詭棄輜重﹐故擲黃白﹐敵或謂是城敗﹐逐北不止﹐衝其伏騎﹐往往全沒。或因其敗而巧計取勝﹐只在乎彼縱此橫之間﹐有古法之所未言者。其勝則尾敵襲殺﹐不容逋逸。其敗則四散進﹐追之不及。其軍馬將帥﹐舊謂之十七頭項。忒沒眞﹝卽成吉思﹐死後﹐其軍馬兀突解之母令自領之﹞。僞大太子拙職﹝已殺死了﹞﹐僞二太子茶合﹤角﹥﹝見出戌回回國﹞﹐僞三太子兀窟﹤角﹥﹝卽令韃主﹞﹐僞四太子駝欒﹝自河南歸﹐病死。以上四人並忒沒眞子﹞。忒沒哥窩眞﹝或呼爲窩陣﹐又呼爲裊聖大王﹐忒沒眞弟。﹞﹑控只﹤角﹥﹝忒沒眞之侄﹐兀窟﹤角﹥之弟。﹞﹑撥都馬﹝忒沒眞之婿﹞﹑白撕馬﹝一名白撕卜﹐卽白韃僞太子﹐忒沒眞婿。僞公主阿剌罕之前夫﹞﹑暮花裏國王﹝黑韃人力傳窩之父﹑察剌溫之祖也﹞﹑紇忒郡王﹝黑韃人﹞﹑蕭夫人﹝契丹人。專管投拜戶炮車﹞﹑阿海﹝契丹人。元在徳興府﹞﹑禿花﹝卽阿海之弟﹐元在宣徳府﹞﹑明安﹝契丹人。今行者憨搭燕京大哥卜其子也﹞﹑劉伯林﹝漢人中第一萬戶﹞﹐兵數多寡﹐不得而知。但一夫而數妻﹐或一妻而數子﹐昔稀今稠﹐則有增而無減。今之頭項﹐又不知其幾﹐老酋宿將﹐死者過半。曩與京虜交兵﹐今關河之間﹐如速不﹤角﹥忒﹑沒﹤角﹥忒﹑塔察爾﹝今名奔盞﹞﹑按察爾卻尙無恙﹐然戰不休﹐則續能兵者﹐又似不乏。霆見其俗﹐一夫有數十妻﹐或百餘妻﹐一妻之畜產至富。成吉思立法只要其種類子孫蕃衍﹐不許有妒忌者。今韃主兀窟﹤角﹥丙午生胡﹐而黑韃人少髯﹐故多必貴也。霆在金帳前﹐忽見韃主同一二人出帳外射宮。只韃主自射四五箭﹐有二百步之遠。射畢﹐卽入金帳。其頭項分戍﹐則窩眞之兵在遼東﹐茶合﹤角﹥之兵在回回﹐撥都附馬之兵在河西﹐各有後顧之憂。黑韃萬戶八人﹐人不滿萬﹐但伯叔﹑兄弟﹑子侄﹑親戚之兵不隸萬戶之數。萬戶四人﹐如嚴實之在鄆州﹝今東平府是也。﹞﹐則有山東之兵。史天翼﹝卽史三﹞之在眞定﹐則有河東﹑河北之兵。張柔之在滿城﹝保州屬縣﹞﹐則有燕南之兵。劉黑馬﹝伯林之子﹞之在天城﹝西京屬地﹞﹐則有燕薊山後之兵。他𨿽有領眾者﹐俱不若此四人兵數之多﹐事力之彊也。如遼東﹑河西﹑回回諸國之又在漢萬戶之外。霆在艸地﹐見其頭目民戶車載輜重﹐及老少畜產﹐盡室而行﹐數日不絕﹐亦多有十三四歲者。問之﹐則云此皆韃人調往徵回回國﹐三年在道﹐今之年十三四歲﹐到彼則十七八歲﹐皆已稱勝兵。回回諸種﹐盡已臣服﹐獨此一種回回﹐正在西州後門相對。其國之城三百里﹐出產甚富﹐地暖﹐產五穀﹑果木﹐瓜之大合抱﹐至今不肯臣服﹐茶合﹤角﹥徵之數年矣﹐故此更增兵也。其殘虐諸國﹐已破而無事者﹐東南曰韃金虜﹝女眞﹞﹔西北曰柰蠻﹝或曰乃滿﹞﹐曰烏鵒﹐曰速裏﹐曰撒裏韃﹑白杌裏﹝回回國名﹞﹔正北曰達塔﹝卽元魯速之種﹞﹐曰蔑裏乞﹔正南曰西夏。已爭而未竟者﹐東曰髙麗﹐曰遼東萬奴﹝卽女眞大金國﹞﹐厥相王賢佐﹐年餘九十﹐有知來之明﹔東北曰妮叔﹐曰那海益律子﹝卽狗國也。男子面目拳塊﹐而乳有毛﹐走可及奔﹐女子侏麗﹐韃攻之而不能勝﹞﹔西南曰斛速益律子﹝水韃靼也﹞﹐曰木波﹝西番部領不立君﹞﹔西北曰克鼻梢﹝回回國﹐卽回訖之種﹞﹐初順韃﹐後叛去﹐阻水相抗。忒沒眞生前常曰﹕非十年工夫﹐不可了手﹐若待了手﹐則殘金種類又毓盛矣。不如畱茶合﹤角﹥鎭守﹐且把殘金絕後﹐然後理會。癸巳年﹐茶合﹤角﹥嘗爲太子所劫。曰脛﹛艸馬﹜﹝黑回回國。其地不雨﹐賣水以爲國﹞﹔正北曰辣吸紿﹝黑契丹﹔名契丹﹐一名大丹﹐卽大石林國﹞。或削其國﹐或俘其眾﹐如髙麗﹑萬奴﹑狗國﹑水韃靼﹑木波皆可置而不問﹐惟克鼻梢一國稍武﹐餘燼不撲﹐則有燎原之憂﹐此韃人所必爭者。霆見王﹤楫戈﹥云﹕某向隨成吉思攻西夏﹐西夏國俗﹐自其主以下皆敬國師﹐凡有女子﹐必先以薦國師﹐而後敢適人。成吉思滅其國﹐先臠國師。國師者﹐比丘僧也。其後隨成吉思攻金國鳳翔府﹐城破而成吉思死。嗣主兀窟﹤角﹥含哀云﹕金國牢守潼關﹑黃河﹐卒未可破。我思量鳳翔通西川﹐投南必有路可通黃河。後來遂自西川迆邐入金﹐房出浮光﹐徑造黃河之裏﹐竟滅金。蓋韃人專求馬蹄實路﹐又使命臨發艸地。楚材說與大使﹕你們只恃著大江﹐我朝馬蹄所至﹐天上天上去﹐海裏海裏去。其從軍而死也﹐駝其屍以歸﹐否則罄其資橐而瘞之。霆見其死於軍中者﹐若奴婢能自駝其主屍首以歸﹐則給以畜產。他人致之﹐則全有其妻子﹑畜產。其墓無冢﹐以馬踐蹂﹐使如平地。若忒沒眞之墓﹐則插矢以爲垣﹝闊餘三十里﹞﹐邏騎以爲衡。霆見忒沒眞墓在瀘溝河之側﹐山水環繞﹐相傳云忒沒眞生於斯﹐卽死﹐葬於斯﹐未知果否。霆初歸自艸地﹐嘗編敍其土風俗。及至鄂渚﹐與前綱書狀官彭大雅解﹐後各出所編以相參考﹐亦無大遼絕。遂彭所編者爲定本﹐間有不同﹐則霆復書於下方。然此亦述大略﹐其詳則見之《北徵日記》云。嘉熙丁酉孟夏朔﹐永嘉徐霆長孺書。

