十六國春秋別傳北魏崔鴻

●卷一前趙錄●卷二後趙錄

●卷三前燕錄●卷四前秦錄

●卷五後秦錄●卷六蜀錄

●卷七前涼錄●卷八西涼錄

●卷九北涼錄●卷十後涼錄

●卷十一後燕錄●卷十二南涼錄

●卷十三南燕錄●卷十四西秦錄

●卷十五北燕錄●卷十六夏錄

●卷一前趙錄

○劉淵

劉淵字元海﹐新興匈奴人。其先夏後氏之苗裔﹐曰淳維﹐世居北狄。千有餘歲至冒頓﹐襲破東胡﹐西走月氏﹐服丁零﹐內侵燕代﹐控弦四十萬。漢祖患之﹐使劉敬奉公主以妻冒頓﹐約爲兄弟﹐故子孫遂冒姓爲劉氏。建武初﹐入居西河美稷。後漢中平中﹐單於羌渠使子於扶羅將兵助漢討平黃巾﹐會羌渠爲國人所殺﹐於扶羅以其眾畱漢﹐自立爲單於。屬董卓之亂﹐寇掠太原﹑河東﹐屯於河內。於扶羅死﹐弟呼廚泉立﹐以於扶羅子豹爲左賢王﹐卽元海之父也。魏武分其眾爲五部﹐以左賢王豹爲左部帥﹐其餘部師皆以劉氏爲之。太康中﹐攺置都尉﹐𨿽分屬五部﹐皆家於晉陽汾澗之濱。豹妻呼延氏﹐魏嘉平中祈子於龍門﹐有一白魚﹐頂有二角﹐軒躍鱗﹐而至祭所﹐久之乃去。巫覡皆異之﹐曰「此嘉祥也。」其夜夢所見魚變爲人﹐左手把一物﹐大如雞子﹐光景非常﹐授呼延氏﹐曰「此是日精﹐服之生貴子。」寤以告豹。豹曰「吉徵也。」自是十五月而生淵。淵生左手有文曰「淵海。」遂以爲名。幼而好學﹐不捨晝夜。嘗謂同門生朱紀﹑範隆等曰「吾每觀書傳﹐常鄙隨﹑陸之無武﹐絳﹑灌之無文。一物之不知﹐固君子恥之也。二生遇髙皇﹐不能建封侯之業﹔兩公屬太宗﹐不能開庠序之美。惜哉﹗」於是文學﹑武事並皆妙絕。猿臂善射﹐膂力過人﹐身八尺四寸﹐須長三尺餘﹐當心有赤毫毛三根﹐長三尺六寸。太原王渾虛襟友之﹐命子濟拜焉。咸熙中﹐爲侍子在洛陽﹐晉文帝深待之﹐時東萊王彌等皆憑結。渾又屢言之武帝﹐帝召見與言﹐大悅之。後謂王濟曰「劉元海容貌風儀﹐機談鑑智﹐𨿽金日無以加也。會父豹卒﹐帝以淵代爲左部帥﹐轉寧朔將軍﹐監五部軍事。

大安中﹐惠帝失政﹐諸王疊相殘廢﹐州郡姦豪所在蜂起。從祖北部都尉左賢王劉宣等議曰「今司馬氏骨肉相殘﹐興復在此時矣。左賢王淵﹐姿器絕人﹐幹宇超世。天若不恢崇單於﹐終不虛生此人也。」於是共推劉淵爲大單於。劉淵曰「當爲崇罔峻阜﹐何能爲培婁。夫帝王豈有常哉大禹生於西戎﹐文王生於東夷﹐顧惟徳所授耳。今見眾十餘萬﹐皆一當晉十﹐鼓行摧亂晉﹐猶拉枯耳。上可成漢髙之業﹐下不失爲魏武﹐何呼邪韓足道哉﹗」宣等稱善。

元熙元年﹐遷於左國城﹐晉人東附者數萬。宣等上尊號﹐淵曰「今晉氏猶在﹐四方未定﹐可仰遵髙祖法﹐且稱漢王﹐權停皇帝之號。待宇宙混一﹐當更議之。」十月﹐爲壇南郊﹐卽漢王位﹐攺晉永興元年爲元熙元年﹐大赦天下。追尊劉禪爲孝懷皇帝﹐立髙祖以下三祖五宗之神主而祭之。置百官﹐以劉宣爲丞相﹐拜授各有差。四部之東萊王彌起兵靑徐﹐遣使來降﹐拜鎭東大將軍﹑靑州刺史﹑東萊郡公。四月﹐汲桑叛﹐自稱趙王﹐選置州郡。十一月﹐石勒及胡部等帥眾來降。永鳳元年七月﹐鳳凰集於蒲子。丞相劉宣等六十四人上尊號。十月﹐僭卽皇帝位於南郊﹐大赦攺元﹐以衛軍和爲大將軍﹐撫軍聰爲車騎大將軍﹐建武曜爲龍驤大將軍。河瑞元年﹐遷都平陽﹐汾水得玉璽﹐大赦攺元。二年﹐以大司馬梁王和爲皇太子。八月﹐淵寢疾﹐以劉洋爲太尉﹐延平爲太宰﹐司徒聰爲大司馬大單於﹐並錄尙書事。置單於臺於平陽西。薨於光極殿。太子和卽位。聰自西明門攻斬和於西室。九月﹐葬淵於永光陵﹐謚曰﹕光文皇帝﹐廟號髙祖。

○劉聰

劉聰字玄明﹐一名載﹐淵第四子。母張夫人孕﹐夢日入懷﹐寤而告淵。淵曰「吉徵也。」自是十五月而生聰﹐夜有日光之異。左耳有一白毫﹐長二尺餘。幼而聰悟﹐究通經史﹐兼綜百家之言﹐孫吳兵法﹐靡不誦之。猿臂善射﹐彎弓三百斤﹐膂力驍捷﹐冠絕一時。

永嘉四年﹐僭卽帝位於光極前殿﹐大赦﹐攺元光興元年。以衛尉呼延晏爲使持節﹑前鋒大都督﹐配禁兵二萬七千﹐自宜陽入洛川。命東萊王彌﹐劉曜及鎭軍石勒進軍會之。晏比及河南﹐十二敗晉帥﹐長驅圍洛陽﹐陷之。縱兵大掠﹐幽晉帝於端門﹐害太子及百官已下三萬餘人於洛水北﹐築爲京觀。遷帝及太后侍中庾瑉等於平陽。大赦﹐攺元嘉平元年。二月﹐內晉帝﹐進號儀同三司會稽郡公。聰引帝入宴﹐謂曰「卿爲豫章王時﹐朕曾與王武子相造﹐武子示朕於卿﹐卿言﹕『聞其名久矣。』以卿所作樂府歌文示朕﹐謂朕曰﹕『聞君善爲辭賦﹐試爲看之。』朕時與武子俱爲《盛徳頌》﹐卿稱善久之。又引朕射於皇堂﹐朕得十二籌﹐卿與武子俱得九籌。卿贈朕柘弓﹑銀硯﹐頗憶否﹖」帝曰「臣安敢忘之﹐但恨爾日不早識龍顏耳。」聰曰「卿家骨肉相殘﹐何其甚也。」帝曰「此殆非人事﹐皇天之意也。大漢將應干受歷﹐故爲陛下自相驅除耳。且臣家若能奉武皇之業﹐九族惇睦﹐陛下何由得之﹖」三年﹐春正月﹐宴於光極前殿﹐逼晉帝行酒﹐庾瑉﹑王雋等起而大哭﹐聰惡之。二月丁未﹐懷帝崩於平陽﹐於是誅瑉等。三月﹐立貴嬪劉氏爲皇后。四月﹐湣帝卽位於長安﹐車騎曜等攻長安。河東地震﹐雨血於平陽。建元元年正月﹐黑霧四塞﹐著人如墨﹐五日而止。辛酉夜時﹐日落地﹐三日相承﹐出於西方。東行平陽地震﹐崇明觀陷爲池﹐水赤如血﹐赤气至天。有赤龍奮迅而去。流星起於牽牛﹐入紫微﹐龍行逶迆﹐其光照地﹐落於平陽北十里﹐視之則肉﹐臭聞於平陽。長三十步﹐廣二十七步﹐肉旁常有哭聲﹐晝夜不止。聰甚惡之。癸未﹐劉氏產一蛇一虎﹐各害人而走﹐尋之不得﹐頃之見在隕肉之旁。己丑﹐劉氏卒﹐乃失此肉﹐哭聲亦止。十一月﹐以晉王粲爲相國﹑大單於﹐總百揆。

十二月﹐宣光陵石人皆行數步﹐宮中鬼哭。

麟嘉元年﹐武庫陷﹐入地一丈五尺。聰自去冬至是遂不復受朝賀﹐軍國之事﹐一決於粲。立市於後庭﹐與宮人宴戲﹐或三日不醒。秋七月﹐河東大蝗﹐惟不食粟豆。司隸靳準率部民收而埋之﹐哭聲聞於十餘里﹐後乃鉆土飛出﹐復食黍豆。大司馬曜攻陷長安外城。九月﹐犬與豕交於宮門。有豕著進賢冠﹐升聰禦座﹐犬冠武冠帶綬﹐與豕並升﹐俄而鬥死殿上﹐宿衛莫有見其入者。長安饑甚﹐死過半﹐曲允爲粥以供帝膳。帝泣曰「今窘厄如此﹐外無救援﹐勢不自知。」乃使侍中宋敞奉箋降曜﹐敞隨使者至﹐帝肉袒牽羊﹐輿櫬銜壁﹐出降東門。曜受璧焚櫬﹐遷湣帝及司徒梁汾﹑驃騎曲允等諸臣百餘人至於平陽。聰臨光極殿﹐帝稽顙﹐與曲允伏地大哭﹐扶不能起。聰大怒﹐允自殺。以帝爲光祿大夫﹑懷安侯。以大司馬曜假黃鉞﹑大都督陜西諸軍事﹑太宰﹑秦王。二年正月﹐東平王約卒。十一月﹐聰校獵上林﹐以晉帝行車騎大將軍﹐戎服執戟前導﹐行三驅之禮。觀者皆指帝曰「此故長安天子﹐」聚而觀之﹐故老亦有悲泣者。十二月﹐大饗於光極前殿﹐聰欲觀晉臣之意﹐使帝行酒﹐洗爵更衣﹐使帝執蓋﹐多有涕泣﹐或有失聲者。尙書郎辛賓起而抱帝大哭﹐引出斬之。戊戌﹐湣帝崩於平陽。

三年﹐聰所居螽斯則百堂災﹐焚其子會稽王衷已下二十有一人。聰聞哀塞气絕。自此鬼哭宮中﹐至於九月﹐夜聲不絕。四月﹐尙書令王鑑﹑崔懿之等極諫﹐聰大怒﹐收鑑等殺之。秋七月﹐鬼哭於光極殿﹐聰晝見東平王約﹐甚惡之。徵秦王曜爲丞相﹐錄尙書事﹐固辭﹐仍以丞相領雍州牧。靳準爲大司空﹐領司隸校尉。

癸亥﹐薨於建始殿。甲子﹐粲卽位﹐大赦﹐攺元漢昌。葬宣光陵﹐謚曰武皇﹐廟號烈宗。八月﹐以丞相曜爲相國﹑大都督。司空靳準爲大將軍﹐領尙書。粲荒耽酒色﹐遊宴後庭﹐軍國之事﹐一決於準。準遂勒兵入宮﹐執粲﹐數而殺之﹐追謚靈帝﹐劉氏無所存﹐男子盡刑於市﹐發掘二陵﹐焚燒宗廟﹐鬼大哭﹐聲聞百里。準自號漢大王﹐置百官﹐遣使稱藩於晉。相國曜自長安赴難。永嘉元年十二月﹐大將軍東平王約卒﹐一指猶暖﹐遂不殯殮﹐至甲戌﹐乃蘇。言見淵於不周山﹐經五日﹐遂復從昆侖山三日﹐而復反於不周﹐見諸王公卿將相死者悉在﹐大有人民﹐宮室壯麗﹐號曰蒙珠離國。淵謂約曰「東北遮須夷國﹐無主﹐久待汝父爲之。汝父後三年當來﹐來後國中大亂相殺害﹐吾家死亡略盡﹐但可永明輩十數人在耳﹐汝但還﹐後年當來﹐見汝不遲﹗」不久﹐約拜辭而歸﹐道過一國﹐曰猗尼渠余國﹐引約入宮﹐與皮囊一枚﹐曰「爲吾遺漢皇帝。」約辭而歸﹐謂約曰「劉郎後年來﹐必見過﹐當以女相妻。」約歸置皮囊於機下﹐俄而蘇﹐謂左右曰「機上取囊來﹐」左右取得﹐開﹐有一方白玉﹐題文曰「猗尼渠余國天王敬信遮須夷國天王﹐歲在攝提﹐當相見。」馳使奏呈﹐聰曰「若當如此﹐吾不懼死也。」及聰以戊寅歲薨﹐與此玉並葬焉。

○劉曜

劉曜字永明﹐淵之族子﹐少孤﹐見養於淵。幼而聰慧﹐性拓落髙亮﹐與眾不羣。鐵厚一寸﹐射而洞之。身長九尺三寸﹐手垂過膝﹐生而眉白﹐目有赤光﹐須不過百餘根﹐皆長三尺。

光初元年十月﹐太保呼延宴等自平陽來奔﹐上尊號於曜﹐僭卽皇帝位。十二月﹐靳準左右軍騎喬太﹑王騰等殺準﹐奉六璽來降。二年﹐夏四月﹐徒都長安。立子熙爲皇太子。六月﹐繕宗廟﹑社稷﹑南北郊於長安。令曰「蓋王者之興﹐必帝始祖。我皇家之先﹐出自夏后﹐居於北夷﹐世跨燕朔﹐光文以漢有天下﹑歲久﹐恩徳結於庶民﹐故立漢祖宗之廟﹐以懷民望。昭武因循﹐遂未悛革。今欲除宗廟﹐攺國號﹐復以大單於爲太祖﹐其議以聞。於是﹐太保呼延宴等議曰「今宜承晉母子傳號﹐以光文本封盧奴﹐中山之屬城。陛下勛功茂於平洛﹐終於中山﹐中山分野屬大梁﹐趙也。宜革稱大趙﹐遵以水行。」曜從之﹐於是以冒頓配天﹐淵配上帝。

三年五月﹐西明門內大樹風吹折﹐經一宿﹐樹拔變爲人形﹐頭髮一尺﹐須眉三寸﹐皆黃白色﹐有斂手之狀﹐亦有兩腳著履之形。惟無目鼻﹐每夜有聲﹐十日而生柯條﹐遂爲大樹﹐枝葉甚茂。四年﹐將於霸陵西南營壽陵﹐侍中喬豫﹑和苞上疏諫曰「臣等伏聞敕旨將營建壽陵﹐周圍四里﹐下深二十五丈﹐以銅爲棺槨﹐黃金飾之。臣聞堯葬林﹐市不攺肆。顓頊葬髙陽﹐下不及泉。聖王之於終事如是。秦始皇下錮三泉﹐周輪七里﹐身亡之後﹐毀不旋踵﹐暗王之於終也如此。從喪亂以來﹐漢帝諸陵﹐咸見踐辱﹐惟霸陵獨全。此𨿽太宗之達至然﹐抑亦釋之之功。興亡奢儉﹐炯然於前﹐惟陛下覽之。」曜大悅。終南山崩﹐所得白玉方尺﹐有字曰「皇亡皇亡﹐敗趙昌。」以爲己瑞﹐羣臣咸賀。中書監劉均曰「山崩石壞﹐國傾民亂。」『皇亡皇亡敗趙昌』者﹐此言皇室將爲趙所敗﹐趙因之而昌。大趙都於秦雍﹐而勒跨全趙。趙昌之應﹐當在石勒﹐不在我也。」曜憮然攺容。五年﹐曜後羊氏卒。故晉惠後也﹐洛陽之陷納之。六年正月﹐天裂﹐廣一丈餘﹐長五十丈。十一年七月﹐石虎率眾四萬人寇擾河東﹐進蒲阪﹐曜選中外精銳自潼關北濟﹐虎懼﹐引師而還。曜追而敗之﹐枕屍一百餘里﹐虎奔朝歌﹐遂攻石生於金墉﹐分遣諸將攻討﹐及於河內。十二月﹐勒自帥眾拒之﹐陣於洛西﹐曜性少而酗酒﹐末年尢甚﹐將戰﹐飲數斗﹐常乘赤馬無故蹋頓﹐乃乘小馬北出﹐復飲斗餘﹐至西陽門﹐揮陣就平。勒將石堪因而乘之﹐帥遂大潰﹐曜昏醉奔退﹐而馬陷石渠﹐墜於冰上﹐爲堪所執。勒將還襄國﹐諭曜使與太子毗書﹐令速降。曜但敕毗與諸臣匡維社稷﹐勿以吾易意。建平末﹐爲勒所殺。十二年正月﹐太子毗﹑大司馬南陽王胤等議﹐欲西保秦州﹐遂相率奔上わ。石虎乘勝追戰﹐枕屍千里﹐上わ潰﹐虎執毗及王公己下三千餘人皆殺之。

自劉淵建號西河﹐至是二十有六載。

●卷二後趙錄

○石勒

石勒字世龍﹐上黨武鄕羯人。父周曷朱﹐勒生時赤光滿室﹐白气自天屬於庭中。長而壯健﹐有膽力﹐雄武好騎射。幼而力耕﹐每聞な鐸之聲﹐或在前後﹐歸以告其母﹐母以作勞耳鳴﹐非不祥也。會並州刺史司馬騰執諸胡山東﹐賣充軍實﹐將詣冀州﹐兩胡一枷﹐勒亦在中﹐東至平原賣與荏平人師歡爲奴﹐每夜於野﹐嘗聞鼓角之聲﹐諸奴亦聞﹐歸以白忄﹐歡忄而免之。忄家鄰於馬牧率汲桑﹐往來﹐勒以能相馬﹐自托於桑﹐而傭於武安﹐臨水爲遊軍所囚﹐會有羣鹿旁過﹐軍人競逐之﹐勒乃獲免。俄而見一老父﹐謂勒曰「向羣鹿者﹐我也。君應爲中州主﹐故相救耳。」勒拜而受命﹐遂招集王陽﹑夔安等十八騎﹐復東如赤龍諸苑中﹐乘苑馬﹑遠掠繒寶﹐以賂汲桑。永興元年﹐關東所在盜起。

二年﹐陽平人公帥蕃等自稱將軍﹐起兵趙魏﹐眾至數萬﹐勒與汲桑率牧人乘苑馬數百騎以赴之﹐桑始命勒以石爲姓﹐以勒爲名。永嘉元年﹐勒歸劉淵﹐拜爲輔漢將軍﹑平晉王。淵薨﹐聰襲位﹐劉曜﹑王彌圍洛陽﹐勒帥精騎二萬會之。王彌旣平洛陽﹐將先誅勒﹐勒請彌燕於已營﹐手斬彌而並其眾。將軍郭默獲沙門竺浮圖澄﹐以其有道術﹐進之於勒﹐試之有效﹐甚尊重之。

前趙嘉平二年﹐張賓說勒曰「邯鄲﹑襄國﹐趙之舊都﹐依山憑險﹐形勢之固﹐可擇此二邑而都﹐然後命將四出﹐授以奇略﹐王業可圖。」石勒於是進據襄國﹐聰授勒都督幽﹑冀﹑並﹑營四州諸軍事﹐冀州牧﹐進封本郡公﹐邑萬戶。三年﹐以徵虜將軍爲魏郡太守﹐鎭鄴三臺。篡奪之謀﹐兆於此矣。前趙嘉麟元年﹐劉琨遣姚澹帥眾來討﹐勒與戰﹐澹軍大敗﹐琨長史李弘以並州來降。七月﹐劉聰疾甚﹐以勒爲大將軍﹐錄尙書事﹐受遺輔政。勒固辭﹐乃止。劉曜稱尊號﹐將授勒太宰﹑大將軍﹐加九錫﹐增封十郡﹐並前二十郡﹐出人警蹕﹐如曹公輔漢故事。

曜聞平樂之言﹐停太宰之授。勒大怒﹐曰「趙王﹑趙帝﹐孤自取之﹐名號大小﹐豈爾所呼耶。」徵虜虎與左右長史張敬﹑張賓等上號曰「大司馬𨿽位冠九臺﹐非伯者之號﹐請攺稱大將軍﹑大單於﹑領冀州牧﹑趙王。依魏王在鄴故事﹐以二十四郡戶二十九萬爲趙國。」十一月﹐勒卽位﹐攺元﹐稱爲趙王元年﹐始建社稷﹐立宗廟﹐主書司典胡人出內﹐重其禁法﹐不得侮易衣冠華族。號胡爲國人。二年令曰國人不聽報嫂﹐及在喪婚娶﹑至於燒葬﹐令如本俗。八月﹐始置軒懸之樂﹐八佾之舞﹐作金銀大輅﹐黃屋左纛。天子禮樂﹐於斯備矣。三年﹐黎陽民陳武妻產三男一女﹐上書自陳。令曰「昔周之興也﹐四乳八子﹐今武妻一乳四子﹐可謂度過姬祥﹐美如曩日。其賜乳婦一人谷百石﹐雜繒四疋﹐庶以肅迎嘉祥。」冬十月﹐勒親與鄕老齒坐﹐歡飲﹐語及平生。勒曰「李陽﹐壯士也。孤方取之﹐何以不來父老歸語﹐令速來﹐漚麻池之忿﹐是布衣之恨﹐孤方崇信於天下﹐寧讎匹夫乎﹖」令曰「武鄕﹐吾之丰沛也﹐其復之三世。」十一月﹐李陽至﹐勒與酣謔﹐引陽臂笑謂之曰「卿𨿽老﹐臂中猶有力﹐頗復與人鬥。孤往日厭卿老拳﹐卿亦飽孤毒手。」因賜裏第一區﹐拜爲都尉。陽與勒鄰居歲﹐常爭漚麻池﹐疊相毆擊。

四年二月﹐拜子弘爲世子。勒雅好文學﹐𨿽在軍旅之中﹐常令儒生讀《春秋》《史》《漢》諸傳而聽之﹐聞酈食其勸立六國後﹐大驚曰「此法當失﹐何以得成天下﹖」至畱侯諫﹐乃曰「賴有此侯耳﹗」其天資英達如此。八年八月﹐修三臺。十月﹐以世子衛將軍弘鎭鄴。大和十年﹐劉曜圍洛陽﹐襄國大震。勒統步騎四萬赴金墉﹐濟自大曷。先是﹐流澌風猛﹐軍至﹐冰泮淸和。濟畢﹐流澌大至。勒以爲神靈之助﹐命曰靈昌津。戰於西門﹐曜軍大潰﹐石堪執曜送之。二年﹐曜子熙等去長安﹐奔於上わ。車騎虎克上わ﹐遣主簿趙封奉傳國玉璽送之。秦隴悉平。

建平元年二月﹐車騎石虎等上尊號﹐勒不許﹐固請﹐勒號趙天王﹐行皇帝事﹐大赦。八月﹐郡臣又固請﹐以名位不正﹐宜卽尊號。九月﹐僭卽皇帝位﹐大赦攺年。二年﹐正月﹐勒南郊﹐有白气自壇屬天﹐勒大悅。四月﹐勒如鄴﹐議營新宮。延尉續咸諫曰「臣聞唐虞之治﹐采椽茅茨﹐土階三尺﹐美彰於《詩》《書》。漢文惜百金﹐不營露臺﹐稱之於千古。迨夏商之瓊臺瑤陛﹐楚章華﹑秦阿房﹐資財內竭﹐華夷外叛。」勒詔曰「且敕停作﹐以申吾直臣之气。」九月﹐以太尉中山王虎爲大司馬﹐程遐開府儀同。是月﹐大霖雨﹐中山西北暴水漂流巨木萬餘根﹐集於堂陽。勒大悅﹐謂公卿曰「此非爲災﹐天意欲吾營鄴都耳。」於是營之。

勒以成周漢﹑晉舊京﹐欲有移都之意﹐乃命洛陽爲南都﹐置行臺﹑治書侍禦史於洛陽。三年正月﹐大饗於建徳殿﹐酒酣﹐勒謂徐光曰「朕方自古開基﹐何等上也﹖」光對曰「陛下神武﹐籌略邁於髙皇﹐雄藝卓犖﹐超絕魏武﹐三五以來﹐無可比也。其軒轅之亞乎﹗」勒笑曰「人豈不自知﹐卿言亦已太過。朕若逢髙皇﹐當北面而事之﹐然猶與韓﹑彭競健而爭先耳。倘遇光武﹐當並驅於中原﹐未知鹿死誰手。大丈夫行事當磊磊落落﹐如日月皎然﹐終不能如曹孟徳﹑司馬仲達﹐欺他孤兒寡婦﹐狐媚以取天下也。朕在二劉之間耳﹐軒轅豈所擬乎﹖」羣臣皆稱萬歲。四年﹐雍州刺史石生上言﹐西鄕有蛇鼠相鬥於安定府間﹐二日蛇死。臨涇馬生角﹐長安城中雞鳴﹐音皆曰基慈。安定廳事前後聞誦書聲﹐求之不得﹐七日乃止。隕石於肥鄕。六月﹐勒寢疾﹐召中山王虎﹑太子弘﹑中常侍嚴震等侍疾禁中。七月﹐薨於西閣﹐僞謚明皇帝﹐號髙祖。

○石弘

石弘字大雅﹐勒第三子。母程夫人﹐右光祿遐之妹。建平元年﹐立爲太子﹐虛衿愛士﹐好爲文詠﹐其所親暱﹐莫非儒素。勒謂徐光曰「大雅﹐殊不似將家子。」光曰「漢祖以馬上得天下﹐孝文以玄默守之。聖人之後﹐必世勝殘﹐天之道也。」勒大悅。程遐言於勒曰「中山怏怏﹐不可以輔少主﹐乞早除之﹐以便大計。」勒不從。勒薨﹐虎執政﹐臨軒召子冀州刺史遂統兵入禁﹐宿衛文武無不奔散。弘大懼﹐策拜中山王虎爲丞相﹐以十三郡封爲魏王﹐又加九錫。虎僞讓﹐後乃受之。延熙元年七月﹐攺熙丘爲魏國﹐沿魏郡至黎陽。十月﹐弘賫璽綬親請魏公﹐諭禪意。虎曰「弘昏昧愚暗﹐處喪無禮﹐不可以君臨萬國﹐奉承宗廟﹐便當廢之﹐云何禪讓﹖」十一月﹐廢弘爲海陽王﹐弘就車﹐容色自若﹐幽弘及程後﹑南陽王恢於崇訓宮﹐尋殺之﹐時年二十二。

○石虎

石虎字季龍﹐勒之從子。勒父朱幼而子之﹐故或謂之勒弟。晉永興中﹐與勒相失。嘉平元年﹐劉琨送勒母王及虎於葛陂﹐時年十七。性殘忍﹐好馳獵﹐喧遊無紀度﹐尢善彈﹐數彈人﹐軍中每患之。勒白王曰「此是凶暴﹐無使軍人殺之﹐聲名可惜﹐宜自除也。」王曰「快牛犢子小時多能破車﹐汝當小忍﹐勿怯之。」至十八﹐檢攝恭謹﹐嚴重愛士﹐弓馬迅捷﹐勇冠當時﹐勒深喜焉﹐拜徵虜將軍。性酷虐無道﹐軍中勇幹策略與已侔者﹐輒因事害之。至於降城陷壘﹐坑斬士女﹐鮮有遺類﹐勒屢加責誨﹐而行意自若。然禦眾嚴而不煩﹐莫敢犯者﹐指授攻討﹐所向無前。故勒寵信彌隆﹐仗以專徵之任。旣廢殺弘﹐稱居攝趙天王。

建武元年正月﹐大赦攺元。虎荒遊廢政﹐外耽營繕﹐使太子還省者﹐以書奏事﹐選守牧﹐祀郊廟﹐惟徵伐刑斷﹐乃親覽之。三月﹐南遊﹐臨江而旋﹐京師大震。是日﹐觀省臺城﹐賜匠有差。九月﹐遷都鄴宮。三年﹐徒洛陽鐘ね﹑九龍﹑翁仲等於鄴。是歲﹐太武殿東西宮皆就﹐太武殿基二丈八尺﹐下穿伏室﹐置衛士五百人於其中。東西七十五步﹐南北六十五步﹐皆漆瓦﹑金鐺﹑銀楹﹑金柱﹑珠簾﹑玉璧﹐窮極伎巧。起靈風臺﹑九殿於顯陽殿後﹐選召百官﹑州郡民女以充之。

後庭服綺谷﹐玩珍奇者萬餘人。內置女官十八等﹐教宮人星占及馬步射﹐置女太史於靈臺﹐仰觀災祥﹐以考外太史之虛實。禁郡國不得私學星讖。左校令成公段造庭燎於崇杠之末﹐髙十餘丈﹐上盤置燎﹐下盤置人﹐ㄌ繳上下﹐虎試而悅之。三年﹐太保夔安等文武五百九人﹐上皇帝尊號﹐安等方入﹐而庭燎油灌下盤﹐死者七人。虎大怒﹐腰斬成公段於閶闔門。卽天王位南郊﹐大赦。親王貶爲郡公﹐藩王爲縣侯﹐太子遂總百揆。其後荒酒淫色﹐驕恣無道﹐或盤遊於田﹐懸管而入﹐或夜百騎宿於宮臣家﹐淫其妻妾。裝飾宮人美淑者﹐斬首洗血﹐置於盤上﹐傳共視之。又納諸比丘尼有姿色者﹐與其交褻而殺之﹐合牛羊肉煮而食之﹐亦賜左右﹐欲以識其味也。虎荒耽內遊﹐威刑失度。遂以事爲可﹐或呈之虎﹐怒曰「小事何足呈也﹗」時有所不聞﹐復怒曰「何以不呈﹖」誚責杖箠﹐月至再三。遂甚慍﹐私謂中庶子李顏等曰「官家難稱﹐吾欲行冒頓之事﹐卿從我乎﹖」顏等伏不敢對﹐事發﹐幽遂於東宮﹐殺之﹐及妃張氏並男女二十六人﹐盡賜死﹐合一棺埋之。誅其宮臣友黨二百餘人﹐立河間公宣爲太子。建武六年﹐追尊號考樂平敬公爲太宗孝皇帝。八年﹐六月﹐上黨﹑孟門上有神人之像﹐坐天山上﹐三日而去。

虎遣使以太牢祀之。九年十二月﹐武鄕有雄虎變爲雌﹐產一狼子﹐七日噬虎腦而殺之。後三日﹐狼子亦死。佛圖澄聞之流涕。十年﹐虎起河橋於靈昌津﹐采石爲中濟﹐石無大小﹐輒隨流﹐用工五百餘萬不成。虎如靈昌津﹐沈璧告誠﹐璧滚於渚上﹐水波上騰津所﹐殿觀莫不傾壞﹐壓死者百餘人。虎恚甚﹐斬工匠而還。十一年﹐發雍梁十六萬人成長安未央宮﹐又發司﹑豫﹑荊﹑兗二十六萬人成洛陽宮。

十三年二月﹐虎親耕籍田於桑梓苑。十四年三月﹐虎夢龍飛西南﹐自天落地﹐旦而問澄公。公曰「禍將至矣﹐陛下宜父慈子和﹐深以愼之。」四月﹐秦公韜起宣光殿於太尉府﹐梁長九丈。太子宣視而惡之﹐斬匠截梁而去。韜怒﹐增之十丈。

宣聞之﹐恚甚﹐謂楊丕﹑牟成等曰「韜凶豎悖逆﹐敢違我如是﹐汝等能殺之者﹐吾入宮﹐盡以韜之國分封汝等。韜旣死﹐主上必親臨喪﹐因行大事﹐無不濟矣。」楊丕等許諾。八月﹐殺韜﹐宣奏之﹐虎哀絕久之乃蘇。召太子宣鎖之於郊北﹐火焚殺之。別立太子於東堂。虎曰「吾欲以純灰三斛﹐洗吾腸穢惡﹐故生凶兒子﹐年二十便欲殺父。今世乃十歲﹐比其二十﹐吾已老矣。」齊公世爲皇世子﹐立昭儀劉氏爲皇后。十一月﹐享羣臣於太武殿前﹐佛圖澄殿上褰衣而行﹐吟曰「棘子成林﹐將壞人衣。」虎發石而視之﹐有棘子生焉。冉閔小字棘奴也。十二月辛己﹐雷﹐大霖雨。虎問佛圖澄﹐澄曰「其爲我乎﹖」至戊子而澄卒。大寧元年正月﹐虎僭卽皇帝位於郊﹐大赦攺年。二月﹐有沙門從雍州來﹐稱見佛圖澄西入關﹐虎掘之無屍﹐惟有一石。虎惡之曰「石者朕也﹐葬我而去﹐吾將死矣。」因而寢疾﹐四月薨於金華殿。﹝《晉書》曰「季龍始咸康元年﹐僭位立﹐此太和六年﹐計在位十五年。」﹞

世子卽位﹐尊劉后爲太后﹐彭城王遵先鎭關右﹐至是勒兵而還﹐戎卒九萬﹐次於蕩陰。石閔爲前鋒都督﹐太后授遵丞相﹐加九錫﹐增封十郡。己丑﹐遵至安陽亭貫甲曜兵﹐入自鳳陽門﹐升太武前殿﹐盡哀﹐退如東閣。羣臣惇勸卽位﹐大赦﹐封世爲譙王﹐邑萬戶。廢太后劉氏爲昭儀﹐尋皆殺之。世立凡三十三日。尊其母鄭氏爲皇太后﹐立妃張氏爲皇后﹐大司馬義陽王鑑爲太傅﹐沛王衝爲太保﹐石閔爲都督中外諸軍事﹑錄尙書事。甲午﹐太武殿災﹐諸門觀閣蕩然。其乘禦服﹐燒者大半﹐光焰照天﹐月餘乃滅。已未﹐雨血﹐周徧鄴城。六月﹐葬虎顯原陵﹐僞謚武皇帝﹐廟號太祖。十一月﹐石閔劫司空李農及右衛王基﹐密謀其廢遵。閔使將軍蘇彥﹑周成帥甲士三十八人﹐執遵於南臺如意觀。遵時方與婦人彈棋﹐問周成等曰「反者誰也。」成曰「義陽王鑑當立。」遵曰「我尙如是﹐汝等立鑑﹐復能幾時﹖」遂殺之於琨華殿﹐誅鄭太后﹑張皇后。遵字大祗﹐虎第九子﹐凡在位者百八十三日。鑑卽位﹐大赦﹐以石閔爲將軍﹐封武徳王。李農爲大司馬。

鑑使中書令李松﹑殿中將軍張才等夜誅閔﹑農等於琨華殿﹐不克﹐禁中擾亂。鑑僞不知﹐夜斬松等於西中華門。龍驤將軍孫伏都﹑劉銖等結羯士三千人﹐伏於胡天﹐亦欲誅閔等。時鑑在中臺﹐伏都帥三十餘人﹐將升臺挾鑑以攻之。鑑見而問其故﹐伏都曰「閔﹑農等反﹐已在東掖門﹐臣嚴衛士﹐謹先啟知。」鑑曰「卿好陳力﹐勿憂無報也。」伏都等攻閔﹐不克。閔﹑農攻斬伏都等﹐自鳳陽門至琨華﹐橫屍相枕﹐諸胡羯無少長皆斬之﹐死者二十餘萬。於時髙鼻多須﹐至有濫死者。初﹐靑龍元年正月﹐石閔欲滅二石之號﹐議曰「孔子曰﹕『易姓而王七月者﹐七十有三國﹐繼趙李。』讖書炳然﹐且徳星鎭衛﹐宜攺號大魏﹐易姓李氏。又大赦﹐閏月﹐攺元。廢鑑殺之﹐誅虎孫三十八人﹐盡殆石氏。鑑在位一百三日﹐鑑字大郎﹐虎第三子也。

○石閔

石閔字永曾﹐虎之養孫也。父瞻﹐字弘武。本姓冉﹐名良﹐魏郡內黃人。其先漢黎陽騎都督﹐累世牙門﹐勒破陳午於河內﹐獲瞻﹐時年十二。長而勇悍﹐便弓馬﹐臨陣不顧。勒奇之﹐曰「此兒壯健可嘉」﹐命虎子之。歷位左積射將軍﹐封西華侯。閔幼而果銳﹐虎撫之如孫。及長﹐身長八尺﹐善謀﹐勇力絕人。虎卽位﹐封爲修武侯﹐歷位北中郎將。虎之敗於昌黎﹐閔軍獨全﹐由此功名大顯。永興元年閏月﹐司徒申鐘﹑司空郎ウ等四十八人上尊號於閔﹐僭皇帝位於南郊。大赦攺元﹐號稱大魏﹐復姓冉氏。追尊祖隆元皇帝﹐考瞻烈祖髙皇帝。尊母王氏爲太后﹐妻董氏爲皇后﹐子智爲皇太子。以司馬李農爲太宰﹐諸子皆封爲縣公。新興王祗聞石鑑之死﹐稱尊號於襄國﹐攺元永寧。石祗遣相國汝陰王石琨帥眾十萬伐鄴。六月﹐進據邯鄲。閔盡眾拒之﹐琨軍大敗。二年三月﹐閔攻襄國百餘日﹐祗怯﹐乃去皇帝之號﹐攺稱趙王。遣太尉張奉乞帥於慕容俊。中軍張春請救於姚弋仲。三月﹐祗相國汝陰王琨自冀州救祗﹐弋仲復遣子襄帥騎三萬八千﹐雋遣將軍悅綰帥甲士三萬﹐勁卒十三萬﹐四方攻之﹐祗衝其後﹐閔帥大敗。閔與十餘騎奔還鄴﹐祗使劉顯帥眾十萬﹐追奔伐鄴﹐閔盡眾出戰﹐大敗之﹐追奔至於陽平。顯懼﹐密使請降﹐求殺石祗爲效。四月﹐劉顯殺祗﹐及其丞相樂安王炳﹑太保張舉等。遣拜顯上大將軍﹑大單於﹑冀州牧。祗﹑炳皆虎之庶子也。七月﹐劉顯稱尊號襄國。三年二月﹐劉顯帥眾伐常山﹐太守蘇彥告難﹐閔師八千救彥﹐敗顯於常山﹐追奔及於襄國。顯大將軍曹伏駒開門爲應﹐遂入襄國﹐誅顯及其公卿以下百餘人﹐焚襄國宮室﹐遷其民於鄴。

三月﹐慕容俊已克幽薊﹐略地至於冀州。閔帥騎擊之﹐與慕容恪遇於魏昌城﹐恪方陣而前﹐閔眾寡不敵﹐所乘赤馬曰朱龍﹐日行千里﹐潰圍東奔﹐行二十餘里﹐馬無故而死﹐遂爲恪所擒﹐送之於薊。俊立閔而問之曰「汝奴僕下才﹐何敢妄稱天子﹖」閔曰「當此天下大亂﹐爾曹人面獸心﹐尙欲纂逆﹐我一時英雄﹐何爲不可作帝王耶﹖」俊怒﹐鞭之三百﹐遣慕容評帥眾圍鄴。五月﹐送閔於龍城﹐告廟而殺之。鄴中饑﹐人相食﹐虎時宮人被食略盡。冉智尙幼﹐蔣幹遣詹事劉猗﹐奉表降俊。八月﹐長水校尉馬願﹑龍驤將軍田香﹑開門降評。蔣幹懸縋而下﹐奔於倉垣。評送閔後董氏﹑太子智﹑大尉申鐘及諸王公卿於薊。初﹑慕容俊斬閔於遏陘山﹐山左右七里木悉枯﹐蝗虫大起。自五月不雨至於十二月。俊遣使者祀之﹐謚曰武悼天王﹐其日大雨雹﹐是歲太和八年也。

●卷三前燕錄

○慕容

慕容﹐字奕落瑰﹐昌黎棘城人。昔髙辛氏遊於海濱﹐畱少子厭越以君北夷﹐世居遼左﹐號曰東胡。秦漢之際﹐爲匈奴所敗﹐分保鮮卑山﹐因復以爲號。曾祖莫護跋﹐魏初率其諸部入居遼西﹐從司馬宣王討公孫淵有功﹐拜率義王﹐始建國於棘城之北。見燕代少年多冠步搖﹐跋意甚好之﹐遂斂發襲冠﹐諸部因呼之爲步搖﹐其後音訛遂爲慕容焉。祖木延﹐左賢王﹐從毋丘儉徵髙麗有功﹐加號大都督父涉歸﹐以全柳城之勛﹐進拜單於﹐遷邑遼東。於是漸變土風﹐自云慕二儀之徳﹐繼三光之容﹐遂以慕容爲姓。身長八尺﹐有大度﹐晉安北將軍張華一見奇之﹐謂曰「君後必爲命世之器﹐匡難濟時者也。」涉歸卒﹐弟耐立﹐將謀殺﹐亡﹐潛於遼東徐郁家。太康元年﹐國人殺耐﹐迎立之。太康十年﹐又遷於徒河之靑山。元康四年﹐定都大棘城﹐所謂紫蒙之邑也。永嘉六年﹐王浚承制以爲散騎常侍﹑冠軍將軍﹑前鋒大都督﹑大單於﹐皆讓不受。擢舉賢才﹐官方授仕。魯國孔慕﹐宿徳淸望﹐請爲賓友。平原劉訁贊﹐儒學該通﹐引爲東癢祭酒﹐其世子率國冑受業焉。大興四年﹐晉遣謁者拜使持節﹐督幽﹑平﹑東夷諸軍事﹐車騎將軍﹐平州牧﹐封遼東郡公。丹書鐵券﹐承制海東。咸和元年﹐加侍中﹐位特進。八年夏五月﹐薨於文徳殿﹐年六十五。葬於靑山﹐晉遣使者贈車騎大將軍﹐開府儀同三司﹐謚襄公。爲燕王﹐追謚武宣王。俊稱尊﹐追尊武宣帝﹐廟號髙祖。

○慕容

慕容字元眞﹐第二子﹐小字萬年。長七尺八寸﹐雄毅善權略﹐博學多材藝。晉建武元年﹐振武將軍。永昌初﹐拜左賢王。太寧末﹐拜平北將軍﹑朝鮮公。

咸和八年六月﹐卽遼東公位﹐行平州刺史﹐督攝部內。九年八月﹐晉遣謁者拜鎭軍大將軍﹑平州刺史﹑大單於﹑遼東公﹐承制一如故事。七年七月﹐立子俊爲世了。四年﹐以左司馬封奕爲長史。九月﹐奕等以任重位輕﹐宜稱燕王。於是上議。

十月﹐僭卽燕王位於文徳殿﹐大赦境內﹐攺備羣司﹐以封奕爲相國﹐追尊先公爲武宣王﹐先妣爲王后。起文昌殿﹐出入警蹕﹐立夫人段氏爲王后﹐世子俊爲太子。是歲﹐棘城黑石谷有大石自立而行。八年七月﹐晉使鴻臚郭忱持節拜侍中﹑大都督﹑河北諸軍事﹑大將軍﹑燕王﹐其餘官皆如故。封諸功臣百餘人。九月﹐遷都龍城。十二年四月﹐有黑龍一﹑白龍一見於龍山。率羣寮觀之﹐去龍二百步﹐祭以太牢二﹐龍交首嬉翔﹐解角而去。大悅﹐赦境內﹐號新宮曰和龍。

立龍翔佛寺於山。雅好文籍﹐親造《太上章》以代《急就》﹐又著《典誡》十五篇﹐並以教冑子。十四年﹐親臨東庠﹐考試學生﹐其通經秀異者﹐擢充近侍。

十月﹐饗羣僚於承乾殿﹐右長史宋諺性貪﹐賜布百疋﹐令自負而歸﹐以愧其心。十五年八月﹐因見白兔﹐馳射之﹐馬倒被傷﹐輦而還宮。引太子俊﹐囑以後事。

謂曰「今中原未平﹐方建大事﹐委賢任哲﹐此其時也。恪智勇無儕﹐力堪任重﹐汝其委之﹐以成吾志。」九月﹐薨於承乾殿﹐年五十二。冬十二月﹐葬龍山。謚文明王。俊稱尊﹐追尊曰「文明皇帝﹐廟號太祖﹐陵曰龍平」。

○慕容俊

慕容俊字宣英﹐第二子﹐小字賀賴跋。十三月而生﹐有神光之異﹐身長八尺一寸。善爲文﹐雅好辭賦﹐至於器物車室﹐皆著譖以爲勸戒。之八年﹐晉遣使者拜燕王﹐以俊爲安北將軍﹑東夷校尉。十一年﹐進拜使持節鎭東將軍。薨﹐卽燕王位﹐赦其境內﹐依春秋列國故事﹐稱元年正月。聞趙魏大亂﹐乃嚴兵﹐將爲進取之計。七月﹐晉使謁者陳沈拜俊都督河北諸軍事﹐幽﹑冀﹑並﹑平四州牧﹑大將軍﹑燕王﹐承制封拜﹐一如﹑故事。元璽元年正月﹐司南車成﹐俊大悅﹐告於廟。四月﹐遣輔國恪﹑相國奕討冉閔﹐戰於魏昌廉臺﹐閔師大敗﹐擒送之。閔大將軍蔣幹輔閔子智﹐固守鄴城﹐遣輔弼評等帥騎一萬以討之。鄴北郡縣悉降。輔國奕等二百一十人勸稱尊號﹑令曰「非常之事﹐匪寡徳所宜聞也。」

八月﹐克鄴﹐輔弼評等送閔後董氏﹑太子智﹑太尉申鐘﹐並乘輿服物及六璽送於中山。傳國璽﹐蔣幹先以送晉。俊欲神其事業。言歷運在己﹐乃詐云「得之。」賜閔妻號奉璽君﹐封冉智爲海濱侯﹐以輔弼評爲司州刺史﹐鎭鄴。

十月﹐輔國恪等五百五人奉皇帝璽。十一月﹐僭卽皇帝位於正陽前殿﹐大赦攺年﹐時晉遣使詣俊﹐謂之曰「還白汝天子﹐我承人乏﹐爲中國所推﹐已爲帝矣。」庚午﹐書曰「追崇祖考﹐古人之令典。」尊武宣王爲髙祖武宣皇帝﹐文明王爲太祖文明皇帝。二年正月﹐立後可足渾氏爲皇后。升平元年正月﹐復立中山王爲皇太子﹐赦其境內﹐攺年曰光壽。初﹐有駿馬曰赭白﹐有奇相逸力。石虎之伐棘城﹐將出避難﹐欲乘之﹐馬悲鳴啼齒﹐人莫能近。曰「此馬見異先朝﹐孤嘗仗之濟難﹐今不欲出者﹐蓋先君之旨也。」乃止。虎尋奔退﹐益奇之﹐至是年四十九歲﹐而駿逸不虧。俊比之鮑氏驄﹐命鑄銅以圖其像﹐親爲銘訁贊﹐俊勒其旁﹐置之薊城東掖門﹐是像成而馬死。十一月﹐自薊遷鄴。三月﹐入鄴宮﹐大赦。繕殿宮﹐復銅雀臺。以吳王垂爲東夷校尉﹑平州刺史﹐鎭遼東。二年三月﹐常山寺大樹自拔﹐根出﹐得璧二十七﹐圭七十三﹐光色精奇﹐有異常玉﹐俊以爲嶽神之命﹐遣尙書郎段勤以太牢祀之。五月﹐遼西獲黑兔。三年三月﹐俊夜夢石虎齒其臂﹐寤而惡之﹐命發其墓﹐部棺出屍﹐踏而罵之曰「死人安敢夢生天子﹗」遣禦史中尉楊約數其殘酷之罪﹐鞭而投之漳水。十二月﹐俊寢疾﹐謂大司馬恪曰「吾患忄然﹐恐不濟﹐修短命也﹐復何所恨。但二寇未除﹐景茂衝幼﹐慮其未堪。家國多難﹐吾欲遠追宋宣﹐以社稷屬汝。」恪曰「太子𨿽幼﹐天縱聰聖﹐必能勝殘去暴﹐不可以亂正統。」俊怒曰「兄弟之間﹐豈虛飾乎﹖」恪曰「陛下若以臣堪荷天下之任者﹐寧不能輔少主也﹗」俊曰「若汝行周公之事﹐吾復何憂。」四年正月﹐俊薨於應福前殿﹐年五十三﹐僞謚景昭皇帝﹐廟號烈祖﹐葬龍陵。俊雅好文籍﹐性嚴重﹐未曾以慢臨朝。𨿽閒居宴處﹐亦無懈怠之色。

○慕容

慕容字景茂﹐俊之第三子。元璽三年﹑封中山王﹐尋立爲皇太子。光壽四年﹐僭卽帝位﹐大赦﹐攺元建熙元年。以太原王恪爲太宰﹐錄尙書﹐行周公事﹐專百揆。上庸王評爲太傅﹐贊朝政。司空陽騖爲太保﹐王垂爲河南大都督﹐十州諸軍事﹑兗州牧﹐鎭梁國。四年正月﹐南郊。十月﹐太尉奕迎神於和龍。初﹐委政太宰恪﹐專受經於博士王勸﹑助教尙鋒﹑祕書郎社銓﹐並以明經﹐講論左右。至是通諸經﹐祀孔子於東堂﹐以勸爲國子祭酒﹐鋒國子博士﹐銓散騎侍郎。其執經侍講﹐皆有拜授。八年﹐太宰恪卒。九年十二月﹐有神降於鄴﹐自稱湘女﹐有聲﹐與人相接﹐數日而去。十年四月﹐立貴妃可朱渾氏爲皇后。六月﹐晉大司馬桓溫率眾五萬來伐﹐遂至枋頭﹐吳王垂大敗之﹐斬獲三萬餘級﹐溫奔還淮南。垂旣敗溫﹐威徳彌振﹐太傅評大不平之﹐太后遂與評謀殺垂。十二月﹐垂出奔秦。

十一年六月﹐秦輔國將軍王猛﹑鎭南將軍楊安﹐率眾六萬來伐﹐以太傅評﹑下邳王歷等帥精兵三十萬拒秦帥於潞川。州郡盜賊大起﹐鄴中怪異非常。十月﹐評及猛戰於潞川﹐評師敗績﹐單騎遁還。猛乘勝追奔﹐長驅至鄴。十月﹐苻堅帥眾會猛來攻拔鄴﹐城外亂﹐散騎侍郎徐蔚等率扶余﹑髙句麗及上黨質民子弟五百人﹐夜開城門引納秦師。與太傅評﹑左衛將軍孟髙等數十騎出奔昌黎。堅遣將軍郭慶帥騎五千追之﹐及於髙陽。秦將巨武執﹐將縛之。曰「汝何小人﹐而敢縛天子﹖」武曰「我梁山巨武﹐受詔縛賊﹐何謂天子耶﹖」執送鄴﹐堅問其奔狀。曰「狐死首丘﹐欲歸死於先人陵墓耳。」堅哀而釋之﹐令還宮﹐率文武出降。堅入鄴宮﹐升正陽殿﹐徙及王公已下並諸鮮卑四萬餘戶於長安。封新興郡侯﹐邑五千戶﹐尋拜尙書。堅徵臺城﹐爲平南將軍別部都督。淮南之敗﹐隨堅還長安。旣而吳王垂攻苻丕於鄴﹐中山王衝起兵關中﹐謀殺堅﹐事發﹐爲堅所誅﹐年三十五歲。及徳僭稱尊號﹐僞謚幽皇帝。

●卷四前秦錄

○苻洪

苻洪﹐字廣世﹐略陽臨渭氐人。其先有扈氏之苗裔﹐子孫彊盛﹐世爲氐酋。其後家池生蒲﹐長五丈﹐節如竹形﹐時咸異之﹐謂之蒲家﹐因以爲氏焉。父懷歸﹐爲部落小帥。母姜氏﹐寢產洪。先是﹐隴右大雨霖﹐百姓苦之。謠曰「雨若不止﹐洪水必起」﹐故名之曰洪。年十二﹐父卒﹐代爲部帥﹐好學﹐多權略﹐善騎射﹐屬劉氏之亂﹐乃散千金﹐招延俊傑之士﹐𦇤負奔之﹐推爲盟主。劉聰遣使拜平遠將軍﹐不受。自稱護氐校尉﹑秦州刺史﹑略陽公。羣氐推爲首﹐劉曜以洪爲氐王。及曜敗於洛陽﹐洪率部人西保隴山。石虎將軍攻上わ﹐洪詣虎降﹐虎親出迎之。拜冠軍將軍﹐監六夷諸軍﹐委以西方之事。石虎滅石生也﹐洪說虎宜徙關中豪傑及羌戎內實京師﹐虎從之。以洪爲龍驤將軍﹑流人都督﹐處於枋頭。累有戰功﹐封西平郡公。其部曲賜爵關內侯者二千餘人﹐以洪爲關內領侯將。冉閔言於虎曰「苻洪雄果﹐其諸子並非常才﹐宜密除之。」虎待之愈厚。及石遵卽位﹐閔又以爲言﹐遵乃去洪都督﹐洪怨之﹐乃遣使降晉。後石鑑殺遵﹐所在兵起﹐洪有眾十餘萬。

永和六年﹐帝以洪爲徵北大將軍﹑都督河北諸軍事﹑冀州刺史﹑廣州郡公﹐時有說洪稱尊號者﹐洪亦以讖文有「艸付應王」﹔又其孫堅背有艸付字﹐遂攺姓苻氏﹐自稱大將軍﹑大單於﹑三秦王。洪謂博士胡文曰「孤率眾十萬﹐居形勝之地﹐冉閔﹑慕容俊可指辰而殄。姚襄父子﹐克之在吾數中。孤取天下﹐有易於漢祖矣。」軍師將軍麻秋說洪西都長安﹐洪深然之。已而秋因宴鳩洪﹐將並其眾。世子健收斬秋。洪將死﹐謂健曰「所以未入關者﹐言中州可指辰而定。今見困■子﹐中原非汝兄弟所能辦。關中形勝﹐吾亡後﹐便可鼓行而西。」言終而死﹐年六十六﹐健僭位﹐僞謚惠武帝。

○苻健

苻健字建業﹐洪第三子也。初﹑母羌氏夢大羆而孕健。及長﹐勇果便弓馬﹐好施善事人﹐甚爲石虎父子所親愛。虎𨿽外禮苻氏﹐心實忌之﹐乃陰殺其諸兄﹐而不害健。及洪死﹐健嗣位﹐去秦王之號﹐稱晉徵西大將軍﹑都督關西諸軍事﹑雍州刺史。於是盡眾西行至盟津﹐起浮橋以濟﹐濟訖焚橋﹐三輔堡壁悉降。十一月﹐入都長安。於是長史賈玄碩等依諸葛亮﹑劉備故事﹐表健爲秦王。玄碩等爲上尊號﹐健僞讓再三﹐乃從之。皇始元年正月﹐僭卽天王位於南郊﹐大赦﹐攺晉永和七年爲皇始元年。追尊父洪爲太祖武惠皇帝﹐繕宗廟社稷於長安。立妾彊氏爲天王皇后﹐子萇爲天王太子﹐菁爲平原公﹐生爲淮南公﹐弟雄爲丞相﹐東海公。其餘封授各有差。是年﹐野蠶成繭﹐野禾被原﹐百姓采野繭而衣﹐野粟而食﹐關西家給人足。

二年正月﹐丞相雄等固請宜依漢晉兼皇王之美﹐不可過自謙沖﹐同趙之初號﹐健從之﹐僭卽皇帝位於太極殿﹐大赦﹐諸公進爵爲王﹐立五等之封﹐以次進之。二年正月﹐下書曰「其自公卿己下﹐歲舉賢良﹑方正﹑孝廉﹑淸才﹑多略﹑博學﹑秀才﹑異行各一人﹐或獻書規諫﹐或面陳朕過﹐其悉以聞。勿懼貴賤。」四年﹐丞相東海王雄卒﹐贈相國﹐進封魏王﹐謚敬武王。雄字元才﹐洪之季子也。建武中﹐拜龍驤將軍。雄頭大足短﹐故軍中稱爲大頭龍驤。健甚重之﹐曰「元才﹐吾之姬旦。」是年四月﹐立淮南王生爲皇太子。六月﹐健寢疾﹐引太帥魚遵﹑丞相雷弱兒﹑太傅毛貴﹑司空王墮等﹐囑以後事﹐受遺輔政。乙酉﹐薨於太極前殿﹐年四十九。葬原陵﹐僞謚明皇帝﹐廟號世宗。永興初﹐追尊曰景明皇帝﹐號髙祖。

○苻生

苻生字長生﹐健第三子。幼而粗暴﹐昏醉無賴。祖洪甚惡之﹐無一目﹐七歲﹐洪戲之﹐問侍者曰「吾聞瞎兒一淚﹐信乎﹖」侍者曰「然。」生怒﹐引佩刀自刺出血﹐曰「此亦一淚耶﹗」洪大驚﹐鞭之。生曰「性耐刀槊﹐不堪鞭捶。」洪曰「汝爲爾不已﹐吾將以汝爲奴。」生曰「可不如石勒也。」及長﹐力舉千鈞﹐走及奔馬。皇始五年﹐僭卽皇帝位﹐大赦攺年。羣臣奏﹕「先帝晏駕甫爾﹐不宜攺號。」生怒不從﹐窮推議主。壽光元年七月﹐殺右僕射段純﹐以太子門大夫趙韶爲僕射﹐太子舍人趙誨爲中護軍﹐著作郎佐董榮爲尙書﹐並以佞幸進也。九月﹐中書監胡文﹑中書令王魚言於生曰「比頻有客星孛於大角﹐熒惑入於東井。大角爲帝座﹐東井秦之分野。不出三年﹐國有大喪﹐大臣戮死。願陛下遂追周文﹐修徳以禳之。」生曰「皇后與朕對臨天下﹐亦足以塞大喪之變。」於是殺皇后梁氏。誅太傅錄尙書毛貴﹑車騎尙書令梁楞﹑左僕射梁安。後﹐安之女孫。

又誅丞相雷弱兒﹐諸羌悉叛。弱兒﹐南安羌酋也。生𨿽在諒ウ﹐遊飲荒淫﹐殺戮無道﹐彎弓露刀﹐以見朝臣﹐錘鉗鋸鑿﹐備置左右。未幾﹐后妃公卿已下至於僕隸﹑誅五百餘人。二年正月﹐嬖臣右僕射董榮言於生曰「日蝕之災﹐宜以貴臣應之。」生曰「惟有大司馬﹐國之懿戚﹐不可」。」其在王司空。」生從之﹐誅司空王墮壬戊﹐饗羣臣於太極前殿﹐飲酒﹑樂奏﹐生歌以和之。命尙書令辛采典勸﹐旣而怒曰「何不彊酒猶有坐者。」引弓矢射采﹐殺之。於是百僚大懼﹐無不引滿﹐昏醉污服﹐失冠蓬頭僵僕﹐生以爲樂。

三年四月﹐姚襄遣姚蘭等帥眾二萬七千進據黃洛﹐生遣兵苻黃眉﹑東海王堅﹑建節將軍鄧羌等﹐步騎萬五千以討之。羌僞不勝﹐引騎而退﹐襄追之﹐至於三原﹐羌回騎拒襄﹐大戰獲襄。襄有駿馬日行千里﹐是戰也﹐馬倒而擒之。眉等振旅而歸。初﹐長安謠曰「東海大魚化爲龍﹐男便爲王女爲公。問在何所洛門東。」東海﹐苻堅封也﹐時爲龍驤將軍﹐第在洛門之東。生荒暴日滋﹐殘虐彌甚。羣臣朔望﹐漏盡詣見﹐生曰「日盡午﹐須待宴訖。」或日暮而不出﹐百僚饑獘﹐或至申酉間方出。臨朝輒怒色厲﹐惟行殺戮。或連月昏醉﹐弗堪省覽。或使宮人與男子裸交於殿前﹐引羣臣臨而觀之。或生剝牛羊驢馬﹐活閹雞鴨﹐三五十爲羣﹐放之殿中。或生剝死囚面皮﹐令其歌舞﹐觀以爲樂。宗室舊勛﹐親戚忠良﹐殺害略盡﹐朝士奔走艸野﹐皆曰「從虎口出。」左右得度一日﹐如過十年。至於截脛刳胎﹐拉脇鋸頭﹐殺者動有千數。生夜對侍嬋曰「阿法兄弟亦不可信﹐當除之。」是夜﹐淸河王苻法夢神告曰「且將禍集汝門﹐惟先覺者可以免之。」寤而心悸﹐會侍婢來告﹐乃與特進梁平老﹑彊汪等帥壯士數百人﹐潛入雲龍門﹐東海王堅與呂婆樓帥麾下三百餘人鼓噪繼進﹐宿衛將士皆捨杖歸堅。生猶昏寢不寤﹐堅眾旣至﹐生驚問左右曰「此輩何等人﹖」引生置別室﹐廢爲越王﹐俄而殺之。時年二十三。僞謚厲王﹐封子馗爲越侯。

○苻堅

苻堅字永固﹐健弟雄之子。趙建武中﹐母苟氏祈子於西門豹祠﹐歸而夜夢神交﹐遂孕﹐十二月而生堅﹐有神光之異﹐自天燭庭﹐背有赤文隱起﹐成字曰「艸付﹐臣又土﹐王咸陽﹐」祕錄而莫之傳也。姿貌魁傑﹐臂垂過膝﹐目有紫光。祖洪奇而愛之﹐名堅頭。因而謂健曰「此兒頭大重身長任大﹐足短安下﹐非常相。」趙右光祿大夫﹑司隸校尉髙平徐統有知人之鑑﹐遇堅於路﹐異之﹐執其手曰「苻郎﹐此官之禦街﹐小兒敢戲於此﹐不畏司隸縛耶﹗」堅曰「司隸縛罪人﹐不縛小兒戲也。」統顧左右曰「此兒有霸王之相。」後遇之﹐統下車謂曰「苻郎當大貴﹐但僕不及見﹐如何。堅曰「若如公言﹐不敢忘徳。」八歲﹐請就師學。洪曰「尙小﹐未可。吾年十三﹐方欲求師﹐時人猶以爲速成。」健之入關也﹐次於曲沃﹐夢天神遣使者朱衣赤冠﹐命拜堅爲龍驤將軍。旦而爲壇於曲沃﹐健泣謂堅曰「先王昔受此號﹐汝父曾爲之﹐今若復爲神明所授﹐可不勉之。」性至孝﹐有器度﹐博學多才藝。年十一﹐便有經略大志。

堅旣殺苻生﹐永光元年六月﹐去皇帝之號﹐僭稱大秦天王﹐卽位太極殿。誅董龍等二十餘人﹐攺壽光三年爲永興元年。追尊父爲文桓皇帝。世子宏爲皇太子。

兄淸河王法爲丞相﹐錄尙書事。永安公苻侯爲太尉﹐諸王皆貶爵爲公。苻柳爲尙書令。封弟融爲陽平公﹐雙河南公﹐子丕爲長樂公﹐暉爲平原公﹐熙爲廣平公。李威爲左僕射﹐梁平老爲右僕射﹐席寶爲丞相長史﹐王猛爲中書令﹐侍郎權翼爲黃門郎﹐諸公卿爲生所誅者﹐悉復本官。十月﹐丞相東海公法以疑忌賜死﹐苟太后之意也。堅性友愛﹐與法訣於東堂﹐慟哭嘔血。二年四月﹐堅如龍門五。六月﹐如河東﹐祀后土。八月﹐自臨晉登龍門﹐顧謂羣臣曰「美哉﹐山河之固。」權翼對曰「吳起有言﹐在徳不在險﹐深願陛下追蹤唐虞﹐懷遠以徳。山河之固﹐不足恃也。」堅大悅﹐至韓原﹐觀晉魏顆鬼結艸抗秦軍之處﹐賦詩而歸。

甘露元年正月﹐起明堂﹐禪南北郊。六月﹐甘露降﹐乃大赦攺年。八月﹐堅下書曰「咸陽內史猛言彰出納﹐所在著績﹐有臥龍之才﹐宜入贊百揆﹐絲綸王言。可徵拜侍中﹑中書令﹑領京兆尹。」中丞鄧羌﹐性鯁直﹐與猛協規齊志﹐於是百僚肅整﹐豪右屏風﹐風化大行。堅嘆曰「吾令始知天下之有法也。」以猛爲吏部尙書﹐遷太子詹事。十一月﹐以猛爲司隸﹐侍中﹑領遷如故。猛上疏曰「伏見陽平公融﹐明徳懿親。光祿西河任羣﹗忠貞淑愼。處士朱彤﹐博識聰辧。並宜左右彌綸﹐暉贊九棘。愚臣庸鄙﹐請避賢路。」堅曰「機務俟才﹐允屬明哲。朝野所望﹐豈容致辭。所舉融等﹐尋別銓授。」於是以融爲侍中中書監兼右僕射。任羣爲光祿大夫﹐領太子家令。朱彤爲中書侍郎﹐領太子庶子。三年九月﹐鳳凰集於東闕﹐大赦其境內。初﹐將爲赦﹐與左僕射猛﹑右僕射融密議於露堂﹐悉屏左右﹐堅自爲赦文﹐猛﹑融進紙筆。有一大蒼繩﹐入自牖間﹐鳴聲甚大﹐集於筆端﹐驅而復來堅所聽之﹐久而乃去﹐俄而長安街巷市裏民相告曰「官令大赦。」有司以聞﹐堅驚謂融﹑猛曰「事何從而泄﹖」於是敕外推窮之﹐咸言有一小人﹐衣黑大呼於市﹐曰「官令大赦。」須臾不見。堅嘆曰「其向蒼蠅乎﹗聲狀非常﹐吾固惡之。」四年七月﹐黃龍見於成紀﹐梁山崩。五年﹐白虎見天水。六年﹐遣鴻臚拜張天錫爲大將軍﹑涼州牧﹑西平公。

建元元年正月﹐雍州秀才段鏗對策上第﹐拜吏部郎中。孝廉通經者十餘人﹐皆拜令長。五年六月﹐晉大司馬桓溫伐燕﹐次於枋頭﹐燕師屢敗﹐遣散騎侍郎藥嵩來乞於堅﹐請割武牢以西之地。八月﹐遣將軍苟池﹑洛州刺史邵羌帥步騎救燕﹐溫敗歸。是月京兆尹王攸上書﹐獻十略﹕一曰尹道宜明﹔二曰臣尙忠敬﹔三曰子貴孝養﹔四曰民生在勤﹔五曰教無偏黨﹔六曰養民在惠﹔七曰延聘耆賢﹔八曰懲惡顯善﹔九曰伐叛討逆﹔十曰易簡弘大。堅納之﹐以攸爲諫議大夫。

十一月﹐燕車騎吳王垂奔秦。桓溫旣走﹐慕容悔割河﹑滄之地以賂秦﹐乃曰「行人失辭﹐分災救患﹐理之常也。」堅大怒。六年﹐令輔國王猛﹐帥鎭南陽安﹑虎牙將軍張蠔﹑建節鄧羌等步騎六萬討平燕冀。八月﹐猛攻克壺關﹐遣太傅上庸王評等帥四十萬屯於潞川。猛覘知評賣水鬻薪﹐不撫將士﹐有可乘之會﹐大笑﹐謂楊安等曰「慕容評眞奴才﹐𨿽億兆之眾﹐尙不足爲慮﹐況十萬乎今破之必矣。」甲戌﹐陳於渭原﹐猛誓眾曰「王景略受國厚恩﹐任兼內外﹐今與諸君深入賊地﹐宜各勉進﹐不可退也。受爵明君之朝﹐慶觴父母之室﹐不亦美乎﹖」眾皆勇奮﹐破釜棄糧﹐大呼克進﹐猛望評師之眾﹐惡之﹐謂鄧羌曰「今日之事﹐非將軍莫可以捷也。成敗之機﹐在斯一舉也。將軍其勉之。」羌曰「若以司隸見與者﹐公無以爲憂。」猛曰「此非吾所及也。必以安定太守﹑萬戶侯相處。」羌不悅而退。俄而兵交﹐猛召羌﹐寢而不應。猛乃馳就﹐許之。於是大飲帳中﹐與張毛﹑徐成等跨馬運矛﹐馳入評軍﹐出入數四﹐傍若無人﹐攀旗斬將﹐殺傷甚重﹐戰及日中﹐燕師敗績。進師圍鄴。七日﹐堅至於安陽故宅﹐引諸耆老語及祖父舊事﹐泫然流涕﹐乃停信宿。猛潛如安陽迎堅﹐堅謂之曰「昔亞夫不出軍迎漢文﹐將軍何以臨敵而背眾乎﹖」猛曰「臣每覽亞夫之事﹐常謂前卻人主﹐以此而爲名將﹐竊未多之。臣奉陛下神算﹐出垂亡之虜﹐若摧枯拉朽﹐何足憂也。」

戊寅﹐克鄴﹐慕容出奔﹐將軍郭慶執於髙陽﹐送之。辛己﹐堅入鄴宮﹐大赦﹐閱其圖籍﹐凡郡百五十七﹐縣一千五百七十九﹐戶二百四十五萬八千九百六十九﹐口九百九十八萬七千九百三十五。以王猛爲使持節都督關東六州諸軍事﹑車騎大將軍﹑開府儀同三司﹑冀州牧﹐鎭鄴﹐封淸河郡侯。以燕太宰恪﹑太傅評之第﹑盡賜之。加美妾五人﹐上女妓十人﹐中妓三十八人。猛辭﹐堅曰「昔魏絳和戎﹐猶有金石絲竹之賞﹐山甫翼周﹐實受四牡之錫。卿功超二子﹐任過管﹑葛﹐安得辭也。其敬受之。無逆朕命。」以鄧羌爲散騎常侍﹑安定太守﹑眞定郡侯﹐邑三千戶﹐賞潞川之功。

七月七日﹐堅如洛陽﹐下書曰「士死知已﹐猶來格模。故喬公一言﹐魏祖追慟。趙司隸髙平徐統往在鄴都﹐識朕於童稚﹐每思其殷勤之言﹐勿敢忘也。可召其子孫詣行所。」八年五月﹐以髙平徐攀爲瑯琊太襯。攀﹐統之少子﹐以舊恩拔之也。六月﹐冀州牧猛入爲丞相﹑中書監﹑司隸校尉。猛固辭丞相﹐攺授司徒﹐又固辭不拜。乃停司徒之授。四月﹐天鼓鳴﹐彗出於箕尾﹐長十餘丈﹐或名蚩尢旗﹐經太微﹐掃東井﹐自夏及秋冬不滅。太史令張猛言於堅曰「尾﹐燕之分野﹐而掃東井。東井﹐秦之分。災深禍大﹐十年之後﹐燕滅秦之象。二十年之後﹐燕當爲代所滅。慕容父子兄弟﹐亡虜也﹐而布列朝廷﹐貴盛莫二﹐宜除渠帥﹐以寧皇秦。若旦誅鮮卑﹐不夕滅客彗者﹐臣請就妖言之戮。」堅不納﹐更以爲尙書﹐垂爲京兆尹﹐衝爲平陽太守。

十年三月﹐侍中太尉李威卒。威字伯龍﹐漢陽人﹐苟太后姑子。少與苻雄結刎勁之交﹐苻生屢欲誅堅﹐賴威以免﹐堅深徳之﹐事威如父。誅苻生及法﹐皆威與太后潛決大謀﹐遂有辟陽之寵。雅重王猛﹐勸堅以國事任之。堅常謂猛曰「李公知卿﹐猶鮑叔之於夷吾﹐罕虎之於子產。」猛兄事之。夏四月﹐堅下書曰「巴夷險逆﹐寇亂益州﹐招引吳軍﹐爲唇齒之勢。特進﹑鎭軍將軍﹑護羌校尉鄧羌﹐可帥甲士五萬﹐星夜赴討。」五月﹐蜀人張育﹑楊光等起兵二萬﹐以應巴獠。晉威遠將軍桓石虔帥眾二萬入據墊江﹐張育自號蜀王﹐稱藩於晉。八月﹐鄧羌敗晉師於涪西﹐擊張育﹑楊光﹐屯於綿竹﹐皆斬之﹐益州平﹐羌勒銘於岷山而還。

十二月﹐羌至自成都﹐堅引見東堂﹐謂之曰「將軍之先仲華﹐遇漢世祖於前﹔將軍復逢朕於後﹐何鄧氏之多幸。」羌曰「臣常謂光武之遇仲華﹐非獨仲華遭光武。」堅笑曰「將軍蓋以自況﹐非直將軍之幸﹐亦朕之遇賢。」十一年正月﹐以安車蒲輪徵隱士樂陵王勸爲國子祭酒。堅雅好文學﹐英儒畢集﹐純博之精﹐莫如勸也。終於太子少傅。

五月﹐猛寢疾﹐堅親祈南北郊﹑宗廟﹑社稷﹐分遺侍臣禱河嶽諸神﹐無不周備。以猛少瘳﹐赦殊死。七月﹐堅臨省疾﹐問以後事。猛曰「晉僻陋吳越﹐乃正朔相承。臣歿之後﹐願不以晉爲圖。鮮卑﹑羌虜﹐我之仇讎﹐終爲大患﹐宜漸除之﹐以便社稷。」言終而卒﹐時年五十一。堅哭之慟。謂太子宏曰「天不欲使吾平一六合﹐何奪吾景略之速也。」贈侍中﹑丞相﹐餘如故﹐謚武襄。朝野巷哭三日。

十二年正月癸巳﹐髙陸民穿井得龜﹐大三尺六寸﹐背有八卦文﹐命太卜池養之﹐食之以粟。四月﹐堅下書曰「涼州刺史張天錫﹐𨿽稱藩受位﹐而臣道未純﹐可遣步兵校尉姚萇等自石城津伐天錫。」天錫率勁勇五萬來拒﹐戰於赤岸﹐涼師大潰。天錫率騎數千﹐奔還姑臧﹐致箋請降於萇。甲午﹐大軍至姑臧﹐天錫乘素車白馬面縛舁櫬﹐降於軍門。萇釋縛焚櫬﹐送之長安。諸郡縣悉降﹐涼州平。九月﹐以梁熙爲持節﹑西中郎將﹑涼州刺史﹐鎭姑臧。徒豪右七千餘戶於關中。封天錫重光縣之東寧鄕二百戶﹐號歸義侯﹐拜北部尙書﹐遷右僕射。初﹐萇等將徵天錫﹐堅爲其立第於長安﹐至是而居之。

十三年﹐太史奏有星見於外國之分﹐當有聖人之輔﹐中國得之者昌。堅聞西域有鳩摩羅什﹐襄陽有釋道安﹐並遣求之。

十七年﹐正月不雨至於六月。徹樂減膳﹐出宮女以迎和气。八月﹐堅收起居注及著作所錄而觀之﹐見苟太后﹑李威之事﹐慚怒﹐乃焚其書。著作郎董フ𨿽更書時事﹐然千不畱一。八年三月﹐徙鄴銅駝﹑銅馬﹑飛廉﹑翁仲於長安。十月﹐堅引羣臣於太極殿﹐議曰「東南一隅﹐未賓王化。今欲起天下兵討之﹐計其精卒九十七萬﹐吾將先啟行﹐薄伐南裔。此行也﹐朕與陽平公之任﹐非諸將之事。左右僕射權翼﹑沙門道安﹑陽平公融﹑尙書石越等上書固諫﹐前後數十﹐堅不納。

十九年﹐晉車騎桓沖率眾十萬寇襄陽﹐遣其前將軍劉波攻沔北。堅大怒﹐遣其子徵南鉅鹿公睿﹑冠軍慕容垂﹑左衛毛當等將步卒五萬救襄陽。堅下書曰「吳人敢恃江山﹐屢寇王境﹐宜時進討﹐以淸宇內。便可戒嚴﹐速修戎備﹐發州民﹐則十丁遣一﹐兵居門在灼然者﹐爲崇文義從。朕將登會稽﹐復禹績﹐伐國存君﹐義同三王。其以司馬昌明爲左僕射﹐謝安爲吏部尙書﹐桓沖爲侍郎﹐勢還不遠﹐可並爲起第。」八月戊午﹐遣徵南大將軍陽平公融﹑騎從張蠔﹑撫軍大將軍髙陽公苻方﹑衛軍梁成﹑平南慕容﹑冠軍慕容垂﹐步騎二十五萬爲前鋒。甲子﹐堅發長安﹐戎長戎卒六十餘萬﹐騎二十七萬﹐前後千里。九月﹐堅至項城﹐涼州之兵始達咸陽。蜀漢之軍﹐順流而下。幽冀之眾﹐至於彭城﹐東西萬里﹐水陸齊進。融等攻壽春﹐晉遣都督謝石﹑徐州刺史謝玄﹑豫州刺史桓伊﹑水陸七萬﹐敗堅於肥水。堅爲流矢所中﹐單騎遁還於淮北﹐顧謂夫人張氏曰「朕若用朝臣之言﹐豈見今日之事邪﹐當何面目復臨天下乎﹗」潸然流涕。

堅諸軍悉潰﹐惟慕容垂一軍獨全。比至洛陽﹐百官威儀﹑軍容粗備。未及關而垂有二志﹐說堅請巡撫燕岱﹐並求拜墓﹐堅許之。權翼固諫以爲不可﹐堅不從。

堅至自淮南﹐次於長安東之行宮﹐入告罪子太廟。丁零翟斌反於河南﹐長樂公苻丕遣慕容垂及苻飛龍討之。垂南結丁零﹐殺飛龍﹐盡坑其眾。垂引丁零﹑烏丸之眾二十餘萬﹐爲飛梯地道以攻鄴城。慕容弟泓先爲北城長史﹐聞垂攻鄴﹐亡命奔關東﹐收諸馬牧鮮卑﹐眾至數千﹐還屯華陰。乃潛使諸弟及宗人起兵於外﹐堅遣將軍彊永率騎擊之﹐爲泓所敗﹐泓眾遂盛﹐自稱大都督﹑雍州牧﹑濟北王﹐推叔父垂爲丞相﹑大司馬﹑冀州牧﹑吳王。堅謂權翼曰「吾不從卿言﹐鮮卑至是。關東之地﹐吾不復與之爭﹐若將泓何﹖」翼曰「寇不可長﹐慕容垂正可據山東爲亂﹐不暇近逼﹐今及宗族種類﹐盡在京師﹐鮮卑之眾﹐布於畿甸﹐實社稷之憂﹐宜遣重將討之。」堅乃以廣平公熙鎭蒲阪。苻睿爲都督﹐配兵五萬﹐姚萇爲司馬﹐討泓於華澤。平陽太守慕容衝起兵河東﹐有眾二萬﹐進攻蒲阪﹐命竇衝討之。苻睿勇果輕敵﹐至華澤﹐敗績﹐被殺。堅大怒﹐萇懼誅﹐遂叛。竇衝擊慕容衝於河東﹐大破之﹐衝奔於泓。泓至十萬餘﹐遣使謂堅曰「秦師傾敗﹐將興復大燕﹐吳王以定關東﹐可速資備大駕﹐奉送家兄皇帝返鄴都﹐與秦以虎牢爲界﹐分王天下。」堅怒﹐召責之﹐叩頭流血陳謝。堅久之曰「此自三豎之罪﹐非卿之過。」復其位﹐待之如初。命以書招諭垂及泓﹑衝﹐使息兵還長安﹐恕其反叛之罪。而遣使謂泓曰「今秦數已終﹐當不復能久立﹐吾旣籠中之人﹐必無還理﹐勉建大業﹐以興復爲務。」泓於是進向長安﹐攺年曰燕興。堅率步騎二萬討姚萇於北地﹐姚萇率眾七萬來攻﹐堅爲萇所敗﹐聞慕容衝去長安一百餘里﹐引師而歸﹐使苻方戍驪山﹐拜苻暉都督中外諸軍事﹐配兵五萬﹐拒衝。暉師敗績。

堅入﹐以尙書姜宇與苻琳率眾三萬擊衝於灞上﹐爲衝所敗﹐宇死之﹐琳中流矢﹐衝遂據阿房城﹐進逼長安。堅登城觀之﹐嘆曰「此虜從何出也﹐吾不用王景略﹑陽平公之言﹐使白虜敢至於此。」長樂公苻丕在鄴﹐糧竭﹑馬又無艸﹐削松木而食之。會丁零叛﹐慕容垂引師去鄴﹐始具西問﹐知長安危逼﹐乃遣從弟求救於謝玄。

二十一年﹐慕容衝僭稱尊號於阿房﹐攺年更始。衝率眾登城﹐堅身貫甲冑﹐督戰拒之﹐飛矢滿身﹐流血被體。時𨿽兵寇危逼﹐馮翊諸堡壁﹐猶有負糧冒難而至者﹐多爲賊所殺。先是﹐每夜有人周城大呼曰「楊定健兒應屬我﹐宮殿臺觀應坐我﹐父子同出不共汝。」旦尋而不見人迹。城中有書曰「《古符傳賈錄》載『帝出五將久長得』。」又謠曰「堅入五將山長得。」堅大信之﹐告其太子宏曰「脫如此言﹐天或導予。今畱汝兼總戎政﹐勿與賊爭利﹐吾當出隴﹐收兵運糧以給汝。」自將張夫人及中山公詵率騎數百出如五將山。六月﹐太子宏尋將母妻宗室男女數千騎出奔﹐衝入據長安。堅至五將山﹐姚萇遣將軍吳忠圍之﹐堅眾奔散﹐獨侍禦十數人而已﹐神色自若﹐坐而待之﹐召宰人進食。俄而忠至﹐執堅以歸新平縣﹐幽之別室。萇求國璽於堅曰「萇次膺可以爲惠。」堅嗔目叱之曰「小羌乃敢於逼天子﹐豈以傳國璽授汝羌乎﹗五胡次序﹐無汝羌名﹐違天不祥﹐其能久乎﹗璽已送晉﹐不可得也。」萇又遣右僕射尹緯說堅﹐求爲堯舜禪代之事。堅曰「姚萇叛賊﹐柰何擬之古人。」因問緯曰「卿於朕朝作何官﹖」對曰「尙書令史。」堅嘆曰「卿宰相才﹐王景略之流﹐而朕不知卿﹐亡也不亦宜乎」。八月﹐縊於新平佛寺中﹐時年四十八。張夫人﹑中山公詵等皆自殺。三軍莫不哀慟。萇欲匿殺之名﹐乃謚爲莊烈天王。長樂稱號﹐僞謚堅爲世祖宣昭皇帝。初﹐太子之奔也﹐假道歸晉﹐歷位輔國將軍﹐桓玄篡位﹐以爲梁州刺史。

○苻丕

苻丕字永敍﹐堅之長庶子。少而聰慧好學﹐堅與之言將略﹐嘉之。才幹亞於苻融﹐爲將善收士卒。時出鎭於鄴﹐東夏安之。堅敗歸長安﹐爲慕容垂所逼﹐自鄴奔於枋頭。堅之死也﹐建元二十一年﹐丕復入鄴城﹐將收兵趙魏﹐西赴長安。會平州刺史苻衝帥幽並人眾擊慕容垂﹐頻爲垂將帶方等所敗﹐乃率眾三萬進屯壺關﹐使招丕。丕乃去鄴﹐帥兵六萬進潞州﹐驃騎將軍張蠔﹑並州刺史王騰迎之入據晉陽。始知長安不守﹐堅爲姚萇所殺﹐乃舉哀晉陽﹐僭卽皇帝於晉陽南﹐立堅行廟﹐大赦﹐攺建元二十一年爲太平元年。九月﹐置百官。是月﹐安西呂光自西域還師。

二年正月﹐慕容垂僭稱尊號。二月﹐慕容衝左將軍韓延殺衝﹐立段隨爲燕王﹐攺年昌平。正月﹐丕以呂光爲車騎將軍﹑梁州牧﹑酒泉公。是月﹐姚萇僭稱尊號﹐氐有啖靑者謂諸將曰「狄道長苻登﹐𨿽王室屬疏﹐而誌略雄明﹐請共立之以赴大駕。」於是推登爲使持節都督隴右﹑雍﹑河二州牧﹐率眾五萬﹐東下隴右﹐據南安﹐馳使請命。八月﹐丕以登爲徵南大將軍﹑開府儀同﹑南安王﹐持節﹑雍州牧﹐因其所稱而受之。九月﹐丕下書﹕「鮮卑慕容永﹐我之騎將﹐首亂京畿﹐禍傾社稷。其遣丞相王永帥禁衛虎旅覆而取之。」十月﹐與慕容永戰於襄陵﹐王師大敗。丕懼﹐率其眾數千南奔東垣﹐晉揚威將軍馮該自陜要擊斬之﹐送丕首於江東。苻登稱尊號﹐謚爲哀平皇帝。

○苻登

苻登字文髙﹐丕之族子。父敞﹐太尉司馬。登少勇有壯气。建元元年﹐初拜殿中將﹐遷羽林監﹑長安令﹐坐事黜爲狄道長。太平二年﹐與姚萇戰於格奴阪﹐大破之。十一月﹐丕子渤海王懿自吉城奔登﹐登乃具丕死聞﹐於是爲丕發喪行服﹐爲壇於隴東﹐僭卽皇帝位﹐攺太平二年爲太初元年。

十二月﹐立堅神主於軍中﹐引師而告堅神主曰「今收合義旅﹐眾餘五萬﹐星夜電邁﹐直造賊庭﹐庶上報皇帝酷怨﹐下雪人民大恥。」二年﹐登次於瓦亭。九月﹐進據胡空堡﹐戎夏歸之者十有餘萬。姚萇掘堅屍﹐鞭撻無數﹐裸剝衣裳﹐附之以棘﹐坎土埋之。三年﹐登次朝那﹐姚萇據武都﹐相持累戰﹐互有勝負。以登戰勝﹐謂堅神將所助﹐亦於軍中立堅神主﹐謂曰「往年新平之禍﹐非萇之罪。陛下假臣龍驤﹐曰﹕『朕以龍驤建業﹐卿其勉之﹗』明詔昭然﹐言猶在耳。豈假手苻登而圖臣﹐忘前徵時言耶今爲陛下立神像﹐可歸休於此﹐勿計臣過﹐聽臣至誠。」四年正月﹐登升樓謂萇曰「自古安有殺君及立神像。」大呼曰「殺君賊姚萇﹐出來與汝決之﹐何爲枉害無辜﹖」萇憚而不應。萇自立堅神像﹐戰未有利﹐軍每夜驚﹐乃斬像首送登。六年三月﹐登自雍攻長安。七月﹐登攻新安﹐姚萇救之﹐登引退。

八年十二月﹐姚萇薨。九年﹐登聞萇死﹐喜曰「姚興小兒﹐吾將折杖以笞之。」於是大赦﹐盡眾而東。四月﹐登從六陌趣廢橋﹐與將尹緯據橋以待之。登與緯大戰﹐爲緯所敗。登單馬奔雍。初﹑登之東也﹐畱太子崇守胡空堡﹐崇聞登敗﹐棄城出奔﹐登至無歸﹐乃奔平涼。收集遺兵入馬毛山。七月﹐興攻登於馬毛﹐登遣子崇質於隴西鮮卑乞伏乾歸﹐結婚請援。乾歸遣騎二萬救登﹐登引軍出迎﹐與興戰於山南﹐爲興所敗﹐死之。時年五十二。子崇奔於湟中﹐僭稱尊號﹐攺年延初﹐謚登爲髙皇帝。十月﹐崇爲乾歸所逐﹐奔於楊定﹐與崇帥眾二萬攻乾歸﹐爲乾歸所敗﹐崇﹑定皆死之。

自苻健皇始元年﹐歲在辛亥﹐晉永和七年。是歲﹐歲在甲午﹐四十四年﹐晉大元十九年也。

●卷五後秦錄

○姚弋仲

姚弋仲﹐南安赤亭羌人也。其先有虞氏之苗裔。昔夏禹封舜少子於西戎﹐世爲羌長﹐其後燒當﹐雄於洮﹑罕之間。當七世孫塡虞﹐虞九世孫遷舟阝﹐率種人內附﹐漢朝嘉之﹐假冠軍將軍西羌校尉﹑歸順王﹐處之於赤亭。舟阝玄孫柯爲魏徵西將軍﹑綏戎校尉﹑西羌都督。柯生戈仲﹐少而聰猛﹐英果雄毅。永嘉之亂﹐戎夏𦇤負隨之者數萬﹐自稱雍州刺史﹐護羌校尉﹐扶風公。劉曜以弋仲爲平西將軍。石虎廢石弘自立﹐弋仲稱疾不賀﹐虎累召之﹐乃赴。太寧元年﹐拜侍中徵西大將軍。石祗稱尊號於襄國﹐以仲爲右丞相。石祗爲劉顯所弒﹐仲乃與燕連和。有子四十二人﹐常誡諸子曰﹔「我死之後﹐汝歸晉家﹐竭盡臣節。」乃使使降晉。晉永和七年﹐拜仲使持節六夷大都督﹑督江淮諸軍事﹑儀同三司﹑大單於﹐封髙陵郡公。八年薨﹐時年七十三。後仲屍柩爲苻生所得﹐生以王禮葬之於天水。萇稱尊號追謚景元皇帝﹐廟號始祖﹐陵曰髙陵。

○姚襄

姚襄字景國﹐戈仲第五子﹐雄武多才藝﹐能明察﹐善撫納﹐士民愛敬之﹐咸請爲嗣。仲以襄非嫡﹐不許。石祗僭號﹐以襄爲使持節驃騎將軍﹑護烏丸校尉。晉遣使拜襄持節平北將軍﹑並州刺史﹑卽丘縣公。戈仲薨﹐率戶八萬﹐南至滎陽。晉處襄於譙城。遣五弟爲任﹐單騎渡淮﹐見豫州刺史謝尙﹐一面交款﹐便若平生。揚州刺史殷浩憚其威名﹐遣謝萬討﹐襄逆擊破之﹐鼓行濟淮﹐屯於盱眙。朝廷大震﹐襄方軌引北﹐自稱大將軍﹑大單於﹐據許昌。自許遂攻洛陽﹐逾月不克。晉徵西大將軍桓溫﹐自江陵伐襄﹐溫至伊水﹐襄徹圍之﹐爲溫所敗。襄奔還洛陽﹐率數千騎奔於北山﹐百姓隨襄者四千餘戶。襄尋從北山﹐將圖關中﹐進屯杏城﹐遣輔國將軍姚蘭略地城﹐苻生遣苻飛龍拒戰﹐率眾西引﹐與苻堅戰於三原﹐爲堅所殺。時年二十七﹐萇僭尊號﹐追謚魏武王。

○姚萇

姚萇字子茂﹐戈仲之第二十四子﹐少聰哲﹐多權略﹐不修行業。兄襄爲苻堅所殺﹐萇率諸弟降於苻生。堅以萇爲揚武將軍﹑步兵校尉。潞川之戰﹐累有殊功﹐遷左衛將軍﹐累授幽州刺史。苻堅伐晉﹐以萇爲龍驤將軍﹐督益﹑梁二州諸軍事。謂萇曰「朕本以龍驤建業﹐龍驤之號﹐未曾假人。今特以相授。山南之事﹐一以委卿。」堅左將軍竇衝進曰「王者無戲言﹐此將不祥之徵也。」堅默然。白雀元年﹐慕容泓起兵叛堅﹐堅遣子睿討之﹐以萇爲司馬。旣而爲泓所敗﹐睿死之。萇遣參軍姜協謝罪﹐堅怒殺之。萇懼﹐奔於渭北﹐歸者五萬餘家﹐咸推萇爲盟主﹐自稱大將軍﹑大單於﹑萬年秦王。大赦攺元﹐稱制行事。二年六月﹐慕容衝入長安﹐司隸崔翼﹑尙書趙遷等數百人來奔。萇聞苻堅在五將山﹐遣驍騎吳忠率騎圍之﹐萇自故縣如新平﹐吳忠執堅送之。萇將求禪代﹐堅不許。慕容衝遣車騎大將軍尙書令髙蓋來戰於新平﹐大破之﹐蓋率麾下數千人來降。

建初元年﹐僭卽皇帝位於長安﹐大赦攺年﹐國號大秦﹐攺長安爲常安。追尊考弋仲爲景元皇帝﹐妣曰徳皇后。子興爲皇太子。秋七月﹐萇如安定。二年﹐徙秦州三萬戶於安定。八月﹐以太子興鎭長安。四年十月﹐立社稷於長安。六年﹐大敗苻登於長安。七年三月﹐萇寢疾﹐遣鎭東姚欣徳守長安﹐召太子興詣行在所。八年十月﹐萇如長安﹐至於新支堡﹐疾篤﹐輿疾而進。十二月﹐至長安﹐召太尉姚﹑僕射尹緯等受遺詔輔政。萇曰「吾气力轉微﹐將不能復臨天下﹐卿等善相吾子。」謂興曰「有毀此諸人者﹐愼勿受之。撫骨肉以仁﹐接大臣以禮﹐待物以信﹐遇民以恩﹐四者旣備﹐吾無恨矣。」庚子﹐薨於永安宮﹐年六十四。謚武昭皇帝﹐葬原陵﹐廟號太祖。

○姚興

姚興字子略﹐萇之少子。萇薨﹐祕不發喪。皇初元年﹐乃發喪行服﹐卽位於槐裏﹐大赦攺元。七月﹐如涇陽﹐與苻登戰於山南。徙陰密三萬戶於長安。二年﹐以叔父緒爲晉王﹐徵西將軍碩徳爲隴西王﹐弟崇爲齊公﹐顯爲常山公。三年﹐以緒爲並﹑翼二州牧﹐鎭蒲阪。四年二月﹐遣齊公崇伐洛陽。弘始元年九月﹐大赦攺元。冬十月﹐克洛陽﹐以東平公紹爲都督山東諸軍事﹑豫州牧﹐鎭洛陽。四年五月﹐遣大將軍隴西王碩徳率步騎六萬伐呂隆於涼州。先是﹐吐藩亻辱擅據西平﹐沮渠蒙遜據張掖﹐李據惇煌﹐各制方域共相侵伐。碩徳從金城濟河﹐直趣廣武﹐逕蒼松至隆城下。隆遣弟輔國超﹑龍驤邈等率眾拒碩徳﹐碩徳大破之﹐生擒邈。亻辱擅﹑蒙遜﹑李等各修表奉獻。九月﹐隆奉表請降﹐興答報嘉美﹐以隆爲鎭西將軍﹑涼州刺史﹑建康公。十一月﹐鳩摩羅什至長安。七年正月﹐興如逍遙園﹐引諸沙門聽什說佛經。九年﹐以太子泓錄尙書事。燕王慕容超遣使稱藩。十年﹐與魏通和﹐貢馬千匹。十一年﹐蜀譙縱遣使稱藩。十六年五月﹐興寢疾於內﹐太子泓以兵屯東華門﹐侍疾於諮議堂。尙書廣平公弼潛謀爲亂﹐招集數千人﹐持兵於第﹐興疾損﹐升前殿﹐百官咸會。徵虜劉羌泣曰「陛下寢疾數旬﹐柰何忽有斯事。」興曰「朕過庭無訓﹐使諸子不穆﹐愧於四海」。興以弼文武兼才﹐未忍致法﹐免其尙書令﹐以公就第。十七年十二月﹐興疾重﹐廣平公弼告病不朝﹐集兵於第。興怒﹐乃收弼囚之。十二月﹐興疾甚﹐遣收廣平公弼第中甲杖﹐納之武庫。於是弼黨率甲士攻端門﹐殿中上將軍斂曼髙勒兵拒戰﹐不得入﹐遂燒端門。興力疾臨前殿﹐賜弼死。丁未﹐薨於殿。年五十三。謚文桓皇帝﹐廟號髙祖﹐墓曰偶陵。

○姚泓

姚泓字元子﹐興長子也。孝友寬和﹐而無經世之用﹐又多疾病。興將以爲嗣而疑焉﹐久之﹐乃立爲太子。泓嘗受經博士淳於岐﹐岐病﹐泓親省疾﹐拜於牀下。自是公侯見師傅﹐皆拜焉。興如平涼﹐畱泓總後事﹐馮翊人劉厥聚眾據萬年以叛﹐泓遣鎭軍彭白狼率東宮禁兵討之﹐斬厥﹐赦其餘黨。

興薨﹐泓卽位﹐大赦﹐攺元爲永和元年﹐廬於諮議堂。旣葬﹐乃親庶政﹐內外百寮﹐增位一級。令文武各盡直言﹐勿有所諱。仇池公楊盛攻陷祁山﹐遂逼秦川﹐泓遣姚平救之。盛引退﹐姚嵩與平追盛﹐及於竹領﹐姚訁贊率隴西太守姚秦都﹑略陽太守王煥以禁兵赴之。訁贊爲盛所敗﹐秦都﹑王煥皆戰死。訁贊至秦州﹐退還仇池。先是﹐天水冀縣石鼓鳴﹐聲聞數百里﹐野雞皆ず。秦州地震者三十二﹐殷殷有聲者八﹐山崩捨壞﹐咸以爲不祥。及嵩將出﹐羣僚固諫﹐不聽。識者以爲﹕秦州泓之故鄕﹐將滅之徵也。赫連勃勃攻陷陰密﹐執秦州刺史姚軍都﹐坑將士五千餘人﹐進兵侵雍﹐遂據抄掠城。姚紹及徵虜尹昭﹑鎭軍姚洽等率步騎五萬討之﹐戰於馬鞍阪﹐勃勃兵敗﹐走還秦。而晉相劉裕總大軍伐泓﹐次於彭城﹐遣檀道濟﹑王鎭惡入自淮肥﹐攻漆丘﹑項城。沈林子自汴入河﹐攻倉垣。泓將王苟生以漆丘降鎭惡。徐州刺史姚掌以項城降道濟。晉師遂入潁口﹐所至多降服。姚紹聞晉師之至也﹐馳還長安﹐言於泓曰「晉師已過許昌﹑豫州﹐安定孤遠﹐卒難救衛。宜遷諸鎭戶﹐內實京畿﹐可得精兵十萬﹐足以橫行天下。假使二寇交侵﹐無能爲也。如其不爾﹐晉侵豫州﹐勃勃寇安定者﹐將若之何﹖」吏部郎懿橫又以齊公姚恢有忠勛於國家﹐未有殊賞﹐今致之死地﹐安定人人自危恐﹐必生變﹐宜徵還朝廷﹐以慰其心。」泓並不從﹐晉師至成臯﹐徵南姚時鎭洛陽﹐部將趙玄說曰「今寇逼已深﹐百姓駭懼﹐眾寡勢殊﹐難以應敵。宜攝諸戍兵士﹐固守金墉﹐以待京師之援。不可出戰﹐如戰不捷﹐大事去矣。金墉旣固﹐師無損敗﹐吳寇終不敢越金墉而西﹐困之於堅城之下﹐可以坐制其獘。」用姚禹﹑閻恢之譖﹐卒遣玄出戰﹐會陽城﹑成臯﹑滎陽﹑虎牢諸城﹐悉皆降於道濟。玄戰敗﹐死於百谷。道濟進至洛陽﹐懼出降。

泓母弟懿險薄﹐用其司馬孫暢謀﹐欲襲長安﹐誅姚紹﹐廢泓而自立。遂舉兵僭號﹐傳檄州郡﹐時徵北姚恢說率安定鎭戶三萬八千焚燒室宇﹐以車爲方陣﹐自北雍州趨長安﹐自稱大都督﹑建義大將軍﹐移檄欲除君側之惡﹐軍勢甚盛。泓見內外離叛﹐晉師漸逼﹐歲旦朝羣臣於前殿﹐淒然流涕﹐羣臣皆泣。姚紹率輕騎先赴難﹐姚訁贊亦率諸軍還長安﹐遂擊殺恢及其三子。泓乃進紹太宰﹑大將軍﹑大都督﹑中外諸軍事﹐假黃鉞﹐攺封魯公。率武衛姚鸞等距晉師於潼關﹐道濟固壘不戰﹐紹遣左長史姚洽等屯於河北﹐欲絕道濟租輸﹐爲沈林子所敗﹐眾皆沒焉。紹忿恚發病﹐嘔血而死。泓遣使乞師於魏﹐魏遣司徒南平公拔﹐拔等進據河內﹐爲泓聲援。劉裕次於陜城﹐泓使姚裕率步騎八千距之﹐泓躬將大眾繼發。裕爲沈田子所敗﹐泓退次於灞上﹐姚訁贊距晉師於關西﹐姚難屯於杏城。時大霖雨﹐渭水汛溢﹐王鎭惡水陸兼進﹐追及姚難。泓自灞上還軍﹐次於石橋以援之。晉師進據鄭城﹐泓使姚裕﹑尙書龐統屯兵宮中﹐姚洗屯於灃西﹐尙書姚白瓜徙四軍雜戶入長安﹐姚丕守渭橋﹐胡翼度屯石積﹐姚贊屯灞東﹐泓軍於逍遙園。鎭惡夾渭進兵﹐破姚丕於渭橋﹐泓自赴之﹐逼水地狹﹐因丕之敗﹐遂相見而退。姚諶﹑姚烈﹑姚寶等皆死於陣。泓單馬還宮﹐鎭惡入自平朔門﹐泓與姚裕數百騎出奔於石橋。訁贊聞泓敗﹐召將士告之﹐皆以戈擊地﹐攘袂大哭。胡翼度棄眾奔晉。訁贊夜率諸軍會泓於石橋﹐晉師已固諸門﹐訁贊軍不得入﹐眾皆驚散。泓計無所出﹐謀欲降晉﹐其子佛念年十二﹐謂泓曰「陛下今𨿽降晉﹐劉裕待人無禮﹐終必不全。願自我決。」憮然不答﹐遂登宮墻自投而死。平原公璞﹑並州刺史尹昭﹐以蒲阪降晉。東平公訁贊率宗室子弟百餘人亦降於裕﹐裕盡殺之。九月﹐裕至長安﹐送泓於建康市而戮之﹐時年三十。建康百里之內﹐艸木焦死。

自姚萇白雀元年歲在甲申至於是歲在丙辰﹐三十有三歲。

●卷六蜀錄

○李特

李特﹐字玄休﹐巴西宕渠人。其先廩君之苗裔﹐秦並天下﹐以爲黔中郡﹐薄賦斂之﹐口歲出錢四十。巴人謂賦爲ク﹐因謂之ク人焉。及髙祖爲漢王﹐始募ク人﹐平定三秦﹐旣而不願出關﹐求還鄕裏。髙祖以其功﹐復同丰沛﹐更名其地爲巴郡。土有鹽鐵丹漆之利﹐民用惇阜﹐俗性剽勇﹐善歌舞。髙祖愛其舞﹐詔樂府習之﹐今巴渝舞是也。其後繁昌﹐分爲數十姓。及魏武克漢中﹐特祖父虎將五百家歸魏﹐魏武嘉之﹐遷略陽﹝一云洛陽﹞﹐拜虎等爲將軍。徙內者亦萬餘家﹐散居隴右諸郡及三輔﹑弘農﹐所在號巴氐。虎子慕爲東羌獵將﹐慕生有五子﹐輔﹑特﹑庠﹑流﹑驤。特身長八尺﹐雄武善騎射﹐沈毅有大度。元康中﹐氐齊萬年反﹐關西擾亂﹐天水﹑略陽﹑扶風﹑始平諸郡皆被兵﹐頻歲大饑﹐流移就谷﹐相與入漢川者數萬家。特至劍閣﹐顧盼阻﹐曰「劉禪有如此之地而面縛於人﹐豈非庸才耶﹗」同移者閻武等咸嘆異之。初﹑流民旣至漢中﹐上書求寄食巴蜀﹐朝廷從之。由是散在梁﹑益﹐不可禁止。

永康元年﹐詔徵益州刺史趙爲大長秋﹐以成都內史耿滕代。遂謀叛﹐潛有劉氏割據之志。滕率眾入內﹐遣眾迎之﹐戰於西門﹐滕敗走﹐獲殺之。自稱大將軍﹑益州牧。特弟李庠與兄弟及妹夫李含﹑任回等以四千騎歸廣﹐以庠爲滅寇將軍﹐使斷北道。庠素東羌之良將﹐曉兵法﹐部陣肅然。惡其齊整﹐殺之。復以特爲督將﹐特兄弟旣怨﹐引兵歸綿竹。恐朝廷疑己﹐遣長史費遠等督萬餘人斷北道﹐次綿竹之石亭﹐密收合得七千餘人﹐夜襲遠軍﹐遠軍大潰﹐因放火燒之﹐死者十八九。進攻成都﹐聞兵至﹐驚怕不知所爲。李等夜斬關走﹐文武盡散。獨與妻子乘小船走至廣都﹐爲其下人朱竺所殺。先是﹐梁州刺史羅尙聞叛﹐上表稱非雄才﹐又蜀人不願爲亂﹐事終無成﹐願欲徵之。惠帝遣尙爲平西將軍﹑益州剌史﹐率七千餘人入蜀。特等聞尙來﹐甚懼﹐使其弟驤於道奉迎﹐並貢寶物﹐尙甚悅。

冬十月﹐六郡流人推特行鎭北將軍﹐承制封拜。其弟流行鎭東將軍﹐弟驤驍騎將軍﹐少子雄爲前將軍﹐以相統領﹐進兵攻尙於成都﹐頻爲特所敗﹐乃阻長圍﹐緣水作營﹐自都安至犍爲七百里﹐與特相拒。大安二年﹐部下推特爲大將軍﹐大赦﹐攺元爲建初元年。益州從事任回說尙曰「特旣凶逆﹐侵暴百姓﹐今又分散人眾﹐在諸村堡﹐驕怠無備﹐是天亡之時也。可告諸村﹐密刻期日﹐內外擊之﹐破之必矣。」尙從之﹐遣大眾奄襲特營。尙出逆戰﹐到官桑﹐特軍敗績﹐死之。雄稱成都王﹐追謚景王﹐及稱尊號﹐追尊曰景皇帝。廟號始祖。

○李流

李流字玄通﹐特第四子也。少好學﹐便弓馬﹐東羌校尉何攀稱流有賁﹑育之勇﹐舉爲東羌校尉﹐平趙於成都。晉朝論功﹐拜奮威將軍﹐封武陽侯。建初元年﹐特旣見殺﹐流自大將軍﹑益州牧。九月﹐流疾篤﹐謂諸將曰「驍騎髙明仁愛﹐識量多奇﹐固足以濟大事﹐然前軍英武﹐殆天所相﹐可共受事於前軍﹐以爲成都王也。」遂薨﹐年五十六。諸將共立雄爲主﹐雄稱尊﹐追謚流秦文王﹐子龍嗣。

○李雄

李雄字仲雋﹐特第三子﹐母羅氏﹐夢雙虹自門升天﹐一虹中斷﹐旣而生蕩。後羅氏汲水﹐忽然如寐﹐夢大蛇﹐繞其身﹐遂有孕﹐十四月而生雄。常言二子若有先亡﹐在者必大貴。蕩以李流世卒。雄長八尺三寸﹐美容貌﹐相工相之曰「此君將貴﹐其相有四目如重云﹐鼻如龜龍﹐口方如器﹐耳如相望﹐法爲大貴﹐位過三公不疑。」雄少有烈气﹐有識者皆器重之。特稱益州牧﹐以雄鎭梓潼﹐又拜前將軍。流薨﹐雄稱大將軍﹑益州牧﹐治郫城。以西山範長生巖居穴處﹐求道養志之士﹐雄欲迎爲君而臣之。長生固辭曰「推步大元﹐五行大會甲子﹐祚鐘於李﹐非吾節也。」

建興元年十月﹐雄卽成都王位於南郊﹐大赦攺元﹐約法七章。以叔父驤爲太傅﹐兄虎威爲太保。晏平元年三月﹐範長生乘素輿詣成都﹐雄迎於大門﹐執版延坐。長生請雄對坐﹐卽拜丞相﹐尊曰範賢。生長勸雄稱尊號。

夏六月﹐僭卽帝位﹐大赦攺元﹐國號大成。追尊父特爲景帝﹐母羅氏爲太皇后。十月﹐加丞相範長生爲天地大師之號﹐封西山侯。玉衡五年正月﹐立妻任氏爲皇后。八年四月﹐範長生卒﹐以其子侍中賁爲丞相。長生善天文﹐有術數﹐民奉之如神。十四年﹐立兄子班爲太子。二十四年五月﹐雄寢疾。六月丁卯薨﹐年六十一。謚武皇帝﹐廟號太宗。十月﹐葬安都陵﹐太子班襲位。

○李期

李期字世運﹐雄第四了。聰慧好學﹐弱冠能屬文。雄薨﹐班卽位﹐雄子車騎將軍越自江陽奔喪﹐以期與班非雄所生而嗣位﹐心不平﹐十月因夜哭臨﹐越殺班於殯宮。班字世文﹐雄兄蕩第四子﹐雄妻任氏無子﹐養班爲子。越旣殺班﹐於是矯太后令﹐罪狀﹐謚厲太子。立期爲主。甲子﹐期僭卽皇帝位﹐玉恆元年正月﹐大赦攺元﹐立妻閻氏爲後。四月﹐大將軍漢王壽率步騎一萬自涪向成都﹐期不虞至﹐預不設備﹐至卽克城﹐屯兵宮門﹐殺相國建寧王越﹑尙書令景騫﹑尙書田襄等﹐廢期爲邛都縣公﹐幽之別宮。期自殺﹐年二十五﹐謚曰幽公。

○李壽

李壽字武考﹐特季弟驤之少子。少尙禮容﹐敏而好學。雄奇其才器﹐以爲足荷重任﹐封爲建寧王。雄薨﹐期立﹐攺封漢王﹐領梁州剌史﹐治涪城。壽見期兄弟十餘人並有彊兵﹐懼不自全﹐陰謀據成都稱藩於晉﹐乃誓文武﹐得數幹人﹐襲成都﹐克之。縱兵擄掠﹐數日乃定。僭卽皇帝位於南郊﹐大郝﹐攺咸康四年爲漢興元年。追尊父驤爲獻皇帝。三年六月﹐壽下書曰「吳會遺燼﹐久逋天誅﹐今將大興百萬﹐躬行罰。九月﹐大閱軍士七萬餘人﹐舟師溯江而上﹐過成都﹐鼓噪盈江﹐壽登城觀之。羣臣曰「國小眾寡﹐吳會險遠﹐圖之未易。」叩頭泣諫﹐乃止。兵人咸稱萬歲。十月﹐講禮於太學﹐舉明經者﹐封好學候。四年﹐以太子勢領大將軍﹐錄尙書事。六年﹐分寧州乾右﹑永昌﹑雲南﹑朱提﹐越雋﹑河陽六郡爲漢州。四月﹐壽寢疾﹐常見李期爲崇。八月薨﹐年四十﹐謚昭文皇帝﹐廟號中宗﹐葬安昌陵。

○李勢

李勢字子仁﹐壽之長子。身長七尺九寸﹐腰帶十四圍﹐善於俯仰﹐時人異之。壽旣薨﹐僭卽帝位﹐大赦攺元。太和元年正月﹐尊母閻氏爲皇太后﹐妻季氏爲皇后。嘉寧二年﹐晉徵西將軍荊州剌史桓溫來伐﹐勢大發軍禦之。鎭東李位都逆往降。溫達成都之十里陌﹐勢眾自潰。三月﹐溫至城下﹐縱火燒其大城諸門。勢眾惶懼﹐無復固志﹐勢乃夜開東門﹐走九百里﹐至晉壽﹐然後送降文於溫。勢尋輿梓面縛軍門﹐溫解縛焚櫬﹐送勢及叔父福﹝《載云》云﹕及弟福。」﹞等十餘人於建康。晉封爲歸義侯。升平五年﹐卒。常璩字道將﹐蜀成都人﹐少好學﹐著《華陽國誌》十篇﹐序開辟以來﹐迄於李勢﹐皆有條理云。宕渠﹐古ク國﹐今有ク城。秦始皇時有長人﹐長五丈﹐見宕渠。秦史胡母敬曰「五百年﹐其地必有異人爲大人者。」及雄之稱尊號﹐祖先出自宕渠﹐有識者皆以爲應之。譙周云「我死後三十年﹐當有異人入蜀。」又著讖云「廣漢城北有大賊曰流特攻難得﹐歲在玄宮自相克。」又惠帝之世﹐蜀童謠曰「江橋頭﹐闕下市﹐成都北門十八子。」至是而應焉。

李特以晉永寧元年歲在辛酉起兵﹐至勢嘉寧二年晉永和三年歲在壬戍而降晉﹐合四十七年。

●卷七前涼錄

○張軌

張軌﹐字士彥﹐安定烏氏人﹐漢常山王耳十七世孫。祖烈﹐魏外黃令﹐父溫﹐太官令。母隴西辛氏。軌少好學明經與同郡皇甫士安友善﹐拜太子舍人﹐與京兆杜預善﹐以所注《易》遺之。太康中﹐爲尙書郎﹑太子洗馬﹑中庶子﹐遷散騎常侍﹐徵西將軍司馬。軌以晉室多難﹐陰圖保據河西﹐追竇融故事。筮之﹐遇泰之觀﹐軌喜曰「霸者之兆。」乃求爲涼州。公卿亦舉軌﹐拜涼州剌史﹐課農桑﹐拔賢才﹐置崇文祭酒﹐徵九郡冑子五百人﹐立學校以教之。永興二年﹐拜安西將軍封樂鄕侯。惠帝崩﹐遣長史北宮純﹑司馬纂﹑別駕陰監奉表京師。是歲﹐大城姑臧﹐其城本匈奴所築也﹐南北七里﹐東西三里﹐地有龍形﹐故名臥龍城。永嘉四年十一月﹐黃龍出於臨羌河﹐發水升天﹐身長十餘丈。五年﹐帝遣使拜車騎大將軍﹑開府儀同三司。榮命未至﹐而劉曜攻陷長安﹐遷晉帝於平陽。建興元年﹐晉湣帝卽位於長安﹐遣使者拜軌鎭西大將軍﹑開府儀同三司﹑加侍中﹐封西平郡公﹐固讓不受。三年﹐進拜太尉﹑涼州牧。以軌年老多疾﹐拜子行撫軍﹐副涼州剌史。五月﹐軌寢疾﹐立子爲世子。己丑﹐薨於正寢﹐年六十。葬建陵﹐冊贈侍中﹑太尉﹐謚武穆﹐張祚僭號﹐追尊武王﹐廟號太宗。

○張

張字安遜﹐軌之世子也。學尙明察﹐敬賢愛士﹐晉舉秀才﹐除尙書郎。永嘉元年﹐固辭驍騎將軍﹐請還涼州﹐帝許之。攺授議郎﹑西中郎將。建興元年﹐長史張璽等表嗣位。十月﹐帝遣使授西中郎將涼州剌史西平公。二年十一月﹐帝將降劉曜﹐進侍中﹑司空﹑涼州牧。三年﹐始知劉曜逼遷天子平陽﹐大臨三日。五年﹐南陽王寶聞湣帝崩﹐自稱晉王﹐年號建康﹐置百官﹐遣使拜徵西大將軍﹑開府儀同三司﹐增邑三千戶。六年六月﹐京兆人劉弘挾左道以眩惑百姓﹐密與左右十餘人謀殺﹐懷刀入內﹐斬於外寢﹐時年五十。葬寧陵﹐晉王寶冊贈大司馬﹐涼州牧﹐謚曰元公。張祚僭號﹐追尊曰明王﹐廟號髙祖。母弟茂嗣﹑以子幼嗣。茂字成遜﹐實之母弟﹐虛靖好學﹐不以勢利爲心。建興元年﹐相國南陽王寶辟從事中郎﹐又薦爲給事黃門侍郎﹐皆不就。二年﹐徵爲侍中﹐又以疾固辭。四年﹐拜秦州剌史﹐加散騎常侍﹕領雍州﹐皆不受。左司馬陰元等以旣被害﹐子駿衝幼﹐宜立長君﹐乃推茂爲大都督﹑太尉﹑涼州牧。茂不從﹐以平西將軍行都督涼州諸軍事﹑護羌校尉﹑涼州牧﹑西平公﹐大赦境內。九月﹐立子駿爲世子。三年﹐劉曜遣鴻臚拜茂太師﹑涼王。四年﹐茂寢疾﹐執駿手泣曰「吾先人以孝友見稱﹐自漢以來﹐世執忠順﹐汝謹守忠節﹐毋或失墮。」薨於正寢﹐年四十八。劉曜遣使贈太宰﹐謚成烈王。張祚僭號﹐追尊曰成王﹐廟號太宗。

○張駿

張駿字公庭﹐之世子。永嘉元年生﹐幼而奇偉﹐十歲能屬文。茂之四年﹐拜使持節大都督﹑大將軍﹑涼州牧﹑西平公﹐大赦境內。劉曜遣使拜大將軍﹑涼州牧。元年正月﹐親耕藉田。二月﹐始承晉元帝崩問﹐大臨三日。四年十二月﹐劉曜爲勒所擒﹐曜太子毗及劉胤等率眾奔上わ。六年二月﹐石勒稱天王。遣使拜駿徵西大將軍﹑涼州牧﹐加五錫之禮。八年﹐羣僚勸駿稱涼王﹐置百官。駿曰「此非人臣所言﹐敢有此言﹐罪在不赦。」又請立世子﹐乃立重華爲世子。十二月﹐鄯善王元禮獻女姝好﹐號曰美人﹐立賓遐觀以處之。十四年五月﹐雨雪降霜﹐駿避正殿﹐素服﹐命羣寮極言得失。十五年﹐以右長史任處領國子祭酒﹐立辟雍﹑明堂而行禮焉。命西曹掾集閣內外事付索綏﹐以著《涼春秋》。十一月以世子重華行涼州事。十九年田於建西﹐逾玉石縣。九月﹐攺玉石縣爲金澤縣。二十一年﹐始置百官﹐官號皆擬天朝﹐車服旌一如王者。酒泉太守馬岌上言「酒泉南山旣昆侖之體﹐周穆王見西王母﹐樂而忘歸﹐卽謂此山。有石室﹑玉堂﹑珠璣鏤飾﹐煥若神宮。《禹貢》﹕「昆侖在臨江之西﹐卽此明矣。宜立西王母祠﹐以裨朝廷無疆之福。」駿從之。二十二年六月﹐薨於正徳前殿﹐年四十。晉遣策贈大司馬﹐謚忠成公。七月﹐葬大陵﹐張祚僭號﹐追尊文王﹐廟號世祖。

○張重華

張重華字泰臨﹐駿第二子﹐寬和懿重﹐沈毅少言。駿薨﹐右長史任處上華爲使持節﹑大都督﹑太尉﹑涼州牧﹑護羌校尉﹑西平公﹑假涼王﹐大赦境內。三年九月﹐晉遣使者拜侍中大都督隴右諸軍事﹑大將軍﹑涼州剌史﹑領護羌校尉﹑西平公。重華以位號未稱﹐怒不受詔。羣寮上重華爲丞相﹑涼王﹑雍秦涼三州牧。五年重華宴羣寮於間豫庭﹐論講經義。顧問索綏曰「孔子婦誰家女老聃父字爲何四皓旣安太子﹐住乎還山乎﹖」綏曰「孔子婦姓亓官氏。老聃父名乾﹐字元果﹐胎刖無耳﹐一目不明﹐孤單﹐年七十二無妻﹐與鄰人益壽氏老女野合﹐懷胎八十年乃生老子。四皓還否﹐臣尙未悉。」重華曰「卿不知乎四皓死於長安﹐有四皓冢﹐爲不還山也。」七年十月﹐重華寢疾臨春坊﹐遣左長史馬岌榮拜子靈曜爲世子﹐大赦境內。十一月薨於平章殿﹐年二十七。葬顯陵。張祚僭號﹐追謚桓王﹐廟號世祖。

○張祚

張祚字太伯﹐駿之長庶子﹐博學雄武﹐有政治之才。駿之二十一年﹐拜延興太守﹐封寧侯。重華薨﹐子靈曜嗣。七年十一月﹐右長史趙長等矯稱遺令﹐以祚爲使持節﹑都督中外諸軍事﹑撫軍太將軍﹑輔政。十二月﹐趙長等議以靈曜衝幼﹐世難未夷﹐宜立長君﹐廢曜爲寧涼侯﹐立祚爲大將軍﹑護羌校尉﹑涼州牧。趙長等議僭卽王位於謙光殿﹐大赦﹐攺元爲和平元年。立妻辛氏爲皇后﹐子太和爲太子﹐封弟天錫爲長寧侯﹐重華少子玄靖爲涼武侯﹐置百官。二月尊祖父﹐郊祀天地。二年﹐有神降於玄武殿﹐自稱玄宴﹐與人交語。祚日夜祈之﹐神言與之福利﹐祚甚信之。徵東張遣兵傳檄﹐廢祚還第﹐復立靈曜。八月﹐祚收弟琚及其子嵩等。驍騎將軍宋混兄修﹐素與祚有隙﹐大懼。祚疑之﹐混西奔﹐招合夷晉﹐眾至萬餘人﹐還向姑臧。祚遣陽秋胡將靈曜於苑﹐拉其腰而殺之﹐埋於沙坑。九月﹐宋混次於武始大澤﹐爲靈曜發哀。閏月﹐混至姑臧。祚登神雀觀﹐張琚﹑張嵩殺祚守卒﹐死者四百餘人﹐斬西門關納混﹐領軍趙長開宮門以應琚﹐長馳入殿中﹐大呼稱萬歲。祚以長敗賊﹐下觀勞之﹐長奮槊剌祚中額﹐奔入萬秋閣﹐爲廚士徐裏所殺。以庶人禮葬之。天賜卽位﹐備禮攺葬於湣陵﹐追謚威王﹐封子延堅爲金澤侯。

○張玄靖

張玄靖字元安﹐重華少子﹐母郭夫人。和平二年﹐宋混﹑張琚等上玄靖爲大將軍﹑涼州牧﹑護羌校尉﹑西平公﹐時年七歲。張至姑臧﹐推玄靖爲大將軍﹑涼王。自爲使持節都督中外諸軍事﹑尙書令﹑涼州牧﹑張掖郡公。四年五月﹐東苑大冢上忽有災﹐池東天澤地燃﹐廣袤數丈。執法禦史杜逸言於曰「此皆變之大者﹐可就禳之。」徵兵數萬﹐集於姑臧﹐謀討宋氏。混與弟澄及左右壯士楊和等四十餘騎奔入南門外﹐令諸營曰「張得罪﹐被太后詔誅之。」俄而眾至二千﹐擁率眾出戰﹐混擊敗之﹐眾悉去﹐自殺。混入見玄靖﹐以混爲使持節中外都督諸軍事﹑驃騎大將軍﹑酒泉郡侯﹐輔政。五年六月﹐大旱﹑令諸祈雨之官詠《云漢》詩。儒林祭酒索綏曰「《云漢》陳周宣之美﹐非旱之文。昔神鼎之出漢﹐虞丘不賀。今辭與事違﹐恐非致澤之意也。」綏字士艾﹐惇煌人﹐父戢爲司徒。綏家貧好學﹐舉孝廉﹐爲記室祭酒﹐母喪去職。後舉秀才﹐著《涼春秋》五十卷。又作《六夷頌》符命﹑傳十餘篇﹐以著述之功封平樂亭侯。六年﹐宋混卒。天錫以使持節都督諸軍輔政。八月﹐右將軍齊南等議﹐以靖多難﹐務須立長君。勸天錫自立。閏月﹐天錫遣肅等夜害玄靖﹐時年十四﹐葬平陵﹐謚衝王。

○張天錫

張天錫字純嘏﹐駿之少子。母曰劉美人﹐玄靖卽位﹐年十八。謁於太廟﹐尊母劉氏爲太后。元年四月﹐秦遣鴻臚回國拜天錫大將軍﹑涼州牧﹑西平公。三年姑臧北山楊樹生松葉﹐西苑牝鹿生角﹐東苑銅佛生毛﹐延興地震﹐陷裂水出。天錫避正殿﹐引咎責謝。晉遣使拜隴右關中諸軍大將軍﹑涼州牧﹑西平公。八年﹐郡國火﹐燃於泥中﹑三十所。苻堅復有兼並之規﹐天錫大懼﹐遣從事中郎韓博奉表於晉人﹐與桓溫書﹐克其年大舉﹐都會上わ。十年﹐以世子懷爲使持節﹑鎭西將軍﹑髙昌郡公﹐次子大豫爲世子。豫母焦氏爲左夫人。七月﹐大水﹐地震西平五十﹐日中地十動﹐土樓崩。天錫疾﹐美人閻姬﹑薛姬皆自殺。二姬因色並有殊寵﹐天錫每謂之曰「汝二人將何以報我﹐我死之後﹐豈可更爲人妻﹖」皆曰「尊若不諱﹐妾請效死於前﹐灑掃於地下﹐無他志。」十月﹐天錫疾瘳﹐大赦境內﹐追悼二姬﹐葬以夫人禮。十三年五月﹐苻堅遣武衛將軍句長等率眾來伐﹐天錫遣中衛將軍史景等拒戰赤岸﹐爲秦所敗。在錫納左長馬芮之言﹐面縛降秦﹐東徙長安﹐拜歸義侯﹑北部尙書﹐遷右僕射。隨苻堅敗於淮南。又入晉爲員外散騎常侍﹐復本封。薨﹐贈鎭西將軍﹐謚悼公。

張軌以晉永寧九月辛已歲牧涼州﹐至天錫敗亡之歲﹐歲在丙午﹐八主﹐七十六年。

●卷八西涼錄

○李駿

李駿﹐字玄盛﹐隴西狄道人也。漢前將軍廣十六世孫﹐廣子侍中敢之後。李氏世爲西州著姓﹐祖父﹐前涼武衛將軍﹐天水郡太守﹑安世亭侯。父昶﹐字中堅﹐幼有令名﹐世子侍講﹐年十八卒。駿﹐昶之遺腹子﹐少而好學﹐沈敏有器度。後涼龍飛二年﹐建康太守段業自稱涼州牧﹐號神璽元年﹐拜駿效令。二年﹐惇煌索仙等以駿溫毅有惠政﹐推爲惇煌太守。段業復駿鎭西將軍﹐領護西夷校尉。庚子元年十一月﹐晉昌太守唐瑤移檄六郡﹐推駿爲大將軍﹑涼公﹐領秦涼二州牧﹐大赦攺年﹐追尊祖涼景公﹐父昶涼簡公﹐以瑤爲徵東將軍。二年正月﹐於南門起靜恭堂﹐以議朝政。圖訁贊自古聖帝﹑明王﹑忠臣﹑孝子﹑烈士﹑貞女﹐親爲序頌﹐以作鑑戒。五年正月﹐立泮宮﹐增髙門學生四百人。四月﹐惇煌有葛緣木而生﹐作黃鳥之形。世子譚卒。九月﹐立第二子歆爲世子。正月﹐大赦攺年爲建初元年。三月﹐宴於曲水﹐命羣寮賦詩﹐駿親爲之敍文﹐寫諸葛亮《訓厲》以戒諸子。十三年正月﹐寢疾﹐顧命長史宋繇曰「吾終之後﹐嗣子猶卿子也﹐善相輔導。」二月﹐薨於恭徳殿﹐年六十。葬建世陵﹐謚昭武王﹐廟號太祖。初﹐駿爲羣雄所推﹐定千里之地﹐謂張氏之業不足成﹐河西十郡﹐歲月而一。旣而亻辱檀入姑臧﹐蒙遜基宇稍廣﹐於是慨然著《述志賦》。初﹐河右不生楸槐。張駿之世﹐取秦隴植之﹐皆死﹐至是而酒泉言西北有槐生焉﹐乃作《槐樹賦》﹐又作《婦辛氏誄》自余賦數十篇。

○李歆

李歆字士業﹐駿第二子。駿薨﹐左長史宋繇等上爲大將軍涼公﹐領涼州牧﹑護羌校尉。大赦﹐攺年爲嘉興元年。七月﹐歆聞蒙遜南伐西秦﹐中外戒嚴﹐將攻張掖。尹太后以爲不可﹐宋繇亦諫﹐歆怒不從﹐遂率步騎三萬東伐﹐次於都瀆澗﹐蒙遜自浩來﹐戰於懷城﹐歆敗﹐左右勸還。歆曰「吾違太后明誨﹐遠取敗辱﹐不殺此胡﹐復何面目以見母也。」勒眾復戰﹐敗於蓼泉﹐爲遜所殺。歆弟驍騎將軍翻﹑擊虜將軍豫等西奔惇煌﹐蒙遜遂入酒泉。翻及惇煌太守恂興諸子等棄惇煌﹐奔於北山﹐郡人宋承﹑張弘等以恂在郡有惠﹐密信招恂﹐恂率千騎入於惇煌﹐宋承﹑張弘等推恂爲涼州剌史。遜率眾二萬攻恂﹐宋承等開門出降﹐恂自殺。恂﹐之第六子也。遜獲翻子寶徙於姑臧﹐歲餘﹐北奔伊吾﹐後二十餘年﹐至魏太平三年﹐寶至伊吾﹐率流人及虜騎南襲惇煌﹐據之﹐遣使降魏。魏以寶爲使持節﹑侍中﹑都督西垂諸軍事﹑鎭西大將軍﹑開府儀同三司﹑領護戎校尉﹑沙州牧。惇煌公﹐承制玉門以西。寶寬雅有度量﹐甚著威惠於西土。在惇煌三年﹐徙並州剌史﹐薨謚宣公。

自元年歲在庚子﹐至爲蒙遜所減﹐二十一年。

●卷九北涼錄

○沮渠蒙遜

沮渠蒙遜﹐臨松盧水胡人。其先世爲匈奴左沮渠﹐遂以官爲氏。遜好學﹐涉羣史﹐雄烈有英略。後涼龍飛二年﹐遜伯父羅仇﹑曲粥從呂光徵河南﹐光前軍大敗﹐皆爲光所殺﹐宗部會葬者萬餘人﹐遜哭謂眾曰「昔漢祚中微﹐吾之乃祖﹐翼獎竇融﹐保寧河右﹐呂王耄荒﹐虐民無道﹐豈可坐觀成敗﹐不上繼先祖安民之志﹐下使二父有恨黃泉﹖」眾咸稱萬歲﹐遂立盟約﹐一旬之間﹐眾至萬餘﹐與從兄男成推光建康太守段業爲涼州牧﹐建康公﹐攺龍飛二年爲神璽元年。業以遜爲張掖太守﹐男成爲輔國大將軍﹐委以軍國之任。永安元年三月﹐遜以爲業所憚﹐內不自安﹐請爲安西太守。四月﹐業收男成賜死。遜聞男成死﹐泣告眾曰「男成忠於段公﹐往見屠害﹐諸軍能爲報仇乎﹗」成素有恩信﹐眾皆憤泣而從之﹐北至氐池﹐眾逾一萬。業遣右將軍田昂﹑武衛將軍梁中庸等攻侯塢﹐遜自氐池救之﹐昂率騎五百歸遜﹐軍遂大潰﹐中庸來奔。五月﹐遜至張掖﹐田昂兄子承愛斬關納遜﹐業左右散走。遜大呼曰「鎭西何在﹖」軍人曰「在此。」業曰「孤單飄一己﹐爲貴門所推﹐可見乞余命﹐投身嶺南﹐庶得東還與妻子相見。」遜遂斬之。六月﹐右長史梁中庸等推遜爲大將軍﹑涼州牧﹐大赦攺元。永安四年﹐秦鴻臚梁斐拜遜鎭西大將軍﹑開府儀同三司﹑沙州牧﹑西海公。

九年二月﹐兩月並出。正始元年冬十月﹐遷都姑臧。十月﹐僭卽河西王位於謙光殿﹐大赦攺元﹐置百官﹐始如呂光爲三河王故事。三年四月﹐立子徳政爲世子。三年二月﹐與西秦通和﹐遜西巡﹐遂循海至鹽池﹐祀西王母寺。寺中有玄石圖﹐命中書侍郎張穆爲賦銘於寺前。十四年﹐起遊林堂於內苑﹐圖列古聖賢之像。九月﹐堂成﹐遂宴羣臣﹐論談經傳﹐顧謂郎中劉炳曰「仲尼何如人也﹗」炳曰「聖人也。」遜曰「聖人者不凝滯於物﹐而能與事推移。畏於匡﹐辱於陳﹐伐樹削樹削迹﹐聖人固若是乎﹖」炳不能對。遜曰「卿知其外﹐未知其內。昔魯人有浮海而失津者﹐至於州﹐仲尼及七十二子遊於海中﹐與魯人木杖﹐令閉目乘之﹐使歸告魯侯﹐築城以備寇。魯人出海﹐投杖水中﹐乃龍也。其以狀告﹐魯侯不信﹐俄而有羣雁數萬﹐銜土培城﹐魯侯信之﹐大城曲阜。訖而齊寇至﹐攻魯不克而還。此其所以稱聖也。」義和元年十二月﹐魏遣太常李愼拜遜太傅﹑涼州牧﹑涼王﹐加九錫之禮。三年夏四月﹐遜寢疾﹐立子茂虔爲世子﹐薨於路寢。五月﹐葬元陵。謚武宣王﹐廟號太祖。

沮渠茂虔﹐遜第三子﹐聰穎好學﹐和雅有度。義和三年﹐立爲世子﹐加中外都督﹑大將軍﹑錄尙書。遜薨﹐僭卽河西王位﹐大赦﹐攺年爲永和元年﹐立子封疆爲世子﹐加撫軍大將軍﹐錄尙書事。三年五月﹐西中郎將惇煌太守沮渠唐兒上言曰「十五日﹐有一老父見於郡城東門﹐投書﹐忽然不見。其書一紙﹐八字滿之。文曰﹕『涼王三十年﹐若七年』。」虔訪於奉常張愼﹐愼曰「昔虢將亡﹐神降於莘。深願陛下克念修政﹐以副三十年之慶。若盤於遊田﹐荒於酒色﹐臣恐七年將有大變。虔不悅。」七年正月﹐朝羣臣於謙光殿﹐有狐在於東序﹐門者不見其人﹐左右以告﹐搜之不獲。二月﹐端門崩。初﹑虔爲酒泉太守﹐起浮屠於中街﹐有石象在焉。是月﹐目流血。五月﹐太廟基陷。六月﹐當陽門崩。魏常山王赤堅率眾至姑臧﹐虔嬰城拒守。九月﹐面縛出降。魏釋其縛﹐徙虔及宗室士民十萬戶於平城﹐拜虔徵西大將軍﹐王如故。八年。死。賜謚哀王。

自遜永安元年歲在辛丑至是歲庚寅﹐三十九載。

●卷十後涼錄

○呂光

呂光﹐字世明﹐略陽人﹐其先自沛遷略陽﹐因家焉。世爲氐酋。父婆樓﹐字廣平﹐佐命前秦﹐官至太尉。光以趙建武中生於枋頭﹐夜有神光之異﹐故名焉。年十歲﹐與諸兒童遊戲邑裏﹐爲戰陣之法﹐童兒咸推爲主﹐而身長八尺四寸﹐目重瞳子﹐左肘有肉印﹐毅凝沈重﹐寬簡有大量。人莫之知﹐惟王猛異之﹐曰「此非常人。」言之苻堅﹐舉賢良﹐除美陽令﹐民夷憚愛﹐鄰境肅淸﹐遷鷹揚將軍﹐以功賜爵關內侯。

建元十九年﹐以光爲使持節﹑都督西討諸軍事﹐率將軍姜飛﹑彭晃﹑杜進﹑康隆等率步騎七萬討西域。十二月至龜玆﹐龜玆王帛純捍命不降。光軍其城南﹐五里爲一營﹐深渠髙壘﹐廣設疑兵﹐爲木人﹐被甲羅之壘上﹐以爲持久之計。二十年五月﹐帛純乃傾國財寶﹐請救於獪胡﹐獪胡王遣弟吶龍侯將馗率騎二十餘萬救之。胡便弓馬﹐善矛槊﹐鎧如連鎖﹐射不可入﹐乃以艸索爲╆﹐策馬擲人﹐多有中者。眾甚憚之。姑默﹐宿尉頭等國及諸胡內外七十萬人﹐光遷營相接陣﹐爲勾鎖之法﹐精騎爲遊軍彌縫其闕。秋七月﹐戰於城西﹐大敗之﹐帛純逃奔﹐王侯降者三十餘國。光入其城﹐城有三重﹐廣輪與長安城等。城中塔廟千數﹐帛純宮室壯麗﹐煥若神居。胡人奢侈﹐富於生養﹐家有蒲桃酒﹐至千斛﹐經十年不敗。士卒淪沒酒藏者相繼。諸國貢款屬路﹐立帛純弟震爲王以安之。光撫寧西域﹐威恩甚著﹐秦以光爲使持節﹑散騎常侍﹑都督玉門已西諸軍事﹑安西將軍﹑西域校尉﹐進封順鄕侯。二十一年正月﹐大饗文武﹐博議進止﹐眾咸請還。光從之。三月﹐引還﹐以駝二萬餘頭致外國珍異千餘品﹐駿馬萬餘匹而還。九月﹐光入姑臧﹐自領涼州剌史﹑護羌校尉。太安元年﹐苻丕以光爲車騎大將軍﹑涼州牧﹐領護西域大都督﹑酒泉公。

光始聞苻堅爲姚萇所害﹐奮袂哀怒﹐三軍縞素﹐大臨天城南﹐傳檄諸州﹐期孟冬大舉。謚堅爲文昭皇帝。十月﹐大赦境內﹐攺建元爲太安。十一月﹐羣寮勸進曰「長蛇未殄﹐方掃國難﹐宜進位元臺。十二月﹐上光爲侍中﹑中外都督﹑隴右諸軍﹑大將軍﹑梁州牧﹑酒泉公。三年八月﹐甘露降逍遙園﹐白燕翔於酒泉﹐眾燕成列而從之。麟嘉元年正月﹐麟見金澤縣﹐百獸從之。於是羣寮奉表請崇進名號。二月﹐僭卽王位於南郊﹐大赦攺元﹐置官司﹑丞郎以下猶攝州縣事。三年九月﹐大廟新成﹐追尊父爲景昭王﹐祖爲宣公﹐曾祖爲恭公﹐髙祖爲敬公。龍飛元年﹐五龍見於浩﹐羣臣咸賀﹐勸光稱號﹐六月﹐僭卽天王位於南郊﹐大赦攺年﹐備置羣司﹐立世子紹爲太子。四年九月﹐光寢疾。十二月﹐疾甚﹐立太子紹爲天王﹐光自號太上皇帝﹐以子纂爲太尉﹐弘爲司徒。詔曰「吾疾病不濟﹐吾終之後﹐使纂統六軍﹐弘管朝政﹐汝恭己無爲﹐委重二兄﹐庶可以濟。今外有彊寇﹐民心未寧﹐汝兄弟輯睦﹐貽厥萬世﹐若內相圖﹐則禍不旋踵。纂﹑弘泣曰「不敢有二心。」薨﹐葬髙陵。謚武皇帝﹐廟號太祖。

○呂纂

呂纂字永緒﹐光之長庶子﹐母趙淑媛。少便弓馬﹐不好書。太安元年﹐至於姑臧。光臨薨﹐執手戒之曰「汝性粗武﹐深爲吾憂。開基旣難﹐守成不易。善輔永業﹐勿聽讒言。」光薨﹐紹祕不發喪﹐纂排閣入﹐哭盡哀而出。紹懼﹐以位讓之﹐曰「兄功髙年長﹐宜承大統。」纂曰「臣𨿽長﹐陛下國家之嫡﹐不可以私愛而亂大倫。」驍騎呂超謂紹曰「纂臨喪不哀﹐步髙視遠﹐觀其舉止﹐恐成大變﹐宜早除之。」纂聞超謀﹐遂率壯士數百逾北城﹐攻廣夏門﹐入自靑角門﹐升謙光殿﹐紹登紫閣自殺。呂超出奔廣武。纂遂僭卽天王位﹐攺龍飛四年爲咸寧無年﹐謚紹隱王。纂遊出無度﹐荒耽酒色。常與左右因醉馳獵於坑澗之間。殿中侍禦史王回扣馬諫﹐不納﹐番樂太守呂超﹐擅伐鮮卑思盤﹐思盤訴超於纂﹐纂召超入朝﹐怒曰「卿恃兄弟桓桓﹐欲欺吾也。要當殺卿﹐然後天下可定。」超頓首曰「不敢。」纂引諸臣宴於內殿﹐呂隆屢勸纂酒﹐已至昏醉﹐乘步挽車﹐將超等遊於內﹐至琨華堂東閣﹐超取劍擊纂﹐纂下車擒超。超剌纂洞胸﹐奔於宣徳堂。將軍魏蓋入斬纂首以徇﹐隆旣篡位﹐謚靈帝﹐葬白石陵。

○呂隆

呂隆字永基﹐光弟寶之子﹐旣殺纂﹐遂僭卽王位。大赦﹐攺咸寧三年爲神鼎元年。二月﹐追尊父寶爲文皇帝。超有佐命之勛﹐拜爲侍中﹑都督中外諸軍事﹑輔國大將軍﹑錄尙書﹐封安定公。二年﹐秦遣鴻臚恆惇拜隆徵北大將軍﹑都督河西諸軍﹑涼州牧﹑建康公。三年﹐隆以二涼之逼﹐遣超賫珍寶﹐請迎﹑於秦﹐遣尙書左僕射齊難﹐率步騎四萬來迎。隆率戶一萬隨難東遷。旣至長安﹐秦以隆爲散騎常侍﹐尙書﹑公如故。超爲安定太守﹐其後坐與姚興少子廣川公弼謀反﹐誅。

自光以乙酉歲據涼州﹐至於是歲﹐歲在癸卯﹐凡一十九年。

●卷十一後燕錄

○慕容垂

慕容垂字道明﹐第五子﹐小字阿六惇。母蘭淑儀。垂少有器度﹐長七尺七寸﹐手垂過膝。甚寵之﹐常曰「此兒闊達好奇﹐終能破人家﹐或能成人家。故名霸﹐字道業。因墮馬傷前二齒﹐慕容俊卽王位﹐因攺名﹐外以慕容爲名﹐內惡而攺之。尋以讖記之文﹐去﹐以垂爲名。及俊僭稱尊號﹐封吳王。

建熙十年以車騎大將軍敗桓溫於枋頭﹐威名大震﹐太傅上庸王評深忌之﹐垂遂出奔秦。苻堅聞垂至﹐大悅﹐郊迎﹐執手﹐禮之甚重。王猛惡垂雄略﹐勸堅殺之﹐堅不從。以爲冠軍將軍﹐封賓都侯﹐歷京兆尹。苻堅敗於淮南﹐垂軍獨全﹐堅以千餘騎奔之。世子寶言於垂曰「國家傾喪﹐皇綱廢弛﹐當隆中興之業﹐建少康之功。宜恭承皇天之意﹐因而取之。」垂曰「彼悉心投命﹐若何害之。」乃以兵屬堅。垂至澠池﹐言於堅曰「王師不利﹐北境之民﹐或因此輕重﹐請奉詔輯寧朔裔。且龍﹑鄴舊都﹐陵廟所在﹐乞過展拜﹐以申罔極。堅許之。權翼諫曰「垂爪牙名將﹐今之韓﹐白﹐且世豪東夏﹐志不爲人下﹐頃以避禍歸誠﹐非慕徳而至也。恐冠軍之號﹐不飽其志﹐列地百里﹐未滿其心。且垂猶鷹也﹐饑則附人﹐飽便髙揚﹐遇風塵之會﹐必有淩霄之志。」堅曰「卿言是也﹐但朕已許之。匹夫猶重信﹐況萬乘之主乎。」翼曰「陛下重小信而輕忽社稷﹐臣見往不見其還﹐關東之變﹐垂其首乎。」自涼馬臺結艸筏而渡﹐至安陽﹐修箋於長樂公丕﹐垂至﹐館之於鄴西。會苻暉告丁零翟斌聚眾四千﹐謀逼洛陽。丕於是配垂兵三千﹐遺廣武將軍苻飛龍率氐騎一千爲垂之副。丕戒飛龍曰「垂爲三軍之統﹐卿爲垂謀之主。」苻暉告急﹐簡書相尋﹐垂方圖飛龍﹐停河內不進﹐悉誅氐兵﹐命左右殺飛龍﹐濟河焚橋﹐眾三萬﹐至洛陽。苻暉閉關門拒守﹐不與交通。翟斌率眾會垂﹐勸稱尊號。垂曰「新興侯國之正統﹐孤之君也。若以諸軍之力﹐得平關東﹐當以大義諭秦﹐奉迎反正﹐誣上自尊﹐非孤心也。」乃自稱大將軍﹑燕王承制行事。翟斌爲建義將軍﹐封河南王。弟徳爲範陽王。眾至二十萬﹐濟自石門﹐長驅攻鄴。

元年正月﹐朝羣僚於淸陽宮﹐以在長安﹐依晉湣帝在平陽﹐中宗稱王﹐攺年建武故事﹐攺秦建元爲燕元元年﹐立太子寶爲燕太子。攻拔鄴郛﹐丕固守中城。垂塹而圍之。於魏郡肥鄕築新興以置輜重﹐進師攻鄴﹐開其西奔之路。二年三月﹐丕棄鄴奔並州﹐以魯陽王和爲南中郎將﹐鎭鄴。十三年﹐垂定都中山。建興元年正月﹐羣僚勸垂正尊號。辛卯﹐僭卽皇帝位於南郊﹐大赦﹐攺元建興﹐立子寶爲皇太子。十年五月﹐太子寶率眾八萬伐魏﹐範陽王徳爲之後繼﹐魏聞寶將至﹐徙於河西﹐寶臨河不敢濟﹐引師還﹐次於參合﹐俄而魏軍大至﹐三軍奔潰﹐寶與徳等數千騎奔免。十一年三月﹐垂大眾出參合﹐太子寶出天門﹐垂至參合﹐見積骸如山﹐設祭弔之﹐死者父兄各皆號哭﹐軍哀慟﹐垂慚憤嘔血﹐因而寢疾﹐築燕昌城而還。寶等至雲中﹐聞垂疾﹐皆引歸﹐及垂子平城。夏四月﹐薨於上谷之俎陽﹐年七十二﹐謚武成皇帝。廟號世祖。

○慕容寶

慕容寶字道﹐垂第四子﹐元璽四年生於信都﹐少輕果﹐無志操﹐好人從己。段後諫垂曰「太子資質雍容﹐柔而不斷﹐非濟世之雄。遼西﹑髙陽陛下嗣之賢者﹐宜擇一樹之。」垂不納﹐謂曰「汝謂我爲晉獻公乎。」

建興十一年四月﹐僭卽皇帝位﹐大赦﹐攺元爲永康元年。寶遣將軍趙王麟逼段後曰「常謂主上不能嗣守大統﹐今竟能不宜早自裁﹐以全段氏。」後怒曰「汝兄弟尙逼殺母﹐豈復能保守社稷吾豈惜死﹐念國滅不久。」遂自殺。八月﹐立妃段氏爲皇后﹐濮陽公榮爲皇太子。二年正月﹐魏使修和﹐寶不許。二月﹐魏攻中山﹐其夜﹐尙書慕容皓謀殺寶立趙王麟﹐寶與太子榮等萬騎就淸河王會於薊﹐以開封公慕容詳守中山。五月詳遂僭稱尊號。九月﹐麟率眾入中山﹐殺詳。麟復僭尊號。中山饑﹐麟出據新市﹐與魏師戰於義臺﹐敗績﹐南奔。魏入中山。寶遣禦史中丞兼鴻臚魯遂持節授司空範陽王徳丞相﹑冀州牧﹐承制南夏﹐封公封侯牧守。三年二月﹐寶發龍城﹐以撫軍慕容滕爲前軍﹐步騎三萬﹐將南伐﹐次於乙連﹐長上段速骨﹑宋赤眉因民之憚遠役﹐殺司空樂浪王宙。眾旣幸亂﹐投仗奔走。寶馳還龍城﹐又與長樂王盛等南奔。尙書蘭汗殺速骨等十餘人﹐奉太子榮﹐承制大赦﹐遣印寶還於薊。寶欲北還﹐盛等咸以汗忠款虛實未明﹐宜就範陽王徳﹐寶從之。乃自薊而南。四月﹐寶至鄴鄴中遺民固請畱之﹐寶不從﹐南至黎陽城﹐西聞範陽王徳稱制﹐懼而退﹐乃還龍城﹐次於廣都。蘭汗又遣左將軍蘇超迎寶﹐具申款誠﹐忠節無差。寶於是命發﹐汗遣弟難率五百騎迎寶至龍城﹐汗引寶入於外邸﹐殺之﹐年四十四。殺太子榮及王公卿士百餘人。汗自稱大將軍﹑大單於﹑昌黎王﹐年號靑龍。七月﹐長樂公盛襲誅汗。盛卽位﹐僞謚寶惠湣皇帝﹐廟號烈祖。

○慕容盛

慕容盛字道運﹐寶之庶長子。秦建元十年﹐生於長安。二十年﹐苻堅誅慕容氏﹐盛東奔﹐旣至﹐垂問以西事﹐畫地成圖。垂笑謂之曰「昔魏武撫明帝之首﹐遂乃侯之。祖之愛孫﹐有由來矣。於是封長樂公。建興六年﹐領北中郎﹐鎭薊﹐進爵爲王。及寶爲蘭難所殺﹐盛馳赴哀﹐因潛結大眾﹐謀討難及汗等﹐斬之。建平元年七月﹐告成宗廟﹐大赦﹐攺元靑龍。謙揖自卑﹐不稱尊號﹐以長樂王稱制﹐諸王貶爵爲公。東陽公慕容根等九十八人上尊號﹐盛不許。十月﹐根等又請﹐盛許之。丙子﹐僭卽皇帝位。正月﹐朝羣臣於承乾殿﹐大赦﹐攺建平元年爲長樂元年。二年正月﹐大赦﹐盛去皇帝之號﹐稱庶民天王。三年八月﹐右將軍慕容國謀率禁兵襲盛﹐前將軍段機等因眾心阻動﹐潛於禁中﹐鼓噪大呼。盛聞變﹐率左右出戰﹐眾皆披潰。俄有一賊從暗中擊傷足﹐遂取輦升前殿﹐召叔河間公熙﹐囑以後事。熙未至而薨﹐年二十九。僞謚昭武皇帝﹐廟號中宗。

○慕容熙

慕容熙字道文﹐一名長生﹐垂之少子。燕元二年生於常山。建興八年封河間王。永康初﹐隨寶奔龍城﹐拜司隸校尉。長樂元年﹐遷僕射﹑中外都督﹐領昌黎尹。盛薨﹐僭卽皇帝位﹐大赦﹐攺長樂三年爲光始元年。二年正月﹐熙引見州郡耆舊於東宮﹐與言﹐問以民間疾苦。司隸部民劉瓚對問稱旨﹐拜帶方太守。是春﹐大治宮室﹐至四月﹐立苻貴人爲昭儀。五月﹐築龍騰苑﹐廣十里餘﹐役徒二萬。起景雲山於苑內﹐又起逍遙宮﹑甘露殿﹐連房數百﹐觀閣相交﹐鑿天河渠﹐引水入宮。又爲苻昭儀鑿曲光海﹑靑涼池﹐季夏暑熱﹐士卒不得休息﹐死者大半。四年二月﹐昭儀苻氏卒﹐立苻貴嬪爲皇后。九月﹐苻後遊畋﹐熙從之﹐北登白鹿山﹐東過靑嶺﹐南臨滄海。冬十一月﹐乃還。百姓苦之﹐士卒爲狼虎所害及凍死者五千餘人。五年十月﹐擬鄴之鳳陽作弘光門﹐累級三層。建始元年正月﹐大赦天下。三月﹐太史丞梁延年夢月化爲五白龍﹐夢中占之曰「月臣也﹐龍君也﹐月化爲龍﹐當有臣爲君。」寤而告人曰「國祚其將盡乎是月苻後起太華殿﹐髙承光一倍﹐負土於北門﹐土與谷同價。典軍杜靜載棺詣闕上書諫﹐熙大怒﹐斬之。後嘗季夏思凍魚﹐冬須生地黃﹐皆下有司切責﹐不得﹐加以大辟。四月﹐苻後崩﹐熙悲號踴﹐若喪考妣﹐擁其屍而撫之曰「體已就冷﹐命遂斷矣。」於是僵僕絕息﹐久而乃蘇。服斬﹐食粥。百僚於宮內設位哭臨﹐使有司按校﹐哭者有淚﹐以爲忠孝﹔無淚則加罪。羣臣震懼﹐莫不捨辛以爲淚。髙陽王妃張氏﹐熙之嫂也﹐美姿容﹐熙欲以爲殉。乃毀其衤遂華﹐中有獘氈﹐遂賜死。三女叩頭求哀﹐熙弗許。營陵周輪數里﹐下涸三泉﹐內圖畫尙書八座之像。熙曰「善爲之﹐朕將隨後入此陵。」需車髙大﹐毀北門而出。中衛將軍馮跋﹑左衛將軍張興先皆坐事亡奔﹐以熙政之虐也。與跋從兄萬泥等三十二人結盟﹐推夕陽公慕容云爲主﹐發尙方徒五千人﹐分屯四門﹐入宮授甲﹐閉門拒守。中黃門趙洛生奔告熙﹐熙曰「此鼠盜耳﹐朕還當誅之。乃收發貫甲﹐馳還赴難﹐夜至龍城﹐攻北門不克﹐遂入龍騰苑﹐左右潰散。熙微服逃於林中﹐爲人執送﹐云等殺之。年三十二﹐葬徽平陵﹐謚曰昭文皇帝。

○慕容云

慕容云字子雨﹐寶之養子﹐祖父髙和﹐句麗之支庶﹐自云髙陽氏之苗裔﹐故以髙爲氏。寶之爲太子﹐云以武藝給事東宮。永康初﹐拜侍禦郎﹐以疾去官。及熙葬後﹐馮跋詣之﹐告以大謀﹐云懼﹐跋等彊之。四月﹐卽天王位﹐復姓髙氏﹐大赦﹐攺建始元年爲正始元年。國仍號大燕。以馮跋爲侍中﹑都督中外諸軍﹑錄尙書事﹐武邑公。慕容歸爲遼東公﹐立燕之宗社。三年冬十月﹐云臨東堂﹐幸臣離班﹑桃仁懷劍執紙而入﹐稱有所啟﹐抽劍擊云。云以幾拒班﹐桃仁進而殺之。立馮跋爲主。跋卽位﹐僞謚爲惠懿皇帝。

始垂以丙戌之歲建號中山﹐至馮跋之歲﹐歲在已酉﹐二十四年。

●卷十二南涼錄

○禿發烏孤

禿發烏孤﹐河西鮮卑人也。八世祖疋孤﹐率其部自塞北遷於河西。孤子壽闐立﹐壽闐卒﹐孫樹機能立。壯果多謀略。泰始中殺秦州剌史胡烈於萬斛堆敗涼州剌史蘇楡於金山﹐又殺涼州剌史楊欣於丹嶺﹐盡有涼州之地。武帝爲之旰食。能死﹐從弟務凡代立。凡死﹐孫推斤立。斤死﹐子思復立﹐部眾轉盛﹐遂據涼土﹐卒﹐子烏孤襲位﹐養民務農修結鄰好。呂光封烏孤廣武郡公﹑益州牧﹑左賢王。

太初元年正月﹐攺元﹐自稱大將軍﹑大單於﹑西平生。以弟鹿孤爲驃騎將軍﹐亻辱檀爲車騎將軍。二年﹐攺稱武威王。三年正月﹐徒於樂都。八月﹐孤因酒走馬﹐馬倒傷脇。笑曰「幾使呂光父子大喜。」俄而患甚﹐顧謂羣臣曰「方難未靖﹐宜立長君。」言終而薨。在王位三年﹐僞謚武王﹐廟號烈祖。

○利鹿孤

利鹿孤﹐烏孤弟。太初三年八月卽位﹐大赦﹐攺治西平。建和元年正月﹐大赦攺年。延耆老﹐訪政治。二年羣臣固請卽尊號﹐不許。九月﹐僭稱河西王。三年三月﹐寢疾﹐令曰「昔我諸兄弟傳位非子者﹐蓋以泰伯三讓﹐周道以興故也。武王創踐寶歷﹐垂諸樊之試﹐終能克昌家業者﹐其在車騎乎。吾寢疾忄頓﹐是將不濟。內外多虞﹐國機務廣﹐且令車騎經總百揆﹐以成先王之志。」薨﹐謚康王﹐葬西平陵。

○亻辱檀

亻辱檀﹐利鹿孤弟也。少機警﹐有才略。建和三年襲位﹐僭號涼王﹐遷於樂都﹐攺爲弘昌元年。秦遣使拜車騎將軍﹑廣武公。四年六月﹐秦遣授河右諸軍事﹑涼州剌史﹐鎭姑臧。七月宴羣臣於宣徳堂﹐仰視而嘆曰「古人言﹐作者不居﹐居者不居。信矣﹗」前昌松太守孟進曰「張文王築城苑﹑繕宗廟﹐構此堂﹐爲貽厥之資﹐萬世之業。秦師濟河﹐訁崔然瓦解。此堂之建﹐年垂百載﹐十有二主。惟信順可以久安﹐仁義可以永固。願大王勉之﹗」檀曰「非子無以聞讜言也。」八月﹐以鎭南大將軍文支鎭姑臧﹐檀遷於樂都﹐𨿽受制於秦﹐車服禮制﹐一如王也。十一月﹐遷於姑臧。

嘉平元年十一月﹐僭卽涼王位於南郊﹐大赦﹐攺年嘉平。置百官﹐立世子虎臺爲太子。二年正月﹐以子明徳歸爲南中郎將﹐領昌松太守。歸雋爽聰悟﹐檀甚寵之﹐年始十三﹐命爲《髙昌殿賦》﹐援筆卽成﹐影不移漏﹐檀覽而喜之﹐擬之曹子建。七年﹐亻辱檀議欲西徵乙弗﹐孟愷諫曰「連年不收﹐上下饑獘﹐南逼熾盤﹐北迫蒙遜﹐今遠徵𨿽克﹐後患必深。」亻辱檀曰「孤將略地﹐卿無阻眾。」謂其太子虎臺曰「今不種多年﹐內外俱窘﹐事宜西行﹐以拯此獘。蒙遜近去﹐不能卒來﹐旦夕所慮﹐惟在熾盤。彼名微眾寡﹐易以討禦。吾不過一月自足周旋﹐汝謹守樂都﹐無使失墜。」亻辱檀乃率騎數千﹐西襲乙弗﹐大破之﹐獲牛馬羊四十餘萬。熾盤乘虛來襲﹐一旦而城潰﹐安西樊尼自西平奔告亻辱檀﹐亻辱檀謂眾曰「今樂都爲熾盤所陷﹐卿等能與吾籍乙弗之資﹐取契汗以贖妻子者﹐是所望也。遂引師而西﹐眾多逃返﹐遣徵北段苟追之﹐苟亦不還。於是將士皆散。亻辱檀曰「蒙遜﹑熾盤昔皆委質於吾﹐今而歸之﹐不亦鄙乎﹗四海之廣﹐匹夫無所容其身﹐何其痛哉﹗吾老矣﹐寧見妻子而死﹐遂歸熾盤。六月﹐至西平﹐盤遣使郊迎﹐以上賓之禮。歲餘﹐爲熾盤所鴆。謚景王﹐時年五十一。虎臺亦爲熾盤所害。少子保周歸魏﹐魏以爲張掖王。

自烏孤太初元年歲在丁酉至檀薨之歲﹐十有八歲。

●卷十三南燕錄

○慕容徳

慕容徳字玄明﹐之少子。每對諸宮人言﹐婦人妊娠夢日入懷﹐必生天子。公孫夫人方妊。夢日入臍中﹐獨喜而不敢言。晉咸康二年晝寢﹐生徳﹐左右以告﹐方寤而起。曰「此兒易生﹐似鄭莊公﹐長必有大徳。」遂以徳爲名。年十二而薨﹐哀毀過禮。年十八﹐長八尺二寸﹐額上有日角偃月重文。元璽初﹐封梁公。建熙初﹐進號安北將軍﹐封範陽王。入爲魏尹。秦滅燕﹐徙於長安。秦伐涼﹐徳請徵自效﹐後爲張掖太守。

苻堅伐晉﹐垂請徳爲副﹐堅敗﹐徳乃隨垂如鄴。垂稱燕王﹐復封範陽王。建興元年﹐爲司隸校尉。八年﹐拜司徒。垂臨薨﹐謂太子寶曰「鄴是舊都﹐宜委範陽王。永康元年﹐以徳鎭鄴。及寶失中山﹐自龍城奔鄴﹐以徳爲丞相﹐領冀州牧﹐承制南夏。徳兄子麟自義臺來奔﹐因說徳曰「中山旣沒﹐魏必乘勝攻鄴﹐𨿽糧儲素積﹐而城大難固。且人情沮動﹐不可以戰。及魏軍未至﹐擁眾南渡﹐就魯陽王和﹐據滑臺而聚兵積谷﹐伺隙而動﹐計之上也。魏𨿽拔中山﹐勢不久畱﹐不過驅掠而返。人不樂從﹐理自生變。然後振威以援之﹐魏則內外受敵﹐使戀舊之士﹐有所依憑。廣開恩信﹐招集遺黎﹐可一舉而取之。」先是慕容和亦勸徳南徙﹐於是許之。隆安元年正月﹐徳率戶四萬三千﹐車二萬七千乘﹐自鄴徙滑臺。黎陽魏軍垂至﹐三軍危懼﹐欲堡據黎陽﹐昏日流澌水合﹐是夜濟訖﹐冰亦尋消。徳大悅﹐攺黎陽津爲天子津。

徳入滑臺﹐趙王麟等九十八人上言「今中士傾陷﹐龍都蕭條﹐趙魏遺黎﹐鵠企皇澤﹐伏願仰承俯順﹐以承宗廟﹐謹上皇帝尊號。」徳許之﹐令曰「假順來議﹐且以燕元故事﹐統符行帝制奏詔而已。」攺永康三年爲元年﹐大赦殊死已下﹐置百官﹐封進有差。寶自龍城南奔至黎陽城西數里﹐伏於河西﹐遣中黃門趙思告北地王鐘曰「上以去二月得丞相表﹐卽自南徵﹐段速骨作逆於乙連﹐今失據來此﹐呼丞相奉迎。」鐘馳使白狀﹐寶遣思之後﹐見采樵者﹐知徳稱帝﹐懼而北奔。初﹑苻登旣滅﹑登弟廣率所部二千來降﹐拜冠軍﹐處之乞活堡。至是復叛﹐稱秦王。徳畱撫軍魯陽王和守滑臺﹐徳率眾攻廣﹐斬之。和長史季辧殺和﹐以滑臺降魏。徳曰「苻廣𨿽平﹐撫軍失據﹐進有彊敵﹐退無所托﹐計將安出。」尙書潘聰曰「滑臺四通八達﹐非帝王之居﹐靑齊沃壤﹐號曰東秦。地方二千里﹐戶餘十萬﹐四塞之固﹐可謂用武之國。」徳猶預未決﹐於是遣牙門蘇撫問沙門朗公﹐報曰「山棲絕俗之士﹐不應預聞朝議﹐但有待之累﹐非有托無以立。陛下今來﹐卽朗之檀越。敬覽潘尙書之議﹐可謂興邦之術矣。」撫又問以年世﹐朗以《周易》筮之曰「燕衰庚戌。」撫曰「幾何﹖」曰「年則一紀世則及子。」撫曰「何其促乎﹖」朗曰「卦兆然也﹐豈關人哉。」撫祕不敢言。徳大悅。三月﹐徳引師而南﹐五月﹐次薛城﹐八月入廣固﹐卽皇帝位於南郊﹐大赦﹐攺元爲建平元年。又曰「漢宣憫吏民犯諱﹐故攺名。朕今增一備字﹐以爲復名﹐庶開臣子避諱之路。」於是敍賞有差﹐新舊咸悅。十月﹐太極端門並就﹐以公匠張剛爲材官將軍﹑上方令。二年十月﹐徐州剌史潘聰﹑靑州剌史鞠仲來朝﹐宴於延賢堂。酒酣﹐徳笑謂羣臣曰「朕𨿽寡薄﹐恭己南面﹐在上不驕﹐夕惕於位﹐可稱自古何等王也﹗」仲曰「陛下中興之聖後﹐少康﹑光武之儔也。」顧命左右賜仲帛千匹。仲疑多陳讓。徳曰「卿知調朕﹐朕不知戲卿乎卿飾對非實﹐故亦虛言相賞﹐賞不謬加﹐何足謝也。」韓範進曰「臣聞天子無戲言﹐忠臣無妄對﹐今日之論可謂君臣俱失。」徳大悅﹐賜範絹五十匹。三年三月﹐徳如齊城﹐登營丘﹐望見晏嬰冢﹐顧左右曰「禮﹐大夫不逼城葬﹐平仲古之一賢人﹐達者而生安近市﹐死葬近城﹐豈有意乎﹖」靑州秀才晏謨對曰「孔子稱臣先人平仲賢矣﹐豈不知髙其梁﹐丰其禮﹐蓋政在家門﹐故儉以矯世。存居湫隘﹐卒豈擇地而葬乎所以不遠門者﹐猶冀悟平生意也。」徳悅之。三月﹐以太牢祀漢城陽景王廟﹐遂北登社首山﹐東望鼎足﹐因目牛山﹐問謨以齊之山川﹑賢哲故事。謨歷對詳辧﹐畫地成圖﹐徳深嘉之﹐拜尙書郎。

五年二月﹐夜﹐地震﹐在棲之雞皆驚攪飛散。三月﹐徳疾動經旬﹐幾於不振。會前尙書右丞曹默自冀州來奔﹐以白酒解之﹐乃廖。以默爲禦史中丞﹐封永熙侯。五年正月﹐兄子超自秦還。九月﹐汝水竭。十一月﹐徳疾篤﹐夢曰「汝旣無子﹐何不早立超爲太子﹐不爾﹐惡人生心。」戊午﹐引見羣臣於東陽殿﹐議立超爲太子。俄而震起﹐百寮驚越﹐徳亦不安﹐還宮疾甚﹐呼段後﹑公主及超﹐申以後事。執超手曰「徳若至曉﹐更見公卿﹐顧托以汝﹐死無所恨。」數目視公主﹐欲有所言﹐竟遂不能。段後大言「今召中書作詔立超﹐可乎﹖」備徳開目頷之﹐是夕薨於顯安宮﹐年七十﹐爲十餘棺﹐夜分出四門﹐潛瘞山谷﹐莫知其屍所在。虛葬於東陽陵﹐謚獻武皇帝﹐廟號世宗﹐在位五年。

○慕容超

慕容超字祖明﹐徳兄北海王納之子﹐秦滅燕﹐以納爲廣武太守。數歲﹐去官﹐與母公孫太妃就弟徳家於張掖。徳從苻堅南徵﹐畱金刀辭母而去。及垂起兵山東﹐張掖太守苻昌誅納及徳之諸子﹐公孫太妃以耄不合刑。納妻段氏以懷妊未決﹐執於郡獄﹐獄掾呼延平﹐徳之故吏也﹐將公孫及段氏逃於羌中﹐而生超焉。公孫氏臨卒﹐授超金刀﹐曰「聞汝伯已興於鄴都﹐吾朽病將沒﹐相見理絕﹐汝脫得東歸﹐可以此刀還汝叔也。」後因呂隆歸秦﹐徙涼州民於長安。超因而東歸﹐母謂超曰「母子得全濟者﹐呼延氏之力也﹐惠而不報﹐天不人乎。今𨿽死﹐吾欲爲汝納其女以答厚惠。」於是納之。超至長安﹐徉狂行乞﹐由是往來無禁。濟陰人宗正謙善卜相﹐西至長安﹐賣術於路。超行而遇之。因就謙相﹐謙奇其姿貌﹐超乃內斷於心﹐不告母妻。辭母詣霸上﹐乃與謙俱歸﹐至諸關禁﹐自稱張伏生。二十日達梁父。建平六年四月﹐至廣固﹐呈以金刀﹐且宣祖母臨終之言﹐徳撫之號慟。超身長八尺﹐腰九圍﹐姿器魁傑﹐有類於徳。徳愛之﹐名之曰超﹐封北海王﹐拜侍中﹑驃騎大將軍﹑司隸校尉﹑開府置佐。十一年﹐立爲太子。己未﹐僭卽皇帝位﹐太赦﹐攺建平六年爲太上元年。三年七月﹐遣中書令韓範聘秦﹐姚興許還超母妻。八月﹐秦使兼員外散騎常侍韋宗還聘﹐贈以千金。超復遣右僕射張華﹑給事中宗正元聘秦﹐送太樂伎一百二十人。姚興大悅。還超母妻。十月﹐華發長安﹐宗正元馳先反命﹐超悅﹐遣徵虜公孫五樓率騎二千迎於境上﹐超親率六宮迎於馬耳關。四年正月﹐大赦﹐尊父北海穆王爲穆皇帝﹐母段氏爲皇太后﹐居長樂宮。妻呼延氏爲皇后。五年二月﹐晉相劉裕率眾來伐。三月﹐晉師渡淮﹐超聞晉軍之盛﹐自率眾四萬拒戰﹐大敗﹐奔還廣固﹐徙郭內民入保小城﹐晉攻陷大城﹐長圍列守。超請爲藩臣﹐以大峴爲界﹐裕不許。六年正月﹐超登天門﹐朝羣臣於城上﹐殺馬以饗將士﹐文武皆有遷授。二月﹐尙書悅壽開門納晉師﹐超出奔﹐爲晉師所執﹐送建康市斬之﹐時年二十六。殺鮮卑王公以下三千餘人﹐以男女萬餘口爲軍賞。

始建平元年歲在已亥僭號﹐居齊﹐至爲劉裕所滅﹐在已酉﹐凡二十一年。

●卷十四西秦錄

○乞伏國仁

乞伏國仁﹐隴西鮮卑人﹐其先自漠北南出太陰山。五世有鄰者﹐晉太始初﹐率戶五萬﹐遷居髙平川。鄰卒﹐子結權立﹐遷於牽屯。結權卒﹐子利那立。利那卒﹐弟祁﹛泥土﹜立。祁﹛泥土﹜卒﹐利那子術延立﹐遷於苑川。述延卒﹐祁﹛泥土﹜子亻辱太寒立。石勒之滅劉曜也。懼而遷於麥田元孤山。太寒卒﹐子司繁立﹐秦皇始中﹐遷於度堅山。建元七年﹐秦將王統來伐﹐繁率騎三萬拒統於苑川﹐統潛襲度堅山﹐部民五萬餘落﹐悉降於統。司繁乃詣統歸降﹐苻堅拜南單於﹐畱之長安。後以爲鎭西將軍﹐鎭勇士川。甚有威惠之稱﹐司繁卒﹐國仁卽位﹐聞堅徵晉奔敗﹐國仁收眾至十餘萬。又聞堅爲姚萇所殺﹐於是自稱大都督﹑大將軍﹑大單於﹑領秦河二州牧﹐攺秦建元二十一年爲建義元年﹐置武陵﹑苑川等十一郡﹐築勇士都城以都之。三年﹐苻登遣使拜仁大將軍﹑苑川王。四年六月﹐薨﹐僞謚曰烈王﹐廟號烈祖。

○乞伏乾歸

乞伏乾歸﹐國仁弟。雄武有度略。仁薨﹐羣寮以仁子公府幼稚﹐乃立乾歸爲將軍﹑大單於﹑河南王。大赦﹐攺四年爲太初元年﹐立邊氏爲後﹐以南川侯出連乞都爲丞相。九月﹐遷於金城。二年正月﹐苻登遣使拜爲大將軍﹑金城王。六年﹐立子熾盤爲太子。七年﹐登遣使授左丞相﹑河南王﹑假黃鉞﹐加九錫之禮。十月﹐氐王楊定步騎四萬來伐﹐乾歸勒眾而進﹐大敗定軍﹐斬定及首級萬有七千﹐於是盡有隴西之地。

十二月﹐僭稱秦王﹐大赦。八年﹐呂光來伐﹐歸乃稱蕃﹐遣子勃勃爲質﹐旣而悔之。十三年﹐秦徵西大將軍姚碩徳率眾來伐﹐入自南安峽﹐歸次於隴西﹐以拒碩徳。興潛師繼發﹐乾歸聞興將至﹐率輕騎數千侯興﹐俄與中軍相失﹐爲興追騎所逼﹐戰敗﹐遁歸苑川﹐乃率騎數百馳至允吾。禿發利鹿孤逆歸﹐處之於晉興。乾歸將叛﹐謀泄﹐懼爲利鹿孤所害﹐謂其子熾盤曰「姚興方盛﹐吾將歸之。今送汝兄弟及汝母爲質﹐於是送熾盤兄弟於西平﹐乾歸遂奔長安。姚興大悅﹐拜持節都督河南諸軍事﹑河州剌史﹑歸義侯。十四年﹐遣乾歸還鎭苑川﹐盡以部民配之。十八年正月﹐乾歸至自長安。十九年五月﹐苑川地震裂。十一月﹐又朝於長安。二十年﹐姚興慮乾歸終爲西州之患﹐畱拜主客尙書﹐以其子熾盤爲西夷校尉﹐行河州剌史。二十一年﹐熾盤以長安亂將始﹐乃招結諸部﹐築城於康良山以據之。更始元年﹐乾歸隨姚興如平涼﹐熾盤攻桴罕﹐克之﹐遂遣使來告乾歸。乾歸奔還苑川﹐遂如χ罕﹐畱熾盤鎭之。乾歸將眾二萬。遷於度堅山﹐諸將勸稱王。七月﹐僭補秦王﹐大赦﹐攺年﹐置百官。公卿以下﹐皆復本位。四年五月﹐乾歸畋於五雞山﹐有梟集於其手﹐朝歸惡之。六月﹐爲兄子公府所殺﹐公府出奔。熾盤遷於χ罕﹐遣弟廣武將軍智達追擒公府於康良山南﹐に裂之。八月﹐葬乾歸於χ罕陵﹐仍僞謚武元王﹐廟號髙祖。

○乞伏熾盤

乞伏熾盤﹐乾歸長子。乾歸薨﹐自稱大將軍﹑河南王﹐攺元爲永康元年。以尙書令翟爲相國﹐封拜各有差。二年﹐熾盤討吐谷渾別統支旁於長柳川﹐掘達於渴渾川﹐大破之﹐俘獲男女二萬三千。五年正月﹐有五色雲起於南山﹐盤大悅﹐謂羣臣曰「吾今年應有所定﹐王業成矣。」於是繕甲整兵﹐以伺四方之隙。五月﹐聞亻辱檀西徵﹐率步騎二萬襲樂都。亻辱檀降﹐遂並南涼﹐兵彊地廣。十月﹐僭卽秦王位﹐置百官﹐立妻禿發氏爲王后。四年﹐熾盤子元基自長安逃歸﹐拜尙書左僕射。建弘元年﹐立第二子慕未爲太子﹐領撫軍大將軍﹐都督中外諸軍事。攺元大赦。熾盤寢疾﹐顧命太子慕末﹐乃薨於外寢。六月﹐葬武平陵﹐謚文昭王﹐廟號太祖。

○乞伏慕末

乞伏慕末字安石﹐熾盤之第二子。幼而好學﹐有文才。建弘元年﹐立爲太子。熾盤薨﹐僭卽秦王位。大赦攺年爲永弘元年。二月﹐立萬載爲太子。三年九月﹐部民多叛﹐慕末焚城邑﹐毀寶器﹐率戶五千﹐東如上わ爲赫連定所拒﹐遂國南安。十一月﹐魏遣尙書庫結率騎五千迎慕末﹐衛軍吉毗固諫﹐以爲不宜﹐遂下令止之。庫結引還。四年﹐赫連定遣其叔北平公韋代率眾一萬攻南安﹐城內大饑﹐人相食。傳侍中乞伏延祚﹑吏部尙書乞伏跋跋逾城奔代﹐末乃銜璧出降﹐送於上わ﹐及宗族五百餘人﹐悉爲赫連所誅。

自國仁建義元年乙酉歲﹐至辛未﹐四十七年。

●卷十五北燕錄

○馮跋

馮跋﹐字文起﹐長樂信都人﹐其先畢萬之後也﹐子孫食采馮鄕﹐因以氏焉。晉永嘉之亂﹐祖父和避地上黨。父安﹐雄武有器量﹐爲慕容永將﹐永滅﹐跋東徙和龍﹐家長谷中。跋夜夢天門開﹐神光赫然﹐燭於庭中。永康末﹐拜中衛將軍。建始元年﹐與二弟結謀襲殺慕容熙﹐立髙云爲主。正始元年﹐以跋爲中外都督﹑開府儀同三司﹑錄尙書事﹐封武邑公。太平元年﹐云爲其幸臣離班﹑桃仁所殺﹐帳下督張泰﹑李桑誅班及仁﹐羣臣推跋爲主﹐僭卽天王位。大赦﹐令曰「義貴適時﹐不必攺作﹐故陳氏作姜﹐不徙齊號﹐卽號燕國。攺爲太平元年。」追尊祖和爲元皇帝﹐父安爲宣帝﹐子永爲太子。三年七月﹐以太子永領大單於﹐內置四輔。七年﹐建太學﹐以長樂劉軒﹑營丘張熾﹑成周翟崇﹑爲博士﹐簡二千石以下子弟﹐年十五以上﹐教之。十四年﹐宿渾地燃﹐一旬乃滅。十七年二月﹐北部人趙壽女旣嫁化爲男﹐娶妻而無子。跋問諸羣臣曰「此何祥﹖」尙書左丞傅權對曰「漢世雌雞爲雄﹐陰變爲陽﹐君替臣僭之象。卒有婦人專寵﹐王莽篡位。今女爲男﹐臣將爲君之徵。」跋曰「將何以禳之﹗」權曰「桑谷生朝﹐太戊修徳﹐而殷道中興。熒惑守心﹐宋景責躬﹐延齡二紀。惟修身崇善﹐可以轉禍爲福。」十八年八月﹐立子翼爲太子﹐跋戒之曰「吾聞君人以學爲本﹐不學無以立﹐尊敬師傅﹐人倫之始﹐汝其夙夜虔虔﹐欽承明訓。」二十二年八月﹐跋寢疾﹐召中書監申秀﹑侍中楊哲於內寢﹐謂之曰「吾患當不濟﹐卿等善相吾子﹐參決萬幾。」九月﹐跋疾甚﹐輦而臨軒﹐命太子翼勒兵聽政﹐以備非常。宋夫人規立其子受﹐惡翼聽政﹐謂之曰「上疾將廖﹐柰何便欲代父臨天下乎﹖」翼性仁弱﹐遂還東宮﹐一日三省疾。宋夫人矯絕內外﹐遣閽寺傳問而已。翼及大臣皆不得見。跋弟弘於是與壯士數十人﹐裹甲入禁中宿衛﹐皆不戰而散。宋夫人命閉東閣﹐弘家僮庫斗頭勁捷有勇力﹐逾閣而入﹐至於皇堂﹐射殺禦女一人。跋驚懼而薨。弘遣修城告曰「天降凶禍。大行崩背﹐太子不侍疾﹐羣公不奔喪﹐疑有逆謀﹐圖危社稷。吾備太弟之親﹐遂攝大位﹐以寧國家。」百官叩門入者﹐進階二等。太子翼率東宮兵出戰﹐敗退﹐兵皆奔散。弘遣使賜死。命宗正馮哲﹑黃門盧招典葬事於東宮。葬跋於長谷陵﹐僞謚文成皇帝﹐廟號太祖。

○馮弘

馮弘字文通﹐跋之季弟﹐髙云篡位﹐拜中領軍﹐封汲郡公。太平元年﹐拜尙書右僕射﹐攺封中山公﹐遷尙書令﹑司徒﹑錄尙書事。弘卽天王位﹐大興元年正月壬午朔﹐大赦﹐攺年。二月﹐立夫人慕容氏爲皇后。二年正月﹐立少子王仁爲太子。六月有鼠集城西﹐盈數里地中﹐西行至水﹐前者銜馬尾﹐後者疊相銜尾而渡﹐識者以爲民遷之象。七月﹐魏師來伐神髙。八月﹐石城﹑遼東﹑營丘﹑城周四郡並降魏。九月﹐魏師還。徙民四萬餘戶而西。三年六月﹐魏永昌王來伐。五年四月﹐遣右衛孫徳乞師於宋。十二月﹐又遣尙書陽伊請迎於句麗。六年三月﹐端門崩。四月﹐魏又遣侍中建興公虞弼﹑東平公鵝靑來攻﹐克白狼。句麗將葛居﹑孟光率眾數萬隨陽伊來迎﹐屯於臨川。尙書令郭生因民之憚遷﹐開門而引魏軍。魏軍疑而不赴﹐生遂勒眾攻弘﹐弘引句麗兵入自東門﹐與生戰於闕下﹐生中流矢卒。句麗軍旣入城﹐取武庫甲以給其眾﹐城內美女皆句麗軍人所掠。五月乙卯﹐弘率龍城見戶東徙﹐焚燒宮殿﹐火一旬不絕。令婦人被甲居中﹐陽伊等勒精兵於外﹐而居光率騎後殿﹐方軌而進﹐前後八十餘里﹐魏兵追至遼水﹐不擊而還﹐遣使徵弘於句麗。後二年﹐爲句麗所殺﹐僞謚昭成皇帝。

自馮跋太平元年歲在乙酉﹐至弘滅亡之歲丙子﹐二十八載。

●卷十六夏錄

○赫連勃勃

赫連勃勃﹐朔方人﹐匈奴左賢王去卑之後﹐劉元海之族也。曾祖名武﹐前趙嘉平中﹐以宗室封樓煩公﹐拜安北將軍﹐丁零中郎將。祖父豹子﹐後趙建武中﹐拜平北將軍﹑左賢王。父衛辰﹐苻堅以爲西單於﹐督攝河西諸虜﹐屯於代來城。因秦末兵亂﹐遂有朔方之地﹐控弦之士三萬八千。姚萇拜辰大將軍﹑河西王﹑大單於。魏師來伐﹐辰遣子力俟提率騎二萬拒戰河東﹐爲魏所敗﹐遂乘勝濟河﹐攻克錢來﹐執辰殺之。勃勃﹐辰第三子﹐奔秦髙平公沒奕幹﹐奕幹妻之以女。姚興以勃勃爲持節安北將軍﹑五原公﹐配以三交五部鮮卑及雜虜二萬餘落﹐鎭朔方。時河西鮮卑杜侖獻馬八千匹於秦﹐濟河至大城﹐勃勃畱之﹐召其眾二萬襲殺髙平公沒奕幹而並其眾﹐眾至數萬﹐自稱天王大單於。大赦﹐攺弘始十年爲龍升元年﹐置百官。以匈奴夏后氏之苗裔﹐僭稱大廈。以大兄右地代爲丞相﹐代公﹐發嶺北民夷十萬﹐於朔方黑渠之界﹐營起京城。大赦﹐攺龍升七年爲鳳翔元年。令曰「朕之皇祖﹐北遷幽朔﹐攺姓姒氏﹐後從母爲劉氏。從母姓﹐非禮也。古之氏族無常﹐王者系天爲子﹐是爲徽。赫實與天連﹐今攺姓曰赫連氏﹐庶協皇天之意。支庶非正統者﹐以鐵伐爲氏。庶朕宗族子孫剛銳如鐵﹐皆堪伐人。二年﹐立夫人梁氏爲後﹐立子貴爲太子。四年九月﹐劉裕滅秦人於長安。十二月﹐裕畱子義眞鎭長安而還。勃大悅﹐遂圖進取之計﹐遣太子貴率騎二萬南伐長安。五年﹐義眞遺龍驤將軍沈田子率眾逆戰﹐貴擊敗之﹐退屯劉回堡。八月﹐勃勃進據咸陽﹐劉裕大懼﹐乃召義眞東鎭洛陽﹐勃勃入長安。

正月﹐羣臣勸勃勃稱皇帝。三月築壇於霸上﹐卽皇帝位﹐大赦﹐攺鳳翔六年爲昌武元年。冬十月以太子貴領大將軍﹑雍州牧﹐錄南臺尙書事﹐鎭長安。十一月﹐勃勃還統萬﹝統萬﹐勃勃所都之城名也﹞。以宮殿大成﹐赦其境內殊死以下﹐攺昌武二年爲眞興元年﹐刻石都南﹐頌紀功徳。四月﹐追尊父衛辰曰桓皇帝﹐廟號太祖﹐母苻氏爲皇太后。祖父豹曰宣皇帝﹐曾祖武曰景皇帝﹐髙祖訓兒曰元皇帝。五月﹐雨魚於統萬。二年十月﹐起衝天臺於統萬年南山﹐欲登之以望長安。六年﹐勃勃將廢太子貴爲秦王﹐以酒泉公倫爲太子。貴聞將廢已﹐率眾七萬北伐倫﹐倫率騎三萬拒之﹐戰於平城爲貴所敗﹐倫死之。太原公昌率騎一萬襲殺貴﹐率眾八萬五千歸於統萬。勃大悅﹐立昌爲太子。七月﹐勃勃寢疾甚﹐輦升永安殿﹐召羣臣囑以後事﹐薨於永安殿﹐年四十五。謚武烈皇帝﹐葬嘉平陵﹐廟號世祖。

○赫連昌

赫連昌一名折﹐勃勃之第三子。身長八尺﹐魁岸美姿貌。勃勃薨﹐卽位於永安臺﹐大赦﹐攺眞興七年爲永光元年。七月﹐杏城劉睹川有靑石大如馬頭﹐浮在水上﹐逆流而行﹐人見而送之。十月﹐魏乘虛來伐。三年五月﹐戰於黑渠﹐爲魏所敗。昌與數千騎奔還﹐魏追騎亦至﹐昌畱河內公費連烏提守髙平徙諸城民七萬戶於安定以都之。四年二月﹐魏軍至安定﹐攻城。三月﹐城潰﹐昌奔秦州﹐魏東平公鵝靑追擒之﹐送於魏。魏封昌秦王﹐尙始平公主﹐爲魏所殺。

○赫連定

赫連定﹐勃勃第五子。鳳翔二年﹐封平原公﹐雍州牧﹐鎭長安﹐率眾赴安定﹐進封平原王﹑大將軍﹑領司徒。昌爲魏所擒﹐定遂率遺眾數萬﹐據平諒﹐僭稱皇帝﹐大赦﹐攺承光四年爲勝光元年。進徵南大將軍白蘭王吐谷渾莫貴爲開府儀同三司﹑河南王。十月﹐畋於陰盤﹐登苛藍山而望統萬城﹐泣曰「先帝以朕承大業者﹐豈有今日乎。使天假朕年﹐當與諸卿建王季之業。」旣而有狐羣百數鳴於定傍﹐令射之﹐無所獲﹐定惡之。曰「此大不善﹐咄咄天道﹐復何言哉。」三年﹐秋﹐魏軍來襲。十月﹐克安定﹐進攻平原。十一月﹐定遂掠民五萬戶﹐西奔上わ。四年﹐河南王莫貴因戎狄之眾﹐東面以爭天下。魏遣益州剌史沒利延﹑寧州剌史拾虎率騎三萬來伐﹐遂擒定﹐送於魏。

勃勃初號龍升元年﹐歲在丁未﹐至是﹐歲在辛未﹐二十五年也。

