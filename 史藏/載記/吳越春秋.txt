吳越春秋後漢趙曄撰

卷第一吳太伯傳吳之前君太伯者﹐后稷之苗裔也。后稷其母臺氏之女姜嫄﹐爲帝嚳元妃。年少未孕﹐出遊於野﹐見大人迹而觀之﹐中心歡然﹐喜其形像﹐因履而踐之。身動﹐意若爲人所感。後娠。恐被淫泆之禍﹐遂祭祀以求﹐謂無子履上帝之迹﹐天猶令有之。姜嫄怪而棄於阨狹之巷﹐牛馬過者折易而避之。復棄於林中﹐適會伐木之人多。復置於澤中冰上﹐鳥以羽覆之。后稷遂得不死。姜嫄以爲神﹐收而養之﹐長因名棄。爲兒時﹐好種樹禾﹑黍﹑桑﹑麻五榖﹑相五土之宜﹐靑﹑赤﹑黃﹑黑﹐陵﹑水﹑髙﹑下﹐粢﹑稷﹑黍﹑禾﹑蕖﹑麥﹑豆﹑稻﹐各得其理。堯遭洪水﹐人民泛濫﹐遂髙而居。堯聘棄使教民山居﹐隨地造區﹐研營種之術。三年餘﹐行人無饑乏之色。乃拜棄爲農師﹐封之臺﹐號爲后稷﹐姓姬氏。后稷就國爲諸侯。卒﹐子不窋立。遭夏氏世衰﹐失官奔戎狄之間。其孫公劉﹐公劉慈仁﹐行不履生艸﹐運車以避葭葦。公劉避夏桀於戎狄﹐變易風俗﹐民化其政。公劉卒﹐子慶節立。其後八世而得古公亶甫。修公劉后稷之業﹐積徳行義﹐爲狄人所慕。薰鬻戎姤而伐之﹐古公事之以犬馬牛羊﹐其伐不止﹔事以皮幣﹑金玉重﹐而亦伐之不止。古公問何所欲﹖曰﹕欲其土地。古公曰「君子不以養害害所養。國所以亡也而爲身害﹐吾所不居也。」古公乃杖策去邠﹐踰梁山而處岐周曰「彼君與我何異﹖」邠人父子兄弟相帥﹐負老幼﹐揭釜甑而歸古公。居三月成城郭﹐一年成邑﹐二年成都﹐而民五倍其初。古公三子﹐長曰太伯﹐次曰仲雍﹐雍一名吳仲﹐少曰季歷。季歷娶妻太任氏﹐生子昌。昌有聖瑞。古公知昌聖﹐欲傳國以及昌﹐曰「興王業者﹐其在昌乎﹖」因更名曰季歷。太伯﹑仲雍望風知指﹐曰「歷者﹐適也。」知古公欲以國及昌。古公病﹐二人託名采藥於衡山﹐遂之荊蠻。斷髮文身﹐爲夷狄之服﹐示不可用。古公卒﹐太伯﹑仲雍歸﹐赴喪畢﹐還荊蠻。國民君而事之﹐自號爲勾吳。吳人或問何像而爲勾吳﹐太伯曰「吾以伯長居國﹐絕嗣者也﹐其當有封者﹐吳仲也。故自號勾吳﹐非其方乎﹖」荊蠻義之﹐從而歸之者千有餘家﹐共立以爲勾吳。數年之間﹐民人殷富。遭殷之末世衰﹐中國侯王數用兵﹐恐及於荊蠻﹐故太伯起城﹐周三里二百步﹐外郭三百餘里。在西北隅﹐名曰故吳﹐人民皆耕田其中。古公病將卒﹐令季歷讓國於太伯﹐而三讓不受﹐故云太伯三以天下讓。於是季歷蒞政﹐修先王之業﹐守仁義之道。季歷卒﹐子昌立﹐號曰西伯。遵公劉﹑古公之術業於養老﹐天下歸之。西伯致太平﹐伯夷自海濱而往。西伯卒﹐太子發立﹐任周召而伐殷﹐天下已安﹐乃稱王。追謚古公爲大王﹐追封太伯於吳。太伯祖卒葬於梅裏平墟。仲雍立﹐是爲吳仲雍。仲雍卒﹐子季簡﹑簡子叔達﹑達子周章﹑章子熊﹑熊子遂﹑遂子柯相﹑相子彊鳩夷﹑夷子余喬疑吾﹑吾子柯廬﹑廬子周繇﹑繇子屈羽﹑羽子夷吾﹑吾子禽處﹐處子專﹑專子頗髙﹑髙子句畢立。是時﹐晉獻公滅周北虞虞公﹐以開晉之伐氏。畢子去齊﹑齊子壽夢立﹐而吳益彊﹐稱王。凡從太伯至壽夢之世﹐與中國時通朝會﹐而國斯霸焉。

卷第二吳王壽夢傳壽夢元年﹐朝周﹐適楚﹐觀諸侯禮樂。魯成公會於鐘離﹐深問周公禮樂﹐成公悉爲陳前王之禮樂﹐因爲詠歌三代之風。壽夢曰「孤在夷蠻﹐徒以椎髻爲俗﹐豈有斯之服哉﹗」因嘆而去﹐曰「於乎哉﹐禮也﹗」二年﹐楚之亡大夫申公巫臣適吳﹐以爲行人。教吳射禦﹐導之伐楚。楚莊王怒﹐使子反將﹐敗吳師。二國從斯結讎。於是吳始通中國而與諸侯爲敵。五年﹐伐楚﹐敗子反。十六年﹐楚恭王怨吳爲巫臣伐之也﹐乃舉兵伐吳﹐至衡山而還。十七年﹐壽夢以巫臣子狐庸爲相﹐任以國政。二十五年﹐壽夢病將卒。有子四人﹕長曰諸樊﹐次曰余祭﹐次曰余昧﹐次曰季札。季札賢﹐壽夢欲立之﹐季札讓﹐曰「禮有舊制﹐柰何廢前王之禮﹐而行父子之私乎﹖」壽夢乃命諸樊曰「我欲傳國及札﹐爾無忘寡人之言。」諸樊曰「周之太王知西伯之聖﹐廢長立少﹐王之道興。今欲授國於札﹐臣誠耕於野。」王曰「昔周行之徳﹐加於四海﹐今汝於區區之國﹐荊蠻之鄕﹐奚能成天子之業乎﹖且今子不忘前人之言﹐必授國以次及於季札。」諸樊曰「敢不如命﹖」壽夢卒﹐諸樊以適長攝行事﹐當國政。吳王諸樊元年﹐已除喪﹐讓季札﹐曰「昔前王未薨之時﹐嘗晨昧不安﹐吾望其色也﹐意在於季札。又復三朝悲吟而命我曰﹕『吾知公子札之賢﹐欲廢長立少。』重發言於口。𨿽然我心已許之﹐然前王不忍行其私計﹐以國付我﹐我敢不從命乎﹖今國者﹐子之國也﹐吾願達前王之義。」季札謝曰「夫適長當國﹐非前王之私﹐乃宗廟社稷之制﹐豈可變乎﹖」諸樊曰「苟可施於國﹐何先王之命有﹗太王攺爲季歷﹐二伯來入荊蠻﹐遂城爲國﹐周道就成﹐前人誦之不絕於口﹐而子之所習也。」札復謝曰「昔曹公卒﹐廢存適亡﹐諸侯與曹人不義而立於國。子臧聞之﹐行吟而歸。曹君懼﹐將立子臧﹐子臧去之﹐以成曹之道。札𨿽不才﹐願附子臧之義。吾誠避之。」吳人固立季札﹐季札不受而耕於野﹐吳人捨之。諸樊驕恣﹐輕慢鬼神﹐仰天求死。將死﹐命弟余祭曰「必以國及季札。」乃封季札於延陵﹐號曰延陵季子。余祭十二年﹐楚靈王會諸侯伐吳﹐圍朱方﹐誅慶封。慶封數爲吳伺祭﹐故晉楚伐之也。吳王余祭怒曰「慶封窮來奔吳﹐封之朱方﹐以不恨士也。」卽舉兵伐楚﹐取二邑而去。十三年﹐楚怨吳爲慶封故伐之﹐心恨不解﹐伐吳﹐至乾谿﹐吳擊之﹐楚師敗走。十七年﹐余祭卒。余昧立四年卒。欲授位季札﹐季札讓﹐逃去。曰「吾不受位明矣。昔前君有命﹐已附子臧之義。潔身淸行﹐仰髙履尙﹐惟仁是處﹐富貴之於我﹐如秋風之過耳。」遂逃歸延陵。吳人立余昧子州於﹐號爲吳王僚也。

卷第三王僚使公子光傳二年﹐王僚使公子光伐楚﹐以報前來誅慶封也。吳師敗而亡舟。光懼﹐因捨﹐復得王舟而還。光欲謀殺王僚﹐未有所與合議﹐陰求賢﹐乃命善相者爲吳市吏。五年﹐楚之亡臣伍子胥來奔吳。伍子胥者﹐楚人也﹐名。父奢﹐兄尙。其前名曰伍舉。以直諫事楚莊王。王卽位三年﹐不聽國政﹐湎於酒﹐淫於聲色。左手擁秦姬﹐右手抱越女﹐身坐鐘鼓之間而令曰「有敢諫者﹐死﹗」於是伍舉進諫曰「有一大鳥集楚國之庭﹐三年不飛亦不鳴。此何鳥也﹖」於是莊王曰「此鳥不飛﹐飛則衝天﹔不鳴﹐鳴則驚人。」伍舉曰「不飛不鳴﹐將爲射者所圖﹐絃矢卒發﹐豈得衝天而驚人乎﹖」於是莊王棄其秦姬越女﹐罷鐘鼓之樂﹔用孫叔敖任以國政。遂霸天下﹐威伏諸侯。莊王卒﹐靈王立。建章華之臺。與登焉。王曰「臺美。」伍舉曰「臣聞國君服寵以爲美﹐安民以爲樂﹐克聽以爲聰﹐致遠以爲明。不聞以土木之崇髙﹐虫鏤之刻畫﹐金石之淸音﹐絲竹之淒唳以之爲美。前莊王爲抱居之臺﹐髙不過望國氛﹐大不過容宴豆﹐木不妨守備﹐用不煩官府﹐民不敗時務﹐官不易朝常。今君爲此臺七年﹐國人怨焉﹐財用盡焉﹐年榖敗焉﹐百姓煩焉﹐諸侯忿怨﹐卿士訕謗﹕豈前王之所盛﹐人君之美者耶﹖臣誠愚不知所謂也。靈王卽除工去飾﹐不遊於臺。由是伍氏三世爲楚忠臣。楚平王有太子名建﹐平王以伍奢爲太子太傅﹐費無忌爲少傅。平王使無忌爲太子娶於秦﹐秦女美容﹐無忌報平王﹐曰「秦女天下無雙﹐王可自取。」王遂納秦女爲夫人而幸愛之﹐生子珍﹔而更爲太子娶齊女。無忌因去太子而事平王。深念平王一旦卒而太子立﹐當害己也﹐乃復讒太子建。建母蔡氏無寵﹐乃使太子守城父﹐備邊兵。頃之﹐無忌日夜言太子之短﹐曰「太子以秦女之故﹐不能無怨望之心﹐願王自備。太子居城父將兵﹐外交諸侯﹐將入爲亂。」平王乃召伍奢而按問之。奢知無忌之讒﹐因諫之﹐曰「王獨柰何以讒賊小臣而骨肉乎﹖」無忌承宴復言曰「王今不制﹐其事成矣﹐王且見擒。」平王大怒﹐因囚伍奢﹐而使城父司馬奮揚往殺太子。奮揚使人前告太子急去﹐不然將誅。三月﹐太子奔宋。無忌復言平王曰「伍奢有二子﹐皆賢﹐不誅且爲楚憂。可以其父爲質而召之。」王使使謂奢曰「能致二子則生﹐不然則死。」伍奢曰「臣有二子﹐長曰尙﹐少曰胥。尙爲人慈溫仁信﹐若聞臣召來。胥爲人少好於文﹐長習於武﹐文治邦國﹐武定天下﹐執綱守戾﹐蒙垢受﹐𨿽冤不爭﹐能成大事。此前知之士﹐安可致耶﹖」平王謂伍奢之譽二子﹐卽遣使者駕駟馬﹐封函印綬往許召子尙﹑子胥。令曰「賀二子父奢以忠信慈仁去難就免。平王內囚系忠臣﹐外愧諸侯之﹐反遇奢爲國相﹐封二子爲侯﹐尙賜鴻都侯﹐胥賜蓋侯﹐相去不遠三百餘里。奢久囚系﹐憂思二子﹐故遣臣來奉進印綬。」尙曰「父系三年﹐中心切怛﹐食不甘味﹐嘗苦饑渴﹐晝夜感思﹐憂父不活﹐惟父獲免﹐何敢貪印綬哉﹖」使者曰「父囚三年﹐王今幸赦﹐無以賞賜﹐封二子爲侯。一言當至﹐何所陳哉﹖」尙乃入報子胥﹐曰「父幸免死﹐二子爲侯﹐使者在門﹐兼封印綬﹐汝可見使。」子胥曰「尙且安坐﹐爲兄卦之。今日甲子﹐時加於巳﹐支傷日下﹐气不相受。君欺其臣﹐父欺其子。今往方死﹐何侯之有﹖」尙曰「豈貪於侯﹐思見父耳。一面而別﹐𨿽死而生。」子胥曰「尙且無往。父當我活﹐楚畏我勇﹐勢不敢殺﹔兄若誤往﹐必死不脫。」尙曰「父子之愛﹐恩從中出﹐徼幸相見﹐以自濟達。」於是子胥嘆曰「與父俱誅﹐何明於世﹐冤讎不除﹐辱日大。尙從是往﹐我從是。」尙泣曰「吾之生也﹐爲世所笑﹐終老地上﹐而亦何之﹖」不能報仇﹐畢爲廢物。汝懷文武﹐勇於策謀﹐父兄之讎﹐汝可復也。吾如得返﹐是天佑之﹐其遂沈埋﹐亦吾所喜。」胥曰「尙且行矣﹐吾去不顧﹐勿使臨難﹐𨿽悔何追﹗」旋泣辭行﹐與使俱往。楚得子尙﹐執而囚之﹐復遣追捕子胥﹐胥乃貫弓執矢去楚。楚追之﹐見其妻。曰「胥亡矣﹐去三百里。」使者追及無人之野﹐胥乃張弓布矢﹐欲害使者﹐使者俯伏而走。胥曰「報汝平王﹐欲國不滅﹐釋吾父兄﹔若不爾者﹐楚爲墟矣。」使返報平王。王聞之﹐卽發大軍追子胥至江﹐失其所在﹐不獲而返。子胥行至大江﹐仰天行哭林澤之中﹐言楚王無道﹐殺吾父兄﹐願吾因於諸侯以報讎矣。聞太子建在宋﹐胥欲往之。伍奢初聞子胥之亡﹐曰「楚之君臣﹐且苦兵矣。」尙至楚就父﹐俱戮於市。伍奔宋﹐道遇申包胥﹐謂曰「楚王殺吾兄父﹐爲之柰何﹖」申包胥曰「於乎﹗吾欲教子報楚﹐則爲不忠﹔教子不報﹐則爲無親友也。子其行矣﹐吾不容言。」子胥曰「吾聞父母之讎﹐不與戴天履地﹔兄弟之讎﹐不與同域接壤﹔朋友之讎﹐不與鄰鄕共裏。今吾將復楚﹐辜以雪父兄之。」申包胥曰「子能亡之﹐吾能存之﹔子能危之﹐吾能安之。」胥遂奔宋。宋元公無信於國﹐國人惡之。大夫華氏謀殺元公﹐國人與華氏因作大亂。子胥乃與太子建俱奔鄭﹐鄭人甚禮之。太子建又適晉﹐晉頃公曰「太子旣在鄭﹐鄭信太子矣。太子能爲內應而滅鄭﹐卽以鄭封太子。」太子還鄭﹐事未成﹐會欲私其從者﹐從者知其謀﹐乃告之於鄭。鄭定公與子產誅殺太子建。建有子名勝﹐伍與勝奔吳。到昭關﹐關吏欲執之﹐伍因詐曰「上所以索我者﹐美珠也。今我已亡矣﹐將去取之。」關吏因捨之。與勝行去﹐追者在後﹐幾不得脫。至江﹐江中有漁父乘船從下方溯水而上。子胥呼之﹐謂曰「漁父渡我﹗」如是者再。漁父欲渡之﹐適會旁有人窺之﹐因而歌曰「日月昭昭乎侵已馳﹐與子期乎蘆之漪。」子胥卽止蘆之漪。漁父又歌曰「日已夕兮﹐予心憂悲﹔月已馳兮﹐何不渡爲﹖事寖急兮﹐當柰何﹖」子胥入船。漁父知其意也﹐乃渡之千潯之津。子胥旣渡﹐漁父乃視之有其饑色。乃謂曰「子俟我此樹下﹐爲子取餉。」漁父去後﹐子胥疑之﹐乃潛身於深葦之中。有頃﹐父來﹐持麥飯﹑鮑魚羹﹑盎漿﹐求之樹下﹐不見﹐因歌而呼之﹐曰「蘆中人﹐蘆中人﹐豈非窮士乎﹖」如是至再﹐子胥乃出蘆中而應。漁父曰「吾見子有饑色﹐爲子取餉﹐子何嫌哉﹖」子胥曰「性命屬天﹐今屬丈人﹐豈敢有嫌哉﹖」二人飲食畢﹐欲去﹐胥乃解百金之以與漁者﹕「此吾前君之﹐中有七星﹐價直百金﹐以此相答。」漁父曰「吾聞楚之法令﹕得伍胥者﹐賜粟五萬石﹐爵執圭﹐豈圖取百金之乎﹖」遂辭不受。謂子胥曰「子急去勿畱﹐且爲楚所得﹖」子胥曰「請丈人姓字。」漁父曰「今日凶凶﹐兩賊相逢﹐吾所謂渡楚賊也。兩賊相得﹐得形於默﹐何用姓字爲﹖子爲蘆中人﹐吾爲漁丈人﹐富貴莫相忘也。」子胥曰「諾。」旣去﹐誡漁父曰「掩子之盎漿﹐無令其露。」漁父諾。子胥行數步﹐顧視漁者已覆船自於江水之中矣。子胥默然﹐遂行至吳。疾於中道﹐乞食溧陽。適會女子擊綿於瀨水之上﹐筥中有飯。子胥遇之﹐謂曰「夫人可得一餐乎﹖」女子曰「妾獨與母居﹐三十未嫁﹐飯不可得。」子胥曰「夫人賑窮途少飯﹐亦何嫌哉﹖」女子知非恆人﹐遂許之﹐發其簞筥﹐飯其盎漿﹐長跪而與之。子胥再餐而止。女子曰「君有遠逝之行﹐何不飽而餐之﹖」子胥已餐而去﹐又謂女子曰「掩夫人之壺漿﹐無令其露。」女子嘆曰「嗟乎﹗妾獨與母居三十年﹐自守貞明﹐不願從適﹐何宜饋飯而與丈夫﹖越虧禮儀﹐妾不忍也。子行矣。」子胥行﹐反顧﹐女子已自投於瀨水矣。」於乎﹗貞明執操﹐其丈夫女哉﹗子胥之吳﹐乃被髮佯狂﹐跣足塗面﹐行乞於市﹐市人觀罔有識者。翌日﹐吳市吏善相者見之﹐曰「吾之相人多矣﹐未嘗見斯人也﹐非異國之亡臣乎﹖」乃白吳王僚﹐具陳其狀。「王宜召之。」王僚曰「與之俱入。」公子光聞之﹐私喜曰「吾聞楚殺忠臣伍奢﹐其子子胥勇而且智﹐彼必復父之讎來入於吳。」陰欲養之。市吏於是與子胥俱入見王﹐王僚怪其狀偉﹕身長一丈﹐腰十圍﹐眉間一尺。王僚與語三日﹐辭無復者。王曰「賢人也﹗」子胥知王好之﹐每入語語﹐遂有勇壯之气﹐稍道其讎﹐而有切切之色。王僚知之﹐欲爲興師復讎。公子謀殺王僚﹐恐子胥前親於王而害其謀﹐因讒「伍胥之諫伐楚者﹐非爲吳也﹐但欲自復私讎耳。王無用之。」子胥知公子光欲害王僚﹐乃曰「彼光有內志﹐未可說以外事。」入見王僚﹐曰「臣聞諸侯不爲匹夫興師用兵於比國。」王僚曰「何以言之﹖」子胥曰「諸侯專爲政﹐非以意救急後興師。今大王踐國制威﹐爲匹夫興兵﹐其義非也。臣固不敢如王之命。」吳王乃止。子胥退耕於野﹐求勇士薦之公子光﹐欲以自媚。乃得勇士專諸。專諸者﹐堂邑人也。伍胥之亡楚如吳時﹐遇之於途。專諸方與人﹐將就敵﹐其怒有萬人之气﹐甚不可當。其妻一呼卽還。子胥怪而問其狀﹕「何夫子之怒盛也﹐聞一女子之聲而折道﹐寧有說乎﹖」專諸曰「子視吾之儀﹐寧類愚者也﹖何言之鄙也﹖夫屈一人之下﹐必伸萬人之上。」子胥因相其貌﹕碓顙而深目﹐虎膺而熊背﹐戾於從難。知其勇士﹐陰而結之﹐欲以爲用。遭公子光之有謀也﹐而進之公子光。光旣得專諸而禮待之。公子光曰「天以夫子輔孤之失根也。」專諸曰「前王余昧卒﹐僚立自其分也。公子何因而欲害之乎﹖」光曰「前君壽夢有子四人﹕長曰諸樊﹐則光之父也﹔次曰余祭﹔次曰余昧﹖次曰季札。札之賢也﹐將卒﹐傳付適長﹐以及季札。念季札爲使亡在諸侯未還﹐余昧卒﹐國空﹐有立者適長也﹐適長之後﹐卽光之身也。今僚何以當代立乎﹖吾力弱無助﹐於掌事之間﹐非用有力徒能安吾志。吾𨿽代立﹐季子東還﹐不吾廢也。」專諸曰「何不使近臣從容言於王側﹐陳前王之命﹐以諷其意﹐令知國之所歸。何須私備士﹐以捐先王之徳﹖」光曰「僚素貪而恃力﹐知進之利﹐不退讓。吾故求同憂之士﹐欲與之並力。惟夫子詮斯義也。」專諸曰「君言甚露乎﹐於公子何意也﹖」光曰「不也﹐此社稷之言也﹐小人不能奉行﹐惟委命矣。」專諸曰「願公子命之。」公子光曰「時未可也。」專諸曰「凡欲殺人君﹐必前求其所好。吳王何好﹖」光曰「好味。」專諸曰「何味所甘﹖」光曰「好嗜魚之炙也。」專諸乃去﹐從太湖學炙魚﹐三月得其味﹐安坐待公子命之。八年﹐僚遣公子伐楚﹐大敗楚師。因迎故太子建母於鄭﹐鄭君送建母珠玉簪珥﹐欲以解殺建之過。九年﹐吳使光伐楚﹐居巢﹑鐘離。吳所以相攻者﹐初﹐楚之邊邑胛梁之女與吳邊邑處女蠶﹐爭界上之桑﹐二家相攻﹐吳國不勝﹐遂更相伐﹐滅吳之邊邑。吳怒﹐故伐楚﹐取二邑而去。十二年﹐冬﹐楚平王卒。伍子胥謂白公勝曰「平王卒﹐吾志不悉矣﹗然楚國有﹐吾何憂矣﹖」白公默然不對。伍子胥坐泣於室。十三年﹐春﹐吳欲因楚葬而伐之﹐使公子蓋余﹑燭傭以兵圍楚﹐使季札於晉﹐以觀諸侯之變。楚發兵絕吳后﹐吳兵不得還。於是公子光心動。伍胥知光之見機也﹐乃說光曰「今吳王伐楚﹐二弟將兵﹐未知吉凶﹐專諸之事於斯急矣。時不再來﹐不可失也。」於是公子見專諸曰「今二弟伐楚﹐季子未還﹐當此之時﹐不求何獲﹖時不可失。且光眞王嗣也。」專諸曰「僚可殺也﹐母老子弱﹐弟伐楚﹐楚絕其後。方今吳外困於楚﹐內無骨鯁之臣﹐是無如我何也。」四月﹐公子光伏甲士於窋室中﹐具酒而請王僚。僚白其母﹐曰「公子光爲我具酒來請﹐期無變悉乎﹖」母曰「光心气怏怏﹐常有愧恨之色﹐不可不愼。」王僚乃被棠銕之甲三重﹐使兵衛陳於道﹐自宮門至於光家之門﹐階席左右皆王僚之親戚﹐使坐立侍﹐皆操長戟交軹。酒酣﹐公子光佯爲足疾﹐入窋室裹足﹐使專諸置魚腸炙魚中進之。旣至王僚前﹐專諸乃擘炙魚﹐因推匕首﹐立戟交軹倚專諸﹐斷臆開﹐匕首如故﹐以刺王僚﹐貫甲達背﹐王僚旣死﹐左右共殺專諸﹐眾士擾動﹐公子光伏其甲士以攻僚眾﹐盡滅之。遂自立﹐是爲吳王闔閭也。乃封專諸之子﹐拜爲客卿﹐季札使還至吳﹐闔閭以位讓﹐季札曰「苟前君無廢﹐社稷以奉﹐君也。吾誰怨乎﹖哀死待生﹐以俟天命。非我所亂﹐立者從之﹐是前人之道﹐」命哭僚墓﹐復位而待。公子蓋余﹑燭傭二人將兵遇圍於楚者﹐聞公子光殺王僚自立﹐乃以兵降楚﹐楚封之於舒。

卷第四闔閭內傳闔閭元年﹐始任賢使能﹐施恩行惠﹐以仁義聞於諸侯。仁未施﹐恩未行﹐恐國人不就﹐諸侯不信﹐乃舉伍子胥爲行人﹐以客禮事之而與謀國政。闔閭謂子胥曰「寡人欲彊國霸王﹐何由而可﹖」伍子胥膝進垂淚頓首曰「臣楚國之亡虜也。父兄棄捐﹐骸骨不葬﹐魂不血食。蒙罪受辱來歸命於大王﹐幸不加戮﹐何敢與政事焉﹖」闔閭曰「非夫子﹐寡人不免於縶禦之使﹔今幸奉一言之教﹐乃至於斯。何爲中道生進退耶﹖」子胥曰「臣聞謀議之臣﹐何足處於危亡之地﹐然憂除事定﹐必不爲君主所親。」闔閭曰「不然。寡人非子無所盡議﹐何得讓乎﹖吾國僻遠﹐顧在東南之地﹐險阻潤濕﹐又有江海之害﹔君無守禦﹐民無所依﹔倉庫不設﹐田疇不墾。爲之柰何﹖」子胥良久對曰「臣聞治國之道﹐安君理民是其上者。」闔閭曰「安君治民﹐其術柰何﹖」子胥曰「凡欲安君治民﹐興霸成王﹐從近制遠者﹐必先立城郭﹐設守備﹐實倉廩﹐治兵庫。斯則其術也。」闔閭曰「善。夫築城郭﹐立倉庫﹐因地制宜﹐豈有天气之數以威鄰國者乎﹖」子胥曰「有。」闔閭曰「寡人委計於子。」子胥乃使相土嘗水﹐象天法地﹐造築大城。周回四十七里﹐陸門八﹐以象天八風﹐水門八﹐以法地八聰。築小城﹐周十里﹐陵門三﹐不開東面者﹐欲以絕越明也。立閶門者﹐以象天門通閶闔風也。立蛇門者﹐以象地戶也。闔閭欲西破楚﹐楚在西北﹐故立閶門以通天气﹐因復名之破楚門。欲東並大越﹐越在東南﹐故立蛇門以制敵國。吳在辰﹐其位龍也﹐故小城南門上反羽爲兩鯢鱙以象龍角。越在巳地﹐其位蛇也﹐故南大門上有木蛇﹐北向首內﹐示越屬於吳也。城郭以成﹐倉庫以具﹐闔閭復使子胥﹑屈蓋余﹑燭傭習術戰騎射禦之巧﹐未有所用﹐請幹將鑄作名二枚。幹將者﹐吳人也﹐與歐冶子同師﹐俱能爲。越前來獻三枚﹐闔閭得而之﹐以故使匠作爲二枚﹕一曰幹將﹐二曰莫耶。莫耶﹐幹將之妻也。幹將作﹐來五山之鐵精﹐六合之金英。候天伺地﹐陰陽同光﹐百神臨觀﹐天气下降﹐而金鐵之精不銷淪流﹐於是幹將不知其由。莫耶曰「子以善爲聞於王﹐使子作﹐三月不成﹐其有意乎﹖」幹將曰「吾不知其理也。」莫耶曰「夫神物之化﹐須人而成﹐今夫子作﹐得無得其人而後成乎﹖」幹將曰「昔吾師作冶﹐金鐵之類不銷﹐夫妻俱入冶鑪中﹐然後成物。至今後世﹐卽山作冶﹐麻絰葌服﹐然後敢鑄金於山。今吾作不變化者﹐其若斯耶﹖」莫耶曰「師知爍身以成物﹐吾何難哉﹗」於是幹將妻乃斷髮剪爪﹐投於鑪中﹐使童女童男三百人鼓橐裝炭﹐金鐵乃濡。遂以成﹐陽曰幹將﹐陰曰莫耶﹐陽作龜文﹐陰作漫理。幹將匿其陽﹐出其陰而獻之。闔閭甚重。旣得﹐適會魯使季孫聘於吳﹐闔閭使掌大夫以莫耶獻之。季孫之﹐鍔中缺者大如黍米。嘆曰「美哉﹐也﹗𨿽上國之師﹐何能加之﹗夫之成也﹐吳霸﹔有缺﹐則亡矣。我𨿽好之﹐其可受乎﹖」不受而去。闔閭旣莫耶﹐復命於國中作金。令曰「能爲善者﹐賞之百金。」吳作者甚眾。而有人貪王之重賞也﹐殺其二子﹐以血舋金﹐遂成二﹐獻於闔閭﹐詣宮門而求賞。王曰「爲者眾而子獨求賞﹐何以異於眾夫子之乎﹖」作者曰「吾之作也﹐貪而殺二子﹐舋成二。」王乃舉眾以示之﹕「何者是也﹖」王甚多﹐形體相類﹐不知其所在。於是師向而呼二子之名﹕「吳鴻﹐扈稽﹐我在於此﹐王不知汝之神也。」聲絕於口﹐兩俱飛父之。吳王大驚﹐曰「嗟乎﹗寡人誠負於子。」乃賞百金。遂服而不離身。六月﹐欲用兵﹐會楚之白喜來奔。吳王問子胥曰「白喜何如人也﹖」子胥曰「白喜者﹐楚白州之孫。平王誅州﹐喜因出奔﹐聞臣在吳而來也。」闔閭曰「州何罪﹖」子胥曰「白州﹐楚之左尹﹐號曰宛﹐事平王﹐平王幸之﹐常與盡日而語﹐襲朝而食。費無忌望而之﹐因謂平王曰﹕『王愛幸宛﹐一國所知﹐何不爲酒一至宛家﹐以示臣於宛之厚﹖』平王曰﹕『善﹐』乃具酒於宛之舍。無忌教宛曰﹕『平王甚毅猛而好兵﹐子必前陳兵堂下﹑門庭。』宛信其言﹐因而爲之。及平王往而大驚﹐曰﹕『宛何等也﹖』無忌曰﹕『殆且有篡殺之憂﹐王急去之﹗事未可知。』平王大怒﹐遂誅宛。諸侯聞之﹐莫不嘆息。喜聞臣在吳﹐故來。請見之。」闔閭見白喜而問曰「寡人國僻遠﹐東濱海。側聞子前人爲楚荊之暴怒﹐費無忌之讒口﹐不遠吾國而來於斯將何以教寡人﹖」喜曰「楚國之失虜﹐前人無罪﹐橫被暴誅。臣聞大王收伍子胥之窮厄﹐不遠千里故來歸命。惟大王賜其死。」闔閭傷之﹐以爲大夫﹐與謀國事。吳大夫被離承宴問子胥曰「何見而信喜﹖」子胥曰「吾之怨與喜同。子不聞河上歌乎﹖『同病相憐﹐同憂相救。』驚翔之鳥﹐相隨而集﹔瀨下之水﹐因復俱流﹔胡馬望北風而立﹐越鷰向日而熙。誰不愛其所近﹐悲其所思者乎﹖」被離曰「君之言外也﹐豈有內意以決疑乎﹖」子胥曰「吾不見也。」被離曰「吾觀喜之爲人﹐鷹視虎步﹐專功擅殺之性﹐不可親也。」子胥不然其言﹐與之俱事吳王。二年﹐吳王前旣殺王僚﹐又憂慶忌之在鄰國﹐恐合諸侯來伐。問子胥曰「昔專諸之事﹐於寡人厚矣。今聞公子慶忌有計於諸侯﹐吾食不甘味﹐臥不安席﹐以付於子。」子胥曰「臣不忠無行﹐而與大王圖王僚於私室之中﹐今復欲討其子﹐恐非皇天之意。」闔閭曰「昔武王討﹐紂而後殺武庚﹐周人無怨色。今若斯議﹐何乃天乎﹖」子胥曰「臣事君王﹐將遂吳統﹐又何懼焉﹖臣之所厚﹐其人者﹐細人也。願從於謀。」吳王曰「吾之憂也﹐其敵有萬人之力﹐豈細人之所能謀乎﹖」子胥曰「其細人之謀事﹐而有萬人之力也。」王曰「其爲何誰﹖子以言之。」子胥曰「姓要名離。臣昔嘗見曾折辱壯士椒丘訢也。」王曰「辱之柰何﹖」子胥曰「椒丘訢者﹐東海上人也。爲齊王使於吳﹐過淮津﹐欲飲馬於津。津吏曰﹕『水中有神﹐見馬卽出﹐以害其馬。君勿飲也。』訢曰﹕『壯士所當﹐何神敢幹﹖』乃使從者飲馬於津﹐水神果取其馬﹐馬沒。椒丘訢大怒﹐袒裼持入水﹐求神決戰﹖連日乃出﹐眇其一目。遂之吳﹐會於友人之喪。訢恃其與水戰之勇也﹐於友人之喪席而輕傲於士大夫﹐言辭不遜﹐有陵人之气。要離與之對坐。合坐不忍其溢於力也﹐時要離乃挫訢曰﹕『吾聞勇士之也﹐與日戰不移表﹐與神鬼戰者不旋踵﹐與人戰者不達聲。生往死還﹐不受其辱。今子與神於水﹐亡馬失禦﹐又受眇目之病﹐形殘名勇﹐勇士所恥。不卽喪命於敵而戀其生﹐猶傲色於我哉﹗』於是椒丘訢卒於詰責﹐恨怒並發﹐暝卽往攻要離。於是要離席闌至捨﹐誡其妻曰﹕『我辱勇士椒丘訢於大家之喪﹐餘恨蔚恚﹐暝必來也﹐愼無閉吾門。』至夜﹐椒丘訢果往。見其門不閉﹐登其堂不關﹐入其室不守﹐放發僵臥﹐無所懼。訢乃手而捽要離﹐曰﹕『子有當死之過者三﹐子知之乎﹖』離曰﹕『不知。』訢曰﹕『子辱我於大家之眾﹐一死也﹔歸不關閉﹐二死也﹔臥不守禦﹐三死也。子有三死之過﹐欲無得怨。』要離曰﹕『吾無三死之過﹐子有三不肖之愧﹐子知之乎﹖』訢曰﹕『不知。』要離曰﹕『吾辱子於千人之眾﹐子無敢報﹐一不肖也﹔入門不咳﹐登堂無聲﹐二不肖也﹔前拔子﹐手挫捽吾頭﹐乃敢大言﹐三不肖也。子有三不肖而威於我﹐豈不鄙哉﹖』於是椒丘訢投而嘆曰﹕『吾之勇也﹐人莫敢眥占者﹐離乃加吾之上﹐此天下壯士也。』臣聞要離若斯﹐誠以聞矣。」吳王曰「願承宴而待焉。」子胥乃見要離曰「吳王聞子髙義﹐惟一臨之。」乃與子胥見吳王。王曰「子何爲者﹖」要離曰「臣國東千里之人﹐臣細小無力﹐迎風則僵﹐負風則伏。大王有命﹐臣敢不盡力﹗」吳王心非子胥進此人﹐良久默然不言。要離卽進曰「大王患慶忌乎﹖臣能殺之。」王曰「慶忌之勇﹐世所聞也。筋骨果勁﹐萬人莫當。走追奔獸﹐手接飛鳥﹐骨騰肉飛﹐拊膝數百里。吾嘗追之於江﹐駟馬馳不及﹐射之闇接﹐矢不可中。今子之力不如也。」要離曰「王有意焉﹐臣能殺之。」王曰「慶忌明智之人﹐歸窮於諸侯﹐不下諸侯之士。」要離曰「臣聞安其妻子之樂﹐不盡事君之義﹐非忠也﹔懷家室之愛﹐而不除君之患者﹐非義也。臣詐以負罪出奔﹐願王戮臣妻子﹐斷臣右手﹐慶忌必信臣矣。」王曰「諾。」要離乃詐得罪出奔﹐吳王乃取其妻子﹐焚棄於市。要離乃奔諸侯而行怨言﹐以無罪聞於天下。遂如衛﹐求見慶忌。見曰「闔閭無道﹐王子所知。今戮吾妻子﹐焚之於市﹐無罪見誅。吳國之事﹐吾知其情﹐願因王子之勇﹐闔閭可得也。何不與我東之於吳﹖」慶忌信其謀。後三月﹐揀練士卒﹐遂之吳。將渡江於中流﹐要離力微﹐坐與上風﹐因風勢以矛其冠﹐順風而刺慶忌﹐慶忌顧而揮之﹐三捽其頭於水中﹐乃加於膝上﹐「嘻嘻哉﹗天下之勇士也﹗乃敢加兵刃於我。」左右欲殺之﹐慶忌止之﹐曰「此是天下勇士。豈可一日而殺天下勇士二人哉﹖」乃誡左右曰「可令還吳﹐以旌其忠。」於是慶忌死。要離渡至江陵﹐湣然不行。從者曰「君何不行﹖」要離曰「殺吾妻子﹐以事吾君﹐非仁也﹔爲新君而殺故君之子﹐非義也。重其死﹐不貴無義。今吾貪生棄行﹐非義也。夫人有三惡以立於世﹐吾何面目以視天下之士﹖」言訖遂投身於江﹐未絕﹐從者出之。要離曰「吾寧能不死乎﹖」從者曰「君且勿死﹐以俟爵祿。」要離乃自斷手足﹐伏而死。三年﹐吳將欲伐楚﹐未行。伍子胥﹑白喜相謂曰「吾等爲王養士﹐畫其策謀﹐有利於國﹐而王故伐楚。出其令﹐託而無興師之意﹐柰何﹖」有頃﹐吳王問子胥﹑白喜曰「寡人欲出兵於二子﹐何如﹖」子胥﹑白喜對曰「臣願用命。」吳王內計二子皆怨楚﹐深恐以兵往破滅而已。登臺向南風而嘯﹐有頃而嘆﹐羣臣莫有曉王意者。子胥深知王之不定﹐乃薦孫子於王。孫子者﹐名武﹐吳人也﹐善爲兵法。辟隱深居﹐世人莫知其能。胥乃明知鑑辯﹐知孫子可以折衝銷敵﹐乃一旦與吳王論兵﹐七薦孫子。吳王曰﹕子胥託言進士﹐欲以自納。而召孫子問以兵法﹐每陳一篇﹐王不知口之稱善。其意大悅。問曰「兵法寧可以小試耶﹖」孫子曰「可﹐可以小試於後宮之女。」王曰「諾。」孫子曰「得大王寵姬二人以爲軍隊長﹐各將一隊。」令三百人皆被甲鍪﹐操盾而立﹐告以軍法﹐隨鼓進退﹐左右旋﹐使知其禁。乃令曰「一鼓皆振﹐二鼓操進﹐三鼓爲戰形。」於是宮女皆掩口而笑。孫子乃親自操枹擊鼓﹐三令五申﹐其笑如故。孫子顧視諸女﹐連笑不止。孫子大怒﹐兩目忽張﹐聲如駭虎﹐發上衝冠﹐項旁絕纓。顧謂執法曰「取鈇鑕。」孫子曰「約束不明﹐申令不信﹐將之罪也。旣以約束﹐三令五申﹐卒不卻行﹐士之過也。軍法如何﹖」執法曰「斬﹗」武乃令斬隊長二人﹐卽吳王之寵姬也。吳王登臺觀望﹐正見斬二愛姬﹐馳使下之令曰「寡人已知將軍用兵矣。寡人非此二姬食不甘味﹐宜勿斬之。」孫子曰「臣旣已受命爲將﹐將法在軍﹐君𨿽有令﹐臣不受之。」孫子復撝鼓之﹐當左右進退﹐旋規矩﹐不敢瞬目﹐二隊寂然無敢顧者。於是乃報吳王﹐曰「兵已整齊﹐願王觀之﹐惟所欲用﹐使赴水火猶無難矣﹐而可以定天下。」吳王忽然不悅﹐曰「寡人知子善用兵﹐𨿽可以霸﹐然而無所施也。將軍罷兵就捨﹐寡人不願。」孫子曰「王徒好其言﹐而不用其實。」子胥諫曰「臣聞﹐兵者凶事﹐不可空試。故爲兵者﹐誅伐不行﹐兵道不明。今大王虔心思士﹐欲興兵戈以誅暴楚﹐以霸天下而威諸侯﹐非孫武之將﹐而誰能涉淮踰泗﹐越千里而戰者乎﹖」於是吳王大悅﹐因鳴鼓會軍﹐集而攻楚。孫子爲將﹐拔舒﹐殺吳亡將二公子蓋余﹑燭傭。謀欲入郢﹐孫武曰「民勞﹐未可恃也。」楚聞吳使孫子﹑伍子胥﹑白喜爲將﹐楚國苦之﹐羣臣皆怨﹐咸言費無忌讒殺伍奢﹑白州﹐而吳侵境﹐不絕於寇﹐楚國臣有一朝之患。於是司馬成乃謂子常曰「太傅伍奢﹐左尹白州﹐邦人莫知其罪﹐君與王謀誅之﹐流謗於國﹐至於今日﹐其言不絕﹐誠惑之。蓋聞仁者殺人以掩謗者﹐猶弗爲也。今子殺人以興謗於國﹐不亦異乎﹖夫費無忌﹐楚之讒口﹐民莫知其過。今無辜殺三賢士﹐以結怨於吳﹐內傷忠臣之心﹐外爲鄰國所笑。且伍之家﹐出奔於吳﹐吳新有伍﹑白喜﹐秉威銳志﹐結讎於楚。故彊敵之兵﹐日駭楚國﹐有事﹐子卽危矣。夫智者除讒以自安﹐愚者受佞以自亡。今子受讒﹐國以危矣。」子常曰「是曩之罪也﹐敢不圖之﹐」九月﹐子常與昭王共誅費無忌﹐遂滅其族﹐國人乃謗止。吳王有女滕玉﹐因謀伐楚﹐與夫人及女會蒸魚﹐王前嘗半而與女﹐女怒曰「王食魚辱我﹐不忘久生。」乃自殺。闔閭痛之﹐葬於國西閶門。外鑿池積土﹐文石爲﹐題湊爲中﹐金鼎玉杯﹑銀樽珠襦之﹐皆以送女。乃舞白鶴於吳市中﹐令萬民隨而觀之﹐還使男女與鶴俱入羨門﹐因發機以掩之。殺生以送死﹐國人非之。湛盧之﹐惡闔閭之無道也﹐乃去而出﹐水行如楚。楚昭王臥而寤得吳王湛盧之於。昭王不知其故﹐乃召風湖子而問曰「寡人臥覺而得﹐不知其名﹐是何也﹖」風湖子曰「此謂湛盧之。」昭王曰「何以言之﹖」風湖子曰「臣聞吳王得越所獻三枚﹕一曰魚腸﹐二曰磐郢﹐三曰湛盧。魚腸之﹐已用殺吳王僚也﹔磐郢以送其死女﹔今湛盧入楚也。」昭王曰「湛盧所以去者何也﹖」風湖子曰「臣聞越王元常使歐冶子造五枚以示薛燭﹐燭對曰﹕『魚腸逆理不順﹐不可服也﹐臣以殺君﹐子以殺父。』故闔閭以殺王僚。『一名磐郢﹐亦曰豪曹﹐不法之物﹐無益於人。』故以送死。『一名湛盧﹐五金之英﹐太陽之精﹐寄气託靈﹐出之有神﹐服之有威﹐可以折衝拒敵。然人君有逆理之謀﹐其卽出﹐故去無道以就有道。』今吳王無道﹐殺君謀楚﹐故湛盧入楚。」昭王曰「其直幾何﹖」風湖子曰「臣聞此在越之時﹐客有酬其直者﹕有市之鄕三十﹐駿馬千匹﹐萬戶之都二。是其一也。薛燭對曰﹕『赤堇之山已令無雲﹐若耶之溪深而莫測﹐羣臣上天﹐歐冶死矣。𨿽傾城量金﹐珠玉盈河﹐猶不能得此﹐而況有市之鄕﹐駿馬千匹﹐萬戶之都﹐何足言也﹖』」昭王大悅﹐遂以爲。闔閭聞楚得湛盧之﹐因斯發怒﹐遂使孫武﹑伍胥﹑白喜伐楚。子胥陰令宣言於楚曰「楚用子期爲將﹐吾卽得而殺之﹔子常用兵﹐吾卽去之。楚聞之﹐因用子常﹐退子期。吳拔六與二邑。五年﹐吳王以越不從伐楚﹐南伐越。越王元常曰「吳不信前日之盟﹐棄貢賜之國﹐而滅其交親。」闔閭不然其言﹐遂伐﹐破檇裏。六年﹐楚昭王使公子囊瓦伐吳﹐報﹑六之役。吳使伍胥﹑孫武擊之﹐圍於豫章。吳王曰「吾欲乘危入楚都而破其郢﹐不得入郢﹐二子何功﹖」於是圍楚師於豫章﹐大破之。遂圍巢﹐克之﹐獲楚公子繁以歸爲質。九年﹐吳王謂子胥﹑孫武曰「始子言郢不可入﹐今果何如﹖」二將曰「夫戰﹐借勝以成其威﹐非常勝之道。」吳王曰「何謂也﹖」二將曰「楚之爲兵﹐天下彊敵也。今臣與之爭鋒﹐十亡一存﹐而王入郢者﹐天也﹐臣不敢必。」吳王曰「吾欲復擊楚﹐柰何而有功﹖」伍胥﹑孫武曰「囊瓦者﹐貪而多過於諸侯﹐而唐﹑蔡怨之。王必伐﹐得唐﹑蔡﹐何怨﹖」二將曰「昔蔡昭公朝於楚﹐有美裘二枚﹐善佩二枚﹐各以一枚獻之昭王。王服之以臨朝。昭公自服一枚。子常欲之﹐昭公不與﹐子常三年畱之﹐不使歸國。唐成公朝楚﹐有二文馬﹐子常欲之﹐公不與﹐亦三年止之。唐成相與謀從成公從者﹐請馬以贖成公﹐飲從者酒﹐醉之﹐竊馬而獻子常﹐常乃遣成公歸國。羣臣誹謗曰﹕『君以一馬之故﹐三年自囚﹐願賞竊馬之功。』於是成公常思報楚﹐君臣未嘗絕口。蔡人聞之﹐固請獻裘佩於子常﹐蔡侯得歸。如晉告訴﹐以子元與太子質而請伐楚。故曰得唐﹑蔡而可伐楚。」吳王於是使使謂唐﹑蔡曰「楚爲無道﹐虐殺忠良﹐侵食諸侯﹐困辱二君﹐寡人欲舉兵伐楚﹐願二君有謀。唐侯使其子乾爲質於吳﹐三國合謀伐楚。捨兵於淮汭﹐自豫章與楚夾漢水爲陣。子常遂濟漢而陣﹐自小別山至於大別山。三不利﹐自知不可進﹐欲奔亡。史皇曰「今子常無故與王共殺忠臣三人﹐天禍來下﹐王之所致。」子常不應。十月﹐楚二師陣於柏舉。闔閭之弟夫晨起請於闔閭曰「子常不仁﹐貪而少恩﹐其臣下莫有死志﹐追之﹐必破矣。闔閭不許。夫曰「所謂臣行其志﹐不待命者﹐其謂此也。」遂以其部五千人擊子常。大敗走﹐奔鄭﹐楚師大亂﹐吳師乘之﹐遂破楚眾。楚人未濟漢﹐會楚人食﹐吳因奔而擊破之雍滯。五戰﹐徑至於郢。王追於吳寇﹐出固將亡﹐與妹季出河濉之間。楚大夫尹固與王同舟而去。吳師遂入郢﹐求昭王﹐王涉濉﹐濟江﹐入於雲中。暮宿﹐羣盜攻之﹐以戈擊王頭﹐大夫尹固隱王﹐以背受之﹐中肩。王懼﹐奔鄖。大夫鐘建負季以從。鄖公辛得昭王大喜﹐欲還之﹐其弟懷怒曰「昭王是我讎也﹗」欲殺之。謂其兄辛曰「昔平王殺我父﹐吾殺其子﹐不亦可乎﹖」辛曰「君討其臣﹐敢讎之者﹖夫乘人之禍﹐非仁也﹔滅宗廢祀﹐非孝也﹔動無令名﹐非智也。」懷怒不解。辛陰與其季弟巢以王奔隨。吳兵逐之﹐謂隨君曰「周之子孫在漢水上者﹐楚滅之。謂天報其禍﹐加罰於楚﹐君何之﹖周室何罪而隱其賊﹖能出昭王﹐卽重惠也。」隨君卜昭王與吳王不吉﹐乃辭吳王曰「今隨之僻小﹐密近於楚﹐楚實存我﹐有盟﹐至今未攺。若今有難而棄之﹖今且安靜楚﹐敢不聽命﹖」吳師多其辭﹐乃退。是時﹐大夫子期𨿽與昭王俱亡﹐陰與吳師爲市﹐欲出昭王。王聞之﹐得免﹐卽割子期心﹐以與隨君盟而去。吳王入郢止畱。伍胥以不得昭王﹐乃掘平王之墓﹐出其屍﹐鞭之三百﹐左足踐腹﹐右手抉其目﹐誚之曰「誰使汝用讒諛之口﹐殺我父兄﹐豈不冤哉﹖」卽令闔閭妻昭王夫人﹐伍胥﹑孫武﹑白喜亦妻子常﹑司馬成之妻﹐以辱楚之君臣也。遂引軍擊鄭﹐鄭定公前殺太子建而困迫子胥。自此﹐鄭定公大懼﹐乃令國中曰「有能還吳軍者﹐吾與分國而治。」漁者之子應募曰「臣能還之。不用尺兵斗糧﹐得一橈而行歌道中﹐卽還矣。」公乃與漁者之子橈。子胥軍將至﹐當道扣橈而歌曰「蘆中人。」如是再。子胥聞之﹐愕然大驚﹐曰「何等謂與語﹐公爲何誰矣﹖」曰「漁父者子。吾國君懼怖﹐令於國﹕有能還吳軍者﹐與之分國而治。臣念前人與君相逢於途﹐今從君乞鄭之國。」子胥嘆曰「悲哉﹗吾蒙子前人之恩﹐自致於此。上天蒼蒼﹐豈敢忘也﹖」於是乃釋鄭國﹐還軍守楚﹐求昭王所在日急。申包胥亡在山中﹐聞之﹐乃使人謂子胥曰「子之報讎﹐其以甚乎﹖子﹐故平王之臣﹐北面事之。今於僇尸之辱﹐豈道之極乎﹖」子胥曰「爲我謝申包胥﹐曰﹕日暮路遠﹐倒行而逆施之於道也。」申包胥知不可﹐乃之於秦﹐求救楚。晝馳夜趨﹐足踵蹠劈﹐裂裳裹膝﹐鶴倚哭於秦庭﹐七日七夜﹐口不絕聲。秦桓公素湎﹐不卹國事。申包胥哭已﹐歌曰「吳爲無道﹐封豕長蛇﹐以食上國﹐欲有天下﹐政從楚起。寡君出在艸澤﹐使來告急。」如此七日。桓公大驚﹕「楚有賢臣如是。吳猶欲滅之﹖寡人無臣若斯者﹐其亡無日矣。」爲賦無衣之詩﹐曰「豈曰無衣﹐與子同袍。王於興師﹐與子同仇。」包胥曰「臣聞戾徳無厭﹐王不憂鄰國場之患﹖逮吳之未定﹐王其取分焉。若楚遂亡﹐於秦何利﹖則亦亡君之土也。願王以神靈存之﹐世以事王。」秦伯使辭焉﹐曰「寡人聞命矣。子且就﹐將圖而告。」包胥曰「寡君今在艸野﹐未獲所伏﹐臣何敢卽安﹖」復立於庭﹐倚墻而哭﹐日夜不絕聲﹐水不入口。秦伯爲之垂涕﹐卽出師而送之。十年﹐秦師未出﹐越王元常恨闔閭破之檇裏﹐興兵伐吳。吳在楚﹐越盜掩襲之。六月﹐申包胥以秦師至﹐秦使公子子蒲﹑子虎率車五百乘救楚擊吳。二子曰「吾未知吳道。」使楚師前與吳戰﹐而卽會之﹐大敗夫。七月﹐楚司馬子成﹑秦公子子蒲﹐與吳王相守﹐私以間兵伐唐﹐滅之。子胥久畱楚求昭王不去﹐夫師敗退﹐九月歸﹐自立爲吳王。闔閭聞之﹐乃釋楚師﹐欲殺夫﹐奔楚﹐昭王封夫於棠溪﹐闔閭遂歸。子胥﹑孫武﹑白喜畱﹐與楚師於淮澨﹐秦師又敗吳師。楚子期將焚吳軍﹐子西曰「吾國父兄身戰﹐暴骨艸野焉﹐不收又焚之﹐其可乎﹖」子期曰「亡國失眾﹐存沒所在﹐又何殺生以愛死﹖死如有知﹐必將乘煙起而助我﹔如其無知﹐何惜艸中之骨而亡吳國﹖」遂焚而戰﹐吳師大敗。子胥等相謂曰「彼楚𨿽敗我餘兵未有所損我者。」孫武曰「吾以吳干戈西破楚﹐逐昭王而屠荊平王墓﹐割戮其屍﹐亦已足矣。子胥曰「自霸王已來﹐未有人臣報讎如此者也。行﹐去矣﹗」吳軍去後﹐昭王反國。樂師扈子非荊王信讒佞﹐殺伍奢﹑白州而寇不絕於境﹐至乃掘平王墓﹐戮屍喜﹐以辱楚君臣﹔又傷昭王困迫﹐幾爲天下大鄙﹐然已愧矣﹐乃援琴爲楚作窮劫之曲﹐以暢君之迫厄之暢達也。其詞曰﹕王耶王耶何乖烈﹐不顧宗廟聽讒孽﹐任用無忌多所殺﹐誅夷白氏族幾滅。二子東奔適吳越﹐吳王哀痛助忉怛﹐垂涕舉兵將西伐﹐伍胥﹑白喜﹑孫武決。三戰破郢王奔發﹐畱兵縱騎虜荊闕﹐楚荊骸骨遭發掘﹐鞭辱腐屍恥難雪﹗幾危宗廟社稷滅﹐嚴王何罪國幾絕。卿士淒愴民惻悷﹐吳軍𨿽去怖不歇。願王更隱撫忠節﹐勿爲讒口能謗褻。昭王垂涕﹐深知琴曲之情﹐扈子遂不復鼓矣。子胥等過溧陽瀨水之上﹐乃長太息曰「吾嘗饑於此﹐乞食於一女子﹐女子飼我﹐遂投水而亡。將欲報以百金﹐而不知其家。」乃投金水中而去。有頃﹐一老嫗行哭而來﹐人問曰「何哭之悲﹖」嫗曰「吾有女子﹐守居三十不嫁。往年擊綿於此﹐遇一窮途君子而飯之﹐而恐事泄﹐自投於瀨水。今聞伍君來﹐不得其償﹐自傷虛死﹐是故悲耳。」人曰「子胥欲報百金﹐不知其家﹐投金水中而去矣。」嫗遂取金而歸。子胥歸吳﹐吳王聞三師將至﹐治魚爲鱠﹐將到之日﹐過時不至﹐魚臭。須臾子胥至﹐闔閭出鱠而食﹐不知其臭﹐王復重爲之﹐其味如故。吳人作鱠者﹐自闔閭之造也。諸將旣從還楚﹐因更名閶門曰破楚門。復謀伐齊﹐齊子使女爲質於吳﹐吳王因爲太子波聘齊女。女少思齊﹐日夜號泣﹐因乃爲病。闔閭乃起北門﹐名曰望齊門﹐令女往遊其上。女思不止﹐病日益甚﹐乃至殂落。女曰「令死者有知﹐必葬我於虞山之巓﹐以望齊國。」闔閭傷之﹐正如其言﹐乃葬虞山之巓。是時太子亦病而死﹐闔閭謀擇諸公子可立者﹐未有定計。波太子夫差日夜告於伍胥曰「王欲立太子﹐非我而誰當立﹖此計在君耳。」伍子胥曰「太子未有定﹐我入則決矣。」闔閭有頃召子胥﹐謀立太子﹐子胥曰「臣聞祀廢於絕後﹐興於有嗣。今太子不祿﹐早失侍禦﹐今王欲立太子者﹐莫大乎波秦之子夫差。」闔閭曰「夫愚而不仁﹐恐不能奉統於吳國。」子胥曰「夫差信以愛人﹐端於守節﹐惇於禮義。父死子代﹐經之明文。」闔閭曰「寡人從子。」立夫差爲太子﹐使太子屯兵守楚畱止﹐自治宮室﹕立射臺於安裏﹐華池在平昌﹐南城宮在長樂。闔閭出入遊臥﹐秋冬治於城中﹐春夏治於城外﹐治姑蘇之臺。旦食山﹐晝遊蘇臺﹐射於鷗陂﹐馳於遊臺﹐興樂石城﹐走犬長洲﹐斯止闔閭之霸時。於是太子定﹐因伐楚﹐破師﹐拔番。楚懼吳兵復往﹐乃去郢徙於蒍若。當此之時﹐吳以子胥﹑白喜﹑孫武之謀﹐西破彊楚﹐北威齊晉﹐南伐於越。

卷第五夫差內傳十一年﹐夫差北伐齊。齊使大夫髙氏謝吳師﹐曰「齊孤立於國﹐倉庫空虛﹐民人離散。齊以吳爲彊輔﹐今未往告急而吳見伐﹐請伏國人於郊﹐不敢陳戰爭之辭﹐惟吳哀齊之不濫也。」吳師卽還。十二年﹐夫差復北伐齊。越王聞之﹐率眾以朝於吳﹐而以重厚獻太宰嚭。嚭喜﹐受越之賂﹐愛信越殊甚﹐日夜爲言於吳王﹐王信用嚭之計。伍胥大懼﹐曰「是棄吾也。」乃進諫曰「越在﹐心腹之病。不前除其疾﹐今信浮辭僞詐而貪齊﹐破齊譬由磐石之田﹐無立其苗也。願王釋齊而前越﹐不然悔之無及。」吳王不聽﹐使子胥使於齊﹐通期戰之會。子胥謂其子曰「我數諫王﹐王不我用﹐今見吳之亡矣。汝與吾俱亡﹐亡無爲也。」乃屬其子於齊鮑氏而還。太宰嚭旣與子胥有隙﹐因讒之曰「子胥爲彊暴力諫﹐願王少厚焉﹐」王曰「寡人知之。」未興師﹐會魯使子貢聘於吳。十三年﹐齊大夫陳成恆欲弒簡公﹐陰憚髙﹑國﹑鮑﹑晏﹐故前興兵伐魯。魯君憂之﹐孔子患之﹐召門人而謂之曰「諸侯有相伐者﹐丘常恥之。夫魯﹐父母之國也﹐丘墓在焉。今齊將伐之﹐子無意一出耶﹖」子路辭出﹐孔子止之﹔子張﹑子石請行﹐孔子弗許﹔子貢辭出﹐孔子遣之。子貢北之齊﹐見成恆﹐因謂曰「夫魯者﹐難伐之國﹐而君伐﹐過矣。」成恆曰「魯何難伐也﹖」子貢曰「其城薄以卑﹐其池狹以淺﹐其君愚而不仁﹐大臣無用﹐士惡甲兵﹐不可與戰。君不若伐吳。夫吳﹐城厚而崇﹐池廣以深﹐甲堅士選﹐器飽弩勁﹐又使明大夫守之﹐此易邦也。」成恆忿然作色﹐曰「子之所難﹐人之所易﹔子之所易﹐人之所難﹐而以教恆﹐何也﹖」子貢曰「臣聞君三封而三不成者﹐大臣有所不聽者也。今君又欲破魯以廣齊﹐隳魯以自尊﹐而君功不與焉。是君上驕下恣臣﹐而求以成大事﹐難矣。且夫上驕則犯﹐臣驕則爭﹐此君上於王有遽﹐而下與大臣交爭。如此則君立於齊危於累卵。故曰不如伐吳。且吳王剛猛而毅﹐能行其令﹐百姓習於戰守﹐明於法禁﹐齊遇爲擒必矣。今君悉四境之中﹐出大臣以環之﹐人民外死﹐大臣內空﹐是君上無彊敵之臣﹐下無黔首之士﹐孤主制齊者﹐君也。」陳恆曰「善﹗𨿽然吾兵已在魯之城下矣。吾去之吳﹐大臣將有疑我之心﹐爲之柰何﹖」子貢曰「君按兵無伐﹐請爲君南見吳王﹐請之救魯而伐齊﹐君因以兵迎之。」陳恆許諾。子貢南見吳王﹐謂吳王曰「臣聞之﹐王者不絕世﹐而霸者無彊敵﹐千鈞之重﹐加銖而移。今萬乘之齊﹐而私千乘之魯﹐而與吳爭彊﹐臣竊爲君恐焉。且夫救魯﹐顯名也﹔伐齊﹐大利也﹐義存亡魯﹐害暴齊而威彊晉﹐則王不疑也。」吳王曰「善。𨿽然﹐吾嘗與越戰﹐棲之會稽﹐入臣於吳﹐不卽誅之﹐三年使歸。夫越君﹐賢主﹐苦身勞力﹐夜以接日﹐內飾其政﹐外事諸侯﹐必將有報我之心。子待我伐越而聽子。」子貢曰「不可。夫越之彊不過於魯﹐吳之彊不過於齊﹐主以伐越而不聽臣﹐齊亦已私魯矣。且畏小越而惡彊齊﹐不勇也﹔見小利而忘大害﹐不智也。臣聞仁人不因居﹐以廣其徳﹔智者不棄時﹐以舉其功﹔王者不絕世﹐以立其義。且夫畏越如此﹐臣誠東見越王﹐使出師以從下吏。」吳王大悅。子貢東見越王﹐王聞之﹐除道郊迎﹐身禦至捨。問曰「此僻狹之國﹐蠻夷之民﹐大夫何索然若不辱乃至於此﹖」子貢曰「君處故來。」越王勾踐再拜稽首曰「孤聞禍與福爲鄰﹐今大夫之弔﹐孤之福矣。孤敢不問其說。」子貢曰「臣今者見吳王﹐告以救魯而伐齊﹐其心畏越。且夫無報人之志而使人疑之﹐拙也﹔有報人之意而使人知之﹐殆也﹔事未發而聞之者﹐危也。三者﹐舉事之大忌也。」越王再拜曰「孤少失前人﹐內不自量與吳人戰﹐軍敗身辱﹐遁逃上棲會稽﹐下守海濱﹐惟魚見矣。今大夫辱弔而身見之﹐又發玉聲以教孤﹐孤賴天之賜也﹐敢不承教﹖」子貢曰「臣聞明主任人﹐不失其能﹐直士舉賢﹐不容於世。故臨財分利則使仁﹐涉患犯難則使勇﹐用智圖國則使賢﹐正天下定諸侯則使聖。兵彊而不能行其威勢﹐在上位而不能施其政令於下者﹐其君幾乎難矣﹗臣竊自擇可與成功而至王者﹐惟幾乎﹖今吳王有伐齊晉之志﹐君無愛重器以喜其心﹐無惡卑辭以盡其禮。而伐齊﹐齊必戰﹐不勝﹐君之福也﹔彼戰而勝﹐必以其兵臨晉。騎士銳兵獘乎齊﹐重﹑車騎﹑羽毛盡乎晉﹐則君制其餘矣。」越王再拜﹐曰「昔者吳王分其民之眾以殘吾國﹐殺敗吾民﹐鄙吾百姓﹐夷吾宗廟﹐國爲墟棘﹐身爲魚。孤之怨吳﹐深於骨髓﹐而孤之事吳﹐如子之畏父﹐弟之敬兄。此孤之死言也。今大夫有賜﹐故孤敢以報情。孤身不安重席﹐口不厚味﹐目不視美色﹐耳不聽雅音﹐旣已三年矣﹔焦脣乾舌﹐苦身勞力﹐上事臣﹐下養百姓﹕願一與吳交戰於天下平原之野。正身臂而奮吳越之士﹐繼踵連死﹐肝腦塗地者﹐孤之願也。思之三年﹐不可得也﹐今內量吾國不足以傷吳﹐外事諸侯而不能也。願空國﹐棄臣﹐變容貌﹐易姓名﹐執箕帚﹐養牛馬以事之。孤𨿽知要領不屬﹐手足異處﹐四支布陳﹐爲鄕邑笑﹐孤之意出焉。今大夫有賜﹐存亡國﹐舉死人﹐孤賴天賜﹐敢不待令乎﹖子貢曰「夫吳王爲人﹐貪功名而不知利害。」越王慥然避位﹐子貢曰「臣觀吳王爲數戰伐﹐士卒不恩﹐大臣內引﹐讒人益眾。夫子胥爲人精誠中廉﹐外明而知時﹐不以身死隱君之過。正言以忠君﹐直行以爲國﹐其身死而不聽﹐太宰嚭爲人智而愚﹐彊而弱﹐巧言利辭以內其身﹐善爲詭詐以事其君﹐知其前而不知其後﹐順君之過以安其私﹐是殘國傷君之佞臣也。」越王大悅。子貢去﹐越王送之金百鎰﹐一﹐良馬二。子貢不受。至吳﹐謂吳王曰「臣以下吏之言告於越王﹐越王大恐﹐曰﹕『昔者孤身不幸﹐少失前人。內不自量﹐抵罪於吳﹐軍敗身辱﹐逋逃出走﹐棲於會稽﹐國爲墟莽﹐身爲魚。賴大王之賜﹐使得奉豆﹐修祭祀﹐死且不敢忘﹐何謀之敢﹖』其志甚恐﹐將使使者來謝於王。」子貢館五日﹐越使果來﹐曰﹕東海役臣勾踐之使者臣種敢修下吏﹐少聞於左右﹕昔孤不幸﹐少失前人﹐內不自量﹐抵罪上國﹐軍敗身辱﹐逋逃會稽﹐賴王賜﹐得奉祭祀﹐死且不忘。今竊聞大王興大義﹐誅彊救弱﹐困暴齊而撫周室﹐故使賤臣以奉前王所藏甲二十領﹐屈盧之矛﹐步光之﹐以賀軍吏。若將遂大義﹐獘邑𨿽小﹐請悉四方之內士卒三千人﹐以從下吏﹐請躬被堅執銳﹐以前受矢石﹐君臣死無所恨矣。」吳王大悅。乃召子貢曰「越使果來﹐請出士卒三千﹐其君從之﹐與寡人伐齊。可乎﹖」子貢曰「不可。夫空人之國﹐悉人之眾﹐又從其君﹐不仁也。受幣﹐許其師﹐辭其君卽可。」吳王許諾。子貢去晉﹐見定公曰「臣聞慮不預定﹐不可以應卒﹔兵不預辦﹐不可以勝敵。今吳齊將戰﹐戰而不勝﹐越亂之必矣﹔與戰而勝﹐必以其兵臨晉﹐君爲之柰何﹖」定公曰「何以待之﹖」子貢曰「修兵伏卒以待之。」晉君許之。子貢返魯﹐吳王果興九郡之兵﹐將與齊戰。道出胥門﹐因過姑胥之臺﹐忽晝假寐於姑胥之臺而得夢。及寤而起﹐其心恬然悵焉。乃命太宰嚭告曰「寡人晝臥有夢﹐覺而恬然悵焉。請占之﹐得無所憂哉﹖夢入章明宮﹐見兩蒸而不炊﹔兩黑犬以南﹐以北﹔兩鋘殖吾宮墻﹔流水湯湯﹐越吾宮堂﹔後房震篋篋有鍜工﹔前園橫生梧桐。子爲寡人占之。」太宰嚭曰「美哉﹗王之興師伐齊也。臣聞﹕章者﹐徳鏘鏘也﹔明者﹐破敵聲聞﹐功朗明也。兩蒸而不炊者﹐大王聖徳﹐气有餘也。兩黑犬以南﹑以北者﹐四夷已服﹐朝諸侯也。兩鋘殖宮墻者﹐農夫就成﹐田夫耕也。湯湯越宮堂者﹐鄰國貢獻﹐財有餘也。後房篋篋鼓震有鍜工者﹐宮女悅樂﹐琴瑟和也。前園橫生梧桐者﹐樂府聲也。吳王大悅﹐而其心不已﹐召王孫駱問曰「寡人忽晝夢﹐爲予陳之。」王孫駱曰「臣鄙淺於道﹐不能博大﹐今王所夢﹐臣不能占。其有所知者﹐東掖門亭長長城公弟公孫聖。聖爲人少而好遊﹐長而好學﹐多見博觀﹐知鬼神之情狀。願王問之。」王乃遣王孫駱往請公孫聖﹐曰「吳王晝臥姑胥之臺﹐忽然感夢﹐覺而悵然﹐使子占之﹐急詣姑胥之臺。」公孫聖伏地而泣﹐有項而起。其妻從旁謂聖曰「子何性鄙﹗希睹人主﹐卒得急召﹐涕泣如雨。」公孫聖仰天嘆曰「悲哉﹗非子所知也。今日壬午﹐時加南方﹐命屬上天﹐不得逃亡。非但自哀﹐誠傷吳王。」妻曰「子以道自達於主﹐有道當行﹐上以諫王﹐下以約身。今聞急召﹐憂惑潰亂﹐非賢人所宜。」公孫聖曰「愚哉﹗女子之言也。吾受道十年﹐隱身避害﹐欲紹壽命﹐不意卒得急召﹐中世自棄﹐故悲與子相離耳。」遂去﹐詣姑胥臺。吳王曰「寡人將北伐齊魯﹐道出胥門﹐過姑胥之臺﹐忽然晝夢﹐子爲占之﹐其言吉凶。」公孫聖曰「臣不言﹐身名全﹐言之必死百段於王前。然忠臣不顧其軀。」乃仰天嘆曰「臣聞好船者必溺﹐好戰者必亡﹐臣好直言﹐不顧於命。願王圖之。臣聞﹕章者﹐戰不勝﹐敗走傽偟也。明者﹐去昭昭﹐就冥冥也。入門見蒸而不炊者﹐大王不得火食也。兩黑犬以南﹑以北者﹐黑者﹐陰也﹐北者﹐匿也。兩鋘殖宮墻者﹐越軍入吳國﹐伐宗廟﹐掘社稷也。流水湯湯越宮堂者﹐宮空虛也。後房鼓震篋篋者﹐坐太息也。前園橫生梧桐者﹐梧桐心空不爲用器﹐但爲盲僮﹐與死人俱葬也。願大王按兵修徳﹐無伐於齊﹐則可銷也。遣下吏太宰嚭﹑王孫駱解冠幘﹐肉袒徒跣﹐稽首謝於勾踐﹐國可安存也﹐身可不死矣。」吳王聞之索然作怒﹐乃曰「吾天之所生﹐神之所使。」顧力士石番﹐以鐵錘擊殺之。聖乃仰頭向天而言曰「吁嗟﹗天知吾之冤乎﹖忠而獲罪﹐身死無辜以葬。我以爲直者﹐不如相隨爲柱﹐提我至深山﹐後世相屬爲聲響。」於是吳三乃使門人提之蒸丘﹐「狼食汝肉﹐野火燒汝骨﹐東風數至﹐飛揚汝骸骨﹐肉縻爛﹐何能爲聲響哉﹖」太宰嚭趨進曰「賀大王喜﹐災已滅矣﹐因舉行觴﹐兵可以行。」吳王乃使太宰嚭爲右校司馬﹐王孫駱爲左校﹐及從勾踐之師伐齊。伍子胥聞之﹐諫曰「臣聞興十萬之眾﹐奉師千里﹐百姓之費﹐國家之出﹐日數千金。不念士民之死﹐而爭一日之勝﹐臣以爲危國亡身之甚。且與賊居不知其禍﹐外復求怨﹐徼幸他國﹐猶治救瘑疥而棄心腹之疾﹐發當死矣。瘑疥﹐皮膚之疾﹐不足患也。今齊陵遲千里之外﹐更歷楚趙之界﹐齊爲疾其疥耳﹔越之爲病﹐乃心腹也。不發則傷﹐動則有死。願大王定越而後圖齊。臣之言決矣﹐敢不盡忠﹗臣今年老﹐耳目不聰﹐以狂惑之心﹐無能益國。竊觀金匱第八﹐其可傷也。」吳王曰「何謂也﹖」子胥曰「今年七月﹐辛亥平旦﹐大王以首事。辛﹐歲位也﹐亥﹐陰前之辰也。合壬子歲前合也﹐利以行武﹐武決勝矣。然徳在合鬥擊醜。醜﹐辛之本也。大吉爲白虎而臨辛﹐功曹爲太常所臨亥﹐大吉得辛爲九醜﹐又與白虎並重。有人若以此首事﹐前𨿽小勝﹐後必大敗。天地行殃﹐禍不久矣。」吳王不聽﹐遂九月使太宰嚭伐齊。軍臨北郊﹐吳王謂嚭曰「行矣﹗無忘有功﹐無赦有罪﹐愛民養士﹐視如赤子﹔與智者謀﹐與仁者友。」太宰嚭受命遂行。吳王召大夫被離問曰「汝常與子胥同心合志﹐並慮一謀﹐寡人興師伐齊﹐子胥獨何言焉﹖」被離曰「子胥欲盡誠於前王﹐自謂老狂﹐耳目不聰﹐不知當世之所行﹐無益吳國。」王遂伐齊﹐齊與吳戰於艾陵之上﹐齊師敗績。吳王旣勝﹐乃使行人成好於齊﹐曰「吳王聞齊有沒水之慮﹐帥軍來觀﹐而齊興師蒲艸﹐吳不知所安﹐集設陣爲備﹐不意頗傷齊師。願結和親而去。」齊王曰「寡人處此北邊﹐無出境之謀。今吳乃濟江淮諭千里而來我壤土﹐戮我眾庶﹐賴上帝哀存﹐國猶不至顚隕。王今讓以和親﹐敢不如命﹖」吳齊遂盟而去。吳王還﹐乃讓子胥曰「吾前王履徳明﹐達於上帝。垂功用力爲子西結彊讎於楚。今前王譬若農夫之艾殺四方蓬蒿﹐以立名於荊蠻﹐斯亦大夫之力。今大夫昏耄而不自安﹐生變起詐﹐怨惡而出﹐出則罪吾士眾﹐亂吾法度﹐欲以妖孽挫吾師﹔賴天降哀﹐齊師受服。寡人豈敢自歸其功﹐乃前王之遺徳﹐神靈之佑福也。若子於吳則何力焉﹖」伍子胥攘臂大怒﹐釋而對曰「昔吾前王有不庭之臣﹐以能遂疑計﹐不陷於大難。今王播棄所患﹐外不憂此孤僮之謀﹐非霸王之事。天所未棄﹐必趨其小喜﹐而近其大憂。王若覺寤﹐吳國世世存焉﹔若不覺寤﹐吳國之命斯促矣。不忍稱疾辟易﹐乃見王之爲擒。誠前死﹐掛吾目於門﹐以觀吳國之喪。」吳王不聽﹐坐於殿上﹐獨見四人向庭相背而倚﹐王怪而視之。臣問曰「王何所見﹖」王曰「吾見四人相背而倚﹐聞人言則四分走矣。」子胥曰「如王言﹐將失眾矣。」吳王怒曰「子言不祥﹗」子胥曰「非惟不祥﹐王亦亡矣。」後五日﹐吳王復坐殿上﹐望見兩人相對﹐北向人殺南向人。王問臣﹕「見乎﹖」曰「無所見。」子胥曰「王何見﹖」王曰「前日所見四人﹐今日又見二人相對﹐北向人殺南向人。」子胥曰「臣聞﹐四人走﹐叛也﹔北向殺南向﹐臣殺君也。」王不應。吳王置酒文臺之上﹐臣悉在﹐太宰嚭執政﹐越王侍坐﹐子胥在焉。王曰「寡人聞之﹐君不賤有功之臣﹐父不憎有力之子。今太宰嚭爲寡人有功﹐吾將爵之上賞。越王慈仁忠信﹐以孝事於寡人﹐吾將復增其國﹐以還助伐之功。於眾大夫如何﹖」臣賀曰「大王躬行至徳﹐虛心養士﹐臣並進﹐見難爭死﹔名號顯著﹐威震四海﹔有功蒙賞﹐亡國復存﹔霸功王事﹐咸被臣。」於是子胥據地垂涕﹐曰「於乎﹐哀哉﹗遭此默默﹐忠臣掩口﹐讒夫在側﹔政敗道壞﹐諂諛無極﹔邪說僞辭﹐以曲爲直﹐捨讒攻忠﹐將滅吳國﹕宗廟旣夷﹐社稷不食﹐城郭丘墟﹐殿生荊棘。」吳王大怒﹐曰「老臣多詐﹐爲吳妖孽。乃欲專權擅威﹐獨傾吾國。寡人以前王之故﹐未忍行法﹐今退自計﹐無沮吳謀。」子胥曰「今臣不忠不信﹐不得爲前王之臣。臣不敢愛身﹐恐吾國之亡矣。昔者桀殺關龍逢﹐紂殺王子比干﹐今大王誅臣﹐參於桀紂。大王勉之﹐臣請辭矣。」子胥歸﹐謂被離曰「吾貫弓接矢於鄭楚之界﹐越渡江淮自致於斯。前王聽從吾計﹐破楚見淩之讎。欲報前王之恩而至於此。吾非自惜﹐禍將及汝。」被離曰「未諫不聽﹐自殺何益﹖何如亡乎﹖」子胥曰「亡﹐臣安往﹖」吳王聞子胥之怨恨也﹐乃使人賜屬鏤之。子胥受﹐徒跣褰裳﹐下堂中庭﹐仰天呼怨曰「吾始爲汝父忠臣立吳﹐設謀破楚﹐南服勁越﹐威加諸侯﹐有霸王之功。今汝不用吾言﹐反賜我。吾今日死﹐吳宮爲墟﹐庭生蔓艸﹐越人掘汝社稷。安忘我乎﹖昔前王不欲立汝﹐我以死爭之﹐卒得汝之願﹐公子多怨於我。我徒有功於吳。今乃忘我定國之恩。反賜我死﹐豈不謬哉﹗」吳王聞之﹐大怒﹐曰「汝不忠信﹐爲寡人使齊﹐託汝子於齊鮑氏﹐有我外之心。」急令自裁﹕「孤不使汝得有所見。」子胥把仰天嘆曰「自我死後﹐後世必以我爲忠﹐上配夏殷之世﹐亦得與龍逄﹑比干爲友。」遂伏而死。吳王乃取子胥屍盛以鴟夷之器﹐投之於江中﹐言曰「胥汝一死之後﹐何能有知﹖」卽斷其頭﹐置髙樓上﹐謂之曰「日月炙汝肉﹐飄風飄汝眼﹐炎光燒汝骨﹐魚食汝肉。汝骨變形灰﹐有何所見﹖」乃棄其軀﹐投之江中。子胥因隨流揚波﹐依潮來往﹐蕩激崩岸。於是吳王謂被離曰「汝嘗與子胥論寡人之短。」乃被離而刑之。王孫駱聞之不朝﹐王召而問曰「子何非寡人而不朝乎﹖」駱曰「臣恐耳。」曰「子以我殺子胥爲重乎﹖」駱曰「大王气髙﹐子胥位下﹐王誅之。臣命何異於子胥﹖臣以是恐也。」王曰「非聽宰嚭以殺子胥﹐胥圖寡人也。」駱曰「臣聞人君者﹐必有敢諫之臣﹐在上位者﹐必有敢言之交。夫子胥﹐先王之老臣也﹐不忠不信﹐不得爲前王臣。」吳王中心悷然﹐悔殺子胥﹕「豈非宰嚭之讒子胥﹖」而欲殺之。駱曰「不可。王若殺嚭﹐此爲二子胥也。」於是不誅。十四年﹐夫差旣殺子胥﹐連年不熟﹐民多怨恨。吳王復伐齊。闕爲闌溝於商魯之間﹐北屬蘄﹐西屬濟﹐欲與魯晉合攻於黃池之上。恐臣復諫﹐乃令國中曰「寡人伐齊﹐有敢諫者﹐死﹗」太子友知子胥忠而不用﹐太宰嚭佞而專政﹐欲切言之﹐恐罹尢也﹐乃以諷諫激於王。淸旦﹐懷丸持彈從後園而來﹐衣袷履濡。王怪而問之﹐曰「子何爲袷衣濡履﹐體如斯也﹖」太子友曰「適遊後園﹐聞秋蜩之聲﹐往而觀之。夫秋蟬登髙樹﹐飲淸露﹐隨風撝撓﹐長吟悲鳴﹐自以爲安﹐不知螳蜋超枝緣條﹐曳腰聳距而稷其形。夫螳蜋翕心而進﹐志在有利﹐不知黃雀盈綠林﹐徘徊枝陰﹐●●微進﹐欲啄螳蜋。夫黃雀但知伺螳蜋之有味﹐不知臣挾彈危擲﹐蹭蹬飛丸而集其背。今臣但虛心志在黃雀﹐不知空埳其旁﹐闇忽埳中﹐陷於深井。臣故袷體濡履﹐幾爲大王取笑。」王曰「天下之愚﹐莫過於斯﹕但貪前利﹐不後患。」太子曰「天下之愚﹐復有甚者。魯承周公之末﹐有孔子之教﹐守仁抱徳﹐無欲於鄰國﹐而齊舉兵伐之﹐不愛民命﹐惟有所獲。夫齊徒舉而伐魯﹐不知吳悉境內之士﹐盡府庫之財﹐暴師千里而攻之。夫吳徒知踰境徵伐非吾之國﹐不知越王將選死士出三江之口入五湖之中﹐屠我吳國﹐滅我吳宮。天下之危﹐莫過於斯也﹗」吳王不聽太子之諫﹐遂北伐齊。越王聞吳王伐齊﹐使範蠡﹑泄庸率師屯海通江﹐以絕吳路。敗太子友於始熊夷﹐通江淮轉襲吳﹐遂入吳國﹐燒姑胥臺﹐徙其大舟。吳敗齊師於艾陵之上﹐還師臨晉﹐與定公爭長﹐未合﹐邊候。吳王夫差大懼﹐合諸侯謀曰「吾道遼遠﹐無會﹐前進﹐孰利﹖」王孫駱曰「不如前進﹐則執諸侯之柄﹐以求其志。請王屬士﹐以明其令﹐勸之以髙位﹐辱之以不從。令各盡其死。」夫差昏秣馬食士﹐服兵被甲﹐勒馬銜枚﹐出火於造﹐闇行而進。吳師皆文犀長盾﹐扁諸之﹐方陣而行。中校之軍皆白裳﹑白髦﹑素甲﹑素羽之矰﹐望之若荼﹐王親秉﹐戴旗以陣而立。左軍皆赤裳﹑赤髦﹑丹甲﹑朱羽之矰﹐望之若火。右軍皆玄裳﹑玄輿﹑黑甲﹑烏羽之矰﹐望之如墨。帶甲三萬六千﹐雞鳴而定。陣去晉軍一里。天尙未明﹐王乃親鳴金鼓﹐三軍嘩吟﹐以振其旅﹐其聲動天徙地。晉大驚不出﹐反距堅壘﹐乃令童褐請軍﹐曰「兩軍邊兵接好﹐日中無期。今大國越次而造獘邑之軍壘﹐敢請辭故﹖」吳王親對曰「天子有命﹐周室卑弱﹐約諸侯貢獻﹐莫入王府﹐上帝鬼神而不可以告。無姬姓之所振﹐懼遣使來告﹐冠蓋不絕於道。始周依負於晉﹐故忽於夷狄會晉﹐今反叛如斯﹐吾是以蒲服就君。不肯長弟﹐徒以爭彊﹐孤進不敢﹐去君不命長﹐爲諸侯笑。孤之事君決在今日﹐不得事君命在今日矣﹗」敢煩使者往來﹐孤躬親聽命於藩籬之外。」童褐將還﹐吳王躡左足與褐決矣。及報與諸侯﹐大夫列坐於晉定公前。旣以通命﹐乃告趙鞅曰「臣觀吳王之色﹐類有大憂﹐小則嬖妾﹑嫡子死﹐否則吳國有難﹔大則越人入﹐不得還也。其意有愁毒之憂﹐進退輕難﹐不可與戰。主君宜許之以前﹐期無以爭行而危國也。然不可徒許﹐必明其信。」趙鞅許諾。入謁定公﹐曰「姬姓於周﹐吳爲先老﹐可長﹐以盡國禮。」定公許諾。命童褐復命。於是吳王愧晉之義﹐乃退幕而會。二國君臣並在﹐吳王稱公前晉侯次之﹐臣畢盟。吳旣長晉而還﹐未踰於黃池﹐越聞吳王久畱未歸﹐乃悉士眾將踰章山﹐濟三江而欲伐之。吳又恐齊宋之爲害﹐乃命王孫駱告勞於周﹐曰「昔楚不承供貢﹐辟遠兄弟之國﹐吾前君闔閭不忍其惡﹐帶挺鈹與楚昭王相逐於中原。天捨其忠﹐楚師敗績。今齊不賢於楚﹐又不恭王命﹐以遠辟兄弟之國﹐夫差不忍其惡﹐被甲帶﹐徑至艾陵﹐天福於吳﹐齊師還鋒而退。夫差豈敢自多其功﹐是文武之徳所佑助。時歸吳不熟於歲﹐遂緣江溯淮開溝深水出於商魯之間﹐而歸告於天子執事。」周王答曰「伯父令子來乎盟國一人則依矣﹐余實嘉之。伯父若能輔餘一人﹐則兼受永福﹐周室何憂焉﹖」乃賜弓弩王阼﹐以增號謚吳王還歸自池﹐息民散兵。二十年﹐越王興師伐吳。吳與越戰於檇李﹐吳師大敗﹐軍散死者不可勝計。越追破吳﹐吳王困急﹐使王孫駱稽首請成﹐如越之來也。越王對曰「昔天以越賜吳﹐吳不受也﹔今天以吳賜越﹐其可逆乎﹗吾請獻勾甬東之地﹐吾與君爲二君乎。」吳王曰「吾之在周﹐禮前王一飯。如越王不忘周室之義﹐而使爲附邑﹐亦寡人之願也。行人請成列國之義﹐惟君王有意焉。」大夫種曰「吳爲無道﹐今幸擒之﹐願王制其命。」越王曰「吾將殘汝社稷﹐夷汝宗廟。」吳王默然。請成﹐七反﹐越王不聽。二十三年十月﹐越王復伐吳。吳國困不戰﹐士卒分散﹐城門不守﹐遂屠吳。吳王率臣遁去﹐晝馳夜走﹐三日三夕﹐達於秦餘杭山﹐中愁憂﹐目視茫茫﹐行步猖狂﹐腹餒口饑﹐顧得生稻而食之﹐伏地而飲水。顧左右曰「此何名也﹖」對曰「是生稻也。」吳王曰「是公孫聖所言不得火食﹑走傽偟也。」王孫駱曰「飽食而去﹐前有胥山﹐西中可以匿止。」王行有頃﹐因得生瓜已熟﹐吳王掇而食之。謂左右曰「何冬而生瓜﹐近道人不食何也﹖」左右曰「謂糞種之物﹐人不食也。」吳王曰「何謂糞種﹖」左右曰「盛夏之時﹐人食生瓜﹐起居道傍﹐子復生秋霜﹐惡之﹐故不食。」吳王嘆曰「子胥所謂旦食者也。」謂太宰嚭曰「吾戮公孫聖投胥山之巓﹐吾以畏責天下之﹐吾足不能進﹐心不能往。」太宰嚭曰「死與生﹐敗與成﹐故有避乎﹖」王曰「然曾無所知乎﹖子試前呼之。聖在﹐當卽有應。」吳王止秦餘杭山﹐呼曰「公孫聖﹗」三反呼聖﹐從山中應曰「公孫聖。」三呼三應。吳王仰天呼曰「寡人豈可返乎﹖寡人世世得聖也。」須臾﹐越兵至﹐三圍吳。範蠡在中行﹐左手提鼓﹐右手操袍而鼓之。吳王書其矢而射種蠡之軍﹐辭曰「吾聞狡兔以死﹐良犬就烹﹐敵國如滅﹐謀臣必亡。今吳病矣﹐大夫何慮乎﹖」大夫種﹑相國蠡急而攻。大夫種書矢射之曰「上天蒼蒼﹐若存若亡。越君勾踐下臣種敢言之﹕昔天以越賜吳﹐吳不肯受﹐是天所反。勾踐敬天而功﹐旣得返國﹐今上天報越之功﹐敬而受之﹐不敢忘也。且吳有大過六﹐以至於亡﹐王知之乎﹖有忠臣伍子胥忠諫而身死﹐大過一也﹔公孫聖直說而無功﹐大過二也﹔太宰嚭愚而佞﹐言輕而讒諛﹐妄語恣口﹐聽而用之﹐大過三也﹔夫齊晉無返逆行﹐無僣侈之過﹐而吳伐二國﹐辱君臣﹐毀社稷﹐大過四也﹔且吳與越同音共律﹐上合星宿﹐下共一理﹐而吳侵伐﹐大過五也﹔昔越親戕吳之前王﹐罪莫大焉﹐而幸伐之﹐不從天命﹐而棄其仇﹐後爲大患﹐大過六也。越王謹上刻靑天﹐敢不如命﹖」大天種謂越君曰「中冬气定﹐天將殺戮﹐不行天殺﹐反受其殃。」越王敬拜曰「諾。今圖吳王將爲何如﹖」大夫種曰「君被五勝之衣﹐帶步光之﹐仗屈盧之矛﹐瞋目大言以執之。」越王曰「諾。」乃如大夫種辭吳王曰「誠以今日聞命﹗」言有頃﹐吳王不自殺。越王復使謂曰「何王之忍辱厚也﹖世無萬歲之君﹐死生一也。今子尙有遺榮﹐何必使吾師眾加刃於王﹖」吳王仍未肯自殺。勾踐謂種蠡曰「二子何不誅之﹖」種蠡曰「臣﹐人臣之位﹐不敢加誅於人主。願主急而命之。天誅當行﹐不可久畱。」越王復瞋目怒曰「死者﹐人之所惡﹐惡者﹐無罪於天﹐不負於人。今君抱六過之罪﹐不知愧辱而欲求生﹐豈不鄙哉﹖」吳王乃太息﹐四顧而望﹐言曰「諾。」乃引而伏之死。越王謂太宰嚭曰「子爲臣不忠無信﹐亡國滅君。」乃誅嚭並妻子。吳王臨欲伏﹐顧謂左右曰「吾生旣﹐死亦愧矣。使死者有知﹐吾羞前君地下﹐不忍忠臣伍子胥及公孫聖﹔使其無知﹐吾負於生。死必連繴組以罩吾目﹐恐其不蔽﹐願復重羅繡三幅﹐以爲掩明﹐生不昭我﹐死勿見我形﹐吾何可哉﹖」越王乃葬吳王以禮於秦餘杭山卑猶。越王使軍士集於我戎之功﹐人一隰土以葬之。宰嚭亦葬卑猶之旁。

卷第六越王無餘外傳越之前君無餘者﹐夏禹之末封也。禹父鯀者﹐帝顓頊之後。鯀娶於有莘氏之女﹐名曰女嬉。年壯未孳。嬉於砥山得薏苡而吞之﹐意若爲人所感﹐因而孕﹐剖脇而產髙密。家於西﹐地曰石紐。石紐在蜀西川也。帝堯之時﹐遭洪水滔滔﹐天下漬﹐九州閼塞﹐四瀆壅閉。帝乃憂中國之不康﹐悼黎元之罹咎。乃命四嶽﹐乃舉賢良﹐將任治水。自中國至於條方﹐莫薦人。帝靡所任﹐四嶽乃舉鯀而薦之於堯。帝曰「鯀負命毀族﹐不可。」四嶽曰「等之臣﹐未有如鯀者。」堯用治水﹐受命九載﹐功不成。帝怒曰「朕知不能也。」乃更求之﹐得舜﹐使攝行天子之政﹐巡狩。觀鯀之治水無有形狀﹐乃殛鯀於羽山。鯀投於水﹐化爲黃能﹐因爲羽淵之神。舜與四嶽舉鯀之子髙密。四嶽謂禹曰「舜以治水無功﹐舉爾嗣﹐考之勛。」禹曰「兪﹐小子敢悉考績﹐以統天意。惟委而已。」禹傷父功不成﹐循江﹐溯河﹐盡濟﹐甄淮﹐乃勞身焦思以行﹐七年﹐聞樂不聽﹐過門不入﹐冠掛不顧﹐履遺不躡。功未及成﹐愁然思。乃案黃帝中經歷﹐蓋聖人所記曰﹕在於九山東南天柱﹐號曰宛委﹐赤帝在闕。其巖之巓﹐承以文玉﹐覆以磐石﹐其書金簡﹐靑玉爲字﹐編以白銀﹐皆瑑其文。禹乃東巡﹐登衡嶽﹐血白馬以祭﹐不幸所求。禹乃登山仰天而嘯﹐因夢見赤繡衣男子﹐自稱玄夷蒼水使者﹐聞帝使文命於斯﹐故來候之。「非厥歲月﹐將告以期﹐無爲戲吟。」故倚歌覆釜之山﹐東顧謂禹曰「欲得我山神書者﹐齋於黃帝巖嶽之下三月﹐庚子登山發石﹐金簡之書存矣。」禹退又齋三月﹐庚子登宛委山﹐發金簡之書。案金簡玉字﹐得通水之理。復返歸嶽﹐乘四載以行川。始於霍山﹐徊集五嶽﹐詩云「信彼南山﹐惟禹甸之。」遂巡行四瀆。與益﹑夔共謀﹐行到名山大澤﹐召其神而問之山川理﹑金玉所有﹑鳥獸昆虫之類﹐及八方之民俗﹑殊國異域﹑土地里數﹕使益而記之﹐故名之曰山海經。禹三十未娶﹐行到塗山﹐恐時之暮﹐失其度制﹐乃辭云「吾娶也﹐必有應矣。」乃有白狐九尾造於禹。禹曰「白者﹐吾之服也。其九尾者﹐王之證也。塗山之歌曰﹕『綏綏白狐﹐九尾痝痝。我家嘉夷﹐來賓爲王。成家成室﹐我造彼昌。天人之際﹐於玆則行。』明矣哉﹗」禹因娶塗山﹐謂之女嬌。取辛壬癸甲﹐禹行。十月﹐女嬌生子啟。啟生不見父﹐晝夕呱呱啼泣。禹行使大章步東西﹐亥度南北﹐暢八極之廣﹐旋天地之數。禹濟江﹐南省水理﹐黃龍負舟﹐舟中人怖駭﹐禹乃啞然而笑曰「我受命於天﹐竭力以勞萬民。生﹐性也﹔死﹐命也。爾何爲者﹖」顏色不變。謂舟人曰「此天所以爲我用龍曳尾。」捨舟而去﹐南到計於蒼梧﹐而見縛人﹐禹其背而哭。益曰「斯人犯法﹐自合如此﹐哭之何也﹖」禹曰「天下有道﹐民不罹辜﹔天下無道﹐罪及善人。吾聞﹐一男不耕﹐有受其饑﹔一女不桑﹐有受其寒。吾爲帝統治水土﹐調民安居﹐使得其所﹐今乃罹法如斯﹐此吾得薄﹐不能化民證也。故哭之悲耳。」於是周行內﹐東造絕﹐西延積石﹐南踰赤岸﹐北過寒谷﹔徊昆侖﹐察六扈﹐地理﹐名金石﹔寫流沙於西隅﹐決弱水於北漢﹔靑泉﹑赤淵﹐分入洞穴﹔通江東流﹐至於碣石﹔九河於涽淵﹐開五水於東北﹔鑿龍門﹐辟伊闕﹔平易相土﹐觀地分州。殊方各進﹐有所納貢﹔民去崎嶇﹐歸於中國。堯曰「兪以固冀於此。」乃號禹曰伯禹﹐官曰司空﹐賜姓姒氏﹐領統州伯﹐以巡十二部﹐堯崩禹服三年之喪﹐如喪考妣﹐晝哭夜泣﹐气不屬聲﹐堯禪位於舜﹐舜薦大禹攺官司徒﹐內輔虞位﹐外行九伯。舜崩﹐禪位命禹。禹服三年﹐形體枯槁﹐面目黎黑﹐讓位商均﹐退處陽山之南﹐陰阿之北。萬民不附商均﹐追就禹之所﹐狀若驚鳥揚天﹐駭魚入淵﹐晝歌夜吟﹐登髙號呼﹐曰「禹棄我﹐如何所戴﹖」禹三年服畢﹐哀民﹐不得已卽天子之位。三載考功﹐五年政定﹐周行天下﹐歸還大越。登茅山以朝四方臣﹐觀示中州諸侯﹐防風後至﹐斬以示﹐示天下悉屬禹也。乃大會計治國之道。內美釜山州愼之功﹐外演聖徳以應天心﹐遂更名茅山曰會稽之山。因傳國政﹐休養萬民﹐國號曰夏。後封有功﹐爵有徳﹐惡無細而不誅﹐功無微而不賞﹐天下喁喁﹐若兒思母﹐子歸父。而畱越恐臣不從﹐言曰「吾聞食其實者﹐不傷其枝﹐飲其者﹐不濁其流。吾獲覆釜之書﹐得以除天下之災﹐令民歸於裏閭。其徳彰彰若斯﹐豈可忘乎﹖」乃納言聽諫﹐安民治室﹔居靡山伐木﹐爲邑畫作印﹐橫木爲門﹔調權衡﹐平斗斛﹐造井示民﹐以爲法度。鳳凰棲於樹﹐鸞鳥巢於側﹐麒麟步於庭﹐百鳥佃於澤。遂已耆艾。將老嘆曰「吾晏歲年暮﹐壽將盡矣﹐止絕斯矣。」命臣曰「吾百世之後﹐葬我會稽之山﹐葦桐棺﹐穿壙七尺﹐下無及泉﹐墳髙三尺﹐土階三等。葬之後﹐曰「無攺畝﹐以爲居之者樂﹐爲之者苦。」禹崩之後﹐瑞並去。天美禹徳而勞其功﹐使百鳥還爲民田﹐大小有差﹐進退有行﹐一盛一衰﹐往來有常。禹崩﹐傳位與益。益服三年﹐思禹未嘗不言。喪畢﹐益避禹之子啟於箕山之陽﹐諸侯去益而朝啟﹐曰「吾君帝禹子也。」啟遂卽天子之位﹐治國於夏。遵禹貢之美﹐悉九州之土以種五穀﹐累歲不絕。啟使使以歲時春秋而祭禹於越﹐立宗廟於南山之上。禹以下六世而得帝少康。少康恐禹祭之絕祀﹐乃封其庶子於越﹐號曰無餘。余始受封﹐人民山居﹐𨿽有鳥田之利﹐租貢才給宗廟祭祀之費。乃復隨陵陸而耕種﹐或逐禽鹿而給食。無餘質朴﹐不設宮室之飾﹐從民所居。春秋祠禹墓於會稽。無餘傳世十餘﹐末君微劣﹐不能自立﹐轉從庶爲編戶之民﹐禹祀斷絕。十有餘歲﹐有人生而言語﹐其語臼鳥禽呼﹕咽喋咽喋。指天向禹墓曰「我是無餘君之苗末﹐我方修前君祭祀﹐復我禹墓之祀﹐爲民請福於天﹐以通鬼神之道。」民悅喜﹐皆助奉禹祭﹐四時致貢﹐因共封立﹐以承越君之後﹐復夏王之祭﹐安集鳥田之瑞﹐以爲百姓請命。自後稍有君臣之義﹐號曰無壬。壬生無●﹐●專心守國﹐不失上天之命。無●卒﹐或爲夫譚。夫譚生元常﹐常立﹐當吳王壽夢﹑諸樊﹑闔閭之時。越之興霸自元常矣。

卷第七勾踐入臣外傳越王勾踐五年五月﹐與大夫種﹑範蠡入臣於吳﹐臣皆送至浙江之上。臨水祖道﹐軍陣固陵。大夫文種前爲祝﹐其詞曰「皇天佑助﹐前後揚。禍爲徳根﹐憂爲福堂。威人者滅﹐服從者昌。王𨿽牽致﹐其後無殃。君臣生離﹐感動上皇。夫哀悲﹐莫不感傷。臣請薦脯﹐行酒二觴。」越王仰天太息﹐舉杯垂涕﹐默無所言。種復前祝曰「大王徳壽﹐無疆無極﹐乾坤受靈﹐神祇輔翼。我王厚之﹐祉佑在側。徳銷百殃﹐利受其福。去彼吳庭﹐來歸越國。觴酒旣升﹐請稱萬歲。」越王曰「孤承前王余徳﹐守國於邊﹐幸蒙諸大夫之謀﹐遂保前王丘墓。今遭辱爲天下笑﹐將孤之罪耶﹐諸大夫之責也﹖吾不知其咎﹐願二三子論其意。」大夫扶同曰「何言之鄙也﹖昔湯系於夏臺﹐伊尹不離其側﹔文王囚於石室﹐太公不棄其國。興衰在天﹐存亡系於人。湯攺儀而媚於桀﹐文王服從而幸於紂﹔夏殷恃力而虐二聖﹐兩君屈己以得天道。故湯王不以窮自傷﹐周文不以困爲病。」越王曰「昔堯任舜禹而天下治﹐𨿽有洪水之害﹐不爲人。變異不及於民﹐豈於人君乎﹖」大夫若成曰「不如君王之言。天有歷數﹐徳有薄厚。黃帝不讓﹐堯傳天子。三王臣弒其君﹐五霸子弒其父。徳有廣狹﹐气有髙下。今之世猶人之市﹐置貨以設詐。抱謀以待敵。不幸陷厄﹐求伸而已。大王不覽於斯而懷喜怒﹖」越王曰「任人者不辱身﹐自用者危其國。大夫皆前圖未然之端﹐傾敵破讎﹐坐招泰山之福。今寡人守窮若斯﹐而云湯文困厄後必霸﹐何言之違禮儀﹖夫君子爭寸陰而棄珠玉﹐今寡人冀得免於軍旅之憂﹐而復反系獲敵人之手﹐身爲傭隸﹐妻爲僕妾﹐往而不返﹐客死敵國。若魂魄有愧於前君﹐其無知﹐體骨棄捐。何大夫之言不合於寡人之意﹖」於是大夫種﹑範蠡曰「聞古人曰﹕『居不幽﹐志不廣﹔形不愁﹐思不遠。』聖王賢主皆遇困厄之難﹐蒙不赦之恥。身拘而名尊﹐軀辱而聲榮﹔處卑而不以爲惡﹐居危而不以爲薄。五帝徳厚而窮厄之恨﹐然尙有泛濫之憂。三守暴困之辱﹐不離三獄之囚﹐泣涕而受冤﹐行哭而爲隸﹐演易作卦﹐天道佑之。時過於期﹐否終則泰﹐諸侯並救﹐王命見符﹐朱鬣﹑玄狐。輔臣結髮拆獄破械﹐反國修徳﹐遂討其讎。擢假海內﹐若覆手背﹐天下宗之﹐功垂萬世。大王屈厄﹐臣誠盡謀﹐夫截骨之﹐無削剟之利﹔舀鐵之矛﹐無分發之便﹔建策之士﹐無暴興之說。今臣遂天文﹐案墜籍﹐二气共萌﹐存亡異處﹐彼興則我辱﹐我霸則彼亡。二國爭道﹐未知所就。君王之危﹐天道之數﹐何必自傷哉﹗夫吉者﹐凶之門﹔福者﹐禍之根。今大王𨿽在危困之際﹐孰知其非暢達之兆哉﹖」大夫計●曰「今君王國於會稽﹐窮於入吳﹐言悲辭苦﹐臣泣之。𨿽則恨悷之心﹐莫不感動。而君王何爲謾辭嘩說﹐用而相欺﹖臣誠不取。」越王曰「寡人將去入吳﹐以國累諸侯大夫﹐願各自述﹐吾將屬焉。」大夫如曰「臣聞大夫種忠而善慮﹐民親其知﹐士樂爲用。今委國一人﹐其道必守﹐何順心佛命臣﹖大夫曳庸曰「大夫文種者﹐國之梁棟﹐君之爪牙。夫驥不可與匹馳﹐日月不可並照。君王委國於種﹐則萬綱千紀無不舉者。」越王曰「夫國者﹐前王之國。孤力弱勢劣﹐不能遵守社稷﹐奉承宗廟。吾聞父死子代﹐君亡臣親。今事棄諸大夫﹐客官於吳﹐委國歸民以付二三子。吾之由也﹐亦子之憂也。君臣同道﹐父子共气﹐天性自然。豈得以在者盡忠﹐亡者爲不信乎﹖何諸大夫論事﹐一合一離﹐令孤懷心不定也﹖夫推國任賢﹐度功績成者﹐君之命也﹔奉教順理﹐不失分者﹐臣之職也。吾顧諸大夫以其所能而云委質而已。於乎﹐悲哉﹗」計●曰「君王所陳者﹐固其理也。昔湯入夏﹐付國於文祀﹐西伯之殷﹐委國於二老。今懷夏將滯﹐志在於還。夫適市之妻﹐教嗣糞除﹐出亡之君﹐臣守禦。子問以事﹐臣謀以能。今君王欲士之所志﹐各陳其情﹐舉其能者﹐議其宜也。」越王曰「大夫之論是也。吾將逝矣﹐願諸君之風。」大夫種曰「夫內修封疆之役﹐外修耕戰之備﹐荒無遺土﹐百姓親附﹕臣之事也。」大夫範蠡曰「輔危主﹐存亡國﹐不恥屈厄之難﹐安守被辱之地﹐往而必反﹐與君復讎者﹕臣之事也。」大夫苦成曰「發君之令﹐明君之徳﹐窮與俱厄﹐進與俱霸﹐統煩理亂﹐使民知分﹕臣之事也。」大夫曳庸曰「奉令受使﹐結和諸侯﹐通命達旨﹐賂往遺來﹐解憂釋患﹐使無所疑﹐出不忘命﹐入不被尢﹕臣之事也。」大夫皓進曰「一心齊志﹐上與等之﹐下不違令﹐動從君命﹔修徳履義﹐守信溫故﹔臨非決疑﹐君誤臣諫﹐直心不撓﹔舉過列平﹐不阿親戚﹐不私於外﹐推身致君﹐終始一分﹕臣之事也。」大夫諸稽郢曰「望敵設陣﹐飛矢揚兵﹐履腹涉屍﹐血流滂滂﹐貪進不退﹔二師相當﹐破敵攻﹐威淩百邦﹕臣之事也。」大夫如曰「修徳行惠﹐撫慰百姓﹔身臨憂勞﹐動躬親﹔弔死存疾﹐救活民命﹔蓄陳儲新﹐食不二味﹔國富民實﹐爲君養器﹕臣之事也。」大夫計●曰「候天察地﹐紀歷陰陽﹐觀變參災﹐分別妖祥﹐日月含色﹐五精錯行﹐福見知吉﹐妖出知凶﹕臣之事也。」越王曰「孤𨿽入於北國﹐爲吳窮虜﹐有諸大夫懷徳抱術﹐各守一分﹐以保社稷﹐孤何憂焉﹖」遂別於浙江之上。臣垂泣﹐莫不咸哀。越王仰天嘆曰「死者﹐人之所畏。若孤之聞死﹐其於心中曾無怵惕﹖」遂登船徑去﹐終不返顧。越王夫人乃據船哭﹐顧烏鵲啄江渚之蝦﹐飛去復來﹐因哭而歌之﹐曰「仰飛鳥兮烏鳶﹐淩玄虛號翩翩。集洲渚兮優恣﹐啄蝦矯翮兮雲間﹐任厥兮往還。妾無罪兮負地﹐有何辜兮譴天﹖颿颿獨兮西往﹐孰知返兮何年﹖心惙惙兮若割﹐淚泫泫兮雙懸。」又哀今曰「彼飛鳥兮鳶烏﹐已翔兮翕蘇。心在專兮素蝦﹐何居食兮江湖﹖徊復翔兮遊颺﹐去復返兮於乎﹗始事君兮去家﹐終我命兮君都。終來遇兮何幸﹐離我國兮去吳。妻衣褐兮爲婢﹐夫去冕兮爲奴。歲遙遙兮難極﹐冤悲痛兮心惻。腸千結兮服膺﹐於乎哀兮忘食。願我身兮如鳥﹐身翔兮矯翼。去我國兮心搖﹐情憤惋兮誰識﹖」越王聞夫人怨歌﹐心中內慟﹐乃曰「孤何憂﹖吾之六翮備矣。」於是入吳﹐見夫差稽首再拜稱臣﹐曰東海賤臣勾踐﹐上愧皇天﹐下負后土﹐不裁功力﹐污辱王之軍士﹐抵罪邊境。大王赦其深辜﹐裁加役臣﹐使執箕。誠蒙厚恩﹐得保須臾之命﹐不勝仰感俯愧。臣勾踐叩頭頓首。」吳王夫差曰「寡人於子亦過矣。子不念先君之讎乎﹖」越王曰「臣死則死矣﹐惟大王原之。」伍胥在旁﹐目若熛火﹐聲如雷霆﹐乃進曰「夫飛鳥在靑雲之上﹐尙欲繳微矢以射之﹐豈近臥於華池﹐集於庭廡乎﹖今越王放於南山之中﹐遊於不可存之地﹐幸來涉我壤土﹐入吾梐梱﹐此乃廚宰之成事食也﹐豈可失之乎﹖」吳王曰「吾聞誅降殺服﹐禍及三世。吾非愛越而不殺也﹐畏皇天之咎教而赦之。」太宰嚭諫曰「子胥明於一時之計﹐不通安國之道。願大王遂其所執﹐無拘小之口。」夫差遂不誅越王﹐令駕車養馬﹐祕於宮室之中。三月﹐吳王召越王入見﹐越王伏於前﹐範蠡立於後。吳王謂範蠡曰「寡人聞貞婦不嫁破亡之家﹐仁賢不官絕滅之國。今越王無道﹐國已將亡﹐社稷壞崩﹐身死世絕﹐爲天下笑。而子及主俱爲奴僕﹐來歸於吳﹐豈不鄙乎﹖吾欲赦子之罪﹐子能攺心自新﹐棄越歸吳乎﹖」範蠡對曰「臣聞亡國之臣﹐不敢語政﹐敗軍之將﹐不敢語勇。臣在越不忠不信﹐今越王不奉大王命號﹐用兵與大王相持﹐至今獲罪﹐君臣俱降。蒙大王鴻恩﹐得君臣相保﹐願得入備掃除﹐出給趨走﹐臣之願也。」此時越王伏地流涕﹐自謂遂失範蠡矣。吳王知範蠡不可得爲臣﹐謂曰「子旣不移其志﹐吾復置子於石室之中。」範蠡曰「臣請如命。」吳王起入宮中﹐越王﹑範蠡趨入石室。越王服犢鼻﹐樵頭夫人衣無緣之裳﹐施左關之襦。夫斫銼養馬﹐妻給水﹑除糞﹑灑掃。三年不慍怒﹐面無恨色。吳王登遠臺望見越王及夫人﹑範蠡坐於馬糞之旁﹐君臣之禮存﹐夫婦之儀具。王顧謂太宰嚭曰「彼越王者﹐一節之人﹔範蠡﹐一介之士﹐𨿽在窮厄之地﹐不失君臣之禮。寡人傷之。」太宰嚭曰「願大王以聖人之心﹐哀窮孤之士。」吳王曰「爲子赦之。」後三月﹐乃擇吉日而欲赦之﹐召太宰嚭謀曰「越之與吳﹐同土連域。勾踐愚黠﹐親欲爲賊。寡人承天之神靈﹐前王之遺徳﹐誅討越寇﹐囚之石室。寡人心不忍見而欲赦之﹐於子柰何﹖」太宰嚭曰「臣聞無徳不復。大王垂仁恩加越﹐越豈敢不報哉﹖願大王卒意。」越王聞之﹐召範蠡告之曰「孤聞於外﹐心獨喜之﹐又恐其不卒也。」範蠡曰「大王安心﹐事將有意﹐在玉門第一。今年十二月﹐戊寅之日﹐時加日出。戊﹐囚日也﹔寅﹐陰后之辰也。合庚辰歲後會也。夫以戊寅日聞喜﹐不以其罪罰日也。時加卯而賊戊﹐功曹爲騰蛇而臨戊﹐謀利事在靑龍﹐靑龍在勝先﹐而臨酉﹐死气也﹔而克寅﹐是時克其日﹐用又助之。所求之事﹐上下有憂。此豈非天网四張﹐萬物盡傷者乎﹖王何喜焉﹖」果子胥諫吳王曰「昔桀囚湯而不誅﹐紂囚文王而不殺﹐天道還反﹐禍轉成福。故夏爲湯所誅﹐殷爲周所滅。今大王旣囚越君而不行誅﹐臣謂大王惑之深也。得無夏殷之患乎﹖」吳王遂召越王﹐久之不見。範蠡﹑文種憂而占之﹐曰「吳王見擒也。」有頃太宰嚭出見大夫種﹑範蠡而言越王復拘於石室。伍子胥復諫吳王曰「臣聞﹐王者攻敵國克之則加以誅﹐故後無報復之憂﹐遂免子孫之患。今越王已入石室﹐宜早圖之﹐後必爲吳之患。」太宰嚭曰「昔者齊桓割燕所至之地以貺燕公﹐而齊君獲其美名﹔宋襄濟河而戰﹐春秋以多其義﹕功立而名稱﹐軍敗而徳存。今大王誠赦越王﹐則功冠於五霸﹐名越於前古。」吳王曰「待吾疾愈﹐方爲大宰赦之。」後一月﹐越王出石室﹐召範蠡曰「吳王疾﹐三月不愈。吾聞人臣之道﹐主疾臣憂﹐且吳王遇孤恩甚厚矣。疾之無瘳﹐惟公卜焉。」範蠡曰「吳王不死明矣﹐到己巳日當瘳﹐惟大王畱意。」越王曰「孤所以窮而不死者﹐賴公之策耳﹐中復猶豫﹐豈孤之志哉﹖可與不可﹐惟公圖之。」範蠡曰「臣竊見吳王﹐眞非人也。數言成湯之義﹐而不行之。願大王請求問疾﹐得見﹐因求其糞而嘗之﹐觀其顏色﹐當拜賀焉﹐言其不死﹐以廖起日期之旣言信後﹐則大王何憂﹖」越王明日謂太宰嚭曰「囚臣欲一見問疾。」太宰嚭卽入言於吳王﹐王召而見之。適遇吳王之便﹐太宰嚭奉溲惡以出﹐逢戶中。越王因拜﹕「請嘗大王之溲﹐以決吉凶。」卽以手取其便與惡而嘗之。因入曰「下囚臣勾踐賀於大王﹐王之疾至己巳日有瘳﹐至三月壬申病愈。」吳王曰「何以知之﹖」越王曰「下臣嘗事師﹐聞糞者順榖味﹐逆時气者死﹐順時气者生。今者臣竊嘗大王之糞﹐其惡味苦且楚酸。是味也﹐應春夏之气。臣以是知之。」吳王大悅﹐曰「仁人也。」乃赦越王得離其石室﹐去就其宮室﹐執牧養之事如故。越王從嘗糞惡之後﹐遂病口臭。範蠡乃令左右皆食岑艸﹐以亂其气。其後﹐吳王如越王期日疾愈﹐心念其忠﹐臨政之後﹐大縱酒於文臺。吳王出令曰「今日爲越王陳北面之坐﹐臣以客禮事之。」伍子胥趨出到捨上﹐不禦坐。酒酣﹐太宰嚭曰「異乎﹗今日坐者各有其詞﹐不仁者逃﹐其仁者畱。臣聞同聲相和﹐同心相求。今國相剛勇之人﹐意者內﹖至仁之存也﹐而不禦坐﹐其亦是乎﹖」吳王曰「然。」於是範蠡與越王俱起爲吳王壽﹐其辭曰﹕下臣勾踐從小臣範蠡﹐奉觴上千歲之壽﹐辭曰﹕皇在上令﹐昭下四時﹐並心察慈﹐仁者大王。躬親鴻恩﹐立義行仁。九徳四塞﹐威服臣。於乎休哉﹐傳徳無極上感太陽﹐降瑞翼翼。大王延壽萬歲﹐長保吳國。四海咸承﹐諸侯賓服。觴酒旣升﹐永受萬福﹗於是吳王大悅。明日伍子胥入諫曰「昨日大王何見乎﹖臣聞內懷虎狼之心﹐外執美詞之說﹐但爲外情以存其身。豺不可謂廉﹐狼不可親。今大王好聽須臾之說﹐不慮萬歲之患﹐放棄忠直之言﹐聽用讒夫之語﹔不滅瀝血之仇﹐不絕懷毒之怨。猶縱毛鑪炭之上幸其焦﹐投卵千鈞之下望必全﹐豈不殆哉﹖臣聞桀登髙自知危﹐然不知所以自安也﹔前據白刃自知死﹐而不知所以自存也。惑者知返﹐迷道不遠。願大王察之。」吳王曰「寡人有疾﹐三月曾不聞相國一言﹐是相國之不慈也﹔又不進口之所嗜﹐心不相思﹐是相國之不仁也。夫爲人臣不仁不慈﹐焉能知其忠信者乎﹖越王迷惑﹖棄守邊之事﹐親將其臣民來歸寡人﹐是其義也﹔躬親爲虜﹐妻親爲妾﹐不慍寡人﹐寡人有疾﹐親嘗寡人之溲﹐是其慈也﹔虛其府庫﹐盡其寶幣﹐不念舊故﹐是其忠信也。三者旣立﹐以養寡人﹐寡人曾聽相國而誅之﹐是寡人之不智也﹐而爲相國快私意耶﹐豈不負皇天乎﹖」子胥曰「何大王之言反也﹖夫虎之卑勢﹐將以有擊也﹔貍之卑身﹐將求所取也。雉以眩移拘於网﹐魚以有悅死於餌。且大王初臨政﹐負玉門之第九﹐誡事之敗﹐無咎矣。今年三月甲戌﹐時加雞鳴。甲戌﹐歲位之會將也。靑龍在酉﹐徳在上﹐刑在金﹐是日賊其徳也。知父將有不順之子﹐君有逆節之臣。大王以越王歸吳爲義﹐以飲溲食惡爲慈﹐以虛府庫爲仁﹐是故爲無愛於人﹐其不可親。面聽貌觀以存其身。今越王入臣於吳﹐是其謀深也﹔虛其府庫﹐不見恨色﹐是欺我王也﹔下飲王之溲者﹐是上食王之心也﹔下嘗王之惡者﹐是上食王之肝也。大哉﹐越王之崇吳﹐吳將爲所擒也。惟大王畱意察之﹐臣不敢逃死以負前王。一旦社稷丘墟﹐宗廟荊棘﹐其悔可追乎﹖」吳王曰「相國置之﹐勿復言矣。寡人不忍復聞。」於是遂赦越王歸國﹐送於蛇門之外﹐臣祖道。吳王曰「寡人赦君使其返國﹐必念終始。王其勉之。」越王稽首曰「今大王哀臣孤窮﹐使得生全還國﹐與種蠡之徒願死於轂下。上天蒼蒼﹐臣不敢負。」吳王曰「於乎﹗吾聞君子一言不再。今已行矣﹐王勉之。」越王再拜跪伏﹐吳王乃引越王登車﹐範蠡執禦﹐遂去。至三津之上﹐仰天嘆曰「嗟乎﹗孤之屯厄﹐誰念復生渡此津也﹖」謂範蠡曰「今三月甲辰﹐時加日昳﹐孤蒙上天之命﹐還歸故鄕﹐得無後患乎﹖」範蠡曰「大王勿疑﹐直飠道行。越將有福﹐吳當有憂。」至浙江之上﹐望見大越山川重秀﹐天地再淸。王與夫人嘆曰「吾已絕望﹐永辭萬民﹐豈料再還﹐重復鄕國﹖」言竟掩面﹐涕泣闌干。此時萬姓咸歡﹐臣畢賀。

卷第八勾踐歸國外傳越王勾踐臣吳至歸越﹐勾踐七年也。百姓拜之於道﹐曰「君王獨無苦矣﹗今王受天之福﹐復於越國﹐霸王之﹐自斯而起。」王曰「寡人不愼夭教﹐無徳於民﹐今勞萬姓擁於岐路﹐將何徳化以報國人﹖」顧謂範蠡曰「今十有二月﹐己巳之日﹐時加禺中﹐孤欲以此到國﹐何如﹖」蠡曰「大王且畱﹐以臣卜日。」於是範蠡進曰「異哉﹐大王之擇日也﹗王當疾趨﹐車馳人走。」越王策馬飛輿﹐遂復宮闕。吳封地百里於越﹐東至炭瀆﹐西止周宗﹐南造於山﹐北薄於海。越王謂範蠡曰「孤獲辱連年﹐勢足以死﹐得相國之策﹐再返南鄕。今欲定國立城﹐人民不足﹐其功不可以興。爲之柰何﹖」範蠡對曰「唐虞卜地﹐夏殷封國﹐古公營城周雒﹐威折萬里﹐徳致八極﹐豈直欲破彊敵收鄰國乎﹖」越王曰「孤不能承前君之制﹐修徳自守﹐亡棲於會稽之山﹐請命乞恩﹐受辱被恥﹐囚結吳宮。幸來歸國﹐追以百里之封﹐將遵前君之意﹐復於會稽之上﹐而宜釋吳之地。」範蠡曰「昔公劉去邰﹐而徳彰於夏﹔亶父讓地﹐而名發於岐。今大王欲國樹都﹐並敵國之境﹐不處平易之都﹐據四達之地﹐將焉立霸王之業﹖」越王曰「寡人之計未有決定。欲築城立郭﹐分設裏閭﹐欲委屬於相國。」於是範蠡乃觀天文﹐擬法於紫宮﹐築作小城﹐周千一百二十二步﹐一圓三方。西北立龍飛翼之樓﹐以象天門﹐東南伏漏石竇﹐以象地戶﹔陵門四達﹐以象八風。外郭築城而缺西北﹐示服事吳也﹐不敢壅塞﹐內以取吳﹐故缺西北﹐而吳不知也。北向稱臣﹐委命吳國﹐左右易處﹐不得其位﹐明臣屬也。城旣成而怪山自生者﹐瑯琊東武海中山也。一夕自來﹐故名怪山。範蠡曰「臣之築城也﹐其應天矣﹐昆侖之象存焉。」越王曰「寡人聞昆侖之山﹐乃地之柱﹐上承皇天﹐气吐宇內﹐下處后土﹐稟受無外。滋聖生神嘔養帝會。故帝處其陽陸﹐三王居其正地。吾之國也﹐扁天地之壤﹐乘東南之維﹐斗去極北。非糞土之城﹐何能與王者比隆盛哉﹖」範蠡曰「君徒見外﹐未見於內。臣乃承天門制城﹐合气於后土﹐嶽象已設﹐昆侖故出。越之霸也。」越王曰「苟如相國之言﹐孤之命也。」範蠡曰「天地卒號﹐以著其實。」名東武起遊臺其上。東南爲司馬門﹐立增樓冠其山巓﹐以爲靈臺起離宮於淮陽﹐中宿臺在於髙平﹐駕臺在於成丘﹐立苑於樂野﹐燕臺在於石室﹐齋臺在於襟山。勾踐之出遊也﹐休息食室於冰廚。越王乃召相國範蠡﹑大夫種﹑大夫郢問曰「孤欲以今日上明堂﹐臨國政﹐專恩致令﹐以撫百姓﹐何日可矣﹖惟三聖紀綱維持。」範蠡曰「今日丙午日也。丙﹐陽將也。是日吉矣﹐又因良時﹐臣愚以爲可。無始有終得天下之中。」大夫種曰「前車已覆﹐後車必戒。願王深察。」範蠡曰「夫子故不一二見也。吾王今以丙午復初臨政﹐解救其本﹐是一宜﹔夫金制始﹐而火救其終﹐是二宜﹔蓄金之憂﹐轉而及水﹐是三宜﹔君臣有差﹐不失其理﹐是四宜﹔王相俱起﹐天下立矣﹐是五宜。臣願急升明堂臨政。」越王是日立政﹐翼翼小心。出不敢奢﹐入不敢侈。越王念復吳讎非一旦也﹐苦身勞心﹐夜以接日。目臥則攻之以蓼﹐足寒則漬之以水﹐冬常抱﹐夏還握火﹐愁心苦志﹐懸膽於戶﹐出入嘗之﹐不絕於口。中夜泣﹐泣而復嘯。越王曰「吳王好服之離體﹐吾欲采葛﹐使女工織細布獻之﹐以求吳王之心﹐於子何如﹖」臣曰「善。」乃使國中男女入山采葛﹐以作黃絲之布。欲獻之﹐未及遣使﹐吳王聞越王盡心自守﹐食不重味﹐衣不重彩﹐𨿽有五臺之遊﹐未嘗一日登翫。吾欲因而賜之以書﹐增之以封﹐東至於勾甬﹐西至於檇李﹐南至於姑末﹐北至於平原﹐縱橫八百餘里。越王乃使大夫種索葛布十萬﹐甘蜜九黨﹐文笥七枚﹐狐皮五雙﹐晉竹十廋﹐以復封禮。吳王得之曰「以越僻狄之國無珍﹐今舉其貢貨而以復禮﹐此越小心念功﹐不忘吳之效也。夫越本興國千里﹐吾𨿽封之﹐未盡其國。」子胥聞之﹐退臥於捨﹐謂侍者曰「吾君失其石室之囚﹐縱於南林之中﹐今但因虎豹之野而與荒外之艸﹐於吾之心﹐其無損也﹖」吳王得葛布之獻﹐乃復增越之封﹐賜羽毛之飾﹑機杖﹑諸侯之服。越國大悅。采葛之婦﹐傷越王用心之苦﹐乃作苦之詩﹐曰「葛不連蔓棻臺臺﹐我君心苦命更之。嘗膽不苦甘如飴﹐令我采葛以作絲。女工織兮不敢遲。弱於羅兮輕霏霏﹐號絺素兮將獻之。越王悅兮忘罪除﹐吳王歡兮飛尺書。增封益地賜羽奇﹐機杖茵褥諸侯儀。臣拜舞天顏舒﹐我王何憂能不移﹖」於是越王內修其徳﹐外布其道﹐君不名教﹐臣不名謀﹐民不名使﹐官不名事。國中蕩蕩無有政令。越王內實府庫﹐墾其田疇﹐民富國彊﹐安道泰。越王遂師八臣與其四友﹐時問政焉。大夫種曰「愛民而已。」越王曰「柰何﹖」種曰「利之無害﹐成之無敗﹐生之無殺﹐與之無奪。」越王曰「願聞。」種曰「無奪民所好則利也﹐民不失其時則成之﹐省刑去罰則生之﹐薄其賦斂則與之﹐無多臺遊則樂之﹐靜而無苛則喜之﹔民失所好則害之﹐農失其時則敗之﹐有罪不赦則殺之﹐重賦厚斂則奪之﹐多作臺遊以罷民則苦之﹐勞擾民力則怒之﹐臣聞善爲國者遇民如父母之愛其子﹐如兄之愛其弟。聞有饑寒爲之哀﹐見其勞苦爲之悲。」越王乃緩刑薄罰﹐省其賦斂﹐於是人民殷富﹐皆有帶甲之勇。九年正月﹐越王召五大夫而告之曰「昔者越國遁棄宗廟﹐身爲窮虜﹐聞天下﹐辱流諸侯。今寡人念吳﹐猶攵者不忘走﹐盲者不忘視。孤未知策謀﹐惟大夫誨之。」扶同曰「昔者亡國流民﹐天下莫不聞知。今欲有計﹐不宜前露其辭。臣聞擊鳥之動﹐故前俯伏﹐猛獸將擊﹐必餌毛帖伏﹔鷙鳥將搏﹐必卑飛戢翼﹔聖人將動﹐必順辭和。聖人之謀﹐不可見其象﹐不可知其情。臨事而伐﹐故前無剽過之兵﹐後無伏襲之患。今大王臨敵破吳﹐宜損少辭﹐無令泄也。臣聞吳王兵彊於齊晉﹐而怨結於楚。大王宜親於齊﹐深結於晉﹐陰固於楚﹐而厚事於吳。夫吳之志猛﹐驕而自矜﹐必輕諸侯而淩鄰國。三國決權﹐還爲敵國﹐必角勢交爭。越承其獘﹐因而伐之﹐可克也。𨿽五帝之兵無以過此。」範蠡曰「臣聞謀國破敵﹐動觀其符﹐孟津之會﹐諸侯曰可﹐武王辭之。方今吳楚結讎﹐構怨不解﹐齊𨿽不親﹐外爲其救﹔晉𨿽不附﹐猶效其義。夫內臣謀而決讎其策﹐鄰國通而不絕其援﹐斯正吳之興霸﹐諸侯之上尊。臣聞峻髙者隤﹐葉茂者摧﹐日中則移﹐月滿則虧﹐四時不並盛﹐五行不俱馳﹐陰陽更唱﹐气有盛衰。故溢堤之水﹐不淹其量﹐乾之火﹐不復其熾﹔水靜則無漚瀴之怒﹐火消則無熹毛之熱。今吳乘諸侯之威以號令於天下﹐不知徳薄而恩淺﹐道狹而怨廣﹐權懸而智衰﹐力竭而威折﹐兵挫而軍退﹐士散而解。臣請按師整兵﹐待其壞敗﹐隨而襲之﹐兵不血刃﹐士不旋踵﹐吳之君臣爲虜矣。臣願大王匿聲無見其動﹐以觀其靜。」大夫苦成曰「夫水能浮艸木﹐亦能之﹔地能生萬物﹐亦能殺之﹔江海能下谿谷﹐亦能朝之﹔聖人能從﹐亦能使之。今吳承闔閭之軍制﹐子胥之典教﹐政平未虧﹐戰勝未敗。大夫嚭者﹐狂佞之人﹐達於策慮﹐輕於朝事﹔子胥力於戰伐﹐死於諫議。二人權﹐必有壞敗。願王虛心自匿﹐無示謀計﹐則吳可滅矣。」大夫浩曰「今吳君驕臣奢﹐民飽軍勇﹔外有侵境之敵﹐內有爭臣之震﹐其可攻也。」大夫句如曰「天有四時﹐人有五勝。昔湯武乘四時之利而制夏殷﹐桓繆據五勝之便而列六國。此乘其時而勝者也。」王曰「未有四時之利﹐五勝之便﹐願各就職也。」

卷第九勾踐陰謀外傳越王勾踐十年二月﹐越王深念遠思﹕侵辱於吳﹐蒙天祉福﹐得越國。臣教誨﹐各畫一策﹐辭合意同﹐勾踐敬從﹐其國已富。反越五年﹐未聞敢死之友。或謂諸大夫愛其身﹑惜其軀者。乃登漸臺望觀其臣有憂與否。相國範蠡﹑大夫種﹑句如之屬﹐儼然列坐﹐𨿽懷憂患﹐不形顏色。越王卽鳴鐘驚檄﹐而召臣與之盟曰「寡人獲辱受恥﹐上愧周王﹐下晉楚。幸蒙諸大夫之策﹐得返國修政﹐富民養士。而五年未聞敢死之士﹐雪仇之臣﹐柰何而有功乎﹖」臣默然莫對者。越王仰天嘆曰「孤聞主憂臣辱﹐主辱臣死。今孤親被奴虜之厄﹐受囚破之恥﹐不能自輔﹐須賢任仁﹐然後討吳﹐重負諸臣﹐大夫何易見而難使也﹖」於是計●年少官卑﹐列坐於後﹐乃舉手而趨﹐蹈席而前進曰「謬哉﹐君王之言也﹗非大夫易見而難使﹐君王之不能使也。」越王曰「何謂﹖」計●曰「夫官位﹑財幣﹑金賞者﹐君之所輕也﹔操鋒履刃﹐艾命投死者﹐士之所重也。今王易財之所輕﹐而責士之所重﹐何其殆哉﹖」於是越王默然不悅﹐面有愧色﹐卽辭臣﹐進計●而問曰「孤之所得士心者何等﹖」計●對曰「夫君﹐人尊其仁義者﹐治之門也。士民者﹐君之根也。開門固根﹐莫如正身。正身之道﹐謹左右。左右者﹐君之所以盛衰者也。願王明選左右﹐得賢而已。昔太公九聲而足磻溪之餓人也﹐西伯任之而王﹔管仲﹐魯之亡囚﹐有貪分之毀﹐齊桓得之而霸。故傳曰﹕『失士者亡﹐得士者昌。』願王審於左右﹐何患臣之不使也。」越王曰「吾使賢任能﹐各殊其事﹐孤虛心髙望﹐冀聞報復之謀﹐今咸匿聲隱形﹐不聞其語﹐厥咎安在﹖」計●曰「選賢實士﹐各有一等﹐遠使以難﹐以效其誠﹔內告以匿﹐以知其信﹔與之論事﹐以觀其智﹔飲之以酒﹐以視其亂﹔指之以使﹐以察其能﹔示之以色﹐以別其熊。五色以設﹐士盡其實﹐人竭其智。知其智﹐盡實﹐則君臣何憂﹖」越王曰「吾以謀士效實﹐人盡其智﹐而士有未盡進辭有益寡人也。」計●曰「範蠡明而知內﹐文種遠以見外。願王請大夫種與深議﹐則霸王之術在矣。」越王乃請大夫種而問曰「吾昔日受夫子之言﹐自免於窮厄之地。今欲奉不羈之計﹐以雪吾之宿讎﹐何行而功乎﹖」大夫種曰「臣聞髙飛之鳥﹐死於美食﹔深泉之魚﹐死於芳餌。今欲伐吳﹐必前求其所好﹐參其所願﹐然後能得其實。」越王曰「人之所好𨿽其願﹐何以定而制之死乎﹖」大夫種曰「夫欲報怨復讎﹐破吳滅敵者﹐有九術﹐君王察焉﹖」越王曰「寡人被辱懷憂﹐內朝臣﹐外愧諸侯﹐中心迷惑﹐精神空虛﹐𨿽有九術﹐安能知之﹖」大夫種曰「夫九術者。湯文得之以王﹐桓穆得之以霸。其攻城取邑﹐易於脫屣。願大王覽之。」種曰「一曰尊天事鬼以求其福﹔二曰重財幣以遺其君﹐多貨賄以喜其臣﹔三曰貴糴粟以虛其國﹐利所欲以疲其民﹔四曰遺美女以惑其心而亂其謀﹔五曰遺之巧工良材﹐使之起宮室以盡其財﹔六曰遺之諛臣﹐使之易伐﹔七曰彊其諫臣﹐使之自殺﹔八曰君王國富而備利器﹔九曰利甲兵以承其獘。凡此九術﹐君王閉口無傳﹐守之以神﹐取天下不難﹐而於吳乎﹖」越王曰「善。」乃行第一術﹐立東郊以祭陽﹐名曰東皇公﹐立西郊以祭陰﹐名曰西王母。祭陵山於會稽﹐祀水澤於江州。事鬼神一年﹐國不被災。越王曰「善哉﹐大夫之術﹗願論其餘。」種曰「吳王好起宮室﹐用工不輟。王選名山神材﹐奉而獻之。」越王乃使木工三千餘人入山伐木﹐一年﹐師無所幸。作士思歸﹐皆有怨望之心﹐而歌木客之吟。一夜天生神木一雙﹐大二十圍﹐長五十尋。陽爲文梓﹐陰爲楩柟﹐巧工施校﹐制以規繩﹐雕治圓轉﹐刻削磨礱﹐分以丹靑﹐錯畫文章﹐嬰以白璧﹐鏤以黃金﹐狀類龍蛇﹐文彩生光。乃使大夫種獻之於吳王﹐曰「東海役臣臣孤勾踐使臣種敢因下吏聞於左右﹐賴大王之力﹐竊爲小殿﹐有餘材﹐謹再拜獻之。」吳王大悅。子胥諫曰「王勿受也。昔者﹐桀起靈臺﹐紂起鹿臺﹐陰陽不和﹐寒暑不時﹐五榖不熟﹐天與其災﹐民虛國變﹐遂取滅亡。大王受之﹐必爲越王所戮。」吳王不聽﹐遂受而起姑蘇之臺。三年聚材﹐五年乃成﹐髙見二百里。行路之人﹐道死巷哭﹐不絕嗟嘻之聲﹕民疲士苦﹐人不聊生。越王曰「善哉﹐第二術也﹗」十一年﹐越王深念永思﹐惟欲伐吳﹐乃請計●問曰「吾欲伐吳﹐恐不能破﹐早欲興師﹐惟問於子。」計●對曰「夫興師舉兵﹐必且內蓄五穀﹐實其金銀﹐滿其府庫﹐勵其甲兵。凡此四者﹐必察天地之气﹐原於陰陽﹐明於孤虛﹐審於存亡﹐乃可量敵。」越王曰「天地存亡﹐其要柰何﹖」計●曰「天地之气﹐物有死生。原陰陽者﹐物貴賤也﹔明孤虛者﹐知會際也﹔審存亡者﹐別眞僞也。」越王曰「何謂死生眞僞乎﹖」計●曰「春種八榖﹐夏長而養﹐秋成而聚﹐冬畜而藏。夫天時有生而不救種﹐是一死也﹔夏長無苗﹐二死也﹔秋成無聚﹐三死也﹔冬藏無畜﹐四死也。𨿽有堯舜之徳﹐無如之何。夫天時有生﹐勸者老﹐作者少﹐反气應數﹐不失厥理﹐一生也﹔畱意省察﹐謹除苗穢﹐穢除苗盛﹐二生也﹔前時設備﹐物至則收﹐國無逋稅﹐民無失穗﹐三生也﹔倉已封塗﹐除陳入新﹐君樂臣歡﹐男女及信﹐四生也。夫陰陽者﹐太陰所居之歲畱息﹐三年﹐貴賤見矣。夫孤虛者﹐謂天門地戶也。存亡者﹐君之道徳也。」越王曰「何子之年少﹐於物之長也﹖」計●曰「有美之士﹐不拘長少。」越王曰「善哉﹐子之道也﹗」乃仰觀天文﹐集察緯宿﹐歷象四時。以下者上﹐虛設八倉﹐從陰收著﹐望陽出糶﹐筴其極計﹐三年五倍﹐越國熾富。勾踐嘆曰「吾之霸矣﹐善計●之謀也。」十二年﹐越王謂大夫種曰「孤聞吳王淫而好色﹐惑亂湎﹐不領政事﹐因此而謀﹐可乎﹖」種曰「可破。夫吳王淫而好色﹐宰嚭佞以曳心﹐往獻美女﹐其必受之。惟王選擇美女二人而進之。」越王曰「善。」乃使相者國中得薴蘿山鬻薪之女﹐曰西施﹑鄭旦。飾以羅榖﹐教以容步﹐習於土城﹐臨於都巷。三年學服而獻於吳。乃使相國範蠡進曰「越王勾踐竊有二遺女﹐越國洿下困迫﹐不敢稽畱﹐謹使臣蠡獻之。大王不以鄙陋寢容﹐願納以供箕之用。」吳王大悅﹐曰「越貢二女﹐乃勾踐之盡忠於吳之證也。」子胥諫曰「不可﹐王勿受也。臣聞五色令人目盲﹐五音令人耳聾。昔桀易湯而滅﹐紂易文王而亡﹐大王受之﹐後必有殃。臣聞越王朝書不倦﹐晦誦竟夜﹐且聚敢死之士數萬﹐是人不死﹐必得其願﹔越王服誠行仁﹐聽諫進賢﹐是人不死﹐必成其名﹔越王夏被毛裘﹐冬禦絺綌﹐是人不死﹐必爲對隙。臣聞賢士國之寶﹐美女國之咎﹕夏亡以妹喜﹐殷亡以妲己﹐周亡以姒。」吳王不聽﹐遂受其女。越王曰「善哉﹐第三術也。」十三年﹐越王謂大夫種曰「孤蒙子之術﹐所圖者吉﹐未嘗有不合也。今欲復謀吳﹐柰何﹖」種曰「君王自陳越國微鄙﹐年榖不登。願王請糴﹐以入其意。天若棄吳﹐必許王矣。」越乃使大夫種使吳﹐因宰嚭求見吳王。辭曰「越國洿下﹐水旱不調﹐年榖不登﹐人民饑乏﹐道薦饑餒﹐願從大王請糴﹐來歲卽復太倉﹐惟大王救其窮窘。」吳王曰「越王信誠守道﹐不懷二心﹐今窮歸愬﹐吾豈愛惜財寶﹐奪其所願﹖」子胥諫曰「不可。非吳有越﹐越必有吳。吉往則凶來。是養生寇而破國家者也。與之不爲親﹐不與未成冤。且越有聖臣範蠡﹐勇以善謀﹐將有修飾攻戰﹐以伺吾間觀越王之使使來請糴者﹐非國貧民困而請糴也﹐以入吾國伺吾王間也。」吳王曰「寡人卑服越王而有其﹐懷其社稷以愧勾踐。勾踐气服﹐爲駕車﹐卻行馬前﹐諸侯莫不聞知。今吾使之歸國﹐奉其宗廟﹐復其社稷﹐豈敢有反吾之心乎﹖」子胥曰「臣聞士窮非難﹐抑心下人﹐其後有激人之色。臣聞越王饑餓﹐民之困窮﹐可因而破也﹐今不用天之道﹐順地之理﹐而反輸之食﹐固君之命﹐狐雉之相戲也。夫狐卑體而雉信之﹐故狐得其志而雉必死。可不愼哉﹖」吳王曰「勾踐國憂﹐而寡人給之以粟﹐恩往義來﹐其徳昭昭﹐亦何憂乎﹖」子胥曰「臣聞狼子有野心﹐仇讎之人不可親。夫虎不可餧以食﹐蝮蛇不恣其意。今大王捐國家之福﹐以饒無益之讎﹐棄忠臣之言﹐而順敵人之欲﹐臣必見越之破吳﹐豸鹿遊於姑胥之臺﹐荊榛蔓於宮闕。願王覽武王伐紂之事也。」太宰嚭從旁對曰「武王非紂王臣也﹖率諸侯以伐其君﹐𨿽勝殷﹐謂義乎﹖」子胥曰「武王卽成其名矣。」太宰嚭曰「親戮主以爲名﹐吾不忍也。」子胥曰「盜國者封侯﹐盜金者誅。令使武王失其理﹐則周何爲三家之表﹖」太宰嚭曰「子胥爲人臣徒欲幹君之好﹐咈君之心以自稱滿﹐君何不知過乎﹖」子胥曰「太宰嚭固欲以求其親﹐前縱石室之囚﹐受其寶女之遺。外交敵國﹐內惑於君﹐大王察之﹐無爲小所侮。今大王譬若浴嬰兒﹐𨿽啼﹐無聽宰嚭之言。」吳王曰「宰嚭是。子無乃聞寡人言非忠臣之道﹐類於佞諛之人﹖」太宰嚭曰「臣聞鄰國有急﹐千里馳救﹐是乃王者封亡國之後﹐五霸輔絕滅之末者也。」吳王乃與越粟萬石而令之曰「寡人逆臣之議而輸於越﹐年丰而歸寡人。」大夫種曰「臣奉使返越﹐歲登誠還吳貸。」大夫種歸越﹐越國臣皆稱萬歲。卽以粟賞賜臣及於萬民。二年﹐越王粟稔﹐揀擇精粟而蒸還於吳﹐復還斗斛之數﹐亦使大夫種歸之吳王。王得越粟長太息謂太宰嚭曰「越地肥沃﹐其種甚嘉﹐可畱使吾民植之。」於是吳種越粟﹐粟種殺而無生者﹐吳民大饑。越王曰「彼以窮居﹐其可攻也﹖」大夫種曰「未可﹐國始貧耳﹐忠臣尙在﹐天气未見﹐須俟其時。」越王又問相國範蠡曰「孤有報復之謀﹐水戰則乘舟﹐陸行則乘輿﹐輿舟之利﹐頓於兵弩。今子爲寡人謀事﹐莫不謬者乎﹖」範蠡對曰「臣聞古之聖君﹐莫不習戰用兵﹐然行陣隊伍軍鼓之事﹐吉凶決在其工。今聞越有處女﹐出於南林﹐國人稱善。願王請之﹐立可見。」越王乃使使聘之﹐問以戟之術。處女將北見於王﹐道逢一翁﹐自稱曰袁公。問於處女﹕「吾聞子善﹐願一見之。」女曰「妾不敢有所隱﹐惟公試之。」於是袁公卽杖箖箊竹﹐竹枝上頡橋﹐未墮地﹐女卽捷末。袁公則飛上樹﹐變爲白猿。遂別去。見越王﹐越王問曰「夫之道則如之何﹖」女曰「妾生深林之中﹐長於無人之野﹐無道不習不達。諸侯竊好擊之道﹐誦之不休。妾非受於人也﹐而忽自有之。」越王曰「其道如何﹖」女曰「其道甚微而易﹐其意甚幽而深。道有門戶﹐亦有陰陽。開門閉戶﹐陰衰陽興。凡手戰之道﹐內實精神﹐外示安儀﹐見之似好婦﹐奪之似懼虎﹐布形候气﹐與神俱往﹐杳之若日﹐偏如滕兔﹐追形逐影﹐光若佛彷﹐呼吸往來﹐不及法禁﹐縱橫逆順﹐直復不聞。斯道者﹐一人當百﹐百人當萬。王欲試之﹐其驗卽見。」越王卽加女號﹐號曰「越女。」乃命五板之墮長髙習之﹐教軍士。當世勝越女之。於是範蠡復進善射者陳音。音﹐楚人也。越王請音而問曰「孤聞子善射﹐道何所生﹖」音曰「臣楚之鄙人﹐嘗步於射術﹐未能悉知其道。」越王曰「然願子一二其辭。」音曰「臣聞弩生於弓﹐弓生於彈﹐彈起古之孝子。」越王曰「孝子彈者柰何﹖」音曰「古者人民朴質﹐饑食鳥獸﹐渴飲霧露﹐死則裹以白茅﹐投於中野。孝子不忍見父母爲禽獸所食﹐故作彈以守之﹐絕鳥獸之害。故歌曰﹕『斷竹﹐續竹﹐飛土﹐逐害』之謂也。於是神農皇帝弦木爲弧﹐剡木爲矢﹐弧矢之利﹐以威四方。黃帝之後﹐楚有弧父。弧父者﹐生於楚之荊山﹐生不見父母﹐爲兒之時﹐習用弓矢﹐所射無脫。以其道傳於羿﹐羿傳逄蒙﹐逄蒙傳於楚琴氏﹐琴氏以爲弓矢不足以威天下。當是之時﹐諸侯相伐﹐兵刃交錯﹐弓矢之威不能制服。琴氏乃橫弓臂﹐施機設樞﹐加之以力﹐然後諸侯可服。琴氏傳之楚三侯﹐所謂句亶﹑鄂﹑章﹐人號麋侯﹑翼侯﹑魏侯也。自楚之三侯傳至靈王﹐自稱之楚累世﹐蓋以桃弓棘矢而備鄰國也。自靈王之後﹐射道分流﹐百家能人用莫得其正。臣前人受之於楚﹐五世於臣矣。臣𨿽不明其道﹐惟王試之。」越王曰「弩之狀何法焉﹖」陳音曰「郭爲方城﹐守臣子也﹔教爲人君﹐命所起也﹔牙爲執法﹐守吏卒也﹔牛爲中將﹐主內裹也﹔關爲守禦﹐檢去止也﹔錡爲侍從﹐聽人主也﹔臂爲道路﹐通所使也﹔弓爲將軍﹐主重負也﹔弦爲軍師﹐禦戰士也﹔矢爲飛客﹐主教使也﹔金爲實敵﹐往不止也﹔衛爲副使﹐正道裏也﹔又爲受教﹐知可否也﹔縹爲都尉﹐執左右也。敵爲百死﹐不得駭也﹐鳥不及飛﹐獸不暇走﹐弩之所向﹐無不死也﹐臣之愚劣﹐道悉如此。」越王曰「願聞正射之道。」音曰「臣聞正射之道﹐道而微。古之聖人射﹐弩未發而前名其所中。臣未能如古之聖人﹐請悉其要。夫射之道﹐身若戴板﹐頭若激卵﹐左蹉﹐右足橫﹐左手若附枝﹐右手若抱兒﹐舉弩望敵﹐翕心咽煙﹐與气俱發﹐得其和平﹐神定思去﹐去止分離﹐右手發機﹐左手不知﹐一身異教﹐豈雄雌﹖此正射持弩之道也。」「願聞望敵儀表﹐投分飛矢之道。」音曰「夫射之道﹐從分望敵﹐合以參連。弩有斗石﹐矢有輕重﹐石取一兩﹐其數乃平﹐遠近髙下﹐求之銖分。道要在斯﹐無有遺言。」越王曰「善。盡子之道﹐願子悉以教吾國人。」音曰「道出於天﹐事在於人﹐人之所習﹐無有不神。」於是乃使陳音教士習射於北郊之外﹐三月﹐軍士皆能用弓弩之巧。陳音死﹐越王傷之﹐葬於國西﹐號其葬所曰陳音山。

卷第十勾踐伐吳外傳勾踐十五年﹐謀伐吳。謂大夫種曰「孤用夫子之策﹐免於天虐之誅﹐還歸於國。吾誠已說於國人﹐國人喜悅。而子昔日云有天气卽來陳之﹐今豈有應乎﹖」種曰「吳之所以彊者﹐爲有子胥。今伍子胥忠諫而死﹐是天气前見﹐亡國之證也。願君悉心盡意﹐以說國人。」越王曰「聽孤說國人之辭﹕寡人不知其力之不足以大國報讎﹐以暴露百姓之骨於中原。此則寡人之罪也。寡人誠更其術。於是乃葬死問傷﹐弔有憂﹐賀有喜﹐送往迎來﹐除民所害﹐然後卑事夫差﹐往宦士三百人於吳。吳封孤數百里之地﹐因約吳國父兄昆弟而誓之曰﹕寡人聞古之賢君﹐四方之民歸之若水。寡人不能爲政﹐將率二三子夫婦以爲藩輔。令壯者無娶老妻﹐老者無娶壯婦。女子十七未嫁﹐其父母有罪﹔丈夫二十不娶﹐其父母有罪。將免者以告於孤﹐令醫守之。生男二﹐貺之以壺酒﹑一犬﹐生女二﹐賜以壺酒﹑一豚。生子三人﹐孤以乳母﹔生子二人﹐孤與一養。長子死﹐三年釋吾政﹐季子死﹐三月釋吾政﹐必哭泣葬埋之﹐如吾子也。令孤子﹑寡婦﹑疾疹﹑貧病者納官﹐其子欲仕﹐量其居﹐好其衣﹐飽其食而簡銳之。凡四方之士來者﹐必朝而禮之。載飯與羹以遊國中﹐國中僮子戲而遇孤﹐孤哺而啜之施以愛﹐問其名。非孤飯不食﹐非夫人事不衣。七年不收國﹐民家有三年之畜。男卽歌樂﹐女卽會笑。今國之父兄日請於孤曰﹕『昔夫差辱吾君王於諸侯﹐長爲天下所恥。今越國富饒﹐君王節儉﹐請可報恥。』孤辭之曰﹕昔者我辱也﹐非二三子之罪也。如寡人者﹐何敢勞吾國之人﹐以塞吾之宿讎。父兄又復請曰﹕『誠四封之內﹐盡吾君子﹐子報父仇﹐臣復君隙﹐豈敢有不盡力者乎﹖臣請復戰﹐以除君王之宿讎。』孤悅而許之。」大夫種曰「臣觀吳王得志於齊晉﹐謂當遂涉吾地﹐以兵臨境。今疲師休卒﹐一年而不試﹐以忘於我﹐我不可以怠。臣當卜之於天﹐吳民旣疲於軍﹐困於戰﹐市無赤米之積﹐國空虛﹐其民必有移徙之心﹐寒就蒲贏於東海之濱。夫占﹐兆人事﹐又見於卜筮。王若起師以可會之﹐利犯吳之邊鄙﹐未可往也。吳王𨿽無伐我之心﹐亦𨿽動之以怒﹖不如詮其間﹐以知其意。」越王曰「孤不欲有徵伐之心﹐國人請戰者三年矣﹐吾不得不從民人之欲。」今聞大夫種諫難﹐越父兄又諫曰「吳可伐﹐勝則滅其國﹐不勝則困其兵。吳國有成﹐王與之盟。功名聞於諸侯。」王曰「善。」於是乃大會臣而令之曰「有敢諫伐吳者﹐罪不赦。」蠡種相謂曰「吾諫已不合矣﹐然猶聽君王之令。」越王會軍列士﹐而大誡而誓之曰「寡人聞古之賢君﹐不患其不足﹐而患其志行之少恥也。今夫差衣水犀甲者十有三萬人﹐不患其志行之少恥也﹐而患其之不足。今寡人將助天威﹐吾不欲匹夫之小勇也﹐吾欲士卒進則思賞﹐退則避刑。」於是越民父勉其子﹐兄勸其弟﹐曰「吳可伐也。」越王復召範蠡謂曰「吳已殺子胥﹐道諛者。吾國之民﹐又勸孤伐吳。其可伐乎﹖」範蠡曰「未可﹐須明年之春﹐然後可耳。」王曰「何也﹖」範蠡曰「臣觀吳王北會諸侯於黃池﹐精兵從王﹐國中空虛﹐老弱在後﹐太子畱守。兵始出境未遠﹐聞越掩其空虛﹐兵還不難也。不如來春。」其夏六月丙子﹐勾踐復問﹐範蠡曰「可伐矣。」乃發習流二千人﹐俊士四萬﹐君子六千﹐諸禦千人。以乙酉與吳戰﹐丙戌遂虜殺太子﹐丁亥入吳﹐焚姑胥臺。吳告急於夫差﹐夫差方會諸侯於黃池﹐恐天下聞之﹐卽密不令泄。已盟黃池﹐乃使人請成於越。勾踐自度未能滅﹐乃與吳平。二十一年七月﹐越王復悉國中士卒伐吳﹐會楚使申包胥聘於越。越王乃問包胥曰「吳可伐耶﹖」申包胥曰「臣鄙於策謀﹐未足以卜。」越王曰「吳爲不道﹐殘我社稷﹐夷吾宗廟以爲平原﹐使不得血食。吾欲與之徼天之中惟是輿馬﹑兵革﹑卒伍旣具﹐無以行之。誠聞於戰何以爲可﹖」申包胥曰「臣愚不能知。」越王固問﹐包胥乃曰「夫吳良國也﹐傳賢於諸侯。敢問君王之所戰者何﹖」越王曰「在孤之側者﹐飲酒食肉未嘗不分﹐孤之飲食不致其味﹐聽樂不盡其聲﹐求以報吳。願以此戰。」包胥曰「善則善矣﹐未可以戰。」越王曰「越國之中﹐吾慱愛以子之﹐忠惠以養之﹐吾今修寬刑﹐欲民所欲﹐去民所惡﹐稱其善﹐掩其惡﹐求以報吳。願以此戰。」包胥曰「善則善矣﹐未可以戰。」王曰「越國之中﹐富者吾安之﹐貧者吾予之﹐救其不足﹐損其有餘﹐使貧富不失其利﹐求以報吳。願以此戰。」包胥曰「善則善矣﹐未可以戰。」王曰「邦國南則距楚西則薄晉﹐北則望齊﹐春秋奉幣﹑玉﹑帛﹑子女以貢獻焉﹐未嘗敢絕﹐求以報吳。願以此戰。」包胥曰「善哉﹐無以加斯矣﹐猶未可戰。夫戰之道﹐知爲之始﹐以仁次之﹐以勇斷之。君將不知﹐卽無權變之謀﹐以別寡之數﹔不仁則不得與三軍同饑寒之節﹐齊苦樂之喜﹔不勇則不能斷去就之疑﹐決可否之議。」於是越王曰「敬從命矣。」冬﹐十月﹐越王乃請八大夫曰「昔吳爲不道﹐殘我宗廟﹐夷我社稷以爲平原﹐使不血食。吾欲徼天之中﹐兵革旣具﹐無所以行之。吾問於申包胥﹐卽已命孤矣﹐敢告諸大夫如何﹖」大夫曳庸曰「審賞則可戰也。審其賞﹐明其信﹐無功不及﹐有功必加﹐則士卒不怠。」王曰「聖哉﹗」大夫苦成曰「審罰則可戰。審罰則士卒望而畏之﹐不敢違命。」王曰「勇哉﹗」大夫文種曰「審物則可戰。審物則別是非﹐是非明察﹐人莫能惑。」王曰「辧哉﹗」大夫範蠡曰「審備則可戰。審備愼守以待不虞﹐備設守固﹐必可應難。」王曰「愼哉﹗」大夫如曰「審聲則可戰。審於聲音﹐以別淸濁。淸濁者﹐謂吾國君名聞於周室﹐令諸侯不怨於外。」王曰「得哉﹗」大夫扶同曰「廣恩知分則可戰。廣恩以慱施﹐知分而不外。」王曰「神哉﹗」大夫計●曰「候天察地﹐參應其變則可戰。天變地應﹐人道便利﹐三者前見則可。」王曰「明哉﹗」於是勾踐乃退齋而命國人曰「吾將有不虞之議﹐自近及遠﹐無不聞者。」乃復命有司與國人曰「承命有賞皆造國門之期﹐有不從命者﹐吾將有顯戮。」勾踐恐民不信﹐使以徵不義聞於周室﹐令諸侯不怨於外。令國中曰「五日之內則吾良人矣﹐過五日之外﹐則非吾之民也﹐又將加之以誅。」教令旣行﹐乃入命於夫人。王背屏﹐夫人向屏而立。王曰「自今日之後﹐內政無出﹐外政無入﹐各守其職﹐以盡其信。內中辱者則是子﹐境外千里辱者則是子也。吾見子於是﹐以爲明誡矣。」王出宮﹐夫人送王不過屏﹐王因反闔其門﹐塡之以土。夫人去笄﹐側席而坐﹐安心無容﹐三月不掃。王出則復背垣而立﹐大夫向垣而敬﹐王乃令大夫曰「食士不均﹐地壤不修﹐使孤有辱於國﹐是子之罪﹔臨敵不戰﹐軍士不死﹐有辱於諸侯﹐功隳於天下﹐是孤之責。自今以往﹐內政無出﹐外政無入﹐吾固誡子。」大夫﹕「敬受命矣。」王乃出﹐大夫送出垣﹐反闔外宮之門﹐塡之以土。大夫側席而坐﹐不禦五味﹐不答所勸。勾踐有命於夫人﹑大夫曰「國有守禦。」乃坐露壇之上﹐列鼓而鳴之。軍行成陣﹐卽斬有罪者三人以徇於軍﹐令曰「不從吾令者如斯矣﹗」明日徙軍於郊﹐斬有罪者三人徇之於軍﹐令曰「不從吾令者如斯矣﹗」王乃令國中不行者﹐與之訣而告之曰「爾安土守職﹐吾方往徵討我宗廟之讎﹐以謝於二三子。」令國人各送其子弟於郊境之上﹐軍士各與父兄昆弟取訣。國人悲哀﹐皆作離別相去之詞﹐曰「躒躁摧長恧兮﹐擢戟馭殳﹐所離不降兮﹐以泄我王气蘇。三軍一飛降兮﹐所向皆殂。一士判死兮﹐而當百夫。道佑有徳兮﹐吳卒自屠。雪我王宿恥兮﹐威振八都。軍伍難更兮﹐勢如貔貙。行行各努力兮﹐於乎﹐於乎﹗」於是觀者莫不淒惻。明日﹐復徙軍於境上﹐斬有罪者三人徇之於軍﹐曰「有不從令者如此﹗」後三日﹐復徙軍於檇李﹐斬有罪者三人以徇於軍﹐曰「其心匿行﹐不當敵者如斯矣﹗」勾踐乃命有司大徇軍﹐曰「其有父母無昆弟者﹐來告我。我有大事﹐子離父母之養﹐親老之愛﹐赴國家之急。子在軍寇之中﹐父母昆弟有在疾病之地﹐吾視之如吾父母昆弟之疾病也﹔其有死亡者﹐吾葬埋殯送之﹐如吾父母昆弟之有死亡葬埋之矣。」明日又徇於軍﹐曰「士有疾病不能隨軍從兵者﹐吾予其醫藥﹐給其麋粥﹐與之同食。」明日﹐又徇於軍﹐曰「筋力不足以勝甲兵﹐志行不足以聽王命者﹐吾輕其重﹐和其任。」明日旋軍於江南﹐更陳嚴法﹐復誅有罪者五人徇曰「吾愛士也﹐𨿽吾子不能過也﹔及其犯誅﹐自吾子亦不能脫也。」恐軍士畏法不使﹐自謂未能得士之死力﹐道見張腹而怒﹐將有戰爭之气﹐卽爲之軾。其士卒有問於王曰「君何爲敬虫而爲之軾﹖」勾踐曰「吾思士卒之怒久矣﹐而未有稱吾意者。今虫無知之物﹐見敵而有怒气﹐故爲之軾。」於是軍士聞之﹐莫不懷心樂死﹐人致其命。有司將軍大徇軍中曰「隊各自令其部﹐部各自令其士﹕歸而不歸﹐處而不處﹐進而不進﹐退而不退﹐左而不左﹐右而不右﹐不如令者﹐斬﹗」於是吳悉兵屯於江北﹐越軍於江南。越王中分其師以爲左右軍﹐皆被兕甲又令安廣之人﹐佩石碣之矢﹐張盧生之弩。躬率君子之軍六千人﹐以爲中陣﹐明日﹐將戰於江。乃以黃昏令於左軍﹐銜枚江而上五里﹐以須吳兵。復令於右軍﹐銜枚踰江十里﹐復須吳兵。於夜半﹐使左軍涉江﹐鳴鼓﹐中水以待吳發。吳師聞之﹐中大駭﹐相謂曰「今越軍分爲二師﹐將以使攻我。」亦卽以夜暗中分其師以圍越。越王陰使左右軍與吳望戰﹐以大鼓相聞﹔潛伏其私卒六千人﹐銜枚不鼓攻吳。吳師大敗。越之左右軍乃遂伐之﹐大敗之於囿﹐又敗之於郊﹐又敗之於津﹐如是三戰三北﹐俓至吳﹐圍吳於西城。吳王大懼﹐夜遁。越王追奔攻吳﹐兵入於江陽松陵﹐欲入胥門﹐來至六七里﹐望吳南城﹐見伍子胥頭巨若車輪﹐目若耀電﹐須髮四張﹐射於十里。越軍大懼﹐畱兵假道。卽日夜半﹐暴風疾雨﹐雷奔電激﹐飛石揚砂﹐疾於弓弩。越軍壞敗﹐松陵退﹐兵士僵斃﹐人分解﹐莫能救止。範蠡﹑文種乃稽顙肉袒﹐拜謝子胥﹐願乞假道。子胥乃與種﹑蠡夢曰「吾知越之必入吳矣﹐故求置吾頭於南門﹐以觀汝之破吳也。惟欲以窮夫差。定汝入我之國﹐吾心又不忍﹐故爲風雨以還汝軍。然越之伐吳﹐自是天也﹐吾安能止哉﹖越如欲入﹐更從東門﹐我當爲汝開道﹐貫城以通汝路。」於是越軍明日更從江出﹐入海陽﹐於三道之翟水﹐乃穿東南隅以達。越軍遂圍吳﹐守一年﹐吳師累敗。遂棲吳王於姑胥之山。吳使王孫駱肉袒膝行而前﹐請成於越王﹐曰「孤臣夫差﹐敢布腹心﹕異日得罪於會稽﹐夫差不敢逆命﹐得與君王結成以歸。今君王舉兵而誅孤臣﹐孤臣惟命是聽﹐意者猶以今日之姑胥﹐曩日之會稽也。若徼天之中﹐得赦其大辟﹐則吳願長爲臣妾。」勾踐不忍其言﹐將許之成。範蠡曰「會稽之事﹐天以越賜吳﹐吳不取﹔今天以吳賜越﹐越可逆命乎﹖且君王早朝晏罷﹐切齒銘骨﹐謀之二十餘年﹐豈不緣一朝之事耶﹖今日得而棄之﹐其計可乎﹖天與不取﹐還受其咎。君何忘會稽之厄乎﹖」勾踐曰「吾欲聽子言﹐不忍對其使者。」範蠡遂鳴鼓而進兵曰「王已屬政於執事﹐使者急去﹐不時得罪。」吳使涕泣而去。勾踐憐之﹐使令入謂吳王曰「吾置君於甬東﹐給君夫婦三百餘家﹐以沒王世﹐可乎﹖」吳王辭曰「天降禍於吳國﹐不在前後﹐正孤之身﹐失滅宗廟社稷者。吳之土地﹑民臣﹐越旣有之﹐孤老矣﹐不能臣王。」遂伏自殺。勾踐已滅吳﹐乃以兵北渡江淮﹐與齊﹑晉諸侯會於徐州﹐致貢於周。周元王使人賜勾踐﹐已受命號去﹐還江南﹐以淮上地與楚﹐歸吳所侵宋地﹐與魯泗東方百里。當是之時﹐越兵橫行於江淮之上﹐諸侯畢賀。越王還於吳﹐當歸而問於範蠡曰「何子言之其合於天﹖」範蠡曰「此素女之道﹐一言卽合。大王之事﹐王問爲實﹐金匱之要在於上下。」越王曰「善哉﹗吾不稱王其可悉乎﹖」蠡曰「不可。昔吳之稱王﹐僭天子之號﹐天變於上﹐日爲陰蝕。今君遂僭號不歸﹐恐天變復見。」越王還於吳﹐置酒文臺﹐臣爲樂﹐乃命樂作伐吳之曲。樂師曰「臣聞卽事作操﹐功成作樂。君王崇徳﹐誨化有道之國﹐誅無義之人﹐復讎還恥﹐威加諸侯﹐受霸王之功。功可象於圖畫﹐徳可刻於金石﹐聲可託於絃管﹐名可畱於竹帛。臣請引琴而鼓之。」遂作章﹐暢辭曰「屯乎﹐今欲伐吳可未耶﹖大夫種﹑蠡曰﹕吳殺忠臣伍子胥﹐今不伐吳人何須﹖」大夫種進祝酒﹐其辭曰「皇天佑助﹐我王受福。良臣集謀﹐我王之徳。宗廟輔政﹐鬼神承翼。君不忘臣﹐臣盡其力。上天蒼蒼﹐不可掩塞。觴酒二升﹐萬福無極﹗」於是越王默然無言。大夫種曰「我王賢仁﹐懷道抱徳。滅讎破吳﹐不忘返國。賞無所﹐邪杜塞。君臣同和﹐福佑千億。觴酒二升﹐萬歲難極﹗」臺上臣大悅而笑﹐越王面無喜色。範蠡知勾踐愛壤土﹐不惜臣之死﹐以其謀成國定﹐必復不須功而返國也。故面有憂色而不悅也。範蠡從吳欲去﹐恐勾踐未返﹐失人臣之義﹐乃從入越。行﹐謂文種曰「子來去矣﹗越王必將誅子。」種不然言。蠡復爲書遺種曰「吾聞天有四時﹐春生冬伐﹔人有盛衰﹐泰終必否。知進退存亡而不失其正﹐惟賢人乎﹗蠡𨿽不才﹐明知進退。髙鳥已散﹐良弓將藏﹔狡兔已盡﹐良犬就烹。夫越王爲人﹐長頸鳥啄﹐鷹視狼步。可與共患難﹐而不可共處樂﹔可與履危﹐不可與安。子若不去﹐將害於子﹐明矣。」文種不信其言。越王陰謀範蠡﹐議欲去徼幸。二十四年九月丁未﹐範蠡辭於王﹐曰「臣聞主憂臣勞﹐主辱臣死﹐義一也。今臣事大王﹐前則無滅未萌之端﹐後則無救已傾之禍。𨿽然﹐臣終欲成君霸國﹐故不辭一死一生。臣竊自惟乃使於吳王之辱。蠡所以不死者﹐誠恐讒於太宰嚭﹐成伍子胥之事﹐故不敢前死﹐且須臾而生。夫恥辱之心﹐不可以大﹐流汗之愧﹐不可以忍。幸賴宗廟之神靈﹐大王之威徳﹐以敗爲成﹐斯湯武克夏商而成王業者。定功雪恥﹐臣所以當席日久。臣請從斯辭矣。」越王惻然泣下沾衣。言曰「國之士大夫是子﹐國之人民是子﹐使孤寄身託號以俟命矣。今子云去﹐欲將逝矣﹐是天之棄越而喪孤也﹐亦無所恃者矣。孤竊有言﹐公位乎﹐分國共之﹐去乎﹐妻子受戮。」範蠡曰「臣聞君子俟時﹐計不數謀﹐死不被疑﹐內不自欺。臣旣逝矣﹐妻子何法乎﹖王其勉之﹐臣從此辭。」乃乘扁舟﹐出三江﹐入五湖﹐人莫知其所適。範蠡旣去﹐越王愀然變色﹐召大夫種曰「蠡可追乎﹖」種曰「不及也。」王曰「柰何﹖」種曰「蠡去時﹐陰畫六﹐陽畫三﹐日前之神﹐莫能制者。玄武天空威行﹐孰敢止者﹖度天關﹐涉天梁﹐後入天一。前翳神光﹐言之者死﹐視之者狂。臣願大王勿復追也。蠡終不還矣。」越王乃收其妻子﹐封百里之地﹐有敢侵之者﹐上天所殃。於是越王乃使良工鑄金象範蠡之形﹐置之坐側﹐朝夕論政。自是之後﹐計●佯狂﹐大夫﹑曳庸﹑扶同﹑如之徒﹐日益遠﹐不親於朝。大夫種內憂不朝﹐人或讒之於王曰「文種棄宰相之位﹐而令君王霸於諸侯。今官不加增﹐位不益封﹐乃懷怨望之心﹐憤發於內﹐色變於外﹐故不朝耳。」異日種諫曰「臣所以在朝而晏罷﹐若身疾作者﹐但爲吳耳。今已滅之﹐王何憂乎﹖」越王默然。時魯哀公患三桓﹐欲因諸侯以伐之﹔三桓亦患哀公之怒﹐以故君臣作難。哀公奔陘﹐三桓攻哀公﹐公奔衛﹐又奔越。魯國空虛﹐國人悲之﹐來迎哀公﹐與之俱歸。勾踐憂文種之不圖﹐故不爲哀公伐三桓也。二十五年﹐丙午平旦﹐越王召相國大夫種而問之﹕「吾聞知人易﹐自知難。其知相國何如人也﹖」種曰「哀哉﹗大王知臣勇也﹐不知臣仁也﹔知臣忠也﹐不知臣信也。臣誠數以損聲色﹐滅淫樂說怪論﹐盡言竭忠﹐以犯大王﹐逆心咈耳﹐必以獲罪。臣非敢愛死不言﹐言而後死﹐昔子胥於吳矣。夫差之誅也﹐謂臣曰﹕『狡兔死﹐良犬烹﹐敵國滅﹐謀臣亡。』範蠡亦有斯言。何大王問犯玉門之第八﹐臣見王志也。」越王默然不應。大夫亦罷哺其耳以成人惡。其妻曰「君賤一國之相﹐少王祿乎﹖臨食不亨﹐哺以惡何﹖妻子在側﹐匹夫之能自致﹐相國尙何望哉﹗無乃爲貪乎﹖何其志忽忽若斯﹖」種曰「悲哉﹗子不知也。吾王旣免於患難﹐雪恥於吳。我悉徙宅自投死亡之地﹐盡九術之謀﹐於彼爲佞﹐在君爲忠﹐王不察也﹐乃曰﹕『知人易﹐自知難。』吾答之﹐又無他語﹐是凶妖之證也。吾將復入﹐恐不再還﹐與子長訣﹐相求於玄冥之下。」妻曰「何以知之﹖」種曰「吾見王時﹐正犯玉門之第八也﹐辰克其日﹐上賊於下﹐是爲亂﹐醜必害其良。今日克其辰﹐上賊下止。吾命須臾之間耳。」越王復召相國﹐謂曰「子有陰謀兵法﹐傾敵取國九術之策﹐今用三已破彊吳﹐其六尙在子﹐所願幸以余術﹐爲孤前王於地下謀吳之前人。」於是種仰天嘆曰「嗟乎﹗吾聞大恩不報﹐大功不還﹐其謂斯乎﹖吾悔不隨範蠡之謀﹐乃爲越王所戮。吾不食善言﹐故哺以人惡。」越王遂賜文種屬盧之﹐種得又嘆曰「南陽之宰而爲越王之擒﹗」自笑曰「後百世之末﹐忠臣必以吾爲諭矣。」遂伏而死。越王葬種於國之西山﹐樓船之卒三千餘人﹐造鼎足之羨﹐或入三之下。葬七年﹐伍子胥從海上穿山脇而持種去﹐與之俱浮於海。故前潮水潘候者﹐伍子胥也﹐後重水者﹐大夫種也。越王旣已誅忠臣﹐霸於關東﹐從瑯邪﹐起觀臺﹐周七里﹐以望東海。死士八千人﹐戈船三百艘。居無幾﹐射求賢士﹐孔子聞之﹐從弟子奉先生雅琴禮樂奏於越。越王乃被唐夷之甲﹐帶步光之﹐杖屈盧之矛﹐出死士﹐以三百人爲陣關下。孔子有頃到﹐越王曰「惟﹐惟﹐夫子何以教之﹖」孔子曰「丘能述五帝三王之道﹐故奏雅琴以獻之大王。」越王喟然嘆曰「越性脆而愚﹐水行山處﹐以船爲車﹐以爲馬﹐往若飄然﹐去則難從﹐悅兵敢死﹐越之常也。夫子何說而欲教之﹖」孔子不答﹐因辭而去。越王使人如木客山取元常之喪﹐欲徙葬瑯邪。三穿元常之墓﹐墓中生熛風﹐飛砂石以射人﹐人莫能入。勾踐曰「吾前君其不徙乎﹖」遂置而去。勾踐乃使使號令齊﹑楚﹑秦﹑晉皆輔周室﹐血盟而去。秦桓公不如越王之命﹐勾踐乃選吳越將士西渡河以攻秦。軍士苦之﹐會秦怖懼﹐逆自引咎﹐越乃還軍。軍人悅樂﹐遂作河梁之詩﹐曰「渡河梁兮渡河梁﹐舉兵所伐攻秦王。孟冬十月多雪霜﹐隆寒道路誠難當。陣兵未濟秦師降﹐諸侯怖懼皆恐惶。聲傳海內威遠邦﹐稱霸穆桓齊楚莊﹐天下安寧壽考長。悲去歸兮何無梁。」自越滅吳﹐中國皆畏之。二十六年﹐越王以邾子無道而執以歸﹐立其太子何。冬﹐魯哀公以三桓之逼來奔﹐越王欲爲伐三桓﹐以諸侯大夫不用命﹐故不果耳。二十七年冬﹐勾踐寢疾將卒﹐謂太子興夷曰「吾自禹之後﹐承元常之徳﹐蒙天靈之佑﹐神祗之福﹐從窮越之地籍﹐楚之前鋒﹐以摧吳王之干戈。跨江涉淮﹐從晉齊之地﹐功徳巍巍。自致於斯﹐其可不誡乎﹖夫霸者之後﹐難以久立﹐其愼之哉﹗遂卒。興夷卽位一年卒﹐子翁﹔翁卒﹐子不揚﹔不揚卒﹐子無彊﹔彊卒﹐子玉﹔玉卒﹐子尊﹔尊卒﹐子親。自勾踐至於親﹐其歷八主﹐皆稱霸﹐積年二百二十四年﹐親皆失﹐而去瑯邪﹐徙於吳矣。自黃帝至少康十世﹐自禹受禪至少康卽位六世﹐爲一百四十四年﹐少康去顓頊卽位四百二十四年。黃帝昌意顓頊

禹

啟太康仲廬相

少康無餘無玉去無餘十世

無夫康元常勾踐興夷不壽不揚無彊魯穆柳有幽公爲名。王侯自稱爲君。尊親失瑯邪﹐爲楚所滅。勾踐至王親歷八主﹐格霸二百二十四年。從無餘越國始封﹐至余善返越﹐國空滅﹐凡一千九百二十二年。大徳十年歲在丙午三月音注

越六月書成刊板十二月畢工

