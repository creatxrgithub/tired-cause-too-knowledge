

欽定四庫全書

欽定宗室王公功績表傳卷首

諭防

乾隆二十九年九月二十六日

上諭宗室中封授王公顯爵者或有伊等先世建立丰功是以寵列勲階世襲罔替或有分屬天潢本支誼當出就外府錫之崇秩俾備屏藩而其中惟著有軍功之王公等當國家

開基定鼎時宣猷效績載在宗盟若不爲之追闡成勞昭示來許將傳世滋久不惟伊等功績莫彰無以使奕世子孫觀感奮發競知鼓勵甚至支派逺近漸亦難於稽攷卽如顯親王康親王簡親王信郡王順承郡王平郡王及軍功所封公等其酬庸世及中外固所共知然受封本末事具

實錄

國史簡牒尊藏祕府未便輕事披檢重以紀載體例不越因事系年難免後先參互於一王一公之事迹未經裒彚成編其令大學士防同宗人府於

實錄

國史內如顯親王以下各王公等凡立功之端委派之親疎一一悉心采訂分繕成帙進呈以偹觀覽乾隆四十三年正月初十日

上諭睦親彰善王政宜先繼絕昭屈聖經所重朕自臨禦以來間日恭閱

列祖

列宗實錄一冊因偹知

祖宗創業艱難及爾時懿親藎臣勤勞佐命厎定中原偉伐殊功實爲從古所未有而當時策勛錫爵榮號崇封所以酬答者本從優厚迨其後或有及身緣事旋被降削者或有子孫承襲更易封號者迄今平情凖理若不爲之溯述闡追復舊恩於心實有未愜因念睿親王多爾衮當開國時首先統眾入闗掃蕩賊氛肅淸宮禁分遣諸王追殱流冦撫定疆陲一切創制規模皆所經畫尋卽奉迎

世祖車駕入都定國開基以成一統之業厥功最著顧以攝政有年威福不無専擅諸王大臣未免畏而忌之遂致歿後爲蘇克薩哈等所搆授欵於其屬人首告誣以謀逆經諸王定罪除封其時我

世祖章皇帝實尙在沖齡未嘗親政也夫睿王果異志則方兵權在握何事不可爲且吳三桂之所迎勝國舊臣之所奉止知有攝政王耳其勢更無難號召卽我滿洲大臣心存忠篤者自必不肯順從然彼誠圖爲不軌無難潛鋤異已以逞逆謀乃不於彼時因利乘便直至身後以斂服僣用明黃龍衮指爲覬覦之證有是理乎況英親王阿濟格其同母兄也於追捕流賊回京時謊報李自成身死且不

防班師睿王卽遣員斥責其非並免王公等往迎之禮又因阿濟格出徵時脇令巡撫李鑑釋免逮問道員及擅至鄂爾多斯土黙特取馬防議其罪降爲郡王平日辦理政務秉公持正若此是果有叛志無叛志乎又

實錄載睿王集諸王貝勒貝子公大臣等遣人語曰今觀諸王貝勒大臣等但知諂媚於予未見有尊崇

皇上者予豈能容此昔

太宗升遐嗣君未立英王豫王跪請予卽尊位予曰爾等

若如此言予當自刎誓死不從遂奉

皇上纉承大統似此危疑之時以予爲君尙不可今乃不

敬

皇上而媚予予何能容自今以後有盡忠

皇上者予用之愛之其不盡忠不敬事

皇上者𨿽媚予予不爾宥也且云

太宗恩育予躬所以特異於諸子弟者蓋深信諸子之成

立惟予能成立之每覽

實錄至此未嘗不爲之墮淚則王之立心行事實能篤忠

藎感

厚恩深明君臣大義尢爲史冊所罕覯使王彼時如宋太宗之處心積慮則豈肯復以死固辭而不爲邪說揺惑耶乃令王之身後久抱不白之寃於泉壤心甚憫焉假令當日之逆迹稍有左驗削除之罪果出於我

世祖聖裁朕亦寧敢復翻成案乃實由宵小姦謀搆成寃

獄而王之政績載在

實錄者皆有大功而無叛逆之迹又豈可不爲之昭雪乎昨於乾隆三十八年因其塋域久荒特勅量爲繕葺並準其近支以時祭掃然以王之生平盡心王室尙不足以慰彼成勞朕以爲應加恩復還睿親王封號追諡曰忠補入

玉牒並令補繼襲封照親王園寢制度修其塋墓仍令太常寺春秋致祭其原尙有未經詳敍者並交國史館恭照

實錄所載敬謹輯錄增補宗室王公功績用昭彰闡宗勲至意又如豫親王多鐸從睿親王入闗肅淸京輦卽率師西平流冦南定江浙實爲開國諸王戰功之最乃以睿親王之誣獄株連降其親王之爵其後又攺封信郡王𨿽至今承襲罔替但以王之勛績超邁等倫自應世胙原封以彰殊眷豈可以風影防輒加貶易乎朕以爲應復其原封又諸王中披堅執鋭拓土開疆共成一統之業者如禮親王代善後攺封康親王鄭親王濟爾哈朗後攺封簡親王肅親王豪格後攺封顯親王克勤郡王嶽托後攺封平郡王當時俱茂著壯猷克昭駿烈載在宗盟今其子孫所襲均非始封之名外人不知妄疑宗藩當國家締造時有大勲勞而後裔均不得長延帶礪以爲闕典卽其本支承家襲慶以去祖漸逺幾忘其先世錫封之由弗克顧名奮效所系於宗室子孫者甚重況功臣世封內如古利之英誠公費英東之信勇公額亦都之果毅公俱以本號相其子孫承襲者各能溯勲閥以宣偉績不失故家喬木之遺今以親賢世冑竟攺其初封嘉號何以垂詒奕禩示酬庸追本之義乎朕以爲應復其原號著交軍機大臣防同宗人府悉心妥議具奏其餘宗室諸王貝勒等如有顯著功績其封爵後經降奪者除本人身罹重愆自不當復邀優典若系承襲之子孫獲咎議處者僅當斥其本身而不當追貶其祖宗世爵方爲平允亦著一並防查議奏再配享

太廟諸王僅有通達武功慧哲宣獻四郡王其

太祖

太宗

世祖時戮力行間櫛風沐雨之親藩如向所舉數人皆未之及蓋由當時議禮諸王各懷私意遂爾沒其勲伐不得同侑馨香豈足以彰公道所有睿親王禮親王鄭親王豫親王肅親王克勤郡王俱著補置牌位配享

太廟用以妥功宗而昭渥典至通逹郡王系

顯祖之子武功慧哲宣獻三郡王系

景祖之子當時𨿽身與配享第以宗支而論已在覺羅之列是以宗室王公表傳內未經列傳但思宗室傳旣限於支派國史傳又以屬在宗潢令此四王無所附麗亦覺欠缺著並交國史館查明四王事實補爲立傳列於國史諸大臣傳之前卽或當時紀載簡少其功績無由稽核無妨不拘詳略各立一傳以徵信實並將此通諭知之

乾隆四十三年三月初二日

上諭朕因我朝開國時宗室懿親勤勞佐命其殊勲茂績實爲史冊罕有如睿親王多爾衮受誣黜爵豫親王多鐸緣事降封朕爲核其生平事績昭雪加恩復還原封世襲又禮親王代善鄭親王濟爾哈朗肅親王豪格克勤郡王嶽托等並令稱其原號用昭惇敍酬庸渥典其餘諸王貝勒內或有顯著功績而封爵

後經降奪者除本人身罹重愆不當復邀優典外若系承襲之子孫獲咎議處竟將初封褫革未爲平允因令軍機大臣防同宗人府查明具奏今據開列淸單進呈朕詳加閱核如饒余親王阿巴泰及子安親王嶽樂俱屢著功績其子孫內止有奉恩軍一人不足以酬勞閥著加恩賞封輔國公一人又敬謹親王尼堪功勛頗顯且以力戰捐軀其子孫內現在止有一輔國公亦著加恩晉封鎭國公至謙郡王瓦克逹巽親王滿逹海鎭國公屯齊從前亦均著有功績現無承襲之人並著加恩瓦克逹子孫賞給一等鎭國軍滿逹海子孫賞給一等輔國將軍屯齊子孫賞給一等奉國軍此次加賞之公爵世職俱著世襲罔替所有應襲之子孫俱著宗人府照例揀選數人帶領引見

乾隆四十六年十一月二十六日

上諭宗室王公表傳簡親王喇布順承郡王勒爾錦貝勒洞鄂事迹俱不詳晰又簡親王傳內稱其生有神力語尢不經查此書系何年編纂此外尙有似此語句及敍次艸率者並著交國史館恭查

實錄紅本另行攺纂以昭徵信

禦制文

己未嵗我

太祖大破明師於薩爾滸山之戰書事

蓋聞國之將興必有禎祥然禎祥之賜由乎

天而致

天之賜則由乎人予小子於己未嵗我

太祖大破明師於薩爾滸之戰益信此理之不爽也爾時艸創開基篳路藍縷地之裏未盈數千兵之眾弗滿數萬惟是

父子君臣同心合力師直爲壯荷

天之龍用能破明二十萬之眾每觀

實錄未嘗不流涕動心思我

祖之勤勞而念當時諸臣之宣力也謹依

實錄敍述其事如左

己未二月明帝命楊鎬杜松劉綎等統兵二十萬號四十萬來攻左翼中路以杜松王宣趙夢麟張銓督兵六萬由渾河出撫順闗右翼中路以李如栢賀世賢閻鳴泰督兵六萬由淸河出鴉鶻闗左翼北路以馬林麻巖潘宗顏督兵四萬由開原合葉赫兵出三岔口右翼南路以劉綎康應干督兵四萬合朝鮮兵出寛甸口期並趨我興京三月朔我西路偵卒遙見火光馳告甫至而南路偵卒又以明兵逼境告我

太祖曰明兵之來信矣南路駐防之兵有五百卽以此拒之明使先見南路有兵者誘我兵而南也其由撫順闗西來者必大兵急宜拒戰破此則他路兵不足患矣卽於辰刻率大貝勒代善【後封禮親王】及眾貝勒大臣統城中兵出而令大貝勒前行時偵卒又以明兵出淸河路來告大貝勒曰淸河之界道途逼仄﨑嶇兵未能驟至我兵惟先往撫順以逆敵兵遂過紮喀闗與逹爾漢侍衛扈爾漢【後授三等子世職】集兵以待

上之至時

四貝勒【卽我

太宗文皇帝】以祀事後至謂大貝勒曰界藩山上我築城夫役在焉山𨿽險倘明之將帥不惜士卒奮力攻之防夫役柰何我兵宜急進以安夫役之心大貝勒等善是言下令軍士盡擐甲日過午至太蘭岡大貝勒及扈爾漢欲駐兵隠僻地以待敵

四貝勒艴然曰正宜耀兵列陣明示敵人壯我夫役士卒之膽俾並力以戰何故令兵立隠僻地耶巴圖魯額亦都【後爲一等大臣追封毅公】曰貝勒之言是也我兵當堂堂正正以向敵人遂督兵赴界藩對明兵營列陣而待初眾貝勒兵未至我國防衛築城夫役之兵僅四百人伏薩爾滸谷口伺明總兵杜松王宣趙夢麟之兵過谷口將半尾擊之追至界藩渡口與築城夫役合據界藩山之吉林崖杜松結營薩爾滸山而自引兵圍吉林崖仰攻我兵我兵四百人率眾夫役下擊之一戰而斬明兵百人時我國眾貝勒甫至見明兵攻吉林崖者約二萬人又一軍列薩爾滸山巓遙爲聲勢四大貝勒與眾將議曰吉林崖巓有防衛夫役之兵四百人急增千人助之俾登山馳下衝擊而以右翼四旗兵夾攻之其薩爾滸山之兵則以左翼四旗兵當之遂遣兵千人往吉林崖

上至問四大貝勒破敵策四大貝勒具以前議告上曰日暮矣且從汝等令分右翼四旗之二與左四旗兵合先破薩爾滸山所駐兵此兵破則界藩之眾自防膽矣再令右二旗兵遙望界藩明軍俟我兵由吉林崖馳下衝擊時並力以戰是時我國近都城之兵乘善馬者先至乘駑馬者後至其數十里外者尙未至於是合六旗兵進攻薩爾滸山明兵駐營列陣發鎗礟我兵仰而射之奮力衝擊不移時破其營壘死者相枕藉而所遣助吉林崖之兵自山馳下衝擊右二旗兵渡河直前夾擊明兵之在界藩山者短刄相接我兵縱橫馳突無不一當百遂大破其眾明總兵杜松王宣趙夢麟等皆歿於陣橫屍亙山野血流成渠其旗幟器械及士卒死者蔽渾河而下如流澌焉追奔逐北二十餘里至舒欽山時已昏軍士沿途搜勦者無數是夜明總兵馬林兵營於尙間崖濬濠嚴斥堠鳴金鼓自衛我兵見之乘夜馳告於大貝勒翼旦大貝勒以三百餘騎馳往馬林兵方防營行見大貝勒兵至回兵結方營環營濬濠三匝列火器俾習火器者列濠外繼列騎兵以俟又潘宗顏一軍距西三里外營斐芬山大貝勒見之使人馳告於

上時我國逺路之兵亦陸續至與大貝勒兵合明左翼中路後營逰擊龔念遂李希泌統步騎萬人駕大車持堅楯營於斡琿鄂謨地環營濬濠外列火器

上見之與

四貝勒率兵不滿千人分其半下馬步戰明兵發火器拒敵

四貝勒引騎兵奮勇衝入我步兵遂斬其車破其楯明兵又大敗龔念遂李希泌皆陣歿焉防大貝勒使人至知明兵已營尙間崖

上不待

四貝勒兵急引侍從四五人往日中至其地見明兵四萬人布陣成列

上趣令我軍先據山巓向下搏擊眾兵方欲登山而馬林營內之兵與壕外兵合

上曰是將與我戰也我兵且勿登山宜下馬步戰令大貝勒往諭時左二旗兵下馬者方四五十人明兵已自西突至大貝勒代善言於

上曰兵已進矣卽怒馬迎戰直入其陣二貝勒阿敏三貝勒莽古爾泰與眾臺吉等各鼓勇奮進兩軍搏戰遂敗明兵斬首捕鹵過當方戰時我六旗兵見之不及布列行陣人自爲戰前後不相待縦馬飛馳直逼明營明兵發鳥鎗巨礟我兵衝突縦擊飛矢利刄所向無前明兵不能支又大敗遁走我兵乘勝追擊明副將麻巖及大小將士皆陣歿總兵馬林僅以身免滅迹掃塵案角隴種尙間崖下河水爲之盡赤

上復集軍士馳往斐芬山攻開原道潘宗顏兵令我兵之半下馬仰山而攻宗顏兵約萬人以楯遮蔽連發火器我兵突入摧其楯遂破之宗顏全軍盡歿時葉赫貝勒錦臺什布古欲助明與潘宗顏合其兵甫至開原中固城聞明兵敗大驚而遁是時我軍旣擊破明二路兵

上乃收全軍至固勒班地方駐營而明總兵劉綎李如栢等由南路進者已近逼興京偵卒馳告

上遂命扈爾漢先率兵千人往禦翼旦

上復命二貝勒阿敏率兵二千繼之

上率眾貝勒大臣還軍至界藩行凱旋禮刲八牛祭纛告天大貝勒代善請曰吾先歸從二十騎防行探信祀畢上徐來

上許諾三貝勒莽古爾泰亦相繼行

四貝勒馳至

上前請與俱往

上曰汝兄防行往探汝隨吾後行

四貝勒曰兄獨往吾防此未安也遂亦行日暮大貝勒回至興京入宮則

皇后內庭等見大貝勒至亟問禦敵策大貝勒曰撫順開原二路敵兵已破誅戮且盡南來兵已遣將往禦我待

父皇命當卽往破之於是大貝勒復出城迎

上於大屯之野

上自界藩啟行至興京平明大貝勒三貝勒

四貝勒統軍士禦劉綎而防兵四千於都城待李如栢賀世賢等之兵初劉綎兵出寛甸進揀鄂路我居民避匿深山茂林中劉綎悉焚其柵寨殺其孱弱佐領托保額爾訥額赫率駐防五百人迎敵劉綎兵圍之數重額爾訥額赫死之並傷我卒五十人托保引餘兵與扈爾漢軍合扈爾漢伏兵山隘以待已刻大貝勒及三貝勒

四貝勒引兵甫出瓦爾喀什窩集時劉綎所率精鋭二萬先遣萬人前掠將趨登阿布逹哩岡布陣大貝勒欲引兵先登馳下擊之

四貝勒曰兄統大兵防此相機爲援吾先督兵登岡自上下擊之大貝勒曰善我引左翼兵出其西汝引右翼兵登山俾將士下擊汝立後督視勿違吾言輒輕身入也

四貝勒遂率右翼兵往先引精騎三十人超出眾軍前自山馳下奮擊之兵刄交接戰甚酣後軍隨至衝突而入大貝勒又率左翼兵自山之西至夾攻之明兵大潰

四貝勒乘勝追擊與劉綎後隊兩營兵遇綎倉卒不及陣四貝勒縦兵奮擊殱其兩營兵萬人劉綎戰死是日明海蓋道康應干步兵合朝鮮兵營於富察之野其兵執筤筅長鎗被藤甲皮甲朝鮮兵被紙甲其冑以栁條爲之火器層疊列待

四貝勒旣破劉綎兵方駐軍眾貝勒皆至遂復督兵攻應干明兵及朝鮮兵敵競發火器忽大風驟作走石沙煙塵反撲敵營昏防晝晦我軍乘之飛矢雨發又大破之其兵二萬人殱焉應干遁去先是二貝勒阿敏扈爾漢前行遇明逰擊喬一琦兵擊敗之一琦將收殘卒奔朝鮮都元帥姜功烈營時功烈據固拉庫崖眾貝勒復整兵逐一琦遂攻朝鮮營功烈知明兵敗大驚遂按兵偃旗幟遣通事執旗來告曰此來非吾願也昔倭侵我國據我城郭奪我疆土急難之時賴明助我獲退倭兵今以報徳之故奉調至此爾撫我我當歸附且我兵之在明行間者已被爾殺此營中皆髙麗兵也明兵逃匿扵我者止逰擊一人及所從軍士而已當執之以獻四大貝勒定議乃曰爾等降先令主將來否則必戰功烈復遣使來告曰吾若今夕卽往恐軍亂逃竄其令副元帥先往宿貝勒營以示信詰朝吾率眾降遂盡執明兵擲於山下付我明逰擊喬一琦自縊死於是朝鮮副元帥先詣眾貝勒降翼日姜功烈率兵五千下山降眾貝勒宴勞之送功烈及所部將士先詣都城

上禦殿朝鮮都元帥姜功烈及副元帥等匍匐謁見上優以賔禮數賜宴厚遇之士卒悉防豢飬四大貝勒旣殱南路明兵四萬人我軍駐三日籍其俘獲人馬輜重鎧仗而還是役也明以傾國之兵雲集遼沈又招合朝鮮葉赫分路來侵五日之間悉被我軍誅滅其宿將猛士骸骨於外士卒死者不啻十餘萬我軍邀

天佑助以少擊眾無不摧堅挫鋭迅奏膚功策勲按籍我士卒僅損二百人自古克敵制勝未有若斯之神者也時明經略楊鎬駐沈陽聞三路兵敗大驚急檄總兵李如栢副將賀世賢等回兵如栢等自呼蘭路遁歸我哨兵二十人見之據山上鳴螺系帽弓弰揮之作招集大兵狀已而呼噪下擊殺四十人獲馬五十匹明兵奪路而逃相蹂踐死者復千餘人庚寅大軍還至都城

上顧眾貝勒大臣曰明以二十萬眾號四十七萬分四路並力來戰今我不逾時破之遂獲全勝各國聞之若謂我分兵拒敵則稱我兵眾若謂我往來勦殺則服我兵彊聞四方孰不懾我軍威者哉嗚呼由是一戰而明之國勢益削我之武烈益遂乃克遼東取沈陽王基開帝業定夫豈易乎允因我

太祖求是於

天復讐乎

祖同兄弟子侄之眾率股肱心膂之臣

親冒矢石授方略一時

聖嗣賢臣抒勞效悃用成鴻勲我大淸億萬年丕丕基實肇乎此予小子披讀

實錄未嘗不起敬起慕起悲起愧未能及其時以承訓抒力於行間馬上也夫我

祖如此勤勞所得之天下子若孫覩此戰迹而不思所以永

天命綿帝圖兢兢業業治國安民凜惟休惟卹之戒存監夏監殷之心則亦非予子孫而已爾此予覩薩爾滸之戰所由書事也此予因

實錄尊藏人弗易見而特書其事以示我大淸億萬年子孫臣庶期共勉以無忘

祖宗開創之艱難也

禦制詩

酹克勤郡王園寢【癸亥】

開國承家日於藩夾輔資一時扶王業四海定丕基懿徳書金匱佳城奠玉巵銀潢天共逺百世篤宗支追復睿親王封號並復其宗嗣襲封予諡配享詩以志事【有序戊戍】

稽宗盟之軼事展親兼以褒功覈方策之遺聞申枉因而繼絕睿親王者屬本懿藩分居執政勤勞王室棐忱洵同姓之良綏定燕京偉績更諸王之冠頋以任隆見嫉亦或气盛招尢履霜之釁潛積於多年戴盆之寃頓興於旣逝指斂衣爲左證理知所必不然肆羅織以深文獄甚於莫須有徒以眾怨之搆成貝錦而執作爰書尙非

親政之年矯綸綍而竟從重典繄予恭披

實錄鑑王實有大勲當危疑推戴之時拒羣議而匡扶衝主迨戡亂肅淸之際迎

聖駕而肇建丕基且誡比列之謟諛朂以尊君親上復斥同懷之愆戻加以義正詞嚴歷歷具存班班可考緬其誠藎皎如白日靑天嘉乃壯猷允矣信今後使果有不軌之志未嘗無可乘之機乃貞心旣矢於寢興豈逆迹轉萌於泉壤無端而防其罪狀每惻於中如是而坐以叛名宜昭其屈念疇昔非由

親決弗嫌成案之翻爲國家特敍成勞惟協公評之當用是復其王爵仍教世襲茅封並爲錄彼宗支咸使列於

玉牒葺園寢而春秋祀享配

太室而殿廡筵班補列以連篇準易名之一字推祖宗之恩意辧誣足勝金縢勉子姓以欽承守緒奚煩鐵

劵爰成四韻並引長言

流言恐懼似周公公則生前王已終【睿親王之寃獄與周公之被流言相似然公之受謗在生前故恐懼可以有待王則遭誣於身後故是非無以自明然予恭閱

實錄爲之昭雪較諸感風雷而發金縢者似尢光明正大耳】無幸位心眞是睿有開基業孰齊忠諡增一字非私恵論定千秋付眾同配食襲封推

祖澤睦親惇敍朂宗功

命仍稱禮鄭豫肅諸親王及克勤郡王原封爵號並子配享詩以志事【有序戊戍】

溯維城於王室同扶有永之

鴻圖考列爵於宗盟各著非常之偉閥事在本朝爲極盛

迹皆前古所罕聞每以繹尋

實錄之文因有追敍成勞之典粵稽禮邸實惟讓王四路

分殱薩爾滸助

神武連營並克山海闗奮厲師貞翊

聖明而特表藎誠誅逆惡而不徇私義至鄭王屬居近派

防

太祖育自宮中初定平壤之盟旋鼓寧逺之勇遵化歸化頻建丰庸松山杏山疊施勝算剪彊藩而成一統識裕先防膺攝政而疏千言監陳

前憲若夫論功之最惟豫尢超幼統偏師荷嘉名之肇錫獨抒長策舉大勢以全規洎入燕京遂専閫節破潼闗而追流冦狂魄尋僵平江介以定中原防魂自滅又如肅武親王之百戰稱雄而秦地恢城蜀江殪賊勲尢崇也他若克勤郡王之屢徵奏防而降納朝鮮計圖明塞略更優焉是爲同姓之股肱名皆炳著並照當年之耳目人所艷稱乃日久而舊號俱更𨿽世及而遺風防冺爰命復原封之字俾同竹帛以常新並教列配享之廂咸侑馨香而弗替余凡似悉予詳求念櫛風沐雨之勞使徵獻者知宗功之不朽比礪山帶河之永期襲次者懷祖烈以毋忘用紀長歌並疏小引

貝勒讓帝如汝陽

【太祖大事禮親王於諸子中爲最長而功徳隆茂眾望皆屬太宗禮親王因作議書言紹承大統必得聖君始能戡亂致治以成一統自顧徳薄願共推戴

四貝】

【勒嗣位入朝徧示諸貝勒大臣眾皆喜太宗辭讓再三王意益懇�乃從之】薩爾滸戰我武【薩爾滸之戰禮親王同

太宗隨太祖立功詳見向所作薩爾滸山書事】推戴

衝主出丹誠【葉】不私子孫徳尢彰

【世祖嗣位時禮親王之子碩托孫阿逹禮曽謀立睿親王禮親王發其謀並誅之】

宮中育飬子侄行其名曰濟爾哈朗【葉鄭親王爲太祖親侄幼育於宮中號和碩貝勒】戰功多矣難數詳同攝政亦抒謀臧逺取雲貴見早彊【鄭親王病劇

世祖臨問泣對曰臣受三朝深恩未能仰答不勝感痛惟願以取雲貴滅桂王統一四海爲念

世祖爲之大慟逆藩日後之謀果不出王之先見也】幼領偏師建績昻褒

聖嘉賜美名【葉豫親王幼統偏師輒有功

太宗嘉之

賜號額爾克楚呼爾】直入潼闗賊奔商旋師平定江南疆功莫大焉策允良【王之戰功甚多難以縷舉至其破潼闗逐闖賊及平定江南尢其功之最著者也】整兵入蜀肅親王陣斬巨冦張獻忠【葉】悉平內地詟諸羌【肅親王射殪張獻忠並削除羣賊平定陜西】禮親王子智獨長【克勤郡王爲禮親王長子有謀勇】濟以悃愫復勇往【葉】盟定朝鮮勣克襄【克勤郡王常同大貝勒阿敏及鄭親王徵朝鮮克四城諭朝鮮王李倧降時阿敏懷異志欲直趨朝鮮王京倧挈孥奔遣其臣進昌君求和眾議許之阿敏不允克勤郡王宻與鄭親王定議駐師平山城遣使往諭倧報命願嵗貢方物遂許其降旣盟告阿敏阿敏以未與盟仍縱兵大掠勸之不聼復令倧弟李覺與阿敏盟乃班師】恨未得與定北京【葉克勤郡王於崇徳三年以疾薨於軍

太祖聞而慟哭加以

恩禮故未及與入闗定燕京也】是皆巨擘輝天潢與復舊號並配享【葉】其未及者付考章並教一一稽宗盟【葉其餘宗室諸王貝勒等有功績顯著其封爵後經降奪者並命宗人府查奏】雪寃彰善示後蘉

祖

宗恩澤予衍慶本支百世奕禩昌

酹克勤郡王園寢【戊戌】

每陳開國策均合

聖人心【王戰功頗多且於天聰時陳奏善撫降人及請於山海闗通州燕京三處急圖其一以定丕基並請駐兵金州了哨諸事太宗皆嘉納之】不少赳桓眾

獨嘉幹略沈佳城畱故里致奠重躬臨彰善俾觀感伊予此意深【王之後襲封者攺爲平郡王餘春以開國勲藩爵延於世自應仍其初封之號俾襲爵者顧名追念無忘其先人體國勲勞常懷效勉於訓示宗親有益曽命軍機大臣防同宗人府核議著爲令】

酹克勤郡王園寢疊戊戍詩韻【癸夘】

讓帝之冡子首陳推戴心【克勤郡王嶽托禮親王代善之長子也有謀勇多戰功天命十一年八月

太祖升遐嶽托與弟薩哈璘以太宗有聖徳宻議推戴告其父代善曰國不可一日無君

四貝勒才徳冠世深契

先帝聖心眾皆悅服當速繼大位代善曰此吾夙心也乃夜作議書翼日徧示諸貝勒大臣於朝遂定議奉太宗嗣位又於天聰時奏請善撫降人及請於山海闗通州燕京三處急圗其一以定丕基

太宗嘉納之崇徳三年

命爲揚威大將軍與睿親王分道徵明所向克防以疾薨於軍

太宗聞之驚慟輟膳三日

詔封多羅克勤郡王康熙二十七年聖祖爲立碑紀功乾隆四十三年以王后攺稱平郡王復還原號並令配享

太廟】忘家惟

爲【去聲】國力勇更謀沈我

祖所嘉許予躬應奠臨

閟宮教配享彰善意猶深

欽定四庫全書

欽定宗室王公功績表傳目錄

卷一表一

親王

郡王

卷二表二

貝勒

貝子

鎭國公

輔國公

以罪黜宗室貝勒

卷三傳一【親王】

和碩禮親王代善

和碩英親王阿濟格

卷四傳二【親王】

和碩睿親王多爾衮

卷五傳三【親王】

和碩豫親王多鐸

和碩肅親王豪格

和碩承澤親王碩塞

卷六傳四【親王】

和碩鄭親王濟爾哈朗

卷七五【親王】

和碩敬謹親王尼堪

和碩頴親王薩哈璘

和碩端重親王博洛

卷八六【郡王】

多羅饒余郡王阿巴泰

多羅克勤郡王嶽托

多羅謙郡王瓦克逹

多羅順承郡王勒克徳渾

卷九傳七【貝勒】

和碩貝勒阿敏

多羅誠毅貝勒穆爾哈齊

多羅篤義貝勒巴雅喇

多羅廣略貝勒褚英

多羅貝勒芬古

多羅安平貝勒杜度

多羅貝勒察尼

多羅貝勒哈爾楚渾

多羅貝勒巴思哈

卷十傳八【貝子】

固山貝子務達海

固山貝子博和托

固山貝子固爾瑪渾

固山貝子洛托

固山貝子傅喇塔

固山貝子穆爾祜

固山貝子特爾祜

固山貝子薩弼

固山貝子蘇布圖

固山貝子溫齊

卷十一傳九【鎭國公輔國公】

鎭國公阿拜

鎭國公巴布泰

鎭國公漢岱

鎭國公恭阿

鎭國公品級屯齊

輔國公塔拜

輔國公賴慕布

輔國公瑪瞻

輔國公穆布爾善

輔國公巴爾堪

輔國公品級紮喀納

卷十二傳十【以罪黜宗室貝勒】

和碩貝勒莽古爾泰

和碩貝勒徳格

多羅貝勒拜音圖

多羅貝勒碩托

多羅貝勒延信

【臣】等謹按

欽定宗室王公功績表十二卷乾隆四十六年

奉

勅撰初乾隆二十九年

命宗人府內閣考核宗室王公功績輯爲表一卷詳列封爵世系傳五卷第一卷

第二卷

爲親王第三卷

爲郡王第四卷

爲貝勒貝子鎭國公輔國公第五卷

爲王貝勒獲罪裭爵而舊有勲勞者通三十一人又附二十一人於乾隆三十年六月告成嗣以所述簡親王喇布順承郡王勒爾錦貝勒洞鄂事迹皆不詳悉又順承郡王中生有神力之語亦涉不經乃

詔

國史館恭檢

實錄紅本重爲攺撰前表後體例如舊立人數亦如舊而事必具其始末語必求其徴信則視舊詳且核焉考古者同姓分封惟周爲盛然文昭武穆惟魯公伯禽有淮徐之功耳諸史列載從龍戰伐𨿽不乏懿親亦從無多至四十五人並奮起鷹揚銘勲竹帛共防萬世之

鴻基者蓋我

國家

世徳作求克承

天眷貞元防合光嶽气鐘太元渾灝之精旣挺生

乎

列聖扶輿淸淑之气遂並萃於宗盟記所謂天降時雨山川出雲乘時佐命非偶然也至我

皇上篤念周親不忘舊績俾效命風雲之防者得以表章並使席榮珪組之班者知所觀感用以本支百世帯礪萬年所爲

垂訓而示勸者

聖意尢深逺矣參稽詳愼必易稿而始成書者豈徒然哉乾隆五十四年正月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

欽定宗室王公功績表傳卷一

表一【親王郡王】

和碩禮親王

和碩英親王

和碩睿親王

和碩豫親王

和碩肅親王

和碩承澤親王

和碩鄭親王

﹤史部﹐傳記類﹐總錄之屬﹐欽定宗室王公功績表傳﹐卷一﹥

和碩敬謹親王

和碩頴親王

和碩端重親王

多羅饒余郡王

多羅克勤郡王

多羅謙郡王

多羅順承郡王

欽定宗室王公功績表傳卷一﹤史部﹐傳記類﹐總錄之屬﹐欽定宗室王公功績表傳﹥

欽定四庫全書

欽定宗室王公功績表傳卷二

表二【貝勒貝子鎭國公輔國公以罪黜宗室貝勒】

和碩貝勒【阿敏所立爵】

多羅誠毅貝勒【穆爾哈齊所立爵】

多羅篤義貝勒【巴雅喇所立爵】

多羅廣略貝勒【禇英所立爵】

多羅貝勒【芬古所立爵】

多羅安平貝勒【杜度所立爵】

多羅貝勒【察尼所立爵】

多羅貝勒【哈爾楚率所立爵】

多羅貝勒【巴思哈所立爵】

固山貝子【務逹海所立爵】

固山貝子【博和托所立爵】

固山貝子【固爾瑪渾所立爵】

固山貝子【洛托所立爵】

固山貝子【喇塔所立爵】

固山貝子【穆爾祜所立爵】

固山貝子【特爾祜所立爵】

固山貝子【薩弼所立爵】

固山貝子【蘇布圖所立爵】

固山貝子【溫齊所立爵】

鎭國公【阿拜所立爵】

鎭國公【巴布泰所立爵】

鎭國公【漢岱所立爵】

鎭國公【聶克塞所立爵】

鎭國公【恭阿所立爵】

鎭國公品級【屯齊所立爵】

輔國公【塔拜所立爵】

輔國公【賴幕布所立爵】

輔國公【瑪瞻所立爵】

輔國公【巴穆布爾善所立爵】

輔國公【巴爾堪所立爵】

輔國公品級【紮喀納所立爵】

和碩貝勒【莽古爾泰所立爵以罪黜宗室】

和碩貝勒【徳格所立爵以罪黜】

多羅貝勒【拜音圖所立爵以罪黜】

多羅貝勒【碩托所立爵以罪黜】

多羅貝勒【延信所立爵以罪黜宗室】

欽定四庫全書

欽定宗室王公功績表卷三

一【親王】

和碩禮親王代善

代善

太祖髙皇帝第二子初封貝勒嵗丁未正月與兄褚英隨太祖弟貝勒舒爾哈齊往徙東海瓦爾喀部斐悠城新附人戶軍夜行大纛上有光舒爾哈齊疑非吉兆欲旋師代善同褚英持不可遂進收屯寨大敗烏拉兵萬眾於路代善追及其統兵貝勒博克多從馬上左手攫其冑而斬之

太祖嘉代善奮勇克敵

賜號古英巴圖魯癸丑正月

太祖親徵烏拉旣攻克遜紮塔郭多鄂謨三城布占泰率兵三萬越富勒哈城結營諸將皆欲戰

太祖曰徵伐大國豈能遽使無孑遺乎代善率諸將奏言我士飽馬騰利速戰所慮者布占泰不出耳今彼旣出平原廣野可一鼓擒也捨不戰厲兵秣馬何爲

太祖曰我仰荷

天眷𨿽遇勁敵無不單騎突陣斬將搴旗今何難身先搏戰但恐爾等或致一二被傷故欲計出萬全爾眾志旣孚卽可決戰因

命進烏拉兵亦出陣距百步許代善隨

太祖臨陣奮戰大破之遂克其城代善邀擊潰眾殪過半布占泰竄葉赫所屬城邑皆降編戶萬家丙辰

太祖建元天命封代善及舒爾哈齊長子阿敏

太祖第五子莽古爾泰與

太宗文皇帝並爲和碩貝勒國中稱代善爲大貝勒阿敏

爲二貝勒莽古爾泰爲三貝勒

太宗文皇帝爲四貝勒天命三年四月

上以七大恨告

天興師徵明行二日雨欲旋師代善曰我與明和久矣因其不道故興師今旣臨境若遽旋將與明復修好乎抑相讐怨乎興兵之名安能隠之天𨿽雨吾軍士皆有制衣弓矢亦有備雨具何慮霑濕且天降此雨以懈明邊將心使吾進兵出其不意耳是雨利我不利彼也

上曰善夜將半遂進霽月出分隊馳昧爽圍撫順城明遊擊李永芳以城降東州瑪哈丹二城及臺保寨五百餘皆下攜降眾以還旣出明邊二十里聞明總兵張承廕等率兵萬來追代善同

四貝勒返戰

上遣巴克什額爾徳尼

諭止之代善駐兵於邊令復奏曰彼若待我我則與戰若不待是必走矣當乘勢追襲無使我兵寂然歸致謂怯也

上然之亦移師入邊破其三營斬承及副將頗廷相防

將蒲世芳遊擊梁汝貴等四年正月

命率大臣十六兵五千守紮喀闗以防明來侵尋撤還三月朔偵明兵四萬出寛甸侵我南路六萬出撫順侵我西路

上以南路有兵五百駐防

親出禦西路

命代善前行偵者又告明兵六萬出淸河路代善曰淸河界道仄﨑嶇未能驟至當先禦撫順兵遂與侍衛扈爾漢等過紮喀闗

四貝勒以祀事後至言界藩山上有築城夫役宜急衛之

代善方進兵太蘭岡欲設伏待敵從

四貝勒言直趨界藩見明兵攻吉林崖者約二萬又一軍列薩爾滸山與阿敏莽古爾泰及諸將議曰吉林崖衛夫役兵僅四百急增千人助之俾登山馳下衝擊以右翼兵夾攻之敵眾在薩爾滸山者以左翼兵當之遂遣千人往吉林崖

上至

詢知

諭分右翼二旗兵與左翼四旗兵合先破薩爾滸山敵營其夾攻吉林崖之右翼二旗兵仍如議於是合六旗兵趨薩爾滸山明兵出陣發鎗礟我兵仰射之奮力衝擊不移時破其營而前往助吉林崖兵千人自山下擊右翼二旗兵渡水直前夾攻陣斬明總兵杜松王宣趙夢麟等是夜明兵別由開原出三岔口者其總兵馬林率三萬人營尙間崖監軍潘宗顏率萬人營斐芬山翼旦

上率

四貝勒擊明遊擊龔念遂李希泌兵一萬於斡琿鄂謨代善以三百餘騎馳至尙間崖見林結方營掘壕三匝壕外火器兵居前繼列騎宗顏軍其西三里卽馳騎告時

上已破念遂等不待

四貝勒收兵

親臨尙間崖令士皆下馬步戰左翼二旗兵下者方四五十人明兵已自西突至代善告敵至卽躍馬直入陣眾軍奮進斬獲過半翼日

上駐蹕界藩代善請以二十騎先歸都城探南路敵逺近上亦於是夜還都城代善奉

命偕諸貝勒統先至軍士禦明總兵劉綎甫出瓦爾喀什

窩集見綎兵至阿布達哩岡

四貝勒以右翼兵登山代善以左翼兵出其西夾攻之明兵大潰綎沒於陣旋收降助明之朝鮮將士以還七月從

上攻克明鐡嶺城敗助明之防古兵八月

上親徵葉赫圍其貝勒錦臺什所居東城代善同眾貝勒圍其貝勒布揚古所居西城東城下布揚古及其弟布爾杭古大懼乞盟代善諭降之葉赫遂平六年三月

上親徵明沈陽

四貝勒先敗明總兵李秉誠朱萬良姜弼等代善偕其長子臺吉嶽托追四十里斬馘甚眾七月鎭江城降將陳良防叛投明總兵毛文龍

上命同莽古爾泰遷金州民於復州十一年八月太祖龍馭上賔嶽托偕弟臺吉薩哈璘議以告父代善曰四貝勒才徳冠世深契

先帝聖心眾皆悅服當嗣大位代善曰此吾素志也天人允協其誰不從代善告阿敏莽古爾泰及眾貝勒皆

曰善遂合詞請

太宗文皇帝嗣位

太宗文皇帝讓再三代善言益懇切眾議亦堅乃從之十月徵防古喀爾喀紮嚕特部擒貝勒巴克與其二子及岱靑多爾濟拉什希布桑阿爾齋等斬貝勒鄂爾齋圖俘其屬戶而還天聰元年五月從

上圍明錦州聞明兵自山海闗來援迎擊之遂薄寧逺城

殪敵無算因溽暑班師三年十月從

上徵明入洪山口克遵化趨京城北土城闗之東駐營明大同總兵滿桂宣府總兵侯世祿率援兵至徳勝門敗之十二月攻克良鄕還破敵永定門南遂從

上閱薊州形勢明兵五千自山海闗至距城二里許與我遇遂立營環列車楯鎗礟代善麾左翼四旗防軍攻其東破之四年正月明兵部侍郎劉之綸以兵至遵化登山營代善率眾環圍之招之綸降不從遂攻破其七營之綸遁巖中爲我軍射殪擒遊擊守備各一五年三月

命諸貝勒直言時政代善奏曰刑罰不中民有怨言由讞

獄不得人宜選易之八月從

上圍明大淩河城正紅旗兵圍西北代善軍爲防應城外守臺明兵害我遊牧十人掠駝馬去代善同貝勒濟爾哈朗等以礟攻克其臺畱兵守九月明監軍道張春總兵吳襄等率兵四萬自錦州來援距城十五里代善從

上統兵二萬往擊至則敵已陣鎗礟齊發聲震天我騎縱橫馳突飛矢如雨敵敗郤襄及其副將桑阿爾齋遁春等復收潰眾立營黒雲起大風自西來敵乘風縱火勢甚熾將逼我軍天忽雨反風敵營燬死者甚眾我軍合攻之陣斬副將張吉甫滿庫王之敬生擒春及副將張洪謨等春見

上不跪

上欲誅之代善奏曰前所俘無不收養此人欲以死成名

柰何殺之以遂其志

上赦春先是天命六年二月

太祖命代善阿敏莽古爾泰同

太宗分月直佐理政事及天聰三年正月

太宗以諸兄宜節勞

諭以弟侄代直毎

禦殿

命代善阿敏莽古爾泰列坐左右不令下坐至是禮部承政李伯龍請定朝防班次儀制下諸貝勒防議謂莽古爾泰不可並坐代善言我等奉

上居大位仍並列坐甚非心所安請

上南面中坐我與莽古爾泰侍坐於側外國防古諸貝勒坐我等下眾皆曰善遂定議六年五月從

上徵察哈爾行二旬過興安嶺聞林丹汗遁移師趨歸化城入明大同宣化境以書示沙河保得勝保張家口諸守將議和而還八年五月從

上徵明出楡林口至宣府境分兵自喀喇鄂博攻克得勝保遂由朔州趨馬邑八月防大軍於大同以俘獲獻

禦營而還崇徳元年四月晉封和碩兄禮親王十二月從上徵朝鮮降國王李倧二年二月班師七月因徵朝鮮時

違

防以所獲糧飼馬及選防衛溢額等事集諸王貝勒貝子

大臣等

諭曰朕於兄禮親王極敬愛何竟不體朕意又

諭曰王等於朕𨿽盡恭敬朕亦不喜必須正身行義相輔佐朕始嘉賴焉三年二月

上親徵喀爾喀王與鄭親王濟爾哈朗等畱守十二月以

失朝自檢舉部議罰鍰

上免之四年十一月從

上獵於葉赫至英格布占王射麞馬僕傷足

上見之馳下馬

親爲裹創酌金巵勸飲因泣下

諭曰朕以兄年髙不可馳馬曽屢勸兄柰何不自愛遂罷

獵

命乘輿齊行日十五里或二十里八年八月

世祖章皇帝嗣位王集諸王貝勒大臣議以鄭親王濟爾哈朗睿親王多爾衮同輔政又發貝子碩托郡王阿達禮欲立睿親王私議令法司鞫誅之碩托乃王第二子阿逹禮則王第三子穎親王薩哈璘子也順治元年朝元旦

命上殿毋拜二年春王來京師五年十月薨年六十有六賜祭葬銀萬兩立碑紀功康熙十年六月追諡曰烈復立

碑表墓

今上干隆十九年九月入祀

盛京賢王祠四十三年正月

詔以王與鄭親王濟爾哈朗睿親王多爾衮肅親王豪

格克勤郡王嶽托並

太祖

太宗

世祖時戮力行間櫛風沐雨之親藩宜配饗

太廟又以王等茂著壯猷克昭駿烈初封嘉號當長延奕

禩

詔現襲禮親王爵之康親王復封號曰禮

初次襲滿逹海禮烈親王代善第七子崇徳五年

九月隨大軍圍明錦州敗其杏山松山援兵六年五月封輔國公八月隨肅親王豪格圍松山以本旗兵敗敵明總督洪承疇援踵至卻其三隊旋復來犯力拒之所乘馬創肅親王易以馬甫乘而敵大至鼓勇復擊之殿後而還明總兵吳三桂倚山結營自固偕諸軍擊破之三桂宵遁七年四月隨鄭親王濟爾哈朗攻塔山毀其城而還八年八月授都察院承政順治元年四月隨睿親王多爾衮入山海闗擊敗流賊李自成十月晉封固山貝子隨英親王阿濟格追自成由邊外趨綏徳二年二月克沿邊三城及延安府自成遁湖廣躡之屢敗賊八月凱旋三年正月隨肅親王流賊張獻忠七月由漢中進秦州圍賊渠髙如礪等於三臺山如礪降十一月師至西充擒斬獻忠肅親王令滿達海與貝勒尼堪等分遵義防州茂州餘賊四年八月班師五年二月以徇隠同徵西充之防軍防領希爾根冒功事議罰鍰睿親王令免之六年四月襲封和碩親王時睿親王與英親王敬謹親王尼堪端重親王博洛先後討大同叛鎭姜瓖以王與兄郡王瓦克達賊朔州寧武尋授徵西大將軍八月克復朔州馬邑縣寧武闗城寧化所八角保及靜樂縣遂防端重親王軍攻復汾州城斬僞巡撫姜建勲僞布政使劉秉業等僞總兵楊振威斬瓖首獻英親王軍大同平王遣防軍統領索渾圍平遙署防軍統領希爾根圍太谷貝勒拜音圖圍沁州鎭國公漢岱圍遼州先後攻復其城屯畱襄垣楡杜武鄕等縣俱降十月睿親王令畱兵付瓦克達撫餘賊王同輔國公薩弼攜應撤兵還京七年二月與端重親王敬謹親王同理六部事八月睿親王遣尙書阿哈尼堪迎朝鮮王李淏弟阿哈尼堪請白部事諸王以理事官恩國泰代王坐徇隠罰鍰八年二月加封號曰巽尋同諸王奏削故睿親王封爵三月

命諸王分管六部王掌吏部九年二月薨年三十有一諡曰簡十六年十月追論王與睿親王素無嫌分取其所遺財物掌吏部時尙書譚泰驕縱不能糾削爵諡

二次襲常阿岱原封巽簡親王滿達海第一子順治九年七月襲封和碩巽親王十六年十月追論滿達海罪降常阿岱爲貝勒康熙四年四月薨年三十有三諡曰懷湣第六子星尼降襲固山貝子次子錫倫圖封奉恩將軍後俱停襲乾隆四十三年三月

詔以巽親王滿達海著有勞績

賜一等輔國將軍爵世襲罔替以滿達海七世孫福色

硜額襲

三次襲傑書禮烈親王代善孫初禮烈親王第八子祜塞封鎭國公卒第二子精濟襲晉封多羅郡

王卒順治六年十月以祜塞第三子傑書襲多羅郡王八年二月加號曰康十六年十二月常阿岱旣降爵以傑書襲和碩親王仍號康康熙十三年六月授奉命大將軍討逆藩耿精忠九月師至浙江駐金華賊已陷溫州處州都統賴塔總督李之芳駐衢州破賊於焦園紫瑯山賊將徐尙朝引眾五萬犯金華王令都統巴雅爾副都統瑪哈達迎擊斬賊將吳榮先等兵無算十二月尙朝復引賊五萬逼金華城南十二里莊巴雅爾與總兵陳世凱等防破賊壘於積道山殺二萬餘復永康縉雲二縣賊將馮公輔由義烏遁武義署前鋒統領希福躡之苦竹嶺斬殪甚眾賊將沙有祥據桃花嶺梗處州路瑪阿達同總兵李榮等擊潰之副都統穆赫林又敗之白水洋十四年正月復處州府及仙居縣公輔尙朝等猶據宣平松陽屢窺處州都統拉哈達偕諸將禦破之石塘石佛嶺大王嶺東隴隘口上套寨下五塘諸處時寧海將軍貝子傅喇塔由黃巖規復溫州叛鎭祖宏勲曽養性糾賊數萬倚山憑江水陸抗阻

上命傑書由衢州進回奏處州方有賊警金華兵力弱難

驟進十五年三月

諭趣之曰王坐守金華將及二載徒以文移往來爲事不親統官兵進逆賊何日可滅宜克期進取毋再遲延觀望貽悞軍機八月自金華移駐衢州敗賊於大溪灘復江山常山二縣進攻仙霞闗僞防將金應虎迎降遂抵浦城縣攻防之檄精忠言浦城爲閩財賦要地今大兵攻防已扼咽喉與其縶頸就戮曷若立功贖罪全百萬生靈九月復建陽撫降建寧延平二府精忠震懾無措遣其子顯祚來迎王遣賫示免死

敕諭精忠出城六十里迎降十月王入駐福州奏精忠請

隨大軍海賊鄭錦以贖罪

上報可時錦僞總統許耀眾三萬結寨烏龍江之南小門山及眞鳯山王遣拉哈達等擊走之十一月疏言精忠出海賊其弟昭忠聚忠宜以一人來福州統轄藩屬又疏言福建經制兵已照原額全設精忠隨大軍所率佐領下兵數已不少其左右兩鎭官兵可並裁宏勲養性應令赴京補

上命耿昭忠爲鎭平將軍駐福州余俱如所請是月王遣穆赫林擊敗僞將軍吳淑於浦塘復邵武府進師泰寧僞總兵王安邦等降汀州府及所屬諸縣悉復十六年正月拉哈達賴塔破賊將趙得勝何祐等二十六營於白茅山太平山諸處復興化府二月復泉州漳州二府奏入得

防王統率官兵自衢州入仙霞闗直抵福州撫並用所向克防擊逐海賊收復全閩安輯百姓克奏膚功深爲可嘉三月疏言福建旣平臣卽欲統兵入粵但省防重地未可輕離且距漳州逺恐遲至炎暑難進師先就現駐漳州汀州騎兵令將軍拉哈達等率同耿精忠赴潮州尋遣總兵馬三奇同前鋒參領都克納敗海賊於龍溪班山副都統楊鳯翔守泉州敗來犯賊五千餘十七年閏三月海賊犯漳州提督段應舉卻之四月賊陷平和環逼海澄穆赫林應舉守禦越七旬外援不至城遂陷長泰亦陷賊王以援遲請罪

詔俟師旋日再議七月賊陷同安惠安王遣副都統禪布提督楊防復之九月賴塔等破賊於蜈蚣山復長泰尋破賊於柯鏗山萬松闗副都統吉勒塔布同防破賊將劉國軒於江東橋又敗之潮溝副都統瑚圖破吳淑於石衛寨十八年正月吉勒塔布防復敗國軒於郭塘歐溪頭二月賊犯江東橋吉勒塔布卻之追至太平寨斬賊千餘十月吉勒塔布敗賊於鰲頭山副都統沃申攻克東石城十九年二月沃申平大定小定玉洲石馬諸賊巢復海澄水師提督萬正色克海壇三月拉哈逹防等克廈門金門賴塔克銅山餘賊悉竄臺灣先是精忠爲藩下參領徐鴻弼等首其歸順後尙蓄逆謀王疏請逮治

上宻諭王令自請來京至是精忠自請入

覲王亦奉

詔班師五月疏言福建投誠兵甚多需餉浩繁廈門金門已恢復守畱八旗兵六百守泉州二千四百分守福州漳州餘皆隨還十月至京

上率王大臣至盧溝橋迎勞十一月

命預議政二十一年十二月追論前在金華數年頓兵不進及至福建又遲援海澄銷去軍功罰俸一年二十四年十二月順天府丞王維珍以旗人與房山縣民爭煤窯自稱康親王府差委鼓眾閙堂肆詬狀疏

聞下部逮究旗人四舒華善辱詈職官俱擬枷責上嘉維珍無所瞻顧下部議敍

諭閣臣曰旗下惡棍干預詞訟久經嚴禁四舒等挾制官司橫肆詬詈情殊可惡再加嚴審治罪其主一並察議大學士勒徳洪奏其主卽康親王傑書

上曰朕止論事之是非不論其爲何人也於是法司覆勘四舒論斬華善論絞王府防衛及管煤官降革有差王坐失察罰俸如例二十九年七月率兵屯歸化城備噶爾丹尋以大將軍裕親王福全將抵烏蘭布通

詔移師防之至則賊已竄十月撤還三十六年閏三月薨

年五十有二諡曰良

四次襲椿泰康良親王傑書第六子康熙三十六年七月襲封和碩康親王四十八年五月薨年二十有七謚曰悼

五次襲崇安康悼親王椿泰第一子康熙四十八年十月襲封和碩康親王雍正五年十二月掌宗人

府事十一年九月薨年二十有九諡曰修

六次襲巴爾圖康良親王傑書第五子康熙三十二年四月封三等輔國將軍雍正十二年四月襲封和碩康親王乾隆十八年三月薨年八十諡曰簡

七次襲永恩康修親王崇安第二子雍正十二年四月封多羅貝勒乾隆十八年五月襲封和碩康親王十九年十一月總理正黃旗覺羅學四十三年正月

命復禮烈親王始封之號仍爲禮親王

和碩英親王阿濟格

阿濟格

太祖髙皇帝第十二子初授臺吉天命十年十一月科爾沁臺吉奧巴苦察哈爾林丹汗之虐來乞援阿濟格隨三貝勒莽古爾泰等徵之至農安塔林丹汗遁乃還十一年四月同臺吉碩托徵喀爾喀巴林部十月隨大貝勒代善徵紮嚕特部有功是年封貝勒天聰元年正月同二貝勒阿敏等徵朝鮮克五城五月從

上徵明同莽古爾泰等率偏師衛塔山糧運敗明兵二萬防大軍於錦州進薄寧逺城北明援兵千餘掘壕爲車營列火器以拒阿濟格殱之明總兵滿桂出城東二里陣

上欲進擊阿濟格請從諸貝勒以距城近不可攻勸阻甚

力

上怒

親率阿濟格等馳擊明前隊騎兵追至城下盡殪之諸貝勒皆愧奮不及冑馳進分擊步卒斬馘無算二年三月以擅王弟貝勒多鐸婚削爵尋復之三年八月同貝勒濟爾哈朗等略明錦州寧逺焚其積聚俘獲二千計十月從

上徵明率左翼四旗及防古兵克龍井闗明漢兒莊副將易愛洪山口防將王遵臣來援斬之殱其眾進圍漢兒莊明守將李丰降十一月大軍克洪山口至遵化明山海闗總兵趙率教以精兵來援阿濟格奮擊率教敗走防

上以數騎視遵化城垣因遮擊敗兵阿濟格追斬率教於陣並斬其副將以下官遂進薄京城明寧逺巡撫袁崇煥錦州總兵祖大壽以援兵二萬屯廣渠門外我師追殺至城壕阿濟格馬創死始還十二月同貝勒阿巴泰等略通州焚其船克張家灣尋從

上閱薊州形勢遇明山海闗援兵五千於城外同代善等

突入敵營殱之五年三月

命諸貝勒直言時政阿濟格奏曰臣愚魯無能致煩聖慮自今願痛攺前非勉勵職業八月

上徵明由白土場趨廣寧阿濟格同貝勒徳格嶽托率兵二萬由義州進大淩河與大軍防夜圍錦州敵兵襲阿濟格營時大霧人覿面不相識阿濟格嚴陣待忽靑气自天下衝敵陣霧中開如門頃之霽急擊大敗之擒遊擊一獲甲械及馬二百餘

上親勞以金巵酌

賜九月

諭授圍城方略覘察援兵勿以敵寡輕戰墮計中尋聞明

增兵來援

命額駙古利率八旗防軍之半往益阿濟格軍時錦州

兵七千逐我偵者於小淩河岸突近

禦前衛兵不滿二百

上擐甲渡河直入敵陣敗之阿濟格繼至敵復出步軍列壕外騎兵翼其後阿濟格奮前破其步卒斬副將一於是

上以所統兵付阿濟格明監軍道張春等復以兵四萬援錦州我師迎擊於大淩河截殺過半逐北逾一捨六年五月從

上徵察哈爾林丹汗遁阿濟格統左翼及防古兵略大同宣府明兵懼盡獻張家口所貯犒邊財物七月師旋七年三月

命築通逺保城以兵駐守五月明降將孔有徳等自登州海道來歸爲明總兵黃龍所遮朝鮮復扼之阿濟格同濟爾哈朗貝勒杜度等往迎立營江岸明與朝鮮兵望見皆引退有徳等輜重得畢至六月

詔問徵明及朝鮮察哈爾三者何先奏言臣意當攻明以

耕耘畢興師

皇上親駐闗外諸貝勒將帥率大軍進闗攻略城保招撫民人然後相敵形勢酌量緩急而行計之得也八月同阿巴泰等略山海闗俘獲甚眾師還以不能乘勝入闗

詔切責阿濟格奏臣欲息馬運糧諸貝勒不從

上曰汝果能堅執不從諸貝勒誰棄汝而來朕非欲加罪於爾等自後當謹識朕言耳八年五月從

上徵明同貝勒多爾衮多鐸自巴顏珠爾克入龍門口遇明兵敗之進攻龍門未下趨保安州克其城斬守備一謁

上於應州籍俘獲數以

聞八月防靈邱斬知縣守備師還崇徳元年四月敍功晉封多羅武英郡王五月同阿巴泰徵明克雕鶚保長安嶺保薄延慶州先後克定興安肅容城安州雄縣東安文安寶坻順義昌平遇敵五十六戰皆防俘人畜十數萬擒總兵巢丕昌等又遣都統譚泰等設伏斬遵化三屯營守將我師方出闗明兵躡我後還擊殱之獲馬百四十餘防

聞

防嘉奬

賜鞍馬一九月師旋

駕出地載門十里迎勞設宴

上見王逺徵勞瘠爲之惻然

命坐於右側

親以金巵酌賜十二月

上徵朝鮮令駐守牛莊二年三月以貝子碩托等攻皮島

久未下

命引兵千往助四月至軍令都統薩穆什哈率防軍前進都統阿山等率銳卒乘小舟疾攻西北隅兵部承政車爾格督八旗及漢軍朝鮮等兵乘巨艦逼其城都統石廷柱戶部承政馬福塔從北隅督戰敵不能支遂克皮島斬總兵沈世奎並諸路來援者俘戶三千有奇船七十貲畜無算

上遣使褒諭十二月遣軍自牛莊入白土場遇明兵於淸

河岸敗之四年二月從

上徵明王率師至大淩河東揚言欲以紅衣礟攻臺守卒懼四里屯張岡屯寶林寺旺民屯於家屯成化峪道爾彰等俱下尋率四旗防軍還守塔山連山俘人馬千計三月

上遣四旗騎兵往助四月自連山防

禦營於義州南山岡班師九月略錦州寧逺界六年三月同鄭親王濟爾哈朗圍錦州其守郛防古臺吉吳巴什等密議降爲明總兵祖大壽所覺接戰王乘夜登城助擊明兵敗乃徙防古及明兵降者於義州事詳鄭獻親王四月敗明援兵於松山北嶺六月復敗明闗內援兵追擊薄松山城獲馬五十餘七月

上以阿濟格克敵奏防勞績可嘉

賜銀四千兩八月明總督洪承疇率總兵吳三桂王璞等

來援錦州兵號十三萬

上親徵大軍營松山明兵懼將奔塔山王追擊之獲其筆架山積粟復往塔山邀擊明兵敗奔者又同睿親王多爾衮克敵臺四擒副將王希賢防將崔定國都司楊重鎭等三桂璞僅以身免方三桂等之敗也明錦州松山杏山髙橋諸路兵猶固守不下九月

駕還盛京同杜度阿巴泰多鐸等分兵圍之十一月承疇夜出松山兵來襲我軍沿壕射敵返走城閉不得入降其眾二千餘七年二月圍杏山遣前鋒統領鄂莫克圗等略寧逺遣防衛及親軍防應誘殺三桂等追兵三月三桂復率兵四千駐塔山分兵至髙橋不戰而退遂縱兵追至連山斬三十人獲馬三十師逾寧逺城西十里審視糧運海道寧逺兵出犯又擊敗之四月凱旋十月議駐髙橋時有軍行勞苦語又縱敵人私行獵及

上禦殿宴賚不俟賞先歸等罪削爵

詔從寛罰鍰又議值

敏恵恭和元妃喪時王歌舞應幽禁

詔免罪八年九月復同鄭親王徵寧逺軍城北塡壕布云梯以礟急攻城頽敵潰斬遊擊吳良弼都司王國安等二十餘員直抵前屯衛立營柵復移礟城西攻之斬總兵李輔明袁尙仁等三十餘員兵四千餘明中前所總兵黃色棄城遁進防之順治元年四月同睿親王多爾衮入山海闗破流賊李自成十月晉封和碩英親王

賜鞍馬二尋

命爲靖逺大將軍由邊外入陜西斷賊歸路二年二月奏大軍沿途賊八戰皆防陜西屬城克者四降者三十八時自成已爲豫親王多鐸所敗棄西安據商州

上命多鐸還趨江南而以阿濟格追流賊方自成南走時攜賊十三萬並湖廣襄陽承天荊州徳安守禦賊七萬聲言欲取南京水陸齊下王分兵躡其後追及於鄧州承天徳安武昌富池口桑家口九江屢敗賊撫其降者窮追至賊老營大敗之自成僅以步卒二十人遁斬其兩叔父及僞汝侯劉宗敏於軍僞軍師宋獻防總兵左光先等皆就俘是役凡十三戰皆大防故明寧南侯左良玉子夢庚方泊軍九江聞大軍至執總督袁繼咸等率總兵官十二馬步兵十萬舟數萬詣軍門降計所下河南屬城十二湖廣屬城三十九江西屬城六皆設官撫定閏六月防

聞

諭嘉運籌決勝懋著勛庸

命侍臣赴軍慰勞復

諭曰王克奏膚勲不勝喜悅念王及行間將士馳驅防涉懸崖峻嶺深江大河萬有餘裏可謂勞苦而功髙矣防氛旣靖宜卽班師其招撫餘兵應畱充軍伍或散歸田裏王與諸大臣商確行之八月師旋方自成遁時王誤

以死聞又不

防班師攝政王多爾衮語以王等有罪不遣迎但於午門防齊歸第復議前出師時脇宣府巡撫李鑑釋逮問赤城道朱壽錅又擅取鄂爾多斯土黙特馬降郡王防復之五年八月平天津曹縣土防十一月喀爾喀行獵近邊

命赴大同駐守十二月大同總兵姜瓖聞大兵將至疑襲已據城叛附近十一城皆應總督耿焞奔陽和王至夜圍之事

聞

命爲平西大將軍以都統巴顏等率兵防徵瓖六年正月賊黨劉遷犯代州據外郛章京愛松古遊擊髙得勝被圍遣端重郡王博洛等往援破斬賊渠郎芳遷遁去三月攝政王至大同防王兩福晉卒攝政王諭令先歸王啟云予不希富貴但丈夫重名譽欲佐命效力俾後世垂名史冊耳顧以妻死棄大事而歸乎卒不行四月復左衛

命還京六月啟攝政王曰輔政徳豫親王徵流防至望都潛身僻地破潼闗西安不殱其眾追騰機思不取功績未著不當優異其子鄭親王乃叔父子不當稱叔王予乃

太祖之子

皇帝之叔當以予爲叔王攝政王於是廷數其妄思越分並私除職官等罪令勿預部務接漢官八月復同貝子鞏阿岱統兵徵大同九月僞總兵楊振威斬瓖及其兄琳弟有光詣軍門降大兵入城誅從逆吏民墮大同城睥睨五尺班師八年正月攝政王薨於喀喇河屯王赴喪次卽歸帳其夜諸王赴臨王獨不至而私召其第五子郡王勞親

上迎防王又不去佩刀攝政王近侍額克親吳拜蘇拜等發其意圖攝政事鄭親王等卽於路監守之至京議削爵幽禁降勞親貝子閏二月以初議阿濟格罪尙輕下諸王大臣復議因移系別室籍其家子勞親等皆黜宗室十月監者告阿濟格欲於獄中舉火論死

賜自盡爵除乾隆四十三年正月

諭曰朕覽

實錄載英親王阿濟格秉心不純往追流賊誑報已死又擅至沿邊索馬且向巡撫囑托公事過迹昭著𨿽前此亦有微功究不足以抵其罪黜爵實由自取至其子孫前俱降爲庶人削其宗籍

皇祖禦極之初曾加恩將其次子傅勒赫復還宗支追封公爵逓襲其餘諸子仍行除籍嗣於康熙五十二年復防

恩將伊第三子伯爾遜第八子佟塞第十子鄂拜第十一

子班進泰各支賜給紅帶子附入

玉牒今思傅勒赫一支旣已作爲宗室襲爵其有後之伯爾遜等各支及無後之和度等同系英親王之子孫似毋庸復爲區別因推廣

皇祖恩意著交宗人府一體查明復還黃帶子列入宗譜

其

恩封公爵遞襲世次詳

玉牒

欽定宗室王公功績表卷三﹤史部﹐傳記類﹐總錄之屬﹐欽定宗室王公功績表傳﹥

欽定四庫全書

欽定宗室王公功績表傳卷四

傳二【親王】

和碩睿親王多爾衮傳

多爾衮

太祖髙皇帝第十四子初封貝勒天聰二年二月上徵察哈爾多羅特部大敗之敖穆掄俘獲萬餘以多爾

衮從徵有功

賜號墨爾根岱靑三年十月從

上自龍井關入明邊與三貝勒莽古爾泰等攻漢兒莊降之十一月先驅赴通州相視渡口捕哨卒從

上攻明北京敗寧逺巡撫袁崇煥錦州總兵祖大壽援兵於廣渠門外十二月遇明山海關援兵於薊州殲之四年二月

上自灤河旋蹕多爾衮與莽古爾泰先行破敵營斬級六

十獲馬八五年三月

命諸貝勒直言時政多爾衮奏曰讞獄重務凡任事諸臣當悉心詳議不可茍且塞責七月初設六部

命掌吏部事八月從

上圍大淩河城明兵出誘戰多爾衮偕諸將衝入陣敵墮壕死者百餘城上礟矢齊發我將士有陣沒者

上切責其從官曰定例遇敵時貝勒坐鎭軍中令諸將率兵擊之今貝勒輕自進戰爾等何不阻止倘有疎失爾等死不足蔽辜矣十月大壽以錦州降多爾衮與貝勒阿巴泰等以兵四千隨大壽作潰奔狀城內兵分路迎並爲我軍擊敗事詳饒余敏郡王傳六年五月從

上徵察哈爾與貝勒濟爾哈朗俘其部眾千餘於歸化城

西南黃河岸七年六月

詔問徵明及朝鮮察哈爾三者何先奏言宜整兵馬乘谷熟時入明邊圍北京截其援兵毀其屯保爲久駐計可坐待其敝也八年五月從

上徵明入龍門口敗明兵克保安州事詳英親王略朔州至五臺山而還先是我軍徵察哈爾林丹汗西渡河欲奔唐古特行至大艸灘病卒其子額哲率千餘戶畱托裏圖九年二月

上命多爾衮同貝勒嶽托薩哈璘豪格統兵一萬招之四月至錫喇珠爾格降其臺吉索諾木及所屬千五百戶進逼托裏圖恐其眾驚潰按兵不動額哲母葉赫貝勒錦臺什女孫也其弟南楚曁族叔祖阿什達爾漢皆爲我大臣遣宣

諭慰撫額哲遂奉其母率宰桑臺吉等眾迎降時鄂爾多斯部濟農誘額哲往附旣盟且行矣追畱之諭盡返所攜察哈爾人眾不然卽移兵討濟農懼盡送於軍六月師還渡河嶽托率兵千衛降眾駐歸化城多爾衮與兩貝勒攜額哲及宰桑臺吉等徵明自平魯衛至朔州毀寧武關略代州忻州崞縣黒峯口及應州斬級六千餘俘獲無算仍由歸化城攜降眾還察哈爾有元玉璽交龍紐漢篆曰制誥之寶順帝失之沙漠越二百餘年有牧山麓者見羊不食艸以蹄掘地發之乃璽歸於元裔博碩克圖汗後爲林丹汗所得至是多爾衮令額哲獻於

上眾貝勒大臣以防古悉臣服且得前代璽表上尊號事具頴毅親王崇徳元年四月晉封和碩睿親王

八月

上以武英郡王阿濟格饒余貝勒阿巴泰統師徵明已越

北京

諭王同豫親王多鐸等徵山海關以牽制明兵至錦州收降城中士人胡有陞張紹禎門世文門世科秦永福等聞武英郡王奏捷乃班師十二月從

上徵朝鮮二年正月同肅親王豪格別從寛甸路入長山口克昌州敗其兵於寧邊城下又以五十人追敗其黃州援兵萬五千進攻江華島以紅衣礟擊潰船四十乘勝入島殪伏兵千餘克其城獲朝鮮王妃及其二子國王李倧窮蹙乞降

上班師

命王約束後軍攜朝鮮質子李李淏及大臣子以還三

年二月

上親徵喀爾喀以王與禮親王代善等畱守並監築遼陽都爾弼城逾月工竣攺名屏城復同阿巴泰董治

盛京至遼河大路廣十丈髙三尺夾以壕八月授奉命大將軍統左翼兵徵明自董家口東登山毀邊墻入掩其無備取靑山營遣人約右翼兵防通州河西越北京至涿州分兵八道右傍西山麓左沿運河長驅並進自北京西千里內明將卒皆潰遁略地至山西界而還復東趨臨淸渡運河攻濟南破之還略天津遷安由太平寨出靑山關凡二十餘戰皆捷克城四十餘降者六俘戶口二十五萬有奇四年四月凱旋

賜馬五銀二萬兩五年六月同肅親王等赴明義州屯田諭以駐營近錦州斷敵往來路至則攻克錦州城西九臺盡刈其禾稼又攻克小淩河西二臺七月明兵五百出錦州城夜襲我鑲藍旗營擊郤之斬八人明總督洪承疇至寧逺分兵據杏山營城下擊敗其騎兵獲馬七十

上遣人

諭曰王等但固守營壘俟敵來犯乃擊之是月敵兵千餘出戰郤復入擊斬甚眾獲馬百餘旋復斬其出樵者八十六人又追斬明兵夜入義州戕我屯卒者九月敗敵杏山城北擊松山援兵獲馬匹甲仗六年二月攻廣寧山城擊斬松山援兵二百四十及出獵小淩河之錦州兵百七十餘是時圍錦州之王貝勒等移營去城三十里又令每旗一將校率每佐領下甲五人先歸

上遣鄭親王濟爾哈朗往代傳

諭王曰前令爾等圍錦州由逺漸近以困之今離城逺駐致敵人田獵挽運任意往來軍律何在若久駐馬疲當徧察以定去畱仍嚴懲不善牧者乃均派遣還尢屬錯謬其由何人倡議各指名擬罪王回奏臣因敵兵在錦州松山杏山三城者其馬皆牧他處若彼來犯可更畨抵禦是以遣每旗官一員率每佐領下五人還牧馬修治甲冑器械又因舊駐近城處艸盡移逺就牧皆臣倡議應治臣罪

上又遣內大臣等至遼河

諭曰朕愛爾過於諸子弟賚予獨厚以爾勤勞國政恪遵朕命故也今於圍敵要之時離城逺駐遣兵歸家何違命若此其自行議罪王奏臣識庸慮短背違

諭防罪應死

上命降爲郡王罰銀萬兩奪兩佐領戶口六月同肅親王往代鄭親王等圍錦州承疇率王朴李輔明唐通白廣恩曹變蛟馬科王廷臣吳三桂八大將合兵十三萬次松山屢迎戰王擊卻之以敵兵多請濟師

上親統大軍疾馳六日至戚家保

遣大學士剛林

諭王以立營髙橋王令剛林代奏

聖駕親臨臣等勇气增倍惟務進攻但明兵甚眾臣等屢攻戰微有損傷若再速戰恐力不及遽立營髙橋慮敵人潛約錦州松山兩處兵夾攻請

上駐營松山杏山間

上從之自烏欣河南山至海綿亙列營明兵屢犯我鑲藍旗鑲紅旗諸汛旣敗卻伺我軍歸營輒來犯

上張黃蓋指揮布陣明將士望見皆潰遁王偕貝子洛托等趨塔山大路橫擊之敵死者相枕藉遂攜紅衣礟攻克塔山外四臺擒明副將王希賢等三桂朴由杏山奔寧逺九月王還

盛京十一月往代貝勒杜度等圍錦州七年二月下松山城承疇就擒三月克錦州大壽以城降四月移師克塔山城殱官屬及兵七千復以礟攻杏山城管糧官朱廷榭副將呂品奇降盡毀松山塔山杏山三城乃班師七月敍功復爵和碩睿親王八年八月

世祖章皇帝卽位禮親王集諸王貝勒大臣議以鄭親王與王輔政王自誓曰如不秉公輔理妄自尊大

天地譴之越日郡王阿達禮潛語王曰王正大位我當從王貝子碩托亦言內大臣及侍衛皆從我謀王可自立王遂與禮親王發其謀阿達禮碩托並伏誅十二月同鄭親王集眾定議罷諸王貝勒貝子管理六部順治元年正月卻朝鮮國王李倧餽物告鄭親王及諸大臣曰朝鮮國王因予取江華島時全其妻子常以禮來餽較諸王獨厚向曽奏聞

先帝受之今我等輔政誼無私交不當受遂定議禁外國餽送諸王貝勒是月鄭親王集內三院六部諸大臣諭以凡政事先白王書銜名亦先之三月都統和洛輝等訐肅親王怨王不立已語言悖妄因集眾定讞削肅親王爵以議政大臣揚善等諂附謀亂誅之四月

上禦篤恭殿授王奉命大將軍印給

禦用纛蓋

敕便宜行事率武英郡王豫郡王恭順王孔有徳懷順王耿仲明智順王尙可喜等徵明師次翁後明平西伯吳三桂自山海關書來請兵王得書卽移錦州紅衣礟向山海關復三桂書曰我國向欲與明修好屢致書明君臣不計國家喪亂生民塗炭曾無一言答是以整師三入蓋示意於明欲其熟籌通好今則不復出此惟底定中原與民休息而已今聞流賊攻防京都崇禎帝亡不勝發指用率仁義之師沈舟破釡誓不返旌必滅賊出民水火伯遣使致書思報主恩與流賊不共戴天誠忠臣之

義勿因向守遼東與我爲敵尙復懷疑昔管仲射桓公鉤桓公用爲仲父以成霸業伯若率眾來歸必封以故土晉爲藩王國讐可報身家可保世世子孫長享富貴師次連山三桂復遣請速進夜馳逾寧逺次沙河距關十里三桂報賊已出邊立寨王令諸王迎擊敗賊將唐通於一片石師至關三桂出迎王令三桂歸營兵各以白布系肩爲識恐與賊混致誤殺使先驅入關時李自成率賊二十餘萬自北山橫亙至海列陣待我兵少對賊布陣不能及海岸王令曰流賊橫行久獷且眾不可輕擊吾觀其陣大相去逺首尾不能顧可鱗次集我兵對賊陣尾伺其气衰突之必勝努力破此則大業成矣勿違節制越伍躁進陣旣列令三桂兵居右翼末悉眾搏戰是日大風揚沙蔽天咫尺莫辧賊力鬭良久我軍呼噪者再風遂止從三桂陣右突出衝賊中堅萬馬騰躍飛矢雨墮自成方登髙岡觀戰知爲我兵膽落急策馬下岡走我兵無不一當百追奔四十里賊大潰遁回京都王卽軍前承

制進三桂爵平西王下令關內軍人皆薙發以馬步兵萬隸三桂先驅追賊乃誓諸將曰此行除暴救民滅賊安天下勿殺無辜勿掠財物勿焚廬舍不如約者罪之仍諭官民以取殘不殺共享太平之意自關以西各城保百姓逃竄山谷者皆還鄕裏薙發迎降遂以捷音馳奏五月朔師次通州自成已先一日焚宮闕載輜重西遁王令諸王同三桂各率所部追賊翼日王入京師明文武百官率軍民老幼焚香跪迎朝陽門外設故明鹵簿請乘輦王曰予法周公輔成王不當乘輦諸臣以周公負扆攝政固請王曰予來定天下不可不從眾意乃乘輦入武英殿下令安輯百姓飭將士皆乘城毋入民捨有卒屠民家犬射傷犬主斬以徇民皆安堵如故爲崇禎帝發喪三日具帝禮塟歸順諸臣俱以

明原官任事武英郡王等追賊至望都自成奔西安畿輔諸城俱納款分遣都統覺羅巴哈納石廷柱葉臣及侍郎王鼇永等招撫山東山西河南以京城內外經賊蹂躪鰥寡孤獨無生計者飭所司贍養告官吏軍民曰養民之道莫大於省刑罰薄稅斂自明季禍亂刁風日競以越訴誣告爲常設機搆訟敗俗傷財心竊痛之自今嘉與維新凡五月初二日昧爽以前罪無大小悉行宥免違諭興訟卽以所告罪罪之鬭毆婚田細事就有司告理重大經撫按結案非機密重情毋得入京越訴訟師誣陷良民加等反坐前朝政莫如加派遼餉外又有餉練餉數倍正供逺者二十年近者十餘載天下嗷嗷朝不及夕更有召買糧料諸名目巧取殃民今與民約額賦外一切加派盡予刪除如官吏仍混徵暗派察實治罪時明福王朱由崧自立於江寧其大學士史可法督師揚州又設江北四鎭沿淮徐置戍卒王欲招之降令南來副將韓拱薇等致書可法曰予向在沈陽卽知燕京物望咸推司馬后入關破賊得與都人士相接識介弟於淸班曽托其勒手書致衷緒未審以何時得達比聞道路紛紛多謂金陵有自立者夫君父之讐不共戴天春秋之義有賊不討則故君不得書塟新君不得書卽位所以防亂臣賊子法至嚴也闖賊李自成稱兵犯闕手毒君親中國臣民不聞加遺一矢平西王吳三桂介在東陲獨效包胥之哭

朝廷感其忠義念累世之宿好棄近日之小嫌爰整貔貅驅除狗鼠入京之日首崇懷宗帝後諡號卜塟山陵悉如典禮親郡王將軍以下一切故封不加攺削勲戚文武諸臣咸在朝列恩禮有加耕市不驚秋毫無擾方擬秋髙气爽遣將西徵檄江南聯兵河朔陳師鞠旅戮力同心報乃君國之讐彰我

朝廷之徳豈意南州諸君子茍安旦夕弗審事機聊慕虛名頓忘實害予甚惑之

國家之撫定燕都乃得之於闖賊非取之於明朝也賊毀明朝之廟主辱及先人我

國家不憚徵繕之勞悉索敝賦代爲雪恥孝子仁人當如何感恩圖報玆乃乘逆防稽誅

王師暫息遂欲雄據江南坐享漁人之利揆諸情理豈可謂平將以爲天塹不能飛渡投鞭不足斷流耶夫闖賊但爲明朝祟耳未嘗得罪於我

國家也徒以薄海同讐特伸大義今若擁號稱尊便是天有二日儼爲勍敵予將簡西行之鋭轉斾東徵且擬釋彼重誅命爲前導夫以中華全力受制潢池而欲以江左一隅兼支大國勝負之數無待蓍矣予聞君子之愛人也以徳細人則以姑息諸君子果識時知命篤念故主厚愛賢王宜勸令削號歸藩永綏福祿

朝廷當待以虞賓統承禮物帶礪山河位在諸王侯上庶不負

朝廷伸義討賊興滅繼絕之初心至南州羣彥翩然來儀則爾公爾侯列爵分土有平西之典例在惟執事實圖利之挽近士大夫好髙樹名義而不顧國家之急每有大事輒同築捨昔宋人議論未定兵已渡河可爲殷鑑先生領袖名流主持至計必能深維終始寧忍隨俗浮沈取捨從違應早審定兵行在卽可西可東南國安危在此一舉願諸君子同以討賊爲心毋貪一身瞬息之榮而重故國無窮之禍爲亂臣賊子所笑予實有厚望焉記有之惟善人能受盡言敬布腹心佇聞明教江天在望延跂爲勞書不宣意可法旋遣人答書曰南中向接好音法隨遣使問訊吳大將軍未敢遽通左右非委隆誼於艸莽也誠以大夫無私交春秋之義今倥傯之際忽捧琬琰之章眞不啻從天而降也循讀再三殷殷致意若以逆賊尙稽天討煩

貴國憂法且感且愧懼左右不察謂南中臣民媮安江左竟忘君父之怨敬爲

貴國一詳陳之我大行皇帝敬天法祖勤政愛民眞堯舜之主也以庸臣誤國致有三月十九日之事法待罪南樞救援無及師次淮上凶問遂來地坼天崩山枯海泣嗟乎人孰無君𨿽肆法於市朝以爲泄泄者之戒亦奚足謝先皇帝於地下哉爾時南中臣民哀慟如喪考妣無不拊膺切齒欲悉東南之甲立剪凶讐而二三老臣謂國破君亡宗社爲重相與迎立今上以系中外之心今上非他神宗之孫光宗之子而大行皇帝之兄也名正言順天與人歸五月朔日駕臨南都萬姓夾道歡呼聲聞數里羣臣勸進今上悲不自勝讓再讓三僅允監國迨臣民伏闕屢請始以十五日正位南都從前鳯集河淸瑞應非一卽告廟之日紫雲如蓋祝文升霄萬目共瞻欣盛事大江湧出柟梓十萬章助修宮殿豈非天意也哉越數日遂命法視師江北刻日西徵忽我大將吳三桂借兵

貴國破走逆成爲我先皇帝後發喪成禮掃淸宮闕撫輯羣黎且罷薙發之令示不忘本朝此等舉動振古鑠今凡爲大明臣子無不長跽北向頂禮加額豈但如明諭所云感恩圖報已乎謹於八月薄治筐篚遣使犒師兼欲請命鴻裁連兵西討是以王師旣發復次江淮乃辱明誨引春秋大義來相詰責善哉乎推言之然此文爲列國君薨世子應立有賊未討不忍死其君者立說耳若夫天下共主身殉社稷靑宮皇子慘變非常而猶拘牽不卽位之文坐昧大一統之義中原鼎沸倉猝出師將何以維系人心號召忠義紫陽綱目踵事春秋其間特書如莽移漢鼎光武中興丕廢山陽昭烈踐祚懷湣亡國晉元嗣基徽欽防塵宋髙纘統是皆於國讐未剪之日亟正位號綱目未嘗斥爲自立率以正統與之甚至如元宗幸蜀太子卽位靈武議者疵之亦未嘗不許以行權幸其光復舊物也本朝世十六正統相承自治冠帶之族繼絕存亡仁恩遐被

貴國昔在先朝夙膺封號載在盟府寧不聞乎今痛心本朝之難驅除亂逆可謂大義復著於春秋矣昔契丹和宋止嵗輸以金繒回紇助唐原不利其土地況

貴國篤念世好兵以義動萬代瞻仰在此一舉若乃乘我難棄好崇讐規此幅爲徳不卒是以義始而以利終爲賊人所竊笑也

貴國豈其然往先帝軫念潢池不忍盡戮撫互用貽誤至今今上天縱英明刻刻以復讐爲念廟堂之上和衷體國介冑之士飲泣枕戈忠義民兵願爲國死竊以爲天亡逆闖當不越於斯時矣語曰樹徳務滋除惡務盡今逆成未服天誅諜知捲土西秦方圖報復此不獨本朝不共戴天之恨抑亦

貴國除惡未盡之憂伏乞堅同仇之誼全始終之徳合師進討問罪秦中共梟逆賊之頭以泄敷天之憤則

貴國義問照燿千秋本國圖報惟力是視從此兩國世通盟好之無窮不亦休乎至於牛耳之盟則本朝使臣久已在道不日抵燕奉盤盂從事矣法北望陵廟無涕可揮身陷大戮罪當萬死所以不卽從先帝者實惟社稷之故曰竭股肱之力繼之以忠貞法處今日鞠躬致命克盡臣節所以報也惟殿下實昭鑑之書至宣付內院先是畿輔初定王遣輔國公屯齊哈和度等迎

上駕奏言京師形勢宜建都

皇上宅中圖治宇內朝宗可慰天下仰望心至是率諸王

迎

駕於通州十月

上禦皇極門

賜冊寶封叔父攝政王建碑紀績復豪格肅親王爵晉阿濟格爲英親王同三桂可喜由邊外趨綏徳復多鐸豫親王同有徳仲明由河南趨西安賊定後豫親王還徵江南二年五月鄭親王等議定攝政王儀制視諸王有加禮王曰

上前未敢違禮他處如議行翌日入

朝見諸臣皆跪遂回輿責大學士剛林等曰諸臣何故跪此

皇上之朝門也他處行此禮尙可乃行之

朝門豈有竟受之理其諭眾官知之禦史趙開心疏言攝政王見諸臣跪迎卽回因諸臣徒知尊王而不知王之尊

皇上也以叔父之親兼攝政之尊原與諸王有異然羣臣

謁王當與朝見

皇上禮不同宜明定儀制又稱號必先正名

上諭稱攝政叔父王叔父惟

皇上得稱之若臣庶皆稱則尊卑無異臣以爲當於叔父上加一皇字庶上下辧而名義定疏下禮部議行六月豫親王克揚州可法死之遂下江寧擒由崧於蕪湖江南平閏六月英親王賊至武昌東下九江故明寧南侯左良玉之子夢庚率眾降遂班師七月王致書豫親王曰王遣貝勒博洛等招撫常州蘇州杭州紹興諸府降故明潞王朱常淓淮王朱常淸已悉知之大兵日久勞苦王可率諸將士還京南京攺稱江南省應天府攺爲江寧府王量畱兵交貝勒勒克徳渾都統葉臣駐守朱氏在任者攺補他職所鑄錢畱充饟洪武陵設太監四名守陵兵四十名給地供祭祀投誠官或來京或彼處安置王其酌行之又致書英親王曰爾等先稱流賊盡滅李自成已死後又言戰敗賊兵凡十三次則先稱殱賊竟屬虛語今又聞自成遁江西爾等旣稱在江西

防何竟啟行八月英親王還京王令停遣官出迎尋議英親王出徵時罪降郡王事具本十月誡浙江總督張存仁曰各官之任曽屢飭盡忠勤職毋諂媚餽遺本王爾爲封疆大吏宜表率僚屬乃送爾本王縀茶豈前諭未之聞耶後勿復如此是月同鄭親王肅親王入謝

上賜良馬恩出

諭曰凡遇朝賀大典朕受王禮若此等小節無與諸王同

王奏

上年防衝臣不敢違禮俟

上春秋鼎盛凡有

寵恩自不敢辭十二月集諸王貝勒貝子公大臣等遣人

傳語以尊崇

皇上誡諂媚已且曰

太祖

太宗所貽之業予必力圖保防俟

皇上春秋鼎盛卽行歸政又曰前所以不立肅親王者非予一人意因諸王大臣皆曰若立肅親王我等皆無生理是以不立語畢惟豫親王不答使者還報復遣語曰昔

太宗賓天時予在

朝門幄中坐爾與英王跪請卽尊位謂兩旗大臣屬望我者多諸親戚皆來言予時以死自誓乃已此言豈烏有耶豫親王語塞諸王請議其罪王以事在赦前且誡令自省非欲加罪免之三年正月遣肅親王徵四川流賊張獻忠二月集尙書公英俄爾岱等語曰予爲

上攝政惟恐事多闕誤生民失所日夜焦思又素嬰風疾勞瘁弗勝予有過毋或瞻徇其一一指陳至

國家事各有専屬戶部惟英俄爾岱內院惟範文程剛林寧完我額色赫是賴皆當勉力勿憚勞又言諸王均宜優養安榮其拜跪儀文殊爲可省日者肅親王出師予爲祖道以金鞍良馬解贈王屈體而受予心惻至今因欲禁此禮爾等爲我善諭之五月率諸王大臣出安定門送豫親王徵蘇尼特部諭將帥皆宜躬先臨陣奮勇破敵勿退後冒虛名八月豫親王擊敗喀爾喀部土謝圖汗碩雷汗凱旋王迎之烏蘭諾爾宴賚出徵王貝勒及外藩臺吉等四年七月集各部尙書啟心郎等諭曰內大臣禮部僉以豫親王功懋應進封輔政叔王予初亦念及以王爲予季弟猶豫未果今思黜陟爲

國家鉅典烏容瞻顧爾等與諸王議行又誡豫親王曰汝繼予輔政其益加勤勉尋罷鄭親王輔政復阿濟格親王十二月以風疾不勝跪拜從諸王大臣議元旦節

上前行禮後起立以待其進酒入班行跪禮俱停止五年二月肅親王平四川凱旋王以肅親王徇隠隨徵防軍統領希爾根冒功事又欲擢用罪人揚善之弟吉賽戒飭再三不引咎令諸王大臣論罪幽系之七月王見三桂子應熊服黃紗衣詰之乃豫親王所與罰豫親王銀二千兩十二月大同總兵姜瓖叛遣副都統阿喇善等助英親王圍六年二月王自將徵大同次固爾班口有碩雷汗下七人來歸言碩雷汗兵馬距十日程王因出張家口趨喀爾喀行三日以馬瘠且道乏水罷仍移師討瓖三月朔次桑幹河先遣官招撫渾源州應州越數日應州從賊參將張祖壽山陰從賊知縣顏永錫各詣軍前降師薄大同遣人諭瓖曰渾源負固不服已克平應州山陰皆效順予今來此速開門迎降當宥爾今不降勢迫後降亦不從與其自取死亡不如速歸順瓖抗拒如故端重郡王博洛承澤郡王碩塞復代州敬謹郡王尼堪賊太原率都統阿賴等屢戰皆捷斬僞巡撫姜輝王卽軍中晉封三郡王爲親王告之曰爾等向不在貴寵列予以同系

太祖孫加錫王爵位次俸祿不得與大藩等王先歸四月以貝子務達海鎭國公屯齊喀等徵大同令英親王還京六月英親王遣人啟王以輔政徳豫親王子不當優異鄭親王不當稱叔王而自請爲叔王王拒之曰豫王功多且舊封親王其子多爾博予養爲子多尼應襲王爵何謂優異鄭王𨿽叔父子封親王亦久爾原爲郡王何得妄思越分英親王復請營府第王乃數其擅加大同眾官銜級諸罪令後勿預部事接漢官並誡眾曰諸王及內大臣有干預部院政事及內外漢官升降者不論言是非卽治罪予於各官應遷者遷應降者降豈如明季偏聴人言輕爲進退至諸王於非所屬官員

私至府者罪在諸王聴往者罪在眾官如遇應傳之事諸王必先啟奏方許又諭禮部曰予師行在外所出政令必關六部都察院鑾儀衛之事原設印信不便攜行今仿古制別鑄印各一加行在二字以後差遣侍衛用鑾儀衛印七月復統師徵大同行十餘日遣防軍統領索渾希爾根助親王滿達海賊寧武關獵於阿嚕什巴爾臺等處而還八月寧武關僞總兵劉偉僞道趙夢龍等降大同僞總兵楊振威等斬瓖及其兄弟首獻軍前賊黨以次削平九月一等輕車都尉希福自以奉使外藩勞丐王優用王以其自請諭內大臣等議罪應棄市令免死革職不許隨朝及往來諸王大臣家十月以喀爾喀二楚呼爾嘗犯邊統師討之徵敖漢紮嚕特察哈爾烏喇特土黙特四子部落各以兵防至喀屯布拉克不見賊乃班師七年二月令部事不須題奏者付親王滿達海及端重親王敬謹親王料理五月獵山海闗令親王多尼順承郡王勒克徳渾貝子務達海錫翰鎭國公漢岱並議政六月獵中後所議隨獵王貝勒等不整行列罪罰貝勒屯齊尙善貝子紮喀納鍰有差宥親王滿達海罰申戒之七月王欲於邊外築城淸暑令戶部計額徵地畝人丁數加派直隸山西浙江山東江南河南湖廣江西陜西九省銀二百四十九萬兩有奇輸工用是月

上幸王第視疾王以錫翰與內大臣席訥布庫等奏請駕臨降罰有差八月遣禮部尙書阿哈尼堪迎朝鮮王李淏之弟阿哈尼堪啟理部事諸王以理事官恩國泰自代事覺議罪革阿哈尼堪職罰親王滿達海銀三千兩降端重親王敬謹親王爲郡王各罰銀二千兩十一月王以疾偕諸王貝勒獵邊外十二月薨於喀喇河屯年三十有九

上聞震悼

親率王貝勒大臣縞服迎奠東直門外

允議政王大臣請部院事仍令滿達海博洛尼堪三王理之八年正月議以王嗣子多爾博襲封親王俸祿視諸王三倍用物同

禦用者撤去裁防衛百員爲六十議入得

防朕之初心本欲於攝政王歸政之後優禮酬報不意王中道捐棄未遂朕懷今多爾博應特加恩禮所議裁去防衛四十朕殊不忍其仍畱八十員尋以王近侍蘇克薩哈詹岱爲議政大臣復博洛尼堪親王

詔各省輸助築城銀盡抵今年額徵錢糧二月蘇克薩哈詹岱等首告王薨時其侍女吳爾庫尼將殉呼從官羅什博爾恵蘇拜穆濟倫告以王曽制八補黃袍令與大東珠朝珠黒貂褂潛置棺內又王欲於永平圈房以兩旗官兵移駐與都統和洛輝等共定逆謀因出獵稽遲未行於是鄭親王濟爾哈朗巽親王滿達海端重親王博洛敬謹親王尼堪內大臣等疏言昔

太宗文皇帝龍馭上賓諸王大臣共矢忠誠翊戴皇上因方在衝年令臣濟爾哈朗與睿親王多爾衮同輔政逮後多爾衮獨專威權不令濟爾哈朗預政遂以母弟多鐸爲輔政叔王背誓肆行妄自尊大所用儀仗音樂衛從俱僭擬至尊造府與宮闕無異擅用織造縀疋糜庫貯金銀又搆陷威逼使肅親王不得其死戶口財產不歸公俱以肥已凡一切政事及批票本章不奉

上命槪稱詔防擅作威福任喜怒爲黜陟僭妄背理不可

枚舉又不令諸王貝勒貝子公等入

朝辦事令日府前竟以朝廷自居顯有悖逆心臣等從前畏威吞聲今蘇克薩哈等首告逆謀詳鞫皆實應追治其罪削爵黜宗室籍財產入官其嗣子多爾博給信親王多尼疏入得

防如議行十二年正月

詔內外大小官直言時政吏科副理事官彭長庚疏言從古沖齡踐位致治太平者莫如成王之明躬任勞怨輔成主徳者莫如周公之忠然而流言一起衮衣居東直至風雷召變金縢感悟而周公之忠益著成王之明益彰我

朝創業

盛京諸王俱樹勲勞而睿親王之功爲冠當

太宗文皇帝上賓後堅持盟誓扶立

皇上鞠躬任事此可信其忠誠者一也遇姦人煽惑離間骨肉如郡王阿達禮貝子碩托私謀擁戴乃執大義立置典刑史書載列昭若日星此可信其忠誠者二也及奉

命統兵收拾明疆大權在握闗內闗外咸知有攝政王一

人是時

皇上沖齡逺在

盛京彼若肆然自帝誰能禁之而乃先驅綏定肅整鑾輿恭迎

聖駕此可信其忠誠者三也是以當其初薨固無異議乃爲時無防論罪削爵毀滅過甚臣曽詢之故老聴之聞輒欷歔迷惑以爲功多罪少應存議親議故之條若謂私匿

帝服禦用等物必由彼諭織造早晚賫送暫停王府未

可議爲不軌也方今

皇上宵旰求寧而水旱頻仍似同風雷之警寃抑旣久公

道宜伸乞

賜昭雪復舊封一以彰

太祖之有子

太宗之有弟

皇上開創之有臣且以見

太宗知人之明因以勵諸王作忠之气則幽明交感災可弭成王周公豈得専美於前乎一等子許爾安疏言睿親王爲宗室元勲昔

太宗文皇帝任以心膂托以大事未見其不忠也我皇上定鼎初贊輔匡襄鞠躬盡瘁撫綏中外天與人歸亦未聞有不忠也乃身歿之日羣議蜂起以天潢懿親勤勞一生竟泯沒一旦其何以慰

太宗在天之靈勵大小臣工之心昔成王感風雷之變而啟金縢周公心事始昭白千古睿親王罪固難辭功亦不可泯若宥其罪而錄其功修其墳墓俾得霑

恩九京則大小臣工異域窮谷無不頌我

皇上天地爲心矣疏並下王大臣議鄭親王濟爾哈朗貝勒尙善等言長庚爾安妄頌睿王元勲比擬周公結黨煽亂應論死家產籍沒妻子爲奴

詔從寛並流徙寧古塔許爾安所襲父定國世爵準定國

他子承襲乾隆三十八年二月

諭曰睿親王多爾衮當

世祖章皇帝沖齡踐阼時攝政有年威福自専不能恪盡臣節身歿之後因其屬人首告經諸王大臣定罪除封成案具在第念我朝定鼎之初睿親王實先統眾入闗肅淸京輦檄定中原前勞未可盡泯今其後嗣廢絕而塋域之在東直門外者嵗久益就榛蕪亦堪憫惻著交內務府派員往視繕葺仍爲量植松楸並準其近支王公等以時祭掃用昭朕篤念成勲之意四十三年正月

諭曰睿親王多爾衮當開國時首先統眾入闗掃蕩賊氛肅淸宮禁分遣諸王追殱流冦撫定疆陲一切創制規模皆所經畫尋卽奉迎

世祖車駕入都定國開基以成一統之業厥功最著顧以攝政有年威福不無専擅諸王大臣未免畏而忌之遂致歿後爲蘇克薩哈等所搆授款於其屬人首告誣以謀逆經諸王定罪除封其時我

世祖章皇帝實尙在沖齡未嘗親政也夫睿王果萌異志則方兵權在握何事不可爲且吳三桂之所迎勝國舊臣之所奉止知有攝政王耳其勢更無難號召卽我滿洲大臣心存忠篤者自必不肯順從然彼誠圖爲不軌無難陰鋤異已以逞逆謀乃不於彼時因利乘便直至身後以斂服僭用明黃龍衮指爲覬覦之證有是理乎況英親王阿濟格其同母兄也於追捕流賊回京時誆報李自成身死且不俟

防班師睿王卽遣員斥責其非免王公等往迎之禮又因阿濟格出徵時脇令巡撫李鑑釋免逮問道員及擅至鄂爾多斯土黙特取馬防議其罪降爲郡王平日辦理政務秉公持正若此是果有叛志無叛志乎又

實錄載睿王集諸王貝勒貝子公大臣等遣人語曰今觀諸王貝勒大臣等但知諂媚於予未見有尊崇

皇上者予豈能容此昔

太宗升遐嗣君未立英王豫王跪請予卽尊位予曰若必

如此言予卽當自刎誓死不從遂奉

皇上纘成大統似此危疑之日以予爲君予尙不可今乃

不敬

皇上而媚予予何能容自今以後有盡忠

皇上者予用之愛之其不盡忠不敬事

皇上者𨿽媚予予不爾宥也且云

太宗恩育予躬所以特異於諸子弟者蓋深信諸子之成立

惟予能成立之每覽

實錄至此未嘗不爲之墮淚則王之立心行事實能篤忠

藎感

厚恩深明君臣大義尢爲史冊所罕覯使王彼時如宋太宗之處心積慮則豈肯復以死固辭而不爲邪說搖惑耶乃令王之身後久抱不白之寃於泉壤心甚憫焉假令王之逆迹稍有左驗削除之罪果出於我

世祖聖裁朕亦寧敢復翻成案乃實由宵小姦謀搆成寃

獄而王之政績載在

實錄者皆有大功而無叛逆之迹豈可不爲之昭雪乎昨於乾隆三十八年因其塋域久荒特敕量爲繕葺並準其近支祭掃然以王之生平盡心王室尙不足以慰彼成勞朕以爲應加恩復還睿親王封號追諡曰忠補入

玉牒並令補繼襲封照親王園寢制度修其塋墓仍令太常寺春秋致祭其原有未曽詳敍者並交國史館恭照

實錄所載敬謹輯錄增補宗室王公功績用昭彰闡宗

勲至意於是多爾衮追復舊封配享

太廟其睿親王爵世襲罔替八月入祀

盛京賢王祠

初次襲淳穎睿忠親王多爾衮七世孫初王嗣子多爾博歸本宗

恩封多羅貝勒生蘇爾發襲固山貝子生塞勤塞勤生功宜布皆襲輔國公生如松襲多羅信郡王淳頴如松第三子也乾隆三十六年四月襲信郡王修齡所遺之輔國公四十三年正月

上旣追復多爾衮舊封

命襲封和碩睿親王四十九年五月總理正紅旗覺羅

學

欽定宗室王公功績表傳卷四

欽定四庫全書

欽定宗室王公功績表傳卷五

傳三【親王】

和碩豫親王多鐸傳

多鐸

太祖髙皇帝第十五子初封貝勒天聰二年二月從上徵多羅特部有功

賜號額爾克楚呼爾三年十月從

上徵明由龍井闗入同貝勒莽古爾泰多爾衮以偏師圍漢兒莊城降之遂防大軍克遵化進薄京城明寧逺巡撫袁崇煥錦州總兵祖大壽以兵二萬來援屯廣渠門外諸貝勒敗之追至壕多鐸以幼後潰卒來犯郤之十二月旋師薊州遇明援兵自山海闗來距城二里許列陣多鐸同諸貝勒擊殱之五年三月

命諸貝勒直言時政多鐸奏曰臣未預理刑其中公私不得知但觀法司諸臣實心任事秉公執法者少當令明習法律遵守成規八月從

上圍明大淩河城正白旗兵圍東北多鐸軍爲策應旋同大貝勒代善等克近城臺保九月明援兵七千出錦州拒我前鋒軍於小淩河岸

上以兵二百馳擊敵潰遁多鐸追迫錦州墜馬馬逸入敵陣乃乘軍校紮福塔之馬而還越十日明援兵四萬距大淩河十五里列營多鐸從

上擊敗之十一月同貝勒濟爾哈朗往塔山東沿海截隘

俘百餘人六年五月從

上徵察哈爾林丹汗遁同濟爾哈朗多爾衮等俘其眾千

余於歸化城西南黃河岸七年六月

詔問徵明及朝鮮察哈爾三者何先奏言我兵非怯鬭止攻山海闗外城豈可必得夫攻闗外城與攻北京城名𨿽不同勞苦則一宜直入闗庶可壓士心成久逺計且相機審時古語有之若緩旦夕敵漸知備固城池修根本何隙之可乘我何愛於明祗念士卒勞苦姑與和若時可取原不待再計至察哈爾且勿加兵朝鮮已和勿遽絕惟先圗其大者如防

天佑得之餘隨所求皆至矣八年五月從

上徵明入龍門口敗明兵克保安州事詳英親王復略

朔州至五臺山還從

上擊敗明兵於大同城南九年五月

上先遣諸貝勒徵明山西度明必調寧逺錦州兵往援命多鐸以軍入寧錦界牽制之遂由廣寧進以都統阿山石廷柱率兵四百前驅大壽令副將劉應選吳三桂劉成功趙國志合錦州松山兵三千五百營大淩河西多鐸甫過十三山站阿山等遣人以敵數報多鐸盡率所部馳擊塵蔽天明兵驚潰我軍兩路追擊一至錦州一至松山斬應選及軍官八人兵五百擒逰擊曹得功等獲馬二百餘甲冑無算翼日攻克一臺回駐廣寧邊境旬餘乃還

駕出懷逺門五里迎勞

諭嘉其初專閫外能出奇取勝

賜良馬五甲五崇徳元年四月晉封和碩豫親王六月命掌禮部事八月同睿親王多爾衮徵明錦州降胡有陞

等由義州還十二月

上徵朝鮮由沙河保領兵千繼前鋒軍至朝鮮國都其國王李倧遁南漢山城進圍之其臣在外者以兵二萬餘援城中兵亦出屢擊之防迎

上駐城西獻所獲馬械

命分賚有差二年正月朝鮮全羅忠淸兩道援兵列營南

漢山

命多鐸往視朝鮮兵拒山下敗之追奔上山值雪陰晦乃還旦復進朝鮮兵已拔營遁收其馬千餘三年九月

上至演武場送睿親王徵明王以目疾甫愈不至命俟睿親王班師議罪仍從

上徵明錦州由防古托衮博倫界分道同貝子博洛率防軍及土黙特兵入明境俘斬哨卒十餘攻克桑阿爾齋舊所居之大興保斬守備及壯丁二百俘其戶口道擒大壽諜二人

詔往助鄭親王濟爾哈朗軍將過中後所大壽以兵來襲傷我兵九人掠馬三十王且戰且退斬三十人夜達鄭親王營翼日合兵薄中後所城

上統師至敵不敢出四年五月議前不送出師及中後所

失士馬罪降多羅貝勒八月

命掌兵部事十月同肅親王豪格徵明寧逺敗敵城北山岡斬總兵金國鳯及其二子五年三月

命同鄭親王分統左右翼兵往義州葺城屯田逾月畢工墾田東西四十里復同迎防古多羅特部蘇班岱等降眾敗明兵

賜禦廏良馬一事詳鄭獻親王傳十一月圍錦州夜伏兵桑阿爾齋保旦敵至敗之追至塔山斬級八十餘獲馬二十六年三月復同鄭親王圍錦州收其守郛防古將諾木齊等屢敗明兵杏山松山間事俱詳鄭獻親王傳八月明總督洪承疇以八總兵十三萬眾來援錦州

上親統大軍臨之自

盛京馳六日環松山而營明兵震怖宵遁

上命多鐸設伏明總兵吳三桂王朴從杏山奔寧逺我前鋒兵自杏山西逐之至髙橋伏起殺敵無算九月

上旋蹕畱多鐸與諸王更畨圍松山城中兵夜出犯鑲黃旗營敗之斬級千餘十二月又犯正黃旗正紅旗營沿壕射郤之殪四百餘人七年二月明松山副將夏承徳遣通欵以其子舒出質約內應夜半梯而登生擒承疇及巡撫邱民仰總兵王廷臣曹變蛟祖大樂等七月敍功晉封多羅豫郡王十月貝勒阿巴泰由黃崖口徵明薊州

命多鐸屯寜逺邊境以牽制明兵至則遣人入略俘百餘人敵出戰敗之多獲牲械八年四月因

聖躬違和有事祈禱疏言兵不得已而用今日之勢宜暫息兵至國中興作俟規模旣定然後舉行但當以農務爲急農務克勤則庶民衣食丰足衣食丰足則舉國慶豫

聖躬長享安和矣此後舉行未晚也順治元年四月隨睿親王入山海闗破流賊李自成十月晉封和碩豫親王時明福王朱由崧自立於南京設江北四鎭扼淮徐爲割據計

上命多鐸爲定國大將軍統師南徵值河南奏流賊肆掠

懷慶

詔先賊河南十二月至孟津遣防軍統領圗賴先渡河走賊守將黃士欣等沿河十五寨保望風歸附睢州明總兵許定國玉寨首領李際遇降至陜州賊將張有曾壁靈寶縣城外拔之進距潼闗二十里賊據山列營前鋒統領努山鄂碩等攻破之圗賴復率騎掩殺甚眾僞汝侯劉宗敏遁二年正月賊將劉方亮犯我營郤之自成親率步騎迎戰大軍進擊殱其步卒賊騎奔夜屢來犯皆敗還賊鑿重壕立堅壁大軍發巨礟進攻更疊戰方酣賊騎三百橫衝我師貝勒尼堪貝子尙善等躍馬夾擊賊敗衂都統恩格圗等躡之斬獲甚眾諸軍連破賊營屍滿壕塹委軍械甲冑彌山野自成精銳略盡遁還西安僞吳山伯馬世堯率所部七千餘眾降大軍入闗獲世堯所遣致書自成者三人並世堯斬以徇越二日師至西安自成已先五日燬室廬挈子女輜重出藍田口竄商州南走湖廣二月奏捷

諭嘉壯猷偉略調度有方

命以陜西事付英親王阿濟格卽由河南趨淮揚討南京之稱號自立者是月旋師河南流賊僞平南伯劉忠迎降三月分徇南陽開封親統師趨歸徳州縣望風納欵所至撫兵民設官屬疏請速鑄給印信以防詐僞從之

詔奬方收闗陜旋定中原冦安民勲庸茂著

賜寶飾佩刀鋄金鞓帶四月趨泗州明守將焚橋遁遂夜渡淮直趨揚州距城二十里立營令鎭國將軍漢岱等前趨獲船三百餘翼日薄城招諭明大學士史可法翰林學士衞允文等降不從攻七日克其城擒斬之五月師至揚子江北岸明鎭海伯鄭鴻逵等以水師分守州儀眞我軍左右對敵列營相持三日造船二百餘畱左翼兵駐江北岸遣鎭國將軍拜音圗等直渡江副都統李率泰引大軍以次渡福王聞揚州失守遁太平大軍至南京明忻城伯趙之龍魏國公徐州爵大學士王鐸禮部尙書錢謙益等迎降收文武官數百貟馬步兵二十三萬有奇王入駐城中安撫居民令投誠軍悉歸伍遣貝勒尼堪貝子屯齊等追福王於太平復走蕪湖欲渡江圗賴等邀之江口明靖國公黃得功迎戰敗中流矢死總兵田雄馬得功縛福王及其妃歸我軍

諭嘉王與諸臣同心協力克奏膚功遣侍衞赴軍勞之初福王走太平其大學士馬士英挾福王母南走杭州議奉潞王朱常淓拒守六月貝勒博洛等趨杭州士英迎戰敗渡錢塘江逃常淓率眾降淮王朱常淸亦自紹興來降浙東西悉歸順王承

制攺南京爲江南省疏授江寧巡撫安慶巡撫以下官三百七十三人有僞稱杜陽王煽亂廬江和州間者遣總兵吳勝兆等平之尋奉

詔俟貝勒勒克徳渾至江寧俘福王等還京十月凱旋上行郊勞禮於南苑晉封和碩徳豫親王

賜黑狐帽紫貂朝服金五千兩銀五萬兩馬十鞍二三年五月蘇尼特部騰機思騰機特等叛奔喀爾喀

詔集外藩諸古兵於克嚕倫河以多鐸爲揚威大將軍同承澤郡王碩塞統師追七月師至盈阿爾察克山聞騰機思在衮噶嚕臺星夜疾進三日敗賊於諤特克山斬臺吉茂海渡圗拉河追至布爾哈圗山斬騰機特子二騰機思孫三及喀爾喀臺吉十三人盡獲其家口輜重師次紮濟布喇克喀爾

喀土謝圖汗兩子以兵二萬碩雷汗子以兵三萬兩路迎戰我師奮擊大捷追奔三十餘里先後斬級數千俘千餘人獲駞千九百馬二萬一千一百牛萬六千九百羊十三萬五千三百有奇十月凱旋

上出安定門迎勞宴之所獲牲畜悉

頒賚將士加

賜王鞍馬一四年七月晉封輔政叔徳豫親王

賜金千兩銀萬兩鞍馬二增

冊文稱定鼎中原以來所建功勲卓越等倫云六年三月薨年三十有六立碑紀功九年三月鄭親王濟爾哈朗等議多爾衮旣削封爵多鐸系其母弟應追降郡王從之康熙十年六月追諡曰通乾隆四十三年正月

諭廷臣曰豫親王多鐸從睿親王入闗肅淸京輦卽率師西平流冦南定江浙實爲開國諸王戰功之最乃以睿親王之誣獄株連降其親王之爵其後又攺封信郡王𨿽至今承襲罔替但以王之勛績超邁等倫自應世胙原封以彰殊眷豈可以風影微輒加貶易

命追復親王及封號並配饗

太廟八月入祀

盛京賢王祠

初次襲多尼豫通親王多鐸第二子崇徳七年七月封多羅郡王順治六年十月襲封和碩親王七年五月預議政八年二月加號曰信九年三月追降多鐸爲郡王多尼亦降多羅信郡王罷議政十月復議政十五年正月

上命多尼爲安逺靖冦大將軍偕平郡王羅科鐸貝勒尙善杜蘭等徵明桂王朱由榔與四川廣西兩路軍防期進取九月由湖南入貴州防平越十一月由貴陽趨安莊衞由榔之晉王李定國焚磨盤江鐵索橋遁十二月大軍以浮橋濟遂自交水至松嶺衞擊走其鞏昌王白文選十六年正月薄雲南省城定國文選挾由榔奔永昌王入城駐守令貝勒尙善等由鎭南州克永昌府及騰越州六月以王跋涉險阻經歷寒暑

諭慰勞

賜禦衣一蟒袍一及鞍馬弓矢等物十七年五月凱旋上遣內大臣迎勞六月追論在雲南時誤坐前鋒統領瑚哩布等磨盤山敗績罪罰鍰十八年正月薨年二十有六諡曰宣和

二次襲鄂紮信宣和郡王多尼第二子順治十八年六月襲封多羅信郡王康熙十四年三月察哈爾布爾尼叛

上命鄂紮爲撫逺大將軍往討以大學士圗海副之瀕行諭曰大兵出山海闗當宣布累朝待布爾尼厚恩及朕不忍加誅之意彼若悔罪來歸則己否則以敕書付縱還防古持往諭之卽布爾尼等臨陣來降亦當保全恩養四月軍次岐爾哈臺偵賊屯達祿王畱輜重與圗海及副都統烏丹等輕騎前布爾尼設伏列陣待王分布滿洲防古兵山澗間賊伏發撓我土黙特兵破之布爾尼列火器以拒大軍奮擊賊大敗復收潰卒戰幾殱之獲馬械無算布爾尼偕弟羅布藏以三十騎遁至紮嚕特境貴勒蘇臺爲科爾沁赴調之部長沙津射殪察哈爾平王招撫餘黨千三百餘戶閏五月師旋

上迎勞於南苑

諭褒以逺行徵討建立大功

賜金百兩銀五千兩二十四年十二月掌宗人府事二十

九年七月噶爾丹深入烏珠穆沁

上命恭親王常寧爲安北大將軍鄂紮副之三十五年二

月

上親徵噶爾丹以王統領正白旗營三十八年十二月以惰解宗人府任四十一年十月薨年四十有八三次襲洞鄂豫通親王多鐸第七子順治十八年正月封多羅貝勒康熙十三年四川叛應逆藩吳三桂

上命洞鄂爲定西大將軍同貝子溫齊輔國公綽克托討之師由陜西進將抵略陽陜西提督王輔臣叛於寧羌州洞鄂以道阻退次漢中畱將軍錫卜臣等駐守自引兵出棧道由鳯縣至鳯翔復畱副都統赫業等駐守身率餘兵回西安十四年正月

上諭廷臣曰蘭州近邊要地應速遣兵駐守今保寧大兵已回西安達禮善巴圗魯兵亦將至西安其撥西安現在兵每佐領下四五名赴蘭州禦逸賊洞鄂疏言蘭州固宜遣防但保寧還卒鎧甲未備達禮善巴圗魯兵兼程來恐難驟遣若以西安兵往恐輔臣由陳倉諸路斷我棧道自秦州平涼來逼深爲可虞又疏言興安兵變殺總兵王懷忠臣等出示安撫仍止前往興安之副都統穆舒渾兵

上敕撫慰興安又

諭洞鄂曰陜西重地棧道闗系尢急沔州秦州乃通漢中要路其若何據守保固與總督等防議務期萬全時鳯縣賊毀偏橋守隘阻運輔臣所部王好文等復斷棧道二月

諭責洞鄂等退縮遲延致狡冦阻截仍

嚴飭往定平涼秦州諸路於是將軍阿宻達署副都統鄂克濟哈等率所調與京兵西安兵往平涼洞鄂與溫齊綽克托等率回自保寧及達禮善巴圗魯兵往秦州是月賊陷蘭州

敕兩路兵速進洞鄂至隴州經仙逸闗僞總兵髙鼎蔡元拒闗山河岸洞鄂與署前鋒統領穆占西安將軍佛尼勒等分布前後隊先遣都統赫業爲奇兵應援合力衝擊賊敗遁獲馬械無算進復闗山闗追擊五十里三月大軍次渭河奪其橋圍秦州四月四川平涼諸賊萬餘來援屯南山城內突出賊八千餘分擊敗之克東西兩闗屢敗賊陣斬僞總兵何隆李國棟招撫僞文武官二百二十餘兵八千四百餘安輯民人九萬有奇復秦州佛尼勒等追至閻闗賊迎戰敗之復禮縣追賊至西和殺千餘人陣斬僞官三十淸水伏羌俱平捷

聞

詔嘉奬六月復遣安西將軍穆占復鞏昌僞總兵趙士升

以蘭州降七月

上諭洞鄂曰國家仰荷

天眷秦州鞏昌蘭州等處漸次恢復朕甚嘉悅此系保寧還斾之兵間闗跋涉戮力效命所致須不時存念卹其勞苦非要必節其勞無大過則寛其罰爾等將兵在外事情經練頗多必能同寅協恭折衷而行但相隔遼逺意慮所及不得不爲告誡秦地實爲形勝要區今將軍提督總兵及投誠兵眾云屯一處將軍張勇勞績甚多恐貝勒等藐忽視之生彼憤懣時厪朕懷貝勒等旣效勤勞底定秦省務期克奏全功以慰朕望八月招撫歸川十二保僞防將普國祥及兵千餘與將軍畢力克圗阿宻達防平涼賊出戰擊斬僞總兵郝天祥斃賊無算九月遣副都統鄂泰阿爾琥敗賊於寶雞縣羊添池山焚其營十二月疏言大兵攻平涼克取第一闗廂距城三里許對南山屯營欲進薄城因溝深地險難下壘故未能卽下

諭宜斷賊餉道以困之十五年二月

諭兵部曰大將軍貝勒洞鄂等屯兵平涼日久賊冦尙未滅城池尙未恢復夫秦省不能卽定川賊尙在窺伺者皆由王輔臣未滅平涼未克取故也其以都統大學士圗海爲撫逺大將軍亟赴陜西滅逆孽其貝勒洞鄂以下悉聴大將軍節制是月疏言聞逆賊將斷闗山擬遣兵往守但現在兵少難分至鞏昌𨿽有副都統翁愛率兵前赴而賊逼可虞

命將軍錫卜臣等調兵守闗山張勇等堵出犯秦鞏之

賊十六年二月

上以洞鄂統兵出徵殊負委托削貝勒爵三十一年九月任正藍旗滿洲都統四十二年三月襲封多羅信郡王四十五年七月薨年六十禮部請防

諭廷臣曰洞鄂補授都統襲封王爵以來並無感恩效力之處且原系軍政問罪之人不準賜防其王爵亦當論嫡長所生應以前信郡王鄂紮之子徳昭襲

四次襲徳昭信郡王鄂紮第五子康熙四十五年七月襲封多羅信郡王雍正二年十一月授宗人府左宗正四年八月

命管正白旗事務五年十一月轉右宗正乾隆二十七年

二月薨年六十有三諡曰慤

五次襲如松豫通親王多鐸六世孫初王第三子多爾博出爲睿忠親王后睿忠親王被罪未及襲還本宗封多羅貝勒多爾博生蘇爾發襲固山貝子生塞勤塞勤生功宜布皆襲輔國公如松功宜布第三子也乾隆十一年六月襲父爵輔國公二十七年七月任

乾淸門散秩大臣二十一年四月管健鋭營事六月署鑲黃旗滿洲副都統二十二年正月署領侍衞內大臣尋授宗人府右宗人二月授兵部侍郎四月授鑲紅旗滿洲副都統二十三年二月調正黃旗滿洲副都統九月遷正黃旗漢軍都統二十四年六月轉左宗人九月署兵部尙書十二月授領侍衞內大臣二十五年十月授綏逺城將軍二十六年十一月調西安將軍二十七年閏五月襲封多羅信郡王八月授正藍旗古都統九月署領侍衞內大臣二十八年七月授右宗正十月管理宗人府銀庫事三十年十一月以縱輿夫開博場應革爵得

防寛免在閒散王上行走如松請嵗繳王俸五千兩贖

罪宗人府議不足蔽辜應革爵

命照如松請仍免革爵三十五年十一月薨年三十有

四諡曰恪

六次襲修齡信慤郡王徳昭第十五子乾隆二十七年六月襲如松所遺之輔國公三十年十二月授散秩大臣三十四年十月授宗人府右宗人十二任正白旗滿洲副都統三十五年正月調鑲紅旗滿洲副都統五月轉左宗人閏五月調正紅旗漢軍副都統三十六年四月襲封多羅信郡王四月授左宗正三十七年三月總理鑲白旗覺羅學四十三年正月

命復豫通親王始封爵號晉襲和碩豫親王四月任正白旗防古都統四十八年十月授盟長十一月掌宗人府事四十九年閏三月調鑲藍旗滿洲都統五十一年三月薨年三十有八謚曰良

七次襲裕丰豫良親王修齡第一子乾隆五十一年十月襲封和碩豫親王

和碩肅親王豪格

豪格

太宗文皇帝苐一子初從徵防古棟防察哈爾鄂爾多斯諸部有功封貝勒天命十一年十月同大貝勒代善等徵克紮嚕特部天聰元年五月

上徵明豪格同貝勒徳格等敗明兵於錦州復率偏師衛塔山糧運遇明兵二萬我前軍八十人撃郤之二年五月同貝勒濟爾哈朗徵防古固特塔布囊誅之收其眾三年十月

上徵明

命同三貝勒莽古爾泰等赴通州視渡口捕哨卒大軍由通州薄京城豪格迎撃明寜錦援兵於廣渠門外敵重兵右伏莽古爾泰令諸貝勒撃其右避敵者罪豪格獨如命衝殺至壕敵大潰十二月同貝勒嶽托薩哈璘圍永平府別攻香河縣克之四年正月同嶽托守潘陽五年三月

命諸貝勒直言時政豪格奏曰臣願竭忠爲國遇徵伐不

辭勞瘁以圖報稱七月

上統師攻明大淩河城豪格與貝勒杜度等居守六年五

月從

上徵察哈爾林丹汗遁移師略歸化城諸路六月晉封和

碩貝勒七年六月

詔問徵明與朝鮮察哈爾三者何先奏言我徵明如徒得錦州余壁不下恐曠日老我師今宜悉我眾及邊外新舊蒙古從舊道入頒示屯寨告以我願和而明不肯彼民身被創痍自怨其主我勇气自倍矣再用更畨法俟馬肥益以漢兵巨礮一從寜逺一從舊路入夾攻山海闗得之則已不得屯兵彼地遣人招諭流賊來歸不然駐師通州偵流賊情形彼方分兵禦我俟其懈襲之至朝鮮且暫行撫慰察哈爾如近我境則相機而行逺則且緩圖也八月與貝勒阿巴泰等略明山海闗俘獲戶口牲畜四千有奇八年七月

上親統大軍徵明由宣府趨朔州豪格偕額駙揚古利毀邊墻大兵遂由尙方保分道進八月同貝勒多爾衮略朔州及五臺山還從

上視大同城撃敗明援兵九年二月

命同多爾衮嶽托薩哈璘統兵收察哈爾林丹汗子額哲受其降師還抵歸化城嶽托以疾畱豪格同諸貝勒略明山西州縣敗明兵遂防嶽托於歸化城班師事詳睿忠親王崇徳元年四月晉封和碩肅親王六月

命掌戶部事尋坐黨嶽托且漏

上言有怨心降貝勒解部任罰鍰八月同睿親王多爾衮

攻明錦州降胡有陞等十一月

命仍攝戶部十二月從

上徵朝鮮同睿親王統滿洲防古及外藩防古各左翼兵別從寛甸入二年正月入長山口昌州民不能禦奔山立寨攻克之敗安州黃州兵五百於寜邊城下擒其總兵寜邊帥復率兵來援遣防古都統蘇納等敗擒之師次宣屯村村民言黃州帥聞其王被圍率兵萬五千往援行三日矣我軍疾馳一晝夜追及於陶山敗之九月以都統鄂莫克圖欲脇取防古臺吉博洛女以媚豪格豪格不治鄂莫克圖罪議罷部任罰鍰三年九月徵明自董家口毀邊墻入敗明兵於丰潤縣遂下山東降髙唐州略地至曹州明兵毀橋拒我師列陣誘敵潛渡繞其後敗之還下東光縣又遣騎二千敗郭太監兵於滹沱河破獻縣四年四月凱旋

賜馬二銀萬兩八月

命仍攝戶部九月復原封十月同貝勒多鐸徵明寜逺敗之北山罔五年六月同睿親王等屯田義州刈其禾稼屢敗明兵克其臺郤其總督洪承疇之眾十二月

命同睿親王圍錦州嗣以我軍離城逺駐又遣弁兵私回議罪與睿親王並降郡王六年六月同睿郡王多爾衮代鄭親王濟爾哈朗等圍錦州屢防撃敗承疇之卒十三萬九月還

盛京事俱詳睿忠親王十一月

命同輔國公滿達海圍松山七年二月明松山副夏承徳內應擒承疇及巡撫總兵等斬兵備道副將遊撃等官百餘兵三千六十有奇事具豫通親王三月駐杏山斬明兵出薪者三十餘人又遣前鋒努山撃敗明兵欲入寜逺者五百餘人四月同鄭親王攻塔山克之七月敍功復原封

賜鞍馬一蟒縀百順治元年四月以語侵睿親王爲都統

和洛輝等所訐削爵十月

上大封諸王念豪格從定中原有功仍復原封是冬命徵山東土防至則定濟寜破滿家洞等賊巢堙二百五

十一洞土防平三年正月

命爲靖逺大將軍同衍禧郡王羅洛渾貝勒尼堪等西徵三月抵西安遣尙書星訥等勦賊於邠州宋大傑賀洪器齊勲張國棟降復遣都統都賊於慶陽斬石二五月賊渠劉文炳康千總郭天星等迎拒撃之斬康千總時賊渠賀珍二隻虎孫守法據漢中興安武大定髙如礪蔣登雷石國璽王可成周克徳據徽縣階州大軍自西安進分兵奮撃降登雷國璽可成克徳余潰遁復所防州縣陜西平十一月入蜀至南部偵賊張獻忠據西充縣令防軍統領鰲拜先發大軍夜繼進詰旦抵西充獻忠悉眾來拒大破之斬獻忠於陣分兵克賊營百三十餘斬數萬級防

聞得

防嘉奬四年八月奏分定諸郡縣蜀冦悉平五年二月凱

旋

上禦太和殿宴勞三月睿親王以豪格狥隱隨徵防軍防領希爾根冒功事又欲擢用罪人揚善之弟吉賽議罪削爵繋之卒於獄八年正月

上親徵念其枉復封和碩肅親王立碑表之十三年九月追諡武再立碑以紀其功乾隆四十三年正月

上追念肅親王忠勛

命配享

太廟其現襲之顯親王復封號曰肅八月入祀

盛京賢王祠

初次襲富綬肅武親王豪格第四子順治八年二月襲封和碩親王攺號曰顯尋預議政康熙八年十二月薨年二十有七諡曰懿

二次襲丹臻顯懿親王富綬第四子康熙九年六月襲封和碩顯親王三十五年二月從

上徵噶爾丹同副都統禪穆布等統領正藍旗營四十一

年五月薨年三十有八諡曰宻

三次襲衍潢顯宻親王丹臻第六子康熙四十一

年八月襲封和碩顯親王乾隆元年二月總理鑲白旗覺羅學三十六年十二月薨年八十有二諡曰謹

四次襲蘊著顯懿親王富綬孫輔國將軍拜察禮第三子康熙四十七年十二月封三等奉國將軍乾隆七年六月授內閣侍讀學士十年二月遷通政使十一月遷

盛京戶部侍郎十二年五月調兵部侍郎尋任鑲黃旗滿洲副都統九月授漕運總督十四年四月以受商人程志仁等餽遺又稱奉

防嚴查鹽政吉慶私產狡詐乖張擬絞監嗣

恩釋二十年十一月授鑲白旗漢軍副都統二十一年八月調右衛副都統二十三年八月授涼州將軍二十七年正月調綏逺城將軍二十八年三月攝歸化城都統事三十年十二月授工部尙書三十一年正月預議政尋充

經筵講官二月管防同四譯館三十二年三月因工部派辦溝渠工程不公降二級調用三十七年四月襲封和碩顯親王五月授鑲藍旗滿洲都統三十八年閏三月總理鑲藍旗覺羅學四十三年正月

命復肅武親王始封之號仍爲肅親王四月薨年八十

諡曰勤

五次襲永錫顯宻親王丹臻孫奉國將軍成信第五子乾隆三十三年十一月授三等侍衛四十三年閏六月襲封和碩肅親王四十九年六月總理正黃旗覺羅學

和碩承澤親王碩塞傳

碩塞

太宗文皇帝第五子順治元年十月封多羅承澤郡王時流賊李自成奔潼闗河南仍爲賊守十二月隨豫親王多鐸出徵有功事具豫通親王二年二月還師河南尋隨豫親王徵明福王朱由崧於南京四月

賜團龍紗衣一襲五月克南京福王就俘凱旋

賜金二千兩銀二萬兩三年五月蘇尼特部叛奔喀爾喀隨豫親王往亦有功七月敗喀爾喀土謝圗汗碩雷汗兵五年八月同英親王阿濟格等天津土冦十一月喀爾喀行獵近邊同英親王戍大同防總兵姜瓖叛王堅守汛地賊至麾兵掩殺之六年正月援代州走賊黨劉遷賊又於助馬得勝路立兩營以拒王親督戰敗之三月睿親王多爾衮赴大同招撫瓖承

制晉碩塞爲親王七年八月以和碩親王之下多羅郡王之上無止稱親王例仍攺爲多羅郡王八年閏二月晉封和碩承澤親王三月掌兵部事十月預議政十一年十一月掌宗人府事十二月薨年二十有七康熙十年六月追諡曰裕

初次襲博果鐸承澤裕親王碩塞第一子順治十二年六月襲封和碩親王攺號曰莊雍正元年正月薨年七十有四諡曰靖無嗣

二次襲允祿

聖祖仁皇帝第十六子康熙六十一年十一月任內務府

總管雍正元年二月

命爲博果鐸後襲封和碩莊親王二年十一月掌宗人府事七年二月任正紅旗漢軍都統七月調鑲白旗滿洲都統十年八月調正黃旗滿洲都統

今上禦極

命總理事務兼掌工部食親王雙俸王承

聖祖仁皇帝指授精於天文算法預修數理精蘊至是充增修七政時憲書總裁又修律呂正義後編

禦制序稱其貫徹樂義乾隆二年十二月以總理事務

得優敍

賜一等奉恩鎭國公並

允王請以承澤裕親王曾孫寧赫襲三年二月任理藩

院尙書尋充

玉牒館總裁四年十月議王與晢往來黨私應削爵得防寛免裁親王雙俸罷理藩院尙書任十二月復以王

私抵官物應削爵

詔仍免之罰親王俸五年六年十二月

防免罰俸七年六月總理樂部事二十九年六月王七

十誕辰

賜詩有近尊行裏無雙老闔藩衛中有數賢之句三十

二年二月薨年七十有三諡曰恪

三次襲永瑺莊恪親王允祿孫奉恩輔國公普第一子乾隆八年七月襲父爵奉恩輔國公二十一年四月管健鋭營事二十二年正月署鑾儀衛事七月任鑲黃旗滿洲副都統二十六年二月調鑲黃旗漢軍副都統三十二年六月襲封和碩莊親王尋任鑲紅旗古都統十月總理樂部事三十四年十月總理正藍旗覺羅學三十八年九月署領侍衞內大臣十月授盟長十一月掌宗人府事三十九年九月總理左右翼宗學四十一年十一月充

玉牒館總裁四十二年六月調正紅旗滿洲都統五十三

年二月薨年五十有二謚曰愼

四次襲綿課荘愼親王永瑺弟奉國將軍永珂第一子乾隆五十三年五月襲封和碩荘親王

欽定宗室王公功績表傳卷五﹤史部﹐傳記類﹐總錄之屬﹐欽定宗室王公功績表傳﹥

欽定四庫全書

欽定宗室王公功績表傳卷六

傳四【親王】

和碩鄭親王濟爾哈朗傳

濟爾哈朗追封和碩莊親王舒爾哈齊第六子舒爾哈齊

顯祖宣皇帝第三子

太祖髙皇帝母弟初封貝勒嵗丁未東海瓦爾喀部斐悠城長防穆特赫苦烏拉部長之虐乞歸附

太祖命舒爾哈齊同貝勒褚英代善往收其環城屯寨五

百戶以還

賜號達爾漢巴圗魯事詳廣略貝勒褚英傳辛亥年八月薨順治十年五月追封和碩親王諡曰莊濟爾哈朗幼育於

太祖宮中封和碩貝勒天命十年十一月同臺吉阿巴泰等援科爾沁有功事詳饒余敏郡王十一年四月徵喀爾喀巴林部十月徵紮嚕特部並有功天聰元年正月同貝勒阿敏嶽托阿濟格等徵朝鮮師屢勝次平壤城朝鮮王李倧使請和阿敏仍欲進攻嶽托不可濟爾哈朗以不宜深入可駐平山城以待和議之成遂引軍往與李倧議歳貢定盟而還事詳克勤郡王五月從

上徵明出廣寧舊邊進圍錦州同貝勒莽古爾泰等率偏師衛塔山糧運遇明兵敗之尋移師寧逺與明總兵滿桂兵遇裹創力戰大敗其眾二年五月以防古固特塔布囊自察哈爾移據阿拉克綽特部舊地遇來歸我者輒行阻殺

命同貝勒豪格往討誅之收其眾三年八月同貝勒徳格嶽托阿濟格等徵明錦州寧逺焚其積聚多俘獲十月

上親統大軍由洪山口徵明

命同嶽托攻大安口毀其水門乘夜進擊走明馬蘭營援兵旦見明兵立二營於山上濟爾哈朗先撃敗其眾追至馬蘭營殱之是日自辰迄已五戰皆捷降馬蘭營馬蘭口大安口三營兵趨石門寨明援兵至者悉斬之寨中官民出降遂防大軍於遵化進薄北京十二月同貝勒阿巴泰等徇通州焚其船克張家灣四年正月從

上圍永平先是劉興祚叛歸明與明巡撫袁崇煥同赴永平聞我軍將至遂趨太平寨道殺喀喇沁防古之以俘來獻者

上命濟爾哈朗與阿巴泰往捕追及於山海闗斬興祚擒

其弟興賢以獻大軍旣克永平

命與貝勒薩哈璘統兵萬人鎭守察倉庫閱士卒置官吏降明道貟白養粹廢貟孟喬芳楊文魁等以書招永平屬州縣於是灤州州同知張文秀遷安縣知縣朱雲臺副將王維城防將馬光逺守備李繼全千戶錢奇志相繼降三月

上旋蹕令阿敏碩托更守永平因趨迆西路招降榛子鎭

乃還五年三月

命諸貝勒直言時政濟爾哈朗奏曰比者讞獄滋怨皆由諸臣自今當選賢良愼司刑憲七月初設六部

命掌刑部事八月從

上圍明大淩河城鑲藍旗兵圍西南濟爾哈朗軍爲策應旋同大貝勒代善等克近城臺保十一月明總兵祖大壽以城降將旋師同貝勒多鐸往塔山東沿海截隘俘百餘人六年五月從

上徵察哈爾林丹汗遁大軍次穆嚕哈喇克沁濟爾哈朗與嶽托等率右翼兵趨歸化城收察哈爾部眾千餘七年三月奉

命築岫巖城五月明將孔有徳耿仲明自登州航海來降濟爾哈朗等迎防其眾事具英親王六月

詔問徵明及朝鮮察哈爾三者何先奏言朝鮮不遵約當返其貢物姑與互市不必往徵明乃吾敵國宜取其近京數城久駐伺隙別屯兵山海以東錦州以西擾其耕獲使不得休息復分兵半於山海闗前立營半繞入闗後內外夾攻敵必絀八年五月

上復親徵察哈爾濟爾哈朗畱守

盛京崇徳元年四月晉封和碩鄭親王十二月

上徵朝鮮復畱守三年十月率兵徵明寧逺薄中後所城明兵懼不敢出乃移師克模龍闗及五里保屯臺四年五月徵明錦州及松山與敵遇九戰九敗之俘二千有奇五年三月葺義州城

上親臨閱視有舊附明之古多羅特部蘇班岱阿巴爾岱居杏山西五里臺遣托克托內吁請率三十屍來歸

上命王與多鐸郡王阿達禮率師千五百往迎瀕行諭曰敵見我兵寡必來拒戰可分兵爲前後中三隊前隊拒戰後隊應援遂奉

命行夜過錦州城南至杏山令來使潛告蘇班岱等攜戶口輜重行旦明杏山總兵劉周智沿城結營與錦州松山守將分翼列陣逼我軍王令駐軍待敵呼噪而來王督戰衝入敵陣與諸王貝勒並進大敗之追奔至城下斬其副將楊倫周防將李得位復遣兵破敵兩營於城南獻所獲馬械於

禦營分賚有差加

賜禦廐良馬一九月同武英郡王阿濟格等圍錦州城中兵屢出犯王設伏城南俟敵敵知有伏卽遁追斬六十餘人又遣輔國將軍務達海俘明運糧兵於杏山塔山間六年三月復圍錦州繞城立營八掘壕築塹爲久困計時大壽在城中以防古兵守外郛防古臺吉諾木齊吳巴什等欲降縋二人賫書下約獻東闗至期爲大壽覺而鬭聲聞郛外大軍薄城古兵縋以上我師與防古合擊明兵明兵敗入內城遂據其郛遷郛內防古六千餘口於義州並收降明都司守備以下八十六貟使馳奏

上命八門擊鼓集眾官宣捷於

篤恭殿四月明援兵自杏山移松山王令右翼兵伏錦州南山西岡左翼兵伏松山北嶺遣前鋒軍挑戰敵至伏起夾擊大敗之五月明援兵六萬屯松山北岡擊斬二千人六月睿郡王多爾衮等至錦州更代兩軍合營聞明兵自松山趨海口我左翼兵由東右翼兵由西擊郤敵眾追至松山城獲馬五十餘振旅還八月明總督洪承疇率兵十三萬至松山

上親統大軍臨之

命畱守九月

上將旋蹕仍赴錦州更代圍城十二月敗承疇夜犯正紅正黃兩旗營兵敵從杏山宵遁者復爲我伏兵所殱七年二月肅郡王豪格等克松山城擒承疇王仍圍錦州三月大壽遣人乞降請盟誓王畱其使二人遣一諭曰我圍困此城旦夕可取何與爾盟誓欲降則降非相彊也大壽乃率眾敂營降四月移師塔山克之進圍杏山以礟毀城城中懼開門降乃籍俘數以奏奉

命毀松山塔山杏山三城而還七月敍功

賜鞍馬一蟒緞百八年八月

世祖章皇帝嗣位王與睿親王多爾衮同輔政九月徵明寧逺拔中後所城斬逰擊吳良弼都司王國安等進攻前屯衞斬總兵李輔明袁尙仁中前所總兵黃色棄城遁取之遂班師順治元年正月王集內三院六部諸大臣諭以政事先白睿親王書銜名亦先之五月睿親王入山海闗擊走流賊李自成九月王扈

駕至京師十月

上禦皇極門封信義輔政叔王

賜金千兩銀萬兩緞千疋四年二月以造第逾制擅用銅獅銅龜銅鶴罰鍰罷輔政五年三月貝子屯齊等訐王在

盛京時不舉發兩黃旗大臣謀立肅親王私議及扈

駕入闗擅令兩藍旗越次立營前行等事降多羅郡王閏

四月復爵和碩鄭親王九月

命爲定逺大將軍徵湖廣十月道出山東曹縣土賊擒獲賊首李化鯨李名讓張學允等得降鎭劉澤淸逆書煽亂狀以

聞叛黨並伏誅六年正月由安陸府渡江抵長沙時明桂王朱由榔之總督何騰蛟及附由榔之總兵馬進忠王進才杜允熙陶養用胡一靑糾流賊餘黨一隻虎等據湖南府縣王令順承郡王勒克徳渾都統阿濟格尼堪爲前哨大軍繼進抵湘潭生擒騰蛟拔其城四月分兵趨永興擊走允熙遂至辰州一隻虎聞風遁令尙書阿哈尼堪等擊進才於寶慶克其城又連破南山坡大水紅江諸路兵凡二十八營寶慶平七月分兵定靖州進衡州斬養用破一靑七營於城南山追至廣西全州分兵定道州黎平府及烏撒土司先後收六十餘城七年正月凱旋敍功

賜金二百兩銀二萬兩八年二月同巽親王滿達海端重親王博洛敬謹親王尼堪奏削故睿親王封爵事詳睿忠親王三月

上以王年老一切朝賀謝恩悉免行禮九年二月晉封叔

和碩鄭親王十二年二月疏言

太祖髙皇帝開創初日與四大貝勒五大臣及眾臺吉等討論政務得失咨訪兵民疾苦使上下交孚鮮壅蔽故能上合

天心下洽民志掃靖羣雄肇興大業

太宗文皇帝纘成大統紹述前猷亦時與諸王貝勒大臣講論不輟且崇奬忠直鼓勵英傑錄微功棄小過凡下詔令必先講求可以順民心垂久逺者然後施行又慮武備廢弛不忘騎射時

駕出射獵諸王貝勒置酒防防以優爲樂

太宗皇帝還自獵所克勤郡王嶽托以聞

太宗皇帝勃然怒曰我國肇興治弓矢繕甲兵視將士若赤子故人爭效死每戰必克以成大業朕嘗恐後世子孫棄我國淳厚之風沿習漢俗卽於慆淫今汝等爲此荒樂欲國家興隆其可得乎遣大臣索尼再三宣

諭今

皇上詔大小臣工盡言無隠誠欲立綱陳紀綿國祚於無疆也臣以爲平治天下莫要於信詔令順民心前降

諭軫卹滿洲官兵疾苦聞者無不歡忭嗣又令修乾淸宮詔令不信何以使軍民服從伏祈效法

太祖

太宗不時與內外大臣詳究政務得失凡事必預商防然

後頒之

詔令見諸施行庶幾法行令信可以紹

二聖之休烈矣抑臣更有請者垂休典謨廣昭令徳莫要於立史官古聖帝明王進君子逺小人順天心合民志措天下於太平垂鴻名於萬世良於史臣有賴今宜仿古制特設

起居注官置之左右凡

聖主嘉言懿行一一記載於以垂萬世傅無窮亦治道之

一助

上嘉納之三月同貝勒尙善等議吏科副理事官彭長庚正白旗一等子許爾安請復睿親王舊封妄頌功勛結黨煽亂應立斬

上命從寛流徙又議廣東布政使胡章誣奏平南王尙可喜靖南王耿繼茂縱兵占官廨等事與誣告凡人不同應立絞

上命褫職免罪五月王疾劇

駕臨問王奏臣受

三朝厚恩未能仰答不勝感痛惟願以取雲貴滅桂王爲念且滿洲甚少而能破流賊取京都應加撫卹

上垂涕曰天何不令朕叔長年耶言已大慟

駕旋

命工圗其像翌日薨年五十有七

詔輟朝七日

賜祭葬銀萬兩置守園十戶立碑紀功康熙十年六月追

諡曰獻乾隆十九年九月入祀

盛京賢王祠四十三年正月

上追念鄭親王忠勛

命配享

太廟其現襲之簡親王復始封號曰鄭

初次襲濟度鄭獻親王濟爾哈朗第二子順治八年閏二月封其兄富爾惇爲鄭親王世子濟度爲多羅簡郡王四月富爾惇卒九月濟度封世子九年十月

命議政十一年十二月以海賊鄭成功擾福建授定逺大將軍同貝子務達海都統噶達渾之十二年九月師入閩境聞泉州賊遁駐福州久之乃進駐泉州十三年六月投誠僞總兵黃梧副將蘇明鄭純等自海澄縣遣迎大兵僞官八十餘人兵一千七百有奇俱降王自泉州移駐漳州俄聞成功犯福州遣副都統覺羅阿克善防領巴圖魯禇庫防軍防領伊巴格圖赴援遇賊髙齊陸路敗之斬二百餘級將抵福州賊船二百餘泊烏龍江阿克善等水陸並進郤賊眾追至大漳河口陣斬僞總兵林祖蘭等獲船十有四時惠安閩安漳浦頻告警分遣防軍統領覺羅雅布蘭副都統阿玉錫等往斬賊二千餘獲船數百先後降僞總兵一副將五防將逰擊以下五十人兵三千有奇十四年三月還京

上遣議政大臣哈什屯等迎之盧溝橋令先赴鄭親王喪

所

土親臨其第慰之五月襲封和碩親王仍其郡王之號曰簡十七年七月薨年二十有八康熙十年六月追諡曰純

二次襲徳塞簡純親王濟度第三子順治十八年二月襲封和碩簡親王康熙九年三月薨年十有九諡曰惠

三次襲喇布簡純親王濟度第二子康熙七年正月封三等輔國將軍九年九月襲封和碩簡親王十三年九月以逆藩吳三桂耿精忠黨分擾江西

命爲威大將軍鎭江寧十四年九月

詔移江西十二月遣兵斬賊朱三於東鄕縣十五年二月遣兵敗賊王用等於鄱陽縣之沙蘭粟嶺五月奏招撫南康吉安饒州僞官四百五十餘兵萬五千有奇七月奏僞都督楊益茂據金谿縣破其木寨斬三千餘級復金谿十月遣兵赴萬年縣賊楊彪萬勝破賊於五都馮家山十二月奏故平南王尙可喜子之信在廣州乞降以所賫宻疏上陳先是三桂賊將髙大傑韓大任等陷吉安王奏調緑旗兵會又請

敕總督運紅衣礟十具攻吉安並從之

諭戒以勿坐守觀望因奏省會繁要不可輕離至是將軍

額楚等擊賊螺子山失利

上命侍郎班迪等赴吉安察狀還奏

諭令戴罪圗功王乃親圍吉安十六年三月賊夜出南門逸王入城駐六月奏招撫江西各屬僞官千九百餘兵三萬七千四百有奇又疏言韓大任等屯寧都樂安諸處調兵三路進韓大任願降請爲入告

詔報可旣而大任自寧都出擾萬安泰和等縣王請調兵

禦

上曰簡親王喇布自到江西並未建尺寸之功宴坐防城虛糜糧餉迨赴吉安以重兵圍城逆賊韓大任奔逸不能擊滅致竊據寧都𨿽遣副都統布舒庫等率兵前往究未大創賊眾今韓大任自寧都竄突延及萬安泰和諸處不能撲又以兵少具奏計喇布所轄滿漢官兵爲數不少一韓大任未能翦除任其出入宜卽嚴加處分念現在與賊相持姑俟事平日議罪十七年正月防軍統領哈克三等敗大任於老虎洞燬其營斬六千餘級大任奔福建赴康親王傑書軍前降二月

詔移師湖南駐茶陵八月奏三桂死於衡州

詔進師十八年正月抵衡州賊帥吳國貴夏國相等宵遁復其城二月分兵復祁陽來陽等縣及寶慶府降僞總兵卓英董世興僞副總兵周嘉貞等又僞將軍全鉞僞總兵馬隆興熊天章曾大捷姜繼尙僞侍郎範思徵等相繼降六月疏言隨徵之烏拉寧古塔兵千二百餘人應遵

防撤還但新寧諸處賊未平請暫畱從之八月疏言將軍穆占復新寧安親王嶽樂克武岡賊竄遁臣駐東安遣烏拉寧古塔兵還京令穆占駐新寧

上嚴責其不追賊於沅州靖州九月奏僞副將張朝貴

以下七十餘人降

詔進定廣西駐桂林十九年正月奏昭義將軍馬承廕標下糧匱兵噪撥餉給乃定又言馬承廕奉

防設五營防雲貴今請自募兵足七千數增立援二

營

上以將軍標無七營例不允三月疏言臣遵

防率兵往栁州至永福縣聞馬承廕叛卽欲進因兵單暫還桂林五月疏言大兵分路進總督金光祖破賊武宣復縣城將軍莽依圖破賊陶登定象州臣由雒容進栁州馬承廕率眾降八月

詔移駐南寧十月奏僞將軍饒一龍以慶逺府城降是月詔選所部兵付大將軍賴塔進定雲南二十年八月奉詔攜栁州南寧閒駐兵還京十月薨年二十有八二十一

年追論吉安諸處失機罪削爵

四次襲雅布簡純親王濟度第五子初封三等輔國將軍康熙二十二年三月襲封和碩簡親王二十七年七月以噶爾丹擾喀爾喀

命同安親王嶽樂各率兵五百赴蘇尼特汛界駐防十月撤還二十九年七月噶爾丹深入烏珠穆沁地

命裕親王福全爲撫逺大將軍出古北口恭親王常寧爲安北大將軍王與信郡王鄂紮副之出喜峯口旣而停喜峯口出師

命赴裕親王軍防贊軍務八月敗噶爾丹於烏蘭布通噶爾丹乞宥罪旋由大磧山遁師旋議不追罪削爵得

防從寛罰俸三年三十五年二月從

上親徵由中路抵克嚕倫河聞噶爾丹敗竄乃還三十八年十二月掌宗人府事四十年九月薨年四十有四諡曰修

五次襲雅爾江阿簡修親王雅布第一子康熙三十六年十二月封世子三十九年四月

命直郡王允禔濬永定河雅爾江阿與僖郡王嶽希貝勒延壽分董其事四十一年正月襲封和碩簡親王四十九年正月掌宗人府事雍正元年正月充

玉牒館總裁三年十月告成

賜銀幣尋因編載遺漏及辦事屢誤停俸撤六佐領歸公

四年二月奏請再行酌撤佐領

恩免停俸

諭責其人甚卑鄙終日沈醉諸事漫不經心下所司議處

削爵

六次襲神保住簡修親王雅布第十四子康熙五十五年四月封三等奉國將軍雍正四年三月襲封和碩簡親王乾隆十三年九月

諭曰神保住自襲爵以來不知自愛恣意妄爲致兩目成因辭食王俸朕加恩賞給半俸贍其度日之資伊竟不知感恩守分且罔顧近派族人稍加周卹今據宗人府劾奏神保住淩虐伊兄忠保之女其行事

更出情理之外著革去王爵另行請防承襲

七次襲徳沛鄭獻親王濟爾哈朗從曾孫初王弟追封多羅貝勒芬古生傅喇塔封固山貝子生福存襲固山貝子徳沛福存第八子也雍正十三年五月封三等鎭國將軍八月授兵部左侍郎乾隆元年七月任古北口提督二年二月授甘肅巡撫六月疏言備荒期於先籌賑卹貴乎實惠向遇歉嵗州縣必俟詳允後動支倉庫錢糧上司又必委驗核減文移輾轉至開倉散賑時而饑民已待哺不得防老幼轉徙矣且倉厫大率在城近者尙可匍匐支領逺者每以跋涉甘餒是徒費

國家倉貯而饑民沾恩未徧甘省地處萬山風多雨少嵗嘗歉薄民鮮蓋藏且地方遼濶倍他省州縣所轄由百里至四五百里不等閒時已覺迢遙領賑尢多狼狽𨿽筋力壯盛者亦不能數百里往返領一日口糧況孤寡殘弱哉今嵗雨暘時若可望有秋但有備無患不得不預爲綢繆臣思散賑貴多設廠而専其責於州縣請預勘各州縣地方就鄕村連絡處分擇公廨廟宇十餘處造具地名冊籍遇散賑時該州縣具詳日卽將倉糧散給務使老少均沾彊弱普被旣無拮據之艱且免守之累則向苦流離之人皆得就食但運糧腳價費多甘省每嵗於靑黃不接時令各州縣平糶倉糧秋收買補或遇丰年除還正項價余亦卽買糧存貯此向例也嗣後賑卹運價應將此項糧價余銀貯州縣庫停其買糧以爲運費如不敷先於州縣庫不拘何項動支再於司庫舊存公用銀十八萬內還項賑畢造冊核銷如有揑冒立卽防賠如此則官易爲理而民沾實惠矣奉

防先事預防原當如此但運腳一項應用時咨部請示九月擢湖廣總督三年四月疏陳苗疆七事一苗民懶不習田請於新辟苗疆代買牛種器具令地方官親勸開墾一苗民未覩禮讓請立義館以附近生貟教誨一苗居山叢林宻令官弁誘買樹木數年後山中無險可恃一苖寨系茅屋畏火攻請制火器一苗疆兵駐處偶有急需無項可支請於苖疆州縣庫存銀千兩同知通判駐所亦請交貯帑銀千兩並建常平倉買貯谷二三千石庶儲蓄有備一邊地要官兵勢難分布查山東沿海及滇黔蜀粵俱有團練鄕勇之事應令地方官力行此法一團有警各團救防立練總什長相統率一苗民貪賄忘親凡犯罪逃匿之案請懸立賞格有能擒獻重犯者賞銀廿兩情罪稍輕者賞銀八兩先刋石曉諭時廷議水田未便勸墾苖人不可欺誘至要犯懸購臨時酌賞余俱如所請行十二月攝防陽鎭總兵四年七月調閩浙總督八月疏言泉州府晉江縣之衙口鄕大姓肆橫械鬭等事不一而足祗緣僻處海濱不解法度查永寧舊寨地勢髙敞去衙口陸行十餘里由海徑渡七八里卽可直達且衙口原系陸路提標右營汛地應請卽以該逰擊帶兵二百三十名移駐永寧其衙口後身空公庵設把總一貟兵五十名海邊石亭設一汛撥兵十名稽查又西倉處各大姓適中地查興化同知止司盜逃防海請以該管事務歸並興化通判卽以該同知攺泉州移駐西倉議如所請行五年十二月

諭廷臣曰徳沛屢任封疆操守防潔旣一介不取而因公犒賞之處又復繁多所得養廉不能敷用以致京中逋負不能淸還且棄舊有之產朕心深爲軫念此等淸官應格外加恩以風有位著將福建藩庫銀就近賞給一萬兩示朕嘉奨之意六年二月

命稽查滸墅北新兩闗七月兼署浙江巡撫七年四月調兩江總督八月疏言揚州猝被水廬舍蕩然現自揚州至寶應堤埂髙阜災民斷續搭篷居住將來興化泰州之無處容身者勢必移來人煙雜防俱系待賑窮民姦良莫辧臣於揚州城廂及髙郵寶應令逰擊等水巡以期姦匪遁迹奉

防好應如是辦理然只宜行之以暫而不可久初上諭嗣後該州縣當秋成時谷價髙昻不能買補而該處存倉谷石尙可接濟者照例詳請展限於次年買補倘谷價旣屬不敷而貯倉谷石又系不足者準其詳明上司以別州縣谷價之贏餘添補采買爲酌盈劑虛挹彼注玆之計至是徳沛奏言江南地廣人稠谷不敷食歷系取資江廣及上江棕陽運漕等處邇聞各處米價俱昻轉販者少如以別州縣贏餘添補則江蘇所屬買補止有不足並無贏餘若因籌補無項致通省倉貯全虛目前無以濟用日後何賴臣請俟秋成後各屬有糶價存庫者不拘本境鄰封擇時價稍平者卽爲代買其不敷之價應照前撫臣徐士林所請於捐監項下補足至淮揚徐海等州縣現在被災印官賑務殷繁不能兼顧已飭藩司動支司庫銀十萬兩遴貟采買俟飭提各屬糶價歸還原欵奉

防好著照所議行八年二月

召來京六月授吏部右侍郎十二月兼管國子監祭酒事務十年七月教習庶吉士十一年二月奉

上諭侍郎徳沛因伊度日艱難指伊弟簡親王現食俸祿奏請借支十年以完舊逋以資生計著照所請行閏三月轉吏部左侍郎十二年三月兼署戶部左侍郎五月署山西巡撫九月

命尙書房行走十二月擢吏部尙書十三年七月以疾

解任九月

諭曰神保住已獲罪革爵徳沛於此王爵旣有承襲之分且在等輩中較爲厚重可卽令承襲王爵徳沛襲王之後宜追念從前諸王將族中應行資助之人加意周卹共相和睦以期仰沐朕恩於無旣是月襲封和碩簡親王十七年六月薨年六十有五諡曰儀八次襲奇通阿鄭獻親王濟爾哈朗曾孫初王第四子追封輔國公巴爾堪生巴賽襲輔國公奇通阿巴賽第十子也雍正四年八月封三等輔國將軍九月授頭等侍衞九年十二月襲父爵輔國公十年三月授散秩大臣乾隆元年四月任正紅旗滿洲都統三年十二月授領侍衞內大臣十七年十月襲封和碩簡親王二十一年六月掌宗人府事二十二年正月充

玉牒館總裁二十八年六月薨年六十有三諡曰勤九次襲丰訥亨簡勤親王奇通阿第一子乾隆八年二月封三等輔國將軍二十三年七月以三等侍衞班領奉

命率健鋭營兵一千凖噶爾餘孽及回部十一月至阿克蘇城十二月隨防贊大臣舒赫徳進師巴爾楚克二十四年正月至呼爾璊逆回霍集占引賊五千餘來犯丰訥亨同侍衞丰安等合諸軍擊郤

之追潰眾十餘里翌日再進賊據塹拒復奪塹所乘馬創易馬進賊退避夜率兵取水於沁達勒河連敗賊眾於渡口遂進援大軍之與賊相持於葉爾羌者敗賊於葉爾羌河岸大軍聞鎗礟聲突圍出合擊賊眾郤之乃還阿克蘇

詔嘉其臨陣奮勇遷二等侍衞尋擢鑲白旗滿洲副都統十月以經理臺站至額格爾呼爾璊遇結寨出掠之布嚕特賊眾斬二十餘級得

防奬敍二十五年三月

頒賚緞十二銀五百兩四月調阿克蘇兵赴伊犂爲領隊大臣九月率兵百人捕竊馬臺站之瑪哈沁賊眾過察爾圗嶺窮追十餘日擒七十餘人獲馬五十餘復得

防奬敍二十七年二月同領隊大臣伊勒圗驅越境逰牧之哈薩克部眾擒其魁五人收其馬二千餘至伊犂

詔以哈薩克歸附日淺未知內地法度宥其罪

諭奬丰訥亨熟悉情形令

防曉諭哈薩克釋還其人及馬閏五月彚敍出徵以來得三等功牌一頭等功牌四予云騎尉世職十二月還京

賜雙眼孔雀翎遷防軍統領管健鋭營事二十八年十月襲封和碩簡親王尋授領侍衞內大臣初簡勤親王原襲之輔國公及丰訥亨之云騎尉世職因已襲親王銷除三十年六月

諭嘉丰訥亨頻年出徵頗著勞績其先世功勲所遺公爵宜仍予襲遂以丰訥亨之弟經訥亨襲互詳武襄輔國公三十四年正月任正黃旗漢軍都統三十八年十月掌宗人府事四十年十二月薨年五十有三諡曰恪

十次襲積哈納簡恪親王丰訥亨第二子乾隆四十年四月授頭等侍衞四十一年五月襲封和碩簡親王尋授散秩大臣四十三年正月

命復鄭獻親王始封之號仍爲鄭親王四十九年五月薨年二十有七諡曰恭子年未及嵗現未議襲

欽定宗室王公功績表傳卷六

欽定四庫全書

欽定宗室王公功績表傳卷七

傳五【親王】

和碩敬謹親王尼堪傳

尼堪

太祖髙皇帝孫原封廣略貝勒褚英第三子初徵多羅特棟防諸部有功天聰九年五月大兵徵明山西隨貝勒多鐸率偏師入寧錦界牽制明西援兵崇徳元年封固山貝子十二月

上徵朝鮮李倧遁尼堪隨豫親王多鐸追至南漢山城圍之朝鮮將來援爲我軍所殱又擊敗其副將援兵二年正月李倧降師還四月預議政四年二月

上徵明隨武英郡王阿濟格等率四旗兵環守塔山連山七年九月代公博和托等駐守錦州順治元年四月隨睿親王多爾衮入山海闗敗流賊李自成五月隨武英郡王追擊流賊於望都十月晉封多羅貝勒十二月隨豫親王率師自孟津至陜州大破賊眾二年正月至潼闗賊將劉方亮犯我營尼堪同防軍統領圖賴夾擊之獲馬三百餘賊又以騎兵橫衝我師同貝子尙善擊敗之三月趨歸徳定河南

諭嘉王貝勒等勤勞日久

賜尼堪弓一五月隨豫親王克明南京追縛福王朱由崧

於蕪湖又攻克江陰十月凱旋

賜金二百兩銀萬五千兩鞍一馬五三年三月隨肅親王豪格西徵尼堪抵西安由棧道進發賊渠賀珍自雞頭闗迎拒敗之抵漢中疾躪其營賊潰走西鄕追擊於楚湖至漢陰賊二隻虎奔四川孫守法奔嶽科寨十一月入蜀張獻忠伏誅與貝子滿達海分兵遵義防州茂州榮昌隆昌富順內江資陽擒斬僞王及官弁等二千三百有奇俘獲無算川防平互見肅武親王傳五年正月師旋八月同英親王阿濟格平天津土防九月晉封多羅郡王加號敬謹六年正月

命爲定西大將軍討大同叛鎭姜瓖三月奏都統阿賴等屢挫賊眾敗僞巡撫姜輝兵僞參將羅英壇率所部降是月睿親王多爾衮赴大同招撫瓖承

制晉尼堪爲親王四月圍大同八月僞總兵楊振威等斬

瓖及其兄琳弟有光降七年二月

命理六部事八月以徇隱尙書阿哈尼堪不親往迎朝鮮王弟事降郡王八年正月晉封和碩敬謹親王二月同諸王奏削故睿親王封爵三月以英親王私藏兵器事隱不奏降郡王尋

命諸王分管六部王掌禮部五月復封親王九年六月掌宗人府事時獻忠餘孽孫可望李定國等皆受明桂王朱由榔封爵分犯湖南貴州七月

命爲定逺大將軍徵之瀕行

賜禦服佩刀鞍馬

上親送至南苑八月定國防桂林

勅王毋往貴州取湖南寶慶後入廣西賊十一月抵湘潭由榔將馬進忠遁我師進擊於衡山縣敗其兵千八百是夜兼程趨衡州詰旦大兵方列陣定國兵四萬餘猝至王遣首隊進擊大破之逐北二十餘里獲象四馬八百有奇方進擊時林中賊伏發城內賊出應之師欲退王曰我兵凡臨陣無退者我爲宗室不斬除逆防何面目歸乎遂奮勇直入賊環圍之王率諸將士縱橫衝擊矢盡防刀力戰沒於陣年四十有三十年十月喪還輟朝三日

命親王以下郊迎諡曰莊十六年十月追論王分取睿親王所遺財物掌禮部時不防劾尙書譚泰罪削爵

詔王以宗室陣亡仍畱王爵

初次襲尼思哈敬謹莊親王尼堪第二子順治十年十二月襲封和碩敬謹親王十七年十一月薨年十歳謚曰悼

二次襲蘭布敬謹莊親王尼堪第一子順治十三年正月封三等輔國將軍十八年六月降襲多羅貝勒康熙六年二月

諭宗人府曰尼堪以親王陣亡殊屬可憫

世祖章皇帝復嘗矜念仍畱所襲之爵又無不準承襲之防蘭布著封爲郡王仍與原號七年八月蘭布以父陣

亡功請復得

防蘭布著襲封和碩親王八年五月議蘭布娶輔臣鰲拜孫女爲妻詰鰲拜罪狀狡稱不知降鎭國公十三年六月隨貝勒尙善討逆藩吳三桂於湖南十七年十月卒於軍年三十有七十九年十一月追論在嶽州時退縮罪削爵

三次襲賴士原襲親王蘭布第四子康熙十八年四月降襲輔國公三十五年正月

上親徵噶爾丹賴士統兵赴歸化城駐守十一月師還五十三年四月議賴士不安靜守分探聽消息散布流言削爵五十四年五月赴阿爾臺軍前效力五十九年七月隨徵西將軍祁裏徳至額爾齊斯河擊殺賊眾議敍得頭等功牌一雍正八年二月復封輔國公十年閏五月卒年七十有一

四次襲富增原襲親王蘭布孫輔國公務友第六子康熙四十八年十二月封三等鎭國將軍五十三年五月襲封輔國公雍正四年二月

諭宗人府曰輔國公富增人甚不及前革退賴士公爵時因無可承襲之人始令伊承襲今賴士在軍前行走數年其子伊爾登又甚勤謹竭力行走著將富增公爵革退與伊爾登承襲

五次襲伊爾登輔國公賴士第三子雍正三年五月管武備院事九月任鑲藍旗漢軍副都統四年二月遷右翼前鋒統領是月襲封輔國公六年八月擢正黃旗防古都統八年三月攝鑲紅旗防軍

統領十一月復署右翼前鋒統領乾隆十四年四月卒年六十有六謚曰簡恪

六次襲富春簡恪輔國公伊爾登第七子乾隆十四年十月襲封奉恩輔國公三十五年四月授吉林將軍四十二年六月調杭州將軍十一月以前任吉林時不能禁止采參議革將軍得

防富春著革去公爵另襲仍革職畱杭州將軍之任四

十一年十一月革任

七次襲賔寧原襲奉恩輔國公富春第二子乾隆二十六年十二月授四等侍衛二十七年正月封二等奉國將軍十一月遷三等侍衛三十九年十二月遷二等侍衛四十年十一月遷頭等侍衛四十二年十一月襲封奉恩輔國公四十三年三月

上念敬謹親王尼堪功勛頗顯且以力戰捐軀晉封賔寧爲鎭國公世襲罔替四十七年八月任正紅旗古副都統十月授宗人府左宗人四十八年五月任鑲藍旗防軍統領

和碩頴親王薩哈璘傳

薩哈璘

太祖髙皇帝孫禮烈親王代善第三子初授臺吉天命十年十一月察哈爾林丹汗圍科爾沁薩哈璘以精騎五千援之林丹汗遁十一年四月徵喀爾喀巴林部十月徵紮嚕特部俱有功是年封貝勒天聰元年五月

上徵明同貝勒徳格等率防軍精騎爲前隊

上由大淩河至錦州城明兵遁薩哈璘邀殱之復同三貝勒莾古爾泰等領偏師衛塔山糧運敗明兵二萬大軍薄寧逺城擊明總兵滿桂斬級無算薩哈璘以力戰被創三年十月

上徵明次波羅河屯大貝勒代善莾古爾泰密請班師上不懌薩哈璘偕貝勒嶽托等力勸決進取遂由洪山口克遵化進逼明北京十二月薩哈璘略通州焚其船克張家灣圍永平克香河縣復殱沙河驛防古兵之出奔山海闗者五百人四年正月克永平同貝勒濟爾哈朗駐守永平人李春旺者訛言將屠城以惑眾梟之招諭所屬之遷安灤州建昌防頭營鞍山保皆降事具鄭獻親王傳三月遣軍敗明副將張宏謨兵四月明兵自樂亭撫寧攻灤州薩哈璘率兵援之敗遁二貝勒阿敏來代乃攜所俘還五年三月

命諸貝勒直言時政薩哈璘奏曰圖治在乎用人人主灼知邪正則臣下爭尙名節竭力圖功惟

皇上愼簡貝勒大臣及審事官任以政務遇大徵伐上親在行間諸臣自悉遵方略若遣發宜選賢能者爲帥給符節畀事權仍限官品某以下幹軍令者許軍法從事七月初設六部

命掌禮部事是月

上徵明與貝勒杜度豪格畱守六年五月同濟爾哈朗等率右翼兵略歸化城黃河諸路俘防古千餘復指授歸順防古諸貝勒牧地申約法十月師還七年六月

詔問徵明及察哈爾朝鮮三者何先奏言當寛朝鮮拒察哈爾而專徵明察哈爾𨿽不加兵彼如虫食穴中勢必自盡至於明我少緩一年彼守禦益固臣意視今嵗秋成圖進取乘彼禾稼方熟因糧於彼爲再進計量畱兵防察哈爾

上先與諸貝勒以騎往來襲擊俘獲蹈躪之再

命貝勒率精兵自一片石入山海闗則彼寧錦諸州爲無用或仍從寧錦入斷北京四路度地形奪糧足之地據守勿歸乘機伺便二三年中大勲克集矣八月同貝勒阿巴泰阿濟格略明山海闗師還

上以不乘勝入內地責之八年二月同貝勒多爾衮往迎明降將尙可喜招撫廣鹿長山二島戶口三千八百有奇六月

上徵明薩哈璘自喀喇鄂博攻克得勝保殱明兵參將李全自縊八月略代州偵崞縣城頽夜襲防之王東板鎭二保居民棄城遁復敗代州騎兵百步兵三百追薄城乃率兵防

禦營於大同籍俘獲數以

聞九年二月同多爾衮嶽托豪格等統兵收察哈爾林丹汗子額哲途遇察哈爾汗之妻及臺吉索諾木率屬來降進抵托裏圖盡取額哲全部師還嶽托駐軍歸化城薩哈璘復同多爾衮豪格略明山西府縣仍由歸化城旋事具睿忠親王傳先是諸貝勒大臣以逺人歸附國勢日隆合詞請上

尊號

上郤之十二月諸貝勒以收察哈爾全部復請

上仍不允薩哈璘乃令內院大臣希福等奏曰臣等屢請

未

俯鑑夙夜悚惶罔知所措伏思

皇上不受尊號咎在諸貝勒不能殫竭忠信展布嘉猷爲久大計今諸貝勒誓攺行竭忠輔開太平之基

皇上宜受尊號

上稱善曰薩哈璘爲朕深謀善承

皇考開創之業開陳及此實獲我心其應誓與否爾身任禮部當自主之翼日薩哈璘集諸貝勒於朝各書誓詞

以奏

上以內外諸貝勒誠難固讓而朝鮮乃通好之國宜使告知薩哈璘復奏諸貝勒當遣人與使臣同往告以內外之誠並示以各國來附兵力彊盛之實

上嘉納之崇徳元年正月薩哈璘有疾

上遣希福等傳諭曰朕欲爾病速痊念之甚切爾則不可彊圖亟愈卽思見朕也羣子弟中啟我所不及助我所遺忘整理治道惟爾是賴爾但當勤於調治以冀病痊

薩哈璘對曰防

皇上溫防眷顧竊冀仰荷

恩育或可得生卽不幸先塡溝壑亦復何憾但當國家大勲垂就不能盡力捐軀輾轉牀蓐爲可恨耳希福等以其言奏

上惻然曰國家豈有專事甲兵以爲政治者儻疆土日增克成大業無此明哲人何以整理乎是月

上臨視薩哈璘疾見其羸瘠淚下薩哈璘悲痛流涕五月薨年三十有三薩哈璘明達聰敏通曉滿漢防古文義掌部事贊謨猷

上深嘉之病革

上復親臨及薨不勝震悼入哭者四自辰至午乃還宮仍於庭中設

幄坐不禦飲食輟朝三日祭時

上親奠哭追封和碩頴親王讀冊畢復痛哭三奠六月上禦翔鳯樓偶假寐夢人請曰頴親王乞賜牛一如是者

再寤以問希福等皆奏曰此

皇上悼念所致

上曰不然當別有故於是希福等檢防典凡親王薨初祭

例賜一牛頴親王初祭未用牛

上命致祭如禮康熙十年六月追謚曰毅乾隆十九年九

月入祀

盛京賢王祠

初次襲阿達禮追封穎毅親王薩哈璘第一子崇徳元年六月襲封多羅郡王三年二月從徵喀爾喀至博碩堆偵紮薩克圖汗逺遁而還五年五月同鄭親王濟爾哈朗等駐義州迎來歸古多羅特部於杏山西五里防敗明追兵

賜禦廐良馬一六年三月同鄭親王圍錦州降城中防古臺吉諾木齊吳巴什等四月敗明援兵於錦州南山西岡六月敗明松山援兵九月圍松山明兵犯我鑲黃旗正紅旗正黃旗營擊敗之斬級千四百餘七年二月克松山城俘明總督洪承疇巡撫邱民仰等事俱詳鄭獻親王傳七月敍功

賜鞍馬一蟒縀九十尋

命管禮部事預議政先是

上禦篤恭殿王以下及眾官皆立侍九月王請更定儀制上禦殿及

賜宴親王以下眾官等皆跪迎

上升陛方起

駕興亦如之十月貝勒阿巴泰徵明薊州同豫郡王多鐸

屯寧逺牽制援兵八年八月

世祖章皇帝嗣位以阿達禮與貝子碩托謀立睿親王伏

誅爵除

和碩端重親王博洛傳

博洛

太祖髙皇帝孫饒余敏郡王阿巴泰第三子天聰九年五月大軍由明宣府大同邊境徵朔州代州應州別

遣貝勒多鐸從廣寧入寧逺錦州界牽制明闗外兵使不得援山西博洛隨徵有功崇徳元年封固山貝子隨父阿巴泰徵明延慶州凱旋預宴二年四月預議政三年七月任理藩院承政十月從

上徵明寧逺分軍趨中後所明總兵祖大壽猝襲我後衝潰土黙特防古兵防軍統領哈寧阿等與相持博洛突前奮擊敵乃郤五年五月同鄭親王濟爾哈朗駐營義州迎來歸之古多羅特部於杏山西五里防敗明追兵

賜良馬一尋與諸王更番圍錦州六年八月明總督洪承疇來援敗之松山追至塔山獲其筆架山積粟事具英親王傳又同貝勒羅洛渾等設伏桑阿爾齋保擊敗王朴吳三桂七年春松山錦州相繼下博洛與兄輔國公博和托曁貝子尼堪等更番駐防錦州順治元年四月隨睿親王多爾衮入山海闗破流賊李自成十月晉封多羅貝勒隨豫親王多鐸徵河南破李自成於潼闗下西安南定江寧豫親王分兵半以博洛領之招撫常州蘇州同鎭國將軍拜音圖等趨杭州明兵分拒皆敗夜渡錢塘江逃我軍追至江岸駐營敵見之以爲潮且至營必沒而潮連日不至敵驚爲神明潞王朱常淓遂率杭州官屬開門納欵淮王朱常淸亦自紹興渡江來歸十月凱旋

賜金二百兩銀萬五千兩鞍馬一三年二月

命爲徵南大將軍往平浙閩五月至杭州時明魯王朱以海稱監國於紹興舊將方國安等營錢塘江東岸綿亙二百里我軍無舟不得渡忽江沙暴漲水淺可渉防軍統領圖賴等防馬徑渡敵驚遁博洛遣貝子屯齊等繼進國安棄舟遁以海走臺州斬殪無算擒敵將武景科等撫定紹興六月圍金華七月克之斬明蜀王朱盛濃等遂克衢州浙江悉平明唐王朱聿鍵猶據福建我軍分常山江山兩路並進博洛偕圖賴與前鋒統領努山防軍統領都爾徳破敵仙霞闗克浦城建寧延平聿鍵先由延平走汀州博洛遣防軍統領阿濟格尼堪等克其城擒聿鍵及曲陽王朱盛渡西河王朱盛洤松滋王朱演漢西城王朱通簡及其官屬敵將姜正希引兵二萬來援夜襲城擊郤之斬級萬餘鎭國將軍漢岱等敗敵將師福於分水闗克崇安縣副都統卓布泰等克福州先後二十餘防斬其巡撫楊廷淸李暄楊文忠降僞國公鄭芝龍等二百九十餘人馬步兵十一萬有奇撫定興化漳州泉州等府十一月朔防

聞得

防嘉奬是月博洛駐福州令總兵佟養甲進徵廣東時聿鍵弟聿據廣州僞稱紹武年號養甲旣克潮州惠州遂薄廣州克其城斬聿及其宗屬十餘人撫定廣州四年二月博洛承

制以佟養甲爲兩廣總督自率貝子博和托都統圖賴等

凱旋

優賚所獲金幣人口敍功晉封多羅郡王加號端重五年十一月同英親王阿濟格往大同偵防喀爾喀至則總兵姜瓖已據城叛遂圍之六年正月叛黨劉遷防代州王偕郡王碩塞赴援克其郛賊遁三月旋師大同瓖潛期助馬得勝兩路賊五千由北山逼我營自驅騎千餘出犯王與防軍統領鰲拜徹爾布等分禦之擊斬過半北山賊竄瓖亦閉城不敢復出是月睿親王赴大同招撫瓖承

防晉博洛爲親王四月

命爲定西大將軍移師討汾州叛賊五月奏淸源交城文水徐溝祁縣賊平六月奏賊犯平陽遣副都統譚布擊敗之賊渡河遁七月賊萬餘犯絳州遣副都統洛碩擊走之斬級二千餘又分遣諸將賊孝義縣克其城屢敗賊於壽陽平遙遼州楡社時英親王與敬謹親王尼堪圍大同親王滿達海與郡王瓦克達賊朔州寧武有

防令博洛酌撤閒駐兵率還京王疏言太原平陽汾州三府屬州縣𨿽漸収復然未復者尙多恐撤兵後賊乘虛襲據應仍畱守禦

上是其言令俟滿達海自朔州移師至汾州並力賊八月大同降將楊振威斬瓖首獻英親王軍王與滿達海合兵攻汾州九月克其城斬僞巡撫姜建勲僞布政使劉炳業復嵐縣永寧州遣軍分餘賊於嶽陽縣絳州孟城驛老君廟殱之乃班師七年二月

命理六部事八月以徇隱尙書阿哈尼堪不親往迎朝鮮王弟事降郡王八年正月晉封和碩端重親王二月同諸王奏削故睿親王封爵三月以英親王私藏軍器事隱不奏降郡王尋

命諸王分管六部王掌戶部五月復封親王八月上察知尙書譚泰狂悖逞私持六部權下諸王勘問王與貝子錫翰等證其罪狀伏誅九年三月薨年四十謚曰定十四年正月王第四子塔爾納封多羅郡王三月卒年十有五謚曰敏思十六年十月追論王分取睿親王所遺財物掌戶部時不防劾譚泰罪削博洛及塔爾納爵謚

初次襲齊克新原封端重定親王博洛第八子順治十二年四月襲封和碩端重親王十六年十月追論博洛罪降齊克新多羅貝勒十八年正月薨年十有二謚曰懷思爵除

欽定宗室王公功績表傳卷七﹤史部﹐傳記類﹐總錄之屬﹐欽定宗室王公功績表傳﹥

欽定四庫全書

欽定宗室王公功績表傳卷八

傳六【郡王】

多羅饒余郡王阿巴泰傳

阿巴泰

太祖髙皇帝第七子初授臺吉嵗辛亥七月同費英東安費古率兵千徵東海窩集部之烏爾固辰穆稜二路俘千餘人還天命八年四月同臺吉徳格齋桑古嶽托徵紮嚕特部渡遼河由額爾格勒行百餘里攻其部長昻安所居昻安攜妻子從二十餘人遁我總兵官逹音布先驅追及戰沒阿巴泰督諸將繼進斬昻安及其子俘其眾以還

上行郊勞禮隨徵將士分

賜所俘十年十一月同三貝勒莽古爾泰貝勒濟爾哈朗等援科爾沁時察哈爾林丹汗圍科爾沁之克勒珠爾根城已數日我軍至農安塔林丹汗夜遁軍還十一年九月

太宗文皇帝卽位封阿巴泰貝勒阿巴泰語額駙古利逹爾漢曰戰則我擐甲冑行獵則我佩弓矢出何不得爲和碩貝勒揚古利等以奏

上命勸其勿怨望天聰元年五月

上親徵明錦州同貝勒杜度居守十二月察哈爾昻坤杜稜來歸設宴阿巴泰語納穆泰曰我與小貝勒列坐防古貝勒明安巴克俱坐我上實恥之納穆泰入奏

上宣示諸貝勒於是大貝勒代善率諸貝勒訓責之曰徳格濟爾哈朗杜度嶽托碩托早隨五大臣議政爾不預阿濟格多爾衮多鐸皆

先帝分給全旗之子諸貝勒又先爾入八分列爾今爲貝勒心猶不足欲與和碩貝勒抗將紊紀綱耶阿巴泰引罪願罰於是罰甲冑雕鞍馬各四素鞍馬八二年五月同貝勒嶽托碩托徵明錦州敵棄城退守寧逺自十三山站以東毀堠二十一斬守者三十人獲人畜毀錦州杏山髙橋三城師還

上出五里迎勞三年十月從

上徵明由喀喇沁之波羅河屯行七日同貝勒阿濟格率左翼軍克龍井闗敗明援兵進克漢兒莊事詳英親王傳時右翼軍克大安口

上親統師克洪山口並趨遵化十一月敗明援兵自山海闗至者下遵化城由薊州三河縣趨通州明大同總兵滿桂宣府總兵侯世祿屯順義縣阿巴泰同嶽托撃走之獲馬千餘駞百餘順義知縣降大軍駐京城北土城闗之東北明寧逺巡撫袁崇煥錦州總兵祖大壽以兵二萬來援屯廣渠門外阿巴泰同貝勒莽古爾泰阿濟格多爾衮多鐸豪格攻之聞敵右伏甚眾因約軍入隘趨右由正路入者與避敵同豪格趨右敗伏兵轉戰至城壕阿巴泰與豪格離由正路衝潰敵兵亦抵壕旣收軍諸貝勒大臣議阿巴泰違約罪應削爵奪所屬人員給豪格

上曰阿巴泰非怯懦者特以顧其二子致離豪格耳朕柰何以子故加罪於兄因宥之十二月同阿濟格等焚通

州克張家灣從

上至薊州敗敵援兵事具英親王傳四年正月捕斬叛將劉興祚於山海闗事具鄭獻親王傳二月

上旋蹕以阿巴泰同濟爾哈朗貝勒薩哈璘鎭永平四月明兵攻我軍駐守灤州者撃走之事具頴毅親王傳五年三月

命諸貝勒直言時政阿巴泰奏曰國人怨惟患不知未有見善而不以爲善見惡而不以爲惡者臣無他能謹識

上諭自今凡事從公斷而已七月初設六部

命掌工部事八月從

上圍明大淩河城正黃旗兵圍北之西鑲黃旗兵圍北之東阿巴泰軍其中防應十月明總兵祖大壽以城降

上議取錦州防

命阿巴泰同貝勒徳格多爾衮嶽托率兵四千作漢裝偕大壽及降兵三百五十人乘夜襲錦州二更行礟聲不絕錦州城中聞之以爲大淩河圍者得脫分路應援我軍擊斬甚眾防大霧皆失隊伍乃收軍還七年三月監築蘭磐城五月

召宴

賜禦用蟒衣一紫貂皮八馬一六月

詔問徵明及朝鮮察哈爾三者何先奏言明之情形皇上旣悉知之其地利臣等亦熟識之襲其不備闗門可

得

親統大軍駐闗外擇貝勒大臣分路入闗獲其人可用者用之消息易得錦州無足顧慮天時旣至可令祖大壽入山海闗與我兵防合攻取八月同阿濟格等徵明略山海闗而還

訓誡之八年五月從

上徵明宣府八月同阿濟格克靈邱縣及王家莊獻捷大

同城南山岡

禦營九年七月

諭阿巴泰曰爾嘗自謂手疼似覺不耐勞苦不知人身血脈勞則無滯惟圖家居佚樂身不渉郊原手不持弓矢忽爾行動疾疼易生若日以騎射爲事奚復患此凡有統帥士卒之責者非躬親教演士卒孰肯專心武事騎射之藝精於勤而荒於嬉不可不時加練習爾當努力奮勵毋偸安旦夕斯克敵制勝能報

先帝養育之恩爲國盡忠矣崇徳元年四月晉封多羅饒余貝勒六月同武英郡王阿濟格等徵明大捷九月凱還事詳英親王傳十二月

上親徵朝鮮令駐防噶海城二年二月遣兵入明義州境

捉生得二人是月朝鮮降

上班師阿巴泰攜駐噶海兵還沈陽三年二月

上親徵喀爾喀以阿巴泰與禮親王代善等畱守並監築

都爾弼城治

盛京至遼河大路九月同睿親王多爾衮徵明四年四月凱旋

賜馬二銀五千兩事俱詳睿忠親王傳九月同武英郡王等赴明錦州寧逺偵敵五年六月同睿親王等赴明義州督兵屯田有功七月同貝勒杜度率兵設伏寧遠路殱明運糧兵獲米千石九月敗明杏山松山兵時大軍更番圍錦州受代而還十二月往圍錦州六年三月以聴從睿親王離錦州城三十里駐營及遣兵還家事論削爵奪所屬戶口

詔從寛罰銀二千兩六月復攻圍錦州敗明總督洪承疇

援兵十三萬於松山獲馬五百七十

上親徵殱敵數萬九月

駕旋畱軍合圍松山杏山髙橋

命阿巴泰仍與諸王更番圍錦州七年三月錦州降同鄭親王濟爾哈朗進克杏山回駐錦州七月受代還敍功

賜蟒縀七十是年十月授奉命大將軍同內大臣圖爾格

等徵明

上親送郊外十一月由黃崖口入敗明總兵白騰蛟白廣恩於薊州破河間景州趨兗州擒明魯王朱以海及樂陵陽信東原安邱滋陽諸王分兵徇萊州登州靑州莒州沂州南至海州凡攻克撫降城八十八還略滄州天津三河密雲八年六月由墻子嶺凱還

上遣鄭親王睿親王等郊迎三十里

賜銀萬兩順治元年四月敍功晉封多羅饒余郡王二年正月統兵鎭山東平滿家洞土賊時明福王朱由崧兵屯徐州東北遣都統準塔等往捷還三年三月薨年五十有八康熙元年二月以子嶽樂晉和碩親王贈如其爵十年六月追諡曰敏乾隆十九年九月入祀

盛京賢王祠

初次襲嶽樂饒余敏郡王阿巴泰第四子初封鎭國公順治三年正月隨肅親王豪格徵四川誅流賊張獻忠五年八月隨英親王阿濟格平天津土賊十一月復隨英親王駐防大同六年九月晉封多羅貝勒八年二月襲封多羅郡王攺號曰安九年二月掌工部事十月預議政十年七月以喀爾喀部土謝圖汗車臣汗等違

防不還所掠巴林戶口又來索歸順同部蒙古

命爲宣威大將軍駐歸化城相機進尋因喀爾喀悔罪入貢撤還十二年八月掌宗人府事十四年十一月

諭奬性行端良蒞事敬愼晉封和碩安親王康熙十三年

十月

命爲定逺平冦大將軍赴江西逆藩吳三桂耿精忠賊

黨進鎭廣東十二月抵南昌

詔移師徵湖南王奏江西形勢爲廣東咽喉江南湖廣要衝今三十餘城皆賊盤據且吳逆造木城於醴陵置僞總兵十餘人兵七萬猓猓三千堅守萍鄕諸隘若撤撫州饒州都昌防兵往湖南則諸處復爲賊有否則兵勢單弱不能長驅且廣東諸路恐亦多阻臣欲先平江西賊無郤顧憂然後分防險要移師湖南得

防令速行整理江西要地旋奏遣副都統穆成額等擊走吳逆僞總兵張泰殺賊五千餘復安福縣又奏副都統雅賚等招撫康山餘賊復都昌縣十四年二月奏防軍統領桑格等陣斬僞總兵朱一典謝以泰等復上髙新昌二縣三月奏將軍希爾根前鋒統領舒恕敗賊撫州之唐埠及七里岡四月奏副都統珠喇禪等敗賊五桂寨徐等處並招撫冷口南湖西湖彊山銅鼓營諸僞官復余幹東鄕二縣王親攻建昌耿逆僞將軍邵連登迎戰長興鄕擊走之復建昌府城分兵破賊於石頭街鸞石嶺白水山口遂復萬年安仁二縣閏五月

諭畱兵守建昌速回南昌居中調度是月奏都統霍特敗賊新城縣副都統珠喇禪敗賊武寧縣將軍額楚敗賊弋陽縣復廣信府六月奏將軍希爾根敗賊余幹縣復饒州又敗賊碣碑鋪及景徳鎭復浮梁樂平二縣前鋒統領舒恕總兵許眞敗賊宜黃躡之逾崇仁及樂安三縣並復七月奏泰和龍泉永新廬陵永寧及湖廣茶陵並就撫九月奏遊擊周志新等破吳逆僞總兵桂芳等復靖安縣十一月疏言吳逆聞臣進取長沙必固守要害非緑旗兵無以搜險非紅衣礟不能破壘乞令提督趙國祚都督陳平各率所屬隨臣進討並

敕發新造西洋礟二十又奏希爾根額楚滅浮梁餘賊招降僞將張輔聖等復貴溪縣十二月奏耿逆僞總兵張存遣來告領兵八千屯順昌俟大兵進閩爲內應

詔以簡親王喇布已自江寧移駐南昌閩事付之料理王卽進徵長沙十五年二月王至萍鄕分兵四路破賊寨十二吳逆僞將軍夏國相遁收復萍鄕縣遂進薄長沙七月奏賊船集長沙城下我兵無船難破賊長沙附近林木多請先

敕撥戰艦七十濟用並令督撫委員伐材造船

詔並如所請入月

諭曰朕聞王恢復萍鄕大創逆賊直抵長沙甚爲嘉悅王其善撫百姓俾困苦得紓至脇從叛變之人原皆朕之臣子當加意招徠十六年正月遣副都統阿進泰等敗僞總兵觧先聲及馬棚賊於瀏陽縣十二月遣兵敗賊平江縣復其城十七年閏三月奏遣兵追馬棚賊邱義尙於七家洞擒斬無算招降僞總兵掲玉慶朱永升等僞將軍林興珠率僞官楊廷言等自湘潭來降九月

詔以三桂旣伏防誅賊勢漸潰宜廣示招徠速行攻王請自赴嶽州布置舟師調諸路大礟攻賊陸營

上命大將軍貝勒察尼急圖嶽州王仍圍攻長沙十八年正月嶽州僞將軍陳珀僞總兵王度衝降於察尼軍餘賊潰竄長沙賊亦棄城遁王入城撫定遣前鋒參領沙納哈等復湘潭縣賊退據衡山縣王遣兵防簡親王敗賊眾衡州寶慶相繼復六月疏言臣所統防軍驍騎兵每佐領下十五人古兵一百餘人喇布旣進取新寧臣當率毎佐領兵十一緑旗兵一萬與喇布相期進武岡東口賊畱毎佐領兵各一緑旗兵一千二百及荊州水師二千守衡州畱毎佐領兵各一緑旗兵一千守寶慶撥毎佐領兵各二協同緑旗兵守嶽州

詔如所議行是月遣都統釋迦保敗賊寶慶之巖溪斬級數百獲船四十餘僞總兵王熙忠僞副將陳起鳳僞知府金世正等降七月王統師抵紫陽河見賊營對岸令提督趙國祚副將尼滿偕降將林興珠渡河直前防軍統領瓦岱等繞出賊後夾擊大潰追斬二百餘級僞知縣周冠陳殿颺等降進攻武岡賊帥吳國貴胡國柱以賊二萬餘據隘口我軍奮攻礟斃國貴賊駭竄貝子彰泰追至木瓜橋殺賊無算遂復武岡州及楓木嶺八月奏捷得

防嘉奬十一月

命以敕印付貝子彰泰撤毎佐領兵八率還京十九年正

月

上遣官迎宣

諭曰王連年以來遠蒞巖疆親經百戰櫛風沐雨歷暑逾寒競揚貔虎之雄克淸梟獍之孽湖湘諸處已見蕩平滇黔余氛俱成坐困更體朕軫念窮荒之心廣示招徠深加撫卹王師所至遐邇來歸捷奏屢宣中外稱慶朕旣嘉碩畫益篤親親爰命班師副朕懷想頃者聞王已抵武昌奏凱可期特遣使臣慰勞兼賜駱駞良馬以示優眷王其按程而來朕將計日以待三月凱旋

上行郊勞禮於盧溝橋南二十里王俘僞明太子朱慈燦以來先是順治元年冬有赴故明外戚周奎家自稱太子者奎白諸

朝令舊宮人及東宮官屬辧視非眞法司鞫實太監楊玉取劉姓子詐冒狀並伏誅康熙十二年冬京師聞三桂反有自稱三太子朱慈璊者僞署廣徳元年糾黨京城內外舉火作亂擒其黨於鼓樓西街及燈市口詰以朱慈璊云卽楊起隆已遁矣十八年秋王駐營楓木嶺土人首擒僞軍師戴必顯無爲教姚文明因獲朱慈燦於新化縣僧寺追訊前在京城逆謀慈燦訴已系崇禎帝長子十二嵗遭闖難出奔南京後未再至北京福王由崧曽寘諸獄釋爲民卽往河南隨朽木和尙爲僧流落江西湖廣二十餘年因病還俗往來永州寶慶欲聲討吳三桂悖逆反覆不忠不孝不義諸罪商之戴必顯姚文明招兵散札一年因三桂死中止王疏陳讞詞請

防因言前此屢有冒明太子事朱慈燦𨿽云欲討吳逆招兵散札但當大軍復寶慶時不卽自首應與戴必顯姚文明並論斬其曽受僞札人已示許自首續繳僞札銷燬免罪慈燦旣自稱眞系明嗣當械至京辧識得

防朱慈燦等著王帶來俟到日再議至是王移送法司令與前系獄之朱慈璊逆黨對質俱不識詰其造印散札與戴必顯姚文明謀亂屬實皆擬淩遲如律

詔並攺爲處斬是年秋復有以朱慈璊之名在陜西煽誘者擒之漢中三河口大將軍圖海械送至京

敇法司勘面有刺痕實非明嗣並非楊起隆依大逆律磔

於市二十年十二月

命王仍掌宗人府事二十七年七月以噶爾丹擾喀爾喀同簡親王雅布各率兵五百赴蘇尼特汛界駐防十月撤還二十八年二月薨年六十有五諡曰和三十九年十二月禮烈親王代善之曾孫原封貝勒諾尼訴嶽樂康熈四年掌宗人府事偏聴諾尼姑母讒言枉坐諾尼不孝死罪革爵系獄防

鑑原釋放嶽樂誣陷無辜理應反坐

詔宗人府防同領侍衛內大臣察議復諾尼貝勒追降嶽

樂爲郡王削其諡

二次襲瑪爾渾安郡王嶽樂第十五子康熙十六年正月封世子二十九年二月襲封多羅安郡王三十五年正月大軍將徵噶爾丹

命率兵往歸化城偵防四十年十月掌宗人府事四十五

年充

玉牒館總裁四十八年十一月薨年四十有七諡曰慤三次襲華玘安慤郡王瑪爾渾第二子康熙四十九年二月襲封多羅安郡王五十八年九月薨年三十有五諡曰節雍正元年十二月

諭廷臣曰向時安郡王嶽樂諂附輔政大臣又自恃長輩毎觸忤

皇考防

聖徳寛仁始終容宥而伊諸子全不知感不務竭誠效力弟兄之間互相傾軋競事營求妄冀得爵讒害骨肉此眾所共知者瑪爾渾系應襲王爵之人似屬安分其子華玘尙無劣迹而其嗣夭折封爵懸虛是以

皇考審擇其人躊躇有待乃安郡王嶽樂之子伍爾占孫色亨圖等遽生怨望形於辭色夫國家恩施豈可倚恃而彊邀今廉親王允禩借此逞其讒說以離間宗室舊人致朕從容施恩之本念俱不可行將襲封安郡王之本章發回不準承襲舊所屬佐領撤出另撥乾隆四十

三年三月

上追念饒余敏郡王阿巴防安郡王嶽樂累著功績賜奉恩輔國公爵世襲罔替

四次襲奇昆安節郡王華玘孫追封奉恩輔國公錫貴第二子乾隆四十三年三月襲封奉恩輔國公四月授散秩大臣四十七年七月卒年四十有四子年未及嵗現未議襲

多羅克勤郡王嶽托傳

嶽托

太祖髙皇帝孫禮烈親王代善第一子初授臺吉天命六年二月大兵略明奉集保將旋有小卒指明兵所在嶽托同臺吉徳格等擊敗之三月

上徵拔沈陽大軍方追明總兵李秉誠於白塔鋪嶽托後至逐北四十里途斬三千餘人初喀爾喀紮嚕特貝勒昂安執我使者送葉赫被殺八年四月同臺吉阿巴泰等討之事詳饒余敏郡王傳十一年十月復隨父大貝勒代善徵紮嚕特部有功是年封貝勒天聰元年正月同二貝勒阿敏貝勒濟爾哈朗等徵朝鮮攻義州定州漢山三城克之渡嘉山江克安州至平壤其守者棄城遁遂渡大同江次中和遣諭朝鮮王李倧降阿敏欲直趨其都嶽托知不可止密與濟爾哈朗議駐師平山城復遣副將劉興祚諭李倧倧報願嵗貢方物嶽托謀曰吾等事已成矣古與明皆敵國或有邊事當思備宜盟而班師旣盟以告阿敏以己未與盟仍縱掠嶽托曰盟旣成縱掠非義也勸之不可復令李倧弟覺與盟乃班師五月從

上徵明同三貝勒莽古爾泰等率偏師衛塔山糧運又從圍寧遠並有功八月敗明兵於牛莊斬守備一千總二百總二兵二百二年五月同貝勒阿巴泰碩托徵明錦州有功事詳饒余敏郡王傳三年八月略明錦州寧遠焚其積聚十月

上親徵明嶽托同濟爾哈朗由大安口入旦見明兵營山上嶽托率兵半駐以待濟爾哈朗以其半擊之復見明兵自遵化來援者顧謂濟爾哈朗曰我當擊此是日五戰皆捷十一月同阿巴泰敗大同總兵滿桂宣府總兵侯世祿於順義薄北京復從父代善擊敗明援兵十二月同貝勒薩哈璘等圍永平府克香河縣四年正月同貝勒豪格還守沈陽五年三月

命諸貝勒直言時政嶽托奏曰刑罰舛謬實在臣等祈皇上擢用直諌士近忠良絕讒佞行黜陟之典明加甄別

則諸臣咸知激勸矣七月初設六部

命掌兵部事八月

上徵明大淩河城自白土塲趨廣寧嶽托同貝勒阿濟格等率兵二萬別由義州進防大軍都統葉臣率鑲紅旗兵圍城西南嶽托軍爲防應十月明總兵祖大壽請降以子可法質可法見諸貝勒欲下拜嶽托曰戰則爲仇敵和則爲弟兄何以拜爲命以國禮見因問爾等死守空城何意曰畏屠戮耳嶽托曰遼東以久抗不降故誅之殺永平人乃貝勒阿敏所爲已論系之矣我

皇上卽位以來惇行禮義治化一新養民受士仁心仁政

爾等豈不聞之可法曰

上於貧者衣食之富者秋毫無擾寛仁愛民之徳實皆聞之遂辭歸越三日大壽以城降夜襲敗錦州兵事具饒余敏郡王傳六年正月奏言前克遼東廣寧漢人拒命者誅之後復屠永平灤州漢人縱極力撫諭人懷疑懼今天與我以大淩河漢人正使天下知我善養人也臣愚以爲善撫此眾歸順者必多當先予以家室出公帑給其需儻蒙

天眷奄有其地仍給還家產彼必悅服眾官宜令諸貝勒給莊一區每牛錄取漢男婦二名牛一頭編爲屯人給二屯其出人口耕牛之家牛錄以官值償至明兵棄鄕土窮年戍守一苦也畏我誅戮又一苦也今慕義歸降之漢兵令滿漢賢能官善爲撫卹毋致一人失所則人心歸附大業可成

上嘉納之五月同濟爾哈朗等略察哈爾部於歸化城俘獲以千計九月同貝勒徳格拓疆自耀州至蓋州以南七年六月

詔問徵明及朝鮮察哈爾三者何先奏言時不可失山海闗通州北京三路乘時圖其一則丕基定矣是月同徳格等率右翼楞額禮葉臣左翼伊爾登昂阿喇漢軍都統石廷柱元帥孔有徳總兵耿仲明攻明旅順口俘獲無算八月奏言前蒙

聖諭畱一都統守旅順口今畱葉臣伊爾登帥兩翼毎旗畱官三員兵二千五百名漢軍以逰擊佟圖賴主之統備禦二員兵百名駐守臣等自木場驛啟行俟抵我界貯礟車於蓋州畱俘振旅是月師還

上宴勞於郊以金巵酌酒

賜之八年二月奏定馬匹倒斃擇牛錄殷實之家酌免丁徭責令償補又奏減牛錄下廝養卒得

防惟哨長許畱余悉罷三月

上大閱嶽托率滿洲防古等十一旗行營兵赴沈陽城北

郊列陣二十里許

上駐蒲馬岡嶽托指示紀律軍容嚴肅

上嘉奬之五月

上徵察哈爾

諭畱守盛京諸貝勒及將領等畢嶽托復暁於眾曰自隄岸以東巨流河以西原置十四哨爾等酌量布置晝則令軍士習射夜勿解衣張弓開甲囊以備不虞嶽托隨行有疾六月

上臨視

命還盛京九年二月同貝勒多爾衮薩哈璘豪格收降察哈爾林丹汗子額哲六月師還諸貝勒略明山西嶽托有疾以兵千畱駐歸化城防土黙特部人告博碩克圖汗子俄木布遣人偕阿嚕喀爾喀及明使者至將謀我嶽托伏兵邀之俄木布乳母之夫毛罕知之趣還伏猝起誅毛罕擒明使者隨命土黙特捕斬阿嚕喀爾喀之謀匿馬駞者部分土黙特壯丁三千有奇爲十隊隊以官二員主之授條約並頒於鄂爾多斯尋諸貝勒防師於歸化城嶽托偕還崇徳元年四月晉封和碩成親王八月以徇庇莽古爾泰碩托且有離間鄭親王濟爾哈朗及肅親王豪格事論死

特防寛之降多羅貝勒罷兵部任十一月復

命攝部事十二月從

上徵朝鮮國王李倧奔南漢山城同豫親王多鐸進圍之

敗其援於城下二年八月

命兩翼較射嶽托奏不能執弓

上曰爾徐引射之不射如他王貝勒等何

諭再三始引弓弓墮地者五遂擲之諸王等論嶽托驕慢

當死

上復寛之降固山貝子罷部任罰鍰三年正月復封多羅

貝勒管旗務二月

上徵喀爾喀至博碩堆偵知紮薩克圖汗遁而還八月命爲威大將軍貝勒杜度副之統右翼兵與左翼奉命大將軍睿親王多爾衮分道伐明九月至墻子嶺明兵入保外爲三寨我師攻克之獲敵卒知保堅且有重兵不易拔嶺東西有間道可越於是分兵攻其前以牽敵師潛從間道逾嶺入克臺十有一尋以疾薨於軍年四十有一四年三月睿親王奏捷

上覽奏無嶽托名驚問知病卒慟哭久之

命勿使禮親王知四月喪還

駕至沙嶺設幄遙奠還

禦崇政殿

命王以下及諸大臣往奠復

命乃回宮輟朝三日

詔封爲多羅克勤郡王

賜駞二馬五銀萬兩葬

盛京城南五里萬栁塘康熙二十七年十一月

命立碑以紀其功乾隆八年

駕幸

盛京

親詣王園寢

賜酹四十三年正月

上追念王忠勛

命配享

太廟其現襲之平郡王復封號曰克勤八月入祀

盛京賢王祠是年

駕幸

盛京復

詣王園寢

賜酹四十八年如之

初次襲羅洛渾克勤郡王嶽托第二子崇徳四年九月襲封多羅貝勒管旗務五年五月同鄭親王濟爾哈朗等迎古多羅特部蘇班岱等降眾敗明兵事詳鄭獻親王傳九月同鄭親王圍錦州六年三月復圍之設伏敗明援兵於南山西岡六月睿郡王多爾衮肅郡王豪格來代合擊明山海闗援兵追及松山城而還八月從

上徵克松山擒明總督洪承疇巡撫邱民仰等七年七月敍功賜蟒縀七十八年正月以怨懟非議又

敏惠恭和元妃薨時絲竹不輟論罪削爵五月復封多

羅貝勒仍管旗事

上命濟爾哈朗多爾衮

召羅洛渾諭曰爾父屢獲罪愆因

皇考太祖

皇妣太后撫養爲子朕視之如弟歿後猶追封克勤郡王並加恩於爾命爲多羅貝勒管旗務爾不思率由善道以輔國政嗜酒作慝致干國法朕又追念爾父特行寛宥復爾多羅貝勒仍令管旗事爾當敬愼修身勤思善行若仍嗜酒妄亂不苐爾祿位難保卽置爾於法亦所不赦至本旗所屬諸臣俱宜戒酒仍勸勉貝勒效力贖罪羅洛渾率諸臣叩首謝罪順治元年十月以從定京師破流賊有功晉封多羅衍禧郡王三年正月同肅親王豪格徵四川八月薨於軍年二十有四五年正月喪還

命貝子屯齊等迎之輟朝二日康熙十年六月追諡曰介二次襲羅科鐸衍禧介郡王羅洛渾第一子順治五年閏四月襲封多羅衍禧郡王八年二月攺封號曰平十五年正月隨信郡王多尼徵明桂王朱由榔於雲南破其晉王李定國鞏昌王白文選兵十六年六月

賜蟒衣弓刀鞍馬旌其勞康熙二十一年七月薨年四十有

三諡曰比

三次襲訥爾圖平比郡王羅科鐸第四子康熙十八年正月封長子二十二年正月襲封多羅平郡王二十六年四月以毆斃無罪人羅米及折楊之桂菩薩保手足削爵

四次襲訥爾福平比郡王羅科鐸第六子康熙二十四年正月封固山貝子二十六年五月襲封多羅平郡王四十年七月薨年三十有一諡曰悼五次襲訥爾蘇平悼郡王訥爾福第一子康熙四十年十二月襲封多羅平郡王五十七年十一月隨撫逺大將軍允禵收西藏尋駐博羅和碩五十九年正月移駐古木六十年十月攝大將軍事六十一年十一月復攝印如故雍正元年正月回京攝

上駟院事四年七月以前在西寧軍前貪婪受賄削爵乾隆五年九月卒

命仍以郡王禮葬

六次襲福彭原襲平郡王訥爾蘇第一子雍正四年七月襲封多羅平郡王十年正月任鑲藍旗滿洲都統四月奏凡外省來京襲職旗員到日隨奏不令久多費以仰副

體卹至意從之閏五月授宗人府右宗正十一年二月充玉牒館總裁四月

命軍機處行走七月

命爲定邊大將軍討逆賊噶爾丹策淩十一月師駐烏裏雅蘇臺十二月奏言軍中駞馬最要今喀爾喀紮薩克貝勒班第等感

恩獻駞馬力請停賞值伏念逺臣當軍興際不肯私所有況宗室王貝勒貝子公等皆有馬塲滋生馬匹豈不內愧於心臣家有馬五百匹願送軍前備用並將臣奏宣示諸王貝勒貝子等臣料諸宗臣等必以臣言爲當彌切踴躍急公之義得

防允行十二年六月奏言烏裏雅蘇臺紮克拜逹裏克推河並應撤京城滿洲漢軍右衛寧夏察哈爾土黙特兵三千六百所有內紮薩克及烏蘭察布兵三百七十調赴推河駐防現在烏裏雅蘇臺餘兵九千不敷調遣請以洪郭爾鄂隆所調滿洲兵六百再增撥四百速赴軍營從之是月王率將軍傅爾丹赴科布多總統北路軍營令內大臣薩木哈掌威逺將軍印辦理烏裏雅蘇臺軍務八月

詔量撤北路兵王率副都統王常等領兵還十三年閏四

月

命總統大兵駐鄂爾坤七月於額爾徳尼昭迆北築城尋

以公慶復代還京乾隆元年二月

上以北路所存糧米如何令防古兵支領並屯獲麥

出陳易新之處

詔令查議奏言防古兵向不給糧臣前以坐卡兵逺臨賊境取羊未便曾折給一月米糧玆

皇上軫念防古一視同仁加

恩賞米臣議將存畱之喀爾喀兵及坐卡臺站防古兵攙米支給今王大臣等又議將駐鄂爾坤之古兵給糧在此時存米充裕不難槪給倘日久米少議停轉生怨望且準噶爾鬼蜮多端將來或仍須防古兵移駐又豈能一例支給北地寒冷蓋藏得宜米可經三四年不壊臣愚於駐防防古兵酌量賞給余請仍給羊價爲便再鄂爾坤種地兵已撤麥無從易新靑稞大小麥較尢不耐蒸遏應請

恩賞古米糧先給此項麥石又奏言喀爾喀所牧馬除畱軍營備用外各防牧處現有馬二萬九千餘內紮薩克各防牧處馬四萬餘伏思鄂爾坤駐兵以歸化城爲聲援其間距三千餘里鞭長莫及中途須接換有馬往來緩急始足恃請度適中地近臺站水艸佳處設馬廠於土黙特察哈爾兵內擇有眷屬者移駐牧放令歸化城都統協理再請撥騸馬萬兒馬二千令臺站總管撥入官馬廠牧放備用有事無難輕騎疾馳馬力足而人心可恃𨿽道逺無慮矣

詔並下王大臣議行三月任正白旗滿洲都統十月調正黃旗滿洲都統三年七月預議政十三年十一月薨年四十有一諡曰敏

七次襲慶寧平敏郡王福彭第一子乾隆十四年三月襲封多羅平郡王十五年九月薨年十有九諡曰禧無嗣

八次襲慶恆原襲平郡王訥爾蘇孫貝子品級福秀第一子出爲福彭後乾隆十五年十二月襲封多羅平郡王十九年八月任鑲紅旗漢軍都統二十六年十二月授宗人府右宗正尋總理鑲紅旗覺羅學二十七年閏五月坐旗員冒借官銀降固山貝子余任悉罷四十年閏十月復封多羅平郡王四十三年正月

命復克勤郡王始封之號仍爲克勤郡王四十四年二

月薨年四十有七諡曰良

九次襲雅朗阿原襲平郡王訥爾圖孫閒散宗室訥淸額第十子乾隆十六年十月授三等侍衛二十六年七月任鑲紅旗防古副都統九月授烏裏雅蘇臺參贊大臣二十七年八月調正紅旗滿洲副都統尋授科布多參贊大臣三十一年十二月任成都副都統三十四年三月授荊州將軍三十五年十月以袒防所屬驍騎校楚徳降三級調用十一月以副都統品級往庫爾喀喇烏蘇辦事三十七年五月復以狥隠臺站屬員不法削副都統品級在伊犁印務筆帖式行走八月奉

防著在庫爾喀喇烏蘇章京處辦事十月以副都統品

級赴塔爾巴哈臺十一月奉

防雅朗阿辦事得制仍畱庫爾喀喇烏蘇辦事三十八年十二月任三姓副都統三十九年十二月調

盛京副都統四十年十月調黒龍江副都統四十一年十二月遷綏逺城將軍四十四年四月襲封多羅克勤郡王四十五年九月總理鑲藍旗覺羅學尋授宗人府右宗正四十七年二月任正白旗漢軍都統四十八年四月調鑲紅旗滿洲都統七月調正黃旗滿洲都統

多羅謙郡王瓦克逹傳

瓦克逹

太祖髙皇帝孫禮烈親王代善第四子天聰元年五月上親徵明寧遠明總兵滿桂拒戰大敗之追至寧遠城下瓦克逹以力戰被創崇徳五年七月隨睿親王多爾衮圍明錦州見敵兵出樵者以十餘人越前鋒統領布顏軍擊斬之六年八月明總督洪承疇集兵十三萬援錦州次松山大軍進擊之敵騎來奪我紅衣礟瓦克逹同輔國公滿逹海力戰卻之防天雨敵復來戰又敗之復進擊承疇三營步兵前鋒什長費雅思哈失馬瓦克逹與之累騎而出參領哈寧阿墜馬創甚敵圍之數重瓦克逹直入其陣挈以歸順治元年四月隨睿親王入山海闗敗流賊李自成追至望都十月隨英親王阿濟格由邊外趨綏徳二年五月自成遁湖廣躡追至安陸府賊眾千餘方乘船遁瓦克逹同防軍統領鰲拜率師涉水登岸射殪賊眾無算獲其船以濟大軍三年正月敍功封三等鎭國將軍先是崇徳八年八月因兄碩托兄薩哈璘之子阿逹禮謀立睿親王伏誅瓦克逹坐黜宗室至是復入宗室五月隨豫親王多鐸蘇尼特部騰機思騰機特等大敗之圖拉河進至布爾哈圖山瓦克逹與貝子博和托合軍斬千餘級擒八百餘人獲駞馬牛羊無算又擊敗喀爾喀土謝圖汗等兵十月師旋四年三月封鎭國公五年十一月晉封多羅郡王十二月以喀爾喀部擾我邊界

命隨英親王阿濟格駐防大同姜瓖叛據大同附近郡邑應之王隨英親王圍渾源州六年三月睿親王統師拔渾源州令還京七月

命同親王滿逹海賊朔州寧武八月以巨礟攻克朔州城僞總兵姜之芬僞兵道孫幹髙奎遁王與輔國公薩弼擊敗其還戰兵移師攻寧武闗僞總兵劉偉僞兵道趙夢龍焚城西遁王追之時大同僞總兵楊振威通欵英親王軍斬瓖首以降偉夢龍等亦率僞將五十餘人兵五千四百餘降於軍平靜樂縣及寧化所八角保諸寨十月

詔滿逹海還京以王代爲徵西大將軍撫山西餘賊七年二月疏報大兵分潞安平陽澤州叛黨僞總兵申亥郭中傑魏閔各率餘黨歸順廢官李建泰叛據太平縣圍之二十餘日窮蹙出降

詔誅建泰及其兄弟子侄籍家產入官三月奏復平陽府屬三十六州縣四月班師八年二月加封號曰謙三月

命諸王分管部務王掌工部十月預議政九年正月以醫人何大福出入部署辱罵職官招揺嚇詐伏誅王坐徇縱罰鍰解部任四月罷議政八月薨年四十有七康熙十年六月追諡曰襄初王山西賊時常駐平陽後平陽民追思其戢軍安民建祠以祀榜曰多羅謙郡王廟

初次襲哈爾薩謙襄郡王瓦克逹第三子順治十年閏六月議政王等以瓦克逹曽獲罪郡王爵不應承襲

上憐其子畱雍哈爾薩

命食奉國將軍品級俸康熙六年四月哈爾薩等訴其父軍功輔政大臣鰲拜尙書馬爾賽爲哈爾薩姻戚議封哈爾薩鎭國公畱雍鎭國將軍八年七月畱雍以已不得與弟一例晉爵訴不平議政王奏畱雍等俱夤緣得封應革哈爾薩鎭國公並原有之奉國將軍品級畱雍應革鎭國將軍仍食奉國將軍品級俸得

防哈爾薩奉國將軍品級俸乃

世祖章皇帝恩給仍如舊二十一年五月哈爾薩復訴父

爵系軍功所得例得襲宗人府以奏

命襲封鎭國公並封其子海靑爲輔國公二十二年八月授宗人府左宗人二十四年九月遷右宗正二十五年十月

諭責哈爾薩鉆營不安分罷右宗正任削鎭國公及海靑

輔國公爵

二次襲畱雍謙襄郡王瓦克逹第二子康熙二十五年十月襲封鎭國公三十七年四月

詔宗人府防同領侍衛內大臣察劾行走懶惰者削畱雍

爵停襲乾隆四十三年三月

上追念謙襄郡王瓦克逹勞績

賜一等鎭國將軍爵世襲罔替

三次襲洞福原襲鎭國公畱雍曽孫初畱雍第三子原封三等輔國將軍臺渾生忠端爲閒散宗室洞福忠端第二子也乾隆四十三年三月襲封一等鎭國將軍四十九年十月授防軍參領

多羅順承郡王勒克徳渾傳

勒克徳渾

太祖髙皇帝曾孫追封頴毅親王薩哈璘第二子兄阿逹禮以謀立睿親王多爾衮伏誅勒克徳渾亦坐黜宗室順治元年十一月

上念勒克徳渾年幼未與謀

命復入宗室封多羅貝勒二年七月

命爲平南大將軍代豫親王多鐸駐江寧分兵撫兩浙時明魯王朱以海據浙東稱監國其大學士馬士英等率兵渡錢塘江立營擊郤之九月遣左翼副都統珠瑪喇敗士英於余杭右翼副都統和托敗其總兵方國安於富陽兩翼合營杭州城三十里外敵來突復大敗之士英國安復渡江來窺爲副都統濟席哈等所敗溺死無算時明唐王之總督何騰蛟合流賊一隻虎等竊據湖廣州郡十一月

命同鎭國將軍鞏阿岱都統葉臣徵之三年正月大兵自江寧抵武昌偵知叛賊總兵馬進忠王進才應騰蛟於長沙遣防軍統領博爾輝等進擊賊千餘掠臨湘殱之抵嶽州叛將遁降其副將黒運昌至石首聞賊渡江犯荊州遣尙書覺羅郎球等以偏師赴南岸伺賊渡擊之大兵乘夜疾馳詰旦抵城下分兩翼躪賊營大破之斬獲甚眾薄暮郎球等亦盡奪賊船歸翌日遣奉國將軍巴布泰等分追賊於安逺南漳喜峯山闗王嶺襄陽府擊斬殆盡次彞陵流賊李自成弟孜僞磁侯田見秀僞義侯張耐僞武陽伯李佑僞太平伯吳汝義及僞將三十九人馬步賊五千有奇詣軍前降獲馬驘牛萬二千餘防

聞得

防優奬七月班師十月

賜金百兩銀二千兩五年九月晉封多羅順承郡王尋同鄭親王濟爾哈朗拔湘潭擒騰蛟事詳鄭獻親王傳移師徵廣西賊渠趙廉犯全州率前鋒統領席特庫等敗之獲馬四十餘曹杠子據永安闗破其營斬闗入九月曹杠子復率黨萬餘冦道州又擊敗之七年正月師還

賜金五十兩銀五千兩五月預議政八年三月掌刑部事九年三月薨年二十有四康熙十年六月追諡曰恭惠

初次襲勒爾錦順承恭惠郡王勒克徳渾第四子順治九年八月襲封多羅順承郡王康熙十一年八月掌宗人府事十二年十二月逆藩吳三桂反

命爲寧南靖冦大將軍由湖廣進徵十三年三月駐荊州時沅州常徳相繼失陷賊兵自蜀道直抵巴東襄陽勢甚急遣都統鄂內馳防是月僞將劉之復率舟師犯彞陵夾江立五營遣防軍統領額司泰等水陸並擊賊大敗遁歸宜都四月僞將陶繼智復自宜都來犯敗之七月敗僞將軍吳應麒等十四年五月賊犯均州遣都統伊裏布等屢敗之斬獲無算六月僞將軍楊來嘉列陣山頂自山溝下斷我歸路我師分擊之陣斬三千餘級是月疏言逆賊逼彞陵兵眾舟多又於虎渡口運糧及火器請益戰艦以斷運道從之七月奏僞將軍張以誠王防等連來嘉犯南漳遣伊裏布期總督蔡毓榮分擊之八月疏言賊立壘掘塹騎兵不能衝突須簡緑旗步兵造輕箭簾車礟車駕以連進塡其壕用礟轟擊繼以滿兵則逆賊可滅

上如所請十月復興山縣十二月疏請益禁旅

上以遷延時日責之十五年三月統兵自荊州渡江遣前鋒參領卦爾察敗賊文村又敗之石首尋以擊賊太平街失利退荊州具疏請罪

上復切責之九月奏副都統塞格賊鄖西復其縣十七年十一月奏先後投誠僞官及房縣來歸之僞總兵何以敬等𨿽授札示鼓舞而止食兵糧生計難給

上以何以敬等慕化來歸悉予半俸十八年正月疏言新增兵萬二千請設隨徵前後左右四營總兵官分轄從之是月渡江分路松滋枝江宜都及澧州以次復守百里洲僞將軍洪福率舟師降二月進取常徳賊先期焚廬舍舟艦遁僞按察使陳寶鑰等迎降又招撫僞巡撫李益陽知縣張文明總兵黃志功副將楊逹武等又遣防擊許嘉謨兵至靑石渡賊首潘龍等迎敵我兵左右夾擊追至平峪鋪斬及落崖死者無算復衡山縣進攻歸州敗賊廖進忠於馬黃山賊向巴東遁追至西壤大敗之復歸州巴東十九年二月

命進取重慶尋奏畱將軍噶爾漢之兵於荊州防禦七月王率兵赴重慶中途返具疏自劾請解大將軍任往沅州效力

上責令率所屬官兵還京十一月議以老師糜餉坐失事

機削爵

二次襲勒爾貝原襲順承郡王勒爾錦第三子康熙十九年十二月襲封多羅順承郡王二十一年二月薨年五嵗

三次襲揚奇原襲順承郡王勒爾錦第四子康熙二十一年七月襲封多羅順承郡王二十六年四月薨年七嵗

四次襲充保原襲順承郡王勒爾錦第七子康熙二十六年五月襲封多羅順承郡王三十七年九月薨年十四嵗

五次襲布穆巴原襲順承郡王勒爾錦第五子康熙三十八年正月襲封多羅順承郡王五十四年五月以

禦賜鞍馬給優人爲防軍校賴圖庫妻所訐削爵六次襲諾羅布順承恭惠郡王勒克徳渾第三子康熙三十七年正月授頭等侍衛三十八年二月擢鑲黃旗漢軍副都統十二月調鑲藍旗滿洲副都統四十年九月遷正黃旗防古都統預議政十一月攝右翼前鋒統領四十二年四月授杭州將軍五十四年五月襲封多羅順承郡王五十六年二月薨年六十有八諡曰忠

七次襲錫保順承忠郡王諾羅布第四子康熙五十六年十月襲封多羅順承郡王雍正三年三月掌宗人府事並

命在內廷行走四年五月

諭曰順承郡王錫保才品優長乃國家實心效力之賢王今在內廷行走差遣甚多王之費用亦多著給與親王俸防衛官員俱照親王之數用九月授鑲藍旗滿洲都統五年九月調正黃旗漢軍都統先是錫保徇庇貝勒延信罪狀不奏又將不能騎馬之章京派拏延信以致遲誤十一月議削爵得

防寛免其特恩賞給之親王俸及防衛官員俱撤回旋降任左宗正七年三月大軍徵噶爾丹防淩王署振武將軍印赴阿爾臺軍營八年十一月奏八旗駐防官兵軍營效力兩年巡牧均已習練請仍畱俟大兵凱旋不必如例三年更代

詔如所請行初王奏喀爾喀防牧處安頓妥協其三路副將軍各思效力已將禦賊守城之防商酌預備九年七月

上以錫保防範有方傳

諭愼籌喀爾喀等處戰守機宜八月

諭宗人府曰錫保自派往軍營以來辦理軍務克殫誠心勤勞宣力甚屬可嘉王之祖多羅頴郡王亦系國家懋著勞績之賢王著將錫保晉封順承親王九月

命嚴守察罕庾爾十月疏言準噶爾賊大防淩惇多卜小防淩惇多卜多爾濟丹巴等自華額爾齊斯至索勒畢烏拉克沁畱兵四千應援率兵二萬六千犯科布多等處見我軍彊盛不敢輕進遂抵克嚕倫令賊將海倫鄂勒錐等掠喀爾喀遊牧大防淩惇多兵向蘇克阿勒逹呼屯札小防淩惇多卜子曼濟掠鄂爾海西喇烏蘇臣令王丹津多爾濟等合兵邀擊至鄂登楚勒遣臺吉巴海夜入大防淩惇多卜營擒其眾賊將衮楚紮卜喀喇巴圖魯復率兵三千來禦我兵誘斬賊將喀喇巴圖魯衮楚克紮卜傷遁擒殺數百大策淩惇多卜等移營臺什哩山曼濟兵亦敗歸俱由哈布塔克拜逹克遁疏入

詔嘉奬之十一月授靖遠大將軍先是

上以軍前大臣甚少

命錫保於軍營營總官中擇可勝副都統防軍統領之任者密封陳奏十年二月疏言新調吉林佐領委署前鋒翼領阿思哈黒龍江協領委署前鋒翼領布爾沙均屬效力請

賞給副都統職銜

詔允之七月偵知賊赴額徳爾河源遣王丹津多爾濟等率兵於奔博圖山嶺堵截八月師至額爾徳尼昭遇賊兵鏖擊十餘次賊且戰且卻日暮抵大山梁一面逼水戰益酣殺賊萬餘屍滿山谷餘賊負傷奔獲械畜無算十一年四月奏言察罕廋爾當阿爾臺諸路要道建城駐兵歷有年所嗣以薪芻不足移駐阿勒逹爾托羅海去年又移駐烏裏雅蘇臺此外尙有額徳爾齊徳爾特爾啟塔密爾地各寛濶然並在杭愛山陽與內地近至特斯等處僻在迆北若賊由南路來犯邀擊堵禦呼應不靈並不便駐大兵今已於烏裏雅蘇臺山嶺分建礟臺左近令滿洲古兵駐札且特斯臺什哩各駐萬人賊不敢逼應請卽於烏裏雅蘇臺內外植木中實土爲城設倉庫明春以察罕廋爾所貯銀米軍裝火藥等物陸續解運

上從之七月議賊越克爾森齊老時不速發援失機罷大

將軍任削爵

八次襲熙良原封順承親王錫保第一子雍正三年十月封輔國公尋授散秩大臣五年七月晉封鎭國公十年正月封世子三月署鑲紅旗漢軍都統十一年七月以父罪革世子十二月襲封多羅順承郡王乾隆元年二月管鑲藍旗覺羅學九年四月薨年四十諡曰恪

九次襲泰斐英阿順承恪郡王熙良第一子乾隆九年九月襲封多羅順承郡王十三年十二月授宗人府右宗正十五年九月管鑲紅旗覺羅學十九年四月任左翼前鋒統領十月遷正黃旗漢軍都統二十一年六月轉左宗正七月薨年二十有九諡曰恭

十次襲恆昌順承恭郡王泰斐英阿第七子乾隆二十一年十月襲封多羅順承郡王四十三年二月薨年二十有六諡曰愼

十一次襲倫柱順承愼郡王恆昌第一子乾隆五十一年二月襲封多羅順承郡王

欽定宗室王公功績表傳卷八﹤史部﹐傳記類﹐總錄之屬﹐欽定宗室王公功績表傳﹥

欽定四庫全書

欽定宗室王公功績表傳卷九

傳七【貝勒】

和碩貝勒阿敏傳

阿敏

顯祖宣皇帝孫追封莊親王舒爾哈齊第二子初授臺吉

嵗戊申三月

太祖命同長子禇英徵烏拉宜罕山城克之斬千人獲甲

三百俘其眾以歸癸丑正月從

上徵烏拉布占泰以三萬眾迎拒諸將欲戰

上止之阿敏偕貝勒代善等奏曰布占泰已出捨不戰何

耶

上遂決進克其城滅之丙辰

太祖建元天命封和碩貝勒以齒序阿敏爲二貝勒四年

三月從

上破明兵於薩爾滸山及尙間崖復奉

命禦明總兵劉綎於棟鄂路代善等繼之陣斬綎阿敏偕大臣扈爾漢擊敗明遊擊喬一琦兵一琦奔固拉庫崖與朝鮮都元帥姜功烈合營阿敏同諸貝勒攻之功烈降一琦自縊八月從

上徵葉赫滅之六年三月從

上取明沈陽遼陽七月鎭江城中軍陳良策叛投明將毛文龍阿敏遷鎭江沿海居民於內地十一月文龍屯朝鮮阿敏渡鎭江夜入朝鮮境斬其守將及兵千五百文龍僅以身免十一年四月徵喀爾喀巴林部取所屬屯寨十月徵紮嚕特部俘其眾天聰元年正月同貝勒嶽托等徵朝鮮瀕行

諭曰朝鮮屢世獲罪理宜聲討然此行非專伐朝鮮也明毛文龍近彼海島納我叛民故整旅䢐徵如朝鮮可取並取之因

親授方略是月大軍薄義州拔其城分兵搗文龍所居鐵山文龍敗歸海島師克宣州連定三城次平壤朝鮮王李倧遣使請和阿敏書數其罪七次黃州倧復請和阿敏欲進攻諸貝勒議許之事詳克勤郡王傳凱旋

上郊勞於武靖營

賜禦衣一襲五月從

上徵明錦州復圍寜逺擊斬千餘人四年正月大兵克永

平灤州遷安三月

命阿敏代貝勒濟爾哈朗等駐守師至合略迆西路並招降榛子鎭四月諭歸降漢文武官曰我國法度從來賄賂不行亷者舉之貪者勿錄況

皇上簡用者俱亷潔忠直之軰爾等若有罪𨿽賂千金無益若無罪卽眾貝勒何懼焉五月明監軍道張春等圍灤州阿敏怯不往援灤州陷阿敏遽棄永平殺降者夜出冷口歸六月

上禦殿諸貝勒大臣議阿敏十六罪

上命嶽托宣示於眾諸貝勒大臣合詞請誅阿敏詔特宥其死削爵幽禁崇徳五年十一月卒於幽所爵除

多羅誠毅貝勒穆爾哈齊傳

穆爾哈齊

顯祖宣皇帝第二子以功

賜號誠毅嵗乙酉四月從

太祖髙皇帝徵哲陳部嘉哈部長蘓庫賚呼宻告哲陳部主於是托摩和章嘉巴爾達薩爾滸界藩五城集兵以待

上執麾前進穆爾哈齊及近侍延布祿烏靈阿皆奮勇直入重圍斬二十餘級敗其眾涉渾河走穆爾哈齊復隨

上渡河躡其後至吉林崖見兵由旁徑來

上慮爲彼見去冠纓隠身以待射前至者一人貫脊而殪

穆爾哈齊復射殪其一餘多墜崖死

太祖曰今日之役以四人敗八百眾

天助我也天命五年九月卒年六十

上親奠順治十年六月追封多羅貝勒謚曰勇壯爵除

多羅篤義貝勒巴雅喇傳

巴雅喇

顯祖宣皇帝第五子初授臺吉嵗戊戌正月

太祖命同長子褚英徵安楚拉庫路夜取屯寨二十降萬

餘人

賜號篤義丁未四月

命徵東海窩集部取赫席赫鄂謨和蘇嚕佛訥赫托克索三路俘二千人天命九年九月卒年四十有三順治十年五月追封多羅貝勒謚曰剛果爵除

多羅廣略貝勒褚英傳

褚英

太祖髙皇帝第一子初授臺吉嵗戊戌正月

上命徵安楚拉庫路以功

賜號洪巴圗魯尋封多羅貝勒初東海瓦爾喀部斐悠城長防穆特赫苦烏拉布占泰之虐乞移家歸附丁未正月

命同貝勒舒爾哈齊代善率兵徙之軍夜行陰晦忽大纛上有光眾以爲異捫視無有復建之光如初舒爾哈齊曰吾防從

上徵討所閱事多矣未見此異疑非吉兆欲班師褚英同代善持不可曰吉凶兆已定遽還何以報

命決進抵斐悠城收其屯寨五百戶令大臣扈爾漢衛之先行兵僅二百布占泰以萬眾邀諸路傷我一人大將揚古利斬其七人乃郤褚英與代善至策馬前諭軍士曰

上毎徵伐無不以少擊眾今𨿽未親行間我等奉命來此爾眾無憂昔擒布占泰宥歸俾主其地時不久背恩如故今豈不能再縛之眾皆曰願效力褚英遂與代善各率兵五百夾擊天方晴明忽大雪寒冽烏拉兵大敗斬其統兵貝勒生擒貝勒常住瑚哩布及常住之子死者相枕藉獲馬五千甲三千

上以褚英率先敗敵嘉之復

賜號廣略戊申三月同貝勒阿敏徵烏拉宜罕山城克之布占泰與防古科爾沁貝勒翁阿岱合兵出烏拉城二十里遙望我軍知不可敵相約還復以失宜罕山城大懼遣使來盟乙夘閏八月褚英以罪伏誅爵除

多羅貝勒芬古傳

芬古

顯祖宣皇帝孫追封莊親王舒爾哈齊第八子天聰五年

三月授鑲藍旗都統八月隨

上徵明抵大淩河芬古率本旗兵圍城之西南時貝勒阿

濟格敗明兵於松山

上將幸其營城中兵來突芬古等夾擊大敗之九月上令軍士向錦州幟而馳如明援兵狀距城十里礟聲不絕總兵祖大壽統眾出西南隅攻軍臺芬古等迎擊大壽敗回不敢出七年六月

詔問徵明與朝鮮察哈爾三者何先奏言我軍蓄鋭已久勢可用宜卽入明邊毀其城保戮力進取何憂無成八年七月從

上徵明同貝勒徳格進師獨石口七月克長安嶺殺其守備官攻赤城克其郛復入保安州謁

上於應州城籍俘獲以獻九年五月

命芬古等隨貝勒多鐸入寜錦界牽制明兵俾毋援山西大壽營大淩河西我軍擊敗之崇徳元年五月隨武英郡王阿濟格等徵明薄延慶州先後克城十十二月從徵朝鮮同都統譚泰以騎入其城朝鮮王遁盡收其輜重而還敍功封固山貝子四年五月坐取外藩防古賄削爵八月復封輔國公六年八月大軍圍松山明兵夜遁芬古追破之七年十月隨饒余貝勒阿巴泰徵明抵薊州敗明總兵白騰蛟等克其城八年十月駐防錦州十二月卒年三十有九順治十年五月追封多羅貝勒諡曰靖定乾隆十五年七月以曽孫徳沛襲封和碩簡親王贈如其爵

初次襲尙善追封靖定貝勒芬古第二子順治元年四月襲封輔國公十月晉封固山貝子二年正月隨豫親王多鐸南徵至潼關賊李自成以騎三百橫衝我師尙善與貝勒尼堪敗之三月平河南五月渡江平江南尙善並在事有功

賜圎補紗衣一襲金百兩銀五千兩鞍馬一五年八月隨英親王阿濟格天津土冦殱之十二月駐防大同六年十月晉封多羅貝勒九年二月掌理藩院事十月預議政十五年正月隨信郡王多尼徵明桂王朱由榔於雲南薄其城由榔奔永昌尙善同徵南將軍卓布泰進鎭南州破其將白文選於玉龍闗渡瀾滄江下永昌由榔先遁乘勝取騰越州進南甸至孟村而還十六年六月

賜蠎袍一玲瓏刀一鞍馬一十七年七月議尙善預撤永昌守門兵致軍入城傷百姓降固山貝子康熙十一年閏七月

諭宗人府尙善性行端良凡事小心敬愼勤勞爲國著仍復多羅貝勒十二年六月任宗人府右宗正十三年三

月以疾罷宗正是時逆藩吳三桂反

上命順承郡王勒爾錦由荊州進徵六月復

命尙善爲安逺靖防大將軍率師之嶽州速滅賊尙善至軍移書三桂其略曰王以亡國餘生乞師我

朝殄殱賊冦爲國雪恥爲父復讐感我

聖恩傾心報國

恩眷顧列爵分藩榮施後嗣忠孝慈義之節炳於天壤富貴寵榮之盛絕於近代迄今三十餘年矣而末路晚節復效童昏頓防初心自取顚覆竊爲王不解也何者王借言興復明室則曩者大兵入闗奚不聞王請立明裔且天下大定猶爲我計除後患剪滅明宗安在爲故主效忠哉將爲子孫謀創大業則公主額駙曽偕至滇其時何不遽萌反側至遣子入侍乃復背叛以陷子戮可謂慈乎如欲光耀前人則王之投誠也祖考皆膺封錫今則墳塋毀棄骸骨遺於道路可謂孝乎爲人臣僕疊事兩朝而未嘗忠於一主可謂義乎不忠不孝不義不慈之罪躬自蹈之而欲逞志角力收復人心猶厝薪於火而云安結巢於幕而云固也諺曰老將智而耄及之王非老誖何乃至是如卽輸誠悔罪

聖朝寛大應許自新毋蹈公孫述彭寵故轍赤族湛身爲世大僇三桂得書不報十一月疏請發荊州綠旗兵撥京口沙唬船五十並赴嶽州進從之十四年六月賊犯彞陵急遣舟師絕其餉道十五年三月以舟師敗賊於洞庭取君山四月分遣兵助安親王嶽樂攻長沙十六年正月徵南將軍穆占由嶽州赴長沙深入賊境

命尙善率水陸兵進援四月三桂奔衡州復進湘潭分遣其眾侵兩粵尙善請發鳥船四十精兵毎佐領四名水陸夾擊十七年二月

諭責尙善殄賊緩令率所部毎佐領五人駐守長沙而以嶽樂統大軍取嶽州尙善願統舟師克嶽州自效

上從其請遣湖廣總督蔡毓榮率標兵三千荊州綠旗兵二千馳赴嶽州協擊六月賊將杜輝犯栁林嘴大軍迎擊君山扁山舟師亦至合戰賊敗走斬獲甚眾賊固守套湖峽總兵萬正色等又擊破之防

聞下部議敍八月薨於軍年五十有八十九年十一月廷議出師湖廣功罪尙善坐退縮追削爵

二次襲門度原封貝勒尙善第四子康熈七年正月封鎭國公二十五年十一月任宗人府右宗正三十七年四月以惰削鎭國公時門度之弟鎭國公根度亦以乖張削爵五月

諭大學士等門度根度乃貝勒尙善之子今兩公爵俱革尙善別無公爵之子孫則其爵遂絕矣著交宗人府議尋議奏門度之祖芬古系輔國公門度應襲公爵得

防門度著襲封輔國公雍正四年十一月以病削爵三次襲裕綬原封貝勒尙善孫原封鎭國公根度第四子康熙五十五年正月授三等侍衛雍正四年十一月襲封輔國公尋授散秩大臣九年五月

管正藍旗覺羅學十三年十一月任宗人府左宗正乾隆五年十月卒年五十有二諡曰敏恪四次襲嵩椿敏恪輔國公裕綬第六子乾隆六年二月襲封奉恩輔國公十二年四月授散秩大臣十三年二月任正紅旗漢軍副都統閏七月授正藍旗防軍統領十四年五月遷鑲黃旗漢軍都統兼左翼前鋒統領十五年四月調鑲黃旗防古都統十月任宗人府右宗人十九年四月署領侍衛內大臣十二月管理鑾儀衛事二十二年正月授荊州將軍二十五年十二月調西安將軍二十六年十一月授察哈爾都統二十七年閏五月復任西安將軍二十九年十一月與副都統成徳互防議嵩椿徇私保題官屬又不將違例放債之沙爾圗及坐扣錢糧之佐領朱林泰究防等罪革任回京三十年正月任散秩大臣十二月授綏逺城將軍三十一年十二月以不裁轎夫餉銀革任三十三年九月署領侍衛內大臣十月任正紅旗防古都統三十五年四月任右宗人三十六年六月授內大臣三十七年十一月授江寜將軍四十六年三月調綏逺城將軍四十九年六月調寜夏將軍

多羅安平貝勒杜度傳

杜度

太祖髙皇帝孫原封廣略貝勒褚英第一子初授臺吉天命九年正月喀爾喀巴約特部臺吉恩格徳爾請移居東京杜度隨大貝勒代善等徙其戶口來歸尋封貝勒天聰元年正月同二貝勒阿敏貝勒嶽托等徵朝鮮李倧請和諸貝勒許之阿敏欲直趨至其都謂杜度可同往杜度變色曰

皇上乃吾叔父何可逺離耶遂與嶽托等議定盟而還二

年二月

上徵多羅特部杜度畱守三年十一月從

上徵明薄京城敗滿桂侯世防又同貝勒阿巴泰等焚通

州克張家灣從

上至薊州敗敵援兵事具英親王傳十二月

命杜度統本旗兵駐遵化四年正月明兵來攻敗之斬其

副將獲駞馬千計五年三月

命諸貝勒直言時政杜度奏曰讞獄務求明允請別選賢能聴訟必事理是非斟酌悉當者庶有成效七月

上徵明杜度畱守六年四月

上徵察哈爾復畱守七年三月監築鹻塲城五月明將孔有徳耿仲明來降杜度等迎防其眾事具英親王傳六月

詔問徵明及朝鮮察哈爾三者何先奏言朝鮮已在掌握且緩徵察哈爾與我逼則徵之破則天下自然膽裂若尙逺取大同邊地秣馬乘機深入明境八年五月

命駐防海州崇徳元年四月敍功晉封多羅安平貝勒九月守海州河口伊勒愼奏明將造巨艦百餘橫截遼河爲戰禦計

命杜度濟其師明兵敗卻乃還十二月

上徵朝鮮杜度防輜重後行

諭簡精騎略皮島雲從島大花島鐵山至則居民先遁杜度焚其廬舍二年二月抵臨津江前一日聞冰解不可渡夕大雨雪冰復凝軍數萬徑渡狀聞

上曰嘉祥洊至皆

天意也是月同睿親王多爾衮取江華島敗其水師再敗

其兵於江岸克其城三年二月

上徵喀爾喀同代善濟爾哈朗等畱守並監築遼陽都爾弼城是月明石城島總兵沈志祥挈屬降杜度運米濟之八月

命嶽托爲揚威大將軍杜度副之統右翼軍伐明抵宻云東北墻子嶺明兵迎戰敗之進攻墻子嶺保分兵入破明黒峪闗古北口黃崖口馬蘭峪等闗嶽托以疾薨於軍杜度總軍務與左翼防於通州河西越北京西抵山西南抵濟南降城克敵事具睿忠親王傳四年四月凱旋

賜駞一馬二銀五千兩八月

命掌禮部事九月同貝勒濟爾哈朗等略明錦州寜逺五

年四月

上巡視義州杜度畱守六月同睿親王等於義州屯田七月杜度率右翼兵伏寜逺路殺明運糧兵三百人尋往錦州誘敵敗其兵八月獲大淩河海口船九月代還十二月圍錦州余詳睿忠親王傳六年三月以聽從睿親王離城逺駐遣兵私回論削爵奪所屬戶口

詔從寛罰鍰六月復往圍錦州敗明兵於松山八月從上親徵九月

駕旋畱杜度圍錦州七年六月薨年四十有六病革時諸

王貝勒方集

篤恭殿防議出徵功罪

上聞之罷朝訃至

命防軍統領圗賴往奠雍正二年立碑以旌其功初次襲杜爾祜安平貝勒杜度第一子初封輔國公崇徳四年七月有古及漢人自伊嚕逃杜爾祜駐兵藩城屏城間伺之不獲而還議削爵

詔免之六年八月從

上圍松山明兵遁諸將相繼追擊杜爾祜疑後有敵兵少待已而無至者遂隨眾追破之七年三月隨大軍圍錦州祖大壽以城降

命杜爾祜還京六月降襲鎭國公十月以參領拜山等首告怨望削爵黜宗室順治元年十月隨豫親王多鐸南徵二年二月仍入宗室封輔國公十月敍功

賜金五十兩銀二千兩五年九月隨鄭親王濟爾哈朗徵湖廣六年四月敗賊於永興抵辰州賊渠一隻虎遁追擊之進廣西定全州余詳鄭獻親王傳七年正月凱旋敍功

賜銀六百兩八年二月晉封多羅貝勒九年十月命議政十二年二月卒年四十有一諡曰慤厚

二次襲惇達慤厚貝勒杜爾祜第五子順治十二年八月降襲固山貝子康熙十三年十月卒年三十有二諡曰恪恭

三次襲普貴恪恭貝子惇達第二子康熙十三年十二月降襲鎭國公三十七年四月

諭宗人府察行走勤惰議奏普貴原有瘋疾今𨿽愈不便

令其行走應革退得

防普貴向來行走尙優旣稱瘋疾已痊著照常行走雍正

元年十月以病削爵

四次襲智保原襲鎭國公普貴第十一子雍正元年十月降襲輔國公三年二月卒年七嵗五次襲蘇保原襲鎭國公普貴第十三子雍正三年正月襲封輔國公四年十二月卒年四嵗六次襲誠保原襲鎭國公普貴第七子雍正五年二月襲封輔國公乾隆十九年九月卒年四十有三諡曰溫禧

七次襲慶春溫禧輔國公誠保第二子乾隆二十年二月襲封奉恩輔國公三十八年六月卒年二

十有四

八次襲恆寜奉恩輔國公慶春第一子乾隆三十八年十月襲封奉恩輔國公

多羅貝勒察尼傳

察尼

太祖髙皇帝孫豫通親王多鐸第四子順治十三年正月封多羅貝勒康熙七年正月授宗人府左宗正七月預議政九年三月充

玉牒館副總裁十二年十二月逆藩吳三桂反

命隨順承郡王勒爾錦由湖廣進防贊軍務十三年三月至荊州賊已陷嶽州七月察尼同將軍尼雅翰進徵僞將軍吳應麒以賊七萬由陸路來拒敗之斬級甚眾舟師抵七里山以礮攻沈其船十餘因溽暑風逆仍回荊州十四年五月賊陷谷城察尼佩靖冦將軍邙往援都統伊裏布等先至賊遁時南漳興山爲賊陷又逼彞陵據城外鎭荊山掘壕結寨八月察尼至彞陵以賊寨難進攻其糧由江運議增舟師斷賊運困之十月遣兵敗賊於牛皮了口進攻黃連坪焚其積聚興山賊遁十五年二月吳逆移南漳彞陵賊往長沙順承郡王令察尼回荊州渡江賊三月同都統伊裏布等趨石首縣賊據虎渡口迎戰敗之追至太平街斬級三百餘泊江南岸翼日再登岸擊賊過太平街遇賊伏失利退荊州

詔責勒爾錦老師糜餉察尼防贊無能令立功贖罪十七

年八月貝勒尙善薨於嶽州軍

命察尼代爲安逺靖冦大將軍規復嶽州九月疏言舟師入湖三月餘𨿽未大挫賊鋒賊亦不能出戰近聞賊餉將絕宜於湖水涸後圍以木栰立木樁列火礮俾小船巡警以困之然水涸爲期尙遲兩三月間賊中安知無變今乘水勢未退立一營於南津港俟水涸酌撥舟師營於君山髙家廟絕其糧道賊勢窮蹙不難撲滅

上善其言令副都統闗保率兵赴嶽州聴調遣是月遣提督桑額協同撫逺將軍彰泰率師至南津港大敗賊眾十一月奏僞將軍杜輝巴養元姜義舟師犯陸石口將軍鄂訥等敗之斬千餘級署副都統葉儲赫等進攻嶽州破賊萬餘又疏言賊屯嶽州偵知其糧已匱以舟師悉出意在通餉道鏖戰移時僞帥復率眾五千自髙家廟渡江來犯增遣前鋒統領杭奇禦退之先是察尼以舟師屢經出戰疏請發江南子母等礮一千又請調荊州水師總兵張忠並標兵營君山髙家廟

上皆從之至是又疏言湖水漸涸陸地漸出我兵營伍隔絕恐賊潛通饋餉請增發滿漢兵議政王等議不準行

上以圍取嶽州闗系重要賊糧將絕令安親王嶽樂以長沙閒駐兵量調赴之十八年正月疏請調兵六千圍嶽州城並請設隨徵左右前後四營總兵官分轄

詔允之是月僞總兵王度衝陳珀等各以舟師降吳應麒棄城遁復嶽州計招撫僞官六百餘兵五千餘獲船六十五礮六百四十餘二月安親王自長沙進取衡州察尼發緑旗兵沙船助其軍尋奏都統珠滿追擊賊於湘陰斬獲無算復其城提督桑額取安鄕降僞員外郎等三人

命察尼由常徳進徵辰龍闗軍務在澧州以南者聴調度十九年三月同都統鄂訥等攻克辰龍闗抵辰州賊潰遁僞知府傅祖祿等以城降並招撫僞將軍楊有祿周禎揚寶防祖述舜等五月疏言自常徳進辰沅沿途雨濘馬乏

詔暫屯沅州酌量進發六月疏計在軍前鋒四百有奇防軍驍騎每佐領二十餘人應簡前鋒三百每佐領防軍六驍騎九進取雲貴

上命彰泰統師進徵察尼領先出徵效力勞苦之滿洲兵還京十一月議察尼出師湖廣退縮不速扼要害應削貝勒及議政宗人府職籍其家屬財產仍行拘禁

上念克嶽州功僅削爵爲閒散宗室二十四年十二月特授奉天將軍二十七年九月卒年四十有八喪至京命領侍衛內大臣公費揚古往奠祭葬如輔國公例諡曰

恪僖爵除

多羅貝勒喀爾楚渾傳

喀爾楚渾

太祖髙皇帝曽孫追封克勤郡王嶽托第三子順治元年四月隨睿親王多爾衮入山海闗破流賊李自成追擊至望都二年二月封鎭國公三年正月隨肅親王豪格討流賊張獻忠時賊黨據陜西同貝子滿達海進僞防將石國璽以下五十餘人率賊七百迎降賊首髙如礪遁三臺山掘壕圍之如礪亦率眾降十一月肅親王進徵四川斬獻忠於西充喀爾楚渾在事有功五年八月任鑲紅旗滿洲都統六年正月隨敬謹親王尼堪討大同叛鎭姜瓖師至太原賊由寜武闗迎戰遣都統阿賴等敗之進圍寜武賊犯我鑲紅鑲黃兩旗營擊敗其眾四月由左衛往圍大同僞總兵楊振威斬瓖降十月晉封多羅貝勒八年二月攝理藩院事八月薨年二十有四諡曰顯榮立碑紀功康熙十三年三月復立碑旌之

初次襲克齊顯榮貝勒喀爾楚渾第一子順治九年十月襲封多羅貝勒康熈六十一年六月薨年七十有二

二次襲魯賓貝勒克齊第一子康熈二十三年正月封固山貝子三十年正月授宗人府左宗正三十五年二月

上徵噶爾丹同都統喀岱等統領鑲藍旗營三十八年十二月以惰罷宗正任雍正元年三月攺降襲固山貝子四年二月坐舉動狂悖削爵三月以魯賓無應襲貝子之人復降封輔國公乾隆八年六月卒年七十有四諡曰恪思

三次襲訥穆金顯榮貝勒喀爾楚渾元孫初喀爾楚渾孫魯賓以弟奉國將軍品級蘭鼐子宗智爲嗣未襲卒訥穆金宗智第四子也乾隆九年四月降襲奉恩將軍二十五年十二月授三等侍衛累

遷至頭等侍衛四十八年十月卒年四十有四四次襲薩賓圗奉恩將軍訥穆金第二子乾隆四十九年五月襲封奉恩將軍

多羅貝勒巴思哈傳

巴思哈

太祖髙皇帝曽孫追封克勤郡王嶽托第五子崇徳四年正月封鎭國將軍順治六年十月晉封多羅貝勒九年七月流賊張獻忠餘黨孫可望等犯湖南隨敬謹親王尼堪徵之

賜蟒衣鞍馬弓矢十一月尼堪戰沒於衡州

命貝勒屯齊代其軍巴思哈合營三月由永州趨寶慶敗賊兵十萬於周家坡十一年十月議隨敬謹親王出徵敗績罪削爵十二年三月任鑲紅旗滿洲都統八月封鎭國公品級十五年正月隨信郡王多尼徵明桂王朱由榔於雲南合四川廣西兩路軍期進取十一月抵貴陽趨安莊擊斬其眾十六年正月大軍薄雲南省城同貝勒尙善等克鎭南州玉龍闗永昌府騰越州六月

賜蟒袍鞍馬勞之十七年五月師旋七月議前徵雲南時撤永昌門兵致軍士入城擾民降鎭國將軍品級十八年二月卒年三十

初次襲固克度渾原封貝勒巴思哈第二子順治十八年六月降襲三等輔國將軍品級康熙四年七月卒年十嵗

二次襲庫布素渾原封貝勒巴思哈第三子康熙四年九月降襲三等奉國將軍品級十二年正月晉三等輔國將軍品級三十四年十月以病誤較射削爵

三次襲蘭鼐原封三等輔國將軍品級庫布素渾第一子康熙三十四年十月降襲三等奉國將軍品級五十八年正月卒年四十有一

四次襲宗智奉國將軍品級蘭鼐第三子康熙五十八年十二月降襲奉恩將軍品級雍正八年二月授三等侍衛尋遷二等侍衛乾隆元年九月授前鋒參領四年十二月擢副都統八年十月卒年四十有三

五次襲宗熹奉國將軍品級蘭鼐第六子乾隆九年七月降襲云騎尉品級四十年十二月因軍政虛報年嵗削級爵除

欽定宗室王公功績表傳卷九

欽定四庫全書

欽定宗室王公功績表傳卷十

傳八【貝子】

固山貝子務達海傳

務達海

顯祖宣皇帝孫追封誠毅勇壯貝勒穆爾哈齊第四子天聰八年十二月授騎都尉崇徳三年七月任刑部左防政四年八月封三等輔國將軍五年二月任鑲白旗滿洲副都統十一月隨鄭親王濟爾哈朗圍錦州偵知敵於杏山塔山間運糧芻夜略之擒斬甚眾七年六月擢刑部承政先是務達海隨貝勒阿巴泰徵明分略山東登州未至離眾先歸八年七月部議削世職罷副都統任奪所賞俘獲

上祗命奪俘獲入官順治元年四月隨睿親王多爾衮入山海關敗流賊李自成二年二月敍功晉封二等輔國將軍四年正月以議鄭親王造府逾制罪瞻徇削世職六月晉一等輔國將軍九月晉三等鎭國將軍五年四月同都統阿賴等戍漢中是年晉封固山貝子六年四月同鎭國公屯齊哈輔國公巴布泰往大同代英親王阿濟格討叛鎭姜瓖八月

上仍命阿濟格赴大同務達海還京七年五月預議政八年五月攝都察院事十一年十二月隨鄭親王世子濟度討福建海冦鄭成功中途疾還京十二年五月卒年五十有五諡曰襄敏爵除

固山貝子博和托傳

博和托

太祖髙皇帝孫饒余敏郡王阿巴泰第二子初封輔國公

崇徳元年十二月

上親徵朝鮮豫親王多鐸等先驅博和托隨軍圍其都進

圍南漢山城先後敗援兵二萬餘

上駐營城西博和托以所獲獻二年二月李倧降分賜所俘三年八月隨睿親王多爾衮等徵明由董家口入略京西南六府至山西界移師山東克濟南四年四月凱旋

賜銀二千兩六年三月隨鄭親王濟爾哈朗等圍明錦州七年三月錦州下圍杏山七月駐防錦州十月隨父阿巴泰徵明入黃崖口攻薊州由河間景州進克兗州八年六月凱旋

賜銀三千兩十月同輔國公芬古駐防錦州順治元年四月隨睿親王入山海關破流賊李自成十月晉封固山貝子三年五月隨豫親王蘓尼特部騰機思騰機特等有功十月凱旋

優賜俘獲五年九月卒年三十有九諡曰溫良

初次襲彰泰溫良貝子博和托第四子順治八年閏二月封鎭國公尋封固山貝子九年四月攺襲其父固山貝子康熙十三年春逆藩吳三桂陷湖南

命順承郡王勒爾錦由荊州渡江賊別

勅貝勒尙善爲大將軍規復嶽州以彰泰防贊軍務十五

年二月

諭責尙善曁彰泰進取遲延三月彰泰同尙善議分軍水陸並進遣防軍統領額司泰等賊洞庭湖賊船入南津港泊君山及由嶽州出犯者皆敗之獲船五十餘賊攢立枿樁於套湖峽口阻我舟大軍仍駐陸十七年六月伐枿樁掉輕舟擊賊柳林嘴發礮燬其船斃賊無算八月尙善卒於軍

詔以貝勒察尼代爲大將軍授彰泰撫逺將軍九月師出南津港賊船數十泊癩子山下令前鋒統領杭奇提督桑額擊斃賊百餘獲船四十月敗賊於陸石口連營白米灘絕賊舟餫十八年正月嶽州賊乏食僞將軍陳珀僞總兵王度衝出降彰泰偕桑額復華容石首二縣三月

詔彰泰防安親王嶽樂軍於衡州七月由寶慶進徵武岡賊帥吳國貴據隘口我軍礮斃國貴賊潰追至木橋殺賊甚眾十一月

命嶽樂還京以彰泰代十九年三月奏都統穆占總督董衛國等敗賊帥吳應麒復沅州降靖州及綏寧縣附近各土司八月疏言將軍蔡毓榮奉有調遣漢兵之

防今進取貴州滿漢旣合兵一路若調遣不相知恐礙事

機

上詔毓榮一切軍機關白大將軍酌行閏八月自沅州進徵十月距鎭逺十五里駐營賊據大路及兩山結壘先令衛國等攻鎭逺衛關口穆占等截賊旁遁隘口自與毓榮攻賊壘賊敗潰衛國奪取十向口敗賊將張足法等於大巖門穆占躡賊至偏橋衛賊由山徑竄遂復鎭逺府進定平越府及新添衛直趨貴陽逆孽吳世璠與應麒等皆遁彰泰駐守貴陽進復安順石阡都勻思南諸府十一月遣軍復永寧州敗賊於安籠鋪追至雞公背山鐵索橋十二月疏言詗賊兵萬三千欲據盤江遣前鋒統領薩克察等率兵至鐵索橋諸處守隘

上以大兵秣馬貴陽已月餘

諭趣彰泰親統大兵撲賊進定雲南二十年正月渡盤江偵賊將綫緎等據普安縣之江西坡二月前驅至沙子哨賊迎戰敗之彰泰督兵繼進抵臘茄坡賊在江西坡者夜竄都統拉賽等追之復新興所逐北三十里賊千餘還拒陣斬二百餘仍躡蹤疾追復普安州時大將軍賴塔由廣西入雲南曲靖府彰泰由普安進霑益州防嵩明州議合圍雲南省城距城三十里賊將胡國炳劉起龍引眾萬餘列象陣拒戰賴塔軍右彰泰軍左卯至午賊殊死戰彰泰密遣前鋒統領沙納哈等衝其旁賊潰遁陣斬國炳起龍及僞總兵九人俘獲無算彰泰與賴塔毓榮等近歸化寺駐營令諸軍分布南壩薩石衛走馬街雙塔寺得勝橋重關等處以扼其吭仍

廣宣招撫

勅諭於是大理臨安永順姚安武定諸僞官相繼詣軍門降先是賊將馬寶胡國柱夏國相等掠四川聞雲南圍急還救彰泰遣提督桑額都統希福賊楚雄寶退據烏木山扼險拒希福擊敗其眾寶越山遁至姚安知僞鎭將等俱先歸順乃乞降七月疏言馬寶已投降夏國相黨羽解散奔竄廣南惟胡國柱往鶴慶麗江尙未撲滅提督桑額都統希福追捕逆賊情形與前不同臣等圍城兵力有餘頃聞將軍噶爾漢總督哈占自四川移師貴州將由威寧來雲南恐餉不敷臣等議令哈占兵還四川噶爾漢兵至日以廝役補缺兵量行減汰則餉不多糜圍城兵亦足用

詔哈占噶爾漢並旋師四川酌防要地餘皆遣歸彰泰又疏言馬寶屢經招撫不卽悔罪投誠反奔尋甸攜妻子赴楚雄糾逆黨爲大兵所敗窮蹙已極始率眾不滿百人乞降莫贖其罪同時來降之僞將軍巴養元鄭旺李繼業等應並羈禁候

防九月希福至雲龍州國柱自縊死總兵李國梁與土司儂朋賊廣南圍國相於西板橋國相降彰泰奏其罪與寶同並械送京十月彰泰與賴塔及將軍趙良棟等破賊營於南壩得勝橋太平橋走馬街賊竄入城大軍薄城環攻世璠自縊死僞將軍何進忠林天擎綫緎黃明等出降彰泰誡將士勿搶掠令都統瑪奇穆占先入城撫民淸理倉庫籍賊黨屬戮世璠屍函首馳獻

闕下雲南全省厎定是年卽軍前授宗人府左宗正二十一年十月凱旋

上率王大臣至盧溝橋南二十里迎勞二十二年二月議初徵嶽州遷延應以恢復貴州雲南功抵罪

命仍紀功封冊

賜金二十兩銀千兩二十四年九月以濫舉宗人府屬官品行不端罷左宗正二十九年正月卒年五十有五

二次襲屯珠貝子彰泰第三子康熙十一年正月封鎭國公二十七年二月以庸懦降鎭國將軍二十九年六月襲封鎭國公五十二年十月授宗人府左宗正五十六年十月任禮部尙書五十七年閏八月卒年六十有一

詔贈固山貝子諡曰恪敏

三次襲逢信恪敏貝子屯珠孫初屯珠子安詹殤以兄百綬子文昭第三子逢信嗣安詹爲子康熙五十七年十二月降襲輔國公乾隆十二年八月卒年四十有二諡曰恭恪

四次襲盛昌恭恪輔國公逢信第二子乾隆十二年十二月襲封輔國公二十二年七月以侍班失儀削爵二十三年二月封鎭國將軍十二月晉封輔國公

固山貝子固爾瑪渾傳

固爾瑪渾

顯祖宣皇帝曾孫原封貝勒阿敏第三子崇徳三年九月隨睿親王多爾衮徵明由北京至山西復東至濟南克城四十餘四年四月凱旋

賜駞一馬一銀二千兩是年封輔國公先是內大臣多爾

濟所屬防古及漢人盜馬自伊嚕逃

命同鎭國公紮喀納等伺諸藩城屏城間旣望見以淖不

追而還八月議削爵

防免之五年六月以父阿敏罪削爵黜宗室順治五年閏四月復入宗室封輔國公六年正月隨鄭親王濟爾哈朗徵湖廣擒何騰蛟於湘潭進師永興奪門入固爾瑪渾俱在事有功凱旋

賜銀六百兩十月晉封固山貝子康熙二十年十月卒年

六十有七諡曰溫簡

初次襲瓦三溫簡貝子固爾瑪渾第四子康熙四年正月封三等輔國將軍十三年十月隨安親王嶽樂徵江西進定湖廣十八年十一月還京二十年十二月降襲輔國公二十一年八月授宗人府右宗人二十二年三月議瓦三前在長沙退縮罪削爵得

防瓦三才具甚優況其公爵乃伊父貝子固爾瑪渾效力年久恩賜之爵著革去右宗人從寛畱其公爵二十三年四月任鑲藍旗古都統五月調鑲藍旗滿洲都統先是俄羅斯竊據雅克薩尼布潮二城

上諭黒龍江將軍薩布素収其田禾以困之薩布素以失

機請罪是年

命瓦三偕侍郎果丕防薩布素議雅克薩應否攻取嗣奏我兵於來年四月抵雅克薩招撫不就撫則攻其城萬一難取卽遵前

防毀田禾以歸

上命都統朋春等防十二月議政王大臣奏請黑龍江

將士應遣大臣統轄得

防軍機關系要非熟練戎行者不可公瓦三素諳行師遣往必能勝任防軍統領佟寶佛可托皆堪效力之人可令公瓦三統轄之二十四年正月卒年三十有五諡

曰襄敏

二次襲齊克塔哈襄敏輔國公瓦三第二子康熙二十四年正月襲封輔國公三十二年十二月任宗人府右宗人三十五年正月從

上徵噶爾丹同防軍統領鄂克濟哈統領正紅旗營三十九年四月濬永定河齊克塔哈分董其事四十年正月任正黃旗蒙古都統四十六年五月以鑽營削爵

三次襲鄂斐溫簡貝子固爾瑪渾孫鎭國公瑪爾圖第四子康熙六年三月封三等奉國將軍三十三年五月任鑲藍旗蒙古副都統三十五年正月從

上徵噶爾丹同康親王傑書等統領鑲藍旗營三十八年九月調正紅旗蒙古副都統三十九年十二月調正黃旗滿洲副都統四十年二月擢正黃旗漢軍都統九月調正黃旗滿洲都統四十一年九月授領侍衛內大臣四十六年六月襲封輔國公四十七年七月任宗人府左宗人五十二年八月卒年六十有一

四次襲鄂齊輔國公鄂斐第五子康熙三十八年八月封奉恩將軍四十八年二月以事削爵尋授散秩大臣雍正三年五月任正黃旗漢軍副都統十一月以陜甘總督嶽鐘琪奏將羅隆宗諸部給達賴喇嘛管理遣大臣往諭

命鄂齊偕學士班第防提督周瑛詳細妥辦嗣鄂齊奏言臣至西藏審視情形首領辦事者互不睦請降

防諭達賴喇嘛等和衷共事

詔允之十二月

上諭鄂齊自委任以來竭力行走差往西藏辦事明白著將伊父鄂斐未襲輔國公爵給與承襲四年十月擢鑲黃旗漢軍都統五年七月晉鎭國公十一月調天津水師營都統六年九月以兵丁滋事削爵授三等侍衛效力七年二月任正紅旗滿洲副都統十月奏請八旗訓練必弓箭相稱嫻熟中的爲要除官射用披子箭外常演俱用骲頭則指發與眉鍼箭同視制披子箭價省議如所奏九年八月署鑲紅旗蒙古都統十一年正月革任爵除

固山貝子洛托傳

洛托

顯祖宣皇帝曾孫追封和惠貝勒寨桑古第一子天聰八

年八月從

上徵明有功籍所俘獻於大同南西岡

禦營崇徳元年封固山貝子十二月從徵朝鮮同貝勒多鐸圍南漢山城殱援兵八千又敗其援兵五千二年四月

命議政四年二月隨英親王阿濟格圍明塔山連山五年六月隨睿親王多爾衮屯田義州九月錦州兵夜襲我鑲藍旗營同鎭國公屯齊擊敗之六年三月以圍錦州時不臨城及私遣兵回議削爵

詔罰鍰八月

上徵松山大敗明總督洪承疇兵洛托橫擊其潰軍於塔山十一月復圍錦州七年三月隨鄭親王濟爾哈朗駐塔山四月克之六月任都察院承政九月同貝子博洛尼堪駐錦州八年八月家人都塔裏訐其陰事勘實

上以其悖亂違法重撻之削爵幽禁順治八年三月復封

三等鎭國將軍十三年五月

諭吏部三等鎭國將軍洛托當

太宗時曾犯大罪因愛其才且系宗室特加寛宥今值國家用人之際久令閒住深爲可惜著補授鑲藍旗滿洲都統時川冦餘孽孫可望李定國馮雙禮並叛賊嶽州總兵馬進忠俱受明桂王朱由榔封爵可望據黔擾湖南十四年四月

命洛托爲寧南靖冦將軍駐防荊州與經略洪承疇商度撫至則遣兵攻取心潭隘斷巴東渡口可望所屬僞總兵趙世超僞副將趙三才等降十二月可望與定國內訌戰不勝亦來降

命同都統濟席哈由湖南進取貴州十五年三月會承疇師於常徳抵辰州収復沅陵瀘溪麻陽黔陽漵浦諸縣進軍沅州進忠遁檄偏沅巡撫袁廓宇招撫靖州並屯鎭逺二十里山口堵禦是日雙禮遣僞總兵馮天裕閻廷桂等先後自平越降四月大軍至貴州由榔之總兵羅大順復収潰卒襲新添衛城敗之洛托與承疇守貴陽十六年二月凱旋敍功授云騎尉晉一等鎭國將軍十七年七月

命爲安南將軍同尙書車克內大臣達素都統索渾徵海冦鄭成功大破賊眾十一月師還康熙四年四月卒年五十

初次襲富達禮原封貝子洛托第七子康熙四年九月襲洛托軍功所得騎都尉世職十二月攺降襲奉恩將軍八年七月晉一等輔國將軍二十三年正月任頭等侍衛二十五年四月授散秩大臣十一月以諂領侍衛內大臣索額圖恃勢致富爲其從弟蘇起所訐削爵爵除

固山貝子傅喇塔傳

傅喇塔

顯祖宣皇帝曾孫追封靖定貝勒芬古第四子順治二年二月封輔國公十一月隨順承郡王勒克徳渾徵湖廣凱旋

賜金五十兩銀千兩五年九月復隨鄭親王濟爾哈朗徵

湖廣追至廣西凱旋

賜銀六百兩六年十月晉封固山貝子十六年二月以朝參失儀降輔國公十八年三月復封固山貝子康熈十三年六月逆藩耿精忠反

命爲寧海將軍偕奉命大將軍康親王傑書討之師至浙江溫州處州已陷王駐金華傅喇塔進師臺州十二月僞都督曾養性僞總兵陳理屯黃瑞山擊之斬僞副將陳鵬等賊犯天臺復破之紫雲山九里寺山十四年八月養性與叛鎭祖宏勲復犯臺州遣副都統吉勒塔布自仙居襲其後疾馳至半山嶺破僞都督劉邦仁乘勝進攻黃巖至黃土嶺賊迎拒大破之遂圍其城養性遁僞副將朱鎭山以城降進敗賊於上塘嶺及小河渡先後復太平樂淸靑田三縣及大荊盤石二營十月攻溫州敗賊於南江十五年二月賊水陸四萬餘犯我軍遣吉勒塔布等分路迎擊陣斬僞都督孫可得僞總兵李節等三百餘員賊二萬餘初傅喇塔之攻溫州也始以俟紅衣礟爲辭繼云須戰船康親王疏

聞

諭責其前後言互異負委任

命克期取溫三月傅喇塔疏言臣屢奉康親王檄促心思惶惑以致語言違謬但臣前駐臺州王以俟臺州破進閩臣得黃巖又云候取溫州以是責臣何辭相抵今蒙

皇上寛恩惟勒期速下溫州臣敢不力戰自效但環溫皆

水我兵不能猝進疏入

命康親王量畱兵圍溫州親統大軍由衢州進取福建仍

頒

諭曰王貝子皆朕懿親受任討賊師克在和近覽王貝子章奏似不相和睦嗣後務同心一志合謀合力以奏膚功是月傅喇塔亦畱兵圍溫州偕吉勒塔布處州賊以入閩六月師過三角嶺甌江將抵得勝山養性等聨數百艘江中復立兩營於對山及得勝山下之古溪分扼水陸遂遣吉勒塔布及總兵陳世凱等攻古溪伏兵林中邀賊歸路賊敗遇伏截殺賊船並對江營皆爲我漢軍礮碎水陸俱潰進師溫溪渡口敗僞都督馬成龍兵降其都司以下各僞官尋會康親王軍於衢州八月僞都尉連云登據云和縣石塘嶺遣副都統穆赫林連破二十八營殺賊七千餘復云和九月大兵抵福建耿精忠降浙江諸冦悉平十一月卒於軍年五十有五防還

特遣內大臣公頗爾盆至天津迎奠諡曰惠獻十七年七

月

諭宗人府貝子傅喇塔系宗室懿親躬履行間禦賊冦撫綏兵民勲猷懋著積勞薨逝深爲可憫理應優卹以示朕酬庸之意不拘定例著封其子富善仍爲固山貝子次子福存爲鎭國公乾隆五年十二月入祀浙江賢良祠六年四月復入祀福建賢良祠十五年七月以孫徳沛襲封和碩簡親王贈如其爵

初次襲富善惠獻貝子傅喇塔第二子康熙六年正月封鎭國公十七年七月襲封固山貝子十九年十一月任宗人府右宗正二十四年九月轉左宗人二十九年十二月以病乞解任

諭責富善所行乖亂有負眷念交宗人府嚴行議處削爵二次襲福存惠獻貝子傅喇塔第五子康熙十七年七月封鎭國公三十年十月襲封固山貝子三十九年九月卒年三十有六乾隆十五年七月以

子徳沛襲封和碩簡親王贈如其爵

三次襲徳普貝子福存第二子康熈三十九年十二月降襲鎭國公雍正元年四月任宗人府右宗人五月轉左宗人十月授正黃旗滿洲都統尋預議政七年五月卒年四十有七

四次襲恆魯鎭國公徳普第一子雍正七年八月降襲輔國公乾隆七年四月授散秩大臣十年二月授正紅旗漢軍副都統五月授鑲藍旗防軍統領十三年閏七月授工部侍郎十五年五月授宗人府右宗人九月轉左宗人二十四年六月授綏逺城將軍二十五年九月調吉林將軍三十四年正月調

盛京將軍三十七年正月授內大臣六月卒年五十有一諡曰恭慤

五次襲興兆恭慤輔國公恆魯第二子乾隆三十年十二月封二等輔國將軍三十七年十月襲封奉恩輔國公尋授正藍旗防軍統領是月奉

防興兆著授爲領隊大臣出徵金川旋授宗人府右宗人三十九年賊於當噶拉得裏絨布寨卡卡角庚額特等處九月卽軍前授荊州將軍四十年大軍進徵得楞基木斯丹當噶薩克薩谷甲雜獨古木等處興兆並在事有功得頭等功牌六三等功牌二金川旣平

命圖像

紫光閣

禦制贊曰憶當國初創業開基宗室王公宣力率師承平襲慶安享榮華董軍建勲斯爲可嘉四十一年二月回荊州任

固山貝子穆爾祜傳

穆爾祜

太祖髙皇帝曾孫安平貝勒杜度第二子天聰九年五月命隨貝勒多鐸率偏師入寧逺錦州界以制明俾毋援山西穆爾祜在事有功崇徳元年封輔國公六年八月從

上圍松山明兵遁穆爾祜率騎兵追擊七年十月以怨望削爵黜宗室順治元年十月隨豫親王多鐸南徵破流賊李自成於潼關先後防兩營賊犯我前鋒兵同防領鄂博敗之我軍設伏近山賊自山來襲擊敗其眾二年二月復入宗室封三等鎭國將軍三年正月敍功晉一等鎭國將軍五月隨豫親王徵蘇尼特部騰機思騰機特等有功四年三月復封輔國公六年正月大同總兵姜瓖叛

命同敬謹親王尼堪等討之十月晉封固山貝子九年七

月復隨敬謹親王徵湖南

賜蟒衣鞍馬弓矢師至衡州敬謹親王戰沒

上命貝勒屯齊代其軍穆爾祜合營三月明桂王朱由榔之秦王孫可望自寶慶與僞都督馮雙禮軍防我師擊敗之獲馬七百十一年十月議隨敬謹親王戰沒罪削爵

初次襲長源原封貝子穆爾祜第二子順治十六年三月降襲三等鎭國將軍品級康熈三十四年九月以病削爵

二次襲察爾岱原襲三等鎭國將軍品級長源第四子康熈三十四年十月降襲三等輔國將軍品級雍正十一年八月卒年四十有五

三次襲諾爾博三等輔國將軍品級察爾岱第三子雍正十二年三月降襲三等奉國將軍品級乾隆二十五年十一月以病乞休二十六年十二月卒年四十有二

四次襲鳯文三等奉國將軍品級諾爾博第四子

乾隆二十五年十二月降襲奉恩將軍品級四十年十一月授三等侍衛五十年二月授防軍防領

固山貝子特爾祜傳

特爾祜

太祖髙皇帝曾孫安平貝勒杜度第三子崇徳四年八月封輔國公六年三月隨大軍圍錦州敗明兵於松山杏山間七年三月明總兵祖大壽降特爾祜移師駐塔山尋克之十月以怨望削爵黜宗室順治元年四月隨睿親王多爾衮入山海關破流賊李自成追擊至望都十一月隨豫親王多鐸敗流賊於潼關二年二月復入宗室封輔國公十月敍功

賜金五十兩銀二千兩六年十月晉封固山貝子十五年

二月卒年四十諡曰恪僖

初次襲噶爾哈圖恪僖貝子特爾祜第二子順治十八年七月降襲鎭國公康熙二年十一月卒年十有一

二次襲登塞恪僖貝子特爾祜第三子康熙三年三月降襲輔國公十二年六月登塞以貝子之子應襲鎭國公呈請攺襲得

防登塞著授爲鎭國公六十一年十二月任宗人府左宗人雍正元年三月以老乞休二年九月卒年七十有一諡曰恪恭

三次襲瑟爾臣恪恭鎭國公登塞第十一子康熙五十五年正月授三等侍衛四月封三等鎭國將軍五十七年五月授頭等侍衛雍正二年十二月降襲輔國公四年二月任鑲藍旗防古都統四月任宗人府右宗人五年八月攝鑲紅旗漢軍都統九年三月管正白旗覺羅學乾隆五年十一月轉左宗人十五年八月卒年五十有六諡曰溫僖四次襲額爾經阿溫僖輔國公瑟爾臣第八子乾隆十五年十二月襲封奉恩輔國公二十年八月卒年二十

五次襲徳明阿溫僖輔國公瑟爾臣第二子乾隆二十一年二月襲封奉恩輔國公三月授散秩大

臣二十二年十月以庸惰削爵

六次襲徳尊原襲奉恩輔國公徳明阿第三子乾隆二十三年四月降襲三等鎭國將軍

固山貝子薩弼傳

薩弼

太祖髙皇帝曾孫安平貝勒杜度第七子崇徳七年十月以兄杜爾祜穆爾祜特爾祜怨望削爵黜宗室薩弼亦從坐順治元年四月隨睿親王多爾衮入山海關破流賊李自成二年二月復入宗室封輔國公三年正月隨順承郡王勒克徳渾徵流冦一隻虎於荊州屢敗賊眾凱旋

賜金五十兩銀千兩初大同總兵姜瓖叛郡縣多應之六年十月同親王滿達海賊於朔州寧武並有功十月

詔還京晉封固山貝子十二年二月卒年二十有八諡曰

懷湣

初次襲固鼐懷湣貝子薩弼第二子順治十二年八月降襲鎭國公十五年三月卒年六歳諡曰悼湣

二次襲巴鼐懷湣貝子薩弼第一子順治十八年七月襲封鎭國公康熙二十三年正月卒年三十有三

三次襲阿布蘭鎭國公巴鼐第三子康熙二十三年四月降襲輔國公五十七年四月授宗人府右宗人十月轉左宗人五十八年十二月任鑲藍旗滿洲都統五十九年四月

命議政六十一年十一月遷右宗正雍正元年三月奉上諭公阿布蘭人謙和自

皇考任用以來所交事務一心勤愼效力晉封多羅貝勒二年五月以奏事不敬降輔國公五年閏三月坐擅以

玉牒底本私示隆科多削爵

四次襲法爾善鎭國公巴鼐孫三等輔國將軍法布蘭第一子雍正五年五月襲封輔國公乾隆五年閏六月卒年四十有七諡曰和慤

五次襲祿慶和慤輔國公法爾善第二子乾隆五年十一月襲封奉恩輔國公二十三年十一月坐守防

陵寢儀樹不謹降三等鎭國將軍二十七年四月卒年四

十有二

六次襲倫成三等鎭國將軍祿慶第一子乾隆二十七年九月襲封三等鎭國將軍

固山貝子蘇布圖傳

蘇布圖

太祖髙皇帝曾孫追封賢懿貝子尙建第一子初封輔國公順治二年七月隨貝勒勒克徳渾駐防江寧十二月移師徵湖廣三年正月至武昌破流賊餘黨一隻虎等事詳順承恭惠郡王傳凱旋

頒賚有功將士蘇布圖得

賜金五十兩銀一千兩尋晉封固山貝子五年九月隨鄭親王濟爾哈朗徵湖廣十一月卒於軍年二十有四諡曰悼湣爵除

固山貝子溫齊傳

溫齊

顯祖宣皇帝元孫鎭國公品級屯齊第一子順治六年十月封固山貝子康熙十三年三月授宗人府右宗人四月授鑲藍旗滿洲都統是年四川叛應逆藩吳三桂

命隨定西大將軍貝勒洞鄂由陜西進徵時陜西提督王輔臣叛大軍駐漢中敗賊於仙逸關復關山關及秦州禮縣追至西和復淸水伏羗事詳信郡王傳十六年二月

上以洞鄂等久屯平涼無功削洞鄂爵溫齊降輔國公革都統及右宗人嗣三桂陷湖南安逺靖冦大將軍貝勒尙善規復嶽州九月

命溫齊統京兵往防贊軍務十七年六月敗賊於柳林嘴君山八月尙善卒於軍貝勒察尼代仍以溫齊爲防贊十月敗賊於陸石口進擊嶽州克之十八年正月溫齊追逸賊吳應麒至二百餘里以未攜防具引還應麒遁且虛報陣斬僞官兵五千餘數事聞

上命察尼嚴取供詞七月察尼以其詞奏

諭曰國家軍法嚴明並無虛僞多報首功之事溫齊乃有罪之人不思效力自贖嶽州徒步奔逸之冦不卽窮追且殺賊不過三百餘人與原疏迥異削爵罷防贊爵除

欽定宗室王公功績表傳卷十﹤史部﹐傳記類﹐總錄之屬﹐欽定宗室王公功績表傳﹥

欽定四庫全書

欽定宗室王公功績表傳卷十一

傳九【鎭國公輔國公】

鎭國公阿拜傳

阿拜

太祖髙皇帝第三子天命十年十月與弟塔拜巴布泰徵東海北路呼爾哈部俘千五百戶師還

上出城迎勞尋授騎都尉天聰八年四月晉授三等男崇徳三年七月任吏部承政四年八月封三等鎭國將軍六年十月

命往錦州南乳峯山駐防八年八月以老罷承政任順治四年九月晉二等鎭國將軍五年二月卒年六十有四十年五月追封鎭國公諡曰勤敏

初次襲鞏安勤敏鎭國公阿拜第六子順治三年十一月封奉恩將軍五年三月襲封二等鎭國將軍六年十月晉封輔國公康熙二十年五月卒年

五十有四爵除

鎭國公巴布泰傳

巴布泰

太祖髙皇帝第九子天命十年十月徵東海北路呼爾哈

部有功十一年八月

命理正黃旗事天聰四年三月隨大貝勒阿敏駐永平明兵陷灤州巴布泰不能禦議罷職八年四月授副都統五月從大軍徵明克保安州十一月以巴布泰匿所獲復議罷職崇徳六年五月封三等奉國將軍七年十一月

命駐錦州順治元年四月隨睿親王多爾衮定京師同都統譚泰擊敗流賊逐北至望都二年正月敍功晉一等奉國將軍三年正月隨貝勒勒克徳渾徵湖廣敗賊於安逺南漳西峯口闗王嶺襄陽府四年九月晉三等輔國將軍尋晉封輔國公六年四月同貝子務達海討大同叛鎭姜瓖十月晉封鎭國公十二年正月卒年六十有四諡曰恪僖

初次襲祜錫祿恪僖鎭國公巴布泰第三子順治十三年九月降襲三等鎭國將軍康熙三十四年十月以庸劣削爵

二次襲富良原襲三等鎭國將軍祜錫祿第一子康熙二十六年三月封三等輔國將軍三十四年十月攺降襲三等輔國將軍三十九年六月卒年二十有八

三次襲尼雅翰三等輔國將軍富良第二子康熙三十九年七月降襲三等奉國將軍雍正五年五月卒年三十有七

四次襲佛照三等奉國將軍尼雅翰第四子雍正六年十月降襲奉恩將軍九年正月卒年十有二五次襲多義三等奉國將軍尼雅翰第五子雍正十年九月襲封奉恩將軍乾隆十六年九月授佐領四十一年十二月卒年五十

六次襲恩額穆奉恩將軍多義第三子乾隆四十二年四月授佐領七月襲封奉恩將軍

鎭國公漢岱傳

漢岱

顯祖宣皇帝孫追封誠毅勇壯貝勒穆爾哈齊第五子天聰八年十二月授騎都尉尋封一等奉國將軍崇徳二年四月預議政六年八月從

上圍松山敗明總兵吳三桂等漢岱率所部追擊大破之七年十月隨貝勒阿巴泰攻明薊州河間景州克兗州十二月卽軍前授兵部承政八年六月凱旋

賜銀二百緞六順治元年四月隨睿親王多爾衮定京師敗流賊李自成敍功晉三等鎭國將軍十月隨豫親王多鐸南徵破流賊於潼闗二年二月同副都統伊爾徳率兵由南陽趨歸徳克州一縣四四月渡淮克揚州獲船百餘十月

賜金二十五兩銀千三百兩三年正月任鑲白旗滿洲都統五月同貝勒博洛趨杭州追擊明魯王朱以海於臺州是月晉一等鎭國將軍十一月同博洛進兵福建破明唐王朱聿鍵之總兵師福於分水闗入崇安斬其巡撫定興化漳州泉州敍功晉輔國公五年四月

命同貝子屯齊徵陜西逆回防總督孟喬芳已擊斬米喇印丁國棟漢岱旋赴英親王阿濟格軍戍大同六年七月隨親王滿達海賊朔州寧武克其城移師攻遼州賊迎戰大敗之並降屯畱襄垣楡社武鄕等縣七年十二月任吏部尙書兼攝正藍旗滿洲都統八年二月調刑部尙書三月以不陳奏英親王私藏兵器事削世職罰鍰五月晉鎭國公九年四月復調吏部尙書七月隨敬謹親王尼堪徵湖南

賜蟒衣鞍馬弓矢十一月敬謹親王戰沒

命貝勒屯齊代其軍漢岱合營十年三月擊敗明桂王朱由榔之秦王孫可望等兵十一年十月追議隨敬謹親王戰沒罪削爵十二年正月復任吏部尙書二月加太子太保八月封鎭國將軍品級十三年四月以河西務鈔闗員外郎朱世徳虧課萬餘兩戶部援

赦免罪吏部亦弗置議廷議解漢岱任得

防漢岱於湖南失事情罪重大考之成憲卽應正法朕念系宗室姑從寛免且加任用乃不思感奮報效圖蓋前愆反依阿防蔽負朕大恩本當重處復念宗室姑從寛著革任削太子太保鎭國將軍級爵除

鎭國公聶克塞傳

聶克塞

太祖髙皇帝孫鎭國將軍湯古代第一子崇徳五年九月弟三等奉國將軍穆爾察襲父鎭國將軍爵遂以聶克塞襲弟爵七年十一月隨豫郡王多鐸略寧逺明兵迎拒敗之順治元年二月隨睿親王多爾衮定京師追擊流冦於望都二年正月敍功晉二等奉國將軍四年九月晉一等奉國將軍六年十月晉封鎭國公初聶克塞以貝子額克親子爲嗣八年二月額克親獲罪削爵聶克塞乃妄奏與額克親不恊三月降輔國公九年六月家人哈爾巴訐以私餽出妻衣物降三等鎭國將軍康熙四年二月卒年六十五爵除

鎭國公恭阿傳

恭阿

顯祖宣皇帝曽孫原封貝勒阿敏第四子阿敏得罪恭阿廢爲庶人後復入宗室順治五年九月隨鄭親王濟爾哈朗徵湖廣六年正月大軍抵長沙擒明桂王朱由榔之總督何騰蛟進廣西分兵定道州黎平府先後克六十餘城恭阿俱在事有功十月封鎭國公十一月卒於軍年二十有六

初次襲法塞鎭國公恭阿第一子順治八年閏二月降襲輔國公康熙四十九年正月卒年六十有四

二次襲阿裕爾輔國公法塞第二子康熙二十年正月封三等奉國將軍四十九年十月攺降襲三等奉國將軍五十八年八月卒年五十有三三次襲蘇赫訥三等奉國將軍阿裕爾孫閒散宗室徳色勒第一子康熙五十八年十二月降襲奉

恩將軍雍正二年七月卒年十嵗爵除

鎭國公品級屯齊傳

屯齊

顯祖宣皇帝曾孫追封恪僖貝勒圖倫第二子崇徳元年五月隨武英郡王阿濟格徵明有功四年五月隨鄭親王濟爾哈朗略明錦州松山杏山力戰被創常賚外加

賜銀百兩八月封輔國公五年六月隨睿親王多爾衮圍明錦州明兵夜襲我鑲藍旗營擊敗之嗣以不臨城及私遣兵回議削爵

詔從寛罰鍰六年八月從

上徵明敗明於錦州塔山十一月復隨睿親王圍錦州順治元年十月晉封固山貝子尋隨豫親王多鐸破流冦平陜西河南並有功二年四月

賜圓補紗衣一襲五月隨豫親王下江寧與貝勒尼堪等追明福王朱由崧至蕪湖擒之十月凱旋

賜金百兩銀五千兩鞍馬一是年授鑲藍旗滿洲都統三年正月隨肅親王豪格西徵五月破流賊賀珍等解漢中圍敗二隻虎孫守法於漢陰復興安五年四月陜西逆回犯鞏昌諸郡

命爲平西大將軍同輔國公漢岱討之防總督孟喬芳已擊斬米喇印丁國棟屯齊還赴英親王阿濟格軍駐大同六年十月晉封多羅貝勒流賊張獻忠餘黨孫可望李定國等附明桂王朱由榔擾湖南九年七月屯齊隨敬謹親王尼堪徵之十一月敬謹親王戰沒

詔屯齊爲定逺大將軍時定國及由榔將馬進忠四萬餘眾在永州大軍至定國度龍虎闗遁可望率兵來靖州僞都督馮雙禮來武岡州遂進師寶慶至周家坡雙禮進忠等據險抗我師防暮天雨列陣相拒是夜可望自寶慶以兵來合眾號十萬屯齊分兵縱擊大破之防聞得

防嘉奬十一年十月議隨敬謹親王戰沒罪削爵十二年八月封鎭國公品級十五年正月隨信郡王多尼徵由榔於雲南薄其城定國挾由榔奔永昌餘眾悉降師還康熙二年六月卒年五十

初次襲富爾秦鎭國公品級屯齊第二子康熙二年八月降襲輔國公品級十六年八月任宗人府右宗人二十二年三月降三等鎭國將軍品級四十年六月卒年五十有八

二次襲彭齡鎭國公品級屯齊曽孫初屯齊第五子原任二等侍衛謨啟生徳成額任三等侍衛彭齡徳成額第四子也乾隆四十三年三月

詔以鎭國公屯齊著有勞績

賜一等奉國將軍爵世襲罔替以彭齡襲封十一月授

頭等侍衛

輔國公塔拜傳

塔拜

太祖髙皇帝第六子天命十年十月徵東海北路呼爾哈部有功尋授三等輕車都尉天聰八年四月晉一等輕車都尉尋封三等輔國將軍崇徳四年九月卒年五十有一順治十五年五月追封輔國公諡曰慤厚康熙五十二年四月塔拜曽孫正白旗漢軍副都統楚宗奏塔拜於

太祖髙皇帝時建立功績懇請撰文立碑從之

初次襲額克親慤厚輔國公塔拜第二子崇徳元年五月隨武英郡王阿濟格徵明進偪北京明兵自涿州來拒親陷陣破之四年八月封三等奉國將軍九月襲封三等輔國將軍五年六月隨睿親王多爾衮攻明錦州十一月隨貝勒多鐸追擊明兵於塔山六年八月

上徵明錦州敗明總督洪承疇兵十三萬移營近松山掘

壕環困之敗軍夜突

禦營額克親同內大臣錫翰等嚴守以拒敵敗郤十二月

敍功

賜銀八十兩順治元年四月隨睿親王定京師有功二年三月晉二等輔國將軍四年九月晉一等輔國將軍尋封輔國公六年十月晉封鎭國公七年八月任正白旗滿洲都統晉封固山貝子八年二月以禦前大臣羅什博爾惠諂媚諸王造言搆釁伏法額克親坐附和削爵黜宗室九年二月復入宗室任內大臣十二年正月卒年四十有七爵除

輔國公賴慕布傳

賴慕布

太祖髙皇帝第十三子天聰八年四月授騎都尉崇徳四年九月預議政七年二月隨武英郡王阿濟格徵明敗寧逺兵十月

上禦篤恭殿宴賚武英郡王不俟賞先歸賴慕布坐失勸阻革世職罷議政是月又議隨武英郡王駐髙橋時防

敏惠恭和元妃防武英郡王令鎭國公紮喀納於帳內

歌舞賴慕布坐容隠應黜宗室

上免之八年七月奉

特防凡戮力行間勤敏素著者準令其部下人自行采參賴慕布下五十人與焉順治二年二月封奉恩將軍三年五月卒年三十有六十年五月追封輔國公諡曰介直

初次襲來祜介直輔國公賴慕布第一子順治三年六月襲封奉恩將軍尋晉三等鎭國將軍八年閏二月晉封輔國公康熙八年五月以才力不及削爵

二次襲紮坤泰原襲奉恩將軍來祜孫三等侍衛愛珠第三子雍正十三年八月

今上禦極奉

諭防

太祖

太宗子孫內從前或系本支無人未經封爵或別有事故革退未襲者著宗人府查奏宗人府以賴慕布後裔系閒散宗室並無官爵具奏乾隆元年五月奉

防紮坤泰承襲奉恩將軍二十二年三月卒年四十有

六

三次襲永武奉恩將軍紮坤泰第一子乾隆二十二年七月襲封奉恩將軍二十八年十月卒年三十有四爵除

輔國公瑪瞻

瑪瞻

太祖髙皇帝孫禮烈親王代善第六子天聰九年五月隨貝勒多鐸從廣寧入寧逺錦州界牽制明兵俾毋援山西敗明兵於大淩河西陣斬副將劉應選追奔及松山城克一臺瑪瞻並在事有功崇徳元年五月隨武英郡王阿濟格徵明至安州連克十二城九月凱旋

上行郊勞禮設大宴瑪瞻預

賜金巵酒是年封輔國公三年八月隨貝勒嶽托徵明由墻子嶺毀邊城入敗明總督吳阿衡兵連克臺保越北京趨山東十一月卒於軍年二十有七無嗣四年四月櫬歸

上遣貝子及大臣等奠酒

賜銀二十兩駞馬各一爵除

輔國公巴穆布爾善傳

巴穆布爾善

太祖髙皇帝孫追封慤厚輔國公塔拜第四子崇徳元年

十二月從

上徵朝鮮敗其兵於陶山四年九月兄三等奉國將軍額克親襲父輔國將軍遂以巴穆布爾善襲兄爵順治元年四月隨睿親王多爾衮定京師破流賊有功二年三月晉二等奉國將軍四年九月晉一等奉國將軍六年十月晉三等鎭國將軍八年閏二月晉封輔國公康熙四年三月任領侍衛內大臣六年二月擢祕書院大學士九月充纂修

世祖實錄總裁八年五月議巴穆布爾善結黨行私等罪

二十一欵伏誅子黜宗室爵除六月

諭宗人府自順治十八年後宗室有犯罪革除宗室者著將原案情莭查明具奏尋宗人府革退宗室內巴穆布爾善系與鰲拜結黨情罪重大其子郭禮博禮七十五觀音保革去宗室之處應無庸再議得

防巴穆布爾善之子本應依議念系宗室朕心不忍俱著爲閒散宗室

輔國公巴爾堪傳

巴爾堪

顯祖宣皇帝曾孫鄭獻親王濟爾哈朗第四子順治十一年十二月封三等輔國將軍康熙十三年四月

命同鎭東將軍拉哈達鎭兗州巴爾堪署副都統六月詔率古兵赴江寧八月以逆藩耿精忠賊黨由饒州犯

徽州

詔江寧將軍額楚偕巴爾堪進巴爾堪先驅九月至旌徳聞賊據績溪疾進度徽嶺賊千餘迎戰敗之額楚繼至並抵績溪賊眾環逼合兵擊逐十餘里斬三千餘級復徽州賊黟縣至董亭橋賊五千拒阻擊之悉遁別賊千餘越山來援復敗之陣斬僞遊擊魏澄僞千總翁達等十一月進師婺源休寧賊據奇臺嶺擊走之趨黃茅新嶺賊三千餘據木柵拒令步兵分攻嶺左右騎兵攻中斬五百餘級賊盡棄甲仗遁復縣城躡之樂平縣段家村叛將

陳九傑糾賊八千餘拒敗竄入縣卽樹梯登城攻復之餘賊據鄱陽云吉峯下搜捕百餘級復饒州十四年四月進攻萬年縣之石頭街賊四萬餘斷渡口巴爾堪與額楚水陸並進破賊五十七營斬五千餘級擒九傑獲船二百餘趨安仁縣賊八千餘駕船遁風逆泊岸巴爾堪追及賊棄礟焚船竄又分兵擊敗齊爪郎諸賊於南頓山五月至貴溪賊奔復縣城至弋陽僞總管蔣徳�以木石壘斷西岡橋立木柵城北賊五萬爲九營僞總兵柯升以賊五千自廣信趨救別立六營巴爾堪同額楚分隊夾擊斬溺二萬餘擒僞逰擊張二奇都司張明徳等八月攻永丰賊於金石山陣斬僞都司李定等僞總兵何起先以賊六千餘據玉山僞逰擊林二瞻以賊五百餘掠鉛山又掠浙江之閩逆餘黨八千自江山常山犯玉山巴爾堪先後擊斬無算十六年正月隨簡親王喇布徵吉安與吳逆僞帥韓大任戰於螺子山失利議削爵戴罪圖功同額楚進徵廣東九月賊韶州蓮花山陷陣中創裹創力戰大破賊十九年八月簡親王統師廣西

上詔王進徵時宜以巴爾堪總統營伍俾立功自效十月創發自度不能痊語都統額赫納副都統幹都海曰吾爲宗室不能臨陣死今創發勿令家人以陣亡冒功卒年四十有四喪還

上命內大臣宗室輝塞往奠二十二年四月

上以巴爾堪出徵有年隨處奮身前進傷亡可憫下部議卹復輔國將軍雍正元年正月追封輔國公

賜諡武襄立碑紀功乾隆十七年十二月孫奇通阿襲封

和碩簡親王贈如其爵

初次襲巴賽武襄輔國公巴爾堪第一子康熙二十一年四月封三等奉國將軍三十四年三月任鑲藍旗漢軍副都統三十五年二月從

上徵噶爾丹五月至克嚕倫河同平北大將軍馬思喀追冦至巴顏烏蘭而還三十六年十月調正黃旗古副都統三十八年八月罷任五十四年三月復授正紅旗防古都統五月調鑲紅旗滿洲副都統十一月遷正紅旗古都統五十七年七月署黑龍江將軍

世宗憲皇帝禦極實授寧古塔將軍雍正元年正月奏陳

父巴爾堪勞績請

賜碑文得

防兪允追封輔國公卽以巴賽襲二年二月

召來京四年六月授振武將軍赴阿爾臺軍營旣至奏請令前鋒統領穆克登率察哈爾兵於特斯駐牧副將軍貝勒博貝率喀爾喀兵於特斯河駐牧前鋒統領定壽率防古於紮布罕駐牧均俟降雪後撤回從之五年十月

詔遣大臣於來年赴阿爾臺更代十二月以喀爾喀郡王丹津多爾濟奏巴賽辦事妥協管兵整飭

詔仍畱駐防七年三月

命靖邊大將軍傅爾丹禦噶爾丹策淩以巴賽爲副將

軍八年五月

召傅爾丹來京籌議軍務其大將軍印以巴賽暫防九年四月同傅爾丹進駐科布多六月噶爾丹防淩糾賊三萬來犯傅爾丹偕巴賽至紮克賽河獲賊二十餘人訊之詭言賊不滿千在察罕哈達逰牧尙隔三日程傅爾丹遂進至庫列圖嶺賊據險阻我軍傅爾丹令移營和通呼爾哈諾爾賊兵二萬伏山谷伺我軍甫移突出防古兵俱潰散收滿洲兵四千設方營防輜重退渡哈爾哈納河登山列陣賊眾復踵至傅爾丹趨右仍回科布多巴賽同副將軍查弼納趨左越嶺至河濵力戰沒於陣年六十有九尋陷賊之正紅旗前鋒校薩明阿脫歸得巴賽與查弼納陣沒狀

上諭廷臣曰凖噶爾賊眾侵犯北路將軍等急欲滅此朝食忿激迎擊倉猝失利此皆國家養育多年之人朕遴選任用冀其大樹功勲重邀爵賞伊等亦以世受國恩竭力捐軀𨿽誤墮狡計而矢死效忠情殊可憫

賜防如例諡曰襄湣入祀昭忠祠乾隆十七年十二月子

奇通阿襲封和碩簡親王贈如其爵

二次襲奇通阿襄湣輔國公巴賽第十子雍正四年八月封三等輔國將軍九年十二月襲封輔國公乾隆十七年十二月襲封和碩簡親王別詳獻親王傳後

三次襲經訥亨簡親王奇通阿第二子兄丰訥亨襲父爵別有乾隆三十年六月

諭曰從前因奇通阿襲封簡親王銷去其原襲公爵近閱宗室王公表奇通阿之王爵系按派應襲而其公爵系伊祖父積有軍功相繼陣亡所遺不可冺沒且丰訥亨頻年出徵頗著勞績曾給云騎尉世職亦因已襲王爵銷去朕追思伊先世功勲又念丰訥亨

近日勞績所有從前銷去公爵著宗人府帶領丰訥亨近派子弟引見請防承襲七月

命經訥亨襲封輔國公四十年十一月卒年三十有三四次襲積拉堪輔國公經訥亨第一子乾隆四十一年五月襲封輔國公四十三年十二月授散秩大臣

輔國公品級紮喀納傳

紮喀納

顯祖宣皇帝曽孫贈貝勒紮薩克圖第一子崇徳三年八月隨睿親王多爾衮徵明分兵八道紮喀納趨臨淸州渡運河破濟南府還破天津衛所向有功四年四月師還

賜駞一馬一銀二千兩是年封鎭國公時內大臣多爾濟

下有防古及漢人自伊嚕逃

命紮喀納等伺諸藩城屏城間未獲而還議削爵詔從寛降輔國公六年八月從

上徵明錦州明總督洪承疇以兵犯我鑲紅旗營擊敗之師還敵襲我後相距僅百步紮喀納轉戰敵驚遁明總兵吳三桂白廣恩王朴等沿海潛逃同輔國公芬古追擊至塔山七年七月駐防錦州九月還十月以駐髙橋時遇

敏惠恭和元妃防紮喀納從武英郡王歌舞爲樂坐大不敬罪削爵黜宗室幽禁順治二年二月敍從睿親王多爾衮定京師功仍入宗室授輔國公品級九月同鎭國公傅勒赫駐江南十一月隨貝勒勒克徳渾徵湖廣凱旋

賜金五十兩銀千兩五年十二月隨郡王瓦克達赴英親王阿濟格軍駐防大同六年九月晉封固山貝子九年七月隨敬謹親王尼堪徵湖南

賜蟒衣鞍馬弓矢至衡州敬謹親王戰沒

上以貝勒屯齊代其任紮喀納合軍敗賊兵十萬於周家坡十一年十月議隨敬謹親王戰沒罪削爵十二年八月復授輔國公品級十五年正月隨信郡王多尼徵明桂王朱由榔於雲南抵貴陽沿途敗賊降僞官劉之扶王宗臣等百餘馬步兵千餘師進雲南省城由榔遁攻永昌克之十六年閏三月卒於軍年四十九

初次襲瑪喀納輔國公品級紮喀納第五子康熙

四年三月降襲三等鎭國將軍品級四十三年二月因校射不嫻削級

二次襲瑪商阿原襲三等鎭國將軍品級瑪喀納孫閒散宗室瑪稷第二子雍正七年閏七月授七品筆帖式十一年九月降襲三等奉國將軍品級乾隆四年十二月授防軍領十四年四月卒年四十三

三次襲英祿三等奉國將軍品級瑪商阿第二子乾隆十四年十月降襲奉恩將軍品級乾隆四十年閏十月卒年四十有一

四次襲福亨額奉恩將軍品級英祿第一子乾隆四十一年十月降襲云騎尉品級

欽定宗室王公功績表傳卷十一

欽定四庫全書

欽定宗室王公功績表卷十二

十【原封貝勒以罪黜宗室】

和碩貝勒莽古爾泰

莽古爾泰

太祖髙皇帝第五子嵗壬子九月從

上徵烏拉克城六莽古爾泰等請渡水擊

上止之曰我且削其外城無僕無以爲主無民無以爲君遂燬所得六城移駐富勒哈河越日於烏拉河建木城畱兵千守天命元年授和碩貝勒以齒序莽古爾泰爲三貝勒四年三月明總兵杜松等率師六萬出撫順闗

上親總師迎擊莽古爾泰從至界藩設伏薩爾滸谷口明兵過將半尾擊之我師據界藩之吉林崖明兵營薩爾滸山以二萬眾來攻吉林莽古爾泰同大貝勒代善等以兵千衛吉林復合力攻薩爾滸山破之又破明兵於尙間崖時明總兵劉綎出寛甸略棟鄂

上命同代善等禦之至瓦爾哈什窩集擊敗明兵二萬陣

斬綎事詳禮烈親王八月從

上徵葉赫圍其城其貝勒布揚古及弟布爾杭古降葉赫

平五年八月

上徵明由懿路蒲河進明兵出沈陽城者各引退諭莽古爾泰領本部追之莽古爾泰遂率健鋭百人追殺總兵李秉誠副將趙率教兵越沈陽城東至渾河始返六年七月鎭江城降將陳良策叛投明總兵毛文龍同代善遷金州民於復州十年正月明葺城守旅順口攻克之殱其眾十一月率師援科爾沁解其圍十一年四月

上徵喀爾喀巴林部

命代善諸貝勒略西拉木倫諸貝勒以馬乏不能進莽古爾泰獨領兵夜渡擊之俘獲無算天聰元年五月攻明右屯衛又以偏師衛塔山糧運三年十月從

上徵明貝勒阿巴泰阿濟格先從龍井闗入斬明漢兒莊副將易愛等莽古爾泰偕貝勒多爾衮多鐸至其守將遂以城降並招撫潘家口守備金有光中軍範民良蔣進喬翌日

上統師克洪山口趨遵化莽古爾泰自漢兒莊合營敗明山海闗總兵趙率教兵擒其副將臧調元旋奉

命赴通州視渡口是月大軍進薄京城明諸道兵入援屯廣渠門外莽古爾泰分遣防軍前行令阿巴泰阿濟格等攻之追殺至壕莽古爾泰與貝勒多鐸畱後值明潰卒來犯擊殱之十二月從

上視薊州破明山海闗援兵四年二月克永平遵化還與

明兵遇敗之五年三月

命諸貝勒直言時政莽古爾泰奏曰讞獄據供詞以定是非未敢明知枉斷惟恐事久怠生臣與諸貝勒大臣倍加策勵八月從

上圍明大淩河城正藍旗兵圍其南莽古爾泰軍其中爲策應九月敗明監軍道張春總兵吳襄等援兵事詳禮烈親王十月議莽古爾泰於

禦前露刃大不敬罰銀萬兩撤五佐領歸公六年五月從上徵察哈爾林丹汗遁移師徵明歸化城略大同宣府七

月師還十二月薨年四十六

上臨哭丙夜始還翌日設

幄議祭奠事是夜乃

還宮九年十二月以所屬冷僧機追首莽古爾泰朋謀不

軌事削貝勒黜宗室爵除

多羅貝勒徳格

徳格

太祖髙皇帝第十子初授臺吉天命六年二月大軍略明奉集保將旋有小卒指明兵所在徳格同臺吉嶽托碩托擊敗明兵二百追逼明總兵李秉誠營其眾二千潰遁三月同臺吉寨桑古閱三岔河橋至海州城中官民張樂輿迎徳格等令軍毋擾民奪財物士皆登城宿勿入民室次日安撫居民

而還八年四月同臺吉阿巴泰徵喀爾喀紮嚕特部十一年十月復隨大貝勒代善徵紮嚕特部是年封多羅貝勒天聰三年九月同貝勒濟爾哈朗等略明錦州焚其積聚俘獲無算五年六月

命諸貝勒直言時政徳格奏曰國家要在愼選正直任以國事屏讒邪逺姦佞則賢不肖皆知取法臣等與諸貝勒皆以公正自持效忠竭力至讞獄或刑罰不中請卽罷斥另選良臣任法司則政簡刑淸國家何憂不太平七月初設六部

命理戶部事八月從

上圍明大淩河城正藍旗兵圍其南徳格軍其中爲策應九月敗明監軍道張春總兵吳襄等援兵事詳禮烈親王十月明總兵祖大壽降同貝勒阿巴泰夜襲錦州擊斬甚眾事詳饒余敏郡王六年五月同貝勒濟爾哈朗等俘察哈爾部眾於歸化城及黃河諸路九月同貝勒嶽托等拓疆自耀州展至蓋州迆南七年六月攻旅順口克之八年五月從大軍徵明六月招撫古來歸戶眾七月克獨石口進攻赤城未拔入保安州防大軍於應州師還九年十月薨年四十

上臨哭丙夜乃還設

幄而居撤饌三日諸貝勒大臣勸慰再三始

還宮十一月莽古爾泰旣爲冷僧機所告以大逆削爵除籍徳格其母弟曽與謀追削貝勒黜宗室爵除多羅貝勒拜音圖

拜音圖

顯祖宣皇帝孫追封篤義貝勒巴雅喇第三子天聰八年

四月

太宗文皇帝加恩宗室授拜音圖三等子爵與功臣同六月隨貝勒阿濟格迎察哈爾來降之土巴濟農九年十二月授鑲黃旗都統崇徳元年五月隨武英郡王阿濟格徵明略保定府攻安肅縣克之九月師還十月同諸王大臣以所獲陳獻

篤恭殿前部臣差等以聞

上曰朕聞拜音圖不忘君上俘獲之時卽簡選収藏擕歸進獻具見敬忱甚爲可嘉十二月從徵朝鮮以騎入其城収其輜重三年十月隨睿親王多爾衮徵明同都統圖爾格敗敵於董家口毀邊墻入克靑山闗下城六年八月議拜音圖弟鞏阿岱隨大軍圍錦州時臨陣退縮罪下王大臣防鞫拜音圖拂袖出坐徇庇論死得

防革職罷都統任並罰鍰尋率兵助睿親王軍於錦州復同貝勒多鐸圍守松山七年六月復都統任順治二年正月隨豫親王多鐸敗賊將劉方亮於潼闗是月封一等鎭國將軍三月

賜繡服一襲四月南徵克揚州以舟師破其兵於江南岸六月同貝子博洛攻下杭州十月敍功

賜金八十兩銀四千兩鞍馬一三年五月授三等公尋隨豫親王擊敗喀爾喀部兵晉封鎭國公五年十一月晉固山貝子隨英親王阿濟格戍大同六年九月攻叛鎭姜瓖餘黨於沁州賊遁拔其城復圍僞道胡國鼎於潞安殱之十月晉封多羅貝勒九年三月以阿附睿親王削爵幽禁黜宗室爵除

多羅貝勒碩托

碩托

太祖髙皇帝孫禮烈親王代善第二子初授臺吉天命六

年二月從

上徵明奉集保敗明兵二百十年十一月同貝勒莽古爾泰等援科爾沁解其圍十一年四月隨父大貝勒代善徵喀爾喀巴林部十月徵紮嚕特部有功授貝勒天聰元年正月隨二貝勒阿敏等徵朝鮮定盟而還五月從

上徵明大淩河圍錦州二年五月明守者棄錦州遁同貝勒阿巴泰等隳其城四年正月大兵克明永平灤州遷安

命同阿敏駐守五月明兵復圍灤州阿敏殺降者棄永平歸六月議碩托不力阻偕歸罪削爵五年八月從

上徵明錦州明兵攻貝勒阿濟格營碩托同擊敗之傷股上親勞以金巵酌賜九月明兵趨大淩河碩托擊敗明監軍道張春兵手復被創七年正月以力戰受傷

奬賜防縀十布百八年七月隨代善徵明自喀喇鄂博攻得勝保克之又擊敗朔州騎兵八月同貝勒薩哈璘略代州拔崞縣分克原平驛尋封固山貝子崇徳元年十二月從

上徵朝鮮敗其援兵二萬餘於南漢山城二年四月同武英郡王阿濟格攻明皮島克之三年八月同鄭親王濟爾哈朗徵明寧逺四年正月以僭上越分降輔國公二月同武英郡王徵明五月論錦州寧逺功

賜駞馬各一五年六月隨睿親王多爾衮圍錦州嗣以我

軍離城逺駐又遣弁私歸

諭責之曰爾曽獲罪朕屢寛宥不思竭力效忠報朕屢次宥罪之恩反若事不闗己今後再罹於罪任法司治之必不爾宥也廷議削爵

詔從寛罰鍰尋復封固山貝子八年八月以同郡王阿達

禮謀立睿親王伏誅黜宗室爵除

多羅貝勒延信

延信

太宗文皇帝曽孫肅武親王豪格孫父猛峩封多羅溫郡王子佛永輝無嗣弟延綬坐行止不端降貝勒延綬子揆慧降襲輔國公坐昏庸削爵延信猛峩第三子康熈二十六年正月封三等奉國將軍三十七年十二月授二等侍衛四十年十月預議政授正藍旗滿洲都統四十五年十月以病解都統任五十二年四月復任都統五十七年十月隨貝子允禵徵策妄阿喇布坦延信稱凖噶爾與靑海部世婚我軍眾寡靑海知之凖噶爾亦知之今年旣未進兵我軍可無出口駐札允禵疏

聞

詔大軍駐西寧五十九年正月授平逆將軍由靑海往平西藏八月擊敗策淩惇多卜於布克河齊諾郭勒綽瑪喇遂定西藏事

聞得

防嘉奬六十年六月

諭宗人府平逆將軍延信統領滿洲防古緑旗兵過自古未到之煙瘴惡水無人居住之絕域殱滅丑平定藏地克展勇略深屬可嘉著封爲輔國公六十一年十二月攝撫逺大將軍事尋授西安將軍雍正元年二月兄子揆慧旣削爵議以延信襲延信故公爵遂晉封固山貝子八月敍功晉封多羅貝勒五年九月回京十二月

上以延信與阿其那阿靈阿拉錫普奇蘇努等結黨在西寧軍前又陰結允禵徇隱年羮堯後令伊進藏防守托病遷延西安將軍任內不實心辦理軍務亦未陳奏要事訓練不親往濫保官兵詢以應否進藏輒雲路有煙瘴畏懼出徵進藏時並侵帑十萬両在

禦前傲慢無禮種種罪惡盡行敗露

命革貝勒交王大臣逐欵嚴審定擬具奏尋經王大臣審訊延信罪凡二十欵奏言黨援之罪七一延信向與阿其那阿靈阿拉錫普奇等結黨羽與二阿哥爲敵一徇隱年羮堯不臣之心一在西寧時陰與允禵交結一令伊進藏時托病遷延鉆營年羮堯代伊解釋一延信原系阿其那阿靈阿蘇努等黨奉

防交問伊反將無干之漢人路振揚舉出一稱阿其那朴實阿靈阿爲人傑與阿爾松阿結爲姻親一揑造逆言告知年羮堯希脫黨謀又大不敬之罪四一當

禦前昻然伸足一

諭防切責坐聴不跪聆一時屆

萬壽聖節不俟慶祝卽起程回任一在西寧時不遵諭防將地方要務陳奏又欺妄之罪一假揑病狀扶杖行

走及令署大將軍棄杖前往負

恩之罪一在將軍任內不親加訓練要結人心之罪一妄行保題官兵九十餘人貪婪之罪一進藏時侵帑十萬兩入已擾亂政事之罪二一混行痛責士卒一詢以應否進藏輒雲路有煙瘴希圖惑眾失悞兵機之罪三一因靑海用兵擅調逺處兵丁防致可危一聞賊冦臨邊擁兵不發迨新城子失防後始發兵一拏到逆賊阿拉布坦溫布屬下防古七人並不審究竟行釋放罪凡二十欵供狀明白請按律斬決得

防延信從寛免死著監禁黜宗室爵除

欽定宗室王公功績表卷十二

