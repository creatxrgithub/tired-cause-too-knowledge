

欽定四庫全書

史部七

紹陶錄

傳記類二【名人之屬】提要

【臣】等謹案紹陶錄二卷宋王質撰質有詩總聞已著錄質於淳煕中奉祠山居以陶潛陶景皆棄官遺世其同時唐汝舟鹿伯可繼其風因作此書上卷載栗裏華陽二譜而各摘其遺文遺事爲題別爲詞以詠之下卷紀唐鹿事而附以林居詠物之詩其曰山友詞者皆詠山鳥曰水友詞者皆詠水鳥曰山友續詞者皆詠山艸曰水友續詞者皆詠水艸曰山水友續詞者則雜詠禽虫諸物蓋質以耿直忤時阨於權幸晚嵗欲絕人逃世故以鳥獸艸木爲友蓋亦發憤之作舊於雪山集外別行

國朝康熙中商邱宋犖嘗摘錄其山友諸詞分爲五卷攺題曰林泉結契亦取其有寄懷塵外之致也今觀錄中諸作𨿽惟意所云往往不甚入格然人品旣髙神思自別誦其詞者賞之於酸鹹之外可矣乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

紹陶錄卷上

宋王質撰

書陶元亮譜

元亮髙風發於宋晉去就之際君曽祖事晉懋著勛勞自宋武帝芟元復馬逆揣其末流卽不出武帝將收賢士以系人心見要亦不應陶謝皆世臣君世地色言俱辟而靈運爲武帝秉任最後乃欲詭忠義雜江海逺師送君過虎溪而郤靈運不入蓮社素心皆所鑑知譜於左方

書陶通明譜

通明髙風發於梁齊宋去就之際君祖父皆食宋祿身又生宋代自齊髙祖代宋旋引去梁武帝代齊益退藏平時以師待君然大節有定操豈復以恩禮推移至丹陽應簡文之命不復至京都慰武帝之懷抑何其堅忍壯年果於遺世炤之審故判之不疑譜具左方

書栗裏華陽閒窩辭

淵乎栗裏謐哉華陽也當時所歷異代所傷栗裏嘗言風波未定巳爲剩語華陽單於之詩死而祕篋出之𨿽本艸亦屬去世乃生安死樂度此足矣安樂之窩伊洛自有乾坤栗裏華陽其安樂也巳辭具左方

栗裏譜

興寧三年乙丑【晉哀帝】君生於潯陽柴桑今徳安縣楚城市是君父軼名命子詩云於穆仁考淡焉虛止寄迹風雲冥於慍喜陶氏自侃以武功擅世後裔稍襲故風多流亂岐蓋折翼之祥發之旁君父子皆以隱徳著稱侃女適孟嘉嘉女適君父是生君其气所造化必有可言者太元元年丙子【晉武帝】君年十二失母祭妹文云慈妣蚤世我年二六太元九年甲申君年二十失妾楚調詩云弱冠逢世阻始室防其偏妻翟氏偕老所謂夫畊於前妻鋤於後當是翟湯家湯莊矯法賜四世以隱行知名亦柴桑人太元十九年甲午君年三十有歸田園居詩云誤落塵网中一去三十年初爲州祭酒當在其前不堪乃解歸故云久在樊籠裏復得返自然尋亦卻主簿隆安四年庚子【安帝】君年三十六五月有從都還阻風規林詩當是參鎭軍銜命自京都上江陵故在始作鎭軍參軍經曲阿詩父在柴桑故云一欣侍溫顏又久畱戀所生父爲人度不肯適都當是巳捨單行見還舊居詩軍僚差彊郡吏故云時來茍冥防宛轡憇通衢策命晨裝暫與田園疏隆安五年辛丑君年三十七正月有逰斜川詩雲開歲倐五日方三十七作五日是當是故歲五月還潯陽今歲七月適江陵有赴假還江陵夜行途中詩畱潯陽逾年當是予告在鄕至是往赴雲閒居三十載自未參鎭軍以前得三十六年當是不堪勞役遂起歸意故云詩書防夙好園林無俗情如何捨此去遙遙至南荊失父祭妹云昔在江陵重罹天罰觸事未逺書疏猶存當是妹自武昌報江陵時父在柴桑元興二年癸夘君年三十九正月有始春懷古田舍詩當是自江陵歸柴桑復適京都宅憂居家思湓城故有懷古田舍又云良苖亦懷新十二月有從弟敬逺詩云寢迹衡門下在都亦當是處野元興三年甲辰君年四十有連獨飲詩云僶俛四十年有飲酒詩云是時向立年志意多所恥遂盡介然分拂衣歸田裏當是在壬辰癸巳爲祭酒之時所謂投來去學仕又云冉冉星气流亭亭復一紀至是得十二年義熈元年乙已君年四十一三月有自爲建威參軍使都經錢溪詩當是故歲自都還裏卽吉庚子始事鎭軍繼事建威中經罹憂至是得六年復銜命至都其家尙未歸柴桑還舊居詩云疇昔家上京六歲去還歸往來時經鄕閭不常畱稍成疎故云阡陌不移舊邑屋或時非履歷周故居鄰老罕復遺至是始定居斷他適十一月有歸去來辭九月家畱柴桑身住彭澤至是免歸當是不堪軍役故求縣不堪縣役故歸家所謂風波未定心憚逺役彭澤去家百里公田足以爲酒少日眷然有歸歟之情平生之志始決見序及辭甚詳失妹所謂情在駿奔自免去職是歲劉將軍錄尙書義熈三年丁未君年四十三有祭程氏妹文自乙已至是所謂服制再周義熈四年戊申君年四十四有六月遇火詩云奄出四十年義熈五年巳酉君年四十五有九日詩義熈六年庚戌君年四十六有西田早稻詩義熈七年辛亥君年四十七有祭從弟敬逺文絕粒委務考槃山陰晨采上藥夕閒素琴當是同志見文甚詳義熈十年甲寅君年五十有雜詩云柰何五十年棄官來歸至是得少閒故云荏苒經十載暫爲人所羈義熈十一年乙夘君年五十一有與子儼等疏云年過五十又云見樹木交蔭時鳥變聲亦復懽然五六月北窻下臥遇涼風蹔至自謂羲皇上人見疏甚詳義熈十二年丙辰君年五十二有下潠田舍獲詩云曰余作此來三四星火頽當是得此在癸丑甲寅之間義熈十四年戊午君年五十四有楚調詩云僶俛六九年召爲著作郎不應是歲朱公爲相國元熈元年【晉恭帝】巳未君年五十五王休元爲江州自造不得見遣其故人龎通之等賫酒於望道裏要之卽引酌野亭休元出與相見極懽竟日嘗九日把菊無酒休元餉之有九日閒居詩所謂秋菊浮園時醪靡至當是未獲所遺休元在江州凡六載未審的在何年自乙巳至丁夘訖死【一作絕】未嘗他適獨暫爲休元入州永初元年【宋武帝】庚申君年五十六仝隱周續之召至都下爲顏延之連挫義熈間檀韶爲江州邀續之在城北禮讐書有示周掾祖謝詩云馬隊非肆校書亦巳勤願言誨諸子從我潁水濵江城尙不欲周往奚況京師劉遺民亦同隱有和劉柴桑詩挈杖還西廬又云春醪解饑劬其還以春有酧柴桑詩云嘉穟飬南疇又云慨然巳知秋其還至是及秋初自西廬及南村有移居詩云聞多素心人樂與數晨夕又云過門更相呼有酒斟酌之遷居殆爲遺民之徒尋適西廬度相去亦不逺與遺民更相酧酢不攺賞奇析義之時未審的在何年或恐劉柴桑是縣令劉或嘗爲此縣存此呼或有命不爲猶續之嘗命爲撫軍參軍不就因呼周掾皆不可知但非時爲宰者語皆冷交非熱官酧丁柴桑詩云秉直司聰於惠百里此乃當官無疑尋事鐘情於劉過厚於周遺民自隱之餘無聞續之在隱之中防婉君與周劉號潯陽三隱校情義稍有淺深是歲宋武帝踐阼景平元年【晉營陽王】癸亥君年五十九顏延之爲始安過潯陽日造飲酣醉臨去畱二萬錢悉送酒家相知久間驟見益歡延之未審何時來柴桑所謂自爾介居及我多暇伊好之洽接檐鄰捨當是不詣劉穆之之時又未審何時去柴桑當是爲豫章世子參軍之時據誄參略見元嘉三年【宋文帝】丙寅君年六十二檀道濟爲江州時抱羸疾多瘠餒往饋以梁肉不受元嘉四年丁夘君年六十三有自祭文云律中無射擬挽歌詩云嚴霜九月中送我出逺郊當是杪秋下世顏延之誄云視化如歸臨凶若吉藥劑弗嘗禱詞非卹其臨終髙態見誄甚詳君平生好談歸蕭統以爲處百齡之內居一世之中悠忽白駒寄寓逆旅與大塊而榮枯隨中和而放蕩豈能勞於憂畏役於人間最知深心形贈影答神釋本趣略見所謂縱覽大化中不喜亦不懼應盡便須盡無復獨多慮惟患不知旣以洞知安坐待此夫復何言杜甫許避俗未許逹道識者更詳之癸夘二月泰山王質譜

華陽譜

孝建三年【宋世祖】丙申君生於丹陽秣陵今上元縣冶村是母郝氏夢兩天人持鑪焚香來前有娠今世爲君再世爲孫思邈兩世肇啟於郝故其兆先形當是本居天仙趣報盡還入人趣植根殊凡受形亦異生以火年火月又夏至極陽日悉稟純陽多起飛止累功積行所升當益髙推佛言參君迹略見大明四年庚子君年五歲常持荻盡灰學書泰始元年【宋明帝】乙已君年十歲得葛洪神仙卽有志飬生語人仰靑天睹白日不覺爲逺及長博讀書防解文武諸伎自後天文地理人事𨿽至淵妙咸臻底極當時巳罕歷年愈逺行世寢稀梁所載十二種今惟三種不能紀十種唐志所載九種今惟四種有志無八種無志有五種本艸後人增衍攷證益詳間與集注差異元徽三年【宋蒼梧王】甲寅君年十九蕭將軍錄尙書引爲諸王侍讀故事止典文學無他務除奉朝請故事止奉朝請召【一作有】不爲官𨿽在宦途亦居靜地及求縣乃不遂緣勢可見永明十年【齊世祖】壬申君年三十七家貧求宰縣不遂脫朝服掛神武門去止句曲山體極輕防性嗜山林所歷必吟詠盤旋不巳語人曰吾見朱門廣廈𨿽適其華樂而無欲往之心望髙巖瞰大澤知難立止自常欲就之永明中辭祿得遂初服不爾豈得爲今日之事亦緣勢使然此語甚眞是事先有根次有緣次有勢相符乃人所謂道生之徳畜之物形之勢成之惟難契故曠世難就隆昌元年【齊郁林王】癸酉君年三十八沈約爲東陽累要不至自隠句曲不出所謂徧歷名山求訪仙藥或未然至句章禮育王塔一至丹陽應太子召他適皆未攷又言往東陽從孫逰嶽受符圖經法亦無攷惟楊羲靈寶五符句容葛粲粲以陸修靜修靜以許翽翽以孫度度東陽人出都君與遇得之所得止在秣陵句曲之間非逺適而後永元元年【齊東昏侯】已夘君年四十四在句曲築樓凡三層身處其上弟子居其中賔客止其下與物遂絕不娶無子他眷亦不通先斷此根可議他事特愛松風庭院皆植松聆響爲樂間獨逰泉石此門忌濁便淸神仙上景多雲霞下景多山水物多金玉色多紫碧他皆類是所謂熟之飬之覆之若欲成辦必加將防大要離塵換境爲上中興元年【齊和帝】辛巳君年四十六蕭都督至新林遣弟子戴猛之迎謁初齊末作水醜木之歌至是援防文成梁字令弟子進之遂以梁建國後覆沒亦預言朱防巳巳詩嘆昭陽重七元元卒驗𨿽隱茅山不郤人主訽謀中大通初獻善勝成勝二刀度武帝狃陳慶之覆魏洛陽好大之心寢移參防侯景太觸駭機豈盡忘救世者但觀時爾早慕張良甚深黃石編書蓋眞祕諜兵法其間餘事推已及物致平緒術此門隱除魔顯定亂學道者聞及君著水鏡握鏡當是早爲豈掛晚念天監元年【梁髙祖】壬午君年四十五梁武帝在西邸與逰及卽位恩禮彌篤問訊勿絕屢招不出畫兩牛一放水艸之間一金絡頭人執杖驅之知不可復致旁族李直亦不肯事梁武帝常嘆梁有天下遂不見此人門風何由乃爾天監四年乙酉君年五十移居積金澗泉石益奇無蛇虎有佳木及雜藥初乏靑林及來居皆自茂在句曲東壠中大通元年巳酉君年七十四遇異人宣闓以本艸用防虫水蛭之屬傷物遲一紀可解形至期果化尸解凡十餘種世闓自靑城來句曲先升以君聞帝錄其積水之功化後爲蓬萊都水監見仙及拾遺甚詳今茅山相稍詳但防渉異大同二年丙辰君年八十一防眼【一作兩隻眼】或方夣勝力菩薩授菩提記乃詣鄼縣禮育王塔自誓受戒世呂巖從鐘離權授劍訣後二百年來參黃龍惠南始竟佛言不修正覺別得生野休止深山大島絕於人境報盡還來歆人諸趣晚年始堅此願唐志有所著艸堂法師當時佛教𨿽隆禪宗未開圓覺以大中元年至以是年去畱臺城十九日度君不及相見大同六年庚申君年八十五逆尅亡日乃爲告逝詩及卒顏色如常香气彌山華陽頌云號期行當滿實數未終丁迨乃承唐世將賔來聖庭化後一遇丁亥爲唐太宗貞觀元年升平之盛隆古所稀聖庭當是此時初隋文帝輔周以國子博士召孫思邈不應宻言後五十年有聖人出吾且助以濟人宣政元年至貞觀元年適滿五十年應命來見太宗官之不受辭歸太白山風素極類隠居它無種不類形有轉移神無變易自是至丁夘獨孤信鎭洛陽之時正七歲至丁亥太宗召至長安之時得八十七歲暮齡有少容所以驚嗟盧照鄰稱其自謂生開皇辛酉當時巳不信若爾豈得聖童之稱博士之召貞觀丁亥方二十七歲豈得少容之嘆若言數百歲豈得七歲弱冠之譽度思邈之生適繼隱居之後其爲後身何疑挺契頌又云重離儻或似謂簡文與武帝俱非令終又云七元乃扶胥謂武帝凡攺元世稱推戴爲防立侯景嘗爲懷朔鎭功曹史至是篡梁稱漢故云扶胥所謂篇中字皆有義防後人自篇中字求之則機萌一頌二十字豈其虛設矧又彰明業運又云濟神旣有在去畱從所宜神旣濟矣在於何所華原孫氏卽其所在也巳當知佛言報盡還來及防生趣生至確可信識者更推之癸夘二月泰山王質譜

栗裏華陽窩辭

移南村辭

見集謀居南邨甚久所謂懷此頗有年今日從玆役戀南村甚堅所謂此理將不勝母爲忽去玆未審何時復還西廬所謂山澤久見招胡事乃躊躇直爲親舊故未忍言索居當是居南村柴桑時

多柴多桑兮繁陰栗熟兮山前山後而多聞有人兮素心林宻林疏兮溪山自爲秋春不見兮相思相思兮起下牀而攬衣南疇兮嘉穟北牖兮新葵轉南村兮西廬夫豈眾芳兮要之何所獨無芳艸兮惟吾宇其增菲紛有此內美兮奚適而非良期勿知太元兮又焉知義熈

去彭澤辭

見集彭澤歸從叔營致當是陶夔官太常君平

生下至曲阿上至江陵所謂在昔曽逺逰直至東海隅卽爲曲阿阿在丹陽至是所謂恐非此名計息駕歸閒居自後不見所之

西田下潠兮將荒胡不歸彭澤洵美兮惟柴桑其是思米五鬥兮何薄帶一束兮何卑乾坤莽蒼兮懷有道之無期山隩兮江衝魚龍波濤兮蘆人漁子猶怔忡朝上英兮暮下雄山林自有豪傑兮白銀水精之飛龍

防斜川辭

見集鄰曲同防無攷劉遺民周續之龎通之龎遵祖企謝景夷羊和齡劉子驥鄕親張野從弟敬逺仲徳見見集顏延之見誄君親友之情甚惇【一作篤】停雲詩龎參軍序略見晚息交逰獨悅親戚見歸來辭所以敬徳云亡傷懷深深見文甚詳張野無見

風物兮美且閒矯鷗馳魴兮各適所天南阜兮斜川川𨿽斜兮心不然二鄰三曲兮爲誰劉卽周兮祖謝羊龎皆從而命之閙沙奔兮煙瞀回峯轉兮云防上下湓浦兮無乃丹陽之桀人不恨廬山之弗秀兮恨廬山之弗深

獲西田下潠辭

見集世事度甚防常抱饑窘有乞食詩極哀歸去來辭缾無儲粟有防而作序煙火才通旬日可見

平疇兮交逺風良苖兮懷新新欲升兮未升猿鳥兮悲吟饒霜露兮深山風气兮先城郭而生寒堇不苦兮將辭其實難倍伊蓰周兮又奚著而奚作靑山白蓮兮遼遼邈邈矧玉臺兮金闕

居句曲山辭

見始棲句曲山立館中茅號華陽隱居南冣髙爲大茅北孤峯聚石爲小茅中三峯鼎立近後冣髙爲中茅同爲句曲

林屋兮峨嵋岱宗羅浮兮繚之幅員旣長兮無極杳煙兮云陂谷髙陵深兮矧昭陽穹廬之翻覆萬春千秋兮句曲東麓兮南岡桂椒蕭艾兮同香湛汧溪兮永碧岌菌山兮長蒼

移積金澗辭

見大茅中茅長阿中連石爲積金今居東面橫壠多環石深穴聳壁狹洞皆有湧泉大率冬溫夏冷水旱不增減色白味甘美隠居東澗宅與許長史南澗宅冣奇長史卽謐又有掾卽許翽舍人卽揚羲並在旁近三君皆生東晉諸仙故迹多出所

長史禦風兮舍人躡雲掾左右兮山髙谷深昔兮何世今茫茫兮何代王謝兮埃中楊許兮塵外五明重云兮咫尺而阻修東春兮西秋羣芝兮遞芳術花參花兮似不仝人兮焉往藥香無歌兮人生不可以久畱

禮育王塔辭

見辭傳臨作先用道家制籙鈴藥鈴佩符腋下符髻上次用佛家儀覆以大袈裟郁袍葛衍桐柏弟子劉顯林等學仙泉法堅等學佛君兼辭於仙特詣極

乾坤分吳越兮隔以海潮之飛鴻鵠兮十度而九回朝句曲之嶙峋兮暮育王之防嵯垂老逺逰兮豈其舍人長史之非上精行次絕行兮非通行照行之可希天石縱兮天河驚星辰日月兮攲危度錢塘兮江碧而山蒼斯行兮非常

築層樓辭

見華陽頌紀居上多種果林蔬圃澣泉石竈亦弗遺未見及樓當是在東澗前居旣遷故迹不甚省頌所包羅甚濶偶不及之如欲立碣刻頌安經昭靈臺前頌亦不及經臺

樓愈髙兮世愈遙平壤兮層霄松遇風風遇松兮信美而弗迨笙籟兮云陂波濤兮雪川夢巳隔而弗聞兮矧浮塵之入飛煙樓安得兮袤阜松安得兮穹巖大分有終兮大空無終斯時有羣仙之是從兮它時無一人之與同

籃輿柴車

見門生曁兒攑籃輿適廬山爲王休元入湓城亦用此見集日暮巾柴車

柴桑𨿽寂寥兮亦扶疎不孤吾烓兮吾車紙筆梨棗兮物計有酒兮聊可與娯洲寒兮桑落久阻修兮江淮慘其如昨鶴怨兮猿悲灌卉宿莽兮無依湓城倘可以且泊兮廬山未趣夫來歸

舫舟

見集舫舟防門前

有事兮春疇趾垂舉兮攙防碕回回兮峪漫漫何楫兮何舟潺湲兮虎溪東林兮逺師溪深兮榜度溪淺兮行歸諦玩兮【缺】痕逆知兮履綦林有影兮溪無聲露下月明兮過之到家兮掩門噫其不爾兮闔蓬亦可以棲身

琴

見有琴無以爲但得琴中趣何勞上聲見集上驚白鶴下摻孤鸞

冩意兮憑聲寄無所兮夫何能陶我心酤我醑我兮勿充豈其餘兮於琴山空兮聲出溪空兮聲澈遲有兮何時溪山兮爲我流水而白雪虎溪石兮濺濺靈山樹兮欒欒柏下之人巳往兮淸吹毋爲之輕彈

壺觴

見集多及壺觴次及杯罇無定器多言濁流嘗言偶有名酒當是艱得至作二十首平生賦詩未有若此其多紓情未有若此其適者尋詩可見

乾爲天兮爲圓有時兮不然醒復醒兮日月皆爲之右轉醉復醉兮天勿爲之左旋騖遐觀兮北睨斂孤照兮南防天下有道則庶人不議兮夫何波浪之彌漫柯欒欒兮我眄松蕭蕭兮我撫阿衡去我兮已逺我獨歌兮獨舞化無輿兮曷乘盡無宅兮曷歸今茫茫兮何是昨莽莽兮何非

鹿皮巾葛巾

見武帝遺鹿皮巾不用後見簡文丹陽以葛巾進謁

斕斕兮斑斑毋落落兮其間蒼茸黃精之本兮秋風杳生後而生前山葛兮山巾勿問山中兮君其問諸水濵瀼瀼兮秋露漙蕭蕭兮秋風生淨居永福兮胡可得爲孤山之寒人荷荷兮巳矣膠膠兮何耶去復來兮願采山之藥花

笙

見少便馬閒射晚皆捐惟喜聽吹笙

山不風兮風不松�磕兮自生松風夫何所嗜之太酷兮山林將安爲容下阪兮飛鞚袤川兮深弓去彼取此兮但空斯情兮焉窮王母去兮雲歸王子來兮霜霏鳯皇兮驚飛明月在天兮星稀疇昔兮成非是耶非耶焉知栗裏車及輿【見歸田園等詩其制無考今所用如左】

山轎繖

冝用紫竹斑竹以輕壯爲良繖用竹亦如花葉紙梧桐油爲頂衣以淸滑爲良

跚跚以出軋軋以趣山攃淺艸溪滔深蒲在我窩兮不可傷竹竿潗潗桐油香遮遮風遮夕陽

栗裏杖【見和劉柴桑等詩其制無考今所用如左】

拄杖塵拂子

宜用山茶木櫻桃木或紫竹或斑竹白花藤以堅潤爲良塵拂子柄用竹眊用白馬尾以輕柔爲良

溪昏霧多潤卽搓挪路防石狠弱卽擔柯在我窩兮不可防十二紅邊千百紅入山轉深春轉濃

栗裏舟【及】櫂楫【見遇火等詩其制無考今所用如左】

篷

冝用艑子拖篷腰篷橛頭又网板敞槽多拖潭簊其材冝用桫木櫧木欏木以輕防爲良篷用雜篛皆可以厚密爲良

山﨑水嶇無軌可濡艸黔木黮無轡可攬在我窩兮不可暌孤篷秋風秋葉飛露冷波寒冝早歸

蓑笠背篷

冝用藨艸在背胸爲蓑衣在腰爲蓑裙莣繩索領笠冝用篛葉筍籜筋竹背篷亦如之或椶毛爲衫笠以鮮宻爲良

橫江斜風零其蒙無蓑無笠誰適爲容在我窩兮不可殃濈濈濕濕麾牛羊負餱轉入魚龍鄕

槳櫂

橈篙

冝用白橚木白植木烏圓木樟木椿木篙冝用筀竹以堅致爲良

��其搟��其蕩吾非榜人惟意所向在我窩兮不可擲菌桂木蘭皆不必何材不動能浮碧

栗裏屨鞋【見貧士詩】

冝用芒艸藨艸稻艸椶毛或用蕦蔴皮藨鮮嫩者號過街新以輕韌爲良

有黃其總有靑其絇巖壑﨑嶇不利走趨在我窩兮不可排白沙何嘗破靑鞋柳絮蒲花鋪滿街

栗裏枕【見雜詩】

枕冝用藤枕竹枕柏枕如胡牀爲繩枕如吸筒爲藥枕純貯甘菊荊芥良佳它方稍繁難集以輕平爲良

塊不枕頭防兒來偸疾攑深投安枕長流在我窩兮不可忘無煩酴酥入枕囊但乞野菊花風香

栗裏杯觴【及】壺罇【見飲酒等詩】

酒杯冝用貓頭竹根或松根柏根堅老者亦佳筀竹筒柘木馬盂馬瓢長頸葫蘆扁腹葫蘆以輕穩爲良

松陵木癭艸堂竹根艸堂不貧仍有瓦盆在我窩兮不可攙自古英豪於此韜【或作陷】不英不豪杯可銜

栗裏燭【見歸田園詩】

燭燈

冝用松膏樺皮燈冝用烏桕油紵子油菜子油梧桐油無燈艸用紙撚布縷亦可以明澈爲良

有月未生誰與爲朋姑閟我光少須爾明在我窩兮不可陵疏幹一任梢浮雲我自燈仍續燈

栗裏衣【見歸田園詩】

衣冝用四垂衫旋襴裙磕膝袴漫襠袴腿袴腳防皆用布以簡潔爲良

芰荷我衣芙蓉我裳秋風易雕相從勿長在我窩兮不可侵薪姑稻姨不可紉樹有防絲茒有鍼

栗裏巾及冠【見飲酒詩】

巾冝用烏紵靑葛冠冝用樺皮槲皮椶皮白藤皮斑竹皮簮冝用箭竹以輕潔爲良

東莊有紵西莊有葛翾哉附蟬棲我枯茁在我窩兮不可譏斜日西西鳴竹絲暗樹鉤冠休夜歸

栗裏牀【見移居詩】

牀席

薦

冝用竹牀松牀席冝用燈艸心莞艸薦冝用稻艸或蒲艸號蒲蓋以潔軟爲良

晝亦蝴蝶夜亦蝴蝶普天長春芳艸無歇在我窩兮不可妨瑇瑁瑚終剝牀枕中江漢菇蒲香

褥

冝用蒲花柳花蘆花靑麻布囊之或用零陵香荊芥穗宻編作團以气【一作柔】厚爲良

曲江錦茵白蘋紅巾我茵不文𨿽吐奚嗔在我窩兮不可驕深陷溪山花柳毛松房竹館棲身牢

交牀懶牀

冝用筋竹水竹麻絳交縶懶牀用竹用絳皆如之或黃牛艸代絳以牢穩爲良

礤礤其麄防防其夫惟無華可與相永在我窩兮不可嗤徑防樹繁行稍遲倦卽倚牀齁片時

栗裏案【見挽歌詩】

機椅

冝用紫竹黃竹椅冝用竹椅竹機蒲團竹懶椅可負以輕便爲良

昔冰我眼今雪我身豈惟我身又玉我心在我窩兮不可鄙班坐春莎總吾椅防隱春山亦吾機

栗裏琴【見時運詩】

冝用常琴不必好古尙奇操冝用多怡愉少悲怨多幽淡少繁急不可求【一作博】反嬰神勞心以輕致爲良

冝竹冝松冝山冝溪有月與風無適不冝在我窩兮不可攖千頭萬緒叢關心才聞一聲無一星

栗裏鋤【見歸田園詩】

鋤鏟

刀斧

冝用鋼爲刀黃檀木白橚木爲柄以堅利爲良

我藥務滋我蔬務榮閒卉閒花任其死生在我窩兮不可沈鏟欲平平鋤欲深�刀鉤林多錯薪

紹陶錄卷上

欽定四庫全書

紹陶錄卷下

宋王質撰

書唐濟民事

廬山異人多前聞久寂矣近得一人焉出於士大夫之間可書也巳同年臨川唐君名汝舟字濟民其樂趣可見小名冝僧小字僧兒其樂趣之外又可見也君亦偉哉少業儒事決科年四十有五始有成戶掾南康儒官武陵宰蘄春之黃梅居久之易祠官歸湓江人莫知何爲也初娶黃繼娶張居無何出只子贅旁捨無他唐夫媍淡處防也不求官不治生不接親朋至不見其子人亦莫知何爲也臨川丰城湓江量薄有生理官廩亦防有贏資一日盡裒施廬山諸寺及諸庵夫媍往來轉食無定所亦無多時間旬月輙他徙人皆莫知其何爲也飲食固隨眾衣服亦不加紉浣不知其何以度寒暑錢幣皆無所挈持不知其何以應緩急也有所遇耶人亦莫知自有所得耶人亦莫知惟不言故不知也或訪求卽深避逢者鮮焉終莫知何爲也今夫年六十有九婦不知年輕行巖谷甚駛其能與君仝固冝皆康彊常悅豫從君同裏管鏄叔亷得之及從他得皆相符今君不可得見悲夫癸夘正月六日泰山王質書

書鹿伯可事

士大夫挾才宏者交世深脫然遺之才空則世疏同年鹿君鄕之奇哉君名何字伯可再舉登庚辰甲科資精悍才踔厲防官巳張奇聲貳廬陵益著能事遇事如照鏡取形馭吏如聚火燔石也以故臨蒞者多詘體降心接之他所扞格者屬君從容如辧白黒入稍遷爲郎駸駸矣無何亟引章求謝事年五十有一也謝公廓然開之與君同自出天臺尊事如師資開之承上睠渥甚睨鼎席近矣乘推致趣近列見君退心堅歸辭苦不遺餘力挽之侵尋通簡上意上亦愛憐勿忍使去也君自以防室家防兄弟叢哀抱疾他流者以爲不捨去無以延於世人皆覺其爲辭端不爲是也君宰燭知其深情寓直延閣遣之將以感動其有懷而未決而風厲其不然者於邦風豈小補哉君今居鄕彊健初無他怡愉良有適也間語所厚曰吾無心酢酧世態爾姑蘇沈繼祖述之君聫官者言之他皆同辭異時同題名大公巨卿班班矣先有濟民後有伯可兩君振此風夫豈無繼之者癸夘正月十五日泰山王質題

本自山野無關世資其濶疏固宜周旋簮紱之間防出亦難晉陶元亮梁陶通明皆棄官遺世者今濟民伯可宦途方通年齡未頹而飄然去之書之爲紹陶錄云王質題

兩同年爲餘興起山林之心至切矣旣書其事巳渉閒趣者他辭今附於後

山友辭

拖白練

身全白觜防紅尾長尢鮮白聲淸簡又有拖紅練通體深紅

拖白練拖白練蒼翠陰中玉一片翻枝倒葉露防茫風動樹鳴忽不見穿向北穿向南山藤埜蔓何能纒嗚呼此友兮可解顏溪山繚繞多林巒

靑菜子

身間靑緑頭烏腦後一綫細白圍之聲淸急多苦吟又謂之碧蒿

靑菜子靑菜子林靜山空忽驚耳闇中娟妙度淸圓東林吟罷西林起葉靑靑菜靑靑飛到山深聲轉淸嗚呼此友兮相防心蕭騷埜響生寒林

泥滑滑

身焦黃雜黒斑防如雞而小聲噍急多鳴則有陰在篁篠間故又號竹雞

泥滑滑泥滑滑林林風交颯颯蒼皮翠莢啄鮮香樹外行人何時歇山有果山有蔬楓脂松膠香有餘嗚呼此友兮慰所須埜艸山花滿地鋪

黃栗畱

身黃而光鮮觜紅而眉黒聲淸圓喜啄細靑虫如雲動便不喫你

黃栗畱黃栗畱寂寂寞寞聲幽桃花吹墮杏花起重疊春岡春樹稠耳聞之心蕭然花飛花落溪潺湲嗚呼此友兮眞忘言空山無人春亦寒

提葫蘆

身麻斑如鷂而小觜彎聲淸重初稍緩巳廼大激烈

提胡蘆提胡蘆東呼西呼聲不孤荳防花繁葡萄疏埜香埜气薫薰麄過相煩爲我攜攢砂防漆苞累累嗚呼此友兮堅相期山樊亂蕊霑皴皮

屈陸兒

身黒觜足皆黃頭有髽張翅有兩白團如毬斂翅則隱如雲鬼叫聲淸急多傍人呈巧語

屈陸兒屈陸兒元無屈陸何呼爲雜樹停陰雜花靜相招相喚無人知屈兮陸陸兮屈淩亂衝花花縴絲嗚呼此友兮莫相疑相伴空山深掩扉

山和尙

身灰褐而長腦觜俱黒聲濁圓間若誦牟尼號者旋雜他聲

山和尙山和尙低叢之下髙林上深飛撩動聲稍稍穠翠參差不能障不蘭若不招提丁丁啼罷還棲棲嗚呼此友兮堪同棲鮮枝潤葉漫蒼陂

啄木兒

身間黒白腹深紅又一種身間靑黃腹白觜如錐啄蠧自飽

啄木兒啄木兒壁壁剝剝尋幽期山樊深靜眠睡熟樹聲忽鳴林葉飛輕蹙蹙重督督山風槭槭聲漉漉嗚呼此友兮誠相知樹林要深不要稀

蘄州鬼

身黑觜足俱白聲淸急別一聲不類蘄州鬼如雲奚啾觜

蘄州鬼蘄州鬼江南淮北隔江水淮山巉巉深又深鬼哭浪頭險無比你且鳴我且睡花艸薫人令人醉嗚呼此友兮願相逢谷煙溪霧深重重

百舌兒

身黒觜足皆黃他禽善鳴者輙效之俄傾作數種審聽知其皆此禽

百舌兒百舌兒發口及時莫過時柳色花香皆可掇林光水光多足娯花沾舌柳沾舌吟詠山風共山月嗚呼此友兮相追隨樹巓一聲春夣歸

不如歸去

身灰褐啼極則倒罣春殘多啄紅苞故吻如染血秋深則化爲鷂

不如歸去不如歸去花稠艸繁胡不住春山春林煙日暮山花慘淒無意緒溪可飲林可啄飲啄甘香且爲樂嗚呼此友兮勿渝約月明滿埜松毬落

山樂官

身全褐能作歌音又能作拍彈音如喤囉者聲淸軟性極從容

山樂官山樂官自歌自和閒追歡杉風梧月都淸圓松煙竹露仍團圞林爲筦溪爲弦深山飛鳴相拍彈嗚呼此友兮冝相諳樹香樹粉山

畫眉兒

身褐眉細長而烏觜白形聲皆妍類百舌能雜音而此又能爲歌舞

畫眉兒畫眉兒林下何須更畫眉莽莽蘿蔓迷東西聲髙聲低聲總奇非眞畫卽眞畫棘刺藤梢時一罣嗚呼此友兮長相陪樹杪聲來樹欲飛

雪錢子

身白如飛流黃而大尾長頭上一防深黒極鮮未暮卽棲見燈火卽死又號見燈滅

雪錢子雪錢子非雪非錢但相似天淸云淨雪驚飛樹聲才定溪聲起只愛雪不愛錢梨花影下月明前嗚呼此友兮豈相違重花防葉欒山枝

白頭翁

身間皂腦上一暈深黒團一防鮮白飛上下不橫斜又號打綫子

白頭翁白頭翁咀嚼淺紫掐深紅樹枝翻翻趒山狖樹葉駁駁雕山虫不斜飛不倒掛一絲擲上一絲下嗚呼此友兮久相同半銜蘿月半杉風

防餅焦

身褐聲焦急防淸毎調作三語初如雲防餅焦次云不與喫末雲歸家無消息後兩聲若微於初聲

防餅焦防餅焦深山無事奚多勞靑林窈防臥展轉緑樹蓊郁飛逍遙脆枝弱韌枝彊惟聞呼餅不聞香嗚呼此友兮頻相招暮煙漠漠風瀟瀟

脫郤布袴

身褐立卽無聲飛廼鳴雌雄相應先曰脫卻後隨曰破袴聲無間斷又如雲燒香撥火稍急破類布

脫卻破袴脫卻破袴空潤防蒙濕交股層層山艸雜山花刈獲衣裳總無數燒杉香燒楓香菌桂蔓椒紛眾芳嗚呼此友兮毋作疏寒巢幽夢頻相呼

郭公

身黒聲稍緩如呼郭公音頗重稍急且繁如呼布谷音頗淸烈餘聲如呼郭婆

郭公郭公上田下田催野翁嬋媛蒼翠錯靑紅汪汪活水聲交通蚤布谷蚤收穀稻花垂垂香撲撲嗚呼此友兮眞相識麻坡荳坡晚陰濕

山鷓姑

身靑翅赤觜黒足靑如雞而小臆前有白團防背閒有紫赤毛多鳴卽有雨稍緩則如雲行不得哥哥

山鷓姑山鷓姑林深濃淡交榮枯鉤輈格磔半云木山谷轉深聲轉孤沙易行泥難行蚤呼春暗回春明嗚呼此友兮仝所歸石藤屢罥道人衣

水友辭

鴛鴦

身麻褐雜花防如鴨而小稍長夜傍灘岸雌雄交頸卽成睡賦性好思

鴛鴦鴦鴛一雌一雄春水鄕【缺】所思在何方葡萄顏色桃花香溪南岸溪北岸且住中流莫相伴嗚呼此友兮堪仝調煙淨波明影可照

鸂鶒

身雜色雌者白毛間黒花如鴨而小尾有毛如船柁夜停巖穴深棲聲淸急

鸂鶒鸂鶒水花蕭疏並花立夜倚巖花眠埜香平穩溪山總如律春水溫秋水寒攲岸側島陰欒欒嗚呼此友兮常相安虛舟橫渡人搴簾

翡翠兒

身粉靑背上一縷濃翠觜紅腹白如飛流黃而大小者爲翠碧巢先極髙後寖低恐墮其雛

翡翠兒翡翠兒幽淸淨緑深依歸浮空凝風香不動翻身一擲碎花飛總無矰總無弋波上沈浮沙上立嗚呼此友兮冝相從晚瀬【一作灘】榜人收水功

鷺鷥

身全白頂上數縷纎毛如絲觜足皆黒頸細長寡鳴將宿則多繁聲一種比鷺鷥稍大觜足皆黃標格差低

鷺鷥鷺鷥三花兩花幹雪飛荷花淨紅葉淨碧輕來輕去掠寒霏或孤翔或孤立落日橫波修影直嗚呼此友兮彌相惇水衰石老秋容深

江鷗

身全白觜足皆紅眉黒飛如鷂立如鴿聲防破而淸捕魚頗近於鷺

江鷗江鷗茫茫萬波同一秋菇雨蒲風不自由浮世浮生爾更浮一寸白二寸白啄碎波紋聲防防嗚呼此友兮堪相邀石村沙市江煙遙

靑樁

身靑如鵝頸足皆長眉黒腹白觜紅聲差烈而不淸亦不迅防故得樁稱

靑樁靑樁樁樁孤影橫秋江上磯下磯江入腹斜倚亂磧聲淙淙有如癡還不癡波動魚行皎皎知嗚呼此友兮喜同規渚蒲水荇秋風稀

野鴨兒

身麻褐間斑花如鴨而小亦與鴨同聲雄者頂翅防緑寒則聚他時稍稀

野鴨兒野鴨兒長蘆短葦風披披不寒不暖天與睡睡足撲漉橫斜飛飛劃劃鳴軋軋菇蒲澎浡花欲脫嗚呼此友兮奚可闌防岸欹樹連深山

紅鶴

身白如雞而大背上一路深褐自頭至尾不防觜足皆黒觜防彎而長飛則色紅立則色白

紅鶴紅鶴東江飛度西江泊蕭蕭晚煙和夜霜寒魚沈波不可啄轉松梢轉松梢孤聲不停危夢揺嗚呼此友兮冝相求付與江天能復畱

鸕鷀

身全黒眉白如鴨而頸極長能入水捕魚夜則棲林又號水老鴉卵生誤口吐

鸕鷀鸕鷀江煙波彌彌捎空欲下不肯下投深未飛俄急飛碧中食靑中眠風吹亂聲嘩滿川嗚呼此友兮良可嘉髙紅低紫無干花

魚鷹

身全黒觜足皆黃如鵝而小空中視波間甚的防於他禽聲淸烈

魚鷹魚鷹江空谷空同一音風浪衝磯磯擦過波沸安能遮眼明忽飛上忽飛下碎玉橫斜口中掛嗚呼此友兮不厭多看看桑田生白波

陶河

身蒼白觜足皆黒如靑樁而大頥下有囊如拳可貯水極防其觜淺深能令水涸魚露故號陶河又號洿澤

陶河陶河江文萃蔡搔江莎岸沙巖石相蕩摩異音同流烝渉波東在梁西在梁繅風紛霧無斜陽嗚呼此友兮相與永島影忽翻水聲並

防防

身淡靑如鴨而足甚髙故其行輕頂有冠多毛白細而長於樹穴中生雛稍長則銜其翅而學飛

防防防防嗢咽秋水溞秋聲石樹崖稜稜蹋蘋蹴藻輕輕行哺兒饑誨兒癡淋滲離樅相挾飛嗚呼此友兮常相存溪子通知魚鳥心

魚姑

身白間黒花觜足皆黒而長如啄木傍淺水啄細鱗多棲蘆葦間聲焦急

魚姑魚姑溪南溪北遙相呼煙深霧重棲沈魚荒荒秋漢秋星疎要姑活怕姑死姑且閒飛歇深沚嗚呼此友兮眞足稱艸平樹安波不興

魚燕子

身全黒腹麻花如燕而加俊聲淸急並岸低飛捕小魚冣防

魚燕子魚燕子堇飴不下銀花觜荷香菱香溪淸泠涮盡喋全無腥蒲槌黃菇臺黒波痕蕩揺渚花蝕嗚呼此友兮能相寛天生水資歡水賢

水鶯子

身灰褐間白斑花色如鴨而小不能入水沿岸啄魚蝦聲細急

水鶯子水鶯子不愛林花愛溪水春岸春莎翕習飛波動鬛揺【缺】身墜罱入淺罩入深東渚拋綸西抝罾嗚呼此友兮良相冝水光樹光韜暗輝

魚烏子

身全黒如鴉觜足皆黃晝傍水啄魚夜鳴雌雄相應如雲嗚�

魚烏子魚烏子相喚相挨擦風葦春莎滲子漸成鱗的皪眼光入波底唼艸芽啑楊花勃勃春沫吹春莎嗚呼此友兮冝接迹溪气溪香午猶濕

科鬥兒

身黒頭濶尾鋭初邏藍成包借物寄之多淺瀦暗艸發藝則叢聒漸變爲蜞�又變爲蝦蟇本形始全

科鬥兒科鬥兒役役聿聿成攢嬉輭溫春水調春泥深淺隨髙低傍春艸傍春石莫向空中亂澄碧嗚呼此友兮良可觀羽葆鼔吹春風前

水鵶

身間黒白似而小尾長多巢軟荷育雛則寄菱葉弱弗長者爲搭水荷防能髙者爲花下荷或暫立少久存聲如鵶而淸婉

水鵶水鵶軟荷搭水身可泊髙荷修莖難著腳一盤一窩足安樂竈有薪甑有飯蘆人漁子事皆辦嗚呼此友兮冝相倚溪風來定【一作寒】水香歸

寐卑子

身麻褐似鴨而小入水捕魚良防且能久聲如野鴨多穴桑爲窠

寐卑子寐卑子春菇秋蒲老煙水一雙飛逐一雙飛斜景淨空光陸離戀桃花戀麥黃蔓荻苖皆故鄕嗚呼此友兮冝同方江花吹子魚花香

山友續辭

枸

花紅紫實紅葉靑春苖可食淸甘人呼甜菜得名甚多冣佳爲仙人杖西王母杖

我取友兮得枸左陂花頭野聲起蘘蓑霏雜斜陽半濕半幹畱春水仙人杖王母杖所思兮可曠野鶯慫慂野花旺

黃精

花靑白子白葉靑春苖可食甘腴人呼筆菜根尢美生肥土或如柑瘠土小亦如橘多啖可飽

我取友兮得黃精竹葉荳花交埜陰人不圖仙只圖飽鴉鵲窠雕龍零白可擷靑可捋所思兮何由掇半巖斜陽孟溪潑

山藥

花白莖紫葉靑根可食極美人呼靈取之嘿則獲稱謂則無得相爲靈

我取友兮得山藥蝶花開盡鈴子落幾日幾日黃不成莫日靈施少靈猿父上子下所思兮安可捨一重空巖一重野

甘菊

花黃莖紫葉靑春苖可食甘香尢冝茶莖靑者气防帯蒿艾號苦意不堪食

我取友兮得甘菊髙叢低葉貯淸馥石盂幡纚乳花飛錯落紛敷間寒緑入顧渚入防山所思兮安可捐椿兒桂子爭芳鮮

牛蒡

花褐莖如芋殻如栗實如葡萄苖莖皆可食人呼牛菜又號防黏子

我取友兮得牛蒡稠叢防防走不上深山誰伏又誰牽唇麄舌皴滕頭壯實𨿽惡食不惡所思兮奚可卻松岡竹墩隔沙濼

石耳

色面黒背紫柔薄生深巖危壁餘木耳地耳皆珍

我取友兮得石耳石壁峻嶒下無底非脾非腎非肝腸馬齒馬牙銜不起耳無是耳無非所思兮何可萎石筍石花滋石脂

合蕈

色黒爲楮蕈冣珍白蕈紫蕈各隨樹而生又茭蕈竹蕈梭蕈蘆蕈類甚多產於壊濕地亦多類

我取友兮得合蕈山深樹底風不進彈子團欒敷未敷飛儡騰猿毋口麄藤花迷荳花肥所思兮焉可遺溪山撩亂將安歸

槐芽

花黃葉靑春芽可食或兔目鼠耳不堪食餘棗

芽皁芽櫧芽初嫩皆可食

我取友兮得槐芽繚陂灌叢饒雜花才茁嫩莢抽枯椏涎流山鵲並山鴉膠著防房著蠊所思兮安可芟碧鮮冷淘思露寒

蔊頭

色褐葉靑堅瘦生深山峻壁極辛亦帯防苦稍傷太烈縷蘆菔雜之皆可食

我取友兮得蔊頭猛烈香驚伏蚪石羊石蛇齧不得彈蠏燕蠶胡可偸常風寒常雪寒所思兮奚可堪陰崖湧沫號飛湍

山姑

花白莖葉皆靑木防風春芽可食餘天門冬芽萆薢芽芎芽地黃芽牛膝芽皆可食又號赤腳娘

我取友兮得山姑春春風沙土蘇山麄屨綻不皴腳祗恐義頭罥花落拜蘋婆揖菜娘所思兮豈可忘苦楝風髙須索防

水友續辭

蓮子

花紅或白房莖葉皆靑子外黃中白淸脆可食老有他味

我取友兮得蓮子月白風淸影橫水煙消露飛香愈茂風標宜夜不宜晝薏靑靑的白白所思兮將焉歇中坻阻躋不可越

藕條

花紅白葉靑根白而圓長方初嫩堪滋羮稍旉冝咀嚼吳人欲肥根稍髠葉朔人號光旁希見之稱

我取友兮得藕條花近可招逺可撩魚到底亦不見但見紅開廼碧凋風漾漾露霏霏所思兮焉可移光旁聊寄幽並兒

雞頭

花紫苞莖葉皆靑子外緑中白甘韌莖亦美又號雞頭

我取友兮得雞頭漪瀾汪洸不肯流雞棲雁棲卑不飛雁或浮上雞何爲溪無灑沙無虱所思兮安有畢濕沙暗虫聲防防

菱角

花黃白子外緑中白四角或兩角紫者皮薄而肌厚尢佳又號水栗

我取友兮得菱角碎葉參差水瀺灂重重疊疊庶相鯈𨿽見噞喁不可捉收壁袋收簧絲所思兮冝相資擦莎挨樹秋蟬啼

水粽

花白莖紫苞靑子如栗根如粽根莖皆可食春采莖秋采根

我取友兮得水粽結花甚輕結根重竹筒楝葉瀟湘余隨波淩亂飄江湖藤籠閉漏兜閒所思兮奚可慳蘆岸槿籬門早

水芽兒

色黃葉靑狀如嬰兒可食味如黃精人呼水黃精

我取友兮得水芽荷花爲娘藕爲爺不聞兒聲聞水聲短碕長漵鳴奔沙霜欲飛水欲歸所思兮不忍欺東波南蕩秋風稀

慈菇

花白葉靑根外黃中白狀如大蒜可食葉如車前者爲山慈菇

我取友兮得慈菇秋水才沒藏莎余並州剪刀聊借姑剪得閒花閒子疏燕搖尾龍掀須所思兮可與娯秋波索索秋聲孤

水芹

花白根亦白可食葉似芎防色赤爲荻芹又號水英

我取友兮得水芹深靑淺緑鬖鬖開半沈半浮輕去來溪毛石髮相毰毸健魚赤弱魚碧所思兮不勝積疏煙淡川淨如拭

水

花黃白子紫莖赤葉柔滑可食爲絲色似紫菜者爲石冬爲豬古稱

我取友兮得水黃黃白白花深深美髯得非龍子孫秋風不退香涎痕東魯思東吳思所思兮冝相詒艸木溪山今是非

山水友余辭

防看蠶

色黃似屈陸兒雄者先如雲防看蠶一百箔絲車轉�雌者次如雲作田作掘又來掘初夏多鳴

一百箔二百箔千百箔徧村落官絹不厭厚私絹不厭薄婆看蠶防看蠶蒲桶荷包共作田晚豅秋風揺稻髯

鶻嘲

身全褐觜足皆黒似畫眉而大罕定蹲且繁鳴聲焦急又號骨雕

鶻不挾雕不劂各忀徉毋獝�一愁撦花裂二愁踏花折鶻嘲鶻嘲相呼竊脂並博勞同尋念佛防羅巢

銅觜

身灰褐腹白觜足皆黃雄者腦黒翅微緑正旅立忽只起人以嘴黃又名蠟嘴

不銀眉不金翅尋防梁搬艸子啄花蠟觜獰啄粟銅觜獰銅觜銅觜春環春嚶好兄弟春喁自飛莫同隊

涴鳴

身全緑腹白間黒細防花觜足皆黒

幸防寵聊舂容有水礦無筠筒雪姑擡揌婦巧婦堅正翁涴鳴涴鳴尋花尋柳無山無繁陰漸合春模糊

黃頭兒

身全黃足白或黒腹白夏多鬭秋消息鏖戰至死不聲以作聲爲負

山鮑老甘受嘲山防防惜得驕�子來解腕大頭來間交黃頭兒黃頭兒白黃頭兒有老時鴉綫靴頭相伴飛

緑毛

殻褐背生緑毛如靑苔甚小菖蒲盆豢之可觀次金綫次黒文金綫亦小黒文皆常品有絕大者產山爲秦

似太平自開元𨿽垂老不逾錢只愛緑苔淨勿愛金絲鮮緑毛緑毛三三八八總不知彷徉露蔣風蒲稀

秧雞

身全黒觜足皆黒似雞而小聲淸防水滿秧生則多集

望水白雁來黃隔山拖先拖秧夘子何日圓馬牙何日長秧雞秧雞兩豪狹溪成濶溪螺螄蠷子澎澎肥

水澇子

身褐腹白觜鋭尾細長似鼠而小依湖岸或湖艸爲巢又號湖鼠一種竹防全與湖鼠不類多傍竹根爲窠

獺冣黠鼠更黠知水情識水脈荷花不禁搯稻花不禁捾水澇子水澇子鷃濫堆隨江風起自伏秋莎秋水

水劃虫

身褐腹白四足兩須浮水啑艸泥輕趒極駛人呼水馬兒

足爲櫂須爲撓舴艋子何多勞黒油急旋旋玉掌輕揺揺水劃虫水劃虫鸊鷉鷖鴨同從容寛陂緩波無防風

水蛾兒

身灰白頭黒四六足如蠶蛾而小掠水啅飛蚊爲食艸木虫化蛾甚多石蠧亦能化此不審何化

任霜葉任霜花啑飛蚊味亦佳浪穩無弩狐波平無鉤蛇水蛾兒水蛾兒石媍春風放盡絲松根共掠蘋花飛

刺椿

花紫如茱萸莖褐通體皆刺獨樹無旁杪梢短苗從顚生深如皁莢芽可食

喚春鳥當春呼莫錯呼非茱萸前林迎楡郎後林接楡姑刺椿刺椿黠禽掐捾余姑存土卵蕨雞無宿根

金櫻子

花白葉靑實黃如山梔而多刺夏殻韜沈可食深秋尢美冬入藥甚力又號刺梨

薔薇花榲桲實多防防津浥浥椰子亦成酒縮沙亦成蜜金櫻子金櫻子速挽菖蒲出溪水仍招茯苓並逺志

甜藤

莖淡褐葉靑味甘傖人加苦芙雜米爲團當春初時多食過上壠卽止又號甘藤

元姓甘不姓丁引春風含常春雞翁呷甘露祁防挿金稜甜藤甜藤粥香白度淸明一片春山快活聲

苦菜

花黃似野菊葉靑如苦苣而小莖淡褐似燈心艸而大深春莖葉皆可食又號防冬經寒不萎然不堪食

王後靡艸前薺卻苦荼卻甘貝母花哆哆龍葵葉團團苦菜苦菜空山自有閒人愛竹筯木瓢越甜煞

甜椎

花白葉靑樹甚壯秋結實殻黒肌白人呼烏圓子苦者殻褐毬皆類栗但無刺

花成穗子成毬雅相似終非儔茅栗低坡尾旋栗髙岡頭甜椎甜椎秋後龝樹倚斜暉苦者擲與看牛兒

蓼米

花紅莖葉皆靑多節花謝子結如粟可食晚秋人多采又有菇米蘆米葭米艸木實間有韞米者禦米甚佳蛇米不可食

無馬纒無蝦須羅裙帯色色無願花變流沙願花變穿珠蓼米蓼米秋風易揺入秋水大平中期難屈指

水芋頭

莖葉皆靑葉圓而大春深水生則抽莖可食根如姜芋外褐中白不堪食

不粵卵不防鴟𨿽沈波堪作魁葧臍葉搓牙芥蒩苖整齊水芋頭水芋頭江湖百年無一愁南灣北灣皆膳羞

蔞蒿

莖靑近山多赤葉亦靑杪冬發土取啖多土气初春抽莖淸脆可食盛夏成蒿能辟蚊

皤老白角子烏爾未萌我巳敷蘆筍茁戢戢荻筍抽擢擢蔞蒿蔞蒿風枝兩葉老蕭蕭艸堂黍氏不得驕

紹陶錄卷下

