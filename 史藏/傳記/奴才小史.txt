奴才小史

民國﹟老吏

○鰲拜

鰲拜﹐爲淸開國異姓功臣之一。淸世祖臨歿時﹐受顧命﹐與索尼﹑蘇克薩哈﹑遏必隆同爲輔政大臣。於任事之初﹐先宣誓曰「不私親戚﹐不計仇怨﹐不聽旁人及兄弟子侄教唆之言。不求無義之富貴﹐不私往來諸王貝勒等府﹐受其饋遺。不結黨羽﹐不受賄賂﹐惟以忠心仰報先皇帝大恩。若復各爲身謀﹐有違斯誓﹐上天殛罰﹐奪算凶誅。」聽其言﹐眞若可信。

然究其宣誓之由﹐實以異姓之臣﹐忽受顧命﹐爲淸初之創舉。而同姓之臣﹐因事構讒﹐則己之身家性命殆矣。故藉此以爲欺飾他人耳目計。

迨康熙六年﹐索尼疾卒。鰲拜以聖祖幼沖﹐遂專權恣肆。惡蘇克薩哈與己爭論是非﹐遂與其黨班布爾善等﹐構成二十四罪款﹐將置之極刑。聖祖不允所請。鰲拜攘臂爭之﹐卒坐蘇克薩哈罪。又以戶部尙書蘇納海﹑直隸總督朱昌祚﹑巡撫王登聯﹑議圈地土事相忤﹐亦誣陷致死。中外爲之側目。

積此二因﹐鰲拜之顯背誓言﹐聖祖已知之。迨康熙八年﹐遂命康親王傑書等﹐勘問其罪﹐得三十款。論死。尋念其效力多年﹐不加誅﹐僅以革職籍沒﹐與子那摩佛同處錮禁。

○遏必隆

遏必隆﹐姓鈕祿祜氏﹐額亦都之第十六子也。滿淸未入關時﹐遏必隆於松山之役曾築長圍﹐以困明總兵曹變蛟。變蛟率兵攻太宗營﹐諸將未及赴﹐營中大驚擾﹐遏必隆與侍衛巴什塔及內大臣錫翰等﹐堅守後營門﹐擊退變蛟﹐遂爲太宗所嘉賞。

順治二年﹐流寇李自成餘黨郝搖旗﹑李錦等﹐竄聚湖廣﹐於是荊襄武治間﹐道路阻梗不得通。遏必隆隨郡王勒克徳渾往討之。師次武昌﹐與流寇之餘黨戰﹐卒破之﹐遂拔鐵關。乃由騎都尉晉輕軍都尉﹐旋爲議政大臣。十八年世祖殂﹐與索尼﹑蘇克薩哈﹑鰲拜同受遺詔爲輔政大臣。

然而遏必隆之爲人也﹐性軟弱﹐遇事多模稜不決。當輔政時﹐見索尼多病﹐不能任事﹐每多藐視之。獨鰲拜之專恣自肆﹐時與蘇克薩哈不相能﹐則助鰲拜以鍛煉其罪。蘇克薩哈乃含冤而死。尢可惡者﹐鰲拜創圈易旗地之舉﹐中外大臣﹐羣以爲不便﹐遏必隆無一語阻之。其與鰲拜狼狽爲姦﹐蓋可知矣。

康熙八年﹐旣正鰲拜之罪﹐又責遏必隆之扶同隱忍﹐宣布其罪狀十二款﹐論死。逾年﹐特原其爲顧命大臣﹐且勛臣之子﹐仍以公爵宿衛內廷。十二年冬﹐乃以疾卒。

○兆惠

兆惠﹐字和甫﹐姓吳雅氏﹐滿洲正黃旗人。於乾隆朝﹐平天山南北路﹐以勇將稱。其卒也﹐淸廷謚之曰文襄﹐世皆知之。余獨著其起家微賤事。

蓋兆惠﹐幼而貧窶者也。生未逾月﹐父母俱亡﹐乃育於姑母家。七八歲時﹐已長大如成人﹐膂力之彊﹐能敵百夫。偶遊市上﹐見羣不逞之徒﹐攢毆一人。被毆者﹐竭力呼救不止。四顧旁人﹐皆袖手。兆惠勃然怒﹐揮拳奮擊﹐皆披靡作鳥獸散。方欲追擊﹐一道人從後掣其肘﹐卽隨之去。至西山深處﹐一茅庵中﹐畱教拳棍﹐且口授以兵法。半年﹐技成﹐乃始歸﹐姑母則以爲已死也。旣而爲識者所指引﹐乃入旗營﹐就步糧爲衛卒。

時有來保者﹐以宰相兼攝步軍統領﹐見諸卒撥水﹐不過尋丈間。光惠獨遠及數十丈外。怪之﹐呼與語﹐甚戇。命鞭之﹐則其聲戛戛然﹐如擊石焉。久之﹐兆惠乃大呼曰「性能耐刀鋸耳﹐不堪鞭箠也。」來保見其狀貌﹐已奇之。聞其言﹐益大異。令明日至府面試。

屆期﹐兆惠至來保處。來保曰「爾能弓矢乎﹖」曰「能。」命與弓矢。兆惠乃張弓抽矢﹐發無不中。復問﹕「爾能刀石乎﹖」曰「能。」命與刀石。則揮刀運石﹐力大無窮。與談行軍紀律﹐則侃侃而言﹐動中竅要﹐一似熟習孫吳之法者。來保益大喜。次日入朝﹐見髙宗﹐叩頭賀曰「臣爲國家得一奇士。衛卒兆惠﹐其人𨿽微賤﹐眞大將才也。」卽日召見﹐試之。果皆如來保言。立授一等待衛。後徵西域﹐數建大功。

○穆彰阿

穆彰阿﹐號鶴舫﹐道光季年﹐政界中主動力之人也。滿首揆之席﹐穆彰阿占之。江蘇吳縣潘世恩﹐爲漢首揆﹐皆直機務。惟世恩資望𨿽重﹐而枚卜已在垂暮之年﹐故軍國大事﹐悉爲穆彰阿一人所主。

是時順徳羅惇衍﹑涇陽張芾﹑雲南何桂淸﹐三人同年登第﹐入翰林﹐年皆未弱冠。張﹑何以穆彰阿炙手可熱﹐遂如揚雄之依新莽﹐蔡邕之附董卓。獨羅惇衍絕不與通。散館後﹐初考試差﹐三人皆得差。命旣下﹐羅惇衍往謁世恩。世恩問﹕「見穆中堂否﹖」曰「未也。」世恩駭然曰「子未見穆相﹐先來見我﹐殆矣﹗」羅惇衍少年气盛﹐不信其說﹐亦意不往。次日﹐忽傳旨﹕「羅惇衍年紀太輕﹐未可勝衡文之任﹐著毋庸前往﹐另派某去。」人皆知穆彰阿所爲也。滿淸科舉時代﹐凡放差而收回成命者。止此。實則張﹑何之年﹐皆小於羅﹐而羅以不慊於穆彰阿之故﹐遂托此以爲詞。穆彰阿之專權恣肆﹐已可知矣。

𨿽然﹐此猶小事耳。其斫喪滿淸之命脈﹐而詒海內以未有之辱者﹐爲五口通商約。蓋鴉片之爲害於天下後世﹐無中外皆知之。林則徐爲天下後世計﹐故於焚毀鴉片事﹐甘爲此激烈之手段。宣宗亦念其忠﹐特以穆彰阿作梗﹐故林不免於罪﹐而是事遂一主於和。聞道光二十二年間﹐大學士王鼎方自東河查勘回﹐聞和議痛哭﹐爭不能得﹐以憂死。其病劇時﹐召門下士至臥榻前﹐伏枕流涕﹐授遺折數千言﹐力排和議之非﹐而斥穆彰阿之姦。卒爲穆彰阿所泥﹐不得上。王鼎歿﹐祁寯藻亦尙力爭﹐然寯藻在軍機爲後進﹐且漢大臣﹐不能決事﹐故穆彰阿愈得志。

已而白門和局旣定﹐宣宗退朝後﹐負手行偏殿上﹐一日夜未嘗暫息﹐內侍但聞太息聲。漏下五鼓﹐宣宗頓足長嘆。旋入殿﹐以朱筆艸艸書一紙﹐封緘甚固。時宮門未啟﹐命內侍持往樞廷﹐戒之曰「但與穆彰阿﹐毋爲祁寯藻所知。」蓋卽諭議和諸臣於和約畫押之廷寄也。觀此則穆彰阿於是時﹐必有危言聳論﹐挾制宣宗﹐使其不得不從者。自是宣宗忽忽不樂﹐以至謝天下。

迨文宗嗣位數月﹐頒示騰黃﹐爲林則徐雪冤﹐而著穆彰阿之罪曰「大學士穆彰阿保位貪榮﹐妨賢病國﹐小忠小信﹐陰柔以售其姦。僞學僞才﹐揣摩以逢主意。從前洋務﹐穆彰阿傾排異己﹐殊堪痛恨。若一旦置之重法﹐實有不忍。著從寬革職﹐永不敍用。」於是主戰主和之功罪是非﹐千秋論定。而枋政之臣﹐欲以掩天下後世之耳目﹐不可得矣。

○耆英

耆英﹐於道光壬寅癸卯甲辰間﹐倚畀最重之人也。初爲廣州將軍﹐繼任兩江總督﹐復爲兩廣總督﹐又晉擢大學士。主眷之隆﹐一時罕匹。然而白門訂約﹐一任朴鼎查之挾持﹐無纖悉磋磨之可望。及辦廣州善後事宜﹐又畏英人如虎。設無粵民義憤﹐以左右其間﹐又將任英人入城﹐致省垣幾爲其所踞。至咸豐初﹐追責其自外生成﹐畏葸無能﹐抑民奉敵﹐罔顧國家之狀﹐貶爲員外郎。

迨咸豐八年﹐大沽事起﹐惠親王綿愉﹑宗室尙書端華﹑大學士彭蘊章等﹐聯銜奏保其熟悉外情﹐請棄瑕錄用﹐以觀後效。文宗召之入見﹐耆英遂造膝請陳﹕自稱當時此勢﹐惟有獨任其難。文宗訁垂諉者再﹐密諭其自展謨謀﹐不必附合桂良﹐致涉拘泥。蓋於此欲以和爲戰也。因賞給侍郎銜﹐令其馳赴天津。比至﹐往拜英使﹐拒而不見。桂良聞之﹐懼和議因此中阻﹐乃有奏請召回耆英事。

耆英之不禮於英使也﹐當時但言其與英人有隙。然究其不禮之由﹐蓋因任兩廣總督時﹐曾奏告宣宗﹐謂外人只可計誘﹐是以用溫言撫慰之。且其中﹐又有藐視英人語。及耆英抵津門﹐英法之譯人﹐以此等奏章予耆英視之。耆英自覺無顏﹐乃退而思避。甫至通州﹐朝命適下﹐著其仍畱天津﹐自行酌辦。耆英不再折回﹐徑由通州入都矣。

旣入都﹐旋以書告僧格林沁﹐謂某日可抵軍營。時惠親王綿愉﹐方自僧營歸﹐途次﹐接僧格林沁遣弁送耆英書至﹐閱之﹐大驚。謂大沽之事﹐並未辦有端緒﹐輒敢藉詞卸肩。且未奏特旨﹐先擅自回京﹐大違臣節。遂以狀聞。文宗鑑其前後居心﹐如出一轍﹐因數其積稔而置之法。天下後世﹐亦莫不詈其罪之魁﹐而恨其死之晚也。

○琦善

琦善性畏葸﹐善諂媚。道光十八年時﹐以大學士任直隸總督﹐名爲畿疆坐鎭﹐實則碌碌無能者也。越二年﹐英人義律猝至大沽口﹐以書獻琦善﹐謂焚毀鴉片之釁﹐起自林則徐﹑鄧廷楨二人﹐向索償不與﹐反遭其詬逐﹐故入浙江。遞書與總兵﹐不受。再遞書與浙撫﹐又不受﹐故越浙而至此。琦善信其說﹐據以奏聞。與英人議和之說﹐遂肇端於此矣。

時天津道陸建瀛﹐謂英兵尙踞定海﹐而來此托詞請撫﹐是據邑以要我也﹐宜與戰﹐俟奪其艦﹐俘其人﹐俾之還我定海﹐然後徐議和﹐方爲善策。琦善執不可。旋宴其艦中軍士十餘人﹐且以溫語慰藉之﹐謂已乞恩朝廷﹐將特遣重臣﹐馳赴廣東﹐平反焚毀鴉片事。由是義律大喜。

未幾﹐朝命下﹐卽以琦善爲欽差﹐令赴廣東查辦。尋又命爲兩廣總督。時蘇撫裕謙﹐方任兩江總督﹐聞之﹐撫髀流涕﹐嘆琦善之庸才誤國。而琦善不知也。旣抵粵﹐先撤虎門防﹐以媚英人。義律遂乘機先索賠款﹐繼又要求割香港全島﹐且趣令速覆。琦善以事關割地﹐不遽答。義律乃遣人挑戰﹐琦善欲止之。義律曰「戰而後商﹐未爲晚也。」而廣州之戰釁又開。

當英艦之攻虎門也﹐先陷口外之大角﹑沙角兩炮臺。靖遠炮艦水師提督關天培﹐告急於琦善﹐且請增兵﹐以固省城門戶。琦善仍執和議﹐故未之許。天培固請﹐僅予後二百﹐令暗渡以助之。不數月﹐天培卒以戰死聞。

是時﹐琦善𨿽以義律言入告﹐然宣宗已簡親臣宿將﹐使克期赴粵﹐一意主戰矣。義律知大軍將至﹐所請者已不行﹐故易詞以嘗試琦善。謂繳還兩炮臺﹐並以定海易香港。琦善與之訂期相見﹐竟許之﹐一面咨請伊裏布﹐收定海﹐釋俘囚。一面復以義律之咨文等﹐附折上聞。宣宗見之﹐大怒﹐斥其甘受欺侮﹐迷而不返﹐甘爲此遺臭萬年之舉。遂褫其職﹐沒其產﹐戍之於軍臺。時道光二十一年春也。迨二十二年冬﹐賞給四等侍衛。爲葉爾羌幫辦大臣。逾年三月﹐又賞三品頂帶﹐爲熱河都統。旋被禦史陳慶鏞彈劾﹐其略曰「逆人之敢於猖獗﹐兵丁之敢於逃竄﹐馴至今日海鳥羣飛﹐鯨魚跋浪﹐爲所欲爲﹐莫敢誰何者﹐實由琦善於外夷入寇之始﹐首先示弱﹐以惰我軍心﹐助彼敵焰。今海內糜爛﹐至於此極﹐卽罷斥琦善﹐終身不齒﹐猶恐不足饜民心﹐而作士气﹐何況ひ帶再加﹐脫累囚薰沐之乎﹖」宣宗亦知刑賞不平﹐仍黜琦善職﹐令閉門思過﹐以彰賞罰之公。厥後起用爲四川總督﹐復以辦理叛番乖方﹐下獄藉沒。越數年﹐又起用以三品銜﹐署河南巡撫。旋革職﹐賜都統銜﹐飭督兵攻洪﹑楊之軍於揚州﹐不克﹐卒於軍。

○肅順

肅順﹐爲咸豐朝三姦之一。父曰烏爾棍布。於道光間一日朝歸﹐至府前不遠﹐見一小家女極妖艷﹐悅之。歸與包衣趙某謀﹐欲致之。趙探得其詳﹐歸報曰「其家回回也﹐父開艸料鋪﹐女已字人﹐將嫁矣﹐無可爲計。」烏爾棍布大怒﹐欲責之。繼而與趙謀﹐僞爲革職逐出狀。趙於是僦居女之比鄰﹐與女父相結納。探知其貧﹐負債甚巨﹐遂假以資﹐不取息。女父感之。趙陰使惡少調其女﹐又陰使人唆其婿﹐謂女不貞﹐並舉其人以實之。婿家將退婚﹐女父執不可。會提督衙門﹐捕得盜案﹐趙大喜﹐以爲此計成矣。時烏爾棍布正管九門提督也。趙乃袖重金賄盜﹐攀女父爲窩主。盜如命。於是捕女父刑訊。女父不服﹐則預藏贓物於女父磚炕下﹐令盜言其處﹐遣兵役搜之﹐果得。於是女父與盜皆斬。女父旣死﹐舉家無以爲主﹐趙時時供給薪米。久之﹐乃謂女母曰「爾家自遭此變﹐家破矣﹐婿又將退婚。女大須嫁﹐將何歸﹖」女母曰「惟爾命。」趙於是勸其納女於烏爾棍布。逾年﹐生一子﹐卽肅順也。

肅順秉政時﹐待各署司官﹐恣睢暴戾﹐如奴隸若。然惟待旗員如是﹐待漢員頗極謙恭。嘗謂人曰「咱們旗人渾蛋多﹐懂得什麼﹗漢人是得罪不得的﹐他那枝筆利害得很﹗」故其受賄﹐亦只受旗人﹐不受漢人也。漢人中有才學者﹐必羅而致之﹐或爲羽翼﹐或爲心腹。如匡源﹑陳孚恩﹑髙心夔﹐皆素所心折者。曾國藩﹑胡林翼之得握兵柄﹐亦皆肅順主之。惟最不利於人口者﹐則咸豐戊午順天科場案發﹐柏葰以宰輔主試﹐竟遭刑戮﹐實肅順一人有以致之也。刑部定案後﹐行刑之日﹐各犯官皆赴菜市口﹐候駕帖一到﹐卽行刑。是日﹐柏葰照例冠摘纓冠﹐衣元色外褂﹐同赴市口﹐先向闕謝恩﹐靜候駕帖。時謂其子曰「皇上必有恩典﹐我一下來﹐卽赴夕照寺。候部文起解﹐爾回家﹐速將長途應用之物﹐趕緊送來。」蓋向來一二品大員臨刑時﹐或有格外恩典。柏意謂非新疆﹐卽軍臺﹐故云至夕照寺。候起解也。乃言甫畢﹐見刑部尙書趙光﹐一路痛哭而至。尙書蓋在內廷候駕帖者。柏一見云「完了﹗完了﹗皇上斷不肯如此。此心肅六從中作崇。我死不足惜﹐肅六他日亦必同我一樣。」云云。劊子卽屈左右半跪﹐送中堂升天矣。聞是日趙光候駕帖時﹐文宗持朱筆頗遲疑﹐並云「罪無可逭﹐情有可原。」肅順在旁對曰「𨿽屬情有可原﹐究竟罪無可逭。」上意猶未決﹐肅順卽奪朱筆代書之。趙光一見﹐卽痛哭出宣武門矣。柏死後﹐有人挽以聯云「其生也榮﹐其死也哀﹐雨露雷霆皆主徳﹔臣門如市﹐臣心如水﹐皇天后土鑑孤忠。」蓋此等挽聯﹐最難著筆﹐此聯頗能得體也。越六年﹐肅順亦斬於市中﹐監刑者仍趙光也。定制﹕宗室行刑﹐卽在宗人府自盡﹐不赴市曹斬決。肅順乃照叛逆例﹐綁赴市曹﹐與大盜等﹐更難堪矣。而柏葰臨終之言果驗。肅順旣斬﹐柏葰冤亦昭雪。

○多隆阿

多隆阿﹐字禮堂﹐隸黑龍江部伍。咸豐初﹐徵兵邊檄﹐應募入關。以參領﹐屬僧格林沁部下。旣奉檄南援﹐遂隸江寧將軍都興阿。武昌﹑九江﹑安慶之戰﹐喋血數年﹐與鮑超俱以善殺漢人聞﹐故當時稱多鮑焉。同治元年﹐陜西回教徒起事﹐廷命勝保督軍西徵。勝保在皖北時﹐頗稱彊悍。及至關中﹐則銳气頓挫﹐株守省垣﹐日縱淫樂﹐不復言戰事。言官交章彈劾﹐乃逮保至京﹐而以多隆阿代之。

多隆阿旣至陜西﹐聞回教徒在渭北者居多﹐遂徑趨渭北。連戰三日夜﹐奪獲器械馬匹甚夥。渭北之羌柏﹑蘇家溝﹑渭城亦爲多隆阿所取。回教徒乃西走甘肅。多隆阿方欲率軍登隴﹐而由滇至蜀﹐由蜀至陜之藍大順黨驟然出山﹐據周至及鄠縣。多隆阿乃移師而南。周至甫下﹐而左目已爲彈所傷﹐旬餘﹐卒於軍。時同治三年四月也。淸廷謚以忠勇。而是時駐防西安之旗人﹐皆銜恨入骨者﹐亦有故。

方回教徒之圍西安也﹐官軍分城而守。惟東北隅﹐適在滿城內﹐故由旗營主之。佐領某﹐潛輸款於回教徒﹐約爲內應﹐期以六月望夜﹐回教徒舁云梯﹐由東北角樓下登城。而佐領某﹐自城上援之。至期﹐風雨交作﹐回教徒所持艸炬皆濕﹐不能燃﹐迷失路﹐反向北行﹐奔馳達曉﹐則已在渭濱﹐去西安城四十里矣。佐領某﹐所得回教徒之賄金千兩﹐欲奄有之。其黨大憤﹐遂上變。將軍乃斬佐領某﹐以殉。迨多隆阿抵陜﹐聞其事﹐大震怒﹐並誅與佐領某之同黨者數十人﹐且盡革旗營月餉。當是時﹐旗營中之無衣食者﹐相率拆屋售材以飠胡口﹐鬻子女賣婦者﹐相屬於路。僉曰「多隆阿以怒一人﹐而遷及於眾人。眾人何辜﹐乃隨一人以俱斃乎﹖」迨多隆阿中彈﹐創甚﹐卒死﹐旗人相向而笑曰「是眞天道之好還矣﹗」繼任者𨿽奏復之﹐然旗營中痛恨多隆阿﹐猶歷久不止云。

○崇厚

崇厚﹐性庸軟。於同治初爲三口通商大臣﹐尋遷都察院左都禦史時﹐時本無所表現﹐會光緒五年﹐將與俄訂交收伊犁條約﹐忽命崇厚往。

崇厚之赴俄也﹐僅抵拉哇基。俄人館之小樓上﹐所供者﹐多惡艸具。崇厚不能堪。及開議﹐俄人謂﹕「今日之舉﹐毋庸多議。我國已定新約十八條﹐度爲爾國所必允者。」崇厚索艸約觀之﹐不肯遽允。俄人謂﹕「汝爲議和大臣﹐殊不識議和宗旨﹐何無用至此﹗」旣以足蹴之﹐復舉而擲於樓下﹐崇厚幾斃。館人扶之起﹐旋以調養獲痊。厥後俄人更百端逼勒﹐崇厚懼死﹐乃以所定新約十八條﹐咨送回國﹐尋亦歸。由是朝野爲之嘩然。

時修撰王仁堪﹑庶吉士盛昱先交章奏參。洗馬張之洞劾之尢力﹐謂﹕「無理之約﹐使臣許之﹐朝廷未嘗許之。崇厚誤國媚敵﹐擅許擅歸﹐國人皆曰可殺者也。伏望拿交刑部明正典刑﹐治使臣之罪﹐則可杜俄入之口。」奏入﹐乃將崇厚革職﹐下之獄。俄公使爲之請﹐始赦之。交收伊梨之約﹔攺命一等毅勇侯﹑大理寺少卿曾紀澤爲全權專使﹐往俄京聖彼得堡再開議。越二年﹐卒就緒。

○裕祿

裕祿之自戕於天津也﹐滿人有惜之者。然其崇拜拳匪﹐荒誕殊甚。充其所爲﹐則足以殺其軀而已矣。

方拳亂之初發也﹐裕祿正爲北洋大臣。時倉場侍郎劉恩溥﹐奉命赴天津招集拳匪﹐順道入謁裕祿。裕祿極言拳民敢戰﹐外夷甚懼狀。實則拳匪驅童稚爲前敵﹐以犯外兵。外兵排槍一發﹐恆斃數百﹐半多未成年者﹐而彼昏不知也。尢可笑者﹐是時有號「黃連聖母」之女妖﹐本流娼﹐久在津。拳禍甫作﹐亂民爭奉之。初居於船﹐泊北門外大關口。船之四圍﹐裹以大紅洋縐。又有所謂三仙姑﹑九仙姑者﹐咸居舟中以侍之。旋爲裕祿所聞﹐乃迎聖母入署﹐決休咎。聖母至﹐裕祿脆迎之。旣坐督署大堂﹐裕祿入見﹐行三跪九叩禮﹐奉之若神明。禮畢﹐裕祿上言「乞垂憫生靈﹐拯此一方。」聖母謂﹕「已令神將用天火燒夷兵﹐不久滅盡。汝無憂﹗」有頃﹐聖母出署﹐裕祿復脆送之。

厥後聯軍陷大沽﹐據北倉。裕祿聞警﹐握短槍至廳事﹐對胸自擊。槍發﹐躓地亂滚﹐气未絕﹐其僕負之走。途次﹐死焉。顧倉猝不得棺﹐以板合爲柩﹐以麵糊於板。又不得衣衾﹐僅就其所穿血漬之紡綢衫褲以殮之。殮時﹐而蛆虫生矣。

○榮祿

榮祿﹐淸西後那拉氏之內侄﹐攝政王載灃之外舅也。光緒戊戌四月﹐奉命爲北洋大臣。是時常熟翁同適開缺回藉﹐榮祿贐以千金﹐且執手嗚咽而泣﹐問其何故開罪於皇上。識者已知其乃口蜜腹刀﹐類於唐之李林甫也。

當榮祿於未任直督以前﹐嘗欲聯合六部九卿上表﹐請西太后復行垂簾。先謀之於徐甫阝﹐徐甫阝曰「柰淸議何﹗」事遂沮。然已與西太后密定幽囚徳宗﹑殺戮新黨之策。故有滿人之問於榮祿者曰「皇上聽信新黨之言﹐變亂祖宗定制﹐可柰何﹗」榮祿曰「姑俟其亂鬧幾日﹐使天下共憤﹐惡貫滿盈﹐不亦可乎﹖」至八月初旬﹐夜分入京﹐密請獨對。翌晨﹐而謀圍頤和園之說起﹐徳宗竟幽於瀛臺。譚嗣同﹑劉光第﹑楊深秀﹑林旭﹑楊銳﹑康廣仁等﹐駢首就戮於菜市矣。

越二年﹐庚子夏﹐拳禍之興﹐實由榮祿所嗾成者也。蓋榮祿早由北洋大臣攺入軍機﹐一切政權﹐胥握於手。凡載漪﹑剛毅﹑徐桐﹑趙舒翹等之所爲﹐榮祿非獨贊成之﹐抑且提倡之。及李鴻章至京議和﹐外人索懲罪魁﹐甚嚴厲﹐而獨不及榮祿者﹐因徳使克林徳﹐日書記杉山彬被戕之後﹐榮祿佯遣人告使館﹐使愼防﹐更遣人資其糧食﹐以爲日後事或不成之地步計耳。

至癸卯春﹐不知何故忤西後意﹐抑鬱死。其死也﹐內廷循舊例爲之撤樂。西太后見之﹐怫然不悅曰「何故如是﹖豈榮祿死﹐我遂啜泣不飯耶﹖」立命奏樂。噫﹗炙手可熱之權臣﹐垂死乃受此冷落﹐豈十餘年深結之慈眷﹐末路尙不能自保﹐而竟中於讒言耶﹖抑西太后知榮祿之以己爲傀儡﹐狐假虎威﹐肆極凶暴﹐貽誤家國﹐致於危辱﹐至是乃大徹大悟﹐深痛恨於榮祿之賣己耶﹖榮祿之罪﹐固浮於桀紂﹐然而子卯不樂﹐儻使杜蕢楊觶單﹐未知酌飲何人﹖

○增祺

增祺﹐密雲駐防人﹐幼孤﹐家貧﹐落魄爲博徒。稍長﹐以有膂力﹐習弓馬﹐兼攻舉子業。得幸進﹐旋爲副都統﹐後又任奉天將軍職。當光緒二十四年間﹐因旅﹑大劃界事﹐遂以定增祺賣國之鐵證。

當中俄之訂約也﹐僅許俄租旅﹑大沿海一帶。自增祺受俄多金﹐遂遣私人福樹滋﹐會同金州廳與俄劃界。俄人欲將普蘭店以南之金州半島﹐悉劃入租界內。是時金州廳尙能據約力爭﹐福樹滋以得賄故﹐不置一言。金州廳乃電稟增祺﹐請示辦法﹐以圖據理以爭﹐保我疆土。不意增祺爲賕賄所迷﹐遂電飭劃界諸人﹐謬云普蘭店卽大連也﹐準許由普蘭店起劃歸俄人租界﹐由是金州半島之版圖不爲我有矣。越二年﹐拳匪肇亂﹐聯軍陷京師﹐淸帝西狩。增祺於奉天省垣﹐尙未得確耗﹐蓋爲聯軍所阻也。及閏八月初旬﹐俄軍由旅順北發﹐是時壽昌之距俄軍尙三百里﹐聞之﹐急趨省垣告增祺。增祺與五部侍郎及府尹府丞等﹐密籌棄城而逃之計。不數日﹐俄軍逼近遼陽﹐增祺預遣其母山城﹐而後與壽長及溥﹑鐘靈等﹐竊取內庫金寶﹐先後棄城走。

方增祺之將逃也﹐商民見其將附郭之車悉拘引﹐早知其意旨所在﹐卽聚眾攀畱之。增祺詭曰「我決不去﹐惟府尹欲逃﹐汝輩可往畱之。」眾爲所紿﹐增祺遂乘隙攜從者從人﹐策馬出小北門去矣。是晚渡遼河。翌晨抵新立屯。時有瑞祿者﹐本亡賴﹐素爲增祺所親信﹐沿途肆掠婦女至九人之多﹐財物尢不可勝計。

然是時﹐俄軍距奉天省坦尙遠﹐增祺惟恐其不至﹐尢恐其至而不入﹐則所竊庫款無以彌縫。乃遣其黨覺羅廣惠回省垣。廣惠本煤窯土棍﹐遂縱兵焚掠。故是月初六日﹐宮外之火﹐卽廣惠爲之也。實則俄軍於初九日始抵城下﹐見無守者乃入城焉。增祺聞俄軍已入城﹐乃急奔入內蒙古境。蒙人以其未奉朝旨﹐不予招待。疊費唇舌﹐始許暫棲。某夜增祺妻忽被蒙人掠去。其部兵海龍者﹐本馬賊餘孽﹐越三日始爲之奪歸。增祺於是不敢畱﹐擬回密雲駐防。抵熱河界﹐其隊兵涎民屯富庶﹐又將肆掠。熱河都統色楞額以兵阻之。增祺方進退維谷﹐適遇道員周冕自黑省循蒙境而來﹐告以大局無妨﹐須早自爲計。增祺始求其赴旅順﹐說俄人﹐求容納。周去﹐增祺則回入奉境之義州以俟之。時畱於省垣之姚等﹐爲之關白俄官﹐許其回省。增祺遂不俟周覆﹐而於十月初七日復入省垣。

增祺之入省垣也﹐俄軍械之於民房﹐窘辱萬狀。次年﹐正月初旬﹐始令居原署﹐代辦事。此後日聽命於俄人。嘗赴旅順謁俄軍官阿其克塞夫。或阿其克塞夫過沈陽﹐增祺必出郭迎之﹐出則溥必從。有李席珍者﹐嘗爲增祺效奔走。蓋每接淸廷之旨﹐應遵奉與否﹐必由李赴阿其克寒夫處探問意旨故也。未幾﹐增祺妻死﹐有謔者爲擬挽聯云「軍亂新立屯﹐蒙境久經傳眾口﹔夫降陽世界﹐夜臺肯否作孤魂﹖」一時相與傳播。蓋上聯卽指被蒙人掠去事﹐下聯則因庚子俄軍逼奉天時﹐增祺欲逃﹐而其妻有「皇上命汝守玆士﹐死可矣﹐走何爲耶﹖」之語者。迨光緒壬寅春﹐有開復原職﹐寬免一切處分﹐畱辦善後事宜之旨。識者知其皆由俄人爲之要求耳。

不二年﹐日俄戰爭起﹐炮聲隆隆然﹐逼近省垣。增祺急令家人掘地丈餘深﹐爲避炮計。聞者粲然。及日軍擊走俄軍﹐乘勢入城﹐增祺懼禍及﹐亟將素與俄官往來文牘﹐付之焚如。及接見日員﹐則捧出中國稿件﹐以明其不與俄人私通。蓋又變媚俄之面目以媚日本也。日人知其故﹐投稿於地而唾之。無何其母死﹐增祺托名終制﹐得脫身歸﹐尙恐人之攻擊其往事也。亟謁邸中之有勢力者﹐竟獲優待如平昔。於是淸廷之賞罰﹐自玆墜地盡矣。嗚呼﹗可不慨哉﹗

附錄甲辰二月戲祭奉天將軍增祺殉難文﹕

淸光緒三十一年二月﹐日本兵克奉天﹐俄總督苦魯巴金遁﹐淸將軍增祺殉焉。無心子淚灑爲文而哭之曰「嗚呼﹗公死矣﹐公死矣。公不死﹐吾民死。公果死﹐吾民不死。幸哉公死﹗或人多口﹐以爲公死﹐又以爲公未死。以爲死者﹐謂俄實生公﹐應死俄﹔以爲未死者﹐謂淸實生公﹐不死淸﹐必不死俄。果爾。則公未死者身﹐已死者心。心死哀獨大﹐余哀公不覺涕淚橫流也。公心亦人心耳﹐死之狀何苦﹖狀無人狀。然而心死者中國有萬狀﹐狀皆如公﹐公亦無奇﹐余知公爲獨詳也。請狀之﹐以告吾國民心未死者﹐亦令國民之心死公﹐勿厚望。公密雲一旗廝耳。密雲山水接龍脈﹐風水鐘於公。公赤貧﹐幼喪﹐迫於饑餓。善聚積﹐小富乃得副都統﹐大富乃得將軍。奉天將軍兼巡撫事﹐聚積之術益擴張。一差之優﹐索數千金。一缺之優﹐索數千金。生前不嫌少﹐死後不恨多。公眞善爲身謀也﹗然公冬不重裘﹐夏不疊扇﹐大布之衣﹐大帛之冠。疑之者﹐謂公厚自謀者﹐胡自薄之﹖而不知公實不惜一身﹐而惜此一金也。則公之心死於金錢者一。公起家博徒﹐少習弓馬﹐兼攻八股業﹐故未聞上等教育。公夫人﹐則講求忠孝者也。庚子﹐俄逼奉天﹐公擁資欲遁﹐公夫人面叱之﹐曰﹕皇上命汝守玆土也﹐死可矣﹐走胡爲耶﹖孰知公利祿心生﹐名心乃死也。居老母爲奇貨﹐浪蕩西走﹐以奉天拱手而授之俄。西陵宮闕﹐遷其寶器。夫人大罵﹐拚不與生。公猶擁其愛姬以自慰。於以知公之識﹐足以有須眉﹐不足以有巾幗也。則公之心死於忠孝者二。公遁不遠﹐俄遮之還﹐逼成艸約﹐三省歸俄掌中。俄徳公﹐公亦倚俄﹐免失守罪。而日俄戰禍﹐實釀乎此。奉天遂糜爛而不可問。夫奉天者﹐淸之奉天﹐俄之奉天﹐實公之奉天也。淸有此奉天﹐授之公。公有此奉天﹐授之俄。俄又以此奉天﹐還之公。淸又聽俄﹐而不敢奪公。公代俄善守此奉天﹐富貴公自享之﹐好官公自爲之也。然淸不有奉天﹐授之俄﹐公有功焉。公可以於俄取之。俄不有奉天﹐奪於日﹐公無功焉。公不能於日取之。嗚呼﹗如公之才﹐足以爲二臣﹐而不足以事兩姑也。則公之心死於奴隸者三。公旣擅此三長﹐適與今政府相和合﹐而引爲同調也。故得以尸位久。公最親信如黃馮﹑施忠諸輩﹐亦傳公衣缽﹐能爲靑出﹐均之皆心死而已矣。綜公平生﹐非無小善。然事母孝﹐而不以禮﹔與人愛﹐而不以徳﹔喜讀書﹐而襲其皮毛﹔愛人材﹐而收其蠅狗﹔柔緩而不足以決大疑﹔陰險而不足以共大計。朝廷倚公﹐蒼赤望公。公心死不可用﹐用必亡吾國。敢爲公誦勿渡河詩﹐而一哭也。公之穢徳﹐彰彰尙夥﹐而以奉天爲最多。公位置僚佐﹐顚倒錯亂﹐無才能資望之可言。朝一人﹐輦金多﹐則置此人。暮一人﹐輦金多﹐則易此人。吏治用以大壞﹐知公乃操刀之劊子也﹔公因左袒俄人﹐與府尹廷傑齟齬﹐至懷手槍以尋仇﹐哭號怒罵﹐失大臣體﹐知公乃衣冠之沐猴也﹔日俄戰劇﹐逼近奉天﹐公聞炮聲隆隆然﹐令家人掘地丈餘深﹐爲避炮計。街市喧傳以爲笑柄﹐知公之膽小於鼠兔也﹔南滿地帶﹐辟爲戰場﹐難民以數萬計﹐公無良法以振之﹐而日以錢米行小惠。乘輿濟人﹐向隅者多﹐知公乃婦人之仁也。日拘華官數十人﹐加以通俄罪名﹐公不爲昭雪。更以私憾﹐劾無過僚屬﹐或假敗壞軍事而殺之。公直全無心肝﹐殆非復黃種人之孫子也。嗚呼﹗公死矣﹐輿人有口﹐太史有書﹐余何敢以私議﹐擬公千秋。然凡余所言﹐皆公實錄。公倘九原有知﹐亦必掀髯而笑曰「小子知言也。」哀哉﹐尙饗﹗

○鹿傳霖

鹿傳霖﹐漢軍人。繼趙舒翹任江蘇巡撫。值拳匪變起﹐聞鄕裏大擾﹐族之長幼均被屠。於是在撫署內大哭﹐誓與拳匪不兩立。遂借勤王美名﹐力請開缺﹐克日帥羸卒北行。至河上﹐聞鄕裏無恙﹐遂逍遙不進。聞者皆非笑之。

旣而聯軍入京師﹐兩宮急走﹐止於山西不復行﹐後又忽傳啟鑾之命者。蓋由傳霖以重關百二﹐天險可憑﹐力請入陜之說進也。時剛毅垂死﹐傳霖代爲頑固黨之首領。未幾﹐以夤緣內監﹐入軍機。力持壓制主義﹐以鋤遏新機﹐爲獨一無二之宗旨。又善媚榮祿而驕同僚。榮祿爲所迷惑﹐幾於無語不從。故榮祿欲掩天下人耳目﹐間或取一二無聊之新政﹐以試行之﹐而傳霖輒爲之梗。遂並此無聊著﹐亦不辦矣。

其舉動之特別﹐有傳爲話柄者﹐則以子若孫之相繼夭折﹐心中鬱悶﹐而欲辭出軍機也。夫軍機只有逐出﹐從未有辭退者﹐殆傳霖知榮祿之必畱己﹐而故作此態耶﹖然已騰笑於輦轂下已。

迨宣統己酉庚戌間﹐榮祿早死。南皮張文襄﹑壽州孫文正﹐相繼謝世﹐傳霖乃循資爲首相。其時處交多失敗﹐內政多不舉﹐馴至人心瓦解。不一載﹐而四海分崩﹐未始非傳霖釀成之也。

○端方

端方﹐字午橋﹐號陶齋﹐氵更陽人。以京官出爲霸昌道。光緒戊戌六月開缺﹐爲京師農工商局督理。庚子歲﹐拳亂作﹐淸帝逃至西安。時岑春煊署陜西巡撫﹐端方爲藩司﹐與春煊屢有爭端。辛丑回鑾後﹐以春煊撫山西﹐端方繼其任爲陜撫﹐旋令署鄂督。

端方之在鄂也﹐日以納賄爲事。嘗語人曰「差可賣﹐缺不可賣﹐則朝廷不能察其實而加罪於我。」其設謀之狡如此。凡與外人酬酢﹐時時演出一種獻媚之態﹐見者皆指爲劇中之曹孟徳。蓋其面色本白﹐而狀態又似之也。故端方在鄂久﹐而名譽不佳。

及量移至江蘇爲巡撫﹐欲市官聲。凡屬吏人謁時﹐應饋門包﹐槪令和盤托出﹐攺作公用。驟聆之﹐似廉潔﹐豈知其別有一術焉。凡不納苞苴者﹐對之有怒容﹐或於歸公之門包外﹐更袖門包一分以進者﹐見之則有喜色﹐於是屬吏皆具兩分門包。門包之累累者﹐何自來乎﹖皆括江蘇人之脂膏也。

已而由蘇撫署江督﹐不久﹐卽去。旣又復持節至。一般學界中人輒喜曰「陶齋尙書重鎭南洋矣。」此無他﹐端方知江蘇人多文弱﹐又矜言新學。彼惟於學堂中撥款若干﹐以爲補助資﹐則趨之者﹐已如蟻慕膻﹐或則略與周旋以施其牢籠之法。而江蘇人已爭誦之。實則所撥者﹐皆取於漢族之財﹐而托名爲國家也。端方一己之忄堅囊﹐纖毫未破。未幾﹐由南洋攺任北洋﹐畿疆坐鎭﹐暇預從容﹐日摩挲金石﹐以度數載光陰﹐而於國計民生之大﹐皆視之漠然。值孝欽梓宮奉移﹐以永安山陵﹐道塗觀者達數萬。外國駐京公使﹐咸與於執紼役。端方於此﹐忽演一奇特事﹐蓋令人攜攝影器﹐於沿途及陵寢內拍照﹐且安然乘輿﹐橫衝神路﹐辟易而過也。爲李國傑所劾﹐乃坐以恣意任性﹐不知大體之罪﹐遂革職。

宣統三年春﹐盛宣懷創鐵路國有說﹐陰令禦史石長信奏之。淸廷用其言﹐遂欲實行國有政策。湘鄂人拒之堅。政府乃議擇一與湘鄂略有感情者﹐使之前往﹐或能融洽。於是那桐﹑徐世昌兩協理﹐與郵傳大臣﹐皆在攝政王前力保端方。端方復起用﹐得爲粵漢﹑川漢兩路之督辦者﹐實由於此。

顧端方聞命爲督辦時﹐以爲實行幹路國有政策﹐窒礙甚多。蓋商辦之路﹐一旦遽攺官辦﹐不惟成效難收﹐抑且易滋民怨﹐故不欲往。奏請另簡大員以任其事。而廷旨不允。端方乃宴鄂京官於都中。至者爲湯化龍﹑吳祿貞﹑陳曾壽等十餘人。端方請其爲將伯之助﹐皆不允。不得已乃抵鄂﹐與川紳喬樹楠﹑湘紳余肇康等祕密籌議﹐以期破團壞體。會湖北政界中之髙淩﹛尉﹜﹑趙彥濱﹑馮啟鈞輩﹐亦逢迎端方﹐謂湘鄂均公舊治﹐感情夙厚﹐旌節所至﹐無不和洽者。端方以諛言日至﹐漸形恣肆。自謂布置周密﹐功可必成﹐已照會鄂路總理﹐召集股東﹐速籌退股辦法矣。

時川督趙爾丰﹐以壓制太甚﹐激生民變。政府聞之﹐急令端方帶兵入川。故端方又啟行。旣入川境﹐趙爾丰事事與之反對﹐故川事不能明了。迨抵資州﹐卽獲田徵蔡﹑周善培等來書﹐謂如到成都﹐卽以兵戎相侍。又聞趙爾丰早預備督練公所爲幽禁端方之地。故畱住資州半月﹐不敢前往。僅遣隨員先赴成都﹐以探虛實。未幾﹐隨員以電達端方﹐謂北京失守﹐兩宮出狩山西。有旨令端方率鄂兵由陜赴晉勤王。端方聞之大哭﹐而不意其爲僞也。當令兵隊預備北上﹐兵隊之反抗者﹐遂突入行轅挾端方出﹐而殺之。尋以其頭顱送至武昌﹐仍由武昌給還其子。

○趙爾丰

趙爾丰者﹐爾巽之弟﹐漢軍人也。宣統元年時﹐尙爲駐藏辦事大臣。三年春﹐幹路國有之政策定﹐川人起爭之。是時代理川督者爲王人文﹐而爾丰猶未至也。嗣以人文屢袒川人﹐與政府相持。郵傳大臣盛宣懷惡之﹐請旨嚴飭。尋以趙爾丰荷任川督。

爾丰之蒞川也﹐繼人文奏劾盛宣懷之後﹐民气異常發展﹐知其不可壓制﹐故代川紳具奏。已而盛宣懷假朝旨申斥﹐鄂督瑞澄﹑督辦端方﹐復連電劾之。爾丰進退失據﹐又變而迎合宣懷。遂於七月十五日﹐以柬請諸紳會議要事爲名﹐而將蒲殿俊等十人捕入督署。時諸人正於鐵路公司開會﹐旣被詐捕入署﹐卽與抗爭。爾丰大怒﹐欲殺未能﹐乃令親軍拘禁之。時諸紳爲眾望所歸﹐旣被拘﹐羣情大憤﹐聲若鼎沸﹐不約而同﹐咸往督署請釋。爾丰令親軍開槍逐之﹐先後斃者四十餘人。眾益憤﹐圍守督署﹐以死求釋諸紳。爾丰不允﹐並以軍隊徧紮各街﹐勒令各街開市﹐各街仍寂然。爾丰怒曰「我不是趙爾丰﹐卻是張獻忠﹐若不開市﹐與我剿兩條街﹐則自然皆開市。」此趙屠之謚所由來也。

及爾丰旣激變﹐反妄報民亂﹐且執自治商榷書﹐誣咨議局議長爲首要。迨淸旨派岑春煊赴川﹐又不自安。蓋恐春煊一至﹐事難掩飾。遂鋪張戰功﹐謂川亂敉平﹐冀熒惑政府﹐以止春煊之行。然政府已疑其所奏不實﹐由攝政王諭軍咨府﹐派員至川﹐激查眞相。旋由給事中陳田等十二人交章劾之﹐而爾丰之技乃窮。

𨿽然﹐此猶武昌起義前事耳。若八月以後﹐東南各省﹐旣相繼獨立﹐成都亦踵而行之。在川人之初心﹐本欲使爾丰入藏﹐於中途斃之。不意爾丰聞成都之宣告獨立﹐猶復擁兵自固﹐陰爲鬼蜮。乃由尹昌衡等多方籌劃﹐一面遣散其死黨﹐一面勉軍人以大義。至十一月初三日﹐爾丰姑被殺於成都。其首級則傳示大眾﹐並宣布罪狀。聞者快之。

○瑞

瑞﹐字萃儒﹐激成鄂變之首禍也。當光緒丙午﹑丁未間﹐尙爲九江關道。逾年﹐擢江蘇布政使﹐奉旨辦淸鄕事宜﹐靖﹛艸佳﹜苻於江浙間。稍有政聲﹐旋升巡撫。宣統元年十月﹐署湖廣總督掾﹐是爲瑞駐鄂之始。

宣統三年春﹐廣州事作。瑞聞長江上游亦徧布革命黨﹐遂於武昌大戒嚴。已而寂然﹐識者嗤爲庸人自擾。是年夏﹐幹路國有之政策行﹐川﹑粵﹑湘﹑鄂四省人皆反抗。政府起用端方﹐令南下﹐謀解散團體。端方乃於五月抵鄂﹐與瑞商。

時湖北商務總會聞端方納川人李稷勛言﹐將攺鄂境路綫﹐具書並圖說﹐請瑞代奏。瑞本與端方不相能﹐然以其向用方殷﹐無隙可乘。及得商會書﹐大喜﹐思借此以撓端方。遂具疏以聞﹐非眞有愛於鄂人也。迨淸旨交郵傳部議奏﹐盛宣懷故左袒端方。端方亦於此時電述抵鄂種種情狀﹐而瑞傾軋之謀卒不遂。

未幾﹐川事告急﹐端方與瑞商﹐將率鄂軍西上。瑞允之。由是鄂省之軍備一虛。瑞恐川省有事﹐鄂省必受影響﹐爰采統制張彪之議﹐於鄖陽則派李汝魁﹐施南則派張楚材﹐率軍防堵邊境。水軍則派湖鶚﹑湖隼兩兵輪﹐於宜昌上駛。陸軍則令三十一標統帶曾廣大﹐督率所部西行。由是武昌之軍備又虛。八月十九之事﹐亦遂乘機而起。

𨿽然﹐起事之前﹐瑞未嘗無警覺也。外務部﹑民政部之密電早達武昌。江漢關得英美兩領事之照會﹐亦轉呈瑞。故瑞飭軍警兩界﹐已加意嚴防。革命黨在武漢之祕密機關亦屢爲瑞所偵獲﹐而卒不能保其無事者﹐蓋由瑞令鐵忠給藥彈於旗兵﹐而新軍獨不與焉。先是﹐瑞搜獲黨籍﹐見新軍多列名﹐新軍已人人自危。及不給藥彈﹐知不免於一死。死等耳﹐與其死於旗人手﹐毋寧舉義而死。於是振臂一呼﹐萬眾齊發﹐武昌乃以失陷聞。

然而瑞固坐鎭湖廣全部大臣也。援例﹐疆臣失守省城﹐必殉之﹐否則必誅。瑞知其然﹐乃諉咎於已死之張之洞。電稱湖北兵之不叛者﹐只有馬步兵各一營﹐輜重隊一營。此皆故督臣張之洞糜數十年之心力﹐無量數之國帑﹐而養成亂黨等語。政府爲所蔽﹐僅褫其職﹐且令帶罪圖功。仍著暫署鄂督﹐以觀後效。其計亦巧矣﹗厥後武昌竟不能復。又懼爲革命軍所擒﹐由漢口而遁於九江﹐由九江而遁至上海。政府聞之﹐𨿽著張人駿派員收取印信﹐並欲拿解至京﹐以置之重典﹐而瑞已逃往日本矣。滿大臣不忠於國﹐末有如瑞之甚者也。

○寇連材

寇連材﹐直隸昌平州人也。年十五以奄入宮﹐事西後﹐爲梳頭房太監﹐甚見親愛。舉凡西太后室內會計﹐皆使掌之。少長﹐見西太后所行者﹐多淫縱事。屢次幾諫。西太后以其少而賤﹐不以爲意﹐惟呵斥之而已﹐亦不加罪。已而爲奏事處太監。一年餘﹐復爲西太后會計房太監。乙未十月﹐西太后杖瑾﹑珍二妃﹐蓄志廢立﹐日逼徳宗爲樗υ戲。又給鴉片煙具﹐勸徳宗吸之。而別令太監李蓮英﹐及內務府人員﹐在處廷肆其謠言﹐稱徳宗之失徳﹐以爲廢立地步。又將大興土木﹐修圓明園以縱娛樂。連材大憂之。日夕眉皺﹐如醉如癡。諸內侍以爲病狂。丙申二月初十日晨起﹐西太后方垂帳臥﹐連材則流涕長跪榻前﹐西太后揭帳叱問何故﹐連材哭曰「國危至此﹐老佛爺卽不爲祖宗天下計﹐獨不自爲計乎﹖何忍更縱遊樂﹐生內變也﹗」西太后以爲狂﹐叱之去。連材乃請假五日﹐歸訣其父母兄弟﹐出其所記宮中事一冊﹐授之弟。還宮﹐則分所蓄與小。至十五日乃上一折﹐凡十條﹕一﹑請太后勿攬政權﹐歸政皇上﹔二﹑請勿修圓明園﹐以幽皇上﹔其餘數條﹐言者不甚了了。大率皆人之不敢開口言者。最奇者﹐末一條﹐言皇上今尙無子嗣﹐請擇天下之賢者﹐立爲皇太子﹐效堯舜之事。其言𨿽不經﹐然皆自其心中忠誠所發﹐蓋不顧死生利害而言之者也。書旣上﹐西太后震怒﹐召而責之曰「汝之折﹐汝所自爲乎﹖抑受人指使乎﹖」連材曰「奴才所自爲也。」西太后背命誦其詞一徧﹐無甚舛。西太后曰「本朝成例﹕內侍有言事者斬﹐汝知之乎﹖」連材曰「知之。奴才若懼死﹐則不上折也。」於是命囚之於內務府愼刑司。十七日移交刑部﹐命處斬。越日﹐遂有驅逐文廷式出都之事。連材不甚識字﹐所上折中之字體﹐多錯誤訛奪云。同時有王四者﹐亦西太后梳頭房太監﹐以附徳宗發往軍臺。又有聞古廷者﹐徳宗之內侍﹐本爲貢士﹐雅好文學﹐甚忠於徳宗﹐爲西太后所忌﹐發往寧古塔﹐旋殺之。丙申二月﹐禦史楊崇伊劾文廷式疏中﹐謂廷式私通內侍﹐聯爲兄弟﹐卽此人也。崇伊蓋誤以聞爲文云。

○安得海

安得海﹐直隸南皮人﹐以柔媚得西太后歡﹐語無不納。厥後遂干預政事﹐納賄招權﹐肆無忌憚。穆宗年漸長﹐知其所爲﹐多曖昧事﹐乃告東朝。東朝性忠厚﹐密令緩發。穆宗獨不願﹐故安得海樂極生悲﹐而有在濟南伏法之事。先是﹐西太后將命安得海出都﹐問之穆宗﹐穆宗陽爲贊成﹐陰以白東朝﹐謂安得海必出都門﹐出都門一步﹐卽可斬。特誰肯下此辣手者。東朝以穆宗欲急誅﹐不忍拂其意。且長此穢亂宮中﹐任西太后爲唐武第二﹐他日九泉之下﹐亦無顏以對文宗﹐乃答穆宗曰「汝欲求有肝膽之人﹐惟山東巡撫丁葆楨尙可恃。」穆宗聞而大喜﹐急求東朝密告丁葆楨﹐俟機誅安得海。

丁葆楨旣聞密旨﹐卽密屬徳州知州趙新曰「傳聞安得海將過山東﹐如見有不法事﹐可一面擒捕﹐一面稟聞。」趙新﹐能吏者﹐更事旣多﹐計較利害亦頗熟。及安得海過境時﹐欲勿稟﹐則懼爲丁公所怒。欲顯稟﹐則恐不能去之﹐反攖其禍。因與幕客商﹐用夾單密稟。意謂丁葆楨如不參奏﹐則夾單非例行公事可比﹐旣不存捲﹐安得海繼不之知。若竟參奏﹐則爲禍爲福﹐丁荷楨自當之﹐與地方官無與焉。及丁葆楨疏旣上﹐西太后知之﹐大惶駭。顧事旣如此﹐乃忍痛與東朝同召恭邸及軍機內務府大臣議之。皆力請就地正法﹐以符祖制。然猶畱中兩日未下。醇王復諍之﹐始有諭云「丁葆楨奏太監在外招搖煽惑一折﹐據徳州知州趙新稟稱﹔有安姓太監﹐坐太平船兩隻﹐聲勢ピ赫﹐自稱奉旨差遣﹐織辦龍衣。船旁有龍鳳旗幟﹐帶男女多人﹐並有女樂﹐品竹調絲﹐觀者如堵。又稱本月二十一日﹐該太監生辰﹐中設龍衣﹐男女羅拜。該州正訪拿問﹐船已揚帆南下。該撫已飭東昌﹑濟寧各州﹑府﹑縣跟蹤追捕等語。覽奉曷勝詫異﹗該太監私自擅出﹐並有種種不法情事﹐若不從嚴懲辦﹐何以肅宮禁而儆效尢﹗著山東﹑江蘇﹑直隸各督撫迅派幹員﹐於所屬地方將六品藍翎安姓太監﹐嚴密查拿﹐令隨從人等﹐指證確實﹐毋庸審訊﹐卽行就地正法﹐不準任其狡飾。儻有疏縱﹐惟該督撫是問。隨從人等﹐有迹從匪類者﹐並著嚴拿分別懲辦。欽此。」於是丁葆楨卽誅安得海於濟南。籍其輜重﹐得駿馬三十餘匹﹐良者日行六百里。黃金一千一百五十兩。元寶七十枚。巨珠五顆。眞珠鼻煙壺一枚。翡翠碧霞朝珠各一掛。碧霞璽數十枚﹐重者至七兩。其他珍寶稱是。皆輸內務府。時同治八年七月中也。

歷城縣令﹐於安得海伏法後﹐爲購地葬之﹐營一小墳。越數年﹐歷城鄕人有病者﹐忽爲鬼所附。聆其口音﹐則京腔也。眾怪病者素不習此。環集問之。鬼自言「姓安﹐在內廷供職多年﹐有要差赴廣東﹐畱滯於此。寓屋數間﹐久不修理﹐天雨下漏﹐令人難住。煩諸尹爲我稍加補葺。」眾問﹕「到此後﹐曾回京否﹖」答曰「吾曾回京兩次。宮中景象﹐不異曩時。守宮之金甲神﹐因昔時曾見吾面﹐不吾禦也。惟黃河難渡﹐往返不易﹐故僅行兩次耳。」眾往視其墳﹐果有兩洞。爲拾泥土補之。明日﹐鬼復來附病者謝曰「煩諸君厚意﹐爲我葺屋﹐可弗漏矣。」拱手而別。

○李蓮英

皮硝李者﹐孝欽後之梳頭房太監也。名蓮英﹐直隸河間府人。本一亡賴子﹐幼失怙恃﹐落拓不羈。曾以私販硝磺入縣獄。後脫羈絆﹐攺業補皮鞋。此「皮硝李」三字之徽號所由來也。河間本太監出產地﹐同鄕沈蘭玉向與有故﹐先爲內監﹐見而憐之。蓮英遂懇其引進。適孝欽後聞京市盛行一新式髻﹐飭梳頭房太監仿之﹐屢易人﹐不稱旨。蘭玉偶在闥闥房言及。闥闥房者﹐內監之公共休憩所﹐蓮英嘗至此訪蘭玉者也。旣聆孝欽後欲梳新髻事﹐遂出外周覽於妓寮中﹐刻意揣摹。數日﹐技成﹐浼蘭玉爲之介紹﹐蘭玉竟薦之﹐而蓮英遂從此得幸矣。迨東宮旣殂﹐益無忌憚﹐由梳頭房晉爲總管﹐權傾朝右﹐營私納賄﹐無惡不作。奔走其門而得顯位﹐如張蔭桓﹑陳璧輩﹐其彰彰者也。當時慈眷之隆﹐至與孝欽後並坐聽戲。內廷禦膳﹐所遺各饌﹐例與內監膳用。孝欽後遇有蓮英所嗜之品﹐多節食以遺之﹐或先命小撤去﹐畱俟蓮英食之。其四十壽辰﹐禦賜珍品﹑蟒緞﹑福壽等字﹐同於大員。內自軍機﹐外自督撫﹐無不有慶祝之禮。贓私之積﹐以千萬計。孝欽後殂後﹐攝政王載灃﹐亦涎其蓄﹐而思所以攫之﹐不意又爲隆裕後所庇﹐卒不能遂。迨其病卒﹐飾終之典﹐等於元勛。罪浮於安得海﹐而結果大異﹐亦有幸有不幸爾。

○張元福

張元福者﹐滿淸宮中發生最後之閹宦也﹐俗呼爲「小徳張」。得安﹑李衣缽﹐而勢力之擴張﹐較之安﹑李尢過數倍。方兩宮殂謝後﹐國服未除﹐已在宮內排演戲劇。他人所不敢爲者﹐而元福傲然爲之。無他﹐爲隆裕後所嬖故也。

興修延熙宮西式鐵樓﹐𨿽隆裕後有懿旨宣布於外﹐而實出於元福一人之主謀。蓋國服期內﹐大工不興﹐則內帑不動。𨿽欲肆其侵蝕手段﹐而苦於無隙可乘。乃以興修延熙宮之役﹐運動隆裕後。迨隆裕後一首肯﹐則元福之目的達矣。工無竣期﹐款無定額﹐宮廷任其拆毀﹐帑項恣其浪用。久之而孝欽顯皇后之積儲金﹐不翼而飛入於私囊內。

不見夫安定門﹐極樂寺胡同內﹐美輪美奐之樓房百餘間乎﹖屋主爲誰﹖則張元福也。陳其內者﹐有楠木桌案﹐楠木雕花落地罩及裝飾等物﹐並有兩殿捲之客廳。電燈滿院﹐照耀通宵。又取南海鑾儀殿所有之電機鍋﹐移設於其宅之花園內。又於宅內設徳律風通至宮中﹐餘如几案所陳之內廷器皿﹐及園中之太湖石﹐魚池華廳。六方涼亭﹐皆自建福宮移置於此者。其果爲隆裕後所賞給耶﹖抑乘其不知而盜取之耶﹖

閹宦而娶妻納妾﹐自古罕聞。惟張元福則居然享此艷福。王子元﹑李樂亭﹑金雲卿皆元福之狐羣狗黨也。恆往津門﹐以多金買良家幼女﹐而爲紅拂之贈。或謂元福爲秦宮中ぢ之第二﹐可無疑矣。且元福時出至荷包胡同﹐購祕戲圖﹐爲眾目共睹。意者其授諸妻妾乎﹖抑將備獨居寡偶者﹐臨摹之助乎﹖民之多言﹐伊可畏焉。

元福旣肆無忌憚﹐胡隨口稱奉懿旨﹐以爲壓制之常山寶符。𨿽對於攝政王亦有之﹐況其他乎﹖以故宮中人無敢與抗顏行者。又行二總管姚與之倡和﹐其气焰能使猶子入宮廷而旁人莫敢發。納賄七千金而愼刑司不敢深究。永徳廠工之私竊禁物﹐擅伐禦花園神木多株﹐而守園吏不敢問。其大違列聖宮禁﹐幸而溥儀尙在幼沖﹐載澧不爲所惑﹐卽降裕後亦無垂簾聽政之事﹐否則不堪設想矣。

