藥圃同春﹝明﹞夏旦

正月

三品梅﹐有紅﹑粉﹑白三種﹐一花三子﹐如品﹐暑月用野梅移接。如子發者﹐枝大始開。

綠萼梅﹐花白蒂綠﹐更有一種重臺者﹐俱有香。灌以淸水。

野梅﹐種二。其子大小﹐一如其葉。香而喜腴。

山茶﹐色紅﹐喜腴﹐一名寶珠。心無黃間者爲上﹐無香。

麥季﹐色粉紅﹐花亦森秀﹐微香。

二月

紅杏﹐色桃紅﹐淸香﹐喜腴。

辛夷﹐色淡紅。一名木筆。花先後葉﹐亦一奇卉。香似玉蘭。

玉蘭﹐色白韻香。夏月以辛夷接之。

獨本蘭﹑並蒂蘭﹐二種﹐畏日宜陰。花香葉秀。

紫荊﹐枝桿俱花。夏日葉香如荷味。

禦李﹐有紅白二色。喜腴。無香。

黃棠棣。以上諸品﹐當以腴灌之﹐微香。

三月

牡丹﹐其色有五。性最宜寒。白露後﹐去其桿葉﹐覆以腴肥。及蕊﹐只澆淸水。若遇霜雪﹐花開更盛﹐香且異常。

蜀茶﹐紅白二色。淸而喜腴。秋時用烏豆水灌之﹐其花益妍。

雪球﹐色白﹐喜陰。常澆以腴﹐鮮秀異常。花大如斗﹐近覺微香。

碧桃﹑扁桃﹐俱可種盆中。喜腴。

美人桃﹐花瓣有百﹐其色水紅﹐艷麗可愛﹐亦桃之最冠者﹐且喜有香。

紫蘭﹐色鮮可愛﹐但恨無香。

煙蘭﹐卽紫燕。微香。

碎米雪﹐俗名米篩花。以上諸種性俱喜腴﹐無香。

玉團﹐卽小雪球。喜腴﹐宜陰。極香。

長春﹐有三色﹕紅﹐白﹐粉。甚香。四時皆開﹐春來更盛。

木香﹐大小二種﹐俱白色。香甚可愛。

粉團﹐粉紅色。有香。

蕾蓓﹐有紅﹑黃﹑白三色。以上諸種皆喜腴。開於春月﹐最可扳籬﹐當植於徑。

四月

芍藥﹐色紫。一種粉紅。春秋澆以肥水﹐若殺雞湯更妙。亦有一種單葉者﹐香。

杜鵑﹐有黃﹑紫﹑紅三色花。性喜陰。栽用山泥。

醉蘭﹐色黃。性喜淸肥。有香。宜陰畏霜﹐忌尿。澆以冷茶﹐葉能鮮秀。

木蘭﹐色淡紅﹐花如蘭。喜腴。樹大始開﹐香極幽異。

含笑花﹐花紅﹐香淸。

橊花﹐有紅﹑白﹑桃紅三色。

墻球﹐性宜淸肥。藤枝好濕。微香。

荼蘼﹐有白﹑紫二色。淸香。

鶴頂紅﹐一年一發。喜腴。微香。

蜀葵﹐其色有五。俗名一丈紅。喜腴。無香。

白玉帶﹐有香。

金盞花﹐色金黃﹐一年一發﹐香濁。

千興﹐黃白二色﹐有香。

射幹花﹐一名白蝴蝶。微香。

黃蝴蝶﹐葉秀。喜腴。稍香。

黃蜂花﹐花開如蜂﹐無香。

五月

荷花﹐有粉紅﹑白二色。喜日﹐有香。每年二月九日可栽。用羊糞爲妙。

玫瑰﹐色粉紅。一種紫者﹐名薔薇。露可浸油勻粉﹐亦可和酒。

茉莉﹐色白。畏霜。每年二月二日﹐盡去其舊葉﹐將雞糞並肥泥覆之。盛開﹐淸香可愛。

紫薇﹐色紫﹐花極耐久﹐無香。

山丹﹐有丹紅二色。性宜腴畏霜。花極耐久﹐俗名馬纓花﹐微香。

靑蘭。

紅蘭。

金綫邊﹐葉邊有黃。香。

銀綫邊﹐葉邊有白。一種能結子者名蕙﹐俱有香。

朝槿﹐有粉紅﹑大紅﹑黃三色﹐俱畏霜。稍香。

夾竹桃﹐色淡﹐花紅﹐極森秀且耐久。無香。

水枝﹐色白﹐稍香。宜濕。

萱花﹐色黃。一名忘憂。有單葉﹑百葉二種。

曇花﹐花紅﹐子堪串珠﹐微香。

天竹﹐有花﹐能結子。微香。

刺牡丹﹐色淡紅﹐有香。

金雀花﹐色黃﹐喜向陽﹐微香。

金絲桃﹐色黃﹐畏日畏霜﹐無香。

鐵綫蘭﹐色玉白。一名西香菊。微香。

金鐘花﹐色黃。一名三及第﹐花開有三﹐因以呼之。有香。

佛桑﹐紫﹑白二色。堪以炒食。微香。

百日紅﹐色紅。一名野梧桐﹐無香。

剪春羅﹐色黃﹐一年一發﹐無香。

斜堤花﹐色白﹐有香﹐畏霜。以上諸種俱喜腴。

六月

祁花﹐色黃﹐無香。

葵花﹐色黃。所云向日傾者。無香。

金鳳﹐有五色。俗名指甲花。無香。

謝落金﹐卽滴露金﹐色黃﹐有似饅頭菊﹐微香。

杜若﹐有紅白二色。更有一花三色者。又有中大四圍小者﹐名一將領千兵。俗呼雞冠。

七月

玉簪花﹐色白。喜腴。有香。

秋海棠﹐喜陰畏日﹐葉秀花雅。最宜澆以便水﹐忌手迹。以上俱一年一發。

八月

芙蓉﹐喜近水。有紅白二色。更一種朝白暮紅﹐名日酢芙蓉。又一種紅白各半者﹐微香。

瑞蘭﹐花如醉蘭。木本。性宜淸肥。香極悠遠。

鶴蘭﹐色白﹐無香。

醉楊妃﹐蘭種。淸而喜腴。花向盆外﹐色淡無香。

九月

菊花﹐有百奇種﹐遲速不同開。四五月﹐澆以水﹐六七月﹐澆以浴湯。及蕊﹐當去其秀之多者﹐則花妍而大。獨黃白更香。

桂花﹐丹﹑黃﹐白三色。一種名日月桂。俱香。

十月

白錢茶﹐喜腴。夏月用山茶移接。花極可愛﹐淸香。

十一月

鹿蔥花﹐一名金盞銀臺﹐微香。

剪絨花﹐色紫﹐別名剪秋羅﹐微香。

十二月

水仙花﹐性喜淸肥。一年一發﹐有香。

海棠花﹐紅﹑白二色。

瑞香﹐紅﹑白二色﹐畏日宜淸。極香。

