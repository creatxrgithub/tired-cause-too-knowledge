亳州牡丹史﹝明﹞薛鳳翔

宋錢思公云﹕唐人謂牡丹爲花王﹐姚黃眞其王﹐魏紫乃其後。張景修稱爲貴客。唐開元中﹐沈香亭前得異種﹐朝暮黃碧異色﹐晝夜殊香﹐目爲花妖。宋單父於驪山爲上皇種花﹐得色萬種﹐內人呼爲師﹐又曰花神。然牡丹前史未嘗及之。惟謝康樂有「竹間水際」一語﹐至北齊楊子華有牡丹畫本流傳﹔人始有識者。《圖經》涓其生巴郡山谷及漢中﹐丹﹑延﹑靑﹑越﹑滁﹑和州諸山中亦有之。花皆單葉﹐有黃紫紅白數色。一名鹿韭﹐一名鼠姑﹐唐人名爲木芍藥。芍藥著於三代﹐流傳風雅。牡丹初無名﹐以花相類﹐故依芍藥爲名。然芍藥自有二種﹐安期生《服煉法》云﹕芍藥有金﹑有木﹐金者色白多脂﹐木者色紫多脈﹐蓋驗其根耳。崔豹《古今注》云﹕芍藥有艸﹑有木﹐木者花大而色深﹐俗呼爲牡丹﹐非也。天后時﹐有人自山采歸禁前。開元中花盛開﹐詔太眞賞玩﹐趨﹐命李龜年捧金花箋﹐宣翰林李白進淸平調詞三章。是時裴士淹奉使幽冀﹐經汾州眾香寺得白牡丹一本﹐異之﹐植於長興私第﹐豈禁中祕色民間不易見耶。至宋洛中獨盛。彭門牡丹在蜀中亦稱第一﹐故有「小洛陽」之稱。往宋僧仲殊作《越州牡丹志》﹐陸務觀作《天彭牡丹譜》﹐俱自謂不敢望洛中。歐陽永叔《牡丹記》亦謂洛陽天下第一。今亳州牡丹更甲洛陽﹐其他不足言也。獨怪永叔嘗知亳州﹐記中無一言及之﹐豈當時亳無牡丹耶﹖徳﹑靖間﹐余先大父西原﹑東郊二公最嗜此花﹐偏求他郡善本移植毫中﹐亳有牡丹自此始。顧其名品僅能歐之半。迨顏氏嗣出與余伯氏及李典客結鬥花局﹐每以數千錢博一少芽﹐珍護如珊瑚﹐木難自是﹐種類繁夥﹐隆﹑萬以來﹐足稱極盛。夏侍禦繼起﹐於此花尢所寶愛﹐辟地城南爲園﹐延安十餘畝﹐而倡和益眾矣。昔宋時花師多種子以觀其變﹐頃亳人頗和種子能變之法。永叔謂四十年間花百變﹐今不數年百變矣﹐其化速若此。然下子五年而始花﹐花卽變未必奇。奇花若賢人哲士﹐固不易出﹐且非一家。如一品出於賈﹐軟瓣銀紅出於王﹐新紅出於趙﹐三變出於方而著於任﹐大黃來於東魯而藏於李﹐獨方氏所出更多奇變﹐其他諸姓間有之﹐今盡。叢聚於南裏及涼暑兩園。兩園如花之武庫﹐吾家南園鼎立其聞﹐所餘老本故枝﹐每歲開放﹐庶幾花之故鄕營舊也。

花史氏曰﹕水叔記洛中牡丹三十四種﹐反道源三十九種﹐錢思公譜浙江九十餘種﹐陸務觀與熙寧中沈杭州牡丹記各不下數十種﹐往嚴郡伯於萬曆已卯譜亳州牡丹多至一百一種矣﹕今且得二百七十四種。然牡丹在洛中。以姚魏爲冠﹐無論奄有之。至如一莖二花﹐映日分影﹐淩風歧香﹔又如一莖二花﹐紅白對開﹐來歲互異其處﹐二種不更奇於唐之花妖耶﹖矧花師種藝﹐竟巧不減單父。毫中相尙成風﹐有稱大家者﹐有稱名家者﹐有稱賞鑑家者﹐有稱作家者﹐有稱羽翼家者﹐日新月盛﹐不知將來變作何狀。蓋余嘗論之﹐在正﹑嘉間花品淳朴﹐尙類詩家漢魏﹔隆﹑萬以來﹐則冶麗繁衍如六朝矣。豈物理循環﹐亦有天運耶。

注釋﹕編著﹕﹝明﹞薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移植亳中﹐亳有牡丹自此始」。

《亳州牡丹史》別傳﹝明﹞薛鳳翔

紀園

常樂園

先大父西原公議禮歸田。小築丘園﹐去城可二里。小徑逶迆﹐灌木交蔭﹐徑窮得園。園內文石玲班﹐桀然玉立。石後茅屋數椽﹐不事雕飾﹐顏曰大寧齋。齋後有亭。亭西有軒﹐軒在叢篁間﹐多集名人題詠。齋東過荊扉﹐有亭曰瑩心﹐喬太宰白巖小篆也。鑿池環亭﹐荷香斷續﹐遊魚上下﹐公時嘯傲其間。郡誌云﹕公自吏部歸﹐絕意仕進﹐營園自適﹐暇則曳履隴畔﹐蔭樹臨流。與漁父田翁相問答﹐泊如也。晚年潛心性命﹐檢藏注經﹐爲詩書樂地。亳之有牡丹﹐自玆園始。沈石田先生題牡丹云「天放淸髙補富貴﹐人從艸木寄文章。」可以爲志。今亭池𨿽圯塞﹐竹石尙存。園初以獨樂命名﹐後馬中丞易爲今名。

南園

先府君兩泉公繼常樂而構者也。郡誌云﹕薛氏南園﹐表裏燦如蜀錦﹐與常樂爲肘腋。髙槐四蔭﹐祟臺夾輔﹐相傳臺爲魏武所築﹐無稽也。考功公詩曰「人非九品羲皇上﹐園似千花佛界中。」得其似矣。往李尙璽伯承謫居吾郡﹐公暇輒造之。邇來與諸昆鼎劃﹐左曰似漆園。穿竹而入﹐得來風軒﹐稍進爲迷花塢﹐塢後小樹曰春海。右曰西園。中爲醉月亭﹐當秋空月淨﹐松陰滿地﹐如積水浮藻。迆北則聽雪齋。迆南疊石爲山﹐奇奪鬼負﹐上安方榭﹑下引曲洞﹐洞口臨流﹐足以垂釣。池上有閣。足以眺遠。中曰淸華園﹐余有也。入門爲湛露堂﹐堂東地棠數百本﹐延蔓甚遠﹐繚以爲垣﹐曰棠路。循蹊達梅梁館﹐館前平橋小徑。繞出堂後﹐入館西折﹐經松關﹐曰碧界。銀杏參差﹐髙可摩霄﹐就行列者維四。其間隙地廣十許丈﹐重陰如幄﹐環以闌楯﹐甃以礱石﹐盤礡其下﹐煩暑如秋﹐署曰美蔭。過此則浴霞樓﹐樓下環植牡丹如幹本。憑軒俯視﹐恍如初日蕩潮﹐而繁星浴霞也。樓東入花洞﹐曰宛委春。出洞皆紅樹秋林﹐林腹爲韻齋樓﹐之北曰煙條館。西有小肪曰千花供﹐由肪而南登松壇﹐曰泛濤。因爲飛梁﹐渡記花閣。白木研—本。膚如龍鱗﹐枝葉盤郁﹐匝三楹﹐蓋百年木也。花開類袁安雪捨﹐流香不散者累月﹐因顏其亭曰繁香。歷抱甕軒而出﹐復達湛露堂。園𨿽困牡丹而著。其四時芳菲﹐足以遊目﹔幹尺長松﹐亦堪踞嘯。

東園

在考公祠前﹐牡丹𨿽不數畝﹐而多名種。以地僻﹐遠喧囂﹐蒼松古柏﹐虯枝勁幹﹐幹霄摩云﹐人渭挾黃庭—捲﹐偃仰其間﹐自是太古逸民﹐玆園足以當之。爲兄子先春別業。先春工臨池﹐饒逸韻。

松竹園

王別駕謙夫﹐博雅君子也。早年從考功公遊﹐因創園﹐去長樂不數武﹐有茂林修竹之勝﹐茅齋數間錯置幽曠處。深嗜牡丹﹐凡竹間隙地皆種之。因愛佛頭靑﹐所種極多。今花竹半殘﹐園亦分裂矣。

宋園

故將軍宋氏於嘉靖間構此園城西北。亭臺畢具﹐竹樹交錯﹐中種牡丹數百本﹐亦愜心賞。近歸賈水部矣。

楊園

棗彊丞楊君解官還亳﹐不樂居圜闠﹐築園南郊。樹長松﹐蒔名花﹐疏池疊石﹐爲終焉之計。晚歲諸子或謀以售人﹐人告之。君曰「吾兒不欲老夫與艸木同朽腐耳。」其曠達如此。花不勝奇﹐而主人韻勝。

樂園

在郭北門﹐對淸流﹐松徑逶迆﹐齋捨整潔﹐牡丹數畝﹐最多精品。主人不涉書﹐能選勝結客﹐樂意丘園﹐故亦可人。在隆﹑萬間喜覓異花﹐與人鬥奇﹐自是人遂知有顏布衣也。

涼暑園

李典客繼之有別業在城東隅﹐因宋黃太史有涼暑署書﹐遂以名園。中構亭榭﹐間以茅屋﹐竹樹蓊蔚﹐稱佳境矣。典客博洽﹐兼有花嗜﹐牡丹芍藥﹐各以區別。入園縱目﹐如涉花海﹐茫無涯際﹐花至典客﹐精妙絕倫。然所以能甲諸園﹐獨躋上乘者﹐皆平頭李仁力也。仁自有花癖﹐解趣﹐故主人不勞心﹐而絕色日新。

南裏園

夏侍禦贊禹﹐壯年被放﹐慕考功公爲人﹐遂築園於常樂之右。中開四照亭﹐妙選名花﹐云蒔左右。復架木爲長廊﹐編成障﹐而奇石佳樹相映﹐帶飛榭小軒﹐遊屐莫窮其境。日與山人羽客﹐徜祥其間。時牡丹與涼署園爭盛。自侍禦物化﹐遂爾寥落﹐每一經過﹐松風嗚嗚﹐不啻聽雍門彈矣。

且適園

李方嶽正屏公往給事瑣闥﹐時閒歸築園。林香竹色﹐菌閣艸堂﹐柏障花茵﹐信休休佳境﹐其中牡丹更饒名品。園在常樂園東。

庚園

城西隅積水成沼﹐可容小舠﹐采蓮舉网甚適也。傍水有故揮使宅﹐李文學培卿買而爲園。讀書之暇﹐輒經營位置凡數年﹐始足遊覽。重門之內有郁金堂﹐祟基軒敞﹐最能受月。堂後有樓﹐飛疊迢遞﹐可納城西野色﹐左則萬井參差﹐右則百雉倒懸水面。東叩板扉﹐穿花徑低亞回折﹐署曰春迷。穿花壁登生趣亭﹐望小山叢掛。迄北牡丹深處﹐有環芳亭﹐綺錦模糊﹐萬紅刺目。橫軒而過爲沼﹐沿沼垂柳疏恫。沼心有秋水亭﹐其修遠大雅﹐儼然廣陵梅花嶺也。當暑披襟﹐涼颸翛然。又西爲松寮﹐爲快軒﹐嘉樹杈枒攢植﹐美箭蕭蕭﹐「結廬在人境﹐而無車馬喧」﹐玆園是也。

郭氏園

園在余南園左﹐灌道分繞﹐竹林叢生﹐有祟丘古墟連絡﹐可里許。使主人具丘壑趣﹐少綴飾﹐以亭榭之屬﹐便是勝地。牡丹芍藥﹐品亦差備。

方氏園

方氏地數十畝﹐盡種是花。時遊人四集﹐借無亭榭可憩也。然城南水土與花特相宜﹐而更精栽接剔治之法﹐用力亦勤。萬曆以來﹐奇花出方氏者種種。近有花戶王世廉﹐地畝花數與方相當﹐談者謂多得之偸兒﹐故諸園之妙品﹐多集於斯。

單家園

去城十八里﹐長河迆南﹐故沃壤。單氏不知自何方流寓﹐因爲亳掾﹐以餘力種牡丹益獲利。凡有所見﹐無論本土新生﹐別鄕初至﹐輒致之。且能爲花王護法﹐卽達官貴人以至好事者莫能取﹐故牡丹尢備於諸園。凡遠近市奇花者必先單氏焉。

風俗記

吾亳以牡丹相尙﹐實百恆情。𨿽人因花而系情﹐花亦因人而幻出。計一歲中﹐鮮不以花爲事者。方春時則灌花﹐芽生寸許則剪花﹐甫至谷雨則連袂結轍以看花﹐曁秋而分而接﹐人復爲之。旁午是所餘者﹐特冬時三月耳。然一當花期﹐互相物色﹐詢某家出某花﹐某可以情求﹐某可以利得。異種者獲一接頭﹐密祕不啻十襲。名園古剎﹐尢稱雅遊。若出花戶﹐輕儇之客不惜泉布私諸砌上。爭相誇詡。又截大竹貯水﹐折花之冠絕者鬥麗﹐往還一國若狂。可賞之處﹐卽交無半面﹐亦肩摩出入。𨿽負擔之夫﹐村野之氓﹐輒務來觀。入暮攜花以歸﹐無論醒醉。歌管塡咽﹐幾匝一月﹐何其盛也。其春時剪芽𨿽多不棄沃﹐以淸泉驅苦气﹐曝漧溣﹝音藥﹞茗﹐淸遠特甚。殘花凋謝。園丁藏之﹐可佐鼎食﹐卽眉山以酥煎之意。根皮購作藥物﹐亦爲花戶餘潤。吾鄕檢校此花﹐已無餘憾。昔六一公四經洛陽﹐春至見其早晚﹐嘗自悔末逢全盛。生長於斯﹐淸福可偏﹐但過眼繁華﹐觀空者寧堪濡首。

注釋﹕編著﹕薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移植亳中﹐亳有牡丹自此始」。

《亳州牡丹史》傳﹝明﹞薛鳳翔

○神品

天香一品圓胎﹐能成樹﹐宜陰。其花平頭大葉﹐色如猩紅欲流。一樹止畱一﹑二頭﹐花盛且大﹐極莊重蘊藉。有臺閣致出﹐賈立家子生﹐故一名賈立紅。又萬花一品﹐色若橊實﹐花房緊密﹐插架層起﹐而秀麗明媚如丹飾浮圖。二花品格各異﹐色亦不侔﹐風神自是髙第。

嬌容三變初綻紫色﹐及開桃紅﹐經日漸至梅紅﹐至落乃更深紅﹐諸花色久漸褪﹐惟此愈進﹐故曰三變。以余所見﹐陰處陽處開者各不相類﹐其色之變亦不止於三也。開必結繡而又艱澀﹐須以鍼微爲分畫之﹐不然花蒂俱碎矣。更宜接﹐接則此病差少。置之陰地。立夏後猶燁然秀發﹐間有抱枝而槁者。歐記中有添色紅。疑卽其種也。余以此品寄通侯張公﹑袁石公過賞﹐記爲芙蓉三變。原出方氏﹐任典客購藏之。任善辧花﹐持枝葉相訊﹐應聲而別﹐殆得花之神理者。萬曆己卯先君得其種﹐因廣之。

赤朱衣舊名奪翠﹔得自許州。花房鱗次而起﹐緊實小巧﹐體態婉孌﹐顏如渥赭﹐粲粲嘩嘩﹐上人衣袂。凡花於一葉間色有深淺﹐惟此花內外一如流丹﹐論色則天香一品難乎居優第一品之。神气生動。諸花實莫能及也。近復得奪錦一種﹐大瓣深紅﹐浮光凝潤﹐尢過於奪翠﹐尙未廣傳。

無上紅此花乃蜀僧居亳所種﹐舊以僧名覺﹔人遂呼爲覺紅﹔又謂佛土所產﹐而紅色無出其右者﹐乃易今名。其胎紅尖﹐花放平頭大葉﹐房簇滿﹐約有數層﹐而艷過一品﹐稍恨其單葉時多。

大黃綠胎﹐最宜向陰養之﹐愈久愈妙。其花大瓣易開﹐初開微黃﹐垂殘愈黃﹐簪瓶中經宿則色可等秋葵。花原裏中長老爲壽張薄﹐攜歸﹐藏李文學伯升家。每花時閉戶命酒自賞﹐不易示人。壬寅秋始分一本於南裏園﹐邇來僅數家有之。文學得花三昧﹐善譚花理﹐時一揮塵﹐令人醉心。

小黃綠胳﹐花之膚理輕縐﹐弱於淵綃﹐周有托瓣﹐似仙宮逸弱水﹐而風度瀟灑﹐眞淩波品也。大黃何能方駕。次有瓜穗黃者﹐質亦過大黃﹐殊柔膩靡曼。但一房不過四五層﹐而近萼處微帶紫﹐故少遜耳。又歹劉黃者﹐大瓣﹐色質亦能媲美。

金玉交輝綠胎﹐長幹﹐其花大﹐瓣黃﹐蕊若貫珠皆出房﹐外層葉最多。至殘時開放﹐尙有餘力﹐花大勝於鋪錦﹐此曹州所出﹐爲第一品。曹州亦能種花。此外有八艷妝﹐益八種花也。亳中僅得云秀妝﹑洛妃妝﹑堯英妝三種﹐云秀爲最。更有綠花一種﹐色如豆綠﹐大葉﹐幹層起樓﹐出自鄧氏﹐眞爲異品﹐世所罕見。花叟石孺先得接頭﹐後復移根﹐俱未生﹐豈尢物爲造化所忌歟﹖又有萬疊雪峯﹐千葉白花﹐亦曹之神物。亳尙未有。

黃絨鋪錦此花細葉﹐捲如絨縷﹐下有四五葉差闊﹑連綴承之上﹐有黃須布滿﹐若種金粟。其弱質妙態與色﹐𨿽少遜於瓜穰黃﹐而千滿易開﹐歲歲不變﹐則瓜穗黃又遠不逮矣。以瓜穰名著﹐故列於前。

銀紅嬌其花大瓣﹐丰姿綽約﹐如絳雪繞技﹐秀色迎人﹐把玩可以樂饑。牡丹中余所醉心﹐眞同看吳道子畫﹐坐臥不能去矣。

繡衣紅肉紅胎﹐花開平頭。大葉﹐亦梅紅色花瓣。相映渾然。有黃气如琥珀﹐光而明徹可鑑。前代牡丹之名﹐皆以氏﹑以地﹑以色﹐玆以夏侍禦所出者﹐名繡衣云。

軟瓣銀紅幹長。胎圓﹐花瓣若蟬翼輕薄﹐無礙其色。等繡衣紅而上之。

碧紗籠出張氏。向陽易開。頭甚丰盈。其色淺紅﹐如秋云羅帕﹐實丹砂其中。望之隱隱﹐綠跌遮護﹐更如翠幕。陳之坐上﹐滿室淸涼﹐故又名疊翠。嘗謂花中如銀紅嬌﹑小黃﹑軟瓣銀紅﹑碧紗籠數種﹐質之嬌怯﹐不勝風露﹐當爲築避風臺耳。

新紅嬌艷花乃梅紅之深重者﹐艷質嬌麗﹐如朝霞藏日﹐光彩陸離﹐又若新染未幹﹐故名新紅。極勝始成榦葉﹐尢出一品上。緣歲多單葉﹐故乃其病也。方氏一種新紅繡球﹐趙氏一種新紅奇觀﹐皆麗色動人。然所傳多贗﹐蓋以天香一品亂之。

宮錦此品碎瓣﹐梅紅色。開時必俟花房滿實﹐方爲大放﹐然後漸成纈暈﹐玩之猶蜀宮新裁錦耳。

花紅繡球紅胎圓﹐小花﹐開房緊﹐葉繁﹐周有托瓣﹐易開﹐且早綢繆﹐布如疊碎霞。命名繡球者﹐以其形圓聚也。一種銀紅繡球﹐花微小而色輕﹐亦殊秀雅。又楊紀繡球及妒嬌紅﹐色俱類花紅繡球﹐而體勢不同。

花紅萃盤紅胎﹐枝上綠葉窄小﹐條亦頗短﹐房外有托瓣﹐深桃紅色﹐綠趺重萼﹐映諸葉中﹐如赤瑛盤欹側枝上。

天機圓錦靑胎﹐開花小而圓滿﹐朱房嵌枝﹐絢如剪彩﹐名以天機﹐殆非虛得。

銀紅妃有兩種﹕一紅艷過天香一品﹐開花最難﹔一色視一品稍淺﹐易開﹐卻更嬌麗。俱長條大葉﹐圓胎。其花緊滿﹐開期最後。

飛燕妝有三種﹕一出方氏﹐長枝長葉﹐此花黃紅﹐最有神气。而風情閒麗﹐輕妙迥別﹐盛時出一花於樹杪﹐若進女弟於遠條也。一出馬氏者﹐𨿽深紅起樓﹐遠不及方。一出張氏者﹐乃白花類象牙﹐色差勝於馬。獨方花可當宜主。余欲攺名﹐第恐失其舊﹐而難物色﹐姑並列焉。

飛燕紅妝一名花紅楊妃﹐細瓣修長﹐嫩色生嬌﹐卻望如新妝可憐﹐意態研絕﹐誠縹緲神仙也。得自曹縣方家﹐飛燕妝庶幾近之。

海棠紅喜陽易開﹐綠葉細長﹐嘗多秋發。諸花皆以紅極稱佳﹐通此品通體金黃﹐兼有紅彩﹐水光照耀如江天晚霞﹐人謂似貼梗海棠﹐而活色香艷皆過之。盛時則房中四五葉參差突出﹐故病其不整齊﹐亦不失爲佳品。其胎本紅﹐在陰處則綠﹐春來亦復紅也。大都花胎多四時變易耳。又一種海棠魂者﹐謂得其神也﹐亦石氏自許州移至。

新銀紅球方家銀紅二種﹐色態頗類﹐第樹頭綠葉稍別其色﹐光彩動搖﹐如神女禦慶雲﹐冉冉下人間耳。

碎瓣無瑕玉綠胎﹐枝上葉圓﹐宜陽﹐乃白花中之最上乘者。其花明媚玲瓏﹐如冰壺映月﹐內外澄澈﹐𨿽趙壁﹑隋珠﹐不足貴也。又一如芹葉者﹐不及此。又靑心無理玉者﹐丰偉悅人。又一種葉幹類大黃者﹐亦名無理玉﹐花色𨿽不逮碎瓣﹐均爲佳品。

梅州紅性喜陰。圓葉﹐圓胎﹐花瓣長短有序﹐疏密合宜。色近海棠紅﹐而神气軒軒﹔但近萼處稍紫﹐出曹縣王氏﹐別號梅州云。

涼署園新出三種﹐俱未命名。其花有梅紅色﹐有水紅色﹐髙闊俱七寸餘﹐榦葉起樓﹐姿韻咸備。今將三年﹐余僅得一見。而耀目奪神﹐果非凡物﹐無怪其主人之珍重也。

○名品

勝嬌容深紅色﹐最耐殘﹐乃牡丹中大家也。此種如一莖有二路者﹐善養家﹐必剪其一﹐卽不剪﹐亦獨一胎能花。花大可五六圍﹐髙可六七寸﹐丰偉殊常﹐披對奪人心目。

醉玉環方顯仁所種。乃醉楊把子﹐花以太眞小字別其名。花房倒綴﹐故以醉志之。胎體朋﹐葉於扶疏。不問陰陽﹐最易成樹。其花下承五六大葉﹐闊三寸許﹐圍擁周匝﹐如盆盂盛花狀。質本白而問以藕色﹐輕紅輕藍﹐相錯成繡﹐眞天孫神錦也。其母醉楊妃作深藕色﹐漸暗﹐無味﹐惟憐其大耳﹐下此種不啻一階﹐靑出於藍矣。

妒橊紅胎圓如豆﹐樹葉如菊﹐最宜成樹。早開應時﹐色鮮如明霞結綺﹐第不耐炎日﹐久之色褪﹐不殷勤護持﹐則易成殘妝剩粉矣。又有橊花紅者﹐色近橊花﹐而光艷明潤﹐活色生香。

花紅疊萃尖胎﹐花身魁岸﹐其下大葉五六層。腰間襞積﹐細瓣鬈曲碎聚﹐頂上復出一層大葉。花在綠樹之顚﹐而紅光繚繞﹐猶積翠池中著絳火樹﹐光彩照人。

秋水妝肉紅圓胎﹐枝葉秀長﹐其花平頭﹐易開﹑花葉叢萃﹐瑩如赤玉﹐質本白而內含淺紺﹐外則隱隱叢紅綠之气。夏侍禦初得之﹐方氏謂其爽气侵人﹐如秋水浴洛神﹐遂命今名。

老銀紅球花本深紅﹐亦有水紅﹐時而邊如施粉﹐中如布朱。其胎靑紅﹐宜陰陽相半。所此萬曆初年王薄於出之﹐花至今猶足擅場。

楊妃深醉胎長。花質酷似勝嬌容﹐名深醉者﹐謂其色深也。此花不但巨麗﹐亦芳香襲人﹐便幹婀娜﹐嘗抑首如醉。迎風盤旋﹐如不勝春。

花紅神品花葉之末﹐色微微入紅﹐漸紅﹑漸黃﹐若遲日初烘﹐灼灼有神﹐命以花名﹐頗非溢美。蓋得自太康。

花紅平頭綠胎﹐其花平頭﹐闊葉﹐色動如火﹐幾欲然枝﹐羣花中紅而照耀者﹐獨此爲冠。一入花林﹐這先觸目。世傳爲曹縣石橊紅﹐韓氏重貲得之﹐邇來幾轂絕。王氏田間藏一本﹐購歸涼暑園。但頂稍渙散﹐中露檀心。又一種千辯者﹐南裏園有之。凡花稱平頭﹐謂其齊如截也。」

花紅舞靑猊﹐宜陰。老銀紅球子﹐花色亦似之﹐開時結繡。又有銀紅舞靑猊﹑紫舞靑猊﹑大紅舞靑猊﹑粉紅舞靑猊﹑茄花舞靑猊﹑藉絲舞靑猊﹑白舞靑猊諸色﹐皆從花中抽五六靑葉﹐如翠羽雙翅。桃紅者﹐謂之睡綠蟬﹐以其結綠如含蟬狀。諸品惟花紅者爲上﹐白次之﹐桃紅又次之﹐余不足入品。豫章瀑泉王孫詠此花云「寶闌風颭錦紛紛﹐靑紫仙標總出羣。戶外昭容露作榖﹐掌中飛燕翠爲裙。妝成京兆眉初嫵﹐浴罷溫湯酒半醺。還似淸平李供奉﹐宮袍新染殿前云。」

似彤雲之綴朱房﹐閃灼難狀。

念奴嬌品有二種﹐俱綠胎﹐能成樹。出張氏者﹐深銀紅色﹐大而絞好﹐其妖麗媚人﹐果出朝霞之上﹐但少囀喉引聲耳。出韓氏者﹐色桃紅﹐大次之﹐若並肩呈艷﹐當遜張一籌。

漢宮春紅胎﹐硬莖。必獨本成樹﹐方歲歲有花。花葉直疏而立﹐其色深紅﹐富麗若醉春風。名從靑蓮漢宮句得之﹐出張氏。

墨葵大瓣﹐平頭。油紅﹐髙聳起樓﹐與墨葵俱明如點漆﹐黑擬松煙﹐最爲異色。墨剪絨﹐碎瓣柔軟。墨繡球﹐圓滿緊聚﹐其明潤𨿽不及墨葵﹑油紅﹐足堪近侍。

中秋月綠胎尖小﹐花房嵯峨﹐瑩白無瑕﹐若月印澄潭﹐春時便有秋气。

琉瓶灌朱樹葉微圓﹐朱房攢密﹐類隔琉璃而盛丹漿。潤同赤玉。微嫌葉單根紫。遇榦葉時亦自妙品。

藕絲平頭花葉微闊﹐繁可數層﹐俱有倫理﹐乃藕絲中之傑者。又藕絲繡球好叢生﹐易開而花小。又藕絲樓子花大而房垂。三種惟平頭爲上﹐繡球次之﹐樓子不逮遠甚。

萬卷書色白﹐葉作捲簡。又桃紅萬卷書﹐細瓣如砌。技不禁花﹐垂垂向下。又有波斯頭者﹐花葉如發鬈﹐大類波斯夷首。﹐此花𨿽髙滿而色澤不佳﹐土人謂萬卷書﹐非是。

喬家西瓜穰尖胎﹐枝葉靑長﹐宜陽﹐出自曹縣。花如瓜中紅肉﹐色類軟瓣銀紅﹐滑膩可愛。全氏有桃紅瓜穰﹐亦鮮麗如濯錦。又大紅西瓜穰者﹐當退舍矣。

進宮袍綠胎﹐易開﹐謂色如宮中所賜茜袍也。其體質當以輕絨赤綃目之。

嬌紅樓臺胎莖似王家紅﹐體似花紅繡球﹐色似宮袍紅而神彩充足。又有一種極不堪者﹐亦冒之魚目混眞﹐難逃賞鑑。銀紅樓臺色有深淺﹐花實與之表裏。

倚新妝綠胎修幹﹐花面盈尺﹐丰肉膩理﹐紅顏精爽﹐大類緋桃色﹐眞銷恨樹也。處陽不妨﹐向陰愈妙﹐出自曹縣。

○靈品

合歡嬌深桃紅色﹐—胎﹐二花﹐托蒂偶並﹐微有大小。日分雙影﹐風合歧香﹐此與轉枝—種﹐皆造化之巧。而轉枝之神更異。

轉枝一莖二花﹐紅白對開﹐記其方向。明歲紅白互易﹑其處神異若此。明皇時—花四變﹐其色豈欺我哉。二花出鄢陵劉水山太守家﹐亳中亦僅有矣。鄢陵尙有萬卉含羞。傳之者皆極口談其風神﹐恨莫由致也。

妖血壬於歲於南裏園偶見嬌容三變﹐一樹數枝﹐忽一枝出三頭﹐紅艷絕世﹐無比類。坐中客皆駭異。客曰﹐此妖血也﹐遂因名。其他枝所開﹐𨿽有淺深﹐而無異於常歲。

破面嬌南園於戊寅春﹐鶴翎紅枝上忽開一花﹐二色﹐紅白中分﹐紅如脂膏﹐白如膩粉。時郡大夫嚴公造賞﹐呼爲太極圖。余因六朝有取紅花﹑取白花與兒﹝面貴﹞面﹐作光潔之詞﹐乃易其名。其花明春猶復故也﹐再一歲遂成枯木﹐豈靈气奪其精華耶。

○逸品

觀音現白花中微露銀紅﹐若水月慈容﹐淸靜自在。舊有觀音面。好叢生﹐色深花差﹐大第平頂而散﹐爲其疵耳。

非霞胎長﹐花房髙峙﹐層層漸起﹐葉在柯端﹐花棲葉下﹐色淺紅﹐妍如流霞﹐而霞不足以盡其態﹐故曰非霞。微病難開﹐亦佳品。

肉西﹑醉西二花紅胎﹐靑葉﹐圓大。肉西出韓氏。此花平齊﹐其色表裏如一﹐而姿態亭亭似韻勝者也。醉西成樹﹐易開﹐色作粉紅。其酡顏膩質﹐若飲燻肌﹐以質勝者。初以西施命名﹐俗取其便﹐以一字呼之。

勝西施花大盈尺﹐色粉白暈紅﹐如碧毅映紅膚﹐春意撩人。又一種香西施﹐色亦相類﹐花中香气郁烈﹐惹人衣抉者﹐獨此爲甚。明皇云「不惟萱艸忘憂﹐比花香艷﹐尢能醒酒﹕」可謂牡丹實錄。濟南詩云「西施自愛傾城色﹐—出吳宮不嫁人。」殊增花韻。

玉芙蓉紅胎﹐長葉﹐花白而微紅﹐易開﹐耐殘﹐更喜純陰﹐可成樹。其花孤標玉立﹐閒淡如幽人。別有一種繡英蓉﹐亦相類﹐俱出全氏。先考功種花時﹐獨全氏善種藝﹐且能遠近圖之﹐故多佳種。

築圃在西郊﹐今有茂艸之嘆。

添色喜容綠胎﹐柳綠葉﹐宜陽﹐易開﹐花微小有托﹐瓣房以內色深﹐外微暈淡。丰艷笑屆﹐若駐大丹﹐欣欣然欲忘老。又一種靑葉者﹐名大添色喜容。花瓣參差﹐色亦不逮。』

玉樓春雪花大如斗﹐色類秋水妝。其膏休鮮潔﹐若瑤臺雪晃﹐閃灼難定。又一種玉樓春老﹐色類鶴翎紅﹐气宇瀟灑﹐雨久漸茂。但品非春雪之比。

咽脂界粉粉葉﹐朱絲﹐文理交錯﹐蔚然成章﹐質之妙麗﹐亦洞心快目。

金精雪浪白花黃萼﹐互相照映。花瓣微闊而厚硬﹐近蕊稍紫﹐嘗以此亂黃絨鋪錦﹐蓋欲惑花客耳。

玉美人大葉﹐色白﹐如勻香粉而散淡閒雅﹐似別有一段幽情。但神色稍不足耳。

輕羅紅花甚有致。梅紅色輕綃著茜﹐足以諭之。葉端有缺如齒﹐羨彼化工佳品。少植﹐不知何故。

白蓮花出自許州。此品明潔潤澤﹐鱗瓣微圓﹐層多房大﹐幽澹過於蓮花。其中黃心如綫﹐寸許﹐儼如蓮蕊。或气弱葉單﹐則成大瓣﹐松散飄逸﹐態殊絕倫。

○能品

珊瑚樓莖短﹐胎長﹐宜陽。色如珊瑚﹐寶光射人﹐更多芳香助其嬌艷。以此鬥奇﹐石衛尉當不忍下鐵如意也。

茜膏紅卽如膏紅。胎紅﹐尖長﹐此品亦梅紅色。盛則花葉互峙﹐弱則平頭。紅光鮮澤﹐堪擬守宮新血。

大火珠綠胎﹐色深紅﹐內外掩映若然﹐光焰瑩流。又有火齊紅者﹐其花邊白內赤﹐不逮火珠。因二花並出一時﹐人皆以寶珠名。

桃紅鳳頭肉紅長胎﹔綠葉服厚﹐晚開。大瓣髙聳﹐自下而上﹐長短箱承﹐其形色如丹鳳舒彩﹐燦然奪目。更有一種小葉者﹐次之。

太眞冠長胎﹐開早。花瓣勁健﹐外白內紅﹐髙下有度﹐頗類云髻。韓持國詩云「仙冠裁樣巧」﹐指此也。

倚欄嬌肉紅胎﹐淺桃紅色﹐花頭長大。嫵媚有醉舞倚欄之態﹐沈香亭北﹐令人退想。又一種滿池嬌﹐千瓣成樹﹐色澤亦過之。今重傷欄者﹐當以致勝。

大嬌紅向陽﹐易開。色如銀紅嬌。第葉單難與比肩。然花陣中何可無此。又一種嬌紅﹐色如魏紅﹐花微小而難接。

五雲樓花圓聚如球﹐稍長﹐開則結繡。頂有五旋葉﹐邊有黃綠相間﹐類五色雲气。

玉樓觀音現花白﹐難開﹐開時如水月樓臺﹐迥出塵外﹐而莊嚴自在﹐重以大士之名花。與中秋月小異。

喬紅有二種﹐皆紅胎﹐色深重﹐近木紅。一千滿﹟—『﹐開早『俱出沈氏。

玉兔天香靑紅胎﹐其花粉色﹑銀紅二種。一早開﹐房微小。晚開﹐房最大﹐中出二瓣如兔耳﹐小者因其難開﹐多不植。

潔白白花鮮潔﹐有光映人。出朱氏。舊有紫玉者。花最大﹐白辧中紛布紅絲﹐盤錯如繡。

睡鶴仙色淡紅﹐宜陰﹐其大如倚新妝。花心出二葉﹐橫陳房顚﹐狀若嬰兒並臥﹐乃舊品中之最殊者。

醉仙桃宜陰。胎紅而長﹐稍覺難開。其色內則桃紅﹐外則淺白。芳菲時﹐不啻玄都武陵。歲歲相逢﹐增我桃花人面思耳。

素鸞嬌輕紅白花。諸花外白而內紅﹐獨此自外微紅﹐近萼處反淺﹐在洛則曰倒暈檀心﹐實一花二名也。

脫紫畱朱朱紫而後深紅﹐又花紅寶樓者﹐亦然。每於凋落之際色始呈嬌。

醉猩猩沈氏首出之。花易開﹐色深紅中微帶檀紫﹐亞於花紅平頭﹐緊密處卻勝。

鶴翎紅其花輪箘緊密﹐本肉紅而末白﹐永叔謂如鴻鵠羽毛。舊品中最有聲價﹐今人厭其重濁﹐稍抑之。

一百五此品謂冬至後一百五日卽開﹐白如吳練﹐花大徑尺。先年最多﹐近養花者不植。

○具品

王家紅﹐胎紅尖微曲﹐宜陽。其花大紅起樓。亳之牡丹初種可稱花中鼻祖﹐故常畱一二﹐以把東帝。

狀元紅﹐成樹﹐宜陽。蜀《天彭譜》謂重葉深紅﹐色與鞓紅﹑潛溪緋相類﹐而天姿富貴﹐彭以冠花品﹐故名狀元。弘治間得之曹縣﹐又名曹縣狀元紅。又一種金花狀元紅者﹐宜陽﹐大瓣平頭﹐微紫﹐每

瓣有黃須﹐今絕少。

灑金桃紅﹐黃須﹐滿房皆布。葉顚點點有度﹐羅如星斗。別有腰金紫者﹐腰間黃須一圍﹐花則不及灑金。

淡藕絲﹐如吳中所染藕色。綠胎紫莖﹐樹葉圓厚﹐花平頭盛﹐亦起樓。瓣中一淺紅絲相界﹐宛似纖手紋﹐淡中之艷﹐亦堪憐愛。

壽春紅﹐胎瘦小。

蓮蕊紅﹐瓣似蓮花。

海天霞﹐平頭大如盤。

羊血紅﹐微紫。

四面鏡﹐有旋葉。

石家紅﹐葉稀。

桃紅樓子﹐小葉﹐大紅﹐皆起樓。

者僧帽﹐一花五葉﹐兩葉相參而立﹐旁兩葉佐之﹐—葉繞其後﹐花𨿽單薄﹐亦稱異種也﹔最下者如陳州紅。

胭脂紅﹑平頭紅﹑金綫紅﹑大紅繡球﹑大紅寶樓臺﹑彩霞紅﹑七寶冠﹝又名八寶旋心﹞﹑朱砂紅﹑粗細葉壽安紅﹐以上皆大紅。回回粉面﹝細瓣﹐紅外深內淺﹞﹑西天香﹝開早﹐嬌麗三四日﹐則漸白﹞﹑殿春芳﹝粉邊﹞﹑殿春魁﹝平頭﹞﹑慶天香﹑水晶球﹑玉天仙﹑粉紀樓子﹑勝天香﹑醉春容﹑粉繡球﹑粉重樓﹑膩粉紅﹝有托瓣﹐赤

根﹞﹑勝緋桃﹝今絕少﹞﹐以上皆粉紅。瑞香紫﹑紫姑仙﹝皆大瓣﹞﹐

徐家紫﹑紫重樓﹝皆難開﹞﹑茄花紫﹑茄皮紫﹑煙籠紫﹑卽墨紫﹑葉底紫﹑茄色紫﹑紫纓絡﹑丁香紫﹑平頭紫﹝歐譜謂之左花﹞﹑紫繡球等﹐以上皆紫花。

玉重樓﹑白剪絨﹝又名曰鋸齒白﹞﹑白纓絡﹑玉繡球﹑玉盤盂﹑靑心白﹑伏家白﹑鳳尾白﹑出嘴白﹑玉碗白﹑汴城白﹑蓮香白﹝香如蓮花﹐瓣亦如之﹞﹐以上皆白花。

茄色樓﹑藕色獅子頭﹐皆藕色﹐羣英品色𨿽各不同﹐亦各有一端佳處。但春色中差薄於惜花人耳。然名品多出此輩﹐子生而繁栽廣植﹐可備秋接之具。至兒女之戲簪﹐醉客之狂折﹐何可少此。

按記載﹐天佑元年﹐滄州觀察使記謂﹐冀王宮中花以五十種分爲三等九品。而潛溪排﹑平頭紫居正一品。平頭紫﹐紫花﹐大徑尺﹐亳多而賤之。惟潛溪緋者亦紫花﹐忽於叢中抽出緋色一二朵﹐明年移在他枝﹐洛人謂之轉枝。今靈品內有紅白相換之轉枝﹐疑其是也。其種出潛溪寺﹐故名。又按蜀《天彭譜》有紅花二十一品﹐紫花五品﹐黃花四品﹐白花三品﹐碧花一品﹐未詳者三十一品﹐今亳毫所有紅品相同者﹐醉西施﹑彩霞紅﹑油紅﹑陳州紅﹑瑞露蟬﹝卽桃紅舞靑猊﹞﹑雙頭紅﹝卽靈品中合歡嬌﹐碧花謂歐碧者﹐或卽佛頭靑也﹞。其餘若獻來紅﹑丹州紅﹑延州紅﹑鹿胎花﹑蓮花萼﹑眞珠紅﹑一撚紅及姚黃﹑牛家黃﹑鞓黃﹑甘艸黃者﹐皆屬未聞。亳州諸花與洛譜合者頗多﹐與彭譜不過十一﹐豈蜀道遼遠﹐相傳者遂少耶﹐抑地迥而名異耶﹖候再考訂。

○拾遺

史旣行﹐明年春有東郭老叟謂余爲花知友﹐具壺觴邀余至其家。所藝諸花皆耳目之所未嘗聞見者﹐不下三十餘種。問之﹐皆從四方所得。其中或色可銷魂﹐態可醉心﹐大可駭目﹐弗克名狀﹐嘻﹐何見之晚也。亟收之撰後﹐名曰拾遺。表中仍爲分別系於各品。

縷金衣﹐產自許州。房髙莖長﹐碎瓣綺錯﹐其色紅極﹐無類可方。謝在杭工部詩云「恍如燭龍街耀﹐倒掛珊瑚枝明。珠萬斛﹐光琉璃。又如妃子初入浴﹐香水滑膩流胭脂。」極狀其溫潤艷麗﹐花之神韻尢入勝。位大都﹐斯品一出﹐諸花不免落第﹐可爲神品之冠。

花紅獨勝﹐魚鱗小瓣﹐層層相承﹐紅如積血﹐欲濺幾閣。又一種﹐花紅無敵﹐小葉聚集﹐重樓巍然﹐色亦相類。

五陵春﹑奪色映目﹐二花﹐大葉籠蓯﹐樓臺盤郁﹐色如晴光射水﹐金彩絢目。

閨艷﹐絨瓣纖細。又金屋嬌﹐層分碎葉﹐斐疊若樓。二者誠閨閣艷質﹐翠衣霞裳﹐嬌姿自媚﹐而賞鑑者情自不薄。

艷陽嬌﹐小瓣﹐梅紅。春風蕩漾﹐流霞滿樹﹐而紅香飛越。

嬌白無雙﹑楚索君﹑白屋公卿﹑連城玉﹐皆幹層大瓣﹔黃白繡球﹑玉潤白﹑賽玉魁﹑冰淸白﹑碧天—『色﹐俱碎瓣起樓﹔瑤臺玉露﹐絨葉緊聚﹔雪素﹐葉繁蕊香﹔王家大白﹐大過諸花。大凡白花﹐病在赤根﹐又恐枯澀無態。以上眾品雪質霏微﹐素心自照﹐不以色媚﹐其色實在相外也。

藕絲霓裳﹐此花面徑八寸許。其大無外﹐色澤亦佳。

三春魁﹐多葉﹐桃紅﹐覽蔓其枝﹐房出樹表﹐大亦可愛。

銀紅妙品﹑銀紅艷妝﹑銀紅絕唱俱下布數片大葉﹐中間細瑣堆積。又一種銀紅上乘。大瓣簇滿﹐其色皆如其名﹐揚光泛彩﹐逸韻非常﹐閒雅之致﹐婿然可人。

采霞綃﹐千層大葉﹐積潤凝光﹐而色如茜練。

珊瑚鳳頭﹐房開大瓣﹐光同翕赩﹐可以染降﹐橫出枝杪﹐如日照火珠。又出奇色獨占魁及獨粹二種﹐衡量者謂能與眾花爭長﹐余但見其蓓蕾﹐未見其開放也。

注釋﹕編著﹕薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移亳中﹐亳有牡丹自此始」。

《亳州牡丹史》花之年﹝明﹞薛鳳翔

丘道源《牡丹榮辱志》云﹕施之以天時﹐順之以地利﹐節之以人事。其栽其接﹐無竭無滅﹐其生其成﹐不縮不盈﹐余故表其年﹐使知衰殘之期﹐時至事起﹐而爲之接命焉。牡丹於生者二年曰幼﹐四年曰弱﹐六年曰壯﹐八年曰彊﹑秋接者立春曰弱﹐谷雨曰壯﹐三年曰彊。生與接俱不能無分﹐分一年曰弱﹐二年曰壯﹐三年曰彊﹐八年曰艾﹐十二年曰耆﹔十五年曰老﹐老則就衰﹐老則日敗。再接再分﹐就衰日敗者﹐復返本而還元﹐立春曰弱﹐一年曰弱矣。此駐顏之道﹐年表最爲喫緊﹐栽接生成﹐按候而至﹐天時地利人事之紀也。

子一年二年幼三年四年弱五年六年壯七年八年彊

分—年弱二年壯三年彊四年五年六年七年八年艾九年十年十一年十二年咾十三年十四年十五年老

接秋分立春弱谷雨壯一年二年三年彊

注釋﹕編著﹕﹝明﹞薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移植亳中﹐亳有牡丹自此始」。

《亳州牡丹史》花之品﹝明﹞薛鳳翔

昔班孟堅作人表次等有九﹐鍾嶸評詩列品惟四﹐則物之巨細精粗必有分矣。況於神花變幻百怪﹐總歸巨麗﹐藉使欣賞失倫﹐則何以答造化謝花神乎﹗夫其意遠態前﹐艷生相外﹐靈襟灑落﹐神光陸離﹐如佇如翔﹐欲驚欲狎﹐譬巫娥出峽﹐宓女淩波﹐故曰神品。至於玉潤珠明﹐光華韶佚﹐環姿艷質﹐悸魄銷魂意者﹐漢室之麗娟﹐吳宮之鄭旦矣﹐故曰名品。亦有詭蹤幻迹﹐異派殊宗﹐騁色流暉﹐不﹟恆一態﹐豈龍聚乎﹐抑狐尾也﹐故曰靈品。若夫品外標妍﹐局中競秀﹐盈盈吳氏之絳仙。嫋嫋霍家之小玉﹐故曰逸品。又有絳唇玉貌﹐膩肉丰肌﹐望靈蕓於瓊樓﹐閱麗華於藻井﹐都自撩人﹐總堪絕代﹐故曰能品。抑或媚色。娟如粉香﹐沃若徐娘老去﹐畢竟風流﹔潘妃到來﹐猶然羞澀﹔大雅不作﹐餘響尙存﹐故曰具品。作花品表﹕

○神品

天香一品矯容三變無上紅赤朱衣﹝卽奪翠﹞奪錦大黃小黃金玉交輝』黃絨鋪錦銀紅嬌繡農紅軟瓣銀紅碧紗籠新紅嬌艷宮錦花紅繡球銀紅繡球花紅翠盤天機圓錦﹐銀紅妃二種方家飛燕妝飛燕紅妝海棠紅新銀紅球方家銀紅碎瓣無瑕玉靑心無暇玉梅州紅綠花萬疊雪峯無名三種縷金衣以下拾遺五陵春花紅無敵閨艷金屋嬌嬌白無雙雷素獨粹

○名品

勝嬌容醉玉環新紅繡球新紅奇觀石橊紅橊花紅花紅疊翠秋水妝老銀紅球楊妃深醉花紅神品海棠魂花紅平頭花紅舞靑霓銀紅舞靑霓花紅魁萬花魁西萬花魁絳紗籠杜鵑紅楊妃繡球歹劉黃大素小素素白樓子五帶白天玲就碧玉樓五簪白鸚鵡白賽羊絨白鶴頂玉板白綠珠墜玉樓佛頭靑鳳尾花紅太眞晚妝忍濟紅芹葉無瑕玉平實紅銀紅錦繡朗紅賽幕嬌紅梅紅剪絨花紅纓絡念奴嬌雙宮春墨葵油紅墨剪絨墨繡球中秋月琉瓶灌朱滴絲平頭萬卷書挑紅萬卷書喬家西瓜穰桃紅西花穰進宮袍嬌紅樓臺倚新妝界破玉花密紅堯英妝張家飛燕妝銀紅艷妝以下拾遺白屋公卿賽玉魁碧天一色黃白繡球艷陽嬌奇色映目奇色獨占魁銀紅妙品連城玉玉潤白瑤臺玉露冰淸白藕絲霓裳珊瑚鳳頭銀紅絕唱三春魁

○靈品

合歡嬌轉枝妖血靧面嬌

○逸品

瓜穰黃非霞洛妃肉西醉西勝西施香西施觀音現白舞靑猊玉蘊紅玉芙蓉繡芙蓉添色喜容玉樓春雪金精雪浪銀紅魁張家飛燕妝玉美人輕羅紅滿地嬌無瑕玉綠邊白白蓮花銀紅上乘采霞綃胭脂界粉

○能品

珊瑚樓茜膏紅大火朱桃紅鳳頭太眞冠馬家飛燕妝倚欄嬌大嬌紅嬌紅五雲樓玉樓觀音現喬紅玉兔天香潔玉紫玉睡鶴仙觀音面桃紅舞靑猊醉仙桃素鸞嬌脫紫畱朱花紅寶樓臺玉樓春醉猩猩縐葉桃紅大葉桃紅妒嬌紅羊脂玉玉繡球沈家白平頭白遲來白醉楊妃鶴翎紅一百五煙粉樓桃紅綫紅綫藕絲繡球波斯頭大添色喜容

○具品

王家紅狀元紅金花狀元灑金桃紅腰金紫淡藕絲紫舞靑猊大紅舞靑猊粉舞靑猊茄花舞靑猊藕絲舞靑猊藕絲樓子火齊紅壽春紅蓮蕊紅海天霞羊血紅四面鏡石家紅挑紅樓子老僧帽陳州紅胭脂紅平頭紅金綫紅大紅繡球大紅寶樓臺彩霞紅七寶冠朱砂紅細葉壽安紅粗葉壽安紅回回粉面細瓣紅西天香殿春芳殿春魁慶天香水晶球玉天仙粉紅樓子勝天香醉春容粉繡球粉重樓膩粉紅勝緋桃瑞香紫紫姑仙徐家紫紫重樓茄花紫煙籠紫卽墨紫葉底紫茄色紫茄皮紫紫纓絡丁香紫平頭紫紫繡球玉重樓白剪絨白纓絡玉繡球玉盤盂靑心白伏家白鳳尾白出嘴白玉碗白汴城白蓮香白茄色樓藕色獅子頭。

注釋﹕編著﹕﹝明﹞薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移植亳中﹐亳有牡丹自此始」。

《亳州牡丹史》書﹝明﹞薛鳳翔

○種一

種以下子言﹐故重在收子﹐喜嫩不喜老﹐七月望後﹐八月初旬﹐以色黃爲時﹐黑則老矣。大都以熟至九分卽當剪摘﹐勿今日曬﹐常置風中﹐使其漧燥。中秋以前卽當下矣。﹐地宜向陽﹐揉土宜細熟﹐界爲畦珍﹐取子密布上﹐以一指厚土覆之﹐旋卽痛澆﹐使滿甲之仁咸浸滋潤。後此無雨﹐必五日六日一加澆灌﹐務令畦中常濕。久雨則又宜疏通之。若極寒極熱﹐亦當遮護。苗旣生矣﹐則又候時三年之後﹐八月之中﹐便可移根。使如其法﹐再二年餘﹐必見異種矣。然子嫩者﹐一年卽芽﹔微老者二年﹐極考者三年始芽﹔於欲嫩者﹐取其色能變也﹔種陽地者﹐取其色能鮮麗也。

○栽二

牡丹𨿽有愛陰愛陽不同﹐大都自亳以南喜陰﹐不畏霜雪。北地寒气勁烈﹐陰者多爲所傷﹐以故不可一例言也。又栽花不宜漧燥﹐亦最惡污下。江北風髙土硬﹐平地可栽。江南卑濕﹐須築臺髙二尺許﹐亦不可太髙﹐髙則地气不接。栽法之要﹐量其根之長短﹐準鑿坑之深淺寬窄。坑中心起一圓堆﹐以花根置堆上﹐令諸細根舒展四垂。覆以軟肥淨土﹐勿參磚石糞穢之物﹐築土宜實不宜虛。立秋至秋分栽者﹐不可用大水澆灌﹐止以濕土杵實﹐恐秋雨連綿﹐水多根朽。重陽以後栽者﹐須以大水散土滲實之。布置每去二尺一本﹐庶根不交互﹐花自繁茂。

○分三

凡花叢大者始可分第﹐宜察其根之文理﹔以利鑿微﹐引至裲之會﹐乘其間而折之。每本細根亦須存五六莖。或一株分爲二﹐繁者分爲三。最要根幹相稱﹐依法栽培﹐以需其茂者也。但分後花自薄﹟弱﹐而顏色盡失其故﹐蓋泄气使然耳。不特根分而花弱色減﹐卽以全根原本移過別土﹐亦必三年而元气始復﹐花之丰跌正色始見﹐況遠攜者乎。今覓花者不知其故﹐動疑僞投﹐鮮不誣矣。花移近處﹐秋分前後無論。已或二三百里外﹐又須以土相和成淖﹐以蘸花根﹐謂之漿花﹐花藉玆養﹐稍久可耐。又以席艸之類包裹﹐不使透風﹐自無妨生意。一人可負數十本﹐多則恐致損折。或近冬气寒﹐必加糠秕入裹中方妙。

○接四

風土記書接法不祥﹐亦不甚中肯綮﹐凡接花須於秋分之後﹐擇其牡丹壯而嫩者爲母。如一叢數枝﹐須割去弱者﹐取彊盛者存二三枝。皆入土二寸許﹐以細鋸截之﹐用刀劈開。以上品花釵兩面削成鑿子形。插入母腹﹐預看母之大小﹐釵亦如之。至於母口正者﹐釵固削正﹔母口斜者曲者﹐釵亦隨其斜曲﹐務要大小相宜﹐斜正相當。倘有本大而釵小者﹐以釵就本之一邊。必使兩皮湊合﹐以麻松松纏之﹐其气庶幾互相流通﹐蓋因脈理在皮裏骨外之故。後用土封好﹐每封復以二瓦﹐以避雨水。候月餘啟瓦撥土﹐視母本發有新芽。卽割去之﹐仍密封如舊。明年二月初旬。又啟撥看﹐視如前法。蓋一本之气不宣泄於牙蘗﹐始凝注於接枝﹐本年花開倍勝原本矣。若不以此歸法接修﹐漫然爲之﹐必無生理。凡接須在秋分之後﹐早則恐天暖而胎爛也。養花之家﹐先須以老本分移單栽。候發嫩技爲接花母本也。隆慶以來﹐尙以芍藥爲本﹐萬曆庚辰以後﹐始知以常品牡丹接奇﹐花更易活也。故繁衍無旣。

○澆五

初栽花澆足﹔以後半月一澆﹐旱則旬日。水不喜多﹐亦厭其少﹐多則根爛﹐少則枯漧。久栽之後﹐如冬不凍﹐兩旬一澆﹐不澆亦無害。正月二月宜數日一澆﹔三月花有蓓蕾﹐或日未出或下春時汲新水﹐一﹑二日一澆﹐夏則亦然。惟秋時不宜澆﹐澆則芽旺秋發﹐明年難爲花矣。吾鄕顏氏於花盛開時﹐花下以土封池﹐滿池注水﹐花可多延數日。澆用塘中久積水尢佳於新水﹐以其水暖而壯故也。澆水須如種菜法﹐成溝畦以水灌之﹐最省人力。不然力不敷而花涸。二月以後﹐澆如不足﹐花單而色減也。

○養六

新栽芽花﹐遇冬月或以豆葉柳葉圍其根﹐嫩枝不寒﹐庶無損傷﹔洛陽花記云﹐以棘數枝置花叢上。﹐棘气暖可以辟霜﹐亦一法也。久栽伏土﹐根幹蒼老者不必爾。牡丹好叢生﹐久自繁冗當擇其枯老者去之﹐嫩者止畱二三枝﹐一枝止畱一芽﹑二芽。亦喜削盡傍枝﹐獨本成樹。至正月下旬﹐根下有抽白芽者﹐卽令削去﹐花必巨麗﹐謂之打剝。根下宿艸亦時蕓之﹐勿令蕪茂﹐分奪地力﹐花將開前五六日﹐須用布幔席薄遮蓋﹐不但增色﹐自是延久﹐若一經日曬﹐神彩頓失。秋後﹐樹上枯葉不可打落﹐葉落則有秋發之思。或自落太早﹐看胎將有發動﹐須預以薄絹將胎縛嚴﹐始免其病﹐不然則明春花損矣。

○醫七

花或自遠路攜歸﹐或初分老本﹐視其根黑﹐必是朽爛﹐卽以大盆盛水刷洗極淨﹐必至白骨然後已﹐仍以酒潤之﹐本本易活。諺曰「牡丹洗腳」﹐正謂此也。間有土蠶能蝕花根﹐螻蛄能嚙根皮。大槪白花根甘多虫。舞靑猊與大黃更甚。凡花葉漸黃或開花漸小﹐卽知爲蠹所損。舊方以白蘞﹑砒霜﹑芫花爲末﹐撤其根下﹐近只以生柏油入土寸許﹐虫卽死。糞壤太過亦有虫病﹐或病卽連根掘出﹐有黑爛粗皮﹐如前洗淨﹐另易佳土﹐過一年方盛。此醫花之要。

○忌八

栽花忌本老。老則開花極小。惟宜尺許嫩枝新筍。忌久雨。溽暑蒸薰﹐根漸朽壞。忌生糞咸水灌漑﹐生糞則黃﹐咸水則敗。忌鹽灰土地﹐花不能活。忌生糞爛艸之所﹐多能生虫。忌植樹—下﹐樹根穿花不旺。忌春時連土動移﹐卽有活者花必薄弱。忌花開折長﹐恐損明歲花眼。《牡丹記》云﹐烏賊魚骨入花﹐樹膚輒死。此皆花忌也。

注釋﹕編著﹕薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移植亳中﹐亳有牡丹自此始」。

《亳州牡丹史》外傳﹝明﹞薛鳳翔

花之气

牡丹分﹑栽﹑接﹑種俱在秋﹐乃以秋爲春也。胎則坐於初夏﹐長於秋﹐養於冬﹐實於春﹐胚胎凡經十有二月。鐘四時之气﹐乃傑於谷雨數日耳。所開之早晚﹐是各花稟性異也。

花之種

花房不同者有六等﹕有平頭﹐有樓子﹐有繡球﹐有大葉﹐有托瓣﹐有結繡。平頭者欲充實﹐樓者欲髙聳。繡球者欲圓滿﹐大葉者欲籠蓯﹐托瓣者欲緊簇﹐結繡者欲活潑。所此爲六病。

花之鑑

花佳處亦有十等﹕曰精神﹑曰天然﹑曰嬌媚﹑曰丰偉﹑曰溫潤﹑曰輕妙﹑曰香艷﹑曰飄逸﹑曰變態﹑曰耐殘﹐各有攸當。

注釋﹕編著﹕薛風翔

薛風翔﹐字公儀﹐安徽亳州﹝今亳縣﹞人。生於明萬曆年間﹐曾爲鴻臚寺少卿。出身名士世家﹐於亳縣城郊建常樂園﹑南園﹐廣植牡丹﹐明弘治年間將曹州狀元紅等名品牡丹移植園中﹐正徳﹑嘉靖年間﹐又「偏求他郡善本移植亳中﹐亳有牡丹自此始」。

