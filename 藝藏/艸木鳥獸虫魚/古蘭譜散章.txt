古蘭譜散章之一《玩盆》

寧垣之蘭﹐春蘭多來自茅山﹔夏蘭多來之安徽﹔而紹興蘭蕙﹐亦間有至者。每新花入市﹐購者甚眾﹐然開花後卽不之顧﹐其藝諸園圃﹐卽聽其生滅。容有次年復花者﹐而登諸盆盎﹐則決無僥存。艸非不靑也﹐決不能復花矣。裏有王寄漚聞諸園丁云﹕不善玩蘭者﹐大槪一年玩花﹔二年玩艸﹔三年玩根﹔四年玩了。更有謂玩根玩盆者﹐語更謔而虐矣。孟子曰﹕苟得其養﹐無物不長﹔苟失其養﹐無物不消。岜徒蘭﹖﹗

古蘭譜散章之二《寧野倚云之藝蘭》

明延陵吳從先﹐階前種新蘭數本。芳馨襲巾袖﹐淸風披拂﹐如對故人。感而嘆曰﹕蘭叢生山谷﹐幽間之致﹐極與野性相宜。護之小窗﹐則是同心之侶﹐俯焉就我也。夫以余之逸在蓬徑﹐何啻深林﹐乃此幽客亦復相伴﹐誠謂不以無人而不芳也。見小窗自紀﹐頗有孤芳自賞意。而歙人鮑倚云﹐嗜蘭而工吟詠﹐家有堂﹐曰書堂。堂下藝蘭﹐培護維勤。其曰對花感賦﹐書堂開花志喜﹐以及抽葉復花等作﹐不一而足。稍因凍而憔悴﹐則曰﹕不敢咎天﹐惟當自咎﹐爲作問答如蘭訊篇﹑蘭語篇是也。惜花成癖﹐自是雅人。蘭何幸而得此主人也﹖﹗吳從先﹐字寧野﹐著有小窗四記﹐卽艷記﹑淸記﹑別記﹑自記也。鮑倚云﹐字微省﹐淸乾隆時人﹐有詩集行世。

古蘭譜散章之三《元人藝蘭》

唐郭橐種樹書﹐謂種蘭蕙畏濕﹐最忌灑水。元孔靜齊﹝克齊﹞至正直記載﹐種蘭古語云﹕喜晴惡日﹔喜陰惡濕﹔喜幽惡僻﹔喜叢惡密。蓋欲幹不欲經烈日﹔欲潤不欲多灌水﹔欲隱不欲處荒穢﹔欲盛而苗繁則敗。又古語云﹕有竹方培蘭﹐卽喜晴惡日﹑喜幽惡僻之意。藝蘭常置疏竹林中﹐縱遇晴亦無烈日﹐遇雨不致太濕也。余至此方悟徐靑藤贈某藝蘭詩有「新篁拗曲圍成圃﹐碧玉垂花琢作條」之句。與山陰蘭亭序之茂林修竹﹐正合古語「有竹方培蘭」之說。可見古人文字皆語無泛設。

古蘭譜散章之四《宋明人藝蘭》

黃魯直謫居涪州﹐一號涪翁。蜀之涪州產蘭﹐多素心上品。涪翁每種以摩詰瓷斗。嘗曰「余居保安僧捨﹐開牖於東西﹐西養蕙而東養蘭。」觀者問其故。余曰「性使然也。」保安﹐宋陜西保安軍路﹐今延安府保安縣。曰性使然者﹐蘭生陰﹐蕙生陽也。魯直於蘭研之有素矣。又王敬美種杭蘭於盆﹐謂葉稀而長﹐稍粗於興蘭﹐花大而香亦倍之。並謂酷似畫家之北宗馬遠所畫。又云﹕一莖一花名蘭﹐宜興山中特多﹐南京杭州俱有﹐𨿽不足貴﹐香自可愛。宜多種盆中﹐余謂蘭種盆中﹐啜茗以賞﹐有花自佳﹔無花而葉亦有韻。藝幽蘭於芳盎﹐貯玉液於冰壺﹐吾願同其淸也。

古蘭譜散章之五《蘭蕙鏡自序》

蘭之爲艸自古有之﹐迨孔子稱蘭爲王者香而蘭尙矣。好事者別其異同﹐譜其種類﹐辧其物土之宜種養之法﹐已無弗備又何待嘖。有煩言者顧種𨿽多而好有時尙﹐今之所貴者曰蘭曰蕙﹐一桿一花者曰蘭﹐開於立春後者是也﹔一桿數花者爲蕙﹐開於春杪夏初者是也。花𨿽二種﹐而其中品類紛紜選擇難定﹐是則古譜之所無﹐而嗜蘭之人茫乎﹐無所考鑑者也。試舉其大綱言之﹕花有素有虫﹐無紅爲素﹔異者爲虫。有文有武略有微異﹐武者卽見虫形﹐惟是已開之後虫素定矣。未開之時品蘭者各執己見﹐發言盈庭﹐迨夫端倪旣啟﹐頭面略呈﹐往往答焉。若喪全非所品之物﹐悵然久之﹐甚至心若死灰。余也幼有蘭癖﹐長而彌篤﹐此中況味已備嘗矣。古人有言曰﹕思之思之又復思之﹐不得鬼神將通之。於是窮思極想日夕揣摩﹐偶有心得卽筆於書﹐久而成帙﹐聊以自娛而已。無如同志諸君見而異之﹐屬余付梓﹐惟望髙明有以教我﹐幸甚。

嘉慶十六年歲次辛未陽月荊溪屠用寧政曜甫輯。

古蘭譜散章之六《陶歇庵養蘭說》

養蘭之法﹐喜潤而忌濕﹐喜燥而畏日﹐喜風而避寒﹐如富家嬌小兒女﹐特多態難奉。予舊嘗聞之曰﹐他花皆嗜穢而漑﹐閩蘭獨用茗汁﹐以爲艸樹香淸者無如蘭﹐味淸者無如茗﹐气類相合宜也。休園中有蘭二盆﹐漑之如法﹐然艸曰短﹐色日瘁﹐無何其一槁矣。而他家所植者茂而多花﹐予就問故﹐且告以聞。客嘆曰「誤哉﹐子之術也﹗夫以甘食人者百谷也﹐以芳悅人者百卉也﹐其所謂甘與芳﹐子識之乎﹖臭腐之極復爲神奇﹐物皆然矣。昔人有捕得龜者﹐曰﹕龜之靈不食也。篋藏之旬而啟之﹐龜己餓死。由此言之﹐凡謂物之有不食者與艸木之有不嗜穢者﹐皆妄也。子固而溺所聞﹐子之蘭槁亦後亦。」予旣歸不擇﹐猶謂聞之不妄﹐術之不謬。旣而疑曰﹕物固有久而易其嗜﹑喪其故﹐密化而不可知者。《離騷》曰「蘭芷變而不芳今﹐荃蕙化而爲茅。」夫脆弱驕蹇﹐衒芳以自貴﹐余固以憂其難養而不虞其易變也。嗟夫﹗於是使童子剔槁沃枯﹐運糞而漬之﹐遂盛。

萬曆甲午五月廿五曰記。

