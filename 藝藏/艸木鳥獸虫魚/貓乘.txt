《貓乘》

﹝淸﹞王初桐撰

《貓乘》小引

卷一字說名號呼喚孕育形體

卷二事

卷三畜養調治瘞埋迎祭

卷四捕不捕相處相哺相乳義報言化鬼精怪仙

卷五種類

卷六雜綴圖畫

卷七文

卷八詩詞句

《貓乘》小引

貓之見於經史者寥寥數事而已﹐其餘則雜出於傳記百家之書﹐南唐二徐競策貓事﹐或二十事或七十事﹐其事皆無可考。我朝錢葆馚舍人制《雪獅兒詠貓詞》﹐前後和者不一﹐皆×摭貓事爲之﹐極徵幽僻之能﹐余亦有效顰三闕﹐狡獪伎倆﹐無當於詞家婉約淸空之旨。因復於讐校之餘﹐指授抄胥采錄﹐積久成帙。取而治之﹐削繁去冗﹐分門析類﹐釐爲八卷﹐名曰《貓乘》﹐竊附於《相馬經》《相牛經》《麟經》《馳經》《虎苑》《虎薈》之列﹐𨿽無關於大道﹐亦著略家所不廢也。爰授諸梓人﹐以貽好事者。或以余爲有爲而作﹐如李勝之﹑張明善之譏世﹐夫譏世則非敢然﹐然有不勝其自悔而自傷者焉。

嘉慶三年冬日﹐巏堥山人書於珍珠泉上小樓。

《貓乘》卷一

王初桐編

【字說】

《說文》﹕貓﹐貍屬﹐從豸﹐苗聲﹐莫交切。

《玉篇》﹕貓﹐眉朝切﹐俗作貓。貓﹐夏田也。

《廣雅》﹕貓﹐武瀌切﹐又武交切。

《唐韻》﹕貓﹝切同說文﹞韻會韻﹐略正韻﹐謨交切﹐並音茅。

《經典釋文》﹕貓﹐亡朝切﹐集韻﹕眉鑣切﹐並音苗。

《本艸綱目》﹕貓﹐茅苗二音。

宋景文《筆記》﹕迎貓爲食田鼠﹐讀禮者不曰貓音貓而曰貓﹐音苗﹐避俗也。

《埤雅》﹕鼠害苗﹐而貓能捕鼠﹐去苗之害﹐故貓字從苗。

五經文字﹕貓﹐猛獸。

唐閻朝隱《鸚鵡貓兒篇》﹕貓﹐不仁獸也。

《正字通》﹕貓﹐陰類也。

【名號】

《廣雅》﹕貔貍﹐貓也。

《爾雅翼》﹕貓有色似貍者﹐通謂之貍。

《蜩笑偶書》﹕貓﹐一名家貍。

《妝樓記》﹕貓﹐一名女奴﹝亦見《采蘭﹝繭﹖﹞雜誌》﹞。

《格古論》﹕貓﹐一名爲烏圓﹐一名蒙貴﹝圓或作員﹞。

《事物紺珠》﹕貓曰貍狌﹐又曰貍奴﹐又曰狻猊。

《唐余錄》﹕廬樞爲建州刺史﹐月夜聞堂西階下若有人語笑聲﹐躡足窺之﹐見七八人﹐長不盈尺﹐雜坐飲酒﹐久之﹐席中一人曰「今夕甚樂﹐但白老將至﹐柰何﹖」因嘆叱﹐須臾﹐皆入陰溝中不見。後數日﹐罷郡新政﹐家有貓名曰「白老」﹐旣至﹐自堂西階地下﹐獲鼠七八枚﹐皆殺之。

《酉陽雜俎》﹕靈武所產貓﹐有名紅叱撥者。➁

《記事珠》﹕張摶好貓﹐其一曰「東守」﹐二曰「白鳳」﹐三曰「紫英」﹐四曰「怯憤」﹐五曰「錦帶」﹐六曰「雲團」﹐七曰「萬貫」﹐皆價值數金﹐次者不可勝數。

《淸異錄》﹕僞唐武宗爲穎王時﹐邸園畜禽獸之可人者﹐以備觀玩﹐繪《十玩圖》﹐其中曰鼠將者﹐貓也﹐名句文身。

《表異錄》﹕後唐唐瓊花公主自丱角﹐養二貓﹐雌雄各一。有雪白者﹐曰「禦花朵」﹐而烏者惟白尾而已﹐公主呼爲「麝香騟妲己」﹝一作昆侖妲己。﹞

《云齋廣錄》﹕陶穀在輦轂﹐見揭小榜曰「虞太博宅失去貓兒﹐色白﹐小名曰『雪姑』。」﹝《觚剩續編》《王元翰》一條﹐與此同。﹞

《鐵園山叢談》﹕司馬溫公家有貓﹐曰【虎儵】。《說文》﹕「【虎儵】﹐黑虎。」蓋取其猛而名之﹐非【虎儵】卽貓也。

《在園雜誌》﹕明時內官家喜蓄貓﹐各給以美名﹐如純白者﹐名「一塊玉」﹔身黑而腹白者﹐名「烏雲罩雪」﹔黃尾白身者﹐名「金鉤掛玉瓶」﹔甚至有染色大紅者。

《應諧錄》﹕齊奄家畜一貓﹐自奇之﹐號曰虎貓﹐客說之曰「虎不如龍﹐請更名爲龍貓。」又客說之曰「龍升天須浮雲﹐不如名曰云。」又客說之曰「云蔽天﹐風能散之﹐請更名曰風。」又客說之曰「大風飆起﹐墻足蔽之﹐名之曰墻貓可。」又客說之曰「墻𨿽固﹐鼠穴之斯圮矣﹐卽明曰鼠貓可也。」東裏丈人嗤之曰「捕鼠者﹐貓也﹐貓卽貓耳﹐胡爲自失本眞哉﹗」

《雞林類事》﹕貓﹐謂之鬼尼。

《朝鮮史略》﹕俗稱貓曰髙伊。

《西域同文志》﹕回語謂貓爲密什。

【呼喚】

《席上腐談》﹕貓能自呼其名。

《聽心齋客問》﹕呼貓曰【口彌】。﹝亦見《湘煙錄》。﹞

《事物紺珠》﹕呼貓聲曰【口必】口必】﹐又曰苗。﹝《空同子》﹕喌喌﹐呼雞﹔落落﹐呼豬﹔咄咄﹐呼馬驢﹔苗﹐呼貓﹔×﹐呼雀。﹞

《異識資諧》﹕閩人罵聲云「貌貌」﹐卽貓叫聲。陳啟東述閩人常談詩﹕「昨聽鄰家罵新婦﹐聲聲明白喚貍奴」。

《湛淵靜語》﹕俗以舌音「祝祝」﹐可以致犬﹔唇音「汁汁」﹐可以致貓。﹝汁汁聲﹐類鼠也。﹞

《攝山誌》﹕竺庵禪師《貓鼠偈》云「有朝捉得老鼠時﹐大叫一聲妙妙妙。」

《輟耕錄》﹕凡唱節病﹐有貓叫聲。

《野古集•饑鼠行》﹕癡兒計拙眞可笑﹐布被蒙頭學貓叫。

【孕育】

《物理小識》﹕貓於叫春時﹐按三度卽胎。

又﹕凡狗﹐秋生者佳﹔貓﹐春生者佳。荒年﹐雌貓求雄不得﹐則以斗盛貓﹐禱於竈前﹐牛糞椎撲三下﹐則胎。

《本艸綱目》﹕貓之孕也﹐兩月而生﹐一乳數子﹐有自食之者。俗傳牝貓無牡﹐但以竹帚掃背數次則孕﹐或用斗覆貓於竈前﹐以刷帚擊斗﹐祝竈神而求之亦孕。

《問奇集》﹕丰城曾尉有貓﹐孕五子﹐一子已生﹐四子死腹中﹐用芒消末取童子小便﹐灌之﹐卽下。

《田家雜占》﹕貓生子皆雄﹐主其家有喜事。

《雷公炮炙論》﹕貓胞衣﹐治反胃﹑吐食。

《古夫於亭雜錄》﹕貓胞衣﹐陰漧﹐燒灰﹐溫酒服之﹐治噎塞疾。然貓生子後卽食胎衣﹐必伺而急取﹐方可得。

《空同子》﹕貓見寅人﹐則銜其兒走﹐徙其窠。

《林下詞選》﹕朱中相有詠小貓詞。

【形體】

《妮古錄》﹕貓如小虎﹐無文﹐其色不一﹐善捕鼠嗜魚。

《羣碎錄》﹕張文潛《虎圖詩》云「煩君衛我寢﹐起此蓬蓽陋﹐坐令盜肉鼠﹐不敢窺白晝。」譏其似貓也。

《埤雅》﹕貓有黃黑白駁數色﹐貍身而虎面﹐柔毛而利齒﹐以尾長腰短﹑目如金銀及上顎多稜者爲良。

《廣西通誌》﹕土州貓﹐皆柔毛利齒﹐尾長腰短。

《偃曝叢談》﹕貓性畏寒﹐而不畏暑﹐能畫地卜食﹐隨月旬上下嚙鼠﹐首尾皆與虎同。

《便民圖相貓法》﹕貓兒身短最爲良﹐眼用金銀﹐尾用長﹐面似虎威﹐聲要喊﹐老鼠聞之自避藏。露爪能翻瓦﹐腰長會走家﹐面長雞絕種﹐尾大懶如蛇。又相貓法﹕口中三坎者﹐捉一季﹔五坎者﹐捉二季﹔七坎者﹐捉三季﹔九坎者﹐捉四季。花朝口﹐咬頭牲﹔耳薄﹐不耐寒。毛色純白﹑純黑﹑純黃者﹐不須揀。若看花貓身上有花﹐又要四足及尾花纏得過者方好。﹝《揮麈新談》﹕貓口內有九坎者﹐能四季捉鼠。﹞

《名醫別錄》﹕貓肉﹐味酸溫無毒﹐治勞疰﹑鼠瘻﹑蠱毒。凡預防蠱毒者﹐自少食貓肉﹐則蠱不能害。

《讀書鏡》﹕貓犬鉆穴﹐頭可容身卽過矣。《漢書》虞詡疏﹕「公卿選懦﹐容頭過身」﹐蓋以貓犬諭之。

《太平聖惠方》﹕貓頭﹐收斂癰疽。

《邵眞人靑囊雜纂》﹕鼠咬瘡痛﹐貓頭燒灰﹐油調敷之。

《潔古珍珠囊》﹕貓鬼夜道病﹐臘月死貓頭﹐燒灰﹐水服。

《杏林摘要》﹕心下鱉瘕﹐黑貓頭燒灰﹐酒服。﹝《得效方》﹕「走馬牙疳」﹐同。﹞

《外臺祕要》﹕痰齁發喘﹐貓頭骨燒灰﹐酒服。

《篋中方》﹕小兒陰瘡﹐貓頭骨燒灰﹐傅之。﹝《食物本艸》﹕治對口瘡。﹞

《雷公炮炙論》﹕貓頭﹐紙上陰漧﹐治瘰癧鼠瘻。

《五燈會元》﹕貓兒洗面﹐自道好。

《酉陽雜俎》﹕貓洗面過耳﹐則客至。﹝《田家雜占》﹐同。﹞

《埤雅》﹕貓旦暮目睛圓﹐及午卽旋斂如一綫。﹝《酉陽雜俎》曰「豎斂如【糸延】」。脈望曰﹕貓睛可定時﹐子午卯酉如一綫﹐寅申已亥如滿月﹐辰戌丑未圓如棗核。﹞

《易經存疑》﹕貓兒眼中黑睛﹐一日隨十二時攺變﹐其歌曰「子午綫兮卯酉圓﹐寅申已亥如棗核﹐辰戌丑未杏仁全。」消息之理最明白﹐此見造化之妙處。﹝《物類相感志》﹕貓兒眼知時歌云「子午綫卯酉圓﹐寅申已亥銀杏樣﹐辰戌丑未側如錢。」

《物理小識》﹕貓自番來者﹐有金眼﹑銀眼﹐有一金一銀。

《志奇》﹕南番白胡山出貓﹐睛極多且佳。古傳此山有胡人﹐徧身俱白﹐素無生業﹐惟畜一貓﹐貓死埋於山中。久之﹐貓忽見夢曰「我已活矣﹐不信者可掘觀之。」及掘﹐貓身已化﹐惟得二睛﹐堅滑如珠﹐中間一道白﹐橫搭轉側……﹝此後似乎缺一頁﹐卽第七頁﹞。

《蜀本艸》﹕貓皮毛治瘰癧﹑鼠瘻。﹝《杏林摘要》云﹕貓兒皮連毛。﹞

《潔古珍珠囊》﹕鼠咬成瘡﹐貓毛燒灰﹐入麝香少許﹐唾和封之﹐貓須亦可。

《本艸拾遺》﹕鬼舐頭瘡﹐貓兒毛燒灰﹐膏和傅之。

《溥濟方》﹕鼻擦破傷﹐貓兒頭上毛煎碎﹐唾粘傅之。

《外臺祕要》﹕鬢邊生癤﹐貓頸上毛﹐研油調敷之。

《治生寶鑑》﹕乳疽潰爛﹐貓兒腹下毛﹐煆成性油﹐調封之。

《意見》﹕取貓尿﹐以姜或蒜擦其牙鼻﹐卽遺出。

《名醫別錄》﹕貓尿治蚰蜒諸虫入耳﹐滴之卽出。

《衛生寶鑑》﹕腰腳錐痛﹐貓屎燒灰﹐唾津調塗。

《得效方》﹕鼠咬成瘡﹐貓屎揉之卽愈。﹝汪穎曰﹐亦治痘瘡。﹞

《蜀本艸》﹕蠍螫作痛﹐貓兒屎塗三五次卽瘥。

《本艸拾遺》﹕臘貓屎﹐治瘰癧潰爛。﹝蘓恭曰﹕臘月采幹者。﹞

《本艸蒙筌》﹕虫疰腹痛﹐雄貓屎燒灰﹐水服。

《大觀本艸》﹕烏貓屎﹐治小兒瘧疾。﹝日華子曰﹕亦治偸糞老鼠。﹞

《和惠局方》﹕齁喘痰咳﹐貓糞燒灰﹐湯服。

卷二

【事】

《爾雅翼》﹕《周書》記武王之狩﹐禽虎二十有二﹐貓二。

《文獻通考》﹕髙昌王文泰曰「貓遊於室﹐鼠安於穴﹐各得其所﹐豈不快耶﹗」﹝《通鑑紀事本末》作「鼠噍於穴」。﹞

《舊唐書•五行志》﹕梁州倉大鼠﹐長二尺餘﹐爲貓所嚙﹐數百鼠反嚙貓﹐少選聚萬餘鼠﹐州遣人擊殺之。

《異苑》﹕髙瓚取貓﹐從尾食之﹐腸肚俱盡﹐仍鳴喚不止。

《朝野僉載》﹕則天時﹐調貓兒與鸚鵡同器食﹐取示百官傳看未徧﹐貓兒饑﹐遂咬殺鸚鵡以餐之﹐則天甚愧。

《開元傳信記》﹕裴諝爲河南尹﹐有婦人投狀爭貓﹐狀云「若是兒貓﹐卽是兒貓。若不是兒貓﹐卽不是兒貓。」諝大笑﹐判云「兒貓不識主﹐旁我捉老鼠。兩家不須爭﹐將來與裴諝。」遂納其貓﹐兒爭者皆哂之。

《舊唐書》﹕髙宗寵武氏﹐廢王皇后及蕭良娣。蕭罵曰「阿武狐媚傾覆至此﹐願得一日﹐吾爲貓﹐阿武爲鼠﹐扼其喉以報今日﹗」武后問之不悅﹐約六宮不許畜貓。

《鶴林玉露》﹕蕭妃臨死曰「願武爲鼠﹐我爲貓﹐生生世世扼其喉﹗」今俗相傳貓爲天子妃者﹐本此。

《朝野僉載》﹕薛季昶爲荊州長史﹐夢貓伏臥於堂限上﹐頭向外。以問占者張猷﹐猷曰「貓者﹐爪牙也﹔伏門限者﹐閫外之事。君必知軍馬之要。」果除桂州都督﹑嶺南招討使。

《酉陽雜俎》﹕平陵城﹐古譚國也﹐城中有一貓﹐長帶金鎖﹐有錢飛若蛺蝶﹐土人往往見之。

《乘異記》﹕許遨市藥造鑪﹐使其人自守而候之﹐將成﹐必有貓觸其鑪破﹐雙鶴飛去。

《玉泉子》﹕李昭嘏﹐世不養貓。登科年﹐主司晝寢﹐忽有一大鼠取其捲﹐置於枕前。昭嘏及第﹐皆云鼠報。

《五燈會元》﹕慧覺廣照禪師﹐傳僧問﹕「蓮花未出水時如何﹖」師曰「貓兒戴紙帽。」

《唐詩紀事》﹕盧延遜獻王建詩﹐有「栗爆燒氈破﹐貓跳觸鼎翻。」後﹐建冬夜與潘峭平章邊事﹐旋令宮人燒栗﹐俄有數栗爆出﹐燒繡褥。時建多疑﹐常於鑪中燒金鼎﹐命二妃親侍茶湯而言。是夜﹐宮貓相戲﹐誤觸鼎翻。良久﹐曰「栗爆燒氈破﹐貓跳觸鼎翻。」憶得盧延遜捲有此一聯﹐乃知先輩裁詩﹐信無虛境。來日﹐遂有六行之拜。延遜詩又有「貓衝官道過﹐狗觸店門開」﹐租張相每稱之。「餓貓窺鼠穴﹐饞犬舐魚砧」﹐成中令每稱之。盧曰「平生投謁公卿﹐不意得貓狗力。」

《夷堅志》﹕全椒縣外二十里有山庵﹐一僧居之﹐獨雇×僕﹐供薪爨之役。養一貓﹐極馴﹐每日在傍﹐夜則宿於牀下。一犬尢可愛﹐俗所謂獅狗者。僧常遣僕買鹽﹐際暮未返﹐凶盜乘虛抵其處﹐殺僧而包裹缽囊所有﹐出宿於外。此犬竊隨以行﹐遇有人相聚處﹐則奮而前視盜嗥。盜行﹐又隨之。市多識庵中犬﹐且訝其異﹐卽與俱還巷。僧已死﹐時正微暑﹐貓守臥其傍﹐故鼠不加害。執盜赴獄﹐遂刑。

《雁門野說》﹕江南二徐﹐大儒也。後主歧王六歲時﹐戲佛像前﹐有大琉璃瓶爲貓所觸﹐剨然墜地﹐因驚得疾薨。詔鉉爲王墓志﹐兩日矣。鍇謂鉉曰「文意𨿽不引貓兒事﹐此故實頗記否﹖」鉉因取紙筆疏之﹐不過二十事。鍇曰「未也﹐適已憶七十餘事。」鉉曰「楚金大能記。」明旦又云﹐夜來復得數事﹐兄撫掌而已。

《咸平錄》﹕朱沛好養鵓鴿﹐一日貓捕食其鴿﹐沛乃斷貓之四足﹐轉堂室之間﹐數日乃死。他日﹐貓又食其鴿﹐又斷其足﹐前後所殺十數貓。後沛妻連產二子﹐俱無手足。

《稽神錄》﹕建康某畜一貓﹐愛之甚。其貓死﹐某攜棄秦淮中﹐卽入水﹐貓乃活﹐某下救之﹐遂溺死。而貓登岸﹐走金烏鋪﹐吏獲之﹐綆而鐍之鋪中﹐鎖其戶﹐出白官﹐將以其貓爲證。旣還﹐則已斷其索﹐嚙壁而去。

《至大金陵新志》﹕溫湯元方修合時﹐切忌貓犬兒。

《淵鑑類函》﹕盧仙姑詣蔡京﹐見大貓蹲踞榻上﹐撫貓背而問京曰「識之否﹖此章惇也。」其意蓋以諷京。

《文獻通考》﹕陳無已每索句﹐卽臥一榻﹐以被蒙首﹐惡聞人聲﹐謂之吟榻。家人知之﹐卽貓犬皆去。

《後村集》﹕楊通老《移居圖》﹐一童子背貓。

《獨醒雜誌》﹕東安一士人善畫﹐作鼠一軸﹐獻之邑令﹐令懸於壁﹐旦而遇之﹐軸必墮地﹐令怪之。黎明﹐物色軸在地﹐而貓蹲其旁。逮舉軸﹐則踉蹌逐之。以試羣貓﹐莫不然者﹐始知其畫爲逼眞。

《癸辛雜識》﹕回回國婦女﹐以鳳仙花染貓爲戲。

《何氏語林》﹕林王舒王越國吳夫人有潔疾﹐見貓臥衣笥中﹐卽叱婢揭衣﹐置浴室下﹐竟腐敗﹐無敢收者。

《五燈會元》﹕池州南泉普願禪師因東西兩堂爭貓兒﹐師通之白眾曰「道得﹐卽救取貓兒。道不得﹐卽斬×也。」眾無對﹐師便斬之。趙州自外歸﹐師舉前語示之﹐州乃脫屨安頭上而出﹐師曰「子若在﹐卽救得貓兒也。」

《指月錄》﹕道州狗子﹐無佛性也﹐勝貓兒十萬倍。

《建炎以來朝野雜記》﹕紹興壬子﹐詔求宗室入宮備選﹐得二人焉﹐一肥一臒﹐乃畱肥而遣臒。忽一貓走前﹐肥者以足蹴之。思陵曰「此貓偶爾而過﹐何爲遽踢之﹖輕易如此﹐安能勝重耶﹖」遂畱臒而遣肥﹐臒卽孝宗也。

《劍南詩稿》﹕「俗言貓爲虎舅﹐教虎百爲﹐惟不教上樹。」

《五燈會元》﹕貓兒會上樹。

《湖湘野錄》﹕眞淨和尙頌曰「五白貓兒爪距獰﹐養來堂上絕虫行。分明樹上安身法﹐切莫遺言許外甥。」

《省心錄》﹕蘇子由曾爲黃白術﹐密室中置大鑪﹐將舉火﹐見一大貓﹐據鑪而溺﹐須臾不見﹐子由遂不復講。﹝亦見《孫公談圃》。﹞﹝﹞

《傳奇》﹕成自虛﹐雪夜於東陽驛寺中遇苗介立﹐吟詩曰「爲慙食肉主恩深﹐日晏蟠蜿臥錦衾。且學志人知白黑﹐那將好爵動吾心。」次日視之﹐乃一大駮貓兒也。﹝﹞

《範蜀公記事》﹕馬鞭擊貓﹐節節斷折。﹝陸遊曰﹐筇竹杖擊狗﹐亦然。﹞﹝﹞

《輟耕錄》﹕木八刺與妻對飯﹐妻以小金鎞刺臠肉﹐將入口﹐門外有客至﹐妻不及啖﹐且置器中﹐起去治茶。比回﹐無覓金鎞處﹐時一婢在側執作﹐意其竊取﹐拷問萬端﹐終無認辭﹐竟至殞命。歲餘﹐召匠者整屋掃瓦瓴積垢﹐忽一物落石上有聲﹐取視之﹐乃向所失金鎞也﹐與朽骨一塊同墜。原其所以﹐必是貓來偸肉﹐故帶而去。婢偶不及見耳。﹝﹞

《農田餘話》﹕李瑛與家人飲酒﹐妻以所插金篦揭肉而食﹐偶有客至﹐瑛出迎﹐妻速入廚具茶飲。客去﹐尋向之金篦﹐無有也。疑爲一女奴所盜﹐杖之致死。久之﹐家人與里巷會茶﹐中有一老婦人首插金篦﹐熟視之﹐乃向之所失物也。詢之﹐是買於一圬者﹐及問圬之所來﹐云於某整屋瓦﹐合漏中得之。蓋是時有肉在篦上﹐爲貍奴銜去﹐墮於彼也。

《傳燈錄》﹕南泉和尙云﹐甘贄行者設粥﹐請大眾爲貍奴白牯念摩訶般若波羅蜜﹐甘乃禮拜。

又﹕僧問南泉禪師云「貍奴白牯卻知有﹐爲什麼卻知有﹖」師曰「汝怎怪得伊。」﹝﹞

《義山雜纂》﹕貓暖處便在。

《王銍雜纂續》﹕易圖謀﹐鄰捨貓﹐愛便宜﹐養雌貓。

《韋居聽輿》﹕十二宮﹐神鼠居子位。神宗生戊子﹐鼠爲本命﹐而當年未聞禁蓄貓。

《玉堂閒話》﹕範賢家常有燕巢於舍下﹐雛已哺食矣﹐其雌者爲貓所得﹐雄啁啾久之方去﹐卽時又與一燕爲匹﹐而至哺雛如故。不數日﹐雛相繼墮地而僵﹐蓋爲繼偶者所害。﹝兪徳驎《燕貓行》﹕「饑貓攫燕欲何爲﹐汝貓不仁燕何罪﹖」﹞

《瀛涯勝攬》﹕法祖兒國﹑阿丹國﹑傍葛刺國﹐皆有蓄貓。

《夷堅志》﹕自鄂渚至襄陽﹐七百里長塗﹐荒寂有虎精者﹐素爲人害。乾道七年﹐江同祖早行﹐忽見一婦人在馬前﹐雙目絕赤﹐抱小貍貓﹐乍後乍前相逐﹐不置將弛擔﹐乃不見江心﹐念豈非所謂虎精者乎﹖江還捨且一月﹐聞門外金鼓叫噪聲﹐士庶環集者幾千數﹐出覩之﹐則彼婦也。問其故﹐皆言南市人家﹐連夕失豬並小兒。其多物色﹐姦竊無有也﹐獨小客店內此婦人單身﹐僦摯經三旬矣﹐而未嘗煙爨﹐囊無一錢﹐但謹育一貓﹐望其吻﹐時有毛血沾污﹐疑必怪物﹐是以邏執送府。旣入郡﹐郡守不忍窮治﹐押出竟。

《桯史》﹕嶽珂家素蓄一靑色貓﹐善捉鼠。一日正午出門﹐卽逸去﹐購求竟不獲。客有知間裏之姦者﹐言﹕和寧門有肆﹐號曰鬻野味﹐皆貓犬肉也。夜×犬負而趨﹐若貓則晝攫。都人居淺隘﹐貓或嬉敖於外﹐一見不復可遁﹐夜則入於和寧之肆﹐無遺育焉。

《烏衣香牒》﹕元貞二年﹐雙燕巢於柳湯佐之宅。一夕﹐家人舉燈照蠍﹐其雄驚墮﹐爲貓所食﹐雌彷徨飛鳴不已﹐朝夕守巢﹐哺諸雛成﹐翼而去。明年﹐雌獨來﹐復巢其處。人視巢生卵﹐疑其更偶﹐徐伺之﹐則抱雛之殼耳。

《七修類稿》﹕杭州城東眞如寺﹐宏治間有僧曰景福﹐畜一貓﹐日久馴熟。每出誦經﹐則以鎖匙付之於貓﹐及回時﹐擊門呼其貓﹐貓乃含匙出洞交主也。或他人擊門﹐無聲﹔或聲非其僧﹐求不應。﹝﹞

《文安集》﹕範元亨爲桂陽令﹐桂陽民白有盜其牛者﹐蹤迹無所得。方疑所捕二貓﹐嗛牛耳鳴號於庭。求貓主索之﹐果得牛。

《應庵任意錄》﹕貓喉腹中作拽鋸聲﹐俗謂之貓念佛。﹝﹞

《玉芝堂談薈》﹕三宣慰中有妖術曰卜思鬼﹐婦人習之﹐夜化爲貓犬﹐行竊人家。

《臞仙肘後經》﹕淨貓﹐如閹豬鐓雞。﹝﹞

《明史紀事本末》﹕噍穴之鼠﹐不復畏貓。

《五燈會元》﹕問﹕「凡聖同居如何﹖」曰「兩个貓兒一个獰。」

《異林》﹕寧波胡宏﹐精卜筮術。有一人家暴富﹐心疑之﹐宏爲設卦曰「家有貍奴走入室﹐筮其祥也。」曰「然。」曰「貍奴形必大﹐可稱之﹐得幾斤﹖」曰「七斤許。」曰「富及七載﹐貍奴當去。」及期﹐貍果去﹐家貧如初。

《金壇縣誌》﹕鄧某善飲啖﹐每一飯豚鵝雞鴨數十觔。後食貓肉﹐卽不能多食。譏者謂其腹有肉鼠﹐鼠見貓卽死﹐故不能多食也。

《月河所聞》﹕有膽弱人﹐宿嚴氏外樓﹐蒙被而臥﹐忽聞樓板上橐橐聲﹐心慄焉﹐以爲鬼來矣。俄而聲漸繞榻﹐客大駭﹐躍起﹐持被撲鬼﹐而裸踞其上﹐達曙視之﹐則其家捕鼠貍也。

《摩訶上觀》﹕治時媚鬼者﹐須善識十二時﹐三十六時﹐獸如子﹐有三貓﹐鼠伏翼﹐丑有三牛×竈﹐知時喚名媚﹐卽去也。

《類證普濟本事方》﹕有一貴人﹐病瘵﹐合神傳膏將服﹐爲貓覆器﹐不得食。

《瓶花譜》﹕瓶花之忌有六﹐其一曰貓鼠傷殘。

《五燈會元》﹕祖印禪師上堂﹐才坐﹐忽有貓兒跳上身。師提起示眾良久﹐拋下貓兒﹐便下座。

《指月錄》﹕牡丹花下睡貓兒。

《輟耕錄》﹕平江葉氏門首有一枯井﹐偶所畜貓墮入﹐適鄰家浚井﹐遂與井夫錢一緡﹐俾其取貓。夫父子諾﹐相繼入井﹐皆不出。蓋久涸﹐結陰毒也。

《柳南隨筆》﹕蘇州張氏﹐能聚羣鼠﹐觀者日至﹐輒投以錢﹐家貧﹐賴以稍裕。後有無賴漢懷一貓以往﹐羣鼠應呼而出﹐擲貓﹐啖其一﹐餘皆驚避﹐後竟不出。

《堅瓠集》﹕張云養一貓﹐常帶之同行。至一察院﹐夜有白衣人﹐向張求宿﹐被貓一口咬死。乃一大白鼠。﹝﹞

《筠廊偶筆》﹕前朝大內貓犬﹐皆有官名食俸。中貴養者﹐常呼爲貓老爺。﹝﹞

《靜志居詩話》﹕王【山斗】生﹐爲如臯令﹐癖愛貍奴﹐見其面空撲蝶﹐俛仰可觀﹐遂令百姓捉蝶﹐有罪者許蝶贖。

《玉芝山房稿》附錄﹕茅鹿門遊學余姚﹐寓錢應坤家。錢有美婢﹐夜至書室呼貓﹐笑曰「小貓不見﹐只見大貓。」牽茅衣戲之﹐茅正色叱去。

《觚剩》﹕隴西刺史雅善彈琴﹐每於月亭松閣﹐興至揮弦﹐其侍姬宋粟兒﹐輒攜小狻猊以從。

《見聞紀訓》﹕有楊姓者﹐坐於門﹐見一婦人過﹐墮銀簪於街石上。伺其去遠﹐就視之﹐但見蚯蚓。俄一男子過其所﹐俯拾之﹐楊老曰「此吾所墮簪也。」其人知其僞﹐徑去﹐楊老隨而牽其衣不釋。其人乃取銀二分﹐以一買魚一尾﹐以一付之曰「將此錢沽酒煮魚﹐作一夜消可也﹐」楊老乃歸﹐置魚釜上﹐媳以杖撲貓﹐貓兒竟銜魚去﹐因覆其酒面並盛魚器碎焉。

《委巷叢談》﹕杭人於冬至後數九﹐以紀气候﹐有云﹕八九七十二﹐貓狗尋陰地。﹝亦見《吳下田家志》。﹞﹝﹞

《蘭畹居淸言》﹕湛甘泉拆毀庵觀﹐有尼題詩於壁云「分付犬貓隨我去﹐休教流落俗人家。」

《未齋雜言》﹕盱江之上﹐有曾氏者﹐夜聞貓吼甚亟﹐燭之﹐爲鼠嚙其尾也。

《錦繡萬花谷》﹕有詠詩者云「盡日覓不得﹐有時還自來。」本謂詩之好句﹐難得耳﹐而說者曰「此是人家失卻貓兒詩也。」人皆以爲笑。

《在園雜誌》﹕徐州產鼠一種﹐較鼠形差笑﹐遇貓則以嘴扭其鼻﹐貓伏不能動。

《隨園詩話》﹕鄒泰和有愛貓之癖﹐督學河南按臨商邱畢﹐出署﹐失一貓﹐嚴檄督縣捕尋。令苦其煩﹐用印文詳報云「卑職遣幹役四人﹐挨民家搜捕﹐至今逾限﹐×貓不得。」

《醫學正傳》﹕貓咬﹐用薄荷汁塗之。

《本艸拾遺》﹕貓咬成瘡﹐雄鼠屎燒灰﹐油和傅之。

【形體】

《妮古錄》﹕貓如小虎﹐無文﹐其色不一﹐善捕鼠嗜魚。

《羣碎錄》﹕張文潛《虎圖詩》云「煩君衛我寢﹐起此蓬蓽陋﹐坐令盜肉鼠﹐不敢窺白晝。」譏其似貓也。

《埤雅》﹕貓有黃黑白駁數色﹐貍身而虎面﹐柔毛而利齒﹐以尾長腰短﹑目如金銀及上顎多稜者爲良。

《廣西通誌》﹕土州貓﹐皆柔毛利齒﹐尾長腰短。

《偃曝叢談》﹕貓性畏寒﹐而不畏暑﹐能畫地卜食﹐隨月旬上下嚙鼠﹐首尾皆與虎同。

《便民圖相貓法》﹕貓兒身短最爲良﹐眼用金銀﹐尾用長﹐面似虎威﹐聲要喊﹐老鼠聞之自避藏。露爪能翻瓦﹐腰長會走家﹐面長雞絕種﹐尾大懶如蛇。又相貓法﹕口中三坎者﹐捉一季﹔五坎者﹐捉二季﹔七坎者﹐捉三季﹔九坎者﹐捉四季。花朝口﹐咬頭牲﹔耳薄﹐不耐寒。毛色純白﹑純黑﹑純黃者﹐不須揀。若看花貓身上有花﹐又要四足及尾花纏得過者方好。﹝《揮麈新談》﹕貓口內有九坎者﹐能四季捉鼠。﹞

《名醫別錄》﹕貓肉﹐味酸溫無毒﹐治勞疰﹑鼠瘻﹑蠱毒。凡預防蠱毒者﹐自少食貓肉﹐則蠱不能害。

《讀書鏡》﹕貓犬鉆穴﹐頭可容身卽過矣。《漢書》虞詡疏﹕「公卿選懦﹐容頭過身」﹐蓋以貓犬諭之。

《太平聖惠方》﹕貓頭﹐收斂癰疽。

《邵眞人靑囊雜纂》﹕鼠咬瘡痛﹐貓頭燒灰﹐油調敷之。

《潔古珍珠囊》﹕貓鬼夜道病﹐臘月死貓頭﹐燒灰﹐水服。

《杏林摘要》﹕心下鱉瘕﹐黑貓頭燒灰﹐酒服。﹝《得效方》﹕「走馬牙疳」﹐同。﹞

《外臺祕要》﹕痰齁發喘﹐貓頭骨燒灰﹐酒服。

《篋中方》﹕小兒陰瘡﹐貓頭骨燒灰﹐傅之。﹝《食物本艸》﹕治對口瘡。﹞

《雷公炮炙論》﹕貓頭﹐紙上陰漧﹐治瘰癧鼠瘻。

《五燈會元》﹕貓兒洗面﹐自道好。

《酉陽雜俎》﹕貓洗面過耳﹐則客至。﹝《田家雜占》﹐同。﹞

《埤雅》﹕貓旦暮目睛圓﹐及午卽旋斂如一綫。﹝《酉陽雜俎》曰「豎斂如【糸延】」。脈望曰﹕貓睛可定時﹐子午卯酉如一綫﹐寅申已亥如滿月﹐辰戌丑未圓如棗核。﹞

《易經存疑》﹕貓兒眼中黑睛﹐一日隨十二時攺變﹐其歌曰「子午綫兮卯酉圓﹐寅申已亥如棗核﹐辰戌丑未杏仁全。」消息之理最明白﹐此見造化之妙處。﹝《物類相感志》﹕貓兒眼知時歌云「子午綫卯酉圓﹐寅申已亥銀杏樣﹐辰戌丑未側如錢。」

《物理小識》﹕貓自番來者﹐有金眼﹑銀眼﹐有一金一銀。

《志奇》﹕南番白胡山出貓﹐睛極多且佳。古傳此山有胡人﹐徧身俱白﹐素無生業﹐惟畜一貓﹐貓死埋於山中。久之﹐貓忽見夢曰「我已活矣﹐不信者可掘觀之。」及掘﹐貓身已化﹐惟得二睛﹐堅滑如珠﹐中間一道白﹐橫搭轉側﹐分明驗十二時無誤﹐與生不異。胡人怪之。夜又夢云「埋此於山之陰﹐可以變化無窮。中一顆赤色有光者﹐吞之得仙。」胡×得﹐遂集山人﹐置酒食爲別。及吞﹐卽有一貓如獅子﹐負之騰空而去。至今此山最多貓睛﹐一名「獅負仙女」﹐上元宗「獅負」二枚﹐卽此。元宗藏於牡丹鈿合中﹐以驗時。﹝亦見《嫏嬛記》﹞

《×牖閒評》﹕貓狗之目﹐能夜視。

《宣和畫譜》﹕何尊師嘗謂貓似虎﹐獨耳大眼黃不同。

《爾雅翼》﹕貓耳經捕鼠之後﹐有缺如鋸。

《詩傳名物集覽》﹕貓鼻端長冷﹐惟夏至一日暖。

《×言長語》﹕夏至日﹐驗貓鼻仍冷﹐及至時刻乃暖。

《畫史會要》﹕畫家稱開口貓兒合口龍﹐言其兩難也。

《名醫別錄》﹕貓牙﹐治小兒痘瘡倒魘。

《食物本艸》﹕貓舌﹐治瘰癧﹑鼠瘻。

《本艸衍義》﹕貓涎﹐治瘰癧﹐刺破﹐塗之。

《證類本艸》﹕貓肝﹐治癆瘵﹐殺蠱﹐黑貓肝尢良。

《輟耕錄》﹕元宮中﹐冬月﹐大殿前﹐則黃貓皮壁障。

《酉陽雜俎》﹕貓之毛﹐不容虱蚤。黑者﹐暗中逆循其毛﹐卽若火星。

《蜀本艸》﹕貓皮毛治瘰癧﹑鼠瘻。﹝《杏林摘要》云﹕貓兒皮連毛。﹞

《潔古珍珠囊》﹕鼠咬成瘡﹐貓毛燒灰﹐入麝香少許﹐唾和封之﹐貓須亦可。

《本艸拾遺》﹕鬼舐頭瘡﹐貓兒毛燒灰﹐膏和傅之。

《溥濟方》﹕鼻擦破傷﹐貓兒頭上毛煎碎﹐唾粘傅之。

《外臺祕要》﹕鬢邊生癤﹐貓頸上毛﹐研油調敷之。

《治生寶鑑》﹕乳疽潰爛﹐貓兒腹下毛﹐煆成性油﹐調封之。

《意見》﹕取貓尿﹐以姜或蒜擦其牙鼻﹐卽遺出。

《名醫別錄》﹕貓尿治蚰蜒諸虫入耳﹐滴之卽出。

《衛生寶鑑》﹕腰腳錐痛﹐貓屎燒灰﹐唾津調塗。

《得效方》﹕鼠咬成瘡﹐貓屎揉之卽愈。﹝汪穎曰﹐亦治痘瘡。﹞

《蜀本艸》﹕蠍螫作痛﹐貓兒屎塗三五次卽瘥。

《本艸拾遺》﹕臘貓屎﹐治瘰癧潰爛。﹝蘓恭曰﹕臘月采幹者。﹞

《本艸蒙筌》﹕虫疰腹痛﹐雄貓屎燒灰﹐水服。

《大觀本艸》﹕烏貓屎﹐治小兒瘧疾。﹝日華子曰﹕亦治偸糞老鼠。﹞

《和惠局方》﹕齁喘痰咳﹐貓糞燒灰﹐湯服。

卷三

【畜養】

《茶煙閣體物集》﹕吳俗﹐以鹽易貓。

《延休堂漫錄》﹕納貓吉日﹐甲子﹑乙丑﹑丙午﹑丙辰﹑壬午﹑庚午﹑庚子﹑壬子﹐宜天徳﹑月徳﹑生气日﹐忌飛廉日。➁

《廣諧史》﹕貓犬無故入家中﹐如已養者﹐主大富貴。

《田家雜占》﹕諺云「豬來貧﹐狗來富﹐貓兒來﹐開質庫。」

《雪濤談叢》﹕諺云「貓來孝家。」博士張宗聖解之曰「家多鼠虫﹐爲耗故貓來﹐孝乃耗之訛﹐非貓能兆孝也。」

《南部新書》﹕連山張大夫搏﹐好養貓﹐眾色備有﹐皆自制佳名。每視事退﹐至中門﹐數十頭曳尾延頸﹐盤接而入。以綠紗爲帷﹐聚其內以爲戲﹐或謂搏是貓精。

《諤厓胙脫》﹕有蔡姓者﹐隱會稽山中﹐養貓千頭﹐呼之卽來﹐遣之卽去﹐時人謂之貓仙。

《飛燕外傳》﹕婕妤上皇后物﹐有含香綠毛貍藉一鋪。

《埤雅》﹕貓亦與虎﹐畫地卜食﹐俗謂之鼠卜。

《蜀本艸》﹕黍米緩人筋﹐小貓食之﹐其腳跼屈。﹝黍×藏器﹐作×。﹞

《武林市肆記•小經紀》﹕有貓窩貓魚。

《夢粱錄》﹕凡宅舍養貓﹐則每日有人供魚鰌。

《畱靑日札》﹕貓食黃魚﹐癩。

《入蜀記》﹕過楊羅洑﹐皆巨魚﹐欲覓小魚飼貓﹐不可得。

《瑯琊曼衍》﹕蜘蛛香﹐出蜀中﹐艸根也﹐貓喜食之。

《埤雅》﹕貓以薄荷爲酒﹐食之卽醉。﹝黃一正曰「虎食狗﹐貓食蜈蚣﹐蛇食茄﹐皆醉。」

《淸異錄》﹕李巍求道雪竇山中﹐畦蔬自供﹐日進「醉貓」三瓶﹐謂爲蒔羅﹑薄荷搗爲餅也。

《郁離子》﹕貓食魚﹑食雞虫﹐性之所耽﹐不能絕也。

《醫壘元戎》﹕張天師艸還丹﹐將藥拌飯﹐與白貓食者﹐一月黑。

《在園雜誌》﹕明內官家飼貓之器皿﹐用上號銅質制造﹐今宣鑪內有貓食盆者﹐是也。

《王銍雜纂續》﹕不得憐偸食貓兒。﹝蘇軾《雜纂二續》﹕「攺不得偸食貓兒。」﹞

《物類相感續志》﹕【火孚】炭餅中安貓食﹐夏月亦不臭。

《事物紺珠》﹕貓犬吐曰「唚」。

【調治】

《野獲編》﹕京師六月六日﹐浴貓犬於河。

《宋氏畜部》﹕小貓叫不絕聲者﹐陳皮末塗之﹐則不叫﹔甘艸食之﹐則就死。

《多能鄙事》﹕貓有病﹐以烏藥水灌之﹐甚良。➁

《授時通考》﹕貓煨火疲悴﹐用硫磺少許﹐入豬湯中﹐炮熟﹐餵之﹐或入魚湯中﹐餵之亦可。小貓被人踏死﹐用蘇木濃煎湯﹐濾去【木且】﹐灌之。

《扣缽齋纂》﹕貓生虱﹐以桃葉﹑楝樹根搗擦之則死。

【瘞埋】

《種樹書》﹕欲引竹過墻﹐以死貓埋墻外﹐則竹盡向貓行。﹝《埤雅廣要》云﹕死貓引竹。﹞

《筍譜》﹕偸筍者﹐埋貓於墻下﹐明年筍迸過矣。

《埤雅》﹕貓死不埋於土﹐掛於樹上。

《後山談叢》﹕廬州有坐化貓。

《五燈會元》﹕問﹕「世間什麼物最貴﹖」曰「死貓兒頭最貴。」曰「爲什麼死貓兒頭最貴﹖」曰「無人著價。」

《明史》﹕嘉靖中﹐帝蓄一貓﹐死﹐命儒臣撰詞以醮﹐袁煒詞有「化獅作龍」語﹐帝大喜悅。

《耳談》﹕嘉靖中﹐禁有貓﹐微靑色﹐惟雙目瑩潔﹐名曰「霜眉」﹐善伺上意﹐凡有呼召或有幸﹐皆先意前導﹐伺上寢﹐株橛不移。上最憐愛之﹐後死﹐敕葬萬歲山陰﹐碑曰「虯龍冢」。

《懷麓堂集》﹕方石惠貓忽被踏以死﹐瘞而悼之。

《觚剩》﹕合肥宗伯所寵顧夫人﹐性愛貍奴。有字烏員者﹐日於花欄繡塌間徘徊﹐撫玩珍重之意﹐踰於掌珠。飼以精餐嘉魚﹐過饜而斃。夫人惋悒累日﹐至爲輟膳。宗伯特以沈香斲棺瘞之﹐延十二女僧﹐建道場三晝夜。➁

《甌江逸志》﹕平陽靈鷲寺僧妙智﹐畜一貓﹐每遇講經﹐輒於座下伏聽。一日﹐貓死。僧爲瘞之﹐後瘞處忽生蓮花。眾發之﹐花自貓口中出。

【迎祭】

《禮記•郊特牲》﹕迎貓﹐爲其食田鼠也。

《文苑英華》﹕牛僧孺譴貓云﹐亦祈氏季春迎貓。

《禮記義疏》﹕孔穎達曰「八臘有貓虎。」徐師曾亦云。

《大學衍義補》﹕蘇軾曰「迎貓則貓爲之屍﹐迎虎則虎爲之屍。」近於優﹐所爲是以雜記子貢言一國之人皆若狂也。

《爾雅翼》﹕古者﹐蠟禮迎而祭之﹐故說者曰「蠟蓋三代之戲禮也﹐祭必有屍貓虎之屍﹐誰當爲之﹐非倡優而何﹖」夫貓虎𨿽能食田豕田鼠﹐然所以主此者﹐蓋必有神於此。詩曰「去其螟螣﹐及其蟊賊﹐無害我田稚。田祖有神﹐秉畀炎火。」夫去螟螣蟊賊﹐而畀之炎火者﹐人也﹔然必曰田祖有神相之耳。今去田鼠田豕者﹐𨿽貓虎也然﹐所以使鼠豕得去者﹐豈無神以主之耶。迎貓虎以祭其所主之神﹐固自有屍﹐則不爲戲矣。然則﹐貓虎所主者何神﹐曰當屬田祖。

《舊唐書•禮儀志》﹕祭五方之貓﹑於菟﹐各用少牢一。

《開元禮》﹕於菟﹑貓等﹐俱散樽二﹐各設於神座之右而左向祝文曰「貓﹑於菟諸神咸饗。」

《文昌雜錄》﹕詳定禮文﹐每方於菟﹑貓﹐並如故事。

《荊川文集》﹕迎貓迎虎﹐何爲也﹖惟天地之生成百谷﹐𨿽一貓虎﹐亦使之盡其能﹐於食鼠食豕之間而無遺利焉。於此見天地之功爲甚大﹐人欲報天地之功而無由﹐則𨿽貓虎之效﹐一能於天地者﹐亦秩之﹐祀而無遺靈焉。於此見人之所以報天地之功者﹐爲甚深。

卷四

【捕】

《夢書》﹕夢貓捕鼠者﹐主得財。

《尸子》﹕雞司夜﹐貍執鼠。﹝韓子➁﹕使雞司夜﹐令貍執鼠。﹞

《孔叢》﹕孔子鼓琴﹐閔子聞有幽憂之聲﹐曰﹕何感若是﹖子曰﹕見貓取鼠﹐欲其得之﹐故爲之音也。

《莊子》﹕子獨不見夫貍狌乎﹖卑身而伏﹐以俟敖者。又云﹕騏驥驊驑﹐一日而馳千里﹐捕鼠不如貍狌。﹝東方朔曰﹕良馬捕鼠﹐曾不如跛貓。劉向曰﹕不如百錢之貍。﹞

《尹文子》﹕使牛捕鼠﹐不如貍狌之捷。

《柳州集》﹕永某氏者﹐生歲值子﹐因愛鼠﹐不畜貓﹐倉廩庖廚﹐悉以恣鼠﹐鼠態萬狀。及徙居他州﹐後人來居﹐鼠爲態如故。其人假五六貓﹐羅捕殺鼠如邱。

《詩傳名物集覽》﹕蠶時﹐村人蓄貓驅鼠﹐謂之「蠶貓」。

《事物紺珠》﹕便×﹑厭目﹑曲脊﹑逆色﹐俱言貓捕鼠狀。

《朝野僉載》﹕李嵩﹑李全交﹑王旭爲禦史﹐京師號爲「三豹」。被追者每相謂曰「縛鼠與貓﹐終無脫日。」

《三朝野史》﹕宋理宗祀明堂﹐徐淸×爲執綏官﹐玉音問曰「貓兒捕鼠如何﹖」答曰「愛之欲其生﹐惡之欲其死。」理宗本命屬鼠﹐一時不覺觸突﹐上亦不之咎。

蘇軾《上神宗皇帝書》﹕養貓以捕鼠﹐不可以無鼠而養不捕之貓。﹝羅大經曰「余謂不捕鼠猶可也﹐不捕鼠而捕雞則甚矣。疾視正人必欲盡擊之﹐非捕雞乎﹖」張養浩曰「貓之捕﹐豈必物物皆鼠﹖見其可適於口者﹐無不捕也。若貓以捕非其鼠而逐﹐將見鼠不勝其繁﹐而貓不勝其屈矣。」

《南唐近事》﹕李后主童謠云「索得娘來忘卻家﹐後園桃李不生花。豬兒狗兒都死盡﹐養得貓兒患赤瘕。」娘﹐謂李主再娶周後﹔豬狗死﹐謂祚盡。戊亥年﹐赤瘕目病﹐貓有目病﹐則不能捕鼠﹐謂不見丙子之年也。

《桯史》﹕市貓於鄰﹐卜日而致之﹐將以咋鼠也﹐鼠暴未及問而首﹐決雕籠以噬鸚鵡﹐可乎。

《陳止齋集》﹕貓之善捕鼠者﹐日常睡﹔終日跳擲者﹐必不。

【相乳】

《唐書》﹕李迥秀家犬乳鄰貓﹐中宗以爲孝感。

《通鑑綱目》﹕朱沘軍中貓鼠相乳﹐宰相常衮率羣臣賀。崔祐甫曰「可弔不可賀。」因獻《貓鼠議》。﹝《舊唐書》﹕朱沘言﹐隴州將趙貴家貓鼠同乳﹐詔示於朝。崔祐甫上言﹐代宗嘉之。《南部新書》略同。《金×子》曰﹕貓鼠同乳﹐怪甚矣。➁

《說儲》﹕貓鼠同乳﹐異甚同處﹐唐玄宗﹑代宗時見。

《江湖長甕集》﹕龔養正家二貓﹐產七子﹐同一棲﹐一出則一畱﹐畱者均乳之。

《玉堂集》﹕王太僕家蓄二貓﹐一狀類獅子﹐一斑類玳瑁﹐各產四子﹐銜置一棲﹐互乳。

《懷麓堂集》﹕陸君美兄弟兩家﹐各蓄一貓﹐貓各產三子﹐皆銜至堂中互乳之﹐每一出﹐一必代乳。

【義】

《訒庵偶筆》﹕有人病膈﹐每食輒吐﹐一貓在其前﹐吐出之食﹐貓遂食之。後卒﹐貓於棺前哀鳴七日﹐不食﹐死。

《續文獻通考》﹕姑蘇×門外一小民﹐負官租﹐出避﹐家獨一貓﹐催者持去﹐賣與閶門徽鋪客。年餘﹐小民過其地﹐人叢中﹐貓入其懷﹐鋪中人奪之去﹐悲鳴不已。至夜﹐小民臥舟中﹐聞篷間有聲﹐視之﹐貓也﹐口銜一綾帨﹐帨內有金五兩余﹐人謂之曰「義貓」。﹝亦見《中吳紀聞》。﹞

徐嶽《見聞錄》﹕山右富人畜一貓﹐其睛金﹐其爪碧﹐其頂朱﹐其尾黑﹐其毛白如雪。富人畜之珍甚。裏有貴人子﹐見而愛之。以俊馬易﹐不與﹔以愛妾易﹐不與﹔以千金購﹐不與﹔陷之盜﹐破其家﹐亦不與。因攜貓逃至廣陵﹐依於巨商家。亦愛其貓﹐百計求之不得﹐以鴆酒毒之。貓卽傾其酒﹐再斟再傾﹐如是者三。富人覺而同貓宵遁。遇一故人﹐匿於舟後﹐渡黃河﹐失足溺水。貓見主人墮河﹐叫呼跳號。撈救不及﹐貓亦投水﹐與波俱汨。是夕﹐故人夢見富人云「我與貓不死﹐俱在天妃宮中中。」天妃﹐水神也。故人明日謁天妃宮﹐見富人屍與貓俱在神廡下﹐買棺瘞之﹐埋其貓於側。

《樂陵縣誌》﹕觀音寺僧畜一貓﹐性甚馴﹐而文彩特異。忽數月不見﹐旣乃歸後寓寺中。南人販茶者至﹐貓怒視之﹐乘其浴﹐齒其足拇﹐不解。僧急撲之﹐客曰「勿怪也。吾持之以去﹐渡黃河時失之﹐不意其千里自返也。」人稱義貓。張×爲之記。

【報】

《酉陽雜俎》﹕李和子性忍﹐常攘貓犬食之。常臂鷂立於衢﹐見二人紫衣﹐呼曰「公非李和子乎﹖冥司追公。」因探懷中﹐出一牒﹐印窠猶濕。見其姓名﹐分明爲貓犬四百六十頭論訴事。和子驚懼﹐棄鷂子拜祈之﹐且曰「必爲我暫畱。」鬼固辭﹐不獲已﹐曰「君辦錢四十萬﹐爲君假三年命也。」和子遽歸﹐貨衣具楮﹐焚之。及三日﹐和子卒。鬼言三年﹐蓋人間三日也。

《夷堅志》﹕庖婢慶喜﹐置兔臘於廚﹐爲貓竊食﹐而遭主母責罵﹐不勝憤憤﹐擒貓擲於積薪之上﹐適有木叉﹐正與腹值﹐簽此洞過﹐腸胃流出﹐呼彌一晝夜而絕。後一歲﹐此婢因暴衣士失腳僕地﹐爲銛竹片所傷﹐小腹穿破﹐灑血被體﹐次日而亡﹐蓋貓報也。

《夷堅附錄》﹕唐儈之長子﹐偶自外拿市脯一塊入室﹐旋爲貓所啖﹐及酒暖﹐脯失之牀畔﹐一鐵火匙﹐隨手卽將其貓﹐一擊而斃。是晚﹐儈子卽得病﹐立見其貓﹐不離左右﹐半夜叫嚎而亡。

《矩齋雜記》﹕一村農蓄貓﹐色純黑﹐貓傍鑪火熟睡﹐遂熔錫葉口灌之﹐取其皮爲冠。數日後﹐忽大呼「貓嚙我喉」﹐喉舌塞﹐不下食而死。

《灤陽消夏錄》﹕某夫人喜食貓﹐得貓則先貯石灰於罌﹐投貓於內﹐而灌以沸湯。貓爲灰气所蝕﹐毛盡脫落﹐不煩撏治﹔血盡歸於臟腑﹐肉白瑩如玉﹐云味勝雞雛十倍也。後夫人病危﹐呦呦作貓聲﹐數十餘日乃死。

又﹕一宦家子﹐好取貓犬之類﹐拗折其足捩之﹐觀其孑孑跳號以爲戲﹐所殺甚多。後生子女﹐皆足踵反向。

【言】

《北夢瑣言》﹕左軍容使嚴遵美﹐一日發狂﹐手足舞蹈﹐旁有一貓一犬﹐貓忽謂犬曰「軍容攺常矣﹐癲發也。」犬曰「莫管他。」俄而舞定﹐自異貓犬之言。遇昭宗播遷﹐乃求致仕﹐竟免於難。﹝陶宗儀曰﹕今人謂易其所守爲攺常﹐蓋本於此。﹞

《續墨客揮犀》﹕鄱陽龔紀﹐應進士舉﹐其家眾妖競作﹐召女巫使治之。有一貓正臥鑪側﹐家人指謂巫曰「吾家百物皆爲異﹐不爲異者﹐獨此貓耳。」於是﹐貓亦人立﹐拱手而言曰「不敢。」巫大駭﹐馳去。數日﹐捷音至﹐知妖異未必盡爲禍也。➁

【化】

《稽神錄》﹕王建稱﹐尊於蜀其嬖臣唐道襲爲樞密使﹐夏日在家﹐會大雨﹐其所畜貓戲水於檐下﹐稍稍而長﹐俄而前足及檐﹐忽雷電大至﹐化爲龍而去。

【鬼】

《隋書•外戚傳》﹕獨孤陀性好左道﹐其外祖母髙氏先事貓鬼﹐轉入陀家。會獻皇后及楊素妻鄭氏俱有疾﹐召醫者視之﹐皆曰「此貓鬼疾也。」上以陀後之異母弟﹐陀妻楊素之異母妹﹐由是意陀所爲﹐令推案之。陀婢徐阿尼言﹐事貓鬼﹐每以子日夜祀之。子者﹐鼠也。其貓鬼每殺人﹐所死家財物潛移於畜貓鬼家。陀嘗從家中素酒﹐其妻曰「無錢可酤。」因謂阿尼曰「可令貓鬼向越公家﹐使我足錢。」阿尼便咒之。居數日﹐貓鬼向素家。後上初從並州還﹐陀於園中謂阿尼曰「可令貓鬼向皇后所﹐使多賜吾物。」阿尼復咒之﹐遂入宮中。楊遠遣阿尼呼貓鬼﹐阿尼於是夜中置香粥一盆﹐以匙扣而呼之曰「貓女可來﹐無住宮中。」久之﹐阿尼面色黃靑﹐若被牽曳者﹐云貓鬼已至。上賜陀夫妻死。

《金穀園記》﹕隋文帝開皇十八年五月﹐禁畜貓鬼﹑蠱毒﹑厭昧﹑野道者。

《朝野僉載》﹕隋大業之季﹐貓鬼事起﹐家養老貓﹐爲厭魅﹐頗有神靈。遞相誣告﹐郡邑被誅者﹐數千餘家。➁

《唐律疏義》﹕畜貓鬼者﹐流三千里。

《邵眞人靑囊雜纂》﹕貓鬼﹑老貍﹐野物之精變爲鬼蜮﹐依附於人﹐人畜之﹐以毒害人﹐其病﹐心腹刺痛﹐食人肺腑﹐吐血而死。

《古今錄驗方》﹕妖魅貓鬼病﹐人不肯言鬼﹐以鹿角屑搗末﹐水服﹐卽言實也。﹝《保生余錄》同。﹞

《千金方》﹕貓鬼野道﹐用相思子﹑蓖麻子﹑巴豆各一枚﹐朱砂末蠟各四銖﹐合搗×服之﹐卽以灰圍患人面前﹐著火中沸﹐卽書一十字於火上﹐其貓鬼者死也。

《外臺祕要》﹕貓鬼﹑野道﹐歌哭不自由﹐五月五日自死赤蛇﹐燒灰﹐井華水服。

【魈】

《夷堅志》﹕臨安周五之女﹐美姿容﹐忽若有所迷﹐晝眠則終日不寤﹐夜則達旦忘寢﹐每到晚﹐必洗妝再飾﹐更衣一新﹐中夜暱暱如與人語。父母以爲憂﹐有羽三者﹐問其故﹐周具告之。羽曰「此貓魈也。」運法劍斬其首﹐女豁然醒﹐魈遂絕。

【精】

《潔古珍珠囊》﹕用蠶豆四十九粒﹐陰陽水浸端午時﹐咒之﹐埋室西北地下﹐令貓踞其上﹐七日化爲貓精。

《夷堅志》﹕顧端仁秀才﹐未娶妻。一日﹐恍惚間見一少女﹐顏貌光麗﹐從外入﹐徑造其前。秀才以墮溺色愛﹐殆如癡人﹐而女子每夕必至。其父疑懼﹐率之投黃法師﹐黃曰「此必貓精也﹐當爲誅絕。」書三符﹐授之。其夕﹐女不至。經數月﹐復來﹐咄曰「汝太無情﹐使黃法師害我﹐今三符皆在我手矣。」秀才迷﹐疾而殂。

【怪】

《說聽》﹕金華貓﹐畜之三年後﹐每於中宵﹐蹲踞屋上﹐伸口對月﹐吸其精華﹐久而成怪﹐逢婦則變美男﹐逢男則變美女。凡遇怪者﹐日久成疾﹐夜以靑衣覆被上﹐遲明視之﹐若有毛﹐必潛約獵徒﹐牽數犬﹐至家捕貓﹐剝皮炙肉食﹐疾者方愈。若男病而獲雄﹐女病而獲雌﹐則不治矣。府庠張廣文有女﹐年十八﹐殊色也﹐爲怪所侵﹐發盡落﹐後捕得雄貓﹐始瘳。

《子不語》﹕靖江張氏婢美﹐有綠眼人戲之﹐每交合﹐其陰如刺﹐痛不可忍。張疑爲貓怪﹐廣求符術﹐不能制﹐旣而雷震死一貓﹐大如驢。➁

【仙】

《山川記異》﹕河南永寧天壇山中巖﹐有仙貓洞﹐世傳燕眞人丹成﹐雞犬俱升仙﹐獨貓不去﹐人嘗見之﹐就洞呼仙哥﹐則聞有應者。﹝亦見《圖書編》。又﹕元好問《仙貓洞詩》自注﹕是日﹐兒子叔儀呼貓﹐聞有應者。﹞

卷五

【種類】

《玉屑》﹕中國無貓﹐種出於西方天竺國﹐不受中國之气。釋氏因鼠咬壞佛經﹐故畜之。唐三藏往西方取經帶歸﹐養之﹐乃遺種也。

《劍南詩稿》﹕海州貓﹐爲天下第一。

《華彜考》﹕朱彰爲陜西莊浪驛丞﹐西番使臣入貢一貓﹐道經於驛彰館﹐之使驛﹐問貓何異而上貢。使臣云「欲知其異﹐今夕請試之﹐卽可見矣。」其貓盛罩貓於鐵籠﹐明日有數十鼠伏籠外﹐盡死。使臣云「此貓所在﹐𨿽數里外﹐鼠皆來伏死。」蓋貓之王也。﹝亦見《續巳編》﹞➁

《酉陽雜俎》﹕楚州射陽貓﹐有褐花色者﹔靈武貓﹐有靑驄色者。

《夷堅志》﹕臨安小巷民孫三者﹐一夫一婦﹐每旦攜熱肉出售﹐常戒其妻曰「照管貓兒﹐都城並無此種﹐莫要教外聞見。若放出﹐必被人偸去﹐切須掛念。」日日申言不已﹐鄰里未嘗相往還﹐旦數聞其語﹐或云「想只是虎斑﹐舊時罕有﹐如今亦不足貴。」一日﹐忽拽索出﹐到門﹐妻急抱回﹐見者皆駭。貓乾紅深色﹐尾足毛須盡然﹐無不嘆羨。孫三歸﹐痛箠其妻﹐已而浸浸達於內侍之耳﹐卽遣人以直評買。孫拒之曰「我愛此貓如性命﹐異能割捨﹖」內侍求之甚力﹐竟以錢三百千取之。內侍得貓﹐不勝喜﹐欲調馴然安貼﹐乃以進入。已而色澤漸淡﹐才及半月﹐全成白貓。走訪孫氏﹐旣徙居矣。蓋用染馬纓紼之法﹐積日爲僞。前之告戒﹑箠怒﹐悉姦計也。

《日知錄》﹕山東﹑河北人謂牝貓爲「女貓」。《隋書•外戚傳》﹕貓女可來﹐無住宮中。」是隋時已有此語。

《江南野史》﹕曹翰使江南﹐韓熙載使官妓徐翠筠爲民間妝飾﹐紅絲標杖﹐引弄花貓﹐以誘之。

《一統志》﹕暹羅產獅貓。

《事物紺珠》﹕獅貓﹐身大長毛﹑蓬尾。﹝吳之振有《詠獅子貓》詩。﹞

《咸淳臨安志》﹕都人畜貓﹐長毛白色者﹐名獅貓。蓋不捕之貓﹐徒以觀美﹐特見貴愛。

《老學庵筆記》﹕秦會之孫女封崇國夫人者﹐謂之童夫人﹐蓋小名也。方六七歲﹐愛一獅貓﹐忽亡之﹐立限令臨安府訪求。及期﹐貓不獲﹐府爲捕系鄰居民家﹐且欲劾兵官。兵官惶恐﹐步行求貓﹐凡獅貓悉捕致﹐而皆非也。乃賂入宅老卒﹐詢其狀﹐圖百本於茶肆張之。府尹因嬖人祈懇﹐乃已。﹝《西湖志余》曰﹕府尹曹泳﹐因嬖人以金貓賄懇﹐乃已。﹞

《物理小識》﹕獅子貓﹐炙豬肝與食﹐令貓×潤。

《爾雅注》﹕蒙頌﹐卽蒙貴﹐狀如蜼而小﹐紫黑色﹐可畜﹐健捕鼠﹐勝於貓﹐九眞﹑日南皆出之。﹝通雅﹕蒙貴﹐或作蒙賁。﹞

《天香樓偶得》﹕蒙貴非貓也﹐今人稱貓曰蒙貴﹐誤。

《廣志》﹕蒙﹝犭貴﹞有白有黑﹐有紫色﹐髙足結尾﹐喜食雞。

《海語》﹕蒙貴一作﹝犭貴﹞﹐俱狀酷類貓而大﹐諸國皆產﹐惟暹羅者良﹐舶估挾至廣州﹐當貓見而避之﹐豪家每千金易一云。

《臺海采風錄》﹕海鼠大如豕﹐重百斤﹐目正赤﹐然猶畏貓﹐或畜之別囿﹐遇﹝犭蒙﹞﹝犭貴﹞﹐嚙其目死焉。

《詩》﹕有貓有虎。注﹕貓﹐虦貓也﹐傳貓似虎﹐淺毛者也。

《爾雅》﹕虎竊毛﹐謂之虦貓。注﹕竊﹐淺也。

《事物紺珠》﹕野貓﹐亦入人家﹐但難馴﹐其毛可作筆。

《夷堅志》﹕臨江軍治內﹐野貓兩目如丹﹐出則以前足抱頭而睢盱人立﹐凡見之者﹐必有災咎。

《食物本艸》﹕野貓﹐肉味甘平﹐無毒。

《千金方》﹕野貓肉﹐補中益气﹐去遊風。

《名醫別錄》﹕野貓肉﹐治諸疰。

《太平禦覽》﹕野貓肉﹐治鬼毒﹐皮中如鍼刺。﹝孟×曰﹕治鬼瘧。﹞

《外臺祕要》﹕野貓肉﹐作羹臛﹐治痔及鼠瘻。

《儒門事親》﹕正月勿食野貓肉﹐能傷神。

《本艸衍義》﹕野貓陰莖﹐治婦人月水不通﹐男子陰【疒頹】。

《本艸蒙筌》﹕野貓﹐骨在頭者﹐尢良。﹝張杲曰﹕華佗有貍骨散﹐用其頭。﹞

《證類本艸》﹕野貓骨﹐能鎭心安神。

《本艸衍義補遺》﹕野貓骨﹐殺虫治疳瘰癧。

《外臺祕史》﹕野貓骨﹐炙研爲丸服﹐治痔及瘻甚效。

《日華諸家本艸》﹕野貓膏﹐治鼷鼠咬人成瘡。

《潔古珍珠囊》﹕野貓肝﹐治鬼瘧。﹝《衛生寶鑑》同。﹞

《雷公炮炙論》﹕野貓屎﹐五月收幹者可用。

《千金食治》﹕野貓屎﹐燒灰﹐傅小兒﹐鬼舐頭瘡。

《正字通》﹕貍﹐野貓也﹐有數種。大小如狐﹐毛雜黃黑﹐有斑如貓﹐而圓頭大尾者﹐爲貓貍﹐善竊雞鴨﹐其气臭﹐肉不可食。有斑如【豸區】虎﹐而尖頭方口者﹐爲虎貍﹐善食虫鼠果實﹐其肉不臭﹐可食。似虎貍而尾有黑白錢文相間者﹐爲九節貍﹐皮可供裘領。《宋史》﹕安陸州貢野貓花貓﹐卽此二種也。一種似貓貍﹐而絕小﹐黃斑色﹐居澤中﹐食虫鼠及艸根者﹐名【犭卂】﹝音迅。﹞

《一統志》﹕安陸產野貓花貓﹐其皮皆歲輸貢。

《字林》﹕貍﹐伏獸﹐似【豸區】。

《埤雅》﹕獸之在裏者﹐故從裏﹐穴居﹐【艸貍】伏之獸也。

《本艸衍義》﹕貍﹐形類貓﹐其文有二﹕一如連錢﹐一如虎文﹐皆可入藥﹐肉味與狐不相遠。

《圖經本艸》﹕貍﹐類甚多﹐虎貍堪用﹐貓貍不佳。﹝陶弘景曰﹕貓貍亦好。﹞

《識小編》﹕蜃炭攻貍。

《癸辛雜識》﹕捕貍之法﹐必用煙薰其穴﹐卻於別處開穴﹐張罥捕﹐如拾芥。

《禮記》﹕內則貍﹐去正脊。注﹕爲食之不利人也。

《淮南子》﹕貍頭愈鼠。髙誘云﹕鼠嚙人﹐創貍愈之。

《急效方》﹕瘰癧已潰﹐貍頭燒灰﹐傅之。

《太平聖惠方》﹕貍頭蹄骨﹐治瘰癧腫痛。

《衛生寶鑑》﹕神應丹﹐用貍全身燒過入藥。

《花木鳥獸集類》﹕鬥鷄﹐以貍膏塗頭﹐則勝﹐雞畏貍故也。

《爾雅》﹕貍﹐其足蹯﹐其迹×。注﹕×音鈕﹐指頭處也。

又﹕貍子【豸隸】。注﹕今或呼【豸丕】貍。﹝字林﹕【豸丕】﹐貍也。﹞

《方言》﹕貍﹐或謂之【豸來】﹐或謂之【豸丕】﹐或謂之×。

《封禪書》注﹕貍曰不來。﹝李時珍曰﹕野貓之貍﹐未識卽此否。﹞

《抱朴子》﹕老貍曰令長。

《搜神記》﹕齊頃公生於野﹐貍乳之。

《大周正樂記》﹕曾子曰﹐吾晝臥﹐夢見一貍。

《後漢書》﹕費長房見一書生﹐曰此貍也。

《舊唐書》﹕武宏度父卒﹐廬墓側有貍往來﹐甚馴。

《郁離子》﹕有貍夜取郁離子之雞﹐追之弗及。明日從者檴其入之所以雞﹐貍來而縶焉﹐身縲而口足猶在雞﹐且掠且奪之﹐至死弗肯捨。

《梨洲野乘》﹕吳康齋蓄一雞司晨﹐爲貍所嚙﹐作詩焚於土谷神祠云「吾家住在碧巒山﹐養得雄鷄作鳳看。卻被野貍來嚙去﹐恨無良犬可追還。甜株樹下毛猶濕﹐苦竹叢頭血未幹。本欲將情訴上帝﹐題詩先告社公壇。」後一夕﹐雷雨天明﹐見貍震死壇前。

《關西故實》﹕蘇武嚙雪吞氈之日﹐天哀其忠貞﹐遣牝貍與之作伴﹐日則覓食哺之﹐賴以不死。武感其義﹐遂與爲偶﹐因生一子。李陵書云「足下允子無恙﹐」卽貍之所生也﹐並無胡婦生子焉。

《幽明錄》﹕費升爲九里吏﹐向暮﹐女子來寄宿﹐升作酒食﹐至夜﹐升彈琵琶﹐令女歌﹐聲甚媚﹐寢處向明﹐獵人至﹐羣犬入屋﹐咬死於牀﹐成大貍。

《法苑珠林》﹕晉海西公時有孝子﹐母終﹐家貧無以葬﹐因移柩深山結墳﹐晝夜不休。將暮﹐有一婦人抱兒來寄宿﹐旣睡﹐乃是一貍﹐拖一烏雞﹐孝子因打殺﹐擲後坑中。明日﹐有男子來問﹕「細小昨行遇夜寄宿﹐今何在﹖」孝子云「止有一貍﹐卽已殺之。」男子曰「君枉殺﹐我婦何得言貍﹐今何在﹖」因共至坑﹐視貍已成婦人﹐死在坑中﹐男子因縛孝子付官﹐應償死。孝子乃謂令曰「此實妖魅﹐但出獵犬則可知﹐」令放犬﹐便化爲老貍﹐射殺之﹐視前死婦人﹐已還成貍。

又﹕晉太元中﹐瓦宮佛圖前﹐淳於矜送客至石頭城南﹐逢一女子﹐美姿容﹐矜悅之﹐二情旣和﹐便結爲伉儷。經久﹐養兩兒。有獵者過﹐狗突入×﹐婦兒並成貍。

《花木鳥獸集類》﹕晉樂廣爲河南尹﹐先是河南官舍多妖怪﹐前尹皆不敢處正寢﹐廣居之不疑﹐見墻下有孔﹐掘墻得貍殺之﹐其怪遂絕。﹝亦見傳子。﹞

《搜神記》﹕劉伯祖爲河東太守﹐所止承塵上有神﹐能語﹐每詔書下﹐必預告消息﹐伯祖以羊肝啖之﹐醉而現形﹐乃一老貍。

《異聞錄》﹕王度至程雄家﹐新受寄一婢﹐頗端麗﹐名曰鸚鵡。度疑其精魅﹐引鏡逼之﹐化爲老貍。

《志奇》﹕句容縣民黃審﹐耕於田﹐有婦人過之﹐日日如此。審疑焉﹐以長鐮斫其所隨婢婦化爲貍走去﹐視婢乃貍尾耳。

《文昌雜錄》﹕資陽縣民支漸﹐葬母﹐自負土成墳﹐有夜貍來看上土﹐久之方去。

《盤山誌》﹕野貍能食﹐貍故山中之貓﹐難蓄。

《本艸綱目》﹕靈貓﹐一名靈貍﹐或作蛉貍﹐一名香貍﹐一名神貍﹐《星禽眞形圖》有心月狐﹐其神貍乎。

《酉陽雜俎》﹕香貍﹐有四外腎。

《異物志》﹕靈貍一體自爲陰陽﹐刳其水道﹐連囊以酒﹐灑陰漧﹐其气如麝﹐雜入麝香中﹐罕能分別。﹝陳藏器曰﹕靈貓生南海山谷﹐狀如貍﹐自爲牝牡﹐其陰如麝﹐功亦相似。

《西域記》﹕黑契丹出香貍﹐糞溺皆香如麝气。

《丹鉛錄》﹕香貍﹐文如金錢豹﹐此卽《楚詞》所謂「乘赤豹兮載文貍」。王逸注爲神貍者也。《南山經》﹕亶爰之山﹐有獸焉﹐狀如貍而有髦﹐其名曰類﹐自爲牝牡﹐食者不妒。補注云﹕土人謂之香髦。《列子》亦云﹕亶爰之獸﹐自孕而生﹐曰類﹐疑卽此物。

《唐本艸》﹕靈貓﹐肉味甘溫﹐無毒。

《枕中記》﹕靈貓陰﹐燒灰酒服﹐治一切遊風。

《蜀本艸》﹕靈貓陰﹐治屍疰及痔瘻。

《錦囊祕覽》﹕靈貓陰﹐治噎病不通飲食。

《獸經》﹕貍有一種﹐面白而尾似牛﹐名玉面貍﹐又名牛尾貍﹐人家捕畜之﹐鼠皆帖伏﹐不敢復出。﹝張揖《廣雅》同。﹞

《霏雪錄》﹕玉面貍﹐謂之風貍﹐止食山果而乘風過枝﹐甚捷﹐其肉勝他貍﹐糟食尢佳。﹝李時珍曰﹕大能醒酒。﹞

《食治本艸》﹕玉面貍﹐喜食百果﹐又名果貍﹐冬月極肥﹐爲山珍之首。

《武林舊事》﹕市樓中有賣玉面貍者。

《楊誠齋集》﹕野人有爲予生得牛尾貍者﹐獻諸丞相周益公侑以長句﹐雲山童相傳﹐皂衣郎字曰季貍氏﹐奇章。﹝蘇轍牛尾貍詩﹕首如貍﹐尾如牛。曾幾牛尾貍詩﹕生不能令鼠穴空﹐但爲牛後亦何功。吳省欽果貍詩﹕貍首歌斑然﹐而何白其面。﹞

《澠水燕談》﹕×貍﹐產契丹國﹐形類大鼠﹐而足短﹐極肥﹐其國以爲殊味。﹝《古今詩話》﹕貔貍﹐如鼠而大。﹞

《夢溪筆談》﹕貔貍﹐味如豚肉而脆。

《畫墁錄》﹕南使至契丹﹐見畢祕供毗黎邦十頭。毗黎邦﹐大鼠也﹐狀如豬×﹐或云毗黎卽貔貍。

《家世舊聞》﹕貔貍極肥腯﹐爲隙光所射﹐卽死﹐亦竹【犭畱】獾貍之類耳。

《獸經》﹕南山有獸名風貍﹐如狙﹐眉長好羞﹐見人至低頭﹐無人至乃於艸中尋摸﹐忽得一艸莖﹐折之﹐長寸許﹐窺樹上有鳥集﹐指之﹐隨指而墮﹐因取食之。

《衛生簡易方》﹕風貍﹐亦貓類也。

《本艸拾遺》﹕風貍﹐生邕州﹐似兔而短﹐棲息髙樹上﹐俟風而吹至他樹﹐食果子。

《天南行記》﹕至正二十六年﹐安南國進皇后方物﹐狀有風貍一頭。

《本艸綱目》﹕風貍生嶺南及蜀西山林中﹐其大如貍﹐其狀如猿猴﹐其目赤﹐其尾短如無﹐其色靑黃而黑﹐其文如豹。或云一身無毛﹐惟自鼻至尾一道有靑毛﹐廣寸許﹐長三四分。其尿如乳汁﹐其性食蜘蛛﹐亦啖薰陸香﹐晝則蜷伏不動如蝟﹐夜則因風騰躍甚捷﹐越巖過樹﹐如鳥飛空中。人网得之﹐見人則如羞而叩頭乞憐之態。人撾擊之﹐倏然死矣﹐以口向風﹐須臾復活。惟碎其骨﹑破其腦乃死。

《蜀本艸》﹕風貍腦﹐酒浸泡服﹐愈風疾。

《桂海虞衡志》﹕風貍鳥﹐治大風疾。﹝陳藏器曰﹕治諸風。﹞

《十州記》﹕風生獸﹐刀斫不入﹐火焚不焦﹐打之如皮囊﹐𨿽鐵擊其頭破﹐得風復起﹔惟石菖蒲塞其鼻﹐卽死。取其腦和菊花服﹐至十斤﹐可長生。

《嶺南異物志》﹕風母常持一杖﹐飛走悉不能去﹐見人則棄之。人取以指物﹐令所欲如意。﹝韻石齋筆談作【犭風】母﹐李時珍曰﹕風生獸﹐風母平×【犭吉】【犭屬】﹐皆風貍也。平×﹐見《廣州異物志》﹐【犭吉】【犭屬】﹐見《酉陽雜俎》。﹞

《海錄碎事囊》﹕貍出賀州﹐靑黃﹐食果實﹐其香如麝。

《方輿勝覽》﹕海貍出東海上﹐逢人則化魚入海。

《本艸綱目》﹕登州島上﹐有海貍﹐貍頭而魚尾。

《太平寰宇記》﹕×似貍﹐能捕鼠。

《博物志》﹕虎僕﹐一名九節貍﹐毛可爲筆。﹝楊愼曰﹕一名九節狐。﹞

《通雅太平禦覽》﹕有鼠郎邢×﹐以鼷爲鼠狼。《夏小正》有鼷鼬﹐卽鼠郎也﹐今曰狼貓﹐江北曰黃鼠狼。按﹐《玉篇》﹕【鼠石】鼠﹐頭似兔﹐尾有貓﹐黃黑色﹐此狀卽狼貓也。

《東西洋考》﹕印度國﹐貓有肉翅﹐能飛。

《物類志》﹕唐時波斯伊嗣候遣使獻「活耨地」﹐形類鼠﹐靑色﹐長八九寸﹐能入鼠穴取鼠。

《七修類稿》﹕俗以事不盡善者﹐謂之「三腳貓」。嘉靖間﹐南京神樂觀道士袁素居﹐果有一枚﹐極善捕鼠﹐而走不成步﹐循檐上壁﹐如飛也。

《輟耕錄》﹕張明善《譏時》﹝水仙子﹞云﹕三腳貓﹐渭水飛熊。

《五燈會元》﹕三面貓﹐奴腳踏月。

卷六

【雜綴】

《舊唐書》﹕李義府笑中有刀﹐溫柔而害物﹐故人謂之「李貓」。﹝《新唐書》曰﹕號曰人貓。﹞

《南唐書》﹕李徳來﹝一作柔﹞善伺人陰私﹐人號「李貓兒」。

《朝鮮史略》﹕朴仁平﹐以姦巧得幸﹐時人目爲「人貓」。

《集仙傳》﹕唐僖宗時﹐應靖棄官學道﹐眼光如貓。

《堅瓠集》﹕唐虞懷﹐愼好視地﹐人目爲「覷鼠貓兒」。

《宋史》﹕郭忠恕﹐逢人無貴賤﹐輒呼貓。﹝《十國春秋》及蘇軾《郭忠恕畫贊》皆作「口稱貓」。﹞➁

《淸波雜誌》﹕章惇將死﹐化爲貓。

《管窺小識》﹕嘉興貢院內﹐有魅如貓。

《滇黔紀遊》﹕賓川州﹐瘴气濃時﹐婦女或變爲貓。

《峝豀纖志》﹕××﹐近水居﹐能變貓﹐夜入人家。

《赤嵌筆談》﹕臺灣番女﹐幼時多以貓名之。

《方輿紀要》﹕回回人﹐象鼻貓睛。

《一統志》﹕金華洞有一石貓﹐其額有珠。

《懸笥瑣探》﹕四川有獸﹐似貓而小﹐名曰石虎。

《瀛涯勝覽》﹕啞魯產飛虎﹐大如貓。

《山海經》﹕陰山有獸如貍﹐曰天狗﹐音如貓。

《白澤圖》﹕糞神名白虎﹐狀如貓。

《徐氏筆精》﹕瓦貓好險﹐檐前獸。

褚仁獲《堅瓠集》﹕有詠無錫紙糊貓詩。

《癸辛雜識》﹕船具﹐有鐵貓兒。

《陳定宇文集》﹕木貓賦云﹕惟木貓之爲器兮﹐非有取於象形。設機械以得鼠兮﹐配貓公而借名。

《杜陽雜誌》﹕韓志和能刻木作貓兒以捕鼠﹐置關捩於腹內﹐機巧入神。

《武林市肆記•小經記》﹕有竹貓兒。

《貴耳錄》﹕學捨燕集點妓﹐專有一等野貓兒充報。

《鑑戒錄》﹕陳裕詠渾家詩﹕骨子貓兒盡唱歌。

《祐山雜說》﹕嘉興宣公橋失火﹐黃湛泉舟泊橋下﹐望見火中一物﹐如貓﹐火愈熾﹐其物愈大。

《奇疾方》﹕貓眼睛瘡﹐似貓兒眼﹐多喫雞魚自愈。

《名醫別錄》﹕棗貓﹐樹上飛虫也。﹝《女紅余志》﹕仙蜂﹐形如貓。﹞

《田夫書》﹕斑貓﹐亦名斑蝥。

《寶藏論》﹕澤漆﹐一名貓兒眼睛艸﹐以其葉圓而黃綠﹐頗似貓眼也。﹝亦見《土宿眞君造化指南》。﹞

《救荒本艸》﹕蔬類﹐有貓耳朵﹐形似貓之耳﹐可蒸食。﹝《野菜譜》﹕「貓耳朵﹐聽我歌﹕今年水患傷田禾﹐倉廩空虛鼠棄窠﹐貓兮貓兮將柰何。」﹞

《本艸衍義》﹕枸骨﹐又名貓兒刺。﹝×××××刺﹐卽枸榾。﹞

《廣西通誌》﹕黍屬﹐有紅貓蹄﹐有白貓蹄。

《羣芳譜》﹕貓竹﹐又名貓頭竹﹐其根如貓頭。﹝洪適有《貓頭竹》詩。﹞

《筍譜》﹕有緜貓日華﹐諸家本艸有貓薊。

《談薈》﹕理宗穿雲琴﹐金貓睛爲徽﹐龍肝石爲軫。

《硯譜》﹔端人謂石嫩則多眼﹐眼之別﹐有貓眼。

《方輿勝覽》﹕細蘭國出貓眼石﹐瑩潔明透﹐如貓眼睛。

《輟耕錄》﹕貓睛石﹐中含活光一縷。﹝徐嶽曰﹕貓眼﹑龍睛﹐皆珍玩也。﹞

《香祖筆記》﹕武林金編修家﹐有貓眼寶石﹐其睛正文則如一綫﹐過午卽圓。

《格古要論》﹕貓睛出南蕃﹐性堅﹐黃如酒色。睛活者﹐中間一道白橫搭轉側分明。貓兒眼睛一般者爲好﹐若眼散及死而不活者﹐或靑黑色者﹐皆不奇。大如指面者尢佳﹐小者價輕宜相嵌用。﹝《坤輿圖說》﹕伯西爾婦人﹐鑿頤嵌貓睛。﹞

《武夷山誌》﹕貓兒石﹐臥伏如貓。

《黃山誌》﹕貓石﹐在蓮花洞﹐兩耳豎﹐尾背俱全。

《太平寰宇記》﹕象州貓兒山﹐形狀如貓。

《元史》﹕播州有木貓洞﹐《輟耕錄》﹕播州有貓兒埡。

《一統志》﹕鎭寧州﹐有貓兒河。

《陜西通誌》﹕有貓兒堡。又﹕天河縣有貓溪水。

《貴州通誌》﹕貴築縣有金貓捕鼠山。

《輿地記》﹕池州有貓兒溪。

《使署問情》﹕臺灣番﹐有貓兒千社。

《蜀道驛程記》﹕有貓兒峽。

《夢梁錄》﹕臨安有貓兒橋巷。

《江南通誌》﹕邳州有貓兒窩。

《廣輿記》﹕大同有貓兒莊。

《林屋民風》﹕太湖中有貓兒山。﹝亦見圖書編。﹞

《明史紀事本末》﹕廣東有貓尾港﹐四川有貓兒岡﹐塞外有貓兒莊﹐外國傳有合貍裏。

《臺灣府誌》﹕女未嫁者﹐另居一捨﹐曰貓鄰。

《分門瑣碎錄》﹕金人謂幹事不淨曰貓兒頭生活。

《輟耕錄》﹕院本名目﹐有鶯哥貓兒﹐又有變貓。

《武林舊事》﹕曲牌名﹐有琥珀貓兒墜。

《官本雜劇》﹕段數﹐有變貓封鋪兒。

《乾淳舞隊品目》﹕有貓兒相公。

《潛居錄》﹕俗稱贅婿曰野貓﹐謂銜妻而去也。

【圖畫】

《幻寄》﹕顧虎頭﹐依樣畫貓兒。

《五燈會元》﹕祖庵主偈云﹕明朝依樣畫貓兒。

《十國春秋》﹕前蜀刁光﹐工畫貓。

《宣和畫譜》﹕唐刁光﹐有《桃花戲貓圖》《竹石戲貓圖》《藥苗戲貓圖》《子母貓圖》《子母戲貓圖》《羣貓圖》《貓竹圖》《兒貓圖》。

又﹕韋無忝有《山石戲貓圖》《葵花戲貓圖》。

《春雨雜述》﹕歐陽公嘗得一古畫牡丹﹐其下一貓﹐永叔未知其精妙。丞相正肅吳公一見曰「此正午牡丹叢。何以明之﹖其花枝敷妍而色燥﹐此日中時花也﹔貓眼黑睛如綫﹐此正午貓睛也。」

《廣川畫跋》﹕邊鶯作《牡丹圖》﹐而其下爲人畜小大六七相戲狀﹐沈存中言﹐有辯日中花者﹐貓睛中有豎綫﹐世且信之﹐目中豎綫﹐帖畫殆難矣﹐×名最顯﹐而於貓睛中不能爲豎綫﹐想余工決不能然。

《宣和畫譜》﹕五代道士厲歸眞﹐有《貓竹圖》。

又﹕李靄之畫貓最工﹐世之畫貓者﹐必在於花下﹐而靄之獨在藥苗間。今禦府所藏﹐有《藥苗戲貓圖》《醉貓圖》《藥苗雛貓圖》《子母貓圖》《戲貓圖》《小貓圖》《子母貓圖》《×貓圖》。

又﹕郭乾暉有《貓圖》﹐郭乾祐有《顧蜂貓圖》。

又﹕五代黃筌有《牡丹戲貓圖》《戲貓桃石圖》《捕雀貓圖》《逐雀貓圖》《山石貓犬圖》《竹石小貓圖》《螻蟈戲貓圖》《子母戲貓圖》《子母貓圖》《食魚貓圖》。

米芾《畫史》﹕黃筌畫貍貓﹐×××甚工。

《畫繼》﹕阿陽陳與權家﹐有黃筌《牡丹馴貍圖》。

米芾《畫史》﹕何尊師﹐以畫貓專門。凡貓之寢覺行坐﹐聚戲散走﹐伺鼠捕禽﹐澤吻磨牙﹐無不曲盡貓之態度。今禦府所藏﹐有《葵石戲貓圖》《山石戲貓圖》《葵花戲貓圖》《葵石羣貓圖》《子母戲貓圖》《莧菜戲貓圖》《子母貓圖》《薄荷醉貓圖》《羣貓圖》《戲貓圖》《醉貓圖》《石竹戲貓圖》。

《尊生八箋》﹕何尊師畫貓﹐則鼠潛避。﹝《雲煙過眼錄》﹕何尊師﹐或是黃字之訛。﹞

《圖繪寶鑑》﹕朱靳﹐靑絳之驛卒也﹐畫貓能逼鼠。﹝楊維楨《圖繪寶鑑》序﹕如畫貓者﹐張壁而絕鼠。﹞

《畫繼》﹕宋僧道宏﹐峨嵋人﹐往人家畫貓﹐則無鼠。

《歷代名畫記》﹕張萱有《戲貓仕女圖》。

《宣和畫譜》﹕黃居×有《戲蝶貓兒圖》﹐黃君寶有《牡丹貓雀圖》《雛貓圖》﹐滕昌祐有《芙蓉貓圖》《茴香戲貓圖》﹐吳元瑜有《紫芥戲貓圖》。

《丹靑志》﹕王凝有《繡墩獅貓圖》。﹝宋祈曰畫貓﹐近×其儔。﹞

《畫史會要》﹕王凝工畫鸚鵡獅貓等﹐不惟形象之似﹐亦兼取其富貴態度﹐自是一格。

米芾《畫史》﹕徐熙《牡丹圖》上有一貓兒﹐余惡畫貓﹐數欲剪去﹐後易研與唐林夫。

《曝書亭集》﹕趙昌﹑徐熙﹑崔白﹐俱有《牡丹戲貓圖》。

《畫史》﹕宋徽宗有《貍奴銜魚圖》。

祝允明《懷裏堂集》﹕宋徽宗畫貓一幅﹐紙髙二尺有六寸【氵闊】半﹐之爲貓三﹕一質純黃﹐面特白﹐立前足﹐正視﹔一雜斑﹐質爲×瑁﹐文攣足回尾﹐繞其腹﹔一白者﹐正面熟寐。三軀相支﹐依毛彩錯互﹐細察乃辧神狀生發若相鳴﹐下有錦藉﹐上方題曰「宣和殿制」。次行曰「賜貫。」貫字下印曰「禦書之印。」蓋賜童璫者。

《無聲詩史》﹕南宋朱紹宗有《薄荷醉貓圖》。

《畫史會要》﹕朱紹宗畫貓﹐描染精邃﹐遠過流輩。

《鐵网珊瑚》﹕易元吉有《乳貓圖》。

《曝書亭集》﹕易元吉有《藤×戲貓圖》。

《書畫見聞錄》﹕髙蔚生《蕉下蹲貓圖》﹐蕉葉染色﹐餘皆水墨貓﹐飛白。

《石渠寶笈》﹕《富貴花貍》一軸﹐宋人畫也。

《鐵网珊瑚》﹕張茂有《戲貓仕女圖》。

《粵語》﹕李子長畫貓兒﹐骨如生﹐鼠兒驚走。

《書話見聞錄》﹕明宣宗《宮貓圖》﹐貓七頭﹐蜂二﹐落果三﹐貓看蜂蹴果。

《敬業堂集》﹕有題壁上畫貓詩。

《樊榭山房集》﹕邱餘慶畫﹐有《月季貓》。

《墨鱗集》﹕張震畫貓極工。

卷七

【文】

崔祐甫《貓鼠議》﹕右今月日中使某宣進上以籠盛貓鼠示百僚﹐臣聞天生萬物﹐剛柔有性﹐聖人因之﹐垂範作則。《禮記》郊特牲篇曰「迎貓﹐爲食田鼠也。」然則貓之食鼠﹐載在《禮經》﹐以其能除害利人﹐𨿽微必錄。今此貓對鼠不食﹐仁則仁以﹐無乃失於性乎﹖鼠之爲物﹐晝伏夜動﹐詩人賦之曰「相鼠有體﹐人而無禮。」又曰「碩鼠碩鼠﹐無食我黍。」其序曰「貪而畏人﹐若大鼠也。」臣旋觀之﹐𨿽云動物﹐異於麋鹿麝兔﹐彼皆以時殺獲﹐爲國之用。此鼠有害﹐亦何愛而曲全之﹖貓受人養育﹐職旣不修﹐亦何異於法吏不勤觸邪﹐疆吏不勤扞敵﹖又按禮部式具列三瑞﹐無貓不食鼠之目﹐以玆稱慶﹐臣所未詳。伏以國家化洽理平﹐天符薦至﹐紛綸雜沓﹐史不絕書。今玆貓鼠﹐不可濫廁。若以劉向《五行傳》論之﹐恐須申命憲司﹐察聽貪吏﹐誡諸邊候﹐無失徼巡。貓能致功﹐鼠不爲害。

韓愈《貓相乳說》﹕司徒北平王家﹐貓有生子同日者﹐其一死焉。有二子飲於死母﹐母且死﹐其鳴咿咿。其一方乳其子﹐若聞之﹐起而若聽之﹐走而若救之﹐銜其一置於其棲﹐又往如之﹐反而乳之﹐若其子然。噫﹐亦異之大者也﹗夫貓﹐人畜也﹐非性於仁義者也﹐其感於所畜者乎哉﹗北平王牧人以康﹐伐罪以平﹐理陰陽以得其宜。國事旣畢﹐家道乃行﹐父父子子﹐兄兄弟弟﹐雍雍如也﹐愉愉如也﹐視外猶視中﹐一家猶一人。夫如是﹐其所感應召致﹐其亦可知矣。《易》曰「信及豚魚」﹐非此類也夫﹗愈時獲幸於北平王﹐客有問王之徳者﹐愈以是對。客曰「夫祿位貴富﹐人之所大欲也。得之之難﹐未若持之之難也。得之於功﹐或失於徳﹔得之於身﹐或失於子孫。今夫功徳如是﹐祥祉如是﹐其善持之也﹐可知已。」因敍之爲《貓相乳》說云。➁

楊夔《蓄貓說》﹕敬亭叟之家﹐毒於鼠暴﹐穿桷穴墉﹐室無全宇。咋嚙筐篚﹐帑無完物。乃賂於捕野者﹐俾求貍之子﹐必銳於家畜。數日而獲諸汴﹐歡逾﹐逾【犭梟】得駿﹐飾茵以棲之﹐給鱗以茹之。撫育之厚﹐如字諸子。其攫生搏飛﹐舉無不捷。鼠懾而殄影﹐暴腥露膻﹐縱橫莫犯矣。然其野心﹐常思逸於外﹐罔以子育爲懷。一旦怠其紲﹐逾垣越宇﹐倏不知其所逝。叟惋且惜﹐涉旬不弭。宏農子聞之曰「野性匪馴﹐育而靡恩﹐非惟貍然﹐人亦有旃。梁武於侯景﹐寵非不深矣﹔劉琨於匹磾﹐情非不至矣﹔旣負其誠﹐復返厥噬。」嗚呼﹗非所畜而畜﹐孰有不叛哉﹖

舒元輿《養貍述》﹕野禽獸可馴養而有裨於人者﹐吾得之於貍。貍之性憎鼠而嘉愛其體﹐×其文斑﹐予愛其能息鼠竊﹐近乎正且勇。嘗觀虞人有生致者﹐因得請歸﹐致新昌裏客捨。捨之初未爲某居時﹐曾爲富家廩﹐墉堵地面﹐甚足鼠竅。穴之口光滑﹐日有鼠絡繹然。某旣居﹐果遭其暴耗。常白日爲羣﹐𨿽敲拍叱嚇﹐略不畏忌。或×黽俛跧縮﹐須臾復來﹐日數十度。其穿甲孔箱之患﹐繼晷而有。晝或出遊﹐及歸﹐其什器服物﹐悉已破碎。若夜時﹐長畱缸續晨﹐與役夫更吻驅呵﹐甚擾神抱。有時或缸死睫交﹐黑暗中又遭其緣榻過面﹐泊泊上下﹐則不可柰何。或知之﹐借櫝以收拾衣服﹐未頃則櫝又孔矣。予心深悶﹐當其意欲掘地誅剪﹐始二三十日間未果。頗患之﹐若抱癢疾。自獲此貍﹐嘗闔關實竇﹐縱於室中。潛伺之﹐見軒首引鼻﹐似得鼠气﹐則凝蹲不動。斯須﹐果有鼠數十輩接尾而出。貍忽躍起﹐豎瞳迸金﹐文毛磔斑﹐張爪呀牙﹐劃泄怒聲。鼠黨帖伏不敢竄。貍遂搏擊﹐或目抉牙截﹐尾捎首擺﹐瞬視間羣鼠肝腦塗地。迨夜﹐始背缸潛窺﹐室內灑然。予以是益寶貍﹐命常自馴飼之。到今僅半年矣﹐貍不復殺鼠﹐鼠不復出穴﹐穴口有土虫絲封閉欲合。向之韞櫝服物﹐皆縱橫拋擲﹐無所損壞。噫﹗微貍﹐鼠不獨耗吾物﹐亦將咬嚙吾身矣。是以知吾得髙枕坦臥﹐絕瘡×之憂﹐皆斯貍之功異乎﹗鼠本統乎陰﹐虫其用﹐合晝伏夕動﹐常怯怕人者也。向之暴耗﹐非有大膽壯力﹐能淩侮於人﹐以其人無禦之之術﹐故得恣橫若此。今人之家﹐苟無貍之用﹐則紅墉皓壁﹐固爲鼠室宅矣﹐甘【酉農】鮮肥﹐又資鼠口腹矣。𨿽乏人智﹐其柰之何。嗚呼﹗覆×之間﹐首圓足方﹐竊盜聖人之教﹐甚於鼠者有之矣。若時不容端人﹐則白日之下﹐此得騁於陰私。故桀朝鼠多而關龍逢斬﹐紂朝鼠多而王子比干剖﹐魯國鼠多而仲尼去﹐楚國鼠多而屈原沈。以此推之﹐明小人道長﹐而不知用君子以正之﹐猶向之鼠竊﹐而不知用貍而止遏﹐縱其暴橫。則五行七曜﹐亦必反常於天矣。豈直流患於人間耶﹗某因養貍而得其道﹐故備錄始末﹐貯諸篋內﹐異日持諭於在位之端正君子。

陳黯《本貓說》﹕昔有兔類而小﹐食五穀於田。及谷熟﹐農者獲而歸之﹐兔類而小者亦隨而至。遂潛於農氏之室。善爲盜﹐每竊食﹐能伺人出入時。主人惡之﹐遂題曰鼠。乃選才可捕者而舉言。人曰「莽蒼之野有獸﹐其名曰貍。有爪牙之用﹐食生物﹐善作怒﹐才稱捕鼠。」遂俾往﹐須其乳時﹐探其子以歸畜。旣長﹐果善捕﹐遇之必怒而搏之。爲主人捕鼠﹐旣殺而食之﹐而羣鼠皆不敢出穴。𨿽爲己食而捕﹐人獲賴無鼠盜之患﹐卽是功於人。何不攺其貍之名﹐遂號之曰貓。貓者﹐末也。蒼莽之野爲本﹐農之事爲末。見馴於人﹐是陋本而榮末﹐故曰貓。貓乃生育於農氏之室﹐及其子﹐已不甚怒鼠。蓋得其母所殺鼠﹐食而食之﹐以爲不搏而能食。不見捕鼠之時﹐故不知怒。又其子則疑與鼠同食於主人﹐意無害鼠之心。心與鼠類﹐反與鼠同爲盜。農遂嘆曰「貓本用汝怒﹐爲我制鼠之盜。今不怒鼠﹐已是誠失汝之職。又反與鼠同室﹐遂亡乃祖爪牙之爲用。而誘鼠之爲盜﹐失吾望甚矣﹗」乃載以復諸野﹐又探貍之新乳歸而養。旣長﹐遂捕鼠如曩之獲者。

來鵠《貓虎說》﹕農民將有事於原野﹐其老曰「遵故實以全其秋﹐庶可望矣。」乃具所嗜﹐爲獸之羞﹐祝而迎曰「鼠者﹐吾其貓乎﹖豕者﹐吾其虎乎﹖」其幼感曰「迎貓可也﹐迎虎可乎﹖豕盜於田﹐逐之而去。虎來無豕﹐餒將若何﹖抑又聞虎者﹐不可與之全物﹐恐其決之之怒也。不可與之生物﹐恐其殺之之怒也。如得其豕﹐生而具全﹐其怒滋甚。×之護之﹐猶畏其來﹐況迎之邪﹖噫﹗吾亡無日矣。」或有決於鄕先生。先生聽然而笑曰「爲鼠迎貓﹐爲豕迎虎﹐皆爲害乎食也。然而貪吏奪之﹐又迎何物焉﹖」由是知其不免﹐乃撤所嗜﹐不復議貓虎。

洪適《棄貓文》﹕洪子適武林﹐館黃氏逆旅。屏燭未頃﹐羣鼠縱橫﹐厥聲萬狀﹐及旦乃止。主人有貓而不能捕﹐因爲文以棄之。天賦羣物兮﹐介毛鱗翼﹔人所字養兮﹐資其有益。若馬可以驅馳﹐若牛可以墾植﹐犬有弭盜之功﹐雞有司農之徳﹐鴿之傳書﹐鷹之摯擊﹐凡若此者故﹐所以居人居而食人食。彼鳧×﹐無所施其勞﹐是以供人之烹炙。惟玆貓焉﹐捕鼠爲職。熱則肆乎溫涼﹐寒或登於寢席﹔魚肉膏粱﹐飽充其臆。念此逆旅﹐曷其多鼠﹐乘夜伺昏﹐羣遊類聚﹐方切切以穿墉﹐俄累累而循戶﹔騰踐裀褥﹐反覆器具﹔或嚙我衣﹐或食我黍﹔×暴喧呼﹐縱橫黨輿。余欲投而忌器﹐余欲射而鮮弩﹐撫幾之不能畏﹐揮杖之不能去﹝上聲﹞﹐將謂主人有某某氏之風﹐故使惡物得以集其羣侶。因熟寢以終宵﹐恣×虫之旁午。旦召主人﹐歷諏其故。主人告余﹐有貓四五﹐飼養彌年﹐孱不能捕。余謂主人﹕來﹐吾語汝。汝豈不見夫國家之設官乎﹖寵以髙位﹐畀以厚祿﹐相圖治於朝端﹐將折衝於邊服外臺﹐澄案於列城﹐守令撫柔於萌﹐俗負辭藻者﹐躋翰墨之選歷﹐威槪者列彈劾之屬﹐善心計則司貨財﹐明枉直則屍刑獄。凡厥庶僚﹐各庇其局﹐一有曠×﹐旋跬屏逐﹐人尙如然﹐況於微畜。胡爲汝貓﹐乃蒙含育﹐彼旣不能咋喉而使之迹絕﹐又不能遊堂而使之安穴﹐猶乞食以求餐﹐敢張×而伸舌﹐非罷懦之弗堪﹐殆尸位而饕餮。今汝×無全衣﹐室無全器﹐以穿屋爲常﹐以盜肉爲易﹐致陰類之公行﹐宜汝貓之獲戾﹐曷不投遠地﹐而迎善捕者代之﹐則將殺鼠如邱﹐而庶幾安枕臥矣。主人曰﹕惟。

李贄﹝﹖﹞《貍奴說》﹕天順攺元﹐予始入閣﹐自幸得見平生未見之書﹐閱廚撿之﹐往往爲鼠所嚙﹐及見羣鼠往來自若﹐略不避人﹐予甚怪之。左右曰﹕此鼠閱人多矣﹐自永樂宣徳以來皆然﹐眞鼠之黠者。予謂此類安可縱之﹐乃謀諸左右﹐設機以捕﹐僅得其一二焉。由是益橫﹐凡枕席几案﹐書史圖籍﹐俱爲遊戲憩臥之所﹔在在處處﹐罔不遺穢﹔晝而拂之﹐夜則復然。𨿽審其×戶﹐必得隙而入﹔或新裝書冊﹐稍不閉藏﹐必碎其裝﹐而畫其糊﹐不勝其擾。乃市一小貍奴﹐置閣中﹐晨視遊戲憩臥之所﹐悉所遺穢﹐予且喜且異。夫以內府深廣﹐而貍奴以微小之軀﹐力單勢弱﹐一入其中﹐不動聲色﹐頓使羣鼠潛蹤避去。何哉﹖或曰﹕此其職也﹐天賦其性能爾。予曰﹕豈盡然邪﹖有貓見鼠而不捕者﹐有鼠見貓而不懼者﹐又有與之同眠相戲相嚙者。然則﹐若此貍奴﹐豈易得耶﹖必如貍奴﹐斯稱其職﹐無愧矣。嗚呼﹐士受朝廷之職者﹐視貓奴﹐亦盍警歟﹖作《貍奴說》。

薛瑄《貓說》﹕余家苦鼠暴﹐乞得一貓。形魁然大﹐爪牙銛且利。私計鼠暴不復慮矣。以其未馴﹐縶維之。羣鼠聞其聲﹐窺其形﹐類有能者﹐屏不敢出穴者十餘日。旣而以其馴也﹐解其維縶。適覩出殼雞雛﹐鳴啾啾焉﹐遽起而捕之﹐比逐得﹐已下咽焉。家人欲執而擊之﹐余曰「勿庸﹗物之有能者﹐必有病。噬雞﹐是其病也﹔獨無捕鼠之能乎﹖」遂釋之。已則伈伈泯泯﹐饑哺飽嘻﹐一無所爲。羣鼠復潛窺﹐以爲彼將匿形致己也﹐猶屏伏不敢出。旣而鼠窺之益熟﹐覺無他異﹐遂歷穴相告云「彼無爲也。」遂偕其類復出﹐爲暴如故。余方怪甚﹐然復有雞雛過堂下者﹐又亟往捕之而走。追﹐則嚙者已過半矣。余之家人執而至前﹐數之曰「天之生材不齊﹐有能者必有病。捨其病﹐猶可用其能也。今汝無捕鼠之能﹐而有噬雞之病﹐眞天下之棄材也﹗」遂笞而放之。

唐順之《續貓相乳說》﹕貓相乳﹐古未之有也﹐自唐以來﹐至今僅兩見耳。然在馬北平家﹐特以異母而乳無母之子﹐猶曰憐其無所乳也﹐而乳之云耳。而在博士吳君家﹐特以二母交相爲乳焉﹐是尢可異也。夫此二者﹐其爲和气之致信矣。余竊以爲﹐唐徳宗崎嶇兵戈間﹐內輯外捍﹐合睽爲用﹐武功致天下之和﹐故其爲瑞也﹐特見於武臣之家。矧今天子斂福錫極﹐匝洽胎卵﹐以文徳致天下之和﹐故其爲瑞也﹐亦特見於儒臣之家。然則﹐謂其爲天下之瑞焉可也﹐昌黎以爲一家之瑞﹐狹矣。𨿽然和气之寓乎宇宙也﹐其發也必有以﹐起之其凝也必有以。鍾之史稱北平爲將﹐獨先拊循至殫家以賞士﹐甘苦與同之﹐使徳宗能以武功致天下之和者﹐北平實多力焉﹐其獲玆瑞也﹐宜無足怪。而吳君豈弟而不×諸兄弟之子﹐更相子也﹐友讓之義﹐信乎﹐其家而長者之風行乎﹐其官以能不負天子菁莪育材之意﹐其亦有斯貓之誼歟﹖由此言之﹐二氏之瑞﹐皆有以鍾之﹐𨿽謂一家之瑞﹐亦可也。抑聞之史氏﹐又言北平後與李抱眞爲隙﹐遂以私忿墮其前功﹐是北平終有愧於玆瑞﹐而吳君方且益崇令徳﹐協恭僚【宀采】以倡諸生而陶之太和﹐則玆瑞也﹐其將專於吳氏矣乎﹖書以望之。

王世貞《戲爲獅貓彈事》﹕禦史府臣言﹐某月某日﹐據倉部校尉申稱﹐部界中有剽寇鼢氏鼩氏﹐大小數十百輩﹐乘夜緣劫倉糧一千五百五十六合有奇﹐見捕未獲﹐遂據左右廂遊徼申稱﹐少府衣帛﹐夜不知何人盜去一百餘事﹐踐嚙損二百餘事。右前件地方﹐俱系刺姦大將軍執金吾苗狻猊所領﹐某月某日﹐復據故﹐納言以白衣領職鸚鵡息男吉了﹐詣臺訴列﹐稱故父鸚鵡﹐蒙天子異恩﹐待詔公車﹐日承顧盼﹐偶以忤旨﹐浮縶門下省。某日夜分﹐刺姦苗狻猊來﹐詭稱有詔﹐詰問未畢﹐輙將父衣裾撏扯﹐拔發摘捶﹐血肉狼藉致死﹐身屍移置別居﹐臠食至盡﹐惟餘破衣裾見存。蓋緣父鸚鵡存日﹐曽爲天子言苗狻猊過惡﹐致乘間修郤橫陷非命﹐當日復據江北新向化人玄鳥訴﹐列鳥自離棄北地﹐投誠王化﹐荷主上憐念﹐勑將作大匠﹐爲置營居第一所﹐大司農給廩食﹐感激上恩﹐銜結思報﹐不意何者爲﹐刺姦苗狻猊帥領牙從﹐將鳥妻及二子﹐輙便撲殺﹐貲產蕩盡﹐棲托無所。臣欲行﹐推對緣系大臣﹐未敢擅便勾攝﹐謹按刺姦大將軍執金吾苗狻猊﹐擁尰賤材﹐支離小器﹐謬以形似﹐獲忝非常﹐旣列牙爪之官﹐復寄於掫之任﹐謂宜夙夜在公譙﹐何姦竊蠲省﹐嗜好煎滌舊痾﹐而乃大肆豺虎之威﹐自如犬羊之性﹐齮齕命吏﹐害及衣冠﹐左右盜臣﹐禍深城社。昔梁冀帶劍入省尙書﹐尙能叱奪禮齒﹐路馬有誅。而狻猊敢於禁地挾讎﹐矯僇言路之臣。白起挾詐﹐爰孽杜郵之誅﹔李廣殺降﹐終來失道之刎。而狻猊貪嗜貨財﹐甘同盜賊﹐上乖天子好生之徳﹐下閉遠人慕化之路。至於仲尼不欲之對臧孫詰盜之辭﹐上行下效﹐載有明徵﹐鰥職曠官﹐此其小者﹐臣又聞之先民有言﹐見無禮於君者﹐誅之若鷹鸇之逐鳥雀也。臣居閒﹐見狻猊出入掖廷﹐遊戲自若﹐或小遺殿上﹐或臥吐車茵﹐喜則揺尾﹐怒則張牙﹐惡不可極﹐漸不可長。臣謹以劾﹐請以見事免狻猊所居﹐官收付廷尉法獄治﹐事見闕仍下三公尙書僕射﹐以×日博選賁皇之裔﹐亷謹勤幹者﹐充之其爲××﹐貌者置勿用﹐一面督捕鼢鼩諸黨﹐及根究兩廂失事﹐狀以聞。﹝汪廉《鼠彈貓文》不錄。﹞

胡侍《罵貓文》﹕家有白雄鷄﹐畜之久矣﹐乃者棲於樹顚﹐而橫遭貓嚙。乃呼貓俾前﹐而罵之曰﹕『咄﹐汝貓﹗汝無他職﹐職在捕鼠。以玆大蠟﹐古也迎汝。不鼠之捕﹐曰職不舉﹐而又司晨之禽﹐焉是食﹖計汝之罪﹐匪直不職而已也﹗咄﹐汝貓﹗相鼠有類﹐實繁厥徒﹔或登承塵﹐或撼戶樞﹔或緣塌蕩幾﹐或噏罇舐盂﹔或覆奩孔櫝﹐或齰圖褫書。汝於是時﹐儻伺須臾﹐卽不踰房闥﹐而汝之腹以飫﹐人之害以除矣。其或不然﹐則但據地長號﹐咆哮噫嗚﹐𨿽不鼠輩之克殄﹐而聲之所慴﹐鮮不縮且逋矣。而寂不汝聞﹐而宵焉其䢐﹐吾不意窺髙乘虛﹐越垣歷廚緣榦超枝﹔攀柯摧×﹐而勞苦於一雞之圖。鼠爲人害﹐汝則保之﹔雞具五徳﹐汝則屠之﹔鼠也奚幸﹐雞也奚辜﹗𨿽則﹐汝有不若汝無﹔無汝﹐則鼠之害不益於今﹐而雞之禍吾知免夫。

魏禧《畫貓記》﹕壬子六月﹐宿與日並直危﹐俗傳二危合畫貓﹐鼠輒辟去。吳中王忘庵故工﹐是宗人石園自昆山買舟來乞畫﹐畫成﹐予適至屬記之。豎尾側首﹐聳身左顧而攫﹐兩目光橫【禾黃】射人。貓類虎﹐禮迎貓﹐除田鼠﹐並虎祀。近世貓失其職﹐與鼠朋爲姦﹐食主人之食﹐不除其害﹐又益害焉。不虎而貓矣﹐郅都寓像邊﹐人不敢與。是日也﹐予亦索忘庵畫石園記之。

沈起鳳《討貓檄》﹕門人黃之駿﹐豢一貓﹐斑斕如虎﹐羣以爲俊物。置諸書架旁﹐終日酣臥﹐喃喃吶吶﹐若宣佛號。或曰﹕此念佛貓也﹐名曰佛奴。鼠耗於室﹐見佛奴﹐始猶稍稍斂迹﹐繼跳梁失足﹐四體墮地。佛奴撫摩再四﹐導之去。嗣後﹐眾鼠俱無畏意﹐成羣結隊﹐環繞於側。一日﹐踏肩登背﹐竟嚙其鼻﹐血涔涔不至﹐黃生將乞刀圭以治﹐予適過之﹐叱曰﹕畜貓﹐本以捕鼠﹔乃不能剪除﹐是溺職也﹔反爲所噬﹐是失體也﹔正宜執鞭垂而問之﹐何以藥爲﹖因作檄文討之曰﹕捕鼠將佛奴者﹐性成【忄巽】懦﹐貌托仁慈﹐學雪衣娘之誦經﹐冒尾君子之守矩。花陰晝懶﹐不管翻盆﹔竹簟宵慵﹐由他鑿壁。甚至呼朋引類﹐九子環魔母之宮﹐疊輩登髙﹐肩六賊戲彌陀之座﹐而猶似老僧入定﹐不見不聞﹔傀儡登場﹐無聲無臭﹔優柔寡斷﹐姑息養姦。遂占滅鼻之凶﹐反中磨牙之毒。閻羅怕鬼﹐掃盡威風﹔大將怯兵﹐喪其紀律。自甘唾面﹐實爲縱惡之尢﹔誰生厲階﹐盡出沽名之輩。是用排楚人犬牙之陣﹐整蔡州騾子之軍。佐以牛箠﹐加之馬索﹐輕則同於執豕﹐重則等於鞭羊。懸諸狐首竿頭﹐畱作前車之鑑﹔縛向麒麟楦上﹐且觀後效之。圖其奮虎威﹐勿教兔脫。

卷八

【詩】

黃庭堅《乞貓詩》﹕秋來鼠輩欺貓死﹐窺甕翻盤攪夜眠。聞道貍奴將數子﹐買魚穿柳聘銜蟬。﹝《後山詩話》﹕黃魯直《乞貓詩》﹐𨿽滑稽而可喜﹐千載而下﹐讀者如新。《老學庵筆記》﹕先君讀山谷乞貓詩﹐嘆其妙。﹞又《謝周元之送貓詩》﹕養得貓奴立戰功﹐將軍細柳有家風。一簞未厭魚餐薄﹐四壁常令鼠穴空。

羅大經《貓詩》﹕「陋室偏遭黠鼠欺﹐貍奴𨿽小策勛奇。扼喉莫謂無遺力﹐應記當年骨醉時。」➁

張天覺《貓詩》﹕「白玉狻猊籍錦茵﹐寫經湖上淨名軒。吾方大謬求前定﹐爾亦何知不少喧。出沒任從倉內鼠﹐鉆窺寧似檻中猿。髙眠永日長相對﹐更約冬裘共足溫。」

曾幾《乞貓詩二首》﹕春來鼠壞有餘蔬﹐乞得貓奴亦已無。靑蒻裹鹽仍裹茗﹐煩君爲致小於菟。江茗吳鹽雪不如﹐更令玉女綴紅×。﹝××字同。﹞小詩卻欠涪翁句﹐爲問銜蟬聘得無。

李璜《以二貓送張子賢詩二首》﹕家生入雪白於霜﹐更有欹鞍似鬧裝。便請鑪邊叉手坐﹐從他鼠子自跳梁。

銜蟬毛色白勝酥﹐搦絮堆綿亦不如。老病毗邪須減口﹐從今休嘆食無魚。﹝見《墨莊漫錄》。﹞

葉紹翁《題貓圖詩》﹕醉薄荷﹐撲蟬蛾。主人家﹐柰鼠何。﹝見《隨隱漫錄》。﹞

陳以莊《詠貓詩》﹕弄花撲蝶悔當年﹐喫到殘糜昧卻鮮。不肯春風畱業種﹐破氈尋夢佛燈前。﹝一作吳仲孚詩。﹞

蔡天啟《乞貓詩》﹕廚廩空虛鼠亦饑﹐終宵齩嚙近秋闈。腐儒生計惟黃卷﹐乞取銜蟬與護持。」

陸遊《贈粉鼻詩》﹕連夕貍奴磔鼠頻﹐怒髯噀血護殘囷。問渠何似朱門李﹐日飽魚飱睡錦茵。﹝自注﹕粉鼻﹐畜貓名也。﹞

又﹕得貓於近村﹐以雪兒名之﹐戲爲此詩﹕似虎能緣木﹐如駒不伏轅。但知空鼠穴﹐無意爲魚飱。薄荷時時醉﹐氍毹夜夜溫。前生舊童子﹐伴我老山村。

又﹕《贈貓詩》﹕裹鹽迎得小貍奴﹐盡護山房萬卷書。慚愧家貧策勛薄﹐寒無氈坐食無魚。」

又﹕鼠屢敗吾書﹐偶得貍奴﹐捕殺無虛日﹐羣鼠幾空﹐爲賦此詩﹕服役無人自炷香﹐貍奴乃肯伴禪房。晝眠共藉牀敷軟﹐夜坐同聞漏鼓長。賈勇遂能空鼠穴﹐策勛何止履胡腸。魚飱𨿽薄眞無愧﹐不向花間捕蝶忙。

又﹕《贈貓詩》﹕執鼠無功元不劾﹐一簞魚飯以時來。看君終日常安臥﹐何事紛紛去又回﹖

又﹕《嘲畜貓詩》﹕甚矣翻盆暴﹐嗟君睡得成﹗但思魚饜足﹐不顧鼠縱橫。欲騁銜蟬快﹐先憐上樹輕。朐山在何許﹖此族最知名。

周紫芝次韻蘇如圭《乞貓詩》﹕蘇侯家四壁﹐每飯歌權輿。庾郎鮭菜盤﹐三韭羅春蔬。饑鼠竄旁捨﹐不復勞驅除。何爲走老黥﹐貫魚乞貓奴。頗知紅錦囊﹐萬卷家多書。我時著醉帽﹐過子城南居。手擎烏絲欄﹐棐幾自捲舒。寒具久不設﹐蠆尾亦足娛。猶恐遭唆嚙﹐備豫須不虞。貍奴當努力﹐鼠輩勤誅鋤。無爲幸一飽﹐髙臥依寒鑪。

樓鑰《戲賦趙南伸寄王朴畫貓犬詩》﹕××兩狻猊﹐胡爲到戶庭。細觀畫手妙﹐摹寫眞態度。意足謝繁華﹐不待丹靑汗。亂掃腹背毛﹐頭足巧分布﹐尨也如愁胡﹐眉攢眼光注。豈能足生×﹐垂耳紛敗絮。掉尾固自若﹐貍奴爲驚懼。側耳實畏之﹐衝目猶敢怒。誠知取形似﹐不吠亦不哺。對之輒一笑﹐聊用慰沈痼。

張良臣《祝貓詩》﹕江上孤篷雪壓時﹐每懷寒夜暖相依。從今休慣穿籬落﹐取次懷春×不歸。

又﹕《山房惠貓詩》﹕從來憐汝丈人烏﹐端正銜蟬雪不如。江海歸來聲繞膝﹐定知分訴食無魚。

林逋《詠貓詩》﹕纖鉤時得小溪魚﹐飽臥花陰興有餘。自是鼠嫌貧不到﹐莫慚屍素在吾廬。

劉克莊《詰貓詩》﹕古人養客乏車魚﹐今汝何功客不如。飯有溪魚眠有毯﹐忍教鼠嚙案頭書。

劉一止《從謝仲謙乞貓詩》﹕昔人蟻動疑×牛﹐我家奔鼠如馬羣。穿牀撼席不得寐﹐嚙噬編簡連帨帉。主人瓶粟常掛壁﹐每飯不肉如廣文。誰令作意肆姦孽﹐似怨釜×無餘葷。君家得貓自拯溺﹐息育幾歲忘其勤。﹝仲謙雲﹕水中得棄貓﹐拯救久之﹐乃復活。﹞屋頂但怪鼠迹絕﹐不知下有飛將軍。他時生囡願聘取﹐靑海龍種豈足云。歸來堂上看俘【首或】﹐買魚貫柳酬策勛。

鄭淸之《香山貓食粥詩》﹕梵宮新遣兩貍奴﹐晨粥饑餐食肉如。料是伊蒲三昧熟﹐不知繞膝訴無魚。

楊云翼《貓飲酒詩》﹕枯腸痛飲如犀首﹐奇骨當封似虎頭。嘗笑廟謀空食肉﹐何如天隱且糟邱。書生幸免翻盆惱﹐老婢仍無觸鼎憂。只向北門長臥護﹐也應消得醉鄕侯。﹝一作李純甫詩。﹞

王良臣《貍奴畫軸詩》﹕三生白老與烏圓﹐又現吳生小筆前。乞與黃家禳鼠禍﹐莫教虛費買魚錢。

元好問《題何尊師醉貓圖詩》二首﹝注﹕宣和內府物也。﹞﹕窟邊癡坐費工夫﹐倒輥橫眠卻自如。料得先師曾細看﹐牡丹花下日斜初。

飲罷雞蘇樂有餘﹐花陰眞是小華胥。但教殺鼠如邱了﹐四腳撩天一任渠。

張權《次韻友人求貍奴詩》﹕裹鹽覓得烏圓小﹐鼠穴俱空堵室安。閒藉花陰眠晝暖﹐時親蒲坐伴更闌。多年不厭無魚食﹐數子新×減鶴餐。分送故人應好取﹐愼防書架莫辭難。

又﹕《送貍奴無言師詩》﹕香積淸齋禪老家﹐地無餘鼠涴塵沙。貍奴不用慚屍素﹐淸夜蒲團伴結伽。

程鉅夫《題武仲經知事獅貓畫卷詩》﹕金絲色軟坐常溫﹐飽食深宮錦作墩。若使爰書無法吏﹐詩人應嘆鼠翻盆。

袁桷《題何尊師醉貓詩》﹕攪×翻盆勢不禁﹐晚風辭醉首岑岑。醒來獨立闌干畔﹐四壁無聲蟋蟀吟。

又﹕《題王振鵬貍奴詩》﹕畫堂綠幕鎭犀懸﹐花影云陰得散眠。自是主家扃鎖密﹐晚風綠木捕新蟬。

柳貫《題睡貓圖詩》﹕花陰閒臥小於菟﹐堂上氍毹錦繡鋪。放下珠簾春不管﹐隔籠鸚鵡喚貍奴。

丁鶴年《題貓詩》﹕食有溪魚臥有裀﹐主恩深重更無倫。若將乳鼠誇爲瑞﹐恐負隆冬蠟祭人。

錢爲《書題芙蓉白貓詩》﹕秋花石上玉狻猊﹐金尾翛翛×四蹄。零落舊時宮女扇﹐撲螢曾見書×西。

又﹕《題宋徽宗貍奴銜魚圖詩》﹕徽廟宸翰世已無﹐銜魚隨意寫貍奴。鸞與北狩知何處﹐悵惆春風看畫圖。

張憲《主家貓詩》﹕主家畜一貓﹐文采玳瑁光。晨餐溪魚飽﹐午睡花陰涼。營營溝中鼠﹐白日亢我牀。鼠東貓卻西﹐所恨不相當。一朝忽相當﹐反爲鼠所戕。淋漓兩唇鈕﹐跔促四足僵。呼奴起擊鼠﹐鼠去貓倉惶。作炊實貓腹﹐割裳裹貓瘡。愛貓心𨿽仁﹐敗事流毒長。所愧主家闇﹐貓駑庸何傷。

劉基《題畫詩》﹕碧眼烏圓食有魚﹐仰看胡蝶坐階除。春風漾漾吹花影﹐一任東郊鼠化駑。

又﹕《以野貍餉石宋公詩》﹕野貍性狡猾﹐夜動晝則潛。縶之籠檻中﹐耳弭口不呥。當其得意時﹐足爪長且銛。跳踉逞俊捷﹐攫噬靡有厭。貧家養一雞﹐冀用易米鹽。爾點弗自食﹐尋聲竊窺覘。破柵舔肉血﹐淋漓汗毛髯。老幼起頓足﹐心如刺刀鐮。東鄰借筌蹄﹐西鄰呼【犭歇】獫﹐×餌翳叢灌。設伏抽陰鈐。彼機×已發﹐次×方未×。絲繩急纏繞﹐四體如×黏。野人大喜慰﹐不敢私烹燖。持來請科斷﹐數罪施剜剕。使君鎭方面﹐殘賊職所×。械送致麾下﹐束縛仍加箝。腥膏忝污×﹐羶×或可×。×芳和糟醬﹐順賜警不廉。黃雀利螳螂﹐碎首泥塗黃霑。烏鴉殉腐肉﹐噴墨身受淹。此物亦足戒﹐申章匪虛×。

解縉《題茅山道士藏徽宗畫貓食魚圖》﹕詩仙×從教滿石牀﹐花陰睡覺赴云鄕。卽今鼠輩都消盡﹐飽食溪魚化日長。

髙啟《乞貓詩》﹕鼠類固其繁﹐家有偏狡獪。厥質亦陋微﹐朋聚工造怪。舞庭欲呈妖﹐憑社期免敗。×同善飯頗﹐暴比橫行噲。×偸自詫肥﹐穴竄寧辭隘。惟思淮南舉﹐不悟河東戒。嗟余守窮僻﹐有屋如敝×﹐公然肆相欺。遠告來別界﹐××鳴橐頻。窣窣緣幕快﹐伺暗忌燈然。聞腥喜餐×﹐空牀印凝塵。髙壁隤墮塊﹐核遺盤果仁。汁覆罌×壞﹐×霆駭怒×。急雨疑流嘬﹐書殘費補裝。裀涴煩烘曬﹐入廁客驚吁。守舍奴憂誠﹐豈無老烏圓。昔壯今何憊﹐不修司捕職。垂頭象瘖聵﹐難求許邁符。莫具張湯械﹐尋蹊漫設機。薰隧徒吹×﹐遂令不眠人﹐中夜長抑噫。君家產銜蟬﹐許贈不以買。願得縱驅擒﹐淨若××蒯。盡殺×匪仁﹐去害容少懈。髙枕幸無苦﹐君惠當再拜。﹝查愼行有次韻詩。﹞

羅洪先《貍奴行》﹕山人敝廬不余粟﹐樓有古書數千軸。寶之不啻西昆玉﹐紫縹靑緗互裝束。六月六日庭中暴﹐常恐蟬×生腰腹。何知×鼠能穿×﹐竄身文字恣顚覆。神圖聖牒蒙汗×﹐恨不移檄碟其肉。三歲貍奴手所畜﹐食至相呼蒙故育。×者朝出暮不復﹐乳雌雛雀潛遭毒。××白晝聲來酷﹐靜臥檐頭爪牙縮。彼誠何幸如何辱﹐欲訴神明正威福。嗚呼﹗世人愛憎多隱伏﹐不敢髙歌防忌觸。

李煜《題王子榮主簿所藏醉貓圖詩》﹕涼風晚香吹××﹐貍奴咀之酣且臥。金睛不動尾××﹐翠肩闌珊落余唾。眼前黠鼠紛如雲﹐白晝縱橫喜相賀。翻盆攪×任汝爲﹐×性須臾如酒過。奮×一攫何所逃﹐腥血空令齒牙×。黃筌老手妙入神﹐安得徧示寰中人。嗚呼﹗安得徧示寰中人。

唐順之《曉起觀貓捕鼠詩》﹕起來隱幾坐朝×﹐深謝當關早閉門。檐角偶欣貓捕鼠﹐反觀尙覺殺心存。

文徵明《乞貓詩》﹕珍重從君乞小貍﹐女郎先已辦氍毹。自緣夜榻思髙枕﹐端要山齋護舊書。遣聘自將鹽裹篛﹐策勛莫道食無魚。花陰滿地春堪戲﹐正是蠶眠三月初。

王冕《畫貓圖詩》﹕吾家老烏圓﹐斑斑異今古。抱負頗自奇﹐不尙威與武。坐臥靑氈旁﹐優遊度寒暑。豈無尺寸功﹐衛我書籍圃。去年我移家﹐流離不寧處。孤懷聚憂鬱﹐覩爾心亦苦。時序忽代謝﹐世事無足語。花林蜂如梟﹐禾田鼠如虎。腥風正搖撼﹐利器安可舉。行影自相弔﹐捲舒忘爾汝。屍素愼勿慙﹐策勛或齊怒。

胡鎭《覓貓詩》﹕覓貍奴﹐敲缶盂﹐倚欄頻頻眺憑虛。【口密】【口密】呼﹐盤旋苔徑尋無迹﹐猛見花階睡未蘇。

吳綺《悼貍奴詩》﹕白老能多慧﹐相馴五載余。食惟分餅餌﹐力可護詩書。×主常登榻﹐依人每繞裾。也應敍滅度﹐恃爲誦如如。

查愼行《鵲雛爲鄰貓所攫詩》﹕庭南老槐樹﹐當暑花葉敷。有鵲棲其間﹐雌雄將六雛。毛羽日夜長﹐飼哺同慈烏。家書故鄕來﹐好客與之俱。查查每預報﹐喜气充我×。自謂所得主﹐永無意外虞。鄰家裏白貓﹐耽視生××。陰藏爪牙毒﹐上樹捷飛鼯。六雛一被攫﹐鵲起逐以趨。似將奪虎口﹐性命還須臾。又似望人援﹐繞檐羣噪呼。倉皇不及救﹐坐視爲嗟×。我墉被鼠穿﹐喞喞繁有徒。孔箱盜夜粟﹐穴紙潛朝×。汝𨿽×百千﹐飽×臥××。誰當刻責汝﹐加以非分誅。鼠黠鵲性良﹐飛走族亦殊。云胡於此暴﹐顧獨於彼×。﹝葉平﹞於彼爲養姦﹐於此×無辜。汝腹縱暫滿﹐汝腸義當×。吾欲致張湯﹐詰之定爰書。公然掉尾趨﹐借鄰以逃逋。

又﹕《責貓詩二首》﹕魚飧飽後似逃逋﹐長養成羣竊肉徒。孰是漢廷刀筆吏﹐盍將鼠罪坐貍奴。

老人長夜每醒然﹐兀坐昏昏抵晝眠。怪爾也來爭此席﹐公然睡暖舊靑×。

【詞】

錢蒓【魚文】《雪獅兒詠貓詞》﹕花×臥﹐醒又閒﹐趁十二闌邊一雙蝶﹐舞繡倦空闌﹐幾徧春纖×撫奔騰玉距亂蠅拂紅絲千縷試驗取雙瞳似綫﹐庭印日午好是蠶時早﹐乳問當年果否。共調鸚鵡八蠟迎來何處﹐遠村巫鼓云×錦帶﹐漫×得張家遺譜﹐燈明處合對金猊小×。

朱彜尊《雪獅兒詠貓詞三闕》﹕吳鹽幾兩聘取貍奴﹐浴蠶時候﹐錦帶無痕×絮堆×﹐生就詩人黃九也不惜﹐買魚穿柳偏隘住﹐戎葵石畔牡丹花後﹐午夢初回﹐晴晝飲雙睛﹐乍豎困眠﹐還又驚起。藤×子母喜持良久﹐鸚哥來否﹐惹幾度春闌停繡﹐重簾×﹐便請鑪邊叉手﹑

勝酥入雪誰向人前﹐不仁呼汝﹐永日重階﹐×把子來﹐潛數癡兒×女﹐且莫漫×絲牽住﹐一任卻食魚捕雀﹐顧蜂窺鼠﹐百尺紅墻能度﹐問檀郎﹐謝×春眠何處﹐金縷××﹐慣是雙瞳﹐××玉人回步﹐須聽取殷勤分付﹐空房暮但喚銜蟬休誤。

磨牙澤吻似虎﹐分形眼黃﹐須辧炎景方長﹐試驗鼻端冷暖﹐茴香叢暗﹐撲不住螻蛄﹐一點更尋向籬根﹐紫芥石稜紅莧﹐醉了薄荷﹐頻顫訝搔頭﹐過耳水痕初浣消息﹐郎歸休把玉鞭敲斷﹐平陵傳徧﹐問××金錢﹐誰×風吹轉﹐蛺蝶驚飛淩亂。

厲鶚《雪獅兒詠貓詞三闕》﹕雪姑迎後房櫳護得黃睛明﹐×撲罷蟬蛾﹐更弄飛花成陣﹐穿籬遠近﹐未背傍茸氈﹐安穩念寒夜﹐偎衾暖處夢尋燈﹐暈繞膝聲聲低﹐問似無魚﹐分訴憐伊嬌﹐×展×屏前﹐仿佛三生猶認。懷春最恨﹐漸取次歸來﹐難準××盡﹐上案晴蟾鋪粉。

花毛褐染炎天﹐尙記荷塘整浴﹐鼠卜閒時花損×苔幽綠闌干﹐幾曲任側×橫眠初熟怡又斂××金尾蝶衣偸﹐蹴忽起驚跳風竹﹐聽蠅鳴茶鼎﹐何曾輕觸。暮眼才圓﹐香綺叢邊看﹐足檐聲斷續﹐休喫盡艸芽﹐盈×娛幽獨勝了﹐狻猊鏤玉。

妝樓鎭臥底須結取於菟癡小解事﹐吳娃戲學鳳仙﹐親×紅絲繚繞﹐便萬貫﹐呼來×少防失﹐卻×蹄重鑄閒坊尋刀蟋蟀吟中醒﹐悄正無聲﹐四壁立殘﹐斜照不捕﹐亦然階藥﹐紛披藏好攜兒乳飽坐榻畔﹐微溫相惱春回八九墻陰新掃。

陸綸《雪獅兒詠貓詞二闕》﹕吳鹽篛裹筠籃聘﹐好×蠶名揭×网猜翻怕是眠余獰劣﹐梅黃雨歇﹐只艸暗身藏﹐還嚙夜闌悄無魚﹐孤醒蘇蛩吟切﹐子母相持飄瞥又花陰。間洗客來曾說舞戲茸裀料比獅形難別烏雲一撚遮不住﹐捎檐微雪睛圓凸﹐銜个×蟬風咽。

春風乍喚洪×撲起瓦溝斜過×落三家尋向桑根墻左同眠穩妥﹐×又趕狺狺無柰畫樓惱偸涎﹐未××裀拋×小懺佛氈溫火也慈悲假得逗他藏躲學話﹐鸚哥打否能來个个籠雞爪破悄不放燈宵鳴課槍拖麼納許雪翻云×。

吳錫鱗《雪獅兒詠貓詞三闕》﹕田家迎否﹐鼠姑放後才醒﹐殘睡粉鼻堆嬌鎭抱雛兒遊戲呼×何事﹐悄走向×邊﹐偸×簾影外﹐銜魚竟取﹐吮毫圓未問﹐把獅圓試比訝開來細盒眼波渾似密伴瑤姬﹐銷得麝香名字橫陳乍起怕抓亂金絨難理人語細爲報杏林春喜。

女兒癡小晝長閒臥﹐毛衣雪浣﹐十日攜來不道眞如我×遊仙夢斷傍藥鼎空增幽怨﹐誰解到齋廚定後三生繭爪如龍莫被檐花吹濺燈邊瞥見要喚取牀敷閒伴偎足暖戶外月陰初轉。

翠蕉搖影﹐闌干幽處﹐臨來飛白﹐誰曳烏雲﹐睛×一堆寒色移家舊陌倩十五靑童看得休行遇墨花簾底怕妨吟客何事輕身慣擲嘆鶴花鑪空﹐已銷丹液不道頭銜又喚大官新格銅××碧切莫戀黃魚﹐殘瀝妝臺側學染美人紅的。

【句】

王建《獨漉歌》﹕獨漉獨漉﹐鼠食貓肉。

路徳延《孩兒詩》﹕貓子采絲牽。

元稹詩﹕空倉鼠敵貓﹐

蘇軾詩﹕亡貓鼠益丰。又﹕《卻鼠刀銘》﹕見貓不噬﹐又乳其家。

蘇過賦﹕鼠×筆磔﹐肉餒餓貓。

謝邁詩﹕閒看醉貓畫。

陸遊詩﹕夜常暖足有貍奴。又﹕頹然對客但稱貓。又﹕貓健翻憐鼠。又﹕貍奴知護案間書。又﹕采貓糕上菊初黃。又﹕貍奴氈暖夜相親。

範成大詩﹕閒看貓×眠氈褥。

楊萬里詩﹕朝傭午倦誰相伴﹖貓枕桃笙苦竹牀。

吳訥詩﹕羣貓晝眠鼠變虎。

文天祥詩﹕睡貓隨我懶。

徐集孫詩﹕亂葉打×貓上案。

劉仲尹詩﹕氍毹分坐與貍奴。

周紫芝《博鑪詩》﹕會當與貍奴﹐曲肱分半席。

謝應芳詩﹕貍奴晝呼至。

葛天民詩﹕貓來戲捉穿花蝶。

王邁詩﹕旣罹關虎嗔﹐宜有人貓厄。

張至龍詩﹕貓臥香綺叢。

王庭筠詩﹕花影未斜貓臥外。

沈說詩﹕花下貍奴臥弄兒。

許棐詩﹕蒲席夜間貓占臥。

楊維楨詩﹕生憎昨夜貍奴惡﹐抓亂金牀五色絨。

張翥詩﹕貓馴伴坐氈。

周權詩﹕夜龕貓占臥。

馬祖常詩﹕貓走護殘糜。

吳龍輔詩﹕斷斷貓捕鼠。

劉基賦﹕吠犬遭烹兮﹐捕貓蒙醢。又﹕×捕貓乳鼠兮﹐×以爲仁。

張養浩詩﹕貓×硯池水。

鄭子亨詩﹕口角吹來薄荷香。

任鈖《貓詩》﹕睡損苔斑日影移。又﹕詩﹕曾得太眞紅袖裹﹐君王筵上拂殘棋。

髙啟詩《許贈貍奴白雪詩》﹕牛羊貓狗先後隨。

王守仁疏﹕夫走狗逐兔﹐而捕鼠以貍。又﹕夫貓之擊鼠也﹐不窮其伏而﹐但乘其出。

余闕文﹕虎豹之文﹐曾不若狌貍之革而章。

朱彜尊詩﹕題×餘彩貓。又詩﹕貓黏七日糕。又詩﹕捕雀容貓戲。又詩﹕竈下貍奴去不回。又詞﹕貍奴去後繡墩溫。

吳綺《香奩詩》﹕銜蟬曉食每親調。

湯右曾詩﹕貓雛配畫師。

張劭《懶貓詩》﹕豢養空勤費夜呼﹐性慵柰像主人何。

朱昆田《貍奴嘆》﹕蕙×擒螻蛄。

許寶善貓詞﹕愛雪色﹐香茸梵音低訴。

宋思仁貓詩﹕戲隨蝴蝶入花陰。

