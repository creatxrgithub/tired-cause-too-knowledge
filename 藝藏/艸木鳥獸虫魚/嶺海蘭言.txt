《嶺海蘭言》﹝淸﹞區金策編著

●序言

天下之理﹐一而已。孟子曰「思則得之﹐不思則不得也。」又曰「求則得之……是求有益於得也。」種蘭𨿽小道﹐不思其所以受生之理﹐與不求其所以發榮之故﹐灌肥恐其不足﹐澆水慮其不至﹐莽鹵滅裂﹐徒望速成。此則病其太勤。諺云「花開如寶﹐花落如艸。」陰陽燥濕﹐略不措意。此又病其太惰。勤與惰交病﹐蘭之存焉者寡矣。

人之有生﹐未絕愛緣﹐有一物之嗜﹐卽有一物之累。果能空諸一切﹐塵襟悉泯﹐物我兩忘者上也。或致遠恐泥﹐不屑小道之可觀﹐亦其次也。以陶淵明之衝澹﹐林和靖之髙致﹐而東籬之菊﹐孤山之梅﹐猶復未能忘情﹐屢見歌詠。況如策者﹐墮落以來﹐無由擺脫﹐如繭之縛體﹐如絮之沾泥﹐有所好樂﹐獨愛蘭花﹐而可謂不得其正者哉﹖

園中手植幽蘭數百盆。小窗無事﹐思其理而求其故﹐有所得而成《嶺海蘭言》二卷。考察十載﹐艸稿三易。而餘年亦旣老矣。夫折空虛爲粉碎﹐滚宇宙如彈丸﹐思之用也﹔到竿頭而期進步﹐刻刺端以作沐猴﹐求之效也。昔郭橐駝種樹﹐柳子厚以爲得養人術。策𨿽有志﹐竊所未得。自玆以往﹐其有請學爲圃者﹐敢以是編對。

南海區金策衡湘自序

●緒論

《嶺海蘭言》二卷﹐初名《粵蘭百種錄》﹐友人嫌其太質﹐易以今名。其產自他處久爲吾粵傳種者﹐均皆錄入﹐蓋異域旣列《史篇》﹐流寓亦登《通誌》﹐敬援此例﹐非私其鄕也。他如江蘇之蕙蘭﹐粵俗不尙﹐浙江之甌蘭﹐粵地不宜。未敢借材﹐彊爲解事。故此錄盈三萬言﹐不襲前人一字。後有繼起訂補者﹐此則大輅之椎輪也。

黃山谷謂﹕「一桿一花爲蘭﹐一桿數花爲蕙。」朱子《離騷辯證》謂﹕「古之蘭﹐必花葉俱香﹐然後可紉可佩。」楊用修《丹鉛總錄》謂﹕「世人以如萱如蒲者爲蘭﹐九畹受誣。」諸如此類﹐聚訟紛紜。愧非王充之《論衡》﹐難伸蔡邕之《獨斷》。國人皆日蘭﹐斯蘭之矣﹗故一切考慮家言﹐槪不掇錄。考慮無常實情﹐賦詠徙盈卷帙。自《鄭風溱洧》《補亡循陔》﹐數典難忘﹐不僅漪蘭一操而已。漢唐以降﹐雅制如林﹐必欲參觀﹐有古今諸名集在。

前人蘭譜﹐首重繪圖。然他從畫理講求﹐此錄以藝植專門。況種類區分﹐微芒入細﹐雙鉤旣難恰肖﹐設色未必精工﹐不如其己也﹔又若仿效西法﹐分別陰陽﹐不惜黃金﹐畫師難覓﹐不如其己也﹔甚有刻劃錯誤﹐傳寫模糊。牛鬼蛇神﹐塗鴉惡札﹐非毛延壽卽吳道子耳﹐更不如其已也。

人身自頂至踵﹐處處各有主名﹔蘭株自葉至根﹐每節各有定位。其間花情葉意﹐千里毫釐分剖不詳﹐形神頓失。故先標《稱謂》﹐間述方言。蓋粵人談粵事﹐操其土音﹐不必循其文責其義也。次《培養》﹑次《位置》﹑次《栽種》﹐藝蘭之法已備﹐但就粵土所宜者言之。若北方嚴寒﹐及赤道酷熱之處﹐離鄕𨿽貴﹐遷地弗良矣。然佳種或變﹐本性不殊﹐因舉反隅﹐與規得巧﹐故以面面通風爲第一義。不得已﹐以刻刻畱心爲第二義。

天地生物﹐必生害物之物﹐此天地之憾也。故《防護》次之。避火但懷漢印﹐落水尙抱蘭亭﹐有奇癡者有奇癖﹐有奇癖者有奇樂﹐可知而不可效﹐可憐而不可笑也。將以蘭之身爲我身﹐並化我之心爲蘭心﹐所欲與之聚﹐所惡勿施與也。微乎微乎。家所未有﹐然後購求﹐眼老無花﹐每爲花誤﹐故《鑑別》次之。然於愛同性命﹐自然視作功夫﹐必與造物者遊﹕夢有鬼神之告。參以醫理﹐悟以玄機﹐僕於此中﹐頗勞思力。若加以泰西科學﹐細究精微﹐特質香王﹐萬花同笑矣﹗尙望他山籍匡不逮﹐故《格理》次之。至於酒罷茶余﹐花事可資助談﹐以《叢談》終焉。然非粵事﹐亦不闌入也。

蘭類最繁。往往同產一山而種各別﹐同爲一種而品各殊。古今異名﹐南北異尙。以僕譾陋﹐謹據所見所聞﹐編爲此錄。或著姓名﹐或詳出處﹐或錄一節﹐或寫全神。若無可形容﹐必資取譬。時有褒貶﹐並無愛憎。故下卷標爲二綱﹐析爲四目﹐其類蘭非蘭亦附焉。花神有靈﹐諒不以續貂爲唐突也。

譜錄原出《史誌》《四庫》編入雜家﹐命意𨿽同﹐體制已異。或謂﹕「此錄筆情纖靡﹐見誚方家。」夫昌黎毛穎語雜詼諧﹐彭澤閒情詞多濃艷﹐何況爲花寫照﹐敢不曲書花容哉﹗或謂﹕「序次時露坎坷﹐行間內含笑罵﹐胸中磊塊﹐不平謂何﹖」嗟呼﹗日月逝矣﹐故我依然。我意愛蘭﹐蘭羞見我。彼寄懷於香艸﹐消遣牢愁﹐屈大夫先我爲之矣﹐況此覆瓿者乎﹖

●上卷

◎稱謂

蘭分六體﹕其香在花﹐花者華也﹔其色在葉﹐葉者協也﹔蘭頭謂之蘆﹐蘆者顱也﹔蘭髮根之處極堅者﹐謂之丁。丁者釘也﹔所以抱葉者在甲﹐甲者夾也﹔所以蔭蘆者在根﹐根者筋也。花葉蘆甲﹐各分稱謂。丁與根﹐俱深入土中﹐故無述焉。

同蘆三葉至五葉﹐謂之一體﹐江南謂之一筒﹐吾粵謂之一槍。兩葉者謂之半槍。新舊兩槍相連者﹐謂之子母槍。新芽雙出者﹐謂之丫髻槍。數槍相連者﹐謂之一躉。

葉長大足度者﹐謂之大蘭。未足度者﹐謂之蘭菇。蘭芽謂之筍﹐筍初胎者謂之筍眼。花初胎者謂之花眼。花一竿謂之一箭。其身謂之桿﹐其枝謂之莖﹐由莖綴花處謂之蒂。花出葉上謂之出架。花與葉平﹐謂之齊架。

花七瓣三層。外層三瓣﹐向上者謂之頂﹐兩旁者謂之肩。中層兩瓣謂之捧心﹐內層兩瓣﹐上瓣謂之舌﹐下瓣謂之唇。舌端謂之額﹐唇端下垂者謂之托。此相沿俗說﹐姑仍之﹐以便稱謂﹐其實未確﹐詳見《格理》篇。

唇托有赤點者﹐謂之暈心。無赤點而純白者﹐謂之素心。

葉分三段﹐其端謂之尾﹐近蘆處謂之腳﹐其中謂之腰。葉分兩扇﹐其合處謂之坑。坑背露起處謂之骨。旁者謂之旁骨。葉之兩際謂之邊。葉之腠理﹐附骨而生者﹐謂之筋。

葉謂之劍﹐像形也。故葉坑平者﹐謂之平劍。葉尾扭者﹐謂之扭劍。有長劍﹐有短劍﹐有企劍﹐有直劍﹐有硬劍﹐有軟劍。葉端纖者﹐謂之鼠尾﹐又曰蟺尾。闊者謂之哈蟆嘴。尾下垂而起兜者﹐謂之茶匙嘴。葉腰闊者﹐謂之螳肚。葉腳勻排直上者﹐謂之收腳。斜出而臥者﹐謂之義腳﹐亂出者謂之散腳。

甲髙厚而健銳刺指者﹐謂之鐵甲。抱葉緊者﹐謂之企甲。斜生不抱葉者﹐謂之散甲。

凡蘆之扁大而圓者﹐謂之荸薺頭﹔長者謂之茨菇頭﹔長而扁者﹐謂之蒜子頭﹔長而狹小者﹐謂之韭菜頭。

◎培養

蘭性與人性同。水與泥其飲食也﹐盆者其衣冠也。培養首重取材。至於灌漑之事宜﹐本無一定成法。不洞悉其所以致病之由﹐則愛之適足以害之。是以別詳《防護》篇中﹐以便參勘。

流水勝止水﹐淸水勝濁水﹐新汲水勝積潦水。雨水爲上﹐山水次之﹐河水次之﹐井水又次之。污膩臭穢之物﹐一切花木所籍以爲肥沃者﹐皆蘭之所大忌也。不拘何水﹐以淡爲貴﹐其帶鹽味喊味灰味礬味者﹐皆蘭之所大忌也。

春夏用水不多。秋冬之時﹐種蘭百盆﹐一月中須水不過數石。雨時用缸儲備﹐亦殊不費事﹐但缸須有蓋。若被日曬生苔﹐又不若河水之爲佳也。

惟泥亦然。其具鹽質碱質灰質礬質者﹐忌與水同。帶沙質者﹐未償不佳﹐取其松爽也。但須八成土﹐二成沙﹐沙又極細﹐令人見爲土﹐不見爲沙者方妙耳。至於艸根樹葉﹐堆積雜遢﹐其泥不可用﹐夫人皆知之矣。

泥以帶有鐵質者﹐爲無上之品﹐然極難得。產鐵之山﹐下有居民﹐竣池塘以爲停蓄﹐引溪澗水以爲來源。冬季取塘底幼泥﹐攤之欲其薄﹐曬之欲其幹﹐履而壓之欲其堅﹐碎而篩之欲其勻。然後分爲三等﹔粗者如棋子﹐放盆底﹔次者如指頭﹐放盆心及盆面﹔幼者如豆粒﹐放盆邊及近根處。須平時儲備﹐以待分栽之用。

產鐵之山﹐如淸遠之逕口﹐四會之江谷﹐皆佛山二百里之遙。若專人購取﹐似亦無難。柰肌驅出門﹐不暇畱意閒情﹐爲蘭花報效﹐柰何﹗如帶鐵質者不可得﹐墉泥之近山無雜質﹐而制又如法者﹐亦可用也。或曰「池塘近山者少﹐近村市者多﹐不得已而思其次可乎﹖」無雜質而制如法者無不可。帶雜質而制又不如法者﹐𨿽近山之塘泥﹐亦不可用也。

「然則泥之用火煆過者可乎﹖」此更不得其已也。泥帶雜質經火煆﹐則雜質去而土性存。然煆亦不宜過火﹐否則堅同磚瓦﹐磽瘠不堪﹐如人之經常茹素﹐未免寡味。

「河水勝井水﹐何以不用河泥而用塘泥﹖」蓋河泥粘力弱﹐見水易化﹔塘泥粘力厚﹐見水難化。若得一種河泥﹐能具塘泥粘力者﹐當較塘泥更勝﹐惜未之見耳。

佛山金漁塘泥質堅致﹐浸諸水中﹐經月不散﹐天下所稀有也﹐用之盆面最宜。近有以石子磚碎蓋面者﹐謂「不生艸」。夫盆至生艸﹐種艸可也﹐種蘭奚爲﹖更有鋪以珊瑚瑪瑙屑者﹐蓋俗不可耐矣﹗

金漁塘泥最知名。日本歲以重價購去。自塘築石欄﹐挖取不易。次則水流塘亦堪匹敵。此兩塘不近紙店染房﹐無灰碱質味摻雜故也。然金漁塘名播雞林﹐若水流塘非假金漁塘之名﹐𨿽市善研﹐丰泥亦有幸有不幸歟﹖

盆質宜瓦不宜瓷﹐宜舊不宜新﹐宜厚不宜薄﹔盆形宜圓不宜方與有角﹐宜上寬下狹﹐不宜盆口有稜﹔盆底宜如仰盅﹐不宜凸臍﹐盆底之孔﹐宜大不宜小﹔盆腳宜髙不宜矮﹐宜鼎足不宜圓裙﹔盆宜有墊﹐墊以蓄水﹐但不宜沒足。選盆之法﹐如是而已。若刻繪金碧﹐與蘭無涉﹐徒飾美觀而已。

瓷則曬易熱也﹐新則性太烈也﹐薄則易脆裂也。方與有角﹐則消水難澈也。盆口有稜﹐則分栽折根也。凸臍孔小﹐則積水不易竭也。腳矮裙圓﹐則气難宣泄也。盆無墊﹐則螻蟻緣聚也。墊水沒足﹐則過濕無節也。知不宜者之獘﹐卽知所宜者之有利矣﹗

無錫紫砂盆﹐性質於蘭最宜。日本黑泥盆亦佳。至於龍泉藍白色諸花釉盆﹐𨿽精美﹐終嫌火性未除﹐然較之景徳鎭瓷盆﹐則還勝數倍矣。若能就地取材﹐石彎瓦釉盆﹐擇其合適者﹐亦可用也。

盆底墊須平﹐乃便安放。深須一寸﹐始敷儲水。盆足須髙一寸以上﹐始能離水。此爲一定之法。石彎盆底墊式頗多﹐合法者則少﹐必須親自選擇﹐否則稂莠雜投。市人伎倆﹐大槪如是﹐不足怪也。

建蘭來粵者﹐種以鐵鍋﹐頗爲繁茂。惜乏雅觀。若鑄鐵盆。價固非廉﹐且嫌體重。友人王綽然﹐用生鐵礦砂如豆大者﹐百數十粒﹐雜置盆中﹐亦云甚佳﹐惜未經親試耳。

蘭花開時﹐陳列庭前﹐花架自不可少。架須以木爲之﹐朴雅方與蘭稱。架面作盆墊式﹐可以儲水﹐最爲妙制。若瓦質花架﹐在圓中常設則宜。

◎位置

蘭性與人性同。位置者﹐蘭之居處也。居處不適﹐人猶不安﹐而謂蘭能安乎﹖是故蘭喜陽而惡熱﹐喜雨而惡濕﹐喜遮而惡密﹐喜風而惡雪﹐皆相反也。知此﹐可以得蘭花位置之宜矣﹗

「喜陽而惡熱何也﹖」養蘭之法﹐陽多則花佳﹐陰多則葉佳。「然則半陽半陰﹐遂花葉並佳乎﹖」曰﹕否﹐此則莫如執中也。太陽一綫﹐滿室皆光。以十分計之﹕七分蔽日﹐三分露天﹐足矣﹗故應背西北而面東南。一日之中﹐只得寅卯辰三時日光曬到﹐余時可以不用。旣地方各異﹐以久曬而盆身不烘爲恁﹐蘭性各殊﹐以久曬而葉尾不焦爲度。此前輩相沿不易之法也。

「喜雨而惡濕何也﹖」久旱得雨﹐蘭芽怒生。陰雨連旬﹐蘭根朽腐。「三五十盆﹐可以遷蘭入室。如盈千累百﹐無地安放﹐則又柰何﹖」曰﹕是不難﹐惟去其太甚耳﹐是故勿當檐滴﹐慮其衡擊也﹔勿過近墻隅﹐免其淤積也﹔承盆之基﹐橋洞中空﹐勿磚石塡塞也﹔安蘭之所﹐與几案齊髙﹐勿離地太迫也。「彼蘚苔生其上﹐螻蟻穴其內者何哉﹖」曰﹕無非濕之一字﹐所招致也。蘭花防濕﹐料理最難。果見晴雲無期﹐每盆減去面泥﹐現出蘆丁﹐則淤濕不致過甚。此𨿽無聊之極思﹐捨此更無別法矣﹗

「喜遮而惡密何也﹖」蘭畏久曬﹐法必須遮﹔蘭貴通風﹐遮又忌密。故未求佳種﹐宜先蓋涼棚。以鐵爲网﹐旁豎竹籬﹐上施漁箔。日則張之﹐以避炎曬﹔夜則捲之﹐以挹淸露。法至善也。然亦有獘。僕輩貪懶善忘﹐夜失於捲束猶可﹐若日不張箔﹐則滿圓之葉﹐寧不成爲焦類耶﹖究不如細竹排勻﹐闊窄相等﹐所謂七分蔽日﹐三分露天者﹐較爲穩妥也。更視气候陰晴﹐隨時增減。法詳《藝蘭僮課》中。僮課有云「竹大則宜破之」﹐蓋全竹易藏有宿水﹐風髙物燥﹐竹裂水流﹐則滴葉損葉﹐滴花損花﹐不可不愼也。

蘭固喜遮也。惟二三月天气﹐風和日暖﹐放陽宜多占一二分。因此時新筍初芽﹐得暖而漸彊壯。過陰則蘭蓀苒弱不堪矣。此爲活法。

天下之第一大煞風景者﹐莫如翻倒蘭棚。愼之哉﹗愼之哉﹗亦有養蘭樹下者﹐然疏密未必合宜。加之以鳥糞所污﹐敗葉所積﹐蛛絲蟻粒所墮﹐一切皆害蘭之物也。苟爲地勢所拘﹐或養於橘柚樹之下﹐庶乎其可。

「喜風而惡雪何也﹖」通風爲種蘭之先務。陽多花佳﹐陰多葉佳﹐此爲通風者而言之。若不通風﹐陽多則曬死﹐陰多則淤死﹐無不死也。至於霜雪肅殺之气﹐除後凋之松柏外﹐凡艸木無不畏忌﹐況如蘭之柔脆者乎。吾粵𨿽少雪﹐但當嚴寒之夜﹐必須密蓋蘭棚。或擇三五貴品﹐入室中藏避爲佳。

大江以北﹐九月之後﹐蘭盆無不密藏。所謂「芝蘭之室」是也。河水旣合﹐則閉門塞寶﹐分布火盆。嶺南天暖﹐可以不必若此。

◎栽種

蘭性與人性同。蘭之分盆栽種﹐猶人之分居也。過盛而不分則根枯﹐未盛而屢分則葉弱。以種養得法論﹐大率粗品三年一分﹐貴品五年一分﹐最爲得中。分墨蘭﹐春分後﹔分秋蘭﹐小寒後。是時老葉卸盡﹐新芽將生﹐百無一失。

欲分蘭先歇水。蓋蘭之根葉﹐濕則脆﹐幹則韌。俟歇水五日後﹐泥與盆分離﹐向底孔一頂﹐自能倒而出之矣。旣不損葉﹐又不傷根。出盆之時﹐最要仔細。曾見有用力過猛﹐翻根向天﹐蘭葉盡折者﹐不可不愼。

蘭旣出盆﹐須將泥團臥放﹐細心用竹簽將泥剔盡。葉之瘕﹐甲之枯者剪之﹔根之朽﹐蘆之腐者刪之。切勿傷及蘭丁﹐是爲至要。蜘痕蛛迹﹐逐葉拭除。安放髙爽之處﹐不見日﹐不見水﹐待根性柔軟﹐方可栽種。倘遇天雨﹐不防多待數天。每盆以十至十二槍爲率盆之大小﹐視蘭葉之粗細。盆之淺深﹐視蘭根之長短。

種時﹐先用曲瓦覆蓋盆底孔上。將蘭槍豎放盆內﹐如法排列均勻。先下粗泥三分之一﹐略提起蘭槍一二寸﹐以艸箍圍蘭尾﹐次下幼泥三分之一﹐將蘭槍提至恰好處﹐豎立端正。然後用竹簽﹐輕輕向根隙徧插。再下中泥三分之一﹐塡密盆心盆面﹐寧實勿空﹐寧滿勿陷。諺云「深深種﹐淺淺栽」是也。

蘆尖抵盆口半寸﹐此髙下如法也﹔每躉相距均勻﹐此疏密如法也﹔泥覆蘆身之半﹐此深淺如法也﹔新槍向外﹐舊槍向內﹐不塞盆心﹐不貼盆邊﹐此位置如法也﹔壯弱相間﹐四周排勻﹐外圓如月﹐中空如環﹐此排列如法也。似此﹐不特好生﹐而且好觀矣﹗

蘭一盆分爲兩盆者﹐槍必壯弱相間﹐以便相等成對。若兩盆分爲四盆者﹐壯弱各自成對可也。種畢﹐置之水缸內﹐漫至盆面爲度﹐約半時許﹐置有風無日處﹐無不活矣。

凡墨蘭數槍爲一躉者﹐畱子母槍。其餘蘭頭﹐顆數多寡﹐當今連屬﹐另盆培壅。一二月後﹐蘭菇破土而出。三年脫卸剝換﹐可成大蘭。如割拆散種﹐多致不生﹐縱生亦弱。

凡分秋蘭﹐粗品與墨蘭同法。貴品則不然。蘭頭𨿽多﹐只可截去朽腐﹐非極蕃茂﹐必照原躉落盆﹐否則培壅蘭頭﹐卽出蘭菇﹐見日必萎。不增蘭槍﹐徒傷蘭气﹐無益也。況僅子母槍﹐分則新芽體弱﹐往往兩三年不開花。

培壅蘭頭﹐宜露出蘆尖﹐泥面常令潤澤。蘭菇在土之時﹐見日宜少﹔出土之後﹐見日宜多﹐多則易於長大。

新種之蘭﹐𨿽極天旱﹐七日後方可澆水。天雨則置室內通風處﹐不致卸葉。

種蘭有二急六忌。二急﹕盆孔塞宜急疏﹐泥融化宜急換。六忌﹕酷署忌種﹐嚴寒忌種﹐烈日忌種﹐槍弱忌種﹐蘭芽開口忌種﹐多雨忌種。

◎防護

養蘭以面面通風爲第一義。不得已﹐以刻刻畱心爲第二義。天下無不病之蘭﹐但視其微與甚耳。知其所以致病之由﹐方有治病之法。蘭在气交之中﹐籍陰陽以生﹐而陰陽有偏勝﹐則蘭病矣﹗凡病於陽者﹐葉尖常焦﹐輕則不下連﹐重則尾段全焦矣。病於陰者﹐葉生黑點﹐輕則不透背﹐重則頭腳俱黑矣。葉焦根尙未傷﹐春來猶能生發﹐至頭黑者根必朽腐﹐非培養數年﹐不能復原矣。

蘭非經手栽種﹐每不如法。盆深根淺及盆寬槍少﹐則土气不通﹐陰病也。盆淺根長及盆窄槍多﹐則土膏不潤﹐陽病也。泥太粗及太松﹐則水气不畱﹐陽病也。泥太幼及太實﹐則積水易淤﹐陰病也。泥不如法﹐將面泥逐層剔去另換新泥﹐不動蘭根﹐最爲穩妥。盆不如法﹐𨿽非其時﹐亦當換盆再種。遮蓋太疏則陽病﹐太密則陰病﹔澆灌太多則陰病﹐太少則陽病。此病由人生者也。風髙物燥﹐酷暑燻蒸﹐則陽病﹔久雨淋漓﹐嚴霜肅殺﹐則陰病。此病由天致者也。張仲景云「見於陽者﹐以陰法救之﹐見於陰者﹐以陽法救之。」人與物一理也。陽病先傷於上﹐而後及下﹔陰病先傷於下﹐而後及上。至於燥濕不均﹐及灌肥太過﹐則陰陽交病矣。重者無法可救﹐輕者新槍拳曲臃腫﹐夾疊重生﹐謂之瘕葉﹐見必剪去之﹐或能復生。若不忍割愛﹐無異爲蘭養癰也。

蘭之諸病﹐無論其微甚。以吾驗之歷久﹐惟陰病者居多。蓋愛護備至﹐則灌水惟恐不勤。不知蘭性忌濕﹐一旬之內﹐天雨一次﹐則水缸可以不設。故春夏澆水甚稀﹐秋冬雨少﹐兩日灑葉一次﹐五日淋根一次足矣。且澆水須在朝曦未出之前﹐或在黃昏日入以後﹐遲早皆不適宜也。

彌月陰雨﹐蘭病尙少。惟三日一晴﹐兩日一雨﹐泥面未幹﹐天雨又至﹐晴時極熱﹐雨時極寒﹐眞無可柰何也。此種天時﹐十蘭九病矣。可盡將盆蘭﹐移入室中﹐最好安放內廊檐下﹐通風而雨灑不到。至天晴定後﹐回復原處。若天久雨之後﹐不晴不雨﹐陰翳連旬﹐人情亦覺悶損﹐蘭性更覺難堪。如新芽出土之時﹐總以露天安放爲妙也。

蘭品淸髙﹐果泥堅水潔﹐位置適宜﹐已畢種蘭能事。若望其壯盛花多﹐雨前用尿二水八和勻﹐灌根一二次。非其時﹐則無益而有害矣。若灌肥之後﹐約一小時許﹐天雨不至﹐速用淸水痛灑一番﹐是爲至要。苟雜揉混澆﹐希冀助長﹐吾見其蘭之日槁也。初年分栽﹐蘭槍尙少﹐土气濃厚﹐灌肥反爲不美。次年以後﹐槍蕃土薄﹐灌肥則不可少。或連陰久雨﹐灌尿無時者﹐用存性牛豬骨灰﹐取指頭大小者三五勺﹐分放盆面近旁處﹐可也。

蘭葉經霜﹐始則色赤﹐久則質枯。輕則薄如蟻點﹐重則深如染絳﹐蘭病之最急者也。蓋蘭病皆積漸而至﹐補偏救獘﹐尙可徐圓。惟霜天雪夜﹐一宵失檢﹐數載徒勞。不特目前蘭葉早枯﹐卽下年蘭葉亦弱。靑女封姨﹐恩仇分別﹐殆物亦各有所畏喜歟﹖

「然則治法若何﹖」曰﹕密蓋蘭柵﹐遷蘭入室﹐《位置》篇中﹐早已言之矣。此良醫不治已病﹐而治未病也。若已病矣﹐先洗以暖水﹐次拭以絮棉﹐甚者將面泥另換﹐安放暖處﹐隔一兩日始見太陽﹐可救十中之三四。或蘭葉被雪壞﹐根蘆未傷﹐此後須令頻見日光﹐下年新槍﹐方易騰茂﹐亦法所當知也。

護葉尙易﹐護花最難。種蘭一年﹐看花能有幾日﹖花箭旣出土﹐放在略陰之處。有雨必避﹐有水勿澆。若陳列庭前﹐朝則令見日光﹐夜則令吸風露﹐自然花箭髙大﹐朵瓣齊整。苟不如法﹐卽使十萬金鈴﹐亦無當也。

花箭受病﹐自有數端﹕虫蟻嚙食者病﹐陰晴無時者病﹐燥濕不勻者病﹐花時澆肥者病﹐大雨淋漓者病。若閉置室中﹐放近燈下者﹐花或不病﹐而葉亦病。

艸木無知﹐故蘭病有外因而無內因。然亦有不由內外因者。蜘蛛蟻蚯﹐壞葉損根﹐四者蘭之蟊賊也。如盆蘭生蜘﹐不可以終日﹐狀如蠹漁﹐卵如木虱。蜘藏土內﹐澆以煙骨水﹐蜘逸葉上﹐洗以退筆﹐此治蜘法也﹔蛛巢葉背﹐兩葉緊貼﹐切勿驚動﹐兩指順推﹐此治蛛法也﹔盆墊水涸﹐螻蟻所喜﹐水漫盆面﹐越宵乃止﹐此治蟻法也﹔蚯蚓柰何﹖茶麩水澀﹐只灌蘭根﹐勿濕蘭葉﹐此治蚓法也。

物中之蟊賊﹐猶可治也。蘭根最松﹐一撥卽起﹐某等貪鄙之徒﹐乘人不見﹐袖底懷歸﹐種又不如法﹐必致萎謝。此則人中之蟊賊也。春雷發聲﹐能無懼乎﹖吾輩憐香﹐不可不愼防也。

艸木中惟茶菊二種﹐其性略與蘭同。蒲艸棕櫚﹐亦可點綴籬落﹐此外多非所宜。更以瑞香爲大禁。古人呼爲麝囊花﹐一切花木﹐無不忌之﹐而蘭爲尢甚。俗所謂「蘭與瑞﹐大家累」﹐是也。故凡蘭與瑞香同植﹝一作相近﹞﹐無不皆萎矣。孫眞人《千金方》中﹐藥品必注明其性之所忌﹐殆非無見。

蘭之諸病﹐防不勝防﹐護不勝護。惟一言以蔽之曰﹕面面通風﹐則蘭樂而無病。或曰「子非蘭﹐何以知蘭之樂﹖」曰﹕此從《靈樞》《素問》中得來。若謂前身明月﹐幾生修到梅花﹖才非謝覺﹐芳蘭竟體﹐未敢自居。至如莊子夢蝶﹐蘧蘧然一覺﹐時或仿佛近之。

◎鑑別

蘭之價值﹐或相倍蓰﹐或相十百﹐或相千萬﹐於何辧之﹖曰﹕於花辧之。花不常見柰何﹖曰﹕於葉辧之。辧葉不能萬全﹐以理而已。花有花理﹐葉有葉理。根蘆甲筍﹐莫不有理。辧理旣眞﹐見花可也﹐見可也。見蘆根甲筍亦可也。遠而望之可也﹐近而卽之可也﹐暗中摸索亦可也。必逐種分析﹐𨿽十年種養﹐一生經歷﹐亦有所不能盡也。

○種類之暈素宜辧也

葉硬腳軟者暈種也。葉軟腳硬者素種也。暈種亦有葉軟者﹐柔中帶剛﹔素種亦有葉硬者﹐剛中帶柔。此辧葉情也﹔暈種筋骨粗﹐素種筋骨幼。暈種亦有幼者﹐肉薄而粗。素種亦有粗者﹐肉厚而滑﹐此辧葉質也﹔暈種葉色沈﹐素種葉色潤。暈種亦有潤者﹐浮光外露﹐素種亦有色沈者﹐精華內蘊。此辧葉色也。若如此辧蘭﹐三者比較而參觀﹐𨿽不中﹐不遠矣。然莫要於辧甲﹔靑而帶紅者﹐必暈種。靑而帶黃者﹐必素種也。但甲交秋後漸謝。不得不靠葉爲憑矣。

○落山之久暫宜辧也

蘭新落山﹐蘆甲疊生﹐葉槍錯出﹐卽經數年剝換﹐終覺山气未除﹐名圓所不尙也。無論是否佳種﹐其葉尾必亂﹐葉質必薄﹐骨帶波折﹐腳帶參差﹐總不如舊落山之蘭可貴。若新到建蘭﹐花則年少一年﹐葉則歲短一歲。變種之後﹐益不堪入目矣。

○蘭槍之壯弱宜辧也

兩槍各三葉﹐不敵一槍五葉﹐何也﹖五葉必花﹐葉少者無花。來春新槍丫髻叢出﹐是槍數𨿽同﹐有花與無花異矣。凡丫髻新槍與舊槍﹐皆四五葉者上也。新槍四葉﹐而舊槍五葉者次之。新槍三葉﹐而舊槍四五葉者又次之。是則漸趨弱矣。蓋蘆大則壯﹐葉髙則壯﹐甲之層數多則壯。徒以葉色油潤﹐槍數濃密爲壯者﹐淺士之見也。至辧蘭之有無受病﹐尢爲至要。已詳《防護》篇中。

○出產之同異宜辧也

粵蘭以仁化之丹霞﹐惠州之羅浮所產者﹐最爲知名。其他深山﹐不乏佳種。𨿽花品無定﹐然葉垂腳企者上。福建臺灣﹐及漳泉龍巖諸州之蘭﹐到粵最多﹐葉長而潤﹐質軟而垂﹔湘江﹑灃水﹑楚﹑本荃苣之鄕﹐然長衡諸州﹐來者不過數種﹐蘭葉亦健。惟是旁糙腳散﹐作花甚少。江蘇之蕙蘭﹐浙江之甌蘭﹐葉情萎靡﹐雜亂無章﹐土旣不宜﹐見亦生厭。蓋無論何處所產﹐但葉和花與粵蘭相類者﹐久種愈佳。與粵蘭稍異者﹐易變劣種。與粵蘭大異者﹐𨿽生不蕃。

○花箭之稀數宜辧也

蘭之弱及受病者無論矣。有葉極茂盛﹐多年不見一花者﹐亦有一年內而花開數月者。大抵蘆最上者爲荸薺頭﹐次則茨菇頭﹐皆多花。其蒜子頭者﹐有花亦稀﹐韭菜頭者﹐必不花矣﹐於蘆可辧也﹔葉厚而身企者﹐葉健而腳收者﹐葉細而蘆大者﹐葉短而甲髙者﹐皆多花。反是皆少花﹐於葉可辧也﹔鐵甲﹑企甲﹑緊甲者﹐皆多花﹐軟甲﹑義甲﹑散甲者﹐皆少花﹐於甲可辧也﹔一母槍而生三四新槍不等及周年新槍疊生者﹐每槍皆兩葉﹐𨿽極壯亦僅三葉者﹐凡數年不見一花﹐必皆此類﹐於新槍可辧也。若夫培植之工拙﹐又在辧種之外矣。

○花架之髙下宜辧也

秋蘭之肯作花者﹐每不出架﹐能出架者﹐不輕作花。兩善難兼﹐可見全材之不易得也。其辧法亦大致相同。蓋花出架而又花多﹐除三五名種之外﹐珠覺罕見。惟不拘何種﹐凡蘆甲葉眾美華具者﹐百不一睹。

以上所論﹐皆爲不見花者言之﹐所謂診蘭之脈也。夫撥十得五﹐取土且然。如謂見匣可以知劍﹐得荃可以知漁﹐據理推求﹐必無差誤﹐則亦不敢許也。或曰「誠中形外﹐蘭理固然﹐不知根之形狀﹐與花之品格﹐亦可據理斷歟﹖」曰﹕葉與根相應。根之長短大細﹐多與葉同。故葉舒則根萌﹐葉敗則根腐。葉與花亦相應。葉捲扭者花飛揚﹐葉平直者花端正。惟朵之多寡﹐瓣之大小﹐不能以葉定耳。

或曰「然則見花買蘭﹐自無差誤﹐奚事此紛紛者爲﹖」曰﹕以之買墨蘭則可﹐以之買秋蘭則不可。物有同好﹐捷足先得﹐一也﹔花時無多﹐兩不相值﹐二也﹔天時人事﹐花不如量﹐三也﹔花無定期﹐人無定居﹐四也。有此四難﹐欲多求三五佳種﹐未免有河淸難俟之嘆。況自命爲藝蘭主人﹐必見花始能辧識﹐非信道不篤﹐卽認理不眞矣。故精鑑別﹐縱使不飫所望﹐必有可觀者焉。

花葉本同一理。凡見葉而不能定其花品之髙下者﹐卽見花亦必不能定。蓋花必究其所從出﹐花從三葉出者﹐其四葉出﹐花必更髙大可知矣﹔花從舊槍出者﹐其新槍出﹐花必更壯盛可知矣﹔天色不合宜出者﹐其合宜出﹐花必更齊整可知矣﹔培植不合法出者﹐其合法出﹐花必更精致可知矣。

至於花葉﹐當前品評﹐尙無定論。江南評蘭﹐以花爲主﹐葉之美惡不計也。評花以格爲主﹐箭之髙矮﹐心之暈素﹐朵之多少不計也。吾粵花葉並重﹐蓋賞花不過數次﹐玩葉無間歲時﹐各用各法﹐不必是朱非白也。

粵蘭惟重素心。其暈種心有赤點者﹐除三五名品﹕如媚嬌素﹐一綫紅等之外﹐賞家不掛齒頰。卽甚奇異﹐不足登金穀之堂也。

粵中評蘭﹐苟非暈種﹐卽不拘一格。潔白如雪﹐素質天成﹐以色勝也﹔頂正肩平﹐唇舒舌立﹐以格勝也﹔參差錯落﹐斜正相生﹐以致勝也﹔昂藏獨立﹐髙出葉表﹐以超勝也﹔小花短瓣﹐自然名貴﹐以韻勝也﹔同蘆並桿﹐一桿雙丫﹐以異勝也。大抵物以罕見爲奇﹐能於一望各艸之中﹐卓然別開生面者﹐卽爲貴品。

世俗所尙﹐以花出架而朵數多者爲貴﹐不過取其熱鬧耳。然亦有辧。凡蘭葉髙大長闊者﹐花不出架﹐則葉必遮花。朵數不多﹐則花不勝葉。若纖細短小諸名種﹐花𨿽三兩朵﹐亦覺名貴﹐此則相賞在牝牡驪黃之外矣。吾粵前輩評蘭﹐惟尙葉﹐近日則花葉並重矣。故評蘭之法﹐尢當畱意。蓋葉爲花之佐﹐佳花必須有佳葉配之。葉質貴厚﹐葉色貴瑩﹐葉腳貴健而堅﹐葉尾貴軟而彎﹐葉坑貴淺而平﹐筋骨貴藏而不露﹐甲貴企而腳收﹐蘆貴大而葉細﹐是謂全美矣。至於長短大細﹐平劍扭劍﹐各視其種耳。

◎格理

蘭𨿽結子﹐虛軟如棉﹐不能播種。須由母蘭發筍﹐輾轉而遞傳。推求原始﹐厥種何來﹖蓋山川淸淑之气﹐鐘於人爲奇士﹐鐘於物爲奇品。奇固不常﹐人物同理。是以泉怪石峭﹐林巒深遂﹐名蘭乃產其中。古人謂﹕「蘭生幽谷」。不信然耶。

或謂﹕子無虛結﹐種不虛生。子熟至破殼﹐因風吹落﹐粘著土面﹐必燥濕合宜﹐方能生長。若用人工﹐百不得一。而且初生蘭葉﹐僅長分寸﹐非經三四年﹐甚至十年﹐不能成大蘭﹐故蘭產必在人迹不到之處。粗種多結子﹐故多名種少結子﹐故少﹐此一說也。造化生生這妙﹐有不可思議者。

蘭芽始萌﹐先出蘭甲﹐數層裹之﹐每層甲內﹐已有小芽﹐胎蘗其中﹐爲下年抽發張本。比如嬰孩﹐甫離母胎﹐陰陽生育之具﹐已早備矣。

蘭之全體﹐凡丁﹑甲﹑根﹑蘆﹑花﹑葉﹐皆由眾小長管﹐排比相合而成。其管皆中空﹐生气津液﹐二者充滿其中。晝與晴﹐則葉中气液﹐下降至根﹐故葉色槁而體薄。夜與雨﹐則根中气液﹐上升至葉﹐故葉色潤而體厚也。

母蘭發芽﹐先結蘭丁。蘭丁者﹐蘆之盡處﹐諸根之總匯﹐蘭胎之鼻祖也。丁初結時﹐不過些小一點﹐在母蘭蘆內﹐經年醞釀﹐然後成芽。由丁生甲﹐由甲生筍﹐由筍成蘆﹐由蘆舒葉。葉以漸而長﹐蘆以漸而大﹐然後根以漸而生。未生根之前﹐藉母蘭蘆內气液以生﹐猶嬰孩之需乳哺也。

丁內眾管﹐相切最密﹐故質極堅韌。其甲由近旁處之小管﹐分丫而生﹐略如竹之有節﹐甲則其箍也。大蘭歷年一周﹐當春稟气旣足﹐則丁內眾管﹐分爲多管﹐以備新芽結丁之材料。

甲與丁在母蘭身上﹐先後同時而生。猶鳥卵在母胎便生殼也。初時蘭丁﹐全力注於甲﹐適甲內葉胚已齊﹐丁之全力分注於葉。葉出甲外﹐丁之全力﹐注於葉者日增﹐注於甲者日減﹐及葉已長足﹐丁之全力﹐蓋注於花。花罷則注於筍﹐不復注於甲﹐而甲亦功成身退﹐後先枯謝矣。

甲猶甲冑之甲﹐以護全體。甲共分六層﹐上二層以護葉﹐中二層以護花﹐下二層以護筍。亦有五層七層者﹐亦有花在上下層﹐筍在中層者。此第言其大槪。大抵蘭壯盛﹐甲之層數必多而且髙。蘆與丁𨿽分二名﹐實則一物相連﹐分爲多節。丁內眾管﹐至蘆處則漸大﹐至節處則分丫。上數節以生葉﹐下數節以生根﹐至出芽出花﹐皆在其中數節﹐卽丁處也。上下被傷﹐猶有生機﹐若傷及蘭丁﹐從無生理。

丁上結爲蘆。蘆內眾管﹐質比丁處略脆。管內空處﹐膠漿充滿其中。其膠漿﹐由葉之津液下降﹐經日光熬煉而成。初年花賴以滋長﹐次年筍賴以灌輸﹐三年﹐丁賴以久存。是物也﹐蓋管內气液﹐能上下升降﹐管外膠漿﹐能內外灌輸﹐一橫一豎﹐各有功用也。

蘭根極粗﹐與他植物異。只能在泥隙中鉆行﹐不能向泥心直插。故泥粒之大小﹐必須得宜。他植物之根﹐吸收土汁﹐其力在端﹐蘭根則藉泥土培雍﹐四周吸力均勻。若盆中有一段離土﹐則此段必枯。

蘭根外肉而內骨。肉之功用﹐在吸收土汁﹐化爲气液以養骨。其骨由丁內眾管﹐分丫而出﹐堅硬而柔韌﹐本粗而端銳﹐功用在引肉中气液上行。蓋近丁處總匯故本粗﹐旁行泥中之隙故端銳。蘭本上重下輕﹐非堅硬不能持固。泥隙曲屈四達﹐非柔韌不能鉆入也。

凡蘭放陽處及久晴﹐而泥常幹者﹐根必瘦長而深入。放陰處及久雨﹐而泥常濕者﹐根必肥短而淺浮。此何以故﹖蓋泥常幹﹐則全蘭之气液下降速﹐而上升亦速﹐根不暇停畱故瘦。根向盆底引土汁上升﹐取以自救﹐故長而深入。泥常濕﹐則全蘭之气液下降遲﹐而上升亦遲。根常受潤澤﹐故肥。根在盆面﹐吸土汁上升﹐可以足用﹐故短而淺浮。升降循環﹐互相消長﹐一有太過不及之差﹐則蘭病矣。

蘭葉分兩扇﹐其合縫處有大管一條﹐貫徹首尾。每扇各有次大管佐之﹐旁又有更次大管夾之。其餘面皆小長管排比而成。合縫處管略大﹐旁處管略小﹐故葉縫厚而葉旁薄也。葉之功用﹐蓋在晝則吸受日光﹐熬煉津液﹐蘆得之爲膠漿。夜則升引土汁﹐催動生气﹐根得之藉以透達。其升降皆以眾大小管爲道路﹐必藉風力吹拂功用﹐始能流動。故種蘭以通風爲第一義。

花箭旣出土﹐蘭通體全力﹐盡注於花。必丁﹑蘆﹑根﹑葉﹑生長力充足﹐乃能作花也。蓋蘭花﹐爲蘆內膠漿滿足﹐溢出而生。多受日光﹐則葉之津液下降者多﹐而蘆之膠漿亦多﹐是以陽多則花佳。若少受日光﹐葉中津液﹐畱以自澤﹐不盡下降於蘆內﹐爲熬煉膠漿之用﹐是以陰多則葉佳。蘆內膠漿滿足﹐受日光熬煉﹐然後溢出爲花。其香則又花中溢出之气也。故在盆則香濃﹐折下則香減﹔晝則香濃﹐夜則香減。卽安置無雨處亦然。比如炊飯﹐熟時則飯香四布﹐而冷時則否者﹐火气消減故也。蓋根葉之釀气液﹐蘆之釀膠漿﹐與花之釀香气﹐皆藉日光之功也。

蘭花本一心六出。除兩肩瓣與兩捧心瓣相對外﹐頂瓣與唇瓣亦相對﹐中間舌爲花心。此以上下參相對待也。試觀結子時﹐諸瓣齊謝﹐惟舌獨存﹐其理顯矣。

合而觀之﹐蘭根吸引土汁﹐化爲生气津液上升﹐經丁蘆以達於葉。蘭葉吸收日光﹐其生气下降於根﹐催令遠達。其津液下降於蘆﹐而熬煉膠漿。膠漿滿足﹐開花結子﹐卽其歸宿之處也。根與葉﹐爲全蘭受生之源。甲以護體﹐蘆以儲神﹐丁爲咽喉﹐眾管爲脈絡﹐日光土汁爲水谷﹐生气津液爲气血﹐風力爲呼吸﹐無非爲作花起見。故花眼初胎﹐其朵數瓣胚﹐皆已齊備﹐逐漸推展﹐以至髙大成箭焉。

甲早出者故早凋﹐根後生者故遲朽﹐旁葉先出亦先謝﹐心葉後出亦後枯。惟蘭丁先甲葉而生﹐後根蘆而存。蓋蘭之通體﹐蘭丁最爲要害。卽此﹐可悟其理也。

◎叢談﹝待續﹞

蘭不擇地而生。意者貫耳歷面之國﹐苗瑤黎僮之鄕﹐亦必有名種出其中﹐但不知采取﹐湮沒無聞耳。方今淸平之代﹐一統車書﹐火車輪船﹐無遠不屆﹐將來風气大開﹐當別有奇姿異態者﹐被發現出來﹐企余望之。

余家佛山。裏中藝蘭前輩﹐如楊瀛州﹐佐廷﹐夙琛戶。惜後人無踵武者。鄕落則沙坑﹐周愛日園﹐亦知名。有楊桃種甚佳﹐俗所謂周家種民。今園旣荒蕪﹐無復當年蘭蜿矣﹗物之聚散﹐殆亦時歟﹖

俗諺云「蘭無三年葉﹐家無三代蘭。」余謂培養得法﹐三年蘭葉﹐可以同時並存﹐至蘭三代則罕矣﹗貧富不常是保守難﹐嗜好不同則培植難。祖宗兼金而求﹐子孫敝屣而棄者﹐比比皆是。不知人生一切玩好﹐雲煙過眼而已。彼平泉艸木﹐告戒諄諄﹐殆蘇公所謂「通人之一蔽」歟﹗

臺灣孤縣閩海﹐山里人蹤罕至﹐番社中蘭極多﹐土蠻不知愛重。間有好事者﹐外懾於驚濤駭浪之阻﹐內憚於深箐疊幛之艱﹐嗜好𨿽殷﹐身命自惜﹐是以芳馨久悶﹐稱述無聞。到粵者﹐只有大葉一種﹐亦商飯輩就近采取。其他貴品難植者﹐隨得而隨棄之矣﹗李少棠大令召貽爲餘言﹕王撫軍凱泰﹐開山通道時﹐曾見有紅英紫萼諸異種﹐亦有花大如杯﹐素質天成者﹐咸與蔓艸同盡。�下聞聲﹐焦桐已燼。旋以事去官﹐不暇從容物色﹐今猶以爲憾云。

余友鄧止齊﹐謂種蘭爲一癡﹐送蘭爲一癡﹐種則不送﹐送則不種。吾謂不然。蘭者適情之物﹐無庸過事認眞。果屬知音﹐寶劍贈烈士﹐紅粉贈佳人﹐可也。若明珠暗投﹐坐令摧折﹐比與焚琴煮鶴何異。蘭若有知﹐能無叫屈﹖

大良澹園﹐以藝蘭著名。盆至盈千﹐種幾滿百﹐羅尙書之別墅也。公子伯純﹐手自培植﹐蕃茂異常。年來園內建成機器絲局﹐操絲者皆是女朗﹐蛾眉二八﹐掩映素花葉間﹐望之令人意消。

嚴孝廉睿臣云藻言﹕往昔四會蘇圃﹐姜桂之園﹐蘭花最盛。疊經亂離﹐散失殆盡﹐不勝嘆息。余就三年席﹐故家無不徧識﹐所見之蘭無可入目者。獨吳桂山芝香圃中﹐有朱點鴛鴦一種而已。今四會以山茶瑞香﹐見識於時﹐而蘭則並不譜種法﹐何也﹖

何孝廉天間天衢言﹕凡蘭葉修整端立者﹐謂之「蘭徳」。此二字甚奇﹐而確非深知蘭趣者不能道。常以畫蘭制箋﹐羅羅淸疏﹐不過數筆﹐而花情葉意﹐活現紙上﹐亦雅人之深致也。有某茂才亦嗜蘭﹐如刻印章銘筆硯之類﹐皆系以蘭﹐幾如柳子厚之《愚溪記》﹐未免數見不鮮。

由博返約。藝蘭之道﹐與學問通。搜羅旣富﹐選花葉俱佳者十餘種﹐精心護持﹐便足適意。否則愛博而不專﹐料理未能周到﹐辜負此香王矣﹗若兼收並蓄﹐事不躬親﹐曾謂園丁﹐能爲九畹司命哉﹗

劉郎中健齊次熊﹐性豪爽﹐不耐細碎。見余與王綽然講求種法﹐自謂不喜種蘭﹐而喜品蘭﹐爲深得「不好奕」之意。余謂非親手栽種﹐其中蘭之幽香﹐靜態﹐必不體貼入微﹐花格葉情亦然﹐若自達觀者視之﹐並品蘭亦屬多事矣﹗

王舍人綽然信芳曰﹕粵中癖蘭者﹕必求素心﹐人或尢之﹐則借出屈大夫解嘲。《離騷》云「秋蘭兮靑靑﹐綠葉兮紫莖。」然則莖旣紫色﹐其非素心可知。且篇中云蘭者﹐層見疊出﹐屈子行吟澤畔﹐不過觸物起興耳。素心蘭生山谷深處﹐亦僅千百中之一二﹐安能舉目皆是哉﹗

先君子有言「禽魚花卉﹐隨意點綴﹐謂之玩物適情。若務精美﹐終日屏營﹐是謂玩物喪志。」余於蘭𨿽具夙好﹐四十以前﹐尙未十分措意。今老矣﹐功名富貴﹐無復關懷。只此數本幽蘭﹐晨夕與共。有時一天無此君﹐便覺起居寂然﹐甚矣愛緣之難斷也。追念庭訓﹐時增汗顏。

尢物移人﹐凡物皆然﹐非專言女色也。城西陸某﹐蓄有名種素心蘭﹐珍祕逾恆。有西樵張某者﹐欲之而不得﹐乃變姓名﹐娶陸母之愛婢爲妾﹐往來如婚媾﹐乘間竊蘭而去。陸覘其室﹐已盡室逃矣﹗數日有人叩門﹐函致百金﹐啟視則價值也。殆所謂盜亦有道歟﹖張某﹐僅以嗜蘭之故﹐至毀裂廉隅而不惜。此無他﹐不能物物﹐而反物於物﹐是以爲尢物所移。

世俗相沿﹐有所謂物孝主人之說﹕「生平好蘭﹐身後須爲蘭掛白﹐否則人蘭俱逝矣。」余謂哀戚之餘﹐猶念先人手澤﹐澆灌如常﹐卽不掛白﹐蘭生必蕃。若燥濕非時﹐動違蘭性﹐一兩月後﹐不旱死則淤死矣﹗夫召公甘棠猶戒勿剪勿伐。珍之者如拱璧﹐棄之者如弁髦﹐繼志述事之謂何﹗泉壤有知﹐能勿恫乎﹖余初蓄蘭﹐隨時訪購﹐或以某家多佳種﹐見告者往往失望而返。初以告者爲妄﹐繼思非妄也。佳品難種﹐粗種易生﹐若不諳培植﹐則佳品謝而粗品存。道聽者不察﹐以爲是佳者﹐皆以重金購之﹐不知好物難牢﹐彩雲久散矣﹗世間孝子慈孫﹐坐令關盼成灰﹐不若楊枝早放﹐𨿽犯平泉治命﹐猶爲彼善於此也。

蜀中海棠甲天下﹐杜工部集中無詩﹐致滋後人母諱之疑。余少耽吟詠﹐於蘭獨無一字。時或構思﹐覺一部《十七史》﹐無從說起。《易》以蘭比良朋﹐而《離騷》以蘭諭君子﹐絕妙品題﹐已被聖賢說盡。後世累讀連篇﹐徒成蛇足。

陸芳浦言﹕開建長安墟﹐山中叢桂參天﹐古桿數圍。有素心蘭﹐葉極纖細柔軟﹐花時﹐巖谷皆香。樵婦趁墟者﹐時采以簮帽檐﹐或雜薪艸中﹐不以珍物視也。開建古端州﹐地屬肇慶府。長安墟西與懷集縣相接﹐懷距吾鄕十里之程。以地僻故無聞於時﹐獨所產薯莨﹐篛葉﹐間有知者﹐殆雅俗之相殊歟﹖

世俗認爲蘭性通靈。凡花多葉潤﹐生意勃然﹐人家見此﹐便誤認是方興气象。至並蒂﹐及非時開花﹐亦誤爲吉兆。余歷歷驗之﹐吉兆極少。一時物理反常﹐何能盡關人事﹖不過遇者有悻福心﹐智者有懼禍心而已。余曾戲謂鄧止齊﹕「昔有一女慕西湖而死﹐心獨不死﹐現形如西湖﹐樓臺樹石皆俱。余癖蘭如是﹐不知百年後﹐心亦現蘭形乎﹖」止齊曰「世人皆有錢癖﹐安能一一現形﹐不過化銅臭耳。君之蘭癖﹐禪宗所謂舍利﹐道法所謂內丹﹐功行圓滿﹐一縷心香﹐散作大千世界。蘭花气味﹐使眾生聞木樨香而悟禪﹐見桃花而悟道﹐不至將蘭花當飯食。此爲絕大證果﹐豈沾沾以迹求者哉﹗」

人之嗜好﹐殊不可解。如余於蘭﹐常思其故而不得。以儒理言﹕由知而好樂﹐知何以生﹖以佛理言﹕由因而緣而果﹐因何以造﹖以儒理推之﹐人與物皆稟气而生﹐同气相求﹐如磁石之引鐵﹐琥珀之拾芥﹐糾纏膠結﹐有發於不自知者。然則未發之前﹐如何气象﹖以佛理推之﹐則皆塵障也。安得我佛慈悲﹐現蘭花身爲說法乎﹖

吳漢槎筆記言「長白山地气深厚﹐蘭葉盈丈。」此不知是何異艸﹖非蘭葉也。產蘭之處﹐皆在北緯五十度至七十度內。移北過寒﹐移南過熱﹐蘭俱不生。長白山爲昆侖北幹﹐王气獨鐘﹐我朝興盛﹐兩京發祥所自。耳食者遂信爲實錄。不然﹐亦如太花十蓮花﹐爲一時興到語耳。

王綽然云﹕梅妻蘭妾。詞人以爲美談。然梅花鐵幹杈丫﹐飲冰茹雪﹐非悍婦﹐卽孤孀耳。蘭則仙姿逸韻﹐有菊花之靜﹐而無其孤﹔有水仙之淸﹐而無其寒。《傳》曰「與善人交﹐如入芝蘭之室﹐」友之云乎﹖豈曰妾之云乎﹖

余有三友﹕病多而服藥少﹐腹儉而買書奢﹐家貧而蓄蘭富。服藥少﹐𨿽或不能愈病﹐不至誤藥而增病﹔買書奢﹐人或傲我以不知﹐不能傲書以所不知﹔蓄蘭富﹐我本不因蘭而貧﹐人或因蘭而不我貧。是三友而得三善也。

相傳蘭能辟疫﹐人或疑之。夫瘟疫流行﹐皆穢濁不正之气﹐由口鼻吸受者也。名醫如兪嘉言﹑葉天士輩﹐凡時邪逆傳膻中﹐皆以芳香通靈之品﹐立法主治。蘭花色白气香﹐稟秋金之淸肅正气﹐正气勝則不正之气自退矣﹗至謂蘭葉象劍﹐能驅疫鬼﹐比之桃符棘矢﹐則俗士之談也。

蜂采花蕊﹐夾於股際﹐所以釀密。上供於王者﹐必戴於頂﹐歷覘之不一誤也。夏秋之交﹐園花盛開﹐蜜蜂比族結隊而來﹐所采蘭蕊﹐咸以頂戴之而去。他花則不盡然。物猶如此﹐然則口鼻之嗜﹐靈蠢厥有同情呼﹖

蘭一盆而過十槍﹐貴者價至百餘金﹐村農衣食半生矣﹗或問如許值錢﹐將來何用﹖夫習聞者生厭﹐罕觀者見奇。明珠彈雀﹐不及銅丸﹐寶鼎烹魚﹐豈如瓦釜﹖無用之用﹐其爲用大矣﹗不得已﹐以解疫之說解之﹐亦省唇舌之一法也。

粵蘭之佳﹐人罕知者。近見《X叢》中﹐有元孔行素《至正直記》云「蘭出廣地者爲上。葉短而柔﹐廣而澤﹐蘆大如香附狀﹐最香。閩產次之。」

蒲畱仙有言「自食其力不爲貪﹐種花爲業不爲俗。」貧儒學圃﹐固自不妨。至於計較錙銖﹐以蘭爲市者﹐殊乖雅道。余家貧窮﹐從不賣蘭﹐非自髙也。炫蘭求售﹐未免待蘭太薄。有時歲底分盆﹐念僕輩終年澆灌﹐揀圓中此種多者﹐與三兩盆﹐令其換錢抵歲﹐此則體貼人情﹐偶然待蘭破格矣﹗

鄕有世家子﹐性愛蘭﹐不甚講求種法。生前豪奪巧取﹐無所不至。歿後﹐蘭歸其內戚家。所有佳種﹐余以四十金盡得之。雅人達觀﹐何自苦如此。余家植蘭﹐不下萬本﹐佳種亦頗不乏﹐皆從名園購買﹐無一彊索者。但期沒齒﹐不作傳家想也。假能預知死期﹐當亦分贈知交﹐以廣流布。二三素心人﹐同玆嗜好者﹐保無咒余速死者耶﹖

順徳弼窖鄕﹐號稱花村。鄕人皆以藝花爲業﹐挨枝接節﹐精巧絕倫。卽以花起家﹐如茂林園者﹐問及種蘭﹐則惘然不解﹐可稱怪事。省垣以藝蘭稱者﹐有任老三﹐忘其名﹐家居河南﹐號爲蘭藪。歿後佳種數百盆﹐其妾分散售賣﹐得千金有奇。迨後﹐周翰鄕亦頗能妣美﹐然杜撰蘭名﹐則時爲耳食者購去。今其子﹐琴鶴山房﹐名蘭亦間有存者﹐然不及乃翁之多矣。

潘太史少韓師史謂﹕「寧可食無肉﹐不可室無蘭。」庭中種養數十本﹐每花開時﹐談次必指﹐以誇座客。及開至箭末﹐手自剪理﹐漬以鹽蜜之屬。時取數朵配饌點茶﹐以爲天下之美味﹐莫或過也。殆並「不可食無蘭」矣﹗此與愛墨而啜墨汁者﹐同癖嗜。至隨園老人所載﹐以蘭蠹爲醬﹐𨿽香味逾常﹐終覺暴殄天物。近時梁都督香林寶泰﹐王孝廉星五延年﹐皆同裏中蘭友也。都督盛飾盆盎﹐斑駁古雅﹐價值千金﹐可謂安排金屋。孝廉𨿽殷富﹐一槍一葉﹐無不手自經理﹐澆水拭葉﹐有園匠所不及者﹐不獨「惜花春起早」而已。王方伯堯衢康福﹐𨿽亦喜種﹐未免葉公好龍矣﹗張愼修翁﹐尢名噪一時﹐所遺白墨蘭種最多。其孫次彭﹐亦能繼起﹐孰謂「家無三代蘭」乎﹖

牡丹以富貴爲花王﹐眞花王也。蘭爲王者之香﹐有其徳而無其位﹐素王也。漪蘭一操﹐聖人其在憂患乎﹖植之庭階之內﹐登之幾席之上﹐凡花俗卉﹐咸俯首焉。世莫我知﹐不過深山穹谷中一小艸耳。噫﹗豈獨蘭也哉。

【附錄】

◎藝蘭僮課

種蘭的方法﹐應該是靈活的﹐不應該是刻板式的。因爲天气的陰晴﹐地方的寒暖﹐蘭性的稟受﹐各自不同﹐要根據實際情況來確定才行。可是現在情況有變化。我今後要經常出門﹐家裏的蘭花﹐祗好讓不大會種蘭花的僮僕們來代管了。所以我不得不將陰陽澆灌事宜﹐訂出一个簡明的章程來﹐讓他們按著辦。

這个章程是逐月來訂的。哪个月要做哪些事﹐都寫在上邊了。如果有閏月﹐那就上半月按上月辦﹐下半月按下月辦。蘭棚用木做架﹐架上橫放竹竿﹐竹大則應破開﹐竹與竹之間以相距五分爲宜﹐每一平方尺用十根細長的竹竿。上面再豎放一排竹竿﹐大小距離和橫的一樣。這一層是活動的﹐用來調節陰陽。這樣﹐可以一分二分三分地按等份增減陽光。

正月﹕墨蘭開花﹐蚯蚓開始活動。對盆泥板結了的﹐底孔堵塞了的﹐要換些顆粒塘泥進去﹐使它通風透气。這時天气還冷﹐陽光不暖﹐須要蓋陰七分﹐每五天澆一次水。

二月﹕墨蘭花已謝﹐蘭牙開始破土。可以進行分栽。螞蟻開始上盆﹐要注意加水墊。蚯蚓在盆內繁殖﹐要灌茶麩水殺蚯蚓。澆水可免。要購買芒心﹐修葺蘭棚﹐放陽五分。

三月﹕蘭芽開口。介殼虫開始出來﹐要繼續灌茶麩水殺蚯蚓﹐灌煙骨水殺介殼虫和其它害虫。雨前灌肥﹐雨後施豬牛骨灰或花生殼灰。放陽七分﹐可免澆水。

四月﹕新槍舒葉。龍巖素開始開花。介殼虫產卵葉上﹐要經常灌煙骨水和用舊牙刷刷洗葉面。經常灌茶麩水殺蚯蚓。蓋陰五分。每七天澆一次水。趁下雨時把雨水儲存起來﹐以備澆灌。

五月﹕蘭花生根。大葉種開花。蚯蚓活動最頻繁﹐要經常灌茶麩水殺蚯蚓。每七天澆水一次。

六月﹕蘭葉長。蜘蛛開始營窩。盆泥少了﹐要加泥進去﹐板結的﹐要換顆粒泥。每五天澆水一次﹐蓋陰六分。經常澆煙骨水﹐隔一天用噴壺灑一次在葉上。

七月﹕秋蘭盛開。把蘭花陳列在庭院裏。蘭花的老葉開始發黃。蜘蛛產卵。挖曬塘泥﹐制成堅硬的泥塊。每夜用水噴灑葉片一次。蓋陰七分。每五天澆水一次。

八月﹕老葉黃落﹐開始剪枯葉枯甲。修葺蘭棚。蓋陰五分﹐每五天澆水一次﹐隔夜噴灑葉片一次。

九月﹕榜墨放花。墨蘭開始起箭。螞蟻活動減少﹐開始入土。每天澆水一次﹐隔夜噴灑葉片一次﹐蓋陰五分。經常澆煙骨水殺虫。

十月﹕秋蘭花盡﹐把蘭盆放回原處。買竹竿﹐爲修葺蘭棚備料。蓋陰五分。每五天澆水一次﹐隔夜噴酒葉片一次。有時灌茶麩水殺蚯蚓。

十一月﹕蘭筍初胎。寒夜要遷花入室﹐嚴防霜凍。蓋陰七分﹐每七天澆水一次。

十二月﹕黃葉落盡﹐新芽未出。這時秋蘭可以分盆。要密蓋蘭棚﹐保護好蘭花。煆燒豬牛骨灰﹐以備雨天施肥。每七天澆水一次。

以上所說的灌是灌根﹐所說的灑是灑葉﹐所說的澆﹐是灌灑並行﹐卽澆到根又灑到葉。

灌澆的問題﹐𨿽然定了時間﹐但在執行當中﹐要從實際情況出發﹐千萬不能照搬。具體來講﹐有六宜免﹐四宜加﹐五宜減。

所謂六宜免﹐卽是﹕天雨則免﹐天陰則免﹐天雪則免﹐將換泥則免﹐將換盆則免﹐將灌茶麩水﹑煙骨水則免。

所謂四宜加﹐卽暑气太酷則加﹐北風過緊則加﹐近陽多處則加﹐盆小蘭盛則加。

所謂五宜減﹐卽天時頻雨則減﹐盆泥融化則減﹐近陰多處則減﹐盆大蘭小則減﹐蘭頭黑﹑葉起點則減。

至於蘭盆的管理﹐要注意如下四點﹕盆裏一生艸就鋤去﹐一生苔就剔去。蜘蛛网粘住了葉﹐就用手指鉗去。盆墊裏的水漧了﹐就要趕快添水進去。這是種蘭當中很要緊的事情﹐千萬不懶惰﹐不要疏忽。所以說﹕種蘭要以面面通風爲第一義﹐不得已﹐則已刻刻畱心爲第二義。

◎藝蘭備物

耕稼必須有犂鋤﹐漁佃必須有网籮。蘭花愛好者種蘭﹐必須有工具﹑設備﹑材料備用﹐現錄出來﹐附在《藝蘭僮課》之後。

塘泥﹕趁魚塘幹塘的時候﹐把塘中最低窪處的幼泥取出來﹐攤薄踏實曬漧﹐閒暇時敲碎﹑用竹篩篩分三等﹐儲存備用。

竹竿﹕修葺蘭棚及遮蔭用。以撐篙竹最佳﹐其次是籬竹。平時放好收好﹐不要日曬雨淋。

芒心﹕芒是一種艸﹐紮棚用的。如果沒有﹐就用竹篾或藤篾。

鐵綫﹕蘭棚重要的地方﹐要用鐵綫捆紮﹐以求牢固。

鋸子﹕截竹木用。用畢拭淨﹐懸掛墻上。

剪刀﹕修剪黃葉﹑殘枝﹑腐根﹑枯甲及分栽時截斷橫根用。要鋒利。

斧﹕砍截竹木用﹐宜常磨拭﹐勿令生銹。

竹簽﹕大小如筷子﹐一端削尖。分栽時﹐用以插泥﹐使碎泥塡實根旁。

竹蘿﹕大中小三等塘泥﹐要分別裝在竹蘿裏備用。

篩﹕疏密三種﹐以便能篩出三等塘泥。

花生殼灰﹕平時儲備起來﹐雨後盆土太濕時﹐取三五勺放在盆面近邊處﹐以代液肥﹐同時緩解盆泥的濕度。

豬牛骨灰﹕用法與花生殼灰一樣。

熟煙骨﹕一斤浸水五斗﹐可灌可灑﹐用以殺介殼虫和其它害虫。

茶麩﹕一斤浸水一石﹐灌入土中﹐用以殺蚯蚓。

便缸﹕存尿用﹐讓尿在缸內充分發酵﹐越久越好。臨用時﹐以二成尿八成水和勻使用。

隔水盆﹕用大盆做的。底旁有嘴﹐遮以棕片﹑粗沙。用以隔有樹葉雜艸的雨水或肥水﹐使其澄淸好用。

雨水缸﹕下雨時接滿儲存﹐供灌灑時用。

花灑﹕也叫噴壺。有嘴有柄﹐用來澆根和灑葉。

退筆﹕卽不用的毛筆﹐要洗淨墨汁﹐用來洗蘭葉。

蘭盆﹕平時要準備大中小各式蘭盆﹐安放在露天﹐日曬雨淋﹐以舊爲好。

花架﹕陶或瓷的﹐在園中安墊穩妥﹐隨時洗拭。木制的適宜在庭前陳設﹐用時搬出﹐不用時曬漧收藏。

【附錄】《嶺海蘭言》蘭經

蘭性與人性同。水與泥其飲食也﹐盆者其衣冠也。培養首重其材。至於灌漑之事宜﹐本無一定成法。不洞悉其所以致病之由﹐則愛之適足以害之。

流水勝止水﹐淸水勝濁水﹐新汲水勝積潦水。雨水爲上﹐山水次之﹐河水次之﹐井水又次之。不拘何水﹐以淡爲貴﹐其帶鹽味碱味灰味礬味者﹐皆蘭之所大忌也。

泥以帶有鐵質者﹐爲無上之品。盆質宜瓦不宜瓷。

蘭喜陽而惡熱﹐喜雨而惡濕﹐喜遮而惡密﹐喜風而惡雪。養蘭之法﹐陽多則花佳﹐陰多則葉佳。七分蔽日﹐三分露天﹐足矣﹗位置﹐應背西北而面東南。久旱得雨﹐蘭芽怒生。陰雨連旬﹐蘭根朽腐。

蘭貴通風﹐遮又忌密。通風爲種蘭之先務。陽多花佳﹐陰多葉佳。此爲通風者而言之。若不通風﹐陽多則曬死﹐陰多則淤死。

蘭之分盆栽種﹐猶人之分居也﹐過盛而不分則根枯﹐未盛而屢分則葉弱。種養得法﹐大率粗品三年一分﹐貴陽市品五年一分最爲得中﹝粗品﹕一般蘭花﹐貴品﹕髙檔蘭花﹞。分春半﹐春分後﹐分秋蘭﹐小寒後﹐是時老葉禦盡﹐新芽將生﹐百無一失。

種半六忌﹕酷暑忌種﹐嚴寒忌種﹐烈日忌種﹐槍弱忌種﹐蘭芽開口忌種﹐多雨忌種﹝槍﹕蘭株﹞。

養蘭以面面通風爲第一義﹐以刻刻畱心爲第二義。

天下無不病之蘭。蘭在气交之中﹐借陰陽以生﹐而陰陽有偏勝﹐則蘭病矣。凡病於陽者﹐葉尖常焦﹐輕則不下連﹐重則尾段全焦矣。病於陰者﹐葉生黑點﹐輕則不透背﹐重則頭腳俱黑矣。葉焦根尙未傷﹐春來猶能生發﹐至頭黑者根必朽腐。

土气不通﹐陰病也﹐水气不畱﹐陽病也。泥太幼及太實﹐則積水易淤﹐陰病也﹝太幼﹕太細﹞。泥太粗及太松﹐則水气不畱﹐陽病也。遮蓋太疏則陽病﹐太密則陰病﹐澆灌太多則陰病﹐太少則陽病。風髙物燥﹐酷暑燻蒸﹐則陽病﹔久雨淋漓﹐嚴霜肅殺﹐則陰病。燥濕不均﹐及灌肥太過﹐則陰陽交病矣。見於陽者﹐以陰法救之。

蘭之諸病﹐無論其微甚﹐惟陰病者居多﹐蓋愛護備至﹐則灌水惟恐不勤。不知蘭性忌濕﹐一旬之內天雨一次﹐則水缸可以不設。故春夏澆水甚稀﹐秋冬雨少﹐兩日灑葉一次﹐五日淋根一次足矣。且澆水須在朝曦未出之前﹐或在黃昏日入以後﹐遲早皆不宜也。

蘭槍尙少﹐土气濃厚﹐灌肥反爲不美﹐槍蕃土薄﹐灌肥則不可少。雨前用尿二水入和勻﹐灌悄無時者﹐用存性豬牛骨灰﹐取指頭大小者三分勺﹐分放盆面近邊處﹐可也。

蘭之諸病﹐防不勝防﹐護不勝護。惟一言以蔽之日﹕面面通風﹐則蘭樂而無病。

病由人生﹐病由天致。泥不如法﹐將面泥逐層剔去﹐另掀新泥﹐不動蘭根﹐最爲穩妥。陽病先傷於上﹐而後及下﹔陰病先傷於下﹐而後及上。至於燥濕不均﹐及灌肥太過﹐則陰陽交病矣。

彌月陰雨﹐蘭病尙少。惟三日一晴﹐兩是一雨﹐泥面未幹﹐天雨又至﹐晴時極熱﹐雨時極寒﹐此種天時﹐十蘭九病矣。可盡將蘭盆移入室中﹐通風而雨灑不到。

蘭葉經霜﹐蘭病之最急者也﹐霜天雪夜﹐一宵失檢﹐數載徒勞。治法若何﹖密蓋蘭柵﹐遷蘭入室﹐將面泥另換﹐安放曖處﹐隔一兩日始見太陽﹐可救十中之三四。或蘭葉被雪壞﹐根蘆未傷﹐此後須令頻見日光﹐下年新槍﹐方易騰茂。

護葉尙易﹐護花最難。花箭卽出土﹐放在略陰之處。有雨必避﹐有水勿澆。若陳列庭前﹐朝則令見日光﹐夜則令吸風露﹐自然花箭髙大﹐朵瓣齊整。

花箭受病﹐自有數端﹐虫蟻嚙食者病﹐陰晴無時者病﹐燥濕不勻者病﹐花時澆肥者病﹐大雨淋漓者病。若閉置室中﹐放近燈下者﹐花或不病﹐而葉亦病。

半陰半陽﹐花葉並佳呼﹖否。一日之中﹐只得寅卯辰三時日光曬到﹐余時可以不用。卽地方各異﹐以久曬而盆身不烘爲憑﹐蘭性各殊﹐以久曬而葉尾不焦爲度。此前輩相沿不易之法也。

遷蘭安放﹐勿當檐滴﹐慮其衡擊也。勿過近墻隅﹐免其淤積也。承盆之基﹐橋洞中空﹐勿磚石塡塞也。安蘭之所﹐與几案齊髙﹐勿離地太迫也。蘭花防濕﹐料理最難﹐果見晴霽無期﹐每盆減去泥面﹐現出蘆丁﹐則淤濕不致過甚。捨此無別法矣﹝根蘆﹑蘆丁﹕假鱗莖﹞。

蘭畏久曬﹐法必須遮。故未求佳種﹐宜先蓋涼棚﹐所謂七分蔽日﹐三分露天者﹐較爲妥也。惟二三月天气﹐風和日曖﹐放陽宜多占一二分﹐因此時新筍初芽﹐得曖而漸彊壯。過陰則蘭蓀苒弱不堪矣。亦有養蘭樹下者﹐然疏密未必合宜。加之以鳥糞所污﹐敗葉所積﹐蛛絲蟻粒所墮﹐一切皆害蘭之物也。霜雪蕭殺之气﹐凡艸木無不畏忌﹐況如蘭之柔脆乎。嚴寒之夜﹐必須蓋密蘭棚﹐或擇三五貴品﹐入室中藏避爲佳。大江南北﹐九月之後﹐蘭盆無不密藏﹐所謂「芝蘭之室」是也﹝新筍﹕新苗﹞。

