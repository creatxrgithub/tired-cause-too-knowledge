馬王堆漢墓帛書《相馬經大光破章》

大光破章。有月出其上﹐半矣而未明。上有君臺﹐下有逢芳﹐旁有積緛﹐急其帷剛。蘭筋旣騖﹐狄筋冥爽﹐攸攸時動﹐半蓋其明。周艸旣匿﹐莫見於旁﹐時風出本﹐行馬以襄。昭乎冥乎﹐駿��彊。陽前陰后﹐瘛乎若處。而比離之似簧﹐若合相復。

伯樂所相﹐君子之馬﹕陰陽受繩﹐曲直中矩。長短頰﹐乃中參伍。削陰刻陽﹐糾角有兩。起陽沒陰﹐三骨相輔。方眼深視﹐五色淸明﹐其狀類怒。前有盧首﹐後有從軌﹐中有藏寶。得薄薄與轉﹐馬乃少患。信能知一﹐百節盡關。知一之解﹐𨿽多不煩。尺也成﹐利乃生﹐气乃並。

如月﹐七日在天。前爲出﹐後爲入﹐開闔盡利﹐且安卒。也﹐三材作也。前有二微﹐後有三齊。一寸逮鹿﹐二寸逮糜。三寸可以襲烏﹐四寸可以理天下。

得兔與狐﹐鳥與魚。得此四物﹐毋相其餘。吾請言其解﹖

夫徹肉散筋﹐而頸領彌髙。澤光彌彊﹐而筋骨難勞。析方爲銳﹐而心气彌斬。斬短續長﹐其量乃得。損狹益廣﹐善走有力。用之不倦﹐據��見。其故何也﹖不惟一節正乎﹖有尺有扶﹐千里之駒。有扶有寸﹐萬乘之駿。良馬容莛﹐蓋�以蒲﹐毋相其餘。弗犯久﹐繭然有朕有骨﹐而朕有肉章。肥不滅﹐瞿亦不亡﹐是謂大良。出於澤﹐登於陵﹐良工所相﹐皎乎若繩。投之地艸也﹐良工舉之而寶也。有樹木皆產於大海之阿﹐一本居陰﹐一本居陽﹐其本欲長﹐良馬也。�����﹝上﹞有刻盧﹐其中有玉。靜居深視﹐五巴淸明。雍蒙別環﹐細者爲磚﹐大者如。陰居陽視﹐朴工弗知﹐度工所見﹔君子所貴﹐眾人所賤。雍其前﹐夬其後﹐馬乃善走。雍其後﹐夬﹝其前﹞﹐�������夬其前後。

凡相目﹕髙以復﹐上有十焦。旣戚戚﹐環毋毛。當爲肉矢﹐中有細綫﹐其理若斬竹。雍塞茍當﹐燭其明。下受繩﹐﹝上正方﹐睫﹞薄薄﹐天駿是當。南有﹐上古松柏﹐﹝下有崖石。上甚方以銳﹐下甚﹞廣以大。直刺爲良﹐旁刺爲敗。去下一崖﹐有一付枝。遠望之轉﹐察之而離。材者弗見﹐匠與相知。去下一止﹐必循徐理。﹝有下復盛﹐上有偃臼﹐﹞中有一池﹐旁環以艸。伏則������池上有堤﹐堤上有棗。棗才實﹐聞君室﹐成﹐天下弗得。尺居橫﹐寸﹝居縱﹐尺﹞寸相應。尺爲索﹐寸爲繩。尺也而非﹐百節之幾。�����������常﹐見一良﹐見二國良。見三�規其�過量勿失。上有君臺﹐下有逢室﹐據此馬者﹐守���������﹝登﹞巓﹐薄於天。有一風穴﹐中甚深固﹐外甚周﹝密﹞。����������飛幹裏﹐實怒乃起。實飾﹝毋怒﹞﹑�����見一節﹐良且久。見二節﹐國良勿有。見三節﹐爲天下�。﹝以爲厚﹐尙欲僕。以爲﹞薄﹐尙欲之。以爲長﹐尙欲﹝續之。以爲短﹐尙欲僕。以爲﹞薄﹐尙欲之。﹞以爲長﹐尙欲﹝續之。以爲短﹐尙欲踙之。﹞�������薄如﹐長如續﹐短如���������薄澤恆﹐薄以長。四肉中度﹐方骨中矩﹐骨中規。一節���位後當﹐它不求相。依者勿﹐臥者勿起﹐駕者﹝勿止﹞。��������吾寶。蓋以楊葉亡吾法﹐發﹝劍首而見千里﹐﹞����物盡具。欲得其情﹐必道其門﹔旁有兩渠﹐索而弗得﹐﹝其﹞狀似神。上爲縣懸盧﹐下爲纓筋。力可以負山﹐足可以﹝載云。天﹞下少有﹐良工所尊。有松產南山之陽﹐正刺爲﹝良﹞。��������﹐是謂良寶。重棗居旁﹐是謂善行。壹厭壹起﹐馳千里﹔再厭再起﹐千里之後﹐居吾去子。面前有二微﹐後有三齊﹔獸以走﹐魚以遊﹐鳥以飛。大田少艸﹐有欲其希。輇弱旣短﹐有欲其耆。艸間多依﹐薄專於崖。艸本不見﹐大水盈池。伏則棄捐﹐偃木勿規。深固周密﹐如水在卮。旣審短長﹐赤黃如。積之我我﹐闉谷投溪。深溝長渠﹐絕巒潰堤。霧乎若羽﹐厭乎其橫﹐稈莛所藏﹐朴工弗見﹐良工所相。馬有此節也﹐剛骨彊﹐是謂大良。山之陽﹐有懸岡﹐削以深﹐進以長﹔長必團﹐短必方。大木髙﹐本深藏。藏以大﹐桐以銳。吾欲飛﹐皆未贅。前者揭﹐後者拔﹐厚其垣﹐重其蓋。產於中﹐長於外。美哉純﹐丰盈大﹐能正直者陰陽察。饑而口﹐半而閭。短而弦﹐長而弧。縱陽﹐緩瞻余﹐𨿽欲毋飛安得居﹖轉而肉﹐懸而杼﹐蔥蘢葉﹐靑令羽﹐不飾而弧。我而窳﹐窒而盈。擅曼平﹐大容莛。江水流行﹐沒而無形。水之旁﹐有危封﹐後不厭髙﹐外不厭聳。立不厭直﹐團不厭方﹐可以馳福﹐可以逃凶﹐守此道者辧陰陽。有骨﹐見一有力﹐見二疾走徐息﹐見三千里之極﹐顯四馬卽棄﹐見五不爲馬。有骨長尺三寸﹐爲生爲死﹐直爲牡﹐曲爲牝﹐者勁久有力﹐曲疾走徐息。美人陰生﹐無百節成﹐擬之涼月﹐絕似彗星。天地相薄﹐滅而無形。玉中有瑕﹐懸懸如絲﹐連爲纑。取之毋﹝窮﹞﹐天下莫如。必鄕天徳﹐其精乃得。逢者亡箴﹐在玉中匿。有虫處宮﹐獨挾其色。

善哉死死﹐若印以棘。希而襄之﹐發而陽之。河州無樹﹐已能長之。江水前注﹐孰能當之﹖盧首獻獻﹐髙而枕之﹔﹝重﹞鞍突盈﹐勿令忘之。漢水前注﹐不欲壅之。嗚呼﹐美哉﹗微而藏之。

角欲長欲約﹐欲細欲危﹔陰欲呈毋肉﹐欲廉。故長殺短﹐約殺不約﹐細殺大﹐危殺不危﹐呈毋肉殺厚革墜毛﹐廉殺不廉。角成卜者﹑車輪者﹑巨者﹑麋者﹐此四章得一物﹐皆國馬也。角或沒不見者﹐國馬也。或約不見﹐至耳下乃起如桃者﹐亦國馬也。陰危如繭﹐則命善﹔如棗﹐爲國寶﹔如棗核天下弗得。陰或壹絕者﹐良馬也﹔再絕者良怒馬也﹔三絕者怒恐不可止矣。陰之生如雞踞者﹐朝至暮怒不可止。陰陽間虛毋肉者﹐馬不走。角有約束。其約近目﹐殺目﹔其約束遠目者﹐陰乃生。角不約者﹐一駑也﹔大而不廉者﹐二駑也﹔爪枝者﹐三駑也。

凡眶角﹐所以相材久及支能﹑下節﹑徐疾及徵表也。眶能博長呈廉﹑橫約盡具﹐此三材具矣﹐國馬也。博長者﹐力也﹐﹝呈廉﹞者﹐材气也﹔橫約者﹐死生也。故博勝淺﹐長勝短﹐呈勝不呈﹐廉勝不廉﹐橫勝縱﹐髙前勝伏﹐約勝不約。眶淺而短者﹐一駑也﹔縱而不廉者﹐二駑也﹔曲而不約者﹐三駑也。

徹肉欲長﹐欲深﹐﹝欲薄﹐﹞欲澤﹐欲有焦﹐欲髙前。故長賢短﹐深﹝賢﹞淺﹐薄賢厚﹐澤賢不澤﹐有焦賢無焦﹐髙前賢卑前。徹肉薄澤傅骨而毋肉者﹐名曰骨薦﹐國馬也。徹肉有參畫會於前者﹐名曰��﹔殺獸能�殺上獸。徹肉有����畫二以銳﹐會於前者﹐名之曰矢之族。﹝徹肉﹞凡畫細者賢大﹐長者賢短﹐深者賢淺。徹肉�����馬也。�﹝之﹞駑四﹐�一���者也。�����能開闔前也﹔毋澤﹐四駑也。

��������������欲纖欲���淺毛﹐欲毛上逆﹐欲動搖破散﹐髙錫之﹐如火之炎﹐故長�������匿賢見笞之������毛賢逆毛。毛上逆者賢伏﹐能動搖破散﹐髙鍚之﹐﹝如﹞火之炎﹐賢毋動搖者﹐﹝肉索﹞纏之﹐如收索者﹐名曰虎纏﹐良馬也。能動搖﹐而錫﹝之﹐如火之炎﹐而動搖﹞益疾﹔錫而澤澤﹐急者笞��益兪衰。肉有畫三﹐野毋禽﹐五逮烏鴉﹐九爲天下寶。能髙錫薄﹐久毋下�﹐�走馬也。

上下疾者﹐易足不久﹔能動搖﹝破﹞散﹐髙﹝鍚之﹐如火之炎。而﹞不能動搖破散者﹐非走馬也。能博能淺﹐能短能長﹐善走馬也。肉之駑四﹕短者﹐一駑也﹐厚革墜毛者﹐﹝二﹞駑也﹔不能動搖者﹐三駑也﹔其會也﹐啟而遠目者﹐四﹝駑﹞也。

﹝遊﹞肉欲急以直﹐欲薄欲澤。故急賢﹝緩﹐深﹞賢淺﹐薄賢厚﹐淖賢不澤。遊肉前急﹐傅而後不傅者﹐末途不善﹐前緩﹝後﹞急者﹐如發末途﹐善。前後皆急傅者﹐疾且久。惟岡之下傅骨者﹐纖入目下﹐名曰成維﹐良工皆﹝曰﹞大遂。遊肉下委﹐肉有實畫﹔一畫水﹐二畫中水﹐三畫上水。遊肉孰之能錫上﹐���也。上相薄會目中者﹐國馬也﹔能鍚者﹐善走馬也﹔不能動搖者﹐駑馬也。遊﹝肉﹞之駑二﹕緩者﹐一駑也﹔維岡之下﹐肉不能動搖錫者﹐二駑也。

微肉欲薄欲澤﹑欲傅﹑欲前﹑﹝欲曲。薄賢﹞厚﹐澤賢枯﹐傅賢袁目﹐前賢後﹐曲賢刲。微肉不傅目而袁目﹐名曰壺居﹐此駑也。凡���四夬﹕前﹐肉也﹔上﹐肉也﹔下﹐遊肉也﹔後﹐微肉也。法曰﹕眼﹐大盈大走﹐小盈小走。﹝大盈﹞而不走﹐何也﹖是溢而暴者也。不溢不暴而不走者﹐何﹖前不能大扜﹐眼不能後傅者也。大扜﹝後傅﹞而不走者﹐何也﹖是光澤不善﹐而動搖遲者也。有光澤動搖疾而不走者﹐何也﹖是﹝眼不﹞能及復﹐時見睫本者也。能及復﹐時見睫本﹐而不能走者﹐何也﹖是毛不能袁除。袁除而不走者﹐﹝何也﹖毛﹞細不能纖﹐匿垌均竟後怒﹐狄筋不躁動﹐不能半復眼者也。

法曰﹕能爲變者良也。﹝能﹞變而不良者﹐何也﹖其起居非者也。起居是而不良者﹐何也﹖是不能通利者也。通利而不良者﹐何﹝也﹖是﹞眼不能進退者也。進退而不良者﹐何也﹖是不能滅亡數死生者也。其死生是也﹐不﹝良者何﹞也﹖其無光者也。有光而不良者﹐﹝何﹞也﹖光淺怒不能周﹐睜不能弛者也。其周弛是也﹐而不良者﹐何也﹖���不得。得而不良者﹐何也﹖主人不勝客者。皆是而不良者﹐何也﹖其靜躁無所法者。故曰﹕﹝相﹞有法﹐此謂駿逸。澤��﹐是謂��。�气﹐駑馬也。理大而短﹐不澤﹐淳澤不死不生﹐非走馬也。��所出﹐朕毋所生﹐本毋所終﹐末有所﹐非良馬也。久走馬之勢陽﹐能厚能長﹐能陰能陽﹐其動也﹐如失毋���������緣﹐夬及糾如相��名曰絇羅。怨能解絇﹐廉官馬也。搖能��舉﹐天下莫若。中居者﹐物欲爲之﹐而無能善也。得弓而不得弦﹐矢彊而不發﹔徒得矢﹐而不得﹝弦﹞與弓﹐疾而��﹔�������﹐﹝不﹞殺﹔得矢弦而﹝不﹞得﹝弓﹐疾﹞而無窮﹔得弓與弦矢﹐近發而��殺。皆得矢弓﹐走疾而不窮。所謂息陰治��������處之﹐多气。

有月出其上﹐半矣而末明者﹐欲目上環如半﹝月﹔上﹞有君緛者﹐欲目上如四榮之蓋。下有逢芳者﹐欲陰上﹝者良目﹞久。旁有積緛者﹐欲����������﹝急﹞其維岡者﹐欲睫本之急﹐急堅久。蘭筋騖者﹐欲其如雞目中﹐

者善走。﹝狄筋﹞冥爽者﹐欲眼中白者盼﹐細而赤﹐赤多气。周艸者﹐居目���������必成﹐成爲����������是目﹐是目上善走。陽前陰后者﹐前後之夬也。前夬欲上﹐而後夬欲下﹐﹝上者﹞多气﹐下者善走。瘛乎若處﹐而比離之似簧者﹐欲���������﹝若合﹞相復者﹐欲目闉而合。﹝削陰者﹞�����善行﹔則陽者欲陽髙﹐髙而挈﹐挈善走。糾角有雨者﹐欲角下�基﹐基善行。起陽者﹐欲目上之多肉﹔沒陰者﹐欲陽�����������目下陰骨與上眶����﹝方眼深視﹐五﹞色淸明﹐其狀類怒。前有盧首者﹐欲目上眶骨之前�挈﹐挈到﹐到目上﹐善定。從軌者﹐挈必髙﹐乃能見��������﹝中有﹞藏寶者﹐眼中有畸精。得﹝薄與轉﹐馬乃少患者﹐﹞欲薄而有﹐堅久。如月七日天者﹐前後夬之謂也。多气開闔利﹐且安卒者﹐挈之﹐善走。者

也﹐從前�������乃與鵠絕會﹐會有材。前有三齊者﹐前夬中有��名曰寸﹐見卦卽曰三齊﹐善走。有二微者﹐後夬也。一寸﹑二寸﹑三﹝寸﹑四﹞寸者﹐欲其卦長﹐長善走。

得兔與狐﹐鳥與魚者﹐欲得﹝兔﹞之頭與其肩﹐欲得狐周艸與其耳與其肫﹐欲得鳥目與頸膺﹐欲得魚之鬐與脊。吾請言其解﹖

此夫徹肉者﹐欲大﹐肉毋崩﹐毋崩善

。散筋者﹐欲諸筋盡細﹐細多利。澤光者﹐欲目旁之澤毋毛﹐毋毛多气。折方爲銳者﹐欲前夬之銳﹐銳多利。斬短者﹐欲睫之短也﹔續長﹐前後之夬皆欲長﹐長善走。損狹益廣﹝者﹞﹐前後之夬皆欲長而銳。尺者﹐在陽睫本上﹐卦從前夬中出﹐上到後夬﹐乃成尺。扶者﹐從陽睫本上到眶骨。上欲見扶﹐良馬容莛者﹐皆目旁之卦也。皆爲材﹐其搖數爲利。弗弗久﹐繭然有朕有骨﹐而朕有肉章。肥不滅﹐瞿亦不亡﹐是謂大良。出於澤﹐登於陵﹐良工所相﹐皎乎若繩﹔投之地艸也﹐良工舉之而寶也﹐此皆前後之夬也。弗弗久﹐繭然有朕有骨﹐朕有肉章者﹐欲其骨除毋毛﹐毋毛多气。登於陵者﹐欲前夬之前舉﹐前舉多气。有樹產於大海﹝之阿﹞者﹐睫欲希﹐希堅久。良馬成﹐其不成才者﹐皆��也。上有刻盧者﹐欲眶骨充盈﹐盈有材。中有﹝玉﹞英者﹐眼也。雍蒙別環者陰﹐陰堅久。夬其前後者﹐夬也。十焦者﹐欲目上見如盧﹐如﹝盧﹞見骨材。中有綫﹐理若斬竹者﹐欲眼理之有�多气。雍塞當者﹐欲前後夬徹﹐徹多利。受繩者目下睫本直上﹐正方者欲陽上﹐上如四榮﹐榮之蓋多力。睫薄薄天者﹐欲睫之舉堅久。南山有木﹐上有松柏﹐下有崖石﹐上甚方以銳者﹐欲陽上之銳如松柏﹐善行﹐下甚廣以大者﹐欲陰﹐陰大善行。直刺爲良﹐旁刺爲敗者睫﹐睫欲直﹐直願。去下一崖﹐有一付枝﹐遠望之轉﹐察之而離者﹐角也﹐欲角之枝如書卜。去下一止﹐必循徐理者﹐後夬也。欲頯骨之毋與角會﹐毋與角會多利。下有復盛者﹐陰也。欲其狀爲盛蓋﹐堅久。上有偃臼﹐玄也﹔欲其如臼﹐如臼堅久。中有一池者﹐目也。旁圜以艸者﹐欲睫舉堅久。池上有堤﹐堤上有棗﹐棗才實者﹐角也。欲角上之如棗核有材﹐尺爲索者﹐卦從前夬中出而上﹐上﹝是﹞乃有下曲﹐曲有材。寸爲繩者﹐前夬之卦爲﹝材﹐見﹞一﹑見二﹑見三﹑見四者﹐皆禁夬也﹐禁夬也爲材。上有君臺者﹐堤上欲其如四榮之蓋﹐如四榮之蓋多力。下有逢室﹐陰堅久﹐登巓薄於天﹐有一風穴者﹐目也。目欲髙﹐髙有材。中甚深固﹐外甚周密者﹐欲眼之�堅久。風穴然動﹐飛華轉實﹐華飛千里﹐實怒乃起者﹐欲陽上挈﹐千眼乃搖﹐搖善走。眼節不搖﹐堅久。實飾毋怒﹐山木未知所止。所謂見一節﹐良且久﹔見二節﹐國良勿有﹔見三節﹐爲天下�者﹐陽上卦﹐卦正上出者﹐有材﹐見一曰鵠絕﹐見二曰三材。以爲厚﹐尙欲僕之者﹐陽上不厭厚﹐厚多力。以爲薄﹐尙欲之者﹐陰不厭薄﹐薄善行。以爲長﹐尙欲續之﹐前後之夬也。此皆不厭長﹐長善走。﹝以﹞爲短﹐尙欲踙之者﹐睫不厭短﹐短轉厚。薄澤恆﹐薄以長者﹐陰欲有﹐

正居目下﹐堅久。四肉中度者﹐欲目旁盡毋毛﹐毋毛多气。方骨中矩者﹐各之方有材。圜肉中規者﹐目上環﹐環堅久。依者勿弛﹐臥者勿起﹐駕者勿止﹐相目之謂也。發劍首而見千里者﹐諸目卦及精之謂也。欲得其情﹐必道其門﹔旁有兩渠﹐索而弗得﹐其狀似神。上爲懸盧﹐下爲纓筋﹐力可以負山﹐足可以載云﹐天下少有﹐良工所尊﹐此皆前後之夬也。前夬欲前會﹐後夬欲下會﹐會善走。有松產南山之陽﹐正刺爲良。旁有重棗﹐是謂良寶。重棗居旁﹐是謂善行。壹厭壹起﹐弛千里﹔再厭再起﹐千里之後﹐居吾去子﹐此皆角也。所謂絕根者﹐欲其厭﹐厭善行。所謂重棗居旁者﹐欲其如書卜而起﹔絕二寸﹐乃獨起如棗核﹐起如棗核有材。面前有微者﹐目也﹔後有三齊者﹐肩。肩欲上��齊﹐齊多利。大田少艸﹐又欲其希者睫﹐睫欲希﹐希願。所謂伏則棄捐者欲睫﹐睫舉堅久。深固周密﹐如水在卮者﹐眼。眼欲盈﹐盈堅久。旣審短長者﹐令相者審目旁之卦﹐卦有材利。積之我我﹐闉谷投溪者﹐欲陽上如墓﹐旁平而毋窳﹐毋窳堅久。深溝﹝長﹞渠﹐絕巒潰堤者﹐欲其有鵠﹐鵠絕有材。稈莛所藏者﹐卽是己。山之陽﹐有懸岡﹐削以深者﹐﹝欲﹞睫之之睫﹐堅久。進以長者﹐欲夬之長﹐長善走。大木髙﹐本深藏﹐藏以大﹐桐以銳者﹐欲耳筩長葉短﹐葉短有材。前者揭﹐後者拔。欲前夬舉﹐舉多气。欲後夬下﹐下善走。厚其垣﹐重其蓋者﹐欲長陽上﹐陽上髙﹐有力多利﹐產於中﹐長於外﹐美哉純﹐丰盈大者﹐欲眼盈﹐眼盈堅久。能正直者﹐欲目下直﹐直善行。短而弦﹐長利弧者﹐欲馬形上急下緩﹐多利。縱而陽緩瞻餘者﹐欲須臾緩﹐緩多利。轉而肉者﹐欲陽上轉﹐上轉多力。懸而抒者﹐欲前後夬澤﹐澤多气。蔥蘢葉﹐靑令羽者﹐欲目旁黑澤而苦﹐堅久。不飾而弧者﹐欲目之如復弧﹐目勢也。我而窳者﹐欲目旁平﹐平善行。窒而盈者﹐欲眼盈﹐盈堅久。擅曼者﹐欲目闉﹐闉合而平盈﹐堅久。大容箴﹐長容莛者﹐欲目旁有卦﹐卦長如箴﹐有材。江水流行﹐滅而無形者﹐欲目闉而無朕﹐無朕堅久。旁又危封﹐後不厭髙﹐外不厭聳﹐立﹝不﹞厭直﹐團不厭方﹐此皆角也。角欲如書卜﹐方而數﹐數絕善行。擅曼平者﹐善走。方可馳福﹐可以逃凶者﹐欲角方有﹐有雨﹐善行。有骨﹐見一﹑見二﹑見三﹑見四﹑見五者﹐欲後責大﹐前責小﹐欲其後傅中封

﹐見三善走﹐有骨尺三寸﹐爲生爲死者﹐頜也大肉﹐爲生爲死者﹐欲沽大﹐大多气。美人陰生無百節成者﹐眼睛也。擬之涼月﹐絕似彗星者﹐欲眼赤﹐赤多气。天地相﹝薄﹐﹞滅而無形者﹐欲目闉交上下會﹐眼中央而平﹐平堅久。玉中有瑕者﹐眼睛也。必﹝鄕﹞天徳﹐今馬鄕日﹐���������﹝在玉﹞中匿者﹐眼睛也。有去處宮﹐獨挾色者﹐欲如鴿目﹐鴿目固具五彩。希而襄之﹐欲睫希。希願襄之﹐堅久。發而陽者﹐欲目挈﹐多气。江水前注﹐孰能當之者﹐前夬﹐夬�����������前也。重鞍突盈者﹐欲目旁之澤多气。漢水前注﹐不欲壅之者﹐前夬也。諸前後之夬欲長﹐善走。骨除不﹐多利。黑多气﹐能上下合者堅久。前夬舉多气下

