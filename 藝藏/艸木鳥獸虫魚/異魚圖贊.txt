

欽定四庫全書

子部九

異魚圖贊

譜錄類三【艸木禽魚之屬】提要

【臣】等謹案異魚圖贊四卷明楊愼撰愼所著古音略例諸書已別著錄是書前有嘉靖甲辰自序稱西州畫史錄南朝異物圖將補繪之閱其名多蹖錯文不雅馴乃取萬震沈懷逺之物志效郭璞張駿之贊體或述其成制或演以新文句中足徴言表卽見不必張之粉繪�之艷彩凡魚圖三卷共八十七種爲贊八十六首附以海錯一卷共三十五種爲贊三十首詞頗古雋𨿽詮釋名義不過形容厓略而遽云可以代圖未免自詡之過然大防雅贍固博物者之所宜防考也乾隆四十六年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

刻異魚圖讚題辭

昔周公教成王讀爾雅而孔子訓門人學詩亦曰多識於鳥獸艸木之名然則博物洽聞固聖哲所不廢已用修書破萬卷學擅五車乃以其緒捜剔異聞旁采稗史譔爲異魚圖讚時出新裁雜以古語窮極於蚌貝蜃螺細極於鯤鮞跳防竭江羅海括怪囊奇玉屑霏香雅致可誦此亦爾雅之注腳矣昔張司空博物而百嵗老狐千年華表莫逃精鑑懼而夜泣溫嶠然犀而水府畢獻其狀用修此讚母乃令海藏鮫人散落珠璣江淮水族朝宗學海耶是書向未板臨從友人朱汝修氏得鈔本錄之藏爲帳中之祕蓋千載於玆矣滇云萬里負笈爲難巾笥偶攜聊充枵腹

直指周公見而嘉之曰子思論道始於夫婦知能終於鳶飛魚躍而荘子知濠上之鯈魚謂性天之相契用修所著母乃非道機乎君子茂對天地樂育羣生欲使昆虫艸木並暢鳥獸魚鼈咸若其可以細故忽諸詩紀牧人乃�而稽諸大人之占曰眾維魚矣實維丰年魚鱗族也而�占若此則周宣中興之盛可想見矣是用付之剞劂以廣

直指公對育之化用徴大人之占刻成於萬曆戊申之旦月而提學道僉事範允臨謹識嵗月於左

異魚圖贊引

有西州畫史錄南朝異魚圖將補繪之予閱其名多蹐錯文不雅馴乃取萬震沈懷逺之物志效郭璞張駿之贊體或述其成制或演以新文其辭質而不文明而不晦蕳而易盡韻而易諷句中足徴言表卽見不必張之粉繪�之彩矣異鄕素居枕罕營爲之猶賢聊以永日

魚圖三卷贊八十六首異魚八十七種附以螺貝蜃蚶海錯爲第四卷

贊三十首海物三十五種

總之凡一百二十二種嘉靖甲辰十一月望日升庵楊愼書

欽定四庫全書

異魚圖贊卷一

明楊愼撰

總贊

魚之爲字燕尾相似水虫之中實繁厥類鱗鬛風濤抑龍之次百種千名研桑莫記圖贊所取亦秪以異

鯤

鯤本魚子細如茸莊周寓言鯤化爲鵬譬彼詩頌雕育桃虫千古言詮誰發其蒙【莊子云北溟有魚其名爲鯤鯤之大不知其幾萬里此寓言也按內則卯醬卯音鯤國語亦云魚禁鯤鮞皆以鯤爲魚子至小之物也莊子乃以至小爲至大便是滑稽之開端後人不得其意晉江逌詩曰巨鼇戴蓬萊大鯤運天池倐忽雲雨興俯仰三洲移孫放詩巨細同一馬物化無常歸修鯤解長鱗鵬起扇雲飛撫翼摶積風仰淩垂天翚皆不得其言詮也𨿽郭象之玄奧沈思亦誤況司馬彪軰乎後世禪宗衲子卻得其意故有毛兔角石女懷胎一口吸盡西江水新羅日午打三更之偈亦可信以爲實事耶余嘗謂天地乃一大戱塲堯舜爲古今大淨千載而下不得其解矮人觀塲也元儒南充範無有是說而余推衍之】

魴鯉

伊洛魴鯉天下最美伊洛鯉魴貴於牛羊洛口黃魚天下不如【河洛記引諺】

赤鯉

務光憤世自投盧川盧川水伯赤鯉送旃易名琴髙化形而仙至今光淸冷之淵【事見符子畫圖有水仙騎赤鯉者卽其人也】

嘉魚

南有嘉魚出於丙穴黃河味魚嘉味相頡最宜爲防鬲以蕉葉不爾脂腴將滳火防【事見水經蜀都賦任豫益州記樊綽雲南記博物志丙穴穴向丙也味魚出黃河口】

蒲魚

蜀有蒲魚其形如粥出於郫縣蒲村之麓【魏武帝四時食制杜詩魚知丙穴由來美酒憶郫筒不用沽注引沔南丙穴沔南去郫千里不防逺取蓋卽此魚也其魚亦出於穴】

八魚異性色

鰋偃鯉俯鱧圓魴方防靑鯶赤鰻白鱨黃【陸農師】

鱮鮒

淸檢出佳鱮濁檢出好鮒美珍於常味取以二月初【水經注淸檢濁檢俱在陽平關】

鮒

洞庭之鮒出於江渂腴靑顱朱尾碧鱗【劉邵七華節文卽岷字又作文】

鱮

緡調餌芳可獲鱮魚网魚得鱮不如噉茹或名曰鱅其性慵如【說苑子賤語又古諺云云】

鱒

鞏洛之鱒割以爲分芒防縷細亂蠻足【張平子七問節文】

鯽魚

滇池鯽魚冬月可薦中含腴白號水母綫北客乍餐以爲面纜【樊綽甫夷志防捨地有鯽魚大者重五觔西洱河及滇池冬月多鯽魚】

鮆魚

浮玉之山北望具區苕水出焉中多鮆魚胡蝶所化�長須【嶺表錄異嘗有人浮南海泊於岸忽有一物如蒲防飛過海將近舟舟人競以物撃之如帆者盡碎墜舟上視之乃蛺蝶也去其趐足稱之得肉八十觔噉之味美如魚此蓋蝶將入水化魚者也胡蝶化魚此又一證】

鱸魚

鱸魚肉白如雪不腥東南佳味四腮獨稱金虀玉膾擅美寜馨

鱏鰉

鱏鰉逆流不過鉆江【在敍州】灘崩秭歸【癸卯年事】又隔巫陽魚官空設玉板不嘗【黃魚一名玉板】

洄魚

河豚藥人時魚多骨兼此二美而無兩毒粉紅雪白洄美堪錄西施乳防水羊胛熟【洄魚一名水底羊】

時魚

時魚似魴厥味肥媺品髙江東價百鱣鮪界江而西謂之瘟魚棄而不餌

鮧魚

鮧魚偃額兩目上陳頭大尾小身滑無鱗或名曰鮎粘滑是因【爾雅翼】

鱟魚

鱟形如帆與便面同厥足二六雌常負雄漁人取之必得其防子如麻子南醬是供【子美可噉】

防鯺

魚有防鯺一頭數尾有腳如蠶食之肥美

郎君子鮝

郎君子鮝雄雌相雜置之醋盂逡巡便合下卵如粟頃刻其州善治產難誕生如逹【本艸名郎君子元文類作郎君子鮝】

鯷【音題】

魚有名鰾【匹妙切】亦號爲鯷化而爲人曽謁仲尼鬛防鱗甲由也僕之陳蔡之厄天際聖饑【衝波傳】

防魚

潛有防魚飛有防鳥同是一物互爲形表鳥藏魚出變化莫曉

鱷魚

鱷似蜥蜴一卵百子或如白虺或成蒼兕喙餘三尺長尾利齒岸掉渇虎人肉爲胏造化至仁朝乃育此

又

南海有魚其名爲鱷其身已朽其齒三作【李淳風物類相感志】

防魳

魚有防魳或名江豚欲風則湧恆隨浪翻

又

防魳之魚出淮及五湖黃肥不可食大如百觔楮數枚相隨沈浮自如【魏武帝四時食制】

魚舅

嘉州魚舅載新厥名鱗鱗迎媵夫豈其甥其文實鯦江圖可徴【說文鯦一名當互】

弓魚

西洱弓魚三寸其誰書以公音是字謬又哂多子亦孔之羞【弓魚見魚譜滇中俗諺旣誤作公魚而怪其今誤作公

有子遂綴爲謔語云大理公魚皆有子雲南和尙豈無兒】

兒

兒極僅若鍼鉤盈咫萬尾一筯千頭漁師取之不以网收來如陣云壓幾沈舟名曰跳防厥義可求

異魚圖贊卷一

欽定四庫全書

異魚圖贊卷二

明楊愼撰

鯪魚

吞舟之魚其名曰鯪背腹有刺如三角菱罟師畏之网羅莫膺【臨海水圡志】

勁防

南越勁防鬐排流洞腹養子朝泳暮遊臍入口出貯水若抽鱗皮�可餙蒯緱

石首魚

石首之魚有石在頭瑩白如玉可槇酒籌【石首魚一名鯪見江賦】

石首化鳬

南有魚鳬國古蜀帝所都婁縣石首魚至秋化爲鳬魚鳬之名義溯此可求諸【張勃吳錄】

比目魚

東海比目不比不行兩片得立合體相生狀如鞋屧鰈實其名

王余

王余遊比目防逝水旣有之陸亦相儷單鵙匹鵹性亦相似【易林�必匹飛鵙必單棲】

鰕魚

鰕實四足而有魚名頭尾類鯷岐岐而行長生山澗出入浮沈云是懶婦怨懟自投【異物志舊贊】

鰼鰼魚

皷翮十運一翼翻厥鳴如鵲鱗在羽端【郭璞鰼鰼魚贊】

文魮

形如覆銚包玉捨珠有而不積泄以尾閭闇與道防可謂奇魚【郭璞鴽鮆贊】

又

海經鴽鮆江賦文魮孕璆音磬鳥首魚尾出鳥防穴禹貢攸紀

飛魚

飛魚身圓長丈餘豋雲遊波形如鮒翼如胡蟬翔泳俱仙人寗封曾餌諸著藻灼爍千載舒【衍王子年七言頌】

王鮪

王鮪岫居科斗其靣性最有毒獺所不噉人饒食之肥美盈咽

丹魚

丹水丹魚出於南陽以夜伺之浮水有光夏至十日其期不爽取血塗足水上可行【抱朴子】

魚【音防】

海有魚眾魚蓐母魚欲生卵觸腹以首蛇醫奴物性固有

望魚【又名刀魚】

明都淦澤望魚之沼形則如刀可以刈艸【魏武帝四時食制】

鮫【名虎】

天淵魚虎老化爲鮫其皮朱文可餙弓刀

又

鮫之爲魚其子旣育驚必歸母還入其腹小則如之大則不復【楊孚交州異物志舊贊】

龍魚

龍魚一角似鯉居陵候時而出神聖攸乘飛�九域騎龍上升【文選龍鯉一角卽此也】

又

龍魚之川在汧之瑌河圖授羲實此出焉神行九野如馬行天

烏魚

烏魚戴星禁在仙經鯇鮦鱧蠡紛其別稱其膽獨甘以是爲徴

瓊魚

仙人上藥劉淵瓊魚昔西王母漢武受圖銀刀尾尾今乃其餘【衍漢武內傳】

石桂魚

石桂之魚天仙所餌猶有桂名鱖借音爾流水桃花眞隱詠美【鱖魚卽石桂魚又名桂魚仙人劉慿所食卽此也唐張志和詩桃花流水鱖魚肥】

橫公魚

北荒石湖有橫公魚化而爲人刺之不殊煮之不死遊鑊育育烏梅卄七煮之乃熟【約神異經黃錄魚豢魏略云文帝將受禪赤魚遊於露鑊乃此魚也其名自然乃矯誣以爲瑞應】

異魚圖贊卷二

欽定四庫全書

異魚圖贊卷三

明楊愼撰

髮魚

髮魚帶髮形如婦人出於滇池肥白無鱗【魏武帝四時食制】

琵琶

海魚無鱗形類琵琶一名樂魚其鳴亦嘉聞音出聽防識瓠巴【沈懷遠南物志】

捨光魚

捨光之魚臨海郡育南人臠炙𨿽美而毒煎煿已幹耀夜如燭【沈懷遠】

魚

魚長咫大如竹竿爆之爲燭光明有爛脊骨又美可作餐【臨海水土志】

婢屣奴屩

魚有婢屣亦有奴屩其名防偶其形兩肖味皆堪噉出臨海嶠

石斑魚

石斑媱虫虎文形蚓蝘蝥爲牡水邊呼引石斑卽走上岸合牝其性旣惡不可飲

戴星魚

戴星之魚背有星文防玓皪因之名云

防魚

防魚兩肋大肉堪臠缹之粳米其骨亦軟號狗磕睡謂無餘衍【按防魚只有一脊骨治之以姜蔥缹之以粳米其骨亦軟食之無餘俗號狗磕睡魚】

防魚【又作鰶】

防魚之味其美在額古喭有之價世宅鱣腮沙刺黃骨防脊南烹所珍百倍秦炙【古諺云寜去屢世宅不去防魚額鱣魚之美在腮沙魚之美在刺南中八郡誌黃魚形似鱣骨如蔥可食郭義恭廣志云�爲都僰道縣出臑骨黃魚】

鰥魚

敝笱在梁其魚惟鰥其大盈車餌以豚豩鰥死以餌士死以貪【子思子曰鰥貪以餌死士貪以祿死】

何羅魚

何羅之魚一身十首化而爲鳥其名休舊竊糈於春傷隕在臼夜飛曵音聞舂疾走

鰅魚

周成王時州獻鰅其皮有文出樂浪東漢神�初捕輸考工

鮯魚

東方有魚其形如鯉其名爲鮯六足烏尾鱐爲之母胎育厥子

防魵鱸鱳

樂浪潘國魚之淵府異哉防魚魼有兩乳魵鱸鱳各以類聚漢獻大官叔重是取【五異皆出樂浪潘國並見說文】

鮞魚

魚之美者東海之鮞伊尹說湯水羣首玆徒聞其名而形未窺

鰸魚

遼東浿水鰸狀如蝦無足長寸形如股義玆𨿽麼虫其味特佳

烏鰂魚

烏鰂八足集足在口縮喙在腹形類鞋囊其名烏鰂吸波潠墨迷射水慝【萬振海物異名記】

魚有烏賊狀如算囊骨間有鬐兩帶極長捨水噀墨欲蓋反章

烏則之魚【又作鵬鵯鵊也今俗名山呼】烏所變海若小史懷墨帶算須與其足皆在眼畔風波稍急粘石爲纜章舉石距同狀異靣食品所珍圖畫悉絢【呂氏春秋注引古月令曰九月寒烏八水花爲烏則魚之八月令七十二者惟烏則爾天臺智顗禪師請禁海際捕魚滬陳宣帝勑答曰此江旣無烏則珍味宜依所請觀此烏則之味爲食品之珍尙矣舉石距烏則之別種見日華子今山東豋萊有名八帶魚】

鰻鱺

海鰻江鱺善攻岸碕又善升水水居畏之旣愈人屙復裨牛肥驅蟁如掃玆功亦奇

靑魚

江有靑魚其色正靑泔以爲鮓曰五侯鯖枕如琥珀可以籠燈亦爲冠開以防麗婷【魚魫卽靑魚枕骨也可爲燈罩又作女冠】

魚

黃白其石鼓峳鑴查頭縮項味珍襄川詞林藻詠名播錦牋【卽鯿】

竹頭防魚

張揖廣雅檦竹頭防滇池所饒亦名竹丁以爲防案酒薦馨

鮬魚

鮬惟妾魚厥形如亦名爲鯧同彼狹邪滛虫相邇其味苦嘉【說文魚部凡一百三始鎓終防】

防魚

防魚味爽可鼎朝酲左晉虞郎獻於帝庭其方俱在食經可徴

沙魚

沙魚二族胡沙白沙嚳肖鮫魚其實稍差功入金匱名昘日華

鱓魚【卽蟺也】

土龍之屬荇莖苓根化而爲鱓黃白異亹【枹朴子曰荇莖苓根土龍之屬化而爲鱓有黃白二種白鱓出交趾】

蘆防

蘆防之魚產蘆陸南俗以爲醬海氓所甘【防音胞】

魚【又作鯚】

吳楚魚其文如薦以上春美而多刺

鱀魚

鱀一名鱁喙鋭大腹長齒羅生上下相覆奇混於而不同物【鱀又作】

海防【鰍同】

魚之最巨曰海防爾舟行逄之不知幾里七日逄頭九日逄尾產子重春赤徧海水

鯨【字一作鱷又作防】

海有魚王是名爲鯨噴沬雨注皷浪雷驚目作明月精爲彗星【淮南子鯨魚死而彗星出】

東海大魚鯨鯢之屬大則如山其次如屋時死岸上身長丈六膏流九頃骨充棟木明月之珠乃是其目【魏武帝四時食制】

嗟海大魚蕩而失水螻蟻制之橫岸以死輜重君海不可以徒防士之談譬其有理【說苑】

異魚圖贊卷三

欽定四庫全書

異魚圖贊卷四

明楊愼撰

【音迷麻】

海魧名曰匽鼂形大如防出自沙嚻一枚剖之有三斛膏【說文名匽鼂江賦名臨海水土志曰海魧實一物也】

�鼊

�鼊頭鼈身蝦尾斑似玳瑁漫無甲指贉餙軸緗帙增美

海月

海物正圓名曰海月指如搔頭有緑無骨海賦江圖藻詠互發

海鏡

海鏡殻圓中甚瑩膩腹有小蟹朝出暮至或生剖之蟹子跂跂逡巡亦斃

又

海鏡蟹爲腹水母蝦爲日虛有咸受羨補不足人固有之無惑乎物

陵龍

陵龍之體黃身四足形短尾長有鱗無角南越海人嘉羞見逐【臨海水上志本贊】

山蠵

嶺表蟕蠵是曰山人立其背可負而馳木楔其肉聲吼如牛巧匠琢之以爲梳箆

水蠵

惟水涪陵是育其緣中文其甲堪卜馮夷所命切和靈曲【漢郊祀歌馮夷切和注馮夷水神命靈蠵也】

海蛤

海蛤魁陸瓦瓏鑛殻外眉內渠形勢渾朴【萬震南州誌贊注眉髙爲眉渠防爲渠】

江瑤柱

江瑤柱【句】厥甲美【句王音裕】肉柱膚寸名江瑤柱【萬震此贊尢古】

又

今之馬甲柱古曰玉珧厥名之珍海圖所標昔人賞之謂美無涯取類南果以配荔枝

紫紶

蘭陵紫紶江淹紫是惟蚌類發華應春珠瑕錦蛤玉盤同珍【荀子東海有紫紶卽石刧也江淹石賦又名紫舊江賦石應節而楊葩謝眺詩紫煜春流王維詩云問珠官俗來經石春或曰卽石決明又名腳】

石決明

鰒【朱角切句】似蛤【句】無鱗有殻一靣附石【石葉音錯】細孔雜雜或七或八【入藥品者以七孔八孔爲佳九孔十孔不堪用也郭璞爾雅贊此贊尢奇】

東海夫人【淡菜】

東海夫人淡菜有殻形𨿽不典而益帷箔求以象類堪爲一

海牛

海牛魚皮潮信可卜潮至毛張潮退則伏刻像押簾招風斯速

大蟹

女牛大蟹其廣千里舉螯爲山身故在水海陽專車曷云其比【又醜見山海經海陽見王曾】

彭螖

爾雅彭螖經郭索均爲蟹謚螖訛以越梁王醢化玆乃臆說

沙狗

蟹有沙狗亦似彭螖穿沙爲穴見人則蟄曲徑易道了不可得

擁劍

蟹有擁劍一螯偏大隨潮退殻隨退復裏力能聞虎利甚防剉

招潮

蟹有招潮遡月而翹背向不失與潮相招�物有知云誰之教

倚望

蟹有倚望常起顧睨東西其形兩翹八跂望常如此入穴乃止

石蜠蜂江蘆虎

蟹有石蜠蜂江蘆虎石殻而卵不中鼎爼好事取之充畫圖譜【蜂江又作江音流】

車螯

海物惟錯車螯蠣蚶眉目內鈌鑛殻外緘瓦礫何異庖廚是堪

蠣房【房讀作阿房之房音傍】

海曲蠣房或名蠔山眉渠磊砢牡牝異斑肉曰蠣黃醰味海蠻【南州誌舊贊】

蚶子

蚶爲蚌屬文似瓦屋殻中有肉紫色滿腹縱橫其理伍味具足【盛之荊州記】

貝

夏周錦貨貝以市砑磥暈紙光我髦士厥有神功消霧寜水豈特把玩止娯童子【塩鉄論夏后氏以貝詩曰成是貝錦貝文如錦也余見嚴助相貝經】

蚌

蚌爲鷸訹今日不出明日不出必有死鷸鷸爲蚌語今日不雨明日不雨必有蚌脯兩國相爭不亡則傾兩士相闘兵防其後不闘不爭鷸蚌兩生【衍春秋後語】

螺

香螺文贆錦蛤珠視雷開閉與月盛衰明璣無脛走於天涯【淮南子曰哈防珠與月盛衰左思賦曰蛤蚌珠胎與月虧全呂覽日月空望則蚌哈實月晦則蚌哈虛又淮南子明月之珠出於蠬蜄】

蜃

蜃乃雉化气成樓臺摩殻以耨始於姫郃農耨從辰文有自來【篆書農耨皆從辰以古者摩蜃而耨也】

蠯

蠯式玉度蚌象寶爻螺書�籕篆�虫雕取類斯大稱名則何傷磊落無損賢毫【蠯蚌之狹而長者見周禮易離爲螺寶爻見京房易傳唐崔融贊神禹峋嶁碑雲龍畫傍分螺書匾刻徐楚金言篆法貴�匾�音果其字從虫從�當作�變作�今訛作�見湘山野錄見史記敍傳】

異魚圖贊卷四

異魚圖贊防

予作異魚圖贊間出以示好事者或獻疑曰爾雅注虫魚定非磊落人子不見韓子之詩乎予曰韓子有爲言之也迹其焚膏繼晷之際口吟手披之餘遇虫名魚字將刪之乎老子云美言不信而五千之言未嘗不美莊子欲絕學而莊子何嘗不學蘇子謂人生識字憂患始其欲人盡不識字乎如此之類古人善戱謔自掊擊之一機也𨿽然不可以訓若孔子則豈其然教小子以學詩終於多識則虫魚固在其中矣孔子豈非磊落人哉近之不悅學者往往拾古人善謔之言以爲不肖防躬之符可笑且悼充類其說則伏獵弄麞之侍郎長鎗大劍之將軍一一皆磊落人也夫

