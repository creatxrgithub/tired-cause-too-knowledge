花艸蒙拾﹝淸﹞王士禎撰

往讀花間﹑艸堂﹐偶有所觸﹐輒以丹鉛書之﹐積數十條。程屯阝彊刻此集卷首﹐僕不能禁﹐題曰花艸蒙拾。蓋未及廣爲揚榷﹐且自鬼童蒙云爾。

○溫韋非變體

州謂蘇﹑黃﹑稼軒爲詞之變體﹐是也。謂溫﹑韋爲詞之變體﹐非也。夫溫﹑韋視晏﹑李﹑秦﹑周﹐譬賦有髙唐﹑神女﹐而後有長門﹑洛神。詩有古詩錄別﹐而後有建安黃初三唐也。謂之正始則可﹐謂之變體則不可。

○花間字法

花間字法﹐最著意設色﹐異紋細艷﹐非後人纂組所及。如「淚沾紅袖マ」﹑「猶結同心苣」﹑「豆蔻花間﹤走坐﹥晚日」﹑「畫梁塵マ」﹑「洞庭波浪晴天」﹐山谷所謂古蕃錦者﹐其殆是耶。

○飛卿妙語

「蟬鬢美人愁絕」﹐果是妙語。飛卿更漏子﹑河瀆神﹐凡兩見之。李空同所謂自家物終久還來耶。

○竹枝泛詠風土

竹枝泛詠風土。詠本意者﹐止見田藝蘅「白玉闌榦護竹枝」四首耳﹐卓珂月以爲正格﹐要亦不必。

○徐山民襲顧太尉

顧太尉「換我心﹐爲你心﹐始知相憶深」﹐自是透骨情語。徐山民「妾心移得在君心﹐方知人恨深」﹐全襲此。然已爲柳七一派濫觴。

○南唐詞襲牛給事

牛給事「須作一生拚﹐盡君今日歡」﹐狎暱已極。南唐「奴爲出來難﹐教君恣意憐」﹐本此。至「檀口微微﹐靠人緊把腰兒貼」﹐風斯下矣。

○絕調不可彊擬

絕調不可彊擬﹐近張杞有和花間詞一卷﹐𨿽不無可采﹐要如妄男子擬徧十九首﹐與郊祀鐃歌耳。

○同能不如獨勝

溫﹑李齊名﹐然溫實不及李。李不作詞﹐而溫爲花間鼻祖﹐豈亦同能不如獨勝之意耶。古人學書不勝﹐去而學畫﹐學畫不勝﹐去而學塑其善於用長如此。

○宋祁本花間

「紅杏枝頭春意鬧」尙書﹐當時傳爲美譚。吾友公﹤甬戈﹥極嘆之﹐以爲卓絕千古。然實本花間「暖覺杏梢紅」﹐特有靑藍冰水之妙耳。

○小宋奇遇

蓬山不遠﹐小宋何幸﹐得此奇遇。麗豎燃椽燭﹐遠山靡兪麋﹐此老一生享用﹐令人妒煞。

○彥回不失名士

「假使當時俱不遇﹐老了英雄」﹐舒王自負語也。僕則謂彥回幸作中書郎而死﹐故當不失名士。

○花間艸堂之妙

或問花間之妙﹐曰﹕蹙金結繡而無痕迹。問艸堂之妙﹐曰﹕采采流水﹐蓬蓬遠春。

○子夜變體

「何處合成愁。離人心上秋。」滑稽之雋。與龍輔閨怨詩「得郎一人來﹐便可成仙去」﹐同是子夜變體。

○詞語從詩出

詞中佳語﹐多從詩出。如顧太尉「蟬吟人靜﹐斜日傍小窗明」﹐毛司徒「夕陽低映小窗明」﹐皆本黃奴「夕陽如有意﹐偏傍小窗明」。若蘇東坡之「與客攜壺上翠微」﹝定風波﹞﹐賀東山之「秋盡江南艸未凋」﹝太平時﹞﹐皆文人偶然遊戲﹐非向樊川集中作賊。﹝二詩皆杜牧之。﹞

○詞本詩而劣於詩

詞本詩而劣於詩者﹐「笛聲人倚樓」﹐止去趙倚樓二字﹐何翅效顰捧心。苕溪漁隱載曹元寵望月詞「南樓何處﹐想人在長笛一聲中」﹐視此差演迆有致。曹卽以紅窗迥擅名者。

○歐柳詞本韓句

「樓上晴天碧四垂」本韓侍郎「淚眼倚樓天四垂」﹐不妨並佳。歐文忠「拍堤春水四垂天」﹐柳員外「目斷四天垂」﹐皆本韓句﹐而意致少減。

○孫詞本義山

孫巨源「樓頭尙有三通鼓」﹐偶然佳興。然亦本義山「嗟予聽鼓應官去﹐走馬蘭臺類轉蓬」。

○詩文妙訣

「生香眞色人難學」﹐爲「丹靑女易描﹐眞色人難學」所從出﹐千古詩文之訣﹐盡此七字。

○趙詞勝岑詩

「重門不鎖相思夢﹐隨意繞天涯」與「枕上片時春夢中﹐行盡江南數千里」同一機杼。然趙詞勝岑詩。

○詞語可互觀

「載不動許多愁」與「載取暮愁歸去﹐只載一船離恨向西州」﹐正可互觀。「雙槳別離船﹐駕起一天煩惱」﹐不免徑露矣。

○東風無气力

「東風無气力」﹐五字妖甚。如「落花無可飛」﹐便不佳。

○鍾隱入汴後詞

錘隱入汴後﹐春花秋月諸詞﹐與「此中日夕﹐只以眼淚洗面」一帖﹐同是千古情種﹐較長城公煞是可憐。

○張安國雪詞

張安國雪詞﹐前半刻畫不佳﹐結乃云「楚溪山水﹐碧湘樓ト」﹐則寫照像外﹐故知頰上三毛之妙也。古今詞人詠雪﹐以柳絮因風爲佳話第一。自羊孚贊陶淵明詩後﹐僅見此八字﹐銀杯縞帶﹐傖父刻畫﹐與撒鹽何殊。

○舒詞語

「空得郁金裙﹐酒痕和淚痕」﹐舒語也。鍾退谷評閭邱曉詩﹐謂具此手段﹐方能殺王龍標。

渠輩手﹐豈不可惜。僕每讀嚴分宜鈐山堂詩﹐至佳處﹐輒作此嘆。

○蘇秦二公有子

「亂鴉啼後﹐歸興濃於酒」﹐蘇叔黨詞也。「擬倩東風浣此情﹐情更濃於酒」﹐秦處度詞也。二公可謂有子。李﹑晏家世﹐豈得獨擅。

○陽居士釋坡詞

坡孤鴻詞﹐山谷以爲不喫煙火食人語﹐良然。陽居士云「缺月﹐刺明微也。漏斷﹐暗時也。幽人﹐不得志也。獨往來﹐無助也。驚鴻﹐賢人不安也。此與考詩相似云云。」村夫子彊作解事﹐令人欲嘔。韋蘇州滁州西澗詩﹐疊山亦以爲小人在朝﹐賢人在野之象。令韋郎有知﹐豈不叫屈。僕嘗戲謂坡公命宮磨蠍﹐湖州詩案﹐生前爲王﹑舒輩所苦﹐身後又硬受此差排耶。

○涪翁歇後語

「斷送一生﹐破除萬事」﹐涪翁忽作歇後鄭五﹐何哉。

○楊升庵辧字

「薄霧濃云」﹐新都引中山王文木賦「薄霧濃」﹐以折云字之非。楊博奧﹐每失穿鑿﹐如王右丞詩玉角與朱鬣馬之類﹐殊墮狐穴。此字辧證獨妙。

○一浸字妙絕

「皎月」「梨花」本是平平﹐得一浸字妙絕千古。與「月明如水浸宮殿」同工。

○坡公書扇詞

「郴江幸自繞郴山﹐爲誰流下瀟湘去。」千古絕唱。秦歿後﹐坡公嘗書此於扇云﹕少遊已矣﹐𨿽萬人何贖。髙山流水之悲﹐千載而下﹐令人腹痛。

○歐石詞工拙懸殊

「平蕪盡處是春山﹐行人更在春山外。」升庵以擬石曼卿「水盡天不盡﹐人在天盡頭」﹐未免河漢。蓋意近而工拙懸殊﹐不啻霄壤。且此等入詞爲本色﹐入詩卽失古雅﹐可與知者道耳。

○易安用範詞

兪仲茅小詞云「輪到相思沒處辭。眉間露一絲。」視易安「才下眉頭﹐卻上心頭」﹐可謂此兒善盜。然易安亦從範希文「都來此事﹐眉間心上﹐無計相回避」語脫胎。李特工耳。

○春曉亭子

「牛衣古柳賣黃瓜」﹐非坡仙無此胸次。近惟曹顧庵學士時復有之。綠楊杜宇﹐酒後偶然語﹐亦是大羅天上人。吾友蘄水楊菊廬比部﹐因此詞於玉臺山作春曉亭子﹐一時名士﹐多爲賦之﹐亦佳話也。

○坡公軼倫絕羣

枝上柳綿﹐恐屯田緣情綺靡﹐未必能過。孰謂坡但解作大江東去耶﹐髯直是軼倫絕羣。

○坡詞驚心動魄

「春事闌珊芳艸歇」一首﹐凡六十字﹐字字驚心動魄。「爲一聲河滿子﹐下泉須弔盂才人。」恐無此魂銷也。

○範趙詞

「堂上簸錢堂下走」﹐小人以蔑歐陽。「有情爭似無情」﹐忌者以誣司馬。至「諳盡孤眠滋味」及「落花流水別離多」﹐範﹑趙二鉅公作如許語﹐又非但廣平梅花之比矣。

○山谷詠茶詞

艸堂載山谷品令﹑阮郎歸二闋﹐皆詠茶之作。按黃集詠茶詩﹐最多最工﹐所謂「雞蘇胡麻聽煮湯。煎成車聲繞羊腸」。坡云﹕黃九恁地那得不窮。又有云「更烹雙井蒼鷹爪﹐始耐落花春日長。」此老直是筆有姜桂。僕嘗取黃詩「黃金灘頭鎖子骨﹐不妨隨俗暫嬋娟」﹐以爲涪翁殆自道其文品耳。

○歐蘇平山堂詞

平山堂一壞土耳﹐亦無片石可語﹐然以歐﹑蘇詞﹐遂令地重。因念此地稚圭﹑永叔﹑原父﹑子瞻諸公﹐皆曾作守﹐令人惶汗。僕向與諸子遊宴紅橋﹐酒間小有酬唱﹐江南北頗流傳之﹐過揚州者﹐多問紅橋矣。

○坡詞豪放

名家當行﹐固有二派。蘇公自云「吾醉後作艸書﹐覺酒气拂拂﹐從十指間出。」黃魯亦云「東坡書兵海上風濤之气。」讀坡詞當作如是觀。瑣瑣與柳七較錙銖﹐無乃爲髯公所笑。

○辛詞磊落

石勒云「大丈夫磊磊落落﹐終不學曹孟徳﹑司馬仲達狐媚。」讀稼軒詞﹐當作如是觀。

○學稼軒墮惡趣

「車如雞棲馬如狗」﹐用古謠語﹐絕似稼軒手筆。至坡謂白曰逋逃兩段﹐幼安作問答﹐𨿽亦從烏有先生亡是公來﹐則學稼軒而墮惡趣矣。「雲中雞犬劉安過﹐月裏笙歌煬帝歸。」好事者以爲見鬼詩﹐此得不爾耶。

○弔柳詩

柳七葬眞州西仙人掌﹐僕嘗有詩云「殘月曉風仙掌路﹐何人爲弔柳屯田。」

○南渡諸子極妍盡態

宋南渡後﹐梅溪﹑白石﹑竹屋﹑夢窗諸子﹐極妍盡態﹐反有秦﹑李未到者。𨿽神韻天然處或減﹐要自令人有觀止之嘆。正如唐絕句﹐至晚唐劉賓客﹑杜京兆﹐妙處反進靑蓮﹑龍標一塵。

○史姜詠物絕唱

張玉田謂詠物最難。體認稍眞﹐則拘而不暢﹐摹寫差遠﹐則晦而不明。而以史梅溪之詠春雪﹑詠燕﹐姜白石之詠促織爲絕唱。近日名家﹐如程村詠蝶﹑詠艸﹑詠美人蕉﹑白鸚鵡諸作﹐金粟詠螢﹑詠蓮諸作﹐可謂前無古人。程村尢多至數十首﹐僕常望洋而嘆。昔人謂八大家所以獨雄唐宋﹐爲其篇目眾多﹐波瀾老成也。僕於麗農詞亦云。

○彭十詠螢詞

僕每讀史邦卿詠燕詞「又軟語商量不定﹐飄然快拂花梢﹐翠尾分開紅影」﹐又「紅樓歸晚﹐看足柳昏花暝」﹐以爲詠物至此﹐人巧極天工矣。近得彭十詠螢詞﹐至「輕求戰葉露﹐暗棲花蕊﹐亂翻銀井。有時團扇驚回﹐又巧坐人衣相映」﹐又「隨風欲墮﹐帶雨猶明」﹐不禁叫絕﹐卽令梅溪復生﹐抽毫拂素﹐何以過之。

○程村詠物詞

程村詠物詞甚富﹐略舉一二﹐如落花云「五更風﹐三月雨﹐慣作傷心別。」蟋蟀云「偏與愁人作楚﹐細思量﹐甚事恰關卿。」白鴝鵒云「露冷水晶屏﹐煙暖藍田玉。料不夜珠邊﹐長傍冰壺浴。」詠艸云「閨中陌上﹐到處欲斷還勻。」金錢花云「金風冷﹑畱買一綫斜陽﹐怎看秋賤。」白鸚鵡云「便花田珠綱攜來﹐傍雕闌﹑向梨花閒睡。」諸如此例﹐不獨傳神寫照﹐殆欲追魂攝魄矣。於此道中﹐具有哪吒手段。

○詠物須取神

疏影橫斜﹐月白風淸等作﹐爲詩人詠物極致。若「認桃無綠葉﹐辧杏有靑枝」﹐及李筠翁之「勝如茉莉﹐賽得荼縻」﹐劉叔擬「看來畢竟此花彊﹐是欠些香」﹐豈非詩詞一劫。程村嘗云「詠物不取形而取神﹐不用事而用意。」二語可謂簡盡。

○雕組須不失天然

前輩謂史梅溪之句法﹐吳夢窗之字面﹐固是確論。尢須雕組而不失天然如「綠肥紅瘦」﹑「寵柳嬌花」﹐人工天巧﹐可稱絕唱。若「柳腴花瘦﹐蝶淒蜂慘」﹐卽工﹐亦巧匠琢山骨矣。

○明詞趣淺

僕嘗與苕文﹑伯璣﹑家兄西樵﹑子側﹐共論明震川﹑荊川﹑鹿門﹑遵巖諸公之文﹐於唐宋大家﹐可謂肖子﹐然不及前人者﹐其趣淺也。嘗試移以評伯溫﹑公謹﹑升庵﹑元美諸公長短句﹐程村﹑金粟亦以爲然。

○今人不能創調

唐無詞﹐所歌皆計也。宋無曲﹐所歌皆詞也。宋諸名家﹐要皆妙解絲肉﹐精於抑揚抗墜之間﹐故能意在筆先﹐聲協字表。今人不解音律﹐勿論不能創調﹐卽按譜徽詞﹐亦格格有心手不相赴之病﹐欲與古人較工拙於毫﹐難矣。

○詞與樂府同源

王陂初作北曲﹐自謂極工﹐徐召一老樂工問之﹐殊不見許。於是爽然自失﹐北面執弟子禮﹐以伶爲師。久遂以曲擅天下。詞曲𨿽不同﹐要亦不可盡作文字觀﹐此詞與樂府所以同源也。

○陸氏詞旨論塡詞

陸氏詞旨云「對句好可得﹐起句好難得﹐收拾全藉出場。」三語盡塡詞之慨。

○陳大樽詩詞溫麗

陳大樽詩首尾溫麗﹐湘眞詞亦然。然不善學者﹐鏤金雕瓊﹐正如土木被文繡耳。又或者斷斷格律﹐不失尺寸﹐都無生趣。譬若安車駟馬﹐流連陌阡﹐殊令人思艸頭一點之樂。

○卓珂月輯詞統

卓珂月自負逸才﹐詞統一書﹐采鑑別﹐大有廊淸之力。乃其自運﹐去宋人門廡尙遠﹐神韻興象﹐都未夢見。

○雲間數公詞不涉南宋

雲間數公論詩拘格律﹐崇神韻。然拘於方幅﹐泥於時代﹐不免爲識者所少。其於詞﹐亦不欲涉南宋一筆﹐佳處在此﹐短處亦坐此。合肥乃備極才情﹐變化不測。婁東驅使南北史﹐瀾翻泉湧﹐妥帖流麗﹐正是公歌行本色﹐要是獨絕。不似流輩ㄎ扌奢稼軒﹐如宋初伶人謔館職也。友人中﹐陳其年工哀艷之辭﹐彭金粟擅淸華之體﹐董文友善寫閨之致﹐鄒程村獨標廣大之稱﹐僕所云﹐近愧眞長矣。

○婉約與豪放二派

張南湖論詞派有二﹕一曰婉約﹐一曰豪放。僕謂婉約以易安爲宗﹐豪放惟幼安稱首﹐皆吾濟南人﹐難乎爲繼矣。

○不可廢宋詞而宗唐

近日雲間作者論詞有云「五季猶有唐風﹐入宋便開元曲﹐故專意小令﹐冀復古音﹐屏去宋調﹐庶防流失。」僕謂此論𨿽髙﹐殊屢孟浪。廢宋詞而宗唐﹐廢唐詩而宗漢魏﹐廢唐宋大家之文而宗秦漢﹐然則古今文章﹐一畫足矣﹐不必三墳八索至六經三史﹐不幾幾贅疣乎。

○詩詞曲分界

或問詩詞詞曲分界﹐予曰「無可柰何花落去﹐似曾相識燕歸來」﹐定非香簽詩。「良辰美景柰何天﹐嘗心樂事誰家院」﹐定非艸堂詞也。

○王秋澗詞

王秋澗湖上樂四首﹐純乎元曲﹐其佳句云「新詞澹似鵝黃酒。」豆葉黃亦是曲意﹐卽元人一半兒也。

