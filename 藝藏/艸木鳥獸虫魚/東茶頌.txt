東茶頌

東茶頌承海道人命作艸衣沙門意恂

後皇嘉樹配橘徳受命不遷生南國密葉鬭霰貫冬靑素花濯霜發秋榮姑射仙子粉肌潔閻浮檀金芳心結

茶樹如瓜鑪葉如梔子花如白薔薇心黃如金當秋開花淸香隱然云

沆瀣漱淸碧玉條朝霞含潤翠禽舌

白雲荊州玉泉寺靑溪諸山有茗艸羅生枝葉如碧玉玉泉眞公常采飮

天仙人鬼俱愛重知爾爲物誠奇絕炎帝曾嘗載食經

炎帝食經云茶茗久服人有力志

醍醐甘露舊傳名

王子尙詣曇齋道人於八公山道人設茶茗子尙味之曰此甘露也羅大經瀹湯詩松風檜雨到來初急引銅甁離竹鑪待得聲聞俱寂後一甌春雪勝醍醐

解酲少眠證周聖

爾雅檟苦荼廣雅荊巴間采葉其飮醒酒令人少眠

脫粟伴菜聞齊嬰

晏子春秋嬰相齊竟公時食脫粟之飯三戈五卯茗菜而已

虞洪薦犧乞丹邱毛仙示叢引秦精

神異記余姚虞洪入山采茗遇一道士牽三靑牛引洪至布瀑山曰予丹邱子也

聞子善具飮常思惠山中有大茗可相給祈子他日有甌餼之餘乞相遺也因奠祀後常令家人入山獲大茗焉宣城人秦精常入武昌山采茗遇一毛人長丈餘引精至山下示以叢茗而去俄而復還乃探懷中橘以遣精精怖負茗而歸

潛壤不惜謝萬錢

異苑剡縣陳務妻少與二子寡居好飮茶茗以中有古冢每飮輒先祀之二子患之曰古冢何知徒以勞意欲屈去之母苦禁而止其夜夢一人云吾止此冢三百餘年卿二子恆欲見毀賴相保護又享吾佳茗𨿽潛壤朽骨豈忘翳桑之報及曉於庭中獲錢十萬

鼎食獨稱冠情

張孟陽登成都樓詩云鼎食隨時進百和妙且殊芳荼冠情溢味播九區

開皇醫腦傳異事

隋文帝微時夢神人其腦骨自爾腦痛忽遇一僧雲山中茗艸可治帝服之有效於是天下始知飮茶

雷莢茸香取次生

唐覺林寺僧志崇制茶三品待客以驚雷莢自奉萱艸帶供佛以紫茸香待客云

巨唐尙食羞百珍沁園惟獨記紫英

唐徳宗每賜同昌公主饌其茶有綠花紫英之號

法制頭綱從此盛淸賢名士誇雋永

茶經稱茶味雋永

彩莊鳳轉巧麗費盡萬金成百餠

大小鳳團始於丁謂成於蔡君謨以香藥合而成餠餠上飾以鳳紋供禦者以金莊成東坡詩云紫金百餠費萬錢

中國古籍全錄

誰知自饒眞色香一經點染失眞性

萬寶全書茶自有眞香有眞色有眞味一經點染失其眞

道人雅欲全其嘉曾向蒙頂手栽那養得五斤獻君王吉祥蘂與聖楊花

傅大士自往蒙頂結庵植茶凡三年得絕嘉者號聖楊花吉祥蘂共五斤持歸供獻

雪花云腴爭芳烈雙井日注喧江浙

東坡詩雪花雨腳何足道山谷詩我家江南摘云腴東坡至僧院僧梵英葺治堂宇比舊加嚴潔茗飮芳烈問此新茶耶英曰茶性新舊交則香味艸茶盛於浙浙之品日注爲第一自景佑已後洪州雙井白芽漸盛近歲制作尢精其品遠出日注上遂爲艸茶第一

建陽丹山碧水鄕品題特尊云澗月

遁齋閒覽今建安茶爲天下第一孫憔送茶焦刑部書晚甘候十五人遣侍齋閣此徒皆乘雷而摘拜水而和蓋建陽丹山碧水之鄕月澗云龕之品愼勿賤用之晚甘候茶名茶山先生乞茗疏云朝華始起浮雲皛皛於晴天午睡初醒明月離離於碧澗

東國所產元相同色香气味論一功安之味蒙山藥古人髙判兼宗

東茶記云或疑東茶之效不及越產以余觀之色香气味少無差異茶書云安茶以味勝蒙山茶以藥勝東茶蓋兼之矣若有贊皇子羽其人必以餘言爲然也

還童振枯神驗速八耋顏如夭桃紅

白雲玉泉寺眞公年八十餘歲顏色如桃花而此茗淸香滑熟異於他者所以能還童振枯而令人長壽也

我有乳泉把成秀碧百壽湯何以持歸木覓山前獻海翁

唐蘇廙著十湯品第三曰百壽湯人過百息水踰十沸或以話阻或以事廢始取用之湯已失性矣敢問皤鬢蒼顏之大老還可執弓挾矢以取中乎還可雄登闊步以邁遠乎第八曰秀碧湯石凝結天地秀气而賦形者也琢以爲器秀猶在焉其湯不良未之有也近酉堂大爺南過頭輪一宿紫芋山房嘗其泉曰味勝酥酪

又有九難四香玄妙用

茶經云茶有九難一曰造二曰別三曰器四曰火五曰水曰七曰末八曰煮九曰飮陰采夜焙非造也嚼味嗅香非別也膻鼎腥甌非器也膏薪庖炭非火也飛湍壅潦非水也外熟內生非也碧紛縹塵非末也操艱攪遽非煮也夏興冬廢非飮也萬寶全書云茶有眞香有蘭香有淸香有純香表裏如一曰純香不生不熟曰淸香火候均停曰蘭香雨前新具曰眞香此謂四香

中國古籍全錄

何以敎汝玉浮臺上坐禪眾

智異山花開洞茶樹羅生四五十里東國茶田之廣料無過此者洞有玉浮臺臺下有七佛禪院坐禪者常晚取葉曬漧然柴煮鼎如烹菜羹濃濁色赤味甚苦澀政所雲天下好茶多爲俗手所壤

九難不犯四香全至味可獻九重供翠濤香才入朝

茶譜小序曰甌泛翠濤碾飛綠屑萬寶全書云茶以靑翠爲勝濤以藍白爲佳黃黑紅昏俱不入品雲濤爲上翠濤爲中黃濤爲下陳眉公詩云綺陰贊蓋艸試奇竹鑪幽討松火怒飛水交以淡茗戰而肥綠香滿路永日忘歸

聰明四達無滯壅矧爾根托神山

智異山世稱方丈

仙風玉骨自另種芽紫筍穿雲根胡靴犎臆皺水紋

茶經云上者生爛石中者生礫壤萬寶全書云產谷中者爲上花開洞茶田皆谷中兼爛石矣萬寶全書又言茶芽紫者爲上面皺者次之茶經云綠者次筍者上牙者次如胡人鞾者蹙縮然犎牛臆者廉襜然輕飆拂水者涵澹然此皆茶之精腴也

吸盡瀼瀼淸夜露三昧手中上奇芬

茶書云采茶之候貴及其時太早則味全遲則神散以谷雨前五日爲上後五日次之再五日又次之然而予驗之東茶谷雨前後太早當以夏后爲及其時也其采法徹夜無雲浥露采者爲上日中采者次之陰雨中不宜采東坡送南屛之謙師詩曰道人曉出南屛山來試點茶三昧手

中有玄微妙難顯眞精莫敎體神分

造茶篇云新采揀去葉及枝梗碎屑鍋廣二尺四寸將茶一斤半焙之候鍋極熱始下茶急炒火不可緩待熟方退火撤入篩中輕團數徧復下鍋中漸漸減火焙漧爲度中有玄微難以言顯品泉篇云茶者水之神水者茶之體非眞水莫顯其神非精茶曷窺其體

體神𨿽全猶恐過中正中正不過健靈倂

泡法云探湯純熟取起先注少許壺中祛蕩气傾出然後投茶茶多寡宜酌不可過中失正茶重則味苦香沈水勝則包淸气寡壺後又用水蕩滌使壺涼潔不則減茶香矣罐熟則茶神不健壺淸則水性常靈稍俟茶水沖和然後分釃布飮釃不宜早飮不宜遲早則茶神未發遲則妙馥先消評曰采盡其妙造盡其精水得其眞泡得其中體與神相和健與靈相倂至此而茶道盡矣

一傾玉花風生腋身輕己涉上淸境

陳簡齋茶詩云嘗此玉花勻盧玉川茶歌云唯唯覺腋習習淸風生

中國古籍全錄

明月爲燭兼爲友白雲鋪席因作屛竹籟松濤俱簫涼淸寒骨心肝惺

中國古籍全錄

惟許白雲明月爲二客道人座上此爲勝

飮茶之法以客少爲貴客眾則喧喧則雅趣乏矣獨啜曰神二客曰勝三四曰趣五六曰泛七八曰施也

﹝跋文﹞

艸衣新試綠香煙禽舌初纖谷雨前莫數丹山云澗月滿鍾雷笑可延年

白坡居士題

