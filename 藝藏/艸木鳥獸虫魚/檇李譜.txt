檇李譜﹝淸﹞王逢辰著

檇李譜序

瑤星孕實﹐謫天上之長庚﹔香雨彌空﹐現佛門之種子。上方證果﹐灌此醍醐﹔遠道貽珍﹐重於瓊玖。天生尢物﹐地得嘉名﹐自來果屬之貴﹐蓋未有逾於檇李者也。當夫花開二月﹐子結三春﹔仗噓指於和風﹐懼飄零於陰霧。金鈴晝護﹐先愁鶯燕爭含﹔銀燭宵龍﹐未許鼠鼯竊食。及乎回黃轉錄﹐看碧成朱﹐枝僂低檐﹐實肥垂盒﹕逐韓嫣之金彈﹐入手爲難﹔乞雲英之瓊槳﹐流涎特甚。擎來紅玉﹐艷分廣袖之花﹔吸盡紫霞﹐暈奪唾壺之淚。至於眉顰已往﹐爪印常新﹔采香之遺迹俱空﹐偃月之纖痕宛在。笑桃無恙﹐難忘仙子天臺﹔淚竹猶斑﹐尙憶神妃湘水。嬋娟不死﹐畱此精靈﹐艸木有情﹐戀其香澤﹐物猶如是﹐不亦異乎﹗邇者﹐劫火屢災﹐眞種日少﹐考古者或務名而失實﹐居奇者更雜僞以亂眞。王芑亭廣文生長於斯﹐稽核至悉﹐爲之闡詳條目﹐發泄精英﹐使驥材可以按圖﹐而鼠璞不至混玉﹐此檇李譜之所由作也。嗟乎﹗西域葡萄﹐隨斗槎而入貢﹔南方橘柚﹐登筐篚以來庭。櫻桃出紫禁之廚﹐恩頒侍從﹔荔枝上紅塵之騎﹐笑溢妃嬪。若檇李者﹐徒噪虛聲﹐但髙野趣﹐未列諸侯之方物﹐幾等盛世之棄材﹐豈風味之不時﹐抑遭逢之有命耶﹖𨿽然﹐不登堂廟﹐終成千古之名﹔見重山林﹐非特一時之價。夙根深固﹐忍昧仙綜﹐瘠壤崢嶸﹐恥居塵穢。以視道旁太苦﹐至見遺於智童﹔井上餘甘﹐僅療饑於廉士﹐其貴賤之相去﹐何衡量之可計哉﹖又況﹐皈依初地﹐早經淨土栽培﹔投贈良朋﹐雅合淸流臭味。固已伯仲安期之棗﹐頡煩曼倩之桃。𨿽墮落於人間﹐自超越乎物表。所願大椿比壽﹐樹樹以八千歲爲期﹔小暑嘗新﹐年年以五六月爲約。芑亭聞之﹐竊恐難爲東道﹐未免抱憾西施矣﹗

咸豐丁巳餞春日﹐海鹽韻甫黃燮淸序於拙宜園之倚晴樓

檇李譜目錄﹝計三十條﹞接

遠分

栽字

字字

地星

總換

移植

種音

體義

名精

論

眞荒

出收

采守

時消

花枯

僞熟

數貯

摘護

候息

實蛀

題記

饋儒

爪價

分形

詠載

遺索

痕值

兩體

檇李譜嘉興王逢辰芑亭著

總論

檇李見於春秋﹐地以果名也。嘉興爲古檇李地﹐郡邑多產佳李﹐惟裏中淨相寺所產爲眞種子。顧自周迄唐﹐未嘗有人論及之。至宋張堯同始有淨相佳李詩﹐明李日華紫桃軒雜綴載有徐園檇李﹐於是檇李之名遂顯矣。

星精

玉衡星主李﹐在北斗第五星﹔吳地爲斗分野。南北兩斗﹐遙相對照。玉衡爲北斗之杓﹐夏季斗柄南指﹐檇李產於南方﹐熟於夏日﹐玉衡之精華﹐殆鍾於是歟。

地名

嘉興之地﹐以產檇李名爲檇李﹐猶之產嘉禾名爲嘉禾也。檇李城在嘉興府治西南四十五里﹐城髙二丈﹐厚一丈五尺。春秋吳伐越﹐越子卽陳於此。

字義

許愼《說文解字》﹕檇﹐以木有所搗也﹔從木﹐雋聲。買恩勰《嫁李法》﹕臘月中以杖微打歧間﹐正月復打之﹐足子。卽搗之義也。

字體

《春秋》本作檇李﹕《公羊傳》作醉李﹔《越絕書》作就李﹔《史記》及《漢書》並作雋李。《集韻》或作檇。又嘉興縣《何志》﹕相傳吳王醉西施於此﹐故一作醉呈。

字音

《說文》﹕春秋傳曰﹐越敗吳於檇李﹐遵爲切。陸元朗《春秋音釋》﹕檇音醉﹐後人遂作將遂切讀。李世澤《韻圖》﹕醉字有平去二音。據此﹐則徳明音醉﹐𨿽不注明平聲﹐然亦可作平聲讀也。

栽種

樹性淸潔﹐灌漑亦宜淸水。最忌糞土及一切穢惡之物。朱竹垞太史檇李詩云「瘦地翻宜嫁」﹐此其證也。

分植

分植﹐須俟根下旁生﹐以石壓之。三四年後﹐細根已出﹐枝葉暢茂﹐約文許長﹐方可於臘月中分而植之。根上必連胎土。

遠移

檇李𨿽嘉興土產﹐總以淨相寺爲第一。其餘各邑﹐亦不少佳者。然寺中之杏﹐土宜使然也。

接換

結實之樹﹐初生二三年都要於春分前後接換枝榦﹐則實大而昧美﹐惟檇李無煩接換也。然以檇李接他種李﹐亦能結實﹐但其味稍遜耳。

枯蛀

檇李樹未見極大者。種約十年始能結實﹐自二十年至三十年最爲茂盛﹐此後子漸少﹐螬漸多﹐樹卽枯蛀。若年分未久﹐而地不淸潔﹐亦欲蛀而易枯矣。

花實

花開細白﹐實綴微靑﹐三四月間饒有韶致。明吳尙書鵬爲其弟鶴撰吾裏《太平寺沸雷軒碑記》云「繞檻植檇李千株﹐開花如晴雪﹐垂實似冰桃」。眞能爲檇李寫生者矣。

消息

土人於結實之初﹐卽欲探問多少消息﹐預爲他日饋遺。寺僧故作名貴﹐必欲以多報少﹐好作誑語。以此人不之信﹐輒到寺親探。余嘗戲語同人云「探李消息」可對「報竹平安」都是禪門珍貴物也。

時候

每年至小暑方熟﹐先後不過一旬。如過節气略早﹐則小暑前五日必熟﹐遲則小暑後五日必熟。無論節气遲早﹐總不離乎小暑也。

守護

臨熟之時﹐尢宜守護。樹旁置一竹柝﹐﹖以警鳥。再用竹竿植樹頂﹐絡以蒲葵扇﹐於風中搖動之﹐使飛啄者不敢下﹐寺憎窮日夜之力﹐勞於金鈴之護矣。

采摘

逐日淸晨視其樹上﹐靑顆變爲黃暈﹐若蘭花色﹐且須透出朱砂紅斑點﹐方可采摘。過靑太生﹐過紅太熟﹐太生則其味不甜﹐太熟則其顆易落。

收貯

生李可貯木器中二三日﹐半熟李可貯磁器中二三日﹐全熟李可貯竹器中二三日。若欲致遠﹐須以生李貯竹器中﹐護以蕉葉﹐取其涼爽耐久﹐可六七日不壞。然太生難熟﹐熟於器者色香味終稍減矣。

食法

食李之法﹐宜擇樹上紅黃相半者﹐摘貯磁瓦器或竹木器﹐約一二日開視。如其紅暈明透﹑顏色鮮潤﹐卽取布巾雪去白粉﹐以指爪破其皮﹐漿液可一吸而盡。此時色香味三者皆備﹐𨿽甘露醴泉不能及也。過此恰好地位﹐卽紅變爲紫﹐非但漿膩﹐且味淡矣。若靑李生食﹐不過甘芳鮮脆而已﹐檇李之眞味不出也。

出數

淨相寺僧析爲十房﹐而植李者止五六房。向惟西房李最盛﹐約十餘本。近因三遭火厄﹐樹亦盡歸閬苑矣。現惟殿下房有五六本﹐東南房有四五本﹐東北房有三四本﹐其餘各一二本﹐綜計不及二十本。大年每樹可得百餘顆﹐小年則十餘顆而已。物罕愈珍﹐猶之佳人難得。檇李蓋比於夷光矣。

荒熟

李有大年小年﹐且有無年者。花時晴雨調勻﹐則結子必繁﹐可望大年。久晴溫燥﹐久雨過濕﹐則子必稀少﹐卽爲小年。所最忌者霧﹐四五月中若遇連朝重霧﹐子必盡落﹐幾不能爲碩果之僅存矣。

眞僞

李以淨相寺爲最﹐前人所稱徐園﹐潘園本﹐皆檇李種也。今石門桐鄕亦往往有之﹐而海鹽之澉浦山中﹐種並不絕。吾邑如梅裏﹑竹裏之鄰近鄕村﹐各有種其樹者。然李至紅熟﹐質盡化漿﹐熟而無漿者﹐非眞檇李也。且檇李核中之仁﹐綻者什一而已。李日華所謂﹕半菽無仁﹐正無煩王安丰之相鎭也。淨相寺僧每以寺中李少﹐不敷所售﹐潛購他種相雜﹐欺人待價。當於李之漿仁辧之﹐則無魚目混珠之獘矣。

形體

顆以圓整而略帶微扁者爲上。或有歪蒂或一蒂而兩李相合者﹐名曰鴛鴦李。此數種縱使紅熟食之﹐其漿終不能如圓整者之飽滿一吸可盡﹑惟存皮核也。皮帶微酸﹐核上有金絲縷縷粘而不脫。或云仁懸一綫﹐實未曾見。

分兩

大者每斤約計八顆﹐中者每斤約計十顆﹐小者每斤約計十二顆。若遇大熟之年﹐間有重二兩五錢一顆者﹐然亦不能多得也。至於極細之顆﹐不必再作錙銖較量矣。

價值

價值極昂。淨相寺中﹐無論大年小年﹐每斤總須番銀一餅。且將熟之時﹐遠近爭買﹐寺僧猶恐不給﹐時或珍祕不售﹐竟有空手而歸者。其餘寺外鄰近之檇李則番銀一餅﹐可易二斤﹐少則不能得也。其珍貴如此。

爪痕

唐開通錢﹐有竇后爪痕於背。淨相寺李﹐有西施爪痕於面﹐粗細長短不一﹐至今猶存。然他處檇李間亦有之﹐卽淨相寺中﹐並不能顆顆皆有也。朱竹垞太史鴛湖棹歌云「聞說西施曾一掐﹐至今顆顆爪痕添」﹐若執此以求之﹐則泥矣。

貢獻

果品𨿽極名貴﹐然選地旣不能良﹐歷時又不可久。故自貢獻昊宮以後﹐漢不聞偕櫻桃並貢﹐唐不聞與荔枝同獻也。

需索

佳果植於方外﹐每苦當道需索。淨相寺曾有官吏﹐預將產李之所﹐悉用朱印斜封。及至小暑開視﹐一顆無存。蓋檇李珍貴﹐結實之後﹐當倍加灌漑﹐臨熟時又須驅逐羣鳥﹐否則食盡乃止。俗吏不察其故﹐疑僧私采﹐大加笞杖﹐僧旣負冤﹐至欲盡伐其樹。朱竹垞太史《檇李賦》序云﹔「近苦官吏需索﹐寺僧多伐去之﹐將來慮無存矣」卽謂此也。邇來官吏淸廉﹐皆照民間賫錢交易﹐無曩時殺風景矣。

饋遺

產數旣罕﹐而價值又昂﹐慕名者﹐每年爭購以作饋遺珍品。或上奉官長﹐或遠贈親朋﹐而里人往往反不得領略。故寒素之家﹐頗有土著髙年終其身不知此味者。名士遠宦而徳澤不及於鄕裏﹐亦猶是矣。

記載

考之圖經﹐未見其名。惟至元《嘉禾志》中載﹐李日華《紫桃軒雜綴》始有徐園檇李之說。國初朱竹垞太史《檇李賦》序亦詳言之。而嘉興郡誌邑志﹐並載入果屬中。

題詠

以果名爲題詠者﹐宋張堯同《嘉禾百詠》﹐始有淨相佳李詩。明黃濤《檇李城》詩中有「或云產佳李﹐聲稱非不經」之句。至國初除錢牧齊謙益《初學編》題詠外﹐曹倦圃溶《靜惕堂集》朱竹垞彜尊《曝書亭集》並有檇李詩。他若小譚大夫吉璁《鴛鴦湖棹歌》以及項奎﹑吳綺曁釋通復皆有其詩。梅裏志收有數家。後諸襄七錦亦詠及之。近時題詠漸夥﹐固不能一一盡述也。

檇李譜題詞

芑亭廣文以檇李譜寄題﹐因成五古二十韻奉答。全椒薛時雨慰農

地借果名傳﹐春秋載檇李﹐城圯艸木荒﹐仙根漸還徙。古寺近竹田﹝謂淨相寺﹞﹐小庵傍梅裏﹝謂東瑤庵﹞﹐兩處李並多﹐伯仲本堪比。宋時張堯同﹐閒吟成詩史﹐淨相一入詠﹐盛名從此起。徐園視爲奴﹐潘園喚爲婢。子熟黃梅天﹐輕紅簇霞綺。王郎善體物﹐著譜悉能紀﹐仿佛郭案駝﹐種樹得妙理﹐橘錄庶足齊﹐荔賦亦足﹖。郵箋寄一編﹐題詞索鄙俚。憶昔宰嘉興﹐饋我作隆禮。傾筐遞淸香﹐爪痕依然在﹐遙遙千百年﹐美人眞不死。數口沃瓊漿﹐芬芳寒沁齒﹐飲露無比甘﹐吸泉有如醴﹐酷暑潤枯腸﹐狂吟與靡已。今復故熊萌﹐覓句心獨喜﹔聊申報玖意﹐寫滿桃花紙。

芑亭學博郵寄新著檇李譜索題﹐率成二絕以酬之。福安李枝靑薌園

吳宮花艸久荒涼﹐猶勝西施爪甲香﹐潘縣嘉禾曾小住﹐筠籃遠惠飽瓊漿。﹝余宰嘉興時﹐君以檇李見餉。﹞上應天星下地名﹐等閒考核最分明﹐居然一卷荔枝譜﹐作序重逢黃履庚。﹝黃履庚作荔枝譜序﹐此序爲黃韻甫明府所作。﹞

芑亭外翰以淨相寺檇李見贈﹐並示新著檇李譜﹐賦謝。新城楊炳子萱

七載分符久﹐偏誇口福多﹐傾筐珍檇李﹐載筆紀嘉禾﹐孕實垂星彩﹐吹香護釋迦。瓊漿供一吸﹐不許手頻搓。自入堯同詠﹐爭傳淨相名。鳥衣畱韻事﹐鴝硯定新評。搖憶靑葵絡﹐分馮翠籠擎。荔枝同注譜﹐考核快平生。

芑亭廣文以所著檇李譜見示﹐並索題名﹐成此奉酬。上元朱緒曾述之

麟經檇李有名垂﹐新譜郵箋遠饋遺。結子天時能細考﹐移根地理亦深知。林檎似讀孝威啟﹐都蔗如披子建詩。記得爪痕曾把玩﹐頻勞古寺摘髙枝。﹝余蒞嘉邑﹐屢蒙見惠。﹞

芑亭同譜親家寄所著檇李譜索題﹐率成七古一章﹐聊以奉酬﹐工拙非所計也。平湖朱善張山泉

漢苑有縹梨﹐西京雜記我曾稽﹔趙家有﹖棗﹐北夢瑣言我曾考。獨有檇李城𨿽荒﹐仙根﹖移近仍良﹐禾郡植此本名貴﹐淨相聲價爲尢昂。斗杓玉衡星對照﹐南國果中推最妙。魯史名可紀﹐齊民術可求﹔吳宮變沼西施去﹐只見爪痕今常畱。花開白雪碎﹐子熟紅雲稠。柰作王祥守﹐桃防曼倩偸﹔蒲葵扇掛竹柝﹖﹐鸚鵡欲啄空綢繆。金錢爭買輸重費﹐饋獻須貯筠籃寄。多少寒素土著人﹐年髙不曾知其味。物罕難給祕且珍﹐僧購他種僞亂眞。瓊漿玉液何從別﹖織核半菽毫無仁。我友讀書欣得間﹐條分縷析皆詳辧。譜成荳肯讓荔枝﹐君謨聞之勞顧盼。屈指宦遊忽十年﹐家鄕土產夢魂牽。千里路遙惜莫致﹐開卷解渴免流涎。自負芳情尙未歇﹐聳肩淸吟興發越。倘教靑李他年或相投﹐晴窗好寫一卷來禽帖。

芑亭仁兄見餉檇李﹐並示新著檇李譜索題﹐因作五六七言詩三首以寄之。同邑秦光第次遊

檇李城傾圯﹐荒涼幾樹存﹐共傳他果美﹐爪掐尙畱痕。嘉名曾標魯史﹐要術更著齊民。星落玉衡我手﹐報瓊愧乏殊珍。綰築槐花獨坐時﹐主人物理好尋恩。譜中滋味無窮盡﹐如讀希文橄欖詩。

芑亭二兄先生以檇李譜索詩﹐因成四絕奉寄。武陵余祚馨蓉初

仙種偏宜佛地栽﹐慈雲法雨沐恩來﹐吳宮花艸都埋沒﹐勝有靈根護碧苔。分野星看映玉衡﹐孕成佳果譽非輕﹐織痕畱得夷光掐﹐更使千秋享盛名。綠陰低覆子盈枝﹐消息頻探好護持﹐待試浮沈風味別﹐瓊漿吸盡露金絲。漢世朱櫻轉捨重﹐唐時粉荔逐塵忙﹐譜成聲價尢堪貴﹐較勝潘徐品獨芳。

芑亭廣文先生以檇李贈黃韻甫師﹐並勝所著檇李譜。時適過黃氏拙宜園﹐卽蒙分餉數枚﹐率成三十韻題於譜上﹐郵寄就正。錢塘蔣坦藹鄕

秀州有佳李﹐耳食今十年。竭來武原遊﹐適當小暑前﹐我師分餉我﹐著手輕紅鮮。爲言王錄事﹐風雅獨愛賢﹐歲必遠持贈﹐不惜金十鍰﹔兼媵譜卅條﹐纖細詳一編﹐開函再三讀﹐始得本末焉。溯李所自來﹐謂自周秦沿﹐當時竟埋沒﹐𨿽美無由傳。至宋張堯同﹐方見諸詩篇﹔品超桐鄕縣﹐味勝澉浦山。迨至朱﹝竹垞﹞曹﹝秋嶽﹞起﹐互證書便便。淨相古教寺﹐眞種出最先﹐產惟幾本樹﹐植罕數頃田﹐外此盡別種﹐亦無爪痕纖。每年二三月﹐花白渾如姻﹐鳴禽語架格﹐日夕窺其巓﹐僧窮守護力﹐系扇逐風顚。年荒實更少﹐價值貴千錢。往往鄰里翁﹐霜雪滿鬢旁﹐而未一沾唇﹐聞之輒流涎。因恩萬物理﹐顯晦總關天﹐其間幸不幸﹐相距絕相懸。卽將此樹論﹐本是同榛菅﹐幸而免樵斧﹐敢望登華筵﹖一朝盛名至﹐考證尢精研。靑綃難掛齒﹐紫粉難齊肩﹐夫荳物有異﹐聲價使之然。乃嘆士君子﹐伏處身窮顚﹐華實須自副﹐榮瘁非吾權。

芑亭二兄惠淨相寺檇李並以檇李譜索題﹐成詩答謝。貴州楊裕深曉柬

爪掐纖痕顆顆畱﹐瓊漿吸盡潤詩喉。眞才方許眞詮出﹐名果須教名士投。吳越興亡增舊感﹐春秋筆削記前修。楊梅愧我家園少﹐報玖題圖未足酬。﹝君曾以周未庵進士繪贈報玖圖屬題七古。﹞

芑亭二兄外翰寄遺淨相寺檇李並大箸檇李譜﹐賦此答謝。錢塘戴熙醇士

老桃北杏麟經見﹐檇李特書吳越戰。得名早在夷光前﹐雋謂鳥肥取誇炫﹔醉李就李皆音僞﹐當以得雋證盲傳。廣文先生安丰裔﹐鉆核家風今忽變﹐梵宇施金易珍果﹐摘鮮藏熟分甘偏。先生嗜古非嗜味﹐搜采故實乘淸宴。辧證玉蕊譜糖霜﹐體例一洗稽含面。綜以序言冠以圖﹐大句短章羅碩彥。習苦﹝熙齋名﹞主人例茹苦﹐俊品何期遞郵傳﹐包裹封題四十枚﹐飽啖家人逾飲宴﹐味余領取味外味﹐有似梅花和雪咽。況兼新譜媲君謨﹐快讀終篇起遙羨。平生奔逐爲口忙﹐南北嗜好各有擅﹐沙雅爾梨哈密瓜﹐波蘿蜜與桄榔面﹐至今未忘董墓桃﹐荔支尢勝君﹖殿。以彼視此悉衙官﹐惟新會橙邀天眷。﹝道光二十八年﹐恩賜新會橙一桶。﹞眞贗細認筆管印﹝皮上天生一圓印者出新會﹞﹐差與爪痕相後先。懸車十載未嘗新﹐玉箸金盤料難薦。豆知分野共星精﹐餘潤還叨及鄰縣。此詩無味不妨傳﹐爲君一滌老饕硯。

芑亭二兄見惠檇李﹐並示以檇李譜﹐率成奉謝。平湖張金鏞海門

玉衡昨夜夢星移﹐檇李侵晨忽遠遺。皮嫩臺邊畱腿粉﹐色鮮河畔帶傾脂。細心備考栽培術﹐厚誼堪賡投報詩。猶憶槐花吟館宿﹐爪痕相約訪西施﹝曾宿君齋﹐許訪淨相寺﹞。

芑亭世﹖寄贈淨相寺檇李﹐並示檇李譜﹐題此歸之。平湖朱壬林小云

滿林檇李護睛姻﹐正值黃梅雨霽天。投贈舊交經兩世﹐﹝令尊鉏園訂交在嘉慶丙寅﹞紛爭往事閱千年。淸香同許畱花史﹐眞種猶欣近竹田。歸思蒓鱸貪戀外﹐馬墳菱熟亦新鮮﹝平期土產有馬墳菱﹞。

芑亭廣文屢餉檇李﹐並寄檇李譜屬題﹐因成二絕以報之。長白明徳克庵

沼吳事歷幾滄桑﹐仙種猶能剩佛堂。惟有風流王錄事﹐卅條細細載精詳。一筐珍貴重如嫌﹐入口輕紅比蜜甜。錯認開通錢上掐﹐依稀冑後爪痕纖。

芑亭二兄贈淨相寺檇李﹐並媵檇李譜索詩﹐成此答謝。仁和張詠梅丞

秉鐸嘉禾地﹐居官檇李城。殘枝分碩果﹐荒寺得宏名。啟較林檎美﹐詩爭橄欖淸。人生如艸木﹐大造任枯榮。

芑亭學博以淨相寺檇李見餉﹐並索題檇李譜﹐遲逾數月﹐賦此奉答﹐時在同治已巳冬至後二日也。諸城臧均之可園

王郎王郎著作精﹐檇李本原搜麟經。地名千載畱果名﹐天星分野應玉衡。堯同倡詠開先聲﹐朱曹繼起加品評。淨相老樹靑復靑﹐徐園潘園﹖無稱。木李投我百感生﹐曾皙羊棗心怦怦。萱帷嗜食雙淚傾﹝先母愛食佳李﹞﹐尋常饋遺同君羹。風塵俗吏羞潔楹﹐鮮民難遂祿養情。憶昔往遊臨畦勝﹐荒煙落木秋山明﹔吳越莫問沈與升﹐恩歸故壠勤躬耕。遲我題詩酬詩朋﹐古寺爲鄰吟寒燈。

芑亭二兄重刊檇李譜﹐屬書冊首﹐並索題句。興之所至﹐中多駁辧﹐不自知其少蘊蓄也。兼柬可園大兄﹐並請卽正。善化許瑤光雪門

君謨閩人譜荔支﹐但誇閩產無乃私﹐後來永嘉韓太守﹐橘錄止錄溫州宜。賢豪所居考名物﹐棠陰枌社爭畱貽﹐不比茶譜曁荀譜﹐鋪張珍昧供朵頤。我守檇李己七載﹐淨相芳根兵後在。六月炎威啖此消﹐交梨碧柰浮東海。曾讀頻羅庵主章﹐筠龍盈咫風露香。一笑金婆換西子﹐遠餉追和丁見堂。幾欲翻書稽越絕﹐醉裏二字增傍徨。有如衛風報瓊玖﹐刺淫美伯今難詳。玆李名地始盲左﹐定公乙巳吳王光﹐夫椒行成歲丁未﹐浣紗女始來金閶。歌舞三年語溪水﹐爪痕未免傳荒唐。今古蛾眉生附會﹐傾脂有河層有廊。名花名果一例視﹐玉環紅撚牡丹芳。君之此譜究何是﹐浣誦芬芳漱牙齒。仙液千年柱下君﹐淸風三日於陵子。若將多識祖葩經﹐必恭敬止同桑梓。壇邊杏子聖人居﹐門外栗魁髙士裏。楊梅從此屬君果﹐儒雅風流問誰比。我未暇譜聊作詩﹐失卻驪珠割龍耳。所願牽連附驥傳﹐恰似潘園徐園李。

西子妝平湖賈惇良芝房

芑亭廣文先生寄示所作檇李譜﹐讀之齒頰生香。爰塡一解奉答﹐蓋冀將來之分甘名果也。

產孕星精﹐香流玉液﹐俊味競誇鄕土。祗林劫外數株存﹐伴招提貝多羅樹。金鈴靜護﹐防紅顆啄殘鸚鵡。認當年﹐有痕畱織爪﹐嬌酣如許。筠籃貯﹐記取分來﹐價重西施乳。槐花吟客﹐擷芳才﹐擘瑤片﹐荔枝同譜。茶瓜逭暑﹐更難忘徐園風趣。最相望﹐得共來禽寄與﹝右軍有靑李來禽帖﹞。

水龍吟第一體華亭張鴻卓筱峯

芑亭仁兄先生以檇李譜寄示﹐賦此奉題﹐卽請正拍。

西施沈醉初醒﹐纖纖一掐痕畱爪。瑤花白綴﹐瓊槳紅綻﹐俊逾植棗。勝地分名﹐遙天應宿﹐著稱吳早。二千年佳種流傳﹐風處偏輸與招提好。摩詰江鄕細考﹐譜羣芳響遺不少。舊編廣撿﹐新詩旁證﹐僧廬昏曉。餓眼窺禽﹐饞涎垂客﹐補圖忒肖。擬明年小暑嘗新﹐來就泛鴛湖棹。

買陂塘秀水孫融次公

芑亭老兄以檇李譜寄題﹐塡此就正。

一株株東風催嫁﹐紅裙低護鄰女﹐瓊槳飽綻瑩膚潤﹐小暑輕雷﹐才做痕淺露。卻不道美人指掐﹐畱千古。投桃報汝。待緘固筠籠﹐賦詩作媵﹐遙寄野航去。憑追溯﹐名字麟經曾著。托居禪窟深處。吟余略載生花筆﹐此果夙根如許。須記取﹐似還慮潘徐支派﹐畱傳誤。佳珍細數﹐只一騎塵飛﹐嶺南仙荔﹐堪與爾同譜。

芑亭先生寄檇李譜一冊﹐因用曝書亭集朱竹垞太史檇李詩體奉題﹐卽請教正。南屏退院僧達受

麟經標勝地﹐鴛水托靈根﹐俊味誇仙果﹐淸香繞佛門﹐價髙推淨相﹐品重溯徐園﹐醉意文堪述﹐雋聲義尙存。膽嘗懷往迹﹐爪掐認新痕。鵡啄驅鳴柝﹐鶯含護掛幡。林檎同啟讀﹐橄欖並詩論﹐譜許荔枝續﹐精詳著妙言。

芑亭老世伯先生以檇李譜寄示家嚴﹐索序﹐因得展讀﹐並題一律。海鹽黃玨佩珩

認取西施掐﹐興亡何足論。淸修成佛果﹐淨相托仙根。玉液含肌綻﹐金絲綴核繁。譜來應入志﹐魯史許同存。

芑亭伯兄新箸檇李譜成﹐喜爲題句。妹王文瑞秋霞

吳越紛爭只指彈﹐城荒艸木盡摧殘﹐美人纖爪空畱掐﹐一撚還堪比牡丹。懷橘分梨憶小時﹐俄驚老大鬢成絲﹐一編可續荔枝譜﹐鎭日合咀手自披。

