相牛經﹝南北朝﹞寗戚撰

牛岐胡壽﹝岐牽兩服下分爲三﹞去角近行駛眼欲得大眼中有白脈貫瞳子最快頸骨長且大駛壁堂欲得闊﹝鄭假間也﹞倚欲得如絆馬﹝聚而正也﹞膺庭欲得廣﹝胃前﹞天關欲得成﹝背接骨﹞雋骨欲得垂﹝春中央欲得下﹞蘭秼欲得大﹝尾株﹞丰嶽欲得大﹝膝骨﹞種頭欲得髙百體欲得緊垂星欲得有怒肉﹝蹄上巴肉覆蹄間名怒肉﹞力柱欲得大而成﹝當車骨也﹞懸蹄欲得如八字陰虹屬頭﹝陰虹者有雙箸自尾骨屬頭﹞陽鹽欲得廣﹝陽鹽者夾尾體前兩膁上﹞常有聲似鳴者有黃也洞胡無壽珠淵無壽﹝旋毛當目下也﹞上池有亂毛妨主凶﹝上也角中央也﹞身欲得促形欲得如捲大膁疏肋難飴龍頭突目好跳豪箸欲得成就﹝腳後橫筋也﹞毛欲得短密若長疏不耐寒气尾不用至地尾毛少骨多者有力﹖上肉欲得堅角欲得細鼻如鏡則難牽口方易飴漦府方易飴木牛肚大尾靑最有力牧牛說

古人有臥牛衣而待旦則知牛之寒蓋有衣矣飯牛而牛肥則知牛之餒蓋啖以菽粟矣衣以褐薦飯以菽粟古人豈重畜如此哉以此爲衣食之本故耳此所謂時其饑飽以識性情者也每遇耕作之月除巳牧放夜復飽飼至五更初乘日未出天气京而用之則力倍於常半日可勝一日之功日髙熱喘便令休息勿竭其力以致困乏此南力晝耕之法也若夫北方陸地平遠牛皆夜耕以避晝熱夜半仍飼以芻豆以助其力至明耕畢則放去此所謂節其作息以養其血气也今槁稭不足以充其飲水漿不足以濟其渴凍之曝之瘠之役之勞之又從而鞭笞之則牛之斃者過半矣饑欲得食渴欲得飲物之情也至於役使困乏气喘污流耕者急於就食或放之山或逐之水牛困得水動輒移時毛竅空疏因而乏食以致疾病生焉放之髙山筋力疲乏顚蹶而僵僕者往往相籍也利其力而傷其生烏識其爲愛養之道哉牛之爲病不一其用藥與人相似但大爲劑以飲之無不愈者便溺有血傷於﹖也以致便血之藥治之冷結則鼻幹而不喘以發散藥投之熱結卽鼻污而喘以解利藥投之其或天行疫癘率多薰烝相染其气然也愛之則當離避地所柭除沴音戾气而救藥或可偸生傳曰養備動時則天下不能使之病畜牛之家誠能節適養護如前所云則自無病然有病而治猶愈於不治若夫醫治之宜則亦有說周禮獸醫掌療獸病凡療獸病灌而行之以發其惡然後藥之其來尙矣今諸處自有獸工相病用藥不必預陳方藥恐多差誤也

祝牛宮辭﹝陛龜蒙﹞

冬十月耕牛違寒築宮納而皂之建之前日老農請乞靈於土官以從鄕教余勉之而爲之辭曰四牸三牯中一去乳天霜降寒納此室處老農拘拘度地不畝東西幾何七舉其武南北幾何丈二加五偶盈當間載尺入土太歲在亥余不足數上締蓬茅下遠官府耕耨以時飲食所或寢或訛免風免雨宜爾子孫實我倉瘦

