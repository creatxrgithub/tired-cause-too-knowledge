●欽定四庫全書

野菜博錄卷一

﹝明﹞鮑山撰

○艸部

大藍一名菘藍一名葳馬藍人家園圃中苖髙尺餘葉類白菜葉微厚狹窄尖淡粉靑色莖稍間開黃花結小莢其子黑色味苦性寒無毒

食法葉煠熟水浸去苦味油鹽調食

大薊苗髙三四尺莖五稜葉似大花苦苣菜葉莖葉多刺葉中心開花淡紫色味苦性平無毒根有毒

食法嫩苗葉煠熟水淘去苦味油鹽調食

刺薊菜本艸名小薊俗名千鍼艸處處有之苗髙尺餘葉似苦苣葉莖葉俱有刺葉中心出花頭如紅藍花靑紫色葉味甘性涼無毒

食法采嫩苗葉煠熟水浸淘淨油鹽調食

山莧菜本艸一名牛膝一名百倍一名腳斯蹬一名對節菜苗髙二尺莖方靑紫色葉對節生如牛膝狀葉似莧菜葉皆對生開花作穗根味苦酸性平無毒葉味甘微酸

食法采苗葉煠熟換水浸去酸味淘淨油鹽調食

兔兒絲生田野中其苗就地拖蔓節間生葉如指頂大葉邊似雲頭樣開小黃花苗葉味甜

食法采苗葉煠熟水浸油鹽調食

粉條兒菜生田野中其葉初生就地叢生長則四散分垂葉似萱艸葉痩細微短葉間攛葶開淡黃花葉味甜

食法采葉煠熟淘洗淨油鹽調食

歪頭菜生山野中細莖就地叢生葉似豇豆葉而窄長皆微白色兩葉並生一處開紫紅花結角兒比豌豆角匾小葉味甜

食法采葉煠熟油鹽調食

紅花菜本艸名紅藍花一名黃藍處處有之苖髙二尺許莖葉有刺似刺薊葉而潤梢結捄彚亦多刺開紅花蕊出捄上花可染眞紅葉味甘無毒

食法采嫩苖葉煠熟油鹽調食子可笮油用

舌頭菜生山野中苗葉搨地生葉似山白菜葉小頭頗團葉面不雛比山白菜葉亦厚味苦

食法采葉煠熟水浸去苦味換水淘淨油鹽調食

匙頭菜生山野中作小科苗其莖面窊背圓葉似團匙頭樣有如杏葉大邊微鋸齒開花淡紅色結子黃褐色其葉味甘

食法采葉煠熟水浸淘淨油鹽調食

蛇葡萄生荒野中拖蔓而生葉似菊葉花叉多碎莖葉間開五瓣小銀褐花結子如豌豆大生靑熟則紅葉味甜

食法采葉煠熟換水浸淘淨油鹽調食

水蓑衣生水邊葉似地瓜葉稍窄小毎葉間皆結小靑蓇葖葉味苦

食法采苗葉煠熟水浸淘去苦味油鹽調食

拖白練苗生田野中苗搨地生葉似垂盆艸葉而小葉間開小白花結細黃子葉味甜

食法采苗葉煠熟油鹽調食

酸桶筍生山野間初發筍葉後分生莖叉科苗髙四五尺莖似水葒莖紅赤色葉似白槿葉而澀紋脈亦粗味甘微酸

食法采嫩筍葉煠熟水浸去邪味淘淨油鹽調食

甌菜生山野中就地作小科苗莖方葉似山莧菜葉有鋸齒味甜

食法采嫩苖葉煠熟水浸淘淨油鹽調食

和尙菜生田野中初搨地布葉葉似野天茄兒葉卻大背微紅紫色後攛苖髙二三尺結子如灰菜子六葉味辛酸微鹹

食法采嫩葉煠熟換水浸去邪味油鹽調食

鹿蕨菜生山野中苗髙一尺許葉莖背圓面窊葉似胡蘿苩葉亦肥硬味甜

食法采苗葉煠熟水浸淘淨油鹽調食

山芹菜生山野間苗髙一尺餘葉似野蜀葵葉稍大有五叉葉中攛生莖叉梢結刺球如鼠粘子下開黲白花葉味甘

食法采苗葉煠熟水浸淘淨油鹽調食

胡蒼耳又名回回蒼耳生田野中葉似皂莢葉微長大色微淡緑莖有綫楞結實如蒼耳實稍尖長葉味微苦

食法采嫩苗葉煠熟水浸去苦味淘淨油鹽調食

水胡蘆苗生水邊就地拖蔓而生毎節間生四葉如指頂大其葉尖上皆作三叉味甘

食法采葉連嫩秧煠熟水浸淘淨油鹽調食

馬蘭頭本艸名馬蘭苗髙一二尺莖亦紫色葉似薄荷葉邊皆有鋸齒又似地瓜兒葉微大味辛性平無毒

食法采嫩苗葉煠熟新汲水浸去辛味洗淨油鹽調食

蛇牀子一名蛇粟一名蛇米一名虺牀一名思益一名繩毒一名棗棘一名墻蘼苗髙二三尺作叢似蒿枝葉似槁本葉枝上有花頭百餘結開白花如傘結子半黍大黃褐色味苦辛井性平無毒

食法采嫩葉煠熟水浸淘淨油鹽調食

山萮菜生山野中苗初搨地生莖葉背圓面窊葉似初出冬蜀葵葉小有花叉鋸齒邊後攛莖叉莖色深紫梢葉頗小味微辣

食法采苗葉煠熟換水浸淘淨油鹽調食

米蒿生田野中苗髙尺許葉似園荽葉微細葉叢間分生莖又梢上開小靑黃花結小細角似葶藶角兒葉味微苦

食法采嫩苗葉煠熟水浸過淘淨油鹽調食

珍珠菜生山野中苗髙二尺許莖似蒿稈微帶紅色其葉狀似栁葉極細小梢頭出穗類鼠尾艸穗開白花結子小如菉豆粒黃褐色葉味苦澀

食法采葉煠熟換水浸去澀味淘淨油鹽調食

風輪菜生山野中苗髙二尺餘方莖四楞色淡緑微白葉似荏子葉小邊有鋸齒叉兩葉對生葉節間又四小葉相攢對生開淡粉紅花葉味苦

食法采葉煠熟水浸去苦味淘淨油鹽調食

涼蒿菜又名井菊芽生山野中葉似菊花葉細長尖多花叉開黃花葉味甘

食法采葉煠熟換水浸淘淨油鹽調食

葛公菜生山谷間苗髙二三尺莖方窊面四楞對分莖叉葉亦對生葉似蘇子葉小梢間開粉紅花結子如小米粒茶褐色葉味甜微苦

食法采葉煠熟水浸去苦味淘淨油鹽調食

八角菜生山野中苗髙一尺許苗莖甚細其葉狀類牡丹葉大味甜

食法采嫩苗葉煠熟水浸淘淨油鹽調食

螺黶兒一名地桑一名痢兒艸生荒野中莖微紅葉似野人莧葉微長窄尖開花作赤色小細穗兒其葉味甘

食法采苗葉煠熟水浸淘去邪味油鹽調食

婆婆納生田野中苗搨地生葉最小如小面花壓兒狀類初生菊花芽葉又團邊微花如雲影樣味甜

食法采苗葉煠熟水浸淘淨油鹽調食

節節菜生荒野中濕地科苗甚小葉似�﹝酉兼﹞蓬又更細小稀疎其莖多節堅硬葉間開粉紫花味甜

食法采嫩苗�﹝扌東﹞擇淨煠熟水浸過油鹽調食

野艾蒿生田野中苗葉類艾而細又多花叉葉有艾香味苦

食法采葉煠熟水淘去苦味油鹽調食

堇堇菜一名箭頭艸生田野中苗初搨地生葉似鈹箭頭樣葉蒂甚長葉間攛葶開紫花結三瓣蒴兒中有子如芥菜子

食法采苗葉煠熟水浸淘淨油鹽調食

地槐菜一名小虫兒麥生荒野中苗髙四五寸葉似石竹子葉極細短開小黃白花結小黒子葉味甜

食法采葉煠熟水浸淘淨油鹽調食

老鸛筋生田野中就地拖秧而生莖微紫色莖叉繁稠葉似園荽葉而短小頭不尖葉間開五瓣小黃花味甜

食法采嫩苗葉煠熟水浸去邪味淘洗淨油鹽調食

金剛刺又名老君須生山野間科條髙四五尺似刺�﹝艸縻﹞花條其上多刺葉似牛尾菜葉大葉間生細絲蔓葉味甘

食法采葉煠熟水浸淘淨油鹽調食

狗筋蔓生山野間小科就地拖蔓生葉似月芽菜葉微尖多紋脈兩葉對生葉梢間開白花葉味苦

食法采葉煠熟水浸陶去苦味油鹽調食

耐驚菜一名旱蓮艸生於濕地中苗髙一尺餘莖紫赤色對生莖叉葉似金鳯花葉微長梢間開細瓣白花淡黃心葉味苦

食法采苗葉煠熟油鹽調食

地棠菜生山野中苗髙一二尺葉似初生芥菜微窄尖味甜

食法采嫩苗葉煠熟油鹽調食

蚵蚾菜生山野中科苗二三尺許葉似連翹葉微長又似金銀花葉尖紋皺卻少邊有小鋸齒開粉紫花黃心葉味甜

食法采嫩苗葉煠熟水浸淘洗淨油鹽調食

野粉團兒生田野中苗髙一二尺莖似鐵桿蒿莖葉似獨掃葉小上下稀疎枝頭分叉開淡白花黃心味甜辣

食法采嫩苗葉煠熟水浸淘淨油鹽調食

金盞兒花苗髙四五寸葉似初生萵苣葉比萵苣葉狹窄厚抪莖生葉莖端開金黃色盞子樣花其葉味酸

食法采苗葉煠熟水浸去酸味淘淨油鹽調食

鹻蓬一名鹽蓬生水傍下濕地莖似落藜亦有綫楞葉似蓬肥壯比蓬葉亦稀疎莖葉間結靑子極細小其葉味微醎性微寒

食法采苗葉煠熟水浸去醎味淘淨油鹽調食

虎尾艸生山野中科苗髙二三尺莖圓葉似栁葉亦痩短葉皆抪莖生味甜微澀

食法采嫩苗葉煠熟換水淘去澀味油鹽調食

野蜀葵生荒野中就地叢生苗髙五寸許葉似葛勒子秧葉厚大味辣

食法采嫩葉煠熟水浸淘淨油鹽調食

鬰臭苗卽茺蔚子一名益母一名益明生田野間葉似艾葉薄小色靑莖方節節開小白花結子茶褐色三稜細長味辛甘微溫無毒

食法采苗葉煠熟水浸淘淨油鹽調食

酸漿艸本艸名酢漿艸一名鳩酸艸生田野及道傍葉如初生小水萍毎莖叢生三葉開黃花結黑子味酸性寒無毒

食法采嫩苗葉生食

山芥菜生山野中苗髙一二尺葉似家芥菜葉痩短微尖多花叉開小黃花結小短角兒味辣微甜

食法采嫩苗葉揀擇淨煠熟油鹽調食

紫香蒿生平野中苗髙一二尺莖方紫色葉似邪蒿葉背白莖葉梢間結小靑子比灰菜子小葉味苦

食法采葉煠熟水浸去苦味油鹽調食

雞兒腸生田野中苗髙一二尺莖黑紫色葉似薄荷葉微小邊有稀鋸齒又似六月菊梢葉間開細瓣淡粉紫花黃心葉味微辣

食法采葉煠熟換水淘去辣味油鹽調食

雨點兒菜生田野中就地叢生其莖腳紫梢靑葉如細栁葉窄小抪莖生又似石竹子葉頗硬梢間開小尖五瓣紫花結角比蘿卜角又大其葉味甘

食法采葉煠熟水浸作過淘洗令淨油鹽調食

小虫兒臥單一名鐵綫艸生田野中苗搨地生葉似苜蓿葉極小其莖色紅開小紅花苗葉味甜

食法采苗葉煠熟水浸淘淨油鹽調食

野西瓜苗俗名禿漢頭生田野中苗髙尺餘葉似家西瓜葉頗小硬葉間生蒂開五瓣銀褐色紫心黃蕊花罷作蒴內結實如楝子大苗葉微苦

食法采嫩苗葉煠熟水浸去邪味淘過油鹽調食

艸零陵香一名芫香人家園圃中亦種之葉似苜蓿葉長微尖莖葉間開淡粉紫花作小短穗其子小如粟粒苗葉味苦性平

食法采苗葉煠熟換水淘淨油鹽調食

水落藜生水邊處處有之苗髙尺餘莖色微紅葉似野灰菜葉痩小味微苦澀性涼

食法采苗葉煠熟換水浸淘淨油鹽調食或曬漧煠食尢可

獨行菜又名麥稭菜生田野中科苗髙一尺許葉似水棘鍼葉微短小作瓦隴樣梢出細葶開小黲白花結小靑蓇葖如小菉豆粒葉味甜

食法采嫩苗葉煠熟換水淘淨油鹽調食

山蓼生山野間苗髙一二尺葉似芍藥葉長細窄開碎瓣白花葉味微辣

食法采嫩葉煠熟換水浸去辣气作成黃色淘洗淨油鹽調食

野菜博錄卷一

●欽定四庫全書

野菜博錄卷二

﹝明﹞鮑山撰

○艸部

野茴香生田野中苗初生搨地葉似蒿葉細小於葉間攛葶分生莖叉梢頭開黃花結細角有小黒子葉味苦

食法采苗葉煠熟水浸淘去苦味油鹽調食

野同蒿生荒野中苗髙二三尺莖紫赤色葉微靑黃色形似初生松鍼而茸細味苦

食法采嫩苗葉煠熟換水浸淘淨油鹽調食

前胡苗髙一二尺靑白色似斜蒿味甚香美葉似野菊葉痩細頗似山蘿卜葉又似蕓蒿開黲白花類蛇牀子花秋間結實根細靑紫色味甘辛微苦性微寒無毒

食法采葉煠熟換水浸淘淨油鹽調食

透骨艸一名天芝麻生荒野中苗髙三四尺莖方窊面四楞其莖腳紫對節分生莖叉葉似�﹝艸閭﹞蒿葉多花叉葉皆對生莖節間攢開粉紅花結子似胡麻子葉味苦

食法采嫩苗葉煠熟水浸去苦味淘淨油鹽調食

絞股藍生田野中延蔓而生葉似小藍葉短小軟薄邊有鋸齒淡緑色五葉攢生一處開小黃花又有白花者結子如豌豆大生靑熟紫黑色葉味甜

食法采葉煠熟水浸去邪味涎沫淘洗淨油鹽調食

雞腸菜生荒野中苗髙二尺許莖方紫色其葉對生葉似小灰菜葉微匾開粉紅花結碗子蒴兒葉味甜

食法采苗葉煠熟水淘淨油鹽調食

水蘇子生於濕地莖淡紫色對生莖叉葉亦對生葉似地瓜葉而窄邊有花鋸齒三尖叉葉梢間開深黃色花葉味辛

食法采苗葉煠熟油鹽調食

鵝兒腸生田野水澤邊就地妥莖而生對節生葉葉似�﹝豆勞﹞豆葉微薄葉間分生枝叉開白花結子似葶藶子葉味甜

食法采苗葉煠熟油鹽調食

六月菊生田野中苗髙一二尺莖似鐵捍蒿莖葉似雞兒腸葉但長而澀又似馬蘭頭葉硬短梢葉間開淡紫花葉味微酸澀

食法采葉煠熟水浸去邪味油鹽調食

費菜生山野間苗髙尺許葉似火焰艸葉小頭頗齊上有鋸齒其葉抪莖生葉梢上開五瓣小尖淡黃色結五瓣紅小花蒴兒苗葉味酸

食法采嫩苗葉煠熟淘去酸味油鹽調食

紫雲菜生山野中苗髙一二尺莖方紫色對節生叉葉似山小菜葉頗長抪梗對生葉間開淡紫花其葉味微苦

食法采嫩苗葉煠熟水浸去苦味油鹽調食

鴉蔥生田野中板葉尖長搨地而生葉似初生回回蒜葉其葉邊皆曲皺葉中攛葶上結小蓇葖後出白英味微辛

食法采嫩葉煠熟油鹽調食

水棘鍼苗又名山油子生田野中苗髙一二尺莖方四楞對分莖叉葉亦對生葉似荊葉有軟鋸齒尖莖葉紫緑色開小紫碧花葉味辛辣微甜

食法采苗葉煠熟水淘洗淨油鹽調食

沙蓬又名雞爪菜生田野中苗髙一尺餘初就地生後分莖叉莖有細綫楞葉似獨掃葉窄厚莖梢間結小靑子如粟粒小葉味甘性溫

食法采苗葉煠熟水浸淘淨油鹽調食

川芎一名芎藭一名胡窮一名香果一名靡蕪一名薇蕪一名茳蘺苗葉似芹葉微細又似白芷葉亦細又如園荽葉叉開白花味辛甘性溫無毒

食法采葉煠熟換水浸去辛味淘淨油鹽調食

防風一名銅蕓一名茴艸一名屏風根上黃色與蜀葵根相類梢紐短莖葉俱靑緑色似靑蒿葉闊大莖似茴香開細白花結實似胡荽子味甘辛性溫無毒

食法采嫩苗葉作菜茹煠食極爽口

野生薑本艸名劉寄奴生山野中莖似艾蒿長二三尺餘葉似菊葉痩尖開花白色結實黃白色作細筒子蒴兒葉味苦性溫無毒

食法采嫩葉煠熟水浸淘去苦味油鹽調食

水辣菜生水邊濕地中苗髙尺餘莖圓葉似雞兒腸葉頭微齊短其葉抪莖生梢間出穗如黃蒿穗其葉味辣

食法采嫩苗葉煠熟換水淘去辣气油鹽調食生亦可食

變豆菜生山野中其苗葉初作地攤科生葉似地牡丹葉極大五花叉鋸齒尖其後葉中分生莖叉梢葉頗小上開白花葉味甘

食法采葉煠熟作成黃色換水淘淨油鹽調食

委陵菜一名翻白菜苗搨地生分莖叉上有白毛葉類柏葉闊邊有鋸齒面靑背白又類鹿蕨葉梢間開五瓣黃色葉味苦微辣

食法采苗葉煠熟水浸淘淨油鹽調食

麥藍菜生田野中莖葉俱深萵苣色葉似大藍稍葉小頗尖其葉抱莖對生毎一葉間攛生一叉莖叉梢頭開小肉紅花結蒴有子似小桃紅子苗葉味微苦

食法采嫩苗葉煠熟水浸淘淨油鹽調食

白蒿生荒野中苗髙二三尺葉似細絲似初生松鍼色微靑白稍似艾香味微辣

食法采嫩苗葉煠熟換水浸淘淨油鹽調食

龍膽艸一名陵遊一名艸龍膽根類牛膝一本十餘莖黃白色宿根苗髙尺餘葉似栁葉細短又似小竹開花如牽牛花靑碧色似小鈴形樣味苦性大寒無毒

食法采葉煠熟換水浸淘去苦味油鹽調食

豬牙菜一名角蒿一名莪蒿一名蘿蒿一名�﹝艸廩﹞蒿生田野中苗髙一二尺莖葉如靑蒿葉似邪蒿葉細又似蛇牀子葉頗壯梢間開花紅赤色亦似王不畱行子味辛苦性寒無毒

食法采嫩苗莖葉煠熟水浸去苦味油鹽調食

款冬花一名槖吾一名顆東一名虎須一名菟奚一名氐冬莖靑微帶紫色葉似葵葉大叢生又似石葫蘆葉開黃花根紫色葉味苦花味辛甘性溫無毒

食法嫩葉煠熟水浸淘去苦味油鹽調食

萹蓄一名萹竹苗似石竹葉微闊嫩緑赤莖如釵股節間花出甚細淡桃紅色結小細子根如蒿根苗葉味苦性平無毒

食法苗葉煠熟水浸淘淨油鹽調食

薄荷一名雞蘇莖方葉似荏子葉小頗細長開細碎黲白花其根經冬不死至春發苗味辛苦性溫無毒

食法采苗葉煠熟換水浸去辣味油鹽調食

苜蓿苗髙尺餘細莖分叉生葉似錦雞兒花葉微長毎三葉攢生一處梢間開紫花結彎角兒中有子如黍米大味苦性平無毒

食法采嫩苗葉煠熟油鹽調食

漏蘆一名野蘭一名莢蒿根一名鹿驪根一名鬼油麻苗葉就地叢生葉似山芥菜葉又似白屈菜葉葉中攛葶上開紅白花根苗味苦醎性大寒無毒

食法采葉煠熟水浸淘去苦味油鹽調食

仙靈脾本艸名滛羊藿俗呼三枝九葉艸生山野中苗髙二尺許莖似小豆莖極細堅葉似杏葉頗長近蒂皆一缺梢間開白色花亦有紫花俱細小葉味辛性寒無毒

食法采嫩葉煠熟水浸去邪味淘淨油鹽調食

桔梗一名利如一名房圖一名白藥一名梗艸一名薺苨根如手指大黃白色春生苗莖髙尺餘葉似杏葉長橢四葉相對生開花紫碧色頗似牽牛花秋後結子根葉味辛苦性微溫有小毒

食法采葉煠熟換水浸去苦味淘洗淨油鹽調食

連翹一名異翹一名折根一名軹一名三亷苗髙三四尺莖赤色葉如楡葉大邊微細鋸齒似金銀花葉梢開花黃色結房似梔子味苦性平無毒

食法采嫩葉煠熟換水浸去苦味淘淨油鹽調食

婆婆指甲菜生田野中作地攤科生莖細弱葉像女人指甲又似初生棗葉微薄細莖梢間結小花蒴苗葉味甘

食法采嫩苗葉煠熟油鹽調食

馬兜鈴一名雲南根一名土靑木香苗如藤蔓葉如山藥葉厚大背白開黃紫花頗類枸杞花結實如鈴味苦性寒

食法采葉煠熟用水浸去苦味淘淨油鹽調食

後庭花一名鴈來紅人家園圃多種之葉似人莧葉其葉中心紅色又有黃色相間亦有通身紅色者亦有紫色者莖葉間結實比莧實微大其葉眾葉攢聚狀如花朶其色嬌紅可愛故以名之味甜微澀性涼

食法采苗葉煠熟水浸淘淨油鹽調食

蕓臺菜今處處有葉似菠菜葉菠菜葉下兩傍多兩叉開黃花結角似蔓菁角有子如小芥子大味辛性溫無毒經冬根不死辟蠧

食法采苗葉煠熟水浸淘洗油鹽調食

鯽魚鱗苗髙一二尺莖方茶褐色對分莖叉葉亦對生葉似雞腸菜葉頗大又似桔梗葉微軟葉面紋皺梢間開粉紅花結子如小粟粒茶褐色葉味甜

食法采葉煠熟水浸淘淨油鹽調食

靑莢兒菜生山野中苗髙二尺許對生莖叉葉亦對生其葉面靑背白鋸齒三叉葉腳葉花叉頗大狀似荏子葉狹長尖�﹝角肖﹞莖葉梢間開五瓣小黃花眾花攢開形如穗狀其葉味微苦

食法采嫩苗葉煠熟換水浸淘去苦味油鹽調食

苦蕒菜俗名老鸛菜生田野中人家園圃種者爲家苦蕒腳葉似白菜葉抪莖生梢葉似鴉嘴形每葉間分叉攛葶如穿葉狀梢間開黃花味微苦性冷無毒

食法采苗葉煠熟水淘淨油鹽調食

莙薘菜所在有之人家園圃中多種苗葉搨地生葉類白菜短葉莖亦窄葉頭稍團形狀似麋匙樣味醎性平寒微毒

食法采苗葉煠熟洗淨油鹽調食

山白菜生山野中苗葉似家白菜葉莖細長其葉尖大邊有鋸齒叉味甜微苦

食法采苗葉煠熟水淘淨油鹽調食

南芥菜人家園圃中本種苗初搨地生後攛葶叉葉似芥菜葉小有毛澀莖葉梢頭開淡黃花結小尖角兒葉味辛辣

食法采苗葉煠熟水浸淘去澀味油鹽調食

�﹝牜龐﹞牛兒苗一名鬥牛兒苗生田野中就地拖秧生莖蔓細弱莖紅紫色葉似園荽葉痩開五瓣小紫花結靑蓇葖兒上有一嘴甚尖銳如細錐子狀葉味微苦

食法采葉煠熟換水浸去苦味淘淨油鹽調食

毛女兒菜生山中苗髙一尺許葉似綿糸菜葉微尖又似兔尾兒葉小莖葉皆有白毛梢間開淡黃花如大黍味甘無毒

食法采苗葉煠熟水浸淘淨油鹽調食

山小菜生山野中科苗髙二尺餘就地叢生葉似酸漿子葉窄小面有細紋脈邊有鋸齒色深緑又似桔梗葉頗長�﹝角肖﹞味苦

食法采葉煠熟水浸淘去苦味油鹽調食

小桃紅一名鳯仙花一名夾竹桃一名海蒳一名染指甲艸今處處有之苗髙二尺許葉似桃葉窄邊有細鋸齒開紅花結實形類桃樣極小有子似蘿卜子取之易迸北諍切散俗名急性子葉

食法采苗葉煠熟水浸一宿做菜油鹽調食

黃芪一名戴槮一名戴椹一名獨椹一名芰艸一名蜀脂一名百本一名王孫根長二三尺獨莖叢生枝�﹝艸榦﹞其葉扶疎羊齒狀似槐葉小叉似蒺藜葉闊靑白色開黃紫花如槐花結小尖角味甘性微溫無毒

食法采嫩苗葉煠熟換水浸淘去苦味油鹽調食

威靈仙一名能消苗髙一二尺莖方四稜莖多細茸白毛似栁葉邊有鋸齒似旋覆花葉毎層六七葉相對生排如車輪樣有六七層花淺紫色或碧白色作穗似蒲臺子似菊花頭結實靑色葉味苦性溫無毒

食法采葉煠熟換水浸去苦味淘淨油鹽調食

地花菜一名墓頭灰生山野中苗髙尺餘葉似野萄花葉窄細又似鼠尾艸葉亦痩細梢葉間開五瓣小黃花其葉味微苦

食法采葉煠熟水浸淘洗淨油鹽調食

耬斗菜生山野中小科苗就地叢生苗髙一尺許莖梗細弱葉似牡丹葉小其頭頗團味甜

食法采葉煠熟水浸淘淨油鹽調食

靑杞一名蜀羊泉一名羊泉一名羊�﹝飠吉﹞一名漆姑生田野中苗髙二尺餘葉似菊葉稍長開紫色花子類枸杞子生靑熟紅根如逺志無心有槮葉味苦性微寒無毒

食法采嫩葉煠熟水浸去苦味淘淨油鹽調食

車輪子卽車前子一名芣苢一名蝦蟇衣處處有之初生苗葉抪地如匙面累年者長尺餘似玉簮花葉大葉叢中攛葶三四莖作長穗如鼠尾花甚密結實如葶藶子赤黑色葉味甘性寒無毒

食法采嫩苗葉煠熟水浸去涎沫淘淨油鹽調食

金盞菜一名地冬瓜菜生田野中苗髙二三尺莖初微赤有綫路葉似綿栁葉微厚抪莖生莖葉稠密開花紫色黃心其葉味甘微鹹

食法采苗葉煠熟水淘淨油鹽調食

泥胡菜生田野中苗髙一二尺莖梗繁多葉似水芥菜葉頗大花叉甚深又似風花菜葉卻比短小葉中攛葶分生莖叉梢間開淡紫花似刺薊花苗葉味辣

食法采嫩苗葉煠熟水浸淘淨油鹽調食

銀綫素根紫稭莖叉對節生莖葉頗類蒼耳紋脈豎直梢葉間開花深黃色又有一種苗葉似芥葉尖狹開花如菊結實頗似鶴虱科苗味苦性寒有毒

食法采嫩葉煠熟水浸去苦味淘淨油鹽調食

澤瀉一名水�﹝艸沓﹞一名水瀉一名芒芋一名鵠瀉苗葉似牛舌艸紋脈豎直葉叢中攛葶對分莖叉有綫榜梢間開三瓣小白花結細子味甘葉味微鹹俱無毒

食法采嫩葉煠熟水浸淘淨油鹽調食

旋覆花一名戴椹一名金沸艸一名盛椹一名金錢花苗多近水傍初生大如紅花葉無刺苗長二三尺葉似栁葉稍寛大莖細如蒿�﹝艸幹﹞開花如菊花如銅錢大深黃色花味鹹甘性溫微冷有毒葉味苦性涼

食法采葉煠熟水浸去苦味淘淨油鹽調食

風花菜生田野中苗髙二尺餘葉似芥菜葉痩長又多花叉梢間開黃花如菜花味辛微苦

食法采嫩苗葉煠熟換水後淘去苦味油鹽調食

花蒿生荒野中苗葉就地叢生葉長三四寸四散分垂葉似獨掃葉長硬其頭頗齊微有毛澀味微辛

食法采葉煠熟水浸淘淨油鹽調食

獾耳菜生平野中苗長尺餘莖多枝叉其莖上有細綫楞葉似竹葉短小亦軟又似萹蓄葉頗闊大又尖莖葉俱有微毛開小黲白花結細子苗葉味甘

食法采嫩苗葉煠熟水浸淘淨油鹽調食

兔兒傘生山荒野中苗髙二三尺許毎科初生一莖莖端生一層有七八葉毎葉分作四叉排生如傘蓋狀故以爲名後於葉間攛生莖叉上開淡紅白花根似牛膝而疎短味苦微辛

食法采嫩葉煠熟換水浸淘去苦味油鹽調食

大蓬蒿生山野中莖似黃蒿莖色微帶紫葉似山芥菜葉長大極多花叉又似風花菜葉花叉亦多又似漏蘆葉卻微短開碎瓣黃花苗葉味苦

食法采葉煠熟水浸淘去苦味油鹽調食

澤漆本艸一名漆莖大戟苗也苗髙二三尺科叉生莖紫赤色葉似栁葉微細短開黃紫花狀似杏花瓣頗長味苦辛性微寒無毒

食法采葉及嫩莖煠熟水浸淘淨油鹽調食

茴香一名蘹香子一名土茴香髙三四尺莖麤傍有袴葉莖生袴葉上葉疎細如絲袴葉間分生叉枝梢頭開花花如蓋黃色子如蒔蘿子味苦辛性平無毒

食法采苗葉煠熟換水淘淨油鹽調食

石芥生山谷中苗髙一二尺葉似地棠菜葉闊短毎三葉或五葉攢生一處開淡黃花結黑子苗葉味苦微辣

食法采嫩葉煠熟換水浸去苦味油鹽調食

回回蒜一名水胡椒一名蠍虎艸生水邊下濕地苗髙一尺許葉似野艾蒿硬甚多花叉又似前胡葉頗大亦多花叉苗梢頭開五瓣黃花結穗如初生桑椹子大小色靑味極辛辣其葉味甜

食法采葉煠熟換水浸淘淨油鹽調食

香茶菜生田野中莖方窊面四楞葉似薄荷葉微大抪莖對生梢頭出穗開粉紫花結蒴如蕎麥蒴微小葉味苦

食法采葉煠熟水浸去苦味淘淨油鹽調食

薔�﹝艸縻﹞一名刺�﹝艸縻﹞生荒野科條靑色莖上多刺葉似椒葉長鋸齒又細背頗白開紅白花亦有千葉者味甜淡食法采芽葉煠熟換水浸淘淨油鹽調食

山宜菜又名山苦菜生山野中苗初搨地生葉似薄荷葉大葉根兩傍有叉背白味苦

食法采苗葉煠熟油鹽調食

牛耳朶菜一名野芥菜生田野中苗髙一二尺苗莖似萵苣色葉似牛耳朶形而小葉間分攛葶叉開白花結子如粟粒大葉味微苦辣

食法采苗葉淘洗淨煠熟油鹽調食

水芥菜生水邊苗髙尺許葉似家芥菜葉極小色微淡緑葉多花叉莖亦細開小黃花結細短小角兒葉味微辛

食法采苗葉煠熟水浸去辣气淘洗過油鹽調食

山苦蕒生山野中苗髙二尺餘莖似萵苣葶節稠葉有三五花尖叉似花苦苣葉甚大開淡棠褐花表微紅味苦

食法采嫩苗葉煠熟水淘去苦味油鹽調食

水萵苣一名水波菜生水邊苗髙一尺許葉似麥藍葉有細鋸齒兩葉對生毎兩葉間對叉又生兩枝梢間開花靑白色結小靑蓇葖如小椒粒大葉味微苦性寒

食法采苗葉煠熟水淘淨油鹽調食

驢駝布袋生山野中苗髙二三尺葉似郁李子葉頗大光澤對生開白花結子如菉豆大兩兩莖生熟紅味甜

食法采嫩芽煠熟淘去苦味油鹽調食

苦麻苗搨地叢生葉似山莧菜葉稍尖痩葉梢間開紫色長條花花似鼠菊性平味寒無毒

食法采嫩葉煠熟淘去苦味油鹽調食

春踏菜一名賽薺苗搨地生葉有鋸齒葉與薺菜一樣梢間開小白花結實似菥蓂子味甘性溫無毒

食法采嫩葉煠熟淘去苦味油鹽調食

蕎麥苗苗髙二三尺許就地科叉生其莖色紅葉似杏葉軟微�﹝角肖﹞開小白花結實作三稜蒴兒味甘平性寒無毒

食法采苗葉煠熟油鹽調食

山黒豆生山野中苗似家黑豆毎三葉攢生一處居中大葉如菉豆葉傍兩葉似黑豆葉微圓開小粉紅花結角比家黑豆角極痩小其豆亦極細小味微苦

食法采苗葉煠熟水淘去苦味油鹽調食

黃豆苗苗髙一二尺葉似黑豆葉大結角比黑豆角稍肥大葉味甘

食法采苗葉煠熟油鹽調食采角豆煮食磨爲面

赤小豆苗髙一二尺葉似豇豆葉微團�﹝角肖﹞開花似豇豆花微小淡銀褐色結角比菉豆角頗大角皮色微白帶紅其豆有赤白黧色三種味甘酸性平無毒

食法采葉煠熟水洗淨油鹽調食豆角煮食

油子苗一名脂麻苗髙三四尺莖方窊面四楞對節分生枝叉葉類蘇子葉長尖�﹝角肖﹞邊多花叉葉間開白花結蒴兒有子百十餘粒子味甘微苦性大寒無毒

食法采葉煠熟水淘淨油鹽調食子炒熟食

刀豆苗苗葉似豇豆葉肥大開淡粉紅花結角長其形似屠刀樣味微淡

食法采苗葉煠熟水淘淨油鹽調食豆角煮食

懶翠蒿生田野中苗髙二尺許莖似黃蒿莖其葉碎小茸細如鍼翠緑色嫩葉微苦

食法采嫩苗葉煠熟換水浸去蒿气油鹽調食

秋水角苗生田野中苗初就地拖秧而生後分莖叉苗長二尺餘葉似胡豆葉稍大開紫花結小角豆味苦

食法采角煮食或収豆煮食皆可

野菜博錄卷二

●欽定四庫全書

野菜博錄卷三

﹝明﹞鮑山撰

○木部

茶樹柯一名茗一名荈樹柯叢生大小類枝子葉春初生芽作細茶葉長半寸餘作麤茶味苦性寒無毒

食法采嫩葉焙作茶烹去苦味二三次水淘淨油鹽姜醋調食

木槿樹一名舜如葵花淡紅色五葉成一花朝開暮斂亦有千葉者性平無毒葉味甜

食法嫩葉煠熟冷水淘淨油鹽調食

龍栢芽生山野中此木若年久亦大葉似初生橡櫟葉短小葉味微苦

食法采芽葉煠熟換水浸淘淨油鹽調食

木葛生山野中樹髙丈餘葉似杏葉團味微甜

食法采葉煠熟水浸淘淨油鹽調食

凍靑樹枝葉似桂樹極茂盛淩冬不凋開白花結子如豆粒大靑黑色葉味苦

食法采芽葉煠熟水浸去苦味淘淨油鹽調食

月芽樹又名仍芽莖似槐條葉似歪頭菜葉短硬味甘微苦

食法采嫩葉煠熟水浸淘淨油鹽調食

白楊樹處處有之此木髙大皮白色葉似梨葉圓肥背白葉邊鋸齒狀味苦性平無毒

食法采嫩葉煠熟作成黃色換水淘去苦味洗淨油鹽調食

木欒樹生山谷中樹髙丈餘葉似楝葉寛大稍薄開淡黃花結薄殻中有子大如豌豆烏黑色人多摘取串作數珠葉味淡甜

食法采嫩芽葉煠熟換水浸淘油鹽調食

老葉兒樹生山野中髙六七尺葉似李樹葉而長邊有毛葉味甘微澀

食法采葉煠熟水浸去澀味淘淨油鹽調食

靑楊樹生山野中樹髙大葉似白楊樹葉狹小靑色皮亦靑色葉味微苦

食法采葉煠熟水浸作成黃色淘淨油鹽調食

椿樹芽一名樗樹芽系二種椿芽葉香紫色樗芽疎而臭气不可食椿芽微苦回味性熱無毒

食法采芽葉煠熟水浸淘淨油鹽調食

黃櫨生山野中木黃色枝莖紫赤色葉似杏葉圓大味苦性寒無毒

食法采嫩芽煠熟換水淘去苦味油鹽調食

檀樹芽生山野中樹髙一二丈葉似槐葉長大開淡粉紫花葉味苦

食法采芽葉煠熟浸去苦味淘淨油鹽調食

山茶科生山野中科髙四五尺枝梗灰白色葉似皂莢葉圓四五葉攢生一處葉甚稠味苦

食法采葉煠熟水浸淘淨油鹽調食或蒸曬漧作茶煮飲可

�﹝杭﹞樹生山谷中樹髙丈餘葉似槐葉大卻軟薄似檀樹葉薄小開淡紅色花結子如菉豆大熟則黃茶褐色其葉味甜

食法采葉煠熟水浸淘淨油鹽調食

臭竹樹生山野中樹甚髙大葉似楸葉厚花叉似拐棗葉亦大其葉面靑背白味甜

食法采葉煠熟水浸去邪臭气味油鹽調食

回回醋一名淋朴�﹝木敕﹞生山野中樹髙丈餘葉似椿葉厚太邊有鋸齒或三葉或五葉排生一莖開白花結子大如豌豆熟紅紫色味酸葉味微酸

食法采葉煠熟水浸去酸味油鹽調食用子調和百味如醋

槭樹芽生山野間木髙一二丈葉似野葡萄葉五花尖叉又似絲瓜葉卻小淡黃緑色開白花葉味甜

食法采葉煠熟水浸作成黃色換水淘淨油鹽調食

女兒茶一名牛李子生山野中科條髙五六尺葉似郁李子葉長大稍尖葉色光滑微黃緑結子如豌豆大生靑熟黑茶褐色葉味淡微苦

食法采嫩葉煠熟水浸淘淨油鹽調食

白槿樹生山谷中樹髙五七尺葉似茶甚闊大光潤開白花葉味苦

食法采嫩葉煠熟換水浸去苦味油鹽調食

烏稜樹生山野中樹髙丈餘葉似省沽油葉背微白開白花結子如梧桐子大生靑熟紅葉味苦

食法采葉煠熟換水浸去苦味作過淘洗淨油鹽調食

刺楸樹生山野中樹髙大皮色蒼白上有黃白斑枝梗多有大刺葉似楸葉薄味甘

食法采嫩葉煠熟水浸淘淨油鹽調食

黃絲藤生山野間形類葛條葉似山格刺葉小背微白邊有細鋸齒味甜

食法采葉煠熟水浸淘淨油鹽調食

山格刺生山野間葉似白槿樹葉短尖味甘

食法采葉煠熟水浸作成黃色換水淘淨油鹽調食

報馬樹生山野中枝似桑條葉似靑檀葉大邊有花叉葉味甜

食法采葉煠熟水淘淨油鹽調食硬葉煠熟水浸作成黃色淘去涎沫油鹽調食

枝叉葉似拐棗葉卻大色淡緑亦對生開黃花結小紅子葉味苦

食法采嫩葉煠熟水浸去苦味淘淨油鹽調食

穁芽樹葉似冬靑葉微長開白花結靑白子其葉味甜

食法采嫩葉煠熟水淘淨油鹽調食

白辛樹生山野間樹髙丈許葉似靑檀樹葉頗長色微淡緑又似月芽樹葉大色亦差淡葉味甘微澀

食法采葉煠熟水浸淘去澀味油鹽調食

椵樹樹甚髙大其木細膩枝叉對生葉似木槿葉長大微薄色頗淡緑皆作五花椏叉邊有鋸齒開黃花結子如豆粒大色靑白葉味苦

食法采嫩葉煠熟水浸去苦味淘洗淨油鹽調食

臭�﹝艸栱﹞科條髙四五尺葉似杵瓜葉尖�﹝角肖﹞又似金銀花葉亦尖�﹝角肖﹞五葉攢生如一葉開花白色其葉味甜

食法采葉煠熟水浸淘淨油鹽調食

椒樹一名川椒本艸名蜀椒生蜀郡川谷間髙四五尺枝莖有刺葉似薔�﹝艸縻﹞葉堅硬結實無花葉間如豆顆皮紫赤色中有小黑子味辛性溫大熱有小毒

食法采葉煠熟換水浸淘淨油鹽調食

云桑生山野中樹枝葉皆類桑但葉頭有花叉如雲開細花靑黃色葉味微苦

食法采嫩葉煠熟換水浸淘去苦味油鹽調食或蒸曬作茶亦可

馬魚兒條俗名山皂角生荒野中葉似初生刺�﹝艸縻﹞花葉而小枝梗色紅有刺似棘鍼微小葉味甘微酸

食法采葉煠熟水浸淘淨油鹽調食

省沽油一名珍珠花科條似荊條圓枝叉對生葉似驢駞布袋葉大又似葛藤葉小毎三葉攢生一處開白花似珍珠色葉味甘微苦

食法采葉煠熟水浸淘淨油鹽調食

兜櫨樹一名壊香葉似回回醋樹葉薄窄又似花楸樹葉卻少花叉葉皆對生味苦

食法采嫩芽葉煠熟水浸去苦味淘洗油鹽調食

花楸樹生山野中樹髙大葉似回回醋葉微薄邊有鋸齒叉葉味苦

食法采芽葉煠熟換水浸去苦味淘洗淨油鹽調食

椋子樹樹有大者初生作科條狀類荊條對生枝叉葉似柿葉薄小兩葉對生開白花結子細圓如豌豆大生靑熟黑色味甘鹹性平無毒葉味苦

食法葉煠熟水浸淘去苦味洗淨油鹽調食

垂栁有二種枝葉上生爲楊枝葉下垂爲栁其樹髙大各處多有性寒味苦無毒

食法采嫩芽葉煠熟淘去苦味油鹽調食

黃楝樹葉似初生椿樹葉極小又似楝葉微帶黃色開花紫赤色結子如豌豆大生靑熟紫赤色味苦

食法采嫩芽葉煠熟換水浸去苦味油鹽調食

夜合樹一名合歡一名合昏木似梧桐枝甚柔弱葉似皂莢葉又似槐葉極細密毎一風來輒似相解了不相牽綴其葉至暮而合花發紅白色瓣上若絲茸然散垂結實作莢子極薄細味甘性平無毒

食法采嫩葉煠熟水浸淘淨油鹽調食

槲若一名槲木一名斗樹生山谷中樹頗髙大葉似桑樹葉其味甘性平無毒

食法采嫩葉煠熟油鹽調食

黃蘗一名蘗木一名子蘗生山谷中樹髙數丈葉似茱茰葉經冬不凋皮外白色裏黃色其味苦性寒無毒

食法采嫩葉煠熟浸去苦味油鹽調食

蜜蒙一名寒不凋生山谷中樹頗髙大葉似冬靑樹葉又似橘葉而厚背白色有細毛味甘平性微寒無毒

食法采嫩葉煠熟油鹽調食

庵摩勒一名余耳生山谷中其樹髙大枝條甚軟葉靑細蜜朝開暮合花著條而生如粟粒大味苦性寒無毒

食法采嫩葉煠熟水浸去苦味油鹽調食

杜蘭一名林蘭生深山中樹髙數仞葉似菌桂葉有二道縱文其味苦性寒無毒

食法采嫩葉煠熟油鹽調食

白棘一名棘鍼一名棘刺生山中柯莖多刺葉似酸棗葉又似赤刺葉開花結實如棗形味辛性寒無毒

食法采嫩葉煠熟油鹽調食

海桐皮生山谷中樹髙二三丈葉如手大味苦性平無毒

食法采嫩葉煠熟水淘淨油鹽調食

落鴈木生深山中其科苗作蔓纒繞大木葉似茶葉不結花實味平溫無毒

食法采嫩葉煠熟油鹽調食

沒藥樹生深山谷中其樹頗極髙大葉似楓樹葉味苦性平無毒

食法采嫩葉煠熟水浸去苦味油鹽調食

南藤一名丁公藤一名象豆生山谷中延石壁古木纒遶其苗如馬鞭有節紫褐色葉似杏葉短尖味辛烈無毒

食法采嫩苖葉煠熟油鹽調食

漧漆一名地節一名黃芝生山中樹髙二丈餘皮白色葉似椿樗葉花似槐花結子如牛蒡子其味辛溫無毒

食法采嫩葉煠熟油鹽調食

木天蓼一名蓬萊金蓮枝生山谷中樹髙數丈餘葉似枝子花葉開花似小蓮花其味辛溫有毒

食法采嫩葉煠熟油鹽調食

釣藤一名鉤艸藤生山谷中莖上有刺如釣葉似通山藤葉味微寒無毒

食法采嫩苗葉煠熟水浸淘淨油鹽調食

五倍子樹一名文蛤一名百虫倉生山谷中葉似椿樹葉無花結實如拳內多小虫其味苦酸性平無毒

食法采嫩葉煠熟油鹽調食

獨揺樹一名水楡一名髙飛一名蒲楊生山谷中樹頗髙大葉有三角其味苦無毒

食法采嫩葉煠熟水浸去苦味油鹽調食

伏牛花一名隔虎刺生山谷中樹頗髙大葉似黃蘗葉梗多刺莖赤色花開淡黃色作穗似小杏子味苦甘無毒

食法采嫩葉煠熟油鹽調食

杉木一名杉材一名杉菌生深谷中樹頗髙大勁直葉附枝生若刺葉似刺柏葉又似榧樹葉味苦性溫無毒

食法采嫩苗葉煠熟水浸去苦味油鹽調食

接骨木一名木蒴藋生深谷中樹髙大丈餘葉似水芹葉開花似陸英樹花其味甘苦性平無毒

食法采嫩葉煠熟油鹽調食

藩籬枝一名軟枝須其本不甚髙大枝梗俱帶軟葉似枸杞葉性平味寒稍有毒

食法采嫩葉煠熟油鹽調食

臘梅花樹枝條類李樹葉似桃葉寛大微厚紋脈甚細開淡黃花味甘微苦

食法采花煠熟水浸淘淨油鹽調食

馬棘生山野間科髙五七尺葉似新生皂莢葉卻小稍間開粉紫花味甜

食法采花煠熟水浸淘淨油鹽調食

野菜博錄卷三

●欽定四庫全書

野菜博錄卷四

﹝明﹞鮑山撰

○木部

藤花樹生荒野中葉似椿葉小淺緑黃色枝間開淡紫花味甘

食法采花煠熟水淘淨油鹽調食或微焯過曬漧煠食亦佳

楸樹生山野中樹髙大木可作琴瑟葉似梧桐葉薄小葉梢有三尖叉開白花味甜

食法采葉煠熟油鹽調食或曬漧煠食炒食皆可

欛齒花本艸一名錦雞兒花葉似枸杞子葉小每四葉聚生一處枝梗亦似枸杞有小刺開黃花狀類雞冠結小角兒味甜

食法采花煠熟油鹽調食

靑捨子條生山谷間科條微帶柿黃色葉似胡枝子葉光俊微尖稍間開淡粉紫花結子似枸杞子微小生靑熟紫黒色

食法采摘其子紫熟者食之

蕤核樹俗名蕤李子生函谷川谷及巴西河東皆有今古崤闗西茶店山谷間亦有之其木髙四五尺枝條有刺葉細似枸杞葉而尖長又似桃葉而狹小亦薄花開白色結子紅紫色附枝莖而生狀類五味子其核仁味甘性溫微寒無毒其味甘酸

食法摘取其果紅紫色熟者食之

白棠子樹一名沙棠梨兒生荒野中枝梗似棠棃樹微小葉似棠棃葉窄小白色結子如豌豆大味酸甜

食法摘熟子食之

野木瓜一名杵瓜生山野中蔓延妥附艸木上葉似黒豆葉微小光澤四五葉攢生一處結瓜如肥皁大味甜

食法摘嫩瓜換水煮食熟時亦可摘食

野櫻桃生山谷中樹髙五六尺葉似李葉更尖開白花似李子花結實比櫻桃又小熟色鮮紅味甘微酸

食法摘取其果紅熟者食之

軟棗一名丁香柿又名牛乳柿又呼羊矢棗爾雅謂之梬其樹枝葉皆類柿結實甚小幹熟則紫黒色味甘性溫無毒多食動風發冷風咳嗽

食法采取軟棗成熟者食之

水茶臼科條髙四五尺莖上有小刺葉似大葉胡枝子葉有尖開黃白花結果如杏大狀似甜瓜瓣而色紅味甜酸

食法果熟紅時摘取食之

老婆布�﹝革占﹞生山谷中科條淡蒼黃色葉似匙頭樣色嫩緑光俊又似山格刺葉卻小味甘

食法采葉煠熟水浸作過淘淨油鹽調食

櫨子樹生山野中多有之樹髙丈許葉似冬靑樹葉稍闊厚背色微黃葉形又類棠梨葉但厚結果似木瓜稍團味酸甜微澀性平

食法果熟時摘食之多食損齒及筋

木瓜生山野中處處有之樹枝狀似柰花深紅色葉似柿葉微小厚爾雅謂之楸其實形如小瓜似栝樓小兩頭尖長淡黃色味酸性溫無毒

食法采熟木瓜食之多食亦不益人

實棗兒樹本艸名山茱茰生山野中葉似楡葉寛團紋粗開淡黃白花結實如酸棗大兩頭尖長赤色幹時皮薄味酸性平微溫無毒

食法采紅熟棗食之

孩兒拳樹本艸名莢蒾生山野中樹小葉似杏葉頗大薄澀枝葉間開黃花結子共爲一攢生靑熟赤味甘微苦性平無毒

食法采紅熟子食之或煮枝汁少加米作粥食甚美

酸棗樹爾雅謂之樲棗生山野間木似棗樹皮細莖多刺葉似棗葉微小結實比棗圓小紫紅色味酸性平無毒

食法采棗爲果未熟時煮食亦可

橡子樹本艸橡實櫪子也生山野間樹髙大葉似果葉大開黃花結實有梂裹其實味苦澀性微溫無毒

食法取子換水浸煮數次淘去澀味蒸極熟食之厚腸胃肥健人不饑

石岡橡生汜水西茶店山谷中其木髙丈許葉似橡櫟葉極小而薄邊有鋸齒而少花叉開黃花結實如橡斗而極小味澀微苦

食法采實換水煮五七水令極熟食之

荊子一名牡荊實一名小荊實一名黃荊科條生枝莖堅勁對生枝又葉似麻葉疎短開花作穗色粉紅微帶紫結實大如黍粒黃黑色味苦性溫無毒

食法采子換水浸淘去苦味曬漧搗磨爲面

拐棗生密縣梁家衝山谷中葉似楮葉無花叉卻更尖而面多紋脈邊有細鋸齒開淡黃花結實狀似生薑有叉細短深茶褐色故名拐棗味甜

食法采取拐棗成熟者食之

山梨兒一名金剛樹又名鐵刷子生鈞州山野中科條髙三四尺枝條上有小刺葉似杏葉頗團小開白花結實如葡萄顆大熟則紅黃色味甘酸

食法采果食之

落霜紅生山野間髙四五尺葉似土欒葉開白花結子如菉豆大生靑熟紅味甜

食法采紅熟子食之

木桃兒樹生中牟土山間樹髙五尺餘枝條上聚爲疙瘩狀類小桃兒極堅葉似靑檀葉梢間開淡紫花結子似梧桐子熟則淡銀褐色味甜

食法采子熟者食之

無花果生山野中今人家園圃中亦栽葉形如葡萄葉頗長硬厚梢作三叉枝葉間生果初則靑小熟大如李子似紫茄色味甜

食法采熟果食之

土欒樹生山野中木堅勁可作秤稈葉似木葛葉微狹厚背白微毛開淡黃花結小子如豌豆而匾生靑熟紫黑色味甘

食法采紫熟子食之

欒荊一名栘楊生山谷中樹髙大少枝梗似楡木葉冬不凋開花紫白色結子似麻子大味苦性平有毒

食法子熟時摘食

鼠李一名牛李一名鼠梓一名趙李一名皂李一名烏程槎生田野間枝葉俱似李子其味苦性微寒無毒

食法李子熟時摘食

野葡萄俗名煙黒生荒野中莖葉實俱似家葡萄者細小實亦稀疎味酸

食法采葡萄紫熟者食亦中釀酒飲

槐樹芽本艸有槐實葉大而黒者名櫰槐晝合夜開者名守宮槐葉細靑緑者謂之槐開黃花結實似豆角狀味苦酸鹹性寒無毒

食法采芽煠熟淘去苦味油鹽調食采花炒食

欒華木一名賽木槿生山谷中樹頗髙大樹葉俱似木槿樹葉開花似槐花黃色味苦性寒無毒

食法采花嫩葉煠熟油鹽調食

房木一名辛矧一名辛夷一名侯木生山中樹髙數丈葉似柿葉而狹花似著毛花結實似小桃色白其性平溫無毒

食法采取花嫩葉煠熟水浸去邪味油鹽調食

杏樹本艸有杏仁核仁處處有之樹髙丈餘葉頗圓稍帶紅色結實金黃者爲美味甘苦性溫冷利有毒得火良

食法采葉煠熟以水浸漬作成黃色換水淘淨油煠食杏黃熟時摘取食

沙果子樹卽花紅人家園圃亦多栽種樹髙丈餘葉似櫻桃葉深緑色開粉紅花瓣微長不尖結實似李甚大味甘微酸

食法摘取紅熟果食之嫩葉亦可煠熟油鹽調食

皂莢樹生山野間葉似槐葉長尖枝間多刺結實有數種小者爲豬牙皂莢有長五七寸者用之當以肥膩者爲佳味醎性溫有小毒

食法采嫩芽煠熟水浸淘淨油鹽調食采子炒舂令軟煮熟以糖漬之食

靑檀樹生山野間皮紋細薄葉類棗葉微尖背白面澀開白花結靑子如梧桐子大葉味酸澀實味甘酸

食法采葉煠熟水浸淘去酸味油鹽調食子熟時摘食之

桃樹本艸有桃核仁處處有之髙丈餘葉似栁葉闊大有紋脈開花紅色結實桃核仁味苦甘性平無毒

食法采嫩葉煠熟水浸作成黃色換水淘淨油鹽調食

棗樹本艸有大棗樹髙一二丈葉似酸棗葉大光澤葉間開靑黃色小花結棗味甘美性平無毒

食法采嫩葉煠熟水浸作成黃色淘淨油鹽調食

婆婆枕頭生鈞州密縣山坡中科條髙三四尺葉似櫻桃葉長開黃花結子如菉豆大生則靑熟紅色味甘

食法采熟紅子食之

靑岡樹枝葉條幹皆類橡櫟但葉色頗靑花叉味苦性平無毒

食法采嫩葉煠熟以水浸漬作成黃色換水淘洗淨油鹽調食

枸杞一名杞根一名地輔一名仙人杖一名地仙苗根名地骨莖幹髙三五尺有小刺百葉如石橊葉軟薄開小紅紫花結實熟則紅色味微苦性寒子微寒無毒

食法采子熱水淘淨油鹽調食

栢樹本艸曰栢實生山野中葉及實皆味苦性平無毒

食法列仙傳云赤松子食栢子齒落更生采葉換水浸去苦味初食苦澀入密或棗肉和食尢好

柘樹處處有之其木堅勁皮紋細密枝條有刺葉比桑葉小而薄色黃淡葉梢三叉綿柘刺少枝葉間結實狀如楮桃熟有紅蘂味甘微苦柘木味甘性溫無毒

食法采嫩葉煠水浸去邪味油鹽調食

楮桃樹一名楮實所在有之葉似葡萄葉作瓣叉上多毛澀而有子者佳桃如彈大靑緑色後變紅成熟浸洗去穰取中子實葉俱味甘性寒涼無毒

食法采葉煠爛水浸握幹作餅食或取熟紅楮

山檾樹生密縣梁家衝山谷中樹髙丈餘葉似初生蜀葵又似芙蓉葉毎葉兩傍卻又有角義開白花結實類枸杞子大熟時微黒色味甘酸其葉苦

食法采葉煠熟水浸去苦味淘洗淨油鹽調食

木羊角科一名羊桃枓一名小桃花生荒野中紫莖葉似初生桃葉光俊色微帶黃枝間開紅白花結角似豇豆角甚細而尖�﹝角肖﹞毎兩角並生一處味微苦酸

食法采嫩梢葉煠熟水浸淘淨油鹽調食

金櫻子處處有之葉枝叢生似薔薇有刺開白花夏結實實上亦有小刺黃赤色似小石橊形味酸澀性平無毒

食法采其嫩葉油鹽調食子熟摘

賽苦茗一名如茶一名�子生山谷中樹髙大葉似大葉茶又似枝子葉開花白色如薔薇花其味苦性寒無毒

食法采嫩葉煠熟油鹽調食子熟摘食

賣子木出嶺南邛州山谷中樹頗大其葉似柿四五月開碎花百十枝隨花更生子如椒目在花瓣中黒而光味甘性寒無毒

食法采其子與嫩葉油鹽調食皮磨面子熟摘

南燭一名猴藥一名男續一名後卓一名惟那木一名染菽生山谷中樹頗髙大葉似苦棟樹葉其味苦性平無毒

食法采嫩葉煠熟油鹽調食子熟摘食

石橊垂垂如贅癅也廣雅謂之若橊舊云漢張騫使西域得塗林安石國橊種以歸故名安石橊今處處有之其葉似枸杞葉長微尖緑色花紅實繁性溫無毒

食法采其嫩葉煮熟油鹽調食橊果熟時摘取食之

松樹樹有三種一名栝子松一名踢牙松一名雲南五鍼松其葉後凋有三鍼五鍼之別二三月抽蕤生花色如金粉結實如茘枝狀毎秋老則子長鱗裂然子有大小山松如麻子小而扁不及塞上者佳也味甘性溫無毒

食法采花煠熟去其苦味和面油鹽調食之

吉利子樹生山野中髙五六尺葉似櫻桃葉小開五瓣碧玉色小尖花結子如椒粒大兩兩並生熟紅色味甜

食法摘熟子食之

文冠花出吳楚閩越中葉似楡葉窄小花似藤花色白穂甚長結實如柚而大形有數瓣中有子二十餘顆瓤色微黃軟爛可食其葉性涼味苦

食法采嫩葉淘去苦味油鹽調食子熟食瓤

棠梨樹生荒野中葉似蒼術葉亦有團葉者有三叉葉者葉邊皆有鋸齒葉色頗黲白開白花結棠梨如小楝子大味甘酸花葉味微苦

食法采花煠熟食或曬漧磨面作燒餅食亦可采嫩葉煠熟水浸淘淨油鹽調食或蒸曬作茶亦可

旁其樹生似茶檟髙丈餘葉微圓而尖面靑背白有紋四五月開細花黃白色六月結實如冬靑子生靑熟紫味辛溫無毒

食法采嫩葉煠食亦可炙碾煎飲代茗子熟摘

楡樹處處皆有樹頗髙大有赤白二種未發葉時枝條間先生莢似錢而小色白成串俗呼楡錢後方生葉類山茱茰葉而長尖味甘平滑利無毒

食法采取嫩葉淘淨煠食皮可磨面

桑椹樹本艸有桑根白皮有黒白二種桑之精英盡在其椹味甘性寒無毒桑椹味甘性暖

食法采葉嫩老皆可煠食皮炒幹磨面可食

女貞實諸處時有葉似冬靑葉四時茂盛淩冬不凋其實九月熟黒似牛李子味苦性平無毒

食法采子煮熟可食

老兒樹生山野中髙五六尺葉似櫻桃葉小開五瓣蒼玉色小尖花結子如椒粒大兩並生熟紅色味甜

食法采花煠熟食之

野菜博錄卷四

○野菜博錄

四卷﹝浙江鮑士恭家藏本﹞

明鮑山撰。山字符則﹐號在齋﹐婺源人。嘗入黃山﹐築室白龍潭上七年﹐備嘗野蔬諸味。因次其品匯﹐別其性味﹐詳其調制﹐著爲是編。分艸部二卷﹐木部一卷。艸部葉可食者﹐自大藍至秋角苗﹐一百四十二種。木部葉可食者﹐自茶樹柯至藩籬枝﹐五十九種。花可食者﹐自臘梅至欛齒﹐五種。實可食者﹐自靑捨子條至野葡萄﹐二十五種。花實可食者﹐槐樹﹑樂華木﹑房木三種。葉實可食者﹐杏樹至石橊﹐十九種。花葉實俱可食者﹐松樹至旁其﹐五種。葉皮實俱可食者﹐楡錢至老兒樹﹐四種。並圖繪其形﹐以備荒歲。蓋明之末造﹐饑饉相仍﹐山作此書﹐亦仁者之用心乎。自序記所得凡四百數十種﹐而是編所載僅二百六十二種﹐蓋又有所去取歟。所錄廣於王盤《野菜譜》﹐較周定王《救荒本艸》亦互有出入。木饑金穰﹐理可先知﹔堯水湯旱﹐數亦莫遁。有備無患﹐不厭周詳。苟其有益於民命﹐則王道不廢焉。書𨿽淺近﹐要亦荒政之一端也。

﹣﹣﹣出《四庫總目提要》

