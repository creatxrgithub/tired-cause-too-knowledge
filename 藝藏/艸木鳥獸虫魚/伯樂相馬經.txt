伯樂相馬經

相良馬

馬生﹐足墮地﹑無毛﹐行千里。尿舉一腳﹐行千里。闌筋豎者﹐千里。馬膝如團曲﹐千里。馬一歲﹑上下齒二十﹐四歲﹑齒黃﹐三十三歲﹑齒白。馬頭爲王﹐欲得方。目爲丞相﹐欲得明。脊爲將軍﹐欲得彊。腹爲城廓﹐欲得張。四下爲令。頭欲長。眼欲得髙眶﹐眼睛欲得如懸鈴﹑紫艷光﹐眼下懸蠶﹑懸鑿欲得成。鼻孔欲得大﹐鼻頭欲得有王﹑火字。口中欲得赤。膝骨欲得圓而張。耳欲得相近而豎﹐小而厚。伏龍骨欲得成。頸欲得長。雙趹欲得大而突。蹄欲得厚。腹下欲得平﹐有八字。尾欲得髙而垂。

相羸駑馬

凡相馬之法﹐先除三羸五駑﹐乃相其餘。大頭小頸一羸也﹐弱脊大腹二羸也﹐小頸大蹄三羸也。大頭緩耳一駑也﹐長頸不折二駑也﹐短上長下三駑也﹐大胳短脇四駑也﹐淺髖薄髀五駑也。

相良馬總論

馬有駑驥﹐善相者乃能別其類。相有能否﹐善學者乃能造其微。今夫﹐或赤﹑或黃﹑或黑﹑或蒼﹐蟻聚﹑虫集﹐旅走﹐叢立﹐四散恦﹡﹐開合萬狀。而善相者﹐掉手飛靡﹐指毛命物﹐其質之可取者﹐牧﹑畜﹑攻﹑教殆無遣質﹐自非由外以知內﹐由粗以及精﹐又安能始於形器之近﹐終遂臻於天機之妙哉﹗今列相法於其後﹐以俟能者云。

相頭馬頭欲得髙峻如削成﹐又欲得方而重﹐宜少肉﹑如剝兔頭。壽骨欲得大﹐如棉絮包圭石﹐嗣骨欲得廉而闊﹑又欲得長﹐額欲方而平﹐八肉欲大而明﹐易骨欲直﹐元中欲深﹐頰欲開﹐鞅欲方。

相眼馬眼欲得髙﹐又欲得滿而澤﹑大而光﹐又欲得長大。目大則心大﹐心大則猛利不驚。目睛欲得如垂鈴﹐又欲得黃﹐又欲光而有紫艷色。箱欲小﹐又欲得端正﹐上欲弓曲﹐下欲直﹐骨欲得三角﹐皮欲得厚。若目小而多白﹐則驚畏。瞳子前後肉不滿﹐皆惡。目不曲滿﹐上瞼急﹑下瞼淺﹐不健食。口赤﹐睫亂﹐眼下無肉﹐皆傷人。

相耳馬耳欲得相近而前立﹐又欲得小而銳﹑狀如削竹——如削﹑欲促。耳小則肝小﹐肝小則識人意。緊短者良﹐若根漫及闊而長者﹐皆駑。

相鼻馬鼻欲得廣大而方。鼻中色欲得紅。鼻大﹐則肺大﹐則能奔。素中欲兼而張。水火欲得分。得方﹐

相口馬口吻欲長。口中色欲得鮮明。上唇欲得急﹐下唇欲得緩﹐上唇欲下唇欲

得厚而多理。上齒欲鉤﹐下齒欲鋸。下頜欲深。喉欲曲而深。唇不覆齒﹐少食。齒左右蹉不相當﹐難馭﹔齒欲得深而密﹐淺﹑則不能食﹔又欲得齊而白﹑白則耐﹔齒不滿不厚﹐不能久走。﹡﹡欲得有瓣而明。舌欲得方而薄﹐長而大﹐色如朱。

相形骨望之大﹐就之小﹐筋馬也。望之小﹐就之大﹐肉馬也﹐至瘦﹐欲得見其肉﹐至肥欲得見其骨。馬頸項﹐欲得厚而彊﹐又欲得﹡。而頸﹑頭﹐骨欲大﹐肉次之。鬐欲得桎而厚且長﹐季毛欲長多覆﹐則肝肺無病。鬃欲帶﹐中骨髙三寸。胸欲直而出。肊欲廣。兩肩不欲深﹐肩肉欲寧。﹡﹝鳥﹞間欲開﹐視之如雙﹡﹐雙﹡欲大而上。膺下欲廣﹐一尺已上。背欲得短而方。脊欲得大而抗﹐脊背欲得平而廣﹐﹡筋欲大。腹欲充﹐又欲平而廣﹐又欲大而垂。結脈欲多。大道筋欲大而直。膁欲小﹐膁小則脾小﹐脾小則易養。季肋欲張。脇肋欲大而窪﹐從後數﹐其脇肋過十者良。腹下欲有八字﹐腹下毛欲向前﹐腹下陰前兩邊生逆毛入腹帶者﹐駿。三府欲齊。髂骨欲大而長。尾本欲大而彊﹐尾骨欲得髙而垂。臂欲得長﹐而膝本欲起。肘腋欲開。髀骨欲短。龍翅欲廣而長。升肉欲大而明。股欲薄而博。虎口欲開。後髀欲廣而厚。汗溝欲深明。直肉欲方。輸鼠欲方。肭肉欲急。間筋欲短而減。機骨欲上﹐曲如垂箱。

相蹄馬足垂薄﹐欲厚而緩。膝骨欲方而庳﹐又欲得圓而張﹐大如缽盂。腕欲結而促﹐又欲促而大﹐其間才容絆。距骨欲出。前間骨欲出前後目。附蟬欲大前後目。烏頭欲髙。後足輔骨欲大。輔肉欲大而明。後腳欲曲而立。蹄欲厚而大﹐又欲厚三寸﹐硬如石﹐下欲深而明﹐其後開鷂翼﹑如蛤﹔有壠道者﹐軟。

相超逸馬龍顱﹑突目﹐平脊大腹﹐肶。重有肉﹐此三事具備者﹐千里馬也。上唇急而方﹐口中紅而有光﹐此千里馬也。牙去齒一寸者﹐四百里。牙劍鋒者﹐千里。目中縷貫瞳子者﹐五百里﹔上下徹或雙瞳人者﹐千里﹔蘭孔中有筋及長毛者﹐五百里﹔目中五彩盡具﹐五百里。耳三寸者﹐三百里﹔二寸者﹐千里﹔如削筒者﹐七百里﹔耳本生角長一二寸﹐千里。羊須中生距如雞者﹐五百里。腹下陰前兩邊生逆毛入腹帶者﹐千里﹔一尺者﹐五百里。雙腳脛亭者﹐六百里。麻生墮地無毛者﹐千里。溺過前足者﹐五百里﹔溺舉一足如犬者﹐千里。膺下欲廣﹐一尺以上﹐名曰挾尺﹐能久走。脇肋從後數﹐得十者﹑良﹐十一者﹑二百里﹐十二者﹑千里﹐十三者﹑天馬。腹下平滿﹐直肉方﹐股薄而博﹐肘腋開﹐皆善走。

相壽夭馬目中五彩具及眼箱下有字形者﹐壽九十。鼻上紋如王﹑公﹐壽五十。如火﹐四十。如天﹐三十。如山﹐如水﹐二十。如个﹐十八。如四﹐八。如宅﹐七。旋毛在眼箱上﹐四十。在值箱骨中﹐三十。在值箱中下﹐十八。口中見紅白光如穴中著火﹐老壽。若黑﹐不鮮明﹐盤不通明﹐不壽。

相良馬寶金篇

三十二相眼爲先﹐次觀頭面要方圓。

相馬不看三代本﹐一似愚人信口傳。

眼似垂鈴紫色鮮﹐滿箱突出不驚然。

白縷慣睛行五百﹐睛如撒豆勿同看。

面如側﹡如鐮背﹐鼻如金盞可藏拳。

口叉宜深牙齒遠﹐舌如垂劍色如蓮。

口無黑﹡須長命﹐唇似垂箱蓋一般。

食槽寬淨腮無肉﹐咽失平而筋有攔。

耳如楊葉裁杉竹﹐咽骨髙而軟不堅。

八肉分而彎左右﹐龍會髙而上古傳。

項長如鳳須彎曲﹐鬃毛茸細要如棉。

鬐髙膊闊掄風小﹐肊髙胸闊腳前寬。

膝要髙而圓似掬﹐骨細筋粗節要攢。

蹄要圓實須卓立﹐身形充﹡要平寬。

肋骨髙而須緊密﹐排鞍肉厚穩金鞍。

三峯壓壓須藏骨﹐臥如猿落重如山。

鵝鼻曲直須停穩﹐尾似流星散不連。

骨筋大小須勻壯﹐下節攢筋緊一錢。

羊髭有距如雞距﹐能奔解走可行千。

以前貴相三十二﹐萬中難選一具全。

