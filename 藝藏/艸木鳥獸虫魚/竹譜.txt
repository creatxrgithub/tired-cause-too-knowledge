《竹譜》﹝唐﹞陳鼎

植類﹐之中有物曰﹕竹。不剛不柔﹐非艸非木。

《山海經》《爾雅》皆言﹕以竹爲艸﹐事經聖賢﹐未有攺易。然竟稱艸﹐良有難。安竹形類旣自乖殊﹐且經中文說又自背訛﹐經云﹕其艸多族。復云﹕其竹多篃。又云﹕雲山有桂竹。若謂竹是艸﹐不應稱竹。今旣稱竹﹐則非艸。可知矣。竹是一族之﹐總名一形之。偏稱也。植物之中有艸木竹﹐猶動品之中有魚鳥獸也。年月久遠﹐傳寫謬誤﹐今日之疑或非古賢之過也。而比之學者謂﹕事經前賢﹐不敢辯正。何異匈奴惡郅都之名﹐而畏木偶之質耶。

小異空實﹐大同節目。

夫竹之大體多空中﹐而時有實﹐十或一耳。故曰小異﹐然𨿽有空實之異﹐而未有竹之無節者。故曰大同。

或茂沙水﹐或挺巖陸。

桃枝篔簹﹐多植水渚﹐篁筱之屬﹐必生髙燥。

條暢紛敷﹐靑翠森肅。質𨿽冬蒨﹐性忌殊寒。九河鮮育﹐五嶺實繁。

九河卽駭﹐太史﹑馬頰﹑覆釡﹑胡蘇﹑簡﹑絜﹑鉤盤﹑鬲津﹑禹所導也。在平原郡五嶺之說﹐互有異同。余往交州行路所見﹐兼訪舊老﹐考諸古志。則今南康﹑始安﹑臨賀﹑爲北嶺﹐臨漳﹑寧浦﹑爲南嶺﹐五都界內各有一嶺﹐以隔南北之水﹐俱通南越之地﹐南康﹑臨賀﹑始安﹑三郡通廣州。寧浦﹑臨漳﹑二郡在廣州西南﹐通交州。或趙佗所通﹐或馬援所並﹐厥迹在焉。故陸機請伐鼓五嶺﹐表道九眞也。徐廣《雜記》以剡松陽建安康樂爲五嶺﹐其謬遠矣。兪益期與韓康伯﹐以晉興所統南移大營﹐九岡爲五嶺之數﹐又其謬也。九河鮮育﹐忌隆寒也。五嶺實繁好﹐殊溫也。

萌筍笣﹐籜夏多﹐春鮮根。幹將枯﹐花峇乃縣。竹生花實﹐其年便枯死峇。竹實也。峇音福。

必六十復亦六年

竹六十年一易根易根輒結實而枯死其實落土復生六年遂成町竹謂死爲音紂

籦龍之美爰自昆侖

籦龍竹名黃帝使伶倫伐之於昆侖之墟吹以應律聲譜云籦龍大竹此言非大小之稱笛賦云籦龍非也自一竹之名耳所生若是大竹豈中律管與笛

貟丘帝竹一節爲船巨細已聞形名未傳

貟丘帝俊竹一節爲船郭注云一節爲船未詳其義俊卽舜字假借也

桂實一族同稱異源

桂竹髙四五丈大者二尺圍闊節大葉狀如甘竹而皮赤南康以南所饒也山海經云靈原桂竹傷人則死是桂竹有二種名同實異其形未詳

嶽尢勁薄博矢之賢

嶽細竹也出蜀志薄肌而勁中三續射博箭嶽音衛見三倉

篁任篙笛體特堅圓

篁竹堅而促節體圓而質堅皮白如霜粉大者宜行船細者爲笛篁音皇見三倉

棘竹駢深一叢爲林根如推輪節若束鍼亦曰笆竹城固是任篾筍旣食鬢髮則侵

棘竹生交州諸郡蔓生有數十莖大者二尺圍肉至厚實中土人破以爲弓枝節皆有刺彼人種以爲城卒不可攻萬震異物志所種爲藩落阻過層墉者也或卒崩根出大如十石物縱橫相承如縿車一名笆竹見三倉筍味落人須髮

單體虛長各有所育

單竹大者如腓虛細長爽嶺南土人取其筍未及竹者灰煮績以爲布其精者如縠焉

苦實稱名甘亦無目

苦竹有白有紫而味苦甘竹似篁而茂葉下節味甘合湯用之此處處亦有

弓竹如藤其節郤曲生多臥土立則依木長幾百尋狀若相續質𨿽含文須膏乃縟

弓竹出東垂諸山中長數十丈每節輒曲旣長且軟不能自立若遇木乃倚質有文章然要須膏塗火灼然後出之篾臥竹上出也

厥族之中蘇麻特奇修幹平節大葉繁枝淩羣獨秀蓊茸紛披

蘇麻竹長數丈大者尺餘圍槪節多枝叢生四枝葉大如履竹中可愛者也此五嶺左右徧有之

篔簹射筒箖箊桃枝長爽纖葉淸肌薄皮千百相亂洪細有差

數竹皮葉相似篔簹最大大者中甑筍亦中射筒薄肌而最長節中貯箭因以爲名箖箊葉薄而廣越女試劍竹是也桃枝是其中最細者並見方誌賦桃枝皮赤編之滑勁可以爲席顧命篇所謂篾席者也爾雅釋艸云四寸一節爲桃枝郭注云竹四寸一節爲桃枝余之所見桃枝竹節短者不兼寸長者或逾尺豫章徧有之其驗不遠也恐爾雅所載艸族自別有桃枝不必是竹郭注加竹字取之謬也山海經云其木有桃枝劍端又廣志層木篇云桃枝出朱提郡曹爽所用者也詳察其形寧近於木也但未詳爾雅所云復是何桃枝耳經雅所說二族決非作席者矣廣志以藻爲竹是誤後生學者往往有爲所誤者爾

相繇旣戮厥土維腥三堙斯沮尋竹乃生物尢世遠略狀傳名

禹殺共工相繇二臣膏流爲水其處腥臊不植五穀禹三堙皆沮尋竹生焉在昆侖之北有嶽之山見大荒北經中

般腸實中與笆相類於用寡宜爲筍殊味

般腸竹生東郡緣海諸山中其筍最美云與笆竹相似出閩中並見沈志其形未詳

筋竹爲矛稱利海表槿仍其刃卽其杪生於日南別名爲篻

筋竹長二尺許圍數寸至堅利南土以爲矛其筍未成竹時堪爲弩弦見徐忠南中奏劉淵林云土人以史葉竹爲矛余之所聞卽是筋竹豈非一物而二名者也

百葉參差生自南垂傷人則死醫莫能治亦曰篣竹厥毒若斯彼之同異余所未知

百葉竹生南垂界甚有毒傷人必死一枝百葉因以爲名沈志劉淵林云篣竹有毒土人以刺虎豹中之輒死或有一物二名未詳其同異

與由衙厥體俱洪圍或累尺實衙空南越之居梁柱是供

實厚肥孔小幾於實中二竹皆大竹也土人用爲梁柱竹安成以南有之其味苦俗號由衙竹交州廣志云亦有生於永昌郡爲物叢生吳郡賦所謂由衙者篁音雹性柔弱見三倉

竹之堪杖莫尙於笻磥砢不凡狀若人功豈必蜀壤亦產余邦一曰扶老名實縣同

笻竹髙節實中狀若人刻爲杖之極廣志云出南廣卭都縣然則卭是地名猶髙梁菫張騫傳云於大夏見之出身毒國始感卭杖終開越雋越雋則古身毒也張孟陽云卭竹出興古盤江縣山海經謂之扶竹生尋伏山去洞庭西北一千一百二十里黃圖雲華林園有扶老三株如此則非一處賦者不得專爲蜀地之生也禮記曰五十杖於家六十杖於鄕者扶老之器也此竹實旣固杖又名扶老故曰名實縣同也

岊崡二族亦甚相似發苦竹促節薄齒束物體柔殆同麻枲

岊崡二種至似苦竹而細軟肌薄岊筍亦無味江漢間謂之苦岊見沈志岊音聊崡音禮齒有文理也

蓋竹所生大抵江東上密防露下疏來風連畝接町竦散崗潭

蓋竹亦大薄肌白色生江南深谷山中不聞人家植之其族類動有頃畝典錄賀齊傳云討建安賊洪明於蓋竹蓋竹以名地猶酸棗之邑豫章之名邦者類是也

雞脛似篁髙而筍脆稀葉梢杪類記黃細

雞脛篁竹之類纖細大者不過如指疏葉黃皮彊肌無所堪施筍美靑斑色綠沿江山岡所饒也

狗竹有毛出諸東裔物類眾詭於何不計

狗竹生臨海山中節間有毛見沈志

有竹象蘆因以爲名東甌諸郡緣海所生肌理勻淨筠色潤貞凡今之篪匪玆不鳴

此竹膚似蘆出揚州東垂諸郡浙江以東爲甌越故曰東甌蘇成公始作篪似於今篪故曰凡今之篪

會稽之箭東南之美古人嘉之因以命矢

箭竹髙者不過一丈節間三尺堅勁中矢江南諸山皆有之會稽所生最精好故爾雅云東南之美者有會稽之竹箭焉非總言矣大抵中矢者𨿽多此箭爲最古人美之以首其目見方言是以楚俗闕伯細箭五十跪加莊王之背明非矢也

箘簵載籍貢名荊鄙

箘簵二竹亦皆中矢皆出云夢之澤禹貢篇出荊州書云底貢厥名言其有美名故貢之也大較故是會稽箭類耳皮特黑澀以此爲異呂氏春秋云駱越之箘然則南越亦產不但荊也

篃亦箘徒槪節而短江漢之間謂之竹嶇

山海經云其竹名篃生非一處江南山谷所饒也故是箭竹類一尺數節葉大如履可以作蓬亦中作矢其筍冬生廣志云魏時漢中太守王圖每冬獻筍俗謂之嶇笴嶇苦怪反

根深耐寒茂彼淇苑

北土寒冰至冬地凍竹根類淺故不能植惟嶇根深故能晚生淇園衛地殷紂竹箭園也見班彪志淮南子曰烏號之弓貫淇衛之箭也毛詩所謂瞻彼淇澳綠竹猗猗是也

彗筱蒼蒼接町連篁性不植必也嵓崗逾矢稱大出尋爲長物各有用掃之最良

彗筱中掃帚細竹也特異他筱見廣志至大者不過如箭長者不出一丈根杪條等下節生惟髙陰動有町畝廬山所饒也掃帚之選尋陽人往往取下都貨焉

又有族類爰挺嶧陽懸根百仞竦幹風生簫笙之選有聲四方質淸气亮眾管莫伉

魯郡鄒山有筱形色不殊質特堅潤宜爲笙管諸方莫及也笙賦云所謂鄒山大竹嶧陽孤桐此山竹特能貞絕也

亦有海筱生於島岑節大盈尺幹不滿尋形枯若箸色如黃金徒爲一異罔知所任

海中之山曰島山有此筱大者如箸內實外堅拔之不曲生旣危埇海又多風枝葉稀少狀若枯箸質𨿽小異無所堪施交州海石林中徧饒是也

赤白二竹還取其色白薄而曲赤厚而直沅澧所丰余邦頗植

頗少也俗曰白鹿竹亦可作簟潯陽郡人呼爲白木竹燥時皮肉皆赤武陵溪中是所丰足也

肅肅答峔畟畟攢植擢筍於秋冬乃成竹無大無小千萬修直崡幕內皓繡文外赩

答峔竹大如腳指堅厚修直腹中白膜闌隔狀如濕面生衣將成竹而筍皮未落輒有細虫嚙之隕籜之後虫嚙處往往成赤文頗似繡畫可愛南康所生見沈志也

箛嬸誔節內實外澤作貢漢陽以供輅策

箛嬸竹生於漢陽時獻以爲輅馬策見南都賦

浮竹亞節虛軟厚肉臨溪覆潦棲雲蔭木洪筍滋肥可爲旨蓄

浮竹長者六十尺肉厚而虛軟節闊而亞生水次彭蠡以南大嶺以北徧有之其筍未出時掘取以甜糟藏之極甘脆南人所重旨蓄謂艸萊甘美者可蓄藏之以候冬詩曰我有旨蓄可以禦冬

厥性異宜各有所育篾植於宛生於蜀

篾竹見南都賦竹見蜀都賦

細筱大簜。

書云﹕筱簜旣敷。鄭玄云﹕筱箭﹐簜。大竹也。

竹之通目﹐玄名統體﹐譬牛與犢﹐人之所知﹐事生軌躅。

車迹曰軌。馬迹曰躅。

赤縣之外﹐焉可詳錄﹐臆之必之﹐匪邁伊矚。

鄒子云﹕今四海謂之瀛海﹐瀛海之內謂之赤縣。瀛海之外如赤縣者﹐復有八﹐故謂之九州。非禹貢所謂九州也。天地無邊﹐蒼生無量。人所聞見﹐因軌躅所及﹐然後知耳。蓋何足云。若耳目所不知﹐便斷以爲不然﹐豈非囿近之徒耶。故孔子將聖無﹐意無必莊生﹐達邁以人所知﹐不若所不知﹐豈非苞鑑無窮﹐師表羣生之謂乎。

