《四庫全書寓意編》

﹝明﹞都穆撰

欽定四庫全書

子部八

寓意編

藝術類一

書畫之屬

提要

臣等謹案《寓意編》一卷﹐明都穆撰。穆有《壬午功臣爵賞錄》﹐已著錄。此書記所見書畫名迹﹐載陳繼儒祕籍中僅有一卷﹐而世所刻本別有穆《鐵网珊瑚》二十卷﹐其第五﹑第六兩卷題曰寓意上﹑寓意下﹐乃多一卷。考其上卷所載書畫每條各系以收藏之家﹐而下卷則否。上卷之末云「余家髙祖以來﹐好蓄名畫﹐皆往往爲好事者所得﹐亦不畱意也。」云云。詳其語意﹐已爲終篇之詞﹐不應更有下卷。況下卷之末﹐並載何良俊《書畫銘心錄中》有嘉靖丁巳正月人日記所觀書畫事。考王寵所作穆墓志﹐穆卒於嘉靖四年乙酉﹐而何良俊之撰銘心錄﹐則在嘉靖三十六年﹐穆何從而載其事﹖又其下卷以下﹐每捲皆標太僕少卿都穆之名﹐而中間載文徵明山水二軸﹐一作於嘉靖乙未﹐一作於嘉靖戊午乙未﹐爲嘉靖十四年戊午﹐爲嘉靖三十七年﹐皆在穆卒以後﹐是卽鐵网珊瑚一書出於僞托之明證﹐然則其下一卷爲妄人附益審矣。今仍以陳繼儒所刻一卷著錄﹐以存其舊。所載如顏眞卿《爭坐位帖》﹑薛尙功《鐘鼎欵識帖》亦足資考核﹐惟成化戊申一段﹐成化實無戊申﹐殊爲抵牾﹐當由誤記﹐抑或刻本偶訛歟。乾隆四十六年十二月恭校上。

總纂官臣紀昀臣陸錫熊臣孫士毅

總校官臣陸費墀

●欽定四庫全書

寓意編

﹝明﹞都穆撰

李少卿貞伯藏懷素《酒狂帖》﹐後有楊凝式鑑定﹑王晉卿跋﹐山谷題名。是光福士人家物﹐非眞迹。

《睢陽五老圖》﹐在昆山朱氏。朱蓋五老之一﹑兵部郎中貫之後。禦史天昭出以示余﹐圖有錢明逸序﹐歐陽公﹑司馬公而下詩皆不存。今存者。惟南宋及元人題跋。

常熟劉以則家藏有小李將軍《落照圖》﹐宋祕府物﹐藏於昆山道士黃玄微家。永樂中﹐人有疾﹐玄微者具告其收買黃子澄書﹐蓋幾至不測爲此圖也。後劉氏購得之。以則又藏釋夢休《鳯竹圖》﹝六字宋徽宗禦題﹞﹐有內府圖書印﹐趙雍題名。

張長史《宛陵帖》﹐李西臺﹑蘇才翁跋﹐江陰卞氏物﹐非眞迹。沈丈啟南藏《胡瓌畨騎圖》。

郭忠恕《雪霽江行圖》﹐上有徽宗禦書「雪霽江行圖郭忠恕眞迹」十字。

謝康樂半身像。﹝碧玉冠氅衣。﹞

蘇滄浪﹑蔡端明﹑蘇文忠﹑文定﹑山谷﹑海嶽諸賢遺墨共一冊。

宋人摹周文矩《宮中圖》一卷﹐有紹興間張澹崖跋。

山谷書老杜律詩二首。﹝大眞字。﹞

王文正﹑秦淮海﹑米海嶽﹑樓攻媿﹑楊慈湖諸賢手帖一卷。

蘇文忠前後《赤壁賦》﹐李龍眠作圖﹐隸字書旁﹐注云是海嶽筆共八節﹐惟前賦不完。

龍眠畫女孝經四章。﹝每章亦龍眠書。﹞

林和靖與僧二帖。

蔡端明自書絕句詩。

海嶽自書詞一卷。

蔡﹑蘇﹑黃﹑米眞迹一卷。

李忠定﹑張忠獻﹑忠簡﹑呂忠穆﹑李莊簡五賢手札一卷。

張忠獻父子與虞丞相札子。

山谷書馬伏波廟詩一卷﹝大字。﹞谷自有跋。

趙子昻臨伏生授書圖。﹝白描。﹞

鄧侍郎﹑程雪樓﹑徐子方﹑盧疏齋諸公詩迹。

嘉興王廷槐藏張長史帖﹐云「春艸靑靑千里餘﹐邊城落日見離居。情知海上三年別﹐不寄雲間一紙書。」白麻紙眞迹﹐嘗入宋祕府﹐宋元人題名並跋甚多。

趙子昻《秋江待別圖》。﹝長幅靑緑。﹞旁細書官銜﹐云「爲叔固公摹。」﹝李叔固也。﹞上有張伯雨詩。常熟陳元錫家物﹐後丹客得之以售郡人沙生﹐今二十五年﹐歸洞庭人家。

宋陳居中《蘇李泣別圖》

李迪猿三幅。

居中《畨馬圖》﹐皆南京人家藏。

湯叔雅《霜入千林圖》一卷﹐前梅後蘭﹐在皇甫氏。叔雅自題其後云「余作此圖﹐七載而就。所謂能事﹐不受相促迫也。」

昆山黃應龍藏吳傅朋遊絲書。

宋髙宗賜嶽武穆手詔。﹝近被人竊去。﹞

金顯宗《雨竹》﹐上有張疇齋跋。

城西張氏藏鍾元常《薦進吳季直表》﹐上有晝錦堂﹑米芾﹑賈似道等印。元人跋云﹕是宋僧存此山物。又薛紹彭四帖﹐元張伯雨藏﹐趙松雪﹑金蓀璧跋。後伯雨歸倪雲林。二物今在石田翁家﹐李少卿近跋「鍾書定爲眞迹」﹐余不敢以爲然也。

宋迪《瀟湘八景圖》一卷﹐每幅有印文﹐曰「雲谷寓物」。

宋徽宗畫貓﹐上書賜貫﹐有禦印﹐蓋徽宗畫以賜童貫者。東坡《笠屐圖》﹝小軸﹞

以上三畫雍熙寺僧藏﹐祕而不以示人。余嘗讀書寺中﹐屢懇於僧﹐方獲見之。

宜興尹氏藏禇摹禊帖﹐中縫折處鈐「墨寶」小印﹐後有翰林學士承旨﹑中書舍人蘇易簡詩云「有若象夫子﹐尙與闕裏門。虎賁狀中郎﹐猶傍文舉尊。昭陵自一閟﹐眞迹不復存。余今獲此本﹐亦可比玙璠。」後有範文正﹑蔡君謨﹑裴煜﹑馮當世跋﹐富鄭公﹑梅都官﹑呂汲公﹑蘇氏兄弟﹑米海嶽諸公題名﹐小米鑑定。此卷後歸陳祭酒緝熙﹐祭酒投於火。

朱性父藏老米臨《黃庭經》﹐今歸石田翁。虞丞相允文手帖﹐今歸黃應龍﹐又曰虞文靖公正書金剛經一卷。

寧波人謝某藏文丞相書其逺祖敬川先生論蘇章事﹐並丞相跋﹐約行艸千餘字﹐稱「後學文天祥書」﹐無印章﹐後有王伯厚題語。

吳江史文明古藏唐趙模集晉字千文。

禇河南書《文皇哀冊文》﹐硬黃紙﹐米友仁鑑定。

歐陽率更《夢奠帖》﹐﹝行書。﹞疑是臨本﹐元郭畀天錫藏﹐後入楊東裏家﹐郭﹑楊皆有跋。

陸晃昭君圖。

僧巨然山水大幅。

《韓熙載夜宴圖》。

宋蔡端明八帖﹐洪興祖﹑範大年跋﹐胡珵等題名。

宋賢諸帖一卷﹐李西臺﹑周益公﹑胡邦﹑衡文﹑文山而下九十八人。

李龍眠《九歌圖》一卷。

王佚老二帖。﹝大行書。﹞

宋人畫《文姬歸漢圖》

朱文公與六十郎帖﹐﹝行書。﹞貢尙書湯鐡崖跋。

宋孝宗《賜虞丞相手詔》。

趙千里《福祿壽三星圖》。﹝長幅。﹞

又《春江待渡圖》﹝小幅。﹞

郭熙祝壽一望松圖。﹝長幅。﹞

趙子固書《梅竹詩》三首﹐趙子昻﹑葉士則等跋。

陳居中《五馬圖》。

元張師道書《木蘭花慢詞》一卷﹐後元人題識。

錢舜舉《垂絲海棠》﹐又《班姬題扇圖》﹐舜舉自賦詩其上。

子昻臨大令帖﹐並自書詩一卷。

又松雪書《歸去來詞》一卷。

鮮於伯機自書詩文一卷﹐﹝小字。﹞有郡人龔肅子敬跋。

子昻《人馬圖》﹐自有跋﹐並元人詩跋。

又《秋江煙靄圖》。

溫日觀葡萄。

黃大癡《溪山圖》﹐有王國器詞﹑倪雲林跋。

吳仲圭《擬範寛﹝雲峯蕭寺圖﹞》﹐﹝長幅。﹞

周伯溫書四體千文一卷﹐前畫伯溫小像﹐門人蔣晃侍立於傍﹐自有贊。蓋周公書以貽冕者。冕吾郡人﹐亦精撰書焉。

史丈復有薛尙功《摹鍾鼎款識》眞迹二十卷﹐後題云「嘉熙三年冬十有一月望後二十一日﹐外孫朝奉郎新知臨江軍事楊伯嶽拜觀於廿四叔外翁書室。後二十年﹐弁陽周密得之外舅泳齋書房。」趙孟俯鑑定。白野不花周伯琦題名。張伯雨﹑柯九思跋。此帖舊爲吾鄕沈雄仲藏。雄仲名洪元﹐巨室﹐號萬三之後人﹐善艸隸﹐老而貧﹐故史氏得之。成化戊申﹐余館授史氏﹐九月﹐其家火作﹐書畫多付煨燼﹐惟此卷及歐﹑禇﹑趙模書數卷獨存﹐豈奇寶鬼神固衛之耶﹖

東坡《謝陳后山惠巾詩一首》﹐上有大方印曰「趙郡蘇氏」﹐江陰薛堯卿藏。

文潞公半身像。

周元公半身像。

文文山半身像﹐上有吳孟恩篆書文山自贊。

《倪雲林小像》﹐坐牀上﹐慿幾﹐左一童子捧朱拂﹐右侍姬提盥颒之器。

樂按﹕此似仇英筆。

以上四像觀於濓溪坊周氏。

南京梁中書藏陸宣公書陸士衡文賦小字章艸﹐余不曾見。

劉僉憲廷美藏僧巨然赤壁﹑雪屋會琴二圖﹐有金趙閒閒諸人詠。又髙克明山水一卷﹐宋祕府物﹐今皆歸沈氏﹐蓋僉憲長子石翁之姊夫也。

鄭所南墨蘭﹐自題詩云「一國之香﹐一國之殤。懷彼懷王﹐於楚有光。」所南宋太學生﹐而不仕元。其畫蘭獨不畫土﹐人問其故。答曰「土爲他人奪去。」近朱堯民與余觀於夏家橋沈氏。堯民云「是韓蒙庵故物。」

松江人攜示陸放翁自書詩一卷﹐﹝大字行書﹞詩凡七首﹐今見其集中﹐字畫遒勁﹐山陰杜思永跋。

馬主事仰之藏顏魯公《爭坐位帖》﹐上有「賈似道印」。在元人袁文靖公家﹐公跋云「《坐位帖》眞迹在京兆安氏﹐嘗刻以傳世吳中。復守永興﹐謂安氏石本未盡筆法﹐因再摹刻。安氏分析《坐位帖》﹐乃剖爲二。此帖至僕射指下平分爲兩﹐以石刻較之正居其半。蘇公見安師文時帖尙全﹐嘗手榻數十本﹐書遂大進。余嘗得蘇公榻本﹐無毫髮失眞。米襄陽少年亦嘗臨之。此卷筆法絕類米老﹐往見《乞米帖》於子昻﹐子昻以重價得之﹐心有疑而不敢言﹐今得此帖紙色行墨絕相類﹐遂定爲米老所臨無疑。至治二年秋七月﹐桷記。」後復書云「余歸眞後蘇本付瓘﹐米本付瑾﹐以免安氏兄弟之誚。」按米氏《書史》云「《爭坐位帖》在顏最爲傑出﹐年少時臨一本﹐不復記所在。後二十年﹐謝景溫尹京時大豪郭氏分產﹐內一房欲此帖至析八百千眾乃許。取視之﹐縫有「元章戲筆」字印﹐中間筆气甚有如余書者﹐面諭之。乃云﹕『家世收之﹐不以公言爲然。』」觀袁跋及《書史》此帖其眞是耶。

徐禹功畫梅﹐趙子固跋﹐並元人詩跋共一卷﹐袁泰戒卿新收﹐云宜興寺僧物也。

資料

錄入元人詩跋。

袁泰戒卿

宜興寺

昆山項方伯家藏朱文公﹑李泰發二帖。泰發名光﹐宋參知政事﹐卒謚莊簡﹐後人跋其帖見有光﹐字遂以爲司馬公筆﹐可發一笑。史文新收顏魯公《劉中使帖》﹐凡四十一﹐﹝行書。﹞白湛淵﹑鮮於樞﹑田師孟跋﹐是嘉興物。

盧廷璧藏小李將軍踏錦圖﹐﹝長幅。﹞上有思訓小字。

範寛臨落照圖小幅。

文與可墨行三幅絹﹐攢上有大方印﹐曰「文與可」。

米元暉《湖山煙雨圖》一卷﹐有元暉自題﹐黃松瀑﹑戴九多詩跋﹐今歸袁戒卿。

金王黃華書絕句詩一卷詩凡七首﹝大行書﹞廷璧嗜茶成癖號茶庵嘗蓄元僧詎可延茶具十事時具衣冠拜之

杭州董氏藏龍眠《西園雅集圖》一卷。﹝著色。﹞

又有好事家藏馬逺畫﹐宋南燻殿屏幛﹐淺色﹐今歸許國用﹐國用亦杭人﹐親見之也。

裱禙孫生家﹐有人寄賣三官像三幅﹐每幅下有大方印﹐曰「姑蘇曹迪」。孫生嘗求鑑於石田翁﹐翁云「此李嵩筆。」曹氏蓋收藏者。又元初人《臨閻立本﹝水月觀音像﹞》一軸﹐上有馮海粟詩跋﹐與三官像皆索價太髙﹐經年不售。

老米作《朱樂圃墓表》一卷﹐非眞迹﹐是劉以則家物﹐今在吳江張氏。

王醫士家藏其前代逺祖唐水部郎中棨﹑宋著作先生蘋畫像。著作﹐程門髙弟也。

又藏老米《苕溪春曉圖》﹑燕穆之《楚江秋晚圖》﹐皆妙。劉僉憲家藏宋黃巖叟﹑李樂庵﹑梁充家﹑趙令畤﹑範石湖﹑李泰發諸賢手帖一冊。

海鹽張黃門靜之藏顏魯公《祭侄文》﹐﹝果卿子。﹞史親丈嘗爲予說者。

黃大癡《天池石壁圖》﹐眞本在陳處士夢賢家﹐上有桞道傳詩﹐下有「錢翼之」收藏印。又王叔明《岱宗密雪圖》﹐亦陳氏物﹐近二十年歸嘉興姚禦史﹐已遭回祿。

陳惟允《仙女圖》﹐靑緑﹐有倪雲林跋。相傳惟允畫以壽潘左丞者﹐左丞張士誠姊婿。惟允時爲張氏參謀﹐且左丞客也。又惟允《溪山秋霽圖》一卷﹐後元人詩跋甚多﹐皆陳氏藏﹐蓋孟賢惟允諸孫云。

遼東蕭黃門文明藏宋錢文僖﹑鄒忠介﹑張伯雨而下二十一帖。

李孝卿嘗爲郎中﹐奉使河朔道﹐過江西﹐於石亭寺僧處得山谷艸書一卷﹐後有山谷眞字跋﹐紙墨如新。余生平閱黃書頗多﹐此其最也。

張伯雨自書詩五十五首﹐後人裱爲二冊﹐題跋一冊﹐楊亷夫而下共十五人﹐常熟劉氏物﹐今歸袁戒卿。

宋人雙鉤唐摹本《蘭亭》﹐有陳氏寶藏﹐漢中趙氏印﹐朱堯民藏﹐今屬他姓。

小米山水橫軸﹐在陳湖陳大理家﹐上題云「霄壤千千萬萬山﹐東南勝地熟躋攀。古人作語詠不得﹐我寓無聲縑楮間。紹興已未﹐除守瑯邪﹐待次中江﹐寓居大姚村﹐卽妹家﹐戲作城中。」沈氏嘗有大姚江圖﹐亦小米筆﹐成化壬寅﹐爲中官取去。

江貫道百牛圖一卷﹐上有虞伯生﹑鄧文原﹑仇逺諸公題跋﹐昔曾見於鄧尉山中寺﹐今爲陽山顧大有家藏。

賣畫孫生持示元李雪庵絹書唐人絕句詩四軸﹐其字大可數寸﹐似學顏魯公﹐惜無神气。

宜興徐閣老藏東坡乞居常州奏狀﹐﹝小字。﹞謝采伯跋。徐公嘗以李少卿所藏楚頌與此帖共摹刻石。

王叔明摹王維劍閣圖小幅﹐甚佳﹐在張太守起韶家。

李少卿有文與可畫竹一卷﹐上坡翁詩一律﹐後元人跋。

宋陳亞之自書詩一卷﹐﹝亞之﹐後山之祖。﹞司馬公﹑蘇氏兄弟跋﹐王廷槐藏。

侍郎吳公原博藏唐林藻《深慰帖》﹐宋祕府物。

五代胡瓌番騎圖。

南唐周文矩詩意圖。

宋許道寧《溪山風雨圖》。

宋人畫《聚禽圖》﹐後有紹興小印。

宋人畫《徳星圖》﹐後有朱子門人胡泳跋﹐宋末藏周公謹家

宋錢舜舉秋巖行旅圖。

元趙子俊《蕭翼賺蘭亭圖》。

無錫鄒氏藏許道寧《秋山晴靄圖》﹐元柯九思家物。

李后主《雀屛圖》﹐後有宋人書白樂天及荊公詩﹑元滕玉霄詞﹐楊儀部藏﹐楊致仕回﹐已贈之京師人矣。

懷素艸書《千文》一冊﹐顧少參崇善藏﹐云得之河南民家。易元吉猿。

江陰葛維善藏趙千里《明皇幸蜀圖》小幅﹐妙。

五代楊凝式書《神仙起居法》艸字眞迹﹐小米鑑定﹐上有永興節度使印﹐及賈丞相「悅生圖書」﹐郡人王氏藏。

範文正公書《伯夷頌》﹐黃素紙小字﹐宋元名人題識甚多。世謂首陽之節﹑韓子之文﹑文正之書爲三絕﹐範氏子孫嘗摹以刻石﹐眞迹今存義莊。

松江曹涇陽藏唐韓幹《神駿圖》。

南唐王齊翰《勘書圖》﹐上有李后主「建業文房之印」﹐宋徽宗禦題﹐及睂山兩蘇﹑王晉卿跋。

蔡﹑蘇﹑黃﹑米眞迹一卷。

宋徽宗翎毛寫畫圖橫捲﹐長幾一丈。

宋陸放翁自書詩一卷。

宋夏圭千巖競秀圖

元錢舜舉行溪六逸圖

元趙子昻《袁安臥雪圖》。

郡城楊氏藏南唐董源《風雨起蟄圖》﹐宋祕府物﹐嘗入賈丞相家。

宋李嵩《龍宮海藏圖》

歐陽公寄蘇子美詩眞迹﹐姚少師跋。

余家自髙祖南山翁以來﹐好蓄名畫。聞之﹐家君云「妙品有吳道子《魚籃觀音像》﹑王摩詰《輞川圖》﹑範寛《袁安臥雪圖》。」惜今不存。余近所收有唐人畫牛圖﹐滕玉霄﹑白廷玉詩﹐李升畫《楊通老移居圖》﹐馬興祖《畨人擊球圖》《畨人雪獵圖》﹐龍眠折枝橊花﹑梔子小幅﹐龍眠畫《君臣故實八事》﹐伯生《跋李唐春江不老圖》小幅﹐上有雙龍瓢印﹐王玨蘆鴈﹐宋人畫福星圖﹐皆往往爲好事者所得﹐不畱意也。

