《琴訣》唐薛易簡

《琴史》曰﹕薛易簡以琴待詔翰林﹐蓋在天寶中也。嘗著《琴訣》七篇﹐辭𨿽近俚﹐義有可采﹐今掇有大槪著焉﹐曰「琴之爲樂﹐可以觀風教﹐可以攝心魂﹐可以辧喜怒﹐可以悅情思﹐可以靜神慮﹐可以壯膽勇﹐可以絕麠麈俗﹐可以格免神﹐此琴之善者也。鼓琴之士﹐志靜气正﹐則聽者易分﹐心亂神濁﹐則聽者難辯矣。常人但見用指輕利﹐取聲溫潤﹑音韻不絕﹑句度流美﹐但賞爲能。殊不知志土彈之﹐聲韻皆有所主也。夫正直勇毅者聽之則壯气益增﹐孝行節操者聽之則情感傷﹐貧乏孤苦者聽之則流涕縱橫﹐便佞浮囂者聽之則斂容莊謹。是以動人心﹐感神膽者﹐無以加於琴。閏其聲正而不亂﹐足以禁邪止淫也。今人多以雜音悅樂爲貴﹐而琴見輕矣。夫琴士不易得﹐而知音亦難也。」

又云「彈琴之法﹐必須簡靜。非謂人靜﹐乃手靜也。手指鼓動謂之喧﹐簡要輕穩謂之靜。又須兩手相附﹐若雙鸞對舞﹐兩鳳同翔﹐來往之勢﹐附弦取聲﹐不須聲外搖指﹐正聲和暢﹐方爲善矣。故古之君子﹐皆因事而制﹐或怡情以自適﹐或諷諫以寫心﹐或幽憤以傳志﹐故能專精注神﹐感動神鬼﹐或只能一兩弄而極精妙者。今之學者﹐惟多爲能。故曰﹕多則不精﹐精則不多。知音君子﹐詳而察焉。」

品閒齋閒話﹕「常人但見用指輕利﹐取聲溫潤﹑音韻不絕﹑句度流美﹐但賞爲能。殊不知志土彈之﹐聲韻皆有所主也」﹔「今人多以雜音悅樂爲貴﹐而琴見輕矣。夫琴士不易得﹐而知音亦難也」﹔「彈琴之法﹐必須簡靜。……多則不精﹐精則不多。知音君子﹐詳而察焉」。所言甚是﹐需揣而摩之。然今人彈琴﹐易失其所主﹐徒以悅耳爲能。琴道漸失﹐琴技流媚俗之地矣。無「多」則難精﹐惟有先多﹐然後求精。

