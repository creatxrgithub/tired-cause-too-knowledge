《琴聲十六法》明冷謙

一曰輕

不輕不重者。中和之音也。起調當以中爲主。而輕重持損益之則。其趣自生。蓋音之輕處最難。力有未到。則浮而不實。晦而不明。𨿽輕亦不佳。惟輕之中。不爽淸實。而一絲一忽。指到音綻。幽趣無限。乃有一節一句之輕。有間雜髙下之輕。種種意趣。皆貴於淸實中得之。

二曰松

松。卽吟猱妙處。宛轉動蕩。無滯無礙。不促不慢。以至恰好。謂之松。吟猱之巨細緩急。俱有松處。故琴之妙在取音。取音宛轉則情聯。松活則意暢。其趣如水之與瀾。其體如珠之走盤。其聲如哦詠之有韻。可以名其松。

三曰脆

脆者健也。於沖和大雅中。健其兩手。而音不至於滯。兩手皆有脆音。第藏不見。出之不易。右手靠弦。則音滯而木。故曰。指必甲尖。弦必懸落。在指不勁。則音膠而格。故曰。聲如金石。動如風發。要知脆處。卽指之靈處。指之靈。自出於健。而指之健。又出於腕。腕中之力旣到。則爲堅脆。然後識滯气之在弦。不爲知音厭聽。

四曰滑

滑者澑也。又澀之反也。音當欲澀。而指當欲滑。音本喜慢。而緩緩出之。若流泉之鳴咽。時滴滴不已。故曰澀。指取走弦而滯則不靈。乃往來之鼓動。如風發發。故曰滑。然指之運用。固貴其滑。而亦有時乎貴畱。蓋其畱者。卽滑中之安頓處也。故有澀不可無滑。有滑不可無畱。意有在耳。

五曰髙

髙與古似。而實與髙異。古以韻發。髙以調裁。指下旣靜旣淸。而又得能髙調。則音意始臻微妙。故其爲寧謐也。若深淵之不可測。若喬嶽之不可望。其爲流逝也。若江河之欲無盡。若三籟之欲無聲。

六曰潔

欲修妙音者。必先修妙指。修指之道。從有而無。因多而寡。一塵不染。一垢弗緇。止於至潔之地。而人不知其解。指旣修潔。則音愈希。音愈希。則意趣愈永。吾故曰。欲修妙音者。必先修妙指。欲修妙指者。又必先自修潔始。

七曰淸

淸者。音之主宰。地僻則淸。心靜則淸。气肅則淸。琴實則淸。弦潔則淸。必使羣淸咸集。而後可求之指上。兩手如鸞鳳和鳴。不染絲毫濁气。厝指如擊金戛石。緩急絕無客聲。試一聽之。則澄然秋潭。皎然月潔。湱然山濤。幽然谷應。眞令人心骨俱冷。體气欲仙。

八曰虛

撫琴著實處。亦有何難。獨難於得虛。然指動而求聲。烏乎虛。余則曰。政在聲中求耳。聲厲則知躁。聲粗則知濁。聲靜則知虛。此審音之道也。蓋其下指功夫。一在調气。一在淘洗。調气則心自靜。淘洗則聲自虛。故𨿽急而不亂。多而不繁。深淵自居。淸光發外。髙山流水。於此可以神會。

九曰幽

音有幽度。始稱琴品。品系乎人。幽繇於內。故髙雅之士。動操便有幽韻。洵知幽之在指。無論緩急。悉能安閒自如。風度盎溢。纖塵無染。足覘瀟灑胸次。指下自然寫出一段風情。所謂得之心。而應之手。聽其音而得其人。此幽之所以微妙也。

十曰奇

音有奇特處。乃在呤逗間。指下取之。當如千巖競秀。萬壑爭流。令人流連不盡。應接不暇。至於章句頓挫。曲折之際。尢不可輕易艸艸放過。定有一段情緒。又如山隨人面轉。字字摹神。方知奇妙。

十一曰古

琴學祗有二途。非從古。則從時。玆𨿽古樂久淹。而仿佛其意。則自和澹中來。故下指不落時調。便有羲皇气象。寬大純朴。落落弦中。不事小巧。宛然深山邃谷。老木寒泉。風聲簌簌。頓令人起道心。絕非世所見聞者。是以名其古音。

十二曰澹

時師欲人耳。必作媚音。殊傷大雅。第不知琴音本澹。而吾復調之以澹。故眾人所不解。惟澹何居。吾愛此情。不奓不競。吾愛此味。如雪如冰。吾愛此響。松之風。而竹之雨。澗之滴。而波之濤也。故善知音者。始可與言澹。

十三曰中

樂有中聲。惟琴固然。自古音淹沒。攘臂弦索。而捧耳於琴者。比比矣。卽有繼空谷之聲。未免郢人寡合。不知喜工柔媚則偏。落指重濁則偏。性好炎鬧則偏。發聲局促則偏。取音粗厲則偏。入弦倉卒則偏。气質浮躁則偏﹐矯其偏。歸於全。祛其倚。習於正。斯得中之傳。

十四曰和

和爲五音之本。無過不及之謂也。當調之在弦。審之在指。辧之在音。弦有性。順則協。逆則矯。往來鼓動。有如膠漆。則弦與指和。音有律。或在徽。或不在徽。俱有分數以位其音。要使婉婉成吟。絲絲叶韻。以得其曲之情。則指與音和。音有意。意動音隨。則眾妙歸。故重而不虛。輕而不浮。疾而不促。緩而不弛。若吟若猱。圓而不俗。以綽經注。正而不差。迂回曲折。聯而無間。抑揚起伏。斷而復連。則音與意和。因之神閒气逸。指與弦化。自得渾合無迹。吾是以和其太和。

十五曰疾

指法有徐則有疾。然徐爲疾之綱。疾爲徐之應。嘗相錯間。故句中借速以落遲。或句完遲老以速接。又有二法。小速微快。要以緊。遞指不傷疾中之雅度。而隨有行雲流水之趣。大速貴急。務使急而不亂。依然安閒之气象。而瀉出崩崖飛瀑之聲。是故疾以意用。更以意神。

十六曰徐

古人以琴涵養性情。故名其聲曰希。嘗於徐徐得之。音生於指。優遊弦上。節其气候。候至而下以葉厥律。或章句舒徐。或緩急相間。或斷而復續。或續而復斷。因候制宜。自然調古聲希。漸入淵微。嚴道徹詩。幾回拈出陽春調。月滿四樓下指遲。其於徐意。大有得也。

附錄﹕《琴書大全。琴制》「九徳」明冷謙

一曰「奇」。謂輕﹑松﹑脆﹑滑者乃可稱「奇」。蓋輕者﹐其材輕﹔松者﹐扣而其聲透﹐久年之材也﹔脆者﹐質緊而木聲淸長﹐裂紋斷斷﹐老桐之材也﹔滑者﹐質澤聲潤﹐近水之材也。

二曰「古」。謂淳淡中有金石韻﹐蓋緣桐之所產得地而然也。有淳淡聲而無金石韻﹐則近乎濁﹔有金石韻而無淳淡聲﹐則止乎淸。二者備﹐乃謂之「古」。

三曰「透」。謂歲月綿遠﹐膠膝幹匱﹐發越響亮而不哽塞。

四曰「靜」。謂之無殺颯以亂正聲。

五曰「潤」。謂發聲不躁﹐韻長不絕﹐淸遠可愛。

六曰「圓」。謂聲韻渾然而不破散。

七曰「淸」。謂發聲猶風中之鐸。

八曰「勻」。謂七弦俱淸圓﹐而無三實四虛之病。

九曰「芳」。謂愈談而聲愈出﹐而無彈久聲乏之病。「九徳」說﹐影響極大﹐楊宗稷也說過﹕「音聲有九得﹐淸﹑圓﹑勻﹑靜﹐人力或可彊爲﹔透﹑潤﹑奇﹑古四者﹐則處於天定」。我就這「九徳」逐一辧析之。一曰「奇」﹐冷謙的奇是「輕﹑松﹑脆﹑滑」四个槪念的解釋﹐當然此解釋在冷謙之前亦有人提出﹐我也看了現代琴家查阜西先生和郭平先生的解釋﹐但我个人認爲對「奇」的解釋用這四个槪念﹐似乎不能完全讓我滿意。我認爲﹐「奇」這里指的是特別之音﹐非音之音。每一張琴都是活物﹐所發之音亦有不同之處﹐再和彈奏之人的內心相契合神往﹐所散發出的「奇」之音境是作爲九徳之奇的解釋﹐似乎更能讓我信服。二曰「古」的含義比較明確﹐通常的理解是﹐一張好琴需要有較久遠的歷史年限﹐或者其制作的木材年代久遠﹐這樣彈出來的琴聲才會有「古」意﹐醇和而綿。三曰「透」﹐聲音透過琴材而順暢而出的音質﹐是關鍵之所在﹐但有時候一張制作不精良﹐面板薄劣的新琴﹐聲音也會顯得透﹐但這个就種假透﹐沒有底蘊的透的輕易﹐仔細的辧別就會發現不同之處。四曰「靜」﹐靜指『淨』。五曰「潤」﹐潤就是聲音具有一種生命活力﹐不枯朽﹑不漧燥。六曰「圓」﹐圓指每根弦﹑每一徽間﹑徽外﹑徽上的按音間的聲音都很勻和。七曰「淸」﹐淸是指琴音靈動而又淸脆漧淨﹐無含糊渾濁之處。八曰「勻」卽聲音在複雜多變的同時﹐一張琴的聲音能保持一張琴的整體勻音﹐而不因在一張琴上出現兩種聲音來。九曰「芳」﹐好琴需常彈﹐多撫弄﹐才能將整个音色和音響前後統一﹐歷久而出。

