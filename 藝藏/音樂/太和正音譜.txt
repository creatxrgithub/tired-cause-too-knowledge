太和正音譜﹝節選﹞

明朱權著

猗歟盛哉﹐天下之治也久矣。禮樂之盛﹐聲教之美﹐薄海內外﹐莫不咸被仁風於帝澤也﹔於今三十有餘載矣。近而侯甸郡邑﹐遠而山林荒服﹐老幼瞶盲﹐謳歌鼓舞﹐皆樂我皇明之治。夫禮樂𨿽出於人心﹐非人心之和﹐無以顯禮樂之和﹔禮樂之和﹐自非太平之盛﹐無以致人心之和也。故曰治世之音﹐安以樂﹐其政和。是以諸賢形諸樂府﹐流行於世﹐鱠炙人口﹐鏗金戛玉﹐鏘然播乎四裔﹐使鴂舌雕題之氓﹐垂發左衽之俗﹐聞者靡不忻悅。𨿽言有所異﹐其心則同﹐聲音之感於人心大矣。余因淸燕之餘﹐采摭當代羣英詞章﹐及元之老儒所作﹐依聲定調﹐按名分譜﹐集爲二卷﹐目之曰《太和正音譜》﹔審音定律﹐輯爲一卷﹐目之曰《瓊林雅韻》﹔搜獵羣語﹐輯爲四卷﹐目之曰《務頭集韻》﹔以壽諸梓﹐爲樂府楷式﹐庶幾便於好事﹐以助學者萬一耳。吁﹗譬之良匠﹐𨿽能運於斤斧﹐而未嘗不由於繩墨也歟。時歲龍集戊寅序。

太和正音譜目錄

樂府體式

古今英賢樂府格勢

雜劇十二科

羣英所編雜劇

善歌之士

音律宮調

詞林須知

樂府

太和正音譜卷上明朱權著

予今新定府體一十五家﹐及對式名目﹕

丹丘體﹝豪放不覊。﹞

宗匠體﹝詞林老作之詞。﹞

黃冠體﹝神遊廣漠﹐寄情太虛﹐有飡霞服日之思﹐名曰「道情」。﹞

承安體﹝華觀偉麗﹐過於泆樂。承安﹑金章宗正朔。﹞

盛元體﹝快然有雍熙之治﹐字句皆無忌憚。又曰「不諱體」。﹞

江東體﹝端謹嚴密。﹞

西江體﹝文采煥然﹐風流儒雅。﹞

東吳體﹝淸麗華巧﹐浮而且艷。﹞

淮南體﹝气勁趣髙。﹞

玉堂體﹝公平正大。﹞

艸堂體﹝志在泉石。﹞

楚江體﹝屈抑不伸﹐攄衷訴志。﹞

香奩體﹝裙裾脂粉。﹞

騷人體﹝嘲譏戲謔。﹞

俳優體﹝詭諭媱虐。卽「媱詞」。﹞

對式﹕

合璧對﹝兩句對者是。﹞

連璧對﹝四句對者是。﹞

鼎足對﹝三句對者是。俗呼爲「三鎗」。﹞

聯珠對﹝句多相對者是。﹞

隔句對﹝長短句對者是。﹞

鸞鳳和鳴對﹝首尾相對。如【叨叨令】所對者是也。﹞

燕逐飛花對﹝三句對作一句者是。﹞

疊句﹝重用兩句者是﹐如【晝夜樂】「停驂停驂」是也。﹞

疊字﹝重疊字者是也﹐【醉春風】第四句是。﹞

凡作樂府﹐古人云﹕有文章者謂之「樂府」﹔如無文飾者﹐謂之「俚歌」﹐不可與樂府共論也。

古今羣英樂府格勢

元一百八十七人﹕

馬東籬之詞﹐如朝陽鳴鳳。

其詞典雅淸麗﹐可與《靈光》《景福》而相頡頏。有振鬣長鳴﹐萬馬皆瘖之意。又若神鳳飛鳴於九霄﹐豈可與凡鳥共語哉﹖宜列羣英之上。

張小山之詞﹐如瑤天笙鶴。

其詞淸而且麗﹐華而不艷﹐有不喫煙火食气﹐眞可謂不覊之材﹔若被太華之仙風﹐招蓬萊之海月﹐誠詞林之宗匠也。當以九方臯之眼相之。

白仁甫之詞﹐如鵬搏九霄。

風骨磊磈﹐詞源滂沛﹐若大鵬之起北溟﹐奮翼淩乎九霄﹐有一舉萬里之志﹐宜冠於首。

李壽卿之詞﹐如洞天春曉。

其詞雍容典雅﹐變化幽玄﹐造語不凡﹐非神仙中人﹐孰能致此﹖

喬夢符之詞﹐如神鰲皷浪。

若天吳跨神鰲﹐噀沫於大洋﹐波濤洶湧﹐截斷眾流之勢。

費唐臣之詞﹐如三峽波濤。

神風聳秀﹐气勢從橫﹐放則驚濤拍天﹐斂則山河倒影﹐自是一气象﹐前列何疑﹖

宮大用之詞﹐如西風鵰鶚。

其詞鋒穎犀利﹐神彩燁然﹐若揵翮摩空﹐下視林藪﹐使狐兔縮頸於蓬棘之勢。

王實甫之詞﹐如花間美人。

鋪敍委婉﹐深得騷人之趣。極有佳句﹐若玉環之出浴華淸﹐綠珠之采蓮洛浦。

張鳴善之詞﹐如彩鳳刷羽。

藻思富瞻﹐爛若春葩﹐鬱鬱焰焰﹐光彩萬丈﹐可以爲羽儀詞林者也。誠一代之作手﹐宜爲前列。

關漢卿之詞﹐如瓊筵醉客。

觀其詞語﹐乃可上可下之才﹐蓋所以取者﹐初爲雜劇之始﹐故卓以前列。

鄭徳輝之詞﹐如九天珠玉。

其詞出語不凡﹐若咳唾落乎九天﹐臨風而生珠玉﹐誠傑作也。

白無咎之詞﹐如太華孤峯。

孑然獨立﹐巋然挺出﹐若孤峯之插晴昊﹐使人莫不仰視也。宜乎髙薦。

貫酸齋之詞﹐如天馬脫覊。鄧玉賓之詞﹐如幽谷芳蘭。

滕玉霄之詞﹐如碧漢閒雲。鮮於去矜之詞﹐如奎璧騰輝。﹝伯機子﹞

商政叔之詞﹐如朝霞散。範子安之詞﹐如竹裏鳴泉。

徐甜齋之詞﹐如桂林秋月。楊澹齋之詞﹐如碧海珊瑚。

李致遠之詞﹐如玉匣昆吾。鄭庭玉之詞﹐如佩玉鳴鑾。

劉庭信之詞﹐如摩云老鶻。吳西逸之詞﹐如空谷流泉。

秦竹村之詞﹐如孤云野鶴。馬九臯之詞﹐如松陰鳴鶴。

石子章之詞﹐如蓬萊瑤艸。盍西村之詞﹐如淸風爽籟。

朱庭玉之詞﹐如百卉爭芳。瘐吉甫之詞﹐如奇峯散綺。

楊立齋之詞﹐如風煙花柳。楊西庵之詞﹐如花柳芳姸。

胡紫山之詞﹐如秋潭孤月。張雲莊之詞﹐如玉樹臨風。

元遺山之詞﹐如窮崖孤松。髙文秀之詞﹐如金瓶牡丹。

阿魯威之詞﹐如鶴唳靑霄。呂止庵之詞﹐如晴霞結綺。

荊幹臣之詞﹐如珠簾鸚鵡。薩天錫之詞﹐如天環佩。

薛昂夫之詞﹐如雪窗翠竹。顧均澤之詞﹐如雪中喬木。

周徳淸之詞﹐如玉笛橫秋。不忽麻之詞﹐如閒雲出岫。

杜善夫之詞﹐如鳳池春色。鍾繼先之詞﹐如騰空寶气。

王仲文之詞﹐如劍气騰空。李文蔚之詞﹐如雪壓蒼松。

楊顯之之詞﹐如瑤臺夜月。顧仲淸之詞﹐如雕鶚衝霄。

趙文寶之詞﹐如藍田美玉。趙明遠之詞﹐如太華晴雲。

李子中之詞﹐如淸廟朱瑟。李取進之詞﹐如壯士舞劍。

吳昌齡之詞﹐如庭艸交翠。武漢臣之詞﹐如遠山疊翠。

李直夫之詞﹐如梅邊月影。馬昂夫之詞﹐如秋蘭獨茂。

梁進之之詞﹐如花裏啼鶯。紀君祥之詞﹐如雪裏梅花。

於伯淵之詞﹐如翠柳黃鸝。王庭秀之詞﹐如月印寒潭。

姚守中之詞﹐如秋月揚輝。金志甫之詞﹐如西山爽气。

沈和甫之詞﹐如翠屏孔雀。雎景臣之詞﹐如鳳管秋聲。

周仲彬之詞﹐如平原孤隼。吳仁卿之詞﹐如山間明月。

秦簡夫之詞﹐如峭壁孤松。石君賓之詞﹐如羅浮梅雪。

趙公輔之詞﹐如空山淸嘯。孫仲章之詞﹐如秋風鐵笛。

嶽伯川之詞﹐如雲林樵響。趙子祥之詞﹐如馬嘶芳艸。

李好古之詞﹐如孤松掛月。陳存甫之詞﹐如湘江雪竹。

鮑吉甫之詞﹐如山蛟泣珠。戴善甫之詞﹐如荷花映水。

張時起之詞﹐如雁陣驚寒。趙天錫之詞﹐如秋水芙蕖。

尙仲賢之詞﹐如山花獻咲。王伯成之詞﹐如紅鴛戲波。

已下一百五十人﹝俱是傑作﹐尢有勝於前列者。其詞勢非筆舌可能擬﹐眞詞林之英傑也。﹞

董解元﹝仕於金﹐始制北曲。﹞盧疎齋鮮於伯機馮海粟趙子昂

李漑之曾褐夫班彥功童學士孛羅禦史

郝新齋陳叔寶劉時中徐子方馬彥良

闞志學孫子羽曹以齋王繼學康進之

張子益陳子厚孫叔順呂元禮李茂之

亢文苑曹子貞左山孟漢卿徐容齋

嚴忠濟董君瑞任則明呂濟民查徳卿

武林隱王元鼎裏西瑛衛立中李伯瞻

趙顯宏劉逋齋杲元啟唐毅夬孫周卿

髙拭李愛山宋方壺姚牧庵景元啟

曾瑞卿李伯瑜吳克齋李徳載王和卿

杜遵禮程景初趙彥暉王敬甫鄧學可

沙正卿趙明道王仲誠夢簡李邦基

呂天用雎玄明王仲元髙安道張子友

候正卿史九敬先李寬甫彭伯成李行道

趙君祥汪澤民陸顯之孔文卿狄君厚

張壽卿費君祥陳定甫劉唐卿阿里耀卿

王愛山奧惇周卿渚察善長範冰壺施均美

黃徳潤沈珙之劉聰張九廖弘道

陳彥實吳中立錢子云髙敬臣曹明善

張子堅王日華王舉之陳徳和丘士元

國朝一十六人﹕

王子一之詞﹐如長鯨飲海。

﹝風神蒼古﹐才思奇瑰﹐如漢庭老吏判辭﹐不容一字增減﹐老作老作﹗其髙處﹐如披瑯玕而叫閶闔者也。﹞

劉東生之詞﹐如海嶠雲霞。

﹝鎔意鑄詞﹐無纖翳塵俗之气﹐迥出人一頭地﹐可與王賓甫輩並驅﹐藹然見於言意之表﹐非苟作者﹐宜列髙選。﹞

王文昌之詞﹐如滄海明珠。﹝遼東指揮﹞

﹝詞源泛灔﹐淩長空而赴滄海﹔語音淸麗﹐若玉撞而金舂。眞樂府中之錚錚者也。﹞

穀子敬之詞﹐如昆山片玉。

﹝其詞理溫潤﹐如璆琳瑯玕﹐可薦爲郊廟之用﹔誠美物也。﹞

藍楚芳之詞﹐如秋風桂子。陳克明之詞﹐如九畹芳蘭。

李唐賓之詞﹐如孤鶴鳴臯。穆仲義之詞﹐如洛神淩波。

湯舜民之詞﹐如錦屏春風。賈仲名之詞﹐如錦帷瓊筵。

楊景言之詞﹐如雨中之花。蘇復之詞﹐如雲林文豹。﹝指揮﹞

楊彥華之詞﹐如春飛花。楊文奎之詞﹐如匡廬疊翠。

夏均政之詞﹐如南山秋色。唐以初之詞﹐如仙女散花。

大作樂府切忌有傷於音律﹐乃作者之大病也。且如女眞《風流體》等樂章﹐皆以女眞人音聲歌之﹐𨿽字有舛訛﹐不傷於音律者﹐不爲害也。大抵先要明腔﹐後要識譜。審其音而作之﹐庶不有忝於先輩焉。

且如詞中有字多難唱處﹐橫放傑出者﹐皆是才人拴縛不住的豪气。然此若非老於文學者﹐則爲劣調矣。

雜劇十二科﹕

一曰「神仙道化」二曰「隱居樂道」﹝又曰「林泉丘壑」﹞

三曰「披袍秉笏」﹝卽「君臣」雜劇﹞四曰「忠臣烈士」

五曰「孝義廉節」六曰「叱姦罵讒」

七曰「逐臣孤子」八曰「鏺刀趕棒」﹝卽「脫膊」雜劇﹞

九曰「風花雪月」十曰「悲歡離合」

十一曰「煙花粉黛」﹝卽「花旦」雜十二曰「神頭鬼面」﹝卽「神

劇﹞佛」雜劇﹞

雜劇﹐俳優所扮者﹐謂之「娼戲」﹐故曰「勾欄」。子昂趙先生曰「良家子弟所扮雜劇﹐謂之『行家生活』﹐娼優所扮者﹐謂之『戾家把戲』。良人貴其恥﹐故扮者寡﹐今少矣﹐反以娼優扮者謂之『行家』﹐失之遠也」。或問其何故哉﹖則應之曰「雜劇出於」鴻儒碩士﹑騷人墨客所作﹐皆良人也。若非我輩所作﹐娼優豈能扮乎﹖推其本而明其理﹐故以爲『戾家』也。」關漢卿曰「非是他當行本事﹐我家生活﹐他不過爲奴隸之役﹐供笑戲勤﹐以我輩耳。子弟所扮﹐是我一家風月。」𨿽是戲言﹐亦合於理﹐故取之。

良家之子﹐有通於音律者﹐又生當太平之盛﹐樂雍熙之治﹐欲返古感今﹐以飾太平。所扮者﹐隋謂之「康衢戲」﹐唐謂之「梨圓樂」﹐宋謂之「華林戲」﹐元謂之「升平樂」。

羣英所編雜劇

元五百三十五﹕

馬致遠

《悞入桃源》《漢宮秋》《馬丹陽》《酒徳頌》

《齋後鐘》《嶽陽樓》《靑衫淚》《歲寒亭》

《薦福碑》《戚夫人》《陳搏髙臥》《踏雪尋梅》

《黃粱夢》﹝第三折花李郎﹐第四折紅字李二。﹞

費唐臣

《貶黃州》《斬鄧通》《韋賢籝金》

王賓甫

《西廂記》《芙蓉亭》《雙題怨》《麗春堂》

《破窯記》﹝二本﹞《多月亭》《販茶舡》﹝本二﹞《明達賣子》

《陸績懷橘》《七步成章》《麗春園》﹝二本﹞《進梅諫》﹝二本﹞

《於公髙門》﹝二本﹞

宮大用

《範張雞黍》《釣魚臺》《托公書》《汲黯開倉》

《越王嘗膽》《禦賞鳳凰樓》

關漢鄕

《哭香囊》《三負心》《鬼團圓》《進西施》

《哭魏徵》《春衫記》《立宣帝》《金綫池》

《復落娼》《劉夫人》《拜月亭》《單刀會》

《鷓鴣天》《汴河寃》《勘龍衣》《雙駕車》

《救風塵》《宣華妃》《三撇嵌》《撁龍舟》

《瘸馬記》《救啞子》《哭昭君》《雙赴夢》

《玉鏡臺》《酬江月》《切鱠旦》《調風月》

《江梅怨》《謝天香》《認先皇》《三嚇赦》

《哭存孝》《鬧邢州》《緋衣夢》《狄梁公》

《柳絲亭》《對玉釧》《蝴蝶夢》《萬花堂》

《王皇后》《玉簪記》《竇娥冤》《破窯記》﹝二本﹞

《錢大尹鬼報》《救周勃》《姻緣簿》《銅瓦記》

《鑿壁偸光》《綠珠墮樓》《管寧割席》《裴度還帶》

《織錦回文》《敬徳降唐》《孫康映雪》《髙鳳漂麥》

《降生趙太祖》《金銀交鈔三告狀》《陳母教子》

《擔水澆花旦》﹝二本﹞

白仁甫

《梧桐雨》《東墻記》《幸月宮》《流紅葉》

《銀箏怨》《斬白蛇》《錢塘夢》《祝英臺》

《絕纓會》《崔護謁漿》﹝二本﹞《髙祖歸莊》《墻頭馬上》

《燈月鳳凰舡》《簫翼賺蘭亭》《閻師道趕江江》

喬夢符

《金錢記》《黃金臺》《認玉釵》《揚州夢》

《兩世姻緣》《勘風情》《節婦牌》《荊公遣妾》

尙仲賢

《秉燭旦》《三奪槊》《負桂英》《柳毅傅書》

《越娘背燈》《歸去來兮》《諸葛論功》《張生煮海》﹝二本﹞

《崔護謁漿》

庚吉甫

《薦馬周》《淩波夢》《蘭昌宮》《靑綾臺》

《華淸宮》《霓裳怨》《蘂珠宮》《罵上元》

《麗春園》﹝二本﹞《賈臣負薪》《雞鳴度關》《周處三害》

《琵琶怨》《江月錦帆舟》《裴航遇雲英》

髙文秀

《謁魯肅》《■﹛左言右上罒下卒﹜範雎》《打瓦》《鬥鷄會》

《諭杜康》《問啞禪》《並頭蓮》《打呂胥》

《鎖水母》《雙獻頭》《牡丹園》《潘安擲果》

《廉頗負荊》《趙堯辭金》《張敞畫眉》《班超投筆》﹝二本﹞

《覇王舉鼎》《子胥走樊城》《風月■﹛上宀中土下口﹜夫人》﹝二本﹞《門神訴寃》

《養子不及父》《趙元遇上皇》《敷演劉耍和》《黑旋風喬教學》

《麗春園》﹝二本﹞《窮秀才雙棄瓢》《劉先主襄陽會》《豹子秀才不當差》

《豹子令史干請俸》《謊秀才》《窮風月》

《黑旋風借屍還魂》

鄭徳輝

《細柳營》﹝二本﹞《紫雲娘》《秦樓月》《采蓮舟》

《哭晏嬰》《伊尹扶湯》《月夜聞箏》《無鹽破環》

《翰林風月》《梨園樂府》《王粲登樓》《倩女離魂》﹝二本﹞

《太后摔印》《指鹿道馬》《周公攝政》《三戰呂布》﹝二本﹞

《哭孫子》《玉樹後庭花》

李文蔚

《圯橋進履》《燕靑摸魚》《燕靑射鴈》《魚鴈傳情》

《東山髙臥》﹝二本﹞《芭蕉雨》《風雪推車旦》《金水題紅怨》

《謝玄破符堅》《盧亭亭擔水澆花旦》﹝二本﹞《漢武帝死哭李夫人》

《蔡簫宗醉寫石州慢》

侯正卿

《燕子樓》

史九敬先

《莊周夢》

孟漢卿

《魔合羅》

戴善甫

《紫雲亭》《風光好》《翫江樓》《紅衣怪》

《伯瑜泣杖》

張時起

《秋千怨》《別虞姬》《昭君出塞》

李寬甫

《問牛喘》

彭伯成

《京娘怨》

趙公輔

《倩女離魂》﹝二本﹞《東山髙臥》﹝二本﹞

李行道

《灰闌記》

趙君祥

《春夜梨花雨》

費君祥

《菊花會》

紀君祥

《韓退之》《松陰夢》《錯勘贓》﹝二本﹞《驢皮紀》

《趙氏孤兒》《販茶舡》﹝二本﹞

趙天錫

《金釵剪燭》《何郎傅粉》

梁進之

《進梅諫》﹝二本﹞《於公髙門》﹝二本﹞

汪澤民

《糊突包待制》

楊顯之

《酷寒亭》﹝旦宋二本﹞《射金錢》《師婆旦》《小劉屠》

《劉泉進瓜》《瀟湘夜雨》《蒲魯忽劉屠大拜門》

《黑旋風喬斷案》

陳定甫

《兩無功》

李壽卿

《斬韓信》《嘆骷髏》《臨岐柳》《鑑湖亭》

《祭滻水》《復奪受禪臺》﹝二本﹞《伍員吹簫》《遠波亭》

《辜負呂無雙》《舡子和尙秋蓮夢》

王伯成﹝有《天賓遺事》行於世。﹞

《貶夜郎》《張騫浮槎》

孫仲章

《遺畱文書》《白頭吟》

趙明遠

《韓湘子》《範蠡歸湖》

劉唐卿

《麻地傍印》

李子中

《韓壽偸香》《崔子弒齊君》

武漢臣

《老生兒》《魯義姑》《玉堂春》《錯勘贓》﹝二本﹞

《提頭鬼》《天子班》《關山怨》《掛甲朝天》

《韓信築壇》《三戰呂布》﹝二本﹞

王仲文

《五丈原》《錦香亭》《不認屍》《石守信》﹝二本﹞

《王孫賈》《諸葛祭風》《董宣彊項》《張良辭朝》

《韓信乞食》《王祥臥冰》

陸顯之

《宋上皇碎冬淩》

李取進

《欒巴噀酒》《窮解子破雨傘》《復奪受禪臺》﹝二本﹞

於伯淵

《餓劉友》《斬呂布》《小秦王》《鬼風月》

《珍珠旗》《武三思》

嶽伯川

《鐵拐李嶽》《夢斷楊貴妃》

康進之

《黑旋風負荊》《黑旋風老收心》

王庭秀

《細柳營》《焚典坑儒》《鹽客雙告狀》《石頭和尙艸庵歌》

石子章

《竹窗雨》《竹塢聽琴》

趙子祥

《石守信》﹝二本﹞《崔和擔生》《■﹛上宀中土下口﹜夫人》﹝二本﹞

範子安

《曲江池杜甫遊春》《竹葉舟》

李好古

《鎭凶宅》《張生煮海》﹝二本﹞《巨靈神劈華嶽》

曾瑞卿

《才子佳人悞元宵》

狄君厚

《火燒介子推》

張壽卿

《紅梨花》

孔文卿

《東窗事犯》﹝二本﹞

姚守中

《逄萌掛冠》《郝廉畱錢》《扯詔立中宗》

李直夫

《孝諫鄭莊公》《念奴教樂》《水渰藍橋》《虎頭牌》

《伯道棄子》《歹鬭娘子勸丈夫》《錯立身》﹝二本﹞《夕陽樓》

《風月郎君怕媳婦》《火燒祅廟》《壞盡風光》《占斷風光》

吳昌齡

《賞黃花》《搜胡洞》《眼睛記》《抱石投江》

《東坡夢》《辰鉤月》《貨郎末泥》《西天取經》

《夜月走昭君》《狄靑搏馬》

石君寶

《曲江池》《哭周瑜》《雪香亭》《紫雲亭》

《秋胡戲妻》《歲寒三友》《士女秋香怨》《柳眉兒金錢記》

《呂太后醢彭越》《窮解子紅綃驛》

金志甫

《追韓信》《西湖夢》《韓太師》《鼎鑊諫》

《抱子設朝》《蔡琰還漢》《東窗事犯》﹝二本﹞

陳存甫

《錦堂風月》《悞入長安》

睢景臣

《牡丹記》《千里投人》《屈原投江》

周仲彬

《杜韋娘》《蘇武持節》《孫武教女兵》﹝二本﹞《戲諫唐莊宗》

吳仁卿

《子房貨劍》《手卷記》《火燒正陽門》

顧仲淸

《火燒紀信》《陵母伏劍》

沈和甫

《朱蛇記》《樂昌分鏡》《郭興阿楊》《歡喜寃家》

《燕山逢故人》《瀟湘八景》

鮑吉甫

《衛靈公》《曹娥泣江》《爲富不仁》《宋弘不諧》

《班超投筆》《死哭秦少遊》《比干剖腹》《楊震畏金》

趙文寶

《七徳舞》《執笏諫》《孫武教女兵》﹝二本﹞

《姜肱共被》《麇竺收資》

孫子羽

《夜月紫鸞簫》

秦簡夫

《玉溪館》《破家子弟》《趙禮讓肥》《剪待賓》

張鳴善

《煙花鬼》《夜月瑤琴怨》

鄭庭玉

《雙教化》《王公綽》《打李煥》《送寒衣》

《金鳳釵》《鳳凰兒》《忍字記》《欒城驛》

《哭韓信》《貶楊州》《復勘贓》《駟馬奔陣》

《漁父辭劍》《疎者下舡》《孫恪遇猿》《寃家債主》

《貧兒乍富》《因禍致福》《智勘後庭花》《風月七眞堂》

《劉斌料到底》

範冰壺﹝四人共作﹞

《鷫鸘裘》﹝第二折施均美﹐第三折黃徳潤﹐第四折沈珙之。﹞

國朝三十三本﹝內無名氏三本﹞﹕

丹丘先生

《瑤夭笙鶴》《白日飛升》《獨步太羅》《辯三教》

《九合諸侯》《私逩相如》《豫章三害》《肅淸瀚海》

《勘妬婦》《煙花判》《楊娭復落娼》《客窗夜話》

王子一

《海棠風》《楚臺云》《劉阮天臺》《鶯燕蜂蝶》

劉東生

《月下老世間配偶》《嬌紅記》﹝二本﹞

穀子敬

《三度城南柳》《枕中記》《雪恨鬧陰司》

湯舜民

《風月瑞仙亭》《嬌紅記》

楊景言

《風月海棠亭》《史教坊斷生死夫妻》

賈仲名

《度金童玉女》

楊文奎

《玉盒記》《兩團圓》《王魁不負心》《封涉遇上元》

古今無名雜劇一百一十本﹕

《龍虎風雲會》《抱妝盒》《霍光鬼諫》《拂麈子仁義禮智信》

《夢天臺》《望思臺》《邢臺記》《燕山夢》

《博望燒屯》《火燒阿房宮》《彩扇題詩》《濯足气英布》

《夜走馬陵道》《智賺蒯文通》《蘇秦還鄕》《豫讓吞炭》

《田單火牛》《王允連環說》《托妻寄子》《袁覺拖笆》

《私下三關》《醉寫赤壁賦》《趙宗讓肥》《收心猿意馬》

《月夜杜鵑啼》《秋夜云窗夢》《孟良盜骨》《畱鞋記》

《張千替殺妻》《智賺三件寶》《張鼎勘頭巾》《罟罟旦》

《貨郎旦》《四國旦》《敬徳不伏老》《滴水浮漚記》

《敬徳撾怨皷》《朱砂記》《張順水裹報寃》《京娘盜果》

《紙扇記》《任千四顆頭》《任貴五顆頭》《繼母大賢》

《病打獨角牛》《劉弘嫁婢》《還牢旦》《還牢末》

《智賺鬼擘口》《殺狗勸夫》《盆兒鬼》《一丈靑鬧元宵》

《智賺桃花女》《張儀凍蘇秦》《錯送鴛鴦被》《醉走黃鶴樓》

《搥碎黃鶴樓》《錢神論》《章臺柳》《包待制雙勘丁》

《蟠桃會》《斬陳余》《馮驩燒券》《詐遊雲夢》

《賢孝牌》《千里獨行》《盧仝七碗茶》《夜月荊娘墓》

《升仙會》《卓文君駕車》《白蓮池》《舉案齊眉》

《存孝打虎》《打球會》《復奪衣襖車》《刀劈史鴉霞》

《飛刀對箭》《打陳平》《祭三王》《楊香跨虎》

《田眞泣樹》《螺螄末尼》《大鬧開封府》《魯元公主》

《三賢婦》《聖姑姑》《策立陰皇后》《雙斗醫》

《明皇村院會佳期》《黃魯直打到底》《風流娘子兩相宜》

《搬運太湖石》《風雪包待制》《柳成錯背妻》《桂花精》

《黃花寨》《水簾寨》《化胡成佛》《雪裹報寃》

《銷金帳》《蔡順分椹》《望香亭》《大鬧相國寺》

《馬丹陽度脫劉行首》《佳人寫恨》《才子畱情》

《哀哀怨怨後庭花》《危太朴衣錦還鄕》

《郭桓盜官糧》《陶侃拿蘇峻》

蓋雜劇者﹐太平之勝事﹐非太平則無以出。今以耳聞目擊者收入譜內。天下才人非以一﹐以一人管見﹐不能備知﹐望後之知音者增入焉。

娼夫不入羣英四人﹐共十一本﹕

﹝子昂趙先生曰﹕娼夫之詞﹐名曰「綠巾詞」。其詞𨿽有切者﹐亦不可以樂府稱也﹐故入於娼夫之列。﹞

元

趙明鏡

《啞觀音》《錯立身》﹝二本﹞《武王伐紂》

張酷貧

《汗衫記》《髙祖還鄕》《薛仁貴衣錦還鄕》

紅字李二

《板沓兒》《病楊雄》《武松打虎》

花李郎

《釘一釘》《相府院》

娼夫自春秋之世有之。異類托姓﹐有名無字﹐趙明鏡訛傳趙文敬﹐非也﹔張酷貧訛傳張國賓﹐非也。自古娼夫﹐如黃番綽鏡新磨雷海靑之輩﹐皆古之名娼也﹐止以樂名稱之耳﹔亙世無字。

知音善歌者﹐三十六人﹕﹝娼夫不取﹞

盧綱﹝咸陽人也。其音屬宮而雜商﹐如神虎之嘯風﹐雄而且壯﹐爲當時之傑。又若腰皷百面﹐以破蒼蠅蟋蟀之鳴﹐萬無一敵。﹞

李良辰﹝塗陽人也。其音屬角﹐如蒼龍之吟秋水。予初入關時﹐寓遵化﹐聞於軍中。其時三軍喧轟﹐萬騎雜﹐歌聲一遏﹐壯士莫不傾耳﹐人皆默然﹐如六軍銜枚而夜遁﹐可爲善歌者也。

蔣康之﹝金陵人也。其音屬宮﹐如玉磬之擊明堂﹐溫潤可愛。癸未春﹐渡南康﹐夜泊彭蠡之南。其夜將半﹐江風吞波﹐山月銜岫﹐四無人語﹐水聲淙淙﹐康之扣舷而歌「江水澄澄江月明」之詞﹐湖上之民﹐莫不擁衾而聽﹐推窗出戶是聽者雜合於岸﹐少焉滿江如有長嘆之聲。自此聲譽愈遠矣。﹞

李通﹝宛平人也。其音屬羽﹐如玉笙之吹瓊館﹐淸而且潤﹐名貫薊北。﹞

李伯舉﹝鎭江人。﹞王子敬﹝臨淸人。﹞

華士良﹝杭州人﹐臨洮知府。﹞九敬之﹝色目人。﹞襆頭王﹝杭州匠人。﹞

張仲文﹝揚州人。﹞甘仲平﹝鎭江人。﹞秦梧葉﹝陜西人。﹞吳友執﹝汴梁人。﹞

史九臯﹝杭州人。﹞劉彥達﹝通州人。﹞王善甫﹝宛平人。﹞傅秉文﹝永平人。﹞

李時敬﹝通州人。﹞兪允中﹝宛平人。﹞湯執中﹝沛縣人。﹞張仲實﹝塗陽人。﹞

李弘遠﹝塗陽人。﹞劉庭簡﹝塗陽人。﹞梅景初﹝宛平人。﹞李秉質﹝塗陽人。﹞

馮彥臯﹝臺州人。﹞郝璉﹝卽郝國器﹐宛平人。﹞李彥中﹝汴梁人。﹞

兪景中﹝宛平人。﹞靳士名﹝宛平醫人。﹞賀從善﹝杭州醫人。﹞

蔣原佐﹝常州宜興人。﹞胡惟中﹝濟寧人。﹞王均佐﹝遵化人。﹞楊景輝﹝鳳陽人。﹞

徐仕傑﹝杭州人。﹞

凡唱最要穩當﹐不可做作﹐如﹕咂唇﹐搖頭﹑彈指﹑頓足之態﹔髙低﹑輕重﹑添減太過之音﹐皆是市井狂悖之徒﹐輕薄淫蕩之聲﹐聞者能亂人之耳目﹐切忌不可。優伶以之﹐唱若遊雲之飛太空﹐上下無礙﹐悠悠揚揚﹐出其自然﹐使人聽之﹐可以頓釋煩悶﹐和悅性情﹐通暢血气﹐此皆天生正音﹐是以能合人之性情﹐得者以之﹐故曰「一聲唱到融神處﹐毛骨蕭然六月寒。」

音律宮調

五音﹕

宮﹝屬土﹐性圓﹐爲君。其色黃﹐在天符土星﹐於人曰信﹔分旺四季。﹞

商﹝屬金﹐性方﹐爲臣。其色白﹐在天符金星﹐於人曰義﹔應秋之節。﹞

角﹝屬木﹐性直﹐爲民。其色靑﹐在天符木星﹐於人曰仁﹔應春之節。﹞

徵﹝屬火﹐性明﹐爲士。其色赤﹐在天符火星﹐於人曰禮﹔應夏之節。﹞

羽﹝屬水﹐性閏﹐爲物。其色黑﹐在天符水星﹐於人曰智﹔應冬之節。﹞

六律﹕○陽大簇姑洗蕤賓夷則無射黃鍾

六呂﹕○陰大呂應鍾南呂林鍾中呂夾鍾

六宮﹕仙呂宮南呂宮黃鍾宮仲呂宮正宮道宮

十一調﹕大石調小石調髙平調揭指調般涉調商角調

宮調商調角調越調雙調

詞林須知

古帝王知音者﹕

伏義始制《扶來》《立本》之音。神農制《扶持》《下謀》之音。

黃帝制《雲門》《大捲》《咸池》之音。少皥制《太淵》之音。

顓帝制《六莖》之樂。帝嚳制《五英》之樂。

堯帝制《大章》之樂。舜帝制《大韶》之樂。

禹王制《大夏》之樂。湯王制《大濩》之樂。

武王制《大武》《房中》之樂。周公制《勺》。

唐太宗制《秦王破陣》之樂。唐玄宗制《霓裳羽衣》之曲。

及乎唐讓皇帝﹐後唐莊宗﹐南唐李后主﹐宋徽宗﹐金章宗﹐皆知音者也。

古之善歌者﹕

秦靑薛譚韓秦娥沈古之石存符

此五人﹐歌聲一遏﹐行雲不流﹐木葉皆墜﹐得其五音之正﹐故能感物化气故也。

古有兩家之唱﹐芝庵增入「喪門」之歌爲三家。

道家所唱者﹐飛馭天表﹐遊覽太虛﹐俯視八紘﹐志在沖漠之上﹐寄傲宇宙之間﹐慨古感今﹐有樂道徜徉之情﹐故曰「道情」。

儒家所唱者性理﹐衡門樂道﹐隱居以曠其志﹐泉石之興。

僧家所唱者﹐自梁方有「喪門」之歌﹐初謂之「頌偈」﹔「急急修來急急修」之語是也﹔不過乞食抄化之語﹐以天堂地獄之說﹐愚化世俗故也。至宋末﹐亦唱樂府之曲﹐笛內皆用之。元初﹐贊佛亦用之。

大忌鄭衛之淫聲。續雅樂之後﹐「絲不如竹﹐竹不如肉」﹐以其近之也。又云「取將歌裹唱﹐勝向笛中吹」。

歌之格調﹕

抑揚頓剉﹔頂疊垛換﹔縈紆牽結﹔惇拖嗚咽﹔

推題丸轉﹔搖欠遏透。

歌之節奏﹕

停聲﹔待拍﹔偸吹﹔拽棒﹔字眞﹔句篤﹔依腔﹔貼調。

凡歌一聲﹐聲有四節﹕

起末﹔過度﹔搵簪﹔攧落。

凡歌一句﹐聲自有一聲平﹐一聲背﹐一聲圓。聲要圓熟﹐腔要澈滿。

凡一曲中﹐各有其聲﹕

變聲﹔惇聲﹔杌聲﹔啀聲﹔困聲。

三過聲

有偸气﹔取气﹔換气﹔歇气﹔就气﹔愛者有一口气。

歌聲變件﹐有﹕

衮﹔序﹔引﹔三臺﹔破子﹔徧子﹔攧落﹔實催﹔全篇。尾聲﹐有﹕

賺煞﹔隨煞﹔隔煞﹔羯煞﹔本調煞﹔拐子煞﹔三煞﹔七煞。

成文章曰「樂府」﹐有尾聲名「套數」﹐時行小令喚「葉兒」。「套數」當有「樂府」气味﹐「樂府」不可似「套數」。街市小令﹐唱尖歌倩意。

凡唱曲之門戶﹐有﹕小唱﹔寸唱﹔慢唱﹔壇唱﹔步虛﹔道情﹔撒煉﹔帶煩﹔瓢叫。北音爲曲﹐南音爲歌。

凡歌唱所唱題目﹐有﹕曲情﹐鐵騎﹔故事﹔采蓮﹔擊壞﹔叩角﹔結席﹔添壽﹔有宮詞﹔禾詞﹔花詞﹔湯詞﹔酒詞﹔燈詞﹔有﹕江景﹔雪景﹔夏景﹔冬景﹔秋景﹔春景﹔有﹕凱歌﹔棹歌﹔漁歌﹔挽歌﹔楚歌﹔杵歌。

凡歌之所﹕桃花扇﹔竹葉樽﹔柳枝詞﹔桃花怨﹔堯民皷腹﹔壯士擊節﹔牛童馬僕﹔閭閻女子﹔天涯遊客﹔洞裹仙人﹔閨中怨女﹔江邊商婦﹔場上少年﹔華屋蘭堂﹔衣冠文會﹔小樓狹閣﹔月館風亭﹔雨窗雪屋﹔柳外花前﹔闤闠優伶。

大凡聲音﹐各應於律呂﹐分於六宮十一調﹐共計十七宮調﹕

仙呂調唱﹐淸新綿邈。南呂宮唱﹐感嘆傷悲。

中呂宮唱﹐髙下閃賺。黃鍾宮唱﹐富貴纏綿。

正宮唱﹐惆悵雄壯。道宮唱﹐飄逸淸幽。

大石唱﹐風流醞藉。小石唱﹐旖旎嫵媚。

髙平唱﹐條物滉漾。般涉唱﹐拾掇坑塹。

歇指唱。急倂虛歇。商角唱﹐悲傷宛轉。

雙調唱﹐健樓激裊。商調唱﹐淒愴怨慕。

角調唱﹐嗚咽悠揚。宮調唱﹐典雅沈重。

越調唱﹐陶寫冷笑。

有子母調﹔有姑舅兄弟﹔有字多聲少﹐有聲多字少﹐所謂一串驪珠也。比如仙呂【點絳唇】﹐大石【靑杏子】﹐人喚作殺唱的劊子。

有愛唱的。有學唱的。有能唱的。有會唱的。有髙不揭﹐低不咽。有排字兒。打截兒。放褃兒。唱意兒。有明褃兒﹔暗褃兒﹔長裉兒﹔短裉兒﹔碎裉兒。

入曲入數調者﹐有【啄木兒】﹑【女冠子】﹑【拋球樂】﹑【鬭鵪鶉】﹑【黃鶯兒】﹑【金盞兒】類也。

凡歌之所忌﹕子弟不唱作家歌﹔浪子不唱及時曲。男不唱艷詞﹔女不唱雄曲。南人不曲﹔北人不歌。

凡人聲音不等﹐各有所長﹕有川噪﹐有堂聲﹐背合簫管。有唱得雄壯的﹐失之村沙。唱得蘊拭的﹐失之乜斜。唱得輕巧的﹐失之閒賤。唱得本分的﹐失之老實。唱得用意的﹐失之穿鑑。唱得打掐的﹐失之本調。

凡歌節病﹕有唱得困的﹔灰的﹔涎的﹔叫的﹔大的。有樂府聲﹔撒錢聲﹔拽鋸聲﹔貓叫聲﹔不入耳﹔不著人﹔不澈腔﹔不入調﹔工夫少﹔徧數少﹔步力少﹔官場少﹔字樣訛﹔文理差﹔無叢林﹔無傳授。嗓拗。劣調。落架。漏气。

有唱聲病﹕散散﹔焦焦﹔幹幹﹔冽冽﹔啞啞﹔■﹛口廈﹜■﹛口廈﹜﹔尖尖﹔低低﹔雌雌﹔雄雄﹔短短﹔憨憨﹔濁濁﹔赸赸﹔有﹕落嗓﹔囊鼻﹔搖頭﹔歪口﹔合眼﹔張口﹔撮唇﹔撇口﹔昂頭﹔咳。

凡添子節病﹕則他﹐兀那﹐是他家﹐俺子道﹐我不見﹐兀的﹐不呢。一條了﹔唇撒了﹔一片了﹔團圞了﹔破孩了﹔茄子了。

丹丘先生曰﹕雜劇院本﹐皆有「正末」「付末」「狚」「孤」「靚」「鴇」「猱」「捷譏」「引戲」九色之名。孰不知其名﹐亦有所出。予今書於譜內﹐以遺後之好事焉。

「雜劇」之說﹐唐爲「傳奇」﹐宋爲「戲文」﹐金爲「院本」「雜劇」合而爲一﹐元分「院本」爲一﹐「雜劇」爲一﹐「雜劇」者﹐雜戲也﹔「院本」者﹐行院之本也。

正末﹝當場男子﹐謂之「末」。末﹐指事也。俗爲之「末泥」。﹞

付末﹝古謂「蒼鶻」﹐故可以撲「靚」者。「靚」謂狐也﹔如鶻之可以擊狐﹐故「付末」執榼瓜以撲「靚」是也。﹞

狚﹝當揚之妓曰「狚」。「狚」﹐猿之雌也﹐名曰「猵狚」﹐其性好淫。俗呼「旦」﹐非也。﹞

孤﹝當場妝官者。﹞

靚﹝付粉墨者﹐謂之「靚」﹐獻笑供■﹛左言右上刀下日﹜者也。古謂「參軍」。書語稱狐爲「田參軍」﹐故「付末」稱「蒼鶻」者﹐以能擊狐也。「靚」﹑粉白黛綠謂之「靚妝」﹐故曰「妝靚色」﹔呼爲「淨」﹐非也。﹞

鴇﹝妓女之老者曰「鴇」。鴇似鴈而大﹐無後趾﹐虎文﹐喜淫而無厭﹐諸島求之卽就﹐俗呼爲「獨豹」。今人稱鵏者是也。﹞

猱﹝妓女總稱﹐謂之「猱」。「猱」﹐猿屬﹐貪獸也﹐喜食虎肝腦。虎見而愛之﹐負其背而取虱﹐遺其首卽死﹐求其腦肝腸而食之。古人取諭﹐虎譬如少年﹐喜而愛其色﹐彼如「猱」也﹐誘而貪其財﹐故至子弟喪身敗業是也﹞。

捷譏﹝古謂之「滑稽」。院本中便捷譏謔者是也。俳優稱爲「樂官」﹞。

引戲﹝院本中「狚」也。﹞

鬼門道﹝抅攔中戲房出入之所。謂之「鬼門道」。鬼者﹐言其所扮者﹐皆是巳往昔人﹐故出入謂之「鬼門道」也。愚俗無知﹐因置皷於門﹐訛喚爲「皷門道」﹐於理無宜。亦曰「古門道」﹐非也。東坡詩曰「搬演古今事﹐出入鬼門道」﹔正謂此也。﹞

樂府共三百三十五章

﹝奠儀樂章﹐不入譜內。自黃帝制律一十七宮調﹐今之所傳者一十有二。﹞

黃鍾二十四章﹕

【醉花陰】【喜遷鶯】【出隊子】【刮地風】

【四門子】【水仙子】【寨兒令】【神仗兒】﹝亦作煞﹞

【節節髙】【者剌古】【願成雙】【賀聖朝】

【紅錦袍】﹝卽紅衲襖﹞【晝夜樂】【人月圓】【彩樓春】﹝卽拋球樂﹞

【待香金童】【降黃龍衮】【雙鳳翹】﹝卽女冠子﹞【傾杯序】

【文如錦】【九條龍】【興隆引】【尾聲】

正宮二十五章﹕

【端正好】【衮繍球】﹝亦作子母調﹞【倘秀才】﹝亦作子母調﹞【靈壽杖】﹝卽呆骨朵﹞

【叨叨令】【塞鴻秋】【脫布衫】【小梁州】

【醉太平】【伴讀書】﹝卽村裹秀才﹞【笑和尙】【白鶴子】

【雙鴛鴦】【貨郎兒】﹝入南呂轉調﹞【蠻姑兒】【窮河西】

【芙蓉花】【菩薩蠻】【黑漆弩】﹝卽學士呤﹐鸚鵡曲。﹞【月照庭】

【六麼徧】﹝卽柳梢靑﹞【甘艸子】【三煞】【啄木兒煞】﹝亦入中呂﹞

【煞尾】

大石調二十一章﹕

【六國朝】【歸塞北】﹝卽望江南﹞【卜金錢】﹝卽初問口﹞【怨別離】

【雁過南樓】【催花樂】﹝卽擂皷體﹞【淨瓶兒】【念奴嬌】

【喜秋風】【好觀音】﹝亦作煞﹞【靑杏子】【蒙童兒】﹝卽憨郭郎﹞

【還京樂】【茶香】【催拍子】【陽關三疊】

【驀山溪】【初生月兒】【百字令】【玉翼蟬煞】

【隨煞】

小石調五章﹕

【靑杏兒】﹝卽靑杏子。亦入大石調。﹞【天上謠】【惱煞人】【伊州徧】

【尾聲】

仙呂四十二章﹕

【端正好】﹝楔兒﹞【賞花時】【八聲甘州】【點絳唇】

【混江龍】【油葫蘆】【天下樂】【那吒令】

【鵲踏枝】【寄生艸】【六麼序】【醉中天】

【金盞兒】﹝卽醉金錢﹞【醉扶歸】【憶王孫】【一半兒】

【瑞鶴仙】【憶帝京】【村裏迓古】【元和令】

【上馬嬌】【遊四門】【勝葫蘆】【後庭花】﹝亦作煞﹞

【柳葉兒】【靑哥兒】【翠裙腰】【六麼令】

【上京馬】【祆神急】【大安樂】【綠窗愁】

【穿窗月】【四季花】【鴈兒】【玉花秋】

【三番玉樓人】﹝亦入越調﹞【錦橙梅】【雙鴈子】【太常引】

【柳外樓】【賺煞尾】

中呂三十二章﹕

【粉蝶兒】【叫聲】【醉春風】【迎仙客】

【紅繡鞋】﹝卽朱履曲﹞【普天樂】【醉髙歌】【喜春來】﹝卽陽春曲﹞

【石橊花】【鬭鵪鶉】【上小樓】【滿庭芳】

【十二月】【堯民歌】【快活三】【鮑老兒】

【古鮑老】【紅芍藥】【剔銀燈】【蔓菁菜】

【柳靑娘】【道和】【朝天子】﹝卽謁金門﹞【四邊靜】

【齊天樂】【紅衫兒】【蘇武持節】﹝卽山坡裏羊﹞【賣花聲】﹝卽升平樂﹐亦作煞。﹞

【四換頭】【攤破喜春來】【喬捉蛇】【煞尾】

南呂二十一章﹕

【一枝花】﹝卽占春魁﹞【梁州第七】【隔尾】【牧羊關】

【菩薩梁州】【玄鶴鳴】﹝卽哭皇天﹞【烏夜啼】【罵玉郎】

【感皇恩】【采茶歌】﹝卽楚江秋﹞【賀新郎】【梧桐樹】

【紅芍藥】【四塊玉】【艸池春】﹝卽斗暇蟆﹞【鵪鶉兒】

【閱金經】﹝卽金字經﹞【翠盤秋】﹝亦入中呂。卽榦荷葉。﹞【玉交枝】【煞】

【黃鍾尾】

雙調一百章﹕

【新水令】【駐馬聽】【喬牌兒】【沈醉東風】

【步步嬌】﹝卽潘妃曲﹞【夜行舡】【銀漢浮槎】﹝卽喬木查﹞【慶宣和】

【五供養】【月上海棠】【慶東原】【撥不斷】﹝卽續斷弦﹞

【攪箏琶】【落梅風】﹝卽壽陽曲﹞【風入松】【萬花方三臺】

【鴈兒落】﹝卽平沙落鴈﹞【徳勝令】﹝卽陣陣嬴﹐凱歌回。﹞【水仙子】﹝卽淩波仙﹐湘妃怨﹐馮夷曲。﹞【大徳歌】

【鎭江回】【殿前歡】﹝卽小媍孩兒﹐鳳將雛。﹞【滴滴金】﹝卽甜冰令﹞【折桂令】﹝卽秋風第一枝﹐天香引﹐蟾宮曲﹐步蟾宮。﹞

【淸江引】【春閨怨】【牡丹春】【漢江秋】﹝卽荊襄怨﹞

【小將軍】【慶丰年】【太淸歌】【小陽關】

【搗練子】﹝卽胡搗練﹞【秋蓮曲】【掛玉鉤序】【荊山玉】﹝卽側磗兒﹞

【竹枝歌】【沽美酒】﹝卽瓊林宴﹞【太平令】【快活年】

【亂柳葉】【豆葉黃】【川橃棹】【七弟兄】

【梅花酒】【收江南】【掛玉鉤】﹝卽掛搭沽﹞【早鄕詞】

【石竹子】【山石橊】【醉娘子】﹝卽醉也摩裟﹞【駙馬還朝】﹝卽相公愛﹞

【胡十八】【一錠銀】【阿納忽】【小拜門】﹝卽不拜門﹞

【慢金盞】﹝卽金盞兒﹞【大拜門】【也不羅】﹝卽野落索﹞【小喜人心】

【風流體】【古都白】【唐兀歹】【河西水仙子】

【華嚴贊】【行香子】【錦上花】【碧玉簫】

【祆神急】【驟雨打新荷】【駐馬聽近】【金娥神曲】

【神曲纏】【徳勝樂】【大徳樂】【楚天遙】

【天仙令】【新時令】【阿忽令】【山丹花】

【十棒皷】【殿前喜】【播海令】【大喜人心】

【醉春風】【間金四塊玉】【減字木蘭花】【髙過金盞兒】

【對玉環】【靑玉案】【魚遊春水】【秋江送】

【枳郎兒】【河西六娘子】【皂旗兒】【本調煞】

【鴛鴦煞】【離亭宴帶歇指煞】【收尾】【離亭宴煞】

越調三十五章﹕

【鬭鵪鶉】【紫花兒序】【金蕉葉】【小桃紅】

【踏陣馬】【天淨紗】【調笑令】﹝卽含笑花﹞【禿廝兒】﹝卽小沙門﹞

【聖藥王】【麻郎兒】【東原樂】【絡絲娘】

【送遠行】【綿答絮】【拙魯速】【雪裏梅】

【古竹馬】【鄆州春】【眉兒彎】【酒旗兒】

【靑山口】【寨兒令】﹝卽柳營曲﹞【黃薔薇】【慶元貞】

【三臺印】﹝卽鬼三臺﹞【憑闌人】【耍三臺】【梅花引】

【看花回】【南鄕子】【糖多令】【雪中梅】

【小絡絲娘】【煞】【尾聲】

商調十六章﹕

【集賢賓】【逍遙樂】【上京馬】【梧葉兒】﹝卽知秋令﹞

【金菊香】【醋葫蘆】【掛金索】【浪來裏】﹝亦作煞﹞

【雙鴈兒】【望遠行】【鳳鸞吟】【玉抱肚】﹝亦入雙調﹞

【秦樓月】【桃花浪】【髙平煞】【尾聲】

商角調六章﹕

【黃鶯兒】【踏莎行】【蓋天旗】【垂絲釣】

【應天長】【尾聲】

般涉調八章﹕

【哨徧】【臉兒紅】﹝卽麻婆子﹞【墻頭花】【瑤臺月】

【急曲子】﹝卽從拍令﹞【耍孩兒】﹝卽魔合羅﹞【煞】【尾聲】﹝興中呂煞尾同﹞

名同音律不同者﹐一十六章﹕

黃鍾﹕【水仙子】雙調﹕【水仙子】黃鍾﹕【寨兒令】越調﹕【寨兒令】

仙呂﹕【端正好】正宮﹕【端正好】仙呂﹕【祆神急】雙調﹕【祆神急】

仙呂﹕【上京馬】商調﹕【上京馬】中呂﹕【鬥鵪鶉】越調﹕【鬥鵪鶉】

中呂﹕【紅芍藥】南宮﹕【紅芍藥】中呂﹕【醉春風】雙調﹕【醉春風】

句字不拘﹐可以增損者﹐一十四章﹕

正宮

【端正好】【貨郎兒】【煞尾】

仙呂

【混江龍】【後庭花】【靑哥兒】

南呂

【艸池春】【鵪鶉兒】【黃鍾尾】

中呂

【道和】

雙詞

【新水令】【析掛令】【梅花酒】【尾聲】

譜中樂章﹐乃諸家所集﹐詞多不工﹐不過取其音律宮調而已﹐學者當自裁斵可也。

