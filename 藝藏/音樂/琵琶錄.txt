《琵琶錄》唐段安節

琵琶法三才﹐象四時。風俗通云﹐琵琶近代樂家作﹐不知所起﹐長三尺五寸﹐法天地人五行﹐四弦象四時﹐釋名琵琶。本胡中馬上所鼓﹐吹手前曰琵﹐引手卻曰琶﹐因以爲名。漢遺烏孫公主入蕃﹐念其行速思慕本朝。使知名者馬上奏琵琶以忄尉悅之。琵琶有直項曲項者﹐蓋便於關軸也。樂錄云﹐琵琶本出於弦鞀。而杜摯以爲秦之末世﹐苦於長城之役。百姓弦鞀而鼓之﹐古曲陌上桑間範曄石苞謝變孫放孔偉阮咸﹐皆善此樂。東晉謝鎭西在大市樓上彈琵琶﹐作大道之曲﹐世說云﹕謝仁祖在北牖下彈琵琶﹐有天際之意。又朱生善彈琵琶﹐至大官。貞觀中裴賂兒彈琵琶始廢撥用手﹐今所謂ㄐ琵琶是也。白秀眞使蜀便﹤冂巳﹥﹐得琵琶以獻﹐以ュ﹤辶罷﹥檀爲槽﹐其木溫潤如玉﹐光采可鑑﹐金縷之虹﹐又蹙之成雙鳳。貴妃每奏於梨園﹐音韻姜淸﹐飄若雪外。開元中﹐梨園則有駱供奉賀懷智雷海淸﹐其樂器或以石爲槽。雞筋作弦﹐用鐵撥彈之。安史之亂﹐流落外地。

有舉子曰白秀才﹐子弟寓止京師。偶值宮娃內弟子出在民間﹐白卽納一妓爲跨驢之樂。因夜風淸月朗﹐是麗人忽唱新聲。白驚﹐遂不復唱。逾年因遊靈武﹐李靈曜尙書廣設筵。白預坐末﹐廣張妓樂。至有唱何滿子者﹐四坐傾聽﹐俱稱絕妙。白曰﹕某有伎人聲調殊異於此﹐促召至。短髻薄妝﹐態度閒雅﹐發問曰「適唱何曲﹖」曰「何滿子。」遂品調舉袂發聲﹐淸響激越﹐諸樂不能逐。部中亦有﹤冂巳﹥琵琶﹐聲韻髙下﹐然揭庵郎指無差。遂問曰「莫是宮中口二否﹖」伎復問曰「莫是梨園駱供奉否﹖」二人相對﹐泛瀾欷而已。

建中中﹐有康昆侖稱第一手。始遇長安大旱詔兩市祈雨﹐及至天門街。市人廣較勝負﹐斗聲樂東街﹐則有康昆侖琵琶最上﹐必謂街西無敵也﹐遂請昆侖登彩樓彈一曲新翻謂錄安。﹝以爲名誤稱大腰﹞至街西﹐豪俠閱樂東市稍誚之﹐而亦於彩樓上出女郎抱樂器﹐先云我亦彈是曲﹐兼移於風香調中﹐及撥聲如雷﹐其妙絕入神。昆侖驚愕﹐乃拜爲師﹐女郎遂更衣出見﹐乃僧也。莊儼寺僧﹐本俗姓段也。翌曰徳宗召入內﹐令教授昆侖。段師奏曰「請令彈一調。」及彈﹐師曰「本領何雜﹖兼帶邪聲。」昆侖驚曰「師神人也﹐臣少年初掌藝時﹐側於聆家女巫處授一品弦調。後乃累易數師之藝。今段師精識﹐如此玄妙也。」段師奏曰「且遣昆侖不近樂器十年﹐候忘其本態。然後可教。許之﹐後果盡段師之藝也。」

元和中有王芬曹保之子善才﹐其孫習納﹐皆精此藝。次有裝興奴與曹同時﹐納善運撥若風雨。然不事捏弦﹐興奴則善於攏撚。指撥稍軟﹐時人謂納右有手﹐興奴左有手。

武宗初朱崖李白太尉有樂人廉郊者﹐師於曹綱。盡綱之能﹐嘗謂其流云。教授人多矣﹐未嘗有此惺靈弟子也。郊嘗詣平原﹐別於池上彈蕤賓調﹐忽有一片方鐵躍出﹐有識者謂是蕤賓鐵也。蓋是指撥精妙﹐律呂相應耳。

安節門下有樂吏楊志善能琵琶﹐其姑尢更妙絕﹐本宣徽弟子。後出宮於永穆觀中住﹐自惜其藝。常畏人聞﹐每至夜深方彈﹐志善懇求教授﹐終不允。且曰吾藝死不傳人﹐楊乃賂其觀主﹐求寄宿於觀﹐竊聽姑彈弄﹐仍以自系脂皮呈帶以指畫帶。記其節奏﹐遂得一兩曲調﹐明曰詣姑彈之﹐姑大驚異。楊卽實陳其事﹐姑意方回﹐乃盡傳之。

文宗朝有內人鄭中丞﹐﹝中丞當時宮人官也﹞善胡琴。內庫有琵琶二﹐號大小忽雷。因爲題頭脫損﹐送在崇仁坊南趙家料理。大約造樂器悉在此坊﹐其中有趙二家最妙。時權相舊吏梁厚本有別墅﹐在照應縣之西南﹐西臨禦河﹐垂釣之際。忽一物流過﹐長七尺許﹐上以錦纏之﹐令家童接得就岸﹐乃祕器也。及發﹐開視之﹐乃一女郎。容色儼然﹐以羅巾系其頸﹐遂解其領巾伺之﹐口鼻尙有餘息﹐卽移入室中。將養經旬﹐方能言語﹐云我內弟子鄭中丞也。昨因忤旨﹐令內人縊殺﹐投於河中﹐錦卽是弟子臨刑相贈爾﹐及如故﹐卽垂淚感謝。厚本本無妻﹐卽納爲室﹐自言善琵琶。其琵琶今在南趙家料理﹐恰值訓注之事。人莫有知者﹐厚本因賂其樂器匠購得之。至夜分方敢輕彈﹐後值良辰飲於花下﹐酒酣不覺卽彈數曲﹐是時有黃門放鷂。私於墻外聽之曰「此是鄭中丞琵琶聲也﹐竊窺之。翌曰達上聽﹐文宗始嘗追悔﹐至是驚喜﹐遣中使宣詔問其由來﹐乃赦厚本罪。任從匹偶﹐仍加錫賚焉。咸通中﹐有米和﹝卽米萊加字也﹐父喜唱歌﹞由從道尢妙﹐後有王連兒。連兒名金兩。

