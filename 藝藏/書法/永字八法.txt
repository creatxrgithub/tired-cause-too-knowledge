永字八法

《禁經》云﹕八法起於隸字之始﹐自崔﹑張﹑鐘﹑王傳授所用﹐該於萬字墨道之最﹐不可不明也。隋僧智永發其指趨。授於虞祕監世南﹐自玆傳授彰厥存焉。李陽水雲﹕昔逸少上書﹐遂歷多載﹐十五年中﹐偏攻永字﹐以其八法之勢能通一切也。八法者﹐永字八畫是矣。

﹑一點爲側

二橫爲勒

三豎爲弩

四挑爲趯

五左上爲策

六左下爲略

七右上爲啄

永八右下爲磔

訣一

側蹲鴟而墜石﹐勒縱緩以藏機。

弩彎環而勢曲﹐趯峻快以如錐。

策依稀而似勒﹐略彷佛以宜肥。

啄騰淩而速進﹐磔憶昔以遲移。

訣云﹕側不愧臥﹐勒常患平。弩過直而力敗﹐趁宜存而勢生。策仰收而暗揭﹐略左出而鋒輕。啄倉皇而疾掩﹐磔﹖﹤走昔﹥以開撐。

◎側勢第一

側不得平其筆﹐當側筆就右爲之。口訣云﹕先右揭其腕﹐次輕蹲其鋒。取勢緊則乘機頓挫﹐借勢出之。疾則失中﹐過又成俗。夫側鋒顧右﹐借勢而側之。從勁輕揭﹐潛出務於勒也。

問曰﹕側不言點而言側﹐何也﹖

論曰﹕謂筆鋒顧右﹐審其勢險而側之﹐故右側也。止言點則不明﹐顧右無存鋒向背墜墨之勢。若左顧﹐右側則橫敵無力﹐故側不險則失於鈍﹐鈍則芒角隱﹐而書之神格喪矣。《筆訣》云﹕側者﹐側下其筆﹐使墨精暗墜﹐徐入及揭則稜利矣。

◎勒勢第二

勒不得臥其筆﹐中髙兩頭下以筆心壓之。口訣云﹕頭傍鋒仰策﹐次迅收若一出﹐揭筆不趯﹐而暗收則薄圓而疏﹐筆鋒以及紙須微進﹐仰策峻趨。

問曰﹕勒不言畫而言勒﹐何也﹖

論曰﹕勒者﹐趯筆而行﹐承其虛畫﹐取其勁澀則功成矣。今止言畫者﹐慮在不趯﹐一出便畫﹐則鋒單而怯薄也。夫勒者藉於堅趯﹐趯則筆勁澀﹐亡其流滑﹐庶可稱上矣。《筆訣》云﹕策筆須勒﹐仰筆覆收。準此則形勢自彰矣。

◎弩勢第三

弩不宜直其筆﹐直則無力﹐立筆左偃而下﹐最須有力。又云﹕須髮勢而捲筆﹐若折骨而爭力。口訣云﹕凡傍捲微曲﹐蹙筆累走而進之。直則縱勢失力﹐滯則神气怯散。大弩須側鋒﹐顧右潛趯﹐輕挫其揭。

問曰﹕畫字中心豎畫也﹐令謂之弩﹐何也﹖

論曰﹕弩者勢微﹐弩曰弩在乎趯筆下行﹐若直置其畫﹐則形圓勢質﹐書之病也。《筆訣》云﹕弩筆之法﹐堅筆徐行﹐近左引勢﹐勢不欲引直﹐直則無力矣。

◎趯勢第四

趯須蹲鋒﹐得勢而出﹐出則暗收。又云﹕前畫卷則別斂心而出之。口訣云﹕傍鋒輕揭借勢﹐勢不勁﹑筆不挫則意不深。趯與挑一也﹐鋒貴於澀出﹐澀出期於倒收﹐所謂欲提還置也。夫趯自弩出﹐潛鋒輕挫﹐借勢而趯之。

問曰﹕凡字之出﹐鋒謂之挑﹐今更爲趯﹐何也﹖

論曰﹕挑者﹐語其小異而其體一也。夫趯者﹐筆鋒去而言之趯﹐自弩筆下﹐殺筆趯起是也。法須挫衄﹐轉筆出鋒﹐佇思消息﹐則神蹤不墜矣。

◎策勢第五

策須斫筆﹐背發而仰收﹐則背斫仰策也。兩頭髙﹐中以筆心舉之。口訣云﹕仰筆潛鋒﹐似鱗勒之法﹐揭腕趯勢於右。潛鋒之要﹐在畫勢暗捷歸於右也。夫策筆偃仰鋒豎﹖﹐微勁借勢﹐峻顧於掠也。

問曰﹕策一名折異畫﹐今謂之策﹐何也﹖

論曰﹕策之與畫﹐理亦故殊﹐仰筆趯鋒﹐輕擡而進﹐故曰策也。若及紙便畫﹐不務遲澀﹐面背偃仰者﹐此備盡完成耳。《筆訣》云﹕始築筆而仰策﹐徐轉筆而成形是也。

◎掠勢第六

掠者拂掠﹐須迅其鋒左出而欲利。又云﹕微曲而下筆心至捲處。口訣云﹕撇過謂之掠﹐借於策勢以輕駐鋒。右揭其腕﹐加以迅出勢﹐旋於左法。在澀而勁﹐意欲暢而婉遲﹐畱則傷於緩滯﹐夫側鋒右出謂之掠。

問曰﹕掠一名分發﹐今稱爲掠﹐何也﹖

論曰﹕掠乃徐疾有準﹐手隨筆遣﹐鋒自左出﹐取勁險畫而爲﹐卽發則一出運用無的﹐故掠之。精旨可守矣﹗夫掠之筆趨﹐意欲畱而必勁。又孫過庭《書譜》云「遣不常遠」﹐明矣。《筆訣》云﹕從策筆下左出而鋒利﹐不墜則自然佳。

◎啄勢第七

啄者﹐如禽之啄物也。立筆下掩﹐須疾爲勝。又云﹕形似鳥獸﹐臥斫斜發。亦云﹕臥必筆疾掩右出。口訣云﹕右向左之勢爲捲啄。按筆蹲鋒﹐蹙於右﹐借勢收鋒﹐迅擲旋右。須精險衄﹐去之緩滯﹐大筆鋒﹐及紙爲啄﹐在潛勁而啄之。

問曰﹕撇之與啄﹐同出異名﹐何也﹖

論曰﹕夫撇者蒙俗之言﹐啄者因勢而立﹐故非妄飾貽誤學者。啄用輕勁爲勝﹐去浮怯﹐重體爲上。考之遠源﹐或不妄耳。《筆訣》云﹕啄筆遠追﹐勁若鐵石則勢成也。

◎磔勢第八

磔者不疾不徐﹐戰而去﹐欲捲復駐而去之。又云﹕﹖筆戰行﹐翻筆轉下﹐而出筆磔之。口訣云﹕右送之波皆名磔。右揭其腕﹐逐勢緊﹖﹐傍筆迅磔﹐筆勢輕揭﹐而潛暗收在勁迅得之。夫磔法筆鋒須﹖勢欲險﹐而混得勢﹐而輕揭暗收存勢﹐候其勢書磔之。

問曰﹕發波之筆今謂之磔﹐何也﹖

論曰﹕發波之法循古無蹤﹐源其用筆。磔法爲經﹐磔毫聳過﹐法存手神而磔之﹐義明矣。凡磔若左顧右側勢鈍矣﹐﹖重鋒緩則勢肥。須遒勁而遲澀之。凡險勁風骨﹐泥滯存亡﹐以法師心﹐以志專本﹐則自然暗合旨趨矣。《筆訣》云﹕始入筆緊﹐築而微仰便下徐行﹐勢足而後磔之。其筆或藏鋒出鋒﹐由心所好也。

