

禦題書苑菁華

好惡爲君宜愼防搜書種種挈籯來不能無彼【謂好惡】因有此用識心存欲政推運筆諸家備法臚篇廿卷允稱才【是書爲宋陳思撰凡二十卷采摭秦漢以逮唐人運筆結字之法兼及法帖古刻而以諸家詩文論及書法者附之】臨池那盡帝王事獨愛公權一語該

欽定四庫全書

子部八

書苑菁華

藝術類一【書畫之屬】提要

【臣】等謹案書苑菁華二十卷宋陳思撰是編集古人論書之語與書小史相輔而行卷一卷二曰法卷三曰勢曰狀曰體曰旨卷四曰品卷五曰評曰議曰估卷六曰防卷七曰錄卷八曰譜曰名卷九卷十曰賦卷十一卷十二曰論卷十三曰記卷十四曰表曰啟卷十五曰牋曰判卷十六曰書曰序卷十七曰歌曰詩卷十八曰銘曰贊曰敍曰卷十九曰訣曰意曰志卷二十曰雜著所收凡一百六十餘篇以意主閎博故編次叢雜不免疎舛如序古無作敍者因蘇軾避其家諱而攺本非二體昌黎集內所作皆序而非敍思乃列序敍爲二目且以韓愈送髙閒上人一篇載入敍中殊無根據又晉書王羲之唐太宗稱制論防卽屬贊之流而思別題作書王羲之後列之雜著中尢爲不知體制然自唐以來惟韋續墨藪兼采羣言而篇帙無多未爲賅備其裒錄諸家緒言薈稡編排以資考訂實始於是編

禦定佩文齋書畫譜中論書一門多采用之𨿽思書規模艸創萬不及後來之精宻而大輅肇自椎輪層冰成於積水其造始之功固亦未可冺焉乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

書苑菁華原序

古以書爲名如周官掌達書名於四方儀禮百名書於策則今所謂字也是故欲知學者必先識字不識字則無以名物𨿽張顚艸聖阿買八分猶爲不識字也臨安粥書人陳思乃能集漢魏以後論書者爲一編曰書苑菁華豈不可尙𨿽然是猶後世誇工鬭妍非吾所謂識字者君好學者又於此遡流尋源以及於秦漢而上求古人所以名之意則讀書爲文也其庶乎鶴山翁題

欽定四庫全書

書苑菁華卷一

宋陳思撰

書法上

秦漢魏四朝用筆法

秦丞相李斯曰夫書功防妙道合自然籀以前邈不可得而聞矣自尙古以降大方行於世字皆古體莫測其文古逺賢哲不能詳辧斯遂刪其繁冗取其合宜參爲小尙未顯達其後因程氏翻至於神晝哭狡兔投江自玆相效而乃興焉夫書非但裹結流快終借筆力遒勁恬造筆經猶用簡略變通斯意曰若能用筆當自流美夫用筆之法先急回後疾下如鷹望鵬逝信之自然不得重攺送腳若逰魚得水舞筆如景山興雲或捲或舒乍輕乍重善深思之此理當自見矣後刻諸名山碑玉璽銘銅人斯之下筆趙髙以下咸見伏焉斯書聖功紀石云吾死後九百四十年間當有一人代吾迹焉

前漢相國蕭何深善筆理與張子房陳等論用筆之道夫書勢法猶若登陣變通並在腕前文武遺於筆下出沒須有倚伏開閤借於陰陽每欲書字諭如下營穏思審之方可用筆且筆者心也墨者手也書者意也依此行之自然妙矣何爲殿成覃思三月以題其額觀者如流水何使禿筆書常自爲之

後漢蔡伯喈入嵩山學書於石室內得素書八角垂芒頗似篆籀焉李斯史籀等用筆勢喈得之不食三日惟大叫歡喜若對古人喈遂讀誦三年妙達其理用筆特異漢代善書者咸稱異焉喈自書五經於太學觀者如市嘆羨不及復如防稽作筆論曰書者散也欲書先散懷抱任情恣性然後書之若迫於事𨿽中山兔毫不能佳也夫書先黙坐靜思隨意所適言不出口气不盈思沈宻神彩如對至尊則無不善矣爲書之體須如其形若坐若行若飛若動若往若來若臥若起若愁若喜若虫食木葉若利刀戈若彊弓矢若水火若雲霧若日月縱橫有可象者方得謂之書矣

魏鐘繇少時隨劉勝入抱犢山學書三年還與太祖邯鄲淳韋誕孫子荊闗枇杷等議用筆法繇忽見蔡伯喈筆法於韋誕坐上自捶胸三日其胸盡靑因嘔血太祖以五靈丹救之乃活繇苦求不與及誕死繇陰令人盜開其墓遂得之故知多力丰筋者聖無力無筋者病一一從其消息而用之由是更妙繇曰豈不知用筆而爲佳也故用筆者天也流美者地也非凡庸所知臨死乃從囊中出以授其子防諭曰吾精思學書三十年讀他法未終盡後學其用筆若與人居畫地廣數步臥畫被穿過表如厠終日忘歸每見萬類皆畫像之繇解三色書然最妙者八分也如山摧陷摘如雨驟如絲毫輕如雲霧去若鳴鳯之逰云漢來若逰女之入花林璨璨分明遙遙逺暎者矣

晉衛夫人筆陣圗【按墨池編以此篇爲王逸少書論後有永和四年上虞記之語則墨池編爲是然此等疑是唐宋人僞作】

夫三端之妙莫先乎用筆六藝之奧莫若乎銀鉤昔秦丞相斯見周穆王書七日興嘆患其無骨蔡尙書入鴻都觀碣十旬不返嗟其出羣故知達其源者少闇於其理者多近代以來殊不思古而緣情棄道才記姓名或學不該贍聞見又寡致使成功不就虛費精神自非通靈感物不可與談斯道今刪李斯筆妙更加潤色總七條並作其形容列事如左貽諸子孫永爲模範庶將來君子時復覽焉筆要取崇山絕仞中兔毛八九月收之其筆頭長一寸管長五寸鋒齊腰長者其硯取煎涸新石潤澁相兼浮津耀墨者其墨取廬山松煙代郡之鹿膠十年以上彊如石者爲之紙取東陽魚卵虛柔滑淨者凡學書字先學執筆若眞書去筆頭二寸一分若行艸書去筆頭三寸一分執之下墨防畫芟波屈曲皆須盡一身之力而送之若初學先大書不得從小善鑑者不寫善寫者不鑑善筆力者多骨不善筆力者多肉多骨防肉者謂之筋書多肉防骨者謂之墨豬多力丰筋者聖無力無筋者病一一從其消息而用之

一

如千里陣云然其實有形

丶

如髙峯墜石磕磕然實如崩也

丿

陸斷犀象



百鈞弩發

丨

萬歳枯藤

乀

崩浪雷奔



勁弩筋節

右七條筆陣出入斫斬圗執筆有七種有心急而執筆緩者有心緩而執筆急者若執筆近而不能緊者心手不齊意後筆前者敗若執筆逺而急意前筆後者勝又有六種用筆結搆圎滿如篆法飄颺灑落如章艸凶險可畏如八分窈窕出入如飛白耿介特立如鶴頭欝抜縱橫如古然心存委曲每爲一字各象其形斯造妙矣書道畢矣永和四年上虞制記

王右軍題衛夫人筆陣圗後

夫紙者陣也筆者刀矟也墨者鍪甲也水硯者城池也本領者將軍也心意者副將也結搆者謀略也颺筆者吉凶也出入者號令也屈折者殺戮也夫欲書者先幹研墨凝神靜思預想字形大小偃仰平直振動令筋脈相連意在筆前然後作字若平直相似狀如算子上下方整前後齊平此不是書但得其防畫耳昔宋翼常作此書翼是鐘繇弟子繇乃叱之翼三年不敢見繇卽湔心攺迹毎作一波常三過折筆每作一常鋒而爲之每作一橫畫如列陣之排云毎作一戈如百鈞之弩發毎作一如髙峯墜石屈折如銅鉤每作一牽如萬歳枯藤每作一放縱如足行之趨驟翼先來書惡晉太康中有人於許下破鐘繇墓遂得筆勢論翼乃讀之依此法學名遂大振欲眞書及行書皆依此法若欲學艸書又有別法須緩前急後字體形勢狀等龍蛇相鉤連不斷仍須稜側起伏用筆亦不得使齊平大小一等每作一字須有處且作余字總竟然後安其防須空中遙擲筆作之其艸書亦復須篆勢八分古相雜亦不得急令墨不入紙若急作意思淺薄而筆卽直過惟有章艸及章程行押等不用此勢但用擊石波而已其擊石波者缺波也又八分更有一波謂之隼尾波卽鐘公太山銘及魏文帝受禪碑中已有此體夫書先須引八分章艸入字發人意气若直取俗字不能先發羲之少學衛夫人書將謂大能及渡江北逰名山比見李斯曹喜等書又之許下見鐘繇梁鵠書又之洛下見蔡邕石經三體書又於從兄洽處見張昶華嶽碑始知學衛夫人書徒費年月耳羲之遂攺本師仍於眾碑學習焉遂成書爾時年五十有三或恐風燭奄及聊遺教於子孫耳可藏之石室千金勿非其人也

王羲之筆陣圗

夫書者妙之伎也若非通神志士學無及之大抵書須存思余覽李斯等論筆勢及鐘繇書骨甚是不輕恐子孫不記故敍而論之

夫書字貴平正安穏先須用筆有偃有仰有欹有斜或小或大或長或短凡作一字或類篆籀或似鵠頭或如散或近八分或如虫食木葉或如水中科斗或如壯士佩劍或似婦女纎麗欲書先搆筋力然後裝束必注意詳雅起發緜蜜疏濶相間每作一必須懸手作之或作一波抑而後曳每作一字須用數種意或橫畫似八分而發如篆籀或防牽如深林之喬木而屈折如鋼鉤或上大如枯桿或下細如鍼芒或轉側之勢似飛鳥空墜或稜側之形如流水激來作一字橫防相向作一橫明媚相承第一須存筋藏鋒滅迹端用尖筆須落鋒混成無使毫露浮怯舉筆爽爽若神卽不求於畫瑕玷也爲一字數體俱入若作一紙之書須字字意別勿使相同若書虛紙用彊筆若書張紙用弱筆彊弱不等則蹉跌不入凡書貴乎沈靜令意在筆前字居心後未作之始結思成矣仍下筆不用急故須遲何也筆是將軍故須遲重心欲急不宜遲何也心是箭鋒不欲遲遲則中物不入夫字有緩急一字之中何者有緩急止如鳥字下手一須急橫直皆須遲欲鳥之腳大須急斯乃取形勢也每書欲十遲五急十曲五直十藏五出十起五伏乃可爲書若直筆急牽裹此暫視似書久味無力仍須用筆著墨不過三分不得深浸毛弱無力墨用松節同研久久不動彌佳矣

王羲之筆勢論十二章並序

羲之告子敬曰吾察汝書性過人乃未閒規矩父不親教自古有之略修筆勢論一篇開汝之悟凡斯字勢總有十二章章有指歸定其模楷詳其舛謬撮其要實錄其便宜或變體處多罕臻其本轉筆處眾莫識其源懸鍼垂露之蹤難爲體制波騰气之迹足可迷人故辧其由堪愈膏肓之疾今書樂毅論一本及筆勢論一篇貽爾藏之必勿播於外緘之祕之不可示諸知友窮研篆籀省功而易成纂集精専形彰而勢顯有意學之者兩月卽見其功大無性靈者百日亦知其本此之筆論可謂家寶家珍學者祕之世有名譽筆削久矣始克有成研精覃思考諸規矩存其要錄吾作此論初成之時同學張伯英欲求見之吾詐云失矣蓋自祕之甚不苟也

創臨章第一

夫紙者陣也筆者刀矟也墨者兵甲也水硏者城池也本領者將軍也心意者副將也結搆者謀策也颺筆者吉凶也出入者號令也屈折者殺戮也畫者磊落也戈斾也斬斫也放縱者快樂也著筆者調和也頭角者蹙捺也始書之時不可盡其形勢一徧正腳手二徧少得形勢三徧防防似本四徧加其遒潤五徧兼加抽抜如其生澁筆下不滑不可便休三行兩行一度創臨惟須筆滑不得計其徧數

啟心章第二

夫欲學書之法先幹研墨凝神靜慮預想字形大小偃仰平直振動則筋脈相連意在筆前然後作字若平直相似狀如算子上下方整前後齊平此不是書但得其防畫耳昔宋翼【乃鐘繇弟子】嘗作是書繇乃叱之遂三年不敢見繇卽潛心攺迹每作一波常三過折每作一常鋒而爲之每作一橫畫如列陣之排云每作一戈如百鈞之弩發每作一如危峯之墜石屈折如鋼鉤每作一牽如萬歳之枯藤每作一放縱如足行之趨驟然如驚蛇之透水激楚浪以成文似虯龍之蜿蜒謂其妙也若鸞鳯之徘徊言其勇也擺撥似驚雷掣電此乃飛空妙祕頃刻沈浮統攝鏗鏘啟發厥意能使昏迷之輩漸覺勝心博識之流顯然開朗

視形章第三

視形象體變貎猶同遂勢瞻顏髙低有趣分均畫逺近相須播布研精調和筆墨鋒往來疏宻相附鐵銀鉤方圎周正起筆下筆忖度尋思引說蹤由永今古知者榮身益世方懷浸潤之深愚者不俟佳談如暗塵之視錦坐而知之發憤學而悟者忘飡此乃妙中增妙新中更新金書錦字本領爲先盡說安危務以平穏爲本分間布白上下齊平均其體制大小尢難大字促之貴小小字寛之貴大自然寛猛得所不失其宜橫則正如孤舟之橫小渚防則直若春筍之抽寒谷也

說章第四

夫著皆磊磊似大石之當衢或如蹲鴟或如科斗或如瓣或如栗子存若鴞口尖如防屎如斯之數各稟其儀但獲少獲多學者開悟

處戈章第五

夫斫戈之法落筆峩峩如長松之倚溪谷似欲倒也似百鈞之弩初張處其戈意妙理難窮放似弓張箭發收似虎鬭龍躍直如臨谷之勁松曲類懸鉤之釣水稜層切於云漢倒載殞如山崕天門騰而地戶耀四海謐而五嶽封玉燭明而日月蔽綉防亂而錦紋翻夫以屈腳之法彎彎如角弓之張見烏爲鳥之類是也

健壯章第六

夫立人之法如鳥之在樹亻彳之類是也踠腳之法如壯士之屈臂鳯飛凡气之例是也急引急牽如雲中之掣電日月目因之例是也踠腳剕幹上捺下撚終始折轉悉令和均勿使蜂腰鶴膝放縱宜存气力視筆取勢行中廓落如勇士申鈞方剛對敵麒麟鬭角虎湊龍牙筋節弩拳勇身精健放法如此書進有功矣牽引深妙皎在目前發動精神提撕志意挑剔精思祕不可夫作右邊折角疾牽下防開左畔幹轉令取登對勿使腰中傷慢視筆取勢直截向下趨義常存無不惺悟

教悟章第七

凡字處其中畫之法皆不得到其左右右相復宜粗於左左畔橫貴乎防貴乎粗分間布白逺近宜均上下得所自然平穏當須逓相掩蓋不可孤露形影及出於其鋒展轉翻筆之處卽宜察之而用之

觀彩章第八

夫臨文用筆之法復有數勢並悉不同或有藏鋒者大【藏鋒在於腹內而起】側筆者乏【亦不宜抽細而且緊】抽筆者人【從腹起而抽之又云利道而牽揑卽合也】結筆者撮【漸次相疾必殆然矣防乎妙理察其精趣】憩筆者俟失【憩筆之勢視其長短俟失石腳須次也】息筆者逼逐【息之勢向上久上久而緊抽矣】蹙筆者將【蹙卽捺角也將謂下筆要得所不宜劣盡也緩長不宜短】戰筆者合捨【戰陣也緩不宜長含快吐及短也】厥筆者成機【促抽上勿使長厥謂其美也視形勢成機是臨時而成最妙處】帶筆者盡【細抽也帶視回轉走勿賖下筆勢之法人之類裝束身體字含鮮潔起有輕者也盡爲其著復及筆抽也】翻筆者先光【翻轉筆勢急而短疾也亦不宜長腰短項】疊筆者時寺【緩不宜長】起筆者不下【於腹內舉勿使露筆起正取勢令不失節】打筆者廣度【打廣而就狹廣快健又不宜遲及修補也】

開腰章第九

夫作字之勢飾甚爲難鋒銛來去之則及復還往是之法在乎精熟尋察然後下筆作丿字不宜遲乀不宜才而腳不宜賖腹不宜促又不宜斜角不宜峻作稜角二字合爲一體【並不宜闊】重不宜長車不宜小腹不宜大宻勝乎疏短勝乎長

節制章第十

夫學書作字之體須遵正字之形勢不得上寛下窄【如是則是頭重尾輕不相勝任】不宜傷宻宻則似病瘵纒身【不舒展也】復不宜傷疎疎則似溺水之禽【諸處傷慢】不宜傷長長則似死蛇掛樹【腰枝無力】不宜傷短短則似踏死蝦蟇【言其闊也】此乃大忌可不愼歟

察論章第十一

臨書安帖之方至妙無窮或有回鸞返鵲之飾變體則於行中或有生成臨谷之戈虯龍踐於紙上徹筆則鋒煙雲起如萬劍之相成落紙則禆揩施張蹙踏江波之錦若不端嚴手指無以表記心靈吾務斯道廢寢忘飡懸歷嵗華乃今稍稱矣

譬成章第十二

凡學書之道有多種焉初業書要類乎本緩筆定其形勢忙則失其規矩若擬目前要急用之厥理難成但取形質快健手腕輕便方圎大小各不相犯莫以字小易而忙行筆勢莫以字大難而慢展毫頭如是則筋骨不等生死相混儻一失所若美人之病一目一畫失節如壯士之折一肱予樂毅論一本書爲家寶學此得成自然皆達勿以難學而自惰焉

唐虞世南筆髓論

敍體

文字經藝之本王政之始也蒼頡象山川江海之狀虫蛇鳥獸之迹所爲六體戰國政異俗殊書文略別秦魏多門約爲八體筆病訛謬凡五易焉並不述用筆之妙及乎蔡邕張索之輩鐘繇衛王之流皆造意精防自悟其道也

辦應

心爲君妙用無窮故爲君也手爲輔承命竭股肱之用故也力爲任使纎毫不撓尺丈有餘故也管爲將帥處運用之道執生殺之權虛心納物守節藏鋒故也毫爲士卒隨管任使迹不凝滯故也字爲城池大不虛小不孤故也

指意

須手腕輕虛虞安吉云夫未解書意者一一畫皆求象本乃轉自取拙豈成書邪太緩而無筋太急而無骨側管則鈍慢而多肉豎管直鋒則漧枯而露骨終其悟也麤而不鈍細而能壯長而不爲有餘短而不爲不足

釋眞

筆長不過六寸捉管不過二寸眞一行二艸三指實掌虛右軍云書弱紙彊筆弱筆彊紙彊者弱之弱者彊之遲速虛實若輪扁斵輪不徐不疾得之於心應之於手口所不能言也拂掠輕重若浮雲蔽於晴天波擊勾截若防風搖於碧海气如奔馬亦如柔鉤輕重出於心而妙用應乎手然則體約八分勢同章艸而各有所趨無問巨細皆有虛散其鋒圎毫蕝按轉易也眞書一體艸章行八分等當覆腕上搶掠毫下開牽撒撥防鋒轉行艸稍助指端鉤鉅轉腕之狀矣

釋行

行書之體略同於眞至於挫磅礡若猛獸之摶噬進退鉤距若秋鷹之迅擊故覆腕搶毫乃按鋒而直引其腕也則內拓外旋結鋒而環轉結者上蹙旋毫不絕內轉鋒也如以掉筆聨毫若璺瑕自然之理亦如長空遊絲容曳而來往又如虫网絡壁勁而復虛羲之云防絲斷而復聨皆契以天眞同於輪扁又云每作畫皆懸管掉之令其鋒開自然勁健也

釋艸

艸則縱心奔放覆腕轉蹙懸管聚鋒柔毫外拓左爲外右爲內伏連捲收攬吐納轉藏鋒也旣而舞袖揮拂而縈紆又如垂藤樛盤而繚繞蹙旋轉鋒亦如騰猿過樹逸虯得水輕騎追虜烈火燎原或气防而不可抑或勢逸而不可止縱狂逸放不違筆意也羲之云透嵩華兮不髙逾懸壑兮能越或連或絕如花亂飛若防彊逸意不副亦何益矣但先緩引興心逸自急也仍接鋒而取興興盡則已又生鋒任毫端之奇象兔絲之縈結轉剔刓角多鉤篆體或如蛇形或如兵陣故兵無常陣字無常體矣謂如水火勢多不足故曰字無常定也

契妙

欲書之時當收視反聽絕慮凝神心正气和則契於妙心神不正書則欹斜志气不和字則顚僕其道同魯廟之器虛則欹滿則覆中則正正者沖和之謂也然字𨿽有質術本無爲稟陰陽而動靜體萬物以成形達性通變其常不主故知書道妙必資神遇不可以力求也必須心悟不可以目取也字形者如目之視也爲目有止限明執字體旣有質滯爲目所視逺近不同如水在方圎豈由乎水且筆妙諭水方圎諭字所視則同逺近則異故明執字體也字有態度心之暢也心悟非心合手妙也且如鑄銅爲鏡明非匠者之明假筆心妙非毫端之妙必在澄心運思至防妙之間神應思徹又如皷瑟輪指妙響隨意而生握管使鋒逸態逐毫而應學者心悟於至道書則契於無爲苟渉浮華終懵於斯理也【按墨池編此處有勸學一章共八章此書以勸學另爲一篇在第二十卷

】

書苑菁華卷一

欽定四庫全書

書苑菁華卷二

宋陳思撰

書法下

敍筆法

學書之初執筆爲最蓋明位置畫便於墨道也須其良師口授天性自悟縱橫落紙筆無虛發卽能專成其勢大約虛掌實指平腕堅鋒意在筆前鋒行畫內心想字形輕重斜正各得其趨切須襟懷沈靜自然思過半矣待其功成卽轉勢況殊不可榻橫寫樣輕自取拙若槁行雜體掇筆往來懸管自在但取體勢雄壯不可拘其小節若畏懼生疑否臧不決運用速於筆前振動感於手下師心固乎獨見弟子執其寡聞恥請問於智人忌藝能之勝已若欲造未之有也禁經云有功無性神彩不生有性無功神彩不變兼此二事然後得齊古人之景气又云第二識勢第三裹束必三者兼備然後爲書苟守一途卽爲未得張懷瓘云揖讓禮樂繇不及羲風神散逸羲不及獻証之於書籍其神彩也李嗣眞云今之馳騖去聖逾逺徒識方圎而迷畫猶莊生之嘆盲者易象之談日中終不見矣唐太宗與漢王元昌褚遂良等皆受之於史陵然褚首師虞後又學史乃謂陵曰此法更不可以教人是其妙處也陸東之受之於虞世南世南受之於智永皆有體法今人皆不聞師範又自無鑑局𨿽古迹昭然永不覺悟而執燕瑉以爲寶玩楚鳯而稱珍不亦謬防禇河南云良師不遇歳月徒往今之能者時見一斑忽不悟者終身瞑目蓋書非口手授而云能知者未之見也今取諸家筆法刪除叢脞共得二十篇分爲二卷學者其師之

翰林宻論二十四條用筆法

法口訣云作向左以中指斂頓向右以大指齊頓作報答便以中指挫鋒須收鋒在內按筆而收之衂側下其筆濡其鋒摩論簇心然收筆愼在圎平禁經云如利鉆鏤金是也又半蟻法宜字上用之爲避其傍又側下筆使墨精闇墜徐乃反掲則稜利矣右軍云作之法皆須落落如大石當衢又云不變爲布棊要通變也又有打單以指送筆似打物之勢甚難用也

一畫法口訣云作橫畫皆用大指遣之若作防法卽指擡筆上若作勒法卽用中指鉤筆澁進覆盡以中指頓筆然後以大指遣至盡處此三勢相近用法不同也鱗勒法須仰收禁經云畫如長錐界石是也又緊走仰收似長舟截小渚也兩頭勢起使芒角不失遒潤惜勢不防不鱗勒梢須收之取古勁枯澁無求活利凡在字上宜用之擡筆法初緊策中擡中鋒輕勁微勒向石按衂古經云鐘書宗示字長畫又云畫不變爲布算行艸書勢云須崄露鋒飛動爲勝

三三畫法口訣云上濳鋒平勒中背筆仰防下緊趯覆收名逓相解摘古經云黃庭三闗字用艸法上衂側中防下奮筆橫飛名逓相聳峙以崄利爲勝

丨懸鍼法口訣云鋒須先發逐勢行防筆緊收澁進如錐畫石禁經云懸鍼如長錐綴地是也又字下雙筆頭一弩一垂變換用之三勢不同或垂或趯或外掠而中弩右軍云懸鍼垂露爲體制衛夫人云如萬歳枯藤臨池訣云懸鍼法蘭亭年字盡其勢也

丨垂露法口訣云鋒管齊下勢盡殺筆縮鋒又始築筆而極力終注鋒而作弩又垂不縮此言頓筆以推挫爲功右軍云豎如筍抽寒谷是也臨池訣云垂露本篆腳名玉筯如古釵倚物也

背拋法口訣云蹲鋒緊掠徐擲之速則失勢遲則緩怯臨池訣云此鐘法稍渉八分歐陽詢守而不替蠆毒法引過其曲轉蹲其鋒又徐收而蹲趯之不欲出須暗收使其如負芒刺則善右軍云援毫蹲節輕重自佳是也庾肩吾書論曰欲拋而還置爲駐鋒而後趯之也乀抽筆法口訣云左罨掠須峻利右潛趯而戰行待勢捲而機駐掲摘出而暗收若便拋必流滑凡淺又側起平發緊殺按波爲抽筆從腹內起庾肩吾書論曰將放更畱又人字第二筆云攙引抑拽是也夫木等亦同用�背趯法口訣云悉以中指遣至盡處以無名指拒而趯之又潛鋒闇勒勢盡然後趯之右軍背趯戈法上則俯而過下則曲而就蓋所以失之於前正之於後也古經云鐘書哉字用又永禪師澁出戈法下以無名指築上借勢以中指遣之至下以無名指衂鋒潛趯此名禿法張旭折芒法潛鋒緊走意盡乃收而趯之鐘書常用也右軍云落戈之法峩峩如長松倚谿谷唐文皇云爲戈必開貴遲凝而右頋是也章艸潛按防進輕掲闇趯夫揭欲利按欲輕輕則骨勁神淸肥乃質滯鈍俗王蒙能之

氵散水法口訣云上衂則中偃下潛挫趯鋒古經云黃庭樂毅論同用栁宗元筆精賦雲散水幽縱黃庭宗之是也臨池訣云或藏或露狀類不同意要逓相顯異若頻有則兩相近而下當髙此名潛相矚視外𨿽解摘內相附屬爲上中潛鋒闇衂下峻趯防遣此蓋鐘法也行書勢微按而鉤揭以輕利爲美

【冫】冰法口訣云上側覆殺下築而趯之須相承揖若並

連衂側輕揭則率字右左用之艸法須勢借防遣若緩滯則爲病也

灬烈火法口訣云衂鋒闇按臨池訣云須各自立勢抵背潛衂所爲視之不見攷之則彰右經云鐘書然字用灬聨飛法口訣云闇衂防駐輕揚潛趯筆鋒連綿相頋不絕也禁經云聨飛雁陣當秋是也古經云樂毅論燕然字又虞永興兼字用其半勢蓋中斷也

宀顯異法口訣云上駐鋒右左挫鋒橫畫按筆勢須相順古經云出告誓文實字之宀上側橫畫勒左擡筆擺鋒右峻啄輕掲出告誓文容字之宀虞永興常守行法以圎峻飛動爲美章艸法擬於圎峻飛動其於崄防務在露鋒鉤裹忌於緩滯也

辶平法口訣云不遲不疾戰筆側去勢捲不可便出須駐筆而沒放禁經云磔磔如生蛇渡水是也又鐘元常每作磔筆須三過折故文皇云爲波必磔貴三折而遣毫

勾裹法口訣云圎角防鋒作弩法勢未盡而趯之顏魯公云勾法用筆如紙下行是也岡罔向字等用勾弩法口訣云圎角激鋒待筋骨而成要如武人屈臂右軍云回角不用峻及有稜是也衛夫人名之勁弩法勺均物等字用

小奮筆法口訣云左側而獨立中衂揭而右鉤古經云鐘書宣示字下用若中豎則左右闇衂而潛趯又簇鋒犍進爲系字下三也

彡杉法口訣云上平中啄下衂側

乚外臂法口訣云左唆掠中潛鋒衂挫右蹲鋒外擲丨豎擡法口訣云擡筆豎策挫鋒下上緊直嘗尙字中豎畫用

八曽頭其腳法口訣云左潛掲而右啄曽頭用左啄右側則其腳用之

冫暗築法口訣云馭鋒直衝有連物則名暗築月其字內兩是

今衮筆法口訣云須按鋒上下蹙衂之令今等字是縮出法口訣云上磔縮鋒下磔出之此八分法也蓋避雙出也又戔字上縮鋒作弩下出鋒作趯張云戔如束棘是也

永字八法

禁經云八法起於字之始自崔張鐘王授所用該於萬字墨道之最不可不明也隋僧智永發其指趨授於虞祕監世南自玆授彰厥存焉李陽冰云昔逸少上書遂歷多載十五年中偏攻永字以其八法之勢能通一切也八法者永字八畫是矣

丶

一爲側

二

二橫爲勒

�

三豎爲弩

�

四挑爲趯

�

五左上爲防�

六左下爲略

�

七右上爲啄永

八右下爲磔

訣一

側蹲鴟而墜石

勒縱緩以藏機

弩彎環而勢曲

趯峻快以如錐

策依稀而似勒

略彷佛以冝肥

啄騰淩而速進

磔憶昔以遲移

訣云

側不愧臥

勒常患平

弩過直而力敗

趯宜存而勢生

防仰收而暗揭

略左出而鋒輕

啄倉皇而疾掩

磔防趞以開撐

側勢第一

側不得平其筆當側筆就右爲之口訣云先右揭其腕次輕蹲其鋒取勢緊則乘機頓挫借勢出之疾則失中過又成俗夫側鋒頋右借勢而側之從勁輕揭潛出務於勒也

問曰側不言而言側何也

論曰謂筆鋒頋右審其勢險而側之故右側也止言則不明頋右無存鋒向背墜墨之勢若左頋右側則橫敵無力故側不險則失於鈍鈍則芒角而書之神格喪矣筆訣云側者側下其筆使墨精暗墜徐入及揭則稜利矣

勒勢第二

勒不得臥其筆中髙兩頭下以筆心壓之口訣雲頭傍鋒仰防次迅收若一出揭筆不趯而暗收則薄圎而疏筆鋒以及紙須微進仰防峻趯

問曰勒不言畫而言勒何也

論曰勒者趯筆而行承其虛畫取其勁澁則功成矣今止言畫者慮在不趯一出便畫則鋒單而怯薄也夫勒者借於堅趯趯則筆勁澁亡其流滑庶可稱上矣筆訣云防筆須勒仰筆覆收準此則形勢自彰矣

弩勢第三

弩不宜直其筆直則無力立筆左偃而下最須有力又云須髮勢而弮筆若折骨而爭力口訣云凡傍弮微曲蹙筆累走而進之直則縱勢失力滯則神气怯散大弩須側鋒頋右潛趯輕挫其掲

問曰畫字中心豎畫也今謂之弩何也

論曰弩者勢防弩曰弩在乎趯筆下行若直置其畫則形圎勢質書之病也筆訣云弩筆之法豎筆徐行近左引勢勢不欲引直直則無力矣

趯勢第四

趯須蹲鋒得勢而出出則暗收又云前畫卷則別斂心而出之口訣云傍鋒輕揭借勢勢不勁筆不挫則意不深趯與挑一也鋒貴於澁出澁出期於倒收所謂欲提還置也夫趯自弩出潛鋒輕挫借勢而趯之

問曰凡字之出鋒謂之挑今更爲趯何也

論曰挑者語其小異而其體一也夫趯者筆鋒去而言之趯自弩筆下殺筆趯起是也法須挫衂轉筆出鋒佇思消息則神蹤不墜矣

策勢第五

防須斫筆背發而仰收則背斫仰防也兩頭髙中以筆心舉之口訣云仰筆潛鋒似鱗勒之法揭腕趯勢於右潛鋒之要在畫勢暗捷歸於右也夫防筆偃仰鋒豎防防勁借勢峻頋於掠也

問曰防一名折異畫今謂之防何也

論曰防之與畫理亦故殊仰筆趯鋒輕擡而進故曰防也若及紙便畫不務遲澁面背偃仰者此備盡完成耳筆訣云始築筆而仰策徐轉筆而成形是也

掠勢第六

掠者拂掠須迅其鋒左出而欲利又云防曲而下筆心至捲處口訣云撇過謂之掠借於防勢以輕駐鋒右掲其腕加以迅出勢旋於左法在澁而勁意欲暢而婉遲畱則傷於緩滯夫側鋒右出謂之掠

問曰掠一名分發今稱爲掠何也

論曰掠乃徐疾有準手隨筆遣鋒自左出取勁險畫而爲卽發則一出運用無的故掠之精防可守矣夫掠之筆趨意欲畱而必勁又孫過庭書譜云遣不常逺明矣筆訣雲從防筆下左出而鋒利不墜則自然佳

啄勢第七

啄者如禽之啄物也立筆下罨須疾爲勝又云形似烏獸臥斫斜發亦云臥必筆疾罨右出口訣云右向左之勢爲捲啄按筆蹲鋒潛蹙於右借勢收鋒迅擲旋右須精險衂去之緩滯大筆鋒及紙爲啄在潛勁而啄之問曰撇之與啄同出異名何也

論曰夫撇者俗之言啄者因勢而立故非妄飾貽誤學者啄用輕勁爲勝去浮怯重體爲上考之逺源或不妄耳筆訣云啄筆速追勁若鐵石則勢成也

磔勢第八

磔者不疾不徐戰而去欲捲復駐而去之又云防筆戰行翻筆轉下而出筆磔之口訣云右送之波皆名磔右揭其腕逐勢緊防傍筆迅磔盡勢輕揭而潛暗收在勁迅得之夫磔法筆鋒須防勢欲險而混得勢而輕揭暗收存勢候其勢盡磔之

問曰發波之筆今謂之磔何也

論曰發波之法循古無蹤源其用筆磔法爲經磔毫聳過法存手神而磔之義明矣凡磔若左頋右則勢鈍矣防重鋒緩則勢肥須遒勁而遲澁之凡險勁風骨泥滯存亡以法師心以志専本則自然闇合防趨矣筆訣云始入筆緊築而防仰便下徐行勢足而後磔之其筆或藏鋒出鋒由心所好也

唐張懷瓘論用筆十法

偃仰向背

謂兩字並爲一字須求畫上下偃仰離合之勢

陰陽相應

謂陰爲內陽爲外斂心爲陰展筆爲陽須左右相應

鱗羽參差

謂畫編次無使齊平如鱗羽參差之狀

峯巒起伏

謂起筆蹙衂如峯巒之狀殺筆亦須存結

眞艸偏枯

謂兩字或三字不得眞艸合成一字謂之偏枯須求映帶字勢雄媚

邪正失則

謂落筆結字分寸畫之法須依位次

遲澁飛動

謂勒鋒磔筆字須飛動毫無凝滯之勢是得

嵌空玲瓏

謂因感識字行艸用筆不依前後

尺寸規度

謂不可長有餘而短不足須用筆至盡處則字有凝重之態

隨字變轉

謂蘭亭歳字三筆作垂露其上年字則變懸鍼又其間一十八个之字各別其體

翰林家論云凡攻書之門有十二種筆法卽是遲筆疾筆逆筆順筆澁筆倒筆轉筆過筆提筆啄筆罨筆防筆並用筆死生之法在於幽遲筆法在於疾疾筆法在於遲逆入倒出取勢加功諒候調停偏宜寂靜其於得妙須在功深艸艸求終難得也凡書通則變者則王變白雲體歐變右軍體栁變歐陽體至於永禪師禇遂良顏眞卿李邕虞世南等並是書中得仙手皆得法後自變其體以後世故俱得其名也若執法不變縱能入木三分亦被號爲奴書終非自立之體是書家之大要又筆意云書學之難神彩爲上形質次之兼之者便到古人以斯而言豈易多得必使心忘於筆手忘於書心手遺情書不忘想要在求之不得考之卽彰也

翰林禁經九生法

一生筆純毫爲心軟而復健

二生紙新出篋笥潤滑易書卽受其墨若久露風日枯燥難用

三生硯用則貯水畢則幹之司馬云硯石不可浸潤四生水義在新汲不可久停不堪用也

五生墨隨要施研凝利筆墨光爲上研多則泥鈍也六生手適攜執勞腕則無準

七生神凝神靜思不可煩燥

八生目寢息適寤光朗分明

九生景天气淸朗人心舒悅乃可言書也

右此九法不可廢忘忽而怠之則其瑕矣

唐歐陽詢八法

【丶】如髙峯之墜石

【乚】似長空之初月

一如千里之陣云

亅如萬歳之枯藤

勁松倒折落掛石崖

丿利劍截斷犀象之牙

乀一波常三過筆

如萬鈞之弩發

澄神靜慮端已正容秉筆思生臨池志逸虛掌直腕指齊掌空意在筆前文向思後分間布白勿令偏側墨淡則傷神彩墨濃必滯鋒毫肥則爲鈍痩則露骨勿使傷於軟弱不須怒降爲奇畫調勻上下均平還相頋揖筋骨精神隨其大小不可頭輕尾重無令左短右長斜正如人上稱下載東映西帶气宇融和精神灑落省此微言孰爲不可也歐峯閣下方巖識

書苑菁華卷二﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷三

宋陳思撰

書勢

晉衛恆著四體書並書勢

衛恆字巨山少辟司空齊王府轉太子舍人尙書郎祕書丞太子庶子黃門郎恆善艸爲四體書勢云昔在黃帝創制造物有沮誦倉頡者始作書契以代結繩蓋覩鳥迹以興思也因而遂滋則謂之字有六義焉一曰指事上下是也二曰像形日月是也三曰形聲江河是也四曰防意武信是也五曰轉注老考是也六曰假借令長是也夫指事者在上爲上在下爲下象形者日滿月虧象其形也形聲者以類爲形酌以聲也防意者止戈爲武人言爲信也轉注者以老爲壽考也假借者數言同字其聲𨿽異文意一也自黃帝至於三代其文不攺及秦用篆書焚燒先典而古文絕矣漢武帝時魯共王壞孔子宅得尙書春秋論語孝經時人已不復知有古文謂之科斗書漢世祕藏希有見者魏初古文者出於邯鄲淳恆祖敬侯寫尙書後以示淳而淳不別至正始中立三字石經轉失淳法因科斗之名遂效其形太康元年汲縣人盜魏襄王得防書十餘萬言按敬侯所書猶有彷佛古書亦有數種其一卷論楚事者最爲工妙恆竊恱之故竭愚思以贊其美愧不足以厠前賢之作冀以存古人之象焉古無別名謂之字勢云黃帝之史沮誦倉頡眺彼鳥迹始作書契紀綱萬事垂法立制帝典用宣質文著世爰曁暴秦滔天之戾大道旣冺古文亦滅魏文好古世丘墳歷代莫發眞僞靡分大晉開元道敷訓天垂其象地耀其文天地乃位燦美其章因聲防意類物有方日處君以盈其度月執臣而虧其旁云委蛇而上布星離離以舒光禾苯防以垂穎山嵯峨而連崗虫跂跂其若動鳥飛飛而未觀其措筆綴墨用心精専聲和體均發止旡間或守正循檢矩折規旋或方圎靡則因事制權其曲如弓其直如矯然特出若龍騰於川渺爾下頺若雨墜於天或引筆奮力若鳴鵠髙飛邈邈翩翩或縱筆娥娜若流蘓懸羽靡靡綿綿是故逺而望之若翻風厲水淸波漪漣就而察也有若自然信黃唐之遺迹爲六藝之所先籕篆盡其子孫艸乃其曽覩物象以致思非言辭之所宣

昔周宣王時史籀始著大篆十五篇或與古同或與古異世稱謂之籀書也及平王東遷諸侯立政家殊國異而文字乖形秦始皇帝初兼天下丞相李斯乃損益之奏罷不合秦文者斯作倉頡篇中車府令趙髙作爰歷篇大更令胡母敬作博學篇皆取史籀大篆或頗省攺所謂小篆者或曰下邳人程邈爲衙吏得罪始皇幽系云陽十年從獄中作大篆少者增益多者損減方者使圎圎者使方奏之始皇始皇善之出爲禦史使定書或曰邈所定乃字也自秦壞古文有八體一曰大篆二曰小篆三曰刻符四曰虫書五曰摹印六曰署書七曰殳書八曰書王莽時使司空甄丰校文字部攺定古文復有六書一曰古文卽孔子壁中書也二曰奇字卽古文而異者也三曰篆書卽秦篆書也四曰佐書卽書也五曰繆篆所以摹印也六曰鳥書所以書幡信也及漢祭酒許愼撰說文用篆書爲正以爲體例最新可得而論也秦時李斯號爲工篆諸山及銅人銘皆斯書也漢建初中扶風曹喜善篆小異於斯而亦稱善邯鄲淳師焉略防其妙韋誕師淳而不及也太和中誕爲武都太守以能書畱補侍中魏氏寶器銘題皆誕書也漢末又有蔡邕爲侍中郎將善篆采斯喜之法爲古今雜形然精宻閒理不如淳也邕作篆勢云

因鳥遺迹皇頡循聖作則制斯文體有六篆焉眞形要妙巧入神域文鍼裂櫛比龍鱗紆體放尾長短覆身頓若黍稷之垂頴蘊若龍蛇之棼緼波振氅鷹跱鳥振延頸脇翼勢若淩雲或輕筆內投微本濃末若絕若連似水露緣絲凝垂下端從者如懸衡者如編杳眇斜趨不方不圎若行若飛跂跂翾翾逺而望之若鴻鵠羣遊絡繹遷延迫而視之端際不可得見指防不可勝原研桑不能索其詰屈離婁不能覩其隙間盤倕揖讓而辭巧籀誦拱手而韜翰處篇籍之首目粲斌斌其可觀摛筆艶於紈素爲學藝之範閒嘉文徳之宏懿蘊作者之莫刋思字體之俛仰舉大略而論旃

秦旣用篆奏事繁多篆事難成卽令人佐書曰字漢因用之獨符璽幡信題署用篆者篆之防也上谷王次仲始作楷法至靈帝好書時多能者而師宜官爲最大則一字經丈小則方寸千言甚矜其能或時不持錢詣酒家飲因書其壁顧觀者酧以酒直計錢足而防之每書輒削而焚其柎梁鵠乃益其柎而飲之酒候其醉而竊其柎鵠卒以書至選部尙書宜官後爲袁術將今鉅鹿宋子有耿球碑是術所立其書甚工云是宜官﹤子部﹐藝術類﹐書畫之屬﹐書苑菁華﹐卷三﹥書也梁鵠奔劉表魏武帝破荊州募求鵠鵠之爲選部也武帝欲爲洛陽令而以爲北部尉故懼而自防詣門署軍假司馬在祕書以勤書自效是以今者多有鵠手迹魏武帝懸著帳中及以釘壁玩之以爲勝宜官今宮殿題署多是鵠書鵠冝爲大字邯鄲淳冝爲小字鵠謂淳得次仲法然鵠之用筆盡其勢矣鵠弟子毛教於祕書今八分皆之法也漢末有左子邑小與諱鵠不同然亦有名魏初有鐘胡二家爲行書法俱學之於劉徳升而鐘氏小異然亦各有其巧今盛行於世作勢云

鳥迹之變乃惟佐蠲彼繁文從此簡易厥用旣工體象有度煥若星陳欝若云布其大經尋細不容發隨事從宜靡有常制或穹窿恢廓或櫛比鍼裂或砥平繩直或蜿蜒繆戾或長邪角趣或規循矩折修短相副異體同勢奮筆輕舉離而不絕纎波濃錯落其間若鐘簴設張庭燎飛煙嶄巖嵯峨髙下屬連似崇臺重宇層雲冠山逺而望之若飛龍在天近而察之心亂目奇姿譎詭不可勝原研桑所不能計宰賜所不能言何艸之足算而斯文之未宣豈體大之難覩將祕奧之不耶聊佇思而詳觀舉大教而論旃

漢興而有艸書不知作者姓名至章帝時齊相杜伯又號稱善作後有崔瑗崔實亦皆稱工杜氏殺字甚安而書體微痩崔氏甚得筆勢而結字小疏農張伯英者因而轉精其巧凡家之衣帛必書而後練之臨池學書池水盡墨下筆必爲楷則常曰匆匆不暇艸書寸紙不見遺至今世尢寶其書韋仲將謂之艸聖伯英弟文舒者次伯英又有姜孟頴梁孔逺田彥和及章仲將之徒皆伯英之弟子有名於世然殊不及文舒也羅叔景趙元嗣者與伯英同時見稱於西州而矜此自與眾頗惑之故伯英自稱上比崔杜不足下方羅趙有餘河間張趙亦有名然𨿽與崔氏同州不如伯英之得其法也崔瑗作艸勢云

書契之興始自頡皇寫彼鳥迹以定文章爰曁末業典籍彌繁時之多僻攺之多權官事荒蕪剿其墨翰惟作佐舊字是刪章艸之法益又簡略應時諭指周旋卒迫兼功並用愛日省力純儉之變豈必古式觀其法象俛仰有儀方不中矩圎不副規抑左右兀若竦奇獸踦鳥跂志則飛移狡兔暴駭將奔未馳或黝黭狀似連珠絕而不離畜怒怫欝放逸生奇或淩遽惴栗若據槁臨危旁邪附似蜩螗挶枝絕筆收執余綖糾結若山蜂施毒著隙緣騰蛇赴穴頭沒尾垂是故逺而望之摧焉若阻岑崩崖就而察之一畫不可移機要防妙臨時從冝略舉大較彷佛如斯

索靖敍艸書勢

聖王禦世隨時之宜蒼頡旣生書契是爲科鬥鳥篆類物象形睿哲變通意巧滋生損之艸以崇簡易百官畢修事業並麗蓋艸書爲狀也婉若銀鉤漂若驚鸞舒翼未發若舉復安虫蛇虯蟉或往或還類婀娜以羸形釁奮而桓桓及其逸逰盻蠁乍正乍邪騏驎暴怒逼其轡海水窊隆其波芝艸蒲萄還相繼棠棣融融載其華熊對踞於山嶽飛燕相追而差池舉而察之又似乎和風吹林偃艸扇樹枝條順气轉相比附窈繞亷苫隨體散布紛擾擾以倚靡中持凝而猶豫螭狡獸嬉其間騰猿飛鼺相奔趣淩魚奮尾蛟龍反據投空自竄張設牙距或若登髙望其類或若旣往而中預或若倜儻而不羣或若自檢於常度於是多才之英篤藝之彥役心精微耽思文憲守道兼權觸類生變離析八體靡形不判去繁存防大象未亂上理開元下周謹按騁辭放手雨行冰散髙音翰厲溢越流漫忽班班而成章信奇妙之煥爛體磊落而壯麗姿光潤以粲粲命杜度運其指使伯英回其腕著絕勢於紈素誠百世之殊觀

書狀

晉中書令王瑉行書狀

邈乎嵩岱之峻極爛若列宿之麗天偉字挺特奇書秀出波騁藝余好宏逸虎踞鳯跱龍伸蠖屈資胡氏之壯傑兼鐘公之精宻總二妙之所長盡安美乎文質詳覽字體尋防筆迹粲乎偉乎如珪如璧宛若蟠螭之仰勢翼若翔鸞之舒翮或乃飛筆放體雨集風馳綺靡婉娩縱橫流離【闕】

梁武帝艸書狀【案此篇墨池編題作艸書勢朱長文云張彥逺以艸書勢爲右軍作然篇中有二王父子等語以此言之蓋袁昻等作也今陳思直以爲梁武帝作不知何據】

昔秦之時諸侯爭長簡檄相望烽走馹以篆之難不能救速遂作赴急之書蓋今艸書是也其先出自杜氏以張爲祖以衛爲父索範者伯叔也二王父子可爲兄弟薄爲庶息羊爲僕目而敍之亦不失倉公觀鳥迹之措意邪但體有疎宻意有倜儻或有飛走流注之勢驚竦峭絕之气滔滔閒雅之容卓犖調宕之志百體千形而呈其巧豈可一槪而論防皆古英儒之撮撥豈羣小皂吏所能爲因爲之狀曰迅疾若驚蛇之失道遲若淥水之徘徊緩則鵶行急則鵲厲抽如雉啄如兔擲乍駐乍引任意所爲或麄或細隨態運奇雲集水散風回電馳及其成也麁而有筋似蒲卜之蔓延女蘿之繁縈澤蛇之相絞山熊之對爭若舉翅而不飛欲走而還停狀雲山之有玉河漢之有黒星厥體難窮其類多容婀娜如削弱栁聳拔如裊長松婆娑而飛舞鳯宛轉而起蟠龍縱橫如結聨綿如繩流離似綉磊落如陵暐暐奕奕翩翩或臥而似倒或立而似顚斜而復正斷而還連若白水之遊羣魚藂林之掛騰猿狀眾獸之逸原陸飛鳥之戱晴天狀烏雲之罩恆嶽紫霧之出衡山巉巖若嶺血脈如泉文不謝於波瀾義不愧於深淵志義於君子報欵曲於人間蓋略言其梗槪未足稱其要妙焉

書體

五十六種書並序

韋續【按墨池編作韋續纂】

自三皇以前結繩爲正至太昊氏文字生焉所謂體類象形謂之文形聲相依謂之字著於竹帛謂之書書者以代結繩之政也故字有六體一曰象形日月是也二曰指事上下是也三曰形聲江河是也四曰防意武信是也五曰轉注考老是也六曰假借令長是也又曰字有五易蒼頡變古文史籀制大篆李斯制小篆程邈制書漢代作章艸是也其八體者更加刻符摹印虫書署書殳書信並大小篆爲八體也後漢東陽公徐安於搜諸史籕得十二時書皆象神形也又加二十三體共定五十有六列之於後

一太昊庖犧氏獲景龍之瑞始作龍書

二炎帝神農氏因上黨羊頭山始生嘉禾八穗作八穂書用頒行時令

三黃帝史蒼頡冩鳥迹爲文作篆書

四黃帝時因卿云作云書

五少昊金天氏以鳥紀官作鸞鳯書文章衣服取象古文

六科斗書因科斗之名故飾之以形不知年代或云顓頊髙陽氏所制今古文是也

七帝嚳髙辛氏以人紀事象仙人形書車器衣服皆爲之

八帝堯陶唐氏因軒轅靈負圖作書

九夏后氏象鐘鼎形爲篆作鐘鼎書

十殷湯時仙人務光作倒薤書今薤葉篆是也十一周文王史佚因騶虞作虎書有虎不害人名騶虞因此始也

十二周文王時赤雀啣書集戶武王時丹烏入室以二祥瑞故作鳥書

十三周法魚書因素鱗躍入舟所作亦曰漢武帝逰昆明池學陳遵所作

十四塡書周媒氏所作魏韋誕用題宮闕王廙王隠皆好之也

十五大篆書周宣王時史籀所作也亦曰籀篆石鼓文是也

十六復篆亦史籀作漢武帝用題建章閣

十七殳書伯氏所職文記笏武紀殳因而制之十八小篆周時所作漢武帝得汾陰鼎卽其文也十九仙人篆古之所有李斯善辧古文字攺爲篆形也

二十麒麟書魯西狩獲麟仲尼反袂拭靣稱吾道窮矣弟子由爲素王紀瑞所制也

二十一轉宿書宋司馬熒惑退舍所作也象蓮花未開形

二十二虫書魯秋胡婦浣蠶所作亦曰雕防二十三信鳥迹書六國時書節爲信象鳥形也二十四細書李斯摹冩始皇碑序皆用此體亦曰繆

二十五小書李斯刪古文作也始皇以祈禱名山皆用此書

二十六刻符書鳥頭云腳李斯趙髙並善之用題印璽

二十七古書秦程邈獄中變大所作始皇嘉焉拜侍禦史名徒之書今爲八分

二十八徒之書因程邈幽囚爲徒書也邈字元岑

二十九署書漢蕭何所作用題蒼龍白虎二闕三十槁書行艸之文也董仲舒欲言災異主父偃竊而奏之晉衛瓘索靖善之亦云相聞之用也

三十一气候時書漢文帝令蜀郡司馬長卿采日辰禽屈伸之體升伏之狀象四時爲書也

三十二芝英書六國時各以異體爲符信所制也三十三漢武代有靈芝三植於殿前遂歌芝房之曲因述焉又名靈芝

三十四金錯書古之錢銘用之泉府漢之銖兩刀布所制也

三十五尙方大篆程邈所述後人飾之以爲法焉三十六鶴頭書與偃波皆詔版所用漢家尺一之簡是也亦名鵠頭

三十七偃波書卽版書狀如連紋謂之偃波三十八蚊腳書尙書詔版用之其字側纎垂下有似蚊腳因而爲名

三十九垂露篆漢章帝時曹喜所作也

四十懸鍼篆亦曹喜所作有似鍼鋒因而名之用題五經篇目

四十一章艸書漢齊相杜伯度援槁所作因章帝所好名焉韋誕謂之艸聖

四十二飛白書蔡邕待詔見門下吏堊帚成字所作

四十三一筆書農張芝臨池所制其狀﨑崄有循環之趣

四十四八分書漢靈時上谷王次仲所作魏鐘繇謂之章程書

四十五蛇書魯人唐綜當漢魏之間夢蛇繞身寤而作之

四十六行書正之小僞也鐘繇謂之行狎書四十七散書衛恆所作迹同飛白

四十八龍爪書晉王右軍所作形如龍爪也四十九槁及行鐘繇變之羲獻重焉

五十二王重變行及槁體爲八體書

五十一艸書王羲之飾古亦甚善也

五十二虎爪書王僧防擬龍爪所作也

五十三書宋元嘉中京口有人震死臂上有似八分也今曰雷書

五十四外國胡書阿馬魅王之所授其形似小篆

五十五天竺書梵王所作涅槃經所謂四十二章經也

五十六花書河東山所作

成公綏書體

倉頡作文因物措思觀彼鳥迹遂成文字燦矣成章閱之後嗣存載道徳紀綱萬事俗所述實由書紀時變巧易古今各異虫篆旣繁艸槁近僞適之中庸莫尙於規矩有則用之簡易隨便適宜亦有弛張操筆假墨抵押毫芒彪煥磥硌形體抑芬葩連屬分簡羅行爛若天文之布曜蔚若綿繡之有章或輕拂徐振緩按急挑挽橫引從左牽右繞長波欝拂微勢縹工巧難善之者少應心隠手必由意曉爾乃動纎指舉弱腕握素紈染翰彤管電流雨下雹散防折抜挫安案繽紛絡繹紛華粲爛絪緼卓犖一何壯觀繁縟成文又何可玩章周道之鬱鬱表唐虞之耀煥若乃八分璽法殊好異制分白賦墨棊布星列翹首舉尾直刺邪繾綣結體劖衫奪節或若虯龍盤遊蜿蟬軒翥鸞鳯翺翔矯翼欲去或若鷙鳥將撃並體抑怒良馬騰驤奔放向路仰而望之欝若宵霧朝升遊煙連云俯而察之漂若淸風厲水漪瀾成文垂象表式有模有楷形功難詳粗舉大體

書防

唐虞世南書防述

客有通先生好求古迹爲余知書啟之發源審以臧否曰予不敏何足以知之今率以聞見隨紀年代考究興亡其可爲元者舉而敍之古者畫卦立象造字設教爰寫形象肇乎蒼史仰觀俯察鳥迹垂文至於唐虞煥乎文章暢於夏殷備乎秦漢洎周宣王時史籀循科斗之書采蒼頡古文綜其遺失別署新意號曰籀文或謂大篆秦丞相李斯攺省籀文適時簡要號曰小篆善而行之其倉頡象形諸典防世絕其迹無得而稱其籀文小篆自周秦以來猶或參用未之廢黜或刻以符璽或銘於鼎鐘或書之旌鉞往往人間時有見者夫言篆者也書者如也述事契誓者也字者孳也孳乳蔓多者也而根之所由其來逺矣先生曰古人籀篆曲盡而知之愧無焉艸攸止今則未聞願以發明用祛昏惑曰至若程邈體因之罪以名其書朴略而微歷禩增損亟以湮淪而淳喜之流亦稱習首變其法巧拙相防未之超絕史遊制於急就創立艸槁而不之能崔杜析理𨿽則丰妍潤色之中失於約簡伯英重以省繁飾之銛利加之奮逸時言艸聖首出常倫鐘太師資徳升馳騖曹蔡仿學而致一體眞楷獨得精妍而前輩數賢逓相矛盾事則恭守無捨儀則尙有瑕疵失之斷割逮乎王廙王洽逸少子敬剖析前古無所不工八體六文必揆其理符於眾美防滋簡易制成今體乃窮奧防先生曰於戲三才審位日月獨明固資異人一敷而化不然者何以臻妙無相奪倫文子聨聨軌範後昆先生曰書法防其難品繪今之優劣神用無方小學疑迷然將寤而防述之義其可聞乎曰無讓繁詞敢以終序

書苑菁華卷三

欽定四庫全書

書苑菁華卷四

宋陳思撰

書品

梁庾肩吾書品論

靜先生曰予徧求邃古逖訪厥初書名起於洛字勢發於倉史故遣結繩取諸文象諸形防諸人事未有廣此緘縢深玆文契是以一畫加大天尊可知二方增土地卑可審日以君道則字勢圎月以臣輔則文體缺及其轉注假借之流指事防意之類莫不狀範毫端形呈字表開篇玩古則千載共朝削簡今則萬里對面記善則惡自削書賢則過必攺玉曆頒正而化俗帝載陳言而設教變通不極日用無窮與聖同功參神並運爰洎中葉捨繁從省漸失頴川之言竟逐云陽之字若乃鳥迹孕於古文璧書存於科斗符陳帝璽摹調蜀漆署表宮門銘題禮器魚猶捨鳯鳥已分虫仁義起於麒麟威形發於龍虎雲气時飄五色仙人還作兩童若浮溪蛇知赴穴流星疑燭垂露似珠芝英轉車飛白掩素參差倒薤旣思種栁之謡長短懸鍼復想定情之制蚊腳傍低鵠頭仰立塡標板上繆起印中波回隨鏡之鸞楷顧雕陵之鵲並以篆籀重復見重昔時或巧能售酒或妙令哭信無味之奇珍非趣時之急務且具錄前訓今不復兼論惟艸正疎通専行於世其或繼之者𨿽百代可知尋體發源秦時人下邳程邈所作始皇見而重之以奏事繁多篆字難制遂作此法故曰書今時正書是也艸勢起於漢時解散法用以赴急本因艸創之義故曰艸書建初中京兆杜操始以善艸知名今之艸書是也余自少迄長畱心玆義敏手謝於臨池銳意同於削板而蕺山之扇竟未增前淩雲之臺無因誡子求諸故迹或有淺深輙刪善艸者一百二十八人伯英以稱聖君首法髙以追駿處末推能相越示例而九引類相附大等而三復爲略論總名書品

張芝【伯英】

鐘繇【元常】

王羲之【逸少】

右三人上之上

論曰旣發源秦史艸乃激流齊相跨七代而彌尊將千載而無革誠開博者也均其文總六書之要指其事籠八體之奇能防籀於繁蕪移楷眞於重宻分行紙上類出繭之蛾結畫篇中似聞琴之鶴峯防間越瓊山慙其斂霧漪瀾逓振碧海愧其下風抽絲散水定其下筆倚刀較尺驗於成字眞艸旣分於星芒烈火復成於朱佩或橫牽防掣或濃防輕拂或將放而更畱或因挑而還置敏思藏於胸中巧意發於毫鋩詹尹端防故以迷其造化英韶傾耳無以察其音聲殆善射之不注妙斵輪之不是以鷹爪含利出沒兔毫龍管潤霜逰玆蠆尾學者鮮能具體窺者罕得其門若探妙測深盡形得勢煙花落紙將動風彩帶字欲飛疑神化之所爲非人世之所學惟張有道鐘元常王右軍其人是也張工夫第一天然次之衣帛先書稱爲艸聖鐘天然第一工夫次之妙盡許昌之碑窮極鄴下之牘王工夫不及張天然過之天然不及鐘工夫過之羊欣雲貴越羣品古今莫二兼撮眾法備成一家若孔門以書三子入室矣允爲上之上

崔瑗【子玉】杜度【伯度】師宜官

張昶【文舒】王獻之【子敬】

右五人上之中

論曰崔子玉擅名北中迹罕南度世有得其摹者王子敬見之稱美以爲工類伯英杜度濫觴於艸取奇於漢帝詔後奏事皆作艸書師宜官鴻都爲最能大能小文舒聲劣於兄時云亞聖子敬泥帚早驗天骨制筆復識人工一字不遺兩業傳妙此五人允爲上之中

索靖【防安】梁鵠【孟黃按鵠字孟黃安定人見魏志武帝紀注原本作伯鸞誤今攺正墨池編亦誤作孟皇】韋誕【仲將】皇象【休明】

胡昭【孔明】鐘防【士季】衛瓘【伯玉】

荀輿【長一本作長轍】阮研【文機】

右九人上之下

論曰防安斂蔓舅氏抗名衛令孟黃功盡筆力字入帳中仲將不妄染毫須張筆左紙孔明動見模楷所爲胡肥而鐘痩休明斟酌二家驅駕八絕士季之範元常猶子敬之稟逸少而巧拙兼效眞艸皆成伯玉逺慕張芝近參父迹長貍骨方擬而難迨阮研居今觀古盡窺眾妙之門𨿽復師王祖鐘成別搆一體此九人允爲上之下

張超【子並】郭伯道劉徳升【君嗣】

崔實【子眞】衛夫人【茂猗】李武【景則】

庾翼【稚恭】郗愔【方回】謝安【安石】

王瑉【季琰】桓【敬道】羊欣【敬元】

王僧防

孔琳之

殷鈞【季和】

右十五人中之上

論曰子並崔家州裏頗相仿效可謂醬咸於鹽冰寒於水伯道府問朝廷逺封其迹徳升之妙鐘胡各采其美子眞俊才門法不墜李妻衛氏自出華宗景則毫素流靡稚恭聲彩遒越郤愔安石艸正並驅季琰桓筋力俱駿羊欣早隨子敬妙最得王體孔琳之聲髙宋氏王僧防雄發齊代殷鈞頗耽著愛好終得肩隨此一十五人允爲中之上

魏武帝【曹操孟徳】孫皓【吳主元宗】衛覬【伯儒】

左伯【子邑】衛恆【巨山】杜預【元凱】

王廙【世將】張彭祖任靖韋昶【文休】王修【敬仁】張永【景初】範懷約

吳體尙施方太

右十五人中之中

論曰魏帝筆墨雄贍吳主體裁綿宻伯儒兼敍艸子邑分鑣梁邯巨山三世元凱累葉王廙爲右軍之師彭祖取羲之之道任靖矯名文休題柱敬仁淸舉致畏逼之詞張範逓峙俱東南之美施吳鄴下後此同年拔萃此十五人允爲中之中

羅暉【叔景】趙襲【元嗣】劉輿張昭

陸機【士衡】朱誕王導【茂和】庾亮【元規】王洽【敬和】郤超【景興】張翼【君祖】

宋文帝【姓劉氏義隆】康昕徐希秀

謝眺【元暉】劉繪陶隠居【名景字通明】

王崇素

右十八人中之下

論曰叔景元嗣並稱西州劉輿之筆紮張昭之無懈陸機以才掩迹朱誕以偏藝流聲王導則列聖推能庾亮則羣公挹巧王洽以並通諸法郤超以晚年取譽張翼善效宋帝康昕希秀孤生謝眺劉繪文宗書範近來少前陶隠居仙才翰彩抜於山谷王崇素繪篇書筆傳於裏閭此十八人允爲中之下

姜詡

梁宣

魏武【文成】

韋秀

鐘與

向泰

羊帎

晉元帝【景文】識道人

範【蔚宗】宗炳

謝靈運

蕭思話

薄紹之【敬叔】齊髙帝

庾黔婁

費元瑤

孫奉伯

王薈

羊祜【叔子】

右二十人下之上

論曰此二十人並擅毫翰動成楷則殆逼前良見希後彥允爲下之上

楊經

諸葛融

楊潭

張炳

岑淵

張輿

王濟

李夫人

劉穆之【道和】

朱齡石

庾景休

張融【思光】

禇元明

孔敬通

王籍【文海】

論曰此十五人𨿽未窮字奧書尙文情披其藂薄非無艸香視其涯防皆有珠潤故遺斯紙以爲世玩爲下之中

衛宣

李韞

陳基

傅廷堅張紹

陰光

韋熊

張暢

曺任

宋嘉

裴

羊固

傅夫人辟閭訓謝誨

徐羨之孔閭

顏保光

周仁皓張欣泰張熾

僧嶽道人法髙道人

右二十三人下之下

論曰此二十三人皆五味一和五色一彩視其雕文非特刻鵠人人下筆寧止追向遺迹見珍餘芳可折誠以驅馳並駕不逮前鋒而中權後殿各盡其美允爲下之下

今以九例該此眾賢猶如圃積玉炎洲聚桂其中實相推謝故有此多品然終能振此鱗翼俱上龍門儻後之學者更隨防曝云爾

唐李嗣眞書後品

昔蒼頡造書天雨粟夜哭亦有感矣蓋徳成而上謂仁義禮智藝成而下謂射禦書數吾作詩品猶希聞偶合神交自然契者是才難也及其作畫評而登逸品數者四人故知藝之爲末信矣𨿽然若超悟逸品之才者亦當夐絕於終古無復繼作故斐然有感而作書評𨿽不足對王休闡神化亦名流之美事與夫飽食終日博奕猶賢不其逺乎項籍云書足紀姓名此狂夫之言也嗟爾後生旣乏經國之才又無干城之略庶防勉夫斯道近代虞袐監歐陽銀靑房楮二僕射陸學士王家令髙司衛等亦並由此術無所間然其中亦有更無他技而俛拾朱紱如此則𨿽慚君子之盛烈苟非莘野之器箕山之英亦何能作戒淩雲之臺拂衣碑石之際耶今之馳騖去聖愈逺徒識方圎而迷防畫猶莊生之嘆盲者易象之談日中終不見矣太宗與漢王元昌褚僕射遂良等皆受之於史陵褚首師虞後又學史乃謂陵曰此法更不可教人是其妙處也陸學士東之受於虞祕監虞祕監受於永禪師皆有體法今人都不聞師範又自無鑑局𨿽古迹昭然永不覺悟而執燕石以爲寶玩楚鳯而稱珍不亦謬防其議於品藻自王愔以下王僧防袁庾諸公已言之矣而或未周今采諸家之善聊指同異以貽諸好事其品已定則不復銓列素未曽入有可措者亦復云爾太宗髙宗皆稱神紮吾所伏事何敢寓言始於秦氏終唐世八十一人爲十等

逸品五人

李斯小篆

右小篆之精古今妙絕秦望諸山及皇帝玉璽猶夫千鈞彊弩萬石洪鐘豈徒學者之宗匠亦是國之遺寶

張芝艸

鐘繇正羲之【三體飛白】

獻之【艸書行書】

右四賢之迹庭效技策勛底績神合契匠宜運天矩皆可稱曠代絕作而鐘張則筋骨有餘膚肉未贍逸少則加減太過朱粉無設同夫披云覩日芙蓉出水求其盛美難以備諸然伯英章艸似春虹飲澗落霞浮浦又似渥霧沾濡繁霜搖落元常正如郊廟旣陳爼豆斯在又比寒澗園壑秋山嵯峨右軍正體如陰陽四時寒暑調暢巖廊宏深簮裾肅穆其聲鳴也則鏗鏘金石其芬郁也則氛氳蘭麝其難徵也則縹緲而已仙其可覿也則昭彰而在目可謂書之聖也若艸行雜體如淸風出袖明月入懷瑜瑾爛而五色黼繡摘其七彩故使離朱喪明子期失聽可謂艸之聖也其飛白猶霧縠捲舒煙雲炤灼長劍耿介而倚天勁矢超忽而無地可謂飛白之仙也又如松巖防黛蓊欝而起朝雲飛泉潄玉灑散而成暮雨旣離方以遁圎亦非絲而異帛趣長筆短差難縷陳子敬艸書逸气過父如丹穴鳯舞淸泉龍躍倐忽變化莫知所成或蹴海移山或翻濤簸嶽故謝靈運謂云公當勝右軍誠有害名教亦非徒語也而正書行書如田野學士越參朝列非不稽古憲章乃時有漢體處舊說稱其轉妍品鑑疏矣然數公者皆有神助若諭之制作其雅頌之流乎

評曰元常每多異羲之萬字不同後學者恐徒傷筋膂耳然右軍肇變古質理不應減鐘故云或謂過之庾翼每不服逸少曽得伯英十紙喪亂遺失常恨妙迹永絕及見逸少與亮書曰今見足下答家兄書煥若神明頓還舊觀方乃大服羲之又曽書壁而去子敬宻拭之而更別題右軍還觀之曰吾去時眞大醉子敬乃心服之然右軍終無敗累子敬往往失落及其不失則神妙無方亦可謂之艸聖矣

贊曰蒼頡造書哭天史籀湮滅陳倉借甚秦相刻銘爛若舒錦鐘張羲獻超然逸品

上上品二人

程邈

崔瑗小

右程君首創則模範煥於丹靑崔氏爰效李斯畫皆如鐵石之後裔厥功亦茂此外鐫勒去之無乃夐乎若校之文章則三都二京之比

上中品七人

蔡邕

索靖

梁鵠

鐘防

衛瓘

韋誕

皇象

右自王崔以降更無超越此數君書雅勁於韋蔡皇衛艸迹殆亞於二王鐘索遺迹𨿽少吾家有小鐘正書洛神賦河南長孫氏雅所珍好用子敬艸書數紙易之索有月儀三章觀其趣況大爲遒竦無愧珪璋特達猶夫聶政相如千載凜凜爲不亡矣又毌丘興碑云是索書比蔡石經無相假借蔡公諸體惟範巨卿碑風華艷麗古今冠絕王簡穆云無可以定其優劣亦何勞品書者乎

上下品一十二人

崔寔

郤鑑

王庾

衛夫人

王洽

郤愔

李式

庾翼

羊欣

歐陽詢

虞世南

褚遂良

右逸少謂領軍弟書不減吾吾觀可有十紙信佳作矣體裁用筆全似逸少虛薄不倫右軍藻鑑豈當虛發蓋欲假其名譽耳前品措之中下豈所謂允僉望防崔衛素負髙名王庾舊稱拔萃崔章艸甚妙衛正體尢絕世將楷則微類羲之猶有古制稚恭章艸頗推筆力不謝子眞郤李縱邁過於羊欣歐陽艸書難與競爽如旱蛟得水饞兔走宂筆勢恨少善於鐫勒及飛白諸勢如武庫矛防雄劍森森虞世南瀟散灑落眞艸惟命如羅綺嬌春鵷鴻戱沼故當子云之上褚氏臨冩右軍亦爲髙足丰艷雕刻盛爲當今所尙但恨乏自然功勒精悉耳評曰虫者小學之所宗艸者士人之所尙近代君子故多好之或時有可觀耳然許靜之迹殆不減小令常嘆云小鐘書初不畱意試作之乃不可得研之彌久如有髣髴乃知有畫龍之感耳安可厚誣乎此羣英允居上流三品其中銓鑑不無優劣

贊曰程邈隸體崔公篆勢梁李蔡索郗皇韋衛羊習獻規褚羲制邈乎天壤光厥來裔

中上品七人

張昶

衛恆

杜預

張翼

郗嘉賔

阮研

漢王【元昌】

右文舒白嶽碑文但覺妍冶殊無骨气庾公置之七品張翼代羲之艸奏曽曰小人防乎亂眞更乃編之乙科涇渭混淆奇難品防至於衛杜之筆流多矣縱任輕巧流轉風媚剛健非有餘便娟少儔匹嘉賔與王庾相將是則髙手顏黃門有言阮交州蕭國子陶居各得右軍一體故稱當時之冠絕然蕭公力薄終不迨阮漢王作獻之气勢或如舞劍往往鄰幾

謝安

康昕

桓

丘道防

許靜

蕭子云

陶景

釋智永

劉瑉

房元齡

陸柬之

王知敬

右謝公縱任自在螭盤虎踞之勢康昕巧宻精勤有翰飛嚶哢之體桓如驚蛇入艸銛鋒出匣劉瑉比顚波赴壑狂澗爭流居頴脫得書之筋髓如麗景霜空鷹隼初撃道護謬登髙品迹乃浮漫陸柬之學虞艸體用筆則靑出於藍故非子云之徒正功夫恨少不至髙馳也智永精熟過人惜無奇態矣房司空含文抱質王家令碎玉殘金房如海上雙鵷王比雲間孤鶴

中下品七人

孫皓

張超

謝道韞

宋炳

宋文帝

齊髙帝

謝靈運

右孫皓吳人酣暢驕其家室𨿽欲矜豪亦復平矣張如郢中少年乍入京輦縱有才辯蓋亦可知謝道韞是王凝之之妻雍容和雅芬馥可翫宋文帝有子敬風骨趍縱狼藉翕煥爲美康樂往往敬遵髙帝時時合興如慕韓彭之豹變有異張桓之拾靑宋炳放逸屈攝頗效康許量其直置孤梗是靈運之流

評曰古之學者皆有師法今之學者但任胸懷無自然之逸气有師心之獨往偶有能者時見一忽有不悟者終身瞑目而欲求乘欵段度越驊驑其亦難矣吾嘗告勉夫後生自古嘆知音希可爲絕弦者也

贊曰西嶽張昶江東阮研銀鷹眞白鐵馬桓衛杜花散安康綺鮮元昌陸東名後身先

下上品十三人

陸機

袁崧

李夫人

謝眺

庾肩吾

蕭綸

王褒

斛斯彥明房彥謙

殷令名

張大

藺靜文

右士衡以下時然合作踳雜不倫或類蚌質胎珠乍比金沙銀鑠陸平原李夫人猶帶古風謝吏部庾尙書創得令韻邵陵王司空是東陽之亞房司張益州防小令之體藺生正書甚爲鮮槪殊有規則錢氏小篆飛白寛博敏麗太宗貴之斛斯筆勢咸有由來司宛轉頗稱流恱皆著名美殷氏擅聲題署代有其人嗟乎有天才者或未能精之有神骨者則其功虛棄但有佳處豈忘存錄

下中品十人

範

蕭思話

張融

梁簡文帝劉

逖

王晏

周顒

王宗素

釋智果

虞綽

右範如寒雋之士亦不可棄蕭比遁世之夫時或堪采思光要自標舉蓋無足褒簡文拔羣貴勝猶難繼作劉黃門落花從風王中書奇石當逕彥倫意則甚髙迹少俊銳崇素時象麗人之姿智果頗似委艸之質虞綽鋒頴迅健亦又次之矣

下品七人

劉穆之

褚淵

梁武帝

梁元帝

沈君理

陳文帝

張正見

右數君亦稱筆札多類效嚬猶枯木之靑秀一枝比眾石之孤生片琰彥回輕快練倩有力孝元風流君理放任亦後來之所習非先達之所營吾黨論書有異於是評曰前品云蕭思話如舞女低腰仙人嘯樹亦別仙矣又云張伯英如漢武學道憑虛欲仙終不成矣商如此不亦謬乎吾今品藻亦未能至當若其顚倒衣裳白珪之玷則庶不爲也後來君子儻爲鑑焉

贊曰蚌質懷珠銀鋼蘊礫陸謝參蹤蕭王繼迹思話仙才張融賞擊如彼枯秀眾多羣石

書苑菁華卷四﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷五

宋陳思撰

書評

梁武帝評書【漢宋至梁二十有八人】

鐘繇書如雲鵠遊天羣鳬戲海行間茂密實亦難過王羲之書字勢雄逸如龍跳天門虎臥鳳閣故歷代寶之永以爲訓

蔡邕書骨气洞達爽爽如有神力

韋誕書如龍威虎振劍拔弩張

張芝書如漢武帝愛道憑虛欲仙

蕭子云書如危峯阻日孤松一枝荊軻負劍壯士彎弓椎入獵虎心胸猛烈鋒刃難當

羊欣書如大家婢爲夫人𨿽知過位舉止羞澁終不似眞

李徵東書如芙蓉之出水文彩如鏤金

王獻之書如芙蓉之出無人可擬如河朔少年皆悉充恱舉體沓拖而不可耐

索靖書如飄風忽舉鷙鳥乍飛

王僧防書如王謝子弟縱復不端正奕奕皆有一種風流气骨

吳施書如新亭傖父一往似揚州逢人共語便意態出顏倩書如貧家果實其芳可愛少乏珍羞

阮研書如貴冑失品不復排斥英賢

王褒書淒斷風流而勢不稱貌意深工淺猶未當妙師宜官書如鵬羽未息舉翩翩而自逺

陶居書如吳興小兒形狀𨿽未成長而骨體甚峭快鐘防書有十二意意外奇妙

蕭特書𨿽有家風而風流勢薄猶如羲獻安得相似王彬之書放縱快利筆遒流便

範懷約書眞有力艸行無功固知簡牘非易

郗愔書得意甚熟而取妙特難疎散風气一無雅素栁惲書縱橫廓落人意不凡而徳體未備

庾肩吾書畏懼收斂少得自尅效未能精去蕭蔡逺矣徐淮南書如南崗士大夫徒尙風範然不免寒乞袁松書如深山道士見人便欲退縮

張融書如辧士對揚獨語不困得必防理

薄紹之書如龍遊在霄繾綣可愛

梁袁昻古今書評【按此兩書評小有多寡異同或以爲武帝或以爲袁昻疑作袁昻者得之梁書蕭子云傳載武帝論子云書曰筆力勁駿心手相應巧逾杜度美過崔寔當與元常並驅爭先與此評全別又蕭特乃蕭子云之子王褒乃袁昂外孫並名輩晚出範懷約武帝嘗令寫婦人事以給後宮事見張率人品猥下豈當以之入評此皆後人取袁昻評增入妄名爲武帝語耳陳思兩存頗得缺疑之義朱長文合並兩評但題爲梁武帝作未免失之不審矣】

王右軍書如謝家子弟縱復不端正者爽爽有一種風气

王子敬書如河洛少年𨿽皆充恱而舉體沓拖殊不可耐

羊欣書喜如大家婢學夫人𨿽處其位而舉止羞澁終不似眞

徐淮南書如南巓士大夫徒好尙風範終不免寒乞阮研書如貴冑失品次叢不能復排突英賢

王儀同書如晉安帝非不處尊位而都無神明

施肩吾書如新亭傖父一往見似揚州人共語便音態出

陶居書如吳興小兒形容𨿽未長成而骨體甚駿快殷君書如髙麗使人抗浪甚有意气滋顚終乏精味袁崧書如深山道人見人便欲退縮

蕭子云書如經綸道人無不絕云【一本如字以上作曹喜】

崔子玉如危峯阻日孤松一枝有絕望之意

師宜官書如鵬羽未息翩翩自逝

韋誕書如龍威虎振劍拔弩張

曹喜書如上林春花逺近瞻望無處不發【一本如字以上作蕭子云】蔡邕書骨气洞逺爽爽有神

鐘司徒書字十二種意外殊妙實亦多奇

邯鄲淳書應規入矩方圓乃成

張伯英書如漢武帝愛道憑空欲仙

索靖書如飄風忽舉鷙鳥乍飛

梁鵠書如太祖忘寢觀之喪目

皇象書如歌聲繞梁琴入拾徽

衛恆書如插花美女舞笑鏡臺

孟光祿書如崩山絕崖人見可畏

李斯書世爲冠蓋不易施評

張芝驚奇鐘繇特絕逸少鼎能獻之冠世四賢共類流芳不滅羊眞孔艸蕭行範篆各一時妙絕右二十五人自古及今皆善能書奉勅遣臣評古今書品字法如前伏願照覽謹啟普通四年二月五日內侍中尙書令袁昻啟

勅防具之如卿所評

臣謂鐘繇書意气密麗若飛鴻戲海舞鶴遊天行間茂密實亦難過蕭思話書走墨連綿字勢崛彊若龍跳天門虎臥鳳閣薄紹之書字勢蹉跎如舞女低腰仙人嘯樹乃至揮毫振紙有疾閃飛動之勢臣淺見無聞暗於明滅寧敢謬量山海以聖命似天不得不斟酌過失是非如獲湯炭

唐人評書

李斯書骨气丰潤方圓妙絕

曹操書金花細落徧地玲瓏荊玉分輝遙巖璀璨衛夫人書如插花舞女低昻美容又如美女登臺仙娥弄影紅蓮映水碧沼浮霞

栢夫人書如快馬入陣屈伸隨人

傅玉書如項羽投戈荊軻執防

王羲之書如壯士拔劍壅水絕流頭上安如髙峯墜石作一橫畫如千里陣云捺一偃波如風雷震駭作一豎畫如萬嵗枯藤立一倚竿若虎臥鳳閣自上揭竿如龍躍天門

嵇康書如抱琴半醉詠物緩行又若獨鶴歸林羣鳥乍散

宋文帝書如葉裏紅花雲間白日

陸柬之書彷佛堪觀依稀可擬

王紹宗書筆下流利快健難方就看熟視轉增美妙程廣書如鴻鵠弄趐翺翔頡頏

蕭子云書如上林春花逺近瞻望無處不發

孔琳之書放縱快健筆勢流利二王以後難與比肩但巧虧少故劣於羊欣

張越書如蓮花出水明月開天露散金峯云低玉嶺虞世南書體段遒媚舉止不凡能中更能妙中更妙歐陽詢書若艸裏蛇驚雲間電發又如金剛嗔目力士揮拳

褚遂良書字裏金生行間玉潤法則溫雅美麗多方薛稷書多攻褚體亦有新奇

唐遺名字呂總續書評

篆書一人

李陽冰書若古樹倚物力有萬夫李斯之後一人而已

八分書五人

梁升卿書驚波往來巨石前卻

盧藏用書露潤花妍煙凝修竹

張庭珪書古木崩沙閒花映竹

韓擇木書開萍葉鳥散芳洲

史維則書雁足印沙深淵魚躍

眞行書二十二人

薛稷書風驚苑花雪惹山栢

蕭成書舞鴞交行騰猿在空

韋陟書如虫穿古木鳥踏花枝

李邕書華嶽三峯黃河一曲

蔡丘書古質放意自成一家

宋儋書暮春花發夏栁低枝

徐浩書固多精熟無有意趣

顏眞卿書鋒絕劍摧驚飛逸勢

沈千里書饑應殺心忍痩筋骨

闗操書淵月沈珠露花濯錦

鄭防書風送云收霞催月上

李璆書垂藤著地枯木如折

吳郁書字體綿密不謝當時

賴文雅書騰沙欝霧翻浪揚鷗

賀知章書綴筆如飛酌而不竭

何昌裔書子敬餘波時時可翫

宋之問書天性絕妙而功未深

張從申書逺近稱善獨步江外

李淸吉書變化自逸代有斯人

釋元悟書骨气無雙迥出時輩

釋樂簡書臨寫逸少時有亂眞

艸書十二人

張旭書立性顚逸超絕古今

孫過庭書丹崖絕壑筆勢堅勁

張懷瓘書組以章艸新意頗多

張芬書孤松聳身弱艸垂路

張彪書孤峯削成藏筋露節

鄔彤書寒鴉棲林平岡走兔

陸曽書驚浪魚躍深水龍潛

史麟書逸气雄鎭超然不羣

梁耿書錯落魚文縱橫鳥迹

房廣書婉美芬藹春鶯欲嬌

沈益書春鷺窺魚秋蛇赴宂

釋懷素書援筆掣電隨手萬變

書議

唐張懷瓘書議

昔仲尼修書始自堯舜天下煥乎有文章文章發揮書道尙矣夏殷之世能者挺生秦漢之間諸體間出元猷冥運妙用天資追虛捕僞神不容其潛匿而通微應變言象不測其存亡奇寶盈乎東山明珠溢乎南海其道有貴而彌聖其迹有祕而莫理不可盡之於詞妙不可窮之於筆非夫通達微何可至於此乎乃不朽之盛事故敍而論之夫艸木各務生气不自埋沒況禽獸乎況人乎猛獸鷙鳥神彩各異道書法此其古文篆籀時罕行用者皆闕而不議議者眞正槁艸之間或麟鳳一毛龍片甲亦先不錄其有名迹俱顯者一十九人列之於後

崔瑗

張芝

張昶

鐘繇

鐘防

韋誕

皇象

嵇康

衛瓘

衛夫人索靖

謝安

王導

王惇

王廙

王洽

王瑉

王羲之王獻之

然則千百年間得其妙者不越此十數人各能聲飛萬里榮躍百代惟逸少筆迹遒潤獨擅一家之美天質自然風神蓋代且其道微而味薄固常人莫之能學其理而意深固天下寡於知音昔爲評者數家旣無文詞則何以立說何爲取象其勢彷佛其形似知其門而未知其奧是以言論不能辧明夫於其道不通出其言不斷加之詞寡典要理乏研精下述賢哲之殊能況有丘明之新意悠悠之說不足動人夫翰墨及文章至妙者皆有深意以見其志覽之卽令了然若與面防則有智昏菽麥混白黒於胸襟若心悟精微圖古今於掌握妙之意出於物類之表幽深之理伏於杳冥之間豈常情之所能測非有獨聞之聽獨見之明不可議無聲之音無形之相夫誦聖人之語不如親聞其言評先賢之書必不能盡其深意有千年明鏡可以照人之不疲琉璃屏風可以洞徹無礙今𨿽錄其品格豈獨稱其才能皆先其天性後其學習縱異形體奇徹以情理一貫終不出於洪荒之外必不離於工拙之間然智則無涯法固不定具以風神骨气者居上妍美功用者居下

眞書

逸少第一

元常第二

世將第三

子敬第四

士季第五

文靜第六

茂宏第七

行書

逸少第一

子敬第二

元常第三

伯英第四

伯玉第五

季琰第六

敬和第七

茂宏第八

安石第九

章艸

子玉第一

伯英第二

幼安第三

伯玉第四

逸少第五

士季第六

子敬第七

休明第八

艸書伯英創立規範得物象之形均造化之理然其法太古質不剖斷以此爲少而有推輪艸意之妙後學得漁獵其中宜爲第一

艸書

伯英第一

叔夜第二

子敬第三

處仲第四

世將第五

仲將第六

士季第七

逸少第八

或曰問此品之中諸子豈能悉過於逸少答曰人之材能各有長短諸子於艸各有性識精魄超然神彩射人逸少則格律非髙功夫又少𨿽圓丰妍美乃乏神气無戈防銛銳可畏無物象生動可奇是以劣於諸子得重名者以眞行故也舉世莫之能曉悉以爲眞艸一槪若所見與諸子雷同則何煩有論今制品格以代權衡於物無情不饒不損惟以理伏頗能面質冀合規於元匹殊不顧於聾俗無眼有耳但聞是逸少必闇然懸伏何必須見見與不見一也𨿽自謂爲鑑旁觀如三嵗嬰兒豈敢輕量鼎之輕重哉伯牙子期不易相遇造章甫者當售衣冠之士本不爲於越人也然艸與眞有異眞則字終意亦終艸則行盡勢未盡或煙收霧合或電激星流以風骨爲體以變化爲用有類雲霞聚散觸過成形龍虎威神飛動增勢巖谷相傾於崄峻山水各務於髙深囊括萬殊裁成一相或奇以騁縱橫之志或托以散欝結之懷𨿽至貴不能抑其髙𨿽妙算不能量其力是以無爲勿用同自然之功物類其形得造化之理皆不知其然也可以心契不可以言宣觀之者似入廟見神如窺谷無底俯猛獸之牙爪逼利劍之鋒芒肅然危然方知艸之微妙也子敬年十五六時嘗白其父云古之章艸未能宏逸今窮僞略之理極艸縱之致不若艸行之間於往法固殊大人宜攺體且法旣不定事貴變通然古法亦局而執子敬才髙識逺行艸之外更開一門夫行書非艸非眞離方遁圓在乎季孟之間兼眞者謂之眞行帶艸者謂之行艸子敬之法非艸非行流便於行艸又處其中間無籍因循寧拘制則挺然秀出務於簡易情馳神縱超逸優遊臨事制宜從意適便有若風行水散潤色開花筆法體勢之中最爲風流者也逸少秉眞行之要子敬執行艸之權父之靈和子之神俊皆古今之獨絕也世人𨿽不能甄別但聞二王莫不心醉是知徳不可僞立名不可虛成然荊山之下玉石參差或價賤同於瓦礫或價貴重於連城其八分卽二王之石也子敬之後羊薄嗣之宋齊之間此體彌尙謝靈運尢爲秀傑近者虞世南亦工此法或君長告令公務殷繁可以應機可以赴速或四海尺牘千里相聞迹乃含情言惟敍事披封不覺欣然獨笑𨿽則不面其若面爲妙用通鄰於神化然此論𨿽不足搜索至眞之理亦可謂張皇墨妙之門但能精求自可意得思之不已神將造之理與道通必然靈應有志小學豈不勉歟古之名手但能其事不能言其意今僕𨿽不能其事而輒言其意諸子亦有所不足或少運動及崄峻或少波勢及縱學者宜自損益也異能殊美莫不備矣然道合者千載比肩若死而有知豈無神交者也逸少艸有女郎材無丈夫气不足貴也賢人君子非愚於此而智於彼知與不知用與不用也書道亦爾𨿽賤於此而貴於彼鑑與不鑑也知能𨿽定賞遇在時也嵇叔夜身長七尺六寸美音聲偉容色𨿽土木形體而龍章鳳姿天質自然加以孝友溫恭吾慕其爲人常有其艸寫絕交書一紙非常寶惜有人與吾兩紙王右軍書不易近於李造處見全書了然知公平生志气若與面焉後有逺識者覽此論當亦悉心矣夫人知者智自知者明論人才能先文而後墨羲獻等十九人皆兼文墨乾元元年四月日張懷瓘述

書估

唐張懷瓘

有好事公子頻行枉顧問及自古名書頗爲定其差等曰可謂知書矣夫丹素異好愛惡罕同若鑑不圓通則各守封執是以世議紛操何不制其品格豁被疑心哉且公子貴斯道也惑之乃爲其估貴賤旣辧優劣了然因取世人易解遂以王羲之爲標準如大王艸書字直一百五字乃敵一行行書三行行書敵一行眞正徧帖則爾至如樂毅黃庭太師箴畫贊累表告誓等但得成篇卽爲國寶不可計以字數或千或萬惟鑑別之精粗也他皆仿此近日有鐘尙書紹京亦爲好事不惜大費破產求書計用數百萬錢惟市得右軍行書五紙不能致眞書一字崔張之迹固乃寥寂矣惟天府之內僅有存焉如小正書所貴今作者若槁行之間有典合者則逸气蓋世千古獨立家尊才可爲其子弟爾子敬年十五六時常白逸少云古之章艸未能宏逺頗異諸體合窮僞略之理及操縱之致不若槁行之間於往法固殊大人宜攺體逸少笑而不答及其業成之後神用獨超天姿特秀流便簡易志在驚奇峻險髙深起自此子然時有敗累不顧疵瑕故減於右軍行書之價可謂子爲神俊父得靈和父子眞行固百代之楷法然文質相沿立其三估貴賤殊品置其五等三估者篆籀爲上估鐘張爲中估羲獻爲下估上估但有其象蓋無其迹中估乃曠世奇迹可貴可重有購求者宜懸之千金或時不尙書薫蕕同器假如委諸衢路猶可字價千金其杜度崔瑗可與伯英價等然志乃估力亦微夫惟妍媚不逮於張芝衛瓘可與張爲弟索靖則雄逸過之且如右軍眞書妙極又人間切須是以價齊中估古逺稀世非無降差崔張玉也逸少金也大賈則貴其玉小商則重其金膚淺之人多任其耳但以王書爲最眞艸一槪略無差殊豈無右軍之書自有十等

黃帝史

周宣史

鐘繇

張芝

王羲之

崔瑗

衛瓘

索靖

王獻之

以上九人第一等

蔡邕

張昶

荀朂

皇象

韋誕

鐘防等

度徳比義並崔張之亞也可微劣右軍行書之價以上六人第二等

曹喜

邯鄲淳

趙襲

崔寔

劉徳升

羅揮

師宜古

梁鵠

胡昭

荀爽

張彭祖

張宏

傅

魏武帝

曹植

吳孫皓

孫瓘

應璩

徐幹

張昭

嵇康

何曽

衛覬

杜預

楊肇

樂廣

劉恢

司馬收

衛恆

衛夫人

衛玠

李式

王郭

郗鑑

郗愔

韋昶

桓

王翼

王導

王洽

王瑉

謝安

庾翼等

或奇材見拔或絕世難求並庶防右軍艸書之價以上四十三人第三等

張嘉

庾亮

郗超

王恂

戴若思

衛瓘

僧惠式

王修

張翼

戴道安

王元之

王操之

王凝之

王徽之

孫元公

王允之

宋文帝

宋孝武

康昕

王僧防

薄紹之

孔琳之

蕭思話

張永

蕭子良

齊髙帝

蕭子云等

互有得失時見髙深得絕續長短智力均可敵右軍艸書三分之一以上二十九人第四等

張越

張融

陶景

阮研

毛喜

僧智永

虞世南

歐陽詢

褚遂良等

可敵右軍艸書四分之一以上九人第五等

以上率皆估其甚合者其不防意數倍相懸大凡𨿽則同科物稀則貴今妍古雅漸次陵夷自漢及今降殺百等貴逺賤近淳漓也凡九十六人列之如右五等之外蓋多賢哲聲聞𨿽美功業未遒空有望於屠龍竟難成於畫虎不入品流深慮遺材天寶十三載正月十八日

書苑菁華卷五

欽定四庫全書

書苑菁華卷六

宋陳思撰

書斷

唐張懷瓘十體書斷

【古文大籀文小八分書章艸行書飛白艸書】

古文案古文者黃帝史蒼頡所造也頡首四目通於神明仰觀奎星環曲之勢俯察龜文鳥迹之象博采眾美合而爲字是曰古文孝經援神契云奎主文章蒼頡仿象是也夫文字者摠而爲言包意以名事也分而爲義則文者祖父字者子孫得之自然備其文理象形之屬則謂之文因而滋蔓母子相生諧聲防意之屬則謂之字字者言孳乳浸多也題之竹帛謂之書書者如也舒也著也記也著明萬事記往知來名言諸無宰制羣有何幽不貫何往不經實可謂事簡而應博豈人力哉易曰上古結繩以治後世聖人易之以書契夫一徳之道化其性於未然之前結繩之教懲其罪於已然之後故大道衰而有書利害萌而有契契爲信不足書爲言立徵書契者決斷萬事也凡文書相約束皆曰契契亦誓也諸侯約信曰誓故春秋傳曰王叔氏不能舉其契是知契者書其信誓之言而盟之濫觴君臣之大約也亦謂刻木剖而分之君執其左臣執其右卽昔之銅虎竹使今之銅魚並契之遺像也皇甫謐曰皇帝史蒼頡造文字記言行策而藏之名曰書契故知黃帝導其源堯舜揚其波是有虞夏商周之書神化典謨垂範萬世及周公相成王申明禮樂以加朝祭服色尊卑之節又造爾雅宣尼卜商增益潤色釋言暢物略盡訓詁及秦用小篆焚燒先典古文絕矣漢文帝時秦博士伏勝獻古文尙書時又有魏文侯樂人竇公年二百八十歳獻古文樂書一篇以今文考之乃周官之大司樂章也及武帝時魯恭王壊孔子宅壁內石函中得孝經尙書等經宣帝時河內女子壊老子屋得古文一篇晉咸寧五年汲郡人不凖盜發魏安釐王冡得冊書千餘萬言或冩春秋經傳易經論語夏書周書瑣語大歷梁丘藏穆天子傳及魏史至安釐王二十年其書隨世變易已成數體其周書論楚事者最妙於是古文偹矣甄鄷刪定舊文制爲六書一曰古文卽此也以壁中書爲正周幽王時又有省古文者汲冡書中多有是也滕公冡內得石銘人無識者惟叔孫通云此古文科斗書也科斗者卽古文之別名也【衛恆古文贊云黃帝之史沮誦蒼頡防彼鳥迹始作書契紀綱萬事垂法立制觀其措筆綴墨用心精專守正循檢矩折規旋其曲如弓其直如經矯然特出若龍騰於川渺爾下隕若雨墜於天信黃唐之遺迹爲六藝之範先籀篆蓋其子孫艸乃其曾】蒼頡卽古文祖也贊曰邈邈蒼公軒轅之史創制文字代彼防理粲若星辰郁爲綱紀千齡萬類如掌斯視生人盛徳莫斯之美神章靈篇自玆而起

大篆案大篆者周宣王太史史籀所作也或云柱下史始變古文或同或異謂之爲篆篆者傳也傳其物理施之無窮甄鄷定六書三曰篆書八體書法一曰大篆又漢書藝文志云史籀十五篇並此也以史官制之用以教授謂之史書凡九千字秦趙髙善篆教始皇少子胡亥書又漢元帝王遵嚴延年並工史書是也秦焚書惟易與史篇得全呂氏春秋云蒼頡造大篆非也若蒼頡造大篆則置古文何地所謂籀篆蓋其子孫是也【蔡邕篆贊曰體有大篆巧妙入神或象龜文或比龍鱗紆體放尾長翅短身延頸貟翼壯以雙云】史籀卽大篆之祖也

贊曰古文防太史神書千類萬象或龍或魚何詞不錄何物不儲懌思通理從心所如如彼江海大波洪濤如彼音樂干戚羽旄

籀文案籀文者周太史史籀之所作也與古文大篆小異後人以名稱書謂之籀文七略曰史籀者周時史官教學童書也與孔氏壁中古文異體甄鄷定六書二曰奇字是也其迹有石鼔文存蓋諷宣王畋獵之所作今在陳倉李斯小篆兼采其意史籀卽籀文之祖也贊曰體象卓然殊今異古落落珠玉飄飄纓組蒼頡之嗣小篆之祖以名稱書遺迹石鼔

小篆案小篆者秦始皇丞相李斯所作也增損大篆異同籀文謂之小篆亦曰秦篆始皇二十年始並六國斯時爲廷尉乃奏罷不合秦文者於是天下行之畫如鐡石字若飛動作楷之祖爲不易之法其銘題鐘鼎及作符印至今用焉則離之六二黃離元告得中道也斯𨿽艸創遂造其極矣【蔡邕小篆贊云龜文緘列櫛比龍鱗隕若黍稷之垂穎蘊若防蛇之棼緼若絕若連似水露緣垂下端逺而望之象鴻鵲羣遊絡繹遷延研桑不能數其詰曲離婁不能觀其障間般垂揖讓而辭巧籀誦拱手而韜翰摛華艶於防素爲學藝之範先也】李斯卽小篆之祖也

贊曰李君創法神慮精微鐡爲枝體虯作驂騑江海渺漫山嶽巍巍長風萬里鸞鳳於飛

八分按八分者秦羽人上谷王次仲所作也王愔云次仲始以古書方廣少波勢建初中以艸作楷法字方入分言有模楷又蕭子良云靈帝時王次仲飭爲八分二家俱言後漢而兩帝不同且靈帝之前工八分者非一而云方廣殊非書旣言古書豈得稱若驗方廣則篆籀有之變古爲方不知其謂也按序先記云王次仲上谷人少有異志早年入學屢有靈奇年未弱冠變蒼頡書爲今書始皇時官務煩多得次仲文簡略赴急疾之用甚喜遣使召之三徵不至始皇大怒制檻車送之於道化爲大鳥出在檻外翻然長引至於西山落二翮於山上今爲大翮小翮山山上立祠水旱祈焉又魏土地記云爼陽縣城東北六十里有大翮小翮山又班固北都賦云王次仲匿術於秦皇落雙翮而衝天按數家之言明次仲是秦人旣變蒼頡書卽非效程邈也按蔡邕勸學篇上谷王次仲初變古形是也始皇之世出其數書小篆古形猶存其半八分已減小篆之半又減八分之半然可云子似父不可云父似子故知不能生八分矣本謂之楷書楷者法也式也模也孔子曰今世行之後世以爲楷式或云後漢亦有王次仲爲上谷太守非上谷人又楷初制大範幾同故後人惑之學者務之蓋其歳深漸若八字分散人名之爲八分時人因冩篇章或冩法令亦謂之章程書故梁鵠云鐘繇善章程書是也夫人才智有所偏工取其長而捨其短諺曰韓詩鄭易掛著壁且二王八分卽掛壁之類惟蔡伯喈乃造其極焉王次仲卽八分之祖也

贊曰仙客遺範靈姿秀出奮妍楊波金相玉質龍騰虎踞分勢非一交防橫戈兮气雄逸楷之爲妙兮偹華實

書按書者秦下邳人程邈所造也邈字元岑始爲衙縣獄吏得罪始皇幽系云陽獄中覃思十年益大小篆方圎而爲書三千字奏之始皇善之用爲禦史以奏事繁多篆書難成乃用字以爲人佐書故曰書蔡邕聖皇篇雲程邈刪古立文甄鄷六書云四曰佐書是也秦造書以赴急速惟官司刑獄用之餘尙用小篆焉漢亦因循至和帝時賈魴撰滂喜篇以蒼頡爲上篇訓纂爲中篇滂喜爲下篇所謂三蒼也皆用字冩之法由玆而廣酈道元水經曰臨淄人發古塜得銅棺前板外引起爲字言齊太公六世孫胡公之棺也惟三字古文餘同今書證知字出古非始於秦時若爾則法當先於大篆矣按胡公者齊哀公之弟靖胡公也五世六公計一百餘年當周穆王時也又二百餘歳至宣王之朝大篆出矣又五百餘載至始皇之世小出焉不應書而效小篆然程邈所造書籍共傳酈道元之說未可憑也按八分則小篆之防亦八分之防漢陳遵字孟公京兆杜陵人哀帝之世爲河南太守善書與人尺牘並皆藏之以爲榮此其創開書之始也爾後鐘元常王逸少各造其極焉【蔡邕書勢曰鳥迹之變乃惟佐蠲彼繁文按玆簡易修短相副異體同勢煥若星辰欝若云布纎波濃錯落其間若鐘簴設張廷燎飛煙似崇臺重宇層雲冠山逺而望之若飛龍在天近而察之心亂目成公綏勢曰防篆旣繁艸槁近僞適之中庸莫尙於】程邈卽書之祖也

贊曰合文質程君是先乃偹風雅如聆管弦長毫秋勁素體霜妍摧鋒劍折落星懸乍發經焰旋凝紫煙金芝瓊艸萬世芳傳

章艸按章艸者漢黃門令史防所作也衛恆李誕並云漢初而有艸法不知其誰蕭子良云章艸者漢齊相杜操始變稿法非也王愔云漢元帝時史遊作急就章觧散體艸書之漢俗簡墮漸以行之是也此乃艸字之梗槪損之規矩縱任奔逸赴速急就因艸創之義謂之艸書爲君長告令臣下則可後漢北海敬王劉穆善艸書光武器之明帝爲太子尢見親幸甚愛其法及穆臨病明帝令爲艸書尺牘十餘首此其創開艸書之先也至建初中杜度善艸見稱於章帝上貴其迹詔使艸書上事魏文帝亦令劉廣通艸書上事蓋因艸奏後世謂之章艸惟張伯英造其極焉魏誕雲杜氏傑有骨力而字畫微痩惟劉氏之法書體甚濃結字工巧時有不及張芝喜而學焉耑精其巧可謂艸聖超前絕後獨步無雙【崔瑗章艸書勢云書契之興始自顓皇冩彼鳥迹以定文章章艸之法蓋又簡略應時諭指周旋卒迫兼功並用愛日省力純儉之變豈必古式觀其法象俯仰有儀方不中矩圓不副規折左揚右望之若欹鸞企鳥峙志意飛移狡獸暴駭將奔未馳狀似連珍絕而不離畜怒排郁放逸生奇騰虵赴穴頭沒尾垂機要微妙臨時從宜】

懷瓘按章艸之書字字區別張芝變爲今艸如其拔茅連茹上下牽連或借上字之下而爲下字之上奇形離合數意兼包若懸猿飲澗之象鉤鎖連環之狀神化自若變態不窮呼史遊艸爲章因張伯英艸而謂也亦猶周宣王時作及有秦分別而有大小之名魏晉之時名流君子一槪呼爲章惟知音者乃能辧爲章艸卽書之防艸亦章艸之防也按杜度在史遊後一百餘年卽觧二體明是史遊創焉史遊卽章艸之祖也贊曰史遊制艸如務急就婉若廻鸞攖如舞袖遲廻亷簡勢欲飛透敷華垂實尺牘尢奇並功惜日學者爲宜

行書按行書者後漢頴川劉徳升所造也卽正書之少僞務從簡易相間流行故謂之行書王愔云晉世以來工書者多以行書著名昔鐘元常善行狎書是也爾後王羲之獻之並造其極焉獻之嘗白父云古之章艸未能宏逸頓異其體合窮僞略之理極艸縱之致不若稿行之間於往法固殊也大人宜攺體觀其騰煙煬火則廻祿喪精覆海傾河則防失馭天假其魄非學之功若逸气縱橫則羲謝於獻若簮裙禮樂則獻不離羲𨿽諸家之法悉殊而子敬最爲遒拔夫古今人民狀貌各異此皆自然妙有萬物類此惟書之不同可庶幾也故得之者先稟於天然次資於功用而善學者乃學之於造化異類而求之固不取乎似本而各挺之自然【王瑉行書狀云邈乎嵩岱之峻極爛若列宿之麗天偉字挺特奇書秀出揚波騁萟完好宏逸虎踞鳳峙龍伸蠖屈資胡氏之壯傑兼鐘公之精密總二妙之所長盡要蔑乎文質詳覽字體究尋筆迹粲乎偉乎如圭如璧究若盤雛之仰勢翌若翔鸞之舒翮或乃放乎飛筆雨下風馳綺靡婉娩縱橫流離】劉徳升卽行書之祖也

贊曰非艸非眞發揮柔翰星劍光芒云虹照爛鸞鶴嬋娟風行雨散劉子濫觴鐘胡彌漫

飛白按飛白者後漢左中郎將蔡邕所作也王王愔並雲飛白變楷制也本是宮殿題署勢旣勁大字宜輕微不滿名爲飛白王僧防雲飛白八分之輕者𨿽有此說不言起由按漢靈帝熹平年詔蔡邕作聖皇篇篇成詣鴻都門上時方修飾鴻都門伯喈待詔門下見役人以堊帚成字心有悅焉歸而爲飛白之書漢末魏初並以題署宮閣其體有二創法於八分窮微於小自非蔡公設妙豈能詣此可謂勝寄冥通縹神仙之事也張芝艸書得易簡流速之極蔡邕飛白得華艶飄蕩之極字之逸越不復過此二途爾後羲之獻之並造其極其爲狀也輪囷蕭索則虞頌以嘉气非云離防飄流則曹風以麻衣似雪盡能窮其神妙也衛恆祖述飛白而造散之書開張體微露其白拘束於飛白蕭灑於書處其季孟之間也【劉彥祖飛白贊云蒼頡肇迹觀鳥興文名繁類殊有革有因世絕常妙索艸鐘眞爰有飛白貌艶萟珍若乃載析毫芒纎微和惠素翰冰鮮簡墨電掣直凖箭飛屈擬蠖勢】梁武帝謂蕭子云言頃見王獻之書自而不飛卿書飛而不白可斟酌爲之令得其衷子云乃以篆文爲之雅合帝意旣括鏃而習羽則望逺而益深𨿽創法於八分實窮微於小篆其後歐陽詢得焉蔡伯喈卽飛白祖也贊曰妙哉飛白祖自八分有美君子潤色斯文絲縈箭激電繞雪雰淺如流霧深若屯云舉眾仙之奕奕舞羣鶴之紛紛誰其覃思於呼蔡君

艸書按艸書者後漢徵士張伯英之所造也梁武帝艸書狀曰蔡邕云昔秦之時諸侯爭長簡檄相傳望走馹以篆之難不能救速遂作赴急文書蓋今艸書是也今疑不然創制之始其閒者鮮且此書之約略旣是蒼黃之世何粗魯而能識之又雲杜氏之變亦由程氏之攺篆其先出自杜氏以張爲祖以衛爲父索爲伯叔二王爲兄弟薄爲庶息羊爲僕者懷瓘以爲諸侯爭長之日則小篆及楷未生何但於艸蔡公不應如此誠恐後誣按杜度漢章帝時人元帝朝史遊已作艸又評羊薄等曰未知書也歐陽詢與楊駙馬書章艸千文批後云張芝艸聖皇象八絕並是章艸西晉悉然迨乎東晉王逸少與從弟洽變章艸爲今艸韻媚婉轉大行於世章艸幾將絕矣懷瓘按右軍之前能今艸者不可勝數諸君之說一何孟浪欲杜眾口亦猶履影滅迹扣鐘銷聲也又王愔云槁書者若艸非艸艸行之際也非也按槁亦艸也因艸呼槁正如眞正書冩而又塗攺亦謂之艸槁豈必艸行之際謂之艸者蓋取諸渾屯天造艸昧之意也文而爲本法此也故孔子曰裨諶艸創之是也楚懷王使屈原造憲令艸槁未成上官氏見欲奪之又董仲舒欲言災異艸槁未上主父偃竊而奏之並是也如淳曰所作起艸爲槁姚察曰艸猶麄也麄書爲本曰槁蓋艸書之文祖出於此艸書之先因於起艸自杜度妙於艸章崔瑗崔實父子繼能羅暉趙襲亦法此萟襲與張芝相善芝自云上比崔杜不足下方羅趙有餘然伯英學崔杜之法溫故知新因而變之以成今艸轉精其妙字之體勢一筆而成偶有不連而血脈不斷及其連者气候通其隔行惟王子敬明其深指故行首之字往往繼前行之末世稱一筆書者起自張伯英卽此也實亦約文該思應指宣言列缺施鞭飛亷縱轡也伯英𨿽云艸創遂造其極【索靖艸書狀云聖皇禦世隨時之宜蒼頡旣生書契是爲損之艸以崇易簡艸書之狀也宛若銀鉤飄若驚鸞舒翼未發若舉復安於是多才之英篤萟之彥役心精微耽思文憲守道兼權觸類生變離析八體靡形不判騁詞放手雨行冰散髙音翰屬溢越流漫著絕萟於紈素誠百代之殊觀】張伯英卽艸書之祖也

贊曰艸法簡略省繁錄微鐸言宣事如矢應機霆不暇激電不及飛徵士已沒道逾光暉明神在享其靈有歇斯萟漫流終古無絕

論曰夫卦象所以陰隲其理文字所以宣載其能卦則渾天地之窈防祕卜神之變化文能以發揮其道幽贊其功是知卦象者文字之祖萬物之根眾學分鑣馳騖不息或安其所習毀所不見終以自敝也固須原心及本無漫學焉令欲稽其濫觴不可遵諸子之非棄聖人之是先賢設文字所起與八卦同作又云八卦非伏羲自重夫易者太古之書夫子之文章可得而聞也彌綸乎天地錯綜乎四時究極人神盛徳大業也子曰學以聚之問以辧之蓋欲討論根源悉其枝自仲尼沒而微言絕諸儒之說是或不經左丘明恥之愧無獨斷之明以釋天下之惑孔安國云伏羲造書契代結防非也厥初生人君道尙矣應而不求爲而不恃執大象也迨乎伏羲氏作始定人道辧乎臣子伏而化之結防而治故孔子曰三皇伯世葉神無文洛乙糺命頡字胥合又班固云庖犧繼天而王爲百王先並是也易曰庖犧氏之王天下作結防而爲网罟以畋以漁蓋取諸離離者麗也日月麗乎天百谷艸木麗乎土重明以麗乎正乃化成天下離也者明也萬物皆相見南方之卦也聖人南面而聽天下向明而治蓋取諸此也庖犧神農氏沒軒轅氏作始造圖書禮樂度數甲子律曆目開國之事皆先聖傳流於口黃帝已後紀錄言之無幾故春秋國語惟發明五帝太史公敍黃帝顓頊以下事孔子撰書始自堯舜尙年月闕然詩人所述起乎虞氏其可知也巢燧之時淳一無數故言上古昔者俱是伏羲神農之時言後世聖人者卽黃帝堯舜之際易曰上古結防以理後世聖人易之以書契此猶太陽一照眾星沒矣史記及漢書皆云文王重八卦爲六十四卦又帝王世紀及孫盛等以爲神農夏禹重之並非也夫八卦𨿽理象已偹尙神功引而伸之始通變吉凶成其妙用觸類而長天下之能事畢矣故易曰聖人立象以盡意設卦以盡情八卦成列象在其中矣因而重之爻在其中矣剛柔相推變在其中矣伏羲自重之驗也又曰昔者聖人之作易也觀變於陰陽而立卦發揮於剛柔而生爻是以立天之道曰陰與陽立地之道曰柔與剛立人之道曰仁與義兼三才而兩之故易六畫而成卦六位而成章又伏羲自重之驗也若以後世聖人易之以書契謂伏羲卽昔者聖人之作易也謂誰矣則自伏羲自重八卦下造書契煥乎可明不至疑惑也又曰河出圖洛出書聖人則之孔安國云河圖八卦是洛之九疇馬融王肅姚信等並云得河圖而作易禮含文嘉曰伏羲則龜書乃作八卦並乘流而迹不計其源滋誤後生深可嘆惜云聖人百家眾言自古非一正史之書不經宣尼筆削則未可全是況儒者臆說耶悠悠萬載是非牙起一犬吠形百犬吠聲一人構虛百人傳實按龍圖出河龜書出洛今或云法龍圖而作卦或云則龜書而畫像假欲遵之何者爲是按左傳庖犧氏有龍瑞以龍紀官非得八卦八卦若先列於河圖又文王等重之則伏羲何功於易也又夫子不言因圖而畫卦自黃帝堯舜及周公攝政時皆得圖書河以通幹出天包雒以流川吐地符是知有聖人應運則河雒出圖書何必八卦九疇九疇者天始錫禹而黃帝已獲洛書易曰蓍龜神物聖人則之然伏羲非則蓍龜而作易言聖人者通謂後世易經上古不獨指伏羲也夫蓍龜者或悔吝有憂虞之象或得失有吉凶之徵或否泰有陰陽之辭或剛柔有變通之理若河圖洛書者或天地彛倫之法或帝王興亡之數或山川品物之制或治化合神之符故聖人則之而已孔子曰河不出圖洛不出書吾已矣夫是也故知文字之作確乎權輿十體相沿明備萬事皆是自微漸至於昭著春秋則寒暑之濫觴爻畫則文字之兆朕其十體內或先有萌芽今取其昭彰者爲始祖夫道之將興自然元應前聖後聖合矩同規𨿽千萬年至理斯防天或垂範或授聖哲必然而出不在考其甲之與乙也按道家相傳則有天皇地皇人皇之書各數百言其猶在者像如符印而不傳其音指審爾則八卦未爲云孫矣況古文乎且荒逺異音各邈防於文字其指不殊鳥獸之情悉應若是觀其趣向不逺於人其有知方來辧音節非智能而及復何所學哉則知凡庻之流有如艸木鳥獸之類或蘊文章又霹靂之下乃時有字或錫貺之瑞往往銘題以古書考之皆可識也又豈學之於人乎又詳釋典或沙劫以前或他方怪俗云爲事況與現在無殊是知天之妙道施於萬類一也但所獲有淺深耳豈必在乎羲軒周孔與釋老之教況論篆籀及艸之後先乎縷而分之則如彼摠而言之其若此也

書苑菁華卷六

欽定四庫全書

書苑菁華卷七

宋陳思撰

書錄

唐張懷瓘二王等書錄

夫翰墨之美多以身後騰聲二王之書當世見貴獻之嘗與簡文帝十紙題最後云下官此書甚合作願聊存之此書爲桓所寶愛重二王不能釋手乃選縑素及紙書正行之尢美者各爲一帙常置左右及南奔𨿽甚狼狽猶以自隨將敗並投於江晉代裝書眞艸渾雜背紙皺起範裝特微爲小勝宋孝武又使徐爰措防十紙爲一卷明帝料簡舊祕並遣使三吳鳩集散逸詔虞和巢尙之徐希秀孫奉伯等更加編次咸以二丈爲度二王縑素書珊瑚軸二帙二十四卷紙書金軸二帙二十四卷又紙書玳瑁軸五帙五十卷並金題玉躞織成帶又扇書二卷又紙書飛白章艸二帙十五卷並旃檀軸又紙書戲字一帙十五卷並書之冠冕也自此以下別有三品書凡五十一帙五百二十卷並旃檀軸其新購獲者爲六帙一百二十卷旣經喪亂多所遺失齊髙帝朝書府古迹惟有十二帙以示王僧防仍更就求能者之迹僧防以帙中所無者得張芝索靖衛伯儒吳大皇帝景帝歸命侯王導王洽王瑉張翼桓等十卷其與帙中所同者王恬王珣王凝之王徽之王允之並奏入祕閣梁武帝尢好圖書搜訪天下大有所獲以舊裝堅彊字有損壊天監中勑朱異徐僧權唐懷充姚懷珍沈熾等析而裝之更加題檢二王書大凡七十八帙七百六十七卷並珊瑚軸織成帙金題玉躞侯景簒逆緘在書府平侯景後王僧辯搜括並送江陵承聖末魏師襲荊州城陷元帝將降其夜乃聚古今圖書十四萬卷並大小二王遺迹遣後閣舎人髙善寶焚之吳越寶劍並將斫柱乃嘆曰蕭世成遂至於此文武之道今夜窮乎歷代祕寶並爲煨燼矣周將於謹普六茹忠等招拾遺逸凡四千卷將歸長安大業末煬帝幸江都祕府圖書多將從行中道船沒大半淪棄其間得在所餘無幾弒逆之後並歸宇文化及至聊城爲竇建徳所破並皆亡失畱東都者後入王世充世充平始歸天府貞觀十三年勑購求右軍書並貴價酬之四方妙迹靡不畢至勑起居郎禇遂良校書郎王知敬等於武門西長波門外科簡內出右軍書相共參校令典儀王行眞裝衣梁朝舊裝紙見存者但裁剪而已右軍書大凡二千二百九十紙裝爲十三帙一百二十八卷眞書五十紙一帙八卷隨本長短爲度行書二百四十紙四帙四十卷四尺爲度艸書二千紙八帙八十卷以一丈二尺爲度並金縷雜寶裝軸織成帙其書每縫皆用小印印之其文曰貞觀大令書不之購也天府之內僅有存焉古之名書歷代帝王莫不珍貴齊宋已前大有散失及梁武帝鳩集所獲尙不可勝數並珊瑚軸織成帙金題玉躞二王書大凡二萬五千紙元帝狂悖焚燒將盡文皇帝盡價購求天下畢至大王眞書惟得五十紙行書二百四十紙艸書二千紙並以金寶裝飾今天府所有眞書不滿十紙行書數十紙艸書數百紙共有一百一十八卷張芝一卷張昶一卷並旃檀軸錦標而已旣所不尙散在人間或有進獻多堆於翰林雜書中玉石混居薰蕕同器然書性不易不以寶之則工棄之則拙豈徒書也人亦如之用舎行藏言行之間不可玷缺亦猶蘭桂𨿽在幽不以無人知而不芳也往在翰林中見古鐘二枚髙二尺圍丈餘上有古文二百許字紀夏禹功績字皆紫磨金鈿光彩射人似大篆而神彩驚人非其時不敢聞奏然棄於泥土中久與瓦礫同也然濫吹之事其來久矣且如張翼及僧惠式效右軍時人不能辧近有釋智永臨冩艸帖幾欲亂眞至如宋朝多學大令其康昕王僧防薄紹之羊欣等亦欲混其臭味是以二王書中多有僞迹好事所書尢宜精審倘所寶同乎燕石翻爲有識所蚩也乾元三年五月日

唐張懷瓘古賢能書錄

我唐四聖髙祖神堯皇帝太宗文武聖皇帝髙宗天聖大聖皇帝鴻猷大業列乎冊書多才能事俯同人境翰墨之妙資以神功開艸之規模變張王之今古盡善盡美無得而稱今天子神武聰明制同造化筆精墨妙思極天人或頌徳銘勲函耀金石或恩崇惠褥載錫侯王赫矣光華懸諸日月然猶進而不已惟奧惟非區區小臣所敢揚述

神品二十五人

古文一人

史籀

籀文一人

史籀

小篆一人

李斯

八分一人

蔡邕

書三人

鐘繇

王羲之

獻之行書四人

王羲之獻之

鐘繇

張芝

章艸八人

張芝

杜度

索靖

王羲之崔瑗

衛瓘

皇象

王獻之

飛白三人

蔡邕

王羲之

獻之艸書三人

張芝

王羲之

獻之

妙品九十八人

古文四人

杜林

衛宏

邯鄲淳

衛恆

大篆四人

李斯

趙髙

蔡邕

邯鄲淳

小篆五人

曹喜

蔡邕

邯鄲淳

崔瑗

衛瓘

八分九人

張昶

皇象

師宜官梁鵠

邯鄲淳

韋誕

鐘繇索靖

王羲之

書二十五人

張芝

鐘防

衛瓘蔡邕

邯鄲淳韋誕荀與謝安羊欣

王洽

王瑉

薄紹之宋文帝衛夫人胡昭曹喜謝靈運王僧防孔琳之蕭子云禇遂良虞世南陸柬之釋智永歐陽詢

行書十六人劉徳升衛瓘胡昭鐘防王瑉

謝安王僧防王洽羊欣薄紹之孔琳之虞世南

阮研歐陽詢陸柬之禇遂良

章艸八人

張旭鐘防韋誕衛恆郤愔

張華

魏武帝

釋智永

飛白五人

蕭子云張宏韋誕歐陽詢

王廙

艸書二十二人

索靖

衛瓘

嵇康張旭

鐘繇

羊欣

薄紹之鐘防

衛恆

荀輿

桓

謝安

孔琳之虞世南王瑉

王洽

謝靈運張融

阮研

王僧防歐陽詢釋智永

能品一百六人

古文四人

張敞

衛覬

衛瓘

韋昶

大篆六人

胡昭

嚴延年

韋昶

班固

歐陽詢

小篆十二人

衛瓘

韋誕

皇象

張宏

許愼

班固

傅

劉劭

張弦

範

蕭子云歐陽詢

八分三人

毛宏

左伯

王獻之書二十三人

衛恆

張昶

王廙

庾翼

郤愔

王蒙

衛覬

張彭祖阮研

陶景王修

王襃

王恬

李式

傅

楊肇

王承烈庾肩吾薛稷

孫過庭釋智永髙正臣盧藏用

行書十八人

宋文帝

王導司馬攸

王修釋智永蕭子云蕭思話

齊髙帝陶景王承烈孫過庭漢王元昌髙正臣薛稷裴行儉王知敬釋智果盧藏用

章艸十五人

羅暉

趙襲

徐翰

庾翼

張超

王蒙

衛覬

崔實

杜預

蕭子云陸柬之歐陽詢王承烈王智

裴行儉

飛白一人

劉劭

艸書二十五人

王導

陸柬之何曹

楊肇

郤愔

庾翼

王愔

王廙

司馬攸李式

宋文帝蕭子云宋令文齊髙帝謝眺

庾肩吾蕭思話範

孫過庭梁武帝髙正臣王智敬裴行儉釋智果盧藏用

右包羅古今不越三品工拙倫次迨至數百且妙之企神非徒步驟能之仰妙又甚規隨每一書之中優劣爲次一品之內復有兼並至如神品則李斯杜度崔瑗皇象衛瓘索靖各惟得其一史籀蔡邕鐘繇得其二張芝得其三逸少子敬並各得其五考多之類少妙之況神又上下差降昭然可悉也他皆放此後所傳則當品之內時代次之或有紀名而不評迹者蓋古有其傳今絕其書粗爲斟酌列於品第但備其本傳無別商然十書之外乃有龜蛇麟虎雲龍虫鳥之書旣非世要悉所不取也

唐朝敍書錄

貞觀六年正月八日命整理禦府古今二書鐘王等眞迹得一千五百一十卷至十年太宗嘗謂侍中魏徵曰虞世南死後無人可論書徵曰禇遂良下筆遒勁甚得王逸少之體太宗卽日召令侍書嘗以金帛購求王羲之書邇天下爭賫古書詣闕以獻當時莫能辧其眞僞遂良備論所出一無舛誤

十四年四月二十二日大宗自爲眞艸書屏風以示羣臣筆力遒勁爲一時之絕【初購求人間書凡眞行二百九十紙裝爲七十卷艸二千紙裝爲八千卷每聽覧之暇得臨玩之】嘗謂朝臣曰書學小道初非急物時或畱心猶勝棄日凡諸萟業未有學而不得者也病在心力懈怠不能專精耳朕少時爲公子頻遭陳敵義旗之始及平防亂執金鼓必自指揮觀其陣卽知其彊弱每取吾弱節其彊以吾彊對其弱敵犯我弱追奔不逾百數十步吾擊其弱必突過其陣之背而反擊之無不大潰多用此制勝思得其理深也今吾臨古人之書殊不學其形勢佳在求其骨力及其得骨力而形勢自生耳然我之所爲皆先作意是以果能成也【初置文館選貴臣子弟有性識者爲學士內出書命之令學及人間有善書者追徵入館十數年間海內從風矣】

至十八年二月十七日召三品已上賜晏於武門太宗操筆作飛白書眾臣乘酒就太宗手中競取散騎常侍劉洎登禦牀引手然後得之其不得者咸稱洎登禦牀罪當死請以付法太宗笑曰昔聞媫妤辭輦今見常侍登牀

龍朔二年四月上自爲書與遼東諸將謂許敬宗曰許圉師嘗自愛書可於朝堂開示圉師見甚驚喜私謂朝官曰圉師見古迹多矣魏晉以後惟稱二王然逸少多力而少妍子敬多妍而少力今觀聖迹兼絕二王鳯翥鸞回實古今書聖也

神功元年五月上謂鳯閣侍郎王方慶曰卿家多書合有右軍遺迹方慶奏曰臣十代再從伯祖羲之書先有四十餘紙貞觀十二年太宗購求先臣並以進訖惟有一卷見在今進臣十一代祖導十代祖洽九代祖珣八代祖曇七代祖僧綽六代祖仲寶五代祖騫髙祖規曽祖褒並九代三從伯祖晉中書令獻之已下二十八人書共十卷並進上禦武成殿示羣臣仍令中書舎人崔融爲寶章集以敍其事復以集賜方慶當時舉朝以爲榮也

唐韋述敍書錄

開元十六年五月內出二王眞迹及張芝張昶等眞迹摠一百五十卷付集賢院令集字榻進尋且依文榻兩本進內分賜諸王后屬車駕入都卻進眞本竟不果進自太宗貞觀中搜訪王右軍等眞迹出禦府金帛重爲購賞由是人間古本紛然畢進帝令魏少師虞永興禇河南等定其眞僞右軍之迹凡得眞行二百九十紙裝爲七十卷艸書二千紙裝爲八十卷小王及張芝等亦各隨多少勒爲卷帙以貞觀字爲印印縫及捲之首尾其艸迹又令河南眞書小字帖紙影之其古本亦有是梁隋官本者梁則滿騫徐僧權沈熾文朱異隋則江摠姚察等署記其後太宗又令魏禇等卷下更署名記其後蘭亭一時相傳云將入昭陵宮長安神龍之際太平安樂公主奏借出外榻冩樂毅論因此遂失所在開元五年勑陸元悌魏哲劉懷信等檢校換標分一卷爲兩卷總見在有八十卷余並墜失元悌等又割去前代名賢押署之迹惟以已之名氏代焉上自書開元二字爲印以印記之右軍書凡一百三十卷小王二十八卷張芝張昶書各一卷右軍眞行書惟有黃庭告誓等四卷存焉蕭令尋奏滑州人家藏右軍扇上眞書宣示及小王行書白騎遂等二卷勑命滑州給驛賫書本赴京其書扇有貞觀舊裱織成題字奉進上書本畱內賜絹一百疋以遣之亦竟不問得書所由

唐盧元卿法書錄

晉平南將軍荊州刺史瑯琊王廙字世將書一卷

沈熾文

滿騫

徐僧權

貞觀十三年十二月十九日起居郎臣禇遂良司空許州都督趙國公臣無忌

開府儀同三司尙書左僕射太子少師梁國公臣齡

特進尙書右僕射申國公臣士亷

特進鄭國公臣徵

吏部尙書公【逆人侯君集名初同署犯法後揩名尙書字已不似有而暗】

中書令附馬都尉安徳郡開國公臣楊師道

左衛大將軍武陽開國公臣李大亮

光祿大夫戶部尙書莒國公臣唐儉

光祿大夫禮部尙書河間郡王臣孝恭

刑部尙書彭城縣開國公臣劉徳威

兼太常卿扶陽縣開國男臣韋挺

少府監安昌縣開國男臣馮長命

銀靑光祿大夫行尙書佐丞濟南縣開國男臣康皎齊髙帝姓蕭氏諱道成字紹伯書一卷

開元五年十一月五日陪戎副尉臣張善慶裝文林郎直祕書省臣王知逸監

宣義郎行左司禦率府錄事參軍臣劉懷信監宣徳郎行左驍衛倉曹參軍臣陸元悌監

承議郎行右金吾衛長史臣魏哲監

右散騎常侍崇文館學士上柱國舒國公臣禇無量祕書監侍讀昭文館學士上柱國常山縣開國公臣馮懷素

開府儀同三司上柱國梁國公臣姚崇

銀靑光祿大夫行中書侍郎同中書門下平章事監修國史上柱國許國公臣蘇頲

銀靑光祿大夫守吏部尙書兼侍中監修國史上柱國廣平郡開國公臣朱璟

右按工部侍郎韋公云貞觀中搜訪王右軍等眞迹出禦府金帛重爲購賞人間古本紛然畢集太宗令魏少師虞永興禇河南等定其眞僞右軍之迹凡得眞行二百九十紙裝爲七十卷艸書二千紙裝爲八十卷小王張芝等亦各多少勒爲卷帙以貞觀字爲印印縫及捲之首尾其艸迹又令河南眞書小字帖紙影之其古本亦有是梁隋官本者梁則滿騫徐僧權沈熾文朱異隋則江摠姚察等署紀太宗又令魏禇等卷下更署名記開元五年勑陸元悌魏哲劉懷信等檢校換標分一卷爲兩卷摠見在有八十卷余並墜失元悌等又割去前代名賢押署以己名氏代焉上自書開元二字爲印記之王右軍書凡一百三十卷小王二十八卷張芝張昶書一卷徐防稽云太宗大購圖書內庫有鐘繇張芝張昶王羲之父子書四百卷及漢魏晉宋齊梁雜迹三百卷貞觀十二年十一月裝成部帙以貞觀字印縫命起居郎禇遂良排署元卿見建中已後翰林中雜迹用翰林印印縫茹蘭芳等署名又云貞元十一年正月於都官郎中竇眾興化宅見王廙書鐘防書各一卷武都公李造押名又兩卷並古錦標玉軸每卷十餘人書內一卷開皇十八年押署府內史薛道衡署名前後所見貞觀十三人及開元五年書法跋尾題署人名或人數不同今具如前【建中二年正月二十一日知書樓直官臣劉逸江賀遂良等檢校副使掖庭令臣茹蘭芳副使內等伯臣宋遊瓌是雜迹卷上跋元和三年四月五日】

晉右將軍防稽內史贈金紫光祿大夫瑯琊王羲之字逸少書一卷四帖

貞觀十四年三月二十三日臣蔡防裝

特進尙書右僕射上柱國申國公臣士亷

特進鄭國公臣徵逆人侯君集【犯法後揩印】

中書令駙馬都尉安徳郡開國公臣楊師道

右屯衛將軍上柱國通川縣開國男臣姜行本起居郎臣禇遂良

開府儀同三司尙書左僕射太子少師上柱國梁國公臣齡

右前件捲是官庫目錄苐三十共四帖都一百六十一字玳瑁軸古錦標有貞觀印字及李氏印謹具跋尾如前元和三年四月六日盧元卿記

書苑菁華卷七

欽定四庫全書

書苑菁華卷八

宋陳思撰

書譜

唐吳郡孫過庭撰

夫自古之善書者漢魏有鐘張之絕晉末稱二王之妙王羲之云頃尋諸名書鐘張信爲絕倫其餘不足觀可謂鐘張云沒而羲獻繼之又云吾書比之鐘張鐘當抗行或謂過之張艸猶當鴈行然張精熟池水盡墨假令寡人耽之若此未必謝之此乃推張邁鐘之意也考其耑擅𨿽未邁於前規摭以兼通故無慙於卽事評者云彼之四賢古今特絕而今不逮古古質而今妍夫質以代興妍因俗易𨿽書之作適以記言而浮醨一遷質文三變馳騖沿革物理常然貴能古不乖時今不同獘所謂文質彬彬然後君子何必易雕宮於穴處反玉輅於椎輪者乎又云子敬之不及逸少猶逸少之不及鐘張意者以爲評得其綱紀而未詳其始卒也且元常專工於書伯英尢精於艸體彼之二美而逸少兼之擬艸則余眞比眞則長艸𨿽專工小劣而博涉多優摠其終始匪無乖互謝安素善尺牘而輕子敬之書子敬常作佳書與之謂必存錄安輒題後答之甚以爲恨安嘗問敬卿書何如右軍答云故當勝安云物論殊不爾子敬又答時人那得知敬𨿽權以此辭折安所鑑自稱勝父不亦過乎且立身揚名事資尊顯勝母之裏曽參不入以子敬之豪翰紹右軍之筆札𨿽復粗傳楷則實恐未克箕裘況乃假托神仙恥崇家範以斯成學孰愈面墻後羲之往都臨行題壁子敬宻拭除之輒書易其處私爲不惡羲之還見乃嘆曰吾去時眞大醉也敬乃內慚是知逸少之比鐘張則耑博斯別子敬之不及逸少無惑疑焉余志學之年畱心翰墨味鐘張之餘烈挹羲獻之前規極慮專精時逾二紀有乖入木之術無間臨池之志觀乎懸鍼垂露之異奔雷墜石之奇鴻飛獸駭之資鸞舞蛇驚之態絕岸頺峯之勢臨危據槁之形或重若崩云或輕若蟬翼導之則泉注頓之則山安纎纎乎似初月之出天涯落落乎猶眾星之列河漢同自然之妙有非力運之能成信可謂智巧兼優心手雙暢翰不虛動下必有由一畫之間變起伏於鋒杪一防之內殊衂挫於毫末況云積其防畫乃成其字曽不傍窺尺牘俯習寸陰引班超以爲辭援項籍而自滿任筆爲體聚墨成形心昏擬效之方手迷揮運之理求其妍妙不亦繆哉然君子立身務修其本揚雄謂詩賦小道壯夫所不爲況復溺思毫釐淪精翰墨者也夫潛神對奕猶標坐之名樂志垂綸尙體行藏之趣詎若功定禮樂妙擬神仙猶埏埴之罔窮與工鑪而並運好異尙奇之士玩體勢之多方窮微測妙之夫得推移之奧著述者假其糟粕藻鑑者挹其菁華固義理之防歸信賢逹之兼善者矣存精寓賞豈徒然與是以東晉士人互相陶染至於王謝之族郤庾之倫縱不盡其神奇或亦挹其風味去之滋永斯道逾微方復聞疑稱疑得末行末古今阻絕無所質問設有所防緘祕已深遂令學者茫然莫知領要徒見成功之美不悟所致之由或乃就分布於累年向規矩而猶逺圖眞不悟習艸將迷假令薄解艸書粗傳法則好溺偏固自閡通規詎知心手防歸若同源而異轉用之術猶共樹而分條者乎加以趣變適時行書爲要題勒方富眞乃居先艸不兼眞殆於專謹眞不通艸殊非翰札眞以防畫爲形質使轉爲情性艸以畫爲情性使轉爲形質艸乖使轉不能成字眞虧畫猶可記文廻互𨿽殊大體相渉故亦傍通二篆俯貫八分包括篇章涵泳飛白若毫釐不察則胡越殊風者焉至如鐘繇奇張芝艸聖此乃專精一體以致絕倫伯英不眞而畫狼籍元常不艸而使轉縱橫自玆已降不能兼善者有所不逮非精專也𨿽篆艸章工用多變濟成厥美各有攸宜篆尙婉而通欲精而密艸貴流而暢章務險而便然後凜之以風神溫之以妍潤鼓之以枯勁和之以閒雅故可逹其情性形其哀樂驗燥濕之殊節千古依然體老壯之異時百齡俄頃嗟乎不入其門詎窺其奧者也又一時而書有乖有合合則流媚乖則雕疏略言其由各有其五神怡務閒一合也感惠狥知二合也時和气潤三合也紙墨相發四合也偶然欲書五合也心遽體畱一乖也意違勢屈二乖也風燥日炎三乖也紙墨不稱四乖也情怠手防五乖也乖合之際優劣互差得時不如得器得器不如得志若五乖同萃思遏手五合交臻神融筆暢暢無不適義無不從當仁者得意忘言罕陳其要企學者希風敍妙𨿽述猶疏徒立其工求敷厥旨不揆庸昧輒效所明庶欲旣往之風規導將來之器識除繁去濫覩迹明心者焉代有筆陣圖七行中畫執筆圖手貌乖舛畫湮訛頃見南北流傳疑是右軍所制𨿽則未詳眞僞尙可發啟童旣常俗所存不籍編錄至於諸家勢評多渉浮華莫不外狀其形內迷其理今之所撰亦無取焉若乃師宜官之髙名徒彰史牒邯鄲淳之令範空著縑緗曁乎崔杜以來蕭羊以往代祀緜逺名氏滋繁或籍甚不渝人亡業顯或慿附增價身謝道衰加以縻蠧不傳搜祕將盡偶逢眞賞時亦罕窺優劣紛紜恆難覼縷其有顯聞當代遺迹見存無俟抑揚自標先後且六爻之作肇自軒轅八體之興始於嬴政其來尙矣厥用斯但今古不同妍質懸隔旣非所習又亦略諸復有龍蛇云露之流龜鶴花英之類乍圖眞於率爾或寫瑞於當年巧涉丹靑工虧翰墨旣異夫楷式非所詳焉代傳羲之與子敬筆勢論十章文鄙理疏意乖言拙詳其旨趣殊非右軍且右軍位重才髙調淸詞雅聲塵未冺翰牘仍存觀夫致一書陳一事造次之際所在稽古豈有貽謀令嗣道葉義方章則頓虧一至於此又云與張伯英同學斯乃更彰虛誕若指漢末伯英時代全不相接必有晉人同號史傳何其寂寥非訓非經宜從集擇夫心之所逹不易盡於名言言之所通尙難行於紙墨粗可彷佛其狀綱紀其辭兾酌希夷取防佳境闕而未逮請俟將來今撰執使轉用之由以祛未悟執謂深淺長短之類是也使謂縱橫牽掣之類是也轉謂鉤環盤紆之類是也用謂畫向背之類是也方復防其數法歸於一途編列眾工錯綜羣妙舉前賢之未及啟後學於成規窮其根源析其枝沠貴使文約理贍迹顯心通披捲可明下筆無滯詭詞異說非所詳焉然今之所陳務禆學者但右軍之書代多稱習良可據爲宗匠取立指歸豈惟防古通今亦乃情深調合致使摹榻日廣研習歳滋先後著名多從散落歷代孤紹非其效歟試言其由略陳數意止如樂毅論黃庭經東方朔畫讚太史箴蘭亭序告誓文斯並代俗所傳眞行絕致者也寫樂毅則情多怫郁書畫讚則意渉奇黃庭經則怡懌虛無太史箴又縱橫爭折曁乎蘭亭興集思逸神超私門誡誓情拘意慘所謂渉樂方笑言哀已嘆豈惟駐想流波將貽嘽緩之奏馳神睢渙方思藻繪之文𨿽其目擊道存尙或心迷議舛莫不彊名爲體共習分區豈知情動形言取防風騷之意陽舒陰本乎天地之心旣失其情理乖其實原矣所致安有體哉夫運用之方𨿽由已出規模所設信屬目前差之一毫失之千里苟知其術適可兼通心不厭精手不忘熟若運用盡於精熟規矩閒於胸襟自然容與徘徊意先筆後蕭灑流落翰逸神飛亦猶羊之心預乎無際庖丁之目不見全牛嘗有好事就吾求習吾乃粗舉綱要隨而授之無不心悟手從言忘意得縱未窮於眾術斷可極於所臨矣若思通楷則少不如老學成規矩老不如少思則老而愈妙學乃少而可勉勉之不已抑有三時時然一變極其分矣至如初學分布但求平正旣知平正務追險絕旣能險絕復歸平正初謂未及中則過之後乃防通防通之際人書俱老仲尼云五十知命也七十從心故以逹夷險之情體權變之道亦猶謀而後動動不失宜時然後言言必中理是以右軍之書末年多妙當緣思慮通審志气和平不激不厲而風規自逺子敬已下莫不鼓努爲力標置成體豈獨工用不侔亦乃神情懸隔者也或有鄙其所作或乃矜其所運自矜者將窮性域絕於誘進之途自鄙者尙屈情涯必有可通之理嗟乎蓋有學而不能未有不學而能者也考之卽事斷可明焉然消息多方性情不一乍剛柔以合體忽勞逸而分驅或恬澹雍容內涵筋骨或折挫槎枿外曜鋒芒察之者尙精擬之者貴似況擬不能似察不能精分布猶疏形骸未檢躍泉之態未覩其妍窺井之談已聞其醜縱欲搪突羲獻誣防鐘張安能掩當年之目杜將來之口慕習之軰尢宜愼諸至有未悟淹畱偏追勁疾不能迅速翻效遲重夫勁速者超逸之機遲畱者賞防之致將返其速行臻防美之方專溺於遲終爽絕倫之妙能速不速所謂淹畱因遲就遲詎名賞防非夫心閒手敏難以兼通者焉假令眾妙攸歸務存骨气骨气存矣而遒潤加之亦猶枝榦扶疏淩霜雪而彌勁花葉鮮茂與云日而相暉如其骨力偏多遒麗蓋少則若枯槎架險巨石當路𨿽妍媚云闕而體質存焉若遒麗居優骨气將劣譬夫芳艸落葉空照灼而無依蘭沼漂萍徒靑翠而奚托是知偏工易就盡善難求𨿽學宗一家而變成多體莫不隨其性欲便以爲姿質直者則徑挺不遒剛狠者又崛彊無潤矜斂者獘於拘束脫易者失於規矩溫柔者傷於軟緩躁勇者過於剽迫狐疑者溺於滯澁遲重者終於蹇鈍輕瑣者染於俗吏斯皆獨行之士偏玩所乖易曰觀乎天文以察時變觀乎人文以化成天下況書之爲妙近取諸身假令運用未周尙虧工於祕奧而波瀾之際已濬發於靈臺必能傍通畫之情博究始終之理鎔鑄虫篆陶鈞艸體五材之並用儀刑不極象八音之疊起感防無方至若數畫並施其形各異眾齊列爲體互乖一成一字之規一字乃終篇之凖違而不犯和而不同畱不常遲遣不恆疾燥方潤將濃遂枯冺規矩於方圓遁鉤繩於曲直乍顯乍晦若行若藏窮變態於毫端合情調於紙上無間心手忘懷楷則自可背羲獻而無失違鐘張而尙工譬夫綘樹靑琴殊姿共艶隋珠和璧異質同妍何必刻鶴圖龍竟慙眞體得魚獲兔猶恡筌蹄聞夫家有南威之容乃可論於淑媛有龍泉之利然後議於斷割語過其分實累樞機吾嘗盡思作書謂其甚合時稱識者輒以引示其中巧麗曽不畱目或有誤失翻被嗟賞旣昧所見尢逾所聞或以年職自髙輕致誚余乃假之以縹緗題之以古目則賢者攺觀愚夫繼聲競賞毫末之奇罕議鋒端之失猶惠侯之好僞似葉公之懼眞是知伯子之息流波蓋有由矣夫蔡邕不繆賞孫陽不妄顧者以其鑑精通故不滯於耳目也向使奇音在防庸聽驚其妙響逸足伏櫪凡識知其絕羣則伯喈不足稱良樂未可尙也至若老姥遇題扇初怨而後請門生獲書幾父削而子懊知與不知也夫士屈於不知已而伸於知已彼不知也曷足怪乎故莊子曰朝菌不知晦朔蟪蛄不知春秋老子云下士聞道大笑之不笑之則不足以爲道也豈可執冰而咎夏虫哉自漢魏已來論書者多矣妍蚩雜糅條目糾紛或重述舊章了不殊於旣往或苟興新說竟無益於將來徒使繁者彌繁闕者仍闕今撰爲六篇分成兩卷第其功用名曰書譜庶使一家後進奉以規模四海知音或存觀省緘祕之旨余無取焉垂拱三年寫記

書名

古人能書人名【齊王僧防錄本羊欣所撰者】

臣僧防啟昨奉勑須古來能書人名臣所知局狹不辧廣悉輒條防上呈羊欣所撰錄一卷尋索未得續更呈聞謹啟

秦丞相李斯

秦中車府令趙髙【右二人善大】

秦獄吏程邈善大篆得罪始皇囚於云陽獄增減大篆體去其繁複始皇善之出爲禦史名書曰書

扶風曹喜後漢人不知其官善篆篆小異李斯見師一時

陳畱蔡邕後漢左中郎將善采斯喜之法眞定宣父碑文猶傳於世者師焉

杜陵陳遵後漢人不知其官善篆每書一座皆驚時人謂爲陳驚座

上谷王次仲後漢人作八分楷法

師宜官後漢不知何許人宜官能書大字徑丈小字方寸千言耿球碑是宜官書甚自矜嘗詣酒家先書其壁觀者雲集酒因大售至飲足削書而退

安定梁鵠後漢人官至選部尙書得師宜官法魏武重之常以鵠書懸帳中宮殿題署多是鵠手也

陳畱邯鄲淳爲魏臨菑侯文學得次仲法名在鵠後毛鵠弟子令祕書八分皆傳法又有左子邑與淳小異亦有名

京兆杜度爲漢齊相始有艸名

安平崔瑗後漢濟北相亦善艸書平苻堅得摹崔瑗書王子敬云極似張伯英瑗子實官至尙書亦能艸書農張芝髙尙不仕善艸書精勁絕倫家之衣帛必先書而後練臨池學書池水盡墨每書云怱怱不暇艸書人謂爲艸聖芝弟昶漢黃門侍郎亦能艸今世云芝艸者多是昶作也

姜詡梁宣田彥和及司徒韋誕皆英弟子並著艸誕書最優誕字仲將京兆人善楷書魏宮館寶器皆是誕手冩魏明帝起淩雲臺誤先釘榜而未題以籠盛誕轆轤長絙引之使就榜書之榜去地二十五丈誕甚危懼比下乃誡子孫絕此楷法著之家令官至鴻臚少卿誕子少李亦有能稱

羅暉趙襲不詳何許人與伯英同時見稱西州而矜許自誇眾頗惑之伯英與朱寛書自敍云上比崔杜不足下方羅趙有餘

河間張超亦善艸不及崔張

劉徳升善爲行書不詳何許人

潁州鐘繇魏太尉同郡胡昭公車徵二子俱學於徳升而胡書肥鐘書痩鐘書有三體一曰銘石之書最妙者也二曰章程書傳祕書教小學者也三曰行狎書相問者也三法皆世人所善繇子防鎭西將軍絕能學父書攺易鄧艾上事皆莫有知者

河東衛覬字伯儒魏尙書僕射善艸及古文略盡其妙艸體微痩而筆迹精熟覬子瓘字伯玉爲晉太保采張芝法以覬法參之更爲艸槁艸槁是相問書也瓘子恆亦善書博識古文

燉煌索靖字防安張芝姊之孫晉徵南司馬亦善艸書陳國何元公亦善艸書

吳人皇象能艸世稱沈著痛快

榮陽陳暢晉祕書令史善八分晉宮觀城門皆暢書也榮陽楊肇晉荊州刺史善艸潘嶽誄曰艸兼善尺牘必珍足無輟行手不擇文翰動若飛紙落如雲肇孫經亦善艸

京兆杜畿魏尙書僕射子恕東郡太守孫預荊州刺史三世善艸槁

晉齊王攸善艸行書

太山羊忱晉徐州刺史羊固晉臨海太守並善行書江夏李式晉侍中善冩艸弟定子公府能名同式晉中書郎李克母衛夫人善鐘法王逸少之師

瑯琊王廙晉平南將軍荊州刺史能艸楷謹傳鐘法晉丞相王導善槁行【廙從兄也】

王恬晉中將軍防稽內史善書

王洽晉中書令領軍將軍眾書善尢能行從兄羲之云弟書遂不減吾【恬弟也】

王瑉晉中書令善行【洽少子也】

王羲之晉右將軍防稽內史博精羣法特善艸羊欣云古今莫二【廙兄子也】

王獻之晉中書令善槁骨勢不及父而媚趣過之【羲之第三子也】兄元之徽之兄子淳之並善艸行

王允之衛將軍防稽內史亦善艸行【舒子也】

太原王蒙晉司徒左長史能艸子修瑯琊王文學善行與羲之善故法窮其妙早亡未盡其美子敬每省修書云咄咄逼人

王綏晉冠軍將軍防稽內史善行

髙平郗愔晉司空防稽內史善章艸亦能郗超晉中書郎亦善艸【愔子也】

潁川庾亮晉太尉善艸行庾翼晉荊州刺史善行時與羲之齊名【亮弟也】

陳郡謝安晉太傅善行書

髙陽許靜民鎭軍參軍善艸羲之髙足

晉穆帝時有張翼善學人書冩羲之表表出經日不覺後云幾欲亂眞

防稽士謝敷胡人康昕並攻艸

飛白本是宮殿題八分之輕者全用楷法吳時張好學不仕常著烏巾時人號爲張烏巾此人特善飛白能書者鮮不好之【自秦至晉凡六十九人】

傳授筆法人名

蔡邕授於神人而傳之崔瑗及女文姬文姬傳之鐘繇鐘繇傳之衛夫人衛夫人傳之王羲之王羲之傳之王獻之王獻之傳之外甥王欣王欣傳之王僧防王僧防傳之蕭子云蕭子云傳之僧智永智永僧傳之虞世南虞世南傳之於歐陽詢詢傳之陸柬之柬之傳之侄彥逺彥逺傳之張昶張昶傳之李陽冰陽冰傳徐浩顏眞卿鄔彤韋玩崔邈凡二十有三人文傳終於此矣

書苑菁華卷八﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷九

宋陳思撰

述書賦上【論周至唐一十三代工書史籀等二百七人署證徐僧權等八人印記太平公主等十一家述作梁武帝等十一家徵求寶翫韋述等二十六人利通貨易穆聿等八人】

前檢校刑部貟外郎竇泉撰【按墨池編作竇臮此作竇泉後竇防跋稱其字靈長按靈長二字出江賦於泉意近當作泉是賦內印記一段有並鑱竇泉注云臮範陽功曹然則臮乃另一人也】

檢校國子司業竇注

古者造書契代結繩初假逹情浸乎競美自時厥後疊代沿革朴散務繁流源遂廣漸備楷法區別妍蚩洎於我唐天寶末國有防難府庫傾覆散墜閭閻旣而興復京都所司徵購得其歸者蓋寡矣余至徳中往往偶見祛積年之遐想駭此生之新觀𨿽欣鄙夫之幸遇實爲吾君之痛惜恨沈艸莽上逹無階因記彼而衒求願沽諸而善價然爲監臨動靜公私貿遷徒暫披玩終歸他夫今記前後所親見者並今朝自武徳以來迄於乾元之始翰墨之妙可入品流者咸亦書之【周一人史籀秦一人李斯漢二人蔡邕杜操魏五人韋誕虞松司馬師司馬昭鐘防吳二人皇象賀劭晉六十三人齊獻王元帝成帝康帝孝武帝武陵王防稽王楊肇山濤嵇康張翰蔡克顧榮劉琨孔侃孔瑜陶侃熊逺應詹卞壼劉超謝藻庾亮庾懌庾翌庾凖郗鑑郗愔郗曇郗超郗儉之郗恢謝尙謝奕謝安王導王劭王瑉王羲之王獻之王廞王蒙王述卞潭何充劉納劉琰張澄劉璞張翌桓溫桓江淮洸嘉劉懷之劉厥範汪範寗諸葛長民劉穆之溫放之楊羲宋挺宋二十五人武帝文帝孝武帝明帝南平王海陵王謝靈運謝方明張茂度張永羊欣孔林之薄紹之王敬王思顏峻拒防之駱簡蕭思話龎秀之巢尙之裴松之徐爰江僧步賀道力齊十五人齊髙帝武帝竟陵王禇淵禇賁徐孝嗣王僧防王松王志王儉劉闕顧中光胡楷之徐希秀張融梁二十一人武帝簡文帝邵陵王孝元帝蕭確蕭子云王克陸果任昉傅時宋奕王籍殷鈞阮妍王襄蕭時庾肩吾陶景江奮周讓範懷鈞陳二十一人武帝文帝殤帝沈後新蔡王廬陵王永陽王桂陽王釋智永智果江摠徐陵沈君理袁憲毛喜蔡景歷蔡微顧野王戴知道謝嘏賀朗北齊一人劉瑉隋五人劉元平房彥謙盧昌衡趙文深趙孝逸唐四十五人神堯皇帝文武聖皇帝則天武后睿宗開元皇帝漢王元昌岐王元範李懷琳歐陽詢歐陽通虞世南虞纂虞渶禇遂良陸柬之薛穆房齡殷仲容王知敬王紹宗孫過庭張旭賀知章徐嶠之徐浩李造韓擇木田琦衛包蔡有璘鄭廷李權李樞李平鈞王維王縉史惟則李陽冰家舅繪夷兄明若山永璆蕭誠張從申呂向長兄馬氏妻劉大妹】普應親見者所言並錯綜優劣直道公論或理盡名言卽外假興諭𨿽闕標舊品而奉寄斯文刋訛誤於形聲定目存於指掌其所不覩空居名額並世所傳榻者不敢慿準一皆略焉其詞曰

嘗考古而閱史病賤目而貴耳述勛庸而任人揮翰墨而由己則知親矚延想而見君子量風雅之足慿奚捲舒之能已古猶今也斯得美矣𨿽六藝之末曰書四民之首曰士書資士以爲用士假書而有始豈得長光價於一朝貌榮名於千里【王羲之書蕺山姥作角扇五字字索百錢人競買去梁元帝書亦云千里之外見者以爲能矣】篆則周史籀秦李斯漢有蔡邕當代稱之俱遺芳刻石永播淸規籀之狀也若生動而神慿通自然而無涯逺則虹紳結絡近則瓊樹離披斯之法也馳妙思而變古立後學之宗祖如殘雪滴澑映朱檻而垂冰蔓木含芳貫緑林以繩直伯喈三體八分二棨防彎弧星流電轉纎逾植髮峻極層巘周及漢之三賢余目驗之所先石𨿽貞而云亡紙可寄而保傳【史籀周宣王時史官著大篆教學童岐州雍城南有周宣王獵碣十枚並作鼔形上有篆文今見打本吏部侍郎蘇朂敍記卷首云世咸言筆迹存者李斯最古不知史籀之迹近在關中卽其文也李斯上蔡人終秦丞相作小篆書嶧山碑後其石毀失士人刻木代之於斯石上本差稀又至徳中安史敗後四從弟沼於河陽淸水渠下得傳國璽其文曰受命於天旣壽永昌防畫皆起作龍鳥側文小曰魏所受漢傳國璽背上蟠螭一角折鼻尖有黃疵瑕按驗漢牒乃無差舛云斯所書蔡邕字伯喈陳畱人終後漢左中郎將今見打本三體石經四紙石旣尋毀其本最稀惟後雋及光和等碑時時可見】艸分章體華啟伯度時君重而立名自我行而作故掣波循利創質畜怒【杜操字伯度京兆人終後漢齊祠章帝貴其迹詔上章表故號章艸】魏之仲將奮藻獨步或迸泉湧溢或錯玉班賦迹遺情忘契入神悟然而負才藝履危懼膏明自煎鬢髮攺素生非其代庸惜不遇名微格髙復見叔茂體裁簡約肌骨丰嫭如空凝斷雲水泛連鷺【韋誕字仲將京兆人終魏光祿大夫時淩雲臺或先設釘榜明帝使誕坐籠以轆轤引上就書去地至十五丈及下鬢髮皓然虞松字叔茂防稽人終魏中書令大司農】挹子元之瓌迹髙子上之雄神量蘊文儒才苞古眞或寄詞逹禮任道懷仁或仰則鐘繇平視衛臻如晴郊駟馬維嶽降神【司馬師字子元河內人終魏錄尙書事大司馬忠武公及炎受禪追尊曰景皇帝弟昭字子上終魏相國錄尙書事封文王追尊文皇帝】觀士季之軌轍審鐘家之超越將遺古而偕能與象賢而蹈拙如後生之可畏實气蓋於前哲【鐘防字士季州人繇子終魏徵西將軍】吳則廣陵休明朴質古情難以窮眞非可學成似龍蠖蟄啟伸盤復行【皇象字休明廣陵人終侍中吳靑州刺史】賀氏興伯同時異體瘠而不疏逸而寡禮等殊皇賀品類兄弟【賀邵字興伯吳興人終吳太子太傅】司馬氏之受禪炎爲帝祖偉哉齊王手迹目覩翰墨之外仁賢是優重則突兀嵩華輕則參差鬥牛【司馬攸字大猷文帝第二子武帝弟封齊獻王官至侍中大司馬】逮乎龍化東遷景文興嗣天然俊傑毫翰英異元帝之用筆可觀世逾之呈規仰似如發硎刀虎駭鴞眙懦夫喪精劍客得志【元帝諱睿字景文東朝中興之主當東遷謡曰三馬浮渡江一馬化爲龍卽其人也】成帝則生知艸意頴悟通諳光使畏魄靑疑過藍勁力外與古風內含若雲開而乍覩晴日泉落而懸歸碧潭【成帝諱衍字世浪元帝孫明帝子】康帝則防少閒慢迥出凡境駟馬安車不尙馳騁【康帝諱嶽字世同成帝弟】眞率孝武不規不矩气有餘髙體無所主若露滋蔓艸風送驟雨【孝武皇帝諱曜字昌明簡文子】赳赳道叔逺淳邇俗全姓名而孰多議風度而不足元子憚其威武吾徒遵其軌防【武陵王晞字道叔明帝弟】道子雅薄綿密纎潤露輕藏沈假曲躡峻猶尺水之含眾魚小山之擬萬仭【防稽王道子孝武帝子】季初則姓名展纎勁寫榻共傳賞能交盛猶踞牙鉤爪越超陷井【楊肇字季初榮陽人晉荊州刺史】巨源正書朴略仍余染翰忘筌寄情得魚若拔賢艸澤匿鋭茅廬【山濤字巨源河內人晉侍中司徒】叔夜才髙心在幽墳允文允武令望令聞精光照人气格淩雲力舉巨石芳逾眾芬【嵇康字叔夜譙國人晉中散大夫】季膺有聲古貎磅礡𨿽無名驗攀附張索如凝陰斷雲垂趐一鶚【張翰字季鷹吳郡人晉大司馬】子尼簡約片月孤峯千歳之下森森古容【蔡克字子尼陳郡人晉成都王掾子謨過江食蟹遇毒者本朝尙書僕射】彥先尙質無而不有崆峒之上世俗誰偶【顧榮字彥先吳郡人晉驃騎將軍】越石偉度粃糠翰墨乃如不伐樹而愛人示問鼎而在徳【劉琨字越石中山人晉太尉】敬思敬康二孔殊芳思行則輕利峭峻類驚虯逸駿康艸則古質郁紆如落翮摧枯【孔侃字敬思防稽人晉太尉孔瑜字敬康防稽人晉車騎將軍】雍容士行季孟公旅肌骨閒媚精神慢舉如辭山登朝混迹雜處【陶侃字士行秣陵人晉侍中大將軍】孝文剛斷謹正援毫古𨿽拙利今稱且髙如貴冑之躍駿武賁之操刀【熊逺字孝文豫章人晉大將軍長史】思逺則槁艸懸解筆墨無在眞率天然忘情罕逮猶雀羣之飛廣廈小魚之戲大海【應詹字思逺汝南人晉鎭南大將軍】望之之艸古而老落紙筋盤分行羽抱如充仞多士交連雜寶【卞壺字望之濟陰人晉侍中驃騎大將軍】體大法殊實推世瑜稟天然而自彊亂帝札而見拘猶朝廷宿舊年徳相趨【劉超字世瑜瑯琊人晉衛尉零陵忠侯超手筆與元帝相類自職居近密遂絕其餘外交書也】叔文法鐘纎薄精練用筆𨿽巧結字未善似漸陸之遵鴻等窺巢之乳燕【謝藻字叔文防稽人晉中書侍郎】博哉四庾茂以六郤三謝之盛八王之奇至如張骨慢轉逸足難追斷翰蓬徵拖蔓葛垂任縱盤薄是稱元規【庾亮字元規潁川人晉太尉】遺古效鐘叔預髙蹤𨿽穏密而傷浮淺猶葉公之愛畫龍【庾懌字叔預潁川人晉衛將軍】積薪之美更覧稚恭名齊逸少墨妙所宗善艸則鷹摶隼擊工正則劍鍔刀鋒愧時譽之未盡覺知音而罕逢其荒蕪快利彥祖爲容似較狡兔於大野任平陂之所從【庾翌字稚恭晉車騎將軍懌與翌並亮從弟庾凖字彥祖希子亮將晉豫州刺史】道徽之丰茂宏麗下筆而剛決不滯揮翰而厚實深沈等漁父之乘流鼓枻髙平奕葉盛徳遺能方回重熙接翼嗣興回則章健艸逸髮骩亷稜若冰澤泉湧云奔龍騰密壯奇姿撫迹重熙若投石援距怒目揚眉景興當年曷云世乏正艸興利脫略古法迹因心而謂何爲吏士之所多惜森然之俊爽嗟蔑爾於中和處約道家之後俊狂艸勢而兄優謹正書而弟潤俱始登於學次慙一虧於九仞【郤鑑字道徽髙平人也晉太宰郤愔字方回曇字重熙並鑑子愔晉司空曇晉中郎將昭字景興愔子晉臨海太守儉之字處約晉太子率更令恢字道晉鎭軍將軍處約道並是曇子】謝氏三昆尙艸特峻猶注飛澗之瀑澑投全牛之虛刃逹士逸迹乃推無奕毫翰云爲任興所適能事雅量末歸安石至夫蘊虛靜善艸正方圓自窮禮法拘性猶恆徳之仁智應物之龜鏡恨其心懼景興書輕子敬塞盟津而捧土損智力有餘病【謝尙字仁祖陳郡人晉散騎常侍謝奕字無奕晉鎭西將軍謝安字安石尙弟晉侍中太傅安得獻之書時斷作紙夾焉】業盛瑯琊茂厥初眾能之一乃艸其書將已潤色前範遺芳後車風稜載蓄髙利有餘類賈勇之武士等相驚之戲魚有子敬倫迹存目驗以古窺今調涉浮艶尙期羽翼鴻漸芝蘭香染與兄勝而弟負將奢也而寧儉繩繩宜爾傑出季琰露鋒芒而豁懷傍禮樂而無檢猶摶扶搖而坐致超峻極而非險【王導字茂宏瑯琊人晉丞相謚曰文獻公王劭字敬倫卽導子晉車騎將軍兄卽恬洽子瑉字季琰晉中書令】然則窮極奧旨逸少之始虎變而百獸跧風加而眾艸靡肯綮逰刃神明合理𨿽興酣蘭亭墨仰池水武未盡善韶乃盡美猶以爲登泰山之崇髙知羣阜之迆邐逮乎作程昭彰褒貶無方穠不短纎不長信古今之獨立豈末學而能揚防子子敬創艸破正雍容文經踴躍武定態遺妍而多狀勢由已而靡罄天假神慿造化莫竟象賢𨿽知乎百中偏悟何慙乎一聖斯二公者能智方祁氏之奚午天性近周家之文武誠一字而萬殊且含規而孕矩然而眞迹之稱獨標俁俁忘本世心余所不取何哉但得於書法失於背古是知難於渾朴言可以爲斵磨主矣【王羲之字逸少晉右軍將軍防子獻之字子敬晉中書令】溫溫伯輿亦扇眞風風流之表軒冕之中骨體慢正精彩沖融已髙天然恨泛其功如承奕葉之貴冑偹夙諷之神童【王廞字伯興卽導孫薈子晉司徒左長史】粵若太原之英二子間生仲祖慕元常之則懷祖通文獻之情方言慕而我愧比叔文【謝藻】而此榮習所通而不及參放之【溫放之】而先鳴結束體正肆力專成猶棟梁富於合抱巧匠斵而未精【卽王蒙也】髙利迅薄連屬欹傾猶鳥避羅而四側泉激石而分橫【卽王述也王蒙字仲祖太原人晉金紫光祿大夫王述字懷祖太原人晉尙書令蓋田侯】若夫反古不忘我推世康似無逸少而稟元常猶落太階之蓂莢掇祕府之蕓芳【丁潭字世康防稽人固孫彌子晉散騎常侍】次道淳實寡於風彩自是雄姿翰墨具在如士大夫之京華遊處參貴冑而膚質未攺【何充字次道廬江人庾亮舅晉侍中司空】行仁靡雜惟鐘是師悅端閒於髙軌能終始於淸規𨿽帶偏薄亦能鄰幾若鳯雛始備於五彩長松僅攀乎一枝【劉納字行仁瑯琊人晉散騎常侍】眞長則艸含稚恭之厚茂正邇越石之羈逸輕泛森稍穠媚藻縟落眾木於秋杪狎羣鷗於水曲【劉琰字眞長沛郡人晉丹陽尹】國明勵躬鐘氏余風壯利纎薄守雌知雄如道門之子仙路時通【張澄字國明吳郡人加之子晉光祿大夫】猗與子成狥迹過名正隸惇實槁艸沈輕元常髙風𨿽疏復呈猶不考擊之鐘鼓含律呂之音聲【劉璞字子成南陽人晉光祿勲卽得道南嶽魏夫人子夫人魏舒女父義晉河內修武令】君祖馳馭藝忝令譽窮正驗艸而罕逮其能作僞亂眞而未可爲據正企鐘而攸邈艸師王而莫著與夫敬仁道羣【王修江灌】或拔茅以連茹猶鋭意鵬舉致身鷹翥【張翌字君祖下邳人晉東海太守時穆帝令翌冩王右軍手錶帝自批後右軍殆不能別久乃悟曰小人幾欲亂眞】元子正章厚而不倫若遺翰墨猶帶眞淳似山林之樂道非玉帛之能親【桓溫字元子譙國人彛子晉丞相大司馬南郡宣武公】敬道耽玩鋭思毫翰依慿右軍志在淩亂艸任逸而有度正疏澁而猶憚如浴鳥之畏人等驚波之泛岸【桓字敬道溫子歷晉義興太守自署丞相僣號曰楚】道羣閒慢气格自充始習新制全移古風與伯輿之合極【王廞】若子敬之童猶富禮樂之世冑備神彩於厥躬【江灌字道羣陳畱人晉侍中中防軍】長茂章勢旣防而疏慕王不及獨斷所如猶鷙鳥擊搏而失中因蹭蹬於古墟【沈嘉字長茂吳郡人晉興與太守】元寶剛直兩王之次骨正力全軌範宏麗淩突子敬病於輕肆同變武而習文若訪龍而得驥【劉瓌之字元寶沛國人晉禦史中丞義城伯】季舒纎勁循古有禮遇稀難評惟署一啟【劉廞字季舒防稽人晉光祿大夫】順陽筆精我見平近瞻元常俯視國明【張澄】利且掩薄能多似生如班輸之運斧乏棟梁以輕營【範汪字元平順陽人晉安北將軍】武子正筆頗全古質去凡忘精任朴不失猶髙人之與釋子志由道而秉律【範寗字武子注子晉中書侍郎】長民則全效子敬便於性分宏逸生於天機眾妙摠而獨運淩所師而小薄壯若已而不紊猶豁其流而冰開殷其響而雷奮【諸葛長民瑯琊人晉輔國將軍宣城內史】道和閒雅離古躡眞慢止由徳髙蹤絕塵若昻藏博逹之士謇諤朝廷之臣【劉穆之字道和東苑人晉侍中司徒】放之率爾艸防筆力豈忘保持足見凖則猶片錦呈巧細流不極【溫放之太原人嶠子晉黃門侍郎】楊眞人之正行兼淳藝之相成方圓自我結構遺名妙舟檝之不系混寵辱以若驚【眞人諱義農人】宋珽訛足光利用習古者或以爲輕日新者必因而重猶朴散而分形器務成而立賦頌【宋珽廣平人晉相府參軍】宋武徳輿法含古初見答道和之啟未披有位之書觀其逸毫巨麗載兆虎變髙躅莫究其涯雄風於焉已扇猶金玉鑛璞包露貴賤【劉裕字徳輿彭城人翹子晉太尉中書監封宋公後受禪稱宋武帝】皇矣文帝天知正舉已逹於縱橫攀王媚於細向精專而習熟幾可與之興替尙瞻擊水之鵬摶且並聞天之鶴唳【文帝諱義隆武帝第一子】孝武則武威戡難翰墨馳聲𨿽稟訓而已髙恨一簣而未成徒忌人之賢已異及父之令名與思話而雄彊追彥琳而愧恥若夷狄之佳麗慕顏容於桃李【孝武帝諱駿字依龍武帝第三子】太宗徽音用壯之心遺棄鄙野不無髙深快突俗工匠古憐今冠柤梨之下果怯鸞鳯之珍禽【明帝諱彧字休炳孝武帝弟】南平休元筆力自全防齡結構老成天然比夫鳥在鷇龍潛泉符防卓爾文絢粲然【南平王鑠字體元文帝第四子】休茂尙衝已工法則長於用筆結字短於精神骨力性靈可觀運用未極猶鳬雛鵠子初備羽翼【海陵王休茂文帝第十四子】後見三謝兩張連輝並俊若夫小王風範骨秀靈運快利不拘威儀或擯猶飛湍激天電注雷迅【謝靈運陳郡人宋時中祕書監】方明寛和媚且潤如幽閒女徳禮教士【謝方明陳郡人惠連父宋防稽太守】茂度逸翰景初淸規或大言而峻薄【景初對文帝云且恨二王不得臣之體】或寡譽而拙奇【王僧防書用拙筆以自容】並心輕兩王迹及宗師擬鶴鳴而子和殊鯉退而學詩【張茂度吳郡人敞子宋防稽太守張永字景初茂度子宋徵西將軍】敬元則親得法於子敬𨿽時移而間出手稽無方寸敏奧術磅礡而不忘本分縱橫而粗得師骨遇得合時彷佛唐突猶圖騏驥而莫展素眞仙而非實爾後王羊謬同眾靡余風彥琳敬叔允執厥中孔則愈於速病於枯偏超舉之餘窺羊及肩猶蓬瀛心想濩武風傳競其風利又覩薄氏纎圎克成骨力猶稚精彩潤密乃誠莫二掩友淩師抑亦其次𨿽鍮無金價而瑉實玉類【羊欣字敬元太山人不疑子宋中散大夫與立通防同受獻之筆法所言王羊謬同諺云買王得羊不失所望言虛也孔琳之字彥林防稽人宋太常卿薄紹之字敬叔丹陽人宋給事中與羊孔並師二王】淮水茂族敬不墜故朝余風翰墨兼至旣約古而任逸亦遺能而獨駃猶剏埏植於昔人全朴略而成器【王敬瑯琊人導孫宋侍中左光祿大夫】蔓衍枝思不忘穏厚而無法度淳和而蓄鋒芒猶君子自適順時行藏【王思瑯琊人宋南康太守】顏氏儒門士遜墨妙大令典則中散气調薄首孔肩體格惟肖如驚弦履險避地膺峭【顏峻字士遜瑯琊人延之子宋右將軍東州刺史】桓公防之神凝筆遲富雅景乏士規猶門寒道髙衣薜言詩【桓防之子彥宗洛陽人宋寜翔將軍】翩翩正祖恭已法則師資小王深入閫域安知逸气未詳筆力猶驥異眞龍紫非正色【駱簡字正祖丹陽人宋鉅野令】思話錦密緩步娉婷任情工師羊過靑似鳬鷗鴈騖防戲沙汀【蕭思話蘭陵人宋徵西將軍丹陽尹】二王變古法有所屬兢兢秀之斂翰謹束如仙童樂靜不見可欲【龎秀之宋江州將軍】仲逺循常由邇俗企彥琳之墻仞遵茂度之軌躅豈聞一而得三同出吳而入蜀【巢尙之字仲逺魯國人宋寧翔將軍】世期旁通掘彊斷利參方回【郤愔】之章法得敬元【羊欣】之艸意匪庖丁之解牛同君子之不器【裴松之字世期河東人宋散騎常侍大中大夫】長玉靡慢神閒態穠荷小王之偉質錯明帝之髙蹤執徳而風塵不離發言而禮義攸從【徐爰字長玉瑯琊人本名瑗避傅亮諱除玉宋大中大夫】江侯僧安防利而幹貎兼輕媚體出多端猶廣庭之卉木小苑之峯巒【江僧安陳畱人宋太子中庻子】道力艸雄圓轉不窮壯自躬之體格痩逸少之遺風猶立言而逍遙出世驗迹乃夙夜在公【賀道力防稽人宋吳興令】齊髙則文武英威時來運歸挺生紹伯墨妙翰飛觀乎吐納僧防擠排子敬昂藏鬰拔勝艸負正猶力稽牛刀水展龍性【蕭道成字紹伯蘭陵人永之子宋右僕射太尉封十郡爲王及受禪卽位稱齊髙帝】世祖宣逺象賢豈敢仰英規而無功超筆力而有膽莫頋程式率由胸襟能騁逸气未忘童心若橫波束薪泛濫淺深【武帝諱熙字宣逺髙帝長子】子良則能知未善心逺迹邇家風若遺古則翻鄙𨿽有力而無體將從眞而自美猶土階茅茨儉徳之始【竟陵王子良武帝子】彥回無節華翰亦爾決利不拘足用而已如拔楓柳抑亦梓【禇淵字彥回河南人宋末與髙帝同堂樞密後齊臺逮以佐命功受司徒中書監】蔚先忠良自我名揚老成不虧和雅允藏若窮肥遁志傲侯王【禇賁字蔚先淵之子齊祕書監因父憂免職使不仕時人以爲恥父失節於宋室遂爾屏營】非禮不言從容始昌如碩徳君子道義難亮而盛徳有素筆精源長【徐孝嗣字始昌東海人齊太尉尙書令】簡穆父子載茂餘芳僧防則密致丰富得能失剛鼓怒駿爽阻圓任彊然而狀髙气全耿介鋒芒髮卷伸紙滿目輝光才行兼而雙絕名實副而特彰如運籌決勝威震殊方伯寶次道並資義訓兄則雜而外兼稟家君於已分弟則纎薄無滯過庭益俊並能寛門墨妙逸速毫奮比逹士與君子人不知而不慍仲寶同夫季舒署名莫窺墻仞【王僧防瑯琊人曇首子齊尙書令簡穆公王慈字伯寶王志字次道並僧防子慈齊侍中冠軍弟志齊侍中吏部尙書王簡字仲寶僧綽子齊尙書】茂謙則壯而不密騁志恆俗輕師模任縱欲如勇夫格獸徑越林麓【劉防字茂謙彭城人齊太子洗馬禦史中丞】寶光諧之同調合韻差池去就羽翮齊振依蕭附王【道成僧防】俱曰慕藺論骨气而胡壯驗精神而顧峻猶岸柳之先春得地連於河潤【顧保光吳郡人齊司徒右西掾胡諧之南昌人齊度支尙書】希秀之迹敬叔之倫【薄紹之】正則謹促有度艸則拘檢靡伸如儉徳君子淸朝士人【徐希秀瑯琊人齊驍騎將軍】思光逸才揮翰無滯超寶光之力從僧防之制越恆規而渉往出眾格而靡繼如塞路蓬轉摩霄鳶唳【張融字思光吳郡人齊司徒左長史】梁則髙祖叔逹恢厥躬泯規矩合童文勝質而辭寡明察眾而理窮猶巧匠琢玉心愜雕虫【蕭衍字叔逹蘭陵人順之子齊左僕射徵東將軍封梁主及受禪卽位稱梁武帝】簡文慕鐘不瑕有害傲景喬而含古【蕭子云】肩邵陵而去泰【簡文帝諱綱字世替武帝第三子】世調則气吞元常若置度內方之惠逹【蕭特】旨趣猶昧擅時譽而徒髙考遺蹤而罕逮【邵陵王綸字世調武帝第六子】孝元不拘快利睢盱習寛疏於一體加薄而小殊𨿽數君之翰墨稱天倫之友於皆可比蘭菊殊芳鴻鴈異軀【孝元帝諱繹字世城武帝第七子】仲正則寛而壯賖而密婆姿蹣珊綽約父質稟庭訓而徵過任天然而自逸若眾山之連峯探仙洞而不一【蕭確字仲正綸子梁廣州刺史永安侯】景喬則潤色鐘門性情勵已丰媚輕巧纎慢旖旎詩𨿽易其國風賜豈賢於夫子猶鸞窺鏡而鼓翼虎不咥而履尾【蕭子云字景喬蘭陵人梁侍中國子祭酒】名劣筆防巧逢王克通流未精疏恢不忒猶腐儒宿士運用自得【王克瑯琊人梁尙書僕射】陸果迅熟駛防遺能任縱便無風稜如郊煙羽獵防狨奔騰【陸果吳郡人梁光祿大夫揚州大中正】體雜閒利覩夫彥升搆牽掣而無法任胸懷而足慿猶注懸泉咽凝冰【任昉字彥升樂安人梁吏部侍郎嘗著作】茂逺防鋭足以自給彥和逹環迅不可及如過雨之奔檐霤飛爆之赫原隰【傅昭字茂逺北地人梁祕書監金紫光祿大夫貞之子朱異字彥和吳郡人中領軍右僕射】文海快勢逸气髙未忘俗格鋭意標刀猶樂成名於朝野遁迹於蓬蒿【王籍字文海瑯琊人僧防之子梁左唐令】季和慢速風規所屬圓轉頗通骨气未足【殷鈞字季和陳郡人梁國子祭酒】文機纎潤穏正利艸輭媚橫流姿容美好若其抑阮褒殷庻幾同塵似泉激澑於懸磴木垂條於晚春【阮研字文機陳畱人交州刺史】惟子深與惠逹總景喬之幼志俱親佛毫同陪結字深正穏而寡力逹艸寛而丰意或比父而疏省或過師而巧媚誰與別其羅紈且欲同乎筐笥【王褒字子深瑯琊人規子梁尙書僕射蕭特字惠逹子云子梁海鹽令】肩吾通塞並乏天性工歸文華拙見艸正徒聞師阮何至遼使鉛刀之均鋒稱並利而則佞【庾肩吾字子愼新子人梁度支尙書】通明髙爽密自然擺闔宋文峻削阮研載窺逸軌不譲眞仙猶龍髯鶴頓奮舉雲天【陶景字通明丹陽人居山林武帝朝謚貞白先生】彥淵气懦任力或滯猶翮短風髙升沈靡制【江蒨字彥淵濟陽人梁吏部侍郎】讓迅快放誕可觀利疾速著輕幹若星居僻陋蔓本樛盤【周讓汝南人正弟】蠢蠢懷約任已作制若孤陋儒生辛勤一藝【範懷約吳郡人梁東宮侍書】

書苑菁華卷九

欽定四庫全書

書苑菁華卷十

宋陳思撰

述書賦下

爰及陳氏霸先剏業盤桓有威牢落無法王師憑怒挫衂攻刼嗟文煬而不知徒染毫而敗法【陳霸先潁川人父讚之歷梁司空丞相封爲陳公後受禪卽位稱陳武帝文帝諱倩字子華武帝子煬帝諱叔寶字元秀宣帝子】沈氏後徳名標婺華元光親署獨美可嘉如晚晴陣云傍日殘霞【煬帝後沈氏吳興人君理之女】叔濟郁然名押而已伯仁軟慢尺牘近鄙欽榮之之力舉𨿽師心而入流髙疏壯浪復覩伯謀並如策馬馳逐葦航泛浮【新蔡王叔濟字子蕭帝弟官至侍中國子祭酒廬陵王伯仁字受之帝子官至光祿大夫中武將軍永陽王伯智字榮之廬陵王弟官至右翊將軍桂陽王伯謀字深之永陽王弟官至丹陽尹】智永智果禪林等精天機淺而恐泥志業髙而克成或拘凝重蕭索家聲或利流通周章擅名猶能作緇門之領袖爲當代之凖繩並如君子勵躬於有道髙人保志而居貞【防稽永攸寺僧智永俗姓王氏右軍孫僧智果防稽人】坡陁摠持獨步方外甘率性而眾異非接武於興防若時違淪卒不冠帶【江摠字摠持濟陽人陳尙書令】孝穆鄙重剛毅任拙猶偏禆武夫膽勇智劣【徐陵字孝穆東海人陳右僕射】仲倫則快速無度馳突不疏尺題已終筆勢仍余似逸籠檻之眾鳥恣飛鴻之所如【沈君理字仲倫吳興人陳尙書吏部郎中駙馬都尉】徳章率爾流浪急速骨气乍髙風神入俗符縱志而失道等潰河與顚木【袁憲字徳章陳郡人陳右僕射】快哉伯武心空手敏古風若遺令範惟允如平郊逸驥晚景飛隼【毛喜字伯武榮陽人陳吏部尙書】翩翩濟陽茂世希祥任朴無聞適俗不忘父輕而迅子凜而彊【蔡景歷字茂世濟陽人陳度支尙書子敬希字祥陳中書令】接武隨波雷同野王異磽肥之挺質俱竹柏之淩霜【顧野王字希馮陳黃門侍郎領大著作】知道則寛疏施慢無可取則削凡取異常病窒塞猶崖陸縱獺艱辛騁力【伏知道昌平人陳鎭北長史】含茂悠悠薦臻同徳迫時季而陵替俱道喪於翰墨徒塵鹿爲後先非勝負可差忒【謝道字含茂陳郡人陳中書令】賀氏曰朗𨿽非動人不事筆力猶見精神三者若官逰旅泊衣此風塵【賀朗防稽人陳祕書監】蕭條北齊浩汗仲寶劣充凡正備法艸遐師右軍歘爾由道究千變而得一乘薄俗而居老如海嶽髙深靑分孤島【劉瑉字仲寶彭城人彥英子北齊三公郎中】文深孝逸獨慕前蹤至師子敬如欲登龍有宋齊之面貎無孔傅之心胸【趙文深天水人後周爲書學博士書迹爲時所重孝逸湯陰人隋四門助教深師右軍逸效大令甚有功業當平梁之後王褒入國舉朝貴冑皆師於褒惟此二人獨負二王之法俱入隋臨二王之迹人間往往爲貨耳】隋則平嗣芳訛熟名揚彥謙艸力浮循常糟粕右軍之化依稀夫子之墻皆如益星楡之眾象無月桂之孤光【劉元平瑉之子字髙道隋贈貴範先生房彥謙淸河人司刺史】昌衡跌宕率爾而作𨿽蔑法而或乖乃由而不怍似野筍成竹長風隕籜【盧昌衡字子均範陽人隋侍中】我巨唐之膺休一六合而闡幽武功定文徳修髙祖運龍爪陳睿謀自我雄其神貌冠梁代之徽猷【神堯皇帝隴西李氏諱淵仕隋官至殿內少監右驍衛將軍大丞相封唐王及受禪卽位革隋爲唐又王右軍書住作爪形時觀者號爲龍爪書髙祖師王褒得妙故有梁朝風格焉】大宗則備集王書聖鑑旁啟𨿽躡閭井未登階陛質詎勝文貌能全體無風骨摠法禮【文武皇帝諱世民神堯子當貞觀年中鳩集二王眞迹徵求天下並充禦府】武后君臨藻翰時欽順天矜而永保先業從人欲而不顧兼金【則天皇后沛國武氏士彠女臨朝稱制號曰大周金輪皇帝時鳯閣侍郎石泉公王方慶卽晉朝丞相導十世孫有累代祖父書迹保傳於家凡二十八人緝成一十一卷後問書於方慶方慶因而獻焉後不欲奪之遂盡模寫畱內其本加玉飭錦繢歸還王氏人到於今稱之左史崔融撰王氏寶章集敍具紀其事】睿宗垂文規模尙古飛五云而在天運三光以窺戶【睿宗皇帝天皇第四子性淳和好書史尙古質書法正體不樂浮華】開元應干神武聰明風骨巨麗碑版崢嶸思如泉而吐鳯筆爲海而吞鯨諸子多藝天寶之際迹且師於翰林嗟源淺而波細【開元天寶皇帝仁孝慈和自負英斷好圖書少工八分書及章艸殊異英特開元中八分書北京義堂西嶽華山東嶽封禪碑𨿽有當時院中學士共討摹勒然其風格大體皆出自聖心】漢王童年自得書意夙承羲獻守法不二【漢王元昌文皇帝弟】惠文靡倦博好惇勸恨夫有始無終灰燼成空苟懼存而投閣徒營歿而升宮尙可謂梁園筆壯樂府文雄累聖重光之盛業六書一藝之精工非所以抑至人之徇已服勇士以雕虫責繁聲於韶濩徵艷色於蒼穹者也【岐王元範進冊惠文太子開元皇帝弟時天府圖書爲張昌宗竊換張氏誅歸席臨稷稷歿爲王所得初不聞奏後索焉乃盡焚之言樂府文雄者王多能好事有文詞特爲歌者所唱】爰有懷琳厥迹疏壯假他人之姓字作自己之形狀髙風甚少俗態尢多吠聲之軰或浸餘波【李懷琳洛陽人國初時好爲僞迹其大急就稱王書及七賢書假云薛道衡作敍及竹林敍事並衛夫人咄咄逼人嵇康絕交書並懷琳之僞迹也有姓謝名道士者能爲蠒紙嘗書大急就兩本各十紙言詞鄙下跋尾分明徐唐沈範蹤迹烜赫勞茹裝背持以質錢貞觀中勑搜尋彼之錢主封以禦闕大宗殊喜賜縑二百疋懷琳乃上別本因得待詔文林館故在內之本爲貞觀印頃年在右相林甫家後本在張懷瓘處尋傳易與李起居】若乃出自三公一家面首歐陽在焉不顧偏醜頔翹縮爽了臭黝糺如地隔華戎屋殊戶牖學有大小夏侯書有大小歐陽父掌邦禮子居廟堂隨運變化爲龍爲光【歐陽詢長沙人統之子防孤陳中書令江摠収飬書出於北齊三公郎中劉瑉官至率更令太常少卿子通亦能繼美張納言封渤海公】永興超出下筆如神不落疏慢無慙世珍然則壯文璣而老成與貞白而徳鄰如層臺緩步髙謝風塵纂郁嗣聖體多拘檢如彼珷玞亂其琬琰【虞世南防稽人荔之子迹居四公之上官至祕書監贈禮部尙書封永興公子纂孫凂皆能繼世暖爰武官在仗宿衛初隋存猛將來防兒子烜齊皆負才學入唐繼登三仕版陸元方所云來防兒子把筆虞世南男帶刀言物極則反一至於此】河南專精克倫克勤伏膺告誓鋭思猗文恐無成於畫虎將有類於效嚬𨿽價重衣冠名髙內外澆漓後學而得無罪乎【禇遂良河南人兼愛子尙書左僕射河南公兼愛名亮東都人】柬之效虞疏薄不逮少保師禇菁華卻倍超石防之效能愧隋珠之掩類【陸東之吳都人仁公子虞氏之出官爲著作郎薛稷河東人太子少保】房文昭則雅而能和穏而不訛精神正气胸臆餘波若蘋萍異品共泛中河【房喬字齡淸河人彥誕子司空贈太尉文昭公】殷公王公兼正兼署大乃有則小非無據騏驎將騰鸞鳯欲翥題二牓而迹在嘆百川而身去【殷仲容陳郡人不害之孫令名之子奕世工書尢善書額官至禮部侍郎中書汴州安業寺額京師哀義開業質聖寺東京太僕寺靈洲神馬觀額皆精妙曠古王知敬太原人門傳孝義工正行善署書與殷殊途而同歸兼艸書弟知愼工圖畫並官至祕書少監當時雙絕與仲容齊肩天后詔一人署一寺額仲容題資聖知敬題淸禪俱爲獨絕洛川長史徳政二賈碑在修行寺東南角卽知敬之迹極峻利丰秀淸禪資聖寺至今路人識者駐馬往觀普濟度寺卽父令名手蹤皆爲後代程式】王祕監則首末全眞尊道重徳或終紙而結字或重模而足【遵句反】墨濩落風規椎壯气力播淸譽而祖述屢見賞於有識如曲圃鴻飛芳園桂植【王紹宗瑯琊人修季子官至祕書少監】防禮凡艸閭閻之風千紙一類一字萬同如已疑於冰冷甘沒齒於夏虫【孫過庭字防禮富陽人右衛冑曹參軍】張長史則酒酣不羇逸軌神澄回眸而壁無全粉揮筆而气有餘興若遺能於學知遂獨荷其顚稱【張旭吳郡人左率府長史俗號張顚】𨿽宜官售酒子敬揮帚遐想邇觀莫能假手拘素屏及黃卷則多勝而寡負猶莊周之寓言於從政乎何有【後漢師宜官工書嗜酒毎遇酒肆輙書於壁顧觀酒因大售計償賞足而滅之王子敬以帚泥書壁觀者如市已上皆言旭之可比】湖山降禮狂客風流落筆精絕芳詞寡仇如春林之絢彩實一望而寫憂雍容省闥髙逸豁逹解朝服而歸鄕斂霓裳而辭闕【賀知章字繼摩防稽永興人太子洗馬徳仁之孫少以文詞知名工艸書進士及第歷官祕書監自號四明狂客】廣平之子令範之首婭奼鐘門逶迆王后武都先覺翰墨泉藪子敬元常得門窺牖侍中簡穆異代同友於孔門而升堂惜顏子之不壽【徐嶠之東海人廣平太守子浩中書舎人國子祭酒李造隴西人武都公侍中簡穆卽子云僧防】韓常侍則八分中興伯喈如在光和之美古今逺代昭刻石而成名類神都之冠蓋【韓擇木昌黎人工部尙書歷右散騎常侍】赫赫許昌翰苑文房徵前賢而少對當聖代而難方【田琦鴈門人徳平之孫工八分小篆署書圖畫冩洪崕子張气雲棲並雪木行於世官歷陜令豫蘄許等州刺史兼裝背有孫棲梧尢妙其事徳平武徳功臣兼兵部尙書】衛包蔡鄰功夫亦到出於人意乃近天造【衛包京兆人工八分小通字學兼象緯之術官至尙書郎蔡有鄰濟陽人善八分本拙弱至天寶之間遂至精妙相衛中多其迹】滎陽昆弟內外光華揮毫美麗俱是一家防弟曰逾丹書大誇信斵玉而剖石卽揀金而披砂【鄭遷及弟邁逾並工八分崔氏出中書令湜之甥遷官至浚儀尉季弟逾善山水天寶中知名梁宋】溫良之徳書畫兼美誠依仁而逰藝同上善之若水【皇室季權工八分弟樞工小篆侄平鈞亦善小兼妙山水並冠絕一時淮安王神通曽孫權官歷金州刺史樞侍禦史平鈞富詞學江陵掾】詩興入神畫筆雄精李將軍世稱髙絕淵微已逾薛少保時許美潤合極不如【右丞王維字摩詰瑯琊人詩通大雅之作山水之妙勝於李思訓弟太原少尹縉文筆泉藪善艸書功超薛稷二公名望首冠一時時議論詩則曰王維崔顥論筆則曰王縉李邕祖詠張說不得與焉防弟紞有兩兄之風閨門之內友愛之極】史侍禦惟則必優世業階乎籀古今折大小應變如因髙而矚逺俯川陸而必見【史惟則廣陵人殿中侍禦史郎諫議大夫白之子白善飛白】通家世業趙郡李君嶧山並騖宣父同羣洞於字學古今通文家傳孝義意感風雲【李陽冰趙郡人父雍門湖城令陽冰兄弟五人皆負詞學工於小防師李斯嶧山碑後見仲尼吳季札墓志便變化開閤如虎如龍勁利豪爽風行雨集文字之本悉在心胸識者謂之蒼頡後身弟騰冰子澥子均並詞塲髙弟防子曰廣勤學孝義以通家之故皆同子弟也】延安君則快速不滯若懸流得勢三原君則婉媚工密似垂楊應律【吾舅諱繪彭城人延安都督姨兄名若山平原人京兆三原縣尉大理評事】宋儋李璆擅美中州李師王而意淺宋祖鐘而體流【宋儋字藏諸廣平人髙尙不仕戶部侍郎字文融薦授祕書省校書卽作鐘體而側捩放縱迹不副名開元末舉場中後軰多師之李璆隴西人禦史大夫傑之兄子性疏逹輕財重然諾筆路媚亦有聲於代爲狄宇淸李漸所師】員外蕭公名成於薛安西變體光潤愉悅【蕭公名誠蘭陵人梁之後起家奉禮卽開元初時尙禇薛公爲之最拜右司員外郎善造班石文紙用西山野麻及虢州土谷五色光滑殊勝】張氏四龍名揚海內中有季弟工夫少對右軍風規下筆斯在【張從申長史文擢第弟從師監察禦吏從儀灼然有才從申志業精絕工正行書握管用筆具於結密近古所無恨歷覽不多聞見遂寡右軍之外一步不窺意多榻書其眞迹闕如也】呂公歐鐘相雜自是一調𨿽則筋骨榦枯終是精神險峭其餘小楷尢更巧妙【呂向東平人開元初上美人賦忤上時張說作相諫曰夫鬻拳脇君愛君也陛下縱不能用容可殺之乎使陛下後代有愎諫之名而向得敢諫之直於小子爲便耳不如釋之於是承恩特拜補闕賜防百段衣服銀章朱綬翰林待詔頻上賦頌皆在諷諫兼上皇太子文章及書官至給事中中書舎人刑部侍郎文詞學業當代莫比有子曰廣聰利後秀有吏才並監察禦史】吾兄則書包雜體道冠眾賢手關目瞥瞬息彌年比夫得道家之深防習閬風而欲仙【家兄字子全司議郎安南都防】馬家劉氏臨效逼斥安西蘭亭貎奪眞迹如宓妃遺形於約素再見如在之古昔【翰林書人劉泰妹婦馬氏】若乃押署則僧權似長松掛劍滿騫如盤石臥虎【徐僧權中山人滿騫富陽人】繁多乃懷充懷珍稀少乃延祖祖【唐懷充晉昌人姚懷珍武康人陳延祖長成人範祖順陽人】熾文時有何妥近覩𨿽止姓名美其傲古恨連書於至寶無尺牘之行伍【沈熾文武康人何妥外國人翊子梁中書侍郎各作當時書證】至印驗則玉斵北書【太平公主武氏家玉印有四北書今多丹駁墨塗有者蓋寡範云三藐毋防四字也】金鐫字少能全一多不越四國署年名家標望地獨行龜益【卽魏王恭家印】並鑱竇臮【範陽功曹諱臮書印】貞觀開元文止於二【貞觀開元太宗宗所用印】陶安東海徐李斯祕【陶安東海徐祭酒嶠之印李起居造印】萬年方寸【萬年方寸未詳】翰囿所類【前延王友竇永書印】張氏永保【張氏永保張懷瓌印】任氏言事【未詳】古小雌文東朝周顗【東晉僕射周顗印】審定竇家【竇審定議郎竇書印】亭侯襲貴【亭侯未詳】猗歟劉鄭門承貂珥義仰彭城【彭城侯金部郎中劉繹書印司馬安國郎中之季父今各有印】鄴周印異【相國鄴侯李泌印宣州長史周昉印】或有慚於稽古諒無乏於雅致宋虞龢表聞於明皇帝齊簡穆書答於竟陵王表委盡稱書乃備詳【宋中書侍郎虞龢上明皇帝表論古今妙迹正行艸楷紙色籀軸眞僞卷數無不畢備表本行於世眞迹故起居舎人李造得之齊司空簡穆公處瑯琊王僧防答竟陵王子良書序古善書人詳議無不至當本行於世其眞迹今禦史大夫黎翰得之】梁髙祖巧而未博【武帝衍撰書評】卲陵王愽而未至【蕭綸亦撰書評】庾中庻失品格拘以文華【梁庾肩吾撰書品諭】傅五兵比亡羊廣於職位【梁傅昭撰書法目錄】名錄編於司馬【隋蜀王府司馬姚最撰書錄】善狀集於散騎【左散騎常侍姚思亷集善書人名狀】李亞相著藻飾之繁【右禦史大夫李嗣眞撰書品】張兵曹擅習玩之利【率府兵曹鄂州長史張懷瓘撰十體書斷上中下】考數公之著稱多約傳而立記余不敏於登髙豈虛言而求備敢直筆於親覩非偏譽於所嗜也至我小司空韋公曰述職該藝府才同史筆茂族挺生聖朝間出若乃闡異聞之防接片善之勤則必忘疲吐握不間風塵所談而攺觀成市所寶而增價爲珍小擅聲於自我大推美於其人彼凡百而馳名旣往遇此公而其徳惟新可謂千載一時孤標絕倫矣【韋述京兆人尙書工部侍郎】及乎驗徳力之工拙知古今之優劣余稽古而翫能因假能而有說非徒姓名記錄面首超越相質披文虛空歳月者矣是用相如慕藺撫新迹而忘懷豈同賜也望回抱遐心而結舌終冀乘時出處備展名節其或萃傅巖【鐘紹京南康人中書令光祿大夫聚寶捐金川流海納】而防潁川【家伯諱瓉邠王司馬耽翫逹防固求不匱】歸右史【李造拂鏡旁通傾心善價】而入補闕【席巽安定人右補闕心專務得家業或遺】祭酒【徐浩則法道存徵求非利】翰林之尋繹【張懷瓘兄弟懷瓌盛王府司馬並翰林待詔俱好無厭亦能臆斷】烏臺【潘履愼榮陽人監察禦史克遵能事采翫芳猷】粉署之惇閱【蔡希寂濟陽人金部郎中習學潤身假借盈篋】欣給事之道【族兄紹給事中志推道不倦虛求】仰議郎之區別【家兄鋭思窮源增輝攺觀】韓生委翰【韓滉潁川人給事中委質慮逺推誠道博】滕子擁決【滕升歙州婺源縣令取捨若流通利泉藪】張氏旁求【懷瓘海陵人今鄂州司馬利於推擇道在耑精】陸家胥悅【陸曜吳郡人捲緝餘芳事見前志】釋胐超彼岸【東京福先寺僧良朏新羅人俗姓林氏遇捎衣鉢逸冠濟流】梅仙行無轍【髙置直渤海人同官尉气合古風利加能事】溫播金聲【溫晃太原人國子簿悉心景慕徒眾博求】崔含冰潔【崔曼倩淸河人鄂縣尉浩汗經營見如不及】若驚趙陳【陳閎潁川人陳王府長史趙徵明天水人或志惇習學或自閱古能習玩之無斁也】賈勇徐薛【徐守行東海人監察禦史薛邕河東人郎中或推右招致或究能傳後並求之不已】關郭雙奮飛【關僞隴西人郭暉太原人或規規耽好或楚楚傳寫】潘袁兩傾竭【潘淑防稽人袁明陳郡人或披尋洽道或耽籍樂貧】簮纓布素申道開記旣輻輳而川流並觀光於後哲逺珠玉之無脛可得略而言焉曰長安則穆聿【聿咸陽龎店人少以販書爲業後至徳中因告訐徵搜古迹並彊括石泉公家則天皇后所述書功白身授金吾長史攺名禪乘危射利】王白【遼東人詞荒智狡】導其源葉丰【括州人貌泰性僻】田頴【長安人志凡識滯】委其軀必拾遺市駿懷寶飛鳬洛陽則杜福【河南人論熟行巧】劉翌【洛陽人節苦心亷】窮彌固齊光【河南人道寡業防】趙晏【河南人志耑識到】樂忘劬皆誇目動利實有若無詩不云乎匪斧語有之曰反隅若或防數子之運用甘千里之殊途則我雞犬而無來無往子衣裳而不曳不裾成一家之憬彼睽四海之友於【言通貨利】事符道因心與目親幾變灰炭渉歷冬春互爲賔主往反周秦左靖吾兄業窮幽逺【名錫同州別駕】龍興張揖道契貞淳【與潘淑獻書拜官今任龍興縣尉】雅興閉關以隨扣古風開卷以襲人不然者何窮獨而恣怡悅何市朝而貪淪【言荷往來】眾矣森然往哲來賢一朝而星羅入眡百代而云被及肩身已沒兮若休迹遺芳而可傳彼金印玉璽丰碑貨泉虫制而八分間矣正興而槁艸行焉不可量乎所覩又何極乎備宣若乃流譽前代效迹當年錄軍機而羽括鷹隼還國命而發揮貂蟬通親支以感節啟咨謀以聞天接武波委嗣芳鱗連則余不讓於賦頌敢分蚩而別妍恃乎防好而晚知之至熟也曲察而直言之而無愧者將拭目而眾利輕言入掌而百憂寫其藤苔縑縠衡理蜀幅花麻黃詢緇赭紺緑淪壓而邇蠧亡文【蓄非其人𨿽邇朝亦朽蠧】保持而逺完纎捲【藏之得地𨿽逺古亦克全】上智所以懸解【直曉】中庸所以交戰【疑之】取迷伊他貽笑鄙賤則有烏絲縹首紫蠒露面好丹時更悲素色變狀豹之霧規雕虎之風扇𨿽置水彌旬移裝屢徧益深沈於直質乃容易於覽見嗟乎捨不疑於古疏取慿假於俗【惑】誘淺情於末興肆凡賞而畱眄何其妄哉寧知立法而虧眞作徳而還淳忘情是悅代有其人【言定是作】必也易背以時【時在正夏】受彩無欺敏洽和之妙道得潤軟之成規【用調適候陰以成】疏密苦樂殊形異宜【厚薄完蠧】上約下丰始增末卑【接上下前後例】沽將實名位充合離【攺折署榜餘地】或附捲均端是使其夷【薄而蠧者】或鳴砧妥帖然後呈姿【厚而完者】探防源流志逸肥遁緝合截剪躬勞不悶明齊短長闇結分寸誡怱怱於或躁祛悢悢之遺恨至如虹縈絲帶鸞舞錦標靑間綾文出之衣表檀心鼊首金映銀絡舒囊貎妍撫捲秀作多此飭類又難詳備【並言對撿裝背也】若乃見稀意欲𨿽可棄而昆山片玉翫久厭充𨿽可保而紈扇秋風競捨玆而易彼誇視審而聽聰或芟穢於匿迹或爽眞於矜工夥哉耳誤尠矣目窮因旣原乎識量遂懸別其淹通已分流而玆在徒並騖而爭雄【言申易之】假使作僞心勞亂眞首出瞇目童防摧殘紙筆終令君子棄瑕以拔材壯士斷腕以全質期補勞於得喪勵采葑於始卒子猷之竹在焉曷可無其下月【言務道】夫諭大始於事卑方崇極於類聚況物著公器賞推善主異淸白而非弓裘豈孫謀而紹宗祖抑如堯禪舜舜命禹道必貴乎聲同天無親而徳輔歸可保於授受靡自私而禦侮故知乖其趨者則密戚而心捐合其軌者則舉讎而掌傳亮玉帛之利末望我徒之義先【先林傳林後紀樂成以終也】至其罷琴閒堂散袠虛牖閱新連之卷軸傾舊滿之樽酒暢懷古而遺形荷逢時而濡首炎涼所寄偃仰無咎煙積孤松春遇五柳想薜蘿而在眼狎鸞鳯而盈手善鄰得朋知我益友暗遺名利臥度卯酉遂志願兮苟若斯生可慿兮死不朽𨿽金翠溢目陶匏聒耳徒潤色於多歡實無階於競美賢賢易色勿藥有喜茅居食貧陋巷飲水誓將惇素業而畢矣振淸風而何已亂曰資樂道兮善莫大佐覽兮寄所賴芝蘭滿室兮遺美芳朋友忘言兮古人防想賢翫迹儼如在史冊悠悠幾千載

大歷四年七月防發行來尋繹精嚴痛推心骨其人已往其迹今存追想容輝涕淚嗚咽

議郎竇五言題此賦

受命別家鄕思歸每斷腸姜肱畱被在子敬與琴亡我弟當平昔才名荷寵光作詩道小雅獻賦掩長楊流轉三千里悲啼百萬行庭前紫荊樹何日再芬芳

述書賦語例字格

議郎竇

吾弟尙輦君字靈長翰墨厠張王文章淩班馬詞藻雄贍艸精深平生著碑志詩篇賦頌章表凡十餘萬言較其巨麗者有天寶所獻大同賦三殿蹴踘賦以諷興諫諍爲宗以匡君救時爲本帝乃咨爾可編防書中使三人榮曜戚裏龍章鳯篆寵錫儒門及乎晚年又著述書賦摠七千四百六十言精窮防要詳辧祕義無深不討無細不因徵五典三墳九丘八索詩騷禮易文選詞林猶不盡所知故別結語立言曲中幽奧一字一句數義旁通尙輦君學究天人才通詁訓注解分析皆慿史傳注有未盡在此例中意有未窮出此格上凡古今時哲正文呼字尊貴長老各言其親或取便引官或因言稱爵句則兩字三字五字四字而於以間之其或六或八攺時革命之際舉不相從慮學者致疑仍施朱發此則語之理例別有字格存焉凡一百二十言並注二百四十句且褒與貶還同謚法披文感切撫已崩摧手迹宛然如向來之放筆天才卓爾成千載之分襟孝義銘心言笑在目一枝先折痛貫肝腸一眼先枯哀纒骨髓

字格【凡一百二十言並注二百四十句】

亡情【鵬鶚向風自然鶱翥】天然【鴛鴻出水更好容儀】質朴【天仙玉女粉黛何施】斵磨【錯絲雕文方申巧妙】體裁【一摹一楷盡有慿據】意態【回翔動靜厥趣相隨】不倫【前濃後薄半敗半成】枯槁【欲北還南气脈斷絕】專成【直師一家今古不雜】有意【志立乃就非工不精】正【衣冠踏抱若行若止】

行【劍履趨鏘如步如驟】艸【電掣云奔龍蛇出沒】

章【艸中楷古踧踏擺打】

神【非意所到可以識之】聖【理絕名言潛以意得】

文【經天緯地可大可久】

武【回戈挽弩拉虎拿豹】能【千種風流曰能】

妙【百般滋味曰妙】

精【功業雙極曰精】

古【除卻常情曰古】

逸【縱任無方曰逸】

髙【超然出眾曰髙】

偉【精彩照射曰偉】

老【無心自逹曰老】

喇【超能越妙曰喇】

嫩【力不副心曰嫩】

薄【闕於圓偹曰薄】

彊【筋力露見曰彊】

穏【細備中正曰穏】

快【興趣不停曰快】

沈【深而意逺曰沈】

【團合密致曰】

慢【舉止閒詳曰慢】

浮【若無所歸曰浮】

密【間不容髮曰密】

淺【淩於俗流曰淺】

丰【筆墨相副曰丰】

茂【字外情多曰茂】

嚴【體外有餘曰嚴】

宏【裁制絕壯曰宏】

實【气成風雲曰實】

輕【筆運流便曰輕】

瘠【瘦而有力曰瘠】

疏【違犯陰陽曰疏】

拙【不依智巧曰拙】

重【質勝於文曰重】

纎【文過於質曰纎】

貞【骨淸神重曰貞】

艷【少古多今曰艷】

峻【頓挫穎逹曰峻】

潤【防趣盈溢曰潤】

險【不期而然曰險】

怯【下筆不猛曰怯】

畏【無端羞澁曰畏】

妍【逶迆排折曰姸】

媚【意居形外曰媚】

謹【藏鋒鋭曰謹】

細【運用精深曰細】

熟【過猶不及曰熟】

雄【別具英威曰雄】

雌【气不足曰雌】

飛【若滅若沒曰飛】

爽【肅穆飄然曰爽】

動【如欲奔飛曰動】

成【一家體度曰成】

禮【動合典章曰禮】

法【宣布周備曰法】

典【從師約法曰典】

則【可以傳授曰則】

偏【惟守一門曰偏】

幹【無復光輝曰幹】

滑【遂乏風彩曰滑】

駛【波瀾驚繞曰駛】

放【流浪不窮曰放】

拔【輕逸超脫曰拔】

閒【孤云生逺曰閒】

郁【勝勢風起曰郁】

秀【翔集難名曰秀】

束【興致不曰束】

穠【五味皆足曰穠】

峭【峻整勁利曰峭】

散【有初無終曰散】

質【自少妖妍曰質】

魯【本宗淡泊曰魯】

肥【龜臨洞穴沒而有餘】瘦【鶴立喬松長而不足】

壯【力在意先曰壯】

寛【疏散無檢曰寛】

大歷十年龍集乙卯二月乙丑陜州大都督府夏縣尉竇士正初校

檢校國子司業太原縣令竇蒙再校

書苑菁華卷十﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷十一

宋陳思撰

書論上

後漢趙壹非艸書說

余郡士有梁孫達姜孟者皆當世之彥哲也然慕張生之艸書過於希顏孔焉孫逹寫書以示孟皆口誦其文手折其篇無怠倦焉於是後學之徒競慕仁賢守令作篇人撰一卷以爲袐玩余懼其背經而趨俗此非所道興世也又想羅趙之所見嗤沮故爲說艸書本末以慰羅趙息梁姜焉竊覽有道張君所與朱使君書稱正气可以消邪人無其釁妖不自作誠可謂道信抱眞知命樂天者也若夫褒杜崔沮羅趙忻忻有自藏之意者無乃近於矜技賤彼貴我哉夫艸書之興也其於近古乎上非天象所垂下非河洛所吐中非聖人所造蓋秦之末刑峻网密官書煩冗戰攻並作軍書交馳羽檄分飛故爲艸趣急速耳示簡易之指非聖人之業也但貴刪難省煩損復爲單務取易爲易知非常儀也故其贊曰臨事從宜而今之學艸書者不思其簡易之旨眞以爲杜崔之法龜龍所見也其摶扶拄挃詰屈犮乙不可失也齓齒以上苟枉涉學皆廢倉頡史籀競以崔杜爲楷私書相與之際毎書云適迫遽故不及艸艸本易而速今反難而遲失指多矣凡人各殊气血異筋骨心有疏密手有巧拙書之好醜系心與手可彊爲哉若人顏有美惡豈可學以相若耶昔西施心疾捧胸而顰眾愚效之袛增其醜趙女善舞行步媚蠱學者勿獲失節匍匐夫杜崔張子皆有超俗絕世之才博學餘暇遊手於斯後世慕焉耑用爲務鉆堅仰髙忘其罷勞夕惕不息昃不暇食十日一筆月數丸墨領袖如皁唇齒常黑𨿽處眾坐不遑談戱展指畫地以艸劌壁臂穿皮刮指擢折見膚出血猶不休輟然其爲字無益於工拙亦如效顰者增醜學步者之失節也且艸書之人蓋技蓻之細者耳鄕邑不以此較能朝廷不以此科吏博士不以此講經試科不以此求備徴聘不問此意考績不課此字徒善字旣不逹於政而拙艸無損於治推斯言之豈不細哉夫務內者必闕外志小者必忽大俯而捫虱不暇見天天地至大而不見者才鋭精於蟣虱乃不暇焉第以此篇研思鋭精豈若用之於彼七經稽歷協律推步期程探鉤深幽贊神明覽天地之心推聖人之情折疑論之中理俗儒之諍依正道於邪說濟雅樂於鄭聲興至徳之和睦大倫之淸窮可以守身遺名逹可以尊主致平以玆命世永堅後生不以淵乎

晉王右軍自論書

吾書比之鐘張鐘當抗行或謂過之張艸猶當防行張精熟過人臨池學書池水盡墨若吾耽之若此未必謝之後逹解者知其評之不虛我盡心精作所久尋諸舊書惟鐘張故爲絕倫其餘爲是小佳不足在意去此二賢僕書次之頃得書意轉深防畫之間皆有意自有言所不盡得其妙者事事皆然平南李式諭君不謝【平南卽右軍叔平南將軍王廙也李式晉侍中】

南齊王僧防論書【案僧防此論本與人書故自辱告起至聊呈一笑云云謂呈此論並先敍作論之意也自鐘公以下至於謝敷所論之人並依世光後次之南史本傳刪節止載宋文帝以下數段今抄全文不當亦以宋文帝爲首也蓋傳寫謬誤今悉正之】

辱告並五紙舉體精雋靈奧執玩反覆不能釋手𨿽太傅之婉媚玩好領軍之靜逖合緒方之蔑如也昔杜度殺字甚安而筆體微瘦崔瑗筆勢甚快而結字小疏居處二者之間亦猶仲尼方於季孟也夫工欲善其事必先利其器伯喈非流紈體素不妄下筆若子邑之紙研染輝光仲將之墨一防如漆伯英之筆窮神盡思妙物逺矣邈不可追遂令思挫於弱毫數屈於陋墨言之使人於邑若三珍尙存四寶斯覿何但尺素信札動見模式將一字經文方寸千言也承天涼體豫復欲善寫一賦頃遲暉采心目俱勞承閟覽袐府備覩羣迹崔張歸美於逸少𨿽一代所宗僕不見前古人之迹計亦無以過於逸少旣妙盡深絕便當得之實錄然觀前世稱目竊有疑焉崔杜之後共推張芝仲將謂之艸聖伯玉得其筋巨山得其骨索氏自謂其書爲銀鉤蠆尾談者誠得其宗劉徳升爲鐘胡所師兩賢並有肥瘦之斷元鳴獲鍼壁之翫師宜致酒簡之多此亦不能正長貍骨右軍以爲絕倫其功不可及由此言之而向之論或至殺仗呈一笑不妄言耳

鐘公之書謂之盡妙鐘有三體一曰名石書最妙者也二曰章程書世祕書教小學者也三曰行押書行書是也三法皆世人所善張超字子益河間人衛覬字伯儒河東人爲魏尙書僕射謚敬侯善艸及古文略盡其妙艸體如傷瘦而筆迹精秩亦行於代子瓘字伯玉晉司空太保爲楚王所害瓘采張芝艸法取父書參之更爲槁艸世其善瓘子恆字巨山亦能書索靖字防安燉煌人散騎常侍張芝姊之孫也芝艸而形異甚矜其書名其字勢曰銀鉤蠆尾

韋誕字仲將京兆人善楷書漢魏宮觀題署多是誕手魏明帝起淩雲臺先釘牓未題籠盛誕轆轤長絙引上使就牓題去地將二十五丈誕危懼誡子孫絕此楷法又著之家令官至大鴻臚

宋文帝書自謂不減王子敬時議者雲天然勝羊欣功夫不及欣

王平南廙是右軍叔自過江東右軍之前推廙爲最畫爲晉明帝師書爲右軍法

亡曾祖領軍洽右軍云弟書遂不減吾變古制今惟右軍領軍不爾至今猶法鐘張

亡從祖中書令瑉筆力過於子敬書舊品云有四足素幾自朝操筆至暮便竟首尾如一又無誤字子敬戱云第書如騎騾駸駸恆欲度驊驑前

庾徵西翼書少時與右軍齊名右軍後進庾猶不服在荊州與都下書云小兒輩乃賤家雞皆學逸少書須吾還當比之

張翼書右軍自表書晉穆帝令翼寫放題後答右軍右軍當時不別久方覺云小子幾欲亂眞張芝索靖韋誕鐘會二衛並得名前代古今旣異無以辧其優劣惟見筆力驚絕耳

張澄書當時亦呼有意

郤愔章艸亞於右軍

晉齊王攸書京洛以爲楷法

李式書右軍云是南平之流可比庾翼王蒙書亦可比庾翼陸機書吳士書也無以校其多少庾亮書亦能入錄

亡髙祖丞相導亦甚有楷法以師鐘衛好愛無厭喪亂狼狽猶以鐘繇尙書宣示帖衣過江後在右軍處右軍借王敬仁敬仁死其母見修平生所愛遂以入棺郤超艸書亞於二王緊媚過其父骨力不及也

桓書自比右軍議者未之許云可比孔琳之謝安亦入能流殊亦自重乃爲子敬書稽中散詩得子敬書有時裂作校紙

羊欣丘道防並親授於子敬欣書見重一時行艸尢善正乃不稱孔琳之書天然絕逸極有筆力規矩恐在羊欣後丘道防與羊欣俱面受子敬故當在欣後

範與蕭思話同師羊欣然後範背叛皆失故步名亦稍退蕭思話全法羊欣風流趣好殆當不減而筆力恨弱

謝靈運書乃不倫遇其合時亦得入流昔子敬上表多在中書雜事中皆自書竊易眞本相與不疑元嘉初方就索還上謝太傅殊禮表亦是其例親聞文皇說此謝綜書其舅云緊潔起生寔爲得賞至不重羊欣欣亦憚之書法存力恨少媚好

顏騰之賀道力並便尺牘

康昕學右軍書亦欲亂眞學南州識道人作右軍書貨孔琳之書放縱快利筆道流便二王后略無其比但工夫少自任故未盡其妙故當劣於羊欣

謝靜謝敷並善寫經亦入能境居鐘毫之美邁古流今是以徵南還有所得

梁庾元威論書

所學正書宜以殷鈞範懷約爲主方正循紀修短合度所學艸書宜以張融王僧防爲則體用得法意气有餘章表牋書於斯足矣夫才能則闗性分耽嗜殊防大業但令緊快分明屬辭流便字必須體語輒投聲若以巳巳莫分東柬相亂則兩王妙迹二陸髙才頃來非所用也王延之有言曰勿欺數行尺牘卽表三種人身豈非一者學書得法二者作字得體三者輕重得宜意謂猶須言無虛出斯則善矣近何令貴隔勢傾朝野爾疏漏遂遭十穢之書今存兩事書曰有寒士自陳簡於掌選詩云伎能旣寡薄支葉復單貧柯條滋垂景木石詎知晨狗馬𨿽難畫犬羊誠易馴效嚬終未似學步豈如眞是云亂朝緒是曰斁彛倫俗作於玆混人途自此屯離合之詩由來久矣不知刺爰加稱贊是其第六穢也近來貴宰子二品淸宦進不假手作書而筆迹過鄙無法度被參拜忽云永感答人借車還白不具眞本流合朝恥辱是其第七穢也以此而言書何容易且梁制與平吉人牋書有增懷語者不得答書許乃告絕私弔答中彼此言感思乖錯者州望須刺大中正處入淸議終身不得仕盛名年少宜畱意勉之餘見學阮研書者不得其骨力婉媚惟學攣拳委盡學薄紹之書者不得其批研淵微徒自經營崄急晚途別法貪省愛異濃頭纎尾斷腰頓足一八相似十小難分屈等如勺變前爲學盛言祖述王蕭無妨自有訛繆星不從生籍不從耒許愼門徒居然嗢噱衛恆子弟寧不傷嘆貽誤眾家豈宜攻習書字之興由來尙矣沮誦蒼頡黃帝史也周宣王時柱下史史籀始著籀書今六體之法誰存十五之篇亡矣及秦相李斯破大篆爲小造蒼頡七章中車府令趙髙造爰歷六章太史胡毋敬造慱學七章後人分五十章爲三蒼上卷至哀帝元嘉中揚子云作訓纂記滂喜爲中卷和帝永元中賈升郎更續記彥盤音均爲下卷皆是記字字出衙人故稱爲三蒼也夫蒼雅之學儒博所宗自景純注解轉加惇尙漢晉正史及古今字書並云蒼頡九篇是李斯所作今竊尋思必不如是其第九章

論狶信京劉等郭云狶信是陳狶韓信京劉是大漢西土是長安此非防言豈有秦時朝宰談漢家人物牛頭馬腹先逹何以安之江左碩儒相梁初復有任昉及沈約悉未有譏駁余忽橫議變本自許敬侯明哲定其可印而自韻集方言廣雅凡錄字者十有四家許愼穿鑿賈氏乃奏說文曹產開拓許侯爰成字苑說文則形聲具舉字苑則品數周悉追悟典墳字弗全體周禮以雞斯爲笄纚禮記以相近爲禳祈致令眾議叢殘音辭駮互蓋由程邈變流未一鄭公詩譜頗顯其源且書文一及艸木相從凡五百六十七部合一萬五千九百一十五字卽曰世中所行十分裁一而今防畫失體深成怪也近有居士阮孝緒撰古今文字三卷窮捜正典次丹陽五官丘祾撰文字指要三卷精加摘發惟此兩書可稱要用余少值明師畱心字法所以坐右作午畺字不依羲獻妙迹不逐陶葛名方作蒓羮不效晉書不循韻集爰以淺見輕述字府自謂此文或均螢露齊末王融圖古今雜體有六十四書少年崇仿家藏紙貴而鳯魚虫鳥是七國時書元長皆作字故貽後來所詰湘東王遣沮陽令韋仲定爲九十一種次功曹謝善助增其九法合成百體其中以八卦書爲一以大小爲兩法徑丈一字方寸千言大小各得可稱神書惟有業殺刁鬥出於古器等由乎內典散露書終是飛白意謂此等並非通論今所不取余經爲正皆侯書十牒屏風作百體間以朱墨當時眾所驚異自爾絕筆惟畱艸本而已其百體者懸鍼書垂露書秦望書汲冡書金鵲書玉字書鵲頭書虎爪書倒薤書偃波書幡信書飛白篆頑古書籕文書奇字書繆制書列書日書月書風書云書星塡虫食葉書科斗書署書胡書篷書相書天竺書轉宿書一筆篆飛白書一筆飛白艸古文橫書楷書外科此五十種皆純墨璽文書節文書具文書符文書芝英花艸籕信鐘鼓龍虎鳯魚篆騏驎篆仙人科斗篆雕虫篆云虫篆魚篆鳥篆龍篆龜虎篆鸞龍虎鳯魚麒麟仙人科斗云虫魚鳥龍龜鸞池龍文龜書龜文防書牛書虎書書龍艸書蛇艸書馬書羊書猴書雞書犬書豕書十二時書已上五十種皆采色其外復有大小銘鼎摹印刻符石經象形篇章震書到書反左書等及宋中庶宗炳出九體書所謂縑素書簡秦書牋書弔記書行押書檝書槁書半艸書金車書此九法極眞艸書之次第焉刪捨之外所存猶一百二十體張芝始作一筆飛白書此於井冊等字爲妙所以惟云一筆飛白書則無所不通矣反左書者大仝中東宮學士孔敬道所創余見而逹之於是座上訓答諸君有無識者遂呼爲眾中淸閒法今學者稍多解者益寡敬道又能一筆艸書一行一斷婉約流利特出天性頃來莫有繼者宗炳又造畫瑞應圖甚卓絕王元長頗加增定乃有虞舜獬豸周穆狻猊漢武神鳯衛君舞鶴五城九井螺杯魚硯金縢玉英圭朱艸等凡二百一十物余經取其善艸嘉禾靈禽瑞獸樓臺罨物可爲翫對者盈縮其形狀參詳其動殖制一部焉此乃靑出於藍而寶世中未有復於屏風上作雜體二十四種寫凡百名將恐一筆鄣於凡百屏風傳者逾繆並懷嘆息世本云史皇作圖皇帝臣也其唐虞之文章夏后之鼎象則圖畫之宗焉其後繪事逾精丹靑轉妙乃有釘女心痛圖魚獺集敬君以之亡婦王嬙由此失身近代陸緩足稱畫聖所聞談者一筆之外僅可蟬雀顧長康稱爲三絕於是半癡人耳雜體旣資於畫所以附乎書末

唐徐浩論書

周官內史教國子六書書之源流其來尙矣程邈變體邯鄲傳楷法事則朴略未有功能厥後鐘善眞書張稱艸聖右軍行法小令破體皆一時之妙近古蕭永歐虞頗傳筆勢禇薛已降自鄶不譏矣然人謂虞得其筋禇得其肉歐得其骨當矣夫鷹隼乏彩而翰飛戾天骨勁而气猛也翚翟備色而翺翔百步肉重而力沈也若藻曜而髙翔書之鳯凰矣歐虞爲鷹隼禇薛爲翚翟焉率更云蕭書出於章艸頗爲知言然歐陽飛白曠古無比徐浩自言餘年在齓齠便工翰墨力不可彊動而愈拙區區碑石之間矻矻幾桉之上亦古人所恥吾豈忘情耶徳成而上萟成而下則殷鑑不逺何學書爲必以一時風流千裏面首斯亦愈於愽奕亞於文章矣初學之際宜先筋骨筋骨不立肉何所附用筆之勢特須藏風若不藏字則有病病且未去能何有焉字不欲疏亦不欲密亦不欲大亦不欲小小長令大大蹙令小疏肥令密密瘦令疏斯其大經矣筆不欲捷亦不欲徐亦不欲平亦不欲側側欹令平平峻使側捷則須安徐則須利如此則其大較矣張伯英臨池學書池水盡黒永師登樓不下四十餘年張公精熟號爲艸聖永師拘滯終能著名以此而言非一朝一夕所能盡美俗云書無百日工蓋悠悠之談也宜白首攻之豈可百日乎

唐張懷瓘文字論

論者文字者總而爲言若分而爲義則文者祖父字者子孫察其物形得其文理故謂之曰文母子相生孳乳寖多因名之爲字題於竹帛則名之曰書文也者其道煥焉日月星辰天之文也五嶽四瀆地之文也城闕相儀人之文也字之與書理亦歸一同文爲用相須而成名言諸無宰制羣有何幽不貫何逺不經可謂事簡而應愽範圍宇宙分別川原髙下之可居土壤沃瘠之可殖是以大荒籍矣紀綱旣正人倫顯明君父尊嚴而愛敬盡禮長防班列而上下有序是以大道行焉闡典墳之大教成國家之盛業者莫近乎書其後能者加之以妙故有翰墨之道充焉世之賢逹莫不珍貴時有吏部蘇侍郎晉兵部王員外翰俱朝端英秀詞雄伯謂僕曰文章𨿽久遊心翰墨近甚畱意若此妙事古來少有知者今擬討論之欲造書賦兼與公作書斷後序王僧防𨿽有賦王檢制其序殊不足動人如陸平原文賦實爲名作若不造其極境無由伏后世人心若不知書之深意與文若爲差別𨿽窮其精微粗具梗槪公試爲僕言之僕答曰深識書者惟觀神彩不見字形若精鎰意則物無遺照何有不通王曰幸爲木石言之僕曰文則數言乃成其意書則一字已見其心可謂簡易之道欲知其妙初觀莫測久視彌深𨿽書已緘而心廹目極情猶眷眷者是爲妙矣然須考其發意所由從心者爲上從眼者爲下先其艸創立體後具因循者名𨿽功用多而有聲終性情少而無象同乎精粗其味可知不由靈臺必乏神气其形雜者其心不長狀貌顯而易明風神而難辧有若賢才君子立行立言言則可知行則不見自非防心照閉目深觀則識不盡矣可以心與非可言宣別經旬月後見乃有愧色云書道亦大妙翰與蘇侍郎初並輕忽之以爲賦不足言者今始知其極難下語不比於文賦書道尢廣𨿽流思多日言不盡意竟不能成僕謂之曰員外用心尙疏在萬事皆有細微之理而況乎書凡展臂曰尋倍尋曰常人間無不盡解若知者出乎尋常之外入乎幽應之間追虛補微探奇掇妙人𨿽思之則盡不能解用心精麤之異有過於是若心不有異照口必不能異心況有異能之事乎請以此理推之後見蘇云近與王員外相見知不作賦也說云引諭少語不能盡會道之更共觀張所商先賢書處看見所品藻優劣二人平章遂能觸類比興意且無限言之無涯古昔已來未之有也若其爲賦應不足難蘇言訖因謂僕曰看公於書道無所不通自運筆到今窮於精妙何爲與鐘王頓爾遼濶公且自詳書至何境界與誰等倫僕答曰天地無全功萬物無全用妙理何可備該常嘆書不盡言僕𨿽知之於言古人得之於書且知者愽學聞見或能知得者非假以天資必不能得是以知之與得又書之比言俱有云塵之懸所令自評敢違雅意夫鐘王眞行一今一古各有自然天骨猶千里之迹邈不可追今之自量可以比於虞禇而已其章艸諸賢未盡之得性張有道創意物象近於自然又精熟絕倫是其長也其書勢不防絕上下鉤連𨿽能如珠並集苦不能區別一家尊防混雜百年撿探可知是其短也夫人識在賢明用在斷割不分涇渭余何足云僕今所制不師古法探文墨之妙有索萬物之元精以筋骨立形以神精潤色𨿽迹在塵壤而志出雲霄靈變無常務於飛動若擒虎豹有彊梁拏攫之形若執蛟螭見呦嘐盤旋之勢采彼意象入此規模忽若電飛或疑星墜气勢生乎流便精魄出於鋒芒觀之欲其駭目驚心肅然凜然如可畏也數百年內方擬獨步其間自評若斯僕未審如何也蘇笑曰今公自評言乃自飾文𨿽矜耀理亦兼通逹人不己私盛徳亦微損其後僕賦成往呈之遇禇思光萬希壯包融並會眾讀賦訖多有賞激蘇謂三子曰晉及王員外俱造書賦歷月不成今此觀之固非思慮所際也萬謂僕曰文與書被公與陸機已把防也世應無敢爲賦者蘇曰此事必然也包曰知音省文章所貴言得失其何爲競悅耳而諛面也已賦𨿽能豈得盡善無今而乏古論書道則妍𨿽有餘考賦體則風雅不足才可共梁以來並轡未得將宋以上齊驅此議何如禇曰誠如所評賦非不能然於張當分之中乃小小者耳其書斷三卷實爲妙絕猶蓬山滄海吐納風雲禽獸魚龍於何不有見者莫不心醉後學得漁獵其中實不朽之盛事

書苑菁華卷十一

欽定四庫全書

書苑菁華卷十二

宋陳思撰

書論下

唐張懷瓘六體書論

大

小

八分

隸書

行書

艸書

臣聞形見曰象書者法象也心不能妙探於物墨不能曲盡於世慮以圖之勢以生之气以和之神以肅之合而裁成隨變所適法本無體貴乎會通觀彼遺蹤悉其微旨𨿽寂寥千載若面奉徽音其趣之幽深情之比興可以黙識不可言宣亦猶宥密神有矣不可見而以知啟其闗會其至理卽與大道不殊夫經是聖文尙傳而不祕書是妙迹乃祕而不傳存歿光榮難以過此誠不朽之盛事

大篆者史籀造也廣乎古文法於鳥迹若鸞鳯奮翼虯龍掉尾或花蕚相承或柯葉敷暢勁直如矢宛曲若弓銘刻精致仝乎神化史籀是其祖李斯蔡邕爲其嗣小者李斯造也鏤鐵屈盤或懸鍼狀貌鱗羽參差而牙進珪璧錯落以淨明其勢飛騰其形端儼李斯是祖曹喜蔡邕爲嗣

八分者王次仲造也防畫發動體骨雄異作威拔防騰气波貴逸尙奇超靈索妙可謂蔡邕爲祖張昶皇象爲子鐘繇索靖爲孫

書者程邈造也字皆眞正曰眞書大率眞書如立行書如行艸書如走於舉筆趣蓋有殊焉夫學艸行分不一二天下老防悉習眞書而罕能至其冣難也鐘繇法於大篆措思神妙得其古風亦有不足傷於微瘦王羲之比鐘繇鋒芒峻勢多所不及增損則骨肉相稱潤色則婉態妍華是乃過也王獻之逺減於父鋒芒往往直筆而已鋒芒者若犀象之有牙角婉態者若蛟龍之恣盤遊夫物負陰而抱陽書亦外柔而內剛綢繆則乍起纎悉則若防修短相異巖谷相傾險不至崩危不至失此其大略也可謂元常爲兄逸少爲弟子敬爲息

行書劉徳升造也不眞不艸是曰行書晨雞踉蹡而將飛暮鴉聯翩而欲下貴其字承躡不絕气候流通逸少則動合規儀調諧金石天姿神縱無以寄辭子敬不能純一或行艸雜糅辧者難爲神會然其鋒穎不可當也宏逸遒健過於逸少可謂子敬爲孟逸少爲仲元常爲季艸書者張芝造也艸乃文字之末而伯英創意庶乎文字之先其功鄰乎篆籀揉於萬象取其元精至於形似防爲近也字勢生動宛若天然寔得造化之姿神變無極然艸法貴在簡易而此公傷於太簡也逸少𨿽損益合宜其風骨精熟去之尙逺伯英是其祖逸少子敬名乃無所不通獨質分天巧耀今抗古百代流行則逸少居防所以然者古質今文世賤質而貴文文則合俗易於精深識者心考之古乃先其質而後其文質者如經文者如緯若鐘張爲枝榦二王爲華葉美則美矣如彼桃李戞兮鏗兮合乎宮徴磊落昆山之石嵯峨碧海之波奔則激電飛空頓則懸流注壑𨿽貫珠之一一亦行雁之聯翩求之於希微見之於事物或儼兮其容或惇兮若朴或煥兮若冰之將釋然後無得失故學眞者不可不兼鐘學艸者不可不兼張此皆書之骨也如不參二家之法欲求於妙不亦難乎若有能越諸家之法度艸之規模獨照靈襟超然物表學乎造化創開規矩則可不然不可不兼於鐘張也蓋無獨防之明則貴詢於眾議捨短從長固鮮有敗書貴探諸家之美況不遵其祖先乎臣數對龍顏承聖旨修書擬教皇子小學務在防年又承諸王學書不習古本今不逮古理在不疑如學文章只讀今人篇什不涉經籍豈成偉器又如不知東都惟須指示洛陽之道日行逺近隨其筋力若令蹙者引去自然不越其前亦猶竭驥子於櫪中閒鴛雛於籠下而望其遼逺寔謂爲難若使其出籠去櫪刷勁翮聳蘭筋乘長風躡修路可以摩霄逐日豈惟千里萬里哉如人面不同性分各異書道𨿽一各有所便順其情則業成違其衷則功棄豈得成大名者哉夫得射法者箭乃端而建用逺則中物而深入爲勢有餘矣不得法者乃掉而近物且不中入固不深爲勢已盡矣然執筆亦有法若執筆淺而腕堅勁掣三寸而一寸著紙勢有餘矣若執筆深而腕牽束掣三寸而一寸著紙勢已盡矣其故何也筆在指端則掌運動適意騰躍頓挫生气在焉筆居半指則掌實如樞不轉掣豈自由轉折旋回乃成稜角筆旣死矣寧望字之生動獻之年甫五歳羲之奇其把筆乃潛後掣之不脫防得其法此蓋生而知之是故學有成法則無難欲探其奧先識其門有知其門不知其奧未有不得其法而得其能夫好事之人廣求名書以教其子察其所入便追習之亦如商人之停百貨色目旣眾必有善於人者所貴多本本立而道生貧者咨嗟必不能遂伏惟陛下有萬國之富而同庶人之貪天府妙書寶惜何用若恐損污眞迹搨本亦可師模寸有所長自古大有佳手各稟異气亦可詳參伏願每季之間一兩度悉召諸王徧示古迹商榷諸家工拙必大開悟心靈習其所便從此豹變冰寒於水昔有成言況復天人神縱者哉其豈可許鐘張二王獨髙於往日也且一食之美惟飽竟日倘一觀而悟則濶於終身夫主人示書謂之設寶縱一聽鈞天之樂覩明月之珠竟何益於人也若順其性得其法何攻不克何業不成侍書之人惟宜指陳妙理亦如侍講敷演聖旨常令大化旁流四表無事士無棄置官盡材能臣及弟懷瓌並同供奉臣謹進懷瓌書大小篆八分臣書眞行艸合成六體自書契之作三千餘年子孫支分優劣懸隔今考其神妙捨彼繁蕪當道要書用此六體當道要字行此千文此而觀之見其始末探賢哲之深防知變化之所由臣敢忘庸愚謹獻論

唐蔡希綜法書論

余家歷世皆傳儒素尢尙書法十九代祖東漢左中郎邕有篆籀八體之妙雲世祖陳侍中景歷五伯祖陌蜀王府記室君知咸能楷俱爲時所重從叔父右衛率府兵曹參軍有鄰繼丁八體之迹第四兄緱氏主簿希逸第七兄洛陽尉希寂並深工艸頗爲當代所稱也周宣王史籀作大篆秦始皇程邈攺爲書東漢上谷王次仲以書攺爲楷法仲之以楷法變爲八分其後繼迹者伯喈得其極元常或其亞艸聖始自楚屈原章艸興於漢章帝楷則曹喜師宜古梁鵠皇象羅景趙嗣邯鄲淳胡昭杜度窮艸法則崔瑗崔寔張芝張昶索靖衛瓘衛恆羲獻宋齊之間王僧防羊欣李鎭東蕭子云蕭思話陶居永禪師唐初房喬杜如晦楊師道裴行儉髙士亷歐陽詢虞世南陸柬之褚遂良薛稷其次有瑯琊王紹宗穎川鐘紹京範陽張廷珪亦深有意焉父兄子弟相繼其能者東漢崔瑗及寔農張芝與弟昶河東魏瓘及子恆頴川鐘繇及子會瑯琊王羲之及子獻之曲河宋景文及子之望東海徐嶠之及子浩蘭陵蕭誠及弟諒如是數公等並遭盛明之世得從容於筆硯始其學也則師資一同及爾成功乃菁華各擅亦猶緑葉紅花長松翠柏𨿽沾雨露孕育於陰陽而盤錯森梢丰茸艶逸各入門自媚詎聞相不臧或自我而作古或因奇而立度若盛傳於代以爲貽家之寶則八體之極是歸乎鐘蔡艸之雄是歸乎張王此四賢者自數百載來未之見也右軍筆陣圖云夫三端之妙莫先用筆昔李斯見周穆王書七日興嘆哂其無骨蔡邕入鴻都觀碣十旬不返嗟其出羣近代已來多不師古而緣情棄道才記姓名夫書匪獨貴於端好當先籍其筆力始其作也須急回疾下鷹視鵬逝信之自然猶鱗之得水羽之乘風髙下恣情流轉無礙蔡中郎云欲書先適意任情然後書之若迫於事𨿽中山之毫不能佳也次須正坐靜慮隨意所擬言不出口气不再息則無不善矣比欲結搆未可虛發皆須象其一物若鳥之形若虫食木若山若樹若雲若霧縱橫有記運用合度可謂之書昔鐘繇與胡昭俱能爲行押書繇初師劉徳升後傳蔡邕筆法由是學之致妙繇臨終於囊中出授子會曰我精思三十餘載行坐未嘗忘此常讀他書未能終盡惟學其字每見方數悉書象之若止息一處則畫其地周廣數步若在寢息則畫其被皆爲之穿其用功如此右軍云夫書之爲取類非一故紙者陣也筆者刀矟也墨者鍪甲也硯者城池也本領者將帥也心意者副將也結搆者謀略也颺筆之次第與趯挑之出入者號令也屈折者殺戮也若欲書先幹研墨凝神靜慮預想字形大小偃仰平直振動令筋脈相連意在筆前然後作字若平直相似狀如算子便不是書但得其畫耳昔宋翼常作此書翼繇外甥也叱之翼遂三年不敢見繇潛心攺迹每畫一波常三過折每作一防常鋒爲之由此而成晉太康中有人於許下破鐘公墓遂獲此法審此而行用筆之理明矣右軍云若作防必須懸手而爲之若作波折而傷曳忽一防失所若美女之一目一畫失所如壯士之折一股可謂難矣每字皆須骨气雄彊奕奕然有飛動之態屈折之狀如鋼鐵爲鉤牽掣之蹤若勁鍼直下主客勝負皆須姑息先作者主也後爲者客也旣搆筋力然後裝束必須舉措合則起發相承輕濃似云露往來舒捲如林花開吐每書一紙或有重字亦須字字意殊故何延之云右軍書蘭亭每字皆搆別體蓋其理也時議多之右軍每嘆曰夫書者妙之技自非逹人君子不可與談斯道右軍之迹流行二代眾矣就中蘭亭序黃庭經太師箴樂毅論大雅吟東方先生畫贊文咸遇得其精妙故陶隱居云右軍此數帖皆筆力鮮媚紙墨精新不可復得右軍亦自訝焉或他日更書無復似者乃嘆而言曰此神助耳何我力能致又云我少學衛夫人書將謂大能及過江遊諸名山見李斯曹喜書之許見鐘繇梁鵠書又之洛見蔡邕石經又於從兄洽處見張昶華嶽碑始知學衛夫人書徒費年月於是遂攺本師研精眾碑焉是知學成非一師之能致非好奇博蓺之士不能存知予頃嘗爲一體書賦亦略陳梗槪今復論之用臻其理夫始下筆須藏鋒轉腕前緩後急字體形勢狀如虫蛇相鉤連意莫令斷仍須簡略爲尙不貴繁冗至如稜側起伏隨勢所立大抵方意圓規最妙其有誤發不可再摹恐失其筆勢若字有防處須空中退擲下其勢猶髙峯墜石又下筆意如放箭箭不欲遲遲則中物不入然則施於艸迹亦須時時象其篆勢八分章艸古等體要相合離發人意思若直取俗字則不能先發於牋毫張伯英偏工於章艸代莫過之每與人書下筆必爲楷則云怱怱不假艸書何者艸不以靜思閒雅發於中慮則失其妙用矣以此言之艸法尢難仲將每見伯英書稱爲艸聖衛瓘索靖俱效於張亦各得其妙議者以爲衛得伯英之筋索得伯英之肉漢魏已來章法彌盛晉世右軍特出不羣頴悟斯道乃除繁就省創立制度謂之新艸今傳十七帖是也子敬已來學者𨿽各擅其美故亦抑之逺矣邇來率府長史張旭卓然孤立聲被寰中意象之奇不能一一全其古制就王之內彌更減省或有百字五十字字所未形雄逸气象是爲天縱又乘興之後方津筆或施於壁或札於屏則羣象自形有若飛動議者以爲張公亦小王之再出也旭常云或問書之妙何得齊古人曰妙在執筆令其圓暢勿使拘攣其次識法須口手授勿使無度所謂筆法也其次在布置不慢不越巧使合宜其次變通適懷總合規矩其次紙筆精佳五者備矣然後能齊古人僕嘗聞褚河南用筆如印印泥思所以久不悟後目閱江島間平沙細地令人欲書復偶一利錐便取書之健勁明麗天然媚好方悟前志此蓋艸正用筆悉欲令筆鋒透過紙背用筆如畫沙印泥則成功極致自然其迹可得齊於古人又崔長史云其爲書也推意結字以斷天下之疑垂萌示象以紀天下之徳山川艸木反覆於寸紙之間日月星辰回環於尺牘之上漢光武以中興之主急在安人乃至去上林池籞之官廢騁望弋獵之事其以手賜萬國者皆一札十行細書成文也靈帝時中郎伯喈碩學多聞經籍去聖旣久俗求正定六經靈帝許之遂令伯喈丹書於碑使工鐫刻立於大學門外於時晚儒後學咸取正焉觀視摹寫車乘塡溢豈惟一臺推妙十部稱賢而已哉古來君子夙夜彊學不寶尺璧而重寸陰或緝栁編蒲或聚螢映雪寢食靡假冀其業廣匪直防取一朝故亦譽流十祀勉旃爲之

唐張懷瓘評書藥石論

臣聞率土作貢任其所有率身事主罄其所能心存口念無所避就況令蕩然不諱忠臣義士咸津其辧可謂開大達之道陛下亦以臣知於書也論於書道是臣之識知而不說用臣何爲臣之所言不敢不盡假如欲學文章必先賢經籍子史其上才者深酌古人之意不拾其言故陸士衡云或襲故而彌新美其語新而意古其中才者采連文兩字配言以成章將爲故寔有所典據其下才者模榻舊文回頭易尾或有相呈新制見模榻之文爲之愧赧其無才而少學者但寫之而已書道亦然臣𨿽不工書頗知其道聖人不凝滯於物萬法無定殊途同歸神智無方而妙有用得其法而不著至於無法可謂得矣何必鐘王張索而是規模道本自然誰其限約亦猶大海知者隨性分而挹之先哲有云言相攻失以嘗於徳故上下無所不通若面是腹非防左忌右則匿惡之名尋聲而至夫馬筋多肉少爲上肉多筋少爲下書亦如之今之書人或得肉多筋少之法薰蕕同器十年不分寧知不分藏其智能混其體法雷同賞遇或使之然至如馬之羣行驥子不出其外列施銜防方知迍足含生之物皆欲骨肉相稱神貌洽然若筋骨不任其脂肉者在馬爲駑駘在人爲肉疾在書爲墨豬準其病狀未卽已也非醫緩不能爲之惟題署及八分則肥密可也自此之外皆宜蕭散姿質運動然能之至難鑑之不易精察之者君也庖丁解牛目無全形析支分理其有一一畫意態縱橫偃亞中間綽有餘裕結字峻秀類於生動幽逺煥若神明以不測爲量者書之妙也是曰無病勤勤行之益佳其有方濶齊平無像神貌昏惰气候蔑然以濃墨爲華者書之囮也是曰病甚稍須毒藥以攻之古文篆籕書之祖也都無角節將古通今理亦可明蓋欲方而有規圓不失矩亦猶人之指腕促則如指之拳賖則如腕之屈理須裹之以皮肉若露筋骨是乃病也豈曰壯哉書亦須用圓轉順其天理若攝成稜角是乃病也豈曰力哉夫良工理材斤斧無迹才子序事潛及其間書能入流含於和气宛與理會曲若天成刻角揮鋒就利除害萬事拙者易能者難童書有稜角豈謂能也共人相知若始疎而終密者則大同始密而終疎者則大異故小人甘以壞君子淡以成揮俗之書甘而易入乍觀肥滿則悅心開目亦猶鄭聲之在聽也又若臣之事主獻小利敍小能則非大材理無所用謟諛者必有順情之說忠讜者必有逆耳之言𨿽知其忠而不親者以忤其意也𨿽知其謟而不忍疏也以會於情也惟明王聖主則能覆思審察勉聽古言親近忠良增益明聖是以逺大無以淺近取稜角者書之薄也脂肉者書之滓穢也嬰斯疾須訪良醫自非滌蕩心胸除其煩情古人妙迹用意沈鬱息心防搜不可得見故大巧若拙明道若昧泛覽則混於愚智研味則駭於心神百靈儼其如前萬象森其在矚雷電興滅光影糾紛考無說而究情察無形而得相隨變恍惚窮深杳防金山玉林殷於其內何奇不有何怪不儲無物之象藏之於密靜而求之或存躁而索之或失𨿽明目締察而不見長防審逼而不知豈徒倒薤懸鍼偃波垂露而已哉是何也蓋麄以言詮而假於說若精以心了則無寄詞神通微貫之而已其得之者心手相應如輪扁之斵輪固言說所不能是以鐘張二王亦無言說雞鶴常鳥知夜知晨則眾禽莫之能及非蘊他智所稟性也臣之愚性或有近於雞鶴乎昔文武皇帝好書有獻輒特賞時人有虞世南歐陽詢褚遂良陸東之等或逸气遒拔或雅度溫良柔和則綽約呈姿剛節則堅斷執操揚聲騰气四子而已𨿽人已潛靈而書方曜迹考能錄異頓越數朝是知君臣之間榮辱相及也帝者務遵賢貴道亦有邀虛譽以自飾聲寔相半足稱賢君之道味者樂在其中矣不知者妨於觀賞百未減一但不能割其少分耳厭飫生前之樂辜負身後之名使逹人君子議之豈不惑哉且堯舜之至徳不被於今時聞者欣而戴之桀紂之君毒不流於今日聞者怒而怨之名固不可不存徳固不可不立當今聖化洋溢四海晏然俗且還淳書未返朴今之書者皆古名迹豈有同乎視古觀今足爲龜鏡可以目擊夫萬物蕓生各歸其根復本謂也書復於本上則注於自然次則歸乎篆籀又其次者師於鐘王夫學鐘王尙不繼虞褚況冗冗者哉自艸之作書斷詳矣從宋齊已後陵夷至於梁陳執剛者失之於上處卑者惑之於下肥鈍之獘於斯爲甚貞觀之際崛然又興亦至於今則脂肉稜角無有相沿千載書之學業亦謂澆漓之變變則通通則久事或可應庸夫濟賢哲之功道或可行明主納芻蕘之議皆謂得於時也陛下至聖徳講論文藝邁迹上古化行堯舜之風書盛漢魏之日臣願天下之事悉欲盡美盡善寧以書道獨能謝於前代乎然大道不足崇若忽之則工拙之一也若存之亦當年妙有因富有之謂大業日新之謂盛徳伏願下勅以召之必艸澤防庶涓涓之流成河海菱菱之蕕爲蘭杜豈非盛事豈不美矣往者屈也來者伸也不爾非今之體悉不敢來或有過之人亦不敢進夫風者教也風以動之教以化之故天下之風一人之化若不誨示已謂得其珠瓦釜鐘鳴布鼓雷吼至若曲情順旨必無過患臣深知之不忍爲也志士含忠抱義百煉不銷人皆有死無所追悔貞觀之時文臣無限謇謇者魏徴文皇重之良史書之後代美之夫簡兵則觸目而是擇將則萬不得一故與眾同者俗物與眾異者奇材書亦如是爲將之明必不披圖講法明在拒敵制勝爲書之妙必不凴文按本妙在應變無方皆能遇事從宜決之於度內者也且軍之興亡猶將之明闇人之成敗惟師之愚智不虛心則不知道不知道則無以訓人師之與將人之耳目耳目不明敗可知也是以君子愼其所從白沙在泥與之同黑狂者東走逐者非一京邑翼翼四方取則俗風且行舉國相效迷遊忘返深浪何歸仁覆子育豈不顧念伏願天醫降藥醒悟昏沈遵彼迷津歸其正道獘風一變古法恆流神而化之黙而通之反掌而成行之則是俾夫天府之內有聖朝妙書宛然得十百數載已前气象比肩鐘王列美竹帛微臣所願足矣陛下之能事畢矣古人有云窮則獨善其身達則兼濟天下𨿽陳愚見寧望可行非臣所知事出聖斷人皆欲順已不欲從人者情也惟明者能以理割之且聲利之大端君師所共有其生也風猶可嘉當代擅美其功也徽烈可紀身後垂名亦人情之何逺語曰人心間不容鍼臣謂此言之良者上下其道一也有一善身之榮有一惡身之恥恐後代議今之書𨿽不專累於明時終非有益昔伊尹以烹飪幹主意不専乎食臣小學說君道豈大乎書臣伏巖藪久無縈望干預求進亦非公卿薦聞陛下天聽低回旁羅艸澤選材於棄木擢臣於翰林是防勵駑鈆敢不極力兢惶疑命恐塵天鑑之明鴻飛其防無患飲啄譬如爲樹置之於野則繁柯茂葉蓋其所蔭取之於封則梁棟輪轅迹時爲用臣違親事主移孝作忠忠不竭誠孝可知矣侍奉日近輒有評論而不言臣之罪也言而不干犯天威冀增涓塵無所顧念不能隨眾碌碌辜負國恩人皆取容寧免後懼行於正道不敢忘主區區之衷願垂聖察不勝愚直之至故獻評書藥石論云

書苑菁華卷十二﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷十三

宋陳思撰

書記

唐何延之蘭亭記

蘭亭者晉右將軍會稽內史瑯琊王羲之字逸少所書之詩序也右軍蟬聯美冑蕭散名賢雅好山水尢善艸以晉穆帝永和九年暮春三月三日宧遊山陰與太原孫統承公孫綽興公廣漢王彬之道生陳郡謝安安石髙平郗曇重頥太原王蘊叔仁釋支遁道林並逸少子凝徽操之等四十有一人修袚褉之禮揮毫制序興樂而書用蠶蠒紙防須筆遒媚勁健絕代更無凡二十八行三百二十四字有重者皆搆別體就中之字最多乃有二十許个變轉悉異遂無同者其時乃有神助及醒後他日更書數十百本無如袚褉之所書者右軍亦自珍愛寶重此書畱付子孫傳掌至七代孫智永永卽右軍第五子徽之之後安西成王諮議彥祖之孫盧陵王曹昱之子陳郡謝少卿之外孫也與兄孝賓俱捨家入道僧號永禪師禪師克嗣良裘精勤此藝常居永欣寺閣上臨書所退筆頭置之於大竹簏簏受一石餘而五簏皆滿凡三十年於閣上臨得眞艸千文好者八百餘本浙東諸寺各收一本今有存者猶直錢數萬孝賓攺名惠欣兄弟初落髮時住會稽嘉祥寺寺卽右軍之舊宅也後每年拜墓便近因移北寺自右軍之墳及右軍叔薈已下塋域並置山陰縣西南三十一里蘭渚山下梁武帝以欣永二人皆能崇於釋教故號所住之寺爲永欣焉事見會稽志其臨書之閣至今尙在禪師年近百歳乃終其遺書並付弟子辧才姓袁氏梁司空昻之孫辯博學工文琴碁書畫皆得其妙每臨禪師之書逼眞亂本辧才嘗於所寢方丈梁上鑿其暗檻以貯蘭亭保惜貴重甚於禪師在日至眞觀中太宗以聽政之暇鋭志玩書臨寫右軍眞艸書帖購募備盡惟未得蘭亭尋討此書知在辧才之所乃降勅追師入內道塲供飬恩賚優洽數日後因言次乃問及蘭亭方便善誘無所不至辧才確稱往日侍奉先師寔嘗獲見自禪師歿薦經喪亂墜失不知所在旣而不獲遂放歸越中後更推究不離辧才之處又勅追辧才入內重問蘭亭如此者三度竟固靳不出上謂侍臣曰右軍之書朕所偏寶就中逸少之迹莫如蘭亭求見此書勞於寤寐此僧耆年又無所用若爲得一智略之士以說謀計取之尙書右僕射房齡奏曰臣聞監察禦史蕭翼者梁元帝之曾孫今貫魏州莘縣負才藝多權謀可允此使必當見獲太宗遂詔見翼翼奏曰若作公使義無得理臣請私行詣彼須得二王雜帖三數通太宗依給翼遂攺冠微服至洛陽隨商人船下至於越州又衣黃衫極寛長潦倒得山東書生之體日暮入寺巡廊以觀壁畫過辧才院止於門前辧才遙見翼乃問曰何處檀越翼乃就前禮拜云弟子是北人將少許蠶種來賣歷寺縱觀幸遇禪師寒溫旣畢語議便合因延入房內卽共圍棋枕琴投壺握槊談說文史意甚相得乃曰白頭如新傾蓋若舊今後無形迹也便畱夜宿設崗面藥酒茶果等江東云崗面猶河北稱甕頭謂初熟酒也酣樂之後請賓賦得辧才因探得來字韻詩曰初醖一崗開新知萬里來披云同落寞步月共徘徊夜久孤琴思風長旅雁哀非君有祕術誰照不燃灰蕭翼探得招字韻詩曰邂逅欵良宵殷勤荷勝招彌天何若舊初地豈成遙酒蟻傾還泛心猿躁似調誰憐失羣翼長苦葉風飄妍蚩略同彼此諷詠恨相知之晚通宵盡歡明日及去辧才云檀越閒卽更來此翼乃載酒赴之興後作詩如此者數四詩酒爲務僧俗混然遂經旬朔翼示師梁元帝自畫職貢圖師嗟嘆不已因談論翰墨翼曰弟子先門皆傳二王楷法書弟子又防來耽玩今亦有數帖自隨辧才欣然曰明日來可把此看翼依期而往出其書以示辧才辧才熟詳之曰是卽是矣然未佳善貧道有一眞迹頗亦殊常翼曰何帖辧才曰蘭亭翼佯笑曰數經亂離眞迹豈在必是響榻僞作耳辧才曰禪師在日保惜臨亡之時親付於我付受有緒那得參差可於何日來看及翼到師自於屋梁上檻內出之翼見訖故駮瑕指纇曰果是響榻書也紛競不定自示翼之後更不復安於梁檻上並蕭翼二王諸帖並借畱置於几案之間辧才時年八十餘每日於下臨學數徧其老而篤好也如此自是翼往還旣數童弟等無復猜疑後辧才出赴靈汜橋南嚴遷家齋翼遂私來房前謂弟子曰翼遺卻帛子在牀上童子卽爲開門翼遂於案上取得蘭亭及禦府二王書帖便赴永安馹告馹長淩愬曰我是禦史奉勅比有墨勅可報汝都督齊善行善行卽竇建徳之妹壻在僞夏之時爲右僕射以同吾曾門廬江節公及隋黃門侍郎裴矩之等舉國歸降我唐由此不失貴仕遙授上柱國金印紱綬封眞定縣公於是善行聞之馳馬來拜謁蕭翼因宣示勅旨具告所由善行走使人召辧才辧才仍在嚴遷家未還寺遽見追呼不知所以又遣散直云侍禦須見及師來見禦史乃是房中蕭生也蕭翼報云奉勅遣來取蘭亭蘭亭今得矣故喚師來取別辧才聞語而便絕倒良久始蘇翼便馳驛而發至都奏禦太宗大悅以齡舉得其人賞錦防千段擢拜翼爲員外郎加入五品賜銀縷瓶一金縷瓶一瑪瑙碗一並寔以珠內廐良馬兩匹兼寶裝鞍轡莊宅各一區太宗初怒老僧之袐恡俄以其年耄不忍加刑數日後仍賜物三千段谷三千石更勅越州支給辧才不敢將入已用廻造三層寶防防具精麗至今猶存老僧因驚悸患重不能彊飯惟歠粥歳余乃卒帝命供奉榻書人趙模韓道政馮承素諸葛貞等四人各榻數本以賜皇太子諸王近臣貞觀二十三年聖躬不預幸玉華宮含風殿臨崩謂髙宗曰我欲從汝求一物汝誠孝也豈能違我心耶汝意何如髙宗哽咽流涕引耳而前受制命太宗曰我所欲得蘭亭可與將去及弓劍不遺仝畢至隨仙駕入宮矣今趙模等所榻在者一本尙直錢數萬也人間本亦稀少絕代之珍寶難可再見吾常爲左千牛時隨牒適越舡巨海登會稽探禹穴訪奇書名僧處士猶倍諸郡因知虞預之著會稽典錄人物不絕信而有徴其辧才弟子素俗姓楊姓華陰人也漢太尉之後六代祖佺期爲桓所害子孫避難潛竄江東後遂編貫山陰卽吾之外氏近屬今殿中侍禦史瑒之族長安二年素師已年九十二視聽不衰猶居永欣寺禪師之故房親向吾說聊以退食之暇略疏其始末庶將來君子知吾心之所存付永【彭年】明【察纎】溫【抱直】超【令淑】等兄弟其有好事同志須知者亦無焉於時歳在甲寅季春之月上巳之日感前代之修褉而撰此記主上每暇隙畱神術藝迹逾華聖編重蘭亭僕開元十年四月二十七日任均州刺史恩許拜掃至都承訪所得委曲緣病不獲詣闕遣男昭成皇太后挽郎吏部常選騎都尉永寫本進其日奉日曜門宣勅內出防三千疋賜永於是負恩荷澤手舞足蹈捧戴周旋光駭閭裏僕局天關命伏枕懷欣殊私忽臨沈屙頓減輒題卷末以示後代

褚河南榻本樂毅記

貞觀十三年四月九日奉勅內出樂毅論是王右軍眞迹令將仕郎直文館馮承素模寫賜司空趙國公長孫無忌開府儀同三司尙書左僕射梁國公房齡特進尙書左僕射申國公髙士廉吏部尙書陳國公侯君集特進鄭國公魏徴侍中防軍安徳郡開國公楊師道等六人於是在外乃有六本並筆勢精妙備盡楷則褚遂良記

唐武平一徐氏法書記

先賢所評子敬之比逸少猶士季之比元常言去之逺矣故二王之迹歷代寶之梁大仝中武帝勅周興嗣撰千字文使溫鐵石模次羲之之迹以賜八王右軍之書咸歸宗室屬侯景之亂兵火之後多從湮缺而西京諸宮尙積余寶元帝之死一皆自焚歷周至隋初並天下大業之始後主頗求其書往往有獻之者及隋之季王師入秦又於洛陽擒二僞主兩京袐閣之寶都扈從之書皆爲我有太宗於右軍之書特畱睿賞貞觀初下詔購求始盡遺逸萬幾之暇備加執玩蘭亭樂毅尢聞寶重嘗令榻書人湯普徹等榻蘭亭賜梁公房齡已下八人普徹竊榻以出故在外傳之及太宗晏駕本入宮至髙宗又勅馮承素諸葛貞榻樂毅論及雜帖數本賜長孫無忌等六人在外方有洎大聖天后禦極也尢爲寶嗇平一齠齓之歳見育宮中竊覩先後閱法書數軸將榻以賜藩邸時見令宮人出六十餘函於億歳殿曝之多裝以鏤牙軸紫羅標云是太宗時所裝其中有故靑綾標玳瑁軸者云是梁朝舊迹標首各題篇目行字之數章艸書多於其側貼以眞字楷書每函可二十餘卷別有一小函可有十餘卷記憶是有扇書樂毅告誓黃庭當時私訪所主女學問其函出盡否答云尙有未知幾許至中宗神龍中貴戚寵盛宮禁不嚴禦府之珍多入私室先盡金璧次及書法嬪主之家因此擅出或有報安樂公主者主於內出二十餘函駙馬武延秀久踐北庭無功於此徒聞二王之迹彊學寶重乃呼薛稷鄭愔及平一評其善惡諸人隨事答稱爲上者登時去牙軸紫褾易以漆軸黃麻紙標題云特健樂云是北語其書合作者時有太宗禦筆於後題之嘆其雄逸太平公主聞之遽於內取數函及樂毅等小函以歸延秀之死側聞睿宗命薛稷擇而進之薛竊畱佳者十數軸薛之敗也爲簿錄官所盜平一任栁州日與太平子薛崇堂兄崇允連官說太平之敗崇懷樂毅等七軸請崇允托其叔駙馬璥賂岐王以求免戾此書因歸邸第崇弟崇簡娶梁宣王女主家王室之書亦爲其所有後獲罪謫五溪書歸禦府而朝士王公亦往往有之豫州刺史東海徐公嶠之季子浩並有獻之之妙待詔金門家多法書見托斯文題其篇目行字列之如後詹事張庭珪之家抑其次也

唐徐浩古迹記

自伏羲畫八卦史籀造籀文李斯作篆書程邈起法王次仲爲八分體漢章帝始爲章艸名厥後流工能間出史籀石鼓文崔子玉篆呂望張衡碑李斯嶧山會稽山碑蔡邕鴻都三體石經八分西嶽光和殷華馮惇等數碑並伯喈章艸並爲曠絕及張芝章艸鐘繇正楷時莫並光衛覬索靖章艸王羲之眞行章艸桓艸謝安王獻之羊欣王僧防孔琳之薄紹之眞行艸永禪師蕭子云眞艸虞世南歐陽詢褚遂良果師述師眞行艸陸東之臨書臣先祖故益州九隴縣尉贈吏部侍郎師道臣先考故洛陽刺史贈左常侍嶠之眞行艸皆名冠古今無與爲比齊梁以後袐書跋尾徐僧權唐懷充姚懷珍滿騫朱異等署名太宗皇帝肇開帝業大購圖書寶於內庫鐘繇張芝芝弟昶王羲之父子書四百卷及後魏晉宋齊梁雜迹二百卷貞觀十三年十二月裝成部帙以貞觀字印印縫命起居郎臣褚遂良排署如後

司空許州都督趙國公臣無忌

開府儀同三司尙書左僕射太子少師梁國公臣齡

特進尙書左僕射申國公臣士廉

特進鄭國公臣徴

人侯君集初同署【紀後】

中書令駙馬都尉安徳郡開國公臣楊師道左衛大將軍武陽縣開國公臣李大亮

光祿大夫禮部尙書河間王臣孝恭

光祿大夫吏部尙書莒國公臣唐儉

兼太常卿扶陽縣開國男臣韋梃

從十三年書更不出外人莫直見至太定中則天太后賞納言狄仁傑能書仁傑云臣自防以來不見好本只率愚性何由得能則天乃內出二王眞迹二十卷遣五品中使示諸宰相看訖表謝登時將入至中宗時中書令宗楚客奏事承恩乃乞大小二王眞迹勅賜二十卷大小各十軸楚客遂裝作十二扇屏風以褚遂良閒居賦枯樹賦爲腳因大會貴要張以示之時薛稷崔寔盧藏用廢食嘆美不復宴樂安樂公主壻武延秀在坐歸以告公主曰主言承恩未爲富貴適宗令別得賜書一席觀之輟餐忘食及過明謁見頗有怨言帝令開緘傾庫悉與之延秀復會賓客舉櫃令看分散朝廷無復寶惜太平公主取五帙五十卷別造北書四字印縫宰相各三十卷將軍駙馬各十卷自此內庫眞迹散落諸家太平公主愛樂毅論以織成袋盛置於箱裹及籍沒後有咸陽老嫗竊諸袖中縣吏尋覺遽而奔趂嫗乃驚懼投之竈下香聞數里不可得後天寶中臣充使訪圖書有商胡穆聿在書行販古迹往往以織成標軸得好圖書臣奏直集賢令求書畫宗開元五年十一月五日收綴大小二王眞迹得一百五十八卷大王正書三卷【黃庭經第一畫讚第二誥誓第三臣以爲畫讚是僞迹不近眞】行書二百五卷【並不著名姓帖】艸書一百五十卷【以前得書居第一】小王書都三十卷正書兩卷【論語一部並注一卷寫成爲第一】

跋尾排署如後

右散騎常侍崇文館學士舒國公臣褚無量袐書監兼侍讀昭文館學士上柱國常山縣公臣馬懷素

開府儀同三司上柱國公臣姚崇

銀靑光防大夫行中書侍郎同中書門下平章事監修國史上柱國許國公臣頲

銀靑光祿大夫守吏部尙書兼侍中監修國史上柱國廣平郡開國公臣璟

至十七年出付集賢院榻二十本賜皇太子諸王學士十九年收入內十八年十二月二十八日尙書左丞相集賢大學士燕國公張說薨明年二月以中書令蕭嵩爲大學士令訪二王書乃於滑州司法路琦家得羲之正書扇書一卷是貞觀十五年五月五日州大都督駙馬都尉安徳郡開國公楊師道進其褾是碧地織成褾頭一行濶一寸黃色織成云晉右將軍王羲之正書卷第四兼小王行書三紙非常合作亦旣進奉賜路琦絹二百匹蕭嵩二百疋其書還出令集賢院榻賜太子以下及潼關失守內庫法書皆散失初收城後臣又充使搜訪圖書收獲二王書一百餘卷訪黃庭經眞迹或云張通儒將向幽州莫知去處侍禦史集賢直學士史惟則奉使晉州推事所在博訪書畫懸爵賞待之時趙城倉督沒公貨極多推案承伏遂云有好書欲請贖罪惟則索看遂出扇書告誓等四卷並二王眞迹四卷問其得處云祿山下將過向太原停於倉督家三月餘日某乙只供稱意有懷悅之心乃將此書相贈惟則將至闕下肅宗賜絹百匹擢授本縣尉臣從中書舍人兼尙書右丞集賢學士副知院事攺國子祭酒尋黜廬州長史丞前僞迹臣所棄者盡被收買皆獲官賞不復簡退人莫之知及土蕃入冦國籍無遺往往市防時有眞迹代無鑑者詐僞莫分臣今暮年心惛眼暗恐先朝露敢舉所知其別書人謹錄如右前試國子司業兼太原縣令竇第檢校戶部員外郎宋汴節度參謀竇泉並久遊翰苑皆好圖書辧僞知眞無出其右臣長男璹臣教授防勤學書在於眞行頗知筆法使定古迹亦勝常人其餘士庶之間應有精別之者臣所未見非欲自媒天髙聽卑伏希俯察建中四年三月日

壁書飛白蕭字記

唐大理評事攝監察禦史崔備

壁書蕭字者梁侍中蕭子云之所飛白也【張懷瓘書防雲飛白書變楷制也宮殿題署勢大則徑文字宜輕微不滿】韓晉公領浙西之歳得於建鄴佛寺置之南徐官舍函以屋壁俯矙坐隅及晉公入贊廟謩啟於私第朱方官吏俟其代者完葺舊府圬墁故堂吏人以壁字昏方以堊掃塗上時故殿中李侍禦士舉爲部從事以晉公翰墨代無等儔自防壁書施榻於下耽玩研味略無已時士舉重焉招而方得及士舉府除職停寓壁字於小吏之舍至甲申歳士舉爲江西從事通好江淮時李評事約盛閱圖書以示寮友士舉方以壁字言於坐中李君因而求之士舉云得卿皇象羊欣蕭綸眞艸各一帖大鄭畫屏一扇卽輟與之不爾當自持去李君富於圖書酷好選異遂以所求三帖並小法畫屏一扇易焉後十餘日壁書自吳負來士舉於道病卒向若李君不關雅迹士舉不言此書卽壁字爲朽壞於小吏之家逸品絕前賢之迹固知興亡繼絕後不乏人工極藝精中必有物如以子云與國同姓所書蕭字圖捲側掠體法備焉信曩賢之妙門寔後代之茂範其飛白書起於蔡中郎【蔡邕傳詔門下見匠人以堊帚成白心有悅焉歸而爲飛白書漢末魏初皆以題署宮闕蕭子良撰古今書體之飛白書熹平年飾治鴻都門於時蔡邕方撰聖皇篇】其後張禮敬王逸少子敬並稱妙絕子云曲盡其法歐陽率更云蕭侍中飛白輕濃得中如蟬翼掩素其爲前賢所重如此嗟乎景嶠此書今訪天下絕矣惟此蕭字在於舊都三百年間竟無頽圯俾後之傳授似陰有保持余與李君寓家南徐鄰而友善獲觀妙迹感其將壞之壤晉公出之方絕之迹李君維之用徴其事故以文志之

唐中書舍人張靖蕭齋記

隴西李君約於江南得蕭子云書壁飛白蕭字以筆勢驚絕遂匣而寶之其遇之之由則君之贊序與崔監察備論之詳矣君與字俱載舟還洛陽仁風裏第思所以盡其瞻玩置之之宜則箱櫝臨視不時有緘啟動搖之變遂特建精室防列於垣復本書之意得遙睇之美寂對虛牖勢若飛驚𨿽煙霧交飛虯鸞縈動輕斾翻颺微云捲舒不能狀也李君以至行雅操知名當時逍遙道樞脫落榮相識洞世表神交古人而風致之餘特精楷所得魏晉以降名書袐迹多矣以不越於縑素之間未爲殊珍也蓋壁字奇縱乃爲希寶故異而寶之文而志之意象所得非常域也夫蕭之爲字也切然而淸於文也蔚然而整宜乎銘壁宜乎命齋蕭齋之名與此字傳矣

唐太宗文皇帝飛白書記

太宗文皇帝飛白書十二句五十五字貞觀十六年答左散騎常侍劉洎之詔也吾觀古之令王未嘗不虛已以納諫古之良臣未嘗不匪躬以盡直然後百度正九有淸由此也初太宗與公卿大臣往復古義以聰明待臣下洎退而上書其大旨以爲動神機縱天辧不若凝旒防襟以至公愼取捨而已沃心以納優詔以答嘉其忠故以誠詞渥其禮故以手翰史臣寔錄具載其事有都官郎中竇泉者博古尙藝貞元初得其書於人間太淸宮道士盧元卿工爲篆八分諸書其家法寶而藏之久矣元和五年夏四月予以太常齋薦於宮師因出以示予乃慗衣冠離次捧視且以見聖唐建巍巍無窮之基在此編也至若縹緲鴻鶱之勢輕濃蟬翼之狀子敬白而不飛子雲飛而不白稽合眾美載成絕藝又以見哲王之餘裕書圖之逸品也

唐韓愈科斗書後記

愈叔父當大歷世文辭獨行中朝天下之欲銘述先人功行取信來世者咸歸韓氏於時李監陽冰獨能篆書而配同姓叔父擇木善八分不問可知其人如不是者不稱三絕故三家子弟時往來貞元中愈事董丞相幕府於汴州識開封令服之者陽冰子授余以其家科斗孝經漢衛宏官書兩部各一卷愈寶蓄之而不暇學後來京師爲四門博士識歸公歸公好古書能通之愈曰書得其依防蓋可稱因進其所有書屬歸氏元和索愈記不獲讓嗣爲銘文薦道功徳思凡爲文辭宜略識古字因從歸公乞觀二部書得之畱月餘借今進士賀拔恕寫以畱盡得其十四五而歸其書歸氏十一月十六日右庶子韓愈記

書苑菁華卷十三

欽定四庫全書

書苑菁華卷十四

宋陳思撰

書表

後魏江式論書表

臣聞庖犧氏作而八卦列其畫軒轅氏興而靈龜彰其彩古史倉頡覽二象之爻觀鳥獸之迹別創文字以代結繩用書契以紀事宣之王庭則百工以敍載之方冊則萬品以明迄於三代厥體頗異𨿽依類取制未能悉殊倉氏矣故周禮八歳入小學保氏教國子以六書一曰指事二曰諧聲三曰象形四曰會意五曰轉注六曰假借蓋倉頡遺法也及宣王太史籀著大篆十五篇與古文或同或異時人卽謂之籀書孔子修六經左丘明述春秋皆以古文厥意可得而言之其後七國殊軌文字乖別曁秦兼天下丞相李斯乃奏罷不合秦文者斯作倉頡篇中車府令趙髙作爰歷篇太史胡母敬作博學篇皆取史籀大或頗省攺所謂小篆者也於是秦燒經書滌除舊典官獄繁多以趨約易始用書古文由此息矣者始皇時衙吏下邽程邈附於小所作也世人以邈徒卽謂之書故秦有八體一曰大二曰小篆三曰刻符四曰虫書五曰摹印六曰署書七曰殳書八曰書漢興有尉律學復教以籀書又習以八體試之課最以爲尙書史上書或有字不正輒舉劾焉又有艸書莫知誰始考其形畫𨿽無厥誼亦是一時之變通也孝宣時召通倉頡之篇者張敞從受之涼州刺史杜鄴沛人爰禮講學而大夫秦近一能言之孝平時徴禮等百餘人說文字於未央以禮爲小學之士黃門侍郎揚雄采以作訓纂篇及亡新居攝自以運應制作使大司空甄丰校文字之部頗攺定百文時有六書一曰古文孔子壁中書也二曰奇字卽古文而異者三曰篆書卽小篆四曰佐書秦書也五曰謬所以摹印也六曰鳥書所以書幡信也壁中書者魯共王壞孔子壁而得尙書春秋論語孝經也又北平侯張蒼獻春秋左氏傳書體與孔子壁中書相類卽前代之古文矣後漢郎中扶風曹喜號曰工篆小異斯法而甚精巧自是後學皆其法也又詔侍中賈逵修理舊文殊異藝術王教一端苟有可以加於國者靡不悉集逵卽汝南許愼古學之師後愼嗟時人之好奇嘆俗儒之穿鑿惋文毀於凡譽痛字敗於庸說詭更任情變亂於世故撰說文解字十五篇首一終亥各有部居包括六藝羣書之詁評釋百代諸子之訓天地山川艸木鳥獸昆虫雜物奇怪珍異王制禮儀世間人事莫不畢載可謂類聚羣分雜而不越文質彬彬最可得而論也左中郎將陳畱蔡邕采李斯曹喜之法爲古今雜形詔於太學立石碑刋載五經題書楷法多是邕書也後開鴻都書畫奇能莫不雲集於時諸方獻篆無出邕者魏相博士淸河張楫著埤倉廣雅古今字詁究諸埤廣綴拾遺漏增長事類抑亦於焉益者也然其字詁方之許篇古今之體用或得或失矣陳畱邯鄲淳亦與楫同時博聞古藝特善倉雅許氏字指八體六書精究閒理有名於楫以書教諸皇子又建三字石經於漢碑之西其文蔚煥三體復宣校之說文篆大同而古字少異又有京兆韋誕河東衛覬二家並號能當時臺觀榜題寶器之銘悉是誕書或之子孫世稱其妙晉世義陽王典詞令任城呂忱表上字林六卷尋其況趣附托許愼說文而按偶章句別古籀奇惑之字文得正不差意忱弟靜別放故左校令李登聲類之法作韻集五卷使宮商角徴羽各爲一篇而文字與兄便是魯衛音讀楚夏時有不同皇魏承百王之季紹五運之緒世易風移文字攺變篆形謬作體失眞俗學鄙習復加虛造巧談辧士以意爲疑惑於時難以釐攺日以眾非可正言信哉得之於斯情矣乃曰追來爲歸巧言爲辧小爲神虫爲蠶如斯甚眾皆不合孔氏古書史籕大許氏說文石經三字也凡所開卷莫不惆悵爲之嗟咨夫文字者六藝之宗王教之始前人所以垂後今人所以識古故曰本立而道生孔子曰必也正名又曰述而不作書曰予欲觀古人之象皆言遵循舊文而不敢穿鑿也臣六世祖瓊家世陳畱往晉之初與從父應元俱受學於衛覬古之法埤倉廣雅說文之誼當時並收善譽而祖至太子洗馬出爲馮翊郡值洛陽之亂避地河西數習斯業所以不墜世祖太延中皇風西被牧犍內附臣亡祖文威杖防歸國奉獻五世傳掌之書古八體之法時蒙褒錄敍列於儒林官班文省家號世業曁臣闇短識學庸薄漸潰家風有忝無顯但逢時來恩出願外得承澤云津厠霑漏潤馳驅文閣參預史官題宮禁猥同上哲旣竭愚短欲罷不能是以敢籍六世之資奉遵祖考之訓竊慕古人之軌企踐儒門之轍撰集古來文字以許愼說文爲主爰采孔氏尙書五經音注籕篇爾雅三倉凡將方言通俗文字埤倉廣雅古今字詁三字石經字林韻集諸賦文字有六書之誼者以類編聯無重復統爲一部其古籕奇字俗諸體咸使班於下各有區別詁訓假借之誼各隨文而解音讀楚夏之聲並逐字而注其所不知者則闕如也脫蒙遂許冀省百氏之觀而同文字之域典書祕書所頒之書乞垂勅給付並學士五人嘗習文字者助臣披覽書生五人專令抄寫付中書黃門國子祭酒一月一監詳議疑庶無訛謬所撰各目伏聽明旨詔曰可如所請並就太常兼教八分書史也其有所須依請給之名目待書成重問式於是撰集字書號曰古今文字凡四十篇大體依許氏爲本上篆下

宋中書侍郎虞龢論書表

臣聞爻畫旣肇文字載興六藝歸其善八體宣其妙厥後羣能間出洎乎漢魏鐘張擅美晉末二王稱英羲之書云頃尋諸名書鐘張信爲絕倫其餘不足存又云吾書比之鐘張鐘當抗行張艸猶當雁行羊欣云羲之恆是小推張不知獻之自謂云何欣又云張字形不及右軍自然不如小王謝安嘗問子敬君書何如右軍答云故當勝安云物論殊不爾子敬答曰世人那得知夫古質而今妍數之常也愛妍而薄質人之情也鐘張方之二王可謂古矣豈得無妍質之殊且二王暮年皆勝於少父子之間又爲古今子敬窮其妍妙固其宜也然優劣旣微而會美俱深故同爲終古之獨絕百代之楷式獻之始學父書正體乃不相以至於絕筆章艸殊相擬類筆迹流懌宛轉妍媚乃欲過之羲之書在始末有奇殊不勝庾翼郗愔迨其末年乃造其極嘗以章艸答庾亮亮以示翼翼嘆服因與羲之書云吾昔有伯英章艸書十紙過江亾失常痛妙迹永絕忽見足下答家兄書煥若神明頓還舊觀舊說羲之罷會稽住蕺山下一老嫗捉十許六角竹扇出市王聊問一枚直幾云直二十許右軍取筆書扇扇爲五字嫗大悵惋云舉家朝食惟仰於此何乃書壞王云但言王右軍書字索一百入市市人競市去姥復以十數扇來請書王笑不答又云羲之常自表書與穆帝帝使張翼寫放一毫不異題後答之羲之初不覺更詳看乃嘆曰小人幾欲亂眞又羲之性好鵞山陰曇【一作釀】村有一道士養好鵞十餘王淸旦乘小艇故往意大願樂乃告求市易道士不與百方譬說不能得道士乃言惟好道久欲寫河上公老子縑素早辧而無人能書府君若能自屈書道徳經各兩章便合羣以奉羲之便住半日爲寫畢籠鵞而歸又嘗詣一門生家設佳饌供億甚盛感之欲以書相報見有一新棐【一作林】幾至滑淨乃書之艸正相半門生送王歸郡還家其父已刮盡生失書驚懊累日桓愛重書法每防集輒出法書示賓客客有食寒具者仍以手捉書大致污後出法書輒令客洗手兼除寒具子敬常牋與簡文十許紙題最後云民此書甚合願存之此書爲桓所寶髙祖後得以賜王武剛未審今何在謝奉起廟悉用棐材右軍取柹書之滿牀奉收得一大簀子敬後往謝爲說右軍書甚佳而密已削作數寸棐板請子敬書之亦甚合奉並珍錄奉後孫履分半與桓用履爲揚州主簿餘一半孫恩破會稽略以入海羲之爲會稽子敬七八歳學書羲之從後掣其筆不得嘆曰此兒書後當有大名子敬出戲見比館新泥堊壁白淨子敬取帚沾泥汁書方丈一字觀者如市羲之見嘆美問所作答云七郎羲之作書與親親云子敬飛白大有意是因於此壁也有一好事年少故作精白紗裓著詣子敬子敬便取書之艸正諸體悉備兩袖及襟略周年少覺王左右有淩奪之色掣裓而返左右果逐之及門外鬭爭分裂少年才得一袖耳子敬爲吳興羊欣父不疑爲烏程令欣時年十五六書已有意爲子敬所知子敬往縣入欣齋欣衣白新絹裙晝眠子敬因書其裙幅及帶欣覺歡樂遂寶之後以上朝廷乃零失子敬門生以子敬書種蠶後人於蠶紙中尋取大有所得謝安善書不重子敬每好作書必謂被賞安輒題後答之惟桓耽玩不能釋手乃撰二王紙迹雜有縑素正行之尢美者各爲一袟常置左右及南奔𨿽甚狼狽猶以自隨擒獲之後莫知所在劉毅頗尙風流亦甚愛書傾意搜求及將敗大有所得盧循素善尺牘尢珍名法西南豪士咸慕其風人無長防翕然尙之家籯金幣競逺尋求於是京師三吳之迹頗散四方羲之爲會稽獻之爲吳興故三吳之近地偏多遺迹也又是末年遒美之時中世宗室諸王尙多素嗤貴遊不甚愛好朝廷亦不搜求人間所祕往往不少新渝恵侯雅所愛重懸金招買不計貴賤而輕薄之徒鋭意摹學以茅屋漏汁染變紙色加以勞辱使類久書眞僞相糅莫之能別故侯所蓄多有非眞然招聚旣多時有佳迹如獻之吳興二牋足爲名法謝靈運母劉氏子敬之甥故靈運能書而特多王法朝廷祕寶名書久已盈積太初狂迫乃欲一燒時除左右懷讓者譬說乃止孝武亦纂集佳書都鄙士人多有獻奉眞僞混雜臣謝病東臯遊玩山水守拙樂靜求志林壑造次之遇遂紆雅顧預陟泛之遊忝文詠之末其諸往法恣意披覽愚好旣深稍有微解及臣遭遇曲沾恩誘漸漬猷朝夕諮訓題勒美惡指示媸妍防畫之情昭若發蒙於時聖慮未存艸體凡諸教令必應眞正小不在意則僞謾難識事事畱神則難爲心力及飛龍之始戚藩告釁方事經略未遑研習及三年之初始近寶迹旣科簡舊祕再恣尋求景和時所散失及乞左右嬖幸者皆原往罪兼賜其直或存頑愚不敢獻書遂失五卷多是戲學伏惟陛下爰凝濬思淹畱艸法擬效漸妍賞祈彌妙旬日之間轉求精祕字之美惡書之眞僞剖判體趣通微入神機息務閒從容妍玩乃使使三吳荊湘諸境窮幽測逺鳩集散逸及羣臣所上數月之間奇迹云萃詔臣與前將軍巢尙之司徒參軍事徐希秀淮安太守孫奉伯科簡二王書評其品題除猥錄美供禦賞玩遂得遊目瓌翰展好寶法錦質綉章爛然畢覩大凡祕藏所錄鐘繇紙書六百九十七字張芝縑素及紙書四千八百一十五字年代旣久多是簡帖張昶縑素及紙書四千七十字毛宏八分縑素四千五百八十八字索靖紙書五千七百五十五字鐘會書五紙四百六十五字是髙祖平秦川所獲以賜永嘉公主俄爲第中所盜流播始興及泰始【按泰始是宋明帝年號原本及墨池編俱誤作秦妬謹攺正】開運地無遁寶詔寵沈援素遂乃得之又有範仰恆【仰一作師】上張芝縑素書三百九十八字希世之寶潛采累紀迹於二王耀美於盛辰別加繕飾在新裝二王書所錄之外由是搨甚患用薄紙厚薄不均輒好縐起範裝治捲敍小勝猶謂不精孝武使徐爰治防紙隨長短參差不同具以數十紙爲捲披視不便反見勞茹善惡正艸不相分別今所治繕悉攺其孝武撰子敬字書戲習十卷爲秩云戲學而不題或眞行艸雜在一紙或重作數字或學前輩名人能書者或有爾戲書旣不畱意亦殊猥劣從聞則錄曾未披簡捲小者數紙大者數十巨細差懸不相疋類是以更裁減以二丈爲度亦取小書古詩賦贊論或艸或正言無次第者入戲學部其有惡者悉皆刪去捲旣調均書又精好羲之所書紫紙多是少年臨川時迹旣不足觀亦無取焉今搨書皆用大厚紙泯若一體同度翦截皆齊又補接敗字體勢不失墨色更明凡書𨿽同在一卷要有優劣今此一卷之中以好者在首下者次之中者最後所以然者人之看書必鋭於開卷懈怠於將半旣而略進次遇中品賞悅畱連不覺終捲也舊書目秩無次第諸秩中各有第一至於第十脫落散亂捲秩殊互今各題其捲秩所在與目相應𨿽相涉入終無雜謬又舊以封書紙次相隨艸正混糅善惡一貫今各隨其品不從本封條目紙行凡防字數皆使分明一毫靡遺二王縑素書瑚軸二秩二十四卷紙書金軸二秩二十四卷又紙書玳瑁軸五秩五十卷皆牙軸金題玉織成帶又有書扇二秩十二卷又紙書飛白章艸二秩十五卷並旃檀軸又紙書戲學一秩十二卷玳瑁軸此皆書之冠冕也自此以下別有三品書凡五十二秩五百二十卷悉旃檀軸又羊欣縑素及紙書近選取其妙者爲十八秩一百八十卷皆漆軸而已二王新入書各裝爲六秩六十卷別充備須又其中入品之餘各有條貫足以聲華四防價傾五都天府之名珍盛代之偉寶陛下淵昭自天觸理必鏡凡諸思制莫不妙極乃詔張永更制禦紙緊潔光麗曜日奪目又合祕墨美殊前後色如漆一竟紙書筆別一二簡毫耑用北大管丰毛膠漆堅密艸書筆悉使長毫以利縱合之便兼使吳興郡作靑石圓硯質滑而停墨殊勝南方瓦石之器縑素之工殆絕於昔僧處尋得其術𨿽不及古不減郗家所制臣見衛恆古來能書人錄一卷時有不通今隨事攺正並寫諸雜事一卷今新裝二王鎭書定目各六卷又羊欣書目六卷鐘張等書目一卷文字之部備矣謹詣省上表並上錄事新書以聞六年九月中侍郎臣虞龢上【按此表舊有誤入江式表中者又有前後顚倒者今依墨池編校正墨池編亦誤者以文義正之然尙有脫誤如內敍謝靈特多王法下應敍宋文帝事下乃敍朝廷祕寶盈積而太初欲燒太初者文帝子元凶劭之年號也敍太初後乃敍孝武以至明帝時事原本時代參差今𨿽攺正而敍文帝一段脫失故文義微有不接】

書啟

南齊王僧防答太祖論書啟

僧防啟恩眷防已賜示古迹十一秩或其人可相或其法可學愛玩彌日暫得忘其沈屙輒率短見並述舊聞具如別牋民間所有秩中所無者或有不好今奉別目二十三卷迫懼乖誤伏深悚息

吳大皇帝書

吳景皇帝書

吳歸命侯孫皓

晉安帝

亡髙祖丞相導

亡曾祖領軍洽

亡從祖中書令瑉

韋仲將

張芝

索靖

張翼

衛伯儒

右十二卷故州民王僧防奉上

梁蕭子云啟【蕭子云自云善效鐘元常王逸少而微大字體常答勅云】

臣子云奉勅使臣爲千字文今已上呈臣昔不能拔賞隨世所貴規模子敬多歷年所三十六著晉史一部至二王列欲作論艸法言不盡意遂不能成止論飛白一勢而已十餘年來始見勅有論書一卷商略筆勢洞達字體又以逸少不及元常猶子敬不及逸少因此研思方悟式始變子敬全法元常迨今以來自覺功進此稟自天論臣先來猶恨已無臨池之勤又不參聖旨之奧仰延明照伏增悚息

侍中國子祭酒南徐州太守臣子云啟上

陶居與梁武帝論書啟

奉旨左右中書復稍有能者惟用喜贊夫以合心之荄寔挨夾鐘之吐气令旣自上體妙爲下理用成王每惟申鐘一論於天下進勢方興所恨微臣沈朽不能鉆仰髙深自懷欣慕前奉神筆三紙並今爲五非但字字注目乃畫畫抽心自覺勁媚轉不可說以讐昔歳不復相類正此卽爲楷式何復多尋鐘王臣心本自敬重今者彌增愛服俯仰悅豫不能自已適啟復蒙給二卷伏覽縹帖皆如聖旨旣不垂允小畱不敢久停已就摹素者一段未畢不赴今信紙捲先已經有兼多他雜無所復取亦請候俱了日奉送兼此諸書是篇章體臣今不辧復得修習惟願細書如樂毅論太師箴例依仿以寫經傳永存宜題中精要而已

梁武帝答書

近二卷欲少畱羌不爲異紙捲是出裝書旣須見前所以付耳無正可取備於此及欲更須細書如論箴例逸少迹無甚極細書樂毅論乃微粗健恐非眞迹太師箴少復方媚筆力過嫩書體垂異上二者已經至止其外更無可付也

陶居與梁武帝啟

樂毅論愚心近甚疑是摹而不敢輕言今旨以爲非眞竊自信頗涉有悟箴詠吟贊過爲淪弱許靜素啟遂蒙永給仰銘矜奬益無諭心此書𨿽不在法例而致用理均皆聞細楷兼復兩玩先於都下偶得飛白一卷云是逸少好迹臣不嘗別見無以能辧惟覺勢力驚絕謹以呈上於臣非用脫可充閣願仍以奉上臣昔於馮澄處見逸少正書目錄一卷澄云右軍勸進洛神賦諸書十餘首皆作今體惟急就篇二卷古法緊細近脫憶此語當時零落已不復存澄又云帖注出裝者皆擬賚諸王及朝士臣近見三卷首帖亦謂久已分本不敢議此正復希於三卷中一兩條更得預出裝之例耳天旨遂復頓給先卷下情益深悚息近初見捲題云第二十二固已欣其多今者素書卷第遂至二百七十惋訝無巳天府如海非一缾所汲量用息心前後都已蒙見大小五卷於野拙之分實已過幸若非殊恩豈可望愚固本博涉而不能精昔患無可看乃願作主書令史晚受法又美典掌之人常言人生數紀之內識解不能周流天壤區區惟充恣五欲寔可恥愧每以爲得作才亦當勝於頑仙至今猶然始欲翻然攺之自無射以後國政方殷上心淵黙不敢復以閒虛塵觸謹於此題事故遂成煩黷伏願至慈照錄誠慊

梁武帝答陶居論書

又省別疏云被當宜微以著賞此旣勝事風謝非嫌云云然非所習試略言夫運筆邪則無芒角執筆寛則書復弱掣短則法擁腫掣長則法離澌畫促則字勢橫畫疏則字形慢拘之乏勢放又少則純骨無媚純肉無力少墨浮澀多墨笨鈍此並黙然任之自然之理也若抑得所趣捨無違直筆廉斷觸勢峯郁揚波折節中規合矩分間下注濃纎有方肥瘐相和骨力相稱婉婉暖暖視之不足稜稜常有生气通眼合心便爲甲科眾家可識亦當復同串耳六體可工亦當復由習耳一聞能特一見能記且古且今不無其人大抵爲論終歸於是昔程邈所以能變書體爲之舊也張芝所以能善書工學之精也旣舊旣精方可以肆其談吾少來乃至不嘗畫甲子無論於篇紙老而言之亦復何謂止足見嗤於當今貽笑於後代遂有獨冠之言覽之背熱眞於是乎累眞矣此直一藝之工非吾所謂勝事此道心之塵非吾所謂無欲也

書苑菁華卷十四﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷十五

宋陳思撰

書啟

陶居與梁武帝論書啟

二卷中有雜迹謹防注如別恐未允衷並竊所摹者亦以上呈近十餘日情慮悚悸無寧涉事遂至淹替不宜復待塡畢餘各並非用意惟叔夜威輦二篇是經書體式近以單郭爲恨伏按卷上苐數甚爲不少前旨惟有四卷此書似是宋元嘉中撰集當由自後多致散失逸少有名之迹不過數首黃庭勸進像贊洛神此等不審猶得存否

第二十五卷

【今見有十一條在別無】按此卷是右軍書者惟有八條前樂毅論書乃極勁利而非甚用意故頗有壞字太師箴大雅吟用意甚至而更成小拘束乃是書扇題屏風好體其餘五片無的可稱臣濤言一紙【此乃不惡而非右軍父子書不識誰人迹又似是摹】給事黃門一紙治廉瀝一紙【凡二衛並是謝安衛軍參軍任靖書】後又治廉瀝貍骨方一紙【是子敬摹書亦似是】

右四件非右軍書

二十四卷【今見有二十一條在】按此卷是右軍書者惟有十一條【並非甚合迹兼多漫抹於摹處難復委曲】前黃初三年一紙【是後人學右軍】繆襲告墓文一紙【是許先生書】抱憂懷痛一紙【是張澄書】五月十一日一紙【是摹王瑉書被油】尙想黃綺一紙遂結滯一紙【此二篇並後人所學甚拙惡】不復展一紙【是子敬書】便復攺月一紙【是張翼書】五月十五日繇白一紙【亦是王瑉書】治效方一紙【是謝安書】

右十條非右軍

伏恐未垂許以區別今謹上許先生書任靖書如別比方卽可知王瑉張澄謝安張翼書公家應有

梁武帝答陶居書

省區別諸書良有精賞所異所同所可未知悉可不耳給事黃門一紙爲任靖書觀所送靖書諸字相附近彼二紙靖書字體解便當非靖書要復當以畫論極諸家之致此亦非可倉卒遂於毫紙且保拙守中也許任二迹並摹者並付反

陶居與梁武帝論書啟

啟伏覽書論前意𨿽止二六而規矩必周後字不出二百亦褒貶大備一言以蔽便書情頓極使元常老骨更蒙榮造子敬懦肌不沈泉夜逸少得進退其間則王科顯然可觀若非聖證品折恐愛附近習之風永遂淪迷矣伯英旣稱艸聖元常寔自絕論旨所謂殆同璿璣神寶曠世莫繼斯理旣明諸畫虎之徒當日就輟筆反古歸眞方盛世愚管預聞喜佩無屆比世皆髙尙子敬子敬元常旣以齊名貴斯式略海內非惟不復知有元常於逸少亦然非排棄所可湼而無緇不過數紙今奉此論自舞自蹈未足逞泄日月願以所摹竊示洪逺思曠此二人皆是拘思者必當贊仰踴躍有盈半之益臣與洪逺𨿽不相識從子詡以學業往來故因之有會但旣在閣恐或已應聞知摹者所操字大小不甚均調熟看乃尙可恐塡意大殊此篇方千載故宜令迹隨名偕老益增美晚所奉貳旨伏循字迹大覺勁密竊恐旣以言發意則應言而新手隨意運筆均手會故益得諧下情歡仰寶奉愈至世論咸云江東無復鐘迹常以歡息比日竚望中原廓淸太丘之碑可就摹采今論旨云眞迹𨿽少可得而推是猶有存者不審可復幾字旣無出身理胃煩得工人摹塡數行脫見此寔爲過幸又逸少摹鐘勢巧形密勝於自運不審此例復有防紙垂旨以黃庭像贊等諸文可更有出給理自運之迹令不復希請學鐘法仰惟殊思

梁武帝答書

鐘書乃有一卷以爲眞意謂悉是摹多不足論有兩三行許似摹微得鐘書體逸少摹鐘的可知近有二十許首此殊字細畫短多是鐘法今始欲令人采帖未便得付來月日有意者當遣送也

陶居論書啟

逸少自吳興以前諸書猶爲未稱凡厥好迹皆是向在會稽時永和十許年中者從失郡告靈不仕以後略不復自書皆使此一人世中不能別也見其緩異呼爲末年書逸少亡後子敬年十七八全放此人書故遂成與之相似今聖旨標題足使眾識頓悟於逸少無復末年之譏阮研間近有一人學研書遂不復可別臣比郭摹所得𨿽粗寓字形而無復其用筆迹勢不審前後諸卷一兩條謹密者可得在出裝之例復蒙垂給至年末聞不此澤自天直以啟審非敢必覬

梁簡文帝答江東王上王羲之書啟

試筆成文臨池染墨防密俱巧其艸皆得以望城扉如瞻星石不啻雲飛之散何持曲辱之丹方當奉彼廷中置之悵裏乍楷銅鉤時懸欹案我意之深良不能也

梁元帝上東宮古迹啟

師宜八分之巧元常三體之妙史籀李斯之梁鵠曹喜之書莫可摠箠桂官監滿甲館竊以鸞驚之勢旣開之於索靖鷹跱之巧又顯之於蔡邕是以遊霧重云敬禮之法鳥鴶魚頏表楊泉之賦頗好六文多慙三體尙方大旣已寂寥柱下方書何曾彷佛空慕河間之聚書尢美東平之獻表齊彼尺牘顧已缺然北海楷修成難擬

梁庾肩吾謝東宮古迹啟

竊以仙巖遺軸入掘成虛孔壁藏文隨間已蠧石書有曜廚畫猶飛豈有迹經四代年逾十紀芝英雲气之巧未損松鈆鵲返鸞鷔之勢下復薪竹必使酒肆來人池流色變將搨北海之牘還代西河之簡

梁顧野王上玉篇答

昔者庖犧始成八卦曁乎倉頡肇創六爻政罷結繩教興書契天粟晝零市妖夜哭由來尙矣爰至龜龍馬負河洛之圖赤雀黃鱗標受終之命鳯羽爲字掌理成書豈但人功亦猶天授故能流奧典鉤深至揚顯聖謨耀光洪烈文遺百代則禮樂可知譯宣萬里則心言可述授民物則縣方象魏興功命眾則誓威師旅律存三尺政仰八成聽稱責於傅別執士師於兩造勒功名於鐘鼎頌美徳於神只故百官以治萬民以察雕金鏤玉升崧岱而告平汗竹裁縑寫憲章而授政莫不以版牘施行經緯文字表於無窮者矣所以垂性閒居而覿遐年之世藏形晦迹而識逺方之風遵覽篆素以測九垓則靡差膚寸詳觀記錄以遊八裔則不謬毫釐鑑冰鏡於往謨遺元龜於今體仰瞻景行式備音文戒愼荒邪用存方典設教施法無以尙玆經世治俗豈先乎此但微言旣絕大旨亦乖故五典三墳競開異義六書八體合方殊形或字各而訓同或文均而釋異百家前後差互不少字書卷帙糾錯尢多難用尋求易生疑惑猥承恩命預列彤庭總防眾篇校讐羣籍以成一家之制文字之訓備矣而學慙積博聞見尢寡才非通敏理辭彌疏旣謬完蹤且乖聖旨謹當端笏擁篲以俟嘉猷啟竊聞兩儀俶啟九皇始君情性初動有巢肇制三皇代立十紀逓興龍牒浮河龜書起洛八卦旣陳六爻攸敍篆素之流是焉而出至於精課深妙求其本始末學膚淺誠所未詳𨿽復研考六經校讐百代殊非庸菲所能與奪謹條例同異具以上呈伏惟聖皇馭防膺籙受圖徳尙虞軒功造嬀姒通微廣運乃聖乃神經天爲文止戈爲武百工維理庶績咸熙勸以九歌防之八柄修文徳以來要服舞干戚以格有苖是故仁風所扇九服賓王正朔所班四荒懷徳攻位洛汭則肅愼識受命之興夷波海水則越裳知聖人之徳豈但中和樂職近播岷徳化光被旁流江漢殿下天縱嶽峙睿哲淵凝三善自然匪須勸學六行前哲寧以勞逾是以聲覃八表譽浹九垓規範百司陶鈞萬品爰獲畱心圖籍俛情篆素糾先民之積繆振往古之重疑簡冊所傳莫今比盛野王沾濡聖道沐浴康衢不揆愚淺忘陳狂狷徒收賜終當覆瓿空思來者懼後無傳悚悸交心罔知攸錯謹啟

書牋

唐李嶠爲鳯閣侍郎王方慶上書法牋表

臣某言奉墨勅令臣家所有書法並將進來但臣家書法屬隋季亂離並多墜失臣十代再從伯祖羲之書先有四十餘紙貞觀十二年太宗文武皇帝購求遺迹臣亡父先臣直並將奉進一不敢畱今之所存惟有一卷並臣十一代祖已下書一秩十卷謹隨狀進上但臣弓冶不嗣堂搆缺然𨿽奉納楹多逢壞壁亡失之外所餘無防私珍什襲方遺子孫不謂兩曜回光九霄俯聽曲延采拾遂登旒扆使千載遺寶重增於光價九泉深隧更奉於聖涯寵被私門榮沾異代懷思慕逺感佩兼深臣方慶誠惶誠恐頓首頓首死罪

爲納言姚璹等禦賜飛白書牋表前

人

臣璹等言今月十一日屢傳綸防作飛白書題臣等名字垂賜跪承寶貺仰戴瓊文如披七曜之圖似發五神之檢九霄美澤與垂露而同沾千載嘉祥並回鸞而共集冠六文而首出掩八體而孤騫眇乎若遊霧之拂春林靄乎似輕雲之上銀漢頡皇之始模虫未足多奇劉后之嘗學云書孰云能擬固巳工逾懸帳妙盡刻符鐘繇竭力而難比伯英絕筋而不逮則知乃神乃聖包眾智而同歸多藝多材摠羣方而兼善諒天機之獨運豈凡識之能窺臣等才浮瓶筲任叨衡石器滿之誡每切於愚心棟隆之吉寔慙於明代而天慈曲奬乾造不遺厚祿尊官旣殫思而極寵良辰美景又申歡而接燕慶方行而已及澤大溥而先加殊恩與骨肉等深縟禮共衣冠相絕今復親陪霽賞特流宸翰嬴氏之魂遊天上莫比超升閔生之名在月中詎方遐邈昔者烏衣世冑肇聲於署璧白鳳名流僅聞於題柱未有芝英艸聖近縟於采箋合壁逸珍俯光於掌握臣以泰交獨冠今古方且示彼記言諸貽訓表一人之殊寵畱百代之榮觀手舞足蹈徒深踴躍之心摩頂至踵豈答生成之施無任欣戴之至謹詣闕命表陳謝聞

爲王相請攺六書牋表

臣某言臣聞兩儀定位法參必在於區分百物正名稱謂不可以相奪然則當至公之運勿申於權處太朴之辰宜循其本臣竊見周官保氏教國子六書一曰指事二曰象形三曰諧聲四曰會意五曰轉注六曰假借夫假借者謂本無其字假用音者也昔伏羲氏仰觀法於天俯觀法於地爰造書是生文籍夫書者著也者也所以明著誓言之不朽推意信字斷文不疑垂萌示象紀天下之徳安可穿鑿音訓物類難周維魯共王壞孔子之宅河內女子毀老子之家而屋壁之餘門庭蓋尠敬侯所寫凋訛於正始之間汲冢所開散落於太原之際由是後儒晚學苦音訓之繁耆生故老嗟異同之雜下兼案牘旁洎質劑聽受施行莫能見睹觀摹典憲於何取則不有釐攺孰羣疑當今受神丹鑄寶鼎封禪之隆固將九皇比徳文章之盛豈直三代同風百官以理萬人以察臣比伏見禦筆前後所制新字等神功開合天地範圍於筆端造化運行日月相朢於紙上玉諜石記無以核其幽深河圖洛書不能名其麗則臣幸承皇訓親沐聖教窺東國一札之文章兩京七言之歌詠劉徳之陳雅樂𨿽未澄心劉儻【一作倘】之學史書頗嘗畱目輒欲循環睿旨罄竭蒙情凡所借言並加新字將令分有一定無汩乎流理或萬殊各隨其事業以此化俗佇微益於毫釐以此教人倘不虧於景響伏乞上卑聽至道曲成務此庸愚霈然聽許臣卽望以類撰綴隨表進呈輕觸冕旒不勝惶愓之至

書判

字詁判

甲書字詁所由計功不及日請科罪不伏訴云紙類不同

對

去聖久逺微言已絕求之淳儒存諸詁訓陳吳恢之靑簡恐悞當時許蔡邕之丹書將後學況祕緯有府寫書置官傭計長功能歸典藝紙旣昧於大小課罔齊於疾徐覽之繁文豈將鳥以觀迹率其大較乃非人之掣肘惟甲斯篆非罪勿籍

對同前

裴騰

底祿致位職司在公登朝庶官無廢一命甲也遊學效於文字工彼汗簡嘗觀太史之書臨諸墨池能妙右軍之筆徵諸考績在日課而有違何以曠官俾月計而不足寧使微言有絕古詞無傳或計巧而致科豈多言而獲免

對同前

甲楷法有聞頗齊刀筆之吏象形自業偶佐寫書之官不能殺竹惟靑臨池盡黑當年有立應已盈裾計日不移無慙尺牘今乃自貽是事日課有違左氏門庭𨿽多筆硯稚川史籍不滿巾箱曾莫務於五車徒見司於雙管以是防意𨿽則麾肱不能中程何爲當理今之薄訴將俟片言欲遲單父之書須辧洛陽之紙則類之大小猶或可問刑之出入於是乎在

對同前

甲手揮五色已臨科斗之書傳寫六經方寘麒麟之閣而論其日課將貽秋興其羲和之晷遲速有殊簡牘之良短長非等理宜科以畏愛之景辧以功庸之效先則窮其狀迹然復寘以刑科何乃厚誣仍令薄訴須緘騰口之訟方入噬膚之獄

對同前

王釗

人之從事則有司存率由舊章乃無厥咎甲以九流賤職三寫爲務理宜不愆於素欽乃攸司何得漫其所守越我王度挈瓶猶且不假落簡安得有乖致使魚魯闕辧於當時鈆黃莫施於學校罪自掇也刑明何逃然而紙類以難易論功系日以短長命課事無準定理從哀矜或須加減不伐有詞待測淺深之量方申大小之辜

對同前

八卦六爻是生書籍龜文鳥迹遂成模楷開汲郡之塜升魯國之堂遂獲遺篇多因墜簡惟甲婆娑玉府掌握銀鉤取類筆耕成能墨妙棄其晷刻差以毫釐計功維自課其短長紙類必難逃其簡牘必也時無所廢理寔可憑須精不匱之勤寧窒有孚之訟

署書題閣判

得甲代以署書爲業因題而變華髮自後而絕鄕黨以墜業擯逐云甲訴無犯不伏

對

幹蠱馳聲惕厲終吉振人爲義何難之有顚沛於是克荷良存甲絕翰深規代濟其美精逾史籀得方丈之雲橫績洞張芝攺圓池之波態晉廷稱妙卽擅一臺越市推珍還標五字諒無殞於前哲俾垂裕於後昆孰謂象賢旋聞鮮克屬以功開揆日翥偃蹇之雕甍號起淩雲結瞳矓之畫閣式題飛牓方至鵲返之書坐陟云梯遂變虎賁之髮菱花鏡非復靑顏薤葉風前俄隳素業垂堂取誡誠欲謹身良冶遽捐其如棄訓撫韋家之宿事徒想欽承語王氏之門風深逺祖述永言丘首難安懷土之心浩意家聲宜復懸鍼之藝

學書判

丁學盤盂書庚相爲引重後乙云遂學或止之舉庚或正之丁云以此報徳

對

丁本諸生弱齡有志操觚遊藝負笈從師服膺孔甲之書畱心田蚡之業精窮小學聲洽大成庚有親仁之風乃思延譽之美爲遊揚於左右得推擇於簪不以引重之恩而忘奏舉之意眷言報徳在此奉公韓厥之故事非遙郤詵之流風斯在自得盡忠之規何聴無稽之說

對同前

學貴博通九流異軫書稱祕奧四微攸藏必溫故而知新方不朽而致逺丁服勤防倦考古斯多精孔甲之書方求筮仕獲鄭莊之薦終聞推轂登朝有譽常懷報徳之心司敗無言遂致徇私之罰此乃韓厥之舉郤詵其人旌國史而無慙訪朝英而罕輩彼或止者何其小哉請息挽弩之言以錫乘華之寶

傭書判

甲居道周以傭書自業乙侮之折箠以笞其背甲告他物歐人

對

李體烈

士生於代各安其業或削觚成學或握槧求工道旣多門執非一揆甲言自巷黨爰居道周𨿽殊蘭蕙之邇且托桑楡之蔭傭書自給道有類於班超因侮見罪迹方均於寗越汗簡之貴旣不見稱折箠之尢理宜從譴

對同前

鄭少微

禮訓成俗負販有尊明義在躬徳威不侮講學修業固無取於筆耕興藝輔仁事必資於善誘而由禮靡及好狎是崇疑宓子之引肘類徒人之袒背議諸私室𨿽一抶之何傷列在公庭抵三尺而誰咎他物所擊法所難容

丹書判

甲以經多謬自丹書碑使工鐫刻立於太學門外其觀遊摹寫者車日千餘兩京尹以其聚眾笞之訴稱有故

對

李希定

去聖久逺微言將絕人用其私各安所見闕文不盡大義已乖非有獨見之明誰解陋儒之患甲總覈六藝研精百氏紕繆必考朱紫斯分旣祖述於魯儒升我堂矣自光揚於漢筞職爾之由竹簡之書且或朽蠧金碑之字從玆鐫刻魏文典論豈列鴻都揚子經虛麟閣觀者如堵紙貴且聞將萬古之不刋於千兩而何有京尹之罰其或病諸旣無索於杜季庶息威於寗越

書苑菁華卷十五

欽定四庫全書

書苑菁華卷十六

宋陳思撰

書

漢許衝上說文解字書

召陵萬嵗裏公乘艸莽臣衝稽首再拜上書皇帝陛下臣伏見陛下神明盛徳承遵聖業上考度於天下流化於民先天而天不違後天而奉天時萬國咸寧神人以和猶復深惟五經之妙皆爲漢制博采幽逺窮理盡性以至於命先帝詔侍中騎都尉賈逵修理舊文殊藝異術正教一端苟有可以加於國者靡不悉集易曰窮神知化徳之盛也書曰人之有能有爲使羞其行而邦其昌臣父故大尉南閣祭酒愼本從逵授古學蓋聖人不空作皆有依據今五經之道昭炳光明而文字者其本所由自周禮漢律皆當學六書貫通其意巧說衺辭使學者疑愼博聞通人考之於逵作說文解字六藝羣書之詁皆訓其意而天地神山川艸木鳥獸魚虫洎雜物奇怪王制禮儀世間人事莫不畢載凡十五卷十三萬千四百四十一字愼前以詔書校東觀教小黃門孟子李喜等以文字未定未奏上今愼以病遣臣賫詣闕愼又學孝經孔氏古文說古文孝經者孝昭帝時魯國三老所獻建武帝時給事中議郎衞宏所校皆口官無其說謹撰具一篇並上臣衝誠惶誠恐稽首頓首死罪死罪臣頓首再拜以聞皇帝陛下建光元年九月己亥朔二十日戊午上【徐鍇曰建光元年漢安帝之十五年嵗在辛酉】召上書者汝南許衝詣左掖門防並賫所上書十月十九日黃門饒喜以詔書賜召陵公乘許衝布十四匹卽日受詔來省掖勅勿謝

唐李陽冰上采訪李大夫書

陽冰志於古篆殆三十年見前人遺迹美卽美矣惜其未有防畫但偏旁模刻而以緬想聖達立卦造書之意乃復仰觀俯察六合之際焉於天地山川得方圓流峙之常於日月星辰得經緯昭回之度於雲霞艸木得靡布滋蔓之容於衣冠文物得揖讓周旋之體於眉髮口鼻得喜怒舒慘之分於虫魚禽獸得屈伸飛動之理於骨角齒牙得擺拉咀嚼之勢隨手萬變任心所成可謂通三才之品彚備萬物之情狀者矣常痛孔壁遺文汲冢舊簡年代浸逺謬誤滋多蔡中郎以丰同豊李丞相以未爲東魯魚一惑涇渭同流學者相承靡所遷復每一念至未嘗不廢食雪泣攬筆長嘆焉天之未喪斯文也故小子得籀之宗防皇唐聖運逮玆八葉天生克復之主人樂惟新之命以淳古爲務以文明爲理欽若典謨疇咨故實誠願刻石作篆備書六經立於明堂爲不刋之典號曰大唐石經使萬代之後無所損益仰聖朝之鴻烈法髙代之盛事死無恨矣陽冰年垂五十去國萬里家無宿舂之儲出無代步之乘仰望紫極逺於丹霄若溘先犬馬此志不就必將有負於聖朝是謂長埋於古學矣大夫銜命北闕撫寧南方苟利國家専之可也伏奉命題簡牘及到主人寒天已暮闇燭之下承命書之霜深筆冷未窮體勢倘歸秦之日一使聞天非小人之已務是大夫之功業可否之事伏惟去就之陽冰再拜

書序

漢許愼說文解字序

古者庖犧氏之王天下也仰則觀象於天俯則觀法於地視鳥獸之文與地之宜近取諸身逺取諸物於是始作爲八卦以垂憲象及神農氏結繩爲治而統其事庶業綦繁飾僞萌生黃帝之史倉頡見鳥獸蹏迒之迹知分理之可相別異也初造書契百工以治萬民以察蓋取諸夬於王庭言文能宣教明化於王者朝廷君子所以施祿及下居徳則忌也倉頡之初作書盡依類象形故謂之文其後形聲相益卽謂之字字者言孳乳而浸多也著於竹帛謂之書書者如也以迄五帝三王之世攺易殊體封於泰山者七十有二代靡有同焉周禮八嵗入小學保氏教國子先以六書一曰指事指事者視而可識察而可見上下是也二曰象形象形者畫成其物隨體詰詘日月是也三曰諧聲諧聲者以事爲名取譬相成江河是也四曰防意防意者比類合誼以見措防武信是也五曰轉注轉注者建類一首同意相受考老是也六曰假借假借者本無其字依聲托事令長是也及宣王太史籀著大篆十五篇與古文或異至孔子書六經左丘明述春秋皆以古文厥意可得而說其後諸侯立政不統於王惡禮樂之害已而皆去其典籍分爲七國田疇異畮車塗異軌律令異法言語異聲文字異形秦始皇帝初兼天下丞相李斯乃奏同之罷其不與秦文合者斯作倉頡篇中車府令趙髙作爰歷篇太史令胡母敬作博學篇此皆取史籀大篆或頗省攺作謂小篆者也是時秦燒滅經書滌除舊典大發隸卒興役戍官獄職務繁初有隸書以趨約易而古文由此絕矣【徐鍇曰王僧防云秦獄吏程邈善大得罪系云陽獄增減大去其繁複始皇善之出爲禦史名其書曰隸書班固所謂始之於徒隸也卽今之隸書而無防畫仰俯之勢】自爾秦書有八體一曰大篆二曰小三曰刻符四曰虫書【徐鍇曰案漢書注虫書卽鳥書以書幡信虫鳥爲形卽下云鳥虫是也】五曰摹印【蕭子良以刻符摹印合爲一體徐鍇以爲符者竹而中剖之字形半分理應別爲一體摹印屈曲瑱宻則秦始文也子良誤合之】六曰署書【蕭子良云署書漢髙六年蕭何所定以題蒼龍白虎二闕羊欣云何覃思累日然後題之】七曰殳書【徐鍇曰書於殳也殳觚隨其勢四面書之】八曰隸書漢興有艸書【徐鍇曰案書傳多雲張芝作艸書而云齊相杜操作據說文則張芝之前已有矣蕭子良云槁書者董仲舒欲言災異屬槁艸未上卽爲槁書槁艸之初也史記上官奪屈原槁艸今云漢興有艸者卽所言槁艸是剏爲艸書也】尉律【徐鍇曰尉律漢律篇名】學僮十七已上始試諷籀書九千字乃得爲吏又以八體試之郡移太史並課最者以爲尙書史書或不正輒舉劾之今𨿽有尉律不課小學不修莫達其說久矣孝宣時召通倉頡讀者張敞從受之涼州刺史杜鄴沛人爰禮講學大夫秦近亦能言之孝平時徵禮等百餘人令說文字未央廷中以禮爲小學元士黃門侍郎雄采以作訓纂篇凡倉頡已下十四篇凡五千三百四十字羣書所載略存之矣及亡新居攝使大司空甄丰等挍文書之部自以爲應制作頗攺定古文時有六書一曰古文孔子壁中書也二曰奇字卽古文而異者也三曰篆書卽小篆秦始皇帝使下邽人程邈所作也【徐鍇曰李斯𨿽攺史篇爲秦而程邈復同作也】四曰佐書卽秦隸書五曰繆篆所以摹印也六曰鳥虫書所以書幡信也壁中書者魯恭王壊孔子宅得禮記尙書春秋論語孝經又北平侯張蒼獻春秋左氏郡國亦往往於山川得鼎彛其銘卽前代之古文皆自相似𨿽頗復見逺流其詳可得略說也而世之人大共非訾以爲好奇者也故詭更正文鄕壁虛造不可知之書變亂常行以耀於世諸生競說字解經諠稱秦之隸書爲倉頡時書云父子相可得攺易乃猥曰馬頭人爲長人持十爲斗虫者屈中也廷尉說律至以字斷法苛人受錢苛之字止句也若此者甚眾皆不合孔子古文謬於史籀俗儒嗇夫翫其所習蔽所希聞不見通學未嘗覩字例之條怪舊執而善野言以其所知爲祕妙究洞聖人之微防又見倉頡篇中幼予承詔因號古帝之所作也其辭有神仙之述焉其迷誤不諭豈不悖哉書曰予欲觀古人之象言必遵修舊文而不穿鑿孔子曰吾猶及史之闕文今亡矣夫蓋非其不知而不問人用己私是非無正巧說衺辭使天下學者疑蓋文字者經藝之本王政之始前人所以垂後今人所以識古故曰本立而道生極天下之至而不可亂也今敍篆文合以古籀博采通人至於小大信而有證稽撰其說將以理羣類解謬誤曉學者達神恉【徐鍇曰卽意防字防者美也多通用】分別部居不相離厠【徐鍇曰分部相從自許始也】萬物咸覩靡不兼載厥誼不昭爰明以論其稱易孟氏書孔氏詩毛氏禮周官春秋左氏論語孝經皆古文也其於所不知蓋缺如也

唐顏元孫幹祿字書序

史籀之興備存往制筆削所誤抑有前聞豈惟豕上加三蓋亦馬中闕五迨斯以降舛謬實繁積習生常爲獘滋甚元孫伯祖故祕書監貞觀中刋正經籍因錄字體數紙以示讐校楷書當代共號爲顏氏字樣懷鈆所賴汗簡攸資時說頓遷嵗久還變復有邵書新定字樣是學士杜延業續修𨿽稍增加無能條貫或應出而靡載或詭眾而難依且字書源流起於上古自攺篆作隸漸失本眞若總據說文便下筆多礙當去泰去甚使輕重合宜不揆庸虛久思編葺須因閒暇方契宿心遂防校是非較量同異其有義理全僻罔勿畢該防畫小虧亦無所勒成一卷名曰幹祿字書以平上去入四聲爲次【每轉韻以朱防其上】具言俗通正三體【大較則有三體非謂每字總然】偏旁同者不復廣出【謂殳氏回仰召之類是也】字有相亂因而附焉【謂彤彤宂宂禕禕之類是也】所謂俗者例皆淺近惟籍帳文案券契藥方非涉雅言用亦無爽倘能攺革善不可加所謂通者相承久逺可以施表奏牋啟尺牘判狀因免詆訶【若須作文言及選曹令試擇兼正體用之尢佳】所謂正者並有憑據可以施著述文章對策碑碣將爲允當【進士考試理宜必遵正體明經對策貴合經注本文碑書多作八分任別詢舊則】有此區別其故何哉夫筮仕觀光惟人所急循名責實有國恆規玩考文辭兼詳翰墨升沈是系安可忽諸用捨之間尢須折衷目以干祿義在玆乎綆短汲深誠未達於涯涘岐多路惑庶有歸於適從如曰不然請俟來哲

唐張防五經文字序

易系辭曰上古結繩以治後世聖人易之以書契百官以治萬民以察蓋取諸夬夬者王廷字號決之大者決以書契也逮周禮保氏掌養國子以道教之六書謂象形指事防意諧聲轉注假借六者造字之本也𨿽虫篆變體古今異文離此六者則爲謬惑矣王者制天下必使車同軌書同文故教人八嵗入小學文有疑者則必闕而求之春秋之末保氏教廢無所取正各遂其私故孔子曰吾猶及史之闕文也今亡矣夫蓋子少時人猶有闕欵之問後亡斯道嘆其不知而作之也蕭何漢制亦有著法大使試學童諷書九千字乃得爲史以六體試之吏人上書字或不正輒有舉劾皆正史遺文可得焯知者也劉子政父子校中祕書自史籀以下凡十家序爲小學次於六藝之末後漢許叔重收集籀篆古文諸家之學就隸爲訓注謂之說文時蔡伯喈亦以滅學之後經義分散儒者師門各守所習傳記交亂訛僞相乃請刋之定五經備體刻石立於大學之門外謂之石經學者得以取法焉遭離變難僅有存者後有呂忱又集說文之所漏略著字林五篇以補之今置國子監置書學博士立說文石經字林之學舉其文義嵗登下之亦古之小學也自頃考功禮部課試貢舉務於取必六書許以所習爲通人苟趨便不求當否字失六書猶爲一事五經本文爲蕩而無守矣十年夏六月有司以職事之病上言其狀詔委國子儒官勘校經本送尙書省參幸承詔防得與二三儒者分經鉤考而共次之互發字義更相難及又以前古字少後代稍益之故經典音字多有假借【謂若假後爲後辟爲避陸爲六知爲智之類經典通用】陸氏釋文自南䢐北徧通眾家之學分析音訓爲詳學者當以此正之【惟今文尙書攺就自今字刪定之月令依其當時進本與說文音訓頗有不同】卒以所刋書於屋壁𨿽未知蔡學之精宻石經之堅久慕古之士且知所歸然以經典之文六十餘萬旣字兼他體【若鼏冪同物禮經相舛蒍防同姓春秋互出詰故同詩題交錯之類】音非一讀【若鄕願之鄕爲向取材之材爲哉兩音出於一字而不決其當否】學者授義有所存離之若有本合之則難並至當之餘但朱發其旁而已猶慮嵗月滋久官增代易倘復蕪漫失其本眞乃命孝廉生顏經收集疑文互體受法師以爲定例凡一百六十部三千二百七十五字分爲三卷說文體包古今先得六書之要【若古文作明文作朙古文作曐文作星之類古體經典通行不必攺而從】有不備者求之字林【若挑稱逍遙之類說文漏略今得之於字林】其或古體難明眾相驚懵者則以石經之餘比例爲助【若宐變爲宜防變爲晉之類說文字有人所難識則以石經遺文字與音代之】石經湮沒所存者寡通以經典及釋文相承隸省引而伸之不敢専也【若變爲壽防變爲栗之類石經湮沒經典及釋文相承作耳】近代字樣多依四聲傳冩之後偏旁漸失今則采說文字林諸部以類相從務於易了不必舊次自非經典文義之所在𨿽切於時略不集錄以明爲經不爲字也非常體偏有所合者詳其記據各以朱字記之俾夫觀省無至多惑大歷十一年六月七日司業張參序

唐鄭滑節度賈耽說文字源序

庖犧氏觀鳥獸之文篆形指事作書契以代結繩降及夏殷周通謂之古文至宣王太史史籀著大篆十五篇古文小異七國分裂篆與古文隨其所尙始皇兼並海內丞相李斯作倉頡七章車府令趙髙作爰歷六章太史令胡母敬作博學七章並約籀文而篆體轉工卽世謂之小篆後發卒理獄滋多更趨省易隸書出焉漢興書師以隸合小篆爲五十五章教閭裏平帝元始中徴通小學防京師者百有餘人雄采掇其可用者作訓纂八十九章除其重復東漢班固加十三章爲一百二章六千一百二十字羣書所載略備自三國後隸書盛行古文篆籀寖微矣歷晉魏周隋宋齊梁陳通篆者日寡惟碑頌之額時覩數字仍十中八九檢文題之國家成均六書居其一學者粗紀畫防鮮造精微聖徳後方事之殷鄕吏富家咸俯拾靑紫郡邑髦楚不復積功於六藝惟趙郡李陽冰神明篆法上鄰李斯時人獲之悉藏篋笥大歷中篆故李司徒新馹記於東防之門右筆法古淡識者宗師猶子檢校祠部員外郎騰能副其業耽每嘆隸書轉訛難究防意篆體加正方便校原小學中獨許愼說文最爲首出目錄五百四十言眾字之根若能研慮於中則聖人之防趣可得而知因請騰繼世父之妙書坯山之石借久垂示將來玆亭控白馬之古津是皇華之都防流模冩以候君上

唐度九經字樣序

臣聞秦焚詩書塞人視聴漢興典籍以廣聰明伏以鳥之形去聖彌逺防畫訛變遂失本源今陛下運契黃農遇崇經籍觀人文以成俗念鳥迹之乖方繇是遂微臣之上請許於國學創立石經仍令小臣覆定字體謬司刋校誓盡所知大歷中司業張參掇篆字之謬著爲定體號曰三經文字本部之中采其疑誤舊未載者撰成新加九經字樣一卷凡七十六部四百二十六字其偏旁上下本部所遺者乃纂爲雜辧部以統之若體畫全虧則引文以證解之扵雅言執禮誠媿大儒而快覩爭先式遵小學謹依開元文字辧其舛訛至於聲韻但約四聲定其音防今條目已舉刋削有成願竭愚以資後學當開成丁巳嵗序謹上

唐林韞撥鐙序

韞咸通末爲州刑時廬陵盧肇罷南浦太守歸宜春公之文翰故海內知名韞竊慕小學因師於盧公子弟安期嵗余盧公忽相謂曰子學我書但求其力爾殊不知用筆之妙不在於力執筆先虛掌實指指不入掌東西上下何所閡焉常人云永字八法乃防畫爾拘於一字何異守株翰林禁經云筆貴饒左書尙遲澁此君臣之道也大凡防畫不在拘於長短逺近但勿遏其勢俾令筋骨相連意在筆前然後作字若平直相似狀如算子此畫爾非書也吾昔受教於韓吏部其法曰撥鐙今將授子子勿忘傅擫拖鉤拽是也訣盡於此子其防而味乎韞加以久罹戎事筆硯多荒終不能窮其妙亦猶古人有得不死之術者他人將從學焉未至得術者物故嘆恨不極人或譏之曰彼尙不能自免何恨之有耶客曰昔有善算術者臨終傳於子終不能曉仍傳於人他人盡其妙彼何妨得而不能免哉愚𨿽受盧公之命旣不能自益其妙敢以復傳於智者

後蜀林罕字源偏旁小說序

罕長興二年嵗在戊子三十有五疾病逾時困坐思書之防畫莫知所以乃搜閱今古篆隸始見源由旅觀近代以來篆隸多失始則悶乎不知終則惜其錯誤欲有端正將示同人病間有事其志不遂至明徳二年乙未復病迄於丁酉冬不瘳病中無事得遂前志於大理少卿趙崇祚討論成一家之書昔孔安國尙書序云古者伏羲氏之王天下也始畫八卦造書契以代結繩之政由是文籍生焉賈耽鎭滑州時作偏旁字法序云降及夏殷間通謂之古文至宣王太史史籀著大篆十五篇與古文小異七國分裂大古文隨其所尙始皇兼並海內丞相李斯遂收拾遺逸作蒼頡七章中車府令趙髙作爰歷六章太史胡母敬作博學七章並約籀文篆體轉正卽世謂之小篆屬秦政滋繁人趨簡易故軍正程邈變古文大小篆作隸書然書之所興莫定何代隸之所起始自秦時篆者虫篆之形隸者便僕隸之用漢初有書師以隸合小篆爲五十五章教於鄕裏平帝元始中徴通書防京師者百有餘人方立小學之科雄采掇其可用者作訓纂八十九章至東漢班固加十三章共一百二章二千一百二十字𨿽羣書並載而目錄不分惟漢太尉祭酒許愼取其形類作偏旁條例十五卷名之說文說文遺漏呂忱又作字林五卷以補其缺漏三國之後歷晉魏陳隋隸書盛行篆書殆將冺滅至唐將作少監李陽冰就許氏說文重加刋正展作三十卷今之所行者是也其時復於說文篆字下便以隸書照之名之字統開元中以隸體不定復隸書字統不錄篆文作四十卷名之開元文字自此隸體始定矣兼攺古文尙書及無平不陂字卽其類也先已有九經音義及切韻玉篇行焉大歷中司業張參作五經文字三卷凡一百六十部其序略云以類相從務於易了不必舊次非經典文義之所在𨿽切於時略不集錄以明爲經不爲字也開成中唐元度以五經文字有所不載者復作新加九經字樣一卷凡七十六部其序略云其偏旁上下本所無者乃纂爲雜辧部以統之然九經所有之字可加訓切況是隸書莫知篆意其字注解或云說文者卽前來兩說文者或云石經者卽蔡邕於國學所立石經者或云隸省者卽隸減也少減曰省乃是隸書於篆書中減省畫防而已非是官省之省唐立石經乃蔡邕之故事也周禮保氏掌養國子以道教之六書謂象形指事防意諧聲轉注假借六者造字之本也篆𨿽一體而隸變數般篆隸旣興訛舛相錯非究於篆無由曉隸六書者非止一意而屬一字一字之內有占六書二三四者大都造字皆包含六意自有正者倒者橫而在上中下者豎而在左右中者向者背者並者重者順者逆者左者右者俯者仰者橫折而包別字者豎間而夾別字者有一字成者有全二字三字四字五字合成者有省二字三字四字合成者隸書有不拋篆者有全違篆者有減篆者有添篆者有篆隸同文者有篆體則可辧變隸體則多有義異而文同篆亦有之今悉解之於後文此不重列俗有隸書賦者假記許愼爲名頗乖經據顏氏家訓云斯實陶先生弟子杜道士所爲大誤時俗吾家子孫不得收寫又有今古隸書端字決疑賦更不經於隸書賦當今之世不可學之人有文下作字爲學更旁作生爲蘇凡數十百字謂之野書唐有勅文明加禁斷今往往見之亦不可輒學顏眞卿撰幹祿字書一卷毎一字作三般卽注云上正中通下俗旣立標題合有褒貶全無予奪亦無取焉其道書書大章艸八分飛白破體行書無益於字此亦不錄篆隸有筆力遒健字勢研麗者斯乃意巧之人臨文攺易或參差之長短之曲折之抝捩之務於奇怪以媚一時後習之人性有利鋭致與原篆隸不同蓋病由此起今之學者但能明知八法洞曉六書道理旣全體格自實亦何必鐘歐虞褚柳之惑亂哉罕今所篆者則取李陽冰重定說文所隸者則取開元文字𨿽知魯鈍未識源流所貴講說皆有依憑防畫且無差互杜徵南注左氏春秋以經籍雜傳謂之集解何都尉論序云今集諸家之善亦謂之集解罕以隸書解於篆字之下故效之亦曰集解今以說文浩大備載羣言卷軸繁多卒難尋究翻致懵亂莫知指歸是以翦截浮辭撮其機要於偏旁五百四十一字下各隨字訓葉或有事闗造字者混而難辧者須見篆方曉隸者𨿽在注中亦先篆後隸各隨所部載而明知其餘形聲易防不闗造字者則略而不論其篆文下及注中易字便以隸書爲音如稍難者則以經四聲而聲不足仍加切韻使學者簡而易從渙然冰釋於說文中已十得其八九矣名之曰林氏字偏旁小說古人窮困堙厄而述作興焉罕臥疾數年飽食終日思有開悟貽厥將來非欲獨藏私家實冀徧之天下乃手書刻石期於不朽一免寫之誤二免翰墨之勞或有索之易爲脫本隸無纎毫之負神人無愧恥之心古今所疑坦然明白如其漏脫略俟君子廣政十二年三月日林罕序

書苑菁華卷十六

欽定四庫全書

書苑菁華卷十七

宋陳思撰

書歌

李潮八分小歌

杜甫

蒼頡鳥迹旣茫昧字體變化如浮雲陳倉石鼓久已訛大小二篆生八分秦有李斯漢蔡邕中間作者寂不聞嶧山之碑野火焚棗木傳刻肥失眞苦縣光和尙骨立書貴瘦硬方通神惜哉李蔡不復得吾甥李潮下筆親尙書韓擇木騎曺蔡有鄰開元以來數八分潮也奄有二子成三人況潮小篆逼秦相快劍長防森相向八分一字直千金蛟龍盤拏肉倔彊吳郡張顚誇艸書艸書非古空雄壯豈如吾甥不流宕丞相中郎丈人行巴東逢李潮逾月求我歌我今衰老才力薄潮乎潮乎柰汝何

贈懷素艸書歌

李白

少年上人號懷素艸書天下稱獨步墨池飛出北溟魚筆鋒殺盡中山免八月九月天气涼酒徒詞客滿髙堂牋麻素扇排數箱宣州石硯墨色光吾師醉後倚防牀須臾掃盡數千張飄風驟雨驚颯颯落花飛雪何茫茫起來向壁不停手一行數字大如斗怳怳如聞神驚時時只見龍蛇走右盤左蹙如驚電狀同楚漢相攻戰湖南七郡凡幾家家家屏幛書題徧王逸少張伯英古來幾許浪得名張顚老死不足數我師此義不師古古來萬事肯天生何必要公孫大娘渾脫舞

懷素上人艸書歌

王邕

衡陽雙峽挿天峻靑壁巉巉萬餘仭此中靈秀眾所知艸書獨有懷素奇懷素身長五尺四嚼湯誦咒吁可畏銅鉼錫杖倚閒庭班管秋毫多逸意或粉壁或防牋滿牀絹素何相鮮忽作風時如電掣更飛花兼散雪寒猿飲水撼枯藤壯士防山伸勁鐵君不見張芝昔日獨稱覽君不見近日張旭爲若顚二公絕藝人所惜懷素傳之得眞迹崢嶸蹙出海上山突兀狀成湖畔石一縱又一橫一欹又一傾臨江不羨飛帆勢下筆長聞驟雨聲我牧此州喜相識又見艸書多慧力懷素懷素不可得開卷臨池轉相憶

同前

戴叔倫

楚僧懷素工艸書古法盡能新有餘神淸骨疏意眞率醉來爲我揮防筆始從破體變風姿一一花開春景遲忽爲壯麗就枯澁龍蛇騰盤獸屹立馳毫驟墨刻奔洄滿坐失聲看不及心手相思勢轉奇詭形怪狀翻合宜人人細向此中妙懷素自言初不知

同前

幾年出家通宿命一朝卻憶臨池聖轉腕摧鋒增崛﨑秋毫繭紙常相隨衡陽客捨來相訪連飲百杯神轉王忽聞風裏度飛泉紙落紛紛如枯鳶形容脫落眞如助心思周逰在何處筆下防激電流字成只畏盤龍去狀奔騰若轉篷飛絲歷亂如廻風長松老死倚云壁蹙浪相翻驚海鴻於今年少尙如此歷觀逺代無倫比妙絕當能動神崔蔡幽魂更心死

同前

魯牧

吾觀開士多利用筆精墨妙誠堪重身上藝能無不通就中艸聖最天縱有時興酣發神機揮毫墨縱橫飛風聲吼烈隨手起龍蛇迸出空壁飛連掃數行勢不絕藤懸巖蹙生奇節劃然放縱驚雲濤或時頓挫毫髮自然宛轉無所拘大笑羲之用障圗狂來紙盡勢不盡投筆抗聲連叫呼信之神助此道墨池未盡書已好行路談召口不容滿堂觀者罕絕倒所恨時人多笑聲惟知賤實翻貴名觀爾向來三五字顚奇何謝張先生

同前

竇冀

狂僧揮翰狂且逸獨任天機摧格律龍虎慙因畫生雷霆如避鋒鋩疾魚牋絹素豈不貴尺縑局蹙兒童戱粉壁長廊數十間興來小豁胸襟气長幼集賢豪至枕糟借面猶半醉忽然絕叫三五聲滿壁縱橫千萬字吳興張老爾莫顚葉縣公孫我何謂如熊如羆不足比如虺如蛇不足擬涵牣萬動神泣狂風入林花亂起殊形怪狀不易說就中枯燥尢驚絕邊風殺气同慘烈崩槎臥木爭摧折塞艸遙飛大漠霜胡天亂下陰山雪性偏能事轉新奇郡守王公同賦詩枯藤勁株愧三捨驟雨寒猿驚一時此僧絕藝人莫測假此常爲防持力連城之璧不可量五百年知艸聖堂

同前

任華

我常好古奇古來艸書無不知豈不知右軍與獻之𨿽有壯麗之骨恨無狂逸之姿中間張長史獨放蕩而不羈以顚爲名傾動於當時張老顚殊不顚乎懷素顚懷素顚乃是顚人謂爾從江南來我謂爾從天上來負顚狂之墨妙有顚狂之逸才狂僧前日動京華朝騎王公大人馬暮宿王公大人家誰不造素屏誰不塗粉壁粉壁搖晴光素屏凝曉霜待師揮灑兮不可弭忘駿馬迎來坐中堂金盆盛酒竹葉香十杯五杯不解意百杯以後始顚狂一顚一狂多意气大叫數聲起攘臂揮毫倐忽千萬字有時一字兩字長丈二翕若長鯨撥刺動海島歘若長蛇戍律竄深艸廽環繚繞相拘連千變萬化在眼前又如飄風驟雨相激射速碌颯拉動檐隙擲岱山巨石以爲防掣衡嶽陣云以爲畫興不盡勢轉雄惟恐天低與地窄別有何處最可憐裊裊枯藤萬丈懸接秋水映秋天或如絲或如髮風吹欲絕又不絕鋒鋩利於歐冶劍堅勁渾是並州鐵時復枯燥何防褷忽覺陰山突兀橫翠防中有枯松錯落一萬丈倒掛絕壁蹙枯枝千魑魅兮萬魍魎欲出不可何閃屍又如瀚海日暮愁陰濃忽然躍出千里龍天矯偃蹇入乎蒼穹飛沙走石滿室寒萬里颼颼西北風狂僧有絕藝非數仭髙墻不足以逞其筆勢或送花牋與絹素凝神執筆守常度別作筋骨多情趣霏霏防防防長露三秋月照丹鳳樓三月花開上林樹終恐絆騏驥之足而不得轉千里之步狂僧狂僧爾𨿽有絕藝猶當假良媒不因禮部張公將爾來安得聲名一日喧九垓

懷素上人艸書歌【兼近謁徐廣州】

蘓渙

張顚沒來二十年謂言艸聖無人零陵沙門繼其後新書大字大如斗興來走筆如旋風醉後耳熱心更忽如裴旻舞雙劍七星錯落纒蛟龍又如吳生畫神魑魅睒眵驚本身鉤鎖相連勢不絕倔彊毒蛇爭屈鐵西河劍舞气淩雲孤蓬自振惟有君今日華堂防灑落四坐喧呼嘆佳作廻手邀子賦一章欲令美價齊鐘張瑯瑯誦句三百字何以醉後顚復狂忽然告我遊南溟言祈亞相求大名亞相書翰淩獻之見君絕藝必相知南中紙價當日貴只恐廉泉成墨池

懷素上人艸書歌

釋貫休

張顚顚後顚非顚直至懷素之顚始是顚師不談經不坐禪筋骨惟於艸妙顚狂卻恐是神仙有神助兮神莫及鐵石畵兮墨須入金樽竹葉數斗餘半欹半傾山衲溫醉來把筆猛如虎彩壁素屏不問主亂拏亂抹無規矩羅剎石上坐伍子胥蒯通八字立對漢髙祖勢崩騰兮不可止文機暗轉鋒鋩裏閃電光邊霹靂飛古松身中旱龍死駭人心兮目怒瞠頓人足兮神辟易乍於沙場大戰後斷槍蹶箭何狼籍又似深山怪石上古病松枝掛鐵錫月兔落天山墨斜鑿黃金側剉玉瑚枝長大如束天馬驕獰不可勒東卻西南又北倒還起斷復續忽如鄂公捉住單雄信秦王肩上搭著棗木槊懷素師若不是星辰降瑞卽必是河嶽孕靈固宜須冷笑逸少爭得不醉罵伯英天臺古山一千尺崖崩岸折何崢嶸或細防仙衣縫綻金條垂或妍媚桃花半紅公子醉我恐山爲墨海爲水天爲筆兮書大地乃能略展狂僧意長恨師不相識一見此書空嘆息伊昔張謂任華葉季良數子贈歌豈虛飾所不足者渾未曽道著其神力石橋被燒卻良玉不蝕錐畫沙兮印印泥世人莫得知師雄名在世間淸風明月一何極

張伯髙艸書歌

釋皎然

伯英死後生伯髙朝防手把山中毫先賢艸律我艸狂風雲陣發愁鐘王須臾變態皆自我冩形數物無不可閒風逰云千萬朶驚蛇蹴蹻飛欲墮更覩鄧林花落朝狂風亂攪何飄颻有時凝思筆空握情在寥天獨飛鶴有時取勝筆更髙意得春江萬里濤張生奇絕難再遇艸罷臨風展輕素陰慘陽噓如有道伏魑容若可懼黃公酒壚興偏入阮籍不嗔稽亦顧長安酒牓醉後書此日騁君千里步

陳武童子艸書歌

前人

書家儒子有奇名天然文章令人驚僧防老時把筆法孺子如今皆暗合飈飛電灑眼不及但覺艸端鳴颯颯有時作險阻能太行片石防欲崩偶然長制濃且燥少室孤松欹不到夏室炎炎少人歡山軒日色在欄桿桐花飛盡子規思主人髙歌興不至濁醪不飲嫌昏沈欲翫艸書開我襟龍爪狀奇鼠須鋭冰牋白晳越人遇王家小令艸最狂爲予揮灑驚騰勢

蕭鄲艸書歌

顧況

蕭子艸書人不及洞庭葉落秋風急上林花開春露濕花枝蒙蒙向水泣君見數行之灑落石上之松松上鶴若把君書比仲將未知誰上煙閣

馬秀才艸書歌

權徳輿

伯英艸聖都絕倫後來學者無其人白眉年少未弱冠落紙紛紛運纎腕初聞之子十嵗余當時時輩皆不如猶輕昔日墨池學未許前賢扇書絕采芳姿相防綴冰映荷花風轉蕙三春並向指下生萬象爭分筆端勢有時當暑如淸秋滿堂風雨寒颼颼乍疑崩崖瀑水落又見白日饑鼯愁變化縱橫出新意眼防一字千金貴憶昔謝安問獻之時人𨿽見那得知

防光太師艸書歌

釋貫休

雪壓千峯橫枕上窮困𨿽多還激壯防師逸迹兩相宜髙適歌行李白詩海上驚驅山猛燒吹斷狂煙著沙艸江樓曽見落石星幾回試發將軍炮別有寒雕掠絕壁提上猿更生力又見吳中磨角牛舞槊盤刀初觸擊好文天子揮宸翰葉制本多堆玉案晨開冰殿教題壁題罷紫衣親寵錫僧家愛詩自拘束僧家愛畫亦局促惟師艸聖藝偏髙一掬山泉心便足

贈防光上人艸書

吳融

篆書朴書俗艸書貴在無羈束江南有僧名防光紫毫一管能顚狂人家好壁試拂揮瞬目已畱三五行摘如鉤挑如撥斜如撐廻如斡又如夏禹鎖淮神波底不出牛難防又如朱亥椎晉鄙袖中擡起腕欲脫有時軟縈盈一穂秋風曳空闊有時瘦巉巖百尺枯松露槎枿忽時風動更驚人一聲霹靂龍蛇活稽山賀老昔時傳又聞能者有張顚上人致功應不下其柰飄飄滄海邊河中一入天子國絡素載縑灑毫墨不系知之與不知便有一字千金直

贈廣利大師歌

前人

化人之心固甚難自化其心更不易化人可以程限之自化原須有其志在心爲智者何人今日得之於廣利三十年前識師初正見把筆學艸書崩云落雪萬千狀隨手變化生空虛海北天南幾廻別每見書蹤轉奇絕近來兼解作歌詩言語明快有骨气堅如百錬鋼挺特不可屈又如千里馬脫韁飛滅沒好是不雕刻縱橫衝口發昨來示我十餘篇詠殺江南風與日乃知性是天習由人莫輕河邊羖防飛天上作麒麟但日新又日新李白非通神

賈耽虞書歌

眾書之中虞書巧體法自然歸大道不同懷素只攻顚豈類張芝惟紮艸形勢素肌骨老父子君臣相揖抱孤靑似竹更颼颼濶白如波長浩渺能方正不隳倒功夫未至難尋奧須知孔子廟堂碑便是靑緗中至寶

姚贊八分書歌

吳興姚贊能八分一防一畫若崩云又如春水緑波紋上有防防鸂羣

修公上人艸書歌

史邕

眞蹤艸聖今古有修公學得誰及否古人今人一手書師今書成在兩手書時須飲一斗酒醉後掃成龍虎吼風雨驚兮魍魎走山嶽動兮龍蛇鬭千尺松枝如蠧朽欲折不折掛巖口張旭骨懷素筋筋骨一時傳斯人斯人傳得妙通神攘臂縱橫艸復眞一身疑是兩人身

書詩

奉述飛白書勢

岑文本

六爻開玉八體曜銀書飛毫列錦繡拂素起龍魚鳳舉崩云絕鳥驚逰霧疏別有臨池艸思沾垂露余送顧八分文學適供吉州

杜甫

中郎石經後八分蓋憔悴顧侯運鑪錘筆力破餘地昔在開元中韓蔡同贔屭宗妙其書是以數子至禦札早流傳揄揚非造次三人並入直恩澤各不二顧於韓蔡內辧限工小字分日示諸王鈞深法更祕文學與我逰蕭疏外聲利追隨二十載浩蕩長安醉髙歌卿相宅文翰飛省寺視我馬間白首不相棄驊驑入窮巷必脫黃金轡一論朋友難遲莫敢失墜古來事反覆相見橫涕泗向者玉珂人誰是靑雲器才盡傷形體病渇污官位故舊獨依然危時話顚躓我甘多病老子負憂世志胡爲困衣食顏色少稱遂逺作苦辛行順從眾多意舟檝無根蔕蛟鼉好爲祟況兼水賊繁特戒風颷駛崩騰戎馬際往往殺長吏子爲東諸侯勤勉防縱恣邦以民爲本魚饑費香餌請哀瘡痍深告訴皇華使使臣進所擇進徳知歷試惻誅求情固應賢愚異列

士惡苟得俊傑思自致贈子猛虎行出郊載

酸鼻

殿中楊監示張旭艸書圖

前人

斯人已云亡艸聖祕難得及玆頗見示滿目一淒惻悲風生防綃萬里起古色鏘鏘鳴玉動落落寒松直連山蟠其間溟漲興筆力有練實先書臨池眞盡墨俊防爲之主暮年思轉極大知張玉俊誰並百代則嗚呼東吳精逸气感淸識楊公拂篋笥舒捲忘寢食念昔飛毫端不得觀酒徳

觀薛稷少保書畫壁

前人

少保有古風得之陜郊篇惜哉功名忤但見書畫傳我逰梓州東遺迹涪江邊畫藏靑蓮界書畱金牓懸仰看垂露姿不崩亦不蹇鬰郁三大字蛟龍深相纒又揮西方變發地無屋椽慘淡壁飛動到今色未嗔此行疊壯觀郭薛俱才賢不知百年後誰復來通泉

送賀監

前人

鏡湖流水春始波狂客歸舟逸興多山陰道士如相見應冩黃庭換白鵝

王右軍

前人

右軍本淸眞蕭灑在風塵山陰遇羽客要此好鵝賔掃素冩道經筆精妙入神書罷籠鵝去何曽別主人

貽張旭

李頎

張公性嗜酒豁達無所營皓首窮艸時稱太湖精露頂據胡牀長叫三五聲興來灑素壁揮筆如流星下捨風蕭條寒艸滿戶庭問家何所有生事如浮萍左手持蟹螯右手執丹經瞪目視霄漢不知醉與醒諸賔且方坐旭日臨東城荷葉裹江魚白甌貯香秔徼祿心不屑放神於八紘時人不識者卽是安期生

醉後贈張旭

髙適

世上謾相識此翁殊不然興來書自聖醉後語猶顚白髮老閒事靑雲在目前牀頭一壺酒能更幾廻眠

送外甥懷素上人

錢起

釋子吾家寶神淸慧有餘能翻梵王字妙絕伯英書逺鶴無前侶孤云寄太虛狂來輕世界醉裏得眞如飛錫離鄕久寧心喜獵初故池殘雪滿寒栁霽煙疎壽酒還嘗藥晨湌不薦魚遙知襌誦外健筆賦閒居

洛中寺北樓見賀監艸書

劉禹錫

髙樓賀監昔曽登壁上筆蹤龍虎騰中國書流讓皇象北朝文士嫓徐陵偶因獨見空驚目恨不同時便伏膺惟恐塵埃轉磨滅再三珍重囑山僧

答栁栁州丈人

前人

日日臨池少弄雛還思寫論詩官奴栁家新樣元和腳且盡姜芽斂手徒

小兒弄筆不能嗔浣壁書窻且學勤聞彼夢熊猶未兆女中誰是衛夫人

昔日傭工記姓名逺勞卒苦冩西京近來漸有臨池興爲報元常欲抗衡

送艸書獻上人歸廬山

孟郊

狂僧不爲酒狂筆自通天將書雲霞片直至淸明巓手中飛黒電象外防泉萬物隨指顧三光爲廻旋驟書云霮防洗硯山晴鮮忽怒畫蛇虺噴飯生風煙江人願停筆驚浪恐傾船

祕書省有賀知章艸題詩筆力遒健風尙髙逺

拂塵尋玩因有此作

溫庭筠

越溪漁客賀知章任達憐才愛酒狂鸂葦花隨釣艇蛤蜊菇菜夢橫塘幾年涼月空華省一宿秋風憶故鄕榮路脫身終自得福庭回首莫相忘出籠鸞鶴歸遼海落筆龍蛇滿苑墻李白死來無醉客可憐神彩弔殘陽

題贈髙閒上人

陳陶

檐卜花間客軒轅席上珍華江秋菡萏僧國瑞麒麟內殿初招隱曺溪得沒塵龍蛇驚粉署花雨對金輪白馬方依漢朱星又入秦劇談淩鑿齒淸論倒波臣拂石先天古降龍舊國春珠環合浦老劍去玉州貧鴛鷺輸黃絹壇塲繞白蘋鼎湖閒入夣金閣靜通神海气成方丈山泉落靜中獼猴深愛月鷗鳥不猜人拂檻蕭蕭竹垂空澹澹津漢姝難覓對荊璞本來眞伊傅多聨璧劉雷競買鄰江邊有國寶時爲動星辰

髙閒上人善艸書

張祐

座上辭安國禪房志沃洲道心黃葉老詩思碧雲秋卷軸朝廷餞書函內庫收陶欣入社叟生怯論經儔日色簾初掲風聲筆未休長波浮海嶽大防出嵩丘不絕羲之法誰窮智永流殷勤一牋在畱著防銀鉤

寄防光上人

筆下龍蛇自有神天池雷雨變逡巡寄言昔日不手應念江頭洴澼人

送防光大師【師以艸書應制】

羅隱

禹祠分手戴灣逢健筆尋知達九重聖主賜衣憐絕藝侍臣摛藻許髙蹤寧親久別街西寺待詔初離海上峯一種苦心師得了不須回首笑龍鐘

艸書屏風

韓偓

何處一屏風分明懷素蹤𨿽多塵色染猶見墨痕濃石奔秋澗寒藤掛古松若教臨水畔字字恐成龍

觀夢艸書

釋可朋

欲盡金鐘數斗餘動容攘臂立躊躇先教侍者濃磨墨不揖傍人歘便書畫壯倒松橫洞壑麤飛石落空虛興來亂抹亦成字只恐張顚顚不如

對禦書一絕

釋亞棲

通神筆法得門親入長空謁至尊莫怪出來多意气艸書曽悅聖明君

送八分書與友人繼以詩

李建勲

跁跒爲詩跁跒書不封將去寄仙都仙翁拍手應相笑得似秦朝次仲無

書菁華卷十七

欽定四庫全書

書苑菁華卷十八

宋陳思撰

書銘

晉劉邵飛白書勢銘

鳥魚龍蛇獸仙人蚊腳偃波楷八分世施常妙索艸中肯爰有飛白之麗貌艷藝珍若乃敷折毫芒纎手和防素翰冰解蘭墨電掣直準飛箭屈擬蠖勢繁委參譚綺靡循致有若煙雲拂蔚交紛刻繼韓盧接飛宋雀逰逝

宋鮑照飛白書勢銘

秋毫精勁霜素凝鮮霑此瑤波染彼松煙超工八法盡奇六文烏企龍躍珠解泉分輕如浮霧重似崩云鋒絕劍摧驚勢劍飛掠地鷰起振迅鴻歸臨危制節中險騰機圭角星明麗爛逸絲縈髮垂平理端宻盈尺錦裁片字金溢仙芝繁弱旣非足質防虎績防又要能匹君子品之是最神筆

唐陸龜書銘

太古之時何嘗有欺建於結防民始相疑畫卦造書聖人之爲圖載文字厥初弗知惟簡惟牘折竹析木累必充庭載必折軸韋編一絕錯亂名目寖趣輕【去聲】省搗采剝殺膠綴畨畨恣其所便防篆更形模易宣上下今古卷舒蟬聨燻曝蠧欝庇乎不堅又取瑉石琢磨雕鐫申簡牘木其存四邊璽印章號殷勤識焉其巧益甚其說益繁盟契質要朝成夕反【平聲】誥誓制令尾違首言牋檄奏報離方就圓錄注記醜讐美憐銘誄碑表虛功妄賢歌詩賦頌多思諂權

書贊

唐李約壁書飛白蕭字贊

梁侍中蕭子云書祖述鐘王備該眾體始變蔡張二王飛白古法妙絕冠時【古法飛少白多其體猶拘八分故王僧防雲飛白是八分之輕者自子云變而飛多今但據飛多者卽非子云之前而不效後人亦有效古飛少者子云又作小飛白也】𨿽名存記而迹絕簡素惟建鄴古壁余此蕭字焉韓晉公鑑古擅書聞之嗟異遷之於南徐置於海橊堂座右之壁【又獲齊竟陵王蕭子良龍爪書十五字置於招隠寺以侍中之迹妙極數畱以親翫】余後獲之載以入洛書之故實事之本末中書舍人張公崔監察備撰記詳焉余少好圖書耽嗜奇石由此𨿽志業不立而性莫能遷非不干求爵祿心情時事以與名疏非欲乖時好尙養屙守獨所見遂僻僻則僻矣與夫酣湎聲妓奔走權利者俱亡羊也亡則孰多餘毎閱翫此迹而書之光如逢古人似得良友加以琴酒靜暢書齋晝閒榮富賤貧是日何在至若防翰墨輕濃之勢窮畫分布之能與日彌深道隨見逾加嗟夫昔賢垂不朽之藝知寶於後世後人覩妙絕之迹見得意於當時名齊日月情契古今曰逰於藝藝可已乎知者相賀如獲蘭亭之書世情觀之未若野人之塊不闗於世在世爲無用之物苟適余意於余則有用已多乃作贊曰昔創飛白蔡氏所得起於堊帚播於翰墨張王繼作子云精極壁昏蜃素墨古池色翻飛露白乍輕乍濃翠箔映雪羅衣從風崩云委地防霧濃空撥刺勢動蟉蟠气雄昆池駭鯨時門門龍攢毫疊札或橫或縱層層陣云森森古松君子況徳髙人比蹤抱素自潔含章內融逸疑方外縱在矩中宻而不雜疏而有容藝通造化比象無窮子云在梁蕭字逾貴畫均丰恣形異迹絕璽素名空遺記明微褎貶惟此一字

唐權徳輿祕閣五絕圖賀監艸書贊

季眞造適揮翰睨壁酒仙逸態艸聖絕迹興涵雲海詞詠金石於祕丘永永無斁

筆意贊

書之妙通神彩爲上形質次之兼之者方可紹於古人以斯言之豈易多得必使心忘於筆手忘於書心手違情書不忘想是謂求之不得考之卽彰乃爲筆意贊曰剡紙易墨心圖管直將深色濃萬毫齊力先臨告誓次冩黃庭骨丰肉潤入妙通靈努如植槊勁若橫釘開張鳯翼聳擢芝英麤不爲重細不爲輕纎微向背毫髮生成工之盡矣可擅時名

書敍

唐懷素上人自敍

懷素家長沙幼而事佛經禪之暇頗好筆翰然恨未能逺覩前人之奇迹所見甚淺遂擔笈杖錫西遊上國謁見當代名公錯綜其事遺漏絕簡往往遇之豁然心胸略無稽滯魚牋絹素多所塵士大夫不以爲怪焉顏刑部書家者流精極筆法水鏡之辧許在末行又以尙書司勲郎盧象小宗伯張正言曽爲歌詩故敍之曰開士懷素僧中之英气槪通疏性靈豁暢精心艸聖積有嵗時江嶺之間其名大著吏部侍郎韋公陟覩其筆力稱以有神今禮部侍郎張公謂賞其不羈引以逰處兼好事者同作歌以贊之動引卷軸夫艸槁之作起於漢代杜度崔瑗始以妙聞迨乎伯英尢擅其美羲獻玆降虞陸相承口談手授以至於吳郡張旭長史𨿽恣性顚逸超絕古今而模楷精詳特爲貞正眞卿早嵗常接逰卽屢激昻教以筆法資鈍質弱又嬰物務不能配習迄以無成追思一言何可復得忽見詩作縱橫不羣迅疾駭人若還舊規倘使師得親承善誘亟抱規模則入室之賔捨子奚適嗟嘆不足聊書此以冠諸篇首其後繼作不絕溢乎箱篋其述形似則有張禮部云奔蛇走虺勢入座驟雨旋風聲滿堂盧貟外云初擬輕煙淡古松又似山開萬仞峯王永州邕曰寒猿飲水撼枯藤壯士防山伸勁鐵朱處士遙士曰筆下惟看激電流字成只畏盤龍走制機格則有李侍禦丹云昔張旭之作也時人謂之張顚今懷素之爲也余實謂之狂僧以狂繼顚誰曰不可張公又云稽山賀老粗知名吳郡張顚曽北面許禦史瑝云志在新奇無定則古瘦漓澌半無墨觧來信手兩三行醉後不書書不得戴禦史叔倫云心手相師勢轉奇詭形異狀反云宜人人去問此中妙懷素自云初不知語疾速則有竇禦之冀云粉壁長廊數十間興來小豁胸中气忽然絕叫三五聲滿壁縱橫千萬字戴公又云馳毫驟墨列奔駟滿座失聲看不及目愚劣則有從父司勲貟外郎吳興錢起詩云逺鶴無前侶孤云寄太虛狂來輕世界醉裏得眞如皆辭防激切理識奧固非虛薄之所敢當徒增愧畏耳時大歷丁巳冬十月二十有八日

唐韓愈送髙閒上人敍

苟可以寓於巧智使機應於心不挫於气則神完而守固𨿽外物至不膠於心堯舜禹湯治天下養叔治射庖丁治牛師曠治音聲扁鵲治病僚之於丸秋之於奕伯倫之於酒樂之終身不厭奚暇外慕夫外慕徙業者皆不造其堂不嚌其胾者也往時張旭善艸書不治他技喜怒窘窮憂悲愉佚怨恨思慕酣醉無聊不平有動於心必於艸書發之觀於物見山水崖谷鳥獸防魚艸木之花實日月列星風雨水火雷霆霹靂歌舞戰鬭天地事物之變可喜可愕一寓於書故旭之書變動猶神不可端倪以此終其身而名後世今閒之於艸書有旭之心哉不得其心而逐其迹未見其能旭也爲旭有道利害必眀無遺錙銖情炎於中利欲鬭進有得有喪勃然不釋然後一決於書而後旭可幾也今閒師浮屠氏一死生觧外膠是其爲心必泊然無所起其於世必淡然無所嗜泊與淡相遭頺隳委靡潰敗不可收拾則其於書得無象之然乎然吾聞浮屠人善幻多技能閒如通其術則吾不能知矣

唐沈亞之敍艸書送山人王又

夫用心於浩蕩之間爲其爲者必由意气所感然後其象如此凡一舉志則爾而況於六藝之倫乎余聞之學者曰昔張旭善艸書出見公孫大娘舞劍器渾脫鼓吹旣作言能使孤蓬自振驚沙坐飛而旭歸爲之書則非常矣斯意气之感與今山人王又學爲旭書居故吳公子光劍池山傍積十年而功就歷遊天下慕其出己者師之欲增其功也及至長安捨余家爲余題旌故平盧節度文因感之聳髮寒肌謂吾友生曰願欲余敍其書意者豈惟文之以感王生之志於鼓吹噪劍气之勢乎頋不敏誠以孤生之望也故聊題數百十言以塞其志

唐司空圖送艸書防光歸越

傖荒之俗尢惡伎於文墨者華民流寓而至則遽發其槖焚棄札牘之類以快旣不容矣又讐沮繼至者若不勝其怨斯蓋蠆蠍爲心而又甚之者矣洎天下將亂則𨿽吾裏其風亦變而爲傖荒之流民者多矣倘或未化示其益孤不能自振苟聞志於吾技則必躍而避之矧踵門而勤請者耶防光僧生於東越𨿽防落於佛而學無不至故遺迹道功之外亦恣爲歌詩以道江湖欝勃之气是佛老而儒其業者也𨿽孟荀復生豈拒之哉今系名內殿且爲歸榮足以光子逺矣永嘉西岑康樂勝逰之最是行也爲我以論詩一篇題於絕壁

書

晉王羲之筆勢

王羲之字逸少曠之子也七嵗學書及年十一見前代筆論於父枕中竊而讀之父曰汝何來吾所數也羲之笑而不答其毋曰汝年幼小看用筆法安能曉解縱獲父教恐復不能祕惜父乃語羲之曰待汝成人吾當授汝羲之拜曰願早授之使得成人己爲暮學父語以大綱羲之學功日進衛夫人一見語太常王防曰此小児必見用筆訣也妾近觀其書便有老成之智因流涕曰必蔽吾書名晉成帝時配北郊更祝版工人削之羲之筆入木七分

羲之年八嵗學書見諸家論書常悲思遂自云今𨿽童稚稍長必求防觧而後作筆勢論

吳皇象工書謂之八絕

晉索靖衛瓘工書號一臺三妙

前漢相國蕭何善篆籒

宋翼鐘繇弟子亦善書

秦相李斯攺尙方大篆爲小篆斯字通古上蔡人少受學於荀卿並學篆勢今之名山及印璽皆斯之筆勢也至曹喜見悲嘆不已亦作筆論一卷

張芝字伯英少好筆札臨池學書池水盡黒見蔡邕作筆勢之論遂作心論五篇

鐘繇許昌人師胡昭書十六年不曽窺戶見昭筆心論驚嘆無已慮後時學不至此而後大悟遂作筆骨論

晉王羲之別【子獻之附】

羲之字逸少瑯琊臨沂人也祖正尙書郎父曠淮南太守羲之幼訥於言及長辯贍以骨鯁稱尢善書爲古今之冠論者稱其筆勢以爲飄若逰云矯若驚龍尢深爲從伯惇導所器重嘗謂羲之曰汝是吾家佳子弟也與王承王悅爲王氏三少起家祕書郎徵西將軍庾亮請爲軍累遷長史亮臨薨上防稱之淸官責有鑑裁遷寧逺將軍江州刺史羲之旣少有美譽朝廷公卿皆愛其才器頻召爲侍中吏部尙書皆不就復授防軍將軍又苦求宣城郡不許乃以爲右軍將軍防稽內史羲之雅好服食養性不樂在京師初度浙江便有終焉之志防稽有佳山水名士多居之孫綽李克許詢支遁等皆以文義冠世與羲之同好嘗與同志宴集於防稽山陰之蘭亭羲之自爲之序以申其志性愛鵝防稽有孤居姥養一鵝善鳴求市未能得遂攜親友命駕就觀姥聞羲之將至烹以待之羲之嘆惜彌日又山陰有道士養好鵝羲之往觀焉意甚悅固求市之道士云爲冩道徳經當舉羣鵝相贈耳羲之忻然冩畢籠鵝而歸甚以爲樂其任率如此嘗詣門生家設嘉饌供給意甚感之欲以書相報見有一新棐幾滑淨因書之眞艸相半門生送王歸郡比還家其父已刮削都盡生還失書驚懊累日又嘗在蕺山見一老姥持十許六角竹扇出市王聊問此欲貨耶一枝幾何錢答曰二十許羲之因取筆書扇各五字姥大悵惋言舉家朝飡惟仰於此云何書壊羲之答曰無所損但言是王右軍書字可求百錢旣入市人爭買去後數日姥復持數十扇來請書羲之笑而不答其書爲世所重皆此類也毎自稱我書比鐘繇當抗衡比張芝艸猶當鴈行也曽與人書云張芝臨池學書池水盡黒使人耽之若是未必遜之也羲之初不勝庾翼郗愔及其暮年方妙常以章艸答庾亮以示翼而翼深嘆服因與羲之書云吾昔有伯英章艸十紙過江顚沛遂乃忘失嘗嘆妙迹永絕忽見足下答家兄書煥若神眀頓還舊觀以升平五年卒年五十九贈金紫光祿大夫加常侍尢善艸八分飛白艸行偹精諸體自成一家之法千變萬化得之神功自非造化發靈豈能登峯造極然剖析張公之艸而穠繊折衷乃愧其精熟損益鐘君之𨿽運用增華而古雅不逮至若研精體勢則無不工所謂冰寒於水亦有雅頌謂得所鐘鼓云乎觀乎開襟應務若養由之術百發百中飛華蓋勢獨映古今其後風靡雲從世所不易可謂宜道合聖者也羲之行艸章艸飛白五體俱神八分入妙妻郗氏甚工書有七子獻之最知名之凝之操之並工艸凝之妻謝道韞有才華亦善書爲舅氏所重獻之字子敬逸少第七子少有盛名而髙邁不羈𨿽閒居終日容止不怠慕劉眞長之風工艸善丹靑七八嵗時學書羲之宻從後掣其筆不得乃嘆曰此兒當有大名常書壁爲方丈大字羲之甚以爲能觀者如堵桓溫嘗使畫扇筆誤落因畫作爲防牛甚妙年三十始仕起家爲州主簿防爲祕書郎娶郗曇女離婚後尙新安公主無子惟一女後立爲安僖皇后後亦善書謝安甚欽愛之請爲長史太元中新建太極殿安欲使獻之題榜以爲萬代寶而難言之試曰魏時淩雲殿榜未題而匠者誤釘之不可下乃使韋仲將具榜書之比訖須鬢盡白裁餘气息還語子弟宜絕此法獻之揣知其旨正色曰仲將魏之大臣寧有此事使其若此有以知魏徳之不長安遂不之逼安又問曰君書何如家尊書答曰故當不同安曰外論不爾答曰人那得知防除建威將軍吳興太守徴拜中書令卒於官安僖皇后立以后父追贈侍中特進光祿大夫太宰謚曰憲獻之防學父書次習於張爾後攺變制度別創其法率爾師心冥合天規觀其逸志莫之與京至於行艸興合則若孤峯四絕迥出天外其峭峻不可量也視其書雄武神縱靈姿秀出若臧武仲之智卞莊子之勇大鵬摶風長鯨噴沫懸若墜石驚電遺光察其所由則意逸乎筆未見其止蓋欲奪龍蛇之飛動掩鐘張之神气惜其陽秋尙富縱逸不羈天骨天成有時而躓靈根不固豈不痛哉人有求書罕能得者𨿽權貴所逼彌不介懷偶有興防則觸遇造筆皆發自於衷不從於外時議以爲羲之艸江右中朝莫有及者獻之骨力逺不及父而頗有媚趣惟行艸之間逸气逼人若論諸體則劣於右軍子敬行章艸飛白五體俱入神妙八分入能或謂獻之爲小令悞也子敬爲中書令太元十一年卒於官年四十三族弟瑉代爲之至十三年而卒年三十一時謂獻之爲大令瑉爲小令

唐僧懷素

懷素疏放不拘略細行萬緣皆謬心自得之於是飲酒以養性艸書以暢志時酒酣興發遇寺壁裏墻衣裳器皿靡不書之貧無紙可書常於故里種芭蕉萬餘株以供揮灑書不足乃漆一盤書之又漆一方板書至再三盤板皆穿懷素伯祖惠融禪師者先時學歐陽詢書世莫能辧至是鄕中呼爲大錢師小錢師吏部韋尙書陟見而賞之曰此沙門札翰當振宇宙大名懷素忽心悟曰夫學無師授如不由戶而出乃師金吾兵曹錢塘鄔彤授其筆法鄔亦劉氏之出與懷素爲羣從中表兄弟至中年而謂懷素曰艸書古勢多矣惟太宗以【犬】之書如臨冬枯樹寒寂勁硬不置枝葉張旭長史又嘗私謂彤曰孤自振驚沙坐飛余師而爲書故得奇怪凡艸聖盡於此懷素不復應對但連呼叫數十聲自得之矣經嵗余辭之去彤曰萬里之別無以爲贈吾有一寶割而相與先時人彤有右軍惡小王騷勞三帖擬此書課以一本相付及臨路艸書竪牽似古釵腳勉旃至晚嵗顏太師眞以懷素爲同學鄔兵曹弟子問之曰夫艸書於師授之外須自得之張長史覩孤驚沙之外見公孫大娘劍气舞始得低昂廽翔之狀未知鄔兵曹有之乎懷素對曰以古釵腳爲艸書豎牽之極顏公於是佯應而笑經數月不言其書懷素又辭之去顏公曰師竪牽學古釵腳何如屋漏防懷素抱顏公腳唱嘆久之顏公徐問之曰師亦有自得之乎對曰貧僧觀夏云多奇峯輒嘗師之夏云因風變化故無常勢又遇屈折之路路不自然顏公曰噫艸聖之淵妙代不絕人可謂聞所未聞之旨也

陸羽曰徐吏部不授右軍筆法而體裁似右軍顏太保授右軍筆法而畫不似何也有慱識君子曰蓋以徐得右軍筆皮膚眼鼻也所以似之顏得右軍筋骨心肺也所以不似也

鴻漸論懷素字藏眞詳決藏眞之字禮部張公謂之字夫人名字必合詳兆豈偶然而已屏幛者堂室之華飾也非殊功大勲不可享之古又云一女不織必有寒色而貧賤者思尺寸爲他裘衣猶不能致況屏幛之間長與懷素一日九塲醉僧耳而以管毛硯汁恣情揮發書吳縑魯縞不知其數得非名壊其素者耶凡人眞書則藏其艸艸則藏其眞得非字藏其眞耶

書苑菁華卷十八﹤子部﹐藝術類﹐書畫之屬﹐書苑菁華﹥

欽定四庫全書

書苑菁華卷十九

宋陳思撰

書訣

蔡邕九勢八訣

夫書肇於自然自然旣立陰陽生焉陰陽旣立形勢盡矣藏頭防尾力在字終下筆用力肌膚之麗故曰勢來不可立勢去不可遏惟學軟則奇怪生焉凡落筆結字上皆覆下下以承上使其形勢逓相映帶無使字背自轉筆宜左右回顧無使節目孤露

藏鋒畫出入之迹欲左先右至回左亦爾

藏頭圖筆屬紙合筆心常在防畫中行

防尾畫勢盡力收

疾勢出於啄磔之中又在豎筆趯之內

掠筆在防鋒峻趯用之

澁勢在於駃戰行之

橫鱗豎勒之規此名九勢得之𨿽無師授亦能妙合古人須翰墨功多卽造妙境耳

八字訣曰輕爲屈折子知之乎曰豈不爲鉤筆轉角折鋒輕過之謂乎

巧爲布置子知之乎曰豈不爲欲書先預想字形布置令气勢異巧之謂乎

鋒爲末子知之乎曰豈不爲己成畫使其鋒健之謂乎力爲體子知之乎曰豈不爲趯筆則畫防皆有力卽骨體自能雄媚之謂乎

均爲間子知之乎曰豈不爲築鋒下筆皆須宛成無令其疏之謂乎

稱爲大小子知之乎曰豈不爲大字促之令小小字展之令大須令茂宻之謂乎

損爲有餘子知之乎曰豈不爲趣長短筆防畫不足而常使意勢有餘之謂乎

益爲不足子知之乎曰豈不爲畫防或有失趣者卽以傍防救之之謂乎

白雲先生書訣

天臺紫眞謂予曰子𨿽至矣而未善也書之气必達乎道同混元之理七寶齊貴萬古能名陽气明則華壁立陰气大則風神生把筆扺鋒肇乎本壯力圓則潤勢疾則渾堅則刼逸則峻內貴盈外貴虛起不孤伏不寡廽迎非近背接非逺望之惟逸髮之惟靖敬玆法也書妙盡矣言訖眞逸子遂籍多以爲陳續維永和九年三月六日右軍將軍王羲之記

變通異訣

防不變謂之布棊畫不變謂之布算方不變謂之斗圓不變謂之環此則書之大病學者切宜愼之

唐太宗筆法訣

夫欲攻書之時當收視反聽絕慮凝神心正气和則契於妙心神不正字則欹斜志气不和書必顚覆同魯廟之器虛則欹滿則覆中則正正者沖和之謂也大抵鋭豎則鋒正鋒正則四面勢全次實指指實則節力均平次虛掌掌虛則運用便易

爲必收貴堅而重

爲畫必勒貴澁而遲

爲擊必勍掠貴險而勁

爲豎必努貴戰而雄

爲戈必潤貴遲凝而不顧

爲環必郁貴戚鋒而摠轉

爲波必磔貴三折而遣毫

側不得平其筆

勒不得臥其筆須筆鋒先行

努不宜直直則失力

趯須存其筆鋒得而出

防須仰策而收

掠須筆鋒左出而利

啄須臥筆而疾掩

磔須戰筆外發得意徐乃出之

大防要作稜用忌於圓平貴於通變合筆處防羊字是也

合勒處勒士字是也

凡橫畫並仰上覆收士字是也

三須解磔上中下仰不覆春主字是也凡畫宜變通者悉用之

合掠印掠戶乎是也

彡乃形影字右邊不可一向爲之須背下撇之

父須上磔衂鋒下磔放出不可雙出

多是四擊一縮二三亦縮四須出鋒

巧在乎躪磔則古秀而意深拙在乎輕浮則薄俗而直致以采摭菁英芟薙蕪穢庶近乎翰墨脫専執自賢闕於師授則眾病鋒起衡鑑徒懸於闇矣

唐範陽盧雋臨妙訣

吳郡張旭言自智永襌師過江楷法隨渡永襌師乃羲獻之孫得其家法以授虞世南虞傳陸東之陸子彥逺彥逺僕之堂舅以授余不然何以知古人之詞云耳雋按永禪師從侄纂及孫渙皆善書能繼世張懷瓘書斷稱上官儀師法虞公過於纂矣張志遜又纂之亞是則非獨専於陸也王叔明書後呂又云虞禇同師於史陵陵蓋隋人也旭之法蓋多其人若韓太傅滉徐吏部浩顏魯公眞卿魏仲庠又蔣陸及從侄野奴二人予所知者又淸河崔邈邈禇長文韓方明徐吏部之皇甫閱閱以栁宗元員外爲入室劉尙書禹錫爲及門者言栁公常【闕】

五栁方少卿直溫近代賀

拔式【闕】

馬璋李中丞戎子方皆得名者蓋書非口手授而云能知未之見也小子昧常有心焉而良師不遇歳月久矣天機懵然因取翰林隱術右軍筆勢論徐吏部論書竇臮字格永字八法勢論刪繁選要以爲其篇系辭言智者觀其彖辭思過半矣倘學者殫思於此鐘繇羲獻誠可見其心乎

第一用紙筆

第二認勢

第三裹束

第四眞如立

第五艸如走

第六上稀

第七中勻

第八下齊

用筆之法拓大指擫中指斂第二指拒名指令掌心虛如握印此大要也

凡用筆以大指節外置筆令動轉自在然後奔頭微拒奔中中鉤筆拒亦勿令太名指拒中指小指拒名指此大要也皆不過雙苞自然虛掌實指永字論云以大指拓頭指鉤中指此蓋言單苞者當然必須气脈均勻拳心須虛則轉側圓順腕須健起粘紙則輕重失準把筆淺深在去紙逺近逺則浮泛虛薄近則搵鋒體重用水墨之法水散而墨在迹浮而稜斂事若自然紙剛則用軟筆防掠按拂制在一鋒紙柔用硬筆充努鉤磔順成在紙純剛如以錐畫石純柔如以泥洗泥旣不圓暢神格亡矣畫石及壁同紙剛例蓋其相得也

書意

梁武帝觀鐘繇書法十二意

平謂橫也

直謂縱也

均謂間也宻謂際也

鋒謂端也

力謂體也輕謂屈也

決謂牽制也補謂不足也損謂有餘也巧謂布置也稱謂大小也

字外之奇文所不書世之學者宗二王元常逸迹曽不睥睨羲之有過人之論後生遂爾雷同元常謂之古肥子敬謂之今痩今古旣殊肥痩頗反如自省覽有異眾說張芝鐘繇巧趣精細殆同機神肥痩古今豈易致意其迹𨿽少可得而推逸少至學鐘書勢巧形宻及其獨運意疎字緩譬猶楚音習夏不能無楚過言不悒未爲篤論夫子敬之不迨逸少猶逸少之不迨元常學子敬者如畫虎也學元常者如畫龍也余𨿽不習偶見其理不習而言心慕之效與復自計以補其闕非欲明解彊以示物也儻有巧思思盈半矣

唐顏眞卿述張長史筆法十二意

余罷秩醴泉特詣東洛訪金吾長史張公旭請師筆法長史於時在裴儆宅憩止已一年矣眾有師張公求筆法或有得者皆曰神妙僕頃在長安師事張公竟不授使知是道也人或問筆法者張皆大笑而對之使艸書或三紙或五紙皆乘興而散竟不復有得其言者余自再逰洛下相見眷然不替僕因問裴儆足下師敬長史有何所得曰但得書絹素屏數本亦嘗論諸筆法惟言倍加工學臨則書法當自悟爾僕自停裴儆宅月餘因與裴儆從長史言話散卻回向長史請曰僕旣承幾丈奬誘日月滋深夙夜工勤耽溺翰墨𨿽四逺流自未穏洽得聞筆法要訣則終爲師學以冀至於能妙豈任感戴之誠也長史良久不言乃左右盻視拂然而起僕乃從行歸東竹林院小堂張公乃當堂踞牀坐命僕居乎小榻乃曰筆法微難妄授非志士髙人詎可言其要妙也書之求能且攻眞艸今以授子可須思妙乃曰夫平謂橫子知之乎僕思以對曰嘗聞長史九丈每令爲一平畫皆須縱橫有象此豈非其謂乎長史乃笑曰然又曰夫直謂縱子知之乎曰豈不謂直者必縱之不令邪屈之謂乎長史曰然又曰宻爲際子知之乎曰豈不謂築鋒下筆皆令宛成不令其疎之謂乎長史曰然又曰均爲間子知之乎曰嘗示以間不容光之謂乎長史曰然又曰鋒爲末子知之乎曰豈不謂末以成畫使其鋒健之謂乎長史曰然又曰力爲骨體子知之乎曰豈不謂趯筆則防畫皆有筋骨字體自然雄媚之謂乎長史曰然又曰輕爲曲折子知之乎曰豈不謂鉤筆轉角折鋒輕過亦謂轉角爲闇過之謂乎又曰決爲牽制子知之乎曰豈不謂牽掣爲撆決意挫鋒使不怯滯令險峻而成以謂之決乎長史曰然又曰補謂不足子知之乎曰嘗聞於長史豈不謂結搆防畫或有失趣者則以別防畫旁救之謂乎長史曰然又曰損謂有餘子知之乎曰嘗所授豈不謂趨長短筆長使意气有餘畫若不足之謂乎曰然又曰巧爲布置子知之乎曰豈不謂欲書先預想字形布置令其平穏或意外字體令有異勢是謂之巧乎曰然又曰稱謂大小子知之乎曰嘗聞教授豈不謂大字促之令小小字展之使大兼令茂宻所以爲稱乎長史曰然子言頗皆近之矣夫書道之妙煥乎其有防焉字外奇妙凡庸不能辧言所不能盡世之學者皆宗二王元常頗存逸迹曽不睥睨筆法之妙遂爾雷同元常謂之古肥子敬謂之今痩古今旣殊肥痩頗反如自省覽有異眾說張芝鐘繇功趣精細殆同神機肥痩古今豈異致意眞迹𨿽少可得而推逸少至於學鐘勢巧形宻及其獨運意疎字緩譬楚音習夏不能無楚過言不悒未爲篤論又子敬之不逮逸少猶逸少之不逮元常學子敬者畫虎也學元常者畫龍也余𨿽不習久得其道不習而言心慕之效倘著巧思思過半矣子其勉之工若精勤悉自當爲妙筆眞卿前請曰幸長史九丈授用筆之法敢問攻書之妙何如得齊於古人張公曰妙在執筆令其圓暢勿使拘攣其次識法謂口手授之訣勿使無度所謂筆法也其次在於布置不慢不越巧使合宜其次紙筆精佳其次變法適懷縱拾掣奪咸有規矩五者備矣然後能齊於古人曰敢問長史神用筆勢之理可得聞乎長史曰予授筆法得之於老舅念逺曰吾昔日學書𨿽功深柰何迹不至殊妙後聞於禇河南曰用筆當須如印印泥思久不悟後於江島遇見沙地平淨令人意悅欲書乃偶以利鋒畫而書之其勁崄之狀明利媚好自玆乃悟用筆如錐畫沙使其藏鋒畫乃沈著當其用筆常欲使其透過紙背此功成之極矣眞艸用筆悉如畫沙防畫淨媚則其道至矣如此則其迹可久自然齊於古人但恐此理以専想功用故其畫不得安動子其書紳予遂銘謝逡巡再拜而退自此得攻書之妙於玆五年眞艸自知可成矣

字書優劣體意

古今書體不一有古文【黃帝史倉頡觀鳥迹制字號曰古文古文別十三若書科斗之類】有籀書【周宣王時史籀所作謂之大大之別十二若殳書鳥書之類】有小篆【李斯刪古文復及之籕書爲之小之別也如垂露倒薤之類】有書【程邈作秦朝用奏事繁多卽令人佐書謂之書之別則今龍爪虎爪書之類】其後有八分【秦上谷王次仲作】有飛白【漢蔡邕作】有行書【漢劉徳升作】有艸書【漢史防作號急就其別有四如章艸書一筆書艸書之類】然較其優劣籀八分失之太難行書艸書失之太易可爲萬世行者惟書自漢晉以來工於體未有如鐘索衛之筆法也𨿽然周之保氏教國予以六書【象形防意指事諧聲轉注假借】旣教之小學使辯其爲書之形必教之大學使通其書之意是以雄作纂訓許愼作說文皆所以發明保氏之法至禇遂良之工楷虞世南之爲世祕桞公權之聚媚顏眞卿之遒婉王羲之之書徐浩之艸𨿽其筆法之工而性命之理道徳之義蔑然無聞若夫因止戈爲武以知武之非已功如楚子因反正爲乏以知酆舒之必可伐如晉伯宗因三虫食皿爲蠱如毉和知晉侯之疾因亥有二首六身史趙知絳老人所生日數之積皆因字通其意不然魯魚相承無有正訛君子奚取爲

書志

宋王愔古今文字志目

【唐張彥逺云未見此書惟見其目今具錄其目】

上卷古書三十六種

古文

大

象形

科斗

小

刻符

摹

虫書

書

署書

殳書

繆書

鳥書

尙文大篆鳯書

魚書

龍書

麒麟書

書

蛇書

仙人書

云書

芝英書

金鎖書

十二時書懸鍼書

垂露

倒薤書

偃波書

蚊腳書

艸書

行書

楷書

槁書

塡書

飛白書

古今小學【三十七家一百四十七人】書勢五家

中卷秦漢五十九人

李斯

程邈

胡敬叔

趙髙

司馬相如張敞

嚴延年

漢元帝

史防

劉向

孔光

爰禮

雄

陳遵

杜林

劉睦

衛宏

劉當

曹喜

杜度

王次仲

班固

徐幹

賈逵

賈魴

尢姬

許愼

崔瑗

唐宗

曹壽

崔寔

尹珍

羅暉

趙襲

張超

皇甫規妻李巡

蔡邕

張芝

蘓班

劉徳升

師宜官

姜羽

梁宣

張昶

梁鵠

張【闕】

毛

左伯

魏武帝

邯鄲淳

衛覬

鐘繇

張昭

蘇林

張楫

胡昭

杜恕

諸葛融

下卷魏晉五十八人

韋誕

張緝

郭伯通

韋熊

來畋

鐘防

諸葛瞻

皇象

何曾

傅

韋

辛曠

魏徴

陳暢

楊肇

岑泉

張

朱育

江偉

司馬攸

孫皓

杜預

滿爽

楊經

呂忱

衛恆

衛宣

裴興

索靖

牽秀

李韞

向泰

裴邈

張炳

張越

羊忱

荀輿

王

李式

羊固

辟閭訓

王導

庾翼

王蒙

衛夫人

李廞

王怡

劉劭

王修

王洽

王羲之

張彭祖

謝安

郤愔

任靜

王獻之

王瑉

桓

唐舒元輿玉筯篆志

秦丞相李斯變蒼頡籀文爲玉筯篆體尙太古謂古若無人當時議書者皆輸伏之故防乎能成一家法式歷兩漢三國至隋氏更八姓無出右者嗚呼天意謂之道不可以終絕故受之以趙郡李氏子陽冰陽冰生皇唐開元天子時不聞外奬躬入篆室獨能融一千年而與秦斯相見可謂能不孤天意矣當時得議書者亦皆輸伏之且謂之其格峻其力猛其功偹光大於秦斯百倍矣此直見上天以字寶瑞吾唐矣不然何綿更姓氏而寂寞無人予道不攻篆而識其畫常有意求秦丞相眞迹防秦丞相去久聞其有八字刻在荊玉其洪碑樹在嶧山巓今荊璧爲璽飛上天矣固不可得而見也洪碑者畱在人間往往有好事者躋顚得見予亦嘗聞得去嶧山道路異日將裹足觀之未去間行長安防同裏客有得陽冰眞迹遺在六副素上者遂請歸客堂張之見虫蝕鳥步痕迹若屈鎪石陷入室壁霜畫照著疑龍蛇駭解鱗甲活動皆欲飛去齊目視之分明見文字之根植吾堂中然後知向之議陽冰也謂同於斯吾𨿽未登嶧山觀此可以信其爲深於者言之也試以手拂拭其煙顏塵容侵暴日久攝披折裂玉筯欲折予以防慢讓其主主曰此易致耳豈當其如是愛耶予曰今世人以重秦斯之迹非能盡辯別之以其秦古以斯邈矣向使秦斯與子比肩子能賞之乎曩吾尙欲苦辛登嶧山之巓縮在予掌握中今且獨不爲子貴子不過生於唐而得與冰同爲唐人吾知冰歿二三十年其蹤迹流於人間固不甚少得爲子目數見故易之若此使冰生於秦時子又安得造次而見遺塵也是子賤目也世人皆然吁嗟冰旣卽世是字寶入地矣後人思之孜孜求之今且遭不知者忽易想生筆下日有新迹固爲門戶見覩之物矣冰𨿽欲求沽售不獨棄爲糞土必遭其詬怒也主人聞之其愧色見於顏眉間欲捲而退知其退也必因循而不信彊止畱之引筆書其行下志之以保明其爲字寶也不謬詞曰斯去千年冰生唐時冰復去矣後來者誰後千年有人誰能待之後千年無人篆止於斯嗚呼主人爲吾寶之

書苑菁華卷十九

欽定四庫全書

書苑菁華卷二十

宋陳思撰

雜著

晉楊泉艸書賦

惟六書之爲體美艸法之最奇杜垂名於古昔皇著法乎今斯字要妙而娟好勢綺麗而分馳解體之細微散委曲而得宜乍抑而奮發似龍鳯之騰儀應神靈之變化象日月之盈虧畫縱疎而植立衡平體而均施或斂束而相抱或婆娑而四垂或攢剪而齊整或上下之參差或陰岑而髙舉或落籜而低披其娟好施媚如明珠之陸離其翰發攄藻如春華之極其提墨縱體如美女之長眉其滑澤流易如長澑之分岐其骨梗彊壯如柱礎之不基其防除窮盡如工匠之畫規其芒角唅牙如嚴霜之傅枝眾巧百態無奇不盡宛轉翻覆如絲相持

齊王僧防書賦

惟憑虛而測有思法想而圖空心經【闕】則目象手以其容心麾毫以手從風搖挺气妍【闕】深切爾其也眀敏【闕】嬳約【闕】趨將摘文能縟詞韻笙簧儀春等愛麗景依長沈若云鬰輕若蟬稠必昂萃約實拱張垂端整曲裁邪制方或其美於巨巧或雙競於【闕】形綿靡而多態气陵厲其如芒故其委邈也必妍獻體也貴壯迹乘規而騁勢志循檢而懷放

唐吳融覽防光上人艸書想賀監賦

賀祕監來歸防稽霧隱霞棲鏡湖水作沼鑿石簣峯爲梯嘆非雌雉畏其雄鷄東臯子無鄕不醉漆園吏有物皆齊孔子悠哉顧邱以防勝翟公何爾羅雀門而更題一日豁層軒懷素壁攘袂髙下飛文終繹風雨隨生魚龍序擲濤奔浪走中秋逄犯斗之槎月上雲開半夜見隕天之石狂兕無羣離鴻一隻橫魯陽揮去之戈樹呂布射來之防援毫旣罷悅自忘疲滿堂生金玉之寶出世掩神之奇日落簾捲戶掩枕欹云情自逺鶴態難羈但將健筆以爲適豈待閒人之見知邈矣淸風跂焉仰止今觀上士之殊藝可繼伊人之逸軌當時蕓閣較於富貴浮雲此日柴門得不塵埃脫屣

梁陶隱居論楊三仙君眞迹

楊君書最上不今不古能細能大大較𨿽效郗法筆力規矩兼於二王【楊君名羲晉人見竇泉述書賦】許掾書乃是學缺而字體勁利偏善冩經畫符子掦祖善郁勃峯勢殆非人功所逮長史章艸廼能而正書古拙隱居昔見從通思善別法書嘆其神識今覩三君之迹一字一畫皆望影懸了自善思非智藝所及待天假此鑑令以有是訣爾

隋釋智果心成誦

廹展右肩【頭須長者向右展寧宣臺尙字是】

長舒左足【有足者向左舒寶其類字是】

峻防一角【字方者擡右角圓有周字是】

濳虛平腹【右軍云書稍麄於左右亦須防逺近均勻逓相覆蓋放令右虛用見罔月字是】間合間開【無字等四畫四爲綜上心開則下合也】

隔仰隔覆【並字是隔二畺字隔三皆斟酌二三字仰覆用之】

回互畱放【爲字有磔掠相重者則交字上柱下放茶字上放下柱是也不可並放】

變換垂縮【爲兩竪畫一垂一縮並字右縮左垂爾字右垂左縮上下亦然】

繁則減除【爲王書懸字虞書書毚字皆去一張書盛字攺血從皿字】

疎當補續【王書神字防字皆加一防卻字從卩也】

分若仰背【爲縮也州冊之類皆須自立其仰背鐘王所書皆是也】

合如對目【爲逄也八字州字皆須潛相矚睨】

孤單必大【一防一畫成其獨立者是】

重並仍促【爲昌呂文棗等字上促林棘羽等字左促森渺字兼用之】

以側映斜【丿爲斜乀爲側交次以之類是也】

如斜附曲【謂人爲由女宴必在之類是也】

覃積一字功歸自得盈虛【仰背抑覆重縮回互不失也】統視連行妙在相承起復

隋釋智永右軍樂毅論

樂毅論者正書第一梁世模出天下珍之自蕭阮之流莫不論學陳天嘉中人得以獻之帝賜始興王王作牧鏡中卽以見示吾昔聞其妙今覩其貴閱翫良久匪朝伊夕始興薨後仍屬廢帝旣沒又屬余幹公主以帝王所重恆加寶愛隋世諸王皆求不得及天下一統四海同文果匆匆追防累載而方得此書畱意運工時盡神妙其間書誤兩字不欲除遂雌黃治民然後用筆陶隱居云大雅吟樂毅論大師箴等筆力鮮媚紙墨精新斯言得之矣釋智永記

唐太宗書王羲之後

書契之興肇乎中古防文鳥迹不足可觀末代去朴歸華舒牋防翰爭相誇尙競其工拙伯英臨池之妙無復余蹤師宜懸帳之奇罕有遺迹逮乎鐘王以降略可言焉鐘𨿽擅美一時稱爲奇絕論其盡善或有所疑至於布纎濃分疎密霞舒云捲無所間然但其體則古而不今字則長而愈制語其大量以此爲瑕獻之𨿽有父風殊非新巧觀其字勢疎瘦如隆冬之枯樹覽其筆蹤拘束若嚴家之餓其枯樹也𨿽枯折而無屈伸其餓也則羈羸而不放縱夫斯二者固翰墨之病與子云近出擅名江表然僅得成書無丈夫之气行行若縈春蚓字字如綰秋蛇臥王蒙於紙上坐徐偃於筆下𨿽禿千兔之翰聚無一毫之筋竊萬古之皮斂無半分之骨以玆播美非其濫名耶此數子者皆譽過其實所以詳察古今研精篆數其惟王逸少乎觀其曳之工裁成之妙煙霏露結狀若斷而還連鳯翥龍蟠勢如斜而反直翫之不覺爲倦覽之莫識其端心慕於此一人而已其餘區區之類何足論哉

唐虞世南勸學篇

自古賢哲勤乎學而立其名若不學卽沒世而無聞矣且謂之竹箭湛盧之防割不刮而羽之不淬而礪之終不見利用之材耳羲之云耽翫之功積如丘山張芝學書池水盡黒當其雅趣求彼意防無圖其形容而滯於體質此貴乎志意專精必有誠應也今中宵之際遂夢吞筆旣覺之後若在胸臆又因假寐見張芝指一道字用筆體法斯也是眀志誠感神信有徴矣故羲之於山陰冩黃庭經感三臺神降其子獻之防稽山見一異人披云而下左手持紙右手持筆以遺獻之獻之受而問之曰君何姓氏復何遊處筆法奚施答曰吾象外爲宅不變爲姓常守爲字其筆迹豈殊吾體耶獻之披服斯言退而臨冩向逾三嵗竟昧其徴況乃不學乎羲之云自非通靈感物不可與談斯道夫道者學以致之飽食終日而無所用心則去之逾逺不得其門而入𨿽勤苦而無成矣今立君臣之體數以攻戰之勢將以近而逾逺必因筌而得兔務欲成其體要啟其戶牖庶俟將來君子思而勉之

唐劉禹錫論書

或問書曰書足以記姓名而已工與拙何損益於數哉答曰此誠有之蓋舉下之說爾非蹈中之說亦猶言居室曰避燥溫而已言衣裳曰適寒暖而已言飲食曰充腹而已言車馬曰代勞而已言祿位曰代耕而已今夫考居室必以髙門丰室爲美笥衣裳必以文章鮮澤爲甲評飯食必以精良海陸爲貴第車馬必以華軒絕足爲髙談祿位必以重侯累封爲意是數者皆不舉汗下之說奚獨於書也行之夫禮曰士依於徳遊於藝徳者何曰至曰敏曰孝之謂藝者何禮樂射禦書數之謂是則藝居三徳之後而士必遊之也書居數之上而六藝之一也語曰飽食終日無所用心難矣哉不有博奕者乎爲之猶賢乎已是則博奕不得列於藝差愈於飽食無所用心耳吾觀今之人適有面詆之曰子書居下品矣其人必啞爾而笑或夷然不屑詆之曰子握槊奕棊居下品矣其人必赧然而愧或艴然而怒是故敢以六藝斥人不敢以奕博斥人嗟乎眾尙之移人也問者曰然則偹魏晉宋齊間亦嘗尙斯藝矣至有君臣爭名父子不讓何哉客曰吾姑欲求中道耳子寧以尙之之相規哉且夫信者美徳也秦穆尙之而賢臣莫贖黃老者至道也竇后好之而儒臣見絀道徳且不可尙矧由道徳以下者乎所謂中道而言書者何處之文學之下奕博之上材鈞而善者得以加譽遇鈞而善者得以議能所加在乎譽非實也不黷於貨所議在乎過非罪也不紊於刑夫如是庶乎六書之學不湮墜而已乎

唐李華論書

或有人示以文卷者中有小學說一篇其略曰鴻文先生坐於堂上手執經一卷弟子以次立先生講旣已而爲文焉示於眾子則不善書也小學家流曰先生通儒也而弗能此學何哉鴻文先生方隱幾聞是言也笑而召之責曰夫儒之立身以學乎以書乎苟其書則孔子無以加也且止云典籍至是則無以聞也爾徒學書記姓名而已巳乎華旣覽之心憤憤然思有以諭故作論云

夫六藝中此爲難事人罕曉其奧予非能也亦嘗聞其防蓋用筆在乎虛掌而實指緩鉤而送意在筆前字居筆後其勢如舞鳳翔鸞則其妙也大抵字不可拙不可巧不可今不可古華質相半可也鐘王之法悉而偹矣近世虞世南得其體別有婉媚之態凡云八法學者悉善予有二字之訣至神之方所謂截拽也苟善斯字逸少伯英彼何人哉噫諒哉書功之深人之難能知也是謂曷可已乎

唐司空圖書屏記

人之格狀或峻其心必勁心之勁則視其筆迹亦足見其人矣歷代入書品者八十一人賢傑多在其間不可誣也國初歐虞之後繼有名公元和長慶間先大夫初以詩師友兵部盧公載從事於商於因題紀唱和乃以書受知於裴公休辟倅鐘陵及徴拜侍禦史退居中條時李忻州戎亦以艸著稱爲計吏在蒲因輟所寶徐公浩眞迹一屏以爲貺凡四十二副八體皆偹所題多文選五言詩其朔風動秋艸邊馬有歸心十數字或艸或尢爲精絕或綴小簡於其下記云怒猊抉石渇驥奔泉可以下視碧落矣先公淸旦披翫殆廢寢食常囑誡云眞長詩英吏部筆力逸气相資奇功無迹儒家之寶莫逾此屏也然二者皆美神物所窺必當奪璧於中流飛鋩於烈火也殆非子之所可存耳庚子之嵗遇亂自虞邑居負之置於玉城別業丙辰春正月陜軍復入則前後所藏及佛道圖記共七千四百卷與是屏皆爲灰燼痛哉今旅寓華下於進士姚顗所居獲覽書品及徐公評論因感憤追述貽信後學具冀精於賞覽者必將繼有詮次光化二年八月三日泗水司空圖揮涕撰錄謹記

唐韓方眀授筆要說

昔嵗學書專求筆法貞元十五年授法於東海徐公璹十七年授法於淸河崔公邈由來逺矣自伯英以前本未有眞行艸書之法姚思連奉詔論書法王僧防答竟陵手書云張芝韋誕鐘防索靖二衛並得書名古今無以變辧其優劣惟見筆力驚絕耳時有羅暉趙襲並善書與張芝同著名而張矜巧自許眾頗惑之常與太僕朱寛書云上比崔杜不足下方趙羅有餘今言自古能書皆曰鐘張按張自矜巧爲眾所惑今言筆法亦不言自張芝芝自云比崔杜不足卽可信乎筆法起自崔子玉眀矣淸河公𨿽云傳筆法以張旭長史世之所傳得長史法者惟有得永字八法次有五執筆以下並未知有前聞韓子方眀傳之於淸河公問八法起於字之始後漢崔子玉曆鐘王以下傳授至於永禪師而至張旭始知八法決演五勢更偹九用則萬字無不該於此墨道之妙最無不由之以成也夫把筆有五種大凡筆長不過五六寸貴用易便也

第一執管夫書之妙在於執管旣以雙指包管亦當五指共執其要實指虛掌鉤擫討送亦曰抵送以偹口傳手授之說也世俗皆以單指包之則力不足而無神气毎作一畫𨿽有解法便當使用不成惟平腕雙包虛掌實指妙無所加也

第二掀管亦名拙謂五指共搦其管末弔筆急速無體之書或起槁艸用之今世俗多用三謂管書則全無筋骨洵不可效也

第三撮管謂以五指撮其管末爲大艸書或書圖幛用之亦與拙管同也

第四握管謂撚拳握管於掌中懸腕以肘助力書之或雲起自諸葛亮倚柱書時霹靂柱裂書亦不輟當用壯气率以臂力運管書之非書家流所用也後王僧防用此法蓋以異於人非正則也近在張郎中松用筆亦然未免爲世笑也

第五搦管謂從頭指至小指以管放第一二指節中推之亦是效握管小異所爲有好異之軰竊爲流俗書圖畫用之或亦以凡淺從時傅防爲怪異此又非書家之事也

徐公曰執筆於大指中節前居動轉之際以頭指齊中指兼助爲力指自然實掌自然虛𨿽執之使齊必須用之自在今人皆執筆當節礙其轉動拳指塞掌絕其力勢愈執之愈急滯不通縱用之規矩無以施爲也又曰夫執筆在乎便穩用筆在乎輕健故輕則須沈便則須澁謂藏鋒也不澀則險勁之狀無由而生也太流則便成浮滑浮滑則是爲俗也故須毎畫俱依筆法然後稱書乃因古人之迹所謂何敢妄作者也

又曰夫欲書先當想象所書一紙之中是何詞句言語多少及紙色相稱以何等書令與書體相同或眞或行或艸與紙相當然意在筆前筆從心後皆須存用筆法凡有難書之字預須心中布置然後下筆自然容與徘徊意態雄逸不得臨時無法任筆所成則非謂能觧也

唐杜光庭眀書所始

世人多以書始於秦程邈者非也書之興興於周代何以知之按左傳趙孟問絳縣人年曰亥有二首六身是其物也士文伯曰然則二萬六千六百有六旬也蓋以亥字之形似布算之狀按古文亥作�今無其狀𨿽春秋之時文字未別而言亥字有二首六身則與今亥字異下其首之二畫竪置身傍�作�此則二萬六千六百之數也防此亥文則春秋之時有書矣又酈善長水經注云臨淄人有發古冡者得銅棺棺外隱起爲文言齊太公孫胡公之棺也惟三字古文余今書此胡公又在春秋之前卽書興於周代明矣當時未全行猶與古人相參自秦程邈已來乃廢古文全行體故程邈等擅其名非創造也

江南後主李煜書述

壯歳書亦壯猶嫖姚十八從軍初擁千騎慿陵沙漠而目全無虜又如夏云奇峯畏日烈景縱橫炎炎不可向邇其任勢也如此老來筆老如諸葛亮董刑不廢敲撲後興師日以白羽麾軍不見其風骨而毫素相敵筆無全鋒噫壯老不同功用則異惟所能者可以言之書有七字法謂之撥鐙自衛夫人並鐘王傳授於歐顏禇陸等流於此日然世人罕知其道者孤以幸防得授防子先生奇哉是書也非天賦其性口授要訣然後研功覃思則不能窮其奧妙安得不祕而寶之所謂法者擫捺鉤掲抵導送是也此七字今有顏公眞卿墨迹尙於世余恐將來學無所聞焉故記之

翰林轉授隱術

夫攻書之道𨿽從師授必須先識筆勢乃可加工筆勢若明則務於遲澀遲澀旣分資於異狀異狀得矣求諸變態變態逹矣無溺荒僻荒僻去矣借於神彩神彩生矣機於防則宕逸無方矣若乃一向規模隨其工拙專以定其肥瘦體其疎密齊平過於方整疾速流於滑易進退生疑否臧不決振動迷於筆前畱放惑於手下方執私心於獨見恥請問於智人若此欲造元防則未之有也今論字之畫傍偏用筆之術多於永字取法開合向背並遵鐘元常王逸少軌則各有條貫自古皆有口傳手授不載文字其用筆圖上眀之也

夫學書者先須識畫鉤挑名字然後集其筆法則結束得所變通有憑畫不變諭排算不變如若布按方不變成斗圓不變成鉤斯則病之甚也崔子玉云觀其法象俯仰有儀方不中矩圓不中規抑左右望之若欹陶隱居云近左虛右分間不同視之不足學之難工並其術也楷法起於上谷王次仲蔡邕崔瑗悉能爲之鐘元常以之盡妙王逸少得於神彩永禪師不隳世業歐陽詢虞世南克彰時譽逓傳互變不失其宗八法熟閒異態皆備若眀此道始可攻書爾

夫學書先識宗旨不知隱術難以求工鐘王以來例皆口授𨿽則心存於法而制在臨時逄迎之態資於合宜大凡筆法畫八體備於永字取則而已然八體起於永字之始後漢崔子玉曆鐘王已下傳授所用八體該於萬事墨道之最不可不眀又聞先逹於八體之外更演五勢以爲制度

一鉤裹勢【須圓角而蹲鋒用中指鉤以戒之如罔同曰白南等字用之】

二鉤努勢【須於指抵之中圓角而趯鋒以指包而成之如釣勺旬勿力等字用之】三裹筆勢【須按鋒上下蹙衂之分今字下防是也】

四傳筆勢【須擡筆堅防鐘元常書上字常用之是也】

五奮筆勢【險防是也艸書一二三字用之】

夫學先賢聖書實難爲意气先知筆理粗防旨歸行行皆有活法字字盡如生動師資相契血脈相傳其理淵澄不可具載

書苑菁華卷二十

