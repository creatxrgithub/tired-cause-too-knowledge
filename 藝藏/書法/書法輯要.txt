書法輯要

﹝淸﹞文伯子輯

此書爲吾師文伯子先左所輯也。師博覽羣書﹐擅詞章﹐精書法﹐前淸以孝廉方正幕食四方﹐負才喜遊。民國二年﹐宦遊秦中﹐與上官不合﹐遂棄官在陜南設館授教﹐有生徒數百人﹐而陜南文化乃大爲之一變。此其遺稿未經刊行﹐欲學書者﹐讀此自知門徑。此書於眞艸隸篆分有層次依法學去﹐自易成家﹐附載於此﹐以饗好者。錫五敬識。

原題詞﹕棗木傳刻肥失眞﹐少陵野老眼如囝﹐緣何詆之蚩蚩者﹐不辧夏殷周與秦﹐篆隸原從一脈生﹐分眞行艸垂大名﹐世人解得其中訣﹐便到烏絲闌上行。嫵媚過談昌黎子﹐石鼓於今迹罔傳。近聞阮氏天一閣﹐足抵趙髙爰歷篇。有唐相傳八百碑﹐人人均學永禪師。卽今隸迹𨿽難得﹐尙憶當年丞相斯。能將南北合一手﹐頑伯山人天下奇。篆隸艸分入神妙﹐後有作者其餘支。隅因閒散纂成編﹐免使旁人笑野仙。師守曲江石坪子﹐百年衣缽有眞傳。

正書敍論

字法之變至隸極矣﹐然猶有古焉﹐至楷法則無古矣。在漢建初﹐有王次仲者﹐始以隸字作楷法。所謂楷法者﹐今之正書也。人旣便之﹐世遂行焉﹐而或者乃謂秦羽人王次仲作此書﹐獻始皇以赴急疾之用﹐始皇召之本至﹐欲加刑﹐而次仲化禽飛去。此語載於誌怪﹐學者之所不道﹐然亦不載其事以別之也。此書旣始於漢﹐於是西漢之末﹐隸字不刻﹐間雜爲眞書﹐若屬國封陽茹君等碑﹐亦斑斑可考矣。降及三國鍾繇者﹐乃有賀剋捷表﹐備盡法度﹐爲正書之祖。東晉聿興風流﹐文物度超前世﹐如王羲之作樂毅論﹑黃庭經﹐一出於世﹐遂爲今昔不貲之寶。後日𨿽有作者﹐詎能過之。東晉而下至宋齊﹐爰及李唐至本朝﹐其中得魏晉風气者﹐亦落落有人焉。皆是豪傑之士﹐尙友於千載之上者也。今得其眞書者﹐凡四十有四人。在魏則有鍾繇﹐在宋則有蕭思話﹐在齊則有王僧虔﹐在唐則有元稹﹑褚遂良﹑柳公權﹑顏眞卿﹑徐浩輩二十有八人﹐在五代則有薛貽矩輩五人﹐以至本朝﹐則有八人其間﹐如宋駿﹑蔡襄﹑石延年之徒皆與古作者並驅爭衡爲一代法﹐故皆不復其實﹐而以時次之。——宣和書譜

學楷書法

學者須先楷法﹐作字必先大字。八歲卽學大字﹐以顏爲法﹐十餘歲乃習中楷﹐以歐爲法﹐中楷旣熟﹐然後斂爲小楷﹐以鍾王爲法。楷書旣成﹐乃縱爲行書﹐行書旣成﹐乃縱爲艸書。學艸書者先學章艸﹐知偏旁來歷﹐然後變化爲艸聖。凡行艸必先小而後大﹐欲其專法二王﹐不可進放也。學篆者亦必由楷書﹐正鋒旣熟﹐助易爲力。學八分者﹐先學篆﹐篆旣熟﹐方學八分﹐乃有古意。——徐渭《筆道通言》

大楷

童子八歲至十歲學楷書﹐其法必先大而後小﹐如顏魯公大唐中興頌。﹝在永州﹞東方朔碑徳州。按此二碑﹐當用薄紙鉤出塡作墨字﹐褙成影本﹐每日習五十字﹐四年之功可得七萬字。則他日作題匾大字有法。又宋蔡君謨萬安橋記﹐閩中有刻亦可看。若題匾字﹐須求灑落﹐不可竟學寫碑字面他的法拘著手在匡子裏﹐況碑字小﹐不足爲匾字用也﹐須如虞歐作碑﹐凡長短大小周狹皆隨形體爲之﹐四旁尙有餘地﹐庶不拘﹐拘更見古意﹐顏之滿塞﹐斷不可學﹐且顏柳稍變其體﹐大小側背﹐略存大勢而偏旁淸勁﹐亦復可喜﹐或者賞其奇妙耳。﹝他字如偏旁相照應者﹞須拆開看各自成字﹐又不可各自成了一邊點﹐亦如之皆欲有照應方有意思。大凡大字須先顏次王﹐若米老寫匾﹐多是行書﹐傾欹不正﹐便難入格﹐以須字之灑落則善矣。

中楷

童子十一歲至十三歲當學中楷﹐書以歐陽詢九成宮及虞恭二碑爲法。俱在西安府。鉤塡俱如前法﹐影爲字﹐三年之功可得十萬字﹐熟此則八法具備﹐思過半矣﹐進而魏晉如堂﹐構已成丹鸌何有歐陽詢書姚恭公墓﹝西安﹞佛遺教經﹝唐人書結構四方少古意﹐故習遺教漸近乎古意﹞皆可學。

小揩

童子十四歲至十六歲須學小楷。如王羲之臨繇宣示表﹝見淳化閣貼﹞戎路表﹝見星鳳樓貼﹞力命表﹑樂毅論﹑曹娥碑﹝以上俱徐渭論書﹞

眞書

古無眞書之稱﹐後人謂之正書楷書者﹐蓋卽隸書也。但自鐘元常之後二王變體﹐世人謂之眞書。執筆之際﹐不知卽是隸法﹐別爲構體流傳﹐卽久失其本原﹐乃至日趨嫵媚惡俗之﹐卻不可追﹐攺今觀歐顏而上往﹐皆從隸書﹐學者但不詳察耳。吾衍字原七辯﹐謂隸有秦隸﹑漢隸灼是正論。今當以晉人眞書﹐謂之晉隸﹐則自然而曉矣。——張紳法書迪釋

釋眞

筆長不過六寸﹐提管不過三寸﹐眞一行二艸三﹐指實掌虛﹐右軍云﹕書弱紙彊﹐筆彊紙弱﹐筆彊者弱之﹐弱者彊之﹐遲速虛實若輪扁斬輪﹐不疾不徐﹐得之於心﹐應之於手﹐口所不能言也。佛掠輕重若浮雲蔽於晴天﹐波蹩鉤截﹐若微風搖於碧海﹐气如奔馬﹐亦如﹝上乃下木﹞鉤﹐輕重出乎心而妙用應乎手﹐然則體約八分﹐勢同章艸﹐而各有趣﹐無問巨細﹐皆有虛散其鋒員毫蕝按轉易也﹐豈眞書一體﹐篆艸章行八分等﹐當覆腕搶掠毫下開牽摯撥趣鋒轉﹐行艸稍助指端﹐鉤距腕轉之狀矣。——陳思《書苑菁華》

楷書

自秦易篆爲佐隸至漢世﹐去古未遠。當時正隸體尙有篆意﹐厥後魏鍾元常及士季哥王氏逸少子敬作小揩法﹐皆出於遷就漢隸運筆結體﹐旣圓勁淡雅﹐字率扁而弗橢。今傳世者若鍾書力命表﹑尙書﹑宣示﹑世將上一首元帝二表﹑逸少曹娥帖﹑大令洛神貼﹐𨿽經摹拓而古隸典型俱在。至江左六朝若謝宣蕭挹輩﹐𨿽不以書名世﹐若其小楷﹐若齊海陵王志﹑開善寺碑﹐猶有鍾王遺範。至陳隋間﹐眞書結字漸方﹐唐初猶爾﹐獨歐陽率更虞永興易方爲長﹐以就姿媚﹐後人競效之。遞不及二人遠甚﹐而鍾王楷法猶遠矣﹗——黃伯裏東觀餘論

又

楷書𨿽出於漢魏﹐未見於三代﹐其原要從篆隸而變﹐故其點畫波折﹐橫縱直曲﹐員銳端側﹐豈徒然而爲哉﹐其中必有法矣。夫分上而分下﹐辯左而辯右﹐宜偏宜中﹐或藏或露﹐有起而有止﹐當向當背﹐其俯仰其收駐﹐其推讓其回折﹐先後開合之法序﹐大小長短之類聚﹐必使其相稱相應然後體始成﹐而少合乎古人變楷初意耳﹐不然字勢𨿽可愛而無法之可﹐尙不過一楷書俗吏﹐如涪翁所云。此編名書法三昧﹐不知作者誰氏﹐子其言或本於古人之已言﹐而書則未有能盡知也。前元時﹐見於都下館閣名臣﹐家漁陽吳興巴西康裏﹐常寶愛之。參政周伯琦來吳中﹐久久而入﹐方知其有是編。其歸鄱陽也﹐人始得而相傳之﹐乃知諸公之寶愛果然也。古人論書云﹕一須人品髙﹐師法古﹐是書之法﹐學者習之固當熟之於手﹐必先修諸徳以熟之於身﹐徳而熟之於身﹐書之於手﹐如是而爲書焉﹐其容止之可觀﹐進退之可度﹐隱然自見於亳楮之間﹐端嚴不刻﹐溫厚而難犯﹐如鄧志宏之論蔡端明可以爲善書矣。臨池君子其謂然乎﹐金華胡翰仲伸識﹝元陳驛曾書法三昧﹞按玉海自唐以前皆謂楷爲隸﹐至歐陽集右錄﹐誤以八分爲隸書﹐自是漢刻皆目爲漢隸﹐不觀大覺寺碑題曰﹕隸書蓋今楷字也。

行書敍論

自隸法掃地而眞幾於拘﹐艸幾於放﹐介乎兩間者﹐行書有焉。於是兼眞則謂之眞行﹐兼艸則謂之行書。遠自西漢之末﹐有穎川劉徳升者﹐爲此體﹐而其法蓋貴簡易相間﹐流行﹐故謂之行書。徳升而下復有鍾繇﹑胡昭者﹐同出於徳升之門﹐然昭用筆肥重﹐不若繇之瘦勁﹐故昭卒於無聞而繇獨得以行書顯。當時謂繇善押書者﹐此也。及晉王羲之﹑獻之﹐心得神會處﹐不由師授﹐故並臻其極﹐蔚爲翰墨之冠。晚有王瑉復善此學而議其書者﹐有峻如﹑崧髙爛若列宿之況﹐信乎行書之在字學非富規矩﹐有來歷不能作此﹐譬之千里之足﹐屈伏櫪下﹐助優劣何在﹐及其緩轡闊步﹐爭馳蟻封間﹐於是駑驥遂分。書之有行若是也。今得其自晉以來至於本朝﹐以行書名世者﹐凡爲十有八人焉﹐其間如晉之王蒙﹐宋之薄紹之﹐唐之虞世南﹑歐陽詢﹑李邕﹑蘇靈芝之徒﹐各自具一體﹐傑然出於其類者多矣。本朝則有李逢中﹑蘇舜欽陸經﹑王安石﹑蔡京﹐筆勢奕奕﹐足以進配古人﹐名垂後世﹐有可觀者﹐於是類而裁之﹐爲一家法。——宣和書譜

學行書法

凡童子十七至二十歲須學行書﹐先右軍《蘭亭序》﹝取定武本鉤塡習如宣示之功﹞及右軍開皇等貼又懷仁集右軍書三藏聖教序及薦福寺碑亦足觀覽﹐又集書陰符經﹐獻之行書諸貼。——明徐渭《筆道通言》

論行書

行書者﹐不眞不艸﹐晨雞踉蹡而將飛﹐暮鴉聯翩而欲下﹐貴其承躡不絕﹐气候通流。逸少則動合規儀﹐調諧金石﹐天姿神縱﹐無以爲羈。子敬不能純一﹐或行艸雜糅﹐則神會之間﹐其鋒不可當也。宏逸遒健過於家尊﹐可謂子敬孟﹐逸少爲仲﹐元常爲季。——唐張懷GUAN書斷

行書之體略同於眞﹐至於頓挫磐礡若猛獸之搏噬﹐進退鉤距﹐若秋鷹之迅擊﹐故覆筆搶毫乃按鋒而直行﹐其腕則內旋外拓而環轉紓結也﹐旋毫不絕﹐內轉鋒也﹐加以掉筆聯毫﹐若石瑩玉瑕自然之理﹐亦如長空遊絲﹐容曳而來往﹐又似虫网絡壁﹐勁而後虛。右軍雲遊絲斷而能續﹐皆契以天眞﹐同乎自然。又云每作一點畫﹐皆懸管掉之﹐令其鋒開自然勁健矣——宋朱長《墨池編》

劉正夫﹐三衢人也﹐喜書學﹐多作行法﹐好與人論字﹐常謂字美觀則不古﹐初見之則使人甚愛﹐次見則得其不到古人處﹐三見之則偏旁點畫皆不合古者歷歷在眼矣﹔字不美觀者必古﹐初見之則不甚美﹐再見之則得其到古人處﹐三見之則偏旁點畫歷歷在眼矣﹐故觀今人之字如觀文繡﹐觀古人之字如觀鐘鼎﹐學古人字﹐期於必到﹐若至妙處﹐如會於道﹐則無愧於古人矣﹐人以爲知言。——淸人論書

章艸源流

按﹕章艸者﹐漢黃門令史遊所作也。衛恆李誕並云﹕漢初而有艸法﹐不知其誰。蕭子云云﹕章艸者﹐漢齊相杜操始變槁法﹐非也。王音云﹕漢元帝時史遊作急就章﹐解散隸體﹐鹿書之﹐路俗簡陋﹐漸以行之﹐是也﹐此乃艸字之梗槪﹐損隸之規矩縱任奔逸以赴急就﹐因艸創之義﹐謂之艸書。惟君長告令臣下﹐則可。後漢北海敬王劉睦善艸書﹐光武器之。明帝爲太子﹐尢見親幸甚愛其法﹐及睦臨病﹐明帝令爲艸書尺牘十餘首﹐此其開創艸書之先也。至建初中杜度善艸﹐見稱於章帝﹐上貴其迹﹐詔使艸書上事。魏文帝亦令劉庶通艸書上事﹐蓋因章奏﹐後世謂之章艸。惟伯英造其極焉。韋誕云﹕杜氏傑有骨力而艸書微瘦﹐惟劉氏之法書體甚濃結字工巧﹐時有不及張芝﹐喜而學焉﹐專精其法﹐可謂艸聖﹐超前絕後﹐獨步無雙。

懷瓘案﹕章艸之書﹐字字區別﹐張芝變爲今艸﹐如其流連遲速﹐直若上下牽連﹐或借上之下而爲下之上﹐奇形離合﹐數意兼包﹐若懸猿飲澗之象﹐鉤銷連環之狀﹐神化自若變態不窮﹐呼史遊艸爲章﹐因張伯英艸而謂也﹐亦猶篆周宣王時作﹐及有秦篆﹐分別而有大小篆之名。魏晉之時﹐名流君子﹐一槪呼爲艸﹐惟知音者﹐乃能辧焉。章艸卽隸書之捷﹐艸亦章艸之捷也。

按﹕杜度在史遊後一百餘年﹐卽解散隸體﹐明是史遊創焉。史遊卽章艸之祖也。﹝唐張懷瓘書斷﹞

自杜度妙於章艸﹐崔瑗崔實父子相繼其能。羅暉趙襲亦法此藝。襲與張芝相善﹐芝自云上比崔杜不足下方羅趙有餘然﹐伯英學崔杜之法﹐溫故知新﹐因而變之以成今艸﹐專精其妙﹐字之體勢一筆而成﹐偶有不連而血脈不斷﹐及其連者﹐气候相通﹐惟王子敬明其深指﹐故行艸之字﹐往往繼前行之末﹐世稱一筆書者﹐起自伯英﹐卽此也﹐張伯英卽艸書之祖也﹝唐張懷瓘書斷﹞

艸書

艸書中亦曰行楷﹐如二王諸帖之稍眞者﹐十當八九。僧懷仁等所集聖教興福孔廟碑之類。唐人所稱入院體者是也。一曰行艸﹐如二王帖中稍縱體。孫過庭書譜之類皆是也。一曰章艸如辰宿列張帖索靖出師頌二王貼中章艸法帖皆是也。一曰槁﹝上髙下木﹞艸其書或眞或行或艸﹐大小疏密隨宜﹐如顏平原坐位祭侄二帖是也。一曰狂艸如張芝張旭懷素諸帖是也。以上各種通稱艸書﹐亦有分矣。——明趙宦光金石林緒論

學艸書法

童於二十二至二十五歲學艸書﹐其法亦先小而後大﹐須以右軍書十七日等帖及懷素書聖母碑二大字艸書爲法﹐又張旭長風帖。

伯英弟文舒者﹐亦善艸書﹐次伯英﹐又有姜孟穎﹑梁孔達﹑田彥和及韋仲將之徒﹐皆伯英之弟子﹐有名於世然殊不及文舒也。羅世景﹑趙元嗣者與伯英並時﹐見稱於西州﹐而矜巧自與眾頗惑之﹐故伯英自稱上比崔杜不足﹐下方羅趙有餘。河間張超亦善艸有名﹐𨿽然與崔氏同州﹐不如伯英之得其法也。——晉衛恆《四體書勢》

釋艸

艸卽縱心奔放覆腕轉蹙懸管聚鋒柔牽外拓。左爲外﹐右爲內﹐起伏連捲收攬吐納﹐內轉藏鋒也﹐旣如舞袖﹐據拂而縈紆﹐又若垂藤樛盤而繚繞﹐蹙旋轉鋒﹐亦如騰猿過樹﹐逸蚪得水﹐勁兵追虜﹐烈火燎原﹐或體雄而不可拘﹐或勢逸而不可止﹐縱於狂逸﹐不違筆意也。羲之云﹕透嵩華兮不髙﹐逾懸壑兮能越﹐或連或絕﹐如華亂飛﹐若雄若疆﹐逸意而不相副﹐亦何益矣。但先緩引興﹐以逸自急也﹐仍接鋒而取勢﹝中缺數句﹞任毫端之奇象﹐兔絲之滎結﹐轉剔剜角﹐多鉤篆體﹐或如蛇形﹐或如兵坪﹐故兵無常陣﹐字無常體矣。謂如水火﹐勢多不定﹐故云字無常定也。——朱長文《紀墨池》

又艸書之體﹐如人坐臥行立﹐揖遜忿爭﹐乘舟躍馬﹐歌舞避踴﹐一切變態﹐非苟然者。又一字之體﹐率有多變﹐有起有應﹐如此起者﹐當如此應各有義理。右軍書羲「之」字﹑「當」字﹑「得」字﹑「深」字﹑「慰」字﹐最多至數十字﹐無有同者﹐而未嘗不同也﹐可謂所欲不逾距矣。大凡學艸書﹐先當取法張芝﹑皇象﹑索靖等。章艸則結體平正﹐下筆有源﹐然後仿王右軍﹐申之以變化﹐鼓之以奇崛﹐若泛學諸家﹐則字有工拙﹐筆多失誤。當連者反斷﹐當斷者反續﹐不識向背﹐不知起止﹐不悟轉換﹐隨意用筆﹐任意賦形﹐失誤顚錯﹐反爲新奇。自大令以來﹐已如此矣﹐況今世哉。然而襟韻不髙﹐記憶𨿽多﹐莫湔塵俗﹐若風神蕭散﹐下筆便當過人。自唐以前﹐多是獨艸不過兩字﹐連屬累十字而不斷﹐號曰連綿遊絲﹐此𨿽出於古人﹐不足爲奇﹐更成大病。古人作艸﹐如今人作眞﹐何賞苟且其相連處﹐特是引帶﹐賞考其字﹐是點畫處皆重﹐非點畫處偶相引帶﹐其筆皆輕﹐𨿽復變化多端﹐而未償亂其法度。張顚﹑懷素最號野逸而不失此法﹐近代山谷老人自謂得長史三昧艸書之法﹐至是又一變矣。流至於今﹐不可復觀。唐太宗云﹐行行若縈春蚓﹐字字如綰秋蛇﹐惡無骨也。大抵用筆有緩有急﹐有有鋒有無鋒﹐有承接上文﹐有牽引下文﹐乍徐還急﹐忽往復收﹐緩以仿古﹐急以出奇﹐有鋒以耀其精神﹐無鋒以含其气味﹐橫斜直曲﹐鉤環磐紆﹐皆以勢爲主﹐然不欲相帶則近於俗﹐橫畫不欲太長﹐長則轉換遲﹐直畫不欲太多﹐多則神癡。意盡則用懸鍼﹐意未盡須再生筆意﹐不若用垂露耳。——姜堯章《續書譜》

八分書敍論

爲八分之說者多矣。一曰東漢上谷王次仲以隸字攺爲楷法又以楷法變八分﹐此蔡希綜之說也。一曰去隸字八分取二分﹐去小篆二分取八分﹐故謂之八分﹐此蔡琰述父中郎邕語也。前世之善書類能言其道矣。然自漢以來至唐千百載間﹐金石遺文所載﹐特存篆隸行艸。所謂有八分者何有﹐至唐則八分書始盛﹐蓋典型﹑蓋類隸而變方﹐廢非得勢不古不嚴﹐豈在唐始有之耶﹖杜甫作八分歌﹐盛稱李潮﹑韓擇木﹑蔡有粼﹐是皆唐之諸子﹐而今所存者﹐又皆唐字﹐則希綜蔡琰之論安在哉。蓋古之名稱與今或異﹐今所謂正書則古所謂隸書﹐今所謂隸書則古所謂八分﹐至唐則猶有隸書中別八分以名之﹐然則唐之所謂八分者﹐非古之所謂八分也。禦府所藏八分者四人﹐曰張彥遠﹐曰貝冷﹝缺﹞﹐曰於僧翰﹐曰釋靈溪﹐是四子皆唐明矣﹐故不得不辯﹐以詔後世云。——宣和書譜

又

篆勢有轉無折隸筆有折無轉分則兼之。

學八分書法

童子二十四至二十五歲當學八分。其法先大後小﹐當法唐明皇泰山碑銘﹝書本不古不嚴易學故錄之﹞北海相景君碑鴻都石經堂道令費鳳碑陰——徐謂《筆道通言》

字原七辯

八分者﹐漢隸之多有挑法者也﹐比秦隸則易識﹐比漢隸則微似篆﹐若用篆筆作漢隸字卽得之矣。八分與隸﹐人多不分﹐故言其法。又漢隸者﹐蔡邕石經及漢人諸碑之字是也﹐此體最爲後出﹐皆有挑法﹐與秦隸同名其實異﹐寫法載前。——吾丘衍三十五舉之中不再述。

隸書敍論

秦並六國一天下﹐欲愚黔首﹐自我作古﹐往往非昔而是﹐故以李斯變大篆﹐程邈作棣文種種﹐有不勝言者﹐然而或足以垂法而利民﹐宜後世有取焉。此隸所由﹐起初邈以罪系云陽獄﹐覃思十年﹐變篆爲隸得三千字﹐一日上之始皇﹐稱善﹐釋罪﹐用爲禦史。當時此書𨿽行﹐獨施於隸佐﹐故名曰隸﹐又以赴急速官府刑獄間用之﹐余尙用篆﹐此天下始用隸字之初也。然而後世人發臨澑篆得齊太公六世孫胡公之棺﹐棺上有文頂起字同今隸﹐稱胡公先始皇時已四百餘年﹐何爲已有隸法﹐豈是書元與篆籀相生﹐特未行於時也。若邈者旣知此體﹐乃自作一家法而上於秦﹐特以解云陽之難耳﹐不然胡公之棺何有是哉。其後漢有蔡邕﹑魏克當時得其遺法﹐筆筆飛動﹐點畫間一一成形﹐斷筆墨本幾滿天下歷千餘年﹐精神如在﹐學者仰之﹐如景星鳳凰﹐爭靚爲快﹐豈可多得歟。然斯道髙古﹐非世俗通行之書﹐以故闕然不講久矣。唐開元年時﹐主懕然知隸字不傳﹐無以矜式後學﹐乃詔作字統四十卷﹐專明隸書﹐於是間得人以應其求﹐乃韓擇木之徒是矣﹐然則學之興廢﹐系其時哉。——宣和書譜

古隸今隸

古帖隸書自是今之楷書。孫過庭謂元常專工於隸書﹐伯英尢精於艸體﹐彼之二美﹐而逸少兼之。所指元常隸書卽今所傳力命宣示二貼﹐是以眞行爲隸﹝李贄穎語﹞。

陳隋間﹐正書結字﹐斷尙方而不尙圓﹐猶依摹漢隸一二﹐唐初亦爾也﹐及歐陽率更﹑虞永興乃易爲長﹐漢款遺意無存矣。﹝同上﹞

今之楷書不宜謂之楷﹐只謂之今隸﹐而漢之隸爲古隸﹐後人論隸書形勢﹐曰蠶頭燕尾﹐斬釘截鐵﹐又云摧鋒折劍﹐落點星垂﹐皆是吳文定公跋褚遂良書云﹐書家謂作眞字﹐能寫篆隸法則髙古﹐今觀褚公所書益信。﹝同上﹞

隸書人謂宜扁﹐殊不知妙在不匾﹐挑撥平硬﹐如折刀頭﹐方是漢隸書體﹐括云方勁古﹐斬釘截鐵備矣。——吾丘衍學古編三十五舉之一

篆書敍論

篆書者﹐從來遠矣。其古文科斗之書﹐已見於鼎彜金石之傳﹐期間多以形象爲之﹐而文彩未血也。自上而下﹐文科斗之法發達而後世易以大篆﹐實出史籀也。籀在周宣王時爲太史氏其書﹐今之所存者﹐石鼓是也。以其籀之所創﹐故名之曰籀書﹐以其爲太史氏而得名﹐故又謂之曰史書。若夫小篆則又出於大篆之法﹐攺省其筆畫而爲之。其爲小篆之祖﹐實爲李斯始。然以秦穆公時﹐詛楚文考之則字形眞﹐是小篆﹐疑小篆已見於往古而人未之宗師﹐而獨李斯擅有其名。

按﹕秦初並天下﹐丞相李斯考其不與秦文合者﹐當時字畫惟古文與大篆耳﹐至李斯別爲小篆﹐以異之耶。自斯而漢﹐至漢得以許愼﹐魏得一韋誕﹐而風流文物猶足以追法古而名一世﹐信斯文出特非小補。至漢魏以及唐室千載間﹐寥寥相望而終﹐唐室三三百年間﹐又得一李陽冰﹐篆迹殊絕﹐自謂倉頡後身﹐觀其字﹐眞不愧古作者。五代時南唐僞主李煜割據江左﹐輕如鴻毛﹐有一徐鉉﹐篆畫髙古﹐人亦爲之攺觀﹐信此學之﹐在世其存亡﹐與人爲輕重也﹐至於今益端獻王及章友直皆以篆學得名﹐傑然成一家法令﹐得其自唐以來七人﹐隸之於左﹐曾非濫竽以進者﹐若羅英之徒﹐爲種種形似﹐遠取名以流世﹐如所謂仙人務光偃薤之篆﹐是皆不經之語﹐學者羞之﹐故不錄。——宣和書譜

大篆

按﹕大篆者﹐周宣王太史籀所作也﹐或曰柱下史始變古文或同或異謂之篆。篆者﹐傳也﹐傳其物理﹐施之無窮﹐甄丰定六書。三曰篆書八體書法﹐一曰大篆﹐又漢藝文志史籀十五篇﹐以史官制之﹐用以教授﹐謂之史公﹐凡九十字﹐秦趙髙善篆﹐教始皇少子胡亥書。又漢文帝主遵嚴延年並工史書是也。秦楚書惟易與史篇得全呂氏春秋云﹐倉頡造大篆﹐非也﹐若倉頡造大篆﹐則置古文何地。所謂籀篆﹐蓋其子孫是也﹐史籀卽大篆祖也。

籀文

按﹕籀文者﹐周太史籀所作也。與古文大篆小異﹐後人以名稱書謂之籀文。《七略》曰﹕史籀者﹐周時史官教學童之書也﹐與孔氏壁中古文體異。甄酆定六書二曰﹕奇字是也。其迹有石鼓文存也﹐蓋諷宣王畋獵之所作﹐今則陳倉李斯小篆兼采其意﹐史籀卽籀文之祖也。

小篆

按﹕小篆者﹐泰始皇丞相李斯所作也。增損大篆籀文異同﹐謂之小篆﹐亦曰秦篆。始皇二十年﹐始並六國。斯時爲廷尉﹐如奏罷不合秦文者﹐於是天下行之﹐畫如鐵石﹐字皆飛動﹐作楷隸之祖﹐爲不易之法﹐其銘題鐘鼎及作符印﹐至今用焉。則離之六二﹐卽離遠吉得中道也。斯𨿽艸創﹐遂造其極矣。李斯卽小篆之祖也。——以上皆懷瓘《書斷》

三十五舉之十六

一舉曰﹐科斗爲字之祖﹐象蝦﹝虫﹢麻﹞子形也。今人不知﹐乃巧畫形狀﹐失本意矣。上古無筆墨﹐以竹挺點漆書竹上﹐竹硬漆膩﹐畫不能行﹐故頭粗尾細﹐似其形耳。古謂筆爲聿﹐倉頡書從手持半竹臥畫爲聿。聿﹐秦謂之不律也。

二舉曰﹐今之文章卽古之直言﹐今之篆書﹐卽古人平常書﹐歷代更變﹐遂見其異耳。不知上古初有筆不過竹上束毛便於寫畫﹐故篆字肥瘦均一﹐轉折無稜角也。後人以眞艸行或瘦或肥﹐以爲美茂﹐若筆無心不可成體﹐今人以尖筆作篆﹐難於爲古文﹐若初學未能用時﹐略於燈上燒過﹐庶幾便手。

三舉曰﹐學篆字必須博古﹐能識古器﹐則能辧識古字神气惇朴﹐可以助人﹐人不可不知古字﹐象形指事會意等未變之筆﹐皆有妙處﹐於文始有味矣。前賢論篆之气象如此。

四舉曰﹐凡習篆﹐《說文》爲根本﹐能通《說文》﹐則寫不差﹐又當與通釋兼看。

五舉曰﹐字有古今不同﹐若檢《說文》﹐頗覺費力﹐當先熟於復古編﹐大槪得矣。

六舉曰﹐篆書多有字中包一﹑二畫﹐如日字﹑目字之類﹐若初一字內畫不分兩頭相粘後皆如之則爲燕尾一法﹐若或接或否﹐各自相異爲不守法度﹐不可如此﹐又圓點圓圈﹐小篆無此法﹐古文有之﹐口字作三角形﹐不可引用﹐學者愼勿以難寫處妄意增入。

七舉曰﹐篆法匾者﹐最好謂之嚼蠟。徐鉉謂非老手筆不能到石鼓文字也。

八舉曰﹐小篆一也﹐而各有筆法。李斯方圓廓落﹐陽冰圓活姿媚﹐徐鉉如隸無垂腳﹐字下如釵股稍大﹐鍇爲其兄﹐但字下如玉著較小耳。崔子玉多用隸法﹐似乎不精﹐然亦有漢意。李陽冰篆多非古法﹐效子玉可也﹐當知之。

九舉曰﹐寫成篇章文字只用小篆﹐二徐二李遂人所變﹐切不可寫詞曲。

十舉曰﹐小篆俗皆喜長﹐然不可太長﹐長則無法﹐但以方楷一字爲半爲度﹐一字爲正體﹐半字爲垂腳﹐豈不美哉。腳不可過長﹐有無可柰何者﹐當以止腳爲主﹐余略收短﹐如蟠腳可也﹐如生﹑日﹑之﹝篆﹞等字是也。

十一舉曰﹐凡寫碑匾﹐字畫宜肥宜方圓﹐碑額同此﹐但以小篆爲正﹐不可用雜體。

十二舉曰﹐以鼎篆古文﹐錯雜爲用﹐時無足迹爲上﹐但皆以小篆法寫﹐自然一法﹐此體易求﹐卻甚難記﹐不熟其法﹐未免爲識者笑。

十三舉曰﹐凡「口」﹝音圍﹞圈中字﹐不可塡滿﹐但如斗井﹐著一字任其下空﹐可放垂筆﹐方不覺大﹐圈比諸字亦須略收﹐「口」不可圓亦不可方﹐若日目等字須更放小﹐若印文中匾口井口字及字上卻須略寬﹐使「口」中見空稍多﹐字始渾厚﹐漢印皆如此。

十四舉曰﹐寫篆把筆只須單鉤﹐卻伸中指在下夾櫬方圓平直無有不可意矣﹐學時當虛手心伸中指並二指於幾上﹐空畫如此不拗﹐方可操筆﹐此說最要緊舉者﹐審之其益甚矣。

十五舉曰﹐凡篆大字﹐當虛腕懸筆﹐手腕著紙﹐便字不活。相傳有人不能用筆﹐用棕櫚條及紙簡等物﹐皆俗夫所爲。士大夫不可用此。

十六舉曰﹐漢篆多變古法。許氏作《說文》救其失也﹝以上皆元吾丘衍學古匾﹞

篆書

昔周宣王時﹐史籀始著大篆十五篇﹐或與古同﹐或與古異﹐此謂之籀書者也。及平王東遷﹐諸侯立政﹐家殊國異﹐而文字乖形。秦始皇帝初兼天下﹐丞相斯乃損益之奏罷不合秦文者﹐斯作倉頡篇﹐中車府令趙髙作援歷篇﹐太史令胡母敬作博學篇﹐皆取史籀大篆﹐或頗省攺所謂小篆者。或曰下杜程邈爲衙吏﹐得罪始皇﹐幽系云陽十年﹐從獄中作大篆﹐少者增益﹐多者損減﹐方者使圓﹐圓者使方﹐奏之始皇﹐始皇善之﹐出爲禦史﹐定書曰邈﹐所定乃隸字也。自秦壞﹐古文有八體﹐一曰大篆﹐二曰小篆﹐三曰符刻﹐四曰虫書﹐五曰摹印﹐六曰署書﹐七曰殳書﹐八曰隸書。王莽時﹐使司空甄丰校文字﹐攺定古文﹐復有六書﹕一曰古文﹐孔氏壁中書也﹐二日奇字﹐卽古文而異者也﹐三曰篆書﹐秦篆書也﹐四曰佐書﹐卽隸書也﹐五曰繆篆﹐所以摹印也﹐六曰書﹐所以書幡信也。及漢祭酒許愼撰《說文》﹐用篆書爲正﹐以爲體例﹐最新可得而論也。秦時李斯號爲工篆﹐泰山及銅人銘皆斯書。漢建初中﹐扶風曹喜﹐少異於斯﹐而亦稱善﹐鄲邯淳師焉﹐略容其妙﹐韋涎師淳而不及也。太和中誕爲武都太守﹐以能書畱補侍中﹐魏氏寶器銘題﹐皆誕書也。漢末又有蔡邕爲左中郎將﹐善書﹐采斯喜之法﹐爲古今雜形﹐然精密閒雅﹐不如淳也。——晉衛恆《四體書勢》

漢唐傳授筆法之人名﹐蔡邕受筆法於神人﹐而傳之崔瑗及女文姬﹐文姬傳之鍾繇﹐鍾繇傳之衛夫人﹐夫人傳之王羲之﹐羲之傳之獻之﹐獻之傳之外甥羊欣﹐羊欣傳之王僧虔﹐僧虔傳之簫子云﹐子云傳之僧智永﹐智永傳之虞世南﹐世南傳之歐陽詢﹐詢傳之陸柬之﹐柬之傳之侄彥遠﹐彥遠傳之張旭﹐旭傳之李陽冰﹐陽冰傳之徐浩﹑顏眞卿鄔舫章﹑韋阮崔邈凡二十有二人﹐文傳終於此矣。

蔡邕九勢

夫書肇於自然﹐自然旣立﹐陰陽生焉﹔陰陽旣生﹐形勢出矣。藏頭護尾﹐力在字中﹐下筆用力﹐肌膚之麗。故曰﹕勢來不可止﹐勢去不可遏﹐惟筆軟則奇怪生焉。

凡落筆結宇﹐上皆覆下﹐下以承上﹐使其形勢遞相映帶﹐無使勢背。

轉筆﹐宜左右回顧﹐無使節目孤露。

藏鋒﹐點畫出入之迹﹐欲左先右﹐至回左亦爾。

藏頭﹐圓筆屬紙﹐令筆心常在點畫中行。

護尾﹐畫點勢盡﹐力收之。

疾勢﹐出於啄磔之中﹐又在豎筆緊趯之內。

掠筆﹐在於趲鋒峻趯用之。

澀勢﹐在於緊駃戰行之法。

橫鱗﹐豎勒之規。

臨帖法

唐人從事法書﹐其法書有四種﹐曰臨曰摹曰向榻曰硬黃。臨者﹐置紙法書之旁﹐睥睨纖濃點畫而如之﹔摹者﹐籠紙法書之上映照﹐而筆取之﹔向榻者﹐坐黑暗室中﹐穴牖如蓋大﹐懸紙與法書映而取之﹐欲其透視畢見以法書﹐故嫌色沈暗﹐非此不澈也﹔硬黃者﹐嫌紙性終帶暗澀﹐置之熱熨斗上﹐以黃蠟塗勻﹐紙𨿽稍硬﹐而瑩澈透明﹐如世所謂魚枕明角之類﹐以蒙物無不纖亳畢現者﹐大都施之魏晉﹐鍾索右軍諸迹以其年久本暗﹐有所宗師﹐故極意取之也。臨書如雙鵠並翔﹐各極其致﹐不必爲步驟之拘﹐非與書有深悟者不能也。以故﹐屬之虞褚以下之者﹐則趙棋馮承素輩已耳。——李日華紫桃軒又綴

唐人書評

曹操書如金花細落徧地玲瓏﹐荊玉分輝﹐瑤碧璀璨。——陳思書苑菁華

山谷論帖法

書﹐孔明對元謙語﹐章艸法甚妙﹐不知與王中令書先後﹐要皆爲妙墨﹐蓋融會張芝﹑索靖多家骨肉﹐丰殺略相宜爾。觀史孝山﹑出師頌數頁﹐頗得艸法。蓋陶冶艸法﹐悉自小篆中來﹐索靖筆短意長﹐誠不可及﹐長沙古帖中有急就數十字﹐劣於此帖。今作字大槪筆多而意不足。大令艸法﹐殊近伯英淳古。伯英書小紙﹐意气極類章艸﹐精神照人﹐此翰墨妙絕精品也。

十七帖者﹐必多臨本﹐永禪師及虞世南褚庭誨臨寫皆不甚遠﹐故世有數本﹐皆不同。此帖全是庭誨筆意﹐如楊雄蜀都以下﹐似拙工寫眞﹐但神癡耳。

今世學蘭亭者﹐不師其筆意﹐便作行勢﹐正如美西子棒心而不自悟﹐其醜也。予嘗觀漢時石刻篆隸﹐頗得楷法﹐後生若以予說﹐學蘭亭當得之。

