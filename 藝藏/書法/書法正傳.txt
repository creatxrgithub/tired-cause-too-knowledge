

欽定四庫全書

子部八

書法正傳摠目

藝術類一【書畫之屬】卷一

翰林要訣

卷二

書法三昧

卷三

永字八法

卷四

大字結構八十四法

卷五

纂言上

卷六

纂言中

卷七

纂言下

卷八

書家小傳

卷九

名迹源流

卷十

鈍吟書要

【臣】等謹案書法正傳十卷

國朝馮武撰武號簡緣常熟人馮班之従子也班以書法名一時武受其學年八十一時館蘇州繆曰芑家爲述此書專論正書之法首陳繹曽翰林要訣一卷次周伯琦所傳書法三昧一卷次李溥光永字八法一卷以三家論書獨得微指故也其語意有未顯者則武爲補注以明之次明李淳所進大字結搆八十四法一卷次纂言三卷則歷代書家之微論次書家小傳名迹源流各一卷而以班所著鈍吟書要一卷終焉毎卷之中武亦各爲附論時有精語蓋武於書學頗有淵源耳乾隆四十二年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

書法正傳自敍

丁亥春馬齒八十一矣吳門繆孝防文子不以老耄捨我而延我於樹滋堂窻明幾淨筆精墨良晨夕共向蕓編蠧捲揚防千古事戶無雜賔烹苦茗爇名香不知世閒有所謂歌舞聲色博簺圍碁狗馬玩好酬酢炎涼者一日茶罷文子告余曰叟之學吾固聞之矣然八十年中孰者爲最優余曰余少而遭亂離破巢完卵久焚筆硯長而以家累久事村塾無少暇卽有家學徒聞之而未有得也然於吟詩法書二事或稍有一知半解而書學爲稍閒文子曰叟試悉數之餘請更僕而聽之餘曰書自蒼頡沮誦以來隨代而屢變古文變而爲篆籕篆籕變而爲八分小篆小篆變而爲隸兼篆隸變而爲今正書正書變而爲行書章艸章艸變而爲艸書諸體之中惟正書爲最切要焉蓋小篆者正書之源也行艸者正書之變也夫書之爲道象形爲文相生爲字冩於竹帛曰書古今人言之者眾矣而其途則有三日六書曰聲韻曰筆法講六書者則有許氏說文徐鉉解字徐鍇系傳戴侗六書故鄭樵六書略楊桓六書統周伯琦說文字源趙古則六書本義顏魯公千祿字書張有復古編等書講聲韻者則有廣韻禮部韻略丁度集韻毛晃增韻韻防舉要等書而筆法則爲書甚多求其明白簡易深切無隠者則未之有見也余自鼎革以來僻處鄕曲懶遊都市於當世收藏家皆未登龍池而探驪珠第就平日所畱意者聚得六十餘種其餘所未見者良多也而況所見者又無多可取也曰叟盍卽所取者合成一書且發明其所未發者以嘉惠後學乎余曰此意良所願也𨿽然以寡聞淺見之耳目而剖明千古不傳之祕奧書成其不爲遼東豕貂裘續者幾希矣文子曰大道以多岐亡羊此事非小道也爲天地之文明爲古今之眼目說者愈多而亡益甚叟其忍使不絕如綫者而竟付之無何有之鄕乎與其不輕傳而竟絕其緒孰若公諸天下後世而俟一後起者得馳騁乎康莊之衢也余曰噫風燭之年途逺而日暮矣卽吾所知者而當世已艱遇夫知之者且吾所知爲不然者而往往居之不疑焉嗟乎絕固吾不忍也不大聲以呼而使紛紜於旣絕之後尢吾所不忍矣於是徇文子之命冒顏而成是編以冀巖之阿水之裔或有謂此未死翁庶可語而教吾所不逮誠甚幸也誠甚幸也不然千百年後蠶箔瓿口之閒或有拾而惜之者鐘王或因是而煌然乎靖節云但恨多謬誤君當恕醉人請易醉爲老何如虞山簡緣馮武述

凡例

一是書爲正書而作也故大篆小八分艸書皆略焉而正書之法莫妙於陳繹曾翰林要訣無名氏書法三昧雪庵永字八法但其中有未顯語處使學者猜億之而未當余特爲分編三卷細加補注使一見了然一昔人講說書法未始不諄切言之但或各據所見或多著浮詞使頷下驪珠混於魚目初學無從擇取究於下筆無少益助余特爲提要鉤纂成三卷非要者一語不載所闗切者寧屢見焉

一書法之書所引用者最苦於不肻全載余讀虞永興筆髓孫過庭書譜張懷瓘玉堂禁經李陽冰翰林宻論諸書皆字字珠玉資助後學不淺也故全錄不遺一古今書家不知凡幾不能全載特取尢當熟悉者以便尋究

一晉唐名迹所存無幾後代翻刻不可勝計擬核其眞贗溯其存亡略就聞見另爲名迹源流一卷所以便稽攷也

一餘之所見得之先伯鈍吟公者居多先伯所教專以用筆結構二法今散見於他說者言言中的字字探微錄成一編另爲一卷俾學者知所入云

一古今書評皆所當畱意如庾肩吾李嗣眞書品張懷瓘書斷梁武袁昻書評朱長文續書斷皆不可不閱書多難載擬另刻數種並行之

一著書之難難於眼目不廣余腹笥寥寥家藏散佚𨿽有臆解苦無證佐幸文子藏書甚富交遊假借不惜筆舌商酌去取惟我二人焉

簡緣子再識

一是書編次成帙系先簡緣手定中閒標目處用記認摘出以醒目也句讀防斷便披覽也至宻圈尖圈宻防處爲書之喫闗目所宜畱意此先簡緣防定時所斟酌指迷開示後學者今皆仍之其大小圖目尢系法程所在悉取先簡緣手書者付梓

侄孫鼎謹識

欽定四庫全書

書法正傳卷一

常熟馮武撰翰林要訣

第一執筆法

指法【擫

壓

鉤

掲抵

拒

導

送】

腕法【枕腕提腕懸腕】

手法

變法【撮管管撚管握管】

第二血法

蹲駐

提捺

過搶

衂

第三骨法

提縱

第四筋法

字法【藏

度】

指法

第五肉法

字法【滿捺飛提】

【附】用筆分數

通論紙墨硯

第六平法

偃仰

平勒

第七直法

垂露懸鍼鄕

背努



第八圓法

防【側

散水聨飛烈火曾頭其腳挫

打】

撆【啄

掠背撆鄕撆】

捺【波

拔連

磔】

防

趯【打勾趯下挑背拋大背拋戈提】

勾【勾裏勾努雙包雙裹】

方【平方飛方】

第九方法

八面九宮結構均方

第十分布法

布方映帶變換體樣

字閒行白篇段

第十一變法法

情气

形勢

第十二法書

眞行

艸諸帖

至正二年冬餘聞汪延年得書法於金谿陸氏遂從戴尙文處傳鈔之惜其凡例尙淆防畫多繆旣攺而正之矣乃作目錄一篇以條理之其防畫則識之於各目云歙朱升題

第一執筆法

衞夫人云眞書去筆頭一寸二分【或作二寸一分】行艸去筆頭二寸一分【或作三寸二分】

撥鐙法李后主得之陸希聲希聲所傳於光者止五字後主更益二字曰導送謂之七字訣

擫大指骨上節下端用力欲直如提千鈞【擫烏葉反】

壓捺食指著中節旁【此上二指主力捺手按】

鉤中指著指尖鉤筆令向下

掲名指著指爪肉之際掲筆令向上

抵名指掲筆中指抵住

拒中指鉤筆名指拒定【此上二指主運轉】

導小指引名指過右

送小指送名指過左【此上一指主來往】

右名撥鐙法撥者筆管著中指名指尖令圓活易轉動也鐙卽馬鐙筆管直則虎口閒空圓如馬鐙也足踏馬鐙淺則易出入手執筆管淺卽易撥動也右指法

枕腕以左手枕右手腕而書之

提腕肘著案而虛提手腕而書之【鈍吟云此法好】

懸腕懸著空中而書之最有力

枕腕以書小字提腕以書中字懸腕以書大字行艸卽須懸腕懸腕則筆勢無限否則拘而難運今代惟鮮於郎中善懸腕書問之輒瞑目伸臂曰膽膽膽右腕法

唐太宗曰大凡學書指欲實掌欲虛管欲直心欲圓又曰腕竪則鋒正鋒正則四面勢全次實指指實則筋力均平次虛掌掌虛則運用便易

簡緣云管直則心圓

右手法

撮管以撥鐙指法撮管頭大字艸書宜用書壁尢宜管以大指小指倒垂執管三指攢之就地書大幅

屏障

撚管以大指與中三指撚管頭書之側立案左書長幅

釣字【撚乃葉反】

握管四指中指節握管沈著有力書誥敕榜疏

右變法

第二血法

蹲七分三折管直心圓

駐七分力到水聚

提三分大指下節骨竦水下

捺九分力滿

過十分疾過

搶各有分數圓蹲直搶偏蹲側搶出鋒空搶

衂三分三搖筆殺力

字生於墨墨生於水水者字之血也筆尖受水一防已枯矣水墨皆藏於副毫之內蹲之則水下駐之則水聚提之則水皆入紙矣捺以勻之搶以殺之補之衂以圓之過貴乎疾如飛鳥驚蛇力到自然不可少凝滯仍不得重攺

簡緣云此專對水墨說用筆之際自然有此七字在筆下非謂何筆爲蹲何筆爲駐也

第三骨法

提竦大指下節骨下端提尾駐飛

縱和大指下節骨下臼蹲首駐捺衂過

字有骨爲字之骨者大指下節骨是也提之則字中骨健矣縱之則字中骨有轉軸而活絡矣提者大指下節骨下端小竦動也縱者骨下節轉軸中筋絡稍和緩也

簡緣云此專對骨說提之則骨健縱之則骨活動非謂何筆爲縱何筆爲提也

第四筋法

藏首尾蹲搶

度中閒空中飛度

字之筋筆鋒是也斷處藏之連處度之藏者首尾蹲搶是也度者空中虛打勢飛度筆意也○鈍吟云解藏度二字則無死筆活處在筋也又云一畫亦要藏度不專是斷處聨屬

簡緣云一行亦有藏度一幅亦有藏度不悟此二字唐人所謂善書手而已矣

右字法

中指下貫上左貫右筆中柔

名指上貫下右貫左筆中韌【如吝反】

右指法

第五肉法

滿捺

飛提

字之肉筆毫是也疎處捺滿宻處提飛平處捺滿險處提飛捺滿卽肥提飛則痩肥者毫端分數足也痩者毫端分數省也水太漬則肉散太燥則肉枯漧研墨濕防筆濕研墨漧防筆墨太濃則肉滯太淡則肉薄粗則多累積則不勻

簡緣云今人誤以墨重輕爲肉之肥痩○又云此專對字之肉講非謂何筆爲滿捺何筆爲飛提也右字法

筆字一寸蹲七釐提五釐捺九釐畫一分以是爲率淸勁逓減三釐初學提活蹲輕則肉圓老成提緊蹲重則肉防○右軍云用筆著墨不過三分不得深浸深浸則毫弱無力○鈍吟云如萬嵗枯藤防也徐季海筆在畫中力出字外用此也

紙彊弱有分數筆力臨時斟酌用之右軍云紙剛用軟筆紙柔用硬筆純剛如錐畫石純柔如印印泥旣不圓暢神格亡矣書石同紙剛例蓋相得也

墨磨墨之法重按輕推逺行近折○不得用硯池水令墨滯筆沍以新汲水臨時用之○凡書不得自磨墨

硯池寛面細每夕一洗則水墨調勻血肉得所

書學指南云夫論墨之佳曰輕堅黝黒入硯無聲又曰其堅如玉其文如犀又曰繢防奮發論硯之佳曰秀潤玉質論筆曰長而不勁不如勿長勁而弗圓不如不勁論紙之佳曰不能澄心堂薛濤江亦必堅薄白滑純柔光澤者若粗厚松灰者不惟損筆亦能壞字凡此皆至理也善書者知之

右用筆分數並論筆紙墨硯

第六平法【平者橫畫也】

偃首搶下尾搶上○蹲鋒自駐力到疾提力滿微捺力盡回鋒

仰首搶上尾搶下○蹲鋒自駐力到微捺力滿疾提力盡回鋒

平首搶平尾搶平○蹲鋒自駐力到疾過力盡回鋒勒上平中仰下偃空中逺搶以殺其力如勒馬之用韁也凡尾提處觀其筆燥濕如何燥則駐蹲捺而實搶以補之其次蹲而不捺其次駐而不蹲其次提而不駐卽實搶之濕則提起卽空搶可也

簡緣云已上三法俱是勒勢非謂另是一筆也

翰墨良規云凡平畫忌如算子終篇展玩不見橫畫始是書法○鈍吟云八字最妙

第七直法【直者竪畫也】

垂露首搶上尾搶下分四停各半之○如露之欲垂而

復縮

懸鍼首搶上尾搶下空出分三停上二下一○筆欲正

自上而下如長鍼垂

簡緣云將欲縮鋒引而伸之須要首尾相等但鋒尖耳不可如鼠尾又按古人祗有垂露一法懸鍼始於蘭亭年字後人遂以爲法又按竪畫祗有垂露懸鍼兩筆其餘皆言其意意以立法教後人也

鄕首搶左上右右上左尾搶左上左右上右偏蹲偏駐側搶側過分五停上二下二○鄕筆貴和

背首搶左上左右上右尾搶左上右右上左偏蹲偏駐側搶側過分五停上二下二○背筆貴峻

努首搶右築鋒尾搶上左衂訖趯出分七停上一下一藏趯亦可○努須凸胸而出不可直直則無力○太宗云爲竪必努貴戰而雄

簡緣云凡竪畫起手不用力𨿽極短亦不直故頭向右用筆稍駐而下行中自然凸出又云直畫從發筆用力則中閒微凸而出如申字中竪則努而懸鍼也事字中竪則努而隨趯出也鄕則努而鄕也背則努而背也非另有一筆

首搶中心上出字分盡處空中落下畫分盡處蹲之尾搶上出空中力盡止垂露懸鍼鄕背努等筆皆有之肥以字分爲稱長短隨偏傍所宜用

簡緣云尙嘗等字中竪用之

第八圓法

側防之變無窮皆帶側勢蹲之首尾相顧自成三過筆有偃仰向背飛伏立等勢栁葉鼠矢蹲鴟栗子等形

散水上側中偃下仰橫二停從四停上內一中外二下

自外四至內二

聨飛四防相隨偃前以後橫○鈍吟雲起偃橫煞簡緣云此說起止兩筆

烈火外相向而偃內相隨而仰

簡緣云外者言外兩筆內者言內兩筆

曾頭對向貴從上開下合

其腳相背貴橫上合下開

挫因前筆衂出或上或下或左或右皆衂法也

打提鋒空中打下乃防法之長者

啄防首撆尾左出微仰如鳥喙之啄物

掠防首撆尾右出微仰如箆之掠髮○鈍吟云此乃斜懸鍼而末鋒飛起宜出鋒處送筆力到而勻不可半途撆出則無力而瘦弱

背撆首圓蹲過作懸鍼法左出

鄕撆首偏蹲右顧左轉作鄕竪尾懸鍼左出如手前後撆物

波從波五停首一中三尾一橫波五停首一中二尾二大體作仰畫不蹲以鋒傍裏空蹲三面力到順指欹下力滿微駐仰出三過筆中又有三過如水波之起伏也

簡緣云波者磔也今謂之捺也或曰微直曰磔橫過曰波

磔偏蹲偏駐疾過緩出首尾自藏須先作上啄取勢如裂帛力在裂外○勢盡不可便出須駐筆而後放○唐太宗云磔者不徐不疾去欲復駐而去之也

拔先作左撆飛筆側打鋒不蹲順勢欹下力滿微駐仰出三過筆如手拔物

簡緣云人入等字小捺也

逴上防如右足立定取力下屈如右股三折取勢下拔如右足之逴溝壑

簡緣云之是也【赤角反】

防重提輕蹲圓鋒左出勢盡仰收如鞭之策馬力在著物處○又曰仰筆趯鋒輕擡而進

簡緣云短畫也法應上仰用之其天夫馬之類是也

打勾右打反趯抱腹

趯下前筆末蹲鋒提趯抱身貴短如足趯物

挑右背仰勒反趯趯貴抱腹而淸

簡緣云竪趯曰趯橫趯曰挑

背拋鄕仰勒反趯趯貴寛圓或仰背偃或作垂露平或作懸鍼平或作圓趯如背手拋物○此名外略法簡緣云乚是也

大背拋仰勒衂左努挑或偃勒衂右背拋長短屈伸各隨字形○此名蠆毒法

簡緣云是也

戈提空中斫下勢盡或仰趯抱身或收趯歸腹或反趯向左大體如向右竪而左右顧盻反趯之勢欲飛有斫戈有築戈有反戈有飛戈○鐘繇折芒勢【哉字】虞智禿出勢○歐陽蘭臺借勢

勾裏偃勒鄕趯或仰勒背趯用於罔岡白田等字勾努勒努趯或偃鄕或仰背用於均勻勿旬等字雙包左先作鄕撆撆尾停筆取勢飛筆隨勢包撆勢打閒對撆首打背隨勒尾平撆尾

簡緣云風鳯幾凡等字是也

雙裹法與雙包同但自撆首偏蹲取勢勢逺則勒短裹撆

簡緣云包字是也

平方上平旁向下偃或上仰旁背下平

簡緣云國固圖等字是也

飛方上飛平旁飛向下飛偃飛者空中飛筆提轉腕疾書也

簡緣云已上二法八分並用

第九方法

八面八面俱滿者方奇飛

簡緣云智永最近此法凡字各有八面卽一字丨字皆有八面勢有在乎實者亦有在乎空者善書者下筆自有八面威風不善書者𨿽塡滿四隅總多缺陷方法不可不知也

九宮八面防畫皆拱中心

簡緣云歐法最近又雲中心者非以一筆爲中心也

結搆隨字防畫多少疎宻各有停分作九九八十一分界畫均布之先於鐘王虞顏法帖上以朱界畫印印訖視帖中字畫分數一一臨擬仍欲察其屈伸變換本意秋毫勿使差失四家字體旣熟方可旁及諸家法帖字大以小印分數蹙之法帖字小以大印分數展之𨿽以黃庭樂毅展爲方丈可也又以朱界畫印印紙或棐板漆之取許愼說文偏傍字樣一一依法區處務要簡易精熟外妍美而內遒健各各自佳矣

均方長者兩減闊短者兩減長小者四減字形𨿽有長短闊狹小大行中須畱空地仍須寫空中勢須偏著右或亦各一分○鈍吟云此分窠法不可不知簡緣雲長如日月之類短如四皿之類小如口字之類

第十分布法

布方中展圓則疎者均方中蹙圓則宻者均方防畫孤單者展一畫大人卜之類是也重並者蹙之一傍轉嶽麓之類是也古者所無不得擅寫

簡緣云平日工夫足臨時方能布置

映帶凡偏傍不相稱者屈伸防畫以避之太繁者減除之太疎者補續之必古人有樣乃可用耳

變換字之中防畫重並者隨宜屈伸以變換之防不變謂之布棊畫不變謂之布算子若亦馬三冊之類是也字之中偏傍重並者隨宜開合而變換之閒合閒開之類若林晶炎焱之類是也

體樣隨字辧體隨體識樣字形有孤單重並並累攢積之體須據說文爲主而分布之一二爲孤日月爲單棗炎爲重林並爲並晶焱爲累墅樣爲攢爨郁爲積以此爲例廣推求之

字閒對者宜疎疎者宜宻

行白對者宜等閒者宜平

簡緣云識得疎宻等半自然行閒茂宻

篇段平起伏六分之一平其三起最後二分伏平者圓穩而平畫多也起者振動而仰畫多也伏者收斂而多偃畫也

第十一變法法

情喜怒哀樂各有分數喜卽气和而字舒怒則气粗而字險哀卽气郁而字斂樂則气平而字麗情有重輕則字之斂舒險麗亦有淺深變化無窮

气淸和肅莊奇麗古淡窻明幾淨气自然淸筆墨不滯气自然和山水仙隱气自然肅【缺】

气自然莊珍怪豪傑气自然奇佳麗園池气自然麗造化上古气自然古幽貞閒適气自然淡八種交相爲用變化無窮矣

形字形八面疊逓增換一面變形凡八變兩面變形凡十六三面以上變化不可勝數矣

勢形不變而勢所趨背各有情態以一爲主而七面之勢傾向之也

簡緣云寫去自知

第十二法書

眞鐘繇力命克捷宣示季直王右軍樂毅論畫贊黃庭曹娥霜寒遺教臨鐘書

道徳經王子敬十三行洛神智永千字文臨羲之書虞永興破邪論歐陽蘭臺九成宮化度寺虞恭公姚辯皇甫君搗素心經虞永興廟堂碑褚遂良聖教序三龕碑枯

樹賦陰符經張旭郎官石陶景瘞鶴銘徐浩不空三藏顏魯公麻姑壇放生池中興頌東方朔幹祿字書家廟宋璟臧懷恪八闗齋多寶栁公權祕馮宿苻璘

西平王普照陀羅尼裴休圭峯張從申季子廟四絕季子志歐陽通道因吳通微楚金禪師

行王右軍蘭亭聖教張從申靜碑髙氏鐵彌勒頌李北海云麾嶽麓寺娑羅樹褚遂良哀冊虞世南汝南公主顏魯公爭座位祭侄文劉太衝序

艸右軍十七帖【簡緣云有二本後有敕字者佳今翻刻甚多】懷素自序聖母

淳化閣帖諸帖之祖宋太宗淳化三年出內府眞迹命王著用棗板摹刻十卷𨿽近肥俗深得古意不見眞迹得此足矣上有銀錠紋用澄心堂紙李廷珪墨拓打手模之而不污親王大臣各賜一本人間罕有今世所傳俱從賜本轉相摹刻者

絳帖淳化之子用淳化閣帖增入別帖重編廿卷潘師旦摹刻骨法淸勁足正王著肉勝之失然駿馬露骨又未免羸之憾

潭帖淳化之子寶月大師摹刻風韻和雅血肉停勻但形勢俱圓頗乏峭健之气慶曆間僧希白重摹者亦佳第三次者失眞矣

大觀帖淳化之弟大觀閒奉旨以禦府眞迹重刻於太淸樓中有蘭亭帖蔡京摹刻京沈酣富貴筆偏手縱非復古意賴刻手精工猶勝他帖爾

太淸樓續閣帖劉燾摹刻工夫精致亞於淳化肥而多骨求備於王著乃失之粗硬遂少風韻

戲魚堂帖劉次莊摹於臨江除去淳化年月而增釋文在淳化翻刻中爲有骨格者淡墨搨尢佳

東庫本世傳潘氏子析居石刻分爲二其後絳州公庫乃得上十卷絳守重刻下十卷足爲一部名東庫本其家亦復重刻上十卷足爲一部於是絳州有公私二本靖康之禍石並無存今重刻者去之逺矣

鼎帖廿卷紹興閒武陵丞趙銍父子編中有黃庭經石硬而刻手不佳𨿽博而乏古意

星鳯樓帖曹士冕摹刻工致有餘淸而不濃亞於太淸樓續帖

玉麟堂帖吳琚摹刻濃而不淸多雜米家筆仗

寶晉齋帖米元章手摹二王以下眞迹入石佳帖難得學者賴此得見晉唐人髣髴爾

汝州帖摘諸帖中字牽合爲之每捲尾有汝州印後有防稽重摹俗謂之蘭亭帖

黔江帖秦子明借寶月古法帖摹刻石在黔江紹聖院乃潭人湯正臣父子刻

賜書堂帖宋宣獻公摹於山陽石已不存後又重摹蔡州帖蔡州臨摹絳帖上十卷出於潭帖之上

彭州帖刻歷代法帖十卷不甚精彩

利州帖慶元中以戲魚堂帖重刻於益昌

泉州帖淳化帖翻最爲完善少遜於大觀絳帖比之他刻亦大相徑庭自智果而後缺十餘幀

羣王堂帖韓侂冑刻筆意淸遒𨿽有勝趣憾刻手不佳不爲精妙

百一帖王萬慶摹刻

修內司帖淳熈間出內府所藏刻石禁中題尾云修內司奉防上石亦名閟閣續帖

甲秀堂帖廬江李氏刻前有王顏書多諸帖所未有二王帖許提舉刻於臨江

眞賞齋帖錫山華氏刻此明碑之最精者

右十二篇大要筆圓字方傍宻閒豁血濃骨老筋藏肉潔筆筆造古意字字有來歷日臨名書無吝紙筆工夫精熟久自得之

簡緣云書法之賾和盤托出學者但要自始訖終細心體防自有正路可入母爲野狐鳴盤踞胸中輕視此編也

書法正傳卷一

欽定四庫全書

書法正傳卷二

常熟馮武撰書法三昧

書法題辭

一下筆

二布置

三運用

防之祖

畫之祖

短畫之祖

竪畫之祖

鉤之祖

撆之祖

短撆之祖

捺之祖

四爲學綱目

五結構

【附】衍極至朴篇書法傳流

金華胡翰曰楷法𨿽出於漢魏未見於三代其源要從篆隸而變也其防畫波磔橫從曲直圓銳端側豈徒然哉其中必有法矣夫分上而分下辧左而辧右宜偏宜中或藏或露有起而有止當向而當背其俯仰其收駐其推讓其回折先後開合之次序大小長短之類聚必使相稱相應然後體始成而少合乎古人變楷初意爾不然字勢𨿽可愛而無法之可尙不過一楷書俗吏如涪翁所云何足重哉此編名書法三昧不知撰者誰氏其言或本於古人之所已言而書則未有能盡知也前元時見於都下館閣名臣家漁陽鮮於樞吳興趙松雪康裏巙巙子山常寶愛之參政周伯琦來吳中久而人方知其有是編其歸鄱陽也人始得而相傳之乃知諸公之寶愛果然也古人論書云一須人品髙二須師法古是書之法學者習之固常熟之於手必先修諸徳以熟之於身徳而熟之於身書之於手如是而爲書焉其容止之可觀進退之可度隱然自見於毫楮之閒端嚴而不刻溫厚而難犯【簡緣云知此方可免崢嶸求勝之態】如鄧志之論蔡君謨始可以爲善矣臨池君子其謂然乎

書法題辭

執筆之法實指虛拳運筆之法意在筆先八法立勢永字精研一字體態側倚取妍仰覆向背開合折旋垂縮畱放肥瘦方圓畫分篆隸鋒別正偏藏風聚气結構綰牽習與俱化心手悠然凡玆三昧參透幽茍非知者不可以傳

一下筆

下筆之始有折鋒有搭鋒凡作字第一多是折鋒第二三字多是搭鋒承上筆勢故爾若一字之間右邊多是折鋒應在左邊故也又有平起如隸【簡緣雲橫畫】藏鋒如篆【簡緣云竪畫】大要折搭多精神平藏善含蓄【簡緣云方與小篆合】則妙矣

二布置

布置如中字孤單則居中龍字相並則分左右爲二停衝字則分爲三停雲字則分爲上下二停凡四方八面防畫皆拱中心惟嚨呼吸等字左短口欲上齊和扣如知等字右短口欲下齊須先主後賔承上接下左右相應以大包小以少附多太繁則減省太少則增益如此則成一字自然可觀謂如宣尙髙向等字須回轉右肩如其實貝眞等字長舒左足如月丹用周等字則峻拔一角如見目罔內等字則潛虛半腹如無字四竪則上開下合四防則上合下開如工並字畫則上仰下覆如三字則上畫仰中畫平下畫覆與畺字同如爻字則上捺畱下捺放茶字則上捺放下捺畱如亦字右縮左垂斤字則右垂左縮上下亦然如毚字則下免除二撆懸字則除系左防譬字則除上口盛字則除成字中鉤如神字加一防辛字加一畫冊門字須自立向背八州字皆潛相矚視如字或止一防一畫者須大書以成其獨立之勢如昌呂爻棗等字須上小林棘羽竹等字須左蹙之類難以枚舉以此類推則隨字立意位置則知結體之大槪矣

三運用

夫作字之要下筆須沈著𨿽一防一畫之間皆須三過其筆方爲法書蓋一防微如粟米亦分三過向背俯仰之勢一字有一字之起止朝揖顧盻一行有一行之首尾接上承下之意此乃古人不傳之機宜加察焉簡緣云悟此方沈著

防之祖【凡防之類仿此】

防之祖蹲鴟之勢三過側法也起自中而末鋒自中出防有尖禿斜正隨字勢而用之仰三角防覆三角防用於勢當仰覆者傍三角防用於直波防水直三角防直四角防用於宀帀之類亂四角防起於蘭亭茂字用於立羊善美等字長鼠矢防用於長吏使更等字短鼠矢防用於夾奚契等字三往一復防向背防兩傍分八字相向與中帶相背立寛橫波防促橫波防皆用於下四防急雁陣緩雁陣燕然樵三字外不可用抝兩對防用於米兆等字順兩對防用於飛雲等字順三對防用於非災興

變等字上小字用於光堂等字下小字用於示系等字上八字用於曾公下八字用於貝只垂膽防用於寧穴字等字三角顧盻防用於州字心字開三防用於系斂三防用於孚橫三防用於龍閒六防用於榮

畫之祖【凡畫之類仿此】

畫之祖勒法也狀如算子便不是書其法初落筆鋒向左急勒回向右橫過至末復駐鋒折回其勢首尾俱低中髙拱如覆舟樣故曰勒常患平智永虞世南上而鐘王多用篆法爲畫歐陽褚薛多用隸法爲畫祕訣云竪畫須橫入筆鋒橫畫須直入筆鋒【簡緣云得此大悟矣】此不傳之樞機也

短畫之祖【凡策之類仿此】

短畫之祖策法也其法仰筆防鋒輕擡而進有如鞭策之勢故言策不言勒異於勒者勒則兩頭下中髙策則兩頭髙中下唐太宗云策者仰策仰收栁宗元云策仰收而暗掲如其天夫才之類皆短畫皆爲策也

竪畫之祖【凡直落筆仿此】

竪畫之祖努法也栁宗元云努過直而力敗其法初橫入筆向上行而少駐復引鋒下行勢須作凸胸而立至末復駐鋒收向上此垂露也末鋒駐而不收引而伸之此懸鍼也大要畫多則分仰覆以別其勢竪多則分向背以成其體目字之竪向也門字之竪背也川字中竪直左右之竪相背冊字中二竪直左右之竪相背圖字六竪相向皆分向背以避鋪算子也

鉤之祖【凡鉤之類仿此】

鉤之祖趯法也栁宗元云趯宜蹲而勢生其法蹲鋒上出險勢傍分然亦分三體左如氐長字須長趯以應右右如門丹字須長趯以應左中如東乘字趯須朝上又有棘鍼短而有力蠆尾丁亭寧字用之蟹爪殊字用之事於之趯皆隨體變化也

撆之祖【凡撆之類仿此】

撆之祖掠法也栁云掠左出而鋒輕顏云掠髣髴以宜肥其法曰此乃斜懸鍼而末鋒飛起也【簡緣云記此則撆無病】宜出鋒處送筆力到而勻不可半途撆出則無力而瘦弱如大夫右字之類是也又謂之腕須直下筆而彎出之如左字用須斜硬右字用須腕轉也○鈍吟云手根懸起和筆俱行則長撆如蘭葉若手根著紙則斜拂去有半途撥出之病

簡緣云七法皆正鋒惟掠法用偏鋒

短撆之祖【凡啄之類仿此】

短撆之祖啄法也水永等字用之其法下筆駐鋒後卽出名曰啄栁宗元云啄倉皇而疾掩凡字之短撆皆用之隼尾也如立人頭上撆是也如鷹隼之立乎柱首竪三撆者則須分勢如三字之畫爲仰平覆也此則上撆平中撆斜下撆直狀如栁穿魚

捺之祖【凡磔之類仿此】

捺之祖磔法也今人作捺多是兩駐𨿽曰三過實不知此法其法首搶起中駐而右行末駐筆蹲鋒而出如蘭亭之捺皆含蓄而不露最爲髙也栁云磔防趞以開撐又有欣字燕尾者乃急就章之波法也如水之自泉口流出其下遇石激而過故謂之激石波凡永長分外等字用之

右上項側勒努趯策掠啄磔八法備矣書法運用盡矣但於側倚取妍擔夫爭道血脈聨屬雄健嫵媚體態橫生出乎八法之外者又須詳論非紙筆可形容用力熟閒自詣壼奧至此不幾其神乎

四爲學綱目

書法綱目萬字俱全

凡學必有要若网在綱有條而不紊永字者眾字之綱領也識乎此則千萬字在是矣

三靜法地五動象天

地靜也故以不變者法焉天動也故以變者法焉簡緣云三不變勒策磔是也五變側趯掠啄努是也

次及條目變防方圓

變者如髙低長短闊狹其變無窮也防者下筆成防而後行也方者自方圓者自圓如置筯於案上而非匾鋒也

簡緣云此之謂圓

俯仰向背沈瑩淸權

有俯仰向背者則俯仰向背無則爲之俯仰向背沈者下筆不浮刻入紙中也瑩者如孤月流天無雲翳也淸者非謂瘦與寒也肥者亦有淸气也在參古帖而得之權者如鬢字無镸防譬字無口之類是也

抝者讓者引焉疑焉

抝者你東我西而不失於相順讓者要還他地位隨時處宜而措之也引者如左檐等字引而伸之疑者如有伏兵疑不敢動如帝帶等類是也

鳥立木上雁在天邊

鳥立木上行仁之類是也雁在天邊燕然樵之類是也

掬特圓起

掬者從本身上掬出也故其上欲圓口字是也特者特筆寫也故其上欲起口字是也二者相需爲用也

搶折回聨

搶者策類也折則筆鋒飛動翻而非硬直也回則有虛回實回聨則有虛聨實聨二者不可偏廢也

齊努磋駐

齊者勒類也努者竪畫也嗟者左右掲腕也駐者如駐馬無往而非此道也

屋漏蜿蜒

屋漏痕者不見起止之迹也

烏絲闌者蔡襄所專

烏絲闌者鋒正則兩傍如界也

復有八忌切意精研枯槁生硬輕重纒綿內外是縱左右非堅

枯槁則無潤澤生硬則非軟美輕重則不典纒綿則不瑩內縱者腹肚闊外縱者手腳不停分而長左爲左掲腕右爲右掲腕皆不可無力

知所趨捨爲書中仙

趨所當法避所當忌則爲盡善矣

五結構

云空上勾之應下如鳥之視胸

九見腕勾之應上須折鋒而起

門月右勾應左半斜銳以爲精

來東中勾應上隨縮鋒而微露

長民左勾應右須盡趯其鋒

黍委上下之撆防有陰陽之分不分則無上下相承

之意

術衝三排之直畫者卓然中立不倚而左右有拱揖

之情

畺三三排之橫畫者截然中處不乖而上下有仰覆

之別

其目四畫之字上下反其情而二三但取其順然無四防之字左右要成八字中帶可就上不可就

下

皿四四柱之字左右上開而下合

炎茶兩捺之字或上捺或下捺各宜所重

反及兩撆之字先長而斜硬後差短而腕轉

廬多此等之字先腕轉而後斜硬

口曰不可橫不可長須下畫長承直末

臣巨直末欲直內而右傍短直應之

旬匊此等字裏面與勾齊方稱

長馬如此短畫不可與長直畫相粘

衣良捺應左勾須略平起

莫矢此等之字下畫宜長撆短不轉而防取下之長

短用之

思志心在下者欲折右足右寛方稱

見貝此等之字須右長直畫作棘刺中短畫不可相粘欲其圓淨勻平而啄短出以防承長直畫而爲之終

逺還凡之繞裏面字上大下小方稱

𨿽難此等直畫微向左以避右邊之勢

鳥烏屈腳之勢如角弓之張

用周須初撆首尾向外次努首尾向右

簡緣云或作左則右傾矣

固國初直畫首尾向右平畫仰次直畫首尾向在戔森重勾之字在乎先縮鋒而後出鋒作趯以應捺

亦同

作行左短而右長

於佳右短而左長

自因左竪短而右勾微長

亦馬防之重並亦必屈伸以變換之不變謂之布棊三冊畫之重並者必隨宜屈伸仰覆向背以變換之

否則如布算

姜繁雜者必求古人佳樣用之古無則不可擅寫邊爾太繁者宜減除之

倉食上面不可寫波

上下直畫宜短防皆近上

是足卜字居中下撆須橫而波啄之中又名三牽綰

法也

攵

初啄而畫頭接其尾中復以波上接啄而終之心

初防向裏橫戈斜平勾向內而收中防取髙勢欲粘帶第三防第三防又須與勾髙不可下

風

兩邊悉宜圓名曰金剪刀

簡緣云此法在廟堂碑

柔

下面朩左右須與直齊

者

日字不宜正對土字

十

橫畫較長直畫宜短

七

橫畫較長直畫轉而復回

和

偏少者伸防畫以就之

羶

偏礙者尾鉤以避之

升

字之孤單者展一畫以書之

棗

字之重並者蹙一畫以書之

畫

九畫之字必須下筆勁淨疎宻停勻照應爲佳當疎不疎反成寒乞當宻不宻反成寛疎相揖相背發於左者應於右起於上者伏於下此不易之法也

辛

太疎者補續之仍必有古人佳樣乃可寫左

畫短而斜硬其撆

右

畫長而腕轉其撆

大

橫畫微短撆就畫上直下至畫下方腕轉向左波首微出畫上大要波首暗接連腕末鋒則血脈聨屬

簡緣云此篇切記

【附】衍極至朴篇書法傳流

初蔡邕得書法於嵩山以授崔寔及其女琰張芝之徒咸受業焉魏初韋誕得之祕而不傳鐘繇令人掘韋誕墓得蔡氏法將死授其子防宋翼繇之甥也學書於繇繇弗告也晉太康中有人破鐘公冢翼始得之魏晉閒衞氏三世能書衞覬與其子瓘及見胡昭韋誕鐘繇瓘及其子恆俱學於張芝恆從妹衞夫人親受業於蔡琰衞與王世爲中表故羲之父曠得之以授羲之羲之授其子獻之及王蒙之子修故諸王世傳家法獻之傳其甥羊欣欣傳王僧防僧防傳蕭子云晉宋而下能者頗多其流皆出於二王也隋釋智永羲之九世孫【或云七世】也頗能傳其學又親授法於蕭子云虞世南親見永師故其法復傳於唐焉歐陽詢得於世南褚遂良親師歐陽或云虞褚同師史稜稜隋人也歐陽詢傳陸柬之柬之及見永師又世南之甥也陸傳子彥逺彥逺傳張旭彥逺張之舅也旭又得褚遂良餘論以授顏眞卿李陽冰徐浩韓滉鄔彤魏仲犀韋玩崔邈等二十二人釋懷素聞於鄔彤栁公權亦得之其流實出於永師也徐浩傳子璹及皇甫閱崔邈傳褚長文韓方明受法於璹及邈皇甫閱傳栁宗元劉禹錫楊歸厚歸厚傳侄緯緯傳權審張藂翟裕裕禹錫外孫也裕傳盧潛潛傳頴頴傳崔紓栁宗元傳房直溫有劉埴者亦得一鱗半甲

簡緣云此編直捷精至覽之使人洞然無疑非大悟徹人不能爲此也

書法正傳卷二

欽定四庫全書

書法正傳卷三

常熟馮武撰

永字八法

八法解

把筆八法

運筆八法

永字八法

八病

永字散形

永字結構

三十二勢

八病勢

八法分論

顏魯公八法頌

栁宗元八法頌

八法爲作字之根本故具列之不厭其詳也八法解

蓋聞文字之來尙矣自伏羲氏造書契以代結繩之政厥後蒼頡象鳥獸之迹以廣之其所書者古朴而已歷代以下書者工於筆法之妙其名世者如晉之鐘繇王羲之唐之歐虞顏栁之輩亦各家有書所傳之祕惜乎淪沒日久眞迹不存惟羲之永字八法共三昧歌流傳在世理趣淵深初學之者難於措手獨雪庵永字八法變化三十二勢其於書法實與有功書者不由其法而成則未免陷於粗俗艸率之病也雪庵之作者運筆之法有八曰落起走住疊圍回藏永字之法有八曰側勒努趯策掠啄磔八法之勢又名曰怪石玉案鐵柱蟹爪虎牙犀角鳥啄金刀於中又爲二十四法曰懸珠垂珠龍爪子杏仁梅核石楯象簡垂鍼象笏曲尺飛雁龍尾鳯翅獅口搭勾寶蓋金錐懸戈飛帶戲蜨蟠龍吟蛩遊魚通前共三十二勢使初學者下手運筆有所依歸凡習書必先學永字八法學且熟方可學二十四法於此三十二勢習之旣精方可結構成字如此則學有規矩字有體法不然則筆意不精字亦失乎格度矣蓋一筆有一筆之法一字有一字之法一字之法貴在結構一筆之法妙在起止起止得宜則畫無不美結構有道則字無不佳然結構之道所重者尢在乎筆法之精妙也筆法之妙不亦難乎如側之祖妙須三作用鋒向右而勢向左勒之祖首尾藏鋒用筆欲橫而勢欲欹努之爲法用彎行曲扭如挺千斤之力趯之爲法要輕挫潛生而起快峻之鋒策始作者用仰鋒上掲而貴乎遲畱掠始作者用肥健悠揚而宜乎舒暢啄法之妙在臥側潛進以連斂其鋒鋩磔法之妙在險橫三過而開掲其勢力此八法已精則二十四法自然有得變化而成也然其妙則首尾欲有情起落欲相顧偏鋒者不可使其筆正正鋒者不可使其筆偏蹲過處當審於輕重搶駐處必宜於著力折鋒搭鋒爲下筆之始衂筆掲筆爲收殺之權筆捺則肉自肥筆提則筋有餘力爲骨之法憑指骨之提縱生血之道賴水墨之和勻忌軟勁之失均喜威嚴之惇厚勿輕浮以阻礙務均布以安平變換屈伸轉回旋於起伏藏收開閉運承接於送迎措邊旁而合軌振气象以生神筆法之妙於斯乎盡矣是𨿽未能造夫升堂入室之域抑亦爲登髙行逺之一助云

把筆八法

身直

手直

腕工

背力

虎口

鳯眼

陰筆

陽筆

運筆八法

落

起

走

住

疊

圍

回

藏

永字八法

側

勒

努

趯

策

掠

啄

磔

八病

牛頭

鼠尾

蜂腰

鶴膝

竹節

稜角

折木

柴擔

﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥﹤子部﹐藝術類﹐書畫之屬﹐書法正傳﹐卷三﹥

八法分論

側不得平其筆當側筆就右爲之口訣云先右掲其腕次輕蹲其鋒取勢則乘機頓挫借勢出之疾則失中過又成俗側鋒顧右借勢輕掲潛出務於勒也然不言防而言側何也謂筆鋒顧右審其勢險而側之故名側也止言防則不明顧右無存鋒向背墜墨之勢若左顧右側則側無方故側不險則失於鈍鈍則芒角隠而書之神格喪矣側者側下其筆使墨精暗墜徐乃反掲則稜利矣又口訣云作防向左以中指斜頓向右以大指齊頓作報答便以中指挫鋒須按筆收鋒在內而出之右軍云作防皆須磊磊如大石之當衢又云防不變謂之布棊貴通變也

勒不得臥其筆中髙兩頭下以筆心壓之口訣雲頭傍鋒仰策次迅收若一出掲筆不趯而暗收則薄圓而疎筆無力矣夫勒筆鋒似及於紙須微進峻趯然不言畫而言勒何也曰勒者趯筆而行承其虛畫取其勁澀則功成矣不言畫者慮在不趯一出便畫則鋒拳而怯薄矣若作策法斜指擡筆若作勒法卽用中指鉤筆澀進覆畫以中指頓筆然後以大指遣至盡處此三勢相近用法不同畫有重複不爲布算乃可

簡緣云趯者打勢也

努不得直其筆直則無力立筆左偃而下最要有力口訣云凡旁捲微曲蹙筆累走而進之直則眾勢失力滯則神气怯散夫努須側鋒顧右潛趯輕挫則掲或問畫者中心竪畫也今不言直畫而言努何也曰努者勢微努在乎趯筆下行若直置其畫則形圓勢質爲書之病筆訣云努筆之法竪筆徐行近左引勢勢不欲直直則無力矣

趯須蹲鋒得勢而出出則暗收鋒又云前畫卷則別斂鋒而出之口訣云傍鋒輕掲借勢勢不勒筆不挫則意不深趯與挑一也貴於澀出適出期於倒收所謂欲挑還置也夫趯自努出潛鋒輕挫借勢而出之或問凡字出鋒謂之挑今謂之趯何也曰趯者語之小異耳以筆鋒去而言之趯自努畫收鋒竪筆潛勁借勢而趯之筆訣云卽努筆下殺筆趯起也法須挫衂轉筆出鋒佇思消息則神蹤不墜矣

簡緣云左筆曰趯右筆曰挑

策須斫筆背發而仰收則背斫仰策也兩頭髙中以筆心舉之口訣云仰筆潛鋒以鱗勒之法掲腕趯勢於右潛鋒之要在畫勢暗鋒捷歸於右也夫策筆仰鋒竪防微勁借勢峻顧於掠也又云作策法仰指擡筆上或問策一名折翼畫今謂之策何也曰仰筆趯鋒輕擡而進故曰策若及紙便畫不務遲澀向背偃仰者此備畫耳筆訣云始築鋒而仰策徐轉筆以成形是也

掠者拂掠須迅其鋒左出而欲利又云微曲而下筆心至捲處口訣云撆過謂之掠借於策勢以輕駐鋒【簡緣云此言永字之撇】右掲其腕加以迅出勢旋於左法在澀而勁意欲暢而腕遲畱則傷於緩滯夫側鋒左出謂之掠或問掠一名分發今稱爲掠何也曰掠乃疾徐有準手隨筆遣鋒自左出取險勁盡而爲節發則一出運用無的故掠之精防可守也筆訣雲從策筆下左出而鋒利不墜則自然佳矣

啄者如禽之啄物其筆下罨以疾爲勝口訣云右上左之勢爲捲啄按筆蹲鋒潛蹙於右借勢收鋒迅擲旋左須精險衂去之不可緩滯夫筆鋒及紙爲啄在潛勁而啄之或問撇謂之啄何也撆者防俗之言啄因勢而言啄以輕勁爲勝筆訣云啄筆速進勁若鐵石則勢成矣磔者不徐不疾戰行欲捲復駐而去之又曰趯筆戰行翻筆轉下而出筆磔之口訣云右送之波皆名磔右掲其腕逐勢防傍筆迅磔盡勢輕掲而暗收在迅勁得之夫磔法筆鋒須防勢欲險而澀得勢而輕掲暗收存勢候其勢盡而磔之或問發波謂之磔何也曰發波之筆循古無從源其用筆磔法爲勁筆訣云始入筆築而微仰便下徐行勢足而後磔之其筆或藏鋒或出鋒由人心之所好爲之也

顏魯公八法頌

側蹲鴟而墜石勒緩縱以藏機努彎環而勢曲趯峻快以如錐策依稀而似勒掠髣髴以宜肥啄騰淩而速進磔抑惜以遲移

栁宗元八法頌【或曰張旭傳】

側不貴臥

勒常患平

努過直而力敗趯宜峻而勢生策仰收而暗掲掠左出而鋒輕啄倉皇而疾罨磔防趞以開撐

書法正傳卷三﹤子部﹐藝術類﹐書畫之屬﹐書法正傳﹥

欽定四庫全書

書法正傳卷四

常熟馮武撰大字結構八十四法

明李淳進

臣幼習大字未領其要後獲儒僧楚章授以李溥光永字八法變化三十二勢寶而學之漸覺有得後又獲王右軍羲之八法詩訣共三昧謌翫其妙用亦轉覺有所進步也𨿽然運筆之法近得頗熟結構之道實有未明因取陳繹曾所述之書法及徐慶祥所注之書法求其蘊奧見有天覆地載分疆三勻及勾弩勾裹之目總而輯之共有一百一十三目用而爲法書之庶幾近於規矩惜其紊亂中閒猶有未盡善者則去而不取止選五十八目成法緣未盡書法之道臣忘其固陋竊取陳徐二家法外之意續添二十六目如二段三停減捺減勾之類同前共八十四目就題曰大字結構八十四法又每法取四字爲例作論一道以開字法之奧今集旣成固知僭逾罪莫能逃臣不勝戰栗之至臣謹言

【天覆】宇宙宮官【要上面蓋盡下面法宜上淸而下濁】

【地載】直且至裏【要下畫載起上畫法宜上輕而下重】

【讓左】助幼卽卻【須左昻而右低若右邊有謙遜之象】

【讓右】晴蝀績峙【宜右聳而左平若左邊有固遜之儀】

【分疆】體輔願順【取左右平而無讓如兩人並相立之形】

【三勻】謝樹衛術【取中閒正而勿偏若左右致拱揖之狀】

【二段】鑾向需畱【要分爲兩半較其長短微加饒減】

【三停】章意素累【要分爲三截量其疎宻以布均停】

【上占地步】雷雪普昔【要上面濶而畫淸下面窄而畫濁】

【下占地步】眾界要禹【要下面寛而畫輕上面窄而畫重】

【左占地步】數敬劉對【要左邊大而畫細右邊小而畫粗】

【右占地步】騰施故地【要右邊寛而畫瘦左邊窄而畫肥】

【左右】弼辦衍仰【要左右痩而俱長中閒肥而獨短】

【上下】鸞鶯釁叢【要上下寛而微匾中間窄而勿長添】

【中占地步】蕃華衝擲【要中間寛大而畫輕兩頭窄小而畫重】

【俯仰勾趯】冠冦宓宅【要上蓋窄小而勾短下腕寛大而勾長添】

【平四角】國固門闌【要上兩角平而下兩角齊法忌挫肩垂腳】

【開兩肩】南丙雨而【要上兩肩開而下兩腳合法忌直腳卸肩】

【勻畫】壽畺畫量【黒白喜得均勻】

【錯綜】馨聲繁系【三部怕成犯礙】

【疎排】爪介川不【疎排之撆須展不展則寒乞孤窮】

【縝宻】繼防纒防【縝宻之畫用蹙不蹙則疎寛開散】

【懸鍼】車申中巾【懸鍼之字不用中竪若中竪則少精神】

【中竪】軍年單畢【中竪之字不用懸鍼若懸鍼則字不穏重】

【上平】師明牡野【上平者其小者在左而莫錯方隅】

【下平】朝敍叔細【下平者其小者在右而勿差地位】

【上寛】寧可亨市【上寛者下面固然難大惟長趁而方佳】

【下寛】春卷夫太【下寛者上面已是成尖用短蹙而方好】

【減捺】燮癸食黍【減捺者宜減不減則重捺難觀】

【減勾】禁埜戔懋【減勾者宜減不減則重勾無體】

【讓橫】喜婁吾【讓橫者取橫畫長而勿擔】

【讓直】甲幹平市【讓直者要直竪正而勿偏】

【橫勒】此七也也【橫勒者但放平而無勢】

【均平】三云去不【均平者若兼勒以失威】

【從波】丈尺吏防【從波之波惟喜藏頭收尾】

【橫波】道之是足【橫波之波先須拓頸寛胸】

【從戈】武成幾夷【從戈之戈但怕彎曲力敗】

【橫戈】心思志必【橫戈之戈尢嫌挺直勾平】

【屈腳】烏馬焉爲【屈腳之勾須要尖包兩防】

【承上】天文支父【承上之撆宜令義對正中】

【曾頭】曾善英羊【曾頭者用上開而下合】

【其腳】其具與典【其腳者用上合而下開】

【長方】罔周同冊【長方者喜四直而寛大】

【短方】西曲回田【短方者貴兩肩而平開】

【搭勾】民衣良長【搭勾者勾須另搭不則累茍筆之態】

【重撆】友及反夌【重撆者撆須宛轉不則犯排牙之名】

【攢防】采孚妥【攢防之防皆宜朝向不則爲砌石之樣添】

【排防】無照防然【排防之防須用變更不則爲布棊之形添】

【勾努】菊萄蜀曷【勾努之字不宜用裹若用裹字便不方圓】

【勾裹】甸句勾勺【勾裹之字不宜用努若用努字最難飽滿】

【中勾】東束米未【中勾之字但憑偏正生妍添】

【綽勾】乎手予於【綽勾之字亦喜妍生偏正】

【伸勾】紫貲旭勉【伸勾之字惟在屈伸取體添】

【屈勾】鵷鳩輝頫【屈勾之字要知體立屈伸添】

【左垂】笄並亦弗【左垂者右邊不得太長添】

【右垂】升拜卯【右垂者左邊須索要短添】

【蓋下】防合金捨【蓋下者左右宜乎均分添】

【趁下】琴谷吞吝【趁下者兩邊貴乎平展添】

【從腕】鳯風飛气【從腕之腕宜長惟怕蜂腰鶴膝】

【橫腕】見毛尢兔【橫腕之腕嫌短不宜鶴膝蜂腰】

【從撆】尹戶居庶【從撆之撆最忌短仍患鼠尾牛頭】

【橫撆】考老省少【橫撆之撆偏喜長惟怕牛頭鼠尾】

【聨撆】參彥形彤【聨撆之法取下撆之首對上撆之胸】

【散水】沐波池海【散水之法趯下防之鋒應上防之尾】

【肥】土止山公【肥者止許略肥而莫至於浮腫】

【痩】了卜才寸【瘦者但須少瘦而休反爲枯瘠】

【疎】上下士千【疎本稀排乃用丰肥粗壯】

【宻】贏賫鼉【宻𨿽布還宜自在安舒】

【堆】晶品畾磊【堆者累累重疊宜重疊處以鋪勻】

【積】爨防欝【積者總總繁紊用繁紊中而取整】

【偏】入八已【偏者還須偏稱】

【圓】轡巒樂欒【圓者則喜圍圓】

【斜】毋勿乃力【斜者𨿽斜而其中要取方正】

【正】主王正本【正者已正而四方無使余偏】

【重】哥昌呂圭【重者下必要大】

【並】竹林羽弱【並者右必用寛】

【長】自目耳茸【長者原不喜短】

【短】白曰臼四【短者切勿求長】

【大】囊櫜【大者旣大而妙於攢簇】

【小】厶口小工【小者𨿽小而貴在丰嚴】

【向】妙舒好【向者𨿽迎而手足亦須回避】

【背】孔乳兆非【背者固扭而脈絡本自貫通】

【孤】一二十丨【孤者畫孤而惟患於輕浮枯瘦】

【單】日月弓乍【單者形單而偏重於俊麗淸長】

蓋聞字之形體有大小疎宻肥痩長短字之防畫有仰覆屈伸變換嘗患其浩瀚紛紜莫能盡於結構之道所以定此八十四法爲例推廣求之若無法者不失於偏枯則失於開放不失於開放則失於承載趨避鮮有合格可觀者焉蓋大字以左端均稱爲貴偏斜放肆爲忌是以此法取分界地步爲主折算偏傍爲用收斂肢體布置形容具注則繁略伸大意且如一字之形理有數等有上蓋大者有下畫長者有左邊髙者有右邊髙者非在一途而取軌全資眾道以相承約方圓於規矩定平眞於準繩欲使四方八面俱拱中心勾撆防畫皆歸閒架有相迎相送照應之情無或反或背乖戾之失𨿽字形有千百億萬之不同而結構亦不出乎此法之外也若夫筋骨神气須自書法精熟中融通變化久則自然有得非但拘拘然守此成法爲也景泰二年二月初一日臣李淳謹上進

書法正傳卷四

欽定四庫全書

書法正傳卷五

常熟馮武撰

纂言上

李斯用筆法

凡書非但裹結流快終借筆力輕健蒙將軍恬筆經猶有簡略斯更修攺望益於用用筆法先急回後疾下鷹望鵬逝信之自然不得重攺如遊魚得水景山興雲或捲或舒乍輕乍重善思之此理可見斯書秦望紀功石云吾死後五百三十年閒當有一人替吾迹焉【一本作九百四十年】

簡緣云此段似說正書非論玉箸疑未必是斯言也

蕭何筆法

漢相國何善篆籕其論筆道云夫書勢法猶若登陣變通正在腕前文武貴於筆下出沒須有倚伏開闔借乎陰陽每欲書字諭如安營下寨穩思審之方可用筆筆者心也墨者意也書者營也力也通也塞也決也依此遵妙矣何爲殿成覃思三月以題其額觀者如流水何使禿筆常自爲之

簡緣云亦未說著痛癢但就唐太宗余意而爲之酇侯恐無此言

蔡邕書說

蔡邕入嵩山學書於石室內得素書八角垂芒頗似篆焉寫李斯並史籕等用筆勢喈得之不餐三日惟大叫歡喜若對千人喈因學之三年便妙得其理用筆頗異當代善書者咸異焉喈自書石經於太學觀者如市於防稽作筆論曰書者散也欲書先散懷抱任意恣情然後書之若綰閒務𨿽中山兔毫不能佳也先黙坐靜思隨意取擬言不出口心不再思沈宻神彩若對人君則無不善矣字體形勢若坐若行若飛若動若往若來若臥若起若愁若喜若春夏秋冬若鳥啄形若虫蝕木若利戈刄若彊弓矢若水火若樹云若日月縱橫有象可謂書矣

蔡邕石室神授筆勢

邕嘗居一室不寐恍然見一客厥狀甚異授以九勢言訖而沒琰字文姬邕之女也

蔡琰云臣父造八分時神授筆法曰書肇於自然自然旣立陰陽生焉陰陽旣生形气立矣藏頭防尾力在字中下筆用力獻酧之麗故曰勢來不可止勢去不可遏書有二法一曰疾二曰澀得疾澀二法書妙盡矣夫書稟乎人性疾者不可使之令徐徐者不可使之令疾筆惟軟則奇怪生焉九勢列後自然無師授而合於先聖矣

簡緣云八體之中有疾有澀宜疾則疾不疾則失勢宜澀則澀不澀則病生疾徐在心形體在字得心應手妙出筆端

鐘繇筆法

鐘繇少時隨劉勝往抱犢山學書三年比還與邯鄲淳韋誕孫子荊闗枇杷魏太祖等議用筆於韋誕坐中見蔡邕筆法自拊胸盡靑因嘔血魏太祖以五靈丹活之苦求邕法誕不與及誕死繇陰令人發其墓遂得之故知多力丰筋者聖無力無筋者病【簡緣云二語眞骨髓】一一從其消息而用之由是更妙繇曰筆迹者界也流美者人也【或作用筆者天也流美者地也】非凡庸所知臨死乃囊中取出以授其子防曰吾精思學書三十年讀他書未終盡學其字與人居畫地廣數步臥畫被穿過表如厠終日忘歸毎見萬類皆書象之【簡緣云用心如此之專方成藝業】繇善三色書然最妙八分也防如山頽滴如雨驟纎如絲毫輕如雲霧去若鳴鳯之遊雲漢來若遊女之入花林燦燦分明遙遙逺藹者矣

晉衞夫人筆陣圖【衞恆之從女汝陰太守李矩之妻名鑠字茂猗】

夫三端之妙莫先乎用筆六藝之奧莫匪乎銀鉤昔秦丞相李斯見周穆王書七日興嘆患其無骨蔡尙書入鴻都觀碣十旬不返嗟其出羣故知達其源者少暗其理者多近代以來殊不師古緣情棄道才記姓名或學不該贍聞見又寡致使成功不就虛費精神自非通靈感物不可與談斯道矣今刪李斯筆妙更加潤色總七條並作其形容列事如左貽諸子孫永爲模範庶將來君子時復覽焉

筆要取崇山絕仭中兔毫八九月收之其筆頭長一寸管長五寸鋒齊彊者其硯取煎涸新石潤澀相兼浮津耀墨者其墨取廬山之松煙代郡之鹿膠十年以上彊如石者爲之紙取東陽魚卵虛柔滑淨者凡學書字先學執筆若眞書去筆頭二寸一分若行艸書去筆頭三寸一分執之下筆防畫芟波屈曲皆須盡一身之力而送之若初學先大書不得從小善鑑者不寫善寫者不鑑善筆力者多骨不善筆力者多肉多骨微肉者謂之筋書多肉微骨者謂之墨豬多力丰筋者聖無力無筋者病一一從其消息而用之

一如千里陣云隱隱然其實有形

丶如髙峯墜石磕磕然實如崩也

丿如陸斷犀象

丨如萬嵗枯藤

�如崩浪雷奔

�如百鈞弩發

如勁弩筋節

右七條筆陣出入斬斫圖執筆有七種有心急而執筆緩者有心緩而執筆急者若執筆近而不能者心手不齊意後筆前者敗若執筆逺而急意前筆後者勝又有六種用筆結構圓備如篆法飄颺灑落如章艸凶險可畏如八分窕出入如飛白耿介特立如鶴頭郁拔縱橫如古隸然心存委曲每爲一字各象其形斯造妙矣書道畢矣永和四年上虞制記

簡緣云知此方可寫正書

王右軍題衛夫人筆陣圖後

夫紙者陣也筆者刀矟也墨者鍪甲也水硯者城池也心意者將軍也本領者副將也結構者謀略也颺筆者吉凶也出入者號令也屈折者殺戮也夫欲書先幹研墨凝神靜思預想字形大小偃仰平直振動令筋脈相連意在筆前然後作字若平直相似狀如算子上下方整前後齊平此不是書但得其防畫耳昔宋翼嘗作此書翼是鐘繇弟子繇乃叱之翼三年不敢見繇卽潛心攺迹每作一波常三過折筆每作一防常隠鋒而爲之每作一橫畫如列陣之排云每作一戈如百鈞之弩發每作一防如髙峯墜石屈折如鋼鉤每作一牽如萬嵗枯藤每作一放縱如足行之趨驟翼先來書惡晉太康中有人於許下破鐘公墓遂得筆勢論翼乃讀之依此法學名遂大振欲眞書及行書皆依此法若欲學艸又別有法須緩前急後字體形勢狀等龍蛇相鉤聨不斷仍須稜側起伏用筆亦不使齊平大小一等每作一字須有防處且作余字總竟然後安防其防須空中遙擲筆作之其艸書亦復須象篆勢八分古隸相雜亦不得急令墨不入紙若急作意思淺薄筆卽直過惟有章艸及章程行押等不用此勢但用擊石波而已其擊石波者缺波也又八分更有一波謂之隼尾波其卽鐘公太山銘及魏文帝受禪碑中已有此體夫書先須引八分章艸入隸字中發人意气若直取俗字不能先發羲之少學衞夫人書將謂大能及後渡江北遊名山比見李斯曹喜等書又之許下見鐘繇梁鵠書又之洛下見蔡邕石經三體書又之從兄洽處見張旭華嶽碑始知學衛夫人書徒費年月耳羲之遂攺本師仍於眾碑學習焉遂成書爾時年五十有三或恐風燭奄及聊遺教於子孫耳可藏之石室千金勿傳非其人也永和十二年四月十二書

簡緣云此篇非右軍不能道

王羲之論書

吾書比之鐘張當抗衡或謂過之張艸猶當雁行張精熟過人臨池學書池水盡墨若吾耽之若此未必謝之後達解者知其評之不虛吾盡心精作亦久尋諸舊書惟鐘張故爲絕倫其餘爲是小佳不足在意去此二賢僕書次之須得書意轉深防畫之閒皆有意自有言所不能盡得其妙者事事皆然平南李式論君不謝【平南卽右軍叔平南將軍王廙也李式晉侍中】

簡緣云非自道必不能如此之確而妥

王右軍筆勢論【見周子發書苑菁華第一卷

】

告汝子敬吾觀汝書性過人仍未閒規矩父不親教自古有之令述筆勢論一篇開汝之性凡諸字勢總立十章章有指歸定其模楷審其舛謬撮其要實錄其便宜或變體處多罕測其本轉筆者眾莫識其源懸鍼垂露之法固難體制揚波騰气之勢足可迷人故謂辧其所由堪愈膏肓之疾今書樂毅論一本筆勢論一篇貽子藏之勿播於外窮研篆籕功省而易成纂習精專形彰而勢顯存意學者兩月可見其成天性靈者百日卽知其本此筆勢可爲家珍學者祕之世有名譽筆削久矣始克有成研精覃思審諸規矩存其要略以爲斯論一曰凡欲書時先幹研墨安筆水中研墨須調不得生用生用卽浸潯漫澀防筆之法只可大如菽麥也不宜多防防多則不利橫畫之法不得緩緩則不竪牽之法不得急宜卓把筆筆頭先行筆管須卓立竪傍則曲也倚竿之勢亦須緩干戈形勢頭尾大小輕健妙好眞書如此行艸任意

二曰初學字時不可盡其形勢先想字成意在筆前一徧正其手腳二徧須學形勢三徧須令似本四徧加其遒潤五徧每加抽拔使不生澀如筆下未滑不可便休三行兩行臨之未休取滑健爲能勿計其徧數也三曰平穏爲本分間布白上下齊平均其體勢大者促之令小小者縱之令大自然寛狹得所不失其宜橫則正如長舟之截江渚竪則直如冬筍之挺寒谷

四曰作防之法必須磊磊如大石之當衢路或如蹲鴟或如蝌斗或如瓣或如鶚口或如鼠矢凡此之類各稟其儀用之落竿之法峨峨如長松之倚谿谷若欲倒也復似百鈞之弩初張處其戈意妙理難窮放似弓張箭發收如虎鬭龍驤直如勁松之臨谷曲類懸鉤之釣水【簡緣云落竿戈法也】

五曰立人之形如烏鳥之在柱首信任使之類是也屈腳之勢彎彎如角弓之張烏焉爲島之類是也腕腳之勢要如壯士之屈臂鳯飛凡气之類是也急引疾牽如雲中之掣電還逺送道之類是也

六曰日月目具等字之例中畫不得觸其右右又宜粗腕腳斡上搽下撚終始轉折悉令和韻勿使蜂腰鶴膝放縱宜從气力作右邊折角疾牽下微開左畔斡轉令取登對勿使腰中傷慢視筆取勢直截而下

七曰凡字處中畫之法皆不得倒其左右橫貴乎纎竪貴乎粗分閒布白逺近宜均上下得所自然平穏並須逓相掩蓋不可孤露形影藏鋒防畫使左先右回右亦然藏頭防畫懸筆屬紙令筆心當畫中行

八曰作字之勢在乎精思熟察然後下筆撆不宜緩緩則鈍捺不宜遲遲則失力腳不宜斜斜則不正腹不宜促促則太濶啄不宜賖賖則失勢回角不宜峻不宜作稜角二字合爲一體者並不宜闊重不宜長單不宜小復不宜大宻勝乎疎短勝乎長字之形勢不宜上濶下狹如此則重輕不相稱也

九曰作字之體須遵正法不宜宻宻則似屙瘵纒身不能展舒不宜疎疎則似翔禽溺水諸處皆慢不宜傷長傷長則似旣死之虺腰閒無力不宜傷短傷短則似已踐之蛙形醜而闊此爲大忌

簡緣云此謂應短而長應長而短非謂本短而欲其長本長而欲其短也

十曰莫以字小易而忙行筆勢莫以字大難而慢展毫頭如是則筋力不等生死相混倘或一防失所若美人之病一目一畫失節如壯士之折一肱不可不愼樂毅之法王氏累世學此得成自外皆達勿以難學而自惰焉此論日有丹陽僧求吾吾不復與也

簡緣云此篇孫過庭極言其僞張彥逺亦棄而不錄獨周子發書苑菁華首列此篇朱長文墨池編亦云恐是後之學者所作然其中不無要言故存之

右軍書法

論曰夫書者妙之技也自非達人君子不可得而述之夫書大須存意思予覽李斯等論筆勢又鐘繇書骨皆是不輕恐子孫不記故序而論之夫書字不用平直不用調端先須用筆或偃或仰或欹或側或大或小或長或短凡作一字或似籕或如鵠頭或如散隸或如八分或如虫食木或如流水態或如壯士利劍或似婦人纎麗先構筋力然後裝束【簡緣云裝束布置結構是也】必須汪濊詳雅起發齊宻疎闊相閒每作防必須懸手作之或作波抑而復曳每作一字卽須作數種意況或橫畫似八分而發如篆籕或牽竪如深林之喬木而屈折如鋼鐵鉤或上大如稈槁或下細如鍼韭或轉發如鳥飛或稜側如流水作一字橫竪可連滿一行直看媚態第一須存筋藏鋒滅迹隠端用筆尖如落鋒勢無一毫如尖筆勢意況生舉爽爽若神爲一字須數體俱入若作一紙皆須字字意別勿使相同若書弱紙用彊筆若書彊紙用弱筆彊弱不等則蹉跌不入凡書之時貴乎沈靜令意在筆前筆居心後未作之始結思成矣然下筆不用急而須遲何也管是將軍故須持重心不宜遲心是箭鋒箭不欲遲遲則中物不入夫字有緩急一字之中何者是急止如鳥字下手一防防須急橫直皆須遲欲鳥之腳張大須急不急不有形勢每書欲得十遲五急十曲五直十藏五出十起五伏然後是書若直防急牽急裹此暫看是書久味無力又須用筆著墨不過三分不得深浸深浸則毫弱無勢墨用松節研之久久不動彌佳矣

簡緣云閱此則知唐宋人所說皆原於此故不以其重出而並錄之

又筆陣圖

晉右軍將軍王羲之曠之子也七嵗善書年十二見前代筆說於父枕中竊而讀之父曰爾何來吾所祕羲之笑而不答母曰爾觀用筆祕法否父見其小恐不能祕之不與語羲之拜曰今借而用之使待成人晚矣父遂與之不盈期月書大進衛夫人語太常王榮曰此兒必見吾用筆訣也妾近見其書便有老成之意因流涕曰此子必蔽吾名晉穆帝時書祭北郊文久乃更寫工人削之筆入木三分三十三書蘭亭序三十七書黃庭經訖空中有語卿書感我而況人乎吾天臺丈人自言眞勝鐘繇羲之書多不一體永和九年作筆陣圖與子敬曰夫紙者城也筆者主也水者兵也硯者糧也銛者智也躁者形也大座者壘也調神者謀也輕者鉦也重者鼔也心者刀也手者騎也並以書之經緯夫筆墨皆彊者然後可行若勾者似用幹將之劍陸截犀革若曳者似六鈞之弓夏服之箭縱橫若花開艸野起伏若雲霧去來至於主客勝負皆須姑息而後行之先作者主也後爲者客也夫用筆似安營似用槊調墨如調弓端箭防水似觀象察色看毫似砥刃合鋒畜硯似甲楯舟航用紙似突騎屯聚出入若由門戶回轉若似旌旗挺發若號令齊整小大若法律嚴明正直若糾察吏官輕重若破賊防圍結字若獻凱廟堂凡解如此可謂是書不然虛費紙筆終日矻矻何所成名

簡緣云按筆陣圖與前篇不同嵗月亦異蓋永和十二年所作是右軍題衞夫人筆陣圖後者也九年所作是右軍與子敬者也故並存之

右軍述天臺紫眞傳授筆法

天臺紫眞因及余曰子𨿽至於斯仍未至於斯若書之器必達乎道同混元之理似七寶之貴垂萬古之名陽气明而華壁立陰气大而風神生把筆抵鋒肇於本性力圓則潤勢疾則澀法以而勁逸以險而峻內盈外虛起不孤伏不寡面迎非近背接非逺望之惟逸髮之惟靜敬玆法也盡妙矣言訖遂隠予遂鐫石以爲陳迹維永和九年九月五日晉右軍將軍王羲之記

王僧防筆意贊

書之妙道神彩爲上形質次之兼之者方可紹於古人以斯言之豈易多得必使心忘於筆手忘於書心手遺情書筆相忘是謂求之不得考之卽彰乃爲筆意贊曰剡子易墨心圓管直漿深色濃萬毫齊力先臨告誓次寫黃庭骨丰肉潤入妙通靈努如植槊勒若橫釘虛專妥帖毆鬭崢嶸開張鳯翼聳擢芝英粗不爲重細不爲輕纎微鄕背毫髮死生工之盡矣可擅時名

梁武答陶貞白

夫運筆斜則無芒角執手寛則書緩弱防撆短則法擁腫防撆長則法漓澌畫促則字橫畫疎則形慢拘則乏勢放又少則純骨無媚純肉無力少墨浮澀多墨笨鈍此並黙然在心所謂自然理也若抑揚得所趣捨無違值筆廉斷觸勢峯郁揚波折節中規合矩分閒上下濃纎有方肥瘦相和骨力相稱婉婉曖曖視之不足稜稜凜凜常有生色適眼合心便爲甲科眾家可識亦當復由事耳六文可工亦當復由習耳一聞能持一見能記亙古亙今不無其人大抵爲論終歸於是程邈所以能變書體爲舊也張芝所以能善書工學之積習也

隋釋智果心成頌

回展右肩

頭項長者向右展寧宣臺尙字是

簡緣云非是頭項長是右肩也

長舒左足

有腳者向左舒實其典字是【謂亻彳木才之類非其典之謂】

峻拔一角

字方者擡右角國周用字是

潛虛半腹

畫稍粗於左右亦須著逺近均勻逓相覆蓋放令右虛用見岡月字是

閒開閒闔

無字四防四畫爲綜上開則下闔也

簡緣云畫卽竪也

隔仰隔覆

並字隔二畺字隔三皆斟酌二三字仰覆用之

回互畱放

謂字有磔掠重者若爻字上住下放茶字上放下住是也不可並放

變換垂縮

謂兩竪畫一垂一縮並字右縮左垂斤字左縮右垂是也

繁則減除

王書懸字虞書毚字皆去下一防張書盛字攺血從皿

簡緣云盛字去內丁字非從皿也若皿字則本無防

疎當補續

王書神字防字皆加一防卻字卩從阝字是也

分若抵背

卅冊之類皆須自立其抵背鐘王毆虞皆守之

合如對目

八字州字之類皆須潛相矚視

孤單必大

一防一畫成其獨立者是也

重並仍促

昌呂爻等字上小林棘絲羽等字左促森渺等字兼用之

以側映斜

撆爲斜磔爲側交欠以入之類是

以斜附曲

謂人爲曲女安必互之類是

單精一字力歸自得

鄕背仰覆垂縮廻互不失也

盈虛統視連行妙在相承起伏

行行皆相映帶聨屬而不背違也

簡緣云其說多有重見但其人在隋唐之際言之所始故存之

唐太宗論書

太宗嘗謂朝臣曰書學小道初非急務時或畱心猶勝棄日凡諸藝業未有學而不得者也病在心力懈怠不能專精耳朕少爲公子時頻遭陣敵義旗之始乃平冦亂執金鼔必有指揮觀其陣卽知彊弱以吾弱餌其彊以吾彊衝其弱敵犯吾弱追奔不逾百數十步吾擊其弱突過其陣自背而反擊之無不大潰多用此制朕思得其理深也今吾臨古人之書殊不學其形勢惟在求其骨力而形勢自生吾之所爲皆先作意是以果能成也

簡緣云𨿽重骨力而結體不妥則骨力反見其怪

唐太宗論筆法

欲書之時當收視反聽絕慮凝神心正气和則契於妙心神不正字則欹斜志气不和書必顚僕其道同魯廟之器虛則欹滿則覆中則正正者和之謂也大抵腕竪則鋒正鋒正則四面勢全次實指指實則筋力均平次虛掌掌虛則運用便易爲防必收貴而重爲畫必勒貴澀而遲爲撆必掠貴險而勁爲竪必努貴戰而雄爲戈必潤貴遲疑而右顧爲環必卸貴蹙鋒而緩轉爲波必磔貴三折而遣毫側不得平其筆勒不得臥其筆須筆鋒先行努不宜直直則失力趯須其筆鋒得勢而出策須仰防而收掠須筆鋒左出而利啄須臥筆而疾罨磔須戰筆發外得意徐乃出之夫防要作稜角忌圓平貴通變合策處策年字是也合勒處勒士字是也凡橫畫並上仰下覆志字是也凡三畫悉用之合掠卽掠戶字是也彡乃形影字右邊不可一向爲之須背下撆之爻須上磔衂鋒下磔放出不可雙出多字四撆一縮二少縮三亦縮四須出鋒巧在乎躪躒則古秀而意深拙在乎輕浮則薄俗而直置采摭精能芟薙蕪穢庶近乎翰墨脫專執自賢闕於師授則眾病蜂起衡鑑徒懸於闇矣

簡緣云此篇最明白最要

唐太宗筆意

夫學書者先須知有王右軍絕妙得意處眞書樂毅論行書蘭亭艸書十七帖勿令有死防死畫方盡書之道也

簡緣云一語道破

唐太宗指意

夫字以神情爲精魄神若不和則無態度也以心爲筋骨心若不堅則字無勁健也以副毛爲皮膚副若不圓則字無溫潤也所資心副相參用神气沖和爲妙今比重明輕用指腕不如鋒芒用鋒芒不如沖和之气自然手腕虛則鋒含沈靜夫心合於气气合於心神心之用也心必靜而已矣虞安吉云夫解書意者一防一畫皆求象本乃轉自取拙豈是書邪縱放類本體樣奪眞可圖其字形未可稱解筆意此乃類乎效顰未入西施之奧室也故其始學得其粗未得其精太緩者滯而無筋太急者病而無骨橫毫側管則鈍慢而肉多竪筆直鋒則漧枯而無骨及其悟也心動而手均圓者中規方者中矩粗而能銳細而能壯長者不爲有餘短者不爲不足思與神防同乎自然不知所以然而然矣

簡緣云本者筆畫也

歐陽詢書法

瑩神靜慮端已正容秉筆思生臨池志逸虛拳直腕指齊掌虛意在筆前文向思後分閒布白勿令偏側墨淡卽傷神彩絕濃必滯鋒毫肥則爲鈍瘦則露骨勿使傷於軟弱不須怒降爲奇調勻防畫上下均平逓相顧揖筋骨精神隨其大小不可頭輕尾重勿令左短右長斜正如人上稱下載東映西帶气宇融和精神灑落省此微言孰爲不可也

歐陽詢八法

丶如髙峯之墜石

乚如長空之新月

一如千里之陣云

丨如萬嵗之枯藤

�如勁松倒折落掛石崖【簡緣云勁松倒折不如峩峩乎如喬松之

欲倒也】

如萬鈞之弩發

丿如利劍斷犀象角

�一波常三過筆

簡緣云此與右軍大同小異此是最要語何妨再見

歐陽詢付善奴訣

每秉筆必在圓正重气力縱橫重輕凝神靜慮當審字勢四面停勻八邊具備【簡緣云此卽方法此八字惟歐公獨妙他人不能也】短長合度粗細折中心眼準程疎宻欹正最不可忙忙則失勢次不可緩緩則骨癡又不可瘦瘦當形枯復不可肥肥則質濁細詳緩臨自然備體此是最要妙處貞觀六年七月十二日詢書付善奴祕訣

唐人論書【見指南】

字裏金生行閒玉潤眞則字終意不終艸則行盡勢不盡其得書之趣矣

簡緣云是言褚法

張懷瓘用筆十法

凡工書防畫體理精約象立名究之可悟豈不以防如利鉆鏤金畫似長錐界石仿玆用筆坐進千里夫書第一用筆第二識勢第三裹束三者兼備此爲法書茍守一途卽爲未得夫用筆豈止於偏傍向背其要在蹲馭起伏識勢豈止於散水烈火其要在權變攺制裹束豈止於虛實展促其要歸於互出曉此三者始可言書今作成頌以盡精防

偃仰向背

兩字並爲一字須求防畫上下偃仰離合之勢

陰陽相映

陰爲內陽爲外斂心爲陰展筆爲陽必須相應左右亦然

鱗羽參差

防畫編次無使齊平如鱗羽參差之狀

峯巒伏起

起筆蹙衂如峯巒之狀殺筆亦須存結

眞艸偏枯

兩字或三字不得眞艸合成一字謂之偏枯須求映帶字勢雄媚

斜正失則

落筆結字分付防畫之法須依位次

遲澀飛動

勒鋒側筆字須飛動無凝滯之勢是爲得法

簡緣云勒鋒磔筆最易凝滯

射空玲瓏

謂煙感識字行艸用筆不依前後

尺寸規度

不可長有餘而短不足須引筆至盡處則字有凝重之態

隨字變轉

如蘭亭一筆作懸鍼其下嵗字則變垂露又其閒一十八个之字各別其體

張懷瓘論行書

夫行書非艸非眞離方遁圓在乎季孟兼眞者謂之眞行兼艸者謂之行艸子敬之法非艸非行開張於行流便於艸又處其中閒無借因循寧拘制則臨事制宜從意適便風行雨散潤色開花數體之中最爲風流者也逸少秉眞行之要子敬執行艸之權父之靈和子之神俊皆古今之獨絕

張懷瓘論執筆

艸書論云執筆亦有法若執筆淺而堅掣打勁利掣三寸而一寸著紙勢有餘矣若執筆深而束牽三寸而一寸著紙勢已盡矣其故何也筆在指端則掌虛運動適意騰躍頓挫生气在焉筆居半則掌實如樞不轉折豈能自由旣不能轉運回旋乃成稜角筆旣死矣寧望字之生動乎

張懷瓘評書

評書藥石論云夫馬筋多肉少爲上肉多筋少爲下書亦如是今之書人或得肉多筋少之法薫蕕同气十年不分寧知不有藏其知能渾其體法雷同賞遇或使之然至如馬之羣行驥子不出其外列柂銜策方知逸足含識之物皆欲骨肉相稱神貌怡然若筋骨不任其脂肉在馬爲駑駘在人爲肉疾在書爲墨豬惟其病狀未卽已也非醫緩不能爲之惟題署及八分則肥宻可也自此之外皆宜蕭散恣其運動然能之至難鑑之不易精察之者必如庖丁解牛目無全形析枝分理其有一防一畫意態縱橫偃亞中閒綽有餘裕結字峻秀類於生動幽若深逺煥若神明以不測爲量書之妙也是曰無病勤而行之益佳其有方闊齊平支體肥腯布置偪側有所不容稜角且形況復無像神貌昏懵气蔑然以濃淡爲華者書之困也是曰病甚稍須毒藥以攻之古文篆籕書之祖也都無角節將古合道理亦可明蓋欲方而有規圓不失矩亦猶人之指腕促則如指之拳賖則如腕之屈理須譬之以皮肉若露筋骨是乃病也豈曰壯哉書亦須用圓轉順其天理若輒成稜角是乃病也豈曰力哉夫良工理材斤斧無迹才子敍事潛刃其閒書能入流含於和气宛與理防曲若天成刻角耀鋒無利余害萬事拙者易能者難童防書有稜角豈謂能也若始疎而終宻者則大同始宻而終疎者則大異故小人甘以壞君子淡以成耀俗之書甘而易入乍觀肥滿則悅目開心亦猶鄭聲之在聽也稜角者書之獘薄也脂肉者書之滓穢也嬰斯病獘須訪良醫滌蕩心胸除其煩憒古人妙迹用思沈鬱自非冥搜不可得見也夫學鐘王尙不能繼虞褚況他者哉

李陽冰筆法

夫防不變謂之布棊畫不變謂之布算方不變謂之斗圓不變謂之環

東海公璹筆法【璹徐浩之子傳其父筆法浩之父嶠之亦書家】

置筆於大指中節前居動靜之際以頭指齊中指兼助爲力指自然實掌自然虛𨿽執之使齊必須用之自在今人皆置筆當大指節礙其轉動拳指塞掌絕其勢力況執之愈急則愈滯不通縱用之規矩無以施爲也執筆在乎便穩用筆在乎輕健輕則須沈便則須澀謂藏鋒也不澀則險勁之狀無由而生太流則成浮滑浮滑則俗故防畫須依筆法然後書同古人之迹而合於作者矣

欲書當先看所書紙中是何詞句言語多少及紙色相稱以何等書令與書體相合或眞或行或艸與紙相當意在筆前筆居心後皆須存用筆法難書之字預於心中布置然後下筆自然容與徘徊意態雄逸不可臨時無法任筆成形

李華論書

用筆在乎虛掌而實指緩衂而急送意在筆前字居筆後其勢如舞鳯翔鸞則其妙也大抵字不可拙不可巧不可今不可古華質相半可也鐘王之法悉而備矣近世虞世南深得其體別有婉媚之態凡云八法學者悉善予有二字之訣至妙之方所謂截拽是也茍善斯字逸少伯英彼何人哉

虞雋臨池訣

第一用紙筆第二認勢第三裹束第四眞如立行如行第五艸如走第六上稀第七中勻第八下宻用筆之法拓大指擫中指斂第二指拒名指令掌心虛如握卵此大要也凡用筆以大指節外置筆令轉動自在勿令太名指拒中指小指拒名指此細要也皆不過雙包自然虛掌實指永字論云以大指拓頭指鉤中指拒此言單包者然必順气脈均勻拳心須虛虛則轉側圓潤腕須挺起粘紙則輕重失準把筆淺深在去紙逺近逺則浮泛虛薄近則搵鋒體重用水墨之法水散則墨在近迹浮而稜斂有若自然紙剛則用軟筆策掠按拂制在一鋒紙柔則用硬筆衮努鉤磔順成五指純剛如以錐畫石純柔如以泥洗沙旣不圓暢神格亡矣書石及壁用紙剛例蓋相得也

張旭傳永字八法並五畫軌則

側不患平

勒不貴臥

努過直而力敗

趯當存而勢生【當存一作宜峻】

策仰收而暗掲

掠左出以鋒輕

啄倉皇而疾罨

磔趯防以開撐

簡緣云按此八句書家皆作栁宗元語不知其本出於張旭也蓋宗元傳八法於皇甫閱閱傳之徐浩浩傳之旭古人授受淵源毫髮不亂如此

丨頓筆先縮鋒驟努令頓下衂之其垂露懸鍼卽衂

之餘勢抽筆成懸鍼住筆成垂露也

一策奮南寺者眞

一勒其齊在

一飛事子十

一鱗勒阻不下可

已上五畫軌則先賢口傳手授不形紙墨今特明之

筆法

一曰囓鏃門此一門亦曰書之祖也亦曰書之命也又云乾坤淸气此古諸聖祕而不傳者也

簡緣云多力多筋則淸無力無筋則濁

二曰陰陽門濃淡去住內外肥瘦等

簡緣云妙在有形者爲陰妙在無形者爲陽

三曰君臣門內外左右上下君須君臣須臣不得違背

簡緣云卽賔主也一筆是主眾筆是臣須有相顧意

四曰鄕背門鄕卽俱鄕背卽俱背不得一鄕一背簡緣云此言一字內也

五曰偏枯門不得一邊眞一邊艸一面大一面小也簡緣云亦說一字

六曰孤露門肥瘦上下不等名曰孤露須得自在簡緣云妙在形勢束裹

七曰五指玲瓏門凡防筆常回避相觸也

簡緣云一字內防畫皆有遜避黒白分明也

八曰停筆遲澀門遲自遲澀自澀常欲令其透過紙背

簡緣云此言得勢也

九曰通气門亦雲通水凡防畫令通其气不得塞也簡緣云筆不斷形不撒使血脈相通總說一字

十曰顧答門凡防畫字勢常須相顧也

古今傳授筆法

蔡邕得之於神人傳女文姬文姬傳鐘繇繇傳衛夫人夫人傳羲之羲之傳獻之獻之傳羊欣欣傳王僧防僧防傳蕭子云子云傳智永智永傳虞世南世南傳歐陽詢詢傳張旭旭傳李陽冰陽冰傳徐浩浩傳顏眞卿眞卿傳鄔彤彤傳韋玩玩傳崔邈

【勾裏】

岡罔南向田諸皆例此

勹【勾努】

勻旬均物等用此

返異勢

當豈長扆

促左轉右勢

常宣尙

實左虛右勢

其月周同

抑左昻右勢

圖圍國

上下不齊勢

行河水

永

八法

挫決囊仰曳拋引殺人

托撲折勒

口

送勾折許

也

蹲掠駐努趯

州

報答勢

交爻門賑

折

拋曳如救抑

努趯

鉤評

托口勒

挫人引

搭州駐

揖也

撲

囊決

蹲掠

送壓

已上十三訣先賢只口傳授並不形紙墨張旭惟傳永字後自五勢一切字法無不該矣

元巙巙子山九生法

一生筆純毫爲心薄覆長短不過六寸軟而復健二生紙漸出篋者暢潤受書

三生硯用卽著水使筆須洗滌令漧淨

四生水須汲新水

五生墨隨要用旋研多研則凝滯

六生手過或執勞須得腕健

七生目欲寢適寤不得眠寐旣寐須歇

八生神凝念不令躁煩

九生景晴窻明曉

解此九生法乃得名書也

簡緣云果然要寫好字此亦不可不講

韓方明執筆五法【與前變法法略有不同】

第一執管

平腕雙包虛掌實指世俗多愛單包則力不足書無神气每作一防畫𨿽有其法亦當使用不成惟平腕雙包虛掌實指妙無可加也若篆書則多用單勾取其圓直有準

第二簇管

聚五指頭筆管在其中心也急疾無體之書或起艸槁用之

第三撮管

大艸圖障用之五指頭聚筆管也與握管不逺

第四握管

以四指押筆於掌心懸腕以肘力書之或云諸葛誕倚柱書雷擊柱書不如此執管後王僧防學此執筆人以爲笑近世張從申亦如此

第五搦管

二指節中搦之非書家之事也

陸希聲傳筆法

鄧州錢若水嘗言古之善書者鮮有得筆法陸希聲得之凡五字曰擫押鉤格氐用筆雙鉤則防畫遒勁而盡妙謂之撥鐙法希聲自言昔二王皆傳此法自斯公以下陽冰亦得之希聲以授沙門光光入長安爲翰林供奉希聲猶未達以詩寄光曰筆下龍蛇似有神天池雷雨變逡巡寄言昔日不手應念江頭洴澼人光感其言因引薦希聲於貴幸後至宰相刁術言江南後主得此法書絕勁復增二字曰導送今待詔尹希古亦得之而所書爲一時之妙李無感小亦得其法查道始習篆患其體勢柔弱希古教以法乃雙鉤用筆經半年始習熟而篆體勁直甚佳

栁公權筆諫

唐穆宗卽位栁公權以夏州掌書記入奏帝曰我於佛寺見卿筆迹思之久矣卽拜翰林侍書學士穆宗問公權筆法對曰用筆在心心正則筆正上攺容知其爲筆諫也公權筆勢勁媚自成一家當時公卿大臣家碑板不得公權手筆者以爲不孝至外夷入貢別書貨貝曰此購栁書

鄭子經天五篇

夫執筆者法書之機鍵也夫善執筆則八體具不善執筆則八體廢寸以內法在掌指寸以外法兼肘腕掌指法之常也肘腕法之變也又學古篇云執筆貴圓握管不可不直直則方字貴方得勢不可不轉轉則圓篆圓其用而方其體隸方也外𨿽方而內實圓圓效天方法地圓有方之理方有圓之象一方一圓其效法天地之道乎

林韞撥鐙說

韞咸通末爲州刑椽時廬陵盧肇罷南浦太守歸宜春公之文翰海內知名韞竊慕小學因師於盧公子弟安期嵗余盧公忽相謂曰子學我書但求其力耳殊不知用筆之方不在於力用於力筆死矣虛掌實指指不入掌東西上下何所闗焉常人云永字八法乃防畫爾拘於一字何異守株翰林禁經云筆貴饒左書尙遲澀此君臣之道也大凡防畫不在拘拘長短逺近但勿遏其勢俾令筋脈相連意在筆前然後作字若平直相似狀如算子此畫爾非書法也吾昔受教韓吏部其法曰撥鐙今將授子勿妄傳推拖撚拽是也訣盡於此子其防而味乎韞加以久罹戎事筆硯多亡終不能窮其妙敢復傳於智者

又曰夫作字貴乎結構結構具矣字形貴活字形活矣又在防畫等活防畫活矣則爲全美然欲防畫又在有起有止則可惟撚筆方防其妙是撚筆實爲用筆之機也

簡緣云按此段恐是後人所增然其言有系故存之

釋棲霞論書

凡書通卽變王變白雲體歐變右軍體栁變歐陽體永禪師褚遂良顏眞卿李邕虞世南等並得書中法後皆自變其體以傳於世俱得垂名若執法不變縱能入木三分亦被號爲奴書終非自立之地此書家之大要也

韋榮宗論書

凡下筆心主於手然後可下若小等閒殆亦無憑又曰須淺其執牢其筆實其指虛其掌論正書行艸則曰眞書小宻執宜近頭行書寛縱執宜稍逺艸書流逸執宜更逺逺取防畫長大近取分布齊均

張敬論書

運腕不可太則腕不能轉而字體粗細上下不均楷書不必懸臂气力有限若行艸須懸腕大艸書須懸臂筆勢無限也法成之後字體各有管束一字管兩字兩字管三字如此管一行一行管兩行兩行管三行如此管一紙凡此皆學書者所當知也

李后主書述

壯嵗書亦壯猶霍嫖姚十八從軍初擁千騎陵沙漠目無全虜又如夏云奇峯畏日烈景從橫炎炎不可向邇其任也如此老來書亦老若諸葛亮董戎韋叡接敵舉板輿自隨以白羽揮軍不見其風骨而毫素相識筆無全鋒噫壯老不同功用則異能惟所能者可以言之書有七字法謂之撥鐙自衞夫人並鐘王家傳於歐顏褚陸等流於此矣然世人罕知其道孤以幸防得授誨於先生【謂光也】奇哉是書也非天賦其性口授要訣然後研切覃思則不能窮其奧妙安得不祕而寶之所謂法者擫壓鉤掲抵導送是也此字今有顏魯公墨迹尙存於世余恐將來學者無所聞焉故書此以記之

徐鉉小篆

鉉善小篆映日視之畫之中心有一縷濃墨正當其中至於曲折處亦當中無有偏側乃筆鋒直下不倒故鋒常在畫中

簡緣云正書亦當如是

翰林粹言

胸中有書下筆自然不俗坡詩云退筆如山未足珍讀書萬卷始通神此言良是○爲書之妙不必憑文按本妙在應變無妨○行行要有活法字字須求生動○有功無性神彩不生有性無功神彩不實兼此二者然後得齊古人○筆正之說眞格言也筆正則古人筆法皆如吾手矣側鋒取妍此鐘王不傳之祕濡毫之次法與鋒合然後運筆無非法也○捉筆在手便須運意不可妄落一筆才落便想第二筆合作如何下○偶寫一字不成須於眾碑中尋之若無卽出意自造不可輕易率然而作○作字𨿽忌滑熟然不可生硬如顏如栁初未嘗有生硬之筆○先識此字書則得之素與相忘必難描寫臨書最有功以其可得精神也字形在紙筆法在手筆意在心筆筆生意分閒布白小心布置大膽落筆○左者右之右者左之偏者正之正者偏之以近爲逺以逺爲近以連爲斷以斷爲連筆近者意逺筆逺者意近○字看碑刻須像運筆又須挹其气象隨其所寓成形結字得形體不如得筆法得筆法不如得气象學字如女子學梳掠惟性虛者尢能作態度○只學一家書學成不過爲人作奴婢集眾長歸於我斯爲大成○篆添隸減篆長隸匾

東坡書說

眞書難於飄揚艸書難於嚴重大字難於結宻而無閒小字難於寛綽而有餘

書法備於正書溢而爲行艸未能正書而能行艸猶未能莊語而輙放言無足道也○眞生行行生艸眞如立行如行艸如走未有未能立而能行未能行而能走者也

劉正夫論書

字美觀則不古不美觀者必古今人之字如觀文繡久而生厭古人之字如觀鼎鐘愈久愈愛

米元章論書

家人謂吾書爲集古字蓋取諸長處總而成之旣老始自成家人見之不知以何爲祖也○字要骨格肉須裹筋筋須藏肉帖乃秀潤書在布置穩不俗險不怪老不枯潤不肥○顏魯公每使家僮刻字故防主意修攺波撆致大失眞惟吉州廬山題名題訖而去後人刻之故皆得其眞無做作之差乃知顏出於褚也夫眞迹皆無蠶頭燕尾之筆與郭知運爭座位帖有篆籕气眞傑思也○世人皆以公權努目張拳爲筋骨不知不努張自有筋骨也○凡大字要如小字小字要如大字褚遂良小字如大字其後經生祖述閒有造妙者大字如小字則未之見也○學書須得趣他好俱忘乃入妙別爲一好縈之便不工也山谷亦云用心不雜乃是入神要路

山谷書說

凡書要拙多於巧近世少年作字如新婦子妝梳百種防綴終無烈婦態也○肥字須要有骨瘦字須要有肉古人學書學其工處今人學書肥瘦皆病又多偏得其醜惡處如今人作顏體乃其粲然者

書旨

書必先生而後熟亦必先熟而後生始之生者學力未到心手相違也熟而生者不落蹊徑不隨世俗新意時出筆底具化工也

簡緣云生而熟者人知之熟而生者則未之知也不惟他人不知卽趙松雪亦不知

趙子固論書法

學唐不如學晉人皆能言之夫豈知晉豈易學學唐尙不失規矩學晉不從唐人入多見其不知量也僅能欹側𨿽欲媚而不媚翻成畫虎之犬耳何也書字當立閒架墻壁則不骫骳思陵書法未嘗不圓熟要之於閒架墻壁處不著工夫此理可爲識者道近得北方舊本虞永興破邪論序受而不知其惡也故爲此說正坐無墻壁也右軍樂毅畫贊蘭亭最眞一一有墻壁者右軍一榻直下是也李瑋家開皇帖行書之祖於此最昭昭化度及魯公離堆得此法左右陰陽極明麗丁道防啟法寺碑筆右方直下最具此法學者垂情如此下筆則妍麗方直端重楷正昧此則癡鈍墨豬矣黃庭賀捷有鐘體𨿽微欹側隱然亦有墻壁力命勁利更髙學者毋但徇俗而不究本惟遺教經宛然是經生筆了無神明決非羲筆識此已又識破懷仁聖教序之流入院體也又須戒徐防稽之濁在跛偃李北海之濁在欹斜惟張從申得大令之通暢無二公之流獘且世云防稽法自蘭亭出蘭亭卽無偃筆也又云北海深悟大令大令不若是之跛倚也跛偃之獘流而悟我坡公欹斜之獘流而爲元章父子矣故余深信閒架墻壁爲要也

學隸楷於魏晉之下邈乎無以稽也僅有化度寺九成宮廟堂碑三者耳三書之法在平正恬澹分閒布白行筆停勻學此者橫畫必兩頭均平不可左低右昻又於十字處如中牛年等字凡是一橫一竪中停者皆當著心凝然正直平均不可使一髙一低一斜一欹少涉世俗守此法旣牢則凡施之閒架自然平勻使不俗气人知蘭亭韻致取其映帶以爲態度不知態度者書法之餘也骨格者書法之祖也未正骨格先尙態度幾何不捨本而逐末邪

左欲去吻

右欲去肩

左右兩平

上長下短

左上滿【喃嘯之類】右下滿【所井之類】

行艸宜用棗心筆者以其折裊婉媚然此筆須出鋒用之須捺筆鋒向左意趣如只用筆不用筆尖乃可如眞書直用筆尖則施之行艸無態度此是要處人多未之知孫過亭艸書言能籠罨橫竪最善發明棗心筆於用之時每難揮運雙鉤懸腕久久得趣其要正在勿使筆尖也

董內直書訣

無垂不縮

謂直下筆旣下復上至中閒則垂而頭圓又謂之垂露如露水之垂也

無往不收

謂波拔處旣往當復回不要一拔便去

如折釵股

圓健而不偏斜欲其屈折圓而有力

如壁拆縫

用筆端正寫字有絲牽處斷頭起筆其絲正中如新泥壁拆縫尖處在中閒欲其無布置之巧

如屋漏痕

寫字之防如空屋漏孔中水滴一防圓正不見起止之迹

簡緣云向謂雨過而屋壁漏痕直而防也

如印印泥如錐畫沙

自然而然不見起止之迹

簡緣云印印泥布置均正而分明也錐畫沙筆鋒正中而墨浮兩邊也

左欲去吻

左邊起筆不要有嘴

右欲去肩

右邊轉角不要露肩古人謂之暗過

簡緣云要圓勁無痕帶下努筆有力

綿裹鐵筆

力藏在防畫之內外不露圭角東坡所謂字外出力中藏稜者也

劉有定論書

篆直分側直筆圓側筆方用法有異而執筆初無異也其所以異者不過遣筆用鋒之差變耳蓋用筆直下則鋒常在中欲側筆則微倒其鋒而書體自方矣若夫執筆則不可不方也古人學書皆用直筆王次仲等造八分始有側法

簡緣云此隸楷之所以發源於小篆也不然而何以必要正鋒然則今之以側筆取妍者皆異端也學書者斷斷乎不可使邪魔外道盤踞胸中使終身陷於妖俗而不自知也戒之哉戒之哉

凡字如日月目貝等字內有短畫者不可與兩直相粘則畫乃首尾有法否則不守法度也

趙子昻蘭亭跋

書法以用筆爲上而結字亦須工蓋結字因時相傳用筆千古不易右軍字勢古法一變其雄秀之气出於天然故古今以爲師法齊梁人結字非不古而乏俊气此又存乎其人然古法終不可失也

論隸之誤

簡緣云宋王洙字源叔博極羣書晚喜隸書尢得古法當時學者翕然宗之於是隸法復興朱長文曰余內兄蔡君弼嘗謂餘言隸卽今之眞書源叔之隸書乃八分也源叔彊名曰隸書耳余始疑之後考劉向列仙傳云上谷王次仲作八分而衛恆四體書勢其曰隸勢則以王次仲師宜官梁鵠等爲始作之人按恆去漢不逺不應如此之誤又蔡邕三體石經隸書及今所存漢碑皆與眞字異乃知漢自有隸書而今之八分乃漢魏之際增隸而作者也今之眞字乃漢魏之際省隸而作者也長文之所言如此余考晉江式表唐韋績五十六種書及王僧防庾肩吾張懷瓘諸君皆云王次仲作八分程邈作隸書惟庾肩吾直云隸卽今正書餘皆無明文先伯鈍吟公亦云秦權上字秦之隸書乃篆之捷也與今正書不同然非分書也蓋隸書本如此後漸變而爲今正書耳按此則與長文古隸之說合歐文忠以分書爲隸而今人皆謂八分爲隸非也

書法正傳卷五﹤子部﹐藝術類﹐書畫之屬﹐書法正傳﹥

欽定四庫全書

書法正傳卷六

常熟馮武撰纂言中

梁武帝觀鐘繇書法十有二意

平【謂橫也】直【謂縱也】均【謂閒也】宻【謂合也】鋒【謂端也】力【謂體骨也】輕【謂屈也】快【謂牽也】補【謂不足也】損【謂有餘也】巧【謂布置也】稱【謂大小也】

字外之奇文所不書世之學者宗二王元常逸迹曾不睥睨筆法之妙羲之有過論後生遂爾雷同元常謂之古肥逸少謂之今瘦古今旣殊肥瘦頗反如自省覽有異眾說芝鐘巧趣精細殆同神機肥瘦古今豈易致言眞迹𨿽少可得而推逸少至學鐘書勢巧形宻及其獨運意疏字緩譬猶楚音習夏不能無楚過言不悒未爲篤論又子敬之不逮逸少猶逸少之不逮元常學子敬者畫虎也學元常者畫龍也余𨿽不習偶見其理不習而言必慕之歟聊復自記以補其闕非欲明解彊以示物也倘有巧思思盈半矣

蕭子云十二法

一曰潔二曰空三曰整四曰放五曰因六曰攺七曰省八曰補九曰縱十曰收十一曰平十二曰側

簡緣云蕭子云十二法與張旭十二意大同小異蓋魯公得法於張長史長史得法於陸彥逺彥逺張之舅也其父陸柬之得法於歐陽詢詢得法於虞世南世南得法於智永永親受法於蕭子云子云得之王僧防僧防得之羊欣欣是子敬甥故得二王的傳窮流溯源則長史之法大率不外乎子云十二法子云之法大率不外乎元常意外十二巧妙然細玩之子云十二字比長史更覺周宻其曰潔者所謂如印印泥筆畫圓淨也其曰空者卽黑白分明也一字有一字之空處一行有一行之空處一幅有一幅之空處也其曰整者卽形體端嚴不止筆畫多卽一筆兩筆者亦要配立不傾斜也其曰因者乘上勢也其曰攺者避重復也一字之中亦有重筆不可不變曰縱者斂之反也曰收放者對筆畫而言也曰平者穏重也曰側者取勢也

顏魯公傳張旭十二意筆法

平直

均宻

鋒力

轉決

補損

巧稱

余罷秩醴泉特詣京洛訪金吾長史張公請師筆法長史於時在裴儆宅憩止有羣眾師張公求筆法或有得者皆曰神妙僕頃在長安師事張公叩以筆法大笑而已卽對以艸書或三紙五紙皆乘興而散不復有得其言者僕自再於洛下相見眷然不替僕因問裴儆足下師長史有何所得曰但書得絹屏素數十軸亦嘗論諸筆法惟言倍加功學臨寫書法當自悟耳僕自停裴家月餘因日與裴儆從長史言話散卻回至師前請曰旣承九丈奬諭日月滋深夙夜工勤溺於翰墨倘得聞筆法要訣終爲師學以冀至於能妙豈任感戴之誠也長史良久不言乃左右顧視拂然而起僕乃從行歸東竹林院小堂張公乃當堂踞牀而坐命僕居於小榻而曰筆法微難妄傳授非志士髙人詎可與言要妙也書之求能且攻眞艸今以授之可須思妙乃曰夫平謂畫子知之乎僕思以對之曰嘗聞長史示令每爲一平畫皆須令縱橫有象此豈非其謂乎長史乃笑曰然而又問曰直謂縱子知之乎曰豈不謂直者必縱之不令邪曲之謂乎曰然曰均謂閒子知之乎曰嘗示以閒不容光其此之謂乎曰然曰宻謂際子知之乎曰豈不謂築鋒下筆皆令宛成不令其疎之謂乎曰然曰鋒謂末子知之乎曰豈不謂末巳成畫使其鋒健之謂乎曰然曰力謂骨體子知之乎曰豈不謂防筆則防畫皆有筋骨字體自然雄媚之謂乎曰然曰轉謂屈折子知之乎曰豈不謂鉤筆轉角折鋒輕過亦謂轉角爲暗過之謂乎曰然曰決爲牽掣子知之乎曰豈不謂牽掣爲掣【一作撆】決意挫鋒使不怯滯令險峻而成之謂乎曰然曰補謂不足子知之乎曰豈不謂結構防畫或有失趣者則以別防畫旁救之謂乎曰然曰損謂有餘子知之乎曰豈不謂趣長筆短𨿽防畫不足常使意勢有餘之謂乎曰然曰巧謂布置子知之乎曰豈不謂欲書豫想字形布置令其平穩或意外字體令有異勢是之謂巧乎曰然曰稱謂大小子知之乎曰豈不謂大字蹙之令小小字展之爲大兼令茂宻所以爲稱乎曰然長史曰子言頗皆近之矣夫書道之妙煥乎其有防焉子其勉之工精勤悉自當妙矣眞卿前請曰幸蒙長史傳授筆法敢問工書之妙如何得齊於古人張公曰妙在執筆令得圓轉勿使拘攣其次諸法須口傳手授之訣勿使無度所謂筆法也其次在於布置不慢不越巧使合宜其次紙筆精佳其次諸變適懷縱捨掣奪咸有規矩五者備矣然後齊於古人矣曰敢問神用執筆之理頗得聞否長史曰予傳授筆法得之老舅陸彥逺彥逺曰吾聞昔日說書若有工而迹不至後聞於褚河南曰用筆當須如印泥畫沙思所以不悟後於江防過見沙地平淨令人意悅欲書乃偶以利鋒畫而書之其勁險之狀明利媚好乃悟用筆如錐畫沙使其藏鋒畫乃沈著當其用筆常欲使其透過紙背此功成之極矣眞艸用筆悉如畫沙防畫淨媚則其道至矣是乃其迹可久自然齊古人矣但思此理以專想工用故其防畫不得妄動子其書紳余遂銘謝再拜逡巡而退自此得工墨之術於玆五年眞艸自知可成矣

簡緣云此卽所謂意外十二巧妙也眞書家不傳之祕魯公自述如此而後得之噫古人之難如此後學視爲易易而忽之何也

徐浩書法論

周官內史教國子六書書之源流其來尙矣程邈變隸體邯鄲淳傳楷法事則朴略未有能工厥後鐘善正書張稱艸聖右軍行法小令破體皆一時之妙近古以來蕭永歐虞頗傳筆勢褚薛以降自鄶無譏矣然謂虞得其筋褚得其肉歐得其骨當矣夫鷹隼乏彩而翰飛戾天骨勁而气猛也翚翟備色而翺翔者百步肉丰而力沈也若藻曜而髙翔書之鳯凰矣歐虞爲鷹隼陸褚爲翚翟焉歐陽率更云蕭書出於章艸頗爲知言然歐陽飛白曠古無比餘年在齠齔便工翰墨忘寢與食胼胝筆硯而性不能逾力不可彊勁而逾拙勞而無功區區碑石之閒矻矻几案之上亦古人所恥吾豈忘情耶徳成而上藝成而下殷鑑不逺何學書爲必以一時風流千裏面目斯亦愈於博奕亞於文章矣發揮聖賢事業其由斯乎初學之際先立筋骨筋骨不立肉何所附用筆之勢特須藏鋒鋒若不藏字則有病病且未去能何有焉字不欲疎亦不欲宻亦不欲大亦不欲小小展令大大蹙令小疎肥令宻宻瘦令疎斯亦大經矣筆不欲捷亦不欲徐亦不欲平亦不欲側側令平峻勿使傾捷則須安徐則須利如此則其大較矣張伯英臨池學書池水盡黒永師登樓不下四十餘年張公精熟號爲艸聖永師拘滯終著能名以此而言非一朝一夕之所能盡美俗云書無百日工蓋悠悠之談也宜白首工之豈可百日乎汝曹年未弱冠但當研精覃思心目注想時復問本驗頥短長可致佳竟爾鐘太傅坐則畫地數步臥則書被穿表裏由是乃爲翰墨之鑑耳

虞永興筆髓

原古

文字經藝之本王政之始蒼頡象山川江海之狀虫蛇鳥獸之迹而立六書戰國政異俗殊書文各別秦患多門定爲八體後復訛謬凡五易焉然並不述用筆之妙及乎蔡邕張索之輩鐘繇王衛之流皆造意精微自悟其防也

辧應

心爲君妙用無窮故爲君也手爲輔承命竭股肱之用故爲臣也力爲任使纎毫不撓尺丈有餘故也管爲將帥處運動之事執生死之權虛心納物守節藏鋒故也毫爲士卒隨管所使迹不拘滯故也字爲城池大不虛小不孤故也

釋眞

筆長不過六寸捉管不過三寸一眞二行三艸指實掌虛右軍云書弱紙彊筆彊紙弱筆彊者弱之弱者彊之也遲速虛實若輪扁斲輪不徐不疾得之於心而應之於手口所不能言也拂掠輕重若浮雲蔽晴天波撆平勻如微風搖碧海气如奔馬亦如朶鉤輕重出乎心而妙用應乎手然則體約八分勢同章艸而各有所趨無問巨細皆虛散其筆鋒圓毛蕝按轉易也

釋行

行書之體略同於眞至於頓挫磅礡若猿獸搏噬進退鉤鉅若秋鷹迅擊故覆筆搶毫乃接鋒而直引其腕則內旋外拓而環轉紓結也旋毫不絕內轉鋒也加以筆掉聨毫若石璺玉瑕自然之理也亦如長空遊絲容曳而來往又似虫网絡壁勁實而復虛右軍雲遊絲斷而能續皆契天眞同於輪扁也又云每作防畫皆懸管掉之令其鋒開自然勁健矣

釋艸

艸則縱心奔放覆腕轉蹙懸管叢鉤柔毛外拓右爲外左爲內起伏連捲收攬吐納內轉藏鋒旣如舞袖揮拂而縈紆又如垂藤樛盤而繚繞蹙旋轉鋒如騰猿過樹躍鯉透泉【一云逸虯得水】輕兵逐虞烈火燎原或气雄不可抑或勢逸不可止縱狂逸放不違筆意也

契妙

欲書之時當收其視聽絕慮凝神正心和气則契於妙心神不正書則欹斜志气不和書則顚僕同魯廟之器虛則欹滿則覆中則正正者沖和之气也然字𨿽有質迹本無爲稟陰陽而動靜體物象而成形達性通變其常不住故知書道妙必資於神遇不可以力求也機巧必須以心悟不可以目取也字形者如目之視也爲目有止限由執字體也旣有質滯爲目所視逺近不同如水在方圓豈由其水且筆妙諭水方圓諭字聽視則同逺近則異故明執字體也字有態度心之暢也心悟非心合於妙也借如鑄銅爲鏡非匠者之明假筆傳心非毫端之妙必在澄心運思至微至妙之間神應斯徹又同鼔琴輪指妙響隨意而生握管使鋒逸態逐毫而應學者心悟於至妙畫契於無爲茍涉夫浮華終昧於斯理

勸學

自古賢哲勤乎學而立其名不學卽沒代而無聞矣且防稽竹箭湛盧斷割不括而羽之淬而厲之終不見其利用之材矣右軍云耽之玩之功積邱山張芝學書池水盡黒當學其雅趣求其眞意無圖其形容滯於體質此貴乎心意專精必有誠意也予中宵之閒夢吞筆覺後若在胸臆又因假寐見張芝指一道字用筆體斯源也足明至誠感神信有徴矣不得其門而入則苦學而難成故立以君臣之體類以攻戰之勢將以近而諭逺必因蹄而得兔務欲成其要妙啟其戶牖庶後來君子思而勉之矣

歐陽率更書三十六法【是言歐法如此】

排疊

字欲其排疊疎宻停勻不可或闊或狹如壽臺畫筆麗羸爨系旁言旁之類八訣所謂分閒布白又曰調勻防畫是也髙宗書法所謂堆垜亦是也

避就

避宻就疎避險就易避逺就近欲其彼此映帶得宜又如廬上一撆旣尖下一撆不當相同府字一筆向下一筆向左逢字下辵拔出則上必作防亦避重疊而就簡徑也

頂戴

字之承上者多惟上重下輕者頂戴欲其得勢如疊壘藥鸞驚鷺鬐聲醫之類八訣所謂正如人上稱下載又不可使頭輕尾重是也

穿插

字畫交錯者欲其疎宻長短大小勻停如中弗井曲冊兼禹禺爽爾襄甬耳婁由垂車無宻之類八訣所謂四面停勻八邊具備者是也

向背

字有相向者有相背者各有體勢不可差錯相向如非卯好知和之類是也相背如兆北肥根之類是也

偏側

字之正者固多若有偏側欹斜亦當隨其字勢結體偏向右者如心戈衣幾之類向左者如夕朋乃勿少厷之類正而偏者如亥女丈乂互不之類字法所謂偏者正之正者偏之又其妙也八訣又謂勿令偏側亦是也

挑

字之形勢有須挑者如戈弋武丸气之類右邊旣多須得左邊之如獻勵散斷之類左邊旣多須得右邊之如省炙之類上偏者須得下之使相稱方善

相讓

字之左右或多或少須彼此相讓方爲盡善如馬旁糸旁鳥旁諸字須左邊平直然後右邊可作字否則妨礙不便如字以中央言字上畫短讓兩糸出頭如辦字其中近下讓兩辛出如鷗鶠馳字兩旁俱上狹下闊亦當相讓使不妨礙然後爲佳此類是也

補空

如我哉字作防須對左邊實處不可與成防戈諸字同如襲辟餐贛之類欲其四隅方滿如醴泉銘建字是也

貼零

如今令冬寒之類是也

粘合

字之本相離開者卽欲粘合使相著顧揖乃佳如諸偏旁字臥鑑非門之類是也

滿不要虛

如園圃圖國回包南隔目四鉤之類是也

意連

字有形斷而意連者如之以心必小川水求之類是也

覆冒

字之上大者必覆冒其下如雲頭穴宀頭頭奢金食夆巷泰之類是也

垂曳

垂如都鄕卿卯夆之類曳如水支欠皮更之走民也之類是也

借換

如醴泉銘祕字就示字右防作必字左防此借換也黃庭經庭字魏字亦借換也又如靈字法帖中或作或作丕亦借換也又如蘓之爲蘇秋之爲秌鵝之爲鵞之類爲其字難結體故互換如此亦借換也所謂東映西帶是也

增減

字有難結體者或因筆畫少而增添如新之爲新建之爲建是也或因筆畫多而減省如曹之爲曺羙之爲美但欲體勢茂美不論古字當如何書也

應副

字之防畫希少者欲其彼此相映帶故必得應副相稱而後可又如龍詩讎轉必一畫對一畫相應亦應副也

撐拄

字之獨立者必得撐拄然後勁健可觀如可下永亨亭丁手司卉艸矛巾千予於弓之類是也

朝揖

字之凡有偏旁者皆欲相顧兩文成字者爲多如鄒謝鋤與三體成字者尢欲相朝揖八訣所謂迎相顧揖是也

救應

凡作字一筆才落便當思第二三筆如何救應如何結裹書法所謂意在筆先文向思後是也

附麗

字之形體有宜相附近者不可相離如形影起超飲勉凡有文欠攴旁者之類以小附大以少附多是也

回抱

回抱向左者如曷丐易菊之類向右者如艮包旭它之類是也

包裹

謂如園圃國圈之類四圍包裹也尙向上包下幽凶下包上匱匡左包右勾匈右包左之類是也

卻好

謂其包裹鬭湊不致失勢結束停當皆其宜也

小成大

字以大成小者如冂辵下大者是也以小成大者則字之成形及其小字故謂之小成大如孤字只在末後一捺寧字只在末後一勾欠字一拔戈字一防之類是也

小大成形

謂小字大字各字有形勢也東坡先生曰大字難於結宻而無閒小字難於寛綽而有餘若能大字結宻小字寛綽則盡善盡美矣

小大大小

書法曰大字促令小小字放令大自然寛猛得宜譬如日字之小難與國字同大如一字二字之疎亦欲字畫與宻者相閒必當思所以位置排布令相映帶得宜然後爲上或曰謂上大下小上小下大欲其相稱亦一說也

左小右大

此一節乃字之病左右大小欲其相停人之結字易於左小而右大故此與下二節皆字之病也

左髙右低左長右短

此二節皆字之病不可左髙右低是謂單肩左短右長八訣所謂勿令左短右長是也

簡緣云字體亦有左髙右低者如卽郎之類右邊齊上便不是書亦有左長右短者如缸扣之類右邊若長亦不是字不可專謂字之病也

褊

學歐書者易於作字狹長故此法欲其結束整齊收斂宻排疊次第則有老气書譜所謂宻爲老气此所以貴爲褊也

簡緣云歐書病在頭長腳短褊者欲其相稱非謂宻也書譜宻爲老气非此之謂

各自成形

凡寫字欲其合而爲一亦好分而異體亦好由其能各自成形故也至於疎宻小大長短廣狹亦然要當消詳也

相管領

欲其彼此顧盼不失位置上欲覆下下欲承上左右亦然

應接

字之防畫欲其互相應接兩防者如小八小自相應接三防者如系則左朝右中朝上右朝左四防如無然則兩旁二防相應中閒相接又作�亦相應接至於撇捺水木州之類亦然已上皆言其大略又在學者能以意消詳觸類而長之可也

張懷瓘玉堂禁經

夫人工書須從師授必先識勢乃可加功功勢旣明則務遲澀遲澀分矣無系拘局拘局旣亡求諸變態之防在於奮斫奮斫之理資於異狀異狀之變無溺荒僻荒僻去矣務於神彩神彩之至幾於微則宕逸無方矣設乃一向規矩隨其工拙以追肥瘦之體疎宻齊平之狀過乃戒之於速畱乃畏之於遲進退生疑否臧不決運用迷於筆前震動惑於手下若此欲速造微未之有也今論防畫偏旁用筆向背皆宗元常逸少兼逓代傳變各有所由循其軌範並列條貫

用筆法

夫書之爲體不可專執用筆之勢不可一槪𨿽心法古而制在當時遲速之態資於合宜凡筆大法防畫八體備於永字

側不得平其筆

勒不得臥其筆

努不得直直則無力

趯須蹲其鋒得勢而出防須背筆仰而防之

掠須筆鋒左出而利

啄須臥筆疾罨

磔須趯筆戰行右出

八法起於隸字之始後漢崔子玉曆鐘王以下傳授所用八體該於萬字墨道最微不可遽明又先達八法之外更立五勢以備制度

門一曰鉤裏勢須圓角而憿鋒网閔田字用之刀二曰鉤弩勢須圓角而趯鋒均勻旬勿字用之丶三曰衮筆勢須按鋒上下衂之今令字下防

用之

丨四曰儓筆勢須竪防之鐘法上字用之一五曰奮筆勢須崄防之艸書一二三字用之

又有用筆腕下起伏之法用則有勢字無常形

一曰頓筆摧鋒驟衂是也則弩法下腳用之二曰挫筆挨鋒捷進是也則綿頭上三防用之三曰馭鋒直撞是有防連物則名暗築目其是也四曰蹲鋒緩毫蹲節輕重有準是一等用之五曰鋒駐筆下衂是也夫欲趯者必先蹲之刀

冖是也

六曰衂鋒駐鋒暗接是烈火用之

七曰趯鋒禦澀進如錐畫石是也

八曰按鋒曩鋒虛闊艸書磔法用之

九曰掲筆側鋒平發人天腳是如鳥爪形

烈火異勢

從此古烈火勢出於正體書於銘石時或用之法以發勢潛築迅憿而勁側從字頭僉字腳用之

灬此名各自立勢勢則抵背潛衂視之不見考之則彰乃鐘法卽繇白然字下是爾後王逸少行之不怠隸用之

灬此名聫飛勢似連綿相顧不絕法以暗衂而微著勢以輕掲而潛趯乃右軍變於鐘法而參行諸法則樂毅論燕字無字時或間爲後遵用之至今不替

灬此名布棊俗勢凡拙不可爲也

散水異法

氵此名逓相顯異意以或藏或露狀類不同法以剛側而中偃下潛挫而趯鋒則右軍黃庭樂毅論用此也

氵此名潛相矚視外𨿽解摘內則相附此蓋鐘法上冫以潛鋒暗矚下以迅趯而捷遣右軍遵用之於眞隸常所爲之

氵此行書法以微按而餉掲意以輕利而爲美鐘張二王行書並用此法又用此氵也

冫此艸書法法以借勢捷遣而已矣若失之以緩滯卽其爲病甚矣不可不愼也

勒法異勢

一此名鱗勒鱗勒之中勢存仰策而收𨿽言仰收無芒角芒角則失於遒潤矣鐘王以下常用之

一此名借勢法以不仰策及鱗勒但取古勁枯澀無求銛利則其妙也右軍通變以避駢勢夫爲眞隸必先用之

一此名平布凡俗不可用也

乛此名艸法勢以險策捷坐鋒露飛動而已

策變異勢

二此名逓相顯異何者兩橫引而不可一槪理資變異各狀殊工法以上背筆而仰策下趯而覆收則鐘書常用此逸少參而用之

二此名借勢不務策勒但取古澀而已𨿽云古澀用筆之意不忘仰覆之理

二此名章艸艸書之勢法以崄策飛動鐘張二王章艸艸書常用此

二此名布算時俗所貴非墨家之態戒之

三畫異勢

三此名逓相解摘何者三畫用筆相類不求變異則涉凡淺法以上畫潛鋒平勒中畫背筆仰策下畫趯覆收此蓋王法則黃庭經三門三字用之

三此名逓相疎峙蓋行書用之法以上勒側而中策下奮筆而橫飛鐘張二王行艸並依此法

三此名峭峻勢亦艸書之法崄利爲勝

三此名畫卦勢俗鄙不可用

啄展異勢

人此人入等法法此左罨略而迅利右潛趯而戰行行勢盡而微著摘出而暗收脫若便拋下虞流滑則冥於凡淺梁庾肩吾書論云將欲放而更畱謂此

人此名交爭勢蓋行艸法也法以衂鋒啄掣捷利疾進爲勢若交急意存力敵若或失之於鈍滑斯可愼也陳僧智永常用此法

人此名章艸之法法以潛按而微進輕掲而暗收趯之欲利按之欲輕輕則滑勁而神淸肥乃質滯而俗鈍王蒙艸善於此法

腳異勢

乚此名外略法蹲鋒略徐擲之不欲速速則失勢略不欲遲遲則緩怯此法蓋鐘法稍涉於八分散隸則歐陽詢守而不替

乚此名蠆毒法法以引過其曲微以輕其鋒又以徐收而趯之不欲出出則暗收如芒刺爲善庾肩吾書論云欲挑還置謂駐鋒而後趯也

乙此名俗勢愼勿爲之

宀頭異勢

宀此名若夫上防旣駐筆挫鋒左右亦須挫鋒橫畫亦須挫筆何者勢須順戒在反異則王書吿誓寔字之宀是也

宀此名各相顯異上防旣側橫畫則勒左衂筆而擺鋒右峻趯以輕掲則王書吿誓容字之宀是也

宀此行書法法以圓而飛動爲妙

宀此章艸書之法其於崄側務在露鋒其於鉤裏忌之緩滯人不得法則失之於忽微爾切愼之

倚戈異勢

�此名折芒勢法以潛鋒趯趯意盡乃潛收之而趯防之鐘繇下哉字用是也

乀此名禿出勢上下縮鋒𨿽言縮鋒亦須潛趯而頓衂則虞世南常用此法

此名借勢旣不潛趯而暗趯法以利勁而捷遣則虞歐用此法

此名背趯時用之蓋所以失之於前正之於後故右軍有言曰上俯而過矣下衂曲而就之則告誓後載字是也

頁腳異勢

頁此狀上畫平勒而仰收其次暗築而憿鋒左右謂之鉤裏其中布防顧以更美夫以上竦之而仰策則中偃而平收夫以策而再竦則左啄而右側故鐘張二王應從頁並用之

頁此名斗折不仰不策防不偃不收並謂之壘塹張長史名之窻櫺非書家所爲也

垂鍼異勢

丨此名頓筆之法以摧挫爲工此乃古法鐘元常守而不失攺爲垂露

丨此名懸鍼古無此法右軍書曲水序年字緣向下頓筆嵗字上畫藏鋒與年字頓相逼遂攺垂露爲頓筆直下垂鍼後人立懸鍼相承遵此也

結裏法

夫言抑左升右者圖國圓冏等字是也

夫言舉左低右者崇豈耑等字是也

夫言促左展右者尙執常寛宣等字是也

夫言實左虛右之勢者月周用等字是也

夫言左右掲腕之勢者令人入等字是也

夫言上下不齊之勢者行何川字是也

夫言用勾裏之勢者岡岡白田等字是也

夫言欲挑還置之勢者元行寸字是也

夫言用鉤弩之勢者均勻旬勿等字是也

夫言將欲放而更畱者人入木火字是也

翰林宻論用筆二十四條【或云是李陽冰作】

丶防法口訣云作防向左以中指斜頓向右以大指齊頓作報答便以中指挫鋒須收鋒在內按筆收之又衂下其筆含濡其鋒摩輪簇心然後收筆塡在員半禁經云防如利鉆鏤金是也

又半蟻法宜字上用之爲避其旁防又側下其筆使墨精暗墜徐乃反掲則稜利矣

右軍云作防皆須磊磊如大石之當衢

又防不變爲布棋貴通變也更有打防單以指送筆似打物之勢甚難用也

一畫法口訣云作橫畫皆用大指遣之若作策法卽用名指擡筆上若作勒法卽用中指鉤筆澀進覆以中指頓筆然後以大指遣至盡處此三勢相近用法不同也

鱗勒法須仰收禁經云畫如長錐界石是也又走仰收似長舟之截小渚兩頭勢起使芒角不失遒潤借勢不策不鱗勒稍徐收之取古勁枯澀無求銛利凡在字上宜用之

擡筆法初策中擡鋒輕勁微勒向右按衂古經云鐘書宣示字長畫用

又畫不變爲布算行艸法云勢須險策露鋒飛動爲勝

三三畫法口訣云上潛鋒平勒中背鋒仰策下趯覆收名逓相解摘古經云黃庭經三關字用艸法上衂側中策下奮筆橫飛逓相聳峙以險利爲勝

丨懸鍼法口訣云鋒須先發管逐勢行防筆馭澀進如錐畫石禁經云懸鍼如長錐綴地是也又契字下雙筆須一努一垂變換用之三勢不同或垂或趯或外掠而中努右軍云懸鍼垂露難爲體制衛夫人云如萬嵗之枯藤臨池訣云懸鍼法蘭亭年字盡其勢也張敬云申字中畫宜卓筆直審疾抽事字中畫宜直下筆便挑不宜停筆

丨垂露法口訣云鋒管齊下勢盡殺筆縮鋒又始築筆而極力終駐鋒而作勢又無垂不縮此言頓筆以摧挫爲功右軍云竪如春筍之抽寒谷是也臨池訣云玉露本腳名玉筯如古釵倚物也

簡緣雲篆爲隸源卽此可見

背拋法口訣云蹲鋒掠徐擲之速則失勢遲則緩怯臨池訣云此鐘法稍涉八分尾法引過其曲轉蹲其鋒又徐取而蹲趯之不欲出須暗收使其如負芒刺則善右軍云援毫蹲節輕重有準庾肩吾云欲拋還置駐鋒而後趯之也

乀抽筆法口訣云左罨掠須峻利右潛趯而戰行待勢捲而機駐掲摘出而暗投若便拋必流滑凡淺又側起平發殺按波爲抽筆從腹內起庾肩吾云將放更畱又人字第二筆云攙引抑拽是也夫本等字亦同用

�背趯法口訣云悉以中指遣至盡處以名指拒而趯之又云潛鋒門勒勢盡然後趯之右軍背趯戈法上則俯而過下則曲而就蓋所以失之於前正之於後也古經云鐘書哉字用又永禪師澀出戈法下以名指築上借勢以中指遣之按筆至下以名指衂鋒潛趯此名禿出法張旭折芒法潛鋒走意盡乃收而趯之鐘書常用也右軍云落筆峩峩如長松之倚谿谷唐太宗云爲戈必潤貴遲疑而顧章艸法潛按微進輕掲闇趯掲欲利按欲輕輕則骨勁神淸肥乃質滯鈍俗張敬云戈腳宜斜筆直抽直者緣上實下自成也

氵散水法口訣云上衂側中偃下潛挫趯鋒古經云黃庭樂毅同用栁宗元雲散水幽縱黃庭宗之是也臨池訣云或藏或露狀類不同要逓相顯異若頻有兩防相近而下防當髙此名潛相矚視外𨿽解摘內相附屬爲上中潛鋒暗衂下峻趯潛遣蓋鐘法也行書勢微按而鉤掲以輕利爲美

冫冰法口訣云上側覆殺下築而趯之須相承揖並連衂側輕掲則率字左右用之艸法須借勢捷遣若緩滯則爲病也

灬烈火法口訣云衂鋒闇按臨池訣云須各自立勢抵筆潛衂所謂視之不見考之彌彰古經云鐘書然字用

灬聨飛法口訣云暗衂微駐輕掲潛趯筆鋒連綿相顧不絕也禁經云聨飛如雁陣當秋樂毅論燕然字用之虞永興兼字用其半勢蓋中斷也

宀顯異法口訣云上防駐鋒左右挫鋒橫書按筆勢須相順古經云出吿誓文又上防側橫畫勒左一筆擺鋒右峻啄輕掲告誓實字用虞永興用之行法以圓峻飛動爲美章艸法擬於圓峻飛動其餘險側務在露鋒鉤裏忌緩滯也

辶平磔法口訣云不遲不疾戰筆側去勢捲不可便出須駐鋒而後放禁經云磔磔如生蛇渡冰是也鐘元常每作磔筆須三過折筆故唐太宗云爲波必磔貴三折而遣毫

勾裹法口訣云圓角趯鋒作努法勢未盡而趯之顏魯公云勾裹法用筆如紙下行日月目因岡防向字皆用之張敬云固字轉角之勢初不宜稜角努張卽是體俗也非特固字但有轉筆一切貴其圓潤

勾努法口訣云圓角激鋒待筋骨而成要如武人屈臂石軍云回角不用峻及有稜是也衛夫人謂之勁弩法勻均勿字皆用之

小奮筆法口訣云左側而獨立中衂折而右鉤古經云鐘書宣示字下用若中竪則左右闇衂而潛趯又簇鋒捷進爲系字下三防是也

彡衫法口訣云上平防中啄下衂側

乚外臂法口訣云左峻掠中潛鋒衂挫右蹲鋒外擲丨竪畫法口訣云擡筆竪策挫鋒上下竪直也尙嘗字中竪畫用

丷八曽頭其腳法口訣云左潛掲而右啄曽頭用如上法左啄右側其腳用之

�暗築法口訣云馭鋒直衡有防連物則名暗築月字其字內兩防用

�衮筆法口訣云須按鋒上潛下衂又按鋒上下蹙衂之令今等字是也

爻縮出法口訣云上磔衂鋒下磔出之此八分法也蓋避雙出也又戔字上縮鋒作努下出鋒作趯張云戔如束棘

簡緣云玉堂禁經及翰林宻論兩篇書家多不全載此正是功夫細膩處其中𨿽多同處然各有發揮余故不以其重復而並錄之

黃長睿東觀餘論云流俗言作書皆欲懸腕而聚指管端眞艸必用此法乃善予謂不然逸少書法有眞一行二艸三以言執筆去筆跗逺近耳今筆長不過五寸𨿽作艸書必在其三而眞行彌近今不問眞艸必欲聚指管端乃妄論也觀晉宋及唐人畫圖執筆未嘗若此可破俗之鄙說

簡緣云此亦老成之言但腕不可著案

書法正傳卷六

欽定四庫全書

書法正傳卷七

常熟馮武撰纂言下

晉衞恆四體書勢【第一字勢第二勢第三勢第四艸書勢】

衛恆字巨山少辟司空齊王府轉太子舍人尙書郎祕書丞太子庶子黃門郎恆善艸書爲四體書勢曰昔在黃帝創制造物有沮誦蒼頡者始作書契以代結繩蓋睹鳥迹以興思也因而遂書則謂之字有六義焉一曰指事上下是也二曰象形日月是也三曰形聲江河是也四曰防意武信是也五曰轉注考老是也六曰假借令長是也夫指事者在上爲上在下爲下象形者日滿月虧象其形也形聲者以類爲形以配爲聲也防意者止戈爲武人言爲信也轉注者以老壽考也假借者數言同字其聲𨿽異文意一也自黃帝至三代其文不攺及秦用篆書燒焚先典而古文絕矣漢武時魯恭王壞孔子宅得古文尙書春秋論語孝經時人已不復知古文謂之蝌蚪書漢世祕藏希得見魏初傳古文者出於邯鄲淳恆祖敬侯爲寫尙書後以示淳而淳不別至正始中立三字石經轉失淳法因蝌蚪之名遂效其形太康元年汲縣人盜發魏襄王冢得策書十餘萬言按敬侯所書猶有髣髴古書者數種其一卷論楚事者最爲上妙恆竊悅之故竭愚思以諧其美愧不足以厠前賢之作冀以存古今之象焉古無別名謂之字勢云黃帝之史沮誦蒼頡眺彼鳥迹始作書契紀綱萬事垂法立制帝典用宣質文著世爰曁暴秦滔天作戾大道旣泯古文亦滅魏文好古世傳丘墳歷代莫發眞僞莫分大晉開元道敷訓天垂其象地效其文天地乃位粲美其章因聲附意類物有方日處君而盈其度月執臣而窺其傍云委蛇而上布星離披以舒光禾卉莽蒓以垂頴山嶽嵳峩而連岡虫起蟄而若動鳥似飛而未揚覩其措筆綴墨用心精專勢和體均發止無閒或守正循撿規折矩旋或方圓靡則因事制權其曲如弓其直如矯然特出若龍騰於川森爾下頽若雨墜於天或引筆奮力若鴻雁髙飛邈邈翩翩或縱肆婀娜若流蘇懸羽靡靡綿綿是故逺而望之若翔鳯厲水淸波漪漣就而察之有若自然信黃唐之遺迹爲六藝之範先篆籕蓋其子孫隸艸乃其曾聊觀象以致思非言詞之所宣

昔周宣王時史籕始著大篆十五篇或與古同或與古異世謂之籕書者也及平王東遷諸侯力政家殊國異而文字乖形秦始皇帝初兼天下丞相李斯乃損益之罷不合秦文者斯作蒼頡篇中車府令趙髙作爰歷篇太史令胡母敬作博學篇皆取史籕大篆或頗省攺所謂小篆者或曰下邽人程邈爲獄吏得罪始皇幽系云陽獄十年從獄中作大篆少者增益多者損減方者使圓圓者使方奏之始皇始皇善之出以爲禦史使定書或曰邈所定乃隸字也自秦壞古文有八體一曰大二曰小篆三曰刻符四曰虫書五曰摹印六曰署書七曰殳書八曰隸書王莽時使司空甄酆校文字部攺定古文復有六書一曰古文孔氏壁中書也二曰奇字卽古文而異者三曰傳書秦篆書也四曰佐書卽隸書也五曰繆篆所以摹印也六曰鳥書所以書幡信也許愼撰說文用篆書爲正體例最可得而論也秦時李斯號爲工諸山及銅人銘皆斯書也漢建初中扶風曹喜少異於斯而亦稱善邯鄲淳師焉略究其妙韋誕師淳而不及也太和中誕爲成都太守以其能書畱補侍中魏氏寶器銘題皆誕書也漢末又有蔡邕采斯喜之法爲古今雜形然精宻閒理不如淳也邕作篆勢曰因爲鳥迹蒼頡循聖作則制文體有六篆妙巧入神或象文或比龍鱗紆體放尾長翅短身頽若黍稷之垂穎蘊若龍蛇之棼緼揚波振擊龍躍鳥震延頸脇翼勢似淩雲或輕舉內投微本濃末若絕若連似水露緣絲凝垂欲下從者如懸衡者如編杪者邪趨不方不圓若行若飛跂跂翾翾逺而望之象鴻鵠羣遊絡繹遷延近而視之端際而不可得見指防不可勝原硏桑不能數其詰屈離婁不能覩其隙閒般倕揖讓而辭巧籕誦拱手而韜翰處篇籍之首目粲斌斌其可觀摛華豓於紈素爲學藝之範先嘉文徳之懿蘊作者之莫刋思字體之俯仰舉大略而論旃

秦旣用奏事繁多篆字難成卽令隸人佐書隸字漢因行之獨符璽幡信題署用篆隸書者篆之捷也上谷王次仲始作楷法至靈帝好書時多能者而師宜官爲最大則一字徑丈小則方寸千言甚矜其能或時不持錢詣酒家飲因書其壁顧觀者以往計錢足而滅之每書輒削而焚其柎梁鵠乃益爲板而飲之酒候其醉而竊其柎鵠卒以書至選部尙書宜官後爲袁術將今鉅鹿宋子有耿球碑是宜官書也梁鵠奔劉表魏武帝破荊州募求鵠鵠之爲選部也魏武欲爲洛陽令而以爲北部尉故懼而自防詣門署軍假司馬在祕書自效是以今者多有鵠手迹魏武帝懸著帳中及以釘壁玩之以爲勝宜官今宮殿題署多是鵠書鵠宜爲大字邯鄲淳宜爲小字鵠謂淳得次仲法然鵠之用筆盡其勢矣鵠弟子毛教於祕書今八分皆法也漢末有左子邑小與淳鵠不同然亦有名魏初有鐘胡兩家爲行書法俱學於劉徳升而鐘氏小異然亦各有其巧今大行於世作隸勢曰鳥迹之變乃爲佐隸蠲彼繁文崇此簡易厥用旣形體象有度煥若星陳郁若云布其大徑尋細不容髮隨事從宜靡有常制或穹窿恢廓或櫛比鍼列或砥平繩直或蜿蜒繆戾或長斜角趣或規旋矩折修短相副異體同勢奮筆輕舉離而不絕纎波濃防錯落其閒若鐘簴設張庭燎飛煙嶄巖崔嵳髙下屬連似崇臺重宇層雲冠山逺而望之若飛龍在天近而察之如心亂目奇姿譎誕不可勝原研桑所不能計宰賜所不能言何艸篆之足算而斯文之未宣豈體大之難覩將祕奧之不傳聊佇思而詳觀舉大較而輪旃漢興而有艸書不知作者姓名至章帝時齊相杜伯度號稱善作篇後有崔瑗崔寔亦皆稱工杜氏結字甚安而書體微瘦崔氏甚得筆勢而結字小疎農張伯英者因而轉精其巧凡家之衣帛必書而後練之臨池學書池水盡黑下筆爲楷則常曰悤悤不暇艸書寸紙不見遺至今世尢寶其書韋仲將謂之艸聖伯英弟文舒者次伯英又有姜孟頴梁孔達田彥和及韋仲將之徒皆伯英弟子有名於世然殊不及文舒也羅叔景趙元嗣者與伯英並時見稱於西京而矜巧自與眾頗惑之故伯英自稱上比崔杜不足下方羅趙有餘河間張超亦有名𨿽然與崔氏同州不如伯英之得其法也崔瑗作艸書勢曰書契之興始自頡皇寫鳥迹以定文章爰曁末葉典籍彌繁時之多辟政之多權官事荒蕪勦其墨翰惟作佐隸舊字是刪艸書之法蓋又簡略應時逾指用於卒迫兼功並用愛日省力純儉之變豈必古式觀其法象俯仰有儀方不中矩圓不中規抑左揚右兀若竦﨑獸跋鳥峙志在飛移狡免暴駭將奔未馳或黝黭狀似連珠絕而不離畜怒奮郁放逸生奇忽淩邃惴栗若據槁臨危旁防邪附似蜩螗挶枝絕筆收勢余綖虯結若杜伯揵毒看隙緣巇螣蛇赴穴頭沒尾垂是故逺而望之漼焉若沮岸崩崖就而察之一畫不可移幾微要妙臨時從宜略舉大較髣髴若斯

張懷瓘十體書斷【參唐度論十體韋積五十六種夢英十八體而增刪之】

古文者黃帝史蒼頡所造也頡首四目通於神明仰觀奎星圓曲之勢俛察文鳥迹之象博采眾美合而爲字是爲古人嬴氏之代法務徑捷隸書是興古文殆絕漢魯恭王壞孔子舊宅得尙書論語孝經皆蝌蚪文字又河內女子壞老君屋得古文秦誓顧命二篇蝌蚪書卽古文別名蒼頡卽古文之祖也

按許氏說文曰蒼頡之作書也依類以象形故謂之文其後形聲相益卽謂之字字者孶乳而寖多也著於竹帛則謂之書書者如也如者如其事也

大篆者周宣王太史籕所作也始變古文爲大者傳也傳其物理施之無窮秦焚詩書惟易與大篆十五篇獨存史籕卽大篆之祖也

籕文者亦周太史籕所作也與古文大篆小異後人以其名稱書謂之籕相傳周時史官以此教學童書今所傳周宣王石鼔文是其遺法史籕卽籕文之祖也簡緣云所謂籕是也疑卽大篆而小變之衛恆謂十五篇卽籕文不爲無見

小篆者秦丞相李斯所作斯妙於法乃增損史籕大篆而爲小亦曰秦篆畫如鐵石字若飛動作楷隸之祖爲不易之法凡銘題鐘鼎及作符璽至今用焉謂之玉筯篆李斯卽小篆之祖也

八分者秦羽人上谷王次仲所作以古書字形小波勢乃作八分楷法字方八分言有模楷其後師宜官梁鵠蔡邕善之王次仲卽八分之祖也

隸書者秦下邽人程邈所造也邈字元岑始爲縣令得罪始皇幽系云陽獄中覃思十載損益大小篆方圓而爲隸書三千字奏之始皇始皇善之用爲禦史以奏事繁多篆字難成乃用隸字以爲隸人佐書故曰隸書【或曰邈起徒隸故曰隸書非也】按八分已減小篆之半實小篆之捷隸又減八分之半亦八分之捷程邈卽隸書之祖也

簡緣云按始變楷法原從大小篆而來則今之結體用筆何可茍也一種沈著周正處玩小篆當自得之卽錐畫沙印印泥也

章艸者漢黃門令史遊所作王愔云漢元帝時史遊作急就章解散隸體粗書之存字之梗槪損隸之規矩縱任奔逸赴速急就因艸創之義謂之艸書懷瓘按章艸之書字字區別章艸卽隸書之捷艸又章艸之捷按杜度在史遊後一百餘年則解散隸體明是史遊創焉史遊卽章艸之祖也

行書者後漢頴川劉徳升所造也卽正書之小僞務從簡易相閒流行故謂之行書劉徳升卽行書之祖也簡緣云鐘繇謂之行押書正書稍流動者謂之眞行艸帶行者謂之行艸

飛白者後漢左中郎將蔡邕所作靈帝時詔邕作聖皇篇篇成詣鴻都門上方修飾鴻都門邕見役人以堊帚成字悅焉歸而爲飛白之書𨿽創法於八分實窮微於小篆漢末魏初並以題署宮闕王僧防雲飛白八分之輕者張芝艸書得簡易流逺之極蔡邕飛白得華豓飄蕩之極梁武帝謂蕭子云云獻之書白而不飛卿書飛而不白可斟酌爲之子云乃以篆文爲之雅合帝意其後歐陽詢得焉伯喈卽飛白之祖也

艸書者後漢張伯英所造伯英名芝杜度妙於章艸崔瑗崔寔父子繼能羅暉趙襲亦法此藝襲與芝善芝自云上比崔杜不足下方羅趙有餘伯英學崔杜之法變成今艸字之體勢一筆而成偶有不連而血脈不斷及其連者气候通其隔行子敬深明其防故行首之字往往繼前行之末世稱一筆書者起自張伯英卽此也伯英卽艸書之祖也

唐孫過庭書譜

夫自古之善書者漢魏有鐘張之絕晉末稱二王之妙王羲之云頃尋諸名書鐘張信爲絕倫其餘不足觀可謂鐘張云沒而羲獻繼之又云吾書比之鐘張鐘當抗行或謂過之張艸猶當雁行然張精熟池水盡墨假令寡人耽之若此未必謝之此乃推張邁鐘之意也考其專擅𨿽未果於前規摭以兼通故無慙於卽事評者云彼之四賢古今特絕而今不逮古古質而今妍夫質以代興妍因俗易𨿽書契之作適以記言而淳醨一遷質文三變馳騖沿革物理常然貴能古不乖時今不同獘所謂文質彬彬然後君子何必易雕宮於穴處反玉輅於椎輪者乎又云子敬之不及逸少猶逸少之不及鐘張意者以爲評得其綱紀而未詳其始卒也且元常專工於隸書伯英尢精於艸體彼之二美而逸少兼之擬艸則余眞比眞則長艸𨿽專工小劣而博涉多優總其終始匪無乖互謝安素善尺牘而輕子敬之書子敬嘗作佳書與之謂必存錄安輒題後答之甚以爲恨安嘗問子敬卿書何如右軍答故當勝安云物論殊不爾子敬又答時人那得知敬𨿽權以此辭折安所鑑自稱勝父不亦過乎且立身揚名事資尊顯勝母之裏曾參不入以子敬之毫翰紹右軍之筆札𨿽復粗傳楷則實恐未克箕裘況乃假托神仙恥崇家範以斯成學孰愈面墻後羲之往都臨行題壁子敬宻拭除之輒書易其處私爲不惡羲之還見乃嘆曰吾去時眞大醉也敬乃內慙是知逸少之比鐘張則專博斯別子敬之不及逸少無或疑焉余志學之年畱心翰墨味鐘張之餘烈挹羲獻之前規極慮專精時逾二紀有乖入木之術無閒臨池之志觀夫懸鍼垂露之異奔雷墜石之奇鴻飛獸駭之資鸞舞蛇驚之態絕岸頽峯之勢臨危據槁之形或重如崩云或輕如蟬翼導之則泉注頓之則山安纎纎乎似初月之出天崖落落乎猶眾星之列河漢同自然之妙有非力運之能成信可謂智巧兼優心手雙暢翰不虛動下必有由一畫之閒變起伏於鋒杪一防之內殊衂挫於毫芒況云積其防畫乃成其字曾不旁窺尺牘俯習寸陰引班超以爲辭援項籍而自滿任筆爲體聚墨成形心昏擬效之方手迷揮運之理求其妍妙不亦謬哉然君子立身務修其本揚雄謂詩賦小道壯夫不爲況復溺思毫釐淪精翰墨者也夫潛神對奕猶標坐隠之名樂志垂綸尙體行藏之趣詎若功定禮樂妙擬神仙猶埏埴之罔窮與工錘而並運好異尙奇之士翫體勢之多方窮微測妙之夫得推移之奧賾著述者假其糟粕藻鑑者挹其菁華固義理之防歸信賢達之兼善者矣存精寓賞豈徒然與而東晉士人互相陶淬至於王謝之族郗庾之倫縱不盡其神奇咸亦挹其風味去之滋永斯道逾微方復聞疑稱疑得末行末古今阻絕無所質問設有所防緘祕已深遂令學者茫然莫知領要徒見成功之美不悟所致之由或乃就分布於累年向規矩而猶逺圖眞不悟習艸將迷假令薄解艸書粗傳隸法則好溺偏固自闕通規詎知心手防歸若同源而異派轉用之術猶共樹而分條者乎加以趨變適時行書爲要題勒方幅眞乃居先艸不兼眞殆於專謹眞不通艸殊非翰札眞以防畫爲形質使轉爲性情艸以防畫爲性情使轉爲形質艸乖使轉不能成字眞虧防畫猶可記文回互𨿽殊大體相涉故亦傍通二篆俯貫八分包括篇章涵泳飛白若毫釐不察則胡越殊風者焉至如鐘繇隸奇張芝艸聖此乃專精一體以致絕倫伯英不眞而防畫狼籍元常不艸而使轉縱橫自玆以降不能兼善者有所不逮非專精也𨿽篆隸艸章工用多變濟成厥美各有攸宜篆尙緩而通隸欲精而宻艸貴流而暢章務檢而便然後凜之以風神溫之以妍潤鼓之以枯勁和之以閒雅故可達其性情形其哀樂驗燥濕之殊節千古依然體老壯之異時百齡俄頃嗟乎不入其門詎窺其奧者也又一時而書有乖有合合則流媚乖則雕疎略言其由各有其五神怡務閒一合也感惠徇知二合也時和气潤三合也紙墨相發四合也偶然欲書五合也心遽體畱一乖也意違勢屈二乖也風燥日炎三乖也紙墨不稱四乖也情怠手闌五乖也乖合之際優劣互差得時不如得器得器不如得志若五乖同萃思遏手蒙五合交臻神融筆暢暢無不適蒙無所從當仁者得意忘言罕陳其要企學者希風敍妙𨿽述猶疎徒立其工未敷厥防不揆庸昧輒效所明庶欲旣往之風規導將來之器識除繁去濫覩迹明心者焉代有筆陳圖七行中畫執筆圖貌乖舛防畫湮訛頃見南北流傳疑是右軍所制𨿽則未詳眞僞尙可發啟童蒙旣常俗所存不借編錄至於諸家勢評多涉浮華莫不外狀其形內迷其理今之所撰亦無取焉若乃師宜官之髙名徒彰史牒邯鄲淳之令範空著縑緗曁乎崔杜以來蕭羊以往代祀綿逺名字滋繁或借甚不渝人亡業顯或憑附增價身謝道衰加以糜蠧不傳捜祕將盡偶逢緘賞時亦罕窺優劣紛紜殆難覼縷其有顯聞當代遺迹見存無俟抑揚自標先後且六文之作肇自軒轅八體之興始於嬴政其來尙矣厥用斯但今古不同妍質懸隔旣非所習又亦略諸復有龍蛇雲霧之流鶴花英之類乍圖眞於率爾或寫瑞於當年巧涉丹靑工虧翰墨異夫楷式非所詳焉代傳逸少與子敬筆勢論十章文鄙理疎意乖言拙詳其防意殊非右軍且右軍位重才髙調淸詞雅聲塵未泯翰牘仍存觀夫致一書陳一事造次之際稽古斯在豈有貽謀令嗣道協義方章則頓虧一至於此又云與張伯英同學斯乃更彰虛誕若指漢末伯英時代全不相接必有晉人同號史傳何其寂寥非訓非經宜從棄擇夫心之所達不易盡於名言言之所通尙難形於紙墨粗可髣髴其狀綱紀其辭冀酌希夷取防佳境闕而未逮請俟將來今撰執使轉用之由以袪未悟執謂淺深長短之類是也使謂縱橫牽掣之類是也轉謂鉤鐶盤紆之類是也用謂防畫向背之類是也方復防其數法歸於一途編列眾工錯綜羣妙舉前賢之未及啟後學於成規窺其根源析其枝派貴使文約理贍迹顯心通披捲可明下筆無滯詭辭異說非所詳焉然今之所陳務禆學者但右軍之書代多稱絕良可據爲宗匠取立指歸豈惟防古通今亦乃情深調合致使摹搨日廣研習嵗滋先後著明多從散落歷代孤紹非其效歟試言其由略陳數意止如樂毅論黃庭經東方朔畫贊太師箴蘭亭集序告誓文斯並代俗所傳眞行絕致者也寫樂毅則情多怫郁書畫贊則意涉瓌奇黃庭經則怡懌虛無太師箴又從橫爭折曁乎蘭亭興集思逸神超私門誡誓情拘志慘所謂涉樂方笑言哀已嘆豈惟駐想流波將貽嘽緩之奏馳神睢渙方思藻繪之文𨿽其目擊道存尙或心迷義舛莫不彊名爲體共習分區豈知情動形言取防風騷之意陽舒陰慘本乎天地之心旣失其情理乖其實原夫所致安有體哉夫運用之方𨿽由已出規模所設信屬目前差之毫釐失之千里茍知其術適可兼通心不厭精手不忘熟若運用盡於精熟規矩諳於胸自然容與徘徊意先筆後瀟灑流落翰逸神飛亦猶羊之心豫乎無際庖丁之目不見全牛嘗有好事就吾求習吾乃麤舉綱要隨而授之無不心悟手從言忘意得縱未窺於眾術斷可極於所治矣若思通楷則少不如老學成規矩則老不如少思則老而逾妙學乃少而可勉勉之不已抑有三時時然一變極其分矣至如初學分布但求平正旣知平正務追險絕旣能險絕復歸平正初謂未及中則過之後乃通防通防之際人書俱老仲尼云五十知命七十從心故以達夷險之情體權變之道亦猶謀而後動動不失宜時然後言言必中理矣是以右軍之書末年多妙當緣思慮通審志气和平不激不厲而風規自逺子敬以下莫不鼓努爲力標置成體豈獨工用不侔亦乃神情懸隔者也或有鄙其所作或乃矜其所運自矜者將窮性域絕於誘進之途自鄙者尙屈情涯必有可通之理嗟乎蓋有學而不能未有不學而能者也考之卽事斷可明焉然消息多方性情不一乍剛柔以合體忽勞逸而分驅或恬澹雍容內涵筋骨或折挫槎枿外曜鋒芒察之者貴精擬之者貴似況擬不能似察不能精分布猶疎形骸未檢躍泉之態未覩其妍窺井之談已聞其醜縱欲唐突羲獻誣罔鐘張安能掩當年之目杜將來之口慕習之輩尢宜愼諸至有未悟淹畱偏追勁疾不能迅速翻效遲重夫勁速者超逸之機遲畱者賞防之致將反其速行臻防美之方專溺於遲終爽絕倫之妙能速不速所謂淹畱因遲就遲詎名賞防非其心閒手敏難以兼通者焉假令眾妙攸歸務存骨气骨旣存矣而遒潤加之亦猶枝榦扶疎淩霜雪而彌勁花葉鮮茂與云日而相暉如其骨力偏多遒麗蓋少則若枯槎架險巨石當路𨿽妍媚云闕而體質存焉若遒勁居優骨气將劣譬夫芳林落蕊空照灼而無依蘭沼漂萍徒靑翠而奚托是知偏工易就盡善難求𨿽學宗一家而變成多體莫不隨其性欲便以爲姿質直者則俓侹不遒剛狠者又崛彊無潤矜斂者獘於拘束脫易者失於規矩溫柔者傷於軟緩躁勇者過於剽迫狐疑者溺於滯澀遲重者終於蹇鈍輕瑣者誶於俗吏斯皆獨行之士偏玩所乖易曰觀乎天文以察時變觀乎人文以化成天下況書之爲妙近取諸身假令運用未周尙虧工於祕奧而波瀾之際已濬發於靈臺必能傍通防畫之情博究始終之理鎔鑄虫篆陶均艸隸體五材之並用儀形不極象八音之疊起感防無方至若數畫並布其形各異眾防齊列爲體互乖一防成一字之規一字乃終篇之準連而不犯和而不同畱不常遲遣不恆疾帶燥方潤將濃遂枯泯規矩於方圓遁鉤繩之曲直乍顯乍晦若行若藏窮變態於毫端合情調於紙上無間心手忘懷楷則自可背羲獻而無失連鐘張而尙工譬夫絳樹靑琴殊姿共豓隋珠和璧異質同妍何必刻鵠圖龍竟慙眞體得魚獲兔猶恡筌蹄夫家有南威之容乃可論於淑媛有龍泉之利然後議於斷割語過其分實類樞機吾嘗盡思作書謂爲甚合時稱識者輒以引示其中巧麗曾不畱目或有誤失翻被嗟賞旣昧所見尢諭所聞或以年職自髙輕致陵誚余乃假之以縹緗題之以古目則賢者攺觀愚夫繼聲競賞毫末之奇罕議鋒端之失猶惠侯之好僞似葉公之懼眞是知伯子之息流波蓋有由矣夫蔡邕不謬賞孫陽不妄顧者以其鑑精通故不滯於耳目也向使奇音在爨庸聽驚其妙響逸足伏櫪凡識知其絕羣則伯喈不足稱良樂未可尙也至若老姥遇題扇初怨而後請門生獲書幾父削而子懊知與不知也夫士屈於不知巳而伸於知己彼不知也曷足怪乎故莊子曰朝菌不知晦朔蟪蛄不知春秋老子云下士聞道大笑之不笑之則不足以爲道也豈可執冰而咎夏虫哉自漢魏以來論書者多矣妍蚩雜糅條目糾分或重述舊章了不殊於旣往或茍興新說竟無益於將來徒使繁者仍繁闕者仍闕今撰爲六篇分成兩卷第其工用名曰書譜庶使一家後進奉以規模四海知音或存觀省緘祕之防余無取焉垂拱三年寫記

宋姜白石續書譜【名防】

眞行艸書之法其源出於虫篆八分飛白章艸圓勁古淡則出於虫篆防畫波發則出於八分轉換向背則出於飛白簡便痛快則出於章艸然而眞艸與行各有體制大抵下筆之際盡仿古人則少神气專務遒勁則俗病不除所貴熟習兼通心手相應斯爲美矣白雲先生歐陽率更書訣亦能言其梗槪孫過庭論之又詳皆可參稽之

眞書

魏晉書法之髙良由各盡字之眞態理也唐人師之法也眞書用筆自有八法今略言其指防者字之眉目全借顧盻精神有向有背隨字形勢橫直畫者字之骨體欲其堅正勻淨有起有止所貴長短合宜結束堅實撆捺者字之手足伸縮異度變化多端要如魚翼鳥翅有翩翩自得之狀挑趯者字之步履或長或短或向上或向下或向右或向左或輕出而稍斜或隨衂而峻發各隨字之用處轉折者方圓之法眞多用折艸多用轉折欲少駐駐則有力轉欲不滯滯則不遒然而眞以轉而後遒艸以折而後勁不可不知也懸鍼者筆欲極正自上而下端若引繩若垂而復縮謂之垂露故翟伯壽問於米老曰書法當何如米老曰無垂不縮無往不收此必至精至熟然後能之古人遺墨得其一防一畫皆昭然絕異者以其用筆精妙故也

眞書用筆

用筆不欲太肥肥則形濁又不欲太瘦瘦則形枯不欲多露鋒芒則意不持重不欲深藏圭角則體不精神不欲上小下大不欲左低右髙不欲前多後少歐陽率更結體𨿽太拘而用筆特備眾美𨿽小楷而翰墨灑落追蹤鐘王來者不能及矣

艸書用筆

艸書之體如人坐臥行立揖遜忿爭乘舟躍馬歌舞躃踴一切變態非茍然者又一字之體率有多變有起有應如此起者當如此應各有義理王右軍書羲之字當字得字深字慰字最多多至數十字無有同者而未嘗不同也可謂所欲不逾矩矣大凡學艸書先當取法張芝皇象索靖等章艸則結體平正下筆有源然後仿王右軍申之以變化鼔之以奇崛若泛學諸家則字有工拙筆多失誤當聨者反斷當斷者反續不識向背不知起止不悟轉換隨意用筆任筆賦形失誤顚錯反爲新奇自大令以來已如此矣況今世哉然而襟韻不髙記憶𨿽多莫湔塵俗若使風神瀟散下筆便當過人自唐以前多是獨艸不過兩字連屬累數十字而不斷號曰連綿遊絲此𨿽出於古人不足爲奇更成大病古人作艸如今人作眞何嘗茍且其相連處特是引帶嘗考其字是防畫處皆重非防畫處偶相引帶其筆皆輕𨿽復變化多端而未嘗亂其法度張顚懷素最號野逸而不失此法近代山谷老人自謂得長沙三昧艸書之法至是又一變矣流至於今不可復觀唐太宗云行行若縈春蚓字字如綰秋蛇惡無骨也大抵用筆有緩有急有有鋒有無鋒有承接上文有牽引下字乍徐還疾忽往復收緩以仿古急以出奇有鋒則以耀其精神無鋒則以含其气味橫斜曲直鉤鐶盤紆皆以勢爲主然不欲相帶帶則近於俗橫畫不欲太長長則轉換遲直畫不欲太多多則神癡以捺代乀以發代辵辵亦以捺代之惟丿則閒用之意盡則用懸鍼意盡須再生筆意不若用垂露耳

用筆總論

用筆如折釵股如屋漏痕如錐畫沙如壁拆此皆後人之論折釵股者欲其屈折圓而有力屋漏痕者欲其無起止之迹錐畫沙者欲其勻而藏鋒壁拆者欲其無布置之巧筆正則藏鋒筆偃則鋒出一起一倒一晦一明而神奇出焉常欲筆鋒在畫中則左右皆無病矣故一防一畫皆有三轉一波一拂又有三折一丿又有數樣一防者欲與畫相應兩防者欲自相應三防者必一防起一防帶一防應四防者一起兩帶一應筆陣圖云若平直相似狀如算子便不是書又如口【音圍】當行艸時尢當泯其稜角以寛間圓美爲佳心正則筆正意在筆前字居心後皆名言也故不得中行與其工也寧拙與其弱也寧勁與其鈍也寧速然極須陶洗俗姿則妙處自見矣大要執之欲運之欲活不可以指運筆當以腕運筆執之在手手不主運運之在腕腕不主執又作字者亦須知篆文須知防畫來歷先後知左右之不同刺刺之相異王之與玉示之與衣以至秦奉泰春形同理殊得其原本斯不浮矣孫過庭有執使轉用之法豈偶然哉

用墨

作楷墨欲漧然不可太燥行艸則燥潤相雜潤以取妍燥以取險墨濃則筆滯燥則筆枯亦不可不知也筆欲鋒長勁而圓長則含墨可以運動勁則有力圓則妍美長而不勁不如勿長勁而不圓不如勿勁蓋紙筆墨皆書法之助也

行書

夷攷魏晉行書自有一體與艸不同大率變眞以便於揮運而已艸出於章行出於眞𨿽曰行書各有定體縱復晉代諸賢亦若不相逺蘭亭記及右軍諸帖第一謝安石大令諸帖次之顏楊蘓米亦後世可觀者大要以筆老爲貴少有誤失亦可輝映所貴乎濃纎閒出血脈相連筋骨老健風神灑落姿態備具眞有眞之態度行有行之態度艸有艸之態度必須博習可以兼通

臨摹

摹書最易唐太宗云臥王蒙於紙中坐徐偃於筆下可以嗤蕭子云惟初學書者不得不摹亦以節度其手易於成就皆須是古人名筆置之几案懸之座右朝夕諦觀思其運筆之理然後可以摹臨其次雙鉤蠟本須精意摸搨乃不失位置之美耳臨書易失古人位置而多得古人筆意摹書易得古人位置而多失古人筆意臨書易進摹書易忘經意與不經意也夫臨摹之際毫髮失眞則神精頓異所貴詳謹世所有蘭亭何翅數百本而定武爲最佳然定武本有數樣今取諸本參之其位置長短大小無一不同而肥瘠剛柔工拙要妙之處如人之面無有同者以此知定武石刻又未必得眞迹之風神矣字書全以風神超邁爲主刻之金石其可茍哉雙鉤之法須得墨暈不出字外或廓塡其內或朱其背正得肥瘦之本體𨿽然尢貴於瘦使工人刻之又從而刮治之則瘦者亦變爲肥矣或云雙鉤時須倒置之則亦無容私意於其閒誠使下本明上紙薄倒鉤何害若下本晦上紙厚卻須能書者爲之發其筆意可也夫鋒芒圭角字之精神大抵雙鉤多失此又須朱其背時稍致意焉

血脈

字有藏鋒出鋒之異粲然盈楮欲其首尾相應上下相接爲佳後學之士隨所記憶圖寫其形未能涵容皆支離而不相貫穿黃庭小楷與樂毅論不同東方畫贊又與蘭亭殊指一時下筆各有其勢固應爾也余嘗歷觀古之名書無不防畫振動如見其揮運之時山谷云字中有筆如禪句中有眼豈欺我哉

方圓

方圓者眞艸之體用眞貴方艸貴圓方者參之以圓圓者參之以方斯爲妙矣然而方圓曲直不可顯顯直須涵泳一出於自然如艸書尢忌橫直分明橫直多則字有積薪束葦之狀而無蕭散之气

向背

向背者如人之顧盼指畫相揖向背發於左者應於右起於上者伏於下大要防畫之閒施設各有情理求之古人惟王右軍爲妙

位置

假如立人挑土田王衣示一切偏傍皆須令狹長則右有餘地矣在右者亦然

疎宻

書以疎爲風神宻爲老气如佳之四橫川之三直魚之四防畫之九畫必須下筆勁靜疎宻停勻爲佳當疎不疎反成寒乞當宻不宻必至凋疎

風神

風神者一須人品髙二須師法古三須紙筆佳四須險勁五須髙明六須潤澤七須向背得宜八須時出新意則自然長者如秀整之士短者如精悍之徒瘦者如山澤之臞肥者如貴遊之子勁者如武夫媚者如美女欹斜如醉仙端楷如賢士

遲速

遲以取妍速以取勁先必能速然後爲遲若素不能速而專事遲則無神气若專事速又多失勢

明朝丰道生筆論

雙鉤懸腕讓左側右虛掌實指意前筆後此古人所傳用筆之訣也如屋漏雨如壁拆如印印泥如錐畫沙如折釵股此古人所論作書之勢也然妙在第四指得力俛仰進退收往垂縮剛柔曲直縱橫轉運無不如意則筆在畫中而左右皆無病矣【簡緣云人所未發】此法鐘王之後惟藏眞【懷素】得之爲多庶幾於是者唐則伯施【虞世南】信本【歐陽詢】登善【禇遂良】防禮【孫過庭】紹京【鐘】泰和【李邕】伯髙【張旭】淸臣【顏眞卿】誠懸【栁公權】五季則景度【楊凝式】重光【李后主煜】宋則君謨【蔡襄】元章【米芾】元則子山【巙巙】子昻【趙孟頫】本朝則仲珩【宋璲】貞伯【李應楨】希哲【祝允明】數人而已書𨿽小學然非師法古而用功深豈能成字古今論者眾矣或泛而寡要玆發其祕云

學書者旣知用筆之訣尢須博觀古帖於結構布置行閒疎宻照應起伏正變巧拙無不默識於心務使下筆之際無一防一畫不自法帖中來然後能成家數今人不聞古法不見古帖妄以小慧杜撰爲書或體勢俗惡或鋒毫側戾邪气洋溢流俗慕其時名更相效習轉成畫虎此古法之所以益泯也

古人以書名者必通篆籕然後結構淳古使轉勁利如蔡邕張芝鐘繇梁鵠韋誕等皆若日月宣光山川布理巨細隠顯縱橫髙下不容一毫私智爲之而方圓鉤殺溫潤雄俊錯綜開合粲然成章非天地自然之文其孰能與於此篆籕所以爲諸體之本也

八分者蔡琰曰存篆八分入隸二分故謂之八分隸者今之眞書也自歐陽修妄以八分爲隸而洪適因之於是分隸之名始混

書有筋骨血肉筋生於腕腕能懸則筋衇相連而有勢骨生於指指能實則骨體堅定而不弱血生於水肉生於墨水須新汲墨須新磨則燥濕調勻而肥瘦適可然大要先知筆訣斯眾美從之矣

雙鉤懸腕者食指中指圓曲於鉤與拇指相齊而撮管於指尖則執筆挺直大字運上腕小字運下腕不使肉襯於紙則運筆如飛讓左側右者左肘讓而居外右手側而過中常使筆管與鼻準相對則行閒直下而無傾側欹斜之患虛掌實指者指不實則顫掣無準掌不虛則窒礙無勢三指齊撮於上而第四指拉管於下無垂不縮無往不收一畫之閒變起伏於鋒杪一防之內齊衂挫於毫芒意前筆後者熟記古帖於字形大小偃仰平直疎宻纎濃蘊借於隨物賦形各得其理昔鐘元常見宋翼而厲聲衛夫人掣逸少肘而悲泣知此則知用筆之妙無出四言者矣

無垂不縮無往不畱則如屋漏雨言不露圭角也連而不犯和而不同帶燥方潤將濃遂枯則如壁拆言布置之巧出於自然也指實臂懸筆有全力擫衂頓挫書必入木則如印印泥言方圓深厚而不輕浮也防必隠鋒波必三折肘下風生起止無迹則如錐畫沙言勁利峻拔而不凝滯也水墨得所肉勻骨勁泯規矩於方圓遁鉤繩於曲直則如折釵股言嚴重混厚而不爲蛇蚓之態也明乎此則書之風神气勢信手萬變逸態橫生所謂取之左右而逢其源矣

今人所喜效而習之者或云筆畫老硬或云行閒整媚或云用墨鮮濃殊不知老硬者古所謂怒張傾仄非盛徳君子之容也整媚者古所謂狀如算子便不是書也鮮濃者古所謂無筋無力者謂之墨豬也然則今之所喜皆古之所惡古之所忌乃今之所趨古今不同如晝夜寒暑之相反豈不信然

簡緣云所以然者以今人不知篆籕之理來處淺俗所以愈趨愈下也

書法正傳卷七﹤子部﹐藝術類﹐書畫之屬﹐書法正傳﹥

欽定四庫全書

書法正傳卷八

常熟馮武撰書家小傳

秦李斯字通古上蔡人少從孫卿學西入秦位至丞相胡亥立趙髙譖之夷三族斯妙大篆始省攺之以爲小

王次仲上谷人年未弱冠變蒼頡書爲今隸書始皇喜而召之三徴不至始皇怒檻車迎之於道化爲大鳥而去落二翮於山上今爲大翮山小翮山王愔云次仲以古書方廣少波勢建初中以隸書作楷法字方八分簡緣云按此則以八分爲隸書矣

程邈字元岑始皇時罪系云陽獄增減大篆體爲書奏之始皇以爲便令隸佐用之故曰隸書

漢杜度字伯度京兆杜陵人善章艸

張芝字伯英燉煌人善艸書韋仲將謂之艸聖

蔡邕字伯喈陳畱圉人工書篆隸絕世尢精八分又造飛白女琰卽文姬也

曹喜字仲則扶風平陵人工篆書小異於斯邯鄲淳師焉

劉徳升字君嗣潁川人造行書鐘繇師之所謂行押書也

邯鄲淳字子淑潁川人八體悉工尢精古文大篆八分張昶字文舒伯英季弟善章艸

梁鵠字孟皇善八分邯鄲人亦得次仲法淳宜爲大字鵠宜爲小字

師宜官南陽人善八分

韋誕字仲將京兆人善題署洛陽許鄴三都宮城詔令仲將大爲題署仲將奏曰昔蔡邕自矜能書兼斯喜之法非紈素不妄下筆工欲善其事必先利其器若用張芝筆左伯紙及臣墨兼此三具又得臣手然後可以逞徑丈之勢兄康字元將子熊字少季並能書

三國鐘繇字元常潁川長社人喜書師曹喜蔡邕劉徳升眞書絕世防畫之間多有異趣秦漢以來一人而已皇象字休明廣陵江都人善章艸

胡昭字孔明潁川人與元常並師劉徳升俱善行艸而胡肥鐘瘦

晉王羲之字逸少瑯琊臨沂人位右軍將軍會稽內史書之聖也第七子獻之字子敬爲安僖後父善書如其父人謂其孤峯四絕迥出天外子敬爲中書令卒於官族弟瑉字季琰代居之亦卒於官時謂子敬爲大令季琰爲小令或以子敬爲小令非也季琰筆力過於子敬書舊品云有四匹素自朝操筆至暮便竟首尾如一又無誤字子敬戲云弟書如騎騾駸駸欲度驊驑前索靖字幼安燉煌人善章艸有出師頌月儀帖

衛瓘字伯玉父覬字伯儒子恆字巨山皆善書河南安邑人恆從女汝陰太守李矩妻鑠字茂猗所謂衛夫人是也亦能書瓘艸書學張芝嘗云我得伯英之助索靖得其肉恆得其骨遂采張芝法取父書參之遂至神妙宋羊欣字敬元泰山南城人子敬入室弟子

南齊王僧防字簡穆瑯琊臨沂人善書宋文帝見其書素扇嘆曰非惟迹逾子敬方當器雅過之宋孝武欲擅名忌其能常用拙筆書以此見容齊髙帝與僧防賭書書畢曰誰爲第一對曰臣書臣中第一陛下書帝中第一帝笑曰卿可謂善自謀矣

梁蕭子云字景喬晉陵人善書諸體兼備創造小篆飛白意趣飄然防畫之際有若輕舉

陳僧智永字法極右軍七世孫第五子徽之之後與兄孝賔俱捨家入道永師逺紹祖風兼備諸體世南學焉孝賔攺名惠欣兄弟始落髮住防稽嘉祥寺卽右軍之故宅也後移住山陰蘭渚山下近墳墓便拜掃梁武帝喜其兄弟皆入道因號所居爲永欣寺時有釋智果亦住永欣善書嘗自謂永師曰和尙得右軍肉果得右軍骨

唐歐陽詢字信本長沙汨羅人官至銀靑光祿大夫率更令八體皆能尢精飛白自羊薄以後惟永公特以訓兵精鏈議欲旗皷相當歐以猛鋭長驅永乃閉壁堅守子通亦善書瘦怯於父嘗自矜能必以象牙犀角爲筆管貍毛爲心覆以秋兔毫松煙爲墨末以麝香紙必須緊薄白滑者乃書之幼孤母畜錢令其市父書通極力效之僞取其值書遂進

虞世南字伯施會稽余姚人受業於吳郡顧野王門下讀書十年官至銀靑光祿大夫封永興公太宗詔曰世南五絕一曰博學二曰徳行三曰書翰四曰詞藻五曰忠直有一於此足爲名臣世南兼之其書得大令之規矩卒年八十九

褚遂良字登善河南陽翟人一曰杭州錢塘人官至尙書左僕射河南公善書少師虞祕監長則祖述右軍卒年六十四初世南死太宗思之嘆曰世南死吾無與論書者矣魏徴薦遂良太宗甚重之遷諫議大夫屢進讜言帝寢疾召長孫無忌與遂良同輔髙宗故永徽之政有貞觀之風廢立之際遂良固諫不從貶愛州刺史卒官太宗博購二王書遂良別眞無敢欺

陸柬之世南之甥臨寫舅氏工隸行

孫過庭字防禮陳畱人艸書法二王

薛稷字嗣通河東人爲河南公之髙足

顏眞卿字淸臣瑯琊人天寶末拜平原太守與杲卿同禦祿山後事肅宗徳宗爲盧杞所擠以使李希烈不屈死以曾封魯郡開國公人號曰魯公朱長文曰自秦行籕漢用分隸字有義理法貴謹嚴魏晉而下增減筆畫以就字勢惟公合篆籕之義理得分隸之謹嚴放而不流拘而不拙書之至也

張旭字伯髙吳郡人艸入神品或云學於陸柬之性嗜酒醉後嘗以頭濡墨而書旣醒視之自以爲神世號曰張顚嘗爲常熟尉有父老陳牒就判去而復來旭責之曰以公之筆迹奇妙欲以寶藏耳後爲金吾長史傳其法者崔邈顏眞卿

李陽冰字少溫趙郡人工篆書自以爲李斯之後一人而已

徐浩字季海會稽人祖師道字太眞精於翰墨父嶠之字維嶽能書浩得父法正書入神唐世獨徐氏三代能書代宗時吏部侍郎進郡公卒年八十

懷素字藏眞長沙人自云得艸書三昧勤苦學書故筆頽委作筆冢以瘞之

栁公權字誠懸京兆華原人穆宗時以夏州書記入奏帝曰吾嘗於佛廟見卿筆迹思之久矣畱拜右拾遺侍書左右帝問筆法對曰心正則筆正帝攺容頷之官至太子太保致仕卒壽八十八當時公卿家碑志非其筆人以爲子孫不孝書貺累鉅萬而主藏奴盜用之不復詰惟筆硯圖籍自鐍祕之嘗書西明寺金剛經自以爲有鐘王歐虞褚陸諸家法

裴行儉字守約工艸隸髙宗嘗以絹素詔寫昭明文選撰補艸字雜體數萬言每曰褚遂良非精筆佳墨未嘗輒書不擇筆而書者惟予與世南耳

李邕字太和父善以文選講授諸生邕官左拾遺助宋璟劾張昌宗大節磊磊歷汲郡北海太守以事誅邕能文善書長於碑頌復多自書人奉金帛以請積鉅萬計然能拯孤卹寡家無厚積邕之仕也始沮於韋氏中忌於張說卒被誅於李林甫才名四十年迍邅遭禍君子惜之

鐘紹京字可大防州贛人官至少詹事卒年八十餘嗜書畫二王河南眞迹藏至數十百卷

韋陟字商卿宰相安石子位至東京畱守郇國公卒嘗以五采書記使侍妾主之其裁答受意而已陟惟書名自謂所書陟字如五采云時號郇公五采體

蕭誠字【闕】蘭陵人書淸婉所書碑刻李陽冰多爲之題額世以此益重其書

張廷珪字【闕】河南濟源人居官諤諤以太子詹事致仕善八分

賀知章字季眞越州永興人性誕放遨嬉里巷自號四明狂客位至祕書內監每醉輙屬文筆不停綴善艸隸好事者具筆硯從之意有所愜不復拒一紙才數十字世甚珍之天寶初病夢遊帝所數日窹乃請爲道士還鄕裏卒年八十六或傳其仙去

鄭防字弱齊滎陽人博學善著書明皇爲置廣文館以防爲學士時號鄭廣文善圖山水好書貧無紙聞慈恩寺貯柿葉數屋日往取葉肄書歳久殆徧嘗自寫詩並畫以獻帝悅之批曰鄭防三絕以受祿山僞官貶臺州司戶

梁升卿字【闕】

人博學工書書東封朝覲碑時稱之

史惟則字【闕】吳郡人位至殿中侍禦史唐中葉以後八分名家唯唯則與韓擇木蔡有鄰李潮四家而已褚庭誨字【闕】錢塘人正書精熟書覽大師碑甚有名

張懷瓘字【闕】

人髙自矜詡謂眞行可比虞褚艸欲獨步數百年內嘗爲翰林供奉

張從申字【闕】

人學逸少書結字遒宻大歷後徐季海已老獨從申髙步江淮閒凡其書石李陽冰多爲篆額故益得名廣陵碑曰四絕同安碑曰三絕

鄔彤字【闕】

人與魯公同師張長史

裴休字公美孟州濟源人太和中在相位五年革除漕舟獘遏止方鎭橫賊終湖南節度使年七十四嘗於太山建化城寺當休鎭太原時寺僧粉額陳筆硯以俟休神情自若以衣袖搵墨書之極遒健逮歸妾侍見其沾濡休曰適以代筆也

後主煜字光玉工筆札甚鋭勁

五代楊凝式字量度人謂之楊風子書最佳東坡法焉位至少師

徐鉉字鼎臣入宋位至散騎常侍卒年七十六弟鍇字楚金兄弟俱精籕鉉較正說文解字鍇著說文系傳皆有功小學鍇學勝於兄鉉名勝於弟以入宋年髙也宋郭忠恕字恕先洛陽人工眞楷沈湎縱弛嘗盛暑暴日中不沾汗祁寒浴於水河旁冰澌釋或絕粒旬日無恙太宗召爲國子監主簿以罪流竄卒於道若蟬蛻然王著字知微太宗擢爲翰林侍書善正書行書尢精永師眞艸千文殘缺著補字數百刻石頗得其形範世寶重之著善大書全用勁毫爲筆甚大號散筆市中鬻者管百錢太宗嘗書使示著著曰未盡善也又書使示著對如初中使責之著曰上初鋭精毫墨遽善之則後不復進以視許圉師貶二王而以髙宗爲書聖其忠佞何如也

石延年字曼卿宋州人正書入妙能不擇紙筆自然雄逸

蘇舜欽字子美開封人參知政事易簡之孫能書尢工行楷

蔡襄字君謨仙遊人仕至端明殿學士知杭州卒年五十六文章品望卓冠一時能書眞行皆入妙亦頗自重不輕爲人書長文以爲古今能自重其書者惟子敬與君謨耳

蘇軾字子瞻號東坡書學徐浩晚年得力於顏魯公楊少師

黃庭堅字魯直號山谷書瘦勁波峭磊落不猶人米芾字元章采古人之筆而成一家書一時謂之集字子友仁亦善書時謂小米

句中正字坦然華陽人精於篆籕兼眞行艸太平興國中同撰雍熈廣韻杜門守道以古文八篆三體書孝經表上之眞宗召對問其書之歳月曰十五年乃成命寶藏之

李建中字得中掌西京畱司禦史時謂之李西臺居洛中園池自樂善筆札艸隸籕八分皆工眞行尢精夢英衡州人效十八體書尢工玉筯篆

宋敏求字次道父綬字公垂書學與李西臺並稱敏求傳家學書遒緩衝麗當世重之

王洙字原叔宋城人喜隸書深得古法

元趙孟頫字子昻號松雪吳興人宋宗室卒諡文敏書集大成但少雄偉气槪或謂之奴書非也

鮮於樞字伯機漁陽人善艸書能懸臂書大幅或問之輒閉目曰膽膽膽

鄧文原字善之巴西人工正行行艸書與趙魏公齊名巙巙字子山康里人博涉經史刻意翰墨正書師虞永興艸書師二王筆畫柔媚轉折圓勁名重一時撰臨池九生訣

明宋璲字仲珩金華之子與兄克廣號國初三宋璲爲優

祝允明字希哲號枝山長洲人書法可擬吳興

文徴明字衡山長洲人官翰林待詔工小楷子博士彭教諭嘉皆能書雙鉤廓塡能手

董其昌字宰一字思白華亭人位至宗伯諡文敏書前門闗帝廟碑行艸直逼李太和甚爲僞筆損望

書家品藻

朱長文論品藻

從來善品藻者有三家曰梁庾肩吾書品唐李嗣眞續書品唐張懷瓘書斷宋灊溪續書斷【卽長文自著】梁武帝書評梁袁昻古今書評羊欣古今能書人姓名【此七種擬各刻全書與此書並行】

庾肩吾書評

庾肩吾云鐘天然第一功夫次之張功夫第一天然次之王功夫不及張天然過之天然不及鐘功夫過之

張懷瓘書評

若眞書古雅則元常第一若眞行妍美粉黛無施則逸少第一章

艸極致髙深則伯度第一若章則勁骨天縱艸則變化無方則伯英第一其曰備精諸體惟獨右軍次至大令○又曰學鐘張殊不易不得柔中之骨不究拙中之趣則鐘降而笨矣不得放中之矩不知變中之權則張降而俗矣

巵言

宋齊之際人語云買王得羊不失所望蓋時重大令而羊欣爲大令門人妙有其法者也中睿之季人語云買褚得薛亦不落節蓋時重河南而薛稷爲河南甥妙有其法者也

東坡書說

永禪師書骨气深穏體兼眾妙精能之至反造疎淡如觀陶彭澤詩初若散緩不收反覆不已乃識其奇趣歐陽蘭臺書妍緊拔羣尢工於小楷勁險刻厲正稱其貌褚河南書淸逺蕭散微雜隸體古之論書者兼論其平生茍非其人𨿽工不貴也張長史書頽然天放略有防畫處而意態自足號稱神逸顏魯公書雄秀獨出一變古法栁誠懸書本出於顏而能自出新意楊少師書筆迹雄傑有二王顏栁之風蔡君謨書天姿旣髙積學深至心手相應變態無窮遂爲本朝第一徽宗亦云蔡襄書包藏法度停蓄鋒鋭宋之魯公也

黃山谷評書

李西臺出羣拔萃肥而不剩肉如世間美女丰肥而神气淸秀者也宋宣獻富有古人法度淸瘦而不弱徐鼎臣筆實而字畫勁亦似其文章至於小篆則气質髙古與陽冰並馳爭先東坡道人少日學蘭亭故其書姿媚如李北海至酒酣放浪意忘工拙字特瘦勁如栁誠懸中歲喜學顏魯公楊風子其合處不減李北海至於筆圓而韻勝兼以文章妙天下忠義貫日月本朝善書自當推公第一○又云王著極善用筆若使胸中有書數千卷不隨世碌碌則書不病韻蓋美而病韻者王著勁而病韻者周越誠皆渠儂胸次之罪非學者不盡功也○又云米元章書如快劍斫陣彊弩射千里所當穿札書家筆勢亦窮於此然似仲由未見孔子時風气耳

虞伯生書評

自坡谷出而魏晉之法盡米元章薛紹彭黃長睿諸公方知古法而長睿所書不逮所言薛紹彭最佳而世遂不傳米氏父子最盛行舉世學其奇怪獘流金元而南方尢盛○歐陽顏栁旭素以至蘇黃米蔡各用古法損益自成一家子昻則各體俱有師承小楷法黃庭洛神精工之內時露俗筆碑刻出北海北海𨿽佻而勁承防稍厚而軟於行書得二王筆意可出宋人上比之唐人尙隔一捨○元人自趙松雪外鮮於伯機聲價幾與之同極圓健而不能去俗鄧文原有晉人之意而微近粗巙巙子山有韻气而結法少疎然是三人者皆吳興之流亞也○國初三宋金華之子曰璲曰克曰廣璲爲勝○祝京兆書足配吳興文待詔曁其子彭嘉皆精小楷然略近時气

王弇州評書

山谷書以側崄爲勢以橫逸爲功趙承防書功力完足故於腕指閒從容變化各極其致右軍書骨在肉中趣在法外勢緊淳古意不可到故虞智尙能繩其武歐顏不得不變其眞旭素不得不變其艸永施書學差勝筆旭素書筆多學少非爲積習也乃淵源耳○顏書貴端骨露筋藏栁書貴遒筋盡骨露○東坡正行出入徐浩李邕擘窠大書源自魯公而微韻山谷大書酷仿瘞鶴銘狂艸極擬懷素姿態有餘儀度少乏米元章自王大令褚河南來神采奕奕終愧大雅此諸君爲宋室之冠然小楷絕矣

書家記異

蔡邕入嵩山於石室得素書八角垂芒頗似篆籕寫史籕李斯等書勢邕得之三日不食大叫欲狂若對千人遂讀三年妙達其理後筆特異遂作筆論○鐘繇於韋誕坐見蔡邕筆法捶胸盡靑因嘔血魏太祖以五龍膏救之得活誕死繇令人盜發其墓得之故知多力丰筋者聖無力無筋者病一一從其消息而用之○羲之寫黃庭經感三臺神降○獻之於防稽山見一人黑身披云而下左手持紙右手持筆以遺獻之獻之受而問曰君姓何氏復何遊筆法奚施答曰吾象外爲家不變爲姓五常爲字其筆迹豈殊吾體耶獻之被服斯言退而臨寫向逾三載竟悟其微○李陽冰見潭州碧落碑寢碑下數日不忍去○歐陽詢見索靖古碑駐馬視之去數步復還下馬觀之倦則布氊坐觀之宿碑旁三日乃去○張芝學書池水盡墨○永師四十年不下樓○虞永興夢吞筆覺後若在胸臆又因假寐見張芝指一道字用筆法

宋虞敍二王書事

獻之始學父書正體乃不相似至於絕筆章艸殊相擬類筆迹流麗婉轉妍媚乃欲過之○羲之書在始未有奇乃不勝庾翼郗愔逮其末年乃造其極嘗以章艸答庾亮亮以示翼翼嘆服因與羲之書云吾昔有伯英章艸書十紙過江亡失嘗痛妙迹永絕忽見足下答家兄書煥若神明頓還舊觀○羲之罷會稽住蕺山下一老嫗持十許六角竹扇出市王聊問一枚幾錢云值二十許右軍取筆書其扇扇爲五字嫗大悵惋云舉家朝餐惟仰於此何書壞王云但言王右軍書字索一百入市市人競市老嫗復以十數扇來請王笑不答○羲之嘗表與穆帝張翼寫效一毫不異題後答之初不覺更詳看乃嘆曰小人幾欲亂眞○羲之性好鵞山陰曇【一作釀】邨有一道士養好者十餘王淸旦乘小船故往意大願樂乃告求市易道士不與百方譬說不能得道士乃言性好道久欲寫河上公老子縑素早辦而無人能書府君若能自屈書道徳經各兩章便合羣以奉羲之便半日爲寫畢籠鵞而歸○又詣一門生家設佳饌供億甚盛感之欲以書相報見有一新棐幾至滑淨乃書之艸正相半門生送王歸郡其父已刮盡生失書驚懊累日○桓愛重法書每防集輒出法書示客客有食寒具者仍以手捉書大防污後出法書輒令客洗手舉除寒具○子敬嘗牋與簡文計十紙題最後云民此書甚合願存之此書爲桓所珍髙祖後得以賜王武剛未審今何在○謝奉起廟悉用棐材右軍取斾書之滿牀奉收得一大櫃子子敬後往謝爲說右軍書甚佳而宻已削作數十棐板請子敬書之亦甚合奉並珍錄奉後孫履分半與桓用履爲揚州主簿餘一年孫恩破防稽略以入海○羲之爲會稽子敬七八嵗學書羲之從後掣其筆不據脫嘆曰此兒書後當有大名○子敬出戲見北館新白土壁白淨取帚沾泥汁書方丈一字觀者如市羲之見嘆美問所作答七郎羲之作書與所親云子敬飛白大有意是因於此壁也○有一好事年少故作精白紗裓著詣子敬子敬便取書之艸正諸體悉備兩袖及標略周年少覺王左右有淩奪色掣裓而走左右果逐之及門外鬭爭分裂年少才得一袖耳○子敬爲吳興羊欣父不疑爲烏程令欣時年十五六書已有意爲子敬所知子敬往縣入齋欣衣新白絹帬晝眠子敬因書其裙幅及帶欣覺歡樂遂寶之後以上朝廷中乃零失○子敬門生以子敬書種蠶後人於蠶紙中尋取有所得○謝安善書不重子敬子敬每作好書謂必被賞安輒題後答之

【附】雜識

僞書亂眞者張翼及僧惠式效右軍人不能辧智永臨右軍艸帖幾於亂眞學大令者康昕王僧防薄紹之羊欣

天子爲臣下作碑文者古今不多見唐太宗爲魏文貞唐髙宗爲李英公宋太宗爲趙韓王仁宗爲李用和神宗爲韓魏公國朝太祖爲徐中山成祖爲姚恭靖丹鉛錄云王獻之保毋帖自書上甎命工刻之宋潛溪以爲勝蘭亭蓋刻工之精也顏魯公書碑恐俗工失其筆意必令家僮刻之僮故會主意攺其波撆不無蠶頭燕尾之病至李北海手刻者數碑碑後書黃鶴仙刻或云伏靈芝刻或云元省已刻皆自刻而托此名也趙松雪書得茅紹之刻手毫髮不失紹之在江南以此致富晚出會稽李璋自云勝紹之紹之試令刻之於字下一磔一運而就紹之乃服

桓愛重二王不能釋手乃選縑素及紙書正行之尢美者各爲一帙嘗置左右事敗南奔猶以自隨禍迫並投於江

晉代裝書眞艸渾雜背紙縐起範曄裝治差爲小勝宋孝武世使徐爰治防十紙爲一卷明帝科簡舊祕並遣使三吳鳩集散逸詔虞和曹尙之等更加編次咸以二丈爲度二王縑素書瑚軸二帙二十四卷紙書金軸二帙二十四卷又紙書玳瑁軸五帙五十卷並金題玉躞織成帶又扇書二卷又紙書飛白章艸二帙十五卷並旃檀軸又紙書戲字一帙十二卷並書之冠冕也自此以下別有二品凡五十二帙五百二十卷並旃檀軸其新購獲者爲六帙一百二十卷旣經喪亂多所遺失齊髙帝朝書府古迹惟有十二帙更使王僧防求之並入祕閣

梁武尢好圖書捜訪天下大有所獲天監中勅朱異徐僧權等析而裝之更加題撿二王書大凡七十八帙七百六十七卷並瑚軸織成帶金題玉躞侯景簒逆藏在書府侯景平後王僧辯捜括並送江陵承聖末魏師襲荊州城陷元帝將降乃聚古今圖書十四萬卷並大小二王遺迹七百六十四卷遣後閣舍人髙善寶焚之吳越寶劍並將斫柱乃嘆曰蕭世誠遂至於此文武之道今夜窮乎歷代祕寶並爲煨燼周將於謹普陸茹忠等捃拾遺逸凡四千卷將歸長安大業末煬帝幸江都祕府圖書多將從行中道船沒大半淪棄及至遼城爲竇建徳所破並皆亡失畱東都者後入王世充世充平始歸天府貞觀三年勅購求右軍書並貴價酬之四方妙迹靡不畢至勅起居郎褚遂良等於武門西長波門外科簡內出右軍書相共參校令典儀王行眞裝之右軍書大凡二千二百九十七紙裝爲十三帙眞書五十紙一帙八卷隨本長短爲度行書二百四十紙四帙四十卷四尺爲度艸書二千紙八帙八十卷以一丈二尺爲度並金鏤雜寶裝軸織成帙其書每縫皆用小印印之其文曰貞觀大令書不之購也明皇好法書善八分太宗所遺更加裝治潼闗失守散亡多矣

書法正傳卷八

欽定四庫全書

書法正傳卷九

常熟馮武撰名迹源流

鐘繇賀捷表

歐陽永叔以史考之謂建安二十四年九月闗某未死不應先作此表董逌又謂元常字細畫短逸少臨之不應畫疎體枝鋒露筋絕決知非元常之書也

簡緣云按元常眞迹若僞右軍不應臨寫若鐘書可僞則右軍學者亦僞乎鐘書賀捷宣示墓田諸迹歷代內府珍藏歷代善書大臣鑑定宋儒偏要生事甚無謂也

鐘繇宣示表【楮目八行】

南齊王僧防書錄云太傅宣示墨迹爲丞相始興寶愛喪亂狼狽猶以此表衣帶帶過江後在右軍處右軍借王修修死其母以其子平生所愛納諸棺中遂不所傳者乃右軍別臨本梁武所謂勢巧形宻勝於自運者也

唐韋述敍書雲開元中蕭令奏滑州人家藏右軍扇上眞書宣示及小王行書二卷敕命滑州給驛賫書本赴京其書扇有貞觀印舊褾織成題字蓋宣示祗有右軍臨本鐘迹亡矣

鐘繇季直表

鐘繇薦季直表至元甲子分湖陸行直字季道以厚貲購得於方外友旋失去二十六年至正九年又得之髙古純朴超妙入神上有河東薛紹彭印黃初至今二百餘年方見於世從前鑑賞家並未齒及神物顯晦蓋有候也先朝又歸沈石田家或疑爲唐人書然書法非元常不能也今有刻本甚精

鐘繇丙捨帖

原迹無存張彥逺謂右軍暮年臨此筆法彌老墨本在呂文靖公家薛紹彭摹得兩紙

右軍蘭亭序

唐何延之蘭亭記述之最詳晉穆帝永和九年三月三日四十一人同遊於山陰蘭亭逸少制序酒酣興樂而書用鼠須筆蠶繭紙遒媚勁健絕代更無凡二十八行三百二十四字字有重者皆搆別體就中之字最多乃有二十許个變轉悉異其時似有神助醒後他日更書數十百本皆不如右軍亦自惜之畱付子孫傳至七代孫智永永是右軍第五子徽之之後故獨傳家法爲隋唐間諸家所師其書付弟子辧才太宗聞之令蕭翼計取入大內太宗崩遺命入昭陵眞迹遂亡太宗初得眞迹命供奉搨書人趙模韓道政馮承素諸葛貞等四人各搨數本以賜太子以下諸王近臣人閒稀少今趙模等所搨在者一本尙直數萬錢也

宋董逌廣川書跋云蘭亭序貞觀中舊有二本其一入昭陵其一當神龍中太平公主借搨摹遂亡其後溫韜發諸陵蘭亭復出仁宗時闗中得蘭亭墨書字畫不逮逸少他書其後祕閣用此刻石爲法帖今諸處蘭亭本至有十數惟定州舊石爲勝此書𨿽唐人臨搨然亦自有佳處

簡緣云按眞迹止有辧才本又有神龍本不知何據

又云成都蘭亭寶月刻東坡贊蓋子由得於中山舊石故所摹獨傳於蜀中州人或未知也貞觀中詔湯普徹搨蘭亭賜梁公等八人而普徹亦竊搨出外以傳其書普徹自能書識逸少意故𨿽摹搨自到極處逮褚河南歐陽詢所臨則自出家法不復隨防畫也蘭亭眞本世不復見普徹典刑猶有存者今所傳皆本於此中山其一也

簡緣云按褚公歐公各有臨本褚則佻逸之極歐尙不失逸少面目定武本疑是歐臨以其似歐筆法也董逌一槪抹倒恐亦未爲篤論

歐陽公集古錄云蘭亭眞迹相傳云已入昭陵宮太宗貞觀初嘗令搨書人湯普徹等搨賜房齡等八人普徹竊搨以出故外得傳之世所傳本蓋唐數家所臨也唐末之亂昭陵爲溫韜所發所藏書畫皆剔取其裝軸而棄之於是魏晉以來諸賢墨迹復流播人間至宋太宗時購摹所得集爲十卷俾摹傳之謂之淳化閣帖用數以分賜近臣獨蘭亭眞本不存故不得列於法帖今予所有其一流俗所傳不記其所其二得於殿中丞王廣淵家其三得於故相王沂公家又有別本在定州民家各自有石校其本纎毫不異其四得於蔡君謨家世所傳本不出乎此

簡緣云按董逌書跋云宋仁宗時蘭亭復得於闗中用此刻石蓋眞迹已亡此所得而上石者必唐人摹臨也至云魏晉眞迹俱從溫韜所發而出則所殉葬者何多也未可信矣

南部新書云蘭亭序武徳四年歐陽詢就越詐求之始入秦王府麻道嵩奉教搨兩本一送辧才一王自收貞觀二十三年褚遂良請入昭陵

書法離鉤云世以定武本爲第一金陵淸涼本爲第二定武本薛珦別刻石易去宣和間於薛珦家入禁中建炎南渡不知所存淸涼本洪武初因寺入官其石畱天戒寺僧金西白盜去後事發其僧系獄死石遂不知其處

藝苑巵言云定武本有肥者有瘦者有五字損本五字不損本當時諸供奉搨此帖獨信本逼眞刻石畱之禁中他本在外爭相摹搨而歐本獨不出耶律徳光入汴得而棄之殺虎林流轉李學究家以至復入公庫所謂未損本也定武薛紹彭摹之他石潛易古刻於湍流左右五字微劖一二筆藏於家大觀中上知之取進禦龕之宣和殿壁師陷諸珍寶悉逐虜北而此石獨畱宗汝霖得之以進光堯至維揚而復失之所謂損本也簡緣云按大內所藏皆絹素墨迹此云刻石禁中未知何所據也

元黃元鎭秋聲集定武蘭亭跋云右軍眞迹已入昭陵其次卽定武石刻也初石晉末契丹輦載中原北至眞定徳光死棄此石於中山爲季生所得慶曆中韓忠獻公帥中山堅欲索觀李藏其石別刻以示公李死其子出之宋景文公守定州以公帑金購入官庫熈寧間薛守師正子紹彭又刻別本易而歸長安大觀中詔取置宣和殿靖康之亂不知存亡此聞之於康伯可者米元章云見蘇耆家蘭亭三本一本是蘇易簡題第二是易簡子耆跋筆法最精題爲褚遂良摹第三唐粉蠟本是其族人沂摹尙有一絹本在蔣長洹處一紙本在其子之文處一本在滕中處後歸米氏一本在之友處又王文惠公孫居髙郵收得褚遂良黃絹上臨本紛紛不一各言其眞大抵臨本也

又云泗州杜氏收刻板蘭亭【待制杜公所得卽宣文閣摹本】有鋒勢筆活余得之以其本刻板視定本及世妄刻本甚不同也此書不亡於後世者賴存此本遇好事者卽與一本不可再得世謂之三米蘭亭王鞏謂余家印本是湯普徹所摹與贈王詵家摹本一同錢塘闗景仁收唐石本佳於定武尙不及吾家板本也

趙子昻云當宋未渡南時士大夫人人有之石刻旣亡江左好事者往往家刻一石無慮數十百本而眞贗始難別矣王順伯尢延之諸公能精識之於墨色紙色分毫不爽晦翁跋蘭亭謂不獨議禮如聚訟蓋笑之也又云學書在玩味古人法帖悉知其用筆之意乃爲有益右軍書蘭亭是已退筆勢因其勢而用之無不如志玆其所以神也

董宗伯云姜山人遊豫章得蘭亭石蓋農夫鋤田數見夜有光以爲異發而獲之已缺兩行眞定武宋搨也文休承云唐摹蘭亭余見凡三本一在宜興吳氏一在吳中陳緝熈家已刻石傳世一卽神龍本也嘉靖初丰考功存禮嘗摹刻於烏鎭王氏今眞迹已歸項子京家簡緣云蘭亭不獨眞迹久亡卽唐人摹本不可得不惟摹本卽定武石搨亦不可得蓋石搨自宋至今已不可勝計惟定武爲可學唐人所臨大抵佻險而飛逸者必褚河南嚴整而圓備者惟歐陽蘭臺定武所刻純是歐法故後學可師褚公則非老學不易窺也今石旣亡則從定武翻者亦足重矣其餘翻本紛紛切勿輕信

右軍樂毅論【河南書目云四十三行付官奴】

右軍筆論語子敬云吾書樂毅論一篇貽子藏之勿播於外樂毅之法王氏累世學此得成自外皆達勿以難學而自惰焉此論日有丹陽僧求吾吾不與也智永題右軍樂毅論後云樂毅論者正書第一梁世摹出天下珍之自蕭阮之流莫不臨學陳天嘉中人得以獻文帝帝賜始興王王作牧境中卽以見示吾昔聞其妙今覩其珍閱玩良久匪朝伊夕始興薨後仍屬廢帝廢帝旣歿又屬余杭公主公主以帝王所重恆加寶愛陳世諸王皆求不與及天下一統四海同文處處追尋累載方得此書畱意運工特盡其妙其閒書誤兩字不欲防除遂雌黃治定然後用筆陶隠居云大雅吟樂毅論太師箴等筆力鮮媚紙墨精新斯言得之矣

梁武帝答陶景云逸少無甚極細書樂毅論乃微粗健恐非眞迹景亦云疑是摸本景又云樂毅書極勁利而不甚用意故頗有壞字

簡緣云按此則武帝貞白所論是摸本耳非直謂非右軍書也

負暄野錄無錫徐氏家藏樂毅論碑石止存五塊可見者一百八十九字皆用木匣鐵束甚寶愛之徐氏之上世名縝字君徽者劉公敞原父之妹婿常與原父評論金石刻始末跋此碑尢詳云樂毅論有二本其一元丰初吳人得其石於太湖水中石缺過半背面皆有刻面十三背亦如之後題永和四年十二月二十四日書賜官奴其上書異僧權卽梁朱異徐僧權也其一卽周越書苑所載髙紳學士得其石於秣陵井中者是也凡二十九行石缺一角後兩行只有最下一字至海字止紳之子安世卒於吳其家以石質錢於州民錢氏家當官每令摹拓錢氏厭之紿爲失火焚燬矣熈寧中吳大饑疫趙子立者以金質得之

又云舊傳樂毅論乃右軍親書於石其後石入昭陵朱梁時溫韜發陵得之復傳人閒卽髙氏本也是褚遂良記貞觀中內出樂毅論眞迹令直文館馮承素摹寫賜長孫無忌等筆勢精妙備盡楷則子立所得髙氏本字亦奇絕非右軍親書於石亦摸眞迹而刻之者子立名竦泉南人曾將漕兩浙入爲都水使者無子有二女長嫁徐康直字平甫卽君徽之子也子立死以石授平甫徐氏再世寶之尢延之衺王順伯厚之皆有題跋延之謂常親見歐陽公所藏集古錄髙氏本梅聖兪於碑後白紙缺處題甚妙二字與此卷前一本同順伯謂考之集古錄髙紳子弟以石質錢於富人其家失火遂焚其石今無復存矣

趙徳甫雲集古錄謂石焚非也元祐閒餘侍親官舍徐州時故郎官趙竦被防開呂梁堰挈此石隨行竦歿石遂不知所在蓋歐陽爲錢氏所紿而趙徳甫則不知石後歸徐氏也

又碑有朱徐二人押縫者乃梁朝摸刻之本又上有小字云太和六年中勒畢太和唐文宗年號是經唐時再摹刻也字體比徐氏稍肥然極有典型此石出太湖時爲章氏所得刋二印爲末文云申國祕藏及章淵文房印章淵字伯淵乾道閒嘗江山宰寓居於吳余及識之亦疎爽好事者今不知此石尙存其家否

禇遂良搨本樂毅記云貞觀十二年四月九日奉敕內出樂毅論是右軍眞迹令直文館馮承素臨寫賜司空長孫無忌房齡髙士廉侯君集魏徴楊師道六人於是在外乃有六本筆勢精妙備盡楷則至中宗神龍之際不惜內府珍藏中書令宗楚客奏事承恩乃乞二王眞迹敕賜大小二十卷楚客裝作二十扇屏風以褚遂良閒居枯樹賦爲腳大會賔客示之時薛稷盧藏用等在坐廢食嘆美太平公主婿武延秀亦在坐歸以告公主公主明謁見頗有怨言帝令開庫悉與之公主取五帙五十卷主特愛樂毅論以織成錦袋盛置作箱當籍沒時咸陽老嫗竊舉袖中縣吏尋覺遽而奔趁嫗乃驚懼投之爨下香聞數里千載名筆不復可得

又云武后時武平一時育於宮中見出六十餘函於億嵗殿曝之楷書每函可十餘卷所記憶者是樂毅吿誓黃庭後爲太平公主取出其敗也薛崇懷樂毅等七軸托某駙馬貽岐王以求免戾據此則又與咸陽老嫗之說異矣

董逌云李庠舊得樂毅論其本乃髙紳學士家所藏石過自矜持謂眞逸少書沈存中亦謂前人說逸少書多是縑紙惟樂毅論書於石不知何據太宗於右軍書特畱賞蘭亭樂毅尢寶重太平之禍其迹已亡開元錄但有黃庭畫贊告誓而無蘭亭樂毅其亡信矣

此論乃右軍手書以貽子敬者始入於梁武后歸陳陳文帝以賜始興王貞觀中進禦十三年命褚遂良排署至中宗朝而罹爨下之禍沈存中謂右軍手書刻石唐太宗將以殉葬非也宋有二石刻其一爲祕閣所刻其一爲髙紳學士家所藏蓋以摹本壽諸石者也

宣和書譜云樂毅論有褚河南臨本

集古錄云樂毅論石在髙紳學士家紳死家人初不知惜好事者往往就閱或摸傳其本其家遂祕藏之漸爲難得後其子弟以其石質錢於富人而富家失火遂焚其石今無有本矣蓋可惜也

董逌又云樂毅論世無全文髙紳所藏石至海字止以史挍之四才得其一耳今世所傳又其摹者蓋無取也又云昔時於秦玢兵部家得別本樂毅論文字完整筆力差劣然挍今祕閣石本亦可上下相敵或疑王著之所書也

潘無聲云黃庭經樂毅論俱有完本不完本爲米顚諸公駁論幾成魚目至有以爲吳通微及王著筆者此中尙可容虞世南褚遂良數人不知通微輩能辦之否簡緣云樂毅論原本已亡於咸陽之慘祕閣石搨未知所在髙紳學士家所藏不全石刻又亡於火今所傳石刻完本意是祕閣石搨本翻出未可知也右軍黃庭經【河南書目云六十行永和十二年與山陰道士】

梁虞論書表云羲之好鵞山陰曇釀村有一道士養好鵞十餘王淸旦乘小船故往意大願樂乃吿求市易道士不與百方譬說不能得道士乃言性好道久欲寫河上公老子縑素早辦而無人能書府君若能自屈寫道徳經各兩章便合羣以奉羲之便住半日爲寫畢籠鵞而歸

簡緣云據此則河南書目誤矣

唐徐浩古迹記云宗開元五年十一月五日收綴大小二王眞迹得一百五十八卷大王正書三卷內黃庭經第一畫贊第二告誓第三臣以爲畫贊是僞迹不近眞

又云潼闗失守內庫法書皆散失初收城後浩充使捜訪圖書收獲二王書二百餘卷訪黃庭眞迹或云張通儒將向幽州莫知去處

董逌書跋云夫求馬者必自其羣至授以騏驥之任則眞馬出矣唐得漢魏晉隋書多至七百卷而以黃庭爲第一在眾書時豈無所異而可一槪哉顧世未嘗衡挍而彈繩之則論有同異不足怪也至稽之法度而脗合案之體裁而結宻索之神明而不竭者於是知世有驊驑矣此是當時唐人摸搨本而入石者時見筆意與常見二本及今祕閣所存異甚知唐初選置能盡書矣又云黃庭非右軍書以傳考之知嘗書道徳經不言寫黃庭也然羲之自寫黃庭授子敬不爲道士書此陶貞白雲逸少有名之迹不過數首黃庭爲第一天寶末張通儒盜去莫知所在乃知原書不傳矣今所見者特後世重搨疊摸不得其眞多矣蜀本黃庭筆墨粗不足貴簡緣云黃庭爲逸少正書第一眞迹已亡於張通儒後世所傳眞迹意是唐人摸搨本其刻於石者在宋已有二三本多從唐摸本上石今之翻本甚多收藏家得宋石刻已是絕頂矣

東觀餘論跋黃庭經後云黃庭經世有數本或響搨或刋刻皆正書蓋六朝及唐人轉相摹仿所以不同此卷臨學殊工字勢原仿歐陽率更固自合作但世傳黃庭爲逸少書則非也按眞誥晉哀帝興寧二年南嶽魏夫人始降黃庭於世逸少以穆帝升平五年卒安得逸少預書之又虞論書表云爲山陰道士寫道徳經晉書本傳亦云爲寫道徳經當以羣鵞相送以二書考之初未嘗言寫黃庭也然陶隠居與梁武帝啟云逸少有名之迹不過黃庭勸進吿誓數首不審猶有存否蓋此啟在眞誥前故未之考耳唐張懷瓘書估云樂毅黃庭但得全文幾篇卽爲國寶世遂誤以爲逸少書李太白承之有寫黃庭換白鵞之詩今此帖始見於梁代蓋晉興寧以後或宋齊人書也僕頃在洛中見承直郎李鵬舉家蓄此帖是唐褚令摹單廓未塡筆勢精善乃錢思公家本號玉軸黃庭中有五行爲周越摹換今歸禦府矣簡緣云按眞誥一書從扶鸞來未可盡信其中可駁處甚多不獨黃庭一案也蓋右軍另寫道徳經但今無其書余見一新翻本似是宋元人書並非唐摹也

又云黃庭多刓缺不全獨慶曆中摸者字畫具存气象猶在不可以其近而忽之

米氏書史云黃素黃庭一卷是六朝人書並無唐人气格縫有書印字是曾入鐘紹京家黃素縝宻上下是烏絲織成欄其用硃墨界行卷末跋臺仙二字有陳氏圖書及錢氏忠孝之家印陶谷跋雲山陰道士劉君以羣鵞獻右軍乞書黃庭經此是也此書乃明州刺史李振景福中罷官過浚郊遺光祿朱卿卿名友文卽梁祖之子後封博王王薨余獲於舊邸時貞明庚辰秋也晉都梁苑因重背之中書令陶谷記是日降制以京兆尹安彥威兼副都統余跋云書印字唐越國公鐘紹京印也晉史載爲寫道徳經當舉羣鵞相送因李太白送賀監雲山陰道士如相送應寫黃庭換白鵞世人遂以黃庭爲換鵞經甚可笑也

簡緣云此是太白誤用耳非後人因此而誤也當時褚河南已云黃庭換鵞矣

又云世傳黃庭多惡札皆是僞作唐人以畫贊猶爲非眞則黃庭內多鐘法者猶是好事者爲之耳

簡緣云米老云僞本是惡札非謂右軍所書是惡札也

右軍東方朔畫贊【河南書目云三十行】

廣川書跋云王蒙子修【或作循】嘗求書於右軍右軍爲寫東方朔畫贊與之及修亡其母見子平生所愛內置棺中則此書早已不傳矣今所傳者考其筆墨蹊逕多不類蓋後人爲之托逸少以傳也

簡緣雲南齊王僧防論書則云納置棺中者鐘繇宣示也僧防在前疑董逌或誤

廣州書跋又云唐自貞觀購書逮開元捜訪亦旣盡矣校定大王書二卷黃庭第一畫贊第二告誓第三韋挺以畫贊是僞迹夫畫贊已亡而更出者可知其爲僞也今世所傳疑不在韋挺論中彼得存於貞觀而入錄當亦有可亂眞處今之傳者不能便入貞觀錄也

徐浩以爲畫贊是僞迹不近眞

簡緣云東方朔畫贊從來謂是右軍神品韋徐諸公以爲僞亦言其臨摸者爾

米元章書史云右軍東方朔畫贊糜破處歐陽詢補之在丁諷學士家歸宗室令畤劉涇以僧繇畫梁武像易去

潘無聲離鉤云東方朔畫贊筆圓靜而勁肥瘦得中但字身差長耳蓋崔子玉字形如此前輩或隨時用一人筆法也

簡緣云無聲此說必有所本

佛遺教經

集古錄云相傳是羲之書僞也蓋唐時寫經手所書爾唐時佛書今存者大抵類此

黃山谷云此書在楷法中小不及樂毅論不知樂毅論已遭火而別本爲薛崇徹所藏亡於五溪其搨本皆摸畫善者則亦與寫經手何異但此書疎肥令宻宻瘦令疎自得古人意其爲名輩所推良有以也

離鉤云此書小不及樂毅論耳淸勁方重蓋度越蕭子云數等

先鈍吟亦云非右軍不能東坡亦不以歐陽永叔言爲然

右軍告誓文【河南書目云十四行】

董逌云告誓文今入晉書傳中昔逸少爲王懷祖檄也當時以不能堪摘細事遂脫幘自投朝庭以其誓苦故不彊起以官開元中此書得於潤州瓦官寺講堂鴟尾其書一字爲數體一體別成防畫不可一槪求之如字有橫顯異法行法變艸未嘗復出實天下奇作也李延業獻之岐王十二年復出岐王宅被焚則宜世不傳矣今碑字刻畫過於嚴重似是唐寫經手搨摹以傳陶景論書謂逸少自吳興前書猶未爲稱凡厥存迹皆是永和十許年中自失郡告靈不仕後略不復自書然告誓文已出當時知鴟尾得者別本也貞觀書目已列告誓文武平一在武后宮中嘗見於小函同樂毅論黃庭經共藏便知此本不一傳摹相承不能辧其眞贗也唐韋述敍書錄雲開元五年敕陸元悌檢挍禦府珍藏告誓猶存

唐徐浩古迹記雲開元時禦史史惟則奉使晉州博訪書畫時趙城倉督隠沒公貨極多推案承伏云有好書贖罪惟則索看遂出扇書告誓等四卷並二王眞迹四卷問其得處云祿山下將過太原停於督家三月餘秪供稱意畱此爲贈惟則將至闕下大有爵賞

智永臨右軍五紙告誓第一今所見者多永師迹也

右軍十七帖

法書要錄云十七帖長丈有二尺貞觀中館本也凡百有七行九百四十三字逸少艸書中烜赫著名帖也文皇帝購二王書大王書有三千紙率以一丈二尺爲捲取其迹以類相從綴成捲以貞觀兩字印印之褚河南監裝背率多紫檀軸首白檀身紫羅褾織成帶明皇開元五年又以開元兩字印印之跋尾列當時大臣名此帖號十七者以卷首有十七字故以名

宋黃長睿東觀餘論跋云逸少十七帖乃先唐所刻石本今世閒有二刻本其一刻於汴梁捲尾有大敕字褚遂良解無畏挍人家或得之此最佳蓋唐本也其一卽此卷無敇字洛陽李邯鄲家所蓄舊本與此相類其餘世傳別本爲賀知章所臨南唐李后主煜得之勒石置澄心堂者本朝侍書王著又別刻石勢殊疎拙而瘦又有一板本亦似南唐刻者第敍次顚舛文爲十七帖而誤目爲十八帖字亦瘦弱失眞獨敕字本及此本乃先唐所刻右軍筆法具存世殊艱得政和三年五月初吉黃伯思書

又云畢文將叔家有唐初人所摸此帖來禽等四物外又有宻花一種然余按今諸本並無此一種而張彥逺十七帖亦不載此不知緣何畢氏本有之

簡緣云近代又有翻刻多無足取在淳化絳帖東庫本大觀太淸樓戲魚堂星鳯樓諸類帖中者爲近之

曹娥碑

此卽蔡邕聞之來觀夜闇手摸其文而讀之題文云黃絹幼婦外孫韲臼又云三百年後碑當墮江中當墮不墮逢王匡升平二年八月十五日記之是也但不著所書人名嵗月昔人碑目往往疑爲六朝人書蔡邕所見應是八分古碑此小楷字體奇而古筆勁如鐵非右軍必不能但舊搨難得

離鉤云曹娥小楷憔悴宛篤若花蕊漂流幼女捐軀於波閒又云其流利丰妍肉不欺骨自是可人元明之閒袁仲長陸季道諸公最重此帖當不誣也

洛神賦

古人書目多雲逸少洛神賦今不傳所傳者子敬書也東觀餘論跋艸書洛神賦後云世傳王大令書然結體殊不類獻之而頗似智永疑其遺迹也至洛神小楷則子敬書無疑矣世以小王好書此賦故凡有洛神書本皆歸之子敬亦猶東漢諸碑流俗多以爲蔡邕豈盡中郎筆迹哉要當鑑以心目而弗信耳傳爲佳

董逌云逸少此賦當以爲第一今無復存者但子敬所書猶傳疑未可以伯仲閒論也謝安石嘗疑子敬不逮父書世或謂不復可辧子敬曰外人那得知豈書法𨿽一藝亦自有至處恐非造其域者不能致論也此書摹傳失據更無神明防畫存耳非子敬書法盡此

又跋洛神賦別本云今世所傳洛神賦余見已四本矣𨿽王和甫家者最勝結字疎宻得法然不若此書亦自與周子發家者稍異子發謂子敬愛書洛神賦人閒宜有數本似未見其餘也昔馬澄評右軍書謂勸進洛神諸書十餘種皆作今體知逸少嘗書此賦子敬當是習其家學爾然書錄不記子敬洛神賦其傳之失實將後人摹搨未可知也字法端勁是書家所難偏傍自見不相映帶分有主客趨鄕整嚴非善書者不能也大觀元年爲安希古書

簡緣云唐太宗不喜子敬書故子敬眞迹不收

離鉤云昔人謂洛神賦象淩波神趙松雪所得之陳集賢者十三行僅二百五十字系晉麻紙字畫神逸墨彩飛動爲天下法書冠又宣和書譜所載末有栁公權跋語者其行字筆亦皆同而小乏韻且是唐硬黃紙所書定爲臨本無疑

簡緣云逸少眞迹亡之久矣子敬眞迹秪存十三行末有栁公權跋語近今翻本皆從此也今又有小楷全本末知又從何來

集右軍聖教序

書苑云唐文皇制聖教序時都城諸釋諉福寺沙門懷仁集右軍行書勒石累年方就逸少劇迹咸萃其中今觀碑中字與右軍遺帖所有者纎微克肖書苑之說信然近世翰林侍書輩多學此碑學弗克至了無髙韻因號其書爲院體由唐吳通微昆弟已有此目故今士大夫玩之者少然學之弗至者自俗耳碑中字未嘗俗也非深於書者不足以語此政和四年黃長睿記離鉤云聖教序墨迹久藏項子京家近歸武陵楊修齡侍禦備極八法之妙

簡緣云按當時集成勒石安有眞迹恐後人從石本摹臨者也

智永千字文

梁武帝得右軍遺書令殷鐵石搨一千字每字一紙雜碎無序命散騎侍郎周興嗣次爲韻語當其成時一夕須鬢盡白謂心力極於此矣當時甚重之詔令蕭子云寫進而後世以書名者率作千字以謂體制盡備可以見其筆力然非書得成法者亦不能盡工也

智永爲羲之七代孫妙傳家法爲隋唐學書者宗匠住吳興永欣寺登樓不下四十餘年積年臨書千字文得八百本江東諸寺各施一本所退筆頭置之大竹麓受一石餘而五麓皆滿取而瘞之號退筆冢求書者如市所居戶限爲之穿穴乃用鐵葉裹之謂之鐵門限長安崔氏所藏千文眞迹最佳大觀己丑樂安薛嗣昌命工刋石置之漕司南防

歐陽永叔疑薛氏所刻有殘缺處爲後人所補字多不類永師剔去二百餘字猶以爲未盡或以爲王著所補恐皆未確

海嶽名言云智永臨集千文秀潤圓勁八面俱備有眞迹自顚沛字起在唐林夫處他人所收不及也

元昭武黃鎭成字元鎭所著秋聲集云嘗見武夷淸碧杜公所藏智永眞迹千文竊嘆其歷世旣久而縑素猶新蓋吳中陸氏之所褾軸者其補綴缺腐略無瑕迹徐以日映之然後稍見唐張彥逺所謂宻其隟縫端其經緯厚薄均調潤潔平穏者陸其庶幾矣

簡緣云智永搨千文見於時者𨿽多然眞僞雜出藏者已病其難辧觀右軍書記永和世謂默符聖典有鄕背之宜而智永取名謂潛印蹤盡其家法故側勒努趯防掠啄磔𨿽盡其法度而縱擒緩急自出法度外若泰豆氏之禦進復履繩旋曲中矩取道致逺筆力有餘此豈可求於書儈畫販而得其眞僞邪

禇河南聖教序

宣和書譜云禇公喜作正書其磨崖碑在西洛龍門孟法師碑在長安國子監聖教序在長安慈恩塔中皆世所著聞者

廣川書跋云河南初學右軍旣又學虞伯施後於史稜得用筆法乃曰此法更不可教人是得其妙處也羿之立教必至於彀至巧之所極當自其心得非可法度準繩授也學至於此當自知之

簡緣云石刻有二一刻於同州倅防【龍朔三年】兩篇合一碑筆畫稍粗硬一刻於雁塔【永徽四年】兩篇各一碑筆畫細媚而圓潤

歐陽詢九成官醴泉銘

簡緣云今世惟醴泉銘多舊本當是宋人好臨仿其書而石堅致耐拓耳然今已壊極矣

宋璟碑【在荊州沙河縣】

歐陽永叔謂魯公書宋文貞碑瘦健淸拔似瘞鶴銘法

碧落碑【在絳州龍興宮】

咸亨元年陳惟玉書李漢以爲黃公譔書莫知孰是宮中有碧落天尊像文刻其背故世傳爲碧落碑篆書奇古李陽冰過絳州寢碑下數日不忍去州將不欲以槌擊石像背乃摹別石因封其舊石像今所傳皆摹本也

顏魯公麻姑仙壇記【小字本大歷十年刻大字本大歷六年刻】

集古錄云或疑非魯公書蓋魯公未嘗有小字書惟幹祿字書夾注最爲小其體法與此不同所以疑之細玩筆畫巨細皆有法非魯公不能也

簡緣云今石搨翻本甚多而糢糊者猶是宋刻

蘇靈芝奏議

宣和書譜云蘇靈芝有二王法而成就頓放當與徐浩同戈腳復類虞永興在唐人翰墨中固不易得

索靖月儀帖

晉人評書以索靖比逸少而歐陽詢至臥碑下則筆墨妙絕可知月儀十二章入續法帖中李嗣眞謂靖有月儀三章今不止三章董逌疑是唐人臨寫故書剞劂逕出法度外

簡緣云索靖有出師頌書法推爲章艸神品翻刻亦多眞迹在項子京家又有無名氏月儀

顏魯公中興頌【在永州正書大字】

簡緣雲中興頌刻永州浯溪上斲其崖石刺史元結撰文顏魯公書磊落驚人謂之磨崕碑

蔡君謨畫錦堂記

簡緣云忠惠公書此記每作一字擇其不失法度者裁截布列連成碑形當時謂之百衲碑先鈍吟書錢宗伯西河毛氏志銘亦自謂百衲本

王右軍半截碑

簡緣雲集右軍行書丹鉛續錄云饒州薦福寺碑爲雷所擊而碎近日好古者取其碎裂合而臥樹之猶可摹印

褚河南西升經

簡緣云或曰唐經生書先鈍吟見之嘆服下拜至數十云非登善不能也

唐懷素自敍帖

簡緣云眞迹爲南唐李氏物吳匏庵云今爲徐宮傅謙齋所藏空靑老人題云自敍帖世傳有三一在蜀中石陽休家黃魯直以魚牋臨數本者是也一在馮當世家後歸上方一在蘇子美家流傳吳中余見刻本有二其一有文壽承書釋文今眞迹聞在近

李北海云麾將軍李思訓碑

簡緣云在蒲城縣斷裂久矣正徳中禦史劉逺夫謫爲蒲城尉訪而出之錮以鐵復爲完物下半糢糊拓者多不全搨余所藏者每行多數十字

幹祿字書

簡緣云魯公著自書大歷九年刻石至開成中已殘缺楊漢公重摹刻今所傳者楊摹本也眞本以不完遂不傳

顏魯公多寶佛塔

宣和書譜云其書防如墜石畫如夏云鉤如屈鐵戈如發弩千變萬化各具一體若中興頌之閎偉家廟碑之嚴重仙壇之秀穎元魯山銘之深厚眾美並萃早年所書已與歐虞徐沈暮年之筆相上下及中興以後筆力迥與前異亦其所得者愈老也

簡緣云米元章毀之謂厚皮饅頭甚可笑

顏魯公爭座位書槁

米老云魯公與郭知運書有籕气眞傑思也

簡緣云宋人行書多從此學故翻本最多若近代所刻益不足挍

褚遂良三龕碑

簡緣云貞觀十三年岑文本撰文遂良書大正書字近分書此碑久沈於水近代始出索者甚眾居民不堪復推於水今不知所在矣余得一本爲宿遷徐孝廉取去

褚河南枯樹賦

簡緣云眞行書近有好事者與松雪翁臨本並勒石風流秀韻二書均美

虞永興廟堂碑

集古錄云予爲兒童時嘗學此碑刻畫完好二十年後復得一本則殘破甚矣

簡緣云此書極似右軍面目與化度寺九成宮爲書家所必須也按此則斯碑在北宋時已損壞矣

李北海葉有道碑

集古錄云蔡君謨爲餘言北海所書此爲最佳

簡緣云余又見一木搨者

又云餘多可辧不及備錄

書法正傳卷九

欽定四庫全書

書法正傳卷十

常熟馮武撰

鈍吟書要

書是君子之藝程朱亦不廢我於此有功今爲盡言之先學間架古人所謂結字也閒架旣明則學用筆間架可看石碑用筆非眞迹不可結字晉人用理唐人用法宋人用意用理則從心所欲不逾矩因晉人之理而立法法定則字有常格不及晉人矣宋人用意意在學晉人也意不周帀則病生此時代所壓趙松雪更用法而參以宋人之意上追二王後人不及矣爲奴書之論者不知也唐人行書皆出二王宋人行書多出顏魯公趙子昻云用筆千古不變只看宋人亦妙唐人難得也蔡君謨正書有法無病朱夫子極推之錐畫沙印印泥屋漏痕是古人祕法姜白石云不必如此知此君憒憒黃山谷純學瘞鶴銘其用筆得於周子發故遒健周子發俗山谷胸次髙故遒健而不俗近董思白不取遒健學者更弱俗董公卻不俗

虞世南能整齊不傾倒歐陽詢四面停勻八方平正此是二家書法妙處古人所言也歐書如淩雲臺輕重分毫無負妙哉歐公一片神骨極有作用倚墻靠壁便不是巙巙子山一流人有墻壁所以不好姜立綱尢俗余見歐陽信本行書眞迹及皇甫君碑始悟定武蘭亭全是歐法姜白石都不解

董宗伯云王右軍如龍李北海如象不如雲王右軍如鳯李北海如俊鷹

嘗學蔡君謨書欲得字字有法筆筆用意又學山谷老人欲得使盡筆勢用盡腕力又學米元章始知出入古人去短取長

薦季直表不必是眞迹亦恐是唐人臨本使轉縱橫熟視殆不似正書徐季海似學此也

漢人分書不純方唐人分書不純扁王司冦誤論只看孝經與勸進碑爾顧云美云唐人分書極學漢人此論佳可破惑者

八分書只漢碑可學更無古人眞迹近日學分書者乃云碑刻不足據不知學何物

漢人分書多剝蝕唐人多完好今之昧於分書者多學碑上字作剝蝕狀可笑也

虞世南廟堂碑全是王法最可師

貧人不能學書家無古迹也然眞迹只須數行便可悟用筆閒架規模只看石刻亦可

學艸書須逐字寫過令使轉虛實一一盡理至興到之時筆勢自生大小相參上下左右起止映帶𨿽狂如旭素咸臻神妙矣古人醉時作狂艸細看無一失筆平日工夫細也此是要訣

姜白石論書略有梗槪耳其所得絕粗趙松雪重之爲不可解如錐畫沙如印印泥如古釵腳如拆壁痕古人用筆妙處白石皆言不必然又云側筆出鋒此大謬出鋒者末鋭不收褚云透過紙背者也側則露鋒在一面矣

顏書勝栁書栁書法卻甚備便初學

古人作橫畫如千里陣云黃山谷筆從畫中起回筆至左頓腕實畫至右住處卻又趯轉正如陣云之遇風往而卻回也運腕太疾起處有頓筆之迹今人於起處作防殊失勢也

余教童子作書每日只學十字防畫體勢須使毫髮畢肖百日以後便解自作書矣

張長史云小字展令大盡筆勢爲之也大字蹙令小遏鋒藏勢使閒架有餘也今廣平府有顏魯公儀門字門字小儀字大卻相稱殊不見有異奇迹也

左去吻右去肩歐陽蘭臺不用此法

東坡談書皆篤論過於黃米米老喜作快口語不知執之多爲所誤山谷只自言其所得耳

畵有南北書亦有南北

晉人盡理唐人盡法宋人多用新意自以爲過唐人實不及也婁子柔先生云米元章好割截古迹有書賈俗气名言也

東坡書有病筆唐人無此

顏魯公書磊落嵬峩自是臺閣中物米元章不喜顏正書至今人直以爲怪矣

子字分書橫畫不飛倚人直筆不向左挑起人字加三撆是古升字

黃長睿疑智果書不眞此不習南朝書法也歐陽公不信遺教經東坡殊不以爲然宋人蔡君謨書最佳今人不重只緣不學古耳

書法無他祕只有用筆與結字耳用筆近日尙有傳結字古法盡矣變古法須有勝古人處都不知古人卻言不取古法直是不成書耳

余見東坡子昻二眞迹見坡書防畫學顏魯公體勢學李北海風捲云舒逼之若將飛動趙殊精工直逼右軍然气骨自不及宋人不堪並觀也坡書眞有怒猊抉石渇驥奔泉之態徐季海世有眞迹不知視此何如爾坡公少年書圓覺經小楷直逼季海見老泉一書亦學徐浩山谷稱東坡學徐季海蘇斜川卻云不然我信山谷

作書須自家主張然不是不學古人須看眞迹然不是不學碑刻

唐人用法謹嚴晉人用法瀟灑然未有無法者意卽是法

本領者將軍也心意者副將也本領極要緊心意附本領而生

邑人嚴道普名澤家藏右軍二謝帖或誚之曰誰見右軍執筆作此字余曰能作此字卽是右軍使右軍不能作此字我亦不重右軍

秦權上字秦之隸書乃篆之捷也與今正書不同然非分書也蓋隸書本如此後漸變爲今正書耳歐公以此似今八分遂呼漢人分書爲隸旣知其不同且疑薛尙功摹之失體誤也

今人作正書是鐘王法然鐘王古字亦多與今不同世傳六朝唐初碑上字分隸相雜疑當時正書如此至唐中葉以後始變如今法後人純學鐘王也

右軍正書多古字東方朔畫贊序字作序樂毅論�字防字黃庭經耶字遺教經�字今皆不行今人所用只是宋元體曹娥碑猶古陜西傳摹盡去之矣

古人作小正書與碑板誥命書不同今人用碑板上大字作小正書不得體也祝希哲常痛言之

唐人碑板刻手亦有工拙然勝於宋人

佳佳麗字也隹鳥短尾也近時人作佳麗字盡誤漢書東方朔傳來來先生分書字作重來今人攺作束字誤也見夢溪筆談不習二王下筆便誤

魯公書如正人君子冠佩而立望之儼然卽之也溫米元章以爲惡俗妄也欺人之談也

顏書要畫中有筋其用筆與徐季海父子相同多寶是少年時書防畫皆有法不知者學之正如布算相似須要看他墨酣意足處與朱巨川誥參看最得

書至成時神奇變化出沒不窮若功夫淺得少爲足便退落如嚴天池二三十嵗好後來便可厭只爲從前功夫不多也大略初學時多可觀後來不學便不成書耳宋人作書多取新意然意須從本領中來米老少時如集字晚年行法亦不離楊少師顏魯公也

本領精熟則心意自能變化

字有二法一曰用筆汝用筆疎硬而骨枯非法也看褚書便知血脈處極細而有筆意也二曰布置左右向背上下承蓋半濶半細半髙半低分閒架在布白處汝毫無法但直寫而無意不成字也布置用筆千古講之者多矣趙子昻專言此汝可尋思

凡學書千字文少不得【簡緣云千字文是將右軍字湊成智永臨寫八百本非永書也】此是右軍舊法得此便有根本如二王法帖只是影子惟架子尙在可觀耳書有二要一曰用筆非眞迹不可二曰結字只消看碑要知結字之妙明朝人書一字看不得看了誤人事行書從二王起便是頭路眞行用羲之法以小王發其筆性艸書全用小王大艸書用羲之法如狂艸學旭不如學素此吾法也教人作書吾便於栁法

謝二書只學趙自餘一步不窺所以全不合古法也然用筆如錐畫沙細而有姿媚汝短處正在此不可不用功也若死學栁書其病亦正同耳悟得栁公學古處二王歐虞褚薛打做一團方好也【簡緣云盡情吐露】至囑【已上三札與無咎】

學書當有晉人法看石刻亦不易所謂差之毫釐謬以千里也

趙文敏爲人少骨力故字無雄渾之气喜避難須參以張從申徐季海方可季海筋在畫中晚年有一種如渇驥奔泉之勢老極所以熟而不俗張書古甚拙處人不知其妙也

顏行如篆如籕蘇米皆學之最宜畱心

昨法書多失體布置勻直少勢鐘公云防不變謂之布棊畫不變謂之布算最是大忌如眞字中三筆須不同佳字左倚人向右右四畫亦要俯仰有情今俱如算子大似無講貫也日來作虞法覺其和緩寛裕如見大人君子全得右軍體今日刻本黃庭都不是但惜不見原本筆畫俯仰處甚遒翻多失之與永師千文看方得【與無咎】

米顚作顏行兼用楊景度有散仙入聖之致坡公須帶二徐

本領千古不易用筆學鐘結字學王

晉人循理而法生唐人用法而意出宋人用意而古法具在知此方可看帖

用意險而穏奇而不怪意生法中此心法要悟

行書右軍止有蘭亭及官奴帖獻之辭中令表米元章云但取聖教序學之更學右軍諸札使大小相雜便成書此言甚有會然蘭亭官奴字無大小正如唐人碑上字耳

唐人多兼二王張從申所云右軍風規下筆斯在者也然今所存頗似大令徐季海有筋骨如渇驥奔泉怒猊抉石東坡云細筋入骨無人知此言極妙米海嶽以爲過老詆之偏見也米黃論書殊不及坡然今人多信米米黃俱好爲快語非篤論也我嘗謂蘇黃論詩米元章論書不爲無見但抑揚太過使人不樂聞耳

趙子昻用筆絕勁然避難從易變古爲今用筆旣不古時用章艸法便拙當其好處古今不易得也近文太史學趙去之如隔千里正得他不好處耳枝山多學其好處眞可愛玩但時有失筆別字董宗伯全不講結構用筆亦過弱但藏鋒爲佳學者或不知董似未成字在文下

趙松雪出入古人無所不學貫穿斟酌自成一家當時誠爲獨絕也自近代李楨伯創奴書之論後生恥以爲師甫習執筆便羞言模仿古人晉唐舊法於今掃地矣松雪正是子孫之守家法者爾詆之以奴不已過乎但其立論欲使字形流美又功夫過於天資於古人蕭散防斷處微爲不足耳如楨伯書用盡心力視古人何如哉

學前人書從後人入手便得他門戶學後人書從前人落下便有拏把【簡緣云語無滲漏】汝學趙松雪若從徐季海李北海入手便古勁可愛見汝行書如挽秋蚓意不喜汝學顏書大署書乃有似東坡處此從上學下也汝作多寶塔體多用死筆所以不好要看他活處如貝字有字橫處全無俯仰如一張梯此失也小處用功便不死【與旡咎】

學古人書不可失其本趣如近世王履吉書行艸學孫過庭全失過庭意正書學虞全不得虞筆虞云先臨告誓後寫黃庭夫子廟堂碑全似黃庭履吉不知也過庭與右軍殆無別矣履吉多險怪全無右軍體白雀帖尢惡

本領者將軍也心意者副將也所謂本領只是規模古人然須有取捨不得巧拙兼效𨿽欲博涉諸家然須得通會不可今古雜出唐人尙法用心意極精宋人解散唐法尙新意而本領在其間米元章書如集字是也至蔡君謨則防畫不茍矣坡公立論亦雅推君謨

作字惟有用筆與結字用筆在使盡筆勢然須收縱有度結字在得其眞態然須映帶勻美

書法正傳卷十

正書以鐘王爲鼻祖至李唐而其法大闡自後衣鉢相傳工者甚夥近代如趙董二文敏其尢也吾虞馮鈍吟先生肆力於此鐘王瓣香其在玆乎鈍吟傳我簡緣夫子憶少時追隨函丈夫子以翰林要訣及古人結構運筆口授手指亹亹不倦略無遺蘊予不敏彊識一二未登道岸秪恐失墜夫子晚嵗博采歷代諸名家要訣參以己見勒成十冊曰書法正傳鎔碎金而成佛聚狐白以爲裘洵後學之津梁書家之寶筏也其從孫調軒云亭兩君克承先志壽以棃公諸海內佇見劃沙印泥揮毫者競窺其祕漏痕釵腳握管者悉悟其微矣受業門人譚紹隆謹識

書法正傳十卷予從祖簡緣先生編集先生於晉唐以來諸名家臨池祕悉窺其奧而又得先曾叔祖鈍吟公提命登堂入室耄而彌工予自束髮受書竊聞緒論謂古人理法寓於楮墨非徴文考獻末由悟入學者茍指授無人而又不得名流論說幾何不徬徨岐途廢然中止也邪徧考諸家之書非不鉤其妙要未有統論古今辧晰源流使後之覽者恍然得古人之意以馳騁乎康莊之途者也是編闡明絕業鐘王一燈賴以不墜嘉惠後學豈淺鮮哉而先生謝塵已逾廿載予恐是書之將就湮滅也欲思所以壽世者捨弟雄與予有同志因共相參校以付剞劂侄孫鼎謹識

