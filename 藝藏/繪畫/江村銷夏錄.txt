

欽定四庫全書

子部八

江村銷夏錄

藝術類一【書畫之屬】提要

【臣】等謹案江村銷夏錄三卷

國朝髙士奇撰士奇有春秋地名考略已著錄是編乃其於罷歸平湖之日以所見法書名畫攷其源流記其絹素長短廣狹後人題跋圖記一一志載彚爲一書體例頗與鐵网瑚淸河書畫舫相似惟間加評定之語又以己所作題跋一防附入稍有不同然所錄皆以親見爲定則視二家爲詳審矣錄中書畫卞永譽式古堂彚考已並載無遺蓋卽從士奇此本錄入其鑑賞之精爲收藏家所取重亦槪可見也所記自晉王羲之及明人文沈諸家皆具惟董其昌舊迹悉不登載其凡例云董文敏書畫另爲一卷此本無之殆當時未及刋行歟乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

江村銷夏錄原序

雲霞之變幻嵐之光水之色四時之繁花好鳥有之不適於用造物者亦不以是供世用而無之則天地與四時若受其黮闇顧是數者俗之人莫之好也惟夫曠達之士之有以樂乎此者則私之以爲耳目之娛方數者之接於吾也取焉而不窮玩焉而不厭而吾未甞有也及其歘然而斂飄然而逝而吾未甞無是謂以無有爲有以無有爲有則數者皆足以悅吾而不爲吾累書畫之於人亦然而固者或執之以爲有則陋已彼烏知夫天下之物凡聚者之必散耶又烏知夫聚者未始非失而散者未始非得耶又烏知聚者之未常得而散者之未常失耶詹事江邨先生曠達者也先生以殊才遭逢聖天子不世之遇槖筆入儤

禁庭備

顧問十有餘年一旦乞身而退優遊北墅潄淸泉枕白石迹與樵夫田叟狎而欣然樂之暇日取所見法書名畫攷其源流詮次其甲乙如幹捲題曰江村銷夏錄而其自序以謂世人竭貲力以事收畜與決性命以饕富貴縱嗜欲以戕生者何異覽此者當作雲煙過眼觀嗟乎先生之言蓋防於道矣其視功名富貴古今智勇之所爭史冊之所傳鐘鼎旂常之所烜耀亦苐如雲霞嵐光水色四時花鳥之忽有忽無於天壤之間而無所蔕芥而況書畫之區區者與書來屬予序予不辭而序之蓋深有慕乎先生之爲人也商丘宋犖撰

長夏掩闗澄懷黙坐取古人書畫時一展觀恬然終日間有挾卷軸就余辧眞贗者偶遇佳迹必詳記其位置行墨長短濶隘題跋圖章借以自適然寧愼無濫三年餘僅得三卷名曰江邨銷夏錄歐陽公所云晚知書畫眞有益也曩在

大內伏見晉唐宋神品不啻天球璧惜未記其尺寸錄其跋尾而海內諸家之所收藏則又不能一一目覩今姑略之其所錄者皆余親經品第足資鑑賞者也近代鐵网瑚淸河書畫舫二編亦載世間名筆而多未精詳恐尙有傳聞之病世人嗜好法書名畫至竭資力以事收蓄與決性命以饕富貴縱嗜欲以戕生者何異覽此者當作煙雲過眼觀康熈癸酉夏六月江邨髙士奇識

自詹事之書出稍損益之不可𨿽有大駔鉅狡伎將安施哉詹事曩在

內廷久

禦府圖書資以鑑賞者歷歷猶能記憶而不著於錄或疑不言溫樹之義然宋之米友仁元之柯敬仲皆嘗奉詔防題書畫每言之不敢詳此詹事第於退居之暇先以江邨所見錄之書成於康熙三十有二年六月故以銷夏名編予以是年九月作序印行之頃實借以爲負暄之助焉秀水朱彞尊序

凡例

一海內名迹收藏家甚夥未寓目者不敢妄載凡經評閱隨見隨錄編次不以時代亦未敢輕爲甲乙

一晉唐以來書畫所存名迹無防其有鐵网珊瑚淸河書畫舫諸書所已載者偶以得見仍爲登錄非與之重復也

一古來書畫名家前人俱已識其爵裏玆錄不贅一前人所書古文辭已見刻本者槪不錄惟記其欵識跋語而已其中與世本異同者則詳錄以備攷訂

一是錄以標目尺度評語爲主本文欵識爲第二故下一字題跋又下一字至於圖記不能摹入但用楷字加圏以別之其間文字損蝕難辧者亦著方圏不敢謬爲增益

一錄中間有一二爲向日所藏同人題語後附小詩或爲人作跋者今仍存之

一明代名家不啻數十而文沈唐仇諸君爲尢著然贗本實多後人難辧今遇眞迹必爲存錄

一董文敏公書畫爲近代第一所見眞迹甚多另爲一卷

欽定四庫全書

江村銷夏錄卷一

詹事府詹事髙士奇撰

晉右軍王羲之袁生帖【紙本髙八寸濶三寸計三行】得袁二謝書具爲慰袁生暫至都已還未此生至到之懷吾所盡也【音釋本法書要錄】

【右艸書計二十六字宋宣和禦府收藏月白簽禦標晉王羲之袁生帖七字泥金楷書晉字微有剝損黃絹隔水右邊鈐印長方雙龍璽二方禦書瓢印一方本帖之右圓雙龍璽一方宣和連章一方帖左政和宣和二璽鈐印長方雙龍璽二方政和連章一方後有內府圖書之印末有眞賞瓢章華夏藏印蓋錫山華氏故物摹入眞賞齋帖者以火前刻本較之毫髮不爽外用宋刻絲裝褾織成仙山樓閣顏色秀麗界畫精工煙雲縹緲絕似李思訓𨿽筆墨追摹恐未易到非是帖不足以當之也右王右軍袁生帖曽入宣和禦府卽書譜所載淳化第六卷

亦載此帖是又嘗入太宗禦府而黃長睿閣帖考嘗致詳於此然閣帖本較此微有不同不知當時臨摹失眞或淳化所收別是摹本皆不可知而此帖八璽爛然其後覃紙及內府圖書之印皆宣和裝池故物也而金書標籖又出祐陵親札當是眞迹無疑此帖舊藏吳興嚴氏震直家震直洪武中仕爲工部尙書家多法書後皆散失吾友沈維時購得之嘗以示予今復見於華中甫氏中甫嘗以勒石矣顧眞迹無前人題識俾予防其本末如此嘉靖十年嵗在辛卯九月朔長洲文徴明跋】

王右軍書千字文卷【紙本髙八寸長九尺三寸凡七接計一百十二行】魏太尉鐘繇千字文右軍將軍王羲之奉勅書【文不錄右行書二儀日月雲霧嚴霜起字大如錢至末尾滅秦及焉哉乎也等字倍大渾圓遒勁筆力雄偉前有雙龍璽宣和鈐印祕府瓢印內殿珍玩晉府書畫之印希世之寶黃綾隔水上有禦書瓢印晉國奎章項氏收藏諸印張氏珍玩楊氏家藏後有明昌寶玩秋壑圖書鈐記有宣和政和小璽歐陽印楊士奇印覃紙有羣玉中祕明昌禦覽平海軍節度使之印吳俊仲傑小印郁岡齋曽摹之入石跋云觀此帖者必有宋板大明律之疑不知閣帖之首已有章艸千文𨿽未必是漢章帝書亦可證千文不始於梁人矣米元章書家申韓豈妄許可者亦稱此帖筆力圓熟定爲右軍書臨池之工得不矜重奉爲模範耶損庵老人書】

唐栁諫議小楷度人經卷【硬黃箋髙不及八寸長九尺四寸凡六接】太上洞元靈寶無量度人上品妙經【文不錄】

翰林學士諫議大夫知制誥賜紫金魚袋栁公權書於上都昭成觀永充供養讀誦昭成觀內供奉經法大徳三洞道士孫文杲校勘

觀察支使給事郎殿中侍禦史內供奉長孫公受界造

有唐開成三年嵗在戊午正月十六日記

【臥云道士來相辭相辭倐忽何所之紫閣當春凝煙靄東風吹岸花枝枝藥成酒熟有時節寒食恐失松間期防鴻復見傷弓翼髙飛轉展心無疑滿瀉數杯酒狂吟防首詩畱不住去不悲醯雞蜉蝣安得知大順元年二月十九日華山道士魚又題右烏絲行連魚書共計二百餘行前有宣和政和後有大觀宣和諸璽眞徳秀印記二方檇李圓印少谿主人桃花邨里人家蘭石主人等藏印卷中麗字其上從二丙淵字世民字皆諱筆項司馬少卿家以授仲子希憲內有希憲子長鈐印硬黃小字臨黃庭曩曽見之獨度人經未之見此開成年栁誠懸得意細楷也有宣和標題可證時一展誦便到黍珠郁羅蕭臺又何必太淸頂之表前集賢待制馮子振奉皇姊大長公主命題右軍曽寫換鵞經珠黍仙書骨气淸看到栁公心正處千年筆諫尙馳名趙巖正書之擅名者自魏鐘繇至於宋僅得四十四人而唐栁誠懸實錚錚乎其間則夫墨妙筆精有不待贊矣其入宋祕府凡六帖而書度人經者二此卷特其一爾是經乃晉宋人僞作至誠懸時相傳稍久故信而書之近代紫陽方回則謂五季蜀王建時道士王喬始造且確然弗自疑不防於甚可笑歟使回見誠懸此書吾知其顙有泚矣洪武九年六月十五日翰林學士承防金華宋濂謹記深頓首頓首辱不鄙棄馳示栁誠懸眞迹希世之寶也前題後跋皆佳我師尊篤好致此異品掩照一拂過目已若刮金箆何當得把翫累日也大寶不敢久畱竊恐穿壁飛去幸檢入艸艸上記少宰相公蒲汀老師函丈門生陸深百拜誠懸十二工吟詠元和天子知名姓侍書祕殿論揮毫防哉心正則筆正文宗再召直文瑰詞俄頃飛泉迸風亭賜對夜何其絳燭將殘語未竟重濡蠟液繼焚膏翠袖紅妝暗窺映外夷泛海覓公書萬里籯金櫝寶聘鐫碑勒石赫當時子孫不求爲不敬然公非徒翰墨名遇事侃侃輒諫諍志業秋霜朗日存一一有禆唐末政晦明寒暑遞乘除斷簡殘箋如景慶千言小字度人經楷法端嚴筋力勁書供昭成觀裏藏開成戊午時寅孟人寰亦有歐褚書鼓旗那敢相淩競硬黃宮紙理細膩徽宗雙璽色明靚華山道士魚又煙靄花枝句交橫煌煌馮趙兩元臣題奉大長公主命辧晰源流誰最精金華學士握犀柄夜來雷雨過庭階萬里澄藍天宇淨髹幾藤牀淸畫看恍啟寒匳出明鏡江邨髙士奇題】

唐僧義道書法華經【硬黃箋二十七幅髙八寸濶一尺六寸每行四十字】妙法蓮華經序品第一【文不錄】東晉後秦鳩摩羅法師譯

大唐貞元十一年嵗次丙子五月辛卯朔十五日己巳婺州金華觀音寺僧【闕】

升淸恐代攺時移故有斯記生前共寫女人陳燕子丁

【法華一經是經之王若人受持讀誦正憶念解其義趣其功其徳不可思議若但書寫是人命終當生忉利天上如來是眞語者實語者豈虛言哉唐僧義道與女人陳燕子丁共以小楷細書是經爲薦亡母解脫淸升觀其防畫波撆一一珠回玉轉文彩墨光照耀眼目若出一手者也千載之下使人見之無不頂戴喜躍其孝誠之心蓋可見矣薊門李周輕氏多親近善知識或受是經周輕藏弆有年夜光之璧明月之珠𨿽希世之寶以是經出世大寶比之則失其貴矣周輕徴予題其後是經何義存翁法師敷文布於前予尙何言哉是軸甚爲難有周輕宜加防焉洪武二十八年蒼龍乙亥春三月念又三日獨庵比丘道衍如是法寶甚深微妙如是墨寶甚難希有歷兵火劫了無斷滅天龍神所共防持懷祖居士有大因緣獲玆殊特頂禮贊嘆如佛塔廟從一防一畫乃至千億現光明藏無有窮盡勿隨世文字觀而生隨喜辛丑淳園龔鼎孳同善女人智珠合十拜題於長安精舍之香嚴居唐僧義道偕其妹陳燕子丁共寫小字法華經一部字小於顏之麻姑壇褚之陰符經而結媾精雅視顏稍逸視褚稍莊𨿽不敢謂闕前然可與二公同日而道也其捲尾題云恐代攺時移故有斯記此僧殊自負今千年矣紙墨完好七卷自始至終無毫髮遺恨𨿽收藏好事者之力亦此僧願力所持也向藏我鄕顧光祿家眉公一見驚異載之祕笈中但題女人姓名爲燕子丁原文乃陳燕子丁自當以原文爲正前一跋稱庵比丘道衍爲姚少師廣孝應是初選從燕邸北來時猶然本色衲僧結字亦莊雅流傳薊門而光祿購得之今歸吾友張子懷祖甚爲得所懷祖書法本於黃庭樂毅與書是經者同師右軍也予不善書而好論書私謂晉人得書道唐人得書法宋人得書力明人得書度此經乃法勝懷祖謂予言固發所未發第疑晉唐宋若遞降而度優於力恐南宮忠惠未肯爲祝文陸董諸公屈予笑語懷祖子當自爲力闕

我論若爲子也子且軼法而道何論時代哉順治甲午仲春十一日爲懷祖先生題同郡宋徴輿】

唐張萱漢宮祈巧圖【絹本立軸長四尺七寸濶三尺二寸唐張萱眞迹流傳者絕少此圖乃其尢最者向藏宣和禦府所作朱欄碧瓦曲折工麗極盡六宮之勝凡筵盤盂種種臻妙宮嬪三十一人晚妝妍靚端莊丰厚各具意態至於庭柯掩靄儼然夜色洵非神手不辦也漢殿涼輕秋七夕漏防無聲銀河白未央虯鑰扃千門露冷芙蓉深院隔瓊箱防襻夜軒陳荊艷燕佳出宮掖越羅嫌薄怯宵沈紅粉含羞恨月魄重重綺檻珠櫳開一一衣裁天水碧不畏苔堦濕鳯鞋爭把瑛盤飣果核鵲橋遙盼禱天孫金錯爲刀玉爲尺翠髩花鈿笑語低九孔鍼穿覓纎隙香緘疊成比目魚鸞帳縫作同心翮鮮云半斂起微風苑外人家散薌澤自然蕙質巧偏多細网蛛絲愛聨繹當時祕事誰得知京兆張萱偶采摭防綴梧桐金井閒竹榭花蹊臨太液流傳世上凡有三譜在宣和舊圖籍汴宋亡來落市廛明昌天歷防捜索玆軸猶存見態度南北收藏比拱璧筆裝玳瑁硯眉子細寫宮箋辧眞迹江邨髙士奇題】

唐李升袁安臥雪圖【絹本立軸長四尺二寸五分濶二尺八寸五分徽宗瘦金書唐李升袁安臥雪圖眞迹於首右圓雙龍印左禦書瓢印及禦書之寶下左角松雪齋印此圖以焦墨作山石皴法蒼莽非人力可到人物樹木略設淡色生動異常隆暑張之凜然有寒意傳寶於世防及千年而絹素完潔尢爲所難眞希世之珍也】

五代阮郜閬苑女仙圖捲【絹本髙一尺三寸長五尺餘隔水綾上有內府合同養字十九號字一行及宣和收藏諸印按宣和畫譜禦府所藏郜畫有四此其一也樹石皆用金碧間以瑚瑯玕之屬景物瑰麗望而知爲仙境仙姬五人侍從者十六人皆古衣冠翺翔往來爲態非一鄧子方所題得其髣髴矣阮郜是五代人仕太常以善畫人物士女鳴於當時蓋多習於唐周昉王朏筆法傳世不多得今觀此女仙圖有纖穠淑婉之態瑤池閬苑風景霓旌羽蓋飄飄淩雲萼緑雙成可以宛見令人玩愛不肯釋手而此曽入宣和內府復克傳至於今誠爲珍寶當什襲之重於白珩也時元統甲戌重九日觀於崇眞萬壽宮之承慶堂商梃題閬風元圃仙女居阮生寫作羣仙圖蒼松根老琥珀伏海波突起瑚株翠樹瑤華紛逺近細艸若展靑毺樓臺迥隱五云表別有世界非堪輿僊姿縹緲各有態絕食煙火餐瓊蔬兩仙拈筆防花露長者宴坐看瑯書一仙倚石間摘阮一仙偃蹇被長袪其中一仙速相就佩聲微響如雲趨羽扇云環盡婀娜忽見龍鶴來天衢翩然復有一仙至乘飈禦气三從俱我疑數仙天帝女帝傍暫別遊淸都俯視塵网中穢濁何紛如人間光景疾如箭壺中日月無居諸舞白鳯歌且謠有耳只解聞云韶永超劫外何逍遙紫陽眞人持勿驕竚當來迎共食瑤海桃上淸鄧宇題於神樂方丈交光雪月射層臺霧縠冰綃費剪裁認得玉眞遊戲處畫師可是女牀來剰水殘山五季頻閬風不受海東塵羊權漫乞金跳脫爭似雙鬟捲里人辛未春三月江邨髙士奇題】

五代董北苑谿山行旅圖【絹本半幅立軸長三尺四寸濶一尺六寸水墨畫無款印畫之髙古自不待言其從來受授思翁言之已詳跋在邊綾兩傍小楷致佳向之所穪江南半幅董源眞迹者此也余求董北苑畫於江南不能得萬曆癸巳春與友人飲顧仲方第因語及之仲方曰公入長安從張樂山金吾購之此有眞迹乃從吾郡馬耆淸和尙往者先是予少時於淸公觀畫猶歷歷在眼特不知爲北苑耳比入都三日有徽人吳江邨持畫數幅謁余余方肅客倦甚未及發其畫首叩之曰君知有張金吾樂山否吳愕然曰其人已千古矣公何爲詢之亟也余曰吾家北苑畫無恙否吳執圖以上曰卽此是余驚喜不自持展看之次如逢舊友亦有防數云辛丑五月廿六日記此畫爲谿山行旅圖沈石田家藏物石田有自臨谿山行旅用書題款亦妙手也宰】

北宋僧巨然煙浮逺岫圖【絹本立軸長五尺二寸寛一尺六寸大山滿幅層疊蒼莽下有巖谷樹木一兩重曲折而入似深隱者筆墨沈酣非南宋人可及按宣和畫譜此圖有六必是雙幅絹玆其一也四角有宣和小璽押縫左角有天目山房藏書之印黃綾橫隔水上宋徽宗禦題巨然煙浮逺岫圖】

宋範文正公與尹師魯二札【一紙髙尺一長一尺七寸一紙髙尺一長一尺三寸】仲淹啟熱中得回問知漢中尢甚然西洛上京皆苦熱宣下開井救暍者此可知矣三兩日來因雨微涼彼亦然矣折支已差人許州般取到卽走報不易【闕】請見錢者猶煎熬不足蓋日給外月月有橫費處

家家如之邠酒四瓶近寄來請收檢鄧醖已竭候新者送去合得花虵散空心可日一服甚有功恐疑之和方寄上希多愛多愛不宣仲淹上師魯舍人左右七月十四日新牧舊識候到卽有書去兼是棊侶也先托伸意

仲淹頓首李寺丞行曽奉【闕】削遞中亦領來教承動止休勝仲淹此中無事【闕】兒子病未得全愈亦漸退減田元均書來専送上近得【闕】揚州書甚問師魯亦已報他貧且安也暑中且得未動亦佳惟君子爲能樂是正在此矣加愛加愛不宣仲淹【闕】師魯舍人左右四月廿七日

【師魯自均州輿疾至南陽托範公以死蓋平日之相予者如此四明樓爚書紹興三年十月晦範公二帖皆是師魯謫漢東時書後一帖卻當在前或是自均過鄧托範公以死時問訊之書與眾云云之戒可見也賢者困厄至此人到於今傷之藏之深固之密石可朽名不滅歐公銘文盡之矣洪邁書佳客千山得得來主人雙眼爲渠開逢人莫說當】

【時事且泊南亭把一杯右第二紙當是尹自均來訪範於南陽時也範戒尹以不須與眾云云此意最深淳熙戊申三月廿八日廬陵楊萬里敬書靜翁近又收得此二帖乃文正公與尹師魯書也交情古誼百世之下尙可想見視他帖尢當珍愛學士大夫所願見而不可得者況尢樓洪楊四公之題識亦豈復可得哉賢子孫永宜寶之至順四年五月五日後學東昜胡助謹書景祐二年公上論遷都事與呂文靖異議出知饒州祕書丞集賢校理余靖言加罪言者非太平之政坐落職監均州酒稅而太子中允館閣校勘尹洙又言範某義兼師友乞從降黜亦坐貶從信軍節度掌書記監郢州酒稅此帖皆尹公在郢時所遣問若曰日給外月月有橫費家家如之至於收檢邠酒候送鄧醖合花蛇散和方送上見朋友有救防之義而惟君子樂道爲能盡之也其後公鎭鄧尹公再貶監均州酒稅輿疾來鄧以存沒托公則公之於尹公可謂生死不易其諒矣然楊洪二公跋語以第二帖是自均來南陽時且有不須與眾云云之戒今帖中乃無此語然以動止休佳及報他貧且安也等言証之則非疾時矣恐此跋非此帖也前銜縫有王厚之順伯陰文十六字印知爲順伯所藏順伯臨川王和父之孫好古博物爲中興第一徽文公與之友善集中載其書問可考也田元均諱況蓋諡宣簡云東陽後學栁貫謹識尹公自謂與範公義兼師友而其言談罕及於性命至尹公處死生之變尢人所難及非知道者不足以與於此蓋是時風俗醇厚士大夫不言而躬行未至立名字以相髙此宋三百年極盛之際也伏觀範公遺帖安得不爲之撫捲而三嘆乎至正七年春正月甲子後學黃溍敬觀景祐四年文正公旣以言呂夷簡出知饒州尹公師魯亦貶監郢州酒稅慶曆四年尹爲涇原經略以爭城水洛事爲董士防所訟再貶均州監稅時文正公在政府也逾年公出知邠州又攺鄧州此二帖蓋在鄧與尹者夫以尹公之賢文正公於其生也通以書而盡其慰問之誠歐陽公又於其沒也爲之銘以致其痛惜之意好賢樂善固如是哉至元四年後戊寅十有一月望後學鄭僖書文正公與尹師魯帖詞翰俱不易得名公題跋又】

【盡美愚何幸身親見之成化辛丑六月廿日髙唐劉魁拜識尹師魯何如人而克致範文正公之敬愛若是耶余嘗考之師魯以靜退爲樂以古文矯俗其行髙學古可知巳及觀文正黜知饒州師魯請同降黜其臣節友誼又可知己宜其爲文正之所敬愛帖簡往還契之若金蘭而友之若兄弟也噫觀文正遺翰畱芳千載一日師魯之名得與同垂不朽亦何幸哉成化辛丑秋八月八日句曲戴仁敬題宋盛時有西夏之擾範公與師魯合謀戮力以抗之相得甚深蓋以道義事功爲友者也此二帖公與師魯者其一已刻於文正尺牘中寛嘗閱之何幸今日復獲見此眞迹哉然二帖不藏於尹氏顧歸於文正子孫則其後世之盛衰亦可知矣鄕後學吳寛謹書範文正公與尹師魯舍人二札蓋家人寒暄語耳未防而爲師魯經紀身後志其遺行至今爲士林所稱則君臣父子朋友之道此實基之故不當以書家論也跋者如宋洪文敏邁之博學樓宣獻鑰楊文節萬里明吳文定寛之學行元栁待制貫黃文獻溍之詞萟汪文節澤民臺哈巴哈忠介之死節皆卓然名縉紳與二公風猷節槪固有相感異代者敬爲識之攷胡古愚跋稱尢樓洪楊尢是文簡公袤錫人也以祕監終得諡文簡豈贉池脫落時佚之耶萬曆己卯秋日後學王世貞敬書範文正公當有宋全盛之日立功社稷一時諸賢以風義相惇厲方其謫官饒州尹師魯疏乞從貶兩人於貶所書問不絕蓋古人於朋友之際其生死不相負如此誠可風也余在都門得公手牘二幀後有前賢諸跋內東陽栁待制以洪文敏楊文節跋中有不須與眾云云之戒而今帖中無之遂疑所跋非此帖也余屏居無事反覆諦觀見洪楊跋內一云二書一云二紙兩二字上畫獨濃定系三字所攺是與眾云云諸語必在第三帖中今散佚矣又胡古愚稱宋時諸跋尢文簡爲冠今尢跋無存王元美稱有汪文節澤民臺哈巴哈忠介二跋卷中亦未之見豈與第三帖同被割裂耶歷觀諸賢題識本末粲然定非舛誤至於書法挺勁秀特肖其爲人諸公論之已詳不復贅云江邨髙士奇】

宋蘇文忠公送安國教授詩【紙本小行書】

別君二十嵗坐失兩鬢靑吾道𨿽艱難斯文終典刑屢作退飛鷁羞看幹死螢一落戎馬間五見霜葉零夜談空說劍春夢猶橫經新科復舊貫童子方乞靈須煩淩雲手去作入蜀星蒼苔髙聯室古柏文翁庭初聞編簡香始覺鋒鏑腥岷峨有雛鳯梧竹養修翎鳴呼應嶰律飛舞集虞廷吾儕便歸老亦足慰餘齡送家安國教授成都

【黃太史有言東坡居士立朝而意在東山合觀所賦郭熙平逺則有聲句中可以想見惟公之生眉山艸木衣被聲光盛矣況家氏之才子兼資文武著績縉紳偉然於元祐碑中蓋其筮仕之初已文忠印正則知公之所以範模後進與家氏之所以步趨前修有以增岷峨之髙浚錦水之淸矣三復敬嘆乃書至元辛巳秋分石磵陳宗】

宋米南宮書諸體詩卷【蜀素本織就烏絲欄髙八寸長八尺行書共五百五十六字詩體具備有禦府鈐印李西厓印項子京收藏圖記吳廷等印引首宋箋上董文敏題云增城嗜書又好米南宮書余在長安得蜀素摹本嘗與增城言米書無第二但恨眞迹不可得耳凡二十餘年竟爲增城有亦是聚於所好今方置棐幾日夕臨池米公且有衛夫人之泣余亦不勝其妬也董其昌題】

擬古

靑松勁挺姿淩霄恥屈盤種種出枝葉牽連上松端秋光起絳煙旖旎云錦殷不羞不自立舒光射丸丸柏見吐子效鶴疑縮頸還靑松本無華安得保嵗寒鶴年壽齊羽介所托殊種種是靈物相得忘形

軀鶴有衝霄心厭曳尾居以竹兩附口相將上云衢報汝愼勿語一語墮泥塗

吳江垂虹亭作

斷雲一片洞庭防玉破鱸魚金破柑好作新詩寄桑薴垂虹秋色滿東南泛泛五湖霜气淸漫漫不辧水天形何須織女支機石且戲嫦娥稱客星【時爲湖州之行】

入境寄集賢林舍人

揚帆載月逺相過佳气防防聽誦歌路不拾遺知政肅野多滯穂是時和天分秋暑資吟興晴獻溪山入醉哦便捉蟾蜍共研墨防牋書盡剪江波

重九防郡樓

山淸气爽九秋天黃菊紅茱滿泛船千里結言寧有後羣賢畢至猥居前杜郎閒客今焉是謝守風流古所傳獨把秋英緣底事老來情味向詩偏

和林公峴山之作

皎皎中天月團團徑千里震澤乃一水所占已過二娑羅卽峴山謬云形大地地惟東吳偏山水古佳麗中有皎皎人瓊衣玉爲餌位𨿽列仙長學與千年對幽操久獨處迢迢願招類金帶秋威歘逐云檣至朝隮輿馭飈暮返光浮袂云盲有風驅蟾餮有刀利亭亭太陰宮無乃瞻星气興深夷險一理洞軒裳僞紛紛誇俗勞坦坦忘懷易浩浩我將行蠢蠢須公起

送王渙之彥舟

集英春殿鳴梢歇神武天臨光下徹鴻臚初唱第一聲白面王郎年十八神武樂育天下造不使敲枰使傳道衣錦東南第一州棘壁湖山兩淸照襄陽野老漁竿客不愛紛華愛泉石相逢不約約無逆輿握古書同岸幘淫朋嬖黨初相慕濯髮灑心求易慮翩翩遼鶴雲中侶土苴尫防那一顧邇來器業何深至湛湛具區無底沚可憐一防終不易枉駕殷勤尋漫仕漫仕平生四方走多與英才並肩肘少有俳辭能罵老學防夷漫存口一官聊具三徑資取捨殊塗莫回首

元祐戊辰九月廿三日溪堂米黻記

【慶曆甲申嵗東川造蜀素一卷藏余家者二十年今旣裝褫將屬諸善書題其首時熈寧元年戊申三月丙子吳郡記邵希子中熙寧八年四月十四日與東海徐道淵成都閭丘公顯同赴子中邵氏東園之招觀此數徧晉陵胡完夫題米元章此卷如獅子捉象以全力赴之當爲生平合作余先得摹本刻之鴻堂帖甲辰五月新都吳太學攜眞迹至西湖遂以諸名迹易之時徐茂吳方詣吳觀書畫知予得此卷嘆曰已探驪龍珠餘皆長物矣吳太學書畫船爲之減色然復自寛曰米家書得所歸太學名廷尙有右軍官奴帖眞本董其昌題萬曆乙卯長至日海昌陳瓛觀曽孫陳燾珍玩以上書素上襄陽公在當代愛積晉唐法書種種必自臨搨務】

【求逼眞時以眞迹混出惑人目或被人指摘相與發笑然亦自試其藝之精抑試人之知如此所以名書於宋與蔡蘇黃爲四大家後之人惡敢議其劣亦不容諛其優矣汪君宗道持其所書雜詩織行綾捲索題佛頭上豈可作罪過但以蘇長公論其淸雄絕俗之文超妙入神之字今於此卷見之因掇以塞其請云正徳攺元八月下浣後學沈周南宮帖予見數本每見未嘗無所得此藏汪宗道家尢爲精粹余作有意學米安得常對面也臨別漫志於尾唐宋書苑大家不過數輩宗道皆能致之歐陽公謂物長聚於所好信哉祝允明書嘉靖丁巳十月長洲文徴明觀蜀素一卷乃慶曆四年甲申東川所造東園邵子中藏於家廿餘年至熙寧元年戊申裝褫成捲先記其尾虛其首以將屬諸善書者慶曆至熙寧二十餘年矣至熙寧八年乙卯胡完夫徐道淵閭丘公顯觀於子中家展轉數徧亦題其尾尙其素也至元祐三年戊辰始爲米溪堂書熙寧至元祐又防二十餘年矣子中完夫諸公愛其素如此不知諸公及見溪堂之詞翰否乎余自嘉靖三十二年癸醜得見於長安友人家傾囊以購之餘素愛米書見者不下廿卷此卷五百五十六字詩體具備墨妙入神眞祕玩也且自慶曆至今五百二十餘年矣完好如故又爲沈石田祝枝山文衡山三先生所賞鑑尢爲可寶余每以此卷自隨一日過吳中謁文衡山先生獨不攜此適有覆舟之厄先生曰米書在否曰否先生曰豈無神物呵防至此耶嘉靖四十年辛酉閏五月研山居士顧從義北上舟次南陽閘展捲謹志小楷書右米書蓋以老法用禿筆者遒古可愛甲辰閏九月九日王衡題於春水船崇禎七年嵗在癸酉子月申甫計偕入都門再觀於東華門邸中一似米老重觀研山第無玉蟾蜍淚滴之恨董其昌識時年七十九嵗蜀縑織素烏絲界米顚書邁歐虞派出入魏晉醖天眞風檣陣馬絕痛快想昔秋登海岱樓筆勢江波各澎湃淸雄超妙气淩雲一洗胸襟頑與隘熙寧造練元祐書年經六百未塵壊獅子捉象諭筆力疑有驪龍防神怪頻歷滄桑兵燹余防逢七夕鄰家曬五百五十六字彊一一琳瑯等金薤我學靑松保嵗寒漢陰抱甕忘機械見玆頓令心愛慕似於吾道有微疥欲從碧落遊帝宸鶴羽衝霄誰可鎩一官未掛洞庭防月夜閒堦了詩債江邨髙士奇】

宋米元暉雲山得意捲【紙本髙八寸長六尺紙凡三接墨鉤細云滿紙浮動山勢迆隱顯出沒林木蕭疎屋宇虛曠山頂浮圖用墨防成略不經意左方有休堂圖書吳廷用卿藏印跋計十三行一百二十六字字之精妙亦是得意書云】

紹興乙卯初夏十九日自溧陽來遊苕川忽見此卷於李振叔家實余兒戲得意作也世人知余喜畫競欲得之尠有曉余所以爲畫者非具頂門上慧眼者不足以識不可以古今畫家者流畫求之老境於世海中一毛髮事泊然無著染每靜室僧趺忘懷萬慮與碧虛寥廓同其流蕩焚生事折腰爲米大非得已此卷愼勿與人

【元章早年涉學旣多晚廼則法鐘王此元祐初作也風神蕭散所謂天成者非世間墨工槧人之可髣髴伯玉出以相示因書其後紹興壬午中冬晦平丘曽覿純父雲山煙樹總糢糊此是南宮鶻突圖自笑頂門無慧眼臨窻墨迹淡如無米老此圖初藏於苕川李振叔後入嚴尙書府今宮保閔公得之蓋嚴與李同郡而宮保爲尙書外孫流傳有自而收蓄得所此老亦無所恨矣治癸亥九月旣望長洲吳寛書米元暉畫自負出王右丞之上觀其晚年墨戲眞淘洗宋時院體而以造化爲師蓋吾家北苑之嫡也此卷亦其得意筆後曽氏跋以爲元章誤矣董其昌題曹周翰出示大父公所藏米捲予𨿽不知畫觀其雲山煙樹走筆而成縈紆蓊郁之致超然脫去蹊徑知爲眞迹無疑也展捲至後題輒語周翰此元暉筆耳曽跋蓋元章他書好事者裝池誤綴其後吳匏庵先生未暇深考因定爲元章予旣憑筆迹臆斷其非又按本傳及蔡肇所撰墓志卒之嵗爲闕其年僅四十有九距紹興乙卯凡三十闕年矣元暉壽至八十餘與所云老境者適相合夫筆墨之辧世已不能知獨恃嵗月可據而乃失之於匏翁則題識可弗愼歟或曰此題似非出於吳予謂吳本不工鑑別眞贗安可知而跋語則未必僞作周翰試更攷之戊戌秋七月十二日婁孟堅題右匏庵跋中所云嚴尙書者名震直字子敏元時人洪武初官工部尙書有優詔旌之休堂其印章也閔宮保者名珪字朝英明天順進士官刑部尙書諡莊懿公俱湖州烏程人計此流傳吳越間自宋紹興迄今防五百餘年未嘗磨漶亦翰墨之幸矣宜珍襲何如康熈二十年嵗次辛酉仲秋八月望日江上外史笪重光識按米元章付竇先生十紙說有餘年五十始用此紙又跋謝太傅一帖云餘生辛卯今太嵗辛巳跋右軍快雪帖云紹聖丁酉海岱樓又吾潤北固海嶽庵有殘缺舊南宮所自冩像子元暉題贊亦非盛年之狀余見曽肇所作襄陽墓志艸槁蓋無享年四十有九之說觀此則婁跋未爲確據記此以俟博雅者論定云江上逸光五洲煙雨圖其中爲昔時好事者割去數段綴後跋一二希圖獲利遂使前賢翰墨有不全之憾此卷猶系完璧故應珍惜勿落書估中毒手狡獪同於五洲圖也僕於夏初宿八公洞僧捨索得友人所藏米元暉五洲煙雨圖捲卽攜上五洲翠巖禪室是日冒雨山中雲气噴薄變幻堪與畫圖相質證捲尾有牟獻跋云此元暉紹興辛亥避江淮兵時所作視予所藏此卷乃紹興乙卯年自跋按彼畫於紹興元年此跋乃紹興五年相去五載而云見之苕溪李振叔家則此卷亦或數載前所作猶是北宋時物未可知也只五洲卷紙矮僅三寸許後少元暉自題識而此卷經營慘淡更爲神化其深厚處與董源未易伯仲眞襄陽戲墨中第一品也非洞知畫理者孰能辧之毋怪當時自爲矜許乃爾聞沈啟南先生云年至七十始得見米迹余復何幸得此傳其瀟湘煙雨與海嶽庵捲好事者購之價至五六百金嘆未曽獲睹今不知流轉何處矣重光記山雨山雲斷又遮溪前溪後防人家江鄕湖曲多相似樹靄林煙認米家瀟湘煙水渺無波京口雲山曉暮多細雨斜風無限好誰將艇子著漁簑康熙庚午秋八月廿又六日冷雨復晴新得木作供洗研試小華墨題此抱甕翁髙士奇】

宋李龍眠華嚴變相捲【紙本髙尺許長二丈二尺淡設色人物長六寸其上各以楷書標識名目諸天八部龍神之狀莊嚴端肅對之起敬宜乎諸賢之寶重也向爲內府所藏後入元周公謹家有藏印數方檇李項氏鑑賞諸印覃紙前一題四短行乃宋後湖居士丹陽蘇庠養正書字亦古雅得一瞻禮此生之幸也龍眠居士畫華嚴變相豈獨筆力超逸然此公性理皆通誠可嘆服也庠謹書龍眠居士宿慧通親覩華嚴法界觀手畫毘盧妙相好靈知所現非幻作諸大勇識以次來衣冠瓔珞嚴飾具乃至諸天諸大天福徳貴神八部等威慈並承佛恩力各隨因地見形勢我思法云頂中寶紫金光聚超眾地一毛空中一切見半月滿月諸寶王香雲鬘雲宮殿云重重單復互含攝悲湣眾生故在世令我愚蒙得瞻仰顧如童眞法王子彈指開門入寶閣普禮普贊盡未來與佛長住金剛定邵庵道人虞集生贊】

宋李龍眠設色蓮社圖【絹本立軸髙二尺七寸濶一尺五寸五分宣和禦筆標題李公麟蓮社圖六字上有雙龍宣和二璽下有政和長方璽每人上以金書題名下有文待詔小楷書李元中記一篇文不錄後署明嘉靖丙午正月旣望文徴明書時年七十有七○又小楷二行雲按晁補之雞肋集亦有蓮社記其所稱人物與此微有不同覽者當更詳之予家向藏元顏秋月所寫蓮社圖髙頭卷紙本人物長六七寸全用水墨位置𨿽法伯時而山林樹石淋漓之勢另有一種天趣欵題樹杪顏輝二字放逸不羈印文可寸許文字漫滅今復見是軸益知筆墨具有淵源李之精嚴顏之疎逸正如李廣程不識之用兵不妨各極其長耳逺慕廬山十八賢松間引水種池蓮謝公心亂淵明醉盡托龍眠繪事傳白描橫捲昔曽看勾粉塗丹見更難況有宣和舊題識嫩黃宮錦裹香檀江邨髙士奇題】

宋司馬端衡米元暉詩意捲【題字大如錢每幅有宋文房等鈐印】潺潺石澗澑【五字題於畫首後端衡詩云】峯回石路轉足可娛觀聽其中如有屋便是醉翁亭

山稠隘石泉【五字題於畫首後元暉詩云】密密萬重山一派哀湍瀉此志入瑤琴當有知音者

【萬頃長江水貼天中有峯巒聳蒼緑靑霄影蘸白蟾蜍浩浩澄波晃寒淥少陵詩名冠古今一生苦冷飡不足端衡寫作無聲詩曽與拙堂伴幽獨司馬君實米元章徳行文彩皆本朝第一等人恨予生晚不及見前輩今觀二公墨妙追思終日爲之慨然二公非畫師何乃精絕至是豈鳯雛驥子其天姿超詣種種自不同乎癡叟田如鼇書於紹興十八年九月二十六日端叔集少陵詩句已是可喜又摘其可畫者爲圖得元暉端衡墨妙朝夕展玩其胸中丘壑定自不凡夢山王瑉中玉書紹興己巳秋九月十有九日金華王與道觀於宜春郡齋少陵詩句超逸絕塵非後人可及二公墨妙灑落不羣非碌碌者能辦亦可謂三絕也汾陽愚叟富元衡獲覩於富郡齋後有宋景濂王百谷董宰跋皆精妙】

宋米元暉五洲煙雨捲【紙本髙三寸長丈餘跋髙七寸宋箋引首董文敏題本身無欵識隔水上有黃琳美之藏印六方鈐記有黃氏淮東書院圖籍條印六方數筆元暉水墨痕眼前歷歷五洲邨雲山煙樹糢糊裏魂夢經行古石門海陵堯嶽曉窻白髮戰西風一笑靑雲往事空惟有南山是知己相逢多在畫圖中汾亭石巖山林佳處屢幽尋畫卷重披意更深莫訝行人少歸迹白雲縱出亦何心汝南趙仲仁雨過郊原曙色分亂山元气碧氤氳白雲滿案從舒捲誰道不堪持寄君京口兪希魯羣山出沒白雲中煙樹參差淡又濃筆意無窮看不厭天邊更有兩三峯南徐朱文瑛山勢西來萬馬奔泯江一道瀉乾坤扁舟更得長風便我欲東遊看海門南宮磻靑山如遊龍雲气常隱見下有東逝波奔騰疾於箭水流旣不返白雲無定姿悠悠山中人耿耿令我思顧觀元暉翰墨妙天下褏捲沅湘世所傳百折江從銀漢落萬重山作翠屏連漁邨屋傍雲中樹春水帆移天上船我亦久成書畫癖問君欲假筆如椽楊遵鶻突煙樹外水逺山更長天地有如許扁舟何處藏胡爲小遊戲尙欲繼阿章當時水賊繁不見此夜光百年乃亡恙懷袖行可將我亦流落者此況慣所嘗誰寫岷峨雪坐我於其旁此元暉紹興辛亥避江淮兵時所作今歸之韓竹坡多難餘生覽之淒然因題其後山谷詩教字元暉繼阿章故云陵陽牟獻之鶻突亦畫家品目坐對晴窻憶壯遊參差煙樹五湖秋白雲流水知多少不見防夷一葉舟三吳張澤之米虎兒居京口目想楚山逺天長云與瀟湘絕類當時有瀟湘白雲捲海嶽庵圖捲與此五洲圖並墨戲之烜赫有名者此卷獨不用本家筆皴染用吾家北苑法尢可寶也本黃美之所藏收藏賞鑑爲】一【時最董其昌觀因題】

宋徽宗文杏水鳬【紙本細勾設色長二尺八寸濶一尺二寸立軸上有癸亥朱文大連章及

禦書之寶】

宋趙大年荷鄕淸夏圖【絹本立軸長四尺五寸濶二尺三寸餘】宋馬和之照水圖【絹本立軸長二尺六寸濶一尺四寸餘有趙氏仲時楊氏家藏等印】宋牟益搗衣圖捲【紙本髙七寸長一丈四尺餘紙凡六接畫後有董良史書惠連搗衣詩八行小楷精工贅以董氏適適堂奇迹方印書帷寶繪鼎印董史祕貦洪都董史章等四印前後凡三見徳新自跋二次又有集句詩一首字畫閒雅用意周致卷中人物學周昉其運筆秀勁絕類伯時全用水墨夜色迷離得詩中夕陰宵月之意首作園菊三叢莎雞艸虫翔集其上庭前槐葉蕭疎搖落寒螿飛鳴旁有回欄曲檻其中飾容招攜者共得六人欄外二人徐行庭際雲鬟簪玉翩然而來二侍史各持文綺隨其後又繞欄而行者二人相倚緩步佩玉璆然前導二人各秉一燭復有髙欄長楹湘簾畫障一人端坐監視羣姝綺制古拙非世俗恆見者一於燈下鋪熨一持盥水侍右二人執杵而搗砧聲歇續其停杵揮汗而勻髩者所謂微芳起兩袖也一人踞牀裁素一人俯按一人盤膝縫紉又三人執紈素而來余或憑肩熟視或屏後半窺最後一牀不施屏扆一人右手舉尺左手執帶一人欹坐旁觀一人捧盤盤中疊置成衣一人啟篋將有所韞共三十二人各具淒涼怨慕之意畫中有詩良不誣也】

謝惠連搗衣詩

衡紀無淹度晷運倐如催白露滋園菊秋風落庭槐肅肅莎雞羽烈烈寒螿啼夕陰結空幕宵月皓中閨美人戒裳服端飾相招攜簪玉出北房鳴金步南階欄髙砧響發楹長杵聲哀微芳起兩袖輕汗染雙題紈素旣已成君子行未歸裁用笥中刀縫爲萬里衣盈篋自余手幽緘候君開腰帶準疇昔不知今是非良史書

【右謝惠連搗衣詩五言十二韻曲盡閨闈婉孌動息矉伸之態意韻萬千妙在言外詠嘆不已因取周昉美人稍加位置畫爲橫捲思短筆拙𨿽不足以形容謝詩妙處若曰摹章寫句亦自謂得其彷佛顧年逾耳順之三疲獘精神尙爾兒戲良可憫矣志之所好自忘其勞不知視苦身疾作務積而不能用與夫夜以繼日思慮善否者其爲樂果何如得失果惡乎在寓目者毋徒議筆墨之工拙試與共商之嘉熙庚子良月旣望蜀客牟益徳新書戊戌春寓番昜安國僧捨嘗作此圖積日月而後成𨿽不自以爲奇念爲之勤非知音不妄出後二年攜至豫章遂歸連帥文昌吳闕是嵗秋館於東湖董良史圃中復爲此紙視前增人十樹四砧杵之上又加屋焉始題數語於後聊披閱以自娛良史旣見有欲得之色而不言僕曰子欲之乎曰是所願而不敢請僕曰子以我爲難乎嬉戲鄙事取之於己而不竭者於朋友又何難遂舉以遺之良史好古博雅藏書萬卷古玩名帖羅列幾格乃欲以此圖錯置其間猶肆筵設席水陸畢陳而山肴野蔌尙所不棄竊喜小道獨有所偶於是載書虫聲日夜感衣裘山谷鐵馬追風塞艸秋東坡黙黙此時誰會得荊公畫成應遣一生愁司馬公右集句一首間中隙月漏微光涼聲入衣早銀漢回碧波白露下秋艸深閨美人思流年感此防防那得眠鳴環緩步踏幽影畫欄斜倚雙嬋娟鶴闗音信經年絕帶綰同心向誰說並刀闕制寒衣數尺纎書淚成血良工善得詩家情筆端描寫逾丹靑至今流落在人手展翫尢爲人所稱嗟哉男兒有身當報國共期百嵗全闕功成名就歡相逢莫爲搗衣空嘆息曽鼎佳人何事搗寒衣和淚裁縫欲寄誰惆悵愁隨霜葉墜丁東聲雜艸蛩悲九秋風露難成夢萬里闗山有所思一段閒情誰解得淒涼都付畫兼詩唐王右丞能詩善畫東坡謂其詩中有畫畫中有詩然而世不多見惟輞川圖陽闗圖有之千百年來士大夫學詩畫者多仿其意惜乎知此者不知彼知彼者不知此得於此者失於彼得於彼者失於此求其兼美者百不得一二吁此無他能得詩畫三昧者乃可與言也今觀牟祈徳新所繪搗衣圖蓋摹江左謝惠連詩意其風檐月席煙露艸虫之情閨房簮珥之態皆含蓄在圖內非特描寫形容以爲工者眞所謂畫中有詩者也使小謝復生而見之必賞其能爲之傳神云內弟子昌自其聶氏故居攜歸城東別館蓋藏其家已三世矣後人宜寶之黃榘予平生愛古人畫追憶先人所藏燬於壬辰之變可痛惜哉兵定之後予思有以述前志又值困頓之餘弗盡如願𨿽間得二三殊無絕筆獨此卷得之豫章夏氏之三友堂前太守曹公仲修嘗撫捲翫嘆而謂余曰愼勿視其簡淡而輕棄焉畫史尢工於詩文者也觀其摹章寫句曲盡幽閨情態亦已至矣想當下筆之初心融神會用意豈淺淺哉時洪武初元中秋日良識履道藏其父仲善所跋搗衣圖未書於捲而謫居】

【遼東履道珍藏不敢失墜余在泮求爲書之餘嘉其志故特書於捲後若履道可謂知所愛矣洪武辛未夏黃慶書妙畫又善文自王右丞蘇內翰來寥寥矣此牟祈畫有識語甚佳其人大宋一奇士無大名位爲可惜此畫則王蘇不如矣是可寶也視公麟七月圖比此可髣髴哉可髣髴哉搢紳書池塘春水已生魚門外飛花防石渠惆悵近來無過雁一簾香雨搗衣圖奉議大夫兵部郎中廬陵習韶書落葉蕭蕭風露涼深閨感此搗衣裳三邊夢斷雲連海雙杵敲殘月滿牀聲雜虫秋慘切愁隨更漏夜添長縫成不怕闗山阻惆悵憑誰逺寄將右搗衣圖一卷乃牟徳新所畫曲盡閨房簪珥之態皆妙絕一時信名筆也昔藏於城南聶履道之家當時以爲至寶至其子子昌與益勤善乃以此卷贈之暇日俾余題識予觀此圖妙在意外固不容論而又復覩諸先生之雄文鉅篇播之詠歌發揮之至矣奚用贅辭因其請之數固不容黙喙而已也遂拾陳腐執筆惶悚所謂持布鼓過雷門正謂此也時永樂廿年龍集壬寅秋七月中元日後學秀峯張峻識並書玉鋪皎月移秋陰老槐葉脫孤螿吟閒庭露冷夜涼入美人相對鳴秋砧宮眉倒暈出新樣晚籹閙掃橫珠簪風露索響寂歷雙杵宛中宮商音暗泉石竇聽決決金戈鐵馬來駸駸愁多力少斷復續可憐驚起雙棲禽摒當次第入筐篋鉤縚綿密親縫絍燈光香灺黯無語羅屏斜展檐櫳深小謝詩篇老牟畫等閒寫出璇閨心騰聲傳寶自南宋年將五百畱至今春窻日嫩一披捲怳如秋夜天橫參幽噫怨亂百感作移人那減雍門琴幸我心無不平事否則懭悢添胸襟團窠細錦密包裹對客誇比雙南金辛未春日竹窻髙士奇題】

宋趙千里荷亭銷夏圖【絹本立軸長五尺濶二尺七寸五分金碧山水中作艸亭環以藕花前有髙閣欄檻疎豁與亭相望閣後山峯竦峙云表紅樓碧樹掩映蔽虧宛然長夏景色亭中坐者有二人童子將茗自後出閣內一人與老僧奕一人執羽扇傍坐回顧一人乂手拱立其後若相語然波面兩舟一舟稍大舟內三人前者持漁具其後者持楫有稚子戲其側舟之小者一人皷枻而來茂林髙栁陰翳山麓防杖負笈往來其間者凡三人皆曲盡其態實千里傑作元胡廷暉有摹本在江南人家予曽見之不及此多也】

五代黃筌翠竹圖【絹本立軸長五尺五寸濶二尺六寸右下有內府鈐印黃筌以寫生擅名其筆墨流傳於世者皆花卉虫鳥而畫竹爲少此幅作鉅竹四竿拔地而起有翻風淩雲之勢旁作新筍大小三本掀泥迸石香苞怒生所謂蜩腹虵跗之時已具節葉者也息齋之眞東坡之妙兼而有之】

宋李永桃花三兔圖捲【絹本髙八寸餘長二尺三寸前有天歷之寶】李永【二字小楷書在左角下有隴西郡記一方營丘深得忘歸趣直向崔徐妙處防三窟爲謀太狂狡思量夷甫謾淸談明昌乙卯正月廿六日磐谿隱士題宮華簌簌宮庭暮東風瑚蝶飛無數褐衣老穎眼迷離獨臥華陰戲雙兔八月燕山沙艸枯栁林鷹犬醉相呼明昌天歷須臾事空對桃花看畫圖海雪居士題春入輕風緑尙斑二雛相倚思安閒畫師想亦便丘壑貌出長林丰艸間抑庵絕憐雌兔眼迷離芳艸春眠對兩兒誰道姮娥能作伴廣寒孤宿已多時槎軒玉杵無聲桂宮冷老蟾夜泣余孤影霜不自脫塵胎一墮白雲雙目炯龍沙廢苑艸如煙故物金源二百年令人追憶當時事雙兔花陰傍母眠東山樵者不從東郭困韓盧亦任田中笑守株千載獨傳毛穎傳常畱姓字與人呼李營丘筆力絕髙而冩生更少觀尺素間具見動植之態宜前賢之樂爲題詠也展玩久之率爾續貂庶得附驥雲長洲張鳯翼玉兔將雛下廣寒畫師名手借毫端嫦娥杵就長生藥乞與人間一兩丸李營丘以畫山水擅名爲宋畫院第一出其餘技時作寫生便覺風神髙逸非李迪諸人所得齊驅也前代名流篇詠奕奕故知眞賞之士不妄許可太原王穉登】

宋夏禹玉山水捲【絹本髙七寸七分長一丈六尺三寸末尾著細楷書臣夏珪畫四字共十二景每景題字皆理宗禦筆有雙龍小璽內府大璽前後鈐縫宋印三方元印五方絹素精堅完好筆墨閒雅位置淸曠爲所見第一】

江臯玩遊

汀洲靜釣

晴市炊煙

淸江寫望

茂林佳趣

梯空煙寺

靈巖對奕

奇峯孕秀

遙山書雁

煙邨歸渡

漁笛淸幽

煙堤晚泊

【禹玉居錢塘蚤嵗專工人物次及山水筆法蒼古墨气明潤防染嵐煙恍若欲雨樹石濃淡遐邇分明蓋畫院中之首選也惟雪景更師範寛自李唐之後藝林可當獨步矣在當時鄭重況今代乎嚴陵邵亯貞識右南宋夏珪禹玉畫一卷禹玉錢唐人寧宗朝爲】

【待詔賜金帶蓋畫人物山水筆法蒼老墨气淋漓髙低醖釀逺近濃淡不繁而意足更有不窮之趣院中畫山水者自李唐以來無出其右眞奇作也此卷乃經進之畫其欵書臣其上各題皆有雙龍小印當是理宗之筆可爲妙品矣宜寶藏之嘉靖壬戌仲春之望王谷祥夏珪師李唐更加簡率如塑工所謂減塑者其意欲盡去模擬蹊徑而若滅若沒寓二米墨戲於筆端他人破觚爲員此則琢員爲觚耳天啟丁卯六月董其昌題】

宋馬麟蝶戲長春袖捲【紙本髙五寸餘連跋長四尺五寸設色月季花一枝彩蝶回旋其上右方楷書蝶戲長春四字左方馬麟二字細楷書蝶戀花枝久親王墨未漧春光常在畫不似舊時看停扇觀飛蝶徐行似惜春芳容𨿽入畫終不犯沙塵河東張愚美質奇葩足並稱聨翩蛺蝶不勝情若教飛入湘花裏非是娥皇卽女英麟溪八十翁題於武林寓捨八分書春日花開禦苑西芳叢曽許蝶雙棲畫圖寫出東風意畱得親王彩筆題緩步昭陽東殿頭翠衣紈扇最風流夢中曽識羊車路笑逐飛飛蛺蝶遊防稽楊維賢熈熈春暖日初長內苑名葩艷簇妝何處飛來雙粉蝶翩然花上戲春光翩翻蛺蝶忽交飛紈扇停揮蝶不疑縑素秖緣傳吮墨內庭淑徳後人知北山樵者花開上苑得長春天近能沾雨露新蛺蝶相隨雙戀戀愛渠顏色往來頻深宮新試薄羅衣獨立瑤階扇不揮細看無知兩蝴蝶春來猶自得雙飛古虞兪常蝶舞花開淑景長侍臣染翰豈尋常誰知事去人猶嘆不是梧桐集鳯凰宣和花月樂當年玉貌多於彩筆傳何似漢宮辭輦者溫溫令徳照靑編錢唐皇甫暕蝶戲長春圖乃院人馬逺子名麟者所畫美人撲蝶圖筆勢圓勁意非李伯時不能到二畫皆絕品也舊時曽在宮掖故其間有上兄永陽王及楊妹子之字題者專指祐陵以爲言則恐未然也翰林學士宋濂題馬賁以畫爲宣和待詔至興祖亦以畫爲紹興待詔其二子公顯世榮又皆待詔於畫院世榮生逵與逺畫山水人物花果禽鳥精妙稱爲絕品逺待詔光寧兩朝院中稱爲獨步麟乃逺之子也馬氏之畫相傳數世其黙契神防而若天成者豈他可及哉然麟不逮父而逺愛之多以己畫得意者題作馬麟故麟聲亦張而得爲只候此幅麟自爲者也若美人圖气韻閒逸則若賈師古之筆師古學伯時紹興畫院只候宋學士謂二畫舊嘗在宮掖其信然矣廬山陳繼】

宋僧梵隆十六羅漢渡水圖【絹本髙六寸六分長七尺七寸水墨畫首尾鈐記元人印共三方凡三處僧梵隆字茂宗居吳興之菁山善畫山水人物髙宗雅愛之因得名於時此卷乃茂宗筆觀其經營位置作羅漢渡水狀者或扶或倚深則厲淺則掲回視顧盼無不畢備此茂宗之所以過於人者予甚羨之吳興錢選舜舉書已渡未渡皆得渡菩薩現前開正路同登彼岸免沈淪牢把腳跟須進步蜀庸居叟馮恪爲說偈言無學爲學得自由十方剎土徧遨遊觀空想已明心竟過水還應濕腳不曽向靈山承佛說更爲苦海度人舟世間勝地堪畱迹虎龍蛇絕外憂嵗在戊寅冬十月下澣白雲堂如蘭拜贊行可所藏渡水羅漢圖蓋宋茂宗隆公筆也朝野名公贊之如右靈石山主復爲說偈十六應眞同住世中流揭厲誘迷儔靈山記莂無餘事遊戲神通卒未休洪武壬子秋七月七日如玘梵隆羅漢余曽見之於王元美先生家此卷又再見於遂林上人山寮筆法解脫設布奇險眞貫休勁敵也余嘗題渡海羅漢云世外之人豈有風波示相宰官公無渡河陳繼儒題】

宋僧溫日觀葡萄捲【紙本髙八寸餘長三尺作葡萄一枝於卷中前後俱題以詩有知歸

子印】

舉世只知嗟逝水無人微解悟空花此一聨乃大唐貫休禪師之佳句皇宋溫日觀爲書之爲後人防勵之端仍爲寫龍須於後癸巳年三月三日扁舟至天佛院晴窻晚興有見副堂寶之【共八行後又題云】紙長宜以好詩書之爲後之名勝笑覽明月淸風宗炳社夕陽秋色庾公樓修心未到無心地萬種千般逐水流【吳綃蜀繭筆底墨雲飛一片防防秋腴收得驪龍頷下珠興來一掃惜處有時慳似寶露葉蕭條防度西風吹不凋減字木蘭花山陽曽寅孫奉題昔年添竹延秋蔓露葉離披馬乳寒今日天涯忽開卷還如架底夜涼看一片秋云江上影老禪收拾入葡萄小窻剰著詩爲伴不博涼州意自髙鄱陽仲輿葉衡題就借日觀韻奉題上饒程鳯飛老僧妙墨徧中州好事攜將萬里遊要識色空同不朽龍須馬乳等浮漚日觀墨葡萄濃淡累累半幅披卻疑月架影參差憑君問取乘槎使還似宛西舊折枝蜀益川張應夢敬題至正壬辰維夏書於雲間寓捨敬題日觀手卷後明瑞墨浪黏天潑一枝累累數顆綴云衣南風吹到燕山外帶得幽香巢底歸辛卯溫日觀華亭人寓西湖瑪瑙寺寫蒲萄如破袈裟趙松雪極重之書法師楊凝式晚年專修淨土道乃髙卓不獨書勝畫也崇禎壬申五月十六日題於佘山頑仙廬同觀者王景暉眉道人陳繼儒露葉冰丸墨沈和恍從架底看懸蘿若將橘柚芬芳比還讓蒲萄津液多梁使徐君房魏使陳昭各言方物昭問君房葡萄何如橘柚答曰津液奇勝芬芳減之餘謂葡萄之佳者亦未易優劣耳庚午七月江邨髙士奇題】

宋鄭所南墨竹捲【紙本髙三寸長四尺詩欵在卷中錯雜於竿葉之間頽毫焦墨筆法蒼老若不經意眞逸品也先生爲宋宿儒入元髙隱蓋信國之儔也】

淸曉淸風吹過後露出靑靑一罅天一似推篷偸看見竹林半抹古蒼煙所南老子

【昔與此君曽半面短篷今日試重推葉聲冷瀉銀牀露老鶴防番驚夢回蔣堂墨胎之墨死不化固應此君長入畫雨裏推篷略見來至今風節傳天下遂昌鄭元祐鄭老寧非老畫師筆端瀟灑發天機披圖葉葉淸人骨似帶秋聲出翠微周維新南翁髙臥似淵明不種黃花種竹君掛起北窻長見此蒼煙一抹帶斜曛錢良右奉題雅操端如金鐵防度淩霜傲雪風前略露煙梢未許人窺全節藏六翁書淡煙古墨縱橫寫出此君半面不須日報平安髙節嵗寒曽見汪遂良須溪劉先生嘗題墨竹長卷云摩訶池上龍千年化爲疋練橫曳煙我見其面何必全詩與畫適相類此故爲書之吳江湖南野逸張淵所南翁吾鄕老先生也殘筆賸墨流落人間爲世珍美時或蒼煙半抹斜月數竿超出意外姑蘇徐君彥用果好事者傾槖贖而表出之當代賢豪浩有題跋余忝幸桑梓之末敢不貂續數語涕泗感激爲徐君謝云丙子八月十六日三山王廷器敬書蕭郎絕筆後墨竹不世有間出所南翁獨擅無雙手虛心抱直節逢人好呈醜橫斜三兩莖絕勝一千畆想渠欲畫時自有神扶肘想渠欲題時自有擘口時或風雷怒宛擬蛟龍吼翁兮惜淪喪百世名不朽半抹古蒼煙寂寞嵗愈久具眼今爲誰千金買敝帚保愛等性命起敬若父母再拜謝徐君佇望屢翹首橫空飛佩翰墨散落人間瞻望淸風髙節管中窺見一斑所南先生貞節之士有夷齊之風書畫散落人間政自不少𨿽片紙不盈數寸或蘭或竹必有題詠然其用意深密非髙識韻士豈容易窺見哉余自童稚至壯時得承顏接辭而先生去世防廿載今獲觀小軸如在其右展捲懸情慨想甫裏陸行直書於壺中天碧雲午夏楚山冷白雨六月湘江寒南翁筆底得佳趣蕭蕭半壁靑瑯玕烈哲筆底瑯玕入骨淸松煤染葉帶微馨開窻展玩髙風別人說先生眼自靑仁仲葛壽孫試觀所南之墨竹中有深意固不俗未肯全泄造化機露一斑於片幅隱其全體顯一罅知此理者機在目能將隱顯同一觀明月淸風皆自足此翁談亦如然微露一機與人參舉一不以三隅反扣其餘蘊終莫宣如悟厥理本一致斯明畫竹之意焉所南鄭翁先考之益友也深於學善畫蘭竹求則不與不求或與一枝半朶片言隻字乘興而作興盡則止流布人間多矣然大槪用意叵測舉其始而不肯要其終談其粗而不肯言其精將由言者不足以語之耶或知者不言而言者不知耶𨿽畫亦然將由求者不足以與之而吝與之耶不求者或可以與之而固與之耶闕觀遺槀不覺感慨敢述數語以敍其本懷云爾識者幸恕其僭時至元五年嵗次己卯季春朔日魚門靜山周壽闕書於小隱齋竹之與筍蓋艸木中之殊名親屬一物則根葉茂而堅其莖心空而直其枝背戾而裊其葉玲瓏而繁貞而不剛柔而不屈居天下之大端貫四時而不易葉蓋得气之本也是故君子愛之壯者謂之竹弱者謂之筍厥譬母子焉少慕長焉言其濟人之利溥矣所南畫竹機杼自別𨿽片楮斷軸咸意出塵表此卷寫掀篷見竹尢爲瑰奇因書竹事短句洪武五年夏月陸居仁書髙節南翁世所優當時遺墨竟誰收嚴陵公子多淸致畱得湘江一段秋按所南名思肖字所南福州人深於學工畫墨竹墨蘭嘗以畫墨蘭一卷髙可五寸許天眞爛漫超出物表題云純是君子絕無小人此卷僅髙三寸大作竹枝飄瞥離披情景俱異題跋十又四人悉元名士壬辰冬日得之拾遺入手且易頗自喜第鐵网瑚中具載諸人題跋尙有所南自制一詩六人跋語是必爲狡獪之徒分成兩卷不稱完璧爲深惜耳諸詩悉有佳致詳錄之左方且爲異日合劍張本是嵗臘月廿又五日嚴澍書於滋蘭室中萬頃瑯玕壓碧雲淸風幽興渺無垠當時首肯說不得不意相知有此君所南翰墨不到處凜然冰雪姿分明圖畫見何似倚蓬時樗叟善住要寫秋光寫不成愁凝苦竹澹煙橫葉間尙有湘妃淚滴作江南夜雨聲翠寒孤竹君家元姓墨墨君消息要深防詩人莫作推篷看認取南枝見所南越來子兪焯我身坐船中竹自在沙洔靜觀不推篷固已識全體喜來踏破漆桶底小作此君聊戲耳此君徹上徹下防相逢無言只彈指春山車馬東風前荒深一脈秋花天百年斯文誰爲傳欲弔是翁吾亦顚至元二載中春旣望吳人陳昱題偶爾推篷聊見竹卻非坐井小觀天先生多少淸】

【髙趣不許時人識得全叔淵空云影外泛孤舟向曉乘風徧十洲驀地推篷得看見蒼煙翠竹弄淸秋至元攺元嵗次辛巳閏五月十有九日虛室生白居士王育書於讀書精舍薜荔窻南曉煙初破日微紅岸竹蕭蕭弄野風寒翠也從篷底見題詩如對所南翁庚午仲冬舟行石門道中推篷見竹惜不能畫聊題所翁捲後江邨髙士奇歸來懶尋水與山病多酒杯終嵗閒小齋劚地種修竹愛此翠色窻扉間湖鄕船行亦安宅寒梢蒙蒙覆船碧適情隨處成林園鄭翁同是天機客是日又題】

宋錢進士山居圖捲【紙本髙八寸長三尺六寸仿唐人金碧粉云丹樹翠岫蒼巖眞蓬壺風景水面扁舟人物飄飄有淩雲之致其用墨設色處𨿽趙吳興未之或先也】

山居圖

【江上嵐光滴翠微江波浩渺蕩晴暉石林霜老丹楓樹茆屋云深白板扉鏡裏一天飛鳥盡槎頭三尺釣絲歸展圖無限滄洲興愧我黃塵未拂衣紀儀桃源起新徴芝巖亦科稅剰水殘山無寸遺白雲夢斷歸來地晴窻忽見古畫圖眼中突兀開仙都圃滄洲宛相似不知塵世皆泥塗芙蓉峯髙金璧海霞掩暎成五色茅堂深開白板扉漁磯陰防靑苔石江天鏡闊波不驚野樹錦列秋無聲扁舟載客向何處日暮還尋鷗鷺盟如此髙情復誰有煙雲空落丹靑手卷圖三嘆意茫然淒風颯颯生林藪紀堂】

宋錢進士秋江待渡圖捲【紙本髙八寸長三尺餘亦用金碧筆意沈著】山色空蒙翠欲流長江淸澈一天秋茅茨落日寒煙外久立行人待渡舟

吳興錢選舜舉畫並題【暝色生津樹船開莫放遲白頭何處客沙上立多時慈谿陳恭烏絲四行作八分書芙蓉插天金陸離白波倒影揺參差江南西風渡船小山下落日行人遲楓林遙起漢陽思茆屋久負滄洲期漁竿老我底須老歸待白髮歸何時會稽胡惟仁四山回合暝云多嫋嫋秋風吹白波猶有江頭未歸客荒涼落日柰愁何蛟川朱庸靑山植圭璧崇崖耀金紫澄江靜無波明霞爛如綺歸人望茅茨獨立江之涘杖挐來何遲暮色已如此豈不念安居無乃天所俾薄田入防何科差殊未已懷哉鹿門翁足不履城市胡惇山路幽深日易西有人持蓋欲何之眼前渺渺秋江濶隔岸扁舟發棹遲倪可與野日欲低江樹寒洪濤捲風吹白菅魚龍掀舞小舟逺行人目斷東南山東南自是神仙窟紫翠含輝凍山骨璚華瑤艸長闌干翠羽金衣共飄忽土囊深處開白扉溪流照席寒光微正宜八月粳稻熟豈可一防埃塵飛少待夜涼風浪急五色防霞團曉色從容歸去主雲林歌激靑防臥磐石至正二十六年冬十二月旣望烏斯道題江上靑山如一發宛轉林巒翠光滑防家茅屋未開門野渡扁舟遲明發蕭蕭木葉動秋颸隔江有人歌竹枝江天空濶波浪惡也應待渡來多時正如獨客螺江上身作孤云心浩蕩擬從雙闕覲淸光路梗蓬萊不能往倪君置我白玉壺篝燈促迫題畫圖眼中見此三嘆息卻憶榕窻聞鷓鴣予自閩浮海爲阻風還抵四明倪君有助出示此卷索予陪春艸先生同賦因得以寓其意焉臨安劉中神仙洞府何淸寒芝蘭長處無茅菅燦爛煙霞隔風雨四明遙映天臺山滄波隱現潛龍窟六鼇戴空山作骨方壺員嶠自相通一見心親非倐忽朝京曽覲黃金扉雙闕岧嶤云影微萬里歸來海風健片帆一路天南飛江梅已報春消息空翠霑衣舊山色渡頭吟客待多時還坐林間蒼蘚石餘自京師南還航海至鄞倪君有助以秋江待渡圖見示因有所感就次繼善烏先生韻以見意云時至正丁未春正月臨沂王魯秋江已平秋樹黃有客待渡秋水長停橈切莫歌白薴白薴歌成秋露涼鴻飛防防白日晚客心茫茫愁欲斷微波只尺不可通何況精靈隔霄漢臨川逸民鄧宇將軍有名畫愛之比璆琳越羅重襲象爲首一展滿目秋蕭森羣峯如鸞舞霄漢無柰金碧迷寒林長江流波渺千頃湛澈獨喜同吾心移舟數叟不足惜偶爾遇濟江之潯衝閒把釣者誰子永謝塵俗忘纓簮防間茅棟隔潨塢欲與此輩來幽尋戴將軍奇瑛所藏錢舜舉丹靑索余題余見卷中前輩諸作皆遒麗新奇如金聲玉應非後進竊窮櫩寸晷之功而可比哉𨿽間有一二不快人意蓋無鐘離春之醜則不足以成西施之美質也洪武癸酉夏四月晦日西河池貞書大江東西路南北輕舟日送勞生客汀沙薄暮風滿林未渡支笻看山色山色無古今行人防來往錢公咫尺間寫盡江天足幽賞靑華子丹楓映江潮落早斜陽影裏鳬鷖小白雲飛盡碧天空江鴻一聲波渺渺行人悵望來沙頭歸心如箭不少畱眼前幸爾風浪靜舟渡遲遲且莫愁潁川陳琳大江微茫天未曉散綺餘霞出云表亂山滴翠露華寒隔樹人家茅屋小行人欲發待渡舟垂綸獨釣磯上頭感時撫捲寄遺意蘆花楓葉瀟瀟秋昌節察伋開卷羣峯擁金碧萬木失翠凝秋色風波競渡往來人誰似蘆花釣漁客吳山雲林叟秋林日將下秋江水方深舟子不待招似識還家心鴉背見靑山遙遙生夕陰浩然賦歸去利濟吾當任吳門龔輔芙蓉花落飛紅雨楊栁條疎見碧波莫謂到家天欲暮濟川舟在夕陽多長洲謝表】

宋趙彞齋水仙捲【紙本髙一尺長一丈四尺松雪收藏元名人題詠之盛可以爲逸品也】余久不作此又方病目未愈子用徴索宿諾良急彊起描寫轉益拙俗觀者求於形似之外可爾

【元貞二年正月廿五日鮮於樞同余杭盛元仁三衢鄭君舉觀於困學齋之水軒時將赴淛東僕夫束擔以雨少畱玉潤金明記曲屏小幾剪葉移根經年後人重見瘦影娉婷雨帶風襟零亂出云冷鵞筦吹春相逢舊京洛素靨塵緇仙掌霜凝國香流落恨正永銷翠薄誰念遺簪水空天逺應想樊弟梅兄渺魚波望極五十愁滿湘靈淒涼耿無語夢入東風雪盡江淸右調夷則商國香慢弁陽老人周密翠袖冰姿隔暮云淩波微步襪生塵江空嵗晚情無柰笑把明璫解贈人西秦張楧戲題仙子淩波佩陸離文魚先乘殿馮夷鑿冰積雪揚靈夜鼓瑟吹竽會舞時海上瑤池春不防人間金盌事堪疑天寒日暮花無語淸識蓬萊當問誰鼓瑟作縆瑟巴西鄧文原冰薄沙昏短艸枯采香人逺隔湘湖誰畱夜月羣仙佩絕勝秋風九畹圖白粲銅槃傾沆瀣靑明寶玦碎瑚卻憐不得同蘭蕙一識淸醒楚大夫西湖仇逺水仙花前人畫者罕見嘗見平原公子之筆淸而疎甚可愛也今此卷繁而不俗尢覺可觀蓋疎則易淸繁則易俗然則此作其可艸艸觀耶東吳林鐘水精宮闕夜不閉仙子出遊淩素波何事低頭弄明月不知零露濕衣多天臺李至剛】

元三名家書無逸篇【紙本第一幅篆書計三十六行文不錄款云】大徳己亥東魯楊桓書【前後藏印二十方鈐縫印三方第二幅書計三十九行文不錄款云】

大徳辛丑中伏闗中蕭作漢附於楊武子古書後【藏印計十一方鈐縫印三方】

【第三幅小楷仿樂毅論書法每行二十餘字文不錄款云】

吳興趙孟頫書【錦春堂等藏印十二方】

【篆眞行細作行誰能一卷備三長莫徒防畫論書法試看周公輔嗣王揭徯斯元印共五方】

元趙文敏小楷書淸淨經【硬黃箋文不錄】

延祐桼年孟秋七月朔日太上弟子吳興趙孟頫燻沐拜手書於松雪齋

趙文敏書絕交書卷【緑絹本烏絲欄文不錄有趙字方印大雅等印】延祐六年九月望日吳興趙孟頫書

元何祕監歸去來圖捲【紙本髙一尺二寸長二丈四尺紙凡七接以水墨作人物以焦

筆作山水欵在捲尾瘦勁有致】

太中大夫何祕監筆【無印記】

歸去來辭並序【文不錄長一丈一尺紙六接字徑寸全學李北海嶽麓碑筆墨飛動鈐縫處俱有疇齋印記】

至大己酉夏疇齋書

【疇齋之書出李北海而韻勝過之其於歸去來辭喜與人書是公不言人亦自知何也以疇名齋已取農人告仲春語矣至大己酉姚燧觀於神州寓捨圖畫總管燕人何澄年九十作此卷人物樹石一一皆有趣京師甚愛重其迹又得承防張公書淵明歸去來於後遂成二絕延祐乙卯九月七日吳興趙孟頫書昔賢出處皆眞不爲矯情淵明歸去來敍引可見疇齋承防憙書此以與人其亦有感也夫至大己酉八月一日古涪鄧文原書京師人貴重何翁當其在時每一卷出不惜千金爭售之官昭文館大學士年九十餘而終其畫益貴數倍張疇齋自尊重其書多藏古帖親見前朝內府故事所用研墨紙筆一一上品如法乃書官翰林學士承防年防八十而終姚牧庵先生意气魁岸而樂道人善吳興趙松雪公鑑裁精嚴而不與物忤今皆不可復見獨鄧祭酒巋然書翰之美今惟此耳可不慨然泰定乙丑二月旣望虞集書疇齋題辭復謂東坡先生嘗集歸去來辭意作五言詩十首殊不知坡翁和陶詩外亦有和歸去來兮一篇及子由謫居海康子瞻以和辭要潁濵同賦且謂淵明之放與子瞻之辧非人所及坡翁追和時乃謫居昌化所作也蓋以無何有之鄕爲家𨿽在海外未嘗不歸云爾今書和篇與淵明作對己酉中秋日南嶽老人菊裏劉必大拜手謹書】

【右淵明歸去來圖及辭一卷乃何昭文畫張承防書何昭文畫在當時卽爲人所愛重至今京師之人猶然張承防書自謂當與趙吳興雁行然當時求之中貴之中已莫能及以趙吳興書畫皆當爲天下第一二絕之評足爲此書此畫之重李士平生好寫竹臨帖每作一紙必自求趙公跋然後與人政欲托不朽也況他人哉因並記於此至元二年嵗丙子九月廿七日夜揭傒斯跋靖節樂天知命文章閒雅此其去彭澤之辭也中朝名士圖而書之其亦可尙也夫太子何祕監以畫稱於北方張承防以書自負於當時姚文公趙文敏公尢長者長者豈欺我哉惟有把玩健羨不已丹丘柯九思題至正二十有三年嵗在癸卯十一月甲子國學諭立武起宗張士明胡益王章嶽信同觀十又一月六日辛未豫章王武聞而來觀於吳長史紹謙發祥裏寓捨之學古齋僕晚至京師何昭文張中貴皆不及見得覩其翰墨遺迹於五十餘年之後爲之欣幸何敢置評議於其間哉至正廿四年八月甲寅臨川危素識國子博士武君孝隆同觀歸去來圖作者甚多惟何祕監此作取捨萬殊動定不一非他所可比者因嘆美之遂成一絕云彭澤休官未足奇文章千載去來辭寄奴橫劍淸夷夏惟有陶潛醉不知吳勉題何祕監澄圖繪寶鑑不載其人九靈山人戴良集中有題何監丞山水歌云至政以來畫山水祕監何侯擅專美帝禦宣文數召見抽毫防動天顏喜又雲海內畫工亦無數才似何侯豈多遇權門貴戚虛左迎往往髙堂起煙霧今以捲內諸君跋語証之卽其人也圖繪寶鑑前後錯亂遺失頗多如朱晦翁集中有題祝生畫長句云問君何處得此奇和璧隋珠未爲敵答云衢州老祝翁胸次自有陰陽工又有觀祝孝友畫卷二斷句雲天邊云繞山江上煙迷樹不向曉來看詎知重疊數艸閣臨無地江空秋月寒亦知奇絕景未必要人看又有祝孝友作枕屏小景以霜餘茂樹名之因題此詩祝生何人致煩晦翁吟詠至再至三則其畫必佳矣攷之圖繪寶鑑亦未之載此書之不足據可知因跋何祕監歸莊圖並記之江邨髙士奇】

元趙魏公艸書千字文卷【紙本烏絲欄文不錄末行有趙孟頫印一方跋尾字行書】吾甥張景亮以此紙求書千文屬吾有京師之行趣迎上道不能作楷乃爲書行艸二本時至元丙戌十二月也次年三月馳驛至崇徳陳君養民持以見示始知景亮蓋爲陳君求也陳君又必欲書識其後就館中借筆墨記而歸之開封趙孟頫題

【趙學士自號松雪道人書千文何啻千百篇未有如此篇之著意者也宗海自庚戌年間從子昂翁筆硯之側知其下筆處顏筋栁骨銀鉤鐵畫果是也今之學者多有傳授學書者天下眾非止一人然則子昂翁本從二王羲獻法帖出蓋不在山谷諸公之體以求之矣眉目千里可謂無窮董仲舒千百載之後獨仁卿先生耶延祐庚申十月旣望會稽山人劉宗海因筆書此行艸君謨誇第一東坡云自小楷出未能楷正先行艸本末顚倒今人失君謨逺矣不可問欲問趙侯未可得試將坡語作心法不枉臨池費筆墨心囟潘庭玉疥捲趙文敏書法徧宇宙𨿽田夫野老亦知宗尙片楮隻字人爭寶之此卷艸書千文筆法師右軍特爲勁健良可寶愛鮮於伯機所謂源深而流長者是也好事者能刻而傳之以爲學書之指南亦嘉恵後學之篤也後學袁尊尼謹識此卷爲吳門袁氏世藏後歸潘方伯余過海上每請一觀如觀索靖碑知名下無虛士吳興千文行世者甚多未有瀟灑遒若此者惜無石本以廣其傳耳董其昌觀因題辛丑暮春稧日】

趙文敏書法華經七卷【小楷書極端嚴文不錄末捲題云】三寶弟子趙孟頫謹手書大乘妙法蓮華經一部奉本師中峯大和尙尊者披閱所願聞此經見此經誦此經持此經者不墮邪見得淸淨覺願一切人圓成佛果大元延祐二年嵗在乙卯秋九月三寶弟子集賢學士資政大夫趙孟頫志

【趙文敏公爲本師中峯書法華經七卷傳之嵗逺矣第二卷

海虞令郭君世南得之旣久求之弗獲正統壬戌再三徴余書補之餘書與文敏固相逕庭不足以續然欲足是經不可不續也不可續而續之觀者無議其妍也賜進士承徳郎行在吏部考功主事東吳夏防齋沐拜書】

趙文敏春遊圖【絹本立軸重設色楷書款一行在右方】至大庚戌春日子昂爲心之作

【開元少年意气雄任俠不數陳孟公文犀帶束鵠袍小驕馬颯沓如遊龍側身仰望目瞿瞿爲有流鸎在髙樹兩騎聨翩未敢前目送金丸落飛羽白頭烏啄延秋門漁陽塵起天地昏瑚寶玦散原野空令野客哀王孫平原公子五色筆俗史庸工俱辟易寫成圖畫監興衰未必奢淫不亡國鐵篴道人以上作十五行珍禽欲語避雕鞍已勒靑絲轉首看日暮香隄遊冶子卻從芳艸得金丸句曲外史紫陌香塵沒繡鞍靑山立馬晚猶看少年行樂不知老日月東西似擲丸倪瓚此趙文敏公春遊圖也人物都冶裘馬蹁躚宛有東風芳艸馳逐之態而松株石澗蕭閒野逸又不爲町畦所縛信矣筆力能扛鼎乎老鐵歌辭雄麗杜公哀江頭之遺響哉伯元鎭寄興不一而各極其致吾獨慨趙王孫者畫成絕代而無黍離麥秀之感何耶太原王稺登題】

趙文敏公古木散馬圖捲【紙本】

大徳四年十二月廿八日爲彥遠作古木散馬圖子昂

【詩人有言入爲君王駕皷車出與將軍靜邊野此馬遭奇遇馬之獲騰驤馬之光輝也趙文敏戲筆乃闕數行於蕭疎古木之下從平原而息力就野艸以自秣鞭防之弗加控勒之無施文敏之意殆有所諭而然邪士大夫鞅掌之餘寧無休逸之思邪鍚鸞和鈴韅靷鞅靽充飫乎菽粟而雍容於康莊之上視此知物各有其時又奚可齊耶長樂王賔題】

趙文敏公飲馬圖捲【紙本髙八寸長二尺白描作奚官汲水馬作就飲狀神駿可觀起止無迹卽伯時當爲之俯首也引首止庵篆書飲馬圖三字書款】

子昂

【宋學士小楷書題於畫之左方趙魏公自云幼好畫馬每得片紙必畫而後棄去故公壯年筆意極精絕郭佑之作詩至以出曹韓之上爲言公聞之微笑不答蓋亦自負也此圖用篆籕法寫成精神如生誠可寶玩也史官金華宋濂記圉人扈從溫泉宮曉汲淸波浮落紅驊驑解語意相得肉騣振動嘶春風天子臨軒催羯皷繡茵檀板登牀舞美人眄睞相輝光那復臨邊思報主潼闗夜半烽火明錦繃兒來坐大廷此馬棄捐何足道顧影長城厭水腥丹丘柯九思賦奚官小臣職奚爲馬饑則秣渴飲之龍媒八尺千里姿雪花被身云陸離往往異種來天池乘輿重惜閒驅馳河淸海宴無盤嬉壯士老死不得騎禦栁春深白日遲寒甃淨汲冰花漪目光注電吻沫脂振迅欲掣靑絡絲奚官小臣謹厥司猶恐若後訶譴施不必前身作馬通馬語人心物性在善推嗚呼奚官小臣身賤卑馬不如人愚亦知柰何爲人牧重爵厚祿不防民渴饑刮膏血剔肉肌坐令溝壑轉老羸今之龔黃卓魯誰雲林藂社時所師爲出馬圖陳馬詩天臺丁復將軍西徵過昆侖戰馬渴死心如焚防勲脫鞚瀉汗血一飲瑤池三尺雪身如飛龍首渴烏白光照夜瞳流月長城凍合霜艸幹駿骨削立天風寒木牛沈江絕糧道中軍餓守函谷闗太平此馬惜遺棄往往駑駘歸一閒區區蒭粟豈足豢忠節所盡人尢難摩挲畫圖不忍看萬古志士空長嘆雷門唐珙龍性難馴萬里姿駸駸只欲望風馳奚官毋惜斗升水要載君王問具茨松陵釋祖瑛天廐馬神龍姿目如明星耳如錐拳花鬉毛云陸離揚鬐掉尾頳虹飛天廐馬閒且驕縶以靑絲勒以鑣渴不得飲瑤池泉饑不得食瓊田苗豆粟不滿腸胃枵口不能語足屢蹻天廐馬壯且武食主之食須報主莝秣失時罪在牧圉無如宋牂怨不得嚼咀棄其國人仇敵是與天廐馬爾不聞趙時防將軍一飯斗米肉十斤被甲踞鞍走若云破斬栗腹殺劇辛北摧燕胡西卻秦亙百萬古稱良臣又不聞漢季劉荊州有牛千斤角曲觩啖食十倍於常牛負重不若一牝麀老瞞渡江俘楚囚骨肉解割庖刄遊天廐馬飽爾食艸間豺狼逭誅殛威弧撥剌矢未直嗟爾神駿須盡力他年定遇田子方櫪上優遊感恩徳栝蒼劉基漢家天馬來西域項若啼雞身八尺秋風嘶雨入昭陵舊苑空餘煙艸碧當年逐虜向沙場千里萬里行冰霜百戰歸來汗溝血斗水安足充枯腸食君之祿爲君死背義偸生眞可恥臨川老客獨傷心把卷看詩淚如水長幹沙門守仁松雪公作飲馬圖贈元泰以遺別峯而余爲之作歌五花雲散紫電光縶維未許飛龍驤垂頭欲就圉人飲渇烏作勢吞銀潢集賢學士擅筆力萬里猛气收毫芒羽人乘風倦鞍勒一笑收拾藏巾箱世人不識眞驌驦顧影尙爾分驪黃放鶴峯前有遺意神駿政可誇支郎韓性掉尾玉驄金絡頭驕嘶騰踏吸寒流莫教重過長城窟水月光中漾髑髏張大可子昂作字如作畫畫中有字字有筆眼明見此飲馬圖乃知榘度不可軼定嫌昔日徐浩體渇驥奔泉超法律韓公畫馬稱神筆矯首昂藏山泣騏驎驊驑志千里屹立天閒甘伏櫪气勢相宜適操縱肉骨兼勻稱肥瘠世人但以驪黃求翠駁玉花煩剪剔若論右軍愛鵝趣知公愛馬應成癖山陰道士不換經已悟黃庭養生術持將此卷防馬祖待須一口西江吸稽陽胡一中渴鹿逐陽焰其渇何由止不如遮吒邊斯須未忘水驥𨿽兀無語圉人心自知文園促四壁蹙防文君眉佛陀恩龍媒神飛影在紙雙瞳墨濕電光紫烏首昂昂渴奔水靑鬃迎風拂不起逸气難居皁櫪底勢欲陪龍走千里月支眞馬有如此落筆一與韓生似云是吾州趙學士吳興淩說圉人唐衣冠天閒畜神駿𨿽非金日防不忝張景順飽食無嫌身賤卑時其渴燥能飲之長年牧養瘠者肥龍鬐鳯臆誇權奇松雪仙翁揮翰手毫端幻出渴烏首气不凋喪骨肉勻藝精端繼曹韓後遙想騰驤析木津銜勒難拘自在身鬥水底用求他人淥波沄沄易水春天姥山人潘嚞何年玉堂仙寫此眞乘黃矯矯天骨起爛爛隅目光豈無萬里姿禦者非王良靑衫老奚官肉眼空倀倀飲秣不以時羈無繇驤昂首思渥窪浩蕩充虛腸何來鬥斛水似是出尙方𨿽霑金井恩未效和鸞鏘蹭蹬十二閒何異古道傍回首萬駑駘飽食馳康莊朝飲華淸流暮垂紫遊韁此馬獨棄捐物理良可傷君王倘惠養請試苜蓿長四明姚安道玉堂晝閒靜格物若有龍種空天閒渴且奔泉如此筆士未霑祿紛兩間南湖沙門本無渴烏項領紫駝峯跑地求泉鬛上衝不敢牽來向江水預防踴躍學蛟龍永嘉李孝光蕭君學道龍瑞宮此圖持贈寶林翁魏公畫馬得馬趣落筆宛有韓曹風腯肥不見筋骨露騰驤始知气力雄朝逢圉人汲秋水精神炯炯方雙瞳卷中題詩十四客惟有栝蒼畱古色捲舒雪涕憶前修太息後來那可識越城戰鬭白日昏故物紛披橫道側淸涼衣鉢與馬圖似有神明常防惜法師未老傾槖囊古書名畫門徒將道初持來慰愁寂如造吳興大雅堂前年沙漠射黃羊我馬飛行雲雪岡誰挽天河洗兵甲但騎款段還家鄕上二字獨大危素爲道初上人題趙翰林畫馬如相馬不在驪與黃天機入神卽揮灑气脫毫素光騰驤昔年曽畫穆王遊八極八龍之駿云五色越影超光脫丹碧後來又寫漢武窮渥窪復見神駒來漢家勢走滅沒開風沙壯哉此馬健且雄玉花徧身云滿首如渴烏眼如電皎如疋練橫晴空使之陷陣當破敵萬馬不敢先秋風如何解鞍脫其縱爾俶儻如遊龍君不見四海罷徵戰九夷盡梯航方將卻爾宛水之西歸爾華山之陽幸逢曹將軍寫爾神杜拾遺歌爾良贈爾方支道林愛爾神駿懸髙堂臨安錢宰龍眠畫馬入神妙一見法云心便降何似吳興閒試筆洗空薊北世無雙中吳釋道當時四十萬匹中出羣意气偏豪雄三騣剪花蹄削玉拳毛一團如旋風飛騰射獵南山下踏雪歸來汗猶赭奚官乍卸紫防韉解渴汲與華淸泉鳯頭靑絲掣欲斷一口擬吸天池幹日奔千里如電走飲秣翻落駑駘後東家蹇驢鈍莫驅熱浴冷水饑齕蒭賢愚否泰亦如此撫膺嘆息良馬圖會稽鄭嘉左輔周垣隱白沙龍媒絕種進天家驕嘶玉勒憐丰艸渴飲冰泉帶落花西狩還經千里棧東巡曽駕五云車權奇滅沒猶驚電謾許拳毛世特誇山陰王誼宛國來廷日滎河貢篚年赤墀騰紫電金埒防非煙表自殊方進恩從上國宣雄姿韓幹識神駿九臯憐蜀錦新裁韂秋金旋鑄鞭步應先八駿羣許壓三千試處岐王躍看時太僕牽淸泉來碧甃瑤艸獻瓊田弄影春芳裏驕嘶禦栁邊聽歌長踴躍教舞每蹁躚羯皷聲逾壯鑾輿勢欲遷腥風搖太液烽火逼溫泉幸蜀謀非晚殲胡計失先潼闗寧赴敵渭水肻遊畋殺气橫西苑房星隱舊躔王孫悲汗血仍爲寫眞傳河南李勗王孫能畫復能書寫得天閒八尺駒曽爲岐王天上賜不隨都防雪中驅霜蹄奮迅追飛電鳯首昂藏似渴烏春艸靑靑華山曲三邊今日已無虞山陰王懌題趙松雪馬圖後】

【予觀唐人畫馬開元中獨稱江都王緒曹髦之父子得骨肉勻停法於戲筆處稱裴絳州天寶間𨿽陳閎擅名一時而韓不肻師謂其徒摹寫形似惟曹家沈著神采生動有自然風格所謂奇也宋宗室趙松雪深得曹韓之法故於人馬花石魚鳥悉造其微識者謂其書法二王畫過晉唐然惜其才名頗爲畫所掩斯確論也今觀此圖蓋盡得唐人風格其縦橫隨意所如自然神情生動不直骨肉勻停戲筆而已又當爲諸畫之第一者且題識盈捲極一時名公鉅儒珠玉錦繡雲蒸霧蓊誠爲世之所重也蒼峽巡司山陰李彥政氏出以示予遂書其覽觀嵗月於上永樂丁酉仲秋月朔廬陵周岐鳯題】

元黃子久富春山圖捲【紙本髙一尺餘長二丈一尺凡六接俱有吳之矩鈐印水墨畫董文敏跋在畫前隔水綾上書法秀美幅中有揚州季氏藏印按張淸甫云尙有李範庵跋今無之矣】

至正七年僕歸富春山居無用師偕往暇日於南樓援筆寫成此卷興之所至不覺亹亹布置如許逐旋塡札閱三四載未得完備蓋因畱在山中而雲遊在外故爾今特取回行李中早晚得暇當爲著筆無用過慮有巧取豪敚者得俾先識卷末庶防知其成就之難也十年靑龍在庚寅歜節前一日大癡學人書於雲間夏氏知止堂

【大癡畫卷予所見若檇李項氏家藏沙磧圖長不及三尺婁江王氏江山萬里圖可盈文筆意頺然不似眞迹惟此卷規摹董巨天眞爛漫復極精能展之得三丈許應接不暇是子久生平最得意筆憶在長安每朝參之隙徴逐周臺幕請此卷一觀如詣寶所虛往實歸自謂一日淸福心脾俱暢頃奉使三湘取道涇裏友人華中翰爲予和防獲購此圖藏之畫禪室中與摩詰雪江共相暎發吾師乎吾師乎一丘五嶽都具是矣丙申十月七日書於龍華浦舟中董其昌大癡黃翁在勝國時以山水馳聲東南其博學惜爲畫所掩所至三教之人雜然問難翁論辯其間風神竦逸口如懸河今觀其畫亦可想見其標致筆法墨法深得董巨之妙此卷全在巨然風韻中來後尙有一時名輩題跋嵗久脫去獨此卷無恙豈翁在天之靈而有所防持耶舊在余所旣失之今節推樊公重購而得又豈翁擇人而陰授之耶節推蒞吾蘇文章政事著爲名流雅好翁筆特因其人品可尙不然時豈無塗朱抹緑者其水墨淡淡安足致節推之重如此初翁之畫亦未必期後世之識後世自不無楊子云也噫以畫名家者亦須看人品何如耳人品髙則畫亦髙古人論書法亦然治新元立夏日長洲後學沈周題右大癡長卷昔在石田先生處旣失去乃想象爲之遂還舊觀爲吾蘇節推樊公得之是成化丁未嵗也至治攺元節推公復得此本誠可謂之合璧矣今又爲吾思重所得豈石田所謂擇其人而授之者耶思重來南京出二卷相示爲題其後隆慶庚午四月後學文彭記隆慶辛未中秋後三日敬觀於梁溪談氏澂懷閣太原王稺登百谷閱後四十二日周天球在天籟堂得並觀二卷者彌日余生平喜畫師子久每】

【對知者論子久畫書中之右軍也聖矣至若富春山圖筆端變化鼓舞又右軍之蘭亭也聖而神矣海內賞鑑家願望一見不可得余辱問卿知凡再三見竊幸之矣問卿何緣乃與之周旋數十載置之枕藉以臥以起陳之座右以食以飲倦爲之爽悶爲之歡醉爲之醒家有雲起樓山有秋水庵夫以據一邑之勝矣溪山之外別具溪山圖畫之中更添圖畫且也名花繞屋名酒盈樽名書名畫名玉名銅環而拱一富春圖嘗聞天上有富貴神仙豈勝是耶又聞子久當年元是仙人故遺此迹與問卿遊戲耶國變時問卿一無所問獨徒跣而攜此卷嗟乎此不苐情好寄之直性命狥之矣彼五嶽有眞形圖而亦有之可異也當年此圖畫與僧無用追隨問卿防持此卷者亦是一僧可異也庚寅畫畫題畫人來又適庚寅可異𨿽然余欲加一轉語焉繪畫小道耳巧取豪敓何必蚤計載之記中也東坡不云乎冰上偶然畱指爪鴻飛那復記東西問卿目空一世胸絕纖塵乃時移事遷感慨系之豈愛根猶未割耶龎居士不云乎但願空諸所有不欲實諸所無嗟乎予言亦太饒舌矣野老鄒之麟】

元髙尙書春云曉靄圖【紙本立軸長四尺濶一尺七寸楷書款在左方】嵗在庚子九月廿爲伯圭畫春云曉靄圖房山道人【疊疊春山擁髻螺白雲如絮冒巖阿要知暖意江南早曉靄蘢防上樹多江邨題】

元王孤云墨幻角抵圖捲【絹本髙一尺餘長六尺人物用墨積成怪百戲曲盡其

幻樹石簡雅有北宋人意款在右方】

振鵬

【年來弄人獪狡出幻戲崖公亦兒嬉隊伍連鼓吹獸吻魑魅頥顚倒垂舞袂擎梯旋注盌駭汗增妙意跳躑向虛空渾如履平地生蛇縛樊籠鱗鬛尙黏綴獵圍鏖虎防賈勇雷電沸戈旗誇戰鬭獰卒彌膽气最後大將麾胡牀擅尊貴代間鐵門限失笑誆玩世罔兩曽問景莊周語言繼幽防一理耳分別自愚智百齡千萬齡伸詘時不易懸知碧桃花長戀老仙轡五窮莫移檄文字安敢祟前集賢待制馮子振奉皇姊大長公主命題物防防莫可知人爲還似奔馳畫師本自閒遊戲笑我題詩卻是癡集賢大學士王約謹題東坡題石氏畫苑舉潁濱語云神賴畫而識蓋畫龍易畫人物難難者貴其似也此圖展捲不覺目恍神怵昔韓昌黎作文送窮滿七除二尙不堪其揶揄怪狀累百顧可把玩耶翰林侍讀學士李源道敬題王生灑墨戲成圖比似牛蠅意不殊態從教百巇崄幽人胸次自愉愉中書平章政事張珪敬題靑天白日其呈怪獻醜廼敢如是昔人嘗云有錢可使無錢揶揄作斯圖者其無廼逆旅燈下見其情狀抑亦貂裘珠帽視窶人子類以此目之耶翰林直學士袁桷敬題昔神禹鑄鼎象物使民知神姦入山林川澤不逢不若然則物可得見耶神怪聖所不語此殆畫工欲使觀者知幽明理殊同一戲劇耳集賢直學士鄧文原敬書席上傳芭問楚巫乘濤被荔果何如殊形怪狀齊軒露豈止睽弧載一車國子博士栁贊物戲人經傳備載夫且戲人寧不自戲王君作此圖其自戲耶戲人耶觀是圖者觀其戲無所戲乃得之鑑書博士柯九思敬題十朋抵角魚龍戲百怪躑躅獅豹跧題評無足起新意徒費舒捲筆硯間集賢侍講學士中奉大夫致仕魏必復跋伯牙援琴寫風林海濤作水仙撡是知物移神情而心得其趣也今是捲抵戲戰鬭晃萬狀亦可謂深入其趣矣或曰反是則仙至治三年季春廿有三日監修國史長史李泂奉皇姊大長公主教拜手稽首敬書墨不勝奇胸中生百戲參差有頭人元無二前集賢大學士陳顥敬題狐鳴梟嘯何須怪神降童謡不足云戲圖中供一笑昌黎漫作送窮文儒學提舉陳庭實謹書奇形詭狀惡何獰也似蝸蠻有戰爭不必治安言政事如今宣室問蒼生趙巖神本無形所可見者精怪耳王生作此圖蓋世間眞有是戲豈欲見夫幽明之一致也耶前通事舍人王觀敬題魚龍百戲角觝之技而舞縆髙擎足蹋梯竿甕釡又吞刀弄丸等極爲巇崄艱難其餘諸技流莫能及也故目之爲百戲是技也方之精絕惟物可以能之畫工因其名稱繪爲斯圖蓋有取之也至於山海有經楚辭天問所著又燬犀牛渚朱衣異類之迹皆稱其形貌未嘗言其機巧也翰林國史院編修官杜禧】

元兪紫芝臨十七帖【紙本髙六寸八分濶三寸四分計三十八頁小楷書五段計二十五行又艸書三行書類吳興前有吳郡徐霖題紫芝法古四字每頁有紫芝生印兪印項氏藏印具備眞完璧也】

十七帖凡廿七條逸少書中龍也張彥遠以爲王艸書中烜赫著名帖信然自昔相傳之周益州者蓋其中問蜀事爲多玩味帖語類多晚年所作政在會稽時也第十六條云胡母氏從妹平安故在永興居去此七十也按吳志永興縣其地爲今之蕭山云右跋語載會稽志

右王逸少十七帖乃先唐正刻本今世間有二於尾有十七帖艸書晉右軍眞迹貞觀中裴業進上太宗詔下使能搨書僧智辧橅之親賜智辧一本將令出外使人間流傳之從此本出之後年深智辧旣沒其本遂入法海僧曇昉極寶之不輕出余知之遂竊就昉求之出萬計方獲太宗以艸書卷頭有十七日以此呼之十七帖其下實有廿五帖一百二十行一千一百二十四字鐘紹京記唐中書令封越公有勅字本及褚遂良校定解元畏勒者人家或得之其一卽此本也洛陽李邯鄲家所蓄舊本頗與此相近其餘世傳別本蓋南唐後主煜得賀知章臨寫本勒石寘諸澄心堂者而本朝侍書王著又將勒石勢殊疎拙又有一版本亦似南唐刻者苐敍次顚舛文爲十七帖而悞目爲十八帖撫刻瘦弱失眞獨勅字及此本乃先唐所刻右軍筆法具存世殊囏得誠可喜也按張彥逺法書要錄與余所著法帖刋誤論此帖本末頗完今並列於左方云政和二年五月初吉黃伯思長睿父書右見雲林東觀餘論【以上小楷書】翰林侍書王著有寫本驗其數蓋二十七帖與鐘紹京所記異矣今本除眞書菓子名盡一百二十九行李建中續記【以下俱艸書帖文不錄】

至政廿又一年仲夏初吉紫芝生臨於黃岡之竹軒【明墨林山人項元汴眞賞元兪和子中手臨唐摹十七帖其值三十兩萬曆己卯秋日重裝墨林項元汴識其字號】

元饒介之仿四家書卷【紙本髙七寸三分長一丈餘初臨右軍後更章艸書諸葛武侯隆中對與史中微有不同故全錄之又艸書前出師表全篇文不錄末仿顏平原正書陳壽武侯傳贊至𨿽微必戮止字大徑寸作八行卷中項氏收藏圖記三十餘方雲門印鈐縫】

漢室傾頺姦臣竊命孤不度徳量力欲信大義於天下而智術淺短遂至猖獗然於今日誌猶不息君謂計將安出亮曰董卓已來豪傑並起跨州連郡不可勝數操比袁紹則名微而眾寡故能克紹以弱爲彊今日擁百萬之眾挾天子而令諸侯誠不可與爭鋒也孫權據有江東以歷三世國險而民附賢能爲用斯可與爲援而不可圖也荊州北據漢沔利盡南海東連吳會西通巴蜀此用武之國而其主不能治天所以資將軍也將軍旣是帝室之冑信義著於天下若跨有荊益保其巖阻撫和戎越結好孫權內修政治外觀時變則霸業可成漢室可興矣至正二十又一年秋九月一日書芥叟

【右帖吾友淮南行省防知政事饒介字介之所臨後二十年偶見此卷筆意盡有風度觀者未可以工拙論也乙丑冬至前二日齊郡張紳題於淛江之紫薇樓丙寅再觀於淛江官居之眞實不欺室冬至前十日紳在告觀之欲益神耳】

元趙仲穆越山圖捲【絹本髙七寸長三尺三寸作小山平逺空鉤白雲渾厚韻致逸出家法之上者引首篆越山圖三字畫之左方周鄱陽題小楷九行浙江春水滿東岸盡靑山旭日明旌棨晴雲擁髻鬟柯亭林倚塔秦望石迷闗一曲何時遂開圖漫破顏趙仲穆作越山圖玉雪老人鄱陽周伯溫題前後有項氏收藏圖書】

髙尙書越山圖魏趙雍臨

【江盡正分吳山多繞越都一望中還見重湖昔日伯圖何在者空雲樹煙蕪遙指廢臺孤論興亡一軌迨如今仍似始蘇剰與後人傳作畫王孫曽有傷無右塡糖多令長洲沈周浙江東岸是越王句踐舊時封國嘗膽臥薪成底事惟有荒臺凝碧萬壑爭流千峯競秀宛宛無今昔兔葵燕麥中間多少遺迹遙想東晉風流蘭亭修禊空自畱殘墨何用登臨傷往事堪嘆衰毛垂白且覓扁舟賀家湖上載酒尋春色季眞歸後四明還有狂客右調念奴嬌谿張鈇愛此山陰道春林幕逺天便嬛浮翠靄淡冶散芳煙水市溪通屋農家花滿田鑑湖無限好離緒又

今年

康熈己巳四月望江邨髙士奇】

元王叔明夏日山居圖【紙本立軸髙三尺八寸濶一尺二寸首題夏日山居四字】戊申二月黃鶴山人王叔明爲同髙士畫於靑邨陶氏之嘉樹軒

【黃鶴山人標格淸胸中丘壑何縱橫興來捉筆一揮灑蒼崖翠石煙雲生人家住在山之麓隱映門墻蔽林木橫經讀罷皷瑤琴薫風微動窻前竹司業先生最愛山無緣長得靑山看時張此圖向髙壁仿佛楊子江天寛三山林瀚爲少司成費先生題】

元楊竹西艸亭圖捲【紙本髙七寸八分長二尺三寸引首長三尺五寸八分趙仲穆篆書

竹西二字中作墨竹一枝題云】

籬外涓涓澗水流竹西花艸弄春柔茅檐相對坐終日一鳥不鳴山更幽仲穆

【圖用水墨蒼松翠竹掩映軒窻其間一人踞牀盤礡尺幅中有瀟湘風致無款止有貞期印一方遊心藝圃印一方項子京家藏前後收藏鈐印共計八十餘方贉紙末後有題識一行首尾有小嘉字乃子京家編號也畫左小楷四行爲楊元誠題翠玉蕭蕭在屋東主人號作竹西翁品題莫說揚州夢好寫閒雲入卷中山居道人竹西志有騷一章章十二句】

【客有二三子持竹西楊公子捲來見鐵崖道人者一辯曰大夏之西有嶰谷之竹斷兩節而吹之協夫鳯凰此吾公子之所以取號也一辯曰首陽之西孤竹之二子居焉淸風可以師表百世此吾公子之所以取號也一辯曰江都之境有竹西之歌吹騷人醉客之所歌詠此吾公子之所以取號也道人莞爾而笑曰求竹西者何其逺也哉伶人協律於嶰竹未旣竹之用也孤竹二子餓終於首陽亦未適乎中庸道也廣陵歌吹又淫哇之靡竹之所嫌也地無往而無竹不必在淇在渭在少室在長石羅浮慈姥文竹之所也公子居云之隩篠簜之所敷箘簵防之所蕞結亭一所在竹之右卽吾竹西也奚求諸逺哉𨿽然東家之西乃西家之東也竹又何分於東西界哉吾想夕陽下舂新月在庚閶闔從兌至公子鼓琴亭之所歌商聲若出金石不知協律之有嶰谷餓隱之有西山騷人醉客之有平山堂也推其亭於兔園莫非吾植推其西於東南莫非吾美二三子何求西之隘哉三子者矍然失容惵然下意逡巡而退道人復爲之歌明日公子來請曰先生之言善言余竹西者乞書諸亭爲志歌曰望便娟兮云之篁結氤氳兮共成堂百艸棼而易蘦兮孰與玩斯遺芳曰美人之好修兮辟氛垢而淸涼豈大東之無所兮若稽首乎西皇虛中以象道兮體圓以用方又烏知吾之所兮爲西爲東鐵崖道人爲李黼榜第二甲進士會稽楊維楨也問訊揚雄宅深居在竹西風林宜月影春日聽鶯啼東老應同樂南鄰憶舊題東風又花艸相與及幽棲方外張雨竹西詩文前之諸君子賦之備矣金華邵衷效白樂天歌以贈翟君彥林一笑歌曰君不見古來愛竹知防人防人愛之能逼眞請君爲我側耳聽我今作歌歌具陳唐人愛竹誰第一精妙獨數王摩詰作亭在東得竹法卻對篔簹詠蕭瑟後來復出蕭協律瘦莖竦節稱絕筆香山居士欣得之常作長歌更飄逸蕭后愛者絕不聞賴有湖州文使君使君相與數百載繼與此竹傳其神自言平生少知者惟有蘇子嗟云云東坡得意下筆親筆底葉葉皆淩雲當時好事刻諸石雪堂之墨今猶存其餘諸子不暇論載之畫譜何紛紛元朝豈亦無作者國初以來誰復寫尙書髙公生古燕風致不在蘇文下吳興復出松雪翁飛白之石猶瀟灑息齋父子俱解畫籍籍聲名在朝野丹丘先生典祕閣閱盡古迹天所假嗚呼數子各枯槁我欲從之生不蚤淸風散落天地間遺墨蕭條已如寶楊君愛竹隱竹西竹西之名人共知卷中題詠豈易得價重不減瑚枝翟君彥林今得之座中篋笥生風漪昨朝邀我觀此卷淸風滿地歌竹詞感君此意何以報索紙爲作長歌詩報以雙南金南金非我有報以錦繡段繡段不可久贈君相交期白首此卷此詩傳不朽楊子宅前好修竹應看萬个碧交加薫風滿簟吹蒼雪春雨充庖盡玉芽茶臼或聞來北牖籜龍未許過東家時時彷像揚州去拄杖尋君日又斜扶風馬琬竹之淸自淇澳詩作知所貴重晉唐以來愛竹若子猷元卿輩不知其防矣其爲人類皆如瑤林玉樹灑然風塵之表所謂淟汩迂疏塵胸垢面者弗愛也至正乙未春餘來浦東張溪楊君平山愛之植竹數百竿於西林結亭蒼翠間扁曰竹西因以爲號焉一日出示手軸展觀友人楊防夫作三辯以志之奇甚索餘詩僭賦長句愧不工也紅紫紛紛凡目子獨深居嗜修竹西林培植造化功閱嵗亭亭立蒼玉稜稜老節霜雪余灑灑數竿煙雨足髙標勁節君子貞孤堅雅韻幽人獨炎氛一防飛不到滿地濃陰淸肅肅生平不侔千戶侯直欲逺繼王子猷元卿三徑亦蕭散七賢六逸眞天遊結亭松下臨淸流竹西名扁志所求春波蕩瀁曳文縠山風戛擊鳴蒼球朱檐亂拂翡翠羽湘簾半捲瑚鉤平山家住張溪側髣髴當時艸宅貞期寫作畫圖看个个崢嶸掃空碧舊栽雨露今滿林新長瑯玕過百尺嵗寒尙友雙髯松枝榦相依如鐵石綠窻沈沈幾席潤日對此君成莫逆松江水滑淸漣漪漣漪瀉入靑玻璃玻璃竹色光陸離醉呼美人歌竹枝竹枝辭古知音稀廣陵鼓吹作者誰防夫三辯尢崛奇中涵妙趣吾不如竹西竹西細論之臨風朗誦淇澳詩月樓趙橚爲竹移家亦苦辛我如東道竹如賔石頭路滑機鋒峻峴首碑沈感慨新澹月半窻金弄影淸風一徑玉傳神明當拄杖敲門去愛汝艸亭上人至正十五年嵗在乙未臘月廿八日曲江錢惟善在胥浦義塾題峴首借諭廣陵今昔之不同溪上人家多種竹林西淸意屬詩翁湘靈鼓瑟風來巽鳯鳥銜圖月在東一室蕭閒淇澳似此君貞節嵗寒同何當徑造談處靜日敲茶試小童涿郡陶宗儀鐵崖平生以文字爲遊戲如竹西題最枯觀其落筆層層疊疊乃能發許多議論亦可謂宏且肆矣余嘗評應酬未嘗爲文之病此良驗也楊公子得諸公品題今日姓名賴以巋然不亡文固天地間最壽之物孰謂儒生終日弄筆墨爲不急事哉治七年六月望日前進士吳郡楊循吉觀於袁君養正樓居題楊氏竹西之號爲之品題者皆有元一代名家彼後人旣魯玉之失而養正復趙璧之得可以永傳矣昆山黃雲元楊竹西艸堂景趙雍竹枝墨林山人項元汴淸玩用價念兩購於吳中】

元倪髙士墨竹【紙本立軸髙二尺濶一尺餘題計八行四角有張氏藏印馬跋居左】以中每愛余畫竹余之竹聊以寫胸中逸興耳豈復較其似與非葉之繁與疎枝之斜與直哉或塗抹久之它人視以爲麻爲蘆僕亦不能彊辯爲竹眞沒柰覽者何但不知以中視爲何物耳戊申十月七日倪瓚

【坡翁畫竹維畫意倪老得詩如得僊今古相望三百載只應詩畫出心傳馬治】

倪髙士小幅【紙本立軸髙一尺三寸濶七寸紙光如玉】江渚暮潮初落風林霜葉渾稀倚杖柴門閴寂懷人山色依微至正癸卯九月望日戲爲勝伯徴君寫此並賦小詩倪瓚

倪髙士紫芝山房圖【紙本立軸髙二尺四寸濶一尺紙色微黃】山房臨碧海【闕】紫芝榮云上飛鳬舄月中聞佩聲術煙生石竈竹雪灑前楹誰見陳髙士希夷善養生八月廿日爲叔平畫紫芝山房圖並賦五言瓚

倪髙士秋林野興圖【紙本立軸長三尺二寸濶二尺畫法董源中畫一亭亭中一人兀坐傍一小僮運筆渾圓林木郁潤林際數峯出沒在目眞元鎭第一傑作也惜乎題字少損不無有駿骨之嘆】

余旣與小山作秋林野興圖九月中小山攜以索題適八月望日經鉏齋前木樨盛開因賦下章今年自春䢐秋無一日有好興味僅賦此一長句於左方政喜秋生研席涼捲簾微露淨衣裳林扉洞戶發新興翠雨黃雲籠逺牀竹粉因風晴靡靡杉幢承月夜蒼蒼焚香底用添金鴨落蘂仍宜副枕囊己卯秋九月十四日雲林生倪瓚十年嵗在甲午冬十一月餘旅泊甫裏南渚陸益徳自吳松歸攜以相示蓋藏於其友人黃君允中家餘一時戲寫此圖距今十有六年矣對之悵然如隔世也瓚重題其左而還十九日

【晻靄生淸輝空防照秋影遐眺修亭虛一覽心已領陸繼善經鉏堂前木犀黃何人晏坐聞天香迂翁胸中有淸癖欲掃繁花歸枕囊秋林野興圖親寫百年落落燕都下市門不遇杜長垣殘墨誰將手重把治壬子臘月子開至京偶見此圖識爲雲林眞筆也因購得之重加裱飾請予題其上蓋此圖破闇已甚知好者少其亦可謂遭矣吳寛百年遺墨尙精神鑑賞還歸杜老眞今日長垣傳法眼固知少嫩亦如人頃予讀東原先生遺槁其論雲林畫品云世率以其書辧眞贗不知早嵗作尢少嫩如其人故予詩云然先生知畫之深者也王鏊】

元梅道人爲佛奴作墨竹譜捲【絹本髙七寸餘凡三接長一丈六尺餘作竹八

種各有題識】

東坡先生守湖州日遊何道兩山遇風雨回憩賈耘老溪上澄暉亭中令官奴執燭畫風雨竹一枝於壁上題詩云更將掀舞勢秉燭畫風篠美人爲破顏恰似腰肢裊後好事者剜於石今置郡庠予遊至霅上摩挲久之歸而每筆爲之不能彷佛萬一爲可愧耳梅雨初歇淸和可人佛奴索作墨竹譜遂因而畫此枝以識嵗月至正十年夏五月一日梅道人年已七十一矣試貂鼠毫筆潘衝舊墨

擬與可筆意梅道人戲墨

我亦有亭深竹裏也思歸去聽秋聲

隨意山肴酒一樽藤牀石枕睡昏昏醒來筦爾成閒笑修竹千竿緑在門梅道人戲墨

梅道人戲墨於橡林下四月二日

未出土時先有節便淩雲去也無心唐人可謂能詠者耶梅道人戲墨

鮮於伯機題髙房山墨竹有詩最工餘故不能忘詩云添陰生研池葉葉秋可數京華客夢醒一片江南雨世人但知鮮於善書而不能知其吟詠之工故錄而出之以示人云耳落落不對俗涓涓淨無塵緬維湘渭中嵗寒時相親梅道人戲墨於雨窻

【文與可竹以尺許而具千尋之勢子瞻所謂有成竹於胸者也梅道人不耑以畫竹名而此卷爲道人最得意筆題竹書法駸駸入晉室予不知繪事而目有眞竹但覺斯捲得眞竹趣而已宜乎瑞光齋主人珍爲三益之至友也李長焜】

元陸季小幅【紙本長一尺八寸濶七寸五分水墨左有陳氏珍藏味閒書印右有西邨艸堂

琹書玩樂等印】

丹臺春曉圖天遊爲伯顒畫

十年客邸絕塵紛江上歸來思不羣玉气浮空春不雨丹光出井曉成云風前龍杖時堪倚月下鸞笙久不聞幸對仙翁逺孫子坐中觀畫又論文【右作小楷五行俱在右方】

元方方壺雲林鐘秀捲【紙本髙七寸長僅三尺全用水墨筆法尖秀布景周密千峯屏列雲樹蒸氳首行隸書題雲林鐘秀下用墨池淸興圖書字畫纎勁中間石上又署方方壺畫四字後款云】

洪武丁巳方壺子作贈鄧止庵還朝【俱書】

【上淸仙子本天仙下謫來修水墨緣聞道琵琶嶺頭月照歸黃鶴又千年此圖方壺先生所作用米氏之法將化而入神矣觀之正不知何爲筆何爲墨必也心與天遊者始可詣此先生觀化已久遺迹在人間如可想見其風骨敬題是絕少寄仰止云後學沈周自昔愛名山歸來倦登歷當湖乃水鄕岑岫杳難覿舊迹見方壺下筆興淸激層峯亂防岈荒溪倚蘆荻滃浡雲煙生蒼翠渾欲滴雪窻時捲舒道路恍可適因之悟靜理萬事如破的江花開遲遲山鳥啼寂寂聊此豁心胸無勞圖素壁闔戶本寡營塵襟安用滌康熈辛未正月廿日抱甕翁髙士奇題】

明王孟端墨竹捲【紙本髙七寸五分長二丈四尺紙十接引首陸深題萬竹秋深四字】僕厭倦作畫久矣一日兪君行篋攜此卷適予徴墨君時小酌微醉卽欣然一揮不覺紙盡其韻度𨿽不能盡合古人繩墨然一種林野散逸之气出自家意思者似亦可取兪君天趣甚髙鑑賞之餘其必捨形似而得於驪黃牝牡之外矣永樂庚寅仲夏望前三日九龍山中人王孟端識【楷書作六行】

【寫竹之法何人起乃自唐時吳道子窻間寫影李夫人筆意源流無出此世稱絕品文湖州淸風萬古誰同流眉山學士能知識八法縦橫气味投數公之下鳴者少吳興松雪獨通曉丹丘博士老入神後世相承光皎皎九龍山人王中書當時寫竹多名譽醉來爲作溪園趣一掃千竿興有餘枝枝瀟灑淩雲气轉側低昂出新意長汀斷浦艸離離怪石巓崖眞奇異淋漓千畝雲煙濕晝雨霏霏風飁飁寒光閃爍虯龍升翠色婆娑鸞鳯集時時只見春滿林嵗寒那得雪霜侵瀟湘渭水同爲俗都是悠悠君子心翼云生中書醉灑墨寫竹意無窮妙趣誰能識貞心自不同嬋娟凝翠靄蕭颯響淸風防度瞻淇澳悠悠興轉濃丹陽張衡馮外史有詩題墨君因次其韻丹霞曉雜文光起尋訪元都馮仲子璚室翠館不易到俗緣脫盡來過此此中宛似小瀛洲颯颯松風天際流呼童洗鼎瀹新茗促席忘言淸味投品題重見王逸少文章翰墨兼通曉醉揮古墨成瑯玕淇澳風淸湘月皎縱橫枝榦備法書未讓老可專名譽渭川千畝目不盡嶰谷萬个春無餘汀葭沙艸含霧气懸崖竇石殊適意長波浩蕩渺天涯籜龍吐蟄尢驚異雨飛數防蒼苔濕鳯凰欲下祥風飁兪君得此足祕玩騷人墨客時交集今歸將門橫劍林髙標勁節無塵侵淩霜傲雪色不攺共期嵗晏堅貞心金華周旼淇園春曉春風暖翡翠初鳴晴光滿瑯玕个个拂雲長秀色娟娟露新浣繁陰蔽地莓苔深荒荊叢棘無相侵春雷一夜忽霹靂犢角突迸何森森九龍山人金閨彥簪筆晚下金鑾殿興來寫此緑玉圖葉葉梢梢誠堪羨我嘗見寫多瀟灑今見斯圖尢異者雲气防蒙虯忽升月影徘徊鳯欲下靑原之陽有艸居別來久住東華隅居前萬竿亦如此卷圖還客生長吁廬陵傅岫我本山野人素抱煙霞疾何處慣經行松篁與泉石晴窻偶看瑯玕圖淋漓醉墨傾金壺崇岡怪石相髙下冷雨疎煙半有無數竿晴渭川日暖春風輕數竿老嶰谷千年霜雪飽數竿欹楚江嵗晚寒風吹數竿側淇澳秋深雨蕭瑟千竿萬竿難盡名林巒彷佛淸風生交枝直榦平安態勁節虛心君子情對此怡然樂淸賞撫捲無言發遐想煙雨蒙蒙語鷓鴣詩懷常在湘江上東軒數竿忠心朝日月雨露天恩萬古新篩金日影江上麗蒸紅霞霰闕星貫日長虹气牛鬥彩雪闕披露全指日萬馬歸明淨數竿掃卻平淸闕東園谷庵石坡子劉焜題】

【中書逸興寫瑯玕墨蘸金壺濕未幹漠漠縈紆森緑玉亭亭綽約下靑鸞髙風貞士心猶勁薄暮佳人袖欲寒從此卷舒淸眼底不須鄰捨扣門看沈眞坡翁論畫竹獨推文湖州與可謂有成竹具於胸中此可謂得其勢矣而未及於神國朝畫竹王中祕爲開山手此卷余得之池家先賢題跋甚多一展捲而含煙噴霧拔石迸天颯颯然眞不翅鮫龍起而風雪集也畫皮畫骨兼畫神坡翁亦必以餘言爲知言矣董其昌此卷爲予同年夏駕部雲間陸渭陽攜長安時出觀予者因予甚賞愛遂輟以贈聞渭陽用善價得之陳子有太僕一旦捐所嗜贈知好較諸昔賢以仇池石易韓幹馬往來商復多有恡色則渭陽之爲誼遠矣繇戊辰迄今忽忽二十餘稔愧未有以報穪敬識嵗月以竢把手笑樂再觀云戊寅三月禊日如園宋獻題於賜貂樓收藏善防之者爲余內友纖玉樓主人餘十年來出入患難死生之際屢矣今得展玩並爲書其寶惜之勤云是日如翁又識徑尺疎疎竹籠霄勢數尋篔簹千畝緑淇澳萬竿陰湘簟宜淸暑蕭齋恍在林披圖常獨坐無限故山心康熈己巳六月題於苑西余防軒未及書之捲尾庚午仲冬廿七日觀於瓶廬因書其後今嵗已過長至天气未寒是日方覺微陰變冷齋中蠟梅將破蘂矣江邨抱甕翁髙士奇】

沈啟南巒容川色圖【紙本立軸水墨畫長五尺三寸濶二尺二寸紙雙接左方篆書巒容

川色四字細楷書題款計十六行】

國初金華宋學士每見巒容川色謂是上古精華不忍捨去其好古之心爲何如哉予居荒僻無可目擊其勝但以毫楮私想象之搰搰塗抹又不能探繪事之防惟徒勞於心爾然繪事必以山水爲難南唐時稱董北苑獨能之誠士夫家之最後嗣其法者惟僧巨然一人而已迨元氏則有吳仲圭之筆非直軼其代之人而追巨然防及之是三人若論其布意立趣髙閒淸曠之妙不能無少優劣焉以巨然之於北苑仲圭之於巨然可第而見矣近求北苑巨然眞迹世逺兵余已不可得如仲圭者亦漸淪散間覩一二未嘗不感士夫之脈僅若一綫屬旒也亦未嘗不嘆其繼之難於今日也此幅予從劉完庵所臨中間妄有損益處終自生澁於其所好弗以爲煩譬之盲者不擿埴無以得途也他日挾之以遊金華見學士之所不捨者然後更加潤色之未知果能否耶成化十年二月念四日石田生沈周題

沈啟南九段錦畫冊【紙本第一頁鏡面箋髙八寸長尺許款在左方覆以啟南字印以後八頁俱髙五寸長尺餘一仿趙吳興靑緑山水古松三株紅葉一樹前有瘦竹三竿兩竿一紅衣人觀書茅亭中置琴其側艸縈細路意象都雅一仿黃鶴山樵長松三株上裊藤蘿枝柯四防一人攜琴緩步將度溪橋隔岸靑回景物閒暢一仿吳仲圭水墨蒼山細樹微徑逶迆樵子越嶺將歸筆气淸潤一仿趙千里作田疇數畝傍有邨落緑樹三五層板屋七八家晴天長夏時方當午農夫荷鋤水婦子擔盒餉耕又有曳杖閒行靑簾林外雞犬閒閒大得田家況味如讀儲光羲詩不覺名利之心頓盡一仿惠崇靑山紅樹溪路沿崖兩山缺處略見柴門風動葉鳴山犬驚吠細栁疎松方亭臨水逺山微抺叢竹籠煙獨往何人當是子眞谷口畫史稱惠崇小景絕佳此殆得其奧理一仿王孟端野客溪橋古樹五六各自成林筆法圓秀全幅用墨忽於樹下作蜀葵數科紅葩緑葉防綴有情畫家見之必爲脫格然其用意蕭逺正非凡流所及一仿趙仲穆作土垣艸舍寂寂孤村野竹蕭森寒林淡逺棲鴉未定晚靄滿天一人短艇初歸船頭獨立飄飄然有遺世登仙意一仿李成雪山巃嵸東西對峙深林積雪野水凝冰旅客緣崖驘网路滑長橋過客拄杖生愁儼然風雪打頭當暑展觀心神皆冷一仿趙大年蘆汀菱防淺水空明髙栁垂陰下多亭館采菱小艇或三或五蕩隨波艷態明妝略從毫末防染便有無限風情至其逺山橫黛返照銜紅天機活潑又豈學力所能哉杜東原小楷題其上苕溪秋髙水初落菱花已老菱生角紅裙緑髻誰家娘小艇如梭不停泊三三五五共采菱纎纎十指寒如冰不怕手寒並刺損只恐歸來無斗升湖州人家風俗美男解畊田女絲枲采菱卽是采桑人又與夫家助生理日落靑山起暮煙湖波十里鏡中天淸歌一曲循歸路不似耶溪唱采蓮繼南出其兄石田生所畫采菱圖求詩一時不能卽就因書舊作如上然圖景與詩意頗合亦云可也成化七年辛卯陽月望鹿冠老人杜瓊書時年七十又六往在王閒仲齋頭縦觀太常公所藏名迹惟白石翁畫未見奇絕閒仲又借子顒沈冊曰九段錦乃兼元季四大家及趙吳興莆陽惠崇諸體眞快心洞目之觀如北朝人見庾信詩不勝嘆服今落季鸞手余甚妒之季鸞亦有約待筆端收拾石田一片雲仍以與余換古畫是可以嵗月計耳庚午夏五月董其昌】

文太史仙山圖捲【絹本髙七寸餘長三尺學趙千里靑緑山細界畫樹木秀麗人物精雅眞太史生平得意之筆與王瞻近所藏太史仿右丞闗山積雪長卷不相上下前有小玉蘭堂文徴明二印後有徴明文璧二印祝京兆仙山賦藏經紙烏絲四十七行小楷精妙在曹娥樂毅之間前有枝山朱文印一方後跋云履約昆仲旣得此圖邀余作賦余訝其景意不凡持難至今雪後將赴南都冰堅不解廼呵凍撚須上林子虛洋洋盈耳其敢在下風枝山祝允明識右仙山圖先君蓋爲履約兄弟所作始於癸卯初秋迄於甲辰仲春凡八閱月而後成余侍大人見其圖此愼重不輕動筆非明窻淨幾髙朋良友相對輒藏笥中每下筆必以宋元諸公名畫摹仿故卷中樹石人馬皆法趙松雪屋宇則全學宋人履約得此以陳希哲先生先生慨然作賦無論其雄才大略傾服當世觀其書法之妙亦一時未有履約寶之不啻天球琬琰孰意不能世守流落人間後歸周侍禦今又爲石壁所得余覩此卷當日相與之盛宛然在目感慨不勝聊識數語於末萬曆甲戌九月仲子嘉謹跋余家有趙伯駒畫後赤壁賦圖及趙子昂鵲華秋色圖兩卷並觀覺伯駒稍遜子昂蓋精工不如蕭逺是爲神品妙品之辧今觀文太史此卷全學子昂鵲華秋色圖筆意子昂𨿽學吾家北苑至鵲華圖出入王右丞李將軍文太史悉力血戰故當獨步文休承所云時用宋元人粉本采取正是漏泄家風董其昌觀於京兆署中因題壬申四月十日南宗霞起北苑風髙吾黨推尊轉相刻畫而其後遂以煙雲淡漠雕气鏤虛之勝誣罔前人輞川以後似輞川者何不爾耶嘗見襄陽水飛墨濺而半幅剪松削石丹緑熠然使虞山以下諸君子見之豈不折膝階下乃我朝闡揚宗繪羽翼吳興推轂長洲實稱肖子吳門猶有存者流至燕山大半爲劉松年李營丘優孟黃嘵嘵而去似如吾鄕一木一石不免歸憶平泉子孫而不意敬仲家珍忽然顧我蓋將遲徊夏雲秋水之變使得展焉筆墨以當千日臥遊廼敬仲未之許也家有吳興一本歸當作仙山鐵劵而且以此奉趙神仙縹緲杳然去矣敬仲其如之何丙子冬至中江劉若宰識丁丑七月虞山錢居士觀丙子冬日舊吳申紹芳觀】

【衡翁畫迹人知其多仿趙松雪而不知其本領淵源俱從王右丞李將軍脫胎卽趙千里不難方駕奚止松雪乎此卷人物樹石各極精妙經營防染出聖入神余目中所見未嘗覩也枝山墨迹小楷最難余家藏止家園十景記夢遊鶯花洞天記是此翁楷書得意筆並此爲三簡翁何處得此雙絕令人生妒丁丑七月虞山媿林居士瞿式耜敬題】

唐子畏墨竹【紙本立軸】

一林寒竹護山家秋夜來聽雨似麻嘈雜欲疑蠶上葉蕭森更比蠏爬沙唐寅畫

唐子畏仿李唐五湖風月圖【立軸長四尺餘濶一尺六寸檇李項氏故物四隅有

藏印數方】

風月何須徧五湖一方溪水便堪娛秋蒓肥毳堪更鯉春浪浮沈看浴鳬吳趨唐寅爲成器宋君畫

仇實父前赤壁圖捲【四名家各書蘇長公前赤壁賦一篇附後】吳門仇英制

【右蘇長公前赤壁賦文不錄嘉靖戊申蠟月初一日爲近蓮先生書隆池山樵彭年嘉靖己酉仲夏望文彭】

【己酉八月書於蕭閒齋文嘉吳門周天球書於棐幾齋】

仇實父十六羅漢捲【紙本髙一尺長一丈五尺有餘白描人物遒勁古怪極得李伯時番

王禮佛圓法後署楷書一行雲】

貫休羅漢吳門仇英實父臨

仇實父玉樓春色圖【絹本立軸髙一尺八寸濶尺許仿趙伯駒靑緑款在左方石上】吳門仇英實父制

【仇生負俊才善得丹靑理盛年遂凋落遺筆空山水至今藝苑名淸風滿人耳偶見實父此圖不覺生感乃題數字於上覽者尙當寶之萬曆戊寅仲春茂苑文嘉記一帶樓臺萬疊山仇郎畫法出荊闗閒窻試展神飛越千里風煙指掌間周天球】

唐子畏水墨山水圖【紙本立軸欵在右首楷字如錢】亂山雜霧曉蔥巃遙見懸魚是梵宮倚杖漫行行復坐一聲啄木在林中唐寅畫

唐子畏梅枝【紙本立軸長二尺二寸五分濶八寸欵在右行書】東風吹動看梅期簫鼓聨船發恐遲斜日僧房怕歸去還攜紅袖繞南枝【右作一長行】

乙亥嵗二月中旬遊錦峯上人山房戲寫梅枝並絕句爲贈唐寅記【右亦作一行低一字】

唐子畏西湖釣艇圖【絹本立軸長四尺一寸濶一尺七寸七分水墨畫淸逺山仿李唐筆

法纖秀欵在右方楷書作四行】

三十年來一釣竿防曽義手揖髙官茅柴白酒蘆花被明月西湖何處灘唐寅畫並題

江村銷夏錄卷一﹤子部﹐藝術類﹐書畫之屬﹐江村銷夏錄﹥

欽定四庫全書

江村銷夏錄卷二

詹事府詹事髙士奇撰

唐摹右軍遊目帖【冷金箋髙八寸五分長一尺七寸共十一行有貞觀小璽髙廟寓意小璽淳化小璽紹興半璽鐘紹京印河東薛氏印乃十七帖中第七條也】

省足下別疏具彼土山川諸奇揚雄蜀都左太衝三都殊爲不備悉彼故爲多奇益令其遊目意足也可得果當告卿求近少人足耳至時示意遲此期眞以日爲嵗想足下鎭彼土未有動理耳要欲及卿在彼登汶嶺峨眉而旋實不朽之盛事但言此心以馳於彼矣

【魏泰嘗觀合肥馬玘徳之嘗覽余在京師數見右軍墨迹皆窘束羞澀類鉤摹而成者決知非眞也今觀此帖寫森嚴於縱逸蓄圓勁於跳動其起止屈折如天造神運變化倐忽莫可端倪令人驚嘆自以世之臨學者𨿽積筆成山吾知其不能到非右軍誰足以語此哉或以紙墨未故爲疑祕閣有唐初誥文紙色如新則此帖尙完不足怪也浦江鄭君仲辧最博雅善書亦謂爲右軍眞迹無疑相與熟玩久之因識其後遜志齋題先伯庶子公得遊目帖出示遜志齋公相與鑑定題跋於後至永樂攺元始刪去之今年偶過姻家見遜志齋稿假歸觀之跋語具存追計刪去時已歷二十五春秋展玩久之慨然興感重書附於帖後所謂仲辧者卽先伯庶子公字也義門鄭柏謹記後有徐守和題贊四十餘行不錄】

唐栁諫議行書晉人修褉詩卷【緑絹本髙八寸長一丈六寸全文已刻戲鴻堂帖中宋徽宗金書標題前後黃素上有宣和政和諸璽禦書瓢印紹興小璽柯九思喬簣成墨印邢天寵借覽祥符八年乙卯嵗季夏月十日楊希甫】

【嘉祐四年嵗次己亥夏六月癸亥朔初五日丁卯防過時在蔡州淮安門裏街北監酒使臣廨署內寄寓虢郡日益習之謹志嘉祐五年庚子嵗八月丁巳朔初五日辛酉防過在汝南祕校宗盛宅寄寓待陳州項城令姚辟來年三月闕治平元年甲辰嵗夏六月乙未朔十二日丙午防過在陳州項城縣吉義寺天王院內寄寓待慶糺柯廓來年五月闕莆陽蔡襄題晉人宗尙逺言皆曠淡唐室書法未墜筆力遒逸咸可觀焉宣和甲辰季秋六日平輿邑丞雒陽李處益緱嶺孫大年三槐王易政和四年七月廿八日同觀魏正始中務談勝及晉渡江尢宗理闕故郭景純始合道家之言而韻之孫興公許度輩轉相祖尙又加以三世之辭而詩騷之體盡矣今山陰修禊諸賢詩體正爾然皆寄尙蕭逺軼迹塵外使人懷想殊深頃見晉人一帖云三日臨水詩文旣佳興趣髙覽之增諸懷年少作各有心正謂此詩也是時預集者四十有一人今詩存者廿六人而已此唐諫議大夫栁公權書故自不凡當爲希世珍藏也政和元年十一月戊寅承議郎行校書省校書郎臣黃伯思拜觀時明昌二年七月四日宋適題】

【嵗壬戌夏四月六日澹遊老人王曼慶題於潛玉堂永和一敍筆神絕遺刻居然走千古興公文字擲地聲安石詩爲碎金譜羣賢爾時气爭王那應零落同塵土絹素風神出毫鷙栁家新樣疇能覩鋒距寧登由也堂委蛇恥效邯鄲步嗚呼開元已還骨格變誠懸亦是書中虎不辭傾槖爲買將欲傍墨池追定武君不見魯男子硜硜可畏哉自云善學君之祖自禊敍出右軍筆玉匣蘭亭龍孫定武外石刻何啻百千本而孫興公文及諸賢詩寥寥無傳者獨栁誠懸少師嘗一錄之見宣和書譜栁法遒媚勁健與顏司徒嫓美書家謂驚鴻避弋饑鷹下鞲不足諭其鷙急去山陰室𨿽逺大要能師神而離迹者也余從顧氏驟見之怳然若未識久看愈妙因損一嵗俸獲之仍爲歌志於後吳郡王世貞謹書此書乍看之亦似有一二俗筆而久之則俗者入眼作嫵矣殆似髭聖之視羊鼻翁也鋒勁處眞純鉤鐸矟遊絲細筆亦似鐵鑄中間一二行小楷以無意發之絕似晉人心印耳跋尾楊少師有書名乃不能佳宋適無書名乃致佳亦不可曉也滄浪莆田海嶽無垢及長睿校書皆宋之諳八法者皆有跋澹遊老人王曼慶庭筠児也明昌金章宗年號則此卷蓋入北矣萬曆攺元初秋書於九江道中舟行如畫世貞後有莫是龍跋不錄】

唐明皇卹獄詔【紙本髙一尺餘長七尺四寸共計三十三行每行十字字徑寸紙墨完美眞神品也禦寶前後二方又鈐縫三方朱文元印一方墨林藏印前後共廿余方髙氏藏印數方按張淸甫書畫舫云宋初有毛應佺知竇州淸節過人此詔出宋太宗但詔詞不似勅州官語亦未可盡信也】

勅毛應佺朕念三聖之愛育蒸黔垂著典法申戒官吏簡卹王章深切丁寧斯爲至矣方郡官長如能刻意遵奉與我共此何患不臻於訟息而法平哉今歊燠戒時動植咸茂而圜墻幽圉猶有系縲愀然以思當食興嘆汝宜體是憂惻加於撫循無使狴犴之間重有淪胥之困躬勤省察稱朕意焉勅書到日汝可速指揮埿飾灑掃獄房常須淨潔每五日一度差人就獄內監逐人力刷洗枷杻及逐日供給水漿兼罪人內有疾病者立便差人看承醫療其委無骨肉者支與喫食有人供送茶飯者亦須畫時轉送不得邀難減尅無使罪人或至饑渴所有合歸法者處斷之時給與酒食如小可罪犯便須逐旋決遣若是大段刑禁事闗人命亦須盡理速行勘斷不得淹延仍散下管內汝宜常切提舉毋令曠慢及候依此逐件施行訖聞奏故玆示諭想宜知悉夏熱汝比好否遣書指不多及十七日【三字大於文】勅【字倍大】

唐顏魯公祭伯父豪州刺史文稿【紙本髙八寸長二尺五寸前後有宋人鈐印皆不可辧識惟穆字印並開封尹印項墨林收藏諸印燦然可見此文已摸入郁岡齋中刻本十得其二耳】

惟乾元元年嵗次戊戌十月庚子朔廿一日庚申第十三侄男銀靑光祿大夫使持節饒州刺史上輕車都尉丹陽縣開國侯眞卿敢昭告於亡伯故朝議大夫豪州刺史府君之靈日者叛賊祿山俶擾河洛生靈塗炭兵甲靡夷二兄杲卿任常山郡太守忠義憤發首開土門擒斬逆防挫其防慝元蒙授衛尉卿兼禦史中丞城孤援絕身陷賊庭聖朝哀榮褒贈太子太保甥季明盧遜等八人被賊害者並贈五品京官嫂及兒女皆被拘囚睿略昭宣宇宙淸廓脫於賊手並得歸京眞卿比在平原遭罹防逆與杲卿同心協徳亦著微誠二聖憫焉授戶部侍郎河北采訪招討使又遷工部憲部二尙書再兼禦史大夫出爲同蒲饒三州刺史聖恩錫類大門贈華州刺史兄弟兒侄盡蒙國恩允南授膳部郎中允臧授侍禦史威明試太僕丞眞卿男頍授太子洗馬頂授協律郎頬授祕書省校書郎賜緋魚袋諸侄男等袁綏華亭丞泉明顥頲等並遷攺一門之內生死哀榮眞卿將赴饒州至東京得申拜掃又方逺辭違伏增感咽謹以淸酌庶羞之奠以伯母河南縣君元氏配尙饗【中書侍郎禮部尙書集賢殿大學士崔長安安氏富蓄法書顏帖數種此其一也觀其筆法遒勁初不用意實爲奇迹又嘆魯公之烈義而曽不得少容於朝廷至逐爲饒州刺史迄不免淮西之行則時事可知矣此尢可深嗟而永嘆云元祐九年甲戌四月防稽公穆父題時在開封東紹聖初載九月八日上禦集英殿筞賢良方正陳暘等三人臣京臣勰臣執中臣服臣古臣陶臣卞同待詔殿門同觀此書卞記右唐顏魯公祭伯父豪州刺史文稿眞迹宣徳八年秋九月丙申前史官國子祭酒兼翰林侍講太子賔客致仕胡儼拜觀謹題右顏魯公祭其伯父豪州刺史公文稿一通觀其出爲饒州刺史時眷眷朝廷之恩以一門生死哀榮告伯父於地下略無怨望非上之心眞可謂懷忠之士也當明皇寵祿山公固知其必反張九齡亦知其有反相人主蔽固已深而不之知及反公以平原太守起兵討之明皇嘆曰二十四郡都無一人義士獨不識眞卿何狀而能若是嗚呼其眞不識眞卿也邪茍識之人無能間之者先與從兄杲卿同心戮力摧挫賊勢杲卿死於賊眞卿亦不容於朝九齡隨罷安史猖熾防覆唐祚可勝嘆哉公曆仕三朝數爲憸邪所構累斥而卒至縊死嗚呼悲夫天乎人邪徒起萬世之下防腕而已撫爲過化之邦祠而祀之宜也其手澤之畱於撫者人之寶之代歷兵燹翰墨猶新重若拱璧兼金其有以夫宋元祐中錢穆紹聖中蔡卞題其後皆可以爲奇迹觀其字體有快防長劍龍跳虎臥之勢可謂發諸心畫者也撫郡李懋徳氏藏之累世屬書副本乃爲錄之如右並題其後觀者當知其忠烈之不磨也宣徳九年龍集甲寅春二月朏文淵閣祕書校正豫章進賢包彥孝書題顏魯公遺墨卷此顏魯公祭文艸也公自蒲州刺史封丹陽縣侯乾元元年禦史唐旻誣劾貶饒州至東京作文以祭伯父及其一門之親約可三百餘字𨿽攺擸塗抹然字字皆有規矩不失常度予觀平生碑刻正書其峻聳如山嶽缺利若戈防其嚴毅莊重如端人雅士垂紳正笏於廟堂之上不敢防近此則小行書也剛勁而圓熟與爭坐位帖大略相似予未敢以伯仲評之也爭坐石刻此則墨迹尢爲可寶者自乾元迄今千有餘年楮墨完美筆畫爽朗而精神英發𨿽在艸艸之間正气凜然史稱其如秋霜烈日可屈而仰非虛語也宜乎博雅君子珍藏什襲愈久而不失也公曆官至太子太師李輔國惡之盧杞嫉之屢遭貶逐年八十遣使李希烈𨿽不屈罵賊而死亦少知防哉悲夫景泰四年秋七月旣望朝請大夫贊治少尹南京國子祭酒致仕前翰林侍講史官陳敬宗謹題顏魯公祭伯父豪州刺史文舊在長安安師文家安氏別有魯公書艸五紙老米嘗盡得之然猶獨以此祭文爲天下奇書今從毘陵陸諭徳防伯借觀累日信米老之言不虛也感慨之餘敬題其後吳郡李應楨捲尾有楷書二行雲萬曆庚戌二月八日人以此卷來質錢至八月八日贖去歷閏月凡畱淸樾堂中百八十日閱二旬又復來歸遂獲永寶有日華小印】

五代刁光畫冊【紙本俱扇團對題金龍箋宋孝宗書計十幀雙飛蛺蝶圖作桃李大小四平臺翠石石上飛白刁光三字用重墨鉤細勁疎簡又空鉤樹一株絕無皴筆石傍著雙勾黃艸上有二蛺蜨五彩防成左有禦府鈐印】

融融風日雜花開一雨凋殘滿緑苔倘有紅妝來拾翠無端蝴蝶鬭飛來禦題

【五羊圖羌羊五一囓艸一跪艸間仰首作哶狀一老羝純白回顧一子羊藏於石畔一大羯羊面山背立曲盡生動枯木二株焦墨鐵漧泉石平坡近岫逺山用色濃厚寶光射人石上飛白刁光三字右方禦府圖書鈐印】

霜風不動節毛塵同沐中原水艸春蘇武還朝典屬國一時髙爵豈庸人禦題

【葵石圖玲瓏石一座傍植秋葵五本水墨防葉上籠汁緑白粉鉤筋花用粉積綴以丹心其下茸艸蒙密石間平處飛白光二字右方禦府鈐印】

中央正色殊堪重況復丹心向太陽可信化工深意在只教此本染宮黃禦題

【雪松圖雪景作古松一株骨立屈曲泉石幽深松畔伏一蒼兔樹石突處著粉地用墨染無欵印】

夢中衣褐定何祥明眎由來世澤長誰擬前身是韓子爲他毛穎著文章禦題

【竹菊圖細飛白竹石坡突兀坡下五色菊花髙下掩映流泉蜿蜒石上飛白刁光三字左方宣和禦寶押字右傍附�卦圓璽蓋髙宗尊親之義也】

賦得閒情思獨工想攜巵酒對芳叢鉛華不爲春爭艶畱得先生醉頬紅禦題

【蜂蝶戲貓圖作平坡疊石貓純白頂尾帶黒石傍古檜一株海桐一株右方禦府印石上正中飛白刁光字止存其半】

白澤形容玉兔毛紛紛鼠輩命難逃後邨詩與涪翁詠未及崔公一議髙禦題

【雪裏山茶圖左方作滇茶一本碧葉丹花鮮艷耀目石上著粉徧地滃墨正中石上飛白光二字右方宣和長方禦璽】

一枝殘雪照山城春意原非復後生羞把紅顏媚兒女梅兄知我嵗寒情禦題

【江南風景圖作過墻紅薔薇一株巖石蒼翠弱栁數條蜻蜓旋繞左方禦府鈐印飛白刁光字已不全】

秋雨池塘透晚涼蜻蜓飛處白蘋香江南風景堪圖畫怪得先生一【闕】長禦題

【雪景水仙圖作帶雪文石下寫水仙數本正中宣和禦押並長方璽飛白光字在石間】

黃冠翠帔玉爲姿何處春風一見之未到湘江淸絕地試看山谷老人詩禦題

【芙蓉泉石蒼苔碧石流泉湧波臨水斜倚芙蓉一本鉤花防葉淡宕韻致非黃徐輩可及也石上刁光三字左方禦府鈐印】

托根不與鞠爲雙歷盡霜風未降本自無心那有怨年年淸艷照秋江

乾道元年仲春禦題

五代黃居宷桃花鸂圖【絹本立軸長三尺八寸濶二尺】宋範華原劍閣旅行圖【雙幅絹立軸長四尺七寸濶三尺一寸山作礬頭人物車馬俱寫意樓臺界劃用焦墨粗筆古拙渾厚非南宋人所及也】

又萬山飛雪圖【絹本立軸長四尺二寸濶三尺一寸水墨畫耿都尉家藏】宋李嵩寒林聚雁圖【絹本立軸長三尺九寸濶二尺五寸焦墨喬柯雙鉤密竹蘆雁俱淡設色上有董文敏公標題下有黃琳藏印】

宋趙大年仿陸晃雪江捕魚圖【絹本立軸長三尺八寸濶二尺一寸七分淺著色漁人紅衣狀若島蠻樓船大艑漁具畢陳設景甚奇】

宋文與可盤谷圖捲【紙本髙八寸長八尺餘水墨畫極精勁前有宋人楷書盤谷序文不錄文湖州以寫竹名天下而山水人物世固未之覩甲寅之秋夏叔宜兄弟出其所作盤谷圖相示曰此蓋湖州得意時筆也予爲之把玩不釋手蓋湖州胸次之髙足以冠天下翰墨之妙足以追配古人去之四百餘年覽此一圖尙足使人油然感動如李願初入盤谷韓昌黎與酒作歌時也此圖乃袁文淸公家舊物鑑定眞迹無疑九靈山人書於囂囂亭東坡先生嘗言唐無文章惟韓昌黎送李願盤谷序一篇而已又稱其友文與可之畫與詩楚詞艸書爲四絕謂其友云世無知我者惟蘇子瞻一見識吾妙處今觀夏叔宜兄弟所藏與可畫盤谷圖山水人物林木風致灑落筆意髙古眞足以追配昌黎文章之妙使當時坡翁見之必加嘆賞無疑也然此圖旣經淸容公鑑定而復爲夏氏奇玩則後世之坡翁亦豈無其人哉慈溪桂同徳跋】

宋蘇文忠公後赤壁賦捲【紙本髙一尺餘長六尺行書文不錄右赤壁後賦東坡眞迹舊傳吳匏翁家物前王晉卿圖後宋元人題跋甚多今皆不存豈轉徙散失故耶東坡文筆固無容議惟因此展玩殊深慨嘆後之收藏者尢宜保惜萬曆攺元春三月後進文伯仁書東坡赤壁余所見凡三本與此而四矣一在嘉禾黃參政又家一在江西廬陵楊少師家一在楚中何鴻臚仁仲家皆東坡本色書此卷又類黃魯直或謂蘇公不當學黃書非也蘇黃同學楊景度故令人難識別耳文徳承又謂此卷前有王晉卿畫若得合並不爲延津之劍耶用卿且藏此以俟甲辰六月觀於西湖上因題董其昌書辛丑陽月朔越人邵發僧忍得觀稀世之寶拜手記之】

宋李龍眠赤壁圖捲【絹本髙一尺餘長八尺全用水墨樹石沈著人物工雅有秋空幽致大江東流浩無極神斧何年開赤壁西風吹盡戰船灰翠疊峩峩埽空碧秋淸白露洗銀河水落空山見危石何處扁舟載月行眉山學士黃州客黃州老客不世才江漢波瀾深莫測自說前身盧道人謫向人間了文墨平生顧義不顧害往往長遭權貴斥防題謗息詩案興不免姓名歸黨籍何如鬥酒魚十頭鼓棹滄浪散胸臆目斷天涯望美人此時此意誰能識我懷髙風不可卽坐對畫圖三嘆息安得江東化鶴來洞簫吹徹東方白天禧夢叟守仁空明一葉泛扁舟紅蓼花開赤壁秋往事欲詢人已逺大江無盡水空流幕薪漫有千年恨載酒重攜二客遊孤鶴不來山月上倚蓬吹笛過滄洲余昔遊鄂渚舟次赤壁弔古興懷慨然有作士文持此圖求題因書舊詩以附卷末永樂二年春正月豫章胡儼題】

宋蘇文忠公遊虎跑泉詩卷【紙本髙八寸長尺許字大如錢行楷書連題欵共七

行】

遊虎跑泉軾

紫李黃邨路香烏紗白葛道衣裳【裳字防去】涼閉門野寺松陰轉欹枕風軒客夢長因病得閒殊不惡安心是藥更無方道人不惜階前水借與匏樽自在嘗

【右蘇文忠公眞迹此詩不載集中虎跑泉一在丹陽一在錢唐公嘗通判杭州則此泉蓋在錢唐者也至正元年二月壬寅多爾濟巴勒跋至正四年四月晦日揭徯斯觀張翥同觀余來戍蜀西因迿鎭過峩眉謁三蘇堂於蘇氏族人處幸獲拜覩老泉東坡墨妙廼知此帖不贗也至正辛巳臯月尙急日舒嚕鐸尒道書至正元年端陽日兵部侍郎陳思謙崇文少監杜】

【秉祕書太監別多喇卜丹太常博士成遵禮部侍郎臺哈巴哈同觀於寛簡堂以上篆書予嘗從事海南憲府按行儋耳獲覩東坡先生墨迹多矣今又得觀遊虎跑泉詩翰墨無異前所見者集中不載是詩意編輯者之遺失抑何害乎是帖也耶吾師寶之幸幸能鼎臣再拜謹跋至正攺元六月望日看云老人吳全節觀至正元年閏月望東平王士防拜觀】

【余嘗見林和靖手書所爲詩一巨軸多集中所不載坡翁所作視和靖尢富一詩不見於集中固無怪其然蓋古人之文亦有自刪去者此則坡翁得意之作必非自刪去編錄者偶未之見耳至正二年七月廿八日黃溍書雪堂老咳唾笑罵皆文章則其揮翰如雲霞攬結豈獨此詩也哉而龍翔之灑染尢得皮得髓則其髙弟弟子所收其爲定本無疑矣杜本觀蘇長公題虎跑泉詩卷至正二年益友庵自燕都攜歸龍河予得見之洪武九年再見於梓北山處十八年春虎跑戒定巖使其徒攜來槎峯又見之噫四十四年之間凡三見此卷自兵革後天下法書名畫零落殆盡何此卷流轉南北獨無恙如此豈神物呵防之耶旣復還虎跑是猶完璧歸趙當刻之石以爲山中故事宗泐識右東坡手書七言律詩一首題雲遊虎跑泉文集是詩則題云病中遊祖塔院按傳燈錄唐元和十二年大慈中禪師創寺於杭州南山長慶元年賜額大慈咸通二年師入滅開成元年其徒欽山請於朝易名法云宋太平興國六年以南泉臨濟趙州雪峯諸人皆常至此故又名祖塔院東坡來遊止據寺名而書此詩時又偶作虎跑泉蓋一詩而有二名觀者以爲集中不載一時未暇詳考耳此寺山川環秀郡中爲勝郡誌又言南渡後史彌逺卜其地民謡不吉而止乃卽寺駐兵寺廢不治者百年嵗甲子戒師定巖始重作佛殿僧居宏麗殆可與靈隱三竺甲乙又訪得東坡是詩墨迹購求前輩名文章家敍論已成巨軸間以示余噫佛氏之說有所謂因緣者是詩洊更兵燹失而復得豈亦有因緣耶戒師嘗汲泉水送予予以之煮茶香冽比蜀井宜其有異傳也乙丑十二月十有五日門山道人齊郡張紳識按蘇公子瞻通判杭州在宋熈寧四年而守杭在元祐四年詩蓋作於此二時距今洪武十有九年已三百餘年矣此卷流落人間不知防易其傳今虎跑住山定巖戒公而以重購還之山中予見夫世之大家巨室有好蓄法書名畫者曽不一二世其子孫有貨之而以爲食者今定巖乃能不忘前賢品詠重購而還之於三百年後噫其亦賢於世之人也逺矣天臺沙門淸濬嘗聞蘇子瞻爲五祖戒禪師後身其然乎哉所以平生喜與僧交好遊名山蓋宿習也守杭時至西湖壽星寺有詩云前身想已到杭州才到名山卽舊遊及遊南山虎跑泉凡作二詩其一已鐫於石其一集中題云病中遊祖塔院人不知卽爲虎跑泉也今住山定巖戒公訪求得墨迹亦欲鐫之噫物之於人或離而復合人之於物或去而還來亦時緣之所系也然則定巖焉知其非前後身耶時洪武十九年丙寅夏四月中吳釋道】

宋黃文節公書梵志詩卷【古色靑襴箋髙七寸八分長一丈二尺五寸紙計七接有忠徹方印完璧世寶嘗齋墨寶四朱文長印皆宋元間鈐記行書連欵共七十行董跋小楷四行在本身箋上】

兀然無事無攺換無事何須論一段直心無散亂他事不須斷過去已過去未來何用算兀然無一事何曽有人喚向外覓工夫總是癡頑漢糧不畜一粒逢飯但知嗎世間多事人相趂渾不反我不樂生天亦不愛福田饑來一鉢飯困來展腳眠愚人以爲笑智者謂之然非愚亦非智不是中要去如是去要住如是住身披一破衲腳著娘生袴多言復多語由來反相誤若欲度眾生無過且自度莫漫求眞佛眞佛不可見妙性及靈臺何曽受薰鏈心是無事心面是娘生面劫石可動搖个中無攺變無事何須讀文字削除人我本防合个中意種種勞筋骨不如林下睡兀兀舉頭見日出乞飯從頭將功用功展轉防蒙取卽不得不取自通吾有一言絕慮忘緣巧說不得只用心傳更有一語無過直與細極毫末大無方所本自圓成不勞機杼世事悠悠不如山丘靑松蔽日碧澗常秋山云當幕夜月爲鉤臥藤蘿下塊石枕頭不朝天子豈羨王侯生死無慮更復何憂水月無形我常只寧萬法皆爾本自無生兀然無事坐春來艸自靑

元符三年七月涪翁自戎州流上靑衣廿四日宿廖致平牛口莊養正置酒弄芳閣荷衣未盡蓮實可登投壺奕棊燒燭夜歸

【黃文節公書世多摹本又多贗本生平所見以此卷爲灼然無疑梵志詩較寒山更自奇崛書亦近之董其昌觀因題曩丙申之秋按行南康遊廬山開先寺是涪翁所書七佛偈於石壁苔蘚剝蝕不可讀因令工人洗滌並搆亭其上名曰防偈亭搨得數本而歸字形如掌大又藏寫蓮經楷法首尾如一曽鉤勒普門品一卷行世又收有富陽劉生讀書緑陰藏鏹諸帖多行押書此卷頗長所錄廼古徳語知老生之精於禪悅發爲筆墨如散僧入聖無裘馬輕肥气視海嶽眉山別立風格而其運筆圓勁蒼老結體密縱橫處從顏栁諸公上接羲獻故知四家𨿽殊勢其得法於晉唐衣鉢無異也蘇米二公手迹海內爭購至今流傳捲冊尙多惟蔡忠恵絕少世亦不知求覓而先生贗本徧天下如董宗伯所云生平罕見眞鼎信然也此卷得於吳門歸叟不惜傾囊易之亦以書家正法眼在此數公有志臨池安可不奉爲師承耶永寶藏之無斁時庚申孟冬識於虎丘之鶴澗江上外史笪重光】

宋米南宮行書易義捲【紙本髙九寸七分長三尺六寸七分凡二接共三十二行已摹入戲鴻堂帖中首有乾卦璽思無邪堂印鈐縫有曹子文子京墨林山人三印末有秋壑圖書項氏藏印三十餘方贉紙周伯溫補篆讀易堂三大字跋語十四行行楷書雅健秀拔亦精品也最後題云宋米元章行艸書易說帖名賢題識項子京珍祕其值六錠】

易曰天數五地數五五位相得而各有合此五行生成之數

洪範曰五行生數天肇一於北至陰之所陰極生寒寒生水故曰北耦二曰南陽之所也陽極生熱熱生火東陽中也陽散而生風風生木陰止以收而生燥燥生金金中央也陰陽之所交者也陰陽交而生濕濕生土所以成變化而行神皆不出乎此夫體立而後成性以至稼穡皆五行之性也性定而後辧味皆五行之味也水物至陰其性流濕故江淮【闕】於山不若海之下故惟潤下所以指名之也五

行聲色臭味而此獨舉味者人之所待以生養者惟味爲急故也

元符元年春二年夏三年秋遊中天竺訪堂頭禪師紹聖四年同佛印訪禪師師已垂年苦畱心於易芾遂贈其易義並大書讀易堂三字並【闕】遺之襄陽米芾元章書

讀易堂【篆書】

【予觀米襄陽爲天竺大士書易義數語深得乾造坤化之奧世每以能書稱襄陽而其學識乃如此豈知米公者哉蘇君昌齡請篆讀易堂三字以補其闕用鎭山門遂書於左方鄱陽周伯溫識後二百六十一年當大元至正十五年三月朔旦也米南宮於書無不讀生承平時以絕倫之資日接賢士大夫緒言餘論故其造詣益深使其僅能字學則當時諸賢豈前席也世言王右軍能書而已殊不知其卓識偉見貽書殷深源勸其交驩桓溫使深源從其言則溫不至於跋扈而晉室尙可以扶持襄陽豪逸乃與佛印同訪中天竺至爲之書讀易堂豈以少林指心單傳固與羲皇周孔元無間耶襄陽論易以及於洪範五行五位五性五味然所謂五行其五味人皆可知獨金曰從革從革作辛辛爲辛辣使以金銀銅鐵百計煮之不能辛也此𨿽細事然子朱子門人固嘗以爲問終不能折其爲何如今已矣恨不能起襄陽於九原而質之吳人李君士明寄迹老子法中而嗜古好學出此卷以求題故粗書襄陽之爲人而非敢及於讀易也此卷予從項氏借摹刻於戲鴻堂帖甲戌修禊日再展觀於長安苑西邸中董其昌】

宋靈寶度人經冊【紙本髙八寸餘楷書內多諱筆前後有紹興及乾卦璽印疑爲思陵禦書字亦遒逸圖凡三十九幅水墨畫人物宮闕俱極精麗當是南宋李嵩輩筆非元以後人可夢見也】

唐周昉欠伸美人圖【絹本立軸長三尺三寸五分濶一尺六寸人物長尺許薄妝淡抹意態閒逸兩袖互舉作欠伸狀身側顧略露半面微馨襲人石畔辛夷一株花萼鮮妍非宋人可辦宜歷代之寶藏也向有坡翁題七言古惜不知何時失去止存內府圖書及建業文房之印而已頃年曽見趙松雪臨本咄咄逼眞惟設色稍艷今遇眞迹當避三舍矣上有前人題詠亦附錄於左微步柔桑陌上塵辛夷花下一酸辛何人敢與千金贈獨背春風略欠伸句曲外史張雨題日長睡覺鏁窻深偶向花前一欠伸卻憶行雲無覓處夢中心事付何人光弼】

宋江貫道長江圖捲【絹本髙五寸長五尺餘水墨作巨然小景布置森密右有鑑定印左有其永寶用印隔水上有書二行雲宗瀛嘗徧閱衜復同子儋記有湻字印寶經堂印前峯落照明後嶺層嵐積葉盡露山邨潮來沒江石遙遙射雁子慘慘聽猿客何處下歸防西陵渡頭夕靑丘生溪南山曲折捨北水西東樵響千峯雨漁歌五兩風煙生寒谷暝潮落晚江空爲客經行處悠然此畫中吳郡張適林雨鳴書屋溪流漲墨池終南山逺近渭北樹參差晴練春云落天紳曉瀑垂只愁當變化雷電取無遺梁溪呂迂風定江聲稍息霜淸山色逾妍浦橋漁舟夜火沙市人家晚煙徐賁嘉樹蔚繁翠翳彼漏湲隈春雨艸木長曉晴雲霧開髙人采藥去野客棹船回抽毫寫幽思行吟緑逕苔拙逸子周南老石出夜潮落山明寒霧消江空千里棹邨回一歸樵樹色連沙嶼人家傍野橋還同舊棲地風景日蕭蕭陶琛岷峨雪消春水急瀟湘雨餘雲樹濕迢迢翠嶼孤鶴回湛湛珠宮老蛟泣徵帆數防風濤中出沒不計天西東鄕闗杳渺在何處矯首遙送雙飛鴻潘伯濟風煙萬里接淸秋展捲令人憶舊遊白水西來通別漵靑山東去歷諸州雁離沙塞寒將近龍過雲林濕未收徙倚危欄看不極斜陽冉冉落歸舟相人韓宜可每愛江山趣停杯看畫頻千峯靑不斷萬里碧無垠雲樹參差晚鷗波浩蕩春扁舟何處客飄泊正愁人金陵杜環大江西南來雲山亦隨繞迢遙過荊門浩渺連蓬島龍歸暮雨深鶴下秋云杳孤懷正無際天空一帆小錢唐宋善峩峩眾山髙渺渺長江白雲水何微茫連天秋一色鳥飛欲絕頂浪衝將崩石樵歌林下風漁唱渡頭夕我非名利人誰是扁舟客俄然睠此圖長慨曽此役姑蘇沈琦霜後洞庭淺崖枯不見苔朔鴻南嶽去千嶺一猿哀楚俗依稀在吳帆浩蕩回平生此離抱偏向畫中開稽嶽王彞弋罷棹歌回斜陽映衰栁何處最秋多湘南斷磯口飛雁帶秋來汀蘆風夕響曽恐釣違時扁舟逆潮往黃本斷雲崩石防山過千里詩情送棹歌牛渚磯頭晚風起江聲不似樹聲多張委依微沙際路飄颻江上舟名山少文畫壯嵗子長遊揮杯自酣適淸詠以消憂且盡玆晨樂明朝非所謀倪瓚霜落半林秋鶴鳴眾山靜僧寺夕陽邊殘鐘送孤艇悵望未歸人空江澹雲影吳郡金問大江來自岷山逺萬里東流防深淺洪濤巨浪日舂撞一派西隨萬山轉萬山峩峩翠黛浮大孤小孤當中流髙城逺出武昌樹衰艸微連鸚鵡洲茅屋人家住深島雞犬不聞人迹少防行歸雁日邊來一幅徵帆天際小湘南雨歇秋風淸落木黯慘哀猿聲荊門月出夜潮長九嶷山碧秋雲橫我生自是優遊者足迹何曽半天下長江萬里欲神遊卻喜今朝見圖畫畫圖再展未能休似有糢糊寒具油只恐通仙忽飛去驚絕當年癡虎頭吳門錢紳江山望難極樹色楚煙微萬里來鴻斷孤舟去客稀暮云情渺渺春艸思依依我亦飄零者看圖卻念歸太原王廷桂我昔少年遊江湖發迹姑蘇來帝都天開景象人物阜金陵佳麗古今無石頭城枕玻璃雪紫金山照玲瓏月龍蟠虎踞世所奇四海朝宗興大業長江發源自岷峨一派分流荊楚多層巒疊嶂勢回互萬里直注翻洪波嘗思授職蜀川去後來典教富水住秉文持節廿餘年半是平生經歷處曽聞毫素擅江公貌得江山淡復濃明窻展玩盡快意忽觀此圖超化工碧空雲收水拖練蛟龍不興澄鏡面差差密樹望中迷杳杳輕帆天際見仁翁得之久祕蔵珠玉聨翩翰墨香書畫𨿽存人已逺臨風三嘆淚沾裳謾賦長歌一揮寫醉筆淋漓似狂者舊遊淪謝今應稀風景依然總瀟灑人生漂泊徒紛紜那似閒居屏俗塵殊途絕域無由到安分甘爲林下人吾獨胡爲世無補未報君恩奚足數王事驅馳寧憚勞豈敢懷歸戀鄕土自慚不及子長才遊覽安能徧九垓未擬淸髙踵先哲空負儒名同艸萊吳郡陳紹先長江悠悠急於箭一碧無聲寫晴練寂莫秋容雨後看依稀颿影煙中辧白鳥雙飛意自閒茅屋小住長蘆灣殘霞紅明晚天曙落木慘澹秋風還分明記得經行處鸚鵡洲前久呼渡多少天南地北情展圖一晌空凝竚宿郡卞同勝水名山渾未識少小徒嬰山水癖年來時向夢中遊覺後追思空歷歷匡廬衡嶽天下奇洞庭瀟湘浩無涯鳥道縈回不易致鯨渡險惡誰能窺何如靜坐茅檐下晴日和風展圖畫數防遙峯席上橫一葉徵帆窻裏掛白鷗不動意俱閒蒼藤古木垂淸灣人家住在鳬鷖渚繞屋春流繞捨山張倫浦樹望難卽靑山看漸微餘霞帶殘照偏送暮帆歸江邨人歇早渡頭燈火稀涼風動蘋洲江上秋來早落葉滿溪橋荒邨人迹少何處是漁家炊煙起林杪靑城山中人離離眾樹深靄靄孤云碧山色望難窮江流浩無極漁歌逺渚昏鳥下平蕪夕惆悵涉風波扁舟何處客南闕郭氓江君畫筆古有名筆意逺到超常情闕髙士得此幅一展一度心神淸重巒疊巘更幽悄嵐霧霏霏積昏曉野橋日落少行人山徑云生亂啼鳥碧波浩浩江如天腥風不起蛟龍眠潮平極浦短棹發雨歇逺岸孤防懸畫中佳境疑曽住宛似匡廬讀書處月明洲上采蓮歸雪後林間訪梅去別來不覺嵗年多功名事業仍蹉跎我欲因君賦歸去故園風月今如何廬山陳繼洞庭淪湘江荊楚靄七澤奔流泛夕漲遐渚斂暝色飛帆云外去旅雁煙中集狂飈激洪濤落景度赤壁憑髙欲望舜歌些憐弔屈木落秋气淸天低暮山碧待濟無方舟徒令嘆行役張肎右宋江貫道長江圖貫道名參南渡霅川人其畫師董源巨然一時稱名家畫法之妙余𨿽不闕而諸賢題詠皆淸麗可喜至於字畫亦皆精謹不茍視近時大書狂語動輒滿捲者有間矣詩凡二十五篇其尢知名者十有八人靑丘子爲髙季迪啟長洲人國初與修元史官翰林編修擢戶部侍郎張適字子宜號甘白生仕終宣課大使王彜字常宗本蜀人流寓嘉定與修元史不仕而歸後與髙啟皆死魏觀之禍徐賁字防文亦蜀人自毘陵徙居吳之齊門號北郭生仕終河南左布政周南老字正道濂溪之裔居吳門仕元淛省理問國初召議太常郊祀禮禮成發臨安居住韓宜可字伯時越人仕爲陜西參政杜環字叔循廬陵人隨父居金陵仕爲晉王府錄事有行義事具宋濂所作小傳金問字公素一字公遡仕宣徳中爲禮部侍郎錢紳字孟書仕終鄞縣教諭陳紹先字宗述元儒陳叔方之子仕終王府紀善年九十餘張倫字文伯仕爲太醫院禦醫靑城山人王璲字汝玉永樂中侍仁廟爲太子贊善卒贈太子賔客諡文靖陳繼字嗣初仁廟初召爲五經博士終翰林檢討倪瓚字元鎭號雪林子無錫人有髙行陶琛字彥珩卞同字孟符張肎字季孟號夢庵南郭氓爲許觀瀾伯自倪公而下五人皆不仕而有文學之名同時別有許觀亦字瀾伯洪武狀元及第仕建文時爲侍中後守安慶死於靖難時乃池州人與此許觀不同而皆有文學不知此詩誰作也嘉靖十一年嵗在甲午七月二日長洲文徴明跋寒蘆兩岸秋沙觜人家住渺渺天際防歷歷江頭樹飛燕防遙岑歸樵辧微路蟹捨與漁邨百里橫煙霧康熙己巳江邨髙士奇題】

宋許道寧羣峯秀嶺圖捲【絹本髙八寸長五尺水墨畫卷末有許道寧三字上有宣和禦寶內府圖書內府條記困學齋印】

宋燕文貴溪山行旅圖【絹本立軸髙一尺五寸濶二尺一寸水墨畫筆意秀勁有稽察司印王孟津題邊綾云學有本源骨气稜然得凡畫百不如此二尺絹巖壑深垕文蓀老親翁韞之觀之不厭順治六年三月初五日王鐸識】

宋郭恕先嶽陽樓圖【絹本髙一尺五寸濶一尺四寸界劃精細樹石蒼古逺山漁艇尺幅間具洞庭偉槪誠鉅觀也下有松雪蔵印】

宋趙齋水墨花卉捲【紙本髙八寸長一丈四尺計四接俱有玉牒孟堅小印鈐縫花卉二十四種引首彜齋戲墨四字明太常少卿鄭雍言篆欵在卷末小行書作三行前有趙氏彥良趙原初印項子京家蔵諸印】

甲寅中秋玉牒子固擬江右湯叔雅慶元丁巳上元日戲筆爲善堂書

【子固爲宋宗室精於花卉平生畫水仙極得意自謂飄然欲仙今觀此卷筆墨飛動眞不虛語蘭雪坡劉笏歌水仙者曰淩波仙子言輕盈縹緲可淩波也子固此卷庶防爲花傳神矣周氏其世保之叔野附李範庵札昨承寵顧知感知感子固畫卷望借一觀不致沈滯也晚生應禎奉白趙老先生契文】

趙子固白描水仙捲【紙本髙八寸長丈餘凡四接前後並中間鈐記俱系子固方印無欵水墨細描髙下得二三十本或半掩或露花頭間出上坡用焦墨防苔秀勁生動無起止之迹眞仙品也瑤池昨夜天風顚飄飄吹下淩波仙湘神相邀入水府羅韈步月揺金鈿仙姝自憐嬌莫比玉立亭亭照秋水嗟哉可望不可攀注目滄洲渇心起方泉玉質生香殘雪後冰魂夢斷月明中生怕麗娟輕欲舉桃花扇底舞回風鐵篴道人在七星寮效玉臺體試龍香寶劑時丙午秋八月十日也湘水深湘月沈湘裙翠帶靑瑤簪藜華山云下立明夜黃金鑄出相思心舜江鄭元秉題八分書冰姿髙潔筆難圖不遣春風暈玉膚驚破盈盈湘水夢一羣仙子戲蓬壺抱甕翁髙士奇康熙辛未正月十九日瓶廬水仙盛開偶賦一章書趙子固所畫水仙捲後是日雪後輕陰天气未暖尙垂簾擁鑪也葉聳殘冬翠花舒早嵗妍曉風迷洛浦夜月下瑤天脈脈香微逗輝輝態獨鮮江梅差可並羣卉敢誰先竹窻髙士奇】

宋錢進士舜舉寫生紫茄捲【紙本髙八寸長僅一尺七寸】蚤日毗山愛寫生茄任我筆縱橫自憐巧處還成拙學圃今猶學未成吳興錢舜舉畫並題

【壬子嵗余客舟徒與太原李鶴舫同捨防丹陽姜子恂持宋元人畫冊來觀其中有舜舉畫茄妙絕如生每憶之不忘今於十四年餘幸再遊又見此幅頓還舊觀矣昔松雪翁歸林下檢笥中得舜舉茄果各一幅題其上云交遊來住休相笑肉味何如此味長想見古人髙致因並識之時乙丑嵗十月八日將樂餘思復】

錢舜舉劉伶荷鍤圖捲【紙本髙不及七寸長三尺四寸重金碧樹石簡雅人物蕭閒深得晉人逸致前有錢氏方印跋尾亦佳】

伯倫終日醉如泥野鹿牽車任所之荷鍤後隨從處瘞飽遊山水已忘饑吳興錢選舜舉

【劉伶劉伶酒是務風流瀟灑曠襟度吸漧滄海恣閒遊天地八荒爲庭路君不見長松傍野鹿牽車參翺翔呼童荷鍤攜壺觴掀髯一嘯歸醉鄕醉鄕之境原自好好似海上蓬萊島靑山緑水澹相忘玉樹璚花長不老到今尙想顏色紅顏色不攺今古同醒時復醉醉復醒判然生死超鴻蒙嗚呼人間飲者醉多競先生不競名獨盛先生之醉不在酒只在乾坤一眞性又不見李白一斗合自然須臾埽盡數百篇先生出處乃相似風流醉樂酒中仙豫章言隱峯酒星光白如銀下地不化石化作卯金刀姓人人生何落魄不顧王侯臣鼎鐘功名薄如紙只與麯蘗心相親笑呵天地天不嗔霹靂鼓舌潮翻唇洞庭三萬六千頃之水都將釀成酒盛貯盞斚波粼粼長鯨燥吻倒吸蓬海竭一日一醉陶然春宇宙須臾日月牖回視當世浮埃塵是誰丹靑妙寫眞吳興舜舉筆有神幻出當年荷鍤景二童相隨一鹿拖輪胸中浩气直欲蓋紫旻從者莫助山頽身就成酒徳頌百字駭走貴介驚儒紳我欲呼起栗裏之陶碧山李與論衷曲爲比鄰與論衷曲爲同倫參政長洲徐俌酒醒涼思正飄飄盡醉東家碧玉瓢醉了又醒醒又醉伯倫終不信離騷右詩乃姑蘇夏先生集張翥丁復朱淑眞陳艮齋句也客有以荷鍤捲索詩因碌碌不及造辭輒書以歸之錢塘沈宣錄鹿車駝醉眼花低荷鍤相隨東復西尢勝相逢接防倒小兒爭唱白銅鞮苕西施義醉遊賦佳哉宜春也禹後時作兮邁醴泉之如飴魏武再造兮誇甘露之若洞庭春色兮柑釀嘉酏中山松醪兮羣仙偕戲主人不顧兮獨酌以自怡吏部臥甕兮見恧而小鬾或漉以葛巾或換以金汲汲於是安知吾身肖天地宇宙爲量四海爲歸縦八極而一覽斡造化於機嗟乎天生劉伶以酒爲名一飲一石五斗解酲僕荷鍤兮馭呦鹿挈榼提壺兮恣幽谷渴時轟飲飲時醉醒時復醉醉復醒豁醉眸兮遨遊釣詩懷兮酩酊鹿呦呦而思芩兮闖紫陽之遺場駕髙軒而粼粼兮嘆鹽車於太行臨水停驂兮日永徜徉防煙橫碧兮平原茫茫春而夏秋而冬吸乾天漢黃河之酒觴渴而飲醉而歌浪遊都蓬島之仙鄕亂曰人生百年功名事業一夢邯鄲老之將至西山日寒先生醉遊非耽酒籌寓意髙古其樂悠悠華亭嚴贊納納乾坤裏陶陶醉十分死生成大夢富貴等浮雲短鍤隨春艸輕車帶夕曛秖憐埋瘞後無酒酹孤墳給事中嘉禾張寧題春風生面倩誰開落日題詩意防回惆悵醉魂招不起杜康橋北有荒苔錢唐陳梁任達聊爲爾沈防亦復佳問君有底恨荷鍤欲長埋江村髙士奇題】

元趙文敏小楷書道徳經卷【宋紙本髙七寸五分長八尺六寸烏絲襕一百九十

三行字大如指紙凡三幅】

老子【文不錄】

老子終

延祐桼年孟秋七月望日太上弟子吳興趙孟頫爲崔汝晉書於松雪齋

【趙文敏書道徳前後凡一百九十餘行筆法遒媚結構整密眞爲禇薛嫡想見閒窻握管气象雍容致足樂也張伯雨跋子昂書過秦三論曰後世誰知公落筆如風雨蓋公一日能書萬字故耳余所見文賦雪賦太極圖說千文墨君堂記耕織詩皆文敏得意行押此卷楷法精妙璠璵夜光爛漫几案當與五千言共垂不朽董宗伯云時作楷書以斂浮气余謂時時展此亦使神怡務閒矣康熙壬申二月八日宿雨初晴春寒未退坐瓶廬敬跋江邨抱甕翁髙士奇】

趙文敏公書丹陽廣教寺興復記【紙本楷書烏絲界前缺五十餘字】丹陽沈山山東距縣治三十五里山名沈者因五季時漢吏部沈公歸隱而名著焉公生宜春官建康辭相命避之鐘金二山已而從釋於寺尋結庵寺之左時年八十九啟壽穴得銅碑防云佳城今已開𨿽開不埋漆燈猶未滅畱待沈彬來後遂焉寺剏於唐神龍間時國舅寶法師講經於玆至宋皇祐間主僧守玉感里人呂似施膏土繼伏臘復構彌勒佛大殿已而金人入境寺燬積廢久之有金禪師來居尋度道潛道一乃兩其派而傳之經營方殷防聖元混元甲申鼎建法堂己丑建山門甲午主僧善守知事紹登營丈室架穿堂大徳庚子陳山唐如瑩三城束崇文助緣建大佛殿居無何嗣宏入寂宗禧領院事辛丑繼傅大鳴化喙造靈山一防洎觀音擁壁應眞金剛等像延祐甲寅兩廊庫院從而新之丁巳里人齊山書院山長蔣公善秉同叔仲玉以故父桐隱宣使所遺節棁眾木助營蔵殿己未提領唐用楫承先志施財造轉輪蔵架樓鳴鐘繼傅繼心紹榮紹壽悟空等咸助成之寺之積廢後先百年僅有成績亦惟艱哉宗禧逺持事狀求文以記之因告之曰昔銅碑之防沈公信有數焉今寺之廢興豈能外吾所謂數乎原夫一定之數乃所報之果也終日營營乃能作之因也於一毫端現寶王剎一微塵裏轉大法輪因在果中果居因內塵毛剎海皆吾廣教伽藍離廢離興不增不減諸佛妙心於此成就如是觀者上延聖壽次報檀福殊勝莊嚴入未來際不爾觀者緣遷業變與物同途豈常住之理果如是哉宜勉之宜勉之至治三年夏五月庚子記

泰定三年四月八日住山廣慧教大師宗禧立【按玆記前題云丹陽廣教寺興復記次書沙門明本譔翰林學士承防趙孟頫書文曰佛化起自五天法音室傳流至中土互起疊興未易以數量也廣教寺居丹陽沈山云云今直以丹陽字起之蓋嵗久蠧蝕不完野衲無文彊齊之爾此爲趙公手筆傳今有年曆劫不朽玆得披覽終日備閱其間筆意縱橫流麗飛動非造書法三昧者不能及眞神物哉夫玆山特江左一丘亙天地凡防千載而得省郎以名自省郎傳五百年而有此文迄今復二百年矣楮墨儼然謂非有延於趙公也耶余知玆丘之遭不徒矣嘉靖壬午侍防師閣老來遊主寺出此索題悵然感之漫記數語並系一詩於下九日七峯山人孫育志大江東岸山萬疊嗟此突兀當其中平原莽蒼躍虎兕海若震蕩馳蛟龍峯巒委蛇崦嶂合斧鑿出仙人宮神龍已前尙茂艸幽禽野燒爲春冬省郎歸蔵得天啟大隧之樂何溶溶開靈泄祕山始著漆火旣滅禪燈紅瓊圅法書貝葉文寶花妙相祗園宗行人臨溪不見寺淸磬忽破煙蘿叢江城車馬隔塵海或許樵牧閒相通天風吹人落仙界一洗俗慮心爲空丹楓蕭蕭戰寒雨靑嶠靄靄飛秋虹吏曹遺骨太史墨當與歷劫相終窮昔人衣冠山下土惟有名譽畱余蹤浮生百嵗豈足恃紛紜障礙皆泥鴻尊前緑酒且盡醉頫仰宇宙如飛蠓絕纓長嘯走狂筆後世視我將無同】

趙文敏公浴馬圖捲【絹本髙九寸長六尺餘重設色欵在捲尾小楷書】子昂爲和之作

【數匹靑驄馬牽來不被鞍太平無用處閒殺老奚官鄧誰將韋侯筆埽出神駿姿何當脫羈縶變化騰天池承逺將閒銷戰器那復顧靑驄落日秋原上長鳴向朔風廣益天閒惠養神駿豪健自欲騰驤悵望東郊瘦馬日暮老烏啄瘡章庠少年曽進搏桑馬駿骨連錢不受鞿今日重於江上見卻疑何處使人歸東吳道人李伯時好畫馬繡長老勸其無作不爾當墮馬身後更不作止作大士象耳趙集賢少便有李習其法亦不在李下嘗據牀學馬滚塵狀管夫人自牖中窺之政見一匹滚馬晚年遂罷此技要是専精致然此卷凡十四騎奚官九人飲流嚙艸解鞍倚樹昂首局地長嘶小頓厥狀不一而驂驔千里之風溢出毫素之外王生老矣猶能把如意擊唾壺歌烈士暮年耳熱烏烏也庚辰六月雲棲館中漫題王穉登松雪翁十四駿眞有洞入馬腹中畫出一川花馬之意龍眠敵手也余嘗見曹霸馬后米南宮跋並寫杜少陵歌行惜吾輩不敢望襄陽老子後塵耳同時龔聖予與陸秀夫同居幕府秀夫死家益貧故人來訪者坐無幾席一子俯榻上就其背寫唐馬風騣霧鬛蘭筋闕骭備盡諸態一持此僅換數金賴是不饑竟以無求於人而卒今使人但見趙王孫龍種展捲不覺三嘆七十五老人陳繼儒題余在京師見天廏馬出浴徳勝池眞是一川云錦今觀此圖洵稱神腕具見蘭筋血汗外別有躡空騰影之气在也若十四駿情態則百谷言之詳矣崇禎癸酉與夏長卿中翰同觀瀨上宋獻松雪畫馬得神俊筆奪造化非人爲偶然弄墨尙矜貴況是勾染窮精奇卷中駿馬一十四龍髵鳯鬛殊凡姿奚官或騎或牽引或將浴洗或爬釐飲者俯啄嘶者顧前者入水後水湄一馬眠坡意歡樂一馬昂首臨陽陂一焉靑絲作韁絡紅衣圉人老多髭一馬當風系髙樹獨聳雙耳如竹批餘皆騕褭色斑駮縦逸騰飽脫馽羈想似天閒見萬匹摹寫不用韓曹師夾澗森木美淸防繞岸小卉饒芳防防注隨意有別趣豈同畫史格庸卑只今春風動林野狂遊忽記花間騎江邨髙士奇題】

趙文敏公二札捲【一札白紙髙盈尺札及圅封共長一尺六寸餘第二札月白箋髙一尺長

二尺餘名上俱有趙氏子昂印】

孟頫頓首徳俊茂才友愛足下昨便中承恵書兼寄碼碯界尺並紙捲欲書金丹四百字當時寫畢附便寄還矣今玆便中得書乃云未至殊以爲駭但失記何人寄去昏忘記憶不得殊以慚愧若旦夕思想得是何人當報去追取不肖不幸書頗好凡寄書與人多是爲寄書者所匿甚苦甚苦防笠之恵極仭厚意感激無諭因吳宣使便専此奉答時中善保不宣孟頫啟事頓首五月十七日

啟事奉復徳俊茂才友愛足下趙孟頫就封

孟頫頓首再拜知州相公子誠閤下孟頫去嵗騎從來吳興因得略吐久別之懷所恨貧家無可將接坐成簡慢知我最深必不見咎別後賤體老病交侵藥裹不離左右者一年於玆獨坐空齋憒悶無聊子誠聞之必能見憐耳他人前不敢道也玆承専價恵書就審履候勝常深以爲慰承諭三皇廟碑及先徳碑托愛如此其敢不書但恐筆墨蕪穢不堪上石耳漫爾寫付去人更在裁之外潤筆之贈子誠何必爾耶不敢引辭領次惶愧之極艸艸具覆余惟上爲國家下爲吏民愼防興息不宣孟頫頓首再拜五月十九日

【松雪翁蚤學宋髙宗書卽擅出藍之譽迨元貞大徳間駸駸然晉人法度多矣正書小字妙得黃庭樂毅蘭亭筆意及皇慶延祐行書能到羲獻處晚年大字出入李北海蘇靈芝規矩蓋是習眾善而成一家者評者謂其正書如冠劍大臣議於廟堂之上行書如貴冑公子風神朗發照映四座大篆妙絕古今嘗書湖州學明倫二字蟠結莊重古意森然若揭云漢奎璧昭回觀者莫不聳動稽諸詩與書法自五季以來其道浸以衰陋至宋末尢甚賴以天挺拔俗之姿獨能振起一時末俗之使學者逺追古人是有功於世教矣當時旣有書名學者宗之有得片言遺槁爭相寶玩至於請書碑牓戶外之屨常滿簪纓之家所有法書名畫得其跋語則倍加光彩暇時喜畫人物山水曽非俗史所能到也虞學士集多稱吳興天人豈虛言哉初公以禦史程鉅夫薦起家爲郎官至翰林承防其出處顚末文章政事在元史有本傳云禪者遂初】

元朱澤民秀野軒圖捲【紙本髙八寸餘長六尺二寸淡設色前後鈐記有良恵堂及朱字圓印向爲墨林氏物故卷中有項氏蔵印三十餘方又李防嘉蔵印數方引首秀野軒大篆三字玉雪坡翁書】

秀野軒記一元之气生物而得其氤縕扶輿以成其精英淑粹者爲秀焉故卿云景星天之秀也崇崖繚溪山之秀也麒麟鳯凰羽毛之秀也賢材碩徳人之秀也人介乎兩間又能攬其物之秀而歸之好樂寓之遊息如昔棲霞之樓醒心之亭見諸傳記者不一也吳人周君景安居余杭山之西南其背則倚錦峯之文石面則挹貞山之麗澤右則肘玉遮之障左則盼天池之阪雙溪界其南北四山之間平疇沃野艸木蔥蒨卓然而軒者景安之所遊息也軒之傍幽蹊曲檻佳木秀卉翠軿玉映於闌楯之間得江浙行省左丞周公題其軒之顏曰秀野以志其美此其是歟嗟乎物有托而傳野得人而秀雷塘謝池是已景安居是軒也又將觀列史諸書以鑑其事服前言往行以進其學使他日有偉然秀出於余杭之野者吾於景安有望焉因書以爲記至正二十四年嵗甲辰四月十日睢陽山人時年七十有一朱徳潤畫並記【行書十六行在畫紙之末】

【余昔遊吳中諸山至周氏秀野軒領覽天池玉遮之勝今數年矣近歸寓軒獲觀周侍禦之篆朱提學之新圖恍然若夢遊也景安求余著語聊爾塞責耄余材盡媿無佳語耳我憶天池與玉遮幽軒水木澹淸華竽笙逺振風林竹錦綺晴連曉徑花山罽敷牀朝看雨澗泉潄石夜分茶番陽大篆睢陽畫不負舂陵處士家至正廿又五年五月旣望京口張監天民書時年八十五嵗昔年曽作軒中客今日重題秀野詩四檻彩雲晴縹緲繞墻蒼雪曉參差雨餘山气侵茶鼎風過林香落酒巵念我松楸渾咫尺倚闌長是不勝思吳郡朱斌屋裏靑山屋外溪水流云度生中知繁花翠竹春來好古木蒼藤晚更奇教子讀書兼學稼畱人炊黍復烹葵鹿門風景靑門趣都在斜陽曳杖時張吉髙士閒門日日開逺山如發水如苔防時脫卻塵中鞅布韈靑鞵屢往來瞿莊瑯玕芝艸繞軒幽日靜簾垂不上鉤憶得翫遊聨玉麈仍同騎鶴赴洲朶朶峯巒簇緑鬟桐陰多處地尢慳居人一覽鐘神秀霽月光風詠笑間香裊銅奩春畫遲窻分花影覆參差只輸我輩煙霞侶恆得憑軒歌紫芝靄靄涼雲雨後陰抱】

【琴開酒愒中林眉山不獨知司馬安也還能識我心北磵生薛穆江晚洲渚交雨晴艸菲菲前山靄欲闇罟師度水歸望煙知君家花竹隱半扉乍休田中耒猶響林下機此鄕卽桃源亂後世有稀開圖身已到不知塵境非渤海髙啟何處問幽尋軒居湖上林竹陰看坐釣苔迹想行吟嶂日斜明牖渚風涼到琴相過有鄰叟應只論閒心郯郡徐賁霽色靑蕪外開軒此獨幽竹深頻理徑山近不爲樓茶興邀僧共花期報客遊看圖憐到晚借屐擬相求潯陽張羽濕翠浮艸芽空靑散林杪輕舟理橫塘歸人渡淸曉棲鴉返故巢潛鱗躍新藻倒景澹斜暉回飈蕩晴昊衡門夜不扃燕坐事幽討落葉秋自飄殘花春懶埽愛此軒中人朱顏常不老我欲往從之稅駕苦未早揮手謝孤云去去沒蒼徼菜薖余堯臣髙館罷零雨前榮颺微風霏霏碧蘿花吹落酒斚中移席俯流水揮弦度秋鴻遙思獨樂意邈哉誰與同太原王行古苔十畝靑山麓窈窕幽華暎深竹中有髙人畫掩扉裊裊藤梢上書屋淸風出谷灑秋香返照穿林破春緑不省睢陽畫裏看細路經丘杖藜熟靑城王彜東山淑气曉環翠南畝斜陽晚映紅物我兩忘天理見欣欣花木總春風徐珪秀野軒僕數年前曽爲景安茂異賦之恆愧艸艸塵語不足記錄今一展捲諸傑作在前甚覺形窳俛用書此圖後日更賦之也秀野軒髙瞰水濵無邊光景四時新句十畝樹陰都是雨一庭艸色自生】

【開屏障啼鳥如歌送酒巡晴色錦紋題不盡幽花修竹總淸眞靑城山學樵虞堪背郭幽居如畫裏斷林春水緑回環樹連煙外啼猿寺門對湖中過雨山送客馬嘶淸防去鉤簾鳥度亂花還十年奔走風塵際借憑闌一日閒周世衡春風十里翡翠屏玉遮對峙峨眉靑淸泉白石雜華竹天放畫圖鐘地靈髙人開軒當此景酌酒賦詩白日靜四檐風作翠濤聲八窻簾捲晴霞影我亦托迹耕漁間結屋讀書湖上山抱琴訪子從玆始布韈靑鞵相往還八分書南州徐達左幽居謝塵喧啟戶瞰平陸東臯夜來雨百卉如膏沐水浮溪靄靄云出谷雉雊麥風暖蠶眼柘煙緑忘形絕眾累居寵有深辱揮對靑山夕陽見樵牧金覺奉題景安徴士秀野軒因懷季瞻劉君】

【十年歸向山中住每得從容訪隱居雲气白飛檐外雨竹光靑暎案頭書憑闌晝靜聽呦鹿鑿沼泉香愛畜魚因憶軒中舊賔客江湖淸夢未應疎董逺盤盤錦峯陽原陸平如掌中有故人居曽軒起敞緑林幽鳥鳴淸沼遊魚上已知禾黍收更喜桑麻長徴輸了官賦豈念田園廣躋堂壽雙親賔朋時燕饗怡悅心自安坐久絕塵想披圖一長吟松風答淸響寄翁軒宇何淸曠憑軒散煩襟叢蘭靄幽芬修篁結重陰玆焉愜遐賞逍遙防素心斯誠茍不昧訪子西山岑惠禎軒居面蒼岑種藝雜花竹竹影畫扶疎花香時馥鬱坐對雪山髙庭陰桑柘緑石田春雨餘幽歌聽樵牧冠蓋豈不榮誰能受羈束韜囊琴滿牀揷架書連屋門前好客來槽頭酒應熟張均得覽先公筆悠然記昔時松楸先隴近花竹故人稀圖畫畱遺迹雲山起逺思投閒身未遂感慨一題詩鄕人朱吉秀野軒者吳周景安眺覽之所也鄱陽周公爲題其顏我先公寫而圖之復從而記之蓋軒與吾先隴密邇景安乃先公之愛友非若是孰從而得哉先公暮年每倦於此明年遂卽世此絕筆也景安亦已物故景安之壻何防澄氏持此示余拜觀圖後題詠多吳中秀士俯仰之間已四十餘年矣諸公亦多淪沒豈易得哉且夫名之著者因以徳境之勝者由乎人他日何氏子孫傳示永久亦足以侈外家之雅集矣幼澄宜珤蔵焉余旣賦之以詩復求識之於後遂書而歸之永樂庚寅二月望日朱吉識】

元蘇昌齡靜學齋銘【紙本袖捲髙七寸五分長三尺餘書】靜學齋銘人生而靜於惟本性靜以成學斯得其正寡欲則存思誠則明艮背止止寂感相承死灰不然槁木多腐彼偏於私執一廢務學貴適用見學之工乾辟坤翕造物與同徒好其名不核其實瑉中玉表余將不食昔我先覺載著善言覈其始終毫髮靡愆丰功遺烈照映簡冊二表忠藎六經日月尙友古人有志不渝睎顏之人亦顏之徒勗哉徐君士惟尙志舜何人哉睎之則是至正辛丑蘇大年銘【昔者儒先君子教人爲學必以靜定端莊之工爲治心養性之方若夫施之於日用而合其宜見之於事爲而得其當物至而理融逆來而順應自非靜定端莊積之有素行之有成鮮不瞀矣晉陵徐伯凝以靜學名其齋此其志何可量哉異日伯凝以其所積見於所行有不負名齋之意者予將荷伯凝之有成戊戌嵗二月廿七日勾吳周砥聞道蔵修地山深秖閉門閒雲生幾席流水繞庭軒身逸心逾逺神明道自存著書應滿屋妙處可忘言範致大靜學齋說吾友徐君伯凝以靜學名齋徴說於潯陽陶處仁愚謂靜之一字吾儒與佛老皆言之矣佛者曰定能生靜老氏曰淸靜皆原於空寂言體而不及用吾儒大學首章曰知止而後有定定而後能靜靜而後能安安而後能慮慮而後能得體用兼該始終兩盡必如是然後可以言學後世惟諸葛武侯知此義見於誡子書曰君子之行靜以修身又曰非寧靜無以致逺非靜無以成學格哉斯言今夫人之有心以靜爲體方其靜也一塵不生萬慮俱寂如水之平如鏡之空湛然虛明人欲淨盡天理流行顏子之終日如愚孟氏之夜气所息仲弓之出門如見大賔使民如承大祭良心所在莫非學也及其動也茍不以正則眾欲交馳萬慮紛擾存諸中則六鑿相攘處於室則婦姑勃蹊天理澌盡人欲橫流所謂視而弗見聽而弗聞食而不知其味者有矣而況於學乎吾想夫子之居是齋也將以齊其思壹其慮以求至於安而能得以造夫大學始終之工夫不必淪於二家空寂之境也言未旣伯凝笑曰吾子得之矣請以是書之左方知府徐績字伯凝號靜學別號雪溪漁隱晉陵新塘人也當元末搶攘之時隱居立學是時僞吳士誠僭有蘇常等處聞績行義服人屢逼入仕績堅守不從吳元年講學無錫梁溪之滸適遭僞將莫天祐據邑以叛殺害使者我太祖髙皇帝命豫章侯胡公統兵圍錫旦夕屠城錫民驚惶哭聲動天績計會耆儒張翼輩冒死投進軍門懇告願以仁義說賦奉胡公鈞防限爾後日率其妻孥來降免爾屠戮往說莫天祐果能自縛納欵全活生靈功徳及民大矣士民愛戴弗捨畱其家焉遂占籍無錫至洪武三年詔舉經明幡然應聘第居首選初任武岡尋攺順徳授中憲大夫在郡之日復能延致名儒作養士類文教大行至洪武十一年三月二十四日上憫衰邁尙居劇仕賜給驛舟送還鄕裏欽奉勅諭如本府有疑難大事卿必同署防計鄕民無爵無徳者不可同坐卿之子孫世世隨朝稱官稱舍人雜派差役一體優免及歸老於家優遊林泉足迹未嘗一至府縣年九十七而終平生尢善詩文有雪溪漁隱集存焉王直】

元李息齋墨竹捲【紙本髙七寸五分凡二幅一幅長一尺五寸作叢篁文石無欵右有圖記二方一幅長二尺五寸作過墻竹一枝欵在右】

任叔實教授有松江之行武林士友作歌詩以贐之予不能也寫此二圖以見意云至大攺元春二月息齋道人薊丘李衎仲賔題

【將過華亭一詩畱別士林再拜出處何時定歸棲老尙遲江山無倦客天地有眞知竺嶺呼猿日華亭聽鶴時平生愛杯酒到處住襟期叔實先生應衛君有山之招將過華亭枉道訪余且出詩卷見示輒次嚴韻二首一以寄衛君一以奉叔實並簡詹載使君吳興趙孟頫再拜衛子別我久雁來書尙遲相思無夢到自得有心知江雨論詩日春風把酒時鬢毛今已白早報重來期任子老於學飛騰無嘆遲扁舟今又去吾道定誰知賔主歡娛地琴尊聚集時應同賈太守話我失前期】

元李息齋墨竹圖【雙幅絹本長四尺五寸濶三尺一寸印在左方下有溫字壹號楷字墨印覆以禮部評驗書畫闗防往時家住篔簹谷丹鳯之實美如粟云翻空下深靚昆吾寶刀削秋玉石衣漬錦侵書光風微粉墮生細香琳館瑤臺九天近夜寒笙磬聲鏘鏘萬斛蒼煙郁江雨二妃彈瑟瀟湘浦郫筒蜀酒亦堪酤蟠石雙杖今誰取河朔嵗晏冰爲梁羣木鱗皴臨雪霜遲汝狂飈莫吹裂裁管他年侑帝觴天山馬雍古祖常題云江所蔵息翁風竹蜀郡虞集書楷書十一行仙人家住太華谷平生種竹如種粟九秋無實孤鳯饑碧色離離擁寒玉琳宮髙壁澄月光天風吹影云香老龍蛻骨墜人世衣制鐵鎖翻瑯鏘西山采薇淚如雨嶰管參差鳴洞浦苔根稚籜正堪煮陂中棄莖拋莫取蒼官去作明堂梁玉妃零落淒曉霜嵗窮日晏耐幽獨仙人披圖釂君觴東平王士熙次韻淸奇相頡頏眞一時二妙也故並書之延祐丁巳冬十一月旣望集記楷書十四行】

元張伯雨小幅【紙本長一尺四寸濶一尺三寸水墨畫】至正戊寅九月一日爲太道友擬趙榮祿筆意天雨

元趙善長小幅【紙本長一尺三寸五分濶七寸餘淡設色作古木幽亭左方署丹林二字右角

有蔣宜之印】

丹林

元丹霞子萱花【紙本長一尺七寸濶七寸五分水墨畫篆書欵在右方】丹霞仙客寫

元黃子久小幅【紙本長一尺八寸濶八寸】

大癡道人爲鐵舟主者作

【中峯大面削鐵如巖岫綺錯非一途上連閣道旁屋廬尋窻數戶愁﨑嶇米顚所制三尺圖筆力視此微粗疎閬風之臺遲子久不歸政爲松江鱸至正戊子七月廿又七日爲鐵舟先生題黃子久畫吳郡張雨】

元趙仲穆臨李成寒林圖【紙本髙一尺六寸濶不及八寸】我心漂泊似秋雲閒步松陰到寺門爲問幻僊詩在否墨花猶續舊書痕右遊靈峯寺見句曲外史所賦詩就次韻趙雍

元曹云西爲倪髙士作小幅【紙本水墨畫長一尺二寸餘濶八寸】云西老人作於淸祕閣

【吾聞箕潁水能洗古人心玆山有飛泉泠泠琴上音塵垢悉蕩除方寸淸似滌何止匡廬間嘯詠成李白危素】

元張可觀西淸庵圖小幅【絹本界畫臺榭古桂屈曲一人對月撫琴欵在樹間細楷書張觀二字西淸庵冬日桂花盛開桂叢何自舞傳芭驚怪冬見此花月窟再開金粟影天香重降玉皇家攀枝楚客歌招隠耐冷嫦娥起散花況有淸霜辟蟫蠧從玆不老是生涯遂昌鄭元祐】

元仇山邨詩卷【紙本髙九寸許長六尺四寸行書字大如指】我本迂疏落拓人滿頭霜雪滿懷春登山有屐身恆健掛壁無弦趣更眞往嵗效官殊漫浪老來學佛離貪嗔卻憐衛鶴齊雞輩空費心機不庇身

野鶴淸髙六翮輕孤云萬里去防防漢科合應茂才舉唐士曽書遺教經好趁江南諸老在盡看薊北眾山靑錦衣歸日春風滿期醉沙堤雙玉缾

懶學羊裘漢子陵亦非解印晉淵明好山好水恆相對浮利浮名不願爭詩酒每尋朋友共田園都付子孫耕野心直與閒雲似卻笑孤云出岫輕

末俗由來不貴儒愚夫愚婦恣揶揄束書合向山林隱絕迹莫登名利塗膝上有孫貧亦樂門前無債醉如愚咸平處士眞堪羨死守梅花住裏湖

宦海漂流四十年老來黙黙守吾艱危頗得文章力嫁娶各隨兒女緣白飯充腸聊當肉好書到手不論錢閒心懶作邯鄲夢樂取南窻一枕眠

筆硯生涯獨善身一區花竹四時春無求莫問朝廷事有恥難交市井人簾外烏衣飛下上窻前絳蘂結輪囷鑑如居士東鄰住借霜毫爲寫眞

難得心交左伯桃亦無善相九方臯而今賤子多儒誤自古山人索價髙眾雀豈能知鵠志一雞何足用牛刀獨醒獨醉俱堪樂妙理依然有濁醪

倦遊懶著小烏巾短髮絲絲白滿簪信手拈書聊慰眼轉頭忘事太無心笑他杜老頻看鏡愛我昭文不鼓琴喜有山林方外友時攜佳紙索新吟

北風雨後忽南風頃刻開晴又轉東后土未幹偏有恨漏天難補愧無功小樓兀坐思猿鶴好客相期避燕鴻壁上墨蘭香可掬令人長憶所南翁

豪气年來漸埽除簞瓢自樂守臞儒江頭盡醉唐朝士澤畔行吟楚大夫萬里鯤鵬何必羨一官蟣虱不如無葛巾艸屨從人笑莫問靑衫【闕】葉枯

士瞻上人習定好修與予晦翁笑隱長老三世交矣求予斐章遂信手寫七言十首塞白上人其爲我佛前懺悔綺語業至治元年九日山邨老友仇遠書於北橋躬行齋

【予始就學時卽知仇白名蓋二先生廼宋之遺老同居錢唐名望相等一時制作多出其手學者宗之爾時天竺南北兩山法席甚盛諸尊宿咸在無不與二人者遊仇名逺字仁近自號山邨民學者稱爲山邨先生蓋抱道博通之士也今觀其詩衝逺幽茂而靜退閒適之趣溢於言外信可敬也此詩乃爲前住天平山士瞻和尙所書者今六十餘年矣今天平住山復庵禪師士瞻翁之法子也一旦得之如獲舊物且喜且嘆旣爲捲俾識於左夫物之廢興成敗似有數存乎其間自兵興以來故家所蔵法書珍玩殘剝毀棄鮮有脫者而是書獨完於水火瓦礫之餘而又復歸於其後之人殊非偶然也俯仰今昔爲之一嘅洪武戊辰八月東臯釋妙聲謹識吾愛山邨叟詩工字亦工波瀾唐句法瀟灑晉賢風交好論方外英雄在彀中天平宜寶防開卷气如虹中吳釋道朝野尊遺老山邨有逸民書傳東晉法詩接晚唐人樂易胸中道風流席上珍前賢不可見仰止挹淸塵吳僧守道仇先生仁近宋季老儒也與白先生湛淵詩名並稱於吳下人謂之仇白若唐之皮陸也二先生晚年謝事樂於湖山泉石間多與方外士遊名山勝地佛剎靈區足迹所到無不有其題詠兵後石刻墨本百無一二存也此數詩乃仇先生晚年所作錄與天平士瞻翁者兵後亦失去翁之徒今天平住山復庵禪師復得之於他人復庵以爲傳家之珍徴余題其後衍壯時過天平見翁於松下翁善辯評論古今人物惟允於詩亦稱道仇白也仇先生詩前輩已曽論余尙何言哉然是詩旣失而復得禪師宜加寶重洪武二十一年嵗在戊辰十二月望日燕山大慶壽獨庵道衍山邨先生詩置近代詩家中如新巧局中置一古商彜識者寧不髙其雅厚耶先生所交多偉人在方外亦皆卓卓如晦翁輩人物先生詩中稱所南所南鄭憶翁其制行不可屈撓世指爲殷之逋播臣先生稱之先生爲人可知矣奕右詩蓋山邨先生莫年退休時所作也其衝澹閒曠之意藹然可謂達生委命者矣前輩文墨近不多見復庵其寶之洪武己卯冬孟二日吳門後學梁用行觀仇白之於宋季猶歐虞之於元初觀其辭翰則知其趣矣其語平而易其气醇以和若行雲流水曷嘗用意求奇哉在唐稱郊島鳴於詩前輩謂其雕刻腎肝語險艱澀旣以窮其身又以愁於人韓子云將使自鳴其不幸耶是捲始於南麓禪師值時艱成烏有復庵復蔵之山中以貽後人後之覽者當珍之練川遺老姚性善夫正徳丁卯八月十九日吳門盧襄師陳觀仇山邨詩餘嘗於西湖遊覽志中見其數首愛其衝澹典雅每以未見全集爲憾是捲乃其親筆書與方外友士瞻者其風格大類樂天觀其詩可以知所養矣捲後諸跋皆釋子所書字畫不茍豈皆賢而隱於衲者歟嘉靖丙辰春正月旣望篛谿七十四翁顧應祥書】

元柯丹丘古木竹石圖【紙本立軸長四尺四寸五分濶一尺九寸】五云閣吏爲正臣作

【木石山中拔舊盟嵗寒不攺此君淸相期雲霧隨龍化更待天風引鳯鳴靜對聞琴宜夜雨閒來欹枕愛秋聲老樵自是伶倫手調入黃鐘取次成笑隱】

元髙房山墨竹坡石圖【紙本立軸髙三尺三寸濶一尺二寸】克恭爲子敬作

【髙侯落筆有生意玉立兩竿煙雨中天下防人能解此蕭蕭寒碧起秋風子昂題】

元王叔明夏山髙隱圖【絹本立軸長四尺二寸濶一尺八寸淡設色重山疊嶂仿董巨

筆欵在右方楷書二行】

夏山髙隱至正二十五年四月十七日黃鶴山人王蒙爲彥明徴士畫於吳門之寓捨

元黃子久秋山圖【紙本立軸長一尺九寸濶八寸】元統癸酉十月一峯道人爲太朴先生作

【癡翁爲危承防作此年過渭老而目力了然筆法古雅大有荊闗遺韻僕之防染不敢企也云西老人珍重癡翁畫峯巒澹渺茫神機磅礡處不羨愷之良鶴齋宋暹題於懶云窩】

元倪元鎭竹石霜柯【紙本立軸髙二尺一寸濶一尺】十一月一日燈下戲寫竹石霜柯並題五言久客令人厭爲生只自憐每書空咄咄聊偃腹便便野竹寒煙外霜柯夕照邊五湖風月迥好在轉漁船雲林子

【去年溪上泊輕舟笑弄滄波狎海鷗云去樓空無此客寒林畱得數竿秋曲江居士題懶瓚先生懶下樓先生避俗避如仇自言寫此三株樹淸閟齋中筆已投老鐵在素軒醉筆雲林此圖爲曹云西作楊鐵崖先生跋中所云素軒者是也曲江居士錢惟善與鐵史二詩其淸絕同於髙士畫法詩意每爲展玩吟詠滌盡胸中百斛塵矣舊屬婁江王煙客太常家蔵予從其嗣君得之因憶曩日蔵有師子林圖竹石小山江亭山色諸卷幅皆散去無復存幸獲此幀爲娛老之物能無珍祕耶江上外史笪在辛記】

元梅花道人墨竹【絹本立軸長三尺二寸濶二尺四寸】晴霏光燿燿曉日影曈曈爲問東華塵何如北窻風梅道人戲墨

元盛子昭松亭讀書圖【絹本立軸長四尺餘濶一尺七寸欵在右方盛懋二字子昭長印元季畫師稱盛昭天機妙出秋霜毫巖屏屹峙千萬疊喬林六月蔵風濤誅茅新構臨蒼麓門對橫唐渺晴淥小舟蕩若鳬鷖漁父爲家穩於屋二山欄楯何嶙峋那知海內飛紅塵無名藥艸迷行徑平地蕩胸生白雲索居信足求吾志杖屨何曽入城市翛然野服澹無營從教許史論豪貴我嘗叨祿方解簮披圖湔卻奔馳心相尋甚欲窮幽賞擬抱牀頭霹靂琴歸政叟王友行】

盛子昭秋林漁隱圖【紙本立軸長三尺濶一尺左方小楷書欵二行】至正庚寅五月望日武塘盛懋子昭爲竹溪作秋林漁隱

【萬里滄波杳靄中平林落日映丹楓黃塵撲馬長安道誰似磯頭一釣翁林鏞羣動日擾擾何由止囂煩我心一以靜庶或澄其源天髙四山寂落日孤云鶱至理無不在朝市同丘園君應領斯妙吾亦忘其言九龍山人王紱題長松老樹水灣環野徑無人石蘚斑防許秋光看覺好恰如苕霅雨餘山江邨題】

元黃潛仿大癡富春山圖捲【紙本髙一尺長一丈八尺仿大癡而淡加設色筆意蕭逺不凡其人無考按元黃文獻公溍亦別號冰壺以俟博識者】

至正三年秋冰壺外史筆

元王元章墨梅【紙本立軸小幅中萬蘂千花若不經意自成一家題云】凍壓瑤臺月影虛玉妃謫墮夢糢糊無人可論江南事小引春風上畫圖王冕

【不分邨野與溪橋亂寫橫枝一兩條酒醒只疑疎影落朧朧煙月伴寒宵士奇題】

王元章月下梅花【絹本立軸長五尺餘濶三尺八寸雙幅絹】平生愛梅頗成癖踏雪行穿一雙屐六花散漫飛滿空千里萬里同一色衝寒不畏朔風吹乘興來此江之湄繁花滿樹梅欲放彷佛羅浮曽見時南枝橫斜北枝好北枝看過南枝老中有一枝至奇絕萬蘂千葩弄天巧老夫見此喜欲顚載酒大酌梅花仙仙人怪我來何晚一別已是三千年醉來仰面臥深雪夢扶飛瓊上天闕酒醒起視夜何其曉烏啼殘半江月防稽王冕元章寫

明金本淸雙鉤竹【紙本立軸】

看徧長安陌上花題詩偏憶舊生涯門前一曲南湖水多種瑯玕防釣槎朽木居士書

明夏太常湘江風雨竹捲【紙本髙一尺四寸餘長三丈三尺有奇】錢唐戴君文進博雅之士也善寫山水與余有舊好持紙一卷求寫湘江風雨柰餘人事紛擾久未能復一日小酌之後頗有餘興遂作此圖殊覺粗俗可媿觀者幸勿誚余之狂而恕其醉也般門弄斧之議其能免乎正統元年夏六月望後東吳夏防識

【題湘江風雨圖天下之竹莫多於湘江而極竹之所以爲情態者則莫越乎風雨時也問之湘江之人其知愛而加翫以適夫趣者蓋少焉然而古今之言竹者必曰湘江至於善寫竹者亦必作風雨然後有以盡其妙也夫以古今之言竹者必曰湘江而湘江之人不知所愛豈不以其多乎風雨之態生乎毫端見者恍然耳有聞乎錦瑟之音鷓鴣之啼聲猶能興夫感今懷古之思而湘江之人不知有此豈不以其熟於目乎輕於多而忽於熟者豈徒湘江之人之於竹哉夫玉世之所共寶也居昆山者以之抵鵲物固不足論也士之猶夫是者深可慨哉吏部考功主事玉峯夏公仲昭每當退食之暇輒事揮灑其法蓋得之於中書舍人錫山王先生孟端在今獨步而錢唐戴君文進乃爲修飾之士其於圖繪偏得昔人所長仲昭雅推重之爲寫此卷而題之曰湘江風雨觀其水石聨延駢梢挺節逺近相映帶爽气蕭然襲人巾袂而竹之情態極於此矣竹予所愛之物而仲昭文進則予所愛之人也玆因文進以捲出示而請題焉因書此以復然予又愛文進之獨異夫湘江之人也耶時正統二年龍集丁巳夏五月望前一日進士文林郎大理寺左評事兼修國史姑蘇張益題並書湘江風雨竹一卷乃太常少卿東吳夏公仲昭所作者也以贈錢塘畫史戴君文進學士張先生士謙嘗爲序之文進復以贈同邑髙隱瞿君徳宣徳宣復囑予題其後蓋仲昭永樂乙未進士素工書被選在綸閣太宗皇帝甚重其書以餘力師中書錫山王君孟端寫竹盡得其妙孟端沒仲昭之竹遂獨步當世四方之人得其一筆莫不寶愛之仲昭作是時爲吏部考功主事正其中年得意筆也說者謂書與畫一法耳工書者必工畫其信然哉予觀其平昔所作或直幅或橫披不過三五竿而止耳十數竿而止耳未見有至若干尺多至數百竿若是捲之富者也誠以文進一代良畫史也山水人物翎毛花卉無不臻妙是以仲昭曲盡其能以示之以文進爲具眼也文進見之能不撫捲而愛羨之乎使其未造精妙文進名手顧肯求之予以是知是捲之不易得也且竹之爲態得水則格益幽淸得風雨則姿益活潤況湘江乃多竹之地仲昭抽毫運思狀其景於目前鷺灘鷗渚縈回曲折淸流激湍潺湲溶漾而叢篁密篠掩映於兩岸之間微風搖動疎雨淋漓其幽淸活潤蓋有無窮之趣焉一開卷間眞若接蒼梧暝煙而駐重華之霓旌也眞若弄瀟湘水雲而鼓江妃之瑤瑟也眞若翠羽毰毸而鳯來巢也眞若長身交亞而龍欲化也眞若風淒雨霏枝翹節勁山長水逺而望不極也竹之妙信無以加於此者矣昔白樂天作畫竹歌贈蕭協律有云蕭郎蕭郎老可惜手戰眼昏頭雪色自言便是絕筆時從今此竹尢難得今仲昭年已八十餘𨿽欲復爲此必若蕭郎之不能矣則斯捲也得不爲世寶哉徳宣博雅好古君子也文進持所愛爲之贈其重徳宣亦至矣予故道其爲難得俾益知珍襲焉成化四年戊子嵗秋七月旣望賜進士及第禮部侍郎致仕前翰林學士左春坊大學士侍文華殿講讀直東閣兼修國史同邑倪謙書於靜存軒物有可賞之奇必遇鑑賞之人而後其名益稱爽所遇矣徒多其有實之並喪名孰稱揚物之遭逢從防信有幸與不幸歟夏太常之墨竹蔣儀曹之題署張倪二學士之髙文皆一世之奇也所謂物華天寶人孰得而掩之文進畫妙空當時藝苑故太常爲盡心焉其寄情髙山流水邈乎其聽於子期矣文進不有其有持贈徳宣徳宣博雅者也豈有按劍夜光盼無因而至前耶庶矣其奇遇而萃諸鑑賞也其是捲之稱揚而名後世無疑餘心若有感也天下之奇有需於遭逢從防者豈獨物而已哉書以歸於徳宣俾永保之以志予心所感後之觀者應得夫鑑賞之奇乎南京大理寺卿致仕仁和夏時正書於北郭白蕩僑居時年六十又二古云與可之竹妙而不眞息齋之竹眞而不妙其於竹理微矣三百年以來而有仲昭眞具寫生妙手神光奕奕每對其手澤便如莊服見天帝然未有若此卷之神妙者一縱一橫大山長水咫尺萬里矣吉甫先生篤誠髙雅神物遂歸之此亦類聚之義也展閱間不覺驚嘆天啟乙丑鹿城歸昌世識】

沈啟南寫韓錦衣園林六景圖【紙本髙九寸濶一尺三寸餘計六幀設色畫右圖俱作林泉小景人物衣冠亭臺花木種種畢肖乃早年精勁之筆每幅題以小楷詩品亦髙】

緩帶垂楊下觀魚流水中江湖人不逺尺素防時通沈周

大將心忠赤栽花亦向陽捫心對花坐彼此共恩光沈周

槐影張髙幙林亭潑緑油將軍讀韜略六月气如秋沈周

鸂荷花影蜻蜓靑竹竿還知掣鼇地東海始爲寛沈周

有月來靑天落我酒杯裏酒盡忽不見天上長如此沈周

老圃韓公第新亭上將家秋風吹白酒無事醉黃花沈周

【右石田先生畫冊六幅蓋爲韓襄毅公之子錦衣君作精妙無比不知何緣流落至此余寓京師偶爾得之喜不自勝坐臥必觀殆忘寢食昔嘉弟蔵有石田畫冊每以詫余余將歸而誇之不能自祕汝所一見遂豪奪而去蓋其好又有甚於餘者因思楚弓之義更不必論其在彼在此也題而歸之汝所其謹蔵不可更爲人豪奪也坐客皆爲之一笑嘉靖辛酉臘月望日文彭謹題】

沈啟南空亭秋色圖【紙本】

此予十年前所作後齋蔵以爲可觀淸明日出示舟寓生澀甚丑重爲補苴數筆終不能掩也辛丑沈周

沈啟南釣月亭圖捲【紙本前有引首長洲文璧篆書釣月亭三字學趙松雪設色精工後方用有竹莊主人朱文印記別紙又吳氏釣月亭記治九年嵗在丙辰冬十一月辛亥日鄕貢進士里人祝允明記又釣月亭記戊午四月廿日鄕貢進士郡人都穆記文俱不錄長洲陳璚徐禎卿黃雲題識俱佳】

水心亭上詠滄浪閒拂瑚夜气涼碧落欲將吾手摸靑天堪倚釣竿長要知水月原同相亦把人魚付兩忘曲曲闌干獨憑處鬢絲零落怯秋光沈周【一撮黃茅覆碧波偸閒功業晚來多絲綸不管魚龍事烏兔其如水石何未爲玉璜思尙父將靈餌誤嫦娥江湖頃刻歸城市誰把新詩記唱和祝允明翼翼虛亭假碧渠坐令城市類溪居髙懷不減元眞子新匾重拈仲晦書夜靜水寒聊復爾酒醒風起欲何如江湖滿地堪乘興安用煙波目釣徒長洲文璧】

沈啟南虞山古檜圖捲【紙本髙一尺四寸長一丈二尺水墨作虯枝三株蒼古屈曲瑗滿紙後題三十餘行詞翰雙美誠名品也】

虞山至道觀有所謂七星檜者相傳爲梁時物也今僅存其三餘則後人補植者而三株中又有雷震風擘者尢爲詭異眞奇觀也暇中與子壻史永齡往觀焉永齡因請圖之歸爲而翁西邨先生之翫蓋以西邨未嘗見並寫歸途所得詩於後西邨寧不有以教我乎昭明臺下芒鞵虞仲祠前石路回老去登臨誇健在舊遊山水喜重來雨漧艸愛相將發春淺梅嫌瑟縮開傳取梁朝檜神去袖中疑道有風雷【按永齡字徳徴】成化甲辰人日沈周

【虞山老檜三株靑斗壇半掩招搖星道人丹成化鶴去三檜夭矯飛龍形是誰手植經千載曽見昭明讀書在防回天上神仙不獨人間變桑海古人今人繞樹行古今人去樹長生乃知勁气合元化不與凡木爭枯榮長洲老石好奇者百里攜杯遊樹下浩嗟天下有樹此樹無我去此樹何人圖三日經營雙眼力滿空蒼翠移眞迹鶴骨虯筋左紐文雷裂霜皴古秋色日暮袖歸歸不得滿山風雨山靈惜居然贈與臥云人長嘯寒風生石壁於乎石君詩畫天下知此筆尢爲天下奇勸君風雷當掩戶恐化蛟龍擘空去吳興張淵七星檜海虞七星檜宜爲羣木冠列生老氏宮與邑作奇觀廣墀气蕭森入門懍欲汗信哉天地成沃如雨露灌傳植從蕭梁其說我恐謾驗斗形叵全七旣斃其半三株實聊存難執嵗月算各各具一異形容匪詞翰西體裂多槁豁然敞三判東本活亦裂筋骸互續斷北者蜷而禿袖破舞脫腕葉亦不暇葉榦亦不暇榦左文皮索綯孤蕝頂畱繖槎折象齒蹺癭決目爛疏越復叢冗骳骫仍軒岸蛟攣及猊跛努力不得竄矛長及劍短接戰驚楚漢如此紛怪駭聃君不能按知遭防雷厄還屢兵火難生死付防然造物反被玩君子重貞固頑醜小人讕緣髙坐吹簫我欲呼鶴鸛從根覓埋丹澆泉覬紅燦長生就其防永作婆娑伴詠致道觀靈迹檜蛟欲走夜壇雷飛石驚門不敢開明日道人成一笑緑陰仍鎖舊樓臺蔵丹地底發金輝半夜通明識者希闕老師還急起畫符封井鴿先飛暮春虞山阻雨一夜篷聲滴向晨惜無笠屐訪嶙峋山行敗卻乃公事水宿悔來今兩人旗鼓迎神妨舊社

酒杯供我送殘春明年花栁如相待白髮還宜老健身經尙湖望虞山日午放船湖上頭虞山隨船走不休髙云仰見出翠壁飛影下接滄波流靑林人家隱山麓雞鳴犬吠聞中洲鸕鷀羣棲竹葉暗蜻蜓特立荷花秋采蓮還歌采蓮曲落景在樹尢堪遊小舟爭渡各先去獨逆風波渾不憂三月九日舟泊虞山下仰見遊人續續於椒麓間可愛賦此霽色澄虞山正與遊事偶一年無多月春三及秋九勿厭傾郭人隨俗悅親友春風若招邀處處閙花栁林華競妍鮮無復有惡醜間見叢緑中逺映紅裙婦休云惱山谷防綴亦可取摳趨識壯步屢頓驗皓首上下相追攜從髙引衣手尙有散逸流列石自爼豆老夫目中盡末在逐逐走況當气力衰孤坐還可酒過烏目山髙道禪居山復岡回靜結廬林蹊生處我來初杖欹新緑苔痕裏屐踐殘紅雨迹余酒榼臨春聊遣撥禪單消日自淸虛壁塵怪是遊題滿教種芭蕉別倩書二月二十日與吳宮諭遊虞舟中見山卽詠虞山我鄰壤欲往路非遙比來無好抱風日虛春朝玆借佳友興理舟訪岧嶤漸喜蒼翠近豁眼嵐霏消上有古松杉落落旌幢標其下見行人往來雜僧樵我坐意亦馳豈同雙足超何異謝康樂五湖眺且遨舟山下同遊至道觀登梁昭明書臺訪徐神翁丹井復作一首秀色目已周復騁登髙足靑山不嫌人所取隨我欲巍巍古仙壇寂寂奠林麓七檜交雲霞靈飈散淸馥崇臺轉磴道攀緣把旁竹同行玉堂彥髙詠應虛谷逍遙東山風能去歌管俗申紙驚連章謬圖附一軸聊以識欣賞流傳亦何卜或恐聞邦人有酒悔無逐畱戀山間迨暮始返棹遲遲二三客黙黙對層岑轉柁淸川口忽然西日沈常時急歸路玆焉迂我心行行望不輟去逺思玆深所思何以寫丹靑亦難任不如就明月彈我丘中琴題拂水厓只有看山是勝緣靑鞵布襪且輕便天收雨腳賖今日我趁花時遣老年絕壁云扶將墮石豁厓風勒下奔泉此來不分空歸去旋構新篇揀竹鐫往年曽與徳徴觀虞山七星檜爲徳徴旣圖而詩之矣玆攜來重題不覺易寒暑後續有遊漫得此數篇連錄捲尾皆虞山一家事約徳徴他日更得如拂水厓者縦攀之以驗其勝云治壬子夏五望沈周識】

沈啟南設色雲林小捲【紙本髙六寸長八尺餘】

倪迂戲於畫簡到更淸臞名家百餘防所惜繼者無況有沖淡篇數語弁小圖吳人助淸玩重價爭沽諸後𨿽有學人紛紛墮繁蕪崔子彊我能依樣求葫蘆墨澀不成運林慚澗與俱何敢希典刑虎賁實區區醜惡正欲裂捲去不須臾今夕秋燭下載見眼糢糊妄意加潤色泥塗還附塗崔子豈不鑑愛及屋上烏淵甫嘗索此小景蓋仿倪雲林筆意爲之特艸艸耳今徴題持來燈下更添數筆𨿽曰潤色之終不能掩其陋也治辛亥九月前一日長洲沈周

沈啟南春云疊嶂圖【立軸】

十月消閒障子成看君堂上白雲生有人若問誰持贈萬疊千重是我情

文美趙君知予老抱拙靜逺以漢鼎爲贈用助蕭齋日長焚沈悅性其恵多矣文美讀書好古於書畫尢萃意焉因作春云疊嶂報之媿莫敵施也治新元七夕日沈周

沈啟南八帙圖【立軸長四尺五寸濶一尺六寸人物山水淡設色】八帙身加健三春月倍明母儀兼婦道淸世樂長生績橘黃金顆蟠桃赤玉英采花浸壽酒催進紫鸞笙沈周

【陸母今年慶八旬顏如丹渥尙精神誰知膝下稱觴子便是懷中奉橘人萱艸忘憂偏得意桃花含笑不勝春瑤池宴飲笙歌夜應與麻姑作主賔成化壬寅三月望日八十三翁沈貞吉】

呂廷振松鶴圖【絹本立軸世傳廷振畫甚多此軸小而筆雅又有題句故錄之】不向雲霄汗漫遊昂然獨立倚髙秋一聲喚起天邊月便覺淸光徧九州

治己酉仲冬九日四明呂紀爲金陵故人傅克敬先生寫題

祝京兆書陶靖節田居詩卷【蔵經紙四幅計詩六首行艸書字不及錢大後用小

字題云】

梁昭明太子云有能觀淵明之文者馳競之情遺鄙之意祛貪可防懦可立仁義可蹈爵祿可辭何淵明之見重若此哉余領京兆如逆旅寄寓未嘗一日忘歸田也偶過石湖僧寮見幾上有淵明集舉未竟而恬澹止足之意有先後同符者矣遂錄其田居六詠以見志云時正徳庚午秋八月旣望枝山祝允明識【又見一卷爲陸人傑書夢艸記紙本行書仿李北海遒勁有致後題正徳庚午仲春之望京闈鄕貢進士祝允明記又一卷爲張堯臣書梨谷記紙本行艸書仿米海嶽縱橫有度閱題識亦云正徳五年嵗在庚午夏六月旣望京闈鄕貢進士太原祝允明書三卷俱系庚午嵗書盛年得意筆也】

文待詔仿倪元鎭山水捲【紙本髙八寸長一丈六尺紙凡四接鈐縫有司徒之章前有康氏中丞世家圖書府印後欵細楷四行】

倪元鎭畫本出荊闗然所作皆咫尺小幅而思致淸遠無一防塵俗气餘暇日戲用其墨法衍爲長卷所謂學邯鄲而失其故步癸丑十月十又三日徴明識時年八十有四

【衡翁畫法妙絕古今兼眾長而時出之蓋人品旣髙下筆自能過人也作此長卷淸潤出塵加倪一等使迂復起亦當退讓耳癸丑長至日谷祥題衡山先生於丹靑獨妙晚年更喜水墨描寫此卷筆意其源得之倪元鎭元鎭得之荊浩闗仝按浩在晚唐爲畫家一時山斗仝親授衣鉢遂窮其技名並稱焉此道中子美牧之也元鎭天韻標令陶鑄千古至於衡山先生大海也何所不有況此復斟酌三家之勝有浩有仝有元鎭而又自有衡山窮神極致而後可知己浩之言曰吳道子畫有筆而無墨項容有墨而無筆吾當采二子所長獨成一家之體噫此可以觀此卷庚子端午日康於寰識】

文待詔湘君圖【紙本立軸長三尺五寸濶一尺外運筆如絲朱碧簡淡觀其自識云取法於吳

興二公然逸韻處當出藍也】

余少時閱趙魏公所畫湘君湘夫人行墨設色皆極髙古石田先生命余臨之餘謝不敢今二十年矣偶見畫娥皇女英者顧作唐妝𨿽極精工而古意略盡因彷佛趙爲此而設色則師錢舜舉惜石翁不存無從請益也衡山文徴明記

【右作小楷五行其上又書屈子九歌二章仿雲林楷法淸勁有致署云正徳十二年丁丑二月己未停雲館中書文太史此圖筆法如屈鐵絲如倪迂所云力能扛鼎者非仇英輩可得夢見也戊寅七月王穉登題先君寫此時甫四十八嵗故用筆設色之精非他幅可擬追數當時已六十二寒暑矣蔵者其寶惜之萬曆六年七月仲子嘉題】

江村銷夏錄卷二﹤子部﹐藝術類﹐書畫之屬﹐江村銷夏錄﹥

欽定四庫全書

江村銷夏錄卷三

詹事府詹事髙士奇撰

唐褚河南蘭亭捲【絹本髙七寸長二尺餘文不錄王弇州家蔵鈐縫有貞元等印右唐中書令河南公褚遂良字登善臨晉右將軍王羲之蘭亭宴集序本朝丞相王文恵公故物辛未嵗見於晁美叔齋云借於公孫辛巳嵗購於公孫瓛黃絹幅至欣字合縫用證摹刻僧字果徐僧權合縫書也𨿽臨王書全是褚法其狀若岧岧奇峯之峻英英穠秀之華翩翩自得如飛舉之仙爽爽孤鶱類逸羣之鶴蕙若振和風之麗霧露擢秋榦之鮮蕭蕭慶雲之映霄矯矯龍章之動彩九奏萬舞鵷鷺充庭鏘玉鳴璫窈窕合度宜其拜章帝所畱賞羣仙也至於永和字克全其雅韻九觴字備著其眞標浪字無異於書名由字益彰其楷則若夫臨仿莫稱於薛魏賞別不聞於歐虞信百代之秀規一時之淸鑑也壬午八月廿六日寶晉齋舫手裝襄陽米芾審定眞迹祕玩褚河南書得右軍髓昔人已有定鑑當時賜摹本褉帖惟褚法最重於世今觀此書不獨優孟殆欲奪眞米襄陽題語絕勝宛然完璧眞希世物也余鄕有褚公雙鉤蘭亭未辧的出名手況此筆神妙彷佛數百餘載略無損敝當有神防持非偶然也丁丑仲夏與徐天祐同觀於黃熊徴士舟中多幸多幸華亭莫是龍云卿甫記右褚遂良摹蘭亭卽書史稱薛氏故物米襄陽欲以五十千得之者也樂毅論正書第一此帖行書第一迨今千二百餘年絹素宛然又元章公麟二跋歷歷可據昭陵永閟便應奪嫡矣黃仲威毋以貧故輕失亦毋以慳故不授賞鑑家庶爲不負此寶莫云卿載題唐人臨右軍禊帖自湯普徹馮承素趙模諸葛貞外其嚴整者歐陽率更而佻險者咸屬褚河南河南迹尢多米襄陽旣於書史稱得蘇沂家第二本以爲出他本上然攷之是雙鉤廓塡耳襄陽又云右軍筆精大令日寒二帖薛丞相居正故物後歸王文恵家文恵孫居髙郵並收得褚遂良黃絹上臨蘭亭一本乏貲之官約以五十千質之後王以二帖質沈存中而攜褚書見過請售因謝不復取後十年王君卒其子居髙郵欲成姻事因賀鑄持至髙郵以二十千得之此本蔵深山民間落黃拾遺熊手以百三十金售余後有襄陽題署備極推與且云是王文恵公故物辛巳嵗購之公孫瓛與書史語合按蘇家本於崇寧壬午閏六月手裝此則壬午之八月手裝耳書法翩翩逸秀防畫之間眞有異趣襄陽所稱慶雲麗霄龍章動彩庶防近之蓋山陰之詰嗣而蘇本則其仍孫何得甲彼而乙此耶今年萬曆丁丑上距裝裱之嵗蓋七甲子少三正朔耳安得不六倍其直也又有李伯時一跋𨿽眞迹而似非題此卷者故剔之以戒蛇足後學王世貞跋溫奴誤躪驪山陌上帝依然閟眞迹欲窺日表少傳神但覓云仍便災石河南急利射雕手除卻率更誰勁敵隻字寧輸永師貴八法寧從白雲獲縱令學步太嬋娟

作重儓依俗格顚米何勞據船取王孫已爲炊玉易對展雙疑雕鶚翻別看總是雲霞色未從道士換鵞羣已與君王畱馬式小儒豈解襄陽狡偶然弓失偶然得枯樹支屏未爲重定武經鑱亦非匹卽容懷瓘中下估試與紹京千萬直笑殺蕭家一字蕭少室先生爲賣宅右用定武蘭亭原韻世貞褚河南禊帖宋刻後吳中有二刻鄞有一刻其筆法種種差異因知當時摹本不一也王大理弇山公捐重貲得褚書黃絹本此又書史中最稱者公舊蔵哀冊槁傳是希寶恐不能過之前此二年餘與客嘗見於黃氏舟中客訝其與定武刻不類是不然馮趙歐陽輩雙鉤塡廓良用逼眞而神韻索然無復生意此出河南之筆結體取其似用意率其眞所謂克肖右軍正不在防畫間也弇山公考訂已確聊書以記所見吳郡周天球題蘭亭眞本已入昭陵今所見者惟唐人臨摹本耳然摹本𨿽得其位置而乏气韻臨本於位置不無少異而气韻奕奕有非摹本可及此褚河南黃絹所臨眞迹米海嶽謂其絹幅合縫處不書僧字可以證摹刻僧字果徐僧權也大中丞鳯洲先生以厚價購得令人持至吳中命予題識予於唐摹惟見宜興吳氏本有宋初諸名公所題及蘇公璠字韻詩者最爲精妙而神龍蘭亭有郭祐之鮮於太常二詩跋亦是奇物然以臨本較之神韻相去逺甚況此又有米書跋贊之勝耶按桑世昌蘭亭考載蘇耆家蘭亭一絹本在蔣長源處而王文恵孫居髙郵收遂良黃絹上蘭亭此豈卽二卷中之一觀者能以心會其妙處自當知其出摹本之上矣遂書此以復萬曆五年嵗在丁丑閏八月十日茂苑文嘉米元章書史云唐摹蘭亭有二其一爲王文恵家】

【褚遂良黃絹上臨本其一爲劉涇家唐絹臨本今此本是元章所題手裝審定眞迹以爲褚法之妙薛魏歐虞所不能及殆卽黃絹本也大理公以百三十千購得之遂詳訂始末復以示余已無能贊嘆聊補書其未備云河間兪允文萬曆辛卯於爾雅樓同陳仲醇觀東海徐益孫識往嵗從朱太傅家見褚河南雙鉤枯樹賦嘆其佳絕今日過能嬰齋頭閱此褉帖摹本神彩飛越令人魄悸所謂下眞迹一等蓋絕代奇琛也視昔所見直虎豹之鞟耳丙申十月十九日王穉登書蘭亭眞本已失世之傳訛僅存形似若不覩此卷終如說夢又非得米襄陽題識極其推重猶未可據愚謂二公眞右軍忠臣也其巓末攷訂諸名賢已詳盡余何敢贅惟有作難遭難遇之想而已穉圭其寶諸萬曆三十一年三月四日長洲沈咸記】

唐王右丞萬峯積雪圖捲【絹本髙九寸長七尺上有禦前之印內合同印文淵閣印奉華堂印揭徯斯印項子京天籟閣中物也蔵印俱備城中十日暑如炙頭目花塵土塞僧樓今日見此卷雪意茫茫寒欲逼古栟修栁枝裊矯下有幽篁厠叢碧隔溪膠艇不受呼平地貫渚無人迹西風翻鴉忽零亂逺雁迷雲猶嚦嚦筆疎墨淡精神在收閱千年若完璧宛然一段小江南三遠備全能事畢維名依稀半未漶老眼再摩初認得所存只是天假借名手當時重唐室吳中人家寶古迹自宋及元髙爾直若教見此風斯下倒橐定應無吝嗇錦標內帑固自有人間間出鳯五色老余尺素見雪渡艸樹淩競人局蹐僅有盈尺不盡意何如此圖長數尺太丘孫子具法眼鑿壁收蔵皆襲百我將拙語敢印證聊寫心知並目識右丞之筆神妙非常時代久逺見亦罕矣余少於沙溪陳氏獲觀雪渡圖盈尺而已今又於嚴氏閱此修捲深幸老年擊此於目又題治壬戌中秋日沈周古之髙人逸士往往喜弄筆作山水以自娛然多寫雪景者蓋欲假此以寄其孤髙絕俗之意耳若李成之萬山飛雪李唐之雪山樓閻郭忠恕之九峯雪霽王叔明之劍閣沈石田之闗山積雪圖皆種種臻妙而予皆及見之但恨未覩王維雪景何如耳治乙卯春偶於都下錢太常處閱此萬峯積雪捲賞鑑竟日覺寒气逼人眞摩詰平生得意筆也始知李成輩皆宗摩詰傳爲世寶此卷不啻今之鳯毛麟角矣枝山道人祝允明跋詩中有畫畫有詩摩詰落筆秀且奇閻相吳生那足道象外能將造化師藍田輞川僅臨本開元東塔迹已隳山居圖識宣和字今蔵禦府人難窺我居京師頗畱意日尋防幀收殘碑琉璃廠西得玆捲敗篋零亂縈蛛絲長江峻嶺互合沓叢竹古樹蔽崄巇山腰巍巍置層閣橋根防防流冰澌西風凝寒雪意勁一天黯淡彤雲垂斜行飛鴻失沙渚犯冷孤客望酒旗或棹扁舟或輕防神理曲盡毫無遺晴窻細觀拭病目小字漶漫書王維石田沈翁跋長句謂如彩鳯輝朝曦重裝錦標紫鸞鵲艸堂珍祕怡老資炎天往往布几案滿簾飛霰吹涼颸右丞胸中自瀟灑汪汪如有千頃陂松鍼石脈蘊靈異雨晴寒暑隨形施東坡生平頗崛彊亦於維也無間辭江邨髙士奇題】

唐僧懷素艸書自敍帖【紙本髙九寸長二丈二尺文不錄凡十五接合縫處有建業文房之印四代相印許國後裔隔水綾上有羣玉中祕秋壑圖書項氏各印引首李東陽篆蔵眞自序四大字大中祥符三年九月五日前進士蘇耆題】

【四年嘉平月十有八日直集賢院李建中看畢題升元四年二月日文房副使銀靑光祿大夫兼禦史中丞臣邵周重裝崇英殿副使知崇英院事兼文房官檢校工部尙書臣王紹顏以上四跋在本卷紙尾題懷素自敍捲後】

【狂僧艸聖繼張顚捲後兼題大歷年堪與儒門爲至寶武功家世久相傳太子太師致仕杜衍記時至和甲午中夏在南都艸書有妙理惟懷素爲得之元丰六年十一月廿五日蔣之奇書世傳懷素書未有若此完者紹興三年三月予謫居髙安前新昌宰邵君出以相示予𨿽知其奇然不能盡識其妙予兄和仲特善行艸時亦謫恵州恨不令一見也眉山蘇轍同叔記崇寧二年十二月十五日觀邵防】

【辯老方艱難時流離轉徙江湖間猶能致意於此可見志尙又獲觀伯考少師品題並以嘉嘆紹興二年仲春廿三日陽羨蔣璨蔵眞自敍世傳有三一在蜀中石揚休家黃魯直以魚牋臨數本者是也一在馮當世家後歸上方一在蘇子美家此本是也元祐庚午蘇液攜至東都與米元章觀於天淸寺舊有元章及薛道祖劉巨濟諸公題識皆不復見蘇黃門題字乃在八年之後遂昌邵宰疑是興宗諸孫則蘇氏皆丹陽里巷也今歸呂辯老辯老父子皆喜學書故於兵火之間能終有之紹興二年三月癸巳空靑老人曽紆公捲題蔵眞艸聖所閱多矣未有如自敍之精妙筆法走龍虵悉具於此壬子閏夏五日保之行父景晉同觀令畤夏日與劉延仲呂辯老過都統太尉王公觀法書名畫如行山陰道上映照人目殆不可言遂知兵火之餘珍奇多失莫此若也因見辯老素師自敍一洗累年胸中塵土是眞幸防紹興二年五月十二日趙令畤徳麟題辯老蔵懷素自敍後有先人題字蓋紹聖三年謫居髙安時爲邵葉稽仲書也不知流傳防家以至於辯老紹興癸丑三月九日遲觀於婺女馬軍橋潘氏之第紹興癸丑三月廿七日洛陽富直柔觀素師自敍初爲南唐李氏物歷蘇邵呂三氏流傳轉徙又不知防家今爲宮傅謙齋先生徐公所蔵寛聞昔黃山谷作字蘇長公從旁贊之錢穆父云惜不見懷素自敍長公不以爲然後山谷復見之始深嘆服而書遂進今捲後云蔵於蜀中石揚休家以魚牋臨數本者是也潁濵題字時尙恨其兄不及一見顧寛何人乃得預此榮觀賞玩之際豈勝欣幸及觀序內有擔笈杖錫西遊上國等語知書𨿽學之一節欲造微處其精勤若此則學之大於此者可以小得而自足乎然則予之欣幸又不在此驚虵走虺驟雨旋風間而已也治六年七月旣望長洲吳寛題懷素自敍帖本蘇舜欽家物前六行乃舜欽所補見於書譜而此卷正合其爲眞迹無疑然具眼者觀之固不待此也舊聞祕閣有石本今不及見見此卷於少師謙齋徐公者再往復披玩不能釋手敬識而歸之治十一年九月三日長沙李東陽】

唐僧懷素論書帖捲【紙本髙八寸餘長一尺一寸八分前有宣和政和雙龍諸小璽禦書數印後有宣和政和紹興四小璽項氏收蔵】

爲其山不髙地亦無靈爲其泉不深水亦不淸爲其書不精亦無令名後來足可深戒蔵眞自風廢近來已四嵗近防蕩減今亦爲其顚逸全勝往年所顚形�異不知從何而來常自不知耳�奉二謝書聞知山中有事也

【唐釋懷素字蔵眞俗姓錢長沙人徙家京兆奘三蔵之門人也初勵律法晚精意於翰墨追仿不輟禿筆成塜一夕觀夏云隨風頓悟筆意自謂得艸書三昧斯亦見其用志不分乃凝於神也當時名流如李白戴叔倫竇臮錢起之徒舉皆有詩美之狀其勢以謂若驚虵走虺驟雨狂風人不爲過論又評者謂張長史爲顚懷素爲狂以狂繼顚孰爲不可及其晚年益進則復評其與張芝逐鹿玆亦有加無已故其譽之者亦若是耶攷其平日得酒發興要欲字字飛動圓轉之妙宛若有神是可尙者此論書一帖出規入矩絕狂怪之形要其合作處若契二王無一筆無來源不知其肘下有神皆以狂稱之殆亦非心防者予昔購自敍帖𨿽行艸不倫其筆法與此帖一同但有肥瘦之異正不解春艸各有態執而論書鮮不失矣汴也何幸覩此奇觀千百載下吾謂君子有三樂此帖與存焉後人其寶之墨林項元汴在雙樹敬題】

五代楊凝式韭花帖捲【紙本髙八寸上有紹興並內府印記趙松雪蔵印項墨林氏收

蔵諸印俱全陳眉公跋尾】

晝寢乍興調饑正甚忽蒙簡翰猥賜盤餐當一葉報秋之初乃韭花逞味之始助其肥羜實謂珍羞充腹之餘銘肌載切謹修狀陳謝鑑察謹狀七月十一日凝式狀

【大徳壬寅忠宣後人張晏嘗收宣和書譜載楊凝式正書韭花帖紹興以厚價購得之傳於江南可與參政自淛西攜以相惠大徳八年嵗在甲辰三月初十日集賢學士嘉議大夫兼樞密院判張晏敬書此帖元奎章閣舊畜也頒賜與封鉅鹿王時公元社屋時王弟某攜避通許盧氏國初希朱髙祖文稿中有此題跋決唐物無疑也今其孫瑭與其壻崔應奎秀才始售之聞其被賜時有蘇武牧羊圖一玉壺印一今止存此帖云正徳壬申夏通許人賈希朱記】

宋董北苑江山髙隱圖【雙幅絹本立軸長三尺二寸濶二尺上有宣和明昌禦覽稽察司等印峯巒水樹俱淡設色中間人物意致夷猶有隱君子風誠神品也唐宋畫家多磊落前有荊闗後李郭就中超邁誰稱最董源山水眞奇作意致淋漓法度存煙雲變幻精神拓不數三王筆力工翻嫌二李天機薄我蔵江山平逺圖縑素古淡气韻殊峯巒互境深隱林木蔥蒨云有無初開一徑入崖谷板橋低接幽人屋石磴柴門宛轉通層樓復閣憑空矗漠漠荒煙合野榛蒙蒙積靄籠江竹積靄荒煙望不窮平沙逺水看難足谷口何人曳藜杖翛然獨恣林泉賞閣上何人靜倚闌澄懷天地任俯仰胸襟貴欲羅五嶽下筆乃可圖方丈不然何以尺幅間天眞爛漫意蒼莽神物從來不可畱寒林雪棧徒增想慨此風霜歷防多明昌璽字猶淸朗長安六月炎气蒸黃埃赤日時侵淩拂拭小齋掛素壁對之颯颯疑秋澄憶在江邨舊茅舍頗無修檐與廣廈古栁髙槐夾路垂大溪日夜流其下飯後隨意追涼風那知塵世有車馬狂來帝都十年餘跛驢破帽屢上書才疎空愧排閶闔性野終願歸樵漁吁嗟人生不能乘風破巨浪亦當著書深山自怡曠胡爲僕僕紅塵中春水秋山日惆悵披圖不覺鄕心生何時濯足滄浪上江村髙士奇】

董北苑重巒閣道圖【絹本立軸長四尺一寸餘濶一尺六寸用墨重而設色甚淡上有禦

書之寶宣和祕府中物也】

宋範寛重山復嶺圖捲【絹本髙一尺三寸長一丈三尺餘全作礬頭山頂蔥鬱渾厚敷文稱其不假雕巧爲美洵然隔水綾上有題字三行爲敷文之筆華源範中立善作重山嶺古木瀑泉近世尠及皆若眞山不以雕�細巧爲美】

宋蘇文忠公篔簹圖捲【絹本髙七寸長五尺】

石室先生淸興動落筆縱橫飛小鳯借君妙意寫篔簹畱與詩人發吟詠石室先生戲墨蘇軾臨是日試廷珪墨元祐元年十月廿三日

【東坡天資超邁故其所作輒與人殊不獨詩文爲然其墨竹之在人間如至珍也觀此卷風韻可見矣攻愧樓鑰墨竹儒者所以遊戲寄興者然而造妙者不多見唐王右丞維臯平石本旣經重刻甚不足觀而文石室獨能超絕今古東坡謂此枝乃推廣其意者𨿽曰推廣或者過之後有樓米二公跋語益可重矣餘生也後恨不得趨函丈試問其訣也右𨿽無欵印定爲趙魏公書無疑米跋亦未之見惜哉】

宋米南宮雲山圖【絹本髙七寸長丈餘水墨無欵老樹筆間生奇石筆下出濃淡髙低逺近山陰晴一半雲間沒漠漠江天杳杳空不勞施力自然中若於沙際尋歸路來看霜林葉�紅士防防蒙蒙方寸天不知所以然而然枯槎老枿濕風煙霾云懵董棲蒼晴窻開卷作三叫看得米家神气小塗揩濃墨幻東西污我瀟湘山色曉延陵邵亨貞右米海嶽山水筆墨簡古非他畫工所及捲後兼有李河東士邵復孺亨貞二題詩字皆精妙誠可寶玩也萬曆庚辰二月十七日雨窻展玩因書其尾茂苑文嘉余嘗見敷文大姚邨圖與此卷甚相類信乎家學之有自也河東李公云濃淡髙低逺近山陰晴一半雲中沒殆得之矣考米氏父子本襄陽人而寓居京口亦嘗寓蘇與朱樂圃輩同遊故吳中時有眞迹畱存修宋史者直云吳人而後之論者皆曰吳縣人非也衡郡文肇祉米元暉畫有細謹如營丘者有流宕如北苑者不顓以突兀防爲奇而後人失之乃信手防抹自謂米家山此如仿顚張之艸聖而不從郎官壁記入門眞無本之學也此卷全寫景至其規矩法度於山頭勾法見之乃楚山淸曉圖之一變大姚邨圖在余家又復狂怪與此不同文基聖以爲絕類非也雲間董其昌跋】

宋黃文節公行書梅花賦捲【紙本髙九寸長一丈五尺】層城之宮靈苑之中奇木萬品庶艸千叢光分影雜條繁榦通寒圭變節冬灰徙筩並皆枯悴色落摧風年歸气新搖蕓動塵梅花特早偏能識春或承陽而發金乍雜雪而披銀吐艷四照之林舒榮五衢之路旣玉綴而珠離且冰懸而雹布葉嫩出而未成枝抽心而插故標半落而飛空香隨風而遠度掛靡靡之遊絲雜霏霏之晨霧爭樓上之落粉奪機中之織素乍開花而傍巘或含影而臨池向玉階而結彩拂网戶而低枝七言表柏梁之詠三軍傳魏武之奇於是重閨佳麗貎婉心防憐早花之驚節訝春光之追寒裌衣始薄羅袖初單折此芳花舉玆羅袖或插鬢而問人或殘枝而相授恨鬟前之��嫌金鈿之轉舊顧影丹墀弄此嬌姿洞開春牖四卷羅帷春風吹梅畏落盡賤妾爲此斂蛾眉花色持相比恆愁恐失時黃庭堅書

宋李龍眠洛神賦捲【紙本髙八寸白描作廿五段每段用楷書標出本文於上前後有項氏收蔵圖記鈐縫後隔水上有永嘉陳達家蔵】

徐僧權

滿鶱

湯法象

丁道矜

搖崇

朱異

天嘉二年十月廿三日

宋林和靖詩卷【紙本髙九寸二分長八尺七寸凡六接俱有濟陽文府鈐印】制誥李舍人以松扇二柄並詩爲遺亦次來韻

編松爲箑寄山中兼得紫防詩一通入手涼生殊自慰可煩長聽隱居風

孤山雪中寫望

片山兼水繞晴雪復漫漫一逕何人到中林盡日看遠分樵載【昨蓋切】重斜壓葦叢幹樓閣嚴城寺疎鐘動晚寒

孤山從上人林亭寫望

林表秋山白鳥飛此中幽致世還稀誰家岸口人煙晚坐見漁舟兩兩歸

送史殿省典封川

炎方將命選朝倫治行何嘗下古人擁斾肯辭臨逺郡登艫還喜奉慈親水連芳艸江南地煙隔寒梅嶺上春若過中途值歸雁慰懷能與致音塵

春日齋中偶成

空堦重疊上垣衣白晝初長社鷰歸落盡海棠人臥病春風時復動齋扉

殿直丁君自沂適閩艤舟惠顧晤語未防且以拙詩爲索病中援筆勉書數章少塞好事之意耳時皇上登寶位嵗夏五月孤山北齋手書林逋記【書和靖林處士詩後蘇軾吳儂生長湖山曲呼吸湖光飲山緑不論世外隱】

【君子傭兒販婦皆冰玉先生可是絕俗人神淸骨冷無由俗我不識君曽夢見眸子了然光可燭遺篇妙字處處有步繞西湖看不足詩如東野不言寒書似畱臺差少肉平生髙節已難繼將死微言】

【吳人不好事好作祠堂傍修竹不然配食水仙王一盞寒泉薦秋菊

右十四行小行楷書在本帖紙尾右和靖林處士君復手書七言近體五首其語衝彞可詠而結體尢峭勁然有韻態不作嵓嵓骨立也蘇長公一歌其推許此君至矣然至詩如東野不言寒書似畱臺差少肉二語便是汝南月旦何嘗少屈狐筆也畱臺者李建中也嘗分司禦史臺考之集稱西臺以偶東野尢當更稱耳長公書法勻穩妍妙風神在波拂間而麗句層出尢刺人眼始錢唐人卽孤山故廬以祀和靖遊者病其湫隘因長公詩後有我笑吳人不好事好作祠堂傍修竹遂徙置白香山祠與長公配迨於今香火不絕乃其遺迹與長公同捲價踴貴十倍太史公有云伯夷叔齊得夫子而名益彰若君復者抑何其多幸也歟萬曆壬午嘉平月吳郡王世貞謹題世言林和靖先生字不如詩詩不如人然觀此卷亦自瘦勁有法杜襄陽詩云書貴瘦硬方通神豈先生謂耶世人貴耳若無坡翁詩此卷當無以重價售者苐蘇長公去先生時代無防爲長歌題其捲後推重至此吾輩固當以坡翁增重詎使重末而忘其本耶若蘇書則又是其平生合作余兄謂君復多幸誠然誠然萬曆丁亥春正月吳郡王世懋書於奉常齋中】

宋蘇文忠公書李太白詩卷【紙本髙尺許長三尺餘砑花箋二幅字各十行前有松雪齋墨印喬中山收蔵鈐記前後八方楊仲曦收蔵鈐記共數十方後有笑狂半印謙字印喬字九疊文圖書問不知齋墨印跋尾紙六接計九尺餘】

朝披夢澤云笠釣淸茫茫尋絲得雙鯉中【中字防去】內有三元章篆字若丹虵逸勢如飛翔還家問天老奧義不可量金刀割靑素靈文爛煌煌咽服十二環奄見仙人房莫跨紫鱗去海气侵肌涼龍子善變化化作梅花妝贈我累累珠靡靡明月光勸我穿絳縷系作裙間璫挹子以攜去談笑聞遺香

人生燭上華光滅巧妍盡春風繞樹頭日與化工進只知雨露貪不聞零落近我昔飛骨時慘見當塗墳靑松靄朝霞縹眇山下村旣死明月魄無復玻璃魂念此一脫灑長嘯登昆侖醉著鸞皇衣星斗俯可捫元祐八年七月十日

丹元復傳此二詩

【老坡平生多與異人遇此詩帖云傳於丹元丹元者道人姚安世自號也先生將赴定武前兩月與姚相會於京師出南嶽典寶東華李眞人像及所作二詩言近有人於海上見之蓋太白雲𨿽事涉荒怪然決非火食肉人所能贗作嗟夫二公未遺世時世皆以謫仙目之今當相從於閬風弱水之上醉笑調歌靈音相答皆九霞空洞中語眾不可蓋後復有神遊八表者傳誦而來洗空萬古俗气吾老矣尙或見之正隆四年閏六月西山蔡松年題頌太白此語則人間無詩觀東坡此筆則人間無字今有丞相蔡衛公所題則人間無所啟其喙縱復妄發適爲滓穢淸虛此卷當有神物防持自非夙緣畱名十洲三島者未易得見矧擅有而蔵之者豈陸行人哉二公仙去已久衛公且謂復有傳九霞空洞中語而來僕敢言蕭閒住世今此身是何謂尙或見之耶施宜生謹書孔子作春秋遊夏不能措一辭此帖淸奇超妙蔡衛公首發明之施先生繼品題之顧如晚進安敢措辭於其後哉姑記姓名以見榮觀之幸焉劉沂謹書太白淸奇出塵之詩老泉飄逸絕倫之字非衛公品題無以發明施老以謂二公仙去已久蕭閒今此身是誠非虛語正隆己卯立秋前一日髙衎題玉局傳東華之詩蕭閒題玉局之字三住老仙發揚之金闕侍郎祕蔵之𨿽至寶所在有物防持終恐六丁持去如珪輩薄福之人或不得時見之也此所以捧玩再四遲遲其還是月中休蔡珪謹書此東坡書李太白詩金相蔡松年跋之詳矣正隆乃金主亮之年號施宜生卽桯史所記奔金使宋泄機而被戮者松年而下用筆皆稍似蘇者當時程學行於南蘇學行於北金之尊蘇與孔子並故習其餘風皆有類耳宜生輩於松年辭極推重書必提頭此當時諛佞之風也然而由此亦可以觀其人覘國之脈矣松年與宋京卞同姓同時又云西山故觀者誤以爲宋人非京卞鼠輩卽季通諸大君子故不敢輕議也然其言之當𨿽京卞輩亦不以人廢言松年𨿽略過稱其所見以是爲的耳何怪哉鄕貢進士南海梁克載得而珍蔵之吾三兒至與之同舟來南安因出觀之遂書以復大明成化十九年癸卯月晦華亭張弼在南安郡之唫風弄月臺書蘇文忠公行書眞迹惟寒食詩與此卷流傳名重筆墨蒼奇紙色完好然寒食詩止黃文節公一跋此則金朝諸老所題凡五多一時名輩金人筆墨世尢罕見當與蘇公所書並傳按蔡松年字伯堅仕金由行臺尙書省令史至尙書右丞相加儀同三司封衛國公鎭陽別業有蕭聞堂自號蕭閒老人諡文簡當時樂府推伯堅與吳彥髙號吳蔡體有集行於世其自序云王夷甫神情髙秀宅心物外爲天下稱自言少無宦情使其雅詠虛不經世務超然遂終其身則亦何減嵇阮而當衰世頽俗力不可爲之時不能逺引髙蹈顚危之禍卒與晉俱爲千古名士之恨讀此序則其生平可見施宜生字明望浦城人宣和末爲潁州教官仕金至翰林學士自號三住老人其在潁州日從趙徳麟遊頗得蘇門沾丐劉沂史不載味其跋語亦蔡施同時人髙衎字穆仲遼陽渤海人敏而好學自少有能賦名同捨生欲試其才使一日賦十題戲之衎執筆怡然未暮皆就彬然可觀年二十六登進士第乞歸養逾二年調漷陰丞歷官尙書省令史前後三爲吏部銓事修舉選人便之大定五年爲宋生日使中途以病告歸蔡珪字正甫松年長子七嵗賦菊花詩語意驚人日授數千言天徳三年進士擢第後赴選調求未見書讀之其辯博爲天下第一歷澄州軍事判官三河主簿正隆三年銅禁行官得三代以來鼎鐘彜器以正甫博物且識古文奇字辟爲類編官後爲翰林修撰同知制誥攺戶部員外郎太常丞朝廷稽古禮文之事取其議論爲多其續歐陽公集古錄六十卷古器編三十卷補南北史誌書六十卷水經補亡四十篇晉陽志十二卷今之傳世宋元人墨迹尙可得金人墨迹甚少此不僅坡公書法髙妙諸跋字迹皆佳故各書大略後之覽者當並跋寶而蔵之江邨抱甕翁髙士奇】

宋郭河陽谿山秋霽圖捲【絹本髙六寸八分長五尺八寸淡設色宋箋覃尾右郭熙谿山秋霽圖乃眞筆也原有倪雲林籖題並柯九思印章今籖題已失而柯印猶存蓋倪柯二君所蔵也舊在予友杜君處嘗求先太史題而未果今二十年矣其子於始持來求跋按熙之出稍後於營丘故當時以李成郭熙並稱則固已崇重之矣當時山谷詩云玉堂坐對郭熙畫發興已在靑林端又云郭熙官書但荒逺短渚曲折開秋晚而石田先生論營丘云丹靑隱墨墨隱水其妙貴淡不貴濃今觀此圖脫去筆墨畦徑而専趨於平淡古雅𨿽層巒疊嶂縈灘曲瀨略無痕迹信乎非熙不能而眞足爲營丘之亞也萬曆己卯秋九月三日茂苑文嘉李成郭熙並宋名手一時畫院諸人爭效其法遂往往魚目混淆大抵二君能以丹靑水墨合爲一體不少露痕迹信乎繪家三昧也此圖爲谿山秋霽長巖曲嶺逺樹平蕪與浮嵐暮靄相映森沈茂潤無纖微不愜以此視營丘眞當並驅爭先矣太原王穉登書予友莫廷韓嗜畫畫亦逼眞子久此卷蓋其所蔵以爲珍賞甲科後歸潘光祿流傳入余手每一展之不勝人琴之嘆萬曆己亥首夏三日董其昌是日前一宿夢廷韓及曉起題河陽繪事妙絕寰中四百年來眞迹頗少予生所見亦不數數此卷精美入神緜密秀潤殆非逺與松年和之輩所能彷佛而況其他乎觀者珤之丙申孟夏望後三日蜀陳盟書於眞州旅捨】

宋李龍眠蕃王禮佛圖捲【紙本髙一尺長三尺八寸水墨描海气蒼茫水雲天接佛在巨浪中手指放白毫相光袒裼趺坐蕃王虯須袴褶長跪受記從者殊形詭狀延頸遙瞻或合掌或拱立爲態不一計三十一人人長四寸有餘維西列萬國有土此有人孰是無繼立而能治其民佛化大無外萬有入彌綸衣冠雜誕譎莫不悉來賔東方九州地治教亦具陳豈知五經表復自敍彜倫斥鷃譏南運舜英疑大椿擴充固有道一視歸同仁東臯釋妙聲佛身充滿大千界蓮座談海水翻融攝羣修證圓覺靈通虛徹卓然存玉笥李簡玉峯善士唐漢卿攜蕃王禮佛圖請贊爲之贊曰九彜八蠻聲教罕至惟見佛容必恭敬止維王在前載拜稽首羣從咸集嚴列左右峩峩其冠楚楚其服虯髯螺髮穹鼻深目伊昔宋代鮮有其人方今聖朝來往日新曩迦辣蔵孕囉賽因撒藍嘛哩名動搢紳言不雅馴訓義無別粵有象胥善爲解說式觀此卷畫手非常裝潢蔵之有耿餘光時至正十年上章攝提格孟陬已立春六日郡城天臺老學沙門余澤七十四嵗書於寶馬寺東廡如山重公之暖閣香水海中傳直指碧蓮華上結跏趺方今象教行中國況爾蕃王部落俱八十五翁易偉雕題朱發紛重趼竺國西來聽梵音仰止孔壇羣弟從杏花春雨坐彈琴吳下周備華雨繽紛寶樹重戎王卑俯近慈容從來禮樂行中國防度鑾輿下辟雍雁山戴寧金繩鹿苑四花香沙界蓮臺法雨長蕃落左�齊膜拜皈依始信有空王嘉禾彭衝溪】

李龍眠維摩演教圖捲【紙本髙尺有五分長六尺一寸中畫文殊法衣鬘髻端坐於牀足躡蓮臺虛其獅座對設一榻維摩趺坐幅巾長髯指顧生動參謁者大小各一一人拈花斜立牀側應眞六人或坐或立俱倚牀前後一女持鉢一天王帶劍猙獰擁衛后有綰鬘髻者五比丘一老叟一俱合掌諦聽又天王一人屹立與前帶劍者相望後有沈民則楷書心經及董文敏公等跋可稱完璧心經文不錄】

【永樂丙戌嵗予客燕臺眞如寺老僧元覺出示李龍眼演教圖眞迹隨索予書心經附後自媿玉石難並固辭再三老僧索之甚篤勉彊淨手謹書一通是夕上元日也雲間沈度宋李公麟演教圖精工之極蓋學陸探微平視閻右相者後爲吾鄕沈學士補書心經其楷法端勁亦與畫相抗衡本爲長安古寺常住舊蔵大都爲有力者豪奪轉入飛鳬手遂成世諦流布非法門皈奉之故矣公麟從秀鐵面遊秀師訶其畫馬因攺而畫菩薩變相𨿽得畫家三昧實以畫作佛事者也元時惟吳興趙文敏庶防不媿之董其昌觀因題舊觀於長安苑西邸中丙寅二月望重觀於吳門官舫二紀余矣其昌李伯時人品畫法名重當世故一時效之者眾魚目夜光慧眼自辧余所見最多然惟袁氏白蓮社王孫匡南艸堂王敬美伏生授書項子京女孝經朱少傅髙士余家蘇長公笠屐像與此卷維摩演教圖乃眞迹其餘贗本亂眞𨿽工奚取觀其所作摩詰文殊二像飄飄有天人相細入微茫而髙古超越非塵凡面目聽經法侶皆皈心合掌若羣石防頭眞神來之筆視後世丹靑手直土苴耳白描畫易纎弱柔媚最難遒勁髙逸今觀此圖如屈鐵絲唐有閻令宋有伯時元有趙文敏可稱鼎足矣沈學士書莊嚴整肅如程不識用兵亦時之傑也太原王穉登書於快雪亭】

宋楊補之雪梅捲【絹本髙七寸七分長四尺二寸冰花墨漧雜以瑯玕眞得孤山籬落之致筆端造化出天巧寫出江南雪壓枝誰道春歸無覓處橫斜全似越溪時楊補之得墨梅三昧山穀道人嘆曰如嫰寒淸曉行孤山籬落間但欠香耳則筆端春色之妙此言盡矣海野老農水邊石上竹林西香影亭前放鶴時今見畫圖疑是夢南枝雪壓得春遲止止道人書嫰寒淸曉竹邊吟淺水橫橋澗外尋夢憶羅浮山下路玉龍半樹偃瓊林玉龍半樹偃瓊林抱鶴攜琴雪霽尋水畔橫斜看不厭被渠香影釣淸吟被渠香影釣淸吟水竹居中月夜尋願托嵗寒爲伴侶一琴一鶴老丘林余性愛梅夢寐想見】

【故家園水竹之居多種梅花翫其淸也每雪霽月明衝寒獨往心與景會則悠然吟哦以自樂恍若孤山雲水間噫梅產江南標且尙矣然非近水傍石映竹橫枝則其神不麗非雪曉月宵攜琴抱鶴則其淸不足故廣平感叢棘而作賦和靖樂水月以搜吟亦猶君子小人之各有黨類焉其趣深矣此卷乃士安禦史見贈雅愜素懷披圖增慨想見其人因題小詩以紀之時屆至正癸巳季夏之五日書於海律寓洪武之八年秋過茂林家出揚補之手卷因觀前賢所詠者不過一時之興僕敢不作詩以紀其後云進士唐防明梅花自是神仙骨不許凡人肉眼看雪壓江南春滿屋玉堂瀟灑月光寒天生鐵幹出塵標誰植孤根傍野橋疎影屈盤香滿地素心凝露骨昂霄折枝寄驛懷人逺索笑題詩待雪消移向玉堂魁眾卉實和金鼎在明朝紫篔生誰寫江南冰雪姿疎花冷蕊更淸奇欲畱貞白同髙節故著瑯玕玉一枝補之寫梅眞絕品涪翁猶惜不聞香水邊籬落天然趣淸賞何須白玉堂匡山吳勤一枝鐵榦如龍角防个冰華傍玉臺疑是孤山晴雪夜美人和月折歸來李澄之竹外斜枝凍雪幹揚翁風度亦酸寒扁舟穩系吳山麓須向石湖深處看匏庵

溪橋近日行遊嬾

坐對橫斜竹外枝饒舌誰云香气少風來未減曉行時

何日條風

野岸回嵗寒未放塢邊梅逃禪老子眞能事探取東君消息來兩冬常苦雪漫漫

小圃荒亭擁褐寒翻是今年花信晚亂瓊冷蕊此中看藜杖椰瓢久不攜間披翠軸遣單棲非同和靖多情思唐突淸標號逸妻髙士奇宋曽覿字純甫號海野老農與龍大淵同爲建王內知客孝宗以二人皆潛邸舊人觴詠唱酬字而不名一夕進月詞西興共聞天樂賞賚甚渥所著有海野詞又記】

宋燕文貴秋山蕭寺圖捲【絹本髙九寸五分長九尺一寸五分用墨濃潤鉤勒古勁林木筆意全仿郭熙山巒屋宇人物舟騎稍加工細𨿽傅色簡淡而蒼秀之妙令人眼明心爽款在末尾小楷書燕文貴畫四字跋語俱名筆信可寶也前後宋元人收蔵印記數方項墨林家故物前有小治字編號及收蔵諸印潯陽江上山如綉挾防追遊憶往年柿葉霜黃秋滿壑芙蓉波冷月臨川釣舟个个來沙曲梵宇層層倚樹顚白髮田園歸計晚斷腸西望夕暉邊鐘陵余復八分書爲愛前朝寺披圖憶舊遊醉騎支遁馬閒覓海翁鷗落澗松林月懸崖瀑布秋愧無棲隱地吟詠到滄洲樗庵屠文野棠花落過淸明春事匆匆夢裏驚倚棹幽吟沙際路半江煙雨暮潮生己酉二月廿一日爲淸明日風雨淒然舟泊東林西滸步過伯璇徴君髙齋焚香瀹茗出示燕文貴秋山蕭寺圖展玩旣久因寫是日所賦絕句於上倪瓚漫浪遨遊五十年髙崖絕巘出雲煙眼明仿識圖中意江峽曽乘萬里船天遊生陸廣忽見燕侯畫令人憶舊遊千巖開太古萬木聳髙秋石路驅輕騎江風送逺舟人間無此境舒捲不能休驅曲江居士錢惟譱己酉嵗僕客沈隱君伯璿家觀燕文貴精妙入神畫不敢綴辭沈君索詩書卷後勉賦四語後二載復觀斯捲諸公沛然唫長篇沈君復索鄙詩故有是作長風吹船過彭蠡縹緲云巒矗天際天柱峯回玉筍遙金掌芙蓉半空起汴宋後先多畫師回斡天機誰比擬燕侯文貴世罕得防染淸妍才擅美斯圖拂拭雙眼明幽討直須論萬里箾槮絡石虧云根鐵壁蒼崖徹磵沚紺殿珠樓佛寺中丹臺玉室仙境裏水邊沙際市橋通野店人家茆屋底令我憶舊遊心迹追防搜華星耀丹壑防杖淩洲安期羨門子招邀指蓬丘回視句吳山培塿一土壞載復觀斯圖慷慨興謌謳天遊生陸廣蕭寺久寥落燕侯爲發揚山橫江樹晚殿鎖碧雲涼杖防情仍在乘舟意不忘獨懷前代事撫景暗悲傷右蕭寺圖乃燕侯文貴所作按梁武帝造佛寺令蕭子雲飛白大書蕭寺二字故名今覽此圖不勝感慨漫賦是詩書識於後環中老人鮑恂野性樂山水廛居違素心薾然困疲役胡能遂幽尋恆思愜所適勝槪恣登臨秋淸景尢曠蒼翠列遙岑霜餘委蔓艸孤秀愛雲林畸人寡諧俗結宇丹崖陰浮念不煩遣寂寞契衝襟況復邇蕭寺禪誦有遺音簞瓢足自老簪組知難任披圖憶所歷閱嵗玆已深景物匪殊昔但傷華髮侵何當脫塵躅歸休期自今河南髙防志題於秀水隱居秋山望不盡蕭寺意無窮巖壑飛霜月樓臺落水風待船茅屋近乘騎野橋通神防燕侯得當時孰與同前東塔住山若允長江浩蕩秋波碧待渡行人立沙側望中煙樹翠糢糊夾岸層巒防千尺禪宮梵剎出逺林林間曲逕歸僧尋也知畫史眞善幻一幅生綃傳至今唫嘯生羅紘六月閒居塵事寡故人相訪衡門下示我秋山蕭寺圖云是燕侯之所寫燕侯畫癖人共知苦心毫素鬢成絲江山楚越曽徧覽援筆絕境移於斯千巖萬壑气森爽木落天虛百泉響翠碧含風薜荔懸靑林積雨莓苔長磵谷金銀佛寺開五雲樓殿影崔嵬聽經鶴繞多羅樹衛法龍趨七寶臺秋濤江上兼天湧浦漵聨緜山縦幽人乘暇喚舟航逋客還尋躡坡隴野騎防搜度小橋水邊林下逢漁樵煙岑猿嘯淸裊裊蘆洲雁起輕飄飄乃知異境不可得汩沒人間看遺墨布襪靑鞋興浩然塵容白首歸猶惑依稀雲气上衣襟動我登山臨水心山中故人儻招隱結茆擬傍蒼崖陰長沙蕭規下輿酌淸泉步自山南陲躋攀得幽勝超攄遂忘疲依巖結淨宇面海啟髙扉振衣虛臺迥窺竇陰雲迷佛鐙晝熒熒翻經惟老緇竟日無嘯語適聞林鳥啼謂非隔人世靜趣寧若玆久思脫塵网負累勢莫遺所遇愜遐想何能卽幽棲射利念已絕徇名心更違終尋煙霞侶同赴滄洲期八月十三日過顧子羽東溪小隱羽爲伯璇求題蕭寺圖時予匆促理櫂不得思索遂寫題海云蘭若詩於其右彭城劉堪識回崖列岫郁相連兜率樓臺際碧天飛鳥已還秋色裏疎鐘猶在夕陽邊溪橋緩轡官人馬野飯維稍客子船記得宦遊逢此景披圖不覺思茫然莆田黃守燕文貴吳興人初師河東郝惠往來京師市畫於天門道上待詔髙益見而奇之聞於宋太宗命寫相國寺樹石端拱中勅畫臣面進紈扇上賞其精筆曽畫舶船渡海像七夕夜市圖工麗無比神廟時又有燕文季畫院謂之燕家景終不及文貴此卷蕭寺圖也張無奇出示於白石山房客有謂其南宋者余故拈此題於捲後天啟二年十二月望日呵凍書陳繼儒題】

李龍眠蓮社圖捲【絹本水墨畫髙八寸餘長一丈三尺四寸後有李元中書記一通絹本長三尺四寸髙不及九寸用頽筆懸腕書自始至終無一弱筆秀勁挺拔與停雲刻本大有不同飯字作飰字魚字作鯨字敬字俱諱筆刻本否也字校刻略大止五十一行豈文本另一本耶卷中收蔵元印二方陳緝熈家叢書堂文籍印引首泥金藍宮箋李西涯篆龍眠蓮社圖五字龍眠李伯時爲余作蓮社十八賢圖追寫當時事按十八賢行狀沙門恵逺初爲儒因聽道安講般若經豁然大悟乃與其弟惠持俱棄儒落髮太元中至廬山時沙門惠永先居香谷逺欲駐錫是山一夕山神見夢稽首畱師忽於後夜雷電大震平旦地皆坦夷材木委積江州刺史桓伊表奏其異爲師建寺是爲東林因號其殿爲神運時有彭城遺民劉程之豫章雷次宗雁門周續之南陽宗炳張詮張野凡六人皆名重一時棄官舍緣來依逺師復有沙門道昺曇常惠叡曇詵道敬道生曇順凡七人又有梵僧佛防跋陀羅佛防耶捨二尊者相結爲社號廬山十八賢時陳郡謝靈運以才自負少所推與及來社中見逺師心悅誠服乃爲開池種白蓮求預淨社逺師以其心亂拒而不納陶潛時棄官居栗裏每來社中或時才至便攢眉回去逺師愛之欲畱不可得道士陸修靜居簡寂觀亦常來社中與逺相善逺自居東林足不越虎溪一日送陸道士忽行過溪相持而笑又嘗令人沽酒引淵明來故詩人有愛陶長官醉兀兀送陸道士行遲遲沽酒過溪俱破戒彼何人斯師如斯又云陶令醉多招不得謝公心亂去還來者皆其事也此圖初爲石路與淸流激湍縈帶曲折逾石橋溪回路轉石巖一又繚而上石巖一二巖之間有方石池種白蓮花巖之傍有石梯度山迆邐而去不知所窮當圖窮處橫爲長云蔽覆樹腰巖頂其髙深逺近蓋莫得而見也傍石池有髙崖懸泉下瀦爲潭支流貫池下注大溪激石而湍浪者虎溪也巖之外遊行而來者二人一人登嶺出半身者宗炳也一人躡石磴而下者曇順也巖中爲經筵會講者六人一人踞牀憑幾揮麈而講說者道生也一人持羽扇目注懸猿而意在深聽者雷次宗也一人合掌坐於牀下者道敬也一人相向而坐者曇詵也一人執經卷跪聽於其後童子一舒足搔首有倦聽之意蓮池之上環石臺坐而箋經校義者五人石上列香鑪筆研之具一人憑石而坐者劉程之也一人手開經軸倚石而回視者張詮也一人正坐俯而閱經者恵叡也一人回坐拱手傍視而沈思者惠持也一人持如意而指經者惠永也一人捧經笈與童子持如意立其後又童子跪而司火持鋏向鑪而吹一人俯鑪而方烹捧茶盤而立者一人傍有石置茶器又一巖中有文殊金像環坐其下爲佛事者三人一執鑪跪而歌唄者曇常也一人坐而擎拳者道昺也一人執經卷而坐者周續之也臨溪偶坐者二人皆梵僧一人袒肩持短錫跋陁羅也一人舉如意據膝而坐者耶捨也童子一卷髮胡面持羽扇立其後一人露頂坦腹仰觀懸泉坐而濯足者張野也童子持巾立其側又蹲而汲者一人石橋之傍峭壁崛起前有僧與道士相捉而笑者逺公送陸道士過虎溪也一人貌怪雄視捉巾瓶而立者捕蛇翁也童子負杖卻立而待一人乘籃輿者淵明之回去也淵明有足疾嘗以竹籃爲輿其子與門生肩之前者若欲憩而不得後者若甘負而忘倦蓋門人與其子也童子負酒瓢從之一人持貝葉騎而方來者謝靈運也傍一人持曲笠童子負笈前騎而行凡爲人三十有八馬一猿一鹿一器用艸木不復以數計人物灑落泉石秀潤追千載於筆下萃羣賢於掌中開圖恍然若與之接揮麈而談者如欲懸河吐屑肆辧而未停黙坐而聽者如欲屏息杜意審諦而防防沈思者如欲鉤深味逺叩闗宅靈府而遊乎恍惚之廷梵唄者如欲轉防鼓舌而有云雷之響與海潮之聲行往來如禦風而遐舉坐臨水者如騎魚而將去笑執手者軒渠絕倒達於衣冠蓋其心手相忘筆與神防而妙出意表故能奴顧陸童僕張吳跨千載而獨步非十八人者不足以發伯時之筆非伯時不足以寫十八人之趣豈非泉石膏肓煙霞痼疾其臭味相似故形容之工若同時而共處者也伯時於予爲從兄實山林莫逆之友爲此圖凡三十八日而成余得之遊居寢飯其下客來觀者或未知蓮社事因記其後覽者當自得之也圖成於元丰庚申十二月二十五日越明年辛酉正月二十六日龍眠李衝元元中記誰寫廬山十八賢白頭居士老龍眠藥囊經卷隨行杖如在香鑪瀑布前蓮社風流逺市朝防人身迹混漁樵陶翁心事誰能識惟有攢眉似折腰右龍眠蓮社圖捲兵侍陸公全卿得之全卿素精賞鑑以爲眞迹間以視予爲題二絕嘗疑典午】

【不競幽人奇士多有托意而逃者蓋於陶翁見之而翁於此又有所不屑也因漫及之長沙李東陽賔之識】

宋劉松年沈李浮圖【絹本立軸長三尺五寸濶一尺九寸二栁樹下設椅案石上列冰盤二中累冰浮果一童子疈其傍兩人對奕一人背立反袖執拂沈想一人左手執扇掩口右手撫樹而觀一童子捧果盤倚欄立案上陳設鼎彜文石精妙絕倫】

宋馬麟西湖十景冊【絹本元班恕齋書標目四大字骨肉停勻有夏承碑遺意明瞿宗吉楷書十景詩亦精謹有法惜內缺兩峯插漢一葉庚午六月江邨銷夏漫爲補書遂成三十冊付之裝池】

宋夏禹玉長江萬里圖捲【絹本髙七寸許長三丈三尺餘水墨畫欵在起首石上臣夏圭三小字前後有天歷璽印夏禹玉長江萬里圖至元後六年立冬日柯九思觀於復古齋宋寧宗朝畫院待詔夏珪山水師李唐用墨如傅粉今觀長江萬里圖往往潑墨縦筆濃淡醖釀出於自然眞奇筆也夫大江發源於岷山而珪畫泉流回互跳珠噴云可駭可愕至於濫觴之後直下一瀉舟楫縱橫旅店隱見渡口漁舠林邊鴉防煙巒雲樹戍樓城郭無不極其精妙所謂李唐之下無出其右者非耶唐宋以來君臣俱遊心藝文皆具畫院以延攬名士良工宋之南渡馬夏稱首若禹玉者其可多得哉覽閱旣畢爲題其後成化三年仲春五日太原王汝玉敬題夏珪長江萬里橫捲乃分宜嚴相公物後歸天府償武臣俸朱太傅得之寶若琛貝近韓敬塘學士購歸其水勢欲濺壁石欲出雲樹欲含霧人物舟楫樓櫓室廬種種悉具气韻但用水墨而神采燦爛如五色莊嚴可與李唐並驅爭先馬逺諸人皆當北面往時屢閱於朱公緑防亭上今復見之因誦舊時王謝堂前燕飛入尋常百姓家唾壺防缺太原王穉登題】

宋錢舜舉戲嬰圖捲【紙本髙七寸餘長三尺人物學周文矩一美人翠鈿衣緋抱兒坐杌上左手執花一枝兒作攀躍狀一云環執紈扇侍立柄長齊身傍設緑蕉墨石後系一詩通身有項氏蔵印乂字號】

殿閣森森气自淸不知人世有蓬瀛日長無事宮中樂閒與諸姬伴戲嬰吳興錢選舜舉

【防扇風生月殿秋內家新樣玉搔頭侍兒折得宮花看笑弄嬌雛不自由伯恭小殿南薫扇影涼鳯雛嬌語倚新妝手中折得宜男艸雨露深恩到北堂林伯庸金屋春閒午漏遲寧王玉笛罷愁吹嬰兒還自可人意索乳看花嬌更癡匡山李潤日長別院停鍼綫瑜珥瑤環引一雙風靜緑蕉交燕尾新涼分得到紗窻王渙】

宋趙子固墨蘭捲【絹本一尺五寸長五尺餘寫蕙蘭數本】此是子固醉餘之筆與規之仿像不侔也若老來無意利祿遇事輒發奮平生忠義亦或如之戊午孟冬再爲趙令君作勿爲他人取

元趙文敏公書望江南淨土詞十二首

白雲法師譔松雪道人書【文不錄】

至大二年秋七月八日重書一過

【趙文敏公所書白雲法師淨土詞筆法妍媚結體淳古且紙墨完好精神煥發尢爲寶愛按公於古人書無不臨學近見其千文謂時方師沈馥魏定鼎碑以其有鐘法則於他書臨習者多矣故能防萃眾美書法大成至謂虞褚而下又謂上下一千年縱橫二萬里無有與並者豈虛語哉予又嘗見公所書金剛經自題其後云欲延答祥慶俾有得之士解說奧義增衍福徳則宜乎淨土詞爲公用意書之矣凡一十二首調寄望江南云萬曆丙子九月七日茂苑文嘉】

趙文敏公蘭竹【絹本立軸長二尺五寸濶一尺五寸餘】光風泛崇蘭芳气美無度誰能與桃李開落爭遲暮子昂

【幽蘭生石間光風泛修竹老樹亦含滋新葉萋以緑大化無偏私君子抱貞獨懷古松雪翁揮灑脫拘束髙情毫素外誰能繼遐躅豫章胡儼】

元髙尙書臨米元暉畫冊【十頁紙本水墨】

大徳乙巳孟秋上吉房山道人髙克恭彥敬畫【辯章榮祿公平日樂山水旣得髙侯彥敬所臨元暉墨本總爲巨袠以便閱玩每幅爲圖圖目廿各系小詩字如圖數峯巒林莽煙雲洲渚樓觀舟梁髙下逺邇如示指掌信乎其能鳴於今昔也於戲自聖人以動靜樂壽取諭仁知公卿士夫肆以斯鳴多矣辯章心聖學必當獨得於圖畫之表至正辛巳日端午葵軒文禮愷謹識烏乎泉石膏肓纒綿予身甚久徧閱神醫終弗能差及聞江南山水甲天下恨未一到厥疾轉劇今貢士孟仁致雲南平章相國公命懇跋家蔵房山家寶廿題並圖試爲一披彷佛歷歷如躬到其處閱其勝槪江之南山與水弗勞足力盡墮吾目中矣披覽旣周脫然不覺沈屙之去體也或言陳琳檄愈頭風杜甫詩愈瘧疾而今而後始知前言信不誣矣詩律之深嚴模寫之奇偉鄧翰林文員外自有成說予何容置喙然謹志觀畫之嵗月以塞諈諉雅意至正新元月屆防賔蓂生十有五葉西都小儒李克敏拜手書於楮篛亭

筆架山邊蒙鴻

云元暉家法妙通神有聲圖畫無聲

更可人京兆王弁題墨妙傳心妙居然老更成煙雲無盡蔵泉石有餘淸雅意形新帙前修益舊名相君常寶此時一快髙情張衝頓首敬書】

元馬文璧幽居圖【紙本髙八寸長三尺餘筆致幽秀項氏家蔵圖記】文璧

【兩衲閒尋竹裏棊淸風掃石午陰移不知若个疎林外行過溪橋細詠詩曲江居士】

元髙尙書墨竹捲【紙本髙一尺餘長三尺三寸前作風竹一枝後作雨竹一枝題詩二行居

左有合同振之張伯雨等鈐印】

紫陽仙生無心君子寫竹郎中長生不死

【淨業淸風披灑老竿元气琳瑯要並墨君髙節惟許房山侍郎句曲外史張天雨謹題以上三行在隔水綾上墨君堂記文不錄小行書計二十八行後跋云僕至元間爲郎兵曹秩滿彥敬與僕爲代情好至篤是時猶未甚作畫後乃愛米氏山水専意模仿久而自成一家遂能名世傳後蓋其人品髙胸次磊落故其見於筆墨間者亦異於流俗耳至於墨竹樹石又其遊戲不經意者因見此二紙使人緬想不能己巳書東坡墨君堂記於其後至治元年六月二日吳興趙孟頫書人才有我難忘物畫到無心恰見工欲識髙侯三昧手都緣意與此君同鄧文原僕嘗與彥敬遊愛其所作山水竹石𨿽法米元暉文與可而又有出於胸次之妙者今觀此紙緬懷其人不能不興感慨也至治元年九月望日薊丘防希貢書吳郡陵友曽覽八分書】

【兩賢自是神仙侶冰雪襟懷鐵石腸坡可當時政如此千年風致墨君堂曲江錢惟善大名之下無虛士便似洋州授雪堂甚欲一顰愧鄰女謾將醉墨學吳妝後學班惟志頓首書庚寅上已後二日吳郡姚廣孝敬觀於壽椿堂輞川昔畫鐵鉤鎖滿幅縱橫鳯毛墮澄心初作金錯刀煙梢數葉風蕭蕭房山挺出文蘇後近代誰能出其右防毫揮成玉兩枝弄晴帶雨淸猗猗此君眞遇寫神手宛然空谷相逢時吳興灑翰飛霜雪名畫名書稱二絕風流一代屬伊家什襲珍蔵宜飽閱靑城山人王汝玉房山寫竹眞無敵松雪爲書妙入神二美合成希世寶萬年光彩照靑春華亭沈度煙梢初長拂云端露葉髙垂不可攀遺墨未漧人去逺獨畱淸節在人間葵丘謝縉古人作字用八法而寫竹亦用八法能然始造精妙不能此則畫沙之字傳神之竹耳今觀房山之竹松雪之書咸得八法之妙世所艱得矧一卷而具二美尢世之所艱得者��氏其寶諸浚儀張房山寫山水多宗米元暉而淸潤過之其墨竹尢絕倫此作𨿽不經意葉葉蕭灑自有天然生意蓋其人品之髙故得天趣之妙如此時松雪翁復以墨君堂記書之於後一代之法書名畫猶隋珠趙璧聨映光粲爲世之希者今爲��所蔵宜其寶之也永樂辛卯淸明前一日錫山王孟端題昔文湖州以書法寫竹元祐諸老若長公涪翁咸謂其用筆甚妙深加賞識迄今僅三百年而其遺迹已不多見獨幸墨君之名因長公文以傳不朽則後世欲求君於湖州者不待見諸豪素讀公之文亦可以想見其妙矣松雪翁才識超卓特書玆文於房山墨竹後豈非能繼武湖州者其在房山歟不然模寫之功比之武事其文可以敚槊矣吳郡金問書於鳯城官舍時永樂壬辰正月八日也隆慶己巳四月廿又一日吳郡王穉登觀於談氏平林館萬曆己丑九日新都汪道防謝陞汪一渭吳門戚伯堅同觀於金陵鷲峯寺】

元吳仲圭四友圖捲【紙本髙尺許長一丈三尺五寸紙計六接項氏蔵印前後五十餘方

墨梅一枝】

至正六年冬至日來見古泉出此卷俾畫梅花一枝以續嵗寒相對之意也梅花老戲墨【小艸書計三行在梅之左懸崖古松一本】

研池漠漠墨吐汁蒼髯呼風山泣濤聲破夢鐵骨冷露影漙空翠毛濕䢐徠百畝繞雲煙湖山九里甘蕭瑟何當置此明窻前長對詩人弄寒碧古泉講師索畫松遂書此塞請也梅花道人戲墨

【墨竹一枝】

野竹野竹風可愛枝葉扶疎有眞態生平素守逺荊榛走壁懸崖���虛心抱節山之阿淸風白月聊婆娑寒梢千尺將如何渭川淇澳風煙多至正五年乙酉嵗冬十月四日梅花道人爲古泉老師戲作野竹於橡林舊隱夢復窻下

【墨蘭一叢】

舶棹風下東吳舟桮土移入漳泉秋初疑紫莛橫翠鳯恍如緑綬蒙靑虯猗猗九畹易消歇奕奕百畝多淹畱軒窗相逢與一笑交結三友成風流梅花道人戲墨

【風篠一枝】

與可畫竹不見竹東坡作詩忘此詩髙麗老繭冰雪古戲成嵗寒巖壑姿紛紛暮雪落碧篠謖謖好風扶舊枝猙獰頭角易變化細聽夜深雷雨時梅花道人遊戲墨池間僅五十年伎止於此古泉老師每以紙索作墨戲勉而爲之一日出此卷屬之欲補於後以供淸玩遂作以補之古泉呼童汲幽瀾泉瀹鳯髓茶延之於明碧軒焚香對坐終日略無半防俗塵涴人聊書此以識嵗月也至正五年冬十月四日梅花道人書

【梅花道人嘗賣卜於春波裏所謂笑俗陋室者彷佛在我家左右也余有小詩以志企慕云先生風格在林丘鶴去云沈防百秋欲識君平曽隱處至今虹月射溪樓此四友圖乃作於武水景徳教寺幽瀾泉畔而又爲吾裏項氏所蔵以及於余得不謂梅花道人淸夢猶時時在我春波耶我家舊蔵道人爲子佛奴寫竹譜萬玉叢冊廿四幀又爲行可寫竹石譜長卷又爲葛可久作中山圖捲又寫一葉竹又散軸山水十餘幀可謂夥矣近復得此於項氏道人與吾家有緣洵不誣耳李肇亨題】

吳仲圭仿蘇文忠墨竹圖【紙本立軸長三尺餘濶九寸凡二小竿枝葉俱向右左方

艸書三長行到底】

東坡先生守湖州日遊何道兩山遇風雨憩賈耘老溪上澄暉亭命官奴執燭畫風竹一枝於壁間後好事者刻於石置郡庠予遊霅上因摩挲斷碑不忍捨去常憶此本每臨池輒爲摹畫而成仿佛萬一遂爲作此枝以識嵗月也梅道人時年七十一至正十年庚寅嵗夏五月十三日竹醉日書也

元趙文敏公八札【一古色箋髙八寸四分長一尺九寸計廿一行】家書拜上直夫提舉宣除姨丈眷末趙孟頫謹封孟頫再拜直夫提舉宣除姨丈坐右孟頫爲小兒勉彊定盛宅之親緣俗務不可動身専凂力師舅一行賫鈔弍拾錠去所有禮物一切所須並於鈔內買辦數內金釵一雙重弍兩望姨丈親自看視那換打造發去其餘有可於南潯辦者並望用情區處南潯不必辦者已囑師舅往平江辦矣非恃親誼不敢如此切吿加意就有竹絲圓食籮一擔白魚漧二尾野雞臘四枚寄納輕微皇恐笑畱幸甚拙婦附致姨姨安人敬問上下眷輯同此致意不宣孟頫再拜二月廿九日

【又古色箋二幅髙八寸長一尺二寸計十四行】

都運相公琴軒吾兄閣下因松澗便嘗具記承動履未審得達左右否新嵗計惟臺候勝常孟頫恃過愛有白剡中王吉甫與不肖三十年之舊今將走京師而乏裹糧之資求爲言晉見兼聞舊嘗趨下風倘辱進而惠顧之幸甚幸甚猶寒惟善防興息前迓寵光不宣正月十七日孟頫頓首再拜

【又古色箋三幅髙八寸四分長一尺九寸五分計十八行】

孟頫書致【望爲催夏教諭處鈔疾發來爲祝】二哥總管賢聲小童來得書封至李都運記事且可免今年一行甚好邊照磨卷軸已爲作記兩日前付阿還將去訖想亦已到彼矣又王與之將賢聲書來欲寫都運碑文緣碑文大故鄙俚決不可寫渠云與孟總管有舊連日將去求攺削未見再將來若將來可寫便寫去也半月來痔瘡大發痛楚無聊小童便還艸艸作答丈母同傳語不一一八日孟頫書致【又古色箋髙八寸一分長一尺五寸五分計廿行】

家書頓首再拜萬戶相公尊親家忝眷趙孟頫謹封

孟頫頓首再拜萬戶相公尊親家坐前孟頫近陸總管便曽附尺書此當必達所寄鈔想防不阻今有餘鈔廿錠附李千戶便納上內見鈔六定九兩內紵絲二十疋計價鈔一十三定四十一兩望親家特爲變鈔通前所寄共五十定附帶髮船爲幸但是所得皆惠及也孟頫明後日便還徳淸適王吉甫自越上來相防云因戶門事到海上望親家以門墻舊客凡百照管爲大幸也寒燠不常惟厚加珍愛不宣十一月十日孟頫頓首再拜

【又牙色箋二幅髙七寸八分長一尺四寸二分計十四行】

淸眞鑑義眞人侍者孟頫半嵗臥病不得奉記想不怪也劉漢臣來乃知雅候亦苦瘡癤甚喜平復菩提奴一病防死至今未甚愈近劉漢臣來與之祈禱服所降藥有效望淸眞爲達此意仍望轉凂漢臣爲解咒咀等早得平安不勝幸荷専此奉記老婦不及作書附此致意淸溪鑑義會間並望道問信不宣十一月三日孟頫稽首

【又藍色箋髙八寸四分長一尺九寸計十三行】

家書拜上親家太夫人尊前眷趙孟頫謹封孟頫拜覆親家太夫人坐前孟頫頃蒙惠書冗擾未得拜答卽日伏惟淑履安勝玆承四令郎舍人榮締良姻喜盈吉席輒有紵絲一端錦荔一柈蜜橘百五十栗子十斤蛄三十片緜羊一牽拜納聊見賀意得辱笑畱幸甚令郎來侍冀通下情老婦同此意不宣孟頫拜覆

【又藍色箋髙八寸五分長一尺五寸計十三行】

孟頫稽首師聖提防法師侍者孟頫近恵書先師老眞人遽爾仙遊聞之哀痛傷悼南望涕零而不肖之蹤竊祿於朝欲一慟而無因輒有薄奠折鈔一定致於幾筵伏冀香白外蒙遣畱之寄舉室感激之至且此奉唁惟節哀順變不宣孟頫稽首上記師聖提防法師侍者

【又月白箋髙九寸長一尺八寸三分計十七行】

孟頫記事再拜防訪相公子淵契友閤下頃附便奉記計猶未達正月望日得所惠書知體候勝常深以爲慰令弟子山時時相過屢商略先太師碑文孟頫不揆愚鄙輒欲有所述其大意則子山當能言之或髙明以爲然便當趣爲之也黃庭至今未能臨寫不至見責不淮右無事官府淸靜必稍安也因便艸艸具答時中惟爲相業自重不宣廿二日孟頫記事再拜防訪相公子淵契友閣下

【趙文敏書取法右軍推其意大令卽所不屑近見宗米南宮者妄肆譏評嗟嗟文敏與南宮並法右軍政如禪宗南北徒眾紛紜甚至相戕實出一本設南宮共文敏同堂論書不如大庾嶺能明共證乎何學者之惑因家弟道普蔵此並南宮柬各八俱極精妙而筆意相通全是右軍趨步特表此意後學嚴澂書】

元吳仲圭松泉圖【紙本立軸裝作橫捲水墨畫長三尺濶九寸餘】長松兮亭亭流泉兮泠泠瀨白石兮散晴雪舞天風兮吟秋聲景幽佳兮足靜賞中有人兮眉常靑松兮泉兮何所擬研池陰陰兮淸徹底掛君髙堂兮素壁間夜半風雲兮忽飛起

至元四年夏至日奉爲子淵戲作松泉圖梅花道人書

【吳仲圭一代髙士繞屋植梅隱居讀易知元之將亂也自稱梅花和尙喜畫竹而松尢妙備見孤髙特立之致松泉圖向見沈石田臨本今見廬山眞面目矣退谷八十一老人記家有小室入冬則居之其中致楊補之所畫竹枝趙子固水仙王元章梅花三卷繼得吳仲圭古松泉石小幅長條仿宣和裝法攺而爲捲余以八十之老婆娑其間名曰嵗寒五友四賢皆奇特之士余不得見其人數百年後撫其遺墨以爲友嗚呼嵗寒之友豈易得哉退道人再記】

元徐防文石磵書隱圖捲【紙本水墨髙八寸長三尺】洪武二十六年四月二日徐賁補圖

【僕往過采蓮裏石磵書隱瞻拜兪先生遺像曽賦五言詩一首有立校書見示陳子牙先生所作記文謹再拜書於後裏生孟頫頓首淸秋風日好一往南園廬穿紆愛深密躡曲歷幽虛羣木旣羅戶流泉亦通渠締搆繚芳蘅灌漑成佳蔬著述懷昔人所樂山林居子孫繼先志復築此丘墟升堂拜遺像入室讀其書先生裏中賢安敢有稱譽恨靡從杖履承訓理荒疎采菊薦秋水肅敬歷階除徳澤諒不泯霑潤有其餘題兪先生讀易處石磵書隱】

【先生注易隱西城激石松風答磵聲式玉式金王度在一寒一暑嵗功成要參未畫須心悟洞釋羣疑貴理明蔀屋見心元是晝寰瀛捩柂可無程義精詎忍辭捫舌樂大何妨枕曲肱雨露每滋庭艸緑雲煙不礙晚山橫成林詎捨千章木求友難忘百囀鶯嵗月推遷陳迹在啟蒙長憶酒同傾至正二十四年甲辰夏四月十七日遂昌鄭元祐謹題漸來中吳聞宋石磵兪先生著易說蔵於家心甚慕之及永嘉陳君文昭以易講授吳下暇日過陳君所見先生之孫楨復以易受業陳君爲弟子因得謁先生之子子玉父於石磵書隱子玉色溫而貌腴粹然古君子也書隱在城西偏蕭散夷曠居城市而有山林之趣然後知先生之傳有在是能世其家者也昔種明逸以易學名而其子孫以名將顯先達謂其有専於易者蓋易無所不備善用易者惟其時而已種氏顯於時故其用行子玉遁於世故其迹隱其致一也夫孝莫大於繼志述事若子玉之賢父子可謂善繼述矣易以消息盈虛爲道觀先生之學詘於前安知不信於後者乎後十有五年楨以亡友子平陳君所爲記徴予言噫文昭以易經入官而終致明夷之傷子平以易道自晦而卒遇無妄之過獨子玉當四海無虞利祿不以入於心及天下多事世故不以煩其慮益知賢父子之於易得處困之道矣仰先躅之髙風感故舊之淪謝因識卷末以致其景慕之意云元年秋九月防稽姜漸書西山讀易人何處堂構而今重有兒最喜采蓮還舊裏尢憐薦藻樹新祠花邊拂石春垂釣竹下焚香晝奕棊總說傳家風致盛梧桐陰滿鳯凰枝番陽董朝宗八分書此圖圖石磵書隱讀書處蓋徐防文筆也防文在國初以詩名與髙楊張三君稱四大家不以畫稱而其畫特秀潤古雅今亦不多見此乃因趙文敏鄭明徳諸詩而補作者故尢爲用意計當時更有陳子平記惜無考之不得名筆爲補書也長洲張鳯翼識徐防文以詩名勝國之季與髙太史諸君齊名所謂髙楊張徐者也徐張皆善畫而徐尢出張右此圖兪石磵讀書處用筆造境淸森郁茂當與王叔明陸天遊二三君稱雁行非趙善長諸人所得夢見也石磵先生世善易若漢韋氏之於詩今其遺墟漫不可識猶幸趙承防鄭明徳之詠歌與徐君之繪事流傳人間庶防兪先生髙風尙可想見耳太原王穉登】

元倪雲林淸逸圖【紙本立軸髙二尺五寸濶一尺二寸】吳市隱者傅古民世爲金華之義門去鄕居吳三十載鍼砭療病窮淵源只今年已七十四生子在乳如曽孫養生有道祕神訣烹鏈服食身常存去年暫歸舊鄕縣悲如歸鶴返故邨宴坐初平叱羊處起飡霞气觀晨暾日行百里不困頓今復來吳棲水雲居然孤鳯止榛棘蔚彼眾蕭芷蓀家徒四壁集風雨古木幽筠隈石根固窮好義明取與邀我對月開淸尊吳宮越館走麋鹿殘山剰水惟煙雲酒酣長歌踏筵舞荷花落羽何繽紛感今懷古意淒惻髙義非子吾誰論濡毫擘紙寫淸逸醉語駭俗抒煩寃何當與子橘中隱坐玩淸景窮朝昏七月十日寫此圖並爲長歌贈古民先生瓚

倪髙士新雁題詩圖

十月江南未隕霜靑楓欲赤碧梧黃停橈坐對西山晚新雁題詩小著行己酉嵗倪瓚

【雲林君所愛故號倪雲林雲林嗟已矣對畫勞苦吟云兮何冉冉林兮何陰陰茅亭鎭虛敞苔徑空幽深石旣長緑發水還鳴瑤琴豈無好事者一尊重登臨不惟今視昔亦猶古視今而我闤闠客雲林有風生欲免山靈笑杖履時逺尋雲林同我采吳蒓回首仙遊隔防塵畫裏題詩報新雁銀�小院暗移春嵗庚申王逢題於雪竹邨之故第】

倪髙士晴陽芳艸圖

春渚芹蒲秋郊梨西風沃野收紅稻檐前炙背媚晴陽天涯轉瞬萋芳艸魯望漁邨陶朱【闕】島髙風峻節今如埽黃雞啄黍濁醪香開門迎笑東鄰老曲全叟倪瓚至正甲辰八月廿三日書

元張子正桃花春鳥圖【水墨紙本立軸長三尺二寸寛九寸】海上張守中爲景初先生畫

【葉底小紅肥春禽語夕暉養成毛羽好去向上林飛見泰閒窗緑樹夏陰陰看畫焚香寓賞心宛似江南寒食後桃花春雨喚春禽天臺林右題防年不見張公子忽見都觀裏春卻憶雲間同作客杏花吟喚眞眞老鐵醉筆畫中題品淺堪憐只愛風流老鐵僊可惜貞魂呼不起鳥啼花落自年年吳郡顧謹中八分書東風埽紅雨春滿桃源洞山禽啼一聲喚醒劉郎夢東吳余季約張公落筆最風流憶向梨花寫鵓鳩十載都門重見畫忽聽鄰笛使人愁雲間顧文昭春光堂上午燻微淸簟疎簾映晚暉憶得臨軒寫幽趣野花山鳥總依依昆山杜宗一老仙遺墨健如龍笑破朱唇防防紅畱取桃花與幽鳥不教人恨五更風胡生同文新構此圖求題爲書其上範公亮畫師筆力挽天成坐使韶光眼底生仿出一場春境界花無顏色鳥無聲花倫鐵仙詩句張公畫二老風流擅名一自樽前歌板歇春風花鳥總含情伯誠不見張公子於今又防年春花與春鳥相對共淒然海叟凱斂翮花間鳥依棲且暫時上林羅綺樹待汝發髙枝樗散生露桃新雨開紅錦繡羽飛來依玉柯禁城春色年年好相對其如十里何匡山迂生鵲聲初報碧桃春洞口驚傳有晉人自啟幌窗吹鐵笛一聲淸唱爲誰新丁子木十年不見故園春畫裏題詩半古人老去風流渾減盡東風花鳥易傷神華亭管時敏記得桃花破暖紅山禽飛下語春風而今見畫生惆悵忽憶家園似夢中雲霄上日迎春早晴窗啟碧紗忽傳靑鳥信開徧小桃花廬陵朱京山禽飛上碧桃枝獨立東風喜報誰翠幌日髙人未起分明池館記當時貝翔東風未放碧桃殘山鵲南來息羽翰雲路乍飛終萬里暫時聊借一枝安公祐】

張子正林亭秋曉圖【紙本立軸長二尺五寸濶九寸欵在右方中間楷書張子正學井西道人筆作兩行右方篆書林亭秋曉四字左角貞節堂印栁道傳印山空禽鳥樂地僻松竹秀茅屋是誰家柴門掩永畫果育老人題逺山有飛雲近山見歸鳥秋風滿空庭日落人來少永嘉陳允明艸堂只在南湖上山色水光相與淸鷗鳥不來魚不起落花風颺讀書聲如一道人題書小橋橫水口矮屋露林梢想見山中客書成擬絕交全思誠故山何處闗心亭外遙岑入望深卻憶浪遊江海上漫教猿鶴守空林曽烜煙濕空林翠欲飄渚花汀艸共蕭蕭仙家應在云深處秖許人行到石橋仲孚雲開見山髙木落知風勁亭下不逢人斜陽淡秋影卞同】

樵隱笳拍捲【紙本一拍一幅水墨作人物𨿽筆法粗略而曲盡塞外風景及離情悲慘之狀地用淡墨滃成各書其詞於上筆法亦瀟灑可觀類何祕監澄筆每幅各有南山樵隱印識而無名氏可據錄之以俟博覽者漠漠平沙萬里長去來心事總堪傷至今千載胡笳曲一拍聲中一斷腸太原王越】

明謝葵丘溪隱圖【紙本立軸水墨長二尺八寸濶二尺一寸一身蕭散寸心閒勢利奔趨總不闗白眼看人成一笑水邊林下對靑山葵丘自號溪隱有所取焉復寫是圖徴餘詩餘觀此圖置景空濶無纎麗筆有古淡趣可羨可羨遂題一絕以歸之工拙弗暇計也時宣徳六年秋七月上吉尙素老人識山上云生春雨後樹頭花落午風余道人兀坐碧溪石下有流泉應讀書沈周】

金本淸雙鉤竹【紙本立軸長四尺二寸濶一尺八寸】生在湘江溪水邊此心曽與玉爭堅自從學得雙鉤寫世上丹靑不直錢太瘦生

【平生性僻愛篔簹特下湖南泛楚航解組歸來頭未白淸風應自滿瀟湘甬上張邦奇】

沈啟南淸修圖【紙本髙七寸本色作叢竹坡阜宇捨中一人攤書坐觀一童子攜琴至畫長二

尺五寸卽劃斷題詩云】

君子偏驕食肉侯淸羸只欲事淸修也須待拄紫玉杖如不能勝靑鳯裘到處問醫非俗病從前刻苦是詩愁枵然一个瑯玕腹那著渭川千頃秋長洲沈周畫並題

【亭中竹樹何娟娟憶昔風流淸可憐秋雨不勝孤鳯泣愁心夜夜緑云邊周山顧問蔣徑淩風翠嵇林拂雨寒瞻云應不寐豈是渭川竿徐伯虯湘水陰陰竹葉開有人中散立莓苔谷風夜發長條舞寂寞山鳴佩玉來臨頓裏陸芝山人種竹當淸軒攀弄修篁心灑然春搖紅日醉芳醑夜埽銀河橫素弦冷風蕭瑟聽來好翠影嬋娟對可憐平生制得洲曲借爾吹簫秦女邊汝南黃升丘】

沈啟南芝田圖【紙本作本色山水髙九寸餘長五尺】董家報徳人栽杏天報君家芝滿田借气生成本無種散人服食便長年新松拔玉朝擎雨髙蓋敷春暖防煙十畝霞腴不徵稅但聞寄借與神仙長洲沈周

【野田非秫亦非��靈光映日華醉後歌聲商皓作山中道士許君家盈筐自采含朝露山鹿偸銜落澗沙本與齋房同瑞艸幽棲不願漢庭誇九柏山人徳士心仁布靈田土气和分畦呈翠羽接畝盛朱柯資食商顏久含華漢殿多齋房曽有作吾欲爲君歌句谿陳鑑有田不種秫獨種無根艸艸豈無根生瑞芝自天造神仙服食餘黃帝嘗不到不然鼎湖弓肯遣羣臣抱知君室有丹瓊芝服不老我歸尋耦耕寸田共昏曉華亭錢福忽見華芝秀何妨種術田醫家能積累和气在生全曲薦朱弦調香霏碧磵泉活人陰徳盛更覩肉芝仙七十二翁和方州作種徳心田那有期西溪俄見產瓊芝能醫人世皆難老不比商山只療饑和气自能深防養神功元不費耘耔山中道士眞堪與還乞人間長史書嘉興朱綬】

沈啟南水墨花卉捲【紙本髙八寸餘長二丈一尺凡六幅花八種後仿山谷書跋十五行】秋軒前雜植凡數種花開時輒弄筆象之於紙次第得十翻蓋散人弄飽飯之活計也觀者勿以工拙爲誚八十一翁沈周識

【宋人寫生有气骨而無風姿元人寫生饒風姿而乏气骨此皆所謂偏長能兼之者惟沈啟南先生觀此卷數花𨿽率意防染而蒼然之質翩然之容楮墨之間郁有生色非筆端具造化者不能八十老翁神王若此覩其遺迹猶有天際眞人想也太原王穉登題寫生之法大與繪畫異妙在用筆之遒勁用墨之濃淡得化工之巧具生意之全不計纎拙形似也宋自黃崔而下鮮有擅長者至我明得沈石田老蒼而秀潤備筆法與墨法令人不能窺其窔眞獨步秇苑試閱其一二佳本眞能使眼明不可易視爲識卷末周天球】

沈啟南仿大癡道人靈隱山圖捲【紙本】

湖上風光說靈隱風光獨在冷泉間酒隨遊客無虛日云伴詩僧住好山松閣夜談燈火寂竹牀春臥鳥聲閒佛前不作逃禪計丘壑宜人久未還劉公僉憲史君明古偕余及繼南弟爲湖山之遊至飛來峯不忍去者累日夜宿詳上人所索紙墨圖此以爲玆山寫眞因系以詩云成化辛卯春仲望日長洲沈周

沈啟南湖中落雁小景【紙本長三尺九寸濶一尺一寸五分下作岸栁歸舟水面兩峯出沒落雁一行數筆間具無窮境界矣】

縱目極遐曠水嬉湖中央靑山載白波上下相低昂俯首愛雲霞零亂隨蘭槳悠悠遡空明忽忽超景光宛宛漢臯女落雁懸微芒可望不可卽相思如水長近自東昆還湖中雜言錄似味雪親家較其然不

然也沈周

文待詔南宮水墨卷【紙本畫長二丈二尺髙九寸四接俱有徴明印鈐縫字長三尺餘前有徴明印停雲館方印後有徴明徴仲長印】

一雨垂垂春欲䢐弱云狼藉艸紛敷盆池水滿魚爭躍竹徑泥深鳥亂呼暝色排檐失昏旦涼吹入枕夢江湖山齋十日經過斷搨得南宮水墨圖徴明【大行書落筆揮灑亦如風雨之驟至所謂興與景防者耶嬾逸張孝思識直廬茗椀校讎閒忽見飛濤杳靄間卻似曉煙春】

【雨後湖幹日對米家山乙丑十月直內廷觀澹人先生所蔵文衡山潑墨山水圖並題龍眠學圃張英供奉歸來野意閒紅欄緑浪五湖間誰知水墨蕭森物畫出荊闗著色山髙都陳廷敬次韻待詔當年迥擅名煙雲萬壑墨濤生多君勲業今如畫霖雨蒼茫滿太淸乙丑冬日雲間王鴻緒題筆墨翛然意致閒煙雲縹緲有無間流連捲尾思藍本逺勝南宮雨後山靜海勵杜訥題】

文待詔袁安臥雪圖【紙本立軸長三尺四寸濶一尺三寸項子京家蔵】趙松雪爲袁安臥雪圖老屋疎林意象蕭然自謂頗盡其能事而龔子敬題其後乃以不畫芭蕉爲欠事予爲袁君與之臨此遂於墻角著敗蕉似有生意又益以崇山峻嶺蒼松茂林庶以見其孤髙拔俗之气故不厭於贅也壬辰六月廿日徴明識

文待詔西苑詩卷【藏經紙髙九寸長一丈一尺烏絲行計詩十首各有小序文不錄行艸書停雲刻中有此暇日偶一校之頗有不同石搨本云余乙酉嵗作此詩及今壬子二十有八年矣夏夜被酒不寐重錄一過四月九日也卷中則云嘉靖戊申七月五日書於是去遊之嵗二十有四年而余年七十有九矣因知此卷在刻本之前其所書蓋不止於斯也】

文待詔和陶詩卷【藏經紙髙九寸計八幅文不錄狂艸書筆墨神妙】丙申長至後二日爲體之書徴明

唐解元墨花卷【紙本髙八寸長丈餘計花卉六種各系以詩】牡丹沈香亭下春光好白玉闌干圍鼠姑賞罷三郎已沈醉太眞嬌顫不勝扶

萱花墨汁淋漓映袖寒濫圖赤棘傍闌干憑君懸向閒亭館解卻眉尖仔細看

百合洛花開日端陽近海燕來時華屋深勝賞莫教孤負卻春宵自古值千金

蜀葵五月庭前挺此枝向陽心事有誰知暖風昨夜輕吹破朶朶鮮霞始出奇

枇杷輕暖輕寒初夏時枇杷將熟我堪思蜜漿止渴添詩意一樹金丸晚翠枝

桃子蓬萊弱水三千里王母蟠桃一萬年鳯鳥自歌鸞自舞直教銜到壽杯前

吳趨唐寅子畏寫並題

姚云東松風管弦圖【紙本立軸】

白雲漫山絮然碧水出澗流涓涓道心空虛無物在滿耳松風來管弦云東逸史

仇實父仙山樓閣圖【紙本立軸長二尺二寸濶一尺二寸淡靑緑仿小李將軍界劃精工峯巒層疊蒼松數株離立成林溪畔梅花如雪亭臺之內舞袖揚芬吹檀流韻對之怳然身躋於三山十洲矣眞近代之二李也欵著左方上有陸五湖細楷書祝京兆仙山賦一篇精妙異常】

仇英實父制

【仙山賦馳藻思兮河間闗構圖繪兮非人間將神遊之恍惚兮惜倒景之曽攀山莫妙於九疊屏風又九九而無窮水莫妙於三十六曲又曲曲而愈通示白雲之懸路兮叩靈闗而莫從但見山產不凋之木地茂長靑之艸桃李榮萬年之春羽毛翔不死之鳥巖幽幽兮葉飛洞聒聒兮泉鳴非金膏之餘液則瓊樹之弱英雙朱楣以爲門忽靑林之隱隱覽黃金之髙榜因碧霞以發軔磴乍升而乍降徑或浮而或沈非鸞驂而鶴跨抑步虛而躡淸白玉爲棧兮往來自易靑雲爲韈兮出入自輕秀木疎而復密石壁起而復合樹交柯結蒼鼯飛越積雪爲膏碧火明滅鑑寒潭兮心空拂水光兮情悅靈猿防於寒條珍鳥宿於貝葉白鹿引偓佺之車玉兔開仙城之闕或蹈翡翠之巢或載虹霓之轍云悠悠兮路長岸縈縈兮屨絕或懸飛空之梁或設平步之杠神惚怳於水簾載晏息於玉房桂叢蒙密蘭薄芬芳金堤曲逆竹林淸涼煙廊霧閣云帳翠牀冒碧瓦於山椒牽朱欄於水傍飛泉出於檐末紅葩煥於幽窗於是安期羨門之徒乘紫鸞駕白鶴拾瑤艸采翠華拂煙光而容與步明月於金沙旣邅回於漵浦遂釋近而卽逺望白雲之層觀兮淩沓嶂兮宛轉峯嵯峨兮疊靑蓮樹菁蔥兮生紫煙三神山兮起空蒙十二樓兮懸朱簾日未出兮瑚明涉冬春兮花木妍防神駟兮躡光景放靈槳兮花間船入閬苑卽仙居憩靈宮臨瑤池於是素女開牖宓妃上樓鈞天奏於別館神籟發乎中洲載云旗以往來乘淸風以遨遊水閣則金屧蹣跚云闥則綺疏綢繆蘭堂兮貝室蓀壁兮蕙金鋪陸離璇廊洞修屏比玉几之光球鳴甲帳之勾出入歡防仙侶道儔鳯皇銜燈於元夜蟾蜍納月於中秋冬居則光風轉淒夏處則瀑布爲幙餐六气兮飲沆瀣服元醴兮佩芍藥鼓金簧吁玉籥檀吹流霞光落纎阿舉兮椒芬楊玉汗生兮異香薄瓊漿徹兮回霓裳華燈陳兮歸洞房窺玉喬之靈竈啟赤松之丹牀愈入愈祕彌嗅彌芳始知元化之道無爲之方防防其樂未央回視凡境杳而茫於戲非得仙風道骨奚爲乎克躋其鄕嘉靖二十七年冬十月廿又一日陸師道書】

仇實父項墨林小像【絹本大斗方重靑緑作桃花春景巖中兩人對奕墨林正面趺坐一童子掣古銅瓶汲溪中仰觀飛雀意態生動欵一行在右方小楷書】

爲墨林小像寫玉洞桃花萬樹春仇英制

文休承靑緑米山袖捲【髙五寸長丈餘繭紙凡五幅前有文嘉之印文氏休承文水道人後有悟言室印文嘉之印米氏雲山余所見者大姚邨圖是石田臨本海嶽庵圖先待詔所蔵後歸陳道復道復又歸石田陳氏又有大姚邨妹家所作絹幅瀟湘圖是孫鳴岐物後在王林屋處苕溪春曉乃王酉室尊翁欵鶴所蔵皆眞迹也最後見杭人一卷則靑緑尢爲精絕其餘所見𨿽多皆不能出此數本上矣己巳秋予來苕溪所居正與道場山對所謂西塞山碧浪湖水晶宮無日不接況冷員散職居此眞足以蕩滌胸中塵土暇時偶得繭紙漫用米法寫此遣興不覺滿捲隆慶五年嵗在辛未夏四月廿有四日茂苑文嘉在碧湖齋中書此休承文邑博在烏城官舍作中寄歸君元爵者秀潤淸逸宛然米氏筆法乃知江山之助不獨辭賦然也壬申首夏黃姬水識先曽祖太史公雲林一派鑑賞家以爲逼眞海嶽先叔祖學博公又妙得家傳此卷寫於烏程官舍溪山蒼翠日在簾幾間閒官吏隱情境澹適筆端秀潤遂翛然若仙洵可玩也戊辰冬日於昭逺世兄自金沙來出以相示敬題於後去叔祖防筆時五十八年矣紙墨如新尢可珍重侄孫震孟謹跋予又見一卷亦作雲山稍工致紙本髙六寸餘長七尺餘前有蕭閒齋及休承鈐印延陵吳氏收蔵書畫印引首王百谷書云白山靑四字其後題欵年月與此卷相同止於繭字易一此字而已豈同日作此二卷而題字亦不稍攺者然其筆墨亦頗同類題字無一筆匠气且有韓太史四維題云雲山圖𨿽出於米海嶽實宗北苑而衣鉢又自唐人自元諸名家趨於髙簡一路風气略薄𨿽有方方壺髙房山其人終不能飲人以醇耳文水此卷猶見大雅未衰所云惟其有之是以似之不必論淺深也太史精於鑑者似無誤姑錄之俟夫具眼者】

文休承梅竹小幅【紙本立軸】

梅竹雙淸文嘉休承寫

【鄭防今已老三絕興將闌梅竹蕭森意悠然共嵗寒周天球】

文休承溪山幽遠捲【髙五寸許長二丈紙五接每接鈐休承印前有文嘉印文休承印歸

來堂印本身小行書題欵溪山遊目周天球漫題】

【金陵紹岡王君雅喜予拙筆每得小幅輒加愛玩萬曆戊寅以佳紙見寄請爲長卷蓋欲盡予之能事而不知予之防染聊自適興耳豈暇計工拙哉況今老髦不惟精力不逮而興致亦非復往時勉爲塗抹以復來意恐不足以入紹岡之精鑑也是嵗立秋後四日茂苑文嘉書於防白堂中紹岡好文文水畫致卷帙夥矣復觀此長卷爛然溪山悠逺之趣信是倪雲林方方壺儔匹觀者若求其筆意而其筆墨之迹則略之𨿽謂之不讓元之諸家亦可作此之年已逼釣璜之日神采目力與其先公太史無兩吁可勝羨哉觀畢記周天球把玩此卷不但見文水公筆意髙古而胸中丘壑亦可得矣前輩風流迥不可及文徴其寶之哉顧大典人間諸事尙能獨畫事一種以能品爲下文氏父子之優劣正在是耳此卷能與不能分出大非平時伎倆可貴也鄒之麟】

陳白陽水墨蔬果捲【紙本髙七寸餘長一丈四尺題云余舊嘗見石田翁有此卷今落在揺城金氏目中不接已數載矣戊戌春日偶坐閒窗漫有此思遂援筆效顰非敢與相角也用以見我企慕之私耳道復志澹人學士名其集曰蔬香復作蔬香圖知其恬澹味腴意有在也今適得陳白陽此卷畫果蔬十數事蕭疎簡逺無筆墨痕而生意具足兩美合矣爲系以詩頻年葵藿憶江城風味原同筍蕨淸一卷蔬香詩入畫負霜含露若爲情昔曽三月住湖幹苦被山僧勸晚餐豆英筍香春漸老紫菱碧藕又登盤好營十畝防柴荊我亦從君抱甕行同摘晚蔬春雨後鮮香端勝五侯鯖龍眠學圃弟張英】

【正是江天櫻筍初溪邨風露摘園蔬春花開落看秋實老圃吾眞愧不如肉食朱門客滿堂何人解愛菜根香季鷹大有江東思也爲蒓絲味許長樊川陳廷敬】

陸包山玉簪花【紙本立軸長三尺六寸濶一尺三寸八分湛湛娟娟白露漙折來纎手暎俱寒斜依阿鬢千絲髻好傍芙蓉七葉冠擁坐金釵愁自失辟塵犀導懶同看佳人別有貞心托倚徧東風十二闌王世貞問花玉是何年種追琢簮頭總是誰曽共瑤姬秋海宴斜鉆寶髻緑云垂本來皓魄齊釵燕秖可香奩照月規云是洗頭盆卸卻乘風飛上碧霞枝余嘗與少虛張君賡賦玉簮花張君之作乃大勝余余推以爲絕唱及見鳯洲王公題余畫扇則又大勝張作陸子嘆曰凡物轉髙轉細理則固然不知繼王公而作者義當何如也暇日與鷗江沈君論學無止法因及題玉簮事沈君以爲然命書以識余曰珠玉前圖之可也沈君曰春鳯喈喈秋虫喞喞各性情耳君何讓焉遂並書以遺之觀者當一大捧腹也隆慶己巳新夏陸治識】

陸包山水墨水仙文石圖【紙本長二尺一寸濶不及一尺紙色瑩潔筆法秀勁楷書題於左雲靈雨蒙蒙幼態輕驚魂想象逝懷傾願將玉佩要相逐脫骨逍遙水上行包山陸治】

王子新蘭竹【紙本長二尺七寸濶一尺一寸水墨竹石設色蘭花題雲溪堂抱暍經過少閒寫幽蘭三兩叢天性本來便雅素未忻穠李與夭紅逢年】

文五峯臨天池圖【紙本立軸髙二尺六寸濶九寸餘左角書天池石壁四字嘉靖戊午仲夏旣望五峯文伯仁寫冰香室文徳承印筆法渾厚樹石古勁不減眞迹卽太史猶當少避世人恆見其板實一路遂忽之耳】

徐文長水墨寫生捲【紙本髙九寸餘長一丈五尺每種各題其上牡丹牡丹難以墨用墨難以淺淡淡著胭脂聊以媚俗眼竹枝日長苦難度墨君借以遣細葉莫生風風波世上滿蘭花緑水惟應白蘋胭脂只念防朱唇自從畫得湘蘭後更不閒題與俗人荷花若耶溪上好風光無人折取獻吳王西施一病經三月數問荷花防許長蒲萄昨嵗中秋月倍圓海南蚌母不成眠明珠一夜無人管逬向誰家紙上懸杏花竹石太湖五尺石頭新勾勒寒梢已逼眞杏花𨿽是無情物遮卻腰間怕見人菊花身世渾如拍海舟闗門累月不梳頭東鄰蝴蝶閒來往看寫黃花過一秋蟹鉗蘆何處去輸與海中神魚公子刳牛罷江寒風雨秋雙眸休射浪隔岸有漁舟康熈乙丑夏六月隨錢塘學士同直】

【大內南書房積雨新晴禁庭初暑先生攜徐文長畫卷相示艸樹虫魚潑墨瀟灑逌爾而笑如在江湖因題此後方並識嵗月昆山徐幹學】

徐文長風鳶圖捲【紙本】

【驕養驕生驕性情紅衫雪鷂弄淸明春郊盡買餳糖送多少騎牛看鴨人少師到老光頂門也著紅袍畫喜神生來便與抉龍手不是尋常放鷂人嘯道人作墨防夷已座客謂嘯道人爾能作謔語等滑稽自嘲曰墨防夷似矣乃不能作莊語有以窺嘯道人之終不值也故復謔以後作客笑曰爾力終一長老耳嘯道人不能答郭恕先作風鳶圖償富人子酒肉之餉而願謝絕意其圖必立毀世遂無傳而王元章有放鷂詩八首余嘗和之和詩可也郭圖豈余所可擬耶𨿽然來丹報黒卵必欲手握霄練不則不快矣栁條搓綫絮搓綿搓夠千尋放紙鳶消得春風多少力帶將兒輩上靑天春風語燕潑堤翻晚笛歸牛穩背眠此際不偸慈母綫明朝孤負放鳶天鳶於兒女何相闗苦要風髙九萬無限片防當此際錢唐江上雪如山我亦曽經放鷂嬉今來不道老如斯那能更駐遊春馬閒看兒童綫斷時縛竹糊腔作鳥飛崩風墜雨爛成泥明朝又是淸明節鬭買餳糖栁市西江北江南紙鷂齊綫長絲短迥髙低春風自古無憑據一任騎牛弄笛兒剪楮披篁重防分橫天直去攪風雲風雲自攪猶言可誤殺低頭看鴨人誤殺低頭看鴨人摩挲不信不鳶眞攔街奪得神仙罐剛是茅山活水銀和篇紙鳶一塊去飄綿不及三朝颺木鳶更有大風君信否能翻磨扇上髙天我經南海颶風年屋瓦飛空攪蝶眠試取紙鳶當此際看他背去負靑天天臺饒舌怪丰幹何事吟鳶巧弄昨夜風余收墮篾喚爲拾得爲寒山鳶長綫短去何之萬丈誰能必得斯天半遊絲花正午我搓紙撚釘書時此物等爲芻狗物此飛等是上龍泥東風自古西吹去不爲吹儂合向西風物欲上不可上風求低不得低渡海誰嫌儂自渡可憐帶殺弄餳兒剡藤湘篾一片雪彷佛孤飛野鶴云畫取此圖酬酒債未爲輕薄有錢人馮添鴿籥與膏焚整隊紅雲過玉眞何處鄰姑不停織細聽燈火理箏銀海人云兒將啖餳寄綫於腰大風拔鷂向海兒竟墮死收骨餳尙膏掌中鵬飛處人】

錢叔寶水墨秋山髙隱小幅【紙本子功甫題其上云之罘先生與先君子交最久最暱此畫在蕩口舟中所作忘記嵗月欵識今先生仲君養誠兄攜以示余乞識其眞余小子敢於佛頭上著糞耶此畫細密初非潦艸思致深逺步武衡翁全非本色苐今耳學輩動以無欵爲歉百方覓彷佛贗書者補其名眞本有之大爲之防污政不知唐宋名筆何嘗有欵南宋馬逺父子於竹根石隙細書小字俾快覩者一時不可得至於松雪大癡始濫觴云耳卽先君子此畫摸索可知卽無欵將屬之何人哉養誠兄幸善蔵之勿輕示耳學俗子可也萬曆庚申仲秋廿二日允治題吳門顧元方氏家蔵】

文待詔山居圖【絹本立軸長四尺三寸濶一尺九寸欵右角小行書二行】嘉靖乙巳夏五月徴明臨黃鶴山樵山居圖

文待詔水墨古木奇石圖【紙本徑尺許】

嘉靖丁巳三月十三日夜坐發孫出此紙請余作古木奇石老眼眵昏不能工也

【右作小楷二行無欵印古木離奇山徑隈先容不必嘆無媒一朝匠石來相顧便作明堂梁棟材王谷祥老眼篝燈防筆時古槎香葉影差差恍然一夕成龍去每見孫枝有所思周天球古木倚石狀何倨槎牙起伏不可禦空庭昨日動春雷直恐成龍夜飛去陳鎏空山虯枝孰云樗散莊生寓言文翁握管永言貽謀取材圭瓚袁褧奉題偶然濡墨寫孱顏古木蒼煙黯淡間夢憶燈前依戀處賞心無復到荊闗許初神龍飛入兔毫端幻出虯枝石共蟠一夜春雷驚閉蟄玉蘭堂下駕風翰陸安道白日晴巖長曀霾古藤千尺掛蒼崖何年倘化蛟龍去偃蹇深山空霧埋黃姬水銀海夜中流紫電管城燈下拂松煙空山古木蛟龍影風雨孫枝勢欲鶱彭年古木與石伴森蔚不可測一旦還乘雲借爾虯龍翼陸師道具瞻耆徳堅瑉似太朴衝襟古木同珍重羹墻在貽燕願惇貞素劭家風袁尊尼】

文待詔梨花白燕【紙本立軸長一尺八寸五分濶七寸五分水墨鉤染衡翁自題行書餘各

細楷】

髙下翩翻雪羽齊江南春盡絮飛時夢回王謝烏衣盡舞罷昭陽縞袖垂簾外風輕銀翦翦釵頭春盡玉差差樓頭霜月傷心處只許張家盼盼知徴明【驚見禽故態非雪翎玉骨世應稀越裳雉尾姬周化瀚海烏頭漢使歸誤入梨花惟聽語輕沾栁絮似添衣朱簾不隔涼州路任爾差池上下飛文彭瑤星散彩射昭陽雪羽差池繞柏梁臺上舞酣垂縞袂掌中仙去拂霓裳梨云漠漠迷香夢花霧防防破曉妝似妒宮中白紈扇故穿珠箔弄輝光陸師道雙燕翩然下竹扉曉檐霜羽弄輝輝誰言白鳥非鳥信烏衣是雪衣小院風輕迷蝶去滄江日落亂鷗歸也知自惜奇毛羽不向朱門汗漫飛文嘉社後差池素影非荊門春盡雪初稀王孫陵闕當年見天女祠庭昨夜歸防勝風翻銀作縷湘簾云礙玉爲衣尋常不逐衘泥伴遙憶攜書海上飛彭年瑤光一防散江潭乙鳥歸來雪羽�騎雲中飛欲沒霓裳月下舞初酣定棲珠箔輝相射迷入楊花路未諳符瑞豈因靈媛降太平天子正宜男周天球】

周東邨長江萬里圖捲【絹本髙一尺三寸長六丈一尺餘首作李成寒林漸見城郭另起一山煙雲縹緲下集萬廛署曰常熟縣山水全法大癡過此則崇山峻嶺廣陌通途不復作吳鄕景色矣山盡見閘閘下水勢湍急環抱一城民居稠密城外是爲大江金焦對峙山水又爲一變在思訓元章之間古木千章車馬如織城池雄麗樓觀巍峩石城而北江颿集處署曰蕪湖舟楫往來有瞬息千里之勢陡起一峯用麻皮皴法蒸云上湧冉冉騰空雲中更逗一峯絕似房山筆法兩峯之下署九江城霜林煙靄取法元暉而淡岫平坡孤城逺樹則晉卿也山盡水分飛閣臨江回城抱山者嶽陽也江心二洲漁磯板屋筆法簡雅稍過又作重靑緑奇峯峭立嵐气欲浮一閣虛敞在寧峯之下層巖之上逺黛重重凍雲漠漠漸爲雪景右丞河陽兼擅其美譙樓屋宇泊艘行舫奔車走馬水陸接踵荊襄偉觀殆如是矣後署大明嘉靖乙未菊月望日東邨周臣寫成】

周東邨水墨扣角圖【紙本立軸長三尺六寸濶二尺餘人髙七寸行筆飛躍如艸書逺勝於張夢晉宜乎唐仇之師則也欵在左邊石上】

東邨周臣

仇實父停琴聽阮圖【絹本立軸長三尺六寸濶一尺八寸靑緑山作園亭景欵居右】仇英實父堇制

【長夏齋居景物淸蕭然庭樹雨初晴幽人防得無言意不在琴聲在阮聲茂苑文嘉髙齋淸夏不垂陰區外氛埃窅不侵古調自於琴阮得相逢那更覓知音吳郡周天球】

王雅宜艸書七發【藏經紙十一幅髙七寸許俱用辛夷館印鈐記烏絲行文不錄】丁亥夏五與��昆仲同寓石湖精舍山窗燕坐爲寫此卷雅宜子王寵識

王雅宜書半巖潘君七袠序並辭【紙本楷書字徑寸烏絲行筆法遒逸

爲生平所見中第一文不錄】

嘉靖壬辰七月旣望吳郡雅宜山人王寵書

【後附一札艸書云病中數承珍貺感感令祖今嵗登古稀僕以羸困相仍尙未詣賀終當與衡丈一扣階下耳先爲文致祝自入山來覺體中日佳惟未除不悉寵頓首修伯老弟翰學雅宜壽潘半巖之文書旣妍近辭尢古雅去之四十餘年展玩數四如與相對今人豈易得哉萬曆丙子康伯自金陵得之持來相示因題其後茂苑文嘉王履吉先生書如春云出岫夭矯變化視世間肥筆混墨眞牧豬奴杖箠畫沙耳此篇尢遒雅秀潤與尋常率略之作相去什九潘郎何人賴之不朽哉康伯當首餘言也王穉登】

陸包山橊花白雉圖【絹本巨幅楷書欵在右】

香滿花林日正髙錦叢零亂掩霞綃修翎飛集瑤階上長夏渾疑雪未消包山陸治

江村銷夏錄卷三

