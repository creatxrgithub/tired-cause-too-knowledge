貞觀公私畫史唐裴孝源

提要貞觀公私畫史

提要

《貞觀公私畫史》一卷﹐唐裴孝源撰﹐孝源裏貫未詳。卷首有貞觀十三年八月自序﹐結銜題中書舍人。案《唐書﹟藝文志》有裴孝源《畫品錄》一卷﹐注曰﹐中書舍人。與此序合。然注又曰﹐記貞觀﹑顯慶年事。而此書序中則稱大唐漢王元昌每燕時暇日﹐多與其流商榷精奧﹐以予耿尙﹐嘗賜討論。遂命魏﹑晉以來前賢遺迹所存﹐及品格髙下﹐列爲先後。起於髙貴鄕公﹐終於大唐貞觀十三年祕府及佛寺並私家所蓄﹐共二百九十八卷。屋壁四十七所。爲《貞觀公私畫錄》云云。與注所言﹐絕不相符。考張彥遠《古畫錄》﹐引孝源《畫錄》最多﹐皆此書所無。蓋孝源別有一書﹐記貞觀﹑顯慶間畫家品第﹐如謝赫《古畫品錄》之例﹐非此書也。又序稱髙貴鄕公以下﹐而此本所列乃以宋陸探微爲首﹐反居其前﹐疑傳寫之誤。又序稱止於貞觀十三年﹐而此本所列皆隋代收藏官本﹐其畫壁亦終於楊契丹﹐均不可解。考其序末﹐稱又集新錄《官庫畫總》二百九十八卷。三百三十卷是隋室官庫﹐十三卷是左僕射蕭瑀進﹐二十卷是楊素家得﹐三十卷許善心進﹐十卷髙平縣行書佐張氏所獻﹐四卷褚安福進﹐近十八卷先在祕府﹐亦無所得人名﹐並有天和年月。其間有二十三卷﹐恐非晉宋人眞迹云云。其文重沓不明﹐疑傳寫有誤。推其大意﹐似尙有《新錄》﹐今佚之耳。書中皆前列畫名﹐後列作者之名﹐而以梁太淸目所有﹑梁太淸目所無分注於下。太淸目旣不可觀﹐則考隋以前古畫名目者﹐莫古於是。是亦賞鑑家之祖本矣。

貞觀公私畫史

敍曰﹕伏犧氏受龍圖之後﹐史爲掌圖之官﹐有體物之作﹐蓋以照遠顯幽﹐侔列羣象。自玄黃萌始﹐方圖辯正﹐有形可明之事﹐前賢成建之迹﹐遂追而寫之。至虞夏殷周及秦漢之代﹐皆有史掌﹐𨿽遭罹播散﹐而終有所歸。及吳魏晉宋﹐世多奇人﹐皆心目相授﹐斯道始興。其於忠臣孝子﹐賢愚美惡﹐莫不圖之屋壁﹐以訓將來。或想功烈於千年﹐聆英威於百代﹐乃心存懿迹﹐默匠儀形。其餘風化幽微﹐感而遂至﹐飛遊騰竄﹐驗之目前﹐皆可圖畫。且夫藝有精深﹐學有疏密﹐前賢品錄﹐益多其流。大唐漢王元昌﹐天植其材﹐心專物表﹐捨運覃思﹐六法俱全﹐隨物成形﹐萬類無失。每燕時暇日﹐多與其流商確精奧﹐以余耿尙﹐常賜討論﹐遂命魏晉以來前賢遺迹所存﹐及品格髙下﹐列爲先後。起於髙貴鄕公﹐終於大唐貞觀十三年。祕府及佛寺並私家所蓄﹐其二百九十八卷﹐屋壁四十七所﹐目爲《貞觀公私畫錄》。又集新錄官庫畫﹐總二百九十八卷﹐二百三十卷是隋室官庫﹐十三卷是左僕射蕭瑀進﹐二十卷楊素家得﹐三卷許善心進﹐十卷髙平縣行書佐張氏所獻﹐四卷褚安福進﹐近十八卷先在祕府﹐亦無所得人名﹐並有天和年月。其間有二十三卷﹐恐非晉宋人眞迹﹐多當時工人所作﹐後人彊題名氏。時貞觀十三年八月望日序。中書舍人裴孝源

宋明帝像宋景和像豫章王像建平王像江夏王像零陵王像王太宰像羊玄保像江智淵像顧慶像﹝《梁太淸目》所無﹞孫髙麗像孝武功臣像勛臣像﹝張彥遠《名畫記》又有《王榮像》《十一人圖》《劉季之像》《蕭史圖》《服乘箴圖》《鸂鶒圖》﹞

右十三卷是陸探微眞迹﹐隋朝官本。

建安山陽二王像沈曇慶醉像麻超之徐僧寶像﹝《梁太淸目》中無﹞靈臺寺瑾統像毛詩新臺圖蔡姬蕩舟圖﹝《梁太淸目》中無﹞劉亮騧馬圖髙麗赭白馬圖蟬雀圖斗鴨圖﹝《梁太淸目》中無﹞獼猴圖

右十二卷並摹寫本﹐非陸眞迹﹐與前十三卷共二十五卷﹐題作陸探微畫﹐隋朝官本﹐亦有梁陳題記。

新丰放雞犬圖二疏圖黃河流勢圖盜跖圖﹝張彥遠《名畫記》又有《於陵子黔婁夫妻像》﹞

右四卷﹐魏髙貴鄕公畫﹐隋朝官本。﹝《梁太淸目》不載﹞

毛詩北風圖﹝《梁太淸》作謝稚畫﹞毛詩黍離圖﹝《梁太淸》止有此圖﹞卞莊刺二虎圖吳王舟師圖列女圖﹝張彥遠《名畫記》又有《小列女圖》《楞嚴七佛圖》﹞

右五卷﹐衛協畫﹐隋朝官本。

史記列士圖息徒蘭圃圖洛神賦圖﹝已上三卷﹐《梁太淸目》中所有﹐餘皆所無﹞穆天子燕瑤池圖漢武回中圖畋遊圖﹝梁太淸目有《遊獵圖》﹐恐是此﹞瀛洲神仙圖雜人風土圖

右八卷﹐晉明帝畫﹐隋朝官本﹝張彥遠《名畫記》又有《禹會塗山圖》《殷湯伐桀圖》《洛中貴戚圖》﹐畫列女﹞

濠梁圖一卷﹝《梁太淸目》作兩卷﹐並載下二卷﹞

十弟子圖輕車迅邁圖

孝經圖﹝《梁太淸目》此下並不載﹞狩河陽圖秦王遊海圖汾陽醮鼎圖楚令尹泣兩岐蛇圖遊仙圖孟母圖洛陽平門翻車圖

右十一卷﹐謝稚畫﹐隋朝官本。

王僧綽像懷香圖蟬雀圖雜竹樣﹝上四卷﹐《梁太淸目》無﹞孫公命將圖陸士衡詩會圖王謝諸賢像名臣像刺虎圖小兒戲鵝圖﹝云昭明太子像﹞

右十卷﹐顧景秀畫﹐六卷隋朝官本。

山陽七賢圖﹝《梁太淸目》中無﹞醉客圖

刀戟戲圖騎馬圖一卷﹝一云四卷﹞

右四卷﹐毛惠遠畫﹐隋朝官本。﹝張彥遠《名畫記》又有《葉公好龍圖》﹞

並除圖一卷﹝《梁太淸目》止有此卷﹞釋迦十弟子圖胡僧像剡中溪谷村墟圖

右四卷﹐毛惠秀畫﹐隋朝官本。

豫章王燕賓圖﹝《梁太淸目》中有﹞維摩詰變相圖天女像﹝一本作《天王像》﹞

東晉髙僧像三卷。

無名眞貌一卷﹝三人冠武弁﹐題云「袁蒨畫。」有梁太淸年月﹞博奕圖三龍圖一卷

右七卷﹐袁蒨畫﹐並是梁朝官本﹐有太淸年月號。﹝張彥遠《名畫記》又有《蒼梧圖》﹞

朝臣像吳中舟行圖少年行樂圖﹝上二卷《太淸目》所有﹞

右三卷﹐劉塡畫﹐隋朝官本。

豫章王像唐居人馬圖。﹝《太淸》所無﹞

右二卷﹐蘧師珍畫﹐梁朝官本。

巢由洗耳圖獅子擊象圖﹝云宗炳畫﹞

右二卷﹐題云嵇康畫﹐未詳﹐隋朝官本。﹝康畫﹐《太淸目》中所不載﹞

講學圖

右一卷﹐蔡邕畫﹐隋朝官本﹐有晉宋梁陳年月印記。﹝張彥遠《名畫記》又有《小列女圖》﹐邕畫﹐《太淸目》所不載﹞

吳季札像嚴君平賣卜圖兩京圖

右三卷﹐楊修畫﹐隋朝官本﹐有晉明帝題記。﹝《太淸目》所不載﹞

周穆王八駿圖服乘箴圖七命圖金穀園圖﹝已上《太淸》所無﹞

燕氏送荊軻圖王浚弋船圖田家社會圖梵僧圖

右八卷﹐史道碩畫﹐隋朝官本。﹝張彥遠《名畫記》﹕《田家十一月圖》﹞

尙平子圖董威輦詩圖嵇阮像胡人獻獸圖漁父圖十九首詩圖五天羅漢像杜徵南人物圖吳中溪山邑居圖黑獅子圖名馬圖

右十一卷﹐戴逵畫﹐隋朝官。本﹝此下脫﹞

司馬宣王像﹝麻紙白畫﹞謝安像﹝麻紙白畫﹞

劉牢之像桓玄像列仙圖﹝上五卷﹐《梁太淸目》所有﹞唐僧會像沅湘像三天女像八國分舍利圖木雁圖水府圖廬山圖樗蒲會圖行龍圖虎嘯圖虎豹雜鷙圖鳧雁水洋圖

右十七卷﹐顧愷之畫﹐九卷隋朝官本。

豫章王像宋竟陵王像

勛賢圖褚淵袁粲像張興像天竺僧像二卷射雉圖﹝上八卷《梁太淸目》所不載﹞洛中車馬圖二卷越中風俗圖二卷髙麗斗鴨圖一卷

右十三卷﹐顧寶光畫﹐隋朝官本。﹝張彥遠《名畫記》又有《鬥鷄圖》﹞

龍頭樣四卷四頭靑溪側坐亦龍盤赤龍圖二卷南海監牧進十種馬圖夷子蠻獸樣一卷﹝已上五卷皆《太淸目》中所無﹞

右五卷﹐曹不興畫﹐二卷隋朝官本。

九州名山圖﹝《梁大淸目》所有﹞朝陽谷神風水圖秦始皇東遊圖右三卷﹐戴勃畫﹐隋朝官本。

立釋迦像﹝《太淸目》無﹞周盤龍像

右二卷﹐陸綏畫。

黃帝升仙圖﹝《太淸目》所有﹞張子平西京賦圖

梁翼人馬圖

右三卷﹐史文敬畫﹐梁朝官本。

孫倬像漁父圖﹝《梁太淸目》所有﹞王羲之像

右三卷﹐史藝畫。

虎豹圖孔雀鸚鵡圖﹝上一卷《太淸目》所有﹞

右二卷﹐陶景眞畫﹐隋朝官本。

穎川先賢圖﹝得於楊素家﹞惠持師像問禮圖永嘉屋邑圖﹝已上皆《梁太淸目》中所有﹞

右四卷﹐宗炳畫﹐隋朝官本。

殷洪像﹝《太淸目》所有﹞白馬寺寶臺樣右二卷姚曇度畫南朝貴戚圖車馬圖駱簡像牛車圖山陰王像

右五卷﹐月長生畫。

蘇門先生圖一卷名臣像一卷﹝此卷《梁太淸目》所無﹞

右二卷﹐濮萬年畫。

維摩詰變相圖一卷﹝《梁太淸目》所無﹞

右一卷﹐張墨畫﹐隋朝官本。

蘇武圖遊仙圖

右二卷﹐蔡斌畫。

悉達太子納妃圖靈嘉塔樣

右二卷﹐張善果畫﹐一卷隋朝官本。

﹝善果畫﹐《太淸目》所不載。或云「善果﹐僧繇之子。」李源序云「以品格髙下﹐豈宜處此﹖」﹞

穆天子八駿圖息嬀圖﹝一作史道碩畫﹞

右二卷﹐史粲畫。﹝梁太淸目所無﹞

朱買臣圖﹝《太淸目》無﹞列女傳仁智圖列女傳貞節圖﹝《太淸》作謝稚畫﹞

右三卷﹐陳公恩畫﹐一卷是隋朝官本。

王獻之像

右一卷﹐鐘宗之畫。﹝或作宗斐﹞

敗春圖﹝《梁太淸目》無﹞

右一卷﹐王殿畫﹐隋朝官本。

安期先生圖

右一卷﹐謝赫畫。﹝《梁太淸目》無﹞

吳山圖楚人祠鬼圖

右二卷﹐夏侯瞻畫。﹝《梁太淸目》作馬瞻﹐疑非是﹐二卷皆無﹞

藉田圖一卷﹐全幅長三丈。

右一卷﹐章愜伯畫﹐隋朝官本。﹝或作繼伯﹐《太淸目》無﹞

渥窪馬圖一卷孝子屏風一卷﹝《太淸》作弘景畫﹞

右二卷﹐範懷賢畫﹐隋朝官本。﹝或作懷堅﹞

文殊像一卷遊春苑圖二卷芙蓉湖醮鼎圖一卷鹿圖一卷鸛鶴弄陂澤圖一卷﹝上六卷﹐《太淸目》所無﹞

右六卷﹐梁元帝畫﹐並有題跋印記。﹝張彥遠《名畫記》又有《職貢圖》﹞

職貢圖三卷小兒戲鴨圖一卷

右四卷﹐江僧實畫﹐隋朝官本﹐亦有梁陳年號題。﹝《梁太淸目》所載。張彥遠《名畫記》又有《禦臨軒圖》﹞

五天人樣二卷九子魔圖一卷丁貴人彈曲項琵琶圖一卷

右四卷﹐解倩畫﹐一卷是隋朝官本。﹝《太淸目》無﹞

弗林圖人物器樣二卷鬼神樣二卷外國雜獸二卷

右六卷﹐西域僧迦佛陀畫﹐並得楊素家。

漢武射蛟圖一卷吳王格虎圖一卷羊鴉仁躍馬圖一卷行道天王像一卷維摩詰像一卷寶詰像一卷摩衲仙人像一卷朱異像一卷梁宮人射雉圖一卷醉僧圖二卷詠梅圖一卷橫泉鬥龍一卷雜人馬兵刀圖一卷昆明二龍圖一卷淸溪宮水怪圖四卷﹝已上諸畫﹐《太淸目》皆無﹞

右十九卷﹐張僧繇畫﹐九卷隋朝官本。﹝張彥遠《名畫記》又有《梁武帝像定光像》《田舍兒舞圖》﹞

楞伽會圖一卷寶積變相圖一卷

右二卷﹐張儒童畫。﹝僧繇之子﹐《太淸目》不載﹞

支道林像一卷

右一卷﹐聶松畫﹐隋朝官本。﹝《梁太淸目》不載﹞

斛律金像一卷鄴中百戲圖一卷北齊貴戚遊苑圖一卷雜宮苑人物屏風本一卷

右四卷﹐楊子華畫﹐隋朝官本。﹝自子華下﹐皆北地畫手﹐或云梁后攺。《太淸目》中不載﹞

齊神武臨軒對武騎圖二卷慕容紹宗像一卷弋獵圖一卷斛律明月像一卷盧思道像一卷名馬樣一卷

右七卷﹐曹仲達畫﹐六卷是隋朝官本。

周明帝畋遊圖一卷彌勒變相圖一卷雜臺閣樣一卷隋文帝上廏馬圖一卷農家田舍圖一卷

右五卷﹐董伯仁畫﹐一卷是隋朝官本。

隋文帝入佛空像一卷阿育王像一卷楊素像一卷賀若弼像一卷陳叔英像一卷擒明盧明月像圖一卷洛中人物車馬圖樣一卷北齊畋遊圖一卷貴戚屏風樣二卷﹝張彥遠《名畫記》又有《遊春苑圖》﹞

右十卷﹐鄭法士畫﹐一卷是隋朝官本。

雜物變相二卷豆盧寧像一卷隋朝正會圖一卷幸洛圖一卷貴戚遊燕圖一卷

右六卷﹐楊契丹畫﹐一卷是隋朝官本。

法華變相一卷南郊圖一卷長安車馬人物圖一卷雜宮苑圖一卷弋獵圖一卷王世充像一卷

右六卷﹐展子虔畫。﹝張彥遠《名畫記》又有《王母圖》《朱買臣覆水圖》《齊後主幸晉陽之圖》﹞

美人詩意圖一卷屋宇樣一卷雜鬼神像三卷

右五卷﹐孫尙子畫。

黃帝戰涿鹿圖一卷姜源圖一卷﹝《太淸目》作蘧師珍畫﹞禹貢圖二卷燕太子丹圖一卷蓄史圖一卷孫氏水戰圖一卷五嶽眞形圖一卷紀年詩意圖一卷雜鬼神樣二卷

右十一卷皆甚精奇﹐隋朝以來﹐私家搜訪所得內三卷﹐近陸探微﹐先無題記可考。

列女傳仁智圖獅子圖畏獸圖﹝已上三卷﹐《梁太淸目》所有﹞魚龍相戲圖吳楚放牧圖村社會集圖

右六卷﹐王廙畫﹐隋朝官本。﹝本作戴逵﹐下脫略﹐補此。張彥遠《名畫記》又有《獅子擊象圖》《犀兒圖》﹞

已前總二百八十一卷﹐並無名畫十二卷﹐計二百九十三卷。

晉瓦官寺﹝有顧愷之﹑張僧繇畫壁﹐在江寧﹞

宋法王寺﹝顧駿之畫﹐在永嘉﹞

晉龍寬寺﹝史道碩畫﹐在江陵﹞

晉本紀寺﹝史道碩畫﹐在郯中﹞

齊王觀寺﹝沈標畫﹐在會稽﹞

魏白雀寺﹝董伯仁畫﹐在汝州﹞

魏北宣寺﹝楊子華畫﹐在鄴中﹞

梁定林寺﹝解倩畫﹐在江寧﹞

梁惠聚寺﹝張僧繇畫﹐在江陵﹞

梁延祚寺﹝張僧繇畫﹐在江陵﹞

梁長慶寺﹝江僧寶畫﹐在江陵﹞

梁何后寺﹝陸整畫﹐在江寧﹞

梁光相寺﹝丁光畫﹐在江陵﹞

梁陟屺寺﹝張善果畫﹐在江陵﹞

梁髙座寺﹝張僧繇畫﹐在江寧﹞

梁景公寺﹝江僧寶畫﹐在江寧﹞

梁開善寺﹝張僧繇畫﹐在江寧﹞

梁艸堂寺﹝焦寶顥畫﹐在江寧﹞

梁報恩寺﹝張儒童畫﹐在會稽﹞

梁資徳寺﹝解倩畫﹐在延陵﹞

梁天皇寺﹝張僧繇﹑解倩畫﹐在江陵﹞

北齊大定寺﹝劉殺鬼畫﹐在鄴中﹞

周海覺寺﹝董伯仁﹑鄭法士畫﹐在固州﹞

陳棲霞寺﹝張善果畫﹐在江寧﹞

陳興聖寺﹝張儒童畫﹐在江都﹞

陳逮善寺﹝陸整畫﹐在江都﹞

陳靜樂寺﹝張善果畫﹐在江都﹞

陳東安寺﹝張儒童﹑展子虔畫﹐在江都﹐攺爲常樂寺﹞

陳終聖寺﹝董伯仁畫﹐在江陵﹞

隋西禪寺﹝孫尙子畫﹐在長安﹞

隋東禪寺﹝鄭徳文畫﹐在長安﹞

隋惠日寺﹝張善果畫﹐在江都﹞

隋永福寺﹝楊子華畫﹐在長安﹞

隋靈寶寺﹝展子虔﹑鄭法士畫﹐在長安﹞

隋光明寺﹝田僧亮﹐展子虔﹑鄭法士﹑楊契丹畫﹐在長安﹞

隋敬愛寺﹝孫尙子畫﹐在洛陽﹞

隋天女寺﹝展子虔畫﹐在洛陽﹞

隋云花寺﹝展子虔畫﹐在洛陽﹞

隋淸禪寺﹝陳善見畫﹐在長安﹞

隋光發寺﹝董伯仁畫﹐在洛陽﹞

隋興善寺﹝劉烏畫﹐在長安﹞

隋皈依寺﹝田僧亮畫﹐在長安﹞

隋淨域寺﹝張僧繇畫﹐自江外移來﹐亦有孫尙子畫﹐在長安﹞

隋恩覺寺﹝袁子昂畫﹐在洛陽﹞

隋空觀寺﹝袁子昂畫﹐在長安﹞

隋隆法寺﹝範長壽﹑張孝師畫﹐在長安﹞

隋寶剎寺﹝鄭法士﹑楊契丹畫﹐在長安﹞

右寺四十所﹐並是名工眞迹。今東都古畫尙多﹐未得檢閱爾。今集檢前蹤﹐取其法度﹐兼之巧思﹐維二閻楊陸迥出常表﹐袁張兩家父子﹐亦得居其次。閻本師祖張公﹐可謂靑出於藍矣。至於人物衣冠﹑車馬臺閣﹐並得南北之妙。楊﹑張父子亦謂世不乏賢。博陵大安﹐誠曰難兄難弟。世之學者﹐陳善見﹑王知愼之流﹐萬得其一﹐固未及於風神﹐尙汲汲於形似。今人所蓄﹐多是陳王寫拓﹐都非楊鄭之眞筆﹐每將眞玩﹐深宜精別也。

