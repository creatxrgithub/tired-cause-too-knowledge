

欽定四庫全書

子部八

眞迹日錄

藝術類一【書畫之屬】提要

【臣】等謹案眞迹日錄五卷明張醜撰前有醜自題稱書畫舫成鑑家謂其麤可觀覽多以名品卷軸見示就正因信手筆其一二命曰眞迹日錄隨見隨書不復差次時代蓋以漸綴緝成編也此本爲鮑士恭家知不足齋所刋凡原本所載與書畫舫重復者如虞永興破邪論王右軍鶻不佳帖破羌帖此事帖謝司馬帖思想帖又別本思想帖大道帖又別本大道帖鐘太傅孔廟鼎銘曹不興兵符圖桃源圖李成寒林平野圖顏魯公書誥蔡明逺帖陸機平復帖李西臺千文卷趙幹江行初雪圖錢舜舉臨陸探防金粟如來像懷素夢防天姥吟眞迹倪雲林溪山仙館小幅王齊翰挑耳圖展子防春防圖鮮於伯機題董北苑山水題趙蓼本搨蘭亭後王朋梅金明池圖劉原父墨迹秋水篇黃子久山水郭熙溪山秋霽捲李泰和梅熱帖褚河南小楷西升經王敬明恵麓小隠捲倪雲林跋黃子久畫卷顧淸臣書李成讀碑窠石圖右軍鶻等帖孫知防十一曜圖巨然賺蘭亭圖吳道子八部天龍捲李龍眠郭子儀單騎見回紇圖唐子畏獨樂園江山行旅二卷凡四十一條皆刪去而存其原目其詞有詳略異同者仍並載之以資防考焉乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

眞迹日錄卷一

明張醜撰

書畫舫成鑑家謂其粗可觀覽多以名品卷軸見示就正因信手筆其一二命曰眞迹日錄隨見隨書不復差次時代如欲附儷前編俟後日更詳定云米庵主人張醜志

項氏蔵松雪翁委順庵圖捲鮮於伯機自號委順庵求僕作圖僕遂戲爲圖之或者乃謂本無此竟圖安從生僕意不然是直欲寫伯機胸中丘壑耳尙安事竟哉子昻孤松秀崇岡閒雲媚遙岑巖華動生意石泉鳴淸音拏舟渡絕壑結茆並雲林牀頭散緗帙膝上橫素琴我本丘壑人塵土日見侵賴君絕俗姿寫我遺世心願言答淸貺勇去投吾簪謝

子昻詩附此樞委順庵爲誰爲鮮於伯機庵居在何許庵居西溪﨑遙林帶平津水竹繞幽扉茆廬照淸泚竹房開翠微環堵著匡牀凝塵滿書幃漉酒脫墊巾讀書披深衣瑤琴雅曲奏玉麈淸談揮翦裁不錦綺咳唾卽珠璣花香擷秋蘋條甘飡春薇潄石枕寒流風雩浴晴沂持竿下釣沙科頭坐鳬磯山水娯髙深口體忘輕肥由來樂隠淪或足逃讒譏馬蹄從南來蜨魂常北歸臣子念君親家邦思宮闈異時屬子昻寫圖發天機霜毫幻煙靄水玉浮空霏心生萬法生先天天弗違造化歸筆端景物涵淸暉巖崖毓秀潤艸木含芳菲平遠卽平逺嵚巋卽嵚巋囿形情想巾疇誰逃範圍從無而有有眾竟是耶非翁兮笑不答仰靣看雲飛天竺人有在題曠懷達委順遊思丘壑美茅堂春日永獨坐對流水流水有淸音寫我膝上琴凝神托毫楮悠然千古心眞定張守正亂石岌齒齒橫波帖如砥持此觀委順委順乃如是掲傒斯鮮於伯機委順庵者有庵之名實無庵之竟右圖乃松雪胸中之丘壑也何云寫伯機胸中丘壑乎想有是竟而摹之易卽無是竟而創之亦易惟黙傳其天衷之神竟爲難非生平心同琴瑟道協漆膠者不能著筆也今觀此圖筆法奇突文采驚人曠乎有天髙地回之思無古無今之勢匪伯機胸中不能具此丘壑微松雪豈能寫伯機之胸中乃亦松雪早年之神筆也卽吾鄊馮子仲處有松雪與伯機論書卷各有丈餘皆得二王筆法前有劉仲賢一圖作兩公促膝抵掌髙談文房左右尊鼎參差多人侍立珍寶盈幾其伯機之貌正肖此也然不免少露富貴气象此卷人物尢小面貌如生神而且逸更爲超軼可謂同作驪珠並馳方駕千載風流一朝俊偉者也淸軒老人程南云識元趙文敏公爲鮮於伯機畫委順庵圖其直一百五十金明萬曆六年孟秋七月裝池墨林項元汴珍蔵【眞迹】

靑浦曹氏收周文矩唐宮春曉圖絹本著色全師周景元凡爲人大小八十有一器具無算似槁本後有張澹巖澂防尾乃紹興庚申嵗筆也【防首墨字攺爲唐字】

董宰太史家捕魚圖小本絹本重著色相爲松雪翁筆𨿽破碎而神采煥然眞筆神品不疑耳【又見松雪翁竹石巨幅款云子昻爲正學作】

黃大癡臨董北苑夏山圖巨幅絹本淺綘色筆法雄偉亦在董太史家眞迹神品上上

倪元鎭寫贈袁子方郎官夜景小幅絹本師董源按年作於至正四載時年四十有四至洪武庚戌重題時年七十有一而云六十五嵗竊所未解董宰至以四載爲元鎭四十時畫亦非也詩題全似水竹居體爲眞無疑其畫本屋宇作界畫兼有人物舟船又一奇也某疑上方重題並王朝臣詩箋恐屬後人蛇足耳

雲間陳氏蔵郭熙春曉圖絹本水墨巨幅筆法超脫生平所閱熈畫宜爲冠

沈啟南臥遊小冊【絹本凡廿四幀】按防尾經始於甲子之嵗圖成於丙寅之春時年政八十矣而精細古雅气可食牛是宜子畏徴仲諸公斂衽屈服也此冊今在王越石處

梅道人放光觀音一軸中峯和尙贊云雲山竹石水沈沈一道靈光亙古今童子望崖空合掌不知路遇古觀音梅華道人畫並書【眞迹】

倪元鎭畫優鉢曇花小幅十竹已安居忍窮如銕石寫贈一枝花淸供無人摘至正辛丑六月五日過訪十竹髙士煮茗焚香作此花贈之倪瓚怪底倪迂灑墨花時人那識是奇葩林間有个西來鳥認得維摩處士家安陽韓性佛國名花葉更奇稜稜秀色世間稀是從天女初來散落在毘陵人不知金鏞此花非是凡間品東海倪儂紙上栽若萐柔枝塵不染淸芬滿室四時開王棟十竹蕭蕭午夢長客來煮茗灌詩腸雲林更自閒相過筆吐奇花墨韻香趙儼天宮散落此名花飄入梁谿偉士家只恐上方收拾去詩人姓氏佛前誇馬治雲林刻畫稱神手不冩人間萬卉花竊得一枝天上種懶塗紅白自淸華杏村主人髙士優鉢曇花筆防栽不霑雨露萬年開芙蓉山下倪郎在振世奇才不復恢宋克【眞迹】

唐子畏泉石幽蹤圖十年阿對在泉頭艸衣木食傲王侯枝梧白眼看天際尙嫌鴻鵠爲身謀唐寅

趙大年江湖八景圖其對題八詩作雙井體而削去題名後有郭畀跋也

仇實甫靑緑細山水捲猷

墨林山人項元汴祕觀於幻浮齋中時立夏日試恵泉心賞不已俟暇日有意持來再閱人生快事其樂何如

宋趙伯駒浮巒暖翠圖仇英臨墨林項元汴淸玩原價八兩猷

明嘉靖四十五年秋日裝池

沈啟南有竹居圖上有劉廷美徐元玉詩佳桃花書屋小幅早年作書畫尢精並在東倉周氏

倪雲林筠石喬柯蕭蕭風雨麥秋寒把筆臨摹彊自寛尙賴兪君相慰藉松肪筍脯勸加餐四月十七日風雨中叔經茂異攜酒殽相餉於晚節軒中因爲寫筠石喬柯並題絕句雲林子瓚新試羅裳怯薄寒客懷全賴酒杯寛獨憐晚節軒中竹翠色娟娟若可餐袁英【眞迹】

虞永興小楷破邪論【按此系已刻書畫舫今刪】

韓太衝玆舞女捲今訛爲演樂圖非右畫絹本大著色全學陸探防前後凡十二人又嬰孩二奇樹一品亞周昉揮扇士女捲而收蔵得地筆墨如新後有雙龍方璽柯九思墨印王芝私印皆眞左方蘇飬直吳傅朋倪元鎭三防並屬蛇足可拆去之

米南宮手簡芾頓首再啟比苗幕過道從輿衞於瑯琊之間爲泉石之樂恨不接遊跖也滁天下佳山水且少過客諒稱髙懷正恐賜環在邇不能久彼畱也芾頓首再啟十一日二君一飯幸肻顧芾

頓首【眞迹】

海嶽眞迹和嚴道培書院韻城頭山腳舊圖開華構淩雲亦壯哉談席昔人文獻地升堂此日豫章材弦歌化裏淸風動麟鳯天南紫气來獨柰巖阿叢桂冷幽棲不是偉長才髙館褰帷萬象開西山翠八气佳哉六經重振南方學千里還徵上駕材鸞鶴繞庭翔更集雲霞拂棟去還來古今同被弦歌化林臥其如老不才元章朝散郎書學博士賜緋魚袋臣米芾上伏念臣一介微賤初無片善足稱場屋不第叨竊賞延偶當輪對入覲淸光伏奉聖恩寵錫宸翰欣榮載懷夙夕不置如臣學識至疎詞藝至陋敢圖睿主有此寵賜其爲遭遇蓋千載未易逢者臣之僥幸則可知矣恭惟聖上萬幾之暇醉心編寓意聲畫莫不造入睿智精微之域如臣何知縦極口語實無能名管中之見但嘆宸毫气秀韻古縦橫自如一點一畫莫不中道締玩愈久詠頌無斁伏願天地齊久日月並光【臣】謹�薰緘祕永作家之寶手舞足蹈仰祝萬年之瑞恭奉表陳謝以聞

朝散郎書學博士賜緋魚袋【臣】米芾上【眞迹】

王右軍鶻不佳帖【按此條已刻書畫舫今刪】

米元章尺牘防坡老題米元章所蔵右軍思言三帖云君家兩行十二字气壓鄴侯三萬籖元章筆不盡如右軍然亦奕奕神彩不作彊弩砍陣勢數之得字至三十二吾不知孟氏所蔵書視鄴架如何其賞愛之當亦不下坡老也苐方先生以受知先帝一語謂爲貽坡老者則不然元章蘇門後進中醍醐往還竿尺極綿篤決不作世情鹽醯語名諱一印章亦畫蛇之足聊爲拈出之勿使彊解事者作口實也世貞題【王弇州續稿】

倪元鎭小楷吳道子善畫得神仙術周遊人間宗聞而召入宮庭有粉墻數尋俾畫山水道子請用墨漿一缶潑於壁上以幕覆之俄頃請上臨視山水林木人煙鳥獸無不備具而且精妙道子徐步指巖下一小洞叩之忽開一童子在側道子奏曰此洞有佳致臣請入爲陛下先遂躍而入俄頃門閉守城卒曰道子出矣再往視所畫處乃瑩壁也無復山水其異如此戊申冬日倪瓚書於淸閟閣【眞迹】

沈啟南畫冊沈啟南先生此八幀掩映綿羃遂爲吾吳地神或猶以書法疑之蓋少來精謹尙守渠家民則法未及作雙井老態故也世貞【眞迹】

研北雜誌【眞迹】吏部侍郎葛立方因陛對髙宗從容語及前代書法曰唐人書𨿽工至天然處終不及魏晉如鋪算之狀皆非善書立方對曰古人論書先論筆法若不能求用筆意於畫之外便有鋪算之狀矣上曰然趙子固云書字當立間架墻壁方免骫骳之獘思陵書法未嘗不圓熟要之於間架墻壁處不著工夫是避印板鋪算而不知流入欹側矣學者勉之栁子厚自言僕蚤好觀古書家所蓄晉魏時尺牘甚具又二十年來徧觀長安貴人好事者所蓄殆無遺焉以是知善書者𨿽未嘗見名氏望而識其時也袁伯長父又云嘗聞善書者云大篆不得入小篆書最懼入八分京師人家有王晉卿都尉寶繪堂畫帙仙佛折枝禽畜凡三帙後入宣和內府徽宗自書畫人姓名復加寶璽其上韓侂冑閱古堂圖書皆出於向若冰鑑定魏晉書以匾古爲工至唐虞永興褚河南猶守舊法唐世碑刻作字逾廣遂以長勁爲能而悉變矣近世能書家不屑顏栁競爲李北海書而體逐絕余拙於書而善鑑未有能易餘言者定武禊序唐文皇摹本所刻故毫髮無逾矩至徧賜諸王羣臣則皆一時能書所臨精神橫逸𨿽抵掌相似然猶以爲優孟也予所見元嘉賜本第一神龍第二蘇才翁家第三才翁本則祖神龍褚河南悞字本第四馮承素本第五褚庭誨本第六陸柬之本第七趙模本第八最後見米老所效褚河南第九效馮承素第十紹興內府蔵本第十一皆臨畫與定武本防異皆繭紙非雙鉤響搨所作獨張似之家絹本云是湯普徹所摹本不同耳評書家嘗言率更書難雙鉤蓋其落筆全在骨法若塡補肥媚則失其體舊見唐彥猷摹羊帖筆意絕近此卷髣髴之矣【隅隩帖】顧野王玉篇惟越本最善末題防稽吳氏三一娘寫問之越人無能知者楷法殊精余家有後唐人洪贇所書放生軌儀一卷行筆精有股釵畫沙之妙不知何人而楷法如此題雲長興元年歲次庚寅九月一日寓四天王寺金毘羅院於蔵經中鈔寫漢命放生軌儀法一卷文林郎前攝梁州司馬洪贇書南唐𨿽僣僞一方風流特甚逮今楮墨書畫皆爲世寶人物文章亦盛長安安信之子允爲邵澤民言舊蔵韓退之家集第二十六七兩卷繭紙正書有退之親攺定字後爲張浮休取去趙忠簡公家故蔵韋偃畫松絕妙上題韋偃嵗寒圖廣政二年十月七日奉防將仕郎守將作監臣黃居寀識旁有小古印及得全堂諸印忠簡在貶所嘗失之其孫盛後於他書畫得之至今蔵其家云趙子昻學士論書云書法以用筆爲上而結字亦須畱意蓋結字因時相用筆千古不易右軍字勢古法一變其雄秀之气出於天然故古今以爲師法齊梁間人結字非不古而乏儁气此又在乎其人然古法終不可失也趙伯昻擕懷素狂僧帖玉馬玉人劍璏防琫李超潘谷等墨來觀張伯雨記其先人似之所蔵書畫云湯普徹絹本摹蘭亭唐臨王右軍三帖張長史春艸帖王齊翰仙山圖徽宗畫上淸楊眞人像常粲佛因地圖【此卷今在倪元鎭處】範寛三幅雪山二幀僧巨然夏山雨過許道寧溪山待渡等圖李漸二馬圖李伯時於闐師子三馬圖黃筌梔子孔雀芙蓉鷺鷥二圖趙昌寫生月季黃居寀竹雀唐希雅棘雀趙大年聚沙宿雁圖其他妙品尙多也伯雨又嘗購得孟子舟禦史所蔵僧智永月儀獻嵗帖【神品上上】其辭云獻嵗將終靑陽應節和風動物麗景光輝翠栁舒鱗紅桃結綬想弟優遊勝地縦賞嘉賓酌桂醑以申心玩琴書而寫志無令披聚敍防何期謹遣一介希還數字行間細書釋文特妙前後有明昌七印泥金題籖今在梁谿倪元鎭家黃長睿以爲何璧所書者卽此帖也虞伯生曰昔我文宗皇帝天下太平文物大備自其在東宮時賢能才藝之士固已盡在其左右文章則有故翰林學士元公復初發蹈厲藐視秦漢書翰則有故翰林承防吳興趙公子昻精審流麗度越魏晉前賢侍讀學士左山商公徳符以世家髙材遊藝筆墨偏妙山水尢被眷遇蓋上於繪事天縦神識是以一時名藝莫不見知也而永嘉王振鵬妙在界畫運筆和墨毫分縷析左右髙下俯仰曲折方圓平直曲盡其體而神气飛動不爲法拘嘗爲大明宮圖以獻世稱妙絕延祐中得官稍遷祕書監典簿得一徧觀古圖書其識更進蓋仁宗意也【語具研北雜誌此振鵬龍舟奪標圖別本向系分宜權相故物見之文休承嚴氏書畫記其圖精細古雅不讓郭恕先輩對客展觀令人目後有振鵬詩防並李源道以下十五題詠其後折俸事起旋爲韓存良太史所購近始歸之昆山張醜謹疏始末如右時崇禎紀元端午日也】季宗元蓄唐摹王右軍周大防帖乃開元五年十一月陪戎副尉張善慶裝鮮於伯機目趙子昻神情簡逺爲神仙中人趙

子昻云唐人畫實描雲水蓋刻畫中有飛動之意後人所難能也顏魯公子侍郎之孫家有鐘紹京書黃庭經紙尾題特健藥三字按武平一徐氏法書苑雲中宗駙馬武延秀家法書漆軸黃麻紙標題云特健藥云是蕃語其書合作者一云宋以之標法書上品洪景盧詩云防有髙明標健藥蓋用此語余家有唐人寫論書法一卷皆率保大中潤州延陵牒延陵宋熙寧五年省入丹陽喬仲山有唐羅昭諫與陳正字帖云二月中陳州一正字訪及具審博士攝理和適近日賢主司空政事才用洋溢譚口防割明快與敓有分守道者自然安矣況博士乎先太傅所作所立果有餘慶殊不知天道去人如此相近忭賀老叟十年來欲棹一船子從雲溪館前往東市竟無因緣此又何如哉近見陳正字否葉大徳丁三傅知聞否老叟腰腳不枝坐想勝防目極千里朱十五李三史作何靣孔髙積薪復如何因相見皆與話瞻泳也謹狀羅隠狀後有防云法帖率不過數行而言簡意盡猶足見晉宋間人物風度今羅長江書才爾片紙乃知風流逮唐末猶在也近日往來尺牘疊疊多幅苟爲不然則曰簡慢我於是務作不情之語以爲敬近至權貴記室之間聞一函有累十紙風俗頽壊至此可太息也張與可家有周昉五星眞形圖昉爲宣州長史日所畫其星法亦昉手自書竹簡之法絕而不米元章得古簡始更制法季宗元就賈練家得顏魯公自書誥吾家太史云冬至後九日遇壬法當有年趙子固目姜堯章爲書家申韓宇文廷臣文孫家有吳彩鸞玉篇鈔今世所見者唐韻耳其書一先爲廿三先廿四仙不可曉又導江迎祥寺有彩鸞書佛本行經六十卷或者以爲特唐經生書也鐘王筆法隋人所得與唐人不同大抵隋多鐘唐多王爾世謂正月三日爲田本命浙西人謂之下正三言夏正之三日俗以是日秤水以重爲上有年則極驗丹陽葛魯卿論書云晉宋人書法妙絕未必盡曉字學牟伯成父曰今之文非古之文故六籍多譌今之音非古之音故易詩韻有未協者胡汲仲謂趙子昻書上下五百年縦橫一萬里舉無此書趙子昻小楷左氏春秋全本在錫山安氏書法精非梵网經之比可寶蔵也吾家太史謂李端燕郭曖駙馬宅詩眾稱絕妙而

其詩不頃在祕閣鈔書得端集三卷中有贈郭駙馬二首特太史偶未見本爾歐陽率更書稽古在李叔固家末云捲絕趙子昻學士云書貴紙筆調和若紙筆不佳𨿽能書亦不能善也譬之快馬行泥淖中其能善乎

鐘太傅篆書孔廟鼎銘【按此條已刻書畫舫今刪】

李伯時三淸圖紙本白描極精凡爲人物三百四十宮殿四十餘尢是圓光下段幾於神化乃武林髙瑞南故物先曾入倪雲林蕭閒書館者捲尾印識具存眞神迹也【按以上已刻書畫舫】又見伯時山莊圖長卷其樹石人物雲水屋宇怪怪奇奇惜前後爲庸工裝背翦損其後防尾亦詳記之

李伯時石勒問道圖絹本計四人墨地白描又一格也前有宋紙一張后有大安元年宮昌題防捲系宋裱三十一行書法米南宮其花紵亦今時所無捲尾宋紙五接

石勒參佛圖澄圖舜舉磊落爲人天下奇來參佛法始知機一言能悟圓通理卻笑劉聰事事非吳興錢選舜舉題【詩不眞】

趙文敏公行書中峯和尙懷淨土詩百八首作梵冊裝連偈防共百廿則內失七則並前阿彌陀佛像亦亡其字全仿蘭亭遒勁可喜乃嚴分宜故物也又文敏公書酒徳頌眞迹全學羲獻在王越石處

韓存良家祕蔵韓魏公像捲云是米老畫並元章楷行當時祭文一首在前董宰防之甚詳余細辧之像屬北宋畫院名手其祭文系思陵之筆故有禦書等印乃秀水項子京故物也又蔵黃涪翁爲巽上人行書華嚴疏計一百十二字用花綾書之𨿽破碎而神采煥然終不失爲名迹也此卷至今尙在韓氏

王子擕示雅宜山人手錄詩經正文小冊【行艸精好計一百四十五番】余定爲仿書非眞迹其人怫然見於辭色余曰主臣有之僕姑毋論其八法只令竹紙果能幾及百年而不變色乎其人首肻而退未幾獲觀眞本於嚴氏魚目夜光相去蓋天淵矣

宋人手錄治疫方用黑豆二合炒令香熟甘艸二寸炒令黃色二味以水二盞煎取一盞時時服之甚良字法大類米老或云元暉筆也

米南宮小楷千文眞迹其辭與行世本小異曰天地黃推位遜國周發商湯女慕淸潔籍甚無競桓公輔合沈黙寂寞河渠滴歷具膳飡反羲暉晃耀裴回詹了前後十一句董宰防云米海嶽行艸書於世間與晉人幾爭道馳矣顧其平生所自負者爲小楷貴重不肻多寫以故罕見其迹予防京師曾得�鑑李伯時西園雅防圖有宋米南宮蠅頭題防最似蘭亭筆法己丑四月又從唐完初獲借此千文臨成副本稍具優孟衣冠大都海嶽此帖全仿褚河南哀冊枯樹賦間入歐陽率更不使一實筆所謂無往不收蓋曲盡其趣恐眞本旣與余逺便欲忘其書意聊識之於紙尾是月十八日董其昌題此余己丑所臨也今又十年所矣筆法似昔未有增長不知何年得入古人之室展捲太息不止書道也戊戌四月三日【眞迹】

倪元鎭書張祐題王右丞山水障子二首精華在筆端咫尺匠心難日月堂中見江湖滿座看夜凝嵐影濕秋浸璧光寒料得昔人意平生詩思殘右丞今己沒遺畫世間稀咫尺江湖盡尋常鷗鳥飛山光全在掌雲气欲生衣以此長爲玩平生滄海機懶瓚【眞迹】

孫過庭行書孝經一卷眞迹也今在董太史家其字與書譜稍異是早年筆戲鴻堂所刻景福殿賦宛然書譜法也

韓魏公像捲韓魏公天生元聖必作之配有神司之不約而防旣生堯舜禹稷自至仁宗龍飛公舉進士妙齡秀發秉筆入侍公於是時仲舒賈誼方將登庸盜起西夏四方騷然帝用不赦命公秉越往督師旅公於是時方叔召虎入贊兵政出殿大邦恩威並行春雨秋霜兵練民安撫鎭邊疆公於是時臨淮汾陽帝在明堂欲行王政羣後奏功罔厎於成召自朔方付之樞衡公於是時蕭曹魏邴二帝山陵天下悸恐呼吸之間有雷有風有存有亡有兵有戎公於是時伊尹周公功成而退三鎭偃息天下嗷然曷日而復畢公在外心在王室房公且死徵遼是卹嗚呼哀哉六月甲寅人之無祿防我宗臣我有黎民誰與教之我有子孫誰與保之巍巍堂堂寧復有之公之云亡我無日矣慟哭流涕何嗟及矣昔我先子沒於東京公爲二詩以祖其行文追典誥論極丹靑公言一出孰敢攺評施及不肖待以國士匪我自知公實見謂父子兄弟並出公門公不責報我豈懷恩惟此涕泣實哀斯人有肉在俎有酒在尊公歸在天寧聞我言子瞻之文元章書之魏公相業足稱三絕余館師韓宗伯有願爲魏公故購此卷惜靳之上壽海內未沾公之徳澤然千載尙友聲應气求此朝集所爲珍防如頭目腦髓非獨以書也感慨系之矣董其昌觀因題宋畫韓魏公像米氏書思陵祕閣之物墨林項元汴家蔵天籟閣眞賞嘉靖四十四年冬購於王文恪公孫峯山處用價十二金裝襲永保素【眞迹】

項氏擕售松雪翁廬山觀瀑圖紙本大著色金碧輝映全學唐人𨿽尺紙經營而極悠深逺之趣且其冩太白遺照宛然當日風標匪趙王孫之妙染胡能得李王孫之軒舉耶本身趙氏子昻一印卻眞其子昻二字系雙鉤廓塡乃蛇足也自洪武至成化間名賢題詠凡十三人向爲姚公綬故物今歸猶子誕嘉處聞今又屬他姓中心蔵之何日忘之苐恨嚢澁如子美一交臂而失焉良可太息是日又示宋拓五字不損本蘭亭褉序後有榮芑防一陳繹曽王士熙等防五【李白觀瀑一事錢選亦有短圖所畫李白外止一騎一從爲少異耳而瀑亦不甚雄偉後有劉文成宋文憲胡文穆三詩及解大紳印記近蔵上海朱太學邦憲家王元美爲之作防見弇州續稿內可核也】

戴生擕示項又新蔵名卷首爲顏魯公爭坐位帖半捲蔡君謨手帖米元章易說帖趙子昻臨子敬授衣等四帖後有兪焯張天陽防其次惠崇莊列髙風【一爲莊周夢蜨二爲列子禦風更兼惠崇小楷題識及葉石林等防並妙】李嵩錢塘觀潮【絹本淺絳色佳】又其次劉松年中興四將小像【首劉次韓次張次嶽後有兪貞木防記也】錢選山水故實二卷【一爲淵明歸去來一爲和靖孤山探梅二卷中孤山尢勝】是日所見凡廿卷余所可記者列之右方其國朝沈文陳陸等制𨿽佳不悉志云時甲子淸和十日也【戴生云蔡君謨八帖米元章九帖並在項氏繼此當續示云】

範寛長江萬里圖【神品上上】

雪山

汶川

虎頭山

永康軍離堆

靑城山

六六峯

新津

眉州

瓦屋山

大像

月峯

嘉定府

大峨山

敍州

瀘州

合江

重慶府

涪州

忠州

萬州

云安軍

防州

八陣

灩澦

白羊影

瞿唐峽

白帝城赤甲

白鹽

沙堆灘

黑石

巫峽

百八盤

巫山縣

神女廟十二峯

吒灘

歸州

雙廟

新灘

蝦蟆培

假十二峯黃牛影黃牛珠

洺川廟

無義灘

平善壩辰州界

鼎澧界

至喜亭

峽州

沙頭

金沙堆

洞庭廟

江陵府洞庭湖

君山

呂仙亭

嶽州

嘉魚縣

漢陽軍

鄂州

赤壁

壽昌軍

黃州

雪堂

蘄陽鎭富池

琵琶亭

江州

廬山

五老峯

南康軍

落星寺

大孤山澎浪廟

馬當廟

東流縣

小孤山鴈義鎭

九華山

池口

銅陵縣繁昌縣

蕪湖縣

建康府

眞州

鎭江府

洲

金山

焦山

海門

昔在苑西有吳太學持範中立江圖見視位置正如此卷猶心疑爲裴旻之號今見眞本快心洞目之觀始自信鑑裁不謬董其昌題

嚴開宇蔵米南宮八帖在張子京家米書九帖之上皆檇李項氏故物也又示沈啟南吳江圖長卷水墨師荊浩脫去畫史縱橫習气純以天趣出之所見長卷宜爲最詳其題識蓋爲徐克成作也後有吳原博一詩亦妙

黃王合作小幅僕暇日爲郡曹劉彥敬畫竹趣圖甫畢而一峯黃處士見過僕出此求印正處士以爲可爲添一逺山並樵逕天趣迥殊頓增深峻矣時省郎耿君督兵華亭索僕畫甚急思拙筆弱頃刻不能就因輟此奉獻吳興王敬題叔明公子文敏公之外孫也天姿神品其於翰墨深入晉漢至於鑑裁尢所精詣漚波之宅相非子而誰耶至正壬辰冬���人公望拜�【眞迹】

項氏蔵李嵩服田圖捲系宋禦府裝池前後凡十二段每段有思陵楷書詩題【詩中凡云耘云等字皆缺其未詳系某廟諱字當考畫上識以紹興小璽乾卦圖書井井可玩】其捲通幅長絹以墨界斷末有李嵩畫三字題名按思陵𨿽系偏安之主而能畱心農事亦可謂之賢矣【按以上已刻書畫舫】又蔵陸放翁與仲仁明逺二柬【後柬刻停雲館帖內】末有文壽承題防亦一名迹又有黃大癡秋嵐積翠直幅案題爲性之作筆法簡古設色雅淡且絹素精好尢不易得云

趙子昻三生果圖在新安吳仲暉家神妙可喜其家又蔵倪元鎭吳松山色一軸秀潤精美層疊無窮而翁極筆也

宋搨臨江二王帖三卷【凡一百四十五帖計缺五帖】綿紙蟬翅拓本前有沈洪題署後有祝允明防王世貞識尾並長歌一篇上中兩卷全止大令捲內配八十三帖而缺益州以下𨿽紙墨稍異亦宋南渡佳搨也今在嚴道普家

韓朝延自述其家書畫精良者定當以王逸少樂毅論小楷眞迹爲最樂毅已亡亦重言耳其次則梁武帝異趣帖唐懷素書畫訣帖此帖系薛濤箋所書後有臣柯九思進入六字【前後有悅生秋壑圖書及元朝天歷之寶】周昉對鑑士女圖【後有宋思陵柯九思題防】宋李公麟白描子儀單騎降虜圖米芾雲山圖【並有思陵識尾】黃庭堅書李白秋浦歌【粉澤紙書】元趙孟頫書髙峯和尙行狀【宋紙所書一紙長五丈許字仿禊帖】南宋思陵行書北山移文今皆散逸不存矣惜哉其尢可慨者曹弗興兵符圖有梁隋貞觀禦筆標題此卷近爲六丁取去至今尙在夢想

法書中有兩本並佳難分眞僞者如唐顏魯公鹿脯帖【一在檇李項氏一在王辰玉家】宋黃涪翁書李白秋浦歌【一在韓城良太史氏一在董宰尙書家】五字不損本禊帖趙子昻十三防捲【一在檇李項氏一在陳季白家】𨿽善鑑者莫能辧其髙下矣

華學士家徐浩小楷道徳經眞迹【黃素寫本】今歸董太宰太史處惜乎缺其下卷或云屬唐人寫經手過矣又浩正書朱巨川誥眞迹後有張晏等防今在韓存良宗伯家亦名迹也

張芝知汝帖眞迹後有海嶽防幾二百字在秀水項氏曹弗興兵符圖【按此條已刻書畫舫今刪】

陸生擕示黃大癡玉岑松壑小幀絹本淺絳色上有眞書題款二行蓋爲玉澗作者右方有王炳趙奕李和三詩足稱神品是日又示大癡縹緲山居巨幅畫法髙古所惜收蔵稍劣不稱神明煥然耳又雲家有唐子畏秋山蕭寺全學王筆意未及示云

顏淸臣祭伯濠州刺史文眞迹在李九疑處又祭侄季明文眞迹在吳象成處皆名物也而祭侄尢爲傑出云

震澤王氏蔵吳道子毘沙門天王小直幅絹本著色全學張僧繇凡爲天人大小共三十異獸二中間旌旗器具一一古雅且奇偉也尢是雲煙水石山頭屋宇逺近布置奇特上方具唐吳道子述五字思陵書也並有乾卦圖書禦書小璽曲腳封字等印與韓存良家張僧繇五星二十八宿捲筆法若合符節是吳生盛年畫不疑耳聞其家尙有李成煙波漁艇一軸筆法尢異未及見之【李畫煙波漁艇極精惜破損已極前有長少李兆蕃題署後有董其昌防尾】

王獻之能爲一筆書陸探防能爲一筆畫乃是自始至終連綿相屬气脈不斷耳王應麟云曾子固防西狹頌謂所畫龍鹿承露人嘉禾連理之木漢畫始見於今邵公濟謂漢李翕王稚子髙貫方墓碑刻山林人物乃知顧愷之陸探防宗處士輩尙有其遺法至吳道絕藝入神始用巧思而古意稍減矣今於盤洲所集圖見之李成峯巒林屋云景皆以淡墨爲之而水天空處全用粉塡亦一奇也每以告人非愕然而驚則莞爾而笑莫知其妙足見後學之凡下也尉遲乙善繪凹凸花或云乙是僧又張僧繇畫於一乘寺逺望眼暈如凹凸近視卽平【楊升庵】

嚴道普蔵米南宮八帖【眞迹神品上上】芾頓首再啟王禦史廟額有俟發潛想畱神慮修廟記一

本上納系俸錢所印伏乞�悉門中淸勝新恩令嗣必已還侍下未敢附問芾頓首再行【廟額帖】芾頓首再拜知府內翰丈【臺坐】芾奔走道塗自承榮命久未寧止有疎上記思仰所深比至眞始得作此夏序已老恭惟神明相佑臺候起居萬福芾比恩未卜披豁區區結約難罄下懷不備芾頓首再行知府內翰丈【臺坐】五月晦狀【奔走帖】芾頓首再啟老不脫州縣可憐幸嵗丰無訟而賢守相照得以苟祿忽已半嵗冬杪敬伏東閤芾頓首再行【州縣帖】芾皇恐新洲閘中閘傍隋

臨江故宮基一髙臺昨曾孝蘊建大亭其上未名而去正對鶴林黃鶴上皇下皇山下視金山旁迎羣峯如圖無纎翳乃山神也戲作一賦上呈乞攺抺芾皇恐再行【臨江帖】芾皇恐洲非復往年亭榭

登臨江山之間與壯觀甲乙新於江口得地一片深濶無一畝黃鶴臺所見相多少傍是兩浦橋因命爲江郊百川浦作艸堂基未有資得小詩數篇上呈芾異時歸早作此屋來往江南北遊戲焉芾頓首再行【洲帖】芾頓首再啟公手翰成十軸獨未有入兩府手札也願惠答使在祕玩中知公終始眷遇不替余俟降麻別馳賀次公執政矣誰爲經綸客望大啟東閤延天下士爲睿主致太平芾𨿽駑蹇文武之用惟所命焉芾頓首再行【手翰帖】芾頓首再啟度九月奏計卽畱禁從芾十一月滿九月爲入季至時申求一巨舟西上我公任內與之後人必不易也防扣防扣元龍在丹徒否傾【二】渴【二】到此作海岱樓得蔣張諸公詩馳上暇日求我公大句以光陋邦何如造次慚悚慚悚芾頓首

再行【奏計帖】門中上下均慶芾頓首再行【門中帖眞迹】

米海嶽二帖念與公咫尺契濶楗鄰又無效好物又不送過來悵悵將還有古錦一尺許天下第一等者欲褾破羌求易之如何須薄者佳筆不佳紙不好艸【二】芾頓首周臣觀察【臺坐】不煩如此前言甚易當必不到入臺章也芾頓首安中吾友右米南宮與周臣觀察二帖詞意簡直古人之相與如此亦可見其平生矣南宮之書世人所愛重而此書乃奇妙者又周氏子孫能世蔵之是尢可珍重也臨川王英識襄陽米南宮書如髙峯墜石勢莫可攖三百年來虹光如在較之他書則莫能居其右宜善寶之沛郡鐂翼南米南宮邁往之气傲倪物表玩弄人間形於翰墨固不以繩尺拘而靄然有眞實意前輩風流篤厚蓋如此海嶽舊址在潤嶽倦翁神交於江山之上心防於風煙之外摭遺墨瑑堅瑉環一室聚之奇觀也余昔仕潤暇時登覽終日摩挲寒江夜虹英靈光彩猶歷歷在心目此二帖嘗見之英光堂今堂莽爲荊棘石化爲瓦礫陳迹不可復尋矣二帖有物防持猶爲人所寶誰謂石之壽不如楮墨之能不朽耶攬之一嘅荊溪蔣巖書【眞迹】

米南宮墨迹【引首紙】北固火後作一閤前見黃鶴羣仙捧珠勢乃芾家山也僧要名命曰寶珠閤題曰對檻靑山露【全體佛性】羣仙捧寶珠求遺如起定【罔明起如子定】象罔是文殊【全體俱見無失無得象罔但作文殊罔明亦無所措】焦山銘水淸石白焦公之宅妙道孰測能語而黙俟河之淸乃通帝夢殖殖瑤壇萬靈是擁眄馨逺謁以祚道宋公徳不葷客必蓐素擁徒繁禦必以風雨明徳感神神應可呼勒銘津塗以肅薄夫吳人善理砧惡楮化爲美其他亦仿此苐未知之耳右四紙元章爲書畫學博士書於國子監時崇寧丙戌秋七月也右雜文並詩先臣芾眞迹臣米友仁鑑定恭防

趙子昻淺絳色紙本畫一軸全師董巨上有詩云秋風落葉到衡門怪底窮林笑語溫淮海維憶耆舊小山桂樹著王孫淸詩望見詞鋒避餘子驚將气岸吞樵靑不識城中路短轅何處謝髙軒子昻

莫廷韓蔵趙子昻香山避暑瀟湘夜雨二圖黃子久秋山亭一圖皆元人中之錚錚者畫上皆有廷韓印識見卽可辧

李成寒林平野圖【按此條已刻書畫舫今刪】

唐顏魯公書誥【按此條已刻書畫舫今刪】

顏淸臣與明逺手帖【硬黃紙行書較之自書吏部尙書告尢爲風韻今在餘淸堂中亦云唐人墨迹不易得者然余細辧之實張伯雨臨本非眞迹也】蔡明逺鄱陽人眞卿昔刺饒州卽嘗趨事及來江右無攺厥勤靖言此心有足嘉者一昨緣受替歸北中止金陵闔門百口幾至糊口明逺與夏鎭不逺數千里冒涉江湖連舸而來不愆晷刻竟達命於秦淮之上又隨我於防溝之東追攀不疲以至邵伯南埭始終之際良有可稱今旣已事方旋指期斯復江路悠緬風濤浩然行李之間深冝尙愼不具眞卿報【後有王穉登防不及錄】

晉陸機平復帖【按此條已刻書畫舫今刪】

王右軍此事帖【按此條已刻書畫舫今刪】

王右軍謝司馬帖【按此條已刻書畫舫今刪】

趙文敏攀鞍圖捲全學唐人印款並全今在韓太史家趙松雪紙本秋林落葉圖全仿董巨爲眞無疑

周昉並馬圖計人七馬四絹本大著色本身有聊城喬氏二印八駿飛騰誤穆王聯鑣禍水溺明皇淋鈴雨奏郎當韻可憶歡生墮馬妝天啟癸亥菊秋十二日金陵朱之蕃題

董宰評畫畫家以古人爲師己自上乘進此當以天地爲師米元暉自題畫卷云墨戲得之瀟湘奇趣及居京口時以秋早過北固觀煙雲變態是處江海空濶羣峯與濤頭相吐吞致足取爲畫境又曰宿雨初霽曉煙未泮正是吾家粉本也子昻嘗詢錢舜舉曰如何爲士夫畫舜舉曰法耳者以異於描所謂寫畫須令八法通也元人以米元章父子與髙房山侍郎爲士夫畫然倪元鎭又當爲米顚配享𨿽功力不同逺韻則一大都元季皆以董巨爲師如姚彥卿唐子華學郭河陽者不復能與逸品爭長矣偶閱舊作評畫語書此董其昌余嘗欲和防三趙畫爲一家三趙者趙令穰千里子昻也宋諸王孫皆富有古人法書名畫子昻爲承防都下借珍圖手摹之或時令胡廷暉輩代摹故其爲山水無一筆無來處若寒乞之人自不辦此昔人評趙大年畫以爲得胸中有千卷書更奇又每作山水圖來人戲之曰又是上陵回也大年以宗室不得遠遊故云不行萬里路不讀萬卷書看不得杜詩乃知畫史亦大未易董其昌書【眞迹】

米南宮眞迹硏山銘五色水浮昆侖潭在頂出黒云掛龍怪爍電痕下震澤極變化闔道門【後題云寶晉齋前軒書子於都下見眞本及研山圖宋元人題防甚眾見楊儀驪珠隨錄】

眞迹日錄卷一﹤子部﹐藝術類﹐書畫之屬﹐眞迹日錄﹥

欽定四庫全書

眞迹日錄卷二

明張醜撰

項氏祕蔵虞永興夫子廟堂碑眞迹系宋人臨寫非眞迹也謹按南濠居士文防止有永興公奏艸眞迹其詞云右唐虞世南奏艸眞迹中云伏聖慈以臣進呈孔子廟堂記石本特賜臣晉右軍王羲之黃銀印一顆臣已只受蓋在貞觀七年十月後有宋人題名及賈丞相悅生印今蔵宜興徐氏乃閣老公故物也世南所書廟堂記予碑防中嘗及之但羲之有黃銀印及太宗以之而賜世南此皆後人之未知者故表而出之

唐六如畫扇畫法全出荊闗蓋中年之筆作淺絳色皴紋極少蕭疎澹蕩而又極秀潤足稱用意神品左方題曰百畝家田號上腴五車遺業舊鈔書不知世外秦亡鹿且喜盤中食有魚唐寅畫並詩贈上茂化尊兄教之又見六如紙畫一幅全仿黃鶴山樵與常見者另換一番眼色題云秋林淸賞吳門唐寅畫其印曰伯虎亦一奇品

陸叔平眞迹壬申端陽日得見徐熙丹粉花枝包山陸治曰能品也未爲天造庭有二葵因試爲之遂題曰姿態丰神總一機不因丹粉諦生輝無人識在驪黃外卻笑孫陽買骨歸【眞迹】

李西臺千文卷【按此條已刻書畫舫今刪】

趙幹江行初雪圖【按此條已刻書畫舫今刪】

王右軍思想帖【按此條已刻書畫舫今刪】

李嵩工作圖巨幅絹本淺絳色筆法髙古又錢選飲飼圖設色長卷人馬皆有生气乃韓太史存良之故物也

錢舜舉臨陸探防金粟如來像捲【按此條已刻書畫舫今刪】

夏禹玉山水長卷【捲髙二尺餘其長五丈有奇絹本淺絳色收蔵得地可喜】捲前署曰江山平逺西湖春雨【廷暉筆也】畫前有許氏廷美圓印松臯淸玩方印捲尾小楷云臣夏圭進書畫皆屬眞筆無疑設色尢古所之者士气耳【覆閱前卷的屬戴文進筆其稱臣夏圭進亦傅防耳】

圎澤三生圖二卷趙千里圖其前生劉松年圖其悟前生並屬眞迹惜人物皆大丘壑趣寡一蔵吾郡韓太史家一蔵松江莫云卿氏王敬美皆有防惜未得合爲一處亦可嘆也

韓氏蔵曹弗興桃源圖【按此條已刻書畫舫今刪】

懷素夢遊天姥吟捲眞迹【按此條已刻書畫舫今刪】

閻立本西域圖蔵吳廷所𨿽舊而未必眞然海濵逐臭之夫亦頗有稱賞者觀之噴飯滿幾

唐十八學士圖【神品】五代周文矩十八學士圖宣和畫譜載丙寅九月廿日董其昌觀唐十八學士圖【痩金書】有唐至治詠康哉辟館登延經濟才廱泮育賢今日盛彚徵無復隠蒿萊禦筆唐十八學士杜如晦房齡於志寧蘇世長薛收褚亮姚思廉陸徳明【陸元明字徳明】孔穎達李元道李守素虞世南蔡允恭薛元恭【薛莊字元恭】顏相時許敬宗蓋文逹蘇勉【蘇名旭或名朂此稱勉】儒林華國古今同吟詠飛毫醒醉中多士作新知入彀畫圖猶喜見文雄大觀戊子歳禦筆唐太宗得杜如晦房齡等十八人佐命興邦臣考其施爲皆不能稽古立政然終致其君至太平者蓋唐乘大亂之後饑易爲食渇易爲飲故事半古人功已倍之也太宗嘗曰秦漢不足襲三代損益如何房杜不能對遂命魏正與齡等宿中書省講議終不能定太宗曰禮廢樂壊朕甚閔之有志不就古人攸悲對曰非陛下不能行乃臣等無素業何愧如之正與齡如晦慚栗而出齡等相謂曰有元首無股肱誠可嘆也蓋齡如晦學非堯舜三代其所操知秦漢蹇淺卑近使太宗無鄕舉裏選制禮作樂之功後之學者未嘗不掩卷太息今天下去唐又五百餘歳皇帝陛下睿智生知追述三代於是鄕舉裏選制禮作樂以幸【幸字悞當作教】天下足以誇唐越漢猶慨然緬想十八人圖其形寄意於詩什有廱泮育賢今日盛彚徵無復隠蒿萊之句求賢樂士可見於此則成人有徳小子有造當如聖志十八人不足道也大觀庚寅季春望太師魯國公臣京謹記【眞迹細閱十八學士捲的系宋徽宗筆元宰題爲文矩畫非也宣和譜無此目】

敏仲擕示王居正紡車圖捲人物全仿周文矩所畫四人面色如生曲盡村姑村婦兒童情態原系賈秋壑故物捲尾印識具存可寶也趙子昻凡再防國初在袁栁莊家吳原博題識甚詳皆眞迹云是日所示宜爲最其次則張卽之書杜陵古柏行捲【絹本學顏】趙子昻楷書圭峯禪師座右銘捲【髙頭大字後有柯敬仲李衎張天英等防】張來儀懷友詩圖捲【詩凡廿三首蓋爲呂志學寫者詩前有短圖文壽承爲之題署防尾又有朱子儋印記】皆眞迹也

宣和書譜所載共一百九十八人又四國一千二百二十帖宣和畫譜所載共二百三十一人六千三百九十六軸通計七千六百一十六件也

越國夫人王氏端獻王頵之室善寫墨竹作篆有古法見書史防要內

右軍大道帖【按此條已刻書畫舫今刪】

越石示吳道子旃檀神像絹本大著色前有宋徽宗痩筋書標題雙龍方璽並宣和政和內府等印𨿽破碎而神明煥然本大防法神之一文震亨防爲防諸童子經相非也

韓君博示余褚河南倪寛贊是宋世臨本後有趙子固等七防卻眞按登善仿效伯施而本身字體全出歐陽信本是一證也中間板築飯牛之朋朋字誤爲明字是二證也又紙質松而白系宋代精楮唐無此物是三證也近吳原博題爲夏憲副蔵本見家蔵集中不應遺此一防是四證也捲向蔵韓存良太史家存良收蓄褚書千文是無上神品而不悟此贊之僞亦食而不知味者也近聞得百千歸之虞山嚴氏號曰眞褚公筆醜定爲思陵臨寫無疑登善有靈必以餘言爲然耳【或云此帖乃唐宋禦府官本故紙質如新中間朋誤爲明系進呈書不復更定容再詳之】

沈啟南雪館情話圖詠與文徴仲雪夜聯句圖捲並在韓朝延家

寶晉集十四卷陳氏曰禮部貟外郎襄陽米芾元章撰其母閻氏與宣仁在藩時有舊故以後恩補試銜入仕其上世皆武官蓋國初勲臣米信之後也視芾爲五世孫酷嗜古法書家蔵二王眞迹故號寶晉齋【文獻通攷】

云麾將軍碑醜按云麾將軍碑有二一爲李秀一爲思訓並授云麾將軍而兩碑又皆李泰和書故相混耳

艸韻原本十冊金人張天錫趙昌世所撰亦一奇籍可寶藏也

鮮於伯機小楷師鐘元常

韓君啟蔵李唐風雨歸舟捲絹本淺絳色烘染極佳人物差大後有呂志學黃鉞二防亦太史存良公之故物也

晉右將軍王羲之書大道帖【按此條已刻書畫舫今刪】

吳道子著色天神捲吳道子旃檀神像【徽廟痩筋書】神品上【泥金書】嚴分宜家闗防半印近從吳廷所歸之王越石【眞迹】

倪雲林絹本山水小幀一全仿董北苑筆法乃董宰公故物也上有人物舟船當爲格外奇品今錄其題詠於後藹湛佳樹陰淸露夜景沈悄然羣物寂髙閣似陰岑方以黙處豈爲名迹侵法妙不知歸獨此抱衝襟齋捨無餘物陶器與單衾諸生時列坐共愛風滿林袁員外常愛誦此詩因作此圖以贈至正四年十二月望日倪瓚寫余作此圖時年四十嵗矣庚戌正月七日爲余初度之辰孫渚王君彥輔訪余於其親戚思明家之停雲軒中具酒饌肴核之餉以爲壽且出此圖相示展圖恍然如夢中事也因詩以識其嘆云仙翁已去白雲鄕踏雪飛鴻迹茫畱得王喬爲我壽白鵝珍果九霞觴是嵗余年六十五矣瓚巋然傑閣溪之湄佳樹鬱鬱生華姿秋髙天濶爽气合林光蕩潏山云低古來董李稱妙筆意匠經營自天出倪君範之思入神前後驅馳聲赫奕蘇州刺史詩髙淸名萬古不可招前朝又有袁閣老況柰泯沒俱寥寥彥髙有此非虛得城市山林本同域行當結屋向巖阿與子長年共泉石云灘王朝臣按雲林墓志洪武庚戌時年政七十矣而云六十

有五深所未解苐此幀的屬贈思陵先府君之作授有緒不應出此逗漏也豈元鎭志銘或有誤耶雲林年六十九卒續按公本集詩題有乙未嵗餘年適五十之句則志銘之誤無疑而此幀爲得其實矣雲林晚自號曲全叟一女適徐瑗贈範壻七律一首又有別陸氏女七言絕【按以下似有闕文】

倪雲林溪山仙館小幅【按此條已刻書畫舫今刪】

王維圓光二水後有馮子振趙世延王約李源道袁桷張珪鄧文原陳庭實栁贇陳顥李泂杜禧趙巖十三詩魏必復一跋皆奉皇姊大長公主命題實至治紀元也按元運方隆皇姊雅尙文學一時名公鉅儒以文章翰墨寵遇當世其盛蓋可想見也【右丞畫水人間少今向皇家見二圖想象解衣盤礡處應須價重日南珠集賢大學士趙世延題大學士趙世延與王約同銜篆書要詩中見右丞畫意】

圖怡顏而作雪景者何志明潔也彥卿盤礡自有深意存焉不似今人之漫興耳左方記文出正學方公手筆其題名處姚氏以忌諱去之此如誕嘉猶子所收米芾跋張旭公孫帖捲後有建文壬午題識削去年號同例夫成祖立法之嚴如此而方公書迹終不至泯滅者天也非人之所能爲也裝成謹錄蔵之以告同志云爾時崇禎攺元夏五米庵張醜靑甫書【眞迹按此條前疑有闕文】

餘淸堂蔵右軍遲汝帖是唐模本紙色頗晦而墨采動人亦名捲也又蔵唐人絹本臨東方朔畫像贊本身有米芾題識一行惜破損處多然不失爲名帖也

劉原父侍讀所書莊子秋水篇丞相魯國文定王公家蔵物【妮古錄】

顧光祿有唐人兄妹共寫法華七卷細如蠅鬛後題云燕子女丁問之無能知者楷法甚精

宋髙宗禦書序文一首前有斷簡後稱臣稱名蓋禦制徽宗禦集序也

顏太史鹿脯帖眞迹較宋搨本不惟字形大小不倫乃其文亦小異宋搨故自不足據也十七帖淸晏嵗丰又所使有丰一鄕故自名處予極不解丰一鄕作何語及得髙麗刻本乃云所出有異產讀之豁然因知王著但憑仿書入石耳其昌

懷仁聖教序眞迹跋古人摹書用硬黃自運用絹素此卷首有宋徽宗金書縹字與內景經同一黃素知爲懷仁一筆自書無疑書苑所云雜取碑字右軍劇迹咸萃其中非也黃長睿書家董狐亦以書苑爲據恨其不見眞迹輒隨人言下轉耳董其昌此書視陜本特爲姿媚唐時稱爲小王書若非懷仁自運卽不當命之小王也吾家有宋舍利塔碑云習王右軍書集之爲習正合余因此自信有會其昌又題

龍眠山莊圖水芝亭發眞塢發眞�薌茅館瓔珞巖棲雲室祕金庵延華洞雨華巖泠泠谷玉龍峽觀音巖垂云沂古栁其大十圍在建徳館南三百步寶華巖自閒得此圖於雙溪一故家蹙爲故紙予見其筆墨縷細遂取之置於書篋殆二十餘年漫不省視大徳甲辰嵗雙巖鄭學士訪我靈源見而異之曰此殆李龍眠山莊圖艸也亟爲整緝其背紙折縫處元有朱書次第遂爲成書故表而識之爾爲他日好事者鑑賞是嵗九月旣望日云屋往年備官京都從吳興公入道山延閣書題裝潢畫卷見王摩詰輞川圖艸後又見圖本郝參政家有四川宣撫司都大茶馬司官印位置纎悉具備公肻首翫賞顧予言曰蘭亭序艸爲古今書法所宗正若此耳此龍眠山莊圖艸全用其法而行筆細潤乃有超越之意古人翻案法正當於此求之重紀至元之三年秋九月十又九日栁貫訪百丈和上靈源山中因題龍眠山莊圖絹本余見其二一爲沈元初明府一爲吳康虞太學所蔵皆非眞本蓋龍眠自運則用澄心堂紙臨摹則用絹素也惟餘家蓮社圖爲龍眠得意筆又有盧鴻艸堂圖𨿽命之鴻實龍眠以意造及觀此卷益信矣龍眠又有定林蕭散圖與此卷同一筆法蒼古變幻的山水之神覺趙吳興猶有取妍之態少避伯時也董其昌題予幼侍先君及黃侍講訪東陽志巖二兄弟於智者之艸堂嘗示淸溪圖五軸有蘇子瞻秦少遊及鄕先達諸名公題識而此圖罕出者豈不以彼勝此哉吾觀此殆過之李公麟熙寧中名進士王安石深敬其人仕三十年未嘗一日忘山林當時論者謂其文章則追建安書法則宗晉宋人物之畫則效顧陸創意如吳道蕭灑如王維此圖正本蔵在宣和禦府可以對輞川圖是也逺師愼蔵之洪武丁卯正月望牧羊山樵題馬和之學李龍眠只此卷一轉筆爲螞蝗抅便有出藍之致然如糟之成酒其味不及矣其昌【眞迹】

王維蘭亭玩鵝圖後有趙子俊跋又倪雲林秋林讀書圖捲元人題詠極多並在嘉禾髙氏

謝莊希逸小楷詞翰眞迹凡四篇淸婉媚好宋思陵書法所自出也舊爲賀方回蔵本米元章故物也今在汪景淳處戲鴻堂帖刻手不精略存梗槪耳

王元美尙書家蔵宋梓書籍以萬卷計就中絕世奇觀當以班範二史爲之冠其次莫如唐李善注文選無論紙板刷印之精頡頏二史卽其收蔵得地如未觸手者亦非他書可及苐內中諱字極多如旋廓等字例闕一筆未知作何避諱耳記俟再考又見雲間顧氏所蔵宋內府板史記一部紙墨與元美家漢書一類惜其家索價太髙不售而返至今尙在夢想曹重甫家宋板李太白集一部是元丰三年刻用紹興間門狀紙背印每本有雲林倪氏家蔵圖書末具趙雍題名二行乃昆山六觀堂蔵本沈辯之故物也𨿽經防污亦自可喜又吾家有陶淵明集二冊是東坡手書入梓尢爲可重耳

黃山谷眞迹

兀然無事無攺換無事何須論一段直心無散亂他事不須斷過去已過去未來何用算兀然無一事何曾有人喚向外覓工夫總是癡頑漢糧不畜一粒逢飯但知噉世間多事人相趁渾不反我不樂生天亦不愛福田饑來一鉢飯困來展腳眠愚人以爲笑智者謂之然非愚亦非智不是中要去如是去要住如是住身披一破衲腳著娘生袴多言復多語由來反相誤若欲度眾生無過且自度莫漫求眞佛眞佛不可見妙性及靈臺何曽受薰鏈心是無事心面是娘生面刼石可動揺个中無攺變無事何須讀文字削除人我本冥合个中意種種勞筋骨不如林下睡兀兀舉頭見日出乞飯從頭將功用功輾轉冥取卽不得不取自通吾有一言絕慮忘緣巧說不得只用心更有一語無過直與細極豪末大無方所本自圓成不勞機杼世事悠悠不如山丘靑松蔽日碧澗常秋山云當幕夜月爲鉤臥藤蘿下塊石枕頭不朝天子豈羨王侯生死無慮更復何憂水月無形我常只寧萬法皆爾本自無生兀然無事坐春來艸自靑元符三年七月涪翁自戎州沂流上靑衣廿四日宿廖致平牛口莊養正置酒弄芳閣荷衣未盡蓮實可登投壺奕棋燒燭夜歸此字可令張法亨刻之宋黃文節公庭堅正書法語眞迹項元汴家蔵神品珍祕嘉靖四十五年得於吳門黃氏原價壹伯金右帖髙尺許長五丈竟一紙也質如冰繭色澤如玉目中罕睹云前段字迹大可徑寸計七十六行自元符以下毎行廿一字作擘窠大奇大奇【按此迹見於汪氏瑚网者文與此同凡四百二十一字後有李日華汪珂玉跋而無項氏題識汪跋云在宋楮上禇髙尺餘長二丈絕無接縫其見於江村銷夏錄者系古色靑襴箋髙七寸八分長一丈二尺五寸紙計七接無此字可令張法亨刻之九字故只四百十二字本身有董文敏題識亦無項氏題語所列圖記亦與此迥異今靑甫所見紙長五丈竟一紙是三家所見各各不同甚矣鑑別之難也乾隆丁亥十二月朔天都鮑延博附識】

黃文節公艸書談道章帖計十段每段題目本色書其詞俱仿懷素體墨彩如新精神煥發苐捲尾略有塺污處亦小疵也

黃涪翁艸書廉頗全學懷素亦在項子京家

米南宮易說【眞迹】易曰天數五地數五五位相得而各有合此五行生成之數洪範曰五行生數天肇一於北至陰之所陰極生寒寒生水故曰北耦二曰南陽之所也陽極生熱熱生火東陽中也陽散而生風風生木陰止以收而生燥燥生金金中央也陰陽之所交者也陰陽交而生濕濕生土所以成變化而行鬼神皆不出乎此夫體立而後成性以至稼穡皆五行之性也性定而後辧味皆五行之味也水物至陰其性流濕故江淮【失五六字】於山不若海之下故惟潤下所以指名之也五行聲色臭味而此獨舉味者人之所待以生養者特味爲急故也元符元年春二年夏三年秋遊中天竺訪堂頭禪師紹聖四年同佛印訪禪師師已垂年苦畱心於易芾遂贈其易義並大書讀易堂三字並�遺之襄陽米芾元章書讀易堂【篆書大字】予觀米襄陽爲天竺大士書易義數語深得乾造坤化之奧世每以能書稱襄陽而其學識乃如此豈知米公者哉蘇君昌齡請篆讀易堂三字以補其闕用鎭山門遂書於左方鄱陽周伯溫識後二百六十一年當大元至正十五年三月朔旦也米南宮於書無不讀生承平時以絕倫之資日接賢士大夫緒言餘論故其造詣益深使其僅能字學則當時諸賢豈肻前席也世言王右軍能書而已殊不知其卓識偉見貽書殷深源勸其交驩桓溫使深源從其言則溫不至於防扈而晉室尙可以扶持襄陽豪逸乃肻與佛印同訪中天竺至爲之書讀易堂豈以少林指心單固與羲皇周孔元無間耶襄陽論易以及於洪範五行五位五性五味然所謂五行其五味人皆可知獨金曰從革從革作辛辛爲辛辣使以金銀銅銕百計鬻之不能辛也此𨿽細事然子朱子門人固嘗以爲問終不能析其爲何如今已矣恨不能起襄陽於九原而質之吳人李君士明寄迹老子法中而嗜古好學出此卷以求題故粗書襄陽之爲人而非敢及於讀易也宋米元章行書易說帖名賢題識項子京珍祕其值三錠【眞迹按此迹亦見江村銷夏錄本文題識與此無異惟項氏標題其值三錠作其值六錠少不同耳廷博附識】

宋哲宗批答韓儀公忠彥辭免表【臣】忠彥言伏奉制命除【臣】太中大夫知樞密院事封食實封如故者無勞備位方深譴黜之憂增秩正名忽被褒陞之寵內循忝冒實靦靣顏輒瀝愚誠仰幹睿聽【臣】忠彥誠惶誠懼頓首頓首伏念【臣】材謀淺陋術學迂疎偶玷主知浸塵世職自擢陪於大政遽易處於內樞坐閱嵗時已積妨賢之媿寵逾涯分常虞瞰室之災比貢囊封懇辭柄用屢凟蓋髙之聽未推從欲之仁勉策疲駑上醻眷委防弼臣之並進緣舊物而不遺然今邊候未寧廟謨無補宜攺圖於碩輔當自劾於非才更此超逾豈遑安處伏望皇帝陛下廓乾坤之大度回日月之餘光垂矜非據之誠特寢已行之命則【臣】無虛受豈惟素守之獲全賞不失勞實亦羣言之爲允【臣】無任俟命激切屏營之至謹奉表陳免以聞【臣】忠彥誠惶誠懼頓首頓首謹言元祐七年六月日太中大夫同知樞密院事上柱國南陽郡開國公食邑一千五百戶實食封四百戶賜紫金魚袋【臣】韓忠彥上表省表具之懋官所以崇有徳正名所以重本兵方資帷幄之籌用弭邊疆之患乃崇位貌以廣威聲宜恢宏逺之謀勿事逡巡之禮所請宜不允仍斷來章賜忠彥【眞迹後有六世孫澄甫跋並韓氏始祖事實洪武中裔孫廷可書俱不及錄】

閻立本王防圖絹本大著色前後凡廿四國每國標題字頗拙朴不入眞賞後有康裏子山等三跋

周文矩文防圖捲尺許短幅止畫學士四人侍從三人屏障作細山水極古後有柯九思僞跋又見臨本陸探微姜後免冠進諫圖後有王仲至跋近時文休承題識甚詳卽米元章畫史所載者又見懷素聖母帖粉澤紙書眞迹也又見李龍眠石勒參禪圖後有大安年間宮昌跋其所書細花紵絲目中罕睹【按參禪圖云云已見前】又李伯時臨衛協髙士圖筆法髙古惜絹素稍粗不入巨目賞玩耳

梅花道人艸亭詩意一卷畫仿巨然僧純用淡墨圖寫左方題五言詩一律而署名稱梅沙彌亦甚奇特後有啟南古詩題詠備述畫學源流攀元提巨眞不誣也

文太史畫卷題云叢桂齋圖徴明爲子充作捲前署亦太史書其畫全仿荊闗作淺絳色亦甚可喜後有顧鼎臣黃雲周恭顧潛方鵬方鳳等詩皆爲鄭氏作者眞名迹也【鄭子登云戀舊丘手攀藂桂且淹畱飛騰早奪垂天翼對策明光作壯遊安裏張禎】又聞仇英逺邨圖捲在王氏堪與東林圖捲相伯仲

唐子畏絹畫山水四軸作淺絳色𨿽眞而從周臣家法所謂行家兼利者也今錄四詩於左風聲逺振千山樹天影低垂百尺臺況有杏花村裏酒詩鞍那得不長來唐寅楊栁陰濃著地垂泉聲汩汩日遲遲村翁早自攜壺至來問輸贏昨日碁唐寅靑藜拄杖尋詩處多在平橋山徑中紅葉沒鞋人迹斷野棠花落一溪風唐寅冬深木落碧山空寒勒氈裘閶闔風猶試尋梅溪上步一壺相伴任西東唐寅畫【眞迹】

唐六如淺絳色紙上山水一軸阿對泉頭舊布衣對談霏屑入機悠悠盡日無人到一樹桃花隔翠微唐寅畫【又六如林屋洞天小幀系早嵗筆細潤之極在嚴道普家】

余所見漢玉印以劉先臣印爲最白起忌僕韋成慶次之張聖廖由王昌馬姬之印尹須印信黃神之印天帝之章皆極品也

周敏仲【按別本作王越石】攜示周方鼎一髙四寸五分方三寸廣二寸約重二十兩四面花紋作天雞防龍四足有細花周圍飛防八條三面靑緑翡翠其一面與內方底面皆作水銀古款一行曰作孟姬三字奇古生平所見鼎鑪宜爲冠是日又見王越石【按別本無王越石三字】王叔明南村艸堂一軸紙本淺絳色筆法淸逸脫盡畫家蹊徑眞絕品也【此圖爲班彥功作】當與周敏仲處大癡老人九峯雲霽同觀【按別本無當與周敏仲云云數語】

沈啟南落花圖捲全詩三十首【不錄】右詠落花詩三十首宏治辛酉三月下浣書於東禪精舍長洲沈周【眞迹】

仇實甫畫項藎臣【諱忠】賢勞圖前後凡十三段全法宋名家惜其僅畫一人一家之事故不爲世所知其品實出中興瑞應圖上人物山水旗幟軍容種種臻妙

仇實甫帝王道統萬年之圖凡廿幀其目曰伏羲始畫八卦曰神農藝谷嘗藥曰黃帝衣裳神化曰帝堯欽若敬授曰帝舜誕敷文徳曰帝禹隨山刋木曰夏啟鈞臺防享曰成湯至徳祝网曰髙宗夢帝賚弼曰石稷稼穡有相曰文王惠鮮懷保曰武王訪箕陳範曰成王卜洛定鼎曰漢髙帝過魯祀孔曰漢文帝親耕籍田曰漢光武詔封褒徳曰漢明帝懷逺祥應曰唐太宗命講孝經曰宋太祖洞開諸門曰宋仁宗屏書無逸

王希文出示郭恕先避暑宮殿圖絹本小立軸樹石秀潤界畫尢精原系宣和禦府四圖之一乃黃琳國器故物而爲濟之閣老所購足稱無上名品惜舊籖題已亡並失文太史題頭縹或更曰荊浩秋山樓觀圖李成山腰樓觀圖皆傅防耳

周敏仲示王叔明絹畫一幀款雲天香書屋圖至正攺元秋八月香光居士王畫其畫作淺絳色精工之極猶書家之楷法也又示十洲西園雅集濶幅一題云仇英實父爲懷云先生仿古其畫不惟樹石髙古人物皆有生气較閱此等制作神情開爽軒軒豪舉亦何必古人邪

王右軍思想帖【按此條已刻書畫舫今刪】

惠崇江南春圖紙本小袖捲淸逸之極不譲顧逋翁手筆今在王氏董宰太史極稱許之自非莊列髙風可擬議也

王齊翰挑耳圖捲【按此條已刻書畫舫今刪】

題張長史春艸帖眞迹右張長史艸書春艸帖鋒穎纖悉可尋其源而麻紙松煤古意溢目眞足爲唐人法書之冠晉迹不可復見得見此迹其末世之希世珍乎顏平原書家之集大成者猶言杜詩韓文顏法亦出於此也因與袁君子英獲觀陳彥防氏嘆賞竟日壬子人日倪瓚題【眞迹】

宋王居正紡車圖紡車圖故宋王居正筆周天球書王居正拙之子也俗以其小字呼爲憨哥學丹靑有父風師周昉士女略得其妙嘗於苑圃寺觀眾遊之處必據髙隟以觀士女格態凡欲命筆則澄祕思慮故於形似爲得右聖朝名畫評按王拙河東人也大中祥符間父子以畫馳名海內延祐四年予客燕都有持此卷相示者因以五十金購之乃賈師相故物也圖𨿽尺許而气韻雄壯命意髙古精采飛動眞可謂神品者矣是嵗中秋日松雪道人趙孟頫識春風楊栁色麗日何淸明田家作苦余軋軋繰車鳴母子勤紡績不羨羅綺榮童稚嬉自樂小尨恬不驚緬思全盛日萬物遂所生王郎稱好畫奕世垂佳名詎意刼火余畱此天機精千金匪重價至寶那可輕暇時一披閱邈焉起遙情後二年四月三日重題右宋王居正畫紡車圖元趙文敏公題詠於後人間至寶珍重珍重南昌袁廷玉書可愛河東王氏子丹靑馳譽動祥符不傳羅綺遊春態只畫茅檐紡績圖王居正紡車圖有補於風俗而趙子昻學士題詠詞翰兼妙可謂三絕矣是捲國初爲袁栁莊所得翰林楊維新與袁有聯遂購於袁氏暇日示寛求題漫賦一絕如右長洲吳寛【眞迹】

趙子昻正書妙觀三門記跋熟視李北海嶽麓寺碑乃知此碑之逼眞猶是集賢偏師耳董其昌題越石於天啟之元得文敏所書殿記於淸溪曹起莘家展至後段覺語脈齟齬深以爲惑後三年又得三門記於五茸何氏閱之乃悟其首尾互裝向非越石嗜古狥奇遇卽收之則延津之合難矣文敏此書有泰和之朗而無其佻有季海之重而無其鈍不用平原靣目而含其精神天下趙碑第一也不易得不易得崇禎己巳秋日東吳李日華鑑賞家謂妙觀碑酷似李北海嶽麓碑若見蘇靈芝銕佛寺刻彌見松雪翁書學來歷此卷精彩可照四裔更勝吾松林亭碑也陳繼儒題【眞迹】

韓氏蔵明皇夜遊圖卷一凡爲人四十有四馬十有一通用絹三幅其長一丈有咫靣相𨿽屬平平而衣紋馬匹器具古雅有非唐人不能爲者按雲煙過眼錄云蘭陂趙與懃所蔵有張萱虢國夫人夜遊圖卽此卷也其前與明皇並馬者楊太眞也其後二婦女同乘者中間虢國夫人也存良太史題爲吳道子畫恐非又按采眞子畫鑑云周古言畫在周昉之下文矩之上有夜遊圖於世張萱工仕女人物尢長於嬰兒在周昉之右平生凡見十許本皆合作所畫婦人朱暈耳根以此爲別覽者不可不知也今觀韓捲其眞是耶

唐人畫明皇夜遊圖張萱秉燭春遊銀燭光搖明月午彩仗星辰啟朱戶天街按轡雙龍駒唐皇注盼楊妃嫵曼睩蛾眉緩不前嬌姿次第取君憐宮女同時憎粉黛胡兒侍閒拾嬋娟云髻花鈿耀銀漢香飈繚繞靑霄半昭陽専寵暗徘徊團扇追歡影淩亂淸夜遊蹤樂未窮秋風漸入九成宮日冷金扉淒蕙艸太眞轉新妝紅吁嗟玆事已千載馬嵬落日沈光彩道子覃精驅神一幅丹靑奪眞宰我對蘭燈拭匹練何如揮翰金鑾殿豓物猶然有生色叱之使捧琉璃硯禮卿學士長洲韓世能存良甫題【眞迹】

展子防春遊圖【按此條已刻書畫舫今刪】

鮮於伯機題董北苑山水【按此條已刻書畫舫今刪】

鮮於伯機題趙模本搨蘭亭後【按此條已刻書畫舫今刪】

楊載題趙千里山水扇面歌公子丹靑藝絕倫喜畫江山上紈扇祗今好事購千金四幅相連成一卷春流漠漠如江湖飛煙著樹相有無嵐光注射翻長虛白玉盤浸靑瑚追隨流俗轉蕭疎對此便欲山林居旗亭花發酒須沽舟行爲致雙提壺抱琴之子來相須醉歸不省何人扶旁有飛泉出檐隙掣電飛霜相蕩激蛟龍不受鯢桓食但見垂綸古盤石人生萬事無根柢出處行蔵須早計一丘一壑倘如斯便可束書従此逝君不見鄭子眞躬耕谷口垂千春毫芒勢利能沒身汝胡齷齪爲庸人【元音】

米南宮手柬裹鮓一卷奉納公所模徧尋不獲小兒宿同文無處詰必亂與人也見追懊不已此軸若要願卻模一本見與可也龍石獻友晉芾白芾頓首再拜提刑郎中丈節下稍違左右詹企實深秋序向涼恭惟澄淸多暇尊候起居萬福芾卽日恩卽承教下情傾馳專介上狀布誠不宣芾頓首再拜提刑郎中丈節下【寶晉齋帖】

海嶽遺迹龍團歌瀛師謝公之所惠大如車輪輕如紙磨而試之黑過漆元非本約重違意寒雀比之立憔悴道寧萬一歸於彼不督芙蓉乃恕耳三木模研理固異耿墨比此天與地開匣付介驚欲墜惜之不得幾下淚君匣鄂州便可碎只畱承晏使執侍黻呈不扣古謂之連珠此是也黻叩頭適有煩聒悚悚江南竹禽一對奉獻以充送行貧居乏佳物必多相亮也専此不次黻頓首仲永朝奉兄鷺景來日定之崇寧二年元宵前都下與盧平

父觀燈預賞聞歌此詞字多訛舛今特爲校正其詞名賀聖朝襄陽米芾元章書

太平無事四邊寧靜狼煙喜國泰民安堯年舜日萬民樂業嬉笑矚景龍門上禦燈鳳燭輝照教坊進鈞天妙舞藝人巧葆宮前賜禦篆斷妖艮嶽旁邊禦鑪深處暎蓬島笙歌奏吾皇不疾等元宵景色來到恐後月陰晴未保先禮部眞迹也乃遺佛印禪師筆法輕淸蕭灑欽仰恭愛世當寶之敷文閣直學士右朝議大夫提舉佑神觀友仁謹防今日獻汲相國紀慶生申祝壽訴衷情輒錄呈芾頓首再拜【薫風吹綻云雲長年】頌徳紀慶生申鷓鴣天芾頓首再拜【暖日晴烘云云老人】跋鷓鴣天詞先子禮部紹聖中撰此樂章以擬汲公相國眉壽乃所遺艸眞迹也又有其詠梅兩絕句云姑射眞人自少羣要親髙節許交君一臺二妙逢淸賞甘遜佳名得致榮江頭盡醉似泥何管領仙姿酒醟多煙艇兩三橫岸處惜花佇立想淩波敷文閣直學士右朝議大夫提舉佑神觀友仁謹跋

王右軍破羌帖【按此條已刻書畫舫今刪】

陳閎十八學士春宴圖跋唐文學館十八學士春宴圖相爲陳閎筆閎防稽人開元中仕至永府長史人物之妙幾與閻右相爭衡余前在王厚伯處見唐人所畫蓮社十八賢像風流位置正絕相似其爲唐人名筆無疑林泉紱冕各自不同觀此亦足以想見一時風尙也空靑老人曽紆題梁園碧筠瀟湘玉小山叢枝綴金粟天公驅龍耨秦土移入秦王天冊府虯髯主人馬上客手摑中原血華赤蕓氛霏霏講初罷獅子驄頭散鞭喏軟羅半臂春風偏十八奚駒嘶紫煙玉酥宮痕纎月甲銀甕戈書小黃押大槽亂拍珍珠流蒲萄就暖沈香蚪琵琶掩瑰鵾雞促聲聲破陣秦王曲羲輪半舂啟明曜萊公起舞密公笑就中小薛醉傀俄龍門老師柰若何太子宮前演雞防銅馬時時齧荊棘諸君詰朝且虛左雋州流人來上坐安陽李彥廣過予弇山園登萬卷樓觀彛器圖史因出示唐人所畫十八學士春宴圖且索題語木落霜髙天風淩厲予且被酒矣走筆短賦因以歸之風流盛事又在今日吟樽淸影中也瑯琊王世貞記【眞迹】

顏魯公與兄帖眞卿乞憐天聽上恩好生未忍誅戮已得西峽之命趨生無路死可向也吾門誓以忠義家兄當憤發使宇宙淸廓死無憾耳不得一別深惘然珍重不具眞卿白常山太守兄左右魯公書世祭槁爭坐帖送蔡明逺及乞米帖皆

石刻本此獨眞迹奕奕有神顏書甲觀也董其昌題【眞迹】

王朋梅奉教作金明池圖【按此條已刻書畫舫今刪】

題金明池圖捲後金明池畔孤云畫玉�行間多士詩六要四聲歸帝子細推冥想作吾師米庵張醜【眞迹按此詩書畫舫所逸補刻於此】

宋阜陵紅橋鸂鶒圖禁籞龍翔池汪洋淸泚匝岸手可俯掬故水鳥來集不減江鄕如鵝鳬雁鶩鷗鷺文禽之屬靡所不至蓋無弋釣之虞而有稻粱之足積嵗彌久引類而至多所未識可謂類聚羣分者矣因其來來弗拒故爲洲渚灘磧使其游泳水陸得適其性嬉而浴飽而翔晝飛夕止馴狎出沒自去自來略無廹懼以供遊豫之娯不亦可乎二月戊午縦目龍翔有鸂鶒羣居玉虹橋欄楯如所謂柱首雕餙之狀方其春波漾淥藻羽相鮮竚觀之久稍稍驚飛獨畱其二相顧整翮徘徊自若殆非人力所驅而至蓋禽物野性豢養得其所信無擾無傷所致然嘗聞海上有狎鷗者果以內本無心物自不疑明矣敢方文王靈沼魚鼈鳥獸之樂乎因寓於丹靑寫其目擊可喜之狀如此政和己未禦制禦畫並書流星自西南入尾赤白黑气駸循起建中靖國是何年有宋端王作天子天子一日臨萬防此心惡可無是非險相配食文宣廟忠賢勒作姦黨碑防茆連茹固其類水火薰蕕不同器儁才打盡姦网空瞇目簸糠天易位固寵先須蠱帝心帝心喜樂爭逢迎奮甲戈啟邊釁搜奇索玩窮山林應奉朱郎聲赫赫撤屋扶墻輿木石雷鍧風厲花石綱四海蒼生淚沾臆深宮天子知不知燕遊般樂龍翔池文禽鸂鶒集滿沼稻粱充足無驚虞止哉止哉帝心樂類聚羣分恣咸若等閒飛去兩獨存又似忘機海翁閣手拈象管奪陰陽雙雙寫出如鴛鴦圖畫不足復題識心耽海老希文王文王推恩元有序親親仁民及毛羽海翁隠者貴忘機天子萬防可誰委天子不與匹夫同可憐畫鳥不畫龍一旦敵兵犯淸蹕翠華零落氈毹宮回首籞池還省不應咎當年心蠱惑忠謇擯斥悔莫追恨殺姦諛誤人國人主一心如藩籬小人百計攻伺之一有間隙投可入耳目所中皆危基帝王之學本仁義卻笑宋皇心倒置河山十萬委劫塵畱得丹靑在天地丹靑畱得亦繇天汩汩興亡四百年畱與後王作明鑑我歌大雅蕩之篇正徳戊寅春元宵日賜進士第判順天府事仁峯病翁汪循書【眞迹】

米書九帖【眞迹米書六百六十八字八十六行】五月四日芾啟書爲尉審道味淸適漣陋邦也林君必能言之他至此見未有所止蹄涔不能容吞舟閩士泛海客遊甚眾求門館者常十輩寺院下滿林亦在寺也萊去海出陸有十程已貽書應求儻能具事力至海乃可此一舟至海三日爾海蝗云自山東來在敝邑境未過來爾禦寇所居國不足豈賢者欲去之兆乎呵呵甘貧樂淡乃士常事一動未可知宜審決去就也便中奉狀芾頓首葛君徳忱閣下葛叔忱家計如何何人經理子弟長成不莫且依邵氏過不邵氏二子弟生事如故不令人念之息老住院隨小師在丹徒安否久不得好矣白沙有何舊人子平所苦何疾得宣城佳郡也然旣以疾辭莫難便拜命不須且辭免也度過山陽或入覓之元日明牕焚香西北向吾友其永懷可知展文皇大令閱不及他書臨寫數本不成信知者在前气焰懾人也有暇作譜發一笑於事外新嵗勿招口業佳別有何得泗戎東下未巳有書至彼俟之吾友何必【原迹必字防去】不【原迹旁注】易艸體想便到古人也蓋其體已近古但少爲蔡君謨腳手耳餘無可道也比稍用意若得大年千文必能頓長愛其有偏側之勢出二王外也又無索靖眞迹看其下筆處月儀不能佳恐他人爲之只唐人爾無晉人古气艸書若不入晉人格�徒成下品張顚俗子變亂

古法驚諸凡夫自有識者懷素少加平淡稍到天成而時代壓之不能髙古髙閒而下但可懸之酒肆光尢可憎惡也中秋登海岱樓作目窮淮海兩如銀萬道虹光育蚌珍天上若無修月戶桂枝撐損向西輪三四次寫間有一兩字好信書亦一難事目窮淮海兩如銀萬道虹光育蚌珍天上若無修

月戶桂枝撐損向東輪梅惇奉議部授漣水何處人非子中甥乎告詳問以告中間紛紛了無事蓋子中不畱遂皆萎防昭代有此老不能與人爭得若在杞時乂須廝論也芾頓首人聞之有保老友者否岱【一行一字】雨三日未解海岱咫尺不能到焚香而

已日短不能晝眠又少人往還惘惘足下比何所樂右艸書九帖先臣芾眞迹臣米友仁鑑定恭跋

洪武庚申中秋後六日鄱陽蔣惠敬觀於珤古齋範致能說米書初自沈師來後入大令之室此九帖當時已入祕苑後有小米防今在黃令君家前後完具尙昔之黏綴也其後一帖評唐人始言艸法必應従晉此固通論殆亦其實錄耶麝煤鼠尾燻染終嵗所成若此今之學者亦知之乎治癸亥吳郡祝允明跋海嶽翁此卷嘗入紹興祕府後有其子元暉題識蓋海嶽平生得意書也其中有登海岱樓一首下小字注云三四次寫間有一兩字好信書亦一難事夫海嶽書可謂入晉人之室而其自言乃爾後之作字者當何如耶甲戌九月廿三日觀於崔靜伯氏敬題虎丘山人都穆此卷刻於文氏停雲館文太史鑑定所謂眾尢之尢也昔従石本想見眞迹今如葉公好龍眞龍下室矣乙酉九月晦董其昌觀於西湖舫齋【眞迹按淸河書畫舫云艸書九帖筆法與海岱諸帖小異有天眞爛漫之舊爲水村陸太宰所蔵李西涯防極稱許之今考此帖旣無長沙題語又無水村圖記疑書畫舫所記或別是一迹卞氏書畫彚攷附錄於此帖之後誤矣乾隆戊子人日得間居士鮑廷博附識】

蔡忠惠公十帖【粉箋】襄示及新記當非陶生手然亦可佳筆頗精河南以書作散卓不可爲昔嘗惠兩管者大佳物今尙使之也耿子純遂物故殊可痛懷人之不可期也如此僕子直須還艸艸奉意疎略五月十一日襄頓首家屬並安楚掾旦夕行【八十粉七字箋】襄啟入春以來屬少人便不得馳書上問惟深瞻想日來气候陰晴不齊計安適否貴屬亦平寜襄舉室幸安去冬大寒出入感冒一身百病交攻難可支持𨿽入文字力求丐祠今又恩復供舊職恐知専以爲信前者銅雀臺瓦研十三兄欲得之可望寄與旦夕別尋端石奉送正月十八日襄頓首公綽仁弟足下【一百二粉十字

箋】襄得足下書極思詠之懷在杭畱兩月今方得出闗歷賞劇醉不可勝計亦一春之盛事也知足下與郡侯情意相通此固可樂唐侯言王白今嵗爲遊閏所勝大可怪也初夏時景淸和願君侯自壽爲佳襄頓首通理當世屯田足下大餅極珍物靑甌微粗臨行區區致意不周悉【一百零七字綿紙】襄再拜伏承縣君吉有日襄以行路並亡男齋僧赴期不及謹遣州校少持菲禮聊以伸親戚之好殊非丰腆深自爲愧謹奉手狀咨聞旦夕前行此不一一襄上郎中七兄【左右】廿七日早【七十綿三字紙】襄啟去徳於今蓋已洊嵗京居鮮暇無因致書第增馳系州校逺來特承手牘兼貽楮幅感戢之極海瀕多暑秋气未淸君侯動靜若何眠食自重以慰遐想使還専此爲謝不一一襄頓首知郡中捨足下【謹空】九月八日【八十粉箋四字紙】謝郎春初將領大娘以下各安年下米長官亦來泉州診候今見服藥日覺痩倦至於人事都置之不復闗意眼昏不作書然少賔客省出入如此情悰可知也不一一襄送正月十日【七十綿字

紙】襄啟中間承勞紆問適防疾未平殊不從容示書兩通知煩指幹新第有未備且與鐍鑰卻候別作一番並了之四人園子只與門下每人一間園中地分與四人分種要他栽種也不一一襄奉書五日【七十綿七字紙】襄啟大研盈尺風韻異常齋中之華繇是而至花盆亦佳品感荷厚意以珪易邽若用商於六里則可眞則趙璧難捨尙未決之更須面議也襄上彥猷足下廿一日【甲辰六十綿閏月七字紙】丙午三月十二日晚欲尋軒檻倒淸樽江上煙雲向晚昏須倩東風吹

散雨明朝卻待入花園十三日吉祥院探花花未全開月未圓看花待月思依然明知花月無情物若使多情更可憐十五日山堂書【七十綿八字紙】惠水林檎花多感天气暄和體履佳安襄上公謹太尉【左右二十四字】蔡公書法眞有六朝唐人風粹然如琢玉米老𨿽追蹤晉人絕軌其气象怒張如子路未見夫子時難與比倫也辛亥三月九日倪瓚題【五十二字】洪武己未四月雲間袁凱觀於蕭溪【十四字】在宋號善書者蘇黃米蔡爲首俗評以君謨居三公之末殊不知君謨用筆有前代意優劣自可判也己未四月陳文東拜觀【四十八字】後學陳廸觀【五字】

眞迹日錄卷二﹤子部﹐藝術類﹐書畫之屬﹐眞迹日錄﹥

欽定四庫全書

眞迹日錄卷三

明張醜撰

劉原父墨迹南華秋水篇【按此條已刻書畫舫今刪】

梁武帝異趣帖愛業愈深一念修怨永墮異趣君示此帖前後不全當是子敬得意書或者見其作釋氏語遂以爲梁武帝書一何陋也肻堂題時萬曆丙午冬仲十有四日大令書法外拓散朗而多姿此帖非大令不能辦彼恐一念墮於異趣而書法又深含奇趣耳太原王野題【眞迹按此迹書畫舫未詳圖記且無王肻堂王野題識故再刻之米庵自防已刻不重列】

戴嵩煙郊縱牧圖【神品】煙郊縱牧竟何心部曲餘音尙可尋莫訝披圖觀小景太平風物似桃林兩兩三三野水邊從來鼻孔不曾穿桃林散後難收拾賴有幽人畫裏傳曾作經耕罷春臯雨一蓑周原風景自融和紋身不入田單陣扣角番成戚歌翡翠一川芳艸潤胭脂萬落花多牧童歸去來何晚空帶斜陽下小坡秦權煙艸靑溪放不歸源頭相喚自相呼畫師窺到無人處畱得天眞入小圖張潛晚牧江濵近水湖一聲管笑相呼戴嵩乘興奪眞筆寫入煙波水墨圖狄戴倒載干戈事已空桃林縱牧爲成功而今四海皆寧一模入雲山慘澹中杜衷古防垂楊畔淸溪淺水間畫工分布了任伴夕陽閒髙謙【眞迹】

趙千里著色杜拾遺春遊圖君不見洛陽城闕天中起九衢歌管東風裏栁滿河橋花滿蹊車馬紛紛若流水是時臣甫年少未解愁尋芳時造酒家樓水邊麗人茫不省騎驢直過曲江頭朝吟飲東阡夕醉宿南陌殘杯饜富兒險語驚狂客樽空酒盡更典衣醉中看盡靑山色明月滿身歸去遲花落花開春不知數書累上不見錄始恨窮老身流離宮中況失銜花鹿咫尺龍蛇起平陸房相門下死何辭嚴武牀前生不足風流事往今幾年一觀圖畫一淒然空餘金薤琳瑯屑可以上繼古詩三百十一篇臨川黎近憶昨開元繁盛時選勝遊行恩命垂妝車餙馬載歌管山幽水曲增光儀流風一代足追賞好事拾遺尢任奇朝回春衣送酒媼蹇驢獨騎常酣嬉濃芳亂馥攪詩思欬玉歕珠文錦施曲江韋曲幾名勝旁鉤近摭無纖遺辭華自緣家法好醉態不受山公嗤風塵斯須變京國六馬倉皇狩西蜀兩肘穿露謁行在轉眼春興成悲戚漂萍蹤迹誰復憐主翁交好繇宿昔築堂買田頗生事浣花溪路行來熟瀼西風物似優遊杜陵門戶何翻覆百年感慨寶應際語𨿽浩汗情蕭索此圖風致入模寫豈是流離愁局促酒債寧論俸錢少玉山每仗蒼頭力當時才士滿官署何不招擕豈性癖若遇襄陽孟浩然便當一笑三百天臺張廷壁爲惜花開花又飛馬蹄到處澹防歸春光總入丹靑筆千古王孫聲價希淸河張翥蹇驢防過曲江頭滿面春風兩鬢秋何事先生醉如許非闗多飲是多憂葵丘王徴【眞迹右圖劉松年同作趙圖精劉圖古前元題詠極多今在項氏】

李伯時老子出闗圖右老子出闗圖一卷傅色運筆人物髙古豈舜舉輩能畫且不能摹擬矣直見令尹致問翁俯答之意宛然數千載於目前神品也余特定爲李龍眠所作無疑後學沈周防孔子大聖也猶問禮於老耼今尹何人而致敬乞言亦可見其賢矣此圖模寫當時之態已盡知畫者必能賞之延陵吳寛題

閻立徳王防圖

虞��

芮芮國

波斯國

百濟國胡密丹

白題國

靺國

中天竺獅子國

北天竺

槃陀

武興國玆國

倭國

髙麗國

於闐國新羅國

宕昌國

狼牙修

鄧至國周古柯

阿防檀

建平蛋

女蛋國余觀閻立徳所畫王防圖本諸唐貞觀間太宗事可見古之賢君以徳歸萬國蓋昔三代盛時化格昆虫鳥獸民俗惇羙周之民從之如歸市夫帝王之治順之則歸逆之則去後至戰國暴秦以下無可觀者太宗平定之後以詩書賜外邦文化所至率賔遐荒其庶幾乎有國家者觀此孰無感焉是圖誠爲後世珍鑑又非庸常繪畫所能以擬也耶是宜寶也子山記僧蘭谷得故畫蠻夷二十四國圖以示余傅色沈

實而筆力能各盡其態誠可珍玩也按唐貞觀三年東謝蠻酋元深入朝中書侍郎顏師古請依周太史爲王防圖防昌中黠戛斯旣破回鶻其君長阿熱遣使者上書言狀宰相李徳裕亦請爲圖以示後世有詔以鴻臚所得續著之黠戛斯本堅昆國也唐制凡蕃客至鴻臚訊其國山川風土爲圖奏之禦前上於職方殊俗入朝者圖其容狀衣服以聞此所以詔鴻臚也宣和畫譜則以王防圖爲閻立徳之筆云又按宋祥符間判鴻臚寺張復亦請以朝貢諸國繪畫其衣冠采錄其風俗爲四夷述職圖注輦國王羅茶羅乍遣使娑裏三文貢方物而張復復圖其衣冠上之今者有元大徳被海內外四夷萬國莫不尊親來謳來歌混處無間孰得而畢狀哉於乎盛矣金華王餘慶古先哲王區分中外重譯來王厥徳乃大成周之隆八方防同各以其職來獻鎬宮不承武王垂拱而治爰作王防貽法厥世日蜮月螖桂海冰天逾沙軼幕叩闕請前火齊錯落浮琛沈羽道路如織歸我天府春王三朝九夷賔將庭燎晰晰璧玉華光削衽解辮十百其耦象胥舌人繽相先後施於後世爰及有唐貞觀之治洽於要荒朝貢紛紜服章詭異惟天可汗是依是庇乃詔曲臺乃命鴻臚乃命良工繪王防圖咫尺滇池跬步瀚海狼居龍堆滅沒揜靄丹崕礫石墨水流澌一幅之間气候屢移玆之樂巴渝之舞登於縑素鶱其欲舉昭揭邃宇以逺休聲羣公縱觀劍佩鏘鳴維圖之設有勸有戒惇徳允云蠻夷冠帶聖皇鑑此無怠無荒日益月增山梯海航王防未書職貢莫紀時而颺之以對嘉祉右余館試王防圖贊吳君擕此卷請書聊爲書之損庵堂【眞迹廣川畫防上王防圖敍錄當入此】

兪子中書黃庭經【萬曆乙未夏五二日解嘲堂裝】黃庭經上有黃庭【云云】可長生【永和等十五字不書原六十行兪六十五行其五十後字素紙隔水行後另一紙合縫格式行

綾】兪紫芝臨黃庭經仍似趙吳興用筆若無印欵便命之趙書矣董其昌題己亥七月八日後學文彭焚香盥手敬觀於友恭堂趙承防得鐘紹京黃庭用筆漸實兪紫芝親遊趙公之門宜其此作與他書不同也嘉靖己亥七月八日文嘉敬題【眞迹】

宋黃庭堅艸書談道章帖【泥金標題】祖教迥異祖意迥然傳一句教中廣布引三乘淨名倒嶽雷聲吼鶖子孤潭月影澄市賣魚忘進級巖林飼虎望超升𨿽知同體權方便也似炎天日裏燈學難得妙按心學道海如塵認得曹溪有幾人若使聖凡無罣礙便應磚瓦是修眞瞥然一念邪思起已屬多生放逸因不遇祖師親指的論機開口本難陳問來只對不得莫誇祗對句分明執句尋言從教門只合文殊便是道虧他居士黙無聲見人須棄防門物知路仍忘穉子名儻若不疑言念盡何妨黙黙過浮生無指的不居南北與東西上下虛空豈可齊現小毛頭猶道廣變長天外尙嫌低頓幹四海紅塵起能燭三塗黑業迷如此萬緣皆屬惺更須前路問曹溪自樂僻執𨿽然僻執不風流懶出松門數十秋

合掌有時慵問佛折腰誰肻見王侯電光浮世非堅久欲火蒼生早晚休自蘊本來靈覺性不能蹩步掛山頭問答須知起倒問答須教知起倒龍頭虵尾自欺漙如王秉劍由王意似鏡當臺待鏡觀眊眼參差千里莽低頭思慮萬重灘若於此道爭源見何翅前程作野干言行相扶言語行時不易行如烏如兔兩光明守闗晝夜精勤得非是貧瞠懈怠生菩薩尙猶難說到聲聞寫就輒論評然無地住長閒坐誰料龍神來捧迎一句子一句子言不可盡颯然防了柰渠何非干世事成無事祖敎心魔是佛魔貧子諭中明此道獻珠偈裏顯張羅空門有路平兼廣痛切相招誰肻過古今大意古今以佛示東南大意幽微豈易參動指掩頭元是一斜眸拊掌固非三道吾舞笏同人防不�彎弓作者諳此理若無師印授欲將何見語言談僧徳潤贈道者一語眞空出世間可憐迷者蟻循環此生勝坐三乘樂好句長吟萬事閒秋月圓來看盡夜野雲散去落何山到頭自了方爲了休討經函叩祖闗云頂山徳敷談道廿章傳燈但錄十首去取亦未必然然窮僻處無文字但隨傳燈書之耳書至此腕中痛欲脫都不成字自不可讀古人作艸云意在筆前又云有錐畫沙法銀鉤蠆尾折釵股筆又有屋折壁漏觀公主家擔夫爭道公孫大娘舞劍器瀏離渾脫乃能造微入妙故可貴也若余所作艸無復有是又未嘗規行矩步學古人但隨意塗令紙黑耳不知世間人那用求討懷藏耶【其長四丈眞迹】

唐臨禊敍眞迹防文皇始得蘭亭眞迹命湯普徹馮承素諸葛貞趙模各臨搨以賜羣臣後又命虞褚諸侍臣別爲臨仿固定武以下石本之所自出者也此眞承素眞迹昔見其子若孫而今見其祖矣山中人柳貫題唐太宗詔供奉官四人臨摹褉帖趙模諸葛貞得其筆意湯普徹得其形似而馮承素於形意二者兼有之此卷精神飛動下於右軍眞迹一等信希世之珍也翰林學士承防嘉議大夫知制誥兼修國史兼太子贊善大夫金華宋濓記【眞迹】

寶晉齋簡帖【本朝能書人帖門寶晉書簡帖上】芾頓首再啟今嵗���聖奏計故事代�奏也使節到都八月半例九月防行司西上十月到國門我公可到南都左右復西也余並人吏面占芾頓首再行芾頓首再拜敎廿一日望屈大斾【云云】大夫丈節下太夫人玉裕萬福不及拜別怏怏老妻伸奉泊趙婇郡君各希加愛芾再行芾頓首再拜右丞資政春官恩主鈞席仲秋漸涼恭惟臺候動止萬福卽日芾恩昨以四月忝命攺官盡緣知奬沒齒曷報六月被遣此邑聞臺斾將至遲遲畱七月以俟一識威采面感恩紀謁令弟始知不可俟抱悒之官近亦得令弟書始知對簾遂力疾作書以布下情其餘俟趨省詣府造門叩閤所懷非紙所罄不宣門生米芾頓首再拜右丞資政春官恩主【臺席】謹空十一月廿一日芾頓首上畱守大資政丈鈞坐私居乏��伺竟阻迨攀大斾此情惘惘念令弟拂拭而久與明甫遊也故自竭有以獻惟公宏恕其愚而矜其志之善也願公開懷以待天下之士猶恐人之不自信勿以泥塗之久懷廷尉牓門之心深閉固拒以絕天下之士願以常情����躬行髙世之事忘恩寃防通致出人意外晏然爲明主安一世之人起治功致太平��下誠之所瞻望中夜而興披衣�筆艸略死罪死罪右簡尺先臣芾眞迹臣米友仁鑑定恭防芾頓首再啟故人作發運使都不照管下邑今十連作帥當似臨淮縣長官時故事但一片心脾依舊佳在不知委悉得過否芾皇恐再拜倅同官來江寧宰少小相識父處刁幕熟鄕人一戎同官來須少過從亦是未得報間同出入遊山之人三處是飯主人貴人出入難不敢牽率知客位牓甚嚴此爲常人設耳豈米老有不得船之理呵呵俟面幹也芾皇恐再行糖霜大治喉咽甘辛尢能發散令化佳芾頓首眞麝香一齊置痛處薰透气立安芾咨芾頓首再拜聞公有官職壓人之說是何言�公世徳淸茂才髙望重越自小官慨然任天下事宜比馬周此未足賀�友固不奉佞也望日文徳門多見諸公獨不見公何也癬方須得大段所�方傳恐前書眞不逹��芾頓首再行知有令郎之戚此難遣也能書第二兒廿嵗化去痛�心肝至今皓白雲由也癸��至今二兒二女老年何【缺文】再到卒三姊�����懷落魄不��【缺文】日佳般木亦須限外毋奪農時佳苦暑米可約過敝邑良食利人自愛艸艸芾頓首上瀹川宣徳明悊閤下芾頓首再拜久違�者幸玆邂逅不謂行役莫獲少延節旄以寫傾慕昨日繼見舟次不可俟畱刺怏怏而歸適蒙雅誨且承食已首塗方寒千萬珍養訓仲相聚道意謹附便陳情早凍艸艸芾皇恐上運副朝散老兄節下芾皇恐頓首專介踵門蒙手敎荷溫眷有加自承鹽邑還日夕排比宿司以俟臨按杳不聞好鄙棄下邑乃如此耶忽大熱恭惟比日尊體淸勝芾挹冰中夕公私懼曠莽有何所聞且以見教在替數月矣過熱遂可射舟治行矣謹附使上謝不宣芾頓首再行管勾推官丈閤下不應武康淸溪【云云】新聲舞翠鸞芾皇恐再行彥稽提學大���節下抱疾之官��百事皆委薛候攺�槐堂爲寧一堂射堂去敗堵悉見北山萬疊命曰仰止堂於甲兄可謂無負矣芾衰落之人毎臨一事嘆仰兄精力不已力疾�專使不宣芾皇恐頓首彥葉太史公提舉節下四月旦日狀芾啟衰晚辱誤恩法不可辭祗益悚懼蒙敎賀重其慚悚附使且此艸艸芾頓首亦虛吾友不煩如此前言甚易當必不到入臺章也呵呵餓殺客也芾頓首安中吾友昨夕作此簡未及遣承寵誨荷垂眷今早食攺作晚阻城外約來早告顧舟中北城外一飯幸甚幸甚芾頓首芾頓首再行先白吾友疎展晤思企暑中起居何如小兒未聞師誨願以童蒙之道不�之謹遣侍筆硯於左右惟久要終始造成之悚悚異日報徳不宣芾頓首再行先白吾友同捨萬福芾頓首再啟比苖幕過道從【云云】久彼畱也芾頓首再啟十一日芾皇恐大雨恭

惟臺候萬福名筆爲亂道遂�污矣七月一日大年約來蒲池閱畫能一�寺乎艸艸芾頓首再啟公震太尉【臺坐】芾皇恐蒙敎審臺候萬福牌寫了久【云云】兒子入寺撿未得也區區別啟芾皇恐上公震太

尉【臺坐】古紙三月十一日芾啟頓首衰老蒙誤恩徑西不得少畱以承二君子動止伏惟珍愛珍愛芾頓首再行【安中學士巨中吏部】二友麾下芾頓首再拜運使大夫丈節下昨以手拙附專介以代占謝恭想已達左右卽日春和恭惟神明相佑尊體動止萬福芾卽日蒙恩未卽詹望伏乞對時精調興寢下情防祝謹因便介附�起居不備門吏米芾頓首再拜運使大夫丈節下黻補塡尙少八日以新府公至理須出見���假登舟至眞滁日移疾告�本未審尊意如何黻蒙恩有素不勝傾倒之至黻頓首芾皇恐來早爲一�少延道韻只今衩衣在此烹茶久俟芾皇恐府公少監大夫公右宣和南宮舍人寶晉米公芾字元章眞迹六十四帖分五卷中興初思陵以萬幾之暇垂意筆法始好黃庭堅書故戒石之銘以頒而方國之一札皆似之後復好公書以其子敷文閣直學士友仁侍淸燕而宸翰之體遂大變追晉唐前無合作珂家所藏詔墨幾百軸以嵗月考之良是是故紹興間公書盡歸九禁而世罕傳最後赤水得珠頤神北內躬禦寶跗制翰墨志多紀公遺事益知帝心簡注惟公是嗜是帖蓋天上本有內府圖書可識前五帖嘉泰壬戌正月得之中都範氏次十帖開禧丁卯五月得之李本寧客何師說又次四十帖嘉泰戊辰二月得之京師官鬻者又次九帖己巳嵗八月得之徳淸李氏其間四詩同捲不復別贊曰論書自晉始蓋自其��之淸而流之於妍���代又以其習尙之���之於專維唐設科自��言作成自初歐褚爭先薛靚張顚顏眞柳便中世而後𨿽經生楷猶得以鑣而鳴鞭五季日卑有宋興焉士以徳進捨藝之偏旣窒其進取之塗故世之以書名家者皆不雜以人而純乎天更八葉之丰豫乃設學而詳延有芾者出集其大全蓋繇羲獻而來遡崇觀而前或營萃而防棘或宮墻而及肩或小醇而大疵或捨正而取權六書之統殆所謂芾之死而失其傳也巘巘喬嶽洋洋大川艸木風雲波濤蛟黿我系此評其然豈然較三十里後八百年相臺嶽珂撰【宋刻石帖】

唐子畏寫生東家有棗西家食張氏靈芝還與張信道楚弓憑楚得春風處處自生光獻之求芝漢文得之同气相求蓋有自也唐寅【眞迹】

芾啟壁上山水二幀暫借一閱芾啟上山甫早望臨辱五介往芾頓首秋序澄淸恭惟運使禦下尊履多暇泰和平協他日見面傾倒也芾頓首

再啟李君子吏於朝不愧侍從才當路謾以爲用奉載良銘要垂百年非敢故無言暑未退起居何如嶽南峙山林間民常蘇請同此嘉趣也【石刻】

唐六如墨竹唐寅畫竹叢頗似生成者原非筆有神蓋是心自野【眞迹】

沈啟南贈吳文定公行捲玉峯張醜曰在昔沈氏啟南爲原博太史贈行圖詠其畫全仿松雪翁而時時雜出北苑使家法可謂人巧極天工錯矣第布景設色蓋是九秋登髙而詩句又作三春景象似屬難解意啟南盤礡始於西帝司權時至東皇出令之日太史始成行耶否者鮮不以看朱成碧疑之矣然詳觀書畫並出壯年手筆定爲啟南第一神品無疑能令吾家仙山樓閣捲不得專羙於前寜非絕世名迹與裝成敍而藏之以當剖腹若曰願爲啟南曹丘焉則吾豈敢時泰昌紀元嘉平八日眞晉齋書【眞迹】

崇禎戊辰暮春之望訪項氏獲觀宋元畫冊內有宋髙宗人參地黃圖贊對幅畫系院人佳品書亦非思陵細觀補揠花甲小璽可辧楊妹子題花卉對幅及仇逺等防其姑蘇吳氏文顒宋繡曁沈氏子蕃朱氏克柔刻絲山水樹石人物花鳥種種足稱鍼絕絲絕次出沈麟矮幅畫山一卷【筆意全仿郭熙後有倪瓚詩防】次出李公麟定林蕭散圖捲【後有陸佃趙孟頫陳方等五防】次出周文矩織錦回文圖捲【前有晏如題署後有宋人細書則天皇后禦制記文】

黃子久山水大癡道人爲雲林生畫層巒曉色【按此條已刻書畫舫今刪】

石田畫卷華麓山前有此家芙蓉空翠濕窗紗更敎秋樹雜春樹還愛朝霞及晚霞不假丹靑眞是畫尙容杯酒惜餘花書樓我記在木末壁上小詩畱墨鴉沈周年來殊覺故交闌一段深盟托小山夜月

披襟雙玉契春風露頂兩靑鬟陶籬把酒論心處謝駕停雲暫別間如此相宜還不惡紛紛塵土果何顏長洲祝允明【眞迹】

新安汪氏閟藏絹本眞艸千文一卷相傳爲虞伯施臨永禪師筆宋思陵防之甚詳余細辧之實思陵妙迹與韓氏絹本晉人小楷曹娥碑眞迹並一手臨寫𨿽宋人書自是一種僞好物今人不能爲也近歸韓朝延家捲前失去眞書千字文一行後有賜思溫三字其思陵一防別紙所書其兪友仁錢宰二防未及錄之惜爲妄人用紹興僞璽亦是白璧微瑕當截去耳【虞伯施書學原出永禪師宗宋思陵嘗臨其眞艸千文以賜思溫故後紙題識盛稱伯施筆法之妙而不言其臨永禪師書也兪友仁錢宰不知何據直云伯施臨永禪師之作其見逺出孫鳳下矣按孫鳳法書鈔云宋髙宗臨虞世南眞艸千文並系禦制防語以證左之嗚呼鳳特工伎小丈夫耳其鑑賞乃爾是宜文壽承博士纂入九能志中也】

陸生擕示郭熙溪山秋霽畫卷【按此條已刻書畫舫今刪】

米海嶽行書蒙教帖凡六十字舊藏嶽倦翁家嘗模刻英光堂中今宋搨具存气韻肥濁不類此眞迹捲自文氏至予家𨿽剝蝕之餘而筆趣翩翩神采奕奕正如神龍夭矯非葉公畫龍之可擬議耳玉峯張醜在米庵東序對月下書時泰昌紀元中秋三五日也

李泰和眞迹毒熱帖【按此條已刻書畫舫今刪】

韓朝延云曾於士友處觀李邕雜迹字約八千其家號爲萬金帖後竟以此賈禍語云匹夫無罪懷璧其罪信夫

石田大設色秋山捲屋二十帶人十四个松八株桐十三株柳六株夾葉九株防葉十六株枯木二十株樹根十一顆竹二處橋五條船二隻牛馬各一頭

王維江幹雪意捲藏王敬羙家又梁伯龍示余大靑綠師子羅漢一軸亦云右丞筆也【按江幹雪意題詠備載書畫舫】

石田小幅海上聞多警騎驢難獨行不知髙枕者曾有夢相驚久欲一過沙溪樂親戚之情話近聞盜作聊此問訊沈周題寄允孚賢弟辛丑【眞迹】

書載記略米元章有寶章待訪錄列親見與所聞者法書名畫爲二等今仿其略小楷楊羲黃素黃庭內景經見趙子昻詩禁長歌今在吳門韓郡守家余館師韓宗伯所藏凡四千言書類郗超右軍之外別有異趣當爲天下第一曹娥碑眞迹捲有髙宗防是北宋物元文宗命柯九思鑑定禦府書畫因賜之以旌其勞趙承防題云如嶽陽樓親見呂仙聽吹笛可以稱量天下之書矣在婁江王文肅公家靈飛六甲經鐘紹京書爲玉眞公主寫進禦明皇有徽廟標題後有倪雲林虞集防全仿黃庭經趙子昻師之十得其三耳海寧陳太常次公所藏黃庭外景經眞迹此卷未見據友人云與內景經同一絹素同一筆法又有云似宋髙宗臨者在吳江吳憲副家顧愷之女史箴不全本在嘉禾項家其書類大令十三行洛神賦古勁可愛行艸蘭亭序褚河南臨白澄心堂紙朱元章防在海寧陳家缺三行又蘭亭褚臨墨迹絹本王弇州家藏後歸新都汪太學有朱元章小行楷防今在廣陵蘭亭唐標第七本絹素奕奕無題防亦似褚筆今在新都王氏書畫舫蘭亭白麻本張金界奴進眞迹在余家今爲茅元儀將軍所藏其細君名宛者日臨石刻蘭亭故以歸之蘭亭石刻有隋開皇本在唐太宗命蕭翼取之辧

才摹刻傳世者之前余家有之今歸京師友人此外定武本不勝紀顏魯公祭季明文眞迹鮮於伯機所藏防云吾家無第一天下無第二今在新都吳太學家停雲館所刻乃米臨余刻之鴻堂帖者是此本也顏魯公送劉太衝序烏絲箋書北京國學刻石其眞迹奇宕爲遼東李帥如松所藏李物故其家圖書皆散今不知所在李懷琳書絕交書眞迹安福張司馬家藏武林楊侍禦曾屬余防缺一鸞字停雲館帖亦然余以行穰帖較之乃絕相似行穰右軍筆也思其故當是蕭齊時摹右軍書蕭齊避祖諱故缺鸞字耳遂攺防右軍後爲朱吏部世守所藏朱被盜余意此卷必投之水火矣韓古洲郡守乃於長安得之又質於來大參復實天下行艸第一王右軍官奴小女玉潤帖眞迹新安許少師家藏本得之王元羙後落飛鳬手今聞轉入粵東王大令東山松帖眞迹送梨帖眞迹皆曾見之今不知歸何人右軍零落數字成捲者甚多不能殫述虞永興汝南公主志王元美家物後歸汪景純今仍在新都丁卯四月望書其昌【眞迹】

自詠五絕呈野航先生寅上維摩臥病餘須髮李白長流棄室家案上酒杯眞故舊手中經卷浪生涯鉛華隊上揮金客荊棘圍中奪錦人今日方牀一居士白藤如意紫綸巾面上有恭徒自苦心中無愧始爲賢憑誰寄語機闗客開歷頻頻看紀年裘馬少年輕俠客香燈今日病頭陀故人不必多相忌杯粥麻衫願不多髙懷自信能忘我隱者何妨獨潔身無所不知方是富有衣典酒未爲貧【眞迹】

金章宗羣玉中祕印其用於書卷者文粗用於畫卷者文細細者自當讓粗賈秋壑悅生圖書其用於書卷者文小其用於畫卷者文大大者當遜小眞識當知之

褚河南小楷西升經【按此條已刻書畫舫今刪】

昆山周氏示余先世流傳仇英采蓮圖捲白宋紙淺絳色畫全仿劉松年筆妙甚後有兪質父行艸篆書六朝唐人詩賦並防尾詳其題識蓋爲於黃甫作也品在蓮溪漁隱圖上【采蓮圖而署書曰鑑湖春色或云逢年一時筆悞余曰否否圖中有畫三婦艷焉其春色珆描此耳荷花屬夏誰不知之曾謂逢年智出婦人小子下耶或稱不敏而退】

戴生擕示子昻小楷道徳經一卷前有白描頭陀立像一尊書畫皆精向藏檇李項氏卽妮古錄中所載者惜用元箋書之紙性脆弗及澄心蜀蠒耳【大徳九年十月八日公又楷書洞玉經一卷精楮所書墨彩煥發字頗肥澤較之道徳經爲稍下】

韓存良太史家黃素黃庭內景經眞迹小楷帶行系懸腕疾書是海嶽翁臨羲書𨿽非鮮於太常伯機藏本誠可寶也醜按寶章待訪錄稱原本合縫識尾有鐘紹京等印並陶谷等題防又按雲煙過眼錄經後有楊元靖許穆之印及米芾防語趙孟頫長歌而今皆無之其爲臨本無疑矣苐出米老手筆自是比眾不同董宰定爲楊眞人書非也敢以就正眞賞者

愼獨淸賞老年自覺筆頭迂寫畫如同寫書黃鶴一聲山館靜道人正是午參余坦齋老師出宋羅紋紙命作泉石老年自是不同作此應命不記嵗月黃鶴山人書於坦齋仙館【眞迹】

王叔明惠麓小隱畫卷【按此條已刻書畫舫今刪】

北宋寫本復古編二冊政和間吳興張有著前後有程俱等二敍其論篆文也陽冰以後不可多得或以道流少之過矣

倪雲林防黃子久畫卷本朝畫山水林石云云【按此條已刻書畫舫今刪】

元鎭髙士幽磵寒松圖詠按題乃是寫贈周遜學者詳其風格蓋晚嵗筆也此圖收藏得地紙質如新神采煥然舊爲何元朗故物今在溪南吳氏【按以上已刻書畫舫】其家尙藏蜀素小行書前後赤壁賦系東坡眞筆惜以避諱割去題名亦妙迹云

東岡艸堂圖者倪淸祕早年筆也【按此條已刻書畫舫今刪】

趙子昻眞書南華秋水篇全學蘭亭韓朝延故物也後歸松陵沈氏

一峯道人寫贈曹云西沙磧圖紙本淺絳色行筆細潤布景精微是袖卷中之不易得者本身有錢鼒詩防後有張雨饒介之姚廣孝袁忠徹題詠品與倪元鎭贈耕云畫卷相伯仲也【按此條與書畫舫所刻小異】

至正景午大暑醼於朱氏玉井香【水亭名】賦詩十有二韻書似西枝玉海鸐臺三才子共和之朱公神仙人冰雪照肺腑祖帑閱羽化祖書在冊府門掩一畝宮虹梁跨風渚喬木八九株梧桐夾槐櫸中有玉井香銀云灑【洗音】零雨俗士不必來佳朋來不拒鬻茶不無童謀酒自有婦核破玉刄霜【大桃】筒捲金莖露【上聲讀】方響歌洞仙白題舞魔女梧溪斥琴操【主者極能評詩謂梧溪子儗琴操爲失體可揩鐵雅鳳咮云】海嶽訂畫譜【米老爲書家三變也】棹歌發復畱冰花涼欲語焉知人間世大火虐如虎箕尾叟在艸元閣書東魯先生攷校【按此條原本至白題舞魔女以後脫去一葉今從姚氏好古堂書畫記補錄】

爲箋紙上小圖標云寶晉齋研山圖並有不假雕琢渾然天成凡十四字小篆書也中間標記凡四十八字用古書之而圖寫研山用淡墨染成稍稍有濃墨堆積處最後通身用淡汁綠烘鎖行筆古勁可愛其銘文連題識計三十七字大徑二寸用禿筆疾書乃晚嵗作也前後有禦府之印紹興悅生等圖書惜小米鑑定兩行今亡之矣其後永樂間江西潘若水作序一篇敍次甚詳惜未能錄入米老外集爲欠事耳是日又見趙文敏公行書東坡前後赤壁賦卷紙墨精好用筆全仿坡老古勁無比末行題云子昻爲嶽上人書大徳三年十二月晦詳其印識爲莫氏故物細觀收藏得地神采煥然蓋趙書中之不易得者【按此條原本前悅一葉】

顏魯公鹿脯帖白麻眞迹行書絕佳而筆精墨妙乃紹興祕府故物舊藏嘉禾項氏蓋唐人書之不易得者項氏又藏劉松年絹本浣花醉歸圖短捲亦妙前元人題防極多趙子昻小楷髙唐賦爲崔進之作朱絲欄本尢佳倪元鎭畫顧仲瑛三敎象有元鎭贊文小楷精謹畫全仿李伯時白描仲瑛自書一詩於其上皆名迹也

錢霅川設色歸去來圖捲前有篆文歸去來圖四字畫本身上題云衡門植五柳東籬采叢菊長嘯有餘淸無柰酒不足當世宜沈酣作邑召侮辱乘興賦歸歟千載一辭獨吳興錢選舜舉其後鮮於樞艸書歸去來詞於後亦妙後又有題云典午山河已莫支先生歸去自嫌遲寄奴小艸連天綠剛剩黃花一兩籬長洲沈周孔子不脫冕淵明不束帶避人避世心總在忘言外章憲【眞迹按此條又見三集詳載圖記而無章憲一詩或別是一迹今兩存之】

馬和之著色二南圖絹本小冊有趙承防楷書毛詩對題亦在韓朝延家朱忠僖故物也朝延又云逸少鶻等帖在其家卽書史所載者並劇迹云

王越石新購徐季海寶林寺詩後有王叔明和韻之作楚楚可愛又購李泰和永康帖後有宋景濓防皆檇李項氏物足稱雙璧

米書大字天馬賦舊藏嚴分宜家其書豪舉縱逸眞是放而能妙者今吳中有石刻徒得其欹側怒張之態而未盡其秀媚映發之姿此蓄法書者所以必求眞迹也

張子有續收大米手柬十三帖系宋裱舊本內有與友仁手書乃是商防買東禪寺僧世藏逸少王略帖者舊傳據舟狡獪殆不然也其玉蟾蜍一帖尢佳餘九帖皆精非漫興數行可擬議耳

梵隆紙本白描洛神圖宋思陵小楷書曹賦文於行間其畫全仿顧虎頭與韓存良太史家設色本不差毫髮

三也罷說也罷話助之詞一曰詞之終也其翻羊者切與野冶同音罷乃休也止也已也廣韻薄蠏翻收入十二蠏余不再見禮韻亦收入十二蠏而以部買翻與陰氏韻翻收俱同惟毛氏韻收入四十防而以皮駕翻引漢書曰諸侯罷戲下賈氏韻以皮買翻其音與禮韻陰韻略同祝氏韻以普馬翻入開音淸普屬師卦之第五爻馬屬兌卦爲水土音月月聲楊氏韻以並駭翻以四聲等之入牌罷料防劉氏韻同翻而入排罷敗防中州韻入霸又與毛氏韻同歷考韻書則北音呼罷爲去聲南音呼罷爲上聲則也之訓爲助語與決詞罷之訓爲休止乃北音也若以南音訓之則也爲就也卽也罷爲住也亦爲休也又爲自止也瑞之丁君以也罷自謂君乃吳人合從南音也以羊者翻罷以部買翻爲當則所謂也罷者就住也卽休也就自止也夫人之趨名利者莫不以髙逺爲期故臨海望洋而嘆其莫濟騎危觀天而傷其難登瞻烏不知止於何屋逺之不可到也行蝸竟黏枯於誰壁髙之不可極也知髙逺之不可極到而假足以趨脇翼以升蓋以萬萬計瑞之乃反其所向不急名不尙利卽其所在而自止其賢明出於萬萬者之上矣予嘉其合老氏之防義而獲我心之同然故爲說其字之音辧而系以志趣之所尙焉時正徳甲戌重陽書於桃花精舍之夢墨亭唐寅識【後有張伯起防不及錄】也罷丁君小傳也罷世語猶云亦可已矣東吳

丁君以爲稱如憾而實安君子予之多從爲之辭余特爲徴敍其行已大略以爲小傳庶覽者知其稱宜而不誣丁氏在江陰爲鉅族故南園翁自新贅長洲溫氏始爲蘓城人祖胥宇卽富業起聲君其孫也名文祥字瑞之天性孝順髫丱時依釋氏法防素飯三年用爲報母或以異教不足馮何事自苦對曰以悅母心無害於理父壯嵗痿癉君才十五夜臥父懷膝間以溫之不少離輟七嵗從河間訓導王夢祥授小學十嵗從同知顧公昌授大學更從今鄕貢進士莊仲威業舉子之學久之父漸老家事鞅掌庸調冗防勌於支應以命君君嘆曰吾志也願移以爲忠今不果當不守以爲孝乎吾學也願用之國及之眾今不果當不用之家行之宗戚友朋州閭乎由是始自稱曰也罷去營殖生產每泛重貨貿遷北都貲積日阜然率不肻損人以益已剝眾而丰家平居雅意不忘淸逸收拾古器物撫玩若交契遇暇日遘勝地遨遊觴吟熙然自適事兄如嚴父友弟若赤子宗族特稱而效之親才哲睦鄕黨不錄人小過不防人小惠君子接之初以爲肆久而多其不流也眾人接之始以爲慢終而樂其不欺也言期於信彼或信或否則曰也罷行期於必善彼或知或否則曰也罷志其上獲其次曰也罷失於彼得之此曰也罷以是二言存之心安諸行素履逹時夷然以處於世而鮮有不自得者贊曰恆情憙進惡退知止者寡地當其才而安之不逾者猶鮮每出位而饒輙以賈敗古今若是者可勝計哉矧所挾尙羸每爲時勢縮而限之昧者於是怨怒蒙冒以求前數終不諧焦然以病其生者何限匪欲罷不能乃將以人越天耳丁君材具如是使其學不以家止成而取祿位以若今之治家處世者而推之亦若是治耳旣不得之或焦以病亦不足貴也乃以不可罷者得罷而安之雍舒自得用受康逸之享何其善也世有不得已而罷不能安者視君何如哉矧越分竊享而猶不止者又何如哉故謂君於是不啻加人一等而已老子曰知足不辱知止不殆君固深得其防趣而孔子曰君子素其位而行不願乎其外斯殆君之所願學也歟正徳癸酉冬日同郡祝允明撰也罷吳奕爲瑞之丁君篆【眞迹後有文徴仲絳色山水】

東風吹動看梅期簫鼔聨船發恐遲斜日僧房怕歸去還擕紅袖繞南枝乙亥嵗二月中旬遊錦峯上人山房戲寫梅枝並絕句爲贈唐寅記【眞迹】

竹之勁蘭之香石之貞苔之蒼宜伴野人居乎山房唐寅

顧淸臣尙書集書學之大成【按此條已刻書畫舫今刪】

黃子久春舟圖小幅紙本淺絳色淸逸可喜上有袁柳莊等三題詠亦名迹也今在檇李人家

李成讀碑窠石圖【按此條已刻書畫舫今刪】

右軍鶻等帖【按此條已刻書畫舫今刪】

眞迹日錄卷三﹤子部﹐藝術類﹐書畫之屬﹐眞迹日錄﹥

欽定四庫全書

眞迹日錄卷四

明張醜撰

趙千里聚扇上寫山翠水丹山气旁礡幾疊香防經手握何年破鏡飛下天吳淞水剪並刀薄江南寶繪多遺余王孫不歸恨蘼蕪蘼蕪消歇秋風起班姬爲我歌烏烏伯雨題宋諸王孫妙盤礡萬里江山歸一握捲藏袖中舒在手淸風徐來縠衣薄文采於今淪落余雕闌玉砌淒煙蕪至寶不隨黃土化門上空啼頭白烏鄭元祐次韻誰見解衣作盤礡捲懷雲煙歸掌握春雨江水波竹間日暮衣裳薄零落王孫翰墨余越王臺殿久荒蕪要知人好畫亦好愛比當年屋上烏倪瓚次韻薴衣春暖初盤礡防綴溪山不盈握白雲隔浦見桃花坐使涼風起叢薄故物凋零百嵗余王孫有恨迷平蕪衡門今日看眞迹好與人辧雌雄烏陳方次韻【眞迹按雲林詩已刻書畫舫】

新都吳新宇藏松雪翁小楷淸淨經爲字五百有奇全法黃庭內景遺意前有老子立像一尊作嬰兒之狀經後欵雲水精宮道人畫設色奇古宛然閻令筆也後有康裏子山王元馭二防並佳是日又見文徴仲鐵柯圖捲全師趙松雪後有祝希哲記文尙存劉公後人處仇實甫南陽艸廬圖捲全效李云麾金碧罨畫精細活潑今歸之徐晉逸皆名迹可喜云

宋裱孫知微十一曜圖【按此條已刻書畫舫今刪】

元章四帖【眞迹】余年十嵗寫碑刻學周越蘇子羙札自作一家人謂有李邕筆法聞而惡之遂學沈傳師愛其不俗自後數攺獻之字亦取其落落不羣之意耳春和便思弄筆札手不作乃可自滌研若不自滌者書皆不成紙不剪者亦如之學書來約寫過麻牋十萬布在人間老來寫益多特出少年者輒換下也毎以新字易舊札往往不肻蓋人不識老筆乏姿媚乃天成入道老來作書有骨格不專秀麗渾然天成人眇能識往往多以不逮少小下麻紙勝上楮畱久一也布理宻膩二也落墨便滲三也東南多茗艸陸羽以顧渚作餅今只建人工江西作之意不如達顧渚遂不能作楊貢茶時所重今易爲銀土人亦不復植其茶坡呂氏請爲葬地矣沿革如是地今嵗種芥來嵗種菘作虀甜辛無物比又少發風惟酒後一杯多醒也荊州六合箋名最古今人亦無能制者向長沙作皆不就其業養一方人殆亦命如建茶也【眞迹】

丙子陽月望前二日餘同朝延世兄訪吳能逺氏話間承示宋裱巨然絹本蕭翼賺蘭亭圖【按此條已刻書畫舫今刪】

宋褙米南宮艸書九帖原系思陵故物首爲與伯老柬次惠柑帖次晉紙帖次玉筆格帖次論王略帖柬次翟院深畫帖次丹陽帖次博易來戲帖柬次戲成呈司諫詩帖共字七百五十有二前有紀察司半印後有芾一字印元章二字印紹興二字小璽凡舊印章三並用白鹿紙書蓋晚年筆云此卷防年曾觀於韓宗伯存良家故有韓世能印後轉入吳用卿手有吳廷之印今歸新都徐晉逸氏晉逸題防甚詳乃米老生平第一好書也較所見張子有家九帖嚴道普家八帖𨿽眞迹一一出其下矣

項希憲家小米雲山眞迹一卷前後凡七紙墨法出入有無之間而無題署後有素心道人防尾及倪瓚曾覽四字卽陳仲醇妮古錄中所載也崇禎丙子季秋十有二日時余初度客以此卷來求鑑定按仁樂山山主壽亦一奇事

孫過庭小艸千字文系楮紙書筆法全出二王漸開旭素門戶前有建業文房之印後題欵云垂拱三年吳郡孫過庭寫第五本余細辧之尙屬臨本本身上有寶晉齋印左方王晉卿楷行綠絹書防尾尢精敍次娓娓向後轉入紹興禦府帖尾小璽具存其他印識尙多不能悉記黃魯直小字三帖一卷首爲坐禪箴小字僅如指頂𨿽早年書遒勁可喜乃是寫贈一髙僧者次爲庾信送友人酒古體詩字差大中年書也較第一帖尢爲精勁次爲慈竹詩字比坐禪箴更小計其年更早實元祐初筆也紙色稍覺昏暗三帖並屬無欵蓋眞迹云趙松雪小楷玉洞經精楮所書墨彩煥發款云大徳九年十月八日吳興趙孟頫書字頗肥澤與公書道徳經相伯仲所惜習气尙未除耳末有文休承防極稱許之右方三卷俱嘉未項氏故物乃戴生擕示也

松江張七澤家東山小隱巨幅紙本淺絳色乃黃公望王淵合作並石巖題董復收蓄其次張無爲一詩皆佳作又有吳興山水賦一冊絹本行書全仿蘭亭遺法細按之爲子昻自作自書惜墨气黯黮不及公書左思詠史詩並十七帖臨本尢爲烜赫耳

王逸少气力帖系唐臨其小楷樂毅論捲妙絕後有褚河南防又褚河南細書度人經閻令畫相畫今不存徐浩書張九齡司徒告絹本尢妙卽米氏書史所載者顏淸臣自書誥眞迹板實柳公權翰林帖小楷精紙墨並佳李營丘古木寒泉筆墨秀發李公麟石鼎聨句圖絹本白描眞迹古雅蘇子瞻書天際烏雲合詩後有黃魯直題識趙子昻楊妃上馬圖【一名攀鞍圖】畫法全出唐人皆韓太史存良故物也今皆散逸令人夢想

沈啟南小幅山水夕陰散平野微風泛髙柯停舟古防側漱盥臨淸波嗒然弄筆余所得良已多舟泊城陰爲紹宗圖而詩之癸巳五月旣望沈周【眞迹此畫白宋紙所畫全仿倪元鎭】

春艸堂開對逺山怡怡兄弟共承顏伯髙書展龍蛇動靈運詩成夢寐間幽岫白雲欣入望投林烏鳥倦知還陶然萊防爲歡日肻羨人寰有抱闗安裏張禎【眞迹】

沈啟南春艸堂圖西郭亂雲千萬山雙親好住此山顏有身獨館庭闈外方寸不迷天地間春艸喚愁人有感夕陽刺眼鳥知還老夫珍重今題贊更喜髙篇與孝闗沈周【次張禎一詩】千里親居帶亂山見山珍重似承顏正臨遊子瞻依地況有髙情水石間重樹不遮心獨往片雲時與夢俱還莫言烏鳥無情物落日投巢意最闗文璧次城東湖水城西山何緣兩地違親顏心懷山水遙連處夢繞塤篪交奏間喬木鸎兒欣有托舊巢燕子敢防還百年冰玉情猶在早晚辛勤同抱闗長洲浦應祥阿翁僻愛住靑山水繞云重阻靣顏有我若違千里外無思不在數峯間夢回塵市頻瞻望心積煙霞黙往還爽气逼人自朝暮小窗徙倚底須闗文林奉和【眞迹】

園居雜詠紗防籠頭客潛身獨樂園運籌師管樂髙枕誦虞軒徑繞松筠色山呈苔蘚防我來題鳳字何異歷金門和趙寛韻張禎送行詩天祿燃藜冷翠煙歸來窗下枕書眠致君前席陳先後用巧方心規大圓判袂良明連畫舫虛懷睿主列經筵推篷撿防詩三百陟岵憂深寄短篇安裏張禎【和馬愈韻次劉昌後眞迹】

國初以道術名世者自莫月鼎外其次眞周子周傳秋谷張子張傳紹禎陳子後先三世皆以文學振虛無之統故名流韻士多樂與之遊好事者至圖狀以俾斯其人從可知已此鶴林畫卷乃嗣四十二代天師無爲爲眞子作後有劉�防張益記鄒亮鄭璆韓雍三詩其前贈鶴林其次贈秋谷其後贈紹禎者卽是以觀三子而三子之所造詣可以窺其梗槪矣眞別號鶴林髙巽志作傳倪瓚寫圖系以靈鶴辭防同時投贈詩篇者數公並聲畫不凡詞采烜赫實方外之奇迹也今在董宰太史家迄今常在夢想余此卷𨿽屬冷局而無爲系同姓老宿永熙則同郡鉅卿故爲之重裝展玩而意尢珍惜之時崇禎攺元上已日玉峯張醜靑浦志於眞晉齋

周伯琦手錄周齊侯鎛鐘銘凡四百九十二字其詞曰惟王五月辰在戊寅師於淄陲公曰汝及余經乃先祖予旣敷乃心汝小心畏忌汝不墜夙夜宦執而政事予私厭乃心予命汝政於朕三軍肅成朕師旟之政徳諫罰朕庶民左右毋諱及不敢弗敬戒防防乃死事穆和三軍徒同雩乃行師愼中乃罰公曰及汝敬共辭命汝應鬲公家汝恐恪朕行師汝肇敏於戎攻余錫汝釐都爵其縣三百餘命汝治辭釐造國徒三千爲汝敵寮乃敢用拜稽首弗敢不對朕辟皇君之錫休命公曰及汝康能乃有事率乃敵寮余用登純厚乃命汝及母曰余小子汝敷余於艱防防防不易左右餘一人余命汝緘差饗爲大事繼命於外內之事【一本云余命汝緘差正饗繼命於外內之事】中敷刑汝以敷戒公家應防余於防汝以防余朕身余錫汝車馬戎兵釐僕二百有五十家汝以戒戎作及用彧敢再拜稽首應受君公之錫光余弗敢廢乃命及典其先舊及其髙祖虩成唐又敢在帝所敷受天命刻伐履司敗乃靈師伿少臣惟輔咸有九州處禹之都不顯穆公之孫其配公之而公之女雩生叔及是辟於齊侯之所是小心龔齊靈力若虎謹恪其政事有共於公所擇吉金鐡鎬防鉛用作鑄其寶鎛【一本云有共於桓武靈公之所桓武靈公錫乃若金鈇鎬元鏐鋁乃用作鑄其寶鐘】用享於其皇祖皇妣皇母皇考用祈眉壽令命難老不顯皇祖其作福元孫其萬福純魯龢協而有事俾若鐘鼔外內開辟【一本云龢恊而凡事外內停詞】都兪造爾朋防毋或承類汝考壽萬年永保其身俾百斯男而執斯字肅義政齊侯左右毋夾毋已至於業曰武靈成子孫永保用享【眞迹】

吳可文擕示唐吳道子天龍八部圖捲【按此條已刻書畫舫今刪】徐晉逸新收黃山谷行書魏徴砥柱銘後有公自防極詳紙墨精好筆法縱橫詳其結搆蓋早年書也同時有曲肱寮及杜竑等三防並謝采伯題名皆極推許之我明天順間爲公裔孫詢所購一時題識者九人而其名蓋不甚著此卷舊藏項子京家其品尙在經伏波神祠眞迹之下【按寮姓張氏卽山谷諸題云題宛陵張待舉曲肱亭記見年譜元丰甲子嵗時年四十矣張醜識】

蛟門文類有茘支圖序捕魚圖序祖二防圖記八駿圖序石氏畫苑記九疑山圖記畫西方變贊怪松圖贊韓幹畫馬贊龍馬圖贊祕閣五絕圖賀鑑艸書贊潤州江寧縣瓦棺寺維摩詰畫像碑徴君洪厓子圖賦畫枯木賦進南齊臨軒圖表進圖書古器物等表觀八駿圖說蔡邕篆勢衛恆字勢勢崔瑗艸書勢皆博古之士所當熟玩者也

治癸丑家君居憂廬陳湖後就養一齋兄於城府久之從吾南洲長兄之請偕吾母卽城西之射瀆居焉其地得山最多髙堂廣庭可以舒吟眺水鮮陸珍可以奉甘防鍵獨承命依學於外氏判院周公居閶門𨿽能放舟時一承顏未免復退往往身返而情不隨兀然空身毎不自己因自號曰懷山反復之餘不覺形之章句因就筆札冀時接耳目無惰方來焉耳陳鍵志出城廿里好西山遊子看山有後顏爽气應來起居畔防甘深愧品題間心隨落日毎俱下眼望飛雲欲共還不是歐公樂遊賞此情朝夕自相闗【眞迹】

米南宮眞迹虹縣舊題二首快霽一天淸淑气健防千里碧楡風滿船書畫同明月十日隨花窈窕中再題碧楡緑柳舊逰中華髮蒼顏未退翁天使

殘年司筆硯聖知小學是家風長安又到人徒老吾道何時定復東題柱扁舟眞老矣竟無事業奏膚公米芾【二詩陸子垂鈔示】

米海嶽眞迹【空五六字】數惡詩上呈【空二字】陳建州覺民七年烏防黃塵晝錦歸來世又新若過武夷山下看人間不太敝精神白頭何慕久京華靜洗黃塵眼界花萬寶精神在風月好詩追取不須賒【陳詩首唱】云汩汩塵埃閱嵗華靑山相見認空花淸淮風月元無價憑仗詩翁爲我賒又一篇雲長淮千古自流東六月城頭日日風天際玉潢無出處夜山圖在月明中絕唱也爲之刻而不復和朝廷遣詔使未離國門諸監司縱橫遣官每司兩三輩交馳體訪按察將迎旁午詔使未嘗到而郡縣已不勝擾矣未曉此豈朝廷徳意民之利病州縣利害恬不卹而撿防外物簿書是何用事【此卷行艸大如錢許無題名並防今在陳季白家晚年書也】

王晉卿西塞漁社圖爲李次山作絹本大著色董宰題語謂其與瀛山圖同格恐未必然其後吳仁傑範成大洪景盧周必大王藺閻蒼舒趙雄溫叔尢袤翁埜九防皆南宋表表著名者此卷藏王遜志家眞名迹也【細按引首畫圖系院人筆非晉卿也】

米海嶽眞迹觀使樞宻太尉先生鈞席芾頓首再拜經宿恭惟臺候萬福伏想般舟良勞神用俟到蕭閒參見次前蒙寵錫嚴命不許辭然今有所獻公亦何辭以拒之通圍願隨茸錦增光久爲選人鈍滯非稱也若不以爲洪願撿入謹奉啟不宣芾頓首再行芾頓首啟臘雪思閱古南閤向火團古物賞不識但怕向晚數杯三日病辱敎何從得此語必誤也恐是第二人及第朱紱筆如命納二枝醲墨入之乃用世無比試與此中匠作之乃右軍自畫眞後筆樣也傾企何當面罄芾頓首再拜君發太尉臺坐之杞拜達旋得官江湖歸家山杜門不出人事殆絕比到都見陳子眞承動靜復知已更王夫人之痛不覺嗟悼不能已復自咎不敏阻貢尺書以勞孝思內有慚負久不能已比日臺體起居何如謹奉啟通誠拳拳下情此不能宣芾頓首再行黻頓首再拜君發太尉臺坐小兒益長人物不凡伯時姻事

有期未黻頓首再行硯在合內【眞迹】

米南宮眞迹秋暑憇多景樓縱目天容曠披襟海共開山光隨眥到云景渡江來世界慚雙足【惟未入閩】生涯付一杯橫風多景夢應似穆王臺【六行】後有李東陽詩題其尾【眞迹右詩見英光堂帖止異十字耳而題目各別詳味句法字法眞迹爲勝】

李伯時白描捲蕃王佛禮丹泉唐兪佛身充滿大千界蓮座談海水翻融攝羣修證圓覺靈通虛徹卓然存玉笥李簡玉峯善士唐漢卿擕蕃王禮佛圖請贊爲之贊曰九夷八蠻聲教罕至惟見佛容必恭敬止維王在前載拜稽首羣從咸集嚴

列左右峩峩其冠楚楚其服虯髯螺髮穹鼻深目伊昔宋代鮮有其人方今聖朝來往日新曩迦辣藏朶囉賽因撒藍麻哩名動縉紳言不雅馴訓義無別粵有象胥善爲解說式觀此卷畫手非常裝潢藏之有耿餘光時至正十年上章攝捉格孟已立春六日郡城天臺老學沙門余澤七十四嵗書於寶馬寺東廡如山重公之暖閣香水海中傳直指碧蓮花上結跏趺方今象教行中國況爾蕃王部落俱八十五翁易偉雕題朱髮紛重趼竺國西來聽梵音仰止孔壇羣弟從杏花春雨坐彈琴吳下周備花雨繽紛寶樹重戎王卑俯近慈容從來禮樂聞

中國幾度鑾輿下辟雍雁山戴寧維西列萬國有土此有人孰是無繼立而能治其民佛化大無外萬有入彌綸衣冠雜誕獝莫不悉來賔東方九州地治教亦具陳豈知五經表復自敍彛倫斥鷃譏南運舜英疑大椿擴充固有道一眎歸同仁東臯釋妙聲金繩鹿苑四花香沙界蓮臺法雨長蕃落左賢齊膜拜皈依始信有空王嘉禾彭衝溪【眞迹】

冷啟敬蓬瀛仙奕圖防【張三丰防另見不錄】

冷先生以沖舉妙道雅入丹靑三昧故應春絲幻出色色飛舞吳道子一日之力李思訓數月之功可謂兼之此圖正其得意筆也聞余友人兪孺子祕藏久矣令嗣君經牧詩才冠絕一時余尢愛之重之一日訪余東佘苕帚庵擕此相賞神情灑灑何啻秦太虛之閱輞川圖也遂書此以識勝事云陳繼儒【眞迹】

米庵圖袖捲米庵爲

靑甫文書董其昌靑甫力購海嶽翁寶章待訪錄眞迹得之樂甚董宰太史以米顏其庵余爲作圖因以自號焉文從簡識米庵圖米南宮楷書寶章待訪錄凡四千餘字相傳爲勝國趙文敏公物有趙氏子昻印有我明爲陸冡宰所藏外舅張茂實先生屢物色之不可得爲生平欠事內兄靑甫氏最好米迹見輒下拜猶南宮之見石從陸氏後人蹤迹二十年餘始傾貲購歸非苐適所好政以述先志也遂自號米庵余爲作圖識其始末遁士文從簡書於城南野築米庵詩蘇郡婁闗張靑甫家世玉峯文苑虎廿年酬酢誼

逼古彼此相宇爲舊雨近傳米庵圖膴膴識者競呼米庵主過客不識求吾吐玆事匠心蓋有祖前朝曾有虞邵庵契其擊壤樂且湛英光祕集張君耽抱膝長吟日與參充棟之中悅防甘廣采外集嘆奇男皇虞混沌樂憨憨與世推移迹渾涵隘與不恭坐而函气類脗合號非慚久要尙友求合簪四載濶別夢不堪辱憐衰老賁村南請宣厥防願同龕靑甫先生下言詮所蓄不敢漫自顏眉山豫章筆娟娟未若米氏尢蹁躚吾家先翁愛老顚謂爲風气甚墨寶不得一近前生平蹉失竟遊仙小子收購傾囊錢寶章待訪聲班班頡頏鵝羣五千字端嚴雅正絕嫵媚麻姑仙壇難比粹北海復生安敢議蘭亭有一此無二珍藏十襲毋輕示米公畱此在人間訝之以顚皆過例張君以孝以闡幽斯號斯防愚見未譬之伯夷𨿽隘惠不恭一種淸和萬古貴江陰赤防徙南村李如一天啟甲子端午甥文柟畫米庵圖米庵記【別見】天啟丙寅端午日書於南城野築之秋引甥柟【眞迹】

趙子昻疎懶軒圖詠我問疎懶翁翁作如何疎翁言我不疎翁作如何懶翁言我不懶不疎何以名其疎不懶何以名其懶豈知不疎之中有眞疎不懶之中有眞懶凡物成眞始有傳所以艸堂疎懶至今存詩篇誰知後來有繼者乃復以此名其軒詩傳以紙尙不朽扁傳以屋須防久願翁子孫賢如翁世世雍穆居軒中勿爲苛損元气勿爲刻勤傷醇風乃翁疎懶未廢此後人勤愳妨彼他人猶可言同我卽由已我不能勤不能懶亦無庸疎亦失若欲識翁疎懶意請看軒中疎懶筆子昻爲澹然書【眞迹】

張芝章艸帖眞迹紙素千年絕迹史家自漢後迄崇禎千有五百嵗矣其稱伯英芝白帖者重言也特以吾家先哲又是書苑第一人按帖且晉臨也故取冠篇首𨿽少損眞鑑所不辭云書家以張伯英爲開山第一祖其楷法不可得而見矣世傳與吾家平復帖紙墨略同行筆亦相髣髴後有海嶽翁防尾幾二百字今在秀水項子京家按米氏書史云餘白首閱書無魏遺墨斷自西晉伯英寶帖豈晉人臨本耶海嶽悉而題之亦久問冠軍茾耳或云我家平復帖眞伯英書見宣和書譜虞世南傳中宋祕府譌爲陸機書何殊指鹿爲馬耶

王元琳伯逺帖眞迹歌自從金入宣和殿晉人眞迹世罕見二王之外尢無聞胡乃此帖傳王珣四十二字鬭奇絕字字精芒射天闕蕭疎逸宕轉姿態牝牡驪黃半明滅當年宣武稱黒頭誰其大筆東亭侯至今江左僅玆帖如椽恍忽存風流錚錚伯逺書譜妙迹宣和曠今古右軍大令俱塵埃靈光一柱猶蒿萊九百餘年祕雲笈暗中鬼神互呵斥何論寶玉與大弓茅齋白日飛長虹胡元瑞應麟

薛道祖眞迹昨日得米老書云欲來早率吾人過天寧素飯飯罷同閱古書然後同訪彥昭想亦當奉聞左右也侵晨求見庶可偕行幸照察紹彭

戲鴻堂帖摹刻趙文敏書謝惠連雪賦皇慶攺元秋九月望日子昻爲進之書【小行書】又嵇叔夜絕交書子昻李白蜀道難子昻【並錢大行書】皆遒勁可喜盛年筆也

眞晉齋記古之以寶晉名齋者蓋自海嶽翁始也翁𨿽生宋室乎然目窮千載足渉萬里家藏法書名畫盈箱溢篋求其晉代古迹指不多屈焉翁寄薛道祖詩云二王之前有髙古有志欲購亡髙貲薛和篇云至今所收上卷五流傳未免識者嗤詳味其義眞晉蓋難言之矣予小子丑挺生歷刼之後數符五百之期生平並無韈綫微長至於考定遺迹不敢有所多讓閒嘗購藏小楷寶章待訪錄眞墨旣以米庵自號矣乃因平復帖顏其齋曰眞晉誠重之也誠愼之也夫晉人之書至羲獻止矣翁獨有取於謝公之慰問謂出破十二月帖以上豈相賞其脫去筆墨蹊徑與防心哉而翁也醜白首閱書凡三十年於玆矣所見羲獻劇迹自畫贊二謝十三行外亦嘗募得此事帖廿字爲宋宣和祕玩又鄕先輩王濟之所藏也麻牋眞迹筆如遊龍自幸足了一生人間未見其比旋爲猶子誕嘉豪奪而去至今尙存夢想嵗在戊辰復得陸士衡平復帖於韓朝延所其書卽海嶽翁題防晉賢十四帖之一原與謝公慰問同軸有晉人殷浩之印是李公炤故物語具米氏書史中今寶章待訪錄訛爲陸云書非也朝延蓋名家子與予善家傳歷代名迹甚夥一一甲於江南其尢醉心者莫如黃庭內景經十一月廿七日帖絹本小楷曹娥碑大非褚河南千文張長史宛陵帖顏魯公自書吏部尙書告所能企及萬一焉然予細辧之內景經系楊羲和筆廿七日帖屬唐人臨寫右軍曹娥碑則晉無名氏書𨿽稱巗巗淸﨑壁立千仞何如平復九行爲西晉名賢手迹且章艸奇偉逺勝索幼安謝安石輩乎則夫齋名眞晉良不誣耳帖中如羸難平復病慮觀自軀體閔榮寇亂等字翩翩自恣眞有畢世臨橅未能得其髣髴者一字買堪貧子羙豈欺我哉吾家茂先稱士衡爲吳民之儁龍躍云津而醜於平復帖靡朝靡夕仰窺逸韻可謂奕世通好矣愛莫能助聊爲記述如右是嵗淸和十日張醜撰【眞迹六百五十字】趙文敏文大史防董其昌題古法書名畫其殘缺處皆不可全補故夫璧有瑕請指示不害其爲國寶必欲全補之是謂貂不足狗尾續奚可哉時因展觀平復帖眞迹漫書

天啟甲子秋蘇臺張醜百計購得大王此事帖系宣和殿寶書建尊王室以居之旋爲猶子維芑豪奪興味索然越三防戊辰而崇禎攺元韓王孫朝延以陸士衡平復帖見與亦晉字也述眞晉齋記志其盛日望維芑歸我逸少遺迹作詩示後情見乎詞王家此事宣和購楚國亡弓小酉收眞晉名垂平復在延津作合寶章修是嵗冬十月朔來蘇軒書【眞迹一百二十四字】

張伯髙秋深帖今艸奇逸詳載寶章待訪錄中時年八十有八徴明故是第一名迹也趙子昻有臨本董宰摹刻戲鴻堂法書部直云伯髙手筆近始獲觀趙公臨本於項氏與石刻筆法不差毫髮英雄欺人類若此

名人書畫卷題防記入錄者於左季眞表平復帖謝安慰問帖韓熙載夜宴圖淸明上河圖

淨名齋圖聽雨樓圖此事帖二謝帖快雪帖眠食帖唐臨十七帖褚臨禊敍定武蘭亭洛神十三行五星二十八宿圖深慰帖遊春圖夢奠帖褚書千文度尙庾亮帖哀冊文天王送子圖洪崕仙圖明皇夜遊圖江幹雪意圖春艸帖采蓮圖夢遊瀛山圖仙奕圖雙馬圖東丹王人犬圖春宵祕戲圖過海羅漢圖五牛圖懷素絹本千文酒狂

帖顏魯公自書誥季明文爭坐位帖李防髙賢圖神仙起居法松庭防琴圖石曼卿古松詩金明池圖李建中千文茂林逺岫圖李成寒雅圖董源溪山風雨圖周文矩文防圖錢舜舉維摩像孫知微十六羅漢圖煙巒秋

曉圖浣花醉歸圖茘枝圖秋山蕭寺圖楚江秋曉圖秋山漁艇圖巨然山寺圖文湖州山水圖盤谷圖此君圖九歌圖慈孝故實圖君臣故實圖女孝經相維摩說法圖三馬圖贊九辧乞居帖芙蓉城詩寒食詩頭陀贊發願文馬伏波廟詩大江東去詞法語寶章待訪錄壯觀圖米臨坐位帖皇太后挽詞杜陵山水歌風雅八圖湖山煙雨圖大姚村圖小米雲山短捲伯駒東坡水樂圖仙娥圖龔開鐘馗圖聽琴圖老子出闗圖百牛圖下蜀圖過秦論三淸殿記管夫人漁父圖唐人漁父圖管夫人竹石圖梓庵圖思安圖溪山暮靄山村隱居圖巢云圖鐵厓圖溪山雨意圖平林野水圖南村眞逸圖寫憶秦娥詞意惠山圖春山嵐靄圖水竹居圖夏雲欲雨圖思永堂圖友松圖仙山樓閣圖西園八詠秋山樓閣圖祝臨

黃庭經祝書逍遙遊篇王濟之出山圖招隱圖野望憫言捲煉藥圖祕觀叢桂齋圖少峯圖先公壽言圖孝友餘慶圖倪迂贈袁子方圖米庵圖觀瀑圖溪山仙館圖王維二水【共計一百三十三件】

趙榮祿松竹艸堂圖詠防子昻畫品上接六朝唐宋之脈下開有元神逸之門乃古今畫家第一人也苐袖捲傳世不多除道釋人物花鳥畜獸竹石外其山水班班略具記載中矣不腆潛心玩索前後目覩名迹自當以鵲華秋色壓捲而山陰水村李白觀瀑鷗波秋曉次之防輿丘壑尢妙惜破損已極僅存筆意重江疊嶂𨿽稱完璧全學郭熙非其至者此松竹艸堂乃是投贈澹然翁筆旣能古雅又復秀潤且左方一詩與圖互相發明眞得詩中畫畫中詩三昧非區區丹靑之流所能企及萬一耳裝成僭評如右不識眞賞家何以命我時崇禎辛未嵗重陽日米庵主人張醜書【眞迹二百十二字】

小米山水紹興二年三月二十日米友仁作右宋米元暉水墨雲山圖後有沈啟南防尾檇李姚公綬故物也𨿽蕭疎逸筆備有咫尺千里之趣爲眞無疑崇禎戊辰四月八日獲於韓朝延氏是嵗十月之望米庵張醜命工重裝把玩無斁【眞迹九十四字】

唐人臨右軍東方朔像贊【原文不錄】此唐人臨右軍書芾防唐人臨右軍像贊捲後右軍小楷眞迹人�絕少世傳黃庭多惡札而樂毅亦梁代模書像贊非晉筆米海嶽審定豈容議耶文皇書宗逸少當時自虞褚而下家臨戶學右軍衣鉢徧天下然拘則乏趣蕩則逾矩下筆往往不逮前人今之去唐又何啻唐之去晉耶得唐人眞書足稱寶矣豈其食魚必河之魴乎嗟夫老夫耄矣追思往哲實勞我心李觀周書七日興嘆患其無骨蔡入鴻都觀碾十旬不返嗟其出羣予於此卷不能無感云故紀之洪武五年秋八月吉日翰林學士亞中大夫知制誥兼修國史金華宋濓書東方生畫贊陶隱居所稱右軍有名之迹卽宋搨已如晨星況唐人臨本乎唐人故善書爾時必有唐以前搨下眞迹無幾者今之不能爲唐臨可知矣董其昌觀因題昔人云法書臨摹有二種摹帖如梓人作屋締造𨿽具凖繩工拙自異臨帖如雙鵠摩天各隨所至而息此善諭也二法皆莫善於唐人彼其去古未逺學力更深用筆操縱自如所以可貴是帖爲唐臨右軍東方像贊其結束波防若優孟之學叔敖至其隱勁於圓藏巧於拙黯澹有餘鋒頴不露信非唐人不能臻此余所見韓宗伯家曹娥碑本正與此帖相類不必取證於米家數言也今世得晉人眞迹甚難買王得羊已爲希覯故宋學士所以三復興嘆耳昔年曾見之吳敬仲處今歸用卿漫識數語於後己酉良月新安晚學汪道防書於白門長千里陳繹曾有翰林要訣法書論見書史防要梁則滿騫徐僧權沈熾文朱異隋則江總姚察等署記其後唐虞世南臨禊帖後慶元五年十一月廣平李洪觀於東臺直捨嘉定三年辛未閏月十九日宛陵吳柔勝莆陽蔡君辟莆陽黃伯荊相臺嶽珂嘉定辛未閏月晦日同觀於故府

唐虞永興墨迹稀如麟鳳昔在寶�評書已有今好事家一字亦無之嘆近聞翁修羽世藏夫子廟堂碑進呈墨本韻致楚楚倘得核閱則夫生今之世得見前人所未見何遽少遜古人

米南宮進自書小楷千文表臣伏蒙聖恩如黃庭經寫千文臣自幼便學顏行至於小楷了不畱意三年前題防古帖猶尙可觀造化宻移目加昏眊毎欲重攺兩筆如鉤旣懼違於天威遂勉竭於小道內懷悚慴差悞愈多仰祈天度曲加寛貸臣芾惶懼震恐謹上【眞迹】

米手柬三帖盛制珍藏榮感日夕爲相識拉出遂未得前見寒光之作固所願也一兩日面納次黻頓首天啟親�向亂道在陳十七處可取和及米寒光旦夕以惡詩奉呈花卉想已盛矣修中計已到官黻頓首天菓何幸須靣謝見主人奉爲言也未知何物爾無事見過病少已力惙惙黻頓首陳弟右米公三帖昔年曾見刻本於陵家其結

搆無少異蓋名迹也苐前後署名字形各不同非遊戲翰墨者能之耶按公傳世眞墨蚤年例作黻字至立嵗外始攺書芾此爲元祐初書無疑惜寒光之作散逸不存無能收入集中耳時萬曆丙午寓婁水張醜識

虞永興眞迹大唐故汝南公主墓志銘並序公主諱字隴西狄道人皇帝之第三女也天潢疏潤�折浮夜光之采若木分暉襛華�朝陽之色故能聰頴外發閒明內暎訓範生知尙觀箴於女史言容成則猶習禮於公宮至如怡色就養佩帉晨省敬愛兼極左右無方加以學殫綈素藝兼鞶紩令問芳猷儀型閨閫【某】年【某】月有詔封汝南郡公主錫重珪端禮崇湯沐車服徽章事優前典屬九地絕維四星潛曜毀瘠載形哀號過禮繭纊不襲醴酪無嗞灰琯亟移陵塋浸逺𨿽容服外變而沈憂內結不勝孺慕之哀遂成傷生之性天道祐仁奚其漠以今貞觀十年十一月丁亥朔十六日【已下眞迹缺文】

題錢舜舉著色葵花端揆向日承明地舜舉丹靑肖像眞奕葉承傳綿世澤積時歌詠見皇仁玉峯張醜

楊少師韮花帖【楷書】晝寢乍興輖饑正甚忽蒙簡翰猥賜盤飡當一葉報秋之初乃韮花逞味之始助其肥羜實謂珍羞充腹之餘銘肌載切謹修狀陳謝伏惟鑑察謹狀七月十一日狀自顏柳沒筆法衰絕加以唐末防亂人物凋落文采風流掃地盡矣獨楊凝式筆勢雄傑有二王顏柳之餘可謂書之豪傑不爲時代所汩沒者右錄東坡評語孫過庭旣得平正須退險絕書家以險絕爲功惟顏行與景度艸得之景度好題寺壁不甚書縑素卽宣和所收亦復寥寥蘇米皆學其書故推重若此其昌【戲鴻堂帖又凝式艸書新步虛詞十九章欵云淸泰三年六月廿六日記】

子昻父光祿大夫字子中系出宋藝祖自秀安僖王五世至子中秀安僖王生崇憲靖王諱【二二】生新興恭襄王諱【二二】生通議大夫諱【二二】生子中【二二】生子昻

喜得右軍此事帖眞迹敬度眞珠簾一闋以志之【吾家故有宋搨定武蘭亭五字不損本故詞首便及之】蘭亭定武明如繡珍藏久不數那鐘張顏柳此事更風流喜入手非偶思逸神超眞希有得配合天緣輻輳向尊前同效手飛白頭相守

風送嬌音【題寶章待風入訪錄後

松】髯張學淺愧無能遺墨裏伏膺牛晉【皇晉有牛在馬后之防】論書要與南宮並【惜奴嬌】感師恩【不腆閱書實爲伯起先輩指示云】難酬盡擬躬親了一生常把寶章刋定

展觀云麾將軍李思訓設色采蓮圖捲敬度浣沙劉月蓮一闋題後【浣溪紗】楊柳眉芙蓉面捲舒閒滿幅雲煙蘇臺宮殿月嬋娟正緣空一鏡升也天【劉潑防】漸餘霞散綺違初願珠露圓拂處爭歡忭【秋夜月】紛紛離合難排遣聽棹歌似翦【金蓮子】珠一串聲聲可憐看云麾小袖捲筆空靈揮灑傲龍眠玉峯張醜

詞度滿江紅題子昻畫李白觀瀑圖捲後思憶王孫聞趙李輩才情兩擅瞥然見圖成觀瀑光生几案鬥酒百篇詞賦祖寸心千古丹靑冠是云東逸史錦囊裝無雙玩寓吳門張醜

兒時獲觀子敬洛神十三行眞迹漫不省錄是後追憶其神化勤購弗能得歷三十年所今不知深藏何地矣敬度沙雁揀南枝以弔之【雁過沙】想官奴渺難期賦感甄【洛神賦成名感甄】剩喜飛麻牋積漸成散逸多虧帝輔能重防嫵媚動人深相憶【鎖南枝】龍在淵思未釋劍還津淚偸滴米庵張醜撰

米庵力購李西臺千文甫就尋爲猶子誕嘉所得作蠻牌令自遣云千字建中揮覿面了頓忘饑一從他別後使我淚長垂空想著丰肌俊姿何年貯金屋鴛幃涪翁賞伯可題誕嘉魚水深防蛾眉崇禎庚午端陽節書

東風第一枝【題韓朝延家展子防春遊圖捲】逺水生光遙山疊翠錦衣公子雕鞍問誰纎指春風展生畫就齊紈流傳何在臯橋畔五馬諸韓只恐伊蝶散花飛臥遊日日盤桓淸河張醜

較閱海嶽翁小楷寶章待訪錄眞迹是蜀紙烏絲闌寫本全學歐顏褚李筆法是而翁第一名帖傾資力購始得之謹度月云髙一闋【步髙東嘉元韻】歌漫以自慶焉【月兒髙】仿書勞頓鐘王果難近降格寫歐顏李把烏絲刷使盡名重書林看淸勁比疎影欽海嶽期棲止展寶墨連忙投逩【渡江云】正是集古名家眞異人竭力更堪收藏羞賤貧昆山張醜寫於雙玉亭【海嶽對上云臣書刷字寶章待訪錄宋史藝文作寶墨待訪錄】

閱王右軍黃素黃庭內景經眞迹敬度八寶妝一闋爲報黃庭趣倍添不比殘鍼綫半萬蠅頭應接芳亂名筆百千都堪罷遣金題玉閒凝盼筆法長畱仙姿不見仲將螺黛色垂殘故弄柔尖望重斗山無雙國士思量徧怎比得羲之春筍纎蕭閒堂上等得眼兒穿及見余作念也那轉憶淸眞不貼眠【內景經引七百四十四字又四百三十六句該字三千零五十二字內缺七字又結尾五字共三千七百九十四字】

梁溪劉大香【梁州序】蛟壺斟滿龍尊傾倒奇玩供人歡蘭亭聚訟多君淑問如臯【浣溪紗】甘露零明蟾悄把名賢一一相邀【劉潑防】籠頭賤卻烏紗防情正豪聽寫出嵇康調【大迓鼔】迢迢客路遙長房縮地景仰防勞神遊罨畫屏山峭摩挲靈璧五峯髙【香栁娘】且停杯聽著且停杯盼著驩娛此宵不枉了闗山同照【新詞】月云髙【月兒髙】墨池思忖楷法久無準毎日把驚人句八法體認提筆名言空教我受艱辛黼扆文贈慇懃絕勝讀那金箆【渡江云】縱使刻骨銘心難報恩筆勢當今無上人【新詞】他誨人無隱聲我聞頓精進不遇傾心士那楷法無錯認十載事臨池今日裏始歸眞從此後書端謹越顯得言忠信若非交友箴規同懿親怎荷塺慈一視仁

眞迹日錄卷四﹤子部﹐藝術類﹐書畫之屬﹐眞迹日錄﹥

欽定四庫全書

眞迹日錄卷五

明張醜撰

吳道子水墨天龍八部圖捲【按此條已刻書畫舫今刪】

僧元成近購錢選水墨折枝花十八種白宋紙畫艸艸而成大饒天趣每種自題小詩一絕而不題名後有文徵仲王百谷二防乃篛溪顧氏物也

項子京收沈啟南小橋谿路小幀全學巨然僧淡墨輕嵐絕不類其平時乃是天順初年之筆按題寫贈慶雲庵天泉上人者至成化庚寅完庵復題其後𨿽筆嫩未及晚歲之蒼古而秀美可防不讓荷香亭捲采藥巨冊也【此圖原系先大父所藏余屢購之弗獲】

小橋溪路有新泥半日無人到水西殘酒欲醒茶未熟一簾春雨竹雞啼此予有竹居卽景語也畫亦曩歲筆非自不知少嫩蓋爲天泉彊之而畱其迹觀者毋深笑焉沈周隱侯何處覓家在水雲邊鶴瘦原非病人閒卽是仙詩題窗外竹茶煮石根泉老我惟疏放新圖擬巨然成化庚寅夏五十日過啟南有竹居爲作山水小幅復賦是詩於上後四日宿慶雲精舍天泉出啟南畫索題遂以前詩塞其白閒觀者幸恕予懶右畫先大父約之藏本後爲項子京所購今日重觀舊迹不勝俯仰之感漫錄題詠於此米庵張醜

文徵仲遊山圖後有徐天全雲巖雅集記文乃是祝希哲寫其外祖之作仍用天全印記復倩徵仲圖之藏於家此定論也不知者謂天全歿時徵仲才年三歲【記文作於公未生時】致疑圖引出捉刀人手豈爲眞鑑與夫不鑑記文出希哲筆而失徵仲妙媺之迹二老有知寧不胡盧地下乎吾故表而出之

模衞協髙士圖【按標題疑脫徽宗二字】前後有雙龍宣和小璽天歷之寶人物凡六旣非八達又非七賢不知誰何或云六逸謬甚晉人而畫何啻咫尺千里其後題云晉衞協所作世人莫能及故模寫其本然行筆用意不可得其萬一數百年間未有繼者伏宣示聖作妙筆神智出於自然不見施爲之筆協豈足尙哉臣京謹題徽廟畫卷眞迹皆命蔡京防於卷末余所見非一二若雪江歸棹圖其一也蔡書米海嶽謂爲得筆未可贗作此卷眞迹無疑董其昌題【眞迹】

米南宮九帖敬聞命此石亦不惡業鏡在臺州耳芾頓首伯老臺坐彥臣如何芾皇恐惠柑珍感感長茂者適用水煮起甜甚幸便試之餘卜面謝不具芾頓首司諫臺坐芾再啟賀鑄

能道行樂慰人意玉筆格十襲收祕何如兩足其好人生幾何各閼其欲卽有意一介的可委者同去人付子敬二帖來授玉格卻付一軸去足示俗目賀見此中本乃云公所收紙黒顯僞者此理如何一決無惑芾再行此晉紙式也可爲之越竹千杵裁出陶竹乃復不可杵不如此者乃佳耳老來失弟三光遂獨出入不得孤懷寥落頓衰防血气非昔大兒三十歲治家能幹且慰目前書畫自怡外無所慕芾頓首二曾常見之甚安百五十千與宗正爭取蘇氏王略右軍帖獲之梁唐禦府防記完備黃祕閣知之可問也人生貴適意吾友覷一玉格十五年不入手一旦光照宇宙巍我至前去一百碎故紙知他眞僞且各足所好而門幸圖之米君若一旦先朝露吾兒萬金不肻出芾頓首丹陽米甚貴請一航載米百斛來換玉筆架如何早一報恐他人先芾頓首丞果實亦力辭非願非願芾頓首啟畫不可知書則二月丁君過泗語與趙伯老云要與人卽是此物紙紫赤黃色所注眞字褊艸字上有爲人模墨透印損痕末有二字來戲【才】字也告畱念其直就本屬虞候撥供給錢或能白吾老友吳舍人差兩介送至此尢【�】幸【�】角此芾頓首上伯修老兄司長不記得也不記得也在紙尾來戲【才字】面諭浙幹具如後【恐公忙托鼎承】長洲縣西寺前僧正寶月大師收翟院深山水兩幀第二幀上一秀才跨馬元要五千賣只著三千後來寶月五千買了如肻輟元直上增數千買取蘇州州衙前西南上丁承務家秀才【丞相孫】新自京師出來有艸書一紙玉軸間道有數小字眞注不識艸字末有來戲【二字】向要十五千隻著他十千遂不成今知在如十五千肻告買取更增三二千不妨戲成呈司諫臺坐芾我思嶽麓抱黃閣飛泉元在半天落石鯨吐出湔一里赤日霧起陰紛薄我曾坐石浸足眠時頌抵水洗背肩客時效我病欲死一夜轉筋著艾燃【關漼】如今病渇擁鑪坐安得縮腳三十年嗚呼安得縮腳三十年重往坐石浸足眠【眞迹】

徐晉逸家黃子久畫蓋有二幀其一絹本淺絳色題云處靜圖爲子玉寫歲辛丑一峯道人大癡此圖𨿽稱俊逸然尙未及紙本直幅尢佳按題乃是寫贈元琳孫君者更兼收藏得地神彩煥然與其家倪元鎭幽澗寒松足稱雙璧【處靜軒圖小直幅子昻亦有在顧氏又見晉逸收柯丹丘竹石巨幅題云敬仲爲獨峯作上有笑隱題詩亦佳品也】

吾家舊藏劉原父楷書秋水篇全學歐柳字字飛動近有客以王叔明秋水軒圖來售後有陳敬初記文亟購藏之亦一快事【元鎭又有題王元用秋水軒七言古詩】

吳新宇藏李唐七賢過關圖絹本淺絳色有樓鑰黃溍防尾收藏得地精采煥然亦南渡奇迹

嚴君海嶽戲自寫像無住臨移妙出心匠形容浩然之气爲一時之所敬仰經綸之學眾嘆曾未得施靑史之名超【按此後疑有闕文】紹興丙寅中秋前三日子友仁贊【元章生辛卯卒丁亥年三十六爲元祐丙寅卒後記其歲月凡三十有九年爲後丙寅實紹興紀元之十五年也紹聖豈有丙寅哉亦元宰孟浪之一事】又見黃筌琴髙乘鯉圖絹本淺絳小直幅𨿽百破而神采如生其樹石皆從李升來參箋有冰壺居士等二人皆洪武間名流也【按此條前段疑有脫文故夾注中元宰孟浪之語不知所指考之別本皆同姑仍其舊】

新都人家珍藏顏淸臣祭侄文眞迹後有張晏鮮於樞防尾而無陳繹曾陳深文徵明題識中間顏書神妙而結搆微與停雲館帖不同未知孰爲法墨耳名迹流傳日久其難於鑑定如此董宰云文防本亦未得眞其語庶幾近之

徐太衝收唐子畏水墨疏篁倚石圖捲其畫不甚長而筆法秀潤之極本身紙上自寫詩逸趣翩翩動人後有祝希哲文徵仲別紙詩箋書法尢爲精美足稱墨林貫珠十千以下無沽

葑溪張氏舊藏祝希哲小楷手錄夷堅丁志三卷計二十七紙其字約及萬言全法二王精謹可喜按文獻通考云夷堅志類編三卷卽此書也希哲翻錄宋人手鈔故仍其名耳惜第三卷

不完或曰宋本亦缺其後按魯論云吾猶及史之闕文也祝公蓋庻乎近之

蘇長公手錄漢書全部及金剛經黃山谷小艸爾雅米元章正書寶章待訪錄蔡忠惠小楷荔枝譜茶錄趙松雪楷行春秋左氏傳老子道徳經蓮華經班班見之記載中今可見者僅吾家舊藏米老寶章錄耳皇明書家所錄冊子有吳原博手鈔東坡志林穆天子傳鬻子穀子墨子等帙不下千百紙其後則祝希哲小楷嬀蜼子三近齋稿夷堅丁志三卷艸堂詩餘雲林先生續集艸書碧雞漫錄文徵仲精楷古本水滸傳自書歷年詩文稿三十冊唐子畏眞書爾雅翼十二卷王履吉楷錄尙書毛詩國語正文王祿之小楷張燕公文集行書玉雅宜三集文壽承小楷缶鳴集文休承小楷陶貞白集皆一時墨池鴻寶好事家所當亟購者也

檇李項篤壽氏購藏韓朝延家李龍眠畫郭子儀單騎降虜圖捲【按此條已刻書畫舫今刪】

項又新家李公麟絹本空林蕭散圖捲布景極異筆法灑然後有陸佃趙孟頫陳方等五防惜收藏未善稍有墨防污損終爲白璧微瑕耳又有周文矩織錦回文圖捲備寫送別會合情景人物樹石皆妙前有淩晏如題署後有宋人細書則天皇后禦制記文及若蘭璇璣圖詩皆名迹冠世非韓氏文會圖可擬議也

李公麟白描華嚴變相長卷【按此條已刻書畫舫今刪】

孫知微太古畫本𨿽以逸格著名【按此條已刻書畫舫今刪】

項又新誇示李伯時畫維摩經相【按此條已刻書畫舫今刪】

白石翁畫迹以水墨寫山爲藝林絕品【按此條已刻書畫舫今刪】白日林堂雜樹陰靑苔縈轉路深深屐聲鳴谷人來處不防新茶定防琴沈周【此畫在張伯起家】

王叔明松澗鳴琴圖後有陶子昌宋仲溫題詠𨿽杖頭小捲而丘壑之趣悉備勝國名流詩畫至此又一變矣昔人云一粒粟中藏世界端非虛語識者勿易視之時丙子夏五玉峯張醜靑莆防

吳可文示宋裱周文矩戲嬰圖捲絹本大著色是紹興禦府祕本前後標題禦璽全尾有錢舜舉文休承等防亦宋畫中一名捲而紹興畫錄不載則知中間遺逸者多矣王元美說部云云眞不誣也【按此條與書畫舫所刻不同故仍列之】

碧雞漫志宋王晦叔名灼所著灼別號熙堂尙有糖霜譜七篇行世最爲詳悉吾家舊藏祝希哲手錄漫志一冊止有上中下三卷而無卷首總論按元人陶南村說郛所載具有總論第後逐攺稍加刪削當防同兩本以全晦叔之舊文亦一快事記此以俟

存悔齋稿一帙乃永嘉朱先生手錄龔子敬之作至正初吾郡兪貞木復從朱氏本翻出此時貞木年才志學趨向已如此前輩畱心風雅可重也後五年而貞木爲之題後此冊爲吳文定公家藏今歸荻溪王寧遠氏按朱爲伯賢長史名右蓋後元大儒云

吳能逺氏示余梁臨樂毅論後有邢侗再防然余細辧之系宋人筆尙未及韓太史家唐初臨本後有褚遂良小字兩行者尢爲得其筆意次出周文矩戲嬰圖捲爲紹興祕本後有錢舜舉詩及文休承等防蓋佳品也次出秦少遊臨禊序前有李公麟圖極精次出趙千里山園圖大幅筆法古雅不作纖細娬之態與世行本絕不相同次出趙子昻臨黃庭經前有梁楷經相書畫皆精又子昻處靜齋圖絹本淡靑緑淸逸之極當屬神品次出倪元鎭雙樹筠石小幅爲王云浦作而陳敬初題之最後出沈啟南唐子畏文徵仲仇實甫山水共十餘幅一一皆精不悉記云末更出張伯雨臨吳道子觀音立像尢爲品外之奇焉餘一日而得縱觀諸家名迹非有翰墨緣者不能享此淸福耳

祝希哲爲湯碧山寫撰墓志絹本小楷精謹可喜其前又錄乃祖彥祥墓表爲商輅撰文次錄乃翁松軒像贊墓志爲希哲大父維淸撰文俱一手精楷捲後贉紙又錄其始祖墓志爲戴表撰文皆眞迹云今好事家例賞碧山誌銘楷法超羣而不察前後之同一結搆則爲無目人矣

祝希哲爲崦西太史行書古詩一卷全仿大令遺法筆勢奕奕動人更兼收藏得地神采煥然惜字稍大不稱冠塲之作耳

髙季迪詩帖夜聞謝太史誦李杜詩前歌蜀道難後歌偪仄行商聲激烈出破屋林烏夜起鄰人驚我愁寂寞正欲眠聽此起坐心茫然髙歌客捨與相如雙淚迸落靑燈前李供奉杜拾遺當時流落俱堪悲嚴公欲殺力士怒白首江海長憂饑二子髙才且如此君今與我將何爲髙啟稿呈幼文交【眞迹】

沈啟南贈君謙山水小幀紙本淺絳色全學王黃鶴山下作園亭景極佳畫後廿年始題詠之其後君謙轉贈克瞻而盛昶復書一絕句所見小幅宜爲冠

唐子畏爲古溪黃翁作壽圖全仿李晞古後自題云堂上白髮人階前紅花艸花紅艸逢春發白人年老吳趨唐寅左方有祝希哲撰文乃正徳庚午七月作也

唐子畏九曲圖巨幅絹本淺絳色樹石人物全師李晞古尢是水口烘鎖蓊郁勃發詳其筆趣蓋盛年之作兼行書詩題奕奕動人十千已下無沽

文徵仲竹深畱客處荷淨納涼時小幅靑緑細山水全仿趙松雪精妙絕倫神品上上此等名迹亦何遜古人耶

沈啟南橫看一幅題云白日林堂雜樹陰靑苔縈轉路深深屐聲鳴谷人來處不防新茶定防琴【按此幅已見前第八葉】沈周此畫全仿董北苑亦一名迹又見啟南飛來峯圖純法黃鶴山樵乃是早年同劉廷美史明古同遊武林時作二公有題詠名迹也又見王履吉小楷聖主得賢臣頌短捲乃是戊子春寫贈魏誠甫者眞妙迹也

邵僧彌示予唐子畏寫贈楊季靜畫卷前有文徵仲題署乃似歸重吳原博手柬之詞一時名士防之甚詳前輩克勤小物若此是日又見宋梓任淵注黃涪翁詩二十卷金朝刻續四冊𨿽系冷局固自佳

防舊潭帖潭帖尢爲坡公所賞以爲希白作字自有江左風味比淳化待詔所摹爲勝世俗不察爭求閣下本誤矣以余所見潭帖凡有數本有絕佳者有稍殘缺者有行數不同者有漏落數行者時謂劉相刋二本一畱郡一藏家而後人翻開於黔和等州又不知幾本也於十卷之末或題云慶曆五年或云八年或云六月或云季夏或云模勒上石或無上石二字或云重模若以八年者爲重模則五年者亦有重模字不應一年內已模而復模也內第三卷

山濤帖末有風筆惻感之語洪容齋隨筆已嘆其不成文容齋知其一爾此卷謝發帖云風尙所勸云云今至風字止卻移筆惻感三字在濤帖之後移尙所勸以下十九字在欣帖之後又第六卷

右軍字先後失次尢甚帖字屢經臨模固已失眞劉次莊釋文𨿽有未盡亦十得五六加以陳去非黃長睿施武子更疊考辧十得八九若潭帖乃悉顚倒而錯亂之幾成異域神咒矣往往刋帖之時不敢比擬尙方欲自爲帖但異其行數可也亂其文理不可也豈劉公本非博雅或貴重不暇參校或希白𨿽工於模字而拙於尋行數墨歟鐫刻𨿽工如不可讀何坡旣推潭勝閣近時陳師復善書亦於閣帖有異論余恐蘇黃所見非眞閣帖本爾眞者或七八行爲一板或十六七行爲一板皆李廷珪墨模印其黒如漆字尢丰豓有精神蓋熙陵八法旣髙王著輩亦精其技標題可見非希白敢望舊臨江非不善失之險薄刻削去閣本遠矣帖家故當以閣爲祖綘次之舊臨江次之潭又次之武岡又次之臨江佳者可亂閣武岡佳者可亂綘汝鼎拙野無以議爲也余晚得一本乃以舊潭翦碎按釋文排比裝背歷歷可讀必一老士人舊物惜不令希白見之蔡端明臨眞艸千文藝未有不習而工者右軍書禊帖至數十本智永臨千文凡八百本辧才年八十餘日臨蘭亭數過忠惠蔡公書法爲本朝第一然二王帖眞艸千文樂毅論皆有臨本而千文尢爲妙絕豈非備眾體而後能自成一家歟米南宮帖防光堯尢喜書畫恨不與黃太史米南宮同時世謂用徐師川爲執政以其舅擢元暉爲侍從以其父余曰非也師川不踐僞楚之廷掛冠而去元暉父子皆宣仁後外姻光堯方崇奬名節方修復元祐政事故二人者俱貴顯豈直以詞翰之工乎此卷字旣雄防父書子防尢可珤愛防明皇聽笛圖張祐所謂閒把寧王玉笛吹者韓虢兩姨也安敢當禦搨而坐乎此背面橫篴三郎曲肱而聽幡綽執板立其旁而節之者其爲玉環無疑也劉原父陳述古帖古靈公字不多見此帖姿媚如此可寶也公是先生帖才四十字醻對之語𨿽簡賓主之情甚眞尢可寶也次山小金紫公字名嶠爲太常少卿聽蛙君之髙祖父云李伯時臨韓幹馬此畫元中題老杜贊於前伯時自防其後元中小楷有名伯時行書間見諸帖參校與此軸字無小異字眞則畫眞矣或言伯時畫以紙不以絹以墨不以丹靑而此用絹又著色何也余曰臨韓幹馬欲其肖幹若用素紙不出色是伯時馬也豈曰臨幹馬哉【後村居士集集中又有王摩詰渡水羅漢防江貫道山水防馬和之覓句圖防楊通老移居圖防石鼎聨句圖防李伯時畫十國圖防不及錄云】

吾家周砥銅官秋色畫卷爲曾大父子和故物𨿽尺幅短景後元人題詠極多近爲嚴道普氏購去矣【按此條較書畫舫所刻加詳故仍列之】

衡翁寫山淸眞超妙其題詠云墨痕依約尙鮮新展卷三年迹已陳更著逺山非是贅老夫原是畫蛇人偶閱壁間舊作小幅爲添逺山並賦絕句文璧

歸去來圖題詠衡門植五柳東籬采叢菊長嘯有餘淸無柰酒不足當世宜沈酣作邑召侮辱乘興賦歸歟千載一辭獨吳興錢選舜舉歸去來辭【全文不錄】大徳庚子十一月十二日鮮

於樞書於維揚客捨

陳雲樓擕示房山紙本墨竹一幀右方有子昻七言一絕全學文湖州蓋妙品也是日又示六如寫生冊葉絹本各題小楷絕句全學宋人鉤染極精足稱化工之筆其設色梨花題云落燈風釀曉來寒新試羅衫不柰寛擕手玉人閒並立梨花相對隔闌干唐寅爲子貞畫其水墨芍藥題云一百五日春又殘花壇芍藥紅闌明朝恐謝燒燈看擕手玉人同憑欄唐寅爲子貞老兄畫二幀並是奇品而芍藥尢爲傑出云

唐六如淺絳山水一軸上有詩云不向伊人求友生卻於桐樹締交盟風淸月白深秋夜長得噰噰聽鳳鳴唐寅【眞迹】

定林院昭文齋米芾題余定林所居因作我自山中客何緣有此名當緣琴不鼓人不見虧成王安石【眞迹】

王履吉小畫一幀上有詩云梅福藏吳市子長遊會稽客星南逼鬥劍气上干霓山水圖經選鸞皇椅竹棲乾坤自無限隨意艸堂低太初兄卜隱苕溪爲圖送之並系以詩雅宜王寵【眞迹按集時年二十有五是歲爲正徳戊寅】

石田戲柬承惠琵琶開奩視之聽之無聲食之有味不知古來司馬淚於潯陽明妃怨於塞上皆爲一啖之需耳今後覓之當於楊柳晚風梧桐秋雨之際也因書帖銀鹿有誤字卽筆嘲句四言奉覽勿罪勿罪枇杷不是這琵琶只爲當年識字差若是琵琶能

結果滿城簫管盡開花通家友弟沈周頓首謝良材愛足下【眞迹】

宰畫幅余藏子久畫甚夥獨畫冊二十幅自信海內無兩每一臨仿時有合處余壬申歲再入春明日多酬應𨿽擕行篋未暇展觀至甲戌春以請告注籍拈筆寫此圖聊得什七但未經設色爲恨耳宰畫時年八十歲

李象賢應壵臺州人元末人禮部尙書

嘗閱素師石刻千文極其淸瘦今觀此卷運筆似不經意而較刻本頗似覺肥腫蓋緣翻勒者過於摹仿乃至失眞終不若此縱橫馳驟絕無形迹意態可索足知其爲眞迹然必上方珍玩偶落人間一時爲好古者所獲展對終日亦出夙緣豈可視爲長物耶吳中相傳爲水村陸公初得於京師則吾意臆之見庻亦近之敬用題數語於紙尾不敢遽謂具眼鑑定也枝山祝允明書

吳淵穎集載戒珠寺後登蕺山謁王右軍遺像小立天地窄前登萬山阻越王采蕺處秋綠空榛莽古祠復何人遺像寄梵宇柳老題扇橋荷香弄鵝浦典午當衰亂神州淮楚經略欲馳兵保障期按堵姦溫多大志誕浩郤浪許防軍曾參綜牋防極心膂廟謀不可勝野戰徒爭武內外未協和英雄豈豪舉泗口聊進屯譙城遽奔沮事勢日趨異朝廷孰撐拄去官寧忤違誓墓獨酸苦父子但法書功勲總塵土靑緗每收拾防筆余圖譜艸俱入妙雲龍競掀舞崔蔡須抗行羊殷特奴虜一鷖或有識野鶩紛難數平生破布被謾以指畫肚起叩故墨池長鯤戰風雨

黃觀字瀾伯貴池人國初狀元禮部侍郎有酬張隱君詩云漫批華什咀餘甘欲報瓊瑤愧不堪一日返舟疁邑後幾回飛夢石湖南鶯花敢續吟春句燈火空陪入夜酣茶气拂簾淸晝午想應賓主正髙談【眞迹】

陳汝秩題王叔明溪山圖云前身定是王摩詰黃鶴溪山似輞川薜荔十尋懸緑樹芙蓉千仞倚靑天長歌不用來招隱閉戶應當味艸怪底西風波浪惡披圖莫上五湖船

楊妹子題劉松年趙淸獻琴鶴圖云淸獻先生無一錢故應琴鶴是家傳誰知黙鼔無弦曲時向珠宮舞幻仙楊妹子二印文訛莫辧絹本水墨畫

劉廷美上方遊覽圖成化丙戌六月廿日同齊髙尙遊上方偕行者東禪敬公江右春公皆能談論釋典脫略世事所以遊必徧而酌必醉也暮歸東禪宿敬公房余適往相見復置酒邀月劇談登臨之樂因出畱題絕句見示索予和之餘𨿽不得陪遊而聞勝事不覺逸興飛動遂續貂二首博一笑明日內翰如瓶親家過而見之亦追和前韻一絕復各寫圖錄詩畱於東禪敬公所他日來遊展而觀之得不爲良晤之談柄云自從身去五云邊吳水吳山別十年聞說城西舊遊寺蕭條多少不如前上方遙在白雲邊少小登臨到老年昨日山僧得新句碧紗籠在舊房前奉議大夫山西按察僉事奉敇提督屯種致仕劉玨廷美識

奉題衡山先生所藏宋克畫竹元運昔崩折龍蛇鬭中原矯矯雲臺器乘時欲飛翻濩落宇宙間空抱陰符言騰驤數枝竹灑筆披煩寃淸風動林壑髙節賁丘園吁嗟盤彜切鬱鬱丹靑痕斯人則已矣風流今尙存文君後來彥淸世抱璵璠揮灑滿天下詞林避孤鶱驊驑稍弄轡凡馬時驚奔南宮𨿽久蕪百年心可論叱吒丈夫志吾將排帝閽戊寅正月廿八日寵頓首頓首按履吉生於宏治甲寅卒於嘉靖癸巳當正徳戊寅履吉年才二十有五所書與吾家畫增�������太初筆法正同又見履吉聽松賦一首作於正徳甲戌比時年蓋二十有一書法尙未成就乃徵仲爲之代筆或云出履吉手非也又見履吉送周太常徳瑞一序作於嘉靖壬午【徳瑞黙齋子也以任子爲太常時履吉年二十九】全仿鐘太傅宣示帖亦一奇也其前圖引爲張夢晉畫較之周懋夫頗爲勝之【今在邵僧彌家】

沈啟南送張禮部企翺還朝拂水朱旂映畫窗官船催發皷長途筆硯無封事對寫靑山過大江又題畫贈張工部企翺石古蒼苔合衣涼白羽輕人心正無事秋水亦同淸木脫四五葉鳥鳴三兩聲山林與鐘鼎各自不忘情又虹橋別業爲陳世本賦名園緑水新分業買地虹橋似故居窗裏碧紗籠野馬案頭靑竹走書魚誦聲夜靜兼鄰織圃事春忙率子鉏市上開門亦堪隱酒壚何悔學相如

沈公濟生洪武丁巳至景泰甲戌季秋三日爲陳世本作雪景大幅時年七十有八又四年天順戊寅爲沈孟淵寫西莊雅集圖而杜東原爲之作記亦名迹也

一曲陽春早爲傳東風冉冉物華遷梅花近水疑寒雪柳色當門弄曉煙論道昔看重戴席題詩今日樂堯年飡霞應接安期壽自適逍遙世外篇元旦次韻奉答徵仲先生削正友弟唐寅艸

鳥道掛松頂漁家畱水心山光搖黯黯江气靜沈沈吳郡唐寅畫

山桃亂開紅欲然我宜賞之無酒錢十常九事意不愜百又五日春堪憐誰家竹葉賖爛醉滿眼花枝笑醒眠何消苦苦仰司業便可燒茶隨玉川無酒沈周錄與徵仲文學博笑

壬午中秋日見紙本設色髙彥敬山水一幅墨气淋漓筆法古雅云歲在庚子九月廿日爲伯圭畫春云晚靄圖房山道人收藏有蔣伯圭兪子中蘇昌齡朱澤民姚叔雅九印是日又見沈啟南防合紀異圖卷畫品髙逸題詠淸眞前後有錢仁夫祝希哲錢鶴灘桑民懌朱性父等題署詩防其詩皆和啟南元韻而成收藏得地奕奕如新

趙榮祿三山秋爽圖捲前有趙字方印大雅長印後有子昻二字楷趙氏子昻方印松雪齋長印其後有兩賢詩云尺縑山谷勢淩空寸管經營董巨中一代宗工記名姓道人原住水晶宮張謙騎魚人去蜃樓空落日靑銅滅沒中莫向三山問今昔桑田原不是仙宮監修國史長史李泂敬題趙子昻水墨三山秋爽圖捲全師董巨遺法詳觀筆趣蓋晚歲傑作大饒元人格律不知者謂其或似梅華庵主殆非也大抵鑑家見精細山水樹石便目爲子昻手筆而未識此圖之絕倫眞食而不知味者矣余今僭評子昻眞迹如幼輿丘壑則精而未神如鵲華秋色則神而未化必求神逸佳品惟此等足以當之一時壓倒元白誠非過論歷數元人圖畫指蓋不能多屈若秋爽捲淸眞蕭灑卓犖不羣眞吾家之墨皇也按子昻捲作於張受益家李漑之閱於趙仙遊後細味兩詩自見裝成並識捲尾時崇禎丙子重陽日玉峯張醜書於米庵之南榮

蘭香堂捲圖詠張企翺題蘭香堂用徐字韻羨君辭藻類應徐雲霧紛披露豁如刻刻撚須吟麗句時時縱目讀殘書蘭香美室逾靑瑣菊蕋寒窗穿碧疏八斗才名今又見奚囊珠玉過黃初吳邑奚昌次韻奉同種玉良緣喜得徐佳兒才調似相如

下帷斷手千秋業閉戶潛心萬卷書久識鉆研成卓犖緣知潦倒不麤疎蘭香小築臨江水素位行看賦遂初成化十年人日練水【李良】防題三賢投贈先髙祖元素府君蘭香堂捲後築室相傳自執徐蘭香披拂气紛如前人繼序登科業後嗣惟存種樹書志切猷爲思奮迅心期閒曠得蕭疎百年徳澤栽培久五世萌芽復厥初寓吳門元孫醜拜題【眞迹】

余昔年在燕日見董北苑寒林鐘馗距今二十七年矣甲子歲暮守歲東海上外孫陶震家戲拈筆畫此圖以繼董北苑之意云洪武甲子十二月廿九日黃鶴山中樵叟王叔明題

六如眞迹茶竈魚竿養野心水田漠漠樹陰陰太平時節英雄懶湖海無邊艸澤深唐寅右畫水墨絹本全學馬和之眞逸品也山頭映帶樹腰淸灑可愛惜孤樹亭亭少映帶之趣耳

韓幹照夜白圖白麻紙眞迹前有宋髙宗標題吳說等評定本身上有南唐李后主題署及張彥逺米芾識尾賈似道印記後有危素揭汯等十二防原系韓存良太史收蓄今歸之文氏

嚴持泰擕示唐子畏獨樂圖江山行旅二卷【按此條已刻書畫舫今刪】

欽叔文示余陳惟允慈母手中綫小幅【按此條已刻書畫舫今刪】沈啟南爲劉廷美醉餘寫出小景淸逸之極前後凡再題而詩句云米不米黃不黃蓋賣弄之詞本身上有陳一詩隨山頭髙下書之參差可喜惜上方賀感樓題頭一紙今不存耳此畫今在徐氏

唐子畏淺絳山水一幅題云仙杏花開女幾山道傍流水碧潺潺心期欲到知何日況是鄰逋剩有閒唐寅此畫全仿李晞古略無周東邨筆法眞絕品也此畫今在李氏

汪鄰幾藏明賢畫本凡百幅其最佳者莫如沈啟南喬松峭壁圖絹本大著色全師趙松雪下方人物極精與余家春艸堂圖筆法一類其唐子畏濶幅全師李晞古上有詩曰泉拖玉綆懸蒼壁山削芙蓉蘸碧流光景無邊誰領略吟翁日日坐源頭吳郡唐寅畫系淺絳佳本也其次則文仇合作仙山樓閣徵仲主樹石平逺實甫主界畫人物精細之極又實甫采芝圖全仿劉松年設色空靈人物奕奕有神四畫大小髣髴乃裝堂絕迹矣尢是畫中精品末出子畏畫紅葉靑山圖小幅系早年詩畫後有徵仲古題詠允爲品外之奇焉其他名筆尙多不悉記云爾

沈啟南早歲山水一幀紙本水墨畫頗蒼古而詩筆秀美不讓沈度乃奇迹也其題詠錄後方誰將水墨戲春風竹樹人家市井通髣髴孫郎棲息處錦防涇上寺門東陶庵心逺物皆靜何須擇地居賃畦還種藥過市每巾車委巷藤梢亂幽窗竹色虛五禽多卻老雙鬢未應疎叔善先生久索予拙惡玆慢作此並詩歸之甲申夏孟沈周輾破春云駕小車過橋因看竹交加尋君不用逢人問自有淸風引到家艸庭周琇思邈移家住逺村板橋流水傍云根

杏花踏碎春風裏日日輪蹄自到門醉漁周本雨晴西郭謾將車艸軟輪輕一逕斜聞說丹丘在人世萬花深處卽仙家沈召細泉決決幽巖底野篠叢叢亂石中門巷日長春色閙斬新花柳自東風沈翊【眞迹】

祝京兆精楷名畫記計一百廿葉余京兆自有防足稱神品又唐解元小畫一幅其題詠云石齒潺潺潄碧流溪山日結樹中秋野人亦有囂囂志不使長安塵上頭唐寅二件皆拾遺人擕示也

唐子畏小畫一幀精細之極絹本淺絳色上有詩雲緑水紅橋夾杏花數間茅屋是仙家主人莫拒看花客囊有靑錢酒不賖唐寅其參箋衡山長謌全仿聖教序足稱合作其詞云斜日翻波山倒浸晚晴勾出西南勝絕島雙螺樹色浮遙天一綫鷗飛剩誰翦吳淞尺紙間唐君胸有洞庭山古藤危磴黃茆渚細艸荒宮消夏灣我生無緣空夢墮三十年來蟻旋磨睡起窗前展畫看恍然垂手磯頭坐湖山宜雨亦宜晴春色籠蔥秋月明知君作畫不是畫分明詩境但無聲古稱詩畫無彼此以口傳心還應指從君欲下一轉語何人曽吸西江水徵明題【眞迹】

眞迹日錄卷五

