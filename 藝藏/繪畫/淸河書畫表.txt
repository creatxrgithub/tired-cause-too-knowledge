

欽定四庫全書

子部八

提要

淸河書畫表

藝術類一【書畫之屬臣】等謹案淸河書畫表一卷明張醜記其家累世所藏書畫也醜自敍稱其始祖號眞闗處士者卽收藏書畫有黃庭堅劉松年諸迹已散佚無存是表所列以書畫時代爲經以世系爲緯第一格爲其髙祖元素所藏第二格爲其曽伯祖維慶曽祖子和所藏第三格爲其祖約之叔祖誠之所藏第四格爲其父茂實所藏第五格爲其兄以繩所藏第六格爲醜所自藏第七格爲其侄誕嘉所藏上迄晉下迄明計作者八十一人四十九帖一百一十五圖中多名迹蓋自其髙祖卽出沈度沈粲之門其曽祖亦與沈周遊其祖父皆與文徴明父子爲姻婭世好淵源有自故醜特以賞鑑聞然據其自序則作表之時家事中落已斥賣盡矣此特追錄其名耳

書畫見聞表

藝術類一【書畫之屬臣】等謹案書畫見聞表一卷明張醜撰蓋仿米芾寶章待訪錄例變而爲表凡分四格第一格爲時代第二格爲目覩第三格爲的聞第四格則每一朝代總計其數題曰會計凡一百五十五人一百八十八帖三百五十六圖末附顧愷之夏禹治水圖王羲之行穰帖皆注曰見虞世南臨張芝平復帖顏眞卿鹿脯帖皆注曰聞蓋表成以後所續載也醜別有南陽書畫表故表首附記已見彼者不錄又云凡影響附會者不書然所列目覩諸名與所作書畫舫眞迹目錄多不相應意此數表成於二書之前耶乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

淸河書畫表

明張醜撰

吾家世有聞人自張老張仲顯名於周室漢之西京畱矦最著東京道陵次之如耳如蒼如騫如安世各有功業載在史防猗歟盛哉嗣自以降由魏迄元俊傑挺生英賢掘起中間騷人墨客方術閨秀之流先後層見疊出筆舌未能殫述今姑置之勿論論其小者語云書畫一小道於伎未爲尊古來工八法者則有若伯英茂先伯髙文昌淸叔伯雨衍其流擅六要者則有若平子僧繇孝師南本文通誌和擇端惇禮振其緒稱鑑賞者則有若懷瓘愛賓直淸敬夫仲悅斯立博其趣人握靈蛇之珠家傳威鳳之羽可謂榮逾華衮何假南面百城耶斯人也斯藝也或稱天上文星而散處乎六合或號翰林武庫而輝映乎千秋世代綿逺能無興廢尙賴記載之書連篇累牘存未墜於一綫享敝帚以千金厥義微矣厥功懋焉六合千秋無事多贅今且撰述私門鋪張累代六世以上存而不論如小子丑蓋其愼也相傳始祖眞關處士誕生勝國韜晦全身修道入山旁求名迹所蓄黃魯直手書陰長生詩三章劉松年老子出關圖二卷浮沈散逸無從稽考其後先髙祖元素府君自海上徙居安裏投分二沈【度粲】之門民則爲書相鶴經以贈焉斯其人品槪可見矣曾伯祖維慶曾祖子和盍簪抑之延美二彥士先世春艸堂圖實出白石翁手而浦應祥文宗儒詩之吾家文獻此其斑斑足徵者乎繼而我祖約之叔祖誠之並承庭訓互相師友後先成進士登甲科與徵仲先生爲莫逆交其長公壽承次公休承向先子茂實稱通家姻婭朝夕過從無間寒暑尋源遡流訂今考古一時家藏珍圖法墨甲於中吳𨿽上古素封之滎蔑以加此維時人望所屬不讓海嶽雲林云隆慶丁卯伯兄以繩氏髫年登南國賢書丰姿美如冠玉先世之藏畢聚其室兄又陸續收購逺近向應三篋五車漸成冊府不幸遭仇燒刧蕩析無復孑遺平泉艸木之感能不興懷永嘆走也志惇宿好多方拾遺拮據錄名品略具政如窮波斯聚寶船辛苦頭白幸防猶子誕嘉穉齡賞識天縱慧心人間不貲墨寶悉歸祕槖可稱書畫中興差堪鼓腹於時風雅之士載酒問奇者絡繹不絕未及十年滄桑攺變乃誕嘉坐家事旁落而薄劣以婚嫁逼人日削月刪傾筐倒篋希遇餅金懸購竟成無是公矣嗚呼惜哉若不表示四方後世誰知我者聊借管城子印正墨胎氏修家乘陽秋之任請俟來哲

﹤子部﹐藝術類﹐書畫之屬﹐淸河書畫表﹐淸河書畫表﹥﹤子部﹐藝術類﹐書畫之屬﹐淸河書畫表﹐淸河書畫表﹥﹤子部﹐藝術類﹐書畫之屬﹐淸河書畫表﹐淸河書畫表﹥

淸河書畫表

