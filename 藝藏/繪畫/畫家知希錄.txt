

畫家知希錄

﹝淸﹞李放輯錄

●目錄

序

卷一

卷二

卷三

卷四

卷五

卷六

卷七

卷八

卷九

●畫家知希錄自序

予輯繪境軒畫董旣卒業又搜得古今畫人千餘家亦皆未經畫史諸書箸錄者其中如謝僉舉【承舉弟廷舉兄】項嘉謨【聖謨兄】張震【飌子】謝廷璋【彬子】李含潛【琪枝子含渼等兄弟行】梅琢成【庚子】髙師道【詠子】王臬【槪弟】法光祖【若�子】羅泉【牧孫】朱桂孫【彜尊孫】鄒士夔【顯吉子】鄒志伊【一桂子】帥我【念祖父】成綱【惇大父】周所【璟孫】李彩升【方膺弟】盛惇崇【惇大兄】張範【敔子】胡嘉彬【鍾孫】唐蟠【吳偉業王時敏弟子】張於栻【上官周弟子】之倫或喬梓同能或棠棣競爽或孫繩祖武或弟紹師傳夫亦可謂畫苑之嘉談藝林之盛事矣顧一則名稱灼然如彼一則聲華寂如若此𨿽各人之顯晦有時要亦纂志圖繪者之偶失也又如戴煦朱鈞郭都賢張聖域李懷民鄭珍諸人或以節烈著或以文藝顯尢足爲粉繪者流增其聲光爰手自編次附於畫董之後老氏有言知我者希則我貴矣因名之曰畫家知希錄云

癸亥正月上元後三日詞堪學人李放無放氏自序於津邸之繪境小軒

●畫家知希錄卷一

繪境軒叢輯

義州李放浪公輯錄

東野

宮

熊

馮

洪

宗

龔

鍾

江

支

施

池

糜

司馬

舒

余

疏

徐

諸

塗

虞

朱

蒲

胡

○東野

國朝

東野崇銜字範我號阜南曲阜諸生工畫得焦墨法於孔石村兼善指戲尢以寫驢得名【曲阜詩抄】

○宮

國朝

宮鈞字衡卿含山人精畫山水人物運筆中鋒【廬州府誌】

○熊

明

熊才字參伯號元仲昆明【一作江夏】人永明王時官禮部主客司工臨池間作山水竹石孤潔有致【滇乘】

國朝

熊敏慧字穎生號遲度江都人順治二年舉人工詩古文詞旁及書畫【淮海英靈集】

熊暉字曦南宜黃人父岐梧工畫人物暉少有神悟乃變家法爲山水入都客莊親王邸得縱觀古人名迹所詣愈超嘗爲鳳岡春曉圖觀者至坐臥其間不能去【江西通誌】

放按熊暉仿古山水小冊所用有曦南曉谷諸印暉蓋一字曉谷也此冊畫筆雋秀極似明人小品且有翁正三鄭炳也曹文恪蔣苕生查儉堂陳句山羅方川紀心齋趙耘菘九家題詞及其弟學橋太史跋壬戌歲暮飛鳧人持以求售以無力不能得今抄此傳倍增惋惜

熊怡字棣華號鶴亭一號北溪山陽人善畫牛及大小米山水【淮安府誌】

○馮

國朝

馮聖傳巢縣人工繪事【廬州府誌】

馮元錫原名金綬字紫屏號夢山南通州人嘉慶十六年進士官禦史書擅諸體結構謹嚴畫師北苑兼子久雲林之勝【崇川詩抄匯存】

馮昆字霽崖南通州歲貢生善畫【同上】

馮立安號西喬常州人工墨竹善楷書【武陽合志】

馮迥字超然號滌舸常州人生長雲間童年喜畫下筆超脫山水花木骨力神韻兼備尢精士女【廣印人傳】

馮祖培仁和人工書畫【杭郡詩三輯】

馮崧生號聽濤一號陶廬仁和人光緒二年進士官編修善畫蘭竹【兩浙輶軒續錄】

○洪

國朝

洪聲字寶田號月航儀徵人康熙乙酉召試京師命值內廷官涇陽縣丞工畫梅【淮海英靈集】

放按嘗見洪聲細筆山水名下押元音二字印未知卽此人否

洪其仁瓊山人工行艸篆隸尢長圖繪【廣東通誌】

洪應濤原名燽字晉涵浙江新城人嘉慶戊午舉人善畫梅工隸喜作詩號三絕【杭郡詩三輯】

洪棨字天樹嘉興諸生花卉工麗【張廷濟竹裏畫者詩】

○宗

國朝

宗濤字鯨如號竹田嘉善人擅丹靑【慰托集】

○龔

國朝

龔步瀛字海瞻進賢籍諸生工詩亦以書畫名行艸尢工【南昌縣誌】

○鍾

明

鍾鶴翎字羽修號奇山秀水人萬曆間太學生善書畫【檇李詩系】

國朝

鍾璜字佩遠石門人康熙丙辰進士官禮部郎中工詩畫【石門縣誌】

鍾英字玉園長汀人畫仿米南宮【福建通誌】

鍾徳沅舒城人候選布政司經歷善書畫【廬州府誌】

鍾紹棠字南國長洛諸生工篆刻精琴理善畫大小獅【贛縣誌】

鍾駕鰲字繩祖【放按一字海六】嘉興貢生善畫蘭【嘉興縣誌】

鍾瑤本姓王字朗山號脼山山陰人工書畫【兩浙輶軒續錄】

鍾蘭字紉香號息巢會稽人候選縣丞擅山水生平足迹半天下所覽名勝爲多故能結撰雄奇非凡手所及意之所到花鳥竹石皆有天趣【同上】

○江

國朝

江嗣階字晉昌號靑渠江都人善畫【淮海英靈集】

江瀛字在舟甘泉人工山水【甘泉志】

江舟字虛舟繁昌人究心六書畫龍虎自成一家【安徽通誌】

○支

國朝

支潤彥字玉臺儀徵人善書畫【廣印人傳】

○施

明

施之圻歸安舉人工畫魏耕詩云湖州畫山水近推施之圻【吳興詩存參歸安志】

國朝

施悅字念山江都人善書畫【四百家遺民詩】

按一號逋民

施珵字佩宜洞庭東山人善畫菊【七十二峯足徵集】

施大經字綸公洞庭東山人學畫於志拈上人【同上】

施光發晉江人善小幅山水片楮間具萬里勢【福建通誌】

施邦鎭字怡巖福州人幼入童子塾戲寫人物輒肖後遂習畫善傳神子鳳岐亦工畫【陵南山館詩話】

施淸字宜從廈門人善山水【廈門誌】

施桂庭字凝香號墨癡合肥人善畫獨得南唐界畫法豆人寸馬妙到毫顚客淮上最久一時名流倒屣恐後子森伯世其學【廬州府誌】

施潤春號朴齋嘉定人工詩山水仿石田翁及李檀園花鳥人物亦有佳致【嘉定縣誌】

施玉麟字佩符孝丰增廣生善書畫著題畫詩錄【兩浙輶軒續錄】

施禧初名鞶字鑑之號澗芝石門監生工蘭竹瀟灑有致【同上】

施爕字乃雍號南榮嵊縣廩貢生署於潛教諭善畫蘭【同上】

施彰號葭帆燮子諸生亦善畫【同上】

施學韓字禮耕號石泉仁和諸生善畫【杭郡詩輯】

施熊字伯壽吳江人山水喜作小品亦髙潔精妙【蘇州府誌】

施瑞年字寶生晚號江東布衣上元人篆隸八分無不涉獵工圖畫尢精刻金石甆竹【金陵通傳】

○池

國朝

池寅【放按字奇映】號半唐黃巖人善摹鐘鼎磚文畫亦秀雅【黃巖縣誌】

○糜

國朝

糜澳字竹賓別號竹裏村牧又號陽湖漁隱亦號癡癡道人陽湖人善畫與李淦同師宜興羽士潘元仁長於寫意人物𨿽徑丈巨幀援筆無懦色尢喜墨龍子準字小牧亦能畫【武陽合志參讀畫輯略】

○司馬

國朝

司馬鍾字子英號秀谷【一作繡谷亦作繡鵠】別號紫金山樵上元人善繪事片紙可入質庫易錢就官直隸三角澱通判有求畫者以功名動之鍾峻拒之曰朝廷名器非易筆墨之具我亦不欲以筆墨易名器也初畫麻姑象懸其母室俄而母病卜者謂麻姑爲崇焚之果愈自是不復摹人物【江寧府誌參金陵通傳】

司馬湘字晴江上元人【放按鍾侄】官浙江鹽大使工畫【金陵通傳】

○舒

國朝

舒懷徳徳興人善指畫能撕五色紙爲人物盡態極妍【江西通誌】

舒東字芬照號靑洋湘鄕諸生善畫【湘鄕縣誌】

○余

國朝

餘章字錦浦歷城諸生善繪事【山左詩合抄】

余佐字忠元黟縣人工詩畫【安徽通誌】

余道鑫字泰瞻霍山人善摹名人字畫如出一手【同上】

余奏言字子鴻會稽人父香甫能畫奏言世其學【兩浙輶軒續錄】

余鍔字起泉號慈柏仁和廩貢候選訓導能畫梅古香冷格得蒙泉之遺【杭郡詩續輯】

余安字位中號藍田錢塘諸生以畫松名家【同上】

餘士果字希仲霍山太學生工棋畫【六安州誌】

○疏

國朝

疏自悅字孔王號仿晉桐城人素不工畫親歿追思音容繪之宛肖【桐城耆舊傳】

○徐

明

徐彩鳳字聖期華亭人遊戲繪事禽魚花卉取義風雅見者無不嘆其工【松江府誌】

國朝

徐仁則余姚人工繪事與黃晦木翁祖石李目冉孫同以畫名【兩浙輶軒續錄】

徐士俊【原名翽字三有】字野君仁和人善書畫署款必曰西湖某人著有五君詠皆其知交中善畫而已逝者曰楊上吳【澍】周大赤【韍】孫霞骨【鶴】沈椒羽【洪芳】趙修虔【養志杭郡詩輯】

徐予臣本姓周嘉興人周笙昆弟行也善繪事有虎頭之目【嘉興縣誌】

徐石芝字仙根南通州人康熙五年舉人工畫得靑藤的派【崇川詩抄匯存】

徐開運字名王號健齋大竹人雍正元年拔貢生就職州判善書畫【四川通誌】

徐賓字公魯華亭人善畫山水漧隆二十七年南巡以山靜日長圖進獻蒙賞荷囊二枚【松江府誌】

徐桂馨字依云婁諸生工書善畫山水宗董文敏間繪人物花鳥亦極有天趣【同上】

徐稔字樂三號甫田海鹽人善書畫諳音律嘗遊京師館於香松主人【海鹽縣誌】

徐坤字載夫號蟄夫嘉興監生精意六書善篆刻畫擅諸格入嘉隆之間無愧色尢精胡蝶【嘉興縣誌參山靜居畫論】

徐星字東明嘉興人工寫眞師萬天遊人物樹石妍媚有法【嘉興縣誌】

徐榮宙字近泉嘉興人擅分隸兼工設色花卉【同上】

徐始達號蘭泉川沙廳人善畫郭中孚入室弟子【川沙廳志】

徐恢纘原名恢元字遜齋臺灣諸生工山水花鳥人物【福建通誌】

徐大標沙縣人善墨竹【同上】

徐徳一餘幹人工書畫【江西通誌】

徐甲字印東南昌人工書畫【南昌縣誌】

徐芳贛縣人善詩畫【贛縣誌】

徐芳無爲廩生工書善畫【廬州府誌】

徐鶴字侶仙無爲監生善畫初業農嘗以耒鍤畫田區間作人物逼肖旣卒業遂獲成名【同上】

徐華南無爲人善畫【同上】

徐仁治號蘭坪海鹽諸生善畫【兩浙輶軒續錄】

徐一麒號小癡淳安廩生工繪事【同上】

徐傳經字仲魚徳淸人官國子監典簿書宗顏魯公畫似白陽山人【同上】

徐葵生字衛堂號蕙唐仁和副貢性聰慧以己意作繪事人爭購之【同上】

徐時謨字若洲號楷存一號醒齋又號和峯子仁和附貢生官江蘇呂東司巡檢書畫篆隸罔不精妙鐵筆宗龍泓【杭郡詩三輯】

徐泳字壽生號西郭海寧人候選縣丞精篆隸畫宗甌香【同上】

徐輝堂號松坪別號不惹庵主錢塘人善善畫【同上】

徐敬輝甘泉人嵩慶子善畫尢工畫蝶人以蝶仙稱之【甘泉縣誌】

徐樗字杏初銅仁人國子監生善畫【黔詩紀略後編】

徐南復字休仲號雪庵長州人工篆籀及水墨花鳥【蘇州府誌】

徐雯字云石永嘉人【放按道光十七年拔貢】善書畫【廣印人傳】

徐康字子晉號窳叟長洲諸生工詩畫精鑑別【同上】

補

徐昂江寧人畫師蔡誥【金陵通傳】

徐東陽善蘆雁【黃巖縣誌】

徐鄂字子聲上虞人書畫篆刻俱饒思致【廣印人傳】

徐起字小海華亭人工指墨山水【同上】

○諸

國朝

諸剏號丹蘿山陰人書畫琴酌以自娛【兩浙輶軒續錄】

○塗

國朝

塗岫字平山南昌人工繪事畫人物神采刻露生气拂拂出紙上間爲設色花卉有塗菊之稱【江西通誌參南昌縣誌】

塗山字靑來號靜微南昌人寓滄州工詩能畫艸虫花鳥俱入逸品【江西通誌】

塗沅字問渠江寧諸生善畫【金陵通傳】

○虞

國朝

虞光儀字彥方東陽人工書善畫蒼古秀勁不求悅於俗目而識者寶之【金華詩錄】

○朱

明

朱栻字良器號西洲海鹽人精繪事在雲林仲圭之間【宋炎明人詩抄續集】

朱從義字無外南京錦衣衛人之蕃子以蔭入國學官至溫臺副使詩畫俱有父風【金陵通傳】

國朝

朱昂字子眉本名源字禹源昆明布衣爲擔公和尙甥闔門遭流寇之難擔公攜昂至雞足山從學詩畫名把茅後返初服【槇系參滇南詩略】

朱挾鍭字四如海鹽人順治己丑進士官臨湘知縣畫得米顚大癡筆意【兩浙輶軒錄】

朱嶼字與山武進人畫與惲格齊名格工著色嶼工淡墨畫龍尢爲神品【武陽合志】

朱紱字九夔嶼子亦善畫兼工隸書【同上】

朱先字允先善畫艸虫恆以蘆梢麥桿代筆無意求工而栩栩生動年八十三卒【同上】

朱自恆字北山號小阮海寧人康熙二十六年舉人官建徳教諭工於寫生畫梅尢爲孤詣有愛閒堂題畫詩【杭郡詩輯】

朱釴字君實鄞諸生善畫蘭【續甬上耆舊傳】

朱昴字曉思嘉定人詩文詞賦及書畫篆刻音律一究心輒精其詣【練音初集】

朱組纓字素持號跗庵嘉定人字宗歐褚精小篆山水得倪髙士法【同上】

朱珊字玉樹髙安人康熙時進士官歸徳知府工書畫【江西通誌】

朱志巨字襄七號湘楫無錫諸生【放按寄籍松江】工畫【梁溪詩徵】

朱桂孫字巖客原名桐孫字楫師秀水人彜尊孫監生工書雅近率更畫仿雲林小景頗得逸致【梅裏詩續抄】

朱令昭字次公號漆園別號維摩居士歷城貢生入貲爲州同知未仕卒繪畫篆刻皆能畱意書法宗唐人善髙西園書畫輒仿效之往往亂眞【山東通誌參山左詩抄四庫全書提要】

朱檠號海樵海寧人雍正甲辰進士官永淸知縣工繪事著海樵題畫詩【兩浙輶軒錄】

朱輔地字撫辰號慕園海寧人乾隆甲辰南巡召試一等由四庫館梭錄議敍授布經歷擅三絕之譽山水花鳥尢勝【兩浙輶軒續錄】

朱洵字山音號我文海寧諸生工六法【同上】

朱鼎玉字光被號荊山晚號約夫婁縣人工篆隸及繪事【松江詩抄】

朱升字小顚嘉興人寫竹宗文湖州【嘉興縣誌】

朱楷字香樹嘉興人山水得北宋法工細絕倫【同上】

朱世楠字靑材號眉巖晚號倦圃老人海寧增貢生由四庫館議敍官直隸州州判善畫【硤川詩續抄】

朱重焜號練水阜寧人畫工梅蘭書得張芝神妙【阜寧縣誌】

朱宗洵字眉壽無錫國子生工書有名於時【梁溪詩徵】

朱宗瀚志巨子畫有宗風【同上】

朱廷鍾字擁萬號蓉帆無錫人工畫墨梅尢擅場【同上】

朱照字曉村別號齊右鄕人歷城國子監生工繪事【山左詩續抄】

朱崇厚字野君歷城人工繪事有繪事逋還雜詠【同上】

朱坦合肥人工山水喜用濃墨气韻近小米【廬州府誌】

朱夔字舜臣無爲人事母疾兩次刲股人稱孝子善丹靑名擅一時【廬州府誌參安徽通誌】

朱燮海寧人官中書精繪事【詞堪日記】

朱慶元號韻松無爲人官福建知縣善畫蘭【同上】

朱雲霞字曉亭無爲歲貢生精山水法北苑【同上】

朱實發字樹泉號飯石六合人嘉慶癸酉拔貢以詩畫知名【六合縣誌】

朱堯望字云昭嘉慶時歲貢工書善畫【贛楡縣誌】

朱錦琮字瑞方號尙齋海鹽人官東昌知府工書畫【兩浙輶軒續錄】

朱兆泉字澤亭蕭山諸生書畫皆可傳【同上】

朱子庚號秋舫仁和人官吳縣知縣工墨梅【同上】

朱英字偉人號泉山富陽諸生癖嗜書畫收藏極富年三十餘肆力於畫初師文仇尙靑綠界畫好作小幅晚年獨辟門徑勁秀橫逸間作花鳥亦復秀絕其署款曰十二峯不識姓氏用以自號人識與不識咸以是稱之子喜齡能世其畫【同上】

朱仁榮字頌安號桂軒秀水人嗜畫【同上】

朱暐字石甫南通州人工書善畫【羣雅集】

朱紵字亦僑號磵南別號南郭農山陽增生精繪事工摹印尢以畫牛著稱【淮安府誌】

朱遐昌原名谷昌字稻生實發子道光乙酉拔貢工詩畫精篆刻【六合縣誌】

朱安祺字恬士遐昌子增生六品銜訓導死粵逆之難精書繪篆刻【同上】

朱振本備萬髙安人道光時舉人以書畫著稱【江西通誌】

朱家瑜字子懷江寧諸生工畫【江寧府誌】

朱鈞字衡可號筱漚一號嘯鷗海寧廩貢署江蘇按察使在任殉難卹贈太常寺卿工書畫尢精蘭竹【兩浙輶軒續錄】

朱云書黟縣人官浙江通判與弟雲龍官江蘇縣丞云驤並能詩善畫【安徽通誌】

朱偁號夢廬秀水人熊弟工畫花卉翎毛筆致生動似新羅山人【秀水縣誌】

朱梧字仁峯工畫【松陵畫友詩】

朱兆蓉字芙鏡如臯人爲遂昌令精南田設色花卉【廣印人傳】

○蒲

國朝

蒲華字作英秀水諸生貢入成均喜畫竹及艸書【淸樂堂筆記】

○胡

國朝

胡廷儀字云蒼一字蕓窗嘉興武諸生指頭作畫時推能品【梅裏詩輯參梅裏志】

胡仁字省三嘉興人楊漣弟子寫眞得其傳【嘉興縣誌】

放按梅裏志稱仁善寫墨梅

胡浚源字甫淵寧州舉人官商水知縣性冷淡歸以書畫自娛【江西通誌】

胡懋猷字經南號上村新會人書法率更畫不名一家而螃蟹獨專時譽【嶺海詩鈔】

胡本淵字靜夫號愚溪上元人嘉慶丙辰進士官國子監學正工書畫【金陵詩徵】

胡嘉彬字筠生江寧人鐘孫以諸生入貲官福建五虎司巡檢書畫皆得家法【金陵通傳參續纂江寧府誌】

胡正寬字星垣髙淳人精圖畫工書【續纂江寧府誌】

胡大年字亭山號薌村又號玉峯嘉興人楷行書法歐陽寫叢蘭老梅修竹奇石得王元章楊補之勝趣【竹裏畫者詩】

胡吟字鑑泉常州人善畫窠石山水【武陽合志】

胡嘉麟長洲增生工書畫城陷粵逆授以僞職不從被戕【蘇州府誌】

補

胡作傳字昆左號止齋攸縣增廣生【康熙初人】

工山水【沅湘耆舊集】

胡栗字潤堂號三竹富陽人工山水【廣印人傳】

胡之森號篔谷江夏人畫竹得文與可風趣【同上】

畫家知希錄卷一

●畫家知希錄卷二

義州李放狷厓輯錄

屠

巫

吳

盧

蘇

都

瞿

殳

兪

嵇

倪

黎

崔

梅

雷

陳

秦

文

殷

元

孫

袁

樊

韓

端木

潘

官

甘

○屠

國朝

屠巖字景山嘉興人以寫眞得名山水有元人筆意近盛懋一派弟巖字爾瞻善畫人物子松年人物花卉無不精妙【梅裏志】

屠云堯字望之號梅西諸生善畫【嘉興縣誌】

屠彜字寶銘號白巖錢塘人倬子能承家學年十二作山水小景倬稱其淸麗可嘉【兩浙輶軒續錄】

屠兆鵬字古鳳號喬云晚號了道人嵊縣廩生究心六書工畫竹筆意蒼勁有金石气【人名辭典】

○吳

明

吳珵字符玉晚號靑龍山人上元人成化五年進士官南京戶部郎中工畫山水法戴文進【金陵通傳】

吳筠字靑士號在滋晚號魯庵歸安諸生善繪事與藍瑛關思齊名【吳興詩存】

國朝

吳中望霍山人有聲藝苑後乃結廬於天柱峯之南以揮毫染翰自娛【安徽通誌】

吳之昌字公全號鹿民武山人能畫【七十二峯足徽集】

吳梅鼎原名雯字天篆宜興人精畫花卉翎毛【常州詞錄】

吳震生字長公號南村歙人移居海寧善山水能篆書【杭郡詩輯】

吳炯字秋陽號睡庵武陵人善畫【沅湘耆舊集】

吳自衝字惕庵號云洲海丰諸生作畫有奇趣【山左詩抄】

吳學韓字子幹嘉興人乾隆三十五年舉人善畫胡蝶【梅裏志】

吳浩字孟深玉山人乾隆時舉人截取知縣學書於梁山舟尢喜作畫【江西通誌】

吳文照字香竺石門人乾隆五十三年舉人官惠州同知善畫【兩浙輶軒錄】

吳澐字水雲居鑑湖南岸之芳艸渡工詩畫繪棉花圖進呈每幅賜禦題勒石蓮花書院【山陰縣誌】

按一字大波

吳敏文字虞升無爲人官醴泉知縣工詩畫【廬州府誌】

吳廷選字與能涇縣人工詩畫【涇縣誌】

吳振麟字覲文涇縣庠生善書畫【同上】

吳錫麟字洛書號篛村錢塘人善畫山水筆情墨趣瀟灑天眞气味極淸古亦工篆刻【兩浙輶軒續錄】

放按洛書爲谷人祭酒之弟

吳之坤書畫宗法松雪雲林俱有生趣【嵊縣誌】

吳以誠字古音淸河歲貢生琴弈書畫無不習【淮安府誌】

吳培風字翼云號蘧庵仁和人畫山水以文沈爲宗【杭郡詩輯】

吳繩基字其武號瓶谷杭州貢生工詩畫【同上】

吳恆字立方常州人畫山水花卉人物【武陽志】

吳克俊號菊坡合肥監生工書畫【廬州府誌】

吳懋瓚字希薛休寧歲貢生工畫【安徽府誌】

吳文治字漢槎江浦歲貢生工畫山水花鳥時人戲呼爲道子【江寧續志】

吳廷樂字檢堂山陰諸生承其父水雲先生家學幼卽能詩兼工繪事【兩浙錄軒續輶】

吳介寶字達夫上元人嘉慶二十四年舉人官休寧訓導善畫【江寧續志】

吳育字山子吳江人家常州工篆隸兼精繪事【廣印人傳】

吳昌壽字少村嘉興人道光二十五年進士官廣西巡撫通畫科算學詞章訓詁亦冠絕時流【嘉興縣誌】

吳昌濟號曉帆諸生蔣浩弟子畫有工候【同上】

吳犖字牧皐號伯揚桐城諸生山水不事摹擬縣人藏者多有時雜僞迹惟觀款字蒼勁以辧之【桐城耆舊傳】

吳必勇字松亭善丹靑【六安州誌】

吳環丹徒人僑居鹽城魯一同有題吳環九牛圖詩【淮安府誌】

吳鼎元字新伯號右卿錢塘人咸豐元年舉人工花卉【兩浙輶軒續錄】

吳炳字仲蘭仁和諸生以書畫見重於時【同上】

吳枚字小屏錢塘人學畫於楊渚白頗得南田遺意兼工鐵筆居東園亦號東園生【同上】

吳誥字子洛號幻琴錢塘諸生工書畫又精篆刻得丁蔣奚黃筆意有蘧廬印譜【同上】

吳春照字子撰號遲卿海寧諸生善繪事山水人物花鳥俱工【同上】

吳均字菉卿海寧諸生花卉以甌香館主爲宗【硤川詩續抄】

吳正貞字堅之黟縣人咸豐五年殉難善墨竹【安徽通誌】

吳治林字壬甫號大云仁和諸生殉粵匪之難工書畫晚年能自成一家【兩浙輶軒續錄】

吳鳳階字霞軒仁和人咸豐九年舉人官工部員外郎工畫蘭神似板橋【同上】

吳壽齡字眉卿歷城人咸豐十一年拔貢官石阡知府少工花卉晚年兼作山水人得其片紙咸珍愛之【山東通誌】

吳獻字引之別號四鼎山樵合肥人以繪地圖復城保從九品夙工六法山水專事渲染竹石小品亦酷肖晴江【廬州府誌】

吳江春字岷源合肥人善畫梅【同上】

吳鴻吉字俊甫海鹽諸生楷法篆隸石刻山水皆精妙【兩浙輶軒續錄】

吳鑌字鐵士別號石屋山人又號達安老人海鹽諸生工丹靑善寫花卉深得南田筆法【同上】

吳鑌號二梅工畫【松陵畫友詩】

吳鉁字石生【同上】

吳以棟號蘭洲【同上】

吳晉元字錫侯錢塘諸生工六法【杭郡詩三輯】

吳滔字伯滔號疏林一號鐵夫石門人工山水【人名辭典】

吳嘉猷字友如元和人擅工筆畫光緒中以繪克復金陵功臣戰績圖得名【同上】

吳淦字麗生平湖人善書畫【廣印人傳】

吳誦淸原名葆曾字毓庭號芷鄰一作梓林丹徒人官安徽布政司經歷善山水【同上】

吳光熊字吉庭烏程縣學生畫蒲桃墨分五色繪松鼠栩栩欲活【潯溪詩徵】

○巫

國朝

巫瑄字楚玉寧化人善畫𨿽不師黃愼而人稱之倍於愼【福建通誌】

○盧

國朝

盧澧字芑塘晚年染足疾自號半人鄞諸生工書畫兼金石學【兩浙輶軒錄】

盧從履字坦軒廬州增生工書畫【廬州府誌】

○盧

國朝

盧澧字芑塘晚年染足疾自號半人鄞諸生工書畫兼金石學【兩浙輶軒錄】

盧從履字坦軒廬州增生工書畫【廬州府誌】

○都

國朝

都岡字玉溪海寧諸生工畫尢善山水【杭郡詩三輯】

○瞿

國朝

瞿曾輯字秩山武進人乾隆四十五年進士官四川鹽茶道工山水【常州同錄】

瞿霽春字柳堤樂淸諸生工書畫【兩浙輶軒續錄】

○殳

國朝

殳熊字佐才嘉興武生善畫梅蘭【梅裏志】

○兪

國朝

兪洲字碧渚莆田人善丹靑【莆風淸籟集】

兪鎰字琢荊廣丰諸生以畫名【通誌】

兪熊字吉庵諸生工書畫山水純用中鋒雅近奚九【嘉興縣誌】

兪寶硯字稼軒小名韶海寧人詩文及寫生𨿽未入堂奧俱風格楚楚【兩浙輶軒續錄】

兪文慧字骨仙廬江文生粵賊陷城不食死工詩善畫【廬州府誌】

兪云字瘦石山陰人能山水【廣印人傳】

○嵇

國朝

嵇襄字季雯安東人善書畫當道以所畫河山帶礪圖進禦稱爲本朝名家【淮安府誌】

○倪

國朝

倪天鰲字涵六號蘅圃象山庠生能詩畫【彭姥詩搜】

倪之堯字寧園象山人工畫翎毛得鄞人楊志薌筆意【同上】

倪寶楗號又香吳江諸生善畫【松陵畫友詩】

倪燦字曉春甘泉人善丹靑工山水得趙大年筆意【甘泉縣誌】

案春一作村

○黎

國朝

黎坤字載臣臨江人工山水【江西通誌】

○崔

國朝

崔炅寧徳人善畫嘗作錦鯉圖鼓鬣如生【福建通誌】

崔文亮字惠周寧徳人書畫亦精【同上】

○梅

國朝

梅士已字無己宣城人善寫蘭【宛雅】

梅琢成字武修號默齋庚子康熙丙子舉人工詩畫【同上】

梅哲字逋先號霜厓醉後染翰品格在雲林大癡間【同上】

梅廷對字策三號以茂一號素巖南昌人康熙癸巳進士官山東鹽運使工書畫【南昌縣誌】

○雷

國朝

雷作和字育長別號宋山樵客興國州人工書畫【興國州誌】

○陳

宋

陳庚生樂淸人善畫【宋詩記事】

元

陳時舉江寧人工畫【金陵通傳】

明

陳善字嘉侯嘉興人善書畫【檇李詩系】

國朝

陳勛字允升號梅溪海寧人臨安籍康熙十五年進士官禦史善丹靑隨意結構迥異凡手【硤川詩抄】

陳成永字儀山海寧人錢塘籍康熙三十年進士官庶吉士工繪事【兩浙輶軒錄】

陳雪字雪人莆田人康熙中布衣善畫山水筆意蒼勁【莆風淸籟集】

陳宗文字聖業上元諸生工詩文並畫嘗繪牛首山圖藏白鶴觀中【金陵通傳】

陳凱字肅樂號淸溪江寧人精繪事人物山水樓觀宮闕工細不差累黍織造曹寅屬畫水陸變象十八幅施古林庵觀者嘆絕【江寧府誌】

陳逵字西河善畫花木【武陽合志】

陳麟字趾仁善丹靑子蘭溪年七歲知吟詩畫雨竹圖有相對意中人在否幾回淸夢到瀟湘之句子廣宇號丹崖工人物【同上】

陳漁字偶漁徳淸人善丹靑【湖州詩錄三編】

陳綸字明齋昆明【一作趙州】人雍正癸卯武舉人官永順鎭總兵喜作詩兼習水墨小畫子介夫工篆刻亦不俗【滇系】

陳鳴瓊字敬瞻榜姓許侯官人乾隆丙辰舉人工畫竹而於書法尢精爲世所重而琉球國尢珍之【福建通誌】

陳其璜字爾璧號鶴臒象山人乾隆元年恩貢生工於畫梅與仲甫潛騰同見重於時【彭姥詩搜】

陳景鐘號幾山一號墨樵錢塘人乾隆六年舉人間畫山水仿元人筆意【杭郡詩輯】

陳涵字鏡天號蕷塘一號思園海寧人乾隆二十七年舉人官桐廬訓導書法顏柳兼善繪事【硤川續志】

陳瑯音字維榮號東屏能寫竹書法尢有名初攻眞楷後習艸書深得二王筆意【黃巖縣誌】

陳魁春字頭梅號大巖新化人乾隆時貢生工詩畫【沅湘耆舊集】

陳斯泰字符陽善指墨畫虎尢擅長【廈門誌】

陳萬淇字慶淮連江人善繪事尢工山水得巨然筆意【福建通誌】

陳必琛字景千臺灣人工書畫【同上】

陳堂字宏如寧徳諸生書畫皆超逸有致【同上】

陳震嶽字峻生號靜齋晉江人工書畫蘆雁尢佳嘗於江天暮景觀雁之飛鳴起伏而得其神妙【同上】

陳瀚邵武人山水蒼老【同上】

陳楷南平人以山水人物見長【同上】

陳如登字景霞浦江人師事福州林源善水墨山水【同上】

陳熙字石渠合肥人以畫著最工寫意人物時稱妙手【廬州誌】

陳潮字六川熙侄善畫竹石艸木而幹皴山水尢推獨步與叔同遊蘇浙寸紙尺幅人寶貴之晚遊光固名愈增重【同上】

陳丹亭巢縣人工翎毛【同上】

陳於土坒字襄筵合肥人善畫其臨摹皆能入古人三昧【同上】

陳春祁字子谷上元諸生工書畫【江寧府誌】

陳炳字星若寫神像最佳【靑浦縣誌】

陳觀圖字小摶善花卉意致不俗【湘潭縣誌】

陳堯莢善丹靑尢精傳神【贛縣誌】

陳汪字汪遠號菊園別號淸溪漁者南海太學生善艸書畫工翎毛有百鵒圖行世【嶺海詩抄】

陳舜咨字咨牧號雲樹一號春堤永嘉人嘉慶六年拔貢工書畫自云詩第一書次之畫又次之【兩浙輶軒續錄】

陳在謙字六吉號雪漁新興人嘉慶十二年舉人畫本梅花道人偶作雲林疏樹尢淸逸絕羣【廣東通誌】

陳士鉌字次和號竹塢嘉興太學生善山水著色者尢工子某字紫岑以花卉著名【嘉興縣誌】

陳幹字健行精人物布景嘗爲錢警石學博摹直廬問寢圖匝月始就視王鏡香元本毫髮不爽【嘉興縣誌參甘泉鄕人稿】

陳翔鳳字來儀善山水取法廉州下筆不苟晚年時近石田【嘉興縣誌】

陳蘊生字英儒一字愔如號香祖庠生墨蘭自成一格篆書古雅【嘉興縣誌參梅裏詩輯】

陳培慶字受宜號谷湖海寧人居硤川工詩畫【硤川詩續抄】

陳榮瑞號雪航廈門人道光元年舉制科用知縣以母老不就工畫竹【廈門誌】

陳一鶴字竹泉臨海人道光十九年舉人官工部員外郎好作蘭石小幀【兩浙輶軒續錄】

陳鳴玉字季珂上元人道光二十六年舉人善畫梅【江寧續志】

陳偕燦字少香寅黃人道光時舉人官福建知縣工書善繪事【江西通誌】

按道光辛巳舉人官惠安知縣

陳嘉樂字子顯號東原歷城監生工書畫性介皇九子招之京邸從學畫歿後家貧藩邸屬東撫索其遺畫子守不敢呈今益珍重矣【山東通誌參家言隨記】

陳紹明字宣三海寧諸生工書能畫【硤川詩續抄】

陳維鼎字緩廬海寧諸生工六法神似南宮父子【杭詩三輯】

陳嘉言富陽人譚澧弟子九歲能圍棊亦善山水小幅【同上】

陳岫林字際厚號二云黃巖人工繪事雅有董巨家法【兩浙輶軒續錄】

陳燦字二西錢塘人作篆隸書或畫古松野梅叢竹之屬皆極工【同上】

陳球字蘊齋別號一簣山樵嘉興諸生工畫阮文達視學時兼試繪事禾中錄取者六人山水則球及周封呂鈐沈瀚花卉則錢善揚虞光祖球嘗寓西湖遇雨則著屐出遊徘徊山麓間終日不去人笑其癡球曰此天然畫稿也免向故紙堆中覓生活耳【同上】

陳杞字韞川號午亭晚號菊叟仁和人工八法間涉繪事摹刻漢章筆法入古【同上】

陳祖蕃初名景運又名堯字黼世號鴻軒晚號古歡老人仁和諸生工於楷隸畫筌印法亦通其微【同上】

陳嘉谷字雙塍號谷泉仁和歲貢生山水師法元人【杭郡詩續輯】

陳福慶字子壽錢塘人觀酉子官江西通判工書畫【杭詩三輯】

陳學字嶽樓上元人工畫山水【江寧續志】

陳元孚字允齋號蘭士一號蘭癡江寧人官鶴山知縣未赴攺省山西丁父憂旋卒工書畫【江寧續志參金陵通傳】

陳明善字服旃官朔州知州善寫竹石尢善書【江寧續志】

陳珆字玉臺上元諸生善畫【金陵通誌】

陳日煊字東生無爲廩生候補知縣精書畫爲道州何紹基弟子子原植世其學【廬州誌】

陳應昌字菊友錢塘諸生官江蘇直隸州知州善行楷工六法【畫家詩抄】

陳霖字諤士仁和人江西補用知縣間作小畫秀逸有致【同上】

補

陳重器字鎭況海澄人明季諸生善畫明亡終身不入市廛【廣東通誌】

陳大齡字鶴汀一作鄂町常熟人工花卉【廣印人傳】

陳壽彜字叔廬一字叔子會稽人畫墨梅水仙趣尢奇逸【同上】

陳一飛號壽萱華亭人工繪事精白描【同上】

陳延韡字移孫儀眞人光緒壬寅舉人工書畫【詞堪筆記】

陳濤字松甫一字晉山增生由軍功保五品藍翎候選教諭工書畫【和州誌】

陳兆齡字瀚【瀚﹕澣】

秋庠生字得董趙遺法善畫蘭菊竹石【六安州誌】

陳淸寶庠生以武功由訓導擢縣丞加州同銜兆齡子能世其學【同上】

○秦

國朝

秦文錦字仲簡無錫諸生工書畫【無錫縣誌】

秦漣字文水江寧人善畫山水品格髙邁有元人風度【江寧續志】

秦芝庭字梧梅浙江人官甘泉上官司巡檢善畫工詩【甘泉縣誌】

按嘗見秦恩嘉號芝庭山人不知卽此人否

秦徳謙字敬齋號朴亭鳳臺監生博學工詩尢通畫理【正雅志】

秦致祜字受之臨桂人同治壬戌舉人官東平州判工詩畫【粵西詞見】

秦樹敏初名樹銛號秋伊一號晚鉏又號娛園會稽人同治癸酉舉人大挑教職詩書畫有三絕之目【兩浙輶軒續錄參復堂日記】

○文

國朝

文士英字及先上元人工書畫善鐫刻【金陵通傳】

文熙南海人鬥子與弟庸均工繪事【嶺海詩抄】

文敏字鹿野諸生善畫【湘潭縣誌】

文光浚字秀崖畫山水學米芾尢工雨景【同上】

文九苞善蘭竹法鄭燮或題燮名人莫能辧【同上】

○殷

國朝

殷錦字秋崖烏程人以畫名【南潯鎭志】

殷澍字禹巖烏程人以畫名【同上】

○元

國朝

元煥樞本姓危字子政號白門漢陽人工詩畫【正雅集】

○孫

明

孫叔呂字沖和嘉善人官光祿寺署丞精繪事【魏塘詩陳】

孫蘭一名禦寇字滋九號柳庭晚號聽翁揚州諸生善畫篆隸極精所畫梅竹松菊蘭水仙有古人法度年九十信筆作書髙雅有致族孫善畫工筆人物【甘泉縣誌參北湖小志】

孫謀字燕詒號五城溧水諸生與胡宗仁魏之璜結畫社賣字得錢輒付酒家嘗手書華嚴經八十一卷【金陵通傳】

國朝

孫鼎徵號泖漁華亭人克弘孫以丹靑詞賦著名子榮期安期詩畫皆精人比之小米【松江詩徵】

孫寶仁字伯純號學浦益都貢生書畫皆臻妙【山左詩抄】

孫篤先號淮浦萊陽人工書畫【同上】

孫景禹上元人工畫【金陵通傳】

孫竹字遵篤髙淳諸生書畫尢有名【同上】

孫甸字殿文髙淳人善繪事時有孫甸樓閣之目【同上】

孫錫梅字象可山水人物靡不渾厚摹古更得神似【川沙廳志】

孫開字肇周金壇人書畫俱工【江蘇詩徵】

孫顯字勗三諸生善以枯筆作山水【無錫縣誌】

孫志皐號石林別號石道者杭州【一作余杭】

庠生畫類白陽天池兩家【杭州府誌】

孫寅字柏堂錢塘人官穎州知府工畫【兩浙輶軒續錄】

孫燕昌攺名麈談號孫圃嘉善人乾隆三十六年舉人晚年杜門養志以詩畫自娛【同上】

孫宏業字耀廷以畫荷傳【阜寧縣誌】

孫恆年字叟峯宏業子太學生工書繪事尢擅長興酣潑墨神妙在米董間【同上】

孫立綱字立三吳江諸生畫師倪瓚【蘇州府誌】

孫芹字楚葵髙淳諸生能寫梅【金陵通傳】

孫懿諴字子禾上元諸生工詩及書畫【上】

孫慶治號嘯秋歲貢生書宗吳興善折枝花卉【嘉興縣誌】

孫錦字振廷富陽諸生書有晉唐風範工六法【杭郡詩續輯】

孫灝元號花海仁和諸生精鑑別所蓄書畫甚富煙雲供養妙悟遂深病劇時猶令人展鴉叉於枕上玩之【同上】

孫棨字平橋號蘋橋仁和人工六法嘗與楊渚白趙次閒結畫社戴文節亦與焉兼善人物花卉【杭郡詩三輯】

孫兆溎字子香昆山人銓子善畫【同上】

孫殿齡字廉叔休寧人工書畫【安徽通誌】

按廉叔亦作蓮叔賞鑑亦精予藏潘畫楊柳溪亭曉風殘月小直幅有無顚倒陽文方印海陽孫氏蓮叔珍賞圖章陽文妙品長印蓮叔審定陽文方印海陽孫氏

孫廷冕字冠賢黟縣諸生工書畫仿漢迄元時印章畢肖有止石山房印譜【同上】

孫秉元字性甫號芋香富陽人道光間拔貢授直隸州州判參諸曁包立身軍事兵敗父子同死難工書善畫好彈丸能中飛禽嘗自刻圖章曰芋香三癖一癖在彈丸【富陽縣誌】

孫第培字閬靑別號虎林山樵錢塘人官茶陵知州工詩畫墨龍尢勝【杭郡詩三輯】

孫詒經字子授錢塘人咸豐十年進士官戶部左侍郎善水墨山水【兩浙輶軒續錄】

孫一麟字葉祥歸安諸生能以指頭畫山水【同上】

孫悅祖字笑庵會稽人九齡工書畫有神童之目【同上】

孫植芳字菊臣號石史會稽增生工畫蝶【同上】

○袁

明

袁鶴聲字汝明別號淸溪居士宣城諸生好古文詞書畫長於詩【宛雅】

國朝

袁綬字紫若一字受旃六合人工畫其花卉得靑藤筆法【江寧府誌參金陵通傳】

袁世經字藝圃桐廬貢生工畫作樹石溪山著墨不多蕭散獨絕【桐溪耆隱集】

袁朝字儀一浙江新城諸生官云和訓導工眞行書瘦勁絕倫結體頗似唐人兼寫蘭竹【杭郡詩續輯】

袁小竹東臺人善畫竹【正雅集】

袁先忠字蘭生東臺人善寫蘭【畫家詩抄】

○樊

國朝

樊曙江別號東溪老漁合肥人善畫梅工鐵筆尢擅八分書【廬州府誌】

○韓

國朝

韓襄字維能工畫著有畫法約言題畫偶存各一卷【江陰縣誌】

韓福正溧水人工寫眞【金陵詩徵】

韓曜臨字昆南嘉慶戊寅舉人書法米而得其神工畫尢善詩比鄭虔三絕【和州誌】

○端木

國朝

端木治字瘦生江寧人山水得北宋人筆意【金陵通傳】

○潘

明

潘巒字碧井婺源人經緯象數書畫皆窺其奧尢精音律荊益諸王聘爲紀善考古樂章制器頗臻其妙有禮樂志八家行艸等書子中孚能世其藝【安徽通誌】

國朝

潘齡字眉頌婁縣人工詩善畫明季偕弟猷避兵周浦國初遊京師恆親王延爲師會聖祖幸王第王以齡畫進上批老筆授職不就曰臣布衣足矣上曰天下有只等大布衣年六旬歸裏【松江府誌】

潘五云號蒿齋樂陵歲貢生康熙癸酉校畫內苑欽定詩畫第一因不欲以藝得官竟告歸著畫史二卷【山左詩續抄】

潘可藻字賓文號懶庵康熙五十年歲貢生工繪事【景寧縣誌】

潘庸字柱堂號樗齋海寧人精繪事善山水【紫硤文獻續錄】

潘鶴齡字介眉仁和增貢生以員外郎銜官桐廬教諭工詩善畫【兩浙輶軒續錄】

潘國詔字載諏號云畱永嘉人嘉慶六年拔貢官滄州知州工詩善畫名震一時【同上】

潘爽字爽之上饒人工畫得意處似雲林石田【江西通誌】

○官

國朝

官銓字心楷上元人工畫【金陵詩徵】

○甘

國朝

甘霖字智藏江寧諸生工書畫【金陵通傳】

甘天寵字正盤號儕鶴新會人乾隆庚寅歲貢工書畫【續岡州遺稿】

畫家知希錄卷二

●畫家知希錄卷三

義州李放詞龕輯錄

田

錢

蕭

姚

焦

喬

饒

包

毛

髙

曹

陶

羅

何

柯

過

沙

車

查

畬

楊

章

張

○田

國朝

田山雲字雨伯祁陽人工詩畫楷法小篆【沅湘耆舊集】

田甡字魯齋上元貢生善行艸八分工畫山水筆致幽秀【江寧續志參金陵通傳】

田錫字巨濤號古農江寧人善畫【金陵通傳】

田塤字克昌乾隆時監生能文善繪長子鴻鈞監生次子龍錫庠生俱善畫【城武縣誌】

田埥字宣臣曲阜屯官工繪事自號伯樂散人【同上】

田如檜字子植諸生繪山水人物皆有名花卉尢冠一時【同上】

田溥號雪樵綏陽人道光中貢生善畫山水【黔詩紀略後編】

田克岐字秀厓陽城諸生善畫【山右詩鈔】

○錢

明

錢士馨字穉拙復名甹隻字穉農平湖人崇禎壬午貢生精書畫【檇李詩系】

國朝

錢萬里字章遠號秋厓晚號南村詩逸松江人工詩間作小畫不以示人【檇李詩系】

錢谷字子璧號內史晚號東海逸民華亭諸生精八法詩畫俱工絕【江蘇詩徵】

錢源啟字致一號信齋工繪事書法宗華亭【桐城耆舊傳】

錢璜字右玉號他石錢塘監生善繪事【杭郡詩輯】

錢鴻基字肇邠號韋軒象山人雍正三【三﹕十】十【十﹕三】年拔貢官泰順教諭書法董華亭兼擅墨菊墨蟹小品有逸致【彭姥詩搜】

錢恕字達中號心齋南通州人工山水【崇川詩鈔匯存】

錢世銓字穟禾上元諸生能畫【金陵通傳】

錢國楨字公瑞上元人工楷書及詩畫【同上】

錢九府號南浦密縣人乾隆三十三年舉人善畫竹醉後揮灑風雨馳驟【中州詩鈔】

錢允濟初名湘字芷汀昆明人由圖畫館議敍官襄陽呂堰驛巡檢善畫【滇系】

錢履坦字像啟號素園武進人工山水得法於其從父茶山竹初兩先生後乃專意寫生畫梅尢工直追元章兼精篆刻【武陽合志參舊言集】

錢希憲字學建嘉興廩貢官富陽教諭工畫蘭【兩浙輶軒續錄】

錢塤號蘇門嵊縣歲貢工繪事別有天趣【同上】

錢辰吉字迪甫號小槎仁和諸生【杜】從子山水秀雅可愛【杭郡詩三瞬】

錢慧安又名貴昌寶山人字吉生別號淸溪樵子善工筆畫專長人物士女間作山水花卉亦能自出機杼【寶山縣誌】

錢曰靑字雨亭舉人書法出入宋四家又善蘭竹【嵊縣誌】

○蕭

明

蕭相字漢卿江寧人南京禮部書吏工詩畫【金陵通傳】

國朝

蕭景猷涇縣人與王我遜僧西意等稱畫社十子【安徽通誌】

○姚

明

姚曦字符暉昆山人工花鳥乙酉城破歿於兵【蘇州府誌】

國朝

姚光虞字宗衍上元人工畫【金陵通傳】

姚瑩字文潔號玉亭江寧人工詩善畫【同上】

姚文英字子含溧水諸生議敍縣丞工詩畫【同上】

姚亢宗號緗林山陰舉人善詩畫【山陰志】

姚爾云晉江人仿宋元人筆墨俱佳【福建通誌】

姚魁字梅厓舒城增生工書畫【廬州府誌】

姚金聲字振庭嘉興人乾隆庚寅舉人工畫龍淋漓潑墨自喜指下勃勃有雲气因自號指云【續檇李詩系】

姚文浚字翼堂號云牖海寧監生善畫長於山水林巒深秀自具邱壑【硤川詩續鈔】

姚世瓚號鐵峯文浚子工六法零縑寸楮人爭寶之【杭郡詩三輯】

姚錕字霽山仁和人工畫【同上】

姚光憲號蓮石仁和諸生善畫臨沒之先忽作畫二十紙第七帙題詞有江天自遼闊歸路莫紆徐之句十一帙作空山無人遂不復題戴文節有詩以記其事【同上】

姚體崇字小歐錢塘諸生畫宗大癡書法襄陽【兩浙輶軒續錄】

補

姚黃字坦仙字學鍾王畫摹郭李【六安州誌】

姚汝頌字韻淸號嘯岑歲貢生畫筆超絕墨竹尢入能品【和州誌】

姚樹勛字竹農汝頌子畫得其傳晚年山水尢精書得顏褚筆意【同上】

○焦

國朝

焦潤字徳安號仁亭甘泉學生爲文氏壻文命時以畫蘭之法傳之更工於竹石縱橫奇逸幾不知下筆處性孤介求得其畫最難有鹽賈謀諸其友人友人與之飲談笑厚密時以紙幅餂之欣然成十二幅明日廉知其故復往於每紙上添數驢鹽商怏怏然遂棄之【北湖小志參甘泉縣誌】

焦光俊初名子俊字章民號稚泉晚號耐庵江寧人善畫【江寧續志參金陵詩徵】

焦桐字邕友鹽城人工書畫【鹽城縣誌】

○喬

國朝

喬鐸字斯齋號元溪寶應人官夔州知府工繪事【淮海英靈集】

喬熙字瑞卿工山水【甘泉縣誌】

○饒

國朝

饒輔庭字立齋霍山監生工丹靑【六安州誌】

○包

國朝

包虎臣初名乃錕字子莊歸安諸生精書法兼善山水宗北苑並爲時所稱有題畫詩一卷【兩浙輶軒續錄】

補

包衍字三峯善畫千巖萬壑蕭然神遠【霍山縣誌】

○毛

國朝

毛錫年字長儒吳江人工詩善畫畫得其祖母汝氏文淑之傳喜作遠山枯木筆意瀟灑上沙徐枋甚重之【蘇州府誌】

毛鳳朝陽湖人鴻賓子與弟鳳梧鳳儀皆從母氏惲冰學畫【閨秀正始集】

○髙

宋

髙翥字九萬號菊磵余姚人工詩畫與劉后村倡和有菊磵集【姚江逸詩】

國朝

髙【髙﹕頂格】陽字葵庵善畫非其人不輕作【嘉興縣誌】

髙朗字明遠昆明諸生善山水【滇南詩略】

髙師道字履公宣城文學詠子善詩及畫【宛雅】

髙大福字仰之無爲人工畫寫眞尢逼肖【廬州府誌】

髙星紫字次薇武進人嘉慶十八年舉人官甘泉訓導工隸書善畫刻有玉堂楷法帖【武陽合志】

髙炳馴字輦芝一字研之號舫生又號少云彭澤人嘉慶二十一年舉人官龍遊知縣作畫頃刻數紙下筆如飛【正雅集】

髙體華號碧巖閩縣人善畫尢精山水嘗對鏡作荔甘瓜苦圖以寄意林文忠則徐爲之序名流多題詠焉【福建通誌】

髙文鋆字伯鍾號級堂海寧廩生工詩畫【兩浙輶軒續錄】

髙沆字蘊仲號秋艇平湖監生善丹靑尢工花卉直逼南田【同上】

髙懋曾原名傳薪字端生仁和人能詩畫【同上】

髙第字云士號穎樓蕭山諸生善書畫【同上】

髙甲林字東來余杭諸生候選訓導善書畫【同上】

髙湘號蘆洲烏程貢生善畫蘭【潯溪詩徵】

髙楷字綽然號拙凡瀘州人光緒丙子舉人官肅寧知縣工書善畫竹石似東坡山水得元人神韻【無極縣誌】

髙邕字邕之號李盦一號聾公仁和人官江蘇縣丞工山水善書【廣印人傳】

髙時丰字魚占仁和人工書兼善山水弟時顯字欣木亦善書畫【同上】

○曹

明

曹振字叔周別號玉岑山樵錢塘人好作畫得北宋人遺意【西湖志】

國朝

曹維城字價人貴陽人康熙四十二年武進士官雲南副將善畫【黔詩紀略後編】

曹賢字五遇江寧人康熙四十五年武進士工書善畫【江寧府誌】

曹吳瀚字漢濱昆山諸生工書以寫眞名【蘇州府誌】

曹集南工山水法北宋渾厚秀勁入仇唐之室【川沙廳志】

曹槪字昂度邵武人父洵兄木庵俱以畫馬擅名而槪尢瀟灑出塵【福建通誌】

曹洪葉全椒人善花卉【盧州府誌】

曹星谷字禦香號竹人南通州諸生書畫具瀟灑之致嘗於莫愁湖畫老梅一幅李松云時爲太守一見奇之由是索畫者履滿戶外【崇川詩抄】

曹言純字絲贊號種水一號古香嘉興歲貢工詩畫【兩浙輶軒續錄】

曹其棟字仙耨仁和諸生工繪事【同上】

曹如恆字月潭海寧人官江蘇候補縣丞善寫生頗得南田老人法乳【硤川詩續抄】

曹鍾坤號蕓溪上海人精測繪暇輒寫山水以見志【上海縣誌】

曹均字大同字治伯一號平階秀水人工六法【廣印人傳】

○陶

明

陶信字菊存建康人工畫山水師李九成【金陵通傳】

陶冶字大冶結茅武林靈鷲山自號樵隱嘉興人能詩尢工畫山水花卉瀟灑絕俗摹大士象慈嚴兼具【嘉興縣誌】

國朝

陶幹字符直號東籬無錫人工繪事【梁溪詩徵】

陶泉字吟霞新陽人善畫墨松兼工山水花卉【昆新合志】

陶旊舒城人花翎運同銜候選知州工詩字尢善丹靑【廬州府誌】

陶溶字鴻上秀水人淇弟善畫花鳥追甌香館作字特秀逸尢工小楷亂後居盛澤以貧卒【蘇州府誌】

陶方琦字子縝號湘湄會稽人光緒丙子進士官編修工書善蘭竹【兩浙輶軒續錄】

補

陶春字偁鄰會稽諸生性淡泊辟小圃徧栽菊花嘗爲菊寫照日數十紙每畫必媵以詩多至數十百首辛酉之難爲賊所得賊亦耳其名拔白刃劫之使畫不應遂被害【兩浙輶軒續錄】

陶綬靑號霞城會稽人好畫梅死辛酉之難【同上】

陶觀國字榮階南通州諸生【乾隆時人】善書法兼長水墨畫梅蘭竹菊尢勝【崇川詩抄匯存】

○羅

國朝

羅泉南昌人牧孫善畫頗有家法【江西通誌】

羅逸字樵長益陽人工詩善畫【沅湘耆舊集】

羅經字爾宜諸生工書畫酷肖趙松雪【廈門誌】

羅棠字思召號澹石浙江新城人乾隆乙酉拔貢官靑田教諭工畫山水【兩浙輶軒續錄】

羅嵓字友三號品之鄞人父絅文以寫眞得名嵓亦工其技兼善蘭竹【同上】

羅琦字藝庵工畫於寫生尢肖能以淡墨勾勒不事顏色烘染爲人所不逮【武陽合志】

羅傳焞號靇庵庠生善書畫篆刻【贛縣誌】

○何

明

何湛之字公露號矩所南京畱守衛人萬曆十七年進士官四川參議艸書繪事並臻絕妙【金陵通傳】

國朝

何園客字閬仙海鹽人善丹靑【檇李詩系】

何九淵字澤泗新會人工書畫【岡州遺稿】

何光昺字旭亭乾隆時武進士官山東碾伯都司善書畫【湘潭縣誌】

何正位字徳謙六合人工畫設色淸靈人物山水多仿李公麟戴文進【六合縣誌】

何橒字竹溪無爲人善畫樓閣人物花卉皆工寫眞尢勝【廬州府誌】

何予之字在都山陽人工蘭竹【淮安府誌】

何鍾號知涯蕭山監生官無極縣典史善書工六法擅長山水漧濕互用筆力蒼健人物亦有出塵之槪【無極縣誌】

○柯

國朝

柯騰蛟字雨生惠安人畫山水大幅蒼老不減黃彥標小幅秀媚優於顏霽光【福建通誌】

柯一鶚宇【宇﹕字】希夔一字鴻儕號柯亭杭州諸生詩工七律能畫水墨小幀【杭郡詩三輯】

○過

國朝

過庭訓字西溪諸生善蘭竹尢工畫蟹時有南蘭西蟹之稱謂剡南施南榮剡西過西溪也【嵊縣誌】

○沙

國朝

沙馥字山春長洲人工畫師馬根仙人物山水皆精妙有名於時【蘇州府誌】

○車

國朝

車伯雅字少云【一作蕓】仁和廩貢生善畫【杭郡詩三輯】

○查

國朝

查良絢字素先書畫有眞趣【涇縣誌】

查繡林舒城人工丹靑【廬州府誌】

查羲字如岡號堯卿一號選佛海寧監生乾隆時考授主簿書法鍾王畫蘭有神韻【杭郡詩三輯】

查馨字庭蘭一字秋佩海寧人遷嘉興新篁裏畫有東山梅壑家法【竹裏畫者詩】

查世燮原名琳字冬生號少梅海寧人人物宗髙其佩花鳥法惲壽平各臻其妙兼工篆隸【兩浙輶軒續錄】

查人渶字仲湛號淸華別號赤山樵人海寧人道光乙酉拔貢官汝陽知縣善擘窠書工畫著有畫論存精錄畫筌注人稱精核【杭郡詩三輯】

查稚圭譜名美珂字紫圭婺源人世居鳳山之寒溪號寒溪生又號鳳麓山人善書畫子忠厚忠堯有父風【廣印人傳】

○畬

國朝

畬文昭吳縣布衣書法顏魯公兼工篆隸畫蘭亦饒韻致庚申城陷被戕【蘇州府誌】

○楊

明

楊嘉祚字邦隆萬曆丙辰進士官揚州知府廣西副使善眞行書筆法遒勁墨竹尢工【泰和縣誌】

國朝

楊翥字秋遠余姚人順治辛卯舉人官文安知縣詩書字畫皆仿董文敏而畫尢神似【兩浙輶軒續錄】

楊潮觀字宏度號笠湖金匱人乾隆元年舉人官瀘州知府工畫竹【湖海詩傳】

楊華字苑仙號硯雨錢塘人乾隆丙子順天副貢工畫梅攺七薌以補之再生譽之【杭郡詩續輯】

楊櫰字榮秋號鏡湖國子監生能艸隸書及詩畫【髙郵耆舊詩存】

揚堪字秀谷山陽人能畫【淮安府誌】

楊世綸字尙因號壺庵南通州人乾隆三十四年登中正榜官廉州知府精六法入文沈之室【崇川詩鈔匯存】

楊懷新字初篁婁縣人兩補佾生擅丹靑山水宗董王得其神髓翎毛花卉亦極生動【川沙廳志】

楊郡字君牧善圖美人【六合縣誌】

楊殿字夢溪髙淳諸生善畫【江寧續志】

楊炎上元諸生善畫【金陵通傳】

楊士珩字叔佩晉江諸生工畫山水【福建通誌】

楊金鱗字子石長泰諸生居廈門通書畫【廈門誌】

楊以睿字惟明瑞金諸生吟詠自寄善書畫能金石刻人稱四絕【江西通誌】

楊景漣字泓崢號瘦仙海寧監生工書畫【杭郡詩續輯】

楊棨字戟轅初名枝字吉園會稽人嘉慶十八年歲貢官泰順訓導工書法畫得元人旨趣不輕作【兩浙輶軒續錄】

楊士昕字劭起嘉慶二十三年舉人官寧津知縣工詩文及畫花果【武陽合志】

楊漢三字世傑無爲人工指畫梅竹【廬州府誌】

楊同甲字午橋無爲人候選州吏目淡名利以醫畫自娛【同上】

楊庭字爾求號素庵貢生善書畫【六安州誌】

楊漣字聚宏別號別溪漁長嘉興人善人物寫眞晚年以指頭作蘭花頗有別趣【梅裏志】

楊澄字潔甫號嗜愚海寧諸生書畫得瘦仙老人之傳工松鷹【杭郡詩三輯參兩浙輶軒續錄】

楊漢籌字懷貞原名坤字載誠秀水庠生善寫蘭尢工書法【梅裏詩輯】

楊韻字仲玉號小鐵別號靑笠散人嘉興諸生詩書畫皆工絕其畫涉筆蘊藉如其名長於摹古【嘉興縣誌參兩浙輶軒續錄】

楊建字芷亭善山水得倪黃筆意著畫隱錄二卷【嘉興縣誌】

楊培立字初略號春堤秀水人善花卉間作山水亦有南田風致書學聖教序【兩浙輶軒續錄】

楊澄字渚白仁和人初學畫於徐桐華後私淑南田題款亦肖嘗爲馮文介畫消寒圖九幀寫歲朝節物凡花果蔬菜雞豚鱗介玩具八十一種均極生動【杭郡詩三輯】

楊景曾字蔭棠六安歲貢工書有書品畫品【安徽通誌】

楊蔭恩字樾坡工繪事人物擬劉本棣花卉師闕嵐虫鳥仿虞畹【湘潭縣誌】

楊宗彜官江蘇知縣畫竹效蘇軾【同上】

楊積煦字育庵號和甫黔陽人官河南通判署禹州知州工繪事涉筆成趣【黔詩紀略後編】

楊致祺字徵甫歷城貢生候選教諭書法入神寫蘭竹尢妙【畫家詩抄】

楊恩祺字子惠致祺弟工寫生精金石篆刻【同上】

楊鍇初名鳳擊字錫朋號雪蓬烏程人工詩善畫【潯溪詩徵】

楊用溡字子俊號潤生別號小赤壁山樵官鎭安府通判善書畫尢工隸篆【六安州誌】

○章

國朝

章廷楨字紀堂號寄龕仁和恩貢善繪事【兩浙輶軒續錄】

章綬銜字紫伯別號瓜纑外史歸安恩貢畫法山樵精於鑑別著有磨兜堅室書畫錄【歸安縣誌】

予藏張壺山山水冊紫伯藏印累累紫伯一作子檗

章綬字滁山臨淸人善書畫【廣印人傳】

補

章庚字西垣和州人道光戊子舉人畫筆淸健暇則畫墨松數枝以寄意【和州誌】

○張

宋

張敏行彭州人善畫【宋詩記事引丹淵集】

明

張徳讓字士美華亭人受書法於陸文裕規橅李北海絕有風格亦善繪事【松江府誌】

張聖域字定遠新化人以拔貢官萬安知縣鼎革後棄官歸洪經略徵之不就善畫【沅湘耆舊集】

國朝

張忻字靜之號北海掖縣人明天啟乙丑進士本朝官至天津巡撫書法邢太僕畫宗董宗伯【山左詩抄】

張篤行字諟紳號石只章邱人順治丙戌進士官建寧道工琴及書畫嘗自題小象曰有詩有畫有書有琴可名之曰四藝山人【山左詩續抄】

張幼仁上元人飌從兄善畫【金陵通傳】

張震字玉成一字止穉上元人飌子亦善畫【同上】

張瑞亮字寅揆號退庵蒙化人康熙八年舉人官濰縣知縣善畫工詩書學晉人蒼健入古晚年尢喜寫松鶴稱爲得神【滇系】

張在辛字卯君號柏庭一號兔公安邱人康熙十一年拔貢官觀城

張適一名陸鼎字我持錢塘諸生能畫【兩浙輶軒錄】

張迥字人遠號南田攺號古民嘉定人善畫山水工行艸【練音初集】

張昱字景嶽號樗園初名暐字澤武仁和監生充內閣纂修以善畫名同時陳香泉太守每以書易其畫云【杭郡詩輯】

張珍字搢方一字韞諸海寧人康熙五十二年進士授檢討詩文字畫皆涉其流【兩浙輶軒錄】

張統字虞廷號歷山江都人工畫【江蘇詩徵】

張於栻南昌人工畫仿王叔明筆意從莆田上官周學往來閩浙間【南昌縣誌】

張廷楫字汝舟號厚庵一號竹屋甘泉諸生住邵伯鎭工書畫【淮海英靈集】

張惇宗字調一婁縣歲貢生工書畫張文敏重之【松江府誌】

張體仁字恭如六合庠生與弟廣仁字敷徳俱工詩畫隸書【金陵詩徵】

張元春字旦尾號綠溪精畫法圖寫古人能得意象【興國州誌】

張汝南字子和上元人工書畫【金陵通傳】

張金讓字撝吉號午橋諸生善畫彷佛徐天池題跋皆古妙【和州誌】

張安泰字康侯婁縣諸生工山水【松江府誌】

張敬祖字長庚丹陽人工畫墨梅【京江耆舊集】

張韻九工畫山水晚年更沈厚【川沙廳志】

張瀾字斗南常熟人官蒲城知縣大吏嘗燕其屬卒謂瀾曰聞江鄕多產木棉未之見也出一素箑授瀾令寫其狀瀾泚筆爲木棉二本令更題之瀾立成四句曰盡道木棉好還愁地不肥關中百萬戶卒歲半無衣大吏嗟嘆良久欲薦之會病卒【蘇州府誌】

張素字丹書銅仁人乾隆十六年進士官華陽知縣工書畫【黔詩紀略後編】

張辰照端亮孫乾隆四十五年舉人能詩畫【滇系】

張宿字月鹿徳興人乾隆時舉人官永新教諭工書畫【江西通誌】

張鶴字芝田號靜薌別號玉淸宮道人瑞安歲貢生工詩善書畫有琴學入門【瑞安縣誌】

張僴字琢君號蘭谷善繪事通古篆籀摹刻碑版印章【武陽合志】

張鼎錫字文徵吳江人工蘆雁不過寸許皆有飛舞之勢爲王澍所稱【蘇州府誌】

張開來字引生嘉慶癸酉舉人書法聖教序善畫石自號石頭翁【和州誌】

張彪字汝和號淸芬無錫人父宗毅善畫蘭彪得其傳與錢宗伯互相切磋畫益進【梁溪詩徵】

張暹字蘇門無爲人善書畫【廬州府誌】

張家傳無爲人善丹靑【同上】

張振幹無爲人工繪事【同上】

張甫字仲山無爲人工書善畫【同上】

張孝存合肥諸生善畫蘭竹名甚噪【同上】

張作�字照千號素友一號南峯曹縣歲貢生好飲醉則據案伸紙作山水大幅【山左詩續抄】

張景初字中黃諸城歲貢生官商河訓導書畫皆絕人【同上】

張撰字絳園平原諸生工詩賦書畫【山東通誌】

張嶒字曾山別號潄石老人髙郵人客淮久遂家焉工畫山水法黃子久凡所著墨必確有其地不喜爲世態應酬之作尢善畫鴨時薛懷善畫雁嶒嘗謂人曰竹君雁苦肥不若吾鴨有骨耳

【淮安府誌參潘徳輿養一齋集】

張志云字際五號慕禾鬼甘泉人其先鄞人嘗棄家尋父有孝子之稱以畫名【北湖小志】

張鈺字質堅臺灣諸生工書畫【福建通誌】

張光國字拓千永安人工書善畫山水折枝尢所擅長【同上】

張儒字宗魯邵武人墨梅入妙【同上】

張星字云九泰寧人善畫山水【同上】

張韺字茂華寧化人畫規倪髙士【同上】

張春堂字夢柳句容人工畫【金陵通傳】

張芑字武仕號雪芩桐城人官工部員外郎能書畫【桐城耆舊傳】

張景山字國棟號松居諸生善書畫凡松竹梧桐墨荷霜菊無不臻其妙而蘭尢有名【黃巖縣誌】

張固字柳塘龍泉歲貢以善畫竹名吳照謂不失梅花道人宗派【泰和縣誌】

張範字墨侯上元人敔子以書畫世其家【金陵通傳】

張金鑑字鏡江平遠人嘉慶中諸生工書畫尢長梅蘭【黔詩紀略後編】

張徐鼎字潄珊號叟山錢塘諸生善蘭竹【杭郡詩三輯】

張永祚字景韶仁和諸生官欽天監博士善山水【同上】

張璠字魯山黃巖人能畫【同上】

張之棟字敬培號敬軒嘉興監生工書畫艸學懷素尢爲時重【續梅裏詩輯】

張士保字鞠如掖縣人道光壬辰副貢候選教諭善畫工書書以鐘鼎爲宗山水直奪婁東之席人物可抗陳洪綬筆法結構純從漢造像得來【山東通誌】

張金階字瀛卿嘉興人工書畫【兩浙輶軒續錄】

張恆字月如嘉興人工書旁及繪事卒年甫二十【同上】

張應綸字東軒臨海人能書畫【同上】

張道字少南原名炳傑字伯幾錢塘諸生工爲駢體古文以及詩詞書畫【同上】

張敬謂字佩言號南園錢塘人善吟詠間爲小畫【同上】

張光洽字又峯錢塘人山水入奚鐵生之室戴文節稱爲畏友【杭郡詩三輯】

張家震字建候嘉定諸生嫻繪事【正雅集】

張克謀號松山華容優貢生長於書畫【同上】

張淮字子東號桐山寶山貢生書畫雙絕【同上】

張淮字桐山嘉興諸生【放案廷濟從兄】楷法平原寫墨蘭尢饒韻致【嘉興縣誌】

張沅字季木【廷濟弟】善墨竹間作山水【同上】

張日烜字載之號小同【廷濟從孫】善設色花果【同上】

張翊興常熟人爾旦子亦能文工詩畫【蘇州府誌】

張其堅字愷六昆山國子生善畫蒲桃入妙品【同上】

張廷鑅字廣和其堅子諸生兼善書畫【同上】

張模字東巖號靈溪平湖人善蘭竹【兩浙輶軒續錄】

張曰銜字冰子號秋粟一號思素仁和人咸豐癸丑進士官南澳同知工詩文繪山水特餘事耳【杭郡詩三輯】

張以煊字古盦死庚申之難畫名重於時【嘉興縣誌】

張晃字公彩號南巖以畫蘭擅名書法趙吳興【同上】

張世祿字二谷以字行官新安知縣始工花卉後更肆力山水【桐城耆舊傳】

張百受字海似範孫亦工繪事【金陵通傳】

張壽字鐵庵善畫【松陵畫友詩】

張興芝字蓮君上海人工書畫善鐵筆有名道咸間【上海縣誌】

張之樹字希棠興芝弟亦善書畫鐵筆

張蕚湘潭人咸豐中與萬士暹同以畫名【湘潭縣誌】

張定字叔木婁縣人工畫【廣印人傳】

張韞玉字琢成華亭人工山水【同上】

張師憲原名聯瑛字子華號詩孫婁縣人畫山水筆極冷雋弟聯奎字朗如亦善畫【同上】

畫家知希錄卷三

●畫家知希錄卷四

義州李放簫士輯錄

王

房

方

彊

梁

莊

黃

唐

康

姜

羊

湯

汪

杭

○王

明

王與道江寧人工畫【金陵通傳】

王孫紹庠生目重瞳工繪事壬午難前數日痛飲悲歌作詩及畫數十紙城破死之年十九【城武縣誌】

國朝

王臬字司直原名孽字汝陳秀水人寓江寧槪弟善畫及刻印【金陵傳通】

王之仕字榮膴武進人工山水尢善畫蠏【武陽合志】

王名符字輯瑞號花史江津人康熙二十年舉人官蓬州訓導工書善畫【四川通誌】

王簡心字維在華亭人候選州同善山水蒼勁古逸麓臺石谷稱其得元人筆意書法亦工【松江府誌】

王翰字爲憲號羽翁諸城人善畫【山右詩鈔】

王玙似字魯珍一字六珍益都諸生畫入逸品【同上】

王啟磊字湘源號石丈別號黃海山人新城諸生【士禎族子】工畫嘗仿輞川圖爲古苑二十二景漁洋激賞攜之入都題跋傳爲佳話同時張在辛善鐫印章王徳昌善裝潢古字畫髙南阜目爲三絕【山東通誌】

王雯東號坦窩江寧人工行艸善畫松【金陵通傳】

王式古字望文號雪村別號靑溪道士江寧人善畫【同上】

王紹祖字繩其句容諸生善棊畫【金陵詩徵】

王連瑛字廉夫夏邑人由進士官安肅知縣以卓異擢京職凡古文詩歌以及書畫皆造其微【安肅縣誌】

王徯服字與蘇號語疏上元人康熙六十一年歲貢畫得林云遺意【金陵通傳】

王咸凝字爾安嘉興人善山水【梅裏志】

王度字淸溪山水花艸並擅其長【同上】

王卓字修立號蔗田【庭曾孫】善丹靑工寫照【同上】

王大鵬字鵾成一字摶九號寓屋【庭曾孫】善繢事人物花卉並秀雅絕倫而寫眞尢擅長嘗對鏡自寫倚松小照同人皆爲題詠【梅裏志參嘉興縣誌】

王周字叔元杭州人善畫【淸波小志】

王宰字明綱善畫尢長鵲梅【川沙廳志】

王錫琳號滌齋監生工吟詠畫墨蘭【同上】

王梁字景熙卓子能世其業【梅裏志】

王楠字配文號讓庵甘泉諸生善畫【淮海英靈集】

王之翰江浦諸生嫻繪事【金陵通傳】

王永光字叔旦南通州人摹荊關畫法譜列逸品【崇川詩鈔匯存】

王僧古字大山南通州人工書畫【同上】

王鈺號笠田一號若谷丹徒諸生工書畫【京江耆舊集】

王藎臣增城人酒酣興至潑墨作梅花有寒厓霜雪之致人獲之如重寶【廣東通誌】

王祖熙榜名書字式廓號餘人新城人乾隆二十一年舉人官滕縣教諭工繪事【山左詩續鈔】

王敏人字子遜號梓巖淄川諸生能畫【同上】

王云鳳字梧岡萍鄕人乾隆三十五年舉人丹靑敏妙絕倫得輞川家法【正雅集】

王慶霄字喆林仁和諸生書法平原善畫松髙宗南巡進萬年長靑圖蒙紫荷之賜【杭郡詩續輯】

王錫奎字文一號荔亭一號飲禪華亭人乾隆四十九年進士官潁州知府善書畫【羣雅集】

王鋗無錫貢生能畫【詞堪日記】

王幼芳嘉定人畫宗曹云西陸天遊一派【竹人錄】

王家梅字庾山善畫梅【六合縣誌】

王鼎銘初名鼎字禹九諸生楷書精整墨蘭瀟灑【嘉興縣誌】

王禮字象賢南平人書宗山谷瘦硬通神善畫松作枯木竹石極蕭疏歷落之致【福建通誌】

王恆字子占紹興人能畫山水意興濃遠尢好爲枯木竹石庽居虎邱方丈十年絕迹城市窮餓死【蘇州府誌】

王建和號瑟云儀徵諸生工詩善畫嘗繪新柳圖以寄意【正雅集】

王維宇工書畫不論古今墨迹一見便能摹仿【廈門誌】

王文明筆甚蒼老畫海族酷肖【同上】

王慶晉江人居廈門人物有古致【同上】

王昂字鑑湖無爲武生善丹靑山水花卉人物【盧州府誌】

王振槐無爲人善書畫【同上】

王紹基號可山宜興人湘潭籍好以食指就墨作山水人物有天趣無纖瑣態其蘆雁指牛最著然非其至者【湘潭縣誌】

王新運字又新崇安歲貢生工畫花卉虫豸尢喜畫松自號松聲【福建通誌】

王一村字云江浦江人以畫名子文彰文善亦有父風【同上】

王九錫字西仲邵武人山水得雲林筆意【同上】

王功後字弗矜號復齋髙密人工音律彈琴尢精於畫【山東縣誌】

放按吾家繪境軒藏有復齋長江名勝山水小冊娟娟老秀不愧名家

王掄字文顯號亦軍溧水人死粵逆之難善隸書工畫梅【金陵通傳】

王本源字雨香江寧人工繪事【同上】

王京洛字柘鄕江寧人善畫【同上】

王槐字植三與張颿同時亦以畫名尢善米點山水【黃巖縣誌】

王兆祥自稱覺非子甘泉人

王應祥字古靈兆祥弟俱以善畫名【甘泉縣誌】

王大洲樂昌人僑居山左工繪事【詞堪日記】

王汝梅字蓮君與弟汝晉字允卿皆工畫【松陵畫友詩】

王毓辰字振軒長興人同治丁卯並補行甲子科舉人官景山官學教習能山水【兩浙輶軒續錄】

王潔一名沅字芷香號養云錢塘人工畫精篆刻【杭郡詩三輯】

王也園字沛亭上海人工畫山水並善制品物無不精妙【上海縣誌】

王昌字星齋東臺人工花卉【廣印人傳】

王世字匊昆余杭人善畫【同上】

王秉槐號梅僧華亭諸生書學鷗波尢工寫蘭【同上】

補

王國棟字殿髙號竹樓乾隆辛酉副榜工詩尢善書畫嘗自題其門曰書宗王內史畫近李將軍【興化縣誌】

王勤垣字石屏乾隆丁酉拔貢官蕪湖教諭工畫蘭尢善書骨肉停勻爲時所重【和州誌】

○房

國朝

房瀛字靈嶠晚號六如子工畫【髙郵耆舊詩存】

○方

明

方希淑字符甫宣城諸生善八分精繪事尢長於艸虫淡墨揮灑飛動如生【宛雅】

國朝

方庶字以藩號硯樵遂安人丹靑古秀深得荊關遺意【兩浙輶軒錄】

方式濟字渥源康熙四十八年進士授中書坐事遣戍工詩兼精畫麓臺侍郎甚契重之【桐城耆舊傳】

方壺字仙止號席山蘭溪人能書畫【兩浙輶軒續錄】

方元淳字朴存余姚諸生工山水【同上】

方泰字大士號石屋老人丹徒人工畫【京江耆舊集】

方佑字右人儀徵工書善畫梅【淮海英靈集】

方煜字良卿江寧人花卉禽鳥俱法南田【金陵通傳】

方嶼字秀山江寧人工繪事【同上】

方宗塤字仲和號棣村仁和人喜作書善繪事【杭郡詩三輯】

方熊字飛厓號渭揚烏程縣學生善蘆雁【潯溪詩徵】

方燾字笥嵓號淞洋又號裘莊村農熊弟府學生善山水花卉【同上】

○彊

明

彊銳字止之溧水人工畫筆墨淸遠與同邑蔣珙齊名【金陵通傳】

○梁

明

梁元柱字仲玉順徳人天啟壬戌進士官陜西禦史疏劾魏璫削籍崇禎攺元召還京職遷陜西參議未赴卒詩畫精絕人爭寶之【廣東省誌】

國朝

梁素字息行新會人工書畫子岱亦善畫雍正二年奧撫年希堯令繪粵道形勝圖以獻【續岡州遺稿】

梁炳字豹文淳安諸生文名與梁文莊相頡頑習書畫耽吟詠【兩浙輶軒錄】

梁學昌字蛾子錢塘諸生學畫於奚鐵生【杭郡詩三輯】

梁紹鴻字桂林臨川人以諸生從軍得官江蘇候補府經歷加知州銜死粵逆之難工畫【江西忠義錄】

○莊

國朝

莊漁字友樵山水翎毛俱入妙品人以沈石田目之【廈門誌】

莊敬夫字桂園臺灣武舉人工畫【福建通誌】

莊東暘字賓隅號悔人一號悔庭嘉定人書畫篆刻罔不精妙【廣印人傳】

○黃

黃【】黃﹕明

明【明﹕黃】伋字細侯徽州人官遊擊畫品最髙疏樹斷橋秋光滿紙【明詩綜小傳】

國朝

黃璂字基玉永福人官肇羅僉事工畫喜作幽蘭奇石皆有生气【福建通誌】

黃士衡字爾佐號思民莆田人順治中國子生善畫山水【莆風淸籟集】

黃垍字子厚號澄庵卽墨人康熙二年舉人工書法出入晉唐又工畫【卽墨詩抄】

黃宗棠字嶽宗康熙十一年拔貢工畫【同上】

黃宏世字坤咸號石屏貢生工書畫篆刻【同上】

黃墨耕【失名】銅仁人工六法【黔詩紀略後編】

黃汝楠字立侯仙遊人雍正十三年舉人善書畫【福建通誌】

黃成波永福人任子善畫【同上】

黃道愨字敬之號藏山寧鄕人乾隆九年舉人官永春同知善畫【沅湘耆舊集】

黃學林字香圃無爲人工畫樓閣人物爲世所珍【廬州府誌】

黃松字愛山無爲人劉岱髙弟善繪事人物山水皆工八駿尢擅勝場侄楨字仿眉世其學【同上】

黃世駿字佶閒包衍弟子畫以秀韻勝兄萬樹亦以畫名【霍山縣誌】

黃樹徳字小修工艸書尢精水墨涉筆有致【廈門誌】

黃國楷龍溪籍居廈門善畫書學米南宮【同上】

黃朝正龍溪人居廈門善丹靑【同上】

黃河源字昆之號石谷南海人善畫山水花鳥【嶺海詩抄】

黃益源字竹樓監生善畫蘭竹【川沙廳志】

黃傑字當時吳縣諸生工書畫【蘇州府誌】

黃粲字葉村山陽人工山水有名於時【淮安府誌】

黃進思字惺石含山人官江蘇鹽大使工繪事爲時所寶重【和州誌】

黃時字雨笠儀徵國學生以詩畫名【淮海英靈集】

黃杜字景張一字蘅洲號小牧仁和人受業於丁龍泓隱君之門善畫竹石嘗寫竹一幅獻之龍泓隱君以詩報之卒年二十九【杭郡詩續輯】

黃棠字思蔭一字蔭人杜從弟亦學於丁隱君而精於繪事六法皆工寫眞尢妙隱君初不之知也一日隱君與友茶話棠私以水墨寫主客之容惟妙惟肖隱君嗟異之以爲𨿽謝文侯復生弗能過也於隱君鐵筆亦詣其極卒年二十三【同上】

黃泓字見中號慕鴻嘗渡河舟壞不死自號水餘生仁和人考授州判善指頭畫【同上】

黃彥字友松號藝庵常熟人工畫菜【蘇州府誌】

黃基字端揆號蓮溪桐鄕人精繪事【烏靑志】

黃靖字峴亭江西人居山陽工楷隸畫宗王麓臺精於臨摹往往亂眞【淮安府誌】

黃日炳字其文上元人工畫花卉不輕落筆【金陵通傳】

黃申瑾字荊山【一作田】上元人善繪事有江山萬里及寶華山諸圖名於世筆墨蒼秀【江寧續志】

黃光裕字問之江寧人工畫【同上】

黃鐸字子宣號小園光裕弟工篆刻善書畫【同上】

黃徳基日炳子善花卉筆法靈動人爭購之【同上】

黃家達字小谷上元人能書畫工刻石【同上】

黃學熙字越五合肥人嘉慶丁卯副貢官蒙城教諭善畫梅【廬州府誌】

黃東野字子肩海寧人善畫【杭郡詩三輯】

黃沅字芷香號湘南仁和人工詩又工無聲詩南屏松光上人見而奇之延譽檀越名大起尺幅寸箋人爭寶之【同上】

黃潤字禮田仁和人善畫竹石【同上】

黃玉錕號古愚又號古漁余杭增生善畫【同上】

黃世善字上水仁和人咸豐戊午舉人官內閣中書學畫於楊渚白尢工墨梅【同上】

黃福珍字保如一字寶儒仁和人官直隸補用同知善畫蘭工篆刻【同上】

黃增康字瀛叔工畫【松陵畫友詩】

黃海字臥云婺源人善書畫松桐尢擅場多用水墨【廣印人傳】

○唐

明

唐宇昭字孔明武進諸生善書畫【武陽合志】

放按宇昭與惲艸衣友善號云客又號半園隤叟一云系祟禎九年舉人未知孰是

國朝

唐玉虯更名念祖字式公一字髯孫宣城人【允甲子】

書學智永千文又學虞祕監破邪論歐陽率更心經篆學嶧山碑隸學曹景完碑𨿽未能入室時時有合作不時作畫乃通畫理間爲人彊作亦蕭蕭有致【宛雅】

唐蟠庠名元升字穆如號冰庵嘉定人遊吳祭酒王奉常之門工詩詞旁及書畫【練音初集】

唐惟安字汝止號敬亭遵義人雍正丙午舉人官歙縣知縣山水得營邱法兼長翎毛【黔詩紀略後編】

唐成業字述基湘潭諸生精於畫尢長墨龍【湘潭縣誌】

唐正居字石泉濟寧國子生官大同縣丞善丹靑【山左詩續抄】

唐員字益之號逸子秀水貢生工書畫【兩浙輶軒續錄】

唐懋沅巢縣人工人物【廬州府誌】

唐嶽字東巖嘉興人善人物【竹裏畫者詩】

唐縉良字紳甫含山人嘉慶戊辰進士由庶吉士攺官萊蕪知縣工書畫法南田老人皆見重於時【和州誌】

按原名善良

○康

國朝

康昆字於玉莆田人畫不減王叔明【莆風淸籟集】

康昕字旦生南通州諸生晚年學董香光畫書法亦宗之【崇川詩抄匯存】

○姜

國朝

姜尙遠字履坦號蝶巢江都人詩畫蕭疏沖淡【淮海英靈集】

姜桂彩象山諸生畫學小米𨿽乏气韻而用筆古質可愛【彭姥詩搜】

姜澤永字望涯號竹樵一號蘇齋昌邑舉人善竹石【山左詩續抄】

姜位字墨溪周浦人遷居本城善畫【川沙廳志】

姜兆鯉舒城庠生工詩尢善丹靑【廬州府誌】

姜衡字又瞻建寧諸生畫花鳥生動異常【福建通誌】

○羊

國朝

羊宗道原名成材又名登萊字小峴海寧增生善畫山水輒自題詩於上人兩珍之【杭郡詩三輯參兩浙輶軒續錄】

○湯

國朝

湯萬祚字徳遠康熙中肄業成均授州同知善山水【嘉興縣誌】

湯虞封字學山善畫以菊花得名人稱湯菊比於何其仁之蘭薛廷文之荷云【同上】

湯正玨字式如髙淳諸生工四體書並善畫【江寧續志】

湯謙金陵人工畫【詞堪日記】

湯自奇字鳴友武進人工詞及畫【武陽合志】

湯世澍字潤之善寫生私淑南田【同上】

湯鋐字東笙由謄錄官寧海州知州工行艸書善花卉風枝露葉生態逼眞【同上】

湯世鏞字彥澤官荊州通判山水摹仿宋元【同上】

補

湯華字西嶺善畫松鶴【和州誌】

○汪

明

汪元哲字魯生一字心燭六合人萬曆壬戌進士官衡州知府書學羲獻勢含飛動評家以爲遊霧縈空宿云委地畫仿南宮亦獨有會心處【六合縣誌參金陵通傳】

國朝

汪沁字心臣號松莊江寧人工詩善畫與杜浚稱白門二老【金陵通傅【傅﹕傳】】

汪佳俊字傑士號碧峯江都布衣業畫事母不妄干謁【江蘇詩徵】

汪靄枚號陶庵江寧人居雨花山寺畫宗張風【同上】

汪國淐字大魯元哲子人稱孝隱工畫花木風格髙舉尢以松擅名�子淨工著色花卉【六合縣誌參金陵通傳】

汪濂字个臣六合人善畫【金陵詩徵】

汪漢字文石淳安布衣善畫【兩浙輶軒續錄】

汪洪度字於鼎號息廬歙人上元籍諸生工詩古文詞畫法亦爲人所重【歙縣誌】

汪士遇字載西國淐子工畫花卉【六合縣誌】

汪圻字惕齋以善畫名【甘泉縣誌】

汪文烺號竹可工畫蘭竹【武陽合志】

汪霖字雨亭天臺人齊宗伯稱其畫與雲林石田相埒【兩浙輶軒錄】

汪榮字欣木六合諸生工畫煙雲變幻頗得二米之法曹秀先督學江蘇以深山藏古寺題試諸生之善畫者以榮爲冠兼工寫生【江寧續志】

汪木字古椿工山水【六合縣誌】

汪山介字以覲善山水【同上】

汪管字西玉書法張艸畫仿米襄陽【同上】

汪啟先字開甫喜作畫筆意髙華章法精謹【同上】

汪炳文號醒庵江寧人乾隆五十一年舉人官淮安教授【金陵詩徵作桃源教諭】工繪事爲諸名公所賞嘆【江寧續志參金陵通傳】

汪嘉鎔字冶城江寧【一作上元】人善畫靑綠山水及士女皆秀韻【江寧續志參金陵通傳】

汪大鏞號香圃秀水人官知縣能畫【兩浙輶軒續錄】

汪良璧字蒔藍一字醉白建徳貢生工書畫【同上】

汪初字絳人號問樵杭州人原籍安徽官四川候補縣丞山水淸拔似元人【同上】

汪鳴佩字玉岑別號鉏月山人仁和貢生善山水【杭郡詩三輯】

汪用成字成齋號未山仁和人寫生得解弢館法【同上】

汪震字曉仙一字東伯晚號蘧栩寄廬仁和人書法晉唐畫仿蘇米先世家於西吳弁山苕水蘊蓄胸襟煙墨所濡自然靈秀性極淸峭非其人乞畫不能貨取也【杭郡詩三輯參兩浙輶軒續錄】

汪籛字伯年一作百研別號年道士南湖老漁錢塘人官淸流知縣殉難工篆隸鐵筆作山水花卉涉筆得天趣沈著似龔半千曠邈似錢茶山【杭郡詩三輯參兩浙輶軒續錄】

汪遹孫字次律號蓉坨一號鉏海錢塘人候選詹事府主簿死粵匪之難費曉樓每遊杭必主王氏蓉坨濡染其間山水人物盡傳其妙【杭郡詩三輯】

汪立功字懋齋錢塘人書仿晉唐小楷天然韶秀在骨偶寫花卉有南田逸韻鐵筆亦精絕【同上】

汪朴字石林山水宗法北苑【六安州誌】

汪雨年字松崖江寧人城破投甕死善畫【江寧續志】

汪汝桂字燕山嘉鎔子由軍功保縣丞工繪事【同上】

汪皓字知三號芝衫一作芝山彭澤人九歲卽能作畫信筆揮灑天趣可人【正雅集】

汪浦字玉賓善畫【居巢梅巢詩抄】

汪彥份字冏孫陽湖人昉子官湖北候補同知書畫承家學尢工賦色兼精篆籀【武陽合志】

汪善浩字蘭久杭州舉人善山水出入四王兼長篆刻【人名辭典】

○杭

國朝

杭岱宗字魯瞻馬迹山人善丹靑【七十二峯足徵集】

畫家知希錄卷四

●畫家知希錄卷五

義州李放菘垞輯錄

彭

成

程

荊

丁

邢

經

滕

曾

淩

應

尢

劉

樓

侯

周

邱

裘

牟

畱

鄒

歐陽

金

任

林

談

譚

閻

嚴

詹

○彭

國朝

彭鑑號蘭圃無爲人畫規蕭尺木得其神似志乘圖本皆出其手【廬州府誌】

彭睿字白如常熟人工書畫【蘇州府誌】

彭選字芝峯鄱陽人官瓊州府同知工書善繪事【江西通誌】

彭離飛字上升崇安歲貢生善畫梅【福建通誌】

○成

國朝

成澐字紫瀾江浦貢生工繪事時名爲成胡蝶【金陵詩徵】

成林字寶林號櫟村江浦人工畫【金陵通傳】

○方

明

方希淑字符甫宣城諸生善八分精繪事尢長於艸虫淡墨揮灑飛動如生【宛雅】

國朝

方庶字以藩號硯樵遂安人丹靑古秀深得荊關遺意【兩浙輶軒錄】

方式濟字渥源康熙四十八年進士授中書坐事遣戍工詩兼精畫麓臺侍郎甚契重之【桐城耆舊傳】

方壺字仙止號席山蘭溪人能書畫【兩浙輶軒續錄】

方元淳字朴存余姚諸生工山水【同上】

方泰字大士號石屋老人丹徒人工畫【京江耆舊集】

方佑字右人儀徵工書善畫梅【淮海英靈集】

方煜字良卿江寧人花卉禽鳥俱法南田【金陵通傳】

方嶼字秀山江寧人工繪事【同上】

方宗塤字仲和號棣村仁和人喜作書善繪事【杭郡詩三輯】

方熊字飛厓號渭揚烏程縣學生善蘆雁【潯溪詩徵】

方燾字笥嵓號淞洋又號裘莊村農熊弟府學生善山水花卉【同上】

○程

國朝

程鑾字坡士歙人由諸生從戍累官金衢嚴道參議善畫梅與呂猶龍髙其佩稱三絕【淮安府誌】

程以位字品山號豆田江都人工書畫尢善白描人物【淮海英靈集】

程榮字炳堂號春臺晚號炳燭老人杭州人乾隆乙酉副貢官石門訓導擅畫山水作擘窠大字得海嶽遺意【杭郡詩續集】

程剛中字子潛瑞昌人善畫嘗畫廬山圖進呈【江西通誌】

程春貴字蕖仙上元人書法二王畫工花鳥皆非俗工所及【金陵通傳】

程覲鑾字玉坡上元諸生工畫非合志者𨿽以金求之不答【同上】

程澄字靜江無爲人工書善畫早年遊鳩江入黃左田畫社左田貴遂不往遊【廬州府誌】

程曾耀字庚垣無爲諸生善詩畫【同上】

程煥號芥舟含山人居巢縣畫沒骨花爲士林所重【同上】

程建勛字君望夥縣諸生善畫【安徽通誌】

程鴻業黟縣人兼通書畫摹印【同上】

程逢源字凱元平望人由列貢爲常州訓導善畫【蘇州府誌】

程鎔字矞堂震澤人大興籍附貢生官鴻臚寺序班工書兼善墨蘭【同上】

程壽齡字薦如號潄泉甘泉人嘉慶壬戌進士官贊善降主事工篆隸眞艸山水花卉白描【甘泉縣誌參履園叢話】

程鶯字梧岡畫得新羅筆法【甘泉縣誌】

程昆字玉山嘉興人原籍休寧寫花卉淸迥瀟灑無塵坌集其筆端【竹裏畫者詩】

程菊孫字淡如嘉善人工詩畫死粵逆之難【兩浙輶軒續錄】

程祖慶字忻有號稚蘅嘉定人廷鷺子監生議敍鹽大使畫承家學以停雲爲宗工分隸鐵筆【正雅集】

補

程在嶸字冠云號霍岑乾隆己丑進士官永康知州書畫皆臻妙境老年歸裏喜畫長松作髯龍虯蟄之狀以自況【霍山縣誌】

程鋒字穎叔號古鐵一號鐵庵江都人工畫【江蘇詩徵】

○荊

國朝

荊馥字有蘭號昶庵丹陽人工書畫【京江耆舊集】

○丁

國朝

丁遠字自邇上海人精繪事從喬將軍一琦遊嘗作俺答款關圖一琦戰死歸隱西郭繪一琦象瓣香奉之【松江府誌】

丁良揆無爲恩貢生精繪事工四體書【廬州府誌】

丁正恆無爲武生工畫人物花卉山水尢冠絕一時【同上】

丁日章字伯含遠子亦以畫名子世式世祿世緒並傳其學【松江府誌】

丁伯長原名維垣字孟勤號左川嘉善附貢生善詩畫【兩浙輶軒錄】

丁桂芬字云士號筠涘嘉善貢生丹靑篆刻靡不精妙【兩浙輶軒續錄】

丁維時字駛靑嘉善諸生善畫篆刻絕工雅【同上】

丁曙英號半閒平湖人托迹市廛畫山水以輸酒肆【同上】

丁維寧字約存號藥塍一號掾堂秀水人寫水墨蒲桃甚工【梅裏詩輯】

丁蕓字彥耕一字墨農嘉興人善寫眞【梅裏志】

丁有煜字麗中號个堂又號石可晚號个道人南通州附貢生善水墨畫及摹印畫梅勃勃有生气【崇川詩鈔匯存】

丁峻字潛生南昌人官浙江按察使尢工畫馬【南昌縣誌】

○邢

國朝

邢邦華號石湖髙淳國子生善畫寫二十四孝圖最工【金陵通傳】

邢樹字耕云廩生能畫尢善繪蝶年三十餘卒有花卉圖考四部【嵊縣誌】

○經

國朝

經濟字子通甘泉監生嘗爲符南樵畫楊柳團扇娟秀可人【正雅集】

○滕

國朝

滕開基字晉師上海人善畫【松江府誌】

○曾

明

曾應速字符陽襄陽光化人狂蕩不羈善鼓琴畫梅竹以市酒【廣平府誌】

國朝

曾坦字恢伯善畫山水【廈門誌】

曾朝英坦子乾隆四十四年舉人工書畫兼精篆刻【同上】

曾煐字赤城永嘉諸生工畫花卉艸虫【兩浙輶軒續錄】

曾傳贊字仲襄善畫師楊襄南【湘潭縣誌】

曾鑄字少卿同安人上海籍官候選道員畫菇蘆秋雁涉筆成趣【人名辭典】

○淩

國朝

淩霄一名延烱字一飛號芝泉江寧諸【一作監】生議敍州判書畫篆刻無不臻妙【江寧續志參金陵詩徵】

淩右王吳江平望人善畫柳【蘇州府誌】

淩霞字子與號塵遺又號病鶴歸安人工畫梅顧文彬稱其絕無煙火气【歸安縣誌】

○應

國朝

應作舟字濟川建陽人工繪事下筆生動有天趣著色花卉鳥獸昆虫皆工妙【福建通誌】

應際盛字穆堂號滄期錢塘人雍正癸卯舉人官陜西候補知縣工繪事【兩浙輶軒錄】

應天垣字輔庭號曉山海寧人議敍州同工寫墨蘭【同上】

○尢

國朝

尢錫九字一揆一作亦夔號澹軒國子監生楷法董華亭山水淡雅【嘉興縣誌】

○劉

明

劉云卿四明人品甚髙而寫梅最爲得意【詞堪日記】

放嘗見明季諸生朱顯祖畫梅捲其跋語如右云卿蓋其師也

國朝

劉翼宸增生工繪事【城武縣誌】

劉上駟字天閒號志千丹陽人康熙乙酉召試官安陸同知工六法【京江耆舊集】

劉傳馨本名啟字最魯號旅齋寶應貢生官檐事府主簿工書畫著有隸辧歷代畫家宗派說【淸芬集】

劉枚字甌卜號虛仙寶應貢生工詩畫【同上】

劉琳上元人工畫【江寧續志】

劉澄字淸宇號季蕚上元諸生工書畫【金陵詩徵】

劉斯祜【一作佑】字景叔號介眉上元人善山水【同上】

劉朴字天五工山水【六合縣誌】

劉可元字子宸工山水【同上】

劉璸字斐章畫法宋元【衡陽縣誌】

劉岱無爲人善畫馬神駿超軼人爭寶之【廬州府誌】

劉渲字哲生國子生工隸篆丹靑【南昌縣誌】

劉仕偉字信吾號鼎隅梁山人乾隆乙丑進士官寧武關參將詩字指畫俱可觀【錦裏新編】

劉子純保昌人善丹靑爲人寫眞形神畢肖凡山水花木翎毛一經點綴卽躍躍有生气時稱名手【廣東通誌】

劉淸新興人善山水以雙筆名家自號潑墨山人【同上】

劉復隱居五渠畫學董源【昭文縣誌】

劉本棣字蕚亭工篆書喜作畫人多珍其眞迹【湘潭縣誌】

劉察號睡猿工設色山水論者以爲妙品【阜寧縣誌】

劉士慶字愉生和州人工墨竹【安徽通誌】

劉成霖字潤生善書畫工傳眞【甘泉志】

劉運佳同安人善畫兼工篆刻【福建通誌】

劉澤字友宗別號雲溪居士武進人善畫梅老幹疏花生動有致子岱松字勁齋又字五峯工墨梅虫魚【武陽合志】

劉灝字粹甫武進人由軍功官湖南通判工繪事嘗苦手顫右手握管則以左手自按其腕而所畫山水蒼勁有神花卉媚秀歷久絹素猶濕【同上】

劉文燦字子山一作紫珊錢塘廩貢官海鹽訓導工繪事山水人物俱入逸品以先世本籍山東自署之江寄人【兩浙輶軒續錄】

劉紹曾字書田上元人道光十七年舉人粵匪破城投甕水死善畫梅【金陵通傳】

劉與權字壽廬諸生工小篆畫梅宗金冬心萬玉圖死庚申之難【嘉興縣誌】

劉鈞元字衡夫巢縣人官從九品花卉翎毛各極其妙【廬州府誌】

劉鐸無爲人兄永森善丹靑鐸寫眞尢逼肖【同上】

劉古歡岱松子亦工艸虫年九十餘卒【武陽合志】

劉禧延字矛心階【號袤軒】吳縣廩生工山水【蘇州府誌】

放按禧延一號辰孫見鷗陂漁話寒碧莊後人也

補

劉芳遠字文度昌樂人工繪事山水法沈石田枯木竹石間仿黃子久【山東通誌】

劉臨霞字夕亭號雙泉淮安人安邱籍工畫蟹【山左詩合鈔】

○樓

國朝

樓村原名卓立字肖嵩號新吾一號辛壺縉雲人善山水書學歐柳【廣印人傳】

○侯

國朝

侯栐字笏軒無爲人善畫【廬州府誌】

侯云錦字子有號抑庵上元人嘉慶三年舉人工詩畫【金陵通傳】

○周

國朝

周笙字古聲愛以墨寫鶯粟花不輕與人有題自畫鶯粟絕句云潑墨誰工畫米囊花饒生趣墨饒光翩翩鳳子來何事知爲花香愛墨香【嘉興縣誌參梅裏詩輯】

周世徳字繩武洪洞布衣善蘭竹寫意凡果菜艸石點綴無不入妙同時賈可齋嘗畫百石圖見珍藝林號百石翁世徳欲駕而上之取周興嗣千字文象形成石自號千石道人【山右詩鈔】

周沈祿字若水初名翰字鱸客武山人僑居靑浦武諸生精繪事【七十二峯足徵集】

周敏求上元人工詩善畫【江寧續志】

周徳壽字百齡號菊畦通海人乾隆二十一年舉人善畫【滇南詩略】

周鍔字蓮若號春田一號聽雲長沙人乾隆五十二年進士官蘇州知府工書畫尢善風竹【沅湘耆舊集】

周熺字遇禮號水西上元人【榘子】工詩畫及刻印【金陵通傳】

周所上元人璕孫良子工畫【同上】

周曉山金陵人能寫眞【金陵詩徵】

周山字築東上元人能畫梅【同上】

周鐸字警夫一字覺師號蝶鄕江寧人性耽圖畫洞明六法筆耕養父終身不倦父歿寫照懸之中堂晨昏侍奉如生【江寧續志】

周瑄字式玉年十四補諸生弟師字合萬並工書畫【桐城耆舊傳】

周賁如諸生以書畫知名【鹽城縣誌】

周江字二顚福州人徙建安工詩畫山水尢超脫【福建通誌】

周京字次居由福淸徙建安甌寧籍拔貢生官訓導工詩畫【同上】

周崇敬字符夫能山水【嘉縣興志】

周蓼字方懷吳縣人工傳神【蘇州府誌】

周源字錦泉工書畫山水宗董思翁尢善墨蘭亦工篆刻【川沙廳志】

周煦字仲和號曙峯山陽監生善畫【羣雅集】

周鴻覃號云褐江寧人道光辛巳恩貢生善書畫【金陵詩徵】

周恆字松厓富陽人道光壬午恩貢官寧波教授年九歲能畫山水李曉桐教之出筆秀潤宛似香光十二歲以畫名後見黃子久大冊學益進十五爲弟子員阮文達以畫及刻印諸藝試諸生松厓日成三幅甲乙居三蕓臯觀察從之學自謂秀潤不如也【杭郡詩三輯】

周坤杭州人能畫虎嘗爲唐儉代筆【同上】

周毓芳字海瑯海寧人從徵湖南得官布經歷工詩畫【兩浙輶軒續錄】

周頌字扶雅仁和諸生工書畫【同上】

周原號月樵山陰諸生工書畫【同上】

周閒字存伯秀水人官新陽知縣雅擅三絕餘事踞印人之席【同上】

周鏞字備笙號臞鶴仁和人張熊弟子山水得四王神韻嘉定張頤以芥子園畫譜付鏞重臨畫成精力以耗年未三十卒【人名辭典】

周霈霖字佩璜號雨舫一號寄安亦號沁泉烏程人工書畫尢善山水【潯溪詩徵】

周昌壽字介福號味三烏程人精繪事尢工山水日本人極重之【同上】

周慶奎字肖蘇號紫垣昌壽侄國子監生嫻繪事【同上】

○畱

國朝

畱超字華峯晉江人善畫宗米芾法其用筆骨格過髙罕遇識者抱憤遠遊鬱鬱多病而秉性耿介又不肯以畫釣資道光初年七十餘歿於廬城旅次後有人知其足重每以十金易一紙兵燹後卽尺幅百金亦無從購矣【廬州府誌】

○鄒

國朝

鄒顯臣字惟良無錫人顯吉弟與弟顯文字衣言皆工詩畫【梁溪詩徵參無錫縣誌】

鄒士夔字聖兪號曙峯顯吉子士隨兄康熙丁酉舉人官泗州學正工畫學【梁溪詩徵】

鄒士騧字是駿顯吉第五子諸生亦善畫【同上】

鄒志伊字學川號洛南一桂子乾隆甲子舉人工畫得家傳【同上】

鄒黃濤字四表上海人以歲貢選虹縣訓導畫極工細如題千里名噪一時【上海縣誌】

○歐陽

明

歐陽序字惟禮號平林上元人以國子生官侯官知縣與從父弟廩蔭並工篆隸詩畫序尢傑出眞書師歐八分師二李與梁鵠結體不疏而古雅有意致廩字石林官松潘通判蔭字惟玉又字靑林以諸生官浙江臨安知縣人號三林【金陵通傳】

放按畫史匯傳惟收廩一人

歐陽坦字安道序孫工詩畫【同上】

國朝

歐陽復旦字爽谷號晴峯江都諸生工畫山水精於書法【淮海英靈集】

歐陽振字文裔善畫山水出入米黃之間【衡山縣誌】

歐陽佐同安人善畫【福建通誌】

○金

明

金廷聘字莘甫上元國子生善畫菊時姚淛善寫梅世謂姚梅金菊【金陵通傳】

國朝

金遠字遐生長興人工詩善畫【吳興詩存】

金肇泰字來瞻嘉定縣學生需次歲貢不就隱於詩畫中食貧以老【練音初集】

金森字子喬歲貢生候選訓導工書善繪事【六合縣誌】

金存仁字符育以畫雁名【同上】

金學浚字愚泉一字冠南江浦歲貢生工繪事著愚泉畫譜【金陵通傳】

金徳輿字仲權號雲莊一號鄂巖桐鄕人官刑部主事工詩善畫【湖海詩傳】

金水光字西村海寧人善畫【硤川詩續鈔】

金震字東生一字筤伯英山監生善繪事絕似文五峯【正雅集】

金鎭字松泉工畫仿新羅山人用筆超逸有致【嘉興縣誌】

金章字蓮汀眇一目寫眞惟妙惟肖道光中推巨擘焉【同上】

金步蕳字湘波諸生善書畫父永昌字際和寫蘭竹髙潔無俗氛步蕳繼踵以墨蘭名行艸亦秀勁【同上】

金顧裴字爾壽號秫田錢塘諸生間作山水天機淸暢【杭郡詩三輯】

金濠字樂魚金華人咸豐元年舉制科好書畫尢工擘窠及蘆蟹人甚珍之【兩浙輶軒續錄】

金元字問魚山陰人官海陽縣丞設色花卉甚工【同上】

金寶田字仲云上海諸生工畫山水荒寒疏古自成一家學使唐云楣按試江蘇寶田以畫試第一【人名辭典】

金爾珍字吉石號少芝又號蘇盦秀水人書法鍾王尢喜學蘇山水有宋元人風格【廣印人傳】

○任

國朝

任有剛字無欲平原人官太原同知山水蒼秀入宋人之室弟子葛中谷傳其術每能亂眞以山中人小印別之【山左詩鈔】

任星客字右宸嘉善人善繪事以畫蘭得名【檇李詩系】

任天毓字毓生舒城諸生入成均考授知縣不就工染翰【廬州府誌】

任熊字渭長山陰人黃秋士【鞠】女夫人物學陳老蓮得其奇古之趣花卉翎毛及傳眞雜畫亦俱深造大家堂奧弟燻字阜長工花鳥子預字立凡畫山水能別開蹊徑性疏野非酬以金不肯落筆族子頤字伯年少孤事母孝善人物花木間作山水亦蕭蕭有異趣與其從父熊燻稱三任【人名辭典參詞堪筆記】

○林

國朝

林鸞字采五桐城人康熙甲戌武進士官肇慶守備善畫【安徽通誌】

林冠玉字寶樹掖縣人繪事法北苑善別古器【山左詩鈔】

林挺中六合人善畫雁【金陵通傳】

林天徹字翀士挺中子工艸書善花卉尢以蘭竹擅名【同上】

林應武字維一六合人以書畫名【金陵詩徵】

林旭字其祥諸生工山水翎毛【武陽合志】

林源福州人善畫【福建通誌】

林朝美字伯彥臺灣府學廩生以貲授中書銜工書畫爲人所稱【同上】

林云章字秋山沙縣人寫人物神气如生山水艸木俱臻妙品【同上】

林鳳韶字儀九邵武人工書畫蘭竹尢絕【同上】

林遠廈門人善畫人物在蔣國梁右人知之者甚少【廈門誌】

林鴻字茮生工書畫【甘泉縣誌】

林肇奎字又謙福建監生官古州照磨咸豐六年殉難工書畫【黎平府誌】

補

林仲字簡生【號默齋】國子監生善畫竹能詩著詩畫餘閒【和州誌】

○談

國朝

談愼修字叔敬六合人康熙九年貢生工畫梅用筆以骨鯁爲奇【六合縣誌參金陵通傳】

談麟書字恂如烏程國子監生書法二王畫宗董巨一時推爲作手【潯溪詩徵】

○譚

國朝

譚元闓字珠士嘉定人能詩畫【練音初集】

譚澧字東川富陽諸生畫師陳旵湖墨蘭多逸趣【兩浙輶軒續錄】

譚學元字少微淸泉人善書畫【湖南通誌】

譚溥字荔仙諸生工畫【湘潭縣誌】

○閻

國朝

閻世求字非凡晚號墨磨老人甘泉人住邵伯鎭工花卉尢工設色荷花自三月迄十月每日臨池上體會其神狀作一花必終日乃成渲染勾勒務極細致晚年潑墨頃刻可成千百枝江南北寸縑尺素人爭購之【甘泉縣誌參謝堃書畫所見錄】

○嚴

國朝

嚴世焯字蘆舟烏程人精書畫【兩浙輶軒續錄】

嚴銓字仰辰別號姥湖鈍叟余姚人工山水【同上】

嚴炳字星巖秀水人道光癸卯舉人精書畫【同上】

嚴恆字立方號笠舫慈溪人工繪事蘆雁尢生動得邊壽民法【同上】

嚴儀號虹橋山水渾厚以魄力勝花卉人物兼擅其長吳中丞昌壽髫齡嘗從學畫【嘉興縣誌】

嚴信厚字小舫恆子官直隸候補道贈內閣學士蘆雁得父傳兼工八法【昭代名人尺牘續集小傅【傅﹕傳】】

嚴吁字學川海鹽人工畫【廣印人傳】

○詹

詹履政字正也號橄堂甘泉人工書畫【淮海英靈續集】

畫家知希錄卷五

●畫家知希錄卷六

義州李放巢客輯錄

董

孔

項

史

李

紀

呂

許

褚

魯

祖

杜

武

浦

閔

尹

惲

阮

管

簡

趙

鮑

左

馬

賈

蔣

景

柳

沈

範

○董

國朝

董雍和烏程人以畫名【南潯鎭志】

董承業合肥人工書善畫【合肥縣誌】

董練金字牧堂婺源人乾隆壬子舉人善篆隸蘭竹年八十授太常博士【安徽通誌】

董蠡舟字濟甫一字鑄範烏程人善書畫【兩浙輶軒續錄】

董之銘吳江平望人善畫松鼠【蘇州府誌】

董旭與陳鏞同時山水擅長【武陽合志】

董友松字髙容號鏡園烏程廩貢生詩畫堪輿靡不通貫【潯溪詩徵】

董炳文字耿光號霞山烏程例貢生八分花鳥俱臻絕品【同上】

董熊字岐甫號曉庵一號小帆烏程人工墨梅善篆刻有玉蘭仙館印譜【同上】

董慶槐字春敷號音樹又號崧園烏程附監生善書畫【潯溪詞徵】

○孔

國朝

孔尙大建徳人明諸生晚年棄去以書畫自娛【安徽通誌】

孔慶鎔字陶甫號冶山至聖七十三代孫襲公爵工書畫尢善寫蘭【曲阜詩鈔】

孔昭煒字東山句容人工畫【江寧續志】

○項

明

項嘉謨字君禹嘉興人【元汴孫聖謨兄】

太學生官薊遼守備以時事掣肘棄官歸明亡投水死工詩畫【浙江通誌】

國朝

項鳳書字桐隱諸生工摹印繪士女有名【嘉興縣誌】

○史

明

史相字符昭晚號緝熙道人上元人工畫【金陵通傳】

放按此與彭氏匯傳所載史鑑字符昭者疑是一人

國朝

史策字紀廷善畫山水精篆刻【武陽合志】

史培字蘭生號南波桐城人以詩與書畫名當時而左筆書尢爲獨步成親王書法冠一代亦深許其左手初任鹽經歷以事免居京師嘉慶十四年萬壽集聖教序回文詩二章右筆楷書左筆臨聖教序進呈蒙賜服佩十六年西巡五臺復畫竹集蘭亭序題詩以獻詔以縣丞用補蘭溪【桐城耆舊傳參劉孟塗文集】

○邱

國朝

邱謹字庸謹號浩亭山陽人雍正癸卯拔貢官六合教諭書琴棊畫無不精通【淮安府誌】

邱巖字魯瞻昆山人工寫貌【蘇州府誌】

邱陵字公偉善書畫【贛縣誌】

邱崧字石室常熟布衣詩畫得其世父嶼雪之傳【常熟縣誌】

○裘

國朝

裘望洙字淑齋富陽人道光乙巳進士官戶部主事善畫蠏雙螯八跪得其神似【杭郡詩三輯】

裘元輔字子佛錢塘廩貢生殉粵匪之難工書畫【兩浙忠義錄】

○牟

國朝

牟仲山棲霞監生著有畫論【山東通誌】

○李

明

李衷元號淡然遊戲蘭竹人爭購之【嘉興縣誌】

李逸字匪石昆山人長於花鳥城破沒於兵【蘇州府誌】

國朝

李和字蘇凡號目冉孫余姚人與黃晦木同以畫名畫�尢得北苑家法【兩浙輶軒錄】

李森字昆峯城諸生精於畫時謂其得米南宮筆意順治間召天下畫工廷試之以風雨夜題詩命題森列第二由是乞畫者無虛日子明齡滄齡俱以畫著【福建通誌】

李天任字子將號一峯新化貢生官辰溪訓導山水淡遠有古意【沅湘耆舊集】

李含潛字東崖琪枝子工詩畫【嘉興縣誌】

李兆年字亦仙號慰壺莆田人康熙己巳武舉人工書畫精篆刻【莆風淸籟集】

李中素麻城人康熙中任湘鄕教諭工書畫有三絕之譽【湖南通誌】

李偲烏程人以畫名【南潯鎭志】

李岱字魯山號迂仙一號補篁諸生工山水仿倪黃不輕作時已若古畫之難得故流傳甚少【嘉興縣誌參海裏詩輯】

李宣趙州人蒙化籍歲貢生官姚安訓導能詩畫【滇系】

李壽淵字靜洲惠民人雍正十年舉人善繪山水鐫印【山東通誌】

李淸字泉石善畫自畫龍湖八景圖各題以詩【嘉興縣誌】

李宗信字謙初號錦畬嘉興諸生解繪事有折枝花鳥宮裝美人畫幅勾染極細毫無俗氛【梅裏詩輯】

李毓楨字以任髙淳諸生工書善畫【江寧續志】

李玉字佩元庠生善書畫仿徐靑藤【六合縣誌】

李彩升原名方韓字荊州號一識南通州人方膺弟廩貢生官雲南同知善畫尢精蘭竹【崇川詩抄匯存】

李霽字瞻云號岑村南通州貢生工楷隸書余墨寫蘭竹翛然有塵外至兼工鐵筆與沈鳳齊名時稱沈李【同上】

李堂字心構南通州歲貢生工繪事【同上】

李榮曾號耕仙霽子國子生善書畫【同上】

李鳴盛字佐廷號瑤山南海諸生候選詹事府主簿精繪事尢工畫竹【嶺海詩鈔】

李輝仁字靜夫號醉石丹徒人喜爲蝦蟹寫生饒有別趣【京江耆舊集】

李仍字漢孫號蘇齋南昌人工畫法宋元人能自出新意【江西通誌】

李衍孫字藩升號味初惠民人乾隆三十年舉人官沔陽知州工書法善蘭竹兼畫山水【武定詩鈔】

李承道字薪傳號星船鄞人乾隆四十五年舉人官隴西知州畫瀟灑無塵俗气【兩浙輶軒續錄】

李志鯤字香嚴錢塘人僑寓武原最久善繪事非其人不應著有題畫詩一卷【同上】

李聖城昆明人嘗中武科從徵緬甸棄官隱於畫錢南園櫝默齋皆極重之【滇南詩略】

李燦字珠圓武平監生善繪山水人物工書法學使陸耳山按臨汀州以畫試第一【福建通誌】

李廷俊光化諸生善畫【同上】

李翔光字星如新會人工詩畫【續岡州遺稿】

李兆椿字繼年號瀛石新會諸生工書畫【同上】

李憲噩字懷民一字敬仲號十桐又號石桐髙密諸生詩工律體畫法麓臺得意者輒自題詠【山左詩續鈔】

李赫江寧人嘗畫田林小象【金陵通傳】

李道字徳生淸泉人以善畫騾名【湖南通誌】

李子隆字蘭齋芷江人喜畫拐仙山水翎毛尢其餘事【同上】

李翃字和之號夢山別號雲華生晉寧州人嘉慶四年進士官禦史工書畫【李氏詩存】

李譽字永之丹徒人畫法宋元【焦山續志】

李式谷字申玆號海匏仁和歲貢工寫眞【杭郡詩續輯】

李端本字此山山陰人書法以右軍爲宗兼善畫石有逸致【兩浙輶軒續錄】

李東升鄒平人能畫山水【詞堪筆記】

李述來字紹耔武進人工書法擅墨梅【武陽合志】

李質醇字厚庵洪洞人工書畫【山西通誌】

李鵬翼字海癡上海貢生工書畫【松江府誌】

李印字千潭號月巖海寧人自其祖父已以畫名峽中印世其業專精寫眞十得八九同時執藝自給者多不及也子補經亦工寫照【硤川詩續鈔】

李廷栢字蕓坪仁和監生工山水【杭郡詩三輯】

李曾蔚字竹虛別號虛心道人仁和人年三十始學詩旁及繪事寫菘芥蒲桃尢工【同上】

李鼎綸字耔香仁和人道光十五年舉人善山水出入米家父子【同上】

李揆偀廬江人官直隸布政司都事善書旁及丹靑【獲鹿縣誌】

李志禮號灌夫吳縣人思敬從子人物宗黃癭瓢而白描不減丁南羽尢喜作佛像子士瑜字子瑾山水尢擅文董【蘇州府誌】

李慶字得余師趙大年兼仿袁文濤王竹裏畫法金碧樓臺絕精【甘泉縣誌】

李國龍字殿祥一字躍門南海監生畫蝶栩栩欲活所畫百蝶圖一時名流咸爲題詠【嶺海詩鈔】

李長榮字子黼一作子虎號柳堂南海人官教諭工詩畫【同上】

李之蒓字云根琴畫刻印皆至能品沈道寬尢賞其畫以爲湖外無與爲比【湘潭縣誌】

李恕字心如貧不能娶自號卻非僧善畫初學惲格後師李之蒓【同上】

李上賢字希亭號子癡別號癡道人利津人善書工山水花鳥人物【畫家詩鈔】

李士龍字一山能畫【松陵畫友詩】

李湧字湘舟吳伶能傳神善畫戲文無不畢肖其情狀死粵匪之難【蘇州府誌參見聞隨筆】

補

李【李﹕頂格】淦字聽濤常州人善畫【武陽合志】

李庚原名世保字佑之號芋靑又號憶靑晚號餘慶亦號贅疣老人烏程人善畫蘆雁以生動之筆寫蕭疏之致且必媵以詩歌得者珍爲雙璧【潯溪詩徵】

李蘭字農如別號稻香外史烏程人善鐵筆尢工花卉【同上】

李重生字邵廉吉林諸生候選從九品工篆隸善繪事鐵筆尢佳【吉林通誌】

○紀

國朝

紀潤號默林卽墨諸生畫入逸品【卽墨詩鈔】

紀復亨字符穉號心庵攺號心齋烏程人商邱籍乾隆壬申進士官太僕少卿善書間畫山水皆超逸有致【潯溪詩徵】

○呂

明

呂茂良字仲靑【一作音】石門人崇禎時貢生官刑部郎中擅蘭竹【檇李詩系參呂用晦文鈔】

國朝

呂伯容順徳人能畫【詞堪日記】

○許

國朝

許元功字茂勛號更生洞庭東山人能寫蘭【七十二峯足徵集】

許堯字春生巢縣髙士擅丹靑爲世所稱【廬州府誌】

許芹字學圃巢縣太學生工隸篆善丹靑【同上】

許廷吉字常人江浦人善畫【江寧府誌】

許焜字霞田號訥夫嘉興人本不解繪事思摹考妣以意摹寫出示戚族髙年咸曰神似【梅裏詩輯】

許瀚字紫瀾石門人乾隆十八年拔貢官山陽知縣工六法【石門詩存】

許時若字蘭耕錢塘人乾隆三十年舉人善山水【杭郡詩續輯】

許敬字敬哉號雪香仁和諸生工六法尢癖畫梅【同上】

許汝敬字迪安乳溪人花卉在白陽包山間嗜蒔菊對花寫照神韻天然人以許菊稱之【福建通誌】

許侖字伯峿號珊厓澳水人工指畫仙佛花卉翎毛俱饒古致尢長巨幅【廈門誌】

許桂芳南平人工靑綠山水師趙千里【福建通誌】

許鑑字春淩別號坡南居士江寧人嘉慶戊午歲貢詩字畫堪稱三絕【金陵詩徵】

許文燦字振猗附學生精篆畫【贛楡縣誌】

許光治字羹梅號龍華一號穗禾焉海寧廩生書畫篆刻靡不精妙尢工花鳥不師古法獨自成家人以南沙相國比之【杭郡詩三輯參東湖叢記】

許光濟字幼蘭光治弟候選同知亦能畫以意造法生趣橫出【同上】

許威字子重號鐵珊婁縣廩貢官歸安知縣工篆隸兼繪蘭【廣印人傳】

補

許時昌松江人工書畫【看山樓集】

許宗億閩人工繪事【小安樂窩詩鈔】

許佑常熟人有藤花乳鳩圖【石渠寶笈】

許鴹字庚戌號戍生又號雪僧別號屺盦嘉定人寓烏程南潯鎭善墨竹【潯溪詩徵】

許恩溥字雨堂廩生工墨蘭【六安州誌】

○褚

國朝

褚源字淸來常州人兄全三工丹靑源得其祕善寫眞花艸鱗虫具有生趣【武陽合志】

褚沛之舒城人工丹靑【廬州府誌】

褚成烈字薳生余杭附貢生書法秀勁工篆刻善丹靑【杭詩【詩﹕郡】郡【郡﹕詩】三輯】

褚成棟字松生號梁叔成烈弟諸生書畫似惲艸衣【廣印人傳】

○魯

國朝

魯宗鎬號且愚一號且園杭州人善畫人物子瀚字澄川能紹父藝【杭州府誌】

魯紹龍字嵇山蕭山人會稽陶簠壻陶工繪事尢善指頭畫法紹龍得其指趣【兩浙輶軒續錄】

魯介字南宮上元人善寫山水墨竹【金陵詩徵】

魯東錡字載馨江都拔貢生善書工丹靑【江蘇詩徵】

○祖

國朝

祖淸廉巢縣人與弟淸政皆善山水廉尢工花卉翎毛【廬州府誌】

○杜

國朝

杜華字雪樵善繪精篆刻【六合縣誌】

○武

國朝

武棄【棄﹕弁】

字功伯溧水人工墨畫【江寧續志】

武玉字一山溧水人善畫每畫醉仙圖遠望似石卽之似仙或坐或臥或立參差變化俱能別開生面【江寧續志參金陵通傳】

○浦

國朝

浦寶春字少篁嘉定諸生畫山水兼刻印【廣印人傳】

○閔

國朝

閔應銓字六長自號湖上散人南昌人善書亦工畫蠏有閔蠏之目【江西通誌】

閔澐字魯孫錢塘人善畫蘭【廣印人傳】

○尹

國朝

尹翔華亭人爲千夫長畫龍爲時所重【松江府誌】

尹錫字懷九號西村烏程人工山水尢善畫牛【南潯鎭志】

○惲

國朝

惲公醇蘭陵人工畫山水【梁溪詩徵】

惲馨生字徳彥南田後裔工畫【蕙風簃筆記】

惲蘧侯南田族裔書畫得家法【蘊素閣集】

惲匯昌字子駢武進增生秉怡子城陷自經善篆書工畫山水【武陽合志】

○阮

國朝

阮竹林甘泉人以畫蠏名【北湖小志】

阮松字秋山錢塘人業薙發墨梅得余慈柏指授小詩亦有神韻【兩浙輶軒續錄】

阮惟勤字拙叟奉賢諸生官浙江主簿書學魯公畫宗襄陽【廣印人傳】

○管

國朝

管鳳翽字振飛號竹逸一號竹溪海寧增生工畫山水【杭郡詩三輯】

管蘭階字嘉穎海寧人工山水與管鳳翽各擅其勝時稱二管【同上】

管庭芬字培蘭號芷湘晚號芷翁海寧諸生善六法尢善畫蘭【同上】

管韶成字云軒常熟廩貢生擅山水寫生尺幅寸縑人爭寶貴庚申邑陷罵賊不屈投河死【蘇州府誌】

管垣字薇院陽湖人善畫尢工花鳥【武陽合志】

管綬字琴軒垣子傳其筆法壽至八十餘【同上】

○簡

國朝

簡而文字含章婁縣人善以破毫作人物山水空勾數筆生動自然王曰藻鴻緒兩尙書皆推重之【松江府誌】

○趙

明

趙金字淮獻號心山烏程布衣正徳中詔徵不起施儒西齋集有題趙淮獻所畫山水大幅七古【吳興詩存】

趙泂字希遠華亭諸生工書畫著有題畫錄【松江府誌】

國朝

趙子瞻字半眉上海人順治十八年進士官推官坐事免閉門課子以詩畫自娛【松江府誌】

趙作肅字齋如一字子雍益都太學生初好篆刻棄而學畫尢工窠石【山左詩鈔】

王士禎題趙齋如畫石云九華縮向一壺中突兀毫端見化工傳語東坡老居士百金休買玉玲瓏【蠶尾集】

趙以文字允明號止庵錢塘人善畫康熙癸巳遊京師與繪萬壽盛典圖已而出居庸關寫塞外艸木識其名而歸【兩浙輶軒續錄】

趙煊黎平廩生雍正元年舉制科工詩畫善行書【黎平府誌】

趙嗣夔字南平甘泉人雍正七年武舉人工指頭畫能作徑丈山水【北湖小志】

趙書吉松江人畫脫略風格眞窺古人堂奧爲當世第一名家【看山樓志】

趙鉞字亮采東陽人工詩畫【兩浙輶軒錄】

趙大經號春潤徳州人乾隆三十三年舉人官武淸知縣善畫【山東通誌】

趙樹屏字翔漢別號墨琴老人曹縣監生工書畫【同上】

趙黼字繡章陽曲人工繪事【山右詩鈔】

趙秉忠字仲山庠生工小楷善丹靑【六安州誌】

趙文鳴字宸藻上海諸生工書畫【松江府誌】

趙森字楚山號松麓仁和人年四十始學畫山水人物俱入妙品卒年九十三【杭郡詩輯】

趙觀海字齊量號啟堂仁和諸生善畫賣以自給【兩浙輶軒續錄】

趙澄鑑字映瀾號梅史仁和諸生山水花鳥气韻蒼潤【同上】

趙祖歡字喜孫號蘭畤別號懶頭陀會稽人官廣東候補縣丞其父善繪事祖歡童年卽喜效之尢精篆刻精到處已幾幾超越其宗人撝叔大令時呼小趙【同上】

趙福均字平之貴州人同治十二年解元官長武知縣通六法篆刻【黔詩紀略後編】

○鮑

國朝

鮑元方字季昭號淨臣業【金陵詩徵誤作淨溪又別出淨業老人非是】一號朴園上元諸生工繪事花卉禽魚尢佳【金陵通傳】

鮑逸號問梅錢塘諸生工書善畫梅與湯雨生陳曼生趙次閒諸君遊【杭郡詩三輯】

鮑楚翹寶山人官千總與粵逆戰死善丹靑【詞堪日記】

補

鮑友智字臨川喜寫蘭自號蘭舟乾隆癸丑武進士官永州鎭總兵其畫蘭一揮輒就世稱神品【六安州誌】

○左

明

左正字龍圖號三鶴蒙化土知府工詩畫【滇南詩略】

國朝

左嶽字逸民桐城人流寓淸河工書畫【淮安府誌】

左士鑾字金坡歲貢生工書法善畫著墨不多而風骨自秀【阜寧縣誌】

左晨字向庭陽湖人官直隸鹽大使工畫【常州詞錄】

○馬

明

馬嘉楨字允和號和衷平湖人崇禎己卯舉人工書畫【檇李詩系】

國朝

馬敬思字一公號虎岑工書畫詩尢專家【桐城耆舊傳】

馬書思字笏陳敬思族兄弟善畫工篆隸【同上】

馬履字坦園芷江人善畫山水【湖南通誌】

馬捷榜姓於字立山華亭人由武舉官辰州守備善畫【松江府誌】

馬啟元字伯初江寧諸生善畫【江寧續志】

馬堯年字石樵江浦諸生工書畫蔣篔之壻【同上】

馬琬字炎伯嘉義歲貢生悅書史字畫善事母母年百歲猶作水墨蘆雁琬亦從習焉以鄕試不售肆情詩酒間作水墨畫自題以寓意【福建通誌】

馬宗大字應侯號南巖石砫世襲宣慰司工詩畫【四川通誌】

馬紳字端臣杭州人書畫宗二王壽百齡【杭郡詩續輯】

馬治準字勛平號西園建徳廩貢工書畫【兩浙輶軒續錄】

馬翊宸原名苔字次溪商河人嘉慶乙巳進士官太平知縣工書善寫意花卉與李馥堂黃癭瓢堪伯仲【山東通誌】

馬鎭字濟於號少白長洲布衣工山水【正雅集】

馬康年號秋圃海寧監生工六法【杭郡詩三輯】

馬浚一名思浚字哲久號晴湖一號竺卿海寧貢生錦猶子能【同上】

馬驑號湘艇工畫【松陵畫友詩】

馬紹光字晴川入貲爲州判善畫花鳥有生趣【嵊縣誌】

○賈

國朝

賈淞字右湄本城庠生工山水墨具五色得董華亭之祕與沈士充顧若周爲國朝雲間三家【川沙廳志】

賈季超號雲莊工畫蘭【無錫縣誌】

○蔣

明

蔣鳳字鳴岐號虞坡善人物【金陵志】

國朝

蔣琳銅仁人康熙時人善畫【黔詩紀略後編】

蔣篔字楚亭上元人居江浦工畫梅精行艸兼及篆隸晚年猶日作艸書一幅【金陵通傳】

蔣國梁字禎士善畫仿文衡山倪雲林諸家【廈門誌】

蔣良號秋泉常州人以祖籍爲丹陽縣學生工書畫【武陽合志】

蔣震文字霽山號巽鄰南通州貢生作山水神致閒遠似元人筆【崇川詩鈔匯存】

蔣光烈字志亭號韻泉海寧人工畫【硤川詩續鈔】

蔣和春字霽僂浩子山水傳家學尢能作宋人工筆【嘉興縣誌】

蔣茝生字仲蘺昭文人寶齡子山水亦多古致【蘇州府誌】

蔣少文會稽人善山水【金壺浪墨】

蔣節字又節上海人善八分精篆刻受業莫子偲之門又能作花卉疏秀有致【廣印人傳】

蔣確字叔堅號石鶴松江人專畫梅兼工鐵筆光緒乙卯卒【同上】

蔣田字稻薌浙西人工書畫精篆刻年八十餘猶能作巨幅山水【同上】

蔣維基字子厚號厚軒別號蟄安居士烏程人善畫又善大小篆因多髯嘗鐫小印曰蔣胡子【潯溪詩鈔】

蔣錫綸字景廬號桐生亦號甫將維基子廩貢生善墨梅別號梅隱晚號眉叟每畫必系以詩得者稱爲雙絕【同上】

○景

國朝

景謙字福泉號鷲農仁和人嘉慶丙辰恩貢官湖南布政使工詞翰兼擅六法【杭郡詩續輯】

景梁曾字秋田別號梅東老人錢塘人善花卉學惲南田【兩浙輶軒續錄】

○柳

國朝

柳之元字文長云和歲貢雍正元年舉孝廉方正官臨海訓導精書畫【兩浙輶軒續錄】

○沈

明

沈貴字仲華湖州南潯人富人萬三之弟畫蒲桃師溫日觀【潯溪詩徵】

沈應元字宇靜別號句曲山人浦城人善書旁通繪事【浦城舊志】

沈元昌字泰來吳人工詩畫寓含山卒【和州誌】

國朝

沈王棘生字叔璨號畊隱錢塘人晚居秀水善丹靑【檇李詩系】

沈湛字淵伯號柳村嘉善諸生善畫墨竹人多珍之【同上】

沈洪芳原名洪傑字子旋一字茂子號椒羽仁和諸生工六法【杭郡詩輯】

沈聖宏仁和人與兄聖昭俱以詩詞書畫稱【東湖古迹詩】

沈傑字立齋別號海嶽山人海寧人康熙二十三年武舉人善畫著有畫錄【杭郡詩輯】

沈昆字玉山號禾目冉平湖人康熙二十四年進士官戶部員外郎善畫枯木竹石【兩浙輶軒續錄】

沈時字建勛號可山康熙四十一年舉人官安吉州學正工繪事著有六法參微【嘉興縣誌】

沈琦字亦韓嘉定人能山水【練音初集】

沈必興字可樓巢縣人雍正壬子武舉人官乍浦參將善書畫【廬州府誌】

沈心字房仲號松皐仁和諸生能篆刻圖繪【杭郡詩輯】

按初名廷機

沈英字甸偉號東溪嘉興諸生工畫薦充暢春園供奉【兩浙輶軒續錄】

沈宋字則庵徳淸人能花卉【同上】

沈世焯字祖期號蘆舟別號天隱老人歸安監生工書畫尢長墨竹【同上】

沈鑫號蘭坡一號紉香諸生善畫【川沙廳志】

沈福堃初名堃號鐵泉昭文廩生工書畫【蘇州府誌】

沈希孟字子遷工畫意在筆先隨意點染邱壑具見【六合縣誌】

沈云慶本姓彭冒舅家姓字吉田工書善水墨花鳥林木樹石【興國州誌】

沈捷號南坪江寧人工繪事【江寧續志】

沈理浩號漱石合肥人妙丹靑【廬州府誌】

沈之玙字寶樹秀水人嘉慶十三年舉人工畫墨梅蘭竹【兩浙輶軒續錄】

沈道腴字澹庵嘉興人工畫尢善鐵筆【同上】

沈維樹字子逸號玉遮海寧人工繪事收藏書畫圖籍皆精品【同上】

沈舲字笠人仁和人工書畫【杭郡詩續輯】

沈瀛字玉川錢塘人山水神佛花卉禽虫靡弗工致卓然成家性不耐題款一縑片楮率趙次閒筆之【同上】

沈復吉字竹友仁和諸生工書畫尢長士女【同上】

沈振家字玉田仁和人少習繪事臨南田花卉幾欲亂眞【同上】

沈其錩號篔谷諸生工隸書畫山水用筆枯秀【嘉興縣誌】

沈相猷號掃榭其錩族孫善花卉士女【同上】

沈慶齡字椿圃旁及繪事山水用筆蒼莽惜不永年【同上】

沈星字楡白諸生善丹靑山陽魯一同嘗爲序贈之【鹽城縣誌】

沈恆字北麓工繪事善寫生筆之所到無不曲肖【阜寧縣誌】

沈棨森字戣卿工畫【松陵畫友詩】

沈承烈字筱湄蕭山人同治乙丑進士官兵部主事善楷法工畫蘭石【兩浙輶軒續錄】

沈允章字黼庭一字孟牧仁和人光緒乙酉拔貢官甘肅知縣書法蒼勁畫筆超逸【同上】

沈銛字符咸號誠齋婁縣廩貢工山水【廣印人傳】

沈近光字石甫嘉興諸生行艸峭拔喜畫工篆刻【同上】

沈賓字永嘉號雪齋仁和人善蘭竹工書法【同上】

○範

明

範希魯號玉川華亭人善繪事嘗作騎牛老嫗圖機山相國以下題者數十家【松江府誌】

國朝

範風仁號梅隱嘉興人寄居笠澤工畫梅自號梅影【廣印人傳】

範廷鎭字芷庵號鹿疇常州人工花卉艸虫【武陽合志】

範玉山吳江平望人善畫鵲【蘇州府誌】

範崇簡字完初號懶牛別號浮休居士南通州諸生善水墨畫【崇川詩鈔匯存】

範云字琴軒畫人物不起稿染色多在夜間𨿽不合古法生面獨開形容酷肖【廈門誌】

範章桐字雨秋甘泉諸生工書法善畫蘆雁自成一家【甘泉縣誌】

範松字守白山陰人善山水工艸聖【廣印人傳】

畫家知希錄卷六

●畫家知希錄卷七

義州李放簫士輯錄

仲

宋

季

帥

魏

費

顧

傅

路

諭

厲

計

蔡

貝

戴

印

靳

萬

段

宦

晏

卞

邵

謝

夏

華

尙

向

鄭

孟

盛

鄧

竇

繆

廖

○仲

國朝

仲騰字甫潛象山諸生工畫梅【彭姥詩搜】

○宋

明

宋開春字王初別號癡戇老人平原人崇禎時官部郎善書畫【山左詩鈔】

國朝

宋翃字韓長莆田人精畫理工小篆綽有比玉之風【莆風淸籟集】

宋映捷字獻武武生工繪事【城武縣誌】

宋錦字云屏合肥人以軍功保藍翎五品銜幼從楚北張少白學畫盡得其妙嗣遊金陵館湯貽汾家與之研究三年業成代貽汾作見者莫辧山水近三王而以石谷爲宗花鳥有南田風致【廬州府誌】

○季

國朝

季厚燾字瀛山江陰人善山水【廣印人傳】

○帥

國朝

帥我字備皆號簡齋奉新人康熙辛卯舉人官內閣中書工書善繪子念祖世其學【江西通誌參詞堪筆記】

○魏

明

魏書字石牀寧都諸生能書善繪事皆入能品【江西通誌】

放按邱邦士文集稱其生平於書史圖畫篆勒下至弓馬拳勇雜藝之所爲稍爲言之卽能通其解可舉手爲之

國朝

魏之琇字玉橫號柳洲錢塘人懸壺賣藥復爲市扇作畫取資以供薄少置扇於前攤捲於左手丹墨口吚唔不知憊也【杭郡詩續輯】

放按玉橫著有續名醫類案

○費

國朝

費嶽字嶽宗美須髯自號髯翁吳江人平湖籍附監生善畫山水人物兼善寫眞【蘇州府誌】

費玨字芝原烏程人善山水【杭郡詩三輯】

費丹旭字曉樓號子苕晚號偶翁【按別號環渚生】

玨子繼家學兼及寫生尢工士女筆墨淡遠秀韻天成卓然自出機杼旣而學詩於黃士珣學書於張廷濟髙塏不旬月而皆工艾年以瘵疾卒【東軒吟社小傳】

放按東湖叢記云子苕工詩能詞與湯貞湣周旋最久得其指授故所作山水人物皆有超逸絕塵之致顧時人競索其仕女子苕不屑爲也

又按杭郡詩三輯云書畫之妙全在執筆偶翁以筆管抵掌心聚五指撮之𨿽微帶側勢運掉彌靈前人所未有也間以長頭紫毫畫尺餘長柳絲有顏筋柳骨之妙人不能學書法河南如天馬行空爲畫名所掩兼能寫照及人物花鳥年三十遊杭館汪小米中翰家見名迹輒摹擬並從吟社諸老遊詩詞亦大進繪東軒吟社圖布景傳神並臻佳妙年五十沐浴衣冠而逝殆生有自來歟

費以耕字余伯

費以羣字谷士並丹旭子

費儀丹旭孫皆能以畫名於世【東軒吟社小傳】

費壽康字廉卿工畫【松陵畫友詩】

費淞字小漁號菊壽華亭人擅山水花鳥𨿽淡墨簡筆而气韻沈厚惜未永年【廣印人傳】

○顧

國朝

顧惺字又新號警旃江寧諸生【一作上元人】工書畫入古人堂奧積書數千卷晚號種紙【江寧府誌參金陵通傳】

顧鳴鳳字翔生號靖庵錢塘人順治戊戌武進士官吳淞守備能書善畫【杭郡詩三輯】

顧豹文字季蔚號且庵錢塘人順治乙未進士官禦史告歸復舉鴻博以疾辭工書間畫山水【畫家詩鈔】

顧維鈊字孝谷無錫國子生工楷書尢工畫有麓臺司農筆意【梁溪詩徵】

顧羽泉字萃堂號漪園無錫諸生工詩書畫【同上】

顧元揆字端卿元和人乾隆九年舉人官古州知州書學顏平原畫亦入妙【蘇州府誌】

顧偉器字成琢號浮山山水入逸品【川沙廳志】

顧錫弓字藏侯諸生善寫蘭兼精鐵筆【同上】

顧曾錫字今棠號笏山附貢生善書尢擅山水宗小米亦善繪荷花並墨竹【同上】

顧培豫字立夫監生善寫荷墨水著色气韻生動【同上】

顧以禮字典三精於畫傳神逼肖臨摹尢神似【同上】

顧滋柳字卽山號萬綸太學生行楷秀勁深得褚氏家法兼嫻繪事【黎平府誌】

顧照富陽人譚澧弟子畫以細筆勝【杭郡詩三輯】

顧煒字含甫里人善寫生【蘇州府誌】

顧柱字竹坡婁縣人工畫【江蘇詩徵】

顧金墀字民邦號茹山華亭諸生工詩畫【同上】

顧光謙長洲人精書畫庚申城陷投河死【同上】

顧長齡字蕓田錢塘諸生善畫【杭郡詩三輯】

顧振塏原名階字星符錢塘廩貢官諸曁訓導精花鳥與兄受笙明經二惠競爽【兩浙輶軒續錄】

放按受笙名均仁和籍諸生候選訓導

顧文基字禹功江寧人同治三年進士官內閣中書善繪事【金陵通傳】

○傅

國朝

傅瑜號鷗裏工畫蟹山水亦佳【山陰志】

傅繩祖字象賢新陽人善繪事以墨蘭著名【蘇州府誌】

傅潽字答泉聊城人同治元年舉人官道員詩書畫兼擅其長【山東通誌】

傅衡字虎生貴人同治六年舉人官左州知州工書畫畫多仿李將軍金碧山水【黔詩紀略後編】

○路

國朝

路石瞻江南人工擊技與甘鳳池齊名喜畫鷹有英雄得路圖傳於世【蝶階外史參詞堪日記】

路易司卜脫西洋人乾隆時以畫供奉內廷【春明瑣事】

○諭

國朝

諭存素字壽雪優貢生官都昌訓導工書善繪【南昌縣誌】

○厲

國朝

厲珍字西林錢塘人善畫馬摹趙松雪八駿圖獨得其妙【杭郡詩三輯】

○計

國朝

計僑字逋客丹徒諸生工丹靑【江蘇詩徵】

○蔡

國朝

蔡疇字子千洞庭西山人工畫【七十二峯足徵集】

蔡秉質字彬士南昌人工寫翎毛尢善畫鵝有蔡鵝之目【江西通誌參南昌縣誌】

蔡昡字賓升工畫【靑浦縣誌】

蔡催慶別號壺蘭道人工於畫興之所到自然入妙【廈門誌】

蔡誥號雪川江寧人畫猿與吳思忠齊名南巡盛典所繪名勝各圖皆誥鑑定【金陵通傳】

蔡顚字傑人自號南山散人巢縣人工善書【書﹕艸】艸【艸﹕書】丹靑【廬州府誌】

蔡家瑜號石瓠合肥諸生能詩善畫兼精篆刻【同上】

蔡宏基字聲遠誥孫亦善畫【金陵通傳】

蔡和霽字月笙號滌峯鄞人工花卉能作鐘鼎文【兩浙輶軒續錄】

蔡澤字霖蒼號雪巖溧水人工畫【金陵通傳】

○貝

國朝

貝點一名廷點字孝存號六泉長洲人工書畫翟大坤弟子【蘇州府誌參詞堪日記】

○戴

明

戴晉字康侯號松廠工畫嘗遊金焦北固間所至必圖其景以贈人【嘉興縣誌】

國朝

戴鍈字叔章歲貢生擅書畫與朱彜尊父子倡和【嘉興縣誌】

戴泓字秋水書仿曹娥碑善寫墨竹【同上】

戴光曾字松門【朋舊及見集云號谷原】貢生書法出入歐虞畫松有名【同上】

戴述經字惺吾望江人能畫梅【安徽通誌】

戴維侖陽湖人維昆弟亦善畫早卒【武陽合志】

戴復字旋吉號雨簾嘉善諸生工元人畫理【兩浙輶軒續錄】

戴興溎字逸溪浦江人咸豐十一年拔貢死粵匪之難善八分工六法【同上】

戴煦字鄂士號鶴墅初名邦棣字仲乙錢塘人文節公熙弟增貢生候選訓導殉粵匪之難工六法山水神似倪迂評者謂出文節上【兩浙輶軒續錄參人名辭典】

戴有恆字大年號保卿熙子蔭生官松江通判善書畫山水小幅神似倪迂【杭郡詩三輯】

戴之恆字仲江號菊孫煦子諸生畫承其伯父鹿牀侍郎之教山水精絕爲戴氏羣從之冠【同上】

戴以恆字用柏熙從子山水得文節正傳與楊伯潤張子祥齊名從學者百餘人遠至日本朝鮮皆願執弟子禮來見其名重海外如此箸有醉蘇齋畫訣光緒辛卯卒年六十六【廣印人傳】

戴兆登字步瀛一字嘯隱又字蘇門有恆子廩貢生書法淸逸尢精繪事蒼秀沈厚得乃祖文節公之傳【杭郡詩三輯】

補

戴淸字潤齋增生丹靑設色極一時能事【霍山縣誌】

戴之瑢字秀林國學生年逾六十猶時以詩字畫自娛【同上】

○印

國朝

印廷寶字華甫一字儒珍亦作茹村上海人善山水人物繪蜀道尢工蜀道多策蹇故尢善驢性耿介流傳絕少【人名辭典】

○靳

國朝

靳秋水章邱人善丹靑【髙南阜集】

○萬

國朝

萬人長睢寧人年九十三始以明經授舒城訓導暇時猶潑墨畫米家山水得其片紙無不珍藏【廬州府誌】

萬上遴字殿卿號輞岡分宜拔貢生工書畫詩學右丞子孚諸生以畫世其家【江西通誌】

萬士暹字曉初咸豐中副貢官沅陵訓導與張蕚同以畫名後師葛本植折枝尢妙【湘潭縣誌】

○段

國朝

段永階原名墀英山人精書畫篆刻【六安州誌】

○宦

國朝

宦廷銓字持平遵義人嘉慶戊辰舉人官印江教諭工書畫仿董香光不失標格【黔詩紀略後編】

○晏

國朝

晏善澄字準五上髙人乾隆中進士官孝感知縣詩文書畫並有著稱【江西通誌】

○卞

國朝

卞思忠號雨村丹徒人書畫鐵筆俱工【京江耆舊集】

○邵

明

邵正林休寧人善畫及制墨【安徽通誌】

國朝

邵伯營字經南庠生工書擅繪事明亡棄舉子業易名逸號泉石山人卒年九十有八【城武縣誌】

邵源字浚夫號滌庵長洲貢生歷署教職喜作山水筆力蒼勁【蘇州府誌】

邵謙字鹽城【淮安府誌作新河】人善繪山水尺幅千里【鹽城縣誌】

邵綸字子香錢塘增生精繪事嘗畫陰隲文全圖尢工菊蟹【杭郡詩三輯】

○謝

明

謝僉舉字良卿上元人與弟廷舉皆工詩畫【金陵通傳】

放按僉舉兄承舉字子象明畫錄箸錄弟賓舉字子隱畫史匯傳箸錄

謝玙字魯玉崇禎時舉人城破殉難善畫【湘潭縣誌】

國朝

謝廷璋字嘉玉仁和人彬子畫得其傳【杭州府誌】

謝惟臨泉溪人善鼓琴畫蘭尢工年一百二歲猶能作蠅頭小字【方城遺獻】

謝培字宛鄂華亭人工詩善書兼善寫蘭竹【松江府誌】

謝進思字午橋郡庠生善畫蘭每一濡毫如宿雨初晴春風微扇【阜寧縣誌】

謝家俊字月莊貢生工繪事嘗曰繪事韻事也亦淸事也非胸中有萬卷書筆下無一點塵終是匠氏伎倆耳刻意山水而所作多翎毛花卉酬畫債也【普安廳志】

謝堃字佩禾一字轡和甘泉人官衍聖公屯田郎工書畫【正雅集】

放按堃嗜古精鑑著有書畫所見記金玉瑣碎等書

謝庭書湖北拔貢生能畫【靜海縣誌】

謝昌年字椿伯一字壽田光緒十三年進士官戶部主事攺金華教授善繪事【嘉興縣誌】

○夏

國朝

夏湖字柳洲無爲人善山水宗北苑淡遠有神【廬州府誌】

夏屋字半弓無爲人山水逼近石谷【同上】

夏潢無爲諸生善書尢長於丹靑嘉慶間遊京師爲質邸上賓筆墨頗爲時寶【同上】

夏榕號味癡無爲人書有古意畫尢髙出一時子侄五六人俱以畫名【同上】

夏蘭田髙郵人能畫【詞堪日記】

夏銘字右箴以畫菊名字近逸少【嘉興縣誌】

夏大尊吳縣人著畫說一卷續一卷【蘇州府誌】

夏曆字子年一字子權號紀村六合人詩造能品工山水宗吳文中董北苑諸家【江寧續志參金陵通傳金陵詩徵】

夏家鏞字幼威江寧諸生善畫【金陵通傳】

夏塏字子儀亦字紫嶷江寧人道光十一年舉人官建陽知縣工繪事【同上】

夏鑾字鳴之塏族子以諸生從軍保同知陣亡贈運同銜詩畫精絕【同上】

夏鳳翔字子儀錢塘人之盛子由附貢生官江蘇同知濡染家學詩畫皆有聲於時曾鐫一印曰詩接父傳畫承母教蓋紀實也【杭郡詩三輯】

夏鑾翔字紫笙鳳翔弟廩貢生官光祿寺署正精繪事【同上】

○華

國朝

華沅字紉斯號秋田無錫人工詩書畫兼長鐵筆【梁溪詩徵】

華廷黼字蓉溪諸生能書畫【無錫縣誌】

華浚字繩武上杭人巖子乾隆庚辰舉人亦善畫【福建通誌】

予曾見繩武雜畫一冊書畫俱酷肖其父自題別號及用小閒印甚多恨未之記

華棟字松生號竹溪平湖諸生善隸書兼畫蘭竹【兩浙輶軒續錄】

○尙

國朝

尙友淮陰人不詳其姓氏國初寓茶陵詞翰丹靑妙絕一時【湖南通誌】

尙世馨句容諸生書畫琴弈皆通其旨【江寧續志】

尙祚臻字也耘句容人善丹靑【同上】

尙兆山字仰止句容諸生善畫尢嗜金石常典衣購之【金陵通傳】

尙絅字香雪漢陽諸生書畫奇古非時下名流所及【正雅集】

○向

國朝

向兆麟京山人官沅陵教諭善畫【湖南通誌】

○鄭

國朝

鄭濂字廉水一字蓮水江寧人淮兄順治十六年貢生官訓導工畫【金陵通傳參詞堪日記】

鄭士謨字則文自號沙潭散人上饒人杜門著述或爲書畫以自娛【江西通誌】

鄭羽淩閩人擅丹靑之術於行象尢極其妙【梅裏志】

鄭溥字百泉詔安人海澄籍雍正元年進士官泉州府教授工詩及書畫【福建通誌】

鄭步云字蓀揆號養田歸安人乾隆壬申進士官禮部郎中假歸掌教兩浙以詩酒繪事自娛【兩浙輶軒錄】

鄭漁字子綸號葦舲巢縣人善畫得古人筆意【廬州府誌】

鄭之僑字博彥國學生善畫酣墨淋漓酷似米家父子【阜寧縣誌】

鄭載恩字梓云嘉興人官邳州直河司巡檢擅書畫【兩浙輶軒續錄】

鄭廷元字莘甫錢塘人工詩畫【同上】

鄭心水字石頑嵊縣諸生工書畫【同上】

鄭尙忠字一庵恩貢生善水墨蒲桃興至卽畫或挾金求輒拒之【嵊縣誌】

鄭煜字晝人仁和人殉辛酉之難工蘭竹入板橋之室【同上】

鄭湘字融川號楚云嘉興諸生字宗逸少畫法所南【嘉興縣誌】

鄭珍字子尹號柴翁別號五尺道人遵義人道光十七年舉人官荔波教諭保知縣分發江蘇不赴篆法遠追斯冰從容合矩間亦點染山水蒼朴蕭散超絕時史【黔詩紀略後編】

鄭錫字彜章號云叜山陰人精篆隸好畫能詩【廣印人傳】

○孟

國朝

孟復號小嶧松陽文學善皴染【西圩譜】

孟毓森初名金輝字玉笙別號玉簫生甘泉人善畫工篆刻【正雅集】

○盛

國朝

盛綱陽湖人乾隆十年舉人官絳州知州工書畫【武陽合志】

盛惇崇字孟巖【按一字士膺】

號柳五綱子惇大兄乾隆四十六年進士官甘肅布政使工書善繪事每有進禦輒蒙嘉賞【同上】

盛愷阜寧人山東【東﹕水】

渲染生動父璧子寶均以畫名【阜寧縣誌】

盛汝楨字又昭工山水【六合縣誌】

盛如柏字新甫兼擅書畫篆刻【嘉興縣誌】

盛惟金號耕亭工畫【松陵畫友詩】

○鄧

國朝

鄧祥麟字玉書號子與一號鹿崖武崗【一作新寧】人明末官岷藩長史善畫書法二王【沅湘耆舊集】

鄧祥鳳字子威祥麟弟亦善畫【同上】

鄧斌號南廬上元人明遺老丹靑精絕能入宋元明諸家之室而盡有其長【江寧續志】

鄧堃無爲人善畫山水人物【廬州府誌】

鄧大林字卓茂號蔭泉別號長眉道人香山監生官國子監典籍工畫山水能作丈餘大幅【嶺海詩抄】

鄧啟賢字旣雨江寧人工書畫【金陵通傳】

鄧啟昌字鐵仙別號跛道人江寧人以畫菊著名日本人嘗爭購之【同上】

○竇

國朝

竇璞字懿山合肥人僑寓六安善寫生喜用幹筆艸虫尢得天趣【廬州府誌】

○繆

國朝

繆徳隅字抑威號菽園嘉興人善畫山水濃鬱得古人筆法【嘉興縣誌參髻山樓集】

繆鳴塤字立修徳隅子山水小幅亦秀潤【同上】

繆繽字爾鈞一字洪陽號香山丹徒人嘉慶元年舉制科詩畫俱有抑鬱盤礡之气【羣雅集】

○廖

國朝

廖齡字聖維號虛村海寧人工書畫【杭郡詩輯】

廖雲峯芷江縣署庖丁山水得倪黃家法【李文恭公集】

廖鏡淸汀州人精繪事【詞堪日記】

廖壽山字石愚華亭人官揚州鹽知事公餘以詩畫自遣書法亦超有三絕之稱【四朝詩史】

畫家知希錄卷七

●畫家知希錄卷八

義州李放漱霜輯錄

谷

陸

祝

睦

郁

嶽

栗

畢

朮

葛

笪

薛

郭

郝

莫

石

白

易

翟

葉

聶

法

○谷

國朝

谷際岐字鳳來號西阿趙州人乾隆四十年進士官禮科給事中性耽作書出入於平原眉山而得其渾逸其稿艸不經意者尢工間作松鶴圖孤翔髙步龍甲虯枝蓋若自爲寫照焉【滇系參藝舟雙輯】

○陸

明

陸淐字淳喜工潑墨寫花卉瀟灑自得可稱逸品【陸烜梅谷偶筆】

放按淐當是平湖人

國朝

陸嘉淑字子柔號冰修一號射山又號辛齋海寧人書法蒼勁中時露丰艷作畫亦具邱壑【硤川詩輯】

陸森立字中卿號嵩石平湖人工山水【兩浙輶軒錄】

陸韜字大生號秋岸余姚人善繪事【同上】

陸振字東洲山水花卉人物人爭傳寶【桐城耆舊傳】

陸棠字湑裳所畫禽魚花鳥神韻俱極生動【靑浦縣誌】

陸藝字樹人一字正遊號漱亭昆明人乾隆甲午舉人善山水【滇南詩略】

陸壽昌號鳧岡陽湖人乾隆三十九年舉人東流訓導中五十八年進士工畫山水子鏞字麗生亦精繪事花鳥尢妙【武陽合志】

陸湘溧水人繪事極工【金陵通傳】

陸荃字瀛生湘子諸生從其父作畫山水極工初爲幹皴後攺大靑綠人寶重之【同上】

陸泗濱字嶧山巢縣人官縣丞工詩善畫行書得右軍法【廬州府誌】

陸成棟字邁倫蕭山諸生以能書名天下縱橫變化不拘一格性喜畫作叢蘭絕無俗韻山水亦俊逸【兩浙輶軒續錄】

陸齊壽字泑山原名振之海寧歲貢善書兼長蘭竹【同上】

陸介眉字遠山新城諸生工山水【同上】

陸丰原名向大字乃亭仁和諸生官兗州府經歷工詞賦並長繪事【杭郡詩三輯】

陸向葵字香友仁和諸生飛侄工山水【同上】

陸光祺字壽維號掬珊仁和人精畫人物花鳥【同上】

陸鳳鈞原名均字石均號秋生一號晚香仁和人道光壬午舉人官泰順訓導前明陸少微以畫名鳳鈞遠祖也讀書之暇兼紹家傳短幅長縑人爭寶貴【同上】

陸璣字次山號鐵園仁和廩貢官漢州知州工詩能畫戴文節稱其樹法之妙不讓元人有題畫絕句七十首嘗於金沙港武帝祠壁圖山水醉墨雄恣有气吞溟嶽之槪題詩云一甌逸气向空噴化作西湖壁上云袖裏煙霞亂飛出千秋抹殺李將軍曾將造化拜吾師泣鬼驚神筆一枝寄語山靈勤護惜不逢奇士莫題詩二絕爲世傳誦【杭郡詩三輯參兩浙輶軒續錄】

陸允治字虞傳嘉興人工畫蒲桃香生色活【竹裏畫者詩】

陸冊【一作策】吳縣人性孤潔不娶人目爲陸怪工畫師法靑藤白陽好爲詩善圍棊尢工鐵筆能鑑別金石書畫賊至不屈死【蘇州府誌】

補

陸之瑛字昆源號酣桐增貢生善畫眞艸隸篆皆工【六安州誌】

○祝

國朝

祝彭齡初名翼上字道載晚號剩叟海寧增生善白陽山人潑墨法花鳥艸艸數筆生趣盎然書宗海嶽【杭郡詩三輯】

祝徳芳字容如號馨山一號桐初海寧監生善墨梅髙談簡古【同上】

祝有琳原名震字靖叔一字玉生號吟廬海寧增生詩詞書畫皆有聲尢工鐵筆【同上】

祝明揚字萬壽原名曦字嵩呼號樵雲嘉興武生善畫指墨山水花卉盈丈巨幅頃刻立就【嘉興縣誌參兩浙輶軒續錄】

○睦

國朝

睦思永字修年丹陽人善畫竹亦工書【京江耆舊集】

○郁

國朝

郁庚字秋白山陰人工書喜畫尢擅蘭竹【兩浙輶軒續錄】

郁升無錫人齊學裘書僮後爲某旗員養子習書畫【見聞隨筆】

郁士楨字梓楣號庸翁歸安縣學生從張秋水明經遊善山水尢擅墨梅書法鐘王人爭寶之【潯溪詩徵】

○嶽

國朝

嶽廷枋字仲瑜書畫篆刻靡不擅長【嘉興縣誌】

○栗

國朝

栗耀字仲然渾源州人恭勤公毓美次子道光乙未舉人欽賜進士官至湖北布政使工書畫【山西通誌】

○畢

國朝

畢銳字穎君號山樵甘泉人康熙甲辰武進士官貴州平壩衛守備罷歸寄情於畫所作山水人物得者寶之【北湖小志】

畢宏述字旣明號念園歙縣人居海鹽工書印章棋畫靡不精妙篆隸尢直逼秦漢嘗手寫六書通以行【廣印人傳】

畢夢熊字庶男號蘭泉丹陽諸生工寫蘭竹【京江耆舊集】

畢崧【一作松】陽湖人與陳鏞同時工山水寫眞【武陽合志參雙白燕堂詩集】

畢用霖字澍生陽湖人涵子簡兄上捨生官少府工山水克承家學【詞堪筆記】

○朮

國朝

朮翼宗號石發一號雪崖章邱諸生善山水小幅有倪黃筆意【山左詩鈔】

○葛

國朝

葛國玢字筠亭上元歲貢生工詩善書畫【江寧續志】

葛澍生字潤畬巢縣人父丹桂善丹靑澍生故亦能畫筆墨遒勁【廬州府誌】

葛兆熙字曙咸巢縣人以歲貢任常州訓導【同上】

葛天民字小巢好爲鐘鼎字以刻印名家又頗能畫【湘潭縣誌】

葛本植字緒堂以庽桂林久遂移家去畫爲時所重【同上】

○笪

國朝

笪江龍字農庵句容人工畫【金陵通傳】

○薛

國朝

薛畹字楚仙江浦人工畫梅【金陵通傳】

○郭

明

郭九有字若無阜寧人明季官嶽州同知南都敗自縊死善書畫【淮安府誌】

國朝

郭都賢字天門益陽人天啟壬戌進士官江西巡撫鼎革後入浮邱山爲僧號頑石又號些庵書法瘦硬尢善繪事寫松尢妙【沅湘耆舊集】

郭彥字中夫古田人明季以修城功授散官明亡不出善畫蘭竹【福建通誌】

郭天育失其名江浦人世襲某衛千戶國變後戴篛葉帽衣水墨色舊布袍一入市則羣異其貌而隨之遇酒則大諧笑必醉而歸所居一屋僅容榻前後種竹數百竿日坐臥其中醉則畫古松人來索者必以酒酬之如是十餘年以終【金陵通傳】

郭徵一名麐徵字景升號臯門嘉興太學生擅山水篆隸【梅裏志】

郭中孚字桐川以畫名家山水人物花卉翎毛精妙入神尢擅長蜀棧子曾惠曾瑞均能造其術【川沙廳志】

郭廷翕字虞受號桹庵一號冷亭卽墨人漧隆六年舉人官南城知縣善書畫篆刻【山左詩續鈔】

郭昂字仲容號雲峯長治人隆幹壬子武舉人善書尢喜作畫山水花木皆臻奇妙古松有唐人筆意【潞安詩鈔】

郭敏盤字小華晚號雲門外史歷城人嘉慶甲子舉人官益都教諭工隸書逼似其師桂未谷大令尢善畫阮文達稱爲山左第一嘗南遊中表某宰吳縣上官聞郭名轉請畫郭怫然曰不爲長官奴某獲其它畫以奉郭挺身詣索之其傲睨類此【山左詩續鈔參家言隨記菘坨書畫跋】

郭鈞字詔書濰縣人官光祿寺典簿能畫子遇堯亦工繪事【山左詩續鈔】

郭起隆號南廬濰縣監生工書畫【山東通誌】

郭諫字去非海寧人工畫以寫眞得名【兩浙輶軒續錄】

郭縉修字玉階善畫假闕嵐名以市欲眞名𨿽契好固請而不可得蓋自矜重不肯以畫傳云及子松林貴求筆迹終無題己名者惟視款字瘦勁勝嵐者以辧之【湘潭縣誌】

郭照字曉樓工畫【趙彥修續書中九友詩】

郭詡廷攺名詡字藎卿號大風歷城人光緒六年進士官刑部主事工書善畫【山東通誌】

郭福衡字友松松江諸生【一作舉人】工山水人物【廣印人傳】

郭家琛字碩士海寧人精繪事戴以恆弟子【同上】

○郝

國朝

郝蓮字靑門號飯山錢塘人山水人物並極精妙【杭郡詩三輯】

○莫

國朝

莫我愚原名際運字若謙別號與竹山人善化人性穎悟於眞行艸書指頭書俱不學而能善畫山水有興到筆隨之致尢善寫眞每一點染或白描無不神情畢肖【長沙府誌】

○石

國朝

石頤字正也號養齋又號頑仙如臯增貢生考授州同知善畫法王麓臺【淮海英靈集】

石椿字大年號野堂儀徵諸生詩畫俱工【江蘇詩徵】

○白

國朝

白璧字天墀號亦石南通州諸生工畫梅【崇川詩鈔匯存】

○易

國朝

易芳字天培江寧人工畫【金陵通傳】

○翟

國朝

翟思晊字及三號耕野涇縣諸生能畫【桃文潭文徵】

翟思鰲字永維涇縣明經能畫山水【同上】

翟泰臣字亮最涇縣諸生工八分書能畫【同上】

翟廷魁字芝三涇縣諸生工書畫【涇縣誌】

翟永檀字瓊九涇縣舉人官山陽訓導工詩畫【同上】

○葉

國朝

葉豈僧林屋山人善畫【七十二峯足徵集】

按江蘇詩徵云葉闇字豈僧號林屋吳縣人疑卽此人

葉芳林字震初洞庭山人工寫照【同上】

葉朝采字陽生名醫桂之父也精醫術兼工書畫【蘇州府誌】

葉本芃字黍塍華亭人書宗二王懷素兼善山水年九十一卒【松江府誌】

葉靑甫工山水法北宋渾厚秀勁入仇唐之室【川沙廳志】

葉昱字仲融江寧人工畫【金陵通傳】

葉煜字燦明工設色人物子琮亦以寫照名【六合縣誌】

葉慶鎔全椒人善花卉【安徽通誌】

葉世度字涵齋仁和人乾隆十三年進士官黃梅知縣工書法體似平原善畫山水松石【杭郡詩輯】

按字敬思

葉以照字靑煥杭州人工六法【杭郡詩三輯】

葉襄字菘友號哉日錢塘諸生能山水花卉書摹二王【同上】

葉修昌字宣卿號旬卿侯官人道光己亥北闈解元工詩古文及書畫【福建通誌】

○聶

國朝

聶華齡原名長寧字導亭人稱五松先生諸生詩文歌曲書畫靡不精絕【六安州誌】

○法

國朝

法光祖字幼黃膠州太學生若眞子工書畫【山左詩續鈔】

法坤厚字南峯號黃裳別號白石山人膠州歲貢生若眞曾孫工繪事得黃石不傳之祕【同上】

畫家知希錄卷八

●畫家知希錄卷九

義州李放蓮幢輯錄

﹢釋

﹢道

﹢編闕門

○釋

明

沙明字照淵海鹽人住秀水東塔寺善畫【檇李詩系】

寂瀾字法孺秀水天寧寺僧擅行艸丹靑【同上】

淨孝字此山本姓周名廫字澹城吳縣諸生善畫梅【潯溪詩徵】

國朝

武元默字吉公睢寧人少爲儒試不利甲申後爲僧名性默亦曰默僧卒於嶧縣年七十一能書畫【山東通誌】

石舸語山新安宦家子兄弟也並祝發永壽寺善書畫【江寧府誌】

通城字覺先宣城人宛津庵普智弟子擅書畫蕭蕭拔俗【宛雅】

元開黃山僧主涇縣黃蘗道場善書畫【涇縣誌】

西意涇縣僧善畫爲畫社十子之一【同上】

胡照字見明號古巖涇縣長春庵僧山水學王麓臺花卉學石濤俱能得其形似【蘭言集】

非臺字超然涇縣幕山庵僧幼不識字年十七見古巖作畫操筆仿之古巖不能辧也【同上】

懶云舒城桃鎭南嶽廟僧工畫【廬州府誌】

掃云俗姓楊名明章徽州人晚駐通州玉泉庵通詩畫【順天府誌】

圓通號杲道人無錫福慧庵僧相傳爲明季進士文章詩畫無不精【無錫縣誌】

圓顯字文晦又字一性號樗巢俗姓陸蘇州靈巖寺僧康熙初主無錫惠山忍艸庵善畫【同上】

明遠字惟善無錫膠山王氏子祝發文溪庵善畫【同上】

明瑜字昀熙無錫板村蔡氏子保安寺僧康熙中主席靈巖善畫【梁溪詩徵】

性慧字炳一號幻云泰州光孝寺僧書畫在香光北苑之間【泰州誌參江蘇詩徵】

恆昌字大倫揚州人晚駐錫獻縣開元寺工艸書水墨畫【獻縣誌】

慧覺字幻空晚號靑原老人泰和人駐錫揚州旌忠禪院工畫【湖海詩傳】

秀松南昌祇園庵僧工畫【南昌縣誌】

世鑑號白峯靑浦人出家徑山工畫【靑浦詩傳】

心淨字止白吳江人出家東洞庭山翠峯寺喜吟詩作畫【七十二峯足徵集】

智潮字香水吳江永樂寺僧善畫【松陵詩徵】

聖徳字明三丹徒陳氏子焦山松寥閣僧幾谷弟子從師習繪事年餘幾能亂眞人莫能辧【焦山續志】

了禪字月輝寶應雷氏子焦山定慧寺僧工詩畫【同上】

齊靑字秀東甘泉孫氏子焦山松寥閣僧工墨竹【同上】

大瀞焦山定慧寺僧善書畫【同上】

大須字芥舟【一作航】自號不不頭陀鹽城蔡氏子了禪弟子善書畫【同上】

能越字荔村興化慈云寺僧工蘭竹得鄭大令之遺【淮海英靈續集】

宗道字本如號一庵吳淞金氏子居白沙之西林禪院工書畫【練音初集】

淸徹字睿開號笠庵上海唐氏子黃渡羅漢庵僧畫蘭工篆隸【同上】

洪音字云碩海寧僧晚主嘉禾寺東塔善書畫

傳心字曉源號指柏石門人俗姓嚴仁和仙林寺僧善畫

振愚字拙庵號半溪海寧僧工書畫

露文字素蔭江都人秀水茶禪寺僧好寫墨蘭

達鑑字可聞號鈍隱秀水壽生寺僧工畫

符守號雪溪平湖三武庵僧善畫墨蒲桃學於夕照庵頑石老人風恣露態逸趣橫生

大川字小默瑞安人晚駐錫於天王寺工書畫

明通字達一嘉興遷善庵僧工寫生

超凡號雪堂本海寧查氏子蘭溪廣長庵僧善畫

普周字月齋號鶴亭別號飛泉隱者鄞人普陀僧後居蒙山白蠏潭復居蒙山頂工書畫

復顯字夢因號喜廬海寧張氏子主揚州建隆寺善雲林山林【以上並見兩浙輶軒錄及續錄】

超源號蓮峯杭州人雍正間召賜紫衣杖缽敕主蘇州怡賢寺善畫山水點筆秀潤

明奇字具如杭州人書宗懷素畫仿東坡

一理字庭敏一字靜維號日齋杭州辧利院僧善畫

明懷字葦江號石巢臨平金粟庵僧山水得元人法

念深字竹隱西湖僧能畫

墨顚靈峯寺僧善畫墨蘭【以上並見杭郡詩輯及續輯三輯】

密安姓褚氏梅會裏自在庵僧工繪事

行圓明季諸生工詩畫

一超工墨竹

則峯能詩畫

學川善梅竹【以上並見嘉興縣誌】

超源字幹一號寓園當湖陸氏子嘉興東塔寺僧善書畫

明津字隱耕石佛庵僧善蘭竹

宗道字洪聞東墅僧善山水

實印字也白梅溪僧善山水

際嵩字覺安幼爲東塔寺僧後主自在庵畫得超源之傳兼善寫眞

正本字寄梅東聖堂僧善寫眞工山水梅竹【以上並見梅裏志】

成衡字湘南嘉興錢氏子天津海光寺主席賜紫書畫俱入逸品【天津縣誌】

淨憲字匡雪得法於三宜後主西郊香萃庵善詩畫【嘉興府誌】

乘車字素淸號瞎漏嘉興姚氏子硤石怡云庵僧晚主海寧惠力方丈善畫蘭【硤川詩續鈔】

達宣字靑雨海寧朱氏子出家於白馬寺後主西湖淨慈寺工畫【同上】

曉峯嘉興姚氏子住竹裏太平寺作小幅亂筠窠石幽味無窮【竹裏畫者詩】

顥配湘潭僧本章慧晸徒也康熙時以書畫著稱兼解琴工篆刻

惟虛字琭門俗姓文工書畫

覺慧字滌塵號湘嵐俗姓呂精篆刻楷法秀整畫翛然有遠致卒年方十六歲【以上並見湘潭縣誌】

福澄字文淸衡陽人飛錫邑西育王山工書畫【沅湘耆舊傳】

今回東莞人俗姓王名鴻暹少宗伯應華次子棄諸生爲僧往來於羅浮雷峯間善畫蘭【廣東通誌】

成果一名新園字寶樹番禺人俗姓陳主飛來長壽二寺席精寫梅花常自署萬里行腳僧小浮山長統理天下名山風月事兼理仙鶴糧餉不醒鄕侯【嶺海詩抄參余墨偶談】

淨玉字靡瑕號也白莆田人康熙中普惠寺僧後主福淸黃蘗寺善畫山水潑墨淋漓頗類米於菟【莆風淸籟集】

圓玨字無瑕泉州香鑪寺住持善畫

雪芝泉州香鑪寺僧工艸書兼精墨蘭

戒文延平府天寧寺僧善畫竹

克參延平府天寧寺僧以善畫稱

澄聲號石峯臺灣海會寺僧擅書畫

蓮芳字藕船臺灣三官堂僧工書畫

照臨字喝若臺灣三官堂僧寫蘭菊飄逸絕倫【以上並見福建通誌】

過峯滇南僧畫蘭絕佳滇中所傳白丁蘭也【滇南詩略】

光勛字道南康熙初住昆明白衣庵善書畫【同上】

廣見字多聞號瞎堂康熙間剃染於尋甸州之音吼庵善繪事嘗刺血書楞嚴法華二經【同上】

福周字了幻號師巖別號休休老人綏陽周氏子居綏陽西山親云禪院善山水相傳其畫能避火災【黔詩紀略後編】

竹禪梁山王氏子避難出家善畫水墨人物老樹怪石光緒間返蜀示寂【人名辭典】

補

興鑄字心越金華僧善書尢工水墨花卉初住杭州永福寺康熙丁巳遊日本住水戶岱宗山天徳寺爲祇園寺開山初祖【廣印人傳】

梅根和州杜氏子蕪湖三昧庵僧習書畫篆刻【和州誌】

根定字竹堂天界寺僧

海嶽字中山淸涼寺僧皆以詩畫自娛爲名人嘆賞【江寧府誌】

○道

國朝

陸濟蒼平湖道士工詩畫【兩浙輶軒錄】

黃鶴字含山號靑霞晚號跛道人烏程人吳江元妙觀道士工蘭竹【兩浙輶軒續錄】

沈鶴懷字守愚平湖道士嘗學畫於閩中李杏天善寫煙雨之景水墨雲龍尢爲獨絕【同上】

沈澄字一秋仁和道士本諸生善畫【同上】

王喬年字鳴遠仁和奉眞院道士精繪事設色花卉極艷【杭郡詩續輯】

朱道士錫山香雪亭道士善畫山水【無錫縣誌】

錢燦無錫梅裏泰伯廟道士善書畫【同上】

劉爾端湘鄕道士工詩畫【沅湘耆舊集】

王涵字溪云太倉人上海安瀾道院住持善書畫尢工墨竹筆法雄健光緒初卒【人名辭典】

○編闕門

國朝

按察司經歷某畫桃獨絕人呼爲千葉桃經歷【江西通誌】

閉戶先生居杭州西湖上以詩畫見志有來請者薄取其值以給衣食外此無營也【杭郡詩輯】

松窗外史杭州人工書畫【同上】

藝園遺老家住杭州西湖上潛處一室署曰蝸牛廬自稱蝸牛道士收藏書畫甚富自以書畫名世【同上】

汪癡不知何許人自呼癡丐或云歙人行乞維揚倏歌倏哭或食以酒食則寫蘆雁以答有平沙落雁之致【淮海英靈集】

畫家知希錄卷九

