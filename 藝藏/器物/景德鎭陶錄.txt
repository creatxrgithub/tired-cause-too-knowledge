

《景徳鎭陶錄》淸藍浦著

●關於《景徳鎭陶錄》

景徳鎭陶錄﹝淸﹞藍浦原著鄭延桂補輯

《景徳鎭陶錄》淸景徳鎭人氏蘭浦原著﹐六卷﹐後經弟子鄭廷桂增補爲八卷﹐另加入卷首《圖說》和捲尾《陶錄餘論》共十卷﹐在嘉慶二十年﹝1815年﹞由異經堂刻印刷出版﹝四冊一函﹞。

卷一《圖說》

《景徳鎭圖》敍述景徳鎭簡史﹐附景徳鎭地圖。

《禦窯廠圖》敍述景徳鎭禦窯廠的位置﹑建築﹔列舉23種陶務作坊﹑廠內外神祠和禦窯廠的供應﹔附禦窯廠圖。

敍述取土﹑煉泥﹑修模﹑洗料﹑燒鑪等14道工序。

卷二《國朝禦窯廠恭紀》簡述禦窯廠歷史﹐年產量﹐工人數目和組織。

《鎭器原始》列舉景徳器﹑宋器﹑湘湖器﹑湖田器﹑洪器﹑永樂器﹑宣徳器﹑成化器﹑正徳器等37種禦瓷。

卷三《陶務條目》陶有窯﹑窯有戶﹑戶有工﹑工有作﹑作有家﹔鎭瓷花式

卷四《陶務方略》

卷五《景徳鎭歷代窯考》

卷六《鎭仿古窯考》定窯﹑汝窯﹑官窯﹑龍泉窯﹑哥窯﹑鈞窯

卷七《古窯考》洪州窯﹑越窯﹑柴窯﹑鄧州窯﹑建窯等

卷八《陶說雜編上》

卷九《陶說雜編下》

卷十《陶錄餘論》

版本

嘉慶二十年﹝1815年﹞異經堂刻本。

光緒十七年﹝1891年﹞京都書業堂重刻本。

民國十七年﹝1928年﹞上海神州國光社陰影印本

淸蘭浦原著﹑鄭廷桂增補﹐連冕編注《景徳鎭陶錄圖說》山東畫報出版社2005年ISBN7806037926

翻譯本

儒蓮譯《景徳鎭陶錄》法國儒蓮譯《景徳鎭陶錄》HistoireetFabricationdelaPorcelaineChinoise﹐Paris﹐Mallet﹣Bachelier﹐1856市

日本藤江永孝《和漢對照﹤景徳鎭陶錄﹥》﹐明治四十年1907東京東京

●景徳鎭陶錄總目

昌南藍浦濱南氏原著

門人鄭延桂問谷補輯

男洤汲春校字

重刻景徳鎭陶錄序

景徳鎭陶錄序

卷一

景徳鎭地圖

禦窯廠圖

陶圖﹕取土

陶圖﹕煉泥

陶圖﹕鍍匣

陶圖﹕修模

陶圖﹕洗料

陶圖﹕做坯

陶圖﹕印坯

陶圖﹕鏇坯

陶圖﹕畫坯

陶圖﹕蕩泑

陶圖﹕滿窯

陶圖﹕開窯

陶圖﹕彩器

陶圖﹕燒鑪

卷二

國朝禦窯廠恭記

鎭器原起

卷三

陶務倏目

卷四

陶務方略

卷五

景徳鎭歷代窯攷

卷六

鎭仿古窯攷

卷七

古窯攷

各郡縣窯攷附

外譯窯攷附

卷八

陶說雜編上

卷九

陶說雜編下

卷十

陶錄餘論

●鑑定

廣徳劉克奇先生

陽湖惲子居先生

武寧盧來庵先生

永丰張鶴舫先生

靖安舒白香先生

同邑鄧菽原先生

●商訂姓氏

古潤汪度次裴

鄱陽周作孚澗東

歸安張九芝循蘭

廣徳李元傑笠樵

廣徳劉寅巽甫

南昌龔鉽漚舸

同裏項紳漪南

同裏吳欽楙礪齋

●編校姓氏

休寧汪沂魯川

同裏汪嶼輿山

都昌曹昕曙山

都昌鮑升衢云階

都昌江宗海觀瀾

同裏吳家傑英山

同裏李中成君美

同裏劉守謙牧郊

同裏錢進珍席儒

同裏陳錫嘏純甫

同裏羅文錦松云

都昌鮑騰鸞祥雲

甥程榗筠心

壻史文蔚典動

同懷鄭日煥輝女

●重刻景徳鎭陶錄序

夫象形制器賴利用於前民鴻寶成篇資餉遺於後載然而秦灰易燼魯壁僅存幾同三篋之亡猶藉一編之首難晏楹其可納恐唐肆以難求非仗茂先博物之搜疇爲髙密遺書之訂此景徳鎭陶錄之所爲重刻也昌江有陶肇於陳代景徳名鎭著於宋時兌矢和弓熟則生巧宋斤魯削遷弗爲良世歷千餘年莫之攺也利通十數省無以加彀擎肩摩四方雲集巷連鱗接萬戶星稠誠江右一大都會也女學藍濱南先生向有陶錄一書輯成於鄭問谷副車鑑定於劉克齊明府繪其狀於圖而復申以說紀其原於捲而又析以條遠稽古制以證夫羣書旁引鄰封以通夫外譯雜記皆筆緘墨灸余編亦書雋言鯖事可復實徵悉屬耳濡目染辭殊誇尙均關土俗民風做貢尙沿夏后之規考工補周官闕曾經剞劂久奉杲圭逮遭寇扮楡遂致災延梨棗藍仙己嗟夫長逝鄭志只述夫小同幸一臠以堪嘗慮雙鴟之莫借蘭亭眞本空思蕭翼賺來薦福殘碑誰帶率更摹出則有丹徒張少嵒司馬讀書讀律亦吏亦仙燕公擅著作之才白傅得江山之趣畱心時務廣搜有用之書厪念民依永垂不朽之業爰鶴俸復事校警俾播雞林益騰聲價洽聞殫見博涉曹倉脛走異飛貴增洛紙應識殳虫戈鳥咸登甲庫之編徙教月斧星盤胥列酉陽之俎憫艱難於兆姓如陳座右陶風藉鼓鑄於羣倫幾煉鑪中丹綱羅散佚還合浦之珠光拂拭重新吐豊城之劍气﹝延鑑﹞識荊有幸慕蘭維殷思利器於仁賢夙懷攻錯承舊傳於弓冶敢懈鉆研缽托元沙壺傾實液愛春風之橐龠樂夏時之帡幪景提槧於前徽仰扶輪於大雅感君髙誼廣收枯竹焦桐索我牟言聊效匏宣瓦奏是爲序

時

大淸同治九年歲次庚午小春月朔

賜進士出生

誥授奉政大夫

欽加同知銜直隸卽用知縣古番愚弟王延鑑拜撰

●景徳鎭陶錄序

自海鹽朱炯川著陶說於是陶器有專書用補前賢所不逮而說古自唐虞以來說器詳官哥定汝博考羣書足無掛漏獨說今景徳鎭陶惜猶多所未備蓋其制器之委曲精詳誠有非探訪紀錄可得而盡也余承乏浮梁鎭錄於籍案籍鎭廣豪數十里業陶數千戶其人五方錯雜賢不肖並處編審固有司之責又公事偶間輒微行入陶肆以察良莠以稽勤怠而其制器之委屈精詳亦遂熟於耳目欲爲鎭陶成專書而未暇鄭生延桂余始至邑觀風所得士也招館東軒課余次兒學一日以其師藍濱南文學陶錄遺稿來質於余其所記載則又多餘耳目所未逮蓋生平其地自少而長習知其事隨時而筆之於書良非采訪記錄偶焉旁涉者可同日語也𨿽其稿本文詞艸創捲軼有未竟然譬諸梓材旣勤朴斷惟其塗丹艧矣遂亟屬鄭生因仍而增損之成書十卷中亦博考羣書旁及諸陶而以其專爲鎭陶而有事也總題曰景徳鎭陶錄夫古聖人制器尙象以利生民其切於飲食日用者固非必智巧具而功能備也自我國家惠工給值供役無攏命安而物阜工勤而器良鎭人日以盛鎭陶日以精莫不奮與鼓舞用副時會之隆有不知其所由然矣是錄之成其不又補桐川所不逮而爲有心時務者所亟賞乎爲之序

時嘉慶二十年小春月朔知浮梁縣事廣徳劉丙

●景徳鎭陶錄卷一

○圖說景徳鎭

景徳鎭屬浮梁之興西鄕﹐去城二十五里﹐在昌江之南﹐故稱昌南鎭。其自觀音閣江南雄鎭坊至小港嘴﹐前後街計十三里﹐故又有陶陽十三里之稱。水土宜陶﹐陳以來﹐土人多業此。至宋景徳年始置鎭﹐奉禦董造﹐因攺名景徳鎭。元置本路總管監鎭陶。明洪武二年﹝《江西大志》作三十五年﹞就鎭之珠山設禦窯廠﹐置官監督燒造解京。國朝因之﹐沿舊名。

景徳鎭地圖

﹝景徳鎭地圖﹞

○禦窯廠

廠跨珠山﹐周圍約三里許。中爲大堂﹐堂後爲軒﹐爲寢。寢北有小阜﹐卽珠山所由名﹐舊建亭其上。堂兩旁爲東西序﹐又東迆南各有門。又東﹔爲官署﹑爲東西庫房﹑爲儀門﹑爲鼓亭﹑爲督工亭﹑爲獄房﹐今廢。爲陶務作二十有三﹔曰大器作﹑曰小器作﹑曰仿古作﹑曰雕鑲作﹑曰印作﹑曰畫作﹑曰創新作﹑曰錐龍作﹑曰寫字作﹑曰色彩作﹑曰漆作﹑曰匣作﹑曰染作﹑曰泥水作﹑曰大木作﹑曰小木作﹑曰船作﹑曰鐵作﹑曰竹作﹑曰索作﹑曰桶作﹑曰東碓作﹑曰西碓作。爲窯式六﹔曰靑窯﹑曰龍鋼窯﹑曰風火窯﹑曰色窯﹑﹝燒煉顏色者。﹞曰爁熿窯﹝窯制大小不一﹐廠坯上釉用火爁烘有漏釉者﹐再上釉入窯燒﹞曰匣窯﹝廠匣皆先空燒﹐再裝坯燒﹞。又前後甃井二﹐柴房二﹐窯役歇房二。廠內神司三﹕曰佑陶靈祠﹑曰眞武殿﹑曰關帝廟。廠外神祠一﹕曰師主廟。廠之西爲公館﹐東爲饒九南巡道行署﹝今饒州府同知署﹞。頭門外樹屏墻一﹐有東西二甬通市街。

桂按《邑志》﹕廠大堂舊題曰秉成。儀門外爲廠場﹐左右四門﹐東曰熙春﹐旋攺爲迎曦﹔南曰阜安﹐西曰澄川﹐北曰待詔。又阜安門外有秉節制坊。珠山上有朝天閣﹐有冰立堂﹐有環翠亭。今並攺替﹐惟廠署規制如舊﹐環翠亭猶存。

廠供應。《舊志》﹕撥浮梁縣十三里﹑鄱陽縣三十五里附廠﹐供應正派。後鄱陽縣知縣徐俊﹑以廠役合派七縣申請還。縣惟在鎭十三里中供設﹐其七邑惟聽事人答應。

管廠總事一名。副管事一名。檔子房聽事一名。聽事吏一名。書手二名。機兵十六名。門役二名。庫役二名。上班眾匠役﹝以水﹑火﹑金﹑木﹑土五行別役﹐報開民族輪供。﹞

桂按﹕此皆舊制。國朝沿革﹐謹詳二卷。

禦窯廠圖

禦窯廠圖

○取土

陶用泥土﹐皆須采石制練。土人設廠采取﹐藉溪流爲水碓舂之﹐澄細淘淨制如磚石式。曰白木﹐以徽州祁門爲上﹐出坪裏﹑葛口二山﹑開窖采取﹐部有黑花如鹿角菜形者佳。此土色純質細﹐可制細器﹐別有髙嶺﹑玉紅﹑箭灘數種﹐皆以所產之名。若黃木釉果﹐尢作粗瓷者所必需﹐其采制法同。幅中爲開采﹑爲礁舂﹐大略如是。

陶圖﹕取土

陶圖﹕取土

○練泥

造瓷首需練泥﹐必以精純爲上。其法以缸浸泥﹐用木鈀攪翻摽渣沈過﹐以馬尾細籮再澄夾層細絹袋過泥匣內﹐俾水滲漿稠﹐復以無底木匣下鋪磚﹐細布緊包﹐更以磚壓之。水漧成泥﹐用鐵鍬翻撲結實。若釉水必煉灰配合。灰出邑南鄕。幅中以曲木貫小鐵鍋耳者﹐調釉者也﹔以鍬翻撲者﹐練泥者也。

陶圖﹕煉泥

陶圖﹕煉泥

○鍍匣

瓷坯入窯﹐必裝匣燒﹐方不粘裂﹐且能覓風火衝突坯有黃黑之患。匣缽亦土作﹐土出景徳鎭馬鞍山裏村﹑官莊等處﹐有黑紅白三色﹐更以寶石地所產砂土配合﹐則入火經燒。其造法﹐用輪車與拉坯同﹐土不必過細﹐匣成﹐陰漧略旋平正﹐先入窯空燒一次﹐再裝坯燒﹐名曰鍍匣。若選作﹐則有廠居﹐幅中從略。

陶圖﹕鍍匣

陶圖﹕鍍匣

○修模

圓器之造﹐每一器必有一模﹐大小款式方能畫一。其模子必須與原樣相似﹐但尺寸不能計算﹐大抵一尺之坯經燒後得七八寸﹐亦收縮之理然也。故模子必須先修模﹐不曰造而曰修者﹐一模必修數次﹐然後無大小參差之異。鎭修模匠另有店居﹐名手有數﹐蓋必熟諳土性﹑窯火者乃推能事。幅中情形頗肖。

陶圖﹕修模

陶圖﹕修模

○洗料

靑料爲畫瓷之用﹐而霽靑﹑東靑各釉色﹐亦需料配合﹐以浙江出者爲上﹐雲南﹑廣東及本省各處亦產此。商販采買來鎭投行發賣﹐必先自撿選其大而圓者﹐色以黑黃明亮爲最﹐再以小黃土匣裝﹐入窯煉熟方可用。其用料之法﹐研乳極細﹐調水畫坯﹐罩以白釉﹐經燒則現靑翠﹔若不罩釉﹐則見火飛散。亦大奇也。幅中撿洗之事特詳。

陶圖﹕洗料

陶圖﹕洗料

○做坯

圓器之制﹐其方﹑稜者﹐則有鑲﹑雕﹑印﹑削之作﹐而渾圓之器﹐必用輪車拉成﹐大者拉一尺以上坯﹐小者拉一尺以內坯。車如圓木盤﹐下設機局旋轉甚便﹐拉者坐於車上﹐以小竹竿撥車使疾轉﹐雙手按泥隨拉之﹐千百不差毫黍。若琢器其渾圓者﹐亦如造圓器法。其方稜者﹐則用布包泥以平板拍練成片﹐裁方粘合﹐各有機巧。幅中兩擬其狀。

陶圖﹕做坯

陶圖﹕做坯

○印坯

圓器拉成坯﹐必俟陰漧﹐不可令見日色﹐恐日曬則有拆裂之患﹐故有印坯一行。坯稍幹則用修就模子﹐以手拍按﹐使泥坯周正勻結。其法﹕以小輪車旋轉印拍﹐褪下模子陰漧﹐以備碹削。幅中略具其狀。又有乳料之工﹐用矮凳貯料﹐缽上裝直木安瓷槌乳之﹐有雙手乳者﹐有左﹑右乳者。疾﹑瞽﹑老﹑幼多資生焉。

陶圖﹕印坯

陶圖﹕印坯

○碹坯

坯之尺寸定於模﹐而光平必需碹削。碹工亦用輪車﹐惟中心立一木樁﹐樁視坯之大小﹐其頂渾圓﹐名曰頂鐘﹐裹以絲棉﹐恐損坯也﹐將坯扣合樁上﹐撥輪使轉﹐用刀碹削﹐則器之裏外皆平光矣。拉坯之時﹐坯足必畱一靶﹐長二三寸﹐便於把握以畫坯﹑蘸釉﹑工畢﹐始碹去其柄﹐挖足寫款。幅中碹挖並列。

陶圖﹕碹坯

陶圖﹕碹坯

○畫坯

靑花畫坯﹐圓琢器皆有之。一器動累什百畫者﹐則畫而不染﹔染者﹐則染而不畫﹐所以一其手而不分其心也。其餘拱﹑錐﹑雕﹑鏤﹐業似同而各習一家﹔釉紅﹑寶燒﹐技實異而類近如畫。至如器上之邊綫﹑靑箍﹐原出碹坯之手﹔底心之識銘﹑書記﹐獨歸落款之工。花﹑鳥﹑虫﹑魚寫生﹐以肖物爲上﹔宣﹑成﹑嘉﹑萬仿古﹐以多見爲精。幅中畫染分處﹐以爲畫一。

陶圖﹕畫坯

陶圖﹕畫坯

○蕩泑

凡靑花與觀﹑汝等器均須上泑。舊法﹔長方﹑稜角者﹐用毛筆拓釉﹝搨泑﹞﹐獘每失於不勻﹔渾圓之器﹐俱在缸內蘸泑﹐獘又失於體重多破﹐故全器難得。今圓器之小者﹐仍於缸內蘸泑。其圓琢大件﹐俱用吹釉法﹐以竹筒蒙細紗吹之﹐俱視器之大小與泑之厚薄別其吹之徧數﹐有三四徧至十七八徧者。幅中備著其制。

陶圖﹕蕩泑

陶圖﹕蕩泑

滿窯

窯制長圓﹐形如覆甕。髙寬皆丈餘﹐深長倍之﹐上罩窯棚﹔其煙突圍圓﹐髙二丈餘﹐在窯棚之外。瓷坯旣成﹐裝匣入窯﹐分行排列﹐中間疏散﹐以通火路。其窯火有前﹑中﹑後之分﹐安放坯匣皆量泑之軟硬以定窯位。發火時隨將窯門磚封﹐畱一方孔入柴﹐片刻不停﹐有試照者﹐熟則止火﹐窨一晝夜始開。幅中滿燒備矣。

陶圖﹕滿窯

陶圖﹕滿窯

○開窯

瓷器之成﹐窯火是賴。開窯類以三日﹐其窯中瓷匣尙帶紫紅色。惟開窯﹐工匠用布數十層制成手套﹐蘸以冷水護手﹔復用濕布裹頭面肩背﹐入窯搬匣。瓷器旣出窯﹐熱窯安放新坯﹐因新坯潮濕﹐就熱窯烘焙﹐可免入水坼漏之病。幅中搬運收理者﹐爲出窯瓷器﹐肩柴者﹐收籌者﹐爲現在燒窯。

陶圖﹕開窯

陶圖﹕開窯

○彩器

圓琢白器﹐五彩繪畫﹐摹仿洋彩﹐須將各種顏料研細調合﹐必熟諳顏色火候之性﹐以眼明心細手準爲佳。其用顏料法有三﹕一用蕓香油﹔一用膠水﹔一用淸水。蓋油便於渲染﹐膠便於拓抹﹐而淸水調色則便於堆塡。幅中有就桌者﹐有手持者﹐有眠側於低處者﹐各因器之大小﹐以就運筆之便。

陶圖﹕彩器

陶圖﹕彩器

○燒鑪

白瓷加彩後﹐復須燒煉﹐以固顏色。爰有明暗鑪之制﹐小器則用明鑪﹐口門向外﹐周圍炭火置鐵輪﹐其下托以鐵叉﹐以鉤撥輪使轉﹐以勻火气。大件則用暗鑪﹐髙三尺﹐徑二尺餘﹐周圍夾層貯炭火﹐下畱風眼﹐將瓷器貯於鑪﹐人執圓板﹐以避火气﹐鑪頂泥封﹐燒一晝夜爲度。幅中情形備悉。

陶圖﹕燒鑪

陶圖﹕燒鑪

以上諸說多采唐雋公陶冶圖說﹕鄭琇蘊山繪﹔昌南藍﹔浦濱南氏原著﹔門人鄭延桂問谷補輯

●景徳鎭陶錄卷二

○國朝禦窯廠恭記

國朝建廠造陶﹐始於順治十一年奉造龍缸﹝罁﹞﹐面徑三尺五寸﹐墻厚三寸﹐底厚五寸﹐髙二尺五寸﹐經饒守道董顯忠﹑王天眷﹑王鍈等督造未成。十六年奉造欄板﹐闊二尺五寸﹐髙三尺﹐厚五寸﹐經守道張思明﹑工部理事官噶巴﹑工部郎中王日藻等督造亦未成。十七年巡撫張朝璘疏請停止。康熙十年﹐奉造祭器等項陶成﹐始分限解京。十九年九月﹐始奉燒造禦器﹐差廣儲司郎中徐廷弼﹑主事李廷禧來鎭﹐駐廠監督。悉罷向派饒屬夫役額徵﹐凡工匠物料﹐動支正項﹐銷算公帑﹝胬﹞﹐俱按工給值。陶成之器﹐每歲照限解京。二十二年二月﹐差工部虞衡司郎中臧應選﹑筆帖式車爾徳來廠代督﹐器日完善。其後漸罷。雍正六年復奉燒造﹐遣內務府官駐廠協理﹐以榷淮關使遙管廠事﹐政善工勤﹐陶器盛備。幹隆初﹐協理仍內務人員。八年﹐攺屬九江關使總管﹐其內務協理如故。五十一年﹐裁去駐廠協理官﹐命榷九江關使總理﹑歲巡視﹐以駐鎭饒州同知﹑景徳巡檢司共監造督運。今上禦極以來﹐詔崇節儉﹐每年陶器需用無多﹐而陶工益裕矣。

○廠器歲解運數例

附

《陶成紀事》載﹕廠器陶成﹐每歲秋冬二季﹐雇覓船隻夫役﹐解送圓﹑琢器皿六百餘桶。歲例﹕盤﹑碗﹝盌﹞﹑鐘﹝鍾﹞﹑碟等上色圓器﹐由一二寸口面以至二三尺口面者﹐一萬六七千件﹐其選落之次色﹐尙有六七千件﹐一並裝桶角京﹐以備賞用﹔其瓶﹑罍﹑罇﹑彜等上色琢器﹐由三四寸髙以至三四尺髙大者﹐亦歲例二千餘件﹐尙有造落次色二三千件不等﹐一並裝桶解京﹐以備賞用。

○廠給工食人役

附

九江關總管事一名﹝九江關幕﹞。

內檔房書辦二名。

選瓷房總頭目一名。

副總頭一名﹝在關辦事﹞。

頭目七名﹝一名常住﹐其餘十日一輪上宿﹞。

玉作二名。帖寫一名。畫樣一名。

圓器頭一名。雕削頭一名。靑花頭一名。

滿窯一名。守坯房一名。挑夫一名。

聽差二名。買辦一名。把門一名。

以上二十八名計工給食﹐其餘工作頭目雇請﹐俱給工價﹐於九江關道款﹝穎﹞內開報。

○鎭器原起

景徳器﹕仿於元。卽北宋時鎭窯。

宋器﹕仿於明。卽景徳後之鎭窯。曾經內府發器樣﹐故又呼發宋器。

湘湖器﹕仿於唐窯。本宋之湘湖市窯。

湖田器﹕仿於明。卽元之近鎭窯。

洪器﹕仿於唐窯。本明之洪武廠器。

永樂器﹕仿於唐窯。

宣徳器﹕仿於年窯。

成化器﹕仿於年窯。

正徳器﹕仿於唐窯。

嘉靖器﹕仿於唐窯。

隆﹑萬器﹕仿於唐窯。以上皆明廠器。

歐器﹕亦仿於唐窯。卽明宣興歐氏窯。

廣器﹕仿於唐窯。卽廣之江陽瓷。

均器﹕仿於宋末。卽宋初之禹州窯。

碎器﹕仿於元。卽宋之吉州分窯。

紫金釉器﹕仿於明廠窯。

官古器﹕此鎭窯之最精者﹐統曰「官古」﹐式樣不一﹐始於明。選諸料﹐精美細潤﹐一如廠官器﹐可充官用﹐故亦稱「官」。今之官古﹐混水淸者﹐有淡描靑者﹐有兼仿古名窯釉者﹐若疑爲宋之汴﹑杭窯則誤。

假官古器﹕始於明。亦非仿汴﹑杭官窯。乃鎭瓷之貌爲精細而假充官古式者﹐質料不及官古器﹐花式則同。有專造此種戶﹐所謂充官古也。

上古器﹕始於明。鎭窯之次精者。統稱上古。質料工作頗佳﹐其曰「古」者﹐以時尙古器﹐非仿宋代器式。或曰﹕精細似過於景徳窯。

中古器﹕明以來﹐鎭窯統曰中古﹐精而又次之器也。質料不及上古﹐故云「中」﹐其稱「古」﹐意則同前。

泑古器﹕此假中古器。近年所造花式﹐泑色不異中古﹐而質胎不美。自有泑古器而眞中古器遂貴。

常古器﹕鎭窯稍精器也﹐統曰常古。質料工作無可品﹐但供日用之常﹐其以「古」稱﹐別乎飯冒等器耳。泑古器戶﹑常古器戶﹐皆互兼造。

小古器﹕此鎭窯專造小圓器者﹐如盞﹝琖﹞﹑杯﹑碗﹝盌﹞﹑碟等類。質料工作如中古﹐較之常器﹐又髙一籌。俗亦「古」之云爾。

飯器﹕鎭器最粗下者﹐厚實其質﹐拙略其工﹐統呼飯貨。人以「渣」「冒」等字目之。

子法器﹕有專作此器戶﹐大小畢有﹐精粗各具﹐內兼梨式。所謂子式﹐上寬直﹑而下銳平﹔法式﹐口微撇寬﹐折而下直。子式﹐勢稍長﹔法式﹐勢稍扁。

子梨器﹕今鎭子法器有攺子梨器者﹐大小精粗皆造。子卽子式。所謂梨式﹐口平而勢圓﹐樣微似梨﹐又或兼磬式。

脫胎器﹕鎭窯專造此者。有半脫胎極薄﹐有眞脫胎更如紙薄﹐爲最精美器。所謂脫胎﹐脫去胎質﹐純以泑成也。

塡白器﹕此種器與脫胎皆仿於明廠﹐工作亦分精粗。所謂塡白﹐蓋純白器可塡畫彩者。古作甜白﹐殆甜淨之意。

洋器﹕洋器專售外洋者。商多粵東人﹐販去與洋鬼子載市。式多奇巧﹐歲無定樣。

東靑器﹕鎭窯仿東靑戶﹐亦分精粗﹐有大小式﹐惟官古戶兼造者尢佳。或訛冬靑﹐或訛凍靑﹐要其所仿﹐泑色則一。

霽紅器﹕陶戶能造霽紅者少﹐無專家﹐惟好官古戶仿之。

霽靑器﹕亦官古戶兼仿造﹐鎭陶無專作霽靑器者。得其精美﹐可推上品﹐俗與好霽紅並重。今訛作濟靑。

龍泉器﹕鎭初有專造龍泉器戶﹐今惟官古﹑中仿之。碎器戶亦仿龍泉泑。然無論專造﹑兼仿﹐皆具精粗大小淺深色。

白定器﹕陶戶專仿白定者﹐盞﹝必上皿下﹞﹑碗﹑杯﹑盌﹑碟等具外﹐又多小件玩器﹐精粗各在造戶爲之。亦有靑花。

汝器﹕鎭陶官古大器等戶﹐多仿汝窯泑色﹐其佳者﹐俗亦以「雨過天靑」呼之。

官窯器﹕自來有專仿戶﹐今惟兼仿。碎器戶亦造。若廠仿者尢佳。

哥器﹕鎭無專仿者﹐惟碎器戶兼造﹐遂充稱哥窯戶。以前﹐戶能辧本原﹐今仿哥者只照式仿造﹐究不知「哥」何由稱矣﹗

●景徳鎭陶錄卷三

○陶務條目

1﹑陶有窯﹝俗呼曰燒窯﹐統名風火窯﹞

燒柴窯﹝或圇燒﹐或搭燒﹞。

燒槎窯﹝有圇燒﹐亦有搭燒﹞。

包靑窯﹝惟燒柴窯﹐廠器盡搭此等窯燒。民戶亦有搭燒者﹐亦或自燒造﹞。

大器窯﹝有自造燒造者﹐亦搭他戶坯燒者﹞。

小器窯﹝有自造燒造者﹐亦搭他戶坯燒﹞。

2﹑窯有戶﹝俗統呼曰窯戶﹞

燒窯戶﹝有燒柴窯﹐有燒槎窯﹔又號叫坯窯戶﹞。

搭坯窯戶﹝或搭柴窯﹐或搭槎窯﹞

燒圇窯戶﹝卽有燒自造戶﹐或自造燒﹐亦搭一﹑二他戶坯燒﹞。

柴窯戶﹝有燒戶﹐搭戶﹑圇窯戶﹞。

槎窯戶﹝亦有燒戶﹑搭戶﹑圇窯戶﹞。

3﹑兀﹝丌﹞有工﹝列紀各工人數不一﹐外有挑貨工及管債人皆不列入﹞。

陶泥工﹝卽兼練泥工﹞﹑拉坯工﹝俗呼做坯﹞﹑印坯工﹝俗呼拍模﹞﹑鏇﹝碹﹞坯工﹝俗呼利坯﹑挖坯﹞﹑畫坯工﹑舂灰工﹝或兼合灰﹞﹑合泑工﹝有配灰者﹐有合色者﹞。上泑工﹝有蘸上者﹑有吹上者﹞﹑挑槎工﹝柴窯不用﹐惟槎窯用之﹞﹑擡坯工﹝又呼挑坯﹞﹑裝坯工﹝裝坯入匣﹐重疊待滿﹞﹑滿掇工﹝有滿窯工﹐滿窯則召之﹐不在常儲內。開窯又有出窯工﹞﹑燒窯工﹝俗呼把莊﹐然分三手﹔有事淄火者﹔事緊火者﹔事溝火者﹞﹑開窯工﹝有外伴業此務﹐開窯則召來者﹐有管債人兼作此務者﹞﹑乳料工﹑舂料工﹑砂土工。

彩之工

附

乳顏料工﹑畫樣工﹑繪事工﹑配色工﹑塡彩工﹑燒鑪工

4﹑工有作﹝「作」者﹐一戶所作器也。各戶或有兼作﹐統名曰「作」﹞。

官古器作﹑上古器作﹑中古器作﹑泑古器作﹑小古器作﹑常古器作﹑粗器作﹑冒器作﹑子法器作﹑脫胎器作﹑大琢器作﹑洋器作﹑雕鑲作﹑定單器作﹑仿古作﹑塡器作﹑碎器作﹑紫金器作。

5﹑作有家﹝凡精粗分畫﹑各有家數﹐曰「家」﹞。

靑花家﹑淡描家﹑各彩家。

6﹑陶所資各戶

柴戶﹑槎戶﹑匣戶﹑磚戶﹑白土戶﹑靑料戶﹑篾戶﹑木匠戶﹑桶匠戶﹑鐵匠戶﹑修模戶﹑盤車戶﹑乳缽蕩口戶﹑打藍戶﹑煉灰戶﹑鏇﹝碹﹞刀戶﹝其刀如「目」字「已」字形﹞

7﹑陶餘資用﹝陶中所餘物﹐有可資於用者。﹞

窯磚﹑窯槎﹑窯煤。

8﹑鎭瓷花式

官古式﹑上古式﹑泑古式﹑小古式﹑常古式﹑子式﹑法式﹑梨式﹑鑪式﹑撇式﹑宮式﹑冒式﹑鍋式﹑宋式﹑蘭竹式﹑白器式﹑盞式﹑蓋式﹑湖窯式﹑古式﹑三級式﹑折邊式﹑花桶式﹑大琢式﹑宣徳民器式﹑匙托式﹑正徳民器式﹑套器式﹑雕鑲小器式。以上各器式﹐又分多式﹔其爲某式﹐則有某式之花樣﹐未另列。

9﹑仿古各泑色

鐵骨大觀泑﹝有粉靑﹑月白﹑大綠三種﹞。

銅骨無紋汝泑﹝有人面洗色澤﹞。

鐵骨哥泑﹝有米色﹑粉靑二種﹞。

銅骨魚子紋汝泑。白定泑﹝有粉定﹑土定﹑廠止仿其粉定一種﹞。

均泑﹝有玫瑰紫﹑海棠紅﹑茄花紫﹑梅一靑﹑騾肝﹑馬肺﹑新紫﹑米色﹑天蘭﹑窯變十種﹞。

宣窯霽紅泑﹝有鮮紅﹑寶石紅二種﹞。

宣窯霽靑泑﹑濃紅泑﹝有桔皮﹑棕眼﹞。

廠官窯泑﹝有鱔魚黃﹑蛇皮綠﹑黃斑點三種﹞。

龍泉泑﹝有淺﹑深二種﹞。東靑泑﹝有淺﹑深二種﹞。

湘窯宋泑﹝有米色﹑粉靑二種﹞。

油綠泑﹝色如窯變﹐如碧玉﹐光彩中斑駁古雅﹞。

鑪均泑﹝色如東窯﹐宜興掛釉之間﹐而花紋流爲淌﹐變化過之﹞。

歐窯泑﹝有紅紋﹑藍紋二種﹞。廣窯泑﹝靑點一種﹞。

月白無紋泑﹝有淺﹑深二種﹐微類大觀泑。系白泥胎器﹞。

宣窯寶燒泑﹝有三魚﹑三果﹑三芝﹑五福四種﹞。

龍泉泑寶燒﹝新制有三魚﹑三果﹑三芝﹑五福四樣﹞。

翡翠泑﹝有素翠﹑靑點﹑金點三種﹞。吹紅泑﹑吹靑泑。

10﹑永窯脫胎﹑素白﹑錐拱等器皿。

萬正窯五彩器皿。

成窯五彩器皿。

宣花黃地器皿。

法靑泑﹝系新試得﹐較霽靑﹑濃紅﹑深翠等泑﹐無桔皮棕眼﹞。

西洋雕鑄像生器皿﹝畫法渲染﹐悉仿西洋筆意﹞。

澆黃﹑澆綠﹑錐花器皿。

澆紫器皿﹝有素花錐花二種﹞。

錐花器皿﹝有各種泑色﹞。

抹紅彩色等器皿。

西洋黃色器皿﹑紫色器皿。

抹銀﹑抹金器皿。

彩水墨器﹝系新制﹞。

新制山水﹑人物﹑花卉﹑翎毛仿筆墨濃淡意。

宣窯塡白器﹝有厚薄﹑大小不等﹞。

嘉窯靑花﹑成窯淡描靑花。

米色泑﹝有淺深二種﹐與宋米色不同﹞。

泑裏紅器皿﹝有通紅泑繪畫者﹑有靑葉紅花者﹞。

紫金泑﹝有紅﹑黃二種﹞。

澆黃五彩器皿﹝系新試得﹞。

澆綠器皿﹝有素地﹑錐花二種﹞。

洋彩器皿﹝新仿西洋法瑯畫法﹐山水人物花卉翎毛﹐無不精細入神﹞。

拱花器皿﹝各種泑色俱好﹞。

西洋紅色﹑綠色器皿。

烏金泑﹝有黑地白花﹑黑地描金二種﹐系新制﹞。

西洋烏金器皿。

東洋抹金﹑抹銀器皿。

11﹑配合釉料

紫金釉﹝用罐水煉灰﹐紫金石水合成﹞。

翠色釉﹝用煉成古銅水﹑硝石合成﹞。

金黃釉﹝用黑鉛末碾赭石合成﹞。

礬紅釉﹝用靑礬練紅加鉛粉﹑廣膠合成﹞。

紫色釉﹝黑鉛末加石子靑﹑石末合成﹞。

澆靑釉﹝用釉水煉灰﹑石子靑合成﹞。

澆綠釉﹝用煉過黑鉛末加古銅末﹑石末合成﹞。

豆油釉﹝用豆靑油水煉灰﹑黃土合成﹞。

純白釉﹝用釉水煉灰合成﹐卽純白器﹞。

澆黃釉﹝用牙硝﹑赭石合成﹞。

霽紅釉﹝用紅銅條﹑紫石英合成﹐兼配碎器﹑寶石﹑瑪瑙﹞。

霽靑釉﹝用靑料配泑合成﹞。

東靑釉﹝用紫釉微摻靑料合成﹞。

龍泉釉﹝用紫金釉微摻靑料合成﹞。鑪均釉﹝用牙硝晶料﹐配釉合成﹞。

碎器釉﹝用碎器不出三寶棚者﹐紅淘則成碎器﹐粗淘則成大紋片﹞。

12﹑陶彩需用色料

鉛粉﹑焰硝﹑靑礬﹑黑鉛﹑松香﹑黛﹑白炭﹑金箔﹑古銅﹑赭石﹑乳金銀﹑石子靑﹑紫金石﹑五色石英。

●景徳鎭陶錄卷四

○陶務方略

景徳鎭陶業﹐俗呼貨料操土音﹐登寫器物花式﹐字多俗﹑省﹐其不見於《字書》字﹐如蚰﹝音﹕又俗。當泑字。﹞﹝土足﹞﹝音﹕篤。俗指坯足。﹞之類﹔其見於《字書》而俗借用者﹐如靶﹝字典音﹕霸。轡革也。俗借爲柄靶用。﹞琢﹝字典音﹕捉。治玉也。俗借爲瓶罍器名。﹞不﹝字典﹕岸入聲。《說文》﹔木獻同檗木﹐曲頭不出也。俗五泑﹐不音﹐近惇字﹐上聲。﹞之類﹔他如﹕「飯」作「反」﹐「撇」作「丿」﹐「同」作「冂」﹐「謐」作「才」﹐「壺」作「乎」﹐「圾」作「件」之類。𨿽土著﹐猶參﹝參﹞問乃得也。

鎭陶字樣﹐又有通用者﹐如「缸」或作「堈﹑罁」等字﹐「窯」或作「﹝土匋﹞」等字﹐「泑」或作「釉﹑油」﹝石左由右﹞等字。羣書雜記﹐亦多互見。

在鎭陶作器﹐質粗細不一。有用官古不者﹐有用上古不者﹐有用中古不者﹐有用滑石者﹐有用釉果配髙嶺者﹐有用滑石配白石者﹐有用余幹不配髙嶺者﹐有用黃泥不者﹐有用撿渣者﹐各視所造器采用。

瓷土自來以麻倉爲著﹐俗呼麻村﹕「窯裏」﹐又呼「洞裏」﹐屬邑東鄕。明末土竭。後復出﹐造成釉果﹐則大隖嶺爲上。性硬﹐白而微汗﹐造瓷不挫﹐古器中多用作骨胎。他處亦有硬白土﹐或不免有油﹐又或白而性軟耳。

釉果﹐凡佳器全用作質﹐次品亦半用之﹐粗器則止。和水合灰以當水泑。嘉慶三年﹐鄰邑樂平亦出此﹐爲婺人起廠舂造﹐塊式大於窯裏所造。陶戶試用頗不低。先是﹐造戶裝至南港口﹐賄邑東人駕東港船接裝入鎭埠﹐貨充窯裏釉果﹐今則明貨於陶家矣。

髙嶺﹐本邑東山名。其處取土作不﹐初止土著汪﹑何﹑馮﹑方四姓業此﹐今則婺邑多充戶﹐然必假四姓名號刻印髙嶺塊上﹐如曰「何山玉」﹑「汪某」﹑「方某」者。近邑西李家田﹑大州上亦出土可用﹐不大下於東土﹐但造佳瓷者﹐必求東埠出者耳。

髙嶺﹐上者麻布口﹐次者糖口﹐最下磁器口。何謂磁器口﹖試照掰驗土塊﹐口如破磁片﹐滑平無紋兩不糙﹐若刀切。然此土必無健性﹐造坯經燒必軟挫。舊有紅髙嶺﹐出邑東方家山﹐塊色粉紅﹐經燒則仍白色。後其姓以土竭近祖塋﹐遂請禁絕。

髙嶺﹐不用礁舂﹐取土起棚﹐不過淘練成泥﹐印塊而已。若釉不土﹐𨿽亦名土﹐實取取石﹐必先洗去石上浮土﹐再用錐﹐碎成小塊﹐然後杵臼一晝夜成土﹐始淘練印造。大約上春水大﹐每棚碓可全春﹔下年水小力微﹐必減幾支碓舂。水急力勻﹐舂土稠細﹔水緩力輕﹐舂土稍粗﹐故所出不釉﹝細﹞﹐上舂者佳。作坯亦比下年者勝。

同一不也﹐而有紅黃白之分﹐紅白不皆器之細者﹐用黃不則惟粗器用之。然有一種淡黃帶白色者頗佳﹐又不止粗器也。

黃不土塊大而堅﹐舂之杵舂亦必堅。大白不土稍松細﹐碓式亦次於舂黃不者。邑東王港以上有二十八灘﹐每灘皆有水碓舂土不﹐昔舂黃不戶半於白不﹐今則舂造黃不者只五六處﹐余俱必舂白不。

不之絕佳者﹐惟壽溪塢所產。他處載來鎭壓市﹐必曰﹕我壽溪不﹐亦多可用。

瓷土﹐洪家坳舊出者與金家山所產同妙﹐後因與祁邑連界﹐屬一勢宦祖塋來肪﹐興訟永禁。

坪裏土﹐葛口土﹐皆祁門縣所產。自余漧土出﹐而坪裏﹑葛口之土用者少矣。近邑南有小裏土﹐亦可用﹐舂戶多合用之﹐然不及余漧土也。

不之名類不一﹐而玉紅﹑提紅二種爲上。然二種不性軟﹐必多合髙嶺方可用。余幹不性頗健﹐少以髙嶺配合便於工作可用。近日髙嶺所了已不如前﹐陶戶遂多用余幹不。

水泑號爲百家貨﹐陶戶用罩坯外。惟蘭宋﹑白飯﹑砂宮等坯不用﹐惟研合釉果和水罩外。大抵槎窯粗器多以釉當水泑。

滑石作器胎﹐惟質佳耳﹐所襯了釉色反不如不泥上釉龍瑩澤耐看。故官古不多用﹐洋器半用﹐惟雕鑲小琢器肯用。然滑石瓷器畫作﹐亦不及好官古。

撿渣﹐作質頂粗之器﹐如冒宮﹑冒飯﹑冒盂﹑冒令﹑蓮子大碗﹑大艸撇砂古﹑大砂鑪二及小雕削禽魚人物之類。撿渣者何﹖蓋大窯戶所淘泥不傾去粗沈之土渣也。凡用撿渣戶﹑雇工收撿於外﹐復加淘汰﹐練成泥方可用。

靑料﹐以黑綠而潤澤有光色者爲上品。仿霽靑器必用之者。若靑花淡描用靑之法﹕先定花樣畫坯上﹐然罩上釉水﹐泑水漧﹐入窯燒﹐陶成遂現靑翠色﹐若不用釉罩﹐其色仍黑﹔或先上釉﹐再畫釉外﹐則料多燒飛。

鎭有彩器﹐昔不大尙﹐自乾隆初官民競市﹐由是日漸著盛﹐俗呼「紅店」﹐自稱曰「鑪戶」。皆不用古法明暗鑪之制﹐但以磚就地圍砌如井樣﹐髙三尺餘﹐徑圍三兩尺﹐下畱穴﹐中置彩器﹐上封火而已﹐謂之「上鑪」﹐亦有期候。若頭號以明鑪﹖暗鑪﹖多不知爲何。

凡器之髙大件﹐最難燒造。如二尺四大盤﹐頂皮大碗﹑千件﹑五百件大地瓶﹑五百件大缸﹑三百件花桶等器﹐口面旣大﹐件數又髙﹐造時必倍其坯式﹐較劣取優者送窯經燒﹐難保不有蹺扁損挫之患。

脫胎器薄﹐起於記窯﹐永窯尙厚﹐今俗呼「半脫胎」。另有如竹紙薄者一式﹐俗以「眞脫胎」別之。此種眞脫胎﹐起自成窯﹐曁隆﹑萬時之民窯﹔但隆﹑萬尙蛋皮式﹐止一色純白者﹐不似今多畫靑花﹐其淨白尢澆美過之也。

上古﹑中古器﹐昔無琢類﹐不造小圓器﹐止有大碗﹑宮碗﹑七寸﹑五寸四大器之稱。今則小圓式亦造矣。

洋器﹐有滑洋器﹑泥洋器之分。一用滑石制作器骨﹐工值重﹐是爲滑洋器﹔一用不泥作器質﹐工值稍次﹐是爲粗洋器。

小琢器戶﹐亦呼「雕削」﹐如造湯匙﹑掛瓶﹑茶托等具﹐畫靑花﹑淡描等花﹔或兼仿東靑器。近聞仿造東靑新試得一法﹐用釉果作質﹐陶成則釉色益襯出﹐而美過於前仿東靑器。

滿窯一行﹐另有店居。凡窯戶值滿窯日﹐則召之至﹐滿畢歸店﹐主雇有定﹐不得亂召。俗傳先是樂平人業此﹐後挈鄱陽人爲徒﹐此康熙初事。其後鄱陽人又挈都昌人爲徒﹐而都邑工漸盛﹐鄱邑工所滿者反遜之。今則鎭分二邦﹐共計滿窯店三十二間﹐各有首領﹐俗呼爲滿窯頭。凡都﹑鄱二邦滿﹑柴﹑槎窯﹐皆分地界。

窯內各有把莊頭﹐亦爲燒夫。燒夫中又分﹐緊火工﹑澑火工﹑溝火工。火不緊洪﹐則不能一气成熟﹔火不小澑﹐則水气不由漸幹﹐成熟色不漂亮﹔火不溝疏﹐則中後左右不能燒透﹐而生﹝爽瓦﹞工所不免矣。燒夫有潑水一法﹐要火路周通﹐使燒不到處能回焰向彼﹐全恃潑水手段。凡窯皆有火眼﹐照來焰潑法﹐頗爲工巧。

柴窯﹐多燒細器﹔槎窯﹐多燒粗器。前代廠制﹐一窯兼用﹐柴槎四﹑六配燒。今悉搭民窯﹐分柴槎爲二邦﹐故有柴窯﹑槎窯之稱﹐其中又分大器窯﹑小器窯﹑包靑窯諸號。

五曹滿器﹐五行之名。都邑人呼爲「五乎」﹐幾曹﹑幾乎﹐皆行路之數。又傳「五乎」實四擔坯匣﹐共計三十二﹝前上手下﹞﹔亦有論柱數燒者。

燒窯戶搭燒坯瓷﹐其滿燒之規﹕當窯門前一二行皆以粗器障搪恕火﹐三行後始有細器﹐其左右爲眼處則用塡白器擁燎搪焰﹐正中幾行則滿官﹑古﹑東靑等器﹐尾後三四行又用粗器擁焰。若窯衝﹐惟排磚靠砌而已。

自燒自造者﹐謂之燒圇窯。或不搭他戶燒﹐或亦搭一二戶燒。窯門前用空匣滿排以障火﹐如昔廠官滿法者。三行後﹐始用坯器。尾後亦滿粗器﹐以搪火焰。

廠昔有大匣窯﹐專滿空匣。今悉入民窯先燒﹐惟包靑窯乃可搭燒。何謂包靑﹖蓋凡搭坯入其窯﹐必陶成皆靑品﹐有苦窳不靑器﹐則另償包燒者。不獨廠官器搭如此﹐卽諸戶搭燒亦然也。

瓷器固須精造﹐陶成則全賴火候。大都窯幹﹑坯幹﹑柴幹﹐則少折裂﹑色晦之患﹔土細﹑料細﹑工夫細﹐則無粗糙﹑滓斑之虞。

結砌窯巢﹐昔不可考。自元明以來﹐鎭土著魏姓世其業﹐若窯小損壞﹐只需補修。今都邑人得其法﹐遂分業補窯一行。然魏族實有師法薪傳﹐余嘗見其排砌磚也﹔一手挨排粘砌﹐每粘一磚﹐只試三下卽緊粘不動﹔其排泥也﹔雙手合舀一拱泥﹐向排砌一層磚中間兩分之﹐則泥自靠結磚﹐兩路流至腳﹐砌磚者又一一執磚非粘。其制泥﹐稠如糖漿﹐亦不同泥水工所用者。

渣餅﹐有平正細白者﹐是白不造成﹔有粗樣者﹐是泥土打成﹐大小視坯足爲度。凡裝坯匣內﹐必用渣餅墊足﹐經燒後其足﹝土左右足﹞乃不粘匣底。又有用黃砂渣墊足﹝土左右足﹞﹐亦不粘匣者﹐五代周燒柴窯器所謂「足多黃土」蓋此。

陶戶收買釉不﹐先於船中提少許捏成塊﹐上劃各土客字號﹐燒窯日置之火眼內﹐待燒熟用鐵鉤探出﹐驗辯貨色﹐謂之「試照」。

本燒戶﹐亦有自試火照之法。蓋坯器入窯﹐火候生熟究不可定。因取破坯一片﹐中挖一圓孔﹐置窯眼內﹐用鉤探驗生熟。若坯片孔內皆熟﹐則窯漸陶成﹐然後可歇火。

陶戶坯作人眾﹐必用首領轄之﹐謂這「坯房頭」﹐以便稽查口類出入﹑雇人。其有眾坯工多事﹐則令坯房頭處平﹐有惰工壞作﹐亦惟彼是讓。

坯房發給人工﹐其爲地下印利﹑做坯等工﹐則皆四月內給值﹐十月找滿﹐年終再給少許﹔其爲畫作上工﹐則按五月端節﹑七月半﹑十月半及年竣分給。至供飯一例﹐側闔鎭皆三月朔起。有發市錢。

窯磚﹐暘埠灘沿河所造。其法﹕埏塡泥土﹐用方木匣印成長七八寸﹑闊三四寸﹐須先貯窯燒熟方可用。初燒者爲新磚﹐燒數次者爲老磚。老磚結窯佳。

俗有估堆之說。凡陶戶堤同口有剩下零瓷或稍茅損色雜者﹐則另堆聚一處﹐新舊大小不等﹐有此路行家覓戶估買。昔多有估堆致富者﹐今則有外佳內窳弄巧者矣。俗謂「做堆」。

商行買瓷﹐牙儈引之議價﹑批單﹐交易成﹐定期挑貨﹐必有票計器數爲憑﹐其挑去瓷器有色雜茅損者﹐亦計其數﹐載票交陶戶換補佳者﹐謂之「換票」。其瓷票﹑換票﹐皆素紙爲之﹐或印行號﹑戶號加寫器數字﹐或全用墨寫。

商雇茭艸工紮瓷﹐值有常規﹐照議如一。其稻艸﹑篾片皆各行長雇之茭艸頭已辦。稻艸出吾邑者好用﹐而邑北尢佳。篾則婺界所析﹐今裏村鎭市亦有。

把莊一行。凡諸路客至﹐必雇定把莊頭挑收。窯戶瓷器發駁﹐則把莊頭雇夫給力送下河。又有類色頭﹐匯淸同口包紙裝桶。茭艸根凳皆有定例﹐俗又呼油灰行。

磨補瓷器。鎭有勤手之徒﹐挨陶戶零估收聚﹐茅糙者﹐磨之﹐缺損者補之﹐俗呼爲磨茅堧店。

過光瓷器﹑皆暗損未壞者。此詐僞之流賤市而塗固之。然沾熱湯卽破﹐只可盛幹冷物﹐俗呼爲過江器。

黃家洲蘇湖會館近河洲地﹐爲小本商擺瓷攤所一大聚場也。面河距市中﹑方廣約二里許﹐徧地皆瓷器攤﹐任來往鄕俗零買﹐不拘同日个數。

瓷器街頗寬廣﹐約長二三百武﹐距黃家洲地半里餘。街兩旁皆瓷店張列﹐無器不有﹐悉零收販戶﹐整治擺售﹐亦有精粗﹐上中下之分。

潘家疃在鎭之中秀渡對岸。疃內多潘姓﹐自國初已陶﹐然只坯坊陶窯多處﹐陶戶仍居鎭中﹐時至疃內省視燒造。其窯則皆燒槎。其坯亦有由鎭載入疃窯燒者﹐亦有疃坯載送鎭窯燒者﹐故中渡口一帶河中多有陶戶裝坯船﹑裝瓷器船。

鎭﹐又有小本旅伴﹐手提大籃采販陶戶諸瓷器﹐走黃家洲上及覓趁各瓷行零賣。其器稍有茅疵﹐亦或時得佳器﹐俗呼爲提洲籃者。

●景徳鎭陶錄卷五

○景徳鎭歷代窯考

陳至徳元年﹐詔鎭以陶﹝土左匋右﹞礎貢建康。

唐

陶窯

唐初器也。土惟白壤﹐體稍薄﹑色素潤﹐鎭鐘秀里人陶氏所燒造。《邑志》云「唐武徳中﹐鎭民陶玉者﹐載瓷入關中﹐稱爲假玉器﹐且貢於朝。於是昌南鎭瓷名天下。」

◇霍窯

窯瓷色亦素。土墡膩質薄﹐佳者瑩縝如玉﹐爲東山里人霍仲初所作﹐當時呼爲「霍器」。《邑志》載﹕「唐武徳四年﹐詔新平民霍仲初等制器進禦。」

宋

景徳窯

宋景徳年間燒造﹐土白壤而塡﹐質薄膩﹐色滋潤。眞宗命進禦﹐瓷器底書「景徳年制」四字﹐其器尢光致茂美﹐當時則效著行海內﹐於是天下咸稱景徳鎭瓷器﹐而昌南之名遂微。

◇湘湖窯附

鎭東南二十里外有湘湖市﹐宋時亦陶﹐土塥埴﹐其體亦薄﹐有米色﹑粉靑二色。蔣《記》云「器雅而澤」﹐在當時不足珍。然唐公《陶成紀事》則曰「廠仿米色﹑粉靑宋釉二種﹐得於湘湖故窯款色﹐蓋其地村市尙寥落有存窯址﹐自明已圮。」

元

攺宋監鎭官爲提領。至泰定後又以本路總管監陶﹐皆有命則供﹐否﹐則止﹐稅課而已。故惟民窯著盛﹐然亦無多傳名者。蔣《記》云「景徳鎭埏埴之器﹐潔白不疵」﹐據此﹐則元瓷尙白可知﹔又云「江﹑湖﹑川﹑廣器用靑白﹐出於鎭有其技」﹐據此﹐則元瓷已工巧畫鏤矣﹔又云「窯有尺籍﹐私之者﹐刑」﹐據此﹐又非稅課之一證乎﹖蔣公名祈﹐元人也。

◇樞府窯

元之進禦器﹐民所供造者。有命則陶﹐土必細白埴膩﹐質尙薄。式多小足印花﹐亦有戧金五花者﹔其大足器則瑩素。又有髙足碗﹑蒲唇弄弦等碟﹑馬蹄盤﹑耍角盂各名式。器內皆作「樞府」字號﹐當時民亦仿造﹐然所貢者俱千中選十﹐百中選一﹐非民器可逮。

◇湖田窯附

鎭河南岸口﹐有湖田市﹐元初亦陶。土確壚質粗﹐多黃黑色﹐卽澆白者亦微帶黃黑。當時浙東西行之器頗古雅﹐蔣《記》云「浙東西之器尙黃黑﹐則出於昌水南之湖田窯者也。」今窯市已墟﹐湖田村落尙在﹐其窯器猶有見者。

明

洪窯

洪武二年設廠於鎭之珠山麓﹐制陶供土﹐方稱官瓷﹐以別民窯。除大龍缸窯外﹐有靑窯﹑色窯﹑風火窯﹑匣窯﹑爁熿窯﹐共二十座。至宣徳中﹐將龍缸窯之半攺作靑窯﹐廠官窯遂增至五十八座﹐多散建廠外民間﹐迨正徳始稱禦器廠。

洪器土骨細膩體薄﹐有靑黑二色﹐以純素爲佳。其制器必坯幹經年﹐重用車碾薄﹐上釉候幹入火﹔釉漏者碾去再上釉﹐更燒之。故汁水瑩如堆脂﹐不易茅篾。此民窯所不得同者。若顏色器中﹐惟靑黑戧金壺﹑盞甚好。

◇永窯

永樂年廠器也。土埴細﹐質尙厚﹐然有甚薄者﹐如脫胎素白器。彩﹑錐﹑拱樣始此。唐氏《肆考》云「永窯有壓手杯﹐中心畫雙獅滚球爲上品﹐鴛鴦心者次之﹐花心又次之。」杯外靑花深翠﹐式樣精妙﹐若後來仿制者殊差。永器鮮紅最貴。

宣窯

宣徳間廠窯。所燒土赤埴﹐壤質骨如珠砂﹐諸料悉精。靑花最貴﹐色尙淡彩。尙深厚﹐以甜白﹑棕眼爲常﹐以鮮紅爲寶﹐器皆膩實﹐不易茅篾。唐氏《肆考》云「宣廠造祭紅紅魚靶杯﹐以西紅寶石爲末入泑﹐魚形自骨內燒出凸起﹐寶光汗水瑩厚。有竹節靶罩蓋鹵壺﹑小壺甚佳。寶燒霽翠尢妙。又白茶盞光瑩如玉﹐內有絕細龍鳳暗花﹐花底有暗款「大明宣徳年制」﹐隱隱雞﹑桔皮紋。又有冰裂鱔血紋者﹐幾與官﹑汝窯敵。他如蟋蟀澄泥盆最爲精絕。」按﹕宣窯器無物不佳﹐小巧尢妙﹐此明窯極盛時也。祭紅有兩種﹔一爲鮮紅﹐一爲寶石紅。唐氏所記﹐乃寶石槪以祭紅言之﹐似誤。「宣靑」是蘇泥勃靑﹐故佳﹐成化時已絕﹐皆見閩溫處叔《陶記》。今宣窯瓷尙有存者。

◇成窯

成化廠窯燒造者。土膩埴﹐質尙薄﹐以五彩爲上。靑﹐用平等靑料﹐不及宣器。惟畫彩髙軼前後﹐以畫手髙﹑彩料精也。郭子章《豫章陶志》云「成窯有雞缸杯﹐爲酒器之最﹐上繪牡丹﹐下畫子母雞﹐躍躍欲動。」五彩葡萄撇口扁肚把杯﹐式較宣杯妙甚﹔次若人物蓮子酒盞﹑艸虫小盞。靑花紙薄酒盞﹐名式不一﹐色深淺瑩潔而質堅。五彩齊著小碟﹑香盒﹑小罐﹐皆精妙可人。唐氏《肆考》云「神宗尙食﹐禦前有成杯一雙﹐值錢十萬」﹐明末已貴重如此。按﹕昔論明瓷者首宣﹑次成﹑次永﹑次嘉﹐然宣彩未若成彩﹐其點染生動﹑有非丹靑家所能及也。

◇正窯

正徳中廠器。土埴細﹐質厚薄不一﹐色亦分靑﹑彩﹐惟霽紅尢佳。嗣有大璫鎭雲南﹐得外國回靑﹐價倍黃金﹐知其可燒窯器﹐命用之。其色古菁﹐故正窯靑花多有佳品。按﹕回靑以重色爲貴﹐當日廠工恣爲姦利﹐出售民陶﹐迨嘉靖間﹐邑令朱景賢設法調劑﹐其獘稍息。霽紅卽鮮紅﹑寶石紅兩種。

◇嘉窯

嘉靖中廠器。土墡埴﹐質膩薄﹐時鮮紅土絕﹐燒法亦不如前器﹐可造礬紅。色惟回靑盛作﹐幽菁可愛﹐故嘉器靑花亦著。五彩略備﹐然體制較之宣﹑成器則遠甚。郭《紀》云「世家經籙﹐蘸壇用器有小白甌﹐名曰壇盞﹐正白如玉﹐絕佳。」唐氏《肆考》亦載﹕「嘉窯靑尙濃﹐其廠器如壇盞﹑魚扁盞﹑紅鉛小花盒子﹐足爲世玩。」

◇隆萬窯

穆宗﹑神宗年間廠器也。土埴墳﹐質有厚薄﹐色兼靑﹑彩﹐制作益巧﹐無物不有。汁水瑩厚如堆脂﹐有粟起若雞皮者﹐有發棕眼者﹐有桔皮者﹐亦可玩。唐氏《肆考》云「明瓷至隆萬時﹐回靑已絕﹐不及嘉窯靑花。麻倉土亦告竭﹐饒土漸惡﹐器質較前多遜﹔又以淫巧爲務﹐其祕戲器一種殊非雅品。鎭陶作俑自此。惟祭紅器尙有佳者﹐然亦非鮮紅﹑寶石紅之祭紅矣。」

◇龍缸窯

明廠有龍缸窯﹐稱大龍缸窯﹐亦曰龍缸窯。窯制﹕前寬六尺﹐後如前饒五寸﹐入身六尺﹐頂圓。魚缸大樣﹑二樣者﹐只燒一口﹔瓷缸三樣者﹐一窯給砌二臺﹐則燒二口。缸多畫雲龍或靑花﹐故統以「龍缸窯」名之。燒時澑火七日夜。澑﹐緩小也﹐如小滴流緩緩起火﹐使水气漸幹漸熟﹐然後緊火二日夜﹐缸匣旣紅而復白色﹐前後通明亮﹐方止火封門﹐又十日窯冷方開。每窯約用柴百三十扛﹐遇陰雨或有所加。有燒過靑雙雲龍寶相花缸﹑靑雙雲龍缸﹑靑雙雲龍蓮瓣大缸﹑靑花白瓷缸﹑靑龍四環戲潮水大缸﹑靑花魚缸﹑豆靑色瓷缸等式。

◇崔公窯

嘉隆間﹐人善治陶﹐多仿宣﹑成窯遺法制器﹐當時以爲勝﹐號其器曰「崔公窯瓷」﹐四方爭售。諸器中﹐惟盞式較宣成兩窯差大﹐精好則一。余靑﹑彩花色悉同﹐爲民窯之冠。

◇周窯

隆﹑萬中人﹐名丹泉﹐本吳門籍﹐來昌南造器﹐爲當時名手。尢精仿古器﹐每一名品出﹐四方競重購之﹐周亦居奇自喜。恆攜至蘇﹑松﹑常﹑鎭間﹐售於博古家﹐𨿽善鑑別者亦爲所惑。有手仿定鼎及定器﹐文王鼎鑪與獸面戟耳彜﹐皆逼眞無雙﹐而千金爭市﹐迄今猶傳述云。

◇壺公窯

神廟時燒造者﹐號壺隱道人。其色料精美﹐諸器皆佳﹐有流霞盞﹑卵幕杯兩種最著。盞色明如朱砂﹐杯極瑩白可愛﹐一枚才重半銖﹐四方不惜重價求之。亦雅制壺類﹐色淡靑如官﹑哥器﹐無冰紋。其紫金壺帶朱色﹐皆仿宜興時陳樣。壺底款爲「壺隱老人」四字﹐相傳爲吳十九﹐而籍不可知矣。李日華贈詩云「爲覓丹砂斗市廛﹐松聲云影自壺天﹐憑君點出流霞盞﹐去泛蘭亭九曲泉。」

◇小南窯附

鎭有小南街﹐明末燒造﹐窯獨小﹐制如蛙伏﹐當時呼蝦蟆窯。器粗整﹐土埴黃﹐體頗薄而堅。惟小碗一式色白帶靑﹐有靑花﹐花止蘭朵竹葉二種﹔其不畫花惟碗口周描一二靑圈者﹐稱白飯器。又有撇坦而淺全白者﹐仿宋碗皆盛行一時﹐國初猶然。

6﹑國朝

陶至今日﹐器則美備﹐工則良巧﹐色則精全﹐仿古法先﹐花樣品式咸月異歲不同矣。而禦窯監造尢爲超越前古﹐謹錄其特著者。

◇康熙年臧窯

廠器也。爲督理官臧應選所造。土埴膩﹐質瑩薄﹐諸色兼備﹐有蛇皮綠﹑鱔魚黃﹑吉翠﹑黃斑點四種尢佳。其澆黃﹑澆紫﹑澆綠﹑吹紅﹑吹靑者亦美。迨後有唐窯猶仿其色﹐唐公《風火神傳》載﹕「臧公督陶﹐每見神指畫呵護於窯火中」﹐則其器宜精矣﹗

◇雍正年年窯

廠器也。督理淮安板閘關年希堯管鎭廠窯務﹐選料奉造﹐極其精雅。駐廠協理官﹐每月於初二﹑十六兩期解送色樣至關呈請﹐歲領關帑。琢器多卵色﹐圓類瑩素如銀﹐皆兼靑﹑彩﹐或描錐暗花玲瓏諸巧樣。仿古創新。實基於此。《文房肆考》云「雍正初﹐楚撫嚴公希堯燒造廠器。」以「年」爲「嚴」﹐又稱「楚撫」﹐迨誤。《邑志》載﹕「年公重修風火神廟碑記」碑尙存。

◇乾隆年唐窯

廠器也。內務府員外郎唐英督造者。唐公以雍正戊申來﹐駐廠協理﹐佐年著美﹐迄乾隆初榷淮﹔八年﹐移理九江鈔關﹐皆仍管陶務。公深諳土脈火性﹐愼選諸料﹐所造俱精瑩純全。又仿肖古名窯諸器﹐無不媲美﹔仿各種名泑﹐無不巧合﹔萃工呈能無不盛備。又新制洋紫﹑法靑﹑抹銀﹑彩水黑﹑洋烏金﹑琺瑯畫﹑法洋彩﹑烏金﹑黑地白花﹑黑地描金﹑天藍﹑窯變等泑色器皿。土則白壤而埴﹐體則厚薄惟膩。廠窯至此集大成矣。旣復奉旨恭編《陶冶圖》二十頁﹐次第作《圖說》進呈。臨川李巨來先生序公集云「獨斟酌華實﹐間有得於心。而龍缸﹑均窯追絕﹐業復古制﹔翡翠﹑玫瑰﹐更出新奇。是公之陶﹐卽公之心爲之也﹗」

●景徳鎭陶錄卷六

○鎭仿古窯考

◇定窯

宋時所燒出直隸定州有南定器北定器土胍細膩質薄有光素凸花劃花印花繡花諸種多牡丹萱艸飛鳳花式以白色而滋潤爲正白骨而加以油水有如淚痕者佳俗呼粉定又稱白定其質粗而微黃者低俗呼土定東坡試院煎茶詩云定州花瓷琢紅玉蔣記云景徳鎭陶器有饒玉之稱視眞定紅瓷足相競則定器又有紅者間造紫定黑定然惟紅白二種當時尙之唐氏肆考云古定器以政和宣和間窯爲最好色有竹絲刷紋其出南渡後者爲南定北貴於南劃花最佳光素亦好昌南窯仿定器用靑田石粉爲骨質粗理松亦曰粉定其紫定色紫黑定色若漆無足重也

◇汝窯

汝亦汴京所轄宋以定州白器有芒不堪用遂命汝州建靑器窯土細潤如銅體有厚薄色近雨過天靑汁水瑩厚若堆脂有銅骨無紋銅骨魚子紋二種格古要論云汁中眼隱若蟹爪者尢佳輟耕錄云河北唐鄧耀州悉效之而汝窯爲魁底有芝麻花細小掙釘當時珍尙

唐氏肆考云汝器土脈質制較官窯尢滋潤薄者爲貴屑瑪瑙爲油如哥而深微似卵白眞所謂淡靑色也然無紋者尢好

◇官窯

宋大觀政和間汴京自置窯燒造曰官窯士胍細體薄色靑帶粉紅濃淡不一有蟹爪紋紫口鐵足大觀中泑尙月白粉靑大綠三種政和以後惟靑分濃淡耳

案南渡時有邵成章提舉後苑襲舊京遣制置窯於修內司燒造日內窯亦名官窯黑澄泥爲築極其精制泑色亦瑩澈爲當時所珍後郊亶丁別立新窯亦曰官窯式制不殊比之舊窯內窯不大侔矣

唐氏肆考云古官器其妙處當在體質油色色帶白而薄如紙者頗亞於汝僞者皆龍泉所造無紋路南宋余姚祕色瓷今人率以言官窯目之不能別白間見亂眞

◇東窯

北宋東京民窯也卽今開封府陳晉等處土胍黎細質頗粗厚淡靑色亦有淺深多紫口鐵足無紋比官窯器少紅潤唐氏肆考誤以爲董窯又云核之董窯似官其不同者質粗欠滋潤蓋東董聲相近唐氏半采格古要論乃傳聞之訛也

案古東器𨿽有紫口鐵足無蟹爪紋不逮官窯多矣唐氏何得云似陶成記事亦稱東窯載東靑有淺深二種唐氏於東靑色則畫冬靑何不自知東之訛董也且今所仿東靑器並無紫口鐵足或更加彩矣

◇龍泉窯

宋初處州府龍泉縣琉田市所燒土細善質頗粗厚色甚蔥翠亦分淺深無紋片有一等盆底有雙魚盆外有銅掇環器質厚實者耐摩弄不易茅篾第工匠稍拙制法不甚古雅耳景徳鎭唐窯有仿龍泉實燒一種尢佳格古要論以爲亦有薄式

唐氏肆考云古龍泉器色甚蔥翠妙者可與官爭但少紋片紫骨鐵足耳

◇哥窯

宋代所燒本龍泉琉田窯處州人章姓兄弟分造兄名生一當時別其所陶曰哥窯土胍細紫質頗薄色靑濃淡不一有紫口鐵足多斷紋隱裂如魚子泑惟米色粉靑二種汁純粹者貴

唐氏肆考云古哥窯器質之隱紋如魚子古官窯質之隱紋如蟹爪碎器紋則大小塊碎古哥器色好者類官亦號百圾碎今但辧隱紋耳又云汁油突不如官窯案哥窯在元未新燒土脈粗燥色亦不好見格古要論舊呼哥哥窯亦取土於杭

◇章龍泉窯

卽生一之弟章生二所陶者仍龍泉之舊又號章窯或曰處器靑器土脈細膩質薄亦有粉靑色翠靑色深淺不一足以鐵色但少紋片較古龍泉制度更覺細巧精致至今溫處人猶稱爲章窯

唐氏肆考云兄弟二窯其色皆靑有濃淡皆鐵足舊聞有紫足少見惟哥窯有紋弟章窯無紋爲別春風堂隨筆云章窯所陶靑器純粹如美玉爲世所貴卽官窯之類案白壤所造外塗油水翠淺露白痕者眞明初窯移處州靑器土亞火候漸不及前亦

◇均窯

亦宋初所燒出鈞臺鈞臺宋亦稱鈞州卽今河南之禹州也土脈細泑具五色有兔絲紋紅若胭脂朱砂爲最靑若蔥翠紫若墨者次之三者色純無少變雜者爲上底有一二數目字號爲記者佳若靑黑錯如垂涎皆三色之燒不足者非別有此樣俗取梅子靑茄皮紫海棠紅豬肝騾肺鼻涕天藍等名蔣記云近年新燒皆砂土爲骨泑水微似制有佳者俱不耐久

唐氏肆考云均窯始禹州禹州昔號鈞臺均合靑鈞今通作均沿寫已久此窯惟種菖蒲盆底佳甚他如坐墩缸合方餅罐子多黃沙泥坯則器質不佳案唐說特就古均器言之耳若今鎭陶所仿均器土質旣佳餅缸尢多美者

◇碎器窯

南宋時所燒造者本吉安之廬邑永和鎭另一種窯土粗堅體厚質重亦具米色粉靑樣用滑石配泑走紋如塊碎以低墨土赭搽燻旣成之器然後揩淨遂隱含紅黑紋痕冰碎可觀亦有碎紋素地加靑花者

唐氏肆考云吉州宋末有碎器亦佳今世俗訛呼哥窯其實假開哥窯𨿽有碎紋不同魚子且不能得鐵足若鐵足則不能有聲惟仍呼碎器爲稱案所謂紫口鐵足今鎭陶多可僞設卽魚子紋亦不必定屬汝哥類凡圓琢小件皆有精仿者矣

●景徳鎭陶錄卷七

○古窯考

◇東歐陶

歐越也昔屬閩地今爲浙之溫州府自晉己陶其瓷靑當時著尙杜毓賦所謂器澤陶揀出自東歐者是也陸羽茶經云歐越器靑上口唇不捲底捲而淺受半斤己下

◇關中窯

元魏時所燒出關中卽今西安府咸陽等處陶以供禦

◇洛京陶

亦元魏燒造卽今河南洛陽縣也初都雲中後遷都此故亦曰洛京所陶皆供禦物

◇壽窯

唐代所燒江南之壽州也瓷色黃茶經以壽瓷爲最下云黃則茶色紫不相宜

◇洪州窯

洪州燒造者亦見唐洪州今南昌府格古論云右洪州器黃茶云洪州瓷褐合器更次壽佃日褐色黃黑

◇越窯

越州所燒始唐代卽今浙江紹興府在隋唐曰越州瓷色靑著美一時茶經云碗越州爲上其瓷類玉類冰靑而益茶茶色緣邢瓷不如也陸龜蒙詩云九秋風露越窯開奪得千峯翠色來孟郊詩云越甌荷葉空雇況茶賦云越泥如玉之甌觀此則越窯亦唐時韻物矣

唐氏肆考云越窯實爲錢氏祕色窯之所自始

◇鼎窯

唐代鼎州燒造卽今西安府之涇陽縣也陸羽茶經推鼎州瓷碗次於越器勝於壽洪所陶

◇婺窯

亦唐時婺州所燒者今之金華府是茶經又以爲婺器次於鼎瓷非壽洪器所能及

◇嶽窯

湖南嶽州府唐代亦陶瓷皆靑茶經謂又次於婺瓷然靑固宜茶作白紅勝於壽州洪者

◇蜀窯

唐時四川邛州之大邑所燒體薄而堅級色白聲淸爲當時珍重杜少陵集韋處乞大邑瓷碗詩云大邑燒瓷輕且堅扣如哀玉錦城傅君家白碗勝雪碗急送茅齊也可憐首句美其質次句美其聲三句美其色蜀窯之佳己可想見案輟耕綠引筆衡載有續窯疑續卽蜀誤唐氏又以大邑瓷越窯下說又誤矣

◇祕色窯

吳越燒造者錢氏有國時命於越州燒進爲供奉之物臣庶不得用故云祕色其式似越窯器而淸亮過之

唐氏肆考云蜀王建報朱梁信物有金稜碗致語云金陵含寶碗之光祕色抱靑瓷之鄕則祕色乃是當時瓷器之名不然吳越專以此燒進何蜀王反取之以報梁耶案垣齊筆衡謂祕色唐世已有非始於錢氏大抵至錢氏以專供進耳豈王蜀遂無唐之舊器哉又徐寅又貢余祕色茶盞七律詩可見唐有之辧非謬特輟耕綠疑爲卽越窯亦誤南宋時祕色窯已移余姚迄明初遂絕

◇秦窯

唐代燒造今甘肅之秦州也相傳器者碗杯之屬多純素亦有凸魚水紋者

◇柴窯

五代周顯徳初所燒出北地河南之鄭州其地本宜於陶以世宗姓柴故名然當時亦稱禦窯入宋始以柴窯別之其瓷靑如天明如鏡薄如紙聲如磬滋潤細媚有細紋制精色異爲古來諸窯之冠但足多粗黃土耳

唐氏肆考云柴窯起於汴相傳當口請器式世宗批其狀曰雨過天靑雲破處者般顏色作將來今論窯器者必曰柴汝官哥定而柴久不可得矣得殘器碎片制爲冠飾環玩具亦足珍貴世傳柴瓷片字寶瑩射目光可欲矢寶瑩則有之欲矢未必然蓋難得而重言之也

◇唐邑窯

宋時燒造卽今南陽府唐縣昔稱靑瓷質黝不及汝器

◇鄭州窯

亦宋所燒卽南陽府之鄭州皆靑瓷未若汝器滋潤

◇耀州窯

耀州今屬西安府亦宋燒靑器色質俱不逮汝窯後燒白器頗勝然陶成皆不堅易茅損所謂黃浦鎭窯也

◇烏泥窯

建寧府建安所燒始於宋厥土黑墳質粗不潤黝水燥暴色面亦靑餅花譜以烏泥與龍泉均章諸窯並重博古要覽則謂當差肩象東

擡靑日札云建安烏泥窯器品最下未可傳信抑今昔之不同耶

◇余杭窯

亦宋時燒造乃杭州府之餘杭縣也色同官瓷無紋不瑩潤

葉垣齊筆衡云郊下新窯已比舊官內窯大不侔他如烏泥窯余杭窯更非官窯北矣

◇麗水窯

亦宋所燒卽處州麗水縣亦曰處窯質粗厚色如龍泉有濃淡工式尢拙

◇燻窯

出徐州府蕭縣之白土鎭一日白土窯亦宋代燒造厥土白壤質頗薄澤者白器制式規範頗桂

夷堅志云蕭縣白土鎭造白器幾三十餘窯窯戶多姓有總首其陶匠約數百人制作頗佳

◇吉州窯

宋時吉州永和市窯卽今之吉安府盧陵縣昔有五窯具白色紫色紫有與紫定相類者五窯中惟舒姓燒者頗佳舒翁工爲玩具翁之女名舒嬌尢善陶其甕諸色幾與哥窯等價花瓶大者值數金小者有花格古要論云體厚質粗不甚足品

唐氏肆考云吉窯頗似定器出今吉安之永和鎭相傳陶工作器入窯宋女丞相過時變成玉工事聞於上遂封穴不燒逃之饒故景徳鎭初多永和陶工按此亦元初事若明陶以後則皆昌南土著

◇建窯

古建州窯也出宋代爲今之建寧府建陽縣始於建安後遷建陽入元猶盛碗盞多是擎口體稍薄色淺黑而滋潤有黃兔斑滴珠大者眞宋時茶尙擎碗以建安兔毫爲上

唐氏肆考云舊建瓷有薄者絕類米器

◇象窯

宋南渡後所燒出處未詳有蟹爪紋以色白滋潤爲貴其黃而質粗者品低

唐氏肆考云或言象器出今寧波府象山縣核之象窯似定但多質粗其滋潤者亦終遜定器且次於霍州鎭之彭窯

◇楡次窯

此西窯也卽太原府楡次縣自唐已陶土粗質厚厥器古朴

◇平陽窯

亦西窯也平陽府所燒唐宋皆陶有磚窯大而容器多有土窯小而容器少土壤白汁水欠純故器色無可傳者

◇宿州窯

宋代燒造爲今鳳陽府之宿州也器仿定色當時行尙頗廣自定窯器減後而北地且多市充定器然固不及眞定瓷也

◇泗州窯

江南之泗州宋代亦陶悉仿定窯器色但不著於時貪其值賤者多市充定器或云泗器實勻與宿窯相埒

◇彭窯

元時彭均寶於霍州燒造土胍細白埴膩體薄尙素仿古定器制折腰樣甚整齊當時以彭窯稱焉其佳者與定相埒因亦呼新定器

格古要論云元彭均寶效古定窯制器創折腰樣其土脈細白絕類眞定往往爲牙行指作定器以燒於霍州又名霍窯

唐氏肆考云元之戧金匠戶彭均寶燒仿定器與白定相似俱比靑口欠滋潤極脆難以傳久市肆賣古瓷多充爲定器非眞賞家莫辧

◇宣州窯

元明燒造出宣州土埴質頗薄色

◇臨川窯

元初燒造郎今撫州府之臨川縣土埴細薄色多白微黃有粗花者

◇南丰窯

出盱江之南丰縣元代燒造土埴細質稍厚器多靑花有如土定等色

蔣記云夫何昔之課斯陶者日舉今則州家多褂欠原其故有五臨川建陽南丰產有所奪三也按此是說鎭陶之利爲三邑陶所奪可見臨窯南窯在元時亦盛

◇隴上窯

隴東所陶始於明卽平涼府華亭縣等處或稱白器或曰類西窯大抵質粗工拙不足貴蔡九霞志云平涼華亭之間明產瓷器古隴東地也

◇歐窯

明代燒造爲江南常州府宜興人以其姓歐皆呼爲歐窯有仿哥窯紋片者有仿言官均窯色者彩色甚多俱花盤架諸器其紅藍紋泑二種尢佳昌南唐窯曾仿之

唐氏肆考云宜興窯又有專造紫砂壺一式陽羨茗壺系云壺品著名大家有時大李仲芳徐友泉陳仲美陳俊卿等按宜興壺窯𨿽屬陶成然不類瓷器此編只紀瓷陶故不列入

橫峯窯

橫峯今廣信府與安昔屬弋之湖西馬坑俗猶呼橫峯窯亦曰弋器所造瓶罐饑甕盤碗之類甚粗

以上古陶惟自晉紀起東甌洛諸作在當時原祗泛稱陶器故仍以陶紀之餘悉稱窯蓋陶至唐而盛始有窯名也

○各郡縣窯考附

◇邢窯

出直隸之順徳府邢臺縣自唐己燒造土細質膩色尙素昔稱白瓷今亦有描靑雜式者茶經云以邢州瓷處越器上然邢瓷類銀類雪刑瓷白而茶色丹似不如越按茶經第就品茶言瓷耳邢器亦足觀

◇磁州窯

始磁州昔屬河南彰徳府今屬北直隸廣平府稱磁器者蓋此又本磁石制泥爲坯陶成所以名也器之佳者與定相以似但無淚痕亦有劃花繡花其素者價髙於定在宋代固著今人訛以陶窯瓷品旣呼爲磁器不知另有是種窯

◇徳化窯

自明燒造本泉州府徳化縣今攺屬永春州碗盞亦多擎口稱白瓷頗滋潤但體極厚間有蒲者惟佛像殊佳今之建窯在此蓋不類舊建瓷矣

◇處窯

浙之處州府自明初移章龍泉窯於此燒造至今遂呼處器土粗聖火侯汁水皆不得或猶有以龍泉稱者要非古章窯比也

◇許州窯

明河南許州燒造制磁石爲之亦瓷器也色樣皆有花素較磁州新近者爲優或曰窯始於宋

◇河北窯

燒造由宋始靑瓷也卽今河南銜輝府昔稱河北地器同汝制而色質不及只可與唐鄧耀等窯爲伍

◇懷廣窯

出河南懷廣府自明迄今尙燒造

◇宜陽窯

明陶卽河南宜陽縣今尙燒造

◇登封窯

亦自明始卽河南府登封縣今尙陶

◇陜州窯

河南之陜州也燒造始於明今尙陶

◇兗州窯

明以來燒造者卽兗州府等處今尙陶

◇平定窯

今之西窯也自宋已陶土黎質粗而色白微黑器者皆厚大盆碗殊無可觀人呼之曰倘器卽平定州燒者

◇霍州窯

亦今之西窯始於唐宋土細壤質膩體薄色多白比平陽所造爲佳當時別之日霍器

◇廣窯

始於廣東肇慶府陽江縣所造蓋仿洋磁燒者故志云廣之陽江縣產磁器當見鑪瓶盞碟碗盤壺盒之屬甚絢彩華麗惟精細雅潤不及瓷器未免有刻眉露骨相可然景徳鎭唐窯曾仿之雅潤足觀勝於廣窯此與磁州許州等器皆非瓷土所成者也

陶成紀事云一仿廣窯泑色及靑點泑一種按此亦唐廠所仿

外譯窯考附

髙麗窯

卽髙麗國所燒造者不知起於何代質頗細薄泑色勻與景徳鎭微類有粉靑者似龍泉器有細花者北定器若上有白花朵見者彼國不甚值錢大約與越窯祕色窯汝窯諸式相類惟瓜尊狻猊罐頗著異

◇大食窯

大食國所造以銅作骨用藥燒成五色華絢有見其碗盞壺盒者謂與佛郎嵌器頗相似不知著始何代

◇佛郎嵌窯

亦呼鬼國窯卽今所謂發藍也又訛法瑯其窯甚狹小制如壚器亦以銅作胎用色藥嵌燒頗絢采可玩

唐氏肆考云今雲南人在京多作酒盞仿佛郎嵌俗謂之鬼國嵌

◇洋磁窯

西洋古裏國造始者著代莫考亦以銅爲器骨甚薄嵌磁粉燒成有五色繢彩可觀推之作銅聲世稱洋磁澤雅鮮美實不及瓷器也今廣

◇中多做造

唐氏肆考曰洋磁等器𨿽甚絢采華麗而欠雅潤精細僅可供閨閣之用非士大夫文房淸玩也

●景徳鎭陶錄卷八

○陶說雜編上

浮於饒稱望邑景徳一鎭屹然東南一雄觀業陶者於斯質陶者聚於斯天下之大受陶之利而舉以景徳名王澤洪記

浮處萬山之中而景徳一鎭則固邑南一大都會也殖陶之利五方雜居百貨具陳熙熙乎稱盛觀矣陳集

昌南鎭陶器行於九域施及外洋事陶之人動以數萬計海樽山俎咸萃於斯蓋以山國之險兼都會之雄也沈懷淸記

景徳江有一巨鎭也隸於浮業制陶器利濟天下四方遠近俠其技能以食力者莫不趨之如鶩謝外紀

昌江之南有鎭曰陶陽距城二十里而俗與邑鄕異列市受釐延衰十三里許煙火逾十萬家陶戶與市肆當十之七八土著居民十之二三凡食貨之所需求無不便五方藉陶以利者甚眾黃墨舫雜誌

浮梁提封僅百里土宜於陶以玆陶之業陶之人及陶中所有之事歲皆半於浮則景徳一鎭洵浮之要區矣楊竹亭集

唐褚綏字玉衡晉州人景隆初爲新平司務會洪州督府奉詔需獻陵祭器甚迫綏馳戟門力陳歲歉戶力凋殘竟猶止襄陵名宦志

窯之長短率有數籍稅而火堂火棧火尾火眼之屬則不入於籍燒時窯牌火照疊相出試謂之報火蔣祈陶略

凡窯家輟與時年丰凶相爲表裏聞鎭之巨戶今不如意者十八九同上

進坑石制泥精細湖坑嶺背界田之所產已爲次矣比壬坑髙砂馬鞍山厥土赤石僅可作匣攸山石亞燒雜以槎藥木柿火而加煉之必劑以泑泥而後用同上

彭器瓷尙書文集有送許屯田詩序云浮梁父老言自來作知縣不買瓷器者一人君是也作饒州不買瓷器者一人今程少卿嗣宗是也惜乎不載許君之名容齊隨筆

吾聞陶之爲道也金石之屑拔艸木之精埏之坯之之繪之黝之之別土胍火色尋蟹爪魚子白霍景柴汝定官哥均以來至今日而其器盆精謝濟世敍

宜窯冰裂鱔血紋者共官哥同隱紋如橘皮紅花靑花者俱鮮彩奇目堆垛可愛永窯細靑花杯成窯五采葡萄杯及純白薄如琉璃者今皆極貴又有元代樞府字號窯者亦可取文震亨長物記

宣窯有魚藻洗葵瓣洗磬口洗鼓樣洗五采桃注石橊注雙瓜注雙鴛注暗花白香盤蘇麻泥靑香盤朱砂香榭盤諸件又香合之小者有饒窯蔗段串鈴二式同上

玩好之物以古爲貴惟今代則不然永樂文剔紅宣徳之銅成化之窯器其價遂與古敵先是宣窯品最貴近日又重成窯蓋兩朝天縱亞意曲藝宜其精工如此花樣皆作八吉祥五供養一串金西番遣以至雞百鳥及人物故事至嘉靖窯則又仿宣成二種而稍勝之惟崔公窯加貴然其值亦第宣成之什一耳明沈氏敞帚齊余談

幼曾於二三中貴家見隆慶窯酒杯茗碗俱繪男女私褻之狀蓋穆宗好內以故奉造此種然春畫之起始於漢廣川王畫屋又書載漢時發喙則鱉磚畫壁俱有此種杯碗正不足怪也同上

宣徳時最嫻蟋蟀戲因命造蟋蟀盆今宣窯蟋蟀盆猶甚珍重其價不減宋宣和盆也同上

吳門周丹泉巧思過人交於唐太常每詣江西之景徳鎭仿古式制器以眩耳食者紋色澤咄咄逼眞非精於鑑別鮮不爲魚目所混一目從金閶買舟往江右道經陵晉謁太常請閱古定鼎以手度其分寸仍將片褚摹鼎紋袖之遂別之鎭半載而旋仍謁唐袖出一鼎雲君家白定鑪鼎我又得其二矣唐大駭以所藏古鼎較之無纖毫疑又盛以舊底蓋宛如輯瑞之合也詢何所自來周云系余疇昔借觀以手度者再蓋審其大小輕重耳實仿爲之不相欺也太常嘆服售以四十金蓄爲副本並藏於家神廟末年淮安杜九如浮慕唐之古定鼎形諸夢寐從太常孫君兪彊納千金得周之仿鼎以去韻石齊筆談

陶辧器足永樂窯壓手杯滑底沙足宣窯塘盞心底綫足嘉靖窯魚扁沾鏝心圓足凡陶器出窯底足可驗火法拾靑日札

饒州景徳鎭陶器所自出大觀間有窯變色紅如朱砂僉謂熒惑度臨照而然物反常爲妖窯戶亟碎之時有玉牒防禦使仲戢年八十餘居於饒得數種出以相視云比之定州紅藝色尢鮮明

淸波雜誌

漆螺嵌器垢舊若洗拭法用無糨軟絹包香蛤粉滿撲過另將軟絹細細揩抹其黑處自光如鏡而所嵌物則明顯雲谷臥余

成化間朱元佐監陶登朝天閣冰立堂觀陶火詩云來典陶工簡命應火林環視一欄憑朱門近典千峯接丹闕遙後萬里登霞起赤城春錦列日生紫海瑞光勝四封富焰連朝夕誰識朝臣獨立冰愛日堂抄

明有昊十九者浮梁人能吟工書畫隱於陶輸間所制精瓷雅壺俱妙絕人巧自號壺隱老人紫陶軒雜綴

鎭瓷無色不僅惟明廠有鮮紅其純白器或畫靑花或加五彩永窯亦足貴多厚成窯薄宣窯靑淡嘉窯靑濃前後規制殊異永在宣成之下嘉之上南村謂宣靑成彩以宣窯五彩深厚堆垛不若成彩用色淺深殊有畫意也惟宣花是蘇泥勃靑至成化其靑已盡只用平等靑料則論靑花宣爲勝然正嘉用回靑亦足品但宣窯選料制樣繪畫題意無一不佳耳總之明瓷無能過宣成者明瓷合評

凡用佳瓷不先制之過熱湯水無有不損裂必須先以米泔水溫溫漸煮出再以生薑汁及醬塗器底下入火稍煨頓可保墨娥小錄

粘碗盞法用未蒸熟麵筋入篩淨細石灰少許杵數百下忽化開如水以之粘定縛牢陰漧自不脫勝於釘鉬但不可水內久浸又凡瓷器破損或用糯米粥和雞子靑研極膠粘入粉少許再研以粘瓷損處亦固﹝同上﹞

陶器貢自京師歲從部降式造特多以龍鳳爲辧﹝王宗沐陶書論﹞

江陰周髙起曰明有陳仲美婺源人初造瓷於景徳鎭尢善諸玩類鬼工以業之者多不足成其名棄之而來陽羨好配壺土心思殫竭可列神器﹝陽羨茗壺系﹞

水盞子者樂器也古猶瓦缶爲之明姑蘇樂工謀易以鐵不成乃購食器之能聲者得內府監制成化瓷器若干則水淺深分下上淸濁叩以犀匙凡器入而音周絕勝古之掣缶者因彊名日小盞子﹝毛奇齡小盞子記﹞

陶器以靑爲貴彩品次之瓷之靑花霽靑粉靑悉藉靑料其仿汝窯官窯哥窯龍泉窯其色靑者亦瓷靑料﹝唐氏肆考﹞

宣窯靑花一名蘇麻難靑成化時巳少正徳間得回靑嘉窯禦器遂用之搥碎有朱砂斑者爲上銀星次也純用回靑則色散不收必用石靑和之或什之一或四之六設色則筆路分明混水則顏色明亮﹝同上﹞

窯變一說火之幻化所成非徒泑色攺變實有器異成奇者東坡集載瓶笙詩引云劉仲幾欽錢聞笙簫聲察之出於鑪上雙瓶明詔景徳鎭燒屏風變其二爲狀船余家有鎭瓷宋盌一暑天盛腥物不臭腐若官均哥窯於本色泑外變而爲淡黃或灰紫錯雜類諸物態此不足異時亦有之﹝同上﹞

磁瓷字不可通瓷乃陶之堅致者其土埴壤磁實石名出古邯鄲地今磁州州有陶以磁石制泥爲壞燒成故曰磁器非是處陶瓷皆稱磁也聞景徳鎭俗槪從磁字書稱余所見商侶亦多以瓷爲磁眞可一磁州今尙燒造﹝同上﹞

自鎭有陶而凡戧金鏤銀琢石髹漆螺甸竹木匏蠡諸作今無不以陶爲之或字或書仿嵌維肖﹝同上﹞

洪熙間少監張善始祀祜陶之神建廟廠內日師主者姓趙名慨字叔朋嘗仕晉朝道通倦祕法濟生靈故秩封萬碩爵視侯王以其神異足以顯赫今古也成化中太監鄧賢而知書謂鎭民多陶悉瓷神佑乃徒廟於廠東門外之通衢東北百武許卽今所也﹝詹珊記﹞

唐光啟中有靈官華光者神明赫著民居橫田社者奉之嘉靖酉部使者以驗器至攺﹐廟爲公署越歲兵憲塗任齊公蒞鎭宿公署夜寐若有牖其衷者明日進太府觀海顧公節推城山饒公議更創之於是議以廠東曠地建署而廟地仍歸民聽復建奉如舊隆歷五年陶務日急禱於神得寬牒民乃請於明府協更新之上竣耆老來告余畬曰豫範型於土入力可爲旣入治中煙燎變幻不可陶測造化甄陶有默司焉匪神之爲靈至是耶厥功亦輿有力宜永祀志﹝曹天祜記﹞

唐公英中秋後三日詩云慚愧甄陶漢使槎幾番佳節在天涯西風一夜吹鄕蘿寒雨漣朝濕桂花又畱別陶署詩云半野半官樓八誰賓誰主寄孤情梁間燕壘分辛苦檻外花枝負約盟又云西江八載賦皇華淮海乘春又放槎又云古亭翠擷心裁句珠阜香畱手植花﹝陶人心語﹞

佑陶靈祠堂西側有靑龍缸一徑三尺髙二尺彊環以靑龍四下作潮水紋墻口俱全惟底脫明萬曆造先昰寫累造弗成督者益力神童﹣公憫同役之苦獨捨生殉火缸乃成此則成中落選之損器也久棄寺隅余見之遣雨輿夫升至神祠之堂側飾髙壹以焉此器之成沾溢者神膏血也團結者神骨肉也淸白翠璨者神精忱猛气也唐英龍缸紀記

年公希堯云予自雍正了丁未之箴歲曾按行至鎭越明年而員外郎唐侯來偕董其事工益舉而制日精予仍長其任一歲之成選擇包匭由江達淮咸萃予之使院轉而貢諸內廷焉風火神廟碑記

從鎭東南去二﹢裏餘地名湘湖有故宋窯址嘗覓得瓷磔舊器不完者質頗薄卻是米色粉靑二式陶成示論稿

陶固細事而物料火侯與五行丹永同其功兼之摹古酌今侈弇崇庳之式抽添變通之理今可出其意旨惟諾夫工匠矣示論案橐序

泑水謂之聖澤昔出新正都長嶺者作靑黃泑出義坑者作澆白泑二處皆有柏葉斑又出桃花塢者靑花白器通用之陶成紀事

神廟時詔景徳鎭燒造屏風不成變而爲牀長六尺髙一尺又變爲船一隻長三尺舟中什物無一不具郡縣官皆見之乃椎碎不敢以進也﹝豫章大事記﹞

瓷器以宣窯爲佳中有窯變者極奇非人力所可致人多毀藏不傅﹝同上﹞

琢器之式有方圓稜角之殊制畫之方別采繪縷雕之異仿舊須宗其典雅肇新務審其淵源器自陶成規矩實遵古制花同錦簇采色勝上春壹觀哥汝定均抔汗之儀則非遠水火金木土洪鈞之調劑維神或相物以賦形亦範質而施采功必藉夫埏埴出自林泉制不越夫罇罍重均彜鼎鑪煙煥色𨿽瓦缶亦參槖鑰之權彩筆生花卽窯瓷可驗交明之象﹝唐雋公陶治圖說﹞

陶土出浮梁新正都麻倉山以千戶坑龍坑塢髙路坡低路坡四處爲上其土埴瀘勻有靑黑縫糖點白玉金星色石末出湖田一二圖土出新正都最上爲長嶺爲義坑長嶺作靑黃義坑作澆白俱有柏葉斑﹝江西大志﹞

明神宗十一年管廠伺知張化美報倉老坑土膏漸竭﹝邑志﹞

嘉靖二十六年上取鮮細器造難成禦史徐紳奏以礬紅代隆慶五年詔造裹外鮮紅器都禦史徐栻疏請轉查攺礬紅。

明神宗十一年給事王敬民奏罷燒造燭臺屏風棋盤筆管等件﹝同上﹞

康熙十六年邑令張齊仲陽城人禁鎭戶瓷器書年號及聖賢字迹以免破殘﹝同上﹞

沈懷淸窯民行詩云景徳產佳瓷產器不產手工匠來八方器成天下走陶業活多人產不輿時偶又云食指萬家煙中外賈客藪壞房蟻垤多火觸牛斗都會可比雄浮邑抵一拇﹝同上﹞鎭南有馬鞍山舊取土作燒瓷匣後以景鎭來嚴禁止山之西麓唐有雲門教院﹝同上﹞

顏魯公建中時守郡行部新平陸士修輿公友善來遊新平同止雲門教院數日中宵茗飲聊詠有素瓷傅靜夜芳气滿閒軒之句載雲門斷碑﹝昌南記﹞

廠內珠山獨起一峯巒俯視四境相傅秦時番君登此謂主馬山至唐因地繞五龍脈目爲珠山元未於光據之爲行臺號蟠龍山明稱纛山後以爲禦器廠鎭山﹝同上﹞

唐有監務廰宋設司放廰宋元皆置湘湖務元有湖田市﹝同上﹞

以上皆鎭陶舊說槪未編次書名前後

●景徳鎭陶錄卷九

○陶說雜編下

虞閼父爲周初陶正武王賴其利器用輿其神明之後妻而封於陳﹝左傅﹞

文彩纂組者燔功之窯也﹝管子﹞

寧封子爲黃帝陶正有一人過之請爲之掌火能出五色煙久則以教封子封子積火自燒遂能隨煙气上下﹝列仙傳﹞

何稠傳稠博覽古圖多識舊物時中國久絕流璃之作匠人無敢措意稠以緣瓷爲之輿眞無巽﹝隋書﹞

李洪山人博知嘗謂成式瓷器璺者可以棄昔遇道流言雷蠱鬼魁多遁其中﹝酉陽雜俎﹞

天賓內庫有靑瓷酒杯紋如亂絲其薄如紙以酒注之溫溫然有气相次如沸湯乃名自暖杯﹝云仙雜記﹞

徐寅貢余祕色茶盞詩云巧剜明染春小輕旋薄冰盛綠云古鏡破苔當席上嫩荷涵露別江賁﹝唐詠物詩選﹞

秦觀詩月圃新碾瀹花瓷陳師道詩價重十冰瓷孫抃詩花瓷旌封裹王世貞詩瀉向宣州雪白瓷﹝詩選﹞

巴東下巖院僧偶於水際得一靑瓷碗式若斗磬折花及米其中皆滿以金銀輿錢詩之亦然僧寶之後年老乃擲此碗江申不欲以累法眾﹝韻府羣王﹞

南人習鼻飲有陶器如杯盌旁植一小管若瓶嘴以鼻就管吸酒漿暑月以飲水謂之鼻飲杯雲水自鼻入咽快不可言邕州人巳如此記之以發一胡盧﹝桂海盧衡志﹞

花腔腰鼓陶鼓也出臨桂職田鄕其土特宜鼓腔村人專作窯燒之腔上油晝紅花紋以爲節﹝同上﹞

袁宏道曰嘗見江南人家所藏舊觚靑翠入骨砂斑垤起可謂之金屋其次官哥象定等窯佳瓶皆細娟滋潤尢花神之精舍也﹝瓶史﹞

史考堯飯於土簋飲於土硎漢書南山有漢武舊匋潘嶽賦傾縹瓷以酌醁釀齊職儀曰左右甄官署掌瓦缶之作﹝正字通﹞

會昌元年渤海貢紫瓷盆客量半斛內外通瑩其色純紫厚可寸許舉之又甚輕如拈鴻毛然﹝杜湯雜編﹞

馬祖常詩貢篚銀貂金作籍官窯瓷盞玉爲泥蘇軾詩劉生望都門病贏寄空窯王令詩大匠陶百窯不問履下泥張耒詩碧玉琢成器知是東窯瓷吳澄詩登閣望芙蓉麻煙起蒸窯﹝韻藻﹞

孟銑小敏悟見劉禕之金椀驚曰此藥金燒其上有五色气﹝朝野倉載﹞

髙麗陶器色靑者國人渭之翡色近年巳來制作之巧系澤尢佳酒尊之狀如瓜上有小益而爲荷花伏鴨之形復能作盌碟桮甌花瓶湯琖旨竊仿定器制度故略而不圖惟酒尊著異耳﹝宣和奉使髙麗圖經﹞

髙麗燕飲器皿多塗金或銀而以靑陶器爲貴有狻猊香鑪亦翡色也上蹲獸下爲仰蓮以承之諸器惟此物最精絕其餘則越州古祕色汝州新窯器大槪相類﹝徐兢髙麗圖經﹞

麗人陶器又有大水甕廣腹斂頸其口差小敞髙約六尺闊四尺五寸容三石二升凡山島海道來舟中水或缺則用此載水售之﹝同上﹞

元載飲食冷物用璢黃碗凡熱物則用泛水瓷器器有三千事皆雪越冰之類﹝樞要錄﹞

張徳謙云凡插花先須擇瓶若夏秋用瓷瓶堂廈宜大書屋宜小忌其對忌其對貴瓷賤金銀尙淸雅也口欲小而足欲厚取其安穩而不泄气也﹝瓶花諸﹞

東坡詩云病貪賜茗浮銅葉案今禦前賜茶皆不用建窯盞用火湯其樣似銅葉湯耳銅葉色黃褐色也﹝演繁露﹞

諸色窯古瓷如鑪欠耳足缾損口稜有以舊補舊加以泑藥一火燒成輿舊制無二但補處色渾然得此更勝新者若用吸泑之法補舊補處更可無迹如有矛者聞蘇州虎邱有能修者名之曰緊﹝拾靑日紮﹞

定窯泑滋潤汝窯泑厚如堆脂官窯泑色瑩澈舊器泑厚故也﹝同上﹞

王椷曰余友劉君幕遊潁州聞邑紳劉吏部家藏古瓷碗四內繪彩蝶貯以水蝶卽浮水面栩栩欲活索觀者眾逐祕不示﹝凝方叢話﹞

品茶用甌白瓷爲良所謂素瓷傅靜夜芳气滿閒軒也茶經重靑瓷云盌越州上鼎州次婺州次嶽州次壽州洪州又次邢亦不如越抑何所尙不同耶﹝陽羨茗壺系﹞

凡窯皆有變相匪夷所思若宜輿砂壺亦然如傾湯貯茶則雲霞綺閃直是神之所爲此億千或一見耳﹝同上﹞

柴窯器最貴世不一見聞其制靑如天明如鏡薄如紙聲如磬官哥汝等窯以粉靑色爲上淡白次之油灰則下紋取冰裂鱔血爲上梅花片墨紋次之細碎紋最下均窯色如胭脂爲上靑若蔥翠紫若墨者次之雜色不貴又官窯隱紋如蟹爪哥窯隱紋如魚子龍泉窯器甚厚工稍拙﹝文震亨長物志﹞

花瓶須用官哥定等窯古瞻瓶一枝瓶小蓍艸紋槌瓶餘如闇花靑花茄袋葫盧細口扁肚瘦足藥壇及新建窯等瓶俱不人淸供其鵝頸壁瓶尢不雅﹝長物志﹞

龍泉窯均州窯之瓶有極大二三尺者以插古梅最相稱凡花瓶用錫膽皆可冬月凍裂之患﹝同上﹞

白定筆格有三山五山及隊花娃等式筆筒之制古白定窯竹節者最貴然難得大者東靑細花式立可用若鼓樣巾有孔插筆及墨者𨿽舊物不雅官哥窯筆洗有葵花洗磬口洗四卷荷葉洗捲口蔗段洗諸式定窯筆洗有三篐洗梅花洗方池洗諸式龍泉窯筆洗有雙魚洗菊花洗百折洗諸式官哥白定等窯水注有方圓立瓜臥瓜雙桃蓮房蒂葉茄壼諸式印池以官窯哥窯方式爲貴定窯及八角委角者次之靑花白地有益長樣者俱不雅﹝同上﹞

水中丞用銅銅性猛貯水則有毒易脆筆故以陶瓷爲佳陶瓷水中丞有官窯哥窯之甕肚小口缽盂諸式筆粘定窯龍泉窯之小淺碟俱佳糊斗定窯有蒜蒲長礦式方斗如中置一梁者同上

國初有發現囂墓者官覺而追之得陶器數十見一酒盞於京師色如龍泉窯之淡黃者外皆自然蕉紋內有團花砂底丰上年下口口徑三寸許劉體仁識小錄

柴窯無完器近復稍稍出馬布庵見示一洗圓而橢面徑七寸黝然深沈光色不定雨後靑天尙未足形容布巷曰余目之爲降霄寶

覯云七頌堂小錄

官窯螭耳洗宋修內司窯杯直如筒色如豬犴皆北海物浮月杯也口微缺以金錮之酒滿則一月皛浮酒面先朝中州王邸物後不知所歸同上

越窯矮足爵栗殻浮靑轉側皆翡翠吳越王錢氏取供後當時民間禁不敢用故今存者極少同上

李鳳鳴字時可家富事侈靡楊廉夫聞其名訪之時可爲設荷花宴有水晶幾十二上列器皆官窯瓷一時毫麗有其比都公譚纂

輝出疆時見燕中所用定器色瑩淨可愛近年所用乃宿泗近處所出非眞定也越上祕色器始錢氏有國日供奉之物不得臣下用故曰祕色淸波雜誌

當見北客言耀州黃浦鎭燒瓷名耀器白者爲上河朔用以分茶出窯一有破碎卽於河一化爲泥同上

汝窯宮禁中燒者內有瑪瑙末爲油惟供禦揀退方許出賣近尢艱得﹝同上﹞

哥窯宋時舊物畱傳𨿽久眞贗難人間頗多求其眞宋而精美者絕少秀之嘉善巨族曹獲一香鑪髙可二寸餘潤稱是以美玉樓海東靑捉天鵝爲蓋眞絕美者也漸聞於鎭守麥太監麥囚索之其子不得己遂獻焉後爲司禮監之有力者奪去正徳間盜竊而貨吳下上海澱山張信夫以二百金易之歸復重貨於好事者而內府竟亦不追此眞古哥器矣﹝北窗瑣語﹞

鞏縣有瓷偶人號陸鴻漸買十茶器必得一鴻漸市人沽茗不利輒灌注之鴻漸昔一嗜茶而此遭困辱﹝梁漫志﹞

先子主長葛簿時與李屏山張仲傑會飲座中有定瓷酒甌因爲聯句先子首唱云定州花瓷甌顏色天下白屏山則曰輕浮妾玻璃頑鈍奴琥珀張乃曰器質至堅脆膚理還悅澤云云﹝歸潛誌﹞

官窯燒於宋修內司中爲官家所造也窯在杭之鳯皇山下其土紫故足色若鐵時云紫口鐵足其哥窯燒於私家取土亦俱在此地官質隱紋如蟹爪哥質隱紋如魚子但汁料不如官器佳耳﹝文房淸玩﹞

定窯器北宋定州始也其色向間有裏紫然其白骨質胎加之泑水有如淚痕者爲上又有南渡定器﹝同上﹞

汝窯器其色卵白汁水瑩厚若堆脂底有芝麻細小掙釘﹝同上﹞

汝窯出汝州宋時燒者淡靑色有蟹爪紋者眞無紋者尢好土胍細潤薄甚難得柴窯出北地鄭州周世宗姓柴故名天靑色細紋器滋潤細膩惟是粗黃土足古龍泉窯土胍細且薄者貴今日處器靑器格古要論

成宏間吾邑河莊孫氏曲水山房藏定窯鼎一乃宋器之最精者體圓而足三有耳有李酉涯篆絡鐫於鑪座嘉靖倭變玆鼎爲京口靳尙實所得毘陸唐太常凝庵從靳購之遂歸唐唐𨿽奇窯器多此鼎一至諸品避席自是海內評窯器者必首推唐之白定窯鼎雲唐不輕示人韻石齊筆談

萬延之赴鍂都下以十錢幣一瓷缶沃盥旣傾有餘水畱缶時寒凝冰視之則桃花一枝也明日成雙頭牡丹次日又成水村斷鴻翅鷺滿缶宛如寒林圖書因什襲珍藏遇寒則約客賞觀此窯之至幻者乎春諸紀聞

宋葉眞垣齊筆衡云陶器自舜時便有三代迄於秦漢所謂該瓷器是也此必葉公僅依周禮考工記有虞氏上陶禮記明堂位泰有虞氏之尊也韓非子虞舜作食器史記五帝本紀舜陶河濱作什器於壽邱諸書等句而云然耳予嘗閱汲冢周書有云神農作瓦器路史有云隧人爲釜物原有云神農作甕軒轅作盌碟紺珠有云瓶缾同神農制呂氏春秋有云黃帝有陶王昆吾作陶說文昆吾作陶春秋正義少皡有五工正圬埴之工曰鶅雉之文則陶窯上古已有不自舜始也意考工禮記韓非史記皆稱有虞氏者益以上古太朴陶器只如今黃沙土之質至舜而制度略備精粗有別故有泰尊食器之作爾其稱上陶者上與尙通謂舜至質貴陶器也當訓好尙之尙不作土下之上解唐氏肆考

稽唐虞三代以迄秦漢魏晉六朝著於經史子集者惟曰缶曰土墻曰土刑曰泰尊曰甄大瓦棺曰甑盆曰瓦旅之類名凡數十而窯無所考至唐始著窯名同上

宋時官中所有定汝器率銅鈐其口以是損價而今之求定汝者卽以銅鈐口爲眞骨董家論古往往如此同上

唐秉鈞曰古瓷柴汝最重柴周之外次及官定蓋定汝官哥皆宋器也然柴汝之器傳世絕少而官定猶有者非官定易得也以定有北定南定而霍州鎭彭窯亦曰新定官有舊京修內司之別而郊壇下新窯亦曰官窯新定不如南定南定不如北定舊京官窯著時未久當以修內司所造爲上新窯爲下其時已有差等後有新仿定器不減定人制法者有制作極工不入淸賞者好事者指某器日定某器曰宮安知其不爲贗鼎所惑耶今流傳者惟哥窯稍易得蓋緣質厚耐藏定汝體薄難於完苗故也﹝古瓷合評﹞

關洛間有人耕地常掘出古瓷器杯棬錠柎之屬千形萬變並是彩繪祕戲之狀耆老相傳是五胡亂華時元魏懼其地有王气痙此爲厭勝之貝皆供禦物也猶團

宋臬使荔裳康熙中分巡秦州時城北寺基忽裂丈餘得古瓷一窯同人索取殆盡癸卯入都僅餘碗二杯一一碗闊五寸內外純素一碗差小波紋動蕩似吳道子畫坯貯水可一合許有魚四頭亦凸起游泳宛然商邱宋中丞牧仲見之歡爲異物載入說部此眞古器足貴者矣凝齊業話

粘官窯器皿法用雞子淸勻糝石灰捉淸另放以靑竹燒取竹將雞子淸與竹對停熬和成膏粘官瓷破處用繩縛緊放湯內煮一二沸置陰處三五日去繩索其牢固異常且無損痕﹝墨娥小錄﹞

金溪郵路亭胡姓有甲乙入山見白兔追而射之兔不見乃志其處發之則古冢也旁有大缸中貯素瓷瓶二古硯一甲碎其一瓶乙止之取以爲養花器硯乃澄泥硯瓶置幾上數日覺有气自內浮出氤氳若雲气之蒸不測其故試折花木貯其中無水而花卉不萎且抽芽結實若附土盤根者然始訝瓶蓋窯變類也一日風雨大作忽霹靂一聲瓶竟震碎乙甚惋惜耳食錄

定窯器皿有破損者可用楮樹汁濃塗破處紮縛十分緊俟陰漧永不解雲谷臥余

髙從誨時荊南尙使磁器皆髙其足而公私競置用之謂之髙足盌﹝三楚新錄﹞

耀州陶匠創造一等平底深椀狀簡古號日小海鷗﹝淸異錄﹞

破惋上下作兩截斷而齊者名無底碗大吉往往以上截畫古語於其中縣東壁謂祥瑞也﹝田家雜古﹞

印色池官哥窯方者尙有八角委角者最難得定窯方池外有印花紋甚佳此亦少者諸玩器玉當較勝於磁惟印色池以磁爲佳而玉亦未能勝也故今官哥定窯者貴甚近日新燒有蓋白定長方印池並靑花白地純白者此古未有當多蓄之且有長六七寸者甚佳﹝考盤餘事﹞

印章有哥窯官窯東靑窯者其制作之巧紐式之妙不可盡述﹝同上﹞

吳門周丹泉能燒陶印文或辟邪霾象連環瓦紐皆田火範而成色如白定而文亦古﹝妮古錄﹞

窯器方人難今制方窯器爲盛﹝事物紺珠﹞

余秀州買得白定缾口有四紐斜燒成仁和館三字字如米氏父子所書﹝妮古錄﹞

余於項元度家見哥窯一枝缾哥窯八角把杯哥窯乳鑪項希憲言司馬公哥窯合巹雙桃杯一合一開卽有哥窯盤承之盤中一坎正兼容亦奇物也後人劉錦衣家﹝同上﹞

官哥二窯時有窯變狀類蝴碟禽鳥麟豹等像於本色泑外變色或黃或紅紫肖形可愛乃火之幻化理不可曉﹝博物要覽﹞

古人喫茶多用撆取其易幹不畱滓飲酒用琖故無勸盤今所見定器勸盤乃古之洗也古人用湯缺酒注不用壺缾及有嘴折盂臺盤用始元朝古定官窯俱無此器﹝格古要論﹞

金花定碗用大蒜汁調金描畫然後再入窯燒永不復脫﹝同上﹞

賣花顧媼持一舊瓷器求售似筆洗而略淺四周內外及底皆有泑色似哥窯而無紋中平如硯獨露瓷骨邊綫界畫甚明不出入毫髮殊非剝落不知何器以無用邊之後見廣異逸史等所載乃悟唐以前無朱硯凡點勘文籍則研朱於杯琖大筆濡染貯朱於缽杯盞略小而口哆以便掭筆缽稍大而口斂以便多注濃瀋也顧媼所持蓋卽朱盞向賞鑑家未及見耳急呼之來問此瓷器何往日本以三十錢買得云出自井中今以無用二十錢賣諸雜物攤上久不能復問所在矣余深爲惋惜世多以髙價市膺器而眞古瓷反往往見擯如此﹝槐西雜誌﹞

平陽陶唐氏之故都也其俗勤儉舊多窯居新安趙給誎吉士竹枝詞詠之云三月山田長麥苗村莊生計日簫條羨他豪富城中戶住得磚窯勝土窖其鎭署三堂後尙有磚窯五圈﹝霽園夜譚錄﹞

自古陶重靑品晉日縹瓷唐日千莑翠色柴周日雨過天靑吳越日祕色其後宋器𨿽具諸色而汝瓷在宋燒者淡靑色官窯哥窯以粉靑爲上東窯龍泉其色皆靑至明而祕色始絕﹝愛日堂抄﹞

有客攜柴窯片瓷索數百金雲嵌於冑臨陣可以辟火器然無田知磪否余曰何不繩懸此物以銃發鉛凡擊之如果辟火不碎價數百金不爲多如碎則辟火之說不磪理不能索價也客不肯曰公於賞鑑非當行殊煞風景急懷之去後聞鬻於貴家竟得百金夫君子可欺以其方難罔以非其道﹝左碼右爻﹞火橫衝如雷霆下擊豈區區瓷片所能禦且雨過天靑不過泑色精妙耳究由人造非出神功何破裂之餘片尙有靈如是耶﹝如是我聞﹞

以上皆陶事舊說或全篇或一二語悉撮錄以資聞見

●景徳鎭陶錄卷十

○陶錄餘論

陶有遙逃二音燒造磚埴皆可稱也正字通陶輿匋同又陶卽窯字通作窯﹝土左匋右﹞等字說文匋瓦器從缶包省聲蓋古字雙﹝音並﹞義後始陶窯分稱

舜陶河濱類書纂要注河濱卽今定陶縣西北與圖直指則謂在館陶邱之間考陶邱卽定陶然定陶與館陶相去甚遠又作什器於壽邱輿圖直指言壽邱在兗州府東則館陶定陶皆於兗甚遠未知河濱所在近考括地誌云陶城在蒲州河東縣北三十里爲舜所都南去歷山不遠按此或卽其地

閩溫處叔陶制序深得陶事三味其略云淘先濯之使定淪矣尢必澄也擾之欲調而掣之欲堅不然恐其宛也此數句蓋言淘練泥泑之工又云作之力須均扶欲嗇弗圴則側弗嗇則泐也此是言拉玨之難又云入範而搏之疏數須得其平也力欲轉而滑滯則裂按之而實斯痕也此是言印模不易又云澣之括之拭之必詳悉求其類不則疵也此是言碹坯過泑之艱又云裹堅白而表凝素者之上也𨿽加之以繪佳也此言陶成器質貴精潔又云表容靑𨿽繪事弗及次也此言器品質虧非所貴又云筆紋期如絲紋丰而沴亦次也此言畫描之工又云一品爲之功數易一弗善不能良也此總言陶作之難蓋觀於溫序所言從可知陶事曲折矣

鎭瓷在唐宋不聞有彩器元明來則多靑花或仿他處靑瓷矣然非今之所謂靑也今俗又以器之上品者爲靑如呼頭靑提靑三色靑之類昔只以上色次三色分之

在鎭官窯瓷器有三一廠官器一仿宋代汴杭官窯器其一則居俗所稱官古器也廠官器非民間所有官古器則盛行於今宋官器仿制不多矣

陶瓷有所謂口者卽器上圍員口俗呼盤口盌口盤堧盌堧是也所謂足者卽器底圈邊俗呼椀﹝土左足右﹞杯﹝土左足右﹞是也所謂骨子卽器具土質俗呼泥胎兒是也

陶瓷有以圾稱者﹝俗作件﹞自五圾起以至百圾五百圾千圾如尊罍盆缸之類按字書圾與岌通危也則以圾稱謂其危而成難也故圾數愈增則愈難陶成

陶瓷有茶托酒托疑卽古禮器之舟也周禮裸用烏彜黃彜皆有舟鄭注舟樽下臺若今承盤子由是考之舟托非一物乎

均紅器古作者土質粗疏微黃泑色𨿽肖究非佳品今鎭陶選用淨細白塡土範胎爲之再上均紅泑故紅色襯出愈滋澗所謂玫瑰海棠騾肝馬肺等樣皆勝於往古所造

一霽紅也肆考紀明廠窯作祭紅潘陽唐公記今廠器作霽紅而陶俗皆作濟紅其實祭紅爲是蓋宣窯造此初爲祭郊日壇用也唐窯紀霽紅由宣窯霽靑推寫耳

龍罁大窯明廠原系三十二座後因靑窯數少龍缸窯空間將大龍缸窯攺砌靑窯十六座仍存龍缸大窯十六座自國初燒造龍缸未成至唐窯始復其制搭民窯燒廠東街有龍缸衕相傳爲舊搭燒龍缸處按隆萬時廠器除廠內自燒官窯若十座外餘者己散搭民窯邑志載有賞給銀兩定燒賠造等語然今則廠器盡搭燒民窯照數給值無役派役派賠累也

鎭在唐代瓷陶之外有琉璃窯爲市埠橋盛姓所業有盛鴻者登乾元第爲利州司馬擢行人其族人以勅造不稱獲罪鴻疏免不欲族裔承匠籍遂廢其業見昌南記

責備余談云汪黃爲相宦官邵成章劾其誤國被斥欽宗思其忠直召赴行在或復沮之乃命止於洪州及洪州陷金人授以職堅不從金日忠臣也不可殺之按欽宗時汪黃未爲相當是髙宗之爲然邵成章當南渡吋實嘗提舉修內司官窯足爲陶中生色矣

正字通載景徳鎭瓷器用薴麻灰淋汁塗之黃色者赤土汁塗坯燒之用芝麻稭淋汁染色則成紫此言非也按今配靑白泑止用煉灰黃色紫色本有是種配泑亦不用芝麻稭汁若赤土所配乃紫金泑稍黃一種非黃色者

正字通又載婺源縣界麻倉窯有土可泑按麻倉爲邑東村名或訛麻村或呼梅村窯出官土只可作不非泑也

正字通又載廬陵新建產黑赭石磨水畫瓷坯初無色燒之成天藍蓋今靑料也按赭乃赤色云黑又云赭則不得名靑料且新建從未聞產料

正字通又載景徳鎭取婺源所產料名畫燒靑一日無名子按鎭所用乃浙料廣料或雲南料昔則蘇泥勃靑回靑樂平陂塘靑瑞州石靑從未聞取用婺邑料凡料之佳者名老圓子韭菜邊亦無畫燒靑無名子之稱廖公蓋以傳聞誤注耳

景徳鎭自明設禦器廠因有廠官窯今仍其舊稱格古要論載古饒器出今饒州浮梁之禦土窯體潤而薄訛禦器廠爲禦土窯且景徳鎭所產而必日燒器卽云饒州所轄豈饒器盡爲禦土窯燒造者是又不知有民窯官窯之分也

劉言史詠茶詩云湘瓷浮輕花此相瓷不知卽嶽州器歟抑爲木鎭附紀之湘湖窯器歟當俟考定

陶庵老人夢憶云嘉興王二之漆竹洪漆之漆張銅之銅嶶州吳明官之窯皆以一工與器而名家起家其人且與搢紳先生列坐抗禮按嶶州距景徳鎭甚近吳明或亦嘗陶吾鎭著名當時者歟不然嶶地無窯也然莫可詳磪亦俟考

長物志載舊窯枕有長二尺五寸闊六寸者可用是昔尙瓷枕署月用之必佳今鎭只有孩兒枕

邑乘載繆宗周兀然亭詩云陶捨重重倚岸開舟帆日日蔽江來工人莫惜天機巧此器能輸郡國材志兀然亭在鞍山爲祖無擇所題云亭近河濱然鞍山附近無陶實去河甚遠按兀然亭有二當是題肇建之兀然亭耳肇地濱河建中昔多世陶有峯山舊傳有兀然亭其址猶存繆詩殆非泛指也

明末又有陳仲美周丹泉俱工仿古窯器攜售遠方鎭人﹝四上千下﹞獲周窯甚傅若陳來去無定仿造亦不多今﹝四上千下﹞有知之者矣

眞古窯器得之無價嘗記少時見有人持湖田窯大方壚一色素而古雅可愛雲家世珍藏可驗睛甫請鬻於裏﹝シ左亯右﹞富宅家不辧數爭價往反忽失手墮碎深爲可惜

古瓷尙靑宜品茗酒耳若有肴饌則素瓷靑花白質瓷爲佳鄒陽賦醪釀旣成緑瓷是晵陸羽經越瓷靑而茶色綠七晵盛以翠樽季南金詩聽得松風並澗水急呼縹色綠瓷杯東坡詩靑浮卵盌香觀數公句可知尙靑止杯盞之類亦非如柴汝之靑色也

同一靑瓷也柴窯汝窯云靑其靑則近淺藍色官窯內窯哥窯東窯湘窯等云靑其靑則近淡碧色龍泉章窯云靑其靑則近翠色越窯嶽窯云靑則近縹色古人說陶但通稱靑色耳

景徳鎭諸窯稱靑亦不同有云靑者乃白地靑花也淡描靑亦然其靑皆近藍色分濃淡有仿古窯稱靑者則亦如古窯之靑若霽靑之靑亦近深藍色

汝窯瓷色鎭廠所仿者色靑而淡帶藍光非近碧之粉靑也肆考謂汝窯瓷色如哥而深則誤認靑爲近碧解矣不如汝瓷所謂淡靑色實今之好月藍色鎭廠蓋內發眞汝器所仿俗亦呼爲雨過天靑又仿粉定有甚佳者亦不聞是靑田石

肆考又以大邑瓷注於越窯下未考大邑爲邛州屬縣競以爲越瓷是不知有蜀窯也又以東甌爲越窯未考東甌地屬溫州是不知別有東甌陶也廣與記載溫州城外尙有東甌王墓

舊越窯自宋末己不復見輟耕錄載葉垣齊引陸詩疑爲祕色而肆考越窯實另見謂苐爲祕色之所自始殆其然乎

祕色古作祕色肆考疑爲瓷名輟耕錄以爲卽越窯引葉寘唐己有此語不思葉據陸詩並無祕色字也按祕色特指當時瓷色而言耳另是一窯固不始於錢氏而特貢或始於錢氏以禁臣庶用故唐氏又謂蜀王不當有不知袐字亦不必因貢禦而言若以錢貢爲祕則徐寅祕盞詩亦標貢子是唐亦嘗貢何不指唐所進禦云祕豈以唐𨿽貢不禁臣庶用而吳越有禁故稱祕耶肆考又載祕色至明始絕可見以瓷色言爲是

髙齊漫錄亦載祕色瓷器世言錢氏有國日越州燒造爲供奉物臣庶不得用似祕色窯又實起於吳越矣

雨後天靑止柴窯器色如是汝窯所仿已不類宋長白誤以爲祕色窯器且稱雨後晴天色訛靑爲晴又注茶經所云越州爲上是指龍泉窯器皆載其柳亭詩話中按祕色窯靑色近縹碧與越窯同卽越窯亦非龍泉窯一是紹興一屬處州地亦相殊也宋又云祕色睛天柴皇氏重之是並不知世傅五窯之自來矣

格古要論謂舊哥窯色靑濃淡不一好者類董窯今亦少有成羣隊者是元末新燒欠佳按東窯色淡靑亦有紫口鐵足未聞董窯何昉殆東董音相近各操土音遂以東訛董而肆考亦誤沿董字也

魚子紋格古要論以爲哥器紋而陶成記載汝泑亦有魚子紋合之無紋汝泑蟹爪紋汝泑可知汝器古有三種泑式

陶成記仿宋器有銅骨無紋汝泑貓食盤系人面洗色澤今鎭所仿汝器並未聞此名式卽銅骨泥絕少不見有人面洗色澤者此種眞汝式想尢佳妙

大觀北宋年號卽有官窯時也宋本稱官字唐雋公不書官紀觀稱大觀泑蓋以鎭陶有廠官器民俗有官古器故用觀字以別之其實大觀卽宋官泑或疑官觀爲二皆爲

霍器有三一爲宋霍州本來窯一爲元彭君實仿造窯其一則唐昌南鎭霍仲初窯也彭爲上仲品次之霍州本來者又次之

窯變之器有三二爲天工一爲人巧其由天工者火性幻化天然而成如昔傳屏風變爲牀舟冰缶凍爲花卉村景采盌經暑不腐腥物乃世不多覯者也又如均哥本色泑經燒忽退變他色及成諸物然是所時有者也其由人巧者則工故以泑臨幻色物態直名之曰窯變殊數見不鮮耳

陶處多者自來莫過於汁其次爲浙然汴自柴東汝官均而外著茗者少越窯祕色官內龍泉哥章及東甌今亦莫繼其美

江西窯器昔亦多處惟景徳鎭著久肆考饒州窯亦注浮梁鎭器而不列景徳鎭名何耶又云江西窯器唐在洪州宋時出吉州明見弋陽何以旣注鎭器尙言江西窯器某代止在某處乎

磁石制泥爲器非吸鐵引鍼之磁石亦非燒料爲磁粉之類乃別一種石其色光滑而白其性埴而松其器美而不致實與瓷土異惟磁州許州有之

楚之長沙屬有醴陵土捥器質甚粗體甚厚泑色淡黃而糙或微黑椀巾心及底足皆無泑蓋其入窯時必數椀疊裝一匣燒故也此乃鄕士窯所在多有正如吾昌南在漢時只供邇俗粗用也

素磁傅靜夜本王修詩昌南記以爲顏陸二公聯句殊誤陽羨茗壺系引之謂品茶尙素瓷然亦不載誰句而尙素又與茶經相反

廣與記止載登封宜陽產瓷器而不知洛陽己陶於元魏時止載平涼華亭產瓷器而不知秦州己陶於唐代肆考載祕戲器作俑於隆萬而不知元魏之關洛窯已有此種

蘸泑之法欲其瑩勻大抵貴手法輕快肆考謂不急能勻重復蘸之則瑩厚謬矣按當蘸濕時若不急起縱使泑周不幾酥破乎瑩厚亦不必重復如重蘸色反不勻今惟大琢器大圓器用吹泑法有重複多徧者余小器及常粗器蘸泑則不然

肆考說定器出定州卽眞定

按定州系直隸州在眞定之西南非眞定也眞定爲常山定州爲中山宋蘇東坡知定州其時卽爲邊郡眞定固屬遼不屬宋也

肆考謂古人以足載器器足多取沈重柴窯足每粗黃土官哥龍泉皆鐵足此非也

按周之柴窯其時鮮佳不故胎質用黃土足亦黃土非另造續成者卽鐵足亦因鐵骨泥作質故坯足露鐵色非另造鐵足安上唐氏不知坯裝匣燒匣內尙有渣餅砂渣墊足只疑另有器足承載器燒故有古取沈重之說

通誌曰造坯彩畫始條理也入窯火候終條理也卽以火候言之火有前中後之分者緊潤之候或對日或一晝夜大器或澑七日夜緊二日夜火弱則寙﹝爽左瓦右﹞俗呼糟坯火猛則僨暴澑者欲習於火而無贏緊者如燎於原而無縮若倦睡不應機神昏莫辧色火有破瑩走焰之失所燒器必多蜉墾陰嚳黑黃之患矣則所謂條理者正須縷析也

金溪王仁圃先生成江西考古錄無一言及陶務壴謂陶器不足錄良山人地遠隔知有不逮也陶器自古資利用景徳鎭陶歷代名天下實江西土產之最非惟好古之士在所必詳卽有心國計民生者亦末可略也桂幸生長於斯耳目所習𨿽猶不盡謹就所知者考辧之或亦可爲博雅君子之一助

從來紀陶無專書其見於載籍者或因一事而引及一器或因一器而引及一事或因吟賦而載一二名惟蔣祈陶略及沈陽唐公陶成記示諭稿說景徳鎭陶事頗詳其它如練水唐氏窯器肆考詳天下古窯頗悉而於鎭陶多本傅聞往往出蔣唐諸集之外其實不無謬誤謹遵師說考辧之

龍威祕書有朱桐川先生陶說說分三則惟說鎭器多簡略錄中所引用皆注原書名非不采其說也

是編陶務土宜多得於訪問若都昌江大光程鎭安曹惠浦胡思策劉文炳劉伯和鄱陽金大禮劉啟祥皆習知其事而能言其制作之詳者而檢閱書籍相與商考則古黟余有庠稶畯鄱陽金正儀夢僑樂平石鐘理羹堂同邑黃達良澹庵李璣有政鄧世疇壽田成美功咸爲不少書成例得書名遂以識之

●書後

鎭陶自陳以來名天下歷代著錄家多稍述吾師耕余先生惜其無專書也博考眾家之說實而驗諸當時之制輯爲是錄卷帙末終而逝蓋湮廢敗篋中垂二十年矣廷桂受業門墻最久慟吾師惇行力學裔志以歿又遺腹子殤殞無嗣師母氏汪孑然孀居抱遺書而無所與謀欲請以校勘而續成之藉爲吾師存一日而廷桂又落拓無力蕆事其若吾師何哉嘉慶十有六年辛未廣徳劉克齊先生來蒞邑事招廷桂館署中風政之暇時及文辭亦非往以鎭陶無專書爲憾廷桂出此奉質則躍然而起命亟續之與付剖劂噫此固廷桂日夜禱祠之而不得者今庶幾爲吾師慰也𨿽至愚魯不敢不勉錄舊六卷今訂爲十惟卷首圖說捲尾陶錄餘論爲吾師所未逮其中八卷則皆仍吾師之晝分門而附益之謹闕其所不知不敢妄有增損蓋於鎭陶之原流工作之勤勞器用之美利𨿽不備悉然己可得其大略矣吾師其又謂廷桂何哉

嘉慶二十年歲在乙亥秋八月朔門人同裏鄭廷桂謹識

