《陶說》說今篇﹝淸﹞朱琰

●陶說卷一說今

饒州窯

皇朝順治十一年造龍缸欄板等器未成輒止恐累民也康熙十九年始造內務府官駐廠監督向有上工夫派饒州屬邑者悉龍之每間窯鳩工庀材動支內府按時給直與市賈適均運器亦不預地方一切不妨吏政事官民稱便所造益精連年以來古禮器尊罍彜鼎鹵爵之歙制文房硯屏墨牀書滴畫軸祕閣鎭紙司直各適其用而於中山毛穎先爲之管旣爲之洗臥則有牀架則有格立則有簡彷漢人雙鉤碾玉之印章其紐法爲駝爲龜爲龍爲虎爲連環爲互印色之池或方或圓或稜可助翰藻養花之室二寸三寸至五六尺圓如壺園而下垂如膽圓而侈口庫下如尊緊之成角如觖直如簫方如斗而口或龕形或扁截方圓稜之半而平其背可掛壁爲式不一書畫淸防之版有枕屏有牀屏爪杖缽塞黑白子聞適之具百摺分檔鰍耳索耳戟耳六稜四方直腳石橊足橘密諸款蠟茶糝金藏經諸色愼香之鑪可備燕賞飯七茶匙齊筋之器蠅斗醋滴澡盆鐙錠方圓之枕盆盎

罌缽拌案可充日用搔頭簪尊合歡之璫大小合於香澤粉黛之所儲藏可供閩詹至於

闊茶曹飲饋食之所需壺尊碗碟爲類更繁雜以枚舉其規範則定汝官哥宣徳成化嘉靖佛郎之好樣萃於一窯其彩色則霽紅礬紅霽靑粉靑冬靑紫綠金銀漆黑雜彩隨宜而施其器品則規之萬之廉之挫之或崇或卑或侈或弇或素或彩或堆或錐又有瓜瓠花果象生之作其畫染則山水人物花鳥寫意之筆靑綠渲染之制四時遠近之景規憮名家各有元本於是乎戧金鏤銀琢石髹漆螺何竹木匏蠡諸作無不以陶爲之仿效而肖近代一技之工如陸子岡治玉呂愛山治金朱碧山治銀鮑天成治犀趙良壁治錫王小溪治瑪瑙蔣抱琪治銅濮仲謙雕竹姜千里螺甸楊塤倭漆今皆聚於陶之一工以之泄造化之祕以之佐文明之瑞有陶以來於玆極盛此無他人心優裕人力寬聞地產物華應運而起有必然矣

陶冶圖說

乾隆八年五月內務府員外郎管理九江閣務唐英遵旨由內廷交出陶冶圖二十張次第編明爲作圖說進呈禦覽謹就所編錄大略附以管見用志一時陶器之所山盛云

其一曰石彩制泥

石連江南徽州祁門縣坪裏谷口二山距窯廠二百里開窯采取剖之中有黑花如鹿角菜者土人藉溪設輪作礁脊組淘淨制如土磚名曰白不色純質細用制脫胎塡白靑花圓琢等器別有髙嶺玉紅箭灘數種皆出饒州府屬境內彩制法同白不止可參和制造於成器爲宜按饒州窯陶土初采於浮梁新正都麻倉山萬曆時麻倉土竭復采於縣境內吳門托至祁門而三易其地矣考工紀言五材之飭曰凝土以爲器凝訓堅堅其土而後可爲器故治土摶塡之工黏土爲塡

摶之拍則夫白不之制是摶塡之始

其二曰淘煉泥土

淘煉之法以水缸浸泥木鈀翻攪漂起渣滓過以馬尾細篩再入雙層絹袋始分注過泥匣缽俾水滲漿稠用無底木匣下鋪新磚數層覆以細布大單將稠漿傾入緊包縛壓吸水水去成泥移置大石片上用鐵鍬翻撲令實以便成器凡各種胚胎不外乎此惟分類按方加配材料以別其用

按陶字從阜從匋匋卽窯字淘亦從匋窯之初事始乎淘土得水而柔也宋瓷修內司所造澄泥爲範極其精致淘所以澄之也故格古要論於定器曰土脈細白滋潤於汝器曰土脈滋潤蓉槎蠡說言陶器土骨紫白爲料法在水法火法畫法之上淘煉之功重矣

其三曰煉灰配釉

釉無灰不成釉灰出樂平縣在景徳鎭南百四十里以靑白石與鳳尾艸制煉用水淘細而成配以白不細泥調和成漿按器種類以爲加減盛之缸內用曲木橫貫鐵鍋之耳以爲滲注之具其名曰盆泥十盆灰一盆爲上釉泥七八灰二三爲中釉若平對或灰多爲下

按昔稱陶器曰油色瑩澈油水純粹無油水曰骨油卽个之釉也油讀去聲過用後之制字者主於分別俗書刊誤曰瓷漆光曰釉字初起不脫油字加光爲異嫌其筆墨之繁省從山偏旁從采采卽光義六書之例合矣正字通又出泑字曰窯器色光滑者俗曰泑泑本昆侖澤名亦假借爲用志

書作鈾古無此字想亦俗之所攺一字而輾轉變易迄無所定從古則油爲是通俗則釉爲近釉之利用在於光油含光義采書光采泑釉皆失此旨怞字累重今從圖說作釉後卷引書有從泑從鈾者釉攺從釉以歸書一

其四曰制造匣缽

瓷坯宜淨一沾泥滓卽成斑駁且窯風火气衝突傷壞此所以必用匣缽也匣缽之泥出景徳鎭東北裏淳村有黑白紅三種又寶石山有黑黃沙一種配合成泥入火燒煉造法用輪車與拉坯之車相似不必過細微乾略加鐵削入窯室燒一次方可應用名曰鍍匣而造匣缽之匠亦當用此泥造砂碗爲本地鄕村坯房人匠家常使用

按舊制窯有六匣窯居一作有二十三匣作居一火烈土柔匣所以護坯者故必專事而後可應用鑄銅者先用蠟作模加以款識再入桶中桶外以澄泥和水日澆之旋乾旋澆令厚足以遮護於是去桶板畱玆以入銅汁其具不同其理則一土未入火則柔非護不受冶銅初出火則流非護不受鎔曲成萬物造化之心也

其五曰圓器修模

圓器之造每一款式動經千百不有模範斷難畫一其模子必須與原樣相似但尺寸不能計算生坯泥松性浮經火則松者緊浮者實一尺之坯止七八伸縮之理然也欲求立坯之準必先模子故模匠不曰造而曰定一器非修數次尺寸款式出器時定不能吻合必熟諳火候泥性方能計算加減以定模範匠一鎭推名手者不過三兩人按考工記摶塡之工器中膊豆中縣鄭氏云膊讀如車輪之輪旣附泥而轉其均對膊其側以擬度端其器縣縣繩正豆之柄今之模子其亦中膊中縣之遺意與記之篇首云國有六職百工居其一焉而審曲面勢以飭五材敍於王公坐論士大夫作行之下鄭司農云審察五材曲直方面形勢之宜以治之此工良不易矣

其六曰圓器拉坯

器之制不一方瓣稜角者則有鏤雕印削之作圓器就輪車拉坯盤碗鍾碟等器大小分二作大者主一尺至二三尺小者主一尺以下車如木盤下設機軸俾旋轉無滯則所拉之坯無厚薄偏側之患故用木作隨時整治又有泥作摶泥鬲結置車盤拉坯者坐車架用一竹杖撥車走輪雙手按泥隨其手法之屈伸收放以定圓器款式

按通雅云古於宋四羅六羅景徳鎭碗碟樣式也卽此以推器不一式而式之同者必貴畫一有模子以定其規制有輪車以使之整齊條理之始精密如此王充論衡云陶者用土爲簋廉器形已成不可小大夫欲其小大之不可用所以營度於未成之時者當何如簋廉者漢時成土器之具也凡器之成各有依準通俗文云以土曰型以金曰鎔以木曰模以竹曰範

其七曰琢器做坯

瓶罍尊彜皆名琢器其圓者如造圓器之法用輪車拉壞候乾仍就輪車刀鉆定樣後以大羊毫筆蘸水洗磨俾極光潔然後吹釉入窯卽成白器如畫料罩釉卽爲靑花其鑲方稜角之坯用布包泥以平板壓之成片裁之成段用原泥調和黏合又有印坯一種從模中印出制法與鑲方同鑲印二種洗補磨擦與圓琢器同凡有應錐拱雕鏤者候乾定付樣與專門工匠爲之

按事物紺珠云窯器方爲難方何以難也出火候後多傾欹坼裂之患無疵者少造坯之始當角者廉之當折者挫之當合者彊縫之隱曲之處慮其不和上下前後左右慮其不均故曰方爲難若圓器渾成固由手法之準而車已當人力之大半不如方稜之全資乎人巧也印坯有模唐碗脫見髙宗時民謠爲造碗之模土窒爲甌脫謂土室如甌之脫甌脫亦造甌之模也其外有堆器有錐器堆者用白泥堆坯上以筆堆之成花樣錐者坯上用錐錐成花樣印作錐作各有專工

其八曰采取靑料

瓷者靑花霽靑大釉悉藉靑料出浙江紹興與金華二府所屬諸山采者入山得料於溪流漂去浮土其色黑黃大而圓者爲上靑名頂圓子攜至鎭埋窯地三日取出重淘洗之始出售其江西廣東諸山產者色薄不耐火止可畫精器

按晉曰縹瓷唐曰千峯翠色柴周曰雨過天靑吳越曰祕色其後宋瓷𨿽具諸色而汝器宋燒者淡靑色官窯以粉靑爲上哥窯龍泉窯色皆靑陶器靑爲貴也白地靑花亦資靑料明宣徳用蘇泥勃靑嘉靖用回靑靑非不佳然產地太遠可得而不可繼工匠之獘又不勝防也

其九曰揀選靑料

靑料揀選有料戶專司其事黑綠潤澤光色全爲上選仿古霽靑靑花細器用之𨿽黑綠而欠潤澤只供精瓷至光色全無者一切選棄用靑之法畫坯上罩以釉水入窯燒成俱變靑翠若不罩釉其色仍黑火候稍過所畫靑花亦多散浸靑中有韭菜邊一種獨爲淸楚入火不散細器必用之

按明用回靑法先敲靑用槌碎之揀有硃砂斑者爲上有銀星者爲次約可得十分之二其奇零瑣碎碾之入水澄定約可得二十分之一所得亦甚少選料不精出器減色故必屬之料戶專司

其十曰印坯乳料

拉成之坯候乾定用修過模子套上以手按拍使周正勻結然後退下陰漧以備旋削至畫瓷所需之料宜極細粗則起刺不鮮每料十兩爲一缽專工乳研經月始堪應用乳法用研缽貯矮凳凳裝直木上橫一板鏤空以受乳缽之柄人坐凳握槌乳之每月工直三錢亦有乳兩缽夜至二更者倍之老幼殘疾藉此資生焉按畫器調色與畫家不同諸色必出火候而後定配合調劑前人有經驗之方毫釐不得差又須極細極勻則色透骨而露彩古瓷五彩成窯爲最其點染生動有出於丹靑家之上者畫手固髙畫料亦精今增洋彩一種絢艷奪目而於象生及仿古銅器紫檀雕竹螺甸各種維妙惟肖畫料得法之明效可驗也

其十一曰圓器靑花

靑花圓器一號動累百千若非畫款相同必致參差難以識別故畫者學畫不學染染者學染不學畫所以一其手不分其心也畫者染者分類聚一室以成畫一之功至如邊綫靑

藍出旋坯之手識銘書記歸落款之工寫生以肖物爲上仿古以多見能精此靑花之異於五彩也按考工記設色之工五畫繢鍾筐慌鍾染羽慌涷絲筐人闕發績則合稱之曰畫繢之事賈公彥疏云二者別官同職共其事者畫繢相須也畫卽畫也繢爲染采之事卽染也分爲二作聚處一室其卽古別官同職之義臾

其十二曰制畫琢器

琢器有方圓稜角之殊畫有彩繪雕鏤之異仿舊須宗雅則肇新亦有淵源或相物而賦形亦範實而施采按古器仰曰山文俯曰葉文而以云回爲之盤旋有款有識三代已然漢貢禹傳云杯案畫文畫金銀飾則凡日用之具爛然也陶器彩畫盛於明其大半取樣於錦段寫生仿古十之三四今瓷畫樣十分之則洋彩得四寫生得三仿古二錦段一也愚窮謂三禮圖博古圖古玉圖畫法略備鍾鼎款識具載於薛尙功之書能仿古爲之當較定臻汝馳官驟哥而與尊彜並重矣

其十三曰蘸釉吹釉

圓琢靑花與仿古官哥定汝等器均須上釉入窯上釉舊法將琢器之方長稜角者用羊筆蘸釉上器失之不勻至大小圓器渾圓琢器俱在缸內蘸釉有有輕重且多破故全釉難得今於圓器之小者仍於缸內蘸釉其琢器與圓器大者用吹釉法截徑寸竹筒長七寸口蒙細紗蘸釉以吹吹之偏數視坯大小與釉之等類爲多寡之差多至十七八徧少亦三四按蓉槎蠡說以堊澤爲水法堊澤卽釉也定窯滋潤汝窯厚如堆脂官窯瑩澈舊器釉重大抵蘸釉不急能勻重復蘸之故瑩厚者多也昔人論稜眼蟹爪以別舊器則云爾其實亦堊中心小疵正坐此耳吹釉之法補從前所未有用之良便又博物要覽云有一種復燒者取舊官哥瓷器如鑪欠耳足餅損口稜以舊補舊加以釉葉一火燒成與舊制無二但補處色渾然得此更勝新者愚謂用今吹釉之法補舊補處可使無迹

其十四曰旋坯挖足

圓器尺寸定於模而光平必資於鎭故有幾坯之作鑑車與拉坯車相等中心多一木椿視坯爲粗細其頂渾圓包以絲綿恐損壞裹也漿時坯合椿上撥輪轉旋用刀旋之則內外光平其粗細分於旋手髙下故旋作爲重挖足者拉坯時足下畱一泥靶長二三寸畫坯吹釉便於執持工竣去靶挖足畫款按旋坯爲摶塡之終至此而坯成矣舊制以足載器多取沈重柴窯足多粗黃土官哥龍泉皆鐵足至明永樂窯壓手杯沙足滑底宣徳儃琖釜底鐵足嘉靖窯魚扁琖饅心圓足踵事而精矣陶器出窯底足可驗火法

其十五成坯入窯

窯制長圓如覆罋崇廣並丈許深倍之上覆瓦如屋曰窯棚煙突立其後崇二丈餘在窯棚外坯成裝匣付窯戶入窯分行列之中間稍疏以通火路火有前中後之分前火烈中火緩後火微景器之宜稱配合窯位器滿發火磚塗塞窯門畱一方孔投松片不得停候匣缽作銀紅色止火又一晝夜開窯按陶器入窯初曰澑火欲習於火而無贏旣曰緊火欲孰於火而無縮風火之窯審候爲難通誌云造坯彩畫始條理也入窯火候經條理也

其十六曰燒坯開窯

入窯至出窯以三日爲卒第四日晨開窯器匣尙帶紫紅色不能近開窯匠用布十數層制手套蘸冷水護手復用濕布包裹頭而肩背然後入窯取器器盡乘熱安頓新坯固新坯帶潮就熱窯烘炙可免火後坼裂穿漏之患按火候得失開窯而知故志稱瓷器入窯必詳視胚胎堪否然後蓋匣封固起火如繪畫小器亦細看上下四周有無疵謬必體質完美方可入窯如是而開窯可專驗火候矣火候弱則窳火猛則債

其十七曰圓琢洋彩

圓琢白器五彩繪畫仿西洋曰洋彩選畫作髙手調合各種顏色先畫白瓷片燒試以驗色性火候然後出粗入細熟中取巧以眼明心細手準爲佳所用顏色與佛郎色同調法有三一用蕓香油一用膠水一用淸水油便渲染膠便拭刷淸水便堆塡也畫時或倚桌或手持或側眠低處就器各隨其宜以取運筆之便

按大食窯與佛郎嵌相似通雅云佛蓢能爲之廣語鍑蓢爲郎故曰佛郎亦曰拂郎今發藍也然所謂佛郎嵌者以銅作身用藥燒成五色花其鮮潤不及瓷也洋彩祗仿其彩法器品質出其上宣和畫譜載日本畫山川小景設色甚重多用金碧宋鄧椿記髙麗扇畫所染靑綠奇甚與中國不同專以空靑海綠爲之近年尢精明楊塤工倭漆得縹霞彩漆法山水人物神气飛動描寫不如海外往往有此昔黃山谷炮髙麗畫有曰海外人煙來眼界全勝博物注魚虫吾於此亦云

其十八曰明鑪暗鑪

白器燒成始施彩畫畫後復燒使顏色入器因有明鑪暗鑪之別器之小者用明鑪口門向外周圍炭火器置鐵輪上下托以鐵叉送入鑪旁用鐵勾旋轉其輪以勻火气采色光亮爲度器之大者用暗鑪鑪髙三尺徑二尺六七寸周圍夾層貯炭火下畱風眼器貯鑪膛人執圓板以潔火气鑪頂蓋板黃泥固封燒一晝夜爲度凡燒黃紫綠等器燒法相同按宣徳造法蠟茶色以水銀浸擦薰洗爲之慘金以金煉爲泥數四塗抹火炙成赤亦於出鎔之後加色而後用火成之同一法也

其十九曰束艸裝桶

瓷器出窯分類揀選有上色二色三色腳貨之名定直髙下三色腳貨卽在本地出售其土色圓器與上色二色琢器用紙包裝桶有裝桶匠專司其事二色圓器每十件爲一筒用艸包緊裝桶各省漁行盛器用茅艸包紮或三四十件爲一仔或五六十件爲一仔一仔猶云一馱茅艸直縛於內竹篾橫纏於外水陸轉搬便於運送其匠眾多以茅艸爲名目按稗史類編云官窯開窯之日反復比景而美惡辧茨以器品有定而火候必開窯始見也志稱窯乾坯乾柴乾則少拍裂沈暗之患土細料細工夫細則無粗糙汗滓之患又必火候均勻釉色光瑩器自完好上色必能備此以次而降釉澤不具曰骨罅折曰蔑邊毀剝曰茅當在腳貨中矣

其二十曰祀神酬願

景徳鎭瓷延僅十餘里山環水繞僻處一隅以陶來四方商販民窯二三百區工匠人夫不下數十萬藉此食者眾候火如候淸雨望陶如望黍稻故重報賨有神童姓者窯戶也前明燒龍缸連歲不成中使督責甚峻窯民苦累神爲眾蠲生躍入窯突中以死而龍缸成司事者驚而奇之建祠廠署祀爲稱風火仙屢著靈異窯民歲祀惟謹擬之社力也按明初中官督造其後議裁用同省府佐輪值又遠近不均移饒州府佐駐鎭專理而中官偕上供之名分外苛索隆慶五年都禦史徐拭疏稱內承運庫太監題奏缺少各樣瓷器要造裹外鮮紅碗鍾甌共大小龍缸萬盒共十萬五千七百七十其龍缸體式底闊肚凸多致墜裂五彩缸樣重過大色多系檠碎萬曆十一年工科都給事中王敬民題稱今據該監所開碗樣鍾琖之類皆上用必需而祭器尢不可缺中間盤罐無益之具屏風筆管瓶罐盒鑪不急之物總九萬六千有奇苛索如此風火仙之事不知何時大率類此當玆惠民通商利工便俗之世其效靈宜也

