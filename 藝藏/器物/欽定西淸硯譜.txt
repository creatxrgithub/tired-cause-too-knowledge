

禦制西淸硯譜序

向詠文房四事謂筆硯紙墨文房所必資也然筆最不耐久所云老不中書紙次之墨又次之惟硯爲最耐久故自米芾李之彥輩率譜而蔵之以爲藝林佳話內府硯頗夥或傳自勝朝防弆自國初如晉玉蘭堂硯璧水暖硯久陳之乾淸宮東西暖閣因思物防地博散置多年不有以薈綜稡記或致遺佚失傳爲可惜也因命內廷翰臣甄覈品次圖而譜之凡舊蔵者若干枚散置者若干枚新獲者若干枚其棄置庫中爲之剪拂刮磨欝爲奇品者又若干枚譜旣成欲命於敏中擬四六引言以行之旣思題句銘辭皆自作且六日而成四十首所爲惜淪棄悟用人愼好惡戒玩物無不三致意焉則又不可以無文而不序其梗槪也昔許采一文人耳蔵硯防至百枚玆百年太平石渠天祿之府貯硯多至二百枚亦不爲過而予以爲已過者蓋意有所好必有所系若謂文房之資立言傳道有異他物之爲嗟夫是予所以自解乎抑亦所以自訟乎

乾隆戊戌孟春月下澣

欽定西淸硯譜凡例

一自帝鴻創墨海之規金匱載硯書之訓硯之爲制尙矣嗣後香姜銅雀間出刼灰龍尾鵒睛別珎山骨若宋蘇易簡蔡襄諸人所譜米芾之史髙似孫之箋或觚之士享其敝帚或好古之家矜其耳食非陋卽誣是譜著錄逺溯漢代近逮

本朝凡經名人鑑藏佳硯悉系

內府舊儲繪圖著說冠以

禦序並

錫名曰西淸硯譜允堪滙成巨觀徴信墨林

一諸家硯譜𨿽間及收藏銘款不過偶爾標題未能徧加品我

皇上文思天縱萬幾餘暇旣拔其萃登諸

翰筵且寵以

天或銘或詩信手拈出如化工之肖物而於斂時錫福愼樞機惜隠淪戒玩物尢殷殷致意蓋卽小諭大而

聖人心法治法全體大用備焉已

一陶結友首契墨卿兩漢以降玉蘭璧水著美晉時蓤鏡石渠標奇唐代古硯流大約陶石二種爲夥是譜所登先陶於石以未央之瓦三臺之甎較之六朝制石閱代尢逺從其朔也

一古今佳硯固貴質美工良而鑑賞品題因人增重是譜敍次按時代先後而於命名象物義取防章其曾經名流手澤者卽以人系硯冠於毎代之首以志雅尙

一是譜所登諸硯或供

臨池禦用或經

鑑定弆藏什襲各有專司如

乾淸宮東西暖閣三友則緗帙同排兩晉則綈幾對列他若十干標古而篋貯琳瑯眾品羅珎而箱盈磊砢譜中𨿽按時代裒次散見各卷而於圖說仍附識緣起並與其餘陳設各硯均於每卷子目下詳書硯貯某處庶卽分見合更便檢閱

一譜內硯說先尺度次石質次形制無論硯及硯匣凡收藏名人姓氏出處必核其紀年署款公私印記與歷朝史傳文集說部諸書符合與否細加考證呈

覽甄定卽隻字半章亦必旁搜詳訂間有闕疑愈昭

矜愼其前人銘跋成文者另錄附

禦題之後下逮臣工奉

勅恭和之作亦得榮預簡末

一前人譜硯往往詳於說而略於圖惟明髙濓遵生八牋圖說並列然亦略具形模未彰全體是譜所繪尺度旣用綫法收分其不及分者注明硯圖之首至其形制刻畫若蓬萊道山蘭亭等圖細至夔蝸虫鳥無不摹寫入防而於石質損駁眼蛀金星翡翠之屬尢極意皴染各開生面其有一圖繪至

三四面者蓋

禦題鈐寶及前人銘款印記分列各面非是不能彚其全也

一是譜薈萃古今得硯二百陶則漢甓稱首而唐宋以下澄泥舊制胥焉石則晉硯開先而端歙艧村諸舊石屬焉余若玉磁二種𨿽曾載米史而流傳頗尠且不適用紫金紅絲之類𨿽諸家亦曽記錄而石質較遜祗堪附載以備一體不登正錄洪惟我

朝發祥東土混同緑砥徳比玉溫琢硯進

禦經

列聖曁

皇上禦題者甚富謹擇其質良制佳者譜諸附錄之首

以見

文運肇興扶輿彰瑞至於硃墨二硯仿古各式均出

睿裁評定

乙夜披章淋漓丹墨以殿斯譜不獨如獅尾神王抑足爲石友慶遭逢於不朽云

乾隆四十三年嵗在戊戌嘉平月【臣】於敏中【臣】梁國治【臣】王傑【臣】董誥【臣】錢汝誠【臣】曹文埴【臣】金士松【臣】陳孝泳奉

勅恭校訂【臣】門應兆奉

勅恭繪

欽定四庫全書

子部九

欽定西淸硯譜目錄

譜錄類一【器物之屬】卷一

陶之屬

漢未央宮東閣瓦硯【乾淸宮】

漢未央宮北溫室殿瓦硯【生秋庭】

漢銅雀瓦硯一【乾淸宮】

漢銅雀瓦硯二【乾淸宮】

漢銅雀瓦硯三【翠云館】

漢銅雀瓦硯四【別有洞天】

漢銅雀瓦硯五【熱河】

漢銅雀瓦硯六【寧壽宮】

卷二

陶之屬

漢甎多福硯【乾淸宮】

漢甎石渠硯【頥和軒】

漢甎虎伏硯【延趣樓】

魏興和甎硯【樂壽堂】

唐石渠硯一【乾淸宮】

唐石渠硯二【樂壽堂】

唐澄泥六螭石渠硯

唐八稜澄泥硯【獅子林】

卷三

陶之屬

宋宣和澄泥硯

宋張栻寫經澄泥硯

宋澄泥虎符硯一【養心殿】

宋澄泥虎符硯二【潄芳齋】

宋澄泥虎符硯三【符望閣】

宋澄泥虎符硯四

宋澄泥石函硯一【重華宮】

宋澄泥石函硯二【尋沿書屋】

宋澄泥石函硯三

宋翠濤硯【乾淸宮】

宋方井硯【乾淸宮】

卷四

陶之屬

宋澄泥海嶽硯【蓬島瑤臺】

宋澄泥括硯【碧琳館】

宋四螭澄泥硯【符望閣】

宋澄泥圭硯【禦蘭芬】

宋澄泥石渠硯

宋澄泥黼黻綯紋硯

宋澄泥蕉葉硯

宋澄泥蟠螭硯

宋澄泥防紋硯

宋澄泥直方硯

卷五

陶之屬

宋澄泥璧水硯【倦勤齋】

宋澄泥列錢硯【絳雪軒】

宋澄泥蟠石渠硯

宋澄泥仿建安瓦鐘硯

宋澄泥仿唐石渠硯

宋澄泥海濤異獸硯

元趙孟頫澄泥斧硯

元虞集澄泉結翠硯【養心殿】

元澄泥龍珠硯【乾淸宮】

卷六

陶之屬

明制瓦硯

舊澄泥方池硯【齋宮】

舊澄泥捲荷硯【坤寧宮東暖閣】

舊澄泥玉堂硯一【懋勤殿】

舊澄泥玉堂硯二

舊澄泥藻文石渠硯

舊澄泥伏犀硯

舊澄泥鐘硯

舊澄泥四直硯

卷七

石之屬

晉王廞璧水暖硯【乾淸宮】

晉玉蘭堂硯【乾淸宮】

唐褚遂良端溪石渠硯

唐觀象硯【乾淸宮】

唐蔆鏡硯【乾淸宮】

宋宣和梁苑雕龍硯【養性殿】

宋宣和海珠硯

宋宣和洗象硯

宋宣和風字暖硯

卷八

石之屬

宋宣和八卦十二辰硯

宋宣和八柱硯【熱河】

宋端石睿思東閣硯【乾淸宮】

宋蘇軾石渠硯【翠云館】

宋蘇軾結繩硯【敬勝齋】

宋蘇軾東井硯【咸福官】

宋蘇軾端石硯【玉玲瓏館】

宋蘇軾從星硯【景福宮】

宋蘇軾龍珠硯

宋晁補之玉堂硯【絳雪軒】

卷九

石之屬

宋米芾逺岫奇峯硯【養性殿】

宋米芾螽斯瓞硯

宋中嶽外史端石硯【浴徳殿】

宋薛紹彭蘭亭硯【延春閣】

宋楊時金星歙石硯

宋陸防素心硯【禦蘭芬】

宋吳儆井田硯

宋文天祥玉帶生硯【養性殿】

宋鄭思肖端石硯

卷十

石之屬

宋景定蘭亭硯

宋垂乳硯【乾淸宮】

宋黝玉硯【乾淸宮】

宋紫雲硯【乾淸宮】

宋暈月硯【乾淸宮】

宋端石海天硯【延春閣】

宋合璧端石硯【寧壽宮】

宋端石云腴硯【奉三無私】

宋端石黻文硯【魚躍鳶飛】

宋端石登瀛硯【淸暉閣】

卷十一

石之屬

宋端石歸去來辭硯【安瀾園】

宋端石貨布硯【澤蘭堂】

宋端石七星硯【獅子林】

宋端石風字硯

宋端石百一硯

宋端溪天然子石硯

宋端溪子石蟠桃核硯

宋端石三星硯

宋端石聚奎硯

宋端石洛書硯

卷十二

石之屬

宋端石騰蛟硯

宋端石印川硯

宋端石三虎硯

宋端石洛書硯

宋端石五丁硯

宋端石鳳池硯

宋端石重卦硯

宋端石紫袍金帶硯

宋端石石渠祕閣硯【賞皇八子】

宋端石列宿硯【賞皇六子】

卷十三

石之屬

宋紫端太平有象硯

宋紫端涵星硯

宋紫端石渠硯【延春閣】

宋紫端云腴硯

宋蕉白七子硯

宋蕉白太素硯

宋蕉白文瀾硯

宋緑端蘭亭硯

宋龍尾石涵星硯【澄虛榭】

卷十四

石之屬

宋雘村石泰交硯【皆春閣】

宋雘村石聼雨硯【熱河】

宋雘村石鳳池硯

元趙孟頫松花石硯

元黃公望癡庵硯

元釋海云端石硯

元凝松硯【乾淸宮】

明楊士奇舊端子石硯

明唐寅龍尾石瓦硯【翠云館】

明李夢陽端石圭硯【賞皇十一子】

卷十五

石之屬

明文徴明琭玉硯【養心殿】

明董其昌畫襌室端石硯【養心殿】

明項元汴缾硯【養性齋】

明項元汴東井硯【咸福宮】

明林春澤人瑞硯【安瀾園】

明楊明時子石科斗硯

明蒼雪庵鳳池硯

舊端石鳳池硯【養心殿】

舊端石雙龍硯【延春閣】

舊端石飲鹿硯【千秋亭】

卷十六

石之屬

舊端石海天浴日硯【寧壽宮】

舊端石太極硯【淳化軒】

舊端溪子石五明硯【秀淸村】

舊端石文硯【瀛臺】

舊端石折波硯【淳化軒】

舊端石九子硯【熱河】

舊端石井星硯【延春閣】

舊端石荷葉硯

舊端石蟬硯【延暉閣】

舊端石饕餮防紋硯【養心殿】

卷十七

石之屬

舊端石石田硯

舊端石六龍硯

舊端石蟠防鐘硯

舊端石洛書硯

舊端石鵞硯

舊端石云芝硯

舊端石松皮硯

舊端石括硯

舊端石浮鵞硯

舊端石星羅硯

卷十八

石之屬

舊端石七螭硯

舊端石海日初升硯

舊端石多福硯

舊端石驪珠硯

舊端石十二章硯

舊端石天然六星硯

舊端石四螭硯

舊端石雁柱硯

舊端石環螭風字硯

舊端石梅朶硯

卷十九

石之屬

舊端石瑞芝硯

舊端石蟠桃硯

舊端石轆轤硯

舊端石云雷編鐘硯【養性齋】

舊端石天然壺盧硯【養和精舍】

舊端石半蕉硯【賞皇六子】

舊端石七光硯【賞皇十一子】

舊端石飛黃硯【賞皇十五子】

舊端石七星石渠硯【賞皇十七子】

舊端石仿唐石渠硯【賞皇十七子】

卷二十

石之屬

舊蕉白緘銷硯【懋勤殿】

舊蕉白雙螭硯【懋勤殿】

舊蕉白瓠葉硯【昭仁殿】

舊蕉白雙螭瓦式硯

舊蕉白龍池硯【自鳴鐘】

舊蕉白瓞硯【賞皇十五子】

舊緑端浴鵞硯

舊紫端朗月疏星硯

舊紅絲石鸚鵡硯

卷二十一

石之屬

舊龍尾石日月疊璧硯【方壺勝境】

舊歙溪金星玉堂硯

舊歙溪石函魚藻硯

舊歙溪蒼玉硯【景福宮】

舊洮石黃標硯【咸福宮】

舊雘村石玉堂硯【懋勤殿】

舊雘村石蘭亭硯【賞皇八子】

朱彛尊井田硯【徳殿】

卷二十二

附錄

松花石雙鳳硯

松花石甘石函硯

松花石壺盧硯

松花石翠云硯【乾淸宮】

松花石蟠螭硯

松花石河圖洛書硯

澄泥硃硯【懋勤殿】

澄泥墨硯【懋勤殿】

宋哥窯蟾蜍硯

舊烏玉硯

卷二十三

附錄

紫金石太平有象硯

駝基石五螭硯

紅絲石風字硯

紅絲石四眞硯

澄泥八方硯

仿魏興和甎硯【徳殿】

仿唐八稜澄泥硯【樂壽堂】

仿唐菱鏡硯一【景福宮】

仿唐菱鏡硯二【愼修思永】

仿唐觀象硯【萬方安和】

仿澄泥虎伏硯【文源閣】

仿宋宣和梁苑雕龍硯【養性殿】

卷二十四

附錄

仿古六硯【寧壽宮】

仿漢未央甎海天初月硯

仿漢石渠閣瓦硯

仿唐八稜澄泥硯

仿宋玉兔朝元硯

仿宋徳壽殿犀文硯

仿宋天成風字硯

仿古六硯【淳化軒】

仿漢未央甎海天初月硯

仿漢石渠閣瓦硯

仿唐八稜澄泥硯

仿宋玉兔朝元硯

仿宋徳壽殿犀文硯

仿宋天成風字硯

仿古澄泥六硯

仿漢未央甎海天初月硯

仿漢石渠閣瓦硯

仿唐八稜澄泥硯

仿宋玉兔朝元硯

仿宋徳壽殿犀文硯

仿宋天成風字硯

【臣】等謹案

欽定西淸硯譜二十四卷乾隆四十三年

內直諸【臣】奉

勅編定硯各圖其正面背面間及側面凡奉有禦題

禦銘

禦璽及前人款識銘跋印記悉皆按體摹臨而系譜於後詳其尺度材質形制收蔵名人姓氏出處悉爲考核其諸家銘跋成文者附錄於

禦題之後下逮臣工奉

勅所題亦得備書先以陶之屬上自漢瓦下逮明制凡六卷次爲石之屬則自晉王廞璧水硯以至

國朝朱尊井田硯凡十卷共爲硯二百爲圖四百六十有四其後三卷曰附錄爲硯四十有一爲圖百有八則今松花紫金駝基紅絲諸品及仿制澄泥各種備列焉

詩銘各體徵名按狀如化工之肖物而尢殷殷於

斂時錫福銘物警心之義伏讀

禦制序有云惜淪棄悟用人愼好惡戒玩物無不

三致意焉大哉

聖言固非徒以

寵文房彰翰墨已也

內廷所貯本總二十四冊今按冊爲捲而以原目爲首卷凡二十五卷圖間所摹

禦筆及古銘識字篆艸行各體畢備玆以輾轉繕錄恐致失眞並攺用楷字恭錄其占位行欵則悉準原圗云乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

欽定西淸硯譜卷一

陶之屬

漢未央宮東閣瓦硯【乾淸宮】

漢未央宮北溫室殿瓦硯【生秋庭】

漢銅雀瓦硯一【乾淸宮】

漢銅雀瓦硯二【乾淸宮】

漢銅雀瓦硯三【翠云館】

漢銅雀瓦硯四【別有洞天】

漢銅雀瓦硯五【熱河】

漢銅雀瓦硯六【寧壽宮】

﹤子部﹐譜錄類﹐器物之屬﹐欽定西淸硯譜﹐卷一﹥

漢未央宮東閣瓦硯說

硯髙七寸四分寛五寸二分厚一寸二分漢未央宮東閣瓦也瓦背爲受墨處撱圓髙三寸五分寛二寸八分左方上鑴金華宋濂寶玩六字篆書下有老學庵三字長方印一右方下鑴集賢學士虞集伯生甫珍蔵十一字書上方鑴

禦題詩一首楷書鈐寶二曰澂觀曰比徳左旁【臣】梁詩正銘一首楷書【臣】張若靄識語三十二字書【臣】董邦達七言古詩一首書右旁鐫【臣】汪由惇銘一首篆書【臣】勵宗萬銘一首楷書下方鐫【臣】陳邦彥【臣】裘曰修銘各一首俱楷書硯背印未央宮東閣瓦六字右印大漢十年四字左印酇侯蕭何監造六字俱陽文書四周葛麻文邊角微有刓缺考宋陸防著有老學葊筆記虞集字伯生仕元爲集賢學士明宋濂金華人官學士承防知制誥是硯膚理宻致黝黒如歙溪坑石而體質輕淸宜筆發墨實爲勝之且經宋元眀名人鑑藏眞足令龍尾羞牛後矣匣蓋鐫

禦題詩與硯同書鈐寶二曰幾暇怡情曰得佳趣

謹案

內府舊藏瓦硯甚夥惟此與後銅雀瓦硯第一第二爲瑩潤嵗閱久逺三硯同邀

禦賞

題識弆蔵

錫銘三友豈非陶氏精英有美必合者乎

禦制題漢未央宮東閣瓦硯

噲豨越布皆功狗相國發縱常居守楚歌四起霸業墮漢王南面朝九有功成治定作未央連云榱棟將侈富【葉】翡翠參差覆反宇日射華光入文牖燕啄皇孫炎火微頓教闚戶嗟丰蔀金銅仙人辭漢去淸淚汍濕濕肩肘一木難支大廈傾荊煙露埋形久何人湔剔供濡毫靑鐵視此翻覺醜呵之有澤理致精而不壊純且厚以靜爲用故永年尙卿螺子爲文友銅雀硯亦擅佳名陶成四百年以後共置明窗淨幾間阿暪有知應自咎鄪侯豈借是硯是硯眞因鄪侯壽

【臣】梁詩正銘元云蒸蒼玉獲未央瓦鄼矦作軼甘泉藐銅雀刀筆意早相托到於今伴圖籍播淸芬石渠閣

【臣】張若靄識語前千百年漢家爲宮陶人效之鄼侯監之後千百年漢宮何在耕者得之文房用之

【臣】董邦達七言古詩未央宮成刀笇吏參差萬瓦如鱗次宮殘一片寶於瑉斑斑猶見鄼矦字巧匠鑴鑱作硯材墨卿管子同駈使黝色長沾雨气靑堅光不礙霜華漬回眎當年萬瓦羣羞與噲等名相厠

【臣】汪由惇銘炎祚開紫宮新陶甓良垂千春宜豪墨壁府珍

【臣】勵宗萬銘嵗古不磨物堅斯壽宮弗厭卑器亦求舊眷玆鴛飛用儕鳳咮制朴以淳質渾而厚潤色鴻文功昭世宙

【臣】陳邦彥銘漢宮鴛瓦兮匪玉匪石承明鳳池兮如圭如璧長奉君王染翰分億萬年其無斁【臣】裘曰修銘阿房火後未央出髙拂星辰薄雲日轉眼銅駝臥荊棘瓦聲墮地秋蕭瑟雨蝕沙埋光彩溢題字摩挲未全失繄誰規作文房物觀乎人文占象吉招邀龍賓走不聿龍以緹緗副蕓帙用佐休明彰

﹤子部﹐譜錄類﹐器物之屬﹐欽定西淸硯譜﹐卷一﹥﹤子部﹐譜錄類﹐器物之屬﹐欽定西淸硯譜﹐卷一﹥

漢未央宮北溫室殿瓦硯說

硯髙七寸八分兩趺相距四寸五分厚六分筩窮起二寸四分質理堅致色黝黒受墨處橢圓式硯池深四分左方鐫喬簣成家蔵五字隸書下有駙馬都尉晉卿家蔵方印一右方有鮮於圓印一伯幾方印一困學齋方印一防首側作云螭文硯上方鐫

禦題銘一首楷書鈐寶二曰乾隆曰禦玩左側鐫臣汪由惇銘一首篆書【臣】張若靄【臣】董邦達銘各一首俱隸書右側鐫【臣】梁詩正【臣】勵宗萬【臣】裘曰修銘各一首俱楷書下方鐫【臣】陳邦彥銘一首行書筩裏有未央宮北溫室殿用蕭何監造十二字書陽文欵攷宋駙馬都尉王詵字晉卿元鮮於樞字伯幾自號困學齋民喬簣成亦元人是硯蓋詵故物而流傳旣久鮮於喬氏並經賞玩故各有印識云硯匣蓋上鐫未央宮溫室瓦硯七字隸書鈐寶一曰乾隆禦玩下鐫

禦題銘與硯同書鈐寶二曰幾暇怡情曰得佳趣

禦制漢未央宮北溫室殿瓦硯銘

赤帝肇基鄪侯正宅陶人爲瓦堅若金石宵露凝精曦陽耀魄歷嵗二千印花暈碧佳士振奇摩挱惋惜曰是良材不襲而澤潤宜柔翰致泛松液作硯惟寶重逾拱璧鑑賞祕藏流屢易曩遘陽九淪委沙礫貢珍天府輝映東壁臨池靜對俛仰今昔締構經營英姿奕奕懷賢興慕鑑古增愓何有區區文章字畫龍賔就召蟾蜍滴瀝摛藻西亰卿云接迹

【臣】汪由惇銘陶之精堅以柧稜特起雄漢亰閱年幾何來書府日摩抄气逼古

【臣】張若靄銘露凝仙掌殿隠卿云鱗差比黃屋玢豳翔鴛頋影眠栁揺春一器之傳珍逾尺璧誰其繼者工斯埏埴陶楮生銘玆炎徳

【臣】董邦達銘未央宏麗溫室深嚴漢宮遺制旣雕旣鑱瑚作架玳瑁成圅銘其上用志大凡【臣】梁詩正銘夘金銷畱瓦注鴛鴦影已分蟾蜍气方吐猶記當年簪筆人巡檐黙數庭前樹【臣】勵宗萬銘來自漢室寶此研田玉不碎兮瓦亦全盛以仙露潔且鮮

【臣】裘曰修銘漢業旣成未央是營溫室深閟萬瓦鱗次越數千年瓦猶獲全登之文囿用爲硯田制自工師珍同圭璧物無棄材視此遺甓

【臣】陳邦彥銘縝而潤栗而溫漢社已屋宮瓦猶存昔同樹不語今並石能言

﹤子部﹐譜錄類﹐器物之屬﹐欽定西淸硯譜﹐卷一﹥

漢銅雀瓦硯說

硯髙七寸九分寛五寸厚一寸六分漢銅雀臺瓦也瓦背刳中橢圓爲受墨處髙三寸五分寛二寸八分其上爲墨池若卣之有梁深五分左方鐫寶晉齋眞賞五字篆書右方上有公綬二字方印一下老鐵二字書硯首鐫

禦題詩一首楷書鈐寶二曰太朴曰古香下又鈐寶一曰乾隆禦賞左旁鑴【臣】陳邦彥銘一首楷書【臣】張若靄銘一首書【臣】裘曰修銘一首楷書右旁鑴【臣】梁詩正銘一首楷書【臣】汪由惇銘一首篆書【臣】勵宗萬銘一首楷書【臣】董邦達銘一首艸書左邊側面有松雪齋蔵四字篆書硯背印建安十五年五字陽文書上印古錢一文曰寶貨下印天鹿形一隆起分許四周葛麻文考寶晉松雪二齋爲宋米芾元趙孟頫齋名元楊維楨號鐵崖亦自稱曰老鐵眀姚綬字公綬嘉興人善書畫是硯體色澤貯墨含采與未央宮東閣瓦硯同而規制小異歷宋元明俱經賞鑑家收蔵流傳有緒誠可寶也匣蓋鑴

禦題詩與硯同書鈐寶二曰防心不逺曰徳充符

禦制題漢銅雀瓦硯

笵土爲瓦瓦成石石瓦土兮誰本質摩挱蒼玉認前朝尙有建安年可識相州當日築髙臺鴛瓦精陶氏術鉛丹細搗雜胡桃大浸稽天不漏滴貯歌蔵舞鄙齊云更擬二喬陳筍席仲謀孟徳今何在相爭霸業春冰釋銅雀棲荊室奉頽谷陵遷變匪朝夕遂使人於帛縷物一器千金乃不易何人防爲潤色生窪尊圓月中繩尺嵗月旣久火性沈潤似端溪老坑出松滋寶帚獲嘉朋書媒文畆資幽適詎數虢州土貢佳呵之直欲流神液寄情竹素玩古今松雪齋中想捉筆非人磨墨墨磨人東坡果入維摩室

【臣】梁詩正銘笵土鍜火出離入防匪石同堅得水永潤

【臣】汪由惇銘色黝象天分涵太素玉潤金堅兮奎壁防

【臣】勵宗萬銘愼濯磨壽者靜萬斯年圖疇永【臣】董邦達銘陶斯成淨無垢隆其形靜則壽發爲文章函蓋九有

【臣】陳邦彥銘賦形陶冶錬質冰雪溫如玉堅如鐵以供墨池與圭璋埒

【臣】張若靄銘髙臺何在遺瓦獨存墨君管子介紹無言

【臣】裘曰修銘昔以成臺徴歌貯舞玆以臨池研今泳古遙遙千載物換星移片瓦何知惟所用之

﹤子部﹐譜錄類﹐器物之屬﹐欽定西淸硯譜﹐卷一﹥

漢銅雀瓦硯

硯髙七寸六分寛四寸八分丰下削上厚一寸七分亦漢銅雀瓦受墨處琢爲瓶式瓶口爲墨池硯首

禦題詩一首書鈐寶二曰比徳曰朗潤硯背印建安十五年五字陽文書四周葛麻文是硯質理細潤黃如蒸栗滴水不干觸手生潤兩後气凝如露蓋久承檐澑滋液滲漉所致如端溪水巖石液內含水气外溢也前未央銅雀二瓦色皆靑黑此獨黃類澄泥當由埏埴時取材旣殊火色亦有深淺且入土年久與黃壤融洽較取之漳水中者不同亦猶古銅器有南出土西出土之別耳要其淘煉精良如陶弼銅雀瓦硯詩所云煉盡沙石滓陶成金玉胚者其致一也考宋洪適容齋續筆稱先世得瓦硯長尺有半潤八寸背有隠起字曰建安十五年此瓦款制如之而尺寸較小三之一當由古今尺度不同或卽其故物匣蓋鐫

禦題詩與硯同鈐寶二曰幾暇怡情曰得佳趣匣底內識語二則共二百二十九字俱書

禦制題漢銅雀瓦硯

硯之珍者宋時端漢瓦更古千載焉長盈尺橫五寸寛背建安十五年容齋故物或疑然內府舊器向題篇未央銅雀各一全得玆三友佳話於面滴水不易幹拭水乃潤蒸露承澑含滋理可詮何物不可致有言恧防蒿目吾於賢

識語謹攷宋洪適容齋續茟云先世得瓦硯二長尺有半闊八寸中爲瓢形背有隠起六字曰建安十五年造又其所著隨筆云贑雩都灌嬰廟左有池得瓦可爲硯其色正黃按此硯惟書缺一造字余俱與洪適所載脗合洵漢瓦無疑又按硯之佳者稱細膩潤澤蓋細不損茟膩乃發墨潤則貯墨含采澤則水气外溢不易幹也端溪水巖石著手如蒸呵之則水滋故魏繁欽費有漸漬甘液之語揮麈錄載陳公宻硯每遇陰晦輙興雲霧言其質之常潤也又文房四譜云絳縣人制澄泥硯水自不涸韓琦詠古瓦硯詩有當時此復近檐澑之句此漢瓦硯昔年旣承檐澑且閱嵗久逺故能含潤耳

﹤子部﹐譜錄類﹐器物之屬﹐欽定西淸硯譜﹐卷一﹥

漢銅雀瓦硯說

硯髙八寸六分寛五寸四分厚五分筩穹起離幾一寸七分漢銅雀瓦爲之受墨處橢圓上爲墨池深五分許上方鐫

禦題銘一首楷書鈐寶二曰乾隆禦玩墨池左鈐寶一曰乾隆禦賞上方左鐫雪堂二字篆書右有龍眠二字方印一右旁近邊處鐫困學齋眞賞五字書下方近左有墨林及淨因庵方印二硯硯左方鐫【臣】梁詩正銘一首楷書【臣】張若靄銘一首書【臣】裘曰修詩一首楷書右方鐫【臣】汪由惇銘一首篆書【臣】勵宗萬詩一首楷書【臣】董邦達銘一首書【臣】陳邦彥詩一首楷書硯背印建安十五年五字陽文書上印古錢一文曰寶貨下印眠鹿一考雪堂在黃岡縣治東宋蘓軾謫居黃州時建陸防入蜀記云東坡地勢平曠東起一壠頗髙有屋三間曰居士亭亭下面南一堂是爲雪堂軾自爲之記因以自號宋李公麟字伯時舒州人第進士元符中歸老龍眠山中嘗自作山莊圖爲世寶傳號龍眠居士元鮮於樞字伯幾漁陽人官太常寺簿善行艸趙子昂極推重之自號困學齋民明項元汴字子京號墨林居士檇李人善畫山水古木墨竹梅蘭頗有逸趣兼富鑑蔵爲東南好事之家之最淨因庵主不見記載莫詳所自出而與墨林印連用大小如一或亦元汴所用者是硯歷宋及明俱有名家收蔵圖記且墨銹深厚古香可挹尢足寶也匣蓋鐫

禦題銘與硯同鈐寶二曰幾暇怡情曰得佳趣上鐫銅雀瓦硯四字書匣底鐫寶一曰乾隆禦玩

禦制漢銅雀瓦硯銘

金仙一去鄴臺荒也銅雀片瓦羽之吉光也窪其中以爲硯溫潤而栗直以方也前有甘泉後香姜也得此以鼎足貯金壺宜文房也龍尾珍於宋紫雲割於唐也之千載數百載非弗寶貴矣不若斯之壽而臧也勒爲此銘發神雀之藻耀表甄官之精良也亦以慨姦雄之骨已朽建安之年號不亡也

【臣】梁詩正銘銅雀雙鳴五穀熟幻化長畱硯田宿墨池淸泚星光屬依稀照影漳河曲

【臣】張若靄銘鄴土猶新漳流不蝕用佐古香代文以質

【臣】裘曰修詩鄴都漳水流涓涓髙臺遺迹埋荒煙行人拾得臺上甎旣礱旣治煩磨鐫中央彷佛月未圓凹之如沼還如田絳人管子來因緣爰登筍席陳雕筵其陰題識尙宛然制自建安十五年上鑱寶貨之古泉下刻呦鹿伏且眠布痕猶皺膚理堅土花千載受气全墨池云湧風仙仙至今一瓦仍流舊時銅雀知誰邊

【臣】汪由惇銘神雀軒舉蔵歌貯舞髙臺旣傾驚沙宿莽萬瓦鱗鱗遺此片甲質瑩而澤襲之寶匣豈無良材龍尾鳳咮閱嵗逾千曷若汝壽

【臣】勵宗萬詩銅臺瓦沈漳水風日蕩摩波濯洗光潤出河凝石髓苞蘊經天緯地文鄴下空驚七才子春華秋寶兼所收陶鑄典墳括圖史

【臣】董邦達銘銅臺燬矣只瓦猶新臺因時圯瓦以硯珍質溫而栗光黝而純繄無馬肝古色漸湮繄無鳳咮追琢損眞維此笵土堅埒貞瑉面隆腹窪肉好邊均以濡不律以砥龍賔圖球共寶棐幾長春

【臣】陳邦彥詩歷盡漳河畫棟塵琢成良硯襲芳裀池凹微染苔痕碧欵字長畱舊迹新棐幾明窗供雅玩舞衫歌板認前因濃磨子墨裁靑史猶記三分漢鼎人﹤子部﹐譜錄類﹐器物之屬﹐欽定西淸硯譜﹐卷一﹥

漢銅雀瓦硯說

硯髙八寸三分上寛四寸五分下寛五寸厚五分筩穹起一寸四分受墨處微窪與墨池通上方鐫

禦題銘一首行書鈐寶一曰乾隆禦賞右有丹邱生方印一左旁鐫銘四十字下署徴明二字楷書右旁鐫識語曰云東逸史姚綬藏扵滄江虹月之舟十四字篆書下署敬仲珍藏四字書硯背印建安十五年五字書周有葛麻紋考元柯九思字敬仲自號丹邱生明姚綬號云東逸史工翰札與文徴明同時是硯蓋經九思珍藏流至綬而徴明爲之作銘云匣蓋鐫

禦題銘與硯同鈐寶一曰禦賞上方鐫蒼精二字書

匣底內鈐寶一曰乾隆禦玩

禦制漢銅雀瓦硯銘

月露澹澹流爲靈液煙雲蒼蒼毓此元碧翳髙臺之片鱗邁媧皇之遺石

明文徴明銘淩風欲翔涵月無淸片瓦畱琢成如砥緬遺制扵黃初潤苔花而暈紫映墨池以相鮮比鳳咮之爲美

﹤子部﹐譜錄類﹐器物之屬﹐欽定西淸硯譜﹐卷一﹥

漢銅雀瓦硯說

硯髙八寸一分寛五寸八分厚一寸色黝而澤考髙似孫硯箋稱銅雀瓦澄胡桃油埏與眾瓦異此硯仿佛似之受墨處楕圓三寸許墨池深四分硯首鐫銘三十二字篆書無欵左右鐫爲愛陶甄之質宜加卽墨之封十二字行書下方鐫識語二十三字並洪武辛未重九臞仙識九字皆行書上方側鐫

禦題詩一首書鈐寶二曰古香曰太朴匣蓋並鐫是詩亦書鈐寶二曰乾隆硯背有葛麻紋正中印建安十五年五字書考辛未爲明洪武二十四年臞仙明寧王權自號洪武苐十七子卽於是年封好與文士往還此研或曽經珍玩云

禦制題漢銅雀瓦硯

靜爲用復泰爲貞淨幾文房永伴淸毛舉不須說毛頴陶成原得號陶鄴臺一旦辭榱棟漳野多年埋棘荊可惜建安空紀嵗爾時覬覦早深萌

硯首銘惟天降靈錫我曹甓值時淸明遇人而出惜彼陶甄乃古器質翰墨是封以彰以述明寧王權識語予得於漳濵之深川愛而加諸翰墨以爲博雅好古之玩云洪武辛未重九臞仙識

﹤子部﹐譜錄類﹐器物之屬﹐欽定西淸硯譜﹐卷一﹥﹤子部﹐譜錄類﹐器物之屬﹐欽定西淸硯譜﹐卷一﹥

漢銅雀瓦硯說

硯髙八寸五分寛五寸二分厚半寸筩處窮起離幾一寸六分漢銅雀瓦也受墨處橢圓墨池稍狹側上深四分許上方正中鐫寶一曰乾隆禦賞之寶左上方正句曲外史方印一下鐫水晶宮道人珍蔵寶玩九字右方鐫項墨林家珍蔵六字並書硯背印建安十五年五字陽文書上印古錢一文曰寶貨下印眠鹿一上方鐫

禦題詩一首楷書鈐寶二曰古香曰太璞硯面左側鐫【臣】汪由惇銘一首篆書【臣】勵宗萬銘一首書【臣】裘曰修銘一首右側鐫【臣】梁詩正銘一首俱楷書鐫【臣】董邦逹詩一首行書考句曲

外史張雨自號趙孟頫甞自稱水晶宮道

人墨林居士卽明項元汴是硯與困學錄

蔵瓦硯皆背無葛蔴紋𨿽不能定其必

系漢瓦然旣經孟頫諸人鑑蔵制作印

識亦俱古雅【臣】等伏讀是硯

禦制詩云或云六朝好事者所仿爲之志不朽此事𨿽假亦久哉惡知非眞亦非茍信疑足爲千秋定論謹並仍標爲漢銅雀瓦硯列於諸漢瓦硯之末匣蓋面鐫銅雀瓦硯四字書鈐寶二曰乾隆下方側鐫

禦題詩與硯同鈐寶二曰比徳曰朗潤匣底鐫寶一曰

乾隆禦玩

禦制題漢銅雀瓦硯

偶憶瓦硯或尙有居然此器呈座右未央銅雀各存一貯之乾淸題句久斯蓋其次未經詠徒命西淸試吟手重觀歷歷作古人不覺悵然爲搔首四時代嬗刻無停信哉何物如汝壽然予更復致疑焉瓦片識年理難剖卽今宮殿黃瓦覆何曽一一年嵗鏤或云六朝好事者所仿爲之志不朽此事𨿽假亦久哉惡知非眞亦非茍【臣】汪由惇銘伊昔之鉅麗瓦也有餘媿而今之遭逢登幾席以雍容陳祕殿松花泛臺安在哉瓦爲硯可鑑

【臣】勵宗萬銘淩雲已欹歌臺何處片瓦猶存潤滋僊露墨侯守之管城永固

【臣】裘曰修銘割防空歌舞寂弔荒基得遺甓始摩挱繼湔滌召工師愼修飾良材呈嘉名錫侶中山容子墨堪爲朋用比徳蕓閣中縹側更千年永無極

【臣】梁詩正銘建安片瓦今依然神工遣結文友緣珍逾蒼玉千秋傳何似當年燦金碧臺荒空惜參差迹

【臣】張若靄銘質堅以朴色黝而渥用佐豪端揚淸激濁陋彼魏家賦詩橫槊

【臣】陳邦彥銘舞臺荒瓦成石謝紛華司簡冊煥堯文傳羲畫硯長存歌停拍建安遺一片碧【臣】董邦達詩層臺髙峙臨淸漳銅雀錫號耀天閶縹瓦鱗鱗甃禁墻當塗易代何蒼涼土花蝕透碧鴛鴦朅來尋向鄴城疆建安紀年字一行輸之天府等琳瑯如琢如磨精且良不須刓圓更毀方陶淸泚疑截肪彩毫輕試墨花香錦綺縚緘七寶裝掩映圖史琴書傍抉云漢兮分天章以壽貞瑉千秋光

欽定西淸硯譜卷一﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷二

陶之屬

漢甎多福硯【乾淸宮】

漢甎石渠硯【頤和軒】

漢甎虎伏硯【延趣樓】

魏興和甎硯【樂壽堂】

唐石渠硯一【乾淸宮】

唐石渠硯二【樂壽堂】

唐澄泥六螭石渠硯

唐八稜澄泥硯【獅子林】

﹤子部﹐譜錄類﹐器物之屬﹐欽定西淸硯譜﹐卷二﹥﹤子部﹐譜錄類﹐器物之屬﹐欽定西淸硯譜﹐卷二﹥

漢磚多福硯說

硯髙五寸許寛七寸許厚五分橫斜曲直因其自然成側翅蝙蝠形色淡黃質理細膩如玉當是漢時古磚之刓缺者硯正中隆起寸許如背下卽土質墳處爲小蝠一右方平處磨治爲硯上鐫多福研三字右上方鐫天界夫子瑞其家庭八字下方鐫銘二十四字署款曰平州左方鐫銘二十四字亦署平州二字款又鐫識語二十六字無款並楷書左角鐫寶一曰乾隆珍翫硯背左角鐫多蝠二字篆書中土脈墳起處刻蝠形隠約可辧者幾十餘上方鐫銘四十八字署款曰白防緣人贊五字並楷書平州及白防緣人俱無考是硯色黃肌細扣之作土聲確系是陶非石平州作銘止雲汶水毓精亦未確指爲石也惟白防緣人贊稱泰山所鐘始誤認爲石遂致沿訛使佳硯本質不彰考漢以前陶埏精良三臺之瓦世所膾炙其餘搆造必不苦窳是硯獲自汶水靈光魯殿去汶不逺豈無遺甓淪沒洪波久而復出堪備硯材者其爲漢磚無疑匣蓋鐫

禦題銘一首楷書鈐寶二曰惟精惟一曰乾隆宸翰【臣】

等捧觀敬誦竊仰窺我

皇工法

祖敬

天建極錫福之忱無時或釋卽

銘硯數語而

深宮宵旰凡所以措斯世斯民於煕皥之盛胥於是乎在矣外匣蓋鐫【臣】任蘭枝【臣】蔣溥【臣】劉統勲【臣】彭啟丰【臣】張若靄【臣】鄂容安【臣】介福銘各一首俱楷書

禦制多福硯銘

惟古有訓斂時五福敷錫庶民幽贊化育承

天之序厥惟艱哉視民如傷孰釋予懷母曰九重之宮而安其躬念蔀屋之竊嘆每憂心以忡忡母曰八珍之膳而供其宴念糲食之尙乏嗟何能以下咽錫福謂何遑云建極期愆尢之或鮮恆小心而翼翼我心如是我志在玆視此防石貞堅不移庶

天

祖之鑑佑致風雨其咸時斯蒼生之多福卽予一人之多福永與薄海而共之

平州銘汶水之淸實毓其精人心抱質翰墨流英貽厥孫子紹我家聲

又獲硯卽如獲田有田正可種福願我世世子孫愼毌懈於畊讀

無款識語見在之福積自祖宗者不可不惜將來之福遺於子孫者不可不培

白防緣人贊太山所鐘汶水所浴堅勁如鐵溫潤似玉化爲飛生生百族不假雕飾天然古綠用而作硯龍尾繼躅文字之祥自求多福

【臣】任蘭枝銘朶云片玉出淵阜噓气如虹上衝斗貢之明堂列幾右赤文綠字無不有毫端膚寸百靈走崇朝徧灑歡孩耉翊贊文明發丰蔀蒸出芝菌作林藪民俗登三嵗餘九用介景福俾單厚

九重斂抑志謙受精意祓濯孚盈缶敷言錫福騰萬口尙勵乃績一乃守含章靜嘿逺氛垢萬嵗千齡奉我

後

【臣】蔣溥銘維

皇建極錫福下民言傳號渙灑澤爲春覩玆石英徳象坤厚蓄故能客靜故能壽肅陳丹幾夙夜懋勤欞柢經訓扶質敷文抱貞守一沾濡朝野漸之摩之悠也久也遜志時敏

聖學日新仁耕義耨廣運陶鈞福被萬邦中正是秉銘

厥金石用配盤鼎

【臣】劉統勲銘中和純粹毓質惟良以綏多福嘉名乃彰福之滋培旣深且長福之推曁品類咸昌體立用行炳蔚矞皇有典有則如圭如璋味道之腴潄藝之芳澤沛蒼黎輝映巖廊徳洋恩漙若時雨暘引之申之積厚流光日新又新茀祿用康文同九有慶錫無疆

【臣】彭唘丰銘云根出山霞蔚其文墨池灑潤結藻流芬以介繁祉百福千祀與金並堅比玉同美挹彼注玆潤色鴻煕出納

綸誥

恩膏溥施靜徳無聲榮光似鏡正直守中端凝主敬維徳之馨錫賚有銘盤盂並鑑彛訓是經我

皇至徳受釐保佑配命自求干行坤厚

天葩刋瑉輝光日新建極錫福箕疇載陳

【臣】張若靄銘坦坦平平宜文宜質溫溫穆穆如圭如璧其體常貞其用不息動以研天下之精靜以立天下之則從心而不逾乎矩因時而不滯乎物是之謂造福之田掞天之筆藹藹爲云膚寸也而沛垂天之澤淵淵其淵防滴也而凝江海之液渙汗其大號而義貫六經燦麗其絲綸而文成五色蓋萬物之壽也而悉本於

王心之一萬年之和也而皆蘊於

皇衷之宻神之聽之多福是錫民之質矣徧爲順徳【臣】鄂容安銘維玆瑉石膺受多福朴然天成渾渾穆穆體端而靜性堅以頁以濡以沐潤色蒼生濡之以毫爲霖爲雨曽不崇朝徧於寰宇沐之以墨如綍如綸沛若江河達於昆侖勿謂萬類聚之幾席借此方寸通其呼吸𨿽有萬事資以助之著於一紙九有勿遺運行在心吐納在腹一滴防防中外咸渥膺福者硯錫福者

天虛中以應億萬斯年

【臣】介福銘相玆貞石采自幽谷追之琢之溫其如玉供淸玩於

九重肇嘉名以多福明明我

後錫極庶民宵衣旰食與物偕春福緣天降亦由自求遵道遵路朝野咸休乃唘彤帷乃拭綈幾嘉玆硯之堪珍煥絲綸於遐邇涵濡宇宙潤色太平永斯年於億萬煕久道兮化成

﹤子部﹐譜錄類﹐器物之屬﹐欽定西淸硯譜﹐卷二﹥

漢甎石渠硯說

硯髙七寸二分寛四寸二分厚二寸長方式漢古甎爲之色紫而澤中爲受墨處上防凹直勒爲墨池周環以渠俱斗檢式直勒下邊周刻云雷紋側面刻螭六上下環束綯紋二四足爲獸面承硯離幾六分許背面邊周刻水艸紋覆手窪下作兩層中鐫漢墨蔵寶四字篆書上層周鐫

禦題詩一首篆書鈐寶一曰永寶用之匣蓋並鐫是詩書鈐寶一曰得佳趣是硯刻鏤俱極古雅有刀法徧褁靑綠砂斑尢有寶色如古鼎彛體質瑰厚較唐石渠硯更爲渾穆

禦制題漢甎石渠硯

寶藏漢時墨器類楚王磚質異洪家譜珍朱氏編陶信此耳居黙彼誰焉設寄鳯池客寧知八影遷

﹤子部﹐譜錄類﹐器物之屬﹐欽定西淸硯譜﹐卷二﹥﹤子部﹐譜錄類﹐器物之屬﹐欽定西淸硯譜﹐卷二﹥

漢磚虎伏硯說

硯髙五寸上寛二寸七分下寛三寸二分厚約一寸五分許色黃而黝質極堅潤與漢甎及未央瓦絕相類琢爲伏虎形中剖爲硯如石函式上函爲蓋虎首左顧旋毛文炳徧體靑緑砂斑兼有剝蝕下函爲硯受墨處寛平硯池正圓爲太極圖式四周墨銹深厚眞數百年前制底刻虎足跧伏形爪距宛然蓋內鐫

禦題詩一首書鈐寶二曰比徳曰朗潤底鐫虎伏二

字篆書謹案

內府所藏虎形硯共五方皆質系澄泥𨿽色分黃赤背款亦有作虎符字與此不同而形體尺度大略相仿疑出宋人手制惟此硯更爲古澤似得漢時舊甎礱治爲之者匣蓋內鐫

禦題詩與硯同鈐寶二曰防心不逺曰徳充符

禦制題漢甎虎伏硯

古甎疑出未央宮泥質全澄色類銅小篆何人刻虎伏於莵那足擬文雄

﹤子部﹐譜錄類﹐器物之屬﹐欽定西淸硯譜﹐卷二﹥

魏興和甎硯說

硯髙四寸一分寛二寸九分厚六分魏興和時甎也質細聲堅古意穆然不知何時始琢爲硯面正平受墨處刻作缾式卽缾口爲墨池深二分硯側周鐫

禦題銘一首楷書鈐寶一曰比徳硯背鐫大魏興和年造六字書上方左側嵌半兩錢一枚並玉蕊片二似系入土年久粘漬者考明髙濂遵生八牋稱魏時甎硯長九寸厚二寸許濶四寸色黃淡如沈香所載硯背文與此同又稱一方有異獸奮翼者止半其形想甎大而得其半云云是硯尺度較小或亦因半甎而加制作者匣蓋鐫

禦題銘與硯同書鈐寶二曰會心不逺曰徳充符匣底內鐫乾隆禦用四字外鐫魏興和甎硯五字俱書

禦制題魏興和甎硯

扣如金石聲和緩背識興和年造宛彼其偏安世季晚何有此哉郁翰苑信乎斯文行之逺

﹤子部﹐譜錄類﹐器物之屬﹐欽定西淸硯譜﹐卷二﹥

唐石渠硯說

硯方四寸二分厚二寸二分跗髙七分澄泥爲之受墨處正方首防仰墨池周圍成渠深一寸一分環渠邊周刻流雲紋硯側四面上下通界綯紋中凸起獸面各一四角承跗處出硯體外各一分硯背中心凸起正方如印所鐫篆書銘惟能然以其四字尙存余不可辧後有宜子孫橢圎印一四角刻流云斜屬於跗上方鐫唐研二字左方鐫石渠二字俱隸書右方鐫

禦題銘一首楷書鈐寶一曰朗潤考宋髙似孫硯箋引鄭亨仲硯記云唐人所用皆陶又云虢州澄泥唐人以爲第一蓋唐中世以前未甚知有端歙也是硯墨銹古厚徧身砂斑靑綠獸面鎏金掩映燦爛當系入土年久所致至其制古質佳尢非後代所能仿佛匣蓋外鐫

禦題銘與硯同行書鈐寶一曰乾隆宸翰內鐫唐硯二字隸書匣底鐫石渠二字隸書鈐寶一曰乾隆禦玩外鐫標識曰丙楷書

禦制唐石渠硯銘

水火旣濟萬物得津逮

﹤子部﹐譜錄類﹐器物之屬﹐欽定西淸硯譜﹐卷二﹥

唐石渠硯說

硯方二寸五分厚一寸五分趺髙分許澄泥爲之四邊及側俱作雷回文周環石渠渠深廣各二分許中爲受墨處方一寸六分色深紫四側各綴獸面銅鐶一夾以蟠螭各二上下周勒綯紋四足髙分許亦作獸面緣趺硯背深窪四分正方中有貽子孫方印一沿邊周鐫

禦題銘一首隸書鈐寶一曰太璞是硯紫泥瑩潤如銅如石而土花銹澁金碧靑紅莫名一狀與前唐石渠硯形式較小款制正同眞千年古物也匣蓋外鐫

禦題銘與硯同隸書鈐寶一曰徳充符蓋內鐫乾卦一

匣底外鐫乾隆禦用四字楷書

禦制唐石渠硯銘

方盈寸有半圍以渠而周銅乎石乎泥乎合一相閱千秋邊幅𨿽小其用無窮如寸田贊化工

﹤子部﹐譜錄類﹐器物之屬﹐欽定西淸硯譜﹐卷二﹥

唐澄泥六螭石渠硯說

硯髙五寸六分寛三寸六分厚一寸二分澄泥爲之長方式周環以渠深八分受墨處上方防仰渠外邊周刻臥蠶紋側面刻六螭左右各二上下各一覆手深五分許作兩層與硯面相應中鐫

禦題銘一首楷書鈐寶二曰比徳曰朗潤是硯質細體輕墨華融結剝蝕處古意穆然必非唐以後所能爲與

內府舊藏唐石渠硯𨿽一紫一黃色有不同形制亦異而閱世千餘墨寶流並陳

瑤席洵非偶然也匣蓋鐫

禦題銘與硯同隸書鈐寶一曰徳充符

禦制唐澄泥六螭石渠硯銘

石渠唐硯久藏內府兮賁來六螭物必有偶兮呵之發潤筆花墨雨兮竟體剝蝕華紋吞吐兮玉尙有焉況斯甄土兮何物永堅爲之意憮兮

﹤子部﹐譜錄類﹐器物之屬﹐欽定西淸硯譜﹐卷二﹥

唐八稜澄泥硯說

硯八稜稜廣一寸八分徑四寸一分厚四分受墨處正圓如璧外環墨池池外周刻海馬飛魚出沒波濤之際上方左右側面鐫銘款十二字篆書硯背鐫

禦題銘一首楷書鈐寶二曰防心不逺曰徳充符考明髙濓遵生八牋稱唐澄泥硯池以泥水澄瑩燒而爲硯品爲第一刻法精玅眞希世物云云所載篆書銘識刻作物象與是硯同惟彼稱方廣九寸厚二寸此爲較小或作硯時依式制造數方大小各具也且土質細潤堅如玉石其爲汾絳舊物無疑又考明理宣迹平水圓璧八字回文銘爲梁邱遲作款署建武庚子四字建武爲齊明帝年號遲逮事明帝故署建武惟明帝以甲戌建元至戊寅攺元永防無庚子年意銘後庚子二字或書其日也唐人作硯時蓋沿用銘詞並列原款以爲重耳匣蓋鐫

禦題銘與硯同鈐寶二曰幾暇怡情曰得佳趣匣底內鐫乾隆禦用四字外鐫唐八稜澄泥硯六字並隸書

禦制唐八稜澄泥硯銘

汾水澄泥絳縣制賈氏譚錄詳紀事建武庚子分明識海馬飛魚出波際佐我文房之五藝揮毫只欲書亥字

欽定西淸硯譜卷二

欽定四庫全書

欽定西淸硯譜卷三

陶之屬

宋宣和澄泥硯

宋張栻寫經澄泥硯

宋澄泥虎符硯一【養心殿】

宋澄泥虎符硯二【潄芳齋】

宋澄泥虎符硯三【符望閣】

宋澄泥虎符硯四

宋澄泥石函硯一【重華宮】

宋澄泥石函硯二【尋沿書屋】

宋澄泥石函硯三

宋翠濤硯【乾淸宮】

宋方井硯【乾淸宮】

﹤子部﹐譜錄類﹐器物之屬﹐欽定西淸硯譜﹐卷三﹥

宋宣和澄泥硯說

硯髙八寸寛五寸八分厚八分宋時澄泥制硯面正平受墨處刻瓶式卽以瓶口爲墨池深三分瓶式邊綫皆作細綯紋瓶耳刻作螭虎形右角刓缺四周俱有土蝕痕硯背覆手刻作圭式中鐫宣和二字篆書上方鐫

禦題詩一首行書鈐寶一曰乾隆禦賞左方鐫【臣】蔣溥【臣】汪由惇右方鐫【臣】梁詩正【臣】劉統勲恭和詩各一首俱楷書是硯淘煉精良堅潤如石閱代旣久墨光可鑑篆刻亦極古秀洵推陶友上乘匣蓋並鐫

禦題詩與硯同書鈐寶二曰乾隆宸翰曰惟精惟一

禦制題宋宣和澄泥硯

澄泥貢硯識宣和小篆分明泐未磨橅不手畱質古玉暎教心澹色春波出陶底異銅臺瓦受墨偏宜棐幾娥溫室餘閒常命什勑幾惟覺慚賡歌

【臣】蔣溥詩幾度叢臺漉水和流古質未消磨西淸識篆猶靑汴東璧分牋自衍波半沼春泉宜靜友一圭膩玉薦云娥

宸章燦處煙光濕不數端州石硯歌

【臣】汪由惇詩綈幾揮毫心手和宋時尺璧愛詩磨濕涵雨气龍鱗片潤浥寒芒鵒眼波毛頴舊傳陶是友云仙漫詫墨爲娥金聲玉徳蒼顏古長沐榮光

帝作歌

【臣】梁詩正詩良工舊制出延和

宣示依然瑩不磨鳯咮相看齊拱璧龍文宛在識回波似從滴露添余銹疑有涵星照影娥閱世今知遭際好千秋長得奉

宸歌

【臣】劉統勲詩以陶代石土膏和宋制流妙琢磨金錫同堅畱古暈蚌珠比潤防波試來蒼璧浮星彩浴向淸池映月娥長佐揮毫

天藻麗紫雲舊句漫成歌

﹤子部﹐譜錄類﹐器物之屬﹐欽定西淸硯譜﹐卷三﹥

宋張栻寫經澄泥硯說

硯爲風字式髙四寸上寛二寸六分下寛三寸一分厚八分宋澄泥制質輕而細淡黃色澄泥之上品也受墨處斗入墨池深四分許墨銹深裏徧體剝蝕右側鐫南軒老人寫經硯七字書硯字下半刓缺不全覆手兩旁自上直勒下兩跗離幾五分許中鐫

禦題詩一首楷書鈐寶二曰防心不逺曰徳充符考宋張栻字敬夫浚子以廕入官仕終右文殿修撰提舉武夷山衝佑觀學者稱爲南軒先生是硯當卽其著述時所用也匣蓋鐫

禦題詩與硯同隸書鈐寶一曰徳充符

禦制題宋張栻寫經澄泥硯

南軒曽是友龍賔師事胡宏授受眞治郡立朝多實踐空言道學豈其人

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥虎符硯說

硯髙四寸五分上寛二寸四分下寛二寸七分厚一寸五分澄泥爲之式同漢甎虎伏硯而背有旋紋自左上方斜帶右股徧體靑緑駁蝕中尙露雷紋幾處細如金錯墨池如偃月受墨處色淡而潤墨銹濃厚砂斑防防底刻虎符二字篆書符字爲靑綠所蝕幾不可辧而右寸字尙存仿佛蓋內鐫

禦題銘一首楷書鈐寶二曰古香曰太璞匣蓋內並鐫

是銘隸書鈐寶同

禦制宋澄虎符硯銘

聞之說命事須師古也物豈不然於硯尢宜斯語也宋代澄泥其形爲伏虎也小篆曰符蓋以用於軍旅也磨盾伊誰爰乃成其露布也觀象玩占我則念夫革之九五也自新新民應天順人之矩也古色斑斕文房朝夕與處也曰金曰石無不可也世間萬物曷莫不生於土也

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥虎符硯說

硯髙四寸三分上寛二寸三分下寛三寸一分厚約一寸四分許澄泥宋制亦與前同而質稍紫硯蓋虎頭防小旋紋防糢糊受墨處橢圓墨池亦作太極圖式底鐫虎符二字篆書蓋內鐫

禦題銘一首楷書鈐寶二曰防心不逺曰徳充符匣蓋內並鐫是銘隸書鈐寶二曰比徳曰朗潤

禦制題宋澄泥虎符硯

式爲兵符形似虎意寓炳文濟其武坡云磨甕可供書奚必陶稡爾許

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥虎符硯說

硯髙四寸六分許上寛二寸四分下寛二寸七分厚一寸五分許赤色堅潤亦宋澄泥制體式正同惟虎首兩耳尖而旁出後兩足防仰而出爪通體有蟠夔紋中稍剝蝕腰以下重帶旋紋蓋內鐫翕此虎符式鳳咮失景采十字篆書無欵硯面中束如壺盧墨池亦作太極圖式底多駁落痕工下合縫處右鐫以昭信兵四字左鐫國以永寧四字俱篆書亦無欵硯面邊周鐫

禦題銘一首篆書鈐寶一曰乾隆匣蓋內並鐫是銘

書鈐寶二曰幾暇怡情曰得佳趣

禦制宋澄泥虎符硯銘

貌其金質其土象虎符詰戎旅彰斯文濟彼武艸露布是資汝

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥虎符硯說

硯髙四寸四分上寛二寸五分下如之厚寸五分許亦澄泥宋制與前同而色淡黃形體略方硯蓋虎頭亦方而右頋徧體皆臥蠶紋防有剝落硯面及蓋合縫處亦多剝落硯池作如意式下覆底全剝蝕無虎足跧伏形蓋內鐫

禦題銘一首篆書鈐寶二曰乾隆匣蓋內並鐫是銘

書鈐寶一曰徳充符

禦制宋澄泥虎符硯銘

汾州舊制囊沙濘是陶是冶良工整如金如石爲用靜大人虎變其文炳自新新民吾應省

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥石圅硯說

硯底髙四寸五分蓋髙三寸七分底上方寛四寸許下寛四寸三分蓋上方寛三寸四分下寛三寸六分斗檢形下丰上銳底蓋通厚一寸八分澄泥中剖不加礱治自然鬭筍蓋外面鐫石圅二字篆書內面深三分中鐫

禦題銘一首書鈐寶一曰徳充符受墨處亦深三分許上方爲墨池硯背刻爲井字中圓如井欄左側底蓋合縫處鐫銘十九篆書無欵匣蓋鐫

禦題銘與硯同書鈐寶一曰會心不逺

禦制宋澄石圅硯銘

絳州泥誰爲澄端溪石誰爲形泥而石非所料石而泥非所較一而二二而一水爲入墨爲出背畫井思復古也面磨凹不可補也經世修身宜思何以自處也無名人銘鼎逌井焱何極靑霞流貯菖液靈威小兒在汝側

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥石圅硯說

硯正方爲斗檢式厚一寸四分面縱橫各二寸七分底縱橫各三寸三分宋時澄泥制剖爲石圅上下自然渾合下圅爲硯受墨處正平上方斜入墨池約深二分許上圅爲蓋面有剝蝕痕鐫石圅二字篆書蓋內鐫

禦題銘一首楷書鈐寶一曰徳充符左側上下圅合縫處鐫銘十九字篆書下圅右側有原慱二字方印一下圅背刻作井字形中圓如井口是硯質細而潤制作亦古與前石圅硯式相仿惟此銘內胈字我字彼作小字汝字稍異耳亦不署名不知何人作原博系明吳寛字想曽經鑑用者匣蓋鐫

禦題銘與硯同書鈐寶一曰幾暇怡情

禦制宋澄泥石圅硯銘

石圅同舊具體而防銘辭復同孰辧是非干坤辟闔無縫天衣泥而成石殊途同歸文以載道事在人爲無名人銘鼎逌井焱何極靑霞流貯菖液靈威胈兒在我側

﹤子部﹐譜錄類﹐器物之屬﹐欽定西淸硯譜﹐卷三﹥﹤子部﹐譜錄類﹐器物之屬﹐欽定西淸硯譜﹐卷三﹥

宋澄泥石圅硯說

硯髙三寸七分上寛二寸七分下寛三寸三分蓋厚七分底厚八分許通厚一寸五分澄泥爲之中剖處凹凸自然不加礱治蓋面左方及左右下方俱有剝蝕正中鐫石圅二字篆書蓋裏深三分鐫

禦題銘一首楷書鈐寶二曰比徳曰朗潤硯面正平而防窪上方墨池深三分許硯背作井字中圓如井形亦防有剝蝕左側合縫處鐫銘十六字篆書末署宧光二字欵行書首有片雲二字橢圓印一末有凡夫二字方印一考明趙宧光蘇州人號凡夫隠寒山工篆書是硯較前二硯土質稍粗似遜一籌而制式相同且經凡夫鑑藏亦可寶也匣蓋鐫

禦題銘與硯同書鈐寶一曰古香

禦制宋澄泥石圅硯銘

瓦以漢稱逺或僞成泥以宋澄近而可徴逮玆其三石圅制同寓法化報三身義精況鈐凡夫寒山用經憶彼隠處我曾偶停片雲之軒水緑山靑想其揮毫益助性靈而何賁然懋勤是登擬詢陶何以貢情

趙宧光銘發我元光助我靈筆傳百十世壽永月日

﹤子部﹐譜錄類﹐器物之屬﹐欽定西淸硯譜﹐卷三﹥

宋翠濤硯說

硯髙六寸寛四寸厚一寸宋澄泥制受墨處寛平與墨池通池深六分池左有銅器融蝕痕右粘五銖錢一枚硯首側鐫宋硯二字書左側鐫

禦題銘一首楷書鈐寶二曰幾暇怡情曰得佳趣右側鐫翠濤二字書兩跗俱有剝蝕是硯色如黃玉入土年久銅气蒸蝕蒼翠欲滴墨銹亦復深透可稱硯林逸品匣蓋外鐫

禦題銘與硯同楷書鈐寶一曰乾隆宸翰上鈐寶一曰乾隆內鐫宋硯二字匣底內鐫翠濤二字俱書外鐫標識曰庚楷書

禦制宋翠濤硯銘

剛而柔翠欲流用以敷言萬春秋

﹤子部﹐譜錄類﹐器物之屬﹐欽定西淸硯譜﹐卷三﹥

宋方井硯說

硯髙八寸四分寛五寸五分厚一寸宋澄泥制周刻溝塍面爲井字中平如畦墨池深廣容墨勺許池閒刻臥牛二神態宛然上方側鐫宋硯二字右側鐫方井二字並書周側及跗古痕駮蝕墨華斑斕髙似孫硯牋所云玉色金聲者庶幾近之硯背鐫

禦題銘一首行書鈐寶二曰乾隆匣蓋鐫

禦題銘與硯同行書鈐寶二曰得佳趣曰乾隆宸翰匣底內鐫方井二字書鈐寶一曰乾隆禦玩外鐫標識曰壬楷書

禦制宋方井硯銘

冽寒泉潤嘉穎立體於靜福田斯永養而不窮者井也

欽定西淸硯譜卷三﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷四

陶之屬

宋澄泥海嶽硯【蓬島瑤臺】

宋澄泥括囊硯【碧琳館】

宋四螭澄泥硯【符望閣】

宋澄泥圭硯【禦蘭芬】

宋澄泥石渠硯

宋澄泥黼黻綯紋硯

宋澄泥蕉葉硯

宋澄泥蟠螭硯

宋澄泥防紋硯

宋澄泥直方硯

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥海嶽硯說

硯髙六寸四分寛四寸二分厚八分澄泥爲之體輕理致潤宻如玉色黃而黝受墨處深一分橫界金綫一道墨池深三分池中琢眠犀一硯背剝蝕右傍下鐫楷書海嶽二字硯側周鐫

禦題詩一首楷書鈐寶二曰比徳曰朗潤匣蓋並鐫是

詩鈐寶二曰防心不逺曰徳充符

禦制題宋澄泥海嶽硯

出陶𨿽非未央瓦亦自七百年上下視之如石黝而赭持輕呵潤眞泥也澄扵絳縣紗嚢者化脆爲堅信神冶海嶽庵中老顚把書畵超凡似誠寡何來文房佐儒雅用緬伊人率欲捨

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥括囊硯說

硯髙二寸五分上寛一寸二分下寛一寸七分厚三分許澄泥宋制墨銹膠固受墨處連墨池爲囊式背刻作囊口斂處反折索陶束之有括囊之義側面周鐫

禦題銘一首楷書鈐寶一曰古香匣蓋並鐫是銘書

鈐寶二曰古香曰太璞

禦制宋澄泥括囊硯銘

言出諸口兮語書諸手兮君子之樞機可不愼坤四之守分制硯者義或扵此取兮然予恐過之弗聞而戒仗馬之醜兮

﹤子部﹐譜錄類﹐器物之屬﹐欽定西淸硯譜﹐卷四﹥

宋四螭澄泥硯說

硯八稜稜徑六寸五分寛徑六寸一分厚一寸一分澄泥爲之色黃而微緑質極瑩潤中受墨處正圓墨池環爲渠池中上方鏤爲慶雲拱日下鏤四螭通體靑緑濃厚間以砂斑上方側面宋四螭澄泥硯六字楷書硯背每稜有跗覆手內

禦題銘一首楷書鈐寶二曰防心不逺曰徳充符是硯體質瑰厚而較常硯爲輕墨銹亦透洵非宋制不能匣蓋鐫

禦題銘與硯同書鈐寶二曰幾暇怡情曰得佳趣匣底內鐫乾隆禦用四字外宋四螭澄泥研六字並書

禦制宋四螭澄泥硯銘

絳縣秀質琢爲八方具有卦義畫筆羲皇文字之始孰尙乎此研制澄泥靜用久矣穆如其古郁若其文四螭逰池蛇蜿蝹蝹外泥斯銅內泥斯石識泥扵何余玆墨汁文房雅友憬然以思數百年前用者伊誰

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥圭硯說

硯髙五寸寛三寸厚六分澄泥爲之面背皆刻圭形質制古朴側理黃墨文層疊蓋陶鏈精工所致四旁剝蝕中受墨處平坦細潤圭首刻三星聮珠硯池深五分硯側上宋澄泥圭硯五字楷書餘三面

禦題銘一首楷書鈐寶一曰徳充符硯背上刻黻文中爲雙璜下爲元武皆自然渾璞非近時制作所能匣蓋

禦題銘與硯同鈐寶二曰幾暇怡情曰得佳趣匣底內鐫乾隆禦玩四字下鐫宋澄泥圭硯五字俱書

禦制宋澄泥圭硯銘

厥形圭錫夏祥厥首黻繡虞裳墨池雲起元武藏珠聮璧合宜文章

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥石渠硯說

硯髙四寸五分寛二寸九分厚一寸三分宋澄泥制長方式色紫而細體輕而澤硯面周刻石渠爲墨池墨銹深裹邊周刻臥蠶紋側面左右各印螭虎二上下各印螭虎一跗爲象首抱硯離幾四分許覆手窪下凡二層中

禦題詩一首楷書鈐寶二曰古香曰太璞匣蓋並是詩書鈐寶二曰幾暇怡情曰得佳趣

禦制題宋澄泥石渠硯

石渠本效漢名爲滴露研朱此合宜不必劉徴往事可知庾許有新詞劃金早是泯陳迹刻獸亦非出近時曽傍宣和工字畫如何獨昩作君師

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥黻綯紋硯說

硯髙四寸四分寛二寸七分厚五分宋澄泥制通體剝蝕上方刻黼黻紋漫漶幾不可辧邊周刻綯紋墨銹深厚硯背

禦題銘一首楷書鈐寶二曰比徳曰朗潤是硯制作旣

雅閱嵗復久彌覺古香可挹匣蓋鐫

禦題銘與硯同書鈐寶二曰防心不逺曰徳充符

禦制宋澄泥黼黻綯紋硯銘

宋代澄泥豈曽蔵王氏文筵綯紋黼黻又疑成乎宣和之年爾時丰亨豫大以飾太平用致金源之煙時移世變而陶如故曽無變遷以靜爲用有如是焉

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥蕉葉硯說

硯髙六寸六分寛四寸四分厚五分許宋澄泥制如蕉葉仰展面凹聚墨柄下稍出四周邊稜捲處微刻葉紋環鐫

禦題詩一首楷書鈐寶一曰比徳背刻蕉葉背面三層疊起鉤勒古雅通體斑駮墨銹濃厚的是宋制佳品匣蓋鐫

禦題詩與硯同書鈐寶二曰幾暇怡情曰得佳趣

禦制題宋澄泥蕉葉硯

庫貯懋勤閱嵗時幾曽綈幾一陳之豈無遺者聊令檢遂有賁如屢得奇囊異李郎紫雲割庵疑懷士緑天披瑚筆架琉璃匣彼所知哉斯豈知

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥蟠螭硯說

硯髙五寸三分寛三寸四分厚九分許澄泥宋制色正黃質輕而極細致澄泥中防上品也墨池中刻臥螭一硯面深窪覆手上深下淺兩面顚倒皆可受墨通體墨銹深裹剝落刓缺決非南宋以後物側面周

禦題銘一首楷書鈐寶一曰幾暇臨池匣蓋並是銘

書鈐寶二曰防心不逺曰徳充符

禦制宋澄泥蟠螭硯銘

汾水之土乎規南皮之瓦乎是何質堅而色古乎扣之鏗然如戞金石其徐韻悠揚又如琴瑟之摶拊乎蟠以文螭有若蛟龍之興雲雨乎研乎研乎供奉懋勤渙汗其大號渙王居庶幾無咎乎

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥防紋硯說

硯髙四寸六分寛三寸厚八分澄泥爲之長方式受墨處寛平斜通墨池邊刻夔紋右角及邊微覆手上淺下深中鐫

禦題銘一首楷書鈐寶二曰防心不逺曰徳充符是硯黃色細潤防紋古雅的系宋時舊制匣蓋

禦題銘與硯同書鈐寶二曰幾暇怡情曰得佳趣

禦制宋澄泥紋硯銘

撫如石呵生津黃其色防其文防者防也吾因以緬舜命教冑子之爲也

﹤子部﹐譜錄類﹐器物之屬﹐欽定西淸硯譜﹐卷四﹥

宋澄泥直方硯說

硯髙五寸四分寛三寸二分厚一寸宋澄泥制色黝而紫堅潤如老坑端石硯面微黃墨池深廣覆手自上削下離幾五分許中鐫

禦題銘一首楷書鈐寶二曰幾暇怡情曰得佳趣考宋髙似孫硯牋稱澄泥硯唐時以絳州爲最宋時澤州呂老尢擅長硯輒有一呂字背面深透磨之不去是硯細膩滋潤𨿽無呂字款識或亦其所手制也匣蓋鐫

禦題銘與硯同書鈐寶二曰乾隆

禦制宋澄泥直方硯銘

正紫色而堅凝如端石出於舊阬叩以鏗鏘爲金玉聲𨿽無呂字可定其爲澤州呂老之所手成邇日名硯乃接踵呈爲君者其好不可不愼也用爲銘以自懲

欽定西淸硯譜卷四

欽定四庫全書

欽定西淸硯譜卷五

陶之屬

宋澄泥璧水硯【倦勤齋】

宋澄泥列錢硯【絳雪軒】

宋澄泥蟠防石渠硯

宋澄泥仿建安瓦鐘硯

宋澄泥仿唐石渠硯

宋澄泥海濤異獸硯

元趙孟頫澄泥斧硯【養心殿】

元虞集澄泉結翠硯【養性殿】

元澄泥龍珠硯【乾淸宮】

﹤子部﹐譜錄類﹐器物之屬﹐欽定西淸硯譜﹐卷五﹥

宋澄泥璧水硯說

硯圓徑二寸六分厚三分許宋澄泥制受墨處微凹規圓如璧環以墨池硯背正平鐫

禦題銘一首楷書鈐寶二曰防心不逺曰徳充符是硯圍不及尺而質細且潤宜筆蓄墨最便濡染洵稱小品中之佳者匣蓋鐫

禦題銘與硯同書鈐寶一曰徳充符

禦制宋澄泥璧水硯銘

圍不逾尺文房小品陶自趙宋經幾百稔璧池鐵銹醉乎墨沈繭版蠅頭宜臨玉枕

﹤子部﹐譜錄類﹐器物之屬﹐欽定西淸硯譜﹐卷五﹥

宋澄泥列錢硯說

硯髙三寸八分寛二寸三分厚五分澄泥爲之長方式徧裏靑緑砂斑如古鼎彛惟受墨處橢圓三寸許露澄泥本質色正黃邊上方流雲紋隠現覆手粘古錢三一大二微小入土融漬彌形古下方側鐫

禦題詩一首楷書鈐寶二曰乾隆匣蓋並鐫是詩書

鈐寶二曰比徳曰朗潤

禦制題宋澄泥列錢硯

徧圍靑緑貼三錢在鑛近銅理或然設使魯褒欲著論可容斯也置身邊

﹤子部﹐譜錄類﹐器物之屬﹐欽定西淸硯譜﹐卷五﹥

宋澄泥蟠夔石渠硯說

硯髙五寸六分寛四寸七分厚一寸三分宋澄泥制色如紫玉而極細潤受墨處微凹周環以渠深六分許邊周刻蟠防十三側面環刻流云及蟠防十覆手深五分許三層逓束而下中刻子母防四上鐫

禦題詩一首楷書鈐寶二曰古香曰太璞匣蓋並鐫是詩書鈐寶二曰乾隆四足各爲獸面出硯三分許離幾亦三分許是硯質古式雅與

內府舊藏石渠諸硯欵式相同其爲宋時汾州紫澄泥無疑也

禦制題宋澄泥蟠防石渠硯

呂叟應曾煆制來防爲蟠以玉爲胎石渠天祿人爭羨誰果不孤視艸臺

﹤子部﹐譜錄類﹐器物之屬﹐欽定西淸硯譜﹐卷五﹥

宋澄泥仿建安瓦鐘硯說

硯髙四寸六分上寛二寸八分下寛三寸九分厚一寸一分宋澄泥制仿漢瓦式琢爲半鐘鐘體平處受墨上爲方池深分許上刻篆帶篆間有乳八欒間刻粟紋綴以三花上方爲鐘紐有臥蠶紋覆手穹起離幾六分許中鐫建安二字陽文書上鐫

禦題詩一首楷書鈐寶一曰比徳匣蓋並鐫是詩書

鈐寶二曰比徳曰朗潤

禦制題宋澄泥仿建安瓦鐘硯

泥也而金若鑄成宋防齊鎛莫名摛文設擬洪鐘響欲問伊誰爲發鯨

﹤子部﹐譜錄類﹐器物之屬﹐欽定西淸硯譜﹐卷五﹥

宋澄泥仿唐石渠硯說

硯髙四寸一分寛如之厚一寸澄泥制四周石渠深三分外鬥而內側上方墨池較渠深三分許邊周刻文間以水波側面亦周布波紋毎面各刻螭虎二覆手深四分許作兩層外邊周刻水藻紋內周鐫

禦題銘一首楷書鈐寶一曰防心不逺中鐫子孫永昌四字方印一四趺刻獸面抱硯離幾二分許是硯式仿唐制澄泥亦紫色細潤惟閱年較近靑緑漬蝕處稍遜其古厚然亦非宋以後所能及匣蓋鐫

禦題銘與硯同書鈐寶二曰幾暇怡情曰得佳趣

禦制宋澄泥仿唐石渠硯銘

漢之名唐之式宋之仿三而一潤出堅文入質物聚好來不翼居其北增惕息

﹤子部﹐譜錄類﹐器物之屬﹐欽定西淸硯譜﹐卷五﹥

宋澄泥海濤異獸硯說

硯髙五寸八分寛三寸八分厚一寸四分宋澄泥制色赤而潤徧裏墨銹邊周刻海水墨池波濤坌起中有異獸一趺亦周刻海水覆手深三分許海波蕩潏上方左異獸出沒中刻贔屭負碑半出水外下方側鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰幾暇怡情曰得佳趣

禦制題宋澄泥海濤異獸硯

知雕不辧鑿痕施獸若騰濤濤若披疑供木家成賦後掞天鎔出許多奇

﹤子部﹐譜錄類﹐器物之屬﹐欽定西淸硯譜﹐卷五﹥

元趙孟頫澄泥斧硯說

硯髙三寸五分寛二寸三分厚五分澄泥爲之質極細膩古香可挹硯體長方受墨處連池刻爲斧形旁刻兩螭首銜斧面背四邊俱有剝落左側鐫

三希堂禦用五字書右側鐫

禦題詩一首楷書鈐寶二曰比徳曰朗潤覆手鐫元趙孟頫銘十二字艸書下署子昻二字欵行書匣蓋鐫

禦題詩與硯同行書鈐寶二曰幾暇怡情曰得佳趣匣

底鐫寶一曰乾隆禦玩

禦制題元趙孟頫澄泥斧硯

王孫松雪齋頹久遺迹空翰墨香祗有淬妃猶好在蕓惟時晤十三行

元趙孟頫銘質而堅靜而惟其然故永年

﹤子部﹐譜錄類﹐器物之屬﹐欽定西淸硯譜﹐卷五﹥

元虞集澄泉結翠硯說

硯髙四寸一分寛二寸七分厚五分許澄泥爲之硯面正平直下深削三分許爲墨池邊周刻流雲紋左側鐫畱三道人寫經研七字篆書右側鑴鷗波二字書覆手左上方鑴

禦題詩一首楷書鈐寶二曰古香曰太璞匣蓋並鑴是詩鈐寶二曰比徳曰朗潤右鑴澄泉結翠四字書後有虞集題三字欵楷書伯生淸玩二字方印各一右下方子京二字瓢印一考鷗波亭在湖州府城內江子滙上元趙孟頫逰息之所故是硯孟頫以之署欵伯生同時復加品題畱三道人𨿽未詳其名氏要與明項元汴子京俱經收蔵者雪泥鴻爪獲借是硯以不朽詎非幸歟匣蓋鐫

禦題詩與硯同書鈐寶二曰比徳曰朗潤底防寶一

曰乾隆禦玩

禦制題元虞集澄泉結翠硯

絳紗漉取歷陶甄泥也而今較石堅通奉信稱能體物溯源結翠到澄泉

﹤子部﹐譜錄類﹐器物之屬﹐欽定西淸硯譜﹐卷五﹥

元澄泥龍珠硯說

硯髙四寸八分寛三寸三分厚一寸二分澄泥制通體刻作蟠龍受墨處正圓若龍抱珠墨池正當龍口鱗甲之而勢含風雨左側鐫

禦題銘一首楷書鈐寶二曰乾隆硯背爲龍腹鑴銘十六字內缺一字欵署魯宣二字俱篆書右旁瓢印一曰仲圭下方刓缺寸許匣蓋鐫

禦題銘與硯同楷書鈐寶一曰幾暇臨池匣底內鑴元硯二字楷書鈐寶一曰乾隆禦玩外鑴銘文二十四字署欵曰唐子西研銘康熈著雍惇牂端凝殿珍襲十六字俱楷書鈐寶一曰崇文淸玩查魯宣無考元吳鎭字仲圭善書畫硯蓋其所寶者著雍惇牂爲康熈十七年嵗次戊午是硯自元至

國朝四百餘年流

內府

品題珍襲迄今又屆百年恭頌

墨華時雨之銘益仰

聖澤相承入人深厚不獨爲斯硯慶遭逢也

禦制元澄泥龍珠硯銘

墨華吐沛時雨

魯宣銘幹魁至文陰陽旣分爰此龍【闕】曰美斯聞

匣底鑴唐子西硯銘不能銳因以鈍爲體不能動因以靜爲用惟其然所以能永年

欽定西淸硯譜卷五

欽定四庫全書

欽定西淸硯譜卷六

陶之屬

明制瓦硯

舊澄泥方池硯【齋宮】

舊澄泥捲荷硯【坤寧宮東暖閣】

舊澄泥玉堂硯一【懋勤殿】

舊澄泥玉堂硯二

舊澄泥藻文石渠硯

舊澄泥伏犀硯

舊澄泥鐘硯

舊澄泥四直硯

﹤子部﹐譜錄類﹐器物之屬﹐欽定西淸硯譜﹐卷六﹥

明制瓦硯說

硯髙九寸許寛七寸二分穹起如瓦離幾一寸七分許陶土爲之硯面削平爲受墨處縱五寸五分廣三寸九分上方墨池如仰瓦深二分許旁多駁落右方鐫

禦題詩一首楷書鈐寶二曰防心不逺曰徳充符左方【臣】於敏中【臣】梁國治【臣】王傑【臣】董誥【臣】金士松【臣】陳孝泳詩銘各一首硯背銘三十二字末署萬曆四十二年冬月一居士宮巍然言並造十八字欵並行書巍然爵裏無考是硯𨿽系仿瓦式爲硯非若未央銅雀流之古而自眀迄今已閱二百餘嵗久弆內庫一經

夭題拂拭用佐

文房蓋不勝爲是硯慶遭逢云匣蓋內鐫

禦題詩與硯同書鈐寶二曰比徳曰朗潤

禦制題明制瓦硯

內府庫蔵分典守各司存不相授受偶捜所弆舊陶復得三十皆瓊玖或端溪舊或澄泥乃識天家何不有此瓦𨿽非漢唐宋亦二百年用以久質堅制古與墨宜佐我文房之四友一以惕是召公言一以慙非坡翁手翁扵二猶以爲多題此紛呈徒自醜

明宮巍然銘河濵有土陶之精瑩作爲研瓦以佐文明千古畫數一腹之中磨以世計惟鈍之功萬曆四十二年冬月一居士宮巍然言並造【臣】於敏中銘古瓦渾然質堅色粹制爲陶友靜用斯寄未央非漢銅雀殊魏避贗存眞題示大意【臣】梁國治銘潤發墨石硯職陶瓦良具斯徳閱嵗年絕刻飾

天章賁文房式

【臣】王傑銘殿瓦珍硯材中濾泥仿古幾伯仲置之文房陪雅供

帝鴻墨灑圖球重

【臣】董誥詩二百年可稽五十字深鏤文房荷

天題久矣靜者壽埏埴溯有虞潤澤匪承霤

【臣】金士松詩瓦硯尙存物質硯瓦已落言詮同是食封卽墨筞勲用佐

文筵

【臣】陳孝泳詩不向鄴臺尋舊制也殊呂老印泥文伴將學究村居裏何幸

奎章爲筞勲

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥方池硯說

硯髙三寸九分寛二寸六分許厚五分許舊澄泥爲之色紫而硯面微黃墨池寛廣方直頗便聚沈覆手鐫

禦題銘一首楷書鈐寶二曰比徳曰朗潤匣蓋並是銘書鈐寶二曰防心不逺曰徳充符

禦制舊澄泥方池硯銘

土可爲石以陶甄也上之化下仲舒曽言也愼是絲綸無黨無偏也念玆在玆玩物非賢也

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥捲荷硯說

硯爲捲荷式舊澄泥制髙約四寸五分中寛三寸許上下斂三分之一色黃而澤墨銹深厚受墨處如荷之承露左上方刻蟾蜍一精巧生動用爲捲邊荷葉文硯背爲花蒂莖縷宛然亦朴亦雅環蒂周

禦題詩一首楷書鈐寶一曰古香匣蓋內並是詩

書鈐寶二曰防心不逺曰徳充符

禦制題舊澄泥捲荷硯

荷葉捲爲承露盤松煤研處溢文瀾筆非秋設擬其挾影落蟾蜍在廣寒

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥玉堂硯說

硯髙四寸三分寛二寸七分厚五分玉堂式舊澄泥爲之色黃而澤墨池深四分許上方側鐫澄泥硯三字楷書覆手上下俱有鐵花中鐫

禦制銘一首楷書鈐寶二曰古香曰太璞匣蓋內並是銘書鈐寶二曰比徳曰朗潤底內鐫乾隆禦用四字外鑴澄泥硯三字俱書謹案是硯常侍

翰筵【臣】等敬觀受墨處窪圓如錢仰惟我

皇上筆法天縱超妙入神而

萬幾餘暇寄興臨池伏讀

禦制硯銘益徴

天行之健彌綸無間云

禦制舊澄泥玉堂硯銘

欲善其事先利其器年始用澄泥習字曰實疏乎斯亦有義初緣弗知玆知乃試偶命求之不脛而至汾水之泥墨池之制色古質潤體輕理致比玉受墨較石宜筆臨池𨿽助書法實愧更予戒哉玩物防志

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥玉堂硯說

硯髙六寸六分寛四寸一分厚一寸三分澄泥制色黃體輕極爲細膩墨池深廣銹痕瑩漬覆手從上削下直勒兩跗離幾一寸許玉堂舊式也中

禦題詩一首楷書鈐寶二曰乾隆宸翰曰惟精惟一匣

蓋並鐫是詩書鈐寶二曰乾隆

禦制題舊澄泥玉堂硯

陶自唐年抑宋年玉堂舊式看依然欲詢執筆其北者上水船乎下水船

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥藻文石渠硯說

硯髙五寸五分寛四寸八分厚七分許舊澄泥制色黃如蒸栗細膩潤澤硯面寛平周環以渠墨銹深厚邊周刻水藻文刀法渾古硯背四周俱有剝蝕下方刓缺覆手

禦題詩一首楷書鈐寶一曰乾隆宸翰匣蓋並是詩

書鈐寶二曰幾暇怡情曰得佳趣

禦制題舊澄泥藻文石渠硯

錦衣尙防闇爲章玉質仍存栗子黃以供石渠染翰侶斐然文藻自殊常

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥伏犀硯說

硯髙七寸寛四寸四分厚一寸二分澄泥爲之色正黃質細而潤墨池深五分許中刻伏犀一昂首向硯作噴薄勢極爲生動覆手鐫

禦題銘一首楷書鈐寶二曰幾暇怡情曰得佳趣匣蓋

並鐫是銘書鈐寶同

禦制舊澄泥伏犀硯銘

陶汾泥兮略異鄭侯造無呂字兮知成宋代趙同爲舊兮底較年多少刻伏犀兮噴薄墨池表鑑千古兮奚借燃以照靜爲用兮永年光則葆

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥鐘硯說

硯髙六寸上寛三寸下寛四寸八分爲鐘式蒲牢鈕髙八分厚不及寸舊澄泥制質極輕致上方爲墨池深廣可蓄沈下受墨處亦甚寛平覆手上平下削兩跗離幾七分許上方平處

禦題詩一首楷書鈐寶二曰比徳曰朗潤下斜印東魯柘硯四字條記按東魯柘硯無考或爲魯人名柘者所制未敢臆斷也匣蓋鐫

禦題詩與硯同書鈐寶一曰得佳趣

禦制題舊澄泥鐘硯

模削誰成幾上賔洪鐘作式出陶均設如洞理文流響七召疇爲待扣人

﹤子部﹐譜錄類﹐器物之屬﹐欽定西淸硯譜﹐卷六﹥

舊澄泥四直硯說

硯髙九寸二分寛五寸五分厚一寸四分澄泥爲之色黃而黝受墨處界勒平直墨池深廣博墨銹深透聚沈多而宜筆便扵擘窠大書覆手

禦題銘一首楷書鈐寶二曰乾隆宸翰曰惟精惟一匣蓋並是銘書鈐寶二曰乾隆案澄泥舊制埏埴精良者每以小品見珍

內府所藏如石函蕉葉防紋等硯大皆僅逾五寸是硯磅礡盈尺而陶煉彌精尢不易得

禦制舊澄泥四直硯銘

席上珍文房佐言其質泥以作論其堅石猶過光內韞徳外播墨池銹靈非涴沃心田資淸課宜讀易蓍則那坤六二直方大

欽定西淸硯譜卷六﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷七

石之屬

晉王廞璧水暖硯【乾淸宮】

晉玉蘭堂硯【乾淸宮】

唐褚遂良端溪石渠硯

唐觀象硯【乾淸宮】

唐蔆鏡硯【乾淸宮】

宋宣和梁苑雕龍硯【養性殿】

宋宣和海珠硯

宋宣和洗象硯

宋宣和風字暖硯

﹤子部﹐譜錄類﹐器物之屬﹐欽定西淸硯譜﹐卷七﹥﹤子部﹐譜錄類﹐器物之屬﹐欽定西淸硯譜﹐卷七﹥

晉王廞璧水暖硯說

硯圓如璧外環以渠徑五寸八分厚一寸五分旁綴獸面銅環二直透硯背堅致古朴上方側面自左至右鐫

禦題詩一首楷書鈐寶二曰幾暇怡情曰得佳趣下方側面自右至左鐫銘二十四字署欵曰晉瑯琊王廞銘六字後有防昌五年賜中書徳裕九字皆篆書硯形如覆釡背鐫銘三十二字署欵曰紹興卅年【臣】虞允文奉防勒銘十二字亦俱篆書卅字微刓缺不可辧考晉書王廞官至司徒左長史於羲之爲羣從行亦能書今淳化閣所載告誘靜媛帖卽其書迹唐李徳裕以武宗防昌元年同平章事四年加太尉賜爵衛國公至宣宗大中元年罷政分司此云五年正徳裕在中書時所受賜也宋髙宗紀元建炎五年攺元紹興三十二年虞允文以紹興二十三年登進士第除祕書丞累遷禮部郎三十年十月借工部尙書充賀正使使還除中書舍人直學士院奉勅作銘當在允文未出使時刓處爲卅字無疑是硯質理紫潤絕類端石考宋李之彥硯譜載防稽老叟云是右軍之後持一硯色正赤不減端石又晉傅休奕硯賦云采陰山之潛璞簡眾材之攸宜節方圓以定形鍜金鐵而爲池竊意端溪巖石𨿽自唐著名晉魏以前必已有取爲硯材者而圓池銅耳亦與休奕賦語相合想見晉時舊制如此也硯爲

內府所藏向陳

乾淸宮西暖閣幾上匣蓋內鐫

禦題詩與硯同鈐寶二曰乾隆禦賞曰幾暇怡情匣底上鐫晉硯二字楷書下鈐寶一曰乾隆禦玩

禦制題晉王廞璧水暖硯

瑯琊貽朴制雍國勒鴻篇承燧宜冬日含華悅意田文房欣璧合【內府舊藏晉研亦有虞允文銘曾題以詩】美質得天全尢喜唐庚語靜爲用永年

晉王廞銘規厥形肝則白水環周濯冰魄承以燧宜冬日垂黃耳保終吉

虞允文銘象圓若鏡聲淸若磬有臺有翼如釡如甑自晉歷唐傳及宋聖常侍宻勿永作國鎭

﹤子部﹐譜錄類﹐器物之屬﹐欽定西淸硯譜﹐卷七﹥

晉玉蘭堂硯說

硯髙五寸五分寛三寸五分厚八分許似端石而有芒中多黃防如潄金受墨處寛平微凹斜通墨池中矗石柱一而竅其首當是先有水蛀痕而脫落如管上方左角刓剝左側鐫玉蘭堂三字僅存其半右側鐫

禦題詩一首楷書鈐寶二曰古香曰太璞硯背覆手鐫識語四十八字署紹興丙辰秋九月益州份甫記欵十五字俱書考宋史虞允文字彬甫隆州仁壽人七嵗能屬文卽以父任入官建炎元年丁未卽靖康二年髙宗以是年四月卽位建元建炎八月勝防軍挍陳通作亂於杭州執帥臣葉夢得殺漕臣吳昉允文本傳𨿽不載其時任何職據硯銘云驅馳三十年又云毀於陳通之亂當是以父防爲漕屬也五年辛亥攺元紹興銘云丙辰則紹興六年也距建炎元年丁未已十年而云五年得於灰燼中蓋爲紹興元年而攺制破硯時又逾五年也玉蘭堂無考銘云此晉硯當是晉時制硯者所署故允文攺作時愛而不忍去也隆州熙寜初廢至孝宗隆興五年復升爲州屬成都路允文銘硯時州尙未復故止署益州也份卽古文彬字從篆書也是硯石質旣古𨿽重經攺作而彌覺渾璞爲

內府舊蔵向陳

乾淸宮東暖閣幾上匣蓋外鐫

禦題詩與硯同鈐寶二曰乾隆禦賞曰幾暇怡情內鐫晉硯二字楷書鈐寶一曰乾隆禦玩匣底鈐寶二曰乾隆

禦制題晉玉蘭堂硯

撫不畱手呵流汁玉蘭堂中曽什襲尙傳雍國舊文房介紹管城友子墨感深合浦見珠還翊我馳驅三十年沙塵灰燼幸埋沒未入陳通返棹船離兮何戚合何喜卽今此研豈虞氏臨池徒憶晉人言後今與昔同一視遐思當日非承平防稽棲處胡爲情淬妃有靈設相問道媿文家玉帶生

虞允文識語此晉研也翊我驅馳三十年矣毀於陳通之亂五年忽得於灰燼中幸也復制之其伴我餘齡𨿽曰珠還聊慰玉碎之感己耳

﹤子部﹐譜錄類﹐器物之屬﹐欽定西淸硯譜﹐卷七﹥

唐褚遂良端溪石渠硯說

硯髙三寸九分寛四寸二分厚二寸二分端溪石爲之受墨處微凹周環以渠深二分許廣三分上方墨池較渠深半分廣倍之墨銹厚裹四邊俱有剝蝕左右側面綴獸面二各銜銅環一釘透覆手下方側面鐫

禦題詩一首楷書鈐寶二曰比徳曰朗潤趺四角抱處各刻神羊首一覆手深幾寸內鐫銘二十九字下署遂良銘三字俱篆書是硯較

內府唐石渠硯體式正同𨿽雕刻靑緑微遜而渾璞彌佳且經登善寶用足爲墨林增重匣蓋鐫

禦題詩與硯同書鈐寶二曰乾隆宸翰曰惟精惟一

禦制題唐禇遂良端溪石渠硯

下巖端石尙貽唐況是曾賓褚遂良摹古可臨蘭亭帖憂讒或艸愛州章淑躬克踐潤爲徳持已無慙式以方獨笑咸亨竟昬懦那思執手付文皇

禇遂良銘潤比徳式以方繞玉池注天潢永年寶之斯爲良

﹤子部﹐譜錄類﹐器物之屬﹐欽定西淸硯譜﹐卷七﹥

唐觀象硯說

硯八稜稜徑五寸二分髙不及五寸寛五寸有奇厚九分兩旁綴獸面銅耳二右微刓端州石色白而潤中帶火捺紋墨池深二分許兩耳綴處爲銅气所暈微帶靑緑硯首側鐫唐硯二字硯背上方鐫觀象二字俱書中環鐫

禦題回文銘一首楷書中心鈐寶一曰乾隆禦玩右偏有古錢融暈痕錢去而四周靑緑尙存考端溪龍巖石作硯自唐人始見於李嶠及李長吉所詠逮宋而取材益廣是硯墨銹古厚體質比今端石較輕的系入土年久沙水气盡而石理獨存亦猶舊銅磁器年久出土者以體輕爲古也匣蓋鐫

禦題銘與硯同中鈐寶一曰乾隆內鐫唐硯二字隸書匣底用鐫觀象二字隸書鈐寶一曰乾隆禦玩外鐫甲字楷書蓋標識以十干爲次餘仿此

謹案

內府什襲古硯甚夥乾隆十四年冬

皇上幾余品藻擇其材良制古者十硯重加拂拭肇錫嘉名曰唐觀象硯曰唐蔆鏡硯曰唐石渠硯曰宋垂乳硯曰宋黝玉硯曰宋紫雲硯曰宋翠濤硯曰宋暈月硯曰宋方井硯曰元凝松硯各鐫

禦銘並爲之序合弆

乾淸宮匣底標識以十干爲次千年舊物聨璧翰筵復吐虹光以供

文思天子墨光噴薄涵育萬有之用遭逢榮幸足爲硯林增價十硯或陶或石質體不同【臣】等於毎圖之目書貯

乾淸宮而仍歸類編次以從譜例謹恭錄

序於此硯

禦制銘之首其餘九硯

禦題仍各系本硯謹識緣起於此

禦制古硯銘【有序】

內府藏硯甚夥向未經品題今年冬幾余偶暇選其材良而制古者得唐硯三宋硯六元硯一皆眞舊物也遲任有言人惟求舊器非求舊惟新獨於硯不然今端溪歙石非乏良材而沐浴詩書黝然光澤則古硯實有足珎者爰課實而錫以名並各爲之銘刻之乾隆己巳長至記

美最中全體大用堅

﹤子部﹐譜錄類﹐器物之屬﹐欽定西淸硯譜﹐卷七﹥

唐蔆鏡硯說

硯八稜稜徑六寸八分厚六分唐歙溪石仿蔆鏡式刻作蔆花再重爲受墨處外環墨池左上方粘五銖錢一枚周結土銹丹黃斑駁硯背仰承如盂下抱三足足髙四分微屈如璜上方足外鐫唐硯二字足內鐫蔆鏡二字俱書中鐫

禦題銘一首楷書鈐寶二曰乾隆下方兩足間粘五銖錢五枚考歙溪龍尾石唐開元中始采爲硯至南唐元宗時歙守以充嵗貢是硯受墨處黑質金星黯然油然通體結成硃砂斑微間靑緑如古尊彛盛唐舊制非宋元以後龍尾羅紋所能仿佛也匣蓋鐫

禦題銘與硯同鈐寶一曰乾隆宸翰上方鈐寶一曰乾隆內鐫唐硯二字書匣底內鐫蔆鏡二字書鈐寶一曰乾隆禦玩外鐫標識曰乙楷書

禦制唐蔆鏡硯銘

因文見道爾光用葆

﹤子部﹐譜錄類﹐器物之屬﹐欽定西淸硯譜﹐卷七﹥

宋宣和梁苑雕龍硯說

硯髙六寸寛三寸厚一寸六分宋舊坑端石也受墨處正平外上左右三方環爲墨池邊刻四龍升降各二抱珠珠卽上下兩眼爲之硯首穹起爲波紋十層鑿圓竅一豎爲碑形環竅圓處鐫銘十二字下方側面準硯首圓處式鐫銘十二字與上合爲一首俱篆書覆手四面斜削爲跗中鐫龍徳膺符四字楷書硯貯以古漆匣匣蓋鐫梁苑雕龍研池六字篆書俱無名欵硯右側鐫

禦題詩一首書鈐寶二曰古香曰太璞左側鐫【臣】於敏中【臣】王際華識語一百二十一字並欵俱書考宋都汴京卽古梁苑也史稱徽宗初封端王踐阼後以潛邸爲龍徳宮硯署龍徳膺符四字疑端邸故物卽位後鐫此以彰符應是硯石質純紫而有翡翠篆文古穆所鐫龍徳膺符四字尢有虞監廟堂碑筆意漆匣斷處隠隠作蛇腹紋非閱數百年物不能如此今經

禦鑑定爲宣和舊制被以

天章

標剛中以惕君臨

戒僉壬以申殷鑑卽物

垂訓眞足爲萬世帝王大法外匣蓋並鐫

禦題詩與硯同書鈐寶二曰得佳趣曰幾暇怡情下方側面鐫【臣】於敏中【臣】王際華左側鐫【臣】梁國治【臣】王傑【臣】彭元瑞上方鐫【臣】董誥【臣】曹文埴右側鐫【臣】沈初【臣】金士松【臣】陳孝泳詩各一首俱楷書

禦制題宋宣和梁苑雕龍硯

消閒藝圃遊墨林懋勤舊物聊檢尋宣和石出老坑深漆匣久如斷紋琴龍徳膺符銘硯陰曰梁苑義可酌斟宋都汴梁河之潯端王潛邸愛古愔後升宮額龍徳鋟彰符襲瑞如球琳然吾疑焉羲象箴飛龍九五剛中欽宜何如其惕君臨寄情花鳥嬖僉壬旣謀遼而更侮金用招大禍民弗歆徒精詩畫字何心慨然詠古凜難諶【臣】於敏中【臣】王際華識語懋勤殿舊庋硯一圭角半刓矣古色黟然銘小篆文語甚大陰有龍徳膺符四字匣漆作蛇腹斷標名梁苑雕龍研池不載何代物也攷宋史徽宗由端藩入纂攺懿親宅潛邸曰龍徳宮用唐興慶龍池故事宋都汴京梁苑在焉其地兩合蓋當時藩居故物卽位後鐫石以彰瑞應也

禦定爲宣和研且系以詩特命識於右

【臣】於敏中詩梁苑雕紋古端藩殿額沈銷磨一片石

揮灑萬年箴因卽羲文象而爲

雅頌音鄙他空潑墨花鳥繪春深

【臣】王際華詩宣和朱邸舊瑞侈握符臨畫諾求花石揮毫創痩金匣紋蛇腹斷嵗籥麝煤沈寓物抒

堯戒千秋鑑古心

【臣】梁國治詩一片宣和石可尋披函吟對古香深丈鐫龍徳垂金鑑義正乾剛粹

玉音花鳥汴宮余藻藝圖書壁府寄銘箴朝來雲起之

而繞五色光中仰

日臨

【臣】王傑詩古色黟然嵗月深制從梁苑未銷沈漆皸蛇腹紋周靣池躍龍鱗字勒陰艮嶽雲煙痕共蝕乾爻朝夕義堪尋

幾余藝圃邀

宸賞觸處如傳惕若心

【臣】彭元瑞詩介字鱗文古暈侵秋風艮嶽尙難尋躍龍朱邸空符應下馬靑城已陸沈不識六爻幹在上徒誇四字硯之陰

帝鴻墨海摛吟寓

評鑑同昭出治心

【臣】董誥詩七百年遺制龍池字可尋躍鱗形宛轉積沈暈陰森訂譜分書甲誇符出孔壬流傳邀

鑑處

考古重垂箴

【臣】曹文埴詩嵗月宣和舊煙雲古汴沈空遺龍有角誰惜礪如金片石文房在

仙毫法鑑深勸懲偕玉帶一正主臣心

【臣】沈初詩宣和遺制墨花沈一硯空沿嵗月深藝府古光生几案

宸題大義切銘箴汴京失鹿鑑於後梁苑雕龍考自今

從此弆蔵成寶器千秋垂戒指堪尋

【臣】金士松詩

宸題寓物卽垂箴樹義宏深見道心石不能言堪古鑑龍之爲象在君臨濳藩梁苑文章客禦宇宣和翰墨林一自

聖人鐫戒語摩挲片研重兼金

【臣】陳孝泳詩宣和觚翰比球琛寶硯畱傳閱曩今曽注金壺供染幸歸

壁府得披尋靈文綴藻靑花活噓气成云紫暈深睿賞偶吟必提要興觀義炳合銘箴

﹤子部﹐譜錄類﹐器物之屬﹐欽定西淸硯譜﹐卷七﹥

宋宣和海珠硯說

硯髙七寸許橢圓式寛五寸一分厚二寸許老坑端石紫而潤周刻海水左上方活眼一就刻作珠四龍旋繞之而隱現勢極生動覆手深寸許中鐫宣和之寶四字書左鐫

禦題詩一首楷書鈐寶二曰防心不逺曰徳充符匣蓋

並鐫是詩書鈐寶二曰乾隆

禦制題宋宣和海珠硯

活眼因之斵作珠宣和寶用痩金摹緯蕭一守猶欲煆刻四龍余深意乎

﹤子部﹐譜錄類﹐器物之屬﹐欽定西淸硯譜﹐卷七﹥

宋宣和洗象硯說

硯髙五寸九分許寛五寸六分厚一寸二分宋坑端石色如豬肝硯面正方中刻象形象首左顧以象身爲受墨處右上方有眼一如日下刻慶雲防之左右皆刻流云下方水紋瀲灩右有象奴蹲水中作力洗象水中泛蓮花二覆手作兩層中鐫宣和至寶四字左有自爾造三字欵俱篆書下方側面鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰乾隆是硯石質旣舊而制作朴雅其爲宋時物無疑自爾無考

禦制題宋宣和洗象硯

宣和博古通儒釋選材制硯鑿端石命工刻作洗象圖不述聖經述聖迹應知洗象萬色空而何通金啟金隙汴梁富麗一朝盡可憐龍賓埋瓦礫是誰得之誰用之依舊無言演梵防

﹤子部﹐譜錄類﹐器物之屬﹐欽定西淸硯譜﹐卷七﹥﹤子部﹐譜錄類﹐器物之屬﹐欽定西淸硯譜﹐卷七﹥

宋宣和風字暖硯說

硯髙六寸上寛四寸下寛四寸七分厚六分宋老坑端石琢爲風字式硯面正平微凹墨池刻魚龍騰躍有云垂海立之勢邊周刻雙綫上方綫內刻日月三辰硯背中鐫宣和禦用四字書左方鐫

禦題詩一首楷書鈐寶二曰比徳曰朗潤硯背較硯體縮一分有奇入池深四分許池以銅爲之髙寛尺寸並與硯同厚一分許深一寸三分許中貯溫水以暖硯四側周刻海波中涵海螺應龍大龍馬各一左右凸起獸面四貫以銅環取便捧持下承四跗離幾不及寸背鐫宣和禦用四字亦書徧體靑緑砂斑穆然如古罍洗是硯石質旣舊銅池彌復古秀春生幾席銅井不冰亦臨池一快事也匣蓋鐫

禦題詩與硯同書鈐寶二曰乾隆

禦制題宋宣和風字暖硯

畫宗書陣兩超神曽是宣和伴紫宸卻想淬妃應有恨未能正務佐絲綸

欽定西淸硯譜卷七

欽定四庫全書

欽定西淸硯譜卷八

石之屬

宋宣和八卦十二辰硯

宋宣和八柱硯【熱河】

宋端石睿思東閣硯【乾淸宮】

宋蘇軾石渠硯【翠云館】

宋蘇軾結繩硯【敬勝齋】

宋蘇軾東井硯【咸福宮】

宋蘇軾端石硯【玉玲瓏】

宋蘇軾從星硯【景福宮】

宋蘇軾龍珠硯

宋晁補之玉堂硯【絳雪軒】

﹤子部﹐譜錄類﹐器物之屬﹐欽定西淸硯譜﹐卷八﹥﹤子部﹐譜錄類﹐器物之屬﹐欽定西淸硯譜﹐卷八﹥

宋宣和八卦十二辰硯說

硯髙六寸七分寛四寸三分厚一寸九分宋老坑端石色如豬肝硯面左角缺受墨處深凹墨池作圭首式硯首鐫宣和二字和字缺落不全左右銘十六字漫漶過半存者右中之華溫潤淸六字下一字似是和字而不全左無涯二字涯字水旁亦缺俱篆書側面周刻八蠻底貢圖人物意態俱生動亦多駁落覆手四角俱缺中爲連錢二上環刻八卦下環刻子丑寅夘辰巳午未申酉戌亥十二字楷書外周鐫

禦題詩一首楷書鈐寶一曰比徳匣蓋並鐫是詩

書鈐寶二曰比徳曰朗潤

禦制題宋宣和八卦十二辰硯

端溪紫石出舊阬宣和制作朴且精歷遭兵燹致殘缺猶存面背呵甲丁面匡可辧者八字背刻八卦十二辰圍鐫八蠻修職貢爾時君臣詡丰亨淬妃有靈醜其事現身此示敗與成現身此示敗與成不逺殷鑑言堪驚

﹤子部﹐譜錄類﹐器物之屬﹐欽定西淸硯譜﹐卷八﹥

宋宣和八柱硯說

硯髙四寸五分寛二寸六分許厚如之端溪老坑石面正平硯首墨池寛僅二分許深亦如之左側鐫

禦題銘一首書鈐寶二曰比徳曰朗潤右側鐫宣和六年秋八月制八字行艸書硯背刻柱八長短相間鐫刻渾朴確系宋制匣蓋鐫

禦題銘及鈐寶並與硯同

禦制宋宣和八柱硯銘

八柱承天廣運肖幹六書載道因文以傳石出老坑宣和六年非銅雀之瓦異未央之甎澤於古以餘潤腴乎內以爲堅其動也直其靜也専顧將資乎綸幾渠寧斐乎翰筵

﹤子部﹐譜錄類﹐器物之屬﹐欽定西淸硯譜﹐卷八﹥﹤子部﹐譜錄類﹐器物之屬﹐欽定西淸硯譜﹐卷八﹥﹤子部﹐譜錄類﹐器物之屬﹐欽定西淸硯譜﹐卷八﹥

宋端石睿思東閣硯說

硯髙六寸七分寛四寸四分厚一寸九分端溪水巖石也面寛平直下爲墨池深八分邊寛四分許四角俱防有刓缺處側面周刻通景山水行筆簡古境趣蕭疏下署馬逺二字款行書硯背覆手深四分許中鐫睿思東閣四字行書硯跗周鐫

禦題詩一首書鈐寶一曰防心不逺考元王士禁扁引汴京宮圖載有睿思殿名又元陶宗儀書史防要稱宋徽宗書筆勢勁逸自號痩金書馬逺工畫山水人物光寧朝待詔畫院是硯署睿思東閣四字極痩勁其爲北宋制作徽宗禦書無疑想流至南渡後逺復補爲之圖耳至其石肌細膩墨銹古厚尢不易得匣蓋鐫

禦題詩與硯同書鈐寶二曰乾隆禦玩

禦制題宋端石睿思東閣硯

當年東閣此臨池背識痩金今見之旣曰睿思思底事足知洪範未曽思

﹤子部﹐譜錄類﹐器物之屬﹐欽定西淸硯譜﹐卷八﹥

宋蘇軾石渠硯說

硯髙三寸六分寛三寸五分厚一寸七分宋端石爲之中受墨處環以墨池邊周刻流云左右側面鐫宋蘇軾銘四十八字後署元丰壬戌之春東坡題九字款俱行書覆手凹下爲兩層與硯面式相應中鐫

禦題銘一首楷書鈐寶一曰朗潤匣蓋並鐫是銘行書鈐寶一曰幾暇怡情匣底鐫寶一曰乾隆禦玩

禦制宋蘇軾石渠硯銘

永貞用六方象坤環以璧水無竭源躁靜戾聴性質溫眞硯不壊聞云云呼之欲出其人存

宋蘇軾銘彤池紫淵出日所浴蒸爲赤霓以貫谷是生斯珍非石非玉因材制用璧水環復耕予中洲蓺我元粟投粒則獲不炊而熟

﹤子部﹐譜錄類﹐器物之屬﹐欽定西淸硯譜﹐卷八﹥

宋蘇軾結繩硯說

硯髙四寸九分寛二寸一分厚五分宋老坑端石紫色黯然墨光瑩潤硯面周刻綯紋綰結再重上方結處爲墨池入土年久與銅器融粘靑緑斑駁可愛左側鐫

禦題銘一首楷書鈐寶二曰古香曰太璞下有軾一字款覆手內鐫蘇軾識語九十七字署東坡居士識款五字俱行書匣蓋外鐫

禦題銘與硯同鈐寶二曰乾隆禦賞曰幾暇怡情內嵌銀項子京家珍藏長方印一匣底鐫寶一曰乾隆禦玩

禦制宋蘇軾結繩硯銘

抽思騁詞惟黙可守碧落銀潢與此爲偶以靜爲用是以永壽管子墨侯斯乃三益之友

宋蘇軾識語客將之端溪請爲予購硯軾曰余惟兩手其一不能書而有三硯奚以多爲今又獲此龍尾小品四美具矣而慙前言於客且江山風月之美坌至我前一手日不暇給又慚於硯其以貽後之君子將橫四海兮焉窮與日月兮齊光庶不虛此玉徳金聲也

﹤子部﹐譜錄類﹐器物之屬﹐欽定西淸硯譜﹐卷八﹥

宋蘇軾東井硯說

硯髙三寸五分上斂下哆上寛一寸四分下寛二寸五分厚一寸宋坑水巖石刻作鳯池式受墨處凸起斗入墨池首鐫東井二字楷書旁拱星雲周有駁蝕古意穆然硯背上方鐫軾字行書右方凸起活眼一左方有墨林生三字方印一下爲鳯足二離幾三分許下方側面鐫

禦題銘一首楷書鈐寶二曰太璞考墨林生爲明項元汴號是硯蓋曾供東坡染翰後又入天籟閣中故並有印記云匣蓋鐫

禦題銘與硯同書鈐寶二曰古香曰太璞

禦制宋蘇軾東井硯銘

井者淸也可用汲愼王明也井者養也老安少懷聖言仰也如子瞻者𨿽不能行其志於時東井銘硯足睪思也吾恐明於古而昧於今將爲人所嗤也

﹤子部﹐譜錄類﹐器物之屬﹐欽定西淸硯譜﹐卷八﹥

宋蘇軾端石硯說

硯髙五寸六分寛三寸四分厚二寸宋水巖端石面受墨處正平防凹墨池深二分許左側鐫

禦題詩一首書鈐寶二曰乾隆硯背刻石柱十有七有眼者大小十有三上方鐫行書坡翁二字左右足各眼一左足斜帶翡翠痕匣蓋鐫

禦題詩鈐寶並與硯同

禦制題宋蘇軾端石硯

坡翁兩字背鐫深豈往端溪客所尋此老當時眞手用果然不壊到於今

﹤子部﹐譜錄類﹐器物之屬﹐欽定西淸硯譜﹐卷八﹥

宋蘇軾從星硯說

硯髙五寸寛二寸八分厚一寸八分宋端溪梅花坑石色淡白而防黃墨池一眼凸起如月流云擁之左側鐫宋蘇軾銘三十二字後有軾一字款俱行書下有子瞻二字方印一上方側鐫

禦題詩一首書鈐寶二曰比徳曰朗潤覆手列柱防七十柱各有眼如星俱不圓暈而黃稍遜水阬而制作確系宋式匣蓋正面鐫

禦題詩與硯同鈐寶二曰防暇怡情曰得佳趣下方側鐫【臣】於敏中左側鐫【臣】梁國治【臣】沈初【臣】彭元瑞上方側鐫【臣】董誥右側鐫【臣】劉墉【臣】金士松【臣】陳孝泳詩各一首俱楷書

禦制題宋蘇軾從星硯

天池一月印空宇眾星攢爝火寧相比陶永得完依然北朝宋眞出老坑端淸伴文房暇摛辭愜染翰宋蘇軾從星硯銘月之從星時則風雨汪洋翰墨將此是似黒云浮空漫不見天風起雲移星月凜然

【臣】於敏中詩端溪蕉葉淡初舒潤助精良玉不如橫理截云諳宋制右銘從月辧坡書世循紀甲徴非近柱擬周星數有餘

淸暇摛毫探理窟還勝挹水借方諸

【臣】梁國治詩秀韻此天成端然古澤瑩從星知有好對月驗哉生翰墨緣堪結煙雲勢尙縈

重題七百載占嵗正文明

【臣】沈初詩防藝珍山骨涵精出水巖制存北宋古銘辧老坡嵌矗柱看星聚窪池得月銜

天章垂炳煥光彩發雕函

【臣】彭元瑞詩鐘乳滴爲柱浮漚帖作釘梅花嶺外石玉局觀中銘閱嵗宣和上旋生甲子零披文闗

睿賞惟厪月從星

【臣】董誥詩粵嶠琳腴巧匠鐫元丰元祐未知年妙書毎助三錢筆豪思眞宜萬斛泉月湧猶疑池過雨星環欲作柱承天

宸題藻翰輝珠斗

心鏡髙深仰印川

【臣】劉墉詩軾銘畱宋制積潤想溪潛燦若霄聨曜炯如雲抱蟾足徴羣拱義可應屢丰占

摛翰春生早膏流品彚霑

【臣】金士松詩古硯星文煥涵空月影髙池蒸雲起潤匣貯翠流膏貫石睛含鵒承天柱列鼇

詞源蘇海接

拂拭慶斯遭

【臣】陳孝泳詩鸜鵒眼凝水羚羊峽破山星光熲若晰墨彩黝然斑銘結軾詵友珍羅頴楮間惟宜

天藻染列宿筆端環

﹤子部﹐譜錄類﹐器物之屬﹐欽定西淸硯譜﹐卷八﹥

宋蘇軾龍珠硯說

硯髙四寸七分上寛三寸五分下寛三寸許厚約一寸許宋坑端石爲之隨石質天然屈曲琢爲驪龍抱珠形龍首雙角矗起左顧覆珠珠上方稍窪從左繞右爲墨池下爲受墨處龍右前爪抱珠左後爪上屈尾水倒捲如旋渦鱗甲生動龍頷側鐫

禦題詩一首楷書鈐寶一曰太璞硯背爲龍腹右前爪及左後爪皆上屈上方鐫軾字款一行書左方鐫張照識語四十六字末署臣張照敬識五字款並楷書下有臣照二字小方印各一右方窪處有水泡一下方刓缺硯面龍尾及硯背龍右爪下刓處俱有靑綠砂斑考宋硯初尙端溪色若紫肝者後亦艱得乃尙歙溪龍尾東坡嘗爲銘嘆賞之是硯𨿽非五代以前舊坑石而細膩滋潤絕勝宋元以後人儲藏佳硯當系宋時下巖新石且經東坡署名寶用尢爲藝林增重宜元吳鎭復以舊澄泥仿爲之也今二硯並登

天府兩美必合洵非偶然矣匣蓋鐫

禦題詩與硯同書鈐寶一曰防暇怡情

禦制題宋蘇軾龍珠硯

曽記偃松玉局圖侍臣題句亦吟吾下巖重此龍珠詠今昔慿參同與殊

【臣】張照識語澁不畱筆滑不拒墨膚而縠理金聲而玉徳東坡龍尾硯銘也端溪紫肝北宋已罕遂尙歙石今若此者亦不易致矣

﹤子部﹐譜錄類﹐器物之屬﹐欽定西淸硯譜﹐卷八﹥

宋晁補之玉堂硯說

硯髙五寸一分寛三寸一分厚七分宋老坑端石色黝而質堅通體俱有剝蝕墨池寛平較受墨處防狹旁及上方刻四螭內向覆手兩旁自上削下爲兩跗離幾四分許中鐫銘二十二字下有補之二字款俱篆書上方側鐫

禦題詩一首楷書鈐寶一曰古香案宋晁補之字無咎舉進士元祐初召試館閣授祕書郎以祕閣校理出通判揚州兼善書畫是硯蓋其所染翰者匣蓋鐫

禦題詩與硯同書鈐寶一曰防暇怡情

禦制題宋晁補之玉堂硯

銘背依然存補之用當祕閣校書時堅如石尙有剝蝕未若石堅者可思

宋晁補之銘端之堀惟玉質厲以立我溫以與物故用不旣如自泉出

欽定西淸硯譜卷八﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷九

石之屬

宋米芾逺岫奇峯硯【養性殿】

宋米芾蘭亭硯【熱河】

宋米芾螽斯瓞硯

宋中嶽外史端石硯【浴徳殿】

宋薛紹彭蘭亭硯【延春閣】

宋楊時金星歙石硯

宋陸防素心硯【禦蘭芬】

宋吳儆井田硯

宋文天祥玉帶生硯【養性殿】

宋鄭思肖端石硯

﹤子部﹐譜錄類﹐器物之屬﹐欽定西淸硯譜﹐卷九﹥﹤子部﹐譜錄類﹐器物之屬﹐欽定西淸硯譜﹐卷九﹥

宋米芾逺岫奇峯硯說

硯髙五寸寛七寸厚一寸二分宋坑艧村石色黃而黝質理堅致天然兩峯賔主拱揖而左峯特聳秀右峯下平防凹爲受墨處峯腰大小巖竇五爲硯池有泄雲決雨之勢峯頂鐫篆書天然二字左峯峭壁上刻逺岫奇峯書四字峯右坡陀刻行艸子昻藏三字峯腳直插水穴穴上有篆書可泉二字兩峯間平處鐫

禦題詩一首鈐寶二曰太璞左峯上方側面鐫

禦題詩一首鈐寶二曰古香左峯左側面鐫

禦題詩一首鈐寶二曰太璞並書硯背天然皴皺有黃鶴山樵筆意橫鐫寶晉齋三字篆書左鐫米芾二字行書蓋是硯爲米芾所制又爲趙孟頫寶藏流六百餘年復邀

睿賞希世之珍洵有神物呵防之不爲風雨所剝蝕耳

硯匣蓋裏鐫

禦題詩一首鈐寶二曰防暇怡情曰得佳趣蓋面左鐫禦題詩一首鈐寶二曰乾隆右鐫

禦題詩一首鈐寶一曰太璞俱書

禦制米芾逺岫奇峯硯歌

兩山左右賔主分天然景無斧鑿痕逺岫奇峯足辯文下有可泉際渚濆寶晉松雪齋中賔質古蓋出宋雘村不知何時入暢春所司舊物呈覽陳爲之刮垢拂翳塵綈幾光耀席上珍世載棄置嗟沈淪一時喜逢如故人宗儀硯山空嶙峋適用眞過瑯玕珣繄予別有戒心存賢材寜無似此云

禦制再題米芾逺岫奇峯硯

不惟弆米兼珍趙自是宜詩更入圖綈幾似非存所樂偸閒橅帖少工夫

禦制再題米芾逺岫奇峯硯

逺岫奇峯米老貽秀王孫宅亦藏之宋元明卽一瞬閱紙墨筆斯四友宜竪寓靜而橫寓動詩爲詠更畫爲垂設如定武臨眞本此實崇山峻嶺披

﹤子部﹐譜錄類﹐器物之屬﹐欽定西淸硯譜﹐卷九﹥﹤子部﹐譜錄類﹐器物之屬﹐欽定西淸硯譜﹐卷九﹥﹤子部﹐譜錄類﹐器物之屬﹐欽定西淸硯譜﹐卷九﹥﹤子部﹐譜錄類﹐器物之屬﹐欽定西淸硯譜﹐卷九﹥﹤子部﹐譜錄類﹐器物之屬﹐欽定西淸硯譜﹐卷九﹥

宋米芾蘭亭硯說

硯髙八寸寛五寸四分厚三寸一分宋老坑端石墨池深九分墨銹深透硯面四圍刻臥蠶文左側連上方側面刻蘭亭修稧圖右側連下方側面通鐫米芾臨蘭亭序引首有雙龍圓璽一後有宣和二字長方璽一紹興二字連方璽二末有米芾二字長印一硯背四圍俱有缺剝覆手深一寸二分上方亦有剝蝕痕下方鐫

禦題詩一首書鈐寶二曰比徳曰朗潤是硯石質旣美周刻布景行筆俱極古穆所鐫縮本稧序亦圓勁有骨疑卽芾所自制且經宣和紹興兩朝鑑賞眞文房瑰寶也

本朝

聖祖仁皇帝時硯貯熱河

避暑山莊

防暇臨池曽供

禦用我

皇上法

祖繩

武防藝入神

家法敬承超唐軼晉卽一硯而崇文示儉之防三致意焉【臣】等捧觀敬誦不特爲斯石慶遭逢矣硯匣鐫

禦題詩與硯同鈐寶二曰防心不逺曰徳充符側面周鐫【臣】於敏中【臣】梁國治【臣】周煌【臣】嵩貴【臣】劉墉【臣】申甫詩各一首是嵗諸【臣】俱扈從熱河奉

勅恭賦

禦制題宋米芾蘭亭硯

物殊顯晦各有時晦藏顯出誰使其穆然宋硯古色披猶是老坑出端溪蘭亭圖畫前序辭精鐫四面筆法奇宣和紹興璽識遺後有米芾小印施或卽顚翁手所爲山莊散置今見之是誠寶也逾珣琪康熈舊冊還可稽綈幾曽用供

臨池弗愛彛鼎惟愛斯崇文並與示儉垂生敬生愧心自知

【臣】於敏中詩端溪舊劚紫腴鮮陶淬流七百年

寶露研曽沾

手澤墨云滃足助言泉蘭亭左右圖兼序芝篆方圓紹

次宣海嶽至今陳迹顯

山莊銘就佐

文筵

【臣】梁國治詩盈尺端溪潤千秋古墨香生云同袖石揮翰想流觴欵自宣和舊名因寶晉藏至今涵

聖澤潛璞又

重光

【臣】周煌詩古研畱

珍館斯文勒永和崇山眞並壽曲水向生波

聖有臨池賞亭猶

灑翰過

睿情懷

手澤題識更如何

【臣】嵩貴詩紫英寶气不教淪拂拭

天題與勒瑉已沐

雲莊

仙藻潤更承

文露墨池新流觴略仿山陰勝拜石曽海嶽珍片

玉只應歸

璧府虹光什襲防龍賔

【臣】劉墉詩拂拭瓊瑤潤追尋翰墨腴事惟修稧逺迹似米顚摹舊

賞山莊祕新題

禦藻敷右文昭

儉徳撫器仰

鴻模

【臣】申甫詩石蘊三巖秀鐫題趙宋年遙傳右軍迹曽載米家船拂拭形彌古研磨性本堅

山莊畱法物

珍賞紀瑤編

﹤子部﹐譜錄類﹐器物之屬﹐欽定西淸硯譜﹐卷九﹥

宋米芾螽斯瓞硯說

硯髙六寸許上寛三寸九分下防斂厚約八分許下巖端石質細而潤兩面刻作葉藤蔓縈繞葉間平坦爲受墨處中有火捺紋隠隠如葉縷上方有活眼二葉下隠螽斯一趯趯生動左上方葉間稍平處鐫

禦題詩一首楷書鈐寶一曰太璞硯背綴大小凡三及旁大小眼凡四葉下方平坦處亦可受墨左方大上鐫寶晉齋珍玩五字書是硯制作精巧曽經宋賢染翰洵足珍賞匣蓋鐫

禦題詩與硯同書鈐寶二曰防暇怡情曰得佳趣

禦制題宋米芾螽斯瓞硯

質貞潤復制精奇兩面胥堪受墨宜旣盛旣緜珍寶晉周南大雅意兼斯

﹤子部﹐譜錄類﹐器物之屬﹐欽定西淸硯譜﹐卷九﹥

宋中嶽外史端石硯說

硯髙四寸五分寛二寸七分厚一寸六分宋坑上巖石褐色間以黃斑如雀腦古質斑駁上方側鐫

禦題詩一首書鈐寶一曰防心不逺左跗刓缺覆手刻三柱無眼中鐫中嶽外史四字行書考宋史米芾嘗知雍邱縣雍邱今杞縣

內府所藏三希堂法帖中載有芾拜中嶽命作詩帖明王肯堂所刻岡齋法帖載芾天馬賦未署欵曰中嶽外史米元章致爽軒書蓋芾自號也匣蓋鐫

禦題詩與硯同亦書鈐寶二曰防暇怡情曰得佳趣

禦制題宋中嶽外史端石硯

拜命曽吟中嶽詩或因外史自稱之臨池欲試還應恧那似顚翁用筆奇

﹤子部﹐譜錄類﹐器物之屬﹐欽定西淸硯譜﹐卷九﹥﹤子部﹐譜錄類﹐器物之屬﹐欽定西淸硯譜﹐卷九﹥

宋薛紹彭蘭亭硯說

硯髙八寸九分寛六寸三分厚二寸七分橢圓式宋端溪綠石爲之通體周刻蘭亭稧飲景硯面左上方爲亭翼然飛檐重閣下臨池磵爲墨池池中有浮鵞二右方爲小亭一池上跨橋二下方平處防窪爲受墨處雀斑宻灑如潄金周圍雲峯艸樹掩映生動側面雜刻山水竹樹四十二賢行立坐臥意態閒曠與宋綠端石蘭亭硯同工而彼淺雕深秀此則陽文隠起刻劃圓勁其爲宋人舊制無疑覆手深一寸二分許周刻波文流云繞之中爲蕉葉式鐫王羲之蘭亭序楷書末有薛道祖書四字欵書其下有古杭朱欣及文之印方印二跗周鐫

禦題詩一首楷書鈐寶一曰徳充符匣蓋並鐫是詩亦楷書鈐寶二曰防心不逺曰徳充符考宋薛紹彭字道祖書法晉唐絕不作側筆惡態米芾書史云世言米薛或薛米猶言弟兄與兄弟蓋言與紹彭以書畫情好相同也是硯覆手所刻楷法古勁蓋卽紹彭自書鑑藏者朱欣無考當亦流収藏之家所署

禦制題宋薛紹彭蘭亭硯

薛米由來弟與兄襄陽惟是意爲傾緑端恰寫蘭亭景凹背還鐫稧帖成知古法仍兼畫趣祛時態早契書評卽看墨沼蒼云潤欲出呼之聚有精

﹤子部﹐譜錄類﹐器物之屬﹐欽定西淸硯譜﹐卷九﹥

宋楊時金星歙石硯說

硯髙八寸八分寛五寸四分厚一寸五分宋坑歙溪石質細而黝徧體金星硯面寛平墨池深廣墨銹亦濃厚其爲宋時舊制無疑覆手自上削下兩趺離幾六分許中鐫宣和五年五月五日帝召邇英殿說書賜此硯其後子孫世守之二十五字末有楊時識三字俱篆書上方側鐫

禦題詩一首楷書鈐寶二曰防心不逺曰徳充符匣蓋並鐫是詩書鈐寶二曰乾隆考宋史楊時字中立熙寜九年中進士第師河南程顥兄弟學者稱爲山先生宣和初以薦召爲邇英殿說書賜硯當在其時也

禦制題宋楊時金星歙石硯

金星佳品訪於錢賜識宣和之五年宋殿說書忠實殫程門立雪學眞傳道南羅李明承議北童梁直斥姦內聖外王原不二吾於斯也兩茫然

﹤子部﹐譜錄類﹐器物之屬﹐欽定西淸硯譜﹐卷九﹥

宋陸防素心硯說

硯髙七寸六分寛五寸厚二寸二分長方式石質堅致宋坑紫端石也受墨處正平有碧暈大小三墨池深五分濶三寸左側鐫書銘五十一字欵署老學庵主人右側鐫

禦題詩一首書鈐寶二曰防心不逺曰徳充符匣蓋並鐫是詩亦書鈐寶二曰乾隆硯側上方鐫寶一曰乾隆禦玩硯背左傍中缺寸許大小長短凡八柱各有碧暈隠現考宋陸防著有老學庵筆記主人蓋其自號云

禦制題宋陸防素心硯

猶是端溪出老坑素心恆泐舊交誠李仙杜聖詩津逮張艸顏行書體明染翰抽思同彼伴桑田海水獨斯更七言吟罷還成笑何異放翁當日情

宋陸防銘端溪之宂毓此美質旣堅而貞亦潤而澤澀不拒筆滑不畱墨希世之珍那可得故人贈我情何極素心交視此石子孫保之永無失

﹤子部﹐譜錄類﹐器物之屬﹐欽定西淸硯譜﹐卷九﹥

宋吳儆井田硯說

硯髙五寸九分寛三寸八分厚七分宋端溪石也受墨處寛平斜連墨池四角縱橫畫成井字墨池刻臥牛一左側鐫宋吳儆銘十六字下署益恭二字欵俱行書右側鐫天閣祕玩五字篆書覆手鐫

禦題銘一首書鈐寶二曰防暇怡情曰得佳趣匣蓋並鐫是銘亦書鈐寶同考四朝詩姓名爵裏考稱宋吳儆字益恭登紹興二十七年進士第歷官朝散郎知泰州卒謚文肅著有竹洲集是硯所署益恭當卽其人而流傳入明項子京天籟閣中者

禦制宋吳儆井田硯銘

硯學井田牛臥田邊豈有心乎復古抑喘月乎略閒竹洲曽用天籟藏焉玩題識之宛在悟由今視昔而憬然吾獨惜夫耕硯田者缺二鬴以守殘編

宋吳儆銘謂石爾銘不石爾畊牛兮努力我田是服

﹤子部﹐譜錄類﹐器物之屬﹐欽定西淸硯譜﹐卷九﹥

宋文天祥玉帶生硯說

硯髙五寸許寛一寸七分厚如之形長而圓舊端溪子石也下硯面三分許周界石脈一道瑩白如帶墨池上髙寸許鐫玉帶生三字篆書側面石脈下周鐫宋文天祥銘三十八字末署廬陵文天祥制六字欵俱篆書下鐫

禦題銘一首篆書鈐寶一曰比徳硯背鐫

上靑宮時作玉帶生歌一首並

禦題識語俱書鈐寶二曰古香曰太璞匣蓋面鐫玉

帶生三字書側鐫

禦題銘及歌並與硯同俱書一鈐乾卦寶一鈐寶曰比徳惟銘後有識語四十四字歌後識語不書匣底內鐫

禦題識語六十四字書鈐寶二曰比徳曰朗潤

禦制宋文天祥玉帶生硯歌

玉帶生端人也事文丞相爲文墨賔

神工踏雲割寒玉追追琢琢虯盤緑曽爲信國席上珍墨沈猶疑血淚哭樂作午潮事已非玉帶生從信國歸海濵戰衂門生散玉帶生爲信國伴嗟爾玉帶生我獨嘆爾卓爾皓潔胡爲乎卻笑褚淵犬不如

此子潛邸時書窓日課也近檢閱懋勤舊物則玉帶生宛在旣爲之銘復泐歌於此【鐫硯背】

禦制宋文天祥玉帶生硯銘

激切盡節易從容盡節難窮北再經寒暑卓乎匪石之志見於正气之篇日月爭光泥而弗滓玉帶長生履善不死

子樂善堂集有玉帶生歌不過書窓日課想象爲之耳玆檢閱懋勤舊物則玉帶生宛在因泐舊歌於硯並爲之銘【鐫硯匣側】

禦題識語

玉帶生硯旣以人重而所貯漆匣亦朴素渾堅卽非信國時防圅當亦是元明賞鑑家所制向以久弆塵損一經拂拭光采如新可見正气常存卽一器之防亦不朽矣【鐫硯匣底】

宋文天祥銘紫之衣兮綿綿玉之帶兮中之藏兮淵淵外之澤兮日宣嗚呼磨爾心之堅兮壽吾文之傳兮

﹤子部﹐譜錄類﹐器物之屬﹐欽定西淸硯譜﹐卷九﹥

宋鄭思肖端石硯說

硯髙四寸五分寛二寸七分厚一寸二分宋老坑端石也硯面平直墨池作一字式墨光可鑑上方防泐通體俱有剝落痕左側鐫所南文房四字書下有鄭思肖印四字方印一右跗天然防側左跗亦有刓缺覆手內鐫

禦題詩一首楷書鈐寶二曰防心不逺曰徳充符考趙昱南宋雜事詩引遺民錄稱宋鄭思肖號所南福州人爲太學上捨應宏詞科元兵南下扣閽上防辭切直忤當路不報宋亡後坐臥不北向精墨蘭自更祚爲蘭不著土是硯當是其所嘗用也匣蓋鐫

禦題詩與硯同書鈐寶二亦同

禦制題宋鄭思肖端石硯

坐惟南向此龍賔介石千秋尙有神博學宏詞世恆有睪然叩闕上書人

欽定西淸硯譜卷九

欽定四庫全書

欽定西淸硯譜卷十

石之屬

南宋蘭亭硯

宋垂乳硯【乾淸宮】

宋黝玉硯【乾淸宮】

宋紫雲硯【乾淸宮】

宋暈月硯【乾淸宮】

宋端石海天硯【延春閣】

宋合璧端硯【寜壽宮】

宋端石云腴硯【奉三無私】

宋端石黻文硯【魚躍鳶飛】

宋端石登瀛硯【淸暉閣】

﹤子部﹐譜錄類﹐器物之屬﹐欽定西淸硯譜﹐卷十﹥﹤子部﹐譜錄類﹐器物之屬﹐欽定西淸硯譜﹐卷十﹥

南宋蘭亭硯說

硯髙七寸二分寛四寸五分厚二寸七分宋坑緑端石質極潤致面及側面四周通刻蘭亭修稧景硯面上方刻蘭亭旁列樹石稍下曲水爲墨池繞出硯左下方中正平爲受墨處右旁鐫景定五年春五字欵楷書墨銹濃厚側面人物樓閣樹石布置工細如生四角徴有剝蝕古意穆然覆手深一寸一分許中刻桞碕蘆岸新荷田田荇交橫浴鵞浮動尢極有生趣跗鐫

禦題詩一首楷書鈐寶二曰比徳曰朗潤匣蓋並鐫是詩亦楷書鈐寶曰乾隆宸翰謹案景定爲宋理宗紀年是硯石質制作與宋蘭亭硯相仿均系宋制中之絕佳者惟所列人物不足四十二賢之數較彼若稍疏云

禦制題南宋蘭亭硯

永和九嵗稧景定五年春舉古非徒漫獲今有宿因鬼工冺刻迹繪事善傳神深入墨池銹猶疑曲水濵

﹤子部﹐譜錄類﹐器物之屬﹐欽定西淸硯譜﹐卷十﹥

宋垂乳硯說

硯髙七寸二分寛四寸三分厚二寸七分宋端谿水巖石也面寛平墨池深三分上方側鐫宋研二字書左側鐫

禦題銘一首行書鈐寶一曰研露右側鐫垂乳二字書硯背三十二柱柱各有鸜鵒眼一髙下參差懸如鐘乳𨿽欵識弗彰而膚理油然古香可挹元明以來無此佳制也匣蓋鐫

禦題銘與硯同行書鈐寶二曰乾隆匣蓋內鐫垂乳二字書鈐寶一曰乾隆禦玩外鐫標識曰丁楷書

禦制宋垂乳硯銘

硯者研也潄六藝之芳潤沃朕心田也

﹤子部﹐譜錄類﹐器物之屬﹐欽定西淸硯譜﹐卷十﹥

宋黝玉硯說

硯髙五寸八分寛三寸五分厚一寸九分宋老坑端石石色靜穆制作純素受墨深透數百年前物也通體俱略有皴剝受墨處防凹墨池深二分上方側鐫宋研二字書左側鐫

禦題銘一首楷書鈐寶二曰乾隆右側鐫黝玉二字書趺著幾處缺二分許若經磨礪者硯背覆手亦略有剝蝕而古香瑩澤比徳溫粹誠無溢詞匣蓋鐫

禦題銘與硯同楷書鈐寶二曰防暇怡情曰乾隆宸翰匣底內鐫黝玉二字書鈐寶一曰乾隆禦玩外鐫標識曰戊楷書

禦制宋黝玉硯銘

體具剛柔用合動靜日萬防欽屢省福天下綿世永

﹤子部﹐譜錄類﹐器物之屬﹐欽定西淸硯譜﹐卷十﹥

宋紫雲硯說

硯髙八寸三分寛五寸八分厚一寸八分宋端溪水巖石受墨處方廣平正墨池作峻阪下深一寸廣一寸八分上方有髙眼一中懸如珠硯首側鐫宋硯二字書硯背覆手深二分上方鐫紫雲二字書下鐫

禦題銘一首行書鈐寶一曰防暇臨池是硯色若紫瓊取材旣碩制作亦朴亦雅墨沈所蓄淋漓可供百紙銹彩融淸防有剝蝕匣蓋外鐫

禦題銘與硯同行書鈐寶一曰幾席有餘香內鐫宋硯二字書匣厎內鐫紫雲二字書鈐寶一曰乾隆禦玩外鐫標識曰已楷書

禦制宋紫雲硯銘

與筆爲入與墨爲出不知不識是爲寥天一

﹤子部﹐譜錄類﹐器物之屬﹐欽定西淸硯譜﹐卷十﹥﹤子部﹐譜錄類﹐器物之屬﹐欽定西淸硯譜﹐卷十﹥

宋暈月硯說

硯髙六寸四分寛四寸三分厚二寸七分宋端溪石硯體外長方中受墨處橢圓五寸墨池爲月形上方側鐫宋硯二字右側鐫暈月二字並書左側鐫

禦題銘一首行書鈐寶二曰乾隆硯背有柱十八各有眼參差聮絡而琢磨工致非宋時良工不能爲匣蓋鐫

禦銘與硯同行書鈐寶二曰防心不逺曰乾隆宸翰上方鈐寶一曰乾隆匣底內鐫暈月二字書鈐寶一曰乾隆禦玩外鐫標識曰辛楷書

禦制宋暈月硯銘

珠含其胎澤潤於礎元云蒸蒸不風而雨

﹤子部﹐譜錄類﹐器物之屬﹐欽定西淸硯譜﹐卷十﹥﹤子部﹐譜錄類﹐器物之屬﹐欽定西淸硯譜﹐卷十﹥

宋端石海天硯說

硯髙一尺寛七寸厚二寸橢圓式石理純紫細潤系宋時老坑所產面鐫仙山樓閣環以大瀛海異獸跋浪中矗三峯中峯鐫天臺二字左峯鐫朱明曜眞四字右峯鐫醴泉華池四字閣楣鐫蓬萊道山四字俱楷書閣下爲硯池池下受墨處正方三寸餘下右旁有眼一硯首左右各鸜鵒眼一黃碧圓暈如日月懸曜羅刻列宿形硯背平窪深一寸二分鐫海湧珍寶上方正中活眼一刻作寶珠光熖正中刻作碑形負以贔屭碑首鐫書東坡硯銘四字碑鐫古篆硯銘與墨爲入玉靈之食與水爲出陰鑑之液懿矣玆石君子之側匪以玩物維以觀徳三十二字外跗亦周刻海濤異獸內跗周鐫

禦題詩一首書鈐寶一曰朗潤是硯體質瑰博制作精工蘓軾銘詞𨿽系後人所鐫自是南宋髙手硯匣蓋鐫

禦題詩與硯同書鈐寶二曰防暇怡情曰得佳趣

禦制海天硯歌

湯湯瀛海洪波翻峩峩湧出蓬萊山三島峙立噴華泉樓閣縹緲不可攀天吳罔象出沒淵下臨無地上有天左日右月浴其間是誰剏制未記年東坡卅二字勒篇疑南宋時坑出端防繹其義具精詮黃庭尺宅方寸田靈池有液旱沸幹以沃道種滋腴妍凡手未可子墨研宜贈右軍資腕懸俾書內外景以全

﹤子部﹐譜錄類﹐器物之屬﹐欽定西淸硯譜﹐卷十﹥﹤子部﹐譜錄類﹐器物之屬﹐欽定西淸硯譜﹐卷十﹥

宋合璧端硯說

硯髙五寸一分許下寛五寸五分上斂四之一厚一寸一分宋坑端石色黝黒而潤因其自然略加琢治爲風字形兩面剝落處亦隨其凹凸不復磨礲近面卽石理解駁處約厚二分許剖去爲蓋與硯天然筍合不爽銖黍硯面正中防凹而光爲受墨處上刻偃月形爲墨池硯首側鐫宋合璧端硯五字書下側鐫

禦題銘一首書鈐寶二曰古香曰太璞匣蓋並鐫是銘鈐寶二曰防心不逺曰徳充符背鐫合璧二字書是硯石質旣古而制作彌復朴雅旣剖仍合絕去斧鑿痕迹防如無縫天衣東坡所云巧匠琢山骨於此益信足推文房逸品

禦制宋合璧端硯銘

取石自然旣剖仍合合不見縫剖不見迹方而上斂如風字式月爲硯池日爲硯頬伊誰八分鏤以合璧匪祥是飾惟文斯洽用以雕龍遜乎其勰

﹤子部﹐譜錄類﹐器物之屬﹐欽定西淸硯譜﹐卷十﹥

宋端石云腴硯說

硯髙四寸五分寛二寸五分厚六分許宋端石墨池深三分許受墨處從墨池直勒下邊寛五分許制作甚古朴墨銹亦復深厚左側鐫

禦題銘一首楷書鈐寶二曰比徳曰朗潤右側鐫篆文云腴二字硯背上方鐫銘十六字書下有喬氏仲山長方印一中隆起鸜鵒活眼一兩趺防凹硯首背面俱有駁蝕痕考仲山元喬簣成號明王世貞弇州續槁稱其書迹見右軍千嘔帖及朱巨川告跋尾攷據頗精洽當亦博雅之士是硯爲所收藏尢足珍也匣蓋鐫

禦題銘與硯同鈐寶一曰乾隆禦賞匣厎內鐫寶一曰

乾隆禦玩

禦制宋端石云腴硯銘

花鑌鐵面靈不頑制者誰氏溯有元珎之席上同璵璠喬簣成銘云根片腴閟於淸都黝然而黒墨卿與俱

﹤子部﹐譜錄類﹐器物之屬﹐欽定西淸硯譜﹐卷十﹥

宋端石黻文硯說

硯髙八寸寛五寸四分厚一寸一分宋老坑端石墨池深六分四周刻帶文曲折隆起硯側下方鐫

禦題銘一首書鈐寶二曰古香曰太璞匣蓋並鐫是銘鈐寶二曰防暇怡情曰得佳趣硯背刻黻文是硯石質旣佳而閱嵗又久斑駁古雅墨銹深厚尢不易得信宋制也

禦制宋端石黻文硯銘

黼黻文章所戒虛車黼黻升平持盈凜予出自舊阬古色穆如捨黼而黻崇文寓諸兩已相背黒而靑於彰色辧等緬彼有虞用愼絲綸匪玩瓊琚

﹤子部﹐譜錄類﹐器物之屬﹐欽定西淸硯譜﹐卷十﹥

宋端石登瀛硯說

硯髙七寸五分寛五寸厚一寸七分長方式四周刻流云縈繞墨池深八分硯側環刻十八學士登瀛洲圖硯背上方鐫

禦題詩一首書鈐寶二曰古香曰太璞正中鐫王寵楷書王羲之蘭亭敍欵署嘉靖丁酉年春正月王寵書十一字下有雅宜二字印一考明王寵號雅宜山人書效鐘王體或寵得是硯時愛其舊坑堅潤覆手寛平仿玉枕蘭亭意書全文勒之似非誤認圖意也玆復邀

宸藻親題以永和貞觀屬對千秋勝事兩美並傳更足

增藝林佳話匣蓋鐫

禦題詩與硯同書鈐寶二曰乾隆

禦制題宋端石登瀛硯

永和旣仿右軍帖貞觀還摹學士圖豈不托懷千載壽雅宜今日亦知乎

欽定西淸硯譜卷十﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷十一

石之屬

宋端石歸去來辭硯【安瀾園】

宋端石貨布硯【澤蘭堂】

宋端石七星硯【獅子林】

宋端石風字硯

宋端石百一硯

宋端溪天然子石硯

宋端溪子石蟠桃核硯

宋端石三星硯

宋端石聚奎硯

宋端石洛書硯

﹤子部﹐譜錄類﹐器物之屬﹐欽定西淸硯譜﹐卷十一﹥﹤子部﹐譜錄類﹐器物之屬﹐欽定西淸硯譜﹐卷十一﹥

宋端石歸去來辭硯說

硯髙七寸寛四寸五分厚二寸五分宋水坑蕉葉白端石也面四周鐫書銘四十八字不署欵上方左剝蝕二字硯側上左右三面周刻晉陶潛歸去來辭景下側鐫篆書歸去來辭全文亦無欵硯背深窪璧立寸有十分寸之六鐫

禦題詩一首書鈐寶二曰比徳曰朗潤匣蓋並鐫是詩書鈐寶二曰防暇怡情曰得佳趣是硯𨿽作銘篆刻姓氏不著而石質碧瑩眞如蕉心初展墨銹亦深透繪景處輕舟欵門童稚歡紫桑隠趣宛然在目尢極工致生動洵非宋質制不能

禦制題宋端石歸去來辭硯

蕉葉白猶出宋坑柴桑歸去一舟輕乃瞻衡宇童僕喜便到蓽門婦子迎圖事書詞皆足述篆鐫畫刻信稱精銘辭卻弗識姓氏旣尙陶哉此漫評

無名人銘有美瑯玕气淩結緑鏟迹柴桑鏤情松菊石友隃麋移【】維黒與淄燐不辱用爾摩厲儀爾止足爾維它山我以攻玉

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石貨布硯說

硯髙五寸三分寛三寸五分厚一寸宋水坑蕉白也通體靑花隠起質理細潤磨治精純硯面刻作貨布式首凸鸜鵒髙眼一環抱雙防受墨處防凹池中墨銹瑩透周有剝蝕處覆手中鐫枕石齋三字篆書無考而篆法古雅刀痕精勁定出名手下方側鐫

禦題銘一首楷書鈐寶二曰乾隆匣蓋並鐫是銘書

鈐寶二曰防心不逺曰徳充符

禦制宋端石貨布硯銘

置於幾曩弗知也掲匣觀覺其奇也與眾商如一辭也果舊端宋之治也貨布形髙眼池也銘而譜胥曰宜也賢久隠是可思也棄以富復足嗤也防矣哉吾之爲也

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石七星硯說

硯髙三寸寛一寸八分厚一寸長方式石理堅潤發墨墨池深三分池中柱二各有鸜鵒眼左側鐫行書銘十六字署欵曰隆池珍賞下有隆池長方印一右側鐫篆書識語十六字署欵曰三橋下有文彭二字連印硯首側鐫

禦題詩一首楷書鈐寶一曰古香硯背柱五有鸜鵒眼者三按三橋明文彭號隆池明彭年號是硯確系宋坑舊石復經文彭輩珍賞洵爲文房佳品匣蓋鐫

禦題詩與硯同書

禦制題宋端石七星硯

隆池銘語三橋識一樂百枚興湧泉設以爲文方北斗昌黎境詣豈輕肩

彭年銘我硯有百惟此最堅方寸墨池磨如湧泉

文彭識語筆硯精良人生一樂紙窓竹屋得少佳趣

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石風字硯說

硯髙五寸八分風字式上寛三寸四分下寛四寸五分厚四分宋坑端石爲之受墨處平通墨池墨銹古厚右側有翡翠痕覆手左右直勒下兩跗離幾二分許跗旁刻作兩柱右髙而左下中鐫

禦題銘一首楷書鈐寶二曰防心不逺曰徳充符匣蓋並鐫是銘書鈐寶二曰防暇怡情曰得佳趣是硯質薄體寛可多受墨尢便行笥提挈

禦制宋端石風字硯銘

端之石出阬渚風字式近罕覩磨欲穿閱世古誰鑽研膏晷苦今屬誰亦知否

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石百一硯說

硯髙五寸六分寛三寸二分許上厚一寸三分下厚一寸五分上頫而下昻宋端溪老坑石硯面隆起而中防凹翠隠然池深廣墨銹斑駮兩跗較面稍斂覆手刻石柱大一小百各有眼右上方鐫陸氏家藏四字篆書而不著名欵無考右側鐫

禦題詩一首楷書鈐寶二曰古香曰太璞匣蓋並鐫是

詩書鈐寶二曰比徳曰朗潤

禦制題宋端石百一硯

猶是端溪老坑石繄何人兮爲琢刻近千年矣文房側斑駮墨銹黔而澤上頫下昻依古式有義存焉應物格頫戒其驕昻拱辟復示象焉在周易損上益下其名益覆手列柱數百一各具眼寓四門辟休璉作詩懷周客我曾效彼體吟什難中惟是人情惕卽今綈幾居其北松煙染翰批簡尺百恐一失凜君徳

﹤子部﹐譜錄類﹐器物之屬﹐欽定西淸硯譜﹐卷十一﹥

宋端溪天然子石硯說

硯系端溪天然子石約圍一尺許圓而防橢徑三寸許厚寸許四周皴皺上方有水蛀因爲墨池面平爲受墨處徑二寸餘皆不加礱治自然古朴周裹墨銹尢極深厚背鐫

禦題銘一首楷書鈐寶二曰太璞匣蓋並鐫是銘書

鈐寶二曰比徳曰朗潤

禦制宋端溪天然子石硯銘

水阬石子不須磨治以霤蛀處遂爲墨池閱防滄桑穆穆怡怡天與之然何慮何思予獨恧夫吮毫搆韻未能若斯

﹤子部﹐譜錄類﹐器物之屬﹐欽定西淸硯譜﹐卷十一﹥

宋端溪子石蟠桃核硯說

硯約髙六寸寛五寸厚一寸五分許宋端溪子石橢圓而長通體水蛀皺透因其天然琢爲蟠桃核形硯面礱治稍平爲受墨處左方略窪爲墨池右上方鐫極二字行書左邊鐫西王母賜漢武桃七字稍下有宣和殿三字俱篆書右邊鐫庚子年甲申月丁酉日記十字書右側上方稍平處鐫願得常如此吾當效米顚十字下署辛丑七月七日竹梧居士珍藏十二字俱楷書下有惟極二字方印一硯背左方鐫皇祐四年四字飛白書下有蔡襄二字方印一左方鐫乙丑年三字楷書下有淸祕閣藏四字方印一下方鐫丹二字篆書中鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰乾隆考古玉圖譜載有蟠桃核杯與硯式正合左右邊所鐫篆書亦同按皇祐爲宋仁宗紀年蔡襄字君謨爲慶曆四諫官之一宋自眞宗托爲天書符瑞羽流術士肆其矯誣王母賜桃宜所艷羨君謨士人或亦因舊有此欵命工仿爲之淸閟閣元倪瓉所居乙丑爲元泰定帝二年考明史倪瓚瓚卒於洪武七年年七十四是嵗甲寅上距泰定乙丑計五十年或瓚於是年得硯故刻此以志耳元極丹及竹梧居士俱無考

禦制題宋端溪子石蟠桃核硯

子石天然似桃核遂教附防詡西池漢家仙幻宋家效識者付於一哂之

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石三星硯說

硯髙六寸七分寛四寸一分厚三寸宋老坑端石側理爲之制作古朴硯面隠隠有白所謂雀腦斑者是也墨池上有鸜鵒髙眼一覆手刻作三柱參差髙下眼皆明潤圓活上方側鐫

禦題詩一首楷書鈐寶二曰防暇怡情曰得佳趣匣蓋

並鐫是詩書鈐寶二曰乾隆

禦制題宋端石三星硯

硯額猶存雀腦斑三星背柱刻爲圜束薪設以摽梅較美刺分明在此間

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石聚奎硯說

硯髙五寸九分寛三寸五分厚二寸二分宋端石制光潤可鑑左側上方及跗俱防有駁蝕痕硯面正平池中墨銹深透覆手五柱各有眼參差離立應取五星聚奎之義硯首側鐫

禦題詩一首楷書鈐寶二曰防心不逺曰徳充符匣蓋並鐫是詩書鈐寶二曰防暇怡情曰得佳趣

禦制題宋端石聚奎硯

燦然五柱五星懸昭象文明幹徳年濓洛闗閩道統是眞儒也豈詞妍

﹤子部﹐譜錄類﹐器物之屬﹐欽定西淸硯譜﹐卷十一﹥

宋端石洛書硯說

硯髙六寸寛三寸八分厚一寸五分許宋坑端石色紫而潤墨池刻洛負書波濤湧起首左頋吐慶雲髙出硯首墨銹融結四邊俱有駁落覆手深五分許制作古朴中防損蝕上方側面鐫

禦題詩一首楷書鈐寶二曰比徳曰朗潤匣蓋並鐫是

詩鈐寶二曰乾隆

禦制題宋端石洛書硯

質紫而潤穆以愔閱世七百餘年深墨銹如漢玉土侵古香古友過球琳刻作靈龜洛書任斂時敷錫吾惟欽

欽定西淸硯譜卷十一

欽定四庫全書

欽定西淸硯譜卷十二

石之屬

宋端石騰蛟硯

宋端石印川硯

宋端石三虎硯

宋端石洛書硯

宋端石五丁硯

宋端石鳳池硯

宋端石重卦硯

宋端石紫袍金帶硯

宋端石石渠祕閣硯【賞皇八子】

宋端石列宿硯【賞皇六子】

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石騰蛟硯說

硯髙五寸六分寛三寸五分厚二寸水巖佳石側理爲之質細而白硯面右旁及左下方俱有翡翠墨池深五分許聚沈極多中刻蟠蛟一昻首作騰起勢邊刻帶文覆手刻柱二十有四柱各活眼一上方側鐫

禦題詩一首楷書鈐寶二曰防心不逺曰徳充符匣蓋

並鐫是詩書鈐寶同

禦制題宋端石騰蛟硯

側理防存翠加墨池潤意蕋心芽騰蛟設以諭文筆應贈詞宗學士家

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石印川硯說

硯髙五寸二分寛三寸一分厚二寸二分宋坑蕉白端石側理爲之墨池上活眼一懸如朗月右下方蕉葉紋如水波層蹙中涵活眼一恰與上方眼對照如月之印川天然巧制覆手柱十髙下參差亦各有眼上方側鐫

禦題銘一首楷書鈐寶二曰防心不逺曰徳充符匣蓋並鐫是銘書鈐寶二曰防暇怡情曰得佳趣

禦制宋端石印川硯銘

月印千川率稱禪理一以貫之豈殊斯防活眼對照非彼非此徒以品佳置於綈幾臨池則恧形似而已

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石三虎硯說

硯體正圓徑四寸五分厚八分舊坑端石爲之受墨處防凹墨池作偃月形右上方有刓缺側面周刻云螭近跗處刻三虎頭抱跗出硯體二分許覆手圓而窪內鐫

禦題銘一首楷書鈐寶一曰防暇怡情周邊鐫銘二十一字署宋致穉佳氏制六字欵俱篆書考宋致

本朝吏部尙書宋犖之子仕至布政使是硯刻鏤工雅石質亦古確系舊制而爲宋致収藏題欵匣蓋鐫

禦題銘與硯同書鈐寶一曰乾隆宸翰

禦制宋端石三虎硯銘

質堅而潤制雅以古代半千年名存三虎賈乎陸乎伊誰與侶

宋致銘離位居三虎文炳化成天下誰司命日月光華此其鏡

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石洛書硯說

硯髙八寸許寛八寸二分厚一寸一分端溪老坑石也體圓面平邊四周防有駁蝕處墨池刻作波瀾層湧洛負書形右上方有活眼一四邊周刻流霞如慶雲之拱日覆手內刻東坡後赤璧賦景左方上有小眼一山髙月小水落石出景色宛合極爲工巧𨿽與硯面義不相謀或東坡曽弆是硯自圖賦意以識鑑賞耳右側面鐫

禦題銘一首楷書鈐寶一曰太璞匣蓋並鐫是銘書

鈐寶二曰防暇怡情曰得佳趣

禦制宋端石洛書硯銘

靈龜負書出於洛水洪範九疇實肇乎此如日麗天信有斯理何人刻背乃作蘇子月小山髙後逰而已擬以不倫吾思其防或者雪堂曽弆書幾自寫其眞與硯爲友疑東坡言如是如是

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石五丁硯說

硯髙六寸六分寛四寸厚二寸五分舊坑蕉白端石側理爲之左上方斜界火捺紋一道墨池墨銹深厚可鑑左邊防有刓缺覆手刻柱長短凡五柱各有眼上方側面鐫

禦題銘一首楷書鈐寶二曰防心不逺曰徳充符匣蓋

並鐫是銘書鈐寶同

禦制宋端石五丁硯銘

出宋舊阬蕉白側理爲北爲南莫可考耳其古則同文房佳友覆手五丁意寓深防立言不朽經天緯地以視蜀人眇乎小矣

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石鳳池硯說

硯髙六寸七分上下寛三寸九分中防斂二分許厚四分宋坑端石色紫而潤琢爲鳳池式受墨處及墨池上俱防有刓駁痕覆手深分許下削兩足離幾二分許上方及右邊亦有剝蝕處中鐫

禦題詩一首楷書鈐寶二曰防暇怡情曰得佳趣匣蓋

並鐫是詩書鈐寶二曰乾隆

禦制題宋端石鳳池硯

鳳池硯合玉堂用艸制誰能公且平蘇軾寜非正人者鄙他劊子自稱名

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石重卦硯說

硯髙六寸八分寛四寸三分許厚二寸二分許宋端溪梅花坑石質純色淡通體靑花隠隠中間以翠防覆手刻六十四柱長短不一柱各有眼恰合八卦重列之數上方側面鐫

禦題詩一首楷書鈐寶二曰比徳曰朗潤匣蓋並鐫是詩書鈐寶一曰防暇怡情是硯眼𨿽繁而匾略遜水坑然體博制古要非近時有也

禦制題宋端石重卦硯

奇偶八含八復重卦成六十四爲宗由來天地自然數豈是羲文剏作蹤刻柱令人明著眼不言惟硯宻藏胸玩辭則置斯觀象用者宜誰宜邵雍

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石紫袍金帶硯說

硯髙七寸寛四寸八分厚一寸一分宋老坑端石色類紫金琢爲硯瓦式受墨處橢圓如上爲墨池墨銹深厚硯背下方插手處稍穹起兩跗幾僅分許中鐫

禦題詩一首楷書鈐寶二曰防暇怡情曰得佳趣匣蓋並鐫是詩書鈐寶二曰乾隆是硯側面周圍金綫文一道明潤勻整與文天祥玉帶生硯相似而彼系白脈此則黃文取象稍別宋時坑石每有此種然流絕少洵奇品也

禦制題宋端石紫袍金帶硯

伴誰艸制玉堂卿石是端溪出老坑身著紫袍束金帶笑他責實太循名

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石石渠祕閣硯說

硯髙八寸五分寛五寸七分厚九分宋端溪石也制仿漢未央瓦硯式穹起離幾三分許受墨處橢圓上爲墨池如偃月硯首鐫贊三十二字左下方鐫瀨翁贊三字欵俱篆書下有奇珍二字藏寶二字大小方印二硯背鐫石渠祕閣方印一下鐫元符三年孟秋佳制八字篆書側面周鐫

禦題銘一首楷書鈐寶一曰乾隆宸翰考元符爲宋哲宗紀年硯鐫石渠祕閣印當系其時三館官硯瀨翁無考匣蓋鐫

禦題銘與硯同書鈐寶二曰乾隆

禦制宋端石石渠祕閣硯銘

石渠祕閣制元符年曽陪綈幾翰墨周旋宜歐蘇之親耳何章呂之佳焉名曰紹聖實幸羣姦淬妃有知惜國是之變以赧然

瀨翁贊其色溫潤其制古朴何以致之石渠祕閣攺封卽墨蘭臺列冊永宜寶之書香是托

﹤子部﹐譜錄類﹐器物之屬﹐欽定西淸硯譜﹐卷十二﹥

宋端石列宿硯說

硯髙九寸寛五寸八分厚二寸四分宋老坑端石側理爲之通體俱有蕉葉紋左右斜帶黃龍紋硯面墨池上及兩邊俱防有刓缺下方鸜鵒活眼一覆手刻柱二十七柱各有眼側上方鐫

禦題銘一首楷書鈐寶二曰防心不逺曰徳充符是硯石材瑰廣活眼蕉紋形制亦佳便作擘窠大書宋蔡襄帖云大硯盈尺風韻可掬者此其近之矣匣蓋鐫

禦題銘與硯同書鈐寶二曰乾隆

禦制宋端石列宿硯銘

阬石朴完誰則理之刻以列宿誰則使之墨銹氤氳誰則以之辭彼稡玆誰則徙之求全有毀誰則止之

欽定西淸硯譜卷十二﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷十三

石之屬

宋紫端太平有象硯

宋紫端涵星硯

宋紫端石渠硯【延春閣】

宋紫端云腴硯

宋蕉白七子硯

宋蕉白太素硯

宋蕉白文瀾硯

宋綠端蘭亭硯

宋龍尾石涵星硯【澄虛榭】

﹤子部﹐譜錄類﹐器物之屬﹐欽定西淸硯譜﹐卷十三﹥

宋紫端太平有象硯說

硯髙六寸二分寛三寸五分厚七分宋老坑端石也色如紫玉極堅致細膩受墨處爲瓶形墨池爲瓶口上方正中刻柱眼一如涵星徧體靑花散布硯背及四側俱有剝蝕沙眼背上方刻泰卦爻象下刻象形甚古質上方側面鐫

禦題詩二首楷書鈐寶二曰古香曰太璞匣蓋並鐫是詩書鈐寶二曰防暇怡情曰得佳趣

禦制題宋紫端太平有象硯

爾時邪說倡丰亨有象因之頌太平可惜端溪一片石並無其實只孤名

翠爲雲气紫爲霞溫潤而貞制不華略幸蔡京識文義較明漆器卦無差

﹤子部﹐譜錄類﹐器物之屬﹐欽定西淸硯譜﹐卷十三﹥

宋紫端涵星硯說

硯髙五寸一分寛二寸九分厚一寸六分許長方式宋老阬端石色如豬肝受墨處防窪墨池中刻石柱一懸朗如星上方墨銹斑駁天然古秀覆手亦有駁落兩跗離幾一寸三分許中鐫

禦題銘一首楷書鈐寶二曰防心不逺曰徳充符匣蓋

並鐫是銘書鈐寶一曰防暇怡情

禦制宋紫端涵星硯銘

石割云研之成也池涵星研之形也云淨星現以彰文明也用之絲綸愼乎拱北之情也

﹤子部﹐譜錄類﹐器物之屬﹐欽定西淸硯譜﹐卷十三﹥

宋紫端石渠硯說

硯正方縱橫三寸一分許厚七分宋老坑端石色紫而有雀腦斑中爲受墨處外環以渠池上方稍廣而深如凹字形墨銹濃厚覆手右跗防有缺蝕中鐫

禦題詩一首楷書鈐寶一曰防暇怡情匣蓋並鐫是詩

書鈐寶二曰防心不逺曰徳充符

禦制題宋紫端石渠硯

舊硯多看制石渠想因漢閣取名與不知其北肆心者可與劉歆手答書

﹤子部﹐譜錄類﹐器物之屬﹐欽定西淸硯譜﹐卷十三﹥

宋紫端云腴硯說

硯髙五寸九分寛三寸五分厚一寸四分宋老坑端石色如豬肝質亦極細琢爲玉堂式受墨處上有石脈二防左大右小白如凝脂彌覺腴潤可愛通體防有剝蝕覆手自上削下兩跗離幾七分許上方側鐫

禦題銘一首楷書鈐寶二曰比徳曰朗潤匣蓋並鐫是銘書鈐寶二曰防暇怡情曰得佳趣

禦制宋紫端云腴硯銘

紫雲之割夫其誰耶道以爲腴守墨池耶閱世防百永年宜耶滴露研朱又一時耶綸綍是愼繄吾思耶

﹤子部﹐譜錄類﹐器物之屬﹐欽定西淸硯譜﹐卷十三﹥

宋蕉白七子硯說

硯髙五寸三分寛三寸三分厚二寸宋坑蕉葉白爲之側理如羅紋墨池右上方及硯左下方左側俱有小鸜鵒眼一覆手刻柱七柱各有活眼上方側鐫

禦題詩一首楷書鈐寶二曰防暇怡情曰得佳趣匣蓋並鐫是詩書鈐寶同考昔人論宋硯所以能久而發墨大約取側理爲之故硯體每厚

內府所藏宋硯形制無不皆然今人取材旣薄只宜平面用久卽滑是硯采石旣博而琢制尢精允推上品

禦制題宋蕉白七子硯

蕉葉還因側理爲久堅發墨故其宜設如七子詢名姓應是竹林雅防時

﹤子部﹐譜錄類﹐器物之屬﹐欽定西淸硯譜﹐卷十三﹥

宋蕉白太素硯說

硯髙五寸八分寛三寸四分厚三寸宋水巖石之至佳者火捺層層襯起蕉白一片恰爲硯面承墨處取材旣精制作尢中窽要通體純素而磨礲之工觸手軟膩又其餘事矣昔人論水巖石以有眼爲眞而又以有眼爲疵是硯有瑜無瑕絕去雕飾渾朴古素著墨如以蠟塗釡光采艷發洵珍品也側上方鐫

禦題詩一首楷書鈐寶二曰防心不逺曰徳充符匣蓋

並鐫是詩書鈐寶一曰乾隆宸翰

禦制題宋蕉白太素硯

磨礲圭角已全無太素循名若是乎漢晉碑文書未得合書二典緬唐虞

﹤子部﹐譜錄類﹐器物之屬﹐欽定西淸硯譜﹐卷十三﹥

宋蕉白文瀾硯說

硯髙七寸寛四寸四分厚二寸宋端溪蕉葉白側理爲之質極細潤墨銹光瑩邊周刻波紋隠起刀法圓活防有剝落覆手從上削下兩跗離幾一寸五分許上方側面鐫

禦題銘一首楷書鈐寶二曰防暇怡情曰得佳趣匣蓋

並鐫是銘書鈐寶二曰乾隆

禦制宋蕉白文瀾硯銘

硯者研理存焉質蕉白號文瀾波不因風石也爲紈𨿽觀水之有術要溯流而窮源願含英咀華者毋徒侈爲風雲月露之篇

﹤子部﹐譜錄類﹐器物之屬﹐欽定西淸硯譜﹐卷十三﹥﹤子部﹐譜錄類﹐器物之屬﹐欽定西淸硯譜﹐卷十三﹥

宋緑端蘭亭硯說

硯橢圓式髙七寸五分寛五寸五分厚二寸五分緑端宋制硯面及側面周刻蘭亭禊飲圖景硯面上方爲亭翼然旁綴雲樹下有曲澗爲墨池循池而右爲樓閣院落一澗左右爲橋二跨墨池中平坦處可受墨下散列屋宇籬落間植垂栁甘蕉側面通刻蘭亭全景橋亭樹石布置絕有章法人物行住坐臥精神意態種種生動恰合四十二賢之數而擕琴捧硯司尊童子不與此數焉覆手自上防削下深一寸五分刻髙栁梢云靑蒲防渚鱗紋隠起浴鵞翔集通體刀法圓勁精細如髮不減龍眠白描之筆趺周鐫

禦題詩一首楷書鈐寶一曰防心不逺匣蓋並鐫是詩書鈐寶二曰防暇怡情曰得佳趣謹案

內府藏蘭亭景硯佳者不乏皆略寫大意惟此及景防欵所刻爲工而四十二賢俱入圖中此尢毫髮無憾云

禦制題宋緑端蘭亭硯

數典臨池禊帖宜故應圖景再三之王孫防裏分明道得骨得皮者阿誰

﹤子部﹐譜錄類﹐器物之屬﹐欽定西淸硯譜﹐卷十三﹥

宋龍尾石涵星硯說

硯髙五寸二分寛三寸五分厚七分歙龍尾石石色純黒密布銀星墨池刻作荷葉形碧筩倒垂入池亦朴亦雅硯背鐫

禦題銘一首楷書鈐寶二曰防暇怡情曰得佳趣左方鐫行書董其昌銘十字欵署其昌二字右方鐫篆書涵星二字是硯制作渾古且龍尾宋石流甚鮮香光揮翰時已極珍惜迄今復閱二百餘年眞墨林奇物也硯匣蓋鐫

禦題銘與硯同行書鈐寶一曰防暇怡情匣底內鐫寶

一曰乾隆禦玩

禦制宋龍尾石涵星硯銘

其制朴其性堅伴香光居畫禪防五合常恧旃覕過眼幻雲煙一片石全其天

欽定西淸硯譜卷十三

欽定四庫全書

欽定西淸硯譜卷十四

石之屬

宋艧村石泰交硯【皆春閣】

宋艧村石聴雨硯【熱河】

宋艧村石鳳池硯

元趙孟頫松化石硯

元黃公望庵硯

元釋海云端石硯

元凝松硯【乾淸宮】

明楊士奇舊端子石硯

明唐寅龍尾石瓦式硯【翠云館】

明李夢陽端石圭硯【賞皇十一子】

﹤子部﹐譜錄類﹐器物之屬﹐欽定西淸硯譜﹐卷十四﹥

宋艧村石泰交硯說

硯髙六寸七分寛六寸厚八分宋雘村石外方內圓硯首穹起合地天交泰之義覆手作如意形面背四周俱隨石質自然不加磨琢下方鐫

禦題銘一首書鈐寶一曰徳充符匣蓋並鐫是銘亦

書鈐寶二曰防暇怡情曰得佳趣

禦制宋艧村石泰交硯銘

旣方而圓體合坤乾吾因思泰交之義而久具其說於開泰之篇無往不復是用懼焉如意固美驕志應蠲吾是以恆自勵乎憪然

﹤子部﹐譜錄類﹐器物之屬﹐欽定西淸硯譜﹐卷十四﹥

宋雘村石聽雨硯說

硯髙四寸七分上寛二寸八分下寛三寸四分厚七分宋雘村石朴素天然不加雕琢硯首鐫艸篆聴雨二字四側皴剝下方側鐫

禦題詩一首書鈐寶一曰太璞硯背鐫寒山趙宧光爲悟石老禪作行書十一字左側有凡夫二字印考明趙宧光號凡夫長洲人善艸篆悟石軒在虎邱雲巖寺內生公石側凡夫隠於寒山好與羽流衲子往還是硯似系凡夫爲寺僧所作匣蓋鐫

禦題詩與硯同書鈐寶二曰乾隆

禦制題宋雘村石聴雨硯

猶是宋坑石千年古色含撫看聴雨篆想共老禪防憶昔寒山畔毎因遺迹探臨池偶一試飛興到江南

﹤子部﹐譜錄類﹐器物之屬﹐欽定西淸硯譜﹐卷十四﹥

宋雘村石鳳池硯說

硯髙六寸上寛三寸三分下寛四寸五分中防束厚八分許宋雘村石也色黃而潤琢爲鳳字形受墨處防窪斜入墨池爲鳳池墨銹深厚周有剝蝕古意穆然覆手穹起下爲鳳足二離幾約三分許中鐫

禦題詩一首楷書鈐寶二曰防心不逺曰徳充符匣蓋並鐫是詩書鈐寶二曰比徳曰朗潤

禦制題宋雘村石鳳池硯

龍賔休說雘村無猶此晨星一二俱漫詡外廷希見也豈知內庫久藏乎沈淪佳士如方彼剪拂良材祗愧吾制作鳳池供染翰不宜章蔡合歐蘇

﹤子部﹐譜錄類﹐器物之屬﹐欽定西淸硯譜﹐卷十四﹥

元趙孟頫松化石硯說

硯髙約五寸寛三寸五分許厚一寸五分松化石爲之木理猶存黃黒相間面正平可以受墨背及四周皆天然不加礱琢凝膩如松脂背鐫

禦題銘一首楷書鈐寶二曰比徳曰朗潤匣蓋內並鐫是銘書鈐寶二曰防心不逺曰徳充符外鐫元趙孟頫識語及銘八十三字後有子昂二字欵俱行書下有松雪二字橢圓印一考松花石唐六帖載回紇有康幹河斷松投之三年化爲石色黃節理猶在硯或卽是石也

禦制元趙孟頫松花石硯銘

松化石須千年松花有詎康千松雪翁銘識旃三含一妙理詮木之理尙依然水中變膏受全勝溪石取於端弗礱琢存厥天十三行書以玆用玆審愧焉

趙孟頫銘識硯材以端溪良取其產水穴膏潤久能澤墨故予獲一松化石莫知所自相松入水千年乃化其渟滀滋液較端溪爲勝用作硯甚宜因爲之銘銘曰嵗寒莭久弗失水所泊畱其蘗玉爲質溫而栗鳳咮羅紋罕與匹

﹤子部﹐譜錄類﹐器物之屬﹐欽定西淸硯譜﹐卷十四﹥

元黃公望癡庵硯說

硯髙七寸寛四寸五分厚九分端溪下巖舊坑石也質理堅致如蒼玉墨銹深裹光可以鑑受墨處窪深寸許蓋久供研墨所致周有剝蝕右側鐫癡庵二字篆書覆手上寸許平坦下斜削兩跗離幾四分許中鐫

禦題詩一首楷書鈐寶二曰乾隆匣蓋並鐫是詩書鈐寶同考元黃公望字子久號大癡道人癡庵或其所署欵也

禦制題元黃公望癡庵硯

癡庵自是元代大嶺曽經圖富春墨銹依然蔚雲气畫禪什襲合同珍

﹤子部﹐譜錄類﹐器物之屬﹐欽定西淸硯譜﹐卷十四﹥

元釋海云端石硯說

硯髙四寸四分寛二寸八分厚一寸五分老坑端石堅潤宜墨受墨處久用成臼池中墨銹凝結斑駁奇古覆手兩跗離幾一寸餘右側面鐫銘於以用之邦家之光八字左側鐫海云二字欵俱行艸書上方側鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰防心不逺曰徳充符考書畫譜稱元僧海云工畫是硯或卽其所經用也

禦制題元釋海云端石硯

海云自是釋家人銘語八言似不倫或者退之文熟讀反其師道步儒塵

﹤子部﹐譜錄類﹐器物之屬﹐欽定西淸硯譜﹐卷十四﹥

元凝松硯說

硯髙三寸五分寛二寸四分厚七分老坑端石也硯面斑駁下方左角刓缺受墨處斜通墨池左側鐫至正二年四月春制八字行書右側鐫凝松二字上方側鐫元研二字俱書硯背覆手處鐫

禦題銘一首楷書鈐寶一曰防暇怡情上左右俱刓缺是硯石色黃紫相間如老松之鱗墨銹凝裹彌復古穆似宋石而元制者欵署曰春當是人名以不著姓無可考匣蓋外鐫

禦題銘楷書鈐寶並與硯同內鐫元硯二字書匣底內鐫凝松二字書鈐寶一曰乾隆禦玩外鐫標識曰癸楷書

禦制元凝松硯銘

有暈其黃載守其黑是爲支離之珀

﹤子部﹐譜錄類﹐器物之屬﹐欽定西淸硯譜﹐卷十四﹥

明楊士奇舊端子石硯說

硯髙五寸寛三寸三分許厚一寸三分許舊端溪水巖子石也天然皴皺略加礱治特多古意色黝紫細膩潤澤硯面正平上卽水蛀處爲墨池甚深曲有致右側鐫

禦題詩一首楷書鈐寶二曰古香曰太璞匣蓋並鐫是詩書鈐寶二曰比徳曰朗潤硯背水紋內右方鐫琴軒眞賞四字篆書左上方鐫永樂壬辰禮闈竣事過廷器先生得此大快十七字後署廬陵楊士奇志六字並楷書考明史楊士奇江西泰和人建文時以辟召入翰林永樂初入直文淵閣累官至華蓋殿大學士諡文貞又明詩姓名爵裏考載陳璉字廷器廣東東莞人洪武時以明經薦官國子監助教永樂中累官南京禮部侍郎是硯當爲廷器自家山擕至京邸者壬辰爲永樂十年是時尙未都燕京故士奇於撤棘後過之得此硯也

禦制題明楊士奇舊端子石硯

水阬子石美之背楷分明志士奇學行已稱榮溥讓彌縫還擬杜房持於謙終以薦得濟王振弗能制可悲逮事四朝臣固幸其朝幸否亦當思

﹤子部﹐譜錄類﹐器物之屬﹐欽定西淸硯譜﹐卷十四﹥

明唐寅龍尾石瓦式硯說

硯髙五寸七分寛三寸三分厚三分舊歙溪龍尾石也潤如蒼玉防有剝蝕痕琢爲瓦式體防穹離幾三分許硯面仿海天初月硯式上方鐫明董其昌銘十二字署元宰二字欵俱行書硯背左方鐫

禦題銘一首楷書鈐寶二曰比徳曰朗潤右方鐫唐寅銘十四字署唐寅識三字欵行書匣蓋鐫

禦題銘與硯同行書鈐寶二曰防暇怡情曰得佳趣匣

底鈐寶一曰乾隆禦玩

禦制明唐寅龍尾石瓦式硯銘

歙之石龍尾最式肖瓦漢制派董以書名唐以畫經二人用淬妃快何來朶殿綈幾防所樂存乎蓋無柰唐寅銘古瓦尙畱炎漢制墨光能射鬥牛寒董其昌銘博以方溫而栗潤鴻藻翼經術

﹤子部﹐譜錄類﹐器物之屬﹐欽定西淸硯譜﹐卷十四﹥

明季夢陽端石圭硯說

硯髙八寸三分寛五寸八分厚一寸三分舊端石色紫而潤琢爲圭式墨池左右較硯面各狹三分許池首鸜鵒活眼一正中而髙下方側面鐫

禦題詩一首楷書鈐寶一曰防暇怡情硯背鐫明李夢陽銘二首四十三字末行石泐處缺一玆字首有端溪硯銘四字末署空同二字欵俱楷書下有李夢陽印四字方印一考明李夢陽字獻吉號空同山人著有室同集獻吉文宗法秦漢頗好以佶屈爲工是硯二銘俱見集中文法似仿汲冡書字畫結體亦有虞永興筆意匣蓋鐫

禦題詩與硯同書鈐寶一曰用筆在心

禦制題明李夢陽端石圭硯

二銘獻吉語鐫奇有眼緣何無眼之跅弛旣稱能負气對山救我气胡卑

明李夢陽銘世以眼貴而汝無此人其瓦礫汝又臺端若方汝式虛內汝式越若鈍靜亦乃式乃磨不燐湼不淄允【缺】在玆相臺

欽定西淸硯譜卷十四﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷十五

石之屬

明文徴明琭王硯【養心殿】

明董其昌畫禪室端石硯【養心殿】

明項元汴缾硯【養性齋】

明項元汴東井硯【咸福宮】

明林捲澤人瑞硯【安潤園】

明楊明時子石科斗硯

明蒼雪庵鳳池硯

舊端石鳳池硯【養心殿】

舊端石雙龍硯【延春閣】

舊端石飲鹿硯【千秋亭】

﹤子部﹐譜錄類﹐器物之屬﹐欽定西淸硯譜﹐卷十五﹥

明文徴明琭玉硯說

硯髙三寸寛一寸七分許厚八分舊端石爲之墨池內石柱三各有眼上方側鐫

禦題詩一首楷書鈐寶二曰古香曰太璞左側鐫明文徴明銘十四字行書署衡山二字欵下有衡山二字方印一右側鐫琭玉二字篆書署而章識三字欵楷書下有而章二字方印一覆手石柱二十有八參差疏宻相間各有活眼一如列宿經天考衡山明文徴明號而章欵無考是硯石色淡而潤澤墨銹深透琭琭如玉文房小品此爲最佳匣蓋鐫

禦題詩與硯同鈐寶一曰朗潤匣底鐫寶一曰乾隆禦

玩

禦制題明文徴明琭玉硯

衡山十四字畱銘抽思能生翰墨馨棐幾恰供宣席用髙軒不共白雲停

明文徴明銘端谿之英石之精壽斯文房寶堅貞

﹤子部﹐譜錄類﹐器物之屬﹐欽定西淸硯譜﹐卷十五﹥

明董其昌畫禪室端石硯說

硯髙五寸寛三寸厚七分許舊坑端石質紫而潤硯面受墨處琢爲瓶形瓶口爲池四周俱帶黃膘天然不加礲治左側鐫

禦題詩一首楷書鈐寶二曰比徳曰朗潤右側鐫畫禪室三字篆書硯背左上方半露石質有鱔血斑右及下方徧裹靑綠粘五銖錢共七枚當是入土年久融結而成者考明董其昌嘗自署其齋曰畫禪室著有畫禪室隨筆是硯系當日臨池所用匣蓋鐫

禦題詩與硯同書鈐寶二曰防心不逺曰徳充符

匣底鐫寶一曰乾隆禦玩

禦制題明董其昌畫禪室端石硯

老坑石貼五銖錢側畔分明泐畫禪旣曰香光契禪理依然著象豈眞詮

﹤子部﹐譜錄類﹐器物之屬﹐欽定西淸硯譜﹐卷十五﹥

明項元汴缾硯說

硯髙四寸寛二寸四分厚五分許歙溪石爲之潤如烏玉光可以鑑硯面琢爲瓶形上斂下潤制極朴雅墨池深二分許覆手上鐫墨林珎賞四字書下有項氏家藏方印一旁及下方俱有石脈剝落處匣蓋內鐫

禦題銘一首行書鈐寶二曰防暇怡情曰得佳趣

禦制明項元汴瓶硯銘

朴而黝惟所受墨林之珎光我文囿

﹤子部﹐譜錄類﹐器物之屬﹐欽定西淸硯譜﹐卷十五﹥

明項元汴東井硯說

硯髙二寸九分上斂下哆中寛二寸厚五分端石細潤墨池上方有活眼一如月翼以慶雲硯背上方正中鐫東井二字書左鐫項墨林三字右鐫天籟閣三字俱楷書下爲鳳足二離幾二分許中鐫

禦題詩一首楷書鈐寶一曰太璞匣蓋並鐫是詩書鈐寶二曰古香曰太璞是硯爲明項元汴天籟閣中物亦鳳池式以仿東坡東井硯爲之而規制彌小洵小品中之精者

禦制題明項元汴東井硯

項家東井猶餘硯豈是五星所聚曽閣亦山莊額天籟殊其閒雅用非應

﹤子部﹐譜錄類﹐器物之屬﹐欽定西淸硯譜﹐卷十五﹥

明林春澤人瑞硯說

硯髙七寸一分寛四寸四分厚一寸二分有奇舊端石受墨處不勒邊廓上方刻雲龍頂有鸜鵒活眼一恰如龍之攫珠下鐫篆書爲龍爲光四字云鐫書飛雲鄔三字上下間以翡翠三硯左側鐫楷書人瑞二字下有林春澤印印一右側斜帶黃龍文硯背覆手深一分中鐫

禦題詩一首書鈐寶二曰防暇怡情曰得佳趣匣蓋並鐫是詩書鈐寶二曰乾隆考明林春澤官人官太守壽躋百嵗以上著有人瑞翁集是硯蓋其所寶藏也

禦制題明林春澤人瑞硯

期頤把筆命龍賓傍識鐫存春澤眞壽祝百年猶弗足此翁未識硯磨人

﹤子部﹐譜錄類﹐器物之屬﹐欽定西淸硯譜﹐卷十五﹥

明楊明時子石科斗硯說

硯橢圓髙四寸寛三寸五分中厚七分許邊少薄天然子石略加磨礲受墨處正平墨池作科斗形圍鐫明楊明時銘三十二字硯背正中鐫吉日庚午四字俱篆書下方防有剝蝕周鐫

禦題詩一首楷書鈐寶一曰得佳趣匣蓋並鐫是詩書鈐寶一曰比徳是硯色黝而堅潤質理頗似吳郡雘村石制作彌復古朴考楊明時字不棄明神宗時人明吳廷所刻餘淸齋法帖載不棄跋語甚夥銘爲其所作當亦博雅好古之士硯背吉日庚午四字或借經語以識其得石之日耳

禦制題明楊明時子石科斗硯

不雕不琢適其初天作研池科斗如爲告拈毫習字者須從此法悟權輿

明楊明時銘惟不棄父得石於河旣堅而礪胡雕而朴乃作斯硯名曰蝌斗萬世吾儕永寶不朽

﹤子部﹐譜錄類﹐器物之屬﹐欽定西淸硯譜﹐卷十五﹥

明蒼雪庵鳳池硯說

硯髙四寸五分上寛二寸五分下寛三寸許中防斂爲鳳池式厚八分花斑瑪瑙石爲之色黃緑相間溫潤如玉硯面斜入墨池池深五分許左側鐫蒼雪庵寶用五字篆書右側鐫

禦題詩二首楷書鈐寶二曰乾隆上方側鐫識語二十三字末有定庵志沈容篆六字俱篆書硯背自上削下爲鳳足二離幾二分許中鐫銘三十三字書後有甲子春云卿銘仲玉並刻十一字行書下有眞賞二字長方印一考明僧讀徹字蒼雪居蘇州楞伽中峯是硯署蒼雪庵或卽此僧鈕仲玉字貞父號五浮山人吳江人莫云卿初名是龍後以字行定庵沈容俱無考是硯當系云卿諸人所制而經蒼雪僧収藏者石理瑰麗制作工雅當爲硯林奇品匣蓋鐫

禦題詩與硯同鈐寶二曰古香曰太璞

禦制題明蒼雪庵鳳池硯

非端弗玉玉其質責實循名名則疑旣是中峯緇侶用那更心系鳳凰池定名米老堪徴矣被奪荀君乃悵然蒼雪庵中粥飯罷且供文字小乘禪

定庵志語玆硯名何米元章所謂晉研如鳳字兩足者名爲鳳凰池也

明莫云卿銘疑其石也何爲龍之文疑其玉也何爲魚之服不欲落落不欲碌碌是將謂無名之璞

﹤子部﹐譜錄類﹐器物之屬﹐欽定西淸硯譜﹐卷十五﹥

舊端石鳳池硯說

硯髙二寸七分寛一寸三分厚五分許舊水巖端石琢爲鳳池式墨池首兩旁剡各分許如鳳字形覆手亦如之上方側面鐫鳳池二字篆書下爲鳳足二離幾約三分許中鐫

禦題詩一首楷書鈐寶二曰比徳曰朗潤匣蓋並鐫是詩

書鈐寶與硯同

禦制題舊端石鳳池硯

懷鉛一例提攜便小篆分明泐鳳池疑是早朝歸賈至從容吟得七言詩

﹤子部﹐譜錄類﹐器物之屬﹐欽定西淸硯譜﹐卷十五﹥

舊端石雙龍硯說

硯橢圓式髙六寸五分寛五寸六分許厚一寸二分許舊坑端石面上方雕雲龍一嵌空拏攫空處水路暗通爲墨池池之右云空處內嵌金丱一圓如珠下雕小龍一僅現半身勢若相引左側鐫康熙十八年五月恭制九字並小臣劉源四字欵並書下有源字方印一硯背刻雲水蕩潏勢右方鐫

禦題銘一首行書鈐寶二曰比徳曰朗潤匣蓋外並鐫是銘鈐寶二曰防暇怡情曰得佳趣右鐫宋蘇軾硯銘四十六字末有康熙十七年七月右書宋臣蘇軾硯銘十五字欵並書下有【臣】源二字方印一內鐫龍光二字書匣底鐫寶一曰天府永蔵

禦制舊端石雙龍硯銘

維龍之徳化不可爲以彼涓勺放乎天地君子是儀雲行雨施

宋蘇軾硯銘石出西山之西北山之北或以發劍子以試墨劍止一夫敵墨以爲萬世則吾以是知天下之才皆可以納諸聖賢之域

﹤子部﹐譜錄類﹐器物之屬﹐欽定西淸硯譜﹐卷十五﹥

舊端石飲鹿硯說

硯髙八寸六分寛五寸三分厚一寸一分老坑端石色黝如龍尾硯面上方刻陽文竹一樷下爲坡陀中涵一潭爲墨池右旁刻作巖石上踞一鹿作就池飲水狀鹿身及左坡陀上帶有天然金丱三下方偏左爲受墨處硯背正平不施刻琢右側鐫乾隆甲午餘月攷制八字篆書硯面竹枝下平處鐫

禦題詩一首楷書鈐寶二曰古香曰太璞匣蓋並鐫是

詩亦楷書鈐寶一曰乾隆宸翰

禦制題舊端石飲鹿硯

端溪巖石種尙有礦金存體具剛柔質光涵雷電翻神龍誰割霧玉兔昔朝元琢作飲泉鹿天池卽此源

欽定西淸硯譜卷十五

欽定四庫全書

欽定西淸硯譜卷十六

石之屬

舊端石海天浴日硯【寜壽宮】

舊端石太極硯【淳化軒】

舊端溪子石五明硯【秀淸村】

舊端石文硯【瀛臺】

舊端石折波硯【淳化軒】

舊端石九子硯【河】

舊端石弁星硯【廷春閣】

舊端石荷葉硯

舊端石蟬硯【延暉閣】

舊端石饕餮防紋硯【養心殿】

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石海天浴日硯說

硯以端溪子石爲之髙五寸七分寛四寸厚一寸八分許受墨處刻爲日輪海水坌湧漩洑爲墨池眞有雲垂水立一落千丈之勢右側石質天然平處鐫

禦題銘一首書鈐寶二曰古香曰太璞背亦刻作日輪中有三足烏霞光上爥劖刻工巧中脫盡痕迹極爲佳制石質亦溫潤匣蓋外鐫海天浴日四字篆書下鐫

禦題銘與硯同鈐寶二曰防心不逺曰徳充符內鐫寶

一曰乾隆禦玩

禦制舊端石海天浴日硯銘

鴻波浡潏天之綱咸池沐浴陽徳光紫雲旣劚金烏翔葆珍韞彩登文房挹玆學海吐沛滂

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石太極硯說

硯髙八寸寛五寸五分厚一寸長方式石質淸粹刻琢天然無刓鑿痕受墨處方五寸許微凹上爲墨池深五分旁刻水波雲气有飛泉赴壑之勢硯首左右有鸜鵒髙眼各一四側膚理庚庚微有皴剝左側鐫

禦題詩一首書鈐寶二曰比徳曰朗潤匣蓋並鐫是詩鈐寶二曰乾隆硯背上刻無極圖一徑一寸八分下刻太極圖一經四寸三分𨿽無欵識而形制渾璞當爲數百年前物

禦制題舊端石太極硯

太極初無物兩儀有是生名詮著茂叔妙義寓陶髙眼墨池表方城石理庚不愁眞研壊玉語尢精

﹤子部﹐譜錄類﹐器物之屬﹐欽定西淸硯譜﹐卷十六﹥

舊端溪子石五明硯說

硯髙二寸八分下寛二寸丰下銳上厚約一寸五分端溪子石側理爲之中橫界金綫一道精致溫潤小品中之佳絕者也墨池上有髙眼一旁刻龍鳳各一軒翥翔舞左右側上方及覆手三柱端共眼五尢爲朗潤五明之義蓋取諸此下方側面鐫

禦題銘一首楷書鈐寶一曰太璞匣蓋並鐫是銘書

鈐寶一曰比徳

禦制舊端溪子石五明硯銘

子石天然略加玉成形橢而圓體潤以貞活眼凡五因號五明如舜之扇寓意實精匪箑之義著文有評

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石文硯說

硯髙六寸八分寛四寸一分厚一寸三分舊阬端石質理細致制作亦舊硯面周刻文凸起受墨處以用久深窪覆手穹如半筩右趺𨿽刓缺不礙爲佳品也上方側鐫

禦題銘一首楷書鈐寶二曰防心不逺曰徳充符匣蓋

並鐫是銘書鈐寶二曰乾隆謹案

內府蔵硯經

睿鑑題詠者已得一百五十餘方續又得硯四十枚皇上親禦丹毫或銘或詩不六日而題識已徧是硯蓋

其卒章而於

法

天行健之防復三致意焉【臣】等敬瞻

睿藻仰見我

皇上大文彌耀日進無疆盥手雒誦榮慶蓋百倍尋常

云

禦制舊端石文硯銘

硯四十枚或銘或詩豈竭吾才不日成之法天行健惇乎象辭

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石折波硯說

硯髙三寸二分寛二寸二分厚四分舊端溪下巖石受墨處火捺下斜吐蕉白硯邊周刻帶紋三重硯背鐫折波二字書匣蓋鐫

禦題銘一首書鈐寶二曰徳充符曰防暇怡情匣蓋

內鐫寶二曰乾隆

禦制舊端石折波硯銘

孕玉水淸且泚墨池中矩彰厥美

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石九子硯說

硯髙七寸寛四寸一分厚二寸二分舊坑紫端石受墨處防窪其上駮蝕似曽入土者墨池深五分右側鐫

禦題銘一首書鈐寶二曰比徳曰朗潤硯匣蓋並鐫是銘亦書鈐寶二曰防暇怡情曰得佳趣硯背九柱髙下森立各有鸜鵒活眼一下方刻壺盧形子京印一當是明項元汴墨林收藏故物

禦制舊端石九子硯銘

端溪之淵腴剖紫兮鵒眼斯活暈秋水兮如承如垂森九子兮溯原聚奎文明啟兮

﹤子部﹐譜錄類﹐器物之屬﹐欽定西淸硯譜﹐卷十六﹥﹤子部﹐譜錄類﹐器物之屬﹐欽定西淸硯譜﹐卷十六﹥

舊端石弁星硯說

硯髙四寸五分寛二寸四分厚二寸老坑端石色淡而澤側理爲之墨池上正中活眼一如弁之防星左側面銘十三字下有伯起銘三字欵俱篆書覆手從上削下兩附離幾一寸五分許上方側面鐫

禦題銘一首楷書鈐寶一曰比徳匣蓋並鐫是銘書鈐寶二曰比徳曰朗潤考書畫譜明張鳳翼字伯起長洲人善書有才名是硯蓋其所藏

禦制舊端石弁星硯銘

活眼正中如弁冕形擬月則小號之曰星洪範九疇八惟庶徴休咎異若省嵗省成像厥庶民天聽自聽明張鳳翼銘嵗癸丑端之麓持此石歸愧孝肅

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石荷葉硯說

硯圓而扁髙六寸二分寛六寸六分厚六分許舊坑端石色紫而黑琢爲荷葉形仰而邊卷中受墨處防凸周爲墨池上方刻作蟹葉邊半捲雙螯四跪致極生動硯背刻作荷葉蒂上方著幾而下穹起筋絲宛然下有螺螄二爲足承之葉筋中平處環鐫

禦題銘一首楷書鈐寶二曰比徳曰朗潤匣蓋並鐫是銘書鈐寶二曰防暇怡情曰得佳趣

禦制舊端石荷葉硯銘

石本堅荷則脆劑柔剛琢硯器論其初原一致石溪出荷水植忽肖形成葉翠蠏與螺葉間戱荷易凋石久寄變柔晦爲剛利如露盤承露墜突漢宮無銅气有識哉作者意

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石蟬硯說

硯髙四寸首寛一寸八分中寛二寸四分下防斂厚六分許老坑端石色黝理細面防凹池極深廣首斂而腹丰略似蟬形硯背上方著幾處少平下有二足中穹起處鐫

禦題詩一首楷書鈐寶二曰比徳曰朗潤匣蓋並鐫是

詩書鈐寶同

禦制題舊端石蟬硯

隨材斷作樹蟬秋滴露研松鳴欲流沈響待題誰似駱無言常懼或同劉

﹤子部﹐譜錄類﹐器物之屬﹐欽定西淸硯譜﹐卷十六﹥

舊端石饕餮防紋硯說

硯髙五寸五分寛三寸五分許厚一寸許舊水坑蕉葉白也質極細嫩硯面及墨池通爲瓶式近墨池處皆棕眼紋邊上方周刻饕餮八下方刻防十左上方有鸜鵒活眼一防帶鱔血斑覆手自上削下兩跗內抱離幾六分許側面火捺翡翠隠然可辧上方側面鐫

禦題銘一首楷書鈐寶二曰古香曰太璞匣蓋並鐫是

銘書鈐寶二曰乾隆

禦制舊端石饕餮防紋硯銘

鑄饕餮於罇罍古之常也戒飲食以貪餡諭從方也誰用之以刻硯義可詳也毎竊人以炫已丈之殃也玆蓋取以警玆其味長也讀昌黎之佳作未可忘也

欽定西淸硯譜卷十六﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷十七

石之屬

舊端石石田硯

舊端石六龍硯

舊端石蟠防鐘硯

舊端石洛書硯

舊端石鵞硯

舊端石云芝硯

舊端石松皮硯

舊端石括囊硯

舊端石浮鵞硯

舊端石星羅硯

﹤子部﹐譜錄類﹐器物之屬﹐欽定西淸硯譜﹐卷十七﹥﹤子部﹐譜錄類﹐器物之屬﹐欽定西淸硯譜﹐卷十七﹥

舊端石石田硯說

硯髙五寸寛三寸五分厚一寸水巖舊坑端石色靑紫而潤面正平斜入墨池上刻雙螭抱池內向磨治瑩滑渾古入妙右下方微帶黃龍文三硯背上方鐫石田二字篆書覆手內鐫銘二十四字後有甲午花朝銘五字欵俱楷書旁有鹿原二字連方印二右旁鐫七言絕句詩一首左旁鐫右請莘田先生鑑政甸九字欵俱行書下有田生二字長方印一靑玉山房四字長方印一硯右側面下方有莘田十畆之間六字長方印一下方側面鐫

禦題詩一首楷書鈐寶二曰古香曰太璞匣蓋並鐫是詩書鈐寶二曰防心不逺曰徳充符按林佶字吉人號鹿原官人

本朝康熈年間由中書累官知府善艸黃任號莘田永福人康熈壬午舉人官粵東四防令工詩有硯癖名其齋曰十硯余甸字田生亦閩人曾任蜀江津令靑玉山房當卽其齋名是硯或系黃任十硯之一而經林佶余甸所題識者亦可珍也

禦制題舊端石石田硯

幾年端玉出溪濵學稼何妨此作因漫曰石田耕鮮獲菑畬經訓豈孤人

林佶銘象其體以守墨象其用以畜徳譬農夫之力穡戒將落於不殖

余甸詩剖來靑紫玉如泥幾度經營日馭西一自神君拂袖去至今魂夢繞端溪

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石六龍硯說

硯髙八寸五分寛五寸六分厚一寸五分天然橢圎式舊端溪蕉葉白也質細而潤右側微有火捺痕硯面周刻六龍雲气升降蕩潏生動上方及右有鸜鵒活眼三恰如龍之戱珠中稍平爲受墨處上方雲龍之間稍窪爲墨池硯背有活眼五流云擁之爲景星慶雲象上方鐫銘至治有象景星慶雲六龍禦天光被文明十六字篆書無欵左方鐫

禦題銘一首楷書鈐寶二曰古香曰太璞匣蓋並鐫是銘書鈐寶二曰會心不逺曰徳充符

禦制舊端石六龍硯銘

墨磨硯硯則凹也硯磨墨墨則消也然而世未嘗缺硯與墨則東坡之言其理昭也鵒眼蕉白鐫以六龍蟠雲霄也我則懼爲時乘作覩之五而願亹日幹夕惕之三爻也

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石蟠防鐘硯說

硯髙四寸五分上寛二寸三分下寛二寸八分厚八分許舊坑端石琢爲半鐘式硯面及墨池微窪硯背圎仰首刻虫紐鐘體間刻蟠防饕餮皆宻布雷文作地鐘半橫鐫銘二十四字末有學荘二字欵俱書學荘未詳何人鐘口刻水波文下方側面鐫

禦題詩一首楷書鈐寶二曰古香曰太璞匣蓋並鐫是

詩書鈐寶二曰乾隆

禦制題舊端石蟠防鐘硯

懷鉛提槧以後丱人鳬氏而兼鳯尾設共批諾宵衣可警晨嚴

學荘銘非金非範配居笙鏞不縣而聴不扣而通豈鐘山之所采浴文心於雕龍

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石洛書硯說

硯髙四寸九分寛二寸八分厚一寸七分舊端溪下巖壁石長方式硯面正平墨池刻作洛水靈負書右頋有騰波蹴浪之勢墨銹融漬彌見古意邊周刻黻紋硯首側面鐫

禦題銘一首楷書鈐寶二曰古香曰太璞匣蓋並鐫是銘書鈐寶二曰比徳曰朗潤覆手深四分許中鐫瑞發文明四字篆書不署欵

禦制舊端石洛書硯銘

下巖石壁誰割紫雲墨池黝漬龍香氤氳刻作洛負圗書之祖傅說有云事不師古君子之道闇然日章出諸久弆刮垢磨光著書習字均非我事愼玆絲綸惕幹永志

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石鵞硯說

硯髙七寸寛三寸六分厚四分舊端溪子石琢爲鵞形鵞背平處受墨上方及左窪下爲墨池鵞頸左宛覆墨池如梳翎狀尾左翹左右翼抱硯邊硯背刻作雙掌劃波上方鐫

禦題詩一首楷書鈐寶二曰乾隆是硯石質刻鏤並皆佳妙籠鵞換書數典亦雅文房中逸品也匣蓋鐫

禦題詩與硯同書鈐寶二曰比徳曰朗潤

禦制題舊端石鵞硯

老阬子石誰磨礱不辧制自南北宋或是右軍撫玩罷化作鶃鶃傲池鳯其溫如玉疑舜環其潤如露余堯甕近𨿽外景寫黃庭慮硯嗤哉屏弗用

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石云芝硯說

硯髙四寸六分上寛二寸七分下寛五寸厚五分許舊端溪天然子石質紫而潤通體刻作芝形受墨處爲一大芝如盂上方攢生八芝莖旁微凹爲墨池硯背芝蒂岐生四芝輪囷渾古眞有瑞液潛蒸紫雲層綴之象背右下方稍平處鐫

禦題詩一首楷書鈐寶二曰古香曰太璞匣蓋並鐫是詩書鈐寶二曰防心不逺曰徳充符

禦制題舊端石云芝硯

質已珍龍尾色猶葆馬肝滃宜吐雲气靜足助文瀾恆此披三秀堪因消四難日新伴棐幾銘似讀湯盤

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石松皮硯說

硯髙五寸二分寛三寸五分厚七分許舊水坑端石爲之質理細潤蕉白瑩潔刻作松段硯面右方就木節凹處爲墨池背刻松皮鱗紋隠起上下側面俱有火捺宛如木理截處佳手所制也背左方有銘六字篆書下有黍谷二字長方印一不知何人右方鐫

禦題銘一首楷書鈐寶二曰乾隆匣蓋並鐫是銘書

鈐寶二曰比徳曰朗潤

禦制舊端石松皮硯銘

蕉葉白松皮靑堅且潤防以貞出水巖龍爲睛黍谷春硏田耕

谷銘惟爾壽永無咎

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石括囊硯說

硯髙五寸二分上寛二寸八分下寛三寸七分許厚九分許舊端溪石色淡質細琢爲囊形受墨處寛平上方囊口爲墨池墨銹光瑩古意可掬硯背上方如囊口反括縚繩下垂左旋右折刀法古勁括處鐫

禦題詩一首楷書鈐寶二曰古香曰太璞匣蓋並鐫是

詩書鈐寶二曰比徳曰朗潤

禦制題舊端石括囊硯

舊阬端石今希有捜尋內庫獲以茍凡物顯晦亦有時彰之彌因閟之久質爲烏玉連城珍形作括囊三緘口愼不害己演坤爻更申金人銘義守想當熙寧紹聖間權姦用事正人丑然而時豈無忠臣讜論直言頻納牗憬然鑑古更惕然恐論人明論已否

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石浮鵞硯說

硯髙六寸寛五寸厚八分舊端溪石琢爲鵞形宛頸翹尾梳翎唼羽宛如浮鵞之浴波鵞背窪處爲硯與池相連墨銹古澁硯背爲鵞腹雙掌貼然刻畫古雅中鐫

禦題詩一首楷書鈐寶一曰比徳匣蓋並鐫是詩書

鈐寶二曰幾暇怡情曰得佳趣

禦制題舊端石浮鵞硯

愛之一筆更書之化石依然守墨池不負主人合如是山陰道士未應知

﹤子部﹐譜錄類﹐器物之屬﹐欽定西淸硯譜﹐卷十七﹥

舊端石星羅硯說

硯髙八寸六分寛五寸五分厚二寸七分端溪上巖石爲之周勒寛邊而缺其下如鉗硯面大小眼十刻爲柱凸起者七爲七星流云繞之左右側及跗大小眼共九覆手眼十一亦刻爲柱是硯眼不圓而黯𨿽非下巖鸜鵒而寛平宜墨當爲上巖佳品上方側鐫

禦題詩一首楷書鈐寶二曰幾暇怡情曰得佳趣匣蓋

並鐫是詩書鈐寶二曰乾隆

禦制題舊端石星羅硯

𨿽非鸜鵒下巖珍亦自上巖佳品眞月鏡設如懸朗鑑星羅何礙眾多陳

欽定西淸硯譜卷十七

欽定四庫全書

欽定西淸硯譜卷十八

石之屬

舊端石七螭硯

舊端石海日初升硯

舊端石多福硯

舊端石驪珠硯

舊端石十二章硯

舊端石天然六星硯

舊端石四螭硯

舊端石雁柱硯

舊端石環螭風字硯

舊端石梅朶硯

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石七螭硯說

硯髙七寸五分寛五寸二分厚一寸三分舊端石蕉葉白也取材瑰博潔潤如玉通體墨銹光可以鑑墨池刻蟠螭一邊上方及左右各刻三螭兩兩相向覆手深一分許下方微露金綫紋側面下方鐫

禦題詩一首楷書鈐寶一曰比徳匣蓋並鐫是詩書

鈐寶二曰乾隆

禦制題舊端石七螭硯

龍之子或云雌者蕉白蠖然稱硯材設以南朝人品擬抑爲陸也抑爲崔

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石海日初升硯說

硯髙五寸七分寛四寸九分厚一寸二分端溪子石爲之因其天然式橢圓而微側石質瑩潤中帶靑花墨池刻作海水騰躍日輪湧起眞有懸曦朗曜萬象昭融之勢硯背鐫

禦題銘一首楷書鈐寶二曰比徳曰朗潤匣蓋並鐫是銘書鈐寶二曰防心不逺曰徳充符

禦制舊端石海日初升硯銘

海天初月未央之甎髙濓硯譜仿以向年玆獲舊端初日麗天洪波騰躍昭融朗懸曰升曰恆合璧雙全綈幾研朱綸綍是宣惠我蒸民如被黃棉

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石多福硯說

硯髙一尺一寸寛七寸九分厚一寸九分許舊端溪老坑石也紫色而潤硯面寛平墨池深廣中刻孔雀一翔舞雲際邊周刻流云蝙蝠二十七上下向背各極其態覆手深二分下方側面鐫

禦題銘一首楷書鈐寶二曰幾暇怡情曰得佳趣匣蓋並鐫是銘書鈐寶二曰乾隆考端石采自石洞捫璧鑿髄故子石佳者易得而大硯難精是硯大逾盈尺而細潤無瑕取材旣博制作亦精洵硯林中瓌瑋絕特之觀也

禦制舊端石多福硯銘

天然多福久弆乾淸玆𨿽刻畫頗類天成色黝而澤面寛且平物必有偶賁來作朋斂時敷錫萬國咸寧

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石驪珠硯說

硯髙七寸一分中寛五寸二分橢圓式厚二寸舊坑水巖石也受墨處居右下方刻海濤環之上方及左二龍拏攫騰波上下左上方活眼一借作驪龍之珠右方鯨魚激水气勢坌湧側面亦環刻海水層疊異獸出沒覆手深寸許懸柱幾百柱各有眼繁如散星右上方一眼獨巨若月雲霞擁之似取省月從星之義跗有刓剝周鐫

禦題詩一首楷書鈐寶一曰比徳匣蓋並鐫是詩書

鈐寶二曰比徳曰朗潤

禦制題舊端石驪珠硯

橢圓佳品宜墨受深池平面斜居右環刻渤海起波濤鸜鵒爲珠驪龍守緯蕭之義不言圖意諭縋阬取石否天吳海童相遘迕或突而逰或闖走木華賦句鎔鑄中復有奇觀鏤覆手眾星羅列柱之端巨者爲月麗上首是皆活眼非假借如印溟澥上下偶我獨箕疇審省從所願綏丰福九有

﹤子部﹐譜錄類﹐器物之屬﹐欽定西淸硯譜﹐卷十八﹥﹤子部﹐譜錄類﹐器物之屬﹐欽定西淸硯譜﹐卷十八﹥

舊端石十二章硯說

硯髙八寸一分寛六寸厚二寸三分橢圓式舊端溪老坑石受墨處亦橢圓而微偏右下方墨銹光潤四圍周刻海濤上方龍一向左左旁有眼如珠下有小龍攫之爲相戱狀右旁有大魚一側面周刻十二章覆手深一寸三分許中刻雲霞山水長短柱三十有六柱各有眼跗周鐫

禦題詩一首楷書鈐寶一曰朗潤匣蓋並鐫是詩鈐寶

二曰乾隆

禦制題舊端石十二章硯

周刻虞章意創新幾曽上古有龍賔眼中卻合堯夫句三十六宮都是春

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石天然六星硯說

硯髙七寸二分寛四寸八分厚九分舊坑端石也肌理溫潤徧體靑花隠起受墨處橢圓式墨池如偃月上有鸜鵒活眼六累如貫珠因其自然形勢聨絡爲南斗六星下方斜帶翡翠痕側面就石凹凸略加礲治背鐫

禦題詩一首楷書鈐寶二曰乾隆匣蓋並鐫是詩書

鈐寶同

禦制題舊端石天然六星硯

天然猶見舊坑靑鸜鵒髙低現六星元命苞如諭成就斯文萬物解形形

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石四螭硯說

硯髙五寸寛三寸九分許厚七分舊坑端石色紫而澤琢爲橢圓式墨池中刻子母蟠螭二流云擁繞上方邊左右兩螭內抱刻劃古雅墨銹深厚覆手深一分許邊有翡翠痕三中鐫

禦題銘一首楷書鈐寶二曰防心不逺曰徳充符匣蓋

並鐫是銘書鈐寶同

禦制舊端石四螭硯銘

理細以潤色黝而紫棄置內庫百餘年已拂之拭之用供綈幾如絲出綸惟是愼止繪句絺章則其小矣

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石雁柱硯說

硯髙六寸六分寛四寸二分厚二寸五分老坑端石爲之質理微側火捺紋黯然而澤通體有棕眼紋受墨處平直邊微剝蝕覆手刻柱二十有五柱各有眼參差行列如瑟之有柱側上方鐫

禦題詩一首楷書鈐寶二曰防心不逺曰徳充符匣蓋

並鐫是詩書鈐寶二曰乾隆

禦制題舊端石雁柱硯

趙宋李唐難辧年鵒睛廿五柱端鐫義山幾上若逢此錦瑟那唫五十

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石環螭風字硯說

硯髙五寸六分上寛三寸九分下寛四寸五分厚七分許水巖蕉白溫潤細膩因其天然琢爲風字式受墨處及池俱極深廣邊環刻十五螭勢若相頋覆手微凹制作渾古中鐫

禦題詩一首楷書鈐寶二曰幾暇怡情曰得佳趣匣蓋

並鐫是詩書鈐寶同

禦制題舊端石環螭風字硯

端石天然風字存面螭亦冺刻雕痕用之批諾猶深慮艸偃於斯豈易言

﹤子部﹐譜錄類﹐器物之屬﹐欽定西淸硯譜﹐卷十八﹥

舊端石梅朶硯說

硯髙五寸一分寛三寸厚二寸端溪舊梅花坑石左方微刓缺覆手柱幾七十攢三聚五綴如梅朶柱眼及左右側水斑色稍黃且眼多有匾者略遜水坑而制作同宋式極爲朴雅硯上方側鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰幾暇怡情曰得佳趣

禦制題舊端石梅朶硯

梅花坑石性同梅聚五攢三朶朶開設贈藝林供筆元章縮手意應猜

欽定西淸硯譜卷十八﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷十九

石之屬

舊端石瑞芝硯

舊端石蟠桃硯

舊端石轆轤硯

舊端石云雷編鐘硯【養性殿】

舊端石天然壺盧硯【養和精舍】

舊端石半蕉硯【賞皇六子】

舊端石七光硯【賞皇十一子】

舊端石飛黃硯【賞皇十五子】

舊端石七星石渠硯【賞皇十七子】

舊端石仿唐石渠硯【賞皇十七子】

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石瑞芝硯說

硯髙八寸寛七寸厚一寸四分老坑端石四邊天然略加礱治爲瑞芝形芝面正平爲受墨處上刻小芝八枚芝莖稍窪處爲墨池硯背刻爲芝蒂莖上復岐生五芝下方鐫

禦題詩一首楷書鈐寶二曰比徳曰朗潤匣蓋並鐫

是詩書鈐寶二曰乾隆

禦制題舊端石瑞芝硯

生巖似桂卻無芳本石應非追琢章晦夜設離三百步英英早合見其光

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石蟠桃硯說

硯髙四寸五分上寛四寸下銳不及三分之二舊水坑子石天然刻作桃實兩面桃葉覆之蒂旁微凹爲墨池磨礲純熟洵岀名手所制硯背鐫

禦題詩一首楷書鈐寶二曰古香曰太璞匣蓋並鐫是詩書鈐寶二曰防心不逺曰徳充符是硯石質嫩而澤左側有水蛀處昔人論水巖佳品所謂撫不畱手柔若無骨者此庶近之

禦制題舊端石蟠桃硯

水巖石子閱千秋因其天然稍雕鎪撫泯痕迹手不畱疑是王母漢宮遊贈之其核化琳球卻笑方朔無能偸

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石轆轤硯說

硯髙三寸二分許上寛一寸七分許下寛一寸九分厚三分許水坑舊端質嫩而澤墨池與受墨處離而爲二中爲樞紐形如轆轤池邊周刻臥蠶文硯背額隆起下爲二足抱以獸面俱離幾約分許中鐫

禦題詩一首楷書鈐寶二曰比徳曰朗潤匣蓋並鐫是詩書鈐寶同考古玉圗載黃玉鹿盧環形制與此相合硯蓋仿爲之而制作之工墨銹之厚允爲小品最佳者

禦制題舊端石轆轤硯

轆轤紐界硯和池意蕊心芽唘沃滋設詠韓詩思汲古得修綆者又眞誰

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石云雷編鐘硯說

硯爲編鐘式髙三寸八分旋岀三分許銑寛二寸八分舞寛二寸二分厚五分舊端溪蕉葉白也邊刻流云硯背圎抱如半鐘中刻云雷紋鼓間微空欒間鐫

禦題詩一首楷書鈐寶二曰古香曰太璞匣蓋並鐫

是詩書鈐寶一曰得佳趣

禦制題舊端石云雷編鐘硯

編鐘摹漢抑摹周隠現雷紋雲气流水部設如方待扣金聲擲地亦相投

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石天然壺盧硯說

硯髙四寸三分上寛二寸七分下寛三寸三分中微束天然成瓢形厚三分許水坑端石質極細嫩墨池略窪中刻小壺盧一葉蔓縈繞自然渾妙昌黎詩云磨礱去圭角浸潤著光晶此硯得之硯背刻匏葉一亦具偏反之勢下方鐫

禦題詩一首楷書鈐寶二曰比徳曰朗潤匣蓋並鐫

是詩書鈐寶同

禦制題舊端石天然壺盧硯

雕防曽不借多加形賦天然絲蔓拏憐彼耕而弗獲者無端還擬嘆匏

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石半蕉硯說

硯髙五寸七分寛三寸五分厚七分舊水阬端石質細而潤因其自然略加琢治爲蕉葉半幅上方凹爲墨池左邊微卷右邊直勒爲梗橫理縷縷儼有披風滴雨之趣硯背鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰防暇怡情曰得佳趣

禦制題舊端石半蕉硯

橫文破葉意精含棐幾應教置以南設贈藏眞書自敍緑天剪處主賔防

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石七光硯說

硯髙六寸五分寛三寸九分厚二寸九分宋水坑端石也橫理蕉白靑花隠隠溫潤如玉硯首正中有鸜鵒活眼一圎暈眀朗上方側鐫

禦題詩一首楷書鈐寶一曰徳充符覆手七柱亦各有眼雲笈七籖云七光大眀旋輪九气上應玉淸是硯柱眼圎朗文光上澈足爲翰墨林中徴瑞應矣匣蓋鐫

禦題詩與硯同書鈐寶二曰乾隆

禦制題舊端石七光硯

七柱分眀朗七光旋輪九气玉淸祥設如內景黃庭注宜贈山陰內史王

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石飛黃硯說

硯髙五寸五分寛四寸厚七分許舊水巖端石爲之橢圎式受墨處正圎上方墨池刻爲偃月形深二分外環以規密釘如鼓腔規上下刻四螭硯背左右微削覆手亦正圎中刻飛黃一下方側鐫

禦題銘一首楷書鈐寶二曰古香曰太璞考淮南子云黃帝時飛黃服皁又黃帝內稱帝制記裏鼔車是硯背刻飛黃而面爲鼓形當取義於斯匣蓋鐫

禦題銘與硯同書鈐寶二曰防心不逺曰徳充符

禦制舊端石飛黃硯銘

質細如綿水巖石子兮面制鼔形諭車記裏兮背刻飛黃服周方軌兮用佐同文伊犂尺咫兮

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石七星石渠硯說

硯髙四寸四分寛四寸厚一寸七分舊老坑端石硯首石渠外微凸上有活眼一小而潤側面下方鐫

禦題詩一首楷書鈐寶二曰防心不逺曰徳充符匣蓋並鐫是詩書鈐寶二曰防暇怡情曰得佳趣覆手深一寸刻石柱七柱各有眼羅列如斗杓是硯𨿽仿唐石渠式而石渠較淺狹背刻七星稍失古意第石質細潤不失爲端溪佳品

禦制題舊端石七星石渠硯

石渠唐制玆惟仿背柱居然刻七星設以文章方北斗昌黎此席孰曽經

﹤子部﹐譜錄類﹐器物之屬﹐欽定西淸硯譜﹐卷十九﹥

舊端石仿唐石渠硯說

硯髙三寸五分寛三寸三分厚一寸舊端溪水巖石硯面正方受墨處外周環以渠上方微凹如仰月邊周刻流雲紋側四面各刻陽文螭虎一餘地多陰文淺雕蟠螭形四角有跗雕獸面承硯離幾七分許硯背覆手刻作兩層四角各有如意形斜屬於跗中鐫

禦題銘一首楷書鈐寶二曰古香曰太璞匣蓋裏並鐫是銘書鈐寶二曰乾隆是硯石質細潤雕鏤工致系仿唐澄泥石渠硯爲之者

禦制題舊端石仿唐石渠硯銘

石渠式肇自唐水崖質選其良舊弆王今得羊一再詠斐文房愼所好增徬徨

欽定西淸硯譜卷十九

欽定四庫全書

欽定西淸硯譜卷二十

石之屬

舊蕉白緘鎖硯【懋勤殿】

舊蕉白雙螭硯【懋勤殿】

舊蕉白瓠葉硯【昭仁殿】

舊蕉白雙螭瓦式硯

舊蕉白龍池硯【自鳴鐘】

舊蕉白瓞硯【賞皇十五子】

舊緑端浴鵞硯

舊紫端朗月疏星硯

舊紅絲石鸚鵡硯

﹤子部﹐譜錄類﹐器物之屬﹐欽定西淸硯譜﹐卷二十﹥

舊蕉白緘鎖硯說

硯髙四寸一分寛二寸五分厚五分舊端溪蕉葉白也長方式硯面正平墨池刻作鎖式上集鳯鳥一周刻綯紋外環臥蠶側面周刻螭虎覆手鐫

禦題銘一首楷書鈐寶一曰徳充符匣蓋並鐫是銘

書鈐寶一曰乾隆宸翰

禦制舊蕉白緘鎖硯銘

匪金人可緘口愼絲綸宣以手用年如故友

﹤子部﹐譜錄類﹐器物之屬﹐欽定西淸硯譜﹐卷二十﹥

舊蕉白雙螭硯說

硯髙三寸八分寛二寸五分厚四分許舊水巖蕉葉白也硯面受墨處深凹墨池刻作雙螭交紐邊周刻臥蠶紋覆手鐫

禦題銘一首楷書鈐寶一曰幾暇怡情是硯石質細而有芒發墨宜筆制作亦極精致匣蓋鐫

禦題銘與硯同書鈐寶一曰乾隆宸翰

禦制舊蕉白雙螭硯銘

臨池摛藻胥無進硯如故也恧則信

﹤子部﹐譜錄類﹐器物之屬﹐欽定西淸硯譜﹐卷二十﹥

舊蕉白瓠葉硯說

硯髙二寸八分寛一寸八分許而下微斂舊端溪蕉葉白琢爲瓠葉形近蒂處爲墨池四周葉邊內捲以故硯體小而能聚墨不漏也池左旁微刓覆手刻爲葉背小葉二岐出莖蔓宛然左方因石自然略加磨治彌見天趣側面周鐫

禦題詩一首楷書鈐寶一曰古香匣蓋並鐫是詩書

鈐寶二曰乾隆

禦制題舊蕉白瓠葉硯

蕉葉白爲瓠葉硯孰賔孰主莫能分笑他荷簣杲哉者厲掲徒論深淺云

﹤子部﹐譜錄類﹐器物之屬﹐欽定西淸硯譜﹐卷二十﹥

舊蕉白雙螭瓦式硯說

硯髙六寸寛四寸厚五分水坑蕉白質極細潤仿瓦式爲之面周刻雙螭左右內向受墨處橢圓而剡其上背如瓦筒穹起兩跗離幾三分許上方有金綫豎文一道中鐫

禦題銘一首楷書鈐寶二曰會心不逺曰徳充符匣蓋

並鐫是銘書鈐寶同

禦制舊蕉白雙螭瓦式硯銘

瓦爲硯硯則賔也硯肖瓦瓦則名也賔與名幻則均也供染翰實則存也伴綈幾愼絲綸也味蕓編以淑身也

﹤子部﹐譜錄類﹐器物之屬﹐欽定西淸硯譜﹐卷二十﹥

舊蕉白龍池硯說

硯髙五寸三分寛三寸八分橢圓式而下稍丰厚一寸五分舊坑蕉葉白端石也側理爲之膩潤如玉面周環帶文墨池中刻出水龍一左有鸜鵒眼一如龍之戱珠勢極飛動覆手深幾及寸右上方及下方長短二柱各有眼面邊及左跗微有刓缺側面周鐫

禦題銘一首楷書鈐寶一曰得佳趣匣蓋內並鐫是銘書鈐寶一曰幾暇怡情匣蓋外鐫龍池二字下有蕉林珍賞四字俱書傍有玉立二字長方印一查梁淸標字玉立號蕉林正定人

本朝順治年間官至大學士精於鑑賞收蔵法書名畫皆入神品是硯固亦舊制而經其鑑蔵者

禦制舊蕉白龍池硯銘

舊阬之白號蕉葉兮玉潤金堅剛柔協兮旣圓而橢制穏貼兮墨池弗涸有波疊兮龍守其珠緯蕭涉兮書而供跳王之帖兮文而寓雕劉之勰兮問誰所珍蕉林篋兮何來西淸伴蕓笈兮一誦旅獒慙弗愜兮

﹤子部﹐譜錄類﹐器物之屬﹐欽定西淸硯譜﹐卷二十﹥

舊蕉白瓞硯說

硯髙六寸五分寛四寸七分左上方微削三之一舊坑蕉葉白端石也色淨緑斜帶金綫紋墨池凹處形如瓜懸環刻葉蔓繞出硯背懸小瓜一兩側駁落俱有天然石脈如澹金色下鐫

禦題銘一首楷書鈐寶二曰比徳曰朗潤匣蓋並鐫是銘書鈐寶二曰幾暇怡情曰得佳趣

禦制舊蕉白瓞硯銘

瓜緜瓞蔓以成也性相近習逺情也濡墨摛毫貴研精也吾於瓞之硯不徒緬周雅詠民之初生也

﹤子部﹐譜錄類﹐器物之屬﹐欽定西淸硯譜﹐卷二十﹥

舊緑端浴鵞硯說

硯髙六寸七分寛四寸一分厚二寸二分舊坑緑端石色質俱佳硯面正平墨池深廣覆手深半寸許刻栁溪蘆岸石峽瀑水噴珠濺玉浴鵞凡六極生動之致𨿽不署欵信佳手所制下方側鐫

禦題詩一首楷書鈐寶二曰幾暇怡情曰得佳趣匣蓋

並鐫是詩書鈐寶二曰乾隆

禦制題舊緑端浴鵞硯

栁溪蘆岸極幽閒坤數鵞羣浴个間不必蘭亭景布置得之象外破天慳

﹤子部﹐譜錄類﹐器物之屬﹐欽定西淸硯譜﹐卷二十﹥

舊紫端朗月疏星硯說

硯髙五寸七分寛三寸八分許厚一寸一分水坑紫端瑩潤如玉中涵靑花硯面正平墨池作偃月形上下左右鸜鵒活眼散布如星惟池中一眼凸爲柱池上方鐫靑花紫玉朗月疏星八字池旁有簾靑主人銘五字欵俱行書下有李淑沆印四字方印一李淑沆無考左側及右邊俱有天然鱔血斑硯背正平上爲圓池如滿月下鐫

禦題詩一首楷書鈐寶二曰防心不逺曰徳充符匣蓋

並鐫是詩書鈐寶一曰幾暇怡情

禦制題舊紫端朗月疏星硯

李氏淑沆何許人疏星朗月識龍賔應知作者深於詠四字全該摘句神

﹤子部﹐譜錄類﹐器物之屬﹐欽定西淸硯譜﹐卷二十﹥

舊紅絲石鸚鵡硯說

硯髙五寸寛三寸三分厚七分舊坑紅絲石爲之橢圓式琢爲鸚鵡形色黃而澤硯面正平斜帶紅絲縷縷墨池上左方鸚鵡首亦帶紅絲赤如雞冠左頋作飲水狀左右側兩翼下垂下左方尾上卷翎羽分眀生動可愛覆手長方中鐫

禦題詩一首楷書鈐寶二曰防心不逺曰徳充符匣蓋並鐫是詩書鈐寶一曰幾暇怡情考髙似孫硯箋載紅絲石出臨朐縣其色紅黃相間佳者絕不易得故世罕流是硯紅絲映帶鮮艷逾常而質古如玉洵爲佳品

禦制題舊紅絲石鸚鵡硯

鴻漸不羨用爲儀石亦能言制亦奇疑是禰衡成賦後鏤肝吐出一絲絲

欽定西淸硯譜卷二十﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷二十一

石之屬

舊龍尾石日月疊璧硯【方壺勝境】

舊歙溪金星玉堂硯

舊歙溪石函魚藻硯

舊歙溪蒼玉硯【景福宮】

舊洮石黃標硯【咸福宮】

舊雘村石玉堂硯【懋勤殿】

舊雘村石蘭亭硯【賞皇八子】

朱彛尊井田硯【徳殿】

﹤子部﹐譜錄類﹐器物之屬﹐欽定西淸硯譜﹐卷二十一﹥

舊龍尾石日月疊硯說

硯髙六寸三分寛四寸許厚七分許舊歙溪龍尾石也琢爲日月合璧形受墨處外環石渠爲墨池上隠偃月中鐫兩餅乾坤雙丸日月八字篆書上方鐫沐日浴月光華生七字書旁有鹿原二字長方印一左側鐫識語五十四字下署廉讓識三字欵俱楷書右側鐫如月之恆如日之升八字書下署恆齋瑛三字欵行書覆手亦爲合璧形可受墨周環墨池而上方較深廣中鐫日月防於龍尾六字後有識語十九字末有戊子三月香泉六字欵俱行書上方側面鐫

禦題銘一首楷書鈐寶二曰古香曰太璞匣蓋並鐫是銘書鈐寶二曰比徳曰朗潤又鐫蔵精於晦則明養神以靜則安晦所以畜用靜所以應動善畜者不竭善應者無窮此君子修身治人之術四十一字後有戊子淸眀歐陽公晦明說爲防讓書疊璧硯陳奕禧二十字欵俱行書匣底內鐫天爲蓋地爲軫善用道者終無盡十三字後有汲冡書防讓識於疊璧硯函欵十一字亦俱行書考林佶號鹿原福建人陳奕禧號香泉曹三才號防讓曹曰瑛號恆齋俱浙江人皆

本朝康熙年間人佶工古奕禧工行艸曰瑛工分書有名於時鷹窠頂在浙江海塩縣云岫山相十月朔日月同度登絕頂觀之如合璧見查愼行

諸人詩集蓋三才制爲此硯奕禧軰題識之耳

禦制舊龍尾石日月疊璧硯銘

舊溪龍尾旣琢旣追面背受墨左右胥宜合璧其章雙丸日月迹紀石帆寶云墨說珍此龍賔盍簪其來律以防讓吾斯愧哉

曹三才識語馬融尙書注太極上元十一月朔日月如疊璧五餘於戊辰十月朔登鷹窠頂擬觀合璧先一夕夢中得見日月如合璧三因琢是硯以誌異

陳奕禧識語防讓得龍尾石琢疊璧硯因借用國語以識其意

﹤子部﹐譜錄類﹐器物之屬﹐欽定西淸硯譜﹐卷二十一﹥

舊歙溪金星石玉堂硯說

硯髙八寸寛五寸一分厚一寸三分許歙溪老坑金星石也制爲玉堂式色黝而澤徧體金星宻布硯面微有駮蝕墨池深廣墨銹濃厚覆手自上削下兩跗離幾九分許上方側面鐫

禦題詩一首楷書鈐寶一曰防心不逺匣蓋並鐫是詩

書鈐寶一曰乾隆宸翰

禦制題舊歙溪金星石玉堂硯

金其星玉堂其式凡幾百年墨銹沈寄語拈毫制詞者爾音毋似有遐心

﹤子部﹐譜錄類﹐器物之屬﹐欽定西淸硯譜﹐卷二十一﹥﹤子部﹐譜錄類﹐器物之屬﹐欽定西淸硯譜﹐卷二十一﹥

舊歙溪石函魚藻硯說

硯圓徑三寸圍徑九寸厚六分剖歙溪石爲之天然鬭筍無斧鑿痕受墨處略加礲治墨池刻作魚形蓋嵌玉魚一與硯池形式相應徧刻水波藻荇左右俱有剝蝕函側合縫處圍鐫銘二十字古篆文有數字不能辧硯背鐫

禦題詩二首楷書鈐寶二曰比徳曰朗潤匣蓋並鐫是

詩書鈐寶同

禦制題舊歙溪石圅魚藻硯

分元爲二合成一無縫天衣有樂魚宵雅設徴桑扈什禹之所惡敢忘諸

陳家瑪瑙趙家石春渚稱奇載紀聞未肯缶中還置水恐防躍去沼之濆

﹤子部﹐譜錄類﹐器物之屬﹐欽定西淸硯譜﹐卷二十一﹥

舊歙溪蒼玉硯說

硯髙五寸七分寛四寸二分上削四之一厚六分舊坑歙谿石也隨硯材屈曲爲之受墨處寛平直下與墨池通硯首鐫歙溪蒼玉四字左側鐫康熈壬午四字右側鐫石友二字俱行書硯背鐫銘五十七字下署金廷對銘四字欵俱行書金廷對無考是硯質理宻致眉紋隠起如枯松化石𨿽制作未古而舊坑佳品亦正不易得也硯匣蓋鐫

禦題銘一首書鈐寶一曰幾暇怡情上鐫白嶽分云

四字篆書

禦制舊歙溪蒼玉硯銘

觀文含星抱質守黒黃海之松同生其宅曰維眉壽在棐幾之側

金廷對銘歙石貴純黑尢貴唐開而宋盡矣蘊蓄數百年而此爲拔萃水中隠隠者山水繪耶幹時黯黯者星月退耶其磨厲我之八石煙也又不知幾何嵗矣

﹤子部﹐譜錄類﹐器物之屬﹐欽定西淸硯譜﹐卷二十一﹥

舊洮石黃標硯說

硯髙三寸二分寛一寸七分許厚一寸臨洮石質極細膩面背俱黃色中層微緑頗類松花石硯面刻爲佛手柑形近蒂處爲墨池右上方綴小佛手柑一梗葉掩映左側鐫贊四十二字右側鐫識語六十字下有周惕二字欵俱楷書覆手橢圓中鐫

禦題銘一首楷書鈐寶一曰比徳匣蓋並鐫是銘書

鈐寶一曰朗潤查恵周惕吳縣人

本朝康熙年間由翰林攺官知縣是硯曾經收蔵堪譜中逸品

禦制舊洮石黃標硯銘

臨洮緑石有黃其標似松花玉珍以年遙比之舊端郊寒島痩聊一品圖左史右

恵周惕識語並贊此臨洮緑石之黃標也標有淺浮於面者多若斯深色沈厚者少古現銘有曰黃玉硯殆卽見是等溫如蒸栗故呼爲玉耶因寶之特載贊於左燦黃香於須彌兮掌管城之萬頃含緑蘂於昆岡兮掬西江之千波拈兮笑兮嗅兮磨兮淸心禪夢霝指招予

﹤子部﹐譜錄類﹐器物之屬﹐欽定西淸硯譜﹐卷二十一﹥

舊雘村石玉堂硯說

硯髙五寸一分寛三寸五分厚五分舊坑雘村石也質細而潤扣之作木聲有似端溪之老坑石制爲玉堂式面背四周俱有剝蝕如未經磨礲者然墨銹深裹堅如膠漆覆手鐫

禦題詩一首楷書鈐寶二曰幾暇怡情曰得佳趣匣蓋

並鐫是詩書鈐寶一曰徳充符

禦制題舊艧村石玉堂硯

剝蝕漫嫌體不全成形物豈久長堅何年用者玉堂客至署可過八影磚

﹤子部﹐譜錄類﹐器物之屬﹐欽定西淸硯譜﹐卷二十一﹥﹤子部﹐譜錄類﹐器物之屬﹐欽定西淸硯譜﹐卷二十一﹥

舊雘村石蘭亭硯說

硯髙八寸三分寛五寸五分厚一寸九分雘村舊坑石也硯面及側面四周通刻蘭亭修稧景及與防羣賢硯面天然水蛀爲墨池池下平處爲受墨處左方鐫晉王羲之詩三十二字左側面鐫王肅之詩十六字右側鐫王丰之詩十六字上方側鐫王彬之詩十六字下側鐫王凝之詩十六字覆手深一寸中鐫羲之蘭亭敍一首並行書不署書者姓氏外跗周鐫

禦題詩一首楷書鈐寶一曰乾隆宸翰是硯質理堅潤雕刻亦渾朴其爲舊石舊制無疑匣蓋鐫

禦題詩與硯同書鈐寶二曰乾隆

禦制題舊雘村石蘭亭硯

舊坑想出雘村湄圖作蘭亭修稧時韻事自來應入畫雅人端合有深思崇山峻嶺依然在視昔猶今定不疑欲告臨池摹帖者阿誰誠弗愧羲之

﹤子部﹐譜錄類﹐器物之屬﹐欽定西淸硯譜﹐卷二十一﹥﹤子部﹐譜錄類﹐器物之屬﹐欽定西淸硯譜﹐卷二十一﹥

朱彛尊井田硯說

硯髙四寸六分許寛二寸八分厚八分許端溪水坑石質理細潤受墨處微凹斜連墨池上下微露陽文井字四角俱有剝蝕覆手內界陰文井字中圓如井口環鐫銘九字篆書左側面鐫秀水朱彛尊銘六字行書下方側鐫

禦題詩一首楷書鈐寶一曰古香匣蓋並鐫是詩書鈐寶一曰幾暇怡情查朱彛尊號竹垞秀水人

本朝康熙年間試博學鴻詞授檢討所著述有經義考及曝書亭集等甚夥集中亦載是銘

禦制題朱彛尊井田硯

曝書亭裏考經義井字硯田磨欲平自是伊人思復古可知復古實難行

朱彛尊銘井爾井田爾田宜丰年

欽定西淸硯譜卷二十一

欽定四庫全書

欽定西淸硯譜卷二十二

附錄

松花石雙鳯硯

松花石甘石函硯

松花石壺盧硯

松花石翠云硯【乾淸宮】

松花石蟠螭硯

松花石河圖洛書硯

澄泥硃硯【懋勤殿】

澄泥墨硯【懋勤殿】

宋哥窯蟾蜍硯

舊烏玉硯

﹤子部﹐譜錄類﹐器物之屬﹐欽定西淸硯譜﹐卷二十二﹥

松花石雙鳯硯說

硯髙五寸三分許寛三寸五分厚五分松花石爲之橫理緑色如蕉葉初展碧潤可愛上方刻鳯凰一窪下爲墨池右爲鳯雛一相向受墨處正平覆手鐫

聖祖仁皇帝禦制識語十八字楷書鈐寶二一雙龍圖璽上下乾坤二卦中曰體元主人一曰萬幾餘暇謹案松花石出混同江邊砥石山緑色光潤細膩品埒端歙自眀以前無有取爲硯材者故硯譜皆未之載我

朝發祥東土扶輿磅礡之气應而顯故地不愛寶以翊

文明之運自康熙年至今取爲硯材以進

禦者

內府所蔵琳瑯滿目謹擇

列祖曁

皇上曾經禦用有欵識者恭采六方繪圖著說冠於硯

譜之首用以照耀萬古云

聖祖仁皇帝禦制松花石雙鳯硯識語

壽古而質潤色緑而聲淸起墨益毫故其寶也

﹤子部﹐譜錄類﹐器物之屬﹐欽定西淸硯譜﹐卷二十二﹥﹤子部﹐譜錄類﹐器物之屬﹐欽定西淸硯譜﹐卷二十二﹥

松花石甘石圅硯說

硯髙四寸三分下寛二寸八分而上微斂厚一寸二分松花石爲之硯體橢圓作甘形八稜上方左刻爲蒂須葉下垂葉有虫蛀痕宛轉生動厎蓋相應中剖爲二天然合縫蓋裏稍光而穹起硯面正平受墨處不出光以起墨上方墨池爲防蝕痕天然屈曲硯背右方鐫康熙年制四字篆書

﹤子部﹐譜錄類﹐器物之屬﹐欽定西淸硯譜﹐卷二十二﹥

松花石壺盧硯說

硯髙五寸七分上寛二寸五分下寛四寸厚五分壺盧式松花石爲之下寛處爲硯面上爲墨池刻蝙蝠一覆之如飲墨狀覆手鐫

世宗憲皇帝禦題銘一首書鈐寶一曰雍正年制

世宗憲皇帝禦制松花石壺盧硯銘

以靜爲用是以永年

﹤子部﹐譜錄類﹐器物之屬﹐欽定西淸硯譜﹐卷二十二﹥

松花石翠云硯說

硯爲鐘形通紐髙九寸上寛三寸九分下寛六寸四分厚一寸四分松花石爲之受墨處緑如翠羽墨池作偃月形池底及硯面俱淡黃色硯首刻作蒲牢形左向爲紐側面四周俱緑黃色相間覆手從上削下兩跗離幾六分許色黃緑相錯如松皮紋上鐫翠云硯三字書中鐫

上在潛邸時所題詩一首楷書鈐寶二曰防心不逺曰徳充符匣蓋並鐫翠云研及是詩鈐寶二曰得佳趣曰樂善堂

禦制題松花石翠云硯

松花江水西北來揺波鼔浪殷其雷波収浪捲灘石出髙低列翠如雲堆蜀相八陣此其種江間水流石不動日月臨照皛光華波濤濯洗如璧珙長刀槎枒防修蛇刀割繩出灘沙他山之石爲之碬氊包車載數千里逺自闗東來至此橫理庚庚緑玉篸長方片片淸秋水爰命玉人施好手質堅不受相攻剖磨礲幾許硯乃成貯以檀匣陳左右龍尾鳯咮且姑置銅雀舊瓦今何有自熹得此迥出羣錫以佳名不朽

﹤子部﹐譜錄類﹐器物之屬﹐欽定西淸硯譜﹐卷二十二﹥﹤子部﹐譜錄類﹐器物之屬﹐欽定西淸硯譜﹐卷二十二﹥

松花石蟠螭硯說

硯髙五寸四分寛三寸五分連座厚一寸七分松花石爲之橢圓式硯面色黃如蒸栗墨池中臥蟠螭一池深四分許池底淡碧色側面周界淡碧色石脈一道下連座出硯二分許幾五分許周刻臥蠶文座底刻三龍戱珠雲气縈繞中鐫圓寶一曰乾隆淸玩方寶一曰奉三無私匣蓋亦松花石爲之淡碧色面刻蘆汀蓉渚蘋藻交橫鷺鷥九飛鳴唼食備極生動上方鐫

禦題蘆洲白鷺畫幅詩一首行書鈐寶二曰惟精惟一

曰乾隆宸翰蓋內鐫

禦題銘一首楷書鈐寶一曰永寶用之

禦制松花石蟠螭硯銘

出天漢勝玉英琢爲研純粹精勑幾摛藻屢省成禦制題蘆洲白鷺畫幅詩

縠紋揺漾水天秋蘆葦蕭蕭颭晚洲妙趣南華誰解得祗應鷗鷺一羣逰

﹤子部﹐譜錄類﹐器物之屬﹐欽定西淸硯譜﹐卷二十二﹥

松花石河圖洛書硯說

硯髙五寸五分寛三寸六分連座厚五分松花石爲之四圍正黃色墨池旁刻雙螭昂首內向受墨處嵌緑色石一片約長三寸四分寛二寸五分亦松花石座四圍出硯三分許四隅有足幾分許中爲覆手鐫乾隆年制四字篆書匣蓋澹碧色地上刻雲山下湧波濤有龍馬洛象右方鐫龍馬負圖洛獻書八字書後有玉質二字方印二皆黃色

﹤子部﹐譜錄類﹐器物之屬﹐欽定西淸硯譜﹐卷二十二﹥

澄泥硃硯說

硯髙二寸三分許寛二寸許厚三分澄泥黃色潤如蒸栗受墨處正平墨池爲偃月形邊周起綫四角稍圓而稜內入覆手深分許中鐫

禦題銘一首楷書鈐寶一曰朗潤

禦制澄泥硃硯銘

防周易難研理批奏章愼臧否遣興摛詞餘事耳然而無不慙乎爾

﹤子部﹐譜錄類﹐器物之屬﹐欽定西淸硯譜﹐卷二十二﹥

澄泥墨硯說

硯尺度體制並與硃硯同覆手鐫

禦題銘一首楷書鈐寶一曰朗潤謹案硃墨二硯並貯

文具格中

上披閱封章

發揮天藻

乙夜行廚常侍

翰席霑

筆雨而霈墨華可爲硯石慶榮遇云

禦制澄泥墨硯銘

絳縣得材偶仿古余制二硯硯匣貯臨池五合之一助逮憶蘇言意則憮

﹤子部﹐譜錄類﹐器物之屬﹐欽定西淸硯譜﹐卷二十二﹥

宋哥窰蟾蜍硯說

硯爲蟾蜍形髙四寸四分許寛三寸七分許厚一寸一分宋哥窰制釉文冰裂胎質紫黝蟾背無釉爲受墨處上方爲墨池周側隠起如股腳結曲形蟾腹爲覆手深五分許中鐫永壽二字篆書周鐫

禦題詩一首楷書鈐寶一曰徳充符匣蓋內並鐫是詩鈐寶二曰防心不逺曰徳充符考磁硯古今硯譜皆未著錄惟宋米芾硯史稱杭州龍華寺收梁傅大士甆硯一枚磨墨處無磁油殊著墨是硯似仿其意爲之又考宋時有生一生二弟兄皆以窰噐著而生一所制尢良當時號曰哥窰云

禦制題宋哥窰蟾蜍硯

書滴曾聞漢廣川翻然爲硯永其年若論生一陶成物自合揮毫興湧泉

﹤子部﹐譜錄類﹐器物之屬﹐欽定西淸硯譜﹐卷二十二﹥

舊烏玉硯說

硯爲琴式髙七寸四分尾寛二寸五分首寛三寸二分烏玉色純黒扣之聲璆然中爲受墨處微窪墨池深三分許上鐫

禦題詩一首楷書鈐寶二曰比徳曰朗潤覆手制如琴腹上琢鳯池中龍池兩池之間髙起爲鳯足二所以承琴龍池上鐫太古二字左右鐫烏玉墨硯四字俱篆書下琢爲軫池池側髙起鳬掌二所以防軫考玉硯僅見宋米芾硯史有自制蒼玉硯而烏玉流尢鮮惟周禮有元璜禮北方之文潛確類書亦載玉有五色元玉曰黑玉曰瑎其光可鏡曰玖是硯色如純漆而寶光外瑩用之經冬不冰𨿽發墨微遜端溪要爲文房珍品堪偹硯林別乘匣蓋鐫

禦題詩與硯同書鈐寶二曰乾隆宸翰曰惟精惟一

禦制題舊烏玉硯

不冰𨿽足用嚴寒受墨終須遜舊端應寄香山白少傅陸機文讀試燒看

欽定西淸硯譜卷二十二﹤子部﹐譜錄類﹐器物之屬﹐欽定西淸硯譜﹥

欽定四庫全書

欽定西淸硯譜卷二十三

附錄

紫金石太平有象硯

駝基石五螭硯

紅絲石風字硯

紅絲石四直硯

澄泥八方硯

仿魏興和甎硯【徳殿】

仿唐八稜澄泥硯【樂壽堂】

仿唐菱鏡硯一【景福宮】

仿唐菱鏡硯二【愼修思永】

仿唐觀象硯【萬方安和】

仿澄泥虎伏硯【文源閣】

仿宋宣和梁苑雕龍硯【飬性殿】

﹤子部﹐譜錄類﹐器物之屬﹐欽定西淸硯譜﹐卷二十三﹥

紫金石太平有象硯說

硯髙六寸五分寛四寸五分厚一寸一分臨胊紫金石也硯面正平受墨處刻爲瓶形旁綴象耳貫以雙環瓶口爲墨池硯背刻象形背負寶瓶上方鐫

禦題詩一首楷書鈐寶二曰防心不逺曰徳充符匣蓋並鐫是詩書鈐寶二曰幾暇怡情曰得佳趣考宋髙似孫硯箋稱紫金石岀臨朐色紫潤澤發墨如端歙又稱唐時競取爲硯芒潤淸響國初已乏云云當由端歙旣盛行采取者少故甚少流耳是硯質理旣佳琢制亦精堪備硯林一格

禦制題紫金石太平有象硯

紫金石硯臨朐產起墨益毫略次端刻作太平稱有象斯之未信敢心寛

﹤子部﹐譜錄類﹐器物之屬﹐欽定西淸硯譜﹐卷二十三﹥

駝基石五螭硯說

硯髙五寸七分寛四寸厚一寸一分駝基島石爲之受墨處寛平墨池深廣中刻蟠螭一邊刻作四螭繞之覆手鐫

禦題詩一首楷書鈐寶二曰乾隆匣蓋並鐫是詩書鈐寶二曰幾暇怡情曰得佳趣考髙似孫硯箋稱駝基石岀登州駝基島色黒羅文金星發墨類端歙是硯𨿽系新制而質理鋒佳處不減龍尾可備硯林別品

禦制題駝基石五螭硯

駝基石刻五螭蟠受墨何須誇馬肝設以詩中例小品謂同島痩與郊寒

﹤子部﹐譜錄類﹐器物之屬﹐欽定西淸硯譜﹐卷二十三﹥

紅絲石風字硯說

硯髙三寸八分上寛二寸四分下寛三寸八分厚七分臨朐紅絲石琢爲風字形硯面寛平墨池深四分許式古雅而便染翰硯背正平無覆手下方側面鐫

禦題銘一首楷書鈐寶一曰太璞匣蓋並鐫是銘

書鈐寶二曰比徳曰朗潤

禦制紅絲石風字硯銘

石岀臨胊紅絲組錦制爲風字宣和式審旣堅以潤腴發墨沈𨿽遜舊端足備一品

﹤子部﹐譜錄類﹐器物之屬﹐欽定西淸硯譜﹐卷二十三﹥

紅絲石四直硯說

硯髙三寸六分寛二寸四分厚七分石質細潤黃理而紅絲邊勒四直受墨處正平覆手鐫

禦題詩一首楷書鈐寶二曰比徳曰朗潤匣蓋並鐫是詩書鈐寶二曰防心不逺曰徳充符考宋髙似孫硯箋引唐錄稱唐中和年靑州石工蘇懷玉於石洞中得石四五寸磨治爲硯墨膏浮泛蒸濡如露異於他石後洞門石摧遂絕又引歐譜稱紅絲硯須飲水乃發墨云云似舊石久稀而宋時新制稍嫌渇墨是硯𨿽非舊石而瑩潤宜墨文彩煥發眞文房佳器也

禦制題紅絲石四直硯

紅絲鸚鵡昨曽吟小式直方玆盍簪未識拔茅聲應處能如斯否惕予心

﹤子部﹐譜錄類﹐器物之屬﹐欽定西淸硯譜﹐卷二十三﹥

澄泥八方硯說

硯八稜體徑三寸五分稜徑三寸八分厚五分澄泥爲之澹黃色受墨處正平斜入墨池深二分許上方側面鐫澄泥八方硯五字楷書覆手深一分許中鐫

禦題銘一首楷書鈐寶一曰比徳匣蓋並鐫是銘書鈐寶一曰徳充符匣底內鐫乾隆禦用外鐫澄泥八方硯俱書

禦制澄泥八方硯銘

四圍四隅義具八方匪燥匪濕含陰含陽從模則柔以陶則剛用之綸綍愼玆典常

﹤子部﹐譜錄類﹐器物之屬﹐欽定西淸硯譜﹐卷二十三﹥

仿魏興和甎硯說

硯髙四寸四分寛二寸九分厚三分澄泥制橢圎式受墨處周刻邊綫如瓶形瓶口爲墨池深二分上方側鐫仿魏興和甎硯六字楷書硯背鐫

禦題銘一首楷書鈐寶二曰乾隆是硯蓋仿

內府舊藏甎硯作而彼則外方內圎此則竟作瓶形且色如黃玉扣之作金石聲眞堪比美匣蓋鐫

禦題銘與硯同書鈐寶二曰比徳曰朗潤匣底內鐫乾隆禦用四字外鐫仿魏興和甎硯六字並書

禦制仿魏興和甎硯銘

澄汾水之泥仿魏代之甎在興和已稱舊然豈久於祖龍之年今長城猶故物也夫誰逥顧以視焉是知物貴所托龍門謂靑雲之士蓋亦有感而爲言

﹤子部﹐譜錄類﹐器物之屬﹐欽定西淸硯譜﹐卷二十三﹥

仿唐八稜澄泥硯說

硯八稜體徑四寸一分稜徑四寸五分厚五分舊澄泥仿唐八稜硯式制色黃而質細溫潤如石受墨處中圓如月周環以渠深二分許外爲八稜上方側面鐫仿唐八稜澄泥硯七字楷書覆手亦八稜微有鐵花紋中鐫

禦題銘一首楷書鈐寶二曰防心不逺曰徳充符匣蓋並環鐫是銘書鈐寶同匣底內鐫乾隆禦用四字外鐫仿唐八稜澄泥硯七字並隸書考

內府唐硯邊周刻海水魚龍是硯仿其形制而邊不雕幾彌見渾雅

禦制仿唐八稜澄泥硯銘

昔也泥今則石葆其光堅以澤外像卦中呈璧利筆毫髮墨液陶冶功化物無迹育材作人慙莫釋

﹤子部﹐譜錄類﹐器物之屬﹐欽定西淸硯譜﹐卷二十三﹥

仿唐蔆鏡硯說

硯圓徑四寸八分厚八分三足髙五分刻作蔆花環爲墨池池深二分受墨處有鸚鵒眼一斜黃龍紋中有翡翠紋長短各一硯背鐫

禦題銘一首楷書鈐寶一曰防心不逺匣蓋並鐫是銘書鈐寶二曰幾暇怡情曰得佳趣是硯系宋坑石仿

內府舊藏唐蔆鏡硯式制

禦制仿唐蔆鏡硯銘

制仿唐石猶宋岀古坑成今礱鵒眼一如月洞異鏡明具鏡用百代鑑六義供

﹤子部﹐譜錄類﹐器物之屬﹐欽定西淸硯譜﹐卷二十三﹥

仿唐蔆鏡硯說

硯如蔆花而九出徑各四寸六分厚六分許歙石色微黝受墨處正平如鏡亦爲蔆花式外環墨池硯背花瓣仰承三跗附萼上方鐫仿唐蔆鏡硯五字楷書左界石脈一道中有金星一下鐫

禦題銘一首楷書鈐寶二曰乾隆案

內府舊藏唐蔆鏡硯本系歙石

皇上曽命以宋端舊石仿式爲之玆復以舊歙石仿制是硯並各爲之銘兩美競爽並爲文房佳品匣蓋鐫

禦題銘與硯同鈐寶一曰乾隆宸翰中鐫乾卦圎寶一匣防鐫仿唐蔆鏡硯五字楷書鈐寶一曰乾隆禦用

禦制仿唐蔆鏡硯銘

蔆花旉瓣肖厥鏡形匪銅玻瓈石出歙坑唐有此制師古用成惕殷鑑以自照誰曰摛文是寶

﹤子部﹐譜錄類﹐器物之屬﹐欽定西淸硯譜﹐卷二十三﹥

仿唐觀象硯說

硯八稜稜廣四寸八分徑四寸五分厚四分端石制硯首鸚鵒活眼一髙似孫硯箋所謂端溪石以髙眼爲貴是也下爲墨池深二分硯背上方鐫仿唐觀象硯五字楷書中鐫

禦題銘一首楷書鈐寶二曰徳充符曰防心不逺匣蓋並鐫是銘書鈐寶二曰防暇怡情曰得佳趣匣防內鐫乾隆禦用四字外鐫仿唐觀象硯五字並書是硯蓋仿

內府舊藏唐觀象硯式作而尺度微小厚亦減十分之六云

禦制仿唐觀象硯銘

古聖觀象意在筆前卦𨿽畫八理具先天伊誰制硯義闡韋編四維四隅匪方匪圎弗設奇偶全體備焉玩辭是資選石仿旃滴露研朱用佐窮年

﹤子部﹐譜錄類﹐器物之屬﹐欽定西淸硯譜﹐卷二十三﹥﹤子部﹐譜錄類﹐器物之屬﹐欽定西淸硯譜﹐卷二十三﹥

仿澄泥虎伏硯說

硯髙四寸五分上寛二寸五分下寛三寸八分許厚一寸四分仿宋澄泥爲之色紫形制稍圎有靑緑而無天然剝蝕痕虎首微尖小兩耳正圎與舊式稍異余俱與舊式略同蓋內鐫

禦題銘一首書鈐寶二曰比徳曰朗潤匣蓋內並鐫是銘鈐寶二曰防心不逺曰徳充符是硯

上出

內府舊式

命吳中巧匠仿造進

禦𨿽古藻稍遜而摹仿逼眞質亦堅潤蓋防無虎賁

中郎之辧

禦制仿澄泥虎伏硯銘

呂老所造玆不可得金閶巧煆如伏虎式球琳其質靑緑其色置之舊側防難別白列於文房友乎子墨防暇怡情揮毫是北毎繹旅獒不無慙徳

﹤子部﹐譜錄類﹐器物之屬﹐欽定西淸硯譜﹐卷二十三﹥

仿宋宣和梁苑雕龍硯說

硯髙五寸九分寛二寸九分厚一寸二分舊端溪石受墨處外三面環以墨池邊左右周刻升降龍各二上下抱珠硯首穹起中鑿一竅豎爲碑形穹起處刻爲波紋十層下方側面鐫

禦題銘十二字如半環右旋硯首穹起處環竅接鐫銘十二字亦右旋俱篆書覆手四面斜削爲跗中鐫大淸乾隆仿制六字篆書案

內府舊藏宋宣和梁苑雕龍硯一是硯仿式爲之雕鏤尺寸不爽銖黍惟舊銘從硯首右旋接下方側面讀此處

禦銘從下方側面右旋接硯首讀爲稍異耳匣蓋鐫禦題銘與硯同鈐寶二曰乾隆

禦制仿宋宣和梁苑雕龍硯銘

琢蜿蜒含氤氳龍徳符昭其文髣乎髴闡舊聞遊天池蒸墨云

欽定西淸硯譜卷二十三

欽定四庫全書

欽定西淸硯譜卷二十四

附錄

仿古六硯【寜壽宮】

仿漢未央甎海天初月硯

仿漢石渠閣瓦硯

仿唐八稜澄泥硯

仿宋玉朝元硯

仿宋徳壽殿犀文硯

仿宋天成風字硯

仿古六硯【淳化軒】

仿漢未央甎海天初月硯

仿漢石渠閣瓦硯

仿唐八稜澄泥硯

仿宋玉兔朝元硯

仿宋徳壽殿犀文硯

仿宋天成風字硯

仿古澄泥六硯

仿漢未央甎海天初月硯

仿漢石渠閣瓦硯

仿唐八稜澄泥硯

仿宋玉兔朝元硯

仿宋徳壽殿犀文硯

仿宋天成風字硯

﹤子部﹐譜錄類﹐器物之屬﹐欽定西淸硯譜﹐卷二十四﹥

仿漢未央甎海天初月硯說

硯髙四寸五分寛二寸九分端溪石色紫質潤橢圎式硯首墨池深四分狀如海月初升上方側鐫仿漢未央甎海月初月硯十字楷書硯背正平鐫

禦題銘一首楷書鈐寶二曰乾隆考眀髙濓遵生八箋稱未央磚頭硯色黃黒扣之聲淸而堅上有建安十五年字硯蓋仿此爲之而不摹建安十五年五字匣蓋外鐫仿漢未央甎海天初月硯十字內鐫

禦題銘與硯同並書鈐寶二曰防心不逺曰徳充

符匣底內鐫乾隆禦用四字

禦制仿漢未央甎海天初月硯銘

海天初月升於水素華朗照淸莫比酇侯之磚曽無此誰與題銘難議擬翰筵靜用實佳矣抽思啟祕有若是

﹤子部﹐譜錄類﹐器物之屬﹐欽定西淸硯譜﹐卷二十四﹥

仿漢石渠閣瓦硯說

硯髙四寸五分寛二寸六分厚七分歙溪舊石制爲瓦形穹起受墨處圎如滿月上方鐫

禦題銘一首楷書鈐寶二曰澂觀硯首側鐫仿漢石渠閣瓦硯七字楷書考眀髙濓遵生八箋載石渠閣瓦硯背鐫石渠閣瓦四字硯上有銘質堅聲淸傍書云嘉靖五年攺制下有小印是硯易陶以石略仿形模無諸款識而銘自

天題

西淸珍襲較之濓所書者榮幸多矣匣蓋外鐫仿漢石渠閣瓦硯七字內鐫

禦題銘與硯同並書鈐寶二曰防暇怡情曰得佳

趣匣蓋內鐫乾隆禦用四字

禦制仿漢石渠閣瓦硯銘

石渠閣覆以瓦肖其形爲硯也出於琢非岀冶友筆墨佐儒雅思夘金太乙下

﹤子部﹐譜錄類﹐器物之屬﹐欽定西淸硯譜﹐卷二十四﹥

仿唐八稜澄泥硯說

硯八稜稜廣三寸二分徑二寸八分厚一寸一分許色靑黒端溪舊坑石也受墨處正圎周環以池池外刻作波濤飛魚海馬形上方側面鐫仿唐八稜澄泥硯七字楷書硯背正平鐫

禦題銘一首楷書鈐寶二曰比徳曰朗潤是硯蓋仿內府舊藏八稜澄泥硯式而易以端溪佳石刻法精妙不減舊制匣蓋外鐫仿唐八稜澄泥硯七字內鐫

禦題銘與硯同並書鈐寶同匣底內鐫乾隆禦用

四字

禦制仿唐八稜澄泥硯銘

四維四隅是曰八方壁水環之圎於中央內外各具深義澄泥式仿乎唐此則端溪岀舊阬

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋玉朝元硯說

硯徑三寸二分厚七分歙溪眉子石制正圎如月上方側鐫仿宋玉朝元硯七字楷書硯背覆手內刻月輪頋周鐫

禦題銘一首楷書鈐寶一曰防心不逺考眀髙濓遵生八牋稱四羅紋刷絲歙硯面有蔥色兔月二像巧若盡成更無凹凸眞五代前物傍刻建中靖國元年攺制是硯眉子紋深淺隠躍所刻玉朝元形微凸尢極渾成惟不摹建中靖國元年字匣蓋外鐫仿宋玉朝元硯七字內鐫

禦題銘與硯同並書鈐寶二曰防心不逺曰徳充

符匣防內鐫乾隆禦用四字

禦制仿宋玉朝元硯銘

小圎大圎如月盈其中更孕玉防形文房受墨宜管城宣毫頋處能無情

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋徳壽殿犀紋硯說

硯髙四寸二分寛二寸三分厚六分長方式石色深墨歙阬之佳者面周刻犀紋中受墨處爲瓶式瓶口爲墨池深二分上方側鐫仿宋徳壽殿犀紋硯八字楷書硯背正平鐫

禦題銘一首楷書鈐寶二曰防暇怡情曰得佳趣考眀髙濓遵生八牋稱天生石面儼肖犀紋毫無雕琢後刻徳壽殿字下有禦押印文曰徳壽殿書寶是硯依式仿制刻作天成惟不橅禦押徳壽殿字及禦押印文匣蓋外鐫仿宋徳壽殿犀紋硯八字內鐫

禦題銘與硯同並書鈐寶二曰防心不逺曰徳充

符匣防內鐫乾隆禦用四字

禦制仿宋徳壽殿犀紋硯銘

硯研理犀通靈純蒼玉質爲缾形數其典兮徳壽興我懷兮守口

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋天成風字硯說

硯髙三寸五分上寛二寸四分下寛三寸三分厚八分舊坑歙石也風字式面正平墨池作偃月形深二分上方側鐫仿宋天成風字硯七字楷書硯背鐫

禦題銘一首楷書鈐寶三曰含輝曰防心不逺曰徳充符考明髙濓遵生八牋稱宋硯系蒼玉一塊渾成風字形上方下瓦穹起插手磨處微凹𨿽巧匠無此周致是硯具體宋制而形模較小十之六云匣蓋外鐫仿宋天成風字硯七字內鐫

禦題銘與硯同並書鈐寶二曰比徳曰朗潤匣防

內鐫乾隆禦用四字

謹案以上六硯並岀

內府舊藏佳石如式仿制或端或歙質不必同而惟妙惟肖各臻其極登諸

綈幾寵以

天章且屢

命仿造石友六君接軫

文囿眞藝林不朽盛事云

禦制仿宋天成風字硯銘

大塊噫气其名曰風天成取象制此陶綈幾批諾綸綍成君子之徳惕予敢曰萬方無不從

﹤子部﹐譜錄類﹐器物之屬﹐欽定西淸硯譜﹐卷二十四﹥

仿漢未央甎海天初月硯說

硯以歙石爲之形體尺度並與舊石仿制同上方側面鐫仿漢未央甎海天初月硯十字楷書硯背鐫

禦題銘一首楷書鈐寶三曰含輝曰比徳曰朗潤匣蓋並鐫是銘書鈐寶二曰比徳曰朗潤匣防內鐫乾隆禦用四字外鐫仿漢未央甎海天初月硯十字並書謹案明髙濓遵生八牋旣稱舊硯上有建安十五年字而同爲漢未央甎謬矣是硯仿其形制而不橅建安十五年字

禦制仿漢未央甎海天初月硯銘

未央之甎胡爲署建安年或三臺之所遺墜淸漳而濯淵似孫不察謬爲題箋形則長以橢聲乃淸而堅嘉素質之渾淪浴初月於海天師其迹而不承其譌是亦稽古之一助焉

﹤子部﹐譜錄類﹐器物之屬﹐欽定西淸硯譜﹐卷二十四﹥

仿漢石渠閣瓦硯說

硯以歙石爲之形體尺度亦與舊石仿制同上方側面鐫仿漢石渠閣瓦硯七字楷書硯面上方鐫

禦題銘一首楷書鈐寶二曰比徳曰朗潤匣蓋並鐫是銘書鈐寶同匣防內鐫乾隆禦用四字外鐫仿漢石渠閣瓦硯七字並書

禦制仿漢石渠閣瓦硯銘

其制維何致之石渠其用維何承以方諸研朱滴露潤有餘文津閣鑑四庫書

﹤子部﹐譜錄類﹐器物之屬﹐欽定西淸硯譜﹐卷二十四﹥

仿唐八稜澄泥硯說

硯以端石爲之形體尺度並與舊石仿制同上方側面鐫仿唐八稜澄泥硯七字楷書硯背鐫

禦題銘一首楷書鈐寶二曰防心不逺曰徳充符匣蓋並鐫是銘書鈐寶同匣防內鐫乾隆禦用四字外鐫仿唐八稜澄泥硯七字並書

禦制仿唐八稜澄泥硯銘

一規內涵八稜砥琢端匹絳潤而理平水圎璧安足擬

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋玉朝元硯說

硯以歙石爲之形體尺度並與舊石仿制同上方側面鐫仿宋玉朝元硯七字楷書覆手仿刻月輪頋形渾成光致硯跗周鐫

禦題銘一首楷書鈐寶一曰朗潤匣蓋並鐫是銘書鈐寶二曰防心不逺曰徳充符匣防內鐫乾隆禦用四字外鐫仿宋玉朝元硯七字並書

禦制仿宋玉朝元硯銘

月之精頋生三五盈揚光眀友墨卿宣管城浴華英規而成

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋徳壽殿犀紋硯說

硯以歙石爲之形體尺度並與舊石仿制同上方側面鐫仿宋徳壽殿犀紋硯八字楷書硯背鐫

禦題銘一首楷書鈐寶二曰防心不逺曰徳充符匣蓋並鐫是銘書鈐寶同匣防內鐫乾隆禦用四字外鐫仿宋徳壽殿犀紋硯八字並書

禦制仿宋徳壽殿犀紋硯銘

琴古之產兮星文徹端異種足珍兮辟塵辟寒他山可磨兮如瓶斯受聊以寓意兮取諸徳壽

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋天成風字硯說

硯以歙石爲之形體尺度並與舊石仿制同上方側面鐫仿宋天成風字硯七字楷書硯背鐫

禦題銘一首楷書鈐寶二曰朗潤曰比徳匣蓋並鐫是銘書鈐寶同匣防內鐫乾隆禦用四字外鐫仿宋天成風字硯七字並書

謹案以上六硯亦擇

內府所藏佳石仿古作之式旣古雅制復精妙與別制各分

綈幾文窓分函貯

賞互相輝映墨池

恩雨沾潤萬年並足爲硯林增故事云

禦制仿宋天成風字硯銘

春之徳風大塊噫气從虫諧聲於幾制字谷則爲雨潤物斯濟石墨相著行若郵置豈惟天成亦有人事擬而議之旣純且粹

﹤子部﹐譜錄類﹐器物之屬﹐欽定西淸硯譜﹐卷二十四﹥

仿漢未央甎海天初月硯說

硯系澄泥制形體尺度並與端石仿制硯同上方側亦鐫仿漢未央甎海天初月硯十字楷書硯背鐫

禦題銘一首亦楷書鈐寶二曰比徳曰朗潤匣蓋並

鐫是銘書鈐寶二曰乾隆

禦制仿漢未央甎海天初月硯說

未央之甎海天之月泥豈異其埏埴魄自永其圎缺合而爲研滴露芳馞詠希逸兮賦句發淸興以無歇

﹤子部﹐譜錄類﹐器物之屬﹐欽定西淸硯譜﹐卷二十四﹥

仿漢石渠閣瓦硯說

硯系澄泥制形體尺度與舊歙溪石仿制硯同上方側亦鐫仿漢石渠閣瓦硯七字楷書硯面上方鐫

禦題銘一首楷書鈐寶一曰比徳匣蓋並鐫是銘

書鈐寶二曰古香曰太璞

禦制仿漢石渠閣瓦硯銘

炎劉瓦硯稱石渠汾沙摶埴其式俱以昔視今舊新殊由今視昔詎異乎

﹤子部﹐譜錄類﹐器物之屬﹐欽定西淸硯譜﹐卷二十四﹥

仿唐八稜澄泥硯說

硯形體尺度與端溪舊坑石仿制硯同而質系澄泥硯與唐舊式相肖上方側面亦鐫仿唐八稜澄泥硯七字楷書硯背鐫

禦題銘一首楷書鈐寶二曰比徳曰朗潤匣蓋並鐫

是銘書鈐寶二曰乾隆

禦制仿唐八稜澄泥硯銘

八稜璧外方內圎唐卽澄泥玆實肖焉枕葄六藝修身立言詎惟玩物思旅獒篇

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋玉朝元硯說

硯系澄泥制形體尺度與歙溪眉子石仿制硯同而覆手內月輪頋模笵天成𨿽不能如宋硯之天然巧色更無凹凸而較彼岀自刻琢者稍覺渾模上方側亦鐫仿宋玉朝元硯七字楷書硯跗周鐫

禦題銘一首楷書鈐寶一曰徳充符匣蓋並鐫是銘

書鈐寶二曰乾隆

禦制仿宋玉朝元硯銘

月中兮日中雞夘酉其象交坎離天然配合誰所爲日雞月兩弗知朝元之硯恆如斯研朱筆猶繁辭

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋徳壽殿犀紋硯說

硯系澄泥制形體尺度與歙石仿制硯同上方側亦鐫仿宋徳壽殿犀紋硯八字楷書硯背鐫

禦題銘一首楷書鈐寶二曰防心不逺曰徳充符匣蓋並鐫是銘書鈐寶二曰古香曰太璞

禦制仿宋徳壽殿犀紋硯銘

犀其文缾其口制始誰宋徳壽法伊書吾何有論伊人吾弗取

﹤子部﹐譜錄類﹐器物之屬﹐欽定西淸硯譜﹐卷二十四﹥

仿宋天成風字硯說

硯系澄泥制形體尺度與舊坑歙石仿制硯同上方側鐫仿宋天成風字硯七字楷書硯背鐫

禦題銘一首楷書鈐寶二曰比徳曰朗潤匣蓋並鐫

是銘書鈐寶二曰乾隆

謹案仿古六硯

皇上旣出內府舊石屢

命仿造玆復選澄泥佳質爲之銘詞三錫盛緬虞薫戒存宋殿而於旅獒玩物之訓尢三致意焉臣等循誦絡繹仰見

大聖人心法治法蓋卽小可以寓大云

禦制仿宋天成風字硯銘

庶徴有五風惟殿休咎之間聖防辧【葉】趙宋制斯風字硯曰時曰恆其義見漉沙得泥自絳縣爰仿厥式綈幾薦緬想歌薫萬民奠敢恃誇雄一已擅【葉】

欽定西淸硯譜卷二十四

