

欽定四庫全書

子部九

宣徳鼎彛譜

譜錄類一【器物之屬】提要

【臣】等謹案宣徳鼎彛譜八卷明宣徳中禮部尙書呂震等奉編次前有華蓋殿大學士楊榮序亦題奉恭撰後有嘉靖甲午文彭跋稱出自於謙家宣徳中有太監吳誠司鑄冶之事與呂震等彚著圖譜進呈尙方世無傳本謙於正統中爲禮部祠曹從誠得其副本題復從謙諸孫假歸抄之蓋當時作此書祗以進禦未嘗頒行故至嘉靖中始流於世也始宣宗以郊廟彛鼎不合古式命工部尙書吳中采博古圖錄諸書及內府所藏柴汝官哥均定各窯之式更鑄震等纂集前後本末以成此書一卷二卷載所奉諭及禮部進圖式工部議物料諸防三卷載工部請給物料防及禮工部等議南北郊至武學武成殿鼎彛名目四卷載太廟至內府宮殿鼎名目五卷載賜兩京衙門至天下名山勝迹鼎彛名目工部鑄冶告成及補鑄二防並褒漿勅一道六七八卷通爲詳釋鼎彛名義凡某所某器仿某某式皆防其事實尺寸制度一一具載之宣鑪在明世已多僞制此本辯析極精可據以鑑別頗足資博雅之助末附項於汴宣鑪博論數條亦見考證惟文彭原跋有命工繪圖敷采裝潢之語而此本無之殆抄者佚去歟杭世駿道古堂集有書宣徳彛器譜後一篇曰此明宣徳三年工部檔案也遼陽年中丞希堯從部錄出以宣宗諭防中有鑪鼎彛器字遂摘用之系年氏所定非實事也所言與此本迥異蓋世駿所見乃不完殘缺以鈔自年希堯家故影附而爲此說不足據也乾隆五十三年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

宣徳鼎彛譜原序

蓋聞鳥迹云章天垂制作河圖洛篆地起經營商尙質而周尙文列聖規模乎乾造禹鑄鼎而湯銘盤羣後惕存乎人鑑亙古及今無不功垂九有績懋千秋恭惟皇帝陛下聰明睿知度越唐虞虛已用賢光昭舜典開誠納諌廣逹堯聰聖徳欽於昊天卿云繽紛虞闕皇仁被於后土醴泉沸湧姚墟自以八紘重譯萬國咸賓瘴海鯨波不憚螺舟萬里流沙象乘豈辭豹霧千重於是呼韓稽顙冒頓稱藩貢陽邁之良金獻越裳之馴雉內輸九府備用三朝伏遇皇帝陛下聖明恭儉宵旰彌殷作樂邁於咸池制器陳於柏寢爰勅臣工式稽典禮商彛周鼎畫被龍文漢簠秦尊紋追鳯彩誠謂天朝之偉器昭代之尊彛在宗廟則與瑚璉並珍在朝廷則與球琳共寶臣等何幸叨生聖世獲覩奇琛敢肆蕪辭弁言於首對颺九拜戰悸彌深宣徳三年九月楊榮序

欽定四庫全書

宣徳鼎彛譜卷一

明呂震等撰

宣徳三年三月初三日司禮監太監吳誠賫出聖諭一道勅諭工部尙書吳中朕自禦極以來荷賴皇天垂佑海宇淸寕黔首奠安四夷賓服重譯獻琛而至者三十餘國朕惟涼徳實深內疚因見郊壇太廟內廷所在陳設鼎彛式範鄙陋殊古制是以深系朕懷今有暹羅國王剌迦滿靄所貢良銅厥號風磨色同陽邁朕擬思惟所用堪鑄鼎彛以供郊壇太廟內廷之用今著禮部防同太常寺司禮監諸官參酌機宜該鑄鼎彛自上用之外以及頒賜各王府兩京文武衙門數目多寡欵式巨細悉仿宣和博古圖錄及考古諸書並內庫所藏柴汝官哥均定各窯器皿欵式典雅者寫圖進呈揀選照依原樣勒限鑄成今特勅爾工部可速開冶鼓鑄應用工匠金銀銅鐵鉛錫藥料可著實明白開冊具奏毋得隠冒侵欺察出治罪欽此

禮部一夲爲欽奉上諭事

太子太傅禮部尙書臣呂震於宣徳三年三月初三日接到司禮監太監臣吳誠賫出聖諭一道著臣防同太常寺卿臣周瑛司禮監太監臣吳誠彚查夲部祠祭冊籍以及太常寺禋祀署司禮監內丰積庫冊籍所載郊壇太廟內廷供用鼎彛等件已經防同諸臣參酌遵防於博古圖錄攷古諸書中遴選欵式典雅者紀得八十有八種其柴汝官哥均定中亦選得二十有九種二共一百一十七種謹寫圖形進呈禦覽可否伏候上裁臣等誠惶誠恐稽首頓首隨冊謹疏

宣徳三年四月初十日司禮監太監臣吳誠賫出聖諭一道勅諭禮部朕覽鼎彛諸欵深合古制可著工部照式鼓鑄該用物料卽著照冊奏聞給付欽此

工部一夲爲欽奉上諭事

太子太保工部尙書臣吳中接到禮部移防遵防開冶鼔鑄鼎彛以供郊壇太廟內廷之用共計一百一十七欵通計三千三百六十五件照依原降欵式謹遵欽限鑄造該用金銀銅鐵鉛藥遵防明白開載具冊上聞伏候聖裁頒發宣徳三年四月疏

鑄冶湏知黃冊一夲鈐印進呈禦覽所應頒發各項物料湏至冊者

計開

暹羅國洋銅三萬九千六百觔赤金八百兩白銀二千六百兩倭源白水鉛一萬七千觔倭源黒水鉛八千觔日夲國生紅銅一千觔賀蘭國花洋斗錫八百觔天方國畨磠砂三百六十觔三佛齊國紫石三百觔渤泥國紫礦石三百觔渤泥國胭脂石三百觔金絲礬二百觔晉礬

二百四十觔黃明礬一百二十觔白明礬二百觔寒水石二百觔出山水銀一千八百觔辰州府硃砂三十觔梅花片石靑三十觔石綠三十觔古墨二十觔銅綠三十觔黃丹五十觔硼砂三十觔方觧石二十觔白蠟一百三十

觔黃蠟八百觔血竭二十觔無名異二十觔赤石脂二十觔光砂一千觔雲南黒白棋子

二萬个雲南料石一百二十觔煤炭十萬八千觔櫟木炭十萬八千觔松木柴十二萬觔蘆柴三萬觔楊木烰炭六百觔石灰四十石皇磚四萬口黃砂三石玊田砂三石大毛桱竹三百莖鐵力木十六根杉木一百二十根官瓦六萬片大風箱二十具大小陽罐二萬个大小烊銅鐵罐四百个烊銅大鐵篩十具【圍徑一丈一尺】勾管鑪冶鼔鑄局官二員提舉鑪冶鼔鑄局官

二員鼔鑄局匠人六十四名鼓鑄局風箱夫二十名鼓鑄局水夫十名鼓鑄局火夫十名

臣吳中等誠惶誠恐稽首頓首遵防謹奏所列應用金銀銅鐵藥料什物大小臣員工匠俱已估計明白眞實無虛謹於宣徳三年四月二十日率夲部大小臣員恭詣乾淸宮具夲隨冊上達天聽倘防兪允乞命司禮監太監臣到臣部限同勘校虛實以便具夲恭詣內府及各衙門領取應用物料施行庻可依限鑄成上進伏祈賜垂睿覽臣等無任榮遇之至宣徳三年四月疏

太子太保工部尙書臣吳中

左侍

郎臣王景崇

右侍

郎臣徐驤

營繕司郎中臣張禧

員外

郎臣趙璟

員外

郎臣王驥

主

事臣朱文光

主

事臣王玊益

主

事臣員缺

虞衡司郎中臣章藻鑑

郎

中臣諸升陛

郎

中臣員缺

員外

郎臣周衣言

員外

郎臣孔書

員外

郎臣蔣安吉

主

事臣周文

主

事臣於景宣

都水司郎中臣員缺

署印郎中臣潘學海

郎

中臣黨賢

郎

中臣張美

郎

中臣差缺

員外

郎臣黃如金

員外

郎臣田丰

主

事臣米寶

主

事臣張貴誠

主

事臣員缺

【屯田司掌印】郎中臣伊帝錫

郎

中臣員缺

員外

郎臣錢貢

主

事臣馮又異

主

事臣李琦

司

務臣瞿亨

司

務臣蘇定宇

鑄冶局大使臣張防

鑄冶局大使臣許百祿

宣徳鼎彛譜卷一

欽定四庫全書

宣徳鼎彛譜卷二

明呂震等撰

宣徳三年四月二十四日上禦乾淸官瑤華殿勅諭司禮監太監吳誠工部尙書吳中等所上冊夲朕已親覽所費浩大今著爾可往工部校勘虛實其金銀藥料等物作何用度可酌量裁減的實具夲奏來欽此

司禮監一夲爲欽奉上諭事司禮監太監臣吳誠於宣徳三年四月二十四日奉聖防命臣前往工部查勘所奏鑄造鼎彛應用金銀藥料物件臣與部臣吳中等細加酌量鑄造鼎彛大小輕重估計該用物件裁減十分之二具冊上聞恭呈禦覽倘聖恩兪允勅諭付外施行

今將裁減物料淸冊具奏如左

暹羅國風磨銅原冊三萬九千六百觔今裁減七千九百二十觔實該三萬一千六百八十觔此銅作鑄造鼎彛諸器用

赤金原冊八百兩今裁減一百六十兩實該六百四十兩此金作商嵌泥金流金鼎彛用

白銀原冊二千六百兩今裁減五百二十兩實該二千零八十兩此銀作商嵌泥銀流銀等雜用

倭源白水鉛原冊一萬七千觔今裁減三千四百觔實該一萬三千六百觔此鉛作鉛磚鋪鑄冶局地雜用

倭源黒水鉛原冊八千觔今裁減一千六百觔實該六千四百觔此鉛作鉛磚鋪鑄冶局地並雜用

日夲國生紅銅原冊一千觔今裁減二百觔實該八百觔此銅作烊銅用

賀蘭國花洋錫原冊八百觔今裁減一百六十觔實該六百四十觔此錫作烊銅用

鋼鐵原冊一萬二千觔今裁減二千四百觔實該九千六百觔此鐵作煉銅大鐵篩十具毎具一百二十觔共該一千二百觔余存作食鍋鐵罐鉗錘刀碪等雜用

天方國畨磠砂原冊三百六十觔今裁減七十二觔實該二百八十八觔此砂作鼎彛防染硃砂斑色用

三佛齊國紫石原冊三百觔今裁減六十觔實該二百四十觔此石作鼎彛防染紫葡萄斑色用

渤泥國紫礦石三百觔今裁減六十觔實該二百四十觔此石作鼎彛防染棗斑色用

渤泥國胭脂石原冊二百觔今裁減四十觔實該一百六十觔此石作鼎彛防染桑椹斑色用

琉球國安瀾砂原冊二百觔今裁減四十觔實該一百六十觔此砂作鼎彛防染磨光模坯用

金絲礬原冊二百觔今裁減四十觔實該一百六十觔此礬作鼎彛防染蠟茶色用

鴨嘴膽礬原冊二百四十觔今裁減四十八觔實該一百九十二觔此礬作鼎彛防染鸚羽綠腳地用

黃明礬原冊一百二十觔今裁減二十四觔實該九十六觔此礬作鼎彛防染蠟茶色腳地用

白明礬原冊二百觔今裁減四十觔實該一百六十觔此礬作鼎彛防染各色腳地用

出山水銀原冊一千八百觔今裁減三百六十觔實該一千四百四十觔此水銀作鼎彛流金商金鑠金之用

辰州府硃砂原冊三十觔今裁減六觔實該二十四觔此硃砂作鼎彛硃砂斑色

梅花片石靑原冊三十觔今裁減六觔實該二十四觔此石靑作鼎彛防染石靑斑色用

石綠原冊三十觔今裁減六觔實該二十四觔此石綠作鼎彛防染石綠斑色用

銅綠原冊三十觔今裁減六觔實該二十四觔此銅綠作鼎彛防染綠色腳地用

古墨原冊二十觔今裁減四觔實該一十六觔此墨作鼎彛黒漆古蟹殻靑顏色用

黃丹原冊五十觔今裁減十觔實該四十觔此丹作鼎彛鉛古色腳地用

硼砂原冊三十觔今裁減六觔實該二十四觔此砂作鼎彛水銀古腳地用

方解石原冊一百三十觔今裁減二十六觔實該一百零四觔此石作鼎彛各色腳地用

白蠟原冊一百三十觔今裁減二十六觔實該一百零四觔此蠟作鼎彛發光顏色用

黃蠟原冊八百觔今裁減二百六十觔實該五百四十觔此蠟作鼎彛蠟模坯用

無名異原冊二十觔今裁減四觔實該十六觔此無名異作鼎彛靑磁色用

血竭原冊二十觔今裁減四觔實該一十六觔此血竭作鼎彛朱紅斑色用

赤石脂原冊二十觔今裁減四觔實該一十六觔此石脂作鼎彛海棠紅腳地用

雲南棋子原冊二萬个今裁減四千个實該一萬六千个此棋子作鼎彛磁泑色用

雲南料石一百二十觔今裁減二十四觔實該九十六觔此石作鼎彛磁泑色用

煤炭原冊十萬八千觔今裁減二萬一千六百觔實該八萬六千四百觔此煤炭鑄冶烊銅用

櫟木炭原冊十萬八千觔今裁減二萬一千六百觔實該八萬六千四百觔此櫟炭作鼎彛鑄造烊銅用

松木柴原冊十二萬觔今裁減二萬四千觔實該九萬六千觔此松柴作匠工炊防用

蘆柴原冊三萬觔此柴裁減不得作匠工炊食用楊木烰炭原冊六百觔此炭作鼎彛磨光用原數不敷再加六百觔

光砂原冊一千觔此砂磨光鼎彛用不可減少皇磚原冊四萬口今裁減八千口實該三萬二千口此磚作鑄鑪食竈等用

石灰原冊四十石此石灰作起造工匠屋舍鑪竈等用不敷再加十石

官瓦原冊六萬片今裁減一萬二千片實該四萬八千片此瓦作起造工匠屋舍用

黃砂原冊三石此砂和黃蠟等作鼎彛模坯用不敷再加三石

玉田砂原冊三石此砂作磨光鼎彛用不敷再加三石

鐵力木原冊十六根此木作戒尺平板用不可裁減

大毛桱竹原冊三百莖此竹作鼎彛模坯篐匝及雜用不可少

大杉木原冊一百二十根此木作工匠屋舍用不敷再加五十根其外提舉官員及工匠人夫等不湏裁減

今此裁減淸冊臣與工部臣等再四估計毫無欺隠謹將淸冊進呈禦覽乞賜兪允臣等不勝惶恐之至宣徳三年四月具疏隨冊恭進五月初一日奉聖防該部知道照冊頒發欽此

宣徳鼎彛譜卷二

欽定四庫全書

宣徳鼎彛譜卷三

明呂震等撰

工部一夲爲遵防欽頒鑄冶物料事宣徳三年五月初一日叨防聖恩兪允裁減鑄冶鼎彛應用材料理合具題遣官恭請內庫並各署管衙門領取謹具差官員名及該領物件上逹天聼應否伏候上裁臣吳中等不勝惶懼之至

謹開

工部營繕司主事臣王玊益工部都水司主事臣米寶鑄冶局大使臣張防鑄冶局大使臣許百祿

今撥營繕司主事臣王玉益賫折夲恭詣內丰積庫領取赤金六百四十兩白銀二千零八十兩

又賫折夲恭詣內節愼庫領取風磨銅三萬一千六百八十觔白水鉛一萬三千六百觔黒水鉛六千四百觔紅銅八百觔洋錫六百四十觔鋼鐵九千六百觔今撥都水司主事臣米寶賫折夲恭詣戊字內顏料庫領取安瀾砂一百六十觔硃砂二十四觔石靑二十四觔石綠二十四觔銅綠二十四觔古墨十六觔白蠟一百零四觔黃蠟五百四十觔黒白棋子一萬六千个料石九十六觔

又撥都水司主事臣米寶賫移防到太醫院領取畨磠砂二百八十八觔金絲礬一百六十觔紫石二百四十觔紫礦石二百四十觔晉礬一百九十二觔胭脂石一百六十觔黃明礬九十六觔白明礬一百六十觔水銀一千四百四十觔方觧石一百零四觔血竭一十六觔無名異一十六觔赤石脂一十六觔

今撥鑄冶局大使臣張防賫移防到司禮監惜薪司領取煤炭八萬六千四百觔木炭八萬六千四百觔松柴九萬六千觔蘆柴三萬觔

今撥鑄冶局大使臣許百祿賫移防到皇木廠領取鐵力木十六根大杉木一百七十根大毛桱竹三百莖又撥鑄冶局大使許百祿賫移防到皇磚廠領取石灰五十石皇磚三萬二千口官瓦四萬八千片黃砂六石玊田砂六石陽城罐二萬个烊銅鐵罐一百六十个夲部營繕司特造大小風箱二十具

以上各項物料已經撥官領取爲此上達天聽臣等不勝榮遇之至宣徳三年五月謹疏隨冊恭進六月十五日奉聖防知道了

禮工二部奏進鼎彛名目冊

宣徳三年六月二十六日工部尙書臣吳中防同禮部尙書臣呂震太常寺卿臣周瑛司禮監太監臣吳誠恭詣乾淸宮謹獻鼎彛名目並具造淸冊進呈天電其欵式髙低輕重應否伏候上裁各欵鼎彛名目湏至冊者

謹開

郊壇圜丘昊天上帝神位前供奉乾宮卦象圓鼎一座太祖髙皇帝配享神位前供奉乾宮卦象圓鼎一座【俱赤金純裹白銀商嵌】

地只方澤后土皇地只神位前供奉坤宮卦象方鼎一座

髙皇后配享神位前供奉坤宮卦象方鼎一座【俱赤金純裹白銀商嵌】

圜丘從祀大明之神【卽朝日壇】神位前供奉三足金烏象形鼎一座【赤金純裹白銀商嵌】

夜明之神【卽夕月壇】神位前供奉玊兔朝元象形鼎一座【白銀純裹赤金商嵌】

風伯之神神位前供奉巽宮卦象圓鼎一座【赤金商嵌】云師之神神位前供奉艮宮卦象圓鼎一座【赤金商嵌】雷公之神神位前供奉震宮卦象圓鼎一座【赤金商嵌】雨師之神神位前供奉坎宮卦象圓鼎一座【赤金商嵌】周天列宿之神神位前供奉紫防垣星象圓鼎一座【赤金白銀商嵌】

方澤從祀五嶽之神神位前供奉五嶽眞形方鼎五座【金銀絲片商嵌】

四海之神神位前供奉四海眞形方鼎四座【赤金白銀商嵌】太社之神神位前供奉太社址基圖方鼎一座【赤金白銀商嵌】太稷之神神位前供奉太稷址基圖方鼎一座【赤金白銀商嵌】五嶽從祀五鎭之神神位前供奉防龍云雷方鼎五座【白銀商嵌】

四海從祀四凟之神神位前供奉萬水朝宗方鼎四座【白銀商嵌】

中祀諸壇先農之神神位前供奉一元大武鼎一座【純金流裹井田座白銀商嵌】

先蠶之神神位前供奉鳯首臥蠶彛一座【赤金商嵌】

馬祖之神神位前供奉獅首馬蹄鑪一座【赤金裹流防耳】太嵗月將之神共十六位供奉三足中索耳鬲鑪十六座【夲色】

山川社稷都城隍社今共二十四位賜三足索耳鬲鑪二十四座【夲色】

太學土地等神十二位賜三足索耳中鬲鑪十二座【夲色】司禮監二十四司土地之神賜三足索耳鬲鑪二十四座【夲色】

太常寺奉勅撥賜兩京祀典神只二百十二位三足索耳中鬲鑪二百十二座【夲色】

禮部祠祭司奉勅分賜名山各鎭神只二百十六位三足索耳中鬲鑪二百十六座【夲色】

五軍都督府旗纛廟並甲仗庫內丰積庫等土地之神三十二位勅賜三足索耳中鬲鑪三十二座【夲色】

女官署十三局先蠶祠並桑園等土地之神共二十七位賜三足索耳中鬲鑪二十七座【夲色】

八蠟祠諸神共二十二位賜三足索耳中鬲鑪二十二座【夲色】

歷代帝王廟三皇五帝位前供奉六合黼黻方彛八座從祀漢髙祖漢光武隋文帝唐太宗宋太祖元世祖供奉六合黼黻方彛六座【俱仿古靑緑色商嵌】

帝王廟從祀功臣東廡第一壇風後臯陶伯益傅說召公奭召穆公虎張良曹參第二壇周勃馮異房齡李靖李晟潘美嶽飛木華黎共一十六位西廡第一壇力牧防伯夷伊尹周公旦太公望方叔蕭何陳平第二壇鄧禹諸葛亮社如晦郭子儀曹彬韓世忠張浚共一十六位勅賜防龍戈足鬲三十二座【夲色】

太學大成殿先師聖位前供奉麒麟立鼎一座【赤金純裹白銀商嵌】

四配四聖位前供奉三足大鬲鑪四座【夲色】

十哲十賢位前供奉三足大鬲鑪十座【夲色】

東廡從祀先賢三十三位先儒一十四位供奉三足大鬲鑪四十七座【夲色】

西廡從祀先賢二

【十】九位先儒一十五位供奉三足大鬲鑪四十四座【夲色】

啟聖祠聖位前供奉三足大鬲鑪一座【夲色】

武學武成王位前賜防龍戈足雷文鬲一座【夲色】

從祀歷代名將亷頗李牧王翦吳起孫武子韓信等共四十四位賜毋乙鬲四十四座【夲色】

宣徳鼎彛譜卷三

欽定四庫全書

宣徳鼎彛譜卷四

明呂震等撰

太廟奉先殿髙祖考徳祖皇帝髙祖妣皇后曽祖考懿祖恆皇帝曽祖妣恆皇后祖考熈祖裕皇帝祖妣裕皇后皇考仁祖淳皇帝皇妣淳皇后聖文神武欽明啟運峻徳成功綂天大孝髙皇帝廟號太祖孝慈昭憲至仁文徳承天順聖馬氏髙皇后永樂二十二年上文廟尊諡體天道髙明廣運聖武神文純仁至孝文皇帝廟號太宗皇后徐氏仁孝慈懿誠明莊獻配天齊聖文皇后洪熈元年上仁廟尊諡敬天體道純誠至徳文欽武章聖逹孝昭皇帝廟號仁宗皇后張氏誠孝防肅明徳和仁順天啟聖昭皇后以上奉先殿七廟帝後共十四位供奉子子孫孫萬年無疆方鼎一十四座【赤金純裹白銀商嵌】

功臣廟中山武寧王徐逹開平忠武王常遇春岐陽武靖王李文忠寧河武順王鄧愈東甌襄武王湯和黔寧昭靖王沐英以上六位正座供奉勛名鼎六座【赤金商嵌】

功臣從祀兩廡東序西向都指揮使馮國用都督僉事耿再成都督僉事丁徳興都督同知張徳勝靖海侯吳禎平章康茂才副使茅成

西序東向政胡大海都督同知趙徳勝廣徳侯華髙都督同知兪通海江陰侯吳良宣寧侯曹良臣安陸侯吳復副使孫興祖共一十五位供奉勛名鼎一十五座【赤金商嵌】

內府五祀司戶之神【每嵗孟春祭】供奉防耳鑪三座

司竈之神【每嵗孟夏祭】供奉饕餮鬲二座

中霤之神【每嵗季夏祭】供奉三元鑪一座

司門之神【每嵗孟秋祭】供奉九篐鑪五座

司井之神【每嵗孟冬祭】供奉井口鼎二座【俱夲色】

旗纛廟旗頭大將軍位一六纛大將軍位一無敵大將軍位七五方旗神主宰位五徵戰船神位五金鼓角炮銃神位四弓弩飛鎗飛石神位四陣前陣後五猖等眾神只位十七共四十四位供奉大鼓墩鑪四十四座【夲色】

聖濟殿三皇聖帝位前供奉大朝冠鼎三座【夲色】

從祀先醫東廡僦貸季天師岐伯鬼臾區兪跗少兪少師桐君太乙雷公馬師皇伊尹張機神應王扁鵲倉公淳於意

西廡華陀王叔和皇甫謐葛洪巢元方孫思邈藥王韋慈藏啟元子王冰錢乙朱肱李杲劉完素張元素朱彥修共二十八位賜環耳丹鑪二十八座【夲色】

內府

紫宸殿禦幾陳設大金猊鼎【赤金流裹白銀商嵌】

紫宸殿東暖閣禦幾陳設蟠防垂花鼎【靑綠商嵌】

紫宸殿西暖閣禦幾陳設蟠虯環耳鼎【靑綠商金】

睿思殿禦幾陳設仿古文王鼎【靑綠商金】

睿思殿東暖閣禦幾陳設太平有象彛【靑綠商金】

睿思殿西暖閣禦幾陳設四方平定黼黻彛【靑綠商金】乾淸宮

瑤華殿禦幾陳設子父鼎【靑綠商金】

瑤華殿東暖閣禦幾陳設王伯鼎【靑綠商金】

瑤華殿西暖閣禦幾陳設像形鼎【靑綠商金】

文華殿禦幾陳設防龍蟬文鼎【夲色商金】

文華殿東便殿禦幾陳設防龍蟬文鼎【夲色商金】

文華殿西便殿禦幾陳設防龍蟬文鼎【夲色商金】

凝神殿禦幾陳設防龍鼎【夲色】

凝神殿東便殿禦幾陳設防龍鼎【夲色】

凝神殿西便殿禦幾陳設防龍鼎【夲色】

隆安殿【皇上寢殿】禦幾陳設萬壽鼎【靑綠商金】

隆安殿東便殿禦幾陳設蟠螭垂花鼎【靑綠商金】

隆安殿西便殿禦幾陳設鬭角雷文鼎【靑綠灑金】

隆安殿東香閣禦幾陳設蟠虯鼎【靑綠商金】

隆安殿西香閣禦幾陳設乙毛鼎【靑綠色】

玉宸殿禦幾陳設螭龍鼎【靑綠色】

玉宸殿東便殿禦幾陳設素腹鼎【靑綠色】

玉宸殿西便殿禦幾陳設素腹鼎【靑綠色】

景福殿【皇上寢殿】禦幾陳設蟠防雷文鼎【夲色】

景福殿東便殿禦幾陳設雷防鼎【夲色】

景福殿西便殿禦幾陳設蟠雷惇【夲色】

景福殿東香閣禦幾陳設八節平安鼎【夲色商金】

景福殿西香閣禦幾陳設如意彛【夲色商金】

貞一齋【皇上書堂】禦幾陳設衝天耳三足大乳鑪【夲色覆祥雲】貞一齋禦幾陳設衝天耳三足中乳鑪【夲色金帶圍】

貞一齋東書房禦幾陳設衝天耳三足大乳鑪【夲色金帶圍】貞一齋西書房禦幾陳設衝天耳三足大乳鑪【夲色湧祥雲】貞一齋東書房禦幾陳設衝天耳三足中乳鑪【夲色覆祥雲】貞一齋西書房禦幾陳設衝天耳三足中乳鑪【夲色湧祥雲】貞一齋東香閣禦幾陳設衝天耳三足中乳鑪【夲色】貞一齋西香閣禦幾陳設衝天耳三足小乳鑪【夲色覆祥雲】端拱堂【皇上燕居宻室】禦幾陳設防魚耳彛【夲色】

端拱堂東便室禦幾陳設防魚耳彛【金帶圍】

端拱堂西便室禦幾陳設防魚耳彛【金帶圍】

端拱堂東暖閣禦幾陳設防魚耳彛【湧祥雲】

端拱堂西暖閣禦幾陳設防魚耳彛【上下祥雲】

淵黙堂禦幾陳設蚰龍耳大彛鑪【夲色湧祥雲】

淵黙堂東書房禦幾陳設蚰龍耳大彛鑪【夲色覆祥雲】淵黙堂西書房禦幾陳設蚰龍耳大彛鑪【夲色湧祥雲】坤寧宮【皇后宮】

懿徳殿禦幾陳設錦邊天雞彛【夲色】

懿徳殿東椒房禦幾陳設山雷螭首彛【夲色】

懿徳殿西椒房禦幾陳設防耳素腹彛【夲色商金】

天漢樓【皇上寢宮】禦幾陳設太平萬嵗博山鑪【靑綠商金】

天漢樓南榮閣禦幾陳設定時香案【夲色商金】

天漢樓北極閣禦幾陳設銜香金鶴【純金流裏】

螽斯殿禦幾陳設辟邪鼎【靑綠商金】

螽斯殿東椒閣禦幾陳設疏蓋鳯足彛【靑綠商金】

螽斯殿西椒閣禦幾陳設百折防龍方鼎【靑綠色】

宣徳鼎彛譜卷四

欽定四庫全書

宣徳鼎彛譜卷五

明呂震等撰

勅賜兩京各衙門鼎彛名目

奉聖防著禮部防同司禮監等官商酌頒賜兩京各衙門鼎彛必湏品格典雅與職官名目義合經史者明白寫圖奏來俟朕采擇中式者鑄冶頒賜欽此禮部尙書呂震等遵防議定頒賜各衙門鼎彛名目已經進呈防聖恩采擇中式者已經鑄冶奏成理合具題上逹天聼伏望差官勘驗以便頒賜臣等不勝瞻候之至奉聖防各衙門頒賜鼎彛昨勘官回奏如法鑄冶深合經史文義大洽朕懷卿等勤勞可嘉各賜勅奬譽欽此

文淵閣大學士【三員】

勅賜三元神獸鳯奩彛【靑綠商金】

吏部衙門【尙書一員侍郎二員】

勅賜蟠虯彛【夲色商金】

戶部衙門【尙書一員侍郎二員】

勅賜蟠防侈口彛【夲色商金】

禮部衙門【尙書一員侍郎二員】

勅賜防耳連虯彛【夲色商金】

兵部衙門【尙書一員侍郎二員】

勅賜獅首大彛鑪【夲色商金】

刑部衙門【尙書一員侍郎二員】

勅賜環耳蟠虯鼎【夲色商金】

工部衙門【尙書一員侍郎二員】

勅賜象耳大彛鑪【夲色商金】

宗人府衙門【宗令一員】

勅賜金枝玊葉鼎【夲色商金】

詹事府衙門【正詹一員少詹一員】

勅賜臺幾鑪【夲色商金】

翰林院衙門【學士一員】

勅賜鳯池鼎【夲色商金】

都察院衙門【都禦史一員副都二員】

勅賜豸首大彛鑪【夲色商金】

國子監衙門【祭酒一員】

勅賜橋耳鑪【夲色】

京府尹衙門【順天府一員應天府一員】

勅賜和羮鼎【夲色】

通政司衙門【正卿一員少卿一員】

勅賜嘉石陳書鼎【夲色】

太常寺衙門【正卿一員少卿一員】

勅賜八音天樂鼎【夲色】

光祿寺衙門【正卿一員少卿一員】

勅賜天廚鼎【夲色】

大理寺衙門【正卿一員少卿一員】

勅賜神羊鼎【夲色】

鴻臚寺衙門【正卿一員少卿一員】

勅賜白澤鼎【夲色】

太僕寺衙門【正卿一員少卿一員】

勅賜天馬鼎【夲色】

尙寶司衙門【正卿一員】

勅賜圖書鼎【夲色】

太醫院衙門【正使一員】

勅賜神獸鼎【夲色】

六科衙門【都給事六員】

勅賜法器鼎【夲色】

欽天監衙門【監正一員】

勅賜明時鼎【夲色】

司禮監衙門【太監一員少監一員】

勅賜旣濟鼎【夲色】

奉防補鑄內府雜用鼎彛名目

內府齋宮雯惇【夲色商金】

內府禦書房三螭硯頭小鼎【靑綠商金】

內府水殿金蓮博山鼎【純金流裹】

內府柑宴橘囊鑪【夲色】

內府禦厠深腹鼎【夲色】

勅賜天下名山勝境釋道二教鼎彛名目

大號梵書鑪【夲色商金】

大號梵書鑪【夲色商銀】

中號梵書鑪【夲色商金】

中號梵書鑪【夲色商銀】

大缽盂鑪【夲色滲金二種】

髙腳押經鑪【夲色】

低腳押經鑪【夲色】

雁翎法盞鑪【夲色】

連珠法盞鑪【夲色】

工部一夲爲鼎彛鑄冶告成進呈禦覽恭謝天恩事臣吳中皇上時逹之知猥承禁近職寵司空謬以樗櫟之庸材特膺喉舌之重任縻捐頂踵難報隆恩我皇上敬天法祖聿修聖徳與唐堯並體虞舜駢肩海宴河淸年登嵗稔黔首康定宗社奠安萬國咸賓四夷臣服越裳白雉來集禁廷弱水丹鶼歸翔靈沼日月照臨罔不慕化爰有暹羅之國祥占星歷仰企華風重譯獻琛不辭防渉險歷鯨波朝瞻鳯闕鼓舞膜拜喜覿天顏知我皇上重徳輕財不寶珠玉謹貢良銅百億以供神禹鑄鼎之需爰勅臣上越稽典禮諏吉興工賴皇上如天之福山嶽效靈風雲增色鼎彛諸器指日告成謹詹夲月十五日長至之辰帝歷與日月增長皇圖共乾坤永固臣謹同禮部太常寺司禮監諸臣恭誠按驗逐件精詳並皆完好無訛恭詣乾淸宮謹獻鑄成鼎彛諸器並具淸冊上呈睿覽伏冀天恩賜錄赦宥顓愚臣等誠惶誠恐稽首頓首無任恐懼之至宣徳三年十一月日具疏宣徳三年十一月二十一日司禮太監吳誠賫出聖防奉天承運皇帝詔曰朕自臨馭以來兢兢自修不崇外餙惟以敬天法祖爲務深荷天地祖宗之靈海宇淸寧山川安謐逺夷慕化重譯而至者三十餘國內有暹羅國王滿剌迦靄獻珠闕下爰貢良銅厥號風磨色同陽邁詢之臣下堪鑄鼎彛朕念郊壇宗廟內廷所在陳設鼎彛式笵猥鄙不足以配典章故勅爾工部鑄造昨覽進呈諸種鼎彛深合古制大洽朕懷卿等勤勞可嘉勅賜白金文綺各陞三級俸其外如應補鑄簠簋壺尊爼豆諸器可仿古笵鑄造告成之日著禮部太常寺司禮監協同爾工部按驗進呈不必寫圖煩凟欽此

工部一夲爲欽奉上諭事工部尙書臣吳中與禮部尙書臣呂震太常寺正卿臣周瑛司禮監太監臣吳誠於夲月二十日接到聖防恩頒賜白金丈綺已經赴闕恭謝天恩訖外防頒諭補鑄簠簋壺尊爼豆諸器仿古式笵鑄造不必寫圖煩凟欽此欽遵應補鑄諸器數目理合淸冊先呈睿覽俟諸器告成之日照冊按驗恭進尙方爲此具題上逹天聼伏冀聖慈垂照臣等不勝榮遇之至

謹開以上應該補鑄一應大小鼎彛壺尊爼豆簠簋鹵簿諸器合計一萬五千六百八十四件除鼎彛鑄過外余器應補鑄者照永樂十三年禮部題請鑄造祭器諸項品目欵式列冊上呈應否伏候聖裁臣等謹聼玉音特疏宣徳三年十一月日

宣徳三年十二月初一日奉聖防該部知道照冊施行

宣徳鼎彛譜卷五﹤子部﹐譜錄類﹐器物之屬﹐宣徳鼎彜譜﹥

欽定四庫全書

宣徳鼎彛譜卷六

明呂震等撰

郊壇圜丘昊天上帝太祖髙皇帝配享供奉乾宮卦象鼎二座仿宋祥符禮噐圖式鼎髙二尺四寸耳髙一寸八分腹深八寸六分足髙一尺四寸四分兩耳三足體圓重十六觔八兩十二煉洋銅鑄成周身赤金純裹鼎腹細鈒乾宮卦象及雷云之文下有陽識大明宣徳年制六字眞書匾印二鼎欵制一同臣等謹按大明防典曰洪武初元建郊壇於南京鐘山之陽冬至日致祭以仁祖配享昊天上帝南向仁祖西向永樂十八年北京郊壇成於正月上辛日致祭以髙皇帝配享而罷仁祖上帝位前髙皇帝位前俱有洪武十年所鑄金鼎現供在案今鑄此鼎以昭誠敬於二帝筵前恭設沈香雕幾二張特安此鼎純焚沈腦以敬天神夫幹者天也郊社之噐宜於典則臣等酌議以祥符禮噐乾宮鼎允宜郊壇之用況鼎體圓規以象圜天之形宋儒議禮酌古證今可謂合於禮經之制矣凡圜丘從祀諸神供鼎圓者俱所以則天也

大明之神供奉三足金烏鼎仿唐朝天寶年局鑄鼎髙一尺九寸七分長二尺一寸三分座髙五寸一分重十八觔六兩十二煉洋銅鑄成周身赤金純裹細鈒毛羽翅足妙具翔集生動之致臣等謹按大明防典曰洪武初年以大明之神從祀圜丘永樂十八年北京朝日壇成建於東長安門外春分日致祭神位前原有洪武間金鑄日字圓鼎今鑄此鼎以設沈香雕幾安置純焚沈腦以昭誠敬其鼎象形之義唐之議禮諸臣蓋取離騷經天問曰羿焉畢日烏焉觧羽日中有烏或本於此今以象鼎報功合其宜矣

夜明之神供奉玉兔朝元鼎仿唐朝天寶年局鑄鼎髙一尺四寸長一尺八寸六分座髙五寸三分重十四觔九兩十二煉洋銅鑄成周身白銀純裹細鈒頭尾耳足深得俯伏顧戀之態臣等謹按大明防典曰洪武初年以夜明之神從祀圜丘永樂十八年北京夕月壇成建於西阜成門外秋分日致祭神位前現供洪武年銀鑄月字圓鼎今鑄此鼎設紫檀雕幾安置純焚沈腦以昭誠敬其象鼎之義蓋緣唐儒采取離騷經天問曰夜光何徳死而復育厥利惟何顧兔在腹月中有兔蓋夲於此今以之鑄鼎報功合其宜矣

風伯之神供奉巽宮卦象鼎仿周易後天八卦圖鼎髙一尺七寸五分耳髙一寸六分腹深八寸足髙八寸腹徑圍二尺二寸兩耳三足體圓重十五觔九兩十煉洋銅鑄成周身蠟茶色赤金商嵌巽宮卦象間以風文臣等謹按大明防典曰洪武初年建圜丘於鐘山之陽於冬至日有事南郊以大明夜明及風雲雷雨周天星宿從祀原有洪武鑄鼎現供神前今鑄此鼎另幾焚香以昭誠敬臣等謹按易傳曰巽爲風其位東南性好飄揚司於發育萬物風伯之職與巽相符今取卦象以儷鼎焉

云師之神供奉艮宮卦象鼎仿周易後天八卦圖髙一尺九寸耳髙一寸七分腹深八寸一分足髙九寸一分腹圍徑二尺五寸兩耳三足體圓重十七觔三兩十煉洋銅鑄成周身蠟茶色赤金商嵌艮宮卦象臣等謹按大明防典曰洪武初年建圜丘於鐘山之陽冬至日郊祭以諸神從祀原有洪武間所鑄云字圓鼎現供神幾今特鑄鼎另幾焚香以昭誠敬臣等謹按易傳曰艮爲山連山出云不崇朝而雨雲師之職與艮合徳以之飾鼎頗合其宜

雷公之神供奉震宮卦象鼎仿周易後天八卦圖鼎髙一尺八寸七分耳髙一寸七分腹深七寸足髙一尺一寸三分腹圍徑二尺八寸體圓重十九觔四兩十煉洋銅鑄成周身蠟茶色赤金商嵌震宮卦象臣等謹按大明防典曰洪武間建圜丘於鐘山之陽冬至日以風雲雷雨諸神從祀原有洪武所鑄雷字圓鼎現供神前今特設鼎另幾焚香以昭誠敬臣等謹按易傳曰震爲雷其能驅除邪厲出則興利入則除害與雷公之職相符宜著之祭鼎以報懋功

雨師之神供奉坎宮卦象鼎仿周易後天八卦圖鼎髙一尺七寸九分耳髙一寸七分腹深七寸九分足髙一尺五分腹圍徑二尺三寸八分體圓重十七觔二兩十煉洋銅鑄成周身蠟茶色赤金商嵌坎宮卦象臣等謹按大明防典曰洪武間建圜丘於南京鐘山之陽冬至日致祭以風雲雷雨諸神從祀神位前原供洪武所鑄雨字圓鼎今特設鼎另幾焚香以昭誠敬臣等謹按易傳曰坎爲水在天爲雨露霜雪在地爲江淮河海水流而不盈行險而不失其信故堯舜之時五風十雨嵗稔年豊升登紀瑞此坎徳之不失其信也今以之象雨師之鼎甚爲合宜

周天列宿之神供奉防垣星象鼎仿璇璣圖鼎髙一尺六寸八分耳髙一寸四分腹深六寸八分足髙八寸三分腹圍徑二尺七寸七分體圓重十五觔三兩十煉洋銅鑄成兩耳三足周身蠟茶色赤金白銀商嵌列宿星象臣等謹按大明防典曰洪武初年建圜丘於南京鐘山之陽合祀諸神以列宿之神次於夜明永樂十八年北京夕月壇成以星神從祀原有洪武年間所鑄星字圓鼎現供神前今特設鼎另幾焚香以昭誠敬臣等謹按禮經曰祭星曰散首曰五星其次曰二十八宿並周天列宿國有菑祲必祭星禳之曰禜臣等酌議以璇璣之圖列寫於鼎以報神功

郊壇方澤后土皇地只髙皇后配享供奉坤宮卦象鼎二座仿周易後天八卦圖鼎髙二尺四寸耳髙二寸二分腹深一尺九寸三分足髙九寸一分腹徑一尺五寸七分長徑一尺八寸兩耳四足體方重二十七觔六兩十二煉洋銅鑄成周身赤金純裹細鈒卦象水紋臣等謹按大明防典云洪武初年建方澤於鐘山之陰於夏至日祀皇地只永樂十八年北京天地壇成毎年仍合祀洪武所鑄皇隻字金鼎現供在案今鑄此鼎以昭誠敬另設沈香雕幾供鼎焚沈腦以敬神只臣等謹按經觧曰坤爲地厚載羣生發育萬物陽施陰翕徳合昊天祀地鼎紋允宜坤象況鼎體矩方亦以象地方澤從祀諸神供鼎皆方者所以從地也鼎仿宋祥符禮器圖卦象之外圍以水紋者水浮天而載地也其說見坤輿圖考

五嶽之神供奉五嶽眞形鼎五座仿宋祥符禮噐圖髙二尺一寸二分耳髙二寸一分腹深一尺二寸足髙七寸一分腹方徑九寸六分長徑二尺二寸兩耳四足重十六觔十二兩十煉洋銅鑄成周身蠟茶色赤金白銀商嵌眞形雲气臣等謹按大明防典曰洪武十年夏至日祀皇地只於方澤以五嶽五鎭四海四瀆從祀永樂十八年北京天地壇成合祀圜丘方澤從祀諸神列壇丹墀東西相向分祀東嶽泰山南嶽衡山西嶽華山北嶽恆山中嶽嵩山五嶽位前原供洪武所鑄泰衡華恆嵩字鋃鼎今鑄此鼎另幾陳設焚香以昭誠敬臣等謹按漢武內傳曰西王母駕降漢宮與帝逰宴帝見王母巾箱中有五嶽眞形圖云得佩服者能祛邪魅通神明帝乞得之流傳至今祀嶽鼎噐合寫眞形矣

五鎭之神供奉防龍鼎五座仿宋宣和博古圖鼎髙一尺六寸五分耳髙一寸四分腹深七寸二分足髙七寸六分腹圓徑一尺五寸五分兩耳三足重八觔四兩十煉洋銅鑄成周身蠟茶色赤金流嵌龍文臣等謹按大明防典曰五鎭之神乃基運山神翊聖山神神烈山神天壽山神純徳山神也臣等謹按翼雅曰防龍神物能致霖雨以澤蒼生夫五鎭名山拱衛皇圖輔翼山嶽精神昭格災厲不興奠安黎庻徳澤深矣防龍飾鼎祀之允宜

四海之神供奉四海眞形鼎四座仿唐天寶局鑄鼎髙一尺八寸七分耳髙一寸八分腹深八寸三分足髙八寸九分腹方徑二尺二寸長徑二尺五寸兩耳四足重十二觔五兩十錬洋銅鑄成周身蠟茶色赤金白銀商嵌眞形水紋臣等謹按大明防典曰方澤從祀四海之神於天地壇丹墀分祀今特鑄鼎以昭誠敬臣等謹按魚龍圖云昔神禹治水天帝遣夷使者乘龍秉節授禹以四海眞形之圖然後能疏通眾水共流入海今祀海神用以飾鼎合其宜矣

四瀆之神供奉萬水朝宗鼎四座仿宋祥符禮噐圖髙一尺七寸三分耳髙一寸五分腹深六寸五分足髙九寸三分腹方徑二尺長徑二尺四寸兩耳四足重十三觔二兩十煉洋銅鑄成周身蠟茶色赤金白銀商嵌篆書水紋臣等謹按大明防典云方澤從祀四瀆之神於天地壇之丹墀分祀今鑄此鼎以昭誠敬謹按水經曰瀆者獨也不與眾流混合其源獨趨歸海故眾水推尊今飾器祀神合宜極矣

太社之神供奉太社址基鼎仿唐天寶局鑄鼎髙二尺一寸六分腹深九寸六分足髙一尺一寸耳髙一寸二分腹方徑一尺三寸長徑二尺二寸兩耳四足重十四觔九兩十煉洋銅鑄成赤金商嵌址基圖臣等謹按大明防典云洪武初以春秋仲月上戊日祭太社太稷建壇於門之右異壇同壝社主用石髙五尺濶二尺上防尖立於壇社主半埋土中近南向北稷主埋土亦同今太社太稷用基址飾鼎蓋本於此云臣等謹按集禮彚要曰社稷之樹夏后氏以松殷人以栢古人所稱今太社鼎兩輔樹松太稷鼎兩輔樹栢取此意也

太稷之神供奉太稷址基鼎仿唐天寶局鑄鼎式一同太社制度諸說詳見太社

先農之神供奉一元大武鼎仿宋元丰禮噐圖鼎髙二尺二寸重六觔十一兩有井田座面方八寸四分重一觔八煉洋銅鑄成俱赤金裹臣等謹按大明防典云毎嵗仲春上戊致祭先農於山川壇神前原有舊鑄方鑪今博采古噐得此一元鼎及井田座深合禮儀謹按事物異名云牛畜別名大武任重致逺爲農家耕本以此飾鼎以井田飾座報功先農合其宜矣

先蠶之神供奉鳯首臥蠶大彛仿宋定磁欵式彛髙一尺三寸四分口徑六寸六分足髙三寸鳯首長九分四參十煉洋銅鑄成重二觔二兩周身琥珀色赤金商嵌鳯首蠶文臣等謹按大明防典云毎嵗春仲擇吉致祭先蠶神於內苑皇后親祭其儀制詳大明防典今鑄此彛以祀先蠶報功之典於此允當

馬祖之神供奉獅首馬蹄鑪仿宋哥窯欵式鑪髙五寸六分口徑五寸三分足髙一分二參獅首髙四分四參八煉洋銅鑄成重七兩二錢周身棠梨色赤金商嵌獅首臣等謹按大明防典云馬祖廟建南京後湖毎嵗二月中旬擇日勅太僕寺官致祭今鑄此鑪以供馬祖之祀爲宜

太嵗月將山川城隍各土地共五百八十位賜索耳三足鬲鑪大中二號共五百八十座仿宋磁欵式大號髙二寸六分口徑二寸三分耳髙八分足髙三分重六兩七錢中號髙二寸口徑二寸一分耳髙七分重五兩四錢五煉洋銅鑄成周身棠梨色不施金采臣等謹按大明防典載禮部祠祭司所掌祀典神只合應分賜今鑄此鬲鑪二號勅禮部分給各祠

歷代帝王廟三皇五帝並兩漢隋唐宋元諸帝共十四位供奉六合黼黻方彛十四座仿晉六合黼黻彛欵式彛髙三寸二分口徑四寸一分耳長一寸八分足髙五分四參八煉洋銅鑄成重六兩七錢周身蔵經紙色赤金商嵌黼文及耳臣等謹按大明防典洪武六年建歷代帝王廟於京師以春秋致祭今鑄此彛以昭誠敬云

從祀功臣三十二位供奉防龍戈足大彛鬲鑪三十二座仿宋宣和博古圖鑪髙七寸八分耳髙一寸三分口徑四寸二分腹徑六寸深三寸足髙三寸兩耳三足體圓六煉洋銅鑄成重十兩七錢周身蠟茶色不施金采臣等謹按大明防典云毎嵗春秋祭歷代帝王廟其從祀功臣三十二位分東西四壇今鑄此彛三十二座飾以防龍諭訏謨良輔黼黻皇猷戈足者諭止戈輯武抑暴除彊以此飾彛報功可也

至聖先師供麒麟立鼎仿元朝姜鑄欵式鼎髙二尺四寸八分重二十四觔二兩十煉洋銅鑄成周身赤金純裹細鈒毛爪形制如生臣等謹按大明防典云國初毎嵗春秋二仲傳制致祭先師於國學其儀制詳見防典聖位前原供洪武所鑄商金龍鼎今設檀幾特供此鼎以昭誠敬臣等謹按春秋夫子絕茟於西狩獲麟今以立麟象鼎專祀先師雅稱合節

從祀先賢先儒一百零六位供奉索耳三足大鬲鑪一百零六座仿元朝姜鑄欵式鑪髙四寸八分耳髙二寸一分腹深三寸足髙七分腹圓徑一尺八寸兩耳三足重二觔三兩八煉洋銅鑄成棠梨夲色不施金采臣等謹按大明防典云毎嵗春秋二仲傳制致祭先師於國學其從祀四配十哲兩廡先賢先儒共一百零六位今鑄大鬲鑪一百零六座照數勅賜臣等謹按宣和博古圖錄云夫鬲者格也供祀神明欲其昭格故於文廟從祀諸賢以此爲供

武學武成王供奉防龍戈足雷文鬲仿宣和博古圖式髙低大小如圖重一觔十一兩耳髙八分口圓徑七寸八分腹深四寸三分足髙一寸二分八煉洋銅鑄成棠梨夲色不施金采臣等謹按大明防典云毎嵗秋仲上辛日祭武成王於武學永樂八年勅攺祭期以仲秋上戊日用犢羊豕各一登鉶簠簋各二籩豆各十制帛六酒爵三神位前原供洪武所鑄武字圓鼎今賜此鼎以昭誠敬臣等謹按豢龍經云防龍爲諸龍之長能食銅鐵力移山海出入有風雷相隨防姿威武世莫等倫今以此鬲供神昭其武烈之偉頗合其宜

從祀名將四十四位賜毋乙鬲鑪四十四座仿宣和博古圖式大小如圖重十五兩八錢耳髙六分三釐口圓徑六寸四分腹深三寸六分足髙一寸二分八煉洋銅鑄成周身蠟茶色不施金采臣等謹按大明防典云毎嵗仲秋上戊勅祀武成王及歷代名將四十四位今賜毋乙鬲四十四座以昭誠敬臣謹按邵古人物考毋乙爲商朝名將三伐鬼方平定疆宇載之史乘此鬲必當時商王所賜以旌武功者今仿此鬲以祀歷代名將亦稱其宜

宣徳鼎彛譜卷六

欽定四庫全書

宣徳鼎彛譜卷七

明呂震等撰

太廟奉先殿七代帝後共十四位供奉子子孫孫萬年無疆鼎十四座仿紹興鑑古圖式鼎式四方髙一尺二寸四分耳髙二寸一分口方徑一尺四寸腹深七寸足髙一寸六分十二煉洋銅鑄成周身熟棠梨色腹間銘字塡以黃金四鋪千乳塡以白銀以供列聖幾筵伏願聖子神孫萬萬年蕃衍無疆云

功臣廟正殿六位兩廡十五位共二十一位賜勛名鼎二十一座仿宣和博古圖式減小樣畫連蓋髙九寸八分耳髙二寸六分口圓徑一尺二寸四分腹深六寸四分足髙二寸蓋髙九分重四觔十二兩十煉洋銅鑄成周身蠟茶色腹間二帶及蓋上二鈕塡以赤金臣等謹按大明防典云洪武二年建功臣廟毎嵗四孟及嵗暮遣勛大臣祭之凡勛臣之家勅建家廟者給鼎一座供奉位前以爲銘功紀績之噐云

內府五祀司戶之神供奉防耳彛鑪三座第一座二座俱仿紹興鑑古圖式第三座仿宋磁防耳彛式第一座重十四兩九錢耳髙一寸八分口圓徑八寸八分腹深二寸九分足髙五分一釐八煉洋銅鑄成淡蔵經紙色不施金采第二座重九兩六錢耳髙二寸一分口圓徑六寸七分腹深二寸七分足髙六分八煉洋銅鑄成淡蔵經紙色不施金采第三座重七兩八錢耳髙一寸一分口圓徑六寸二分腹深二寸九分足髙五分八煉洋銅鑄成棠梨色不施金采臣等謹按大明防典云毎嵗孟春遣內官祭司戶之神於宮門外道左南向用豕羊各一果品五酒爵三制帛一謹按皇唐禮制云唐朝內府於戶外皆施金防以偹非常夲朝𨿽勅制不行今以防鑪祀戶亦循唐制之遺意云

司竈之神供奉饕餮鬲鑪一座仿宣和博古圖式大小如圖耳髙八分口圓徑六寸八分腹深二寸九分足髙一寸四分重一觔二兩八煉洋銅鑄成深蔵經紙色不施金采臣等謹按大明防典云毎嵗孟夏遣內官祭司竈之神於內府大庖廚前中道南向用羊豕各一果品五制帛一謹按博古圖說云饕餮畫噐者戒貪饕之意也本朝列聖禦宇咸存儉約今遵防以鑄此鬲祀竈足知我皇上諭意之宏逺矣

中霤之神供奉獅首三元鑪一座仿紹興鑑古圖式大小如圖重一觔二兩八煉洋銅鑄成深蠟茶色不施金采臣等謹按大明防典云毎嵗季夏遣內官祭中霤之神於文樓前西向用羊豕各一果品五制帛一謹按三元圖位雲天地人爲三才上覆爲天下載爲地而人處於天地之中故稱三才若內府宮殿除前後禁門爲象天地而中霤一宮之中卽猶人處天地之一也合以三元鑪供奉焉

司門之神供奉九篐鑪五座仿宋磁九篐鑪欵式大小如圖重一觔五兩八煉洋銅鑄成深蠟茶色不施金采臣等謹按大明防典云毎嵗孟秋遣守門內官祭司門之神於午門前西角樓東向用羊豕各一果品五酒爵三制帛一謹按三禮黃圖雲天子之門九重亦猶天之有九霄也今以此鑪祀神取其約束之嚴云

司井之神供奉井口鼎二座仿宋官窯井口鼎欵式減小口圓徑一尺一寸腹深五寸三分足髙二寸九分重一觔十二兩八煉洋銅鑄成棠梨色不施金采臣等謹按大明防典云毎嵗孟冬遣內官祭司井之神於內府大庖廚前南向用羊豕各一果品五酒爵三制帛一謹按周易防通云井以泉源飬人資汲不窮有功於生民今以井鼎報功亦其宜矣

旗纛廟諸神共四十四位賜鼓墩鑪四十四座仿古噐圖欵式大小如圖重十四兩三錢八煉洋銅鑄成深蔵經紙色不施金采臣等謹按大明防典云毎嵗仲秋遣官祭旗纛廟霜降日又祭之於教塲如禦駕親徵則必親祭若大將出師則遣官致祭用犢羊豕各一登鉶各二籩豆各十簠簋各一酒爵三制帛七謹按司馬法三軍以鼓進以金退今鑄鼓鼎祀神亦效鼓進金退之義也

內府聖濟殿三皇聖帝供奉朝冠方鼎三座仿古噐圖欵式大小如圖耳髙三寸一分口方徑一尺二寸八分腹深四寸六分足髙二寸四分重二觔十二兩八煉洋銅鑄成棠梨色不施金采臣等謹按大明防典云毎嵗春冬仲月上甲日祀醫學三皇及歷代名醫二十八位正壇用羊豕登鉶各一籩豆各十酒爵三制帛三兩廡用羊豕各一果酒各五制帛二十八謹按事物紀原云方以類聚物以羣分上古聖皇聚方物以療羣生今用方鼎以昭誠敬云

從祀名醫二十八位賜環耳三足鼎二十八座仿元朝姜鑄環耳丹鑪欵式大小如圖耳髙七分環大八分口圓徑八寸四分腹深四寸七分足髙一寸三分重七兩六錢八煉洋銅鑄成蔵經紙色不施金采臣謹按列仙傳云上古仙師以五金八石百藥煉煆成丹濟治羣生今以丹鑪供奉先醫似爲合宜

內府紫宸殿陳設大金猊鑪仿唐朝天寶局鑄髙三尺六寸首髙一尺一寸身髙二尺五寸重三十八觔八兩十二煉洋銅鑄成蠟茶色頭尾毛爪俱以金銀商錯下載沈香湏彌座臣等謹遵上諭凡鑄冶鼎彛務選欵式之典雅者寫圖進呈俟選中發下如式鑄成進上不許再引經傳以瀆聼聞臣等欽此欽遵以下進呈各項鼎彛俱防聖恩兪允選中者照遵原式進上不敢再引經傳以瀆天聼

紫宸殿東暖閣陳設蟠防垂花鼎仿宣和博古圖式大小如圖耳髙一寸一分口圓徑九寸六分腹深三寸二分足髙一寸九分二釐重十二兩七錢十二煉洋銅鑄成仿古靑緑色不施金采陳設紫宸東暖閣禦幾

紫宸殿西暖閣陳設蟠虯環耳鼎仿宣和博古圖式大小如圖耳環大四分三釐口圓徑七寸七分深二寸八分足髙一寸一分重七兩八錢十二煉洋銅鑄成仿古靑綠色不施金采陳設紫宸西暖閣禦幾睿思殿陳設文王鼎仿宣和博古圖式減小鼎髙一尺二寸四分耳髙一寸六分口方徑一尺四寸五分腹深六寸六分足髙四寸二分重三觔十二兩十二煉洋銅鑄成仿古靑綠色周身文畫錯以采金陳設睿思正殿禦幾

睿思東便殿陳設太平有象彛仿紹興鑑古圖式減小彛髙八寸三分口圓徑七寸八分腹深八寸八分足髙五分耳長一寸四分重二觔一兩十二煉洋銅鑄成仿古靑綠色卦象及耳塡以赤金陳設睿思東便殿禦幾

睿思西便殿陳設四方平定黼黻彛仿紹興鑑古圖式減小彛髙七寸九分口方徑一尺六寸一分耳長二寸五分腹深七寸四分足髙六分重一觔九兩十二煉洋銅鑄成仿古靑綠色腹耳黼黻塡以赤金陳設睿思西便殿禦幾

瑤華殿陳設子父鼎仿宣和博古圖式減小鼎髙一尺三寸耳髙二寸一分口圓徑一尺四寸二分腹深四寸三分足髙六寸六分重二觔十四兩十二煉洋銅鑄成仿古靑綠色鼎身天雞文畫錯以赤金陳設瑤華殿禦幾

瑤華東便殿陳設王伯鼎仿宣和博古圖減小鼎髙九寸三分耳髙一寸四分口方徑一尺六寸腹深五寸一分足髙二寸八分重二觔十兩十二煉洋銅鑄成仿古靑綠色不施金采陳設瑤華東便殿禦幾

瑤華西便殿陳設像形鼎仿宣和博古圖式減小鼎髙八寸七分耳髙一寸五分口圓徑一尺三寸八分腹深四寸一分足髙三寸一分重二觔八兩十二煉洋銅鑄成仿古靑綠色腹間防龍塡以赤金陳設瑤華西便殿禦幾

文華殿陳設防龍蟬文鼎仿宣和博古圖式減小鼎髙一尺二寸六分耳髙一寸九分口圓徑一尺六寸腹深六寸二分足髙三寸五分重三觔二兩十二煉洋銅鑄成蠟茶色不施金采陳設文華殿禦幾

文華東便殿陳設防龍蟬文鼎仿宣和博古圖式減小鼎髙九寸九分耳髙一寸一分口圓徑一尺二寸五分腹深六寸一分足髙二寸七分重二觔十五兩十二煉洋銅鑄成蠟茶色不施金采陳設文華東便殿禦幾

文華西便殿陳設防龍蟬文鼎仿宣和博古圖式減小鼎髙一尺二寸七分耳髙二寸三分口圓徑一尺二寸六分腹深六寸二分足髙三寸二分重三觔六兩十二煉洋銅鑄成蠟茶色不施金采陳設文華西便殿禦幾

凝神殿禦幾陳設防龍鼎仿宣和博古圖式減小鼎髙一尺二寸一分口圓徑一尺五寸一分腹深六寸二分足髙四寸重三觔十三兩十二煉洋銅鑄成棠梨色不施金采陳設凝神正殿禦幾

凝神東便殿陳設防龍鼎仿宣和博古圖式減小鼎髙九寸八分耳髙一寸八分口圓徑一尺二寸三分腹深四寸五分足髙三寸八分重二觔十五兩十二煉洋銅鑄成棠梨色不施金采陳設凝神東便殿禦幾

凝神西便殿陳設防龍鼎仿宣和博古圖式減小鼎髙一尺零三分耳髙一寸九分口圓徑一尺三寸八分腹深四寸八分足髙三寸六分十二煉洋銅鑄成重三觔四兩棠梨色不施金采陳設凝神西便殿禦幾

隆安殿陳設萬壽鼎仿唐朝天寶局欵式減小鼎髙一尺二寸四分耳髙一寸一分口圓徑一尺三寸八分腹深五寸三分足髙四寸六分重三觔九兩十二煉洋銅鑄成仿古靑綠色項腹文畫塡以赤金陳設隆安正殿禦幾

隆安東便殿陳設蟠螭垂花鼎仿宣和博古圖式減小鼎髙一尺一寸二分耳髙二寸口圓徑一尺五寸三分腹深五寸四分足髙三寸八分重三觔十四兩十二煉洋銅鑄成仿古靑綠色不施金采陳設隆安東便殿禦幾

隆安西便殿陳設鬭角雷文鼎仿宣和博古圖式減小鼎髙一尺零八分耳髙一寸七分口圓徑一尺四寸五分腹深六寸一分足髙三寸重三觔七兩十二煉洋銅鑄成仿古靑綠色不施金采陳設隆安西便殿禦幾

隆安東香閣陳設蟠虯鼎仿宣和博古圖式減小鼎髙九寸八分耳髙一寸七分口圓徑一尺三寸八分腹深五寸一分足髙三寸重三觔十一兩十二煉洋銅鑄成仿古靑綠色不施金采陳設隆安東香閣禦幾

隆安西香閣陳設乙毛鼎仿宣和博古圖式減小鼎髙九寸耳髙一寸三分口圎徑一尺二寸腹深五寸足髙二寸七分重三觔一兩十二煉洋銅鑄成仿古靑綠色不施金采陳設隆安西香閣禦幾

玉宸殿陳設螭龍鼎仿宣和博古圖式減小鼎髙一尺二寸七分耳髙一寸九分口圓徑一尺四寸一分腹深六寸三分足髙四寸五分重三觔十三兩十二煉洋銅鑄成仿古靑綠色腹間文畫塡以赤金陳設玊宸正殿禦幾

玊宸東便殿陳設素腹鼎仿宣和博古圖式減小鼎髙一尺二寸六分耳髙二寸二分口圓徑一尺二寸九分腹深六寸一分足髙四寸三分重三觔十一兩十二煉洋銅鑄成仿古靑綠色不施金采陳設玉宸東便殿禦幾

玉宸西便殿陳設素腹鼎仿宣和博古圖式減小鼎髙一尺一寸八分耳髙一寸七分口圓徑一尺四寸一分腹深六寸足髙四寸一分重三觔十五兩十二煉洋銅鑄成仿古靑綠色不施金采陳設玉宸西便殿禦幾

景福殿陳設蟠防雷丈鼎仿宣和博古圖式減小鼎髙九寸七分耳髙一寸六分口圓徑一尺三寸九分腹深四寸六分足髙三寸四分重三觔三兩十二煉洋銅鑄成棠梨色不施金采陳設景福殿禦幾

景福東便殿陳設云防惇仿宣和博古圖式減小連蓋髙九寸八分耳髙三寸七分口圓徑一尺三寸二分腹深四寸五分蓋髙二寸底髙三寸四分重三觔十兩十二煉洋銅鑄成棠梨色不施金采陳設景福東便殿禦幾

景福西便殿陳設蟠雷惇仿宣和博古圖式減小惇髙一尺一寸三分耳髙三寸三分口圓徑一尺三寸二分腹深六寸一分蓋髙二寸二分座髙三寸重四觔一兩十二煉洋銅鑄成棠梨色不施金采陳設景福西便殿禦幾

景福東香閣陳設八莭平安鼎仿宣和博古圖式減小鼎髙七寸八分耳髙一寸三分口方徑九寸八分腹深三寸三分足髙三寸二分重二觔十四兩十二煉洋銅鑄成淡蔵經紙色腹間四帶塡以赤金陳設景福東香閣禦幾

景福西香閣陳設如意彛仿古噐圖式大小如圖髙四寸三分耳長一寸八分口圓徑九寸七分腹深四寸足髙四分重十三兩十二煉洋銅鑄成深蔵經紙色兩耳如意塡以赤金陳設景福西便殿禦幾

貞一齋陳設衝天耳三足大乳鑪仿宋官窯欵式大小如圖髙三寸八分耳髙一寸二分口圓徑一尺七寸腹深二寸五分足髙四分重一觔十兩十二煉洋銅鑄成蔵經紙色耳項塡以赤金名覆祥雲陳設貞一齋禦幾

貞一齋陳設衝天耳三足中乳鑪仿宋官窯欵式大小如圖髙二寸三分耳髙七分口圓徑一尺腹深一寸四分足髙三分五釐重六兩七錢十二鏈洋銅鑄成淡蔵經紙色耳及口腹塡以赤金名金�圍陳設貞一齋禦幾

貞一齋東書房陳設衝天耳三足大乳鑪仿宋官窯欵式大小如圖蠟茶色耳及口腹塡以赤金名金帶圍輕重同前陳設貞一齋東書房禦幾

貞一齋東書房陳設衝天耳三足中乳鑪仿宋官窯欵式大小輕重同前蠟茶色耳及口項俱塡以赤金名覆祥雲陳設貞一齋東書房禦幾

貞一齋西書房陳設衝天耳三足大乳鑪仿宋官窯欵式大小輕重同前蠟茶夲色腹下及足塡以赤金名湧祥雲陳設貞一齋西書房禦幾

貞一齋西書房陳設衝天耳三足中乳鑪仿宋官窯欵式大小輕重同前蠟茶夲色腹下及足塡以赤金名湧祥雲陳設貞一齋西書房禦幾

貞一齋東香閣陳設衝天耳三足中乳鑪仿宋官窯欵式大小輕重同前淡蔵金紙色不施金采陳設貞一齋東香閣禦幾

貞一齋西香閣陳設衝天耳三足小乳鑪仿宋官窯欵式大小如圖重五兩三錢耳及口項塡以赤金名覆祥雲陳設貞一齋西香閣禦幾

端拱堂陳設防魚耳彛仿宋汝窯欵式大小如圖髙三寸二分足髙三分一釐耳髙一寸三分口直徑二寸七分重十四兩有七兩二錢六兩八錢者凡三等內分夲色流金二品諸鑪品格當以魚耳彛爲冠以其欵式典雅鑄冶精工此彛蔵經夲色不施金采者恐掩銅質之精華也陳設端拱堂禦幾

端拱堂東便室陳設防魚耳彛仿宋汝窯欵式重七兩二錢十二煉洋銅鑄成淡蔵經紙色口耳項脰塡以金采錯縷雲气名金帶圍最爲瑰麗陳設端拱堂東便室禦幾

端拱堂西便室陳設防魚耳彛仿宋汝窯欵式重六兩八錢十二煉洋銅鑄成淡蔵經紙色繞腹塡以赤金錯縷雲气名金帶圍陳設端拱堂西便室禦幾

端拱堂東暖閣陳設防魚耳彛仿宋汝窯欵式大小如圖重七兩二錢十二煉洋銅鑄成蠟茶色腹以下塡以赤金名湧祥雲陳設端拱堂東暖閣禦幾

端拱堂西暖閣陳設防魚耳彛仿宋汝窯欵式大小如圖重六兩八錢十二煉洋銅鑄成蔵經紙色項耳腹足咸飾赤金錯縷雲气最爲瑰麗陳設端拱堂西暖閣禦幾

淵黙堂禦幾陳設蚰龍耳大彛鑪仿定窯欵式大小如圖重一觔十兩十二煉洋銅鑄成蔵經紙色腹以下塡以赤金名湧祥雲欵制極佳陳設淵黙堂禦幾

淵黙堂東書房禦幾陳設蚰龍耳大彛鑪仿定窯欵式大小輕重同前耳及口項塡以赤金名覆祥雲陳設淵黙堂東書房禦幾

淵黙堂西書房禦幾陳設蚰龍耳大彛鑪仿定窯欵式大小輕重同前腹以下塡以赤金名湧祥雲陳設淵黙堂西書房禦幾

坤寧宮懿徳殿禦幾陳設錦邊天雞彛仿元朝姜鑄欵式減小髙一尺二寸六分耳髙七分環圓徑一寸四分口直徑八寸四分重三觔四兩十二煉洋銅鑄成蠟茶色脰間錦邊及天雞環首塡以赤金陳設懿徳殿禦幾

懿徳殿東椒房陳設山雷螭首彛仿宣和博古圖式大小如圖髙二寸八分耳長二寸二分足髙三分口圓徑九寸二分腹深二寸五分重十兩八錢十二煉洋銅鑄成淡蔵經紙色不施金采陳設懿徳殿東椒房禦幾

懿徳殿西椒房陳設防耳素腹彛仿宣和博古圖式大小如圖髙三寸一分耳長二寸三分口圓徑九寸一分腹深二寸三分足髙八分重一觔一兩十二煉洋銅鑄成棠梨色頭間獸面飾以赤金陳設懿徳西椒房禦幾

天漢樓禦幾陳設太平萬嵗博山鑪仿唐朝天寶局欵式大小如圖鑪髙五寸二分博山髙二寸盤深七分重二觔十兩十二煉洋銅鑄成蠟茶色鈿以赤金錯縷文畫最爲典重佳噐陳設天漢樓禦幾

天漢樓南榮閣陳設定時香案仿元人郭守敬所鑄案長二尺四寸按二十四炁面濶一尺二寸按十二時髙三尺六寸按一年三百六十日重六十四觔按六十四卦十煉洋銅鑄成棠梨夲色案面刻時刻星辰咸以金銀細錯最爲工致陳設南榮閣

天漢樓北極閣陳設銜香金鶴仿元朝姜鑄鶴髙三尺三寸凡二隻毎只重二十四觔十煉洋銅鑄成赤金純裹口銜宮香毎枝達旦陳設北極閣

螽斯殿陳設辟邪鼎仿紹興鑑古圖式減小鼎髙一尺五寸三分重五觔四兩十二煉洋銅鑄成仿古靑綠色辟邪神獸頭尾毛爪皆鈿金采下乘沈香須彌座項間有鎖可以開合若以焚香煙從口出氤氳合殿最爲佳制陳設螽斯殿禦幾

螽斯殿東椒閣陳設疏蓋鳯足彛仿紹興鑑古圖式減小髙七寸六分腹深三寸八分足髙一寸七分重八兩二錢十二煉洋銅鑄成棠梨色蓋耳及足錯以赤金此古人燻燎之噐所以用蓋蓋又疏通使香煙四達以燻被服者也陳設東椒閣

螽斯殿西椒閣陳設百折防龍鼎仿宣和博古圖式減小鼎髙一尺二寸耳髙二寸四分口方徑一尺四寸七分腹深六寸二分足髙三寸八分重四觔一兩十二煉洋銅鑄成仿古靑綠色金采陳設西椒閣

宣徳鼎彛譜卷七

欽定四庫全書

宣徳鼎彛譜卷八

明呂震等撰兩京衙門

文淵閣三員賜三元神獸鳯奩彛三座仿紹興鑑古圖式大小如圖共髙五寸八分蓋髙一寸七分腹深三寸足髙一寸一分十煉洋銅鑄成重十三兩六錢仿古靑綠色其間文藻咸錯赤金臣等謹按唐六典曰宰相之職燮理陰陽代天宣化位尊鳯閣禮絕百僚宜以鳯奩彛賜之

吏部衙門三員賜蟠虯彛三座仿宣和博古圖式大小如圖共髙六寸二分耳長二寸四分口圓徑九寸九分腹深五寸二分足髙一寸重二觔六兩十煉洋銅鑄成蠟茶色脰間與足文藻錯以赤金臣等謹按豢龍經云虯龍爲羣龍之長能進退羣龍乘雲注雨以濟蒼生周禮天官冡宰綂率百僚黜陟所任與虯合徳應以此彛賜之

戶部衙門三員賜蟠防侈口彛三座仿宣和博古圖式大小如圖共髙七寸六分耳長二寸一分口圓徑一尺二寸六分腹深五寸六分足髙二寸重二觔七兩十煉洋銅鑄成棠梨夲色脰間文藻鈿以赤金臣等謹按豢龍經云防龍爲羣龍之主飲食有節不防濁土不飲濁泉所謂食於淸遊於淸者三禮儀節曰地官司農出納金穀貴於亷介不以脂韋自染者得其人矣司農之噐合以此彛賜之

禮部衙門三員賜防耳連虯彛三座仿攷古圖式大小如圖共髙六寸四分耳長一寸六分口圓徑九寸八分腹深五寸五分足髙九分重二觔一兩十煉洋銅鑄成蠟茶夲色耳及脰足塡以金采臣等謹按漢官儀云春官大宗伯掌國家典禮爲宰相之佐代天宣化古稱秩宗又稱儲相爲六曹顯秩夫虯之爲物甲有文章飾噐賜之合其宜矣

兵部衙門三員賜獅首大彛鑪三座仿官窯欵式大小如圖共髙四寸八分獅首大一寸二分口圓徑一尺七寸三分腹深四寸四分足髙四分重二觔十二兩十煉洋銅鑄成棠梨夲色惟獅首鈿以赤金臣等謹按獸經云獅爲百獸之王毎一振發虎豹慴服大司馬職専徵伐綂帥六師爲國家鷹揚之任防武莫當與獅合徳飾噐賜之宜矣

刑部衙門三員賜環耳蟠虯鼎三座仿攷古圖式大小如圖髙六寸二分耳髙八分口圓徑一尺零三分腹深二寸二分足髙三寸二分重一觔十五兩三錢十煉洋銅鑄成蠟茶夲色耳脰腹間文藻鈿以赤金臣等謹按豢龍經云虯之爲物陸食虎豹水噉蛟螭去除邪之獸也而大司冦之職掌邦國之王典佐天子之刑措討穢除凶與虯合徳飾鼎賜之宜矣

工部衙門三員賜象耳大彛鑪三座仿哥窯欵式大小如圖髙五寸八分兩耳大一寸三分足髙四分重二觔八兩十煉洋銅鑄成蠟茶夲色象耳塡以赤金臣等謹按獸經云象爲南越大獸首負六牙任重致逺司空之職董百工爲國家營度之司任大責重與象同徳象鑪之賜允合其宜

都察院衙門三員賜豸首大彛鑪三座仿哥窯欵式大小如圖共髙六寸一分豸首大二寸二分髙八分口圓徑一尺七寸四分腹深五寸七分足髙四分重一觔十五兩十煉洋銅鑄成棠梨色腹間二帶及豸首鈿以赤金臣等謹按瑞應圖云人君省明刑則獬豸至能觸邪衛善禦史之職舉直刺姦不避權貴與豸合徳宜以此彛爲賜

宗人府衙門一員賜金枝玉葉鼎一座

詹事府衙門二員賜臺幾鑪二座

翰林院衙門一員賜鳯池鼎一座仿唐天寶局鑄減小鼎髙六寸四分耳長二寸四分口圓徑八寸八分腹深三寸足髙三寸四分重一觔十兩十煉洋銅鑄成蠟茶夲色脰腹飾以赤金臣等謹按開元官制云翰林學士専掌內命號爲內相稱天子私人又名鳯皇池上客國朝因之非名儒文士莫得而居焉宜以此鼎賜之

國子監衙門一員賜橋耳大彛鑪一座仿古噐圖欵式大小如圖髙四寸五分耳長九分二釐口圓徑一尺一寸二分腹深三寸二分足髙一寸三分十煉洋銅鑄成蠟茶夲色不施金采臣等謹按國朝防典云國子祭酒掌國學舉人貢士以及勛臣冑子教訓之事奉監規而損益焉務在明體逹用以孝弟忠信禮義亷恥爲夲故其職任爲朝廷教育人材重秩焉昔漢明帝幸國學命博士祭酒講經史士人環向橋門而聼者以萬計今以橋耳彛賜之實爲允當

京府尹衙門二員賜和羮鼎二座仿紹興鑑古圖欵式大小如圖通髙五寸三分耳髙一寸一分口圓徑九寸七分腹深三寸九分足髙一寸三分重一觔一兩十煉洋銅鑄成蠟茶夲色不施金采臣等謹按防典云兩京府尹秩視九卿以其職任宣化和人勸農問俗有宰相之權者商髙宗語傅說曰若作和羮爾惟鹽梅今以鹽梅象鼎以賜允合其宜

通政司衙門二員賜嘉石陳書鼎二座仿禮噐圖玉鼎式減小髙七寸六分耳長一寸一分口圓徑九寸六分足髙一寸腹深四寸五分重一觔五兩棠梨色不施金采臣等謹按防典云通政司古稱銀臺使掌出納帝命通達下情周禮以嘉石平罷民肺石達窮民內史掌敍事之法受納訪以詔王聼治實通政之職也故鼎文作嘉石陳書之象焉

大理寺衙門二員賜神羊鼎二座仿禮噐圖玊鉉鼎式大小顏色同前臣等謹按國朝官制云大理古稱廷尉掌折獄詳刑之事與刑部都察院爲三法司務期平允以詳刑憲故鼎文鑄以神羊亦黨正觸邪之義也

太常寺衙門二員賜八音天樂鼎二座仿禮噐圖欵式大小輕重顏色同前臣等謹按防典云太常掌朝防祭祀郊廟社稷之禮樂以及冊封冠婚之營度爲國家禮樂之宗也宜以八音天樂鼎賜之

光祿寺衙門二員賜天廚鼎二座仿禮噐圖式大小顏色同前臣等謹按周禮曰天官膳夫爲食官之長卽光祿之職也而國朝令典則以掌祭祀朝防宴享酒醴饈膳之事爲九卿之一故以天廚象鼎賜之

鴻臚寺衙門二員賜白澤鼎二座仿禮噐圖欵式大小顏色同前臣等謹按國朝防典云鴻臚卿掌朝防賓客吉凶禮儀以及歸義蠻夷撫譯之任漢魏稱爲大鴻臚國朝因之以白澤著鼎者因此獸能通萬國之語亦猶鴻臚能觧譯逺夷之義也

太僕寺衙門二員賜天馬鼎二座仿禮噐圖欵式大小顏色同前臣等謹按宋元丰官制云太僕之職掌天子之五輅及左右騏驥天駟等署畜牧之事國朝因之行於山陜遂左添設苑馬寺監以通外夷貿馬和易之任最爲古職故以天馬著鼎賜之

太醫院衙門一員賜神獸鼎一座仿禮噐圖欵式大小顏色同前臣等謹按宋元丰官制云翰林醫官掌供奉醫藥以承詔視療眾疾國朝因之攺爲太醫院院使一人院判二人以事焉昔神農氏親百藥以治民疾有白民之獸能辧諸藥溫涼攻補之性自逺而至神農師之後世圖其象以旌厥功今卽以此獸著鼎賜之

六科衙門六員賜法噐鼎六座仿禮噐圖欵式大小顏色同前臣等謹按國朝防典云六科都給事及左右給事等官皆得封駁凡朝廷政令之得失與百官之賢佞皆許連名上達古稱諫院是也凡紏彈之日必首簮白筆手執白簡故諌垣賜鼎應以法噐象之

欽天監衙門一員賜明時鼎一座仿禮噐圖欵式大小顏色同前臣等謹按三禮儀制曰少皥氏以鳯鳥爲歷命重黎司天地唐虞之羲和周之馮相保章皆其職也國朝名之曰欽天監監正一人監副二人以司其事成祖曽幸欽天監登觀星臺禦書經天緯地治歷明時八字賜之今卽以此八字鑄鼎以賜爲宜

尙寶司衙門一員賜圖書鼎一座仿禮噐圖大小顏色同前臣等謹按大明防典云尙寶司掌天子之六璽及徴發兵符印信等事凡朝廷用璽必勅司官以手夲於宮中掌璽女官處請出用訖隨卽送入嵗終必上紀簿登記一嵗所用璽數以稽察焉關防嚴宻非比他曹今防賜鼎臣等謹按其宜爲之說曰上古自河出圖洛出書之後而尙史皇頡遂從而制字若若紛沓而生此尙寶所掌諸璽皆圖書之所生也合以圖書飾鼎以賜爲宜

司禮監衙門二員賜旣濟鼎二座仿禮噐圖欵式大小顏色同前臣等謹按防典云司禮之職在漢室稱大長秋又稱侍中國朝攺爲司禮監分十有一司如尙衣等官是也各有所掌如宮闈禮儀諸事皆其所任故以司禮名之謹按三禮圖云五行以火爲禮以水爲智而司禮非有禮智者不克以當之故賜鼎畫以水火旣濟之形焉

賜內府佛堂及天下名山寺院大號梵書彛鑪仿宋東靑磁欵式髙三寸二分口直徑四寸九分腹直徑五寸二分足髙三分六釐八煉洋銅鑄成棠梨夲色重一觔二兩梵書佛字鈿以赤金共二百座

賜內府佛堂及天下名山寺院大號梵書彛鑪仿宋東靑磁欵式大小輕重同前鈿以白銀共二百座

賜內府佛堂及天下名山寺院中號梵書彛鑪仿宋東靑磁欵式髙三寸口直徑五寸四分足髙三分八釐梵書佛字鈿以赤金共二百座

賜內府佛堂及天下名山寺院中號梵書彛鑪仿宋東靑磁欵式大小顏色同前鈿以白銀共二百座

賜內府佛堂及天下名山寺院鉢盂彛鑪仿宋塡漆缽盂欵式髙七寸一分口直徑四寸五分八煉洋銅鑄成蠟茶夲色不施金采共二百座

賜內府佛堂及天下名山寺院髙腳押經鑪仿宋定窯欵式髙二寸三分耳長七分環大五分足髙五分三釐口直徑三寸二分重六兩五錢八煉洋銅鑄成棗紅色共二百座

賜內府佛堂及天下名山寺院低足押經鑪仿宋哥窯欵式髙二寸七分耳長八分四釐環大六分二釐足髙一分三釐重七兩一錢八煉洋銅鑄成棠梨色共二百座

賜內府道塲及天下名山宮觀雁翎法盞鑪仿元朝樞府窯欵式髙四寸七分耳長三寸八分口直徑二寸九分足髙四分八釐重六兩八錢八煉洋銅鑄成棠梨色共二百座

賜內府道塲及天下名山宮觀連珠法盞鑪仿元朝樞府磁欵式髙三寸四分耳長二寸八分口直徑二寸六分足髙七分重六兩八錢八煉洋銅鑄成蠟茶夲色共二百座

內府齋宮仿古雯惇仿宣和博古圖欵式大小如圖髙二寸八分耳長一寸二分口直徑二寸七分足髙五分七釐十二煉洋銅鑄成棠梨色耳及獸面鈿以赤金以供皇上齋宮之用

內府書堂硯頭三螭小鼎仿宣和博古圖欵式通髙二寸耳長四分一釐蓋髙七分二釐口直徑一寸一分足髙三分八釐重三兩七錢十二煉洋銅鑄成仿古靑綠色文藻悉鈿赤金以供皇上硯頭焚香之用

內府金蓮博山鼎仿姜鑄欵式髙六寸四分重一觔六兩六錢十二煉洋銅鑄成藏經紙色鈿以赤金以供皇上水殿之用

內府上用橘囊鑪仿元朝姜鑄欵式髙二寸二分耳髙六分口圓徑七寸九分足髙三分一釐重六兩六錢十二煉洋銅鑄成棗紅本色以供皇上進柑禦筵之用

內府禦厠深腹鼎仿攷古圖欵式髙三寸一分耳髙六分口圓徑六寸三分足髙三分三釐重六兩七錢十二煉洋銅鑄成藏經紙色不施金采以供皇上禦厠雕礎中焚香之用

宣徳鼎彛譜卷八

後序

宣徳鼎彛譜十六冊出自於忠肅公家公於正綂中爲禮部祠曹郎得之於司禮太監吳誠誠於宣徳間奉勅曾監督鑄冶之事當日興工開冶身親目擊其事因與大宗伯呂公震太常卿周公瑛彚著圖譜進呈尙方九重嚴宻世無傳夲最爲珍祕此譜乃進呈之副夲也忠肅公官禮曹時與司禮吳公爲京邸比鄰莫逆交棯得以有此余與忠肅諸孫豫庵中翰素稱相知往來契宻暇日偶以出示因拜假歸乃命畫工繪圖敷采裝演藏之笥中以時展玩得覩昭代典章文物之盛非獨以鼎彛爲薫燎之防而忽視之也倘有海內好事諸君子購得宣鑪眞者當按圖披視梗槪自明余𨿽非博雅之流恆喜茗椀薫鑪日與周旋開冊盤桓撫圖玩式毎致忘於寢食因自哂癡癖多難免逹人之矣然此冊列序頗詳應與博古圗攷古諸書共垂不朽也

嘉靖甲午嵗仲春上浣吳郡文彭書於玉磬山房宣鑪博論

宣廟官鑄鼎彛及今所存眞者十一贗者十九在當時原屬珍貴與南金和璧同價而今之稱鑑賞家又多耳食者因未見眞龍徒寶燕石不論鑄式之雅俗銅質之美惡苐見略似宣欵下有大明宣徳年制六字印子毎以炭火廹赤火體火足充若蝸涎者便以爲眞大爲有識者所哂殊不知宣鑪之眞者其欵式之大雅銅質之精粹如良金之百煉寶色內涵珠光外現淡淡穆穆而玉毫金粟隠躍於膚理之間若以冰消之晨夜光晶瑩映徹迥非他物可以比方也

今人不知宣鑪鑄銅之來歷訛以訛至以爲宣廟時內藏火藏中金銀銅玉等物鎔而爲一宣廟遂命卽以鑄鑪此說謬也夫金銀銅玉剛柔之質不同其性也則各不相入豈能一鎔卽合譬如民間偶遭回祿或金銀銅鐵同鎔者付分金鑪可以各項銷出何況內府之變乎況查宣廟日錄自登極以至升遐十年之內並無內藏被災之事蓋緣當時之人未見此譜原委乃設妄言以惑世耳昔聞一老中貴言宣廟當鑄冶之時問工匠曰煉銅何法遂至精美工奏云凡銅經煉至六則現珠光寶色有若良金矣宣廟遂勅工匠煉必十二毎觔得其精者才四兩耳故其所鑄鼎彛特爲美妙雲

宣鑪除夲色之外有仿古靑綠一種非若河南金陵姑蘇等處燒斑土窖之僞造也聞之老鑄工云宣鑪仿古靑綠者取內庫損缺不完三代之古噐選其色之翠碧者椎之成末以水銀法藥等和傾入洋銅汁內與銅俱鎔噐成之後復以靑綠硃砂諸色用安瀾砂化水銀爲汁調諸色塗抹鑪身令編入猛火次苐敷矣至於五次則靑綠之色沁入鑪骨復以白蠟鎔化烘漬鑪鼎擦以棕帚揩以布帛則內外靑綠硃斑垤起卽以利刅剔之亦不遽去妙者可與三代漢魏之噐無殊惜存畱絕少世不多見倘有得者當與三代漢魏之噐同珍不可防視

宣鑪有流金一種皆宣廟禦用之貴品也流口耳之間名覆祥雲流腰腹之間名金帶圍流底足之間名湧祥雲復有商金滲金之類其流金之鑪非十二煉之銅不流鑪鑄成後先以水銀和法藥薫染入骨復以赤金制鑠成泥塗之熾火炙逼沁入鑪身其赤金色自淺淡以至深濃次第薫染十有餘次然後金光耀目寶色騰眸所費不貲豈民間單冶野鑄所能彷佛其萬一哉凡宣鑪夲色有三種流金仙桃色一也秋葵花色二也栗殻色三也而仙桃色爲最秋葵栗殻色則又次之耳吳下宣鑪其欵制首尙乳鑪魚耳蚰耳以此三種皆宣廟文房之所禦用也欵式典雅朴素無文置之几案何妙如之況其敷色亦異有藏經蠟茶棠梨棗紅栗殻諸色而吳下獨重藏經蠟茶二色以其色之淡雅薫燎旣久敷色漸磨銅質顯露如良金在冶晶光發越寶熖陸離莫可云諭𨿽三代漢魏之噐並觀亦當退舍矣但所惜者眞正宣鑪絕稀噐恆眾萬曆末年金陵有甘文堂者精於鼓鑄惟乳鑪一種稱佳敷色喜效棗紅而稍淡俗稱豬肝色者是也吳中則有周文甫氏亦以鑄冶名世惟魚耳蚰耳二種最佳其欵制一仿眞宣抑且煉銅有法敷色無訛甘氏有所不及甫晚年所鑄者可亞於眞宣之下一等今亦漸爲好事者購盡見亦稀逄價亦半侔宣鑄矣倘有得者宜寶防之

今之鑑家不讀此譜不知宣廟聖學淵深其所制鼎彛名目𨿽於臣下擬進必命疏其事實與施於何所宜否再四推敲方命鼓鑄今世偶有一二眞宣之鑄其欵式盡合圖譜惟底無印欵反疑其僞殊不知凡進呈樣鑪例不塡欵俟選中特鑄方許寫欵今人不審往往錯過不取然亦有僞鑄無欵樣鑪者以之欺世愚人其制度銅質鑑家一見分明不湏辧論吾儕齋中日用鼎彛多者不過十具輪日更替似覺目前一新又可遞爲摩拭若笥中所藏一二几案之上日陳嵗置膠柱不移目覩陳陳易生厭足固宜多蓄妙欵爲佳

皇明天啟丙寅春三月檇李項子京書

