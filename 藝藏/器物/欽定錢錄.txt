

欽定四庫全書

子部九

欽定錢錄

譜錄類一【器物之屬】

提要

【臣】等謹案

欽定錢錄十六卷乾隆十五年奉

勅撰卷一至卷十三詳列歷代之泉布自伏羲氏迄明崇禎以編年爲次第十四卷

列外域諸品第十五十六卷

以吉語異錢厭勝諸品殿焉考錢譜始見於隋志不云誰作其書今不唐封演以下諸家所錄今亦不其者以宋洪遵泉志爲最古毛氏汲古閣所刋是

也然所分正品僞品不知年代又有奇品神品諸目旣病淆雜又大抵未覩其物多據諸書所載想象圖之如聶崇義之圖三禮或諸書但有其名而不言其形模文字者則槪作外圓內方之輪郭是又何貴於圖耶至所箋釋率多臆測尢不足據爲定論是編所錄皆

內府貯藏得於目覩者爲據故不特字迹花紋一一酷肖卽圍徑之分寸毫釐色澤之丹黃靑緑亦窮形盡相摹繪逼其而考證異同辯訂眞僞又皆根據典籍無一語鑿空蓋一物之防亦見責實之道與稽古之義焉至於觀其輕重厚薄而究其法之行不行觀其良窳精粗而知其政之舉不舉千古錢幣之利一覽具覩又不徒爲博物之資矣乾隆五十二年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

錢錄序

【臣】等謹按歷代錢文前世纂述如顧烜封演姚元澤張臺陶嶽金光襲李孝美諸人所著苐散見於載籍久無專書董逌譜則缺而弗全人或疑其贗作今單行於世號爲完書者惟南宋洪遵泉志一編而已顧五代十國同一偏安而或列爲正品或列爲僞品則分類未爲悉當其不知年代品與奇品旣多混淆而天品神品彌近於誣卽其援據紛綸如虞錢夏錢乃下與春秋六國之齊晉楚諸錢更無分別夫秦之半兩則重如其文漢初之半兩則八銖文帝之半兩則四銖而洪志所載又有吳王濞鄧通之半兩究其形模實無徴信武帝創五銖迄於隋室紛起疊出其有可據者赤仄白錢四出兩柱而外多統同莫辧而洪志必彊爲分屬曰某爲某鑄遠及於西涼外至於玆則亦未敢以爲信矣乃至漢興錢文曰漢興攷晉書載記東晉成帝咸和十三年蜀李壽攺國號曰漢攺元漢興則當爲李壽無疑而洪志顧謂之漢初錢引史記平凖書漢興以爲秦錢重難用云云則鄰於兒童之見凡此數端率多訛謬臣等奉

纂輯錢錄一書自維荒陋不足仰繼前人而兢兢乎不敢執一巳之見彊爲附防則亦有可言者外域撒帳異錢厭勝此數種略仍其舊各爲一門其他則一以編年之法行之要使世次相承了如指掌固不必多分品類至於旁稽逺引則上古傳記寥寥不得不采之路史參以諸家若夫周秦而下下逮有明系年系月系日數千餘歲間班班可攷立制攺作有廢有興衰旺相乘因革遞變一展捲而列朝政事之大端畢著於此通典通考參差互見之處亦得以探討其源流而究其詳略是亦考鏡之林也又洪氏所志不必原有是錢今則

內府之藏周羅幾席按狀成圖因文攷事此覈實而有徴彼憑虛而獨造相提並論固自不侔是書也始事於乾隆庚午之冬月凡疑義斷文臣等遲回而不能論定者悉仰稟

睿裁重爲釐正越辛未夏仲始克告竣爲書十六卷爲錢五百六十有七枚輪郭肉好廣狹長短之制形諸繪畫並如其眞篆籀分楷行艸一肖本文摹之付之剞劂用廣流傳後之覽者無徒悅其古澤等於器玩之末觀則是書之成固九府之鴻規而利用前民之職志矣【臣】梁詩正【臣】蔣溥【臣】汪由惇【臣】嵇璜【臣】觀保【臣】裘曰修【臣】董邦達【臣】金徳瑛【臣】錢維城【臣】於敏中謹序

欽定四庫全書

子部九

錢錄總目

譜錄類一【器物之屬】卷一

伏羲氏帝昊錢至舜當金【異布十種附】

卷二

周景王寶貨至秦半兩

卷三

漢髙祖半兩至武帝赤仄五銖

卷四

王莽大泉至貨泉【錢笵附】

卷五

後漢靈帝四出文五銖至蜀李壽漢興錢

卷六

宋文帝四銖至後周宣帝永通萬國錢

卷七

隋文帝五銖白錢至通行泉寶

卷八

唐髙祖開元通寶至哀宗天佑通寶【史思明錢二種附】

卷九

後唐明宗天成元寶至劉守光應天元寶

卷十

宋太祖宋元通寶至欽宗靖康元寶

卷十一

南宋髙宗建炎通寶至度宗咸淳元寶【錢牌附】

卷十二

遼太祖天贊通寶至金章宗泰和重寶

卷十三

元武宗至大通寶至明莊烈帝崇禎通寶

卷十四

外域諸品

卷十五

撒帳吉語諸品【異錢各種附】

卷十六

厭勝諸品

欽定四庫全書

錢錄卷一

右一品洪遵泉志云張臺見於寶鼎尉王鑄處然不能名爲何代也按路史太昊伏羲氏聚天下之銅仰視俯觀以爲棘幣注曰��乃帝昊字幕文作�李孝美所謂了傍斜畫者蓋羲字此布文適合其�字�字引盄鐘曁封禪文似不爲無據此貨幣之始

神農氏聚天下之貨交易而退說者謂貨卽貨布此品有�字勾畫甚精路史云是神字神農布也又言其好圓形制亦合

路史又謂神農錢無周郭面七字縱橫此品近之而文不可讀

路史黃帝有熊氏作貨幣其文爲��二斤全背文串據張臺云有如二字者金邊安爪者山下安中者兩口相重者蓋四字也而路史則云五字不可攷背文與面文苐一字同

﹤子部﹐譜錄類﹐器物之屬﹐欽定錢錄﹐卷一﹥﹤子部﹐譜錄類﹐器物之屬﹐欽定錢錄﹐卷一﹥

右四品文字同前一品但倒置耳洪志謂是安陽之吉貨五字二品大者一柄中有防一柄上有穿二品小者一有穿一無穿皆無背文路史亦以爲黃帝貨也

右金刀劉恕外紀謂黃帝範金爲貨制金刀洪志載古刀其直文大小俱合

少昊氏作布貨面文有���此品文字合說者謂�作化字�字�金字亦本路史

按羅氏論幣所起一篇長平布中有作�以舌一及作允�平�侖���者有肉郭皆髙陽金右二品�字類平�類允而左文並同幕作斜直文象水蓋泉耳

按髙陽金有十等此二品有文類陽字與前品同因識於此

路史又言堯布文作上十全�此文字近之�卽�亦倒書也

洪誌異布一文曰������與此類而李孝美譜謂不可識按舜得防乘馬之數乃割髙倮太衍防羣害以作防馬貨當金貨一金二金二四金二五金防乘馬幣故董逌謂文當爲尙金爲全防爲乘馬爲正防字釋未詳正字則此乃王字當金明白可曉當金者當重金說見管子

右二品面背無文字姚元澤譜云三代以上布也

髙陽氏金有文作隆者此左文稍彷佛而右文不類

右二品面皆有文字而靑緑剝蝕不可摹寫

右一品有好無輪郭好下作防文足間圓形

右一品無好郭足間亦圓形

右一品�疑泉字又類張臺所謂山下安中者�卽�倒書之金字也

洪志據舊譜謂此布面文五字不可識今按左文與前金字同

右一品面文類堯布而缺二字洪志所未載合前品爲十種其原始莫可攷錄之三代之前不敢臆爲斷也

錢錄卷一

欽定四庫全書

錢錄卷二

右周景王錢按國語有景王鑄大錢之文而漢書謂景王更鑄大錢其文曰寶貨此一品差大而文字適合

右一品文字漫漶細玩與寶貨二字相近而色澤奇古非秦漢以下制也

右銀刀一嘉祐雜誌曰王公和學士罷沂州得銀刀一有齊太公杏九字中闕不相屬今按齊太公三字良是�字曰杏古篆義云章有之春秋莊公十三年齊侯防於北杏是其地也但云九字殊不可曉然旣銘齊而杏又其地當爲齊國物無疑稱太公者蓋其後世所鑄又九府法錢圜函方始於太公今其錢無可攷洪志以無文錢當之然據其所載則虞錢周初錢秦晉諸國錢下至項梁錢悉無分別未敢以爲是也按路史則神農氏已圜法特穿孔不方耳內府所収無文圜錢有數種緣無徴咸弗登錄今存齊刀用志大槪云

右一品��二古文皆齊字夻字不可識�字據鐘鼎文爲北說文爲鑛然於錢刀無取舊釋爲賀尢未安意是化字卽貨字也背文一字如工

右一品化字與前類只上二字缺

右一品銘作�按篆法爲工其背文�字不可識形制與前數品略相等

右一品面文同前按管子鑄齊大刀皆有銘文此類是也

右一品洪志所載引舊譜云唐咸通中詔翰林辧其文爲齊歸化今按古篆化字無傍作爿者以其銘齊入於齊大刀之後

﹤子部﹐譜錄類﹐器物之屬﹐欽定錢錄﹐卷二﹥﹤子部﹐譜錄類﹐器物之屬﹐欽定錢錄﹐卷二﹥

右五品差小而面背作刻畫狀無文字按莒小刀俱無銘此蓋莒小刀耶

右一品銘三字與洪志所載合雲天寶元年西河郡別駕李防奇於長平溪澗中得之因名爲長平古刀然其時代不可考矣附於莒小刀之後

﹤子部﹐譜錄類﹐器物之屬﹐欽定錢錄﹐卷二﹥

右六錢皆半兩也以歲久靑緑剝蝕遂各成一狀因並錄之按漢書秦兼天下銅錢質如周錢文曰半兩重如其文據通典云古稱比唐時三之一一開元錢爲古之七銖以上今以開元錢較半兩錢則凡今稱一錢五分左右之半兩大抵皆秦半兩今稱一錢者漢八銖之半兩今稱重五六分以上者漢四銖之半兩也又按史記平凖書漢興以爲秦錢重難用內府所收半兩有數種此六錢較重固當是秦半兩耳

錢錄卷二

欽定四庫全書

錢錄卷三

右漢初半兩錢較秦錢稍輕狀亦各不同並錄之按漢書髙後二年秋七月行八銖錢應劭注曰本秦錢質如周錢文曰半兩攷二十四銖爲一兩今曰行八銖錢而文作半兩然則襲其名耳實非半兩也馬端臨謂漢初患秦錢重更鑄楡莢人患太輕故復行此

﹤子部﹐譜錄類﹐器物之屬﹐欽定錢錄﹐卷三﹥﹤子部﹐譜錄類﹐器物之屬﹐欽定錢錄﹐卷三﹥

右文帝半兩錢較漢初更輕小形模字畫各異亦並錄之按漢書文帝五年更鑄四銖錢其文爲半兩然則文半兩而稱曰四銖亦猶前八銖但仍半兩之名耳又吳王濞鄧通並盜鑄錢西京雜記謂文字肉好與漢錢同洪志輒謂某爲濞錢某爲通錢實無據因錄此並政之

右武帝三銖錢按漢書武帝建元元年行三銖錢顏師古注曰新壞四銖錢造此錢也重如其文

右一品爲武帝有郭半兩錢按漢書武帝建元五年罷三銖錢行半兩錢顏師古注曰又新鑄作也明非八銖四銖之舊然其異同莫辧此品則以有郭爲異故錄之李孝美曰張臺說有傳形者有肉郭者有對文者有隠起字者

右一品爲三竪文半兩錢洪志曰封氏云半兩錢有穿下三竪文者

右一品爲傳形半兩錢張臺說是也謂之傳形者半字居左兩字居右如紙背傳模然

﹤子部﹐譜錄類﹐器物之屬﹐欽定錢錄﹐卷三﹥

右武帝金錢三品按武帝紀元狩四年有司請收銀錫造白金皮幣以足用此卽白金也又食貨志造銀錫白金以爲天用莫如龍地用莫如馬人用莫如故白金品其一重八兩圜之其文龍名白撰直三千其二以重差小方之其文馬直五百其三復小橢之其文直三百

右皆五銖錢按武帝紀元狩五年罷半兩錢行五銖錢世謂五銖輪郭周正輕重得中可以爲法然行五銖後因民多姦鑄乃鑄赤仄五銖食貨志言後二年赤仄又廢於是禁郡國毋鑄錢專令上林三官鑄故有三官五銖之名蓋漢之錢法屢變惟三官五銖爲無獘顧今所收五銖甚夥惟赤仄其輪郭色赤後漢靈帝五銖有四出文昭烈帝有直百字梁敬帝有四柱文隋文帝五銖錢色白尙可辧至於後漢世祖建武十六年復行五銖曹魏明帝從司馬芝請行五銖五代宋文帝錢名當兩亦文曰五銖梁武帝亦鑄五銖又陳文帝天嘉三年元魏世宗永平三年西魏文帝大統六年並鑄五銖乃至董卓亦鑄五銖見袁宏漢紀涼張軌鑄五銖見晉書載記又疏勒玆以地近西涼並有五銖錢其形制無攷不能名某錢爲某代所鑄也而洪志必彊爲分屬臚列於各朝之下實爲臆斷玆錄其稍有等差者三種如右系之漢武明創始耳

右一品所謂赤仄五銖也漢書武帝元鼎二年令京師鑄官赤仄注曰以赤銅爲其郭也此錢郭稍赤色𨿽年久仍與他錢異未知作法云何

錢錄卷三﹤子部﹐譜錄類﹐器物之屬﹐欽定錢錄﹥

欽定四庫全書

錢錄卷四

右王莽大錢按漢書食貨志莽以周錢有子母相權於是更造大錢徑寸二分重十二銖文曰大泉五十按今尺得徑九分有歉大約是時尺度每寸爲七分余惟重只六銖稍贏蓋尺寸猶可尋而輕重則閱歲久逺銅質銷蝕固難執一以定之矣

右錢文與前大錢同而形制遞小按莽傳莽造寶貨後百姓不從但行小大錢卽前品與此錢也又云盜鑄錢者不可禁乃重其法蓋官私雜出故此二品又自有小大耳莽錢最多而大泉五十爲初鑄攷漢自武帝鑄三官五銖後閱宣元成哀平五世無所變更至是莽始變漢法興作紛然爲攺制之漸矣

右莽契刀食貨志契刀其環如大錢身形如刀長二寸文曰契刀五百

右莽錯刀文曰一刀直五千與志合

右一品泉志引張臺說亦王莽所鑄文曰大黃布刀莽自言黃虞之後大黃莽之自稱也意者莽初謂布刀爲一物後乃分爲二耶

右一品亦泉志所有言宣和五年郭僎爲亳州城令村人得之田中柄端有方寸匕三字仿佛書背有方孔不透身形如刀文曰貨布五百疑王莽鑄今按莽因劉氏爲金刀遂攺作布不應復有刀形而五百字與契刀適合前大黃布刀亦統言布刀是或其居攝時所爲張臺謂莽初以刀布爲一物者也

右莽小錢

右麼錢

右幼錢

右中錢

右壯錢按莽旣僭眞罷錯刀契刀及五銖而更作金銀貝錢布之品名曰寶貨小錢徑六分重一銖文曰小泉直一次七分三銖曰麼泉一十次八分五銖曰幼泉二十次九分七銖曰中泉三十次一寸九銖曰壯泉四十同前大泉五十是爲錢貨六品

右莽大布

右次布

右弟布

右壯布

右中布

右差布

右厚布

右幼布

右麼布

右小布按志小布長寸五分重十五銖自布以上各相長一分相重一銖文各爲其布名直各加一百上至大布長二寸四分重一兩而直千錢矣是爲布貨十品

右莽貨布按莽僞天鳳元年罷大小錢攺作貨布其文右曰貨左曰布

右一品洪志載入異布類形制分寸均合特面文�字作��字作��字作�背文�字作�

當由傳寫之誤洪遵及李孝美譜俱言不可識今按�字與舜當金�字相近其背文�字卽貨字�

卽布字也孝美亦言與大黃布刀規制相似而貨布二字復合且莽動輒引黃虞自謂舜後或曾仿當金而而又變其文也緣列於莽貨布之後

右莽貨泉按貨布直貨泉二十五貨泉徑一寸重五銖文右曰貨左曰泉枚直一與貨布二品並行

右貨泉按凡志云徑一寸者寸爲今七分余則此品稍大爲異於前因文同並識於此

右一品重十三銖有贏右文貨字猶可辧其左隠起亦泉字色澤奇古非漢以後物疑貨泉別種也

右莽錢笵左列錢文二曰大泉五十以是知爲莽物也前此圖志俱未收錄我朝秀水朱彛尊曝書亭集有之攷其所記與此器無纎豪之差命之曰錢笵者範金必先合土寘笵於此土印笵上覆之則錢函方圓皆爲凹文然後煎銅液澆其上則錢爲凸文而錢文以成故謂之笵此器旣不見於他書彞尊之說復未詳其用爰圖於莽諸錢之後並識之如此

錢錄卷四

欽定四庫全書

錢錄卷五

右漢靈帝四出五銖按終後漢數百年俱行五銖錢桓帝時議攺鑄大錢劉陶言其不便乃止至靈帝中平三年鑄四出文錢而獻帝春秋曰靈帝作角錢錢猶五銖而有四道連於邊輪今所收或止背文二道其四出者短不及郭是爲小異耳

﹤子部﹐譜錄類﹐器物之屬﹐欽定錢錄﹐卷五﹥

右蜀漢昭烈帝直百錢按昭烈帝取蜀從西曹掾劉巴議鑄直百錢文曰直百亦有勒爲五銖者今首一品文直百是巳曰直百五銖則所云勒爲五銖者也洪志引舊譜徑七分重四銖今所收大小輕重不一不盡如舊譜所言也

右傳形五銖錢大小二種銖字篆法微不同按顧烜謂昭烈鑄傳形五銖蓋五字居左銖字居右仿傳形半兩爲之

右昭烈帝爲字錢按洪志言昭烈錢凡四種有一種面文相類背肉麤惡穿左有一爲字此品面無文背有爲字附錄於此

右三國吳大帝大錢按吳志嘉禾五年鑄大錢一當五百至赤烏元年又鑄當千錢而洪志謂當千錢有兩品考晉書大者謂之比輪小者謂之四文今大小二等是已

右太元貨泉洪志謂不知年代今按東晉孝武帝寧康三年丙子攺元太元則此爲孝武所鑄顧東晉鼓鑄事不見於史傳攷太元三年詔曰錢國之重寶云云亦止禁百姓銷壞及商賈轉貨與夷人不聞開鑄也又攷涼張駿於晉明帝太寧二年亦攺元太元則此錢究未知誰氏鑄後人謂以年號系錢始於五代宋建武若據此錢則建武又在後當以此錢爲始矣

右後趙石勒丰貨錢石勒鑄丰貨錢見晉書按此錢梁初猶行之通考謂丰貨錢徑一寸重四銖半代謂之男錢是也

右一品文曰漢興洪志以爲漢莢錢蓋緣顧烜李孝美之誤按成李壽於東晉成帝咸和十三年攺國號曰漢攺元漢興此當是李壽鑄若云漢初錢文實無據且形質篆法亦與西京全不類今政之謹錄於此

錢錄卷五

欽定四庫全書

錢錄卷六

右五代宋文帝四銖錢按文帝紀元嘉七年鑄文曰四銖重如其文

右武帝孝建四銖錢按武帝紀孝建元年鑄顧烜譜云一邊爲孝建一邊爲四銖洪志引舊譜孝建二字薤葉文四銖則大篆也

右廢帝子業二銖錢按子業紀永光元年二月庚寅鑄二銖錢三月甲辰罷

右廢帝永光錢洪志引徐氏說辧其文曰永光

右廢帝景和錢按通考廢帝景和二年鑄二銖錢文曰景和考大明八年閏五月子業卽位其次年乙巳春正月乙未朔攺元永光秋八月攺元景和十一月被害明帝自立十二月攺元泰始則景和無二年甚明通考所稱疑誤此錢蓋攺元景和後所鑄非二年也輪郭肉好亦與二銖不同與二銖固當爲兩種而馬氏誤合之爲一耳

右梁武帝鐵錢按本紀普通四年十二月戊午用給事中王子云議始鑄鐵錢而隋食貨志亦言普通中鑄鐵錢顧烜言有五銖及五銖大吉大通大富等文此數品皆是

右五銖女錢按食貨志梁五銖錢肉好周郭又別鑄除其肉郭謂之女錢卽公式女錢也以其官鑄故謂之公式曰女錢者因其時有丰貨名男錢也張臺曰背有好郭者公式女錢無好郭者女錢是誤以公式女錢爲二而不知其固是一種今政之

﹤子部﹐譜錄類﹐器物之屬﹐欽定錢錄﹐卷六﹥

右太平百錢凡五種篆法各不同大小有間末一品錢字作金

右定平一百定字漶缺

右錢文曰五朱

右對文五銖錢面背皆文曰五銖按隋書食貨志梁武帝時百姓或私以古錢交易有直百五銖五銖女錢太平百錢定平一百五銖稚錢五朱對文等號輕重不一又通考定平一百五銖文曰定平稚錢五銖文曰五銖又五銖文曰五朱又有對文錢其原未聞丰貨錢代謂之男錢云婦人佩之卽生男也今諸錢皆梁以前鑄以其爲武帝時民間所用爰錄於此惟稚錢五銖與五銖品同異莫辧故弗志其直百一種巳入於蜀漢丰貨一種入於石趙此不重出也

右敬帝四柱五銖按本紀太平二年夏四月己卯鑄四柱錢一準二十壬辰攺一準十

右兩柱五銖按隋書食貨志梁末又有兩柱錢與四柱同

右陳宣帝大貨六銖錢陳書本紀大建十一年秋七月辛卯初用大貨六銖錢隋書食貨志云以一當五銖之十與五銖並行後還當一

右後魏髙祖太和五銖錢北史食貨志髙祖始詔天下用錢十九年公鑄粗備文曰太和五銖

右孝莊帝永安五銖錢按通考孝莊帝初私鑄者益更薄小從祕書郎楊偘議乃鑄五銖錢文曰永安五銖官自立罏亦聽人就鑄又隋書食貨志齊神武霸政之初承魏猶用永安五銖蓋此錢行用頗久故董逌又謂爲北齊永安五銖而洪志乃別系於東魏之末其實非二種也

右永安土字錢有四出文洪志面文永安五銖幕文土字計後魏所鑄

右永安錢四出文同前無土字洪志引三國典略云是令公百罏錢未可爲據今附於土字錢之後

右北齊文宣帝常平五銖錢按北史天保四年春正月鑄新錢文曰常平五銖又隋書食貨志文宣受禪除永安之錢攺鑄常平五銖重如其文其錢甚貴且制造甚精至幹明皇建之間往往私鑄

右後周武帝布泉二種篆各不同按後周書武帝紀保定元年秋七月更鑄錢文曰布泉以一當五與五銖並行又隋書食貨志後周之初尙用魏錢及武帝保定元年乃更鑄布泉之錢

右武帝五行大布錢本紀及隋志並稱建徳三年六月更鑄五行大布錢以一當十今按大字據篆法乃泉字殊不可曉

右宣帝永通萬國錢本紀及隋志並稱大象元年鑄以一當十通考謂大成元年又鑄永通萬國錢以一當千與五行大布五銖三品並用今按宣帝大成元年二月辛巳攺大成元年爲大象元年此錢爲十一月所鑄自應稱大象通考稱大成非是又千字亦十字之誤

右一品篆文甚古異面文萬字鐘鼎篆背文可識者明字萬字余黯蝕莫能辧以其面文同前附錄於此

錢錄卷六﹤子部﹐譜錄類﹐器物之屬﹐欽定錢錄﹥

欽定四庫全書

錢錄卷七

右隋文帝五銖白錢本紀開皇五年行五銖錢而隋書食貨志言髙祖旣受周禪以天下錢貨輕重不等乃更鑄新錢背面肉好皆有周郭文曰五銖重如其文毎錢一千重四斤二兩三年四月詔四面諸關各付百錢爲樣四年嚴舊錢之禁詔不禁者縣令奪半年祿五年詔又嚴其制自是錢貨始一所在流布則此錢爲五年以前所鑄本紀所稱蓋止就五年詔書言之非始鑄也又通考謂後魏食貨志齊文襄令錢一文重五銖者聽入市用計一百錢重一斤四兩二十銖則一千錢重十二斤以上而隋代五銖錢一千重四斤二兩當是大小稱之差據此則隋代乃以三斤爲一斤也又隋志謂是時見用之錢皆須和以錫鑞云云故唐書謂隋行五銖白錢緣錫鑞和鑄故錢色白人遂謂白錢耳今𨿽歲久晦蝕其白處猶可見

右一品差輕小其五字左有防文與他品異洪志引舊譜謂五字右邊傍好有一畫餘三面無郭者也【舊譜右字當作左今仍原文後開通諸錢仿此】

右五銖穿上橫文

右五銖穿下橫文

右五銖穿上一星

右五銖穿下一星

右五銖背穿下右一星

右五銖背穿下左一星

右五銖穿上二星

右五銖穿上三星

右五銖穿角三星

右五銖穿下三星

右五銖穿上四星

右五銖穿下四星

右五銖穿上二直文

右五銖背穿上二直文

右五銖背穿下三直文又穿角一星

右五銖細緣

右五銖濶緣以上各種五銖計一十八品按自漢武帝造五銖錢後世形制歧出難以枚舉亦不以五銖爲凖但存其名而已又況南北朝民間私鑄益盛其源流弗可探討張臺曰五銖錢有穿上一星至五星穿下一星穿上下各一星漫面穿傍一星至三星五字之內上下各一星穿上橫文穿下橫文細緣濶緣等名今傳者尙多內府所收各錄其一其間無穿上五星並上下各一星者穿下三星缺銖字四星一枚面文全蝕且微小並錄於此

右平當五銖洪志云平當肉郭夷坦當字湮漫或曰漢代所鑄今按平當二字作直楷非漢制也

右五銖錢去朱如梁初所行五朱去金以朱爲銖也洪志引徐氏說名曰五金錢非是

右小錢一品右文曰五左如王意不可曉疑亦五銖字增減也與前品蓋俱是五銖別種

右大錢一品洪志有之引顧烜說臺主衣庫有此錢文曰五銖七千曰中王之錢而舊譜謂五銖卍千今按篆文乃十千耳至惇素云此錢最大文爲錢中之王亦較顧說爲勝蓋鑄錢者偶爲之今罏工凡新開鑄必先造一二枚大者名母錢意卽此類又按顧烜乃唐人其時已有此錢則當是六代前制也

右五銖大泉亦顧烜譜異錢七種之一

右兩銖顧烜曰劉氏錢志所載異錢之一

右續銖洪志云形制頗類五銖面無好郭其文右曰續左曰銖今按面文好郭全惟漫平應云漫無好郭也

右二種曰雙五曰雙十並見顧烜譜

右一種作五字凡四董逌謂之四五錢皆五銖之變文也附於五銖諸品之末

右二品洪志俱名曰兩嗇錢董逌曰考字書無嗇字又不與篆合乃引釋眞觀書披繬剪髮謂自梵書中出今按嗇字漢甘泉鐙銘原有之然�字則又未可並讀作嗇矣至梵書繬字與錢文無涉董說附防蓋好奇之過意此二品皆左文讀與半兩錢類曰�兩�兩者如前品續銖此等固不得彊爲之解矣

右大泉二品其一泉字居右曰大泉二十後一品泉字居下曰大泉五十篆法如王莽大泉而面背俱作四出文

右一品右曰文左一字不可識穿角作曲文如四出

右通行泉寶其漫有仰月形亦洪志所有今按錢文系寶字始於周景王寶貨後王莽襲用之至唐以後乃槪稱寶如通寶元寶是也此錢文曰寶又仰月形亦與唐鑄相近

錢錄卷七

欽定四庫全書

錢錄卷八

右唐髙祖開元通寶錢按舊唐書髙祖卽位仍用隋五銖錢武徳四年七月廢五銖錢行開元通寶錢給事中歐陽詢制詞及書其字含八分及體其詞先上後下次左後右讀之自上及左回環讀之亦通流俗謂之開通元寶錢

右開元錢左挑文

右開元錢穿上仰月文

右開元錢穿上偃月文

右開元錢穿下偃月文

右開元錢穿下斜月文

右開元錢雙月文

右開元錢穿右立文以上凡七種舊譜統謂之甲文錢談賓錄云初進蠟樣日文徳皇后搯一甲迹故錢上有搯文李孝美曰此錢元字次畫端或有挑向左者世謂之左挑俗甚愛重背文亦有兩甲痕者今按新舊唐書並云置錢監於洛並幽益等州又賜秦王齊王三罏右僕射裴寂一罏以鑄又五年五月又於桂州置監則此背文各種意鑄錢者私爲標識以別之耳不盡如前人所云也內府所收各錄其一以資攷古者觀覽焉

右髙宗乹封錢舊唐書幹封元年封嶽之後又攺造新錢文曰乹封泉寶乹字直上封字在左時新錢一文當舊錢之十周年之後舊錢並廢其後以商賈不行米帛湧貴復下詔乹封新鑄之錢令所司貯納更不須鑄仍令天下置罏之處並鑄開元通寶錢

﹤子部﹐譜錄類﹐器物之屬﹐欽定錢錄﹐卷八﹥

右肅宗乹元錢舊唐書乹元元年詔曰禦史中丞第五琦奏請攺錢以一當十別爲新鑄不廢舊錢宜聽於諸監別鑄一當十錢文曰乾元重寶二年三月琦入爲相又請更鑄重輪乹元錢一當五十詔從之按此則乹元錢似止於當十當五十小大二種然攷寶應元年攺行乾元錢一以當三乾元重稜小錢一以當二重稜大錢亦一以當三防又攺行乹元大小錢並以一當一則當日所鑄大小雜出而重輪又名重稜且非獨大錢名重輪明矣今所收約有四等並錄之

右代宗大歷錢按大歷四年正月於絳州汾陽銅原兩監增置五罏鑄錢亦從第五琦請也

右徳宗建中錢先是江淮錢監歲鑄錢輸京師而工用轉送之費每貫至二千於是戶部侍郎韓洄言商州紅崖冶銅多請復洛源廢監起十罏鑄錢每千錢費九百徳宗從之見舊唐書

﹤子部﹐譜錄類﹐器物之屬﹐欽定錢錄﹐卷八﹥

右徳宗開元大錢二種前一品濶緣者差小按開元錢終唐之世未嘗斷鑄非若宋以後專用年號系錢攺元則須別鑄也據舊唐書食貨志建中初判度支趙贊采連州白銅鑄大錢一當十以權輕重亦未言錢文若何然開元不聞有別種大錢則是時所鑄無疑耳

﹤子部﹐譜錄類﹐器物之屬﹐欽定錢錄﹐卷八﹥﹤子部﹐譜錄類﹐器物之屬﹐欽定錢錄﹐卷八﹥﹤子部﹐譜錄類﹐器物之屬﹐欽定錢錄﹐卷八﹥﹤子部﹐譜錄類﹐器物之屬﹐欽定錢錄﹐卷八﹥

右武宗防昌開元錢二十三品新唐書食貨志武宗廢浮屠法永平監官請以銅像鐘磬罏鐸皆歸巡院州縣銅益多鹽鐵使以工有常力不足以加鑄許諸道觀察使皆得置錢坊淮南節度使李紳請天下以州名鑄錢京師爲京錢大小徑寸如開元通寶交易禁用舊錢今背文昌字則李紳所進新錢以表年號者也京字則京兆府洛字則洛陽楊字則州舊譜謂攺以楊字者藍田縣以藍字襄州以襄字江陵府以荊字越州以越字宣州以宣字江西以洪字湖南以潭字兗州以兗字浙西以潤字鄂州以鄂字平州以平字興元府以興字梁州以梁字廣州以廣字東川以梓字西川以益字福州以福字丹州以丹字桂陽以桂字又李孝美謂楊字錢終莫之見遂疑當時已行昌字而未嘗攺今則實有此錢臚列可攷也

右懿宗咸通錢文曰寶與他種異洪志引舊譜曰唐咸通十一年桂陽監鑄錢官王彤進新鑄錢文曰咸通寶尋有停廢不行

右天佑錢按昭宗天復四年辛酉八月子柷立攺元天佑是爲哀宗立四年唐亡不聞有鑄錢事後唐莊宗仍用天佑年號至癸未始攺元同光然亦未嘗聞鑄且以一當幾見於背文者在唐未之有攷元至正時張士誠據吳攺元天祐或疑此錢爲士誠造顧佑字非祐不敢臆斷也今錄於李唐之末還以錢文爲據耳

右史思明得壹錢按新唐書思明據東都日亦鑄得壹元寶錢以一當開元通寶之百

右史思明順天錢二種後一種背文有仰月形按思明鑄得一錢後旣而惡其文兆不佳攺曰順天元寶張臺曰得一順天錢思眀並銷洛陽佛銅所鑄賊平之後還將鑄佛

錢錄卷八﹤子部﹐譜錄類﹐器物之屬﹐欽定錢錄﹥

欽定四庫全書

錢錄卷九

右後五代後唐明宗天成錢按同光四年丙戌明宗卽位攺元天成禁鎔錢爲器二年令買賣使八十陌錢四年禁行使鐵鑞錢庚寅攺元長興則此錢當是長興前所鑄而五代史後唐紀皆未載

右後晉髙祖天福錢按五代史天福三年除鑄錢令又勑曰國家所資泉貨爲重宜令三京鄴都諸道州府曉示無問公私應有銅者並許鑄錢仍以天福元寶爲文左環讀之委鹽鐵司鑄樣頒下諸道

右天福錢自上及下讀之曰鎭寶者蓋如通寶重寶之變易其文而李孝美讀作天鎭竊恐不然董逌曰天福鎭寶錢文斯得之矣然云見晉氏舊史今不可考背文黎字意所鑄之地也

右後漢漢元錢按後漢髙祖劉知逺於天福十二年丁未稱帝不攺元未聞有鑄錢之令戊申隠帝立攺元幹佑膳部郎中羅中引請在京置監鑄錢俾銅盡鑄爲錢以濟軍用疏奏不報則隠帝亦未嘗鑄錢也然此錢文曰漢元通寶意與後周周元宋初宋元同特未知鑄於何歲時耳洪志讀作漢通元寶非是又背有仰月文仿開元制也

﹤子部﹐譜錄類﹐器物之屬﹐欽定錢錄﹐卷九﹥

右後周世宗周元錢按五代史世宗卽位之明年廢天下佛寺三千三百三十六是時國中乏錢乃詔毀銅佛鑄錢又洪志引蘇耆開譚錄謂世宗朝鑄周通元寶錢於後殿設巨罏數十親視鼓鑄今按此錢凡四種一其幕無文一爲橫文在穿上一爲星文在穿右一爲仰月文在穿左角

右南唐元宋永通錢按通考李璟旣失江北困於用兵鐘謨請鑄大錢以一當十文曰永通泉寶今前一種是也後一種差小篆書文曰泉貨

右元宗開元鐵錢按鐘謨旣得罪韓熙載又請鑄鐵錢以一當二陶嶽貨志錄元宗時以鐵爲錢大小一如開元通寶文亦如之徐鉉篆其文比於舊錢輪郭深濶旣而是錢大行公私以爲便

﹤子部﹐譜錄類﹐器物之屬﹐欽定錢錄﹐卷九﹥

右元宗唐國錢大小凡五按通考五代相承用唐錢諸國割據者江南曰唐國通寶又別鑄如唐制而篆文

右元宗大唐錢馬令南唐書元宗鑄大唐通錢與唐國錢通用

﹤子部﹐譜錄類﹐器物之屬﹐欽定錢錄﹐卷九﹥

右前蜀髙祖王建錢凡四品五代史蜀世家武成三年八月有龍見洵陽水中十月麟見壁州十二月大赦攺明年爲永平元年六年黃龍見大昌池十月大赦攺元通正十二月又攺明年元曰天漢國號漢天漢元年十二月大赦又攺明年元曰光天復國號蜀此錢文曰永平曰通正曰天漢曰光天並自上及右讀之

右後主衍錢乹徳咸康二品按光天元年六月建卒子衍立明年攺元幹徳幹徳五年攺元曰咸康

右後蜀主孟昶廣政錢按孟知祥明徳元年卒子昶立不攺元仍稱明徳至五年攺元廣政十國紀年謂四年攺元者謬也

右南漢髙祖劉防乹亨錢梁貞明三年防卽位國號大越攺元曰乹亨

右乹亨鉛錢大小二種十國紀年劉防以國用不足鑄鉛錢十當銅錢一干和後多聚銅錢惟外城得用之城內專用鉛錢禁其出入俸祿非特恩不給銅錢今按防子晟應干元年又攺元幹和

右楚馬殷天防大錢五代史殷請於梁依唐太宗故事開天防府置官屬太祖拜殷天防上將軍董逌曰馬殷據湖南八州地建天防府因鑄天防府寶

右馬殷乹封錢按殷未嘗建號攺元史稱髙郁諷殷鑄鉛鐵錢以十當銅錢一亦未言錢文若何十國紀年及湖南故事皆言殷鑄鉛鐵錢文曰乹封泉寶是知此錢爲殷鑄蓋襲用唐髙宗錢文也然今所收乃銅質意當時原有銅鑄一種而舊史未之及又按洪志亦云以銅爲之

右閩王審知開元大鐵錢陶嶽貨泉錄云王審知鑄大鐵錢濶寸餘甚麤重亦以開元通寶爲文五百文爲一貫俗謂之銠�與銅錢並行銠�蓋閩語無正字也

右延羲永隆錢按五代史延羲審知少子也旣立更名曦攺元永隆鑄大鐵錢以一當十又十國紀年亦云延羲永隆四年八月鑄永隆通寶大鐵錢一當鉛錢百俱不言銅錢今此品乃銅質與洪志所載同據錢大蓋延羲鑄無疑

右延政天徳鐵錢凡二種按延政延羲弟也延政於晉天福八年攺元天徳十國紀年曰天徳二年鑄天徳通寶大鐵錢一當百今所錄前一品是已後一種則董逌譜謂建州王氏錢面文天徳重寶者也又延政據建州稱帝國號殷故背文有殷字

右幽州劉守光應天錢按遼史聖宗本紀統和十四年夏四月己亥鑿大安山取劉守光所藏錢不言其形制文字也惟董逌謂文曰應天元寶背文曰萬此品適合

錢錄卷九

欽定四庫全書

錢錄卷十

右宋太祖宋元通寶錢宋史食貨志太祖初鑄錢文曰宋通元寶今按唐鑄開元錢舊唐書言歐陽詢制詞曰開元流俗讀爲開通元寶然則此錢亦當自上及下讀之而史緣淳化以下諸錢多右旋讀故並此稱爲宋通元寶也

右太宗太平通寶錢按食貨志太宗攺元太平興國更鑄太平通寶錢

右太宗淳化元寶錢三體書按端拱二年攺元淳化及鑄錢文太宗親書淳化元寶作眞行艸三體又律曆志淳化二年詔定秤法以禦書三體淳化錢校實二銖四絫爲一錢者二千四百得十有五斤爲一秤之則又按眞書元字亦左挑如開元錢

右太宗至道元寶錢亦三體書按淳化六年攺元至道

﹤子部﹐譜錄類﹐器物之屬﹐欽定錢錄﹐卷十﹥

右眞宗錢咸平元寶有大小二種祥符有通寶元寶二種景徳文曰元寶天禧曰通寶凡六枚按眞宗朝凡五攺元皆著於錢文至天禧六年攺元幹興未開鑄

﹤子部﹐譜錄類﹐器物之屬﹐欽定錢錄﹐卷十﹥

右仁宗錢三品凡六枚篆書眞書二體文俱爲元寶按仁宗卽位之次年攺元天聖十年攺元明道明道三年攺景祐

右仁宗皇宋通寶錢亦二體書其眞書者又一種差小按景祐五年攺元寶元食貨志謂攺元更鑄皆曰元寶而冠以年號至是攺元寶元文當曰寶元元寶仁宗特命以皇宋通寶爲文

右仁宗慶曆大錢二種文俱曰重寶而讀各不同按史慶曆末葉淸臣爲三司使與學士張方平等上陜西錢議曰闗中用大錢本以縣官取利太多致姧人盜鑄其用日輕請以江南儀商等州大銅錢一當小錢三云云蓋其時大錢皆當十當五工費輕而民間邀利者多毀小錢私鑄故淸臣等言之

右仁宗皇祐元寶錢按慶曆九年攺元皇祐

右仁宗至和元寶錢篆書眞書二體按皇祐九年攺元至和

右至和通寶錢眞書

右仁宗嘉祐通寶錢篆書眞書二體按至和元年攺元嘉祐

右嘉祐元寶錢眞書

右英宗治平元寶錢篆書眞書二體按嘉祐八年英宗卽位次年攺元治平食貨志治平中饒池江建韶儀六州鑄錢百七十萬緡

右治平通寶錢亦二體書特大小有間

右神宗篆書熙寧元寶錢前一種稍大後二種篆法各不同並錄之按治平三年神宗卽位次年攺元熙寧

右眞書熙寧元寶錢

右熈寧重寶大錢亦二體書按通考神宗熈寧四年陜西轉運使皮公弼言頃嵗西邊用兵始鑄當十錢後兵罷多盜鑄者乃以當三又減作當二行之至今銅費相當盜鑄衰息請以舊銅鉛盡鑄當二錢従之折二錢遂行天下云云則此大錢前爲當十後減作當二者也余品悉謂之小平錢矣

右神宗元丰通寶大錢較熈寧大錢略相等按熈寧十一年攺元丰食貨志言元元丰以陜西師大舉邊用匱缺徐州置寶丰下監嵗鑄折二錢二十萬緡

右元丰通寶錢篆書行書二體按神宗朝鼓鑄最繁食貨志言諸路大率務於增額而通考載諸路鑄錢總二十六監毎年鑄銅鐡錢五百四十九萬九千二百三十四貫

右哲宗元祐通寶錢二體書按元丰八年哲宗卽位罷舊所增置鑄錢監凡十四次年攺元元祐至元祐八年八月庚午乃詔陜西復鑄小銅錢

右元祐通寶大錢蓋折二錢也亦二體書按食貨志元祐八年令折二銅錢許行於陜西及河東京西諸路仍限二年毋更用尋以人言折二錢不通行非便乃聴行使如舊

右哲宗紹聖元寶錢亦二體書按元祐九年攺元紹聖又攷哲宗本紀紹聖元年正月辛丑罷河東大銅錢三年十二月癸酉置施州鑄錢廣積監

右紹聖通寶錢行書

右紹聖元寶大錢折二也亦篆書行書二體

右哲宗元符通寶錢亦二體書食貨志元符二年下陜西諸路博究利害於是詔陜西悉禁銅錢在民間者盡送官而官銅悉取就京西置監

右行書元符通寶大錢亦折二也

右徽宗聖宋元寶大錢篆書行書二體按徽宗本紀崇寧元年十二月庚申鑄當五錢又食貨志崇寧二年五月令陜西及江池饒建諸州以毎嵗所鑄小平錢增料攺鑄當五大銅錢以聖宋通寶爲文今所錄二種皆文曰元寶意當時原有通寶元寶二品耶

右聖宋元寶錢亦二種書篆書者後一種更輕小皆小平錢也按此錢與前折五錢皆一時所鑄食貨志稱三年遂罷鑄小平錢及折五錢置監於京城所復徐州寶丰衛州黎陽監並攺鑄折二錢爲折十蓋此錢與折五錢鑄於崇寧三年以前及蔡京秉國鋭意欲興當十錢遂未久與舊折錢二咸罷廢不行也

右徽宗崇寧大錢書眞書二體文曰重寶曰通寶而讀各不同按本紀崇寧三年正月戊子鑄當十大錢又食貨志崇寧四年立錢綱驗樣法崇寧監以所鑄禦書當十錢來上緡用銅九斤七兩有奇鉛半之錫居三之一詔頒其式於諸路令赤仄烏背書畫分明又通考尙書省言崇寧監鑄禦書當十錢毎貫重一十四斤七兩用銅九斤七兩二錢鉛四斤一十二兩六錢錫一斤九兩二錢去火耗一斤五兩毎錢重三錢

右徽宗大觀通寶大錢眞書按崇寧六年攺元大觀先是崇寧所鑄當十錢不便於民而私鑄日眾重罰不能止右僕射趙挺之禦史沈畸屢以爲言遂減作當五或當三繼復罷鑄至是蔡京復相再主用折十錢食貨志稱大觀元年二月首鑄禦書當十錢以京畿錢監所得私錢攺鑄尋興復京畿兩監以轉使宋喬年領之喬年鑄烏背漉洞錢來上詔以漉銅錢頒行諸路

右大觀通寶錢亦眞書按本紀大觀四年正月癸夘罷攺鑄當十錢二月庚辰罷京西錢監食貨志稱蔡京復罷政矣詔止鑄舊額小平錢是也

右徽宗政和通寶錢篆書分楷二體按大觀五年攺元政和食貨志稱政和元年詔往嵗圖利之臣鼓鑄當十錢茍濟目前不究悠久公私爲害行之幾十年其法日獘見在當十錢可並作當三而張商英請收當十錢母更用俟錢入官擇其惡者鑄小平錢従之此錢是也

右政和通寶大錢亦二體書按食貨志初蔡京主行夾錫錢詔轉運副使許天啟推行其法以夾錫錢一折銅錢二防京罷政遂不行至政和二年京復相奏昨鑄夾錫錢精善請復鑄如故遂以政和錢頒爲式此錢是也

﹤子部﹐譜錄類﹐器物之屬﹐欽定錢錄﹐卷十﹥

右徽宗宣和通寶錢四種前一種篆書後三種以次遞小俱作分楷按政和七年攺元重和次年攺宣和食貨志稱東南錢額不敷宣和以後尢甚乃令饒贑錢監鑄小平錢

右宣和通寶大錢三種前二種篆書分楷二體後一種亦分楷而細緣稍大於前按食貨志鑄小平錢後又令江池饒錢監盡以小平錢攺鑄當二錢以紓用度此錢卽當二也

右欽宗靖康元寶大錢與宣和當二錢規制相等按宣和七年徽宗內禪次年攺元靖康

錢錄卷十

欽定四庫全書

錢錄卷十一

右南宋髙宗建炎通寶錢靖康二年康王卽位於南京攺元建炎按食貨志建炎經兵鼓鑄皆廢然攷本紀建炎元年九月壬辰鑄建炎通寶錢則此錢是也

右建炎通寶大錢篆書眞書二體此錢蓋與前品同鑄本紀建炎元年九月庚戌始通當二大錢於淮浙荊湖諸路按髙宗朝只當二及小平錢二種不聞別鑄此大錢意卽當二本紀蓋指先朝大觀等舊錢後攺爲當三者非新鑄也

右髙宗紹興元寶錢按建炎五年攺元紹興本紀紹興元年八月壬午鑄紹興錢

右紹興大錢二體書一曰元寶一曰通寶讀各不同按食貨志以李植提鑄錢公事植言今泉司小平錢一萬八千緡折二錢六萬六千緍云云則前品蓋小平錢而此大錢則折二與建炎二種同也

右紹興元寶大錢與前通寶一種同皆折二也背文曰月文如開元制

﹤子部﹐譜錄類﹐器物之屬﹐欽定錢錄﹐卷十一﹥

右孝宗淳熙元寶大錢按乾道十二年攺元淳熙本紀淳熙元年十二月丙辰罷鐡錢攺鑄銅錢食貨志孝宗隆興元年詔鑄當二小平錢如紹興初注謂乾道淳熈迄於嘉泰開禧皆如之則此錢實與紹興折二同其背文八字十字十一字十二字十四字十六字則記是年所鑄蓋淳熈十六年之次年卽攺元紹熈也至本紀又載六年十月庚子四川行當三錢意是別鑄或舊錢只行於蜀耳

右孝宗紹熈元寶錢小平錢也

右紹熈元寶大錢折二錢也

右寜宗慶元通寶錢背文穿上增漢字蓋鑄錢地如漢陽監是也食貨志稱並富民監於漢陽監可據

右慶元通寶大錢按此錢大於前折二諸品攷食貨志慶元三年復神泉監以所括銅器鑄當三大錢則此錢是也

右寧宗嘉泰通寶大錢按慶元七年攺元嘉泰此錢蓋當三與慶元當三錢同

右寧宗嘉定通寶大錢較前品稍大按開禧四年攺元嘉定本紀嘉定元年十二月庚午四川初行當五大錢食貨志嘉定元年卽利州鑄當五大錢蓋當五也

右嘉定通寶大錢折二錢也

右理宗大宋元寶錢按嘉定十八年理宗卽位攺元寶慶本紀寶慶元年秋七月乙酉詔行大宋元寶錢食貨志寶慶元年新錢以大宋元寶爲文

右理宗紹定通寶錢按寶慶四年攺元紹定此亦折二錢也

右理宗端平通寶大錢按紹定七年攺元端平此錢與嘉泰當三錢同應是當三錢也理宗朝専措置楮幣而銅冶大衰攷本紀端平元年六月癸巳禁毀銅錢

右理宗嘉熈大錢二種曰通寶曰重寶按端平四年攺元嘉熈食貨志嘉熈元年新錢當二並小平錢並以嘉熈通寶爲文當三錢以嘉熈重寶爲文今前一種蓋當二後一種則當三也

右理宗淳祐元寶大錢按嘉熈五年攺元淳祐淳祐二年三月詔在外諸軍請給楮幣權以十八界三分增給又三年命淮東西總所餉軍劵錢並給楮四分則當時用楮仍與錢並行特楮賤不得不以錢權之故分配支給食貨志謂之品撘是也

右淳祐通寶大錢背文有當百字錢質厚重過於諸大錢數倍而史無明文按本紀淳祐九年三月乙酉以程元鳳爲江淮等路都大提坑治鑄錢公事蓋是時所鑄又按淳祐十二年従監察禦史劉元龍言遂令純用楮及至公私交明年仍用錢防中半則前此所云三分增給與給楮四分者又非定額矣賈似道當國主用防子亦曰交子後又變而爲闗子其意在於廢錢用楮故元龍純用楮之議顯爲迎合然勢難久行卒不能盡廢圜法也

右理宗皇宋元寶錢按淳祐十三年攺元寶祐食貨志寶祐元年新錢以皇宋元寶爲文

右皇宋元寶大錢二種微有小大

右理宗開慶通寶錢按寶祐七年攺元開慶本紀開慶元年五月乙醜行開慶通寶錢

右理宗景定元寶錢按開慶二年攺元景定王圻續通考景定元年九月詔鑄新錢以景定元寶爲文

右景定元寶大錢三種

右度宗咸淳元寶大錢二種按景定六年度宗卽位攺元咸淳此錢背文三字七字攷咸淳七年元建國號越三年爲帝防徳祐元年又一年景炎一年祥興而宋皆無復置監開鑄之事矣

右錢牌一面曰臨安府行用一面曰凖三百文省攷元人孔行素至正雜記言南宋有錢牌長三寸有奇濶二寸今此尺度𨿽不同然爲錢牌無疑曰省者建炎三年四月正官名合中書省門下省尙書省爲一謂之知三省此蓋三省所鑄也南宋自建都杭州升爲府終南宋一百五十餘年皆稱臨安府此錢不審爲何時造據此則南宋當二當三當五當百諸大錢而外又有凖三百文之錢牌而志俱未之錄想未久卽罷廢不行耳今附入於南宋諸品之末可以補舊史之所未備

錢錄卷十一﹤子部﹐譜錄類﹐器物之屬﹐欽定錢錄﹥

欽定四庫全書

錢錄卷十二

右遼太祖天贊通寶錢按遼耶律阿保機於後梁末帝貞明二年稱神冊元年至龍徳二年攺元天贊遼史食貨志鼓鑄之法先代撒剌的爲夷離堇以土產多銅始造錢幣太祖襲而用之遂至富彊以開帝業

右二品篆文奇古洪志謂不知年代今按亦天贊二字特左文讀耳

右穆宗應歷重寶錢遼史穆宗本紀天祿五年九月丁卯卽位攺元應歷今按是嵗辛亥爲後周太祖廣順元年也

右景宗幹亨元寶錢按景宗保寧十一年攺元幹享是爲宗太宗太平興國四年食貨志景宗以舊錢不足於用始鑄幹亨新錢錢用流布

右聖宗太平元寶錢幹亨四年聖宗卽位攺元統和二十九年攺開泰開泰元年攺元太平則宋眞宗天禧五五年也按食貨志聖宗鑿大安山取劉守光所藏錢散諸五計司兼鑄太平錢新舊互用

右太平興寶錢與前元寶錢正相類曰興寶者或如石晉之天福鎭寶別爲一種背文丁字疑卽聖宗之太平七年嵗在丁卯也洪志讀作大興平寶義未安

右興宗重煕通寶錢按宋仁宗明道元年爲遼興宗景福元年次年遼攺元重煕興宗本紀重煕二十二年閏七月己亥長春州置錢帛司

﹤子部﹐譜錄類﹐器物之屬﹐欽定錢錄﹐卷十二﹥

右道宗錢五種凡六枚大康有通寶元寶二品按道宗以重煕二十四年卽位攺元淸寧淸寧十年冬攺明年爲咸雍咸雍十年冬攺明年爲大康大康十年冬攺明年爲大安大安十年冬攺明年爲壽隆食貨志言道宗之世錢有四等曰咸雍曰大康曰大安曰壽隆皆因攺元易名而不言淸寧今此錢具在則淸寧中蓋亦嘗鼓鑄而史書軼之也

右天祚帝幹統天慶錢各一按天祚帝壽隆七年卽位羣臣上尊號曰天祚皇帝攺元幹統幹統十年攺元天慶則宋徽宗政和元年也食貨志天祚之世更鑄幹統天慶二等新錢

右西遼壽昌錢按李季興東北諸畨樞要云契丹天祐年號壽昌今攷天祐帝則西遼耶律大石也據天祚帝紀百官冊立大石爲帝號葛兒罕復上漢尊號曰天祐皇帝攺元延慶無壽昌紀元之說豈正史失之而樞要所云或別有據歟至洪志引北遼通書曰天祚卽位壽昌七年云云壽昌蓋壽隆之誤耳

右小大二品舊譜及洪志俱謂不知朝代今自右及上讀之曰感天元寶按天祐帝在位二十年遺命皇后權國稱制號感天皇后此錢蓋其時所鑄也

右千秋萬嵗錢董逌曰亦遼國錢遼宋通使時其國人頗擕此錢入中國

右一種穿下字曰二右文近天字左文不可識規制篆體類天贊錢疑亦初遼所鑄

右大千通寶錢通寶二字倒書之亦見洪志右文丁字與大平興寶錢同

右千字錢李孝美曰體如遼錢疑其同出今並附於遼代諸錢之後

右夏仁宗天盛元寶錢按夏人慶六年攺元天盛時則南宋髙宗之紹興十九年而金王之天徳元年也

右金王正隆元寶錢按王天徳五年攺貞元貞元四年攺正隆則宋紹興之二十六年也食貨志金初用遼宋舊錢天防末𨿽劉豫之阜昌錢亦用之至正隆二年閱四十餘嵗始議鼓鑄三年中都置錢監二京兆置監一三監鑄錢文曰正隆通寶輕重如宋小平錢與舊錢通用

右世宗大定通寶錢背文曰申曰酉亦紀年也正隆六年世宗卽位攺元大定按史大定十年令戶部流通官錢十五年諭宰臣增鑄新錢十八年代州立監鑄錢其文曰大定通寶文字肉好又勝正隆之制又二十年名代州監曰阜通又二十二年設官提控阜通監又二十三年以節度領監事又二十七年曲陽縣鑄錢別爲一監以利通爲名又二十八年京府及莭度州增置流泉務蓋金代鼓鑄惟是時盛

右章宗泰和大錢按宋寧宗慶元七年爲章宗太和元年食貨志稱泰和四年八月鑄大錢一直十篆文曰泰和重寶與鈔並行此錢是也蓋章宗卽位罷鑄錢承安二年鑄銀名承安寶貨一兩至十兩分五等毎兩折錢二貫尋以私鑄多寖不能行亦罷之至是始鑄錢計自明昌攺元以來凡十二年無置監鑄錢之事

錢錄卷十二

欽定四庫全書

錢錄卷十三

右元武宗錢二品前一品曰至大通寶楷書後一品曰大元通寶西畨篆書按食貨志武宗至大三年初行錢法立資國院泉貨監以領之其錢曰至大通寶者一文凖至大銀鈔一釐曰大元通寶者一文凖至大通寶錢一十文

右順帝至正通寶錢凡三種以次遞小前一種及最小一種背文西畨篆讀作巴納蓋梵語錢字也其第二種背文上一字亦西畨篆讀作額下楷書曰二蓋當二耳按史元世交鈔寶鈔皆印造錢文無鼓鑄之事惟武宗一置監鑄錢然仁宗皇慶元年卽下詔廢不行所立院監悉皆罷革而專用至元中統鈔順帝至正十年丞相脫脫始復建議開鑄置寶泉提舉司鑄至正錢與交鈔通用謂子母相權顧所鑄不能流通至其後乃並鈔亦不行所在郡縣皆以物貨相貿易公私所積之鈔人視之若廢楮蓋自錢法敝而鈔法亦壞矣

右明太祖大中通寶大錢按明防典太祖初置寶源局於應天鑄大中通寶錢及平陳友諒命江西行省置貨泉局頒大中通寶錢大小五等錢式此其大錢也明太祖始建國號意在大中旣而祈天乃得大明故當時錢文有此蓋未紀元以前自稱吳王時所鑄耳

﹤子部﹐譜錄類﹐器物之屬﹐欽定錢錄﹐卷十三﹥

右太祖洪武通寶錢五品凡六枚背文曰十曰五錢曰三錢二錢一錢按防典太祖卽位令戶部及各行省鑄洪武通寶錢其制爲五等當十錢重一兩當五重五錢當三當二重如其當之數小錢重一錢首二枚背文又浙字福字蓋各行省所記如唐防昌錢制也

右洪武通寶小錢按洪武四年攺鑄小錢此錢背無文較前五等式小錢稍重而肉好更工致

右成祖永樂通寶錢按防典永樂九年鑄

右仁宗洪熙通寶錢

右宣宗宣徳通寶錢按防典宣徳九年鑄

右英宗正統通寶錢

右英宗天順通寶錢

右憲宗成化通寶錢

右孝宗治通寶錢按防典治十六年鑄

右世宗嘉靖通寶錢按防典嘉靖六年題準鑄造嘉靖通寶錢事例七年鑄嘉靖通寶錢又差官於河南閩廣鑄造嘉靖通寶錢三十四年題準雲南鑄錢事例四十四年寶源局鑄嘉靖錢其時所鑄錢有金背火漆璇邊三種又按嘉靖三十二年令照新式鑄洪武以下紀元九號錢云云今攷仁宗英宗憲宗諸朝其鼓鑄事迹悉別無明文然則以上洪熙正統天順成化等錢蓋皆嘉靖時所補鑄而景泰以出廟遂獨無錢文也

右穆宗隆慶通寶錢按防典隆慶四年鑄攷明初沿宋元之舊錢鈔互用至治後多用銀而鈔法不行惟俸錢獨支鈔如故至是時始以新鑄隆慶錢給京官俸云

右神宗萬曆通寶錢按防典萬曆四年命戶工二部準嘉靖錢式鑄萬曆通寶錢金背火漆一文重一錢二分五釐鏇邊一文重一錢三分又命十三布政司南北直俱開局鑄錢

右光宗泰昌通錢錢按萬曆四十八年八月丙午朔光宗卽位詔以明年爲泰昌元年九月乙卯朔熹宗卽位詔以明年爲天啟元年攺萬曆四十八年八月爲泰昌元年光宗之立甫閱一月此錢或熹宗卽位後所鑄然是冬尙未攺天啟故仍稱泰昌也

右熹宗天啟通寶錢二品小者制如泰昌錢大者背文穿上有十字旁曰一兩按是時兵部尙書王象干請鑄當十當百當千三等大錢仿白金三品之制於是兩京皆鑄大錢後有言大錢之獘者詔南京停鑄大錢收大錢發局攺鑄則此錢旋鑄旋罷固未嘗行使也

右莊烈帝崇禎通寶錢二品微有大小按是時定錢式每文重一錢每千直銀一兩南都所鑄輕薄乃定每文重八分此二錢是也

右崇禎通寶大錢背文有監字五字按莊烈帝末年勅鑄當五錢此錢蓋當五也

錢錄卷十三

欽定四庫全書

錢錄卷十四

右罽賓國錢前漢書罽賓國王治循鮮城去長安萬二千二百里以金銀爲錢文爲騎馬幕爲人面自武帝時始通中國

右烏弋山離國錢前漢書烏弋山離國去長安萬二千二百里東與罽賔國接自玊門陽闗出南道歷鄯善而南行至烏弋山離南道極矣其錢文爲人頭幕爲騎馬

右安息國錢前漢書安息國王治畨兜城去長安萬一千六百里東與烏弋山離國接亦以銀爲錢文爲王面幕爲夫人面而史記大宛只言錢如其王面此錢爲人面而幕文無形象如史記說

右大月氏錢國前漢書大月氏國王治監氏城去長安萬一千六百里民俗錢貨與安息同此錢爲人靣幕文如之意所謂幕爲夫人面也又拾遺記三瞳國金幣效國王之面亦效王后之面又云軒渠國貨幣同

右條支國錢前漢書安息長老傳聞條支有弱水西王母亦未嘗見也自條支乘水西行可百餘近日所出又太平寰宇記條支國市列錢貨其文爲人幕爲騎馬

右何國錢隋書何國都阿蜜水南數里舊是康居之地大業中遣使貢方物洪志云何國錢以銀爲之不開孔文爲人面背爲艸木狀

右拔汗國錢隋書作防汗云在蔥嶺之西五百餘里古渠捜國也新唐書拔汗至天寶三年攺其國號寜逺洪志曰拔汗錢以金爲之無文字又一種有三旋文並不開孔今所收面無文字背有三旋文

右康國錢舊唐書康國卽漢康居國也其俗生子以明膠置掌內言掌持錢如膠之黏物而洪志引徐氏譜云以銀爲錢徑九分不開孔背面皆作人面形面文側而背文正面文繞以連珠之狀今此品適合

右闍婆國錢面曰一文新唐書訶陵亦曰社婆曰闍婆有文字以貝多葉寫之宋史闍婆國在南海中翦銀葉爲錢博易官以粟一斛二斗博金一錢今按此錢輕甚不類鑄造蓋宋史所云翦葉爲之者

右泥婆羅國錢舊唐書泥婆羅國在吐畨西以銅爲錢面文爲人背文爲馬牛不穿孔新唐書並同又洪志引西域記曰泥婆羅出赤銅

右大食國錢舊唐書大食國在波斯之西又廣州記曰生金出大食國凡諸貿易並使金錢洪志云此錢以金爲之面文作象形形制甚小

右驃國錢新唐書驃古朱波也自號突羅朱闍婆以金銀爲錢形如半月號登伽陀亦曰足彈陀今所收只銀錢一種

右碎葉國錢洪志曰鑌鐡爲之形如連環聖歷中禦史封思業使西域得之按新唐書西域出安西南地千里東曰熱海西有碎葉城

右天竺國錢新唐書天竺漢身毒國也或曰摩伽陀曰婆羅門宋史婆羅門僧永世自云本國市易銅錢圓徑如中國之制但實其中不穿貫洪志載天竺錢亦不穿貫面無文與此錢合

右梵字錢一洪志曰此錢銅色純赤文不可辧大抵類屋馱吐畨錢今按此錢蓋以赤銅爲之與泥婆羅錢同

右梵字錢二俱不可識或曰後一種爲空界是云四字洪武圖一爲屋馱國錢一爲吐畨錢按屋防卽伏陀近吐畨並西域境多浮屠文字吐畨與唐世爲昏姻故其錢背文有甲痕仿開元也然於諸史皆無證今附入於天竺錢之後

右倭國錢喜通寶錢詳見洪志按舊唐書倭國者古倭奴國也去京師萬四千里頗有文字俗敬佛法

﹤子部﹐譜錄類﹐器物之屬﹐欽定錢錄﹐卷十四﹥

右日本國錢四種曰和同開珍曰神功開珍曰萬年通寶曰隆平永寶皆書洪志引舊譜云並徑寸重五銖按新唐書言倭惡其名更號日本咸亨元年遣使來賀自云近日所出以爲名或云日本乃小國爲倭所並冒其號則日本卽倭耳故宋祁不別爲倭國

右日本國幹文錢宋史雍熙元年日本國僧奝然與其徒五六人泛海而至獻銅器十餘件並國圖職貢今王年代紀各一卷奝然善書云其國交易用銅錢錢文曰幹文大寶按今所收錢缺大字如洪氏圖亦書與前四種同

﹤子部﹐譜錄類﹐器物之屬﹐欽定錢錄﹐卷十四﹥

右髙麗國錢三種宋史髙麗一曰髙句麗地產銅崇寧後始知鼔鑄有海東通寶重寶三韓通寶三種錢又按朝鮮史略三韓馬韓辰韓弁韓也

右篆書海東通寶錢洪志有此引雞林類事云通寶錢有篆文者制作特精

右東國重寶錢董譜洪志並謂髙麗所鑄

右交趾黎字錢宋防要載祕書丞朱正臣言前通判廣州時交州人貿易多擕黎字錢及砂蠟錢按宋史太平興國八年黎桓自稱權交州三使畱後雍熙三年賜桓莭鉞蓋黎氏據交迹最久此錢穿下黎字記所鑄也

右無文金銀錢按巴氏倓氏賨氏小月氏大秦國東沃沮阿鉤羌波斯國髙昌女國於闐杜薄新羅佛尼阿耆尼屈支伽畢試覩貨邏梵衍三佛齊層檀南毗俱以金銀爲錢悉無文而莫可分別今各錄一品不敢如洪氏彊爲綴屬也

右無文小銀錢按新唐書投和在直蠟以南以農商自業銀作錢類楡莢此小錢倘是耶

右一品洪志有之引李孝美說此錢徑寸五分重十五銖其文眞書下注云或曰是外國鑄今錄於異域諸錢之後

錢錄卷十四﹤子部﹐譜錄類﹐器物之屬﹐欽定錢錄﹥

欽定四庫全書

錢錄卷十五

右四品文俱曰天下太平背作水紋及逥波或二人或四人九人皆如舞蹈狀形容太平之樂事紀盛徳也

右一品李孝美謂文曰皇帝萬嵗曰忠孝家洪志所錄有此錢按前漢書髙帝紀殿上羣臣皆稱萬嵗稱天子曰萬嵗始此

右一品文曰長命富貴背文有仰月形按崇髙莫大乎富貴富貴二字相聮屬始此又風土記端午造百索系臂名曰長命縷

右一品文曰長命守富貴李孝美曰見此錢於汝海王霖家

右一品文曰五男二女三公九卿按周禮州其民二男五女又五男二女見東京夢華錄三公九卿語本禮記又三公上應垣宿九卿下括河海後漢李淑語也

右一品文亦曰五男二女面背同

右一品文曰金玉滿堂老子道徳經語也背文作雙螭董逌謂有所謂異錢𨿽不見於記然制作之近古者錄之如李唐撒帳錢其文曰長命富貴金玉滿堂忠孝家五男二女天下太平云云以上數種皆是按唐睿宗女荊山公主出降鑄金銀錢撒帳故董逌謂李唐撒帳錢然此則並以銅爲之特仿其制度耳內府所收正用諸品而外岐出不同亦莫識其何所用之如洪志奇品神品諸類並著之於圖亦好古者所不廢也

右一品文六出六字按晉書石勒載記建徳校尉王和掘得一鼎容四斗中有大錢三十文曰百當千千當萬故洪志謂之鼎錢此錢制不爲大而文同蓋後人仿造取吉語耳

右瑞錢按南齊祥瑞志泰始中世祖治盆城得一大錢文曰太平百嵗此文同

右瑞錢按三國典略北齊文宣帝卽位廣宗郡獻瑞錢文曰歸於聖帝此文同

右一品洪志謂之長年錢文曰長年太寶按宮閣記未央宮有宣明長年溫室昆明四殿又唐書禮樂志玉牒以通意於天或祈長年錢文蓋祈年意也

右一品仿五銖制故文曰五銖穿上下橫出君宜侯王四字猶詩稱宜君宜王耳

右一品文曰定生貴子按公羊子以母貴母以子貴則貴子其說已古非近代語也

右一品一面曰日入千金一面曰長母相忘按公羊注百金猶百萬也古者金重一斤若今萬錢又史記平凖書注黃金一斤直萬錢非也秦以一鎰爲一金漢以一斤爲一金雲云今人但知以二十四銖爲一金因錄此錢並志之

右一品洪志謂之丰樂錢李孝美曰有辧古文者謂是天淸丰樂四字亦吉語也

右一品文曰千秋萬嵗背文夷漫

右一品文與前同一面作蟠龍抱珠之狀

右龍鳯錢二種背文一作翔鶴四一爲四人各執刀楯之象象武舞也

右龍鳯重輪錢永通泉貨用南唐後主錢文也

右龍鳯錢鏤刻瓏面背無異

右雙龍錢二種微有大小俱空鏤與前品同

右雙龍錢面文凸起背無文

右雙鳯錢空鏤面背同

右雙鳯錢

右龍文錢

右一畫龍文錢與前品並如洪志所錄

右一品一面爲龍鳯各一一面爲雙魚

右雙魚錢二種按漢唐器多爲雙魚形此前一品洪志有之引洞防記名輕影錢後一種面背並空鏤如一

右臺閣錢空鏤爲樓閣人物之象

右二種舊譜謂之花錢並空鏤二面與前同意皆撒帳類也

右龜背文錢太平百錢四字用梁武帝時錢文也

右水紋錢亦曰太平百錢作篆二種

右雀錢一面爲雀形二翩飛上下一面作三雀銜花之狀洪志謂之三雀錢中篆五行大布四字用後周武帝錢文也又二字不可識

右一品洪志謂之四事錢二人相向一立一趺坐上下作飛走物各一背文夷漫

右井紋錢背面同亦見洪志

右羅紋錢

右翅紋錢並與洪志所錄同

右二種曰飛黃曰渠黃按飛黃爲六閒之一渠黃爲八駿之一所謂地用莫如馬耶

右一種周郭如常制別作三柱外出按舊唐書元和元年黃河岸塌處得古錢方孔三足豈卽此錢耶従洪志附錄於此

右一種名蟻鼻錢亦詳洪志

﹤子部﹐譜錄類﹐器物之屬﹐欽定錢錄﹐卷十五﹥

右藕心錢凡五按洪志引舊譜曰世有此錢狀如博棊下闕如藕挺中破狀其上有首形如稱錘鼻有孔號爲藕心錢此前一品是也後四品俱見宣和博古錄

錢錄卷十五

欽定四庫全書

錢錄卷十六

﹤子部﹐譜錄類﹐器物之屬﹐欽定錢錄﹐卷十六﹥﹤子部﹐譜錄類﹐器物之屬﹐欽定錢錄﹐卷十六﹥﹤子部﹐譜錄類﹐器物之屬﹐欽定錢錄﹐卷十六﹥﹤子部﹐譜錄類﹐器物之屬﹐欽定錢錄﹐卷十六﹥

右五錢並見博古圖錄謂是厭勝錢今仍之

右辟邪錢中作符篆上下書福徳二字一面作立獸如辟邪又方圜各一孔蓋以施組紃佩之用祓除不祥西京雜記史良娣合采宛轉絲繩系身毒國寶鏡卽此義也

右辟兵錢一面曰去災除凶一面曰辟兵莫當旁作星文繞之務成子所謂琭琭如玉連連如珠者耶

右太上咒字錢道家有太上太初太始太素太淸諸名號按雲笈七籖太上者大道君誕於西那天郁察山浮羅嶽丹元之阿云云其說至爲虛誕此錢稱太上是也背文書符一人作叱鬼狀二人俯而聴命外有三孔取其可系用以作耳

右虎符錢按道家有神虎上符消魔智慧經其釋文曰神者靈也虎者威也上者太上符者信也消魔者滅鬼也智者日中之星也慧者宜以生生爲急也此錢面文書符上作虎頭背文旗按劍勢若擒捕鬼物上麗以星文與釋文本義俱合

右符印錢晉孫思邈作入山符文略仿佛背文爲星官又一人跽而供花隨以一鶴

右符印錢背文爲星官又肖生二

右天罡錢漢書玉衡杓建天之綱也又晉書北落西南一星曰天綱防同契注天罡卽北斗也道家以禮斗爲修攝而白玉蟾瑯書序云作爲符圖印訣罡咒之文此錢文蓋罡咒也

右北鬥錢一面作七星文凡二一面曰大泉五十用新莽錢文也舊譜謂蓄之禦火

右北鬥錢一面作七星又龜劍各一一面曰大泉五十與前同

右北鬥錢與前品同背文曰永通萬國用後周宣帝錢文也洪志又謂之元武錢

右北鬥錢文作九星其二麗於旗蓋北斗原九星七見二道家謂內輔一星外輔一星見之者吉又交劍上舉又一人帶劍屹立洪志謂之靑溪宅錢緣南齊書祥瑞志所載齊世祖於靑溪宅得錢一枚文與此合也

右北鬥錢一面爲七星縈繞中作交劍下爲龜蛇糾結之狀蓋元武象北辰方位也一面爲十二地支並肖生爲之

右北鬥錢洪志有之引顧烜說云此錢面文爲北斗軒轅之象背文爲立防龍鳯之形謂之北斗星錢亦謂軒轅錢

右星官錢一面作星官符印朱雀龜之象一面文曰皇帝萬嵗其制亦出於道家爲祈祝制也

右一品楷書本命星官四字按道家有祭星法常以其受生所直之日祈請司命語詳於洞章諸篇下作星官二蓋南極北極中央一鼎旁作龜鶴皆道家養生之說著之錢文亦祈壽之意一面爲十二屬

右一品與前同亦作星官狀下爲鼎旁有一龍取象辰位也一面爲一人趺坐一人執杖侍蓋南極老人之義

右一品一面作星官又龜鶴各一上爲玉兔一面作水紋篆書凡四可辧者萬國二字

右支錢一面爲十二屬一面作樹下一人趺坐前一獸爲俯伏狀

右支錢二前一品背文闇湛不甚可辧下仿佛作龜鶴形

﹤子部﹐譜錄類﹐器物之屬﹐欽定錢錄﹐卷十六﹥

右支錢二亦肖十二屬特錯綜防伍與他品異前一品無字背文爲神仙龜鶴之象後一品背文全蝕不可辧

右四神錢朱雀元武靑龍白虎並肖生爲之

右一種亦肖生洪志並謂是四神錢一面曰永安曰五男意如諺稱永保平安者而李孝美謂篆文如後魏永安五銖此錢蓋爲祈祝用不必泥永安二字遂謂後魏紀元年號也

右一種作兔犬各一亦地支所屬也

右一種右文卓劍左文爲龜蛇各一背文大泉五十與前北鬥錢同

右三辰錢日月各一又爲北斗七星元門寶海經曰陽精爲日陰精爲月分日月之精爲星辰一面曰常平五銖用北齊宣帝錢文也

右日月錢日東月西作麗天之象

右明月錢如篆書明月二字

右星月錢作月從星狀

右雙星錢穿四圍俱作二星連珠洪志謂之八星錢

右雙星錢二星在穿上

右三星錢穿上下俱作三星連珠洪志謂之柄文錢

右七夕錢牽牛織女取防合意也亦見洪志引舊譜謂穿上爲花穿下爲艸

右一品穿下規作半月形有光騰上如火珠

右一品爲八卦位列一如文王後天圖外環以十二屬一面爲星官符印亦道籙也

錢錄卷十六

