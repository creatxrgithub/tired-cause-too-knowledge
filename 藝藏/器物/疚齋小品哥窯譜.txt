《哥窯譜》淸冒廣生撰

﹝疚齋小品哥窯譜﹞

哥窯論

論窯器者必曰柴汝官哥定柴窯在今河南鄭州柴世宗時燒故曰柴窯相傳當日請瓷器式世宗批其狀曰雨過天靑雲破處者般顏色作將來柴窯靑如天明如鏡薄如紙聲如馨今世貴人得其碎片皆以裝飾玩具其貴而難得如此汝窯在今河南汝州時以定州白瓷器有芒命汝州建靑器窯屑瑪瑙爲油色如哥而深微帶黃宋時燒者添靑色有蟹爪紋者直無紋者尢好定窯在今直隸定州定窯色白而滋潤者貴有光素凸花二種劃花者最佳素者也好繡花者次之官窯有舊京修內司之別政和間京師自置窯燒造者曰舊京南渡以後襲舊京遺制置修內司其窯在仿杭州鳳凰山下亦曰官窯官窯色靑帶粉紅濃淡不一有蟹爪紋紫口鐵足好者與汝窯相類定窯有北定南定新定之別北定以政和宣和間窯爲最好南渡以後則稱南定元初嘉興西塘有欦金匠彭君寶所制則稱新定大抵南定不如北定新定又不如南定此外尙有吉州窯在今江西酏陵縣永和鎭色與紫定器相類體厚而質粗象窯在今浙江象山縣有蟹爪紋色白而滋潤者佳均州窯在今河南禹州紅若胭脂者爲最靑若蔥翠紫若墨色者次之色純而底一二數目數目字號者佳其雜色者不甚貴也磁州窯在今河南磁州好者與定器相似但無淚痕建窯在今福建徳化縣色黑而滋潤有黃兔斑滴珠大者眞山西窯在今山西之平定州霍霍州楡次縣霍州所出曰器又有董窯吉窯象窯似定董窯似官紫口鐵足其不同者質粗欠滋潤耳皆宋瓷也

哥窯者處州人章生一生二兄弟各於龍泉主一窯生一所燒者爲哥窯又曰哥哥窯以兄故也生二所燒爲龍泉窯以地名也處州人呼之爲生二章

龍泉縣誌章姓生二名不知何時人按七修類稿生一生二兄弟南宋人曾主琉田窯凡瓷器之出於生二者極其靑瑩純粹無瑕如美玉然今人家亦鮮存者或一瓶一缽動傳十數金厥兄名章生一所主之窯其器皆淺白亦冠絕當世龍泉有瓷窯磚窯缸窯而瓷窯爲著瓷窯有靑瓷爲瓷而靑瓷爲著靑瓷有琉田道泰大其詳安福蛤糊因溪詳官田兪溪大浪坑等窯而琉田爲著琉田又以章氏兄弟所主者爲著琉田在龍泉縣南琉華山下

菽園雜記靑瓷出於劉田按卽琉田去龍泉縣六十里格古要論舊哥窯色靑濃淡不一亦有鐵足紫口色好者類董窯今亦少有成羣隊者是元末求新燒土脈粗燥色變不好稗史類編哥窯與龍泉窯其色皆靑濃淡不一其足皆鐵色亦濃淡不一舊聞紫足今少見焉惟土脈細薄釉水純粹者最貴哥窯則多斷紋號百圾碎

春風堂隨筆哥窯淺白斷紋弟所陶靑瓷純粹如美玉卽官窯之類兄所陶色淡

博物要覽官窯質隱紋如魚子但汁釉不如官窯後有董窯烏泥窯質粗不潤而釉水燥暴涸官哥窯今亦傳世

瓶花譜尙古莫如銅器窯則柴汝最貴而世絕無之官哥宣定爲當今第一珍品而龍泉均州章生烏泥成化等瓶亦以次見重矣

觚不觚錄窯器當重哥汝而十五年來忽重宣徳以至永樂成化價亦驟增十倍

論變類編官窯哥窯大率相同色取粉靑爲上淡白次之油灰色下之紋取水列鱔血爲上梅花片墨次之細碎紋紋之下也式以古朴者爲最

五雜俎柴窯之外定汝官哥皆宋器也流傳至今惟哥窯稍易得蓋質重耐藏定汝難於完壁哥窯𨿽著於宋然宋以前當有陶人但爲越州窯所掩耳錢氏有國時越州燒進爲供奉之物曰祕色窯見髙藩漫錄觀晉杜毓賦云器擇陶據出自東甌可見晉時已有陶器也

哥窯龍泉窯色皆靑陶器靑爲貴也明宣徳間用酥泥勃靑嘉靖間用回靑非不佳然產地遠則難繼

龍泉窯妙者與官哥爭艷但少紋片紫口鐵足耳有等用白土造器外塗釉水翠淺影露白痕者乃眞宋時章生所燒也龍泉窯土脈亦細薄翠靑色者貴有粉靑色者哥窯所燒則其色較淡

以色之濃淡爲兄弟之別亦不盡然蓋哥窯之色亦有濃者兼當於有紋無紋別之

通雅云假哥窯碎紋不能鐵足鐵足則不能聲龍泉窯不能得其淡色淡則無聲此鑑古最精之語

博物要覽云哥窯出器時有窯變狀類蝴蝶禽魚麟豹等像於本色釉外變色或黃或紅紫肖形可愛乃火之幻化理不可曉調變類編云官窯哥窯時有窯變是火之文明變化更爲難得博物要覽又云有一種復燒者取舊哥窯瓷器如鑪欠耳足瓶損口稜以舊補舊加以釉藥一火燒成如舊制無二但補處色運而本質漧燥不甚精

考縏餘事云諸玩器玉當較勝於瓷惟印色池以瓷爲佳而玉亦未必能勝也故今官哥定窯者貴甚

又云香椽出時山齋最要一事得官哥定窯大盤靑冬瓷龍泉盤古銅靑綠盤宣徳暗花白盤蘇勃泥靑盤硃砂紅盤靑花盤白盤數種以大爲妙

瓶史去江南人家所藏舊觚靑翠入骨砂斑垤起可謂花之金屋其次官哥象定等窯細媚滋潤皆花神之精舍齋瓶宜矮而小窯器如紙槌鵝頸茄袋花尊花囊蓍艸蒲槌形制短小方入淸供

哥窯世旣難得今就考縏餘事所載摘錄於後

香鑪官哥定窯龍泉宣銅潘銅彜鑪乳鑪大如茶杯而式雅者爲上

筋瓶吳中近制短頸細孔者插筋下重不僕古銅者亦佳官哥定窯者不宜日用

筆格窯器有哥窯一二山五山者制古色潤

筆洗陶者有官哥圓洗葵花洗磬口圓肚洗四卷荷葉洗捲口蔗遐洗條環洗長方洗但以粉靑紋片朗者爲貴有龍泉雙魚洗菊花瓣洗缽盂洗百折洗

水中丞陶者有官哥窯甕肚圓式有缽盂小口式者儀稜肚者有靑冬瓷菊瓣甕肚圓足者

水注陶者有官哥方圓壺有立瓜臥瓜壺有雙桃注有雙蓮房注有牧童臥牛者有方者有筆格內貯水用者

印章印章有哥窯官窯靑冬窯者制作巧紐色之妙不可盡述

印色池官哥窯方者佳尙有八角委角者最難得

糊斗有哥窯方斗如斛中置一梁

鎭紙陶者有哥窯蟠螭有靑冬瓷獅鼓

哥窯又可作硯曝書亭集有哥窯硯銘嚴臺澄泥鄴宮瓦未若哥窯古而雅錄如春波亭不瀉以石爲之出其下

項元度家有哥窯一枝瓶及哥窯八角把杯哥窯乳鑪並見妮古錄

妮古錄又云項希憲言司馬公哥窯合巹雙桃杯一合一開卽有哥窯盤承之盤中一坎正相容亦奇物也後人劉錦衣家往年監修普陀峪定東陵神路工程見裕陵丙尊藏有哥窯木瓜盤一圓洗一近日內府藏庋悉送武英殿陳列各窯均備意當有好事爲編目也此外朋輩所藏眞者絕妙

龍泉縣誌云瓷窯昔蜀劍川自析鄕立慶元縣窯地已屬慶元明正統間雇仕成所制者已不及生二還甚化治以後則更質粗色惡難充雅玩

