《飲流齋說瓷》民國廣州許之衡守白著

●目錄

槪說第一

槪窯第二

說胎釉第三

說彩色第四

說花繪第五

說欵識第六

說瓶罐第七

說杯盤第八

說雜具第九

說疵僞第十

●槪說第一

吾華美術以制瓷爲第一何者書畫織繡竹木雕刻之屬全由人造精巧者可以極意匠之能事獨至於瓷𨿽亦由人工而火候之淺深釉胎之粗細則兼藉天時輿地力而人巧乃可施焉故凡百工藝歐美目吾華皆若土苴等視獨瓷則甘拜下風尊爲瑰寶誠以瓷質之美冠絕全球𨿽百圖仿效終莫能及蓋得於天地者厚也宜夫鈫拿之名代表國號釋其義則支那瓷之省文也其聲名洋溢固已久矣

瓷質之貴在於瓷泥瓷泥也者以地質學語釋之乃一種富於粘性之衝積士也大抵由山水沖激積而成砂砂復濾細則成爲泥是種土砂非隨處所恆有復分各色有紫有黃有楬有白而以白爲最貴紫也黃也楬也均無法使之白而白之一種千百年來獨尊景徳鎭之所制焉

吾華制瓷可分爲三大時期曰宋曰明曰淸宋最有名之窯有五所謂柴汝官哥定是也更有均窯亦甚可貴其餘各窯則統名之曰小窯詳後說窯章而元之一代歷年較短輿宋末不相遠亦可附於宋明之最盛在永欒宣徳成化嘉靖萬曆數朝淸又可分爲五期康熙雍正乾隆道光光緒均爲一代作制之傑出者此時代之大較也至於宋以前𨿽隋唐時代有作者然皆於故錄識其名罕得目覩其物玆故斷目宋代爲始

陶之爲物發明最古自有虞氏已見經籍此後漢晉瓦器六朝偶俑近年築路出土者塡溢市肆可見吾華歷朝制作之大槪焉若瓷之發明自晉始見於記載其後元魏隋唐駿澌盛觀陸羽茶經所載則唐時茶具已極精美可知唐代以越窯著稱陸龜蒙詩云九秋風露越窯開奪得千峯翠色來孟郊詩云越歐荷葉空顧況茶賦云越瓷如玉之甄詩人屢見諸吟詠其妙品當可想見然代遠年湮流傅極罕𨿽近時出土間有發現然已在存疑之列殊難一一考證淸髙宗題鷂缸詩云李唐越器人間無趙宋官窯晨星看淸初已如此今更可知矣

至於彩色之發明亦頗久遠陸羽茶經謂歐越器靑壽州瓷色黃洪州瓷色褐又謂盌越州爲上其瓷類玉類冰靑而盆茶邢瓷類銀類雪白而茶丹杜甫集韋處乞大邑瓷盌詩云君家白盌勝霜雪急送茅齋也可憐至如吳越錢鏐時有所謂祕色者蜀王建時又有所謂金梭椀者觀於此則唐時已有靑色有黃色有褐色有白色有金色幾於五光十色矣近人覩宋代均哥諸器制作古朴色亦簡單遂遇形式古朴者槪以宋元賅之烏知乎唐代制器已力求華美如是哉

至於瓷面有花就余所見則宋時已極精美宋瓷花之佚麗者莫如粉定粉定雕花者窮研極體幾於鬼斧神工而哥窯亦有加彩者元瓷余亦見有暗花者余會見一半瓷半瓦之盤雕凹花加五彩者其彩輿花異常古拙是否宋以前物未敢決定可知瓷之有花其濫觴爲已古矣至於明代則各種花繪窮態極妍佩文齋晝畫譜載明代嘉靖官窯花彩有五十餘之多其彩畫之詭奇繪事之偉麗幾於不可方物所惜者上方貴品旣罕流及人間而歷年旣多殘缺不少重以賈胡輦載搜及殿穴遂令朱明遺器粗僞者充寒市廛精眞者珍同拱璧然間或一遇亦足考見前代美銜之一斑焉

西哲有言世愈近則愈進化以此原則衡之華瓷乃大不然觀於宋瓷汝均哥諸器制作凝重古雅而瓷質之腴潤釉色之晶瑩歷千載而常新粉定則精麗妍巧輿淸乾隆同臻極軌至於元則反古拙有類於土缶硎羹明永欒影靑一種迥非康乾之所能及明宣祭紅天下稱爲瑰寶而天啟崇貞甚至卑無聞焉康熙花卉人物似華秋嶽陳老蓮雍正花卉純似惲南田而人物則遜於康熙至乾隆研練瓷質勝於康雍而繪畫則除古月軒外稍未之逮其官窯多作錦地參入泰西幾何畫法𨿽窮研極巧錯采鎪金然視康雍之渾雅髙古雅人視之殆不如矣至道光則別開一派𨿽屬小家法亦有足觀者焉若夫咸同殆卑之無甚髙論而光緒近年仿康乾諸制往往逼眞魚目混珠識者憎之然不能不謂其美術之精進也統觀諸朝或盛或衰殆無常軌衡以世愈近則愈進化之說乃迥不相侔律以人存政舉人亡政熄之言則庶幾相近蓋瓷𨿽小道而於國運世變亦隠隠相關焉

宋代制瓷𨿽研煉極精瑩潤無比而體制端重雅潔猶有三代鼎彜之還意焉粉定妍巧極矣而花紋源出秦鏡純白一色仍極雅淨也至宋末而加彩興始稍稍趨於華美元瓷間有花彩然大都步宋規模且不及宋制之精時露占拙气象大抵蒙古歷年旣短故制品稍遜於宋代歟有明聿輿制作漸備潤色承平乃及瓷業龍鳳之文最古殆沿宋制由是而花卉而眾獸而人物增華飾美然其時繪事猶見古朴疏宕之气焉至淸康熙專以名工制瓷名手繪畫殆純入於美術範圍而髙穆渾雅之气猶未盡掩入雍正則專以佚麗勝矣至幹降則華縟極矣精巧之至幾於鬼斧神工而古朴渾厚之致蕩然無存故乾隆一朝爲有淸極盛時代亦爲一代盛衰之樞紐也政治文化如是瓷業亦然嘉慶𨿽猶存典型然僅虎賁中郎之似道光畫筆出以輕倩而物料美盛遠遜前朝咸同一蹶不振𨿽美術退化亦時勢使然也光緒稍稍復輿但有形式而乏精神矣故觀於瓷業之盛衰輿歷史世代變還之局成正比例然由朴以趨華由簡以趨賾乃必循之軐也

古瓷尙靑凡綠也藍也皆以靑括之故縹瓷人潘嶽之賦綠瓷紀鄒陽之編陸羽品茶靑盌爲上東坡吟詩靑盌浮香柴窯則雨過天靑汝窯哥窯龍泉東窯均主靑色此宋以前尙靑之明證也至均窯始尙紅色元瓷於靑中每發紫色至明宣徳祭紅則爲紅色之極軌康熙郎窯遞衍遞嬗而豇豆紅胭脂水尢爲時代所尙故靑色以後紅色繼輿至於今益盛足見由朴趨華之顯徵也而西人於重紅之外兼重黑色靑色則稍稍擯棄此種心理不解其由或者物以希爲貴輿由是言之靑爲過去之色紅爲極盛之色而黑爲異軍特起之色若夫白色者則除粉定外不甚見重於世殆貴華而賤素固人情所同耶

試以瓷比之詩家宋代之汝均哥定則謝宣城陶彭澤也淡而彌永淵淵作金石聲殆去三自篇猶未遠也元瓷者其晉人之古樂府歟質直而有致朴拙而不陋若明瓷則初唐之四傺也壯奡華貴開盛唐之先聲而疏處往往不及來者至於康熙殆如李杜無美不臻而波瀾老成純乎天馬行空不可覊勒矣若雍正頗似王龍標岑嘉州髙華而淸貴者也若干隆則似元白溫李極妃靑麗白之能事所謂千人皆愛雅俗共賞者矣嘉慶者有如晚唐之皮陸矩矱不失而聲價遠遜道光品格較小而饒有別趣揆之詩家其殆宋代之姜堯章歟若夫光緒則明之七子也刻意摹凝古人其功力亦有獨燭處然比之盛唐則不上下牀之別矣瓷者工之美術詩者辭之美術不類而類亦足資一噱也

吾華諸美術以論書畫之書爲最多以其輿文人气習近也若刻印若範銅則稍罕矣而論瓷之書尢寥寥若晨星蓋工藝爲自來文人所弗習而美術又非專家莫解也明代品瓷作者較夥屠隆之考盤餘事黃一正之事物紺珠張應文之淸祕藏谷應泰之博物要覽源源本本勒爲要専書後世猶可考見至項子京瓷器圖說則彬彬美備譯有英法名國文字西人考瓷者皆以是爲監本焉有淸以來朱琰之陶說程哲之窯說唐英之窯器肆考藍浦之景徳鎭陶綠亦復有名於時然多詳於遠代而略於近也寂園陶雅瞻博極矣然自謂未嘗釐訂體例區別部分初學者殊有望洋之嘆則美猶有憾也謭陋如余敢言述作然篤志所嗜研究遂勤日筆月識居然成帙慨乎吾華絕業不絕如縷生瓷國而不解言瓷廁工廨而不能知工吾黨之恥也於是乎本其一得發爲玆編世多愽雅鳥足邀其一曬然抱殘守缺之思鏧險縋幽之想則固已鍥而不捨矣以新體之懸談作考標之自序跫然足音似人而喜或者其許我乎

●說窯第二

柴汝官哥定一語爲瓷學家之恆言皆宋窯名也玆偏斷自宋始則五窯不可以不詳其餘有名各窯亦當遞述也說之如下

柴窯在河南鄭州卽柴世宗所創也相傅當日請器式世宗批其狀曰雨過天靑雲破處者般顏色作將來二語可以想見陶錄謂其靑如天明如鏡薄如紙聲如磬然薄如紙一語乃指稱汁言非指瓷胎言也靑如天一語亦不盡然柴窯固以天靑爲主色但據慱物要覽則尙有蝦靑豆靑豆綠等色不止天靑一色也釉中有細文開片見於豆綠色較多無釉之處悉呈黃土色然滋潤細媚爲古來諸窯之冠在明代已不易見近築路掘出陶器頗多間有類此者嘗於某公座上見之或者天壤奇寶不肯終祕人間也

汝窯在河南汝州北宋時所創設也土細潤如銅體有厚薄汁水瑩潤厚若堆脂有銅骨無紋者有銅骨魚子紋者有欆眼隠若蟹爪文者尢佳豆靑蝦靑之色居多亦有天靑茶末等色無釉之處所呈之色類乎羊肝底有芝麻花細小掙釘乃眞物也其色純靜深穆余前云儼有三代鼎彜气象者卽感於此而言

官窯宋大觀政和間在汴京所造體薄色靑有帶粉紅色者濃淡不一有色帶白而釉薄如紙者大觀中尙月白粉靑大綠三種有蟹爪交紫口鐵足蓋其胎本紫色也然宋官窯有數饉南渡後卲成章於修內司燒造曰內窯亦名官窯其後郊壇下別立新窯亦曰官窯是宋時已有舊京修內司郊壇下三種唐氏秉鈞謂舊京著時未久當以修內司所造爲上新窯爲下當時己分差等矣南宋余姚祕邑瓷後人亦目之爲官瓷大抵皆仿汴京遺制遞術遞嬗也

哥瓷宋處州龍泉縣人章氏兄弟均善治瓷業兄名生一當時別其名日哥窯其胎質細性堅其體重多斷紋隠裂如魚子亦有大小碎塊文卽開片也以米色豆綠二種居多有紫口鐵足無釉之處所呈之色其紅如瓦其釉極厚潤純粹歷千年而瑩澤如新元未明初曁淸唐英屢有仿制然遠不逮宋制之精矣但近年以來不甚爲時人所重因之價値稍眨

定窯在直隸定州所造者名日北定宋初所建設也南渡後在景徳鎭制者名曰南定以其釉似粉故通稱曰粉定北定其質極薄其體極輕有光素凸花劃花印花暗花諸種大抵有花者多無花者少花多作牡丹萱艸飛鳳盤麶等形源出泰鏡其妍細處幾疑非人間所有乃古瓷中最精麗之品也開片者其開片皆系柳文白骨而加以釉水有如淚痕者亦爲佳品口底率漏胎故其口往往有以銅鑲之者南定之胎質極細色極白其釉亦系白玻璃釉惟澄淸之處略閃豆綠色耳釉中有鼓花者有不故花者其形式輿北定相同而胎釉微有小異凡粉定之眞者其釉光而且潤輿舊象牙同釉中多有柳文開片輿僞造之開片不同僞者之釉或大混或太幹或大透亮或大間淡萬難如舊者之潤亮也粉定種類不一胎有厚薄色以閃紅者爲貴閃黃者次之閃黃卽牙色也有開片有不開片明代成化仿者亦佳乾隆以後遂無仿之者矣

章龍泉窯宋龍泉人章生二所陶器名曰章龍泉窯又名弟窯前所述章生之哥窯卽其兄也章瓷輿哥別者哥有紋弟無紋以是爲特異之點有粉靑色翠靑色深淺不一足亦鐵色龍泉不自章始古龍泉不易見章所仿制大致同古而較精致耳今人但稱章制爲龍泉古制已爲所掩矣明仿龍泉輿宋無甚大異惟其色略淡其釉略薄耳淸唐英在景徳鎭所仿胎釉乃迥乎不同大低豆綠色有暗花者卽唐所仿也龍泉豆綠者輿汝窯大致相同往往易於相混今爲析之汝胎粗而略糠龍泉堅而且細汝稱薄而淸龍泉釉厚而混汝無釉之處色如羊肝龍泉無釉之處色如瓦屑汝釉上有光透脫如料龍泉釉上無光滋潤若玉汝多有魚子文少有蟹爪文龍泉間有蟹爪文絕無魚子文其相異之點在此

均窯宋初禹州所造禹州昔號鈞臺鈞訛作均相沿已久胎質細性堅其體略重釉具五色渾厚濃潤有兔絲文紅若胭脂朱砂者爲最靑若蔥翠紫若墨者次之初制者色純無少變雜後制有靑紫相錯如垂涎者皆燒不足之故而世人往往尊視此種猶之佳硯本不宜有鵒鴝眼而人反以鵒鴝眼爲貴也其釉分爲兩種一曰細平釉一曰橘皮釉橘皮釉亦屬後起者故兼有紫斑者居多平釉而紫斑者絕少也均窯之底有一二三四等數目字爲識或謂紅色等器以一三五七等單數爲識靑色等器以二四六八等雙數爲識此說乃不盡然惟六角花盆必如是耳余器則不拘此例均釉厚而且潤若躐淚之成堆惟純色者混而且勻釉中多有蟹爪文無釉之處呈羊肝色或芝麻醤色乃眞物也僞若釉薄而不勻其色非偏於藍則偏於灰輿純正天藍色迥異無稱漏胎之處亦不能呈羊肝色緃有之亦是先抹後燒者也均窯輿元瓷輒易相混然寶大有別也均稱厚而勻元瓷釉厚而垂均之胎釉皆細元瓷之胎釉皆粗均之釉無論深淺濃淡皆混然一律元瓷之釉濃處有時或起條文淺處有時仍見水浪均窯之天靑色者肆人呼爲月白蓋仿柴之雨過天靑也紫油而無蚯蚓走泥紋者殆不如月白而能瑩潤然人恆往往重紫而輕月白所謂痼習者非耶

平陽窯在山西平陽宋時所建其胎輿釉皆白中閃黃微具土色而制皆仿北定居多故又稱曰土定平陽眞者其胎之色純似黃土其質在半瓷半瓦之間其釉光而且潤細而發黃多有蛇文開片僞者色稍閃紅而性略糠其釉亦粗而且暗幹且發白也

耀窯在西安耀州亦宋時所建初燒靑器仿汝而略遜後燒白器較佳初制者其釉透亮如玻璃其色微黃略似蝦靑色後制者其釉略混其色其白有似牛乳之白有似粉油之白有似熟菱米之白不等耀窯有一種細胎細釉者胎極薄而帶有暗花釉極細而帶有開片不知者往往以定呼之其寶非也蓋其胎𨿽薄而仍比定略厚其釉𨿽細而仍比定略粗其色𨿽白而仍比定略閃黃也而暗花開片亦輿定微有不同

磁窯出磁州﹝昔屬河南今屬直隸﹞宋時所建磁石引鍼之磁石卽產是州取石煉陶磁釉之名乃專指此令人輒誤以磁輿瓷混用矣器有白釉有黑釉有白釉黑花不等大率仿定居多但無淚痕亦有劃花凸花者白釉者儼同牛乳色黑釉中多有鐵繡花黑花之色輿貼殘之膏藥無異

建窯在福建初設於建安後遷建陽始自宋代古制者質粗不潤釉汁漧燥又名烏泥窯後制者出徳化色甚白而頗瑩亮亦名福窯因有紫建烏泥建自建三種白者頗似定惟無開片佳者瓷質頗厚而表裹能映見指影焉以白中閃紅色者爲貴有凸化及雕字者然花多不甚工細比之粉定則小巫見大巫矣故價値亦遜至今閩省制器尙盛

廣窯宋南渡後所建在廣東肇慶陽江胎質粗而色褐﹝卽灰色所制器多作天藍色惟不甚勻耳釉厚之處或作靛藍釉薄之處或作灰藍無釉處所呈之色或如黃醬或如麻醬大致仿均而無紅斑輿蟹爪文則輿均異也廣窯又名泥均蓋以胎骨系以烏泥制成而仿宋均靑色之釉汁也然多淡靑帶灰於灰釉之中露出深藍色之星點或如雲斑霞片頗呈異采視彼窯變淚痕者獪似勝之或以泥宜音相近遂將宜輿所仿之均窯廣窯混合其訛實甚宜輿瓷胎輿廣窯瓷胎似同而質異至釉汁𨿽形似而寶大殊﹝詳下歐窯一叚﹞縱有彼此仿制者不難一望而知何至因音相近而混合耶廣窯在粵名曰石灣蓋南海縣佛山鎭之一村名也自明時已遷於此宋陽江舊窯今日早已消減矣淸初頗有良工數人其仿均見稱於世自日本嗜之謂其國人所授價遂條漲然實無稽之談也至今日制器尙盛實則胎質粗下遠不及潮陽合浦﹝潮陽合浦其瓷質甚白類似醴陵然名不出於省外無良工故也吾粵殊賤視之徒以其歷史甚古會出良工省外遂頗重視諺所謂物離鄕貴者非輿

前所述諸窯柴汝官哥定曁章窯均窯皆鼎鼎有名者也若建廣二窯則別成系統亦足自樹一幟焉平陽耀窯磁窯亦雜窯之有名者此外尙有諸窯統名雜窯亦曰小窯玆約舉之仿柴者東窯宋建於東京東靑所由得名也仿汝者曰唐邑曰鄧州曰河北仿官者曰余姚仿龍泉者曰鹿水仿定者曰吉州曰宿州曰泗州。總之宋代雜窯不外取法諸大窯輾轉仿效其佳者每致亂眞而胎質釉計之精粗明眼人不難判別也𨿽同一宋器而價值則遠遜矣

元瓷元代制瓷亦有多窯然其名不著統稱曰元瓷而已近流行之元瓷皆元時由西河南一帶所制者若南省所制從有發現大都以宋末目之而元瓷之名始尃屬之仿均帶紫之品矣此制品多作天藍色兼帶紫斑以成魚蝶蝠等形者爲貴不帶紫者常品也河南制者系元代初年之物胎釉色凙輿宋均所差無幾潞安制者系元代中年之物其胎系半瓷半瓦釉比初年略覺透亮蒲州制者亦元代中年之物釉亦略透亮惟紅斑之中帶有葡萄紫色耳元瓷之天藍色者輿均大致相同然亦有別也元瓷之釉厚而垂均釉則厚而勻元瓷之紫聚成物形宋均之紫彌漫全體元瓷之釉濃處或起條文淺處仍見水浪宋均則濃淡滚淺皆混然一律此其所以異也元瓷眞者無論瓷胎瓦胎其體皆重其性極堅瓦胎者其色𨿽似瓦而仍帶半瓷質瓷質者其質𨿽似瓷而仍略帶瓦質僞者之胎則或純乎瓷或純乎瓦輿眞者迥不侔矣

歐窯歐窯一名宜均乃明代宜興人歐子明所制形式大半仿均故曰宜均也制品𨿽出宜興然輿陽羨名陶一系微有區別輿淸代紫砂掛釉各器亦微有不同大抵制造時仍參入瓷質非絕用紫砂者歟瓶盂等物皆有而尢以洗類爲多歐窯輿廣窯同一仿均外觀厚重形極相似而實不同今略析之廣窯以靑發藍班者爲最多此外他色𨿽有然總不脫灰墨一類釉也歐窯則色澤較多除靑藍外有仿均深紫者又有云豆茄皮等色且藍斑亦不若廣窯之濃其別一也廣窯之底露胎較多歐窯之底露胎處甚少其別二也廣窯之制純乎渾朴歐窯之制於渾朴中見妍整其別三也至淸代唐英亦會於景鎭仿制歐窯但明歐窯多橘皮釉而唐仿無之其釉又輿乾隆時器無異孰明淸固不難一望而知

自宋以來已有官窯民窯之分官窯者由官監制以進上方備賞餐者也民窯又名客貨民間所通用者也淸代於官窯之中更有禦窯專備禦用而下不敢僭若官窯則貢人達官亦得用之設專官以監督其工發內帑以支銷其用故所制物品日益精美禦窯畫龍必作五爪尢其顯著之識別歟

郎窯近人最重視之品厥惟郎窯然所稱實有誤篕通稱郎窯者大抵乃明祭紅之寶石釉者也不必純爲郎制郎爲郎廷極康熙朝監督瓷業之官而肆人誤爲郎世寗世寗法國人善畫雍幹間供奉內廷未嘗監督造瓷郎廷極官至江西巡撫其制瓷之事實頻見於藍浦陶錄阮葵生茶余客話各書中則必爲廷極而非世寧也明矣此種制品以深紅寶石釉爲主體肇於明代宣歷仿於淸初今之所謂郎窯者實混明淸而一之然沿誤已成習慣余亦從眾也云而今俗所分別者凡深紅寶石釉之品槪呼郎窯紅色玻璃釉橘皮釉之品槪呼積紅積紅有款識郎窯無款識云郎窯有先後所制之分凡裹外皆有開片而底足有燈艸旋文其色深紅如初凝之牛血此先制者也若後制微有不同先制者口底微黃所謂米湯底者是也後制者口底或作豆靑色或作蘋果靑所謂蘋果底者是也先制者釉色深紅後制者釉色鮮紅惟釉尙透亮不似窯變之肉耳又有所謂綠郎窯者其色深綠蔥蒨可愛滿身細碎紋片實則明仿弟窯之品也雍幹時代亦有仿者

窯變窯變者乃燒窯時火候不勻偶然釉汁變色之故大抵欲作深紅之色非一般顏料所能造必參以他種顏料而火候深淺之處紅色失而他色露變成種種形狀不等頗爲特異因之踵作蓋本偶然者後逐成爲故然矣窯變先後所制亦各有不同若康熙末年之窯變其藍色與雍正時同惟其紅色則發黑若雍正初年之窯變紅藍二色均不發黑其釉與郎窯之釉略同若雍正末年乾隆初之窯變其釉與色均與郎窯回異且有帶款者蓋純乎人工故意制成者也

年窯臧窯年窯者雍正時年大將軍羹堯督造之瓷也靑花五彩皆有之而市肆中人但以一種積紅小瓶小杯等物呼爲年窯其它則不省也年窯之紅比郎窯之紅較黑而實且不開片其聲價亦遠遜於郎矣又有臧窯者爲雍幹間臧應選所督造然無甚特異之點故人罕有知之者。

●說胎釉第三

欲識瓷之美惡必先辧胎胎有數種有瓷胎有槳胎有缸胎有石胎有鐵胎瓷胎者輾石爲粉研之使細以成肧胎者也凡普通之瓷器均屬之槳胎者擷瓷粉之精液澄之使淸融成泥槳以成肧胎凡極輕而薄之器屬之缸胎亦名瓦胎謂胎質粗如瓦器也凡凝重粗厚之器屬之石胎非眞石也質凝重而堅略似大理石琢成之器物焉康熙有石胎三彩是已鐵胎非眞鐵也磁質近黑有如鐵色其胎之厚薄輕重亦不一到也

瓷器有紋者謂之明片有大開片有小開片小片之細碎者曰魚子紋大片之稀疏者曰牛毛紋曰柳葉紋曰蟹爪紋不外形容其所似也

瓷之開片其原因有二一曰人爲之開片一曰自然之開片人爲之開片多屬槳胎當人窯燒時已定使之開片或開大或開小配合藥料燒之則出窯時成開片形一如人意之所欲出是等開片形似龜坼開在肧胎者也自然之開片則歷年旣久其釉漸漸內裂或成魚子或成牛毛諸形其坼也純輿肧胎無涉是等開片痕不深入開在釉汁者也

牛毛紋帶黃色魚子亦然凡年久自然開片者其釉似坼而未坼在若隱若現之間若人爲開片者則軒呈露矣人爲開片始於宋代哥窯其後因遞仿之

槳胎質輕而松缸胎質重而堅瓷胎音淸而脆瓷胎之沙底者謂其底露胎不塗釉也沙底貴白貴細以細砂底爲上缸胎大半缸底色貴亮聲貴響年久之缸胎多有銅音故鑑別家往往叩其聲而知是物歷年之久暫也

脫胎一種其薄類於雞卵之殼故又謂卵冪純乎見有釉不見有胎者也映日光照之表裹能見手影有花者於其裹照見外之花紋有欵者於其表照見內之欵字此等制器始於永樂仿於康雍乾隆以後遂不能仿蓋奪造化之天工極制作之能事矣

開片仿哥之粗糙者謂之冰紋粵人謂之襞裂開片靑花而瓷色發黃者統稱漿胎滬人謂之煨瓷開大片而瓷色發紅者廠人謂之格瓷有一種釉汁翠地紫斑細碎若魚子或若雞翅木之文理者肆人謂之均釉

制瓷上釉有二法一日蘸以釉皿入缸蕩勻其汁蘸釉者其釉厚故均哥諸器往往有若堆脂所蘸不止一次也一日吹釉截竹爲筒噓气勻之吹釉者爲其釉薄故薄故舊瓷中有玻璃釉等名目而薄者甚至有同卵膜也

宋元古瓷釉厚者有如堆脂謂之密淋釉其掛釉至底之處往往垂若蠟淚任其滲出謂之鼻涕釉又古瓷中常有釉不到底露出胎骨大小片段不等甚至有半有釉半無釉者若是者謂之露胎其少者謂之縮釉但以是爲宋元之證則不盡然蓋宋汝均諸器固多露縮釉然官窯極精之品亦有無是者卽有之亦片段甚小至於元諸瓷則有露胎頗多者若康雍間仿宋之品則又縮釉處甚小矣至咸同間仿宋諸器吾輩目爲贗鼎者則密淋鼻涕等狀又必全似於宋釉是在明眼人辧之而巳

均密之釉捫之甚平而內現粗紋垂垂而直下者謂之淚痕屈曲蟠折者謂之蚯蚓走泥印是均密之特點也廣窯之釉捫之甚平而中現藍斑大者謂之霞片小者謂之星點是廣密之特色也均窯以紫勝廣窯以藍勝

凡罩釉一次者謂之一道釉無論靑黃紅黑種種諸色得其一者謂之純色釉若白色者則謂之本色釉

今之所貴於世者其寶石釉乎凡深紅鮮紅皆有寶石釉在內不惟紅而已若綠若藍若茄紫各色亦皆有之而世俗則專屬於深紅一種也淸初顏料大都明代所遺其火紅大綠均非後來所有意者其亦糝入寶石等料乎

寶石釉之品莫貴於亮釉其明如鏡其潤如玉其赤如雞血其通如石之凍博物要覽所謂西紅寶石者是也亮釉又名玻璃釉乃薄釉也薄釉而能備種種諸美其胎之精細不待言矣寶石釉亦有一種厚釉者有稷眼橘眼及滿開小片等文然比之薄釉其價值則稍遜

釉質之厚者堆脂密淋鼻涕之外又有所謂疙疸釉者此等釉捫之略有不平有如結痂之初落故謂之疙疸也又有釉汁中含最細之黑點稍凹下者謂之麻懶蓋燒時爲火力所縮黏有黑炭故也

有明祭紅釉汁較厚成一種木紋有若尖峯重起又似疊浪望之蔚然而深是等木名爲野雞翅是等文名爲雞翅木紋又有一種祭紅紅中露白本色釉微微凸起有若焦蝶等形名曰露骨更若塗以抹紅之釉而虛其中若爲空白也者頗似乎陰文之花紋名曰蓋雪雞翅露骨蓋雪皆釉質之奇者也

靑紅各器其口際有白釉一綫形若燈常底足之處又必有圈綫一圍二者皆名曰燈艸邊以質極滑綫極齋者爲貴市人所謂規矩者也彼僞制之品往往不能規矩賞鑑家每於此辧別之若雍正仿宣紅之品近蹬艸邊處色亦較淡然淺深蹬稍有間亦必極規矩固不能以僞制目之矣

燈艸邊而圓者固貴矣若方者則尢貴蓋口際捫之若平面者謂之方邊康乾乃有之後則圓邊有仿制絕情者而方邊則甚罕仿制也

紫口鐵足謂口際有邊深黃而近紫足則鐵色也宋瓷多數有之哥窯尢夥明成化窯曁康熙光素靑花諸瓶有鐵口鐵足又兼鐵膊者口際大半雕有凹花而雍正官窯紫口鐵足亦不尠此等物品其款字亦多凹雕掛鐵色釉

紫黑之釉滿現星點其光瑩亮如鐵者謂之鐵繡花星點痕稍長其光閃爍不定者謂之蝗股紋又謂之蚱蜢腿又謂之蜻蜓翅同一名詞皆形容其所似也凡紫黑之釉苟無是等紋者則不足觀矣

脫胎之制始於明代永樂宣徳亦精制器有名者爲昊十九紫桃軒極稱之其薄者能映見手指之螺紋眞絕品也康雍所仿𨿽亦極薄然多能映見花輿字耳至道光瓷尙薄胎亦有類脫胎之制識者辧其色澤而知之

紅釉中有綠者謂之苔點苔點渾成一片者謂之蘋果綠蘋果綠有似老苔蕩漾水中微放金光者乃眞奇品也又有一二片段忽呈鮮紅奇采者兼有星金尢爲可貴是也以品紅者恆以苔點金星爲幟志也

漿胎必輕缸胎必重此恆例也若缸胎而輕且薄者則宋代之貴品矣瓷胎則視物之大小而定其輕重之所宜凡極輕與極重之品皆有研究價値者也辯器之底而察新舊此瓷學所必要也宋元諸器底際率多露胎明器有欵者底必掛釉而無欵露胎者亦不尠康雍仿明制亦如之若露胎而有印字欵者昔時所輕今之所罕也底際欵有釉而外無釉者明代曁康熙亦間有之若有釉無欸者則當細辧釉質之新舊矣色微黃者日米湯底色稍黃而似烙痕者曰炒米底色微近豆靑者曰蘋果底辧郎窯者輒於此三致意焉綠裹綠底之器肆人謂之九江瓷此稱殊誤然沿訛襲謬久矣綠底之器恆露本色釉以容欸字欸作篆書者多若作楷書者非常品也自款字與底露胎者少乾隆以後底露胎之器日漸少見矣

古瓷之底有釘痕者古人思想較拙以鐵支皿底入窯而燒燒成則撤去鐵故底有釘痕也又有一種底露胎而印花紋或作花形或作物形或深入如釘痕而作轆轤旋形者亦古瓷之特色也若作螺旋文則明瓷常有淸初底掛釉之器亦每有螺旋文

釉汁中凹而縮者曰謖眼亦曰鬃眼淺大而滋潤者曰橘眼隱含黑點而不凹下者曰犀鹿點形較大而微發老米色者曰褐斑白中有黑者曰鹿星有小沫凝如水泡者曰泡沫星不起泡沫而含水暈者曰水浪塵星之暈成黃色者曰鷓斑又日兔毫

釉裹藍一種其作法系先上一層白釉再上一層藍色復上一層薄釉最後又畫金花多作龍身夭矯靑雲繚繞之畫釉裹紅之作法亦然釉裹藍以康熙爲最精新仿者粗惡可厭釉裹紅乾隆間尙精後亦間有仿者然不足觀矣

釉之舊者謂之實光釉之新者謂之浮光所謂失之毫釐謬以千里者也但以闇淡無光謂爲歷年久遠之證則大不然彼佳瓷未有無光者或則曾經入土光气淨盡名曰失亮則又當辧土銹花之有無矣若爲者乃用槳跎磨去浮光易於掩蔽一時終難逃識者之明鑑也

辧浮光之有無此易事也若新制之極精者不惟毫無浮光且能露出實光而舊瓷之種種特色幾於具體若是者則難辧矣然有花彩則細辧花彩無花彩則細辧質地花彩之精者幾足與舊制頡頑惟質地則剖析毫芒自形判別然其間亦有微乎其微者矣

玻璃釉之制蓋甚古矣自宋迄淸初凡帶有玻璃釉者𨿽皆透脫如玻璃然總有渾融气象自成一種特色臂如琥珀水晶𨿽亦如玻璃之瀏亮而與玻璃之質究有別也若夫新造之釉則無論厚薄其色𨿽亦類似玻璃然終不能混融仍露迹象也

宋元之釉極厚而咸同間仿宋元者其釉之厚亦同也雍幹之釉極薄而光宣間仿雍幹者其釉之薄亦同也然其厚同其間同而其薄自有不同者在也以皮相則失之矣

器小而開大片器大而開小片皆足貴也晚近以來則不貴哥窯之開片而貴郎窯之開片大抵開片瓷品槪以捫之無痕者乃爲可貴也

辧胎釉之道蓋亦夥矣手而捫之審其澤也指而扣之聴其聲也目而察之辧其色也更有附於耳際而聽其有無微響以驗火气之曾否退若者然不甚足恃故雅人弗取之

有一種香瓷能於座間發出香气惲南田有甌香館卽指此也蓋宋瓷制胚胎往往雜以香料歷年旣久異香噴溢最爲珍罕之品有土胎香者有泥槳胎香者有瓷胎香者槳胎香者較多瓷胎較少更有藏香胎沈香胎等等若小合之屬乃古時奩具載梳頭油久亦能浸溢成香是又入於韻事者矣

香瓷之香乃在胎骨宋制器皿釉不到底恆稍露胎骨於外故能發香若釉汁滿掛則縱有香料入胎而亦不能噴溢芬馥矣是以香胎間於古瓷中有之後代則甚罕也

掛釉之法古時以筆搨釉病在不勻後攺爲以皿入缺用蘸釉法勻矣而屢有不到底者嗣攺爲吹釉之法有三四徧吹至十餘徧不等則旣勻且淨蓋進化之理然也

常見一種混合五色之釉其文繚繞紛綸有如五色之瑪瑙又似海濱文蛤之嗀名曰混釉曰云釉謂其如雲蒸霞蔚也施之於小瓶類爲多是亦乾隆間一種好奇之新發明

乾隆有專仿木制各皿望遠儼然如木而質爲瓷者名曰仿木釉有仿漆器者名曰仿漆釉有仿景泰法瑯者名曰仿景泰釉此外更有玳瑁釉石釉花釉等等驟視絕不類瓷細辧始知皆釉汁變化神奇之至也

●說彩色第四

以淺深數種之靑色交繪成文謂之靑花本色地而繪以五色花者謂之五彩繪三色花者謂之三彩彩地而傅以彩花者謂之夾彩先施圈闌內繪花文外塡色釉或錦文者謂之開光黑白等而繪綠黃紫三色花者謂之素三彩﹝素三彩亦有連地統計者﹞由窯變而成紅綠紫三色者謂之天然三彩裹外皆有花者謂之兩面彩

本色地加加彩蓋始宋或謂於明者非也陶說戴宋學士王珪召對蕊珠殿設紫花坐墩是其有力之證以余所見哥窯加彩之器古物保存所有之而友人所藏復有一具確爲宋物無疑花彩古气盎然殊不類後加者至元瓷法花之品﹝法花詳下章﹞花輿底不一色己開夾彩之權輿元時旣有夾彩則本色地加彩必在其先斷可知矣

五彩之器明永欒制作始盛證以博物要覽所載則窮研競巧花樣漸多或謂五彩間有洪武款者皆屬明未淸初之所訛殆或然歟明代彩瓷發明足以復絕奕世震鑠一代者殊不淺尠綜其遷變可得而言

永樂影靑一種瓷質極薄雕暗龍花表裹可以映見花紋微現靑色故曰影靑陶雅稱爲絕品回非雍幹所及或又謂此等影靑決非永欒乃嘉靖瓷而書永欒欸者亦有雍窯書永樂欸要之永樂於明代寶彩瓷始盛之時也

宣徳發明祭紅乃祭郊壇用品所瓶之色也又稱霽紅謂如朝霞霽色一名積紅一名醉紅復名雞紅則因瓷無專書市人以音相呼逐成種種異名耳

成化五彩靑花均極工致靑花藍色深入釉骨畫筆老橫康照猶當卻步也正徳發明一種蛋靑淺綠色其釉極厚極透其色極艷極鮮回非後來所能及嘉靖則錦紋開光之器益顆萬曆祭紅侔宣徳而雕磁碗白間綠色雕萬不斷花紋亦始於是時

明代發明彩色極多不勝覼指大抵康雍時所有之色殆幾無不沿於明代者若釉裹紅豇紅抹紅秋葵綠等新艷可喜之色明已有之若豆彩一種成化亦微露端倪故就彩色論朱明一代已極紛紜璀璨淸初益推衍基波瀾耳

有明彩料多采自外國如靑花初用蘇泥勃靑繼用回靑紅色則有三佛齊之紫渤泥之紫礦胭脂石是以彩色濃厚輝映奕世而淸初采用猶多前朝內府所遺

淸代彩瓷變化繁迹幾於不可物方康熙硬彩雍正軟彩硬彩者謂彩色甚濃釉傅其上微微凸起也軟彩又名粉彩謂彩色稍深有粉勻之也

硬彩華貴而深凝粉彩艷麗而淸逸靑花幽靚而雅潔硬彩靑花均以康熙爲極軐粉彩以雍正爲絕美乾隆夾彩最盛鏤金錯采幾於鬼斧神工三朝鼎盛殆嘆觀止矣

粉彩易於剝落爲其粉質松軟故也然硬彩歷年旣久亦時有剝落者但使完好精美則雍正之粉彩亦何讓康熙之硬彩耶

康熙官窯客貨槪無粉彩惟禦制料欸之盌則有之其粉紅爲地雜以彩繪者尢爲珍罕市人不察輒以胭脂水堆料欸呼之實不知粉紅輿脂水回乎不同也或謂此等堆料盌乃雍正物而書康熙款者亦屬非是

康熙硬彩藍綠二色堆起甚厚歷年旣久時亦有裂坼之患紅爲深色之抹紅且較他色釉質有平凸之差故亦易於褪落

五色五章繁雜粉綸窮極變化而細爲尋繹又似有系統之可言通稱五色靑黃赤白黑而己遞衍遞嬗迅至不可名狀則紅之一色不下百餘種其次爲靑靑衍而爲綠輿藍三者一系不下數十種也黃者較少著名者亦十餘種黃輿綠之範圍時有出入黑者最少僅數種耳蓋黑爲最難變化之色也而白亦有數種

今就最流行之色而試以系統別之

紅﹝附紫﹞﹑祭紅﹑霽紅﹑積紅﹑醉紅﹑雞紅﹑寶石紅﹑朱紅﹑大紅﹑鮮紅﹑抹紅﹑珊瑚﹑胭脂水﹑胭脂紅﹑粉紅﹑美人祭﹑豇豆紅﹑桃花浪﹑桃花片﹑海棠紅﹑娃娃臉﹑美人臉﹑楊妃色﹑淡茄﹑云豆﹑均紫﹑茄皮紫﹑葡萄紫﹑玫瑰紫﹑乳鼠皮﹑柿紅﹑棗紅﹑橘紅﹑礬紅﹑翻紅﹑肉紅﹑羊肝﹑豬肝﹑蘋果綠﹑蘋果靑﹑﹝二色皆紅色所變故不入綠類而入紅類﹞

靑﹝附藍綠﹞天靑﹑東靑﹑豆靑﹑豆彩﹑梨靑﹑蛋靑﹑蟹甲靑﹑蝦靑﹑氈包靑﹑影靑﹑靑花夾紫﹑新橘﹑瓜皮綠﹑哥綠﹑果綠﹑孔雀綠﹑翠羽﹑子母綠﹑菠菜綠﹑鸚哥綠﹑秋葵綠﹑松花綠﹑葡萄水﹑西湖水﹑種藍﹑灑藍﹑寶石藍﹑玻璃藍﹑魚子藍﹑抹藍﹑海鼠色﹑龜裙﹑綠褐﹑粉色褐

黃﹑鵝黃﹑蛋黃﹑密蠟黃﹑雞油黃﹑魚子黃﹑牙色淡黃﹑金醬﹑芝麻醤﹑茶葉未﹑鼻煙﹑萊尾﹑鱔魚皮﹑黃褐色﹑老儈衣

黑﹑黑彩﹑墨彩﹑烏金﹑古銅﹑黑褐﹑鐵棕

白﹑月白﹑魚肚白﹑牙白﹑塡白

以言系統千緒萬端然槪括之不外淺深二字爲之歸匯均紫最古然已有葡萄紫玫瑰紫之分至元紫釉有近豬肝者有類葡匋者明代祭紅亦分爲二一寶石又曰大紅肆人混稱郎窯者也一鮮紅項子京瓷器圖說別之爲積紅者也大紅衍而爲抹紅爲棗紅爲橘紅爲豬肝羊肝爲茄皮紫爲云豆鮮紅衍而爲胭胎水美人祭豇豆紅桃花片娃娃臉楊妃色皆由一深一淺競說派別焉豇豆紅變而成蘋果深者謂之蘋果綠淡者謂之蘋果靑黯敗者謂之乳鼠皮至於橘紅又有廣橘福橘之殊茄紫又有深茄淡茄之別條葉盆繁支派百出蓋矜奇而競巧亦逞異而標新也

晉縹唐綠夐乎遠矣柴周之雨過天靑實接其軌汴京之東靑繼之汝窯之豆靑承之是數者皆靑之先河也哥窯衍而爲豆綠弟窯衍而爲果綠至於瓜皮孔雀子母菠榮鸚哥諸綠又其後之孳乳也其淺色者有秋葵松花葡萄水西湖水諸種其黯色者有蟹甲龜裙氈包靑諸種推之藍色深者有寶石藍酒藍等名淺者有天藍灰藍諸類此外黃也黑也亦莫不有深淺諸色吾故謂淺深二字可分兩大支流而爲槪括之總匯也

今就世人所寶貴之色擇要以說明之俾辧色者稍得厓略非以求備也其別如左

寶石紅祭紅之寶石釉者俗呼之曰郎窯今爲行文之便以寶石紅別之始於宣徳盛於萬曆康熙仿者己稍不如前此後遂絕響矣此種器皿大都亮釉其色深紅如初凝之牛血裹外皆有開片而捫之無痕開在釉汁之內若隠若現底足燈艸邊異常齋整底槪無欸疑有米湯底蘋果底兩種稍黃者曰米湯稍靑者曰蘋果均有小開片以純紅者爲極難得滿帶苔點綠者次之其不純紅者則變爲其它名稱矣﹝與說窯章郎窯節參看﹞

積紅祭紅之鮮紅釉者據項氏子京說以積紅別之凡朱紅粉紅及變爲靑綠等色無開片而有欸者槪屬於此類亦始於宣徳其它明代諸朝曁康雍幹嘉均有之輿寶石紅之祭紅本爲一物其所異者特一深紅一鮮紅一有小開片一不開片耳其燈艸邊之齊整亦同惟因其不如寶石紅之透亮價値遂遠遜云

豇豆紅此色亦由祭紅變化而來以類於豇豆故以豇豆紅呼之釉中多有綠苔點或大片綠斑亦有純紅者以康熙欸者爲最多若雍正欸者則其釉𨿽輿豇豆紅無異人亦輒以雍正祭紅呼之矣豇豆之黯敗者俗稱乳鼠皮價値殊貶稍深則入云豆色近紫又入茄皮色豇紅之所以可貴者在瑩潤無比居若鮮若黯之間妙在難以形容也

胭脂水胭脂水一色發明於雍正而乾隆繼之以其釉色酷似胭脂水因以得名也始制者胎極薄其裹釉極白因爲外釉所照故發粉紅色乾隆所制則胎質漸厚色略發紫其裏釉猶白於燈艸邊處如白玉一道焉至榦隆末窠喜滿雕陰文細花繪以雜彩比之初年殆不啻上下牀之別而近今僞制尢以此類爲多客貨多系疙疸釉而明艷鮮麗釉亦極薄至嘉道以後𨿽有此色然已比之自檜矣

美人祭美人祭又曰美人齊祭紅之淡粉色者也酉人又呼爲桃花色此種巿夥不解其名或呼爲淡豇紅或呼爲淡祭紅孰者美人祭名稱之嬌艷也耶余若娃娃臉楊妃色桃花片桃花浪諸名均屬於此類稍深稍淺吹萬不同而歧名異名因之遂夥一言以蔽之則祭紅之淡粉色而不發綠班者卽此類也蘋果綠積紅所變之色綠者成點謂之苔點綠者成片則謂之蘋果綠其淡紅者謂之蘋果靑皆積紅之巧化者也凡積紅豇豆紅而帶綠成片者均以是呼之成化始輿康熙爲盛而宣徳則但有點未成綠片也近人品積紅每每以綠片綠點爲貴無者輒疑爲贗鼎鳥知當日有綠斑者反爲棄材耶自窯變偶成此色後遂踵作且成專名而價値亦侔於深紅者市人競利搜者好奇不其然歟

均紫均紫最穠麗爲古今所艷稱初制較濃有類長熟之葡萄後制則近鮮有類開透之玫瑰故有葡萄紫玫瑰紫等名也全器純紫者近已不易一見末葉籃相間成垂涎紋如蔚籃水光中泛出片片之紫浪洵異彩也元紫成魚蝠蝶等形釉能深入胎骨故亦可貴至明迄淸仿均之品塗附大抵淺紫尙可形似而深紫已渺不可追或則紫中發紅或則紫中發黑殆非正紫矣

茄皮紫茄皮一色始於明末康熙繼之皆系玻璃釉淡者比茄皮之色略淡深者比煮熟茄皮之色略重故有淡茄深茄之分淡茄尢爲鮮艷介於豇豆云豆之間自雍正至乾隆𨿽間有茄紫然已甚不多見蓋其色甚𨿽摹擬故也最近仿制者紫中發紅且不勻淨不難一望而知眞僞立判又此色器皿大半有雕花者

各種紅紫紅有百餘種至繁賾矣除上所述諸種外其它亦可略述也粉紅爲鮮紅之化身亦卽積紅之最淡者或呼爲娃娃臉或呼爲牡丹芍藥或呼爲桃花片海棠紅總不外形容其艷麗而己朱紅色若正朱康乾之制鮮明奪目以後則比之自檜抹紅質極薄參入夾彩以干隆間爲多其間又有柿紅橘紅棗紅之別橘紅輿朱紅判別又在微秒之間抹紅帶黃者又謂之杏子衫矣

珊瑚一種釉汁極薄幹窯最精此後殆如塗附至羊肝豬肝則殊不足輕重蓋紅之爲色變化至夥而近所重則偏在於祭紅一脈云

天靑天靑一色肇端北宋柴周遺制復乎渺矣自宋迄明代有作者至康雍集其大成幽雋淡永兼而有之往往於淡雋中有穠蒨之小點尢爲引喜其釉色變邊略有不同康熙初年之天靑其釉極厚其色微靑釉色混融有同魚腦康熙末年之天靑其釉略混其色略藍雍正時之天靑其釉略混其色殆輿天藍無甚大別此時制器又往往書成化欸也自康至幹無論天靑天藍其釉皆厚而且潤新者釉混而且粗魚腦之說澉不可復追矣

豆靑豆綠此二色宋哥弟窯爲最盛哥窯多作豆綠弟窯多作豆靑皆滋潤瑩澤至爲可愛弟窯畱傅比哥窯較夥明曁淸初亦仿弟窯爲多雍正仿制之品滬上名曰果綠莫解其由謂是哥綠轉音弟爲兄未必謭陋至此謂是蘋綠省文則色澤殊亦不類殆沿訛襲謬不可究詰耳以前之豆靑微近黃色至淸則純近綠色雍幹以後往往加以彩繪素地者遂處於平淡無奇此色易制沿襲過多世人淡漠置之殆如老去秋娘無復當年聲價矣

瓜皮祿瓜皮綠如西瓜之皮因以得名康窯有一種罐作西瓜狀蓋上有瓜藤彌可珍貴釉上滿開小片其紋略如牛毛雍正所制釉厚而且潤色綠而略黃或如春時之柳葉或如秋末之蔥心乾隆制者綠色略深開片亦較前略粗然皆滋潤瑩澤紋內亦不發黑若新制則燥而不潤綠而發黑故不足珍也

各種靑綠深色諸綠以孔雀綠爲最可愛蔥翠奪目制亦近罕其次則蟹甲靑古气盎然撲人眉字新橘滿含稷眼亦有足多若龜裙者俗謂之忘八綠殆非雅品大抵靑綠之色不貴深而貴淺以淺者鮮艷可愛變化無窮也葡匋水如新長之葡萄西湖水松花綠亦不甚相遠淡綠微發黃者名曰秋葵綠靑而略同蝦肉色者名曰蝦靑數者均標新領異殊可珍貴至色微近淺藍之鸚哥綠輿發黃較多之犁靑則稍近於平庸矣

灑藍積藍康窯於灑藍中加繪金彩雲龍奕奕有生气其作法系先上一層白釉再上一層藍色復上一層薄釉最後乃畫金花積藍又名霽藍作法輿灑藍有別乃將藍色輿釉水融和掛於瓷胎之上並不先上白釉因此之故其釉比灑藍爲厚而色則大略相同也

至若靑色之較濃者曰天藍淺藍而近於綠者曰翠藍深藍而有芝麻星者曰魚子籃殆謂其形有類似非謂其色同魚子也至於藍紫相和而藍尢濃厚者曰氈包靑亦好奇之所嗜云

豆彩何謂豆彩蓋所繪花紋以豆靑色爲最多占十分之五六故曰豆彩也或稱鬥彩謂花朶之攢簇有類鬥爭或稱逗彩謂彩繪之駢連有同逗並實則市人以音相呼輾轉訛述殊非正詮是彩康雍至精若人物若花卉若鳥獸均異采發越淸蒨可愛至乾隆以後喜作團彩稍欠風致矣然於華麗之中別饒蔥蒨之致足爲淸供雅品彌可寶貴也

各種黃色黃亦宣得時所尙之色其時色深有同密蠟致有宣黃之稱至嘉靖始夾靑花色同魚子深者又別之爲雞油黃矣康熙以後專尙淡黃統稱蛋黃也其稍深者謂之熟蛋黃稍淺者謂之生蛋黃若和黑綠二色者則名茶葉未茶末導源最古一爲純正之茶末一爲不純之茶末不純正者或偏於黃或偏於綠純正者如將茶葉研成細末謂於釉中其色古雅幽穆足當淸供焉其黑色稍濃而有黃色碎點周遭圍繞於底足間者謂之鱔魚皮亦象形語也若鼻煙若菜尾若老儈衣皆茶葉末之變體鼻煙最濃菜尾較淡至如黃黑紫相和砌成斑點則謂之虎皮斑在昔偶然風尙今則無復問津矣金醬而加金花亦乾隆間所尙然皆小品居多究未足當鼎彜之巨制也

素三彩茄黃綠三色繪成花紋者謂之素三彩以黑地爲最貴亦有淺黃淺綠等地而花則黃綠較深者亦有間露白地者茄紫爲地始稍罕見有則花僅綠黃二色耳殆合地統計爲三色也綠套綠黃套黃於淺深中分先後故有實四五彩而亦稱素三彩者西人嗜此聲價極髙一瓶之値輙及萬金以怪獸最爲奇特人物次之若花鳥價亦不貲也同一年代而素三彩之品視他彩乃騰踴百倍且其瓷質較粗底多沙眼而視同拱璧殆有解人難索者矣

黑彩墨彩黑彩以質地言墨彩以繪事言凡黑地而花或五彩或三彩者皆稱黑彩黑彩則以淡墨繪諸白地而己墨彩視同常品不外備鑑家之一格若黑彩則聲價甚昂素三彩而兼黑彩者尢爲殊絕五彩兼黑彩者次之

烏金者黑彩之尢瑩亮者也古銅者茶末之和深黑者也鐵繡花者近古銅而色深紫者也鐵棕者茄紫之和深黑者也墨褐者墨彩之彌漫全體者也四者皆黑之支流也

月白魚肚白乃靑之最淡者牙白則稍閃黃色矣若稍閃紅色者又稱爲蝦肉白塡白者系以紛料推塡瓷上再蘸釉汁或訛甜白失之遠矣以素瓷而論白亦有種種之別焉

洋彩雍幹之間洋瓷逐漸流入且有泰西人士如郎世寗軰供奉內廷故雍幹兩代有以本國瓷皿摹仿洋瓷花彩者是曰洋彩畫筆均以西洋界算法行之尢以開光中繪泰西婦孺者爲至精之品至於花鳥亦喜開光又有不開光者所用顏色純似洋瓷細辧之則顯然有別且底內往往有華字欵也

洋瓷洋瓷有兩種一爲泰西流入之洋瓷本不入考古家賞鑑然淸初流入之品有極精者如繪女神像自由神之屬懨詭可喜至舊至精者亦堪藏庋一二也一爲吾國所造銅胎掛瓷之品市人通稱亦曰洋瓷實則此類彩繪大半本國華風尢以繪西廂等故事爲多其兼仿洋彩者反居少數則呼曰洋瓷稱名殊嫌不當大抵互市伊始洋瓷流入有銅胎者遂印市人之腦由是凡瓷之銅胎者不問其爲本國制輿否槪以洋瓷呼之相沿成習牢不可破耳

紅之一色康不同於雍雍不同於幹幹又不同於嘉道以後故後仿者惟紅最難摹擬康熙之藍敻絕一代而近來新發明藍亦能得八九超軼於光緒初年所仿者多矣若綠輿黃略得四五亦易於魚目混珠惟紫則新仿者甚少若紅若白最難逃識者之眼然純色釉之器紅亦有仿制極精不止四五成者惟白較難追步前朝而判別乃在微之又微云

●說花繪第五

瓷之有花宋代已漸流行蘇東坡詩定州花瓷琢紅玉仁宗召見學士王珪設紫花坐墩是已今則宋定流傅遞衍尙夥若耀窯磁窯均宋器之仿定者也花多作盤螭飛鳯牡丹萱艸等形其精者幾輿玉琢細器無異輿乾隆禦窯後先媲美殆於異曲同工自明迄淸初仿定之品亦足爲世重乾隆後則無復仿者矣章龍泉窯亦多花紋其可貴遜於粉定一等明淸仿者價亦視代之遠近爲差耀窯間有黑花者但不甚爲世所重至紫花宋瓷曁有紅綠花彩者殆如威鳳祥麟不易一見然亦間有之也

定窯章龍泉窯之花皆雕花也定雕較深章雕較淺然亦有種種名目之殊有平雕謂化紋輿地平釉罩其上捫之不覺也有凸雕謂花皆陽文凸起也有凹雕謂花皆陰文凹入也凹雕亦名劃花凸雕亦名法花平雕亦名暗花

博物要覽謂定器有劃花繡花印花三種劃花者最佳繡花者次之可見當時制作之盛矣劃花用刀刻繡花用鍼刺印花用版印更有錐花乃用錐尖鏧成花紋又有堆花以筆揩粉成凸堆形堆花又各塡白繡花錐花二種後世罕有仿者

印花肆人亦謂之法花或又謂之鼓花蓋皆市聲也

前所云凸雕平雕凹雕云者又輿雕瓷無涉雕瓷盛於乾隆所雕之花尢爲深入顯出市人旣名是爲雕瓷彼宋之雕法則用暗花劃花等名以別之

近人亦能取景徳鎭素瓷以鍼或刀刺成種種花紋花成以墨塡之俗稱刻瓷其用鍼用錐用刀也固輿宋法無涉

素瓷甚薄雕花紋而映出靑色者謂之影靑鏤花而兩面洞透者謂之玲瓏瓷花紋堆起髙於質地乃用筆抹成者謂之堆料花

塡白之堆花花文之疏落者也堆料花者花文之繁密者也增一料字亦有別矣

釉裏紅之花亦爲花之別派大抵此等繪花須費兩番手法也若兩面彩面映光照之花紋一一相對者亦奇雋之品

以上所云皆由瓷之本身出花者也若不由本身出花而別刻花嵌入者則又當謂之嵌花

影靑固甚薄之瓷也乃有瓷質厚僅能一面影出靑色雕花者此則名爲隱靑蓋雕花後微傅以靑色再加釉汁云爾制亦始於明代云

法花之品萌芽於元盛行於明大抵皆北方之窯蒲州一帶所出者最佳藍如深色寶石之藍紫如深色紫晶之紫黃如透亮之金珀其花以生物花艸爲多平陽霍州所出者其胎半屬瓦質藍略發紫綠略發黑殆非精品西安河南所出者較平陽霍州略爲鮮亮蓋屬瓷胎也至淸初始有景徳仿造則純是玻璃釉花旣玲瓏地尢細淨人物眾獸毫髮畢現矣雍正以後間有仿造巳失良工

故幹窯𨿽精亦趨入雕瓷一途罕見法花之制其它更無論矣

脫胎輿影靑之別何在乎曰其薄如紙映光照見指紋者是謂脫胎此吳十九卵幕之制所以獨絕於明代也筆細如發表裹花紋發靑者是謂影靑此永樂雲龍小盌所以超前軼後也

明瓷花樣繪事亦旣爭妍鬥巧觀朱琰陶說所載不下百餘種書不勝書玆但就其創始特別之點紀載一二亦足見前代美術之一班焉

永樂壓手杯底中心畫雙獅浪球球內篆欸字爲最奇之品駌鴦心者次之花心者又其次此爲底內繪花之始至康雍諸器底內亦有繪花者皆沿其遺制也乾隆以後底內只有欸字縱有花亦非精品

宣窯之美爲有明一代冠不但宣紅宣黃彪炳奕葉巳也卽靑花五彩各器亦發明極多咸爲後代所祖如輕𨿽小扇撲流螢等畫詩句入瓷實開其先若海獸人物靶杯亦極奇肆可喜至於漏空花紋塡五彩又五彩實塡花紋皆絢艷悅目又有藍地塡畫五彩者則夾彩之制盛輿矣戧金之制亦始宣徳吳梅村有戧金蟋蟀盤歌可知當時瓷業美街之發達震古爍今也

雞缸始於成化畫石山牡丹下有子母雞躍躍欲動小兒揚袂其側又器之中心往往繪和合二仙也髙江村集有成窯雞缸歌此後幹嘉道歷朝均有雞缸之制欵稱仿古蓋仿成化云今日乾隆之雞缸亦已珍同拱璧若成化者又在景星慶雲之列莫之或覯矣

成窯如畫秋千士女龍舟周茂叔愛蓮五子相戲八吉祥西番蓮錦灰堆等皆開淸康乾之先路尢以畫人物各器足爲世珍也

嘉靖繪事喜內外夾花喜錦地漸趨於華縟一派其特色有數種如外龍鳳驚雀內雲龍外出水龍內獅子花之類卽所謂兩面彩也如海水蒼龍捧八卦天花捧壽山福海字捧字一種謂花上夾以圓圈書字其內此制當興於是時淸代萬壽無疆等捧字盤卽仿此也惟淸制多捧四字明制於器中間多有僅棒一字或福或壽者

嘉靖八仙捧壽或羣仙棒壽等盤以視龍鳳捧壽海水飛獅捧壽者尢爲可貴壽字居盤中餘花圍之龍鳯較易配置八仙羣仙則頗費匠心矣轉枝蓮托百寶或轉枝蓮托百壽字此種奇制配置極難而大體又過於瑣碎是以後代罕有仿者

萬曆瓷踵嘉靖法而益務華麗兩而彩夾彩之品甚多花樣奇巧絢爛不勝枚舉捧字一種尢其所尙當時回回字西藏喇叭字已入中國故花內捧回回字者亦始於是時喇嘛字亦稱藏經字輿篆書之壽字彷佛相似當時謂之眞言字插入五采花朶中亦頗奇觀

明代繪事人物𨿽不甚精細而古趣橫溢儼有武梁畫像遺意若繪仕女又似古槧之列女傅圖也成化人物多半意筆髙古疏宕純似程孟陽若花卉有極整齋者𨿽開錦紋夾花之權輿然色潭深古一望而知爲朱明之物矣若繪龍鳳眾獸則顏色深入釉骨時露古拙之致卻非庸手所能及若萬曆之九龍盤盌五龍四鳳盤等古澤擈人眉字𨿽儷紅妃綠亦同於夏鼎商彜

康熙畫筆爲淸代冠人物似陳老蓮黃蕭尺木山水似王石谷吳墨井花卉似華秋嶽蓋諸老規摸沾漑遠近故也雍正花卉純屬惲派沒骨之妙可以上擬徐熙艸虫尢奕奕有神幾於誤蠅欲拂人物山水則稍不如康然先正典型猶未之墜乾隆大興錦地花參入泰西界畫法俗謂之規矩花鏤金錯采嘆觀止焉人物細微毫髮畢現翖毛尢極工致均以古月軒爲極則又輿蔣南沙沈南蘋等把臂入林矣道光精者亦如攺七薌王小梅此蓋一代畫筆輿一代名手相步趨故一望其畫已知爲某朝某代之器也

近日仿康熙靑花之品亦有極精者其藍色競能仿得七八至一觀其畫乃流入吳友如楊伯潤之派不問而知爲光緒器矣若仿乾隆人物至精者頗突過道光𨿽明知新制價亦不貲蓋輿幹窯已具體而微其所差者乃在幾希耳

成化五彩人物其工細者系以藍筆先繪而目衣褶繼乃如塡五色淸初康雍猶沿此例其用紅筆繪面目者大抵皆粗材耳至乾隆以後則無不用紅筆者矣

乾隆繪人物面目其精細者用寫照法以淡紅筆描面部凹凸恍若傅神阿堵者然嘉道以後無復斯制若康熙繪美人亦用淡紅筆塗雙臉微頳乃愈覺其嫵媚也

明瓷人物以淡描靑花者爲精描靑而加塡五彩者亦殊可喜至純粹五彩不雜描靑者大抵瓶罐爲多於生野中彌見俊逸而贗制最夥卽屬此稱

明瓷所繪故事若周茂叔愛蓮陶淵明賞菊竹林七賢流觴曲水之屬均極俊逸雅倩之致康熙人物無一不精若飲中八仙若十八學士十八羅漢輿夫種種故事皆神采欲飛栩栩欲活以視道光之畫型無雙譜必書人名小傅者殆有仙凡之別

人物故實標新領異波瀾推衍窮極詼詭大抵皆導源於小說稗官然皆輿歷代丹靑畫法相合也至雍正小品始有繪劇埸裝者其須必爲掛須或作小醜狀盤辧於頂又有作淸朝袍帽裝者皆惡道然康熙仕女已有繪纖趺弓鞋之惡習則又不自雍正始矣乾隆亦間有繪劇埸裝者然甚罕見至繪小兒遊戲作淸朝裝微拖小辧而畫筆工細乃反不覺其可厭也

康熙仕女其繪弓鞋纖趺者雅人所鄙而價值輒累千金乾隆貢品繪碧瞳卷髮之人精妙無匹西商爭購値亦奮鉕也若繪八蠻進金羣蠻梭獵等巨盤𨿽稍次之近亦如鳳毛麟角矣

乾隆以古月軒聲價爲最巨古月軒所繪乃於極工致中饒極淸韻之致以人物爲最難得卽繪杏林春燕聱價亦騰矂寰區疏柳野鳧亦殊絕也當時由景鎭制胎入京命如意館供奉畫師繪畫於宮中開鑪烘花或謂會見有臣董邦逹恭繪者然尋其畫筆派別殆出諸蔣延錫袁江焦秉貞之流﹝參疑識章﹞

繪戰爭故事者謂之刀馬人無論明淸瓷品皆極爲西人所嗜至掛刀騎馬而非戰爭者亦準於刀馬人之列也康窯大盤有兩陣戰爭過百人者尢爲奇偉可喜又有靑花加紫其皿絕大而僅一人一馬者筆端恣奡亦非恆品

康窯所畫怪獸最爲生動噓气噴霧毛毶毶欲躍眞神品矣若繪翔鳳孔雀則稍不如繪燕雀小鳥以小鳥易有神至花卉畫筆以白地者爲佳老橫無匹儼然者華秋嶽也雍正粉彩花鳥遶麗過於乾隆若人物則靑花勝於五彩蓋猶循康熙前軌也乾隆花鳥除古月軒外殆不能比迹康雍惟人物仕女工致秀媚乃殊尢耳

康窯畫松樹蒼翠欲滴古幹森郁其粉本純由宋畫而出若李思訓趙大年殆其私淑者也配以人髙士亦飄飄有仙气

素彩海馬之盌聲價極巨以九獸者爲最佳其餘有五獸亦有一獸者蓋視盌之大小爲多寡也海濤作圈紋多深綠色兼泛梅花獸或綠或黃作騰躍蹲踞狀亦有忝繪八寶於其間者

瓷花之有龍蓋自宋定始明代繪龍指不勝屈大抵龍象至尊爲中國歷代以來之古說久矣近者繪龍瓷品頗爲世人所不喜實則此類微嫌陳俗則有之若謂龍爲有淸國徽之故則殊檜父之見也

所不喜於龍者如五彩盤盌之屬無甚特色者乃嫌陳俗耳若教子升天之杯古人且至輿大獄若九龍若海水飛獅龍若龍捧八掛之類又皆明瓷之卓卓有名者也康雍釉裹紅之品雲龍夭矯尢以不見全身或兼釉裹藍云者爲佳至幹窯胭脂水堆料花之龍亦非恆品大抵繪龍貴夫特別若板滯無奇不外穿雲趕珠之屬則誠不足貴至出乎習見之外而戞戞獨造者是又焉能以陳俗目之

瓷之繪一龍一鳯者大抵皆歷代君主大婚時所制以志紀念者也宣徳靑花最有名近則康乾之品亦足爲世重矣至所繪不止一龍一鳳者則大都取禦用之意而不關乎大婚紀念也

繪小兒遊戲之畫亦自明始謂之要娃娃有五子有八子有九子有十六子有百子百子之制道光時尢爲盛行近所見百子舞龍燈十六子在魚缸邊遊戲之類則新制甚夥殊不足貴九子穿串枝蓮之瓶若干窯者價値殊巨至五子奪魁或九子奪魁之屬則稍近於平庸矣

繪桃質九顆連帶枝葉者謂之九桃康窯大瓶價亦不資此後九桃瓶罐盤盌代有踵作雍正九桃盤多作豆彩又兼外繪團鶴者亦足珍也又有八桃及二十餘桃者

過枝花杯盌雅稱雋品過枝者自彼而達於此而枝葉連屬之謂也成化開其先雍正繼其軌雍窯多畫翠竹碧桃又有兼簫繪采鳳者至道光時盛行過枝癩瓜及過枝葡匋視雍窯己多遜色然較勝於尋常繪花卉者

瓷品之畫以繪人物爲上繪獸次之花卉山水又次之至錦灰堆者卽俗所謂規矩花在管見頗爲不取然乾隆之精品於極華縟之中饒有淸空之處不盡塡滿也精者華腴富麗恍見黨太尉貂裘羊酒之風夫亦足以自豪矣

仙女乘槎之杯雍幹嘉道均有之海水往往淺雕乃在後葉其初海水以極細之筆繪之更勝於淺雕者又此杯器之中心繪一紅日彩雲繞之亦覺秀倩可寶

耕織圖爲康熙官窯精品兼有禦制詩楷亦精美聲價殆侔於雞缸也若干隆之繪田家樂者亦猶耕織遺意又有漁家樂兼繪仕女者則不禁誦漁洋靑荷中婦鏡黃竹女兒箱之句爲之神往不置

幹窯人物工致絕倫故事則舉漢晉以來曁唐人小說幾於應有盡有下至西廂三國水滸之倫亦窮秀極妍並稱佳妙至末葉乃益曼衍如水浸金由山等不經之事實亦入繪事蓋爭奇鬥巧鍾事增華勢必至也然明未淸初已有采取封神演義繪千里眼順風耳者則又不自乾隆始矣

康雍瓷品所繪八仙帶有水波紋者呂洞賓旁立一人頭戴柳枝狀殊怪異俗謂之柳樹精乾道諸窯仿者亦同斯制者八仙而無水波紋配以他景者則不帶柳樹精也又康窯八仙盤具其中必兼繪南極老人及麻姑童子仙鹿亦有但繪南極童子等而不繪麻姑者

厭勝瓷品頗爲猥褻明穆宗好內故隆慶杯碗始有之康雍乾道諸朝亦有遞作者旁及花囊屏枕諸器風斯靡矣然漢廣川王畫屋巳有此種則濫觴爲已古矣若但寫風懷含蓄不露者猶爲彼勝於此

繪百蝠者殊嫌呆滯百子較勝而新制亦最多故百廘不如十廘也是等彩繪皆有康乾精制然繼者踵作未免陳陳相因至二十一鳥二十喜鵲十二肖生之類較爲可喜若三羊開泰五鷂鵪鶉之屬精妙亦殊足珍然尙不及異獸朝龍輿怪獸獅熊之尢爲奇偉也

十二肖生之物以入瓷畫者乾隆道光均有之乾隆瓷燈有錦地開光三圓幅每幅繪生物二者配景楚楚殊有新趣燈一對則十二生物適齋矣康熙十二月花卉酒杯每花各配以一生物然是等生物又不按地支生肖者也

雍正花卉兼艸虫者多畫絡緯娘蜻蜓蚱蜢蝸牛之屬道光艸虫最喜畫螳螂其花卉多作碎花以視雍正之善繪折枝者眞如小巫見大巫矣惟繪五毒差堪鑑錄五毒而兼人物者乃稗官故事也亦道光窯之別開生而者

瓷品滿畫花朶種種色色形狀不一者謂之萬花以黑地者爲最貴卽白地者亦可珍若中有五蝠者則乾隆五福堂物也𨿽嘉道仿制之品價値亦巨花之形狀大小偏反各盡其致繁窯之極蓋幾不見有地矣

嘉道之間所畫樓臺之畫書有地名者大約繪西湖景爲多繪盧山十景者亦有之至有繪海珠景者乃粵人向景徳鎭窯定制之品而非出於廣窯所自制也又有羊城八景之類亦然

雕瓷之巧者有陳國治王炳榮諸人所作品精細中饒有畫意其仿木仿竹仿象牙之制尢極神似故謂此等釉爲仿竹木象牙之釉也至於仿漆之器精雕花紋所塗之釉又極似漆或謂有競髹以漆者

嵌花之制淸初已盛行康窯筆洗嵌龍螭者常有若嵌九螭之杯尢佳九螭聚於一處蜿蜓浮突有一尾口街小螭余螭繞之成杯耳形寯品也幹窯胭脂水瓶有一螭盤繞瓶身慨屬脂水釉亦稱罕靚若上方貢品或數小兒作牽索狀之瓶或小兒遊戲突出全身瓶或十八羅漢一一突嵌之瓶皆可寶貴

雍正豆彩花果之盤其所繪花枝有若字形者虯結連蜷不甚可識或謂乃藏滿蒙文於其內也此後道光亦有之

百鳥歸巢繪百鳥一一不同極飛翔動靜之致後仿者頗多神采殊失若繪喜鵲三十隻者有一紅月名曰一月三十喜又名日日見喜皆吉祥語也若不足二十者卽以其數名之日若千喜雜以紅梅亦頗不俗

道光所繪人物亦有極精者惟好於人物之旁位置琴書畫之屬又題詩於其間或書傳於其後𨿽存論世知人之意而乏配景布局之觀故鑑家抑之

明瓷之畫也用筆粗疏而古气橫溢且有奇趣其地之色釉濃厚深穆卻非後來所有康熙畫花於肆冪之中而行其縝密於工致之中而寓其髙古雍正則逸麗而秀倩若干隆則繁密富麗之極而時露淸气其顏料之色澤又一代有又一代之特色而不容以相掩要而言之皆非後來所及而已

●說欵識第六

瓷皿有欵肇始於宋宋瓷有內府二字者書法輿大觀錢相類閒有政和年制字樣者至均窯底內有一二三四五六等數目字或謂紅朱色者用單數靑藍色者用雙數於花盆則然余器則不盡然也又均窯器底有橫鐫數字直鐫數字上罩以芝麻醤釉者尢爲希世之珍

元瓷欵識惟官窯有樞府二字欵其餘民窯底有字者甚少從有字亦不掛釉在器底隨意刓成若可識不可識之間刓成花紋及轆轤形者亦間有不之

明代瓷品欵識蓋有種種有凹雕欵字而掛以黑釉者有印花者有繪花者有雕花者最奇者以永樂窯底繪獅子滚球球內藏欵字至爲罕覯其次則嘉靖官窯底欵有書作環形者又有於器之中心書字者亦殊特別若底之螺旋紋乃當時制器手法之事輿欵識固無涉耳

明代官窯題某某年造字樣亦有用制字者淸代則槪用制字罕見有用造字題欵位置以在底足內居中者爲最普通若髙足者或題於足內層之邊際亦有題於足外層邊際者蓋皆橫欵也又有題於口上或腰腹際者亦屬橫欵橫欵最爲珍罕始於明代至淸嘉慶而遂替矣

有淸瓷品之最髙貴者厥惟料款料有兩種曰某某年制曰某朝禦制大抵皆四字爲多間有六字書法似歐王間亦有似虞永輿及宋槧者有竟作宋體書者榦隆未葉間有作鐵綫篆者

凡料款之字皆釉汁凸起雙圈方邊至爲名貴康雍幹嘉四朝皆有之嘉慶已極罕道光殆未之有矣

古月軒彩爲有淸一代最珍貴之品價値奇巨而同時仿者値亦相等也古月軒爲內府之軒名當時選最精畫手爲之繪器所繪有題句上下有胭脂水印章引首印一文曰佳麗或曰先春下方印二文曰金成曰旭映大抵卽繪畫之人名歟當時所制不多同時卽須飭工仿制故仿古月軒彩者亦系乾隆之物其價略輿之相埒若直書古月軒三字者乃屬後來僞制而近亦罕見故精者亦頗不貲也

或謂古月軒乃胡姓人精畫料器所畫多煙壺水盛等物畫工之精細一時無兩其曾否畫瓷器未可臆斷而乾隆禦制乃取其料器精細之畫而仿制入瓷耳又謂胡氏之款凡三種有古月軒三字者有乾隆年制者有大淸乾隆年制者﹝皆指料器而言﹞是有古月軒三字者亦非僞證輿前說異然謂爲精畫料器則甚有據謂爲胡姓人者則又傳聞異詞矣

至市人凡屬堆料款之器無論康雍幹諸朝槪謂之古月軒其說則謂歷代此種最精之瓷品藏庋於此軒故以得名也

是古月軒凡三說一謂古月軒屬於乾隆之軒名畫工爲金成字旭映者也一謂古月軒系胡姓人精畫料器而乾隆禦制瓷品仿之也一謂古月軒爲淸帝軒名不專屬乾隆歷代精制之品均藏於是軒也三說者所聞異詞所傳聞又異詞要之無論其孰確一言以蔽之則凡屬堆料款畫極精細而僥有淸气往來者皆爲最名貴最瑰寶之品也

堆料款之器始於康熙末年終於嘉慶初年康熙末年者款多用粉紅釉雍正至嘉慶皆用藍料釉又康熙禦制堆料款小飯盌有用紅紫天靑湖水各色以書款字者四字堆料筆法端整是又不止粉紅一色矣

乾隆堆料而天藍色用鐵綫篆者所畫花卉多團簇成錦黃地五彩視白地之疏落秀倩者𨿽同系料款其價值乃少遜

乾隆時之寧晉齋寧靜齋寶嗇齋款亦系用堆料者二寧爲親貴謂王之制品寶嗇乃李姓制品也此種名之曰私家堆料款視官家禦制之堆料其聲價又遠遜云

辧欵識之是非以定瓷品之新舊花饉鑑別之一端似可憑而不盡可憑也官窯無欵而客貨有欵此歷朝所恆有且新制之字有極工而舊制有極率者至近年仿乾隆之品字之整齊工雅殆不止十得七八故但憑是以判斷往往有毫釐千里之差

順治僅一度開窯燒瓷故順治瓷品極少有之則作楷畫書也

有開元年制四字者非唐代物也乃康窯之仿古銅者並仿其年號耳

康熙一代欵識形式最夥玆匯錄之如下

單圈雙圈無圈闌雙邊正方形雙邊長方形凹雕凸雕地掛白釉字掛黑釉地輿字統掛一色釉白地寫藍字白地寫紅字綠地寫紅字楷書篆書半行楷虞永興體宋槧體歐王體六字分兩行每行三字六字分三行每行二字四字分兩行省去大淸二字紅紫色款天靑色欵湖水色欵沙底不掛釉而凹雕天字方闌內不可識之字滿淸文回回文喇嘛文﹝以上爲有字者﹞

雙圈秋葉梅花團龍團鶴團螭花形物形完全無字﹝以上爲無字者﹞

有書景鎭康熙年制六字者康窯之客貨也用景鎭二字雍幹以下殆未之見矣

雍正一代形式較之康熙爲少然亦遞變屢易也綴錄如左

六字雙圈四字無邊闌四字方邊六字凹雕四字凹雕六字單圈雙邊正方形雙邊長方形地掛白釉字掛黑釉地輿字統掛一色釉白地寫紅字白地寫藍字楷書﹑篆書﹑虞永輿體﹑宋槧體﹑圖書欵﹑方闌內不可識之字滿淸文﹑回回文﹑喇嘛文﹑﹝以上爲有字者﹞

花形﹑物形﹑完全無字﹑﹝以上爲無字者﹞

雍正之無字者除雙圈秋葉團龍團鶴團螭外其餘大抵輿康制不甚相遠蓋花形物形皆承明代之舊派也康熙雍正皆會禁用欵字未幾旋復用焉康熙雍正又多不書本朝代欵而書明代欵者康書宣徳者爲多雍書成化者爲多蓋宣成爲明代瓷品最盛之時期而淸初所制猶以之爲軌範也

雍正外脂水內粉彩之杯花繪極細其底畫一桃形內藏雍正年制四字蓋沿明花藏款字之法也在淸代瓷品亦爲罕見

乾隆朝之款識又微有小異述之如左

六字雙圈六字單圈六字無邊闌四字無邊闌四字方邊雙綫正方形凹雕地輿字統掛一色釉白地藍字白地紅字綠地紅字綠地黑字楷書篆書歐王體宋槧體宋體書圖書款沙底不掛釉凹雕滿淸文回回文喇嘛文西洋文﹝以上有字者﹞印花團花完全無字以上無字者

凡六字分三行每行二字成六字分兩行每行三字四字分兩行省去大淸二字三種歷朝皆有之六字分兩行者大都官窯若分三行者則有官窯有客貨也字以端楷荘重整飭者爲美若字形較大方橫四五分者尢爲可貴

方圈內不可識之字者非字也亦非回回喇嘛西洋等文也乃一種花押之類耳此制明代有之故康雍亦有仿者

嘉道以後大率沿前朝諸式有減而無增漸有趨於一致之勢間有楷書卽前所云六字分兩行分三行二種也至四字楷書省去大淸二字者嘉道甚爲罕見惟篆書有之耳篆書之款自乾隆至同治均居其大部分篆書有兩種一種無邊闌字或紅或藍不等一種有雙邊紅字居多卽俗所謂圖書疑也

圖書款以道光末年曁咸同間爲最盛行鄙見所雅不喜間有雍正乾隆款者𨿽不敢謂其必無然屬於贗鼎者殆八九也

同治一朝流行客貨凡篆書者幾無不圖書款且省去大淸二字爲尢多

就大槪而論康雍兩朝爲篆書盛行時期篆書者偶或一見自嘉慶至同治爲篆書盛行時期而楷書亦偶一見也乾隆篆楷兼有而篆究多於楷至光宣二代除仿古外則又楷多於篆矣

瓷品有但書大淸年制不書何朝號者乃同光間肅順當國時所制品也當時肅順勢焰燻天將有非常之舉監督官窯者慮旦夕有攺元事故闕朝號以媚肅順物𨿽近代而有一段故實亦瓷學家所不可不知

瓷欵之堂名齋名者大抵皆用楷書制品之人有四類一爲帝王一爲親貴一爲名士而達官者一爲雅匠良工也

有淸仁廟純廟兩代君主好講理學故所命堂名多理學語康熙則有幹惕齋中和堂乾隆則有靜鏡養和敬愼諸堂皆內府堂名也由是親貴諸王亦趨重於理學成爲風气如拙存齋紹聞堂在康熙間敬畏堂正誼書屋在雍幹間寧靜寧晉寧遠徳誠諸齋在幹嘉間愼徳堂植本堂有恆堂均嘉道間大抵屬親貴諸王之制品

若不以理學語名者乾隆有彩華彩秀二堂皆內府物也雍正爲東園文石山房雍幹間爲紅茘山房乾隆爲友棠浴硯書屋瑤華道人道光爲十硯齋竹主人文甫珍玩大抵皆親貴也若名士而達官者則乾隆時之雅雨堂制廬雅雨故物也玉杯書屋者董蔗林也聽松廬者張南山也雅匠名工則有寶齋有陳國治有王炳榮有李裕元

榷陶者卽唐英卽著窯器肆考之唐雋公也亦有題唐英欵下鈐榷陶二字印章者

若深珍藏爲康熙制品又有略園荔莊坦齋明遠堂百一齋等皆幹嘉間制品聽雨堂惜蔭堂乃道光制品其主制若未詳

親貴中雅制之品以愼徳紹聞薢竹爲最有名余則東園文石瑤華十硯紅荔等亦堪珍玩也愼徳瓶類近極罕見有之則價値甚昂紹聞薢竹皆以杯盤盂盌等類爲多

欵字之最多者以道光間有恆堂爲最曰道光某年定府行有恆堂珍賞凡十餘字奇品也本以行有恆堂四字連屬成文而市肆輒簡稱有恆堂姑乃之中和堂欵書康熙辛亥中和堂制八字帶干支者亦屬瓷話一種故實

稱堂稱齋者帝王親貴建官名匠皆有之若稱書屋山房者稱珍藏珍玩雅制雍玩者親貴達宦有之而帝王無是也故此類欵槪謂之私家欵

曉嵐雅制之品字作四五分大楷分列上下左右以四圓圈圉之綠地開光紅字槪無花繪質極瑩潤似幹嘉間物驟覩之幾疑爲紀曉嵐制也及閱底多有同治年欵不禁嗒然

大雅齋者淸孝欽後所制品也以豆靑地黑綫雙鉤花者爲最多五彩者亦有之所繪多牡丹萱花繡球之屬豆靑地者橫題大雅齋三字旁有天地一家春印章底有永慶春四字亦有大雅齋字在底者𨿽甚近代而值亦頗昂

康雍幹三朝但繪畫不題字之品爲最多有題字者較少若題字必精楷又以禦制詩爲至珍貴其次則長篇成文也若行艸數字乃客貨之隨意者珠不足賞且所制亦不多盛時大率無題字者矣道光畫無雙譜題識最夥如畫數人物則每人系以一小傳分占其器之半若樓臺景者又必於其旁書明西湖各地名勝雕非甚可厭比較爲差矣若同光間客貨之粗者輒題行章短句至可憎惡而近年所作各器又必無題字頗合於有淸盛時矩鑊也

書長篇成文者如赤壁賦聖主得賢臣頌歸去來辭闌亭序出師表皆全篇錄齊筆法出入虞諸均康窯之錚錚者赤壁賦一邊繪畫一邊寫字尢爲珍品其餘則有字無畫後代殊不敢仿制一則無此善書之手一則制近古朴難博俗人之嗜好耳

康熙書聖主得賢臣頌及歸去來辭等文施之大筆筒爲多且有四體書者底欵有熙朝傳古四字

康熙耕織圖爲瓷界可珍之品所作以盤盌爲多圖凡多幅每幅各察系以禦制詩一詩乃短五古也靑花五彩均有之五彩尢爲罕覯

耕織圖畫意旣媲美宋人其題楷句法亦足與永興抗手若彩盤於所題詩句又有作篆書者

雞缸爲成化精品康熙乾隆曁嘉道各朝均有之以干隆爲尢精上題禦制詩有乾隆丙申禦題字樣款識爲篆書大淸乾隆仿古六字其後各朝亦俱稱仿古也所題詩字體有兩種一種字較小體近虞王之間一種字較大楷法凝重又頗似顏魯公矣缸亦有兩種一種較小尢爲難得

雞缸之可貴固已騰溢人口然乾隆同時貴品駕軼於雞缸者不可縷指何獨於是而驚心動魄耶道光之仿乾隆輿同冶光緒之仿道光者亦較他種瓷品值漲倍蓰大抵因禦制一詩增其聲價耳

乾隆間有稱杯盌專錄禦制詩於上而無畫者詩乃五古詩末有某朝禦題字樣下有胭脂小方印其楷法之精美者亦殊可珍

嘉慶官窯蓋杯有外題禦制詩而器與蓋中心繪花者詩乃五律詠品茶者也康窯十二月花卉之酒杯於題句下有印章文系一賞字雍正料欵之器瓷面有印二一曰月古一曰香淸同時文石山房制品亦於瓷面作兩印分列文石山房四字乾隆禦題制詩之品句末乾隆二字分爲兩印幹字作三種掛文

愼徳堂以三字直欵者爲可貴欵多系抹紅色亦間有描金色若有題句者下有一印作橢圓形篆道光二字愼徳所以鼎鼎有名蓋其瓷質之白彩書之精固足頡頏禦制也

薢竹主人亦道光瓷之精者固以質白畫美爲其特長然亦有尋常粗品若紅地雙鉤畫竹之類是也小杯最精盌亦不俗然其所制頗少巨大之品

若深以小品茶杯爲多或謂制者乃一嗜茶雅士也有不書若深而畫一玉字者亦昰同一人所制

敬畏堂所制器具多系豆靑一色彩華彩秀則雅好作豆彩花養和堂靜鏡堂所繪花鳥有極精者寧遠寧晉諸齋字不避諱亦在道光以前之一證﹝道光名旻寧﹞其質極潤細而花彩則規矩花三品球之類爲多寶嗇瓷花能獨出新意尢好作堆料也雅雨堂人物畫工一時妙手騷擅盟主自是不凡

薢竹喜作八寶碎花及團鶴之屬至繪折枝而饒有雅致者愼徳堂當堆妙選矣文甫雅玩之器多畫金魚乃殊不覺其可喜

藍欵紅欵輿作楷作篆大有涇渭分流之象大抵乾隆以前多系楷書又兼多系藍字也乾隆以後多系篆書又兼多系紅字也底雜色釉而款寫黑字者惟乾隆有之此殆未之見

瓷品之有回回喇嘛西洋等文者回回文或於花地開光處書之或有全體書回回文而不繪花者喇嘛文多於繪花之上書之卽明瓷所謂棒眞言字者也或作圓形字如八卦之圍例西洋文則於畫空隙處書之或於器底書之又一種舊洋瓷表面純系洋式器底有華字某某年制者字作宋體書亦奇品也若寫洋文欵兼有基督紀年者乃當日舶來流入之品耳

●說瓶罐第七

古人制器載酒用以饗神犠尊象尊導源至遠此尊之權輿也尊一變而爲瓶用以插花淸供殆綠後起腹口相若者謂之尊口腹大者謂之瓶其後市人任意相呼瓶輿尊遂混而爲一矣袁宏道撰瓶史遂爲著綠專書所論以銅器爲多亦兼及瓷制然其時形式名目有不若今之粉紜璀璨也同是一瓶而形式爭奇巧千變萬化稍有差明遂呈異觀故瓶之種種色色最有研究輿味就不佞所知綴述於下𨿽未堪作瓶史之補傅亦頗足窺制作之一班焉

吾華制器初之名學之恩槪由市人像形臆造久之遂成習慣莫之能易下列瓶尊諸名悉從市肆沿稱固不必盡以雅馴繩之也

太白尊太白尊亦名漁父尊形似漁父之罾魚故得名也底平腹巨口小而微哆項極短而縮此等尊無巨大者通體不過數寸耳以豇豆紅色或帶蘋果綠蘋果靑色爲多腹有三團螭暗花乃淺凹雕也除康密外歷朝甚罕仿制故價値之昂等於拱璧

觀音尊有大觀音尊小觀音尊兩種大者髙二尺餘小者髙數寸口侈項較短肩寬博至脛則以次漸殺脛及於底又稍加豊自肩至脛約占全體五分之三項輿脛相若口輿底相若此等都觀音尊以祭紅及郎窯最爲奇珍蓋郎窯喜制此式也若康熙靑花五彩亦稱殊品至小觀音尊以蘋果綠者爲最昂其餘種花彩均有

牛頭尊牛頭尊口稍巨直下至肩無項腹較肩尢鉅至底稍殺旁有雙耳者居多以其形似牛頭故名大者髙二尺餘直一尺餘小者髙亦及尺鉅制也歷朝均有之以康熙靑花者爲上

百鹿尊百鹿尊有兩種大者髙二三尺小者僅二三寸大者其式亦類似牛頭惟有兩鹿頭爲耳彩繪百鹿故以是得名小者或同前式或有作捧錘式無耳者然旣以百鹿抽象得名則不問其作何式亦槪呼爲百鹿云

硬棒錘身如截筒肩聳而擁腫自肩至底同一直下口有凸邊一道者名硬棒錘有靑花五彩各種亦有開長光兩面彩畫余爲錦地者大小不一其制

軟棒錘形輿硬棒錘相仿惟肩嚲口哆足稍斂明朝祭紅槪無棒錘惟康窯靑花五彩有之大棒錘初年較鉅晚年較小康熙此類畫艸虫及粗疏花卉爲多蓋客貨也

如意尊如意尊髙約六七寸上殺下丰口巨軀短淸初多作靑花若純色釉及暗花者亦爲雅制

美人肩略似如意尊項輿脛均苗條口輿足相等腹稍巨彎折處有姿致故曰美人肩也大小不一雍正官窯彩瓶有畫紅白桃花者生動嬌艷冠絕等倫乾隆多畫人物精者每有頰上添毫之妙

油錘瓶白口至項均甚細瘦至腰腹而突膨脝者名日油錘有小而大者爲尢多積紅積藍靑花五彩均有之康窯多系純色釉及靑花者尢以畫龍爲多乾隆畫龍釉裏藍或釉裏黃黑而兼胭脂水波紋者亦恆有之

餑餑凳形似油錘而項其肥直下若截筒者曰餑餑凳亦尋常式也純色釉者以積紅積藍茶葉末等爲多若五采者多帶錦地或錦地開光或錦邊

馬蹄尊馬蹄尊有兩種髙者爲瓶矮者爲盂髙者項輿脛均長腹短而微皤形類馬足故名康熙靑花最多此種矮者名矮馬蹄口巨而無項康窯有釉裏紅花朵者亦殊足珍

天球瓶天球口輿項相若腹爲渾圓肩輿足又相若也雍正瘦身抹紅者品格殊美若干隆靑花夾紫或豆彩者亦佳

膽瓶膽瓶形如懸膽口徑直下腹徵橢圓形式有大有小古時銅瓶此式尢盛行瓷制以干隆爲多

錐把大致同於膽瓶而口微哆者市肆別其稱曰錐把謂同錐子之柄也實亦膽瓶之闊口者耳

雞心腹略同於膽瓶而項甚短者謂之雞心以小品爲多積紅積藍瓜皮綠等色尢多此式也

梅瓶梅瓶口細而項短肩極寬博至脛稍狹折於足則微豊口徑之小僅輿梅之瘦骨相稱故名梅瓶也宋瓶雅好作此式元明曁淸初歷代皆有斯制紅色者仿均爲最多豆靑天靑茄紫豇豆紅等諸色均有之

蘿卜尊式如梅瓶而通體近瘦肩不甚寬博項同白蘿卜也豇豆紅蘋果綠蘋果靑爲最佳乾隆有堆料款者繪水仙月季蠟梅之屬亦爲內府之珍品

玉壺春玉壺春口頗哆項短腹大足稍肥亦雅制也天靑積紅者尢居多數此式大半官窯甚少客貨而官窯又大半純色釉也

截个瓶截个之形瓶形如木筒近口處微凹明制最多靑花尢夥花甚粗率而殊有野趣淸初仿者亦然

燈籠罩燈籠罩不此一種有形若巨筒而上下口輿足凸起若盤底之一覆一仰者亦有同上式而腹際截分數叚者有上半段輿前式同而腹際下半有脛至足底稍散開者是亦謂之燈籠式也此等式乾隆乃有之

歲艸瓶口直而長項有兩截中凸起如球腹渾圓脛短稍縮至足而大展大體甚似洋油之坐燈緣初特制以錫儈藏中有艸取以供佛故得名也惟乾隆有之嘉道數代藏儈卽罕來朝此式逐不復制花彩以珊瑚紅釉繪西番運者爲多亦取西土荘嚴之意也

鳳尾瓶鳳尾足長而豊底處益散開略同鳳尾故名此外身段無甚特異以大鳳尾五彩者爲最佳若硬綠三彩者尢爲瓖寶此式多康窯客貨而彩畫雄奇之極洵爲偉觀

象腿瓶式頗特別自口至足直下無紆曲但非圓式乃三瓣之海棠式也口際凸起厚邊近口稍粗近足稍窄市人呼曰象腿亦象形語也云豆淡茄乳鼠等色爲多

蝙蝠瓶自口至足均作蝙蝠形肩稍寬博宋時哥窯龍泉已有斯制往往有紫口鐵足兼有冰紋者明淸所仿亦大抵相同數寸髙者最多大者頗罕

海棠瓶自口至足均作三瓣海棠式惟不直下口輿項同至腹則突皤而仍分三瓣頗爲雅觀以茶葉末鱔魚皮等色爲多

石橊尊腹絕巨口巨而張項短而縮足微斂形同石橊故名也雍正天靑色而底有篆書凸雕欵者乃當時官窯雅品豆靑一種較小有蓋者乃作罐用也

佛手尊口徑稍斂脛之將近足處條縮而瘦純似佛手柑狀故名形不甚大小略同佛手柑所稍異者近口際無指爪形耳靑花夾紫居多制亦雅飭

葫蘆瓶形純似葫蘆有大有小以東靑積紅等色爲多東靑有凹雕暗花者窯變之演屬亦偶一見而僞制甚夥

橄欖尊口輿足俱小無項無脛全體似橄欖形故名此式以廣窯爲最多大抵溯原於均市肆所稱均釉者亦好施之此制也

荷包瓶形扁圓口腹均大類如荷包故名宋定始有斯制故此式又大都有凹雕暗花也以純色釉者爲多

蘋果尊蘋果尊有兩種有縮項者有巨口而無項可縮者縮項者口徑不及寸巨口者口脛可二寸大者髙幾及尺小者約五寸餘往往有凸雕荷花瓣者小者底足稍嫌不穏又有天靑釉裹紅兩種滿身苔點至可珍玩其聲價之大足輿郎窯媲矣

轉心瓶瓶之腹際玲瓏剔透兩面洞見而瓶內更有一瓶兼能轉動似美術雕刻之象牙球者然若是者名曰轉心乃內府珍賞殊品也陶雅名爲套環轉動之瓶頗嫌名稱煩古物保存所則標其名曰轉心今從之

塔瓶口哆而平項數折至腹圓而不甚巨脛略縮旋散開至足略如平頂之塔形故號塔瓶也乾隆始有此制東靑色者尢多

柳葉尊口較身稍大項短而身長膊略輿口相等至足而愈小繊趺瘦削幾難立穏惟須檀座夾輔之耳形似柳葉故名以豇豆紅者爲貴

箭桶瓶口輿足直下相齋惟通身如海棠狀而六瓣七瓣不等輿三瓣之正海棠微有別焉足略斂故非帽架也名曰箭桶亦市人取象之稱

絡子尊絡子尊略似紹輿酒壇於下半截有縄圈紋如包絡之狀故名制自雍正有地輿絡一色者有白色錦絡者錦絡略同古錦紋璀璨可觀大者髙二尺餘小者髙一二三寸紋皆凸起也

方瓶方瓶種式不一有體方口圓類舊時之轎燈者亦名方燈籠以東靑色凸雕八卦形爲多有口體俱方身分兩截者略如神前之香案以黃地靑花爲多有扁方形口底俱方而腹膨脖項旁有兩耳可以穿帶者有如呂字形而口微凸起者其它種種形狀不勝枚舉

穿帶穿帶之制有方有圓方者如前條所述圓者大體似天球而左右兩耳可以穿帶則方圓悉同也﹝耳輿口之孔同一平行視綫輿尋常垂雙耳者異﹞此制仿古禮投壺之壺又有足際兩橫孔仍於孔內掛釉者亦名穿帶皆純色釉爲多槪系官窯甚少客貨也

背壺此式腹扁而渾圓於體中又凸起一圓綫若篆書回字者然口橫而方底亦相若絕似行軍之背壺故名也有口際飄雙帶者有無帶者東靑羊肝等色爲多

百環百環之壺亦仿古銅器制也扁方或長方形以純色釉爲多或白或天靑古銅等色多無花彩乃道光以前式也

六角六角亦有數種有略如棒錘式項短無脛而身直下者有口張項稍長而腹巨者有有項有脛略如花藍式者皆好奇之趨尙競異標新也

三孔三孔者口際同樣突出三孔如品字形有大有小以豆靑東靑等色爲多有豆靑而夾五彩花者制自乾隆蓋其時西風漸漸輸入已輿西餐掉中插花之器略有相同矣

五孔五孔者又名五嶽朝天亦市人炫異之名稱也有五彩有素三彩式樣不一有類洋燈者有類甚長之石橊者口旣詭異體亦瓌奇

九孔體制愈出愈奇遂有九孔亦五孔之推衍者也豆靑地碎花爲多乃道光朝兢異爭奇之制

蒜頭蓮蓬荷葉諸口蒜頭者口似蒜頭而體段則近油錘宋制己有之後此尢夥純色靑花多有之蓮蓬者口上作一蓮蓬式有數小口僅能插折枝梅菊耳身叚亦不一致荷葉者口際之邊翻出向下如荷葉然身段多棒錘之屬數者皆好奇之創制也

仿古各式仿古之式不一其制仿周泰罍缸者名曰云罍尊有仿漢魏葬器者名曰虵虎瓶大抵仿古尊罍之器必有雙耳居多又或凹雕掛鐵色釉或古銅彩或鐵繡花此並色澤而仿之者也若靑花若五彩若素三彩但仿式樣而不仿色澤者亦各有之

花觚口大腹小者謂之花觚明制者身叚直下絕無波折康熙以後則腰際凸起略如香案中插花之具亦康仿明制粗五彩花者爲多於粗率中更見老橫至幹嘉則有鏤金錯采錦堆成片者有一種口絕侈而身甚瘦直下無曲折而身際盤有凸螭一條者系素三彩幹嘉均有之仿制者尢夥

渣斗觚之小者曰渣斗明制已有之至淸逾夥五彩或黃地碎花者均有之渣斗之小者則入於漱具之屬非淸供品矣

花澆花澆者澆花之壺也尊略似如意尊惟僅有一耳亦可作插花用若彩色精者頗足當淸供也

花燻花燻之用如花囊貯花其內而透香於外也故必透雕形式種種不一有似瓶者有似罐者有大有小大者髙約及尺小者僅二三寸耳花澆花燻皆花神之伴侶亦庭幾之淸供故附瓶類而兼及之

天子罐制出康熙以底有一天字款故名靑花居多所繪以山水爲貴康窯底有天字者瓶罐均有而罐尢一時所稱

日月罐有一種圓罐髙可及尺肩之左右各有凸雕半圈形名曰日月罐康熙積紅者頗爲足珍若東靑暗花者底輒有朝代欵也

梅花罐周身繪冰紋藏梅花片片制始康熙歷代均有之形不甚大在當時亦粗材耳然此等物料已非後世所有故邇來聲價亦頗騰踴五都

花鼓罐形作鼓式豆靑者居多乃貯茶之品也旁有雙耳凸雕獸環狀底往往有乾隆款

巨徳堂罐形式不大多作粉彩底有巨徳堂制四字乃雍正時物也所繪花卉明麗固自可賞

瓜罐形如西瓜上蓋有瓜蒂色卽瓜皮綠而釉中開片俗又謂之綠郎窯也康朝最佳乾隆亦有制者以不實原蓋爲貴

福隆罐罐之口際一邊凸雕蝠形一邊凸雕龍形名曰福隆罐義取諧聲兼寓頌禱之意蓋乾隆時代物也天靑東靑等純色釉爲多底有篆欵

罐之形式不若瓶變化之多故名稱較少大抵可按其物繪花彩或彩色而名之也明制己極瑰麗至淸代華貴矞皇不一而足而尢以人物爲最佳雍窯繪美人尢好施之於罐也

罐之陳設以大爲貴以同樣爲貴以白地五彩爲貴髙至尺餘檀架盛之列於廳事排行整列殊有富貴气象不同於鳥瘦郊寒者矣

●說杯盤第八

宋制杯式多撇口故大杯亦名瓷卽取撇口之義也又名壓手杯亦作押手杯壓押一聲之轉義亦相通謂其口較巨便於手托也

酌酒之器口徑較巨便於酒人以助其鯨吸百川之勢絕巨者謂之海方而巨者謂之斗略小者謂之斝口大而身髙者謂之琖匪惟銅器亦有瓷品要皆可以杯括之

陛羽茶經論列瓷品之髙下當時茶具精美當可想見近均汝哥定等器時亦流露人間而定尢爲絕美蓋定器必雕花必較薄較巨尢可寶也

宋定壓幹大杯漿胎開片容量極大雕有魚藻細花紋略閃黃色乃酒器之宏瑰者

汝窯托杯制輿時式不甚相遠而蚓紋深黝釉汁瑩潤後世殆無甚匹仿者甚夥然終不能神似

均窯杯式瘦小名曰蓮子杯全紫者不易一見淚痕者近亦同於拱璧卽元明所仿亦殊足珍

成化仿宋八角大杯平雕荷花紋胎質淸剛釉汁極白底有螺旋文亦屬希有之瓌寶

宜徳白壇琖於器心有一壇字乃當時經籙蘸事壇中供品也質細料厚式美足稱珍品又有一種白茶琖甕肚釜底綫足光瑩如玉內有細龍鳳暗花底有大明宣徳年制暗款一代殊品直超定器而上之

靶杯之制以其足有枘可把本名把杯後訛作靶沿誤久矣宋哥窯有八角之制瑩美可玩然宣徳祭紅者尢爲奇珍

盌形而下有柄者名曰靶盌俗稱髙足盌浮屠喜於佛前貯供品故又稱佛盌也宣徳祭紅光照四座其它靑花五彩淸代不少良制然已一覽眾山小矣杯式之變遷𨿽不若瓶式之多然歷代標新領異各呈奇構以饜吾人眼福綜其遷變可得而言

厭於之制亦有數種口絕撤而底甚小者名之曰瓷口大而身髙者名之日琖此不折腰者也口撇而身髙者名曰仰鐘式口撇而身矮者名曰馬鈴式口撇而丈底矮而闊者名曰艸帽式此皆略有折腰者也

口徑與底徑相差不甚遠身直而髙者名曰筩子杯似筩子而身矮者名曰墩子杯口下斂縮至底足而頗小者名曰蓮子杯口與底相懸無幾身粗而矮者名曰栗子杯蓮子栗子皆以盛果實得名非謂其形似也

杯底有深窩園而略深以次遞銳者名曰雞心形小而園似半渾園形者名曰牛眼杯有四角者有四角之旁各有深凹綫一道名曰海棠式有六角者有八角者而四角又有雙耳單耳無耳諸式

雙耳之杯有方有園康窯蛋黃色凹雕喑花者耳作龍形乃禦窯也若尋常雙耳則以耳小者爲貴幹降金醬色小杯上繪金花亦有雙耳頗具輕盈之致

吳十九之卵幕杯胎質之薄有同卵膜在明季錚錚有名李日華太僕所艷稱者也康雍之間所制影靑一種𨿽稍不如吳制然雲龍精細欵似蠟頭固自人間罕有

康窯有九螭斝方式而髙身諸螭沓繞其旁卽兼作耳之用雅制也又有一種形似爵杯而無觚輿髙足有罩耳旁黏四螭作引頸圾水狀乃素三彩也身繪有虎頭形亦殊詭異

吸杯形式作蓮蓬蓮葉交互相連狀別有蓮莖莖之中有孔可以吸飲又有但作蓮葉而不帶蓮蓬底綴三小螺中狀一蝦蟆者飲處亦有蓮莖吸孔皆康窯索三彩也式有作鴨形者向鴨口吸飲皆不外爭奇鬥異競爲新式而巳

酒令杯者於杯內作人形略似不倒翁狀一瓷罩覆之中有圓孔恰能露其頂注酒滿則人形浮出無酒則否蓋視人形之向對以爲行酒令之用也

梁溪漫志呼此人形謂曰陸鴻漸然鴻漸善品茶不善品酒此器卽代酒糾事之用而蒙以茶博士之名無亦有誤認顏標之嫌也耶

套杯之制一至十小至大歷朝均有之雍正人物者稍遜於花卉至乾隆有繪厭勝畫者𨿽猥褻甚於鞋杯然精妙乃無匹也

口徑頗巨而身叚甚矮者謂之奶子盌淸宮以盛牛乳者也然宋制己有此式則又未必盛牛乳者也然宋制已有此式名取通俗不必數典矣靑花五彩均有之又有凸雕花紋仿漢銅夔螭者名曰博古花上掛色釉亦殊足珍

正徳官窯五彩盌地爲蛋靑淺綠色極艷極鮮當時發明此色後竟絕響猶在秋葵孔雀之上也中畫盤螭四口邊足邊均有花紋穠華工麗實導康雍之先軌者矣

宣徳小杯有仰鐘式有馬鈴式有雞心式皆寶石紅也又有釉袁紅小杯想釉裹紅卽發明於是時若淡紅珠斑者卽朱紅之變化者也

明瓷五彩宣成己臻美麗宣徳有輕羅小扇撲流瑩茶琖成化有髙燒銀燭照紅妝酒杯皆詩句入瓷之初祖若成化之周茂叔愛蓮梅妻鶴子靑女秋千等杯皆開康雍之先軌視畫折枝八吉祥西香蓮等尢遠勝矣

素三彩之盤盌以嘉靖海馬爲最殊尢中繪一團龍旁列眾獸七八所謂眾獸朝龍者也眾獸中固有海馬亦有海馬居中者大者獸多小者獸少統名海馬便俗稱耳綠波翻湧梅蕊紛披兼繪小八寶康熙所仿已非恆品而況於嘉靖也耶

近來宋元盤盌出土頗多尋常汝哥龍泉曁平陽澤潞各項窯篆無甚特色者不甚難得人亦輕視之聲價不及康乾之大也試就特別者約紀之一爲黑定紫定兩盌粉定難屬難得然仿者最多人縱不能得見眞定亦知定之規模無不白質者居多也紫定已不易一見黑者更絕無僅有矣一爲宋官窯之牙色薄盌開片形狀頗似郎窯而釉汁之薄胎質之輕則殆同冰片所謂如冰如雪者今見之矣一爲哥窯加彩碗彩釉濃厚色澤深古決非眞坯假彩之物可以考見宋代彩色之一斑焉一爲紫蝠元瓷盌元瓷貴成物形固矣此器成蝠七八隻各有姿態而不流於穿鏧回非矯揉造作者比以視但成一二尾魚形者抑遠勝也一爲暗花元瓷盌元瓷暗花者絕少此器暗花精細底有樞府二字疑確非宋非明而爲奇渥溫朝之官窯則物希爲貴矣數者信可鋪子京之別錄增笠亭之遺書若夫蚓紋魚藻蟹爪諸宋器亦己置諸卑無髙論之列奚待悉數也哉

有明一代珍具駢圓亦云盛矣就錚錚有名者而論如永欒之影靑盌質薄如紙花紋精細如髮此鬼工也如永樂之壓手杯底繪有花款字藏於花內細若粒米如嘉靖之紅魚靶杯目骨燒出魚形凸起寶光如成化之雞缸歷朝爭仿其制純廟題詩江村作歌均盛稱之如吳壺隱之流霞琖天下知名若周丹泉之仿古各器直造堂奧此皆馳名藝苑寶若琳瑯者也若遞求其次則宣徳之祭紅成化之人物正徳之蛋靑嘉靖之海馬萬曆之九龍五毒亦有足珍者焉其它盤盌流入規矩花一路者則如塗塗附𨿽確屬朱明之器亦等諸曰檜以下矣

成化粉定小蝶有夾彩者蝶形正圓而底足並無邊墻置處稍平不自傾跛殊奇制也亦有雍正所仿者

康窯素有名者莫如堆料欵禦制盌有靑有黃有紅有綠彩地夾彩顏色塡滿所繪多繡球牡丹番蓮之屬亦有花際嵌字者至繪耕織圖之杯盤繪百餘人列陣之大盤繪飲中八仙之酒器繪十二月花之全副酒盞曁六旬萬壽之官窯彩盤亦均錚錚有名

康熙雞杯式不一律有髙二寸弱對徑三寸弱者有髙寸弱徑寸彊者有深如斗者至乾隆以後形式殆趨一至耳

康窯杯有口對徑不及二寸而髙四寸餘者乃仿明制也至乾隆後則髙者口徑亦巨決不如前之狹矣

郎窯大盤有正圓者有六角者直經七八寸居多過一尺者尢爲奇珍

歐窯之盤最喜六角八角者或作戰鼓形以天靑天藍云豆等色居多間有葡萄紫者

宣徳紅地靑花大盤紅色甚深而靑不如康熙就紅而論非此時無此色也雍正黃地靑花果盤亦頗不俗

大盤有面積對徑二尺餘者置諸萬棹中則已占滿一棹之地位淸初有之此等巨品決非恆人所用意者宮廟供佛佛像常有髙數丈者非是不足以相稱耶

康熙大盤多屬雙底足雙底足者足圈內有深溝一道溝之內又腹起足然後乃至底邊也乾隆以後無復斯制矣

康熙大盤輿乾隆大盤五彩者均極精美然古茂輿時趨則顯分派別康熙之制稍窩乾隆之制稍平此面積之不同也康所畫硬彩而髙古幹所畫粉彩而華縟此用彩之不同也康人物面部施藍筆幹人物面部施紅筆此繪事之不同也其相異之點尙不止此然各爲世所重所謂異曲同工者非耶

菊花形之皿具始於雍正但僅施諸小碟耳至幹嘉道諸朝則盤盅均有之並有蓋輿托亦同玆式者瓷質益薄而巧

橢圓式之盌用以養水仙至爲雅飭薢竹愼徳亦善作此道光之品佳者亦可接迹雍幹

過枝花之杯盌乾隆者尢綿密癩瓜牽藤間夾翠竹而翠竹又往往影靑也繁麗之中殊有玲瓏剔透之致

洋彩盌具精者殊夥有整圓者有長方者有凹凸邊者形式不一大抵開光者居多尢以大圓盤爲貴而開光又有作扇形瓜形菊形種種格式也

承杯之器謂之琖托亦謂之茶船明制如舟形淸初亦然又有作盤形中間圓圈或凸起或陷入以便承器而不虛其中者嘉道以後則大抵虛中矣

淸制杯盤盌碟各其悉數之不能盡更僕之不能終僅能略舉一斑耳大抵康瓷之特色如禦制欵如郎窯如素三彩如靑花皆獨絕一代者也至雍正則暗花影靑之品瓷質極薄粉彩鮮艷欲滴又足自樹一幟焉至乾隆則古月軒盌杏林春燕盌五福堂盌丙甲小缸等類均足炫耀一時震鑠奕世此外若萬花若合家歡若勝鴿圖諸名品亦皆五光十色娛目賞心固無俟一一悉數者矣

●說雜具第九

宋制印合以粉定爲最精式樣極扁內容印泥處甚平淺也若哥密若泥均亦佳哥窯印合胎釉視常器較薄泥均有渾圓者有六角者藍暈濃點亦殊足珍印合之式曰饅頭曰戰鼓曰磨盤曰荸齊曰平面﹝平面中仍有子口﹞曰六角曰正方曰長方曰海棠曰桃形曰瓜形曰果形遞衍遞嬗制愈變形愈巧矣

明制粉定印合槪無欵識荸薺式者甚匾制頗特別其它有作戰鼓形者有作磨盤式者種種不一又有粉定而描以靑花者穠鬱麗密一時無兩

印合巨者圓徑或七八寸長方形者尢巨乃當時鈐禦璽之用也蓋繪龍形雲霞繚繞上方珍品自殊凡近矣小者乃僅如栗底器窩而深無足而有微凹兩圈堪以安置不欹蓋之中間亦微凹遠視恰如栗子狀也滿繪靑花雲龍亦精美可貴

宣徳成化嘉靖萬曆皆有龍鳳靑花印合而以宣徳爲最美成化次之淸初康熙靑花亦足雄視一代官窯必繪龍其尋常客貨山水居多有極老壯蒼蔚者𨿽多率筆然自不俗

乾隆官窯印合以豆靑地五彩規矩花爲多豆彩團花亦恆有之若作疏蒨之花者頗爲罕見

康熙大筆筒圓徑宏偉所繪花彩以人物爲最奇瑰花卉次之若書滕王閣賦歸去來辭蘭亭序等類書法出入虞柳亦饒有別趣也藏家往往代作花盆之用可謂別有匠心此等筆筒底必有露胎闊圓圈一道其正中處圓徑又往往凹下焉

筆筒雕瓷者輒喜仿象牙竹木之釉所雕花以竹林七賢東坡赤壁垂楊系馬之類爲多良工陳國治王炳榮頗善斯制又有一種雕瓷純不塗釉者明曰反瓷則多屬季裕元所制云

乾隆小筆筒好作海棠四方等形開光者居多地式作古錦夔紋狀質瑩畫細𨿽小品亦自足珍

筆筒反瓷而墨彩者固常有之若反瓷而胭脂水彩者誠爲罕覯之寶

洗也者在古時以之盆雙魚洗之類是也近世屬之筆冼卽水中丞之類是也浣筆之器淺者曰冼深者曰盂

康窯豇豆紅蘋果綠筆冼最爲殊尢若胭脂水者亦爲珍品窯變或泥均者亦頗可珍積紅則視其年代而定上下也

有一種積紅水盂口處微陷乃天然缺口用以置水匙者也雍窯居多若口斂腹皤者則康乾均有之而底又必平而巨類似太白尊而無項者

冼之口邊輒喜作凸螭形歷代皆有之以有款者爲貴

水中丞又謂之水盅形狀不一或方或圓或髙或矮各隨其意匠也若作荷花含苞形者則不免稍欠大方矣

畫碟有數種尋常梅花形者以深而內外俱有花者爲貴多系靑花或豆彩也至分爲各件者則形式尢夥有肖種種物形者有分每格如髙盒者有作荷花瓣九片者尢以荷花瓣者爲輕艷可愛

文房之品墨牀以堆花及釉哀紅者爲佳五彩山水尢有尺幅千里之勢筆架以宣均爲雅若玲瓏瓷者殊稚气耳鎭紙明制尙方淸初亦然至乾隆則盤螭凸起長方瘦削而花極工細堆花者亦比比也槳合一種亦以干隆爲精

琢石爲屏尙矣亦有以瓷制者有長方形有扁方形有圓形明制已有之淸初至末菓其制尢盛乾隆有仿洋畫繪泰西美人者或作棲臺界畫狀至於山水人物尢多不可勝紀

瓷屏有仿珊瑚戔者書吉祥金字一一遠視之幾欵有宣春帖也

筆管亦有瓷制者明時有錦地穿寶相花靈芝八寶團龍等花然筆管用瓷究嫌笨重故後菓不甚尙之

水滴象形者其制甚古蟾滴龜滴由來舊矣古者以銅後世以瓷明時有蹲龍寶象諸狀凡作物形而貯水不多者則名曰滴不名曰孟

花盆以均窯爲最佳其座謂之盆連有圓者有海棠式者有六角近則折足磨邊亦珍逾拱璧蓋均之可貴極矣均盆輿盆連其底必有數目字紅紫者簞數靑藍者雙數因盆輿座取其有識別易於配合不致混亂鏧枘故也

康熙靑花花盆有極巨者圓輿六角均有之繪松者尢蒼蔚可愛乾隆五彩者異常精美盆座之遙有髙至寸者繪開光各景尢具奇麗之觀

瓷缸大者養魚小者置之案頭可作淸供之用不必其定養魚也口徑數寸至數尺不等若案頭淸供大抵口徑數寸爲最流行均制最𨿽得仿者亦自不俗明制有裹白外靑雲龍獅子滚球諸花亦頗堪供淸賞

郎窯瓷缸裏輿底作蘋果色口邊則炒米色外體深紅寶光逼人奇偉之品也若釉裹紅式淺雕雲龍者亦頗足貴若靑花紅魚繪魚藻者𨿽康窯亦恆品耳

燭臺之制宋時已有之至明萬曆有雲龍人物香艸蓮瓣諸花彩淸制形式不一最特別者乃作象形背馱一壺文繡蔽體而背馱者恰以承燭洵雅制也

常見宋香鑪一具色之瑩潤固無倫比而底輿足之釉異常勻淨表而通體不見有露胎之處蓋此種渾身掛釉其入窯時系以鐵鉤鉤鑪之裹面弔器而燒謂之弔燒故表面全無露胎處者職是之故

香鑪在明代喜作法花獸形鼓起者尢爲可喜至康熙則大而扁者往往無足其式稍入時矣若人物八仙之屬亦有佳品幹窯大者則仿古鼎形宮廟中尢多巨制五彩錦地荘嚴絢爛此等又俱橫款居多也

扇匣亦有用瓷制者明萬曆有雲龍回文扇匣至淸制頗罕用洋瓷銅胎者則有之

瓷燈有仿漢雁足者其釉色則仿汝之類大抵明代雜窯也至淸幹嘉貴尙五彩制𨿽華腴而乏朴茂式亦趨時不古矣淸中葉所制竟有如洋油燈罩者亦可以點燭罩之有錦地開光及影靑花不等

瓷塔有極巨者髙三四尺層層疊矗又可一一拆卸小者亦分數層髙可及尺之譜亦能一一拆卸也又有兼作香鑪用者最下一層可以焚香而上數層均有孔以出香煙制亦精巧若不拆卸者則作佛龕形中坐二佛作合十狀塔頂則五寶粉紜舍利璀璨一望而知爲淸宮拱奉之器也

圓盒有口徑闊幾及尺者五彩盤龍錦紋繚繞大抵宮禁間以盛果餌者歟中葉以後洋瓷銅胎者興不易碰損純瓷之盒遂罕有過巨者

果盒亦謂之饌盒乃合數个盤格星羅綦布於中略似七巧之版而置種種食品於其內也康窯最喜三彩有由九格而至十餘格者乾隆所制尢多有洋瓷采繪花鳥者有紫砂掛釉繪山水者彩色精美冠絕等倫

嗽具有數種有上下分作兩器者有似兩器而實渾爲一者均謂之痰盂有如盒形下爲底而上爲蓋蓋有孔略似環形者謂之痰盒康之靑花較巨幹之五彩較小均極精美可觀

酒壺式亦遞變其髙身長耳者謂之提粱壺彩繪至精喜於豆靑地夾五彩錦花或錦地開光繪五色人物於洋瓷尢多精制皆宮府所用品也亦有仿均者龍泉壺亦間有之大抵明仿者居多

桃形而無蓋有嘴者名曰酷壺亦曰酷滴明制己有之豆靑東靑地靑花夾紫者爲多其所以無蓋者底有孔以納水而不至淌出制頗巧妙乃防蠅蚋之侵入也

有一種壺形甚特別略如直截之竹筒惟於上半截旁出一嘴嘴作龍形其蓋在頂處甚平不露蓋也頂略同僧帽形向嘴一邊較髙向背一邊斜矮身有數截純竹筒形惟每截均繪花乃素三彩龍螭海馬之屬名曰多穆壺蓋內府以之盛牛乳者其制乃滿蒙遺俗也﹝多穆二字當系滿語﹞

鼻煙壺宋定者己有之殆當時作藥瓶用耳嘗見一宋定鼻煙壺作一人形海仙狀面目衣褶一一欲活尢妙者頭戴一帽揭帽則挑煙之匙隨之而起殊有巧思約髙三寸餘眞宋朝物信屬可貴

鼻煙壺佳者多至不可勝紀大抵雍正者多渾圓而長亦有六角或靑花或夾紫或釉裹紅種種不一而形體較巨者亦可兼作小瓶用也乾隆之制形式較扁種種均有而以雕瓷五彩人物者爲尢多

四方之盂邊稍凹似海棠式有豆靑夾碎花亦有全體金花四圍作博古式者又往往淺雕也幹嘉道數朝屢屢有之

純廟時有瓷制祭品形極奇麗腰扁細而足丰旁有兩耳而耳又作飄帶狀也上有蓋形蓋之上則盛供具者名之曰豆恐尙非磪稱耳

羹匙有極別致者匙之兩旁作踞齒狀柄瘦削而柄頭稍巨略似如意形又有匙作欖核形而極深者有匙甚長略似船形皆不外好奇之使然

瓷制佛像有立者有坐者半臂袒裼持寶塔諸法具各有意態亦頗足參襌悅五彩荘嚴之佛像多屬乾隆朝貢品佛跌坐而垂目者乃眞官窯進禦者也

素三彩佛像面部及手足多不塗釉有極荘嚴者有極瀟灑者若廣窯歐窯面部露胎者往往黑色其衣服多藍色達摩彌勤之屬皆然

觀世音之像以粉定者爲最殊尢余則淸明制品亦有極精者大低以純白爲貴者五色華美者似非大士本色矣建窯之觀音以手揑者爲最佳其手指間往往能透見背面也

福祿壽三星之屬五彩斒爛多作廳堂供品然未免有傖俗气象

瓷品作小兒欹臥等狀置之案頭亦屬淸玩之一並堪作壓紙之用

無論人物鳥獸槪謂之像生器具若仿均雙廘雙馬奕奕如生雋品也至雙獅亦頗可玩而稍嫌於笨重不如雙象之名貴雙鶴亦矯矯可觀至五彩雙雞則品斯下矣

象亦有單个者幹窯馴象身作米色體五采文繡至精美也背馱一器可作插香之用案頭淸供亦殊雅玩

鹿也馬也兔也狗也有雙者亦有單者雙者不可必得則單者亦足淸玩馬有三彩者狗有紅黑者雍幹間品頗屬可喜

瓷狗在淸中葉嘗喜制之小者往往混於洋瓷蓋幹嘉當時泰西己有流入者矣

嘗見有一瓷品作蹲獸狀不知其爲獅歟狻歟但極怪而巳底甚平背有一孔意者亦作插香之用爲獸壚之別派耶

●說疵僞第十

物有純必有疵有眞必有僞知其純者眞者而不知其疵者僞者非眞知也惟能知其疵輿僞而不允爲疵僞所斯斯純輿眞者出焉矣凡物皆然於瓷尢甚故特辟一門以作照夜之燈然犀之鏡也

疵者易見僞者難知剖析毫芒微之又微往往謬以千里失之毫釐惟經驗之久歷斯準繩之不耳

彩色之沿革代有不同繪事之流派世有各別非深明乎彩色之沿革繪事之流派未易窮其眞際也且素瓷之質同一白地底足之色同一露胎亦有年代遠近物質變遷之殊非洞達其源流而燭以巨眼鳥能不目迷五色耶

繪事之流派固不易知然易於欺常人頗難於欺吾輩蓋翰墨輿六法沆瀣一气故也若彩色則尢𨿽辧矣吾人於彩色之研究𨿽洞知其變遷而近年發明之藍黃綠均得八九但紅輿紫稍不及耳故一遇此等物屢易炫惑吾人之眼殆由賈胡懸金以旌價値日漲遂益淬厲工料以應其求恆有光緒初所之不能仿者而近年竟能仿之不得不謂爲美術進步然認作盧山眞面則非矣

有𨿽疵而不得謂之疵者曰縮釉曰短釉曰麻癩曰黏釉縮釉者謂入窯之際火候驟緊往往斂釉露出胎骨也短釉者謂隨意掛釉不到底足此等蘸釉法病在不勻黏釉者謂釉汁未幹兩器相並而爲一擘之使開若黏片礫然麻癩者謂入窯時黏有火炭釉汁稍縮成堆垜形此數者皆宋元所常有且有因是而證制作之確據者故曰𨿽疵而不得謂之疵也

有小疵而不掩大醇者曰窯縫曰冷紋曰騖紋曰爪紋窯縫者謂坯質偶松爲火力所迫土漿微坼厥有短縫冷紋者謂器皿出窯之頃風力偶侵一綫微裂不致透及他面驚紋者謂瓷質極薄偶緣驚觸內拆微痕表面卻無傷損爪紋者謂器有制痕略如爪狀或由沸水所注成由窯風所侵是數者皆疵類極微無傷大體者也

有視其病之淺深以定有礙無礙者曰串煙曰傷釉曰崩釉曰暴釉曰衝口曰毛邊曰磕碰串煙者謂燒瓷之頃偶爲濃煙燻翳或類潑墨之狀或呈果熟之形若是者視其濃淡多少以定優劣傷釉者謂器用日久案磨布擦細紋如毛色呈桔闇崩釉者謂硬彩歷年旣久遂至崩坼彩色剝落墜紛殘紅暴釉者謂釉質凸起形如水泡手法欠勻火力逼之遂呈斯狀若是者視其地位多寡以判氐昂衝口者謂器皿之口或觸或震口際微裂成直縫形毛邊磕碰均謂器皿口邊微有傷損傷處甚小而捫處略有稜者曰毛邊傷處較多而胎骨少缺但邊際尙未露稜者曰蓋碰若是者亦視其受病之大小以定其價値之增減焉

有人工造作而成疵者曰磨邊曰磨底磨邊者謂瓶具口際曾經缺損頗巨因將邊磨平或鋸去頸項故成罐形價值所失十折八九矣磨底者因嫌底款年代不久磨去其款托於遠代然物品果美亦有得善價者

有人工造作而成僞者曰假底曰眞坯假彩底者取舊瓷之底嵌於新瓷僞物眞欵以欺一時然功勞而計拙易於識破不常有也眞坯假彩者謂取舊瓷之白質無花者加以彩繪肧質則確屬古物彩繪則後來所加緣舊瓷之光素者價値甚廉且景鎭積年遺物頗多一經加彩則冀得數倍之善價此種甚夥易售其欺也

至於補耳補頸補足補口等病則尢不勝覼指但小心檢視察及細微則此種疵病亦不難於洞燭惟當勿掉以輕心耳

更有將光素破瓶用藥粘緊復於裂痕之處加畫硬彩花繪於其上此等作僞乃合眞坯假彩及黏補兩者而一之亦不易猝爾識破尢不可不愼者矣

有一種新制之瓷異常精細不但毫無浮光且能發出寶光價甚不貲余初不解其何以能發寶光及詳致之乃知系用重貲定制一切物料悉以舊物爲標本毫髮無異故有明知新制者亦出重價以購之聞某西人以數百金定制瓶一對卽此類也

近年此種最精之新制仿康熙若以純色釉爲多尢以豇豆紅者爲最精靑花亦佳但花卉耳仿雍正者竟作堆料欵然終易於判別仿乾隆者以五彩爲多人物有極精者必以舊日貢品爲標本者矣惟康雍人物無論靑花五彩均不能悉肖康彩尢不易仿也

又近年仿康雍之品肆夥每對鑑藏家言謂是乾隆道光所仿此君子欺以其方之術也然老眼無花者則目笑存之耳

瓷質其地其變遷亦夥矣康之輿幹幹之輿道皎然可見者也同光間之輿前數代亦皎然可見者也所難者近年精制之品直逼乾隆若道光更有過無不及所不逮者獨康雍耳此則最易炫人者歟

款字之鑑別亦不易道光至光緒初所仿前代欵字獪不甚篤似若近年之欵字恆有輿乾隆時官窯絲毫無二者但憑是以辧眞僞殆不僅皮相之譏故藉繪事以察新舊而繪事之精者足以頡頏前代也藉瓷質以察眞僞而瓷質之精者又足魚目混珠也論欵字則絲毫無二論彩色則十得八九所欠略之一二成亦容易忽略也然則執何術以察之曰所終遜於前代者但胎釉上之研究耳然非極細心巨眼獪未能以察別之也

精制作僞之瓷品必有一二特點輿舊物相同之證乃用手術以惑人者也鑑家偶不畱意見此一二特點卽深信不疑殊不知一二特點之外仍有圖窮七見之處或瞀於內觀或震於外鑠或炫於標榜遂至熟視無覩以訛轉訛此所以往往有棄周鼎而寶康瓠者

仿制之品自來所有而工料不侔或但摹形式或但書舊款者則謚之曰僞此殆萌芽於道咸間至同光間而漸盛至光緒未則滿坑滿谷其作僞而尙精者皆近數年所制品也道咸制器間冒雍幹欵耳獨至光緒以來則康雍幹以上溯明代無不有冒托之欵矣

有取新制之瓷去卻釉面浮光之法系先用漿砣輕輕擦磨更慮所磨之處存有細痕復用牛皮膠砣沾油磨之使更平而且潤但此等去光之法驟視成足亂眞然細微察之終晉迹象也

磨釉退光一在求舊一在掩新其術恆易售凡仿舊之物萬不能色色俱佳毫無破綻惟將光亮退去使色之新舊無由辧而後物之眞僞乃無由分斯誠術之巧者矣不知古物原來失亮系被士气所侵故𨿽失亮之中乃有透亮之處若夫新物失亮乃用物磨去無論細痕有無而識者終不難於判別也

紅爲最難仿之色光緒初中葉所仿者惟薄施淡扶而己至近年則大紅深紅輿夫胭脂水豇豆紅諸難仿效之色均無一不有仿效亦能頗得六七𨿽專家亦往往售其欺然是等物品色澤縱足炫人而瓷質瓷胎細辧之終有不類耳綠色之難仿更甚於紅純色釉之綠色者則頗足亂眞然仍乏深黝之致至於仿康熙彩之硬綠則最難形似釉每混而不淸或則發黑或則發黃參入洋料其迹顯然故新物凡有硬綠之處莫不用砣去光以掩其迹

黃色之新者其勻也足輿舊相類而病在過鮮若夫深黃其釉亦略混輿天然之金珀黃其光潤透亮迥乎不同至蛋黃色輿舊者較亦未免有差池之別

紫色亦爲最難仿之色薄則色淡厚則發混且其色亦紫中發紅或紫中發黑顯由他色配合而成比於舊瓷之紫瞠乎遠矣

藍之一色乃近年仿舊之最有成效者也光緒中所仿者或藍而帶黑或藍而帶灰均不難於判別至近年摹仿康熙藍竟得七八最亂眞且亦能深入胎骨所尙能認別者侍質地及畫片耳

白者本質研究最要而識別又甚難大抵新者其釉近糠火气宛然求如舊瓷之美質渺不可復得或者就發靑發黃之點以判時代之髙下是又不盡然也最近新發明者光致之極幾似乾隆矣獨稍欠缺者一則光由內發一則光由外鑠相去終有徑庭也

新制黑色輿舊者最難相混舊瓷之黑釉輿彩渾成一片新者之黑不但浮光宛然且細辧之釉輿彩歞有迹象未能水乳交融

凡新仿之品以光緒之朝爲最多若咸同間仿者皆易於識別蓋彼時一朝有一朝之面目𨿽仿舊制亦不脫當時面目也惟光緒則不然襲歷朝之形式無所不仿且亦一一皆得近似今於仿制中可分其沿革先後焉初年所仿者以宋元及純色釉等品爲多蓋當時淸初物品不甚難得而當朝士夫一二好古者喜請宋元藉供考訂故宋元物仿者最多中葉所仿殊屬尋常彩繪旣不甚精遂遁入仿明一派蓋以明畫粗率易於藏拙也自末葉以至近日所仿至爲進步一由官窯良工四散禁令廢馳從前所不敢仿之貢品今則無所不敢矣一由近年西人輦金重購業此者各自競爭美術因之進步研料選工仿舊精者輒得八九而五彩冒乾隆欵者爲尢多以其易投時好也至純色釉冒明代曁康雍款者亦極仿舊之能事雜出其途以相炫焉前所云最精最難辧者大率皆最近之品輿

飲流齋說瓷

