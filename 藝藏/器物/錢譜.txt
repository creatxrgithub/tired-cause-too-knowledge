錢譜﹝明﹞董遹

貨錢

《管子》曰﹕湯七年旱﹐禹五年水﹐湯以莊山之金﹐禹以歷山之金﹐並鑄幣以救人之困也。至周而以金銀爲錢﹐太公立九府圜法﹐始名爲錢。錢之形以圓含方﹐輕重以銖。《國語注》云「古曰泉﹐後轉而曰錢。」《食貨志》曰「禹湯始用金鑄錢。周立九府圜法﹐貨寶於金﹐利於刀﹐流於泉﹐布於布﹐束於帛。」言錢之流布通於泉流。奏鑄半兩錢﹐漢髙祖鑄八銖錢﹐文帝鑄四銖錢﹐武帝鑄五銖錢﹐又鑄半兩錢﹐又鑄側錢一當五。漢興有楡莢錢﹐以前錢重難用﹐更鑄楡莢小錢﹐以一當百﹐狀如楡莢。王莽鑄貨泉﹐徑六分﹐重一銖﹐曰小錢﹐一當十三銖﹔曰法錢﹐一當十五銖﹔曰幼錢﹐一當二十七銖﹔曰中錢﹐一當三十九銖﹔曰壯錢﹐一當四十﹔並大錢﹐一當五十﹔立爲九品。漢公孫述鑄鐵錢﹐梁王鑄鵝眼錢﹐《食貨志》曰「貯藏曰泉﹐流行曰布。」

古文餞

半兩﹐《漢志》曰「秦始皇鑄﹐質如周錢﹐重如之﹐其文曰半兩。」漢呂后鑄重八銖﹐文帝鑄重四銖﹐應劭曰「今民間半兩中最小輕者是四銖錢也。」漢武帝建元元年鑄重三銖﹐如錢文曰三銖。封演曰「三銖又有別種﹐穿下有三豎文。」恐以此三畫爲三銖之別﹐銖重三銖﹐文曰「半兩」﹐今有折二小錢共六樣﹐皆篆文。

五銖﹐漢文帝元符五年罷半兩錢﹐行五銖錢。王莽廢﹐光武復興行之。三國魏文帝黃初二年鑄﹐西晉﹐南朝宋武帝﹑梁武帝亦鑄有小五銖錢﹐謂之堆錢。陳文帝﹐後魏宣帝﹑西魏文帝又有雞目五銖。隋文帝鑄小五銖錢﹐其制輕小﹐八九萬才滿半斛。唐髙祖武徳四年廢五銖﹐行開元錢。今以篆文推之有七樣﹕大五銖錢﹐今有內廓者﹔小五銖錢﹐亦有內廓者﹐而錢文面後有點兩星﹔大五銖錢無內廓者﹐錢之背有點四星者。董逌《錢譜》引張合曰﹕五銖又有穿上一星﹐「五」字上下各一星﹐南朝梁宋名兩柱錢。鏝面傍一星至三星者﹐五字之內﹑上﹑下各一星﹐上或有小星字﹐或有五字﹐穿上橫文﹐穿下橫文﹐外四角缺文﹐有廓﹐無廓﹐闊緣﹐不可窮盡。疑皆當時工人之意﹐非有別於年代。今考於古﹐四角缺文﹑有廓無廓自是一種﹐迨未嘗考也。又封演曰「別有最小五銖﹐文字輕薄未見。」《晉志》曰「吳興沈克又鑄小五銖錢﹐謂之沈郎錢」是也。

四道五銖﹐後漢靈帝鑄﹐錢背內廓四角有路抵於外輪。《漢書》云「靈帝中平三年﹐帝鑄四出文錢﹐流布四海。」《錢譜》曰﹕五銖錢有四出道於造緣﹐俗謂之角錢。或謂豈非此錢旣成﹐京師將壞而四出流布四海乎﹖至董卓焚宮乃劫鑾輿﹐西幸長安﹐悉壞五銖錢矣。

傳形五銖錢﹐封演曰「傳形五銖﹐劉備所鑄﹐文字﹑輕重﹑大小與五銖無別﹐但以五字在左﹐銖字在右﹐謂之傳形。」今考於古蜀嘗鑄五銖矣﹐但不言傳形耳。

貨泉﹐王莽所鑄﹐徑一寸﹐重五銖﹐今有內廓者﹑有重廓者。其後光武起春陵白水鄕﹐文成「白水眞人」﹐是驗其讖也。

大泉五十﹐《國語》注云﹕王莽鑄大泉五十﹐徑一寸二分﹐重十二銖﹐直如其文。今有折二錢﹐又有小錢﹐亦不多見。今見鏝有鬥劍龜蛇之文者﹐未之考也。

大泉五百﹐吳王孫權嘉禾五年鑄﹐一當五百錢。

大泉二千﹐未詳所鑄年代﹐一當二千。

大泉當千﹐吳孫權赤烏元年鑄﹐一當千。

太平百錢﹐未詳所鑄年代﹐一當百。

四銖﹐南朝宋文帝鑄﹐又宋世祖鑄﹐比重四銖。

直百五銖﹐南朝梁武帝鑄﹐一當百。

布泉﹐陳文帝天嘉二年鑄﹐錢文曰「布泉。」一當百﹐與五銖並行。後周武帝保定元年亦鑄布泉﹐以一當五。今有玉箸篆者﹐有柳葉篆者﹐柳葉篆文又有重廓者。董逌《錢譜》云「藏曰泉﹐流曰布。」又引石氏曰「錢徑一寸﹐重四銖。」懸鍼書者﹐自梁武帝以來有之﹐文曰「布泉」﹐世謂之男錢﹐《梁書》曰「布泉徑一寸﹐重四銖半﹐婦人佩之﹐卽生男也。天子頻下詔﹐非敕鑄之錢﹐並不許用。」惇素疑王莽時鑄﹐亦無所據。後周布泉﹐字皆玉箸﹐與此甚異。

大貨六銖﹐《陳書•宣帝紀》曰「太建十一年七月辛卯﹐初用大貨六銖。」《隋志》曰「陳宣帝鑄大貨六銖﹐以一當五銖之十﹐與五銖並行。後復當一﹐人皆不從﹐乃相與訛言六銖錢有不利縣官之象。」徐氏曰「謠言大貨六銖有類人叉腰哭。未幾宣帝崩﹐竟至陳亡﹐嶺南諸州多以鹽米布交易﹐俱不用此錢矣。」

五行大布﹐《後周武帝紀》曰「建徳三年六月壬子更鑄五行大布錢﹐以一當十﹐收商賈之利﹐與布泉並行。四年七月又以邊境之人多盜鑄﹐乃禁五行大布錢不得入四關。」張合曰「小者至徑八分﹐舊錢之文上五下行﹐又有上大下布者﹐皆古篆文。」

永通萬國﹐《後周宣帝紀》曰「大象元年十一月初鑄﹐文曰『永通萬國』﹐徑一寸三分﹐重十二銖﹐背面肉好。又有徑一寸二分半﹐重八銖﹐皆一當十。」

永通泉貨﹐後周宣帝鑄﹐永通泉貨以一當十。南唐李璟亦鑄大錢﹐以一當十。《大定錄》曰「顯徳五年七月﹐江南李氏亦鑄永通泉貨。」

永安五銖﹐後魏敬宗永安年鑄﹐徑九分﹐重五銖。北齊神武皇帝亦鑄永安五銖。

太和五銖﹐後魏獻文帝延興年中鑄﹐其文曰「太和五銖」﹐徑一寸﹐重五銖。

常平五銖﹐北齊文宣帝天保三年攺鑄﹐其文曰「常平五銖」﹐徑八分﹐重五銖﹐皆篆文。

以上古錢計二十一樣﹐自秦至隋所鑄之錢﹐其錢之大小﹐文之篆籀﹐廓之有無﹐推之共五十三樣。董逌曰﹕又有所謂異錢﹐𨿽不見於傳記﹐然制作之近古者今錄之﹐如李唐鑄撒帳錢﹐其文有曰「長命富貴」﹐「金玉滿堂」﹐又有「忠孝傳家」﹑「五男二女』﹐「天下太平』﹑「封侯拜相」之類。又博戲錢﹐有背字鏝者不及錄。

平錢

開元通寶﹐《唐會要》曰「唐髙祖武徳四年七月十七日鑄開元通寶﹐歐陽詢制詞及書字﹐含八分﹐篆隸二體﹐俗謂之『開元通寶』。其錢徑八分﹐重十二銖﹐積十錢僅重一兩﹐得輕重大小之中。」今開元通寶錢鏝有文如初月者。《談賓錄》曰「武徳初行開元通寶錢﹐初進樣時文徳皇后掐一粉甲痕﹐因不復攺。」鄭虔《會碎》云「熙寧中劉斧撰《靑瑣髙議》﹐且曰事由明皇貴妃﹐彼徒見錢文有開元字﹐使乃謂明皇時事﹐亦不考實之過。」又有左桃開元錢﹐雙桃開元錢﹑篆字開元錢。封演曰「武宗會昌五年鑄開元錢時﹐廢天下寺佛像﹐宰相李徳裕請以廢寺銅鐘佛像及僧尼瓶碗等物﹐命所在鑄物﹐揚州節度使李紳乃以所廢寺品鑄錢﹐背加昌字以表年號。又有敕令鑄錢所各加本郡州號名爲背文﹐京﹝京兆﹞﹑洛﹝河南﹞﹐興﹝鳳翔﹞﹑梁﹝汴州﹞﹑荊﹝江陵﹞﹑桂﹝廣西﹞﹑潭﹝湖南﹞﹑廣﹝廣東﹞﹑福﹝福建﹞﹑越﹝浙東﹞﹐洪﹝江西﹞﹑潤﹝鎭江﹞﹑昌﹝成都﹞﹑鄂﹝湖廣﹞﹑兗﹝兗州﹞﹐梓﹝東川﹞﹑襄﹝襄州﹞﹐丹﹝河北﹞﹑益﹝四川﹞﹐宣﹝宣州﹞﹐平﹝燕山﹞﹑揚﹝揚州﹞﹐藍﹝藍田﹞﹐共二十三監。」

乾封泉寶﹐《唐會要》曰「髙宗祀昊天上帝於泰山﹐攺乾封年﹐鑄徑一寸﹐重十二銖六分﹐以一當十。其年而舊錢皆廢﹐明年因谷價湧貴﹐商賈不來﹐又明年詔罷之﹐仍行開元錢。」

乾元重寶﹐唐肅宗乾元二年第五琦請鑄小錢﹐徑寸﹐每緡重十斤﹐與開元通寶參用﹐以一當十﹐今有折二﹐又有小錢。第五琦復爲相﹐命鑄重輪乾元錢﹐徑一寸四分﹐重十二銖﹐其文「承昌」﹐背之外廓爲之重輪。又爲之重稜﹐每緡重十二斤﹐以一當五十。法旣屢易﹐物貨騰湧﹐米鬥錢至七十﹐餓死者滿道﹐上元年減重輪錢一當二十﹐開元舊錢與乾元錢皆以一當十。代宗卽位﹐乾元小錢一當二﹐重輪大錢一當三。元載作相﹐凡大小錢皆以一當一﹐《唐書﹥謂之重窺錢﹐今有當三折二小錢。

大歷元寶﹐唐代宗鑄。

建中通寶﹐唐徳宗鑄。

天成通寶﹐後唐明宗年號。至徳年間安慶緒亦攺元天成﹐未知鑄錢否。

天福鎭寶﹐晉氏舊史以爲趙石虎所鑄。

漢元通寶﹐後漢劉智遠年號。

周元通寶﹐後周世宗毀天下銅佛鑄。

以上平錢系大唐至於五代末所鑄之錢也﹐錢共二十四樣。

僭僞錢

得一元寶﹐唐史思明僭鑄。順天元寶﹐見上。保大元寶﹐江南主李璟鑄。唐國通寶。大唐通寶﹐南唐世家鑄。《五代史》不載﹐又有錢子。天感元寶﹐未詳所鑄之地。壽昌元寶﹐遼道宗壽昌年鑄。大興平寶﹐錢之鏝有丁字﹐疑五代僭僞錢也。大徳重寶。僞殷王建所鑄﹐錢之鏝有殷字者。乾亨重寶﹐僞漢劉儼所鑄。永平元寶﹐前僞蜀王建鑄。通正元寶﹐前僞蜀王建鑄。天漢元寶﹐前僞蜀王建鑄。光天元寶﹐前僞蜀王建鑄。乾徳元寶﹐前僞蜀王衍鑄。咸康元寶﹐前僞蜀王衍鑄。廣政通寶﹐前僞蜀孟昶攺元。

以上系唐末並五代間僭僞所鑄﹐共二十四樣。

北地錢

乾亨通寶﹐宋太平興國七年遼耶律隆緒鑄。統和元寶﹐宋太平興國八年耶律隆緒鑄。太平元寶﹐宋天僖五年耶律隆緒鑄。淸寧通寶﹐宋至和二年耶律隆緒鑄。咸永通寶﹐宋治平二年耶律洪基鑄。太康元寶﹐宋熙寧七年耶律洪基鑄。太康通寶﹐同上。大安元寶﹐宋神宗元丰七年洪基鑄。乾純元寶﹐徽宗崇寧九年延基鑄。天慶元寶﹐宋政和二年契丹國主在燕山府鑄。阜昌重寶﹐髙宗建炎四年知濟南府劉豫反降金人﹐以山東﹑河南﹑陜西爲齊國﹐立豫僭號﹐攺元阜昌。以上並載於《聖政錄》及見紀年《通鑑》。大定元寶﹐金世宗鑄﹐鏝有申酉字。正隆元寶﹐海陵王鑄於太原府。

以上系北地錢﹐共一十三樣。

海東番錢

三韓重寶﹐楷書﹐二樣。東國重寶﹐楷書﹐篆﹐二樣。東國重寶。

海東通寶。海東重寶。朝鮮通寶。

以上系海東番錢﹐共八樣。董逌《錢譜》引徐氏曰「又有重馭國錢﹐徑七分﹐厚薄肉好不異中夏。惇素曰字文若梵書﹐凡十樣。」

宋朝錢

聖宋元寶﹐宋太祖鑄。宋元通寶﹐同上。太平通寶﹐宋太宗鑄。

至道元寶﹐宋眞宗鑄。淳化元寶。咸平元寶。景徳元寶。

大中通寶。祥符通寶。天禧通寶﹐以上宋眞宗鑄。天聖元寶。

景祐元寶。皇宋通寶。慶曆重寶。明道元寶。至和元寶。

至和通寶。至和重寶。嘉祐元寶。嘉祐通寶﹐以上宋仁宗鑄。

治平元寶。治平通寶﹐英宗鑄。熙寧元寶。熙寧重寶。

元丰通寶﹐神宗鑄。元祐通寶。紹聖元寶。紹聖通寶。

元符通寶﹐以上宋哲宗鑄。崇寧通寶﹐徽宗年號﹐崇寧重寶。大觀通寶。政和通寶。重和通寶。宣和通寶。宣和元寶。靖康元寶﹐欽宗年號。靖康通寶。建炎通寶﹐髙宗年號。建炎元寶。建炎重寶。紹興元寶。紹興通寶﹐見上注。隆興元寶﹐孝宗年號。乾道元寶。淳熙元寶。紹熙元寶﹐光宗年號。

慶元通寶﹐寧宗年號。嘉泰元寶。開禧元寶。開禧通寶。

嘉定元寶。大宋通寶﹐理宗年號。紹定通寶。端平元寶。

端平通寶。嘉熙元寶。淳祐元寶。寶祐元寶。開慶元寶。

景定元寶。咸淳元寶﹐度宗年號。徳祐元寶﹐幼主年號。

以上系宋朝錢﹐共一百三十五樣。

元朝錢鈔

中統元寶交鈔﹐世祖造。至元中行寶鈔。至大銀鈔﹐武宗造。

至大通寶﹐武宗鑄。皇慶元寶﹐仁宗。至治通寶﹐英宗。致和通寶﹐泰定帝。至正通寶﹐順帝年號。

以上元朝鈔三樣﹐錢一十四樣。

國朝寶鈔

洪武通寶﹐聖朝太祖皇帝洪武年鑄。大明通行寶鈔。永樂通寶﹐聖朝太宗皇帝永樂年鑄。

以上國鈔二樣﹐錢四樣。

今見博戲中私鑄錢﹕

合門淸吉。秦將散騎﹐鏝有騎馬將軍。稱心遂意﹐鏝有琢。

出入通寶﹐鏝有馬鞍。天下太平。長命富貴。封侯拜將。

忠孝傳家。金玉滿堂。五男二女。長生不老﹐鏝有云日﹐花艸﹐團圓二字。八卦餞﹐面有八卦文。命錢﹐面有十二屬生肖。龍鳳文錢。

