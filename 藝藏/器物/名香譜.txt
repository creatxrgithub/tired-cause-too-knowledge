

○蟬蠶香

交址所貢﹐唐宮中呼爲瑞龍腦。

○茵犀香

西域獻﹐漢武帝用之﹐煮湯辟癘。

○石葉香

魏文帝時﹐腹題國貢﹐狀如雲母﹐可以辟疫。

○百濯香

孫亮爲四姬合四炁香衣﹐香百濯不落﹐因名。

○鳳髓香

唐穆宗藏眞島出﹐焚之崇禮。

○紫述香

《述異記》云﹐又名麝香艸。

○都夷香

《洞冥記》云﹕香如棘核﹐食之不饑。

○荃蕪香

燕昭王時﹐出波弋國﹐浸地則土石皆香。

○辟邪香﹑瑞麟香﹑金鳳香

唐同昌公主帶玉香囊﹐芬馥滿路。

○月支香

月支國進﹐如卵﹐燒之辟疫百里﹐九月不散。

○振靈香

《十洲記》云﹕聚窟洲有樹如楓葉﹐香聞數百里。

○返魂香﹑震檀香﹑驚精香﹑返生香﹑卻死香

月支國一香五名﹐屍埋地下者﹐聞之卽活。

○千畝香

《述異記》云﹕以林名香。

○■﹝香﹝敝﹐去攵﹞齊香

出波斯國﹐入藥﹐治百病。

○龜甲香

《述異記》云﹕卽桂香之善者。

○兜末香

《本艸》漢武帝西王母降﹐焚是香也。

○沈光香

《洞冥記》云﹕塗魂國燒之有光。

○沈楡香

《拾遺記》﹕黃帝封禪﹐焚之。

○蘅蕪香

漢武帝夢李夫人授此香。

○百蘊香

飛燕浴身用此。

○月麟香

文帝宮中愛女﹐號袖裏春。

○辟寒香

焚之可以辟寒。

○龍文香

漢武帝時﹐外國進。

○千步香

南郡所貢﹐焚之﹐千步內﹐猶有香气。

○九和香

《三洞珠囊》曰﹕玉女擎玉鑪焚之。

○九眞香﹑靑木香﹑沈水香

皆合徳上飛燕襚中物。

○罽賓國香

楊牧席間焚之﹐上有樓臺之狀。

○拘勿頭華香

拘勿頭國進﹐香聞數里。

○精只香

出塗魂國﹐焚之辟鬼。

○飛气香

《珠囊》曰﹕眞人所燒。

○五枝香

燒之十日﹐上徹九重。

○羯布羅香

《西域記》云﹕樹如松﹐色如冰雪。

○大象藏香

因龍鬥而生﹐若燒一丸﹐興大光明﹐珠如甘露。

○兜婁婆香﹑牛頭旃檀香

出《典釋》。

○明庭香明天發口香

出胥陀寒國。

○迷疊香

出西域﹐焚之去邪。

○必栗香

焚之﹐去一切惡气。

○揭車香

《本艸》﹕焚之﹐去蛀辟臭。

○刀圭第一香

唐昭宗賜崔胤一粒﹐終日旖旎。

○曲水香

香盤卽之﹐似曲水像。

○鷹嘴香

番人出﹐焚之辟疫。

○乳頭香

曹務光理趙州﹐用盆焚云﹕財易得﹐佛難求。

○助情香

安祿山進﹐玄宗含之﹐筋力不倦。

○夜酣香

煬帝迷樓所夢也。

○雀頭香

魏文帝遣使於吳﹐求雀頭香。

○伴月香

徐鉉月夜露坐﹐焚之﹐故名此。

○雞舌香

漢侍中刁存事又尙書郎含雞舌香奏事。

○安息香

出三佛齊國。

○亞濕香

出占城國。

○金顏香

出大食眞臘國。

○神精香﹝一名荃蘼﹐一名春蕪﹞

出波弋﹐卽前荃蕪香也。其皮如絲﹐可以爲布。

○沈光香﹑明庭香﹑金磾香﹑塗魂香

元封中﹐外國所獻。

○蓬萊香

卽沈水香結未成者﹐成片如小芝及大菌之狀。

○鷓鴣斑香﹑思勞香

出日南﹐如乳香。

○橄欖香

狀如黑膠﹐炙燒毫粒﹐經旬不散。

