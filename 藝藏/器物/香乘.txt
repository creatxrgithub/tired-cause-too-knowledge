香乘明周嘉冑撰

香乘原序

石友周江左爲香乘所載天文地理人事物產囊括古今殆盡矣余無復可措一辭葉石林燕語述章子厚自嶺表還言神仙升舉形滯難脫臨行須焚名香百餘觔以佐之廬山有道人積香數斛一日盡發命弟子焚於五老峯下默坐其傍煙盛不相辯忽躍起在峯頂言出子厚與所謂返魂香之說皆未可深信然詩禮所稱燔柴事天蕭供祭蒸享苾芬升香椒馨達神明通幽隱其來久遠矣佛有眾香國而養生煉形者亦必焚香言豈盡誣哉古人香臭字通謂之臭故大學言如惡惡臭而孟子以鼻之於臭爲性性之所欲不得而安於命余老矣薄命不能得致奇香展讀此乘芳菲菲兮襲余計人性有同好者案頭各置一冊作如是鼻觀否天以香艸比君子屈宋諸君騷賦累累不絕書則好香故余楚俗周君維揚人實楚產兩人譬之艸木吾臭味也李維楨序

余好睡嗜香性習成癖有生之樂在玆遁世之情彌篤每謂霜裏佩黃金者不貴於枕上黑甜馬首雜紅塵者不樂於鑪中碧篆香之爲用大矣哉通天集靈祀先供聖禮佛籍以導誠祈仙因之升舉至返魂祛疫辟邪飛气功可回天殊珍異物累累徵奇豈惟幽破寂繡閣助歡已耶少時嘗爲此書鳩集一十三卷時欲命梓殊欺掛漏乃復窮搜徧輯積有年月通得二十八卷嗣後次第獲洪顏沈葉四氏香譜每譜卷帙寥寥似未賅博然又皆修合香方過半且四氏所纂互相重復至如幽蘭木蘭等賦於譜無關經余所采通不多則而辯論精審葉氏居優其修合諸方實有資焉復得晦齋香譜一卷墨娥小錄香譜一卷井全錄之計余所纂頗亦浩繁尙冀海底珊瑚不辭探討而異迹無窮年力有盡乃授剖劂布諸藝林卅載精勤庶幾不負更欲纂睡一書以副初志孝先生所爲序正在一十三卷之時今先生下世二十年惜不得余全書而爲之快讀不勝髙山仰止之思焉周嘉冑序

欽定四庫全書

臣等謹案香乘二十八卷明周嘉冑撰嘉冑字江左揚州人此書初纂於萬曆戊午止一十三卷李維楨爲作序後自病其略續輯爲二十八卷以崇禎辛巳刊成嘉冑自爲前後二序其書凡香品五卷佛藏諸香一卷宮掖諸香一卷香異一卷香事分類二卷香事別錄二卷香緒餘一卷法和眾妙香四卷凝合花香一卷燻佩之香塗傳之香共一卷香屬一卷印香方一卷印香圖一卷晦齋香譜一卷墨娥小錄香譜一卷獵香新譜一卷香鑪一卷香詩香文各一卷采摭極爲繁富考南宋以來有洪芻葉廷珪諸家之譜今或傳或不傳眞傳者亦篇帙廖廖故周紫芝太倉稊米集稱所徵香事多在洪譜之外嘉冑此編殫二十餘年之力凡香名品故實以及修合賞鑑諸法無不旁徵博引一一具有始末自有香謙以來惟陳振孫書錄解題載有香嚴三昧十卷篇帙最富嘉冑此集乃幾於三倍之談香事者固莫詳備於斯矣幹隆四十六年六月恭校上

欽定四庫全書

香乘卷一

明周嘉冑撰香品隨品附事實香最多品類士交廣崖州及海南諸國然秦漢巳前未聞惟稱蘭蕙椒桂而已至漢武奢廣尙書郎奏事者始有捨雞舌香及諸夷獻香種種徵異晉武時外國亦貢異香迨煬帝除夜火山燒沈香甲煎不計數海南諸香畢至矣唐明皇君臣多有用沈檀腦麝爲亭閣何多也後周顯徳間昆明國又獻薔薇水矣昔所未有今皆有焉然香一也或生於艸或出於木或花或實或節或葉或皮或液或又假人力煎和而成有供焚者有可佩者又有充入藥者詳列如左沈水香考證一十九則木之心節署水則沈故名沈水亦曰水沈半沈者爲棧香不沈者爲黃熟香南越志言交州人稱爲蜜香謂其气如蜜脾也梵書名阿迦嚧香香之等凡三日沈曰棧曰黃熟是也沈香入水卽沈其品凡四曰熟結乃膏凝結自朽出者日生結乃刀斧伐僕膏結聚者日脫落乃因木朽而結者日虫漏乃因蠹隙而結者生結爲上熟脫次之堅黑爲上黃色次之角沈黑潤黃沈黃潤蠟沈柔韌華沈紋橫皆上品也海島所出有如石杵如肘如拳如鳳雀龜蛇雲气人物及海南馬蹄牛頭燕口栗竹葉芝菌核子附子等香皆因形命名耳其棧香入水半浮半沈卽沈香之半結連木者或作煎香番名婆菜香亦日弄水香甚類煟刺雞骨香葉子香皆因形而名有大如笠者爲蓬萊香有如山石枯槎者爲光香入藥皆次於沈水其黃熟香卽香之輕虛者俗訛爲速香是矣有生速斫伐而取者有熟速腐朽而取者其大而可雕刻者謂之水盤頭並不可入藥但可焚爇本艸綱目嶺南諸邵悉有傍海處尢多交榦連枝岡嶺相接千里不絕葉如冬靑大者數抱木性虛柔山民以構茅廬或爲橋梁爲飯有香者百無一二益木得水方結多有折枝枯漧中或爲沈或爲棧或爲黃熟自枯死者謂之水盤香南息髙竇等州惟產生結香益山民入山以刀斫曲榦斜枝成坎經年得雨水浸漬遂結成香乃鋸取之刮去白木具香結爲斑點名鷓鴣斑燔之極淸烈香之良者惟在瓊崖等州俗謂之角沈黃沈乃枝木得者宜入藥用依木皮而結者謂之靑桂气尢淸在土中歲久不待創剔而成薄片者謂之龍鱗削之自捲咀之柔韌者謂之黃蠟沈尢難得也同上諸品之外又有龍鱗麻葉竹葉之類不止一二十品要之入孳惟取中實沈水者或沈水而有中心空者則是雞骨謂中有朽路如雞骨血眼也同上沈香所出非一眞臘者爲上占城次之渤泥最下眞臘之香又分三品綠洋極佳三濼次之勃羅間差弱而香之大生結者爲上熟脫者次之堅黑爲上黃者次之然諸沈之形多異而名不一有狀如犀角者有如燕口者如附子者如梭子者是皆因形而名其堅致而有紋橫者謂之橫隔沈大抵以所產气色爲髙而形體非以定優劣也綠洋三濼勃羅間皆眞臘屬國葉廷珪南番香錄蜜香沈香雞骨香黃熟香棧香靑桂香馬蹄香雞舌香按此八香同出於一樹也交趾有蜜香樹榦似櫸柳其花白而繁其葉如橘欲取香伐庂經年其根榦枝節各有別色木心與節堅黑沈水者爲沈香與水面平者爲雞骨香其根爲黃熟香其幹爲棧香細枝緊實未爛者爲靑桂香其根節輕而大者爲馬蹄香其花不香成實乃香爲雞舌香珍異之本也陸佃埤雅廣要太學同官有曾官廣中者云沈香木也朽蠹浸沙水歲久得之如儋崖海道居民橋梁皆香材如海桂橘柚之木沈於水多年得之爲沈水香本艸謂爲似橘是已然生采之則不香也績博物志瓊崖四州在海皇上中有黎戎國其族散處無酋長多沈香藥貨孫升設困水沈出南海凡數種外爲斷白次爲棧中爲沈今嶺南巖峻處亦有之但不及海南者淸婉耳諸夷以香樹爲槽以飼雞犬故鄭文寶詩云沈檀香植在天涯賤等荊衡水面槎未必爲槽飼雞犬不如煨燼向豪家陳譜沈香生在土最久不待剜剔而得者孔平仲談苑香出占城者不若眞臘眞臘不若海南黎峒黎峒又以萬安黎母山東峒者冠絕天下謂之海南沈一片萬錢海北髙化諸州者皆棧香耳蔡臻幾談上品出海南黎峒一名土沈香少有大塊其次如璽栗角如附子如芝菌如茅竹葉者佳至輕薄如紙者入水亦沈香之節因久蟄土中滋液下流結而爲香采時香面悉在下其背帶木性者乃出土上環島四邵界皆有之悉冠諸番所出又以出萬安者爲最勝說者謂萬安山在島正東鐘朝陽之气香尢醞藉丰美大抵海南香气皆淸淑如蓮花梅英鵝朵蜜脾之類焚博山投少許氛翳彌室翻之四面悉香至煤熆气不焦此海南之辯也北人多不甚識益海上亦自難得省民以牛博之於黎一牛博香一擔歸自擇選得沈水十不一二中州人士但用廣州舶上占城眞臘等香近來又貴登流眉來者余試之乃不及海南中下品舶香往往腥烈不甚腥者气味又短帶木性尾煙必焦其出海北者生交趾及交人得之海外番舶而聚於欽州謂之欽香質重實多大塊气尢酷烈不復醞藉惟可入藥南人賤之範成大桂海虞衡志瓊州崖萬瓊山定海臨髙皆產沈香又出黃速等香大明一統志香木所斷歲久朽爛心節獨在投水則沈同上環島四邵以萬安軍所采爲絕品丰郁醞藉四面悉皆翻爇燼余而气不盡所產處價與銀等稗火匯編大率沈水萬安東洞爲第一品在海外則登流眉片沈可與黎峒之香相伯仲登流眉有絕品乃千年枯木所結如石杵如拳如肘如鳳如孔雀如龜蛇如雲气如神仙人物焚一片則盈室香霧越三日不散彼人自謂無價寶多歸廣帥府及大貴勢之家同上香木初一種也膏貫溢則沈實此爲沈水香有日熟結其問自然凝實者脫落因木朽而自解者生結人以刀斧傷之而復膏聚焉虫漏因虫傷蠹而後膏亦聚焉自然脫落爲上以其气和生結虫漏則气烈斯爲下矣沈水香過四者外則有半結半不結爲弄水香番言爲婆菜因其半結則實而色重半不結則不大實而色褐好事者謂之鷓鴣斑婆菜中則復有名水盤頭結實厚者亦近沈水凡香木被伐其根盤結處必有膏湧溢故亦結但數爲雨淫其气頗腥烈故婆菜中水盤頭爲下余𨿽有香气不大凝實又一品號爲棧香大凡沈水婆菜棧香嘗出於一種而每自有髙下三者其產占城不若眞臘國眞臘不若海南諸黎峒海南諸黎峒又不若萬安吉賜兩軍之間黎每山至是爲冠絕天下之香無能及之矣又海北則有髙化二邵亦產香然無是三者之別第爲一種類棧之上者海北香若沈水地號龍龜者髙涼地號浪灘者官中時時擇其髙勝試爇一炷其香味𨿽淺薄乃更作花气百和旖旎同上南方火行其气炎上藥物所賦皆味辛而嗅香如沈棧之屬世專謂之香者又美之所鐘也世皆云二廣出香然廣東香乃自舶上來廣右香產海北者亦凡品惟海南最勝人士未嘗落南者未必盡知故著其說桂海志髙容雷化山間亦有香但白如木不禁火力气味極短亦無膏乳土人貨賣不論錢也史匯編泉南香不及廣香之爲妙都城市肆有詹家香頗類廣香今日多用全類辛辣之气無復有淸芬韻度也又有官香而香味亦淺薄非舊香之比已下九品俱沈香之屬生沈香卽蓬萊香出海南山西其初連木狀如栗棘房土人謂之刺香刀刳去木而出其香則堅致而光澤士大夫日蓬萊香气淸而且長品𨿽侔於眞臘然地之所產者少而官於彼者乃得之商舶獲焉故值常倍於眞臘所產者云香錄蓬萊香卽沈水香結未成者多成片如小笠及大菌之狀有徑一二尺者極堅實色狀皆似沈香惟入水則浮刳去其背帶木處亦多沈水桂海虞衡志光香與棧香同品出海北及交趾亦聚於欽州多大塊如山石枯槎气粗烈如焚松檜曾不能與海南棧香比南人常以供日用及陳祭享同上海南棧香香如蝟皮栗蓬及漁蓑狀蓋修治時雕鏤費工去木香棘刺森然香之精鐘於刺端芳气與他處棧香迥別出海北者聚於欽州品極凡與廣東舶上生熟速結等香相埒海南棧香之下又有重漏生結等香皆下色同上番香一名番沈出勃泥三佛齋气礦而烈價似眞臘綠洋減三分之二視占城減半矣香錄占城棧香棧香乃沈香之次者出占城國气味與沈香相類但帶木頗不堅實亞於沈而優於熟速香錄棧與沈同樹以其肌理有黑者爲別太艸拾道黃熟香亦棧香之類但輕虛枯朽不堪也今和香中皆用之黃熟香夾棧香黃熟香諸番出而眞臘爲上黃而熟故名焉其皮堅而中腐者其形狀如桶故謂之黃熟桶其夾棧而通黑者其气尢勝故謂夾棧黃熟此香𨿽泉人之所日用而夾棧居上品香錄近時東南好事家盛行黃熟香又非此類乃南粵土人種香樹如江南人家藝茶趨利樹矮枝繁其香在根剔根作香根腹可容數升實以肥土數年復成香矣以年逾久者逾香又有生香鐵面油尖之稱故廣州誌云東筦縣茶園村香樹出於人爲不及海南出於自然速暫香香出眞臘者爲上伐樹去木而取香者謂之生速樹僕木腐而香存者謂之熟速其樹木之半存者謂之暫香而黃而熟者謂之黃熟通黑者爲夾棧又有皮堅而中腐形如桶謂之黃熟桶一統志速暫黃熟卽今速香俗呼鯽魚片以雉雞斑者佳重實爲美白眼香亦黃熟之別名也其色差白不入藥品和香用之葉子香一名龍鱗香益棧香之薄者具香尢勝於棧水盤香類黃熟而殊大雕刻爲香山佛像並出舶上有云諸香同出一樹有云諸木皆可爲香有云土人取香樹作橋梁槽甑等用大抵樹本無香須枯株朽幹僕地襲沁澤凝膏蛻去木性秀出香材爲焚爇之珍海外必登流眉爲極佳海南必萬安東峒稱最勝產因地分優劣益以萬安鐘朝陽之气故耳或謂價與銀等與一片萬錢者則彼方亦自髙值且非大有力者不可得今所市者不過占臘諸方平等香耳沈香祭天梁武帝制南郊明堂用沈香取天之質陽所宜也北郊用土和香以地於人親宜加雜馥卽合諸香爲之梁武祭天始用沈香吉未有也沈香一婆羅丁梁簡文時扶南傳有沈香一婆羅丁云婆羅丁五百六十斤也北戶錄沈香火山隋煬帝每至除夜殿前諸院設火山數十車沈水香每一山焚沈香數車以甲煎沃之焰起數丈香聞數十里一夜之中用沈香二百餘乘甲煎二百餘石房中不燃膏火懸寶珠一百二十以照之光皆日杜陽

太宗問沈香唐太宗問髙州首領馮盎云卿去沈香遠近盎曰左右皆香樹然其生者無香惟朽者香耳沈香爲龍馬希範構九龍殿以沈香爲八龍谷長百尺把柱相向作趨捧勢希範坐其間自謂一龍也頭腳長丈餘以象龍角淩晨將坐先使人焚香於龍腹中煙气郁然而出若口吐然近古以來諸侯王奢偕未有如此之盛也績世說沈香亭子材長慶四年敬宗初嗣位九月丁未波斯大商李蘇沙進沈香亭子材拾遺李漢諫云沈香爲亭子不異瑤臺瓊室上怒優容之蕉紀沈香泥壁唐宗楚客造一宅新成皆是文柏爲梁沈香和紅粉以泥壁開門則香气蓬勃太平公主就其宅香嘆曰觀其行坐處我等皆虛生浪死朝野僉載屑沈水香末布象狀上石季倫屑沈水之香如塵末布象牀上使所愛之姬踐之無迹者賜以珍珠百琲有迹者節以飲食今體輕弱故閨中相戲曰爾非細骨輕軀那得百琲珍珠拾遺記沈香疊旖旎山髙麗舶主王大世選沈水香近千觔疊爲旖旎山象衡嶽七十二峯錢俶許黃金五百兩竟不售淸巽錄沈香翁海舶來有一沈香翁剜鏤若鬼工髙尺餘舶酋以上吳越王王目爲淸門處士發源於心淸聞妙香也同上沈香爲柱番禺有海獠雜居其最豪者蒲姓號曰番人本占城之貴人也旣浮海而遇風濤憚於復返遂中國定居城中屋室侈靡踰禁中堂有四柱皆沈水香程史沈香水染衣周光祿諸妓掠鬢用郁金油傅面用龍消粉染衣以沈香水月終人賞金鳳皇一隻傳芳略記炊飯灑沈香水龍道千卜室於積玉坊編藤作鳳眼窗支牀用荔枝榦年根炊飯灑沈香水浸酒取山鳳髓靑州雜記沈香甑有賈至林邑捨一翁姥家日食其飯濃香滿室賈亦不諭偶見甑則沈香所剜也淸異錄又陶谷家有沈香甑魚英酒醆中現園林美女象黃霖曰陶翰林甑裏燻香醆中遊妓可謂好事矣桑木根可作沈香想裴休符桑木根曰若非沈香想之更無異相𨿽對沈水香反作桑根想終不聞香气諸相從心起也常新錄鷓鴣沈界尺沈香帶斑點者名鷓鴣沈華山道士蘇志恬偶獲尺許修爲界尺淸異錄沈香似芬陀利華顯徳末進士賈顒於九仙山遇靖長官行若奔馬知其異拜而求道取篋中所遺沈水香焚之靖曰此香全類斜光下等六天所種芬陀利華汝有道骨而俗緣未盡因授煉仙丹一粒以柏子爲糧迄今尙健同上砑金虛沈水香紐列環晉天福三年賜僧法城跋遮那袈裟環也王言云勒法城卿佛國棟梁僧壇領袖今遣內官賜卿砑金虛鏤沈水水香紐列環一枚至可領取同上沈香板牀沙門支法存有八尺沈香板牀刺史王淡息切求不與遂殺而藉焉後淡息疾法存出爲祟沈香履陳宣華有沈香履箱金屈膝三餘帖屧襯沈香無瑕屧屧之內皆襯香謂之生香屧沈香種楮樹永徽中定州僧欲寫華嚴經先以沈香種楮樹取以造紙淸賞集蠟沈周公謹有蠟沈重二十四兩又火浣布尺餘云遇眼錄沈香觀音像西小湖天臺教寺舊名觀音教寺相傳唐乾符中有沈香觀音像泛太湖而來小湖寺僧迎得之有艸繞像足以艸投小湖遂生千葉蓮花蘇州舊志沈香煎湯丁晉公臨終前半月已不食但焚香危坐默誦佛經以沈香煎湯時時呷少許神識不亂正衣冠奄然化去史軒筆錄妻齋沈香美隱之爲廣州刺史及歸妻劉氏齋沈香一片隱之見之卽投於湖天遊別集牛易沈水香海南產沈水香香必以牛易之黎黎人得牛皆以祭鬼無脫者中國人以沈水香供佛燎帝求福此皆燒牛也何福之能得哀哉東坡集沈香節江南李建勛嘗蓄一玉磬尺餘以沈香節按柄叩之聲極淸越澄懷錄沈香爲供髙麗使慕倪雲林髙潔屢叩不一見惟開雲林示之使驚異向上禮拜畱沈香十勇爲供嘆息而去雲林遠事沈番煙結七鷺鷥有浙人下番以貨物不合時疾灰遺失盡傾其本嘆息欲死海容同行慰勉再三乃始登舟見水瀕朽木一塊大如缽取而嗅之頗香謂必香木也漫取以枕首抵家對妻子飲泣遂再求物力以爲明年圖一日鄰家穢气逆鼻呼妻以朽木爇之則煙中結作七鷺鷥飛至數丈乃散大以爲奇而始珍之未幾憲宗皇帝命使求奇香有不次之賞其人以獻授錦衣百戶賜金百兩識者謂沈香頓水次七鷺鷥日夕飲宿其上積久精神暉入因結成形云廣記巽編仙畱沈香國朝張三丰與蜀僧廣海善寓開元寺七日臨別贈詩並畱沈香三片艸履一雙海並獻文皇答賜甚腆

香乘卷一

欽定四庫全書

香乘卷二

香品隨品附事實

檀香陳藏器曰白檀出海南樹如檀蘇頌曰檀香有數種黃白紫之異今人盛用之江淮河塑所生檀木卽其類但不香耳李時珍曰檀香木也故字從亶亶善也釋氏呼爲旃檀以爲湯沐猶言離垢也番人訛爲眞檀李杲曰白檀調气引芳香之物上至極髙之分檀香出昆侖盤盤之國又有紫眞檀磨之以塗風腫以上集本艸葉廷珪曰出三佛齋國气淸勁而易泄爇之能奪眾香皮在而色黃者謂之黃檀皮腐而色紫者謂之紫檀气味大率相類而紫者差勝其輕而脆者謂之沙檀藥中多用之然香材頭長商人截而短之以便負販恐其气泄以紙封之欲其濕潤也香錄秣羅矩吒國南濱海有秣刺耶山崇崖峻嶺洞谷深澗其中則有白檀香樹旃檀你婆樹樹類白檀不可以別惟於盛夏登髙遠矚其有大蛇縈者於是知之由其木性涼冷故陀盤踞旣望見以射箭爲記冬蟄之後方能采伐大唐西城記印度之人身塗諸香所謂旃檀郁金也同上劍門之左峭巖間有大樹生於石縫庂中大可數圍枝榦純白皆傳爲白檀香樹其下常有巨虺蟠而護之人不敢采伐玉堂間話吉裏地悶其國居重迦羅之東連山茂林皆檀香樹無別產焉星槎勝覽檀香出廣東雲南及占城眞蠟爪哇渤泥暹羅三佛齋回回等國大明一統志雲南臨安河西縣產勝沈香卽紫檀香同上檀香嶺南諸地亦皆有之樹葉皆似荔枝皮靑色而滑澤紫檀諸溪峒出之性堅新者色紅蓓者色紫有蟹爪文新者以水浸之可染物舊者揩粉壁上色紫故有紫檀色黃檀最香俱可作帶骻扇骨等物王佐格古論旃檀楞嚴經云白檀塗身能除一切熱惱今西南諸蕃酋皆用諸香塗身取其義也檀香出海外諸國及滇粵諸地樹卽今之檀木益因彼方陽盛燠烈鐘地气得香耳其所謂紫檀卽黃白檀香中色紫者稱之今庂紫檀卽格古論所云器料具耳檀香止可供上眞道書言檀香乳香謂之眞香止可燒祀上眞旃檀逆風林公曰白旃檀非不馥焉能逆風成實論曰波利質多天樹具香則逆風而聞檀香屑化爲金漢武帝有透骨金大如彈丸凡物近之便成金色帝試以檀香屑共裹一處置李夫人枕旁詰旦視之香皆化爲金屑拾遺記白檀香龍唐玄宗嘗詔術士羅公遠與僧不空同祈雨校功力俱詔問之不空曰臣昨焚白檀香龍上命左右掬庭水嗅之果有檀香气西陽雜檀香牀安祿山有檀香牀乃上賜者白檀香末凡將相告身用金花五色綾紙上散白檀香末翰林誌白檀香亭子李絳子璋爲宣州觀察使楊收造白檀香亭子初成會親賓觀之先是璋潛遣人度具廣織成地毯其日獻之杜陽雜編檀香板宣和間徽宗賜大王禦筆檀香板應遊翫處所並許直入云檀香架宮人沈阿翹進上白玉方響云本吳元濟所與也光明皎潔可照十數步其犀槌亦響犀也凡物有聲乃響應其中焉架則云檀香也而又彩若雲霞之狀芬馥著人則彌月不散制度精妙固非中國所有者同上雪檀六尺南夷香槎到文登盡以易疋物同光中有舶上檀香色正白號雪檀長六尺土人買爲僧坊剎竿淸巽錄燻陸香卽乳香燻陸卽乳香其狀垂滴如乳頭也鎔塌在地者爲塌香皆一也佛書謂之天澤香言其潤澤也又謂之多伽羅香杜魯香摩勒香馬尾香蘇恭曰燻陸香形似白膠香出天竺者色白出單於者夾綠色亦不佳宗曰燻陸木葉類棠梨南印度界阿叱釐國出之謂之西香南番者更佳卽乳香也陳承曰西出天竺南出波斯等國西者色黃白南者紫赤日欠重疊者不成乳頭雜以砂石其成乳者乃新出未雜砂石者也燻陸是總名乳是燻陸之乳頭之今松脂楓脂中有此狀者甚多李時珍曰乳香今人多以楓香雜之惟燒時可辯南番諸國皆有宋史言乳香有一十三等以上集本艸大食勿拔國邊海天气暖甚出乳香樹他國皆無其樹逐日用刀斫樹皮取乳或在樹上或在地下在樹自結透者爲明乳番人用玻璃瓶盛之名曰乳香在地者名塌香雅燻陸香是樹皮鱗甲采之復生乳頭香生南海是波斯松樹脂也紫赤如櫻桃透明者爲上廣志乳香其香乃樹脂以其形似楡而葉尖長大斫樹取香出祖法兒國華夷續考燻陸出大秦國在海邊有大樹枝葉正如古松生於沙中盛夏木膠流出沙上狀如桃膠夷人采取賣與商賈無賈則自食之南方異物志阿叱釐國出燻陸香樹樹葉如棠梨也西域記法苑珠林引益期箋木膠爲燻陸流黃香燻陸香出大食國之南數千里深山窮谷中其樹大抵類松以斧斫脂溢於外結而成香聚而爲塊以象負之至於大食大食以舟載易他貨於三佛齋故香常聚於三佛齋三佛齋每年以大舶至廣與泉廣泉舶上視香之多少爲殿而香之品有十其最上品爲揀香圓大如指頭今世所謂滴乳是也次曰瓶乳其色亞於揀者又次曰瓶香言收時量重置於瓶中在瓶香之中又有上中下之別又次曰袋香言收時只署袋中其品亦有三等又次曰乳塌益鎔在地雜以沙石者又次曰黑塌香之黑色者又次曰水濕黑塌益香在舟中爲水所侵漬而气變色敗者也品雜而碎者砍硝顚揚爲塵者曰纏香此香之別也葉廷掛者錄爲乳香以白膠香攪糖爲之但燒之煙散多叱聲者是也眞乳香與茯苓共嚼則成水皖山石乳香靈瓏而有蜂窩者爲眞每先爇之次爇沈香之屬則香气爲亂香煙罩定難散者是否則白膠白也燻陸香樹異物志云枝葉正如古松西域記云葉如棠梨華夷續考云似楡而葉尖長一統志又云類榕似因地所產葉幹有異而諸論著多自傳聞故無的據其香是樹脂液凝結而成者香錄論之詳矣獨廣志云燻陸香是樹皮鱗甲采之復生乳頭香是波斯松樹脂也似又兩種當從諸說爲是斗盆燒乳頭香曹務光見趙州以斗盆燒乳頭香十斛曰財易得佛難求舊相澤學錄雞舌香卽可香陳藏器曰雞舌香與丁香同種花實聚生其中心最大者爲雞舌擊破有順理而解爲兩向如雞舌故名乃是母可香也蘇恭曰雞舌香樹葉及皮並似栗花如梅花子似棗核此雌樹也不入香用其雄樹𨿽花不實采花釀之以成香出昆侖及交州愛州以南李珣曰丁香生東海及昆侖國二月三月花開紫白色至七月始成實小者爲丁香大者如巴豆爲母丁香馬志曰丁香生交廣南番按廣州圖上丁香樹髙丈餘木類桂葉似櫟花圓細黃色淩冬不凋其子出枝上如釘長三四分紫色其中有粗大如山茱萸者俗呼爲母丁香二八月采子及根一云盛冬生花子至次年春采之雷惇曰丁香有雌雄雄者顆小雌者大如山茱萸名母丁香入藥最勝李時珍曰雄爲丁香雌爲雞舌諸說甚明以上集本艸丁香一名丁子香以其形似丁子也雞舌丁香之大者今所謂母丁香是也香錄丁香諸論不一按出東海昆侖者花紫白色七月結實產交廣南番者花黃色二八月采子及盛冬生花次年春采者益地土气候各有不同亦猶今之桃李開越燕齊開候大異也愚謂卽此中丁香花亦有紫白二色或卽此種因地產非宜不能子大爲香耳辯雞舌香沈存中筆談云予集靈苑方據陳藏器本艸拾遺以雞舌爲丁香母今考之尙不然雞舌卽可香也齊民要術言雞舌俗名丁子香日華子言丁香治口气與含雞舌香奏事欲其芬芳之說相合及千金方五香湯用丁香雞舌最爲明驗開寶本艸重出丁香謬矣今世以乳香中大如山茱萸者爲雞舌香略無气味治疾殊乖老學庵日記云辯雞舌香爲丁香亹亹數百言竟是以意度之惟元魏賈思勰作齊民要術第五卷

有合香澤法用雞舌香注云俗人以其似丁子故謂之丁子香此最的確可引之證而存中友不及之以此知博洽之難也存中辯雞舌已弔齊民要術而老學庵云存中反不及之何也總之丁香雞舌本是一種何庸聚訟捨雞舌香尙書郎捨雞舌香伏奏事黃門郎對揖跪受故稱尙書郎懷香握蘭漢官儀尙書郎給靑縑白綾被或以錦被捨香漢官典職桓帝時侍中刀存年老口臭上出雞舌香與含之雞舌頗小辛螫不敢咀咽嫌有過賜毒藥歸舍辭決家人哀泣莫知其故僚友求其藥出口香咸嗤笑之嚼雞舌香飲酒者嚼雞舌香則量廣浸半天回而不醒酒中空奉雞舌香魏武與諸葛亮書云今奉雞舌香五斤以表微意五色緣雞舌香木刀靶張受益所藏篦刀其靶黑如烏木乃西域雞舌香木也雲煙遇眼錄丁香末聖壽堂石虎造垂玉佩八百大小鏡二萬枚丁禾香末爲泥油瓦四面垂金鈴一萬枚去鄴三十里羊頭山記安息香安息香梵書謂之拙貝羅香西域傳安息國去洛陽二萬五千里北至康居其香乃樹皮膠燒之通神明辟眾惡漢書安息香樹出波斯國波斯呼爲辟邪樹長二三丈皮色黃黑葉有四角經冬不凋二月開花黃色花心微碧不結實刻其樹皮其膠如飴名安息香六七月堅凝乃取之自陽雜組安息出西戎樹形類松柏脂黃黑色爲塊新者柔韌本艸三佛齊國安息香樹脂其形色類核桃不宜於燒而能發眾香人取以和香一規志安息香樹如苦棟大而直葉類羊桃而長中心有脂作香同上辯眞安息香焚時以厚紙覆其上煙透出是否則僞也燒安息香咒水襄國城塹水源暴竭西域佛圖澄坐繩牀燒安息香咒願數百言如此三日水泫然微流髙僧傳燒安息香聚鼠眞安息焚之能聚鼠其煙白色如直上不散篤耨香篤耨香出眞臘國樹之脂也樹如松形又云類杉檜香藏於皮其香老則溢出色白而透明者名白篤耨盛夏不融香气淸遠土人取後夏月以火炙樹令脂液再溢至冬乃凝復收之其香夏融冬結以瓠瓢盛置陰涼處乃得不融雜以樹皮者則色黑名黑篤耨一說盛以瓢碎瓢而爇之亦香名篤耨瓢香杳錄瓢香三佛齊國以瓠瓢盛薔薇水至中國碎其瓢而爇之與篤耨瓢略同又名幹葫蘆片以之蒸香最妙瑣碎錄詹糖香詹糖香出晉安岑州及交廣以南樹似橘煎枝葉爲香似糖而黑如今之沙糖多以其皮及蠹糞之難得純正者惟軟乃佳其花亦香如茉莉花气本艸齊香齊香出波斯國佛林呼爲頂勃梨長一丈圍一尺許皮靑色薄而極光淨葉似阿魏每三葉生於條端無花實西域人常八月伐之至臘月更抽新條極滋茂若不剪除反枯死七月斷其枝有黃汁其狀如蜜微有香气入缶療百病酉陽雜麻樹香麻樹生斯調國其汁肥潤其澤如脂膏馨香馥都可以熬香美於中國之油也羅斛香暹羅國產羅斛香味極淸遠亞於沈香郁金香郁金香金光明經謂之荼矩麼香又名紫述香紅藍花艸麝香艸郁香可佩宮嬪每服之於褵許愼說文云郁芳艸也十葉爲貫百二十築以煮之爲鬯一曰郁鬯百艸之英合而釀酒以降神乃遠方郁人所貢故謂之鬱鬱今郁林邵也郁金生大秦國二月三月有花狀如紅藍四月五月采花卽香也魏略鄭玄云郁艸似蘭郁金香出罰賓國人種之先以供佛數日萎然後取之色正黃與芙蓉花果嫩蓮者相似可以香酒楊孚南州異物唐太宗時伽毗國獻郁金香葉似麥門冬九月花開狀如芙蓉其色紫碧香聞數十步花而不實欲種者取根賽瑪爾堪西域中大國也產郁金香色黃似芙蓉花方輿勝略柳州羅城縣出郁金香一統志伽毗國所獻葉象花色與時迥異彼間關致貢定又珍異之品亦以名郁金郁金香手印天竺國婆陀婆恨主有宿願每年所賦細並重疊積之手染郁金香拓於上千萬重手印卽透丈夫衣之手印當背婦人衣之手印當酉陽雜組

香乘卷二

欽定四庫全書

香乘卷三

香品

龍腦香龍腦香卽片腦金光明經名羯婆羅香膏名婆律香西方抹羅短吒國在南印度境有羯婆羅香樹松身異葉花果斯別初采旣濕尙未有香才幹之後循理而析其中有香狀如雲母色如冰雪此所謂龍腦香也大唐西域記咸陽山有神農鞭藥處山上紫陽觀有千年龍腦葉圓而背白無花實者在樹心中斷其樹膏流出作坎以承之淸香爲諸香之祖龍腦香樹出婆利國婆利呼爲固不婆律亦出婆斯國樹髙八九丈大可六七圍葉圓而背白無花實其樹有肥有瘦瘦者有婆律膏香亦曰廋者出龍腦香肥者出婆律膏也在木心中斷其樹劈取之膏於樹端流出斫樹作坎而承之酉陽雜渤泥三佛齊國龍腦香乃深山窮谷中千年老杉樹枝榦不損者若損動則气泄無腦矣其土人解爲板板傍裂縫腦出縫中劈而取之大者成斤謂之梅花腦其次謂之速腦腦之中又有金腳其碎者謂之米腦鋸下杉屑與碎腦相雜者謂之蒼腦取腦已淨其杉板謂之腦木札與鋸屑同搗碎和置磁盆中以笠覆之封其縫熱灰煨逼其气飛上凝結而成塊謂之熟腦可作面花耳環佩帶等用又有一種如油者謂之油腦其气勁於腦可浸諸香香譜幹脂爲香淸脂爲膏子主去內外障眼又有蒼龍腦不可點眼經火爲熟龍腦續博物志龍腦是樹根中幹脂婆律香是根下淸脂出婆律國因以爲名也又曰龍腦及膏香樹形似杉木腦形似白松墻作杉木气明靜者善久經風日或如鳥遺者不佳或云子似荳蔻皮有錯甲卽松脂也今江南有杉木末經試或入土無脂猶甘蕉之無實也本艸龍腦是西海婆律國婆律樹中脂也狀如白膠香其龍腦油本出佛誓國從樹取之同上片腦產暹羅諸國惟佛打泥者爲上其樹髙大葉如槐而小皮理類沙柳腦則其皮間凝液也好生窮谷島夷以鋸付就谷中寸斷而出剝而采之有大如指厚如二靑錢者香味淸烈瑩潔可愛謂之梅花片鬻至中國擅翔價焉復有數種亦堪入藥乃其次者華夷續考渤泥片腦樹如杉檜取之者必齋沐而往其成冰似梅花者爲上其次有金腳腦速腦米腦蒼腦札聚腦又一種如油名腦油一統志有人下洋遭溺附一蓬席不死三晝夜泊一島間乃匍匐而登得木上大果如梨而芋味食之一二日頗覺有力夜宿大樹下聞樹根有物沿依而上其聲靈瓏可聽至顚而止五更復自樹顚而下不知何物乃以手捫之驚而逸去嗅其掌香甚以爲必香物也乃俟其升樹解衣鋪地至明遂不能去凡得片腦斗許自是每夜收之約十餘石乃日坐水次望見海蹤過大呼求救遂賞片腦以歸分與舟人十之一猶成巨富廣艷異編藏龍腦香龍腦香合糯米炭相思子貯之則不耗或言以雞毛相思子同入小瓷罐密收之佳相感志言杉木炭養之更良不耗也相思子與龍腦相宜相思子有蔓生者與龍腦香相宜能令香不耗韓朋拱木也搜神記龍腦香禦龍羅子春欲爲染武帝入海取珠傑公曰汝有西海龍腦香否曰無公曰柰之何禦龍帝曰事不諧矣公曰西海大船求龍腦香可得梁四公記獻龍腦香烏茶國獻唐太宗龍香方勝略龍腦香藉地唐宮中每欲行幸卽先以龍腦郁金塗其地賜龍腦香康玄宗夜宴以琉璃器盛龍腦香賜羣臣馮謐曰臣請效陳平爲宰自丞相以下皆跪受尙餘其半乃捧拜曰勒賜錄事馮謐玄宗笑許之瑞龍腦香天寶末交址國貢龍腦如蟬蠶形波斯言乃老龍腦樹節方有禁中呼爲瑞龍腦上惟賜貴妃十枚香气徹十餘步上夏日嘗與親王弈碁令賀懷智獨彈琵琶貴妃立於局前觀之上數枰上子將輸貴妃放康國猧子於座側猧上局局子亂上大悅時風吹貴妃領巾於賀懷智巾上良久回身方落懷智歸覺滿身香气非常乃卸幪頭貯於錦囊中及上皇復宮闕追思貴妃不已懷智乃進所貯幪頭具奏前事上皇發囊泣曰此瑞龍腦香也酉陽雜遺安祿山龍腦香貴妃以上賜龍腦香私發明駝使遺安祿山三枚余歸壽邸楊國忠聞之入宮語妃曰貴人妹得佳香何獨吝一韓司掾也妃曰兄若得相勝此十倍楊妃外傳瑞龍腦碁子開成中貴家以紫檀心瑞龍腦爲碁子碁該食龍腦香寶歷二年浙東國貢二舞女冬不纊衣夏不汗體所食荔枝實金屑龍腦香之類宮中語曰寶帳香重重一雙紅芙蓉杜陽雜編翠尾聚龍腦香孔雀毛著龍腦香則相綴禁中以翠尾作帚每幸諸閣擲龍腦香以避穢過則以翠尾帚之皆聚無有遺者亦若磁石引鍼琥珀拾芥物類相感然也墨莊漫錄梓樹化龍腦熙寧九年英州雷震一山梓樹盡枯中皆化爲龍腦香宋史龍腦漿南唐保大中貢龍腦漿云以縑囊貯龍腦懸於琉璃瓶中少頃滴瀝成冰香气馥烈大補益元气江南異聞錄大食國進龍腦南唐大食國進龍腦油上所祕惜耿先生見之曰此非佳者當爲大家致之乃縫夾絹囊貯白龍腦一觔垂於棟上以胡瓶盛之有頃如注上駭嘆不已命酒泛味逾於大食國進者績博物志焚龍腦香十觔孫承吳越王妃之兄貴近用事王常以大片生龍腦香十觔賜承佑承佑對使者索大銀鑪作一聚焚之曰聊以祝王壽及歸朝爲節度使俸入有節無復向日之豪侈然臥內每夕燃燭二炬焚龍腦二兩樂善錄龍腦小兒以龍腦爲佛像者有矣未見著色者也汴都龍興寺僧惠乘寶一龍腦小兒雕裝巧妙彩繪可人淸異錄松窗龍腦香李華燒三城絕品炭以龍腦裹芋魁煨之擊鑪曰芋魁遭遇矣三賢典語龍腦香與茶宜龍腦其淸香爲百藥之先於茶亦相宜多則掩茶气味萬物中香出其右者華夷艸木考焚龍腦歸錢靑蚨一名錢精取母殺血塗錢繩入龍腦香少許置櫃中焚一鑪禱之其錢井歸於繩上麝香麝香一名香麛一名麝父梵書謂之莫訶婆伽香麝生中臺山谷及益州雍州山中春分取香生者益良陶弘景云麝形似麛而小黑色常食柏葉又噉蛇其香正在陰莖前皮內別有膜袋裹之五月得香往往有蛇皮骨今人以蛇蛻皮裹香厔彌香是相使也麝夏月食蛇虫多至寒則香滿入春臍內急痛則以爪剔出著屎溺中覆之常在一處不移曾有遇得乃至一斗五升者此香絕勝殺取者昔人云是精溺凝結殊不爾也今出羌夷者多眞好出隨邵義陽晉溪諸蠻中者亞之出益州者形扁仍以皮膜裹之多僞凡眞香一子分作三四子刮取血膜雜納餘物裹以四足膝皮而貨之貨者又復僞之彼人言但破看一片毛共在裹中者爲勝今惟得眞者看取必當全眞耳本艸蘇頌曰今陜西益州河東諸路山中皆有而秦州文州諸蠻中尢多靳州光州或時亦有其香絕小一子纏若彈丸往往是眞蓋彼人不甚作僞耳同上香有三種第一生者名遺香乃麝自剔出者其香聚處遠近艸木皆焦黃此極難得今人帶眞香過園中瓜果皆不實此其驗也其次臍香乃捕得殺取者又其次爲心結香麝被大獸捕逐驚畏失心狂走山巓墜崖谷而斃人有得之破心見血流出作塊者是也此香漧燥不堪用華夷艸木考嵇康云麝食柏故香黎香有二色番香蠻香又雜以黎人撰作官市動至數十計何以責科取之責所謂眞有三說麝羣行山中自然有麝气不見其形爲眞香入春以腳剔入水泥中藏之不使人見爲眞香殺之取其臍一麝一臍爲眞香此余所目擊也香譜商汝山中多麝遺糞常在一處不移人以是獲之其性絕愛其臍爲人逐急卽投巖舉爪剔其香就縶而死猶拱四足保其臍李商隱詩云投巖麝自香談苑麝居山麛居澤以此爲別麝出西北者香結實出東南者謂之土麝亦可入藥而力次之南中靈貓囊其气如麝人以雜之本艸麝香不可近鼻有白虫入腦患癩久帶其香透關令人成異疾水麝香天寶初漁人獲水麝詔使養之臍下惟水滴瀝於斗中水用灑衣衣至敗香不歇每取以鍼刺之捉以眞雄黃香气倍於內麝績博物志土麝香自邕州溪洞來者名土麝香气燥烈不及他產桂海虞衡志麝香種瓜嘗因會客食瓜言瓜最惡麝香坐有延祖曰是大不然吾家以麝香種瓜爲鄰里冠但人不知制伏之術耳求麝二錢許懷去後旨日以藥末攪麝見送每種瓜一窠根下用藥一撚旣結瓜破之麝气撲鼻次年種其子名之曰土麝香然不如藥麝香耳淸異錄瓜忌麝瓜惡香香中尢忌麝鄭注太和初赴職河中姬妾百餘騎香气數里逆於人鼻是歲自京至河中所過路瓜盡死一蕾不獲酉陽雜廣明中巢寇犯關僖宗幸蜀關中道傍之瓜悉萎蓋宮嬪多帶麝香所燻皆萎落耳負暄雜錄夢索麝香丸桓誓居豫章時梅玄龍爲太守夢就玄龍索麝香丸續搜神記麝絕惡夢佩麝非但香辟惡以眞香一子置枕中可絕惡夢麝香塞鼻錢方義如廁見怪怪曰某以陰气侵陽貴人𨿽福力正彊不成疾病亦當少有不安宜急服生犀角生玳瑁麝香塞鼻則無苦方義如其言果善續玄怪錄麝遺香走麝以遺香不捕是以聖人以約爲記續韻府麝香不足黃山谷云所惠香非往時意態恐方不同或是香材不精乃婆律與麝香不足耳麝橙晉時有徐景於宣陽門外得一錦麝橙至家開視有虫如蟬五色兩足各綴一五銖錢酉陽雜麝香月韓熙載畱心翰墨四方膠煤多不合意延歙匠朱逢於書館制墨供用名麝香月又名玄中子淸異錄麝香墨歐陽通每書其墨必古松之煙末以麝香方下筆李孝美墨譜已下曰木曰檀曰艸皆以香似麝名之麝香木出占城國樹老而僕埋於土而腐外黑內黃赤者其气類於麝故名焉其品之下者蓋緣伐生樹而取香故其气劣而勁此香賓童龍尢多南人以爲器皿如花梨木類香錄麝香檀麝香檀一名麝檀香蓋西山樺根也爇之類煎香或云衡山亦有不及海南者瑣碎錄麝香艸麝香艸一名紅蘭香一名金桂香一名紫述香出蒼梧郁林二邵今吳中亦有麝香艸似紅蘭而甚香最宜合香速異記郁金香亦名麝香艸此以形似言之實自兩種魏略云郁金狀如紅蘭則非郁金審矣而述異記又謂龜甲香卽桂香之善者

香乘卷三

欽定四庫全書

香乘卷四

明周嘉冑撰

香品

降眞香

降眞香一名紫藤香一名雞骨與沈香同亦因其形有

如雞骨者爲香名耳俗傳舶上來者爲番降

生南海山中及大秦國其香似蘇方木燒之初不甚香

得諸香和之則特美入藥以番降紫而潤者爲良

廣東廣西雲南安南漢中施州永順保靖及占城暹羅

渤泥琉球諸番皆有之集本艸

降眞生聚材中番人頗費坎斫之功乃樹心也其外白

皮厚八九寸或五六寸焚之气勁而遠眞臘記

雞骨香卽降眞香本出海南今溪洞僻處所出者似是

而非勁瘦不甚香溪蠻聚話

主天行時气宅舍怪異並燒之有驗海藥本艸

伴和諸香燒煙直上感引鶴降醮星辰燒此香妙爲第

一小兒佩之能辟邪气度錄功徳極驗降眞之名以此

仙傳

出三佛齊國者佳其气勁而遠辟邪气泉人每歲除家

無貧富皆爇之如燔柴維在處有之皆不及三佛齊國

者今有番降廣降土降之別

貢降眞香

南巫裏其地自蘇門答刺西風一日夜可至洪武初貢

降眞香

蜜香

蜜香卽米香一名沒香一名木蜜一名阿一名多香

木皮可爲紙

木蜜香蜜也樹形似槐而香伐之五六年乃取其香法華

經注

木蜜號千歲樹根本甚大伐之四五歲取不腐者爲香

魏王花小志

沒香樹出波斯國拂林國人呼爲阿樹長數丈皮表靑

白色葉似槐而長花似橘而大子黑色大如山茱萸酸

甜可食酉陽雜

肇慶新興縣出多香木俗名蜜香辟惡气殺鬼精廣州誌

其葉如樁樹生千歲斫僕之歷四五歲乃往看已腐敗

惟中節堅貞者是香異物志

蜜香生永昌山谷今惟廣州舶上有來者他無所出

蜜香生交州大樹節如沈香

蜜香從外國舶上來葉似薯蕷而根大花紫色功效極

多今以如雞骨堅實嚙之粘齒者爲上復有馬鈴根

謂之靑木香非此之謂也或云有二種亦恐非耳一謂

之雲南根

前洎香部交人稱沈香爲蜜香交州誌謂蜜香似沈

香蓋木體俱香形復相似亦猶南北橘枳之別耳諸

論不一並采之以俟考訂有云蜜香生南海諸山中

種之五六年得香此卽廣人種香樹爲利今書齋日

用黃熟生香又非彼類

蜜香紙

晉太康五年大秦國獻蜜香紙三萬幅帝以萬幅賜杜

預令寫春秋釋例紙以蜜香樹皮葉作之微褐色有紋

如魚子極香而堅韌水漬之不爛晉吉

木香

木香艸本也與前木香不同本名蜜香因其香气如蜜

也緣沈香類有蜜香遂訛此爲木香耳昔人謂之靑木

香後人因呼馬鈴根爲靑木香乃呼此爲南木香廣

木香以分別之本艸

靑木香出天竺是艸根狀如甘艸南州異物志

其香是蘆蔓根條左盤旋采得二十九日方硬如朽骨

其有蘆頭丁蓋子色靑者是木香神也本艸

五香者卽靑木香也一株五根一莖五枝一枝五葉一

葉間五節五五相對故名五香燒之能上徹九星之天

也

夢靑木香療疾

崔萬安分務廣陵苦脾泄家人禱於后土祠是夕萬安

夢一婦人珠珥珠履衣五重皆編貝珠爲之謂萬安曰

此疾可治今以一方相與可取靑木香肉荳蔻等分棗

肉爲丸米飲下二十丸又云此藥太熱疾平卽止如其

言卽愈稽神錄

蘇合香

此香出蘇合國因以名之梵書謂之咄魯瑟劍

蘇合香出中臺山川谷

今從西域及昆侖來者紫赤色與紫眞檀相似堅實極

芳香性重如石燒之灰白者好

廣州𨿽有蘇合香但類蘇木無香气藥中只用有膏油

者極芳烈

大秦國人采得蘇合香先煎其汁以爲香膏乃賣其滓

與諸國賈人是以展轉來達中國者不大香也然則廣

南貨者其經煎煮之餘乎今用如膏油者乃合治成香

耳巳上集本艸

中天竺國出蘇合香是諸香汁煎成非自然一物也

蘇合油出安南三佛齊諸番國樹生膏可爲香以濃而

無滓者爲上

大秦國一名掣韃以在海西亦名雲海西國地方數千

裏有四百餘人俗有類中國故謂之大秦國人合香

謂之香煎其汁爲蘇合油其滓爲蘇合油香西域傳

蘇合香油亦出大食國气味類篤耨以濃淨無滓者爲

上番人多以塗身而閩中病大風者亦傲之可合軟香

及入藥用香錄

今之蘇合香赤色如堅木又有蘇合油如黐膠人多用

之而劉夢得傳信方言謂蘇合香多薄葉子如金色按

之卽止放之卽起良久不定如虫動气烈者佳沈括筆談

香本一樹建論互殊其云類紫眞檀是樹枝節如膏

油者卽樹脂膏蘇合香蘇合油一樹兩品又云諸香

汁煎成乃僞爲者如蘇木重如石嬰眞是山葡萄至

陶隱居云是獅子糞物理論云是獸便此大謬誤蘇

合油白色本艸言獅糞極臭赤黑色又劉夢得言薄

葉如金色者或卽蘇合香樹之葉抑番禺珍異不一

更品外奇者乎

賜蘇合香酒

王文正太尉气贏多病眞宗面賜藥酒一瓶令空腹飲

之可以和气血辟外邪文正飲之大覺安健因對稱謝

上曰此蘇合香酒也每一斗酒以蘇合香丸一兩同煮

極能調五臟卻腹中諸疾每胃寒夙興則飲一杯因各

出數榼賜近臣自此臣庶之家皆效爲之蘇合香丸因

盛行於時彭乘墨客揮犀

市蘇合香

班固云竇侍中令載雜彩七日疋市月氐馬蘇合香一

云令賁白素三百疋欲以市月氐馬蘇合香太平禦覽

金銀香

金銀香中國皆不出其香如銀匠攬糖相似中有白蠟

一般白塊在內好者白多低者白少焚之气味甚美出

舊港華夷績考

南極

南極香材也同上

金顏香

金類燻陸其色紫赤如凝漆沸起不甚香而有酸气合

沈檀焚之極淸婉西域傳

香出大食及眞臘國所謂三佛齊國出者蓋自二國販

去三佛齊而三佛齊乃販至中國焉其香乃樹之脂也

色黃而气勁蓋能聚眾香今之爲龍涎軟香佩帶者多

用之番人亦以和香而塗身

眞臘產金顏香黃白黑三色白者佳方輿勝略

貢金顏香千團

元至元問馬八兒國貢獻諸物有金顏香千團香乃樹

脂有淡黃色者黑色者劈開雪白者爲佳解醒錄

流黃香

流黃香似流黃而香吳時外國傳云流黃香出都昆國

在扶南南三千里

流黃香在南海邊諸國今中國用者從西戎來南州異物志

亞濕香

亞濕香出占城國其香非自然乃土人以十種香搗和

而成體濕而黑气和而長爇之勝於他香香金錄

近有自日本來者貽余以香所謂體濕而黑气和而

長全無沈檀腦麝气味或卽此香雲

顫風香

香乃占城香品中之至精好者蓋香樹交枝曲幹兩相

戛磨積有歲月樹之漬液菁英凝結成香伐而取之節

油透者更佳潤澤頗類蜜漬最宜燻衣經數日香气不

歇今江西道臨江路淸江鎭以此爲香中之甲品價常

倍於他香

迦闌香一作迦藍水

香出迦闌國故名亦占香之類也或云生南海補陀巖

蓋香中至寶價與金等

特遐香

特遐香出弱水西形如雀卵色頗淡白焚之辟邪去穢

鬼魅避之五雜

阿勃參香

出拂林國皮色靑白葉細兩兩相對花似蔓靑正黃子

如胡椒赤色研其脂汁極香又治癩

納香

廣志云生南海剽國魏略云出大秦國納香艸類也

婁香

異物志云婁香出海邊國如都梁香亦合香用莖葉

似水蘇

按此香與今之婁香不同

紅婁香

按此香卽麝檀香之別名也

艾納香

出西國似細艾又有松樹皮上綠衣亦名艾納可以和

合諸香燒之能聚其煙靑白不散而與此不同

艾納出剽國此香燒之飲香气能令不散煙直上似細

艾也北戶錄

異物志云葉如栟櫚而小子似檳榔可食有雲松上寄

生艸合香煙不散

所謂松上寄生卽松上綠衣也葉如栟櫚者是

迷疊香

廣志云出西域魏略云出大秦國可佩服令人衣香燒

之拒鬼魏文帝時自西域移植庭中帝曰余植迷疊於

中庭喜其揚條吐秀馥鬱芬芳

藒車香

爾雅曰藒車輿香艸也生海南山谷又出彭城髙數

尺黃葉白花楚詞云畦畱夷與藒車則昔人常栽之

與今蘭艸零陵相類也

齊民要術云凡諸樹木虫蛀者煎此香冷淋之卽辟也

都梁香

都梁香曰蘭艸曰簡曰水香曰香水蘭曰女蘭曰香艸

曰燕尾香曰大澤蘭曰蘭澤艸曰煎澤艸曰雀頭艸曰

孩兒菊曰千金艸均別名也

都梁縣有山山下有水淸淺其中生蘭艸因名都梁香

盛弘之荊州記

蘭蘭也詩方秉簡兮爾雅翼云莖葉似澤蘭廣而長節

節赤髙四五尺漢諸池館及許昌宮中皆種之可著粉

藏衣書中辟蠹魚今都梁香也稗雅廣要

都梁香蘭艸也本艸綱目引諸家辯證疊疊千百餘

言一皆浮剽之論蓋蘭類有別古之所謂可佩可紉

者是蘭艸澤蘭也蘭艸卽今之孩兒菊澤蘭俗呼爲

奶孩兒又名香艸其味更酷烈江淮間人夏月采嫩

莖以香發今之蘭者幽蘭花也蘭艸蘭花自是兩類

蘭艸澤蘭又亦異種蘭艸葉光潤根小紫夏月采陰

幹卽都梁香也古今采用自殊其類各別何煩冗緒

而藒車艾納都梁俱小艸每見重於標詠所謂

五木香迷疊艾納及都梁是也

零陵香

燻艸麻葉而方莖赤花而黑實气如靡蕪可以止癘卽

零陵香山海經

東方君子之國燻艸朝朝生香博物志

零陵香曰燻艸曰蕙艸曰香艸曰燕艸曰黃零艸皆別

名也生零陵山谷今湖嶺諸州皆有之多生下濕地常

以七月中旬開花至香古所謂燻艸是也或云蕙艸亦

此也又云其莖葉謂之蕙其根謂之燻三月采脫節者

良今嶺南收之皆作窯以火炭焙漧令黃色乃佳江

淮間亦有土生者作香亦可用但不及嶺南者芬燻耳

古方但用燻艸而不用零陵香今合香家及面膏皆用

之

古者燒香艸以降神故曰燻曰蕙燻者燻也蕙者和也

漢書云燻以香自燒是矣或云古人袚除以此艸燻之

故謂之燻虞衡志言零陵卽今之永州不出此香惟融

宜等州甚多土人以編席薦性暖宜人按零陵舊治在

今全州全乃湘之源多生此香今人呼爲廣零陵香者

乃眞燻艸也若永州道州武岡州皆零陵屬地今鎭江

丹陽皆蒔而刈之以酒灑制貨之芬香更烈謂之香艸

與蘭艸同稱零陵香至枯漧猶香入藥絕可用爲浸油

飾發至佳

零陵香江湘生處香聞十步一統志

芳香

芳香卽白芷也許愼云晉謂之虈齊謂之茞楚謂之蘺

又謂之藥又名莞葉名蒿麻生於下澤芬芳與蘭同徳

故騷人以蘭茞爲詠而本艸有芳香澤芬之名古人謂

之香白芷云

徐鍇云初生根幹爲芷則白芷之義取乎此也

王安石云茞香可以養鼻又可養體故茞字從臣臣音

怡怡養也

陶弘景曰今處處有之東南間甚多葉可合香道家以

此香浴去屍虫

蘇頌云所在有之吳地尢多根長尺餘粗細不等白色

枝榦去地五寸以上春生葉相對婆婆紫色闊三指許

花白微黃入伏后結子立秋後苗枯二八月采曝以黃

澤者爲佳

蜘蛛

出蜀西茂州松潘山中艸根也黑色有粗須狀如蜘蛛

故名气味芳香彼土亦重之本艸

甘松香

金光明經謂之苦彌哆香

出姑臧涼州諸山細葉引蔓藂生可合諸香及裛衣

今黔蜀州邵及遼州亦有之叢生山野葉細如茅艸根

極繁密八月作湯浴令人身香

甘松芳香能開脾郁產於川西松州其味甘故名巳上集本

艸

藿香

法華經謂之多摩羅跋香楞嚴經謂之兜婁婆香金光

明經謂之缽怛羅香涅盤經謂之迦算香

藿香出海遼國形如都梁可著衣服中南州異物志

藿香出交址九眞武平興古諸國民自種之榛生五六

月采日曬漧乃芬香南方艸本狀

吳時外國傳曰都昆在扶南南三千餘里出藿香

劉欣期言藿香似蘇合謂其香味相似也

頓遜國出藿香插枝便生葉如都梁以裛衣國有區撥

等花十餘種冬夏不衰日載數十車貨之其花燥更芬

馥亦末爲粉以傅身焉華夷艸木考

蕓香

說文云蕓香艸也似苜蓿爾雅翼云仲春之月蕓始生

禮圖云葉似雅蒿又謂之蕓蒿香美可食淮南說蕓艸

死可復生采之著於衣書可辟蠹老子云蕓蕓各歸其

根者蓋物眾多之謂沈括云蕓類豌豆作藂生其葉極

芳香秋復生葉間微白如粉鄭玄曰蕓香艸世人種之

中庭

宮殿植蕓香

漢種之蘭臺石室藏書之府典略

顯陽殿前蕓香一株徽音殿前蕓香二株含英殿前云

香二種洛陽宮殿簿

太極殿前蕓香四畦式幹殿前蕓香八畦晉宮殿名

蕓香室

祖欽仁檢校祕書郎持三筆終入蕓香之室陳子昂集

蕓香去虱

采蕓香葉置席下能去蚤虱子續博物志

殿前植蕓香一株二株疑是木本又云殿前蕓香四

畦八畦則又艸本豈艸木本俱有此香名也今香藥

所用蕓香如楓脂乳香之類卽其木本膏液爲香者

蘹香

江淮湖嶺山中有之木大者近大許小者多被樵采葉

靑而長有鋸齒狀如小薊葉而香對節生其根狀如枸

杞根而大煨之甚者

櫰香

櫰香卽杜蘅香人衣體生山谷葉似葵形如馬蹄俗名

馬蹄香藥中少用陶隱居云惟道家服之令人身衣香

嵇康卞敬俱有櫰香贊

右二香音同而本有艸木之殊

香茸

汀州地多香茸閩人呼爲香蕕客曰孰是余曰左傳言

一燻一蕕十年尙有臭杜預曰蕕臭艸也漢書燻以香

自燒顏籀曰燻香艸也左氏以燻對蕕是不得爲香艸

今香茸自甲拆至花時投殽俎中馥然謂之臭艸可

按本艸香薷薷香柔注雲家家有之主霍亂今醫家用

香茸正療此疾味亦辛但淮南爲香茸閩中呼爲香蕕

此非當以本艸爲是客曰信然孫氏談國

香茸又呼爲薷香菜蜜蜂艸其气香其葉柔故又名香

葇

香薷香菜一物但隨所生地而名爾生平地者葉大生

巖石者葉細可通用之本艸

茅香

茅香花苗葉可煮作浴湯辟邪气令人身香生劍南道

諸州其莖葉黑褐色花白卽非白茅香也根如茅但明

潔而長用同本尢佳仍入印香中合香附子用

茅香凡有二此是一種香茅也其白茅香別是南番一

種香艸

香茅南擲

諶姆取香茅一根南望擲之謂許眞君曰子歸茅落處

立吾祠仙佛奇蹤

白茅香

白茅香生廣南山谷及安南如茅根亦今排艸之類非

近代之白茅及北土茅香花也道家用作浴湯合諸名

香甚奇妙尢勝舶上來者

排艸香

排艸出交址今嶺南亦或蒔之艸根也白色狀如細柳

根人多僞雜之淮海志云排艸香狀如白茅香芬烈如

麝人亦用之合香諸香無及之者

瓶香

生南海山谷艸之狀也

耕香

耕香莖生細葉出烏滸國

茅香白茅香排艸香瓶香耕香當是一類

雀頭香

雀頭香卽香附子葉莖都作三稜根若附周匝多毛多

生下濕地故有水三稜水巴戟之名出交州者最勝大

如棗核近道者如杏仁許荊湘人謂之莎艸根和香用

之

玄臺香

陶隱君云近道有之根黑而香道家用以合香

荔枝香

取其殼合香最淸馥香譜

孩兒香

一名孩兒土一名孩兒泥一名烏爹泥按此香乃烏爹

國薔薇樹下土地本國人呼曰海今訛傳爲孩兒蓋薔

薇開花時雨靈滋沐香滴於上凝結如菱角塊者佳

本香

本香古人用之和香故名本艸

香乘捲內

欽定四庫全書

香乘卷五

明周嘉冑撰

香品

龍涎香

龍涎嶼望之獨峙南巫裏洋之中離蘇門答刺西去一

晝夜程此嶼浮灩海而波激云騰每至春間羣龍來集

於上交戲而遺涎沫番人挐駕獨木舟登此嶼采取而

歸或風波則人俱下海一手附舟旁一手揖水而得至

岸其龍涎初若脂膠黑黃色頗有魚鮏气久則成大塊

或大魚腹中刺出若斗大亦覺魚鮏和香焚之可愛貨

於蘇門答刺之市官秤一兩用彼國金錢十二个一觔

該金錢一百九十二个準中國錢九千个價亦匪輕矣

昆搓勝覽

錫蘭山國卜刺哇國竹步國木骨都束國刺撒國矢佐法

兒國忽魯謨斯國澑山洋國俱產龍涎香同上

諸香中龍涎最貴重廣州市值每兩不下百千次等亦

五六十干系番中禁榷之物出大食國近海旁常有云

气罩住山間卽知有龍睡其下或半年或二三年土人

更相守候視雲气散則知龍已去矣往觀之必得龍涎

或五七兩或十餘兩視所守之人多寡均給之或不平

更相仇殺或雲龍多蟠於洋中大石龍時吐涎亦有魚

聚而潛食之土人惟見沒處取焉稗史匯編

大洋海中有渦旋處龍在下湧出其涎爲太陽所爍則

成片爲風飄至岸人則取之納於官府同上

香白者如白藥煎而膩理極細黑者亞之如五靈脂而

光澤其气近於燥似浮石而輕香本無損益但能聚煙

耳和香而用眞龍涎焚之則翠煙浮空結而不散坐客

可用一剪以分煙縷所以然者入蜃气樓臺之餘烈也

同上

龍出沒於海上吐出涎沫有三品一曰溾水二曰滲沙

三曰魚食泛水輕浮水面善水者伺龍出沒隨而取之

滲沙乃被波浪漂泊洲嶼凝積多年風雨浸淫气味盡

滲於沙土中魚食乃因龍吐涎魚競食之復作糞散於

沙磧其气𨿽有腥燥而香尙存惟泛水者入香最妙同上

泉廣合香人雲龍涎入香能收斂腦麝气𨿽經數十年

香味仍存同上

所謂龍涎出大食國西海多龍枕石而臥涎沫浮水積

而能堅鮫人采之以爲至寶新者色白稍久則紫其久

則黑嶺外雜記

嶺南人有云非龍涎也乃雌雄交合其精液浮水上結

而成之

龍涎自番舶轉入中國炎經職方初不著其用彼賈

胡殊自珍祕價以香品髙下分低昂向南粵友人貽

余少許珍比木難狀如沙塊厥色靑黎厥香鱗腥和

香焚之乃交醞其妙裊煙蜒蜿擁閉緹室經時不散

旁置孟水煙徑授撲其內斯神龍之靈涎沫之遺猶

微異乃爾

古龍涎香

宋奉宸庫得龍涎香二琉璃缶玻母二大篚玻母

者若今之鐵滓然塊大小猶兒拳人莫知其用又歲久

無籍且不知其所從來或云柴世宗顯徳間大食國所

貢又謂眞廟朝物也玻母諸璫以意用火煆而融瀉

之但能作珂子狀靑紅黃白隨其色而不克自必也香

則多分錫大臣近侍其模制甚大而外視不甚佳每以

一豆大爇之輒作異花香气芬郁滿座終日略不歇於

是太上大奇之命籍被賜者隨數多寡復收取以歸禁

中因號古龍涎爲貴也諸大璫爭取一餅可直百緡金

玉爲穴而以靑絲貫之佩於頸時於衣領間摩婆以相

示繇此遂作佩香焉今佩香蓋因古龍涎始也鐵圍山藂談

龍涎香燭

宋代宮燭以龍涎香貫其中而以紅羅纏炷燒燭則

飛而香散又有令香煙成五彩樓閣龍鳳文者華夷艸木考

龍涎香惡濕

琴墨龍涎香樂器皆惡濕常近人气則不然山居四要

廣購龍涎香

成化嘉靖問間僧繼曉陶仲文等競奏方伎廣購龍涎香

香價騰溢以遠物之尢供尙方之媚

進龍涎香

嘉靖四十二年廣東進龍涎香計七十二兩有奇嘉靖開見

錄

甲香

甲香蠡類大者如甌面前一邊直纏長數寸獷殼岨峿

有刺共掩雜香燒之使益芳獨燒則味不佳一名流螺

諸螺之中流最厚味是也生雲南者大如掌靑黃色長

四五寸取靨燒灰用之南人亦煮其肉噉今各香多用

謂能發香復聚香煙須酒蜜煮制去腥及涎方可用法

見後

甲香惟廣東來者佳河中府者惟闊寸許嘉州亦有如

錢樣大於木上磨令熱卽投釅酒中自然相趣是也若

合香偶無甲香則以鱟殼代之其勢力與甲香均尾尢

好

香露卽薔薇露

海國所產爲勝出大西洋國者花如中州之牡丹

蠻中遇天气淒寒零靈凝結著地艸木乃冰澌木稼殊

無香韻惟

花上瓊瑤晶瑩芳芬襲人若甘露焉夷

女以澤體發膩香經月不滅國人貯以鉛瓶行販他國

暹羅尢特愛重競買略不論值隨舶至廣價亦騰貴大

抵用資香奩之飾耳五代時與猛火油俱充貢謂薔薇

水雲華夷績考

西域薔薇花气馨烈非常故大食國薔薇水𨿽貯琉璃

瓶中蠟蜜封固其外猶香透徹聞數十餘步著人衣袂

經數十日香气不散外國造香則不能得薔薇取素

馨茉莉花爲之亦足襲人鼻觀但視大食國眞薔薇水

猶奴婢耳稗史匯編

薔薇水卽薔薇花上露花與中國薔薇不同土人多取

其花浸水以代露故僞者多以琉璃瓶試之翻搖數四

其泡周上下者眞三佛齊出者佳一統志

番商云薔薇露一名大食水本土人每曉起以爪甲於

花上取靈一滴置耳輪中則口眼耳鼻皆有香气終日

不散

貢薔薇露

五代時番將蒲訶散以薔薇露五十瓶效貢厥後罕有

至者今則采茉莉花蒸取其液以代之

後周顯徳五年昆明國獻薔薇水十五瓶云得自西域

以之灑衣衣敝而香不減二者或卽一事

飲薔薇香露

榜葛刺國不飲酒恐亂性以薔薇露和香蜜水飲之星槎

勝覽

野悉蜜香

出拂林國亦出波斯國苗長七八尺葉似梅葉四時敷

其花五出白色不結實花開時徧野皆香與嶺南詹

糖相類西域人常采其花壓以爲油甚香滑唐人以此

和香髣薔薇水雲

橄欖香

橄欖香出廣海之北橄欖木之節因結成狀如膠飴而

淸烈無俗旖旎气煙淸味嚴宛有眞馥生香惟此品如

素馨茉莉橘柚稗史匯編

橄欖木脂也狀如黑膠飴江東人取黃連木乃楓木脂

以爲橄欖香蓋其類也出於橄欖故獨有淸烈出塵之

气品格在黃連楓香之上桂林東江有此果居人采香

賣之不能多得以純脂不雜木皮者爲佳虞衡志

欖子香

出占城國蓋占城香樹爲虫蛇鏤香之英華結於木心

虫所不能蝕者形如橄欖核故名焉

思勞香

出日南如乳香瀝靑黃褐色气如楓香交址人用以合

和諸番

燻華香

按此香蓋海南降眞劈作薄片用大食薔薇水漬透於

甑內蒸漧慢火爇之最爲淸絕樟鎭所售尢佳

紫茸香

此香亦出於沈速之中至薄而膩理色正紫黑焚之𨿽

數十步猶聞其香或云沈之至精者近時有得此香回

禱祀爇於山上而山下數里皆聞其芬溢

珠子散香

滴乳香中至瑩淨者

膽八香

膽八香樹生交址南番諸國樹如稚木樨葉鮮紅色類

霜楓其實壓油和諸香爇之辟惡气

白膠香

白膠香一名楓香脂金光明經謂其香爲須薩析羅婆

香

楓香樹似白楊葉圓而岐分有脂而香子大如鴨卵二

月花發乃結實八九月熟曝漧可燒南中異物志

楓實惟九眞有之用之有神乃難得之物其脂爲白膠

香南方艸木狀

楓香樹有脂而香者謂之香楓其脂名楓香華夷艸木考

楓香松脂皆可亂乳香但楓香微白黃色燒之可見眞

僞其功𨿽次於乳香而亦可髣

香

江南山谷間有一種奇木曰麝香樹其老根焚之亦淸

烈號

香淸異錄

排香

安南志云好事者種之五六年便有香也按此香亦占

香之大片者又謂之壽香蓋獻壽者用之香譜

烏裏香

出占城地名烏裏土人伐其樹劈之以爲香以火焙漧

令香脂見於外以輸販夫商人刳其木而出其香故品

次於他香同上

豆蔻香

豆蔻樹大如李二月花仍連著實子相連累其核根芬

芳成殼七八月熟曝漧剝食核味辛香南方艸木狀

豆蔻生交址其根似姜而大核如石橊辛且香異物志

燻衣豆蔻香霍小玉故事余按豆蔻非焚爇香具其

核其根味辛烈止可用以和香而小玉以之燻衣應

是別有香劑如豆蔻狀者名之耳亦猶雞舌馬蹄之

謂至如都梁郁金本非名香直一小艸而操觚者每

藉以敷藻資華因迹典名雅遞相祖述不復證非究

是也

奇藍香

占城奇南出在一山酋長禁民不得采取犯者斷其手

彼亦自貴重烏木降香樵之爲薪昱槎勝覽

賓童龍國亦產奇南香同上

奇南香品雜出海上諸山蓋香木枝柯竅靈者木立死

而本存者气性皆溫故爲大蟻所穴蟻食蜜歸而遺漬

於香中歲久漸浸木受蜜香結而堅潤則香成矣其香

本未死蜜气未老者謂之生結上也木死本存蜜气凝

於枯根潤若餳片謂之糖結次也其稱虎皮結金絲結

者歲月旣淺木蜜之气尙未融化木性多而香味少斯

爲下耳有以制帶率多湊合頗若天成純全者難得

華夷績考

奇南香降眞香爲木黑潤奇南香所出產天下皆無其

價甚髙出占城國同上

奇藍香上古無聞近入中國故命字有作奇南茄藍

伽南奇南棋等不一而用皆無的據其香有綠結

糖結蜜結生結金絲結虎皮結大略以黑綠色用指

搯有油出柔韌者爲最佩之能提气令不思溺眞者

價倍黃金然絕不可得倘佩少許纏一登座滿堂馥

郁佩者去後香猶不散今世所有皆彼酋長禁山之

外產者如廣東端溪研舉世給用未嘗非端價等常

石然必宋坑下巖水底如蘇文思所謂千夫挽綆百

夫運斤之所出者乃爲眞端溪可寶也奇南亦然

倘得眞奇藍香者必須愼護如作扇墜念珠等用過

燥風黴濕時不可出出數日便藏防耗香气藏法用

錫匣內實以本體香末匣外再套一匣置少蜜以蜜

滋末以末養香香匣方則蜜匣圓蜜匣圓則香方

香匣不用蓋蜜匣以蓋總之斯得藏香三昧矣

奇南見水則香气盡散俗用熱水蒸香大誤謬也

唵叭香

唵叭香出唵叭國色黑有紅潤者至佳爇之不甚香而

气味可取用和諸香又能辟邪魅以軟淨色明者爲上

唵叭香辟邪

燕都有空房一處中有鬼怪無敢居者有人偶宿其中

焚唵叭香夜聞有聲云是誰焚此香令我等頭痛不可

居後怪遂絕五雜俎

國朝貢唵叭香

西番與蜀相通貢道必由錦城有三年一至者有一年

一至者其貢諸物有唵叭香益部談資

唵叭香前亦未聞於雜俎益部談資二書近出

撒蘭

撒蘭出夷方如廣東蘭子香味淸淑如香最勝吳恭

順壽字香餅惟增此品遂爲諸香之冠

幹島香

出滇中樹類楡取根皮研末作印香味極淸遠幽窗靜

夜每一聞之令興出塵之想

香乘卷五

欽定四庫全書

香乘卷六

明周嘉冑撰

佛藏譇香

象藏香

南方有鬻香長者善別諸香能知一切香王所出之處

有香名曰象藏因龍生若燒一九卽起大香雲眾生

者諸病不相侵害

又云若燒一九興大光明細云覆上味如甘靈七晝夜

降其甘雨釋氏會要

無勝香

海中有無勝香若以塗鼓及諸螺貝其聲發時一切敵

軍皆自退散筆嚴經

淨莊嚴香

善法天中有香名淨莊嚴若燒一圓普使諸天心念於

佛華嚴經

頂上有一穴恆以絮窒之夜則去絮香從頂穴中出煙

气滿房非常芬馥及曉香選入頂穴中仍以絮室之本

傳

結願香

有郎官夢謁老僧於松林中前有香鑪煙甚微僧曰此

是檀越結願香香煙尙存檀越已三生三榮朱紫矣陳

去非詩云再燒結願香

所拈之香芳煙直上

會稽山陰靈寶寺木像載逵所制郗嘉賓撮香咒曰若

使有常將復睹聖顏如其無常願會彌勒之前所拈之

香於手自然芳煙直上極目雲際餘芬徘徊馨聞一寺

於時道俗莫不感厲像今在越州嘉祥寺法苑珠林

香似茅根

永微中南山龍池寺沙門智稜至谷聞香莫知何所深

訝香從澗內沙出卽撥沙看形似茅根里甲沙土然極

芳馥就水抖撥洗之一澗皆香將返龍池佛堂中堂皆

香極深美神州塔寺三寶感應錄

香燻諸世界

蓮花藏香如沈水出阿那婆達多池邊其香一九如麻

子大香燻閰浮提界亦云白旃檀能使眾欲淸涼黑沈

香能燻法界又云天上黑旃檀香巖燒一銖普燻小千

世界三千世界珍寶價直所不能及赤土國香聞百里

名一國香紺林

香印頂骨

印度七寶小堵波置如來頂骨骨周一尺二寸發孔

分明其色黃白盛以實函置窣堵波中欲知善惡相者

香末和泥以印頂骨隨其福感其文煥然

又有嬰疾病欲祈康愈者塗香散花至誠歸命多蒙瘳

瘥西域記

買香弟子

欽定四庫全書

香乘卷七

明周嘉冑撰

官掖諸香

燻香

莊公曹縛管仲以予齊使受而以退比至三釁或爲燻齊語

魏武令雲天下初定吾便禁家內不得燻香三國誌

西施異香

西施舉體異香沐浴竟宮人爭取其水積之甕用灑

惟幄滿室皆香甕中積久下有濁滓凝結如膏宮人取

以曬漧錦囊盛之佩於寶抹香踰於水采蘭雜誌

迫駕香

戚夫人有迫駕香

燒香禮神

漢武故事昆都王殺休屠王來降得金人之神置之甘

泉宮金人者皆長丈餘其祭不用牛羊惟燒香禮拜

金人卽佛武帝時已崇事之不始於成帝也

龍華香

漢武帝時海國獻龍華香

百蘊香

趙后浴五蘊七香湯婕好浴荳蔻湯帝曰後不如婕

體自香後乃燎百蘊香婕妤傅靈華百英粉趙戶外傳

九回香

婕妤又沐以九回香膏發爲薄眉號遠山黛施小朱號

慵來妝

坐處餘香不歇

趙飛燕雜燻諸香坐處則餘香百日不歇

昭儀上飛燕香物

飛燕爲皇后其女弟在昭陽殿遺飛燕書曰今日嘉辰

貴姊懋膺洪冊謹上檖三十五條以陳踴躍之心中有

五層金博山鑪靑木香沈水香香螺九眞雄麝香等

物西京雜記

綠熊席燻香

飛燕女弟昭陽殿臥內有綠熊席其中雜燻諸香一

此席餘香百日不歇同上

餘香可分

魏王操臨終遺令曰餘香可分與諸夫人諸捨中無所

爲學作履組賣也三國誌

香聞十里

隋煬帝自大梁至淮口錦帆過處香聞十里煬帝開河

記

夜酣香

煬帝建迷樓樓上設四寶帳有夜酣香皆雜寶所成南

部煙花記

五方香

隋煬帝觀文殿前兩廂爲堂各十二間於十二間堂每

間十二寶櫥前設五方香牀綴貼金玉珠翠每駕至則

宮人擎香鑪在輦前行錦繡萬花谷

拘物頭花香

大唐貞觀十一年罽賓國獻扣物頭花丹紫相間其香

遠聞唐太宗

敕貢杜若

唐貞觀槉下度支求杜若省郎以謝暉詩云芳洲生杜

若乃責坊州貢之通誌

助情香

唐明皇正寵妃子不視朝政安祿山初承聖睠因進助

情花香百粒大小如粳米更色紅每當寢之際則含香

一粒助情發興筋力不倦帝祕之曰此亦漢之愼卹膠

也天寶遺事

疊香爲山

華淸溫泉湯中疊香爲方丈瀛洲明皇雜錄

碧芬香裘

玄宗與貴妃避暑於興慶宮飲宴於靈陰樹下寒甚玄

宗命進碧芬之裘碧芬出林氐國乃騶虞與豹交而生

此獸大如犬毛碧於黛香聞數里太宗時國人致貢上

名之曰鮮渠上沮鮮渠華言碧上沮華言芬芳也明皇

雜錄

濃香觸體

寶歷中帝造紙箭竹皮弓紙間蜜貯龍麝末香每宮嬪

羣聚帝躬射之中者濃香觸體了無痛楚宮中名風流

箭爲之語曰風流箭中的人人願淸異錄

月麟香

玄宗爲太子時愛妾號鷥兒多從中貴董逍遙微行以

輕羅造梨花散藥袬以月麟香號袖裏春所至暗遺之

文許錄

鳳腦香

穆宗思玄解每詰旦於藏眞島焚鳳腦香以崇禮敬後

旬日靑州奏云玄解乘黃牝馬過海矣杜陽雜編

百品香

上崇奉釋氏每春百品香和銀粉以塗佛室又置萬佛

山則雕沈檀珠玉以成之同上

龍火香

武宗好神仙術起望仙臺以崇朝禮復修降眞臺焚龍

火香薦無憂酒同上

焚香讀章奏

唐宣宗每得大臣章奏必盥手焚香然後讀之本傳

步輦綴五色香囊

咸通九年同昌公主出降宅於廣化裏公主乘七寶步

輦四面綴五色玉香囊囊中貯辟寒香辟邪香瑞麟香

金鳳香此香異國所獻也仍雜以龍腦金屑刻鏤水晶

瑪瑙辟塵犀爲龍鳳花其上仍絡以眞珠玳瑁又金絲

爲流蘇雕輕玉爲浮動每一出遊則芬馥滿路晶熒昭

灼泡者眩惑其目是時中貴人買酒於廣化旗亭忽相

謂曰坐來香气何太異也同席曰豈非龍腦耶曰非也

余幼給事於嬪禦宮故常聞此香未知由何而致因顧

問當壚者遂雲宮主步輦夫以錦衣換酒於此也中貴

人共視之益嘆其異杜陽雜編

玉髓香

上迎佛骨焚玉髓之香香乃訶陵國所貢獻也同上

沈檀爲座

上敬天竺教制二髙座賜新安國寺一爲講座一爲唱

經座各髙二丈砑沈檀爲骨以漆塗之同上

刻香檀爲飛簾

詔迎佛骨以金銀爲寶剎以珠玉爲寶帳香舁刻香檀

爲飛簾花檻瓦木階砌之類同上

含嚼沈麝

寧王驕貴極於奢侈每與賓客議論先含嚼沈麝方啟

口發談香气噴於席上天窗遺事

升霄靈香

公主薨帝哀痛今賜紫尼及女道冠焚升霄靈之香擊

歸天紫金之磬以導靈升同上

靈芳國

後唐龍輝殿安假山水一鋪沈香爲山阜蘅薇水蘇合

油爲江池苓藿丁香爲林樹燻陸爲城部黃紫檀爲屋

宇白檀爲人物方圍一丈三尺城門小牌曰靈芳國或

云平蜀得之者淸異錄

香燕

李璟保大七年召大臣宗室赴內香燕凡中國外夷所

出以至和合煎飲佩帶粉囊共九十二種江南素所無

也同上

爇諸香晝夜不絕

蜀主王衍奢縱無度常列錦步障球其中往往遠適而

外人不知爇諸香晝夜不絕久而厭之更爇皁英以亂

香气結繒爲山及宮觀樓殿於其上續世說

鵝梨香

江南李后主帳中香法以鵝梨蒸沈香用之號鵝梨香

焚香祝天

後唐明宗每夕於宮焚香祝天曰某爲眾所推戴願早

生聖人爲生民主五代史

香孩兒營

宋太祖匡蔭生於夾馬營赤光滿室營中異香人謂之

香孩兒營稗雅

降香嶽瀆

國朝每歲分遣驛使齋禦香有事於五嶽四瀆名山大

川循舊典也歲二月朝廷遣使馳驛有事於海神香用

沈檀具牲主者以祝文告於神前禮異使以餘香回

福於朝淸異錄

雕香看果

顯徳元年周祖刱造供薦之物世祖以外姓繼統凡百

物從厚靈前看果雕香爲之同上

香藥庫

宋內香藥庫在謻門外凡二十八庫眞宗禦賜詩一首

爲庫額曰每歲沈檀來遠裔累朝珠玉實皇居今辰禦

庫初開處充牣尢宜史筆書石休燕語

諸品名香

宣政間有西主貴妃金香得名乃蜜劑者若今之安南

香也光宗萬機之暇畱意香品合和奇香號東閣雲頭

香其次則中興復古香以占臘沈香爲本雜以龍腦麝

身薦卜之類香味氤氳極有淸韻又有劉貴妃瑤英香

元總管勝古香韓鈐轄正徳香韓禦帶淸觀香陳司門

木片香皆紹興幹淳間一時之勝耳慶元韓平原制閱

古堂香气味不減雲頭番禺有吳監稅菱角香乃不假

印手捏而成當盛夏烈日中一日而幹亦一時之絕品

今好事之家有之釋史匯編

宣和香

宣和時常造香於膚思束閣南渡後如其法制之所謂

束閣雲頭香也馮當世在兩府使潘谷作墨名曰福庭

束閣然則墨亦有束閣癸辛雜識外集

宣和間宮中所焚異香有亞悉香雪香褐香軟香瓠香

猊眼香等

行香

國初行香本非舊制祥符二年九月丁詔曰宣祖昭

武皇帝昭憲皇后自今忌前一日不坐羣臣進名奉慰

寺觀行香禁屠廢務累朝因之今惟存行香已王采

燕算胎謀錄

齋降禦香

元佑癸酉九月一日夜開寶寺塔表裏通明徹旦禁中

夜遣中使齋降禦香行營錄

僧吐禦香

藝祖微行至一小院旁見一大醉吐穢於地藝祖密

召小璫往某所覘此在否且以其所吐物狀來至禦

前視之悉禦香也鐵岡山旅話

麝香小龍國

金章宗宮中以張遇麝香小龍團爲畫眉墨

祈雨香

太祖髙皇帝欲戮僧三千餘人吳僧永隆請焚身以救

免帝允之令武士衛其龕隆書偈一首取香一瓣書風

調雨川四字語中侍曰煩語階下遇旱以此香祈雨必

驗乃秉炬自焚骸骨不倒遇香逼人羣鶴舞於龕頂上

乃宥僧眾時大旱上命以所遺香至天禧寺禱雨夜降

大雨上嘉曰此眞永隆雨上制詩美之永隆蘇州尹山

寺僧也剪勝野聞

子休氏曰漢武好道遐邦慕徳貢獻多珍奇香疊至

乃有辟瘟回生之異香雲起處百里資靈然不經史

載或謂非眞固當事秉筆者不欲以怪異使聞於後

世人君耳但漢制貢香不滿觔不收似希多而不冀

精遺笑外使故使者憒憒不再陳異懷香而返僅畱

香豆許示異一國明皇風流天子篤愛助情香至創

作香箭尢更標新宣政諸香極意制造芳郁昭勝天

都珍異之品充貢尙方者應上淸大雄受供之餘自

非萬乘之尊昌能享其燻烈艸野潛夫猶得於穎楮

間挹其芬馥殊爲幸矣

香乘卷七

定四庫全書

香乘卷八

明周嘉冑撰

香異

沈楡香

黃帝使百辟羣臣受徳教者皆列珪玉於蘭浦席上燃

沈楡之香春雜寶爲屑以沈楡之膠和之爲泥以塗地

分別尊卑華戎之位也封禪記

茶藥香

燕昭王二年波戈國貢茶蕪香焚之著衣則彌月不絕

浸地則土石皆香著朽木腐艸莫不茂蔚以燻枯骨則

肌肉立生時廣延國貢二舞女帝以茶蕪香屑鋪地四

五寸使舞女主其上彌日無迹王子年拾遺記

恆春香

方丈山有恆春之樹葉如蓮花芬芳若桂花隨四時之

色昭王之末仙人貢焉列國咸賀王曰寡人得恆春矣

何憂太淸不一恆春一名沈生如今之沈香也

遐艸香

齊桓公伐山戎得聞遐艸帶者耳聰香如桂莖如蘭

西國獻香

漢武帝時弱水西國有人乘毛車以渡弱水來獻香者

帝謂是常香非中國之所乏不禮其使畱久之帝幸上

林苑西使千乘興聞並奏其香帝取之看大如燕卵三

枚與棗相似帝不悅以付外庫後長安中大疫官中皆

疫病卒不舉樂西使氙見請燒所貢香一枚以辟疫气

帝不得已聽之宮中病者登日並瘥長安百里咸聞香

气芳積九月餘日番猶不歇帝乃厚禮發遣餞送張華

博物志

返魂香

聚窟州有大山形如人鳥之象因名爲人鳥山山多大

樹與楓本相類而花葉香聞數百里名爲返魂樹扣其

樹亦能自作聲聲如羣牛吼聞之者皆心云神駭伐其

木根心於王釜中煮取汁更微火煎如黑狀令可丸

之名曰驚精香或名震靈香或名返生香或名震檀香

或名人鳥精或名卻死香一種六名斯靈物也香气聞

數百里死者在地聞香气卽活不復亡也以香燻死人

死加神驗延和三年武帝幸安定西胡月支國王遣使

獻香四兩大如雀卵黑如渺椹帝以香非中國所有以

付外庫使者曰臣國去此三十萬里國有嘗占東風入

律百旬不休靑雲幹呂連月不散者當知中國時有好

道之君我玉固將賤百家而好道儒薄金玉而厚靈物

也故搜奇蘊而貢神香步天林而請猛獸乘毳車而濟

弱淵策驥足以度飛沙契闊途遙辛勞蹊路於今已十

三年矣神香起天殘之死疾猛獸卻百邪之魅鬼又曰

靈香𨿽少斯更生之神九疫病災死者將能起之及聞

气者卽活也芳又特甚故難歇也後建元元年長安城

內病者數百亡者大半帝試取月支神香燒於城內其

死未三月者皆活芳气經三月不歇於是信知其神物

也乃更祕錄餘香後一旦又失撿函封印如故無復香

也陸佃埤雅

永樂初傳聞太倉劉家河天妃宮有鸛卵爲寺沙彌

竊烹將熟老僧見鸛哀鳴不已急令取還經時雛出

僧異之探其祟得香木尺許五彩若錦持以供佛後

有外國使者見之以數百金易去云是神香也焚之

死人可生卽返魂香木也益太倉近海鸛自海外負

至者

莊姬藏返魂香

袁運字子先嘗以奇香一丸與莊姬藏於笥終歲潤澤

香達於外其冬合中諸虫不死胃寒而鳴姬以告袁袁

曰此香制自宮中當有返魂

返魂香引見先靈

同天主簿徐肇遇蘇氏子徳哥者自言善爲返魂香手

持香鑪懷中以一貼如白檀香末撮於鑪中煙气裊裊

直上甚於龍腦徳哥微吟曰東海徐肇欲見先靈願此

香煙用爲引導盡見其父母曾髙徳哥曰但死經八十

年以上者則不可返矣洪芻香譜

明天發日香

漢武帝嘗夕望束邊有雲起俄見雙白鵠集臺上化爲

幻女舞於臺握鳳管之簫撫落霞之琴歌靑吳春波之

曲帝開暗海玄落之席散明天發日之香香出胥池寒

國有發日樹日從云出云來掩日風吹樹枝卽拂雲開

日光

百和香

武帝嘗修除宮掖燔百和之香張云錦之惟燃九光之

燈列玉門之棗酌蒲萄之酒以候王母降漢武外傳

幹陀羅耶香

西國使獻香名幹陀羅耶香漢制不滿觔不得受使乃

私去著香如大豆許在宮門上香自長安四面十里經

月乃歇

兜木香

兜木香燒之去惡气除病疫漢武帝時西王母降上燒

兜木香末兜木香兜渠國所獻如豆大塗宮門上香聞

百里關中大疾疫死者相抌藉燒此香疫則止內傳云

死者皆起此則靈香非中國所致標其功用爲眾艸之

首焉本艸

西國獻香返魂香幹陀羅耶香兜木香其論形似功

效神異略同或卽一香諸家載錄有異耳姑並錄之

以俟博采

龍文香

龍文香武帝時所獻忌其國名杜陽雜編

方山館燒諸異香

武帝元封中起方山館招諸靈異乃燒天下異香有沈

光香祇精香明庭香金磾金塗魂香帝張靑檀之燈靑

檀有膏如淳漆削置器中以蠟和之香燃數里

沈香香塗魂國貢暗中燒之有光故名性堅實難碎

以鐵杵春如粉而燒之祇精香亦出塗魂國燒之魑

魅畏避明庭香出胥池寒國金磾香金日磾所制見

下塗魂香以所出國名之

金磾香

金日磾旣入侍欲衣服香潔以自變其气特合此香帝

果悅之日磾嘗以自燻宮人見者以增其媚洞宴記

燻肌香

燻人肌骨至老不病洞宴記

天仙椒香徹數里

虜蘇割刺在答魯之右大澤中髙百尋然無艸木石皆

赭色山產椒椒大如彈丸然之香徹數里每然椒則有

鳥自雲際蹁躚五色名赭爾鳥益鳳凰種也昔漢武帝

遣將軍趙破奴逐匈奴得其椒不能解詔問東方朔朔

曰此天仙椒也塞外千里有之能致鳳武帝植之太液

池至元帝時椒生果有異鳥翔集燉煌新臻

神精香

光和元年波岐國獻神精香一名荃蘼艸亦名春蕪艸

一根而百條其枝間如竹節柔軟其皮如絲可爲布所

謂春蕪布又名白香荃布堅蜜如冰紈也握之一片滿

官皆香婦人帶之彌年芬馥也雞跖集

辟寒香

丹丹國所出漢武帝時入貢每全大寒於室焚之暖气

翕然自外而入人皆減衣任坊迷輿記

寄辟寒香

齊淩波以藕絲連錦作囊四角以鳳毛金飭之實以

辟寒香爲寄鐘觀玉觀玉方寒夜讀書一佩而徧室俱

暖芳香襲人淸異錄

飛气香

飛气之香玄脂朱陵返生之香眞檀之香皆眞人所燒

之香三洞琴囊隱記

蘅薇香

漢光武建武十年張道陵生於天目山其母初夢大人

自北魁星中降至地長丈餘衣繡衣以蘅薇香授之旣

覺衣服居室皆有異香經月不散感而有孕及生日黃

云籠室紫气盈庭室中光气如日月復聞昔日之香浹

日方散列仙傳

蘅蕪香

漢武帝息延涼室夢李夫人授帝蘅蕪香帝夢中驚起

香气猶著衣枕間歷月不歇帝謂爲遺芳夢拾遺說

平露金香

右司命君王易度遊於東板廣昌之城長樂之鄕天女

灌以平露金香八會之湯瓊鳳玄脯三洞珠囊

訶黎勒香

髙仙芝伐大樹得訂黎勒香五六寸置抹肚中覺腹痛

仙芝以爲祟欲棄之問大食長老長老云此香人帶一

切病消其作痛者吐故納新

李少君奇香

帝事仙靈惟謹甲帳前置靈瓏十寶紫金之鑪李少君

取彩蜃之血丹虹之涎靈龜之膏阿紫之丹搗幅羅香

艸和成奇香每帝至檀前輒燒一顆煙繞梁棟間久之

不散其形漸如水紋項之蛟龍魚鱉百怪出沒其間仰

視股栗又然靈音之燭眾樂疊奏於火光中不知何術

幅羅香艸出賈超山奚囊橘柚

如香艸

如香艸出繁繢婦女佩之則香聞數里男子佩之則臭

海上有奇丈夫拾得此香其臭棄之有女子拾去其

人迹之香甚欲痔之女子疾走其人逐之不及乃止故

語曰欲知女子彊轉臭得成香呂氏春秋雲海上有逐

臭之夫疑卽此事奚囊橘柚

石葉香

魏文帝以文車十乘迎薛靈蕓道側燒石葉之香其香

重疊狀如雲母其香气辟惡厲之疾此香腹題國所進

也拾遺記

都夷香

香如棗核食一顆歷月不饑以粟許投水中俄滿大盂

也洞寒記

茵墀香

漢靈帝熹平三年西域國獻茵墀香煮爲湯辟癘宮人

以之沐浴余汁入渠名曰流香渠拾遺記

九和香

天人玉女搗羅天香持擎玉鑪燒九和之香三洞珠囊

五色香煙

許遠遊燒香皆五色香煙出同上

千步香

南海山出千步香佩之香開千步今海隅有千步艸是

其種也葉似杜若而紅碧間雜貢藉曰南邵貢千步香

述異記

百濯香

孫亮作綠琉璃屏風甚薄而瑩徹每於月下淸夜舒之

常寵四姬皆振古絕色一名朝姝二名麗居三名洛珍

四名潔華使四人坐屏風內而外望之了無隔惟香气

气不通於外爲四人合四气香殊方異國所出凡經踐

躡宴息之處香气沾衣歷年彌感百浣不歇因名曰百

濯香或以人名香故有朝姝香麗居香洛珍香潔華香

亮每遊此四人皆同與席來侍皆以香名前後爲次不

得亂之所居室名思香媚寢拾遺記

西域奇香

韓壽爲賈充司空掾充女窺見壽而悅焉因婢通殷勤

壽踰垣而至時西域有貢奇香一著人經月不歇帝以

賜充其女蜜盜以遺壽後充與壽宴聞其芬馥意知女

與壽通遂祕之以女妻壽

韓壽餘香

唐晅妻亡悼念殊甚一夕復來相接如生平歡至天明

訣別整衣聞香郁然不與世同晅問此香何方得答言

韓壽餘香廣艷異

罽賓國香

咸通中崔安潛以淸徳峻望爲鎭時風宰相楊收師重

焉楊召崔飲宴見廳館鋪陳華煥左右執事皆雙發珠

翠前置香一鑪煙出成樓臺之狀崔別聞一香气似非

鑪煙及珠翠所有者心異之時時四顧終不諭香气移

時揚曰相公意似別有所矚崔公曰某覺一香气異常

酷烈揚顧左右令於廳東間合子內縷金案上取一白

角碟子咸一漆球子呈崔曰此是罽賓國香崔大奇之

盧氏雜記

西國異香

僧守亮通周易李衡公禮敬之亮終時衛國率賓客致

祭適有南海使送西國異香公於龕前焚之其煙如弦

穿屋而上觀者悲敬語林

香玉辟邪

唐肅宗賜李輔國香玉辟邪二各髙一尺五寸奇巧殆

非人間所有其玉之香可聞於數百步𨿽之於金函

石匱終不能掩其气或以衣裾誤拂則芬馥經年縱澣

渥數回亦不消歇輔國嘗置於座側一日方巾櫛而辟

邪忽一大笑一悲號輔國驚愕失據而囅然者不已悲

號者更涕泗交下輔國惡其怪碎之如粉其輔國所居

里巷酷烈彌月猶在益春之爲粉而愈香故也不周歲

而輔國死焉初碎辟邪輔國嬖孥慕容宮人知異嘗私

隱屑二合魚朝恩以錢三十萬買之及朝恩將伏誅其

香化爲白蝶升天而去唐書

刀圭第一香

康昭宗嘗賜崔胤香一黃綾角約二兩禦題曰刀圭第

一香酷烈淸妙焚豆大許亦終日旖旎益咸通中所制

賜同昌公主者淸異錄

一國香

赤土國在海南出異香每燒一丸香聞數百里號一國

香諸番記

鷹嘴香一名言羅香

番禹牙儈徐審與舶主何吉羅洽密一忍分判臨岐出

如鳥嘴尖者三枚贈審曰此鷹嘴香也價不可言當時

疫於中夜焚一顆則舉家無恙後八年番禺大疫蜜焚

香闔戶獨免餘者共事之呼爲吉羅香淸異錄

特迦香

馬愈云余謁西域使臣乃西域缽靈國人也坐臥尊

嚴言語不苟飲食精潔遇人有禮荼敍畢余以天蠶絲

所縫折疊葵葉扇奉之彼翫再四拱手笑謝因命侍

者移燻鑪在地中抌內取出一黑小盒啟香爇之香𨿽

不多芬芳滿室卽以小盒盛香一枚見酬云此特迦香

也所爇者卽是佩服之身體常香神鬼畏服不香經百

年不壞今以相酬祇宜收藏護體勿輕焚爇國語特迦

唐言辟邪香也余締視之香細膩淡白形如雀卵嗅之

甚香連盒受之拜手相謝辭退間使臣復降牀躡履再

揖而出歸家爇香米許其香聞於鄰屋經四五日不歇

連盒春於先母先母納笥中衣服皆香十餘年後余

尙見之先母卽世惟盒存而香已失矣

香乘卷八

欽定四庫全書

香乘卷九

明周嘉冑撰

香事分類上

天文香

香風

瀛洲時有香風冷然而起張袖受之則歷年不歇著肌

膚必軟滑拾遺記

香雲

員嶠山西有星池池有爛石常浮於水邊其色紅質虛

似肺燒之有煙香聞數百里煙气升天則成香雲徧潤

則成香雨物類相感志

香雨

蕭總遇神女後逢雨認得香气曰此從巫山來

香靈

炎帝始百谷滋簞神芝發其異色靈苗摧其嘉穎陸地

丹藥駢生如益香靈滴瀝下流成池拾遺記

神女擎香露

孔子當生之夜二蒼龍天而下來附徵在之房因而

生夫子有二神女擎香靈空中而來以沐浴徵在同上

地理香

香山

廣東徳慶州有香山上多香艸一統志

香水

香水在並州其水香潔浴之去病吳故宮亦有香水溪

浴云西施浴處呼爲脂粉塘吳王宮人濯妝於此溪上

源至至馨香古詩云安得香水泉濯郎衣上塵俗說魏

武帝陵中亦有泉謂之泉水述異記

香溪

歸州有昭君村下有香溪俗傳因昭君艸木皆香唐書

明妃秭歸人臨水而居恆於溪中盥手溪水盡香今名

香溪下惟短牒

曹溪香

梁天監元年有僧知藥泛舶至韶州曹溪水口聞其香

嘗其味曰此水上流有勝水開山立名寶林乃云

此去百七十年當有無上法寶在此演法今六祖南華

是也五車韻瑞

香井

卓文君閨中一井文君手自汲則甘香沐浴則滑澤鮮

好他人汲之則與常井等抹蘭志

泰山有上中下三廟廟前有大井水極香冷異於凡井

不知何代所掘從徵記

浴湯泉異香

利州平痾鎭湯泉勝他處云是朱砂湯他則硫黃也昔

有兩美人來浴旣去異香鬱鬱累日不散

香石

卞山在湖州山下有無價香有老母拾得一文石光彩

可愛偶角火中異香聞於遠近收而寶之每投火中異

香如初海諸

湖石炷香

觀州倅武伯英嘗得宣和湖石一竅竅穿漏殆若神

鬼鑿炷香其下則煙气四起散布盤木上濃淡霏拂有

煙江疊嶂之韻元遺山集

靈壁石收香

靈壁石能收香齊閣之中有之香雲終日不散古點諭

張香撟

張香橋昔有女子名香與觀會此故名一曰女子姓

張名香族樓雜抄

香木梁

佛國王都城八十里門髙二十丈以香木爲梁黃金

爲地

香城

香城金簡龍宮玉牒三教論

香柏城

孟養之地名香柏城一統志

沈香洞

新都白嶽山有沈香洞本志

香洲

香洲在朱崖邵洲中出諸異香往往不知名焉述異記

香林

日南邵有千畝香林名香往往出其中同上

香市

日南有香市商人交易諸香處同上

成都府十二月中皆有市六月爲香市成都記

香戶

南海邵有采香戶述異記

海南俗以貿香爲業東城集

香界

佛寺曰香界亦曰香簞因香所生以香爲界楞嚴經

眾香國

朱元章臨逝端坐合掌曰眾香國裏來眾香國裏去朱

襄陽志林

艸木香

遙香艸

岱與山有遙香艸其花如丹光耀如月葉細長而白如

忘憂之艸其花葉俱香扇馥數里故名曰遙香艸拾遺記

家茱香

家茱葉大而長開紅花作穗俗呼艸荳蔻其葉甚香俗

以蒸米糧

蘭香

一名水香生大吳池澤葉似蘭尖長有岐花紅白而香

俗呼爲鼠尾香煮水浴以治風香譜

蔥香

廣志云蔥花紫莖綠葉魏文帝以爲香燒之

右蘭香蕙香乃都梁之屬非幽蘭芳蕙也

蘭爲香祖

蘭𨿽吐一花室中亦馥鬱襲人彌旬不歇故江南人以

蘭爲香祖淸異錄

蘭湯

五月五日以蘭湯沐浴大載禮浴蘭湯兮沐芳梵解

蘭佩

紉秋蘭以爲佩楚辭記曰佩帨蘭

蘭畹

旣滋蘭庂九畹兮又樹蕙之百晦楚辭

蘭操

孔子自衛反魯隱谷之中見香蘭獨茂喟然嘆曰夫蘭

當爲王者香今乃獨茂與眾艸爲伍乃止車援琴鼓之

自傷不逢時托辭於幽蘭云

蘼蕪香

蘼蕪香艸一名薇蕪似蛇牀而香騷人借以爲譬魏武

以藏衣中

三花香

三花香嵩山仙花也一年三花色白美道士所植也

五色香艸

濟陰園客種五色香艸服其食忽有五色蛾集生華蟄

蠶食香艸得繭大如甕有女來助繅繅訖女與客俱仙

述異記

八芳艸

宋民欺八芳艸曰金娥曰玉蟬曰虎耳曰鳳尾曰素馨

曰渠曰茉莉曰含笑

聚香艸

獨角仙人居汽州仙池池邊起樓聚香艸植樓下汽州國

經

蕓薇香

蕓薇一名蕓芝宮人采帶其莖葉香气歷月不散拾遺記

鐘火山香艸

鐘火山有香艸漢武思李夫人東方朔獻之帝懷之夢

見因名懷夢艸

蜜香花

生天臺山一名土常香苗莖甚甘人用爲藥香甜如蜜

百艸皆香

於闐國其地百艸皆香

威香

威香瑞艸一名葳蕤王者禮備則生於殿前又云王者

愛人命則生

孫氏瑞應圖

眞香茗

巴東有眞香茗其花白花如薔薇煎服令人不眠能誦

無忌述異記

人參香

邵化及爲髙麗國王治藥云人參極堅用斧斷之香馥

一殿孔平仲設苑

睡香

廬山花始緣一比丘畫寢盤石上夢中聞香气酷烈不

可名旣覺尋香求之因名睡香四方奇之謂乃花中祥

瑞以瑞易睡洪異錄

牡丹名香

慶天香西天香丁香紫蓮香玉玉兔天香

芍藥香名

蘸金香疊英香掬香瓊擬香英聚香絲

禦蟬香

禦蟬香瓜名

萬歲棗木香

三佛齊產萬歲棗木香樹類絲瓜冬取根曬漧者香一

統志

金荊橊木香

隋煬帝令朱寬等徵琉球得金荊橊木數十觔色如眞

金蜜致而丈彩盤盛如美錦甚香極細可以爲枕及案

面𨿽沈擅不能及朝野無載

素松香

密縣有白松樹一株祌物也松杜枝極香名素松香然不

敢妄取取則不利縣令每登禱庂取制帶甚香密縣誌

水松香

水松葉如檜而細長出南海土產眾香而此木不大香

故彼人無被服者嶺北人極愛之然愛其香殊勝在南

方時植物無情者也不香於彼而香於此豈屈於不知

已而伸於知己者歟物類之難窮者如此南方艸木狀

女香樹

影娥池有女香樹細枝葉婦人戴之香終年不減男子

戴之則不香華夷艸木考

水香異地則香女香因人而馥艸木無情之物乃徵

異如此八卷內如香艸亦然

七里香

樹婆娑略似紫薇蕊如碎珠紅色花開如蜜色淸香襲

人置發間久而益馥其葉搗可染甲鮮紅仙遊縣誌

君遷香

君遷子生海南樹髙丈餘其實中有乳汁甘美香好

香艷各異

明皇沈香亭前牡丹一枝二頭朝深碧暮深黃衣粉白

香艷各異帝曰此花木庂妖賜楊國忠以百寶爲欄華

夷花木考

木犀香

捄花陰漧以合香甚奇

方載十八卷

木蘭香

生零陵山谷及泰山一名林蘭一名杜蘭狀如楠皮似

桂而甚薄味辛香道家用以合香

丹桂子香

月桂子今江東諸處至四五月後每於衢路得之大如

貍豆破之辛香古老相傳是月中下也本艸

海棠香國

海棠故無香獨昌州地產者香乃號海棠香國有香霏

亭

桑椹甘香

張天錫云北方桑椹甘香鴟鴞革響淳醇養性人無

心世說新語

栗有異香

殷七七遊行天下人言久見之不測其年壽偶於酒間

以二栗爲令接者皆聞異香績仙傳

必栗香

內典云必栗香花木香又名詹香生髙山中葉如老椿

葉落水中魚暴死木取爲書軸辟蠹魚不損書本艸

桃香

史論出獵至一縣界憩蘭若中覺香气異常訪其僧僧

云是桃香因出桃啖論仍共至一處奇泉怪石非人境

也有桃數百株枝榦拂地髙二三尺異於常桃其香破

鼻酉陽雜俎

檜香蜜

毫州太淸宮檜至多檜花開時蜂飛集其間作蜜極香

謂之檜香蜜歐陽公守毫州時有詩云蜂采檜花村落

香必學筆記

三名香

千年松香聞十里謂之十里香亦謂之三名香述異記

杉香

宋淳熙年間古杉生花在九座山其香如蘭華夷艸木考

檳榔苔宜合香

西南海島生檳榔木上如松身之艾單爇不佳交址

人用以合泥香則能成溫之气功用如甲香杜海虞

衡志

苔香

太和初攺葬基法師初開冢香气襲人側臥磚臺上形

如生磚上苔厚二寸餘作金色气如旃酉陽雜俎

鳥獸香

聞香倒掛鳥

瓜哇國有倒掛鳥形如雀而羽五色日問焚好香則收

而藏之羽翼夜間則張翼尾而倒掛以放香星搓勝覽

越王鳥糞香

越王鳥狀似鳶口勾末可受二升許南人以爲酒器珍

於文螺此鳥不踐地不飲江湖不唼百艸不下餌虫魚

惟噉木葉糞似燻陸香南人遇之旣以爲香又治雜瘡

竺法眞登羅山疏

香象

百丈禪師曰如香象渡河截流而過無有滯疑慧忠國

師云如世大匠斤斧不傷其手香象所負非驢能堪

牛脂香

周禮云春膳膏香注白脂香

骨咄犀香

骨咄犀以手摸之作巖桂香若摩之無香者爲僞物也

雲煙過眼錄

骨咄犀碧犀也色如淡碧玉稍有黃色其丈理似角扣

之聲淸越如玉磨刮嗅之有香格古論

靈犀香

通天犀角鎊少末與沈香爇煙气裊裊直上能抉陰雲

而靑天故抱朴子云通天犀角有白理如綫置米羣

鶪中鶪往啄米見犀輒驚卻故南人呼爲駭鶪犀也

香豬

香豬建昌松潘俱出小而肥其肉香益部設寶

香貓

契丹國產香貓似土豹糞溺皆香如麝西使記

香貍

香貍一名靈貍一名靈貓生南海山谷狀如貍自爲牝

牡其陰如麝功亦相似

靈貍一體自爲陰陽刳其水道連囊以酒灑陰漧其气

如麝若人入麝香中罕能分別用之亦如麝焉異物志

狐足香囊

習鑿齒從桓溫出獵時大雪於江陵城西見艸上有气

出向一物射之應弦而斃往取之乃老雄狐足上帶絳

繒香囊渚宮故事

狐以名香自防

胡道洽體有臊气恆以名香自防臨絕戒弟子曰勿令

犬見斂畢棺空時人咸謂狐也異記

猿穴名香數斛

梁大同末歐陽紇探一猿穴得名香數斛寶劍一雙美

婦人三十輩皆絕色凡世所珍靡不充備續江氏傳

獺掬鶪舌香

宋永興縣吏鐘道得重病初瘥情欲倍常先悅白鶴墟

中女子至是猶存想焉忽見此女振衣而來卽與燕好

復數至道曰吾甚欲鶪舌香女曰何難乃掬滿手以授

道道邀女同含咀之女曰我气素芳不假此女子出戶

犬忽見隨咋殺之乃是老獺廣艷異編

香鼠

中州產香鼠身小而極香

香鼠至小僅如指擘大穴於柱中行地上疾如激箭桂

海虞衡志

蜜縣間出香鼠陰榦爲末合香甚妙鄕人捕得售制香

者蜜縣誌

蚯蚓一奩香

孟州王雙宋文帝元嘉初忽不欲見明常取水沃地以

菇蔣覆上眠息飲食悉入其中云恆有女著靑裙白幫

來就其寢每聽薦下歷歷有聲發之見一靑色白纓蚯

蚓長二尺許云此女常以一奩香見遺气甚淸芬奩乃

螺殼香則菖蒲根於時咸以雙漸同阜螽矣異苑

香乘卷九

欽定四庫全書

香乘卷十

明周嘉冑撰

香事分類下

宮室香

采香徑

王闔閭起響屧郎采香徑邵國志

披香殿

漢宮闕名長安有合歡殿披香殿同上

柏梁臺

漢武帝作柏梁臺以柏香聞數里

桂柱

武帝時昆明池中有靈波殿七間皆以桂爲柱風來自

香洞冥記

蘭室

黃帝傳岐伯之書於玉版蔣諸靈蘭之室

蘭臺

楚襄王遊於蘭臺之宮風賦龍朔中攺祕書省曰蘭臺

蘭亭

王右軍諸賢修褉會於會稽山陰之蘭亭

溫室

溫室以椒塗壁被之文繡香桂爲柱設火齊屏風鴻羽

帳規地以罰賓

西京雜記

溫香集

石虎爲四時浴室用石

爲堤岸或以琥珀爲缾

杓夏則引渠水以爲池池中皆以紗縠爲囊盛百雜香

藥漬於水中嚴冰之時作銅屈龍數十枚各重數十觔

燒如火色投於水中則池水恆溫名曰焦龍溫池引鳳

文錦步障縈蔽浴所共宮人寵嬖者解媟服宴戲彌於

日夜名曰淸娛浴室浴罷泄水於宮外水流之所名曰

溫香渠渠外之人爭來汲取得升合以歸其家人莫不

怡悅拾選記

宮殿皆香

西域有報達國其國俗富庶爲西域冠宮殿皆以沈檀

烏木降眞爲之四壁皆飾以黑白玉金珠珍貝不可勝

計西使記

大殿用沈檀香貼徧

隨開皇十五年黔州刺史田宗顯造大殿一十三間以

沈香貼徧中安十三寶帳並以金寶莊嚴又東西二殿

瑞像所居並用檀貼中有寶帳花距並用眞金所成窮

極宏麗天下第一三寶感通錄

沈香堂

楊素東都起宅窮極奢巧中起沈香堂

香塗粉壁

秦王俊盛治宮室窮極侈麗又爲水殿香塗粉壁玉砌

金階梁柱楣棟之間周以明鏡間以寶珠極榮飾之矣

每與賓客妓女弦歌於其上隋書

沈香亭

唐明皇與楊貴妃於沈香亭賞木芍藥不用舊樂府召

李白爲新詞白獻淸平調三章

四香閣

楊國忠用沈香爲閣檀香爲欄以麝香乳香篩土和爲

泥飾壁每於春時木芍藥盛開之際聚賓友於此閣上

賞花馬禁中沈香亭遠不侔此壯麗也天寶遺事

四香亭

四香亭在州治淳熙間趙公建自題云永嘉何希深之

言曰茶蘼香春芙藥香夏木犀香秋梅花香冬華夷續

考

含燻閣

王元寶起髙樓以銀鏤三稜屏風代籬落密置香槽香

自花鏤中出號含燻閣淸異錄

蕓輝堂

元載末年造蕓輝堂於私第蕓輝者艸名也出於闐國

其香潔白如玉入土不朽爛春之爲屑以塗其壁故號

蕓輝焉而更構沈檀爲梁棟飾金銀爲戶牖

起宅刷酒散香

蓮花巷王珊起宅畢其門刷以醇酒更散香末蓋禮神

之至宣武盛事

禮佛寺香壁

天方古筠衝地一名天堂國內有禮佛寺徧寺墻壁皆

薔薇露龍涎香和水爲之馨香不絕方輿勝覽

三淸臺焚香

王審知之孫昶襲爲閩王起三淸臺三層以黃金鑄像

日焚龍腦燻陸諸香數觔五代史

繡香堂

汴廢宮有繡香堂淸香堂汴故宮記

郁金屋

戴延之西徵記云雒陽城有郁金屋

飲香亭

保大二年國主幸飲香亭賞新蘭詔苑令取滬溪美土

遙救護弟子復還云某月某日某處爲盜所劫垂當

見殺忽聞香气賊無故自驚曰救兵已至棄之而走髙

僧侍

以香薪身

聖帝崩時以劫波育氈千張纏身香澤灌上今澤下徹

以香薪身上下四面使其齊同放火闍維檢骨香汁洗

盛以金甕石爲

佛滅度棺紋葬送

戒香

燒此戒香令燻佛慧又戒香恆馥法輪常轉龍葳寺碑

戒定香

釋氏有定香戒香韓侍郎贈僧詩一靈今用戒香燻

多天香

波利質多天樹其香則逆風而聞戒實論

如來香

願此香煙雲徧滿十方界無邊佛土中無量香莊嚴具

足菩薩道成就如來香內輿

浴佛香

牛頭旃檀芎藭郁金龍腦沈香丁香等以爲湯置淨器

中次第浴之浴佛功徳經

異香成穗

二十二祖摩挐羅至西天印上焚香而月氐國王忽異

香成穗傳燈錄

古殿鑪香

問如何是古殿一鑪香寶蓋約師曰廣大勿人曰

如何師曰六根俱不到

買佛香

問動貌沈古路沒乃方知此意如何師曰例佛錢買佛

香曰學人不會師曰不會卽燒香供養本爹娘

萬種爲香

永明壽公云如搗堣種而爲香爇一塵而已具足眾气

無生論

合境異香

杯渡和尙至廣陵遇村捨李家合境聞有異香仙奇

蹤

燒香咒蓮

佛圖澄取盆水燒香咒之頃刻靑蓮湧起

香光

鳥窠禪師母朱氏夢日光入口因而有娠及誕異香滿

室遂名香光焉仙佛奇蹤

自然香潔

伽耶捨多尊者其母感娠七日而誕未嘗沐浴自然香

潔同上

臨化異香

忍能大師跏趺而化異香襲人白虹屬地同上

又

智感禪師臨化室有異香經旬不散

香乘卷六

爲馨烈俟擁培之具淸異錄

沈香暖閣

沈香連三暖閣窗隔皆鏤花其下替板亦然下用抽替

打篆香在內則气芬郁終日不散前後皆施錦繡簾後

掛屏皆官妝飾侈靡舉世未有後歸之福邸煙雲過眼錄

迷香洞

史鳳宣城美妓也待客以等差甚異者有迷香洞神雞

枕鉆蓮燈次則交紅被傳香枕八分羊下列不相見以

閉門羹待之使人致語曰請公夢中來馮垂客於鳳鏧

囊有銅錢三十萬盡納得至迷香洞題九迷詩於照春

屏而歸常伒錄

廚香

唐駙馬寵於太后所賜廚料甚盛乃開回仙廚廚極馨

香使仙人聞之亦當駐也故名回仙解醒錄

廁香

劉寔詣石崇如廁見有絳紗帳茵褥甚麗兩婢持錦香

囊寔遽走卽謂崇曰向誤入卿室內崇曰是廁耳世說

又王惇至石季倫廁十餘婢侍列皆麗服藻飾置甲煎

粉沈香汁之屬無不畢備癸辛雜識外集身體香１

肌香

旋波移光越之美女與西施鄭旦同進於吳王肌香體

輕飾以珠幌若雙鷥之在煙霧

塗肌拂手香

二香俱出眞臘占城國土人以腦麝諸香搗和成或以

塗肌或以拂手其香經數宿不歇惟五羊至今用之他

國不尙焉葉譜

口气蓮花香

潁州一異僧能知人宿命時歐陽永叔領邵事見一妓

口气常作靑蓮花香心頗異之舉以問僧僧曰此妓前

生爲尼好轉妙法蓮華經三十年不廢以一念之差失

身至此後公命取經令妓讀一閱如流宛如素習樂

錄

口香七日

白居易在翰林賜防風粥一甌剔取防風得五合餘食

之口香七日金鷥密記

橄欖香口

橄欖子香口絕勝雞舌香疏梅含而香口廣州廉姜

亦可香口北戶錄

汗香

貴妃每有汗出紅膩而多香或拭之於巾帕之上其色

如桃花

身出名香

印度有婦人身嬰惡癩竊至窣堵波責躬禮懺見其庭

宇有諸穢集掬除灑掃塗香散花更采靑蓮重布其地

惡疾除愈形貌增妍身出名香靑蓮同馥大唐西域記

椒蘭養鼻

椒蘭芬苾所以養鼻也又前有睪芷以養鼻蘭槐之根

是謂芷注云蘭槐香艸也其根名芷

飲食香

五香飲

隋仁壽間籌禪師常在內供養造五香飲第一沈香飲

次檀香飲次澤蘭香飲次丁香飲次甘松香飲皆有別

法以香爲主

又

大業五年吳邵進扶芳二樹其葉蔓生纏繞他樹葉圓

而厚淩冬不凋夏月取葉微火炙使香煮以飲深碧色

香甚美令人不渴籌禪師造五色香飲以扶芳葉爲靑

飲大業雜記

名香雜茶

宋初團茶多用名香雜之蒸以成餅至大觀宣和間始

制三色芽茶漕臣鄭可間制銀絲冰茶始不用香名爲

勝雪茶品之精絕也

酒香山仙酒

嶽陽有酒香山相傳古有仙酒飲者不死漢武帝得之

東方朔竊飲焉帝怒欲誅之方朔曰陛下殺臣臣亦不

死臣死酒亦不驗遂得免鶴林玉露

酒令骨香

會昌元年扶余國貢三寶曰火玉曰風松石及澄明酒

酒色紫如膏飲之令人骨香宣室志

流香酒

周必大以待制侍講賜流香酒四斗玉堂記

糜飲香酒

眞陵山有糜欽棗食其一大醉經年東方朔遊其地以

一斛歸進上上和諸香作丸大如芥子每集羣臣取一

丸入水一石頃刻成酒味踰醇醪謂之糜飲酒又謂眞

陵酒飲者香經月不散淸賞錄

椒漿

桂醑兮椒漿離騷

椒酒

元日上椒酒於家長稱觴舉壽椒玉衡之精服之令人

卻老崔寔月令

聚香團

揚州太守仲端啖客以聚香團揚州事述

赤明香

赤明香世傳仇士良家脯名也淸異錄

玉角香

松子有數等惟玉角香最奇同上

香蔥

天間山上有蔥奇異辛香所畦隴悉成行人拔取者

悉絕若請神而求卽不拔自出春秋元命

香鹽

天竺有水其名恆源一號新陶水特甘香下有石鹽狀

如石英白如水精味過香鹵萬國畢仰南州異物志

香醬

十二香醬以沈香等油煎成服之神仙食經

黑香油

伽藍北嶺傍有窣堵坡髙百餘尺石隙間流出黑香油

大唐西域記

丁香竹湯

荊南判官劉或棄官遊秦隴閩粵篋中收大竹十餘顙

每有客則斫取少許煎飲其辛香如雞舌湯人堅叩其

名曰丁香竹非中國所產也淸異錄

米香

淡洋與阿魯山地連接去滿刺加三日程田肥禾盛米

粒尖小炊飯甚香其地產諸香星槎勝覽

香飯

香積如來以眾香缽盛香飯

又

西域長者子施尊者香飯而歸其飯香气徧王捨城大

唐西域記

又

時化菩薩以滿缽香與維摩詰飯香普燻毗耶離城及

三千大千世界時維摩詰語舍利佛諸大聲聞仁者可

食如來甘露味飯大悲所燻無以限意食之使不消維摩詔經

器具香

沈香降眞缽木香匙筋

後唐福慶公主下降孟知祥長興四年明宗晏駕唐避

亂莊宗諸兒削髮爲苾芻間道走蜀時知祥新稱帝爲

公主厚待猶子賜予千計敕器用局以沈香降眞爲缽

木香爲匙筋錫之常食堂展缽眾僧私相謂曰我輩謂

渠頂相衣服均是金輪王孫但面前四奇寒具有無不

等耳淸異錄

杯香

關關贈兪本明以靑華酒杯酌酒有異香或桂花或

梅或蘭視之宛然取之若影酒幹不見矣淸賞錄

藤實杯香

藤實杯出西域味如荳蔻香美消酒國人寶之不傳於

中土張騫入宛得之炙轂子

雪香扇

孟昶夏日水調龍腦末塗白扇上用以揮風一夜與花

蕊夫人登樓望月墜其扇爲人所得外有效者名雪

香扇

香奩

孫仲奇妹臨終授書云鏡與粉盤與郎香奩與若欲其

行身如明鏡純如粉譽如香太平禦覽

又

韓偓香奩序云咀五色之靈芝香生九竅飲三危之瑞

露美動七情古詩雲開奩集香蘇

香如意

僧繼顒住五臺山手埶香如意紫檀鏤成芬馨滿室名

爲握君淸異錄

名香禮華

詵射策第一拜筆爲龍須友云猶當令子孫以名香

禮之龍須志

香璧

蜀人景煥志尙靜隱卜築玉壘山下茅堂花圃足以自

娛常得墨材甚精止造五十團曰以此終身墨印文曰

香璧陰篆曰墨副子

龍香劑

元宗禦案墨曰龍香劑陶家餅餘事

墨用香

制墨香用甘松藿香零陵香白檀丁香龍腦麝香李孝

美墨譜

香皮紙

廣管羅州多棧香樹其葉如橘皮堪作紙名爲香皮紙

灰白色有紋如魚子箋劉侚嶺表異錄

枕中道士持香

海外一國貢重明枕長一尺二寸髙六寸潔白類水晶

中有樓臺之形四面有十道士持香執簡循環無已

飛雲履染四選香

白樂天作飛雲履染以四選香振履則如煙霧曰吾足

下生云計不久上升朱府矣樵人直說

香囊

幃謂之勝卽香囊也楚辭注

白玉香囊

元先生贈韋丹尙書絞綃縷白玉香囊松窗錄

五色香囊

後蜀文澹生五歲謂母曰有五色香囊在吾牀下往取

得之乃澹前生五歲失足落井今再生也本傳

紫羅香囊

謝遏年少時好佩紫羅香囊垂裏子叔父安石患之而

不欲傷其意乃譎與賭碁賭得燒之小名錄

貴妃香囊

明皇還蜀過貴妃葬所乃密遣棺槨葬焉啟故香囊

猶在帝視流涕

連蟬錦香囊

武公崇愛妾步非煙貽趙象連蟬錦香囊附詩云無力

妍妝倚繡櫳暗題蟬錦思難窮近來贏得傷春病柳弱

花欹怯曉風非煙傳

繡香袋

臘日賜銀合子駐顏膏牙香籌繡香袋韓偓集

香纓

詩親結其褵注曰香纓也女將嫁母結褵而戒之

玉盒香膏

章臺柳以輕素結玉盒實以香膏投韓君平柳氏傳

香獸

香獸以塗金爲狻猊麒麟鴨之狀空中以燃香使煙

自口出以爲玩好復有雕木埏土爲之者

又

故都紫宸殿有二金狻猊蓋香獸也晏公冬宴詩云狻

猊對立香煙度鷩鷟交飛組繡明老學庵筆記

香炭

揚國忠家以炭屑用密捏塑成雙鳳至冬月燃鑪乃先

以白香末鋪於鑪底余炭不能參雜也天寶遺事

香蠟燭

公主始有疾召術士米賨爲燈法乃以香蠟燭遺之米

氏之鄰人覺香气異常或詣門詰其故賨具以事對其

燭方二寸上被五色丈捲而爇之竟夕不盡郁烈之气

可聞於百步餘煙出其上卽成樓閣臺殿之狀或云蠟

中有蜃脂故也杜陽雜編

又

秦檜當國四方饋遺日至方滋徳帥廣東爲蠟炬以眾

香實其中遣駛卒持詣相府厚遺主藏吏期必達吏使

俟命一日宴客吏曰燭盡適廣東方經略送燭一奩未

敢啟乃取而用之俄而異香滿座察之則自燭中出也

亟命藏其餘枚數之適得四十九呼駛問故則曰經略

專造此燭供獻僅五十條旣成恐不佳試其一不敢以

他燭充數秦大喜以爲奉已之專也待方益厚談采

余

又

宋宣政宮中用龍涎沈腦和蠟爲燭兩行列數百校艷

明而香溢鈞天所無也聞見錄

又

樺桃皮可爲燭而香唐人所謂朝天樺燭香是也

香燈

援神契曰古者祭祀有燔燎至漢武帝祀太乙始用香

燈

燒香器

張伯雨有金銅舍利匣上刻云維梁貞明二年歲次丙

子八月癸未朔二十日壬寅隨使都教練使右廂馬步

都虞侯親軍左衛營都知兵馬使撿校尙書右僕射守

崖州剌史禦史大夫上柱國謝崇勛捨靈壽禪院益有

四竅出煙有環若含鎖者是燒香器李商隱詩云金蟾

嚙鎖燒香入又云鎖香金屈戍是則燒香爲驗此蓋燒

香器之有鎖者研北志

香乘卷十

欽定四庫全書

欽定四庫全書

香乘目錄

卷十一‥‥‥香事別錄

卷十二‥‥‥香事別錄

卷十三‥‥‥香緒餘

卷十四‥‥‥法和眾妙香

卷十五‥‥‥法和泉妙香

卷十六‥‥‥法和眾妙香

卷十七‥‥‥法和眾妙香

卷十八‥‥‥凝合花香

卷十九‥‥‥燻佩之香

塗傅之香

卷二十‥‥‥香屬

香乘卷十一

明周嘉冑撰

香事別錄事有不附品不分類者於香爲別錄焉

香尉

漢雍仲子進南海香物拜雒陽尉人謂之香尉述異錄

含嚼荷香

昭帝元始元年穿淋池植分枝荷一莖四葉狀如駢益

日照則葉低蔭根莖若葵之衛足名低光荷實如玄珠

可以飾佩芬馥之气徹十餘里食之令人口气常香益

人肌理宮人貴之每遊宴出入必皆含嚼拾遺記

含異香行

石季倫使數十艷姬各含異香而行笑語之際則口气

從風揚同上

好香四種

秦嘉貽妻好香四種洎寶釵素琴明鏡云明鏡可以鑑

形寶釵可以耀首芳香可以馥身素琴可以娛耳妻答

云素琴之作當須君歸明鏡之鑑當待君還未光儀

則寶釵不列也未侍帷帳則芳香不發也書記洞荃

芳塵

石虎於大武殿前造樓髙四十丈以珠爲簾五色玉爲

佩每風至卽驚觸似音樂髙空中過者皆仰視愛之又

屑諸異香如粉撒樓上風吹四散謂之芳塵獨異志

逆風香

竺法深孫興公共聽北來道人與支道林瓦官寺講小

品北道屢設問疑林辯答俱爽北道每屈孫問深公上

人常是逆風家何以都不言深笑而不答林曰白旃檀

非不馥焉能逆風深夷然不屑波利質國多香樹其

香逆風而聞今友之云白旃檀非不香豈能逆風言深

非不能難之正不必難也世說新語

奩中香盡

宗超嘗露壇禱神奩中香盡自然溢滿香煙鑪中無火

煙自出洪芻香譜

令公香

荀彧爲中書令好燻香其坐處常三日香人稱令公香

亦曰令君香襄陽記

劉季和愛香

劉季和性愛香嘗如廁還輒過香鑪上燻主簿張坦曰

人言臺公作俗人不虛也季和曰荀令君至人家坐席

三日香坦曰醜婦效嚬見者必走公欲坦遁去邪季和

大笑同上

媚香

張說攜麗正文章謁友生時正行宮中媚香號化樓臺

友生焚以待說說出文置香上曰吾文享是香無忝徵

文玉井

玉蕤香

柳宗元得韓愈所寄詩先以薔薇露灌手燻玉蕤香後

發讀曰大雅之文正當如是好事集

桂蠹香

溫庭筠有丹癅枕桂蠹香

九和握香

郭元振落梅妝閣有婢數十人客至則拖鴛鴦擷裙衫

一曲終則賞以糖雞卵取明其聲也宴罷散九和握香

敍關系

四和香

有侈盛家月給焙笙炭五十觔用錦燻籠藉笙於上復

以四和香燻之癸辛雜

千和香

峨嵋山孫眞人然千和之香三洞珠囊

百蘊香

遠條館祈子焚以降神

香童

元寶好賓客務於華侈器玩服用僣於王公而四方之

士盡仰歸焉常於寢帳前雕矮童二人捧七寶博山鑪

自暝焚香徹曙其驕貴如此天寶遺事

曝衣焚香

元載妻韞秀安置閒院忽因天晴之景以靑紫絲絳四

十條各長三十丈皆施羅紈綺繡之服每條絳下排金

銀鑪二十枚皆焚異香香至其服乃命諸親戚西院閒

步韞秀問是何物侍婢對曰今日相公與夫人曬曝衣

服杜陽雜編

瑤英啖香

元載寵姬薛瑤英攻詩書善歌舞仙姿玉質肌香體輕

𨿽旋波搖光飛燕綠珠不能過也瑤英之母趙娟亦本

岐王之愛妾後出爲薛氏之妻生瑤英而幼以香啖之

故肌香也元載處以金絲之卻帳塵之褥同上

蜂蝶慕香

都下名妓楚蓮者國色無及每出則蜂蝶相隨慕其香

天寶遺事

佩香非世所聞

蕭總遇巫山神女謂所衣之服非世所有所佩之香非

世所聞入朝窮怪錄

貴香

牛僧孺作周秦行記云忽聞有異气如貴香又云衣上

香經十餘日不散

降仙香

上都安業坊唐昌觀有玉蕊花甚繁每發若瑤林瓊樹

元和中有女仙降以白角扇障面直造花前異香芬馥

聞於數十步之外餘香不散者經月餘日時華夷艸木

考

仙有遺香

吳興沈彬少而好道及致仕恆以朝修服餌爲事嘗遊

郁木洞觀忽聞空中樂聲仰視雲際見女仙數十冉冉

而下徑之觀中徧至像前焚香良久乃去彬匿室中不

敢出仙旣去彬入殿視之几案上有遺香悉取置鑪中

已而自侮曰吾平生好道今見神仙而不能禮謁得仙

香而不能食之是其無分歟稽神錄

山水香

道士談紫霄有異術閩王昶奉之爲師月給山水香焚

之香用精沈上火半熾則沃以蘇合香油淸異錄

三勻煎去聲

長安宋淸以鬻藥致富嘗以香劑遺中朝縉紳題識器

曰三勻煎焚之富貴淸妙其法止龍腦麝末精沈等耳

同上

異香劑

林邑占城闍婆交趾以出異香劑和而焚之气韻不

凡謂中國三勻四絕爲乞兒香同上

靈香膏

南海奇女盧眉娘煎靈香膏杜陽編

暗香

陳邵莊氏女精於女紅好弄琴每弄梅花曲聞者皆云

有暗香人遂稱女曰莊暗香女因以暗香名琴淸賞錄

花宜香

韓熙載云花宜香故對花傑香有風味相和其妙不可

言者木犀宜龍腦酴醾宜沈水蘭宜四絕含笑宜麝薝

卜宜檀

透云香

陳茂爲尙書郎每書信印記曰玄山典記又曰玄山印

搗朱礬澆麝酒閒則匣以鎭犀養以透云香印書達數

十里香不斷印刻胭脂木爲之玄山記

暖香

寶雲溪有僧捨盛冬若客至則然薪火暖香一炷滿室

如春人歸更取餘燼雲林異景志

伴月香

徐鉉每遇月夜露坐中庭但爇佳香一炷其所親名之

曰伴月香淸異錄

平等香

淸泰中荊南有僧貨平等香貧富不二價不見市香和

合疑其仙者同上

燒異香被艸負笈而進

宋景公燒異香於臺上有野人被艸負笈扣門而進是

爲子韋世司天部洪譜

魏公香

張邦基云余在揚州遊石塔寺見一髙僧坐小室中於

骨董袋取香如芡實許注之覺香韻不凡似道家嬰香

而淸烈過之僧笑曰此魏公香也韓魏公喜焚此香乃

傳其法墨莊漫錄

漢宮香

其法傳自鄭康成魏道輔於相國寺庭中得之同上

僧作笑蘭香

吳僧罄宜作笑蘭香卽韓魏公所謂濃梅山谷所謂藏

春香也其法以沈爲君雞舌爲臣北苑之鹿秬鬯十二

葉之英鉛華之粉柏麝之臍爲佐以百花之液爲使一

炷如芡子許焚之油然然若九畹之蘭百畝之蕙

也

香會

中宗朝宗紀韋武間爲雅會各攜名香比試優劣曰

香會

聞思香

黃涪所取有聞思香益指內典中從聞思修之義

狄香

狄香外國之香謂以香燻履也張同聲歌鞮芬以狄

香鞮履也

香錢

三班院所使臣八千餘人蒞事於外其罷而在院者

常數百人每乾元節醵錢飯僧進香以祝聖壽謂之

香錢京師語曰三班喫香歸田錄

衙香

蘇文忠云今日於叔靜家飲官法酒烹團茶燒衙香皆

北歸喜事蘇集

異香自內出

客來赴張功甫牡丹會云眾賓旣集坐一虛室寂無所

聞有頃問左右云香已發未答曰已發命捲簾則異香

自內出郁然滿座癸辛雜識外集

小鬟持香球

京師承平時宗室戚裏歲時入禁中婦女上犢車皆用

二小鬟持香球在傍而車中又自持兩小香球車馳過

香煙如雲數里不絕塵土皆香老學庵華記

香有气勢

蔡京每焚香先令小鬟密閉戶牖以數十香鑪燒之俟

香煙滿室卽捲正北一簾其香蓬勃如霧繚繞庭際京

語客曰香須如此燒方有气勢

畱神香事

長安大興善寺徐理男楚琳平生畱神香事莊嚴餅子

供佛之品也峭兒延賓之用也旖旎丸自奉之等也檀

那槪之曰琳和尙品字香淸異錄

癖於焚香

袁象先判衢州時幕客謝平子癖於焚香至忘形廢事

同僚蘇收戲刺一札伺其忘也而投之云鼎炷郎守馥

州百和參軍謝平子同上

性喜焚香

梅學士詢在眞宗時已爲名臣至鹿歷中爲翰林侍讀

以卒性喜焚香其在官所每晨起將視事必焚香兩鑪

以公服罩之撮其袖以出坐定撒開兩袖郁然滿室濃

香歸田錄

燕集焚香

今人燕集往往焚香以娛客不惟相悅然亦有謂也黃

帝云五气各有所主惟香气湊脾漢以前無燒香者自

佛入中國然後有之楞嚴經云所謂純燒沈水無令見

火此佛燒香法也癸章雜識外集

焚香讀孝經

岑文敬淳謹有孝行五歲讀孝經必焚香正坐南史

燒香讀道書

江表傳有道士於吉來吳會立精舍燒香讀道書制作

符水以療病三國誌注

焚香告天

趙淸獻公平生日所爲事夜必露香告天其不敢告者

不敢爲也言行錄

焚香燻衣

淸獻好焚香尢喜燻衣所取旣去輒數日香不滅嘗置

籠設燻鑪其下不絕煙多解衣投上公旣淸端妙解

禪理宜其燻習如此也淑淸錄

燒香左右

屢燒香左右令人魄正眞結

夏月燒香

陶隱居云沈香燻陸夏月常燒此二物

焚香勿返顧

南嶽夫人云燒香勿返顧忤眞气致邪應也眞結

焚香靜坐

人在家及外行卒遇飄風暴雨震電昏暗大霧皆諸龍

經過入室閉戶焚香靜坐避之不爾損人

焚香告祖

戴弘正每得密友一人則書於簡編焚香告祖號爲金

蘭簿宣武盛事

燒香拒邪

地上魔邪之气直上衝天四十里人燒靑木香燻陸安

息膠香於寢所拒濁臭之气卻邪穢之霧故天人玉女

太乙隨香气而來洪譜

買香浴仙公

葛尙書年八十始有仙公一子時有天竺僧於市大買

香市人怪問僧曰我昨夜夢見善思菩薩下生葛尙書

家吾將此香浴之到生時僧至燒香右繞七匝禮拜恭

敬沐浴而止仙公起居注

仙誕異香

呂洞賓初母就蓐時異香滿室天樂浮空仙佛奇蹤

升天異香

許眞君白日拔宅升天百里之內異香芬馥經月不散

同上

空中有異香之气

李泌少時能屏風上立燻籠上行道者云十五歲必白

日升天一旦空中有異香之气音樂之聲李氏之親愛

以巨杓揚濃蒜潑之香樂遂散郭侯外傳

市香媚婦

昔王池國有民面奇醜婦國色鼻齆婿乃求媚此婦終

不肯迎顧遂往西域市無價名香而燻之還入其室婦

旣齆豈知分香臭哉金樓子

張俊上髙宗香食香物

香圓香蓮木香丁香水龍腦鏤金香藥一行香藥木瓜

香藥藤花砌香櫻桃砌香萱艸拂兒紫蘇柰香砌香葡

萄香蓮事件念珠甘蔗柰香砌香果子香螺煠肚玉香

鼎二益全香鑪一香盒二香球一出香一對

貢奉香物

忠懿錢尙甫自國初至歸朝其貢奉之物有乳香金器

香龍香象香囊酒甕諸什器等物春明退朝錄

香價踴貴

元城先生在宋杜門屏迹不妄交遊人罕見其面及沒

耆老士庶婦人持香誦佛經而哭父老日數千人至塡

塞不得其門而入家人因設數大鑪於廳下爭以香炷

之香價踴貴自編

卒時香气

陶弘景卒時顏色不變屈伸如常香气累日氤氳滿山

仙佛奇蹤

燒香辟瘟

摳密王博文每於正旦四更燒丁香以辟瘟气瑣碎錄

燒香引鼠

印香五文狼糞少許爲細末同和勻於淨室內以鑪燒

之其鼠自至不得殺

茶墨俱香

司馬溫公與蘇子瞻論奇茶妙墨俱香是其徳同也髙

齊漫錄

香與墨同關紐

邵安與朱萬初帖云深山髙居壚香不可缺退休之久

佳品之絕野人惟取老松柏之根枝葉實共搗治之斫

楓肪羼和之每焚一丸亦足以助淸苦今年大雨時行

土潤溽暑特甚萬初至石鼎淸晝然香空齋蕭寒遂爲

一日之樂良可喜也萬初本墨妙又兼香癖蓋墨之於

香同一關紐亦猶書之與畫謎之與禪也

水炙香

吳茱萸艾葉川椒杜仲幹木瓜木鱉肉瓦上松花仙家

謂之水炙香

山林窮四和香

以荔枝殼甘蔗滓榦柏葉黃連和焚又或加松球棗核

梨皆妙

焚香寫圖

至正辛卯九月三日與陳徵君同宿愚庵師房焚香烹

茗圖石梁秋瀑翛然有出塵之趣黃鶴山人寫其逸態

云王蒙題畫

香乘卷十一

欽定四庫全書

香乘卷十二

明周嘉冑撰

香事別錄下

南方產香

凡香品皆產自南方南離位離主火火爲土母火盛則

土得養故沈水旃檀燻陸之類多產自嶺南海表土气

所鐘也內典云香气湊脾火陽也故气芬烈淸暑築談

南蠻香

訶陵國亦曰闍婆在南海貞觀時遣使獻婆律膏又驃

古朱波也有川名思利毗離芮土多異香王宮設金銀

二鐘冠至焚香擊之以占吉凶有巨白象髙百尺訟者

焚香自跽象前自思是非而退有災疫王亦焚香對像

跽自咎無膏油以蠟雜香代炷又眞蠟國客至屑檳榔

龍腦香蛤以進不飲酒唐書南蠻傳

香槎

番禺民忽於海傍得古槎長丈餘闊六七尺木理甚堅

取爲溪橋數年後有僧識之謂眾曰此非久計願捨衣

缽資易爲石橋卽求枯槎爲薪眾許之得棧數千兩洪

譜

天竺產香

獠人古稱天竺地產沈水龍涎炎傲紀聞

九里山采香

其山與潘刺加近產沈香黃熟香林木藂生枝葉茂翠

永樂七年鄭和等差官兵入山采香得徑有香樹長六

七丈者株六香味淸遠黑花細紋山中人張目吐舌言

我天朝之兵威力若神星槎勝覽

阿魯國采香爲主

其國與九州島山相望自滿刺加順風三晝夜可至國人

常駕獨木舟入海捕魚入山采冰腦香物爲生同上

喃哩香

喃哩國名所產之降眞香也同上

舊港產香

舊港古名三佛齊國地產沈香降香黃熟香速香同上

萬佛山香

新羅國獻萬佛山雕沈檀珠玉以爲之

瓦矢實香艸

撒馬兒早產瓦矢實香艸可辟蠹

刻香木爲人

彭坑在暹羅之西石崖周匝崎嶇遠望山平四寨田沃

米谷丰足气候溫和風俗尙怪刻香木爲人殺人血祭

禱求福禳災地產黃熟沈香片腦降香星槎勝覽

龍牙加貌產香

龍牙加貌其地離麻逸凍順風三晝夜程地產沈速降

香同上

安南產香

安南國產蘇合油都梁香沈香雞舌香及釀花而成香

者方輿勝略

敏眞誠國產香

敏眞誠國其俗日中爲市產諸異香同上

回鶻產香

回鶻產乳香安息香松談紀聞

安南貢香

安南貢燻衣香降眞香沈香束香木香黑綫香一統志

瓜哇國貢香

瓜哇國貢香有薔薇露琪楠香檀香麻藤香速香降香

木香乳香龍腦香烏香黃熟香安息香同上

和香飲

卜哇刺國戒飲酒恐亂性以諸花露和香蜜爲飲

香味若蓮

花面國產香味若靑蓮花同上

香代爨

黎洞之人以香

塗香禮寺

祖法兒國其民如遇禮拜寺日必先沐浴用薔薇露或

沈香油塗其面方輿勝覽

腦麝塗體

占城祭天地以腦麝塗體同上

身上塗香

眞臘國或稱占臘其國自稱曰甘孛智男女身上常塗

香藥以檀麝等香合成家家皆修佛眞眞臘風土記

塗香爲奇

緬甸爲古西南夷不知何種男女皆和白檀麝香當歸

姜黃末塗於身及頭面以爲奇一統志

偸香

僰人偶意者奔之謂之偸香炎徼紀聞

尋香人

西域稱娼妓曰尋香人韻藻

香婆

宋都杭時諸酒樓歌姑闐集必有老姬以小鑪柱香爲

供者謂之香婆武林舊事

白香

化州產白香一統志

紅香

前輩戲華云有西湖風月不如東華軟紅香土

碧香

碧香王晉卿家酒名詩注

玄香

薛稷封墨爲玄香太守篡異記

觀香

王子喬妹名觀香

聞香

入芝蘭之室久而不聞其香國語

馨香

其徳足以昭其馨香國語至治馨香感於神明尙書

飶香

有佖其香邦家之光詩經

國香

蘭有國香人服媚之左傳

夕香

同瓊佩之晨照共金鑪之夕香江淹集

燻燼

香煙也燻歇燼滅卓氏藻林

芬燻

花香也花芬燻而媚秀同上

寶燻

寶燻帳巾香也同上

桂煙

桂煙起而淸溢同上

蘭煙

麝火理珠蘭煙玫燻初學記

蘭蘇香

蘭蘇香美人香帶也蘭蘇蠁云藻林

繪馨

繪花者不能繪其馨鶴林玉露

旃檀片片香

瓊枝寸寸是玉旃檀片片皆香

前人不及花香

木犀山礬素制馨茉莉其花之淸婉皆不出蘭芷下而自

唐以前墨客槧人曾未有一話及之者何也鶴林玉露

蕭無香

古人之祭蕭酌鬯取其香而今之蕭與何嘗有

香蓋離騷已指蕭艾爲惡艸矣同上

香令松枯

朝眞觀九星院有三賢松三株如古君子梁閣老妓英

奴以麗水囊貯香遊之不數日松皆半枯事略

辯一木五香

異國所傳言無根柢如雲一木五香根旃檀節沈香花

雞舌葉藿香膠燻陸此甚謬旃檀與沈水兩木無異雞

舌卽今丁香耳今藥品中所用者亦非藿香自是艸葉

南方有之燻陸小木而大葉海南亦有燻陸乃其謬也

今謂之乳頭香五物互殊元非同類也墨客揮犀

又

梁元帝金樓子謂一木五香根檀節沈花雞舌膠燻陸

葉藿香並誤也五香各自有種所謂五香一木卽沈香

部所列沈棧雞骨靑桂馬蹄是矣

辯燒香

昔人於前祭焚柴升煙今世燒香於迎神之前用鑪炭

爇之近人多崇釋氏益西方出香釋氏動輒燒香取其

淸淨故作法事則焚香誦咒道家亦燒香解穢與吾教

極不同今人祀夫子祭社稷於迎神之後奠帛之前三

上香古禮無此郡邑或用之云麗漫抄

意和香有富貴气

賈天錫宣事作意和香淸麗閒遠自然有富貴气覺諸

人家香殊寒乞天錫屢惠此香惟要作詩因以兵衛森

回戟燕寢凝淸香韻作十小詩贈之猶恨詩語未工未

稱此香爾然余甚寶此香未嘗妄以與人城西張仲謀

爲我作寒計惠騏騱院馬通薪二百因以香二十餅報

之或笑曰不與公詩爲地耶應之曰人或能爲人作祟

豈若馬通薪使冰雪之辰鈴下馬走皆有挾纊之溫耶

學詩三十年今乃大覺然見事亦太晚也山谷集

絕塵香

沈檀腦麝四合加以棋楠羅合滴乳螽甲數味相合分

兩相勻煉蔗漿合之其香絕塵境而助淸逸之興洞天

淸錄

心字香

番禺人作心字香用素馨茉莉半開者著淨器薄劈沈

水香層層相間封日一易不待花蔫花過香成蔣捷詞

云銀字箏調心字香燒範石湖駿鷥錄

淸泉香餅

蔡君謨旣爲余書集古錄序刻石其字尢精勁爲世所

珍余以鼠須栗尾筆銅絲筆格大小龍茶惠山泉等物

爲潤筆君謨大笑以爲太淸而不俗後月餘有人遺余以

淸泉香餅一篋者君謨聞之嘆曰香餅來遲使我潤筆獨

無此一種佳物玆又可笑也淸泉地名香餅石炭也用

以焚香一餅火可終日不絕歐陽文惠集

蘇文忠論香

古者以蕓爲香以蘭爲芬以郁鬯爲裸以蕭脂爲樊以

椒爲塗以蕙爲燻杜蘅帶屈菖蒲薦文麝多忌而本膻

蘇合若薌而實葷本集

右與範蔚宗和香序意同

香藥

坡公與張質夫札云公會用香藥皆珍物極爲行商坐

賈之苦蓋近造此例若奏免之於陰徳非小補予考紹

聖元年廣東舶出香藥時好事創例他處未必然也同

上

香乘

沈檀羅縠腦麝之香郁烈芬芳苾茀絪縕螺甲龍涎腥

極反馨荳蔻胡椒蓽撥丁香殺惡誅臊郁離子

求名如燒香

人隨俗求名譬如燒香眾人皆聞其芳不知以自焚

焚盡則气滅名立則身絕夏詩

香鸙諭

鶴爲媒而香餌也鶴之貴香之重其寶於世以髙潔淸

遠捨是爲媒餌於人間鶴與香寶邪王百谷集

四戒香

不亂財手香不淫色體香不誑訟口香不嫉害心香常

奉四香戒於世得安樂玉茗堂集

五名香

梁蕭撝詩雲煙霞四照葉風月五名香不知五名爲何

香

解脫知見香

解脫知見香卽西天苾芻艸體性柔軟引蔓傍布馨香

遠聞黃山谷詩云不念眞富貴自燻知見香

太乙香

香爲冷謙眞人所制制甚虔甚嚴擇日煉香按向和劑

配天合地四气五行各有所屬雞犬婦女不經聞見厥

功甚大焚之助淸气益神明萬善攸歸百邪遠遁蓋道

成翊升舉祕妙匪尋常焚爇具也其方藏金陵一家前

有眞人自序後有羅文恭洪先跋余屢虔求祕不肯出

聊紀其功用如此以待後之有仙緣者采訪得之

香愈弱疾

玄參一觔甘松六兩爲末煉蜜一觔和勻入瓶封閉地

中埋窨十日取出更用炭末六兩煉蜜六兩同和入瓶

更窨五日取出燒之常令聞香弱疾自愈又曰初入瓶

中封固煮一覆時破瓶取搗入蜜別以瓶盛埋地中窨

過用亦可燻衣本艸綱目

香治異病

孫兆治一人滿面黑色相者斷其死孫診之曰非病也

乃因登混感非常臭气而得治臭無如至香今用沈檀

碎劈焚於鑪中安帳內以燻之明日面色漸別旬日如

故證治準繩

賣香好施受報

淩途賣香好施一日旦有僧負布囊攜木杖至謂曰龍

鐘步多蹇寄店憩歇可否途乃設榻僧寢移時起曰略

到近郊權寄囊杖僧去月餘不來取途潛啟囊有異香

末二包氛氳撲鼻其杖三尺本是黃金途得其香和眾

香而貨人不遠千里來售乃致家富葆光錄

賣假香受報

華亭黃翁徒居東湖世以賣香爲生每往臨安江下收

買甜頭甜頭香行俚語乃海南販到柏皮及藤頭是也

歸家修治爲香貨賣黃翁一日駕舟欲歸夜泊湖口湖

口有金山廟靈感人敬畏之是夜忽一人撦起黃翁速

拳毆之曰汝何作業造假香時許得蘇月餘而斃閒窗

搜異

又

海鹽倪生每用雜木屑僞作印香貨賣一夜燻蚊虫移

火入印香內傍及諸物徧室煙迷而不能出人屋俱爲

灰燼同上

又

嘉興府周大郎每賣香時纏與人評值或疑其不中周

卽誓曰此香如不佳出門當爲惡神撲死淳佑間一日

遇府後橋如逢一物絆倒卽扶持气已絕矣同上

阿香

有人宿道傍一女子家一更時有人喚阿香忽驟雷雨

明日視之乃一新冢韻府羣玉

埋香

孟蜀時築城獲瓦棺有石刻隋刺史張崇妻王氏銘曰

深深玉

墦土乎日且口

墓中有非常香气

陳金少爲軍士私與其徒發一大冢見一白髯老人面

如生通身白羅衣衣皆如新開棺卽有白气沖天墓中

有非常香气金視棺蓋上有物如粉微作硫黃气金掬

取懷歸至營中人皆驚云今日那得有香气金知硫黃

之異旦輒汲水服之至盡後復視棺中惟衣尙存如蟬

蛻之狀稽神錄

死者燔香

墮波登國人死者乃以金缸貫於四肢然後加以波律

膏及沈檀龍腦積薪燔之神異記

香起卒殮

嘉靖戊午倭寇閩中死亡無算林龍江先生鬻田得若

千金辦棺取葬時夏月穢气逆鼻役從難前請命龍江

龍江云汝到屍前髙唱三教先生來了如語往香風四

起一時卒殮亦異也

香乘卷十二

欽定四庫全書

香乘卷十三

明周嘉冑撰

香緒餘

香字義

說文曰气芬芳也歁從黍從甘徐鉉曰稼穡作甘黍甘

作香隸作香又薌與香同春秋傳曰黍稷馨香凡香之

屬皆從香

香之遠聞曰馨香之美曰音使

香之气曰馦火兼反

曰馣音淹曰馧於云反曰馥扶福反

曰音愛曰

方減反曰音賓

曰音箋曰

步末及曰馝音弼

曰上同曰馞音悖曰

天含反

曰音焚曰

上同曰

奴昆反

曰音彭磅謗大香

曰他胡反

曰音倚曰馜音你曰

普沒反

曰滿結反曰普減反曰烏乳反

曰馞音瓢曰馡甫微切曰音歐

曰音含香也

曰毗招切

曰魚胃切

十二香名義

吳門於永錫專好梅花吟十二香詩今錄香名淸異

錄

萬選香拔枝剪折逍休繁種冰玉香淸水玉缸參差如雪

二色香帷幔深置脂粉同妍自得香蔗窺蔽獨享馥然

撲凸香巧扮插鬢妙麗無比算來香采折湊然計多受賞

富貴香簪齟其賞金玉揮映混沌香夜室映燈暗中拂鼻

盜唔香就樹臨瓶至減竊取君子香不假風力芳譽速聞

一寸香醉藏懷袖馨聞斷續使者香專使貢待臨門遠送

十八香諭士

王十朋有十八香詞廣其義諭之以士

異香牡丹稱國士溫香芍藥稱治士

國香蘭稱芳士

天香桂稱名士

暗香梅稱髙士

冷香菊稱傲士

韻香荼蘼稱逸士妙香薝卜稱開士

雪香梨稱爽士

細香竹稱曠士

嘉香海棠稱雋士淸香運稱潔士

梵香茉莉稱貞士和香含笑稱粲士

奇香臘梅稱異士寒香水仙稱奇士

柔香丁香稱佳士闡香瑞香稱勝士

南方花香

南方花皆可合香如茉莉闍提佛桑渠那花本出西域

佛書所載其後本來自閩嶺至今遂盛又有大含笑花

素馨花就中小含笑花香尢酷烈其花常若菡之末

放者故有含笑之名又有麝香花夏開與眞麝香無異

又有麝香木亦類麝香气此等皆畏寒故北地莫能植

也或傳芙家香用此諸花合香

溫子皮云素馨茉莉摘下花蕊香才過卽以酒噀之復

香凡是香蒸過爲佳每四時遇花之香者皆以次蒸之

如梅花瑞香酴醾梔子茉莉木犀及橙橘花之類皆可

蒸他日爇之則羣花之香畢備

花燻香訣

用好降眞香結實者截斷約一寸許利刀劈作薄片以

豆腐漿煮之俟水香去水又以水煮至香味去盡取出

再以末茶或葉茶煮百沸濾出陰漧隨意用諸花燻之

其法用淨瓦一个先花一層鋪香片一層又鋪花片

及香片如此重重鋪蓋了以油紙封口飯甑上蒸少時

取起不可解開待過數日以燒之則香气全美或以舊

竹壁簣依上煮制代降眞采橘葉搗爛代諸花燻之其

香淸古若春時曉行山徑所謂艸木眞天香者殆此之

謂與

橙柚蒸香

橙柚爲蒸香皆以降香爲骨去其夙性而重入焉各有

法而素馨之燻最佳稗史匯編

香艸名釋

遁齋閒覽云楚辭所詠香艸曰蘭曰蓀曰茞曰藥曰囂

曰芷曰荃曰蕙曰蘼蕪曰茳蘺曰杜若曰杜蘅曰藒車

曰荑其類不一不能盡識其名狀識者但一謂之香

艸而已其間亦有一物而備數名亦有舉今人所呼不

同者如蘭一物傳謂其有國香而諸家之說但各以已

見自相非毀莫辧其眞或以爲都梁或以爲澤蘭或以

爲蘭艸今當以澤蘭爲正山中又有一種葉大如麥門

冬春開花極香此別名幽蘭也蓀則溪澗中所生今人

所謂石菖蒲者然實非菖蒲葉柔脆易折不若蘭蓀葉

堅勁雜小石淸水植之盆中久而愈茂可愛茞藥虈

芷𨿽有四名止是一物今所謂白芷是也蕙卽零陵艸

也蘼蕪卽芎藭苗也一名茳蘺杜若卽山姜也杜蘅今

人呼爲馬蹄香惟荃與藒車荑終莫窮識騷人類以

香艸比君子耳他日求田問舍當徧求其本刈植欄襤

以爲楚香亭欲芬芳滿前終日幽對想見騷人之雅

趣以寓意耳

通誌艸木略云蘭卽蕙蕙卽燻燻卽零陵香楚辭云滋

蘭九畹植蕙百畝互言也古方謂之燻艸故名醫別錄

出燻艸條近方謂之零陵香故開寶本艸出零陵香條

神農本經謂之蘭余昔修之本艸以二條貫於蘭後明

一物也且蘭舊名煎澤艸婦人和油澤頭故名焉南越

志云零陵香一名燕艸又名燻艸卽香艸生零陵山谷

今湖嶺諸州皆有又別錄云燻艸一名蕙艸名燻蕙之

爲蘭也以其質香故可以爲膏澤可以塗宮室近世一

種艸如茅香而嫩其根謂之土續斷其花馥鬱故得名

誤爲人所賦詠澤芬曰白芷曰白茞曰虈曰莞曰苻蘺

楚人謂之藥其葉謂之蒿與蘭同徳俱生下濕

澤蘭曰虎蘭曰龍棗蘭曰虎蒲曰水香曰都梁香如蘭

而莖方葉不潤生於水中名曰水香

花胡曰地燻曰山采曰葭艸葉曰蕓蒿味卒可食生於

銀夏者芬馨之气射於雲霄間多白鶴靑鷥翔其上

瑣碎錄云古人藏書辟蠹用蕓蕓香艸也今七里香是

也南人采置席下能去虫虱香艸之類大率異臺所謂

蘭蓀卽菖浦也蕙今零陵香也茞白芷也

朱文公離騷注云蘭蕙二物本艸言之甚詳大抵古之

所謂香艸必其花葉皆香而燥濕不變故可刈而爲佩

今之所謂蘭蕙則其花𨿽香而葉乃無气其香𨿽美而

質弱易萎非可刈佩也

四卷都梁香內蘭艸澤蘭余辯之審矣今復捃拾諸

論似贅而欲其該備自不避其繁瀆也

修制諸香

飛樟腦

樟腦一兩兩盞合之以濕紙糊縫文武火半時取起

侯冷用之次將樟腦不拘多少研細篩過細劈拌勻捩

薄荷汁少許酒土上以淨棡合定濕紙條固四縫甑

上蒸之腦子盡飛上底皆成冰片

樟腦石灰等分用研極細用無油銚子貯之磁盤蓋定

四面以紙封固如法勿令透气底下用木炭火少時

取開其腦子已飛在盤蓋上用雞翎掃下稱再與石不

等分如前之凡六七次至第七次可用慢火一日

而止掃下腦又杉木盒子鋪在內以乳汁浸二宿封固

口不令透气掘地四五尺窨一月不可入藥又樟腦一

兩滑石二兩一處同研入新銚子內文武火之上用

一器冊蓋之自然飛在蓋上其味奪眞同上

篤耨制

篤耨白黑相雜者用盞盛上飯甑蒸之白浮於面黑沈

於下瑣碎錄

乳香制

乳香尋常用指甲燈艸糯米之類同研及水浸缽研之

皆費力惟紙裹置壁隙中良久取研卽粉碎矣

又法於乳缽下著水輕研自然成末或於火上紙裹略

烘同上

麝香

研麝香須著少水自然細不必羅也入香不宜多用及

供神佛者去之

龍腦

龍腦須別器研細不可多用多則掩奪眾香沈譜

檀香制

須揀眞者劍如米粒許熳火令煙出紫色斷鮏气卽

止每紫檀一斤薄作片子好酒二升以慢火煮幹略

檀香劈作小片茶淸浸一宿控出焙漧以蜜酒同拌

令勻再浸慢火炙幹

檀香細劍水一升白蜜半斤同入鍋內煮五七十沸控

出焙漧

檀香砍作薄片子入蜜拌之淨器炒如幹旋旋入蜜不

住手攪動勿令炒焦以黑褐色爲度俱沈譜

洎香制

沈香細劍以絹袋盛懸於銚子當當中勿令著底蜜水浸

慢火煮一日水盡更添今多生用

藿香制

凡藿香甘艸零陵之類須揀去枝梗雜艸曝令漧燥揉

碎揚去塵土不可用水煎損香

葇香制

茅香須揀好者劍細以酒蜜水潤一夜炒令黃燥爲度

甲香制

甲香如龍耳者好自余小者次也取一二兩先用炭汁

一盤煮盡後用沈煮方同好酒一盞煮盡入蜜半匙炒

如金色

黃泥水煮令透明遂片淨洗焙漧

炭不煮兩日淨洗以蜜湯煮幹

甲香以米泔水浸三宿後煮煎至赤沫顏沸令盡泔淸

爲度入好酒一盞同煎良久取出用火炮色赤更以好

酒一盞潑地安香於潑地上盆蓋一宿取出用之

甲香以漿水泥一塊同浸三日取出候幹刷去泥更入

漿水一盤煮幹爲度入好酒一盞煮幹於銀器內炒令

黃色

甲香以及煮去膜好酒煮幹

甲香磨去齟齬以胡麻膏熬之色正黃則用蜜湯洗淨

入香宜少用

煉蜜

白沙蜜若干綿濾入磁油紙重疊蜜封口大釜內

重湯煮一日取出就於炭火上煨煎數沸使出盡水

气則經年不變若每斤加蘇合油二兩更妙或少入朴

硝除去蜜气尢佳不可太過過卽濃厚和香多不勻

炭

凡治香用炭不拘黑白燻作火罨於蜜器令定一則

去炭中生薪二則去炭中穢之物

香

香宜慢火如火緊則焦气沈譜

合香

合香之法貴於使眾香咸爲一體麝滋而散撓之使勻

沈實而腴碎之使和檀堅而燥揉之使膩比其性等其

物而髙下之如醫者之用藥使气味各不相掩香史

搗香

香不用羅量其精粗搗之使勻太細則煙不永太粗則

气不和若水麝波律硝別器研之同上

收香

水麝忌暑波律忌濕尢宜護持香𨿽多須置之一器貴

時得開闔可以診視同上

窨香

柏非一體濕者易和燥者難調輕軟者然速重實者化

遲火煉結之則走泄其气故必用淨器拭極幹貯窨令

密掘地藏之則香性相入不復離羣新和香必須入窨

貴其燥濕得宜也每約香多少貯以不津磁器蠟紙密

封於淨室中掘地深三五寸月餘逐旋取出其香

尢騎馜也沈譜

焚香

焚香必於深房曲室用矮桌置鑪與人膝平火上設銀

葉或雲母制如盤形以之觀香香不及火自然舒慢無

煙燥气香史

燻香

凡欲燻衣置熱湯於籠下衣覆其上使之沾潤取去則

以鑪爇香燻畢疊衣入笥篋隔宿衣之餘香數日不歇

洪譜

燒香器

香鑪

香鑪不拘金銀銅玉錫瓦石各取其便用或作狻猊獬

象鳧之類隨其人之意作項貴穹窿可泄火气置竅

不用太多使香气回薄則能耐久

香盛

盛卽盒也其所盛之物與鑪等以不生枯燥者皆可

仍不用生銅之器易腥潰

香盤

用深中煮以沸湯瀉中令其蓊然後置鑪其上使香

易著物

香匕

平不置火則必用圓煮取香抄末則必用銳者

香筋

和香取香總直用筋

香壼

或範金或埏土爲之用藏匕筋

香罌

窨香用之深中而掩土

香範

鏤木以爲之以範香塵爲篆文燃於飲席或佛像前往

往有至二三尺者

右顏史所載當時尙自若國朝宣鑪敝盒筋等

器精妙絕倫惜不令云龕居士賞之

古人茶用香料印作龍鳳團香鑪制狻猊鳧鴨形以

口出香古今去取若此之不侔也

香乘卷十三

欽定四庫全書

和乘卷十四

明周嘉冑撰

法和眾妙香

漢建寧宮中香上

黃熟香四觔

香附子二觔

丁香皮五兩

藿香葉四兩

零陵香四兩

檀香四兩

白芷四兩

茅香二觔

茴香二觔

甘松半觔

乳香一兩研

生結香四兩

棗半觔焙漧

又方入蘇合油一兩

右爲細末煉蜜和勻窨月餘作丸或餅爇之

唐開元宮中香

沈香二兩細劍以絹袋盛懸於銚子當中勿令著底蜜水浸慢火煮一日

檀香二兩淸茶浸一宿炒令無檀香气味

龍腦二錢另研麝香二錢

甲香一錢

馬牙硝一錢

右爲細末煉蜜和勻窨月餘取出旋入腦麝丸之爇

如常法

宮中香一

檀香八兩劈作小片將茶淸浸一宿取出焙漧再以酒蜜浸一宿慢火炙幹

沈香三兩

生結香四兩

甲香一兩

龍麝各半兩另研

右爲細末生蜜和勻貯磁器地窨一月旋丸爇之

宮中香二

檀香十二兩細剉水一片白蜜半觔同煮五七十控出焙漧

零陵香三兩

藿香三兩

甘松三兩

茅香三兩

生結香四兩

甲香三兩法制

黃熟香五兩煉蜜一兩非浸一宿焙漧

龍麝各一錢

右爲細末煉蜜和勻磁器封窨二十日旋爇之

江南李王帳中香

沈香一兩剉如炷大蘇合油以不津磁器盛

右以香投油封浸百日爇之入薔薇水更佳

又方一

沈香一兩剉如炷大鵝梨一窗切碎取汁

右用銀器盛蒸三次梨汁幹卽可熱

又方二

沈香四兩

檀香一兩

麝香一兩

龍腦半兩

馬牙香一分研

右細剉不用羅煉蜜拌和燒之

又方補遺

沈香末一兩

檀香末一錢

鵝梨十枚

右以鵝梨刻去穰核如甕子狀入香末仍將梨頂簽

益蒸三澑去梨皮研和令勻久窨可爇

宣和禦制香

沈香七錢剉如麻研大檀香三錢剉如麻研大炒黃色

金顏香二錢另研

背陰艸不近土者如無則用浮萍

朱砂各二錢半飛

龍腦一錢另研

麝香另研

丁香各半錢

甲香一錢制

右用皂兒白水浸軟以定盤一隻慢火熬令極軟和

香得所次入金顏腦麝研勻用香脫印以朱砂爲衣

置於不見風日處窨幹燒如常法

禦鑪香

沈香二兩剉細以絹袋盛之懸於銚中勿著底蜜水浸一盤慢火煮一日水盡更添

檀香一兩切片以腦茶淸浸一宿稍焙漧

甲香一兩制

生梅花龍腦二錢另研

麝香一錢另研馬牙硝一錢

右搗羅取細末以蘇合油拌和令勻磁盒封窨一月

許入腦麝作餅爇之

李次公香武

香不拘多少剉如米粒大腦麝各少許

右用酒蜜同和入磁蜜封重湯煮一日窨一月

趙淸獻公香

白檀香四兩劈碎乳香纏末半兩研細

元參六兩溫湯浸洗慢火煮軟薄切作片焙漧

右碾取細末以熟蜜拌勻令入新磁內封窨十日

爇如常法

蘇州王氏幛中香

檀香一兩直剉如米豆大不可斜剉以淸茶淸浸令沒過一日取出窨幹慢火炒紫

沈香二錢直剉乳香一錢另研龍腦另研

麝香各一字另研淸茶化開

右爲末淨蜜六兩同浸檀茶淸更入水半琖熬百沸

復秤如蜜數爲度候冷入麩炭末三兩與腦麝和勻

貯磁器封窨如常法旋丸爇之

唐化度寺衙香洪譜

沈香一兩半

白檀香五兩

蘇合香一兩

甲香一兩煮

龍腦半兩

麝香半兩

右香細剉搗爲末用馬尾羅煉蜜搜和得所用之

楊貴妃幃中衙香

沈香七兩二錢

香五兩

雞舌香四兩

檀香二兩

麝香公錢另研藿香六錢

零陵香四錢

甲香二錢法制龍腦香少許

右搗羅細末煉蜜和勻丸如豆大爇之

花蕊夫人衙香

洎香三兩

香三兩

檀香一兩

乳香一兩

龍腦半錢另研香成旋入

甲香一兩法制麝香一錢另研香成旋入

右除龍腦外同搗末入炭皮末朴硝各一錢生蜜拌

勻入磁盒重湯煮十數沸取出窨七日作餅爇之

雍文徹郎中衙香洪譜

沈香

檀香

甲香

香各一兩

黃熟香一兩半龍腦

麝香各半兩

右件搗羅爲末煉蜜拌和勻入新磁器中貯之密封

地中一月取出用

蘇內翰貧衙香沈

白檀四兩砍作薄片以蜜拌之淨器內炒如幹碇旋入

乳香五皁子大以生絹裹之用好酒一錢同煮候酒幹至五七分取出

麝香一字

右先將檀香杵粗末次將麝香細研入檀又入麩炭

細末一兩借色與元乳同研合和令勻煉蜜作劑入

磁器實按密封地埋一月用

公塘僧日休衙香

紫檀四兩

沈水香一兩

滴乳香一兩

麝香一錢

右搗羅細末煉蜜拌和令勻如豆大入磁器久窨可

爇

郁金粟衙香洪

梅香一兩

檀香一兩茶煮五七沸二香同取末

黃丹一兩

乳香三錢

片腦一錢

麝香一字研

杉木炭五錢爲末枰

淨蜜二兩半

右將蜜於器密封重湯煮滴水中成珠方可用與香

末拌勻入臼杵百餘作劑窨一月分爇

衙香一

沈香半兩

白檀香半兩

乳香半兩

靑桂香半兩

降眞香半兩

甲香半兩制過

龍腦香一錢另研麝香一錢另研

右搗羅細末煉蜜拌勻次入龍腦麝香搜和得所如

常爇之

衙香二

黃熟香五兩

香五兩

洎香五兩

檀香三兩

藿香二兩

零陵香三兩

芋松二兩

丁皮三兩

丁香一兩半

甲香二兩制

乳香半兩

硝石三分

龍腦三錢

麝香一兩

右除硝石龍腦乳麝同研細外將諸香搗羅爲散先

量用蘇合香油並煉過好蜜二觔和勻貯器埋地

中一月取爇

衙香三

檀香五兩

洎香四兩

結香四兩

藿香四兩

零陵香四兩

甘松四兩

丁香皮一兩

甲香二錢

茅香四兩燒

腦麝各五分

右爲細末煉蜜和勻燒如常法

衙香四

生結香三兩

香二兩

零陵香三兩

甘松三兩

藿香葉一兩

丁香皮一兩

甲香一兩制過

麝香一錢

右爲粗末煉蜜放冷和勻依常法窨過爇之

衙香五

檀香三兩

元參三兩

甘松二兩

乳香半觔另研龍腦半兩另研麝香半兩另研

右先將檀參剉細盛銀器內水浸火煎水盡取出焙漧

與甘松同搗羅爲末次入乳香末等一處用生蜜和

勻久窨然後爇之

衙香六

檀香十二兩剉茶淸炒

沈香六兩

香六兩

馬牙硝六錢

龍腦三錢

麝香一錢

甲香六錢用炭灰煮兩日淨洗再以蜜湯煮幹

蜜比香片子量用

右爲末研入龍麝蜜搜令勻爇之

衙香七

紫檀香四兩潤浸一晝夜焙漧零陵香半兩

川大黃一兩切片以甘松酒浸煮焙甘艸半兩

元參半兩以甘松同酒焙

白檀二錢半

香二錢半

酸棗仁五枚

右爲細末白蜜十兩微煉和勻入不津磁盆封窨半

月取出旋丸爇之

衙香八

香檀香八兩細劈作片子以脂茶淸浸一宿控出焙令幹用蜜酒中拌令得所再浸一宿慢火焙漧

沈香三兩

生結香四兩

龍腦半兩

甲香一兩先用灰煮次用一生土煮次用酒蜜煮瀝出

麝香半兩

右將龍麝另研外諸香同搗羅入生蜜拌勻以磁

貯窨地中月餘取出用

衙香武

茅香二兩去雜艸塵土元參二兩根大者

黃丹四兩細研已上三味和搗節揀過炭末半觔令用油紙羅裹窨一兩宿用

夾沈香四兩

紫檀香四兩

丁香一兩五錢去硬己上三味搗末

滴乳香一錢半細研

眞麝香一錢半細研

蜜二觔春夏煮煉十五沸秋冬煮煉十沸取出侯冷

方入香等五味攪和次以硬炭末二觔拌搜入臼

杵勻久窨方爇

延安邵公蕊香洪譜

元參半觔淨洗去塵土於銀器中水煮令熟捏幹切入中慢火炒冷微煙出

甘松四兩細剉揀去雜艸塵土秤

白檀香二兩剉麝香二錢者

別藥或未方入研

滴乳香二錢細研同麝入

右並用新好者杵羅爲末煉蜜和勻丸如雞頭大每

香末一兩入熟蜜一兩未丸前再入臼杵百餘下油

紙封貯磁器中旋取燒之作花香

嬰香武

洎水香三兩

丁香四錢

制甲香一錢各末之

龍腦七錢研

麝香三錢去皮毛研旃檀香半兩一方無

右五味相和令勻入煉白蜜六兩去末入馬牙硝末

半兩綿濾過極冷乃和諸香令稍硬丸如芡子扁之

磁盒密封窨半月

香譜補遺云昔沈推官煮因嶺南押香藥綱覆舟於

江上幾喪官香之半因刮治脫落之餘合爲此香而

鬻於京師豪家貴族爭而市之遂償值而歸故又名

曰償值香本出漢武內傳

道香出神仙傳

香附子四兩去須藿香一兩

右二味用酒一升同煮候酒幹至一半爲度取出陰

幹爲細末以查子絞汁拌和令勻調作膏子或爲薄

餅燒之

韻香

沈香末一兩

麝香末二錢

稀糊脫成餅子窨幹燒之

不下閣新香

香一兩

丁香一錢

檀香一錢

降宜香一錢

甲香一字

零陵香一字

蘇合油半字

右爲細末白芨末四錢加減水和作餅如○此大作

一炷

宣和貴妃王氏金香售用錄

古臘沈香八兩檀香二兩

牙硝半兩

甲香半兩制郁金顏香半兩

丁香半兩

麝香一兩

片白腦子四兩

右爲細末煉蜜先和前香後入腦麝爲丸大小任意

以金箔爲衣爇如常法

壓香補

沈香二錢半

腦子二錢與沈香同研

麝香一錢另研

右爲細末棗兒煎湯和劑撚餅如常法玉錢襯燒

古香

柏子仁二兩每个分作四片去仁脂茶二錢沸湯半盞浸一宿重湯煮焙令幹

甘松蕊一兩

檀香半兩

郁金顏香三兩

韶腦二錢

右爲末入楓香脂少許蜜和如常法窨燒

神仙合香沈譜

元參十兩

甘松十兩去土白蜜加減用

右爲細末白蜜和令勻入磁內密封湯釜煮一伏

時取出放冷杵數百如幹加蜜和勻窨地中旋取入

麝香少許焚之

僧惠深濕香

地楡一觔

元參一觔米泔浸二宿

甘松半觔

白茅一兩

白芷一兩寮四兩河水一盆同煮水盡爲度切片焙漧

右爲細末入麝香一分煉蜜和劑志窨一月旋丸爇

之

供佛濕香

檀香二兩

香一兩

藿香一兩

白芷一兩

丁香皮一兩

甜參一兩

零陵香一兩

甘松半兩

乳香半兩

硝石一分

右件依常法調治碎剉焙漧搗爲細末別用白茅香

八兩碎劈去泥焙漧火燒之嫍將絕急以盆益手巾

圍盆口勿令泄气放冷取茅香灰搗末與前香一處逐

旋入經煉好蜜相和重入臼搗軟硬得所貯不津器

中旋取燒之

久窨濕香武

香四兩生

乳香七兩揀淨甘松二兩半

茅香六兩剉

香附一兩揀淨檀香一兩

丁香皮一兩

黃熟香一兩剉藿香二兩

零陵香二兩

元參二兩揀淨

右爲粗末煉蜜和勻焚如常法

濕香沈

檀香一兩一錢乳香一兩一錢沈香半兩

龍腦一錢

麝香一錢

桑紫灰二兩

右爲末銅筒盛蜜於水鍋內煮至赤色與香末和勻

石板上槌三五十下以熟麻油少許作丸或餅爇之

淸神濕香補

芎須半兩

本半兩

活半兩

獨活半兩

甘菊半兩

麝香少許

右同爲末煉蜜和劑作餅爇之可愈頭風

淸遠濕香

甘松二兩去枝茅香二兩棗肉研爲膏浸焙

元參半兩黑細煮炒降眞香半兩

三柰子半兩

白檀香半兩

韶腦半兩

丁香一兩

香附子半兩去頰微炒

麝香二錢

右爲細末煉蜜和勻磁器封窨一月取出撚餅爇之

日用供神濕香新

乳香一兩研

蜜一觔煉

幹杉木燒麩炭細篩

右同和窨半月許取出切作小塊子日用無大費其

淸芬勝市貨者

香乘卷十四

欽定四庫全書

香乘卷十五

明周嘉冑撰

法和眾妙香二

丁晉公淸眞香武

歌曰四兩玄參二兩松麝香半分蜜和同圓如彈子金

鑪爇還似千花噴曉風

又淸室香減去玄參三兩

淸眞香新

麝香檀一兩乳香一兩

幹竹炭四兩帶性燒

右爲細末煉蜜搜或厚片切作小片子磁盒封貯土

中窨十日慢火爇之

淸眞香沈

沈香二兩

香三兩

檀香三兩

零陵香三兩藿香三兩

玄參一兩

甘艸一兩

黃熟香四兩甘松一兩半

腦麝各一錢甲香二兩半泔浸二宿同煮油蓋以淸爲度後以酒澆地上置蓋一宿

右爲末入腦麝拌勻白蜜六兩煉去沫入焰硝少許

攪和諸香丸如雞頭子大燒如常法久窨更佳

黃太史淸眞香

柏子仁二兩甘松蕊一兩白檀香半兩

桑木麩炭末三兩

右細末煉蜜和九磁器窨一月燒如常法

淸妙香沈

洎香二兩剉檀香二兩剉龍腦一分

麝香一分另研

右細末次入腦麝拌勻白蜜五兩重湯煮熟放溫更

入焰硝半兩同和磁器窨一月取出爇之

淸神香

玄參一觔

茶四胯

右爲末以糖水搜之地下久窨可爇

淸神香武

靑木香半兩生切蜜浸降眞香一兩

香檀香一兩

香白芷一兩

右細末用大丁香二个槌碎水一琖煎汁浮萍艸一

掬擇洗淨去須研碎裂汁同丁香汁和勻搜拌諸香

候勻入臼杵數百下爲度撚作小餅子陰漧如常法

爇之

淸遠香局方

甘松十兩

零陵香六兩茅香七兩局方

麝香木半兩玄參五兩揀淨丁香皮五兩

降眞香系紫藤香已上三味局方六兩藿香三兩

香附子三兩揀淨局方十兩香白芷三兩

右爲細末練蜜搜和令勻撚餅或末爇之

淸遠香沈

零陵香

藿香

甘松

茴香

沈香

檀香

丁香各等分

右爲末煉蜜丸如龍眼核大加龍腦麝香各少許尢

妙爇如常法

淸遠香補

甘松一兩丁香半兩玄參半兩番降香半兩

麝香木八錢茅香七錢零陵香六錢香附子三錢

藿香三錢白芷三分

右爲末蜜和作餅燒窨如法

淸遠香新

甘松四兩

玄參二兩

右爲細末入麝香一錢煉蜜和勻如常爇之

汴梁太乙宮淸遠香

柏鈴一觔

茅香四兩

甘松半兩

瀝靑二兩

右爲細末以肥棗半觔蒸熟研如泥拌和令勻丸如

芡實大爇之或煉蜜和劑亦可

淸遠膏子香

甘松一兩去土茆香一兩去土炒黃藿香半兩

香附子半兩零陵香半兩玄參半兩

麝香半兩另研白芷七錢半丁皮三錢

麝香檀四兩卽紅兜婁大黃二錢

乳香二錢另研

香三錢

米腦二錢另研

右爲細末煉蜜和勻散燒或撚小餅亦可

刑太尉韻勝淸遠香沈

沈香半兩檀香二錢麝香半錢腦子三字

右先將沈檀爲末次入腦麝缽內研極細別研入金

顏香一錢次加蘇合油少許仍以皁兒仁二三十个

水二琖熬皁兒水候粘入白芨末一錢同上件香料

加成劑再入茶碾貴得其劑和熟隨意脫造花子香

先用蘇合香油或面刷過花脫然後印劑則易出

內府龍涎香補

沈香

檀香

乳香

丁香

甘松

零陵香

丁香皮

白址各等分

龍腦

麝香各少許

右爲細末熱湯化雪梨糕和作小銷脫花燒如常法

王將明太宰龍涎香沈

金顏香一兩另研石脂一兩爲末須西出者食之口生津者是

龍腦半錢生

沈檀各一兩半爲末用水磨細再研

麝香半錢絕好者

右爲末皁兒膏和入模子脫花樣陰漧爇之

楊吉老龍涎香武

沈香一兩

紫檀卽白檀中紫色者半兩

甘松一兩去土挭淨腦麝各二分

右先以沈檀爲細末甘松別碾羅候研腦麝極細入

甘松內三味再同研分作三分將一分半入沈香末

中和合勻入磁瓶密封窨一宿又以一分用白蜜一

兩半重湯煮幹至一半放冷入藥亦窨一宿畱半分

至調合時摻入搜勻更有蘇合油薔薇水龍涎別研

再搜爲餅子或搜勻入磁盒內掘地坑深三尺餘窨

一月取出方作餅子若更少人制過甲香尢淸絕

亞裏木喫蘭脾龍涎香

蠟沈二兩薔薇水浸一宿研細龍二錢另研龍涎香半錢

共爲末入沈香泥撚餅子窨幹燒

龍涎香一

沈香十兩

檀香三兩郁金顏香二兩

麝香一兩

龍腦二兩

右爲細末皁子膠脫作餅子尢宜作帶香

龍涎香二

檀香二兩紫色好者剉碎用鵝梨汁並好酒十琖浸三日取出焙漧

甲香八十粒用黃泥煮二三沸洗淨油煎赤爲末沈香半兩

生梅花腦子一錢麝香一錢各另研

右爲細末以浸沈梨汁入好蜜少許拌和得所用筋

盛窨數日於密室無風處厚灰益火燒一炷妙甚

龍涎香三

沈香一兩郁金顏香一兩篤耨皮一錢半

龍腦一錢

麝香半錢研

右爲細末白芨末糊和劑同模範脫成花陰漧以牙

齒子去不平處爇之

龍涎香四

沈香一觔

麝香五錢

龍腦二錢

右以沈香爲末用碾成膏麝用湯研化細汁入膏內

次入龍腦研勻撚作餅子燒之

龍涎香五

丁香半兩木香半兩肉荳蔻半兩官桂七錢

甘松七錢當歸七錢零陵香三分藿香三分

麝香一錢龍腦少許

右爲細末煉蜜和丸如梧桐子大磁器收貯撚扁亦

可

南蕃龍涎香又名勝芬積

木香半兩

丁香半兩

藿香七錢半曬漧

零陵香七錢半香附二錢半鹽水浸一宿焙

檳榔二錢半白芷二錢半官桂二錢半

肉荳蔻二个麝香三錢

別本有甘松七錢

右爲末以蜜或皁兒水和劑丸如芡實大爇之

又方與前頗小異兩存之

木香二錢半丁香二錢半藿香半兩

零陵香半兩檳榔二錢半香附子一錢半

白芷一錢半官桂一錢

肉荳蔻一个

麝香一錢

沈香一錢

當歸一錢

甘松半兩

右爲末煉蜜和勻用模子脫花或撚餅子慢火焙稍

幹帶潤入磁盒久窨絕妙煎可服三錢餅茶酒任下

大治心腹痛理气寬中

龍涎香補

沈香一兩

檀香半兩勝茶煮金顏香半兩

篤耨香一錢香芨末三錢腦麝各三字

右爲細末拌勻皁兒膠鞭和脫花爇之

龍涎香沈

丁香半兩

木香半兩

官桂二錢半

白芷二錢半香附二錢半鹽水浸一宿焙

檳榔二錢半當歸二錢半甘松七錢

藿香七錢

零陵香七錢

右加荳蔻一枚同爲細末煉蜜丸如菉研大兼可服

智月龍涎香補

沈香一兩

麝香一錢研米腦一錢半

金顏香半錢丁香一錢

木香半錢

蘇合油一錢白芨末一錢半

右爲細末皁兒膠鞭和入臼杵千下花印脫之窨幹

新刷出光慢火玉片燒

龍涎香新

速香十兩

涇子香十兩沈香十兩

龍腦五錢

麝香五錢

薔薇花不拘多少陰漧

右爲細末以白芨瓊梔煎湯煮糊爲九如常燒法

古龍涎香補

洎香六錢

香檀三錢郁金顏香二錢

蘇合油二錢麝香半錢另研龍腦三字

浮萍半字陰漧靑苔半字陰漧去土

右爲細末拌勻入蘇合油仍以白芨末二錢冷水調

如稠粥重湯煮成糊放溫和香入臼杵百餘下模範

脫花用刷子出光如常法焚之若供佛則去麝香

古龍涎香沈

沈香一兩

丁香一兩

甘松二兩

麝香一錢

甲香一錢制遇

右爲細末煉蜜和劑脫作花樣窨一月或百日

古龍涎香一

沈香半兩

檀香半兩

丁香半兩

金顏香半兩素

花半兩廣南有之最淸奇

木香三分

思篤耨三分麝香一分

龍腦二錢

蘇合油一匙許

右各爲細末以皁兒白濃煎成膏和勻任意造作花

子佩香及香環之類如要黑者入杉木麩炭少許拌

沈檀同研卻以白芨極細末少許熱湯調得所將篤

耨蘇合油同研香如要作軟香只以敗蠟同白膠香

少許熬放冷以手搓成鏈煮酒蠟尢妙

古龍涎香二

古蠟沈十兩拂手十兩郁金顏香三兩

蕃梔子二兩龍涎一兩

梅花腦一兩半另研

右爲細末入麝香二兩煉蜜和勻撚餅子爇之

白龍涎香

檀香一兩

乳香五錢

右以寒水石四兩過同爲細末梨汁和爲餅子

小龍涎香一

沈香半兩

香半兩

檀香半兩

白芨二錢半白

二錢半龍腦二錢

丁香二錢

右爲細末以皁兒水和作餅子窨幹刷光窨土中十

日以錫盆貯之

小龍涎香二

沈香二兩

龍腦五分

右爲細末以鵝梨汁和作餅子燒之

小龍涎香新

錦紋大黃一兩檀香

乳香

丁香

玄參

甘松已上各五錢

右以寒水石二錢同爲細末梨汁和作餅子爇之

小龍涎香補

沈香一兩

乳香一錢

龍腦五分

麝香五分茶淸研

右同爲細末以生麥門冬去心研泥和丸如梧桐子

大入冷石模中脫花候幹盒收貯如常法燒

吳侍中龍津香沈

白檀五兩細剉以腦茶淸浸半月後用蜜炒沈香四兩

苦參半兩

甘松一兩洗淨丁香二兩

木麝二兩

甘艸半兩炙焰硝三分

甲香半兩洗淨先以黃泥水煮次以蜜水煮復以酒煮各一伏時更以蜜少許炒

龍腦五錢

樟腦一兩

麝香五錢並焰硝四味各另研

右爲細末拌和令勻煉蜜作劑掘地窨一月取燒

龍泉香新

甘松四兩

玄參二兩

大黃一兩半

丁皮一兩半麝香半錢

龍腦二錢

右搗羅細末煉蜜爲餅子如常法爇之

香乘卷十五

欽定四庫全書

香乘卷十六

明周嘉冑撰

法和眾妙香三

淸心降眞香局

紫潤降眞香四十兩剉碎香三十兩

黃熟香三十兩

丁香皮十兩

紫檀香三十兩剉碎以建茶末一兩湯調兩盤拌香令濕炒三時辰勿焦黑

麝香木十五兩

焰硝半觔湯化開淘去滓熬成霜

白茅香三十兩細剉以靑州棗三十兩新汲水三斗同煮過後炒令色變去棗及黑者用十五兩

揀甘艸五兩

甘松十兩

藿香十兩

龍腦一兩香成旋入

右爲細末煉蜜搜和令勻作餅爇之

宣和內府降眞香

蕃隆眞香三十兩

右剉作小片子以茶半兩末之沸湯同浸一日湯

髙香一指爲約來朝取出風漧更以好酒半盤蜜四

兩靑州棗五十个於磁器內同煮至幹爲度取出於

不津磁盒內收頓密封徐徐取燒其香最淸遠

降眞香一

蕃隆眞香切作片子

右以冬靑樹子布單內絞汁浸香蒸過窨半月燒

降眞香二

蕃降眞香一兩劈作平片本一兩水二盤銀石器內與香同煮

右二味同煮幹去本不用慢火襯筠州楓香燒

勝篤耨香

香半兩

黃連香三錢檀香一錢

降眞香五分龍腦一字半麝香一錢

右以蜜和粗末爇之

假篤耨香一

老柏根七錢黃連七錢研置別器丁香半兩

降眞香茶煮半日紫檀香一兩

香一兩

右爲細末入米腦少許煉蜜和劑爇之

假篤耨香二

檀香一兩

黃連香二兩

右爲末拌勻以橄欖汁和濕入磁器收旋取爇之

假篤耨香三

黃連香白膠香

以極髙煮酒與香同煮至幹爲度

假篤耨香四

楓香乳一兩

香二兩

檀香一兩

生香一兩

官桂三錢

丁香隨意入

右爲粗末蜜和令濕磁盒封窨月餘可燒

馮仲柔假篤耨香售

通明楓香二兩火上溶間桂末一兩入香內攪勻

白蜜三兩匙入香內

右以蜜入香攪和令勻瀉於水中冷便可燒或欲作

餅子乘其熱撚成置水中

江南李王煎沈香沈

沈香吹咀

蘇合香油各不拘多少

右每以沈香一兩用鵝梨十枚細研取汁銀石器盛

之入甗蒸數次以晞爲度或削沈香作屑長半寸許

銳其一端叢刺梨中炊一飯時梨熟乃出之

李王花浸沈香

沈香不拘多少剉碎取有香花若酴醾木犀橘花或橘

葉亦可福建茉莉花之類帶露水摘花一盤以磁盒盛

之紙蓋入甑蒸食頃取出去花畱汁沈香日中曝漧

如是者數次以沈香透爛爲度或云皆不若薔薇水浸

之最妙

華益香補

歌曰沈檀香附兼山麝艾酸仁分兩同煉蜜拌勻磁

器窨翠煙如蓋可中庭

寶球香洪

艾一兩松上靑衣是酸棗一升入水少許研汁煎成

丁香皮半兩檀香半兩茅香半兩香附子半兩

白芷半兩

香半兩艸荳蔻一枚去皮

梅花龍腦麝香各少許

右除腦麝別研外餘者皆炒過搗取細末以酸棗膏

更加少許熟棗同腦麝合和得中入臼杵令不粘卽

止丸如梧桐子大每燒一丸其煙裊裊直上如綫結

爲球狀經時不散

香球新

石芝一兩艾

一兩酸棗肉半兩沈香五錢

梅花龍腦半錢另研

甲香半錢制麝香少許另研

右除腦麝同搗細本研棗肉爲膏入熟蜜少許和勻

撚作餅子燒如常法

芬積香沈

丁香皮二兩硬木炭二兩爲末

韶腦半兩另研

檀香五錢末麝香一錢另研

右拌勻煉蜜和劑實在罐器中如常法燒

芬積香

沈香

香

藿香葉

零陵香各一兩丁香三錢

蕓香四分半

甲香五分灰煮去膜再以好酒煮至幹搗

右爲細末重湯煮蜜放溫入香末及龍腦麝香各二

錢拌和令勻磁盒密封地坑埋窨一月取爇之

小芬積香武

香一兩

檀香半兩

樟腦半兩飛過

降眞香一錢麩炭三兩

右以生蜜或熟蜜和勻磁盒盛地埋一月取燒之

芬馥香補

沈香二兩

紫檀一兩

丁香一兩

甘松三錢

零陵香三錢制甲香三分

龍腦香一錢麝香一錢

右爲末拌勻生蜜和作餅劑磁器窨幹爇之

藏春香武

沈香二兩

檀香二兩酒浸一宿乳香二兩

丁香二兩

降眞制過者一兩欖油三錢

龍腦一分

麝香一分

右各爲細末將蜜入黃甘菊一兩四錢玄參三分剉

同入瓶內重湯煮半日濾去菊與玄參不用以白梅

二十个水煮令浮去核取肉研入熟蜜勻拌眾香於

瓶內久窨可爇

藏春香

降眞香四兩臘茶淸浸三日次以香煮十餘沸取出爲末

丁香十餘粒龍腦一錢麝香一錢

右爲細末煉蜜和勻燒如常法

出塵香

沈香四兩郁金顏香四錢檀香三錢

龍涎禾二錢龍腦香一錢麝香五分

右先以白芨煎水搗沈香萬杵別研余品同拌今勻

微入煎成皁子膠水再搗萬杵入石模脫作古龍涎

花子

出塵香二

沈香一兩

香半兩酒煮麝香一錢

右爲末蜜拌焚之

四和香

沈檀各一兩腦麝各一錢如常法燒

香棖皮荔枝殼槇攄核或梨滓甘蔗滓等分爲末名

小四和

四和香補

檀香二兩剉碎蜜炒褐色勿焦滴乳香一兩絹袋盛酒煮取出研

麝香一錢

茶一兩與麝同研

松木麩炭末半兩

右爲末煉蜜和勻磁器收貯地窨半月取出焚之

馮仲和四和香

錦紋大黃一兩玄參一兩

藿香葉一兩

蜜一兩

右用水和慢火煮數時辰許剉爲粗末入檀香三錢

麝香一錢更以蜜兩匙拌勻窨過爇之

加減四和香武

沈香一兩

木香五錢沸湯浸檀香五錢各爲末

丁皮一兩

麝香一分另研龍腦一分另研

右以餘香別爲細末木香水和撚成餅子如常爇

夾香沈

夾香半兩甘松半兩

甘艸半兩

沈香半兩

白茅香二兩

香二兩

梅花片腦二錢另研藿香三錢

麝香一錢

甲香二錢制

右爲細末煉蜜拌和令勻貯磁器密封地窨半月逐

旋取出撚作餅子如常法燒

聞思香武

玄參

荔枝皮

松子仁

檀香

香附子

丁香各二錢

甘艸二錢

右同爲末查子汁和劑窨爇如常法

聞思者

紫檀半兩蜜水浸三日慢火焙棖皮一兩曬漧

甘松半兩酒浸一宿火焙

苦練花一兩

榠查核一兩紫荔枝皮一兩龍腦少許

右爲末煉蜜和劑窨月餘焚之別一方無紫檀甘松

用香附子半兩零陵香一兩餘皆同

百里香

荔枝皮千顆須閩中未間用鹽梅者

甘松三兩

香三兩

檀香半兩

制甲香半兩麝香一錢

右爲末煉蜜和令稀稠得所盛以不津磁器坎埋半

月取出爇之再捉少許蜜撚作餅子亦可此蓋裁損

聞思香也

洪駒父百步香又名萬斛香

沈香一兩半

香半兩

檀香半兩以蜜酒另炒極幹

零陵葉三錢用杵羅過制甲香半兩另研腦麝各三錢

右和勻熟蜜搜劑窨爇如常法

五眞香

沈香二兩

乳香

蕃降眞香制過

旃檀香

藿香已上各一兩

各爲末香芨糊調作劑脫餅焚供世尊上聖不可褻

用

禪悅香

檀香二兩制柏子未開煮酒煮陰漧三兩

乳香一兩

右爲末香芨糊和勻脫餅用

籬落香

玄參

甘松

楓香

香芷

荔枝殼

辛夷

茅香

零陵香

香

石脂

蜘蛛香

白芨面

各等分生蜜搗成劑或作餅用

春宵百媚香

母丁香二兩極大者白篤耨八錢詹糖香八錢

龍腦二錢

麝香一錢五分欖油三錢

甲香制過一錢五分廣排艸須一兩花露一兩

茴香制過一錢五分梨汁

玫塊花五錢去蒂取瓣

幹木香花五錢收紫心者用花瓣

各香制過爲末腦麝另研蘇合油入煉過蜜少許同

花露調和得法搗數百下用不津器封口固入土窨

春秋十日夏五日冬十五日取出去片隔火焚之旖

旎非常

亞四和香

黑篤耨

香蕓香

欖油

郁金顏香

右四香體皆粘濕合宜作劑重湯融化結塊分焚之

三勝香

龍鱗香梨汁浸隔宿微火隔湯煮陰漧柏子酒浸制同上

荔枝殼蜜水浸制同上

制法如常

逗情香

牡丹

玫瑰

素馨

茉莉

蓮花

辛夷

桂花

木香

梅花

蘭花

采十種花俱陰漧去心蒂用花瓣惟辛夷用蕊尖

爲末用眞蘇合油調和作劑焚之與諸香有異

遠濕香

蒼朮十兩茅山出者佳

龍鱗香四兩

蕓香一兩白淨者佳

藿香淨末四兩

金顏香四兩

柏子淨末八兩

各爲末酒調白芨末爲糊或脫餅或作長條此香燥

烈宜黴雨溽濕時焚之妙

香乘卷十六

欽定四庫全書

香乘卷十七

明周嘉冑撰

法和眾妙香四

黃太史四香

意和

沈檀爲主每深一兩半檀一兩斫小博骰體取榠濾液

漬之液過指許浸三日及煮泣其液濕水浴之紫檀爲

屑取小龍茗末一錢沃湯和之漬碎時包以濡竹紙數

重炰之螺甲半弱磨去齟齬以胡麻熬之色正黃則以

蜜湯遽洗無膏气乃以靑木香爲末以意和四物稍入

婆津膏及麝二物惟少以棗肉合之作模如龍涎香樣

日燻之

意可

海南沈水香三兩得火不作柴柱煙气者麝香檀一兩

切焙衡山亦有之宛不及海南來者木香四錢極新者

不焙玄參半兩剉炙甘艸末二錢焰硝末一錢甲香

一分浮油煎令黃色以蜜洗去油復以湯洗去蜜如前

治法爲末入婆津膏及麝各三錢另研香成蔙入右皆末之用

白蜜六兩熬去沫取五兩和香末勻置磁盒窨如常法

山穀道人得之於東溪老東溪老得之於歷陽公其

方初不知得之所自始名宜愛或云此江南宮中香

有美人曰宜娘甚愛此香故名宜愛不知其在中主

後主時耶香殊不凡故易名意可使眾不業力無度

量之意鼻孔繞二十五有求覓增上必以此香爲可

何況酒玄參茗熬紫檀鼻端以濡然乎且是得無

主意者觀此香莫處處穿透亦必爲可耳

深靜

海南沈水香二兩半脛炭四兩沈水剉如小博骰入白

蜜五兩水解其膠重湯慢火煮半日浴以溫水同炭杵

搗爲末馬尾羅篩下之以煮蜜爲劑窨四十九日出之

婆律膏三錢麝一錢以安息香一分和作餅子以磁盒

貯之

荊州歐陽元老爲予制此香而以一斤許贈別元老

者其從師也能受匠石之斤其爲吏也不剉庖丁之

刃天下可人也此香恬澹寂寞非其所尙時下帷一

炷如見其人

小宗香

海南沈水一兩剉香半兩剉紫檀二兩半生半用銀

石器炒令紫色三物俱令如鋸屑蘇合油二錢制甲香

一錢末之麝一錢半研玄參五分末之鵝梨二枚取汁

靑棗二十枚水二盆煮取小半琖用梨汁浸沈檀煮

一伏時緩火煮令幹和入四物煉蜜令少冷搜和得所入磁盒埋窨一月用

南陽宗少文嘉遁江湖之間援琴作金石弄遠山皆

與之同響其文獻足以追配古人孫茂深亦有祖風

當時貴人欲與之遊不可得乃使陸探微畫其像掛

壁間觀之茂深惟喜閉閭焚香遂作此香饋時謂少

文大宗茂深小宗故名小宗香雲大宗小宗南史有

傳

藍成叔知府韻勝香售

沈香一錢

檀香一錢

香梅肉半錢焙漧

丁香半錢

木香一字

朴硝半兩另研

麝香一錢

右爲細末與別研二味入乳缽拌勻密器收每用薄

銀葉如龍涎法燒少歇卽是硝融隔火器以水勻澆

之卽復气通氤氳矣乃鄭康道禦帶傳於藍藍嘗括

爲歌曰沈檀爲末各一錢丁皮梅肉減其半揀丁五

粒木一字半兩朴硝柏麝拌此香韻勝以爲名銀葉

燒之火宜緩蘇韜光云每五料用丁皮梅肉三錢麝

香半錢重餘皆同且雲以水滴之一炷可畱三日

元禦帶淸觀香

沈香四兩末郁金顏香二錢半另研石芝二錢半

檀香二錢半末龍腦二錢

麝香一錢半

右用井花水和勻石

細脫花爇之

脫俗香武

香附子半兩蜜浸三日慢焙漧棖皮一兩焙漧

零陵香半兩酒浸一宿慢焙漧棟花一兩曬漧

榠濾核一兩荔枝殼一兩

右並精細揀擇爲末加龍腦少許煉蜜拌勻入磁盒

封窨十餘日旋取燒之

丈英香

甘松

藿香

茅香

白芷

麝檀香

零陵香

丁香皮

元參

降眞香以上各二兩

香檀半兩

右爲末煉蜜半觔少入朴硝和香焚之

心淸香

沈檀各一大拇指丁香母一分丁香皮三分

樟腦一兩

麝香少許

無縫炭四兩

右同爲末拌勻重湯煮蜜去浮泡和劑磁器中窨

瓊心香

香半兩

丁香三十枚檀香一分臘茶淸浸煮

麝香五分

黃丹一分

右爲末煉蜜和勻作膏焚之

太眞香

沈香一兩

香二兩

龍腦一錢

麝香一錢

白檀一兩細剉白蜜半琖相和蒸漧

甲香一兩

右爲細末和勻重湯煮蜜爲膏作餅子窨一月焚之

大洞眞香

乳香一兩

白檀一兩

香一兩

丁香一兩

沈香一兩

甘松半兩

零陵香二兩藿香葉二兩

右爲末煉蜜和膏爇之

天眞香

沈香三兩剉丁香一兩新好者麝檀一兩剉炒

元參半兩洗切微焙生龍腦半兩另研麝香三錢另研

甘艸末二錢另研焰硝少許

甲香一錢制

右爲末與臘麝和勻白蜜六兩煉去泡沫入焰硝及

香末丸如雞頭大爇之燻衣最妙

玉蕊香一一名百花新香

白檀香一兩丁香一兩

香一兩

元參二兩

黃熟香二兩甘松半兩淨

麝香三分

右煉蜜爲膏和窨如常法

玉蕊香二

元參半兩銀器煮幹再炒令微煙出甘松四兩白檀二錢剉

右爲末眞麝香乳香二錢研入煉蜜丸如芡子大

玉蕊香三

白檀香四錢丁香皮八錢韶腦四錢

安息香一錢桐木麩炭四錢腦麝少許

右爲末蜜劑如油紙裹磁盒貯之窨半月

廬陵香

紫檀七十二銖卽三兩屑之熬一兩半香十二銖卽半兩

甲香二銖半卽一錢制蘇合油五銖卽二錢二分無亦可

麝香三銖卽一錢一字沈香六銖一分元參一銖半卽半錢

右用沙梨十枚切片研絞取汁靑州棗二十枚水二

熬濃浸紫檀一夕微火煮泣入煉蜜及焰硝各半

兩與諸藥研和窨一月爇之

康漕紫瑞香

白檀一兩爲末羊脛骨炭半秤搗羅

右用九兩磁器重湯煮熱先將炭煤與蜜搜和勻次

入檀末更用麝半錢或一錢別器研細以好酒化開

灑入前件香劑入磁罐封窨一月取爇之久窨尢佳

靈犀香

雞舌香八錢甘松三錢

零陵香一兩半

藿香一兩半

右爲末煉蜜和劑窨燒如常法

仙萸香

甘菊蕊一兩檀香一兩

零陵香一兩

白芷一兩

腦麝各少許乳缽研

右爲末以梨汁和劑撚作餅子曝漧

降仙香

檀香末四兩蜜少許和爲膏元參二兩

甘松二兩

川零陵香一兩麝香少許

右爲末以檀香膏子和之如常法爇

可人香

歌曰丁香沈檀各兩半腦麝三錢中半良二兩烏香杉

炭是蜜丸爇處可人香

禁中非煙香一

歌曰腦麝沈檀俱半兩丁香一分重三錢蜜和細搗爲

圓餅得自宣和禁闥傳

禁中非煙香二

沈香半兩

白檀四兩劈作十塊胯茶淸浸少時

丁香二兩

降眞香三兩

郁金二兩

甲香三兩制

右細末入麝少許以白芨末滴水和撚餅子窨爇之

復古東閣雲頭香售

眞臘沈香十兩金顏香三兩拂手香三兩

蕃梔子一兩梅花片腦二兩半龍涎二兩

右爲細末薔薇水和勻用石之脫花如常法爇之

如無薔薇水以淡水和之亦可

崔賢妃瑤英勝

沈香四兩

拂手香半兩麝香半兩

金顏香三兩半石芝半兩

右爲細末同和作餅子排銀盆或盤內盛夏烈日

曬漧以新軟刷子出其光貯於錫盆內如常爇之

元若虛總管瑤英勝

龍涎一兩

大食梔子二兩沈香十兩上等者

梅花龍腦七錢雪白者

麝香當門子半兩

右先將沈香細剉令極細方用薔薇水浸一宿次

日再上三五次別用石一次龍腦等四味極細

方與沈香相合和勻再上石一次如水稍多用

紙糝令幹濕得所

韓鈐轄正徳香

上等沈香十兩末梅花片腦一兩蕃梔子一兩

龍涎半兩

石芝半兩郁金顏香半兩

麝香肉半兩

右用薔薇水和勻令幹濕得中上石細脫花子

爇之或作數珠佩帶

滁州公庫天花香

玄參四兩甘松二兩檀香一兩麝香五分

右除麝香別研外餘三味細剉如米粒許白蜜六兩

拌勻貯磁罐內久窨乃佳

玉春新科香補

沈香五兩

香二兩半紫檀香二兩半

米腦一兩

梅花腦二錢半麝香七錢半

木香一錢半郁金顏香一兩半丁香一錢半

石脂半兩好者白芨二兩半胯茶新者一胯半

右爲細末次入腦麝研皁兒仁半觔濃煎膏硬和杵

千百下脫花陰漧刷光磁器收貯如常法爇之

辛押陀羅亞悉香沈

沈香五兩

兜婁香五兩檀香三兩

甲香三兩制丁香半兩

大石芎半兩

降眞香半兩安息香三錢米腦二錢白者

麝二錢

鑑臨二錢另研詳或異名

右爲細末以薔薇水蘇合油和劑作丸或餅爇之

瑞龍香

沈香一兩

占城麝檀三錢占城沈香三錢

迦闌木二錢龍涎一錢

龍腦二錢金腳者

檀香半錢

篤耨香半錢大食水五滴

薔薇水不拘多少大食梔子花一錢

右爲極細末拌和令勻於淨石上如泥入模脫

華益香

龍腦一錢

麝香一錢

香附子半兩去毛

白芷半兩

甘松半兩

松一兩

零陵葉半兩艸荳蔻一兩茅香半兩

檀香半兩

沈香半兩

酸棗肉以肥紅小者濕生者尢妙用水熬成膏汁

右件爲細末煉蜜與棗膏搜和令勻木臼搗之以不

粘爲度丸如雞頭實燒之

寶林香

黃熟香

白檀香

香

甘松

藿香葉

零陵香葉

荷葉

紫背浮萍以上各一兩

茅香半觔去毛酒浸以蜜拌炒令黃

右件爲細末煉蜜和勻丸如皁子大無風處燒之

巡筵香

龍腦一錢

乳香半錢

荷葉半兩

浮萍半兩

旱蓮半兩

瓦松半兩

水衣半兩

松半兩

右爲細末煉蜜和勻丸如彈子大慢火燒之從主人

主以淨水一琖引煙入水琖內巡筵旋轉香煙接了

去水琖其香終而方斷

已上三方亦名三寶殊燻

寶金香

沈香一兩

檀香一兩

乳香一錢另研

紫礦二錢郁金顏香一錢另研安息香一錢另研

甲香一錢

麝香二錢另研石芝二錢

川芎一錢

木香一錢

白荳蔻二錢

龍腦二錢

右爲細末拌勻煉蜜作劑撚餅子金箔爲衣

云益香

葉艾

艾

荷葉

扁柏葉各等分

右俱燒存性爲末煉蜜作別香劑用如常法

香乘卷十七

欽定四庫全書

香乘卷十八

明周嘉冑撰

疑合花香

梅花香一

丁香一兩

藿香一兩

甘松一兩

檀香一兩

丁皮半兩

牡丹皮半兩

零陵二兩辛夷半兩

龍腦一錢

右爲末用如常法尢直佩帶

梅花香二

甘松一兩

零陵香一兩檀香半兩

茴香半兩

丁香一百枚龍腦少許另研

右爲細末煉蜜合和幹濕皆可焚

梅花香三

丁香枝杖一兩零陵香一兩白茅香一兩

甘松一兩

白檀一兩

白梅末二錢

杏仁十五个丁香三錢

白蜜半觔

右爲細末煉蜜作劑窨七日燒之

梅花香武

沈香五錢

檀香五錢

丁香五錢

丁香皮五錢麝香少許

龍腦少許

右除腦麝二味乳缽細研入杉木炭煤二兩共香和

勻煉白蜜杵勻撚餅入無滲磁瓶窨久以玉片襯燒

之

梅花香沈

玄參四兩

甘松四兩

麝香少許

甲香三錢先以泥漿慢煮次用蜜制

右爲細末煉蜜丸如常法爇之

壽陽公主梅花香沈

甘松半兩

白芷半兩

牡丹皮半兩

本半兩

茴香一兩

丁皮一兩不見火

檀香一兩

降眞香二錢白梅一百枚

右除丁皮餘皆焙漧爲粗末磁器窨月餘如常爇

李王帳中梅花香補

丁香一兩新好者沈香一兩

紫檀香半兩

甘松半兩

零陵香半兩龍腦四錢

麝香四錢

杉松麩炭末一兩制甲香三分

右爲細末煉蜜放冷和丸窨半月爇之

梅英香一

揀丁香三錢白梅末三錢零陵香葉二錢

木香一錢

甘松五分

右爲細末煉蜜作劑窨燒之

梅英香二

沈香三兩剉末丁香四兩

龍腦七錢另研

蘇合油二錢甲香二錢制硝石末一錢

右細末入烏香末一錢煉蜜和勻丸如芡實大焚之

梅蕊香

檀香一兩半建茶浸三日銀器中炒令紫色碎者旋取之

香三錢半剉細末入蜜一琖酒半琖以沙盒盛蒸取出炒幹

甲香半兩漿水泥一塊同浸三日取出再以漿水一煮幹更以酒一煮於銀器內炒黃色

玄參切片入焰硝一錢蜜一琖酒一琖煮幹爲度炒令脆不犯鐵器

龍腦二錢另研

麝香當門子二字另研

右爲細末先以甘艸半兩搥碎沸湯一觔浸候冷取

出甘艸不用白蜜半觔煎撥去浮蠟與甘艸湯同煮

放冷入香末次入腦麝及杉樹油節炭二兩和勻撚

作餅子貯磁器內窨一月

梅蕊香武又名一枝梅

歌曰沈香一分丁香半烰炭篩羅五兩灰煉蜜丸燒加

腦麝東風吹綻一枝梅

韓魏公濃梅香洪譜又名返魂香

黑角沈半兩丁香一錢

臘茶末一錢

郁金五分小者麥麩炒赤色麝香一字

定粉一米粒卽詔粉白蜜一琖

右各爲末麝先細研取臘茶之半湯點澄淸調麝次

入沈香次入丁香次入郁金次入余茶及定粉共研

細乃入蜜令稀稠得所收砂瓶器中窨月餘取燒久

則益佳燒時以雲母石或銀葉襯之

黃太史跋云余與洪上座同宿潭之碧廂門外舟衝

嶽花光介仁寄墨梅二幅扣舟而至聚觀於下予曰

祇欠香耳洪笑發囊取一炷焚之如嫩寒淸曉行孤

山籬落間怪而問其所得云東坡得於韓忠獻家知

子有香癖而不相授豈小譴其後駒父集古今香方

自謂無以過此予以其名未顯易之云

香譜補遺所載與前稍異今並錄之

臘沈一兩

龍腦五分

麝香五分

定粉二錢

郁金五錢

茶末二錢

鵝梨二枚

白蜜二兩

右先將梨去皮姜擦梨上搗碎旋扭汁與蜜同熬過

在一淨琖內調定粉茶郁金香末次入沈香龍腦

麝香和爲一塊油紙裹入磁盒內地窨半月取出如

欲遺人圓如芡實金箔爲衣十圓作貼

笑梅香一

桲二个

檀香五錢

沈香三錢

金顏香四錢麝香一錢

右將桲割破項子以小刀剔去穰並子將沈香檀

香爲極細末入於內將原割下項子益著以麻縷縛

定用生面一塊裹桲在內慢灰火燒黃熟爲度去

面不用取桲研爲膏別將麝香金顏香研極細入

膏內相和研勻雕花印脫陰漧燒之

笑梅香二

沈香一兩

烏梅一兩

芎藭一兩

甘松一兩

檀香五錢

右爲末入腦麝少許蜜和瓷盒內窨旋取燒之

笑梅香三

香二錢

丁香二錢

甘松二錢

零陵香二錢共爲粗末朴硝一兩

腦麝各五分

右研勻次腦麝朴硝生蜜搜和甕盒封窨半月

笑梅香武一

丁香百粒

茴香一兩

檀香五錢

甘松五錢

零陵香五錢麝香五分

右爲細末蜜和成塊分爇之

笑梅香武二

沈香一兩

檀香一兩

白梅肉一兩

丁香八錢

木香七錢

牙硝五錢研

丁香皮二錢去粗皮麝香少許

白芨末

右爲細末白芨煮糊和勻入範子印花陰漧燒之

肖梅韻香補

韶腦四兩

丁香皮四兩白檀五錢

桐灰六兩

麝香一錢

別一方加沈香一兩

右先搗丁香檀灰爲末次入腦麝熱蜜拌勻杵三五

百下封窨半月取爇之

勝梅香

歌曰丁香一兩眞檀半降眞白檀松炭篩羅一兩灰熟蜜和

勻入龍腦東風吹綻嶺頭梅

鄙梅香武

沈香一兩

丁香二錢

檀香二錢

麝香五分

浮萍艸

右爲末以浮萍艸取汁加少許蜜撚餅燒之

默林香

沈香一兩

檀香一兩

丁香枝杖三兩

樟腦三兩

麝香一錢

右腦麝另器細研將三味懷榦爲末用過硬炭末

香末和勻白蜜重湯煮去浮蠟放冷旋入臼杵搗數

百下取以銀葉襯焚之

淡梅香沈

丁香百粒

茴香一撚

檀香二兩

甘松二兩

零陵香二兩腦麝各少許

右爲細末煉蜜作劑爇之

肖蘭香一

麝香一錢

乳香一錢

麩炭末一兩

紫檀五兩白尢妙剉作小片煉白蜜一觔加少湯浸一宿取出銀器內炒微煙出

右先將麝香乳缽內研細次用好茶一錢沸湯點

澄淸時與麝香同研候勻與諸香相和勻入臼杵令

得所如幹少加浸檀蜜水拌勻入新器中以紙封十

數重地坎窨一月爇之

肖蘭香二

零陵香七錢藿香七錢

甘松七錢

白芷二錢

木香二錢

母丁香七錢

官桂二錢

玄參三兩

香附子二錢

沈香二錢

麝香少許另研

右煉蜜和勻撚作餅子燒之

笑蘭香武

歌曰零藿丁檀沈木一六錢本麝差輕合和時用松

花蜜爇處無煙分外淸

笑蘭香洪

白檀香一兩丁香一兩

香一兩

甘松五錢

黃熟香二兩玄參一兩

麝香二錢

右除麝香另研外令六味同搗爲末煉蜜搜拌爲膏

爇窨如常法

李元老笑蘭香

揀丁香味辛者一錢木香一錢鶪骨者沈香一錢刮去軟者

白檀香一錢脂膩者肉桂一錢味辛者麝香五分

白片腦五分南鵙砂二錢先研細次入腦麝

回紇香附一錢如無以白荳蔻代之同前六味爲末

右煉蜜和勻更入馬孛二錢許搜拌成劑新油單紙

封裹入甕瓶內一月取出旋丸如菀豆狀撚餅以漬

酒名洞庭春每酒一瓶入香一餅化開葉密封春三日夏秋一日冬七日可飲其香特美

靖老笑蘭香新

零陵香七錢半藿香七錢半甘松七錢半

當歸一條

荳蔻一个

檳榔一个

木香五錢

丁香五錢

香附子二錢半

白芷二錢半麝香少許

右爲細末煉蜜搜和入臼杵百下貯磁盒地坑埋窨

一月旋作餅爇如常法

勝肖蘭香

沈香拇指大檀香拇指大丁香二錢

茴香五分

丁香皮三兩檀腦五錢

麝香五分

煤末五兩

白蜜半觔

甲香二十片黃泥煮去淨洗

右爲細末煉蜜和勺入磁器內封窨旋丸燒之

勝蘭香補

歌曰甲香一分煮三者二兩烏沈一兩檀冰麝一錢龍

腦半蜜和淸婉勝芳蘭

秀蘭香武

歌曰沈藿零３陵俱半兩丁香一分麝三錢細搗蜜和爲

餅子芬芳香自禁中傳

蘭蕊香補

香三錢

檀香三錢

乳香二錢

丁香三十枚麝香五分

右爲末以蒸鵝梨汁和作餅子窨幹燒如常法

蘭遠香補

沈香一兩

速香一兩

黃連一兩

甘松一兩

丁香皮五錢

紫勝香五錢

右爲細末以蘇合油和作餅子爇之

木犀香一

降眞一兩

檀香一錢另爲末作腦茶半胯碎

右以紗囊盛降眞香置磁器內用新淨器盛鵝梨汁

浸二宿及茶候軟透去茶不用拌檀窨燒

木犀香二

采木犀未開者以生蜜拌勻不可蜜多實搽入磁器中

地坎埋窨日久愈奇取出於乳缽內研拍作餅子油單

總裹收逐旋取燒采花時不得犯手剪取爲妙

木犀香三

日未出時乘露采取巖桂花含蕊開及三四分者不拘

多少煉蜜候冷拌和以溫潤爲度緊入不津磁罐中以

蠟紙密封罐口掘地深三尺窨一月銀葉襯燒花大開

無香

木犀香四

五更初以竹箸取巖花未開蕊不拘多少先以瓶底入

檀香少許方以花蕊入瓶候滿花腦子糝花上皁紗幕

瓶口置空所日收夜露四五次少用生熟蜜相拌澆瓶

中蠟紙封窨燒如法

木犀香新

沈香半兩

檀香半兩

茅香一兩

右爲末以半開桂花十二兩擇去蒂研成泥搜作劑

入石臼杵千百下卽出當風陰漧燒之

吳彥莊木犀香武

沈香半兩

檀香二錢五分丁香十五粒

腦子少許另研金顏香另研不用亦可麝香少許茶淸研

木犀花五琖已開未披者次入腦麝同研如泥

右以少許薄麵糊入所研三物中同前四物和劑範

爲小餅窨幹如常法爇之

智月木犀香沈

白檀一兩茶浸炒木香

金顏香

黑篤耨香

蘇合油

麝香

白芨末已上各一錢

右爲細末用皁兒膠鞭和入臼搗千下以花脫之依

法窨爇

桂花香

用桂蕊將放者搗爛去汁加冬靑子亦搗爛去汁存查

和桂花合一處作劑當風處陰漧用玉版蒸儼是桂香

甚有幽致

桂枝香

沈香

降眞香等分

右劈碎以水浸香上一指蒸榦爲末蜜劑燒之

杏花香一

附子沈

紫檀香

香

降眞香已上各一兩甲香

燻陸香

篤耨香

塌乳香已上各五錢丁香二錢

木香二錢

麝香五分

梅花腦三分

右搗爲末用薔薇水拌勻和作餅子以琉璃瓶貯之

地窨一月爇之有杏花韻度

杏花香二

甘松五錢

芎藭五錢

麝香二分

右爲末煉蜜丸如彈子大置鑪中旖旎可愛每迎風燒之尢妙

吳顧道侍郎杏花香

白檀香五兩細剉以蜜二兩熱湯化開浸香三宿取出於銀器內裹紫色入杉木炭內炒同同搗爲末

麝香一錢另研茶一錢湯點澄淸用稠腳

右同拌令勻以白蜜八兩搜和乳槌杵數百貯磁器

仍鎔蠟固封地窨一月久則愈佳

百花香一

甘松一兩

沈香一兩茶同煮半日香一兩

丁香一兩茶煮半日玄參一兩洗淨槌碎炒焦麝香一錢

檀香五錢剉碎鵝梨二个取汁浸銀器內蒸龍腦五分

砂仁一錢

肉荳蔻一錢

右爲細末羅勻以生蜜搜和搗百餘杵撚作餅子入

瓴盒封窨如常法爇之

百花香二

歌曰三兩甘松別本作一兩一兩芎別本作半兩麝香少許蜜和

同丸如彈子鑪中爇一似百花迎曉風

野花香一

香一兩

檀香一兩

降眞一兩

舶上丁皮五錢龍腦五分

麝香半字

炭末五錢

右爲末入炭末拌勻以煉蜜和劑撚作餅子增窨燒

之如要煙聚入制過甲香一字

野花香二

香三兩

檀香三兩

降眞香三兩

丁香一兩

韶腦二錢

麝香一字

右除腦麝另研外余搗羅爲末入腦麝拌勻杉木炭

三兩燒存性爲末煉蜜和劑入臼杵三五日下磁罐

內收貯旋取分燒之

野花香三

大黃一兩

丁香

沈香

玄參

白檀已上各五錢

右爲末用梨汁和作餅子燒之

野花香武

沈香

檀香

丁香

丁香板

紫藤香已上各五錢麝香二錢

樟腦少許

杉木炭八兩研

右蜜一觔重湯煉過先研腦麝和勻入香搜蜜作劑

杵數百入甕器內地窨旋取撚餅燒之

後庭花香

白檀一兩

香一兩

楓乳香一兩

龍腦二錢

右爲末以白芨作糊和印花餅窨幹如常法

荔枝香沈

沈香

檀香

白荳蔻仁

西香附子

金顏香

肉桂已上各一兩

馬牙硝五錢龍腦五分

麝香五分

白芨二錢

新荔枝皮二錢

右先將金顏香於乳缽內細研次入腦麝牙硝另研

諸香爲末入金顏香研勻滴水和作餅窨幹燒之

洪駒父荔枝香武

荔枝殼不拘多少

麝皮一个

右以酒同浸二宿酒髙二指封蓋飯甑上蒸之酒幹

爲度日中燥之爲末每一兩重加麝香一字煉蜜和

劑作餅燒如常法

柏子香

柏子實不計多少帶靑色未開破者

右以沸湯焯過酒浸蜜封七日取出陰漧燒之

酴香

歌曰三兩玄參二兩松一枝濾子蜜和同少加眞麝並

龍腦一架荼蘼落晚風

黃亞夫野梅香武

降眞香四兩

茶一胯

右以茶爲末入井花水一與香同煮水漧爲度篩

去茶碾眞香爲細末加龍腦半錢和勻白蜜煉熟

搜劑作圓如雞頭實或散燒之

江梅香

零陵香

藿香

丁香懷幹茴香

龍腦已上各半兩

麝香少許缽內研以建茶湯和洗之

右爲末煉蜜和勻撚餅子以銀葉襯燒之

江梅香補

歌曰百粒丁香一掫茴麝香少許可斟裁更加五味零

陵葉百斛濃香江上梅

蠟梅香武

沈香三錢

檀香三錢

丁香六錢

龍腦半錢

麝香一字

右爲細末生蜜和劑爇之

雪中春信

檀香半兩

香一兩二錢丁香皮一兩二錢

樟腦一兩二錢麝香一錢

杉木炭二兩

右爲末煉蜜和勻焚窨如常法

雪中春信沈

沈香一兩

白檀半兩

丁香半兩

木香半兩

甘松七錢半藿香七錢半

零陵香七錢半白芷二錢

回鶻香附子二錢

當歸二錢

麝香二錢

官桂二錢

檳榔一枚

荳蔻一枚

右爲末煉蜜和餅如棋子大或脫花樣燒如常法

雪中春信武

香附子四兩

郁金二兩

檀香一兩建茶煮

麝香少許

樟腦一錢石灰制羊脛灰四兩

右爲末煉蜜和勻焚窨如常法

春消息一

丁香半兩

零陵香半兩甘松半兩

茴香二分

麝香一分

右爲末蜜和得所以甕盒貯之地穴內窨半月

春消息二

甘松一兩

零陵香半兩檀香半兩

丁香十顆

茴香一撮

腦麝少許

和窨如常法

雪中春泛水平壼子新方

腦子二分

麝香半錢

白檀二兩

乳香七錢

沈香三錢

寒水石三兩燒

右件爲極細末煉蜜並鵝梨汁和勻爲餅脫濕置寒

水石末中磁瓶內收貯

勝茉莉香

沈香一兩

金顏香研細檀香各二錢

大丁香十粒研細末腦麝各一錢

右麝用冷腦茶淸三四滴研細續入腦子同研木犀

花方開未離披者三大盞去蒂於淨器中研爛如泥

入前作六味再研勻拌成餅子或用模子脫成花樣

密入器中窨一月

薝菊香

雪白蕓香以酒煮入元參桂末丁皮四味和勻焚之

雪蘭香

歌曰十兩香一兩檀楓香兩半各秤盤更加一兩元

參末硝蜜同和號雪蘭

香乘卷十八

欽定四庫全書

香乘卷十九

明周嘉冑撰

燻佩之香

篤耨佩香武

沈香末一觔金顏香末十兩大食梔子花一兩

龍涎一兩

龍腦五錢

右爲細末薔薇水細細和之得所臼杵極細脫範子

梅蕊香

丁香半兩

甘松半兩

藿香葉半兩

香白芷半兩牡丹皮一錢零陵香一兩半

舶上茴香五分微炒

同咬咀貯絹袋佩之

荀令十里香沈

丁香半兩彊檀香一兩

甘松一兩

零陵香一兩生龍腦少許茴香五分略炒

右爲末薄紙貼紗囊盛佩之其茴香生則不香過炒

則焦气多則藥气太少則不類花香逐旋斟酌添使

旖旎

洗衣香武

牡丹皮一兩甘松一錢

右爲末每洗衣最後澤水入一錢

假薔薇百花香

甘松一兩

檀香一兩

零陵香一兩

藿香葉半兩丁香半兩

黃丹二分

白芷五分

香墨一分

茴香三分

腦麝爲衣

右爲細末以熟蜜和稀稠拌得所隨意脫花

玉華醒醉香

采牡丹蕊與酴花淸酒拌浥潤得所風陰一宿杵

細撚作餅子陰漧龍腦爲衣置枕間

衣香洪

零陵香一觔甘松十兩

檀香十兩

丁香皮五兩辛夷二兩

茴香二錢炒

右搗粗末入龍腦少許貯囊佩之

薔薇衣香武

茅香一兩

丁香皮一兩剉碎微炒零陵香一兩

白芷半兩

細辛半兩

白檀半兩

茴香三分微炒

同爲粗末可佩可爇

牡丹衣香

丁香一兩

牡丹皮一兩甘松一兩爲末

龍腦二錢另研麝香一錢另研

右同和以花葉紙貼佩之

芙藥衣香補

丁香一兩

檀香一兩

甘松一兩

零陵香半兩牡丹皮半兩茴香二分微炒

右爲末入麝香少許研勻薄紙貼之用新帕子裹著

肉其香如新開蓮花臨時更入麝龍腦各少許更佳

不可火焙汗吧愈香

禦愛梅花衣香售

零陵香葉四兩藿香葉三兩沈香一兩剉

甘松三兩去土洗淨秤檀香二兩

丁香半兩搗

米腦半兩另研白梅霜一兩搗細淨秤麝香三錢另研

以上諸香並須日幹不可見火除腦麝梅霜外一處

同爲粗末次入腦麝梅霜拌勻入絹袋佩之

此乃內侍韓憲所傳

梅花衣香武

零陵香

甘松

白檀

茴香已上各五錢丁香

木香各一錢

右同爲粗末入龍腦少許貯囊中

梅萼衣香補

丁香二錢

零陵香一錢檀香一錢

舶上茴香五分微炒木香五分

甘松一錢半

白芷一錢半腦麝各少許

右同剉候梅花盛開晴明無風兩於黃昏前擇未開

含蕊者以紅綫系定至淸晨日未出時連梅蒂摘下

將前藥同拌陰漧以紙裹貯紗囊佩之旖旎可愛

蓮蕊衣香

蓮蕊一錢幹研零陵香半兩甘松四錢

藿香三錢

檀香三錢

丁香三錢

茴香二分微炒白梅肉三分龍腦少許

右爲細末入龍腦研勻薄紙貼紗囊貯之

濃梅衣香

藿香葉二錢早春芽茶二錢丁香十枚

茴香半字

甘松三分

白芷三分

零陵香三分

同剉貯絹袋佩之

裛衣香武

丁香一兩另研郁金十兩

零陵香六兩

藿香四兩

白芷四兩

蘇合油三兩

甘松三兩

杜蘅三兩

麝香少許

右爲末袋盛佩之

裛衣香瑣碎錄

零陵香一觔丁香半觔

蘇合油半觔

甘松三兩

郁金二兩

龍腦二兩

麝香半兩

右並須精好者若一味惡卽損諸香同搗如麻研大

小以夾絹袋貯之

貴人浥汗香武

丁香一兩爲粗末川椒六十粒

右以二味相和絹袋盛而佩之辟絕汁气

內苑蕊心衣香事林

藿香半兩

益智仁半兩白芷半兩

蜘蛛香半兩檀香二錢

丁香三錢

木香二錢

同爲粗末裹置衣笥中

勝蘭衣香

零陵香二錢茅香二錢

藿香二錢

獨活一錢

甘松一錢半大黃一錢

牡丹皮半錢白芷半錢

丁香半錢

桂皮半錢

以上先洗淨幹再用酒略噴碗盛蒸少時入三子

二錢豆腐漿水蒸以琖益定檀香一錢右爲細末剉

合和勻入麝香少許

香爨

零陵香

茅香

藿香

甘松

松子搥碎茴香

三柰子豆腐蒸檀香

木香

白芷

土白芷

桂肉

丁香

牡丹皮

沈香各等分

麝香少許

右用好酒噴過日曬令幹以刀切碎碾爲生料篩羅

粗末瓦壇收頓

軟香一

篤耨香半兩檀香末半兩蘇合油三兩

金顏香五兩牙子者銀朱一兩

麝香半兩

龍腦二錢

右爲細末用銀器或磁器於沸湯鍋釜內頓放逐旋

傾出蘇合油內攪勻和停爲度取出瀉入冷水中隨

意作劑

軟香二

沈香十兩

金顏香二兩

香二兩

丁香一兩

乳香半兩

龍腦五錢

麝香六錢

右爲細末以蘇合油和納磁器內重湯煮半日以稀

稠得中爲度入臼搗成劑

軟香三

金顏香半觔極好者於銀器湯煮化細布扭淨汁蘇合油四兩絹扭過

龍腦一錢研細心紅不計多少色紅爲度麝香半錢研細

右先將金顏香搦去水銀石器內化開次入蘇合油

麝香拌勻續入龍腦心紅移銚去火攪勻取出作團

如常法

軟香四

黃蠟半觔溶成汁濾淨卻以淨銅銚內下紫艸煎令紅濾去艸滓

金顏香三兩揀淨秤別研細作一處檀香一兩碾令細卻篩過

沈香半兩極細末

銀朱隨意加入以紅爲度

滴乳香三兩揀明塊者用茅香煎水煮過令浮成片如膏傾冷水中取出待水漧入乳缽研細如粘缽

則用醋淬的赭石二錢入內同研則不粘矣

蘇合香油三錢如臨合時先以生蘿卜擦了乳缽則不粘如無則以子代之

生麝香三錢淨缽內以茶淸滴研細卻以其餘香拌起一處

右以蠟入甕器大內坐重湯中溶成汁入蘇合油

和了停勻卻入眾香以柳棒顏攪極勻卽香成矣欲

軟用松子仁三兩搡汁於內𨿽大雪亦軟

軟香五

檀香一兩爲末沈香半兩

丁香三錢

蘇合香油半兩

以三種香拌蘇合油如不滓再加合油

軟香六

上等沈香五兩金顏香二兩半龍腦一兩

右爲末入蘇合油六兩半用綿濾過取淨油和香旋

旋看稀稠得所入油如欲黑色加百艸霜少許

軟香七

沈香三兩

香三兩末檀香三兩

亞息香半兩末梅花龍腦半兩甲香半兩制

松子仁半兩金顏香一錢龍涎一錢

篤耨油隨分麝香一錢

杉木炭以黑爲度

右除龍腦松仁麝香耨油外餘皆取極細末以篤耨

油與諸香和勻作濟

軟香八

金顏香三兩蘇合油三兩篤耨油一兩二錢

龍腦四錢

麝香一錢

先將金顏香碾爲細末去滓用蘇合油坐熟入黃蠟

一兩坐化逐旋入金顏坐過了入腦麝篤耨油銀朱

打和以軟昏籜毛縛收欲黃入蒲黃綠入石綠黑入

墨欲紫入紫艸各量多少加入以勻爲度

軟香沈

丁香一兩加木香少許同炒沈香一兩

白檀二兩

金顏香二兩黃蠟二兩

三柰子二兩心子紅二兩作黑不用龍腦半兩或三錢可

蘇合油不計多少生油不計多少白膠香半觔灰水於沙鍋內煮候浮上

掠入涼水搦塊再用皁角水三四復煮以香白爲度秤二兩香用

右先將蠟於定磁碗內溶開次下白膠香次生油次

蘇合攪勻取碗置地候溫入眾香每一兩作一丸更

加烏篤耨一兩尢妙如造黑色者不用心子紅入香

墨二兩燒紅爲末和劑如常法可懷可佩置扇柄把

握極佳

軟香武

沈香半觔爲細末金顏香二兩龍腦一錢研細

蘇合油四兩

右先將沈香末和蘇合油仍入冷水和成團卻搦去

水入金顏香龍腦又以水和成團再搦去水入臼杵

三五千下時時搦去水以水盡杵成團有光色爲度

如欲硬加金顏香如欲軟加蘇合油

寶梵院主軟香

沈香三兩

金顏香五錢龍腦四錢

麝香五錢

蘇合油二兩半黃蠟一兩半

右細末蘇合油與蠟重湯溶和搗諸香入腦子更杵

千下用

廣州吳家軟香新

金顏香半觔研細蘇合油二兩沈香一兩末

腦麝各一錢另研黃蠟二錢

芝麻油一錢臘月經年者尢佳

右將油蠟同銷鎔放微溫和金顏沈末令勻次入腦

麝與合油同搜仍於淨石板上以木槌擊數百下如

常法用之

翟仁仲運使軟香

金顏香半觔蘇合油以拌勻諸香爲度

龍腦一字

麝香一字

烏梅肉二錢半焙漧

先以金顏腦麝烏梅肉爲細末後以蘇合油相和合

臨時相度硬軟得所欲紅色加銀朱二兩半欲黑色

加皁兒灰三錢存性

燻衣香

茅香四兩細剉酒洗微蒸零陵香半兩甘松半兩

白檀二錢

丁香二錢半白梅三个焙榦取末

右共爲粗末入米腦少許薄紙貼佩之

燻衣香二

沈香四兩

香三兩

檀香一兩半

龍腦半兩

牙硝二錢

麝香二錢

甲香四錢灰水浸一宿次用新水洗過後以蜜水黃

右除龍腦麝香別研外同爲粗末煉蜜半觔和勻候

冷入龍腦麝香

蜀燻禦衣香洪

丁香一兩

香一兩

沈香一兩

檀香一兩

麝香二錢

甲香一兩制

右爲末煉蜜放冷溫令勻入窨月餘用

南陽公主燻衣香事林

蜘蛛香一兩白芷半兩

零陵香半兩

砂仁半兩

丁香三錢

麝香五分

當歸一錢

荳蔻一錢

共爲末囊盛佩之

新料燻衣香

沈香一兩

香七錢

檀香五錢

牙硝一錢

米腦四錢

甲香一錢

右先將沈香檀爲粗散次入麝拌勻次入甲香牙

硝銀朱一字再拌煉蜜和勻上摻腦子用如常

千金月令燻衣香

沈香二兩

丁香皮二兩郁金香二兩細剉

蘇合油一兩詹糖香一兩同蘇合香油和作餅子

小甲香四兩半以新牛糞汁三升水三升火煮三分去二取出淨水淘刮去上肉焙漧又以淸酒二升

蜜半合火煮令酒盡以物撓候幹以水淘去蜜暴榦別末

右將諸香末和勻燒燻如常法

燻衣梅花香

甘松一兩

木香一兩

丁香半兩

舶上茴香三錢龍腦五錢

右拌搗合粗末如常法燒燻

燻衣芬積香和劑

沈香二十五兩剉白二十兩藿香十兩

檀香二十兩腦茶淸炒黃１零陵香葉十兩丁香十兩

牙硝十兩

米腦三兩研麝香一兩五錢

梅花龍腦一兩研杉木麩炭二十兩

甲香二十兩炭灰煮兩日洗以蜜酒同煮令幹蜜煉和香

右爲細末研腦麝用蜜和搜今勻燒燻如常法

燻衣衙香

生沈香六兩剉香六兩

生牙硝六兩

檀香十二兩茶淸炒生龍腦二兩研麝香二兩研

蜜比香觔兩加倍煉熟甲香一兩

右爲末研入腦麝以蜜搜和令勻燒燻如常法

燻衣笑蘭香事林

藿零甘芷木茴香茅賴芎黃和桂心檀麝牡皮加減用

酒噴日曬絳囊盛

零以蘇合香油和勻松茅酒洗三賴米泔浸大黃蜜

蒸麝香逐旋添入燻衣加檀殭瓥常帶加白梅肉

塗傅之香

傅身香粉洪

英粉另研靑木香

麻黃根

附子炮

甘松

藿香

零陵香各等分

右件除英粉外同搗羅爲末以生絹袋盛浴罷傅身

和粉香

官粉十兩

蜜陀僧一兩白檀香一兩

黃連五錢

腦麝各少許蛤粉五兩

輕粉二錢

朱砂二錢

金箔五个

鷹條一錢

右件爲細末和勻傅面

十和香粉

官粉一袋水飛朱砂三錢

蛤粉白熟者水飛

鷹條二錢

蜜陀僧五錢檀香五錢

腦麝各少許紫粉少許

寒水石和腦麝同研

右件各爲飛塵和勻入腦麝調色似桃花爲度

利汗紅粉香

滑石一觔極白無石者水飛過心紅三錢

輕粉五錢

麝香少許

右件同研極細用之調粉如肉色爲度塗身體香肌

利汗

香身

丁香一兩半藿香葉

零陵香

甘松各三兩香附子

白芷

當歸

桂心

檳榔

益智仁各一兩麝香二錢

白荳蔻仁二兩

右件爲細末煉蜜爲劑杵千下丸如桐子大噙化一

丸便覺口香五日身香十日衣香十五日他人皆聞

得香又治徧身熾气惡气及口齒气

拂手香武

白檀三兩滋潤者剉末用蜜三錢化湯用一盞炒令水漧稍覺浥濕焙漧杵羅極細

米腦五錢研阿膠一片

右將阿膠化湯打糊入香末搜拌令勻於木臼中搗

三五百捏作餅子或脫花窨幹中穿一穴用彩綫懸

胸前

梅眞香

零陵香葉半兩甘松半兩

白檀香半兩

丁香半兩

白梅末半兩腦麝少許

右爲細末糝衣傅身皆可用之

香發木犀香油事林

淩晨摘木犀花半開者揀去莖蒂令淨髙量一斗取淸

麻油一觔輕手拌勻置磁罐中厚以油紙蜜封罐口坐

於釜內重湯煮一餉久取出安頓穩燥處十日後傾出

以手泚其靑液收之最要封閉緊密久而愈香如以油

勻入黃蠟爲百脂尢馨香也

烏發香油此油洗髮後用最妙

香油二觔

柏油二兩另放訶子皮一兩半

沒石子六个五棓子半兩眞膽礬一錢

川百藥煎三兩酸橊皮半兩豬膽二个另放

旱蓮臺半兩

右件爲粗末先將香油熬數沸然後將藥末入油同

熱少時傾油入罐子內微溫入柏油攪漸入豬膽又

攪令極冷入後藥

零陵香

藿香葉

香白址

甘松各三錢麝香一錢

再攪勻用厚紙封罐口每日早午晚各攪一次仍封

之如此十日後先晚洗髮淨次早發幹搽之不待數

日其發黑紺光澤香滑永不染塵垢更不須再洗用

之後自見也黃者轉黑旱蓮臺諸處有之科生一二

尺髙小花如菊折斷有黑汁名猢猻頭

又此油最能黑髮

每香油一觔棗枝一根剉碎新竹片一根截作小片不

拘多少用荷葉四兩入油同煎至一半去前物加百藥

煎四兩與油再熬冷定加丁香排艸檀香辟塵茄每淨

油一觔大約入香料兩余

合香澤法

淸酒浸香夏用令春秋酒令暖冬則小熱雞舌香俗人以其似丁予故爲丁子香也

藿香苜蓿蘭香凡四種以新綿裹而浸之夏一宿春秋二宿冬三宿

用胡麻油兩分豬膽一分內銅鐺中卽以浸香酒和之

煎數沸後便緩火微煎然後下所浸香煎緩火至暮水

盡沸定乃熟以火頭內浸中作聲者水未盡有煙出無聲者水盡也澤欲熟時下

少許靑蒿以發色綿羃鐺嘴瓶口瀉賈思勰齊民要街

香澤者人發恆枯瘁此以濡澤之也唇脂以丹作之象

唇赤也釋名

香粉

法惟多著丁香於粉盒中自然芬馥同上

面脂香

牛髓牛髓少者用牛脂和之若無髓只用脂亦得溫酒浸丁香藿香二種浸法

如煎滓法煎法一同合脂亦著靑蒿以發色綿濾著磁漆盞

中令凝若作唇脂者以熟朱調和靑油裹之同上

八白香金章宗宮中洗面散

白丁香

白僵蠶

白附子

白牽牛

白茯苓

白蒺

白芷

白芨

右等分入皁角去皮弦共爲末菉豆粉半之日用面如玉矣

金主綠云香

沈香

蔓荊子

白芷

南沒石子

躑躅花

生地黃

苓苓香

附子

防風

覆盆子

訶子肉

蓮子艸

芒硝

丁皮

右件各等分入捲柏三錢洗淨曬漧各細剉炒黑色

以絹袋盛入磁罐內每用藥三錢以淸香油浸藥厚

紙封口七日每遇梳頭淨手蘸油摩頂心令熱入發

竅不十日發黑如漆黃赤者變黑禿者生發

蓮香散金主宮中方

丁香三錢

黃丹三錢

枯礬末一兩

共爲細末閨閣中以之敷足久則香入膚骨𨿽足紈

常經浣渥香气不散

金章宗文房精鑑至用蘇合香油點煙制墨可謂窮

幽極勝矣玆復致力於粉澤香膏使嬪妃輩雩鬢益

芳蓮蹤增馥想見當時人盡如花花盡皆香風流旖

旎陳主隋煬後一人也

香乘卷十九

欽定四庫全書

香乘卷二十

明周嘉冑撰

香屬香餅香珠香煤香藥香灰香茶

燒香用香餅

凡燒香用餅子須先燒令通紅置香鑪內候有黃衣生

方徐徐以灰覆之仍手試火气緊慢沈譜

香一

堅硬羊脛骨炭三觔末

黃丹五兩

定粉五兩

鍼砂五兩

牙硝五兩

棗一升煮爛去皮核

右同搗拌勻以棗膏和劑隨意撚作餅子

香餅二

木炭三觔末定粉三兩

黃丹二兩

右拌勻用糯米爲糊和成入鐵臼內細杵以圈子脫

作餅曬漧用之

香餅三

用櫟炭和柏葉葵菜橡實爲之純用櫟炭則難熟而易

碎石餅太酷不用

香餅沈

軟炭三觔末蜀葵葉或花一觔半

右同搗令粘勻作劑如幹更入薄糊少許彈子大撚

餅曬漧貯磁器內燒香旋取用如無葵則炭末中拌

入紅花滓同搗以薄糊和之亦可

耐久香餅

硬炭末五兩胡粉一兩

黃丹一兩

右用搗細末煮糯米膠和勻撚餅曬漧每用燒令赤

炷香經久或以鍼砂代胡粉煮棗代糯膠

長生香餅

黃丹四兩

幹蜀葵花二兩燒灰幹茄根二兩燒灰

棗肉半觔去核

右爲粗末以棗肉研作膏同和勻撚作餅子曬漧置

鑪內大可耐久而不息

終日香餅

羊脛炭一觔末黃丹一分

定粉一分

鍼砂少許研勻黑石脂一分分字去聲

右煮棗肉拌勻撚作餅子窨二日便於日中曬漧如

燒香畢水中蘸滅可再用

丁晉公文房七寶香餅

靑州棗一斤去核木炭二斤末黃丹半兩

鐵屑二兩

定粉一兩

細墨一兩

丁香二十粒

右用搗爲膏如幹時再入棗以模子脫作餅如錢許

每一餅可經晝夜

內府香餅

木炭末一觔黃丹三兩

定粉三兩

鍼砂二兩

棗半觔

右同末熟棗肉杵作餅曬漧用如常法每一餅可度

終日

賈淸泉香餅

羊脛炭一觔定粉四兩

黃丹四兩

右用糯粥或棗肉和作餅曬漧用如常法或茄葉燒

灰存性用棗肉同杵撚餅曬漧用之

用香煤

近來焚香取火非下卽踏中者以之供神佛格祖

先其不潔多矣故用煤以扶接火餅香史補遺

香煤一

茄蒂不計多少燒存性取四兩定粉三錢

黃丹二錢

海金砂二錢

右同末拌勻置鑪上燒紙點丁終日

香煤二

枯茄荄燒成炭於瓶內候冷爲末每一兩入鉛粉二錢

黃丹二錢半拌勻和裝灰中

香煤三

焰硝

黃丹

杉木炭

右各等分糝鑪中以紙燼點

香煤四

黑石脂一名石墨一名石涅古者搗之以爲香煤張正

見詩香散綺幕室石墨雕金鑪

香煤沈

幹竹筒榦柳枝燒黑灰各二兩

鉛粉二錢黃丹三兩焰硝六錢

右同爲末每用匕許以燈爇著於上焚香

月禪師香煤

杉木烰炭四兩硬羊脛炭二兩竹烰炭一兩

黃丹半兩

海金砂半兩

右同爲末拌勻每用二錢置鑪紙燈點候透紅以冷

灰薄覆

閻資欽香煤

柏葉多采之摘去枝梗洗淨日中曝漧剉碎不用墳墓

間者入淨罐內以鹽泥固濟炭火之石剉細研每用

一二錢置香鑪灰上以紙燈點候勻徧焚香時時添之

可以鉖日

香餅香煤好事者爲之其實用只須櫟炭一塊

制香灰

香灰新

細葉杉木枝燒灰用火一二塊養之經宿羅過裝鑪

每秋間采松須曝漧燒灰用養香餅未化石灰搥碎

羅過鍋內炒令紅候冷又研又羅一再爲之作養鑪灰

潔白可愛日夜常以火一塊養之仍須用益若塵埃則

黑矣礦灰六分鑪灰四分和勻大火養灰焚炷香

莆燒灰裝鑪如雪總石灰杉木灰各等分以米湯同

和過用頭靑朱紅黑煤土黃各等分雜於紙中裝

鑪名錦灰紙灰炒通紅羅過或稻梁燒灰皆可用

幹松花燒灰裝香鑪最潔茄灰亦可藏火火久不息

蜀葵枯時燒灰妙

鑪灰松則養火久實則退今惟用千張紙灰最妙鑪

中晝夜火不絕灰每月一易佳他無需也

香珠

香珠之法見諸道家者流其來尙矣若夫茶藥之屬

豈亦漢人含雞舌香之遺制乎玆故錄之以備見聞

度幾一物不知之意云

孫功甫廉訪木犀香珠

木犀花蓓蕾未全開者開則無香矣露未晞時用布幔

鋪如無幔淨掃樹下地面令人登梯上樹打下花蕊擇

去梗葉精揀花蕊用中樣石磨磨成漿次以布復包裹

搾壓去水將已幹花料盛貯新磁器內逐旋取出於乳缽內研令細軟用小竹筒爲則度築劑或以滑石平片

刻竅取則手搓員如小錢大竹簽穿孔置盤中以紙四

五重襯藉日傍陰漧稍健可百顆作一串山竹弓絣掛

當風處吹八九分幹取下每十五顆以潔淨水略略揉

洗去皮邊靑黑色又用盤盛於日影中映幹如天陰晦

紙隔之於慢火上焙漧新綿裹收時時觀則香味可數

年不失其磨乳喕洗之際忌穢污婦鐵器油鹽等觸犯

瑣碎錄云木犀香念珠須少入西木香

龍涎香珠

大黃一兩半甘松一兩二錢川芎一兩半

牡丹皮一兩二錢藿香一兩二錢柰子一兩一錢

以上六味並用酒潑畱一宿次日五更以後藥一處

拌勻於露天安頓待日出曬漧

白芷二兩

零陵香一兩半丁皮一兩二錢

檀香三兩

滑石兩二錢另研白芨六兩煮糊

均香二兩洗幹另研白礬一兩二錢另研好香二兩

春皮一兩二錢樟腦一兩

麝香半字

圓曬如前法旋入龍涎腦麝

香珠一

天寶香一兩土光香半兩

速香一兩

蘇合香半兩牡丹皮二兩

降眞香半兩

茅香一錢半艸香一錢

白芷二錢豆腐蒸過

三柰二錢同上丁香半兩

藿香五錢

丁皮一兩

本半兩

細辛二分

白檀一兩

麝香檀一兩零陵香二兩

甘松半兩

大黃二兩

荔枝殼二錢

麝香一拘

黃蠟一兩

滑石量用

石羔五錢

白芨一兩

右料蜜梅酒松子三柰白芷糊夏白芨春秋瓊枝

冬阿膠黑色竹葉灰石羔黃色檀香浦黃白

色滑石麝檀菩提色細辛牡丹皮檀香麝檀大黃

石羔沈香噀濕用蠟圓打輕者用水噀打

香珠二

零陵香酒洗甘松酒洗

木香少許

茴香等分

丁香等分

茅香酒洗

川芎少許

藿香酒洗此物奪香味少用

桂心少許

檀香等分

白芷面裹煨熟去面

牡丹皮酒浸一日曬漧

三柰子如白芷制少許

大黃蒸過此項收香味且又染色多用無妨

右件圈者少用不圈等分如前制度曬漧和合爲細

末用白芨和面打糊爲劑隨大小圓越濕穿孔半幹

用麝香檀稠調水爲衣

收香珠法

凡香環佩帶念珠之屬過夏后須用木賊艸擦去汗垢

庶不蒸壞若蒸損者以溫湯洗過曬漧其香如初溫子皮

香珠燒之香徹天

香珠以雜香搗之丸如桐子大靑繩穿此三皇眞元之

香珠也燒之香徹天三洞珠囊

交趾香珠

交趾以泥香捏成小巴豆狀琉璃珠間之彩絲貫之作

道人數珠入省地賣南中婦人好帶之

余曾見交趾珠外用朱砂爲衣內用小銅管穿繩制

極精嚴

香藥

丁沈煎圓

丁香二兩半沈香四錢

木香一錢

白荳蔻二兩檀香二兩

甘松四兩

右爲細末以甘艸和膏研勻爲圓如芡實大每用一

圓噙化常服調順三售和養榮衛治心胸痞滿

木香餅子

木香

檀香

丁香

甘艸

肉桂

甘松

砂

丁香

莪木各等分

莪木醋煮過用鹽水浸出醋漿水浸三日爲末蜜和

同甘艸膏爲餅每服三五枚

荳蔻香身

丁香

靑木香

藿香

甘松各一兩白芷

香附子

當歸

桂心

檳榔

荳蔻各十兩麝香少許

右爲細末煉蜜爲劑入少酥油丸如梧桐子大每服

二十丸逐旋噙化咽津久服令人身香

透體麝臍丹

川芎

松子仁

柏子仁

菊花

當歸

白茯苓

藿香葉各一兩

右爲細末煉蜜爲丸如桐子大每服五七丸溫酒茶

淸任下去諸風明目輕身辟邪少夢悅澤顏彩令人

身香

獨醒香

漧葛

烏梅

甘艸

砂各二兩枸杞子四兩檀香半兩

百藥煎半觔

右爲極細末滴水爲丸如雞頭大酒後三二丸細嚼

之醉而立醒

香茶

經進龍麝香茶

白荳蔻一兩去皮白檀末七錢百藥煎五錢

寒水石五錢薄荷汁制麝香四分

沈香三錢

片腦二錢廿甘艸末三錢上等髙茶一觔

右爲極細末用淨糯米半升煮粥以密布絞取汁置

淨碗內放冷和劑不可稀軟以硬爲度於石板上杵

一二時辰如黏用小油二兩煎沸入白檀香三五

片脫印時以小竹刀刮背上令平衛州韓家方

孩兒香茶

孩兒香一觔髙茶末三兩麝香四公

片腦二錢五分或糠米者韶腦不用薄荷霜五錢

川百藥煎一兩研極細

右六件一處和勻用熟白糯米一升半淘洗令淨入

鍋內放冷水髙四指煮作糕糜取出十分冷定於磁

盆內揉和成劑卻於平石砧上杵千餘轉以多爲妙

然後將花脫酒油少許入劑作餅於潔淨透風篩子

頓放陰漧貯磁器內靑紙襯裏密封

香茶一

上等細茶一觔片腦半兩

檀香三兩

沈香一兩

砂三兩

舊龍涎餅一兩

右爲細末以甘艸半觔剉水一碗半煎取淨汁一碗

入麝香米三錢和勻隨意作餅

香茶二

龍腦

麝香雪梨制百藥煎

揀艸

寒水石各三錢髙茶一觔

硼砂一錢

白荳蔻二錢

右同碾細末以熬過熟糯米粥淨布巾絞取濃汁勻

和石上杵千餘方脫花樣

香乘卷二十

欽定四庫全書

欽定四庫全書

香乘目錄

卷二十一‥‥印香方

卷二十二‥‥印香圖

卷二十三‥‥晦齋香譜

卷二十四‥‥墨娥小錄香譜

卷二十五‥‥獵香新譜

卷二十六‥‥香鑪類

卷二十七‥‥香詩匯

卷二十八‥‥香文匯

香乘卷二十一

明周嘉冑撰

印篆諸香附旁通香圖二信靈者

定州公庫印香

香

檀香

零陵香

藿香

甘松已上各一兩

大黃半兩

茅香半兩蜜水酒炒令黃色

右搗羅爲末用如常法

凡作印篆須以杏仁末少許拌香則不起塵及易出

脫後皆做此

和州公庫印香

沈香十兩細挫

檀香八兩細挫如棋子生結香八兩

零陵香四兩

藿香葉四兩焙漧

甘松四兩去土

艸茅香四兩去塵土香附二兩色紅者去黑皮麻黃二兩去根細剉

甘艸二兩粗者細剉

乳香纏二兩髙頭秤龍腦七錢生者尢妙

麝香七錢

焰硝半兩

右除腦麝乳硝四味別研外餘十味皆焙漧搗羅細

末盒子盛之外以紙包裹仍常置暖處旋取燒之切

不可泄气陰濕此香於幃帳中燒之悠揚作篆燻衣

亦妙別一方與此味數分兩皆同惟腦麝焰硝各增

一倍艸茅香須茅香乃佳每香一兩仍入制過甲香

半錢本太守馮公由義子宜行所傳方也

百刻印香

香一兩

檀香

沈香

黃熟香

零陵香

藿香

茅香以上各二兩

土艸香半兩去土

盆硝半兩

丁香半兩

制甲香七錢半一本七分半龍腦少許細研作篆時旋入

右爲末同燒如常法

資善堂印香

香三兩

黃熟香一兩

零陵香一兩

藿香葉一兩

沈香一兩

檀香一兩

白茅香花一兩

丁香半兩

甲香制三分

龍腦香三錢

麝香三分

右杵羅細末用新瓦罐子盛之昔張全眞參政傳張

瑞遠丞相甚愛此香每日一盤篆煙不息

龍麝印香

檀香

沈香

茅香

黃熟香

藿香葉

零陵已上各十兩

甲香七兩半

盆硝二兩半

丁香五兩半

香三十兩剉

右爲細末和勻燒如常法

又方沈譜

夾香半兩

白檀香半兩

白茅香二兩

藿香二錢

甘松半兩去土

甘艸半兩

乳香半兩

丁香半兩

麝香四錢

甲香三分

龍腦一錢

沈香半兩

右除龍麝乳香別研餘皆搗羅細末拌和令勻用如

常法

乳檀印香

黃熟香六兩

香附子五兩

丁皮五兩

藿香四兩

零陵香四兩

檀香四兩

白芷四兩

棗半觔焙

茅香二觔

茴香二兩

甘松半觔

乳香一兩細研

生結香四兩

右搗羅細末燒如常法

供佛印香

香一觔

甘松三兩

零陵香三兩

檀香一兩

藿香一兩

白芷半兩

茅香五錢

甘艸三錢

蒼腦三錢別研

右爲細末燒如常法

無比印香

零陵香一兩

甘艸一兩

藿香一兩

香附子一兩

茅香二兩蜜湯浸一宿不可水多曬漧微炒過

右爲末每用先於模擦紫檀末少許次布香末

夢覺庵妙髙印香共二十四味按二十四用以供佛

沈速

黃檀

降香

乳香

木香已上各四兩

丁香

撿蕓香

姜黃

玄參

牡丹皮

丁皮

辛夷

白芷已上各六兩

大黃

本

獨活

藿香

茅香

荔枝殼

馬蹄香

官桂已上各八兩

鐵面馬牙香一觔官粉一兩

炒硝一錢

右爲末和成入官粉炒硝印用之此二味引火印燒無斷滅之患

水浮印香

紫灰一升或紙灰

黃蠟兩塊荔枝大

右同入鍋內盡爲度每以香末脫印如常法將灰

於面上攤勻以裁薄紙依香印大小襯灰覆放敲下

置水盆中紙自沈去仍輕手以紙炷點香

寶篆香洪

沈香一兩

丁香皮一兩

藿香葉一兩

夾香二兩

甘松半兩

零陵香半兩

甘艸半兩

甲香半兩制

紫檀三兩制

焰硝三分

右爲末和勻作印時旋加腦麝各少許

香篆新一名壽香

乳香

幹蓮艸

降眞香

沈香

檀香

靑皮片燒及作炷

貼水荷葉

男孩胎發一个

瓦松

木律

麝香少許

龍腦少許

山棗子

底用雲母石

右十四味爲末以上棗子搽和前藥陰漧用燒香時

以玄參末蜜調梢上引煙寫字畫人物皆能不散

從其散時以車前子末彈於煙上卽散

又方

歌曰乳旱降沈檀藿靑貼發山斷松雄律字腦麝馥空

間

每用銅引香煙成字或云入鍼砂等分以梢夾

磁石少許引煙任意作篆

丁公美香篆

乳香半兩別本一兩

水蛭三錢

郁金一錢

壬癸虫二錢科斗是定風艸半兩卽天麻苗龍腦少許

右除龍腦乳香別研外餘皆爲末然後一處和勻滴

水爲丸如梧桐子大每用先以淸水濕過手焚香煙

起時以濕手按之任從巧意手要常濕

歌曰乳蛭壬風龍欲煎獸鑪爇處發祥煙竹軒淸夏

寂無事可愛翛然逐晝眠

旁通香圖

四和

百花

花蕊

淸眞

文苑沈一兩一分檀半兩一分甘松一分玄參二兩丁皮一分麝三錢

常枓

降眞半兩

檀半兩甘松半兩楓香半兩蕓香四錢

芬積檀三錢半兩沈一分降眞半兩麝一分腦一分甲香一分

淸速

萫茅香半兩生結三分腦半錢沈一分麝一分檀半兩

衣香腦一錢零陵半兩麝一錢木香半錢檀一分藿一分丁香半兩

淸神

藿半兩

麝一錢腦一錢一兩沈半兩

凝香麝一錢丁香半兩檀一兩半甲香一錢結香一錢甘艸一錢腦一錢

降眞

百和

實篆

旁通香閣

四和凝香百花碎瓊雲英寶篆淸眞

文苑

沈香二兩一錢檀香半兩

香一分甘松一分玄參一兩丁皮一分麝香一分

新料

降眞半兩

檀香半兩甘松半兩白芷半兩茅香四兩

笑蘭

檀香三錢

香半兩沈香一分降眞半兩麝香一錢腦子一錢甲香半兩

淸遠

茅香半兩

生結二分沈香一分麝香一錢檀香半兩

錦囊

腦子一錢零陵半兩麝香一錢木香半兩檀香半兩藿香一分丁香半錢

醒心

藿香一分麝香六錢腦香一錢

香一兩沈香半兩腦子一錢

凝和

麝香一錢丁香半兩檀香兩半甲香一錢結香一錢甘艸一分腦子一錢

已上碾爲細末用蜜少許拌勻如常法燒於內惟寶

篆香不用蜜

旁通二圖一出本譜一載居家必用互有小異因兩

存之

信靈香一名三神香

漢明帝時眞人燕濟居三公山石中若毒蛇猛獸邪

魔干犯遂下山攺居華陰縣庵中棲息三年忽有三道

者投庵借宿至夜談三公山石之勝柰有邪侵內一

人云吾有奇香能救世人苦難焚之道得自然玄妙可

升天界眞人得香復入山中坐燒此香毒蛇猛獸悉皆

遁默忽一日道者散發背琴虛空而來將此香方寫於

石壁乘風而去題名三神香能開天門地戶通靈達聖

入山可驅猛獸丁免刀兵瘟疫久旱可降甘霖渡江可

免風波有火焚燒無火口嚼從空噴於起處龍神護助

靜心修合無不靈驗

沈香

乳香

丁香

白檀香

香附

藿香

甘松已上各二錢

遠志一錢

本三錢

白芷三錢

玄參二錢

零陵香

大黃

降眞

木香

茅香

白芨

柏香

川芎

三柰各二錢五分

用甲子日攢和丙子日搗末戊子日和合庚子日印

餅壬子日入盒收起煉蜜爲丸或刻印作餅寒水石

爲衣出入帶入葫蘆爲妙

又方減四香分兩稍異

沈香

白檀香

降眞香

乳香各一錢

零陵香八錢

大黃二錢

甘松一兩

藿香四錢

香附子一錢

玄參二錢

白芷八錢

本八錢

此香合成藏淨器中仍用甲子日開先燒三餅供養

天地神祇畢然後隨意焚之修合時切忌婦人雞犬

見

香乘卷二十一

欽定四庫全書

香乘卷二十二

明周嘉冑撰

印篆諸香

五夜香刻宣州石刻

穴壼爲漏浮木爲箭自有熊氏以來尙矣三代兩漢迄

今遵用𨿽制有工拙而無以易此國初得唐朝水秤作

用精巧與杜牧宣潤秤漏頗相符合後燕蕭龍圖守梓

州作連花漏上進近又吳僧瑞新創杭湖等州秤漏例

皆疏略鹿歷戊子年初預班朝十二日起居退宣許百

官於朝堂觀新秤漏因得詳觀而默識焉始知古今之

制都未精究蓋少第二秤之水奩致漏滴有遲速也亙

古之關由我朝求而大備邪嘗率愚短竊仿成法施

於婺睦二州鼓角樓熙寧癸丑歲大旱夏秋愆雨井泉

枯竭民用艱飲時待次梅溪始作百刻香印以準昏曉

又增置五夜香刻如左

百刻香印

百刻香印以堅木爲之山梨爲上楠樟次之其厚一寸

二分外徑一尺一寸中心徑一寸無餘用丈處分十二

界迂曲其文橫路二十一重路皆闊一分半銳其上深

亦如之每刻長二寸四分凡一百刻通長二百四十分

每時率二尺計二百四十寸凡八刻三分刻之一其近

中狹處六暉相屬亥子也丑寅也卯辰也巳午也未申

也酉戍也陰盡以至陽也戍之未則入亥以上六長暉外各相連陽時六

皆順行自小以入大從微至著也其向戍亥陽終以入

陰也亥之末則至子以上六狹處內各相連陰時六皆逆行從大以入小

陰生減也並無斷際猶環之無端也每起火各以其時

大抵起什正第三路近中是或起日出視歷日日出卯視卯正幾刻不定斷

際起火處也

五更印刻十三

上印最長自小雪後大雪冬至小寒後單用其次有甲

乙兩丁四印並兩刻用

中印最平自驚蟄後至春分後單用秋分同其前後有

戊巳印各一並單用

末印最短自芒種前及夏至後小暑後單用其前有庚

辛壬癸四印並兩刻用

大衍篆香圖

鄒象渾見授此圖像渾名繼隆字紹南豫章人也宦寓

丰之慈利好古博雅善詩能文尢善於易賢士大夫多

所推重歲次已巳天歷二年良月朔旦中齊居士書

百刻篆香圖

昔嘗著香譜敍百刻香未甚詳廣徳吳正仲制其篆刻

並香法見較之頗精審非雅才妙思孰能至是因

於石傳諸好事者熙寧甲寅歲仲春二日右諫議大

夫知宣城郡沈立題其文準十二辰分一百刻凡燃

一晝夜

五夜篆香圖

小雪後十日連大雪

冬至反小寒後三日

上印六十刻徑三寸三分長

二尺七寸五分無餘

小寒後四日至大寒後二日

小雪前一日至後十一日同

甲卯五十九五十八刻徑三

寸二分長二尺七寸

大寒後三日至十二日後

立冬後四日至十三日同

立春前三日至後四日

立春前五日至後三日同

乙印五十七五十六刻徑三

寸二分長二尺六寸

立春後五日至十二日

霜降前四日至後十日同

雨水前三日至後三日

霜降前二日至後三日內

丙印五十五五十四刻徑三

寸二分長二尺五寸

雨水後四日至九日

寒露後六日至後十二日內

雨水後十日至驚蟄節日

寒露前一日至後五日同

丁印五十三五十二刻徑三

寸長二尺四寸

驚蟄後一日至六日

秋分八日至十三日同

驚蟄後七日至十二日

秋分後三日至後八日同

戊印五十一刻徑二寸九分

長二尺三寸

驚蟄後十三日至春分後三日

秋分前二日至後二日同

中印五十刻徑二寸八分長

二尺二寸五分無餘

春分後四日至八日

白露後七日至十二日內

巳印四十九刻徑二寸八分

長二尺二寸無餘

春分後九日至十二日同

白露後一日至六日同

庚印四十八四十七刻徑二

寸七分長二尺一寸五分

淸明前一日至後六日

處暑後十一日至白露節日同

淸明後七日至十二日

處暑四日至十日同

辛印四十六四十五刻徑二

寸六分長二尺五分

淸明後十三日至谷雨後三日

立秋後十二日至處暑後三日同

谷雨後四日至後十日

立秋後五日至十一日同

壬印四十四四十五刻徑三

寸五分長一尺九寸五分

谷雨後十一日至立夏後三日

大暑後十二日至立秋後四日同

立夏後四日至十三日同

大暑後二日至十一日同

癸印四十二四十一刻徑二

寸四分長一尺八寸五分

小滿前一日至後十一日

小暑後四日至大暑後一日同

芒種前三日至小暑後三日

未印中十刻徑二寸三分長

一尺七寸五分無餘

福鹿香篆

壽徵香篆

長春篆香圖

延壽篆香圖

萬壽篆香圖

內府篆香圖

鑪燻散馥仙靈降而邪惡遁淸修之士室間座右固

不可一刻斷香煙鑪中一丸易盡印香綿篆氤氳特

妙雅宜寒宵永晝而下帷工藝者心馳鉛槧不資焚

爇時覺飛香浮鼻誠足助淸气爽精神也右圖範二

十有一供神祀眞宴敍淸遊酌宜用之其五夜百刻

諸圖祕相授受按晷量漏準序符度又當與司天侔

衡璇璣巧也

香乘卷二十二

欽定四庫全書

香乘卷二十三

明周嘉冑撰

晦齋香譜

晦齋香譜序

香多產海外諸番貴賤非一沈檀乳甲腦麝龍名

𨿽書譜眞僞未詳一艸一木乃奪乾坤之秀气一干

一花皆受日月之精華故其靈根結秀品類靡同但

焚香者要諳味之淸濁辧香之輕重邇則爲香迥則

爲馨眞潔者可達穹蒼混雜者堪供賞玩琴臺書幾

最宜柏子沈檀酒宴花亭不禁龍涎乳故諺語云

焚香掛畫未宜俗家誠斯言也余今春季偶於湖海

獲名香新譜一冊中多錯亂首尾不續讀書之暇對

譜修合一一試之擇其美者隨筆錄之集成一帙名

之曰晦齋香譜以傳好事者之備用也景泰壬申立

春月晦齋述

香煤

凡香灰用上等風化石灰不拘多少羅過用稠米飲和

成劑丸如球子如拳大曬漧用炭火通紅候冷碾細

羅過制鑪次用好靑棡炭灰亦可切不可用灰及積

下除灰恐貓鼠穢污地气蒸發焚香穢气相雜大損香

之眞味

四時燒香炭餅

堅硬黑炭三觔

黃丹

定粉

鍼砂

軟炭各五兩

右先將炭碾爲末羅過次加丹粉砂硝同碾勻紅棗

一升煮去皮核和搗前炭末成劑如棗肉少就加煮

棗湯杵數百作餅大小隨意曬漧用時先埋於鑪中

益以金火引子小半匙用火或燈點焚香

金火引子

定粉

黃丹

柳炭

右同爲細末每用小半匙益於炭餅上用時著火或

燈點然

五方眞香

東閣藏春香按東方靑气屬木主春季宜華筵焚之有百花气味

沈速香二兩

檀香五錢

乳香

丁香

甘松各一錢

玄參一兩

麝香一分

右爲末煉蜜和劑作餅子用靑柏香末爲衣焚之

南極慶壽香按南方赤气屬火主夏季宜壽筵焚之此是南極眞人瑤池慶壽香

沈香

檀香

乳香

金沙降各五錢

安息香

玄參各一錢

大黃五

丁香一字

官桂一字

麝香三字

棗肉三个煮去皮核

右爲細末加上棗肉以煉蜜和劑托出用上等黃丹

爲衣焚之

西齋雅意香按西方素气主秋宜吉節經閣內楚之有親燈火閱簡編消酒襟懷

之趣云

玄參酒浸四錢

檀香五錢

大黃一錢

丁香三錢

甘松二錢

麝香少許

右爲末煉蜜和劑作餅子以過寒水石爲衣焚之

北苑名芳香按北方黑气主冬季宜用鑪賞雪焚之有幽蘭之馨

楓香二錢半

玄參二錢

檀香二錢

乳香一兩五錢

右爲末煉蜜和劑加柳炭末以黑爲度脫出焚之

四時淸味香按中央黃气屬土主四季月宜盡堂書館酒榭花亭皆可焚之此香

最能解穢

茴香一錢半

丁香一錢半

零陵香五錢

檀香八錢

甘松一兩

腦麝少許另研

右爲末煉蜜和劑作餅用鉛粉黃爲衣焚之

醍醐香

乳香

沈香各二錢半

檀香一兩半

右爲末入麝少許煉蜜和劑作餅焚之

瑞和香

金沙降

檀香

丁香

茅香

零陵香

乳香各一兩

藿香二錢

右爲末煉蜜和劑作餅焚之

寶鑪香

丁香皮

甘艸

藿香

樟腦各一錢

香芷五錢

乳香二錢

右爲末入麝一字白芨水和劑作餅焚之

龍涎香

沈香五

檀香

廣安息香

蘇合香各二錢五分

右爲末煉蜜加白芨末和劑作餅焚之

翠屏香宜花館翠屏間焚之

沈香二錢半

檀香五錢

速香略炒

蘇合香各七錢五分

右爲末煉蜜和劑作餅焚之

蝴蝶香春月花園中焚之蝴蝶自至

檀香

甘松

玄參

蒼朮二錢半

丁香三錢

右爲末煉蜜和劑作餅焚之

金絲香

茅香一兩

金沙降

檀香

甘松

白芷各一錢

右爲末煉蜜和劑作餅焚之

代梅香

沈香

藿香各一錢半

丁香三錢

樟腦一分半

右爲末生蜜和劑入麝一分作餅焚之

檀香

沈速香各二兩

甘松葉一兩

右爲末煉蜜和劑作餅焚之

瑤華淸露香

沈香一錢

檀香二錢

速香二錢

燻香二錢半

右爲末煉蜜和劑作餅焚之

三品淸香已下皆緣香

瑤池淸味香

檀香

金沙降

丁香各七錢半

沈速香

速香

官桂

本

蜘蛛香

羌活各一兩

三柰

良羔

白芷各一兩半

甘松

大黃各二兩

蕓香

樟腦各二錢

硝六錢

麝香三分

右爲末將蕓香腦麝硝另研同拌勻每香末四升兌

柏泥二升共六升加白芨末一升淸水和杵勻造作

綫香

玉堂淸靄香

沈速香

檀香

丁香

本

蜘蛛香

樟腦各一兩

速香

三柰各六兩

甘松

白芷

大黃

金沙降

玄參各四兩

羌活

牡丹

官桂各二兩

良姜

麝香三錢

右爲末入焰硝七錢依前方造

璚林淸遠香

沈速香

甘松

白芷

良姜

大黃

檀香各七錢

丁香

丁１

三柰

本各五錢

牡丹皮

羌活

蜘蛛香二錢

樟腦

零陵各一錢

右爲末依前方造

二洞眞香

眞品淸奇香

蕓香

白芷

甘松

三柰

本各二兩

降香三兩

柏苓一觔

焰硝六錢

麝香五分

右爲末依前方造加兜婁香泥白芨

眞和柔遠香

速香末二升

柏泥四升

臼芨末一升

右爲末入麝三字淸水和造

眞全嘉瑞香

羅漢香

蕓香各五錢

柏鈴三兩

右爲末用柳炭末三升柏泥白芨依前方造

黑蕓香

蕓香五兩

柏泥二升

柳炭末二升

右爲末入白芨三合依前方造

石泉香

楓香一兩半

羅漢香三兩

蕓香五錢

右爲末入硝四錢用白芨柏泥造

紫藤香

降香四兩

柏鈴三兩半

右爲末用柏泥白芨造

欖脂香

橄欖脂三兩半

木香酒浸

沈香各五錢

檀香一兩

排艸酒浸半日炒幹

楓香

廣安息

香附子炒去皮酒浸一日炒幹各二兩半

麝香少許

柳炭八兩

右爲末用婁柏泥白芨紅棗煮去皮核用肉造

淸穢香此香能解穢气避惡

蒼朮八兩

速香十兩

右爲末用柏泥白芨造一方用麝少許

淸鎭香此香能淸宅宇辟諸惡穢

金沙降

安息香

甘香各六錢

速香

蒼朮各二兩

焰硝一錢

右用甲子日合就碾細末兌柏泥反芨造待幹擇黃

道日焚之

首序自云此譜得從湖海中多錯亂首尾不續似

得其全全者收之其五方五淸翠屏蝴蝶等香更又

備諸家之所未載殊爲此乘之一助云

香乘卷二十三

欽定四庫全書

香乘卷二十四

明周嘉冑撰

墨娥小錄香譜

四葉餅子香

荔枝殼

松子殼

梨皮

甘蔗柤

右各等分爲細末梨汁和丸小雞頭大撚作餅子或

搓如粗燈艸大陰漧燒妙加降眞屑檀末同尢佳

造數珠

徘徊花去汁秤二十兩爛搗碎

沈香一兩二錢

金顏香半兩細研

腦子半錢另研

右和勻每濕秤一兩半作數珠二十枚臨時大小加

減合時須於淡日中曬天陰令人著肉漧尢妙盛日

中不可曬

木犀印香

木犀不以多少研一次曬榦爲末每用五兩

檀香二兩

赤蒼腦末四錢

金顏香三錢

麝香一錢半

右爲末和勻作印香燒

聚香煙法

艾納大松上靑苔衣

酸棗仁

凡修諸香須入艾納和勻焚之香煙直上三尺結聚

成球氤氳不散更加酸棗仁研入香中其煙自不散

分香煙法

枯荷葉

凡缸盆內栽種芞花至五月間候荷葉長成用蜜塗

葉上日久自有一等小虫食盡葉上靑翠其葉紗枯

摘取去柄曬漧爲細末如合諸香入少許焚之其煙

直上盤結而聚用任意分劃或爲雲篆或作字體

皆可

賽龍涎餅子

樟腦一兩

東壁土三兩搗末

薄荷自然汁

右將土汁和成劑日中曬漧再搗汁浸再曬如此五

度候幹研爲末入樟腦末和勻更用汁和作餅陰漧

爲香錢隔火焚

出降眞油法

將降眞截二寸長劈作薄片江茶水煮三五次其油盡

去也

制檀香

將香剉如麻粒慢火炒令煙出候紫已去盡鮏气卽止

又法劈片用酒慢火煮略炒

又法制降檀須用腦茶同浸濾出微炒

制茅香

擇好者剉碎用酒蜜水灑潤一宿炒令黃色爲度

香篆盤

春秋中晝夜各五十刻篆盤徑二寸八分蟠屈共長二

尺五寸五分不可多餘但以此爲則盛欲增減量晝夜刻數爲之

取百花香水

采百花頭滿甑裝之上以盆合蓋周回絡以竹筒半破

就取蒸下倒流香水貯用謂之花香此乃廣南眞法極

妙

薔薇香

茅香一兩

零陵一兩

白芷半兩

細辛半兩

丁皮一兩微炒

白檀半兩

茴香一錢

右七味爲末可佩可燒

瓊心香

白檀三兩

梅腦一錢

右爲末麵糊作餅子焚之

香煤一字金

羊脛骨

杉木炭各半兩

韶粉五錢半

右和勻每用一小匙燒過如金

香餅

紙錢灰

石灰

杉樹皮也燒灰

右爲末米飲和或餅子

又

羊脛骨一斤

紅花澤

定粉各二兩

右爲末以糊和作餅子

又

炭末五斤

鹽

黃丹

鍼砂各半斤

右以糊撚成餅或搗蜀葵和尢佳

又

硬木炭十斤

鹽十兩

石灰一斤

幹葵花一斤四兩

組花十二兩

焰硝十二兩

右爲末糯米糊和勻模脫燒香用之火不絕

駕頭香

好香五兩

檀香一兩

乳香半兩

甘松一兩

松納衣一兩

麝香三分

右爲末用蜜一觔煉和作餅陰漧

綫香

甘松

大黃

柏子

北棗

三柰

藿香

零陵

檀香

土花

金顏香

燻花

荔殼

佛泥降眞各五錢

香二兩

麝香少許

右如法制造

又

檀香

藿香

白芷

樟腦

馬蹄香

荊皮

牡丹皮

丁皮各半兩

玄參

零陵

大黃各一兩

甘松

三賴

辛夷花各一兩半

蕓香

茅香二兩

甘菊花四兩

右爲極細末又於合香石上撻之令十分稠密細膩

卻依法制造前件料內入蚯蚓糞則灰燼奉連不斷

若入松樹上成窠苔蘚如圓錢者及帶柄小蓮蓬則

煙直而圓

飛樟腦

樟腦不問多少研細同篩過細壁土拌勻攤碗內捩薄

荷汁灑土上又一碗合定濕紙條固縫了蒸之少時其

樟腦飛上碗底皆成冰片腦子

前十五卷內已載數法玆稍異亦存之

燻衣笑蘭梅花香

白芷四兩碎切

甘松

零陵一兩

三賴

檀香片

丁皮

丁枝半兩

望春花辛夷也

金絲茆香三兩

細辛

馬蹄香二錢

川芎二塊

麝香少許

千斤艸二錢

粞腦少許另

右各咀

和篩下屑末卻以腦麝乳極細入屑末

和勻另置錫合中密蓋將上項藥隨多少作貼後卻

撮屑末少許在內其香不可言也今市中之所賣者

皆無此二味所以不妙也

紅綠軟香

金顏香牙子四兩檀香末半兩

蘇合油半兩

麝香五分

右和勻紅用板朱綠用砂綠約用三錢以黃蠟鎔化

和就古人止有紅者蓋用辰砂在內所以聞其香而

食其味皆可以辟穢氛也

合木犀香珠器物

木犀揀浸過年壓幹者一斤錦紋大黃半兩

黃檀香炒一兩

白墡土折二錢大一塊

右並撻碎隨意制造

藏春不下閣香

香二十兩加速香三兩黃檀並射檀各五兩乳香二錢

金顏香二錢

麝香一錢

腦子一錢

白芨二十兩

右並爲末撻極細水和印成餅一个一个攤漆桌上

於有風處陰漧輕輕用手推動翻置竹篩中陰漧不

要揭起若然則破碎不全

藏木犀花

木犀花半開時帶露打下其樹根四向先用被袱之類

鋪張以盛之旣得花揀去枝葉虫蟻之類於淨桌上再

以竹篦一朵朵剔擇過所有花蒂及不佳者皆去之然

後石盆略春令扁不可十分細裝新瓶內按築令十分

堅實卻用榦荷葉數層鋪面上木條擒定或枯竹片尢

好若用靑竹則必作臭如此了放用升水浸冬月五日

一易水春秋三二日夏月一日切記裝花時須是以瓶

腹三分爲率內二分裝花一分著水若要用時逼去水

去竹木去荷葉隨意取了仍舊如前收藏經年不壞顏

色如金

長春香

川芎

辛夷

大黃

江黃

乳香

檀香

甘松去土各半兩

丁皮

丁香

廣蕓香

三賴各一兩

千金艸一兩

茅香

玄參

牡皮各二兩

本

白芷

獨活

馬蹄香去土各二兩藿香一兩五錢

荔枝殼新者一兩

右爲末入白芨末四兩作劑陰漧不可見大日色

太香面

木香

沈香各一兩

丁香

甘艸

砂仁

藿香各五兩

白芷

幹桂花

茯苓各二兩半

白朮一兩

白蓮花一百朵取須用甜瓜五十个搗取自然汁

右爲細末用面六十觔糯米粉四十觔和勻瓜汁拌

成餅爲度每米一斗用面十兩下水八升

制香薄荷

寒水石研極細篩羅過以薄荷二觔交加於鍋內傾水

二碗於上以瓦盆益定用紙濕封四圍文武火蒸燻兩

傾飯久气定方開微有黃色嘗之涼者是加龍腦少許

用揚州崔家方

采諸譜於重復外隨類附部獨晦齋譜與此全收之

墨娥內香餅刪去二方移本集香薄荷附香面後

香乘卷二十四

欽定四庫全書

香乘卷二十五

明周嘉冑撰

獵香新譜

宣廟禦衣攢香

玫瑰花四錢

檀香二兩咀細片茶葉煮木香花四兩

沈香二兩咀片蜜水煮過茅香一兩酒蜜煮炒黃色茴香五分炒黃色

丁香五錢

木香一兩

倭艸四兩去土

零陵葉三兩茶鹵洗過甘松一兩蜜水蒸過

藿香葉五錢

白芷五錢共成咀片

麝二錢

片腦五分

蘇合油一兩

欖油二兩

共合一處研細拌勻祕傳

禦前香

沈香三兩五錢

片腦二錢四分

檀香一錢

龍涎五分

排艸須二錢

唵叭五錢

麝香五分

蘇合油一錢

楡面五錢

花露四兩

印餅用

內甜香

檀香四兩

沈香四兩

乳香二兩

丁香一兩

木香一兩

黑香二兩

郎苔六錢

黑速四兩

片麝各三錢

排艸三兩

合油五兩

大黃五錢

官桂五錢

金顏香二兩

陵葉二兩

右入油和勻加煉蜜和如泥磁罐封一次二分

內府香衣香牌

檀香八兩

沈香四兩

速香六兩

排香一兩

倭艸二兩

苓香三兩

丁香二兩

木香三兩

官桂二兩

桂花二兩

玫瑰四兩

麝香三錢

片腦五錢

合油四兩

甘松六兩

楡末六兩

右以滚熱水和勻上石碾碾極細窨幹雕花如用玄

色加木炭末

世廟枕頂香

香八兩

檀香

藿香

丁香

沈香

白芷已上各四兩

錦紋大黃

茅山蒼朮

桂皮

大附子極大者研末遼細辛

排艸

廣零陵香

排艸須已上各二兩甘松

三柰

金顏香

黑香

辛夷已上各三兩

龍腦一兩

麝香五錢

龍涎五錢

安息香一兩

茴香一兩

共二十四味爲末用白芨糊入血結五錢杵搗千餘

下印枕頂式陰漧制枕

余屢見枕板香塊自大內出者旁有嘉靖某年造塡

金字以之鋸開作扇牌等用甚香有不甚香者應料

有殊等上用者香珍至給宮嬪平等料耳

香牌扇

檀香一觔

大黃半觔

廣木香半觔

官桂四兩

甘松四兩

官粉一觔

麝五錢

片腦八錢

白芨面一觔

印造各式

玉華香

沈香四兩

速香四兩黑色者

檀香四兩

乳香二兩

木香一兩

丁香一兩

郎苔六錢

唵叭香三兩

麝香三錢

龍腦三錢

廣排艸三兩出交趾者蘇合油五錢

大黃五錢

官桂五錢

金顏香二兩

廣零陵用葉一兩

右以香料爲末和入蘇合油揉勻加煉好蜜再和如

濕泥入磁瓶錫蓋蠟封口固每用二三分

慶眞香

沈香一兩

檀香五錢

唵叭一錢

樟腦一錢

降香五分

白荳蔻一錢

大黃一錢

乳香一錢

硝一錢

楡面一兩二錢

散用如印餅和蜜去楡面

恭順壽香餅

檀香四兩

沈香二兩

速香四兩

黃脂一兩

郎苔一兩

零陵二兩

丁香五錢

乳香五錢

藿香三錢

黑香五錢

肉桂五錢

木香五錢

甲香一兩

蘇合一兩五錢

大黃二錢

三柰一錢

官桂一錢

片腦一錢

麝香一錢五

龍涎一錢五分

以白芨隨用爲末印餅

臞仙神隱香

沈香

檀香各一兩

龍腦

麝香各一錢

棋楠香

羅合

欖子

滴乳香各五錢

右味爲末煉蔗漿和爲餅焚用

西洋片香

黃脂一兩

龍涎二錢

安息一錢

黑香二兩

乳香二兩

官桂五錢

綠蕓香三錢

丁香一兩

沈香二兩

檀香二兩

酥油一兩

麝香一錢

片腦五分

炭末六兩

花露一兩

右煉蜜和勻爲度乘熱作片印之

越鄰香

檀香六兩

沈香四兩

黑香四兩

丁香一兩五錢

木香一兩

黃脂

乳香一兩

藿香二兩

郎苔二兩

速香六兩

麝香五錢

片腦一錢

廣零陵二兩

欖油一兩五錢

甲香五錢

以白芨汁上竹蔑

芙蓉香

龍腦三錢

蘇合油五錢

撒蘭三分

沈香一兩五錢

檀香一兩二錢

片速三錢

生結香一錢

排艸五錢

蕓香一錢

甘麻然五分

唵叭五分

丁香一錢

郎苔三分

藿香三分

零陵香三分

乳香二分

三柰二分

欖油二分

楡面八錢

硝一錢

和印或散燒

黃香餅

沈速香六兩

檀香三兩

丁香一兩

木香一兩

乳香二兩

金顏香一兩

唵叭香三兩

郎苔五錢

蘇合油二兩

麝香三錢

龍腦一錢

白芨末八兩

煉蜜四兩

和劑印餅用

黑香餅

用料四十兩加炭末一觔

蜜四觔

蘇合油六兩

麝香一兩

白芨半觔

欖油四觔

唵叭四兩

先煉蜜熟下欖油化開又入唵叭又入料一半將白

芨打成糊入炭末又料一半然後入蘇合麝香揉勻

印餅

撒蘭香

沈香三兩五錢

龍腦二錢四分

龍涎五分

檀香二錢

唵叭三分

麝香五分

撒蘭一錢

排艸須二錢

蘇合油一錢

甘麻然三分

薔薇露四兩

楡面六錢

印作餅燒之佳甚

玫瑰香

花一觔

入丸三兩磨汁入絹袋灰幹有香花皆然

聚仙香

麝香一兩

蘇合油八兩

丁香四兩

金顏香六兩另研

郎苔二兩

欖油一觔

排艸十二兩

沈香六兩

速香六兩

黃檀香一觔

乳香四兩另研

白芨面十二兩

蜜一觔

已上作末爲骨先和上竹心子作第一層趁濕又滚

檀香二觔排艸八兩沈香八兩速香八兩爲末作滚

第二層成香紗篩掠幹一名安席香俗名棒兒香

沈速棒香

沈香二觔

速杳二觔

唵叭香三兩

麝香五錢

金顏香四兩

乳香二兩

蘇合油六兩

檀香一觔

白芨末一觔八兩

煉蜜一觔八兩

和成滚棒如前

黃龍掛香

檀香六兩

沈香二兩

速香六兩

丁香一兩

黑香三兩

黃胭二兩

乳香一兩

木香一兩

三柰五兩

郎苔五錢

麝香一錢

蘇合五錢

片腦五分

硝二錢

炭末四兩

右煉蜜隨用和勻爲度用綫在內作成炷香銀絲作鉤

黑龍掛香

檀香六兩

速香四兩

黃熟二兩

丁香五錢

黑香四錢

乳香六錢

蕓香一兩

三柰三錢

良姜一錢

細辛一錢

川芎二錢

甘松一兩

欖油二兩

硝二錢

末四兩

以蜜隨用同前銅絲作鉤

淸道引路香

檀香六兩

蕓香四兩

速香二兩

黑香四兩

大黃五錢

甘松六兩

麝香殼二个

飛過樟腦二錢

硝一兩

炭末四兩

右煉蜜和勻以竹作心形如安席大如蠟燭

合香

檀香六兩

速香六兩

沈香二兩

排艸六兩

倭艸三兩

零陵香四兩

丁香二兩

木香一兩

桂花二兩

玫瑰一兩

甘松二兩

茴香五分炒黃

乳香二兩

廣蜜六兩

片麝各二錢

銀朱五分

官粉四兩

右共爲極細末香皁如合香料止去朱一種加石膏

灰六兩煉蜜和勻爲度

捲灰壽帶香

檀香六兩

速香四兩

片腦三分

茅香一兩

降香一錢

丁香二錢

木香一兩

大黃五錢

桂枝三錢

硝二錢

連翹五錢

柏鈴三錢

荔枝核五錢

蚯蚓糞八錢

楡面六錢

右共爲極細末滚水和作絕細綫香

金猊玉兔香

用杉木燒炭六兩配以櫟炭四兩搗末加炒硝一錢用

米糊和成揉劑先用木刻狻猊兔子二塑圓混肖形如

墨印法大小任意當獸口開一綫入小孔獸形頭昂尾

低是訣將炭劑一半入塑中作一凹入香劑一段再加

炭劑築完將鐵綫鍼條作鉆從獸口孔中搠入至近尾

止取起曬漧狻猊用官粉塗身周徧上蓋黑墨兔子以

絕細雲母粉膠調塗之亦益以墨二獸俱黑內分黃白

二色每用一枚將尾向燈火上焚灼置鑪內口中吐出

香煙自尾隨變色樣金猊從尾黃起焚盡形若金妝蹲

踞鑪內經月不散觸之則灰滅矣玉兔形儼銀色甚可

觀也𨿽非雅供亦堪遊戲其中香料精粗隨人取用取

香和楡面爲劑撚作小指粗段長八九寸以獸腹大小

量入但令香不露出炭外爲佳

金龜香燈新

香皮每以好烰炭研爲細末紗篩過用黃丹少許和

卻使白芨研細米湯調膠烰炭末勿令太濕香心

茅香藿香零陵香三柰子柏香印香白膠香用水煮如

法去柏煙性漉上待幹成堆碾不成餅以上等分剉爲

末和令占獨白膠香中半亦研爲末以白芨末水調和

撚作一指大如橄欖形以烰炭爲皮如棗饅頭入龜印

卻用鍼穿自龜口插從尾出脫出龜印將香龜尾撚合

焙漧時從尾起自然吐煙於頭燈明而且香每以油燈

心或油紙撚點之

金龜延壽香新

定粉半錢

黃丹一錢

烰炭一兩半爲末

右研和薄糊調成劑雕兩片龜兌印脫裏別香在腹

內以布鍼從口中穿到腹香煙出從龜口內燒過灰

冷龜色如金

窗前省讀香

菖蒲根

當歸

梓腦

杏仁

桃仁各五錢

蕓香二錢

右研末用酒爲丸或撚成條陰漧讀書有倦意焚之

爽神不思睡

劉眞人幻煙瑞球香

白檀香

降香

馬牙香

蘆香

甘松

三柰

遼細辛

香白芷

金毛狗脊

茅香

廣零陵

沈香已上各一錢

黃盧幹

官粉

鐵皮

雲母石

磁石已上各五分

水秀才一个卽水面寫字

小兒胎毛一具燒灰存性

共爲細末白芨水調作塊房內鑪焚煙儼垂云如將

萌花根下津用瓶接津調香內煙如雲垂天花也若

用猿毛灰桃毛和香其煙卽獻猿桃象若用葡萄根

下津和香其煙卽獻葡萄象若出蔗外焚之其煙髙

丈餘不散如噴水煙上卽結蜃樓人馬象大有奇異

妙不可言

香煙奇妙

沈香

藿香

乳香

檀香

錫灰

金晶石

右等分末成丸焚之則滿室生云

窨酒香丸

腦麝二味同研

丁香

木香

官桂

胡椒

紅荳

縮砂

白芷已上各一分

馬少許

右除龍麝另研外余藥同搗爲細末蜜爲丸和如櫻

桃大一斗酒置一丸於其中卻封系令密三五日開

飲之其味特香美

香餅

柳木灰七錢

炭末三錢

用紅葵花搗爛爲丸此法最妙不損鑪灰燒過瑩白

如銀絲數條

又

槿木灰一兩五錢

杭粉六錢

楡樹皮六錢

硝四分

共爲極細末用滚水爲丸

燒香難消炭

中燒柴下火取出壇閉成炭不拘多少搗爲末用塊

子石灰化開取濃灰和炭末加水和勻以貓竹一筒劈

作半合脫成釘曬漧燒用終日不消

燒香畱宿火

好胡桃一枚燒半紅埋熱灰中經夜不減

香餅古人多用之蔡忠惠以未得歐陽公淸泉香餅

爲念諸譜制法頗多並摷入香屬近好事家謂香餅

易壞鑪灰無需此也止用堅實大櫟炭一塊爲妙火

鑪可經晝夜小鑪亦可永日熒熒聊收一二方以備

新譜之一種云

煮香

香以不得煙爲勝沈水隔火已佳煮香逾妙法用小銀

鼎注水安鑪火上置沈香一塊香气幽微翛然有致

面香孳除雀斑酒刺

白芷

本

川椒

檀香

丁香

三柰

鷹糞

白蘚皮

苦參

防風

木通

右爲末洗麵湯用

頭津香內府祕傳第一妙方

新菜油十觔

蘇合油三兩眾香浸七日後入之黃檀香五兩槌碎

廣排艸去土五兩細切甘松二兩去土切碎

茅山艸二兩碎

三柰一兩細切

遼細辛一兩碎

廣零陵三兩碎

紫艸三兩碎

白芷二兩碎

榦末香花一兩紫心白旳

幹桂花一兩

將前各味制淨合一處聽用屋上瓦花去泥根淨四

觔老生薑刮去皮二觔將花姜二味入油煎數十沸

碧綠色爲度濾去花姜渣熟油入壇冷定納前香料

封固好日曬夜露四十九日開用壇用鉛錫妙

又方

茶子油六觔

丁香三兩爲末

檀香二兩爲末

錦紋大黃一兩

辟塵茄三兩

遼細辛一兩

辛夷一兩

廣排艸二兩

將油隔水微火煮一炷香取起待冷入香料丁檀辟

塵茄爲末用紗袋盛之餘切片入封固再曬一月用

兩朝取龍涎香

嘉靖三十四年三月司禮監傳諭戶部取龍涎香百觔

檄下諸藩懸價每觔償一千二百兩往香山澳訪買僅

得十一兩以歸內驗不同姑存之亟取眞者廣州獄夷

因馬那別的貯有一兩三錢上之黑褐色密也都密也

山夷人上六兩褐白色開狀云褐黑色者采在水褐

白色者采在山皆眞不贗而密地山商周鳴和等再上

通前十七兩二錢五分馳進內辯萬曆二十一年十二

月太監孫順爲備東宮出講題買五觔司札驗香把總

蔣俊訪買二十四年正月進四十六兩再取於二十六

年十二月買進四十八兩五錢一分二十八年八月買

進九十七兩六錢二分自嘉靖至今夷舶聞上供稍稍

以龍涎來市始定買解事例每兩價百金然得此甚難

廣東通誌

龍涎香補遺

海旁有花若木芙蓉花落海大魚吞之腹中先食龍涎

花咽入久卽脹悶昂頭向石上吐沫漧枯可用惟糞者

不佳若散碎皆取自沙滲力薄欲辧眞僞投沒水中須

臾突起直浮水面或取一錢口含之微有鮏气經一宿

細沫已咽余結膠舌上取出就淖稱之亦重一錢將淖

者又幹之其重如故𨿽極榦枝炙銀簪燒熱鉆入枯中

抽簪出其涎引絲不絕驗此不分褐白褐黑皆眞東西洋考

丁香補遺

丁香東洋僅產於美洛居夷人用以辟邪曰多置此則

國有王气故二夷之所必爭同上

又

丁香生深山中樹極辛烈不可近熟則自角雨後洪潦

漂山香乃湧溪澗而出撈拾數日不盡宋時充貢同上

香山

雨後香角沿流滿山采拾不了故常帶泥沙之色王每

檄致之委積充棟以待他壞之售民間直取余取同上

龍腦補遺

腦樹出東洋文萊國生深山中老而中空乃有腦有腦

則樹無風自搖入夜腦行而上瑟瑟有聲出投葉間承

露日則藏根柢間了不可得蓋神物也夷人俟夜靜特

革索就樹底鞏束震撼自落同上

稅香

萬曆十七年提督軍門周詳允陸餉香物稅例

檀香成器者每百觔稅銀五錢不成器者每百觔稅銀

二錢四分

奇楠香每觔稅銀二錢四分

沈香每十觔稅銀一錢六分

龍腦每十觔上者稅銀三兩二錢中者稅銀一兩六錢

下者稅銀八錢

降眞香每百觔稅銀四分

束香每百觔稅銀二錢一分

乳香每百觔稅銀二錢

木香每百觔稅銀一錢八分

丁香每百觔稅銀一錢八分

蘇合油每十觔稅銀一錢

安息香每十勇稅銀一錢二分

丁香枝每百觔稅銀二分

棑艸每百觔稅銀二錢

萬曆四十三年恩詔量減諸香料稅課

餘發未燥時畱神香事銳志此書今幸纂成不勝種

松成鱗之感諸譜皆隨朝代見聞修采此所收一惟

國朝大內及勛璫夷賣以至市行時尙奇方祕制略

備於此附兩朝取香稅香及補遺數則題爲獵香新

譜好事者試拈一二按法修制當悉其妙

香乘卷二十五

欽定四庫全書

香乘卷二十六

明周嘉冑撰

香鑪類

鑪之名

鑪之名始見於周禮家宰之屬宮人寢中共鑪炭

博山香鑪

漢朝故事諸王出閣則賜博山香鑪

又

武帝內傳有博山香鑪西王母遺帝者事物紀原

又

皇太子服用則有銅博山香鑪一晉東宮舊事

又

泰元二十二年皇太子納妃王氏有銀塗博山連盤三

升香鑪二同上

又

鑪象海中博山下有盤貯湯使潤气蒸香以象海之回

環此器世多有之形制大小不一考古圖

古器款識必有取義鑪益如山香從益出宛山騰嵐

足盤環以呈山海象

綠玉博山鑪

孫總監千金市綠玉一瑰嵯峨如山命工治之作博山

鑪頂上暗出香煙名不二山

九層博山鑪

長安巧工丁緩制九層博山香鑪鏤爲奇禽怪獸窮諸

靈異皆自然運動西京雜記

被中香鑪

丁緩作臥褥香鑪一名被中香鑪本出防風其法後絕

至緩始裀爲之爲機環轉運四周而鑪體常平可置於

被褥故以爲名卽今之香球也同上

燻鑪

尙書郎入直臺中給女侍史二人皆選端正指使從直

女侍史執香鑪燻香以從入臺中給使護衣漢官議

鵲尾香鑪

法苑珠林云香鑪有柄可執者曰鵲尾鑪

又

宋王賢山陰人也旣稟女質厥志彌髙年及笄應適女

兄許氏密具法服登車旣至夫門時及交禮更著黃巾

裙手執鵲尾香鑪不親婦禮賓客駭愕夫家力不能屈

乃放還出家梁大同初隱弱溪之間

又

吳與費崇先少信佛法每聽經常以鵲尾香鑪置膝前

王琰冥祥記

又

陶弘景有金鵲尾香鑪

麒麟鑪

晉儀禮大朝會卽鎭官階以金鍍九天麒麟大鑪唐薛

能詩云獸坐金牀吐碧煙是也

天降瑞鑪

貞陽觀有天降鑪自天而下髙三尺下一盤盤內出蓮

花一枝十二葉每葉隱出十二屬益上有一仙人帶遠

遊冠披紫霞衣形容端美左手搘頤右手垂膝坐一小

石石上有花竹流水松檜之狀雕刻奇古非人所能且

多神異南平王取去復歸名曰瑞鑪

金銀銅香鑪

禦物三十種有純金香鑪一枚下盤自副貴人公主有

純銀香鑪四枚皇太子有純銀香鑪四枚西園貴人銅

香鑪三十枚魏武上雜物疏

夢天帝手執香鑪

陶弘景字通明丹陽秣陵人也父貞孝昌令初弘景母

郝氏夢天人手執香鑪來至其所已而有娠

香鑪墮地

侯景篡位景牀東邊香鑪無故角地景呼東西南北皆

謂爲廂景曰此東廂香鑪那忽下地議者以爲湘東軍

下之徵梁書

覆鑪示兆

齊建武中明帝召諸王南康侍讀江泌憂念府子琳訪

志公道人問其禍福志公覆香鑪灰示之曰都盡無餘

後子琳被害南史

鑿鏤香鑪

石虎冬月爲復帳四角安純金銀鑿鏤香鑪鄴中記

藻鑪

馮小憐有足鑪曰辟邪手鑪曰藻冬天頃刻不離皆

以其飾得名

瓦香鑪

衡山芝岡有石室中有古人住處有刀鋸銅銚及瓦香

鑪傳先生南嶽記

祠坐置香鑪

香鑪四時祠坐側皆置盧祭法

迎婚用香鑪

婚迎車前用銅香鑪二徐爰家儀

燻籠

太子納妃有燻衣籠當亦秦漢之制東宮舊事

筮香鑪

吳邵吳泰能筮會稽盧氏失博山香鑪使泰筮之泰曰

此物質𨿽爲金其象實山有樹非林有孔非泉閭闔風

至時發靑煙此香鑪也語其至處求卽得之集異記

貪得銅鑪

何尙之奏庾仲文貪賄得嫁女具銅鑪四人舉乃勝

焚香之器

李后主長秋周氏居柔儀殿有主委宮女其焚香之器

曰把子蓮三云鳳折腰獅子小三神卍字金鳳口玉

太古容華鼎凡數十種金玉爲之

文燕香鑪

楊景猷有文燕香鑪

聚香鼎

成都市中有聚香鼎以數鑪焚香環於前則煙皆聚其

中淸波雜誌

百寶香鑪

洛州昭成佛寺有安樂公主造百寶香鑪髙三尺朝野僉載

迦業香鑪

錢鎭州詩𨿽未離五季餘韻然回旋讀之故自娓娓可觀

題者多雲寶子弗知何物以余放之乃迦業之香鑪之

有金華華內有金臺卽臺爲寶子則知寶子乃香鑪蓋

耳亦可爲此詩張本但若圜重規豈漢丁緩之制乎黃長

睿集

金鑪口噴香煙

貞元中崔煒墬一巨穴有大白蛇負至一室室有錦繡

幃帳帳前金鑪鑪上有蛟龍鷥鳳龜蛇孔雀皆張口噴

出香煙芳芬蓊郁太平廣記

龍文鼎

宋髙宗幸張俊其所進禦物有龍文鼎商髙足商

文等物

肉香鑪

齊趙人好以身爲供養且謂兩臂爲肉燈臺頂心爲肉

香鑪異錄

香鑪峯

廬山有香鑪峯李太白詩云日昭香鑪生紫煙來鵬詩

云雲起香煙一炷州

香鼎

周公謹云余見薛玄卿示以銅香鼎一兩耳有三龍交

蟠宛轉自若有珠能轉動及取不能出益太古物世之

寶也

張受益藏兩耳鑪下連方座四周皆作雙牛文藻

起朱綠交錯花葉森然按此制非名當是惇也又小一

內有款曰※且文藻甚佳色靑褐

趙松雪有方銅鑪四腳兩耳饕餮面回文內有東宮二

字款色正黑此鼎博古圖所無也又圓銅鼎一文藻極

佳內有款云瞿父癸鼎蛟腳

又金絲商嵌小鼎元賈氏物紋極細皆雲煙過眼錄

季雁山見一鑪幕上有十二孔應時出香

香乘卷二十六

欽定四庫全書

香乘卷二十七

明周嘉冑撰

香詩匯

燒香曲

李商隱

細龍蟠蟠牙比魚孔雀翅尾蛟龍須章宮舊樣博山鑪楚嬌捧

笑開芙蕖八蠶融綿小分炷獸焰微紅隔雲母白天月色寒未冷金

虎含秋向東吐玉佩呵光銅照昏簾波日暮邪衝門西來欲上茂

陵樹柏梁已失栽桃魂露庭月井大紅气輕衫薄袖當君意蜀殿銅人

伴夜深金鑾不問殘燈事何當巧吹君懷度襟灰爲土塡淸露

香

羅隱

沈水良材食柏珍博山鑪暖玉樓春憐君亦是無端物

貪作馨香忘卻身

寶燻

黃庭堅

頁天錫惠寶燻以兵衛森畫戟燕寢數淸香十詩贈之

險心遊萬仞躁欲生五兵隱九香一炷靈臺湛空明

畫食鳥窺臺晏坐日過砌俗气無因來煙霏作與衛

石蜜化螺甲榠濾煮水沈博山孤煙起對此作森森

輸因香事已都梁著書畫誰能入吾室脫汝世俗穢

賈侯懷六韜家有十二戟天資喜文事如有我香癖

林花飛片片香歸銜泥燕閉合和風春還尋蔚宗傳

公虛采芹宮行樂在小寢香光當發聞色敗不可稔

牀帳夜气馥衣桁晚香凝瓦溝鳴急雨睡鴨照華燈

雉尾應鞭聲金鑪拂太淸班近開香早歸來學得成

衣篝麗沈綺有時乃芬芳當念眞富貴自燻知見香

帳中香

前人

百煉香螺沈水寶燻近出江南一穗黃雲繞幾深禪相

對同參

螺甲割昆侖耳香村屑鳶鴣班欲雨鳴鳩日永下帷睡

鴨春閒

戲用前韻

前人

育聞帳中香以爲熬蠟香

海上有人逐臭天生鼻孔司南但印香巖本寂叢林不

必徧參

我讀蔚宗香傳文章不減二班誤以甲爲淺俗卻知麝

要防閒

和魯直韻

蘇軾

四句燒香偈子隨風徧滿東南不是文思所及且令鼻

觀先參

萬卷明窗小字眼花只有斕班一炷香燒火冷半生心

老身閒

次韻答子瞻

黃庭堅

置酒未容虛左論詩時要指南迎笑天香滿袖喜君先

赴朝參

丹靑已非前世竹君時窺一班五字還當靖節數行誰

是亭閒

印香

蘇軾

子由生日以檀香觀音像新合卻香銀篆盤爲壽

栴檀波律海外芬西山老臍柏所燻香螺脫壓來相羣

能結縹緲風中云一燈如瑩起微焚何時度盡繆篆文

繚繞無窮合復分絲浮空散氤氳東坡持是壽卯君

君少與我師皇墳旁資老釋迦文共厄中年點蠅蚊

晚遇詩書何定云君方論道承華勛我亦旗鼓嚴中軍

國恩當報敢不勤但願不爲世所矄爾來白髮不可耘

問君何時返鄕枌收拾散亡理放紛此心實與香俱焄

聞思大士應已聞

後卷載東坡沈香山子賦亦爲子由壽香供上眞上

聖者長公兩以致祝蓋惇友愛之至

沈香石

壁立孤峯佑硯長共疑沈水得頑蒼欲隨焚客紉蘭佩

誰信吳兒是木腸山下曾聞松化石玉中還有辟邪香

早知百和皆灰燼未信人間弱勝剛

凝齋香

曾鞏

每覺西齋景最幽不知官是古諸侯一樽風月身無事

千里耕桑歲共秋雲水洗心鳴好鳥玉泉淸耳激長流

沈煙細細臨黃卷凝在香煙最上頭

肖梅香

張吉甫

江松招得玉妃魂化作金鑪一炷云但覺淸芬暗浮動

不知碧篆已氤氳春收東閣簾初下夢想江湖被更燻

眞似吾家雪溪上東風一夜隔籬聞

香界

朱熹

幽興年來莫與同滋蘭聊欲洗光風眞成佛國香雲界

不數淮山桂樹叢花气無邊矄欲醉靈芬一點靜還通

何須楚客紉秋佩坐臥經行向此中

返魂梅次蘇藉韻

陳子髙

誰道春歸無覓處眠齋香霧作春昏君詩似說江南信

試與梅花招斷魂

花開莫奏傷心曲花落休矜稱面妝只憶夢爲蝴蝶去

香雲密處有春光

老夫粥後惟耽睡灰暖香濃百念消不學朱門貴公司

鴨鑪煙裏逞風標

鼻根無柰重煙繞偏處春隨夜色勻眼裏狂花開底事

依然看作一枝春

漫道君家四壁空衣篝沈水晚朦朧詩情似被花相惱

入我香奩境界中

龍涎香

劉子暈

瘴海驪龍供素沫蠻村花露浥淸滋微參鼻觀猶疑似

全在鑪煙未發時

焚香

邵康節

安樂窩中一炷香淩晨焚意豈尋常禍如許免人須諂

福若待求天可量且異止

廟貌又殊女裛衣裳

非圖聞道於至缺金玉誰家不滿堂

又

楊庭秀

琢瓷作鼎碧於水削銀爲葉輕似紙不文不武火力均

閉閣下簾風不起詩人自炷古龍涎但令有香不見煙

素馨欲開茉莉折底處龍涎和檀平生飽食山林味

不柰此香殊媚呼兒急取蒸木犀卻作書生眞富貴

又

郝伯常

花落深庭日正長蜂何撩亂燕何忙匡牀不下凝塵滿

消盡年光一炷香

又

陳去非

明窗延靜晝默坐消諸緣卽將無限意寓此一炷煙當

時戒定慧妙供均人天我豈不淸友於今心醒然鑪香

裊孤碧雲縷霏數千悠然淩空去縹緲隨風還世事有

過現燻性無變遷應是水中月波定還自圓

覓香

罄室從來一物無博山惟有一銅鑪而今荀令眞成癖

秖久淸芳裊坐隔

又

顏博文

王希深合和新禾煙气淸灑不類尋常可以爲道人開筆端消息

玉水沈沈影銅鑪裊裊煙爲思丹鳳髓不愛老龍涎皁

帽眞聞客黃衣小病仙定知云屋下繡被有人眠

香鑪

古詩

四座且莫諠聽我歌一言請說銅香鑪崔嵬象南山上

枝似松柏下根據銅盤雕文各異類離婁自相連誰能

爲此器公輸與魯般朱火燃其中靑煙檐其間順風入

君懷四座莫不歡香風難久居空令蕙艸殘

博山香鑪

劉繪

參差郁佳麗合沓紛可憐蔽虧千種樹出沒萬重山上

鏤秦王子駕鶴乘紫煙下刻盤龍勢矯首半銜蓮旁爲

伊水麗芝蓋出巖間後有漢女遊拾翠弄餘妍榮色何

雜糅褥繡更相鮮麚或騰倚林薄艸芊掩華如不

發含燻未肯然風生玉階樹靈湛曲池蓮寒虫飛夜室

秋云漫曉天

和劉雍州繪博山香鑪詩

沈約

範金誠可則摛思必良工凝芳俟朱燎先鑄首山銅環

奇信罍崿奇態實玲瓏峯磴互相拒巖岫杳無窮赤松

遊其上斂足禦輕鴻蛟螭盤其下驤首盼層穹嶺側多

奇樹或孤或復藂巖間有佚女垂袂似含風翚飛若未

已虎視郁余雄登山起重障左右引絲桐百和淸夜吐

蘭煙四面充如彼崇朝气觸石繞華嵩

迷香洞

史鳳宣城妓

洞口飛瓊佩弱霓香風飄拂使人迷自從邂逅芙蓉帳

不數桃花流水溪

傅香枕

韓壽香從何處傳枕邊芬馥戀嬋娟休疑粉黛加鋋刃

玉女旃檀侍佛前

十香詞出焚椒錄

靑絲七尺長挽出內家妝不知眠枕上倍覺綠云香

紅綃一幅彊輕關白玉光試開探取猶比顫酥香

芙蓉失新艷蓮花落故妝兩般總堪比可似粉腮香

蝤蠐那足並長須學鳳皇昨宵歡臂上應惹領邊香

和羹好滋味送語出宮商定知郎口內含有暖甘香

非關兼酒气不是口脂芳卻疑花解語風送過來香

旣摘上林蕊還親禦苑桑歸來便攜手纖纖春香

咳唾千花釀肌膚百和裝元非噉沈水生得滿身香

鳳拋合縫羅襛解輕霜誰將暖白玉雕出軟鉤香

解帶色已戰觸手心愈忙那識羅裙內消魂別有香

焚香詩

髙啟

艾納山中品都夷海外芬龍洲傳舊采燕室試初焚奩

印灰縈字鑪呈玉鏤文戶飄猶掩冉將斷更氤氳薄散

春江霧輕飛曉峽云銷遲憑宿火度遠托微燻著物元

無迹遊空忽有紋天絲垂裊裊地浪動沄沄異馥來千

和祥霏卻眾葷嵐光風捲碎花气日浮焄燈灺宵同歇

茶煙午共紛褰惟嫌放早引匕記添勤梧影吟成見鳩

聲夢覺聞方傳媚寢法靈著辟邪勛小閣淸秋雨低簾

薄冕矄情慚韓掾染恩記魏王分宴客雷鶴侶招仙降

鶴羣曾攜朝罷袖尙浥舞時羣囊稱縫羅佩篝宜覆錦

燻盡堂空搗桂素壁漫塗蕓本欲參童子何須學令君

忘言深坐處端此謝塵氛

焚香

文徵明

銀葉熒熒宿火明碧煙不動水沈淸紙屏竹榻澄懷地

細雨輕寒燕寢情妙境可能先鼻觀俗緣都盡洗心兵

日長白展南華讀轉覺逍遙道味生

香煙六首

徐渭

誰將金鴨銜儂息我只磁龜待爾灰軟度低窗領風影

濃梳髙髻綰雲堆絲遊不解黏花落縷嗅如能若蝶來

京賈疏包亦盡空餘紅印一梢梅

午坐焚香枉連歲香煙妙賞始今朝龍挐雲霧終傷猛

蜃起樓臺不暇飄直上亭亭佇立斜飛冉冉忽逍遙

細思絕景雙難比除是錢塘八月潮

霜沈檽竹更無他底事遊魂演百魔函谷迎關紫气

雪山灌頂散靑螺孤螢一點停灰冷古樹千藤寫影拖

春夢婆今何處去憑誰舉此似東坡

薝匐花香形不似菖蒲花似不如香揣摩蔚宗鼻何暇

應接王郎眼倍忙滄海霧蒸神仗暖峨眉雪掛佛燈涼

並儂三物如堪促促付孫娘刺繡牀

說與焚香知不知最憐描畫是煙時陽成罐口飛逃汞

太古空中刷裊絲想見當初勞造化亦如此物辧恢奇

道人不解供呼吸間香須臾變換嬉

西窗影歇觀𨿽寂左柫籠穿息不遮懶學吳兒銀杏

且隨道士袖靑蛇掃空煙火香嚴鼻琢盡玲瓏海象牙

莫訝因風忽濃淡髙空刻刻攺雲霞

香球

前人

香球不減橘團圓橘气香球總可憐蟣虱窠窠逃熱瘴

煙雲夜夜輥寒氈蘭消蕙歇東方白炷插鍼牢北斗旋

一粒馬牙聯我輩萬金龍腦付嬋娟

詩句

百和裛衣香金泥蘇合香紅羅復斗帳四角垂香

囊古詩盧家蘭室桂爲梁中有郁金蘇合香梁武帝合歡襦

燻百和香陳後主彩墀散蘭麝風起自生香鮑照燈影照無

寐淸心聞妙香朝罷香煙攜滿袖衣冠身惹禦鑪

香杜燕寢凝淸香韋裊裊沈水煙披書古蕓馥守

帳然香著沈香火暖茱萸煙義山豹尾香煙滅陸厥重燻

異國香李廊多燒荀令香張正見煙斜霧橫焚椒蘭然香

气散不飛煙陸踰羅衣亦罷燻胡增沈水燻衣白壁堂胡宿丙

捨無人遺鑪香溫庭筠夜燒沈水香香煙橫碧縷東坡蛛

絲凝篆香山谷焚香破今夕燕坐獨焚香商齊焚香澄神

慮韋羣仙舞卽香向來一瓣香敬爲曾南丰後山博山

鑪中百和香郁金蘇合及都梁吳筠金鑪絕沈燎燻鑪

雞舌香博山尙尙吐香霧古龍鑪傳日香鑪煙添

柳重金鑪蘭麝香沈佺期鑪香暗徘徊金鑪細炷通

睡鴨香鑪換夕燻荀令香鑪可待燻義山博山吐香

五雲散韋蓬萊宮繞玉鑪香陳陶噴香瑞獸金三尺羅隱繡

屏銀香蓊朦溫浥浥鑪香初泛夜韋日烘荀令炷鑪

香山谷午夢不知緣底事篆煙燒盡一盤香屏山微風不動

金猊香放

冷香拈句

蘇老泉一日家集舉香冷二字一聯爲令首唱雲水向

石邊流出冷風從花裏過來香東坡云拂石坐來衣帶

冷踏花歸去馬蹄香潁濱云欽

冷梅花彈

徧指頭香小妹云叫月杜鵑喉舌冷宿花蝴蝶夢魂香

謝庭詠雪於此兩見之

木犀鷓鴣天

元裕之

桂子紛翻浥露黃桂花髙靜愛年芳薔薇水潤宮衣軟

婆律膏淸月殿涼云岫句海仙方情緣心事兩難忘

襄蓮枉誤秋風客可是無塵袖裏香

龍涎香天香

王沂孫

孫嶠盤煙層濤蛻月驪宮夜采鉛水訊遠槎風夢深薇

露化作斷魂心字紅瓷候火還乍識冰環玉指一縷縈

簾翠影依稀海風雲气幾回嬌半醉翁靑燈夜寒花

碎更好故溪風飛雪小窗深閉荀令如今頓老總忘卻

尊前舊風味慢惜餘燻空篝素

軟香慶淸朝謾

詹大遊

熊訥齋賦且曰賦者不少願掃陳言

紅雨爭飛香塵生潤將春都揉成泥分明惠風微露花

气遲遲無柰汗酥浥透溫柔香裏濕云癡偏廝稱霓裳

霞佩玉骨冰肌難品處難詠處驀然地不在著意聞時

款款生綃扇底嫩涼動些兒似醉渾無气力海棠

一色睡胭脂甚奇絕言般風韻韓壽爭知

詞句

玉帳鴛鴦噴蘭麝太白沈檀煙起盤紅霧徐昌國寂莫繡屏

春一縷韋衣惹禦鑪香薛昭蘊博山香炷融鑪香煙冷

自亭亭李中主香艸續歹鑪謝希深鑪香靜逐遊絲轉四

和裊金

盡日沈香水一縷玉盤香轉看徘徊

金鴨香凝袖謝無逸衣潤費鑪煙周美成朱射掌中香長

日篆煙消香滿云窗月戶鑪燻熟水看

繡被燻

香透

香乘卷二十七

欽定四庫全書

香乘卷二十八

明周嘉冑撰

香文匯

天香傳

丁謂

香之爲用從上古矣所以奉神明可以達蠲潔三代禋

享首惟馨之薦而沈水燻陸無聞焉百家傳記萃眾芳

之美而蕭薌郁鬯不尊焉禮云至敬不享味貴气臭也

是知其用至重采制粗略其名實繁而品類叢脞矣觀

乎上古帝王之書釋道經典之說則記錄綿遠贊頌嚴

重色目至眾法度殊絕西方聖人曰大小世界上下內

外種種諸香又曰千萬種和香若香若丸若末若塗以

香花香果香樹天合和之香又曰天上諸天之香又佛

土國名眾香其香比於十方人天之香最爲第一道書

曰上聖焚百寶香天眞皇人焚千和香黃帝以沈楡蓂

莢爲香又曰眞仙所焚之香皆聞百里有積煙成云積

雲成雨然則與人間共所貴者沈香燻陸也故經云沈

香堅株又曰沈水香堅降眞之夕傍尊位而捧鑪香者煙髙

丈餘其色正紅得非天上諸天之香耶三皇寶齊香珠

法其法雜而末之色色至細然後叢聚杵之三萬緘以

銀器載蒸載和豆分而丸之珠貫而曝之旦日此香焚

之上徹諸天蓋以沈香爲宗燻陸副之也是知古聖欽

崇之至厚所以備物實妙之無極謂變世寅奉香火之

薦鮮有廢者然蕭茅之類隨其所備不足觀也祥符初

奉詔充天書狀持使道場科蘸無虛日永晝達夕寶香

不絕乘輿肅謁則五上爲禮眞宗每至玉皇眞聖聖祖位前皆五上香馥烈

之異非世所聞大約以沈香乳香爲本龍腦和劑之此

法實稟之聖祖中禁少知者況外司耶八年掌國計而

鎭旄鉞四領樞軸俸給頒隨日而隆故苾芬之羞特

與昔異襲慶奉祀日賜供內乳香一百二十觔入副都知張

繼能爲使在宮觀密賜新香動以百數沈乳降眞黃香由是私門之

內沈乳足用有唐雜記言明皇時異人云蘸席中每爇

乳香靈祇皆去人至於今傳之夏宗時新稟聖訓沈乳

二香所以奉髙天上聖百靈不敢當也無他言上聖卽

政之六月授詔罷相分務西雒尋遷海南憂患之中一

無塵慮越惟永晝晴天長霄垂象鑪香之趣益增其勤

素聞海南出香至多始命市之於閭裏間十無一有假

板官裴鴞者唐宰相晉公中令之裔孫也土地所宜悉

究本末且曰瓊管之地黎母山奠之四部境域皆枕山

麓香多出此山甲於天下然取之有時售之有主益黎

人皆力耕治業不以采香專利閩越海賈惟以余杭船

卽香市每歲冬季黎峒待此船至方入山尋采州入役

而賈販盡歸船商故非時不有也香之類有四曰沈曰

曰生結曰黃熟其爲狀也十有二沈香得其八焉曰

烏文格土人以木之格其沈香如烏文木之色而澤更

取其堅格是美之至也曰黃蠟其表如蠟少刮削之黳

紫相半烏文格之次也牛目與角及蹄曰雉頭洎髀若

骨此沈香之狀土人則曰牛目牛角雞頭雞腿雞骨曰

昆侖梅格香也此梅樹也黃黑相半而稍堅土人以

此比香也曰虫鏤凡曰虫鏤其香尢佳益香兼黃熟

虫蛀及攻腐朽盡去菁英獨存香也曰傘竹格黃熟香

也如竹色黃白而帶黑有似也曰茅葉有似茅葉至

經有入水而沈者得沈香之餘气也然之至佳土人以

其非堅實抑之爲黃熟也曰鷓鴣斑色駁雜如鷓鴣羽

也生結香者香未成沈者有之黃熟未成者有之

凡四名十二狀皆出一本樹體如白楊葉如冬靑而小

膚表也標末也質輕而散理疏以粗曰黃熟黃熟之中

黑色堅勁者曰香

香之名相傳甚遠卽未知其旨

惟沈水爲狀也骨肉穎脫芒角銳利無大小無厚薄掌

握之有金玉之重切磋之有犀角之勁縱分斷瑣碎而

气滋益用之與臬塊者等鴞云香不欲大圍尺以上

慮有水病若觔以上者中含兩孔以下浮水卽不沈矣

又曰或有附於柏隱於曲枝蟄藏深根或抱眞木本

或捉然結實混然成形嵌如穴谷屹若歸云如矯首龍

如峨冠鳳如麟植趾如鴻餟翮如曲肱如駢指但文彩

致密光彩射人斤斧之迹一無所及置器以驗如石投

水此寶香也千百一而已矣夫如是自非一气粹和之

凝結百神祥異之含育則何以羣木之中獨稟靈气首

出庶物得奉髙天也占城所產沈至多彼方貿遷或

入方禺或入大食貴重沈香與黃金同價鄕耆云比

歲有大食番舶爲颶所逆寓此屬邑首領以富有自大

肆筵設席極其誇詫州人私相顧曰以貲較勝誠不敵

矣然視其鑪煙蓊郁不舉幹而輕瘠而焦非妙也遂以

海北岸者卽席而焚之其煙杳杳若引東溟濃腴湒湒

如練凝淹芳馨之气特久益佳大舶之徒由是披靡生

結香者取不候其成非自然者也生結沈香與香等

生結香品與黃熟等生結黃熟品之下也色澤浮虛

而肌質散緩然之辛烈少和气久則潰敗速用之卽佳

若沈成香則永無朽腐矣雷化髙竇亦中國出香之

地比海南者優劣不侔甚矣旣所稟不同而售者多故

取者速也是黃熟不待其成

不待其成沈益取利

者戕賊之也非如瓊管皆深峒黎人非時不妄翦伐故

樹無夭折之患得必皆異香曰熟香曰脫落香皆是自

然成者余杭市香之家有萬觔黃熟者得眞百觔則

爲稀矣百觔眞得上等沈香數十觔亦爲雞矣燻陸

乳香長大而明瑩者出大食國彼國香樹連山野路如

桃膠松脂委於石地聚而斂之若京坻香山多石而少

雨載詢番舶則云昨過乳香山彼人云此山下雨已三

十年矣香中帶石末者非濫僞也地無土也然則此樹

若生於塗泥則無香不得爲香矣天地植物其有自乎

贊曰百昌之首備物之先於以相禋於以告虔熟歆至

薦熟享芳焰上聖之聖髙天之天

和香序

範蔚宗

麝本多忌過分卽害沈實易和過斤無傷零藿燥虛薝

糖黏濕甘松蘇合安息郁金捺多和羅之屬並被於外

國無取於中土又棗膏昏蒙甲淺俗非惟無助於馨

烈乃當彌增於尢疾也

此序所言悉以比士類麝本多忌比庾景之棗膏昏

蒙比羊玄保甲淺俗比徐湛之甘松蘇合比惠休

道人沈實易和益自比也

香說

秦漢以前二廣未通中國中國無今沈腦等香也宗廟

蕭茅獻尙郁食品貴椒至荀卿氏方言椒蘭漢𨿽已

得南粵其尙臭之極者椒房郎官以雞舌奏事而已較

之沈腦其等級之髙下甚不類也惟西京雜記載長安

巧工丁緩作被中香鑪頗疑已有今香然劉向銘博山

香鑪亦止曰中有蘭綺朱火靑煙玉臺新詠集亦云朱

火然其中靑煙揚其間好香難久居空令蕙艸殘二文

所賦皆焚蘭蕙而非沈腦是漢𨿽通南粵亦未有南粵

香也漢武內傳載西王母降爇嬰香等品多名異然疑

後人爲之漢武奉仙窮極宮室帷帳器用之屬漢史備

記不遺若曾制古來未有之香安得不記

博山鑪銘

劉向

嘉此王气嶄巖若山上貫太華承以銅盤中有蘭綺朱

火靑煙

香鑪銘

梁元帝

蘇合气氳飛煙若云時濃更薄乍聚還分火微難燼風

長易聞孰云道力慈悲所燻

郁金香頌

古九嬪

伊此奇香名曰郁金越此殊域厥彌來尋芬芳酷烈悅

目欣心明徳惟馨淑人是欽窈窕淑媛服之褵襟永垂

名實曠世弗沈

藿香頌

江淹

桂以過烈麝似太芬摧沮夭壽夭抑人文詎如藿香微

馥微燻攝靈百仞養气靑雲

瑞香寶峯頌非序

張建

臣建謹按史記龜策傳曰有神龜在江南嘉林中林中

者獸無狼虎鳥無鴟鴞艸無螫毒野火不及斧斤不至

是謂嘉林龜在其中常巢於芳蓮之上胸書文曰甲子

重光得我爲帝王觀是書文豈不偉哉臣少時在書室

中雅好焚香有海上道人白臣言曰子之沈香所出乎

請爲子言益江南有嘉林嘉林者美木也木美則堅實

堅實則善沈或秋水泛溢美木漂流沈於海底蛟龍蟠

伏於上故木之香淸烈而戀水濤瀨淙激於下故木形

嵌空而類山近得小山於海賈巖可愛名之瑞沈寶

峯一敢藏諸私室謹齋莊潔誠跪進玉陛以爲天壽聖

節瑞物之獻臣建謹拜手稽首而爲之頌曰

大江之南粵有嘉林嘉林之木入水而沈蛟龍沈之香

列自淸濤瀨漱之峯岫乃成海神愕視不敢閟藏因朝

而出瑞我明昌明昌至治如沈馨香明昌睿算如山久

長臣老且耄聖恩曷報歌此頌詩以配天保

迷失香賦

魏文帝

播西都之麗艸兮應靑春之凝暉流翠葉於纖柯兮結

微根於丹墀方暮秋之幽蘭兮麗昆侖之英芝信繁華

之速遊兮弗見凋於嚴霜旣經時而收采兮配幽蘭以

增芳去枝葉而寺禦兮入銷谷之霧裳附玉體以行止

兮順微風而舒光

郁金香賦

傳云

葉蔞蔞以翠靑英蘊蘊以金黃樹庵藹以成陰气芬馥

以含芳淩蘇合之殊珍豈艾納之足方榮播帝寓香耀

紫宮吐芳揚烈萬里望風

蕓香賦

傅盛

攜脆枝以逍遙兮覽偉艸之敷英慕君子之弘覆兮超

托軀於朱庭俯飲澤於月環兮仰吸潤乎太淸繁玆綠

葉茂此翠莖葉

以

兮枝媚妍以回縈象春松

之含曜兮郁蓊蔚以蔥菁

雞舌香賦並序

顏博文

沈括以丁香爲雞舌而醫者疑之古人用雞舌取其芬

芳便於奏事世俗蔽於所習以丁香之狀於雞舌大不

類也乃慨然有感爲賦以解之云

嘉物之產潛竄山谷其根盤行龍陰蛇伏期微生之可

保處幽翳而自足方吐英而布葉似千世而無欲醮醮嬌

黃綽綽疏綠偶咀嚼而味以奇功而見禍攘肌被逼粉

骨遭辱𨿽功利之及人恨此身之莫贖惟彼雞舌味和

而長气烈而揚可與君子同升廟堂發胸臆之藻繪粲

齒牙之冰霜一語不忌澤及四方朔日月而止徵與鴛

鴦而同翔惟其施之得宜豈凡物之可當世以疑似猶

有可議𨿽二名之靡同眇不失其爲貴彼鳳頸而龍準

謂蜂目而烏喙況稱謂之不爽稽形質而實類者也殊

不知天下之物竊名者多矣雞腸烏喙牛舌馬齒川有

羊臍山有鳶尾龍膽虎掌豬膏鼠耳鵖腳羊眼鹿角豹

足顱狼跌狗脊馬目燕頷之黍虎皮之稻蒓貴雉尾

藥尙雞爪葡萄取象於馬乳波律膠稱於龍腦荀雞胵

以爲珍瓠牛角而貴早亦有鴨腳之葵貍頭之瓜魚甲

之松鶴翎之花以雞頭龍眼而充果以雀舌鷹爪而名

茶彼爭工而擅價咸好大而喜誇其間名實相叛是非

疊居得其實者如聖賢之在髙位無其實者如名器之

假盜軀嗟所遇之不同亦自賢而自愚彼方逐臭於海

上豈芬芳之是嫉嫫姆飾貌而薦食西子掩面而守閣

餌酰醬而委醍醐佩碔砆而捐瓊琚捨文茵而臥籧篨

習薤露而廢笙竽劍作錐而補履驥垂頭而駕車蹇不

過而被跨將棲棲而爲圖是香也市井所緩廊廟所急

豈比馬蹄之近俗燕尾之就濕聽傑雨之淋淫若蒼天

爲玆而雪泣若將有人依龜甲之屏炷鵲尾之鑪研以

鳳咮筆以鼠須作蜂腰鶴膝之語爲鵠頭虫腳之書爲

玆香而解嘲明气類之不殊願或用於賢相藹芳烈於

天衢

銅博山香鑪賦

昭明太子

方夏鼎之異類山經之俶詭制一器而備眾質諒玆

物之爲侈於時靑女司寒紅光翳景吐圓舒於東嶽匿

丹曦於西嶺蕙帷已低蘭膏未屏松柏之火焚蘭麝

之芳熒熒內曜芬芬外揚似卿云之呈色若景星之舒

光齊姬合歡而流盼燕女巧笑而蛾揚超公聞之見錫

越文若之畱香信名眞而器美永服玩於華堂

博山香鑪賦

傅縡

器象南山香傳西國丁緩巧鑄兼資匠刻麝火埋朱蘭

煙毀黑結構危峯橫羅雜樹寒夜含暖淸霄吐霧制作

巧妙獨稱珍俶景澄明而裊篆气氤氳長若春隨風本

勝千釀酒散馥還如一碩人

沈香山子賦子由生日作

蘇軾

古者以蕓爲香以蘭爲芬以郁鬯爲裸以脂蕭爲焚以

椒爲塗以蕙爲燻杜蘅帶屈菖蒲薦文麝多忌而本膻

蘇合若香而實葷嗟吾知之幾何爲方入之所分方根

塵之起滅常顚倒眞夫君每求似於髣或鼻勞而妄

聞獨沈水爲近正可以配薝卜而並云矧儋崖之異產

實超然而不羣旣金堅而玉潤亦鶴骨而龍筋惟膏液

而內足故把握而兼斤顧占城之枯朽宜釜而燎蚊

宛彼小山然可忻如太華之倚天象小姑之插云往

壽子之生朝以寫我之老懃子方面壁以終日豈亦歸

田而自耘幸置此於幾席養幽芳於帨無一往之發

烈有無窮之氤氳益非獨以飲東坡之壽亦所以食黎

人之芹

香丸志

貞觀時有書生幼時貧賤每爲人侮害𨿽極悲憤而無

由泄其忿一日閒步經觀音裏有一婦人姿甚美與生

眷顧侍兒負一葷囊至曰主母所命也啟視則人頭數

顆顏色未變乃向侮害生者也生驚欲避去侍兒曰郎

君請無驚必不相累主母亦素仇諸惡少年欲假手於

郎君生愧謝弗能婦人命侍兒進一香丸曰不勞君舉

腕君第掃淨室夜坐焚此香於鑪香煙所至君急隨之

卽得志矣有所獲須將納於革囊歸勿畏也生如旨焚

香隨煙而往初不覺有墻壁礙行處皆有光亦不類暗

夜每至一處煙裊裊繞惡少年頸三繞而頭自落或獨

宿一室或妻子共牀寢或初就枕侍兒執巾若塵尾如

意圍繞未敢退悉不覺不知生悉以頭納革囊中若夢

中所爲殊無畏意於是煙復裊裊而旋生復隨之而返

到家未三鼓也煙甫收火已寒矣探之其香變成金色

圓若彈倏然飛去鏗鏗有聲生恐婦復須此物正惶急

間侍兒不由門戶忽爾在前生告曰香丸飛去侍兒曰

得之久矣主母傳語郎君此畏關也此關一破無不可

爲姑了天下事共作神仙也後生與婦俱徒去不知所

之

上香偈道書

謹焚道香徳香無爲香無爲淸潔自然香妙洞眞香靈

寶惠香朝三界香香滿瓊樓玉境徧諸天法界以此眞

香騰空上奏焚香有偈返生寶木沈水奇材瑞气氤

氳祥雲繚繞上通金闕下入幽冥

修香陸放翁義方訓

空庭一炷上達神明家廟一炷曾英祖靈且謝且祈特

此而已此而不爲吁嗟已矣

附諸譜序

河南陳氏曾合四譜爲書後二編爲陳序者並爲余

驀建勛序匯此以存異代同心之

葉氏香錄序

古者無香燔柴蕭尙气臭而已故香之字𨿽載於經

而非今之所謂香也至漢以來外域入貢香之名始見

於百家傳記而南蕃之香獨後出焉世亦罕知不能盡

之餘於泉州職事實兼舶司因蕃商之至詢究本末錄

之以廣異聞亦君子恥一物不知之意

紹興二十一年左朝請大夫知泉州軍州事葉廷珪序

顏氏香史序

焚香之法不見於三代漢唐衣冠之儒稍稍用之然返

魂飛气出於道家旃檀伽羅盛於緇廬名之奇者則有

燕尾雞舌龍涎鳳腦品之異者則有紅藍赤檀白茅靑

桂其貴重則有水沈雄麝其幽遠則有石葉木蜜百濯

之珍罽賓月支之貴泛泛如噴珠霧不可勝計然多出

於尙怪之士未可皆信其有無彼欲刳凡剔俗其合和

窨造自有佳處惟深得三昧者乃盡其妙因采古今燻

修之法釐爲六篇以其敍香之行事故曰香史不徒爲

燻潔也五臟惟脾喜香以養鼻通神觀而去尢疾焉然

黃冠緇衣之師久習靈壇之供錦韝紈之子少耽洞

房之樂觀是書也不爲無補云龕居士序

洪氏香譜序

書稱至治馨香明徳惟馨反是則曰腥聞在上傳以芝

蘭之室鮑魚之肆爲善惡之辧離騷以蘭蕙杜蘅爲君

子糞壤蕭艾爲小人君子澡雪其身心燻祓以道義有

無窮之聞余之譜香亦是意云

陳氏香譜序

香者五臭之一而人服媚之至於爲香作譜非世官博

物嘗閱舶浮海者不能悉也河南陳氏香譜自子中至

浩卿再世乃獲博采洪顏沈葉諸譜具在此編集其大

成矣詩書言香不過黍稷蕭脂故香之爲字從黍作甘

古者自黍稷之外可者蕭可佩者蘭可鬯者郁名爲

香艸者無幾此時譜可無作楚辭所錄名物漸多猶未

取於遐裔也漢唐以來言香者必南海之產故不可無

譜浩卿過彭蠡以其譜視釣者熊朋來俾爲序釣者驚

曰豈其乏使而及我子再世成譜亦不易宜遴序者豈

無蓬萊玉署懷香握蘭之仙儒又豈無喬木故家芝芳

蘭馥之世卿豈無島服夷言誇者詫寶之舶官又豈無

神州赤縣進香受爵之少府豈無寶梵琳房閒思道韻

之髙人又豈無瑤英玉蕊羅襦薌澤之女士凡知香者

皆使序之若僕也灰釘之望旣窮燻習久夢久斷空有

廬山一峯以爲鑪峯頂片雪以爲香子並收入譜矣每

憶劉季和香癖過鑪燻身其主簿張坦以爲俗坦可謂

直諒之友李和能笑領其言亦庶幾善補過者有士如

此如荀令君至人家坐席三日香如梅學士每晨以袖

覆鑪掫袖以出坐定放香是富貴自好者所爲未聞聖

賢爲此惜其不遇張坦也按禮經容臭者童孺所佩茞

蘭者婦佩所采大丈夫則自有流芳百世者在故魏武

猶能禁家內不得燻香謝玄佩香囊則安石惡之然琴

窗書室不得此譜則無以治鑪燻至於自燻知見抑存

乎其人遂長揖謝客鼓棹去客追錄爲香譜序至治壬

戍蘭秋彭蠡釣徒熊朋來序

又

韋應物掃地焚香燕寢爲之凝淸黃魯直隱幾炷香靈

臺爲之空湛從來韻人勝士鑪霏晝牧道心純淨法應

如是汴陳浩卿於淸江出其先君子中齋公所輯香譜

如銖燻初襚縹緲願香悟韋郎於白傅之香山識涪翁

於黃仙之叱石是譜之香遠矣浩卿卓然肯構能使書

香不斷經傳之雅馥芳韶騷選之覓馡初曙方遺家譜

可也袖中後山瓣香亦當詢龍象法筵拈起超方回向

至治壬戍夏五長少梅花溪道人李琳書

辛已歲諸公助刻此書工過半矣時余存友海上歸

則梓人盡斃於疫板寄他所復遘祝融成毀數奇可

勝太息癸未秋欲營數椽苦資不給甫用桔據偶展

鶴林玉露得徐淵子詩云俸余擬辦買山錢復買端

州古研磚依舊被渠驅使在買山之事定何年頗嘉

淵子之雅尙乃決意移貲剞剽因嘆時賢著述朝成

暮梓木與稿隨余玆驀歷壯逾衰歲月載更梨棗重

災何艱易殊人太甚耶友人慰之曰事物之不齊天

定有以齊之者脫稿日用書顚末云爾是歲八月之望

香乘卷二十八

