

稽古無煉鑪之說﹐今案頭置香鑪焚香外﹐亦無它用。好事者以火煉之﹐朝夕拂拭﹐辧質﹑辧色﹑辧款式﹑辧工夫﹐羣相矜尙﹐趣耶﹖癖耶﹖蓋古玩中﹐如書畫﹐玉石及銅窯各器﹐有甚美不易得者﹐必其物寶貴﹐世所罕覯。若鑪﹐則易得而難美﹐亦得﹐則用之者多﹐好之者少。難美﹐故好之者卽多﹐好之而實愜﹐所好者甚少﹐愜所好者少﹐則焚香使用足矣。胡以爲好﹐又胡以煉爲﹖而吾謂古玩中之足以愜﹐所好者惟此物爲最。何也﹖夫人爲其事而無其驗﹐則心厭爲其事﹐有其驗而不足以賞心﹐則又厭。卽以銅器論﹐尙靑綠者。尊﹑彜﹑鼎﹑鬲﹑錞﹑壺﹑匜﹑卣﹑盤﹑鑑等物﹐千百年沈埋深山大澤﹐一但入人摩弄﹐斑駁陸離﹐靑綠蟠結﹐間雜以水銀褐色﹑朱砂斑價值不貲。置之髙齋﹐洵可貴也。然一見輒了﹐無甚深意。若鑪以火候計﹐萬不敵靑綠之歷年久遠﹐而日新月異﹐變幻百出。煉鑪者﹐視鑪之大小﹑輕重。放火得法﹐其色或日漸以深﹐或日漸以淡。深有深妙﹐淡有淡妙﹐皆能如意而償。亦或其光﹐迥出意外﹐此所謂爲其事有其驗者也。而賞鑑家相率把玩﹐亦得以不厭而愜心。大抵靑綠籍水土之气而成﹐此得於天也。鑪火專恃人功﹐人功不到﹐𨿽如靑綠沈埋之久﹐求其光彩澄澈﹐比不得也﹐故愜心者﹐人功也。則吾向所謂難美者﹐難其功也﹐夫固未嘗無眞美者也。前人論宣鑪﹐首重款﹐次及色﹐惜言之不詳﹐而以火候絕無發明﹐則色之眞僞新舊殊難立辧。髙子淸《賞諸論》勝稱宣廟銅器制度古雅﹐而火功及銅之質色不載。《帝經景物略》載鑪色五等﹕栗色﹑茄皮色﹑棠梨色﹑褐色﹐而以藏經紙色爲最﹐此不過大槪言之。蓋銅有本質﹐以兌鉛多寡爲別。俗云「上古無黃銅」﹐以古所用皆出山銅﹐未經對前者也。出山銅卽今紅銅﹐兌鉛則黃﹐重則靑﹐鑪之發光入水澄澈者﹐鉛力也。紅銅鑄物﹐汁水不能外現﹐故鑪不取紅銅﹐獨靑綠器。尙紅銅者﹐正謂古無黃銅也。有紅色鑪﹐亦汁水如溢者﹐非紅銅也。兌鉛視黃銅較少耳。鑪色備靑﹑黃﹑赤﹑白﹑黑﹐實則銅質止有靑﹑黃﹑赤﹐而無黑白。其有純黑﹐俗名黑漆﹐古者此靑紅二色久煉所結。白則本屬黃色﹐愈燒愈淡﹐望之深穆﹐非二三百年物不能有此諸色﹐各極其妙﹐不可一格。拘世人或專喜深色﹐或專席淡色﹐皆偏也。又或以深色爲大火﹐淡色爲小火﹐尢謬。蓋色系銅之本質﹐不以火之大小而分﹐鑪厚且重者﹐如施家北鑄﹐豈無一二淡白色﹐諒非盡微火可以成功。甘鑄多薄﹐宜於緩火﹐而紅黑各色具備﹐故知其謬也。間有一種放火逾變﹐火力備於鑪身﹐烈二成黑﹐其色黯而無光﹐燥而欠潤﹐此欲速之﹐誤以眞舊色之空空洞洞者迥別。何得執以槪論也﹖夫物聚於所好﹐亦物爭於所羣好。質有美惡﹐色有髙下﹐款式有雅俗﹐工夫有淺深。好尙相持﹐則考較互異﹐非貴耳。而賤目卽是已而非人﹐其實好奇所好﹐而於此道所以然﹐究未深知而得其趣也。賈人顚倒眞贗﹐原以射利﹐左論鄙說﹐不足爲怪。若收藏家以訛傳訛﹐終身不悟﹐甚至不堪之物視爲奇貨﹐未免鑑家所笑。而原其始﹐則又未有不誤於賈人之顚倒者也。予癖愛有年矣﹐收董無幾﹐而所見不可勝紀。讀書之暇﹐輒以此自娛﹐間與同好評論﹐亦言盡用是﹐不嫌猥瑣﹐序其大略﹐以見小物之中有至理﹐人事之中有天趣﹐癖而非癖。至於質色﹑款式﹑工夫﹐具詳後論。或廣前人所已言﹐或發前人所未發﹐世波流轉﹐不盡目見﹐而耳聞古無摩娑﹐或幸得心而應手﹐則玆編有當識者采擇﹐亦聊以存吾好雲爾。

