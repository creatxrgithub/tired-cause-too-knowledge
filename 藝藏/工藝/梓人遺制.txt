序

段成己

工師之用遠矣。唐虞以上﹐共工氏其職也。三代而後﹐屬之冬官﹐分命能者以掌其事﹐而世守之﹐以給有司之求。及是官廢﹐人各能其能﹐而以售於人﹐因之不變也。古攻木之工七﹕輪﹑輿﹑弓﹑廬﹑匠﹐車﹑梓﹐今合而爲二﹐而弓不與焉。匠爲大﹐梓爲小﹐輪輿車廬。王氏云﹕爲之大者以審曲面勢爲良﹐小者以雕文刻鏤爲工。去古益遠﹐古之制所存無幾。考工一篇﹐漢儒攟摭殘缺﹐僅記其梗槪﹐而其文佶屈﹐又非工人所能諭也。後𨿽繼有作者﹐以示其法﹐或詳其大而略其小﹐屬大變故﹐又復罕遺。而業是工者﹐惟道謀是用﹐而莫知適從。日者姜氏得《梓人攻造法》而刻之矣﹐亦復﹝牜角﹞略未備。有景石者夙習是業﹐而有智思﹐其所制作不失古法﹐而間出新意﹐礱斷餘暇﹐求器圖之所自起﹐參以時制而爲之圖﹐取數凡一百一十條﹐疑者闕焉。每一器必離析其體而縷數之﹐分則各有其名﹐合則共成一器。規矩必度﹐各疏其下。使攻木者攬焉﹐所得可十九矣。旣成﹐來謁文以序其事。夫工人之爲器﹐以利言也。技苟有以過人﹐惟恐人之我若而分其利﹐常人之情也。觀景石之法﹐分布曉析﹐不啻面命提耳而誨之者﹐其用心焉何如﹐故予嘉其勞而樂爲道之。景石薛姓﹐字叔矩﹐河中萬泉人。中統癸亥十二月旣望稷亭段成已題其端云。

五明坐車子

敍事

《易系辭》云﹐黃帝服牛乘馬﹐引重致遠﹐蓋取諸《隨》。

《釋名》曰﹐黃帝造舟車﹐故曰軒轅氏。《世本》云﹐奚仲造車﹐謂廣其制度耳。《周禮﹟春官》﹐巾車掌公車之政令﹐服車五乘﹐孤乘夏篆﹐卿乘夏縵﹐大夫乘墨車﹐士乘棧車﹐庶人乘役車。挽拱《周禮﹟冬官﹟考工記》云﹐國有六職﹐百工與居一焉。或坐而論道﹐謂之王公。天子諸侯作而行之﹐謂之士大夫。審曲面勢﹐以飭五材﹐以辧民器﹐謂之百工。通四方之珍異以資之﹐謂之商旅。飭力以長地財﹐謂之農夫。治絲麻以成之謂之婦功。知者創物﹐巧者述之﹐守之世﹐謂之工。百工之事﹐皆聖人之作也。爍金以爲刃﹐凝土以爲器﹐作車以行陸﹐作舟以行水﹐此皆聖人之所作也。天有時﹐地有气﹐材有美﹐工有巧﹐合此四者﹐然後可以爲良。凡攻木之工七﹐攻金之工六﹐攻皮之工五﹐設色之工五﹐刮摩之工五﹐搏埴之工二﹐攻木之工﹐輪﹑輿﹑弓﹑廬﹑匠﹐車﹐梓。有虞氏上陶﹐夏后氏上匠﹐殷人上梓﹐周人上輿。故一器而工聚焉者﹐車爲多。車有六等之數﹐皆兵車也。凡察車之道﹐必自載於地者始也﹐是故察車自輪始。凡察車之道﹐欲其朴屬而微至。不朴屬﹐無以完久也。不微至﹐無以爲戚速也。輪已崇﹐則人不能登也。輪已庳﹐則於馬終古登陁也。故兵車之輪六尺有六寸﹐田車之輪六尺有三寸﹐乘車之輪六尺有六寸。六尺有六寸之輪﹐軹崇三尺有三寸也﹐加軫與檏焉﹐四尺也﹐人長八尺﹐登下以爲節。故車有輪﹐有輿﹐有輈﹐各設其人。

輪人爲輪﹐斬三材必以其時。三才旣具﹐巧者和之。轂也者﹐以爲利轉也﹐輻也者﹐以爲直指也。牙也者﹐以爲固抱也。輪敝﹐三材不失職﹐謂之完。

輪人爲蓋﹐上欲尊而宇欲卑﹐則吐水疾而霤遠。蓋已崇則難爲門也﹐蓋已庳是蔽目也﹐是故蓋崇十尺。良蓋弗冒弗紘﹐殷畝而馳﹐不隊﹐謂之國工。

輿人爲車﹐潮者中規﹐方者中矩﹐立者中縣﹐衡者中水﹐直者如生焉﹐繼者如附焉。

凡居材﹐大與小無並﹐大倚小則摧﹐引之則絕。棧車欲弇﹐飾車欲侈。

輈人爲輔﹐輈有三度﹐軸有三理。國馬之輈﹐深四尺有七寸。

田馬之輈﹐深四尺﹐駑馬之輈﹐深三尺三寸。軸有三理﹐一者以爲嬍也﹐二者以爲久也﹐三者以爲利也﹐是故輈欲頎典。

輈深則折。淺則負﹐輈注則利﹐準則久﹐和其安。行數千里﹐馬不契需﹐終歲禦﹐衣衽不敝﹐此惟輈之和也。軫之方也﹐以象地也﹐蓋之圜也﹐以象天也﹐輪輻三十﹐以象日月也﹐蓋弓二十有八﹐以象星也。

周遷《輿服雜事》曰﹐五輅兩箱之後﹐皆用玳瑁﹝且鳥﹞翅。

石崇《奴券》曰﹐作車以大良﹐白槐之輻﹐茱萸之輞。

後梁甄玄成《車賦》云﹐鑄金磨玉之麗﹐凝土剡木之奇﹐體眾術而特妙﹐未若作車而載馳爾。其車也﹐名稱合於星辰﹐員方象乎天地。夏言以庸之服﹐周曰聚馬之器。制度不以陋移﹐規矩不以飾異﹐古今貴其同軌﹐華夷獲其兼利。

後漢李尢《小車銘》云﹐圜蓋象天﹐方與則地﹐輪法陰陽﹐動不相離。

車之制自上古有之﹐其制多品﹐今之農所用者卽役車耳。其官寮所乘者卽俗云五明車﹐又云駝車﹐以其用駝載之﹐故云駝車﹐亦奚車之遺也。

用材

造坐車子之制﹐先以腳圓徑之髙爲祖﹐﹐然後可視梯檻﹐長廣得所﹐腳髙三尺至六尺﹐每一尺腳﹐三尺梯﹐有餘寸﹐積而爲法。

車頭長九寸至一尺五寸﹐徑七寸至一尺二寸。

輻長隨腳之髙徑﹐廣一寸五分至二寸六分﹐厚一寸至一寸六分。

造輞法﹐取圓徑之半爲祖﹐便見輞長短。如是十四輻造者﹐七分去一﹐每得六分﹐上卻加三分。十六輻造者﹐四分去一分﹐每得三分﹐卻加一分八釐。十八輻造者﹐三分去一﹐每加前同。如是勾三輞造者﹐料材便是輞之長﹐名爲六料子輞。牙頭各加在外。

輞厚一寸﹐則廣一寸五分﹐謂之四六輞。減其廣﹐加其厚﹐隨此加減。

梯檻取前項腳圓徑之髙﹐隨腳髙一尺﹐轅梯共長三尺有餘寸﹐安軸處廣三寸半至六寸。山口厚一寸五分至二寸二分﹐山口外前梢於鵝項﹐後梢於尾榥﹐積而爲法。

義榥二條或四條﹐長隨梯檻廣之外徑﹐廣二寸至一分﹐厚寸五分至一寸九分﹐上平地出心綫壓白破棍榥﹐夾卯攛向外。子榥二條或四條﹐隨大義棍之長廣﹐與前大義棍同厚一寸至一寸二分﹐兩邊各斜破混向下﹐上壓白﹐各開口嵌散水櫺﹐櫺子兩頭鑿入大義榥之內。底版榥四條至六條﹐長隨義榥﹐廣一寸六分至二寸﹐厚一寸至一寸一分。後露明尾榥長隨梯之內﹐方廣一寸二分至一寸六分﹐從心梢向兩頭﹐六瓣破榥。底版長隨兩頭裏義榥﹐廣隨兩梯之內﹐厚五分至六分。

耳版隨梯檻之外兩壁榥﹐上廣三寸至五寸﹐厚六分至一寸﹐前加廣與後頭方停﹐或梢五分八分。

樓子地袱木﹐隨梯檻大小用之﹐材方廣一寸八分至二寸二分﹐厚則減廣之厚﹐長隨前後子義棍之外﹐廣則與耳版兩邊上同齊﹐或減五分向裏至六分﹐兩下破瓣壓邊綫。橫榥夾卯攛向外。

立柱一十二條至一十八條﹐徑方廣一寸至一寸二分﹐圓棍梢向上。前頭兩角立柱﹐髙三尺五寸至四尺二寸。後頭兩角立柱﹐比前角立柱每髙一尺﹐則減低二寸有餘。心內立柱加髙謂之龜蓋柱。

平子格﹐長隨地袱木之長﹐廣隨兩頭橫之外﹐材廣一寸八分至二寸﹐厚八分至一寸二分﹐兩下通棍。

荷葉橫桿子﹐徑方廣一寸至一寸二分。

順脊桿子五條﹐隨樓子前後之長﹐徑方廣與荷葉桿子同。

瀝水版隨兩邊桿子﹐之長廣二寸二分四分﹐厚五分。荷葉瀝水版﹐隨荷葉橫稈子之長﹐徑廣厚隨瀝水版同。

水版﹐長廣隨立柱平格下用之版﹐厚四分至五分﹐四周各入池槽下鑿入地袱木之內﹐上下方一尺。

箭桿木﹐後﹖格上下串透圓混﹐徑廣五分。

護泥隨車腳圓徑之外﹐離二寸二分至一寸五分﹐廣七寸至八寸。下順者地袱木﹐兩頭橫者靴頭木﹐徑方廣一寸六分至二寸。

地袱木上下立者月版棍﹐榥之外月版﹐版前露明者月圈木﹐月圈上橫棍術﹐梘上羅圈版鑿人靴頭木之內﹐羅圈版上兩邊各壓圈楞枝條木。

托木棍二條﹐長隨梯檻橫之外﹐上坐護泥靴頭木﹐外同集徑﹐廣一寸八分至二寸四分﹐厚八分至一寸二分。

車軸長六尺五寸至七尺五寸﹐方廣四寸至四寸八分。

呆木三條﹐髙隨前後轅之平﹐圓徑一寸至一寸二分。

義桿二條﹐是柱樓子前虛檐﹐圓徑一寸至一寸四分。

後圈義子﹐長廣隨樓子後兩角立柱之廣﹐髙一尺二寸至一尺四寸。

辟惡圈於樓子門前用之﹐下是地袱木﹐上是立椿子﹐內用水版﹐四周各人池槽﹐上安口圈木﹐長隨前月版﹐廣隨樓子前兩角立柱﹐髙一尺二寸至一尺三寸。

結頭一个﹐長隨前轅鵝項﹝釒匊﹞之長﹐廣二寸至二寸五分。

凡坐車子制度內﹐腳髙一尺﹐則樓子門立柱外向前虛檐引出八寸五分至一尺。其後檐隨脊桿子之長﹐如脊桿子長一尺﹐則向後檐立柱外引出一寸至一寸二分﹐增一尺更加減則亦如之。兩壁檐減後檐之一半。

其車子有數等﹐或是平圈﹐或是靠背輦子平頂樓子上攢荷亭子﹐大小不同﹐隨此加減。

功限

坐車子一輛﹐腳樓子梯檻護泥雜物等相合完備皆全﹐髙三尺腳者四十功﹐髙四尺者五十四功﹐五尺者八十七功。

華機子

敍事

《淮南子》云﹐伯余之初作衣也﹐﹝糸炎﹞麻索縷﹐手經指掛﹐其成猶网羅﹐後世爲之機杼﹐勝復以便其用﹐此伯余之始也。

江文通《古別離》云﹐紈扇如明月﹐出自機中素。

唐房玄齡授秦王府記室﹐居十年﹐軍符府檄﹐或駐馬卽辦﹐文約理盡﹐初不署槁。髙祖曰﹐若人機織﹐是宜委任﹐每爲吾兄兒陳事﹐千里猶對語。

《拾遺記》﹐吳王趙夫人巧妙無比﹐人爲吳宮三絕﹐機絕﹐鍼絕﹐絲絕。

其機非伯余作﹐止是手經指掛而已﹐後人因而廣之﹐以成機杼。

《傳》云﹐麻冕﹐禮也﹔今也純﹐儉。吾從眾。純布亦自古有﹐故知機杼亦起於上古。今人工巧﹐其機不等﹐自各有法式﹐今略敍機之總名耳。

用材

造機子之制﹐長八尺至八尺六寸﹐上至龍脊桿子﹐下至機身﹐共髙八尺至八尺六寸﹐橫廣槾外三尺六寸。機身徑廣三寸﹐厚二寸六分﹐先從機身頭上向裏量八寸﹐畫前樓子眼﹐前樓子眼合心至中間樓子眼合心二尺二寸﹐中間樓子眼合心至兔耳眼合心四尺二寸﹐兔耳眼合心至後靠背樓子眼合心一尺二寸﹐兔耳眼長四寸。

機樓扇子立頰長五尺二寸﹐廣隨機身之厚﹐徑厚一寸六分。從下除機身內卯向上量一尺六寸﹐畫下樘榥眼﹐下榥眼上量七寸﹐心榥眼。心榥上量七寸﹐是上榥眼。上榥上一尺二寸是遏腦﹐遏腦木長四尺四寸﹐廣四寸﹐厚隨樓子立頰之厚。上順絞井口﹐廣厚同遏腦。

衝天立柱長三尺四寸﹐厚隨遏腦之厚﹐廣二寸﹐下卯栓透遏腦心下兩榥。遏腦向上隨立柱量四寸﹐安文軸子﹐軸子圓徑一寸至一寸二分﹐長隨樓子之廣。龍脊桿子長隨機身之長﹐厚隨衝天立柱之方廣。樓子合心﹐向脊桿子上分心各離三寸﹐安牽拔二个。

機子心扇﹐心榥合心﹐每壁各量一尺二寸安引手。遏腦上絞口向裏兩下各量七寸﹐是前順樘榥後順棖。栓透前後樓子遏腦﹐從心扇遏腦上﹐向後順棖上量四寸﹐安立人子一个﹐立叉向後又量二尺﹐更安一个﹐各長五寸。上是鳥坐木﹐內穿特木兒。

卷軸長隨兩機身橫之外﹐徑三寸四分﹐兔耳隨機身之後徑﹐廣四寸﹐上訛角。

臥牛子長三尺六寸﹐隨機身橫之廣徑﹐廣六寸﹐厚五寸。自立人子﹐至臥牛底面槾上﹐通髙三尺﹐徑廣三寸﹐厚二寸六分。立子頭上向下量五寸開口子。口子合心橫鉆塞眼﹐上安利桿。立人子開口與筬框鵝口廣同。臥牛上隨立人子向上量三寸﹐安檔榥一條﹐廣二寸。

筬框﹐長三尺六寸﹐廣二寸四分﹐厚一寸二分﹐內安斗子。其斗子內二尺八寸明遼﹐髙五分﹐筬口上下離八分至一寸。斗子上是鵝材﹐長三寸六分﹐方廣二寸﹐開口深二寸四分﹐橫鉆塞眼子。

特木兒長三尺四寸﹐版廣二寸四分﹐厚八分。從頭上眼子至心翅眼子量九寸五分﹐是心內眼子。心內眼子至後尾眼子二尺一寸﹐樓子合心。弓棚架﹐子版長一尺二寸﹐廣三寸﹐厚一寸。弓材上六尺二寸﹐廣一寸﹐厚六分。

椿子材長二尺五寸﹐小頭廣一寸﹐厚六分﹐大頭廣一寸二分至一寸四分﹐厚八分至一寸。從小頭上向下量三寸四分﹐畫梁子眼﹐梁子眼下一尺二寸明﹐外是下梁子眼﹐橫梁子長二尺六寸四分﹐廣一寸﹐厚四分﹐椿子內二尺四寸明。

蘸椿子長一尺八寸﹐小頭廣八分﹐厚六分﹐大頭廣一寸二分﹐厚八分。小頭向下量三寸二分畫梁子眼﹐向下一尺二寸外下梁子眼﹐廣與搊同。拔梁長隨兩引手之廣﹐長二尺八寸﹐徑方廣一寸﹐計六條鉆眼子與引手同。

白踏椿子長二尺六寸﹐上廣二寸﹐厚六分﹐下廣二寸二分﹐厚八分。從頭上向下量三寸二分﹐心內鉆圓眼子。再從頭上向下量四寸二分﹐邊上鑿梁子眼一个。上眼子下楞齊﹐向下更畫梁子眼一个。

下眼下量九寸四分外﹐下是雙梁子眼。從下倒向上量二寸八分合心﹐又鉆圓眼子一个。

梁子長二尺八寸﹐廣一寸一分﹐厚四分。

榺子軸長三尺八寸﹐方廣二寸﹐兩耳內二尺四寸明﹐耳版厚一寸四分至一寸六分﹐方廣一尺至一尺二寸。

凡機子制度內﹐或織紗﹐則用白踏﹐或素物﹐只用梭子﹐如是織華子什物全用﹐其機子不等﹐隨此加減。

功限

機身機樓子共各七功。

臥牛子一个一功。。

筬框一副全一功五分。

特木兒六个八分功。

弓棚架一功二分。

搊蘸各一副一十二扇﹐全造三功二分。

泛牀子

用材

造泛牀子之制﹐上至立人子頭﹐下至泛牀子地﹐共髙二尺一寸三分﹐兩邊長與髙同。

邊﹐長二尺一寸三分﹐廣一寸六分﹐厚八分。先從邊頭上量一寸﹐邊上畱三分﹐向裏畫第一个梁子眼。第一个梁子眼外空二寸二分﹐畫第二个梁子眼。第二个梁子眼外空三寸﹐畫第三个梁子眼。此眼外楞上側面﹐鑿立人子眼。第三个梁子眼外空三寸三分。﹐畫第四个梁子眼。第四个梁子眼外空一寸四分﹐畫第五个梁子眼。前後梁子眼長則不同﹐各廣三分。

腳子槾上髙九寸二分﹐廣一寸三分﹐厚同邊腳﹐除上卯向下量三寸﹐畫順樘榥眼。立人子邊向上髙一尺二寸﹐廣與邊同厚八分﹐上開口子深五分﹐下卯栓透樘榥。順樘个隨腳順之長﹐廣隨腳之厚﹐厚一寸三分。

梁子長二尺六寸﹐廣一寸﹐厚三分五釐。

凡泛牀子﹐是華機子內白踏搊蘸樁子打繒綫上使用﹐隨此準用。

功限

一个全造完備一功五分。

如有牙口二功。

掉篗座

用材

造掉篗之制﹐長三尺﹐廣二尺一寸﹐上下髙六寸﹐兩榥已裹一尺三寸明﹐心內安立人子。』

邊長三尺﹐廣二寸﹐厚一寸五分。

橫兩樘長二尺一寸﹐廣一寸五分﹐厚一寸二分。

腳槾上髙六寸﹐廣厚與邊同。立人子下除卯向上髙七寸﹐廣厚同邊。

篗軸長隨兩耳之內徑﹐方廣二寸四分﹐從軸心每壁各量七寸﹐外安輻四枝。或六枝減短。

輻枝長一尺六寸﹐廣一寸二分﹐厚一寸。

篗枝長一尺七寸﹐廣一寸二分﹐厚一寸。

凡掉篗是打榥絲綫經上使用﹐隨此制度加減。

功限

掉篗一个全造完備一功一分。

如是上有綫子牙口造者三功五分

立機子

用材

造機子之制﹐機身長五尺五寸至八寸﹐徑廣二寸四分﹐厚二寸﹐橫廣三尺二寸。先從機身頭上向下量攤卯眼﹐上畱二寸﹐向下畫小五木眼。小五木眼下空一寸六分橫榥眼﹐橫榥眼下空一寸六分大五木眼﹐大五木眼下順身前面下量三寸外馬頭眼。馬頭下二尺八寸﹐機胳膝眼。機胳膝上﹐馬頭下身子合心橫榥眼。胳膝眼下量六寸﹐前後順栓眼。順栓眼下﹐前腳柱下畱七寸﹐後腳眼下畱四寸。身子後下腳栓上離一寸﹐是腳踏五木榥眼。心內上安兔耳﹐各離六寸。前腳長二尺四寸。

馬頭長二尺二寸﹐廣六寸﹐厚一寸至一寸二分。機身前引出一尺七寸。除機身內卯向前量二寸二分﹐鑿豁絲木眼。

主豁絲木眼斜向上量八寸﹐鑿髙梁木眼。髙梁木眼斜向下五寸二分鴉兒木眼。

大五木長隨兩機身外楞齊。兩頭除機身內卯向裏量一寸﹐畫前掌手子眼﹐下是垂手子眼。相栓五木後﹐除兩下卯量向裏合心﹐卻向外各量三寸﹐外畫後頭引手子眼。

掌手子通長九寸﹐廣一寸八分﹐厚一寸二分。除卯量三寸四分﹐橫鉆塞眼﹐順鑿子口。

垂子手長一尺二寸六分﹐廣厚同前。除卯七寸四分﹐鉆塞眼﹐開口子﹐與掌手子同。後引手子長廣厚開口子與前同﹐除卯量七寸六分。

小五木隨大五術之長﹐廣一寸六分至一寸八分﹐厚一寸二分。掌手眼與大五木同﹐長加六分。

機胳膝長一尺五寸﹐厚一寸二分。機身向前量六寸﹐外畫卷軸眼。後卯栓透機身兩腳。

卷軸長隨機身胳膝外之齊徑方廣二寸﹐上開水槽。掌榺木長一尺六寸﹐廣二寸﹐厚八分﹐上開口子深一寸五分﹐下除一寸鉆塞眼﹐隨上下掌手子取其方午。

髙梁木豁絲木約繒木三條﹐隨兩馬頭內之長徑廣一寸六分﹐各圓棍。

鴉兒木長九寸﹐方廣二寸三分。心向兩壁各量三寸四分﹐鉆塞眼﹐各從心殺向兩頭梢得一寸六分﹐順開口長二寸四分。

曲胳肘子長二尺二寸﹐廣一寸六分﹐心內厚八分。從心分停除眼子外﹐前置七寸﹐後量八寸﹐鉆塞眼前安鴉兒木上﹐後安垂手子上。

懸魚兒長一尺﹐廣一寸八分﹐厚八分。下除圓眼子﹐離六寸鉆塞眼﹐安於鴉兒木上長腳踏長二尺四寸﹐廣二寸﹐厚一寸四分。從舌頭向前量二寸二分﹐口子內合心橫鉆塞眼﹐塞眼口順長二寸四分塞眼向前量六寸﹐轉軸眼圓八分。

短腳踏長一尺八寸﹐廣厚長腳同﹐從轉軸眼向前量五寸﹐橫鉆塞眼﹐開口子與長腳同。

兔耳長六寸﹐廣二寸四分﹐厚一寸。心內一个厚二寸。下除卯向上量一寸六分﹐是轉軸眼。

下腳長二尺二寸至二尺四寸﹐栓上兩機身之上。

榺子軸長三尺六寸﹐方廣二寸。或圓八楞﹐造榺耳徑﹐長一尺﹐廣三寸﹐厚一寸二分。榺耳內二尺二寸明。

布絹筬框長二尺四寸﹐廣一寸四分至一寸六分﹐厚六分。內鑿池槽長二尺一寸四分明﹐塞籠眼在內。塞眼各長五分。

梭子長一尺三寸至四寸﹐中心廣一寸五分﹐厚一寸二分。開口子長六寸五分至七寸﹐心內廣鑿得一寸明﹐兩頭梢得五分﹐中心鉆蚍蜉眼兒。

凡機子制度內﹐或就身做腳﹐或下栓短腳﹐或馬頭上安髙梁豁絲木﹐或掌榺木下安羅牀梘曲木﹐其豁絲木﹐所以不同﹐就此加減。

功限

機身機棍各一功。

大五木小五木二功三分。

腳踏五本並卷軸一功二分。

馬頭曲胳肘子二項八分功。

懸魚兒鴉兒木八分功。

榺子筋框一功八分。

解割在外。

羅機子

用材

造羅機子之制﹐機身長七尺至八尺﹐橫槾外廣二尺四寸至二尺八寸。先從機身後頭向前量四寸﹐畫後腳眼。後腳眼盡前量五寸二分﹐畫兔耳眼。兔耳眼盡前量二尺二寸﹐畫機樓子眼。機樓子眼盡前量五寸﹐畫橫榥眼。橫榥眼盡前量八寸六分立人子眼。立人子眼盡前量八寸﹐側面畫橫榥眼。橫榥眼盡向前量五寸﹐畫髙腳眼。

機樓子立頰長三尺六寸﹐廣二寸﹐厚一寸六分﹐下除機身外向上髙三尺三寸。上除遏腦卯向下量七寸﹐是橫樘榥眼。眼長八分﹐樘榥眼合心上下立串跟﹐栓透遏腦。

遏腦廣三寸﹐廣同兩立頰。遏腦心內左壁離六寸﹐是引手子眼。引手子上是兩立人子﹐上是鳥座木﹐上穿鴉兒。引手長一尺二寸。立人子髙七寸﹐前腳髙三尺八寸﹐廣厚同。

機身上引出卯七寸﹐卯下一尺五寸雙樘棍﹐後腳廣厚同前﹐髙三尺。

卷軸長隨機身之廣徑﹐廣三寸四分﹐圓棍上開水槽。

立人子髙九寸﹐徑廣一寸五分﹐上是髙樑木﹐下是豁絲木﹐長隨兩機身廣之長。

特木兒長隨機子之廣﹐心材子廣一寸八分﹐厚六分加減。

大泛扇椿子長二尺四寸﹐小頭廣八分﹐厚六分﹐大頭廣一寸四分﹐厚八分。從頭上向下量三寸四分畫眼子﹐眼長八分﹐上楔子眼至下樑子眼﹐檀外通量一尺二寸。

小扇椿子小頭廣六分﹐厚四分﹐大頭廣八分﹐厚六分。上下梭操眼外一尺二寸﹐橫廣二尺四寸明﹐前後同。

砍刀長二尺八寸﹐廣三寸六分至四寸﹐厚一寸二分。背上三池槽各長四寸﹐心用斜鉆蚍蜉眼兒。

文桿隨刀之長﹐大頭圓徑一寸﹐小頭梢得八分。出尖榺子﹐長隨機身廣之外軸﹐材方廣二寸﹐耳長一尺至一尺二寸。

凡機子制度內﹐或素不用泛扇子﹐如織華子隨華子﹐當少做泛扇子。

功限

羅機砍刀並雜物完備一十七功﹐如素者一十功。

小布臥機子

用材

造臥機子之制﹐立身子髙三尺六寸﹐臥身子與立身子同﹐徑廣二寸﹐厚一寸四分。

臥身子前頭幔外橫廣二尺四寸﹐後頭闊一尺六寸﹐先從立身子上下量攤卯眼。立身子頭上向下量六寸﹐畫順身前馬頭眼。馬頭下五寸四分﹐後是豁絲木眼。豁絲木眼下量三寸二分﹐後橫棍眼。橫榥眼下離一寸六分﹐是臥機身眼。機身下離二寸順身小橫榥眼。小樘榥眼下離二寸﹐後樘榥眼。橫樘棍下以一寸二分腳踏關子眼。

臥身子除前卯向後量二尺五寸後腳眼。後腳眼上﹐分心兩壁順身各量二寸﹐畫橫樘榥眼。橫榥上嵌坐板。

馬頭上一尺三寸﹐廣二寸﹐厚與機身同。除卯之外﹐離九寸開榺子軸口。上更安主榺木﹐厚一寸。

腳踏子長隨機兩身之廣﹐槾外闊六寸﹐內短串二條﹐徑各廣—寸二分﹐厚一寸。後短腳槾上一尺二寸﹐廣厚機身同﹐下安橫樘兩條。

輥軸長隨機兩身之徑廣﹐方廣一寸六分﹐圓棍。

豁絲木長隨機身外楞齊﹐圓徑一寸四分﹐破棍同前。

鴉兒木長一尺四寸﹐廣二寸﹐厚八分﹐兩頭各畱一寸﹐已裏釘環兒﹐中心安鴉兒木。

滕子軸長隨機子兩馬頭之外﹐榺耳內一尺七寸明﹐耳子長一尺六寸﹐廣一寸二分﹐厚六分。

筬框長二尺二寸﹐廣一寸四分﹐厚六分。

攀腰環兒長三寸﹐廣二寸﹐厚一寸二分。

輥軸耳子長二寸四分﹐厚八分。

凡機子制度內﹐或三串栓。馬頭造﹐或不三串﹐機身馬頭底用主角木﹐有數等不同﹐隨此加減。

功限

臥機子一个﹐榺子箴框輥軸共各皆完備全五功七分﹐如嵌牙子內起心綫﹐壓邊綫﹐更加一功五分。

解割在外。

