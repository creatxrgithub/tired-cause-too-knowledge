五木經﹝唐﹞李翺撰

樗蒲五木玄白判

樗蒲古戲﹐其投有五﹐故白呼爲五木。以木爲之﹐因謂之木。今則以牙角尙節也。判﹐半也﹐合其五投﹐並上玄下白﹐故曰玄白判。

厥二作雉

雉鳥也﹐取二投於白上﹐刻爲鳥。

背雉作牛

其刻其鳥二投背上﹐並刻牛﹐故曰背也。以雉犢爲彩者﹐謂其悍戾﹐逢敵必斗以求勝也。𨿽矢馬關亦皆角遂﹐防遏之義也。

王采四盧白雉牛王貴也

田云采六開塞塔禿撅搗

田云賤也﹐其采義未詳。

全爲王駁爲田云

全謂其不雜也

皆玄曰盧厥筴十六

盧黑白色也書曰玈弓玈矢謂所投盡黑也十六筴者行馬時便以此數矢而隔之他筴仿此

皆白曰白厥莢八雉二玄三曰雉厥筴十四牛三白三曰犢厥筴十雉一牛二白三曰開厥筴十二雉如開

如開各一

厥餘皆玄曰塞厥筴十一雉白各二玄一曰塔厥筴五牛玄各二白一曰禿厥筴四白三玄二曰撅厥筴三白二玄三曰搗厥筴二矢百有二十設關二間矢爲三

間別也刻木爲關雕飭之每聚四十矢

馬筴二十厥色五

大率戲時不過五人五色者各辦其所執也

凡擊馬及王采皆又投

擊馬謂打敵人子也打子得雋土采自專故皆許重擲王采累得累擲之變則止

馬出初關疊行

謂逢可以疊馬卽許疊也如不要疊亦得重馬被打著尢苦

非王辧不出關不越坑

馬出關亦自專之義也名爲落坑義在難出故用王采能出也

入坑有謫

其所罰隨所約並輸合坐

行不擇筴馬一矢爲坑

謂矢行致馬落坑也亦有馬皆不可均融數奇而入坑者所賭隨臨時所約劉毅家無擔石儲而一擲百萬也

