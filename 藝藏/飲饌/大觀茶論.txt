大觀茶論

嘗謂首地而倒生﹐所以供人求者﹐其類下一。谷粟之於饑﹐絲枲之於寒﹐𨿽庸人孺子皆知常須而日用﹐不以時歲之舒迫而可以興廢也。至若茶之爲物﹐擅甌閩之秀气﹐鐘山川之靈稟﹐祛襟滌滯﹐致淸導和﹐則非庸人孺子可得而知矣﹐中澹間潔﹐韻髙致靜。則非遑遽之時可得而好尙矣。本朝之興﹐歲修建溪之貢﹐尢團鳳餅﹐名冠天下﹐而壑源之品﹐亦自此而盛。延及於今﹐百廢俱興﹐海內晏然﹐垂拱密勿﹐幸致無爲。縉紳之士﹐韋布之流﹐沐浴膏澤﹐燻陶徳化﹐盛以雅尙相推﹐從事茗飲﹐故近歲以來﹐采擇之精﹐制作之工﹐品第之勝﹐烹點之妙﹐莫不盛造其極。且物之興廢﹔固自有時﹐然亦系平時之汗隆。時或遑遽﹐人懷勞悴﹐則向所謂常須而日用﹐猶且汲汲營求﹐惟恐不獲﹐飲茶何暇議哉﹗世旣累洽﹐人恬物熙。則常須而日用者﹐固久厭飫狼籍﹐而天下之士﹐勵志淸白﹐兢爲閒暇修索之玩﹐莫不碎玉鏘金﹐啜英咀華。較筐篋之精﹐爭鑑裁之別﹐𨿽下士於此時﹐不以蓄茶爲羞﹐可謂盛世之情尙也。嗚呼﹗至治之世﹐豈惟人得以盡其材﹐而艸木之靈者﹐亦得以盡其用矣。偶因暇日﹐研究精微﹐所得之妙﹐後人有不自知爲利害者﹐敍本末列於二十篇﹐號曰茶論。

地產﹕植產之地﹐崖必陽﹐圃必陰。蓋石之性寒﹐其葉抑以瘠﹐其味疏以薄﹐必資陽和以發之﹔土之性敷﹐其葉疏以暴﹐其味彊以肆﹐必資陰蔭以節之。陰陽相濟﹐則茶之滋長得其宜。

天時﹕茶工作於驚蟄﹐尢以得天時爲急。輕寒﹐英華漸長﹔條達而不迫﹐茶工從容致力﹐故其色味兩全。若或對煬郁燠﹐芽甲奮暴﹐促工暴力隨稿﹐晷刻所迫﹐有蒸而未及壓﹐壓而未及研﹐研而未及制﹐茶黃畱積﹐其色味所失已半。故焙人得茶天爲慶。

采擇﹕擷茶以黎明﹐見日則止。用爪斷芽﹐不以指揉﹐慮气汗燻漬﹔茶不鮮潔。故茶工多以新汲水自隨﹐得芽則投諸水。凡牙如雀舌谷粒者爲斗品﹐一槍一旗爲揀芽﹐一槍二旗爲次之﹐余斯爲下。茶之始芽萌則有白合﹐旣擷則有鳥帶﹐白合不去害茶味﹐鳥帶不去害茶色。

蒸壓﹕茶之美惡﹑尢系於蒸芽壓黃之得失。蒸太生則芽滑﹐故色淸而味烈﹔過熟則芽爛﹐故茶色赤而不膠。壓久則气竭昧漓﹐不及則色暗昧澀。蒸芽欲及熟而香﹐壓黃欲膏盡急止。如此﹐則制造之功﹐十已得七﹑八矣。

制造﹕滌芽惟潔﹐濯器惟淨﹐蒸壓惟其宜﹐研膏惟熟﹐焙火惟良。飲而有少砂者﹐滌濯之下精也﹔文理燥赤者﹐焙火之過熟也。夫造茶﹐先度日晷之短長﹐均工力之眾寡﹐會采擇之多少﹐使一日造成﹐恐茶過宿﹐則害色味。

鑑辯﹕茶之範度不同﹐如人之有首面也。膏稀者﹐其膚蹙以文﹔膏稠者﹐其理歙以實﹔卽日成者﹐其色則靑紫﹔越宿制造者﹐其色則慘黑。有肥凝如赤蠟者。末𨿽白﹐受湯則黃﹔有縝密如蒼玉者﹐末𨿽灰﹐受湯愈白。有光華外暴而中暗者﹐有明白內備而表質者﹐其首面之異同﹐難以慨論﹐要之﹐色瑩徹而不駁﹐質繽繹而不浮﹐舉之凝結﹐碾之則鏗然﹐可驗其爲精品也。有得於言意之表者﹐可以心解﹐又有貪利之民﹐購求外焙已采之芽﹐假以制造﹐碎已成之餅﹐易以範模。𨿽名氏采制似之﹐其膚理色澤﹐何所逃於鑑賞哉。

白茶﹕白茶自力一種﹐與常茶不同﹐其條敷闡﹐其葉瑩薄。崖林之間﹐偶然生出﹐𨿽非人力所可致。有者不過四﹑五家﹐生者不過一﹑二株﹐所造止於二﹑三胯而已。芽英不多﹐尢難蒸培﹐湯火一失﹐則已變而爲常品。須制造精微﹐運度得宜﹐則表裏昭徹﹐如玉之在璞﹐它無與倫也﹔淺焙亦有之﹐但品不及。

羅碾﹕碾以銀爲上﹐熟鐵次之﹐生鐵者非掏揀捶磨所成﹐間有黑屑藏幹隙穴﹐害茶之色尢甚﹐凡碾爲制﹐槽欲深而峻﹐輪欲銳而薄。槽深而峻﹐則底有準而茶常聚﹕輪銳而薄﹐則運邊中而槽不戛。羅欲細而面緊﹐則絹不泥而常透。碾必力而速﹐不欲久﹐恐鐵之害色。羅必輕而平﹐不厭數﹐庶已細靑不耗。惟再羅則入湯輕泛﹐粥面光凝﹐盡茶之色。

盞﹕盞色貴靑黑﹐玉毫條達者爲上﹐取其燠發茶采色也。底必差深而微寬﹐底深則茶宜立而易於取乳﹐寬則運筅旋徹不礙擊拂﹐然須度茶之多少。用盞之大小﹐盞髙茶少則掩蔽茶色﹐茶多盞小則受湯不盡。盞惟熱則茶發立耐久。

筅﹐茶筅以﹝角力﹞竹老者爲之﹕身欲厚重﹐筅欲﹝正束﹞勁﹐本欲壯而未必吵﹐當如劍瘠之狀。蓋身厚重﹐則操之有力而易於運用﹔筅﹝正束﹞勁如劍瘠﹐則擊拂𨿽過而浮沫不生。

瓶﹐瓶宜金銀﹐小大之制﹐惟所裁給。注湯害利﹐獨瓶之口嘴而已。嘴之口差大而宛直﹐則注湯力緊而不散﹔嘴之未欲園小而峻削﹐則用湯有節而不滴瀝。蓋湯力緊則發速有節﹐不滴瀝﹐則茶面不破。

構﹕構之大小﹐當以可受一盞茶爲量﹐過一盞則必歸其餘﹐不及則必取其不足。傾勺煩數﹐茶必冰矣。

水﹕水以淸輕甘潔爲美。輕甘乃水之自然﹐獨爲難得。古人品水﹐𨿽曰中泠惠山爲上﹐然人相去之遠近﹐似不常得。但當取山泉之淸潔者。其次﹐則井水之常汲者爲可用。若江河之水﹐則魚鱉之腥﹐泥濘之污﹐𨿽輕甘無取。凡用湯以魚目蟹眼連繹並躍爲度。過老則以少新水投之﹐就火頃刻而後用。

點﹕點茶不一。而調膏繼刻﹐以湯注之﹐手重筅輕﹐無粟文蟹眼者﹐調之靜麵點。蓋擊拂無力﹐茶不發立﹐水乳未浹﹐又復增湯﹐色澤不盡﹐英華淪散﹐茶無立作矣。有隨湯擊拂﹐幹筅俱重﹐立文泛泛。謂之一發點﹑蓋用湯已故﹐指腕不圓﹐粥面未凝。茶力已盡﹐雲霧𨿽泛﹐水腳易生。妙於此者﹐量茶受湯﹐調如融膠。環注盞畔﹐勿使侵茶。勢不砍猛﹐先須攪動茶膏﹐漸加周拂﹐手輕筅重﹐指繞腕旋﹐上下透徹﹐如酵蘗之起面。﹝正束﹞星皎月﹐燦然而生﹐則茶之根本立矣。第二湯自茶面注之﹐周回一綫。急注急上﹐茶面不動﹐擊指旣力﹐色澤慚開﹐珠璣磊落。三湯多置。如前擊拂﹐漸貴輕勻﹐同環旋復﹐表裏洞徹﹐粟文蟹眼﹐泛結雜起﹐茶之色十已得其六七。四湯尙嗇。筅欲轉稍寬而勿速﹐其淸眞華彩﹐旣已煥發﹐雲霧漸生。五湯乃可少縱﹐筅欲輕勻而透達。如發立未盡﹐則擊以作之﹔發立已過﹐則拂以斂之。結浚靄﹐結凝雪。茶色盡矣。六湯以觀立作﹐乳點勃結則以筅著﹐居緩繞拂動而已﹐七湯以分輕淸重濁﹐相稀稠得中﹐可欲則止。乳霧洶湧﹐溢盞而起﹐周回旋而不動﹐謂之咬盞。宜勻其輕淸浮合者飲之﹐《桐君錄》曰「茗有餑﹐飲之宜人﹐𨿽多不力過也。」

味﹕夫茶以味爲上。香甘重滑﹐爲味之全。惟北苑壑源之品兼之。其味醇而乏風骨者﹐蒸壓太過也。茶槍乃條之始萌者﹐木性酸﹐槍過長則初甘重而終微澀﹐茶旗乃葉之方敷者﹐葉味苦﹐旗過老則初𨿽畱舌而飲徹反甘矣。此則芽胯有之﹐若夫卓絕之品﹐眞香靈味﹐自然不同。

香﹕茶有眞香﹐非龍麝可擬。要須蒸及熟而壓之﹐及千而研﹐研細而造﹐則和美具足。入盞則馨香四達。秋爽灑然。或蒸气如桃人夾雜﹐則其气酸烈而惡。

色﹕點茶之邑﹐以純白爲上眞﹐靑白爲次﹐灰白次之﹐黃白又次之。天時得於上﹐人力盡於下﹐茶必純白。天時暴暄﹐芽萌狂長﹐采造畱積﹐𨿽白而黃矣。靑白者蒸壓微生。灰白者蒸壓過熟。壓膏不盡﹐則色靑暗。焙火太烈﹐則色昏赤。

藏焙﹐數焙則首面幹而香減。失焙則雜色剝而味散﹐要當新芽初生﹐卽焙以去水陸風濕之气。焙用熱火置鑪中﹐以靜灰擁合七分﹐露火三分﹐亦以輕灰糝覆﹐良久卽置焙簍上﹐以逼散焙中潤气。然後列茶於其中﹐盡展角焙﹐未可蒙蔽﹐候人速徹覆之。火之多少﹐以焙之大小增減。探手中鑪﹕火气𨿽熱﹐而不至逼人手者爲良。時以手﹝扌妥﹞茶﹐體𨿽甚熱而無害﹐欲其人力通徹茶體爾。或曰﹐焙火如人體溫﹐但能燥茶皮膚而已﹐內之濕潤未盡﹐則復蒸矣。焙畢﹐卽以用久竹漆器中緘藏之。陰潤勿開﹐終年再焙﹐色常如新。

品名﹕名茶各以聖產之地葉。如耕之平園臺星巖葉﹐剛之髙峯靑鳳髓葉﹐思純之大嵐葉﹐嶼之屑山葉﹐五崇柞之羅漢上水桑牙葉﹐堅之碎石窠石臼窠葉﹐瓊葉。輝之秀皮林葉﹐師復師貺之虎巖葉﹐椿之無又巖芽葉﹐懋之老窠園葉﹐各擅其美﹐未嘗混淆﹐不可慨舉﹐後相爭相鬻﹐互爲剝竊﹐參錯無據。不知茶之美惡﹐在於制造之工拙而已﹐豈崗地之虛名所能增減哉。焙人之茶﹐固有前優而後劣者﹐昔負百今勝者﹐是亦園地之不常也。

外焙﹕世稱外焙之茶﹐臠小而色駁﹐體耗而味淡。方正之焙﹐昭然則可。近之好事者﹐﹝上竹下夾﹞笥之中﹐往往半之﹐蓄外焙之品。蓋外焙之家﹐久而益工﹐制之妙﹐咸取則於壑源﹐效像規模摹外爲正﹐殊不知其宵𨿽等而蔑風骨﹐色澤𨿽潤而無藏畜﹐體𨿽實而縝密乏理﹐味𨿽重而澀滯乏香﹐何所逃乎外焙哉﹖𨿽然﹐有外焙者﹐有淺焙者。蓋淺焙之茶﹐去壑源爲未遠﹐制之能工﹐則色亦瑩白﹐擊拂有度﹐則體亦立湯﹐惟甘重香滑之味﹐稍遠於正焙耳。於治外焙﹐則迎然可辧。其有甚者﹐又至於采柿葉桴欖之萌﹐相雜而造。時𨿽與茶相類﹐點時隱隱如輕絮﹐泛然茶面﹐粟文不生﹐乃其驗也。桑薴翁曰「雜以卉莽﹐飲之成病。」可不細鑑而熟辧之。

