茗笈明屠本畯

●序

不佞生也憨﹐無所嗜好﹐獨於茗不能忘情。偶探友人﹐聞隱鱗架上﹐得諸家論茶書﹐有會於心﹐采其雋永者﹐著於篇名曰《茗笈》。大都以《茶經》爲經﹐自《茶譜》迄《茶箋》列爲傳﹐人各爲政﹐不相沿龔。彼創一義而此釋之﹐甲送一難而乙駁之﹐奇奇正正靡所不有。政如《春秋》爲經而案之﹐《左氏》《公谷》爲傳而斷之﹐是非予奪﹐豁心胸而快志意﹔間有所評﹐小子不敏﹐奚敢多讓矣﹗然書以筆札簡當爲工﹐詞華麗則爲尙﹔而器用之精良﹐賞鑑之貴重﹐我則未之或暇也。蓋有含英吐華﹐收奇覓祕者﹐在書凡二篇﹐附以贊評。豳叟序。

●目錄

南山有茶﹐美茗岌笈也。醒心之膏液﹐砭俗之鼓吹﹐是故詠之。

南山有茶﹑天云卿只。采采人文﹐笈蜤笥盈只。﹝一章﹞

有經﹑有譜﹐有記﹑有品﹐寮錄解箋﹐說評斯盡。﹝二章﹞

溯原得地﹐乘時撥制﹔藏茗勛髙﹑品泉論細。﹝三章﹞

候火定湯﹐點瀹辯器﹔亦有雅人﹐惟申嚴忌。﹝四章﹞

旣防縻濫﹐又戒混淆﹔相度時宜﹐乃忘至勞。﹝五章﹞

我但東山﹐髙岡捃拾﹔衡鑑玄賞﹐咸登於笈。﹝六章﹞

予本憨人﹐坐艸觀化﹔趙茶末悟﹐許飄欲掛。﹝七章﹞

滄浪水倩﹐未可濯纓﹔旋汲旋瀹﹐以注《茶經》。﹝八章﹞

蘭香泛甌﹐靈泉在﹝﹞﹔惟喜詠茶﹐罔解頌酒。﹝九章﹞

竹裹韻士﹐松下髙﹔汲甘露水﹐禮古先生。﹝十章﹞

「南山有茶」十章﹐章四句。

○第一溯源章

贊曰「世有僊芽﹐消類捐忿﹐安得登枝而忘其本。」

茶者﹐南方之嘉木﹔其樹如瓜蘆﹑葉如梔子﹑花如白薔薇﹑實如﹝木並﹞櫚﹑蕊如丁香﹑根如胡桃﹔其名一曰茶﹑二日檟﹑三曰蔎﹑四曰茗﹑五曰荈。山南以陜州上﹐襄州﹑荊州次﹐衡州下﹐金州﹑梁州又下﹔淮南以光州上﹐義陽郡﹑舒州次﹐壽州下﹐蘄州﹑黃州又下﹔浙西以湖州上﹐常州次﹐宣州﹑睦州﹑歙州下﹐潤州﹑蘇州又下﹔劍南以彭州上﹐錦州﹑蜀州﹑邛州次﹐雅州﹑濾州下﹐眉州﹑漢州又下﹔浙東以越州上﹐明州﹑婺州次﹐臺州下。黔中生恩州﹑播州﹑費州﹑夷州﹑江南生鄂州﹑袁州﹑吉州﹔嶺南生福州﹑建州﹑韶州﹑象州。其恩﹑播﹑費﹑夷﹑鄂﹑袁﹑吉﹑福﹑建﹑韶﹑象十一州未詳﹐往往得之﹐其味極佳﹝陸羽《茶經》﹞

按唐時產茶地﹐僅僅如季疵所稱。而今之虎丘﹑羅岕﹑天池﹑顧渚﹑松羅﹑龍井﹑鳩宕﹑武夷﹑靈山﹑大盤﹑日鑄﹑朱溪諸名茶﹐無一與焉。乃知靈艸在在有之﹐但培植不嘉﹐或疏采制耳﹝羅廩《茶解》﹞

吳楚山谷間﹐气淸地靈﹐艸木穎挺﹐多孕茶荈。大率右於武夷者爲白乳﹐甲於吳興者爲紫筍﹔產禹穴者﹐以天章顯茂﹐錢塘者以徑山稀。至於續廬之巖﹐云衡之麓﹐雅山著於無歇﹐蒙頂傳於岷蜀﹐角立差勝﹐毛舉實繁──﹝葉淸臣《煮茶泉品》﹞

唐人首稱陽羨﹐宋人最重建州。於今貢茶﹐兩地獨多﹐陽羨僅有其名﹐建州亦非上品﹐惟武夷雨前最勝。近日所尙者爲長與之羅岕﹐疑卽古顧渚紫筍。然岕故有數處﹐今惟洞山最佳。姚伯道云「明月之峽﹐厥有佳茗﹐韻致淸遠﹐滋味甘香﹐足稱仙品」。其在顧渚﹐亦有佳者﹐今但以水口茶名之﹐全與岕別矣。若歇之松羅﹐吳之虎邱﹐杭之龍井﹐並可與岕及頡頏。郭次甫極稱黃山﹐黃山亦在歙﹐去松羅遠甚。往時士人皆重天池﹐然飲之略多﹐令人脹滿。浙之產曰鳩宕﹑大盤﹑金華﹑日鑄﹐皆與武夷相伯仲。錢唐諸山產茶甚多﹐南山盡佳﹐北山稍劣。武夷之外﹐有泉州之淸源﹐儻以好手制之﹐亦是武夷亞匹﹐惜多焦枯﹐令人意盡。楚之產曰寶慶﹐滇之產曰五華﹐皆表表有名﹐在鴈茶之上。其它名山所產﹐當不止此。或余未知﹐或名末著﹐故不及論﹝許次紓《茶疏》﹞

評曰﹕昔人以陸羽飲茶﹐比於后稷﹐樹谷然哉。及觀韓翊謝賜《茶啟》云「吳主禮賢﹐方聞置茗﹐晉人愛客﹐才有分茶。」則知開創之功﹐𨿽不始於桑薴﹐而制茶自出至季疵﹐而始備矣。嗣後名山之產靈艸漸繁﹐人工之巧佳名日著﹐皆以季疵爲墨守﹐卽謂開山之祖可也。其蔡君謨而下﹐爲傳燈之士。」

○第二得地章

贊曰「燁燁靈荈。托根髙岡﹔吸風飲露﹐負陰向陽。」

上者生爛石﹐中者生礫壤﹐下者生黃土。野者上﹐園者次﹐陰山坡谷者﹐不堪采掇﹝《茶經》﹞

產茶處﹐山之夕陽﹐勝於朝陽。廟後山西向故稱佳﹐總不如洞山南向受陽气﹐特專稱僊品﹝熊明遇《岕山茶記》﹞

茶地南向爲佳﹐向陰者遂劣。故一山之中﹐美惡相懸﹝《茶解》﹞

茶產平地﹐受土气多﹐故其質濁。岕茗產千髙山﹐渾是風露淸虛之气﹐故爲可尙﹝《研茶記》﹞

茶固不宜雜以惡木﹐惟桂﹑梅﹑辛夷﹑玉蘭﹑玫瑰﹑蒼松翠竹與之間植﹐足以蔽覆霜雪﹐掩映秋陽。其下可植芳蘭﹑幽菊淸芬之物。最忌菜畦相逼﹐不免滲漉滓厥淸眞﹝《茶解》﹞

評日﹕「瘠土民瘠﹐沃土民厚﹔城市民囂而漓﹐山鄕民朴而陋齒﹔居晉而黃﹐項處齊而瘦﹐人猶如此﹐豈惟茗哉﹗」

○第三乘時章

贊日﹕「乘時待時﹐不衍不崩﹐小人所援﹐君子所憑。」

采茶在二月﹑三月﹑四月之間﹐茶之筍者﹐生爛石沃土﹐長四五寸﹐若薇厥始抽﹐淩露采焉。茶之芽者﹐發於叢薄之上﹐有三枝﹑四枝﹑五枝者﹐選其中枝穎拔者采焉﹝《茶經》﹞

淸明太早﹐立夏太遲﹐谷雨前後﹐其時適中。若再遲一二日﹐待其气力完足﹐香烈尢倍﹐易於收藏﹝《茶疏》﹞

茶以初出雨前者佳﹐惟羅岕立夏開園。吳中所貴梗觕﹐葉厚有蕭篛之气﹐還是夏前六七日﹐如雀舌者佳﹐最不易得。﹝《岕山茶記》﹞

岕茶非夏前不摘﹐初試摘者﹐謂之開園。采自正夏﹐謂之春茶﹔其地稍寒﹐故須得此﹐又不當以太遲病之。往時無秋日摘者﹐近乃有之﹔七八月重摘一番﹐謂之早春﹐其品甚佳﹐不嫌少薄。他山射利﹐多摘梅茶﹐﹝梅雨時摘﹐故日梅茶。﹞梅茶苦澀且傷秋﹐摘佳產戒之。﹝《茶疏》﹞

淩露無雲﹐采候之上﹔霽日融和﹐采候之次﹔積雨重陰﹐不知其可。﹝刑士《襄茶說》﹞

評曰「桑薴芋翁制茶之聖者歟﹗《茶經》一出﹐則千載以來﹐采制之期﹐舉無能違其時日﹐而紛更之者。羅髙君謂﹕「知深斯鑑別精好篤斯修制力﹐可以贊又桑薴翁之烈矣。」

○第四韋揆制章

贊曰「爾造爾制。有矱有矩度也﹐惟良於斯信汝。」

其日有雨不采﹐晴有云不采﹐晴﹐采之﹑蒸之﹑搗之﹑拍之﹑焙之﹑穿之﹑封之﹑茶之幹矣。﹝《茶經》﹞

斷茶以甲不以指﹐以甲則速斷不柔﹐以指則多濕易損﹝宋子安《東溪試茶錄》﹞

其茶初摘﹐香气末透﹐必借火力以發其香。然茶性不耐勞﹐炒不宜久﹐多取入鐺﹐則手力不勻。久於鐺中﹐過熟而香散矣。炒茶之鐺﹐最嫌新鐵﹐須預取一鐺﹐毋得別作他用。﹝一說惟常煮飯者佳旣無鐵腥亦無脂膩﹞炒茶之薪﹐僅可樹枝﹐不用榦葉﹔幹則火力猛熾﹐葉則易焰易滅。鐺必磨洗瑩潔﹐旋摘旋炒。一鐺之內﹐僅用四兩﹐先用文火炒軟﹐次加武火催之。手加木指﹐急急炒轉﹐以半熟爲度﹐微侯香發﹐是其侯也﹝《茶疏》﹞

茶初摘時﹐須揀去枝梗老葉﹐惟取嫩葉﹔又須去尖與柄﹐恐其易焦﹐此松羅法也。炒時須一人從傍扇之﹐以怯熱气﹐否則黃﹐色香味俱減。予所親試﹔扇者色翠﹐不扇色黃。炒起出鐺時﹐置大磁盆中﹐仍須急扇﹐令熱气稍退﹐以手重揉之﹐再散入鐺﹐文火炒幹﹐入焙蓋揉﹐則其津上浮點時﹐香味易出。田子以生曬﹐不炒不揉者爲佳﹐亦末之試耳。﹝聞龍《茶箋》﹞

火烈香淸﹐鐺寒神倦﹔火烈生焦﹐柴疏失翠。久延則過熟﹐速起卻還生﹔熟則犯黃﹐生則著黑。帶白點者無妨﹐絕焦點者最勝。﹝張源《茶錄》﹞

《經》云「焙鑿池深二尺﹑闊一尺五寸﹑長一丈﹐上作短墻﹐髙二尺﹐泥之以木﹐構於焙上。編木兩層﹐髙一尺﹐以焙茶。茶之半幹升下棚﹐全幹升上棚﹐愚謂今人不必全用此法。予嘗構一焙室﹐髙不踰尋﹑方不及丈﹐縱廣正等﹔四圍及頂﹐綿紙密糊﹑無小罅隙﹐置三四火缺﹐於中安新竹篩﹐於缺內預洗新麻布一片以襯之﹔散所炒茶於篩上﹑闔戶而焙﹐上面不可覆蓋﹐蓋茶葉尙潤﹑一覆則气悶﹑奄黃﹐須焙二三時﹐候潤气盡﹐然後覆以竹箕﹐焙極幹出缺﹐待冷入器收藏。後再焙亦用此法﹐色香與味﹑不致大減。﹝《茶箋》﹞

茶之妙。在乎始造之精﹐藏之得法﹐點之得宜。優劣定乎始錯﹐淸濁系乎末火。﹝《茶錄》﹞

諸名茶法多用炒。惟羅岕宜於蒸焙﹐味眞蘊藉﹐世競珍之﹐卽顧渚﹑陽羨﹑密邇﹑洞山不復仿此。想此法偏宜於岕﹐未可槪施他茗。而《經》已云﹔「蒸之﹑焙之」﹐則所從來遠矣。﹝《茶箋》﹞

評曰「必得色全﹐惟須用扇﹔必全香味﹐當時炒焙。此評茶之準繩﹐傳茶之衣缽。」

○第五藏茗章

贊曰「茶有遷徳﹐幾微是防﹔如保赤子﹐云胡不臧。」

育以木制之﹐以竹編之﹐以紙糊之。中有隔﹑上有覆﹑下有林﹑傍有門﹐掩一扇。中置一器﹐貯鑪燥火﹐令蘊蘊然﹐江南梅雨﹐焚之以火。﹝《茶經》﹞

藏茶宜篛葉﹐而畏香藥﹔喜溫燥﹐而忌冷濕。收藏時先用靑篛﹐以竹絲編之﹐置罌四周﹐焙茶俟冷。貯器中以生炭火煆過﹐烈日中暴之﹐令滅亂插茶中。封固罌口﹐覆以新磚﹐置髙爽近人處。黴天雨候﹐切忌發覆﹐須於晴明﹐取少許別貯小缾。空缺處﹐卽以篛塡滿﹐封置如故﹐方爲可久。或夏至後一焙﹐或秋分後一焙﹝《岕茶記》﹞

切弗臨風近火﹐臨風易冷﹐近火先黃。﹝《茶錄》﹞

凡貯茶之器﹐始終貯茶﹐不得移爲他用。﹝《茶解》﹞

吳人絕重岕茶﹐往往雜以黃黑篛﹐大是缺事。余每藏茶﹐必令樵靑。入山采竹﹐箭﹝火介﹞拭淨﹐烘漧﹐護罌四周﹔半用剪碎拌入茶中﹐經年發覆﹐靑翠如新。﹝《茶箋》﹞

置頓之所﹐須在時時坐臥之處。逼近人气﹐則常溫不寒。必在板房﹐不宜土室﹔板房溫燥﹐土室則蒸。又宜透風﹐勿置幽隱之處﹐尢易蒸濕。﹝《茶錄》﹞

評曰「羅生言茶酒二事﹐至今日可稱精絕﹐前無古人﹐此可與深知者道耳。夫茶酒超前代希有之精品﹐羅生發前人未發之玄談﹐吾尢詫夫﹝ㄨㄟ／﹞談名酒者十九﹐淸談佳茗者十一。」

○第六品泉章

贊曰「仁智之性﹐山水樂深﹔載﹝奭斗﹞淸﹝水此﹞﹐以滌煩襟。」

山水上﹑江水中﹑井水下。山水﹐擇乳泉﹐石地漫流者上﹐其瀑湧湍漱勿食﹐令人有頸疾。又多別流於山谷者﹐澄浸不泄﹐自火天至霜郊以前﹐或潛龍蓄毒於其間﹐飲者可決之以流其惡﹐使新泉涓涓然﹐酌之。其江水﹐取去人遠者。﹝《茶經》﹞

山宣气以養萬物﹐气宣則脈長。故曰「山水上。泉水不難於淸而難於寒﹐其瀨峻流駛而淸﹑嵒奧積陰而寒者﹐亦非佳品。﹝田崇衡《煮泉小品》﹞

江公也﹐眾水共入其中也。水共則味雜﹐故曰「江水次之﹐其水取去人遠者。」蓋去人遠﹐則澄深而無蕩漾之漓耳。﹝《小品》﹞

余少得溫氏所著《茶說》﹐嘗識其水泉之目有二十焉。會西走巴峽﹐經蝦蟆窟﹔北憩蕪城﹐汲蜀岡井﹔東遊故都﹐絕揚子江﹔畱丹陽﹐酌觀音泉﹔過無錫﹔﹝奭斗﹞惠山水﹔粉槍末今旗﹐蘇蘭薪桂。且鼎且缶﹑以飲以啜﹐莫不淪气滌慮﹐﹝益蜀﹞病析酲﹐怯鄙吝之生心﹐招神明而還觀信乎﹖物類之得宜﹐臭味之所感﹐幽人之嘉尙﹐前賢之精鑑﹐不可及矣。﹝《煮茶泉品》﹞

山頂泉淸而輕。山下泉淸而重。石中泉淸而甘﹐砂中泉淸而冽﹐土中泉淸而白。流於黃石爲佳﹐瀉出靑石無用﹐流動愈於安靜﹐負陰勝於向陽﹝《茶錄》﹞

山厚者泉厚﹐山奇者泉奇﹐山淸者泉淸﹐山幽者泉幽﹐皆佳品也。不厚則薄﹐不奇則蠢﹐不淸則濁﹐不幽則喧﹐必無用矣。﹝《小品》﹞

泉不甘能損茶味﹐前代之論水品者以此。﹝蔡襄《茶譜》﹞

吾鄕四陣皆山﹐泉水在在有之﹐然皆淡而不甘﹔獨所謂它泉者﹐其源出自四明潺湲洞﹐歷大闌小皎諸名岫﹐回溪百折﹐幽澗千支﹐沿洄漫衍﹐不捨晝夜。唐鄞令王公元偉築埭它山﹐以分注江河﹐自洞抵埭﹐不下三數百里。水色蔚藍﹐素砂白石﹐粼粼見底。淸寒甘滑﹐甲於郡中。余愧不能爲浮家泛宅﹐送老於斯﹐每一臨泛浹旬忘返﹐攜茗就烹﹐珍鮮特甚。洵源泉之最勝﹐甌犧之上味矣。以僻在海陬﹐圖經是漏﹐故又新之記。罔聞季疵之杓莫及﹐遂不得與谷簾諸泉齒譬。猶飛遁吉人﹐滅影貞士﹐直將逃名世外﹐亦且永托知稀矣。﹝《茶箋》﹞

山泉稍遠﹐接竹引之﹐承之以奇石﹐貯之﹐以淨缸﹐其聲淙淙可愛﹐移水取石﹐子𨿽養其味﹐亦可澄水。﹝《小品》﹞

甘泉旋汲﹐用之斯良丙捨在城﹐夫豈易得﹖故宜多汲﹐貯以大甕﹐但忌新器﹐爲其火气末退。易於敗水﹐亦易生虫。久用則善﹐最嫌他用。水性忌木﹐松杉爲甚﹐木桶貯水﹐其害滋甚﹐絜瓶爲佳耳。﹝《茶疏》﹞

烹茶須甘泉﹐次梅水﹔梅雨如膏﹐萬物賴以滋養﹐其味獨甘﹐梅後便不堪飲。大甕滿貯﹐投伏龍肝一塊﹐卽竈中心漧土也﹐乘熱投之。﹝《茶解》﹞

烹茶水之功居六﹐無泉則用天水﹐秋雨爲上﹐梅雨次之。秋雨冽而白﹐梅雨醇而白。雪水五穀之精也﹐色不能白。養水須置石子於甕﹐不惟益水而白石淸泉會心亦不在遠﹝《岕茶記》﹞

貯水甕須置陰庭﹐覆以沙帛﹐使承星露則英華不散﹐靈气常存。假令壓以木石﹐封以紙篛﹐暴於日中﹐則外耗其神﹐內閉其气﹐水神敝矣。﹝《茶解》﹞

評曰「《茶記》言養水置石子於甕﹐不惟益水而白石淸泉會心不遠。夫石子須取其水中﹐表裏瑩澈者佳。白如截肪﹑赤如雞冠﹑藍如螺黛﹑黃如蒸栗﹑黑如玄漆﹐錦紋五色﹐輝映甕中﹐徙倚其側﹐應接不暇﹐非但益水也。

○第七候火章

贊曰「君子觀火﹐有要有倫﹔得心應手﹐存乎其人。」

其火用炭﹐曾經燔炙。爲脂膩所及﹐及膏木敗器不用﹐古人識勞薪之味信哉。﹝《茶經》﹞

火必以堅木炭爲上﹐然本性末盡﹐尙有餘煙﹐煙气入湯﹐湯必無用。故先燒令紅﹐去其煙焰﹐兼取性力猛熾﹐水乃易沸。旣紅之後﹐方授水器﹐乃急扇之﹐愈速愈妙﹐毋令手停﹐停過之湯﹐寧棄而再烹﹝《茶疏》﹞

鑪火通紅﹐茶銚始上﹐扇起要輕疾﹐待湯有聲﹐稍稍重疾﹐斯文武火之候也。若過乎文﹐則水性柔﹐柔則水爲茶降﹔過於武則火性烈﹐烈則茶爲水制﹐皆不足於中和﹐非茶家之要旨。﹝《茶錄》﹞

評曰「蘇廙《僊芽傳》載湯十六云「調茶在湯之淑慝﹐而湯最忌煙﹐燃柴一枝﹐濃煙滿室﹐安有湯耶﹖又安有茶耶﹖」可謂確論。田子以松實松枝爲雅者﹐乃一時興到之言﹐

不知大繆茶理。

○第八定湯章

贊曰「茶之殿最﹐待湯建勛﹔誰其秉衡﹐跂石眠云。」

其沸如魚目﹐微有聲﹐爲一沸﹔緣邊如湧泉連珠﹐爲二沸﹔騰波鼓浪﹐爲三沸﹔已上水老﹐不可食也。凡酌置諸碗﹐令沫餑均。沫餑﹐湯之華也。華之薄者日沫﹐厚者曰餑﹐細輕者曰華﹔如棗花漂漂然於環池之上﹐又如回潭曲渚靑萍之始生﹐又如晴天爽朗有浮雲鱗然。其沫者若綠錢浮於渭水﹐又如菊英墮於尊殂之中。餑者以滓煮之﹐及沸則重華累沫﹐皓皓然若積雪耳。﹝《茶經》﹞

水入銚便須急煮﹐候有松聲﹐卽去蓋以消息其老嫩。蟹眼之後﹐水有微濤﹐是爲當時﹔大濤鼎沸﹐旋至無聲﹐是爲過時﹔過時老湯﹐決不堪用。﹝《茶疏》﹞

沸速則鮮嫩風逸﹐沸遲則老熟昏鈍。﹝《茶疏》﹞

湯有大三辯﹕一曰形辯﹑二日聲辯﹑三口气辯。形爲內辯﹐聲爲外辯﹐气爲捷辯。如蝦眼蟹眼﹐魚目連珠﹐皆爲萌湯﹔直至湧沸﹐如騰波鼓浪﹐水气全消﹐方是純熟。如初聲﹑轉聲﹑振聲﹑駭聲﹑皆爲萌湯﹔直至無聲﹐方爲純熟。如气浮一縷﹑二縷﹑三縷﹐及縷亂不分﹐氤氳亂繞﹐皆爲萌湯﹔直至气直衝貫﹐方是純熟。蔡君謨因古人制茶﹐碾磨作餅﹐則見沸而茶神便發﹐此用嫩而不用老也。今時制茶﹐不假羅碾﹐全具元體﹐湯須純熟﹐元神始發也﹝《茶錄》﹞

余友李南金雲﹕《茶經》以魚目﹑湧泉﹑連珠﹐爲煮水之節。然近世淪茶﹐鮮以鼎鍑﹔用瓶煮水﹐難以候視﹐則當以聲辯一沸﹑二沸﹑三沸之節。又陸氏之法﹐以末就茶鍑﹐故以第二沸爲合量。而下末若以今湯就茶甌瀹之﹐則當用背二涉三之際爲合量﹐乃爲聲辯之。詩云﹔「砌虫喞喞萬蟬催﹐忽有千車捆載來﹐聽得松風並澗水﹐急呼縹色綠磁杯」。其論固已精矣。然瀹茶之法﹐湯欲嫩而不欲老﹔蓋湯嫩則茶味甘﹐老則過苦矣。若聲如松風澗水而遽瀹之﹐豈不過於老而苦哉﹖惟移瓶去火﹐少待其沸﹐止而淪之﹐然後湯適中而茶味甘﹐此南金之所未講者也。因補一詩云「松風桂雨到來初﹐急引銅瓶離竹鑪﹐待得聲聞俱寂後﹐一瓶春雪勝醍蝴。」﹝羅大經《鶴林玉露》﹞

李南金謂當用背二涉三之際爲合量﹐此眞賞鑑家言。而羅鶴林懼湯老﹐欲於松風澗水後﹐移瓶去火。少待沸止而瀹之﹐此語亦未中款。殊不知湯旣老矣﹐𨿽去火何救哉﹖﹝《茶解》﹞

評曰「《茶經》定湯﹐三沸而貴當時。《茶錄》定沸﹐三辯而畏萌湯。夫湯貴適中﹐萌之與熟﹐皆在所棄。初無關於茶之芽餅也﹐今通人所論尙嫩。《茶錄》所貴在老﹐無乃闊於事倩耶。羅鶴林之談﹐又別出兩家外矣。羅髙君因而駁之﹐今姑存諸說。」

茗笈上篇終

○第九點瀹章

贊曰「伊公作羹﹐陸氏制茶﹔天錫甘露﹐媚我僊芽。」

未曾汲水﹐先備茶具﹐必潔必燥﹔瀹時壺蓋必仰置﹐磁盂勿覆案上﹐漆气食气皆能敗茶。﹝《茶疏》﹞

茶注宜小不宜大。小則香气氤氳﹐大則易於散漫。若自斟酌﹐愈小愈佳﹐容水半升者﹐量投茶五分﹐其餘以是增減。﹝《茶疏》﹞

投茶有序﹐無失其宜。先茶後湯日下投﹐湯半下茶﹐復以湯滿日中投﹐先湯後茶曰上投春秋中投﹐夏上投﹐冬下投。﹝《茶錄》﹞

握茶手中﹐俟湯入壺﹐隨手投茶﹐定其浮沈。然後瀉啜﹐則乳嫩淸滑﹐馥鬱鼻端﹐病可令起﹐疲可令爽。﹝《茶疏》﹞

﹝酉麗﹞不宜早﹐飲不宜遲。ㄙ早則茶神末發﹐飲遲則妙馥先消。﹝《茶錄》﹞

一壺之茶﹐只堪再巡。初巡鮮美﹐再巡甘醇﹐三巡意欲盡矣。余嘗與客戲論﹔初巡爲婷婷裊裊十三餘﹐再巡。爲碧玉破瓜年﹐三巡以來綠葉成陰矣。所以茶注宜小﹐小則再巡﹐已終寧使餘芬剩馥﹐尙畱葉中﹐猶堪飯後供啜嗽之用。﹝《茶疏》﹞

終南僧亮公﹐從天池來﹐餉余佳茗﹐授余烹點法甚細。予嘗受法於陽羨士人﹐大率先火候﹑次侯湯﹐所謂蟹眼﹑魚目﹐參沸沫浮沈以驗生熟者﹐法皆同。而僧所烹﹐點絕味淸乳面不黟﹐是眞入淸淨味中三昧者。要之﹐此一味非眠云跂石人﹐末易領略。余方避俗﹑雅意棲禪﹐安知不因是悟入趙州耶﹖﹝陸樹聲《茶寮記》﹞

評曰「凡事俱可委人﹐第責成效而己。惟瀹茗須躬自執勞﹐瀹茗而不躬執﹑欲湯之良﹐無有是處。」

○第十辯器章

贊曰「精行惟人﹐精良惟器﹔毋以不潔﹐敗乃公事。」

鍑﹝音釜﹞以生鐵爲之。洪州以瓷﹐萊州以石﹐瓷與石皆雅器也﹐性非堅實﹐難可持久。用銀爲之至潔﹐但涉於侈麗。雅則雅矣﹐潔亦潔矣﹐若用之但﹐而卒歸於銀也。﹝《茶經》﹞

山林隱逸﹐水銚用銀﹐尙不易得﹐何況鍑乎﹖若用之恆﹐而卒歸於鐵也。﹝《茶箋》﹞

貴欠金銀﹐賤惡銅鐵﹐則磁瓶有足取焉。幽人逸士品色尢宜﹐然愼勿與誇珍衒豪者道。﹝蘇廙《仙芽傳》﹞

金乃水母﹐錫備剛柔﹐味不鹹澀﹐作銚最良。制必穿心﹐令火气易透。﹝《茶錄》﹞

茶壺往時尙龔﹐春近日時﹔大彬所制大爲時人所重﹐蓋是觕砂﹑正取砂無土气耳。﹝《茶疏》﹞

茶注﹑茶銚﹑茶甌﹑最宜蕩滌燥潔。修事甫畢﹐餘瀝殘葉必盡去之。如或少存﹐奪香敗味。每日晨興﹐必以沸湯滌過﹐用極熟麻布向內拭漧﹐以竹編架覆而只庋之燥處﹐烹時取用。﹝《茶疏》﹞

茶具滌畢﹐覆於竹架﹐俟其自幹爲佳。其拭巾只宜拭外﹐切忌拭內。蓋布帨𨿽潔﹐一經人手﹐極易作气﹐縱器不幹﹐亦無大害。﹝《茶箋》﹞

茶甌以自磁爲上﹐藍者次之。﹝《茶錄》﹞

人必各手一甌﹐毋勞傳送。再巡之後﹐淸水滌之。﹝《茶疏》﹞

茶盒以貯茶﹐用錫爲之﹐從大﹝土曇﹞中分出﹐若用盡時再取。﹝《茶錄》﹞

茶鑪或瓦或竹﹐大小與湯銚稱。﹝《茶解》﹞

評曰「鍑宜鐵﹐鑪宜銅﹐瓦竹易壞﹐湯銚宜錫與砂﹐甌則但取圓潔白磁而已﹐然宜少。若必用柴﹐汝﹑宣﹑成則貧﹐士何所取辧哉。許然明之論﹐於是乎迂矣。」

○第十一申忌章

贊曰「宵人欒欒﹐腥穢不戒﹔犯我忌制﹐至今爲﹝口旣﹞。」

采茶制茶﹐最忌手汗羴气﹑口臭多涕不潔之人﹐及月信婦人。又忌酒气﹐蓋茶﹑酒性不相入﹐故制茶人切忌沾醉。﹝《茶解》﹞

茶性淫﹐易於染著﹐無論腥穢及有气息之物﹐不宜近﹐卽名香亦不宜近。﹝《茶解》﹞

茶性畏紙﹔紙於水中﹐成受水气多﹐紙裹一夕﹐隨紙作气盡矣。𨿽再焙之﹐少頃卽潤。鴈宕諸山﹐首坐此病。首坐此病﹐紙帖貽遠﹐安得復佳。﹝《茶疏》﹞

吳興姚叔度言「茶葉多焙一次﹐則香味隨減一次。」予驗之良然。但於始焙極燥﹐多用炭篛﹐如法封固。卽梅雨連旬﹐燥固自若﹐惟開﹝土曇﹞頻取﹐所以生潤﹐不得不再焙耳。自四五月至八月﹐極宜致謹。九月以後﹐天气漸肅﹐便可解嚴矣。𨿽然能不弛懈﹐尢妙尢妙。﹝《茶箋》﹞

不宜用惡木﹑敝器﹑銅匙﹑銅銚﹑木桶﹑柴薪﹐麩炭﹑觕童﹑惡婢﹑不潔巾帨﹐及各色果實香藥。﹝《茶錄》﹞

不宜近陰室﹑廚房﹑市喧﹑小兒啼﹑野性人﹑童奴相鬧﹑酷熱齋捨。﹝《茶疏》﹞

評曰「茶猶人也﹐習於善則善﹐習於惡則惡。聖人致嚴於習染有以也﹐墨子悲絲在所染之。」

○第十二防濫章

贊曰「客有霞气﹐人如玉姿﹔不泛不施﹐我輩是宜。」

茶性儉不宜廣﹐則其味黯淡。且如一滿碗﹐啜半而味寡﹐況其廣乎﹖夫珍鮮馥烈者﹐廣其碗數三﹐次之者碗數五。若坐客數至五﹐行三碗﹔至七﹐行五碗﹔若六人以下不約碗數﹐但闕一人而已﹐其雋永補所闕人。﹝《茶經》﹞

按《經》云第二沸畱熱以貯之﹐以備育華救沸之用者﹐名曰雋永。五人則行三碗﹐七人則行五碗﹐若遇六人但闕其一﹐正得五人﹐卽行三碗﹐以雋永補所闕人﹐故不必別約碗數。﹝《茶簍》﹞

飲茶以客少爲貴﹐客眾則喧﹐喧則雅趣乏矣。獨啜曰幽﹐二客曰勝﹐三四日趣﹐五六曰泛﹐七八日施。﹝《茶錄》﹞

煎茶﹐燒香總是淸事﹐不妨躬自執勞。對客談諧﹐豈能親蒞﹖宜兩童司之。器必晨滌﹐手令時盥﹐爪須淨剔﹐火宜常宿。﹝《茶疏》﹞

三人以上﹐止熱一鑪。如五六人﹐便當兩鼎鑪。用一童﹐湯方調適﹐若令兼作﹐恐有參差。﹝《茶疏》﹞

煮茶而飲非其人﹐猶汲乳泉以灌蒿﹐猶飲者一吸而盡﹐不暇辯味﹐俗莫甚焉。﹝《小品》﹞

若巨器屢巡﹐滿中瀉飲﹐待停少溫或求濃苦﹐何異農匠作勞﹐但資口腹﹐何論品賞﹐何知風味乎﹖﹝《茶疏》﹞

評曰「飲茶防濫﹐厥戒惟嚴﹐其或客乍傾蓋﹐朋偶消煩﹐賓待解酲﹐則玄賞之外別有攸施矣。此皆排當於閫政﹐請勿弁髦乎茶榜。」

○第十三戒淆章

贊曰「珍果名花﹐匪我族類﹔敢告司存﹐亟宜屏置。」

茶有九難﹕一口造﹑二曰別﹑三曰器﹑四日火﹑五口水﹑六曰炙﹑七日末﹑八曰煮﹑九曰飲。陰采夜焙﹐非造也﹔嚼味嗅香﹐非別也﹔膻鼎腥甌﹐非器也﹔膏薪庖炭﹐非火也﹔飛湍壅潦﹐非水也﹔外熟內生﹐非炙也﹔碧粉漂塵﹐非末也﹔操艱擾遽﹐非煮也﹔夏與冬廢﹐非飲也。﹝《茶經》﹞

茶用菊﹑姜﹑棗﹑橘皮﹑茱萸﹑薄荷等﹐煮之百沸﹔或揚令滑﹔或煮出沫。斯溝瀆間棄水耳。﹝《茶經》﹞

茶有眞香而入貢者﹐微以龍腦和膏欲助其香。建安民間﹐試茶皆不入香﹐恐奪其眞﹐若烹點之際﹐又雜珍果香艸﹐其奪益甚﹐正當不用。﹝《茶譜》﹞

夫茶中看料﹐碗中看果﹐譬如玉貌加脂﹐峨眉羞黛﹐翻累本色。﹝《茶說》﹞

評曰「花之拌茶也﹐果之投茗也﹐爲累已久﹐惟其相沿﹐似須斟酌﹐有難槪施矣。今署約曰﹕不解點茶之儔﹐而缺花果之供者﹐厥咎慳﹔久參玄賞之科﹐而聵老嫩之沸者﹐厥咎怠。慳與怠於汝乎有譴。」

○第十四相宜章

贊曰「宜寒宜暑﹐旣遊旣處﹔伴我獨醒﹐爲君數舉。」

茶之爲用﹐味至寒﹐爲飲最宜精行儉徳之人。若熱渴﹑凝悶﹑腦痛﹑目澀﹑四肢煩﹑百節不舒﹐聊四五啜﹐與醍醐甘露抗衡也。﹝《茶經》﹞

《神農食經》﹐茶茗久服﹐人有力悅志。﹝《茶經》﹞

《華陀食論》﹐苦茶久食﹐益意思。﹝《茶經》﹞

煎茶非漫浪﹐要須人品與茶相得﹐故其法往往傳於髙流隱逸﹐有煙霞泉石﹑磊塊胸次者。﹝陸樹聲「煎茶七類」﹞

茶候涼臺淨室﹐曲幾明窗。僧寮道院﹐松風竹月﹐晏坐行吟﹐淸談把卷。﹝「七類」﹞

山堂夜坐﹐汲泉煮茗。至水火相戰﹐如聽松濤﹔傾瀉入杯﹐雲光灩瀲﹐此時幽趣﹐故難與俗人言矣。﹝《茶解》﹞

凡士人登臨山水﹐必命壺腸若茗碗﹐燻鑪置而不問﹐是徒豪舉耳。余特置遊裝精茗。名香同行﹐異室茶罌﹑銚鉒﹑甌洗﹑盆巾﹔附以香奩﹑小鑪﹑香囊﹑匙筋。﹝《茶疏》﹞

評曰「家緯眞淸語云﹕茶熟香淸﹐有客到門可喜﹔鳥啼花落無人﹐亦自悠然。」可想其致也。」

○第十五衡鑑章

贊曰「肉食者鄙﹐藿食者躁﹔色味香品﹐衡鑑三妙。」

茶有千萬狀﹐如胡人﹝革華﹞者﹐蹙縮然﹔﹝上封下牛﹞牛臆者﹐廉﹝衣詹﹞然﹔浮雲出山者﹐輪菌然﹔輕飆拂水者﹐涵澹然。有如陶家之子﹐羅膏土以水澄澀之﹐又如新治地者﹐遇暴雨流潦之所經﹐此皆茶之精腴﹐有如竹籜者﹐枝榦堅實﹐艱於蒸搗。故其形簏﹝上竹下徒﹞然﹔有如霜荷者﹐莖葉凋沮﹐易其狀態﹐故厥狀萎促悴然﹐此皆茶之瘠老者也。陽崖陰林紫者上﹑綠者次﹔筍者上﹑芽者次﹔葉卷上﹑葉舒者次。﹝《茶經》﹞

茶通僊﹐靈然有妙理。﹝「茶解序」﹞

其旨歸於色香味﹐其道歸於精燥潔。﹝「茶錄序」﹞

茶之色重﹑味重﹑香重者﹐俱非上品。松羅香重﹐六安味苦﹐而香與松羅同。天池亦有艸萊气﹐龍井如之。至雲霧則色重而味濃矣。嘗啜虎丘茶﹐色自而香似嬰兒肉﹐眞精絕﹝《岕茶記》﹞

茶色白﹑味甘鮮﹑香气撲鼻﹐乃爲精品。茶之精者﹐淡亦白﹐濃亦白﹔初潑白﹐久貯亦白﹐味甘色自﹐其香自溢﹐三者得則俱得也。近來好事者﹐或慮其色重﹐一注之水﹐投茶數片。味固不足﹐香亦窅然。終不免水厄之校誚﹐𨿽然尢貴擇水。香以蘭花上﹐蠶荳花次。﹝《茶解》﹞

茶色貴白﹐然白亦不難。泉淸瓶潔﹐葉少水洗。旋烹旋啜﹐其色自白。然眞味抑鬱﹐徒爲目食耳。若取靑綠﹐則天池松蘿﹐及岕之最下者﹐𨿽冬月﹐色亦如苔衣﹐何足爲妙﹖莫若余所收洞山茶﹐自谷雨後五日者﹐以湯薄澣壺良久﹐其色如玉﹐至冬則嫩綠。味甘﹑色淡﹑韻淸﹑气醇﹐亦作嬰兒肉香﹐而芝芬浮蕩﹐則虎丘所無也。﹝《岕茶記》﹞

評曰「熊君品茶﹐旨在言外。如釋氏所謂水中鹽味﹐非無非有﹐非深於茶者﹐必不能道。當今非但能言人﹐不可得﹔正索解人﹐亦不可得。」

○第十六玄賞章

贊曰「談席玄矜﹐吟壇逸思﹔品藻風流﹐山家淸事。」

其色緗也﹐其馨也﹐其味甘檟也﹐啜苦咽甘茶也。﹝《茶經》﹞

「試茶歌」曰「木蘭墜露香微似﹐瑤艸臨波色不如。」又曰「欲知花乳淸泠味﹐須是眠云跂石人。」﹝劉禹錫﹞

飲泉覺爽﹐啜茗忘喧﹐謂非膏梁紈﹝衣誇﹞﹝同褲字﹞可語。爰著《煮泉小品》﹐與枕石漱流者商焉。﹝《小品》﹞

茶侶﹕翰卿墨客﹑緇衣﹑羽士﹑逸老﹑散人﹐或軒冕之徒﹐超軼味世者。﹝「七類」﹞

茶如佳人﹐此論甚妙﹔但恐不宜山林間耳。蘇子瞻詩云「從來佳茗似佳人。」若欲稱之山林﹐當如毛女麻姑﹐自然僊丰道骨﹐不浼煙霞﹔若夫桃臉柳腰﹐亟宜屏諸銷金帳中﹐毋令污我泉石。﹝《小品》﹞

竟陵大師積公嗜茶﹐非羽供事不鄕口。羽出遊江湖四五載﹐師絕於茶味。代宗聞之﹐召入內供奉﹐命宮人善者烹以餉師﹐師一啜而罷。帝疑其詐﹐私訪羽召入﹐翼日賜師齋﹐密令羽供茶﹐師捧甌﹐喜動顏色﹐且賞且啜曰「此茶有若漸兒所爲者。」帝由是嘆師知茶﹐出羽相見。﹝董適跋「陸羽點茶圖」﹞

建安能仁院﹐有茶生石縫間。僧采造得八餅﹐號「石巖白」。以四餅遺蔡君謨。以四餅遣人走京師遺王禹玉。歲餘﹐蔡被召還﹐闕訪禹玉﹐禹玉命子弟於茶笥中選精品餉蔡﹐蔡持杯未嘗﹐輒曰「此絕似能仁「石巖白﹞﹐公何以得之﹖」禹玉末信﹐索貼驗之始服﹝《類林》﹞

東坡云「蔡君謨嗜茶﹐老病不能飲。日烹而玩之﹐可發來者之一笑也。」孰知千載之下﹐有同病焉。余嘗有詩云「年老耽彌甚﹐脾寒量不勝。」去烹而玩之者﹐幾希矣。因憶老友周文甫﹐自少至老﹐茗碗燻鑪﹐無時﹝上斬下足﹞﹝同暫字﹞廢﹔飲茶日有定期﹐旦明﹑晏食﹑隅中﹑餔時﹑下春﹑黃昏﹐凡六舉而客至﹐烹點不與焉。壽八十五無疾而卒﹐非宿植淸福﹐烏能畢世安享﹖視郝而不能飲者﹐所得不旣多乎。嘗畜一龔春壺﹐摩挲寶愛。不啻掌珠用之﹔旣久外類紫玉﹐內如碧雲﹐眞奇物也﹐後以殉葬。﹝《茶箋》﹞

評曰「人論茶葉之香﹐未知茗花之香。余往歲過友大雷山中﹐正值花開。童於摘以爲供﹐幽香淸越﹐絕自可人﹐惜非甌中物耳。乃予著《缾史月表》﹐插茗花爲齋中淸玩﹐而髙廉盆史亦載茗花﹐足以助吾玄賞。」﹝昨有友從山中來﹐因談茗花可以點茶﹑極有風致﹐第未試耳。姑存其說以質諸好事者。﹞

●茗笈品藻

◎品一

昔人精茗事﹐自蓺還而采﹑而制﹑而藏﹑而瀹﹑而泉﹐必躬爲料理。又得家童潔愼者﹐專司之則可。余家食指繁﹐不能給饔餐。赤腳蒼頭﹐僅供薪水﹔性𨿽嗜茶﹐精則無暇。偶得佳者﹐又泉品中下﹐火候多舛﹐𨿽胡﹝革華﹞與霜荷等﹐余貧不足道。卽貴顯家力﹐能制佳茗﹐而委之僮婢。烹瀹不盡如法。故知非幽人閒士﹐披云漱石者﹐末易了此。夫季疵著《茶經》﹐爲開山祖。嗣後競相祖述﹐屠豳叟先生擷取而評贊之﹐命曰﹕《茗笈》﹐於茗事庶幾終條理者。昔人苦名山不能偏涉﹐托之於臥遊﹔余於茗事效之﹐日置此笈於棐幾上﹐伊吾之暇﹐神倦口枯﹐輒一披玩﹐不覺習習﹐淸風兩腋間矣。﹝王嗣奭﹞

◎品二

予謫歸﹐過豳叟﹐出《茗笈》相視。凡陸季疵《茶經》﹑諸家箋疏﹑曁豳叟所爲評贊﹐直是一種異書。按《神農食經》﹕茗久服﹐令人有力悅志。周公《爾雅》檟﹐苦茶﹔而伊尹爲《湯說》﹕至味不及茗﹐《周禮》漿人供王六飲﹐不及茗。厥後﹐仕毓「荈賦」﹐傅巽「七誨」間一及之。而原之「騷」﹑乘之「發」﹑植之「啟」﹑統之「契」﹐艸木之佳者﹐采擷幾盡﹐竟獨遺茗何歟﹖因知古人不盡用茗﹐盡用茗自季疵始。一切世味葷臊甘脆。爭染指垂涎﹐此物面孔嚴冷﹐絕無和气。稍稍沾唇漬口﹐輒便唾去﹐疇則嗜之咄咄。豳叟世有知味﹐必嘗茗﹑並嗜此笈﹐遇俗物﹐茗不堪與酪爲奴﹑此笈政可覆醬瓿也。﹝範汝梓﹞

◎品三

夫茗﹐靈芽眞筍﹑露液霜華﹐淺之滌煩消渴﹐妙至換骨輕身﹐藉非陸氏肇指於前﹐蔡宋數家遞闡於後﹐鮮不犯《經》所謂九難也者。豳叟屠先生搜剔諸書﹐標贊系評曰《茗笈》﹐云「嗜茶者﹐持循收藏﹐按法烹點﹐不將望先生爲丹丘子﹑黃山君之儲耶﹖要非晝脂鏤冰﹐費日損功者﹐可擬耳。予斷除腥穢有年﹐頗得淸淨趣味﹐比獲受讀甚愜素心。﹝陳瑛﹞

◎品四

豳叟著《茗笈》﹐自陸季疵《茶經》而外﹐采輯定品﹐快人心目﹐如坐玉壺冰啖﹐哀仲梨也者。豳叟吐納風流﹐似張緒﹔終日無鄙言﹐似溫太眞﹔迹﹝上區中﹐心超物外。而余臭偶同﹐不覺鍼水契耳。夫贊皇辯水﹐積師辯茶﹐精心奇鑑﹐足傳千古﹐豳叟庶乎近之。試相與松間竹下﹐置烏皮幾﹐焚博山鑪﹝奭斗﹞﹐惠山泉﹐挹諸茗荈而飲之﹐便自羲皇上人不遠。﹝屠玉衡﹞

