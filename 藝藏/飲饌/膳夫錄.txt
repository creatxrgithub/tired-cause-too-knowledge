膳夫錄﹝宋﹞鄭望之撰

◎羊種

羊有二種不可食﹕毛長而黑壯者曰骨﹝羊歷﹞﹔白而有角者曰古羊﹐皆羴臭發病。羊之大者不過五十斤﹐奚中所產者百餘斤。

◎櫻桃有三種

櫻桃其種有三﹕大而殷者曰吳櫻桃﹔黃而白者曰蠟珠﹔小而赤者曰水櫻桃。食之皆不如蠟珠。

◎鯽魚膾

膾莫先於鯽魚﹐鯿﹑魴﹑鯛﹑鱸次之﹐鱭膾黃竹五種爲下﹐其它皆彊爲。

◎食檄﹝案﹕官方食單﹞

弘君舉食檄﹐有麞肶﹑牛﹝月枼﹞﹑炙鴨﹑﹝月肅﹞魚﹑熊白﹑麞脯﹑糖蟹﹑車螯。

◎五生盤

羊﹑兔﹑牛﹑熊﹑鹿並細治。

◎王母飯

徧鏤卵脂蓋飯面﹐裝雜味。

◎食品

隋煬有﹕鏤金龍鳳蟹﹑蕭家麥穗生﹑寒消粉﹑辣驕羊﹑玉尖面。

◎八珍

八珍者淳熬﹝案﹕稻米肉醬蓋澆飯﹐嘿嘿﹞﹑淳母﹑炮豚﹑搗珍﹑漬﹑熬﹑糝﹑肝膋﹑炮牂蓋八法也。

◎食次

食次有﹕﹝月邑﹞脯法﹑羹臛法﹑肺﹝月巽﹞法﹑羊盤腸雌觔法﹑羌煮法﹑筍﹝竹哥﹞羹法﹑﹝拖去提手加魚﹞臛湯法。

◎食單

韋僕射巨源有燒尾宴食單。

◎卞中節食

上元﹕油﹝飠追﹞﹔人日﹕六一菜﹔上巳﹕手裏行廚﹔寒食﹕冬淩﹔四月八﹕指天餕餡﹔重五﹕如意圓﹔伏日﹕綠荷包子﹔二社﹕辣雞臠﹔中秋﹕玩月羹﹔中元﹕盂蘭餅餡﹔重九﹕米錦﹔臘日﹕萱艸面。

◎廚婢

蔡太師京廚婢數百人﹐庖子亦十五人。段丞相有老婢名膳祖。

◎牙盤食

禦廚進饌﹐用九飣牙盤食。

◎名食

衣冠家名食有﹕涼胡突﹑膾鱧魚﹑臆連蒸﹑麞麞皮﹑索餅﹑上牢丸。

