

茶箋﹝明﹞聞龍著

茶初擅時﹐須揀去枝梗老葉﹐惟取嫩葉。由須去尖與柄﹐恐其易焦﹐此松蘿法也。

炒時須一人從旁扇之。以祛熱气。否則黃色。香味俱減﹐予所親試。扇者色翠﹐不扇色黃。炒起出鐺時﹐置大瓷盤中﹐仍須急扇﹐令執气稍退。以手重揉之﹐再散入鐺﹐文火炒幹﹐人焙。蓋揉則其津上浮﹐點時香味易出。田子以生曬不炒不揉者爲佳﹐亦未之試耳。

《經》云﹕焙﹐鑿地深二尺﹐闊一尺五寸﹐長一丈。上作短墻﹐髙二尺泥之。以木構於焙﹐上編木兩層﹐髙一尺﹐以焙茶。茶之半幹﹐升下棚。全幹升上棚。愚謂今人不必全用此法。予嘗構一焙﹐室髙不逾尋﹐方不及丈﹐縱廣正等﹐四圍及頂綿紙密糊﹐無小罅隙﹐置三四火缸於中﹐安新竹篩於缸內﹐預洗新麻布一片以襯之。散所炒茶於篩上﹐闔戶而焙﹐上面不可覆蓋。蓋茶葉尙潤﹐一覆則气悶罨黃﹐須焙二三時﹐俟潤气盡﹐然後覆以竹箕。焙極幹﹐出缸待冷﹐人器收藏。後再焙﹐亦用此法。色香與味﹐不致大減。

諸名茶法多用炒﹐惟羅齊宜於蒸焙。味眞蘊藉﹐世競珍之。卽顧渚﹑陽羨﹐密邇洞山﹐不復仿此。想此法偏宜於芥﹐未可槪施他茗。而《經》已云﹐蒸之﹑焙之﹐則所從來吳人絕重�茶﹐往往雜以黃黑篛﹐大是闕事。余每藏茶﹐必令樵靑人山采竹箭篛﹐拭淨烘漧﹐護罌四周﹐半用剪碎﹐拌入茶中。經年發覆﹐靑翠如新。

吾鄕四陲皆山﹐泉水在在有之﹐然皆淡而不甘﹐獨所謂它泉者﹐其源出自四明﹐潺諼洞歷﹐大闌小皎諸名岫回溪﹐百折幽澗﹐千支沿洄漫衍﹐不捨晝夜。唐鄞令王公元偉築埭它山﹐以分注江河﹐自洞抵埭﹐不下三數百里。水色蔚藍﹐素砂白石﹐粼粼見底﹐淸寒甘滑﹐甲於郡中。余愧不能爲浮家泛宅﹐送老於斯。每一臨泛﹐浹旬忘返﹐攜茗就烹珍鮮特甚。洵源泉之最勝﹐甌犧之上味矣。以僻在海陬﹐圖經是漏。故又新之記罔聞﹐季疵之勺莫及遂不得與谷簾諸泉﹐齒譬猶飛遁吉人﹐滅影貞士﹐直將逃名世外﹐亦且永托知稀矣。

山林隱逸﹐水銚用銀尙不易得﹐何況乎。若用之恆﹐而卒歸於鐵也。

茶具滌畢﹐覆於竹架﹐俟其自幹爲佳。其拭巾只宜拭外﹐切忌拭內。蓋布�𨿽潔﹐一經人手﹐極易作气。縱器不幹﹐亦無大害。

吳興姚叔度言﹐茶葉多焙一次﹐則香味隨減一次。予驗之良然。但於始焙極燥﹐多用炭篛﹐如法封固﹐卽梅雨連旬﹐燥固自若。惟開壇頻取﹐所以生潤﹐不得不再焙耳。

自四五月至八月﹐極宜致謹。九月以後﹐天气漸肅﹐便可解嚴矣。𨿽然﹐能不弛懈﹐尢妙尢妙。

東坡云﹕蔡君謨嗜茶﹐老病不能飲﹐日烹而玩之。可發來者之一笑也。孰知千載之下有同病焉。余嘗有詩云﹕年老耽彌甚﹐脾寒量不勝。去法烹而玩之者﹐幾希矣。因憶老友周文甫﹐自少至老﹐茗碗燻鑪﹐無時踅廢。飲茶日有定期﹕旦明﹑晏食﹑禺中﹑鋪時﹑下舂﹑黃昏﹐凡六舉。而客至烹點﹐不與焉。壽八十五﹐無疾而卒。非宿植淸福﹐烏能舉世安享。視好而不能飲者﹐所得不旣多乎。嘗畜一龔春壺﹐摩挲寶愛﹐不啻掌珠﹐用之旣久﹐外類紫玉﹐內如碧雲﹐眞奇物也。後以殉葬。

按經云第二沸﹐畱熱以貯之﹐以備育華救沸之用者﹐名曰雋永。五人則行三碗﹐七人則行五碗。若遇六人﹐但闕其一。正得五人﹐卽行三碗。以雋永補所闕人。故不必別約碗數也。

