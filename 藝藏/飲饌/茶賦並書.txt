

凡人之於物或玩焉或味焉。樂之終身而無厭者。其性矣乎。若李白之於月。劉伯倫之於酒。其所好𨿽殊。而樂之至則一也。余於茶越乎。其莫之知。自讀陸氏經稍得其性。心甚珍之。昔中散樂琴而賦。彭澤愛菊而歌。其於微尙可顯矣。況茶之功最髙。而未有頌之者若廢賢焉。不亦謬乎。於是考其名驗其產。上下其品爲之賦。或曰。茶自入稅反爲人病。子欲云云乎。對曰。肰然是豈天生物之本意乎。人也非茶也。且余有疾不暇及此云。

閱筆其辭曰有物於此厥類孔多。曰茗曰荈曰。寒《艸寒》曰蔎。仙掌。雷鳴。鳥嘴。雀舌。頭金。蠟面。龍鳳。召﹝石﹞的。山堤﹝挺﹞。勝金。靈艸。薄側。仙芝。嫩蘂。運慶。福祿。華英。來泉。翎毛。指合。淸口。獨行。金茗。玉津。雨前。雨後。先春。早春。進寶。雙溪。綠英。生黃。或散或片。

閱筆或陰或陽。含天地之粹气吸日月之休光。其壤則。石橋。洗馬。太湖。黃梅。羅原。麻步。婺處。溫臺。龍溪。荊峽。杭蘇。明越。商城。王同。興廣。江福。開順。劍南。信撫。饒洪。筠愛。昌康。嶽鄂。山同。潭鼎。宣歙。亞鳥。鍾。蒙霍。

閱筆蟠柢丘陵之厚。揚柯雨露之澤。造其處。則崆《山凶》嶱嵑。崄巇岏峯。峉嶵嵒。《山臭》嵣《山芬》。崱峛呀然。或放豁然。或絕崦然。或隱鞠然。或窄。其上何所見。星斗咫尺。其下何所聞。江海吼《口突》。靈禽兮翂颬。異獸兮拏攫。奇花瑞艸金碧珠璞。《艸尊》《艸尊》蘘蘘磊磊落落。徒盧之所趑趄。魑魈之所逼側。於是谷風乍起。北斗轉璧冰解黃河日躔。靑陸艸有心而未萌。木歸根而欲遷惟。

閱筆彼佳樹百物之先獨步。早春自專其天。紫者綠者靑者黃者。早者晚者短者長者。結根竦榦布葉垂陰。黃金芽兮。已吐碧玉蕤兮。成林晻曖蓊。蔚阿那嬋媛翼翼焉。興與焉。若云之作霧之興。而信天下之壯觀也。洞嘯歸來薄言采采。擷之負且載之。

閱筆搴玉甌而自濯煎石泉。而旁觀白气漲口。夏云之生溪巒也。素濤鱗生春江之壯波瀾也。煎聲颼颼。霜風之嘯篁栢也。香子泛泛戰艦。之飛赤壁也。俄自笑而自酌。亂雙眸之明滅。於以能輕身者。非上品耶。能掃痾者非中品耶。能慰閟者非次品耶。

閱筆乃把一瓢露雙腳。陋白石之煮。擬金丹之熟。啜盡一椀枯腸沃雪。啜盡二椀爽魂欲仙。其三椀也。病骨醒頭風痊。心兮若魯叟抗志於浮雲。鄒老養气於浩然。其四椀也。雄豪發憂忿空。其兮若登太山而小天下。疑此俯仰之不能容。其五椀也。色魔驚遁餐屍盲聾。身兮若云裳而羽衣。鞭白鸞於蟾宮。其六椀也。方寸日月萬類籧篨。神兮若驅巢許而僕夷齊。揖上帝於玄虛。何七椀之未半郁淸風之生。襟望閶闔兮。孔邇隔蓬萊之簫森。

閱筆若斯之味極長且妙。而論功之不可闕也。當其涼生玉堂。夜闌書榻欲破萬卷。頃刻不輟。童生唇腐。韓子齒豁。靡爾也。誰解其渴。其功一也。次則讀賦漢宮。上書梁獄。枯槁其形。憔悴其色。腸一日而九回。若火燎乎腷臆。靡爾也。誰敍其郁。其功二也。次則一札天頒。萬國同心星使傳命。列侯承臨揖讓之禮旣陳。寒暄之慰將訖。靡爾也。賓主之情誰恊。其功三也。次則天臺幽人靑城羽客。石角噓气松根煉精。囊中之法欲試。腹內之雷乍鳴。靡爾也三彭之蠱誰徵。其功四也。次則金穀罷宴兔園回轍。宿醉米醒肝肺若裂。靡爾也。五夜之酲誰輟﹝自注唐人以茶爲輟醒使君﹞。其功五也。

閱筆吾然後。知茶之又有六徳也。使人壽修。有帝堯大舜之徳焉。使人病已。有兪附扁鵲之徳焉。使人气淸。有伯夷楊震之徳焉。使人心逸。有二老四皓之徳焉。使人仙。有黃帝老子之徳焉。使人禮。有姬公仲尼之徳焉。

閱筆斯乃玉川之所嘗贊。陸子之所嘗樂。聖兪以之了生。曺鄴以之忘歸。一村春光靜。樂天之心機。十年秋月卻。東坡之睡神。掃除五害淩厲八眞。此造物者之蓋有幸。而吾與古人之所共適者也。豈可與儀狄之狂藥。裂腑爛膓。使天下之人徳損。而命促者同日語哉。

閱筆喜而歌曰。我生世兮風波惡如。志乎養生捨汝而何求。我攜爾飮爾從我遊。花朝月暮樂且無睪夂。傍有天君懼然戒曰。生者死之本死者生之根單治內而外凋嵇著論而蹈艱。曷若泛虛舟於智水樹嘉谷於仁山。神動气而入妙樂。不圖而自至。是亦吾心之。又何必求乎彼也。

