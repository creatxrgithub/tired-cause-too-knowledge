

洞山岕茶系﹝明﹞周髙起著

唐李棲筠守常州日。山僧進陽羨茶。陸羽品爲芬芳冠世。產可供上方。遂置茶捨於罨畫溪。去湖�一里。所歲供萬兩。許有谷詩云「陸羽名荒舊茶捨。卻教陽羨置郵忙」是也。其山名茶山﹐亦曰貢山﹐東臨罨畫溪。修貢時﹐山中湧出金沙泉。杜牧詩所謂「山實東南秀﹐茶稱瑞艸魁﹐泉嫩黃金湧﹐芽香紫璧裁」者是也。山在均山鄕縣東南三十五里。又茗山﹐在縣西南五十里永丰鄕。皇甫曾有《送陸羽南山采茶》詩﹕「千峯待逋客﹐香茗復叢生。采摘知深處﹐煙霞羨獨行。幽期山寺遠﹐野飯石泉淸。寂寂燃燈夜﹐相思磬一聲」見時貢茶在茗山矣。又唐天寶中﹐稠錫禪師﹐名淸晏﹐卓錫南嶽。澗上泉忽進石窟間。字曰眞珠泉。師曰﹐宜瀹吾鄕桐廬茶。爰有白蛇銜種庵側之異。南嶽產茶不絕。修貢迨今。方春采茶﹐淸明日﹐縣令躬享白蛇於卓錫泉亭﹐隆厥典也。後來檄取﹐山農苦之。故袁髙有「陰嶺茶未吐﹐使者牒已頻」之句。郭三益《題南嶽寺壁》云「古木陰森梵帝家﹐寒泉一勺試新茶。官符星火催春焙﹐卻使山僧怨白蛇。」盧仝《茶歌》亦云「天子須嘗陽羨茶﹐百艸不敢先開花。」又云「安知百萬億蒼生。命墜顚�受辛苦。」可見貢茶之苦﹐民亦自古然矣。至�茶之尙於髙流﹐𨿽近數十年中事。而厥產伊始﹐則自盧仝隱居洞山﹐種於陰嶺﹐遂有茗嶺之目。相傳古有漢王者﹐棲遲茗嶺之陽﹐課童藝茶﹐踵盧仝幽致。陽山所產﹐香味倍勝茗嶺﹐所以老廟後一帶茶﹐猶唐﹑宋根株也。貢山茶今已絕種。

羅岕﹐去宜興而南﹐逾八九十里。浙直分界﹐只一山岡﹐岡南卽長興山。兩峯相阻﹐介就夷曠者﹐人呼爲岕。履其地﹐始知古人制字有意﹐今字書岕字﹐但注雲山名耳。云有八十八處。前橫大澗﹐水泉淸駛﹐漱潤茶根﹐�山土之肥澤﹐故洞山爲諸芥之最。自西沈溯張渚而人﹐取道茗嶺﹐甚險惡。縣西南八十里。自東沈溯湖�而人﹐取道纏嶺﹐稍夷﹐才通車騎。

第一品

老廟後﹐廟祀山之土神者﹐瑞艸叢郁﹐殆比茶星腫�矣。地不二三畝﹐苕溪姚象先與婿朱奇生分有之。茶皆古本﹐每年產不廿斤。色淡黃不綠。葉筋淡白而厚。制成梗絕少。人湯色柔白如玉露﹐味甘﹐芳香藏味中﹐空漾深永﹐啜之愈出﹐致在有無之。

第二品

第二品皆洞頂芥也。

新廟後﹑棋盤頂﹑紗帽頂﹑手巾條﹑姚八房﹐及吳江周氏地﹐產茶亦不能多。香幽色白﹐味冷雋﹐與老廟不甚別﹐啜之差覺其薄耳。總之品岕至此﹐淸如孤竹﹐和如柳下﹐並人聖矣。今人以色濃香烈爲岕茶﹐眞耳食而瞇其似也。

第三品

廟後漲沙﹐大衮頭﹐姚洞﹐羅洞﹐王洞﹐範洞﹐白石。

第四品

第四品皆平洞本岕也。

下漲沙﹐梧桐洞﹐余洞﹐石場﹐丫頭�﹐畱靑�﹐黃龍﹐炭竈﹐龍池不入品外山長潮﹐靑口﹐��﹑�渚﹑茅山�。

貢茶

卽南嶽茶也。天子所嘗﹐不敢置品。縣官修貢﹐期以淸明日﹐人山肅祭﹐乃始開園。采制祖松羅虎丘﹐而色香丰美﹐自是天家淸供﹐名曰片茶﹐初亦如岕茶制。萬曆丙辰﹐僧稠蔭遊松羅﹐乃仿制爲片。

岕茶采焙﹐定以立夏後三日﹐陰雨又需之。世人妄雲雨前眞岕﹐抑亦未知茶事矣﹐茶園旣開﹐人山賣艸枝者﹐日不下二三百石。山民收制亂眞﹐好事家躬往。予租采焙﹐幾視惟謹﹐多被潛易眞茶去。人地相京﹐髙價分買﹐家不能二三斤。除尖蒂﹐抽彼細筋﹐炒之﹐亦曰片茶。不去筋尖﹐炒而復焙燥如吐狀﹐曰攤茶﹐並難多得。又有俟茶市將闌﹐采取剩葉制之者﹐名修山﹐香味足而色差老。若今四方所貨芥片﹐多是南嶽片子﹐署爲騙茶可矣。茶賈炫人﹐率以長潮等茶﹐本岕亦不可得。噫﹗安得起陸電蒙於九京﹐與之賡茶人詩也。陸詩云「天賦識靈艸﹐自然鐘野姿。閒來北山下﹐似與東風期。雨後采芳去﹐雲間幽路危。惟應報春鳥﹐得共此人知。」茶人皆有市心﹐令予徒仰眞茶已。故予煩悶時﹐每誦姚合《乞茶詩》一過﹕「嫩綠微黃碧澗春﹐采時聞道斷葷辛。不降錢買將詩乞﹐借問山翁有幾人。」

岕茶徳全﹐策勛惟歸洗控。沸湯潑葉﹐卽起洗鬲﹐斂其出液。候湯可下指﹐卽下洗鬲﹐排蕩沙沫。復起﹐並指控幹閉之﹐茶藏候投。蓋他茶欲按時分投﹐惟岕旣經洗控﹐神理綿綿﹐止須上投耳。傾湯滿壺﹐後下葉子﹐曰上投﹐宜夏日﹔傾湯及半﹐下葉滿湯﹐曰中投﹐宜春秋﹕葉著壺底﹐以湯浮之﹐曰下投﹐宜冬日初春。

