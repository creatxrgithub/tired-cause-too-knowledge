茗譚﹝明﹞徐�著

品茶最是淸事﹐若無好香在鑪﹐遂乏—段幽趣﹔焚香雅有逸韻﹐若無名茶浮碗﹐終少一番勝緣。是故﹐茶香兩相爲用﹐缺一丕可﹐饗淸福者能有幾人。

王佛大常言﹐三日不飲酒﹐覺形神不復相親。余謂—日不飲茶﹐不獨形神不親﹐且語言亦覺無味矣。

幽竹山窗﹐鳥啼花落﹐獨坐展書﹐新茶初熟﹐鼻觀生香﹐睡魔頓卻﹐此樂正索解人不得也。

飲茶須擇淸臒韻十爲侶﹐始與茶理相契﹐若﹡漢肥傖滿身垢气﹐大損香味﹐不可與作緣。

茶事極淸﹐烹點必假姣童季女之手。故自在致。若付虯髯蒼頭﹐景色便自作惡﹐縱有名產﹐頓減聲價。

名茶每於酒筵間遞進﹐以解醉翁煩渴﹐亦是一厄。

古人煎茶詩摹寫湯候﹐各有精妙。皮日休云﹕時看蟹目濺。乍見龜鱗起。蘇子瞻云﹕蟹眼已過魚眼生﹐颼颼欲作松風鳴。蘇子由云﹕銅鐺得火蚯蚓叫。李南金雲﹕砌虫卿喞萬蟬催。想象此景﹐習習風生。

溫陵蔡元履《茶事詠》云﹕煎水不煎茶﹐水髙發茶味。大都瓶勺間﹐要有山林气。又云﹕酒徳泛然親﹐茶風必擇友。所以湯社事﹐須經我輩手。眞名言也。

《茶經》所載閩方山產茶﹐今間有之﹐不如鼓山者佳。侯官有九峯﹑壽山﹐福淸有靈石﹐永福有名山室﹐皆與鼓山伯仲。然制焙有巧拙﹐聲價因之低昂。

衾欲構一室﹐中祀陸桑薴翁﹐左左以廬玉川﹑蔡君謨﹐配饗春秋﹐祭用奇茗﹐是日約通茗事數人爲斗茗會﹐畏水厄者不與焉。

錢唐許然明著《茶疏》﹐四明屠豳叟著《茗笈》﹐聞隱鱗著《茶笈》﹐羅髙君著《茶解》﹐南昌諭正之著《茶書》﹐數君子皆與予善﹐眞臭味也。

注茶莫美於饒州瓷甌﹐藏茶莫美於泉州沙瓶﹐若用饒器藏茶﹐易於生潤。屠豳叟曰﹕茶有遷徳﹐幾微見防。如保赤子﹐云胡不藏。宜三復之。

茶味最甘﹐烹之過苦﹐飲者遭良藥之厄﹐羅景綸山靜日長一篇﹐雅有幽致﹐但兩云烹苦茗﹐似未得玄賞耳。

名茶難得﹐名泉尢不易尋﹐有茶而不瀹以名泉﹐猶無茶也。

吳中顧元慶《茶譜》取諸花和茶藏之﹐殊奪眞味。閩人多以茉莉之屬﹐浸水瀹茶﹐𨿽一時香气浮碗﹐而於茶理大舛。但斟酌時移建蘭﹑素馨﹑薔薇﹑越橘諸花於几案前﹐茶香與花香相親﹐尢助淸況。

徐獻忠《水品》載﹐福州南臺山泉淸冷可愛﹐然不如東山聖泉﹐鼓山喝水巖泉﹐北龍腰山苔泉尢佳。

新安詹東圖孔目嘗謂人曰﹕吾嗜茶一啜能百五十碗﹐如人之於酒。直醉耳。名其軒曰醉茶﹐其語頗不經。王元美﹑沈嘉則俱作歌贈之。王云﹕酒耶茶耶俱我有﹐醉更名茶醒名酒﹔沈云﹕嘗聞西楚賣茶商﹐範磁作羽沃沸湯。寄言今莫範陸羽﹐只鑄新安詹太史。𨿽不能無嘲謔之意而風致足羨。

孫太白詩云﹕瓦鐺然野竹﹐石甕瀉秋江。水火聲初戰﹐旗槍勢已降。得煮茶三昧。

吳門文子悱壽承﹐仲子也﹐詩題云﹕午睡初足﹐侍兒烹天池茶至﹐鑪宿餘香﹐花影在簾﹐意頗閒暢。適馮正伯來借玉壺冰﹐因而作詩數語﹐足資飲茶譚柄。

髙季迪云﹕流水聲中響緯車﹐板橋春暗樹無花。風前何處香來近﹐隔崦人家午焙茶。雅有山林風味﹐余喜誦之。

泉州淸源山﹐產茶絕佳﹐又同安有一種英茶﹐較淸泉尢勝﹐實七閩之第一品也。然泉郡誌獨不稱此邦有茶﹐何耶

余嘗至休寧﹐聞松蘿山以松多得名﹐無種茶者。休志云﹕遠麓有地名榔源﹐產茶。山僧偶得制法﹐托松蘿之名﹐大噪一時﹐茶因湧貴。僧旣還俗﹐客索茗於松蘿司牧﹐無以應﹐往往贗售。然世之所傳松蘿豈皆榔源產歟

人但知皇甫曾有《送陸羽采茶》詩﹐而不知皇甫冉亦有《送羽》詩云﹕采茶非采菜﹐遠遠上層涯。布葉春風暖﹐盈筐白日斜。舊知山寺路﹐時宿野人家。借問王孫艸﹐何時泛碗花。

吳興顧渚山﹐唐置貢茶院﹐傍有金沙泉﹐汲造紫筍茶﹐有司具禮祭始得水﹐事迄卽涸。武夷山宋置禦茶園中﹐有喊山泉﹐仲春﹐縣官詣茶場致祭﹐井水漸滿﹐造茶畢﹐水遂渾涸。以一艸木之微﹐能使水泉盈涸﹐茶通仙靈﹐信非虛語。

蘇子瞻愛玉女河水烹茶﹐破竹爲契﹐使寺僧藏其一﹐以爲往來之信﹐謂之調水符。吾鄕亦多名泉﹐而監司郡邑取以瀹茗﹐汲者往往雜他水以進。有司竟售其欺。蘇公竹符之設自不可少耳。文徵明云﹕白絹旋開陽羨月﹐竹符新調惠山泉。用蘇事也。

柳惲墳。吳興白蘋洲唐有胡生﹐以釘鉸爲業﹐所居與墳近﹐每奠以茶。忽夢惲告曰﹕吾柳姓﹐平生善詩嗜茗﹐感子茶茗之惠﹐無以爲報﹐願子爲詩。生悟而學詩﹐時有胡釘鉸之稱。與《茶經》所載剡縣陳務妻獲錢事相類。噫﹗以惲之死數百年﹐猶托英靈﹐如此不知生前之嗜﹐又當何如也。

陸魯望嘗乘小舟置筆牀﹑茶竈﹑釣具﹐往來江湖。性嗜茶﹐買園於顧渚山下﹐自爲品第﹐書繼《茶經》《茶訣》之後﹐有詩云﹐決決春泉出洞霞﹐石壇封寄野人家。艸堂盡日畱僧坐﹐自向前溪摘茗芽。可以想其風致矣。

種茶易﹐采茶難﹔采茶易﹐焙茶難﹔藏茶難﹔藏茶易﹐烹茶難。稍失法律﹐便減茶韻。

谷雨乍晴﹐柳風初暖﹐齋居燕坐﹐澹然寡營。適武夷道士寄新茗至﹐呼童烹點﹐而鼓山﹑方廣﹑九峯僧各以所產見餉﹐乃盡試之﹐又思眠云跛石人﹐了不可得。遂筆之於書﹐以貽同好。萬曆癸丑暮春徐糊興公書於荔奴軒。

