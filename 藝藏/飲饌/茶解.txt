

茶解﹝明﹞羅廩著

序

家孝廉兄有茶圃﹐在桃花源西巖﹐幽奇別一天地﹐琪花珍羽莫能辧識其名。所盧茶﹐實用蒸法如�茶﹐弗知有炒焙揉授之法。予理鄣日﹐始遊松蘿山﹐親見方長老制茶法甚具﹐予手書茶僧捲贈之﹐歸而傳其法。故山山中人弗習也﹐中歲自祠部出﹐偕髙君訪太和﹐輒人吾裏﹐偶納涼城西莊﹐稱姜家山者﹐上有茶數株﹐翳叢薄中﹐髙君手擷其芽數升﹐旋沃山莊鐺﹐炊松茅活火﹐且炒且揉﹐得數合。馳獻先計部﹐余命童子汲溪流烹之。洗盞細啜﹐色白而香﹐仿佛松蘿等。自是吾兄弟每及谷雨前﹐遣幹僕人山﹐督制如法﹐分藏堇堇。邇年榮邸中益稔玆法﹐近采諸梁山制之﹐色味絕佳﹐乃知物不殊﹐顧腕法工拙何如耳。予晚節嗜茶益癖﹐且益能別澠淄。覺舌根結習未化﹐於役湟塞﹐徧品諸水﹐得城隅北泉﹐自巖隙中淅瀝如綫漸出﹐輒�然進流。嘗之味甘冽且厚﹐寒碧沁人﹐卽弗能顏行中泠﹐亦庶幾昆龍泓而季蒙惠矣。日汲一盎﹐供博士鑪。茗必松蘿始禦﹐弗繼﹐則以天池顧渚需次焉。頃從臯蘭書郵中﹐接髙君八行﹐兼寄茶解。自明州至﹐亟讀之﹐語語中倫﹐法法人解。贊皇失其鑑﹐竟陵褫其衡。風旨泠泠﹐惕然人外﹐直將蓮花齒頰﹐吸盡西江﹐洗滌根塵﹐妙證色香味三昧﹐無論紫茸作供﹐當拉玉版同參耳。予因追憶西莊采啜酣笑時﹐一彈指十九年矣。予疲暮尙逐戎馬﹐不耐膻鄕潼酪。賴有此家常生活﹐顧絕塞名茶不易致﹐而髙君乃用。此爲政中隱山﹐足以茹眞卻老。予實妒之。更㈠可時盤磚相對﹐倚聽松濤﹐口津津林壑間事﹐言之色飛。予近築滁園﹐作漚息計﹐饒陽阿爽塏執茶﹐歸當手玆編爲善知識﹐亦甘露門不二法也。昔白香山治池園洛下﹐以所獲潁川釀法﹑蜀客秋聲﹑傳陵之琴﹑弘農之石爲快。惜無有以玆解授之者﹐予歸且習禪﹐無所事釀﹐孤桐怪石﹐夙故畜之。今復得玆﹐視白公池上物奢矣。率爾書報髙君﹐志蘭息心賞。時方歷壬子春三月武陵友弟龍膺君禦甫書。

總論

茶通仙靈﹐久服能令升舉。然蘊有妙理﹐非深知篤好不能得其當。蓋知深斯鑑別精﹐篤好斯修制力。余自兒時﹐性喜茶﹐顧名品不易得﹐得亦不常有。乃周遊產茶之地﹐采其法制﹐參互考訂﹐深有所會。遂於中隱山陽﹐栽植培灌﹐玆且十年。春夏之交﹐手爲摘制。聊足供齋頭烹啜﹐論其品格﹐當雁行虎丘。因思制度有古人意慮所不到﹐而今始精備者﹐如席地團扇﹐以冊易捲﹐以墨易漆之類﹐未易枚舉。卽茶之一節﹐唐宋間研膏蠟面﹐京挺龍團﹐或至把握纖微﹐直錢數十萬﹐亦珍重哉。而碾造愈工﹐茶性愈失﹐矧雜以香物乎。曾不若今人止精於炒焙﹐不損本眞﹐故桑薴茶繹﹐第可想其風致﹐奉爲開山﹐其舂碾羅則﹐諸法殊不足仿。余嘗謂茶酒二事﹐至今日可稱精妙﹐前無古人﹐此亦可與深知者道耳。

原

鴻漸志茶之出﹐曰山南﹑淮南﹑劍南﹑湖東﹑黔州﹑嶺南諸地。而唐宋所稱﹐則建州﹑洪州﹑穆州﹑惠州﹑綿州﹑福州﹑雅州﹑南康﹑婺州﹑宣城﹑饒池﹑蜀州﹑潭州﹑彭州﹑袁州﹑龍安﹑涪州﹑建安﹑嶽州。而紹興進茶自宋範文虎始。余邑貢茶﹐亦自南宋季﹐至今南山有茶局﹑茶曹﹑茶園之名﹐不一而止。蓋古多園中植茶﹐沿至我朝﹐貢茶爲累。茶園盡廢﹐第取山中野茶﹐聊且塞責﹐而茶品遂不得與陽羨﹑天池相抗矣。余按唐宋產茶地﹐堇堇如前所稱﹐而今之虎丘﹑羅芥﹑天池﹑顧渚﹑松蘿﹑龍井﹑雁蕩﹑武夷﹑靈山﹑大盤﹑日鑄諸有名之茶﹐無一與焉。乃知靈艸在在有之﹐但人不知培植﹐或疏於制度耳﹐嗟嗟﹐宇宙大矣。

經云﹐一茶﹑二檟﹑三葭﹑四茗﹑五荈﹐精粗不同﹐總之皆茶也。而至如嶺南之苦登﹑玄嶽之騫林葉﹑蒙陰之石蘚﹐又各爲一類﹐不堪人口。《研北志》云﹐交趾登茶如綠苔﹐味辛烈﹐而不言其苦惡﹐要非知茶者。

茶﹐六書作荼﹐《爾雅》《本艸》《漢書》﹐荼陵俱作荼。《爾雅注》云「樹如梔子」是已。而謂冬生葉﹐可煮作羹飲﹐其故難曉。

茶須色香味三美具備﹐色以白爲上﹐靑綠次之﹐黃爲下。香如蘭爲上﹐如蠶豆花次之﹐以甘爲上﹐苦澀斯下矣。

茶色貴白。白而味覺甘鮮﹐香气撲鼻﹐乃爲精晶。蓋茶之精者﹐淡固白﹐濃亦白﹐初潑白﹐久貯亦白。味足而色白﹐其香自溢﹐三者得則俱得也。近好事家﹐或慮其色重﹐一注之水﹐投茶數片﹐味旣不足﹐香亦杳然﹐終不免水厄之誚耳。𨿽然﹐尢貴擇水。

茶難五香而燥﹐燥之一字﹐惟眞芥茶足以當之。故𨿽過飲﹐亦自快人。重而濕者﹐天池也。茶之燥濕﹐由於土性﹐不系人事。

茶須徐啜﹐若一吸而盡﹐連進數杯﹐全不辧味﹐何異傭作。盧仝七碗亦興到之言﹐未是實事。山堂夜坐﹐手烹蠶茗﹐至水火相戰﹐儼聽松濤﹐傾瀉人甌﹐雲光縹渺﹐一段幽趣﹐故﹐難與俗人言。

藝

種茶地宜髙燥而沃﹐土沃則產茶自佳。《經》云﹐生爛石者上﹐多土者下﹔野者上﹐園者次。恐不然。

秋社後﹐摘茶子水浮﹐取沈者。略曬去濕潤﹐沙拌﹐藏竹簍中﹐勿令凍損。俟春旺時種之。茶喜叢生﹐先治地平正﹐行間疏密﹐縱橫各二尺許。每一坑下子一掬﹐覆以焦土﹐不宜太厚﹐次年分植﹐三年便可摘取。

茶地斜坡爲佳﹐聚水向陰之處﹐茶品遂劣。故一山之中﹐美惡相懸﹐至吾四明海內外諸山﹐如補陀﹑川山﹑朱溪等處﹐皆產茶﹐而色香味俱無足取者。以地近海﹐海風咸而烈﹐人面受之﹐不免憔悴而黑﹐況靈艸乎。

茶根土實﹐艸木難生則不茂。春時�艸﹐秋夏間鋤掘三四徧﹐則次年抽茶更盛。茶地覺力薄﹐當培以焦土。治焦土法﹐下置亂艸﹐上覆以土﹐用火燒過。每茶根傍掘一小坑﹐培以升許。須記方所﹐以便次年培壅。晴晝鋤過﹐可用米泔澆之。

茶園不宜雜以惡木﹐惟桂﹑梅﹑辛夷﹑玉蘭﹑蒼松﹑翠竹之類﹐與之間植﹐亦足以蔽覆霜雪﹐掩映秋陽。其不可蒔芳蘭﹑幽菊及諸淸芬之品﹐最忌與菜畦相逼﹐不免穢污滲漉﹐滓厥淸眞。

采

雨中采摘﹐則茶不香。須晴晝采﹐當時焙。遲則色味香俱減矣。故谷雨前後﹐最怕陰雨﹐陰雨寧不采。久雨初霽﹐亦須隔一兩日方可﹐不然﹐必不香美。采必期於谷雨者﹐以太早則气未足﹐稍遲則气散。人夏則气暴而味苦澀矣。

采茶入簞﹐不宜見風日﹐恐耗其眞液。亦不得置漆器及瓷器內。

制

炒茶﹐鐺宜熱﹔焙﹐鐺宜溫。凡炒止可一握﹐候鐺微炙手﹐置茶鐺中札札有聲﹐急手炒勻。出之箕上﹐薄攤用扇扇冷﹐略加揉�。再略炒﹐人文火鐺焙漧﹐色如翡翠。若出鐺不扇﹐不免變色。

茶口十新鮮﹐膏液具足。初用武火急炒﹐以發其香﹐然火亦不宜太烈。最忌炒制半幹﹐不於鐺中焙燥而厚罨籠內﹐慢火烘炙。

茶炒熟後﹐必須揉按﹐揉授則脂膏熔液﹐少許人湯﹐味無不全。

鐺不嫌熟﹐磨擦光淨﹐反覺滑脫。若新鐺則鐵气暴烈﹐茶易焦黑。又若年久銹蝕之鐺﹐卽加磋磨亦不堪用。

炒茶用手﹐不惟勻適﹐亦足驗鐺之冷熱。薪用巨桿﹐初不易燃﹐旣不易熄﹐難於調適。易燃易熄﹐無逾松絲﹐冬日藏積﹐臨時取用。

茶葉不大苦澀。惟梗苦澀而苗。日帶艸气。去其梗﹐則味自淸澈。此松蘿﹑天池法也。余謂及時急采急焙﹐卽連梗亦不甚爲害。大都頭茶可連梗﹐人夏便須擇去。

—松蘿茶出休寧松蘿山﹐僧大方所創造。其法﹐將茶摘去筋脈。銀銚妙制。今各山悉仿其法。眞僞亦難辧別。

茶無蒸法﹐惟岕茶用蒸。余嘗欲取眞岕﹐用炒焙法制之﹐不知當作何狀。近聞好事者亦稍稍變其初制矣。

藏

藏茶宜燥又宜涼﹐濕則味變而香失﹐熱則味苦而色黃。蔡君謨云﹐茶喜溫。此語有疵。大都藏茶宜髙樓﹐宜大甕。包口用靑篛﹐甕宜覆﹐不宜仰﹐覆則諸气不入﹐晴燥天﹐以小瓶分貯用﹐又貯茶之器﹐必始終貯茶﹐不得移爲他用。小瓶不宜多用靑篛﹐篛气盛亦能奪茶香。

烹

名茶宜瀹以名泉。先令火熾﹐始置湯壺﹐急扇令湧沸﹐則湯嫩而茶色亦嫩。《茶經》云﹐如魚目微有聲爲一沸﹐沿邊如湧泉連珠爲二沸﹐騰波鼓浪爲三沸﹐過此則湯老不堪用。李南金謂﹐當用背二涉三之際爲合量。此眞賞鑑家言。而羅大經懼湯過老﹐欲於松濤澗水後﹐移瓶去火﹐少待沸止而瀹之。不知湯旣老矣﹐𨿽去火何救耶此語亦未中竅。

岕茶用熱湯洗過擠漧。沸湯烹點﹐緣其气厚﹐不洗則味色過濃﹐香亦不發耳。自余名茶﹐俱不必洗。

水

古人品水﹐不特烹時所須﹐先用以制團餅﹐卽古人亦非徧歷宇內﹐盡嘗諸水﹐品其次第﹐亦據所習見者耳。甘泉偶出於窮鄕僻境﹐土人或藉以飲牛滌器﹐誰能省識。卽余所歷地﹐甘泉往往有之﹐如象川蓬萊院後﹐有丹井焉﹐晶瑩甘厚不必瀹茶﹐亦堪飲酌。蓋水不難於甘﹐而難於厚﹐亦猶之酒不難於淸香美冽﹐而難於淡。水厚酒淡﹐亦不易解。若余中隱山泉﹐止可與虎跑甘露作對﹐較之惠泉﹐不免徑庭。大凡名泉﹐多從石中進出﹐得石髓故佳。沙潭爲次﹐出於泥者多不中用。宋人取井水﹐不知井水止可炊飯作羹﹐瀹茗必不妙﹐抑山井耳。

瀹茗必用山泉﹐次梅水。梅雨如膏﹐萬物賴以滋長﹐其味獨甘。《仇池筆記》云﹐時雨甘滑﹐潑茶煮藥﹐美而有益。梅後便劣﹐至雷雨最毒﹐令人霍亂。秋雨冬雨﹐俱能損人﹐雪水尢不宜﹐令肌肉銷鑠。

梅水須多置器﹐於空庭中取之﹐並人大甕﹐投伏龍肝兩許﹐包藏月餘汲用﹐至益人。伏龍肝﹐竈心中漧土也。

武林南髙峯下有三泉﹐虎跑居最﹐甘露亞之﹐眞珠不失下劣﹐亦龍井之匹耳。許然明武林人﹐品水不言甘露﹐何耶﹖甘露寺在虎跑左﹐泉居寺殿角﹐山徑甚僻﹐遊人罕至﹐豈然明未經其地乎。

黃河水自西北建瓶而東﹐支流雜聚﹐何所不有舟次﹐無名泉﹐聊取克用可耳。謂其源從天來﹐不減惠泉﹐未是定論。

《開元遺事》紀逸人王休﹐每至冬時﹐取冰敲其精瑩者﹐煮建茶以奉客﹐亦太多事。

禁

采茶制茶﹐最忌手汗﹑羴气﹑口臭﹑多涕﹑多沫不潔之人及月信婦人。

茶酒性不相人﹐故茶最忌酒气﹐制茶之人不宜沾醉。

茶性淫﹐易於染著﹐無論腥穢及有气之物﹐不得與之近﹐卽名香亦不宜相雜。

茶內投以果核及鹽﹑椒﹑姜﹑橙等物﹐皆茶厄也。茶采制得法自有天香﹐不可方擬。蔡君謨云﹐蓮花﹑木犀﹑茉莉﹑玫瑰﹑薔薇﹑惠蘭﹑梅花種種皆可拌茶。且云重湯煮焙收用﹐似於茶理不甚曉暢。至倪雲林點茶用糖﹐則尢爲可笑。

器

簞以竹篾爲之﹐用以采茶﹐須緊密不令通風。

竈用以采茶﹐須緊密不令透風。置鐺二﹐一炒一焙﹐火分文武。

箕大小各數个﹐小者盈尺﹐用以出茶﹐大者二尺﹐用以攤茶﹐揉按其上並細篾爲之。

扇茶出箕中﹐用以扇冷﹐或藤﹐或篛﹐或蒲。

籠茶從鐺中焙燥﹐復於此中再總焙人甕﹐勿用紙襯。

蛻用新麻布﹐洗至潔。懸之茶室﹐時時拭手。

甕用以藏茶﹐須內外有油水者。預滌淨曬漧以待。

鑪用以烹泉﹐或瓦或竹﹐大小要與湯壺稱。

注以時大彬手制粗沙燒缸色者爲妙﹐其次錫。

壺內所受多寡﹐要與注子稱。或錫或瓦﹐或汴梁擺錫銚。

甌以小爲佳﹐不必求古﹐只宣﹑成﹑靖窯足矣。

夾以竹爲之﹐長六寸。如食箸而尖其末﹐注中潑過茶葉﹐用此夾出。

