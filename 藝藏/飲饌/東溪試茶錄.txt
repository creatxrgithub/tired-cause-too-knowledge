東溪試茶錄宋

宋子安

提要

《東溪試茶錄》一卷﹐原本題宋宋子安撰﹐載左圭《百川學海》中﹐而晁公武《郡齋讀書志》又作朱子安。未詳孰是。然《百川學海》爲舊刻﹐且《宋史﹟藝文志》亦作宋子安﹐則《讀書志》爲傳寫之訛也。其書蓋補丁謂﹑蔡襄兩家《茶錄》之所遺。曰東溪者﹐亦建安地名也。凡分八目﹐曰總敍焙名﹐曰北苑﹐曰壑源﹐曰佛嶺﹐曰沙溪﹐曰茶名﹐曰采茶﹐曰茶病。大要以品茶宜辧所產之地﹐或相去咫尺而優劣頓殊﹐故錄中於諸焙道裏遠近﹐最爲詳盡。《宋史﹟藝文志》有呂惠卿《建安茶用記》二卷。章炳文《壑源茶錄》一卷﹐劉異《北苑拾遺》一卷﹐今俱失傳。所可考見建茶崖略者﹐惟此與熊蕃﹑趙汝礪二錄爾。

東溪試茶錄

堤首七閩﹐山川特異﹐峻極回環﹐勢絕如甌。其陽多銀銅﹐其陰孕鉛鐵﹔厥土赤墳﹐厥植惟茶。會建而上﹐羣峯益秀﹐迎抱相向﹐艸木叢條。水多黃金﹐茶生其間﹐气味殊美﹔豈非山川重復﹐土地秀粹之气鐘於是﹐而物得以宜歟﹖北苑西距建安之洄溪﹐二十里而近﹐東至東宮﹐百里而遙。﹝姬名有三十六﹐東宮其一也。﹞過洄溪﹑踰東宮﹐則僅能成餅耳。獨北苑連屬諸山者最勝﹐北苑前枕溪流﹐比涉數里﹐茶皆气何弇然色濁﹐味尢薄惡﹐況其遠者乎﹖亦猶橘過淮爲枳也。近蔡公作「茶錄」亦云﹐隔溪諸山﹐𨿽及時加意制造﹐色味皆重矣。今北苑焙風气亦殊﹐先春朝隮常雨﹐霽則霧露昏蒸﹐晝午猶寒﹐故茶宜之。茶宜髙山之陰﹐而喜日陽之早﹐自北苑鳳山南直苦竹園頭﹐東南屬張坑頭﹐皆髙遠先陽處﹐歲發常早﹐芽極肥乳﹐非民間所比﹔次出壑源嶺﹐髙土決地﹐茶味甲於諸焙。丁謂亦云﹔「鳳山髙不百丈﹐無危室絕崦﹐而崗阜環抱﹐气勢柔秀﹐宜乎嘉植靈卉之所發也。又以建安茶品甲於天下﹐疑山川至靈之卉﹐天地始和之气﹐盡此茶矣。又論石乳出壑嶺﹐斷崖缺石之間﹐蓋艸木之仙骨。」丁謂之記﹐錄建溪茶事詳備矣。至於品載﹐止云北苑壑源嶺﹐及總記官私諸焙千三百三十六耳。近蔡公亦云﹐惟北苑鳳凰山連屬諸焙所產者味佳﹐故四方以建茶爲目﹐皆日北苑。建人以近山所得﹐故謂之壑源。好者亦取壑源口南諸葉﹐皆云彌珍絕﹐傳致之間﹐識者以色味品第﹐反以壑源爲疑﹐今書所異者﹐從二公紀土地勝絕之目﹐具疏園隴百名之異﹐香味精麤之別﹐庶知茶於艸木爲靈最矣。去畝步之間﹐別移其性﹐又以佛嶺葉源沙溪附見以質二焙之美﹐故曰「東溪試茶錄」。自東宮﹑西溪﹑南焙﹑北苑皆不足品第﹐今略而不論。

總敍焙名﹝北苑諸焙﹐或還民間﹐或隸北苑﹐前書未盡﹑今始終其事。﹞

舊記建安郡官焙三十有八﹐自南唐歲率六縣民采造﹐大爲民間所苦。我宋建隆已來﹐環北苑近焙﹐歲取上供﹐外焙俱還民問而裁稅之。至道年中﹐始分遊坑﹑臨江﹑分汾常﹑西蒙洲﹑西小丰﹑大熟﹑六焙隸南劍﹐又免五縣茶民﹐專以建安一縣民力裁足之﹐而除其口率。泉慶曆中﹐取蘇口﹑曾坑﹑石坑﹑重院還屬北苑焉。又「丁氏舊錄」云﹐官私之焙千三百三十有六﹐而獨記官焙三十二﹐東山之焙十有四﹔北苑龍焙一﹐乳橘內焙二﹐乳橘外焙三﹐重院四﹐壁嶺五﹐壑源六﹐範源七﹐蘇口八﹐東宮九﹐石坑十﹐建溪十一﹐香口十二﹐火梨十三﹐開山十四。南溪之焙十有二﹕下瞿一﹐蒙洲東二﹐汾東三﹐南溪四﹐斯源五﹐小香六﹐際會七﹐謝坑八﹐沙龍九﹐南鄕十﹐中瞿十一﹐黃熟十二。西溪之焙四﹔慈善西一﹐慈善東二﹐慈惠三﹐船坑四。北山之焙二﹔慈善東一﹐丰樂二。

北苑﹝曾坑石坑附﹞

建溪之焙三十有二﹐北苑首其一﹐而園別爲二十五﹐苦竹園頭甲之﹐鼯鼠窠次之﹐張坑頭又次之。苦竹園頭連屬窠坑﹐在大山之北﹐園植北山之陽﹐大山多修木叢林﹐郁蔭相及。自焙口達源頭五里﹐地遠而益髙﹐以園多苦竹﹐故名曰苦竹﹔以髙達居眾山之首﹐故曰園頭。直西定山之限﹐土石迥向如窠然﹐南挾泉流積陰之處﹐而多飛鼠﹐故曰鼯鼠窠。其下曰小苦竹園﹐又西至千大園﹐絕山尾﹐竹蓊翳﹐昔多飛雉﹐故曰雞藪窠。又南出壤園麥園﹐言其土壤沃宜﹝麥牟﹞麥也。自靑山曲折而北﹐嶺勢屬如貫魚。凡十有二﹐又限曲如窠巢者九﹐其地利爲九窠十二壠﹐隈深絕數里曰廟坑﹐坑有山神祠焉。又焙南直東﹐嶺極髙峻﹐日教練壠。東入張坑﹐南距苦竹帶北﹐岡勢橫直﹐故曰坑。坑又北出鳳凰山﹐其勢中跨﹐如鳳之首﹔兩山相向﹐如鳳之翼﹐因取象焉。鳳凰山東南至於袁云壠﹐又南至於張坑﹐又南最髙處曰張坑頭。言昔有袁氏張氏居於此﹐因名其地焉。出袁云之北﹐平下﹐故曰平園﹐絕嶺之表﹐曰西際。其東爲東際﹐焙東之山﹐縈紡如帶﹐故曰帶園。其中日中歷坑﹐東又曰馬鞍山﹐又東黃淡窠﹐謂山多黃淡也。絕東爲林園﹐又南曰柢園﹐又有蘇口焙﹐與北苑不相關。昔有蘇氏居之﹐其園別爲四﹐其最髙處曰曾坑﹐際上又曰尼園﹐又北曰官坑﹐上園下坑﹐園慶曆中始人北苑﹐歲眞有曾坑上品一斤﹐叢出於此。曾坑山淺土薄﹐苗發多紫﹐復不肥乳﹐气味殊薄。今歲貢以苦竹園茶充之﹐而蔡公茶錄亦不云曾坑者佳﹔又石坑者﹐涉溪東北﹐距焙僅一捨﹐諸焙絕下﹐慶曆中分屬北苑﹐園之別有十﹕一日大畬﹑二日石雞望﹑三日黃園﹑四日石坑古焙﹑五日重院﹑六日彭坑﹑七日蓮湖﹑八日嚴歷﹑九日鳥石髙﹑十日髙尾﹐山多古木修林﹐今爲木焙取材之所。園焙歲久﹐今廢不開﹐二焙非產茶之所﹐今附見之。

壑源﹝葉源附﹞

建安郡東望北苑之南山﹐叢然而秀﹐髙峙數百丈﹐如郛郭焉。﹝民間所謂捍火山也﹞其絕頂西南下視建之地邑﹝民間謂之望州山﹞山起壑源口而西﹐周抱北苑之羣山﹐迆邐南絕其尾﹐巋然山阜髙者爲壑源頭﹐言壑源嶺山自此首也。大山南北以限沙溪﹐其東日壑水之所出。水出山之南﹐東北合爲建溪﹐壑源口者﹐在北苑之東北﹐南徑數里。有僧居曰承天﹐有園隴北﹐稅官山﹐其茶甘香特勝。近焙受水﹐則渾然色重﹐粥面無澤。道山之南﹐又西至於章歷﹐章歷西曰後坑﹐西日連焙﹐南口焙山﹐又南日新宅﹐又西日嶺根﹐言北山之根也。茶多植山之陽﹐其土赤埴﹐其茶香少而黃白﹔嶺根有流泉﹐淸淺可涉﹐涉泉而南﹐山勢回曲﹐東去如鉤﹐故其地謂之堅嶺坑﹐頭茶爲勝。絕處又東別爲大窠坑頭﹐至大窠爲正壑嶺﹐寔爲南山。土皆黑埴﹐茶生山陰﹐厥味甘香﹐厥色靑白﹐及受水則淳淳光澤﹝民間謂之冷粥面﹞視其面渙散如粟﹐𨿽去社茅葉過老﹐色益靑明﹐气益郁然﹐其止則苦去而甘至﹝民間謂之艸木大而味大是也﹞他焙芽葉遇老。色益靑濁﹐气益勃然﹐甘至則味去而苦畱爲異矣。大窠之東﹐山勢平盡曰壑嶺尾﹐茶生其間﹐色黃而味多土气﹐絕大窠南山。其陽曰林坑﹐又西南口壑嶺根﹐其西曰壑嶺頭﹐道南山而東曰穿欄焙﹐又東日黃際。其北曰李坑﹐山漸平下﹐茶色黃而味短。自壑嶺尾之東南﹐溪流繚遶﹐岡阜不相連附﹐極南塢中曰長坑﹐踰嶺爲葉源﹐又東爲梁坑﹐而盡於下湖。葉源者﹐土赤多石﹐茶生其中﹐色多黃靑﹐無粥面粟紋而頗明爽﹐復性重喜沈爲次也。

佛嶺

佛嶺連接葉源下湖之東﹐而在北苑之東南﹐隔壑源溪水﹐道自章阪東際爲丘坑﹐坑口西對壑源﹐亦曰壑口﹐其茶黃白面味短。東南口曾坑﹝今屬北苑﹞其正東曰後歷﹐曾坑之陽曰佛嶺。又東至於張坑﹐又東曰李坑﹐又有硬頭﹑後洋﹑蘇池﹑蘇源﹑郭源﹑南源﹑畢源﹑苦竹坑﹑歧頭﹑槎頭﹐皆周環佛嶺之東南﹐茶少甘而多苦﹐色亦重濁。又有篢源﹝篢音膽未詳此字﹞石門江源白沙﹐皆在佛嶺之東北﹐茶泛然縹塵色而不鮮明﹐味短而香少爲劣耳。

沙溪

沙溪去北苑西十里﹐山淺土薄﹐茶生則葉細﹐芽不肥乳。自溪口諸焙﹐色黃而土气﹔自龔漈南曰挺頭﹐又西曰章坑﹐又南曰永安﹐西南曰南坑。漈其西曰砰溪。又有周坑﹑範源﹑溫湯漈厄源﹑黃坑﹑石龜﹑李坑﹑章坑﹑章村﹑小梨﹐皆屬沙溪。茶大率气味全薄﹐其輕而浮﹐浡浡如土色﹐制造亦殊﹐壑源者不多畱膏﹐蓋以去膏盡則味少而無澤也。﹝茶之面無光澤也﹞故多苦而少甘。

茶名﹝茶之名類殊別﹐故錄之﹞

茶之名有七﹕一約白葉茶﹐民間大重﹐出於近歲﹐園焙時有之﹔地不以山川遠近﹐發不以社之先後﹐芽葉如紙﹐民間以爲茶瑞﹐取其第一者爲鬥茶﹐而气味殊薄﹐非食茶之比﹐今出壑源之大窠者六﹝葉仲元﹑葉世萬﹑葉世榮﹑葉勇﹑葉世積﹑葉相﹞壑源巖下一﹑﹝葉務滋。﹞源頭二﹑﹝葉團﹑葉肱。﹞壑源後坑﹝葉久﹞壑源嶺根三﹑﹝葉公﹑葉品﹑葉居。﹞林坑黃漈一﹑﹝遊容﹞﹑丘坑一﹑﹝遊用章。﹞畢源一﹝王大照。﹞﹑佛嶺尾一﹝遊道生。﹞﹑沙溪之大梨深上一﹑﹝謝汀﹞髙石巖一﹑﹝云摖院﹞大梨一﹑﹝呂演﹞砰溪嶺根一﹑﹝任道者﹞次有柑葉茶﹐樹髙丈餘﹐徑頭七八寸﹐葉厚而圓﹐狀類柑橘之葉﹐其芽發卽肥乳﹐長二寸許。爲食茶之上品。三日早茶﹐亦類柑葉﹐發常先春﹐民間采制﹐爲試焙者。四日細葉茶﹐葉比柑葉細薄﹐樹髙者五六尺﹐芽短而不乳﹐今生沙溪山中﹐蓋土薄而不茂也﹐五日稽茶﹐葉細而厚密。芽晚而靑黃﹐六日晚茶﹐蓋雞茶之類﹐發比諸茶晚﹐生於社後﹐七日叢茶﹐亦曰糱茶﹐叢生髙不數尺﹐一歲之間﹐發者數四﹐貧民取以爲利。

采茶﹝辦茶須知制造之始﹐故次﹞

建溪茶比他郡最先﹐北苑壑源者尢早﹐歲多暖則先驚蟄十日卽芽﹐歲多寒則後驚蟄五日始發。先芽者气味俱不佳﹐惟過驚蟄者最爲第一。民間常以驚蟄爲候﹐諸焙後北苑者半月﹐去遠則益晚。凡采茶必以晨興﹐不以日出﹐日出露稀爲陽所薄﹐則使芽之膏腴出耗於內茶及受水而不鮮明。故常以早爲最﹐凡斷芽必以甲不以指﹐以甲則速斷不柔﹐以指則多溫易損﹐擇之必精﹐濯之必潔﹐蒸之必香﹐火之必良﹐一失其度﹐俱爲茶病。民間常以春陰爲采茶得時﹐日出而采﹐則茅葉易損建人謂之采摘不鮮﹐是也。建溪茶比他郡最先﹐北苑壑源者尢早﹐歲多暖則先驚蟄十日卽芽﹐歲多寒則後驚蟄五日始發。先芽者气味俱不佳﹐惟過驚蟄者最爲第一。民間常以驚蟄爲候﹐諸焙後北苑者半月﹐去遠則益晚。凡采茶必以晨興﹐不以日出﹐日出露稀爲陽所薄﹐則使芽之膏腴出耗於內茶及受水而不鮮明。故常以早爲最﹐凡斷芽必以甲不以指﹐以甲則速斷不柔﹐以指則多溫易損﹐擇之必精﹐濯之必潔﹐蒸之必香﹐火之必良﹐一失其度﹐俱爲茶病。民間常以春陰爲采茶得時﹐日出而采﹐則茅葉易損建人謂之采摘不鮮﹐是也。

茶病﹝試茶辧味必須知茶之病﹐故又次之﹞

芽擇肥乳﹐則甘香而粥﹐面著看盞而不散﹔土瘠而芽短﹐則云腳渙亂﹐去盞而易散。葉梗半則受水鮮白﹐葉梗短則色黃而泛﹝梗謂芽之身除去白合處﹐茶民以茶之色味俱在梗中﹞鳥蒂白合﹐茶之大病﹔不去鳥蒂﹐則色黃黑而惡。不去白合則味苦澀﹝丁謂之論備矣﹞蒸芽必熟﹐去膏必盡。蒸芽末熟則艸木气存﹝適口則知﹞去膏未盡則色濁而味重。受煙則香奪﹐壓黃則味失﹐此皆茶之病也。﹝受煙謂過黃時火中有煙﹐使茶香盡而煙臭不去也﹐壓去膏之時﹐久畱茶黃未造﹐使黃經宿﹐香味俱失﹐弇然气如假雞卵臭也。﹞

