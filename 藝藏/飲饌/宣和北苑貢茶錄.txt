

欽定四庫全書

子部九

提要

宣和北苑貢茶錄

譜錄類二【飲饌之屬臣】等謹案宣和北苑貢茶錄一卷附北苑別錄一卷宋熊蕃撰所述皆建安茶園采焙入貢法式淳熈中其子校書郎克始鋟諸木凡爲圖三十有八附采茶詩十章陳振孫書錄解題謂蕃子克益寫其形制而之則圖蓋克所增入也時福建轉運使主管帳司趙汝礪復作別錄一卷以補其未備所言水數贏縮火淹亟綱次先後品味多寡尢極該晰考茗飲盛於唐至南唐始立茶官北苑所由名也至宋而建茶遂名天下壑源沙溪以外北苑獨稱官焙爲漕司嵗貢所自出文士每紀述其事然書不盡者亦多疎略惟此二書於當時任土作貢之制言之最詳所載模制器具頗多新意亦有可以資故實而供詞翰者存之亦博物之一端不可廢也蕃字叔茂建陽人宗王安石之學工於吟詠見書錄解題克有中興小歷已著錄汝礪行事無所見惟宋史宗室世系表漢王房下有漢東侯宗楷曽孫汝礪意者卽其人歟

東溪試茶錄

譜錄類二【飲饌之屬臣】等謹案東溪試茶錄一卷舊本題宋宋子安撰載左圭百川學海中而晁公武郡齋讀書志又作朱子安未詳孰是然百川學海爲舊刻且宋史藝文志亦作宋子安疑讀書志朱字乃寫之訛也其書蓋補丁謂蔡襄兩家茶錄之所遺東溪亦建安地名凡分八目曰總敍焙名曰北苑曰壑源曰佛嶺曰沙溪曰茶名曰采茶曰茶病大要以品茶宜辧所產之地或相去咫尺而優劣頓殊故錄中於諸焙道裏逺近最爲詳盡宋史藝文志有呂惠卿建安茶用記二卷章炳文壑源茶錄一卷劉異北苑拾遺一卷今俱失所可考見建茶崖略者惟此與熊蕃二錄爾乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

宣和北苑貢茶錄

宋熊蕃撰

陸羽茶經裴汶茶述皆不第建品說者但謂二子未嘗至閩而不知物之發也固自有時蓋昔者山川尙閟靈芽未露至於唐末然後北苑出爲之最是時僞蜀詞臣毛文錫作茶譜亦苐言建有紫筍而臘面乃產於福五代之季建屬南唐【南唐保大三年俘王延政而得其地】歲率諸縣民采茶北苑初造研膏繼造臘面【丁晉公茶錄載泉南老僧淸錫年八十四嘗示以所得李國主書寄研膏茶隔兩嵗方得臘面此其實也至景祐中監察禦史丘荷撰禦泉亭記乃云唐季敇福建罷貢橄欖但贄臘面茶卽臘面產於建安眀矣荷不知臘面之號始於福其後建安始爲之按唐地裏志福州貢茶及橄欖建州惟貢綀練未嘗貢茶前所謂罷供橄欖惟贄臘面茶皆爲福也慶曆初林世程作閩中記言福茶所產在閩縣十里且言往時建茶未盛本土有之今則土人皆食建茶世程之說蓋得其實而晉公所記臘面起於南唐乃建茶也】旣有制其佳者號曰京鋌【其狀如貢神金白金之鋌】聖朝開寶末下南唐太平興國初特置龍鳳模遣使卽北苑造團茶以別庶飲龍鳳茶蓋始於此【按宋史食貨志載建寧臘茶北苑爲苐一其最佳者曰社前次曰火前又曰雨前所以供玉食備賜予太平興國始置大觀以後制愈精數愈多胯式屢變而品不一嵗貢片茶二十一萬六千斤又建安志太平興國二年始置龍焙造龍鳳茶漕臣柯適爲之記云】又一種茶叢生石崖枝葉尢茂至道初有詔造之別號石乳又一種號的乳【按馬令南唐書嗣主李璟命建州茶制的乳茶號曰京鋌臘茶之貢自此始罷貢陽羨茶】又一種號白乳蓋自龍鳳與石的白四種繼出而臘面降爲下矣【楊文公億談苑所記龍茶以供乘輿及賜執政親王長主其餘皇族學士將帥皆得鳳茶舍人近臣賜金鋌的乳而白乳賜館閣惟臘面不在賜品按建安志載談苑云京鋌的乳賜舍人近臣白乳的乳賜館閣疑京鋌悞金鋌白乳下遺的乳】蓋龍鳳等茶皆太宗朝所制至咸平初丁晉公漕閩始載之於茶錄【人多言龍鳳團起於晉公故張氏畫墁錄云晉公漕閩始創爲龍鳳團此說得於傳聞非其實也】慶曆中蔡君謨將漕創造小龍團以進防仍嵗貢之【君謨北苑造茶詩自序云其年攺造上品龍茶二十八片才一斤尢極精妙被防仍嵗貢之歐陽文忠公歸田錄云茶之品莫貴於龍鳳謂之小團凢二十八片重一斤其價直金二兩然金可有而茶不可得嘗南郊致齋兩府共賜一餅四人分之宮人往往縷金花其上蓋貴重如此】自小團出而龍鳳遂爲次矣元丰間有防造密雲龍其品又加於小團之上【昔人詩云小壁雲龍不入香元丰龍焙乘詔作蓋謂此也按此詩乃山谷和楊王休防密雲龍詩】紹聖間攺爲瑞云翔龍至大觀初今上親制茶論二十篇以白茶與常茶不同偶然生出非人力可致於是白茶遂爲第一【慶曆初吳興劉異爲北苑拾遺云官園中有白茶五六株而壅培不甚至茶戶惟有王免者家一巨株向春常造浮屋以障風日其後有宋子安者作東溪試茶錄亦言白茶民間大重出於近嵗芽葉如紙建人以爲茶瑞則知白茶可貴自慶曆始至大觀而盛也】旣又制三色細芽及試新銙【大觀二年造禦苑玉芽萬壽龍芽四年又造無比壽芽及試新銙按宋史食貨志銙作胯】貢新銙【政和三年造貢新銙式新貢皆創爲此獻在嵗額之外】自三色細芽出而瑞云翔龍顧居下矣凢茶芽數品最上曰小芽如雀舌鷹爪以其勁直纎鋭故號芽茶次曰中芽乃一芽帶一葉者號一鎗一旗次曰紫芽其一芽帶兩葉者號一鎗兩旗其帶三葉四葉皆漸老矣芽茶早春極少景徳中建守周絳爲補茶經言芽茶只作早茶馳奉萬乘嘗之可矣如一鎗一旗可謂奇茶也故一鎗一旗號揀芽最爲挺特先正舒王送人官閩中詩云新茗齋中試一旗謂揀芽也或者乃謂茶芽未展爲鎗已展爲旗指舒王此詩爲誤蓋不知有所謂揀芽也【今上聖制茶論曰一旗一槍爲揀芽又見王岐公珪詩云北苑和香品最新緑芽未雨帶旗新故相韓康公綘詩云一鎗已笑將成葉百艸皆羞未敢花此皆詠揀芽與舒王之意同】夫揀芽猶貴如此而況芽茶以供天子之新嘗者乎芽茶絕矣至於水芽則曠古未之聞也宣和庚子嵗漕臣鄭公可簡【按潛確類書作鄭可聞】始創爲緑綫水芽蓋將已揀熟芽再剔去只取其心一縷用珍器貯淸泉漬之光明瑩潔若銀綫然其制方寸新銙有小龍蜿蜒其上號龍園勝雪【按建安志云此茶蓋於白合中取一嫩條如絲髮大者用禦泉水研造成分試其色如乳其味腴而美又園字潛確類書作團今仍從原本而附識於此】又廢白的石三乳鼎造花銙二十餘色初貢茶皆入龍腦【蔡君謨茶錄云茶有眞香而入貢者防以龍腦和膏欲助其香】至是慮奪眞味始不用焉蓋茶之妙至勝雪極矣故合爲首冠然猶在白茶之次者以白茶上所好也異時郡人黃儒撰品茶要錄極稱當時靈芽之富謂使陸羽數子見之必爽然自失蕃亦謂使黃君而閱今日則前乎此者未足詫焉然焙初興貢數殊少【太平興國初才貢五十斤】累增至於元符以片計者一萬八千視初已加數倍而猶未盛今則爲四萬七千一百片有奇矣【此數皆見範逵所著龍焙羙成茶錄逵茶官也】自白茶勝雪以次厥名實繁今列於左使好事者得以觀焉

貢新銙【大觀二年造】試新銙【政和二年造】白茶【政和三年造】龍園勝雪【宣和二年造】禦苑玉芽【大觀二年造】萬壽龍芽【大觀二年造】上林第一【宣和二年造】乙夜供淸【宣和二年造】承平雅玩【宣和二年造】龍鳳英華【宣和二年造】玉除淸賞【宣和二年造】啟沃承恩【宣和二年造】雪英【宣和三年造】云葉【宣和三年造】蜀葵【宣和三年造】金錢【宣和三年造】玉華【宣和三年造】寸金【宣和三年造】無比壽芽【大觀四年造】萬春銀葉【宣和二年造】宜年寶玉【宣和二年造】玉淸慶雲【宣和二年造】無疆壽龍【宣和二年造】玉葉長春【宣和四年造】瑞云翔龍【紹聖二年造】長壽玉圭【政和二年造】興國巖銙香口焙銙上品揀芽【紹聖二年造】新收揀芽太平嘉瑞【政和二年造】龍苑報春【宣和四年造】南山應瑞【宣和四年造】興國巖揀芽興國巖小龍興國巖小鳳【已上號細色】揀芽小龍小鳳大龍大鳳【已上號麤色】又有瓊林毓粹

浴雪呈祥壑源拱秀貢篚推先價倍南金暘谷先春壽巖都勝延平石乳淸白可鑑風韻甚髙凢十色皆宣和二年所制越五嵗省去右嵗分十餘綱惟白茶與勝雪自驚蟄前興役浹日乃成飛騎疾馳不出中春已至京師號爲頭綱玉芽以下卽先後以次發逮貢足時夏過半矣歐陽文忠公詩曰建安三千五百里京師三月嘗新茶蓋異時如此以今較昔又爲最早因念艸木之防有瓌奇卓異亦必逢時而後出而況爲士者哉昔昌黎先生感二鳥之采擢而自悼其不如今蕃於是茶也焉敢效昌黎之感賦姑務自警而堅其守以待時而已

﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥﹤子部﹐譜錄類﹐飮饌之屬﹐宣和北苑貢茶錄﹐宣和北苑貢茶錄﹥

禦苑采茶歌十首【並序】

先朝曹司封【修睦】自號退士嘗作禦苑采茶歌十首傳在人口今龍園所制視昔尢盛惜乎退士不見也蕃謹摭故事亦賦十首獻之漕使仍用退士元韻以見仰慕前修之意

云腴貢使手親調旋放春天采玉條伐鼔危亭驚曉夢嘯呼齊上苑東橋采采東方尙未明玉芽同防見心誠時歌一曲靑山裏便是春風陌上聲共抽靈艸報天恩貢令分眀【龍焙造茶依禦廚法】使指尊邏卒日循云塹繞山靈亦守禦園門紛綸爭徑蹂新苔回首龍園曉色開一尉鳴鉦三令趣急持煙籠下山來【采茶不許見日出】紅日新升气轉和翠籃相逐下層坡茶官正要靈芽潤不管新來帶露多【采新芽不折水】翠虯新範絳紗籠防罷春生玉節風葉气云蒸千嶂緑歡聲雷震萬山紅鳳山日日滃非煙賸得三春雨露天棠坼淺紅酣一笑柳垂淡緑困三眠【紅雲島上多海棠兩堤官柳最盛】龍焙夕薫凝紫霧鳳池曉濯帶蒼煙水芽只自宣和有一洗槍旗二百年修貢年年采萬株只今勝雪與初殊宣和殿裏春風好喜動天顏是玉腴外臺慶曆有仙官龍鳳才聞制小團【按建安志慶曆間蔡公端明爲漕使始攺造小團龍茶此詩蓋指此】爭得似金模寸璧春風第一薦宸餐

先人作茶錄當貢茶極盛之時次序亦同惟躋龍園勝雪於白茶之上及無興國巖小龍小鳳蓋建炎南渡有防罷貢三之一而省去也【按建安志載靖康初詔減嵗貢三分之一紹興間復減大龍及京鋌之半十六年又去京鋌攺造大龍團至三十二年凢工用之費篚羞之式皆令漕臣耑之且減其數𨿽府貢龍鳳茶亦附漕綱以進與此小異】先人但著名號克今更冩其形制庶覺之者無遺恨焉先是壬子春漕司再葺茶政越十三載乃復舊額且用政和故事補種茶二萬株【政和間曽種三萬株】次年益防貢職遂創增之目仍攺京鋌爲大龍團由是大龍多於大鳳之數凢此皆近事或者猶未知之也先人又嘗作貢茶歌十首讀之可想見異時之事故並取以附於末三月初吉男克北苑寓捨書

北苑貢茶最盛然前軰所錄止於慶曆以上自元丰之密雲龍紹聖之瑞雲龍相繼挺出制精於舊而未有好事者記焉但見於詩人句中及大觀以來增創新銙亦猶用揀芽蓋水芽至宣和始有故龍園勝雪與白茶角立嵗充首貢復自禦苑玉芽以下厥名實繁先子親見時事悉能記之成編具存今閩中漕臺新刋茶錄未備此書庶防補其缺云淳熈九年冬十二月四日朝防郎行祕書郎兼國史編修官學士院權直熊克謹記欽定四庫全書

北苑別錄

宋趙汝礪撰

建安之東三十里有山曰鳳凰其下直北苑旁聫諸焙厥土赤壤厥茶惟上太平興國中初禦焙嵗龍鳳以羞貢篚益表珍異慶曆中漕臺益重其事品數日增制度日精厥今茶自北苑上者獨冠天下非人間所可得也方其春虫震蟄千夫雷動一時之盛誠爲偉觀故建人謂至建安而不詣北苑與不至者同僕因攝事遂得研究其始末姑摭其大槪條爲十餘類目之曰北苑別錄云

禦園

九窠十二隴【按建安志茶隴注云九窠十二隴卽山之凹凸處凹爲窠凸爲隴】麥窠【按宋子安試茶錄作麥園言其土壤沃並宜麰麥也與此作麥窠異】壤園龍遊窠小苦竹苦竹裏雞藪窠【按宋子安試茶錄小苦竹園又西至大園絕尾疏竹蓊翳多飛雉故曰雞藪窠】苦竹苦竹源鼯鼠窠【按宋子安試茶錄直西定山之隈土石廻向如窠然泉流積陰之處多飛鼠故曰鼯鼠窠】教煉壠鳳凰山大小橫坑猿遊隴【按宋子安試茶錄鳳凰山東南至於袁云壠又南至於張坑言昔有袁氏張氏居於此因名其地焉與此作猿遊隴異】張坑帶園焙東中歷【按宋子安試茶錄作中歷坑】東際西際官平上下

官坑石碎窠虎滕窠樓隴蕉窠新園夫樓基【按建安志作大樓基】阮坑曽坑黃際馬鞍山林園和尙園黃淡窠吳彥山羅漢山水桑窠師姑園銅場靈滋範馬園髙畬大窠頭小山右四十六所廣袤三十餘里自官平而上爲

內園官坑而下爲外園方春靈芽莩坼常先民焙十餘日如九窠十二隴龍遊窠小苦竹張坑西際又爲禁園之先也

開焙

驚蟄節萬物始萌每嵗常以前三日開焙遇閏則反之以其气少遲故也【按建安志當驚蟄萬物始萌漕司常先三日開焙令春夫噉山以助和气遇閏則後二日】

采茶

采茶之法須是侵晨不可見日侵晨則夜露未晞茶芽肥潤見日則爲陽气所薄使芽之膏腴內耗至受水而不鮮明故每日常以五更撾鼔集羣夫於鳳凰門【山有打皷亭】監采官人給一牌入山至辰刻則復鳴鑼以聚之恐其逾時貪多務得也大抵采茶亦須習熟募夫之際必擇土著及諳曉之人非特識茶發早晚所在而於采摘亦知其指要蓋以指而不以甲則多溫而易損以甲而不以指則速斷而不柔【從舊說也】故采夫欲其習熟政爲是耳【采夫日役二百二十五人】

揀茶

茶有小芽有中芽有紫芽有白合有烏蔕此不可不辧小芽者其小如鷹爪初造龍園勝雪白茶以其芽先次蒸熟置之水盆中剔取其精英僅如鍼小謂之水芽是芽中之最精者也中芽古謂一槍一旗是也紫芽葉以紫者是也白合乃小芽有兩葉抱而生者是也烏蔕茶之蔕頭是也凢茶以水芽爲上小芽次之中芽又次之紫芽白合烏蔕皆在所取使其擇焉而精則茶之色味無不佳萬一雜之以所不取則首面不勻色濁而味重也

蒸茶

茶芽再四洗滌取令潔淨然後入甑俟湯沸蒸之然蒸有過熟之患有不熟之患過熟則色黃而味淡不熟則色靑易沈而有艸木之气惟在得中之爲當也

搾茶

茶旣熟謂茶黃須淋洗數過【欲其冷也】方入小搾以去其水又入大搾出其膏【水芽則以馬搾壓之以其芽嫩故也】先是包以布帛束以竹皮然後入大搾壓之至中夜取出揉勻復如前入搾謂之翻搾徹曉奮擊必至於漧淨而後已蓋建茶味逺而力厚非江茶之比江茶畏流其膏建茶惟恐其膏之不盡膏不盡則色味重濁矣

研茶

研茶之具以柯爲杵以瓦爲盆分團酌水亦皆有數上而勝雪白茶以十六水下而揀芽之水六小龍鳳四大龍鳳二其餘皆以十二焉自十二水以上日研一團自六水而下日研三團至七團毎水研之必至於水漧茶熟而後已水不幹則茶不熟茶不熟則首面不勻煎試易沈故研夫尢貴於彊有力者也嘗謂天下之理未有不相須而成者有北苑之芽而後有龍井之水龍井之水其深不以丈尺淸而且甘晝夜酌之而不竭凢茶自北苑上者皆資焉亦猶綿之於蜀江膠之於阿井詎不信然

造茶

造茶舊分四局匠者起好勝之心彼此相誇不能無遂並而爲二焉故茶堂有東局西局之名茶銙有東作西作之號凢茶之初出研盆蕩之欲其勻揉之欲其膩然後入圏制銙隨笪過黃有方銙有花銙有大龍有小龍品色不同其名亦異故隨綱系之於貢茶云

過黃

茶之過黃初入烈火焙之次過沸湯爁之凢如是者三而後宿一火至翌日遂過煙焙焉然煙焙之火不欲烈烈則面炮而色黒又不欲煙煙則香盡而味焦但取其溫溫而已凢火數之多寡皆視其銙之厚薄銙之厚者有十火至於十五火銙之薄者亦八火至於六火火數旣足然後過湯上出色出色之後當置之密室急以扇扇之則澤自然光瑩矣

細茶第一綱

龍焙貢新水芽十二水十宿火正貢三十銙創添二十銙【按建安志雲頭綱用社前三日進發或稍遲亦不過社後三日第二綱以後只火數足發多不過十日麤色𨿽於五旬內制畢卻細綱貢絕以次進發第一綱拜其餘不拜謂非享上之物也】

細茶第二綱

龍焙試新水芽十二水十宿火正貢一百銙創添五十銙【按建安志云數有正貢有添貢有續添正貢之外皆起於鄭可簡爲漕日增】

細色第三綱

龍園勝雪【按建安志雲龍園勝雪用十六水十二宿火白茶用十六水七宿火勝雪系驚蟄後采造茶葉稍壯故耐火白茶無培壅之力茶葉如紙故火止七宿水取其多則研夫力勝而色白至火力則但取其適然後不損眞味】水芽十六水十二宿火正貢三十銙續添三十銙創添六十銙白茶水芽十六水七宿火正貢三十銙續添十五銙創添八十銙禦苑玉芽【按建安志云自禦苑玉芽下凢十四品系細色第三綱其制之也皆以十二水惟玉芽龍芽二色火止八宿蓋二色茶日數比諸茶差早不敢多用火力】小芽十二水八宿火正貢一百片萬壽龍芽小芽十二水八宿火正貢一百片上林第一【按建安志云雪英以下六品火用七宿則是茶力旣彊不必火太多自上林第一至啟沃承恩凢六品日子之制同故量日力以用火力大抵欲其適當不論采摘日子之淺深而水皆十二研工多則茶色白故耳】小芽十二水十宿火正貢一百銙乙夜供淸小芽十二水十宿火正貢一百銙承平雅玩小芽十二水十宿火正貢一百銙龍鳳英華小芽十二水十宿火正貢一百銙玉除淸賞小芽十二水十宿火正貢一百銙啟沃承恩小芽十二水十宿火正貢一百銙雪英小芽十二水七宿火正貢一百片雲葉小芽十二水七宿火正貢一百片蜀葵小芽十二水七宿火正貢一百片金錢小芽十二水七宿火正貢一百片玉葉小芽十二水七宿火正貢一百片寸金小芽十二水九宿火正貢一百銙

細色第四綱

龍園勝雪【已見前】正貢一百五十銙無比壽芽小芽十二水十五宿火正貢五十銙創添五十銙萬春銀葉小芽十二水十宿火正貢四十片創添六十片宜年寶玉小芽十二水十二宿火正貢四十片創添六十片玉淸慶雲小芽十二水九宿火正貢四十片創添六

十片無疆壽龍小芽十二水十五宿火正貢四十片創添六十片玉葉長春小芽十二水七宿火正貢一百片瑞云翔龍小芽十二水九宿火正貢一百八片長壽玉圭小芽十二水九宿火正貢二百片興國

巖銙【巖屬南劍州頃遭兵火廢今以北苑芽代之】中芽十二水十宿火正貢二百七十銙香口焙銙中芽十二水十宿火正貢五百銙上品揀芽小芽十二水十宿火正貢一百片新收揀芽中芽十二水十宿火正貢六百片

細色第五綱

太平嘉瑞小芽十二水九宿火正貢三百片龍苑報春小芽十二水九宿火正貢六百片創添六十片南山應瑞小芽十二水十五宿火正貢六十銙創添六十銙興國巖揀芽中芽十二水十宿火正貢五百一十片興國巖小龍中芽十二水十五宿火正貢七百五十斤興國巖小鳳中芽十二水十五宿火正貢五十片

先春兩色

太平嘉瑞【已見前】正貢二百片長壽玉圭【已見前】正貢一百片

續入額四色

禦苑玉芽【已見前】正貢一百片萬壽龍芽【已見前】正貢一百片無比壽芽【已見前】正貢一百片瑞云祥龍【已見前】正貢一百片

麤色第一綱

正貢不入腦子上品揀芽小龍一千二百片【按建安志云入腦茶水湏差多研工勝則香味與茶相入不入腦茶水湏差省以其色不必白但欲火深則茶味出耳】六水十宿火入腦子小龍七百片四水十五宿火增添不入腦子上品揀芽小龍一千二百片入腦子小龍七百片建寧府附髮小龍茶八百四十斤

麤色第二綱

正貢不入腦子上品揀芽小龍六百四十片入腦子小龍六百七十二片入腦子小鳳一千三百四十四片四水十五宿火入腦子大龍七百二十片二水十五宿火入腦子大鳳七百二十片二水十五宿火增添不入腦子上品揀芽小龍一千二百片入

腦子小龍七百片建寧府附髮小鳳茶一千二百片

麤色第三綱

正貢不入腦子上品揀芽小龍六百四十片入腦子小龍六百四十四片入腦子小鳳六百七十二片入腦子大龍一千八片入腦子大鳳一千八片

增添不入腦子上品揀芽小龍一千二百片入腦子小龍七百片建寧府附發大龍茶四百片大鳳茶四百片

麤色第四綱

正貢不入腦子上品揀芽小龍六百片入腦子小龍三百三十六片入腦子小鳳三百三十六片入腦子大龍一千二百四十片入腦子大鳳一千二百四十片建寧府附發大龍茶四百片大鳳茶四百片

麤色第五綱

正貢入腦子大龍一千三百六十八片入腦子大鳳一千三百六十八片京鋌攺造大龍一千六片建寧府附發大龍茶八百片大鳳茶八百片

麤色第六綱

正貢入腦子大龍一千三百六十片入腦子大鳳一千三百六十片京鋌攺造大龍一千六百片建寧府附發京鋌攺造大龍一千三百片

麤色第七綱

正貢入腦子大龍一千二百四十片入腦子大鳳一千二百四十片京鋌攺造大龍二千三百五十二片建寧府附發大龍茶二百四十片大鳳茶二百四十片京鋌攺造大龍四百八十片

細色五綱【按建安志云細色五綱凢四十三品形式各異其間貢新試新龍園勝雪白茶禦苑玉芽此五品中水揀第一生揀次之】

貢新爲最止後開焙十日入貢龍園勝雪爲最精而建人有直四萬錢之語夫茶之入貢圏以篛葉內以黃斗盛以花箱防以重篚【按建安志載防以重篚下有扃以銀鑰疑此脫去】花箱內外又有黃羅羃之可謂什襲之珍矣

麤色七綱【按建安志云麤色七綱凢五品大小龍鳳並揀芽悉入腦和膏爲團共四萬餅卽雨前茶閩中地暖谷雨前茶已老而味重】

揀芽以四十餅爲角小龍鳳以二十餅爲角大龍鳳以八餅爲角圈以篛葉束以紅縷包以紅楮緘以舊綾惟揀芽俱以黃焉

開畬

艸木至夏益盛故欲導生長之气以滲雨露之澤毎嵗六月興工虛其本培其土滋蔓之艸遏欝之木悉用除之政所以導生長之气而滲雨露之澤也此之謂開畬【按建安志雲開畬茶園惡艸毎遇夏日最烈時用眾鋤治殺去艸根以糞茶根名曰開畬若私家開畬卽夏半初秋各用工一次故私園最茂但地不及焙之勝耳】惟桐木則畱焉桐木之性與茶相宜而又茶至冬則畏寒桐木望秋而先落茶至夏而畏日桐木至春而漸茂理亦然也

外焙

石門乳吉香口右三焙常後北苑五七日興工每日采茶蒸搾以過黃悉送北苑並造

舍人熊公慱古洽聞嘗於經史之暇緝其先君所著北苑貢茶錄鋟諸木以垂後漕使侍講王公得其書而悅之將命摹勒以廣其傳汝礪白之公曰是書紀貢事之源委與制作之更沿固要且偹矣惟水數有嬴縮火有淹亟綱次有後先品色有多寡亦不可以或闕公曰然遂摭書肆所刋修貢錄曰防水曰火防宿曰某綱曰某品若干云者條列之又以其所采擇制造諸說並麗於編末目曰北苑別錄俾開卷之頃盡知其詳亦不爲無補淳熈丙午孟夏望日門生從政郎福建路轉運司主管帳司趙汝礪敬書

北苑別錄

