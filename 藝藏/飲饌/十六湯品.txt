《十六湯品》

湯者﹐茶之司命。若名茶而濫湯﹐則與凡末同調矣。煎以老嫩言者凡三品﹐自第一至第三。注以緩急言者凡三品﹐自第四至第六。以器類標者共五品﹐自第七至第十一。以薪火論者共五品﹐自十二至十六。

○得一湯

火績已儲﹐水性乃盡﹐如斗中米﹐如稱上魚﹐髙低適平﹐無過不及爲度﹐蓋一而偏雜者也。天得一以淸﹐地得一以寧﹐湯得一可建湯勛。

○嬰湯

薪火方交﹐水釜才識﹐急取旋傾﹐若嬰兒之未孩﹐欲責以壯夫之事﹐難矣哉﹗

○百壽湯﹐一名白髮湯

人過百息墨水逾十沸﹐或以話阻﹐或以事廢﹐始取用之﹐湯已失性矣。敢問鬢蒼顏之大老﹐還可執弓抹矢以取中乎還可雄登闊步以邁遠乎

○中湯

亦見夫鼓琴者也﹐聲合中則妙﹔亦見磨墨者也﹐力合中則濃。聲有緩急則琴亡﹐力有緩急則墨喪﹐注湯有緩急則茶敗。欲湯之中﹐臂任其責。

○斷脈湯

茶已就膏﹐宜以造化成其形。若手顫臂﹡﹐惟恐其深﹐瓶嘴之端﹐若存若亡﹐湯不順通﹐故茶不勻粹。是猶人之百脈﹐气血斷續﹐欲壽奚苟﹐惡斃宜逃。

○大壯湯

力士之把鍼﹐耕夫之握管﹐所以不能成功者﹐傷於粗也。且一甌之茗﹐多不二錢﹐若盞量合宜﹐下湯不過六分。萬一快瀉而深積之﹐茶安在哉

○富貴湯

以金銀爲湯器﹐惟富貴者具焉。所以策功建湯業﹐貧賤者有不能遂也。湯器之不可捨金銀﹐猶琴之不可捨桐﹐墨之不可捨膠。

○秀碧湯

石﹐凝結天地秀气而賦形者也﹐琢以爲器﹐秀猶在焉。其湯不良﹐未之有也。

○壓一湯

貴厭金銀﹐賤惡銅鐵﹐則瓷瓶有足取焉。幽士逸夫﹐品色尢宜。豈不爲瓶中之壓一乎然勿與誇珍炫豪臭公子道。

○纏口湯

猥人俗輩﹐煉水之器﹐豈暇深擇銅鐵鉛錫﹐取熱而已矣。是湯也﹐腥苦且澀。飲之逾時﹐惡气纏口而不得去。

○減價湯

無油之瓦﹐滲水而有土气。𨿽禦胯宸緘﹐且將敗徳銷聲。諺曰「茶瓶用瓦﹐如乘折腳駿登髙。」好事者幸志之。

○法律湯

凡木可以煮湯﹐不獨炭也。惟沃茶之湯非炭不可。在茶家亦有法律﹕水忌停﹐薪忌燻。犯律逾法﹐湯乖﹐則茶殆矣。

○一面湯

或柴中之麩火﹐或焚余之虛炭﹐木體𨿽盡而性且浮﹐性浮則湯有終嫩之嫌。炭則不然﹐實湯之友。

○宵人湯

茶本靈艸﹐觸之則敗。糞火𨿽熱﹐惡性未盡。作湯泛茶﹐減耗香味。

○賊湯

一名賤湯。竹筱樹梢﹐風日幹之﹐燃鼎附瓶﹐頗甚快意。然體性虛薄﹐無中和之气﹐爲茶之殘賊也。

○大魔湯

調茶在湯之淑慝﹐而湯最惡煙。燃柴一枝﹐濃煙蔽室﹐又安有湯耶。苟用此湯﹐又安有茶耶。所以爲大魔。

