

《隨園食單》淸袁枚著

序

須知單

戒單

海鮮單

江鮮單

特牲單

雜牲單

羽族單

水族有鱗單

水族無鱗單

雜素菜單

小菜單

點心單

飯粥單

茶酒單

序

詩人美周公而日「籩豆有踐」﹐惡凡伯而曰「彼疏斯稗」。古之於飲食也若是重乎﹖他若《易》稱「鼎烹」﹐《書》稱「鹽梅」﹐《鄕黨》《內則》瑣瑣言之。孟子𨿽賤「飲食之人」﹐而又言饑渴未能得飲食之正。可見凡事須求一是處﹐都非易言。《中庸》曰「人莫不飲食也﹐鮮能知味也。」《典論》日﹕「一世長者知居處﹐三世長者知服食。」古人進離肺﹐皆有法焉﹐未嘗苟且。「子與人歌而善﹐必使反之﹐而後和之。」聖人於一藝之微﹐其善取於人也如是。

余雅慕此旨﹐每食於某氏而飽﹐必使家廚往彼竈觚﹐執弟子之禮。四十年來﹐頗集眾美。有學就者﹐有十分中得六七者﹐有僅得二三者﹐亦有竟失傳者。余都問其方略﹐集而存之。𨿽不甚省記﹐亦載某家某味﹐以志景行。自覺好學之心﹐理宜如是。𨿽死法不足以限生廚﹐名手作書﹐亦多出入﹐未可專求之於故紙﹔然能率由﹔日章﹐終元大謬﹐臨時治具﹐亦易指名。

或曰「人心不同﹐各如其面。子能必天下之口﹐皆子之口乎﹖」曰「執柯以伐柯﹐其則不遠。吾𨿽不能彊天下之口與吾同嗜﹐而姑且推己及物﹔則食飲𨿽微﹐而吾於忠恕之道﹐則已盡矣。吾何憾哉﹗」若夫《說郛》所載飲食之書三十餘種﹐眉公。笠翁﹐亦有陳言。曾親試之﹐皆闊於鼻而蜇於口﹐大半陋儒附會﹐吾無取焉。

須知單

學問之道﹐先知而後行﹐飲食亦然。作《須知單》。

先天須知凡物各有先天﹐如人各有資稟。人性下愚﹐𨿽孔﹑孟教之﹐元益也﹔物性不良﹐𨿽易牙烹之﹐亦元味也。指其大略﹕豬宜皮薄﹐不可腥臊﹔雞宜騙嫩﹐不可老稚﹔鯽魚以扁身白肚爲佳﹐烏背者﹐必崛彊於盤中﹔鰻魚以湖溪游泳爲貴﹐江生者﹐必搓訝其骨節﹔谷餵之鴨﹐其膘肥而白色﹔奎土之筍﹐其節少而甘鮮﹔同一火腿也﹐而好醜判若天淵﹔同一臺鱉也﹐而美惡分爲冰炭﹔其他雜物﹐可以類推。大抵一席佳肴﹐司廚之功居其六﹐買辦之功居其四。

作料須知廚者之作料﹐如婦人之衣服首飾也。𨿽有大姿﹐𨿽善塗抹﹐而敝衣藍縷﹐西子亦難以爲容。善烹調者﹐醬用伏醬﹐先嘗甘否﹔油用香油﹐須審生熟﹔酒用酒釀﹐應去糟粕﹔醋用米醋﹐須求淸例。且醬有淸濃之分﹐油有葷素之別﹐酒有酸甜之異﹐醋有陳新之殊﹐不可絲毫錯誤。其他蔥﹑椒﹑姜﹑桂﹑糖﹑鹽﹐𨿽用之不多﹐而俱宜選擇上品。蘇州店賣秋油﹐有上﹑中。下三等。鎭江醋顏色𨿽佳﹐味不甚酸﹐失醋之本旨矣。以板浦醋爲第一﹐浦口醋次之。

洗刷須知洗刷之法﹐燕窩去毛﹐海參去泥﹐魚翅去沙﹐鹿筋去臊。肉有筋瓣﹐剔之則酥﹔鴨有腎臊﹐削之則淨﹔魚膽破﹐而全盤皆苦﹔鰻涎存﹐而滿碗多腥﹔韭刪葉而白存﹐菜棄邊而心出。《內則》曰「魚去乙﹐鱉去丑。」此之謂也。諺云「若要魚好喫﹐洗得白筋出。」亦此之謂也。

調劑須知調劑之法﹐相物而施。有酒水兼用者﹐有專用酒不用水者﹐有專用水不用酒者﹔有鹽醬井用者﹐有專用淸醬不用鹽者﹐有用鹽不用醬者﹔有物太膩﹐要用油先炙者﹔有气大腥﹐要用醋先噴者﹔有取鮮必用冰糖者﹔有以干燥爲貴者﹐使其味人於內﹐煎炒之物是也﹔有以湯多爲貴者﹐使其味溢於外﹐淸浮之物是也。

配搭須知諺曰「相女配夫。」《記》曰「﹝亻疑﹞人必於其倫。」烹調之法﹐何以異焉﹖凡一物烹成﹐必需輔佐。要使淸者配淸﹐濃者配濃﹐柔者配柔﹐剛者配剛﹐方有和合之妙。其中可葷可素者﹐蘑菇﹑鮮筍﹑冬瓜是也。可葷不可素者﹐蔥韭﹑茴香﹑新蒜是也。可素不可葷者﹐芹菜﹑百合﹑刀豆是也。常見人置蟹粉於燕窩之中﹐放百合於雞﹑豬之肉﹐毋乃唐堯與蘇峻對坐﹐不太悻乎﹖亦有交互見功者﹐炒葷萊﹐用素油﹐炒素菜﹐用葷油是也。

獨用須知味太濃重者﹐只宜獨用﹐不可搭配。如李贊皇﹑張江陵一流﹐須專用之﹐方盡其才。食物中﹐鰻也﹐鱉也﹐蟹也﹐鰣魚也﹐牛羊也﹐皆宜獨食﹐不可加搭配。何也﹖此數物者味甚厚﹐力量甚大﹐而流獘亦甚多﹐用五味調和﹐全力治之﹐方能取其長而去其獘。何暇捨其本題﹐別生枝節哉﹖金陵人好以海參配甲魚﹐魚翅配蟹粉﹐我見輒攢眉。覺甲魚﹑蟹粉之味﹐海參﹑魚翅分之而不足﹔海參﹑魚翅之獘﹐甲魚﹑蟹粉染之而有餘。

火候須知熟物之法﹐最重火候。有須武火者﹐煎炒是也﹐火弱則物疲矣。有須文火者﹐煨煮是也﹐火猛則物枯矣。有先用武火而後用文火者﹐收湯之物是也﹔性急則皮焦而裏不熟矣。有愈煮愈嫩者﹐腰子﹑雞蛋之類是也。有略煮卽不嫩者﹐鮮魚﹑酣蛤之類是也。肉起遲則紅色變黑﹐魚起遲則活肉變死。屢開鍋蓋﹐則多沫而少香。火熄再燒﹐則無油而味失。道人以丹成九轉爲仙﹐儒家以無過﹑不及爲中。司廚者﹐能知火候而謹伺之﹐則幾於道矣。魚臨食時﹐色白如玉﹐凝而不散者﹐活肉也﹔色白如粉﹐不相膠粘者﹐死肉也。明明鮮魚﹐而使之不鮮﹐可恨己極。

色臭須知目與鼻﹐口之鄰也﹐亦口之媒介也。嘉肴到目。到鼻﹐色臭便有不同。或淨若秋云﹐或艷如琥珀﹐其芬芳之气亦撲鼻而來﹐不必齒決之﹐舌嘗之﹐而後知其妙也。然求色艷不可用糖炒﹐求香不可用香料。一涉粉飾便傷至味。

遲速須知凡人請客﹐相約於三日之前﹐自有工夫平章百味。若斗然客至﹐急需便餐﹔作客在外﹐行船落店﹐此何能取東海之水﹐救南池之焚乎﹖必須預備一種急就章之菜﹐如炒雞片﹐炒肉絲﹐炒蝦米豆腐及糟魚﹑茶腿之類﹐反能因速而見巧者﹐不可不知。

變換須知一物有一物之味﹐不可混而同之。猶如聖人設教﹐因才樂育﹐不拘一律。所謂君子成人之美也。今見俗廚﹐動以雞﹐鴨﹑豬﹑鵝一湯同滚﹐遂令千手雷同﹐味同嚼蠟。吾恐雞﹑豬。鵝﹑鴨有靈﹐必到在死城中告狀矣。善治菜者﹐須多設鍋﹑竈﹑盂﹑缽之類﹐使一物各獻一性﹐一碗各成一味。嗜者舌本應接不暇﹐自覺心花頓開。

器具須知古語云﹕美食不如美器。斯語是也。然宣﹑成﹑嘉﹑萬窯器太貴﹐頗愁損傷﹐不如竟用禦窯﹕已覺雅麗。惟是宜碗者碗﹐宜盤者盤﹐宜大者大﹐宜小者小﹐參錯其間﹐方覺生色。若板板於十碗八盤之說﹐便嫌笨俗。大抵物貴者器宜大﹐物賤者器宜小。煎炒宜盤﹐湯羹宜碗﹐煎炒宜鐵鍋﹐煨煮宜砂罐。

上菜須知上萊之法﹐鹽者宜先﹐淡者宜後﹔濃者宜先﹐薄者宜後﹔無湯者宜先﹐有湯者宜後。且天下原有五味﹐不可以咸之一味槪之。度客食飽﹐則脾困矣﹐須用辛辣以振動之﹔慮客酒多﹐則胃疲矣﹐須用酸甘以提醒之。

時節須知夏日長而熱﹐宰殺太早﹐則肉敗矣。冬日短而寒﹐烹飪稍遲﹐則物生矣。冬宜食牛羊﹐移之於夏﹐非其時也。夏宜食幹臘﹐移之於冬﹐非其時也。輔佐之物﹐夏宜用芥末﹐冬宜用胡椒。當三伏大而得冬腌菜﹐賤物也﹐而竟成至賓矣。當秋涼時而得行鞭筍﹐亦賤物也﹐而視若珍饈矣。有先時而見好者﹐三月食鰣魚是也。有後時而見好者﹐四月食芋芳是也。其他亦可類推。有過時而不可喫者﹐蘿卜過時則心空﹐山筍過時則味苦﹐刀鱭過時則骨硬。所謂四時之序﹐成功者退﹐精華已竭﹐褰裳去之也。

多寡須知用貴物宜多﹐用賤物宜少。煎炒之物多﹐則火力不透﹐肉亦不松。故用肉不得過半斤﹐用雞﹑魚不得過六兩。或問﹕食之不足如何﹖曰﹕俟食畢後另炒可也。以多爲貴者﹐白煮肉﹐非二十斤以外﹐則淡而無味。粥亦然﹐非斗米則汁漿不厚﹐且須扣水﹐水多物少﹐則味亦薄矣。

潔淨須知切蔥之刀﹐不可以切筍﹔搗椒之臼﹐不可以搗粉。聞菜有抹布气者﹐由其布之不潔也﹔聞菜有砧板气者﹐由其板之不淨也。「工欲善其事﹐必先利其器。」良廚先多磨刀﹐多換布﹐多刮板﹐多洗手﹐然後治萊。至於口吸之煙灰﹐頭上之汗汁﹐竈上之蠅蟻﹐鍋上之煙煤﹐一玷入菜中﹐𨿽絕好烹庖﹐如西子蒙不潔﹐人皆掩鼻而過之矣。

用纖須知俗名豆粉爲纖者﹐卽拉船用纖也﹐須顧名思義。因治肉者要作團而不能合﹐要作羹而不能膩﹐故用粉以牽合之。煎炒之時﹐慮肉貼鍋﹐必至焦老﹐故用粉以護持之。此纖義也。能解此義用纖﹐纖必恰當﹐否則亂用可笑﹐但覺一片糊塗。漢制考齊呼曲麩爲媒﹐媒卽纖矣。

選用須知選用之法﹐小炒肉用後臀﹐做肉圓用前夾心﹐煨肉用硬短勒。炒魚片用靑魚﹑季魚﹐做魚松用﹝魚軍﹞魚﹐鯉魚。蒸雞用雛雞﹐煨雞用騸雞﹐取雞汁用老雞﹔雞用雌才嫩﹐鴨用雄才肥﹔藥菜用頭﹐芹韭用根﹔皆一定之理。餘可類推。

疑似須知味要濃厚﹐不可油膩﹔味要淸鮮﹐不可淡薄。此疑似之間﹐差之毫釐﹐失以千里。濃厚者﹐取精多而糟粕去之謂也﹔若徒貪肥膩﹐不如專食豬油矣。淸鮮者﹐眞味出而俗塵無之謂也﹔若徒貪淡薄﹐則不如飲水矣。

補救須知名手調羹﹐鹹淡合宜﹐老嫩如式﹐原元需補救。不得已爲中人說法﹐則調味者﹐寧淡毋鹹﹔淡可加鹽以救之﹐咸則不能使之再淡矣。烹魚者火候以補之﹐老則不能彊之再嫩矣。比中消息﹐於一切下作料時﹐靜觀火色便可參詳。

本分須知滿洲菜多燒煮﹐漢人菜多羹湯﹐童而習之﹐故擅長也。漢請滿人﹐滿請漢人﹐各用所長之菜﹐轉覺人口新鮮﹐不失邯鄲故步。今人忘其本分﹐而要格外討好。漢請滿人用滿菜﹐滿請漢人用漢菜﹐反致依樣葫蘆﹐有名無實﹐畫虎不成反類犬矣。秀才下場﹐專作自己文字﹐務極其工﹐自有遇合。若逢一宗師而摹仿之﹐逢一主考而摹仿之﹐則掇皮元眞﹐終身不中矣。

戒單

爲政者興一利﹐不如除一獘﹐能除飲食之獘則思過半矣。作《戒單》。

戒外加油俗廚制菜﹐動熬豬油一鍋﹐臨上萊時﹐勺取而分澆之﹐以爲肥膩。甚至燕窩至淸之物﹐亦復受此玷污。而俗人不知﹐長吞大嚼﹐以爲得油水入腹。故知前生是餓鬼投來。

戒同鍋熟同鍋熟之獘﹐已載前「變換須知」一條中。

戒耳餐何謂耳餐﹖耳餐者﹐務名之謂也。貪貴物之名﹐誇敬客之意﹐是以耳餐﹐非口餐也。不知豆腐得味﹐遠勝燕窩﹔海菜不佳﹐不如蔬筍。余嘗謂雞﹑豬﹑魚﹑鴨豪傑之士也﹐各有本味﹐自成一家﹔海參﹑燕窩庸陋之人也﹐全無性情﹐寄人籬下。嘗見某太守宴客﹐大碗如缸﹐白煮燕窩四兩﹐絲毫無味﹐人爭誇之。余笑曰「我輩來喫燕窩﹐非來販燕窩也。」可販不可喫﹐𨿽多奚爲﹖若徒誇體面﹐不如碗中竟放明珠百粒﹐則價值萬金矣。其如喫不得何﹖

戒目食何謂目食﹖目食者﹐貪多之謂也。今人慕「食前方丈」之名﹐多盤疊碗﹐是以目食﹐非口食也。不知名手寫字﹐多則必有敗筆﹔名人作詩﹐煩則必有累句。極名廚之心力﹐一日之中﹐所作好菜不過四五味耳﹐尙難拿準﹐況拉雜橫陳乎﹖就使幫助多人﹐亦各有意見﹐全無紀律﹐愈多愈壞。余嘗過一商家﹐上菜三撤席﹐點心十六道﹐共算食品將至四十餘種。主人自覺欣欣得意﹐而我散席還家﹐仍煮粥充饑。可想見其席之丰而不潔矣。南朝孔琳之曰「今人好用多品﹐適口之外﹐皆爲悅目之資。」余以爲肴饌橫陳﹐燻蒸腥穢﹐口亦無可悅也。

戒穿鑿物有本性﹐不可穿鑿爲之。自成小巧﹐卽如燕窩佳矣﹐何必捶以爲團﹖海參可矣﹐何必熬之爲醬﹖西瓜被切﹐略遲不鮮﹐竟有制以爲糕者。蘋果太熟﹐上口不脆﹐竟有蒸之以爲脯者。他如《尊生八箋》之秋藤餅﹐李笠翁之玉蘭糕﹐都是矯揉造作﹐以杞柳爲杯﹝木捲﹞﹐全失大方。譬如庸徳庸行﹐做到家便是聖人﹐何必索隱行怪乎﹖

戒停頓物味取鮮﹐全在起鍋時極鋒而試﹐略爲停頓﹐便如黴過衣裳﹐𨿽錦繡綺羅﹐亦晦悶而舊气可憎矣。嘗見性急主人﹐每擺菜必一齊搬出。於是廚人將一席之萊﹐都放蒸籠中﹐候主人催取﹐通行齊上。此中尙得有佳味哉﹖在善烹任者﹐一盤一碗﹐費盡心思﹔在喫者﹐鹵莽暴戾﹐囫圇吞下﹐眞所謂得哀家梨﹐仍復蒸食者矣。余到粵東﹐食楊蘭坡明府鱔羹而美﹐訪其故﹐曰「不過現殺現烹﹑現熟現喫﹐不停頓而已。」他物皆可類推。

哀家梨﹕傳說漢朝秣陵人哀仲所之梨﹐實大而味美﹐入口消釋﹐當時人稱爲「哀家梨」。這里是比諭愚人不辯滋味﹐得好梨仍蒸食之。

戒暴珍暴者不卹人功﹐殄者不惜物力。雞﹑魚﹑鵝﹑鴨自首至尾﹐俱有味存﹐不必少取多棄也。嘗見烹甲魚者﹐專取其裙而不知味在肉中﹔蒸鰣魚者﹐專取其肚而不知鮮在背上。至賤莫如腌蛋﹐其佳處𨿽在黃不在白﹐然全去其白而專取其黃﹐則食者亦覺索然矣。且予爲此言﹐並非俗人惜福之謂﹐假使暴殄而有益於飲食﹐猶之可也﹔暴殄而反累於飲食﹐又何苦爲之﹖至於烈炭以炙活鵝之掌﹐刺刀以取生雞之肝﹐皆君子所不爲也。何也﹑物爲人用﹐使之死可也﹐使之求死不得不可也。

戒縱酒事之是非﹐惟醒人能知之﹔味之美惡﹐亦惟醒人能知之。伊尹曰「味之精微﹐口不能言也。」口且不能言﹐豈有呼呶酗酒之人﹐能知味者乎﹖往往見拇戰之徒﹐啖佳菜如啖木屑﹐心不存焉。所謂惟酒是務﹐焉知其餘﹐而治味之道掃地矣。萬不得已﹐先於正席嘗菜之味﹐後於撤席逞酒之能﹐庶乎其兩可也。

戒火鍋冬日宴客﹐慣用火鍋﹐對客喧騰﹐已屬可厭﹔且各菜之味﹐有一定火候﹐宜文宜武﹐宜撤宜添﹐瞬息難差。今一例以火逼之﹐其味尙可問哉﹖近人用燒酒代炭﹐以爲得計﹐而不知物經多滚總能變味。或問﹕菜冷柰何﹖曰﹕以起鍋滚熱之菜﹐不使客登時食盡﹐而尙能畱之以至於冷﹐則其味之惡劣可知矣。

戒彊讓治具宴客﹐禮也。然一肴旣上﹐理直憑客舉箸﹐精肥整碎﹐各有所好﹐聽從客便﹐方是道理﹐何必彊讓之﹖常見主人以箸夾取﹐堆置客前﹐污盤沒碗﹐令人生厭。須知客非無手無目之人﹐又非兒童﹑新婦﹐怕羞忍餓﹐何必以村嫗小家子之見解待之﹖其慢客也至矣﹗近日倡家﹐尢多此種惡習﹐以箸取菜﹐硬入人口﹐有類彊奸﹐殊爲可惡。長安有甚好請客﹐而菜不佳者﹐一客問曰「我與君算相好乎﹖」主人曰「相好﹗」客跽而請曰「果然相好﹐我有所求﹐必允許而後起。」主人驚問「」何求﹖「曰﹕」此後君家宴客﹐求免見招。「合坐爲之大笑。

戒走油凡魚﹑肉﹑雞﹑鴨𨿽極肥之物﹐總要使其油在肉中﹐不落湯中﹐其味方存而不散。若肉中之油﹐半落湯中﹐則湯中之味反在肉外矣。推原其病有三﹕一誤於火大猛﹐滚急水漧。重番加水﹔一誤於火勢忽停﹐旣斷復續﹔一病在於太要相度﹐屢起鍋蓋﹐則油必走。

戒落套唐詩最佳﹐而五言八韻之試帖﹐名家不選﹐何也﹖以其落套故也。詩尙如此﹐食亦宜然。今官場之菜﹐名號有十六碟﹑八簋﹑四點心之稱﹐有滿漢席之稱﹐有八小喫之稱﹐有十大菜之稱﹐種種俗名皆惡廚陋習。只可用之於新親上門﹐上司入境﹐以此敷衍﹔配上椅披桌裙﹐插屏香案﹐三揖百拜方稱。若家居歡宴﹐文酒開筵﹐安可用此惡套哉﹖必須盤碗參差﹐整散雜進﹐方有名貴之气象。余家壽筵婚席﹐動至五六桌者﹐傳喚外廚﹐亦不免落套﹐然訓練之卒﹐範我馳驅者﹐其味亦終竟不同。

戒混濁混濁者﹐並非濃厚之謂。同一湯也﹐望去非黑非白﹐如缸中攪渾之水。同一鹵也﹐食之不淸不膩﹐如染缸倒出之漿。此種色味令人難耐。救之之法﹐總在洗淨本身﹐善加作料﹐伺察水火﹐體驗酸鹹﹐不使食者舌上有隔皮隔膜之嫌。庾子山論文云「索索元眞气﹐昏昏有俗心。」是卽混濁之謂也。

戒苟且凡事不宜苟且﹐而於飲食尢甚。廚者﹐皆小人下村﹐一日不加賞罰﹐則一日必生怠玩。火齊未到而姑且下咽﹐則明日之菜必更加生。眞味已失而含忍不言﹐則下次之羹必加艸率。且又不止空賞空罰而已也。其佳者﹐必指示其所以能佳之由﹔其劣者﹐必尋求其所以致劣之故。鹹淡必適其中﹐不可絲毫加減﹐久暫必得其當﹐不可任意登盤。廚者偸安﹐喫者隨便﹐皆飲食之大獘。審問愼思明辧﹐爲學之方也﹔隨時指點﹐教學相長﹐作師之道也。於是味何獨不然﹖

海鮮單

古人珍並無海鮮之說﹐今世俗尙之﹐不得不吾從眾。作《海鮮單》。

燕窩燕窩貴物﹐原不輕用。如用之﹐每碗必須二兩﹐先用天泉滚水泡之﹐將銀鍼挑去黑絲。用嫩雞湯﹑好火腿湯﹑新蘑菇三樣湯滚之﹐看燕窩變成玉色爲度。此物至淸﹐不可以油膩雜之﹔此物至文﹐不可以武物串之。今人用肉絲﹑雞絲雜之﹐是喫雞絲﹑肉絲﹐非喫燕窩也。且徒務其名﹐往往以三錢生燕窩蓋碗麵﹐如白髮數莖﹐使客一撩不見﹐空剩粗物滿碗。眞乞兒賣富﹐反露貧相。不得已則蘑菇絲﹐筍尖絲﹑鯽魚肚﹑野雞嫩片尙可用也。余到粵東﹐陽明府冬瓜燕窩甚佳﹐以柔配柔﹐以淸入淸﹐重用雞汁﹑蘑菇汁而已﹐燕窩皆作玉色﹐不純白也。或打作團﹐或敲成面﹐俱屬穿鑿。

海參三法海參無味之物﹐沙多气腥﹐最難討好。然天性濃重﹐斷不可以淸湯煨也。須檢小刺參﹐先泡去沙泥﹐用肉湯滚泡三次﹐然後以雞﹑肉兩汁紅煨極爛。輔佐則用香蕈﹑木耳﹐以其色黑相似也。大抵明日請客﹐則先一日要煨﹐海參才爛。嘗見錢觀察家﹐夏日用芥未﹑雞汁拌冷海參絲甚佳。或切小碎丁﹐用筍丁﹑香蕈丁入雞湯煨作羹。蔣侍郎家用豆腐皮﹑雞腿﹑蘑菇煨海參亦佳。

魚翅二法魚翅難爛﹐須煮兩日﹐才能摧剛爲柔。用有二法﹕一用好火腿﹑好雞湯﹐如鮮筍﹑冰糖錢許煨爛﹐此一法也﹔一純用雞湯串細蘿卜絲﹐拆碎鱗翅攙和其中﹐飄浮碗麵。令食者不能辧其爲蘿卜絲﹑爲魚翅﹐此又一法也。用火腿者﹐湯宜少﹔用蘿卜絲者﹐湯宜多。總以融洽柔膩爲佳﹐若海參觸鼻﹐魚翅跳盤﹐便成笑話。吳道士家做魚翅﹐不用下鱗﹐單用上半原根﹐亦有風味。蘿卜絲須出水二次﹐其臭才去。嘗在郭耕禮家喫魚翅炒菜﹐妙絕﹗未傳其方法。

鰒魚鰒魚炒薄片甚佳﹐楊中丞家削片人雞湯豆腐中。號稱「鰒魚豆腐」﹔上加陳糟油澆之。莊大守用大塊鰒魚煨整鴨﹐亦別有風趣。但其性堅﹐終不能齒決。火偎三日。才拆得碎。

淡菜淡菜煨肉加湯﹐頗鮮﹐取肉去心﹐酒炒亦可。

海﹝﹞海﹝﹞﹐寧波小魚也﹐味同蝦米﹐以之蒸蛋甚佳。作小菜亦可。

﹝﹞﹕堰字換虫旁

烏魚蛋烏魚蛋最鮮﹐最難服事。須河水滚透﹐撤沙去臊﹐再加雞湯﹑蘑菇爆爛。龔云若司馬家制之最精。

江瑤柱江瑤柱出寧波﹐治法與蚶﹑蟶同。其鮮脆在柱﹐故剖殼時多棄少取。

蠣黃蠣黃生石子上。殼與石子膠粘不分。剝肉作羹﹐與蚶﹑蛤相似。一名鬼眼﹐樂淸﹑奉化兩縣上產﹐別地所無。

江鮮單

郭璞《江賦》魚族甚繁。今擇其常有者治之。作《江鮮單》。

刀魚二法刀魚用蜜酒釀﹑淸醬放盤中﹐如鰣魚法蒸之最佳。不必加水。如嫌刺多﹐則將極快刀刮取魚片﹐用鉗抽去其刺。用火腿湯﹑雞湯﹑筍湯﹝火畏﹞之﹐鮮妙絕倫。金陵人畏其多刺﹐竟油炙極枯﹐然後煎之。諺曰「駝背夾直﹐其人不活。」此之謂也。或用快刀將魚背斜切之﹐使碎骨盡斷﹐再下鍋煎黃﹐加作料﹐臨食時竟不知有骨﹕蕪湖陶大太法也。

鰣魚鰣魚用蜜酒蒸食﹐如治刀魚之法便佳。或竟用油煎﹐加淸醬﹑酒釀亦佳。萬不可切成碎塊加雞湯煮﹐或去其背﹐專取肚皮﹐則眞味全失矣。

鱘魚尹文端公﹐自誇治鱘鰉最佳﹐然﹝火畏﹞之太熟﹐頗嫌重濁。惟在蘇州唐氏﹐喫炒蝗魚片甚佳。其法切片油炮﹐加酒﹑秋油滚三十次﹐下寸再滚起鍋﹐加作料﹐重用瓜﹑姜﹑蔥花。又一法﹐將魚白水煮十滚﹐去大骨﹐肉切小方塊﹐取明骨切小方塊﹔雞湯去沫﹐先煨明骨八分熟﹐下酒﹑秋油﹐再下魚肉﹐煨二分爛起鍋﹐加蔥﹑椒﹑韭﹐重用薑汁一大杯。

黃魚黃魚切小塊﹐醬酒郁一个時辰。瀝漧。入鍋爆炒兩面黃﹐加金華豆鼓一茶杯﹐甜酒一碗﹐秋油一小杯﹐同滚。候鹵幹色紅﹐加糖﹐加瓜﹑姜收起﹐有沈浸濃鬱之妙。又一法﹐將黃魚拆碎人雞湯作羹﹐微用甜醬水﹑纖粉收起之﹐亦佳。大抵黃魚亦系濃厚之物﹐不可以淸治之也。

班魚班魚最嫩﹐剝皮去穢﹐分肝肉二種﹐以雞湯煨之﹐下酒三分﹑水二分﹑秋油一分﹔起鍋時加薑汁一大碗﹐蔥數莖﹐殺去鮏气。

假蟹煮黃魚二條﹐取肉去骨﹐加生鹽蛋四个﹐調碎﹐不拌入魚肉﹔起油鍋炮﹐下雞湯滚﹐將鹽蛋攪勻﹐加香蕈﹑蔥﹑薑汁﹑酒﹐喫時酌用醋。

特牲單豬用最多﹐可稱「廣大教主」。宜古人有特豚饋食之禮。作《特牲單》。

豬頭二法

洗淨五斤重者﹐用甜酒三斤﹔七八斤者﹐用甜酒五斤。先將豬頭下鍋同酒煮﹐下蔥三十根﹑八角三錢﹐煮二百餘滚﹔下秋油一大杯﹑糖一兩﹐候熟後嘗鹹淡﹐再將秋油加減﹔添開水要漫過豬頭一寸﹐上壓重物﹐大火燒一炷香﹔退出大火﹐用文火細煨﹐收幹以膩爲度﹔爛後卽開鍋蓋﹐遲則走油。一法打木桶一个﹐中用銅簾隔開﹐將豬頭洗淨﹐加作料悶入桶中﹐用文火隔湯蒸之﹐豬頭熟爛﹐而其膩垢悉從桶外流出亦妙。

豬蹄四法

蹄膀一隻﹐不用爪﹐白水煮爛﹐去湯﹐好酒一斤﹐淸醬油杯半﹐陳皮一錢﹐紅棗四五个﹐煨爛。起鍋時﹐用蔥﹑椒﹑酒潑入﹐去陳皮﹑紅棗﹐此一法也。又一法﹕先用蝦米煎湯代水﹐加酒﹑秋油煨之。又一法﹕用蹄膀一隻﹐先煮熟﹐用素油灼皺其皮﹐再加作料紅煨。有土人好先掇食其皮﹐號稱「揭單被」。又一法﹕用蹄膀一个﹐兩缽合之﹐加酒﹐加秋油﹐隔水蒸之﹐以二枝香爲度﹐號「神仙肉」。錢觀察家制最精。

豬爪豬筋

專取豬爪﹐剔去大骨﹐用雞肉湯淸煨之。筋味與爪相同﹐可以搭配﹔有好腿爪﹐亦可攙入。

豬肚二法

將肚洗精﹐取極厚處﹐去上下皮﹐單用中心﹐切骰子塊﹐滚油炮炒﹐加作料起鍋﹐以極脆爲佳。此北人法也。南人白水加酒﹐煨兩枝香﹐以極爛爲度﹐蘸淸鹽食之﹐亦可﹔或加雞湯作料﹐煨爛燻切﹐亦佳。

豬肺二法

洗肺最難﹐以冽盡肺管血水﹐剔去包衣爲第一著。敲之僕之﹐掛之倒之﹐抽管割膜﹐工夫最細。用酒水滚一日一夜。肺縮小如一片白芙蓉﹐浮於水面﹐再加上作料。上口如泥。湯西厓少宰宴客﹐每碗四片﹐已用四肺矣。近人無此工夫﹐只得將肺拆碎﹐入雞湯煨爛亦佳。得野雞湯更妙﹐以淸配淸故也。用好火腿煨亦可。

豬腰

腰片炒枯則木﹐炒嫩則令人生疑﹔不如煨爛﹐蘸椒鹽食之爲佳。或加作料亦可。只宜手摘﹐不宜刀切。但須一日工夫﹐才得如泥耳。此物只宜獨用﹐斷不可攙入別菜中﹐最能奪味而惹腥。煨三刻則老﹐煨一日則嫩。

豬裏肉

豬裏肉精而且嫩。人多不食。嘗在揚州謝蘊山太守席上﹐食而甘之。云以裏肉切片﹐用纖粉團成小把﹐入蝦湯中﹐加香簟﹑紫菜淸煨﹐一熟便起。

白肉片

須自養之豬﹐宰後入鍋﹐煮到八分熟﹐泡在湯中﹐一个時辰取起。將豬身上行動之處﹐薄片上桌。不冷不熱﹐以溫爲度。此是北人擅長之菜。南人效之﹐終不能佳。且零星市脯﹐亦難用也。寒士請客﹐寧用燕窩﹐不用白片肉﹐以非多不可故也。割法須用小快刀片之﹐以肥瘦相參﹐橫斜碎雜爲佳﹐與聖人「割不正不食」一語截然相反。其豬身﹐肉之名目甚多。滿洲「跳神肉」最妙。

紅煨肉三法

或用甜醬﹐或用秋油﹐或竟不用秋油﹑甜醬。每肉一斤﹐用鹽三錢﹐純酒煨之﹔亦有用水者﹐但須熬幹水气。三種治法皆紅如琥珀﹐不可加糖炒色。早起鍋則黃﹐當可則紅﹐過遲則紅色變紫﹐而精肉轉硬。常起鍋蓋﹐則油走而味都在油中矣。大抵割肉𨿽方﹐以爛到不見鋒稜﹐上口而精肉俱化爲妙。全以火候爲主。諺云「緊火粥﹐慢火肉。」至哉言乎﹗

白煨肉

每肉一斤﹐用白水煮八分好﹐起出去湯﹔用酒半斤﹐鹽二錢半﹐煨一个時辰。用原湯一半加入﹐滚幹湯膩爲度﹐再加蔥﹑椒﹑木耳﹑韭菜之類。火先武後文。又一法﹕每肉一斤﹐用糖一錢﹐酒半斤﹐水一斤﹐淸醬半茶杯﹔先放酒滚肉一﹑二十次﹐加茴香一錢﹐加水悶爛﹐亦佳。

油灼肉

用硬短勒切方塊﹐去筋襻﹐酒醬郁過﹐入滚油中炮炙之﹐使肥者不膩﹐精者肉松。將起鍋時﹐加蔥﹑蒜﹐微加醋噴之。

幹鍋蒸肉

用小磁缽﹐將肉切方塊﹐加甜酒﹑秋油﹐裝大缽內封口﹐放鍋內﹐下用文火幹蒸之。以兩枝香爲度﹐不用水。秋油與酒之多寡﹐相肉而行﹐以蓋滿肉面爲度。

蓋碗裝肉

放手鑪上﹐法與前同。

磁壇裝肉

放礱糠中慢煨。法與前同。總須封口。

脫沙肉

去皮切碎﹐每一斤用雞子三个﹐靑黃俱用﹐調和拌肉﹔再斬碎﹐入秋油半酒杯﹐蔥末拌勻﹐用网油一張裹之﹔外再用菜油四兩﹐煎兩面﹐起出去油﹔用好酒一茶杯﹐淸醬半酒杯﹐悶透﹐提起切片﹔肉之面上﹐加韭菜﹑香蕈﹑筍丁。

曬漧肉

切薄片精肉﹐曬烈日中﹐以幹爲度。用陳大頭菜﹐夾片幹炒。

火腿煨肉

火腿切方塊﹐冷水滚三次﹐去湯瀝漧﹔將肉切方塊﹐冷水滚二次﹐去湯瀝漧﹔放淸水煨﹐加酒四兩﹐蔥﹑椒﹑損﹑香蕈。

臺鱉煨肉

法與火腿煨肉同。鱉易爛﹐須先煨肉至八分﹐再加鱉﹔涼之則號「鱉凍」。紹興人菜也。鱉不佳者﹐不必用。

粉蒸肉

用精肥參半之肉﹐炒米粉黃色﹐拌麵醬蒸之﹐下用白菜作墊﹐熟時不但肉美﹐菜亦美。以不見水﹐故味獨全。江西人菜也。

燻煨肉

先用秋油﹑酒將肉煨好﹐帶汁上不屑﹐略燻之﹐不可太久﹐使幹濕參半﹐香嫩異常。吳小谷廣文家制之精極。

芙蓉肉

精肉一斤﹐切片﹐淸醬拖過﹐風漧一个時辰。用大蝦肉四十个﹐豬油二兩﹐切骰子大﹐將蝦肉放在豬肉上﹐一隻蝦﹐一塊肉﹐敲扁﹐將滚水煮熟撩起。熬菜油半斤﹐將肉片放在眼銅勺內﹐將滚油灌熟。再用秋油半酒杯﹐酒一杯﹐雞湯一茶杯﹐熬滚﹐澆肉片上﹐加蒸粉﹑蔥﹑椒﹐糝上起鍋。

荔枝肉

用肉切大骨牌片﹐放白水煮二﹑三十滚﹐撩起﹔熬菜油半斤﹐將肉放入炮透﹐撩起﹐用冷水一激﹐肉皺﹐撩起﹔放入鍋內﹐用酒半斤﹐淸醬一小杯﹐水半斤﹐煮爛。

八寶肉

用肉一斤﹐精肥各半﹐白煮﹑二十滚﹐切柳葉片。小淡菜二兩﹐鷹爪二兩﹐香蕈一兩﹐花海蜇二兩﹐胡桃肉四个去皮﹐筍片四兩﹐好火腿二兩﹐麻油一兩。將肉入鍋﹐秋油﹑灑煨至五分熟﹐再加餘物﹐海蜇下在最後。

菜花頭煨肉

用臺心菜嫩蕊微腌﹐曬漧用之。

炒肉絲

切細絲﹐去筋襻﹑皮﹑骨﹐用淸醬﹑酒郁片時﹐用菜油熬起白煙變靑煙後﹐下肉炒勻﹐不停手﹐加蒸粉﹐醋一滴﹐糖一撮﹐蔥的﹑韭蒜之類﹔只炒半斤﹐大火葬﹐不用水。又一法﹕用油泡後﹐用醬水﹐加酒略煨﹐起鍋紅色﹐加韭菜尢香。

炒肉片

將肉精肥各半切成薄片﹐淸醬拌之。入鍋油炒﹐聞響卽加醬﹑水﹑蔥﹑瓜﹑冬筍﹑韭芽﹐起鍋火要猛烈。

八寶肉圓

豬肉精﹑肥各半﹐斬成細醬﹐用松仁﹑得香蕈﹑筍尖﹑荸薺﹑瓜姜之類斬成細醬﹐加纖粉和捏成團﹐放入盤中﹐加甜灑﹑秋油﹑蒸之。入口松脆。家致華云「肉圓家切不宜斬。」必別有所見。

空心肉圓

將肉捶碎郁過﹐用凍豬油一小團作餡子﹐放在團內蒸之﹐則油流去而團子空矣。此法鎭江人最善。

鍋燒肉

煮熟不去皮﹐放麻油灼過﹐切塊加鹽﹐或蘸淸醬亦可。

醬肉

先微腌﹐用面醬醬之﹐或單用秋油拌郁﹐風漧。

糟肉

先微腌﹐再加米糟。

暴腌肉

微鹽擦揉﹐三日內卽用。以上三味﹐皆冬月菜也。春夏不宜。

尹文端公家風肉

殺豬一口﹐斬成八塊﹐每塊炒鹽四錢﹐細細揉擦﹐使之無微不到。然後髙掛有風無日處。偶有虫蝕﹐以香油塗之。夏日取用﹐先放水中泡一宵﹐再煮﹐水亦不可太少﹐以蓋肉面爲度。削片時﹐用快刀橫切﹐不可順肉絲而斬也。此物惟尹府至精﹐常以進貢。今徐州風肉不及﹐亦不知何故。

家鄕肉

杭州家鄕肉﹐好醜不同。有上﹑中﹑下三等。大槪淡而能鮮﹐精肉可橫咬者爲上品。放久卽是好火腿。

筍煨火肉

冬筍切方塊﹐火肉切方塊﹐同煨。火腿撤去鹽水兩徧﹐再入冰糖煨爛。席武山別駕雲﹕凡火肉煮好後﹐若畱作次日喫者﹐須畱原湯﹐待次日將火肉投入湯中滚熱才好。若干放離湯﹐則風燥而肉枯﹔用白水則又味淡。

燒小豬

小豬一个﹐六七斤重者﹐鉗毛去穢﹐叉上炭火炙之。要四面齊到時﹐以深黃色爲度。皮上慢慢以奶酥油塗之﹐屢塗屢炙。食時酥爲上﹐脆次之﹐硬斯下矣。旗人有單用酒﹑秋油蒸者﹐亦惟吾家龍文弟﹐頗得其法。

燒豬肉

凡燒豬肉﹐須耐性。先炙裏面肉﹐使油膏走入皮內﹐則皮松脆而味不走。若先炙皮﹐則肉中之油盡落火上﹐皮旣焦硬﹐味亦不佳。燒小豬亦然。

排骨

取勒條排骨精肥各半者﹐抽去當中直骨﹐以蔥代之﹐炙用醋﹑醬頻頻刷上﹐不可太枯。

羅簑肉

以作雞松法作之。存蓋面之皮。將皮下精肉斬成碎團﹐加作料烹熟。聶廚能之。

端州三種肉

一羅簑肉。一鍋燒白肉﹐不加作料﹐以芝麻﹑鹽拌之﹔切片煨好﹐以淸醬拌之。三種俱宜於家常。端州聶﹑李二廚所作。特令楊二學之。

楊公圓

楊明作肉圓﹐大如茶杯﹐細膩絕倫。湯尢鮮潔﹐入口如酥。大槪去筋去節﹐斬之極細﹐肥瘦各半﹐用纖合勻。

黃芽菜煨火腿

用好火腿削下外皮﹐去油存肉。先用雞湯將皮煨酥﹐再將肉煨酥﹐放黃芽菜心﹐連根切段﹐約二寸許長﹔加蜜﹑酒釀及水﹐連煨半日。上口甘鮮﹐肉菜俱化﹐而菜根及菜心絲毫不散。湯亦美極。朝天宮道士法也。

蜜火腿

取好火腿﹐連皮切大方塊﹐用蜜酒煨極爛﹐最佳。但火腿好醜﹑髙低﹐判若天淵。𨿽出金華﹑蘭溪﹑義烏三處﹐而有名無實者多。其不佳者﹐反不如腌肉矣。惟杭州忠淸裏王三房﹐四錢一斤者佳。余在尹文端公蘇州公館喫過一次﹐其香隔戶便至﹐甘鮮異常。此後不能再遇此尢物矣。

雜牲單牛﹑羊﹑鹿三牲﹐非南人家常時有之之物。然制法不可不知。作《雜牲單》。

牛肉

買牛肉法﹐先下各﹝食甫﹞定錢﹐湊取腿筋夾肉處﹐不精不肥。然後帶回家中﹐剔去皮膜﹐用三分酒﹑二分水淸煨﹐極爛﹔再加秋油收湯。此太牢獨法治孤行者也﹐不可加加別物配搭。

牛舌

牛舌最佳。去皮﹑撕膜﹑切片﹐入肉中同煨。亦有冬腌風漧者﹐隔年食之﹐極似好火腿。

羊頭

羊頭毛是去淨﹐如去不淨﹐用火燒之。洗淨切開﹐煮爛去骨。其口內老皮俱要去淨。將眼睛切成二塊﹐去黑皮﹐眼珠不用﹐切成碎丁。取老肥母雞湯煮之﹐加香蕈﹑筍丁﹐甜酒四兩﹐秋油一杯。如喫辣﹐用小胡椒十二顆﹑蔥花十二段﹔如喫酸﹐用好米醋一杯。

羊蹄

煨羊蹄照煨豬蹄法﹐分紅﹑白二色。大抵用淸醬煮紅﹐用鹽者白。山藥丁同煨。

羊羹

取熟羊肉斬小塊﹐如骰子大。雞湯煨﹐加筍丁﹑香蕈丁﹑山藥丁同煨。

羊肚羹

將羊肚洗淨﹐煮爛切絲﹐用本湯煨之。加胡椒﹑醋俱可。北人炒法﹐南人不能如其脆。錢﹝王與﹞沙方伯家鍋燒羊肉極佳﹐將求其法。

紅煨羊肉

與紅煨豬肉同。加刺眼﹑核桃﹐放入去膻。亦古法也。

炒羊肉絲

與炒豬肉絲同。可以用纖﹐愈細愈佳。蔥絲拌之。

燒羊肉

羊肉切大塊﹐重五七斤者﹐鐵叉火上燒之。味果甘脆﹐宜惹宋仁宗認夜半之思也。

全羊

全羊法有七十二種﹐可喫者不過十八九種而已。此屠龍之技﹐家廚難學。一盤一碗全是羊肉﹐而味各不同才好。

鹿肉

鹿肉不可輕得。得而制之﹐其嫩鮮的獐肉之上。燒食可﹐煨食亦可。

鹿筋二法

鹿筋難爛。須三日前先捶煮之﹐絞出臊水數徧﹐加肉汁湯煨之﹐再用雞汁湯煨﹔加秋油﹑酒﹐微纖收湯﹔不攙他物﹐便成白色﹐用盤盛之。如兼用火腿﹑冬筍﹑香蕈同煨﹐便成紅色﹐不收湯﹐以碗盛之。白色者加花椒細末。

獐肉

制獐肉與制牛鹿同。可以作脯。不如鹿肉之活﹐而細膩過之。

果子貍

果子貍﹐鮮者難得。其腌幹者﹐用蜜酒釀﹐蒸熟﹐快刀切片上桌。先用米泔水泡一日﹐去盡鹽穢。較火腿沈嫩而肥。

假牛乳

用雞蛋淸拌蜜酒釀﹐打掇入化﹐上鍋蒸之。以嫩膩爲月。火候遲便老﹐蛋淸太多亦老。

鹿尾

尹文端公品味﹐以鹿尾爲第一。然南方人不能常得從北京來者﹐又苦不鮮新。余嘗得極大者﹐用菜葉包而蒸之﹐味果不同。其最佳處的尾上一道漿耳。

羽族單雞功最巨﹐諸菜賴之。如善人積陰徳而人不知。故令領羽族之首﹐而以他禽附之。作《羽族單》

白片雞

肥雞白片﹐自是太羹﹑玄酒之味。尢宜於下鄕村﹑入旅店﹐烹飪不及之時﹐最爲省便。煮時不可多。

————１﹞太羹﹕古代祭祀時所用的肉汁２﹞玄酒﹕指水。上古無酒﹐祭祀用水﹐以水代酒。水本無色﹐古人習以爲黑色﹐故稱玄酒。後引申爲薄酒。

————

雞松

肥雞一隻﹐用兩腿﹐去筋骨剁碎﹐不可傷皮。用雞蛋淸﹑粉纖﹑松子肉﹐同剁成塊。如腿不敷用﹐添脯子肉﹐切成方塊﹐用香油灼黃﹐起放缽頭內﹐加百花酒半斤﹑秋油一大杯﹑雞油一鐵勺﹐加冬筍﹑香覃﹑姜蔥等。將所餘雞骨皮蓋面﹐加水一大碗﹐下蒸籠蒸透﹐臨喫去之。

生炮雞

小雛雞斬小方塊﹐秋油﹑酒拌﹐臨喫時拿起﹐放滚油內灼之﹐起鍋又灼﹐連灼三回﹐盛起﹐用醋﹑酒﹑粉纖﹑蔥花噴之。

雞粥

肥母雞一隻﹐用刀將兩脯肉去皮細刮﹐或用刨刀亦可﹔只可刮刨﹐不可斬﹐斬之便不膩矣。再用余雞熬湯下之。喫時加細米粉﹑火腿屑﹑松子肉﹐共敲碎放湯內。起鍋時放蔥姜﹐澆雞油﹐或去渣﹐或存渣滓﹐俱可。宜於老人。大槪斬碎者去渣﹐刮刨者不去渣。

焦雞

肥母雞洗淨﹐整下鍋煮。用豬油四兩﹑茴香四个﹐煮成八分熟﹐再拿香油灼黃﹐還下原湯熬濃﹐用秋油﹑酒﹑整蔥收起。臨上片碎﹐並將原鹵澆之﹐或拌蘸亦可。此楊中丞家法也。方輔兄家亦好。

捶雞

將整雞捶碎﹐秋油﹑酒煮之。南京髙南昌太守家制之最精。

炒雞片

用雞脯肉去皮﹐斬成薄片。用豆粉﹑麻油﹑秋油拌之﹐纖粉調之﹐雞蛋淸拌。臨下鍋加醬﹑瓜﹑姜﹑蔥花末。須用極旺之火炒。一盤不過四兩﹐火气才透。

蒸小雞

用小嫩雞雛﹐整放盤中﹐上加秋油﹑甜酒﹑香蕈﹑筍尖﹐飯鍋上蒸之。

醬雞

生雞一隻﹐用淸醬浸一晝夜而風漧之。此三冬菜也。

雞丁

取雞脯子切骰子小塊﹐入滚油炮炒之﹐用秋油﹑酒收起﹔加荸薺丁﹑筍丁﹑香蕈丁拌之﹐湯以黑色爲佳。

雞圓

斬雞脯子肉爲圓﹐如酒杯大﹐鮮嫩如蝦團。揚州臧八太爺制之最精。法用豬油﹑蘿卜﹑纖粉揉成﹐不可放餡。

蘑菇煨雞

口蘑菇四兩﹐開水泡去砂﹐用冷水漂﹐牙刷擦﹐再用淸水漂四次﹐用菜油二兩炮透﹐加酒噴。將雞斬塊放鍋內﹐滚去沫﹐下甜酒﹑淸醬﹐煨八分功程﹐下蘑菇﹐再煨二分功程﹐加筍﹑蔥﹑椒起鍋﹐不用水﹐加冰糖三錢。

梨炒雞

取雛雞胸肉切片﹐先用豬油三兩熬熟﹐炒三四次﹐加麻油一瓢﹐纖粉﹑鹽花﹑薑汁﹑花椒末各一茶匙﹐再加雪梨薄片﹐香蕈小塊﹐炒三四次起鍋﹐盛五寸盤。

假野雞捲

將脯子斬碎﹐用雞子一个﹐調淸醬郁之﹐將网油畫碎﹐分包小包﹐油裏炮透﹐再加淸醬﹑酒作料﹐香蕈﹑木耳起鍋﹐加糖一撮。

黃芽菜炒雞

將雞切塊﹐起油鍋生炒透﹐酒滚二三十次﹐加秋油後滚二三十次﹐下水滚﹐將菜切塊﹐俟雞有七分熟﹐將菜下鍋﹔再滚三分﹐加糖﹑蔥﹑大料。其菜要另滚熟攙用。每一隻用油四兩。

栗子炒雞

雞斬塊﹐用菜油二兩炮﹐加酒一飯碗﹐秋油一小杯﹐水一飯碗﹐煨七分熟﹔先將栗子煮熟﹐同筍下之﹐再煨三分起鍋﹐下糖一撮。

灼八塊

嫩雞一隻﹐斬八塊﹐滚油炮透﹐去油﹐加淸醬一杯﹑酒半斤﹐煨熟便起﹐不用水﹐用武火。

珍珠團

熟雞脯子﹐切黃豆大塊﹐淸醬﹑酒拌勻﹐用幹面滚滿﹐入鍋炒。炒用素油。

黃芪蒸雞治療

取童雞未曾生蛋者殺之﹐不見水﹐取出肚髒﹐塞黃芪一兩﹐架箸放鍋內蒸之﹐四面封口﹐熟時取出。鹵濃而鮮﹐可療弱癥。

鹵雞

囫圇雞一隻﹐肚內塞蔥三十條﹐茴香二錢﹐用酒一斤﹐秋油一小杯半﹐先滚一枝香﹐加水一斤﹐脂油二兩﹐一齊同煨﹔待雞熟﹐取出脂油。水要用熟水﹐收濃鹵一飯碗﹐才取起﹔或拆碎﹐或薄刀片之﹐仍以原鹵拌食。

蔣雞

童子雞一隻﹐用鹽四錢﹑醬油一匙﹑老酒半茶杯﹑姜三大片﹐放砂鍋內﹐隔水蒸爛﹐去骨﹐不用水﹐蔣禦史家法也。

唐雞

雞一隻﹐或二斤﹐或三斤﹐如用二斤者﹐用酒一飯碗﹐水三飯碗﹔用三斤者﹐酌添。先將雞切塊﹐用菜油二兩﹐候滚滚以熟﹐爆雞要透。先用酒滚一﹑二十滚﹐再下水約二﹑三百滚﹐用秋油一酒杯﹐起鍋時加白糖一錢﹐唐靜涵家法也。

雞肝

用酒﹑醋噴炒﹐以嫩爲貴。

雞血

取雞血爲條﹐加雞湯﹑醬醋﹑索粉作羹﹐宜於老人。

雞絲

拆雞爲絲﹐秋油﹑芥末﹑醋拌之。此杭菜也。加筍芹俱可。用筍絲﹑秋油﹑酒炒之亦可。拌者用熟雞﹐炒者用生雞。

糟雞

糟雞與糟肉同。

雞腎

取雞腎三十个﹐煮微熟﹐去皮﹐用雞湯加作炒煨之。鮮嫩絕倫。

雞蛋

雞蛋去殼放碗中﹐將竹箸打一千加蒸之﹐絕嫩。凡蛋一煮而老﹐一千煮而反嫩。加茶葉煮者﹐以兩炷香爲度。蛋一百﹐用鹽一兩﹔五十﹐用鹽五錢。加醬煨亦可。其他則或煎或炒俱可。斬碎黃雀蒸之﹐亦佳。

野雞五法

野雞披胸肉﹐淸醬郁過﹐以网油包放鐵奩上燒之。作方片可﹐作卷子亦可。此一法也。切片加作料炒﹐一法也。取胸肉作丁﹐一法也。當家雞整煨﹐一法也。先用油灼﹐拆絲加酒﹑秋油﹑醋﹐同芹菜冷拌﹐一法也。生片其肉﹐入火鍋中﹐登時便喫﹐亦一法也。其獘的肉嫩則味不入﹐味入則肉又老。

赤燉肉雞

赤燉肉雞﹐洗切淨﹐每一斤用好酒十二兩﹑鹽二錢五分﹑冰糖四錢﹐研酌加桂皮﹐同入砂鍋中﹐文炭火煨之。倘酒將幹﹐雞肉沿未爛﹐每斤酌加淸開水一茶杯。

蘑菇煨雞

雞肉一斤﹐甜酒一斤﹐鹽三錢﹐冰糖四錢﹐蘑菇用新鮮不黴者﹐文火煨兩枝綫香爲度。不可用水﹐先煨雞八分熟﹐再下蘑菇。

鴿子

鴿子加好火腿同煨﹐甚佳。不用火腿亦可。

鴿蛋

煨鴿蛋法與煨雞腎同。或煎食亦可﹐加微醋亦可。

野鴨

野鴨切厚片﹐秋油郁過﹐用兩片雪梨夾住炮炒之。蘇州包道臺家制法最精﹐今失傳矣。用蒸家鴨法蒸之亦可。

蒸鴨

生肥鴨去骨﹐內用糯米一酒杯﹐火腿丁﹑大頭菜丁﹑香蕈﹑筍丁﹑秋油﹑酒﹑小蘑麻油﹑蔥花﹐俱灌鴨肚內﹐外用雞湯放盤中﹐隔水蒸透﹐此眞定魏太守家法也。

鴨糊塗

用肥鴨白煮八分熟﹐冷定去骨﹐拆成天然不方不圓之塊﹐下原湯內煨﹐加鹽三錢﹑酒半斤﹑捶碎山藥同下鍋作纖﹐臨煨爛時﹐再加薑末﹑香蕈﹑蔥花。如要濃湯﹐加放粉纖。以芋代山藥亦妙。

鹵鴨

不用水用酒﹐煮鴨去骨﹐加作料食之﹐髙要令楊公家法也。

鴨脯

用肥鴨斬大方塊﹐用酒半斤﹑秋油一杯﹑筍﹑香蕈﹑蔥花悶之﹐收鹵起鍋。

燒鴨

用雛鴨上叉燒之。馮觀察家廚最精。

掛鹵鴨

塞蔥鴨腹﹐蓋悶而燒。水西門許店最精。家中不能作。有黃黑二色﹐黃者更妙。

幹蒸鴨

杭州商人何星舉家幹蒸鴨。將肥鴨一隻﹐洗淨斬八塊﹐加甜酒﹑秋油﹐淹滿鴨面﹐放磁罐中封好﹐置幹鍋中蒸之﹔用文炭火﹐不用水﹐臨上時﹐其精肉皆爛如泥。以綫香二枝爲度。

野鴨團

細斬野鴨胸前肉﹐加豬油微纖﹐調揉成團﹐入雞湯滚之。或用本鴨湯亦佳。太興孔親家制之甚精。

徐鴨

頂大鮮鴨一隻﹐用百花酒十二兩﹐靑鹽一兩二錢﹑滚水一湯碗﹐沖化去渣沫﹐再兌冷水七飯碗﹐鮮姜四厚片﹐約重一兩﹐同入大瓦蓋缽內﹐將皮紙封固口﹐用大火籠燒透大炭吉三元﹝約二文一个﹞﹔外用套包一个﹐將火籠罩定﹐不可令其走气。約早點時燉起﹐至晚方好。速則恐其不透﹐味便不佳矣。其炭吉燒透後﹐不宜更換瓦缽﹐亦不預先開看。鴨破開時﹐將淸水洗後﹐用潔淨無漿布拭漧入缽。

煨麻雀

取麻雀五十隻﹐以淸醬﹑甜酒煨之﹐熟後去爪腳﹐單取雀胸﹑頭肉﹐連放盤中﹐甘鮮異常。其他鳥鵲俱可類推。但鮮者一時難得。薛生白常勸人勿食人間豢養之物﹐以野禽味鮮﹐且易消化。

煨鷯鶉﹑黃雀

鷯鶉用六合來者最佳。有現成制好者。黃雀用蘇州糟﹐加蜜酒煨爛﹐下作料﹐與煨麻雀同。蘇州沈觀察煨黃雀並骨如泥﹐不知作何制法。炒魚片亦精。其廚饌之精﹐合吳門推爲第一。

雲林鵝

《倪雲林集》中載制鵝法。整套鵝一隻﹐洗淨後用鹽三錢擦其腹內﹐塞蔥一帚塡實其中﹐外將蜜拌酒通身滿塗之﹐鍋中一大碗酒﹑一大碗水蒸之﹐用竹箸架之﹐不使鵝身近水。竈內用山茅二束﹐緩緩燒盡爲度。俟鍋蓋冷後揭開鍋蓋﹐將鵝翻身﹐仍將鍋蓋封好蒸之﹐再用茅柴一束燒盡爲度。柴俟其自盡﹐不可挑撥。鍋蓋用綿紙糊封﹐逼燥裂縫﹐以水潤之。起鍋時﹐不但鵝爛如泥﹐湯亦鮮美。以此法制鴨﹐味美亦同。每茅柴一束﹐重一斤八兩。擦鹽時﹐串入蔥﹑椒末子﹐以酒和勻。《雲林集》中﹐載食品甚多﹔只此一法﹐試之頗效﹐余俱附會。

水族有鱗單魚皆去鱗﹐惟鰣魚不去。我道有鱗而魚形始全。作《水族有鱗單》

邊魚

邊魚活者﹐加酒﹑秋油蒸之。玉色爲度。一作呆白天色﹐則肉老而味變矣。並須蓋好﹐不可受鍋蓋上之水气。臨起加香蕈﹑筍尖。或用酒煎亦佳﹔用酒不用水﹐號「假鰣魚」。

鯽魚

鯽魚先要善買。擇其扁身而帶白色者﹐其肉嫩而松﹔熟後一提﹐肉卽卸骨而下。黑脊渾身者﹐崛彊槎枒﹐魚中之喇子也﹐斷不可食。照邊魚蒸法﹐最佳。其次煎喫亦妙。拆肉下可以作羹。通州人能煨之﹐骨尾俱酥﹐號「麻魚」﹐利小兒食。然總不如蒸食之得眞味也。六合龍池出者﹐愈大愈嫩﹐亦奇。蒸時用酒不用水﹐稍稍用糖以起其鮮。以魚之小大﹐酌情量秋油﹑酒之多寡。

白魚

白魚肉最細。用糟鰣魚同蒸之﹐最佳。或冬日微腌﹐加酒釀糟二日﹐亦佳。余在江中得网起活者﹐用酒蒸食﹐美不可言。糟之最佳﹐不可太久﹐久則肉木矣。

季魚

季魚少骨﹐炒片最佳。炒者以片薄爲貴。用秋油細郁後﹐用纖粉﹑蛋淸摟之﹐入油鍋炒﹐加作料炒之。油用素油。

土步魚

杭州以土步魚爲上品。而金陵人賤之﹐目爲虎頭蛇﹐可發一笑。肉最松嫩。煎之﹐煮之﹐蒸之俱可。加腌芥作湯﹐作羹﹐尢鮮。

魚松

用靑魚﹑﹝魚軍﹞魚蒸熟﹐將肉拆下﹐放油鍋中灼之﹐黃色﹐加鹽花﹑蔥﹑椒﹑瓜﹑姜。冬日封瓶中﹐可以一月。

魚圓

用白魚﹑靑魚活者﹐剖半釘板上﹐用刀刮下肉﹐畱剌的板上﹔將肉斬化﹐用豆粉﹑豬油拌﹐將手攪之﹔放微微鹽水﹐不用淸醬﹐加蔥﹑薑汁作團﹐成後﹐放滚水中煮熟撩起﹐冷水養之﹐臨喫入雞湯﹑紫菜滚。

魚片

取靑魚﹑季魚片﹐秋油郁之﹐加纖紛﹑蛋淸﹐起油鍋炮炒﹐用小盤盛起﹐加蔥﹑椒﹑瓜﹑姜﹐極多不過六兩﹐太多則火气不透。

連魚豆腐

用大連魚煎熟﹐加豆腐﹐噴醬﹑水﹑蔥﹑酒滚之﹐俟湯也半紅起鍋﹐其頭味尢美。此杭州菜也。用醬多少﹐須相魚而行。

醋摟魚

用活靑魚切大塊﹐油灼之﹐加醬﹑醋﹑酒噴之﹐湯多爲妙。俟熟卽速起鍋。此物杭州西湖上五柳居有名。而今則醬臭而魚敗矣。甚矣﹗宋嫂魚羹﹐徒存虛名。《夢梁錄》不足信也。魚不可大﹐大則味不入﹔不可小﹐小則剌多。

銀魚

銀魚起水時﹐名冰鮮。加雞湯﹑火腿湯煨之。或炒食甚嫩。幹者泡軟﹐用醬水炒亦妙。

臺鯗

臺鯗好醜不一。出臺州松門者爲佳﹐肉軟而鮮肥。生時拆之﹐便可當作小菜﹐不必煮食也﹔用鮮肉同煨﹐須肉爛時放鯗﹐否則鯗消化不見矣﹐凍之卽爲鯗凍﹐紹興人法也。

糟鯗

冬日用大鯉魚腌而幹之﹐入酒糟﹐置壇中﹐封口。夏日食之。不可燒酒作泡。用燒酒者﹐不無辣味。

蝦子勒鯗

夏日選白淨帶子勒鯗﹐放水中一日﹐泡去鹽味﹐太陽曬漧﹐入鍋油煎一面黃取起﹐以一面未黃者鋪上蝦子﹐放盤中﹐加白糖蒸之﹐以一炷香爲度。三伏日食之絕妙。

魚脯

活靑魚去頭尾﹐斬小方塊﹐鹽腌透﹐風漧﹐入鍋油煎﹔加作料收鹵﹐再炒芝麻滚拌起鍋﹐蘇州法也。

家常煎魚

家常煎魚﹐須要耐性。將﹝魚軍﹞魚洗淨﹐切塊鹽腌﹐壓扁﹐入油中兩面熯黃﹐多加酒﹑秋油﹐文火慢慢滚之﹐然後收湯作鹵﹐使作料之味全入魚中。第此法指魚之不活者而言。如活者﹐又以速起鍋爲妙。

黃姑魚

嶽州出小魚﹐長二三寸﹐曬漧寄來。加酒剝皮﹐放飯鍋上蒸而食之﹐味最鮮﹐號「黃姑魚」。

水族無鱗單魚無鱗者﹐其腥加倍﹐須加意烹飪﹔以姜﹑桂勝之。作《水族無鱗單》

湯鰻

鰻魚最忌出骨。因此物性本腥重﹐不可過於擺布﹐失其天眞﹐猶鰣魚之不可去鱗也。淸煨者﹐以河鰻一條﹐洗去滑涎﹐斬寸爲段﹐入磁罐中﹐用酒水煨爛﹐下秋油起鍋﹐加冬腌新芥菜作湯﹐重用蔥﹑姜之類﹐以殺其腥。常熟顧比部家﹐用纖粉﹑山藥幹煨﹐亦妙。或加作料直置盤中蒸之﹐不用水。家致華分司蒸鰻最佳。秋油﹑酒四六兌﹐務使湯浮於本身。起籠時﹐尢要恰好﹐遲則皮皺味失。

紅煨鰻

鰻魚用酒﹑水煨爛﹐加甜醬代秋油﹐入鍋收湯煨幹﹐加茴香大料起鍋。有三病宜戒者﹕一皮有皺紋﹐皮便不酥﹔一肉散碗中﹐箸夾不起﹔一早下鹽豉﹐入口不化。揚州朱分司家制之最精。大抵紅煨者以幹爲貴﹐使鹵味收入鰻肉中。

炸鰻

擇鰻魚大者﹐去首尾﹐寸斷之。先用麻油炸熟﹐取起﹔另將鮮蒿菜嫩尖入鍋中﹐仍用原油炒透﹐卽以鰻魚平鋪菜上﹐加作料煨一炷香。蒿菜分量﹐較魚減半。

生炒甲魚

將甲魚去骨﹐用麻油炮炒之﹐加秋油一杯﹑雞汁一杯。此眞定魏太守家法也。

醬炒甲魚

將甲魚煮半熟﹐去骨﹐起油鍋炮炒﹐加醬水﹑蔥﹑椒﹐收湯成鹵﹐然後起鍋。此杭州法也。

帶骨甲魚

要一个半斤重者﹐斬四塊﹐加脂油三兩﹐起油鍋煎兩面黃﹐加水﹑秋油﹑酒煨﹔先武火﹐後文火﹐至八分熟加蒜﹐起鍋用蔥﹑姜﹑糖。甲魚宜小不宜大。俗號「童子腳魚」才嫩。

靑鹽甲魚

斬四塊﹐起油鍋炮透。每甲魚一斤﹐用酒四兩﹑大茴香三錢﹑鹽一錢半﹐煨至半好﹐下脂油二兩﹔切小豆塊再煨﹐加蒜頭﹑筍尖﹐起時用蔥﹑椒﹐或用秋油﹐則不用鹽。此蘇州唐靜涵家法。甲魚大則老﹐小則腥﹐須買其中樣者。

湯煨甲魚

將甲魚白煮﹐去骨拆碎﹐用雞湯﹑秋油﹑酒煨湯二碗﹐收至一碗﹐起鍋﹐用蔥﹑椒﹑薑末糝之。吳竹嶼制之最佳。微用纖﹐才得湯膩。

全殼甲魚

山東楊參將家﹐制甲魚去首尾﹐取肉及裙﹐加作料煨好﹐仍以原殼覆之。每宴客﹐一客之前以小盤獻一甲魚。見者悚然﹐猶慮其動。惜未傳其法。

鱔絲羹

鱔魚煮半熟﹐劃絲去骨﹐加酒﹑秋油煨之﹐微用纖粉﹐用眞金菜﹑冬瓜﹑長蔥爲羹。南京廚者輒制鱔爲炭﹐殊不可解。

炒鱔

拆鱔絲炒之﹐略焦﹐如炒肉雞之法﹐不可用水。

段鱔

切鱔以寸爲段﹐照煨鰻法煨之﹐或先用油炙﹐使堅﹐再以冬瓜﹑鮮筍﹑香蕈作配﹐微用醬水﹐重用薑汁。

蝦圓

蝦圓照魚圓法。雞湯煨之﹐幹炒亦可。大槪捶蝦時不宜過細﹐恐失眞味。魚圓亦然。或竟剝奪蝦肉以紫菜拌之﹐亦佳。

蝦餅

以蝦捶爛﹐團而煎之﹐卽爲蝦餅。

醉蝦

帶殼用酒炙黃﹐撈起﹐加淸醬﹑米醋煨之﹐用碗悶之。臨食放盤中﹐其殼俱酥。

炒蝦

炒蝦照炒魚法﹐可用韭配。或加冬腌芥菜﹐則不可用韭矣。有捶扁其尾單炒者﹐亦覺新異。

蟹

蟹宜獨食﹐不宜搭配他物。最好以淡鹽湯煮熟﹐自剝自食爲妙。蒸者味𨿽全﹐而失之太淡。

蟹羹

剝蟹爲羹﹐卽用原湯煨之﹐不加雞汁﹐獨用爲妙。見俗廚從中加鴨舌﹐或魚翅﹐或海參者﹐徒奪其味而惹其腥惡﹐劣極矣﹗

炒蟹粉

以現剝現炒之蟹爲佳。過兩个時辰﹐則肉漧而味失。

剝殼蒸蟹

將蟹剝殼﹐取肉﹑取黃﹐仍置殼中﹐放五六隻在生雞蛋上蒸之。上桌時完然一蟹﹐惟去爪腳。比炒蟹粉覺有新色。楊蘭坡明府﹐以南瓜肉拌蟹﹐頗奇。

蛤蜊

剝蛤蜊肉﹐加韭菜炒之佳。或爲湯亦可。起遲便枯。

蚶

蚶有三喫法。用熱水噴之﹐半熟去蓋﹐加酒﹑秋油醉之﹔或用雞湯滚熟﹐去蓋入湯﹔或全去其蓋﹐作羹亦可。但宜速起﹐遲則肉枯。蚶出奉化縣﹐品在﹝虫車﹞﹝虫敖﹞﹑蛤蜊之上。

﹝虫車﹞﹝虫敖﹞

先將五花肉切片﹐用作料悶爛。將﹝虫車﹞﹝虫敖﹞洗淨﹐麻油炒仍將肉片連鹵烹之。秋油要重些﹐方得有味。加豆腐亦可。﹝虫車﹞﹝虫敖﹞從揚州來﹐慮壞則取殼中肉﹐置豬油中﹐可以遠行。有曬爲幹者﹐亦佳。入雞湯烹之﹐味在蟶漧之上。捶爛﹝虫車﹞﹝虫敖﹞作餅﹐如蝦餅樣﹐煎喫加作料亦佳。

程澤弓蟶漧

程澤弓商人家制蟶漧﹐用冷水泡一日﹐滚水煮兩日﹐撤湯五次。一寸之幹﹐發開有二寸﹐如鮮蟶一般﹐才人雞湯煨之。揚州人學之﹐俱不能及。

鮮蟶

烹蟶法與﹝虫車﹞﹝虫敖﹞同。單炒亦可。何春巢家蟶湯豆腐之炒﹐竟成絕品。

水雞

水雞去身用腿﹐先用油灼之﹐加秋油﹑甜酒﹑瓜﹑姜起鍋。或拆肉炒之﹐味與雞相似。

燻蛋

將雞蛋加作料煨好﹐微微燻幹﹐切片放盤中﹐可以佐膳。

茶葉蛋

雞蛋百个﹐用鹽一兩﹐粗茶葉煮兩枝綫香爲度。如蛋五十个﹐只用五錢鹽﹐照數加減。可作點心。

雜素菜單菜有葷素﹐猶衣有表裏也。富貴之人嗜素甚於嗜葷。作《素菜單》。

蔣侍郎豆腐

豆腐兩面去皮﹐每塊切成十六片﹐晾漧用豬油熬淸煙起才下豆腐﹐略灑鹽花一撮﹐翻身後﹐用好甜酒一茶杯﹐大蝦米一百二十个﹔如無大蝦米﹐用小蝦米三百个﹔先將蝦米滚泡一个時辰﹐秋油一小杯﹐再滚一回﹐加糖一撮﹐再滚一回﹐用細蔥半寸許長﹐一百二十段﹐緩緩起鍋。

楊中丞豆腐

用嫩豆腐煮去豆气﹐入雞湯﹐同鰒魚片滚數刻﹐加糟油﹑香蕈起鍋。雞汁須濃﹐魚片要薄。

張愷豆腐

將蝦米搗碎﹐入豆腐中﹐起油鍋﹐加作料幹炒。

慶元豆腐

將豆豉一茶杯﹐水泡爛﹐入豆腐同炒起鍋。

芙蓉豆腐

用腐腦放井水泡三次﹐去豆气﹐入雞湯中滚﹐起鍋時加紫菜﹑蝦肉。

王太守八寶豆腐

用嫩片切粉碎﹐加香蕈屑﹑蘑菇屑﹑松子仁屑﹑瓜子仁屑﹑雞屑﹑火腿屑﹐同入濃雞汁中﹐炒滚起鍋。用腐腦亦可。用瓢不用箸。孟亭太守云「此聖祖師賜徐健庵尙書方也。尙書取方時﹐禦膳房費一千兩。」太守之祖樓村先生爲尙書門生﹐故得之。

程立萬豆腐

乾隆廿三年﹐同金壽門在揚州程立尢家食煎豆腐﹐精絕無雙。其腐兩面黃幹﹐無絲毫鹵汁﹐微有﹝虫車﹞﹝虫敖﹞鮮味﹐然盤中並無﹝虫車﹞﹝虫敖﹞及他雜物也。次日告查宣門﹐查曰「我能之﹗我當特請。」已而﹐同杭堇浦同食於查家﹐則上箸大笑﹔乃純是雞雀腦爲之﹐並非眞豆腐﹐肥膩難耐矣。其費十倍於程﹐而味遠不及也。惜其時余以妹喪急歸﹐不及向程求方。程逾年亡。至今悔之。仍存其名﹐以俟再訪。

凍豆腐

將豆腐凍一夜﹐切方塊﹐滚去豆味﹐加雞湯汁﹑火腿汁﹑肉汁煨之。上桌時﹐撤去雞火腿之類﹐單畱香蕈﹑冬筍。豆腐煨久則松﹐面起蜂窩﹐如凍腐矣。故炒腐宜嫩﹐煨者宜老。家致華分司﹐用蘑菇煮豆腐﹐𨿽夏月亦照凍腐之法﹐甚佳。切不可加葷湯﹐致失淸味。

蝦油豆腐

取陳蝦油﹐代淸醬炒豆腐。須兩面熯黃。油鍋要熱﹐用豬油﹑蔥﹑椒。

蓬蒿菜

取蒿尖用油灼癟﹐放雞湯中滚之﹐起時加松菌百枚。

蕨菜

用蕨菜不可愛惜﹐須盡去其枝葉﹐單取直根﹐洗淨煨爛﹐再用雞肉湯煨。必買矮弱者才肥。

葛仙米

將米細檢淘淨﹐煮米爛﹐用雞湯﹑火腿湯煨。臨上時﹐要只見米﹐不見雞肉﹑火腿攙和才佳。此物陶方伯家制之最精。

石發

制法與葛仙米同。夏日用麻油﹑醋﹑秋油拌之﹐亦佳。

素燒鵝

煮爛山藥﹐切寸爲段﹐腐皮包﹐入油煎之﹐加秋油﹑酒﹑糖﹑瓜﹑姜﹐以色紅爲度。

韭

韭﹐葷物也。專取韭白﹐加蝦米炒之便佳。或用鮮蜆亦可﹐蜆亦可﹐肉亦可。

芹

芹﹐素物也﹐愈肥愈妙。取白根炒之﹐加筍﹐以熟爲度。今人有以炒肉者﹐淸濁不倫。不熟者﹐𨿽脆無味。或生拌野雞﹐又當別論。

豆芽

豆芽柔脆﹐余頗愛之。炒須熟爛。作料之味﹐才能融洽。可配燕窩﹐以柔配柔﹐以白配白故也。然以極賤而陪極貴﹐人多嗤之。不知惟巢﹑由正可陪堯﹑舜耳。

茭

茭白炒肉﹑炒雞俱可。切整段﹐醬醋炙之﹐尢佳。煨肉亦佳。須切片﹐以寸爲度﹐初出太細者無味。

靑菜

靑菜擇嫩者﹐筍炒之。夏日芥末拌﹐加微醋﹐可以醒胃。加火腿片﹐可以作湯。亦須現撥者才軟。

臺菜

炒臺菜心最懦﹐剝去外皮﹐入蘑菇﹑新筍作湯。炒食加蝦肉﹐亦佳。

白菜

白菜炒食﹐或筍煨亦可。火腿片煨﹑雞湯煨俱可。

黃芽菜

此菜以北方來者爲佳。或用醋摟﹐或加蝦米煨之﹐一熟便喫﹐遲則色﹑味俱變。

瓢兒菜

炒瓢菜心﹐以干鮮無湯爲貴。雪壓後更軟。王孟亭太守家制之最精。不加別物﹐宜用葷油。

波菜

波菜肥嫩﹐加醬水豆腐煮之。杭人名「金鑲白玉板」是也。如此種菜𨿽瘦而肥﹐可不必再加筍尖﹑香蕈。

蘑菇

蘑菇不止作湯。炒食域佳。但口蘑最易藏沙﹐更易受黴﹐須藏之得法﹐制之得宜。雞腿蘑便易收拾﹐亦復討好。

松菌

松菌加口蘑炒最佳。或單用秋油泡食﹐亦妙。惟不便久畱耳﹐置各菜中﹐俱能助鮮﹐可入燕窩作底墊﹐以其嫩也。

麵筋三法

一法麵筋入油鍋炙枯﹐再用雞湯﹑蘑菇淸煨。一法不炙﹐用水泡﹐切條入濃雞汁炒之﹐加冬筍﹑天花。章淮樹觀察家制之最精。上盤時宜毛撕﹐不宜光切。加蝦米泡汁﹐甜醬炒之﹐甚佳。

茄二法

吳小谷廣文家﹐將整茄子削皮﹐滚水泡去苦汁﹐豬油炙之。炙時須待泡水漧後﹐用甜醬水漧煨﹐甚佳。盧八太爺家﹐切茄作小塊﹐不去皮﹐入油灼微黃﹐加秋油炮炒﹐亦佳。是二法者﹐俱學之而未盡其妙﹐惟蒸爛劃開﹐用麻油﹑米醋拌﹐則夏間亦頗可食。或煨幹作脯﹐置盤中。

莧羹

莧須細摘嫩尖﹐幹炒﹐加蝦米或蝦仁﹐更佳。不可見湯。

芋羹

芋性柔膩﹐入葷入素俱可。或切碎作鴨羹﹐或煨肉﹐或同豆腐加醬水煨。徐兆璜明府家﹐選小芋子﹐入嫩雞煨湯﹐炒極﹗惜其制法未傳。大抵只用作料﹐不用水。

豆腐皮

將腐皮泡軟﹐加秋油中﹑醋﹑蝦米拌之﹐宜於夏日。蔣侍郎家入海參用﹐頗妙。加紫菜﹑蝦肉作湯﹐亦相宜。或用蘑菇﹑筍煨淸湯﹐亦佳。以爛爲度。蕪湖敬和尙﹐將腐皮卷筒切段﹐油中微炙﹐入蘑菇煨爛﹐極佳。不可加雞湯。

扁豆

現采扁豆﹐用肉﹐湯炒之﹐去肉存豆。單炒者油重爲佳。以肥軟爲貴。毛糙而瘦薄者﹐瘠土所生﹐不可食。

瓠子﹑王瓜

將﹝魚軍﹞魚切片先炒﹐加瓠子﹐同醬汁煨。王瓜亦然。

煨木耳﹑香蕈

揚州定慧庵僧﹐能將木耳煨二分厚﹐香蕈煨三分厚。先取蘑菇熬汁爲鹵。

冬瓜

冬瓜之用最多。拌燕窩﹑魚肉﹑鰻﹑鱔﹑火腿皆可。揚州定慧庵所制尢佳。紅如血珀﹐不用葷湯。

煨鮮菱

煨鮮菱﹐以雞湯滚之。上時將湯撤去一半。池中現起者才鮮﹐浮水面者才嫩。加新栗﹑白果煨爛﹐尢佳。或用糖亦可。作點心亦可。

缸豆

缸豆炒肉﹐臨上時﹐去肉存豆。以極嫩者﹐抽去其筋。

煨三筍

將天目筍﹑冬筍﹑問政筍﹐煨入雞湯﹐號「三筍羹」。

芋煨白菜

芋煨極爛﹐入白菜心﹐烹之﹐加醬水調和﹐家常菜之最佳者﹐惟折菜須新摘肥嫩者﹐色靑則老﹐摘久則枯。

香珠豆

毛豆至八九月間晚收者﹐最闊大而嫩﹐號「香珠豆」。煮熟以秋油﹑酒泡之。出殼可﹐帶殼亦可﹐香軟可愛。尋常之豆﹐不可食也。

馬蘭

馬蘭頭菜﹐摘取嫩者﹐醋合筍拌食。油膩後食之﹐可以醒脾。

楊花菜

南京三月有楊花菜﹐柔脆與波菜相似﹐名甚雅。

問政筍絲

問政筍﹐卽杭州筍也。徽州人送者﹐多是淡筍幹﹐只好泡爛切絲﹐用雞肉湯煨用。龔司馬取秋油煮筍﹐烘漧上桌﹐徽人食之驚爲異味。余笑其如夢之方醒也。

炒雞腿蘑菇

蕪湖大庵和尙﹐洗淨雞腿﹐蘑菇去沙﹐加秋油﹑酒炒熟﹐盛盤宴客﹐甚佳。

豬油煮蘿卜

用熟豬油炒蘿卜﹐加蝦米煨之﹐以極熟爲度。臨起加蔥花﹐色如琥珀。

小菜單小菜佐食﹐如府史胥徒佐六官司也。醒脾解濁﹐全在於斯。作《小菜單》。

筍脯

筍脯出處最多﹐以家園所烘爲第一。取鮮筍加鹽煮熟﹐上籃烘之。須晝夜環看﹐稍火不旺則溲矣。用淸醬者﹐色微黑。春筍﹑冬筍皆可爲之。

天目筍

天目筍多在蘇州發賣。其簍中蓋面者最佳﹐下二寸便攙入老根硬節矣。須出重價﹐專買其蓋面者數十條﹐如集狐成腋之義。

玉蘭片

以冬筍烘片﹐微加蜜焉。蘇州孫春楊家有鹽﹑甜二種﹐以鹽者爲佳。

素火腿

處州筍脯﹐號「素火腿」﹐卽處片也。久之太硬﹐不如買毛筍自烘之爲妙。

宣城筍脯

宣城筍尖﹐色黑而肥﹐與天目筍大同小異﹐極佳。

人參筍

制細筍如人參形﹐微加蜜水。揚州人重之﹐故價頗貴。

筍油

筍十斤﹐蒸一日一夜﹐穿通其節﹐鋪板上﹐如作豆腐法﹐上加一板壓而搾之﹐使汁水流出﹐加炒鹽一兩﹐便是筍油。其筍曬漧仍可作脯。天臺僧制以送人。

蝦油

買蝦子數斤﹐同秋油入鍋熬之﹐起鍋用布瀝出秋油﹐乃將布包蝦子﹐同放罐中盛油。

喇虎醬

秦椒搗爛﹐和甜醬蒸之﹐可用蝦米攙人。

燻魚子

燻魚子色如琥珀﹐以沒重爲貴。出蘇州孫春楊家﹐愈新愈妙﹐陳則味變而油枯。

腌冬菜﹑黃芽菜

腌冬菜﹑黃芽菜﹐淡則味鮮﹐鹹則味惡。然欲久放﹐則非鹽不可。常腌一大壇﹐三伏時開之﹐上半截𨿽臭﹑爛﹐而下次半截香美異常﹐色白如玉。甚矣﹗相士之不可但觀皮毛也。

萵苣

食萵苣有二法﹕新醬者﹐松脆可愛。或腌之爲脯﹐切片食甚鮮。然必以淡爲貴﹐咸則味惡矣。

香漧菜

春芥心風漧﹐取梗淡腌﹐曬漧﹐加酒﹑加糖﹑加秋油﹐拌後再加蒸之﹐風漧入瓶。

冬芥

冬芥名雪裏紅。一法整腌﹐以淡爲佳﹔一法取心風漧﹐斬碎﹐腌入瓶中﹐熟後雜魚羹中﹐極鮮。或用醋煨﹐入鍋中作辣菜亦可同﹐煮鰻﹑煮鯽魚最佳。

春芥

取芥心風漧﹑斬碎﹐腌熟入瓶﹐號稱「挪菜」。

芥頭

芥根切片﹐入菜同腌﹐食之甚脆。或整腌曬漧作脯食之尢妙。

芝麻菜

腌芥曬漧﹐斬之碎極﹐蒸而食之﹐號「芝麻菜」。老人所宜。

腐幹絲

將好腐幹切絲極細﹐以蝦子﹑秋油拌之。

風癟菜

將冬菜取心風漧﹐腌後搾出鹵﹐小瓶裝之﹐泥封其口﹐倒放灰上。夏食之﹐其色黃﹐其臭香。

糟菜

取腌過風癟菜﹐以菜葉包之﹐每一小包﹐鋪一面香糟﹐重疊放壇內。取食時﹐開包食之﹐糟不沾菜﹐而菜得糟味。

酸菜

冬菜心風漧微腌﹐加糖﹑醋﹑芥末﹐帶鹵入罐中﹐微加秋油亦可。席間醉飽之餘﹐食之醒脾解酒。

臺菜心

取春日臺菜心腌之﹐搾出其鹵﹐裝小瓶之中﹐夏日食之。風漧其花﹐卽名菜花頭﹐可以烹肉。

大頭菜

大頭菜出南京承恩寺﹐愈陳愈佳。入葷菜中﹐最能發鮮。

蘿卜

蘿卜取肥大者﹐醬一二日卽喫﹐甜脆可愛。有侯尼能制爲鯗﹐煎片如蝴蝶﹐長至丈許﹐連翩不斷﹐亦一奇也。承恩寺有賣者﹐用醋爲之﹐以陳爲妙。

乳腐

乳腐﹐以蘇州溫將軍廟前者爲佳﹐黑色而味鮮。有幹濕二種﹐有蝦子腐亦鮮﹐微嫌腥耳。廣西白乳腐最佳。王庫官司家制亦妙。

醬炒三果

核桃﹑杏仁去皮﹐榛子不必去皮。先用油炮脆﹐再下醬﹐不可太焦。醬之多少﹐亦須相物而行。

醬石花

將石花洗淨入醬中﹐臨喫時再洗。一名麒麟菜。

石花糕

將石花熬爛作膏﹐仍用刀劃開﹐色如蜜蠟。

小松菌

將淸醬同松菌入鍋滚熟﹐收起﹐加麻油入罐中﹐可食二日﹐入則味變。

吐﹝虫失﹞

吐﹝虫失﹞出興化﹑泰興。有生成極嫩者﹐用酒釀浸之﹐加糖則自吐其油﹐名爲泥螺﹐以無泥爲佳。

海蟄

用嫩海蟄﹐甜酒浸之﹐頗有風味。其光者名爲白皮﹐作絲﹐酒醋同拌。

蝦子魚

子魚出蘇州。小魚生而有子。生時烹食之﹐較美於鯗。

醬姜

生薑取嫩者微腌﹐先用粗醬套之﹐再用細醬套之﹐凡三套而始成。古法用蟬退一入醬﹐則姜久而不老。

醬瓜

將瓜腌後﹐風漧入醬﹐如醬姜之法。不難其甜﹐而難其脆。杭州放魯箴家制之最佳。據云﹕醬後曬漧又醬﹐故皮薄而皺﹐上口脆。

新蠶豆

新蠶豆之嫩者﹐以腌芥菜炒之甚妙。隨采隨食方佳。

腌蛋

腌蛋以髙郵爲佳﹐顏色紅而油多。髙文端公最喜食之。席間先夾取以敬客。放盤中﹐總宜切開帶殼﹐黃白兼用﹔不可存黃去白﹐使味不全﹐油亦走散。

混套

將雞蛋外殼微敲一小洞﹐將淸黃倒出﹐去黃用淸﹐加濃雞鹵煨就者拌入﹐用箸打良久﹐使之融化﹐仍裝入蛋殼中﹐上用紙封好﹐飯鍋蒸熟﹐剝去外殼﹐仍渾然一雞卵﹐此味極鮮。

茭瓜脯

茭瓜入醬﹐取起風漧﹐切片成脯﹐與筍脯相似。

牛首腐幹

豆腐幹以牛首僧制者爲佳。但山下賣此物者有七家惟曉堂和尙家所制方妙。

醬王瓜

王瓜初生時﹐擇者腌之入醬﹐脆而鮮。

點心菜梁昭明以點心爲小食﹐鄭傪嫂勸叔且點心﹐由來舊矣。作《點心單》。

鰻面

大鰻一條蒸爛﹐拆肉去骨﹐和入面中﹐入雞湯淸揉之搟成面皮﹐小刀劃成細條﹐入雞汁﹑火腿汁﹑蘑菇汁滚。

溫面

將細面下湯瀝漧﹐放碗中﹐用雞肉﹑香蕈濃鹵﹐臨喫﹐各自取瓢加上。

鱔面

熬鱔成鹵﹐加面再滚。此杭州法。

裙帶面

以小刀截面成條﹐微寬﹐則號「裙帶面」。大槪作面﹐總以湯多爲佳﹐在碗中望不見面爲妙。寧使食畢再加﹐以便引人入勝。此法揚州盛行﹐恰甚有道理。

素面

先一日將蘑菇蓬熬汁﹐定淸﹔次日將筍熬汁﹐加面滚上。此法揚州定慧庵僧人制之極精﹐不肯傳人。然其大槪亦可仿求。其純黑色的或云暗用蝦汁﹑蘑菇原汁﹐只宜澄云泥沙﹐不重換水﹐則原味薄矣。

蓑衣餅

幹面用冷水調﹐不可多﹐揉搟薄后﹐捲攏再搟薄了﹐用豬油﹑白糖鋪勻﹐再捲攏搟成薄餅﹐用豬油熯黃。如要鹽的﹐用蔥椒鹽亦可。

蝦餅

生蝦肉﹐蔥鹽﹑花椒﹑甜酒腳少許﹐加水和面﹐香油灼透。

薄餅

山東孔藩臺家制薄餅﹐薄若蟬翼﹐大若茶盤﹐柔膩絕倫。家人如其法爲之﹐卒不能及﹐不知何故。秦人制小錫罐﹐裝餅三十張。每客一罐。餅小如柑。罐有蓋﹐可以貯餡。用炒肉絲﹐其細如發。蔥亦如之。豬羊並用﹐號曰「西餅」。

面老鼠

以熱水和面﹐俟雞汁滚時﹐以箸夾入﹐不分大小﹐加活菜心﹐別有風味。

顚不稜卽肉餃也

糊麵攤開﹐裹肉爲餡蒸之。其計好處全在作餡得法﹐不過肉嫩去筋作料而已。余到廣東﹐喫官司鎭臺顚不稜﹐甚佳。中用肉皮煨膏爲餡﹐故覺軟美。

韭合

韭菜切末拌肉﹐加作料﹐面皮包之﹐入油灼之。面內加酥更妙。

糖餅﹝又名面衣﹞

糖水溲面﹐起油鍋令熱﹐用箸夾入﹔其作成餅形者﹐號「軟鍋餅」﹐杭州法也。

燒餅

用松子﹑胡桃仁敲碎﹐加糖屑﹑脂油和面炙之﹐以兩面熯黃爲度﹐而加芝麻。叩兒會做﹐面羅至四五次﹐則白如雪矣。須用兩面鍋﹐上下放火﹐得奶酥更佳。

千層饅頭

楊參戎家制饅頭﹐其白如雪﹐揭之如有千層。金陵人不能也。其法揚州得半﹐常州﹑無錫亦得其半。

面茶

熬粗茶汁﹐炒麵兌入﹐加芝麻醬亦可﹐加牛乳亦可﹐微加一撮鹽。無乳則加奶酥﹑奶皮亦可。

杏酪

捶杏仁作漿﹐挍去渣﹐拌米粉﹐加緊糖熬之。

粉衣

如作面衣之法。加糖﹑俱可﹐取其便也。

竹葉粽

取竹葉裹白糯米煮之。尖小如初生菱角。

蘿卜湯圓

蘿卜刨絲滚熟﹐去臭气﹐微幹﹐加蔥醬拌之﹐放粉團中作餡﹐再用麻油灼之。湯滚亦可。春圃方伯家制蘿卜餅﹐叩兒學會﹐可照此法作韭菜餅﹑野雞餅試之。

水粉湯圓

用水粉和作湯圓﹐滑膩異常﹐中用松仁﹑核桃﹑豬油﹑糖作餡﹐或嫩肉去筋絲捶爛﹐加蔥末﹑秋油作餡亦可。作水粉法﹐以糯米浸水中一日夜﹐帶水磨之﹐用布盛接﹐布下加灰﹐以去其渣﹐取細粉曬漧用。

脂油糕

用純糯粉拌脂油﹐放盤中蒸熟﹐加冰糖捶碎﹐入粉中蒸好﹐用刀切開。

雪花糕

蒸糯飯搗爛﹐用芝麻屑加糖爲餡﹐打成一餅﹐再切方塊。

軟香糕

軟香糕﹐以蘇州都林橋爲第一。其次虎丘糕﹐西施家爲第二。南京南門外報恩寺則第三矣。

百果糕

杭州北關外賣者最佳。以粉糯多松仁﹑胡桃而不放橙丁者爲妙。其甜處非蜜非糖﹐可暫可久。家中不能得其法。

栗糕

煮栗極爛﹐以純糯粉加糖爲糕蒸之﹐上加瓜仁﹑松子。此重陽小食也。

靑糕﹑靑團

搗靑艸爲汁﹐和粉作粉團﹐色如碧玉。

合歡餅

蒸糕爲飯﹐以木印印之﹐如小珙璧狀﹐入鐵架熯之﹐微用油﹐方不粘架。

雞豆糕

研碎雞豆﹐用微粉爲糕﹐放盤中蒸之。臨食用小刀片開。

雞豆粥

磨碎雞豆爲粥﹐鮮者最佳﹐陳者亦可。加山藥﹑茯苓尢妙。

金團

杭州金團﹐鑿木爲桃﹑杏﹑元寶之狀﹐和粉搦成﹐入木印中便成。其餡不拘葷素。

麻團

蒸糯米搗爛爲團﹐用芝麻屑拌糖作餡。

芋粉團

磨芋粉曬漧﹐和米粉用之。朝天宮道士制芋粉團﹐野雞餡﹐極佳。

熟藕

藕須貫米加糖自煮﹐並湯極佳。外賣者多用灰水﹐味變﹐不可食也。余性愛食嫩藕﹐𨿽軟熟而以齒決﹐故味在也。如老藕一煮成泥﹐便無味矣。

新栗﹑新菱

新出之栗﹐爛煮之﹐有松子仁香。廚人不肯煨爛﹐故金陵人有終身不知其味者。新菱亦然。金陵人待其老方食故也。

蓮子

建蓮𨿽貴﹐不如湖蓮之易煮也。大槪小熟抽心去皮﹐後下湯﹐用文火煨之﹐悶住合蓋﹐不可開視﹐河停火。如此兩炷香﹐則蓮子熟時﹐不生骨矣。

芋

十月天晴時﹐取芋子﹑芋頭﹐曬之極幹﹐放艸中﹐勿使凍傷。春間煮食﹐有自然之甘。俗人不知。

蕭美人點心

儀眞南門外﹐蕭美人善制點心﹐凡饅頭﹑糕﹑餃之類﹐小巧可愛﹐潔白如雪。

劉方伯月餅

用山東飛面﹐作酥爲皮﹐中用松仁﹑核桃仁﹑瓜子仁爲細末﹐微加冰糖和豬油兒餡﹐食之不覺甚甜﹐而香松柔膩﹐迥異尋常。

陶方伯十景點心

每至年節﹐陶方伯夫人手制點心十種﹐皆山東飛面所爲。奇形詭狀﹐五色紛披。食之皆甘﹐令人應接不暇。薩制軍云「喫孔方伯薄餅﹐而天下之薄餅可廢﹔喫陶方伯十景點心﹐而天下之點心可廢。」自陶方伯亡﹐而此點心亦成《廣陵散》矣。嗚呼﹗

楊中丞西洋餅

用雞蛋淸和飛面作稠水﹐放碗中。打銅夾剪一把﹐頭上作餅形﹐如蝶大﹐上下兩面﹐銅合縫處不到一分。生烈火烘銅夾﹐撩稠水﹐一糊一夾一熯﹐頃刻成餅。白如雪﹐明如綿紙﹐微加冰糖﹑松仁屑子。

白雲片

南殊鍋巴﹐薄如綿紙﹐以油炙之﹐微加白糖﹐上口極脆。金陵人制之最精﹐號「白雲片」。

風枵

以白粉浸透﹐制小片入豬油灼之﹐起鍋時加糖糝之﹐色白如霜﹐上口而化。杭人號曰「風枵」。

三層玉帶糕

以純糯粉作糕﹐分作三層﹔一層粉﹐一層豬油白糖﹐夾好蒸之﹐蒸熟切開。蘇州人法也。

運司糕

盧雅雨作運司﹐年已老矣。揚州店中作糕獻之﹐大加稱賞。從此遂有「運司糕」之名。色白如雪﹐點胭脂﹐紅如桃花。微糖作餡﹐淡而彌旨。以運司衙門前店作爲佳。他店粉粗色劣。

沙糕

糯粉蒸糕﹐中夾芝麻﹑糖屑。

小饅頭﹑小餛飩

作饅頭如胡桃大﹐就蒸籠食之。每箸可夾一雙。揚州物也。揚州發酵最佳。手捺之不盈半寸﹐放松仍隆然而髙。小餛飩小如龍眼﹐用雞湯下之。

雪蒸糕法

每磨細粉﹐用糯米二分﹐粳米八分爲則﹐一拌粉﹐將置盤中﹐用涼水細細灑之﹐以捏則如團﹑撒則如砂爲度。將粗麻篩篩出﹐其剩下塊搓碎﹐仍於篩上盡出之﹐前後和勻﹐使幹濕不偏枯﹐以巾覆之﹐勿令風漧日燥﹐聽用。﹝水中酌加上洋糖則更有味﹐與市中枕兒糕法同。﹞一錫圈及錫錢﹐俱宜洗剔極淨﹐臨時略將香油和水﹐布蘸拭之。每一蒸後﹐必一洗一拭。一錫圈內﹐將錫錢置妥﹐先松裝粉一小半﹐將果餡輕置當中﹐後將粉松裝滿圈﹐輕輕攩平﹐套湯瓶上蓋之﹐視蓋口气直衝爲度。取出覆之﹐先去圈﹐後去錢﹐飾以胭脂﹐兩圈更遞爲用。一湯瓶宜洗淨﹐置湯分寸以及肩爲度。然多滚則湯易涸﹐宜畱心看視﹐備熱水頻添。

作酥餅法

冷定脂油一碗﹐開水一碗﹐先將油同水攪勻﹐入生面﹐盡揉要軟﹐如搟餅一樣﹐外用蒸熟面入脂油﹐合作一處﹐不要硬了。然後將生面做團子﹐如核桃大﹐將熟面亦作團子﹐略小一暈﹐再將熟麵團子包在生麵團子中﹐搟成長餅﹐長可八寸﹐寬二三寸許﹐然後折疊如碗樣﹐包上穰子。

天然餅

涇陽張荷塘明府家制天然餅﹐用上白飛面﹐加微糖及脂油爲酥﹐隨意搦成餅樣﹐如碗大﹐不拘方圓﹐厚二分許。用潔淨小鵝子石襯而熯之﹐隨其自爲凹凸﹐色半黃便起﹐松美異常。或用鹽亦可。

花邊月餅

明府家制花邊月餅﹐不在山東劉方伯之下。余常以轎迎其女廚來園制造﹐看用飛面拌生豬油子團百搦﹐才用棗肉嵌入爲餡﹐裁如碗大﹐以手搦其四邊菱花樣。用火盆兩个﹐上下覆而炙之。棗不去皮﹐取其鮮也﹔油不先熬﹐取其生也。含之上口而化﹐甘而不膩﹐松而不滯﹐其工夫全在搦中﹐愈多愈妙。

制饅頭法

偶食新明府饅頭﹐白細如雪﹐面有銀光﹐以爲是北面之故。龍云不然。面不分南北﹐只要羅得極細。羅篩至五次﹐則自然白細﹐不必北面也。惟做酵最難。請其庖人來教﹐學之卒不能松散。

揚州洪府粽子

洪府制粽﹐取頂髙糯米﹐撿其完善長白者﹐去共半顆散碎者﹐淘之極熟﹐用大箸葉裹之﹐中放好火腿一大塊﹐封鍋悶煨一日一夜﹐柴薪不斷。食之滑膩溫柔﹐肉與米化。或云﹕卽用火腿肥者斬碎﹐散置米中。

飯粥單粥飯本也﹐余菜末也。本立而道生。作《飯粥單》。

飯

王莽云「鹽者﹐百肴之將。」余則曰「飯者﹐百味之本。」《詩》稱﹕「釋之溲溲﹐蒸之浮浮。」是古人亦喫蒸飯。然終嫌米汁不在飯中。善煮飯者﹐𨿽煮如蒸﹐依舊顆粒分明﹐入口軟糯。其訣有四﹕一要米好﹐或「香稻」﹐或「冬霜」﹐或「晚米」﹐或「觀音秈」﹐或「桃花秈」﹐春之極熟﹐黴天風攤播之﹐不使惹黴發疹。一要善淘﹐淘米時不惜工夫﹐用手揉擦﹐使水從籮中淋出﹐竟成淸水﹐無復米色。一要用火先武後文﹐悶起得宜。一要相米放水﹐不多不少﹐燥濕得宜。往往見富貴人家﹐講菜不講飯﹐逐末忘本﹐眞爲可笑。余不喜湯澆飯﹐惡失飯之本味故也。湯果佳﹐寧一口喫湯﹐一口喫飯﹐分前後食之﹐方兩全其美。不得已﹐則用茶﹑用開水淘之﹐猶不奪飯之正味。飯之甘﹐在百味之上﹐知味者﹐遇好飯不必用菜。

粥

見水不見米﹐非粥也﹔見米不見水﹐非粥也。必使水米融洽﹐柔膩如一﹐而後謂之粥。尹文端公曰「寧人等粥﹐毋粥等人。」此眞名言﹐防停頓而味變湯幹故也。近有爲鴨粥者﹐入以葷腥﹔爲八寶粥者﹐入以果品﹐俱失粥之正味。不得已﹐則夏用綠豆﹐冬用黍米﹐以五穀入五穀﹐尙屬不妨。余常食於某觀察家﹐諸菜尙可﹐而飯粥粗糲﹐勉彊咽下﹐歸而大病。嘗戲語人曰「此是五臟神暴落難。」是故自禁受不得。

茶酒單七碗生風﹐一杯忘世﹐非飲用六淸不可。作《茶酒單》。

茶

欲治好茶﹐先藏好水。水求中泠﹑惠泉。人家中何能置驛而辦﹖然天泉水﹑雪水﹐力能藏之。水新則味辣﹐陳則味甘。嘗盡天下之茶﹐以武夷山頂所生﹑衝開白色者爲第一。然入貢尙不能多﹐況民間乎﹖其次﹐莫如龍井。淸明前者﹐號「蓮心」﹐太覺味淡﹐以多用爲妙﹔雨前最好﹐一旗一槍﹐綠如碧玉。收法須用小紙包﹐每包四兩﹐放石灰壇中﹐過十日則換石灰﹐上用紙蓋札住﹐否則气出而色味又變矣。烹時用武火﹐用穿心罐﹐一滚便泡﹐滚久則水味變矣。停滚再泡﹐則葉浮矣。一泡便飲﹐用蓋掩之則味又變矣。此中消息﹐間不容髮也。山西裴中丞嘗謂人曰「余昨日過隨園﹐才喫一杯好茶。」嗚呼﹗公山西人也﹐能爲此言。而我見士大夫生長杭州﹐一入宦場便喫熬茶﹐其苦如藥﹐其色如血。此不過腸肥腦滿之人喫檳榔法也。俗矣﹗除吾鄕龍井外﹐余以爲可飲者﹐臚列於後。

武夷茶

余向不喜武夷茶﹐嫌其濃苦如飲藥。然丙午秋﹐余遊武夷到曼亭峯﹑天遊寺諸處。僧道爭以茶獻。杯小如胡桃﹐壺小如香櫞﹐每斟無一兩。上口不忍遽咽﹐先嗅其香﹐再試其味﹐徐徐咀嚼而體貼之。果然淸芬撲鼻﹐舌有餘甘﹐一杯之後﹐再試一二杯﹐令人釋躁平矜﹐怡情悅性。始覺龍井𨿽淸而味薄矣﹔陽羨𨿽佳而韻遜矣。頗有玉與水晶﹐品格不同之故。故武夷享天下盛名﹐眞乃不忝。且可以瀹至三次﹐而其味猶未盡。

龍井茶

杭州山茶﹐處處皆淸﹐不過以龍井爲最耳。每還鄕上冢﹐見管墳人家送一杯茶﹐水淸茶綠﹐富貴人所不能喫者也。

常州陽羨茶

陽羨茶﹐深碧色﹐形如雀舌﹐又如巨米。味較龍井略濃。

洞庭君山茶

洞庭君山出茶﹐色味與龍井相同。葉微寬而綠過之。采掇最少。方毓川撫軍曾惠兩瓶﹐果然佳絕。後有送者﹐俱非眞君山物矣。

此外如六安﹑銀鍼﹑毛尖﹑梅片﹑安化﹐槪行黜落。

酒

余性不近酒﹐故律酒過嚴﹐轉能深知酒味。今海內動行紹興﹐然滄酒之淸﹐潯酒之洌﹐川酒之鮮﹐豈在紹興下哉﹗大槪酒似耆老宿儒﹐越陳越貴﹐以初開壇者爲佳﹐諺所謂「酒頭茶腳」是也。燉法不及則涼﹐太過則老﹐近火則味變。須隔水燉﹐而謹塞其出气處才佳。取可飲者﹐開列於後。

金壇於酒

於文襄公家所造﹐有甜澀二種﹐以澀者爲佳。一淸徹骨﹐色若松花。其味略似紹興﹐而淸洌過之。

徳州盧酒

盧雅雨轉運家所造﹐色如於酒﹐而味略厚。

四川郫筒酒

郫筒酒﹐淸洌徹底﹐飲之如梨汁蔗漿﹐不知其爲酒也。但從四川萬里而來﹐鮮有不味變者。餘七飲郫筒﹐惟楊笠湖刺史木箄上所帶爲佳。

紹興酒

紹興酒﹐如淸官廉吏﹐不參一毫假﹐而其味方眞。又如名士耆英﹐長畱人間﹐閱盡世故﹐而其質愈厚。故紹興酒﹐不過五年者不可飲﹐參水者亦不能過五年。餘黨稱紹興爲名士﹐燒酒爲光棍。

湖州南潯酒

湖州南潯酒﹐味似紹興﹐而淸辣過之。亦以過三年者爲佳。

常州蘭陵酒

唐詩有「蘭陵美酒郁金香﹐玉碗盛來琥珀光」之句。余過常州﹐相國劉文定公飲以八年陳酒﹐果有琥珀之光。然味太濃厚﹐不復有淸遠之意矣。宜興有蜀山酒﹐亦復相似。至於無錫酒﹐用天下第二泉所作﹐本是佳品﹐而被市井人苟且爲之﹐遂至澆淳散朴﹐殊可惜也。據云有佳者﹐恰未曾飲過。

溧陽烏飯酒

余素不飲。丙戌年﹐在溧水葉北部家﹐飲烏飯酒至十六杯﹐傍人大駭﹐來相勸止。而余猶頹然﹐未忍釋手。其色黑﹐其味甘鮮﹐口不能言其妙。據雲溧水風俗﹕生一女﹐必造酒一壇﹐以靑精飯爲之。俟嫁此女﹐才飲此酒。以故極早亦須十五六年。打甕時只剩半壇﹐質能膠口﹐香聞室外。

蘇州陳三白

乾隆三十年﹐余飲於蘇州周慕庵家。酒味鮮美﹐上口粘唇﹐在杯滿而不溢。飲至十四杯﹐而不知是何酒﹐問之﹐主人曰「陳十餘年之三白酒也。」因余愛之﹐次日再送一壇來﹐則全然不是矣。甚矣﹗世間尢物之難多得也。按鄭康成《周官》注盎齊云「盎者翁翁然﹐如今﹝贊阝﹞白。」疑卽此酒。

金華酒

金華酒﹐有紹興之淸﹐無其澀﹔有女貞之甜﹐無其俗。亦以陳者爲佳。蓋金華一路水淸之故也。

山西汾酒

旣喫燒酒﹐以狠爲佳。汾酒乃燒酒之至狠者。余謂燒酒者﹐人中之光棍﹐縣中之酷吏也。打擂臺﹐非光棍不可﹔除盜賊﹐非酷吏不可﹔驅風寒﹑消積滯﹐非燒酒不可。汾酒之下﹐山東膏梁燒次之﹐能藏至十年﹐則酒色變綠﹐上口轉甜﹐亦猶光棍做久﹐便無火气﹐殊可交也。嘗見童二樹家泡燒酒十斤﹐用枸杞四兩﹑蒼術二兩﹑巴戟天一兩﹑布紮一月﹐開甕甚香。如喫豬頭﹑羊尾﹑「跳神肉」之類﹐非燒酒不可。亦各有所宜也。

此外如蘇州之女貞﹑福貞﹑元燥﹐宣州之豆酒﹐通州之棗兒紅﹐俱不入流品﹔至不堪者﹐揚州之木瓜也﹐上口便俗。﹝完﹞

