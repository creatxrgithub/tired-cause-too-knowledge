心意門拳譜《易筋經貫气》

自古相傳﹐有文事者必有武備。

凡學捶者﹐要明七拳﹑知三節﹑身如彎弓﹑手如藥箭﹑足蹬起似箭離弦。

手起莫往空裏落﹐遠進一丈步法奇﹐步位之法﹐精之到人間﹐能一思進﹐莫一思退。進步起勢把﹑翻身把﹑左右把如猛虎下山。兩手出洞入洞要隨身﹐身起足不起是枉然﹐足落身不下亦是枉然。

進步打莫畱情﹐畱情藝不成。剪子股﹑十字擒﹑虎撲鷹捉身四平。梢節不明難出變化﹐中節不明渾身是空﹐根節不明多出七十二般跌法。本心不明﹐勢徒勞心﹐亂行四梢﹐發施不知﹐尙遇凶禍難避。

吾能與規矩﹐不能使人進攻得法。明了三心多一力﹐明了四梢多一精﹐明了五行多一气。三回九轉一勢起﹐把勢不同法同﹐知其始終﹐死中反活﹐活中反死。勢精人間多一精﹐一精知其萬勢通﹐萬勢不要盡了終。勢占蹭難變化﹐揉定中門去打人﹐如蛇吸食閃路。勝騰挪而失正者不打﹐其遠者不打﹐先打顧法後打空。不見起﹑落﹐進打爲何﹖𨿽有智不如乘勢﹐又打外合法﹐又打上下合法﹐又打隨機應變合法。一枝支百枝搖﹐上下相連。雞爭鬥﹑虎擒羊﹑轉向四梢行似閃﹐連環一气掩之打。

花勢𨿽明﹐不算武藝﹐遠近並濟﹐用與臨場﹐不定孰勢﹐隨髙打髙﹐隨低打低﹐或拳或把﹐望著就打。豈知武藝多術﹐絕口不談﹐惟惑亂人心﹐反悟身能戰﹐勇而無凶像﹐心平气穩﹐血肪貫通﹐日積月累﹐循序漸進﹐成熟之後﹐三節﹑四梢不見﹐生於自然。

能交言語﹐莫交心﹐手到不如心到﹐心爲君﹑四梢爲臣﹐心爲將﹑四梢爲兵。君與臣﹑將與兵﹐共合一處自無不勝。學者立志愼哉。

歌曰﹕習藝如登萬重山﹐

先生言語是指南﹔

藝中若得無窮趣﹐

只有功夫不間斷。

又曰﹕武藝眞傳法無奇﹐

起落縱橫立根基﹔

身心難練用苦功﹐

藝法𨿽深可盡知。

總之﹐武藝相傳﹐必思忠﹑孝﹑信﹑禮﹑義之人﹐方可傳授。逢殺家﹑捨友﹐行爲不端者﹐寧可失世不可傳也。傳道得心﹐願習武藝之人爲身小弱薄者一助云耳。

﹝二﹞中气論

中气者﹐卽先天之元气﹐醫道所謂元气者﹐以其居人身之正中﹐故武備名曰中气﹐卽先天眞一之气也。文練之則爲內丹﹐武練之則爲外丹﹐然內丹未有不借外丹而成者也。蓋動靜互根﹐溫養合法﹐自有結胎還原之妙。俗學不解中气根源﹐手舞足蹈﹐欲入玄巧必不能也。

人自有生以來﹐稟先天之神以化气﹐積气以化精﹐當男子以口口口精初凝於丹田﹑衝脈﹑帶脈之中﹐前對臍﹐後對腎。非上﹑非下﹐非左﹑非右﹐不前﹑不後﹐不偏不倚﹐正居人一身之正中﹐稱天樞﹐號命門。卽所謂太極是也。眞陰眞陽﹐俱存此中。神志賴之﹐呼吸依之﹐十二經﹑十五絡之流通也。此气靈晨﹐或盛或衰﹐非由功修何成諸狀。

今以人功﹐變弱爲彊﹐變短爲長﹐變柔爲剛﹐變衰爲盛。易動也﹐身之利也﹐聖之基也足喬之地也。以气爲主﹐天地生物气之所至。百物生長﹐內與外對﹐表與裏對。壯與衰對較﹐壯可敵也﹔內與外對較﹐外可略也。卽孟子所謂气大至剛﹐塞乎天地之間﹐是謂浩然之气也。一曰揉有定勢﹐人之一身左气右血﹐凡揉之法﹐右邊推向於左﹐是蓋气推入血﹐令其通融。又取胃居於左﹐令胃寬能多納气。又取揉者﹐右掌有力使用無窮。使人而咽之善者﹐大皆仙去﹐其法祕密﹐世人莫知也。初用功也﹐以輕爲重﹐心宜意其力平也。功逾百日﹐其气盈脯﹐天地之間﹐充塞周徧﹐然後才可迎送於外。蓋以要在內﹐由中送於外﹐有存之學也。內外兩全﹐方稱神勇。其功畢矣﹐常宜錘煉﹐勿輕逸試。觀林中樹木﹐有大且茂者是水土旺盛相之气於外也。

﹝三﹞陰陽轉接

天地之道﹐不外陰陽。陰陽轉接﹐出於自然。故靜極而動﹐陰斷科陽也﹔動極而靜﹐陽斷乎陰也﹔推而至於四時﹐春﹑夏之後接以秋﹑冬﹐發生盡而收藏隨之﹐陰必轉陽﹐陽必轉陰﹐陰陽乃造化之生成也。故有去有生﹐生生不窮無有歇息。人稟陰陽之气一生﹐乃一小天地﹐其勢惟陰與陽轉接乘受﹐豈可不論哉。故髙者爲陽﹐低者爲陰﹔仰者爲陽﹐俯者爲陰﹔正者爲陽﹐側者爲陰。勢髙者落之一低﹐陽轉乎陰也。若髙而更髙﹐無可髙矣﹐勢必不相連﹐气必不相接。勢低者必起之以髙﹐陰轉乎陽也。若低而更低﹐無可低矣﹐勢必不相連﹐气必不相實。俯仰側正﹐曲个動靜﹐無不皆然。惟有陽復轉陰﹐陰復轉陽﹐其一气不盡﹐復催一气以足之也。非陰盡復轉陽﹐陽盡復轉陰。明於此﹐則轉接有一定之勢﹐接落有一定之气﹐無悖謬﹑無牽拉矣。蓋勢之爲快﹐气之流利﹐中無間斷也。一有間斷﹐則另起鑪竈﹐是求快而反慢﹐求利反鈍矣。

﹝四﹞行气論

歌訣曰﹕任他勇猛气總偏﹐

此有彼無是天然﹔

進截橫巧橫截直﹐

一气催二二催三。

又曰﹕

任他歸快是路遠﹐

守吾安然自粘連﹔

如問是謂何妙訣﹐

只在行气一動間。

﹝五﹞陰陽入核論

練气不外陰陽﹐陰陽不明從何練起。先始之督脈﹐行於背之當中﹐統領諸陽經。任脈行於腹之當中﹐統領諸陰經﹐故背陽腹陰。二經上交會陽﹑下交會陰。一南一北﹑子午相對。又職坎卦﹐陽居北之正中。離卦陰居南之正中﹐一定而不移也。故俯勢爲陰勢﹐宜俯卻又入陽气。蓋督脈領諸陽經之气﹐盡歸於會陽上之前也。仰者爲陽勢﹐卻入陰气﹐蓋任脈領諸陰經气﹐盡歸於會陰上之後也。

﹝六﹞入陽附陰﹑入陰附陽說

以背爲陽﹐大俯而曲﹐則督脈交任﹐過陽入陰﹐陽與陰相附也。大仰而曲﹐則任脈交督﹐過陰入陽﹐陰與陽相符也。陰推陽﹑陽推陰﹐循環無端﹐凡旋轉勢用之。以俯勢入陽也﹐不將陰气扶起則偏於陽﹐必有領位前跌之患。以仰勢入陰气﹐不將陽气扶起則偏於陰﹐必有掀翻後倒之憂。故俯勢出者﹐落點卽還之以勢﹐使無偏於陰也。陽來陰送﹐陰來陽送﹐不偏不倚﹐無過不及﹐落點還原﹐所云「停」字。卽是此法。

推而至於曲者﹐還之以伸﹔伸者﹐還之以曲﹔髙者﹐還之以低﹔低者﹐還之以髙﹔側者﹐還之以正﹔正者﹐還之以側﹐以及斜歪﹑縹旋﹑往來﹐無不皆然。逐勢練法﹐則陰陽交結﹐自有得心應手之妙。其扶气之源也﹐通於四梢﹐气之注也。如通行之道路﹐總要無壅滯﹐無牽拉也。方能來去流利﹐捷便莫測。故上气在下欲入上﹐莫牽其下﹔下气在上欲理其前﹐而後气自去﹔右气在左﹐畱意於左﹔左气在右﹐畱意於右。

如直捶﹕手入气以前﹐不勒後手﹐後肘气不得自背而入。上衝手﹕下胸不開﹐則气不得上升﹐而入於後。合抱勢﹕背不開﹐則气不得裹於前。直起勢﹕須勾腳。直蹲勢﹕須縮項。左手气在右手﹐右手气在左手。俯勢﹑栽勢﹑掀其後腳跟。墜勢者﹐坐其臀。起勢者﹐顚其足。栽蓋莫蹺腳﹐恐上頂也。仰勿伸腳﹐慮下拉也。擴而充之﹐勢勢皆然。

總之﹐气之路也﹐歸著一處。气之來也﹐不自一處﹐惟疏其气﹐其所源通﹐則道流利﹐自不至步步爲營﹐有牽拉不前之患矣。

﹝七﹞陰陽並入並扶說

此反勢。反勢陰陽﹐各居其半。故左反勢者﹐右邊之陰陽並入以左之﹐左邊之陰陽並入以扶之。故右反勢者﹐左邊之陰陽並入以右之﹐右邊之陰陽並入以扶之。

﹝八﹞陰陽分入分扶

此平轉開合勢。開胸合背者陰气﹐分入陽气。開背合胸者陽氯﹐分入陰气。勢分兩邊﹐故气也從中劈開分入分扶之。

﹝九﹞陰陽旋入旋扶

此平掄勢﹑紐縹勢﹑搖晃勢也。勢旋轉而不停﹐气亦隨之旋繞不息。陰入陽分﹐陽入陰分﹐接續連綿﹐並無休歇。左旋右旋﹐陰陽旋相入扶也。

﹝十﹞陰入陽扶陽入陰扶

此直起直落不偏不倚勢也。直身正勢﹐陽不得入於陰分﹐陰不得入於陽分﹐各歸本分。上歸百會穴而交﹐下至湧泉穴而合﹐陰陽之扶在兩穴也。

﹝十一﹞陰陽斜偏十字入扶

此斜偏側身俯仰勢也。左斜俯勢。陽气自脊背右下提於左上﹑斜入左前陽分。右斜俯勢﹐陰气纂工下提於右上﹑斜入右前陰分。斜劈﹑斜邀手用此。左斜仰勢﹐陰气自腹右下提於腹左上﹐斜入右後陽分。斜擢﹑斜提手用此。

﹝十二﹞陰陽亂點入扶法

此醉形式是也。醉形者﹐忽前﹑忽後﹐忽左﹑忽右﹐忽俯﹑忽仰﹐忽進﹑忽退﹑忽斜﹑忽正﹐勢無定形﹐气也隨之亂爲入扶也。

﹝十三﹞剛柔相濟

勢無三點不落﹐气無三點不盡。此陰轉陰蹭一陽﹐陽轉陽蹭一陰之謂也。蓋落處盡處气凝血口口口口之。所用剛法﹐則气撲滿身。而兼陰陽﹐是气血流行之時﹐宜用柔法。不達乎此純用剛﹐則气撲滿身﹐牽拉不利﹐落點必不猛勇。純用柔法﹐則气散不聚﹐無所歸著﹐落點必不堅硬。應剛而柔﹐散而不聚﹔應柔而剛﹐則聚而不散。皆不得相濟之妙。故善用剛法﹐落點卽如蜻蜓點水﹐一沾卽起﹐善用柔法﹐遇气如風輪旋轉﹐滚走不停。若是剛柔相濟得宜﹐方無气歉不實﹐澀滯不利之患也。

以上總論﹕一身之大陰陽﹐俱以入其扶。至於手背爲陽﹑膊外爲陽。三陽經得於手背之外也﹐太陽經起於手之小指背﹐少陽經起於無名指背﹐陽明經起於食指背。皆上循轉外而赴頭也。手心爲陰﹐膊內爲陰。三陰經得於手膊之內也。太陰經止於手大指內﹐厥陰經止於中指內﹐少陰經止於小指內皆陽經止於足小趾外側﹐少陽經止於足大趾內及小趾內及小趾﹑次趾間﹐陽明經止於足大趾及次趾背。三經皆循腿外﹐而止於趾背。足心爲陰﹐腿內爲陰。三陰經行於足腿之內也。足太陰經起於足大趾側下﹐足厥陰經起於足大趾內側上﹐足少陰經起於小趾過足心湧泉穴。三經皆循腿內。

﹝十四﹞三尖爲气之綱領論

事專一﹐則治於以其有主宰之統。𨿽有千頭萬緒之多﹐而究之總歸一轍也。如行軍有主帥之運動﹐治家有家宰之規範方能同心協力於事。筋經貫气﹐動關性命﹐其气統領之歸結﹐不可不究哉。夫頭爲諸陽之會﹐領一身之气﹐頭不合﹐則一身之气不入矣。

如左側俯勢﹕而頭反右歪﹐則右半之陰陽不入。右側俯勢﹕而頭反左歪﹐則左半之陰陽不入。直起勢﹕頭反縮﹐則下气不得上升。直落勢﹕頭反頂﹐則上气不得下降。旋轉而右﹐頭反左顧﹐則气不得右入。旋轉而左﹐頭反右顧﹐則气不得左入。

三陰至於手內﹐三陽起於手背﹐爲臂膊往來气血之道路﹐指法之曲伸﹑手腕之俯仰﹑伸足喬﹐

則气不入矣。如平仰手直出﹐反掌勾手气必不入。陰手下截者﹐掌足喬則气不入。仰手上出者﹐掌足喬則气亦不入。平仰手前蕩者﹐腕勾則气不入。平陰陽手截者﹐腕勾則气亦不入。側手直打者﹐足喬手則气不入。側手沈打者﹐足喬手則气不入。餘可類推。

三陽止於足之背﹐三陰起於足之下﹐爲腿胯往來气血之道路。一足之尖﹑跟﹑稜﹑掌﹑腳脖之伸足喬﹐內外一有不合﹐則腿气不入。如仰勢﹐腳尖若介﹐則陽气不入。俯勢﹐腳尖若足喬﹐則陰气不入。起勢直跟躐者﹐腳尖若介﹐則气不得上升。若落勢下墜﹐腳尖若足喬﹐則气不得下降﹐皆不可不知也。

﹝十五﹞三尖照說

練气不外動靜。動則气檠不散﹐靜則如山嶽而難搖﹐方能來去無失。視俗手動靜俱不穩妥﹐蓋亦未究三尖照與不照耳。

三尖照則無東歪西斜之患。不照則牽此拉彼﹐必有搖晃之失。如十字勢﹕左腳前﹑右手前者﹐右手正照左腳尖﹐頭照右手﹐則上中下一綫﹐不斜不焉必穩。側身右腳前﹐右手前之順勢﹐頭順勢照右手﹐右手照右腳必穩。餘可類推。又有三尖不能彊照者﹐則與十二節照之﹐紐縹必用之。

﹝十六﹞三尖到論

三尖到則一齊俱到也。不然此先彼後﹐此速彼遲﹐互有牽拉而不利也。右手正照右腳尖﹐蓋气之著落點。𨿽云「一尖二催」﹐此一尖之气者在全身。一尖不到﹐必有牽拉﹐身气不入矣。自練不靈快﹐催不堅剛﹐皆是此類不照之患。練形者﹐須刻刻畱意此三處﹐方爲中的。

﹝十七﹞十二節﹑往來﹑气落﹑內外﹑上下﹑前後論

三尖爲气之領袖﹐乃气所歸著之處。人且知此三處﹐宜堅實勇猛﹐全體堅如石﹐方能不怕人之衝突﹐不慮我之不敵也。其所以堅硬者﹐則在逐處之骨節。蓋骨節之空隙乃一人之經脈﹑神明之所流注此處。精神塡實﹐則如鐵如鋼﹐伸之不能曲﹐曲之不能伸﹐气貫方全。起手有肩﹑肘﹑腕三節﹔腿有胯﹑膝﹑足三節﹐左右相並共計十二節。手之能握﹐足之能步﹐全賴於此。如百沙袋逐層塡實﹐𨿽軟物可使之堅硬﹐此雷同气貫筋經之理也。气落全勢有前後﹑內外﹑上下之分﹐宜明辧之。如側身直勢雙手前推者﹕肘心气塡於上﹑手腕气塡於掌﹑足喬於肩。雙手下劈者﹕肘心气塡於手腕﹑气塡於下﹐前肩脫下﹐後肩提起。正身前撲﹕兩手平托﹑肘心气塡於上﹑手腕气塡於內。膝足喬與臍平﹕气實腿外側﹑腳脖內側﹑著力胯外間。上下節數隨之起落運動。餘可類推。

﹝十八﹞檠停成論

歌曰﹕天地交會萬物生﹐

不偏不倚气均停﹔

千秋萬載气停聚﹐

惟有和合一气通。

此交手法也。檠者﹕非交手先將中气吸入中宮﹐滿腹堅硬如鐵﹐全體振動﹐勃然莫遏。如行軍未對之先予將士鼓其勇气﹐以待敵至﹐使其根非空洞虛殼也。停者﹕已交手也﹐落點不前不後﹐不偏不倚﹐陰陽均停﹐不多不少也。成者﹕已交手至落點之後﹐仍還俟再發也。落點气不還原﹐气散不聚﹐後不可繼﹐再發發甚矣。故陰勢陽出者﹐仍還之以陰。陽勢陰出者﹐仍還之以陽。成住不散﹐生生不窮。𨿽千手萬手﹐气總不散敗﹐更兼內丹﹐素成食气不絕﹐卽不得食﹐而眞气充之﹐自無餓餒之患。歷數古之名將﹐愈戰愈猛﹑勇增百倍者﹐皆是此訣作用無窮也。

﹝十九﹞點气論

詞曰﹕似夢地著驚﹐似吾道忽醒﹐似皮膚無間燃火星﹐似寒浸骨裏打戰凍。想情形快疾猛﹐原來是眞气泓﹐濃震雷迅發離火焰烘﹐俗不悟元中究﹐丟卻別尋那得醒﹐著人脇膚堅剛莫敵形﹐而深入骨髓截斷營。

已剛在於气所著﹐未有疼痛。疼則不通﹐通則不疼﹐理應然也。能隔斷气血之道路﹐使不接續﹔能壅塞气血之運轉﹐使不流通。可以粉骨絕筋斃性命於頃刻。气之爲用大矣哉﹐但須明其方﹑知其發﹑神其用﹑方能入殼。如射之中﹐得先正形體﹐不偏不倚。如矢之端正﹐簇羽之停﹐習口中气﹐神凝气充。再如開弓弛﹑張弓圓﹑斬滿而其中得之神通可於此﹐可穿七紮﹐乃在放散之靈不靈耳。故气之發也。當如炮之燃火﹐弓箭之離弦﹐陡然而至。熟玩此詞﹐自然會得心應手﹐切勿作閒話略過也。

﹝二十﹞過气論

落點堅硬猛勇莫敵﹐賴全身之气盡握一處也。然﹐有用之﹐而气不至﹐气去而牽拉一利者﹐未知過气之法也。蓋人身之气﹐發於命門﹐气之源也﹐著於四梢﹐气之注也。而其流行之道路﹐總要無壅滯﹑無牽拉﹐方能手法流利﹐捷便莫測。故上气在下﹐欲入上莫牽於下﹐下气在上﹐欲入下莫滯於上。前气在後順其後﹐而前气自入﹔後气在前理其前﹐而後气自去。左气在右﹐畱心於右﹔右气在左﹐畱心於左。

如直撞手﹕入手气於前﹐不勒後手掌﹐後肘气不得自背而入。上衝手﹕下手不下撞﹐肩不下脫﹐气不得自筋而入。分擺手﹕胸不開﹐則气不得入手後。合抱者﹕背不開﹐則气不得理於前。直起勢﹐須勾其腳﹕直落勢﹐須縮其項。左手气在右腳﹐右手气在左腳。俯勢﹑栽勢﹑前探勢﹐掀起後腳跟也。墜勢﹐坐其臀。舉勢﹐踮其足。栽蓋莫足喬腳﹐恐上頂也。仰蓋莫伸腳﹐慮下拉也。擴而充之﹐勢勢皆然。

總之﹐气落也﹐歸著一處。气求也﹐不自一處。惟疏其源﹐通其流﹐則道路滑利﹐自不致步步爲營﹐有牽拉不前之患矣。前敍二十法論﹐乃爲筋經貫气之祕訣。

﹝注﹞此拳譜爲手抄傳本﹐錯字漏句頗多﹐因系前人所作﹐不敢妄猜彊攺﹐姑且依原樣公諸於世﹐僅供同道研究參考

