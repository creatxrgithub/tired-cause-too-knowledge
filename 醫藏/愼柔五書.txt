愼柔五書明胡愼柔

顧序

愼柔師小傳

師訓題辭

卷一

師訓第一

歷例題辭

卷二

醫勞歷例第二

虛損門題辭

卷三虛損第三

脈法

損脈致病次序

損脈損癥

治損法

五臟逆傳致病訣

虛損死證

寒熱論

五臟致傷

虛損致病之由

亢則害承乃制論

虛損誤藥之辧

虛損祕訣

損病湯藥加減法

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

損病主治湯方門

癆瘵門題辭

卷四癆瘵第四

脈法

總論

骨蒸勞

血風勞

冷勞

熱勞

癆瘵各疰論

屍厥

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

勞病主治湯方門

取虫法

追虫方

追虫方

追虫方

追虫方

追虫方

追虫方

醫案題辭

卷五醫案第五

風例

痢例

脾胃例

虛勞例

頭痛例

胃脘痛例

眼痛例

齒痛例

雜癥例

後跋

顧序

士生於叔葉﹐不能希志軒冕﹐又不能遂邱樊﹐其或隱身以利物﹐混俗以宏道﹐往往以技時。史家列方伎﹐日者﹐倉公並傳﹐劉歆較中祕書﹐占候醫方﹐並載《七略》﹐一則定猶豫於幾微﹐一則救艱危於呼吸﹐學醫乎﹖學卜乎﹖吾學醫矣。予自壬午逮乙酉間﹐連歲作客﹐幾罹兵革者數矣。乃退而懸壺市上﹐予豈妄誕哉﹖吾友石氏瑞章爲之根據表也﹐然予之知瑞章﹐由於先知有胡氏愼柔﹐以醫隱於僧﹐物故者十年矣。予交之在二十年之前﹐先是吾師熊魚山先生夫人﹐得奇恙﹐隨宦遊﹐徧叩靑囊﹐終無濟者。予推轂愼柔﹐竟以六劑奏效﹐再數劑全瘳。自是予與愼柔同客於先生松陵治所者一年﹐旣得朝夕領緒益﹐又盡收其枕匣之祕﹐得抄本盈尺。辛未年﹐予北遊太學﹐攜之簏中﹐會魚山先生以黃門罷歸﹐思愼柔不可得見﹐欲盡索其書。予不敢私﹐而紫編丹笈﹐自吳入燕者﹐又自燕入楚矣。尋又遭寇獗猖﹐先生挈家遷播﹐聞其書已久沒兵火中﹐乃愼柔卽有另本﹐亦已星散不可問。比年來﹐予以瑞章友善﹐每與促席研究醫旨﹐兼諸家之長﹐深望洋之嘆﹐靑過前人﹐元成奧帙﹐然終於不忘所自﹐思愼柔不少輟﹐而虛怯一門﹐尢推獨步﹐遂出其遺書﹐卽予向所授受者也﹐予爲慶幸及感慨者久之﹐瑞章遂謀之棗梨﹐蓋傳其學﹐傳其人。起膏肓於未形﹐驅府兪之沈患﹐瑞章之業廣矣﹐瑞章之慶長矣。瑞章齒少於予﹐其學窺淵海﹐宿儒不能也。刀圭入口﹐僵者立蘇﹐所在戶外層滿﹐所著述甚博﹐麗名諸生﹐身故在隱顯之間﹐予則灰心﹐將以越人老矣﹐惟瑞章有以導予。

敷尹顧元交書

愼柔師小傳

師毗陵人﹐胡姓﹐本儒家子﹐生而敏慧﹐稚年寄育僧捨﹐長尋剃髮﹐法名住想﹐字愼柔。性喜讀書﹐凡一切宗乘﹐以及儒書經﹑史﹑子諸編﹐無不究覽。心血耗疲﹐得瘵疾幾不起。時查了吾先生寓醫荊溪﹐師往求治﹐歲餘獲痊。了吾先生涇縣人﹐爲太平周愼齋先生髙座。師穎悟沈靜﹐了吾先生深器之﹐欲授以己學﹐師由是執贄﹐事先生十餘年。先生懼其學識過己﹐乃令往從愼齋先生﹐與薛理還偕行。理還亦毗陵人。予於己卯春﹐曾識荊於嘉水﹐時年已逾七十。因出了吾生平所驗案及禁方贈予﹐予自此益盡窺了吾之學。愼齋先生名滿海內﹐從遊弟子日眾﹐師隨侍﹐每得其口授語﹐輒筆之。先生初無著述﹐今有語錄數種行世﹐多師所詮次也。師自是歸裏﹐治病輒應﹐履日盈戶外﹐然性好施﹐𨿽日入不下數金﹐而貧如昔。歲庚午﹐吳江宰熊魚山先生夫人﹐抱奇恙六七年矣。延師至﹐以六劑奏效﹐一時薦紳士大夫﹐咸服其神明﹐因往來吳會間﹐裏居之日少。歲壬申﹐予時習岐黃家十餘年﹐雅慕師﹐每相過從﹐談論輒達曙忘倦﹐師每愾生平所學﹐嗣者寥寥﹐言之惋然。然竊謂師貌古神暗﹐當得永年。亡何﹐丙子仲夏﹐忽示疾﹐以手札招予﹐授生平所著書﹐凡虛損一﹐癆瘵一﹐所札記師訓一﹐治病歷例一﹐醫案一。又數日竟脫然去﹐年六十五。距今又十年矣﹗予將以其書壽之於梓﹐因爲之傳。

師訓題辭

師訓者﹐查了吾先生麈頭之言﹐而愼柔述之者也。刻愼柔五書﹐而先之以師訓者﹐志所。應酬駁劇﹐隨感隨發﹐非著撰也。晨昏風雨﹐隨聞隨述﹐非箋疏也。故其言多直率而不文﹐其詞章多瑣屑而無脊﹐然正如道家之丹源﹐禪家之宗旨﹐得其單詞短語﹐卽可該貫萬理。

今又錯綜原文﹐根據類連舉﹐稍加序秩﹐無倫次而有倫次﹐庶幾學人﹐便於觀覽焉。是編出﹐不但愼柔祖述了吾之言在是﹐而愼齋先生之源流﹐亦可窺豹一斑矣。

﹝卷一﹞師訓第一

夫地黃丸﹐爲腎家之主劑。蓋腎水枯﹐則肝木不榮﹔木不榮﹐則枯木生心火。﹝五行字面﹐乃醫家循例之詞﹐讀者當隨文而各求其義。此所謂腎水卽津液也﹐肝水卽血汁也﹐心火卽亢燥之熱气也。津不濡血而血滯且幹矣。血不涵气而气亢愈悍矣。故曰﹕枯木生心火。﹞故用熟地以滋腎﹐用澤瀉以去腎家之邪﹐則地黃成滋腎之功。腎所惡者土也﹐脾家有濕熱﹐則能克腎水﹐故用山藥補脾﹐用茯苓以去脾家之濕﹐則山藥成補脾之功。木枯則耗水﹐以山茱萸斂火以潤肝﹔火熾亦能涸水﹐以丹皮瀉心火而補心。心足則火不妄起﹐且下降與腎交﹐而補腎之功愈成矣。此卽《難經》東方實﹐西方虛﹐瀉南方﹐補北方之義﹔又《素問》亢害承制凡兩手俱數﹐大便燥者﹐八物湯。洪大有力﹐地黃湯﹔無力﹐大補湯。脾燥﹐加山藥﹔脈弦﹐加芍藥﹔右關浮無力﹐加丁香﹔沈無力﹐加漧薑。

內傷﹐寸脈大於尺脈﹐此陽盛脈也﹐宜用保元湯加歸﹑芍引下﹐則大脈去﹐而陽气亦內收矣。此從陽引至陰分之法。﹝用意甚是而藥不合﹐升胃陽﹐歸升肝陽﹐非能降也。凡引下法有三﹕有直用淸肅﹐有從下滋塡﹐有從下溫補﹐更有宣其上而大气自降者﹐各因其病本也。﹞內傷﹐右尺弦弱﹐不宜用寒涼﹐以命門火虛故也。

右關緩有力﹐緩則爲濕﹐又寸尺弱者﹐用補中湯加赤茯﹑苡仁。蓋補中補寸弱﹐赤茯﹑苡仁行中焦濕﹐又能使中焦之气下行﹐而尺脈自和。

右關緩無力﹐用參苓白術散加黃﹐以補上而益下。凡在右﹐以四君子湯加減。欲上﹐用黃﹔欲下﹐赤苓﹑苡仁。在左﹐以四物湯調理。若左寸洪有力﹐加木通﹑黃連﹑赤苓之類。蓋木通瀉小腸火﹐小腸爲心之腑﹐黃連瀉心﹐赤苓者﹐赤入丙丁也。

左關浮﹐用羌活﹑防風。左關沈有力﹐用山梔﹑柴胡﹑知﹑柏之類。左尺有力﹐加柏以瀉其有餘。蓋左有瀉而無補﹐右有補而無瀉﹐則命門火重矣。﹝此謬語也。左右俱有水火﹐太過俱宜瀉﹐不及俱宜補。卽如本文左尺有力﹐加柏以瀉有餘﹐何嘗不是瀉火﹖倘右尺太過﹐豈可復補之﹖﹞凡內傷發熱﹑口漧﹐乃下焦虛寒﹐火不歸元﹐陽气在上故耳。須溫下焦﹐使陽气下降﹐則口漧自愈。﹝此卽所謂從下溫補也﹐是下焦虛寒﹐格陽於上。所以然者﹐下焦之气不續升﹐气無所接引﹐不得順降﹐久結於上﹐化爲燥火。﹞凡內傷﹐火在上﹐水在下﹐故發咳嗽而喘﹐此皆滋陰降火所致也。初用桂制白芍﹑吳茱萸少許﹐及甘艸﹑人參﹑五味﹑半夏﹑破故紙﹑杜仲﹐一溫則火下行﹐水上升。如或作瀉﹐則陽下行﹐而胃中所積宿食水谷行動矣。﹝因滋陰降火而發咳喘﹐乃陽爲陰抑﹐水上火下之咎也。用辛溫撥其陰而伸其陽﹐生气勃發﹐而敗气敗津舉無所容矣﹐故或汗或瀉也。內郁熱甚者﹐略佐淸降﹐恐郁火之發太驟爲患也﹐曾屢見之。﹞凡虛損﹐肺脈大﹐气喘﹐下部脈弦細弱微﹐此皆陽上越而不降﹐內寒外熱﹐上熱下寒之癥﹐用人參一錢﹐桂制白芍一錢﹐漧薑三分﹐半夏一錢﹐五味子十五粒﹐甘艸生炙二分﹐使溫中內收﹐陽气降下。﹝虛損气喘﹕有气痺﹐有气越。气痺有淸濕外侵﹐有衛陽內陷﹔气越有內寒格熱﹐有陰虛陽泛。陽陷寸脈短弱﹐而邪侵反弦緊﹔陽泛寸浮散﹐而格熱反洪實﹐以純虛與夾實之故。純虛可任補斂﹐夾實有溫宣﹑溫降諸法﹐未可專任補斂﹐其吉凶全視尺脈有根﹑無根﹐相稱﹑不相稱以決之。何者﹖純虛肺气弱﹐夾實肺气困﹐補斂固以振弱﹐亦以增困﹐上焦气閉﹐三焦大气舉爲其所吸攝﹐不得動轉順降﹐所謂宗气反聚也。气化不通﹐升降不續﹐喘逼反甚﹐故治法須有以開爲斂﹑以降爲補之妙用。﹞凡久病服寒涼克伐過多﹐以致三陽气衰﹐致痰凝气滯﹐以調元之劑治之。陽气一動﹐則少陽先升﹐少陽欲先出﹐前有太陽﹐後有陽明﹐遏截不能伸﹐少陽之气至太陽﹐太陽與之並則寒﹐與陽明並則熱﹐遂成寒熱瘧狀﹐非眞瘧也。其太陽气達﹐遂有傷風之狀﹐鼻塞﹑惡風寒之癥見矣。陽明气達﹐則有作瀉之癥。此時正當調脾補元﹐分頭施治﹐則舊病盡脫矣。﹝此條開人神智不少。﹞凡服寒涼克伐之過﹐遂成血凝气滯﹐用溫補之劑﹐其痰決行﹐脈气漸和﹐須預言將來或有凝血少許。此乃通經﹐气壯而血行也。﹝此可悟葉天士久病通絡之義。﹞凡脈細數﹐腎虛﹔弦數﹐肝虛﹔短數﹐肺虛。此爲病重之脈﹐有胃气則生﹐無胃气則死。散數則爲心虛。諸數之中﹐尙有舒徐和緩之意者﹐是云有胃气也。﹝來髙去深﹐旋轉不躁﹐是爲舒緩。﹞凡虛損脈數十數至﹐尙不細短﹐按之有一條者﹐可服獨參湯一二兩﹐然後調理。﹝此脈率因下寒格陽不能歸窟﹐宜附子加龜板以招安之。﹞凡脾脈細弦而澀﹐則中气虛寒﹐宜溫。直用溫藥則火起﹐須益智溫之﹐更用山藥以養脾﹐則益智之溫﹐退居下焦﹐補命門﹐火生土﹐遂成連珠之補﹐而火不起矣。﹝直用溫藥則火起﹐血虛不能涵之也。宜介類﹑如龜板﹑鱉甲﹑牡蠣之屬同用﹐非益智所能爲功。能任益智者﹐其陰虛猶未甚。﹞虛損大便燥者﹐用杏仁﹑枳殼﹑蘇梗﹐則能去宿糞。

嘗診一人﹐脈右關浮大﹐乃陽气浮上﹐癥當中寒﹐果然肚疼作瀉﹐宜用建中湯﹐收陽入內﹐而中溫矣。

凡持齋人﹐所食之物皆淡滲﹐所食之油皆屬火。滲淡瀉陽﹐陽虛則火起。此東垣云﹕持齋之人多胃虛。﹝滲淡瀉陽四字極是。故風濕在表﹑寒濕在裏者﹐均不可率利小便也。陽虛火起﹐亦有理而欠發明。蓋火性宣發﹐遂其宣發之性﹐卽不見火矣。故《內經》五臟苦欲補瀉之義最宜講究。﹞凡久病﹐用補脾﹑補命門之藥﹐皆燥劑﹐須用當歸身以潤肝﹐恐燥能起肝火故也。﹝立意極是﹐而以當歸爲能潤肝燥﹐貽誤非淺﹐其辛溫正起肝火也。血分虛寒宜之。虛燥者復與燥劑同用﹐必致頭眩﹑肋脹﹐不若鰲甲﹑牡蠣﹐介類潛陽而又淸靈不膩﹞。

一痰癥﹐曾有人病癡﹐寸脈不起﹐腳冷﹐關脈沈洪﹐此陽气爲痰所閉﹐宜升﹑宜降﹑宜開。用紫蘇﹑陳皮﹑半夏﹑赤芍﹑赤苓﹑枳殼﹑漧葛﹑石菖蒲﹑遠志﹑人參之類。其病欲言而訥﹐但手指冷。﹝冷字疑誤﹐或者物字﹐或者空字。此心系﹑腦絡﹑脊髓之間有瘀痺之脈﹐阻其神機不能靈轉也。屬血﹐加桃仁﹑丹參﹔屬痰﹐加如下方。﹞此乃痰閉陽气之病﹐治宜歸脾湯去棗仁﹑圓眼﹑黃﹐加石菖蒲﹑遠志﹑半夏﹐一補一開一行﹐後用全料歸脾湯﹐久自愈。

病患久虛﹐內有宿積舊痰﹐用參﹑術補之﹐久乃吐出臭痰﹐或綠色痰﹐當不治。蓋積之久﹐而脾胃虛極不運﹐故郁臭耳。﹝此癥有因蠻補而然者﹐或可治﹐或不治﹐須別視見證決之。﹞一人常夢遺﹐診其脈﹐關中有動脈如大豆圓﹐此痰凝中焦﹐幸夢遺﹐免鼓癥。﹝夢遺之多﹐而總歸於心肝二气之下陷。但有下虛而陷者﹐有脾虛而陷者﹐有心肝自虛而陷者﹐有外感遏制肺與膀胱之气而陷者﹐有痰涎遏制脾胃之气而陷者﹐各以其脈與兼證別之。關動如豆﹐胃有死血也。曾見夢泄人﹐舌心如錢大光滑無苔﹐卽同此診。﹞且寸尺俱不起﹐補中加茯苓﹑半夏﹑石菖蒲﹐亦一升一降之道也。

一人久悲郁﹐先前五﹑六月倦甚﹐尋得癡癥﹐只以手空指﹐人問爲何﹖曰﹕我欲言而不能也﹐﹝欲言屬心﹐不能屬腦﹐腦絡有痺而然。﹞診其脈﹐二尺微而不起﹐二關洪緩﹐此陽郁而不能升不能降也。用二陳湯加人參﹐以開瘧助脾﹐益以升﹑柴助陽﹐石菖蒲﹑遠志﹑赤茯苓以利濕降痰降火﹐四劑卽安﹐緩服丸劑而愈。

吐血癥﹐初六脈俱洪數﹐須用茯苓補心湯。蓋白茯苓能守五臟眞气﹐能泄腎中伏火﹐能瀉脾濕以健脾。二三劑後﹐數脈稍退﹐尙洪﹐以地黃丸納气﹔洪稍減﹐至弱﹐以四君子加減﹐補脾生肺﹐肺生水之義。如或見血﹐加丹皮﹑熟地。右關有火﹐加山藥﹔左關有火﹐加山茱萸﹔左關左尺有火﹐加茯苓﹑澤瀉﹑熟地。

一人吐血後﹐右關﹑尺洪﹐大便燥﹐口漧﹐用白芍﹑甘艸﹑人參﹑蘇梗﹑歸身各五分﹐枳殼五分﹐杏仁四粒﹐黃柏二分。二劑。下卽潤﹐諸癥卽退。

凡欲止吐血﹐須炒黑漧薑﹑五味子二物。以漧薑性溫﹐且血見黑卽止﹔五味子味酸﹐能收逆气。

一人頭面俱痛﹐服寒涼藥多﹐其脾胃脈細澀﹐左尺亦澀﹐左寸﹑關洪﹐此下焦寒而火邪逆上之故也。用羌活五分﹐酒炒防風五分﹐酒連一分﹐酒苓三分﹐白茯苓一錢﹐人參二錢﹐甘艸五分﹐半夏一錢﹐破故紙一錢﹐枸杞子一錢。二服﹐脈卽粗而不細﹐而頭痛亦除。

治梅核气﹐用四七湯加人參一錢﹑漧薑三分﹑細辛二分﹑桂芍一錢﹑半夏一錢﹐此皆下气散痰溫中升陽之劑。非細辛之升陽﹐上焦無陽﹐則痰气焉能得動。﹝此癥因憂鬱而成者﹐因稟賦不足傷於房室與勞倦而成者﹐十居八九﹐與痰何涉﹖卽以爲痰﹐亦是燥痰﹐未可用辛燥也。此非喉中多一物﹐乃其處無血溫養﹐木而不仁﹐遂如有別物附之。由於任脈血虛不周於上﹐督脈气虛不交於前﹐气血兩脫於上也。下焦燥盛者﹐龜﹑鹿大劑急施﹐久服或可挽回﹐兼溏泄者萬無生理。﹞凡癆疰病﹐須用金銀藤葉煎湯藥。如肺虛﹐加保元﹑五味子﹔心脾虛﹐歸脾湯。六脈俱有火而虛﹐八珍﹔脾肺虛﹐補中﹔腎脈洪大﹐地黃湯。

凡病久嘔﹐用補脾下气之藥﹐其中須用當歸錢許﹐以潤下枯。蓋气在上﹐久而不下﹐下無津液﹐故用潤之。然脾胃虛而嘔者﹐又忌當歸。﹝肝熱與中焦濕熱爲患者並忌之。﹞五月火月﹐六月濕月﹐火旺則生濕﹐二者相並﹐肺金受克﹐則熱傷气﹐而痿倦之疾作矣。故設淸暑益气之法。黃助肺﹐人參助元气﹐甘艸瀉心火﹐則元气復而肺气淸﹔濕熱盛而胃气不淸﹐故加蒼術﹔濕熱在中而飲食不化﹐故加陳皮﹑靑皮以開胸膈﹐加神曲以助消飲食﹔小便赤澀﹐加澤瀉以去下焦之濕﹔口渴﹐加葛根以解肌熱﹐又能接胃家津液上潤﹔胃家濕熱盛﹐則腎水受克﹐加黃柏以救腎水﹔濕熱盛則陽道遏而身熱﹐加升麻以升陽﹐又走表以益陽﹔而門冬淸心﹐五味斂肺﹐恐濕熱傷肺故耳。

五苓散爲四﹑五﹑六月時令之藥﹐﹝五苓散非可常服之藥﹐令人畏發散而喜利小便﹐其禍甚大。蓋人之病﹐從毛竅來者十九﹐卽從呼吸入者﹐亦借發散之功以鼓動陽气﹐俾得吐故納新。若利小便﹐必病從下而上及飲酒飲水得之者可耳﹗過用卽傷膀胱元气﹐三焦下陷不可復元矣﹐曾屢見之。﹞蓋濕熱盛﹐則三焦气不淸﹐上咳中滿下瀉等癥作矣。豬苓淸上焦﹐茯苓淸中焦﹐澤瀉淸下焦﹐恐濕熱盛而不化﹐故用白術以健脾。然陽气不到﹐則濕不去﹐譬如日所不照處﹐地不易幹﹐用官桂之辛升至表﹐引表之陽气入裏﹐裏得陽气﹐而濕卽行矣。此方可升可降可吐。欲吐﹐先煎前散冷服﹐次飲熱湯一碗﹐卽吐﹔欲利小便﹐溫飲﹔欲發汗﹐熱飲。

去濕﹐濕去則金淸﹐金淸則降下之令復﹐譬如主人久不在家﹐家中穢污所塞﹐須掃除穢污心俟主人回之意。

截瘧方﹐用白術五錢﹐當歸三錢﹐陳皮二錢﹐雄丁香五枚﹐烏梅三枚﹐母丁香四枚。水一大碗﹐浸露一宿﹐五更﹐去渣取汁溫服。蓋凡久瘧則內傷﹐五臟俱虛﹐內起火﹐發熱。火所畏者水也﹐以水浸藥﹐略溫服之﹐則火見水而火退矣﹐火退則諸藥皆能成功。白術補脾﹐當歸潤肝﹐陳皮消痰﹐丁香溫胃﹐烏梅斂肺潤下﹐其病痊矣。露一宿以收淸陽之气﹐五更服者﹐子一陽生﹐至寅三陽足矣。﹝久瘧可用﹐初瘧再加散邪之藥。﹞凡右關浮緩﹐此陽气在上﹐中已虛寒﹐主肚疼之疾﹐秋來主有瘧痢。蓋內已虛寒﹐受邪已深﹐至秋﹐陽气下降入腹﹐而正气已旺﹐宿邪不能容﹐故發此二疾。邪輕則瘧﹐重則痢﹐皆正瘧疾﹐二尺細﹐此下焦寒也﹐溫下則瘧可以去矣。不然﹐亦成脹。

凡豁大脈﹐久病按下尙渾渾一條﹐此陰陽未離﹐猶可治之。若下無一條﹐開在兩邊﹐此陰陽已離﹐法不可治。此脈常主作瀉﹐蓋豁大陽虛不能固下﹐而陰與陽不相合﹐故下不禁而作瀉也。﹝臥病日久﹐不宜此脈﹐若帶病作勞﹐身燥﹑气促而脈散者﹐未可徑汗之。﹞凡久病患﹐脈大小﹑洪細﹑沈浮﹑弦滑﹐或寸浮尺沈﹐或尺浮寸沈﹐但有病脈﹐反屬可知。

如久病浮中沈俱和緩﹐體倦者決死。且看其面色光潤﹐此精神皆發於面﹐決難療矣。﹝此條論死脈極驗﹐體倦二字著眼﹐此時大率神淸音朗而長臥不能反側也。﹞凡肝脈細﹐余脈和緩﹐周愼齋用補中湯加枸杞卽愈﹐以枸杞補肝故也。

凡寸脈大﹐陽邪勝﹐則病者亂而言神﹔陰脈勝﹐則病者亂而言鬼。

病重藥宜輕宜少﹐只以固中劑三四味﹐漸漸取效。﹝只言陽邪陰邪未晰﹐气在血上多言神﹐亢吉散凶﹔血在气上多言鬼﹐郁吉陷凶。亢﹑郁可治﹐散﹑陷脫也。﹞大抵吐極難醫﹐瀉極難醫。

凡久病﹐左尺浮大﹐宜補肺气﹐須保元加白芍﹑白茯苓之類﹐蓋金能生水之義。

大抵病在上﹐宜求之下﹔在下﹐宜求之上。凡用藥﹐有用味畱气者﹐須熱飲爲妙。倘有畏服熱藥者﹐以水灑藥麵上﹐卽气收在內﹐是畱气也。

凡四時之令﹐皆有寒熱溫涼﹐有及時來者﹐謂之正令。譬如春宜溫而反寒﹐謂之不及﹔溫而先熱﹐謂之太過。宜溫而寒﹐用香蘇散解之。如當春得正令﹐夏初反復峭﹐其春初之令未除也﹐猶宜香蘇散解之。倘春遇極溫﹐卽爲太過﹐則口渴﹑舌燥之癥見矣。第發熱而不惡寒者﹐謂之溫病。此溫令之過﹐治有溫病條說具。四時各有時令之病﹐各有時令之過﹐咸以此類推之。

若夏時四﹑五﹑六月正當夏令﹐而寒凜凜猶春初之意﹐香蘇猶不免耳。若當時小便赤﹑口渴等癥見﹐此時令癥也﹐宜五苓﹑淸暑益气﹑十味香薷之類治之。若當時不熱﹐至秋七﹑八月天气暑熱﹐人患前癥﹐仍以前湯治之。是治其不及之癥﹐而調其不及之候也。

譬如春天正令﹐三月溫和﹐偶或風寒大作﹐卽有感冒傷風寒之癥。若五﹑六月正令大熱﹐偶或大雨﹐徧地塵熱之气﹐爲寒雨逼入人家﹐卽爲受暑之癥﹐宜淸暑益气湯解之。

凡診老人及病患﹐六脈俱和緩而浮﹐二﹑三年間當有大病或死﹐何也﹖脈浮則無根﹐乃陽气發外而內盡陰火也。﹝陽衰於外﹐陰竭於內﹐卽洪緩而按之無一條者也﹐最忌喘促﹑瀉利與徹夜不眠﹑飲食日減﹑四肢無力等證。﹞急用保元或建中服之﹐則陽气收於內﹐卽反見虛脈﹐或弦或澀﹐此眞脈也﹐宜照脈用保元助脾之劑﹐脈气待和﹐病亦尋愈﹐壽有不可知者。﹝此條說得好﹐嘗見老人冬月體倦﹑少食﹑畏寒﹑右寸短﹑左關陷﹑兩尺緩長或左尺微陷﹐立春加病﹐春分死﹐未有能延至立夏者﹐金敗水枯﹐木無所生也。兩尺緩長﹐所謂緩臨水宮也。﹞大凡內傷癥﹐下俱虛寒。

凡病﹐肺脈浮大卽喘﹐用溫脾斂肺之藥﹐斂不下則成脹﹐旣斂下﹐肺脈猶大則成瘧。若徧身發瘡﹐浮大無妨矣。右關浮大則肚疼﹐建中斂之﹐斂不下則成痢﹐皆內傷之癥。

歷例題辭

語云﹕百聞不如一見。固有著書盈棟﹐而見之施行﹐則膠瑟罔效。宋義譚兵﹐非不娓娓一用輒蹶﹐曾不如一小卒之久於行間者﹐迹所睹聞﹐恆爲七書韜略所未經道﹐此無他﹐其所回來﹐千書萬軸﹐數言可了﹐更爲躬行體驗﹐要語無多﹐發前人之未發﹐開後人之津梁﹐愼柔固有功於今古哉﹗故爲列虛勞歷例﹐次於師訓云。

﹝卷二﹞醫勞歷例第二

嘗治虛損﹐脈緩五六至﹐但咳嗽﹑發熱﹑無惡寒﹑喉痛﹑喉梗等癥﹐以爲可治。服保元君之類十餘劑﹐咳嗽略可﹐熱亦微退。至二十劑外﹐咳嗽反甚﹐熱又如故﹐而身反不能展側﹐兩足漸無力﹐至不能行而足。此何也﹖緣下焦腎气衰憊﹐而百骸間無津液涵漑﹐且陽气不能四達﹐脾肺之气不能下輸。﹝數語實括盡虛損機關﹐但保元﹑四君﹑八味﹑補中﹐斷難治此大癥﹐偶有治愈者﹐必其血分猶未甚虛甚痺也。﹞故足無力而蜷﹐𨿽藥有效﹐病難暫減﹐終不治也。

嘗治虛損﹐六脈俱數﹐有神和緩﹐𨿽數至十餘至﹐不妨可治﹐初用四君加黃﹑五味子數劑後﹐數脈漸減﹐仍帶和緩意﹐可治之。若退出﹐細如絲﹐尙數﹐決不可治。又有退出如絲而不數﹐此猶有胃气﹐無肚疼作瀉﹐﹝肚疼爲血死﹐作瀉爲气脫。﹞而飲食如常﹐亦可保元﹑參﹑術調理﹐二三年愈。然所云服藥後數脈漸減﹐和緩有神爲可治者﹐亦須三月見功﹐年半方全愈。又須看年力之衰壯﹐及精神脾胃之彊弱也。若服藥後﹐脈𨿽和緩﹐而腿足漸無力﹐如前所述﹐且痰嗽不止﹐脈𨿽緩﹐治之無益焉。然或如前癥﹐足𨿽無力﹐而熱已退﹐嗽減﹐飲食如平人﹐此脾气尙弱﹐猶可遷延歲月。又有如前癥﹐六脈俱和緩﹐服前劑﹐熱退而脈漸弦﹐反作瀉下血﹐此平時經絡畱血﹐爲火熱煎熬而成者也。﹝此涼藥遏血﹐伏陽灼而敗之﹐卽仲景平脈篇熱气所過血爲癰膿義。﹞下半月或十日五日自愈。下血時﹐能飲食﹐不死﹔不能飲食﹐精神倦怠﹐死可立待。其用藥﹐健脾保元气爲主。腹痛﹑脈弦﹐理中湯﹔惡心﹑飲食少﹐六君子湯。無此二癥﹐用四君﹑保元治之。蓋下血者﹐邪气從下竅而出也﹔又有變作傷風狀者﹐邪气從上竅而出也﹐宜溫肺助脾之藥﹐亦得半月而愈。又有六脈俱和緩﹐數八九至﹐服前劑﹐先右三脈退去二三至﹐左脈尙數不退﹐是右表先退﹐左裏未退也。至數脈盡退﹐病將痊愈﹐左脈猶比右脈多一至﹐足見表退而裏未和耳。《難知》云﹕傷寒以左爲表﹐右爲裏﹔雜病以右爲表﹐左爲裏。信然。﹝看元气之存亡在左﹐看元气之輕重在右﹐百不爽愼齋師嘗云﹕凡病求汗不出者﹐不治。虛損﹐六脈俱數﹐服滋陰降火之品﹐不及四﹑五十劑者﹐猶可治之。如服至數十劑及百劑者﹐眞元耗盡﹐𨿽脈大洪緩﹐中已無神﹐因用補劑卽退去﹐洪緩變爲細數﹐卽漸痿困不起而斃矣。戴人﹕年少不妄服藥﹐易治。正此謂也。又或服寒涼未多﹐用保元﹑四君加生薑一二錢﹐一二十劑。求汗不出﹐而洪緩之脈不退﹐亦屬難救﹐或𨿽無汗﹐而洪緩漸減﹐病亦漸去﹐且能飲食﹐則無妨矣。如此脈﹐大抵秋冬易治﹐春夏難療也。

凡虛損﹐三四月﹐脈𨿽數﹐尙和緩﹐六七至。若逢春夏火令﹐津液枯槁﹐腎水正行死絕之鄕﹐肺絕脾燥﹐無有不死者。若秋冬﹐火令已退﹐金水正旺﹐脈𨿽數﹐可治也。然使病者﹐骨立﹑喉啞﹑喉痛﹑寒熱﹑脈細數﹑肚疼作瀉﹐亦不治。如前癥求治﹐初用補劑﹐病當反重﹐何也﹖病已延至三四月﹐服藥已多﹐其不效者﹐必過用寒涼﹐病者五臟愈虛﹐邪火愈熾﹐初用補劑﹐或數帖﹐或一二十帖﹐邪火一退﹐反覺頭眩﹑惡心﹑骨疼﹑腳酸﹑神气昏懶﹑不思食。﹝亦有宣肺疏肝健脾滋腎反見火大者﹐初爲涼劑遏其眞陽下伏﹐接用振陽安陰法卽愈﹐以根气尙穩也。﹞倘脈不細數﹐而帶和緩﹐急用保元﹑四君大劑連服之﹐便安寢半日或一日﹐睡覺卽精神頓爽。再一劑﹐再寢﹐飲食漸增﹐則可治矣。倘脈細如絲﹐肚飽昏憒﹐卽屬難治。

凡虛損病久﹐脈𨿽和緩﹐未可決其必療。蓋久病之人﹐元气虛弱﹐脈气和緩者﹐假气也。

﹝眞气渙散﹐不能鼓動而怠緩也。﹞過七﹑八月﹐間服補劑﹐病得漸減﹐此生機也。或延至十一月﹐一陽初動﹐陽气漸升﹐內气空虛﹐無以助升發之機﹐則變憎寒壯熱。﹝久病忽見寒熱如新感者﹐乃生死關頭也。得微汗而體輕气旺﹐爲陽气振﹔或微汗﹐或不汗熱退而體重气弱﹐爲陽气脫﹔或肢困不能反側﹐或胸痺飲食日減﹐是皆奇經已敗之絕證。﹞服補藥十餘帖﹐寒熱漸退﹐猶可延挨﹐調理至二三月不變﹐得生矣﹐否則不治。緣春木旺﹐脾肺久病气衰﹐不能敵時令矣。

嘗醫新病﹐或痢或雜病﹐初時有邪﹐脈浮數。用按脈病藥數劑﹐數脈卽退﹐病亦向安。

劑﹐卽倦﹐脈反覺浮數﹐此時不可謂尙有邪也。蓋邪退而神气初轉﹐故浮﹐只宜保元湯養元气。浮數之脈﹐得微汗而退﹐此乃陽气升﹐元神足﹐而邪自退之法也。倘不識此﹐仍以祛邪之藥治之。精神日損﹐肌肉日消﹐久之變爲虛勞矣。

凡病遇時節則變換不定﹐或又加者﹐蓋遇時節﹐則天地之气或升或降﹐而人身之气亦應病者精气尙充﹐猶能與時令相應。若元气久虛之人﹐無以助升降之气﹐上升則頭眩﹑嘔噦﹐下降則足熱﹑身寒﹐反爲气候所牽﹐而身不能爲之主矣。﹝病隨節气而動者﹐气敗也﹔隨月之盈虧而動者﹐血敗也。故重病朔望有加卽不治。本文是專指升降太過﹐更有當升不得升﹐當降不得降﹐身气與天地參差者﹐其實亦是一般機括。﹞脾胃病﹐十分虛﹐死於初春﹐亦有望春而死者﹔八分虛﹐死於孟春﹔五﹑六分虛﹐死仲春。

及醫之不得其當者﹐𨿽原無死道﹐而業已醫壞﹐至季春不能挨矣。淸明前後二﹑三日﹐尢爲肺腎病﹐起於春﹐十分虛﹐死於初夏﹐亦有望夏而死者﹔八分虛﹐死於仲夏﹐六分虛﹐死於季夏。

凡久病﹐服藥後六脈俱和﹐偶一日診之﹐或細加數﹐或虛弱﹐或變怪異常﹐卽當細問起居之故﹐或有一晚不睡而變者﹐或因勞碌惱怒﹐或感冒風寒﹐各隨其感而治之。治之而脈終不和﹐此爲難治。一晚不睡或勞傷者﹐則用補中助元﹔傷飲食﹐則用鹽湯探吐﹐後以二陳加減消食之品佐之。若房勞者﹐脈𨿽變而病不變者﹐猶可以平日調補治之。倘病與脈俱變﹐調之不和﹐決難救矣。秋冬尙可冀幸﹐春夏萬不可爲。若傷暑者﹐宜少撤帷閉﹐以治暑法治之。若冒風寒﹐以溫肺加風藥散之﹐一﹑二劑卽和﹐乃可﹔若不轉﹐亦不治。大抵易於秋冬﹐而難於春夏﹐亦觀人脾胃元气而消息之﹐不可輕忽﹐妄許人以易治。

嘗治一產後婦人﹐素有勞癥﹐一年前﹐以八物湯愈﹐然連連綿綿﹐未爲全去。次年得產﹐正癸亥﹐屬戊癸化火之年﹐天气炎甚﹐時醫𨿽用人參﹐仍以山楂能解參毒間之﹐致寒熱作瀉。

余診之﹐脈數九至﹐尙不短﹐用保元加漧薑﹑熟附一分﹐四劑﹐數脈退減。再淸晨診之﹐按下浮緩﹐但去著骨﹐指下細弦如絲﹐數脈如故。﹝此又以浮緩中有一條爲敗脈矣﹐可知前卷一條之說﹐只是脈中之脊﹐非別一條也﹐神理全不同。﹞予曰﹕不可爲矣。彼懇求不已﹐用桂制白芍五分﹐炙艸五分﹐參﹑各五分﹐作建中湯之意﹐服至八劑﹐數脈退﹐幾六至。又四劑﹐幾五至。彼以爲愈矣﹐遂止藥。此四﹑五﹑六月後﹐脈轉弦細而歿﹐此案有裨前論﹐故附之。

﹝凡診虛損﹐無不畱心生死關頭者。然生死在脈﹐死之遲速在證﹐其中頗有難決者。以脈言之﹐一則兩寸短弱﹐兩尺軟長﹐起伏如一﹐極似無病﹐而兩旁邊際蕭條﹐與肌肉不相入也﹔二則右寸短弱﹐左關沈陷﹐右尺細長﹐左尺軟長﹐極似有根也﹔三則午前脈和似無病﹐午後硬大似病重﹐而其證無甚增減也。以證言之﹐一則體重不能反側﹐或兩肋支滿﹐或起動汗出而神淸音朗也﹔二則胸痺似結﹐痰不能出﹐飲食日減﹐而亦有不減也﹔三則忽發寒熱如新感﹐旋卽熱退﹐更加體倦气弱﹐語聲拖放也。至於脈之細數芤散革牢﹐先數後緩﹐先硬忽軟﹐先細忽大﹔証之喑啞噦噫﹐更無不知其逆者﹐欲以此決其死之何日何時﹐終難灼見。曾診兩人﹐一壯年冬月寒傷於足﹐以麻黃髮其上﹐气逆足稍動卽喘﹐不能飲食﹐正月諸癥稍減。

診之﹐脈久不來﹐來如雀啄﹐僅在皮毛﹐五﹑七啄後﹐卽盤旋於皮毛之上而不能去﹐去又如弦之絕﹐從中分斷﹐不能返入﹐兩手並診﹐又彼此相避﹐來去不齊。此元气已斷﹐危在旦夕。因飲食步履未攺﹐決在立夏﹐竟延夏至何也﹖一老年平气弱音低﹐忽增胸痺﹑體倦﹑行步乏力﹐飲食日減﹐夜不成眠﹐脈來雀啄﹐參伍不調﹐模糊無力﹐但不盤旋﹐不中斷﹐不兩手相避﹐其歇在已去之後﹐而不能來耳﹐亦無寒熱。時方冬月﹐用溫補大劑﹐保腎安肝﹐兼行痰血﹐並於飲食加意調攝。脈旋轉正﹐猶慮腎涸木枯﹐及春生發之令﹐難免摧折。乃至次年冬月﹐脈又結代﹐復以法調之﹐至今四年安健﹐此又何也﹖元气退而藥食進之﹐其勢必有相及者﹐特其機微而難諭耳。究竟死期遲速﹐總不外髒气﹑天時﹑五行互克﹐卽不十全﹐不失八﹑九。《內經》曰﹕別於陽者﹐知病處也﹔別於陰者﹐知死生之期。陽脈知病﹐陰脈知死﹐陰陽之脈﹐豈可不別乎﹖﹞

虛損門題辭

虛勞兩字﹐世皆侗言之﹐不知癥有不同﹐治有相反。予幼年初聞愼柔之教﹐輒云損病自上而下﹐勞病自下而上﹔損病傳至脾至腎者不治。勞病傳至脾至肺者不治。以勞法治損﹐多轉泄瀉﹔以損法治勞﹐必致喘促。於此之涇渭不明而懵焉﹐以怯病該之﹐其能免於南轅北轍之相左乎﹖丹溪立相火之旨﹐惟以四物滋陰﹐陰陽久爲晦塞。《內經》益火壯水﹐分別之理﹐豈好爲多事哉﹖嘉隆間﹐薛立齋先生出﹐而醫學於丹溪﹐方得一變﹔愼齋先生嗣出﹐而醫學乃得再變。至我愼柔﹐乃爲集先賢之法﹐及授受之源流﹐以虛損勞瘵﹐截然分爲兩門﹐而金篦家始煌然再添一炬矣。夫近代《原气論》一書﹐以先後天分陰陽﹐卽以先後天立治法。余竊謂先天固有損者﹐非後天損之﹐無以致病。後天旣損之矣﹐而先天又何能無損﹖治先天者﹐治後天耳。豈能捨後天而治先天﹐愈玄愈奧﹐總緣作者非眞實生平得手﹐說玄說奧何益也。簡而備﹐明而確﹐其在此編乎﹖

﹝卷三虛損第三﹞脈法

《脈經》曰﹕脈來軟者爲虛﹐緩者爲虛﹐微者爲虛﹐弱者爲虛﹐弦者爲虛﹐細而微者血气俱虛﹐小者血气俱少。

仲景《要略》曰﹕脈芤者血虛﹐沈而遲者脫气。又曰﹕血虛脈大﹐如蔥管。又曰﹕脈大而芤者脫血。

愼齋先生云﹕浮大脈﹐見於右尺﹐爲假火﹐假火按內傷施治。

凡損病脈數﹐爲胃气不足。若轉緩弱﹐卽胃家生發之兆矣。左脈微細不起﹐右尺帶數或浮大﹐調治非二三年不愈也。

緊數之脈﹐表裏俱虛﹐緊爲寒傷衛﹐數爲血不足。肺緊則肺气不足﹐不能衛皮毛而畏風脈數則陰虛火動﹐脈緊猶有胃气﹐脈數則無胃气。﹝以脈緊爲有胃气﹐眞見到之言﹐然亦須審有無伏陽在內﹐若緊而孤卽凶。﹞內傷作瀉﹐而肺脈豁大者﹐難治。

病久而脈弦者﹐轉瘧方愈﹔脈緩者﹐轉痢方愈。蓋久病得气血活動﹐故轉病也。脈數不得汗﹐卽生腫毒方愈。

兩尺無脈﹐是濁陰在上﹐痰凝气閉﹐肺不下降﹐金不能生水﹐而成痰厥。﹝此吾所謂吸﹐肺气上閉﹐如王啟玄云﹕虛管漑滿﹐撚上倒懸﹐而其下滴水不能漏。﹞經曰﹕上部有脈﹐下部無脈﹐其人當吐。吐則濁痰湧出﹐上部疏通﹐肺气下降於腎﹐少陰上升於巓﹐而有生發之機矣。

仲景云﹕陽脈澀﹐陰脈弦﹐當腹中急痛﹐尺爲陰﹐寸爲陽﹐陰脈弦﹐水挾木勢而侮土也。陽脈澀者﹐澀爲气有餘﹐是气分有伏火也。火郁在上﹐水盛在下﹐故腹急痛。

寸口脈微﹐尺脈緊﹐其人虛損多汗﹐此陽弱也﹐衛气弱﹐名曰﹔榮气弱﹐名曰卑。

寸口脈微而澀﹐微者衛气衰﹐澀者榮气不足﹐衛气衰則面色黃﹐榮气衰則面色靑。榮爲根﹐衛爲葉﹐枝葉枯槁﹐而寒咳逆﹐唾腥吐涎沫也。

趺陽脈浮而芤﹐浮者衛气衰﹐芤者榮气傷﹐其身體瘦﹐肌肉甲錯﹐浮芤相搏﹐宗气衰微﹐四屬斷絕。

寸口脈微而緩﹐微者衛气疏﹐疏則其膚空﹔緩者胃實﹐實則谷消而水化也。谷入於衛﹐脈道乃行﹐水入於經﹐其血乃成。榮盛則其膚必疏﹐三焦絕經﹐名曰血崩。

趺陽脈微而緊﹐緊爲寒﹐微爲虛﹐微緊相搏﹐則爲短气。﹝以上數條所稱微脈﹐皆謂起伏短小﹐非形細亦非力弱也。故主衛气。﹞少陰脈弱而澀﹐弱者微煩﹐澀者厥逆。

趺陽脈不出﹐脾不上下﹐身冷膚硬。

少陰脈不至﹐腎气微﹐少精血﹐奔气促迫﹐上入胸膈﹐宗气反聚﹐血結心下﹐陽气退下﹐熱歸陰股﹐與陰相動﹐令身不仁﹐此爲屍厥﹐當刺期門﹑巨闕。

脈見短數﹐則無胃气﹐細數﹑緊數﹐俱非吉兆。

洪大﹐按之下者﹐虛損之脈。﹝下下似當有空字。﹞凡虛損之脈﹐命門火旺﹐腎水不足﹐心火克金﹐木燥土幹﹐五火交熾﹐若用知﹑柏之品降火﹐是猶幹鍋紅烈之中﹐傾一杯之水﹐反激火怒﹐立地碎裂矣。若脈帶緩﹐是胃气未絕﹐猶可調理﹐用四君加山藥﹐引入脾經﹐單補脾陰﹐再隨所兼之癥治之。土能生金﹐金能生水虛損﹐肺脈數大者﹐須防作瀉。

江篁南云﹕得之好內者﹐其脈芤而駛﹐眞陰損﹐熱內生也。緩而弱者﹐重傷於苦寒劑也。

汪石山云﹕凡見數脈﹐難治﹐病久脈數﹐尢非所宜。脈或浮澀而駛﹐或沈弱而緩者﹐脈之不常﹐虛之故也。虛損﹐轉潮熱﹑泄瀉﹐脈短數者﹐不治。

﹝卷三虛損第三﹞損脈致病次序

扁鵲曰﹕損脈之爲病若何﹖一損損於皮毛﹐皮聚而毛落﹔二損損於血脈﹐血虛不能榮於﹔三損損於肌肉﹐肌肉消瘦﹐飲食不能爲肌膚﹔四損損於筋﹐筋緩不能自收持﹔五損損於骨﹐骨痿不能起於牀。反此者﹐至脈爲病也。從上下者﹐骨痿不能起於牀者死﹔從下上者﹐皮聚而毛落者死。

﹝卷三虛損第三﹞損脈損癥

扁鵲曰﹕一呼二至﹐一呼一至﹐名曰損。人𨿽能行﹐獨未著牀﹐血气皆不足矣。再呼一至﹐再吸一至﹐名曰無魂﹐無魂者當死。人𨿽能行﹐名曰行屍。

﹝卷三虛損第三﹞治損法

扁鵲曰﹕治損之法若何﹖損其肺者益其气﹐損其心者調其榮衛﹐損其脾者調其飲食﹑適其寒溫﹐損其肝者緩其中﹐損其腎者益其精气。

﹝卷三虛損第三﹞五臟逆傳致病訣

汪石山云﹕余治一人﹐年二十餘﹐病咳嗽﹑嘔血﹑盜汗﹐或腸鳴作泄﹐午後發熱。診其脈﹐細數無倫次。語之曰﹕《難經》云﹕七傳者﹐逆經傳也。初因腎水涸竭﹐是腎病矣。腎邪傳之於心﹐故發熱而夜重﹔心邪傳之於肺﹐故咳嗽而汗泄﹔肺邪傳之於肝﹐故脇痛而气壅﹔肝邪傳之於脾﹐故腸鳴而作泄﹔脾邪復傳之於腎﹐而腎不能再受邪矣。今病兼此數者﹐死不出旬日之外﹐果期而歿。所云邪者因自病之極﹐不能自安而侵淩於上也。﹝隨筆承制生化論﹕自虛爲人所乘其勢順﹔自病而反能乘人﹐其勢逆﹐卽此義。﹞

﹝卷三虛損第三﹞虛損死證

經曰﹕肉脫熱甚者死﹐嗽而加汗者死﹐嗽而下泄﹑上喘者死﹐嗽而左不得眠者肝脹﹐嗽而右不得眠者肺脹﹐俱爲死癥。﹝當云﹕脹在肋上近腋屬肺﹐肋下近腰屬肝。上下俱脹﹐气血《靈樞》云﹕皮寒熱﹐不可附席﹐毛髮焦﹐鼻槁﹐臘不得汗﹐取三陽之絡﹐以補手太陽寒熱者﹐肌肉毛髮焦﹐而唇槁﹐臘不得汗﹐取三陽於下﹐以去其血者﹐補足太陰﹐以出其汗。骨寒熱者﹐病無所安﹐汗注不休﹐齒未槁﹐取其少陰於陰股之絡﹔齒已槁﹐死不治﹐厥劉河間曰﹕虛損之疾﹐寒熱因虛而感也。感寒則損陽﹐陽虛則陰盛﹐損自上而下﹐治之宜以辛甘淡﹐過於胃則不可治也﹔感熱則損陰﹐陰虛則陽盛﹐故損自下而上﹐治之宜以苦酸鹹﹐過於脾則不可治也。自上而下者﹐由肺而心而胃﹔自下而上者﹐由腎而肝而脾。論曰﹕心肺損而色敝﹐腎肝損而形痿。谷不能化而脾損﹐漸漬之深﹐皆爲虛勞。

﹝卷三虛損第三﹞寒熱論

汪石山論寒熱互發者﹐蓋气少不能營運﹐而滯於血分﹐故發熱﹔血少不能流利﹐而滯於气分﹐故發寒。仲景云﹕陽入於陰則熱﹐陰入於陽則寒﹐是也。寒則戰栗鼓頷者﹐陰邪入於陽分也﹔熱則咳痰不已者﹐陽邪入於陰分也。此則陰陽兩虛﹐故相交並而然也。

愼齋云﹕傷寒寒熱往來﹐系邪在半表半里﹔內傷寒熱﹐系气血兩虛。气虛則發熱﹐血虛則發寒。

凡肌表發熱﹐皆邪陽勝﹐正陽虛也。用黃﹑附子﹐所以助陽。蓋陽气旣虛﹐黃性緩﹐不能到表﹐須得附子雄壯之气﹐引直走於表﹐助之成功也。

﹝卷三虛損第三﹞五臟致傷

《靈樞》云﹕神傷於思慮﹐則肉脫﹔意傷於憂愁﹐則肢廢﹔魂傷於悲哀﹐則筋攣﹔魄傷於喜樂﹐則皮槁﹔志傷於盛怒﹐則腰脊難以俯仰也。

﹝卷三虛損第三﹞虛損致病之由

褚先生精血篇云﹕男子精未通﹐而禦女以通其精﹐則五體有不滿之處﹐異日有難狀之疾。陰已痿﹐而思色以降其精﹐則精不出而內敗﹐小便道澀而爲淋﹔精已耗而復竭之﹐則大小便道牽痛﹐愈疼則愈欲小便﹐愈便則愈疼。又云﹕女人天癸旣至﹐逾十年無男子合﹐則不調﹔未逾十年﹐思男子合﹐亦不調。不調則舊血不出﹐新血誤行﹐或潰而入骨﹐或變而之腫﹐或𨿽合而難子。合男子多﹐則瀝枯虛人﹔乳產眾﹐則血枯殺人。觀其精血﹐思過半矣。

爲月水﹐爲經絡之餘气。苟外無六淫所侵﹐內無七情所傷﹐脾胃之气壯﹐則衝任之气盛﹐故月水適時而至。然有面色萎黃﹐四肢消瘦﹐發熱口漧﹐月水過期且少。乃陰血不足﹐非有餘瘀閉之證﹐宜以滋血气之劑徐培之﹐使經气盛﹐水自根據時而下。

又云﹕凡放出宮人﹐及少年孀婦﹐年逾三十﹐兩跨作痛﹐而膚不腫﹐色不變﹐或大小便如淋﹐登廁尢痛﹐此血瘀漬入隧道爲患﹐乃男女失合之證也。﹝若漬入腸胃﹐卽爲血臌。經云﹕腹裏大﹐膿血在腸胃之外﹐小便澀而奇痛﹐不可作水利之。﹞丹溪云﹕腎主閉藏﹐肝主疏泄。二髒俱有相火﹐而其系上屬於心﹐心爲君火﹐爲物所感則易動。心動則相火翕然而隨﹐𨿽不交合﹐其精暗耗矣。

﹝卷三虛損第三﹞亢則害承乃制論

愼齋先生云﹕在上益下謂之濟﹐以下犯上謂之亢。水火濟制﹐則無病而多壽。譬若火生﹐則金气受傷﹐而金之子爲水﹐水能克火﹐子報母仇﹐而火反受其制矣。蓋造化之常﹐生則必克﹐克則必生﹐不能以無亢﹐亦不能以無制焉耳。故又曰﹕制則生化。所以有病久自愈者﹐亦亢而自制﹐剝生復也。苟亢而不能自制﹐則湯液﹑鍼石﹑導引之法以爲之助。譬如水固能制火﹐而腎水本涸之人﹐豈能以涓滴救其燎原哉﹖﹗明乎此理﹐而補瀉運用之妙﹐自超越於河洛生成之圖1。又云﹕人之一身﹐生死系於脾胃。凡傷寒﹑雜病一七後﹐只當於脾胃求之﹐始免殺人之東垣云﹕補腎不若補脾﹐此之謂也。然調理脾胃之法﹐須明五行化气制克之理﹐譬如木乃水生﹐獨水不能生木﹐水爲木之母﹐克水者土﹐則爲人﹐金失所養﹐水枯火凡補瀉法﹐瀉其有餘﹐因不足者瀉之﹔補其不足﹐因有餘者補之。譬如木盛﹐因於肺虧﹐當瀉南方以制肝﹐使火無相克﹐則肺自淸。金衰因於火盛﹐火盛則水虧﹐當補脾以養金﹐則水自長。蓋土常不足﹐最無有餘。气血貴於中和﹐偏勝者乃邪傷也。瀉其有餘﹐是瀉邪也﹔補其不足﹐是補正也。气有餘者﹐非气也﹐火也。初因气不足﹐漸化爲火﹐燒爍眞陰﹐爲害滋大。人之一身﹐以血爲主﹐血以气爲先﹐﹝二語似平淡而超卓千古﹐前人重气不重血﹐西人知血不知气。人之百骸五臟﹐由血長養﹐而气所以運化夫血以遂其長養也。悟此乃能養生﹐乃能制病。﹞當補血中之气﹐四物加肉桂﹔補气中之血﹐保元湯加減。治病不可忘血﹐亦不可忘气。忘血則四肢不能用﹐忘气則體無管攝﹐平和之藥﹐气血疏暢﹐宜多不宜少﹔寒熱之藥﹐不過卻病﹐宜少不宜多﹐多則大傷脾胃。虛中有實﹐正虛生實邪﹔實中有虛﹐實邪由虛致。實以瀉爲補﹐虛以補爲瀉。言不能盡﹐學人研究之可也。東垣《脾胃論》盛衰用藥禁論﹐豈可不熟讀乎﹖

﹝卷三虛損第三﹞虛損誤藥之辧

凡得勞心﹑嗜欲﹑七情﹑飲食﹑縱酒﹑饑飽過度﹐此內傷也。初不自覺﹐久則成患﹐以致身熱﹑頭痛﹑惡寒。或因微熱﹐脫換衣服﹐腠理不密﹐易感風寒﹐癥類傷寒﹐實非傷寒。醫不明此﹐驟用麻黃﹑紫蘇﹑荊芥大發其汗﹐熱未退﹐仍以寒涼瀉火之劑﹐下陷淸气﹐濁气轉升﹐故食下腹滿﹐又大下之﹐故中愈不足﹐以致汗多亡陽﹐下多亡陰﹐陽耗散﹐死不旋踵﹐實醫殺之耳。

傷寒發表﹐汗透而愈。內傷寒熱﹐間作不齊﹐發熱而微汗至頸或臍而還﹐﹝臍字誤﹐仲劑頸而還。劑﹐際也。謂汗僅在頭﹐齊頸而下無汗也。﹞口不知味﹐似瘧非瘧﹐或兼泄瀉﹐醫與諸傷寒藥﹐不愈。如是者﹐名曰內傷。雜病多端﹐汗而又熱﹐熱而又汗﹐亦頭痛發熱﹐或自語煩躁﹐不思飲食﹐徧身骨痛者﹐用補中益气加羌活﹔或泄瀉而熱不退﹐此陽虛也﹐補中加附子﹔頭痛甚﹐加蔓荊子﹑川芎﹔或無汗而熱不退﹐亦補中﹔或咳嗽痰中帶紅﹐亦補中。此病裏虛不足﹐反用汗下淸利﹐死可待矣。內傷病中﹐有泄瀉﹑嘔吐﹑腹脹疼痛﹑咳嗽﹑淸涕﹐四君加和中散﹐無有不效。

元气藏於腎中﹐靜則爲水﹐動則化而爲火。腎者肝之母也﹐元气足則肝子足以承乎心。心爲主﹐神明出焉﹐元气不足﹐心神失養﹐相火抗拒﹐脾土受虧﹐金衰木旺﹐諸髒皆病矣。惟胃气不絕﹐用藥力以培之﹐庶可冀幸萬一。生脈散加參﹑或保元之類是也。但見潮熱﹐宜補中。火熾﹐宜發﹐用升陽散火湯。虛而不瀉﹐宜血分中補气﹐保元加滋陰。若瀉發困熱﹐宜气分中補血﹐保元﹑四君加芍藥。瀉則加松花。如自汗﹐乃陽气虛﹐加附子。內似火爍﹐胸中嘈痛﹐白術一錢﹐黃連一分﹐陳皮二分﹐神曲爲丸細小。臨臥時嚼碎﹐津咽下三十丸﹐三日愈﹐則止。久瀉傷腎﹐用保元兼四神丸。或腹脹﹐和中散並補中。脈見平和﹐而病不愈﹐乃藥力未至﹐不可攺換。倘不愈﹐又脈見細數﹑緊數﹐皆邪脈變異﹐更兼嘔吐﹐不祥之兆也。又口失滋味﹐不思飲食﹐不可誤作胃絕﹐是內有虛火﹐當滋生元气﹐不可以燥劑動火。蓋總以脾胃爲主﹐脾胃四季皆擾﹐常自不足﹐傷寒言陽明有餘﹐因火邪郁於胃中﹐故瀉胃中之火耳。

虛損由於內傷證﹐與外感相似。外感頭疼﹑發熱﹑惡寒﹐其脈浮數有力﹐宜汗解而愈﹐從表入裏﹐脈洪大﹐大便燥﹐宜和解通利之。內傷亦頭痛﹑發熱﹑惡寒﹐其脈緊數無力﹐宜補中加羌﹑防。元气一足﹐邪气自散。羌活領太陽經而出﹐前證俱退矣。不效﹐再一劑﹐自然見汗﹐乃愈。庸醫不知此理﹐仍用發表﹐汗至頸而還﹐一旦發似瘧﹐作瘧治之﹐又似痢﹐作痢治之﹐更加發熱﹐庸醫無措手處矣。傷寒脈洪大有力﹐內傷豁大﹐似洪而無力﹐亦大便結燥﹐仍用淸涼汗下解散之法﹐大傷脾胃﹐則肺已虧矣。咳嗽吐痰﹐或吐紅痰﹐又作陰虛火動治之。脾土一損﹐雜病多端﹐潮熱似痢似瘧﹐且脾虛不能統血﹐而吐血之癥成矣。若因火盛﹐脾陰不足﹐血枯之癥﹐亦不可用滋陰劑﹐當用救陰之法。陰從陽生﹐陽從陰長之義。人參﹑白術﹑蓮子﹑五味﹑甘艸﹑白茯苓之類是也。惡心﹐加漧薑﹔不思飲食﹐加砂仁﹔胸中气滯﹐加陳皮﹔泄瀉﹐去陳皮﹔汗多﹐加白術﹑黃﹔惡寒﹐加肉桂﹔吐紅﹐去桂。若泄瀉而諸藥不愈﹐胃虛而難受藥者﹐陳臘肉骨灰﹑陳米鍋焦﹐共三分﹐炒松花一分﹐米糊丸﹐人參看輕重虛實用之﹐煎湯送下六﹑七十丸。此法活人多矣。

﹝卷三虛損第三﹞虛損祕訣

虛損之起﹐或久遇勞碌﹐損傷陽气﹐遂發熱﹐漸至咳嗽﹐或傷風失治﹐或治之不當﹐亦癥。或傷寒汗下失宜﹐久之遂成寒熱之癥。或饑餓傷脾﹐飽食傷胃﹐治之不妥﹐亦成此癥。

是皆陽气虛弱﹐倒入於內﹐便化而爲火﹐而發熱也。須用保元或四君加黃﹐再加漧葛以開肌﹐紫蘇以開皮毛。病未多日者﹐服十五﹑六劑﹐則自然汗來。譬如夏天鬱蒸一二日或三四日﹐遂大雨方涼﹐陰陽和而後雨澤降也。又如秋冬陽气降入地中﹐則井水溫暖﹔至春夏陽升﹐則天地和暖﹐萬物生化﹐井中水冷徹骨矣。何內熱之有﹖損病初發﹐十數日間﹐未經寒涼藥﹐可用火郁湯﹑升陽散火湯及補中益气湯。若久之﹐則火郁湯不宜用矣。保元﹑四君繼之﹐此爲第二關。蓋元气已虛﹐只助陽气﹐不宜散火。誤以當歸﹑地黃補血﹐並黃柏﹑知母苦寒﹐有形重味﹐反傷無形陽气。陽气愈弱﹐愈不升發﹐陽絕則陰亦隨之而絕﹐損病之死﹐職此故也。

損病六脈俱數﹐聲啞﹐口中生瘡﹐晝夜發熱無間。經云﹕數則脾气虛﹐此眞陰虛也﹐此第三關矣。則前保元﹑四君等劑﹐皆投之不應﹐須用四君加黃﹑山藥﹑蓮肉﹑白芍﹑五味子﹑麥冬﹐煎去頭煎不用﹐止服第二煎﹑第三煎﹐此爲養脾陰祕法也。服十餘日﹐發熱漸退﹐口瘡漸好﹐方用丸劑﹐如參苓白術散﹐亦去頭煎﹐曬榦爲末﹐陳米鍋焦打糊爲丸﹐如綠豆大﹐每日服二錢﹐或上午一錢﹐百沸湯下。蓋煮去頭煎﹐則燥气盡﹐遂成甘淡之味。淡養胃气﹐微甘養脾陰。師師相授之語﹐毋輕忽焉。

﹝卷三虛損第三﹞損病湯藥加減法

有汗﹐用黃蜜炙﹔無汗﹐煨用﹔胃虛﹐米泔水炒用﹔表畏寒﹐酒炒﹔嘈雜﹐乳汁制﹔表虛﹐多。瀉火﹐生甘艸﹔熱盛﹐﹑艸多﹔無汗﹐加漧葛﹑防風﹑升麻﹑柴胡﹔久病熱不退﹐去表藥﹐只用保元﹔血虛﹐加當歸﹔脾虛﹐加白術﹔渴﹐加麥冬﹑五味﹔虛煩﹐亦加﹔不睡﹐加酸棗仁﹔頭痛﹐宜補中益气加川芎﹑蔓荊﹔小水不利﹐加牛膝﹑茯苓﹔心神不安﹐加茯苓﹑遠志﹑酸棗仁﹔退火﹐多用參﹑﹔虛而動火﹐少加炒黃柏﹔小便不通﹐或赤或白﹐黃柏﹑知母酒浸炒各一兩﹐肉桂一錢﹐爲末﹐開水爲丸﹐空心服百丸﹐小便下異物爲驗。腰痛﹐薑汁炒杜仲﹔惡寒﹐加官桂﹔惡心﹐加漧薑﹔自汗虛寒﹐加附子。內傷發熱不退﹐莫如補中益气加附子﹐﹑艸倍之﹐甘溫除大熱故也。腹脹﹐恐成中滿﹐補中加附子﹑姜﹑桂﹑吳萸﹑靑皮﹑麥芽﹑神曲﹑枳殼之類﹐隨手用之﹔濕痰﹐加羌活﹑防風﹑茯苓﹐風能勝濕故也。

去病之藥﹐不可多服﹐恐泄眞气﹐人無气不生。气常有餘﹐血常不足﹐前藥皆補血中之气﹐血無气不行﹐須用保元。獨陰不生﹐獨陽不長。保元者﹐保血之元气耳。

人稟天地之气﹐猶恐陽陷於陰分﹐常使胃气有春夏之令﹐故宜大升大舉﹐使淸陽發腠理﹐濁陰走五臟是也。蓋人以血爲主﹐胃乃生血之源﹐若元气不足﹐陷於陰分﹐則通身化爲虛火﹐變異無常﹐人死莫知其故﹐何也﹖人天庭屬陽﹐下體屬陰﹐天庭一倒﹐其死卽速者﹐上陽不生而陰气絕也。故天之陽气上升﹐卽地之陰气不絕﹔人之陽气升舉﹐卽血之陽布於四肢﹐何病之有﹖倘陽一不升﹐則气凝澀﹐諸病生焉﹐聖人固不過升降浮沈之法耳。

虛損諸病﹐久之皆屬脾虛﹐脾虛則肺先受之。肺病﹐不能管攝一身﹔脾病﹐則四肢不能爲用。謹養脾气﹐惟以保元气爲主﹐或前從瘧﹑痢﹑吐瀉變癥﹐總從脾胃治。則保元兼溫脾﹐勿用血藥。蓋縱有雜癥﹐火起不必去火﹐有痰不治痰﹐宜參苓白術散加減。腹痛﹐加漧薑﹔腰痛﹐益智﹑吳茱萸少許﹔小腹疼痛亦宜﹔胃不思食﹐加砂仁﹑木香﹔噯气﹐神曲﹔腹脹﹐和中散加六君子。久病以溫補爲主﹐病急則緩治﹐攻則散離。書曰﹕大毒治病﹐十去一二﹔中毒治病﹐十去其五﹔無毒治病﹐十去八九。

愼齋先生內傷治法﹐凡邪火逆行﹐上乘脾位﹐用吳茱萸炒黃連者﹐以黃連瀉火﹐歸於其位﹐所以木沈則火降。凡內傷﹐淸气下陷﹐陰火在上者﹐若用寒藥﹐則陽愈陷﹐火愈熾﹐火尋竅出﹐虛者受之﹐或目痛﹐或耳聾﹐或齒痛﹐從其虛而攻之也。﹝此所以寒遏於上陽陷於下﹐而反不免有上焦熱證也。肺閉則中下之气爲所攝﹐胃閉則上下之气爲所格﹐眞陽失道﹐久郁盡化爲陰火﹐甚有令人心孔鼻竅日夜如煙燻難受者。﹞

﹝卷三虛損第三﹞損病主治湯方門

人參﹝一錢﹞黃﹝炙﹐一錢五分﹞甘艸﹝炙﹐一錢﹔生﹐三分﹞加煨姜﹝三片﹞黑棗水二茶盅﹐煎八分﹐空心服。

﹝卷三虛損第三﹞損病主治湯方門

人參﹝一錢﹞白術﹝一錢五分﹞白茯苓﹝一錢﹞甘艸﹝炙﹐八分﹞

﹝卷三虛損第三﹞損病主治湯方門

卽四君加陳皮

﹝卷三虛損第三﹞損病主治湯方門

卽四君加陳皮﹝一錢﹞半夏﹝湯泡五次﹐曬漧﹐切片﹐一錢﹞

﹝卷三虛損第三﹞損病主治湯方門

人參﹝五分﹐補气之血﹞黃﹝一錢﹐炙﹐補气中之气﹞甘艸﹝炙﹐七分﹞當歸﹝三分﹞陳皮﹝五分﹞白術﹝七分﹞升麻﹝二分﹞小柴胡﹝三分﹞

﹝卷三虛損第三﹞損病主治湯方門

治中气虧損﹐津液短少﹐口舌漧渴﹐或口舌生瘡﹐不喜飲冷﹐或吐瀉後口漧﹐最宜服。

人參白術木香甘艸藿香白茯苓﹝各五分﹞漧葛﹝一錢﹞

﹝卷三虛損第三﹞損病主治湯方門

當歸川芎白芍熟地

﹝卷三虛損第三﹞損病主治湯方門

一名八物湯卽四君四物合

﹝卷三虛損第三﹞損病主治湯方門

卽八珍加黃﹝一錢﹞肉桂﹝一錢﹞

﹝卷三虛損第三﹞損病主治湯方門

治中寒腹痛﹐或寒瀉淸水﹐或飲食傷﹐噯麩气﹐或久痢寒虛。

漧薑﹝三兩﹐炒黑﹐脾家藥﹞肉桂﹝一兩五錢﹐腎家藥﹞吳茱萸﹝五錢﹐鹽水炒過﹐肝家俱用苦烈好大酒﹐頓半熱一杯﹐調下五分。

﹝卷三虛損第三﹞損病主治湯方門

﹝孫眞人制﹞麥冬﹝五分﹐去心﹞北五味﹝三分﹞人參﹝一錢﹞

﹝卷三虛損第三﹞損病主治湯方門

甘艸﹝生﹐二錢﹔炙三錢﹞防風﹝二錢五分﹞柴胡﹝八錢﹞升麻葛根白芍羌活獨活人參﹝各五錢﹞每服五錢﹐水三盞﹐煎至一盞﹐去渣熱服﹐忌寒冷物及冷水月餘。東垣云﹕陰覆其陽﹐能伸﹐宜汗之。經云﹕體若燔炭﹐汗出而散﹐是也。脈弦而數﹐此陰气也﹐風藥升陽﹐以發火郁﹐則脈數峻退矣。凡治此證﹐脈數者﹐當用黃柏﹐少加川黃連﹑柴胡﹑蒼術﹑黃﹑甘艸﹐更加升麻﹐得汗出則脈必下﹐乃火郁則達之也。

﹝卷三虛損第三﹞損病主治湯方門

治男婦四肢發熱﹐筋痺熱﹐骨髓中陽郁﹐因熱如火燎﹐捫之烙手﹐四肢熱者﹐屬脾土﹐熱伏地中﹐此病多因血虛而得也﹔亦有胃虛﹐過食冷物冰水﹐郁遏陽气於脾土之中。經曰﹕火郁則發之。

升麻葛根獨活﹝各三兩﹞防風﹝二錢五分﹞生甘艸﹝二錢﹞柴胡﹝二錢﹞炙甘艸﹝二錢﹞人參﹝五錢﹞白芍﹝五錢﹞上咀﹐每服半兩﹐水兩大盞﹐煎至一盞﹐去渣溫服﹐忌食寒冷。

﹝卷三虛損第三﹞損病主治湯方門

治五心煩熱﹐心火下陷﹐郁於脾土。

升麻葛根防風柴胡根炙艸白芍﹝各五錢﹞上咀﹐每服三錢﹐或四錢﹐水二大盞﹐入連須蔥白三寸﹐煎至一盞﹐去渣溫服。

以上三方﹐宜於初發熱之時﹐未服藥之前﹐元气未傷﹐服之若神﹔若已經服過寒冷﹐已﹐火气亦餒者﹐服此反禍﹐於人無益也。蓋虛損初時﹐可以發之﹐故勞證內以上三方不與焉

癆瘵門題辭

愼柔師父所謂自下而上者﹐勞癥多系水枯火燥﹐故特舉其大凡﹐而內有命門眞陽衰者﹐不仍用壯火之法。惟眞陽衰﹐故虛火旺﹐其源未嘗不合﹐自在按脈識病者﹐臨時之善別﹐而讀書明理者﹐平日之善會耳。至險怪之癥﹐於癆瘵乃備﹐旣爲一門之專牘﹐不可不竟其詳﹐𨿽世人不恆犯而適有犯者﹐豈可無法以待之﹖此先聖賢已創於前﹐而愼柔之婆心﹐固不厭繁委﹐次第以備全覽。夫著書之難﹐古今通患﹐千慮一失﹐孰能無之。在學人﹐諒其創始之苦心﹐而踵事增華﹐自所望於髙明君子耳。予與顧子﹐特仍其舊聞﹐稍加刪潤﹐未敢以意爲補竄也。

﹝卷四癆瘵第四﹞脈法

癆瘵脈﹐酉﹑戌時洪盛﹐寅﹑卯時細弱者﹐陽气虛陷也。忌服苦寒﹐損其陽气﹐當以助劑﹐復其寅卯之位﹐微加瀉陰火而已。若服寒涼﹐證𨿽大減﹐脈反加數者﹐陽郁也。﹝朝暮異脈﹐而朝細暮洪者﹐振陽分之陽﹐滋陰分之陰﹔朝洪暮細者﹐斂陽分之陰﹐溫陰分之陽。﹞右脈大﹐用保元湯﹔左脈大﹐用六味湯。不減﹐若燥者﹐以栝蔞﹑生甘艸散潤之。

久病咳嗽﹑气喘﹐若脈洪數﹐不可卽用補藥。如服之﹐虛火一退﹐多令人痿倦不起。﹝下文意測之﹐補藥二字﹐當作瀉火。此證本不宜瀉火﹐肺體已痿﹐一瀉不返﹐治法不外宣陽納陰。陽郁由於濕痺﹐陰浮由於血虛及燥熱﹐宜以龜板﹑牡蠣淸滋。又有下寒上衝而然者﹐是實邪也﹐以法逐之化之。﹞須先用獨參湯以接其气﹐數日後﹐數脈漸退﹐方與調理爲是。

﹝卷四癆瘵第四﹞總論

夫癆者勞也﹐非一端可盡﹐或若心竭其心脾之神志﹐或酒色竭其肝腎之陰精﹐或久痢﹑久瘧﹑傷寒﹑傷暑諸證﹐治之不當﹐損其气血﹐傷其脾胃﹐五臟漧枯而火起﹐以致發熱﹐則金受克﹐大腸先結燥﹐而水之源先涸矣﹐宜見脈見癥﹐用藥果當﹐無不愈者。若初熱未甚﹐繼以治法之非﹐久之卽成蒸病。蒸病者﹐如甑之蒸﹐熱之極也。然使初病﹐元气尙彊﹐脈气尙旺﹐照古方用五蒸湯加減二十三蒸之法﹐亦無不驗。治蒸法服之﹐病稍退﹐又當察癥淸心﹐參用癆病治方﹐不可造次。蒸或病十日﹑半月熱極﹐致骨中血凝﹐便化爲虫﹐張仲景立祛血之法﹐不使凝血化虫﹐虫丸﹑百勞丸是也。倘治之不得其序﹐不能祛血﹐血化爲虫﹐是時病人脈气尙充﹐精神尙充﹐猶可救也。如聲啞﹑喉痛﹑寒熱大作﹑脈細而數﹑不思飲食﹑精神視聽俱不能支﹐皆屬不治。又有火郁﹑痰凝﹑气滯﹑咳嗽﹑發熱﹑气喘﹐葛先生保和湯﹑保眞湯次序用之。火散痰開熱退﹐總歸八珍湯調理。又有吐紅﹑咳嗽﹐脈𨿽數﹐有神﹐不致於蒸極作虫者。脈洪﹑脈數﹐虛虛實實﹐通變在乎心靈矣。

骨蒸由气虛不能化血﹐血幹則火自沸騰﹐內如鍼刺﹐骨熱煩疼。或五心俱熱﹐或兩肋如火﹐或子午相應。或晝微惡寒﹐而夜反大熱。𨿽腎經所主﹐傳變不常。蒸上則喘咳﹑痰血﹑舌黑﹑耳鳴﹑目眩等癥﹔蒸下則見夢遺﹐淋濁﹑泄瀉﹑腰疼﹑腳疼等癥﹔蒸中則見腹脹﹑脇痛﹑四肢倦怠等癥。

不問陰病陽病﹐日久皆能傳變﹐男子自腎傳心﹑肺﹑肝﹑脾﹐女子自心傳肺﹑肝﹑脾﹑腎﹐五臟復傳六腑而死矣。有始終只傳一經者﹐有專著心腎而不傳者﹐大要以脈爲證驗。

凡气血勞倦不運﹐則凝滯疏漏﹐邪气得以相乘﹐又飲食勞倦所傷﹐則上焦不行﹐下脘不通﹐熱極蒸胸中﹐而內熱生矣。凡頸上有核﹐腸中有塊﹐或當臍冰冷﹐或無力言動﹐皆痰涎結聚﹐气血凝滯之所致﹐故以開關啟胃爲先。蓋關脈閉則气血幹竭﹐胃气弱則藥無由行。但陽虛不可偏用辛﹑香﹑丁﹑附之類﹐陰虛不可用苦寒﹐古方有開關定胃散﹐今亦難用﹐竊其意推之。

虫爲气血凝滯瘀血化成﹐但平補气血爲主﹐加以烏梅﹑靑蒿﹑朱砂之類﹐而虫自亡矣。紫河車丹﹑紫河車丸﹑靑蒿膏﹑蛤蚧散選用﹐惟度其虛實爲主。

凡體虛者﹐宜先用補法﹐補其元气﹐然後用王道之藥﹐佐之以殺虫之劑﹐如化虫丸﹐使君子丸之類。或追虫後﹐而繼以溫補亦可﹐不然則虫去而元气亦散。

傳尸之說﹐不必深泥﹐歷觀癆瘵﹐皆因酒色之類﹐損傷心血﹐以致虛火妄動。醫者不分陰陽用藥﹐病者不思疾由自取﹐往往歸咎前因﹐甚者疑及房室﹑器皿﹑墳墓及冤業﹑飛屍﹐遞相傳疰。古人云﹕癆瘵三十六種﹐惟陰徳可以斷之。不幸患此疾者﹐或入山林﹐或居靜室﹐淸心戒欲﹐專意保養﹐庶乎病可除根。不然﹐卽服藥不效。

癆虫須分五臟﹐常居肺間﹐正所謂膏之上﹐肓之下﹐鍼之不得﹐藥之不行﹐只宜早灸膏肓﹑四花爲佳。若蝕肺系﹐則咯血﹑吐痰﹑聲嘶﹑思食無厭。病恚至此﹐未易療治﹐當參究古法九虫及一十八種虫名之異﹐並紫庭取虫諸法。

晝熱﹐行陰二十五度﹐大抵柴胡飲子﹔夜熱﹐行陰二十五度﹐四順飲子﹔平旦發熱﹐熱在行陽之分﹐肺气主之﹐故用白虎湯﹐以瀉气中之火﹔日晡潮熱﹐熱在行陰之分﹐腎气主之﹐故用地骨皮散﹐以瀉血中之火。

肝癥發熱﹐肉下骨上﹐寅卯尢甚﹐瀉靑丸﹑人中白散﹔心癥發熱﹐在血脈﹐日中則甚﹐單瀉心湯﹑導赤散﹑朱砂安神丸﹔脾癥發熱﹐在肌肉﹐遇夜尢甚﹐瀉黃散﹑三白湯﹔肺癥發熱﹐在皮毛﹐日西則甚﹐瀉白散﹐甚者涼膈散﹔腎證發熱﹐在骨﹐亥子尢甚﹐兩手足心如火﹐滋腎丸。

屍注一癥﹐予嘗治之﹐先癸亥夜二更﹐六神皆聚之時﹐灸腰眼穴七壯﹐然後用藥。倘不﹐先用藥亦可。注病亦似勞癥﹐但兩足無力﹐行則痿疲是也﹐其治法﹕六脈洪數﹐八物湯﹔脾肺不足﹐補中益气湯﹔睡不穩﹐歸脾湯﹔不思食﹐六君子湯﹐隨癥推類。但煎劑中﹐須加忍冬葉三錢同煎﹐《本艸》以其葉能治屍注也。

凡治勞癥﹐或男或婦﹐若淫火不退者﹐𨿽治不治。

﹝卷四癆瘵第四﹞骨蒸勞

夫骨蒸勞者﹐由於積熱附於骨而名也。亦曰傳屍﹑﹐復連﹑無辜﹐其名不一﹐此病皆由肺胃虧損所致。其形羸瘦﹑泄痢﹑肢體無力。傳於腎﹐則盜汗不止﹐腰膝痛﹐夢鬼交侵﹐小便赤黃﹔傳於心﹐則心神怯悸﹐喜怒不時﹐頰唇赤色﹐乍熱乍寒﹔傳於肺﹐則胸滿短气﹐咳嗽吐痰﹐皮膚甲錯﹔傳於肝﹐則兩目昏暗﹐脇下妨痛﹐閉戶忿怒﹐五臟旣病﹐則難治療。立齋云﹕前癥多因經行胎產﹐或飲食七情而傷脾胃之所致﹐又或病後失於調攝而成也。

東垣云﹕發熱之癥﹐肺熱者輕手乃得﹐微按全無﹐日西尢甚。其證咳嗽﹑寒熱﹐輕者用瀉白中大甚。其癥心煩心痛﹐掌中熱而噦﹐用黃連瀉心湯﹑導赤散﹑朱砂安神丸。脾熱者﹐輕手捫之不熱﹐重手按至筋骨又不熱﹐不輕不重﹐在輕重之間﹐在肌肉也﹐遇夜尢甚﹐其癥怠惰嗜臥﹐四肢不收﹐無气以動﹐用瀉黃散。肝熱者﹐按之肌肉之下﹐至骨之上﹐寅卯時爲甚﹐其癥四肢滿悶﹐便難轉筋﹐多怒﹐多驚﹐筋痿不能起於牀﹐用瀉靑柴胡湯飲。腎熱者﹐按至骨分。甚熱蒸手﹐其癥骨酥如虫蝕﹐困熱不能起於牀﹐用滋陰丸﹐此治實熱之法也。﹝蒸無實熱﹐卽郁極化實﹐亦宜宣淸滋化並用﹐諸方未可專恃。﹞薛立齋云﹕肺經虛熱者﹐用人參補肺湯﹔脾虛不能生肺者﹐用六君子湯﹔脾熱移於肺者﹐用三黃丸﹔心經虛熱者﹐用補心湯﹔命門火衰不能生土者﹐用八味丸﹔肝虛不能生心者﹐用補肝散﹔腎克心者﹐用附子理中湯﹔脾經虛熱者﹐用人參黃散﹔土克水者﹐用承气湯﹔腎虛不能培肝者﹐俱用六味丸。

﹝卷四癆瘵第四﹞血風勞

﹝風言燥也﹐血虛气無所維﹐陰虛陽無所附﹐化爲燥火﹐走注於經脈之間﹐上下無常﹐忽寒忽熱﹐刺痛昏厥﹐而成風象。﹞血風勞癥﹐因气血素虛﹐或產後勞傷﹐外邪所乘﹐或內有宿冷﹐以致腹中疼痛﹐四肢酸倦﹐發熱自汗﹐及婦人月水不調﹐面黃肌瘦﹐當調肝脾气血爲主。

東垣云﹕喜怒不節﹐起居不時﹐有所勞傷﹐皆損其气﹐气衰則火旺﹐火旺則乘其脾土﹐脾主四肢﹐故因熱懶言﹐動作喘乏﹐表熱自汗﹐心煩不安﹐當病之時﹐宜安靜存養﹐以甘寒瀉其熱气﹐以酸味收其散气﹐以甘溫補其中气。經言﹕勞者溫之﹐損者溫之。《要略》云﹕平人脈大爲勞﹐以黃建中湯治之。

﹝卷四癆瘵第四﹞冷勞

﹝此血虛而痰水漬於筋骨之間也﹐痰盛則冷。亦有寒濕所傷者﹐血虛甚卽見拘攣轉筋。﹞冷勞者﹐气血不足﹐臟腑虛寒﹐以致臍下疼痛﹐手足時寒﹐婦人月水失常﹐飲食不消﹐或時嘔吐﹐惡寒發熱﹐骨節酸疼﹐肌膚羸瘦﹐面色萎黃也。

立齋曰﹕前證有內外眞寒﹐有內外眞熱﹐亦有內眞熱而外假寒﹐有內眞寒而外假熱。若飲食難化﹐大便不實﹐腸鳴腰痛﹐飲食畏寒﹐手足逆冷﹐面黃嘔吐﹐惡見風寒﹐此內外眞寒之癥也﹐宜用附子理中湯以回陽﹐八味地黃丸以壯火。若飲食如常﹐大便堅實﹐胸腹痞脹﹐飲食喜冷﹐手足煩熱﹐面赤嘔吐﹐不畏風寒﹐此內外眞熱之癥也﹐宜用黃連解毒湯以滋陰﹐六味丸以壯水。若飲食如常﹐大便堅實﹐胸腹痞脹﹐而飲食喜寒﹐手足逆冷﹐面黃嘔吐﹐畏見風寒﹐此內眞熱而外假寒也﹐亦用解毒湯﹑六味丸﹐而宜於熱服。若飲食少思﹐大便不實﹐吞酸噯气﹐而手足煩熱﹐面赤嘔吐﹐不畏風寒﹐此內眞寒而外虛熱也﹐亦用附子理中及八味丸﹐而不妨溫飲﹐經曰﹕益火之原﹐以消陰翳﹔壯水之主﹐以制陽光。使不知眞水火之不足﹐泛以寒熱藥投之﹐則舊病不去新病復生矣。火之原者﹐陽气之根﹐卽心是也﹔水之主者﹐陰气之根﹐卽腎是也。非謂火爲心﹐原爲肝﹐水爲腎﹐主爲肺也。或者亦以命門爲火原﹐未爲非是﹐故用八味丸以益命門耳。

﹝卷四癆瘵第四﹞熱勞

﹝此津液不足而血滯於經脈之間也﹐血盛則熱。亦有風暑內灼者﹐其證兼見昏厥。﹞熱勞由心肺壅熱﹐傷於气血﹐以致心神煩躁﹐頰赤頭疼﹐眼澀唇幹﹐口舌生瘡﹐神思困倦﹐四肢壯熱﹐飲食無味﹐肢體酸痛﹐怔忡盜汗﹐肌膚作疼﹐或寒熱往來﹐當審其所因﹐調補气血其癥自減。

立齋云﹕前癥乃壯火食气﹐煎熬眞陰所致也。王太僕云﹕如大寒而甚﹐熱之不熱﹐是無火也﹐當治其心﹔大熱而甚﹐寒之不寒﹐是無水也﹐當助其腎。心盛則生熱﹐腎盛則生寒。然心虛則熱收於內﹐腎虛則虛寒動於中。竊謂前癥﹐若肝脾血虛﹐四物﹑參﹑術﹔肝脾郁熱﹐小柴胡合四物﹐脾胃气虛﹐補中益气湯﹔肝經血虛﹐加味逍遙散﹔肝經風熱﹐小柴胡湯﹔心經血虛﹐加味四物湯。午前熱﹐屬气分﹐淸心蓮子飲﹔午後熱﹐屬血分﹐四物﹑參﹑術﹑丹皮。熱從左邊起﹐肝火也﹐實則四物﹑龍膽﹑山梔﹐虛則四物﹑參﹑術﹑黃﹔熱從臍下起﹐陰火也﹐四物﹑參﹑術﹑酒拌炒黑黃柏﹑知母﹑五味﹑麥冬﹑肉桂﹐如不應﹐急用加減八味丸。不時面熱﹐或無定處﹐或從腳心起﹐此無根虛火也﹐用加減八味丸及十全大補加麥冬﹑五味子主之。以上多出自立齋《婦人良方》帙中﹐但男女五臟相同﹐間有少異﹐其爲勞則一也。

﹝卷四癆瘵第四﹞癆瘵各疰論

夫骨蒸﹐半臥半起之謂復連﹐內傳五臟之謂屍注﹑勞注﹑虫注﹑熱注﹑冷注﹑食注﹑鬼注。疰者﹐注也。自上注下﹐與前人相似﹐故曰注﹐﹝注﹑疰皆蛀也﹐如虫之蛀﹐卽谷飛爲虫之義也。注易之說本於巢氏﹐似爲協。﹞言其變有二十二種﹐或三十六種﹐或九十八種﹐令人沈沈默默﹐寒熱盜汗﹐夢與鬼交﹐遺泄白濁﹐或腹中有塊﹐或腦後兩邊有結核﹐咳嗽膿血﹐下痢羸瘦﹐死而傳注﹐甚至滅門。更有飛屍﹑遁屍﹑寒屍﹑喪屍﹑屍疰﹐謂之五屍。人爲其疰者﹐不自知所苦﹐𨿽有貍骨﹑獺肝﹑天靈蓋等方﹐未嘗效也。惟崔氏灸法﹐早用有濟。

若寒熱自汗﹐面白目幹﹐口苦﹐神昏﹐善恐﹐不能獨臥﹐傳在肝也。若寒熱面黑﹐鼻燥﹐善忘﹐大便祕瀉﹐口舌生瘡﹐傳在心也。若寒熱面靑﹐唇黃﹐舌本硬彊﹐言語不出﹐飲食無味﹐羸瘦吐涎﹐傳在脾也。若寒熱面赤﹐鼻白﹐漧燥毛折﹐咯嗽喘急﹐吐涎膿血﹐傳在肺也。

若寒熱面黃﹐耳焦﹐腳酸痛﹐小便白濁遺瀝﹐腹痛﹐傳在腎也。以上陳臨川先生﹐未有治法。

立齋云﹕前證誠然有之﹐故葛仙翁用獺肝一具﹐陰漧﹐杵末﹐水下方寸匕﹐日三服﹐未愈再服。宋宣和間﹐一法師善考訊鬼怪﹐時一婦以疾投狀﹐旣而如有鬼祟所附曰﹕非我爲患﹐乃病患命自衰耳﹐渠今已成虫食肺﹐故令吐血﹑聲嘶。又屢訊彼所畏何物﹐云以獺爪爲末﹐酒服之﹐則去矣。患家如其言﹐則愈。獺爪卽獺肝之類與﹖元珠云﹕虫瘵多有互相傳染﹐甚至絕戶﹐此乃冤業相纏及風水所致﹐𨿽有符文法水下虫之方﹐虫去而人亦亡。但能平素保養﹐或可希免。《救生微旨》云﹕益气補肺﹐益精補腎﹐皆資其化源也。蓋人之精血常不足﹐加之數奪其精﹐資化失常﹐則胃气不固﹐精气滑脫﹐不能上接陽气﹐故頭重﹐或气弱食少﹐元气下陷﹐脈微外散欲絕而虛洪﹐或見損脈﹐總屬元气不足﹐非有外感賊邪之證也。

立齋嘗治一婦﹐素勤苦﹐因喪子﹝肺病﹞﹐飲食少思﹝脾病﹐﹞忽吐血甚多﹝心病﹞而自止﹐此後每勞則吐數口。瘵癥已具﹐形體甚倦。午前以補中益气湯滋其脾肺﹐午後以歸脾湯養其心脾﹐送地黃丸滋腎而愈。﹝肺病﹑脾病﹑心病六字原注。﹞又一女子患前癥﹐反其唇﹐視有白點﹐此虫蝕肺也。余曰﹕急尋獺肝治之。不相信﹐果咯膿而歿。反聞其兄弟三人皆夭於此癥。大凡久嗽﹐當視其兩唇﹐若上唇有點﹐虫蝕上部﹐下唇有點﹐虫蝕下部。

﹝卷四癆瘵第四﹞屍厥

夫飛屍者﹐遊走皮膚﹐穿行臟腑﹐每發刺痛﹐變作無常。遁屍者﹐附骨入肉﹐攻通血脈﹐見屍喪﹑聞哀哭便發。風屍者﹐淫濯四肢﹐痛而昏沈﹐遇風雪便發。沈屍者﹐纏骨結髒﹐內腫心脇﹐發則絞痛﹐遇寒冷便發。注屍者﹐舉身沈重﹐精神錯雜﹐時覺昏憒﹐每至節气便發。

以上並宜蘇合香丸治之。

按丹溪云﹕凡人手足逆冷﹐膚栗﹐頭面靑黑﹐精神恍惚﹐或錯言妄語﹐或牙關緊急﹐或昏寐倒云﹕卒厥﹑飛屍﹑客忤﹑鬼擊口噤﹐用麻黃湯。寒厥﹐表熱裏寒﹐則下利淸谷﹐食下則吐﹐脈沈﹐手足冷﹐用四逆湯。熱厥﹐腹滿身重難轉﹐面垢﹐譫語﹐遺尿﹐手足冷﹐自汗﹐脈沈滑﹐用白虎湯。若人身忽然不動﹐目閉口噤﹐惡聲聞響﹐眩冒﹐頃時方寤﹐此由出汗過多﹐气並於血﹐陽獨上而不下﹐气壅塞而不行耳。气過血還﹐陰陽復通﹐移時方寤﹐名曰鬱冒﹐亦名血厥﹐宜白薇湯﹑倉公散。

人病屍厥﹐呼之不應者死。脈當大﹐反小者死。

錦衣楊永興舉家避眚﹐有僕沈醉失避者﹐旣而神思昏昧﹐徧身靑傷﹐煎金銀藤湯灌之﹐卽愈。

一婦人忽昏憒發譫語﹐兩腳踝膝﹑臀處皆靑腫﹐痛不可忍﹐口稱苦楚﹐次日方蘇﹐痛尙不止﹐用金銀藤兩許﹐水煎服愈。

一婦人入古冢﹐患前癥﹐以紫金錠灌之﹐卽愈。

﹝卷四癆瘵第四﹞勞病主治湯方門

治男子血虛﹐有汗潮熱。﹝以下諸方皆甘溫加辛散﹐有略佐苦降酸斂者。有汗潮熱﹐無汗潮﹐行气行血佐之。彊筋卽補气固气兼到﹐而又無壅滿之虞﹐桂﹑附﹑參﹑桓多流獘。﹞人參白術茯苓甘艸川歸黃肉桂陳皮遠志熟地五味子姜﹑水煎。

補中益气湯治气虛﹐有汗﹐潮熱。

見虛損門。

﹝卷四癆瘵第四﹞勞病主治湯方門

治血虛﹐無汗﹐潮熱。

人參茯苓陳皮桔梗枳殼前胡川芎地黃川歸白芍甘艸半夏紫蘇漧葛姜﹑棗﹐水煎。

﹝卷四癆瘵第四﹞勞病主治湯方門

治气虛﹐無汗﹐潮熱。

人參白術茯苓赤芍當歸柴胡葛根甘艸半夏曲姜﹑棗﹐水煎。

八物湯治女子血虛﹐有汗﹐潮熱。

見損虛門。

﹝卷四癆瘵第四﹞勞病主治湯方門

治气虛﹐無汗﹐潮熱。

白術葛根半夏柴胡白茯苓人參赤芍當歸甘艸姜﹑棗﹑水煎。

﹝卷四癆瘵第四﹞勞病主治湯方門

治气血兩虛﹐無汗﹐潮熱。

白術茯苓甘艸白芍歸身柴胡姜﹑棗﹑水煎。

﹝卷四癆瘵第四﹞勞病主治湯方門

治咳嗽﹐咯血﹝咳嗽由於陽明衝任上虛﹐血不溫養﹔咯血由於絡血爲邪气吸攝﹐不能勻布。《內經》所謂眞邪相攻亂而相引也。﹞人參五味子桑白皮白術黃白茯苓地骨皮熟地柴胡歸身前胡陳皮甘艸枳殼桔梗渴加烏梅半个﹔熱加靑蒿﹑知母。

﹝卷四癆瘵第四﹞勞病主治湯方門

治吐血後咳嗽。﹝此系任脈上虛﹐肺失溫養﹐方中多用淸肺﹐未合。﹞知母貝母天冬麥冬款冬花天花粉苡仁杏仁五味子甘艸兜鈴紫菀百合桔梗阿膠當歸生地紫蘇薄荷姜煎﹐入飴糖一匙﹐日三服。血盛﹐加蒲黃﹑茜根﹑藕節﹑大薊﹑小薊﹑茅花。痰﹐加南星﹑半夏﹑橘紅﹑茯苓﹑枳殼﹑枳實﹑栝蔞仁。喘盛﹐加桑白皮﹑陳皮﹑大腹皮﹑萊菔子﹑葶藶子﹑蘇子。熱盛﹐加山梔﹑黃連﹑黃柏﹑連翹。風盛﹐加防風﹑荊芥穗﹑金沸艸﹑甘菊﹑細辛﹑香附。寒盛﹐加人參﹑芍藥﹑桂枝﹑五味子﹑白蠟。

﹝卷四癆瘵第四﹞勞病主治湯方門

治骨蒸。

人參黃芩知母地黃葛根石膏粳米麥冬甘艸浮小麥一撮﹐水煎。

二十四種蒸病用藥法。以下方法﹐俱從五蒸湯見癥加減。

所謂勞蒸者﹐毛折發焦﹐肌膚甲錯﹐其蒸在皮。又癥舌白唾血。加石膏﹑桑白皮。

外熱內寒﹐身振肉﹐其蒸在肉。又癥食無味而嘔﹐煩躁不安。加芍藥。

發焦﹐鼻衄﹐或復尿血﹐其蒸在血。加生地﹑當歸﹑童子小便。

身熱煩躁﹐痛如鍼刺﹐其蒸在脈。又癥唾白﹐浪語﹐脈絡亂﹐緩急不調。加生地﹑當歸﹑童便。﹝痛如鍼刺﹐血滯而散﹐不能融活故也。﹞爪甲焦枯﹐眼黑脇痛﹐其蒸在髓。又癥髓沸骨中熱。加天門冬﹑當歸﹑生地。

頭眩﹐熱悶﹐涎濁﹐眵淚﹐其蒸在腦﹐加生地﹑防風。

男子失精﹐女子白淫﹐其蒸在玉房。加知母﹑黃柏﹑當歸﹑芍藥。

乍寒乍熱﹐中脘煩悶﹐其蒸在三焦﹐加竹葉﹑石膏。

小便赤黃﹐凝濁如膠﹐其蒸在膀胱。又癥右耳焦。加澤瀉﹑滑石。

大便祕泄﹐腹中雷鳴﹐其蒸在小腹。又癥下唇焦。加赤茯苓﹑木通﹑生地。

大腹陰痛﹐口舌漧疼﹐其蒸在大腸。又癥右鼻孔幹痛。加大黃﹑芒硝。

口鼻漧燥﹐腹脹自汗﹐睡臥不安﹐其蒸在胃。又癥舌下痛。加石膏﹑粳米﹑大黃﹑芒硝﹑漧葛。

口苦耳聾﹐兩脇下痛﹐其蒸在膽。又癥眼色白。加柴胡﹑栝蔞。

裏急後重﹐肛門閉澀﹐其蒸在廣腸。加﹝缺﹞小腹痛﹐筋脈縱緩﹐陰器自彊﹐其蒸在宗筋。加﹝缺﹞眩暈下淚﹐躁怒不常﹐其蒸在肝。又癥眼黑。加川芎﹑當歸﹑前胡。

舌黑气短﹐煩悶灑淅﹐其蒸在心。又癥舌漧。加黃連﹑生地﹑當歸。

唇幹口瘡﹐胸腹脹滿﹐畏寒不食﹐其蒸在脾。加芍藥﹑木瓜﹑苦參。

咳嗽喘滿﹐咯痰吐血﹐聲嘶音啞﹐其蒸在肺。又癥鼻幹﹐加天冬﹐桔梗﹑紫菀﹑烏梅肉。

耳葉焦枯﹐香港腳酸痛﹐其蒸在腎。加生薑﹑石膏﹑知母﹑寒水石﹑本。

情想不寧﹐精物時下﹐其蒸在右腎。加﹝缺﹞心膈噎塞﹐攻擊疼痛﹐俯仰煩冤﹐其蒸在膈。加﹝缺。﹞上气喘促﹐鼻幹﹐身熱不安﹐其蒸在气。加人參﹑黃芩﹑梔子。

以上共二十三種加減﹐系立齋先生引《醫林集》。

胞蒸﹐小便赤。用澤瀉﹑茯苓﹑生地﹑沈香﹑滑石。

膀胱蒸﹐右耳焦。用澤瀉﹑滑石。

骨蒸﹐齒黑腹痛﹐足脛瘦。用鱉甲﹑地骨皮﹑丹皮﹑當歸﹑生地。

臀蒸﹐腿細﹐肢腫﹐腑臟俱熱。用石膏﹑滑石。

膚蒸﹐肌肉熱。用牡丹皮。實熱。加黃芩﹑黃連﹑黃柏﹑大黃。虛熱﹐加烏梅﹑柴胡﹑蛤蚧﹑靑蒿﹑鱉甲﹑丹皮。

以上出《體仁匯編》。

薛立齋云﹕凡此諸癥﹐虛勞熱病﹐皆由食肉與油膩﹑房勞﹑飲酒而成者﹐久蒸不除﹐變爲疳癥﹐卽死。亦有瘧久不愈﹐以致咳嗽失治﹐漸成骨蒸勞瘵﹐當推標本而治之。

按﹕薛立齋云﹕蒸病二十四種﹐止簡得二十三種。《體仁匯編》言蒸病亦二十三種﹐且蒸病各異﹐各蒸下注﹐或有或無。可見病之險難﹐人罕傳師﹐所以闕漏無憑﹐前後不一﹐俟博觀者補之。

海藏雲﹕以上諸蒸﹐或髒病﹐或腑病﹐或腑臟俱病﹐脈絡气血﹐交經相屬﹐用藥皆當合而用之。君臣佐使﹐上下奇偶﹐表裏虛實﹐逆從通塞﹐汗下補吐﹐咸在其中。

凡蒸病不已﹐骨節間陰有幹血﹐用行血丸。﹝凡血實能令肌肉實腫﹐血虛亦能令腠理膜絡虛腫。腫則升降開合失常不能循環接濟﹐而遺溺滑精諸證先見﹐久則枯萎攣縮幻證疊出﹐故治虛中﹐緩中者內膜筋舒﹐气活而無脹急也﹐靜參大黃虫丸當有悟入。﹞

﹝卷四癆瘵第四﹞勞病主治湯方門

治一切勞傷﹐內有幹血﹐肌膚甲錯﹐兩目黯黑﹐緩中補虛。

大黃﹝十分﹐蒸﹞黃芩﹝二兩﹞甘艸﹝三兩﹞桃仁﹝一升﹞杏仁﹝一升﹞芍藥﹝四兩﹞幹地煉蜜丸小豆大。酒飲服五丸﹐日三服。

﹝卷四癆瘵第四﹞勞病主治湯方門

治一切勞瘵積滯﹐未經藥壞癥者。

當歸﹝炒﹞乳香沒藥﹝一錢﹞人參虻虫﹝十四个﹐去翅足﹞水蛭﹝十四个炒﹞桃仁﹝十四粒﹐去皮尖﹞大黃﹝四錢﹞蜜丸如桐子大﹐都作一服﹐可百丸﹐五更用百勞水下﹐取惡物爲度﹐服白粥十日。百勞水者﹐杓揚百徧﹐卽甘瀾水也。

立齋先生止述獺爪治虫﹐不及言古治虫之方﹐今具於此﹐有心者究焉。

﹝卷四癆瘵第四﹞勞病主治湯方門

一肝癆熱﹐生長虫﹐在肝﹐令人畏恐不安﹐眼中赤壅﹐治以五鳳丸。

烏雞卵﹝去黃﹐五枚﹞吳萸﹝東行根﹐三升﹞黃蠟﹝三兩﹞漧漆﹝四兩﹞粳米粉﹝半升﹞

﹝卷四癆瘵第四﹞勞病主治湯方門

一心癆熱﹐有虫長尺餘﹐名蠱虫﹐貫心卽死﹐治以雷公丸。

雷丸﹝五枚﹞陳皮桃仁﹝各一兩一錢半﹞貫眾蕪荑靑葙子漧漆﹝各一兩﹞亂髮﹝一團﹞僵蠶﹝十四枚﹞爲末﹐蜜丸小豆大。每二十丸﹐空心溫酒下。

﹝卷四癆瘵第四﹞勞病主治湯方門

一脾勞熱﹐內有白虫在脾﹐令人好嘔﹐而胸中咳吐不出﹐治以吳萸根湯。

吳茱萸﹝東行根﹐一錢﹞火麻子﹝八錢﹞陳皮﹝一兩五錢﹞水煎服﹐或下虫﹐或下黃汁。凡合此藥﹐禁聲勿語方驗。

﹝卷四癆瘵第四﹞勞病主治湯方門

一肺勞熱﹐瘦損﹐有虫在肺﹐令人咳逆气喘﹐所謂憂忿气膈寒熱﹐皆膏肓之疾﹐鍼灸麥冬﹝五兩﹞蜀椒﹝一兩﹞遠志防風細辛生薑甘艸﹝各五錢﹞百部人參白術黃﹝各七錢五分﹞桂心﹝二錢五分﹞杏仁﹝二十四粒﹞上爲末﹐蜜丸彈子大。每服一丸﹐含化﹐忌生冷肥膩。

﹝卷四癆瘵第四﹞勞病主治湯方門

一腎癆熱﹐蟯虫生腎中﹐令人四肢腫急﹐治以千金散。

貫眾﹝三兩﹞漧漆﹝二兩﹞蕪荑胡粉槐白皮﹝各一兩﹞吳萸﹝五十粒﹞杏仁﹝四上爲末﹐平旦井水調服方寸匕﹐漸加﹐病瘥卽止。

傳屍癆虫一十八種。傳屍自上注下﹐病與前人相似﹐故又曰注。化精血歸於元陽之內﹐﹝句似有誤。﹞變幻種類﹐最多古怪。

第一代﹐虫如嬰兒﹐或如鬼﹐或如蛤蟆﹐遇丙丁日食起﹐醉歸心兪。

第二代﹐虫如亂髮﹐或如守宮﹐或如蜈蚣﹐或如蝦﹐遇庚辛日食起﹐醉歸肺兪。

第三代﹐虫如蚊如蟻﹐或如蜣螂﹐或如刺﹐遇庚辛日食起﹐醉歸厥陰。

第四代﹐虫如亂絲﹐或如豬肝﹐或如蚯蚓﹑如蛇﹐遇戊巳日食起﹐醉歸脾兪。

第五代﹐虫如鱉龜﹐或有頭無足﹐或有足無頭﹐或如鼠﹐或如精血﹐遇甲乙日食起﹐醉歸肝兪。

第六代﹐虫如馬尾﹐有兩條﹐一雌一雄﹐或如鱉有頭足尾﹐或如爛面﹐或長或短﹐遇癸亥日食起﹐醉歸腎兪。

古又有九虫﹕一曰伏虫﹐長四寸許﹐爲諸虫之長﹔二曰蛔虫﹐長尺許﹐貫心卽殺人﹔三曰白五曰肺虫﹐其狀如蠶﹐令人咳嗽﹔六曰虫﹐狀如蛤蟆﹐令人嘔吐呃逆﹐喜嘔﹐嘈雜﹐愛食泥炭﹑生米﹑茶﹑鹽﹑姜﹑椒等物﹔七曰膈虫﹐如瓜瓣﹐令人多唾﹔八曰赤虫﹐狀如生肉﹐令人腸鳴﹔九曰蟯虫﹐狀如菜虫﹐形至細微﹐大抵諸虫﹐皆因飲食不節﹐或饑飽失宜﹐或過飧腥膾炙﹐或鱉﹑莧同食﹐以致中脘气血不運而成積﹐積久成熱﹐濕熱燻蒸﹐與瘀血凝結﹐隨五行之气變化﹐而爲諸般奇怪之形﹐若腐艸爲螢是也。

凡虫癥﹐眼眶上下靑黑﹐面色痿黃﹐臉上有幾條血絲﹐如蟹爪分明﹐飲食不進﹐肌肉不生﹐沈重寒熱。若不早治﹐相生不已﹐貫心殺人。

﹝卷四癆瘵第四﹞勞病主治湯方門

又有山澗蛇虺﹑水蛭遺精﹐誤飲其水﹐或艸木果實虫聚﹐誤食以致心腹刺痛﹐或引腰脇﹐時作時止﹐諸藥不效﹐乃虫癥也。雄砂丸主之。

鶴虱蕪荑漧漆僵蠶﹝各三錢﹞貫眾石橊皮﹝各五錢﹞朱砂雄黃雷丸甘遂上爲末﹐米粉煮糊﹐爲丸﹐麻子大。每十丸﹐五更時粥飲下。善殺諸虫﹐或加麝香少許又方單用雄黃末酒調下亦可。

﹝卷四癆瘵第四﹞取虫法

凡取勞虫﹐根據五臟方選用﹐必俟其大醉日﹐方可取之。取後隨補各髒﹐如取脾虫後﹐則補脾﹔取腎虫後﹐則補腎。若病甚者﹐不分臟腑﹐只用追病丹以斷其根。又有輕者﹐用鰻魚食﹐或紫河車。單陽虛者﹐金液丹最妙。

取虫法﹐先令病家以皮紙糊一密室﹐不畱罅隙﹐擇一老成人過遞﹐以安息水灑其過遞之人身﹐以雄黃﹑雌黃塗耳﹑目﹑口﹑鼻上。備鐵鉗一把﹐布巾一幅﹐用香油二斤﹐入鍋微煎令沸﹐仍用髙桶一隻﹐置鍛石在內﹐生布巾蓋桶口。俟月初虫頭向上﹐卻服取虫藥﹐五更初一服﹐五更三點時一服。服後腹中疼痛﹐如刀斧擘﹐總不妨也。至巳時﹐必須下虫﹐或取臭穢如膠漆﹐或吐瀉膿血塊﹐皆於灰桶中﹐其虫或從汗出﹐如紫蠶苗狀﹐或從耳﹑鼻﹑口中出﹐或小便出﹐怪形不一﹐或靑黑﹐或黃紅。大者卽用鐵鉗取入油中煎﹐當日將油紙裹入瓦瓶內﹐鍛石塡實﹐埋於深山遠僻處﹐以杜傳染。其患人衣被席牀﹐盡皆棄之。醫者付藥遠避﹐其取下虫色白者﹐食臟腑脂膏可三十日﹐服藥補之。色黃赤者﹐食血肉可六十日﹐服藥補之。色紫黑者﹐食精髓﹐病傳至腎﹐可謂極矣。冀其萬一﹐或爲子孫除患則可。又虫白頭者亦難治﹐此危氏說也。丹溪云﹕不必深泥。

﹝卷四癆瘵第四﹞追虫方

河車﹝一具﹐焙漧﹞龍膽艸甘艸﹝各二錢﹞鱉甲﹝五錢﹞大黃苦參黃柏知母貝母敗鼓皮人中白﹝各二錢半﹞桔梗胡黃連﹝二錢半﹞犀角莪術芒硝﹝各錢半﹞爲末﹐蜜丸梧子大﹐辰砂末爲衣。每服撚丸至三十丸。腹熱食前溫酒下﹐膈熱食後溫酒下﹐傳屍癆瘵俱可下﹐其餘勞怯﹐一月平復。

﹝卷四癆瘵第四﹞追虫方

天靈蓋﹝二指大﹞檳榔﹝五个﹞麝香阿魏甘遂安息香﹝各三錢﹞朱砂﹝一錢﹞上爲末﹐每服三錢。用薤白﹑蔥白各十四莖﹐靑蒿二把﹐甘艸﹐桃枝﹑柳枝各五寸﹐桑白皮﹐石橊根皮各一片﹐以童便四大碗﹐於瓷器屬性武火煎﹐至一碗﹐去渣﹐分作三盞﹐調前藥末﹐五更初服。男患女煎﹐女患男煎﹐服藥後知覺欲吐﹐卽用白梅含之﹐五更盡﹐須下虫及惡物黃水黑糞。如未下﹐良久又進一服﹐天明更進一服。如瀉不止﹐用龍骨﹑黃連等分爲末

﹝卷四癆瘵第四﹞追虫方

白薇當歸﹝各一兩﹞人參甘艸每服五錢﹐水煎。

﹝卷四癆瘵第四﹞追虫方

治卒中鬼擊﹐心腹如刺﹐下血不省﹐及臥魘嚙腳指不覺﹐並諸毒等癥。

皂莢藜蘆雄黃﹝研﹞礬﹝研﹐各等分﹞每用少許﹐吹入鼻中﹐未嚏再吹﹐以得嚏爲度。

﹝卷四癆瘵第四﹞追虫方

治屍厥脈動亂而若死。

用石菖蒲末納鼻中﹐仍以桂末安於舌上﹐蘇合香丸亦可。

﹝卷四癆瘵第四﹞追虫方

治屍厥不省﹐四肢逆冷﹐腹中如雷鳴﹐或痰气不降。

焰砂﹝半兩﹞硫黃﹝一兩﹞各爲細末﹐每服三分﹐酒調灌之﹐良久再服卽蘇。

愼柔以勞損劈分兩病﹐用意甚是﹐命名殊非。前人虛勞損極﹐只以病之深淺立名﹐損上損有國中不同﹐究無專攻﹐亦無蠻補﹐陰陽之際﹐微有偏重﹐兼顧之辧而已。至於癆瘵﹐別是一病﹐內夾奇邪﹐前人別以殺虫毒藥加補藥治之﹐似《本艸》所謂鬼注﹑蠱毒﹐西醫所謂長虫﹑細虫﹑扁虫及遺傳諸證。𨿽其本必由正虛﹐究與虛損之病﹐由於六淫七情迥異﹐本是兩病﹐不待剖析。愼柔以損上損下爲勞損之辧﹐是一病分二﹔又以瘵爲損下之勞﹐是二病混一。獨其論治虛損﹐以出汗﹑見血爲轉關﹐實爲扼要中肯﹐與張石頑虛損各案吻合﹐直接仲景眞傳﹐迥非專主陰柔溫潤可比﹐世固有見汗﹑見血而速死者。仲景所謂衛气前通﹑陰气前通絕證也。此系眞气充周﹐血脈流暢﹐榮衛交通。

勞也者﹐過勤之謂也。《內經》曰﹕四時陰陽生病﹐常起於過用﹐或過於勞心﹐或過於勞力﹐或過於房室﹐或過於饑飽﹐而其機尢在過用之後重感於邪﹐使勞气不得休養。如勞力之後﹐汗出而外撲風寒﹐口渴而內傷生冷﹐腠理外閉﹐經絡內凝。其逼迫離位之气血爲所吸攝﹐不得反其故道﹐經絡气血俱困﹐謂之虛勞。此時急治得法﹐猶可一撥卽轉﹐以其機尙靈也。遷延誤治﹐機鈍勢折﹐陰陽開合﹐舉失其樞﹐所謂眞邪相攻亂而相引也﹐臟腑肌肉俱減﹐謂之勞損。復連﹑之名﹐卽由於此。以其困而又困﹐不能振新也。五臟眞气不能相濟﹐四時更代﹐陰陽竭絕﹐骨萎髓枯﹐形脫色壞﹐窮無復之矣﹐謂之勞極。此時惟專由邪傷藥誤﹐而稟賦素彊﹐根气尙伏﹐肉脫未盡﹐尺脈尙能緊而不斷者﹐猶可挽救﹐治之須知五行生化﹐輾轉相資之義﹐髒气﹑天气循環相應以緩待之。若大勢日下﹐不及輾轉﹐庸有幾乎﹐凡體倦困臥不能反側﹐及寒熱似瘧而無汗﹐溏泄腹痛而面赤﹐胸痺气阻而無嘔吐﹐皆上下內外斷絕不續之極﹐陰陽俱竭也。治法當气血初困之時﹐行气爲主﹐行血佐之﹐或微加酸斂﹐或微加苦堅。東垣甘溫除熱﹑升陽散火諸法﹐可用於此時﹐及肌肉已減﹐當用血肉之品﹐補血爲主﹐行气﹐行血佐之﹐苦酸堅斂﹐皆在所後。逮至勞極﹐法不外此﹐而飲食之調﹐起居之愼﹐導引之勤﹐尢不可忽。人身爲血肉之體﹐虛勞以積久而成﹐決非艸木所能效靈﹐旦夕所能奏效。此中進退消息﹐有不在形迹間者。當轉關時﹐气化將通未通﹐往往有衝突格拒之象﹐如胸痺气阻﹐中滿食減﹐頭眩心煩﹐咳嗽多痰﹐筋骨脹疼﹐肌膚腫﹐鼻塞聲甕﹐寒熱往來等象﹐屢轉屢變﹐進退無常。卽至見汗﹑見血﹐機已大轉﹐仍不免時時發動﹐發動愈勤﹐轉關愈速﹐全在病家﹑醫家細心體察﹐以靜參之。彼以血肉爲膩而戒之﹐或用之不得其法以致困者﹐是悖也。證減卽喜﹐轉變卽憂﹐毫無眞見﹐用藥反時時錯過好機會者﹐益悖也。天下萬病﹐情形之變幻﹐治法之微妙﹐未有甚於虛勞者。癆瘵一門﹐證𨿽奇險﹐尙無許多變化﹐其治法尙無許多曲折也。讀書臨證﹐悉心揣摩﹐其難易當默諭之。

醫案題辭

夫醫病者﹐無一定之治﹐然不可無一定之學。譬如同一病也﹐有主於扶陽之說者﹐以扶陽之同歸。《內經》云﹕醫之治病也﹐一病而治各不同﹐亦此意也。乃淺夫窺其一隅﹐遂欲執此非彼﹐豈窮本達原之論乎﹖今按愼柔之醫案﹐合之愼柔之學﹐若左券焉﹖固無所不驗也。若欲執愼柔之醫﹐以槪天下之醫﹐則予豈敢﹖至欲執天下之醫﹐以非愼柔之醫﹐則此書旣付梨棗﹐公之海內﹐傳之千百世﹐其間自有識者定論﹐予不必贅。夫愼柔往矣﹐愼柔之書燼矣﹐今復不能終祕﹐而炳諸日星﹐此亦有天也﹐非人也﹐予又何功焉﹖

﹝卷五醫案第五﹞風例

金壇孝廉蔡長卿令堂﹐年六十餘。六脈俱數八至﹐按之中沈則滑而實﹐惟肝﹑腎二脈洪大而目紮﹐手搐身搖﹐面色紅白不時﹐徧身熱火攻刺﹐自言心中昏悶﹐四肢浮腫硬堅﹐此皆風火搖動之象﹐陰虛陽亢之癥。正經所謂﹕熱勝則腫﹐風勝則動也。宜滋陰抑陽﹐用四物湯以養血爲君﹐加山藥以扶中气爲臣﹐佐山萸以助陰養肝﹐使黑柏二分以引經﹐陳皮理胃气爲俾佐。服二劑﹐診之﹐數脈退去一至。又服四劑﹐又退一至﹐而昔日之虛洪﹐稍收斂有神矣。外證四肢腫硬漸平﹐攻刺亦無﹐心中不言昏悶。又四劑﹐前之硬滑﹐俱已空軟﹐數亦更減﹐然眞陽未復﹐邪火未盡退也。以六味丸料四兩作一劑﹐頓服之﹐腎經洪大脈全斂而火退矣。

復因夜間取涼太過﹐至下午覺身寒﹐唇昏紫黑﹐此邪火退而陰陽俱虛。急用人參三錢﹐白術一錢﹐甘艸三分﹐白茯二錢﹐當歸二錢﹐附子一錢八分﹐官桂二分。服至一茶盞﹐﹝前方已非全合﹐此方更非鍼對﹐其愈者﹐幸也﹐本人體壯﹐非藥之功。﹞覺身大熱﹐口漧﹐時索水飲﹐發熱﹐此眞气虛不相合﹐和降不下故也。至初更診之﹐六脈俱細急短數﹐略無和气﹐予甚危之。至明日再診﹐則有神气﹐尙有六至余﹐此陰陽未全克復﹐元气未充耳。教以朝服六味一錢五分﹐間日服補中湯﹐數十劑而愈。

劉某夫人﹐年及三十﹐稟體元弱。未病十日前﹐身如舟中行﹐後忽徧身痛﹐臍下痛﹐牙關緊不言﹐目瞪汗出﹐大小便不通﹐身熱。﹝此下寒上衝﹐血隨气逆﹐相搏而不得降也。﹞延余視之﹐診其脈俱浮細﹐來往不定﹐一息十餘至﹐重按則無。退而思之﹐外證皆屬陽虛﹐脈又無神﹐臍下痛甚﹐目瞪至死而醒﹐陽和之气欲絕﹐而胃气虛﹐升降失司﹐故大小便不通。且東垣云﹕裏虛則急。以此思之﹐則內外俱虛﹐宜先建中﹐將四君去茯苓﹐加歸﹑各二錢﹐熟附二分﹐午時服一帖﹐徧身痛稍緩﹐而小便溺矣。申時又進前劑﹐汗止﹐徧身痛己﹐大便亦通﹐但臍下痛不減﹐及兩脇痛﹐此陽虛也﹐寒甚也。又加附子五分﹐臍痛止矣。但大便了而不了﹐有欲出而不出之狀﹐正東垣所謂血虛﹐加當歸身﹐一帖而愈。

李子才﹐年四十餘。素性暴﹐忽因怒卒暈倒﹐﹝必怒未得泄。﹞脈浮中無沈﹐按數六至﹐此陽虛陷入陰中之證﹐以補中益气加六味丸料少許﹐四帖而愈。

一少年﹐忽不思食﹐惡心﹐偶逢文期﹐彊作文一日﹐晚卽頭暈作嘔。余脈之﹐二寸洪緩﹐以爲勞碌而動心火﹐遂以加味逍遙散二劑﹐嘔不食﹐病亦不減。其年正﹑二﹑三﹑四月淫雨﹐此濕勝而然也﹐﹝此濕從上受﹐遏其淸陽。﹞以太無神術散一劑﹐卽不嘔惡﹐第頭暈未除﹐二寸脈猶如故﹐其脈狀有焰焰欲發之意﹐用前劑加紫蘇﹑防風取微汗。頭暈除﹐脈亦退﹐第不思食耳﹐六君子一劑﹐飲食如常。

周近庵令愛﹐年十九。左耳下紅腫﹐發熱作痛﹐脈之﹐六部俱數﹐八至無神﹐且素弱﹐經水不調。予曰﹕此運气病也。以小柴胡合四物加牛蒡子﹐內黃芩用酒炒﹐四劑而愈。﹝此病曾近庵令子室﹐年二十餘。兩耳下俱紅腫﹐痛甚發熱﹐其狀可畏。醫者以大黃行數次﹐又用敷藥﹐反覺坐臥不安﹐亦運气病也。診之六脈俱細數少力﹐惡心不食。先以人參敗毒散一劑以發之﹐又用甘桔加牛蒡﹑射幹﹑陳皮﹑半夏含漱之﹐次將小柴胡湯內加牛蒡﹐六劑而腫消﹐飲食猶未貪﹐異功散加牛蒡﹐四﹑五劑﹐脾胃健而全愈。

馬山徐云所﹐六月受熱受勞﹐又飲酒﹐忽上膈不寬如刺痛﹐頭暈且重。自以過食﹐曾以指探吐﹐卽枕不得﹐惟坐而已。予診之﹐二寸俱洪緩有力﹐關尺俱弱帶弦﹐此濕熱上干淸陽之分﹐故頭暈重﹐胸膈痛﹐此時癥耳。用平胃加半夏﹑黃芩﹑紫蘇﹑木香﹐取微汗﹐此癥卽退﹐淮安客﹐年三旬外﹐季夏患癉瘧﹐單熱不寒﹐連日發於午後﹐熱躁譫語﹐至次日天明才退。數日後﹐忽腹痛﹐晝夜無間﹐勺水不進﹐呼號欲絕﹐遇瘧發時卽厥去﹐延醫治之﹐投藥皆不效。求余診﹐脈弦細而濡。余謂﹕弦細爲虛爲暑﹐而濡爲濕。蓋暑邪爲瘧﹐濕熱乘虛內陷而腹痛。用酒炒白芍﹑炙艸五分﹐水煎﹐調下天水散五錢。服後腹痛如失﹐次日瘧亦不發。﹝此案看似尋常﹐實非老手不辦﹐論證用藥﹐均極堅實。第痛厥皆屬血滯﹐似宜酌加桃仁﹑丹

﹝卷五醫案第五﹞痢例

甲辰閏九月間﹐天气寒熱不時﹐痢者甚眾。予四弟永穆﹐年二十七歲。忽患痢下紅﹐腹痛後重﹐已三日矣。來取藥﹐付以芍藥湯一帖﹐香連丸二服。不止﹐反增心口如刀﹐當臍腹痛﹐肛門痛亦劇﹐聲撼四鄰﹐自分必死﹐告母決別﹐因整囊往鄕視之﹐晝夜不得臥﹐次數難定﹐日下紅血一桶﹐痛不可忍﹐發熱流汗不食。脈之﹐六部皆豁大﹐浮中沈無力﹐四至。予曰﹕𨿽痛﹐𨿽發熱﹐脈無力﹐已虛寒矣。古人云﹕脫血益气﹐此證正宜。遂用異功散加升麻三分﹑木香五分﹑炒漧薑五分。一劑﹐去後覺疏﹐痛亦可忍﹐至五更﹐腹痛如前。予曰﹕此藥力盡也。急煎一劑與之﹐比前愈疏﹐痛亦減七八﹐卽酣睡至日中方醒﹐云不甚好過。予又曰﹕此藥只能支持一覺﹐再煎與之﹐遂安寢至晚﹐痛止﹐後重亦可﹐還服前劑而愈。一﹑二日後﹐因喫雞肉﹐仍前腹痛﹑肛腫﹐穢下不止。第三日﹐病勢篤極﹐復報予診之。脈三至余﹐浮無沈﹐按之則大﹐脾命脈微﹐與補中益气湯不應。此虛脫之甚﹐加禦米殼一錢﹐亦不應﹐下如洞泄﹐流汗發躁﹐尺脈漸欲收斂﹐予亦慌急﹐令人二更後往城取參﹐至早歸﹐補中益气加人參二錢服之﹐下咽常憒﹝參能令人憒﹐濕熱內盛者尢甚﹐歷試驗之。﹞此正气欲復﹐邪气欲退也﹐頃之﹐精神頓增﹐痢稍緩﹐恐再作﹐又一劑。下注﹑昏憒﹑發熱﹑躁諸癥漸緩﹐脈亦有神﹐短脈退。尋思久之﹐古人云﹕久泄久痢﹐湯劑不如丸﹑散。卽合參苓白術散與服﹐覺疏下﹐至下午復躁熱。予再脈之﹐左尺洪如火射狀﹐此陰虛火動之象。與加減八味丸至六十丸﹐精神覺爽。頃之﹐又下八﹑九十丸﹐睡至天明﹐病去十七。方信立齋師加減八味丸治水涸之癥。卽令朝暮服此丸﹐復合參苓白術散﹐漸愈﹐覺小便痛﹐想動色事故耳﹐服以逍遙散﹑門冬﹑五味子而平。﹝此病動色而不死﹐必體實而邪气仍非深重者﹐前敍證似未協。細審尺脈收縮﹐當是血去痰生﹐痰伏下焦﹔尺脈洪射﹐當是下陽乍復與痰相激也。﹞王春元二令郎﹐年甫七歲。久患赤痢﹐消導削積之劑已服過多﹐後轉下白如涕﹐渾無糞。診之癥。宜溫補脾胃以生肺金﹐用補中益气加炮姜﹑官桂各二分﹐其間人參止用三分﹐且陳腐不堪。服四劑﹐手足略軟﹐言語亦健﹐第未溫耳﹐其下白仍不減﹐亦虛寒滑脫危癥﹐宜補﹑宜澀﹑宜溫﹐復用前藥加好參五分﹑大附二分半﹑禦米殼一分。服一劑﹐則足已溫﹐大便卽有糞﹐白退十八﹐自玆手足俱溫軟﹐泄自全止﹐還服前方﹐去禦米殼﹑附子二味。予歸﹐囑以如身中已溫暖﹐姜﹑桂亦去﹐後服參苓白術散以培中气。使來歲乙巳厥陰風木之气不能制﹐飲食尢宜愼之。

予友薛理還僕﹐遠行忍饑﹐又相毆脫力﹐時五月初﹐遂發熱譫語﹐以補中益气及五苓數劑不效。延予診之﹐六脈俱無﹐乍有則甚細﹐其外癥則面赤﹑譫語﹑口碎。一友曰﹕陽癥見陰脈﹐證在死例。予曰﹕當以陽虛從脈捨癥治之﹐遂下附子理中湯冷服。二帖﹐脈稍見﹔四帖則脈有神﹐而口碎愈矣﹔六帖則脈如常﹐但譫語未已。予曰﹕脈气已完復﹐而譫語不休者﹐胃有燥糞﹐宜以膽導導之﹐果下燥結﹐譫語遂平。﹝此證若大便滑易者﹐有瘀血也。以桃仁下馬見源精神素弱﹐且勞甚﹐餓時喫冷肉一塊﹐遂不快﹐發熱譫語作狂﹐乃飲食勞倦之癥。鄕吐痰者﹐肺胃筋膜內傷也﹐多由飲食勞倦﹐宜堅筋以復其力。痰發於筋膜者也﹐筋膜傷而濕困之﹐則痰常多﹐筋膜傷而火激之﹐則痰暴湧。凡治痰欲除根本者﹐在補血養筋而堅之﹐筋力堅彊﹐自液不外泄。﹞下多亡陰﹐中气大虛之故。迎予診﹐六脈俱有四至﹐洪緩無力。﹝缺﹞至半夜﹐反加吐痰不已。起復診之﹐六脈俱細﹐此邪气已去﹐眞陰欲還﹐陽虛反發躁之象。急用六君加姜﹑桂各三分﹐服卽成寢﹐至明午方喚醒之。又一劑﹐欲睡不醒﹐精神反覺懶怠﹐邪气盡退﹐而正气將復矣。至下午﹐喫米湯一盅﹐口知谷味﹐再用補中加漧薑﹑桂﹑門

﹝卷五醫案第五﹞脾胃例

孝廉王於父﹐年六十餘。六脈俱弦牢﹐右三關浮中沈甚豁大﹐左三略差﹔外癥晚則作飽﹐且大便不利。此土受木制﹐脾胃不輸津液﹐中气虧損之候也。宜補脾胃生肺金﹐乃用補中益气味驟收肺金以生新水。服二劑﹐覺胸中稍寬﹐身中反有眩意﹐此正气欲復﹐而邪漸退﹐故瞑眩耳。又服數劑﹐復診之﹐則牢堅已去﹐第二尺俱洪。此眞陰眞陽並虛﹐當平補之﹐用八珍﹐晚服六味丸﹐大腸漸潤﹐再數劑全愈。

邱生﹐年十八歲。正月間﹐過食曲餅湯麵﹐遂不快﹐發熱﹐頭痛。邀予診之﹐脈略緊﹐中沈彼延別醫﹐用柴平湯一帖﹐病不減。晚歸診之﹐脈洪汗出﹐而腹痛甚﹐不可按。以元明粉泡湯下導滯丸二錢﹐其痛減半﹐尙有脹﹐再用前丸一劑﹐而飽脹如脫﹐但腹痛耳﹐復增瘧狀。

﹝諸癥皆胃中有死血也﹐何不重加桃仁於劑中。﹞予又診之﹐六脈俱細弦﹐此脾土受木乘﹐又被伐之過﹐宜用溫補﹐以理中湯二劑﹐肚痛除。又以過食復飽﹐診之﹐弦細如前﹐仍以前湯﹐但溫脾胃﹐而食自消﹐諸癥去。

湯如玉母﹐懷七月而生﹐後每大便甚艱﹐須二﹑三時方安﹐百治不效。予謂﹕肺腸气血不能之气自如﹐調理數月而愈。﹝每見雞雛初生﹐當肛門內﹐猶一片色如卵黃﹐是人物之生﹐以腸胃爲最後。七月而生﹐腸力未全﹐必有補血堅筋彊力固腸之法﹐隨時進退﹐與之終身。﹞一婦﹐年五旬。二寸浮洪﹐二尺小﹐右關弦﹐不思食﹐頭眩。余曰﹕二寸浮洪﹐病主頭眩﹐亦主上膈不淸﹐此陽气虛而越上﹐不能歸根復元﹐以致丹田气虛寒﹐不能養溫脾胃﹐是以右關脈弦﹐飲食不消而少飧也。理宜斂陽气歸於下焦丹田之內﹐下焦溫暖﹐脾胃自健﹐水谷自化矣。用桂枝﹑白芍六分﹐五味子二分﹐白茯一錢﹐黑姜三分﹐人參五分﹐杜仲一錢﹐破故紙五分﹐炙艸四分﹐湯泡半夏一錢﹐加煨姜﹐十餘劑而愈。

蔣懷劬﹐年六十。素吐白沫﹐已數十年矣。忽喉中有噎意﹐以白予。曰﹕此脾胃虛寒也﹐宜用人參調補中气﹐彼辭以貧窶﹐自將白糖齏汁熬化含吐﹐及六七日﹐則溏泄﹐日五六次﹐神亦勞倦﹐食亦不貪。延視之﹐六脈皆二至﹐來三五至則止﹐如雀啄之狀。此元气大虛﹐不能噓﹐反加浮洪粗大﹐數七八至﹐發熱﹑口碎﹐舌碎﹐乃虛陽上越之證﹐予思之﹐脈已犯難治之例﹐且吐沫不止﹐腎水泛﹐脾虛失統也。用﹝缺﹞。病亦稍退。稍勞卽復﹐服數劑復減﹐再勞又如故。至兩三月後﹐藥亦不受﹐亦不效﹐五六日而歿。先賢云﹕粗大之脈難治。書此以證

﹝卷五醫案第五﹞虛勞例

曹桐江令堂﹐年六十外。九月間﹐發熱﹐少飧。余診之﹐六脈俱無神﹐有八至﹐右關浮則滿﹐沈則無。正經云﹕脾虛浮似肺﹐亦火內郁之癥﹐脾弱宜矣﹐用補中益气數劑。變瘧﹐此正气復而邪气欲出矣﹐用六君加五味﹑漧薑﹐四帖痊復﹐合參苓白術丸調理﹐康健如故。

三月間﹐予六弟﹐年九歲。先於二月十八日病痧﹐疹退發熱不已﹐不飧飲食﹐惟飲冷水﹐啜數口﹐少頃卽出﹐延之三月來報。餘思之曰﹕不思食﹐脾胃虛也﹔欲飲水﹐熱也﹔飲少頃卽吐熱﹐此中气虛極﹐得藥力則退﹐藥衰復熱﹐此藥力少而病气重也。往診之﹐脾胃脈弦無神﹐五﹑六至不定﹐見遲﹐左三洪漫﹐看指上三關俱透﹐命關脈已黑﹐喘气晝夜不休﹐徧身發熱六日﹐十日余不更衣矣。遂膽導一次﹐出糞不黑不硬而帶溏﹐非眞元之熱﹐乃脾胃气虛不能升降耳。小便赤澀﹐欲便則叫呼痛楚之極﹐乃陽气餒而下陷﹐升降失司﹐气化失職所致。用補中合六味湯三帖﹐加麥冬﹑五味子﹐喘气卽止﹐熱亦退﹐惟小便澀痛不已。仍用補中益气加麥冬﹑五味子﹑牛膝﹑車前﹑漧薑炒黑﹐淸肺生水﹐升陽益胃暖中。一劑﹐小便出血﹐並血塊若干﹐乃邪火煎熬﹐陰血漧枯而成也。又二劑﹐痛止﹐飲食頓增﹐全愈矣。予曰﹕用前劑而獲如此之效﹐豈非補脾養肺﹑金盛水生﹑气化自出之謂乎﹖了吾先師云﹕無非淸气下陷﹐不升不降。此翁諄諄言之﹐治百病無不驗﹐識此以語後昆。﹝此肺熱气陷蓄血於膀胱之分曹悟岡令愛﹐年十七歲。七月間以勞倦發熱﹐不思飲食﹐六脈俱洪﹐用逍遙散四劑遂愈。自十一月間﹐忽气喘咳嗽﹐此土不能生金也﹐且發寒熱﹐復診之﹐六脈無倫次﹑無至數﹐偶來如遊絲﹐亦無定迹﹐外癥喘急吐痰﹐不食麵紅﹐徧身冰冷﹐兩目有時而左紅赤﹑有時而右紅赤﹐此脾胃久虛﹐眞陰漸亡﹐虛陽上越之危證。以六君加姜﹑桂各三分﹑門冬﹑五味﹑黃。二帖嗽爲稍緩﹐四帖而寒熱止﹐飲食增。又診之﹐右三脈尙弦細﹐用補中加姜﹑桂﹐晚煎八味丸一錢五分﹐十餘劑而痊。至來年正月間﹐復病如前﹐蓋因節下飲食過傷﹐亦緣前之元气未復﹐脾胃未充故耳。其癥比前更重﹐脈亦如前﹐日夜不睡﹐以歸脾湯加大附三片﹐姜﹑桂各二分﹐服一劑﹐卽睡一晚。又三劑﹐更服補中加姜﹑桂﹑山藥﹑故紙﹐二十餘劑。復診之﹐右三比前覺定﹐但弦不和﹐仍服前湯﹐用八味丸四十餘粒同煎服之﹐又二十餘劑﹐身溫癥退而平。﹝與劉夫人﹑馬見源案參看。﹞錢心卓令愛﹐五歲﹐先於十二月間患肛門腫痛﹐且碎且瘡﹐不思飲食﹐以翰示予。曰﹕此脾胃虛弱﹐虛陽內郁不伸﹐下澑侵肺﹐金受克之故﹐宜六君加升﹑柴﹑吳萸﹑制黃連炒黑色三分﹐二劑卽瘳。第未全復。延至正月盡﹐發熱不思食﹐眼札淚出而紅﹐泄瀉。服他醫煮肝治疳之藥不效﹐復語予﹐亦以四味肥兒之品與之。初覺有效﹐數日反益重﹐此元气已虛﹐攻伐太過也。遂乘舟來就診之﹐則右關弦細﹐左關洪漫﹐發熱日夜更甚﹐晚間瀉十數次﹐咳嗽。予嘗觀脾胃不足及久病之人﹐未有不左脈大過於右者﹐正東垣左脈克右脈之說﹐理勢使然。況脾土一虛﹐肺金益衰﹐水涸木枯﹐枯木生火﹐焉得左脈不大於右﹖用前劑加姜﹑桂﹑門冬﹑五葉﹐送下四神丸﹐六七帖。暫進暫退﹐脈細如故﹐此元气未充﹐不宜攺方﹐彼亦深信﹐又服四劑﹐眼札略疏矣﹐此眞元漸有復意。適了吾師至﹐云所用之方﹐止減陳皮﹐泄气不能堪也。又去陳皮十餘劑﹐病減十八﹐再數劑全愈。

張敬山夫人﹐年四十外。病已八月多矣﹐徧身肉盡脫﹐气喘﹐不思食。延予視之﹐六脈俱和緩有神﹐四至﹐𨿽名有胃气。經曰﹕形肉盡脫者不治﹐脈不應病者死。姑用六君加門冬﹑五味﹑漧薑二劑﹐初覺不安﹐頃之遂睡﹐气喘亦疏﹐聲亦響亮。復診之﹐六脈俱細﹐脾肺二脈﹐似來似去﹐欲脫之象﹐此的爲死候矣。再三諦詢﹐彼云稍可﹐但不思食耳。予思此脈比前反退﹐甚是不宜﹐又勉進前劑一帖。又瀉﹐增胸膈飽悶﹐且不納水湯﹐此中气已虛﹐不能輸運﹐遂查歷日﹐乃乙巳。曰﹕今晚死矣。重於甲﹐卒於乙﹐此五行之定制也。已而果然﹐友人薛理還云﹕久病脈有神﹐服藥頓退﹐此決死之病。正如燈火之將滅﹐又愈明而遽絕耳。

。﹝此痘後熱血蓄於肺絡也。若外襲風寒﹐內伏寒濕﹐必兼喘急。﹞六君加姜﹑桂﹑門冬﹑五味四劑。飲食頓進﹐嗽亦稍止﹐此眞元未散﹐藥力易得﹐再十餘劑﹐去十九。然脈尙弦細﹐較前不過略和﹐教以服前劑﹐不允而止。明年復患如左﹐脈亦仍前﹐以煎劑治之﹐全愈﹐第脈終末和緩﹐猶帶弦細也。予曰﹕病𨿽瘳﹐脈气未復﹐﹝脈久不和﹐其本在血絡﹐和血卽脈復。﹞又明年三月﹐重患如前﹐又視之如故﹐以十全大補湯﹑門冬﹑五味﹐四服而愈﹐予思之﹐猶未脫也。當補中大補劑百餘﹐方獲五臟堅牢﹐而宿疾亦不再起矣。不然﹐年盛時色念一動﹐將有不勝其喘患矣。世醫以咳嗽之疾﹐全作痰火﹐盡治以淸痰降火順气克伐之劑﹐遂至脾土中損﹐多致不救﹐不知咳嗽之疾﹐由脾胃不和﹐肺金失養﹐金不生水﹐心肝二火陡起於內﹐乘所不勝﹐遂咳嗽不止﹐而肺病奄奄﹐脾胃益虛﹐此子病母憂﹐化气使然也。正宜補脾胃﹐生肺金﹐不拘劑數﹐使脾肺得養﹐五行暗化﹐土盛金生﹐而咳嗽自休矣。

丹徒王盛之﹐年三十餘。六脈俱九至﹐外癥則咳嗽面赤﹐懶言怕鬧﹐時病已半年﹐從前苦寒數則脾气虛。又云﹕數則有熱而屬虛﹐是皆不足之癥。六脈中又脾﹑腎二脈洪大﹐此肺金不能生腎水也﹐理宜補肺金生腎水﹐水旺則制火﹐金旺則生水準木﹐木平則脾土盛﹐又生金矣﹐此正治也。乃與云﹕玆證取藥十四五帖或二十帖外﹐當有汗出﹐此陽气升而經絡通矣。汗後卽當倦﹐八九日或半月﹐此邪退而正虛也。

或十日﹑半月﹐元气漸復﹐倦態方去﹐自後溫補脾胃之劑﹐又當痰動﹑血動﹐或發腫毒﹐或作瀉﹐此數者﹐聽其自來﹐乃臟腑邪气欲出﹐發動流行之象也。倘不預言﹐恐變癥多端﹐患者驚駭耳。因與以補脾生肺滋腎水之劑﹐五﹑六帖﹐數脈不減﹐此眞元虛而燥也。卽以前劑去頭煎﹐服二煎﹐三煎﹐不十劑而數脈去﹐此時虛火一退﹐中气便寒﹐以六君子加姜﹑桂五﹑六帖﹐脾气運動﹐痰飲便行﹐歸於腰脊﹐肝腎部分大痛。邪之所湊﹐其气必虛﹐益見肝腎虛矣。﹝是胃脘死血下澑﹐未得出路也。﹞令外以鹽熨﹐內服二陳加桃仁﹐元胡索﹐薏苡仁二帖﹐大腸見痰血而痛止﹐﹝血爲熱爲痛﹐痰爲冷爲喘﹐此病久服苦寒﹐仍能見血而愈﹐是體气壯實也。﹞復用補脾六君加五味﹑白芍而愈﹐倘不預明此理﹐則變出腰脊痛時﹐便沒主張矣一婦﹐年五十。小便時嘗有雪白寒冰一塊﹐塞其陰戶﹐欲小便﹐須以手摳溺﹐否則難。予曰﹕此胃家寒濕﹐緣脾气气寒﹐凝結而下墜﹐至陰戶口而不卽出者﹐脾胃之气尙未虛脫﹐但陷下耳。用六君加姜﹑桂﹐不念劑而愈。

一婦素勞癥﹐四月間﹐胸中作飽﹐腹亦脹﹐不饑﹐日夜瀉十數次。診之﹐肝腎脈弦而不和﹐此肝腎虛寒也。治以破故紙一錢﹐杜仲一錢五分﹐山萸三分﹐熟地三分﹐吳茱萸三分﹐甘艸二分﹐烏藥三分﹐沈香磨三分。四帖稍有轉頭﹐八帖能進湯水﹐二十帖全愈。

丰義儲中和﹐持齋十七年矣。先九月患夢泄﹐已而發驚。此五臟空虛﹐津液燥涸﹐肝木生風﹐風火扇搖﹐故令精動而泄也﹐攻補皆不效﹐先潤養其脾胃﹐脾胃潤﹐使津夜四布﹐百骸通澤。一月再診之﹐肺脈大﹐土不能生金也﹔左尺細長﹐金不能生水也﹔余俱洪緩﹐且不甚流利﹐﹝洪緩不流利﹐津虛血燥﹐浮無根﹐幸不在尺部﹐左尺細長﹐是夢泄發驚之本脈﹐以下焦寒气上擎也。﹞以補肺之劑﹐四劑則和而長矣﹐虛則補其母之法也。先時不知饑﹐以異功散加黃﹑桂﹑芍﹑五味子補脾生肺﹐肺復生腎﹐三髒相生。晚臥不寧﹐以歸脾湯間服之﹐元气漸充﹐精神漸發﹐越半月餘﹐加用太素丸全愈。

庚午正月﹐診得用吾先生左三脈沈枯細小澀﹐此勞傷筋骨气也﹔右三脈浮而洪數﹐左右皆八﹑九至﹐此飲食勞倦傷脾脈也﹔其癥神思昏倦﹐發熱﹐先因飲食不消﹐曾服消導之劑以致如此。思之曰﹕脈𨿽數﹐年𨿽髙﹐癥𨿽重﹐而長緩﹐尙可延生。遂用保元加桂﹑芍﹑五味子﹑黑姜三分。服數劑﹐浮洪脈斂﹐數脈亦退﹐第不知饑耳﹐此脾胃不開也。且服此劑而無汗﹐必气未全旺﹐徧身經絡尙未通故耳﹐恐此後必發毒﹐因五臟之邪未透﹐毒必內攻一經而出。

況此平素郁勞甚﹐毒必從虛髒而出﹐未幾﹐果少陽經發一毒﹐痛甚﹐其堅如鐵﹐灸之念艾﹐遂浮腫而散﹐傍復生一腫﹐再灸念艾而痛止﹐耳前後板甚﹐此血𨿽行而滯未盡散﹐經絡未盡通﹐再以保元輔脾活血通經之劑與之。適左半身發汗甚粘﹐左屬陽﹐此陽气發動也。明日﹐覺身中不安而躁﹐此作汗之兆﹐果下午徧身有汗﹐且作瀉﹐此中气虛寒也。﹝作瀉有蓄痰宿水﹐因气化而下出者﹐不盡由虛寒﹐當詳察所瀉形色。﹞以中和散人參湯調服﹐遂稍饑﹐肚痛亦退矣。明日再診﹐六脈俱六至﹐二尺弦﹐此下焦虛寒﹐丹田气冷﹐命門火虛﹐不能生脾土也﹐虛則補其母﹐不思食而作飽﹐當以六君子湯主之﹐加破故紙﹑小茴香溫下焦以生火﹐火以生土之義﹔加黑姜以溫中﹐以稍食﹐加健運﹔加桂﹑芍﹑五味以斂肺金生水﹐水升火降也﹐自此以後﹐脾气漸健﹐飲食漸進﹐而腫處滯血﹐方化爲膿。大抵脾胃之疾﹐兼之髙年﹐又值春木正旺之時﹐過此一關﹐無肚飽之癥﹐可保萬全矣。﹝肚飽爲太陰內陷﹐胸痺爲陽明下陷。任脈上虛﹐皆由血死下澄不復溫化。凡髙年及虛人久病﹐無端忽見肚飽﹑胸痺﹑體倦﹑食減卽不起。脈反緩長﹐如無病也。﹞

﹝卷五醫案第五﹞頭痛例

一老婦患頭痛二月﹐諸治罔效。余治以通經絡和气血之劑﹐十餘帖。晚上吐血二碗許﹐其家惶恐奔告。余謂﹕其癥明日當愈﹐已而果然。

一貴介﹐年三旬。先因齒痛﹐用石膏三錢煎服﹐頃卽滿頭皆腫痛﹐牙根上腫勢尢甚﹐俟天和﹐定方各羌活散火湯﹐羌活酒炒五分﹐防風三分﹐酒連一分﹐酒芩二分﹐白茯苓一錢﹐人參二錢﹐甘艸五分﹐半夏一錢﹐破故紙一錢﹐枸杞子一錢。二劑﹐其細澀脈卽粗大﹐是陽气下行矣﹐頭痛稍止﹐可見前頭痛是下焦無陽﹐陰火上衝。服之八劑﹐頭痛全止﹐齒根腫猶未退﹐脈則益和。余曰﹕將愈矣﹐此陽气已至羌所。果四五日出膿少許而瘳。

﹝卷五醫案第五﹞胃脘痛例

萬曆壬寅六月間﹐家君年五十三矣。患心口痛﹐嘔食麵黃。診之﹐脈細弦數六至余。卽灸气﹐遂愈。明年天旱﹐家貧車戽力罷﹐復吐酸如前﹐再服前劑及八味丸而安。

一婦人﹐年五十餘。素有心疼﹐久已疏矣。七月間﹐舊病忽作﹐醫以寬中導气削堅攻血等劑﹐致中气愈虛﹐不思飲食﹐神憊﹐迎予治之﹐已五六日不食。診之﹐六脈俱沈﹐惟脾胃弦細﹐似有神﹐尋亦難得﹔外證則心口痛﹐左脇脹硬﹐嘔苦酸水﹐但能飲淸湯﹐如喫米湯一口﹐卽飽脹不勝﹐正木來克土之癥也。然其人脈病𨿽篤﹐面色﹑肌肉猶不甚脫﹐憶古人證書不憑脈之語﹐投以異功散加吳萸﹑漧薑﹐佐以姜炒山梔三分。二帖﹐病失十五﹐再二帖而愈。

﹝卷五醫案第五﹞眼痛例

徽州方奉安令郎﹐十二歲。孩時乳母無乳﹐且喜酒﹐恐其父知無乳﹐私以果米食餵之﹐乳哺三年後﹐便眼弦紅爛﹐此受母濕熱故也﹐漸至眼不得開。延予治之﹐六脈俱洪。予曰﹕此腎水不足之疾﹐當益水以滋肝木﹐以六味湯加柴胡﹑山梔﹐數十帖而愈﹐時方秋候﹐余復言宜多服前劑﹐預培腎水﹐以助來春生發之气。彼怠緩不果﹐至春遂如予言。他醫治以芩﹑連涼心之劑﹐進至五日﹐眼不開﹐且發熱不思食﹐作瀉﹐咳嗽﹐此過傷苦寒﹐收降太過﹐致陽气受虧﹐胃气不升發也。﹝凡過服苦寒﹐在血實之人﹐胃絡凝痺﹐當見一塊結急而疼痛﹐且愈覺內熱。血虛之人﹐胃血辟易﹐胃體寒僵﹐肚中一片全不柔和﹐溏泄作墜而微痛﹐若不速救﹐至舌淡無苔﹐是血絡全閉﹐胃气不能上榮也。此案是濕熱酒毒﹐久伏血肉之中﹐治宜活血解毒﹐使徧身發瘡自瘳。苦寒逆折﹐固在所忌﹐甘溫補脾﹐亦非邪盛時所宜﹐能增濕熱助毒瓦斯。﹞復請視之﹐六脈俱八﹑九至﹐按至骨則細無神﹐左心肝洪大於右﹐按之無力﹐此气血大虛﹐元气大憊之癥。幸童子眞元未散﹐尙可救藥﹐亦須服藥半年﹐方可見效﹐治以四君加黃﹑山藥﹑門冬﹑五味。三月﹐發熱﹑咳嗽稍可﹐作瀉猶未止﹐教以服補劑參苓白術丸﹐間以前藥﹐至半年﹐脈退六七﹐眼亦開矣﹐第赤爛上下粘膩未除﹐或時可﹐或時粘﹐此正气未全復﹐邪火未全退也﹐還當扶元气﹐而邪火自息。彼吝於參費﹐復用別醫﹐以補血當歸﹑生地之類﹐一兩月﹐前癥復作﹐眼復赤爛不開﹐反增惡寒發熱﹐作瀉﹑咳嗽如舊﹐事已告急﹐復求予診﹐六脈俱細數﹐比前更甚﹐余許以八帖之後﹐惡寒不減﹐便不可回。服保元加白術﹑門冬﹑五味。四劑後﹐惡寒頓退﹐惟發熱不已。余曰﹕蓋惡寒者﹐陽气虛也﹐服四劑而祛之﹐陽尙彊﹐尙可救療﹐後以保元﹑四君加山藥﹑門冬出入服之。至冬﹐眼弦赤爛已去﹐數脈俱退﹐止五六至﹐按之無力﹐眼中不時兩有紅入睛﹐此陽虛上越之故也。以補中湯去升麻﹐入熟附一二分﹐七八劑退﹐數脈亦退﹐仍眼前劑而全愈。

左光祿丞﹐年及四十。兩目俱瘀肉滿珠﹐他醫與以祛風散熱之劑﹐不效。余謂﹕脾主肌肉﹐此脾胃肉滯也。以桃仁泥二錢﹐枳實一錢半﹐連翹一錢半﹐元明粉二分﹐白芷二分﹐山楂肉一錢半﹐晚上日服一帖﹐至十帖而全愈。余以此方治數百人患此者﹐俱未嘗不效。第先曾服多苦寒之劑﹐已傷脾胃﹐不思飲食者﹐禁不可與﹐如勉用之﹐則眼必壞﹐且致虛損。如患此癥﹐服過寒涼﹐已傷中气﹐且宜靜養守之﹐亦得漸退﹐不可造次﹐至於失明。蓋此癥醫者罕識﹐陽明多血多气之經﹐而經云﹕血實宜決之﹐此方決之之意也。如患者脾胃素虛﹐必欲服之﹐或間日一帖﹐或間二日一帖可也﹐急服則損目傷脾也。﹝此方從桃仁承气套出﹐而丁寧告戒者﹐過服寒涼﹐胃血辟易﹐再用苦鹹寒泄﹐卽血不復能上榮。﹞邱豫章﹐患瘀滿眼﹐醫以大黃行之﹐祛風散熱之劑服之﹐俱不退﹐以前方三﹑四劑而一女人﹐年五十餘。素眼疾﹐因服祛風散熱之劑﹐忽口漧﹐且發熱﹐多眵﹐開合不得﹐紅筋薄翳滿目﹐六脈洪數五六至﹐浮沈俱無力﹐此气有餘而血不足癥也。四物加黑柏二分﹑劉夫人﹐年五十餘﹐忽眼疾﹐醫以祛風散熱養血之劑治之﹐不效。已五﹑六日矣﹐眼珠痛﹐聲撼鄰。予診之﹐左關洪喘且大﹐此肝血不足﹐肝自生風也。細觀之﹐左瞳神散大﹐痛不可忍﹐無紅筋﹐加味逍遙一帖﹐服之痛止﹐一二時復作﹐此藥力盡也﹐日服二劑﹐將六七帖﹐痛減十六﹐十二三帖全愈﹐後教以服六味地黃以生肝木。

楊宅使女﹐年八歲。兩目眵淚不幹﹐眼眶赤爛﹐此脾胃濕熱﹐以胃苓加酒炒黃芩﹑連翹一朱友﹐年三十外﹐患左目自上而下﹐紅瘀兼翳﹐俗曰垂簾。其勢自上而下﹐象垂簾之狀﹐故云。用加味逍遙去白術﹐加川芎﹐少白芍。十數帖﹐去其十六﹐再十帖而全愈。復令服地一唐友﹐年二十外﹐癥亦如前﹐亦用逍遙加減如上﹐服十五六帖而愈。

﹝卷五醫案第五﹞齒痛例

家慈﹐年五十三歲。齒痛不食﹐已幾月矣﹐人誤以舊方野蜂窠塡入鹽椒﹐羊脛骨爲末擦之﹐滿口皆碎﹐倍痛﹐愈不能食﹐而母以人中白塗疳散抹之﹐方可進湯水﹐遂乘舟入城。診之﹐右三脈俱伏﹐左寸關細﹐左尺洪緩。怵曰﹕揀方醫病﹐不如以理思之。右三部伏﹐因齒痛不便食﹐脾胃失養故也﹔左寸關細者﹐緣脾胃虛﹐不能榮養心肝之血而然﹔左尺洪緩﹐乃濕熱耳。用白術﹑甘艸﹑陳皮補脾胃﹐四物湯以養陰血﹐蒼術﹑茯苓﹑黃柏﹑知母以除尺之洪緩﹑崔友﹐年二十外。素好色﹐忽患齒病﹐遣使來云﹕病齒齦腫痛﹐且流血不止。予思之曰﹕此木克土之象﹐肝腎血虛﹐風火妄動﹐乘其所不勝也。以加味逍遙散二劑治之﹐服一劑痛則減血收﹐二劑全愈。蓋涼肝腎之陰﹐治風熱之標﹐培脾土之虛。經云﹕木郁則達之﹐火郁則發師祖存碧﹐年四十餘。素脾胃不充﹐忽一日齒痛﹐兩口角流涎不止﹐灰挹滿斗﹐楚聲撼鄰。脈之﹐右關弦急﹐此脾胃虛寒之癥﹐用補中益气湯加吳茱萸﹑漧薑﹑肉桂各三分﹐內人參五分﹐服之頃間﹐痛未解而反增﹐坐臥不安﹐此藥力未施也。再頃之﹐痛𨿽減﹐而涎猶不止。予曰﹕涎乃脾家液﹐不宜過去﹐卽煎前湯加人參八分﹐明曰又如上一劑﹐痛止﹐液亦不去﹐再

﹝卷五醫案第五﹞雜癥例

一女人胎八九月矣﹐忽腰痛甚。診之﹐六脈俱細﹐二尺澀且弦。予疑之﹐視其懷抱不虛。予期而產一子﹐然不暮而亡。觀此女素稟弱﹐勉得胎孕﹐而乏其滋養﹐宜如此之克驗也。

侄男﹐甫六歲。三月間﹐忽然熱﹐三日﹐右面心胃經部分出痘一顆﹐如鵝眼大﹐右眼弦胞皮上一顆﹐不甚發而沒﹐余而細紅筋數條﹐至五六日不貫漿﹐發熱煩躁﹐晝夜不睡﹐肚飽﹐咬牙﹐寒戰﹐抽搐﹐時刻叫喊不安。余視之﹐六脈俱八﹑九至﹐幸大便不瀉。予思曰﹕肚飽者﹐脾胃弱不能輸運毒瓦斯也﹔煩躁者﹐腎水不足而有火也﹔抽搐切牙者﹐水不能生木﹐枯木生火﹐風火搖動之象﹐乘其所不勝也。大法﹐當先保元气﹐淸肺金﹐生腎水﹐水旺木滋﹐而火自息﹐遂合方名保七六三湯﹐保元湯七分﹐六味湯料三分也﹐加門冬﹑五味。一帖﹐鼾睡半日﹐醒而復躁﹐復半日﹐偏身如蚊嚙之狀﹐甚細。又照前一帖﹐復睡如前﹐醒後煩不安。予曰﹕鼾睡﹐得藥暫元气少復﹐邪气少退之故﹔復煩者﹐裏毒未盡出也。復用參四聖飲二帖﹐漿足﹐黃如蠟色﹐又七﹑八日方脫靨。古人云﹕三日熱﹐三日透﹐三日齊﹐三日漿足﹐三日脫靨﹐此正气不虛者言也﹐虛而邪盛者﹐不拘於此。余曾見切牙寒戰﹐俱棄之不醫﹐而諸書亦云難治﹐惟立齋先生有治方﹐不拘此﹐神化再出﹐非庸醫可覷其一二者。

葉少池令郎﹐年十五。發熱﹐足不能行﹐且痛。予診之﹐六脈俱十至﹐二尺弦細﹐此血虛發熱﹐兼濕有寒。用逍遙散加酒柏三分﹑蒼術一錢三分﹑吳萸三分﹐二帖全愈﹐予不意應效如此之捷。﹝近年榮相文忠公患此證﹐卽用此方﹐神效﹐但不除根。﹞丁會成﹐年四十餘﹐春季右腿正面忽痛麻。診之﹐右三部洪數五六至﹐問口渴否﹖曰﹕是也。升麻葛根湯二帖而愈。

壬寅九月間﹐大妹﹐年二十一歲。緣家貧憂悶﹐忽患乳癰﹐不信服藥﹐漸至脹長尺許﹐極爲可駭。予思石山先生微義﹐大都人患瘡癰﹐畏鍼不早開膿﹐致大傷陽气﹐後難收復﹐卽以神效栝蔞散二劑與服之﹐膿卽射出﹐厥後果然瘡口不收﹐汗出如珠﹐至日西則昏憒不省人事。

予曰﹕𨿽膿已出﹐陽气終損﹐第未全脫耳。診之﹐脾胃命門脈細弦﹐余浮無沈﹐按無力﹐此陽气虛也﹐以十全大補及補中益气出入服之﹐數十劑方愈﹐仍令再服八味丸數斤﹐無後患﹐不則﹐陽气終難恢復。以怠惰不如所言﹐來年十月間﹐前陽虛之癥復作﹐流汗如珠﹐拭去復有。予曰﹕此少服八味丸之故。以補中益气加吳茱萸﹑破故紙﹑漧薑﹐二三帖卽減﹐數十帖而安。復教以服前丸﹐妹猶未果。又來年七月患傷風狀﹐來告予欲藥。予曰﹕此陽虛不衛外之故﹐以補中益气二帖服之。緣中气寒極﹐不甚應病﹐已十二三日矣。復召予視之﹐汗出流水﹐面赤﹐舌出不收﹐嘔惡吐痰吐酸﹐晝夜不知人事﹐下瀉淸水﹐滿口皆碎﹐膈中隔塞不通。診其脈﹐十至余﹐有影無形﹐浮中沈俱無力﹐脈狀難定﹐明知前癥之虛寒﹐尋思東垣《此事難知》之旨﹐上吐下瀉﹐此中气不和﹐脾胃虛寒之癥也。卽投理中湯加吳萸﹑薑汁炒山梔。一帖﹐上下皆通﹐舌收﹑喘定﹑痰止﹐遂索湯水﹐惟昏憒如故。再一帖﹐口瘡盡愈。與十全大補湯﹐並服加減八味丸﹐二十劑余﹐兩太陽各生小癤一二枚﹐前數脈盡退﹐方識人。

自云﹕向晝夜如夢﹐今日方醒。九月盡﹐再診之﹐豁大難明之脈已退﹐惟細弦耳﹐尙呃逆吐痰﹐重以六君加吳萸﹑漧薑﹑砂仁﹑煨姜﹐一二劑呃止。復以異功散加漧薑﹑吳萸及前二丸邱子明﹐年五十外。左乳上發一腫﹐服消毒藥﹐且不戒勞﹐又兼遠行﹐遂腫大如盤﹐髙一寸而錢﹐姜﹑桂各五分。一劑﹐至晚卽睡﹐不覺天明﹐腫遂平﹐嘔惡減半。再劑﹐嘔惡去﹐飲食頓增。復用八珍湯去地黃﹐加﹑桂﹑姜如前﹐腐如瓜瓤﹐此陽气尙能作腐﹐可醫之兆。予適他往﹐瘀死之肉剪遲﹐瘡面鏈接﹐色黑如墨﹐重發熱攻開。一方醫爲割之﹐熱透遂涼﹐仍服消毒藥﹐乃泄瀉﹐日數十行﹐嘔惡﹑渴甚﹑肚痛﹐瘡紫黑。予歸﹐急用六君加﹑姜﹑桂如前﹐煎送四神丸百粒。二劑﹐泄瀉止半﹔三劑﹐肚痛﹑泄瀉俱定﹐瘡色變紅﹐但渴不止﹐此眞陰虧也。用八物去地黃加﹑姜﹐送下加減八味丸七十餘粒﹐數十劑而愈。﹝此節有訛一友﹐年二十外。左邊睪丸並腰痛﹐醫以大黃等藥與之﹐約六七日矣。反發熱﹑痛甚。此寒气著於內﹐著而不行也。余診之﹐二尺沈按弱細﹐余俱洪數﹐且有滑意﹐予曰﹕此作痛將欲成膿﹐用眞人活命飲加人參﹝五分﹐缺﹞牛蒡子。一劑痛減﹐二劑全愈。

蔣子賢﹐年四十外。因長途勞頓兼酒色﹐面若燻黑﹐橘黃帶微黑也。無力不思食﹐六脈俱細至三十帖﹐面紅活﹐但作瀉未止﹐與以四神丸。三四服而愈﹐第覺左邊睪丸有腫意﹐此脾健運﹐濕熱下流之故也。不及治之﹐復北行﹐酒色兩兼﹐且受惱怒﹐重發熱不安﹐與補中益气湯加羌活﹑蔓荊。一帖﹐熱稍退﹐而陰子腫大如鵝子大﹐左脈洪﹐用小柴胡湯合四物加車前。一帖﹐不減﹐且溺則小便澀痛難出﹐口漧﹐發熱。更加龍膽瀉肝湯加牛蒡子。七八帖﹐發熱退去﹐口漧亦減﹐溺亦不澀﹐睪丸腫軟十八﹐又服數劑。服活命飲加牛蒡﹑人參﹐十數劑王岐岡﹐年十七﹐讀書坐久受寒﹐遂左邊睪丸作痛。用眞人活命飲加牛蒡﹑人參﹐八帖陸起潛﹐右拗患腫作痛﹐六脈洪數﹐右關尢甚。用逍遙散加川芎﹐二帖而愈。予曰﹕洪﹐心脈也﹔數者﹐火旺水虧之徵也﹔而右脈盛﹐气有餘而血不足也。肝血不足﹐肝木生火﹐故脈洪數也。而右陰腫痛者﹐以右脈甚也﹐者﹐肝家部分﹐肝木爲火所爍﹐則筋急﹐而拘攣腫痛也。以前湯淸其熱﹐養其血﹐培其根﹐故捷如影響也。﹝亦瀉實火耳﹐非養陰培根也。﹞伸故耳﹐六脈俱洪大有力﹐數有十至。用加味逍遙散﹐四帖而愈。越二月﹐手足復患如前﹐六脈俱按洪大﹐以四物加術﹑陳﹑﹑門﹑味﹐八帖而愈。

伍姓﹐久患漏腫﹐肛口連臀尖流血不止。醫以大黃末敷之﹐其肉漸黑硬麻﹐且病目﹐紅筋滿珠﹐開合不便。余視之﹐以逍遙加味者﹐添桃仁﹑連翹。十餘劑服之﹐而紅筋十退六﹑七﹐而漏亦稍可。予復令揭去大黃﹐日灸艾十餘壯﹐候痛卽撤之﹐內服托裏消毒散加破故紙﹐以其命門脈弦故也。服數十劑﹐此方去取一二味後﹐肉漸軟紅活而愈﹐亦教以服六味地黃丸加統觀諸案﹐恪守立齋家法﹐理路正大﹐第藥力太薄﹐法少變化﹐不足治大病﹐啟後學。

在气血微虛﹐津液不足﹐而經絡未有痼痺者﹐自可收功。若夫虛極之重病﹐實極之暴病﹐虛實雜極之奇病﹐諸方安能制之﹖故講方法者﹐必有《傷寒》《金匱》之矩﹐兼《千金》《臺》之魄力﹐乃能任艱巨﹐適變化而不竭焉。此書格律謹嚴﹐可爲老人﹑虛人調養指南。首二卷頗有精語﹐極宜潛玩﹐視近世好爲張皇幽渺詞蔓理晦者﹐奚啻霄壤﹖

後跋

程瘦樵每以舊醫書餉予﹐前歲得睹王太僕《元和紀用經》及白飛霞《韓氏醫通》﹐旣抄珍襲之矣﹐今夏復以《愼柔五書》示予。予觀其書﹐凡治諸癥﹐皆以保護脾胃爲主﹐淵源本於東垣﹐而化裁宗諸薛氏﹐其於虛勞之癥﹐截然兩分﹐治法不混﹐更發前人所未發﹐洵爲醫家可寶之書也。手爲抄錄﹐不憚煩暑﹐亦以見老年嗜好雲爾﹗

乾隆丙午秋七月後學王陳梁識時年六十有五

