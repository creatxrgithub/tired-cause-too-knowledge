

先哲醫話

序

栗園淺田君以廓淸吾道爲己任﹐其撰著布世。頃又聚亨元以降哲匠之論醫者﹐刪定其文﹐名曰《先哲醫話》。余受而讀之﹐艮山先生以下凡十三家﹐其超邁之識﹐獨得之見﹐發前賢所未發﹐而於診候施設之法﹐的實明確。寓妙用於片言﹐寄活變於只句﹐可謂醫林圭臬也。今夫稗說野乘所載古昔英雄之戰略﹐有神算可駭者﹐有勇敢可畏者﹐有運用轉化不可測者﹐然以冗雜無統﹐人或漫然不省記。一入良史筆﹐則耳目一新﹐永爲百世模範矣。斯編原以國字書之﹐多出門人手﹐故俚言俗語間失淺易﹐讀者慊焉。今經君刪潤﹐而文理爍然﹐神機活動﹐如讀史臣所記良將戰策﹐使人躍然興起﹐君不特醫林韓白﹐殆亦方家馬班也。嗟夫﹗庸陋無識輩﹐炫奇斗異﹐辯給欺俗﹐苟以自售﹐此吾道之所以日萎HT不振也。則凡言之裨益治術﹐發揮眞理者﹐𨿽出今人﹐亦宜記以廣其傳也。況先哲之遺範﹐垂法百世者耶。昔人有觀楚漢戰處﹐而嘆時無英雄者﹐蓋假劉項慨當時耳。使斯編所載諸豪俊出﹐今日則必將有雄論快辯﹐起吾道之衰者焉。是蓋君撰述之意﹐余亦有感於此也久矣。及其命序﹐乃不辭而書。

慶應二年丙寅三月笠間侍醫棚谷善撰

張序

予旣序《皇國名醫傳》一書﹐而知扶桑國裏亦有杏林。若木華中豈無橘井﹐宜乎視祖州爲仙島﹐而化海嶠作神山也。然只詳其姓氏裏居﹐師徒授受﹐與夫活國活人之事﹐而於孫思邈龍宮祕訣﹐未勒成篇﹐抱朴子金匱神方﹐未纂入冊﹐徒令後之人流連往昔﹐景仰遺徽﹐有華陀不在之嘆焉。今年夏季﹐幕中西席施君邦孚﹐因不習水土﹐兼失調攝。陡患臌脹﹐勢已增劇﹐遂延淺田君來視。察脈投劑﹐不三四服﹐而澤腹之堅﹐頓如桶底之脫﹐病遂霍然。始知扁鵲來齊﹐治腠理之甚易﹐太倉在漢﹐解顱腦而何難﹐眞三折肱而九折臂矣。日者復攜《先哲醫話》一書來求序於予﹐翻閱數過﹐見某氏治某病﹐察某候﹐用某藥﹐議論精卓﹐剖晰詳明﹐醫固井井而有條﹐事亦鑿鑿之可據。乃知太上玉經之說﹐猶傳諸王君﹐隱仙靈寶之方﹐堪師夫祿裏﹐則是書之成﹐洵後學之津梁﹐醫家之圭臬也。因志數言於簡端云。

大淸光緒四年戌寅仲冬欽差大臣四明張斯桂撰並書

卷上

余少年讀先哲理療書﹐竊謂不粗鹵則過密﹐與己所見不合﹐故不終捲而已。因取仲師之經﹐一意攻之﹐略窺述作之旨﹐又質之於治術。數十年﹐而後閱諸家之書﹐始知先哲獨至之本領﹐悔當日不虛心凝思。從此尋繹﹐則至古人之域亦不難也。惜乎日暮路遠﹐不復能與之相上下﹐以成一家。然亦不能自止﹐姑錄其一二﹐以爲後生解悟之資云。

卷上

後藤艮山

近世古方之學﹐以名古屋玄醫並河天民爲翹楚﹐而未免金元陋習。至艮山先生﹐豪然崛起﹐一洗從前獘風。其識見理療﹐必當有迥異乎先輩者﹐世以爲好奇非矣。蓋吾醫術至一溪道三氏之門﹐流碎殘極矣。是以享元醫人復轉而古﹐此亦自然之勢也。﹝拙軒曰﹕一部傷風約言﹐翁之本領在此﹐可謂善讀《傷寒論》者。後來豪傑輩出﹐皆聞翁之風而興起者﹐斯爲吾道中興。先生起筆﹐玆非偶然也。﹞谷肉果菜者﹐正性也。艸木虫石者﹐偏性也。故古昔養精以正性者﹐治病以偏性者。後人不知此義﹐擬以藥品補精气﹐蓋亦誤矣。﹝《素問》云﹕五穀爲養﹐五果爲助﹐五菜爲充﹐毒藥攻邪﹐此卽醫家大綱領。先生早標揭焉﹐而爲他日東洞諸輩立論之藍本。﹞亂世人其气剽悍﹐肝膽气郁少。治世人其气遊惰﹐肝膽气郁多。故宜以熊膽開其郁﹐令肝膽气達。﹝永富鳳曰﹕余徵之於都邑市朝之人﹐比比皆然。蓋太平日久﹐五民蕃息﹐金錢虛耗﹐奢佚日盛﹐則知巧之民不免病气勢也。醫人施治之日從這處下工夫﹐則有大裨益矣。﹞其人有癖而飲食減少者﹐譬之於人家猶廊頹廂敝﹐而堂室漸狹小也。故不去癖﹐則胃不能振。醫不知此理﹐欲與毒藥補胃气﹐且菲飲食﹐益損精液者﹐不亦謬乎。凡療此癥﹐先驅癖﹐以滋味養胃气爲主也。癰疽餌食雞肉或雞卵﹐能托出其毒。優於參﹐故治瘡以餌食爲專一也。﹝徐靈胎曰﹕服藥原爲治病而設﹐並非借以生長气血也。殆是同一見。﹞外感以湯液爲主﹐內傷以餌食爲主﹐錯之則不得其治也。

赤蛙不止治小兒癇﹐亦治大人癆﹐蓋癇癆皆屬癖也。此品能治癖气﹐妨害脾胃爲下利者﹐兼制蛔虫。﹝楊氏直指曾氏口議並云﹕十五以下爲疳﹐十五以上爲瘵﹐頗與此說合。而二氏徒用固陽滋陰之劑﹐更無發明。艮山特用血蕩气之藥﹐以除腹裏之癖﹐其術髙一等。﹞癇利者﹐餌鰻鱺以炙幹爲可。

按腹自心下至臍﹐任脈突起者﹐病聚脈下故也。病不聚者﹐脈不必突起。老人肉脫髮此證者﹐爲近死期。

按腹心下任脈左右充滿有力者爲實﹐若濡弱不充滿者屬虛也。

虛憊癥﹐唇色不淡白。耳葉未萎者﹐可救活也。是宜熟察。

陽气浮泛者﹐難認肉脫之候。先診背部﹐其人每咳或喘﹐背上陷下者﹐因气逆見脫肉之痕也。此證屬气脹﹐故名曰虛浮﹐不必水气也。

診病患宜先審問曾患黴毒否﹐何則﹖今世黴毒浸淫筋骨﹐多元气爲之壅塞者也。

病至大患目不瞬者﹐眼胞元气脫也。乃爲反目﹐兆近死期。

諸病以漸成者多難治﹐若肉脫或有水气者不治。

凡有痛者﹐脈多緊弦﹐如太陽病頭痛者是也。動與緊似相反﹐而緊弦者﹐動之甚也。動脈變遲者﹐正气弛而邪气未除也﹐如結胸脈遲是也。蓋動變遲者可救﹐不變而數者殆。

黃膽未發前爲腹痛者﹐多是屬癖﹐又有脾臟鬱結爲腹痛者可辧別。﹝《金匱》云﹕穀气不消﹐胃中苦濁﹐此所以濕熱爲腹痛。又云﹕諸黃腹痛而嘔者﹐宜柴胡湯。此系黃膽腹痛治法。﹞嗝噎一旦食進者﹐不可恣喫﹐其人原胃中虛竭﹐反招害。

卒中風﹐多系癖塞心﹐故人事不省﹐不能活。若不塞心者﹐半身不遂﹐或口眼斜耳。其𨿽人事不省﹐而六脈相應﹐手足厥冷者﹐一身大气猶存﹐可救也。

男女俱年未壯而身不了了者﹐多系風寒﹐宜調護。若緩漫經日﹐則大便溏﹐以至重癥﹐故此證大便祕結爲佳﹐溏泄爲惡。

專發聲音者多吐血﹐而脈不數﹐是不足畏。眞吐血者﹐其脈必數急﹐是大可恐。

凡病不論六淫七情飲食男女﹐皆因一元气郁滯。故皮膚郁者﹐經絡滯者﹐遂皆及腹裏﹐猶水之湊陷地﹐醫者先得其大綱治之爲要。

黴毒沈滯骨節者﹐經絡壅塞尢甚﹐故發種種變證。不可不知。

其人虛弱咳嗽久不止者﹐此由寒气壅表﹐與虛火扇肺﹐故咳愈甚﹐而肺益涸。

奔豚證有肝气兼黴毒者﹐有肝气帶疝者﹐但黴毒與疝不爲奔豚。古語云﹕諸風掉眩屬肝是也。

痙及痱之類﹐身體不自由者﹐苟健啖不運動﹐則脾气不能行﹐故四五年後必死。患此證者﹐宜務運動﹐以行脾气﹐庶幾終其天年。名古屋玄醫曾患之﹐善全其終﹐可以證焉。

水腫咳嗽甚者﹐必水气輻湊上部。又水气發暴咳者﹐爲瀕死。

雜病饑而不能食者有二道﹕其人𨿽饑﹐聞食臭忽惡之者﹐虫也﹔但饑而不能食者﹐瘕也。

痿與痺易混﹐而詳之﹐則痺者﹐主皮膚不仁﹔痿者﹐主筋骨萎軟。

風邪難愈﹐或𨿽瘥復發者﹐不必服風藥﹐惟以助陽气散風邪爲要。

病陽虛者易治﹐陰虛者難治﹐何者﹖陰虛則陽益虛﹐如虛勞是也。故陰虛火動者﹐𨿽能食遂至死。陽虛者﹐脈不數而食減﹐是以多肉脫。故主餌食﹐禁灸。灸之則反脈爲數﹐其爲害亦不鮮矣。

虛勞脈細數者﹐脈乍見和平﹐則爲近死期。易所謂枯楊生華﹐何可久也﹖𨿽緩者﹐不出五七日而死。

一夫病似狂﹐恐懼惡見人﹐閉居陋室半年所﹐後神气漸爽﹐而手足拘攣﹐舌彊直難語言﹐心下如板築﹐癖妨脹。因灸脊際﹐服熊膽﹐病頗愈。蓋此證癖气妨脹﹐故不發狂。若癖气內攻﹐則精神失職﹐必發狂。今不然﹐故免此患也。

婦人臍下及任脈有塊者﹐不孕。凡癖所在﹐陽气必不行﹐故以艾灸資陽气爲可。

父母有癖气者﹐其子必受之﹐猶如黴癩之系遺毒也。

黴毒入眼者﹐其始必頭痛也。

諸出血後血气未復﹐犯風寒﹐則多成癆。假令不成癆﹐證候錯雜﹐難遽愈。

一男子素有癖气﹐偶感邪气﹐其熱熾盛﹐譫語煩亂。醫治之﹐熱頗解﹐但心下衝逆﹐大便祕﹐元气虛憊﹐數日不能復。余診之曰﹕癖气耳﹐莫爲意。因使絕藥﹐治專餌食﹐而精气漸復﹐大便快通﹐全愈。此證𨿽元气憊﹐幸大便祕結﹐故知病可愈也。

喘哮下部肉脫者﹐屬癖气。凡癖气逆上者﹐多下部肉脫。

其人脈數﹐腹气不和者﹐爲中風兆﹐宜速灸。若緩漫經日﹐則因傷食﹐外感忽發中風也。

黴毒脈數咳嗽﹐與勞相似﹐但黴毒不肉脫﹐大便祕結﹐小便淋澀。如勞﹐𨿽小便濁﹐不淋澀﹐且肉脫或下利也。若黴毒下利者﹐在病末殆爲凶候。﹝按黴毒咳嗽似虛勞者﹐黴癘新書栝蔞湯能治之。﹞諸病將死時﹐多見厥陰證﹐是必然理﹐不止傷寒也。

火動證病未發喘者﹐系下元失守﹐爲難救。

喘哮甚者﹐與香效木﹑沈香亦可。仲景專用濃朴﹑杏子﹐此系無癖气者之治。在今世則多屬癖气﹐故沈香﹑木香奏效也。余爲制一方﹐茯苓﹑枳實﹑半夏﹑漧薑﹑木香﹐共五味。

郁證與癆相似﹐但癆脈微細數﹐郁脈多沈﹐或𨿽見他脈﹐未曾至微細﹐是爲辧也。

癆之極﹐有便蛔虫者﹐有下腸垢者﹐皆爲瀕死候。凡舊病羸劣吐下蛔者﹐皆瀕死候。不止癆也﹐仲師厥陰所論爲有旨。

勞發白疹者﹐多在胸膈而不在面部﹐此熱气燻蒸﹐津液外泄也。其理與元气衰衛气失守絕汗者﹐同爲惡候。傷寒發白者﹐邪气從而解也﹐故爲善候。然宜與他證並看而決之。

蓄水者﹐陽气郁於中焦﹐上下不相和﹐故發煩渴﹐如五苓散證是也。

狂證以白虎湯治其裏﹐以艾灸治其外者﹐此白虎消腸胃之郁熱﹐艾灸散榮衛之郁滯﹐卽寒熱並施﹐內外兼攻之妙用也。﹝狂癥者﹐灸心兪﹑患門﹑三里數萬壯得效。《扁鵲心書》云﹕一人得風狂已五年﹐時止﹐百方不效。余爲灌睡聖散三錢﹐先灸巨闕五十壯﹐醒時再服﹐又灸心兪五十壯﹐服鎭心丹一料。余曰﹕病患已久﹐須大發一回方愈﹐後果大發﹐一日全好﹐是亦同揆。﹞黴毒壅塞經絡者﹐患瘧或痢之日﹐善驅除其邪气﹐則宿毒並去也。如他痼疾亦然。

妊娠與血塊易混。然血塊者頑固沈著﹐無發揚之勢。妊娠者﹐凝結溫然﹐有潤澤之气。

又訊之於婦人夜陰快寢後﹐小腹勃然突起者﹐娠也。又乳頭黑者娠也。﹝婦人經閉者﹕乳頭多黑﹐故難一定。賀川氏《產論翼》有詳說﹐宜並考。﹞後世以黃花﹑人參﹑爲補澀邪气﹐誤矣。今癰疽痘毒專用黃者﹐其毒自裏達表也。人參亦同。﹝古方用黃主表達非補气﹐人參亦主滋津﹐故柴胡瀉心方中用之無嫌也。﹞本邦人性剛悍﹐不喜甘味﹐若彊食之﹐則泥戀生气滯。西人性柔弱﹐喜甘味﹐故藥方甘艸分量每過於邦人。譬之於病患猶元气虛者﹐𨿽服人參多量不泥﹐在壯實者忽生悶也。昔者今大路一溪翁悟此旨﹐專主順气﹐常用香蘇散﹐而至甘艸不用﹐匙以指頭排散少許爾。﹝按香川修徳順气說。世以艮山先生爲濫觴﹐殊不知先生實本於一溪氏也。蓋當時升平已久﹐浩然气皆餒﹐於是有順气之說。蓋萬以根於气也。﹞求嗣法以溫腰爲主。故灸腰眼穴效﹐浴溫泉亦效。

婦人有血塊者﹐𨿽懷孕﹐臨產時或難分娩。﹝拙軒曰﹕一種有橫骨狹隘害分娩者﹐非手術則不得治﹐不可有知。﹞一婦人腹痛在臍上一寸許﹐按之惕然徹痛﹐脈數﹐乃斷爲內癰。餌以雞蛋﹐服以黃﹑薏苡劑﹐後十日﹐大便果下膿血。

暑邪槪自汗出﹐故難有表證﹐不枵發汗劑﹐與白虎湯類可。

狂證在婦人難治﹐黴毒在婦人易治。﹝婦人因瘀血發狂者易治﹐在男子發狂𨿽輕者不易治。﹞四苓散加漢蒼術治雀目屢效。雀目多屬疳﹐因治疳方中多用此品﹐亦能奏效。﹝拙軒曰﹕《眼科提要》云﹕四苓散加蒼術﹐更加夏枯艸一味﹐治晚盲極效。﹞戢菜能治結毒骨節痛﹐但其臭惡不易多服耳。

余每稱心小膽大之語﹐以爲醫家喫緊。﹝先生之術﹐固創出前賢。然先根底醫經經方﹐而復致力於思邈諸子。故其於大疾沈﹐自然遊刃有餘矣。﹞﹝拙軒曰﹕讀此條﹐可謂名下無虛士也。﹞黃連性燥﹐𨿽浸水出之必幹。黃芩性潤﹐𨿽去水猶濕。故知芩連同治痢而各異性也﹐治嘔亦然。

諸瘡內攻爲水气者﹐與赤小豆湯。熱甚者﹐與大連翹湯效。

病患虛裏動甚者﹐多遺精。﹝陳修園以龍膽瀉肝湯治夢泄﹐曰以肝實而火盛也。沈芊綠曰﹕當先治其心火而及其餘﹐宜黃連淸心飲﹐亦與此說相發。﹞大病後表气薄弱者﹐偶感風冷則卒厥﹐此𨿽在夏月﹐屬中寒也。﹝李挺曰﹕中寒冬夏同有之﹐旨矣哉。﹞﹝拙軒曰﹕與古人霍亂四時有之云者同。案俱皆理到此言﹐足互發明。﹞瘧與痢同因而異其位﹕瘧邪在表裏間﹐而痢邪卽著腸胃。故瘧在外易治﹐痢在裏難解也。﹝《醫說》云﹕暑毒在脾﹐濕气連腳﹐不泄則痢﹐不痢則瘧。而艮山能發其理。﹞噤口痢者﹐毒瓦斯劇甚﹐自腸中燻蒸胃口也﹐急與承气湯下之爲得矣。若失下﹐腹濡口噤者﹐宜獨參湯。

膈﹑噎﹑反胃﹑三者﹐同病也。但反胃者﹐胃中不和﹐飲食難化﹐或朝食暮吐。膈噎者﹐胃管萎HT無潤﹐穀气不能下﹐或癖壅閉胃口﹐飲食爲之妨害。故反胃反在壯年﹐而膈噎多屬其人屢患喉痺者﹐多爲膈噎﹐此因喉痺气管耗損﹐津液失潤澤也。壯年者可治﹐在老人難治﹐何則﹖胃气衰弱﹐胃管硬彊﹐譬之革囊﹐猶水漬火焦﹐則縮不能容物也。

膈噎與鼓脹同因屬癖也。癖气橫梁﹐腹皮爲之膨脹者﹐鼓也。癖气潛匿﹐腹皮爲之陷沒者﹐膈也。二病俱系精气不振﹐腹裏失潤澤也。

凡長病面部腫气俄減者﹐陽气下陷也﹐不可忽諸。

其人气血凝結﹐腹裏生郁熱﹐水谷之气漸蝕以爲羸瘦者﹐名曰勞瘵。此不必虛乏人﹐𨿽壯實者往往有之。

喘急有因奔豚者﹐此癖气上侵心肺也。﹝按三因息奔湯能治此證。﹞喘家其證𨿽劇。甚多無害於性命。若傷寒卒中諸急病﹐或緩病咳忽止但喘者﹐有不測之變﹐不可輕忽也。

積年苦頭痛者﹐多屬癖气﹐如偏頭痛尢然。故癖气在右則右痛﹐在左則左痛也。

丹波一婦人患腰痛三年不愈﹐食幹過臘魚有效。﹝按恐是血瀝腰癥﹐花岡靑洲治痿證﹐亦用幹過臘魚末﹐宜試。﹞痛風與香港腳同因。而痛風其邪淺﹐香港腳其邪深﹐故其愈亦有遲速之別也。

方今所行香港腳﹐卽《千金》《外臺》所謂風毒香港腳也。宋元以來所謂香港腳﹐卽今所行疝气也。﹝後藤徽曰﹕吾邦往昔風毒香港腳消熄無行﹐寶歷以來﹐流行復煽﹐是以先子有此說。﹞中風偏枯﹐多因癖气壅塞經絡﹐气不能外達。故癖气在右則右枯﹐在左則左枯也。

中風口眼斜者﹐因正邪分爭之勢而血气偏勝也。故斜在右則病則左﹐斜在左則病在右也﹐如半身痺痿者﹐亦同此理。

遺精多因肝膽气郁﹐又有因疝者﹐其證槪腹中拘急﹐夢裏精水激動而漏出也。其人𨿽每夜有之﹐反無脫陽之患﹐與媾精者異。﹝拙軒曰﹕論病精細﹐近今世人多有此證﹐眞無大礙。﹞小兒疳證﹐目盲﹐而其病愈者﹐與黴毒耳目鼻自毀﹐而毒解者同理。

婦人懷胎﹐則臟腑向上﹐故气多塞。紫蘇能疏通其气﹐是以妊娠方中使用此品也。妊娠有水气者﹐紫蘇大腹皮尢效。

按﹕當時傳艮山先生術者﹐京師有香川修徳﹑山脇尙徳﹐浪華有市瀨穆﹐伊芳勢有山村重髙﹐備前有赤澤貞幹﹐家著戶述﹐不乏其人。而後來私淑先生者﹐以築前龜井魯爲最。曾著《病因備考》﹐補翼其說。又賦詩云﹕長沙太守元儒紳﹐述古兼醫百世人。直指經方歸易易﹐誰家私說言斷斷。樞機何用煩汗簡﹐糟粕須知恥劉輪。卓乎艮山藤老子﹐才良仁術足相親。

卷上

北山友松

友松胸宇灑落﹐以曠世之才﹐授閩醫之傳﹐善得法外之法。故治術別開生面﹐自有神識迢邁﹐觸手生春之妙矣。

友松嘗善象胥學﹐又從禪僧化林學仲景奧旨﹐就戴曼公得《內經》﹑本艸精蘊﹐旣而謂皇朝醫風亦不可不研﹐乃師小倉醫員原長庵﹝岡本玄治髙弟﹞﹐遂大成其業。

虛勞有直腸疼痛大便難﹐或發痔漏者﹐此皆系肺大腸損傷﹐爲難治。﹝常屢診虛勞者﹐發此證頗多﹐而百無一治。古云肺與大腸爲表裏﹐理或然。﹞斂血品以牡丹皮﹑荊芥﹑蒲黃各炒黑爲奇。﹝本邦婦人套藥皆炒黑爲用﹐卽此意。﹞阪本人年五十所﹐鬱鬱不對人﹐飲食減少﹐頗如勞瘵。先與補中益气湯﹐後以九味淸脾加葳蕤得愈。凡開達肝脾之郁塞﹐無若淸脾湯。若逢肝脾郁塞﹐以認此湯主治爲要。

一婦人三年不語﹐一月內或一二言耳。乃以爲脫營類﹐與人參養榮湯﹐易裘葛而愈。

盜汗不止者﹐九味淸脾湯加地骨﹑鱉甲﹑椒目奇效﹐當歸六黃﹐加地骨﹑防風﹑桂枝﹑黑姜﹑椒目亦效。椒目能斂汗﹐古人嘗論之﹐今忘其出典。﹝香川修徳藥選論椒目效最詳﹐悉宜參考。﹞一男子得病﹐其證類膈噎。友松診之﹐以爲心脾腎气不足﹐胸膈無潤澤﹐故食飲不能下。與八味丸料﹐加蔞仁﹑貝母﹑陳皮﹑縮砂﹐兼用金匱大半夏湯。﹝參五分至一錢﹐時用參附湯。﹞黴毒頭痛久不愈者﹐柘橊皮酒煎服忽差。蓋此證醫誤以風藥發之﹐故柘橊皮澀之則愈也。先醒齋頭風神方亦效。﹝土茯苓四兩﹐金銀花三錢﹐蔓荊子一錢﹐玄參八分﹐防風一錢﹐天麻一錢﹐辛荑花五分﹐黑豆四十九粒﹐燈心艸二十根﹐芽茶五錢﹐河水井水各一鐘半﹐煎一鐘服。﹞某生胸下上脘邊突出﹐气急煩悶﹐與異效散加椒目愈。又目瘡﹐﹝俗稱女波津古一名女保者。﹞用升麻葛根湯加椒目效。

友松以養榮湯或左歸丸料﹐治虛羸﹐專視十指爪甲血潮之多少爲消息。蓋辧血色之好惡在爪甲﹐不可不知。﹝老醫傳云﹕診脈畢﹐宜以指按病者爪。按之白放之紅者吉﹐𨿽久病可治。

放之紅不復者﹐𨿽頓病甚凶。香川修徳行醫言﹐亦載辧爪法宜考。﹞嘔吐膈噎食不下者﹐半夏﹑濃朴湯﹐加海浮石﹑枯礬效。

乳腫屬气滯。乳汁不通者﹐四物﹐加王不畱行﹑穿山甲效。

黴毒爲殘害者﹐主小柴胡湯﹐隨證加減多驗。﹝按醫綱小柴胡湯加艸龍膽﹑黃連﹑胡黃連﹐治舊下疳瘡。忽頭痛發熱自汗﹐撮要小柴胡去大棗﹑生薑﹐加山梔﹑龍膽艸﹑當歸﹑芍藥。

治肝經熱毒下注﹐便毒腫痛﹐一切瘡瘍﹐或風毒惡核瘰﹐此類頗多﹐宜考。和田東郭曰﹕凡黴毒有熱者﹐先不解其熱則不愈﹐此卽用小柴胡湯之旨。﹞土佐翁﹝謂長澤道壽。﹞隱棲西山﹐一日診京師商人癰疽曰﹕宜日服人參五錢。後五日診曰﹕未見參效﹐恐不治。病家告實曰﹕服參一日不過二錢五分。翁曰﹕賤命重財﹐無益矣。苟欲生則服參﹐宜今日五錢﹐明日六錢﹐又明日七錢﹐漸次相進。商如其言﹐七日病果愈。友松曰﹕用參將息適宜﹐可謂得補托之眞訣矣。

土佐翁著《醫方口訣集》﹐三日而成。有馬氏涼及手寫《證治準繩》全帙﹐以諳記其卓識﹐篤志可並稱。

治頭痛﹐薄荷﹑石菖﹑葛粉﹑川芎﹑白芷﹐五味細研﹐蜜煉服效。平常患頭風者尢妙。

雜著化痰丸如白刀豆﹐以治痰妙。風痰結心包健忘者﹐無不效。一僧疫後患此證﹐服之速愈。

過服石膏下血者﹐補中益气湯加肉桂﹑漧薑效。

婦人下部水腫﹐或小便不利者﹐枯礬細研﹐以塗湧泉穴及指頭﹐則尿利腫消。

痘瘡以日數證候變者﹐其理與傷寒傳經同屬疫气故也。宜知元气旺衰﹐邪勢劇易爲要。若徒執黃﹑當歸﹑人參終始療之者﹐不足與論也。﹝按隋唐醫書皆以痘屬疫﹐迨宋元胎毒說起﹐其理遂晦﹐先生特闡之﹐可謂卓見矣﹞。

疫證舌上白胎者﹐熱入腑也。赤爛漧燥者﹐熱入髒也。張氏舌鑑論之爲確。

張景嶽制人參胡椒湯﹐爲有深旨。凡極虛者﹐附子反走散元气。故與附子則脈卻伏結﹐不可無此湯之設也。

一婦人喜唾﹐數日不止。醫以爲虫積或虛冷﹐治之無效。余以爲郁﹐與正气天香湯﹐速愈。﹝疫後喜唾不了了者﹐一老醫與大柴胡湯速效﹐是亦屬郁者。﹞《準繩》傷寒門傷寒類傷寒辧﹐學人宜熟讀諳記﹐使門人各書寫一通。

婦化醫某始療病﹐每服藥重七八錢﹐甘艸分兩尢多而無效﹐人皆以爲庸工。某曰﹕吾過矣﹐國人比之於唐山腹力頗弱﹐故不能中肯綮。便減其分量﹐殺甘味以爲之﹐無不百中也。

治病必求其本﹐乃往聖之模範。隨證而施藥﹐是後學之應用。及治四時傷寒﹐各隨其類﹐豈可局於區區論說哉﹗﹝醫家宜當之羹墻。﹞明太祖論徐達曰﹕更涉世故則智明﹐久歷患難則慮周﹐吾業最爲然。﹝以救己之心﹐推以救人﹐所謂現身說法。誠千古不磨之論。﹞夏布政字正夫﹐未嘗以淹屈降志﹐嘗曰﹕君子有三惜﹐此生不學一可惜﹐此日虛過二可惜﹐此身一敗三可惜。余續之曰﹕有善不作四可惜﹐有過不攺五可惜﹐老來怨天更可惜。

《骨空論》曰﹕厲風者﹐素刺其腫上已﹐刺以銳鍼﹐鍼共按處出其惡气﹐腫然乃止。常食方食﹐無食他食﹐按常食以下八字﹐爲治難病之妙訣﹐不止厲風。故餘一生以爲治病藥食之準則矣。又按張氏注云﹕食得其法﹐謂之方食﹔無食他食﹐忌動風發毒等物也。此說未是﹐方食卽謂方宜慣食之物﹐他食卽謂所不常食之物。言食膏粱之人﹐試以淡泊則惡﹔茹藜藿之人﹐試以美食則傷食﹐不惟卻其病﹐反生他病。

東垣《辧惑論》當爲一卷﹐今別有二卷者﹐恐系後人之手﹐何則﹖舉補中益气以至暑傷胃气﹐卽說正月以下三四月治法。肺以下至脾胃虛﹐卽說五六月治法﹐下之至內傷辧﹐皆屬九月以至十二月之治法。一意到底﹐不可爲二卷者昭然。

李氏辧內外疑似證最精矣。且如气少气盛辧﹐益於後學不爲鮮。然至內外相兼者﹐李氏說未爲盡﹐宜涉獵古人書以補其闕。

下元虛損﹐精气枯槁﹐人外感風寒﹐頗似溫疫者﹐或宜先補虛﹐或宜先發邪﹐或宜補瀉相兼。此際醫最可苦心處﹐固非筆墨之所盡焉。

《醫藥綱目》別爲一家﹐與他書體裁自異。錢氏論小兒亦自一派﹐據之不爲可﹐不據亦不爲可。﹝拙軒曰﹕有明一代醫書之多﹐汗牛不啻。所謂類比者居多﹐戴復庵﹑吳有性﹑陳實功之外﹐僅僅數家耳。《醫學綱目》亦庸中之佼佼者﹐此言有味。錢仲陽之於啞科﹐頗爲大家﹐然見爲一派﹐眞是有識之言。﹞療傷寒知去路來路爲要﹐或表入裏﹐或陽轉陰﹐或前在某位﹐後進某位﹐或始終一位。

審之以處方﹐思過半矣。諭昌曾辧之﹐可就見焉。

余常主實學示子弟曰﹕經絡脈說不可不知﹐而深拘之則反失於實用﹐學人固不可無取捨之見。

余不喜講說﹐惟正月初八祭神農氏﹐使門人講《上古天眞論》耳。﹝其說曰﹕聽講義鮮益其效﹐不若熟講百徧﹐蓋在心悟。此可以爲世醫信耳不信目之戒。﹞余晚年讀本艸日夜不釋手﹐故其用藥𨿽一味無贅品。

余療南源悅山髙泉諸僧﹐皆用大劑何者﹖西土人比之本邦頗濃腸彊胃﹐非輕品所敵。風土人物之異﹐不可不知。﹝西土醫診病直記其藥按以與病者﹐病者購之於藥鋪以服之﹐故其品劑量適﹐正與邦醫輕劑射利者迥異。﹞甘麥大棗湯﹐治產後似邪祟者奇效。﹝按﹕所謂如有神靈者也。﹞傷寒壯熱煩渴﹐小便赤﹐不大便七八日﹐舌燥目赤﹐時閉乍開﹐僅啜粥汁耳。一醫與淸心溫膽湯去香附﹐加辰砂﹑淡竹葉﹑而譫語益劇﹐脈伏不應。因與白虎湯合黃連解毒湯﹐諸證自若。乃煎人參三錢﹐黑姜一錢﹐兼服之脫然愈。﹝按﹕此與吳有性承气加人參合轍。﹞建中湯入口則痛乍止者﹐甘以緩急也。甘艸粉蜜湯治心痛﹐其旨頗同。膈噎服蜂蜜﹐一旦納食亦同意。大半夏湯之於蜜﹐不過此意矣。

張仲景一書﹐炳如日星﹐亙千古不可磨滅﹐熟讀者知其意。﹝當時醫多讀《素》《難》不讀《傷寒論》﹐故發此言﹐以示爲萬世理道之神書﹐救人之祕典也。﹞《內經》終始一言以蔽之曰﹕亢則害﹐承乃制。﹝經云﹕知其要者﹐一言而終。不知其要者﹐流散無窮。可謂眞知其要者。﹞東垣本於《內經》陽气淸淨則四維收之意﹐制補中益气湯﹐深得經旨矣。在本邦土佐道壽善研究其意﹐故治脾胃手段最長矣。

羅氏曰﹕七分內傷﹐三分外傷者不治﹐是善得李氏之意者。

治療之法﹐先瀉後補爲易﹐先補後瀉爲難。

丹溪斥《局方》者系救時獘﹐門人戴氏專用《局方》﹐其意可知矣。

古林見宜療紀州熊野山中農夫水腫﹐服藥良久無效。因加靑芋於方中﹐又以之爲朝夕餐而病愈。蓋其人生於山中﹐以此物爲常食。而偶出於浪華請藥於眾醫﹐禁忌亦隨嚴。故脾胃失常度﹐藥力不能達﹐是以施方宜之術也。

咽喉痛頰腫及嘔噦者﹐小柴胡湯連翹各等分服之效。

水气不論新久﹐欲持脈不能遽舉手﹐或欲按足跗不能伸腳而微喘者﹐死證也。腫气一旦減乍復者﹐亦不治。

淋疾與五苓﹑平胃﹑瀉肝諸湯。莖中澀痛甚者﹐補中益气湯加蒲黃﹝大﹞﹑五靈脂﹑金銀花效。﹝按﹕內注下疳遠年不愈者﹐與此湯亦效。﹞常誨初學用零紙書古人醫案﹐各處其方﹐以得其當爲上等。

凡方證𨿽相對﹐分量有不過及﹐則不能奏效。故葛可久損傷病論大黃多少至密矣。況如中气卒厥之於人參﹐陰虛之於龜板﹐其多少不可不最密矣。

友松治腫脹用補气養血湯﹐十愈七八﹐蓋此方不用利水品﹐而腫脹難治者﹐間奏大效。

其意在專治脹也。

一醫生讀諭氏《寓意艸》﹐友松聞之曰﹕諭氏之書不無益﹐然以之爲治療之模範﹐恐爲下工。

嘔逆諸治無效者﹐及諸嘔吐不能服藥者﹐與旋復代赭石湯效。蓋此方人參﹑代赭相伍爲妙用也。如白通加豬膽汁湯﹐其妙亦在附子﹑豬膽相伍也。

閩人化林老漢傳治眼暗失明﹐用鳶首霜﹐此理髙上可玩味。

攝津池田有一奇病﹐其證兩腳酸疼﹐漸肌肉削小難屈伸﹐遂成痿﹐俗名曰池田病。此病他人間患之﹐而皆受之於池田云﹐友松與獨參湯愈。

八味丸爲轉胞之套劑﹐而服法非逐次增分量則無效。此卽益水源之意﹐宜三錢至八錢爲妙。

小劑藥量時不無效﹐《醫學正傳》有其說﹐汪認庵亦論之。

積气气郁﹐或夜中發熱等病。有發止者﹐詳其由有患瘧者﹐𨿽數年後兼用陰瘧丸。則奇中焉。

閩人傳治貧窶消渴﹐水中腐木一味爲散服。又治頭風﹐鳶頭霜燒酒服。友松治一武弁兩眼旋動﹐與鳶頭灰。蓋擴充此意云。

凡用滋補滋陰藥﹐方中無陳皮﹑半夏﹑木香﹑砂仁等﹐則不能達藥气﹐此理尢不可闕。

﹝按古人黃建中湯加半夏者﹐卽此意。﹞方者法也﹐如毀舊屋而建新屋﹐故使方而不使於方爲要。假令如以中風方治咳嗽是使方也﹐若以風藥治風﹐以咳藥治咳﹐是不使於方也﹐況索病根而治之﹐諸證不治而自治﹐乃上乘法。

下部腫與防己茯苓湯﹐上部腫與茯苓補心湯﹐並奏效。婦人腫气多屬血分﹐防己能入血分﹐故多效。若屬气分者﹐茯苓﹑澤瀉爲主。若男婦陰虛爲腫者﹐六味地黃丸加附子﹑防己﹑蒼術效。又腫病元气實者﹐大承气湯爲丸用之效。

《證治要訣》爲必讀之書也﹐如藿香正气散加木香以爲一方之類﹐其意尢可稱。江州堅田村北村道卜者﹐年可六十﹐患中風﹐京醫幾島氏療之無效﹐因延余。余診曰﹕欲速愈﹐則後三年必再發﹐以至不治﹐若不欲速愈﹐則十五六年當延其壽﹐二者請選之。病者曰﹕荏苒彌年﹐何堪其久﹐願速愈以謝朋友。乃作異功散﹐加烏藥﹑白芷﹑靑皮與之﹐服五十貼全愈。後三年果如其言。門人矢島安節問緩治之方。曰﹕十全大補湯爲得焉。

友松在北村氏家隱幾而坐﹐一女子將請診。請診﹐望見叱之曰﹕汝妒心溢面﹐可深惡。

女子赧然謝服。因語曰﹕汝神彩甚病矣﹐苟有悔心﹐余善療之﹐卽與藥而愈。蓋此女嫉妒多年﹐夜則穿戶窺隙﹐頗如狂人。而友松一見洞視﹐人服其技云。

阪陽老醫問起死回生之方。答曰﹕方無靈﹐惟求其本耳不言其他。

凡病虛實難辧﹐補瀉難決者﹐能察其脈證﹐審脈可據﹐與證可執。而從其確者﹐則治法庶無愆矣。

江州北村左太夫虛羸不食﹐一日气息淹淹將絕。急延林市之進診曰﹕血脈衰弱不絕如縷﹐庶幾萬一耳﹐乃作劑。僅用人參一分﹐龍眼肉一个﹐眾皆危之。翌朝來診曰﹕證候如前﹐而毛竅稍塞﹐肌膚少和﹐是脾气旺肺之機﹐乃可望生。因倍人參﹑龍眼肉與之﹐果愈。友松聞之嘆賞曰﹕極虛者投大劑純補﹐譬如燈火將滅急灌油﹐不減何俟。林氏可謂得補法之蘊矣。

浪華菱屋素閒﹐年六十餘﹐形羸不食。其初得之於傷食﹐諸醫治以香砂六君子湯﹑七味白術散﹐無效。友松與異效散加漢當歸﹐三二貼而愈。又金田鋪某女不欲谷食﹐惟食他物﹐諸治無效。乃與四物湯﹐加人參﹑白術﹑橘皮而愈。門人問其故﹐曰﹕脾胃血液虛則枯燥不能食。

漢歸味甘﹐能益脾中之血﹐是以爲進食之劑也。經曰﹕手得血而能攝﹐足得血而能行﹐肝得血而能視﹐據之則肝云云下當補胃得血而能食一句。

大七气湯治婦人久咳不止﹐其意可味。

癱瘓經年者﹐一旦忽然手足動﹐目睛爽﹐卽急變候。

久病及大虛人﹐尺肉脫者﹐及指頭不能急屈者﹐多不治。﹝片倉鶴陵曰﹕凡病患肌肉柴瘠者﹐手腕後肉脫而形匾﹐醫握其中央指頭將相合者﹐不問何病爲死候也。𨿽飲食如故﹐此遊魂之假息耳。勞瘵之病﹐累月後必見此候。惟傷寒痢疾香港腳後有此候者﹐往往愈﹐蓋本於此。

﹞《脈要》旨在頤生微論﹐不可他求﹐惟本艸揭脈處亦可並讀。

痢疾嘔噦諸藥不入口者﹐黃連一味小劑服之﹐藥食共得下後見蛔證﹐因前方合大七气湯與之﹐此法本於薛氏治太宜人案。

友松所著《醫方口訣集》﹐纂言方考等首書。讀之深知學術富瞻﹐遊刃有餘。獨至北山醫案﹐徒摹仿古人﹐局守法度﹐終乏髙逸之气。學人讀之可﹐不讀亦可矣。

卷上

和田東郭

復古之醫術以吉益東洞爲最﹐東郭出其門下﹐獨不奉其衣缽﹐別成一大家。蓋譬之兵家﹐東洞醫如韓信行軍﹐背水絕糧﹐置之死地而後生。東郭醫如李靖用兵﹐度越縱捨﹐卒與法會。

各有其長﹐不易優劣。學人於此處著眼﹐庶幾得二家之眞矣。﹝拙軒曰﹕古人往往以兵家之事擬醫術﹐先生以韓信李靖評二氏更妙。﹞病癱瘓肩骨開脫如容五指者不治。又握掌不開者不治﹐開而不握者治。

《證治準繩》論嬰兒尢精﹐足以見王宇泰之苦心。轉胞六味丸治驗亦可玩味。

病轉胞臍下有塊﹐其形圓者治。若扁如柿核者不治。此證以八味丸爲套法﹐而四逆散加附子﹐抑肝散加芍藥亦奏效﹐不可不審。

水气不虛不實﹐其腫光艷者﹐鯉魚湯爲得。

水气入胸膈﹐及肩背拘急如束縛者﹐爲犀角的證。

一角能治水气上衝﹐故用之香港腳衝心頗效。

打撲有似瘀血衝心而否者﹐曾睹山陬一婦人大損傷﹐精神昏憒。腹中如杯盆者﹐迫於心下頗悶亂﹐脈息僅不絕耳。余作走馬湯與之﹐服已須臾﹐煩躁﹐吐瀉淸水數升﹐霍然而愈。故知不可慨爲瘀血而治也。

油風多用大柴胡湯而效。是宜治其腹﹐徒不可泥其證。﹝華岡靑洲治此證﹐以大柴胡加石膏湯﹐曰油風多屬肝火﹐亦同見。﹞每稱東洞曰﹕先生治足委弱不能步行者﹐與桂枝加術附湯﹐兼服紫圓速愈﹐可謂妙矣。

﹝此上焦得通﹐津液得下之旨。東郭夙入其室。﹞﹝拙軒曰﹕靑洲翁療梅瘡結毒﹐頑結難愈者﹐用桂枝加術烏湯﹐兼用消毒丸﹐應手而痊。蓋從此處脫胎來。﹞一婦人年三十有五﹐背脊佝僂﹐身不能動搖﹐足屈而不伸﹐脈沈緊﹐其形如十歲許兒﹐卽與理气湯﹐兼服紫圓﹐六月後與慈菇湯﹐腳伸病方愈。

桃花湯治痢病便膿血極效。蓋初起與之無益﹐其期在熱气稍解﹐膿血不止。論曰﹕二三日至四五日其旨深矣。

余常用桃花湯爲散﹐白湯送下得效。若少陰病形悉具﹐特便膿血者﹐以眞武湯﹐服桃花散亦可。

世所稱中風多因瘕爲偏害﹐宜診腹以處方﹐故大柴胡湯加甘艸﹐抑肝散加芍藥等﹐能治此證。其他如手足痺痿痺﹐亦世醫徒拘其證﹐不察其因﹐宜矣不得其效也。

一老人痰喘气急有瘕﹐細柳安以爲勞役﹐與補中益气湯﹐痰喘益劇。余診曰﹕此人性豪彊﹐壯年起家﹐故肝郁生癥﹐加之水飲聚結以爲喘急也。乃與寬中湯加吳茱萸﹐病安後感寒爲下利﹐因與眞武湯利止﹐以四逆散加薯蕷﹑生全愈。

一男子犯寒夜步﹐因感冒短气﹐手足微冷。醫以爲中寒﹐與四逆湯﹐服後短气益甚﹐咳嗽面赤。因與越婢加術苓湯頓愈。

病者目赤眼睛不轉如魚目者﹐爲難治之候。

病患不論緩急﹐將診之。宜隔牀望見其形气﹐形气縮小﹐神彩枯瘁者﹐死候﹐不必持脈而知之。

脫證誤與攻擊藥﹐則爪甲忽失光澤﹐不可不知。

神闕脈亦爲治諸病要訣。按之沈小不移者﹐形體𨿽虛﹐爲實候﹐宜攻之。若浮芤無力者﹐爲虛候﹐如水分之動亦同之。

傷寒舌圓濃者﹐又薄小者﹐皆爲惡候。又始終白胎不變者﹐亦爲難治候。又濃者赤者﹐皆爲虛也。﹝盧不遠曰﹕傷寒可以神舌識病。則風暑燥濕﹐恐亦有定法。此言誠爲隅反矣。﹞臍下悸﹐按之與呼吸相應者﹐病患𨿽危篤﹐其死有間。香港腳﹑勞瘵﹑濕毒三病﹐當臍上五六分任脈外各一寸許﹐不拘左右必有動气。香港腳則弦急﹐勞瘵則虛數﹐毒則無定形。

凡大病眼中爽者惡候﹐不了了者反有生意。勞瘵及雜病眼神與病相應者爲佳。

診大病鼻梁亦爲要訣。醫書徒論明堂而不及此﹐爲闕典。

腹脹攻下無效者﹐有漫遊散气。則頓愈者﹐此因心下素有積爲脹滿也。﹝按《靈樞》云﹕夫脹者﹐皆在於臟腑之外﹐排臟腑而郭胸脇脹皮膚﹐故命曰脹。東郭所論﹐蓋斥此等之證而言也。﹞石膏非大劑則無效﹐故白虎湯﹑竹葉石膏湯。其他石膏諸方﹐其量過於平劑。世醫不知此意﹐爲小劑用之﹐譬如一杯水救一車薪火﹐宜乎無效也。﹝拙軒曰﹕此言甚好﹐傷寒諸方之石膏﹐則劑可大﹐而服數不可多焉。至雜病﹐則非大劑決不能奏效﹐放膽用之而益可﹐況今醫人恐石膏殆如蛇蠍噫。﹞感風寒咽喉腫塞﹐藥汁難通者﹐作驅風解毒湯加桔梗﹑石膏冷服﹐極效。﹝拙軒曰﹕此證小柴胡加桔梗﹑石膏﹐亦奇中﹐靑洲翁曾用之。﹞傷寒大熱煩渴譫語﹐欲飲水數升者﹐固爲白虎湯﹑承气湯的證。而又有假熱者﹐有水邪者﹐故眞武湯或犀角﹑生類。有時爲市醫者﹐宜審脈證諦腹診以決眞假矣。

傷寒面合赤色者﹐升陽散火湯﹑犀角湯﹝《醫學綱目》﹞間效。若服之二三日不愈者﹐多爲戴陽難治。

治療有先後之序﹐紊之則無效。一病患足心至胯間煩熱﹐日夜數十發﹐殆如有火往來。醫以爲香港腳﹐治之不差。余診之﹐臍右以至少腹磊塊應手﹐此屬燥屎﹐因問其大便曰不通。乃作調胃承气湯與之﹐燥屎悉出而後治其香港腳﹐諸證全愈。是其明徵。

疝陰囊腫大與治疝諸方不愈者﹐與半夏濃朴湯加犀角速效。又經閉與逐瘀諸劑不治者﹐與安中散﹑抑肝散等得效。是皆欲得南風﹐必發北牖之理。醫不可不知此活手段。

小兒慢驚風及中暑者﹐其口爲如笑者必死。

因毒瓦斯而聲啞者﹐加喘气則多死。

吳氏所論疫京師十年前大行﹐其後絕無。蓋疫者年年異其證﹐而發於柴胡者多。則募原說不爲無理。﹝仙臺工藤周庵著救瘟袖歷論﹐因時運異證。亦可參考。﹞黴毒家口中爛﹑耳鳴﹑咽喉腐蝕﹑頭痛﹑肩背痛﹑聲啞﹑吐沫﹑齒斷彊直﹐八證者﹐皆系輕粉毒﹐宜詳之。

天庭色衰者爲虛﹐色盛者爲吉﹐色痿有皺紋者爲難治﹐日月額凹陷者死﹐失色者爲難治﹐無生气或羸脫者死﹐耳痿失色者死﹐髮際有白點者死﹐面冷或鼻冷或少商穴冷者死﹐額上冷者死﹐此皆望色決死生之要訣也。﹝按﹕《醫學正傳》小兒門湯氏說云﹕山根若見脈橫者﹐知兩度驚。相書鼻爲山根﹐山根有疾﹐尢非佳兆矣。然東晉謝安﹑北宋劉貢父俱有是疾﹐一則徳望蓋世﹐一則博識該覽。居一代諸賢之右﹐亦不可拘物理小識云﹕小兒乳哺時母有孕﹐輒眉心黑泄瀉﹐據之則眉間亦可精察。﹞脇下引背脊痛者﹐多屬畜血﹐不可槪爲懸飲。

世所稱膿淋者非淋﹐卽《外科正宗》蝕疳也﹐宜解毒劑。

急喉痺祕寒不能飲下者﹐與苦酒湯效﹐或平素患咽腫者亦效。一男患咽痛﹐後元气衰乏﹐下利咽腫而燥﹐難言語者﹐與苦酒湯﹐初痛楚不能咽﹐後快通愈。

病患絕脈者﹐暴出爲惡候﹐微續爲佳兆﹐不止脈如厥逆亦然。

治病求本爲要。譬如鼻痛﹑耳痛﹑耳聾﹐徒爲耳鼻之治﹐此卽捨本執末也。爲醫者宜認其所以然而治之。

用方以活變爲主﹐某方治脫肛﹐某藥主下血﹐槪用之者﹐不知活變也。一方以應萬病﹐萬病以歸一方﹐是謂活變也。

心胸痞塞﹐用芍藥﹑甘艸類不應者﹐半夏濃朴湯加芎﹐輕其劑量而服之則效。﹝拙軒曰﹕如此條所言東郭翁極得意手段﹐玩味有餘﹐下條亦然。﹞泄利與附子劑不止者﹐錢氏白術散奏效。此理可玩。

一婦人羸瘦盜汗﹐下利十餘行﹐腹中拘急如摸羅网﹐不欲飲食時喘者﹐與眞武湯愈。

傷寒與下劑﹐以其脈沈實沈緊爲的也。﹝此語非大有見識﹐大明脈理者不能道﹐誠與仲師用承气之旨符合。﹞病患有心下痞硬﹐腹中拘急而遺精或漏精者﹐槪爲下元虛治之﹐則痞硬益甚。先治其痞﹐則遺精亦隨愈。

病咳血心下有水﹐左肋及脇下拘急動悸者﹐與柴胡姜桂湯加吳茱萸﹑茯苓愈。此治腹而血自治也。﹝拙軒曰﹕翁之用四逆散﹑柴胡姜桂湯﹑八味丸等﹐縱橫顚倒﹐變化無方﹐實極得心應手之妙﹐他人不可及也。然精思求之﹐豈不得其仿佛乎。﹞諸瘡內攻﹐及香港腳上衝﹐與木瓜﹑吳茱萸﹑犀角等無效者﹐四物加黃柏﹑山梔子﹐或四物加浮萍能治之。蓋不制水濕而治血虛﹐最是上乘法。

生地黃能治心下痞硬﹐漧地黃亦然﹐但其效不如生耳。

京師一時咳嗽大行﹐有人患之﹐諸藥無驗。荻野臺州以爲下元虛﹐與八味丸不應。診之左肋拘急﹐因與四逆散加吳茱萸﹑牡蠣速愈。

一婦人數日自汗不食﹐腳攣急﹐臍下有塊而痛﹐其狀頗似蓐勞﹐眾醫治之不愈。余以塊爲主證﹐與安中散﹐塊漸消﹐汗隨止﹐全愈。

久腹痛者﹐徒禁濃粱而不減飲食﹐則𨿽方證相對﹐更無效。

腹痛發嘔吐者﹐不詳其因而治之﹐則誤人不淺鮮﹐因者何﹖曰積聚﹐曰停食﹐曰蛔虫﹐曰水飲﹐曰瘀血﹐曰腸癰是也。積聚心下痞硬﹐按之則反脹。停食心下濡﹐按之如空﹐蛔虫按之指下有气築築然。瘀血多在臍旁及少腹﹐按其痛處塊應手。水飲其痛遊走不定﹐按之則鳴動。

腸癰多右腹﹐按之左右異狀。且手足痛處則必覺潤澤﹐右足攣急﹐小便淋瀝。餘多年潛心辧此六者﹐無有差忒。

風眼痛劇者﹐與紫圓六七分大下之卽效。﹝拙軒曰﹕專門眼科曾有此快活手段耶。﹞黴毒熱甚者﹐以淸解爲主。若解發不徹﹐則多爲沈痼廢疾。此法醫書未說及﹐爲可深惜矣。

偏枯證有治不治之辧﹐病者握手者決不治。試使握手仰臥﹐則其手必開﹐復起之則如故﹐是爲惡候。

禁口痢者﹐胃口至胃中多畜水飲﹐故水分動气甚。附子理中湯加粳米﹐或加薯蕷﹑生效﹐又將生雞肝入醬煮熟取汁服之。

掘河丸太街一富商女年十八﹐患麻疹﹐其狀細小﹐欲發不能發﹐隱隱於皮肉﹐大熱如火﹐嘔逆﹐水藥不能納口。余以爲熱毒內攻所致﹐乃與調胃承气湯﹐病阻不能服。因延田中信藏診之曰﹕余有浴法試之﹐家人疑議。余曰﹕藥不能下﹐施之而可。信藏乃以淸酒和熱湯盛之於盤內﹐使病者沐浴其中﹐須臾出之﹐溫覆取汗﹐則嘔吐忽止﹐疹悉發。﹝拙軒曰﹕魏氏博愛心鑑水楊湯浴痘兒之法﹐與此條同巧異曲。﹞治痘法以辧胃彊弱爲要﹐𨿽有下利﹑煩渴﹑寒戰﹑切牙等證﹐胃气彊者可治。補瀉之分﹐全在此一途。

老人頑癬﹐多因血液漧燥﹐濕熱燻肌表。故溫淸飲爲的治﹐或加浮萍佳。

香港腳動气甚者﹐四物湯或效﹐蓋以水分動爲標準也。

噦逆屬胸中者﹐主橘皮﹑竹茹﹑丁香。其屬腹中者﹐主附子粳米湯﹐合甘艸漧薑湯。若有水飲中气虛者﹐主香砂六君子加芍藥也。

產前後口舌赤爛痛者﹐實者以麥門加石膏湯﹐三黃加石膏湯爲主。在虛實間者﹐以加味逍遙散爲主。極虛者﹐以附子湯加當歸爲主。若赤爛生白點者﹐爲惡候。加下利者﹐爲不治。

諸病其脈時時變易者﹐屬癇也。

余曾謂芍藥緩肝﹐當歸潤肝﹐川芎疏肝﹐生地黃瀉肝。其能各異﹐而要之不能出肝分。

卒厥人趺陽脈應手者﹐爲惡候﹐何者﹖胃气脫則趺陽反鼓動。宜審其神气有無﹐吐與利證異而因同﹐醫當曉其理。

諸病凝結心下者﹐多屬肝气。疫證亦多挾肝气﹐宜察焉。

赤遊丹毒不早下之﹐則內攻爲走馬牙疳﹐宜涼膈散加犀角。

黴毒上攻﹐頭上腫起爲凸凹者﹐屬火證。宜溫淸飲﹐黴毒動生火﹐不可徒爲濕而治焉。

久病患左右偏臥者﹐一朝忽得自由臥﹐則死期在近。

池田瑞仙﹝錦橋﹞診痘甚粗﹐如不用意者﹐或人問之。曰﹕診察過密﹐則反失眞。其妙存於目擊之間﹐譬如睹刑人之就死地﹐𨿽剛彊者其气餒﹐憔悴之狀﹐在過眼之間﹐若熟視久之﹐則其形气與常人無異矣。余治妙法大王臣菅谷中務卿男﹐啖柿果傷胃﹐發大吐瀉﹐四肢厥冷過肘膝﹐換數百方治之無效﹐束手俟死。余望之形容自有生气﹐因與理中安蛔湯﹐忽蘇息矣。

是前醫則熟視刑人也﹐余則一見於道途也﹐可謂瑞仙眞得實詣者矣。

患囊者﹐足痿就蓐﹐則多不治。

結毒入眼瞳人陷缺者﹐爲用汞劑之的﹐非他藥之所治也。消息與汞劑﹐則瞳人圓滿復故。若不圓滿反緊小﹐神水流散者﹐不治。

因結毒成聾者﹐成靑盲者﹐成聲啞者﹐皆不治。但聾耳有所少聞者﹐遠房服藥﹐則愈。

服輕粉口中腐爛者﹐石橊皮﹑松脂等分煎服效。

凡與粉劑者﹐先與瀉火藥﹐而後與之爲佳。此與療打撲者先行拆水﹐而後服﹐酒奏全效﹐同一理。

會陰打撲小便不通﹐但少尿血者﹐與桃核承气湯。若不瘥者﹐與大黃附子湯一帖﹐用附子二錢爲佳﹐服之小便快利血止爲度。又因證可與八味丸﹐是眞藤元志試效方云。﹝拙軒曰﹕會陰打撲其證劇﹐並尿血涓滴不通苦悶者﹐內用甘遂﹑大戟峻劑﹐外施導水管﹐不然無救法。

此條所言﹐蓋屬緩證。﹞癖逼塞胸膈者﹐脈異左右﹐癖之所在﹐其脈必澀﹐癖之所無﹐其脈必數也。又有其人常脈遲﹐因癖而爲動數者。

癖人橫臥有下癖而眠者﹐有上癖而眠者。審之其下癖者﹐必因胸中衝逆甚也。

舌色純紅而柔軟﹐其形失常漧燥者﹐爲參附所宜與之。舌色不變者﹐惡候也。若無汗譫語煩亂﹐舌上焦黑無芒刺漧裂成皺者﹐亦爲附子所宜。蓋此證其脈𨿽浮洪或弦緊﹐必無根抵。與附子﹐病勢緩則脈必見虛候也。蓋舌純紅者屬陰虛﹐而焦黑者屬虛火也。又有證具陽候而舌上反無胎潤澤者﹐爲惡候。若此證必胸有所閉塞者﹐與藥開達心胸﹐則舌上生胎也﹐爲佳兆。又𨿽與藥制之熱愈熾﹐胎不更生者﹐爲不治之證。又服藥後﹐舌胎一去其色不和者﹐有宜石膏者﹐有宜附子者﹐有宜地黃者﹐當審別焉。要之舌與脈者﹐陰陽虛實之所判﹐不可不細精﹐故吾門加四診以腹舌而論定病因虛實也。世醫不知之執腹診﹐捨脈舌﹐可謂疏漏矣。﹝拙軒曰﹕寬政年間水戶土田恕庵著舌圖說一卷﹐據張路玉舌鑑等。附以己所見﹐頗爲詳明﹐可謂得東郭翁之心者。﹞舌上不論黃白帶光滑而漧燥者﹐附子所宜也。其紅色者﹐益爲附子的證矣。

病患舌上白胎﹐其下含紫黑色如牛舌者﹐爲惡候。此舌候兼面戴陽﹐則更爲危矣。

按舌候大槪諸疫無異﹐故疫痘皆同診。但至結毒則具一種舌色﹐不可不辧。﹝白胎中帶黯色者﹐及舌下赤色中成皺紋者﹐又紫色如牛舌者﹐皆屬結毒也。﹞崎徳見茂四郎者﹐﹝絲割符年寄。﹞患鼻淵三年﹐諸醫以爲肺虛﹐百治無寸效。診之兩鼻流濁涕如檐滴﹐脈弦緊﹐腹拘急。予曰﹕此系肝火燻灼肺部﹐上下气隔塞之所爲。世醫不知之﹐漫認爲肺病﹐或誤爲風邪侵肺﹐徒用辛荑﹑白芷之類。宜乎不得其治也。乃與四逆散加吳茱萸﹑牡蠣服之﹐半月許﹐病灑然愈。蓋此等病宜詳其脈腹﹐而處方不必四逆散也。

凡病患胸膈不開﹐則必下不寬﹐故欲制心下者﹐先治其胸膈﹐是醫家一大緊要。竊比之於淨土門一枚誓詞。

一婦產後經二旬﹐卒嘔吐數日不止﹐左脇下衝逆痛劇﹐與吳茱萸湯﹝參用洋參﹞忽安。

產後腰膝痿弱者﹐多系癖所爲。蓋其初妊時患水腫或香港腳﹐至產後气急者﹐與對證藥。前證愈後﹐當詳腹延醫癖﹐此證最要艾灸。若施湯流及艾灸癖爲之壓不瘥者﹐與桂枝加術附湯﹑麻黃附子細辛湯﹐而二三日或四五日之間﹐以紫圓下之則愈。此卽先師東洞翁獨得之妙﹐而余則因其證與四逆散﹑理气湯﹑十全大補湯等﹐時時以紫圓下之﹐每得效。

紫圓以蕩滌胸膈爲主﹐故發狂上炎﹐甚者及產後痿弱﹐心膈气不能下降者﹐皆用之效。

昔東洞先生曾以此方治龜胸龜背﹐卽此旨矣。

目疾屬內瘴者﹐艾灸最效﹐而專門者忌之爲可笑。其他如黃風雀目﹑肝虛雀目﹐不知其辧動誤治。蓋黃風者﹐白睛中生細皺發黃色﹐用滋陰明目湯﹑八味丸﹐單楊抱術等效。肝虛者﹐烏睛白睛如常﹐但覺昏暗﹐故爲難治。

松原一閒齊者﹐吉益東洞山脇東洋師友也﹐本爲若狹候臣嘗治龜胸龜背。及痿沈痼者﹐用起廢丸﹐其方大黃﹑生漆﹑二味研末爲丸﹐未幹時服一錢或二錢。服後大熱發赤疹爲知﹐而因證與他藥則全愈。

一閒齊門人橋誥順治。治一婦人﹐頭髮發火﹐每梳之覺火气至卽見光﹐與三黃加石膏湯痊。

予親見一婦歸家﹐衣裏有爆響﹐投之於暗處皆見火﹐此皆肝火之所爲﹐不足怪矣。﹝拙軒曰﹕明郎瑛七種類稿卷二十六有衣火一條﹐與此同日之談。又見張芳洲雜言﹕按人發貓皮暗中以手拂之﹐常見燈光﹐且聞爆響。西洋人以爲電气發出之驗﹐不必肝火之所爲也。《醫剩》云﹕先考藍溪公所識一貴婦﹐每暗中更衣﹐火星爆出﹐同婦女櫛發﹐於暗中及貓兒背毛逆摩出火之類﹐蓋體气盛者﹐偶有擊而發光者﹐非眞火也。﹞十棗湯證有下痢者﹐因上迫勢甚而熱下陷爲利也。故與脫利其趣迥異﹐如柴胡瀉心下痢亦然。

痘疹下利與傷寒合病下利同。但及十餘日者﹐與少陰下利同轍﹐正爲惡候。

大津小野又三郎者﹐患天行發呃逆﹐五六日微利﹐其脈變幼無測﹐眾醫以爲脫候皆辭去。予診視半日許﹐謂旁人曰﹕此脈非惡候﹐卽肝火亢盛之所爲。因四逆散加地黃﹑古金汁服之﹐脈頓定﹐諸證隨痊。

便毒無膿潰﹐勢將消散者﹐內托劑更無效。與三物楸葉湯﹐若不起發者﹐加附子﹐服之無效者。槪因疝瘕爲之妨害﹐與四逆散加附子奇效。若終始無膿潰勢者﹐與芎黃散加蕎麥可下之。

小兒胎毒系先天﹐而世醫不知之﹐或言分娩時誤飲瘀血爲可笑。凡診其毒﹐先以指頭按肋下﹐心有凝結。而因其緩急﹐可察毒之輕重。又面色灰白﹐或暗黑﹐或過光澤﹐皆屬胎毒也。

若受父母黴毒者﹐最爲難治。

其人平生一手脈不應者﹐偶者之固無害。若四十以後﹐一手脈暴絕者﹐爲惡候。此證多房者多有之宜詳。

大腹痛服建中湯無效者﹐認水分動气與莎湯則愈。又左脇下逆搶痛甚﹐與諸藥無效者﹐有水分動則與地黃劑效。

水分動有三﹕道屬肝腎虛火者﹐爲地黃薯蕷牡丹皮之所宜﹔其動在表泛應者﹐爲茯苓之所主﹔其動無根蒂﹐臍中齊鼓激者﹐所謂腎間動屬不治也。

京師書肆梅村氏曰﹕江戶千鐘房有治積气血奇方﹐名順气散﹐卽四物湯﹑香附子等分研末者。予以爲此方有理﹐因制莎湯屢驗。

一男子年二十四﹐得病五年﹐右膝腫起如別束筋肉﹐不能行步﹐其狀稍類鶴膝風﹐而其診腹右臍下拘急最甚﹐按之右足攣痛甚﹐其性急不能堪物。予以爲肝癖固結之所爲﹐卽與大黃﹑附子加甘艸湯﹐數日癖塊發動﹐病稍緩﹐因與四逆散﹐加良姜﹑牡蠣﹑小連翹全愈。此證世醫不知﹐徒爲腳疾﹐用葳靈仙﹑杜仲﹑牛膝宜矣﹐不得其治也。當詳其腹候而治之﹐此卽余積年粉骨碎身之所得﹐殆爲醫家之新手段矣。﹝拙軒曰﹕此治驗翁極得意手段﹐讀者宜究心焉。﹞發閒人事不省﹐藥汁不下者﹐宜艾灸。最要大壯。不徹者﹐晝夜灸至七日爲度。傷寒發癇者﹐亦宜此法﹐大灸至閒瘥﹐則邪亦隨解。此理醫經所不闡﹐故世醫恐熱忌灸﹐可笑矣。﹝竇材曰﹕醫之治病用灸﹐如煮菜需新。今人不能治大病﹐良由不知鍼艾故也。又曰﹕世俗用灸﹐不過三五十壯﹐殊不知去小疾則愈﹐駐命根則難。故銅人鍼灸圖經云﹕凡大病宜灸臍下五百壯﹐補接眞气﹐卽此法也。彼此同見﹐可謂海外子云矣。﹞平素有疝瘕者﹐得大病其塊忽移處者﹐甚爲惡候。

患黴毒不外達﹐蘊結臟腑﹐兼見疝瘕者﹐不可徒治疝瘕﹐因疝瘕不急於黴毒焉﹔如已形惡候者﹐亦當先顧疝瘕。

一閒齊門人橋誥順治一嬰兒痘疹入眼﹐久未退去赤翳﹐用生地黃﹑芍藥﹑川芎﹑當歸制劑﹐日就愈瘳。是與余謂四味緩肝﹑潤肝﹑疏肝﹑瀉肝分取﹐其治肝病同出一意焉。

傷寒誤下成結胸﹐用陷胸法者﹐是誤下。乃下不及病之意﹐故陷胸法再下之愈。﹝拙軒曰﹕此言未有見到者﹐曷能道之﹐誤下誤於輕下。正文原是失下﹐千古無人敢作如此解。﹞承气湯攻黴有捷於汞劑。

患瘵疾便先溏者﹐建中劑可用。便未溏咳嗽晡熱喘噦痰多者﹐非建中證焉﹐投之反劇。

瘵癆勿必由虛起﹐體質實者遇折傷久延﹐瘡瘍久不收﹐亦致癆瘵。然亦實者成虛也。

傷寒七八日不大便﹐小腹髙突者﹐爲惡候。

大津小野又三郎者﹐患天行愈後﹐癥似癆瘵﹐咳嗽盜汗。余與地黃劑﹐眾醫彊欲用建中﹐五七日遂喘急﹐仍與地黃劑愈。﹝拙軒曰﹕建中法必在瘵疾便溏者用之。﹞久患便溏﹐到皮色皎白﹐肌肉脫削者﹐瘵疾已成。

癆瘵便先溏泄﹐艾圓灸天樞﹑膏肓﹑脾﹑關元亦愈。灸膏肓可三七壯﹐灸關元可五七壯。

發癇人艾灸當有忍心。

黴毒亦能致瘵疾。

瘵疾起時有咳嗽者﹐必失血。

余嘗用薯蕷﹑生﹑加入四物劑﹐治愈娠妊嘔吐便溏﹐患白帶不止﹐形體瘦﹐癖結塊在腹亦愈。

癖塊食積胸膈﹐紫圓效。

打撲瘀結﹐大黃虫攻下卽愈。余治一婦人打撲腹痛﹐月水欲來不通。萃岡靑洲診之曰﹕瘀結於腹﹐與餘同﹐惟他藥多劑不知。遂大黃虫劑﹐卽見黑瘀行而愈。

痢疾不得進藥爲噤口痢﹐然積食不消﹐胸膈癖塊結實﹐亦噦惡不可進藥﹐勿謂一律噤口也。

嬰兒吐乳﹐一吐直衝卽止者易治。吐了再吐﹐吐出順口而流也﹐不易治。當分別診之。

傷寒失下多﹐誤下少。

妊娠患傷寒當下之候﹐大承气亦可投。一婦人年二十有六﹐妊娠三个月有餘﹐患傷寒已十日﹐手足冷﹐身熱昏囈螈﹐大便祕結﹐口燥气盛﹐胎動不安﹐頭額汗。眾醫以白虎證用生石膏﹑知母﹑生﹑多劑未知﹐危已極﹐胸膈悶急﹐腹硬而痛。余謂承气劑可效﹐投之果愈。

﹝拙軒曰﹕有故無殞﹐此之謂也。臨危之治療﹐不可以有猶豫之意。不獨治妊娠傷寒﹐如見他證﹐亦當如是也。﹞半身不遂﹐手足偏廢於左爲多。

痘證白色頂陷﹐保元湯效。

患黴毒者﹐兼發痘瘡﹐多危候。

偏廢癥﹐亦有黴毒成之者。

中風證口開眼合撒手遺尿﹐亦有治者﹐余常用六君子加薑汁而愈。爲市醫者﹐宜審脈診神而治。

傷寒病後﹐因勞而復者少﹐因食而傷者多。

余治傷寒有用承气法大便至數十行﹐猶見膠黑粘膩之糞者﹐豈可執一下不可再下之說也。﹝拙軒曰﹕斷病確﹐然後用藥準。𨿽一下再下﹐自亦無妨﹐然於診斷不可不加之審也。﹞喉痺多有急不及藥者﹐若可進藥﹐須急投之。

產後治法﹐市醫必拘於生化湯。然亦有須審他証之急於去瘀生新也﹐不可不分別權衡。

產後中風﹐筋絡拘急﹐手足螈﹐四物合薯蕷﹑生﹑秦艽﹐補之則易愈﹐不可槪作風治。腹診似較脈診有據﹐舌診尢較腹診有據。

先師東洞翁屢以紫圓治痰粘膠結气逆者﹐蓋亦善用紫圓之妙也。然亦用之當者方效。

松原一閒齊治一婦人﹐年三十有餘﹐妊娠漏下﹐用補中益气合十全大補兩劑﹐早晚間投而愈。又治一婦年二十﹐妊娠亦患漏下﹐他醫曾用過補中益气劑﹑十全大補湯﹐均不見效﹐閒齊用地黃劑卽愈。蓋一爲气虛﹐一爲血熱﹐體質不同﹐治療豈可不諦脈診證而分別也。

桂枝湯治痺痛﹐亦能奏效。

香港腳上衝﹐先師東洞翁亦用紫圓治之。

艾圓灸足三里穴﹐可引香港腳不上攻。

瘡瘍用艾圓隔姜灸﹐奏效甚速。

桃花治痺泄﹐亦可通用。

黃膽證茵陳蒿湯不應者﹐合五苓散必應。

嬰兒抽搐﹐不必一定﹐因風﹑因痰﹑因食﹑因熱。如久患瀉利﹐及大病後抽搐更多﹐與附子理中湯﹐每每奏效甚捷。市醫有拘於驚風用麻桂各法﹐不救甚多。﹝拙軒曰﹕喚醒羣迷﹐活人之功大矣。﹞艾灸之效甚捷﹐痺痛亦有不可艾灸者﹐黴毒痺痛多不可用艾灸。灸則反劇﹐當愼之。

按摩法宜於嬰兒癥﹐因其投劑易誤也。

解毒劑治風疹見愈者﹐仍有黴毒夾癥。

黴瘡癥身體彊壯之人﹐𨿽勿投劑﹐火毒漸淸。用當歸﹑生黃﹑芍藥各治肝藥﹐每得愈。

患傷寒者投承气湯大下﹐反見舌苔黃濃而焦者﹐必當再下。亦有下後熱反盛者﹐亦宜再下之而愈。市醫多以一下不敢再下﹐但餘見因下而死者少﹐失下而死者多。

龜背龜胸﹐由黴毒而成亦多。

瘰亦有根於黴毒之作﹐不可不諦審也。

支飲易爲腫脹﹐理中法合金匱腎气法得效。

余治一男子喘癥﹐遇夏季必作﹐冬時反愈﹐與他人患喘癥者相別。靑龍法投之不效﹐香薷合六一散投之卽愈。以治暑癥之藥治喘﹐蓋其喘實因暑而起也。所以治病必求其本謂可信。徵韓一役﹐患喘甚多﹐靑龍法不效﹐惜乎未諦審及此。

卒昏倒汗出﹐肢冷﹐面現紅潤者﹐決死。

老人卒昏倒﹐脈見弦緊革等者﹐爲惡候。如支飲亦然﹐其面戴陽者﹐尢爲凶。﹝溫公詩話云﹕平時充實而光澤可也﹐惟暴光澤特甚者﹐死兆也。是如艸木將枯﹐精華頓發而生雀餳﹐司命者不可不知矣。﹞稟質彊盛者﹐偶損下元﹐虛火上炎﹐加之以疫邪﹐醫誤爲實﹐與大柴胡湯一下忽脫者有焉。余故曰﹕視色不以目﹐聽聲不以耳。

咳嗽有自心肺者﹐有自胃中者﹐不辧之﹐則治方無效。

腹痛諸藥無效者﹐香蘇散加靑皮姜煎奇中﹐妊娠大腹痛者尢佳。﹝徵韓役先哲旣發明之。而世醫﹐實爲可憫。﹞患瘵疾者﹐襟際肉先脫﹐與他病羸瘦不同﹐宜熟察。﹝拙軒曰﹕此診瘵疾一大候﹐揭出示學者﹐可謂深切。按蘇遊傳屍論云﹕此病若脊膂肉消﹐及兩臂飽肉消盡﹐胸前骨出入﹐卽難療也。《靈樞﹟五變篇》云﹕臂薄者﹐其髓不滿﹐故善病寒熱也。東郭說蓋有所原焉。﹞

久患癇癖者﹐瘥後其性躁者﹐爲惡候。

遺精白濁屬疝者多﹐槪不可爲虛﹐如彊中病亦然。

下血有下焦濕熱而虛者﹐宜茵陳四苓加附子。屬腸胃實火者﹐宜三黃湯。腸風下血﹐腸胃中蓄水飲者﹐宜四君子湯加黃﹑白扁豆。胃中及下焦虛寒者﹐宜眞武湯。如痔下血﹐亦可因此法通治。

甘艸粉蜜湯﹐治囊病痛甚者效。

傷寒以大柴胡湯或柴胡加芒硝湯下之。熱除後﹐肝气大動﹐譫言妄語如狂者﹐與竹茹溫膽湯則安。世醫不知之﹐妄下誤治者多矣。

瘰成勞者﹐與痔漏成勞者﹐其理全同﹐但有上下分耳。﹝拙軒曰﹕不止瘰痔漏﹐凡瘡口不收﹐膿水多出者﹐皆成勞﹐血液虧乏故也。﹞妊娠熱郁甚則多墮胎﹐麻疹疫毒最然。此因腸胃熱甚﹐燻蒸子宮﹐故用大黃﹑芒硝無所嫌﹐巴豆亦時可用﹐所謂有故無損也。但疫毒行下奪有機﹐不可忽諸。

兩脇凝結者﹐直灸章門﹐則易激動。因先灸風市﹐則反奏效也。凡灸艾易激者﹐可善解此理。病在上者﹐先灸足﹐漸及腰﹐則上部寬不激動。因灸其部分﹐則奏全效也﹐是與大柴胡湯證候而阻其藥者﹐反與理气湯利其气﹐而後事疏通則不激同理。灸藥之於疾病﹐豈有二致哉。

妊娠下部有水气﹐至產後不瘥﹐惡露不下﹐气息促迫者﹐先利其水﹐則惡露亦通。治發狂用瀉心湯紫丸者﹐奪取諸快利胸膈也。東洞先生治龜胸龜背以紫丸者﹐恐不過此意。產後腳膝痿弱與紫丸者﹐亦疏通胸膈气以下達也。

癖衝逆心下及脇下者﹐其所衝之眼必爲邪視﹐又有因癖之左右而自異大小者。

妊娠嘔吐不止﹐水分動甚者﹐小半夏﹐加茯苓湯﹑粳米﹑薯蕷﹑生奇中。若中气虛極者﹐香砂六君子湯加粳米﹐各咀爲炒黑﹐別入洋參一分﹐水煎少少服之效。

暴吐血不止﹐或暈絕者﹐灸鳩尾穴數百壯奇效。﹝失血甚者﹐最要接續元气﹐不可畏其炎焰﹐專尙寒涼﹐逐漸消伐其元气。﹞小兒吐乳不止者﹐對證方中加精品麝香皮效。﹝大人嘔吐諸藥無效者﹐麝香﹑桂心二味爲末調服效。﹞馬脾風﹑麻疹﹑丹毒三種﹐治法略同。而有馬脾風異治者﹐如無價散是也。﹝此說太似粗﹐而細味之有理﹐精於治療者自知之。﹞余嘗讀先生所著《傷寒論正文解》﹐深知其識見超乘於古人。又讀導水瑣言﹐養嬰瑣言﹐大見其治術入神品。特如方意解穿鑿臆斷﹐或戾古人立方之意﹐蓋方論創於成無己。而吳昆﹑李中梓﹑柯琴﹑汪昂諸家﹐各有發明﹐然或有擇焉未精﹐語焉未詳者﹐方意之難解。振古而然﹐豈止此書哉。﹝拙軒曰﹕方意解一書極辧矣。要之一家言﹐僕亦不能信焉。﹞

卷上

荻野臺洲

享和寬政之間﹐有以醫鳴於京雒者二人﹕其一爲和田東郭﹐其二爲荻野臺洲。臺洲加賀人﹐學醫於越前奧村良築﹐後遊於崎陽﹐受蘭術於譯官某氏。業成﹐懸壺於京師﹐最以治瘟疫著。當時四方之嬰沈痼疾者﹐不踵乎和田氏之門﹐則湊於荻野氏之堂。是以二氏治術超越於時輩﹐獨得精詣。悉出於實驗﹐爲臨證處方之助﹐豈爲不可哉﹖余乃就其門生所筆獲野家口訣者﹐編纂以作醫話。如其識見﹐則有臺洲園業書數種﹐宜就看而已。

溫疫小便閉﹐煩躁或昏冒者不治。若陰證小便閉﹐少腹凝結﹐按之不痛者﹐或小便數急淋瀝者﹐俱與加減眞武湯﹐後兼用辰砂六一散﹐小便得節度則治。﹝按﹕加眞武湯說見《溫疫余編》。﹞溫疫陰證𨿽不大便十日以上﹐不燥結者﹐不可妄與大黃。

溫疫舌心漧燥者﹐胸中有熱也。舌本漧燥者﹐下焦津液枯竭也。舌上白胎如著糊者﹐少陰虛火炎蒸也。白胎如鵝口瘡者亦然。

溫疫舌兩端有白胎﹐中央胎已脫者﹐及舌上潤滑如朱者﹐是邪熱陷於少陰也。可直與生地黃﹐若用附子﹐則倍加甘艸。

溫疫熱將解﹐小便頻數者﹐熱從小便去也。又有移熱於膀胱而頻通者﹐但熱將解者﹐其色以漸淸也。

溫疫小血疲勞甚者﹐宜參附養榮湯。

疫後健忘者﹐宜安神益志湯。

一老人患直中溫疫﹐頭痛如割﹐煩躁﹐須臾不能臥﹐手足微冷﹐脈沈而數疾﹐與冷香飲子三帖﹐頭痛半減。仍服前方﹐四五日全愈。

直中溫疫頭痛如裂者﹐腎厥之邪直逼於太陽經﹐故項背亦彊也。一男子患此證無熱﹐頭痛如裂﹐一老醫認爲陽證﹐與大承气湯無效﹐更與柴胡淸燥湯﹐遂不起﹐豈不浩歡哉。﹝按﹕臺洲潛心於吳氏﹐於達原逐邪之劑﹐莫所不試。而陰疫治法﹐亦發吳氏未言之祕﹐可謂吳氏之忠臣氏。﹞膈噎者﹐以蓄血﹑痰飲﹑脾腎虛三者爲因。因於痰者﹐飲食專噎於咽喉也﹐附子理中湯﹑旋復代赭石湯﹑二陳湯類加松寄生用之﹐且灸身柱爲佳。因於蓄血者﹐飲食專噎於胸中﹐且以右肋骨下有塊爲標的也﹐以溫脾湯送下烏神散﹐或二方更服亦可。因於脾腎之虛者﹐飲食下胸中﹐必覺摩痛﹐或食一納口則吐白沫數口也﹐先灸气海。次與松寄生油﹐又宜服炙豬肉煮汁﹐若得食其肉者益妙﹐此證最屬不治。婦人之膈多屬蓄血﹐亦不可不知焉。

鼓脹自心下漸及於大腹者﹐實也﹐宜生薑瀉心湯﹑大半夏湯。自中焦膨脹者﹐宜溫胃湯類。

自下焦脹起者﹐宜壯原湯加木鱉子。此病以手鼓腹如鼓者﹐虛也﹐屬不治。是爲虛實之辧矣。血蠱者﹐自少腹脹起者也﹐先與生薑瀉心湯﹐則其塊徐徐消﹐然非長服無效。蓋有血塊必停水凝結﹐其塊益爲大﹐故先利其水而後治血分﹐則其效捷矣﹐或副用鱉甲丸亦一策。

香港腳一證﹐以檳榔爲套藥﹐大槪宜檳蘇散加木瓜。衝心者﹐以童便服檳榔末﹐或紫雪五分﹐以童便灌下。此證多屬不治。

熱毒香港腳者﹐以或有腹熱﹐或其人自煩熱﹐或灸之不堪熱﹐爲其徵。凡灸之不堪其熱者﹐多爲衝心候。若脈數者﹐益危﹐不可忽諸。若脈緩者﹐無衝心之患。幹香港腳證灸之不甚痛者﹐無害﹐𨿽脈數亦可灸。

每年夏秋之際﹐患香港腳者﹐宜腎气丸料風引湯﹝恐謂《外臺》唐風引湯﹐非《金匱》方也。﹞類其人寒時預服腎气丸料﹐則至翌年不再發。

香港腳麻痺及於口唇者﹐其毒深也。積年患之者﹐固無論矣。

香港腳煩躁者﹐宜粒甲丸。

風濕香港腳者﹐以疼痛爲辧。疼痛者﹐必不衝心。若將衝心者﹐宜唐侍中一方。但痛輕者﹐宜六物附子湯。

云州侯﹝松江城主﹞患香港腳腫滿﹐侍醫與以鯉魚湯﹐𨿽小便頗利。其痛不可堪。因請診爲風毒香港腳﹐服杜仲湯痛頓減﹐而小便日短少﹐其色漸赤濁。眾以擬議仍連進前方﹐其病遂愈。

凡水腫與鯉魚湯者﹐以腹大滿爲主﹐若不腹滿者無效﹐小林大陵﹝京師醫師﹞鯉魚湯合蘇子降气湯亦效。﹝鯉魚治水病頗效。然脾胃不和﹐便滑嘔惡者﹐不可食。按﹕範汪方有醋煮法﹐則爲較和醋食當佳。﹞凡治水腫導水茯苓湯﹐以心下悸爲主。若心下專有水气者﹐宜實脾飲﹐其他木防己湯﹑六物附子湯類﹐可隨證而選用。

水腫證有小便𨿽不多通。腫气減者﹐蓋水之所湊气亦湊。气一散﹐水亦減也。若內陷者﹐其气不振﹐故水不能流以陷於裏也。欲振其气者﹐宜眞武湯﹑壯原湯類。其人自陰莖陰囊腫者﹐亦虛腫也﹐宜腎气丸。

妊娠水腫隨胎气長而甚者﹐胎壓水道也﹐分娩則愈。

子癇者﹐與芍藥甘艸湯加漧薑﹐副用童便可也。蓋產前子癇與產後痙無異﹐故又宜甘艸漧薑湯。《婦人良方》交加散﹐亦治柔痙。產後之痙病與豆淋酒者﹐以酒气緩筋脈也。此等法不可拘產後可﹐亦治雜病之痙矣。

痛風以發表爲先﹐務宜越婢加術附子湯﹐最後與下劑爲佳﹐宜神丸。此證不泄下水毒﹐則無全效。﹝痛風熱甚者﹐與禹功散無效﹐不如神之捷。﹞嘔吐證與諸止嘔藥不應者﹐官參一味﹐五分濃煎。﹝以水二合煮取八勺。﹞去滓﹐伏龍肝末少許﹐取其澄汁服之。

吐唾不止﹐用安蛔藥無效者﹐屬《素問》所謂腎液宜腎气丸。又有屬胃上寒飲者﹐仲景曰﹕喜唾久不了了者﹐理中丸主之是也。

胸痛證有痰飲﹐有蓄血。痰痛多在左﹐血痛多在右。屬痰者淸濕化痰湯﹑枳實薤白桂枝湯﹑控涎丹類選用之。屬蓄血者﹐宜與大柴胡湯﹑龍膽湯﹑烏神散等。若妄投破血劑則吐血﹐不可不知。

眞心痛者﹐飲麻油爲佳。凡病屬心臟者多不治。

霍亂多系於胃中停滯﹐故盛暑時減飲食則無其患。小兒中暑霍亂﹐尢自飲食發。饅頭類不可食﹐乳哺者患之少﹐其因飲食可知矣。熱甚危急者﹐宜與竹葉石膏湯﹑白虎湯。幹霍亂者﹐宜大承气湯﹐不可妄與瓜蒂散﹐調理當用附子理中加桂﹑補中益气加附子類。

瘧疾用達原飲加柴胡﹐其他九味淸脾飲類﹐伍艸果者最可也。陰瘧別無治﹐方用達原飲類﹐迨病發於晝間宜截之。

左乳上痛而咳者﹐肺癰也﹐初起者宜四味薏苡仁湯﹑甘艸漧薑湯類。其人無故臍中腐爛出水者﹐屬脾胃濕熱﹐與平胃散加大黃﹐以赤烏散或奇良末貼臍中爲佳。

眩暈有二道﹕因水飲昏倒者﹐宜苓桂術甘湯﹑奔气湯加茯苓類﹐蓋奔气湯加茯苓主降下﹐更加附子推下之力反優﹐因气虛眩冒者﹐宜補中益气湯加附子。

心下有畱飲痞硬者﹐生薑瀉心湯主之。不痞硬者﹐宜茯苓飲﹑五苓散類。若畱飲腹中有動气﹐或腎虛其气上衝者﹐宜桂枝﹑龍骨﹑甘艸﹑牡蠣加茯苓湯。癲癇者﹐亦用此方。別有口訣贅焉。

血淋者﹐宜龍膽瀉肝湯﹑八正散類。膿淋宜萆湯。石淋宜透泉散﹐又以琥珀油塗導尿管插入之於莖中﹐則石從墜。冷淋者宜生附散﹐小便已惡寒者﹐此方最效﹐雞卵制芎黃散﹐亦治此證。

大便閉用雞卵制芎黃散奇效。其方雞子去白止黃﹐以芎黃散和其中煉﹐將包濕紙埋之於熱灰中﹐以灰冷爲度取出﹐去殼研末﹐白湯送下。

其人當右肋下有塊者﹐必吐血。婦人經水不利而吐血者﹐屬逆經﹐其血必黑﹐宜大柴胡湯﹐三黃瀉心湯類。自肝藏發者屬蓄血﹐其血亦黑﹐並用前方。自肺藏發者鮮血也﹐其血𨿽一滴難治﹐先與加味百合地黃湯﹑犀角地黃湯類爲是。酒客吐血﹐屬胃中蓄血﹐宜三黃瀉心湯。

若不止者﹐屬脾血﹐宜理中湯。蓋下血久則脾衰失裹血之職﹐自然止也。獨步散能治吐血下血﹐衄而屬鮮血者無效。下血者﹐宜食海魚﹐不可食河魚。﹝按﹕獨步散﹐幹柿一味爲霜服。﹞痢疾初起﹐以發表爲緊要。若將噤口痢者﹐早可大下之﹐宜大柴胡加芒硝湯。禁口藥汁難下者﹐咽以生蘿卜汁﹐則得能下也。冷痢者﹐多屬瀉心湯﹐補中加大黃湯證﹐而附子之所治﹐亦往往有之。

咳嗽屬陰者難治。橫臥則發咳﹐仰臥則不咳者﹐水飲所爲也﹐宜神丸。子嗽者﹐因胎气生長﹐水停心下而爲咳也﹐宜當歸芍藥散。

泄瀉無異證者﹐宜胃苓湯﹑補中湯類﹐又有養胃湯﹑藿香正气散﹑眞武湯所宜。若食卽更衣者﹐屬脾虛也。輕者﹐宜補中湯。重者宜補中益气湯。久瀉者﹐可理中焦﹐宜附子理中湯加赤石脂﹐或阿芙蓉丸。泄瀉證多因不能泌別水谷﹐故宜分利水與糟粕。論云﹕下利不止﹐當利其小便是也。利小便宜春澤湯加附子。屬中焦者﹐宜補中湯﹐或生薑瀉心湯。泄瀉愈後﹐脈遲細而弱﹐至夜半或黎明而瀉者﹐此命門眞陽不足也﹐宜七成湯﹐或參苓白術散主之。又有屬實者﹐宜大黃丸類。

嘈雜者﹐水气挾火也﹐宜三黃瀉心湯﹑生薑瀉心湯﹐但心下不痞者無效。﹝按﹕心下不痞而嘈雜者﹐宜旋復花湯﹐又吳茱萸一味煎服可也。《古今醫統》云﹕嘈雜之爲證也﹐倏爾腹中如火發﹐腔內空空若無一物﹐似辣非辣﹐似饑非饑﹐似痛不痛﹐而有懊不自寧之狀﹐得食暫止者是也。可謂說盡嘈證矣。﹞黃胖或以爲感糞土气﹐亦非無理﹐何則﹖此病中人以上患之者絕無﹐中人以下往往患之也﹐宜皂礬丸。又男子脫血後﹐或女子薄血作此狀者﹐宜四味補血湯﹐非皂礬之所治也。﹝按﹕因食糞發黃者﹐《本艸圖經》秦艽條引《崔元亮集驗方》云﹕夜食誤餐鼠黃亦作黃。識病捷法云﹕鼠盜飲食五穀遺糞在內﹐人不揀擇誤食﹐則生黃膽是也。﹞風毒腫多壯年者﹐老人甚少。兩腳𨿽紅腫不能自潰﹐先可發散﹐宜一劑散﹐後可下之﹐宜禹功散。治法大抵同於痛風。

病患有呼吸乍失調度。乍復者﹐不出五六日死。經曰﹕呼气出於肺﹐吸气入於肝腎。其失調度者﹐呼气不能歸腎﹐上越於肝也。

心中時煩唇紅﹐發作有時﹐時嘔惡﹐聞食臭顴骨紅者﹐屬蛔虫﹐理中安蛔湯加甘艸﹑附子。

反胃者斷谷食﹐但飲白米飲與理中﹐大半溫脾諸湯爲佳。又有因水气發此證者﹐必心下悸﹐宜生薑瀉心湯。﹝按﹕此證亦減飲。余聞臺洲有減飲論未見﹐蓋減飲事詳見東坡集﹐與孫運司書﹐可參考焉。﹞穿踝疽不辧足內外腫痛者﹐宜杜仲湯加蝮蛇。病重者﹐副用禹功散。

解顱漸長大者﹐頭骨開壓額前肉也﹐當施繃帶。初起者﹐宜六味丸加鹿茸﹐此方能治解顱五遲二證。蓋本諸薛己之說。

蓐勞初起﹐宜當歸建中湯。﹝按《千金》內補建中湯主治可考。﹞婦人肩背彊急者﹐以坐藥導帶下則愈。若心下痞者﹐宜生薑瀉心。﹝按﹕婦人肩背彊急者﹐多系癖之所爲﹐延年半夏湯最效。﹞喘息急者﹐半夏爲末和生薑汁加曲服之甚效。

津液虛燥不大便而窘迫者﹐下焦气脫也﹐當升提其气﹐宜補中益气湯。若不窘迫者﹐宜六成湯。蓋以補中益气湯無腹力﹐六成湯有腹力爲辧。若六成湯證而無力者﹐宜加鹿茸。

竹葉除胸中煩熱﹐竹茹主豁痰﹐所治各異。胸中煩悶者﹐梔子之所主。自心下及胸中者﹐黃連之所主﹐亦各有專長。

小兒夜啼﹐宜安虫散。﹝按﹕安虫散治虫動心痛﹐又小兒夜啼神效。胡粉炒黃﹐檳榔﹑川楝子去實﹐鶴虱各三錢﹐白粉一錢五分﹐鐵器內火熬﹐砧杵﹐共五味爲末。每服一字﹐大者半錢﹐溫米飲服。﹞酒鼻嚴禁酒。時時以三稜鍼刺去血﹐可與辛荑淸肺飲。

腦漏者﹐腦中釀熱以出瘀涕也﹐古人以爲腦移肺熱誤矣。其初流黃汁﹐後變白濁﹐甚者溢於咽﹐且鼻中點滴連綿不止﹐其狀𨿽似淸涕﹐以紙拭之﹐幹則發黃色也﹐宜腦漏一方﹐又似此證而鼻塞者﹐息肉也。其初生鼻中﹐漸逼鼻口﹐其色初白﹐次變桃花色﹐又一等甚者﹐色如李實熟﹐此證𨿽相似﹐以鼻塞與不塞爲辧。鼻息治方見於方鈴﹐又以瓜蒂末貼紙張撚條插入息肉上﹐則黃汁出而愈。

丹後宮津侯﹝松平伯蓍守。﹞平素無他病﹐鼻常流淸涕不止﹐余以爲肺寒所爲﹐以大棗煎汁服皂莢丸﹐灸大椎第一間身柱﹐七日而愈。

癥瘡屬表證﹐宜發表﹐楊梅一劑散加反鼻主之。其初與遺糧五寶丹等者﹐甚非也。

疳瘡世貼膏亦非良策﹐但傅奇良末佳。﹝按﹕楊梅一劑散方見於外科大成。﹞疳瘡發陰莖表者﹐爲太陽經證﹐楊梅一劑散主之。發橫面者爲少陽經證﹐惡候也。

莖頭上直筋不破潰爲要﹐若破潰則其毒忽上於咽喉及鼻梁也﹐燭淚疳亦宜一劑散﹐兼用結毒紫金丹。

婦人妊娠十指麻木者﹐系血熱所爲﹐此證夏月尢多。輕者不及藥﹐分娩則愈﹐重者與柴苓四物湯。

婦人多屬帶下毒者﹐不可不諦。

奔豚气屬虛﹐支飲屬實﹐其證相似﹐而其治迥異﹐可不精診哉。

水勢盛於外者﹐衛气之衰也﹐宜黃湯。

梅核气與半夏濃朴湯爲法。然濃朴無眞品﹐姑與生薑瀉心湯可也。

杜仲湯能治腳攣急在右者﹐而不能治在左者也。

診病患宜察眼中之了不了﹐與音聲之爽不爽﹐此二者淸亮則不死。

勞瘵與虛勞易混。虛勞之熱浮泛無根據﹐勞瘵之熱燻骨﹐而眼中甚了﹐不如虛勞之目中不了了也。四花患門亦治勞瘵﹐而不能治虛勞。又婦人虛勞者﹐經水早絕﹐屬血瘦也。勞瘵者﹐有至病末末絕者。乃知二病自異也。

暴得痿病﹐腰足兩股皆不仁﹐而不能步﹐脈滑而力者﹐先與瓜蒂散吐之﹐後以術附劑逐水則速愈。

雀目當審腹候。若少陽經拘急者﹐宜抑肝散類。若因脾胃郁熱者﹐宜平胃散加大黃或黃連﹐又用雞肝亦佳。

積年髮小瘡癢不可忍者﹐可與楊梅一劑散﹐加蝮蛇多量﹐外以西河柳煎汁浴之。此方亦治癬瘡。

血燥皮膚爲癢﹐及風熱瘡疥爲癢痛者﹐宜當歸飲子。凡一劑散證帶血熱者﹐非此方不能治。

漏風當背七八九椎際惡寒者﹐屬气虛﹐宜補中益气湯加附子。又覺手足爪間有風者﹐亦屬漏風一種﹐宜補中益气湯類。

噦逆因胃寒者﹐宜丁香柿蒂湯﹐兼用龍眼丸爲佳。因痰飲者﹐宜橘皮枳實生薑湯。肺痿吐涎沫者﹐與甘艸漧薑湯﹐兼用皂莢丸。

鼻僻者﹐多發中風。欲防中風者﹐宜灸章門穴。

中風證气之所虛﹐痰必湊之﹐故以順气導痰爲治法﹐又中風未發時頭痛者﹐腎气厥逆也﹐爲不治。

病患服甘遂﹑大戟﹑桃花﹑大黃類﹐不下利反腹脹滿者﹐當和胃气﹐宜甘艸漧薑湯加芍藥類。

帶下之塊多在卵門下﹐﹝斥卵巢耶。﹞按之則如綿裹﹐覺溫軟也。又婦人腳痛屬帶下者﹐十有八九可詳。

陰濕者﹐由穀气下流﹐宜減飲食﹐徐服萆湯類。若其證輕者﹐地黃﹑枯礬等分爲末﹐和生薑汁貼之可也。

某侯一日垂釣於水濱﹐時有溺者自上流來﹐侯深憫之﹐命救之﹐幾死。使侍醫將一角末以管鼻﹐須臾吐水數升遂蘇。臺洲園有雉雞誤陷於井中﹐飲水數口﹐扶之出﹐殆絕。急將一角末五分﹐和水服之﹐須臾吐水霍然痊﹐乃知一角能解水毒也。

血證脈弦數者﹐有不測之變﹐可恐矣。

下利兼香港腳者難治﹐以下焦虛故也。其他下部有舊疾而並香港腳者﹐不可不慮。癲癇有因蓄血者﹐當卒倒吐涎沫時﹐必咯血乃可去其蓄血。一婦人有此證﹐新產後霍然愈﹐乃蓄血盡故也。

喉癬間有屬胃熱者﹐宜涼膈散類。

腸癰看法﹐往來寒熱者屬右厥陰﹐無寒熱者屬左陽明﹐是爲左右別。又一種有二便共閉者﹐爲小腸疽﹐詳於《外科大成》。夫病在大腸則大便閉﹐在小腸則便閉﹐在中央則二便共閉﹐理當然。而小大腸癰多在右﹐其在中央者形如硬塊﹐或於小便閉易混﹐學人宜於活物上而活看耳。治方不拘三癰﹕宜選用如神湯﹐四味薏苡仁湯﹐大黃牡丹皮湯。又有陰證者﹐當行附子也﹐若與下湯仍不通者﹐癰發於腸中﹐妨塞便道也。

又便腸垢者﹐宜四味薏苡仁湯加大黃﹐最初宜如神加大黃湯。一等重者﹐爲大黃牡丹湯也。

纏喉風與喉痺易混。纏喉風發於喉中深處﹐不可鍼。喉痺發於淺處宜鍼﹐若其腫深者﹐可吹入礬蠶。喉痺宜玄參﹑升麻﹐或淸咽利膈湯﹐副用冰硼散。纏喉風卽有一方主之。﹝按﹕一方未詳﹐余與以驅風解毒湯加桔梗﹑石膏捷效。﹞血虛腫气似黃胖﹐其腫𨿽及右肘上不及左者﹐專在血分而不在气分也。古人以左右分气血﹐可謂不誣矣。

肺癰其初痛陰陰咳則引胸中。而其痛多在左﹐治宜在始萌。若至其吐膿如米粥﹐則百可治一二耳。

痘發熱後不見點﹐通身腫滿而死者﹐是表伏之證也﹐名曰肉脹。治方早與反鼻劑可發表。

齒痛宜當歸建中湯者﹐外以黑砂糖擦痛處則捷效。黑砂糖亦貼陰囊癜風﹐並牛皮癬不堪癢者立應。

口腫有牙宣與胃熱之辧﹐牙宣者﹐上齒或下齒必發於一方﹐而後波及上下﹐如胃熱則否。且𨿽兩證同出膿血﹐牙宣者膿多﹐胃熱者少﹐是爲其別。牙宣宜滋陰降火湯﹐胃熱宜淸胃加生類。骨槽風自胃熱來者﹐宜楊梅一劑散。

婦人妊娠七月以上﹐當與當歸芍藥散﹐逐水理血﹐否則分娩後多患下利也。又產後下利者﹐多因腸胃爲胎壓制者﹐一時得舒暢而水气下奔也﹐不如乘其勢與生薑瀉心湯﹐以盡水气也。

產後咳嗽﹐多水浸肺之所爲﹐其治與下利略同。

痛風者﹐風熱入骨節也﹐可發汗。宜麻黃湯﹐桂枝芍藥知母湯亦主之。表證罷﹐當以禹功散下之。

三井某年二十有餘﹐腹中拘急﹐大便硬﹐飲食如常﹐但欲眠不能眠﹐來請診。診曰﹕子不能眠者﹐非心气之所爲﹐其病在胃中。經曰﹕胃不和則臥不安是也。乃與桂枝加芍藥大黃湯﹐一劑而知﹐九劑而愈。

婦人積年有水塊痛不解﹐或吐瘀液如淡黑色者﹐或如赤豆滓者﹐宜溫脾湯﹐副用應丸。

若有蓄血者﹐右脈閉塞莫怪﹐是血壓經也。又不論何病﹐右脈閉塞者﹐脾胃衰也。不可不知。

因蓄血腹大脹滿者﹐與血蠱異﹐其證發作有時﹐或至夜而脹﹐至旦則減之類﹐與桂枝茯苓丸料效。

小兒卒下利發搐搦死者﹐所謂眞中也﹐先與附子理中湯。餘數年𨿽欲覃志焦神救活之﹐未得其肯綮。

吐乳者﹐專用治吐乳一方﹐此證漸劇搖頭者不治。

急驚風者﹐宜桂枝甘艸龍骨蠣牡湯。慢驚風因攻擊發者尢屬虛﹐可禁鍼﹐宜甘艸﹑漧薑﹐或芍藥甘艸湯﹑抱龍丸﹐《幼幼集成》用靈砂亦效。

諸病拘急者屬閉證﹐倉卒勿錯置﹐必有開期。縱使至死﹐一旦解而蘇。

崩漏輕者﹐宜當歸煎。重者﹐理中湯。其最劇者﹐加附子﹐兼餌食牛肉更佳。

芽兒衄血且鼻塞者﹐皆屬胎毒﹐宜五香加大黃湯。又育不育之辧﹐大抵俟五十日判然。

詳於《千金方》。

風水腫自面來。經曰﹕面腫者風﹐足頭腫者曰水是也。

諸瘡翻花者﹐因榮衛衰也﹐宜黃劑。又痔疾翻花者﹐胃气下陷也﹐宜升提劑。

痧病或以爲《左傳》所謂蜮﹐又云虫名沙工。吐沙人中之則爲此證﹐此皆就沙字爲說也。按﹕此病本自沙漠之南來﹐故名痧。猶痘自北虜來﹐因名虜瘡。疳瘡自廣東來﹐因名廣瘡也。

不可深拘焉。

濕痺但痺而無痛﹐其初痿弱﹐後發拘急也。病在表者當發汗﹐手足屈而不可伸者﹐宜四物湯加犀角﹑桂枝。

一婦人年四十餘﹐左足腫膝大而痛﹐不能步行者有年於玆﹐來請診。余診曰﹕此證似鶴膝風而非也。鶴膝者﹐膝腫大而膝以下必瘦。今不瘦者﹐是帶下所使。而其病在表﹐可發汗﹐乃與楊梅一劑散﹐痛漸止﹐更逐帶下毒而全愈。

髒毒者﹐五毒郁熱流注之所致也。其形狀與痔漏類難識別﹐然痔發於肛之左右﹐而不關任督之脈﹐髒毒發於任督之脈﹐而不關肛之左右﹐是爲別也。髒毒破血不止者﹐宜補血湯加漧薑﹑附子﹐兼用獨參湯。

風懿舌根如痿﹐言語不了然者﹐蓋中風之類也。又有痰迷心竅﹐舌彊而語言不如意者﹐甚相似。然風懿者屬陰多不治﹐痰迷者屬陽多治。其痿者與彊者﹐其治自別也。

肝瘍古來無明辧。此證肝臟中生瘍﹐後見腹中﹐故不治。其初當脊之右肝臟之裏而發者﹐或可治﹐宜透膿散。此病與流注易混﹐世醫動以肝瘍爲流注誤矣﹐蓋肝瘍比流注甚少也。

鱉瘕在右肋下而冒胃﹐按之則堅不痛﹐是屬飲癖。不早治﹐則後必至脹滿不可治﹐用白馬溺爲妙。

肺痛證《張氏醫通》特論之。初起當中府雲門而痛﹐後或吐血而死爲難治。其初輕者﹐宜沈香降气湯類。稍重者﹐宜補中益气湯合生脈散。

肺癰痛而咳﹐肺痿咳而不痛﹐肺痛不咳而痛。肺癰痛在一陽者可治﹐在二陽者難治。﹝按﹕末二句難解﹐姑書俟考。﹞懸癰生於會陰之側﹐多由濕毒﹐髒毒生於會陰﹐眞中陰毒腫自會陰上斜向肛門之傍﹐膿潰如刀割狀﹐三者相似而異。懸癰﹑髒毒﹐宜朴硝﹑石橊皮之劑﹐陰毒宜內托劑。

凡病患右身有所患﹐則當爲血分治之﹐是爲血證看法。

鼻痔瓜蒂﹐世之所知。濕家頭痛者﹐亦以瓜蒂末點紙撚入鼻中﹐嚏出而愈。

小兒頭瘡爲胎毒﹐治之無效者﹐因母有帶下哺其乳而發也﹐速換乳母則愈。婦人頭瘡亦有因帶下者﹐更與八味帶下方﹐兼用坐藥則愈。﹝按﹕八味帶下者﹐系本朝制方﹐奇良。當歸﹑川芎﹑茯苓﹑橘皮﹑金銀花﹑通艸﹑大黃俱八味。﹞吐乳胃虛者﹐宜附子理中湯﹑溫脾湯類。若不愈者﹐與《本事方》靑金丹。﹝按﹕靑金丹治霍亂吐瀉不止﹐乃轉筋諸藥不效﹐硫黃三兩研﹐水銀八錢﹐上二味銚子內炒﹐柳木篦子不住攪勻﹐更以柳枝蘸冷醋頻頻灑﹐候如鐵色法如靑金塊方成﹐下再研如粉。﹞神仙勞名始見董西園《醫級》﹐﹝此書四部舶來﹑荻野福井各藏一本﹐余入江戶。﹞此病蓋因胃口蓄血而生﹐是以不食至數十年﹐蓄血能養胃气﹐故不死。用藥亦非數年則無效﹐宜溫胃湯﹑後以禹神散攻之。﹝按﹕醫史丹溪翁傳及垣赤道人吹影編。論似此證者﹐宜參考。﹞凡胃中陽气盛則不傾﹐若胃陽虛則必側垂﹐水飲因乘之﹐名曰囊。然按之不應手﹐但以腹痛嘔吐爲徵﹐宜溫脾湯。若不愈者﹐服白牛酪效。﹝按﹕時還讀我書續錄云﹕荻野臺州曰囊者。《醫學正傳》引東垣云﹕痞爲窠囊者﹐用紅花﹑桃仁。據此則囊兼蓄血﹐宜溫脾湯﹐兼用血劑失笑散類。余嘗觀所吐物﹐與溫疫蓄血所下物同色﹐故知其兼血也。﹞腸覃在臍下子宮內﹐幾與胎相似。而經水將來﹐其痛不可堪者﹐服白馬溺效。﹝按﹕用砂亦佳﹐後條可徵。﹞砂能治產後腹痛。

帶下者﹐其病從帶脈下流﹐故名帶下。蓋其始水飲聚於衝脈﹐傳於帶脈﹐以入於子宮﹐與血凝結爲帶下也。故與生薑瀉心湯去水飲﹐以坐藥去凝結則愈。凡用坐藥有法﹐深入子宮則其痛不可耐﹐若但在於陰口則無效﹐正在陰中﹐稍近於子宮處爲妙。妊娠者三月後不可施坐藥﹐固𨿽無害於胎﹐適脫胎則歸其咎於此故也。﹝按﹕臺州園坐藥方﹐杏仁﹑甘艸各三分﹐丁香一分﹐枯礬六分﹐片腦五釐﹐上五味爲竄﹐三日一換之。﹞婦人淋疾﹐與露蜂房散有捷效。﹝按﹕露蜂房能釀乳﹐今與淋同其治妙。﹞崩漏與帶下同因。蓋水血混淆則爲帶下﹐不混淆則爲崩漏也。

肝气厥逆爲耳聾。耳聾者﹐以瓜蒂散吐之﹐後與柴胡淸肝散類。若虛者﹐先與淸肝散﹐候其實可吐之。大率百藥無效者﹐得一吐必愈。

帶下有成虛勞者﹐其初以寒熱往來也。夫帶下郁則生熱﹐系少陽則成此證。子宮亦屬厥陰﹐故睡覺時唇舌漧燥也。

卷上

華岡靑洲

靑洲學識才力﹐較之艮山友松﹐不無軒輊﹐而專以精思攻苦﹐踵事涉歷之﹐故其治術多出人意表。蓋靑洲次諸彥之後﹐燻陶之力固多﹐加之治瘍之聲﹐獨擅海內﹐此其人與時爲得宜也。

夫欲善外科﹐先宜精內科﹐何則﹖瘡瘍𨿽百端﹐不能出於陰陽虛實﹐苟審之而施之治法﹐則於外科無有間然矣。﹝靑洲內外泛應﹐無不曲當。由其脈證分辧處﹐無不淸晰。更由其內外合一處﹐無不貫徹也。﹞學醫者﹐如宋儒窮理﹐不先格知人身道理﹐而後審疾病﹐則不能至極致矣。﹝拙軒曰﹕靑洲翁常誦醫惟在活物窮理之語﹐以教誘後進。洋學未辟之前﹐早著眼於此。故其截斷之術﹐窮洋人所未窮之理。翁之於瘍科﹐所謂斗南一人也。

失榮气癭委中毒三病﹐先哲以爲難治﹐予亦未得其治。嘗視橋本驛工匠某﹐左頸下發如癅者﹐因論價者曰﹕此气癭﹐恐數日後出血至死。果如其言。又視同病者﹐不過四五日迸血而死。如委中毒膝脛漸肉脫﹐骨尖黑蝕﹐惡汁出而死。世醫動謂治此病審之時毒﹐就足脛而漫腫者耳。和州一婦人患失榮﹐瘡未翻肉而口噤難飲食﹐試用五寶丹﹐腫稍減﹐口能食﹐而遂死。又一人與猛升汞丹﹐大瞑眩而病頗瘥﹐後再發至不起。

凡腫塊有動气應手者﹐所謂動脈也﹐不可妄刺。誤之則迸血便死。

世所謂神仙勞者﹐與抑肝扶脾散﹐莪稜爲主﹐兼服辰砂散﹐或左金丸則愈。

肺部有毒者﹐必見數脈不可忽。若微咳帶咽痛﹐或吐白沫脈數者﹐爲瘵狀﹐遂至死。蓄血下利者﹐不可攻﹐攻之則反促死。宜諦其腹候及舌色﹐千金黃土湯﹐或黃連解毒湯主之。

傷寒汗出惡寒﹐近衣被則汗益多﹐去之則惡寒反甚﹐數日不瘥。與柴胡桂枝榦姜湯﹐桂枝加黃湯等無效。或譫語不食﹐終至危篤者。蓋有二道焉﹕一則內熱燃盛﹐津液溢表者﹐爲越婢湯﹔一則表虛多汗者﹐爲溫經益元湯。﹝此證必舌上見白點。﹞一處女年七八歲﹐兩腳痿弱不能立﹐右足心發水泡﹐其狀如火傷﹐刺之水出﹐泡潰而外生紅暈﹐按之微痛﹐經二日水泡及足跗浮腫﹐指頭色點黑﹐此痿弱更不能流通血气﹐故爲毒腫也。先與桂枝加術附湯﹐時時以紫圓下之則愈。﹝此卽東洞先生衣缽﹐東郭先生亦續其傳燈。﹞蝮蛇咬﹐內服烏頭湯﹐及紫丸﹐外塗柿實汁則愈。

石淋非生會陰者﹐多生在陰莖中﹐割斷去之﹐縫合貼膏﹐內插鶴羽莖補便道爲妙。

手足創傷絡噴血不止者﹐醫或縫裁其絡而血益甚﹐是與刺委中尺澤時縛其上際﹐則血愈出﹐其理同。

小兒解顱初起者﹐急與葛根加術附湯﹐兼以紫圓攻之則效。其證已成者﹐攻之則促命也。﹝紫圓能治上部毒﹐七寶丸能治下部毒﹐或以乾坤爲二丸名。有理。﹞創家眼中見黃色者﹐脫血候。

咽喉創系气道者﹐小則治﹐大則不能治﹐如食道創𨿽稍大多活也。

破傷濕治方見《證治準繩》﹐然不如越婢加術附﹐虎杖莖湯神效也。﹝拙軒曰﹕虎杖根解散凝結﹐虎杖莖治破傷濕灸火熱﹐見《靑洲醫談》﹞髒毒看法﹐先控肛門穀道腐蝕爲廣闊﹐下如赤豆汁。其臭甚者﹐髒毒也。毒甚爲翻肉者﹐多不治。

舌疳療之可救十之八九﹐先割去其腐肉﹐用燻藥爲主。然腐蝕及齒齦者不治﹐癲癇眼目緊縮者﹐瞳子散大者﹐俱不治。

乳漏久不愈者﹐始以祛毒膏爲﹐後以長肉膏換之﹐內服葛根加術附湯﹐兼用端的丸。

又毒凝結者﹐大黃牡丹皮湯﹐伯州散選用。

腐骨疽近胸腹及五臟者﹐不可納﹐之則反見脫狀。

眼胞或唇吻生疙瘩者﹐向裏面取之爲妙。

腫瘍見流注狀者﹐不論何因﹐與越婢加術附湯而可。﹝此初起者﹐至日久者﹐不割破去膿﹐則無治法。﹞黃癉始萌以三候爲徵﹐曰眼中黃﹐曰心下痞﹐曰小便黃是也。𨿽身色如故﹐有此三候﹐則爲確矣。又癉愈以眼黃去爲徵也。

喘息劇者﹐麻杏甘石湯﹐或麥門冬湯﹐方中加沒食子效。蓋沒食子能祛胸中膠痰﹐而世醫知者鮮矣。﹝拙軒曰﹕治破傷濕以虎杖莖﹐治喘息以沒食子﹐皆翁之發明。亦窮理中之事。﹞痼疾與汞劑以小量長服爲要﹐譬之如晴天灌一壺水於地上﹐漠然無痕﹐以小酌屢注﹐則水自徹底焉。

走馬疳﹐其毒甚猖獗﹐經日則爛齦腐骨遂至死。若初起口臭出血時﹐早施治則尙可救。

文化十年六月﹐一兒年八歲﹐患此證﹐其腐已及齒齦﹐齒脫三四枚﹐服以蘆薈消疳飲﹐兼以人中白散﹐不出旬日愈﹐齒再生矣。

痘疹𨿽出於後世﹐其証之陰陽治法之溫淸﹐與癰疽無異。﹝許叔微曰﹕能醫傷寒﹐則能醫痘疹﹐能醫痘疹﹐則能醫癰毒。彼自傷寒悟入﹐此自癰疽入﹐道異而理同。名工所見略相同﹞。

風眼破潰出血不止者﹐犀角地黃湯﹐兼三黃湯效。血止而痛不止者﹐與通明湯﹐外施蒸藥則愈。

婦人頭瘡久不愈﹐諸藥無效者﹐與桃核承气湯﹐兼用桃花散則愈﹐塗桃仁油亦可。

冷痢誤用疏滌劑﹐白膿反甚者﹐與東井和中湯效。

產後遺尿者﹐與參湯加附子效﹐蓋方中益智倍加爲妙。﹝又一方紅花﹑洋參各一兩﹐上二味﹐銼用鳶一羽去腸納之於腸中﹐燒存性﹐溫酒送下。﹞甘艸漧薑湯﹐能治自汗﹑盜汗﹐其理與承气湯治陽明自汗同﹐此湯又治胸脇偏痛﹐此皆毒迫於心胸所致也。世醫不知之﹐徒就汗與痛施藥﹐宜矣不得其治。

產後暴泄與胃風湯速愈。若數十行後﹐心下痞滿者﹐宜與生薑瀉心湯。

或曰﹐走馬疳疔之類或然﹐余視至其死者與疔無異。喘家以紫金丹攻之﹐則吐濁唾臭痰而愈。白散亦能吐痰﹐然彼專吐在肺管者﹐此專吐在肺府者﹐其部位自異。

解顱初萌﹐與葛根加術附湯﹐時以紫圓攻之則愈﹐若漸甚如斗大者不治。又小兒四肢痿弱者﹐用前方而愈﹐是其證異而其毒同也。若痿弱脊骨突起者﹐及左右證異如偏枯者﹐不能急愈。

凡欲用麻沸散﹐先與半夏瀉心湯疏心下﹐而後不用之﹐則不能奏效。﹝此法自奧村叟吐法脫化來。﹞夫欲與麻沸散﹐宜審其證。若血色不爽﹐胸中有滯痰宿水﹐或心下痞硬者﹐不可與之。

先治其證候﹐而後不施之﹐則誤人不鮮。又服麻沸散不瞑眩﹐則不可施術﹐誤施術則亦害人矣。

服麻沸散瞳子散大﹐脈弦數者﹐是爲瞑眩之候。

發癇角弓筋惕﹐气急促迫﹐或叫呼者﹐與甘艸漧薑湯效。

委中毒初發寒熱甚﹐委中腫痛﹐後黑色腐壞﹐鍼之黑血出無膿气﹐膝蓋肉脫﹐宛如天刑病﹐人證固屬不治。

气癅气癭不可妄下手﹐反生害。

痙病初發﹐必兩腮剛彊﹐先與葛根湯﹐可鍼於合谷及髮際則治。若見脫候者﹐十全大補湯加荊芥﹑附子﹐兼用豆淋酒加荊芥。然角弓反張甚﹐水藥不下咽者﹐及口開者﹐不治。﹝傳云﹕痙病握手者刺合谷穴﹐其深一寸五分或二寸﹐刺髮際以淺爲佳﹐鐵鍼尢良。﹞破傷風其初項背彊﹐或言語謇澀寒栗者可治﹐宜葛根湯﹑續命湯類﹐無患子﹑虎杖莖二味煎服亦效。若至角弓反張﹐則多難治﹐產後痙病亦同此法。

痙病脈浮澀爲吉﹐若浮數者必再發。

一婦年五十餘﹐患舌疳﹐其形舌傍疳蝕如翻肉﹐而腐爛及於齒齦﹐乃以腐藥拔去其翻肉﹐服以黃連解毒湯﹐而外用燻藥者﹐凡百日﹐餘毒盡﹐病痊愈。

行燻藥者﹐後不用下劑﹐則無全功。舌疳者﹐用紫圓。若由黴毒者﹐龍門丸主之。

近世患眞流注者﹐甚少﹐今見流注狀者﹐身體必爲瘡痕﹐與《外科正宗》所論大異。

一人年二十餘﹐腋下漫腫﹐按之少痛﹐其狀似痞癖﹐而其左足有瘡痕﹐因爲外因流注﹐與越婢加術附湯﹐時時以紫圓下之愈。

畱飲兼蓄血者﹐非精腹候﹐則難得其辧。

鶴膝風或結頑毒固難拔者﹐宜烏頭湯﹑桂枝加術附湯等﹐加角石。凡治毒難動者﹐爲角石專長。

黴毒上攻凝結頭項者﹐與桂枝湯﹐加茯苓﹑蒼術﹑烏頭﹑細辛﹑防風﹐兼用消毒丸。

苓桂術甘湯加附子﹐能治黃胖病。胸中有動气者﹐爲鐵粉﹑蜀漆主治。

疝施鍼刺﹐淸水出者﹐不膿潰。血水交出者﹐必膿潰。膿潰者﹐反易治。

腸痔血出者﹐實證也﹐水血交出者﹐虛證也。

乳巖有經水者易治﹐經水斷者難治。又乳巖者﹐懷孕則其核忽成大也。

脹滿一證﹐有因水气者﹐有因結气者。水气者屬實﹐故易治。气結者多虛﹐故難治。

吉雄元吉曰﹕患脹滿而死者﹐荼毗之腸中一塊凝然存﹐視之堅硬如石。西洋人曰﹕腹脹病動脹大管生如肉癅者﹐四肢血脈爲之妨害﹐漸至手足削小﹐或然。

狂癇血暈﹐其證相似而異﹐不可不辧。狂者妄語不止﹐癇者易驚﹐物劇至角弓反張。血暈﹐精神昏冒﹐甚者口噤﹐此證汗出脈無胃气者死。

狗傷外貼中黃膏加杏仁﹑甘艸﹐內服黃連解毒﹐加木鱉子﹐兼食蟾蜍膾爲良。

脫疽覺痛者﹐未腐蝕也。不知痛者﹐旣腐蝕也。

淋疾爲小便自利者﹐與參湯加附子效。

肩凝腰痛左手有創﹐右手有塊﹐處處疼痛者﹐流注毒也。宜與越婢加術附湯﹐時時以紫丸下之。若虛脫者﹐宜參桂附劑。

金創在膈膜者﹐不論遲速必死﹐在臍上者爲險﹐在腹者不用﹐近臟腑故也。

礬石﹑巴豆﹑斑貓﹑烏頭等毒皆屬熱﹐故解其毒以冷水爲佳。﹝按﹕天地間不論艸木虫石﹐凡稱酷毒者﹐皆辛熱品也。故解毒藥以苦寒爲主﹐如黃連解毒湯﹑苦參湯是也。﹞腐藥最爲瞑眩﹐不可不知。一病患臀上施腐藥﹐其毒忽上攻衝心死。

腐藥瞑眩﹐其證微者﹐惡寒發熱﹐或渴﹐或飲食不進。劇者煩渴或煩悶﹐其毒迫於心下﹐遂至促命期﹐急當救之。宜黃連解毒湯﹐甘連加石膏綠豆湯等。

產後戰栗者﹐血气新虛﹐邪气襲之也。先與荊芥沈香湯﹐或與十全大補加荊芥﹑炮姜。

更虛者﹐又加附子。蓋戰栗至四五發者難治。然脈緩者可愈﹐緊數者爲不治。

產後血虛﹐舌赤爛痛者﹐八物湯加鹿胎霜奇效。鹿胎霜亦能治產後下血不止者。

身體疼痛﹐槪因血气凝滯﹐如金創天刑爲痛者是也。故與行气劑則愈。

疝病根抵於少腹﹐故大腸下垂陰囊也。宜先辧其難易而施治法﹐陰囊偏墜漸腫大者易治﹐陰囊有消長而痛引少腹者難治。余嘗遭陰囊消長證施鍼刺﹐則大便隨下﹐不堪臭气﹐大困矣。又有因黴毒偏墜成頑肉者﹐宜以剪刀割去之﹐若貼腐藥反害。

胃脘癰疑似肺癰而不止肺部﹐痛亦連少腹﹐吐膿血也﹐治法宜排膿散﹑桔梗白散。小兒發解顱者﹐其初必發熱﹐牙關緊急天弔﹐宜先其時治之。葛根加術附湯兼紫丸﹐爲得矣。若解顱證已具﹐多不治。

角弓反張無吐下者﹐急驚風也。搐搦上竄吐下者﹐慢驚風也﹐四逆湯﹑柴胡抑肝湯﹑惺惺散﹑淸脾散。或的裏亞加隨證投之。後藤氏用柴胡加龍骨牡蠣湯﹐未知其應否也。急驚風則病間明了﹐慢驚風則病間似睡﹐以是爲別矣。慢驚風則發以上必昏冒﹐多屬不治。

偏枯不論老壯﹐可用桂枝加術附湯。其急迫者﹐以紫丸下之。診其腹不拘急者可治﹐拘急者不治也。是气不能循環者﹐故𨿽下之﹐拘急不解也。

中風偏枯發作有時﹐多屬癇家﹐桂枝加苓術附湯時時以紫丸下之。藥不久服則難治也。

又婦人手臂屈伸不止者﹐癇也﹐大七气湯治之有奇效。﹝拙軒曰﹕以上數十則﹐盡是實際實語﹐翁精神之所注﹐百讀不厭﹐學人宜奉爲金科玉律。﹞往年門人服部方行﹐﹝字子執。村上醫員。﹞喜先生說﹐就其書中抄錄之﹐爲敍其略曰﹕先生醫術內外理﹐隨證應變﹐渾從實際來﹐故方有準則﹐術有活用﹐後學不可以不研究焉。因請正於余﹐時方行嬰腳疾遽沒﹐後余有此著。乃刪潤其稿以表遺愛﹐且系以小詩云﹕多年曾樂與余遊﹐豈計遺忽一秋。殘月當窗人不見﹐滿天風露滴空樓。

卷下

永富獨嘯庵

獨嘯庵能脫灑風塵﹐義气慷慨﹐似不屑醫。而至其失鑑誤治﹐詳錄以爲後圖。是以年𨿽未滿彊壯﹐治術多可見者﹐今就其遺著鈔一二云。

痢疾初起﹐尢可重發汗﹐而俟邪气聚於胃﹐與大小承气湯爲得也。﹝按﹕疫痢汗下之機﹐最爲緊關。其初發汗徹透﹐則十可治七八。若裏證不失下劑之機﹐則痢後諸患無起﹐誤其機則多至脫候。﹞傷寒二三日﹐脈沈數﹐虛裏如奔馬﹐或心下痞硬者﹐後皆爲大患。

病勢緩者﹐死生易審定﹐如勞瘵﹑膈噎﹑鼓脹之類是也。病勢急者﹐死生難預決﹐如傷寒﹑麻疹﹑痘瘡之類是也。醫須精苦﹐勿誤此機。

癲癇固爲難證﹐而男子精欲未發者﹐婦子天癸未至者﹐灸藥得當﹐則十可治四五。但稟之於先天地得﹐決爲不治。

家豬膽通壅滯﹐下逆气﹐功不讓熊膽。熊膽多贗﹐非精鑑者不能辧也。﹝拙軒曰﹕按諸膽功用相均﹐牛膽猿膽亦可代用﹐勝贗熊膽遠甚。﹞韓參潤渴下气﹐其功過諸藥。而世或謂韓參制焙失其性﹐不如芳野之產﹐可謂冤矣﹝余聞之對馬人韓參肥大長四五寸者﹐人含之則走不必喘﹐𨿽冒煙火亦不爲燻殺。又聞插花者﹐言采牽牛花﹐咀韓參傳其莖中﹐則不急萎。蓋韓參當暑月浸諸甌水﹐俄而噴出泡沫如濁酷沸之狀﹐故用之足以見此說之確矣。﹞今世患黴毒者﹐多兼气疾。故處方不兼理气之藥﹐則毒瓦斯凝而不散。

淋疾痔漏亦因气發者不爲少﹐攻之兼理气之藥可也。

痿初發﹐其人無濕毒及瘀血之諸癥。而心下痞硬弦急者﹐是爲气疾﹐宜吐之﹐而後服瀉心湯爲佳。

勞瘵不可治﹐似勞瘵者可治。膈噎者﹐不可治﹐似膈噎者可治。世醫動謂能治之﹐蓋其似者耳。

吐血因酒者易治﹐因气者難治。一發尙可﹐再發多死。吐血後見腫者﹐危矣。

人多思慮﹐火易動﹐火動則津液涸﹐加之恣欲﹐則爲腎勞﹐腎勞亦多气疾。气疾爲痿者﹐其陰多先縮小﹐及其將愈﹐其陰先舒暢。

黴毒稟於胚胎者﹐決不治。假令一旦得痊﹐後必發。爲人父母者﹐可不愼之於其初乎。

痙病有表證﹐而手足拘攣癱瘓者﹐以葛根湯發之。表證旣去﹐拘攣癱瘓不休者﹐與大柴胡湯而愈。

中吐瀉﹐手足厥冷者﹐有二途﹑一宜四逆湯﹐一宜白虎湯﹐醫應湛思診之。﹝霍亂熱厥冷厥之辧﹐亦宜審之﹞。

《金匱》胸痺心痛之治方﹐多用桂枝﹑附子。而澆薄之世﹐民眾黠而多欲﹐以鬱蒸气火。故可芩﹑連者多﹐可桂﹑附者少﹐宜詳其證候而勿誤之。﹝仲景門墻之外﹐別辟畦徑。非精思治術者﹐孰能爲之。﹞產後血气易涸﹐尋勞傷精神﹐則舌漧﹑泄利發咳爲勞。又新產時惡露不全盡﹐則凝結上衝舌爛﹐泄利發咳爲勞。﹝勞說二途﹐誠不磨之論。專門產科恐未能明悉此義。﹞傷寒二三日﹐心下痞硬﹐脈沈數者﹐後爲大患﹐可微吐之。﹝傷寒行吐﹐不可過二三回。得一快吐則止﹐用瓜蒂三分若五分。其治一逆﹐則急者促命期﹐緩者爲壞證。﹞傷寒與承气湯不得下者﹐當行吐方﹐而後再下矣。﹝此諺所謂欲得南風﹐先開北牖之意。尿閉亦有此法。陳修園曰﹕譬之滴水之器﹐閉其上竅﹐則下竅不通﹐去其上竅之閉﹐則水自通矣。用補中益气湯或吐法甚妙是也。﹞傷寒外證已解﹐胸中有停痰宿水者﹐微吐之。

月事積年不來﹐心下痞硬者﹐及淋疾濁證心下痞硬諸藥無驗者﹐當先與吐方﹐而後服對證藥。

痿初起﹐曁病將發者﹐其心下有痞﹐則先吐之爲佳。﹝荻元凱曰﹕暴得痿病﹐腰股兩足皆不遂﹐脈滑而有力者﹐宜先與吐方﹐而後用烏附劑。﹞欲決病之治不治﹐定死生之期者﹐當審腹中虛實。凡候腹之法﹐如易而實甚難﹐何則。

有如虛而實者﹐有如實而虛者﹐有因邪而虛邪祛而實者﹐有因邪而實邪祛而虛者﹐其決得於手而應於心﹐父不可以諭子焉。

水陸艸木之花實不一﹐有乍開乍落者﹐有倏花倏萎者﹐有花盛而無實者﹐有無花而結實者﹐有花小而長存者﹐有花大而乍落者。疾病之染人亦如此﹐醫當察其開落之機﹐愼芟刈之期。

醫爲病制﹐則𨿽藥峻劑大﹐其病不易治也。醫制病﹐則𨿽藥慢劑下﹐其病可治也。醫宜謀諸未病之日﹐徵諸旣病之日矣。﹝拙軒曰﹕醫爲病制﹐醫制病﹐語極妙。醫書中無此文本﹐學者免爲病制之醫則難矣。﹞閱諸病者﹐不治而自愈者﹐百人之內不過六十。其餘四十﹐十人者必死證﹐十人者難治﹐十人者險證﹐非良醫不能救﹐特下工所療者﹐十人耳。世醫不知此區別﹐漫忽施治﹐取狂妄之名﹐遂歸罪於古方﹐何不省之甚哉﹖余奉古方以汗吐下之方療癲癇﹑勞瘵﹑喘息﹑鼓脹﹑膈噎之類數年﹐始知此區別﹐診視不迷﹐左右逢源。而後信古人之技﹐不在旣病﹐而在未病也。

卷下

惠美寧固

獨嘯庵遊藝州也﹐專講吐方。始學之者﹐爲奧文叔﹐其次爲惠美寧固。寧固亦與吉益東洞切古方﹐別爲一家。其徒所著寧固醫談吐方私錄﹐吐方攝要﹐斑斑可以徵古方之盛焉。

淨心誡觀曰﹕四百四種病﹐以宿食爲根本﹔三塗八難﹐以女人爲根本。又南海寄歸傳﹐載斷食療病。據之則食之一途﹐爲病最夥﹐而吐之一法﹐祛病最爲快捷方式矣。﹝拙軒曰﹕百病飲食爲本。人惟與口謀而不與腹謀﹐故往往致災。將食﹐問諸口曰可也﹐問諸腹曰未可也﹐乃止品從腹﹐從而後下箸﹐此是養生第一義。上出廣瀨梅墩塗說﹐𨿽不關吐法﹐語甚有味。﹞水气妨气道﹐喘急腫脹者﹐宜鎭气道水气﹐越婢加術苓﹐木防己加苓﹐兼服石中黃丸爲佳。

食欲之害人﹐甚於色欲。而世人徒知色欲之害﹐不知食欲之害﹐悲夫。

小兒疳眼﹐大人雀目﹐皆因胃中宿毒﹐妨害精气之運用。小兒早斷乳爲飲食者﹐此證最多。按其腹必滿﹐故祛胃中之毒爲要。

傷寒病胃實﹐與水結易混。而水結證有宜下劑者﹐有宜附劑者﹐舌胎脈候﹐當精思甄別。

消渴有因黴毒潛伏者﹐不可不知。

因閼逢﹝方名﹞瞑眩而口中腐爛者﹐將嚴醋少少咽下爲佳。若煩渴熱者﹐白虎湯加黃連。

咽喉及口中痛者﹐甘連湯加大黃﹑枯梗。

天行熱病﹐兩手或舌上動者爲凶候。﹝此證有發癇卒厥而死者﹐不可忽視。﹞病後發禿落者﹐貼蒲黃霜爲佳。﹝拙軒曰﹕此證反鼻霜麻油調塗患處亦佳。﹞小便閉者﹐瓜蔞實二錢爲散服效﹐此理可玩。

狂﹑喘﹑勞三病﹐皆屬胎毒。毒攻心中者曰狂﹐攻骨HT者曰勞﹐攻胸膈者曰喘﹐其根同而枝葉異也。若狂愈而爲勞者死。

大便閉與巴豆﹑大黃等不通者﹐他藥中加木香效。﹝按三和散中木香卽此意。﹞渴有因水气者﹐有因熱者﹐又有病將解而發渴者﹐可辧。

傷寒有自得吐者爲佳兆﹐若不吐則爲結胸﹐若欲吐不吐者﹐可與一物瓜蒂散。

動悸有因气血凝滯者。凡血气之所凝﹐皆爲動悸﹐不止心下也。

喘家不可妄吐﹐苓桂術甘湯加蘇子﹑杏仁佳。

發禿落宜苓桂術甘湯﹐雀目亦與之﹐蓋此二證爲同因﹐何則﹖水气凝滯於頭中﹐毛髮不能爲之榮﹐故禿落﹐水气壅遏於上部﹐精華不能爲之注﹐故晡時失明﹐其理一而方亦活。﹝拙軒曰﹕融解貫通﹐圓機活法。﹞黃胖其因多屬胃中不和。爪甲白剝者﹐胃气不足﹐气血不能達也。

一男子頭並兩手振掉不止﹐得之二三年﹐腹中和﹐飲食如故。余謂仲師所謂四肢聶聶之類﹐與防己茯苓湯愈。

和胃湯本於芍藥甘艸湯﹐故任脈拘急者與之尢效。若不瘥者﹐爲建中湯﹐蓋此證疑似柴胡湯。然柴胡專系心下﹐此方全涉腹中也。

山錫杖一名土山母﹐主瘀血痛﹐故能治產後手足疼痛。

小便閉﹐先與調胃承气湯加滑石爲得。﹝按﹕雞峯方治大小便不通﹐煩亂﹐四肢漸冷﹐無脈﹐以大承气湯。此卽通後竅而前竅自開者﹐此方卽系前後雙解﹐亦一手段。然施之於虛憊溺閉者﹐恐生大害。金匱八味丸主治﹐宜參照耳。﹞陰狐疝多難治﹐而葫蘆巴丸能治之﹐予近得之於江都醫人稻村三伯者。

治舌疳椰子油一味煮沸﹐以木綿浸之﹐色黃爲度。將其綿貼疳上﹐以燒鍼熨其上。日二﹐以不堪其熱爲知。內服涼膈散加石膏﹐時時與豆黃丸下之。﹝拙軒曰﹕此方奇甚﹐他日須試之。燒鍼直刺疳上止腐蝕者﹐予亦屢用﹐十中可治三四。﹞鼓脹﹑勞瘵﹑陰狐疝﹑膈噎﹑天刑﹑喘息﹑肺痿等﹐槪屬不治﹐故不敢下手。

反胃先與柴胡瀉心湯﹑陷胸湯等﹐疏其胸腹﹐而後與吐劑﹐則全愈。

遠年患腹痛者﹐吐之則愈﹐又安中散加姜黃﹑蒼龍丸奏效。

漆酒治瘀血痛﹐其效勝於起廢丸﹐又能治舊腹痛。中其肯綮者﹐必發吐下。

凡欲行吐方﹐先審其腹候。其心下堅實者﹐與瀉心﹑陷胸﹑柴胡之類。制其胸腹之毒﹐一二月或三五月而與吐劑爲得。不然﹐則吐方無效﹐且不堪瞑眩也。﹝土生昌有嘗從寧固受吐法。其說曰﹕凡用吐劑﹐先與黃連解毒湯﹐六七日而後用之﹐詰朝啜熱稀粥一碗﹐禁午食。

瓜蒂散六分﹐以豆豉湯送下﹐少頃爲吐。吐了﹐又與瓜蒂散如前法。又吐了﹐更服鹽湯一碗吐之﹐又將拈紙探吐。凡吐四次﹐始藥力達肯綮而後徐徐進熱稀粥一碗﹐又與黃連解毒湯六七日﹐或兼用滚痰丸。此吐法之大槪也﹐宜參用。﹞心下有小塊﹐或病毒妨气道﹐短气者﹐不可吐。

服峻下劑以平旦爲是﹐前夕宜減晚餐﹐其明服之。若食穀在胃﹐則反發嘔吐﹐無藥效。

如微下法﹐則非此例也。

用瓜蒂散﹝瓜蒂三分﹐赤小豆三分。﹞亦以平旦爲是。服畢將吐者﹐一人持其首﹐一人按其章門穴﹐以要快吐﹐吐時宜少俯首。其人嘔气不止者﹐藥力在中也﹐宜彊吐之﹐或鹽湯促之。

胸中煩悶者﹐必發吐也。若欲止者﹐與砂糖湯。若病不瘥者﹐又當與獨聖散三分。﹝此機非熟達者難施用。﹞凡服瓜蒂散後下利者﹐爲吐已之候。又發渴者﹐及舌上發黃黑胎者﹐爲毒盡之徵。吐後一日禁食餌﹐至翌日少與糜粥﹐不可遽食膏粱油膩﹐若犯之﹐滯食至死。

淋疾小便難通者﹐蠶砂二錢﹐滑石一錢﹐甘艸五分﹐煎服頓愈。

老人患淋疾四五年不治﹐或至死者﹐是積年之毒﹐流注於膀胱也。其治在胸中﹐宜三黃瀉心湯﹐加阿膠﹑滑石﹐兼化毒丸。

淋疾先施對癥方藥﹐外以手巾浸熱湯蒸腰眼八邊﹐又將陰莖插入竹筒中蘸之於熱湯中須臾﹐欲小便時﹐以手摩擦小腹通之。﹝所謂泄閉術。﹞一蒸一擦互施之﹐下焦气運﹐小便分利。

不然﹐則𨿽服藥無速效。

《千金》漏蘆連翹湯﹐以芎代漏蘆效。大黃牡丹湯﹐亦以白芥子代瓜子﹐白芥子能散血故也。﹝按《聖濟總錄》大黃牡丹湯﹐用消石﹑芥子﹐名大黃湯。與此說暗合。﹞《外臺》桔梗湯能治肺癰始萌者。𨿽證候未具﹐口有鮏臭者﹐用之尢效。敗醬或代葶藶。

小兒陰狐疝者﹐水气著經絡注陰囊者也﹐附子﹑茴香﹑甘遂之類﹐爲末服之效。

小兒喜食HT炭或壁土者﹐輕粉﹑砂糖﹐等分爲末﹐糊丸服之﹐消疳飲紫圓亦效。

小兒耳﹐獨聖散點入於耳中﹐則黃水出﹐卽令兒橫臥﹐去其毒水。

啞者﹐系胎毒壅閉上部也。耳不聾者可治﹐聾者不治。

小兒初生﹐湯藥不能下咽而溢鼻者﹐爲惡證。

小兒驚風﹐角弓反張欲死者﹐紅花﹑郁金等分爲散﹐以新汲水送下得效。

生兒兩手動﹐如弄傀儡﹐臍下左邊拘急者﹐與《千金》陷胸湯﹐兼用紫圓速效。凡毒著胸中者﹐陷胸湯主之。

胡黃連能解胎毒﹐故古人往往用以治小兒五疳﹐今甘連湯加之特效。﹝此品本艸云﹕治女人胎蒸消果子積﹐亦可活用。橘宗仙院以此品一味爲糊丸﹐治婦人惡阻不止者﹐亦奇驗。﹞婦人赤白帶下﹐其病多根柢於心下。故與三黃瀉心湯﹐加阿膠﹑滑石﹐兼用化毒丸。

凡不論男女﹐中年以上﹐腸胃生癖﹐腹底如石者﹐及平生舌生黃黑者﹐若得新病。𨿽輕淺﹐荏苒廷日﹐治之有法﹐當先治其新病。若誤攻其癖﹐則反生大害。若新病瘥後﹐其癥可攻﹐則當治其痼疾。﹝仲師先治其卒病之旨﹐其說最著明。﹞婦人前陰生虫者﹐與汞劑效。﹝此恐陰虱﹐俗擦以輕粉速愈。﹞婦人陰門大腫者﹐龍膽瀉肝湯效。

婦人經事不調﹐因飲食者﹐多下白濁污物宜審耳。

一婦人崩漏百餘日﹐眾工束手﹐余與茯苓四逆湯加浮石愈。

子癇世以爲胎中子病﹐誤也。此證多因催生水毒衝逆者也﹐故與瓜蒂散吐之則分娩﹐而其證速愈﹐又與《千金》陷胸湯﹑熊參湯可。蓋此證與產後痙病相似而大異。

妊娠惡阻﹐飲食不下﹐諸藥無效者﹐宜桔白丸。﹝恐桔梗﹑白散爲丸者。﹞難產者﹐得小吐則愈﹐是升降气通故也。世醫或用鹿角菜﹑雲母﹐余槪用瓜蒂。

一婦產後腫脹數日﹐气息促迫﹐喘滿絕汗﹐小便不通﹐食不進﹐眾醫以爲不治。余謂畱飲之所爲﹐與甘遂半夏湯一服﹐淡水吐出﹐須臾瀉下如傾﹐諸證漸愈。

一婦平生便祕﹐心下動悸﹐加之頭熱不堪風寒﹐耳前後生疙瘩。瘡癢難忍﹐歷三年而不愈﹐與反鼻解毒湯﹑芎黃散安。

產後胞衣不下﹐气逆吐臭沫者﹐多死。

產後血暈﹐有屬水气者﹐不可不知。

產後失心不省人事者﹐得吐則愈﹐又有宜附子瀉心湯者。

膈噎壯年者可治﹐四十以上者必不治。

膈證心下結塊﹐累累如拳者﹐爲惡候﹐又舌上發紫色斑者同之。

人過彊仕而發膈噎者﹐此年來宿毒凝結於胃中﹐漸上迫塞於喉間﹐胃中爲之萎縮頑固﹐按之自心下至臍下﹐如撫竹筒也。此證誤與吐劑﹐則不堪瞑眩速死。世所謂肺痿肺癰﹐間有屬胃口畱飲者。今以吐劑湧之﹐膿血粘痰多出於食道﹐不可槪爲肺而治之。

鼠毒散漫周身者﹐必發熱﹐宜刺委中﹑尺澤出血。

中砒石毒者﹐與白虎加黃連湯﹐飲冷水亦佳。

桔梗能內托瘡腫﹐治咽喉痛﹐亦不過此意。此品生幹尢效﹐水曬者無效。﹝本艸稱苦梗者﹐恐是生梗。﹞樺皮能排毒瓦斯﹐永田徳本多用之﹐曲直瀨道三亦使之。﹝樺說見本朝醫談靑囊瑣探未確﹐寧固單用樺皮近是。﹞﹝拙軒曰﹕靑洲翁荊防敗毒散加樺皮﹐名十味敗毒散﹐爲諸瘡套劑。蓋本此。﹞仙人艸專治口中病﹐故瀉心﹑陷胸等方中加之妙。

脹滿鼓脹﹐其發非一朝一夕之故。若病欲解﹐發大熱﹐或發譫語者﹐爲吉凶之界也。

脹滿鼓脹絕谷者﹐與赤小豆﹑薤等間效。

五寶丹能治痿﹐不可不知。﹝世醫以五寶丹爲專治上部結毒之藥﹐故有此言。﹞舌疳難治﹐但痛者可救。

吐血下血色黑者不可止﹐鮮血者可止﹐灸命門捷效。

健忘屬蓄血者﹐宜抵當丸。

頭汗多﹐因胸中逼迫﹐故結胸類必有之。

香港腳衝心﹐與控喘﹝喘恐涎字之誤。﹞丹效。

脫肛不愈者﹐食鱉頓愈。若愈後發咳嗽者﹐遂成勞狀死。

張子和曰﹕水病脈洪大者可治。余驗之﹐洪大者﹐屬實可治。若弦滑者﹐必有急變。

嬰兒頓嗽﹐與左金丸愈﹐蝙蝠霜亦效。﹝蝙蝠霜名獨聖散﹐片倉鶴陵用鼴鼠霜亦效云。﹞一士人年三十許﹐項背彊直﹐不能回顧﹐背肋牽痛﹐右脇下硬結如伏卵﹐捫之不堪痛楚﹐其狀如木偶﹐起居動止皆廢﹐眾醫治之無效。余診之曰﹕他年肉食之所毒﹐不祛宿毒﹐則不能愈。某曰實然﹐去年役於江戶﹐屢食野豬爾﹐後發斯患﹐因以陷胸湯﹑桔梗白散吐下之﹐尋與國木湯加土茯苓全愈。余常以土茯苓解肉毒﹐故加之。

小兒痘後﹐顏色萎黃﹐吐乳者﹐上焦郁毒未解也﹐與紫圓三丸﹐日三服愈。

救急易方以蝸牛水治消渴﹐余乃治消渴用蝸牛霜﹐反便捷奏效﹐因名三國散﹐取之於莊子則陽篇也。

一夫得病二三年﹐頭面及兩手大戰掉﹐胸腹無餘證﹐飲食二便如常。此病在絡者﹐古人所謂四肢聶聶動也﹐宜防己茯苓湯。

霍亂不止夏月﹐四時共有之﹐小兒尢多﹐大抵理中湯主之。﹝按外臺有冬月霍亂字﹐可徵焉。﹞產後痿爲難治﹐初服烏頭桂枝湯﹐尋用荊芥湯而已﹐或間服汞劑效。

一婦乳巖腫起頗難治﹐一夜夢友人來告曰﹕宜當歸生薑羊肉湯。余從其言用之﹐大托膿血﹐因兼用於閼逢丸﹑梅肉丸等全愈。﹝羊肉吾邦乏用﹐今代用牛肉。﹞水腫堅實肌表見紫黑色者屬實也﹐宜發汗。一人年五十許患此證﹐余與麻黃加術湯發汗﹐數日全愈。

水病急大汗出﹐或急泄利﹐或急腫減者﹐反爲惡候﹐不出四五日死。又有醫數下之﹐續爲大下利。腫气急減而死者﹐蓋治水气之法。譬之於傾滿盆泥水﹐急傾之﹐則滓泥必著盆底﹐緩淘以傾之﹐則水與泥滓同去。故與汗下之藥要緩攻﹐若急攻之﹐則病去身斃﹐不可不愼焉。

仲師曰﹕水病脈出者死。譬之於溺水者﹐有生气者必沈﹐旣死者必浮。其元气衰者﹐脈自浮﹔元气不衰者﹐脈自沈微。故水病脈浮滑爲凶﹐沈實爲吉﹐聖訓千古不磨也。腋臭及耳有膿者﹐皆屬胎毒。

過酒後吐下或心下痛者﹐葛根黃芩黃連湯有效。﹝按﹕《傷寒論》酒客病﹐不可與桂枝湯條。柯琴注云﹕仲景用方愼重如此﹐言外當知有葛芩連以解肌之法矣。偶與此符合。﹞下後心下痞硬﹐不能食者﹐茯苓飲尢效。﹝按﹕吳氏曰﹕疫邪畱於心胸﹐令人痞硬﹐下之痞應去。今反痞者﹐虛也。以其人或因他病先虧﹐或因新產後气血兩虛﹐或稟賦嬌怯﹐因下益虛﹐失其健運﹐邪气畱止﹐故令痞滿。今愈下而痞益甚﹐若更用行气破气之劑﹐轉成壞證﹐宜參附益气湯﹐此與茯苓飲證相反者。若誤投之﹐禍不旋踵。﹞肺癰吐膿血﹐胸中痛者﹐與對證藥兼服伯州散則愈。

雀目與苓桂術甘湯加車前子爲佳。

縮砂投酒中﹐酒忽化爲水﹐故能解酒毒﹐又並消食也。

中河豚魚毒者﹐可以藍汁吐之﹐染匠新制者最宜。凡中毒﹐吐藥爲佳﹐藍汁卽其一也。

凡服吐劑﹐自辰牌至巳牌爲佳。服下劑以人定後臨臥爲佳﹐利水之劑亦然。夫人日中百事紛錯﹐元气爲散﹐入夜安臥﹐精气下行﹐故通利之藥﹐最宜臨臥也。

小兒常食多好惡﹐日羸瘦腹滿者﹐由膏腴之毒﹐燻蒸腸胃﹐故腹滿﹑肉脫﹐飲食爲好惡也。治法宜驅腸胃之毒﹐流通津液。古人用消疳湯﹐亦不過此意。然此證多屬不治。

平素健啖者﹐有忽發身體彊直或不遂者﹐不可妄藥﹐但減飲食﹐則必自愈。﹝寧固曰﹕病多成於食毒﹐專用吐劑﹐而於此證云不可妄藥﹐髙出前人一籌。﹞衄血諸藥無效者﹐三黃瀉心湯中加荊芥二錢奇效。﹝按﹕《衛生家寶》治血气妄行﹐其出如湧泉﹐口鼻皆流。側柏散﹐側柏葉﹑人參﹑荊芥穗共三味﹐此亦荊芥爲效者。而其治虛實相反﹐並存而可。﹞

卷下

福島愼獨軒

愼獨軒嘗受松原一閒齋衣缽。林棲於芳野數十年﹐志不拘檢﹐神情曠蕩﹐無甚可否。是以其理療﹐自然融活﹐不似當時古方者流所爲。門人中川﹐故能記其成績﹐著《芳翁醫談》﹐其可謂翁之忠臣矣。

凡腹中有塊而發攣急气急等證者﹐不論血塊積聚﹐與起廢丸效。

其腹有塊而腹裏拘急﹐形體瘦削者﹐名曰幹血勞﹐起廢丸長服爲是。

反胃難治﹐然驅除停飲﹐和胃气則得愈﹐宜長服小半夏加茯苓湯﹐時時以大黃甘艸丸除其腐穢。

中風卒倒者難治﹐與附子瀉心湯間得效。

偏枯言語謇澀者﹐與麥門冬湯加石膏。但偏枯者﹐與續命湯。此證石膏最爲主﹐一貼用至五錢。﹝偏枯用石膏﹐山脇東洋原之於續命﹑風引諸湯﹐翁亦同時同見﹐所以古方盛也。﹞﹝拙軒曰﹕麥門冬湯加石膏﹐似戾立之本旨﹐然用之往往奏奇效。古方之妙﹐不可思議。

偏枯癱瘓及痿麻痺者﹐皆系陽气衰廢﹐故𨿽用烏附之類﹐不能奏效。

休息痢因穢物不盡﹐宜服篤落丸下之﹐兼用半夏瀉心湯之類。

下利久不止﹐其證如休息痢﹐而無膿血﹐惟水瀉時作時止﹐腹滿時痛﹐瀉則覺快﹐日漸羸憊﹐面色萎黃﹐惡心或吞酸者﹐非巴豆則不能奏效。故用篤落丸﹐兼服半夏瀉心湯爲佳。紫丸治久痢﹐亦此意也。

癇證百端﹐不可枚舉﹐而眼胞惰數瞬呼吸促迫如唏之類﹐三黃瀉心湯最效。若衝逆甚自汗出者﹐前方加牡蠣。若見諸怪證者﹐兼用辰砂丸。

癇家槪治《千金》溫膽湯爲最矣。凡諸證變出不定者﹐皆系肝膽之气郁﹐宜主此方而勿眩其證妄易之。

上市買人之子﹐卒然厥冷戴眼﹐不知人事﹐予以爲癇。與三黃加芒硝湯﹐三日不瘥﹐因請治於松原白翁﹐翁與風引湯三劑而全愈。一男子年十有八﹐素患口瘡赤爛﹐一日直視不語﹐心下石硬﹐醒復發﹐予擬前治﹐與風引湯十帖﹐始知人事﹐後與三黃湯全安。

癇家舌焦或滑白如漬水者﹐內服麥門冬湯之類﹐外以黃連石膏末貼之則愈。

多羅尾候性躁拘物﹐患失精數歲﹐與人並坐而不自識其漏泄﹐諸治無效。予診曰﹕此癇也﹐與三黃瀉心湯全愈。

內痔難愈者﹐內有結毒也。宜驅盡其毒﹐皮最效﹐如痔漏亦然。長服下劑﹐可蕩盡其毒﹐勿漫施外敷求速治。

病有不可不爲者﹐如汗吐下是也。若失其機﹐則病不治矣。有爲之而不若不爲者﹐如鶴膝風﹑流注毒是也。何則﹖節脈有條理﹐而皮外不可見。故妄施鍼刺﹐則多害屈伸。若服托裏之藥﹐毒瓦斯外泄﹐終自膿潰﹐則無後患。余故曰﹕爲之不若不爲。治瘡腫者﹐不可不知。

狗毒鼠﹐古今論其治﹐而至貓毒寥寥無聞。予嘗爲家貓所咬﹐痛楚苦惱﹐不可名狀。

因普檢毒獸咬傷之方﹐將水晶一味煎服﹐其病霍然如脫。後復發﹐乃作黃連解毒湯﹐加虎脛骨兼服之﹐數十日全愈。

余嘗見磨古鏡者﹐將石橊皮磨之﹐則銀光剝盡爲銅色﹐乃知水銀之所忌。世解輕粉毒﹐專用石橊皮﹐洵有以也。

水腫衝攻﹐或香港腳衝心垂死者﹐取巴豆一味去皮碎﹐與赤小豆合炒而去巴豆﹐赤小豆一味煎服之﹐則咄嗟奏效﹐或赤小豆湯方中用此品亦佳。

齒痛難堪者﹐宜桃核承气湯。﹝齲齒﹑疽﹑牙疳﹑骨槽﹑諸齒痛難堪者﹐余用之屢效﹐蓋屬血气沖逆者多故也。﹞一人患噦五十日許﹐眾醫束手。余審其腹候﹐與建中湯二劑全止。﹝按﹕洋說以噦逆爲膈膜攣急所致﹐建中湯所以效也。蓋翁非信洋說者﹐治術精思﹐偶詣此耳。﹞《外臺》瀉脾湯﹐治癖成勞者﹐世所謂積聚之類。有腹痛者﹐用此方往往奏效。

發狂者﹐與三黃加芒硝湯﹐兼灌瀑布泉爲妙。灌泉法﹐使患者著HT﹐而以麻索縛之於梯﹐別以手巾覆其頭﹐而後灌百會﹐又以手當額上禦眼鼻﹐而灌天庭﹐次至胸間膻中﹐則其人易堪﹐而克奏效。﹝泉水濁者不佳﹐宜擇淸冷者。﹞凡漫腫堅硬﹐皮色不變﹐而其勢甚熾者﹐以礬石湯蒸之﹐則能消散﹐懸癰﹑淋漏﹑痔毒之類最效。又治癱瘓不遂不止﹐香港腳衝心也。

娼婦始入妓院﹐與客接十日余﹐必發寒熱腹痛﹐俗稱曰淫腹痛﹐海蘿能治之。如寒熱不已者﹐宜小柴胡湯加海蘿。﹝按﹕《蘭軒醫談》載海蘿湯治驗可徵焉。凡海艸能避黴气﹐故京師妓院多食靑海苔。《大和本艸》云﹕楊梅瘡家食昆布﹐面不發瘡﹐是亦其一證。﹞人中白能治血暈。不論產前後與金創損傷﹐以井花水送下少許﹐則暈立止。一婦人產後患口眼斜﹐半身不遂﹐余與桂苓丸料加沈香﹑人中白而愈。以血分有病﹐人中白能治之也。﹝產前後口舌赤爛痛甚者﹐以人中白貼之效﹐以能入血分也。﹞金創出血難止者﹐以紙條緊縛之﹐以淡紅粉撒其間﹐隨縛隨撒纏畢﹐而妄動則血止。如其更甚者﹐敷礬石粉﹐痛發必止。

癇家有數證﹐而屬火熱者﹐屬瘀血者﹐宜甄別舌上苔。其色或黃或黑﹐常苦上衝﹐脈數而有力者﹐爲火熱﹐宜麥門冬湯加石膏﹑柴胡加石湯瀑布泉選用之﹐兼見血證者﹐爲瘀血﹐宜三黃瀉心湯﹐加犀角﹑芒硝﹐或沈香﹑姜黃之類。若手足螈者﹐宜天麻。間有婦人老後自愈﹐卽與患癇之婦產後不藥而自愈者﹐一理也。

噤口痢有宜半夏瀉心湯加檳榔者﹐有宜眞武湯者﹐不可槪治。

婦人經閉成瘕者﹐成鼓脹者﹐灸腎大小腸膀胱諸兪及腰眼﹐至十萬壯以上﹐則必效。

黃胖用鐵粉而不效者﹐宜辰砂。

一人傷寒﹐瘥後久不食﹐眾醫治之無效。余診之﹐腹中有動悸﹐與桂枝加龍骨牡蠣湯﹐食忽復故。

醫有上工﹐有下工。對病欲愈﹐執方欲效者﹐爲之下工。臨證察機﹐使藥要和者﹐爲之上工。夫察機要和者﹐似迂而反捷﹐此賢者之所得﹐而愚者之所失也。

人生固有自然之理﹐而疾病亦不外於人身。故醫審其理而治之﹐否則施治益謬﹐是以長沙氏之書務矯其獘﹐可不鑑哉。

卷下

田中適所

本朝八九十年前﹐越前有奧村良築者﹐始闡吐法。而其門人永富鳳介著《吐方考》﹐荻野元凱著《吐方編》﹐田中信藏著《醫事談》﹐皆紹述師說﹐所裨補不爲鮮矣。

汗吐下異法而同歸﹐可吐而不吐﹐同於可汗下而不汗下﹐而世醫或遺吐之一法﹐故病處於不死不起之際者﹐比比有之。長門獨嘯庵特得其法﹐而其所著《吐方考》﹐皆有徵驗。

余從奧村先生學吐方﹐十餘年而後行之。年不下數十人﹐頗知其效驗。然至其機變﹐則非言之所能盡﹐惟考徵已明﹐試驗必審﹐精與識合﹐膽與信符﹐而後可庶幾焉。凡欲行吐﹐當審腹候。按之不得其可吐之候者﹐𨿽上下堅實﹐不可吐之。

凡快吐者必快下﹐上竅開而下竅通也。而張子和更下之數十行﹐是宜權其勢而斟酌之。

凡行吐法得之於緩病﹐而後得之於傷寒卒病﹐則遠害矣。

癲癇者﹐以三聖散吐之﹐後與鉛丹劑佳。

喘息腹滿者﹐不可吐﹐宜回春紫金丹。若不滿者可吐﹐宜瓜蒂散。

傷寒汗出不解﹐胸脇苦滿﹐不俗飲食﹐大便或利或祕﹐舌上白胎﹐短气而煩者﹐當吐之﹐瓜蒂散主之。失吐者死。

發汗吐下後﹐心中懊結痛者﹐當吐之﹐失吐者死。﹝吐方或指梔子豉湯而言。﹞鹽湯吐痰﹐地黃吐蛔﹐五苓散吐傷寒﹐蔥白頭吐頭痛。此數方非能吐人﹐惟在知其義﹐對其證而得其法耳。

反胃諸嘔﹐少腹有塊動悸衝巨裏﹐心中熱痛﹐饑不能食者﹐不可吐﹐吐之必死。

汗出而後蒸蒸發熱者﹐屬胃也。若胸脇滿而嘔者﹐其熱𨿽潮﹐未可遽下之。世醫不知此機﹐多方誤投﹐輕至重﹐重至危。悲矣﹗下利下重﹐𨿽脈洪數﹐當審其腹候。有宜汗﹐有宜下﹐有宜和﹐不可一槪下之。下如魚腦肝﹐食飲不下﹐脈細數者﹐數日死。能食而下膿血﹐久不已者﹐以腸癰藥治之。

下利咳逆﹐痛引脇下﹐不欲飲食﹐寒熱去來﹐欲爲勞者﹐急下之﹐宜十棗湯。

醫之臨病﹐猶將之對敵。苟不得其時﹐不知其機﹐則一敗塗地。思之必精﹐察之必審。而誤者未之有也。書云﹕惟時惟機。天下之事皆然﹐不止醫事也。

中風口眼斜﹐或半身不遂者﹐與瓜蒂散得效﹐若卒中風者無驗。

痿多由熱气上逆﹐故下焦气血枯燥﹐而至足痿。此證必小便頻數﹐大便祕﹐後遺尿失禁﹐甚則下血而死。與吐劑而後與白虎湯爲得。

耳病用宣明論瀉靑丸效。

被灸火發壯熱喘息者﹐小柴胡加黑豆﹑牡蠣尢效。

腸癰經日屬陰者﹐薏苡附子敗醬散﹐加黃佳。若痛甚者﹐加沒藥。

痘瘡至貫膿時﹐煩渴悶亂搐搦者﹐與風引湯效。蓋此證痘科鍵用滿天秋﹐《活幼心法》用唇砂益元散﹐而不如此方最捷矣。﹝拙軒曰﹕運用自在﹐𨿽存於其人。古方之妙也﹐西土之醫家﹐或乏此識。藥方之日增月加﹐職斯之由。﹞不由邪气而口中漧燥者﹐屬血虛﹐故虛勞多有之。發熱亦有屬血虛者﹐不可不知。

生薑發開心胸結邪﹐漧薑溫散心胸寒冷﹐使用𨿽多﹐不過此二端。世醫無深知生幹之別者﹐噫﹗休息痢屬疝者﹐宜當歸四逆湯。

噤口痢不能納藥汁者﹐鮒魚爲泥﹐和以吳茱萸﹐麝香少許﹐貼之於臍中得效。

食傷不吐下難柰者﹐升麻﹑郁金二味煎服捷效。

霍亂轉筋甚者﹐與理中加石膏湯爲佳。﹝古人治轉筋以理中湯加石膏﹐治胞衣不下以平胃散加芒硝﹐其意難曉。蓋陰陽相摩﹐剛柔相濟﹐妙在其中。適所得之於實驗﹐其言非虛矣。﹞

卷下

福井楓亭

楓亭醫術自是髙手﹐京師人傳其起痼扶衰﹐懸決生死日時﹐多奇驗。今就其門人所記醫按提其要云。﹝拙軒曰﹕楓亭翁喜讀《千金》《外臺》﹐故其論病說方﹐多本其書。於先輩著鞭之後﹐欲別開生面﹐不得不假手孫王二氏也﹐滿淸醫人無此見解。﹞世有面色萎黃﹐肌膚漧枯如老耋﹐眼多眵淚﹐鼻流淸涕﹐气逆心煩﹐胸中怫郁。按其腹鳩尾至臍腹﹐任脈拘急如張兩紐﹐按之則痛﹐動悸甚﹐脈多滑﹐喜飲茶湯﹐或喫雜食﹐每眠睡﹐心气懶惰﹐臨事狐疑﹐或憤恚不樂﹐漸目下足脛生微腫﹐或中年夭折﹐或癡全生者﹐醫以爲黃胖﹐或以爲癇﹐治之無驗。特不知此病本因情欲不遂﹐飲食失宜﹐不勝其勞﹐遂蘊蓄濕熱。其熱燻蒸爲面黃﹐甚者郁熱消爍肝膽﹐憂慮恐懼﹐百事不決﹐晝夜不能眠﹐以致此病也。蓋此證有虛實之分﹐肌肉惇阜者屬實﹐身體羸瘦者屬虛。虛證面部或足脛浮腫者無害﹐若實證歷日﹐足脛目下微腫者﹐脫候也﹐爲可畏﹐余名之曰脾勞﹝《千金方》所謂脾勞與此證大異﹐本艸百病主治鐵砂條﹐所謂脾黃病爲稍近。﹞凡脾勞濕熱泛溢於膜外爲水腫者﹐宜聖濟紫蘇煮散。若郁熱流於腸中﹐爲脫肛痔疾者﹐宜潤下劑。但便難者﹐宜脾約丸。若下利不食者﹐屬虛也。若郁熱侵膽府﹐則善衄。移熱於肝臟﹐則善驚恐。熱郁於胸背﹐則肩彊。

左肋攣急﹐或咽喉不利如梅核气﹐或水飲客於衝脈咳嗽﹐或心下如盤﹐食不下時吐逆者﹐宜半夏湯﹝《外臺》方﹞。若噯气吞酸心下痛者﹐宜四味枳殼散。蓋此證郁熱支衝脈﹐水飲不能爲之流通﹐因心下悸。若認爲畱飲治之﹐反生害。但解其熱﹐則飲自去也。若其人羸瘦﹐津液乏少。心下動甚﹐目下微腫﹐耳鳴目眩頭暈者﹐屬虛候﹐宜沈香降气湯。若熱傳於大腸下血見前證者﹐宜鐵刷湯。若能食﹐下血不止者﹐宜赤小豆當歸散。若下利腹痛如五更瀉者﹐宜眞武湯。若腹鳴下利者﹐宜半夏瀉心湯。若不下利﹐心下右邊當委食之府痛者﹐香砂平胃散。若左肋下至少腹攣急冷痛者﹐柴胡鱉甲湯。若熱燻蒸胸背﹐湧痰咳嗽﹐喘逆肩息似支飲者﹐宜九味半夏湯。若兩肋急脹﹐腹滿不能食﹐頭痛壯熱﹐身體疼痛者﹐宜延年枳實湯﹝《外臺》方﹞。若舊年脾勞﹐冷熱不調成癖﹐積食不下﹐虛滿如水狀者﹐宜前胡枳實湯。若性稟薄弱﹐憂思不遂﹐久郁不解﹐血液枯燥﹐往來寒熱﹐盜汗咳嗽者﹐《聖濟》所謂癖成骨蒸也﹐宜秦艽鱉甲散。若熱燻蒸脾胃﹐及肝膽疑慮不決﹐心下如盤﹐舌上沈香色﹐其人如狂者﹐宜半夏湯加石膏。若心下痞悶﹐痛引乳下﹐或衝脈支結﹐胸中牽痛者﹐宜柴胡白術散。近世患此病者頗多﹐蓋現證有全似他病而屬脾勞之變態者﹐有他病爲主脾勞爲客者﹐能審辧之以處其方﹐則思過半矣。﹝此一種內傷病﹐脾勞名未知當否。然其反復辧癥處﹐溯流窮源﹐其次第用藥處得心應手﹐近患此病者最多。則其治法宜研究也。﹞中風病由﹐《素問》單云風﹐劉河間以爲火﹐李東垣以爲內傷﹐紛紜難適從。但《外臺》許仁則所論似是﹐此證先宜與《千金》竹瀝湯。若不能服湯者﹐用烏犀丸﹐可以開達咽喉。若胃气反逆嘔吐者﹐百不治一。

一人年四十餘﹐病溫疫下血後﹐身重難轉側﹐四肢不收﹐口眼開脫﹐語言不出﹐其狀如塑人﹐脈滑﹐舌上生芒刺﹐似欲冷凍飲料。余以爲下證悉具﹐卽投以大承气湯服之。一帖﹐眼睛活動﹐語言少出﹐續服前方全愈。又一人患同病﹐而精神稍爽﹐瞳子和﹐口中津液粘涸﹐不能語言﹐絕食數日﹐人以爲死證。時患者動指﹐其狀似欲飲水﹐因與之﹐少得語言﹐如此數次。余試與白虎湯遂愈﹐蓋承气湯主精神昏憒﹐不能語言。白虎湯主精神爽快﹐津液粘涸﹐不能語言。𨿽均屬裏實﹐二湯之所主自判然矣。﹝《中西深齋名數解》有白虎承气﹐辧頗明晰。而楓亭得之於實際﹐宜彼此參稽處之無差誤。﹞肺痿有冷熱之分﹐而《金匱》但載肺冷治方﹐不及肺熱諸方﹐《千金》《外臺》亦從無發明。特《聖濟總錄》人參養榮湯論肺熱證治﹐余試之效。若其熱盛者﹐宜秦艽扶羸湯﹑知母茯苓湯。若腹滿者﹐秦艽鱉甲散加檳榔。蓋肺熱者﹐多屬不治﹐肺冷者﹐反易治﹐不可不知。

世有咽喉不利﹐似膈非膈﹐聲音如小兒弄艸笛﹐不能臥﹐脈數急﹐忽吐膿血一升餘而死者﹐此肺癰一證最爲難治。

奔豚證。桂枝加桂湯主泄气﹐奔豚湯主和痛。若此證喜苦味者﹐宜奔豚湯。喜甘味者﹐宜上方。

四飲中支飲最爲可畏﹐此水飲停積胸膈間﹐支乘心故也。其初胸膈實痞彊支心﹐心下反濡﹐咽喉喘逆﹐气急不能臥者﹐《聖濟》旋復花湯尢效。若此證心下堅硬﹐水飲支結甚﹐或與此湯再復者﹐宜木防己及去石加茯硝湯。此二方外余未見其效。﹝拙軒曰﹕支飲之證﹐古人所論不一﹐或以爲心臟痞塞﹐或以爲脾胃有不足﹐或以爲腎气虧乏。予謂不然﹐凡人心肺之下﹐有所謂膈膜者﹐水飲瘀到其間﹐則上致肺气不利﹐下致胃气上逆﹐心下痞堅﹐是支飲之候也。《巢源》雲﹕水飲過多﹐停積於胸膈之間﹐支乘於心﹐故謂支飲。出方讀便解錄﹐爲此條注腳。﹞水腫下利者﹐爲惡候。先有水气而下利者﹐宜木防己湯﹐《外臺》所論可徵。先下利而後見腫者﹐屬虛勞﹐爲危候。香港腳腫下利者﹐急衝心而死。故水腫證槪主利水而禁下藥﹐若服利水藥下利者﹐亦爲凶兆。

胸痺心痛﹐當心中及心下痛劇者﹐吐血而死﹐余往往視之皆然。

一人卒發心痛﹐手足厥冷﹐脈絕欲死﹐余投赤石脂丸料速愈。

婦人經水不調﹐小腹冷气屬瘀血者﹐溫經湯奇效。經後腹痛者﹐亦屬瘀血﹐宜滑石散﹝無盡藏﹞。若行經中腹痛者﹐屬气滯﹐宜四烏湯。若經水不調﹐气滯肥滿有蓄血者﹐宜逍遙散﹐正气天香湯。若產後瘀血上逆者﹐辰砂最效。若行經前患頭痛者﹐屬飲﹐宜桂枝﹑橘皮﹑漧薑等。﹝《醫通》﹞妊娠五月後墮胎者﹐槪系癖塊所爲﹐早制其塊﹐則多保全。先輩不知之徒﹐與滋補藥更無效。﹝此說原於仲景最有理﹐惟恐女科專門徒由父祖傳﹐未嘗畱心古學。而講求夫通變化裁之活用﹐固執溫補爲安胎之要藥﹐受其害者不少。噫。﹞產前水气微者不足畏。若上部有水气﹐气急喘逆者﹐產後忽衝心而死。或蓐中有肺血幹而吐血者﹐俱爲可畏。又有產後湯浴感濕﹐邪爲香港腳腫者﹐不早治則爲不測之變。

黃膽煩渴吐逆腹脹者﹐爲惡證。若夜不得眠﹐煩躁熱渴者﹐不出二三日而死。

腹中有癖塊﹐而一身發黃者﹐名曰癖黃膽﹐亦難治。

病者初脈沈數﹐忽變緩﹐似病解﹐而其人气郁﹐默默欲臥﹐身重食不進﹐小便如汁者﹐卽發陰黃之候也。

虛人瘧熱與勞熱爲易混﹐但瘧脈弦大而不數﹐勞脈數而不弦大﹐是爲別。

虛人截瘧以灸大椎爲最﹐其法明旦三壯﹐午時三壯﹐將發時三壯。

瘧病內熱熾盛﹐頻渴飲水﹐發露當風取涼﹐邪气不能發泄者﹐變爲水腫﹐宜越婢加術湯。余嘗治此證﹐水气除而後再發瘧﹐是其徵也。

霍亂髮振寒者﹐陽气復之候爲佳兆。若虛人不堪振栗者﹐宜四逆湯。

卒然發嘔吐者﹐有霍亂﹐有卒中風﹐其證相同。但中風吐後脈緩而不緊﹐手足不厥冷﹐嘔吐中能左右手足動搖﹐吐止半身不遂昏睡﹐是爲別矣。

世醫漫認足腫爲香港腳﹐特不知香港腳以疼痛或攣急或懈怠或麻痺爲徵﹐不啻水气也。蓋此病濕气勝則腫滿﹐風气勝則不仁。有病在腹而後及足者﹐有在足而後及腹者﹐脈忌洪緊弦而不忌數。心下及人迎動髙者﹐最在所忌也。

余治香港腳﹐先辧表裏爲治標﹐以腫滿麻痺腰腳痿弱爲表證﹐以發汗解毒爲主﹔以風熱熾盛﹐動气甚﹐气急腹滿嘔吐﹐爲裏證﹐以降气利水爲主。世醫動以表證爲危篤﹐以裏證爲輕易﹐治方乖錯﹐生不測之變不鮮。

蛔虫有寒熱之分。永田徳本以太乙丸治熱證虫積﹐以木香丸治冷證虫積爲得。凡郁熱盛於膈間﹐則必爲蛔動﹐醫槪爲蛔厥治之﹐誤矣。﹝胃熱吐蛔﹐吳又可旣論之而無的治。陳治曰﹕溫熱病而吐蛔者﹐此胃熱也。胃虛有熱﹐虫隨熱气上行﹐亦吐出也﹐宜犀角黃連湯。傷寒辧注淸中安蛔湯﹐治胃實熱﹐嘔吐長虫﹐亦爲其合治。秋吉質曰﹕吐死蛔者屬熱﹐吐活蛔者多屬胃寒。死蛔色白﹐活蛔微紅色﹐是說似理而不可必矣。﹞痢疾不論下利多少﹐以熱之輕重爲治法之標準。故先以調中湯﹝《外臺》﹞﹐發汗後參用大柴胡湯﹑芍藥湯和解。若譫語舌燥黑﹐赤白膿血下重甚者﹐以大承气湯﹑檳芍順气湯下之﹐其熱解則利自止也。

噤口痢虛煩﹐宜竹葉石膏湯。《百一選方》人參﹑黃連﹑陳皮﹑蓮肉四味者亦佳。此證發噦逆者不治。

休息痢但下白滯者﹐宜眞武湯加赤石脂。

張子和曰﹕凡頭瘡發腫瘍處﹐水气必湊焉﹐故宜下劑。余本其說頭瘡加蒼術﹐卽爲去其水气也。其實者﹐用牽牛子能奏效。亦同旨。

《金匱》瀉心湯云﹕心气不足吐血﹐衄血﹐其主治茫乎無據。按本艸百病主治大黃條曰﹕下瘀血血悶﹐心气不足﹐吐血衄血﹐胸脇刺痛脹﹐同黃連﹑黃芩煎服。余據此說治吐血衄血胸脇刺痛者﹐百無一失也。

凡下齒痛者﹐灸肩井卽效。肩井者﹐系陽明經之所行也。又奧齒下齦腫者刺之﹐血出則愈。蓋血气妄行﹐聚於齒齦之所盡故也。

骨槽風證詳見《外科正宗》﹐此瘡生於耳前頰骨﹐而腐潰穿孔﹐口中噴膿。其初欲發時﹐或爲口眼斜﹐後至上齦腐潰﹐不能飲食﹐遂有至死者。若因黴毒爲此形狀者﹐去其毒則愈。

骨槽初起者﹐宜醫通茵陳散。﹝茵陳﹑荊芥﹑薄荷﹑連翹﹑麻黃﹑升麻﹑羌活﹑僵蠶﹑細辛﹑大黃﹑黑醜﹐以上十一味。﹞其人無咳﹐惟語聲不出者﹐宜《外臺》茯苓安神湯。平素嗜茶者﹐多發此證。蓋有治不治之別﹐屬上焦虛冷者﹐多不治。若上焦虛寒﹐語聲不出者﹐宜《外臺》黃理中湯。若咽喉腫或癢﹐咳嗽聲不出者﹐宜聖濟黃湯。

後世中外別設中暑名者﹐誤矣。中中暑及中熱﹐皆一病﹐非別因。東垣不知之以動而得爲中﹐以靜而得爲中暑﹐制淸暑益气湯者﹐非矣。又世論古方者﹐謂傷寒外無中﹐亦益非矣。《漢書﹟武帝紀》云﹕夏大旱﹐民多死﹐其來旣在仲景前。且夏月身熱汗出﹐惡寒咽漧﹐身重疼痛者﹐與仲景中門白虎湯﹐則其效宛如漑水於炭火。又夏月臥寐中感冷气﹐惡寒發熱身體疼痛者﹐隨傷寒治法﹐與桂枝麻黃則霍然而愈。此二者﹐豈可混焉哉。

後世以霍亂一證爲止夏月者誤矣﹐凡有吐瀉而揮霍撩亂者﹐四時俱有﹐《外臺》《儒門事親》可徵焉。蓋此證夏月多而冬月少者﹐冬時陽在內而溫﹐夏時陽气走表﹐陰在內而冷﹐加之貪冷凍飲料冷食﹐故多發此證。其狀似傷食傷滯﹐然傷食傷滯者﹐腹滿痛而吐瀉如傾﹐則明日霍然而愈。至霍亂則𨿽旣吐瀉﹐腹痛不止﹐反發熱身疼痛﹐劇者手足厥冷﹐煩悶燥渴。此證四時俱有﹐而夏月者尢重﹐故世或以霍亂爲中暑﹐益誤矣。

凡霍亂心下痛者必吐﹐臍下痛者必下利。

理﹐治也。中者﹐指中焦胃气而言。乃胃中虛冷﹐水谷不化﹐變亂吐下﹐譬之亂綫﹐漸理可治﹐故名理中丸。建﹐健也﹐卽健胃中之意﹐故名建中湯。其義頗異﹐世醫不知之﹐合爲一方﹐名建理湯。非古意也。

半夏瀉心湯﹐瀉心下痞滿也﹐後醫以爲瀉心火﹐槪治癇證﹐大誤矣。

骨空論曰﹕衝脈之爲病也﹐气逆裏急。凡衝脈不足而血燥﹐故鳩尾下痞滿﹐或气上逆胸中﹐腹皮如貼背﹐爲心懸痛者﹐謂之胸痺﹐故桂枝枳實生薑湯﹑枳實薤白桂枝湯之所治﹐皆邪客於衝脈也。

心下動悸有三道﹕一爲寒气客於衝脈﹐支衝任而悸者﹐炙甘艸湯﹑大建中湯所治是也﹔一爲因水飲而悸者﹐桂枝茯苓白術甘艸湯﹑眞武湯所治是也﹔一爲有毒悸者﹐香港腳衝逆是也。

凡狂癇證﹐狂走不安靜者易治﹐惟妄言笑語者﹐卽癲也﹐又名失心風﹐難治﹐《素問》論陽癇陰癇爲可據。《本事方》茯苓散﹑寧志膏﹑狂气丸﹐皆陰陽通治方也。夜不得眠者﹐宜《準繩》靈苑辰砂散。又吐唾不止者﹐宜局方養正丹。陽癇者﹐宜灌水。其證劇者﹐大桶蓄水﹐乘病患不意﹐一時可灌沐。其實者﹐浴瀑水亦佳。是皆降陽气上升故也。

世稱流注者﹐自胸至小腹腰間手足流轉﹐甚則生塊﹐其形平塌漫腫﹐以手撫之﹐不堅而肉底有塊﹐其塊潰則膿汁出﹐一塊愈﹐一塊又隨發﹐重者至生三四塊﹐終不治矣。此證發胸以上者﹐爲濕痰流注﹔發胸以下者﹐爲瘀血流注。發胸以上或手足者易治﹐髮小腹或腰邊者難治。瘀血流注者﹐將發其塊﹐則腰腳難屈伸﹐微熱。有發作急者﹐不出一月而死﹐緩者延半年或一年而死。其塊將潰時寒熱特甚﹐不可妄與敗毒散﹑小柴胡湯等寒冷藥。陳氏用木香流气飲﹐然此證多屬虛﹐其初宜益气養榮湯。虛憊者﹐宜十全大補湯。又流注髮小腹者﹐疑似腸癰。蓋流注屬虛﹐腸癰屬實。故治法有補瀉之別﹐不可混焉。

肺癰之爲病﹐其气塞不通﹐熱聚於肺中而致膿潰也。《金匱》所謂口中辟辟燥咳﹐則胸中陰陰痛者﹐尢爲的證。當早辧知之﹐臨其未吐膿前施之。治若失期﹐則不可救。其初寒熱往來﹐咳逆膿臭﹐短气不能側臥﹐胸中痛﹐咽喉不利﹐呼吸宛如吹笛﹐是有物礙肺管故也﹐其脈滑實而數﹐未吐膿血﹐時咳﹐則有如嗅瓶中腐水之臭气。病久者﹐其臭滿一室﹐終吐膿血而死。吐膿血則如吹笛者忽止﹐卽礙滯肺管者去也。古人試膿法﹐投水沈者爲膿﹐浮者爲痰。今視之痰惟粘稠而已﹐至膿如煉葛粉﹐不可切斷﹐是爲辯矣。

支飲之爲痞﹐古人以爲心藏痞塞﹐或爲脾胃虛弱﹐或爲腎气不足﹐其說不一。余熟考之﹐心肺下有膈膜﹐其形如薄絹﹐橫覆心肺﹐水飲支乘於此處﹐則上使肺气不利﹐喘急煩滿﹐下使胃气逆﹐至心下痞堅﹐是爲支飲之候。《病源候論》雲﹕水飲過多﹐停積於胸膈之間﹐支乘於心﹐故曰支飲是也。其脈弦緊或沈緊﹐至夜半後﹐則必气急促迫極甚﹐其證疑似喘哮然。

喘哮者﹐胸中不利之所爲﹐故惟覺咽如塞而已。支飲者﹐其初有胸痛而發喘﹐或手足厥冷不得臥﹐必面部及腹中四肢爲微腫﹐或气急後有大浮腫者﹐其狀𨿽似水腫之气急。水腫者﹐初無气急﹐漸至腫滿而气急。支飲者﹐初爲气急而漸至爲腫﹐是爲其別矣。治支飲法﹐以禁食爲第一﹐嚴忌油膩辣醬等。若腫甚者﹐要斷鹽﹐其法同水腫。又支飲似懸飲﹐而痛劇者﹐可以控喘丹下之﹐又與木防己湯。水气益甚气急者﹐可兼用甘遂末。若气急甚﹐嘔逆者﹐宜甘遂半夏湯。與此等方一旦𨿽得效﹐再發者難治。凡此證經一二年不愈者﹐不可妄攻﹐攻之則速虛虛之害。若實者﹐有因攻擊脫死者。此病近世極夥﹐當悉意而治之。

白虎風始見於《聖濟總錄》。其證自肩端連頭腦痛如嚙﹐至夜半後﹐則其痛益甚而無腫气者也。凡痛至夜半後甚者﹐陰气凝結故也。又有白虎歷節風相似而少異﹐歷節者﹐散見諸書﹐風濕共通稱之謂﹐有熱而骨節痛者。白虎者﹐謂無熱﹐但陰气凝結而痛者。又有痛風者﹐謂有腫而痛﹐與此證自異。白虎風宜《聖濟》羌活湯﹐兼用《本事方》麝香圓亦可﹐若與此方不知者﹐可與《金匱》烏頭湯。

香港腳說以《巢源》及《千金》《外臺》爲確﹐《外臺》中蘇恭說最可據。

肺脹爲病﹐與肺痿肺癰自異。蓋斥肺葉怒張而言﹐其證咳而上气﹐有喘而气急。其狀似支飲﹐然支飲之喘﹐其初有胸痛﹐或手足厥冷﹐气急不能側臥。肺脹者﹐熱勢甚。上气卒發﹐目如脫﹐面部下部共浮腫而不至﹐難側臥﹐是爲其分也﹐其說詳見於金匱要略。

香港腳﹐精神恍惚﹐發妄語﹐熱甚有腫﹐上衝頭面而赤﹐驚悸者﹐世醫認爲癇證療之﹐非也。凡大病見癇之形狀者﹐多至死。此非眞癇證﹐《素問》所謂六經盡證也。

疝本因水气與瘀血﹐爲痛之病也。余故於大黃牡丹湯﹐取牡丹皮﹑大黃﹑桃仁於牡丹五等散﹐取桂枝於無憂散﹐取牽牛子﹑木通於四烏湯﹐烏沈湯取烏藥又加延胡索一味﹐立爲一方﹐以治臍下及腳攣急﹐陰囊腫或痛﹐或婦人引腰而痛﹐或痛引陰門﹐或陰戶突出者﹐莫不有效矣。﹝世所謂福井八味疝气方是也。﹞脾勞證心下痞﹐腹中雷鳴﹐無痛而下利﹐利後心下不快﹐反痞脹者﹐半夏瀉心湯主之。若脾勞下利而腹痛無熱﹐心下有水气而咳﹐或下部有水气﹐腹痛下利者﹐眞武湯主之﹐此方亦用五更瀉效。

錢氏白術散治脾癉。脾癉多屬虛﹐消渴病中多兼此證﹐食物偏覺甘者也。

下血多屬脾勞﹐而脾勞下血忌妄止血﹐是古所謂腸風屬也﹐宜赤小豆當歸散。若動悸甚下血者﹐宜香艾湯。若牽攣下焦者﹐宜鐵刷湯。此諸湯非止血劑﹐而下血自治也。﹝香艾湯﹑艾葉﹑香附子﹑甘艸﹑生薑四味﹐系福井氏家方﹐鐵刷湯出《局方》。﹞凡失精者﹐多因下焦冷而起﹐故以湯火溫腰﹐且每夜臨臥灸三陰交﹐則免其患矣。

古以失精屬虛證﹐今視不必然。實者間有之﹐其人過食﹐則往往爲此證﹐故以節飲食爲第一也。﹝按遠行者﹐往往患之﹐亦同一般。又屢失精者﹐屈兩腳而臥﹐則免此患。﹞羚羊角治下血﹐其效優於犀角。犀角所主﹐多在吐血衄血。

後世吐血用升麻﹐下血用黃芩﹐一偏見也。升麻亦治下血﹐故《千金》云﹕無犀角﹐以升麻代之。

陰毒病發於陰經﹐陽毒病發於陽經﹐故異名而已。朱肱以陰毒手足冷爲陰寒盛者﹐用烏頭﹑附子類﹐誤矣。王安道辧之是也。此病《醫宗金鑑》以爲今痧病﹐似可從。

天泡者﹐爲火爍瘡﹐酷暑時發細疹﹐其色正赤﹐其初自脇下至肩背痛如鍼刺而後發觸衣被則痛益甚。後皆爲水泡也﹐用解毒瀉心湯﹐與荊防敗毒散亦佳。

卷下

髙端枳園

枳園名經宣﹐字子順﹐髙端氏。文化﹑方政之間﹐以醫鳴於京師。救濟之澤﹐洽於一時。致仕之後﹐隱於鷹峯﹐優遊自養﹐卒年七十有三。枳園生於楓亭﹑臺州﹑東郭諸人之後﹐治術融會﹐頗有機警﹐所著《醫譜》《方譜》《藥譜》《認證錄》等﹐足以窺其一斑﹐今錄一二﹐以備省覺。其他三角﹑小林竹中﹑有持諸人﹐亦聲譽相踵﹐而余未能詳之﹐故期他日云。

診病有四因﹑六證﹑十二候﹑三診﹑七視。四因者﹐謂外因﹑內因﹑內外別因﹑內外合因。

六證者﹐謂初﹑中﹑終﹑順﹑險﹑逆。十二候者﹐謂寒﹑熱﹑虛﹑實﹑淺﹑深﹑緩﹑急﹑平﹑間﹑常﹑變。三診者﹐謂持脈﹑按腹﹑審稟。七視者﹐謂問原﹑尋證﹑望色﹑觀形﹑聽聲﹑嗅气﹑諦習。蓋此五法三十二則﹐乃和漢往聖先賢之遺訓﹐而吾門之所歷驗。苟審診視察病源證候者﹐不可不精究焉。

瘟疫初起﹐食不減﹐味不變﹐精神爽慧﹐起居如故者﹐必至熱解。食將進時食反減﹐或絕谷元气衰弱者﹐間有之﹐與輕疫食不減者不可混。凡瘟疫自初起至熱解﹐食不進者﹐不足深慮也。

其人卒然暈倒﹐不省人事﹐醒後精神恍惚﹐或兩腳痿弱不能起﹐爾後身體灼熱﹐口舌漧燥﹐時時譫語﹐或言語錯謬﹐自汗出﹐痰喘壅盛而煩躁﹐其狀如中風﹐半身不遂。或下利嘔逆﹐或噦逆。或四肢微冷者﹐醫不知而爲風治之﹐誤也。是瘟病熱劇﹐直傳於裏﹐元气衰弱之所致。虛稟者及老人多患之﹐選用柴胡潤燥湯﹑柴胡栝蔞湯。若痰喘者﹐宜蔞貝養榮湯﹐然多屬不治。

瘟疫淹纏不解﹐或邪气沈淪﹐遽然變爲香港腳者﹐屬危候。

瘟疫初起﹐手指微抽著﹐後必發癇﹐多難治。

傷寒﹑瘟疫﹑瘧痢﹑霍亂瘥後﹐有發香港腳者﹐或有病不解變成香港腳者﹐世醫不知﹐而爲病後水气治之﹐遂至衝心而死﹐不可不愼焉。

產後香港腳﹐四肢產痺軟弱﹐難起居﹐心中煩悸﹐腹中不仁﹐體常煩熱﹐或洪腫或微腫﹐或胖脹﹐筋脈弩﹐或羸筋脈攣急﹐小便不通﹐脈緊有力者﹐宜犀角麻黃湯。醫不知而見其頭疼﹑沖气﹑惡露少等證﹐爲血气之所爲﹐與調血劑者﹐誤也。

風腫之爲病﹐在上則耳後項際﹐在中則胸膺肩背﹐在下則腿股脛。流注爲腫﹐其狀如癰﹐或壅或漫﹐或痛或不痛﹐或消散﹐或潰膿﹐其初見憎寒壯熱﹐頭疼體痛等表證也。風腫在耳後項際者﹐大則如欒子﹐小則似梨子。而見前表證者﹐宜荊芥敗毒散。

風腫初起﹐不辧傷風時气者﹐見憎寒壯熱﹐頭疼體痛﹐而有表證解後發者﹐或有表證中見腫脹而熱隨解者﹐或有寒熱發作有時如瘧狀﹐或有身熱無間斷﹐其狀似溫病者﹐俱皆自初爲腫﹐而至其變﹐或未爲腫﹐或有表證絕無﹐而但爲腫也。

麻疹初起自汗出者﹐邪從汗而解。嘔吐者﹐邪從上焦而解。吐瀉兼發者﹐邪從上下二焦而解。鼻衄者﹐邪從血而解。皆麻疹之佳兆也﹐不可遽與止汗鎭兜澀血之劑。疹快發則諸證自愈。

麻疹初起﹐與排毒﹑升麻﹑葛根﹑解肌﹑越婢﹑連翹﹑涼膈等湯。不發透者﹐乃爲瘟气收束疹毒之所致﹐與啟蘊湯以散瘟气﹐則必出透也。﹝按﹕啟蘊湯系髙端之家方﹐柴胡﹑黃芩﹑濃朴﹑半夏﹑艸果﹑枳實﹑甘艸﹑生薑﹐俱八味﹐蓋九味淸脾湯變制也。

麻疹已出﹐其色如丹朱不紅活﹐麻沙混淆不勻淨﹐地界淡紅或微黯﹐發熱煩渴﹐睛多赤絡﹐口臭甚﹐唇舌漧燥或焦裂﹐躁擾不寧﹐小便澀少﹐大便不通者﹐乃爲熱毒內伏﹐燔灼血液之所致。涼血攻毒飲﹐加犀角﹑石膏﹐或兼服獨聖散﹑紫雪等。疹已出﹐或焦紫﹐或紅斑﹑壯熱如炙﹐煩渴引飲﹐小便赤澀﹐大便祕硬﹐口气加混﹐驚狂譫語﹐煩躁不安者﹐宜郁金散﹐服後暫就眠﹐則精神卽爽然。

之爲病﹐上在鳩尾脇肋﹐中在臍上左右﹐下在少腹左右﹐或浮現於上面﹐或沈著於下底﹐或支兩脇﹐或侵兩脇﹐其形或圓或橢﹐或匾或濃﹐大者如拳球﹐如盤鱉﹐小者似卵茄﹐似梨杓﹐或堅硬如石﹐或柔韌如肉﹐或軟虛如綿﹐或牽攣肩背﹐或引拘脊膂﹐或疼痛﹐或不疼痛﹐或臍下無力﹐或腹內覺狹小﹐脈多沈遲者也。病在少腹﹐初起小如桃栗﹐或雞蛋﹐或似茄子﹑梨實﹐漸長大。久之﹐其狀如懷胎而正圓﹐或蹲踞不匾長﹐不成稜。大者充滿腹中﹐宛如南瓜狀﹐在正中﹐或微倚左右﹐按之浮凸﹐或沈著不移。其處無痛﹐或𨿽痛亦不劇﹐月信以時下﹐或經血過多﹐其塊必膨脹﹐飲喫談笑如故。但俯則覺妨礙耳﹐名曰腸覃。此證難愈。𨿽不愈﹐不爲大害﹐或其狀如懷胎﹐經年月則漸減至如初。若當覃始萌時﹐早服通气松滯之劑﹐則或可防之﹐宜烏苓通气散。

解勞﹑緩二湯之所治﹐系將爲勞之兆。故二方俱腹力虛軟者﹐加人參。微咳者﹐加貝母﹑桑白皮。熱深者﹐加地骨皮效。﹝枳園所自驗自古經方﹐至俗間單方而又出於自制者﹐居四之一﹐如緩湯﹑潤肺湯九味柴胡湯之類﹐今用之屢得效矣。﹞疝熱甚時譫語﹐或口渴舌燥﹐或黃胎﹑或白胎﹐大便如熱痢﹐小腹拘急﹐腰臀下迫難忍者﹐宜融疝散。窘迫重墜甚者﹐加大黃。疝無觸犯之因﹐卒然小腹堅硬﹐痛難忍﹐或從右﹐或左上搶衝脇﹐脇气急息迫﹐手不可近﹐煩悶擾亂﹐身熱甚似溫病﹐口渴舌燥﹐小便不利﹐大便祕﹐或嘔吐惡心﹐或時呃逆﹐從少腹直上衝心下﹐或下牽陰囊﹐但坐不能臥﹐或肚腹臌脹﹐彈之爲聲者﹐名曰衝疝。其證多屬熱﹐宜融疝加大黃湯。

嬰孩或幼少時頸有結核者﹐俗稱爲癆之兆。𨿽未必然﹐間亦有之﹐不可不知。﹝按﹕金匱﹟虛勞篇》云﹕腸鳴馬刀俠癭者﹐皆爲勞得之。古人以頸核爲勞﹐是其一徵。﹞虛勞初起﹐腹肚脹滿堅硬而痛﹐或引少腹咳嗽﹐盜汗有微熱﹐食了腹乍膨悶﹐或食不進﹐大便多瀉﹐甚者日四五行﹐或時下腸垢﹐下後腹中稍覺快﹐若不下﹐則脹益堅實﹐而短气煩悶﹐頸脈甚動﹐或口咽漧燥欲嘔﹐或四肢微腫﹐而趺上丰滿﹐或喉間微響﹐時鼻扇﹐或腹肚疼痛難忍﹐身體疲困者﹐吾門謂之腹脹勞。而素有癖而發勞者﹐多屬不治。若與柴平湯﹑柴胡檳榔湯﹐大便漸硬﹐腹脹隨減﹐痛止熱退者﹐爲佳兆﹐此證在虛勞頗爲逆候﹐世醫不知﹐而漫認爲脹滿﹐大誤也。

傷寒桂枝證兼嘔吐者﹐多因停飲拒格微邪。故治停飲則邪從解﹐是以不與桂枝湯而與和解湯也。

發散劑加气藥﹐則其效反捷﹐此气道疏而邪自祛也。如大邪非此例。﹝家君於二陳湯加葛根﹑羌活﹑桔梗﹐治輕淺風寒﹐卽此意。按丰公徵韓之役﹐人多得外感﹐醫投以不換金正气散無效。鬼將軍部下有老醫﹐與以香蘇散立驗。人問其故。曰﹕遠徵人多兼气郁﹐非气劑則不能達焉。北山壽安曰﹕近來醫家惟以香蘇散治感冒時气﹐气滯頭痛痞滿﹐香港腳皺腳等﹐而不言能解食毒之功﹐亦闕典也。皆與此條相發宜參考焉。﹞溫病裏證悉具﹐而舌上白胎滑者﹐認爲髒結﹐不可失下﹐能審他證具而可下之。平素大便祕澀者﹐得溫病忽粘滑﹐或溏﹐此非因胃虛邪气猖獗之所使﹐緩漫失下﹐則胃气消爍﹐噬臍無及。

人方湯浴時﹐身如被束縛﹐或如灌冷水者﹐肌表有熱也。

《千金方》以浮爲表脈﹐以沈爲裏脈﹐而醫家奉爲典型。余質之於實際﹐浮有病散脫之候﹐沈有病收閉之候﹐而此二脈陰陽俱有之﹐槪不可爲表裏。

夏月因暑熱遺尿者﹐宜白虎加人參湯。﹝按﹕或云三陽合病條遺尿二字﹐疑當在發汗則譫語下。此說似有理﹐然有間屬實者﹐宜於實際而徵焉。﹞有人臨臥時肩背如負千斤重﹐漸及通身﹐須臾冷汗淋漓﹐煩悸難堪﹐而其苦頓止者﹐發中風或支飲之兆也。

風病昏絕﹐須臾醒又發者﹐爲難治。

中風醒後﹐諸證稍緩﹐但肩接骨分離不遂者﹐爲難治。若分離不甚者﹐間得痊。香港腳無手足麻痺﹑軟弱﹑腫脹﹑筋攣等﹐惟心下微急﹐小腹不仁﹐食如常。食已短气﹐臥則气息稍平﹐其人上體丰滿﹐下部削小者﹐此欲上衝之候﹐不可忽視。

幹香港腳聲嗄咽中痰壅者﹐多死。

支飲﹑香港腳﹑產後血气三病﹐其證大同﹐而其源大異﹐不可混治﹐宜以脈辧之。脈大按之虛無力者﹐支飲也。脈洪數按之緊有力者﹐香港腳也。脈軟弱而數﹐按之中止者﹐產後血气也。

﹝按﹕此三病本不同﹐證亦有所區別﹐宜審焉。﹞肺痿咳嗽吐沫頗已﹐其人忽吐血發熱者﹐爲惡候。

久咳不止﹐唾血引紅綫﹐或爲點斑者﹐屬肺損﹐𨿽外候似輕﹐最爲難治。余爲制一方﹐卽於桔梗湯方中加白芨﹑桑白皮﹐名白芨湯。

虛勞吐紅不一﹐有痰中引血縷者﹐有痰中爲粒顆者﹐其大或如蠶豆﹐或如赤豆﹑綠豆﹐見血𨿽小﹐不可忽諸。

久咳唾血如紅縷﹐或爲點斑者﹐此屬肺損﹐他證𨿽微﹐終至難治﹐早可與白芨湯。世所謂不食病﹐卽《醫級》所載神仙勞之類。此證婦人尢多﹐男子至少。或饞嗜焦餅豆糕﹐或喜食果瓜﹑生菜﹑昆布﹑海苔。其甚者﹐絕谷粒﹐惟飲水﹐而肌肉潤澤﹐臥起步動如常﹐小便能利﹐大便祕澀﹐口漧貪飲﹐以至年餘﹐其病多出於鬱气﹐故宜气劑而不宜補住也。

人無故飲食減少者﹐將發大患之兆﹐當攝養。若緩漫失期﹐則藥餌灸無及。蓋此證有暴漸之別﹐暴減者可治﹐漸減者難治。一種有神仙勞者﹐𨿽不食﹐與此證自異。

哮喘脈數屬陰虛火動者﹐宜滋陰降火湯。若裏邪實﹐大便不通﹐脈實者﹐宜承气湯。

幼時患哮喘者﹐一旦治之後﹐有發癲癇或心風者﹐又有癇疾者﹐皆系先天遺毒﹐故爲難治。

幼少時患哮喘者﹐治之後﹐多變癲﹑癇﹑狂﹑心風四病﹐或有不服藥自變此四病者﹐又有初患癇﹐治後變哮喘者﹐又有幼少無事﹐壯歲始患此五病者﹐俱系先生遺毒。但因其人體气有遲速耳﹐吾門皆名之曰胎病。﹝胎病名出於《素問﹟奇病論》﹐可以徵焉。﹞風痰家時發熱惡寒頭痛﹐身體疼痛﹐或肩背彊急﹐或咽喉簽痛者﹐皆痰之所爲﹐非感冒也﹐俗名曰痰風。

胸痺痛在皮肉間者﹐爲惡候。

背胛或右或左拘痛﹐動搖則益劇﹐而其痛驟去者﹐多變爲胸痛。狀與胸痺相似﹐而筋脈糾戾之所致。故气急妨悶﹐飲食微噎。其痛亦與胸痺徹痛不同也﹐宜《本事方》桂心散。

噦逆與熱藥無效者﹐屬壅熱﹐以瀉心湯﹑麻沸湯﹐服則速愈。﹝按﹕《萬病回春》以黃連解毒湯﹑白虎湯﹐治傷寒熱證。醫者誤用姜桂等藥﹐助起火邪﹐痰火相搏而呃逆﹐卽同旨。﹞其人食味皆苦﹐或甘醋或酸澀者﹐將發噎之候﹐但覺苦者爲易治。

打撲傷損﹐瘀血不去﹐歷年後卒然气急﹐心下逆搶﹐或昏冒不知人﹐或妄語﹐或健忘者﹐是卽瘀血作風狀者。

水腫徧身滿腫﹐惟兩手肉脫而枯柴者﹐爲不治。

婦人手足麻痺者﹐多七情鬱結﹐經絡凝滯之所致也。正气天香湯﹐或香蘇散﹑二陳湯相合加烏藥。

婦人素鬱悶﹐牝戶覺痛癢﹐時水液滲出﹐飲食少思﹐肢體倦怠者﹐宜加味歸脾湯。心中失血養﹐則必爲怔忡﹐故治此證宜選用四物﹑八珍﹑十補﹑人參﹑養榮諸湯﹐俱加麥門﹑酸棗仁爲佳。

患腸風者﹐槪爲气急耳鳴﹐而偶無之。惟目眩頭暈者有之﹐不可不知。

頭暈屬實者﹐宜防風通聖散加菊花。

其人無故夢寐恍惚﹐語言妄錯﹐兩手微顫﹐顏耳潮紅﹐或時喜笑﹐或作持握狀﹐劇則爲瞪視狀﹐須臾覺悟﹐爽慧如故。此人多壯實﹐飲食失宜﹐七情乖錯﹐因勞動倦怠﹐熱痰壅蔽心竅之所爲﹐名曰心慌。不急治﹐則必發風癇﹐至不救。其始發密陀僧丸﹐而後宜淸神湯﹐加減淸神湯。

人值雨濕則必腰痛者﹐宜滲濕湯﹑除濕湯類。

人卒然盜汗出而不止﹐飲食起居如故﹐气亦爽快﹐大便自調﹐小便才少者﹐是水飲滲溢毛孔之所致。早利其小便則愈﹐宜茯苓甘艸湯﹐不必須止汗澀收之劑。若小便不利而汗血止者﹐後必發水腫或下利﹐不可不知。

耳鳴惟聞鳴鐘柝聲﹐而不能聞他聲音﹐欲聾之兆也。

癇疾有跗上或膝蓋痛者﹐可不與歷節混。

小兒十歲前後肛門生小虫﹐數十爲羣﹐或數百圍如鬼燈狀﹐痛癢難堪者﹐至弱冠多發勞瘵。

龜胸名恐不的﹐當稱雞胸似是。蓋雞胸病證在幼稚爲疳﹐在少壯爲癇也。

嬰兒生七八月無病﹐至九十月漸肌肉肥胖﹐時時發熱﹐如外感﹐或如瘧﹐吐乳靑便﹐頂顱光瑩﹐囟門或塡滿﹐或凹陷﹐睡中微抽者﹐將發陰癇之兆。庸醫不知﹐認爲胎肥﹐可笑。

兒四五歲﹐鼻衄血月一次或二三次﹐每次五六勺﹐多至數合﹐其血黯紫而稠粘﹐或鮮紅而稀薄。當其發﹐必气逆面赤﹐手足微冷﹐消穀善饑﹐大便祕﹐小便數也。此證有乳癖腹痛後發者﹐有痘後發者﹐《千金》竹茹湯方中去芍藥﹑人參﹑術桂﹐加麥門冬﹑黃﹑梔子﹑升麻效。﹝竹茹﹑甘艸﹑芎﹑黃芩﹑當歸﹑麥門冬﹑梔子﹑升麻﹑黃﹑上九味加茜根佳。﹞百會邊時時如有物衝﹐或時痛﹐或淚管無故而噴出者﹐是將發腦風候。

結毒有胎黴二因﹐而因黴者十之八﹐胎僅居其二。其狀多屬冷毒﹐而屬熱者甚少。

露敗瘡與漏瘡同﹐義通諸瘡而言﹐非一病也。但彼則漏泄﹐此則閉結﹐𨿽其狀異﹐至其不痊一也。

黴毒有冷熱之分﹐不可不詳。冷毒尢少﹐而熱毒常多。冷毒屬气而痊遲﹐熱毒屬血而痊速。

冷毒輕緩似易﹐熱毒劇猛似險。又冷毒面色皓白如常﹐熱毒面色慘黯隱顯不定。冷毒生瘡多年不痊﹐而其勢不劇甚﹐熱毒則生瘡浸淫爲激發﹐是爲辧。世醫不知﹐一槪治之﹐誤人最夥。﹝拙軒曰﹕梅毒分冷熱﹐翁之創見﹐非經歷深者不能也。﹞流注毒稠膿漸化爲稀水者﹐非佳候。若膿止惟鮮血淋漓者﹐𨿽能食神爽﹐死在近﹐不可輕忽。此與產後脫血其候同也。﹝敗液流注往往發此證﹐最爲危急候。﹞

卷下

多紀桂山

桂山先生著書之富﹐從前醫家無比﹐皆醫林鴻寶﹐一日不可少﹐猶布帛菽粟。而治療之盛﹐年不下七八百人。是以一匕之驗﹐半句之話﹐亦可以範後生矣。

小野氏乃政年十八﹐妊娠彌月﹐胎水漸盛﹐徧身洪腫﹐下體尢甚﹐口舌生瘡爛壞﹐不能啖鹽味﹐日啜稀粥僅一二碗﹐小便赤澀﹐大便隔日一解﹐脈滑數有力。醫以爲胃虛不能攝水﹐與參術等藥﹐勢殆危劇﹐遽邀予理之。予曰﹕胎水挾濕熱者﹐非胃虛也。投以豬苓湯加車前子﹑黃連﹑梔子﹐蓋車前子一名苤苡﹐不止利小便。亦取毛詩云﹐宜懷妊之意﹐服五六日﹐逐漸小水快利﹐腫脹稍散﹐口中亦和﹐飲啖復常。因攺用紫蘇和气飲加白術﹑黃芩。至月盡而誕﹐母子兩全矣。

禦藥局小吏兒生五个月﹐吐乳日六七次﹐無他證﹐惟面色靑白﹐似稍疲倦。父母憂之﹐請理於予。予曰﹕此責在小方脈﹐敢辭焉。渠曰﹕凡小方理吐乳﹐非錢氏白術散﹑香砂六君子湯﹐則涼膈散﹑紫圓之類﹐其變慢脾者﹐比比皆是﹐願君別爲處置﹐以救豚犬命也。懇請不已﹐予因制一方以與之。半夏爲君﹐茯苓爲臣﹐藿香﹑伏龍肝爲佐﹐丁香爲使﹐生薑爲引﹐每帖一錢﹐水煎﹐別以養正丹爲散﹐以挖耳頭挑散子入口中兩麻子許﹐以前藥汁送下﹐日五次﹐不浹旬而吐止神色復。故此予常用理翻胃方﹐借以療吐乳未足以爲奇。而世之啞科徒守常套﹐而不知此等策﹐聽其夭殤﹐悲夫﹗一商家僕年二十歲﹐患膿淋數日﹐時時發微寒熱﹐飲食少進。診之﹐脈沈小而數﹐腹中無病﹐第似神色不太樂者。予以爲肝經濕熱﹐與龍膽瀉肝湯。後十餘日忽走使曰﹕下血數升﹐命在須臾。余倉皇往診﹐仰臥蓐﹐气息綿﹐六脈洪數而虛﹐急灌獨參湯﹐下咽卽吐﹐尋之漧嘔﹐額汗淋漓苦悶﹐吐蛔七條﹐試作小半夏加茯苓烏梅蜀椒湯與之﹐嘔逆益甚。余沈思謂孫思邈以單甘艸止吐﹐今用之蛔必安﹐因如法服之﹐吐忽止﹐气息稍平。時看護者將更蓐﹐除污﹐披衣視下體﹐陰囊破壞﹐有孔如剜﹐雙卵墜在蓐﹐其大如雞蛋而稍扁﹐色白而紅縷纏繞﹐眾驚愕報予。予曰﹕昔江篁南以陰囊破裂爲千古稀見﹐況陰丸脫落者﹐可謂奇中之奇矣。𨿽然﹐人有閹﹐豕有﹐此皆割勢而猶能生。此人黴毒結於陰囊﹐故有此變﹐與壞鼻蠟燭疳亦同﹐調護得宜﹐當不死﹐後調理果愈。

香港腳所因﹐有濕邪中足﹐壅塞經脈而致者﹐有腎气不足﹐飲水失道而致者﹐有膏粱過度﹐脾胃濕郁而致者。故預防之法﹐忌久坐陰濕地﹐或著滋濕衣﹐或冒霧而行﹐或步久雨霽後地气蒸發之處﹐忌過食魚烏餅粢一切濃味﹐忌大酒及醉睡﹐忌房事過度﹐及醉後入房﹐忌久坐久立﹐及行步勞動俱失其常。愼此五者﹐則不止香港腳﹐亦諸病不生﹐久視之要訣也。

小兒吐乳𨿽數端﹐大要不過虛實二途。蓋有胎元胃虛﹐不能消化乳汁以分布下部而吐者﹐有飲乳過食﹐結成癖積﹐拒格新乳而吐者﹐又有胎毒潛伏於腸胃之間﹐格拒乳汁﹐或兩者相搏﹐遂爲頑涎﹐結聚胸膈而吐者。此證特多富貴﹐而貧賤最少。故治法宜淸涼者多﹐而又有宜溫補者﹐又有不拘攻補從中治消痰化食降气殺虫以奏效者﹐當審其證而治之。

虛勞及極虛證。間有手指末節以下腫黑者﹐蓋經脈不能盈四末﹐而瘀血敗惡之所致﹐未知前人言及否。

余曾聞之於太田隆元水腫並香港腳心下痞硬者﹐有辧衝心與痞之訣。其痞浮顯﹐按之易知者﹐無衝衝之患。其痞沈著﹐按之難認者﹐反生不測之變。宜潛心辧之。

久病不問何證﹐脇肋露歧骨如皺襞者﹐得生少。

仲景曰﹕少陰病﹐脈微細﹐但欲寐﹐此少陰邪深入裏﹐陽气衰竭故也。不止傷寒﹐諸久病語話飲食之際亦眠者﹐死候也。

《證治要訣》曰﹕諸中風忽吐出紫黑色者死。驗之於諸病皆然﹐不止中風也。

醫者對病患未診之前﹐問其證候﹐胸中預擬其方。則診畢後反失其眞諦﹐宜虛心精診﹐而後熟慮下按矣。

俗所謂疝瀉﹑疝痢﹑疝淋者﹐醫書所謂气瀉﹑气痢﹑气淋是也。

欲識古人臨證施治之妙﹐莫如善讀其治驗。予將掇其精英﹐類爲一書﹐而年老未果﹐哀矣。﹝讀前輩成案﹐可拓後學之心胸。擴羣醫之見解﹐第變通則在善學耳。﹞月信痛﹐用桃核承气湯加附子效。蓋本諸諭氏《寓意艸》治傷寒後腰痛按。﹝一說云柳所發明。﹞木乃伊芳﹑血竭二味﹐等分爲丸﹐能治幹血勞。蓋木乃伊芳活達瘀血﹐振興眞元故然。

半夏濃朴湯加浮石﹐以治梅核气奇效。

麻疹餘熱不解者﹐宜柴胡四物湯。﹝庭曰﹕疹後大抵主淸潤。故宜此方。﹞諸大患卒發嘔者﹐多不治﹐如香港腳衝心最然。

今時稱淋者﹐多屬黴毒﹐《瘡瘍經驗全書》所謂內注下疳﹐﹝用小柴胡加龍膽﹑車前子者。﹞《證治要訣》所謂小便注桿甘瘡類也﹐不可與古淋混治。﹝東郭亦有此說﹐而考證未確。﹞一奴隸患手大指觸物﹐則气宇郁塞﹐不可名狀﹐諸治無效。余以爲血气流注﹐與活絡流气飲速愈。

《痰火點雪》云﹕勞疾左脇痛不能轉身者﹐此乃肝葉已幹﹐名爲幹血痛﹐肝經已絕﹐死不治。此說本於《直指方》﹐而其證今多有之。醫誤認爲肝積﹐與熊膽等無寸效﹐宜矣。﹝山田業廣曰﹕《素問﹟刺禁論》肝生於左﹐肺藏於右。其所謂生者﹐言生長其气於左。凡《素問》中言﹐生者皆同﹐言左者﹐非言位置﹐肺藏於右亦然。驗之於實際﹐病在左者﹐宜疏肝瀉肝﹐可以見也。﹞《祝氏心醫集》云﹕瘧疾每日如期而至﹐名曰瘧信。此當原證發散﹐未可直攻﹐未可截也。或前或後﹐此正气漸旺﹐邪將不容﹐名曰瘧衰。方可截之試之甚理。

痢疾似虛而不虛﹐似實而不實者﹐用參歸芍藥湯﹐兼聶氏治痢第三方﹐米糊爲丸﹐白湯送下。

俗所傳奇方者﹐多出於本艸附方﹐不可不讀。

水戶候﹝文公﹞有疾﹐其初登圊大便不快下﹐胸滿短气﹐如此兩三日﹐或發或瘥﹐乃召余診之。其脈滑數無根底﹐面色靑慘﹐心下微滿而拘急﹐腹裏無動﹐臍下空軟如綿﹐乃知其病上盛下虛﹐非一日之故也。但侍臣視其起居如平﹐無能察知病情者。余出語之曰﹕侯病𨿽似支飲﹐實由中气虛耗﹐殆爲危證﹐治法宜峻補方中加沈香﹐更進黑錫丹以回陽鎭逆﹐猶恐不及也。侍臣聞之﹐或驚惶﹐或疑惑﹐不知所爲。明日診之﹐間吐痰沫﹐其色茶褐色。厥明又診之﹐脈十動一止﹐因謂侍臣曰﹕此證此脈﹐俱爲髒气竭絕之候﹐恐有急變也﹐須灸天樞﹑气海﹑三里﹑絕骨等以培下元。醫不信﹐逡巡進降气之劑﹐而至日晡將登圊﹐短气息迫﹐卒然昏倒﹐急使人召余﹐至則絕矣。余嘆曰﹕候之疾縱屬不治﹐使侍臣早見其機﹐醫察其微﹐則未遽有今日之變也。

卷下

多紀庭

夫醫者﹐必取熔醫書而後識見正﹐必參酌經方而後手段精﹐必廣療疾而後運用極。故不明醫經經方之旨者﹐𨿽業大行﹐僥幸不足觀。明醫經經方之旨者﹐𨿽一匙半劑﹐亦具有規則。

如庭先生以名家子弟﹐加之學術兼至﹐是以超逸前輩泰鬥於一世。古人所謂讀仲景書用仲景之法﹐然未嘗守仲景之方﹐乃爲得仲景之心者﹐非耶。

文化丙子夏秋之交﹐江戶大疫﹐其證初起熱勢猖獗﹐直進於少陽﹐不日至精神昏憒﹐大槪宜大小柴胡湯﹐黃連解毒湯。而及於陽明胃實者至少﹐爾後流行往往類此﹐而如陰證甚鮮矣。

余嘗視先教諭治傷寒多用參附﹐故老亦言先生多陰證躁擾者﹐噫風气變遷所使耶。﹝疫因歲運有變替﹐亦見於工藤周庵救瘟袖歷﹐及荻野臺州瘟疫辧。蓋辧六气之環轉﹐拆神气之出入﹐陰陽消長之妙﹐虛實遞更之變﹐首尾貫通者﹐惟仲師書爲爾﹐後學當細心辧之。﹞辛巳歲﹐春來多旱﹐至夏秋之際﹐炎熱特甚﹐疫邪流行﹐其證不惡寒﹐肌熱如灼﹐脈洪數或緊細﹐手腕顫掉﹐下利日四五行﹐或溏泄過多﹐渴好冷水﹐舌上無胎而漧燥﹐心下支結﹐腹虛滿雷鳴﹐譫語﹐或昏睡不語﹐吐沫頭汗﹐甚者嘔逆上竄﹐速羸瘦﹐下黑血﹐遂死。余以爲是暑熱侵肌肉﹐邪气著筋脈﹐津液漧枯﹐血分沸亂﹐故至下血而極矣﹐治法淸潤補三法中兼利水而得效。蓋比之於丙子之疫疾﹐其證候亦少異矣。

少陰病輕證有旣濟湯﹐與姜附益气湯之別。上焦津液漧枯﹐其證似白虎湯而脈浮數無根﹐腳腹部軟弱﹐且微利﹐𨿽渴無欲飲水數升之勢者﹐爲旣濟湯。若夫邪气緩慢﹐漸見譫語煩躁﹐肌熱不甚﹐舌上濡潤﹐所謂勞役感寒者﹐爲姜附益气湯。此證三十年前多見之﹐而至近時惟見導赤各半湯﹑升陽散火湯等證﹐而此證絕少。時世之變﹐亦可以知已。

冬月傷寒發汗不解﹐下利數行﹐或不下利﹐三四日後熱彌熾﹐譫語煩悶﹐口舌漧燥﹐呼吸促迫﹐脈弦澀或滑數﹐無根底﹐舌上黃潤﹐心下痞﹐小腹無力﹐面赤耳聾。余以爲直中證﹐與以附子劑無效。後謂上熱下冷﹐與漧薑芩連人參湯﹐其效如桴鼓。

文政己卯仲夏至仲秋﹐都下痢疾大行﹐斃者不知數。其證皆熱毒痢﹐邪气熾盛﹐下利至百餘行。治法發表攻裏﹐或淸涼奏效﹐而偶有挾虛者﹐桃花湯所宜﹐若誤投粟殼﹑訶子類必害。

又虛家屢下之後﹐血水泄下羸脫者﹐又腹裏拘急﹐至夜燥渴﹐用地黃得效。

痢疾久不愈﹐舌上如粟粒﹐其色黃白或純紅﹐甚者及牙﹐此證多屬不治。又有舌上咽喉牙一面生濃黃白胎如鵝口者﹐有發喫逆者﹐皆爲不治。﹝按﹕諸久不愈﹐口舌生鵝口瘡者﹐皆胃气衰敗之候﹐固爲死證。﹞痢疾發渴者﹐多好熱湯﹐不可槪爲陰﹐而治寒下劑間效。又痢疾手指逆冷者﹐屬熱﹐陽脫於上故也。又熱痢失下虛極者﹐必手指冷至肩上﹐而足僅過踝而已﹐俱非溫藥﹐所宜矣。

痢疾初起﹐脈數無倫﹐下利頻數﹐精神不安﹐額上汗出﹐面部肉脫者皆爲不治。

文政庚辰春夏之交﹐淫雨數日﹐霽後暴催溽暑。時人發奇疾﹐其證如幹霍亂﹐心腹卒痛暴熱﹐脈洪大﹐心下支結﹐飲食不進﹐大便祕結。因與備急圓﹑大陷胸湯類﹐則反痛甚﹐熱不去﹐徒生煩渴。余以爲雨濕內郁﹐毒瓦斯上攻者﹐試與增損理中丸料﹐﹝代白術以蒼術。﹞痛頓減﹐不日快復﹐遂活數人。後閱東郭導水瑣言﹐京師亦行此證﹐東郭用外臺桑白皮﹑吳茱萸二味者得效﹐蓋一類也。﹝按﹕桑白皮﹑吳茱萸二味方﹐原治急喘﹐而東郭運用之﹐元和紀用經名之降气湯。﹞痘疹發熱疑似者﹐診虛裏﹐其動亢盛及缺盆者﹐痘也。此動無者﹐他病也。余得此訣於小川檉齋﹐而驗之果然。

黴毒𨿽分四證﹐不出二端﹐何則﹖下疳在肌肉而毒淺﹐故發則爲楊梅瘡﹐便毒著筋脈而毒深﹐故潛則爲結毒。然亦有虛實之分﹐下疳其人虛者﹐毒易侵入。故其愈遲便毒其人實者﹐毒易外托。故其愈速﹐竟亦不出二端焉。

舊疾暴變者﹐多因邪气內伏。能認其候﹐不拘本病﹐直與發散劑則效﹐是卽先治其卒病之意。

和田東郭以地黃治心下痞﹐蓋本諸吳氏參附養榮湯﹐治下後反痞之說。余以爲地黃之痞﹐與瀉心湯之痞相似而異。腹部宗筋急﹐津液漧枯﹐其勢上迫於心下﹐故以地黃滋潤筋脈﹐則痞自愈。若飲邪並結﹐心下支滿者﹐非瀉心湯不能解。是所以相似而大異也。

世醫將證候錯雜難名狀者﹐檄曰癇證﹐蓋本諸香川氏行余醫言云。《先教論》曰﹕癇本小兒病﹐在大人當稱曰癲。如香川所謂癇證﹐則大病奇論所說气疾﹐戴復庵所謂心風爲相近。余嘗考其病由﹐系心肝膽三髒﹐有由心神虛祛﹐與心气不寧者﹐有由肝气抑鬱﹐與肝气過亢者。如膽气亦由虛實﹐證候各異。能讀古人論此三髒病證者﹐則於其治法思過半矣。

難以小便黃白辧寒熱。戴復庵旣論之﹐而如以渴之冷熱定陰陽﹐亦不可拘執。熱利喜熱湯﹐風濕欲冷凍飲料﹐同類相求之理﹐不可不知。其他以所喜冷熱定病寒熱﹐大抵爲不瘥。

傷寒熱劇證﹐用柴胡﹑黃芩類﹐非多服則不能奏效。水气洪腫者﹐與淡滲藥非大劑則不能達方﹐屢驗果然。

嘔吐不止﹐諸治無效者﹐HT惟和診曰﹕脈浮數﹐屬表邪壅遏﹐與葛根黃芩黃連湯速愈。又有同證者﹐片倉周診曰﹕脈沈伏屬郁熱﹐與白虎湯果止。可謂二子診異表裏而並妙矣。

古方之妙﹐殆不可思議﹐今舉其二三﹕如牡蠣澤瀉散料﹐﹝或加大黃﹞治實腫陽水﹔栝蔞瞿麥丸﹐治腎气丸證而嫌忌地黃者﹔黃連湯﹐治霍亂吐瀉不止﹐心腹煩痛者﹔梔子甘艸豉湯﹐治膈噎食不下者﹔苓桂甘棗湯﹐治囊累年不愈﹐心下痛者﹔白頭翁湯﹐治腸風下血。餘數年所實驗﹐桴鼓影響﹐妙不可言。用古方者﹐豈可不精熟哉﹗﹝陳修園曰﹕旋復代赭石湯﹐今於嘔吐不止之證﹐及噦逆借用甚效者﹐取其重以降逆也。漧薑黃連黃芩湯﹐今於食入卽吐之證取用甚效。又借用麻杏甘石湯﹐治中暑頭痛汗出而喘口渴之外證。黃連阿膠湯﹐治心煩不得臥之內證。借用麻軺豆湯﹐育陰利濕﹐俱從小便而出之類。可知經方之變化如龍也。﹞囊治方𨿽居多﹐無如苓桂甘棗湯者。余又以三因方補脾散煉蜜爲膏﹐服得奇效。若便祕內實者﹐起廢丸爲妙。

《千金》紫蘇子湯中當歸﹐取之於降气。本艸云﹕主咳逆上气是也。人參敗毒散中枳殼﹐取之於驅風。本艸云﹕主風癢脈痺是也。世醫日用而無審其效用者﹐噫。

余嘗治一男子傷寒數日不瘥﹐譫語面赤﹐脈緊無力﹐微下利﹐上熱下冷者﹐與姜芩連參湯無效﹐小河雄齋﹝吉益南涯門人。﹞與當歸四逆湯速愈。曰﹕予往年患此證﹐柴田蕓庵用前方得蘇矣。

病患足趾甲溫而兩脛冷者多死﹐腿脛無水气﹐但足跗腫者亦危。

大病患忽兩頦筋弛如落架風者﹐屬不治。《和劑局方》烏荊圓主治云﹕頭頷寬不收﹐手盛頷能食。蓋此類。

噦逆諸治無效者﹐與熊膽效﹐又與左金丸料屢驗。

香港腳𨿽小便快利﹐脈胸動﹐甚至衝心者﹐水毒外壅侵內也。又𨿽脈候胸動俱穩﹐小便不利﹐以至衝心者﹐水毒內郁遏脈動也。此二證系局外之變﹐不可不精思。

香港腳下部無水气﹐胸背頸間面部或手背浮腫者﹐忽至衝心﹐不可輕視。如水腫上盛者亦然。

香港腳嘔逆喘急者﹐爲衝心之漸﹐不可忽諸﹐然復有似而非者。一壯失腳弱脛腫﹐喘滿短气熱熾﹐診之疫邪挾痰者﹐乃與柴胡陷胸湯﹐兼服利水劑亟愈。又一人麻痺痿軟﹐嘔逆不食﹐診之香港腳兼蛔虫者﹐乃作腎气丸料與之﹐兼以烏梅丸而全。治此等診在脈與胸動﹐而非精詣者難與言。﹝嘗聞先生以一味連翹膏治香港腳嘔逆衝心者﹐可謂得古人不傳之妙矣。﹞香港腳發熱類風寒者﹐不衝心則爲腳痿軟﹐爲可懼﹐救之偏制香港腳爲妙。若眞挾風寒者﹐非此例﹐宜比較以辧其差。

診視之際﹐有病情隱微難認者二端﹕一則勞瘵肝郁之類﹐始萌時感招外邪﹐外邪𨿽解﹐病不可愈者﹐內爲有姦也。若徒爲外感治之﹐則其取敗不鮮矣﹔一則舊疾人得疑似之新病者﹐假令如痼瘕之得腸﹐囊之得飲食傷﹐若拘執舊疾﹐不治新病﹐則其害在反睫。此二端最宜精診熟察。張景嶽曰﹕醫有慧心﹐心在局外﹐醫有慧眼﹐眼在兆前。其是謂乎﹖病名古今異稱﹐或一證及數名﹐極爲繁衍。如一病蓄數義﹐最易致誤﹐今舉一二辧之。

腫本癰腫﹐轉爲水腫之腫﹔瘡本創夷﹐轉爲瘡瘍之瘡﹔疳本蝕爛之義﹐而小兒嗜甘爲病亦名﹔疳痰卽澹飲﹐古作淡﹐而後世槪爲稠涎之名﹔癉﹐熱也﹐省文作疸﹐而轉爲黃病之名﹐又移爲丹毒之名﹔癅者﹐懸贅也﹐後世轉爲丹澑之澑﹔悸﹐心動也﹐而古來槪爲動築之義﹔奔豚﹐難經以爲腎積﹐《傷寒論》以爲气沖﹐咳逆謂咳嗽气逆﹐而後世謬爲噦逆之名﹔此類宜甄別焉。﹝桂山先生《瘟疫類編﹟序》辧病名字義亦精晰﹐宜與此條參看資益。﹞近來舶齋醫書﹐大率蹈襲陳言﹐未有所發明﹐而其序跋徒極稱揚。顧不讀古書者之所爲﹐要之優孟衣冠﹐不過追時習釣名利耳。

讀醫經與他書異。若讀《傷寒論》﹐最當虛心平气﹐就其至平至易處﹐研性命之理﹐使文義與治術吻合符契﹐而後博徵諸載籍﹐多驗諸疾病﹐優柔厭飫﹐浸潤涵泳﹐眞積力久﹐始足以應變無窮﹐此之謂善讀者矣。世或有穿鑿拘泥﹐固執偏見者﹐有膚淺浮疏﹐自誇心得者﹐有徒騖論辧﹐而不察證治之要者﹐有專拘字訓﹐而不究微意之所在者﹐此皆不善讀之過也。又有不學無術﹐臆測懸揣﹐以爲得經旨﹐聞有不合己意者﹐槪謂之後人摻入﹐妄刪攺之﹐此所謂夏虫疑冰﹐越犬吠雪者耳。蓋據經以洞病理﹐此其常。而亦有由驗病而悟經義者﹐不可不識焉。﹝醫之所貴者﹐力學之外﹐又得名師益友。日舉其所治之證與聖經之異同﹐合而講論﹐始知其妙。此亦由驗病而悟經義之一端也。﹞嘗考諸家注釋﹐成聯攝順文直解﹐稍屬淺拘。然創辟之功誠偉﹐能爲來者所矜式。方中行亦出新裁﹐非無發揮﹐然憑其私顚倒經文實作之俑﹐諭嘉言略本中行﹐更益端緒﹐後人何以崇信之。至柯韻伯學識頗髙﹐最有所見﹐而猶多臆斷。程郊倩間話俚語﹐失解經之體﹐至論理精密﹐殆非諸氏所及。汪苓友處心平穩﹐疏通前注﹐𨿽未能脫陋習﹐固與專己守殘﹐相去懸隔。張隱庵及令韶率由舊本﹐不敢錯易﹐蓋不蹈時趨者。錢天來辧訂不遺餘力﹐然或失太鑿﹐亦不無膠柱。《醫宗金鑑》匯纂之治﹐殊爲有益﹐其刪章攺句﹐無所不至﹐抑亦妄矣。﹝多紀柳曰﹐古人注張子《傷寒論》者﹐旣無順文釋義之獘﹐克辟守陋襲膠之說﹐旨義明了。

別開生面者﹐柯韻伯《來蘇集》是也。割裂舊章以爲類纂﹐𨿽不免妄攺古書之責﹐錯綜有條﹐端緒井然﹐足以爲臨局施治之便者﹐錢天來《溯源集》是也。蓋二家之集﹐精則精矣﹐柰何博辯冗議﹐讀者不能驟窺其要焉。在涇之書﹐其說多原於韻伯﹐其分治法佐天來﹐而變其例﹐更出新意以啟發之。辭約理該﹐直截易了﹐雙珠一貫﹐斯供把玩﹐是亦活人之手段也。

二子說議論切當﹐爲後學楷則﹐當與呂滄洲論歷代諸醫文並傳﹞。讀書法務遵古人﹐古人之言旣妥矣﹐固無須贅說。而徒鬥博誇多﹐更生異見﹐右傅左會﹐喋喋費解﹐謂之無用之辯﹐吾不取也。

凡讀醫經遇訓義有確據﹐則舉其一二而足矣﹐不必取於繁冗也。

訓詁𨿽精﹐而其義不切於治術者﹐未爲得也。訓詁𨿽不精﹐而施之於疾病必有實效者﹐乃爲得經旨矣。

凡立說者﹐非通貫全經﹐則不可謂之盡理蘊﹐非該盡萬理﹐則不可謂之得經旨﹐矧乃欲以變律常及拘於常而不通變者﹐皆善讀之過也。講研軒岐長沙之經﹐抉擇歷代良師之著﹐以切臨病處藥之際﹐是吾家爲學之方﹐亦卽吾家爲醫之訣﹐是以先君子搜羅天下醫書以貽子孫﹐其意一在後之人善讀而善用之焉已。﹝此數條爲後學開正路﹐一一書紳之語。余嘗謂自古以來醫籍充棟﹐賢愚不等﹐偏見迂論者﹐不可勝數。亦毋庸詳辧博考﹐只驗聖經賢傳緊要之書﹐揣摩精究﹐自然學術自進。鎖末字句﹐置之不論﹐別風淮雨﹐何必一一查考耶﹗﹞

黃跋

《先哲醫話》上下二卷﹐日本信濃人淺田宗伯撰。考文淵閣著錄之書﹐凡醫家類九十七部﹐一千五百三十九卷。列於存目者﹐又九十四部﹐六百八十一卷。証之內外藥之气性﹐方之佐使﹐無不備也﹐然未有輯醫論以成話者。醫之有話﹐實自宗伯始。夫醫者意也﹐病有萬變﹐醫無一定。自《和濟局方》專主燥烈香熱之品﹐而劉守眞救以寒涼。至於張子和舉一切病以汗吐下三法治之﹐東垣興而重固脾﹐丹溪出而重滋陰﹐景嶽作而重補陽。夫古之人﹐覃精研思﹐竭畢生之心力以從事。當夫縱心孤往﹐必熟察夫天時之寒熱﹐地气之燥濕﹐世運之治亂﹐人身之彊弱。一旦豁然貫通﹐或補或伐﹐如良相治國﹐名將用兵﹐投之而無不如意。其一偏之論﹐皆其獨得之祕也。或不察所由來﹐媛媛姝姝﹐守一先生之說﹐物而不化﹐是何異刻舟求劍﹐以爲劍在是乎﹖至鑑其無效﹐轉謂古方適足以誤人。如陳起龍﹑黃元卿﹐詆先哲﹐不遺餘力﹐抑又愼矣。蓋先醫眞積力久﹐而有所獨得。單詞短語﹐皆精微之意﹐行乎其間﹐𨿽涉一偏﹐學人能優而柔之﹐厭而飫之﹐復神而明之﹐用均無不效。又況其言之純粹以精者乎﹖是捲搜羅名言﹐間附評論﹐皆折衷精當﹐托始於後藤艮山。艮山蓋唱復古之說者﹐而末捲多紀庭之論。於讀經之審﹐運用之妙﹐尢三致意焉。非惟舉先哲之法以示人﹐且示人以效法之方﹐淺田氏於此得其力勤而用心苦也。日本之知漢醫﹐自新羅百濟來﹐逮隋唐而盛。其後李朱之說大行﹐丹水友松號倡復古﹐醫學昌明至於今﹐此書所錄。自享元至文政﹐凡十三人﹐取其尢著者耳。淺田氏名惟常﹐號識此﹐一號栗園﹐舊幕府醫官﹐今隱居不仕﹐以醫名五大洲。著醫書三十餘種﹐斯其一也。頃療餘疾﹐因得讀其書。他日歸﹐將致之醫院﹐以補金匱石室之缺云。

大淸光緒五年閏正月嶺南黃遵憲公度跋並書

書《先哲醫話》後

歲遇丰熟﹐谷盈百室﹐露積其粱﹐而遺秉滯穗﹐猶且可拾﹐寡婦所利。較諸農夫所慶﹐𨿽有多少之等﹐豈異其堅栗乎﹖向栗園公著《皇國名醫傳》﹐敍先哲事迹﹐猶谷盈百室﹐然𨿽此篇屬遺秉﹐堅栗則同焉。後進嘗其旨否﹐所利不少﹐終善且多者﹐必有矣。因想初公苦學﹐蓋亦不與農耕隴畝﹐蹈泥淖﹐驅牛馬﹐耘耔費精而時刻望秋異。今之學富業殷﹐亦復與農遇丰熟。黃雲漠漠表嘉瑞同﹐吾曹推公爲﹐爲倉城﹐則此刻告竣﹐其可不慶乎﹐喜而跋。

今村亮謹識趙雲崧著《甌北詩話》於唐宋明淸四代﹐取十家以爲學人之圭臬﹐從來詩話無出其上者也。

栗園淺田君之著《先哲醫話》﹐體例似甌北所載十三家﹐𨿽儒醫異道﹐其爲大家一也。予曾謂我邦文本之事輸籌西土﹐獨至醫術洵有出藍之妙也矣。淸朝醫家尢飲鶴﹑徐洄溪稱爲大家﹐徐氏《醫學源流論》議論正大﹐學力可見。至讀《蘭臺軌範》﹐則殆如出別手﹐尢氏《金匱翼》稍可見。《醫學讀書記》﹐則甚少可取者﹐無他﹐坐文勝而實不足耳。此編之成﹐使辮髮兒讀之果何如哉﹖若有王梅庵其人﹐則敍而傳之也必矣。然則君之此舉﹐可謂補醫林一缺事矣。明治已巳晚夏朔。

後學村山淳拜識趙宋以降﹐詩話之多﹐累積可柱屋。而至文話則惟宋有王文話﹐明有閔文振蘭莊文話﹐李云文話而已﹐如醫話絕無﹐不亦杏林缺事乎﹖邇者讀詩人徵略﹐引靈芬山館文鈔云。黃凱夙工於醫﹐以濟物爲急﹐合善藥以施﹐輯其所得爲《醫話》。《瘟疫論類編﹟序》云﹕劉奎亦著《松峯醫話》﹐而未見其書﹐每以爲憾焉。栗園先生嘗仿其目﹐輯皇朝名哲之說﹐名曰《先哲醫話》。蓋醫有案有話﹐醫之有案﹐猶吏之有案﹐斷章取義﹐有格定之式﹐而話則優遊厭飫﹐入人心者深。是則不可不與詩文之話並存而傳也﹐因校以授梓。

門人信濃松山挺謹識

