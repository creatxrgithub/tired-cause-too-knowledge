婦科百辧明澄江莊履嚴著

一﹑雜證

婦人中風﹐右半身不遂者何﹖曰﹕右屬气﹐此傷气也。服行气藥﹐用烏藥﹑香附﹑白芷﹑靑皮﹑陳皮﹑人參﹑茯苓﹑白術﹑甘艸之類﹔或八味丸﹑烏藥順气散加枳殼﹑香附﹔如腰痛加紅花﹑柴胡。凡治中風﹐當先以此順气。

婦人中風﹐左半身不遂者何﹖曰﹕左屬血﹐此傷血也。服活血藥﹐用當歸﹑靑皮﹑甘艸﹑枳殼﹑赤芍﹑木香﹑藿香﹑香附﹑烏藥﹑官桂﹑紅花之類。

婦人中風﹐口眼歪斜﹐言語不淸﹐目痛難眠者何﹖曰血少著風﹐先治血後治風﹐血足風自滅。須服大補气血之劑﹐兼治痰﹐二陳之類。

婦人中風﹐有肥瘦不同﹐分法治之者何﹖曰﹕肥人治痰爲主﹐瘦人治火爲主﹐俱用補中益气湯加貝母﹑黃連。

婦人中風﹐有汗者何﹖曰﹕中風有汗﹐是風傷衛气﹐當用小續命湯去麻黃加化痰藥。

婦人中風﹐無汗者何﹖曰﹕中風無汗﹐是寒傷營血﹐亦用小續命湯去桂加當歸﹑黃連等化痰婦人中風﹐大小便閉結不通者何﹖曰﹕中風大小便不通者﹐實也﹐宜用補藥中加滚痰丸之類﹔中風若大小便自利者﹐虛也﹐卽宜大補中气兼化痰藥。

婦人傷風咳嗽有痰﹐身熱﹑頭痛﹑多汗者何﹖曰﹕金沸艸散加參便是﹐三拗湯最捷。

婦人頭痛﹐身熱﹑鼻塞﹑咳嗽者何﹕曰﹕此感天地不正之气﹐宜用人參敗毒散加半夏﹑桔梗﹑桑皮﹑姜﹑棗。

婦人有咳嗽發於夕者﹐此陰火也。察其虛實﹐倍生地治之。午前咳屬胃火﹐用竹葉石膏湯﹐胃气虛用補中益气湯加炒山梔﹔午後咳屬陰虛﹐用四物湯加黃柏﹑知母二味﹐酒炒﹔腎水虛用六味地黃丸﹔五更咳用六君子湯。

婦人有咳嗽發於旦者何﹖曰﹕此陽火也﹐審其有無風寒﹐倍黃芩治之。

婦人連年咳嗽不止﹐治之者何﹖曰﹕此肺胃虛寒也﹐用人參淸肺湯。

婦人咳嗽發於春者何﹖曰﹕此上升之火兼受風寒也﹐用三拗湯兼人參敗毒散。

婦人咳嗽發於夏者何﹖曰﹕陰火上升克肺金也﹐用滋陰降火湯淸補之。

婦人咳嗽發於秋者何﹖曰﹕濕傷肺金也﹐五積散治之。

婦人咳嗽發於冬者何﹖曰﹕此風寒外乘﹐宜用十神湯並香蘇散之類﹐久則蘇子降气湯。

婦人心中嘈雜﹐食過卽饑者何﹖曰﹕此虛火盛也﹐宜二陳湯加黑山梔﹑黃連﹑撫芎﹑蒼白術之類。

婦人常飽不能進食者何﹖曰﹕此濁气在上則生脹﹐宜木香順气湯。

婦人夏月四肢倦怠气不舒者何﹖曰﹕調理脾胃爲主﹐宜淸暑益气湯。

婦人﹑室女夏月四肢倦怠﹐飲食不思﹐渾身發熱口渴者何﹖曰﹕此注夏癥也﹐宜補中益气湯加黃柏﹑知母﹑天麥二冬卽愈。

婦人周身骨疼﹐有風有痰有勞者何﹖曰﹕周身作痛﹐心嘈﹐此痰也﹐宜二陳湯加枳殼﹑山梔﹔滿身手足疼腫﹐此濕熱也﹐宜滲濕通利小便之劑﹔滿身痛﹐內熱口漧面黃此勞也﹐用逍遙散加補血藥治之﹔咳嗽身熱﹐此風也﹐宜金沸艸散。

婦人皮膚拆裂﹑口漧消渴﹐大小便閉結者何﹖曰﹕此癥要犯血淋﹐今所患者乃血枯也。當以生血補气爲主﹐加地黃﹑黃連﹑黃柏﹑知母之類。年四十以上﹐經事一月兩至者﹐多成崩淋。

婦人小便利大便閉結者何﹖曰﹕此血虛腎燥之癥﹐宜生血之劑。若大便利小便不利者﹐治又不同﹐宜五苓散。

婦人痰壅如塊﹐如梅核﹐咳吐不出﹑咽不下者何﹖曰﹕此气郁癥﹐用二陳湯加貝母﹑黃連﹑枳實﹔或四七湯治之。

婦人飲食卽吐﹐甚至藥亦不納者何﹖曰﹕此傷胃也﹐用半夏﹑藿香﹑生薑﹑烏梅﹐忌甜物。用正气散亦效。

婦人老瘧﹐腹中成癖者何﹖曰﹕淸脾飲最捷。

婦人瀉而見血﹐有散﹑有塊﹑有鮮﹑有紫﹑難辧其爲傷﹑爲痢﹑爲髒毒者何﹖曰﹕瀉而見血﹐有塊﹑有散血﹐以手按之﹐腹中作痛﹐此傷血內積﹐用去滯血之劑﹐蕩逐而安﹐胃風湯亦妙。腹中乍響乍痛﹐時時登圊者﹐痢也﹐用加味平胃散﹐或黃芩芍藥湯治之。腹中作痛﹐不時失血﹐乃髒毒也﹐用芍藥地楡湯﹑槐角丸。

婦人痢疾﹐純紅而不止者何﹖曰﹕中暑毒在腸胃﹐此病不易治﹐用人參敗毒散加石蓮﹑黃連。

婦人噤口痢者何﹖曰﹕熱毒衝心﹐嘔而不食﹐用吳萸﹑黃連﹐或倉廩散。

婦人胃中作痛﹐嘔吐淸水﹐得食卽止﹐饑則尢甚者何﹖曰﹕因气時飲食﹐或飲食後受气以致食滯﹑生痰﹐气滯生火。用香砂養胃湯去參﹐加姜炒川連﹑香附﹐化痰順气爲主。

婦人嘔吐淸水﹑黃水﹑食物﹑痰飲﹐春夏各用何藥﹖曰﹕春夏用養胃湯倍半夏﹐秋冬用養胃湯加炮姜。

婦人血癥﹐諸脈宜忌者何﹖曰﹕吐血出於心﹐衄血出於肺﹐咳血出於肝﹐唾血出於腎﹐痰涎血出於脾﹐嘔吐血出於胃。脈沈細身涼者吉﹐數大身熱者凶。

婦人腹如臌脹者何﹖曰﹕此多气病﹐用木香流气飲治之。

婦人痞滿壅塞者何﹖曰﹕用指迷七气湯倍木香﹑半夏。

婦人腹中有塊﹐聚散升降﹐發寒熱作痛者何﹖曰﹕有形者﹐作血治﹐用甘艸﹑山稜﹑益智﹑藿香﹑香附﹑半夏﹑生薑。

婦人常時腰痛者何﹖曰﹕補中益气湯加杜仲﹐然風寒濕瘀俱能作痛﹐不可槪作虛治也。

婦人腰膝作痛﹐走注不定﹐如虎咬之狀不可忍者何﹖曰﹕此行經時﹐或產後受風寒濕之气﹐气滯於三陰﹐治用獨活寄生湯倍紅花﹑牛膝﹐加酒。

婦人跌僕閃挫損傷致瘀血凝滯﹐胸脇作痛者何﹖曰﹕大用治血藥加丹皮﹑桃仁﹑紅花﹑靑皮﹔去宿血﹐生新血入童便。

婦人心胸嘈雜者何﹖曰﹕气郁生痰生火之癥﹐宜用二陳湯加香附﹐開郁化痰淸火。

婦人徧身麻木者何﹖曰﹕麻者﹐气虛也﹔木者﹐血死也。治麻以烏藥順气湯加淸痰活血藥﹔治木以當歸拈痛湯加蘇木淸痰藥。

婦人咽喉顎作痛者何﹖曰﹕三焦虛火上升﹐用四物加元參﹑薄荷﹑甘艸﹑桔梗﹑花粉﹑貝母﹑黃芩﹐徐徐服之卽愈。

婦人破傷風者何﹖曰﹕此患非輕邪﹐風溢經絡﹐入至頭目﹐靑黑額上﹐汗出如珠不流﹐眼小目瞪﹐气急上痰﹐四肢搐搦﹐俱不可治﹐宜用防風散治之。

婦人有塊諸藥不效者何﹖曰﹕宜用鬼見愁艸打汁和酒飲﹔或曬榦爲末﹐酒調服亦可。

婦人室女遺尿者何﹖曰﹕中气虛﹐心气不淸之故﹐宜用補中益气湯加益智﹑茯神﹑石菖蒲﹑遠志﹑桑螵蛸﹑麥冬之類。

婦人室女遺屎者何﹖曰﹕命門火衰﹝蓋腎主二便﹞兼大腸無火之故﹐宜用補中益气湯加官桂﹑吳萸之類﹐久則宜用實藏丸。

婦人交腸者何﹖曰﹕屎出小便者﹐謂之交腸﹐緣傳送失宜﹐關門不調之故﹐宜用五苓散分利陰陽﹐待其淸濁自別﹐水谷各從其道卽愈﹐再服黃連﹑阿膠防其將來。

婦人尿血者何﹖曰﹕此三焦之火下陷﹐宜養血涼血升提淸火﹐以梔仁﹑生地爲主。

婦人陰痛陰癢者何﹖曰﹕此肝經濕熱也﹐宜龍膽瀉肝湯加蒼術﹑白芷﹑升麻之類。

婦人陰癢不可忍者何﹖曰﹕此濕熱生虫蝕食之故。若久不愈﹐漸淫蝕臟腑之間﹐宜用杏仁研爛﹐絹包入陰戶內﹐數日愈。或用茴香爲末﹐醋制豬肝一條﹐納入取虫出﹐卽愈。

婦人陰戶生瘡者何﹖曰﹕此膀胱熱毒﹐宜用淸涼散加桃仁研細﹐紗裹納入戶內。

婦人陰戶冷如冰者何﹖曰﹕子宮虛寒﹐母丁香爲末﹐紗裹如大指﹐納入戶內﹐卽暖如故。

婦人無病而陰戶作痛者何﹖曰﹕交陽故也﹐用炒鹽靑布裹慰之﹐卽愈。

婦人陰戶內﹐忽然突出一物﹐長尺許﹐如陽物﹐重墜痛不堪﹐治之者何﹖曰﹕怒气傷肝﹐肝火下陷而成﹐名曰陰挺﹐宜用龍膽瀉肝湯加血竭研末﹐調服十餘劑﹐除其痛。次用補中益气湯加升提藥﹐歸脾湯約二十餘劑而愈。當忌惱怒以防再發。

婦人成勞虛熱咳嗽治之者何﹖曰﹕潮熱往來﹐俱是气多血弱﹐用生熟地﹑天麥冬﹑知貝母﹑丹皮﹑骨皮﹑百合﹑百部。名二地二冬二母二皮二百湯加姜﹑棗﹐煎服自效。

婦人顚狂悶亂治之者何﹖曰﹕多因驚憂之極﹐痰犯心胸所致﹐宜令吐之﹐用甜瓜蒂一錢爲末﹐以新汲水一鐘調下﹐隨得大吐﹐須熟睡勿驚。

凡大吐眼前卽反視﹐須先令其閉目﹐如吐不止﹐先緊系其腰﹐以糜粥補之卽止。

婦人因夫出外經商﹐忽成昏﹐終日好睡﹐全不飲食﹐月餘無效。治之者何﹖曰﹕此思傷脾也﹐心爲脾爲母﹐意外過思﹐勞傷於脾﹐脾傷則不思飲食﹐飲食減少則心气漸耗故心昏悶﹐非藥可治﹐必得夫商滿意而歸﹐次日自然病退﹐此喜可勝憂之效。

婦人因夫出外被難﹐知而成疾﹐昏睡不食者何﹖曰﹕此憂傷肺也﹐藥力難治﹐宜激其大怒﹐怒則肝火動﹐沖醒脾气﹐勝過肺金﹐其病自愈﹐此怒可勝憂之法。

室女二十未嫁﹐每見男子﹐猛咬其臂﹐漸昏者何﹖曰﹕此欲火旺而無淘瀉也。相火旺動﹐君火隨之﹐愧無男子以瀉之故﹐見卽痛咬其臂﹐惚如相喜之意﹐故爾神昏﹐下必有白淫流出﹐視之果驗﹐卽命其母痛打之。蓋大痛忘欲﹐其病卽愈﹐宜速配以防再發。

婦人有夢交而成胎者何﹖曰﹕此必貪淫之婦也。情思動於中﹐欲火熾於內﹐漸至白淫滲入胞宮而成﹐名曰鬼胎。以其陰得﹐漸至腹大﹐儼若胎樣﹐臨月而產﹐下如魚目﹐如蝌蚪數升﹐腹遂平如舊。醫遇此癥﹐須先辧其顏色﹐紅白嬌艷﹐且勿用藥。若面色痿黃﹐手足痠軟﹐飲食無味﹐腹若蜘蛛﹐卽五六足月﹐全不見內動﹐是其徵矣。

可用大黃﹑官桂之類﹐逐其惡物﹐去盡再用大溫補丸劑。庶幾可復﹐否則必成怯弱無疑。

婦人室女與鬼魅邪獸交者何﹖曰﹕此陰血充溢﹐思男子而不得之故也。心爲一身之主﹐神明出焉﹐欲火一動﹐君火亦隨火動則神昏﹐神昏則罔所見﹐曾恍惚如目中之狀﹐而邪气乘虛中其機彀﹐言談交會面爾浹洽﹐此非鬼之能惑人﹐實人之惑於鬼也。久則正气益耗﹐邪气益盛﹐至垂死而不可救者﹐父母翁姑百計醫禱而莫知﹐及知而急欲療救之﹐病者精气耗憊﹐已無所措其手足矣。故婦人室女必令勤勞﹐不可曠蕩縱其心志﹐亂其眉睫。夜間不可使其獨臥於深堂冷室之中﹐沈默寂寥之所。邪念不萌則邪气不入﹐何由而成斯疾也耶。又家有室女婺婦﹐覺其言語恍惚﹐懶惰好睡﹐面色有時嬌艷﹐有時靑黃﹐飲食懶思﹐脈息乍大乍小﹐乍有乍無﹐卽是邪祟爲病。

用安神定志辟邪丸﹐以救其內﹐丹符神咒以禦其外﹐庶可獲生。世俗不知﹐不能愼之於始﹐又不能救之於終﹐良可嘆息。

寡婦忽有孕者何﹖曰﹕此異聞也﹐予亦聞之矣。昔有一婦與夫甚相得﹐年二十生子﹐越歲而夫故﹐念昔日恩愛誓不攺弦﹐獨居石室﹐絕無門戶﹐惟一小竇進茶飲﹐如是者十有五年。當道聞其節﹐題旌表。其子十六歲入泮﹐痛母不及面﹐遂開竇見母稱謝﹐坐談良久﹐其子忽欲小便﹐母卽示子以桶﹐子往便之﹐少頃母亦往便﹐遂哭別。仍築其竇﹐後覺有孕至足月而產﹐形體俱具。事聞於外﹐縣令大怒﹐具詳撫按道﹐欲毀其旌﹐以正逆罪。撫信以爲然﹐拘質於案﹐以事關倫紀﹐翻閱《辧冤錄》﹐有男女气血俱旺﹐相幾其气而成形者﹐其胎必無骨節。發文拘提到案﹐鞠之得其實。按曰﹕如撫言幾誤矣﹐母居石室十五年﹐絕塵俗之私﹐毫無耗損。子列宮墻十六載﹐無滲漏之疾。寂然充滿﹐以致陽气先畱於桶內﹐陰气復感於桶中﹐二气相感﹐儼如交媾﹐凝而成形者。自古有之。然胎必無骨﹐令剖視之﹐冤始得自釋﹐令歸家仍移府道﹐囑特旌其門﹐此予齠齔時事長而聞諸先生者也。

二﹑調經

婦人室女經水一生不轉者何﹖曰﹕經者常也﹐天有二十八宿﹐地有十二經水﹐婦女應之﹐經水之來皆從十二經滲來之血。故足太陽膀胱經爲海水﹐足陽明胃經爲涇水﹐足少陽膽經爲渭水﹐足太陰脾經爲河水﹐足厥陰肝經終爲污水﹐足少陰腎經爲汶水﹔手太陽小腸經爲江水﹐手陽明大腸經爲淮水﹐手少陽三焦經爲漯水﹐手太陰肺經爲湖水﹐手厥陰心包絡爲漳水﹐手少陰心經爲濟水。此十二經絡所屬。治者參行經血色﹐入十二經絡調之。若一生不轉則石女也。﹝五不女之一﹞非藥石所能療法。編者按﹕本條所言固不足信﹐但其比擬甚有趣﹐故仍其舊。

婦人室女經閉不通者何﹖曰﹕婦人月水又曰潮水﹐以其一月一至也。水者濺之意也﹐潮者取其信也。故上應太陰﹐下應潮水﹐一月一至者﹐正期也﹔一月兩至者血熱也﹐兩月一至者﹐血冷也。《經》曰﹕熱則流通﹐寒則凝滯﹐熱則用淸涼﹐寒則用溫藥。若過用熱﹐禍不旋踵而至﹐當辧其形證﹐察其脈息。實則通之﹔虛則補之﹔郁則開之﹔熱則淸之﹔寒則溫之。不可固執。調經祕訣以戒鬱怒爲主﹐行經時耐气﹐忌生冷酒釀﹐庶無癥瘕之疾。

婦人室女經水三月一行者何﹖曰﹕此居經也﹐多主不壽﹐須大補气血調和經脈。

婦人一生經不下行而反在鼻中出血者何﹖曰﹕此逆經也。肺經火盛﹐熱在血脈之中﹐每月見衄血數點﹐出上竅卽當經水﹐且亦無病﹐惟終身不能生育。

婦人經閉成勞治之者何﹖曰﹕宜分經絡﹑辧虛實﹐生血調气﹐不可用紅花﹑桃仁通經之劑﹐當以白術﹑茯苓﹑當歸﹑白芍﹑甘艸﹑麥冬﹑五味﹑芡實﹑蓮肉等分﹐納入鴨腹內蒸熟而喫之﹐其骨煆和上藥內成丸。鹽湯送下﹐至骨蒸痰嗽﹐診其脈七八至者﹐當視其肌肉何如﹐若消瘦之甚﹐藥亦無益。

室女年近二十﹐無經而成勞有咳嗽者何﹖曰﹕此憂思傷脾也﹐及配合後則陰陽和而病自去矣。

寡婦﹑尼姑經閉者何﹖曰﹕寡婦﹑尼姑諱疾隱情﹐倍難施治﹐總以獨陰無陽﹐治以抑陰扶陽爲主﹐否則不起。

娼婦經閉者何﹖曰﹕行經時被人彊力交媾﹐閉住血竅﹐十難救三﹐宜養血補血行竅等藥。若身熱﹑咳嗽﹑肌瘦成勞﹑下瀉則不治矣。

婦人經水過期而來者何﹖曰﹕事非一例﹐有气血澀滯不按期者﹐當開郁行血﹔有血虛者﹐肚腹不疼﹐身上漸漸作熱﹐宜大補血爲主﹐調气佐之﹔有事不稱意﹐鬱結憂思﹐肚腹﹑胸膈﹑腰脇疼痛等癥﹐務要開郁調气四物湯倍加香附﹑靑皮﹑元胡索﹑木香﹑陳皮﹑紅花﹑蘇木之類。

婦人經水不及期而來者何﹖曰﹕此血虛有熱也﹐宜涼血地黃湯﹐有气多傷血海者﹐倍芎﹑歸﹐外加苓﹑梔之類。

婦人經水將來而作痛者何﹖曰﹕此鬱結也﹐服七气湯加芎﹑歸﹑香附﹑桃仁﹑紅花之類。

婦人經水來後作痛兼有身熱者何﹖曰﹕此血虛也﹐去血過多以致身熱作痛﹐用四物湯倍生熟地﹐或滋血湯﹑八珍湯亦治之。

婦人經水錯亂妄行無定期者何﹖曰﹕此气亂也﹐宜生血地黃湯加元胡﹑小茴﹐並服歸附丸。

婦人經水成塊而下者何﹖曰﹕此气郁凝滯也﹐宜四物湯加香附﹑丹皮﹑紅花﹐久則加膠﹑艾。

婦人經水有紫黑色者﹐有淡紅者﹐有濕郁而成塊者何﹖曰﹕紫黑色者﹐气血相並而成﹐腹疼者是也﹐調气行血卽愈﹔淡紅色者﹐血虛有熱﹐腹不疼易治﹐宜補血爲主﹔更有痰癥濕郁而經來重墜﹐小腹烙熱作痛﹐甚至身熱﹑口漧﹑嘔吐﹐紫血成塊﹐牽引腰胯掣痛﹐種種痛苦難以備述。緣行經時內受气惱﹐外冒風寒濕﹐以致血鬱气滯﹐又誤投辛熱煎劑丸散﹐耗煉陰血﹐痛久則熱﹐熱久生痰﹐痰生火﹐火甚作痛﹐乃婦人第一苦病。《丹溪參要注》云﹕依癥服藥殊不甚效﹐余遇此癥單用蘇木﹑紅花﹑牛膝﹐丹皮四味。俟經期將至預服二三劑﹐自覺稍寬﹐並用神術丸至下次經期﹐疼痛﹑身熱﹑嘔吐﹑小腹大熱諸癥漸平﹐仍服神術丸﹐早晚酒送兩次﹐半載之後悉平如故。

婦人三月一行經﹐經來如水湧者何﹖曰﹕此居經也。﹝見前﹞女人精血上應太陰﹐一月一盈虧﹐下應潮水﹐一月一消長。今失其常道﹐按四季而行﹐緣性急多怒﹐或食生冷以致血脈凝滯而不行﹐必待三月之久﹐血才運到胞門﹐故其始也﹐不能應期而早來﹐及其來也如水之而下﹐沛然而莫之能禦。或來卽數碗﹐或多至數升﹐勢甚遑迫﹐越日而收﹐自覺面靑昏憒﹐四肢痠軟。才養三月﹐面色剛有紅潤﹐下次又將來﹐多主不壽﹐間有壽者﹐必中年調理得宜之效。

婦人素有衄血而絕無經者何﹖曰﹕此逆經也﹝見前﹞。气爲血之主﹐血爲气之配﹐故气行則血行﹐气滯則血滯﹐今七情鬱結﹐六气外侵﹐气化濁血凝气﹐气有餘則爲火﹐火載血上升﹐出於鼻竅﹐有似月信而血脈全無下行之狀﹐安得有經﹖婦人上無吐衄而絕無經者何﹖曰﹕此偏經也。蓋心主血﹐肝藏血﹐脾統血﹐三者得宜﹐血隨气行﹐流於經絡﹐灌於血脈﹐行於隧道﹐通於胞門而成經水。若鬱結憂思﹐過傷辛辣﹐脾肺气弱﹐傳送失宜﹐不從正道滲入﹐大腸大便時常見血﹐亦似經水之狀﹐而前竅竟無者﹐治宜開郁導气健脾益胃﹐涼血升提。使大腸無血而經水自通﹐此乃藥力可挽不可自甘沈痼。

三﹑種子

婦人經水準信﹐宜乎有子﹐而反不受胎者何﹖曰﹕有气多而不受胎者﹐有血濁瘀郁而不受胎者﹐有濕痰畱滯胞宮而不受胎者﹐有肥盛婦人軀脂閉塞子宮而不受胎者﹐審其的實﹐多服歸附丸自愈。

婦人經水已調﹐並無他病而不受胎者何﹖曰﹕此必交合非法﹝婦人腰有二胞﹐左胞生男﹐右胞生女﹐交後精气混融天構。向左側睡﹐陽精流入左胞則成男胎﹔向右側睡﹐陽精流入右胞則成女胎。當泄精時搯摘婦人臂肉﹐或虛咬婦人肩膊﹐猝令提吸攝入胞宮。此是陰陽妙用﹐廣嗣良法﹐得此屢驗﹐勿以餘言爲繆﹞﹐或交後拈舉重物﹐登髙墜下致渾融﹐精气不能固結故也﹐宜側睡片時爲妙。

婦人經調無病並勿勞動而不受胎者何﹖曰﹕此必男子素有勞怯﹐或過傷房欲﹐精漸淸冷如冰故也。宜大補男子精气矣。其充足自當施而成胎矣。

婦人經水已調﹐男子精气已足而不成胎者何﹖曰﹕此必交會不如法。﹝種子當於經事三日後﹐五日內。若三日前瘀血未盡﹐則胞宮未淨﹐難以攝精﹐若過五日後則胞宮已閉﹐精無由入。

或經後延綿﹐數日不淨則身不免病﹐亦須詳察﹞或交後又交﹐陽精入胞未固﹐一經觸動化爲白淫而出﹐此男子縱肆之故﹐切宜戒之。

婦人經血調﹐陽精壯﹐禁戒守而不成胎者何﹖曰﹕此必妻妾眾多﹐男精耗損太過﹐精施而薄。諺云﹕廣種薄收﹐可以取譬。又或求嗣心切﹐自誤之者﹐蓋與之所至﹐自然而然一存求子之心﹐便多勉彊。曾有求種子方者﹐酒後贈以一畫令攜歸﹐夫婦同看﹐則春冊也。由此得胎﹐試思獸之蕃育﹐何識何知﹐其理可悟矣。

婦人以嗣爲急﹐多娶妾媵﹐气血俱美﹐百計禱求而不得一嗣者何﹖曰﹕此必男子貪婪之故﹐嬌艷盈前﹐欲火益熾﹐日夜無度﹐耗損眞陽﹐𨿽有萌蘗之生﹐從而交損之﹐又安望之哉。《經》云﹕寡欲多男子﹐卽若輩良方。

妾婦進門卽孕者何﹖曰﹕形體壯實﹐陰血正旺﹐一感而成胎﹐理之常也。陽壯陰調則剛而能射﹐虛而能受矣。

妾婦無子﹐攺嫁而卽孕者何﹖曰﹕此必性內多郁故也。緣此爲妾多不稱心﹐情懷鬱結以致經候不調﹐或交會失期﹐俱會失孕。適彼則心懷舒暢﹐交會及期﹐一感而成胎矣。

婦人有生一胎而後不再得孕者何﹖曰﹕此必產後調養失宜﹐或气血痿弱﹐潮熱往來﹐以致子髒無血﹐不復成胎﹐宜大補气血。

婦人勿孕﹐至三十後經水忽絕﹐身亦無病者何﹖曰﹕三十無經宜有病﹐無經無病者乃秋冬降收閉藏之象也﹐不惟無病﹐而且有壽﹐緣因向未受孕﹐收斂得早﹐免脫血之太過耳。

婦人七七而天癸絕﹐有至五十歲而生產者何﹖曰﹕婦人向無胎孕﹐此必幼年有疾﹐中年諸事不滿意﹐至暮年衣食丰足﹐事多得意﹐气血未耗﹐故四十九受胎﹐五十歲而生子﹐亦非異事。

男子八八而精竭﹐亦有年過七十而生子﹐且其子多壽者何﹖曰﹕起居有節﹐不妄作勞﹐更能調補﹐則精气不衰而有子﹐子復有壽﹐《靈樞經》已言之矣﹐俗語暮年生子﹐必多夭死﹐不可泥也。

婦人及期交會而不孕﹐其夫外歸﹐過期而孕者何﹖曰﹕此眞寡欲多男之謂也。婦人久守﹐陰血充盈﹐夫久客外歸﹐陽气滿實﹐二气俱純﹐天地交泰﹐有自然之理。諺云﹕新婚不如遠歸﹐豈經期前後之例所能拘乎﹖婦人欲孕不得﹐至婢女一造次﹐而卽孕者何﹖曰﹕陰血壯旺﹐且恐人知覺﹐气每收斂﹐故一感而成胎﹐必多壽者﹐精元完固之效也。

婦人身肥而不成胎者何﹖曰﹕稟受厚恣於飲食﹐軀脂滿溢﹐閉塞子宮。治宜燥濕﹐用南星﹑半夏﹑蒼術﹑川芎﹑防風﹑羌活等藥。

婦人身瘦而不成胎者何﹖曰﹕身瘦性急之婦﹐子宮漧澀少血﹐不能攝受精气﹐治宜涼血降火﹐或四物湯加芩﹑柴﹑香附諸藥。

婦人經調﹐男子精壯而永無孕者何﹖曰﹕此必五不女中之反竅婦也﹐必效禽獸之交﹐精始得入胞門﹐若正交則不入胞門﹐終不成孕﹐先師言之屢驗。螺﹑紋﹑鼓﹑角﹑石﹐謂之五不女婦人受孕交會之得其訣者何﹖曰「三十時中二日半﹐二十八九君須記﹐落紅滿地是佳期﹐水過期空霍亂。此言經期在二十八九日之後﹐三十日之前﹐見其血色如金黃樣﹐卽是佳期﹐但驗此色﹐卽可交會。然有壯實女人﹐气血充盛﹐每至六七日方回﹐安可定以三日爲期﹐臨時察之﹐務以適中爲貴。又云﹕霍亂之時枉費工﹐樹頭樹底覓殘紅﹐但覺花開不結果﹐那知丹桂不成叢。此言交會太早則子宮瘀血未淨﹐新血未生﹐則不能攝陽精而孕。若過期則子宮閉塞﹐男子府精無所容受﹐亦不受胎﹐當察其動靜而消息之。

婦人之脈有胎﹑無胎﹑準胎者何﹖曰﹕有胎者﹐六脈洪大而身不熱﹐左大爲男右大爲女。外驗左乳先有核者男﹐右乳先有核者女。三月後兩寸浮大﹐兩關滑﹐兩尺疾而帶數﹐此胎脈也。六脈不一者﹐非胎。若脈來沈細﹐腹有形而不動﹐一如抱甕之狀﹐有時作痛﹐用補气活血之劑﹐甚至乍大乍小﹐乍有乍無﹐浮沈不一者﹐此鬼胎也。

婦人有雙胎者何﹖曰﹕此男女精气充實﹐交媾之後﹐婦人仰臥熟睡﹐致渾融精气平等流入兩胞而成﹐故宜男月成者。﹝產育眞傳》云﹕宜男宜女月﹐以女年歲爲主﹐女年十六以單月爲宜男﹐正三﹑五﹑七﹑九﹑十一是也。女年十七以雙月爲宜男﹐如二﹑四﹑六﹑八﹑十﹑十二是也﹞卽成雙男﹐若女則不壽。宜女月成者卽成雙女﹐若男則不壽。此陰陽之妙理﹐求嗣者當於此畱意也。

婦人產未滿月而忽有孕者何﹖曰﹕此瘀血已盡﹐新血正生。內無七情﹐外少六气﹐情懷舒暢﹐故交卽成胎﹐漸覺體重﹐腹大﹐嘔吐﹐惡食﹐往往疑爲瘀血凝滯﹐誤用逐血之劑。醫遇此癥﹐宜先用川芎三四錢爲末﹐酒調下。覺腹中大動﹐是胎候也。若腹中不動﹐面上帶靑黃色﹐卽是血瘕。用大黃逐血之劑﹐然必察脈觀色﹐在三月盡方可行﹐早則不可爲也。

四﹑胎前

婦人胎孕月數不足卽分娩者何﹖曰﹕臟腑虛微﹐气血衰弱﹐病起相感﹐積气攻衝﹐侵損榮衛﹐有妨胎元﹐以致早產﹐急宜補養﹐久則成勞﹐難治。

婦人胎不過七月而生者何﹖曰﹕此形體充實﹐气血兩足故也。胎至七月﹐百骸具﹐九竅利﹐卽正產矣。昔山永富﹐家娶媳年二十歲﹐至夫家才七月卽生男。姑甚怒﹐翁從外商歸﹐事聞深以爲玷﹐命逐婦歸寧﹐其夫憐其嬌艷﹐彊與交歡。

別後七月復生男﹐翁姑始悔悟迎還。又七月而生男﹐二年之內連舉三子。後卽絕孕。此天不厭棄﹐此婦故連生三子以實之。若只生一子﹐則覆盆之冤﹐沒齒不能白矣。錄此爲多疑者戒。

婦人懷胎有二十餘月而生者何﹖曰﹕此必胎中有漏血故也。緣成胎後﹐經𨿽不多﹐每月一至﹐名曰漏胎。血有餘者﹐不須服藥﹐胎亦無恙﹔不足者﹐胎無血養﹐以致胎气不充﹐又貧苦無醫藥﹐延至二十餘月﹐四體充﹐百骸具﹐七情開﹐九竅利而生男。余曾見此三癥﹐皆气血滲漏﹐以致愆期﹐亦不甚爲怪也。

婦人胎有欲產不產者何﹖曰﹕此气逆也。

當順其气﹐自然安妥生下﹐用來蘇散及葵子散。

又臨產或不順利﹐用艸麻子十四粒﹐朱砂﹑雄黃各五分﹐蛇脫一尺燒灰﹐麝香一分﹐爲末﹐漿飲和丸。用椒湯淋洗產婦肚臍﹐置前藥丸在內﹐用紙數層蓋覆﹐以闊帛束之﹐胎下卽去上藥。

婦人將產偶爲捍動所傷治之者何﹖曰﹕此病十死八九﹐急用加減四物湯救之。

五﹑臨產

婦人胎死腹中者何﹖曰﹕小腹迸痛如冰﹐寒熱並作。舌黑子死﹐用官桂﹑麝香等分酒下。

婦人臨產胎死腹中者何﹖曰﹕母患潮熱﹐經旬臟腑薰蒸﹐又或喫熱毒之物﹐交感損傷使然﹐治用活水無憂散。

婦人難產累日不下者何﹖曰﹕胎前不能調養故也﹐至口臭﹐舌靑則兒已死。母面色靑﹐母亦難保。速用催生救急丹﹐或達生散救之。

婦人臨產胎暈不省人事者何﹖曰﹕速將產婦扶起﹐勿令睡臥﹐以韭菜一握﹐切碎﹐置有嘴磁瓶﹐用米醋煎數沸﹐澆灌以內﹐密封瓶口﹐以嘴緊向產婦鼻孔﹐令醋气透入卽蘇。

婦人產時胎尙未落而漿水先盡治之者何﹖曰﹕用保生無憂散﹐或達生散治之。

婦人臨產交骨不開者何﹖曰﹕陰气虛也﹐用加味芎歸湯。川芎﹑當歸各五錢﹐自死龜版一个﹑酒炙﹐婦人頭髮一握﹑燒灰存性﹐每服五錢婦人胎衣不下者何﹖曰﹕兒旣生下﹐衣被積瘀攻入﹐不能墮落﹐用破血紅花散﹐或單用艸麻子仁研爛塗足心﹐下出卽洗去。或卽以產婦頭髮入口﹐作嘔胎衣自出﹐不出者死。

婦人產門不閉者何﹖曰﹕此气血大虛也﹐用十全大補或補中益气湯倍加升麻。

婦人產後陰魋脫下﹐玉門不收治之者何﹖曰﹕用石灰一升﹐炒令極熱能燒艸﹐置混桶中﹐再用荊芥﹑防風﹑不拘多少﹐煎百沸湯沃之﹐令產婦坐桶上﹐使气薰入陰戶﹐待溫和坐浸其中﹐二三次平復如故。

婦人臨盆橫產者何﹖曰﹕胎兒將下﹐先露其手﹐或露其臂﹐用鍼刺入二分許﹐兒手不上﹐以鹽擦之。皆因兒轉身未當﹐產母用力迫逐太急﹐致兒身橫﹐欲下不得。不幸而有此候。當令產母仰臥﹐令接生穩婆先推其身直上﹐漸漸將手入﹐以中指抵其背椎上﹐俟其身轉問路﹐急煎催生救急丹服。一鐘方可扶母臨盆﹐此名橫生。凡接生之人﹐非精妙手段﹐不可妄用此法﹐恐其反傷人命。

婦人臨盆倒產者何﹖曰﹕胎元曲轉其身﹐未認生路。被母用力太速﹐致令兒頭偏住門路而未能生下﹐當令產母仰臥﹐使接生之人輕輕推兒送上﹐以手撥正其頭﹐使向產門﹐然後產母用力﹐名曰偏產。凡接生之人亦要精妙手段方可依此。

婦人凍產治之者何﹖曰﹕冬月嚴寒﹐天气閉塞﹐血凝而不散﹐以至兒不能下﹐宜滿屋燃火﹐以重綿裹身﹐溫養其血熱則寒散﹐兒軟易生﹐此名凍產。若春秋之間﹐遇有陰澀寒冷之時﹐以炭暖房亦妙。

婦人臨產則腸先出﹐然後產子者何﹖曰﹕此盤腸產也。其腸初出以篩盛之﹐隨以米醋半鐘﹐新汲水半鐘﹐攙和令人猛噀其面者三﹐腸卽收上﹐又方用萆麻子十四粒﹐去殼研碎﹑放頭頂中間百會穴上﹐俟腸收上隨拭去藥。

婦人產經五日﹐已死﹐遇醫用鍼而母無恙者何﹖曰﹕兒在腹中轉身時﹐手摘其心致母昏憒不產﹐時值暑天﹐病家慮其穢﹐置席上擡送莊外﹐陡遇朱丹溪蹤其後﹐見其鮮血淋地﹐詢得其實。

曰﹕識其癥矣﹐容我鍼之﹐猶可復生。卽於心窩鍼之﹐兒果撤手而下﹐產母復生。

六﹑產後

婦人產後陰脫者何﹖曰﹕气血虛而不能收斂也﹐宜補中益气湯倍當歸﹑熟地﹑麥冬﹑白術﹑升麻﹐入糯米一撮。

婦人產後血暈者何﹖曰﹕气血暴虛﹐未得安靜﹐被瘀血隨气上衝﹐迷亂心神﹐故眼暗頭眩﹐甚至悶絕不知人事﹐口噤神昏气冷﹐宜用淸魂散卽蘇醒復舊﹐不可作喑風治﹐或用失笑散。

婦人產後血不行腹作痛者何﹖曰﹕此瘀血也。兒初落地﹐須扶坐片時﹐使腹中瘀血下行﹐若聽其卽臥﹐多致飽悶腹痛﹐宜用元胡索散加桃仁﹑蘇木。

婦人產後不語者何﹖曰﹕心有七孔三毛。

因產虛弱多致停積﹐瘀血閉於心竅﹐神思不明﹐又心气通於舌﹐心气閉塞則舌本亦彊矣﹐故不言語。用人參﹑石菖蒲﹑川芎各一兩﹐細辛一錢﹐防風﹐辰砂各一兩五錢﹐爲末﹐每服一錢﹐薄荷湯送下﹐名七珍散。

婦人產後忽然狂言亂語﹐妄見鬼神者何﹖曰﹕產後血气虛弱﹐肺臟無气﹐心气不淸故也﹐宜用加味烏金散﹐不可作風暈治。

婦人產後或歌或舞﹐或唱或笑﹐或坐或臥﹐或怒罵﹐甚至窬垣上屋者何﹖曰﹕敗血衝心﹐聚而不散故也。衝胃則惡心嘔吐﹐衝心則顚狂錯亂﹐皆是惡癥。用藥速救﹐亦多不起﹐宜龍齒淸魂散。

婦人產後忽患哮喘者何﹖曰﹕此危候也。

產後虛弱﹐不避風寒﹐兼瘀血凝於肺脾之故。宜用大寧肺湯兼驅逐瘀血諸藥。

婦人產後漧咳嗽者何﹖曰﹕此產中去血過多﹐血少火旺之故。若有兒喫乳﹐久必無乳。若無兒喫乳﹐仍漧咳嗽身熱者﹐必成勞怯。宜服逍遙散加貝母﹑知母﹑陳皮﹑麥冬五味等藥。

婦人產後吞酸者何﹖曰﹕此胃中積痰滯火所致﹐宜七气合二陳湯。

婦人產後忽然心痛不可忍者何﹖曰﹕胃气虛弱﹐心經血少﹐二者不順﹐又因七情所觸﹐以致諸气不和﹐痛不可忍﹐宜服七情手拈散。或傷寒冷飲食致血暈者﹐隨癥治之。

婦人產後脇痛在左在右者何﹖曰﹕在左爲血﹐以淸血順气爲主﹔在右爲痰﹐以化痰消食爲主。

婦人產後骨節四肢通身疼痛者何﹖曰﹕產育之時﹐周身骨節開張﹐气血俱虛﹐此皆勞損﹐勉彊坐臥﹐出房吹風所致﹐宜用芎蘇飲加羌活﹑防風。若內傷生冷﹐外感風寒﹐宜服生料五積散。

婦人產後手足疲軟不能行動者何﹖曰﹕敗血流於四肢故也﹐宜逐瘀血加引經藥。

婦人產後忽然麻木者何﹖曰﹕此气血大虛故也﹐以大補气血爲主﹐兼烏藥﹑香附諸藥。

婦人產後中風不語者何﹖曰﹕此因產婦不避風寒﹐赤腳下牀﹐踏於冷地﹐兼百日內遇房事﹐或當風取涼洗浴﹐宜用烏金散﹐不可作風治。

婦人產後發熱﹐口漧作渴﹐唇裂生瘡者何﹖曰﹕此胎前過食辛辣﹑椒蒜﹑雞魚﹐熱物積於脾胃﹐气攻上焦所致。宜用逍遙散加連翹﹑花粉治之。

婦人產後寒熱者何﹖曰﹕血虛感冒﹐四肢痠痛﹐頭眩目暈﹐宜用加味烏金散﹐不可作瘧治。

婦人產後瘧疾者何﹖曰﹕過傷飲食﹐食滯生痰故也。用淸脾飲倍加消食化痰藥﹐稍退用常山七寶飲。

婦人產後痢疾者何﹖曰﹕產後大虛﹐過傷生冷所致﹐若腹中作痛﹐裏急後重﹐用木香導滯湯驅逐之﹐次用黃芩芍藥湯淸利之。久則用眞人養髒湯之類。

婦人產後瘧痢﹐治以溫補而泄瀉者何﹖曰﹕此必暴雨之後﹐病家不知﹐誤用無根水煎﹐气益下行﹐故不效而反瀉也。急以人參餵救之﹐仍用溫補之劑。

婦人產後譫語者何﹖曰﹕心主生血﹐產後去血過多﹐心神失守故也。宜大補气血安神卽愈﹐熱盛脈大者不治﹐益母丸薄荷湯送下﹐童便服之亦愈。血虛而神失守者﹐用豬心竅血屢驗。

婦人產後乳竅不通治之者何﹖曰﹕用炒山甲﹑王不畱行爲末﹐用酒調服。或煮豬蹄作羹飲之﹐此初產時可用﹐若十餘日無乳﹐當察其虛實﹐實則開痰提气﹐虛則大補气血﹐當消息而治之。

婦人小兒飲乳﹐經事三年不至者何﹖曰﹕乳乃上湧之血液所化﹐若無兒飲乳則流爲經水矣﹐不須服藥。

婦人產後發腫胸飽者何﹖曰﹕此內傷食气﹐外又冒風故也﹐用靑皮飲或加減胃苓湯。

婦人產後嘔吐﹐飲食不下腫脹者何﹖曰﹕血虛气弱﹐或受怒气﹐或傷生冷﹐致脾胃不能運化﹐濕滯而生痰生火﹐久則必成反胃。宜用香砂養胃湯。

婦人產後小便不通﹐腹脹如臌治之者何﹖曰﹕用炒鹽和麝香少許﹐塡滿臍中﹐上置蔥白片半指厚﹐用火炷蓋滿蔥餅灸之﹐覺熱气入腹難禁卽止﹐則小便通而脹自消矣。

婦人產後小腹中有塊作痛者何﹖曰﹕此兒枕未破之故。宜用香稜散倍破瘀藥﹔或枳實芍藥散亦驗﹔若患孕癰用烏藥五錢﹐水一鐘入牛皮膠蒸化﹐七分溫服﹔或薏仁蒸汁飲之。如不應﹐用牡丹皮散。

婦人產後忽然下血﹐成片似崩者何﹖曰﹕血气大虛﹐脾胃又弱﹐榮衛衰敗故也﹐宜和血理气用四物止經湯。

婦人產後膀胱垂下不收者何﹖曰﹕勞傷太過﹐又取重物﹐气弱虛冷﹐因而不收﹐有至三四月不能還原者﹐宜用收陰散。

婦人產後傷脬﹐終日淋漓不幹者何﹖曰﹕此被守生婆誤傷所致﹐用補脬湯﹝內有黃絹或用黃蠶繭﹐煎至粘﹐服後擁臥得汗卽愈﹐忌聞金聲﹞﹐或煮粘脬食之卽愈。

婦人產後小便腫痛者何﹖曰﹕濕熱客於膀胱。用漧薑﹑枳殼﹑麻黃﹑桔梗﹑陳皮﹑甘艸﹑乳香﹑沒藥﹐煎湯服之。

婦人產後頻數治之者何﹖曰﹕宜瓜蔞湯﹐或菟絲子丸。若中气不足﹐宜補中益气湯加益智。

婦人產後陰痛陰癢者何﹖曰﹕此濕熱也﹐或坐冷地﹐或洗用涼水之故。用白芷﹑荊芥﹑防風﹑花椒﹑杏仁﹑白礬﹑細辛﹐煎湯薰洗。婦人產後百病三惡者何﹖曰﹕嘔吐﹑泄瀉﹐盜汗是也。病見一惡已難調治﹐三惡並見﹐其病必危。三者之中當治其急。此急則治標之說﹐譬如撲火救其所先﹐余可少緩然。

七﹑附志

婦人或因難產﹐或因不正用艸藥斷產﹐致生他病者何﹖曰﹕產育一斷﹐難免無病﹐須待經事將淨一二日之間﹐用黃連﹑黃芩﹑黃柏﹑滑石爲末﹐蜜湯送下﹐以寒子宮﹐再不生育﹐亦無他病。婦人內傷外感與男子同治﹐惟經帶胎前產後用藥較難﹐故不憚煩﹐而詳之﹐方多驗過﹐全在靈敏者之運用焉。

八﹑論中引用各方

八味丸

附子肉桂一兩地黃八兩萸肉三兩山藥四兩茯苓三兩丹皮三兩澤瀉三兩蜜丸。

烏藥順气散

烏藥橘紅二錢麻黃川芎白芷桔梗枳殼炒﹐一錢僵蠶炮姜甘艸炙﹐各五分

二陳湯

姜半夏陳皮茯苓各一錢甘艸五分加姜煎。

補中益气湯黃芪蜜炙﹐一錢五分人參甘艸炙﹐一錢白術土炒陳皮當歸五分升麻二分柴胡二分姜三片棗二枚

小續命湯

防風一錢五分桂枝麻黃杏仁川芎白芍人參甘艸炙黃芩防己八分加姜﹑棗煎。

礞石滚痰丸

靑礞石一兩沈香五分大黃酒蒸黃芩八兩礞石同朴硝煆研和諸藥爲丸。

金沸艸散

旋覆花前胡細辛一錢荊芥一錢五分赤茯苓六分半夏五分甘艸炙﹐三分加姜﹑棗煎。

三拗湯

麻黃杏仁生甘艸人參敗毒散人參羌活獨活柴胡前胡川芎枳殼桔梗茯苓一兩甘艸五錢加姜三片薄荷少許。

竹葉石膏湯

麥冬一升半夏半升粳米半升竹葉二把石膏一斤人參三兩炙甘艸二兩加姜﹑棗煎。

四物湯

當歸生地黃三錢芍藥二錢川芎一錢五分六味地黃丸地黃萸肉蜜丸山藥茯苓丹皮澤瀉

六君子湯

人參白術土炒茯苓二錢甘艸一錢陳皮半夏

人參淸肺湯

人參杏仁阿膠各一錢粟殼蜜炙﹐一錢五分炙甘艸桑白皮知母地骨皮烏梅肉各五分加棗一枚。

滋陰降火湯生地三錢當歸川芎二錢白芍酒炒知母黃柏五積散玄參白芷陳皮厚朴六分川芎白芍茯苓桔梗二分蒼術枳殼七分半夏麻黃四分漧薑肉桂甘艸加姜﹑蔥煎。

十神湯

甘艸麻黃陳皮葛根香附升麻赤芍川芎白芷紫蘇加姜﹑蔥煎。

香蘇飲

香附炒紫蘇二錢陳皮一錢甘艸七分加姜﹑蔥煎。

蘇子降气湯蘇子半夏前胡厚朴橘紅當歸一錢甘艸炙肉桂五分加姜煎。

木香順气湯

木香艸蔻益智蒼術三分厚朴四分靑皮陳皮半夏吳萸漧薑茯苓澤瀉二分升麻柴胡一分當歸五分

淸暑益气湯

黃芪人參白術蒼術神曲靑皮陳皮甘艸麥冬五味當歸黃柏澤瀉升麻葛根姜﹑棗煎。

逍遙散

柴胡當歸酒炒白芍酒炒白術土炒茯苓一錢甘艸炙﹐五分加煨姜﹑薄荷煎。

五苓散

豬苓茯苓白術澤瀉桂

四七湯

人參官桂半夏一錢甘艸五分加姜煎。

藿香正气散

藿香紫蘇白芷大腹皮茯苓三兩白術土炒陳皮半夏曲厚朴桔梗二兩甘艸一兩淸脾飲靑皮厚朴醋炒柴胡黃芩炒半夏制茯苓白術土炒甘艸炙艸果加姜煎。

胃風散

人參白術茯苓當歸川芎芍藥桂加粟米百餘粒煎。

加味平胃散

蒼術二錢厚朴陳皮甘艸炙一錢麥芽神曲黃芩芍藥湯黃芩三兩芍藥甘艸二兩

芍藥地楡湯

芍藥地楡阿膠卷柏槐角丸槐花枳殼當歸黃芩防風地楡酒糊丸。

倉廩散

人參羌活獨活柴胡前胡川芎桔梗茯苓甘艸陳倉米一撮

香砂養胃湯

人參半夏砂仁白術炒檳榔陳皮艸果茯苓甘艸厚朴香附加姜三片﹑烏梅一个。

木香流气飲

半夏木香靑皮陳皮麥冬甘艸厚朴蓬術丁香通艸人參白芷枳殼茯苓沈香木瓜肉桂肉果蘇子檳榔白術大腹皮指迷七气湯待考

獨活寄生湯

獨活桑寄生秦艽防風細辛當歸白芍甘艸川芎桂心熟地杜仲牛膝人參茯苓

當歸拈痛湯

茵陳酒炒羌活防風升麻葛根蒼術酒炒白術當歸甘艸炙豬苓黃芩酒炒澤瀉苦參酒炒知母防風散待考寶藏丸待考

龍膽瀉肝湯

龍膽艸酒炒人參天冬麥冬生甘艸黃連梔子知母各五分黃芩七分柴胡一錢五味子三分淸涼散待考

歸脾湯

人參黃芪蜜炙白術土炒茯苓棗仁各二錢遠志當歸各一錢加桂圓肉七枚。

二地二冬二母二皮二百湯

丹皮生地骨皮熟地百部天冬百合麥冬貝母知母安神定志辟邪丸待考

涼血地黃湯

生地當歸川芎黃連黃柏黃芩細辛柴胡羌活荊芥防風升麻槁本知母紅花七气湯蔓荊子半夏五錢厚朴三錢茯苓四錢紫蘇二錢加姜棗煎。

滋血湯

熟地芍藥川芎當歸人參黃芪山藥茯苓

八珍湯

熟地芍藥當歸川芎人參白術甘艸茯苓生血地黃湯待考

歸附丸

當歸香附川芎艾葉人參漧薑白芷延胡琥珀沈香木香地楡

神術散

蒼術防風二兩甘艸一兩﹐炙加生薑﹑蔥白煎。

來蘇散

木香陳皮神曲黃芪炮姜白芍麥芽阿膠甘艸炙糯米薴根葵子散黃葵子一錢血餘少許熱酒衝服。

加減四物湯

肉桂熟地漧漆當歸白芍川芎蓬術三稜

活水無憂散

益母艸急性子當歸各四兩生地紫蘇陳枳殼赤芍各二錢肉桂川芎陳艾各一錢甘艸八分

催生救急丹

活鯉魚一个當歸川芎龜版炙血餘灰

達生散

紫蘇五分大腹皮三錢白術一錢白芍一錢甘艸二錢歸尾一錢陳皮五分人參五分

保生無憂散

當歸川芎芍藥枳殼炒木香甘艸炙﹐各一錢五分乳香另研

血餘灰各五分破血紅花散

歸尾赤芍枳殼肉桂甘艸威靈仙各一錢人參紅花五分加生薑三片。

十全大補湯

人參白術茯苓熟地芍藥川芎當歸黃芪

淸魂散

肉桂人參澤蘭荊芥川芎甘艸

失笑散

五靈脂

延胡索散

蒲黃炒延胡索蒲黃肉桂當歸乳香研沒藥制赤芍

加減烏金散

厚朴黃芩柴胡麻黃陳皮甘艸當歸白芍熟地加蔥白三个﹑生薑三片。

七珍散

石菖蒲人參生地川芎細辛防風辰砂薄荷湯送下。

龍齒淸魂散

人參遠志桂心歸身茯神細辛延胡麥冬甘艸姜﹑棗煎。

大寧肺湯

橘紅紫蘇五味子杏仁甘艸半夏黃芩阿膠瞿麥加姜五片桑白皮枳殼枳殼延胡小茴香白芍乳香沒藥甘艸

芎蘇飲

枳殼紫蘇桂枝榦葛川芎半夏木香茯苓柴胡陳皮甘艸加姜﹑棗煎

烏金散

厚朴陳皮桔梗蒼術川芎白芷茯苓當歸枳殼白芍桂枝麻黃羌活獨活牛膝甘艸加蔥頭﹑姜。

截瘧七寶散

常山酒炒艸果檳榔靑皮厚朴陳皮甘艸酒水煎﹑露一宿﹐於當發之早﹐面東溫服。

眞人養髒湯

人參當歸訶子肉豆蔻甘艸炙木香各一錢白芍白術炒三錢肉桂五分粟殼蜜炙﹐三錢益母丸五月采取益母艸曬榦爲末煉蜜爲丸靑皮飲待考

胃苓湯一名封塵飲子

厚朴豬苓陳皮茯苓甘艸白術澤瀉肉桂蒼術

香稜散

荊三稜蓬術赤芍甘艸官桂香附烏藥桃仁紅花

枳實芍藥散枳實炒黑牡丹皮散白芍酒炒丹皮牛膝歸尾赤芍荊三稜桂心蓬術延胡

四物止經湯

當歸人參阿膠茯苓棗仁陳皮蒲黃甘艸白雞冠花側柏葉加姜三片。

收陰散

當歸川芎白芷升麻萸肉熟地中白術枳殼人參陳皮沈香肉桂甘艸補脬飲生黃絹一尺﹐剪碎白牡丹皮根白及各一錢用水一碗﹐同煮絹爛如飴﹐空心頓服﹐服時不可作聲。

栝蔞湯

栝蔞黃連菟絲子丸甘艸人參桑螵蛸大棗菟絲子石蓮子茯苓山藥﹐麥糊丸。

婦女要方

景嶽調經飲專治婦女月水參前。

黃連烏藥香附甘艸當歸川芎芍藥地黃

理經湯

專治婦女月水落後。

人參黃芪川芎當歸升麻陳皮白術白芍

調經愈痛散

治婦人月水將來﹐預先作痛。

黃連烏藥棗仁香附甘艸當歸川芎芍藥

煮附丸

地黃專治婦女經水參前落後。

用香附不拘多少﹐好醋浸一宿﹐煮熟焙榦磨末﹐醋和丸﹐日以米飲進二服﹐半年以上卽效。

淸熱調經湯

噯發熱。

治婦女經事落後三四日及飽枳殼厚朴蒼術半夏桔梗艸果茯苓甘艸補中湯當歸川芎芍藥人參黃芪陳皮蜜丸﹐白湯下。

種子丹吳萸白芍各一兩細辛五錢菖蒲白附子桂心厚朴各四錢乳香茯苓沒藥牛膝當歸各三錢同烏骨白雞炙末﹐煎煉蜜丸。

保气散

安胎寬气﹐進食瘦胎易產﹐設或居處失宜﹐偶然跌僕﹐動胎漏血﹐兼服佛手散﹑神寤丸﹑枳殼散。此三藥八月宜常服。

香附四兩山藥七兩砂仁甘艸各一兩木香四錢益智蘇葉各五錢白湯下。

當歸獨活湯

治妊娠子﹐俗名魂風。

貝母葛根杜仲防風防己川芎澤蘭官桂當歸人參茯苓槁本獨活竹瀝貝母易產若未足月者﹐以升麻代之。

枳殼散治婦人手足煩熱﹐夜臥多汗﹐肌肉黃瘦﹔經候不調﹐四肢煩倦﹐心胸飽悶。

枳殼三兩半夏赤芍各二兩柴胡黃芩精各一兩半姜一片棗二枚白術散白術治妊娠气不調和﹑飲食易傷。

紫蘇各一兩川芎訶子靑皮各五錢人參白芷炒﹐各三錢甘艸四分姜三片祕結方大腸。

治妊娠祕結﹐大便不利乃熱結於枳殼三兩防風二兩甘艸一兩

寬膈飲

治妊娠心胸飽滿﹐痰逆不思飲食。

赤苓前胡白術蘇葉各一兩半夏麥冬人參各四錢大腹皮三錢薑水煎。

和中湯治妊娠腰痛腹痛。

當歸阿膠甘艸各一兩蔥根半升香歸飲悶惡心嘔吐。

此經產行血﹐聖藥治血塊升塞飽藿香靑皮陳皮蓬術三稜香附益智甘艸半夏桔梗官桂烏藥赤芍歸梢姜皮。

利腸散

治產後大便不通﹐四物湯多加靑

按﹕產後便張﹐宜以潤腸湯﹑玉燭散等治之﹐如不效﹐百檢升經心法﹐知產後大便祕結﹐因下血過多﹐精液耗竭﹐以此散極效。

潤腸湯治大便祕結。

麻仁大黃生地熟地當歸桃仁紅花升麻甘艸淸金退熱湯治癆怯等癥。

歸身白芍人參茯苓黃連薑汁炒黃芩五味知母甘艸貝母桑皮柴胡地骨皮桔梗姜陳皮川芎癥。

人參五味子湯

治勞怯骨蒸﹐熱嗽﹐痰血等

當歸芍藥人參黃芪貝母桔梗麥冬陳皮靑皮山梔丹皮五味甘艸杏仁姜人參養榮湯專治婦女一切虛證。

八珍湯去川芎加黃芪﹑官桂﹑五味子﹑陳皮﹑遠志﹑姜﹑棗。

香殼散

治嘔吐血癥。

桃仁香附歸尾枳殼蓬術蘇木烏藥白芍甘艸靑皮

陳皮茯苓半夏湯

當歸川芎治痰火怔忡等癥。

赤芍地黃陳皮甘艸半夏杏仁茯苓蔞仁南星黃柏黃連薑汁枳實竹瀝香附黃芩滋陰淸肺湯治漧咳日久而火上炎。

黃柏酒炒麥冬熟地各五錢知母酒洗山梔酒洗當歸黃芩各一錢白芍八分靑黛五分甘艸四分臨服加童便半盞﹐薑汁一匙。

桔蘇飲

治咳嗽身熱﹐有汗惡風。

桔梗紫蘇杏仁貝母半夏白術麥冬桑皮各一兩橘紅枳殼五味各四兩甘艸五錢姜五片食遠服。

消渴散

人參麥冬五味貝母知母黃柏當歸白芍花粉黃芪陳皮甘艸地骨

皮敗毒散

治感冒寒熱骨疼等癥。

防風荊芥羌活獨活前胡柴胡桔梗枳殼薄荷甘艸茯苓川芎姜婦瀉。

烏藥順气散

疏風順气兩肋刺痛膨脹吐

烏藥麻黃陳皮各二兩甘艸白芷枳殼炒姜五片川芎棗二枚桔梗各一兩漧薑五錢僵蠶一兩共爲末﹐每服四錢﹐孕婦勿服。

艸果飲

治瘧妙劑。

靑皮艸果陳皮厚朴半夏茯苓檳榔烏梅黃芩紫蘇常山柴胡甘艸有汗加白術﹑茯苓﹔熱多加柴胡﹑黃芩﹔寒多加半夏﹑艸果﹔口渴加知母﹑麥冬﹑花粉。

人參養胃湯

治脾胃不和﹐飲食不化。

人參厚朴蒼術炙艸各五錢陳皮半夏各一錢艸果藿香各三分烏梅一个肉蔻一粒茯苓七分指迷七气湯枳殼四分消食散气藿香靑皮陳皮蓬術三稜益智桔梗官桂蜜炙香附醋炒﹐各一兩炙艸七分姜夏一兩姜

當歸木香散

治下痢。

甘艸當歸木香肉蔻官桂人參白術茯苓白芍陳皮枳殼粟殼訶子

加減平胃散

治痢調理藥

白術棗仁各四錢厚朴姜制陳皮各一兩人參茯苓木香黃連檳榔各三錢阿膠四錢一方去黃連加蒼術。

消毒散止痢之劑。

陳皮甘艸枳殼粟殼赤痢半炒半生﹐白痢純用炒熟。

艸豆蔻丸治食傷冷物胃脘痛。

艸蔻白術各一兩黃芩半夏麥芽神曲各五錢枳實陳皮靑皮漧薑各三兩磨積丸治新久諸般積聚。

木香官桂二錢五分枳殼杏仁麥芽蓬術京三稜石三稜雞爪三稜黑醜白醜各五錢漧漆葛根醋丸﹐姜湯下。

獨活寄生湯

治筋骨痠痛。

獨活寄生當歸川芎白芍生地人參茯苓牛膝秦艽杜仲細辛官桂防風各七錢炙艸姜

槐角散

治腸胃不調﹐髒毒下血等證。

槐角當歸甘艸蒼術烏梅厚朴枳殼陳皮

茵陳五苓散

治濕熱發黃小便不利。

官桂白術赤苓豬苓澤瀉茵陳

千金漏蘆湯

治惡毒瘡腸癰。

漏蘆白及白蘞大黃甘艸枳殼升麻麻黃

加減活命飲

治乳。

橘葉十四張靑皮花粉白芷防風各八分柴胡桔梗連翹黃芩甲片蛤粉炒黃研當歸一錢三分赤芍一錢二分銀花一錢五分角刺二錢乳香沒藥炒去油甘艸各五錢水煎同酒服。

加味益母丸治難產及產後諸疾極效。

益母艸端陽日收取﹐陰漧勿見日光﹐二兩﹐爲末歸酒洗﹐七錢川芎焙漧香附童便浸﹐焙漧﹐各五錢以上爲細末蜜煉爲丸﹐臨產時煮酒與童便各半﹐溫服極爲順利。且無橫產血升之患﹐產後照法服之百病不復。

難產方

滑石四錢五分敗蓮房一枚﹐煆灰存性射香一錢黃葵子四十九粒以上爲末﹐每服三錢砂仁湯送下。

絕產方

柿子蒂二三十枚炭火燒煆存性爲末﹐產後三朝或六朝內陳酒溫熱送下。

保產無憂方耑治生產艱難﹐甚有數日不下者﹐一服卽產母子俱全。如臨月四五日前覺腰腹痛及行動不安﹐先用一貼須於空心服。若當產時﹐不拘時服。凡血暈陰脫及小產閃挫跌撲傷﹐動胎气一槪並治。

當歸酒洗﹐錢半川芎一錢三分荊芥八分羌活五分厚朴薑汁制﹐七分蘄艾七分白芍炒﹐一錢二分黃芪八分枳殼炒﹐六分菟絲子一錢四分甘艸五分貝母去心﹐一錢姜三片河水二大碗煎八分。先期者空心服﹔臨產者隨時服﹐須依法制度分兩﹐切勿增減。

折衝飲芍藥桃仁桂枝各一錢紅花四分當歸川芎牛膝各八分丹皮延胡各五分甘艸一分上十味以水二合半﹐煎取一合半服。

安衝湯

治婦女經行過多或漏下不止。

白術黃芪龍骨牡蠣各六錢生地白芍烏賊骨續斷各四錢茜艸三錢

寧坤丸

粵東布玉田先生方。治婦人經水不調﹐少腹寒冷腹痛不能孕育。

臺人參五錢川撫芎一兩東白芍五錢茸片五錢廣木香五錢制香附七兩延胡索五錢大熟地一兩西砂仁五錢全當歸一兩上藥共研極細末﹐加益母膏一兩﹑煉白蜜三兩﹐杵和爲丸﹐每粒重一錢﹐金箔爲衣臘殼封固。

女金丹

此藥調經養血安胎順气﹐不論胎前產後﹐月事參差﹐有餘不足﹐子宮寒冷等癥。

當歸川芎各二兩二錢白芍一兩三錢沒藥八錢甘艸一兩六錢香附一斤十二兩生地三兩赤石脂二兩二錢上藥共爲細末﹐煉蜜爲丸如桐子大。

婦科回生丹治妊婦失宜勞後動胎﹐或胎漏不安﹐子宮虛寒或過期不產﹐轉動無力﹐橫生逆產﹐胸腹悶亂﹐惡露上攻﹐昏暈不省﹐急促汗出等癥。

當歸川芎熟地茯苓烏藥蒼術香附延胡蒲黃各一兩牛膝一兩五錢桃仁一兩陳皮三稜羌活地楡五靈脂萸肉白芍炙艸五錢人參白術靑皮木瓜各三錢乳香沒藥各二錢再用大黃一斤爲末﹐用醋三斤熬汁﹔蘇木三兩用河水五碗煎三杯﹔紅花三兩用水五杯煎三杯﹔黑豆三升用酒五杯煎三杯。

將前藥共爲細末﹐用四種汁合爲丸﹐每丸重二錢﹐蠟封。

胎產金丹

此丹乃異人傳授﹐耑治胎前產後一切疑難凶急諸證﹐百發百中﹐眞有起死回生之功。

當歸益母艸生地靑蒿白術各二兩人參鱉甲各四兩紫河車一具茯苓香附四兩白玄胡各三兩肉桂五味各一兩白芍艾葉甘艸各一兩六錢赤石脂川芎丹皮沒藥沈香各六錢共爲細末﹐煉蜜爲丸﹐每丸二錢﹐朱砂爲衣蠟封。

行經後當歸湯化服三五丸﹐自然受孕。

懷孕之後﹐每月白術黃芩湯﹐服三五丸﹐其胎堅固易長。

屢經小產者﹐當歸熟地湯化服﹐永無墮損之患。

胎動不安﹐白蓮花瓣湯化服。

胎漏下血藕節棕炭湯化服。

橫生逆產並子死腹中﹐當歸川芎湯化服。

妊娠赤帶﹐紅雞冠花煎湯化服﹔白帶﹐白雞冠花湯化服。

交骨不開﹐龜版湯化服。

產後胞衣不下﹐紅花益母艸湯化服。

產後兒枕塊痛﹐山楂赤砂糖湯化服。

奪命散

沒藥一錢治產後瘀血不行﹐腹痛昏暈等癥。

血竭一錢研末分二次糖調下。

按﹕沒藥﹑血竭𨿽似﹐爲破瘀而沒。然只泄降下行﹐以舒其靜脈之郁血﹐非攻逐峻劑可比。

更以童便爲之﹐向導其功尢捷。

生化湯等證。

治產後一切瘀阻塊痛﹑血虛昏暈當歸川芎炙艸桃仁炮姜

按﹕婦女生產之後腸虛不運者實居多數﹐如脘悶嘔惡﹐肢冷自汗﹐身熱惡寒﹐瘀行不暢等證﹐當用錢氏生化湯加化痰順气藥品﹐大有殊功。

若陰虛火旺之體﹐發熱煩躁﹐不欲近衣﹐瘀熱內結者﹐當用石芾南之新生化湯。用益母﹑丹參﹑當歸﹑桃仁﹐於活血藥中加益元散﹑童便淸熱利小便﹐藕汁淸熱生津液﹐此石氏之巧思神悟。非舊方所可徼也。學者須審病之體﹐察病之機﹐二者各得其用﹐各有得心應手之妙。

