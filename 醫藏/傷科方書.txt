傷科方書淸江考卿

斷死證祕訣

金傷身損眼皮靑。定主身亡難救命。若是气喘與咆噎。且在一七內中亡。人中晝滿唇又靑。三日須知命必傾。神仙畱下眞祕訣。不說凡人不知音。

祕受不治法

凡矢柱骨折。不治。

凡兩目損傷。不治。

凡口開气出不收。不治。

凡口如魚口。不治。

凡傷食喉。不治。

凡打破頭鼻流黃白水。不治。

凡脊骨折斷。不治。

凡心胞緊痛。紅色髙腫。不治。

凡心口靑色。不治。

凡小腹陰陽不分。不治。

凡跌打大小腹痛。不治。

凡腎子傷入小腹。不治。

凡孕婦傷犯胎。不治。

凡女人傷乳。不治。

凡男人兩乳堂傷。不治。

凡腰傷自笑。不治。

凡兩臂墮下。盡力叫嚎。汗出如油者。不治。

凡人手骨出一脛可治。兩股齊出。不可治。

受傷治法

凡腦受傷。使人輕輕扶正。皮未破。用二十號黑龍散。已破。用十四號桃花散。塡破口避風。禁口自愈。

凡頂門受傷。用二十四號止血散。搽服俱用此藥。

凡气喉受傷。令人扶頭托湊喉管。不使出气。用銀鍼連好。外用十八號貼膏。內服上部藥方。

凡眉甲骨出。用椅圈將軟衣墊好。令傷人坐圈中。使一人捉定。以絹縛之。外用十八號貼膏。內服上部藥方。

凡肩KT骨折。必先使骨平正。用十八號貼膏。以油紙紮好。內服六號接骨丹。

凡金井骨在脇下。若損傷。不宜夾縛。扶平。用二十六號黑龍散。

凡兩脇骨折。如金井骨治法。

凡肩臂脫出。令人抵住。以抱著手臂。輕輕送入故位。內服六號接骨丹。外貼十八號膏。

凡人膝蓋。乃另生者。跌出不治。跌破者。用蔑箍以帶縛定。外用二十四號止血散。

凡傷破腹。大腸跌出。被風吹其腸幹。不能收口。用麻油操上。使腸潤澤。用一人托腸。一人默含冷水。噴潑傷人身上。其人必然一驚。托腸入卽隨驚送入。再用銀鍼連好。先敷二十四號止血散。後用十八號膏貼。傷破目難看見。用好酒一杯。令傷者飲下。卽使人嗅傷。如若有酒气。其腸已破。難已救治。

凡人骨跌出內外折肉中。用二十號寶麻藥一服。再將肉破開。取膏整換用二十四號止血散。十八號貼膏。外以筍篛包好。內服六號接骨丹。

凡打傷跌腫。肉中之骨。不知碎而不碎。醫人以手輕輕摸腫處。若有聲者。其骨已破。先用二十號寶麻藥一服。然後割開。如血來不止。用二十四號止血丹。又用二十號寶麻藥一服。再取骨出。若骨碎甚。卽以別骨塡接。外貼十八號膏藥。內服六號接骨丹。

凡平直處。跌打骨傷。皮不破。先用二十號黑龍散敷好。再用板夾縛平正。如曲折之處。只宜敷藥。不宜挾縛。免愈後不能伸屈。

凡服跌打藥。要忌冷水冷物。其藥必要熱服。

凡跌打傷重。必先用二十七號藥水洗過。然後敷藥。輕傷不必如此。

凡跌打血來不止。用二十五號桃花散。或二十四號止血丹。再不止。用三七山羊血。外用桃花散圈上。

凡骨未碎有輕者。外用十八號貼膏。內服上中下三部之藥。照傷何部。卽用何部藥方。

凡山谷鄕村無藥鋪之處。若遇跌打。暫用糯米水。酒。薑。蔥。同搗包熨。不使血凝。內服老酒。再治可也。

凡跌打藥。宜瓷瓶收貯。不使出气。

凡人周身一百零八穴。小穴七十二處。大穴三十六處。打中小穴。重亦無妨。打中大穴。𨿽輕亦死。今將三十六个大穴。道明受傷治法。

頭頂心名爲元宮穴。打中者。二日死。輕者。耳聾頭眩。六十四日死。先用加減湯。加羌活﹝一錢﹞蒼耳子﹝一錢五分﹞次用奪命丹二三服。再加藥酒常服。

前胸名華蓋穴。打中者人事不省。血迷心竅。三日而死。先用加減湯。加織實﹝一錢﹞良薑﹝一錢﹞次用七釐散二分。後用奪命丹二三服。

後背心名肺底穴。打中者。兩鼻出血。九日而死。先用加減湯。加百部八分。桑皮﹝一錢﹞次用七釐散二分。後用奪命丹二三服。再用紫金丹。

右乳上一寸三分。名上气穴。打中者。發寒熱三十二日而死。先用加減湯。加沈香﹝五分﹞肉桂﹝一錢五分﹞次用七釐散二分。後用奪命丹二三服。

左乳下一分名中气穴。打中者十二日而死。先用加減湯。加靑皮﹝一錢﹞乳香﹝一錢﹞次用七釐散二分。後用奪命丹二三服。

左乳下一寸四分。名下气穴。打中者七日而死。先用加減湯。加織實﹝一錢五分﹞石菖蒲﹝一錢﹞次用七釐散二分。

後用奪命丹二三服。

右乳上一寸三分。名上血海。打中者。口中吐血。十六日死。先用加減湯。加郁金﹝一錢二分﹞沈香﹝一錢﹞次用七釐散二分。再用奪命丹二三服。

右乳下一分。名正血穴。打中者口中吐血。十八日死。先用加減湯。加郁金﹝一錢五分﹞寄奴﹝一錢五分﹞次用七釐散二分。

再用奪命丹一二服。

右乳下一寸四分。名下血海。打中者。三十六日。吐血而死。先用加減湯。加五靈脂﹝一錢二分﹞蒲黃﹝一錢﹞炒黑。

次用七釐散二分。再用奪命丹二三服。

心中名黑虎偸心穴。打中者。立刻眼目昏花。人事不省。拳回气絕。速宜治之。先用加減湯。加官桂﹝一錢﹞丁香六分。次用七釐散二分。再用奪命丹﹝二三分﹞再用紫金丹三四服。

心下一分。名霍肺穴。又下半分。名肺底穴。打中者。劈面一把。卽醒。然後用藥。先用加減湯。加桂枝﹝一錢二分﹞貝母﹝一錢﹞次用七釐散二分。再用奪命丹二三服。又服加減湯。後用紫金丹。

心下一寸三分。偏左一分。名翻肚穴。打中者。比日而死。先用加減湯。加紅花﹝一錢五分﹞木香﹝一錢﹞次用七釐散二分。仍用加減湯。二三服。再用奪命丹二三服。又用紫金丹三四服。或弔藥一敷。

臍下一寸﹝五分﹞名气海穴。打中者。二十八日而死。先用加減湯。加杏仁﹝一錢﹞玄胡索﹝一錢﹞次用七釐散二分。再用奪命丹二三服。

臍下三寸。名丹田穴。打中者。十九日而死。先用加減湯。加木通﹝一錢五分﹞三稜﹝一錢五分﹞次用七釐散三分。

臍下四寸五分。名分水穴。打中者。二便不通。十三日而死。先用加減湯。加三稜﹝一錢五分﹞我術﹝一錢﹞生軍三錢。次用七釐散二分。再用紫金丹二三服。

臍下六寸。名關元穴。打中者。五日而死。先用加減湯。加車前子﹝一錢﹞靑皮﹝一錢﹞次用七釐散﹝二三分﹞再用奪命丹二三服。

左邊脇臍毛中。名气海穴。打中者。六个月而死。先用加減湯。加五加皮﹝一錢﹞羌活﹝一錢﹞次用七釐散二三分。

再用奪命丹三四服。

右邊脇臍毛中。名血海門。打中者。五个月死。先用加減湯。加柴胡﹝一錢二分﹞當歸﹝一錢﹞次用七釐散﹝二分﹞再用奪命丹二三服。或用藥酒常服。左邊脇梢軟骨。名章門穴。打中者。一百五十四日死。先用加減湯。加歸尾﹝一錢﹞蘇木﹝一錢﹞次用紫金丹三四服。

右邊脇梢軟骨。名地門穴。打中者。六十日而死。先用加減湯。加丹皮﹝一錢﹞紅花﹝一錢五分﹞次用奪命丹二三服。

仍服加減湯。

下一分。名血囊穴。打中者。四十日而死。先用加減湯。加蒲黃﹝一錢﹞韭菜子﹝一錢﹞次用奪命丹二三服。再服藥酒。

兩耳下半分空處。名聽耳穴。打中者。二十四日死。先用加減湯。加川芎﹝一錢﹞細辛﹝五分﹞次用奪命丹一二服。

再服藥酒。

背心第七个節兩邊下一分。名石骨穴。打中者。吐痰吐血。十个月而死。先用加減湯。加杜仲﹝一錢﹞骨碎補﹝一錢﹞次服奪命丹三四服。

下一寸一分。名後气穴。打中者。一季而死。先用加減湯。加補骨脂﹝一錢﹞烏藥﹝一錢﹞次用紫金丹三服。再用藥酒。

兩腰眼中左邊。名腎經穴。打中者。三日大哭而死。先用加減湯。加桃仁﹝一錢五分﹞紅花﹝一錢﹞次用奪命丹二三服。

右邊名命門穴。打中者。日事而死。先用加減湯。加桃仁﹝一錢五分﹞前胡﹝一錢﹞次用奪命丹三服。

尾梢盡下一分。名海底穴。打中者。七日而死。先用加減湯。加生軍﹝一錢﹞朴硝﹝一錢﹞次用奪命丹二三服。再用紫金丹三四服。

兩腿中。同名鶴口穴。打中者。一季而死。先用加減湯。加牛膝﹝一錢﹞苡仁﹝一錢﹞次用紫金丹二三服。

左右腳中。同名湧泉穴。打中者。十四个月死。先用加減湯。加牛膝﹝一錢﹞宣木瓜﹝一錢﹞次用奪命丹二三服。

以上三十六大穴。指明受傷之法。然用藥𨿽無久異。不過加減湯。及七釐散。奪命紫金等藥。惟加減方中。所加二味零藥。不可錯誤。切宜緊記。大凡人於旣跌之後。或相打受傷之後。感冒經風。發寒發熱。頭身皆痛。先用解肌湯。

或小柴胡湯治之。然後再服跌打之藥。

通用方

解肌湯廣皮﹝一錢﹞。防風﹝一錢﹞葛根﹝一錢﹞。木通﹝一錢﹞。羌活﹝一錢二分﹞。荊芥﹝一錢五分﹞。前胡﹝一錢﹞。

桔梗﹝一錢﹞。蘇葉﹝一錢五分﹞。加蔥白﹝三根﹞。薑﹝三片﹞。水煎服。

小柴胡湯柴胡﹝一錢﹞。桔梗﹝八分﹞。連翹﹝一錢二分﹞。花粉﹝一錢五分﹞。葛根﹝一錢﹞。黃芩﹝一錢﹞。廣皮﹝一錢﹞。

木通﹝一錢五分﹞。

加燈心﹝十根﹞。砂仁末﹝五分﹞。水煎服。

十三味加減湯五加皮﹝一錢五分﹞。織殼﹝一錢﹞。劉寄奴﹝一錢﹞。肉桂﹞﹝一錢﹞。杜仲﹝一錢﹞。五靈脂﹝一錢﹞。

蒲黃﹝一錢﹞。歸尾﹝一錢五分﹞。廣皮﹝一錢二分﹞。紅花﹝八分﹞。玄胡索﹝一錢﹞。香附﹝一錢五分﹞。靑皮﹝一錢﹞。

加砂仁﹝五分﹞。用陳酒煎服。

金瘡藥方生南星﹝五錢﹞生半夏﹝五錢﹞共研細末搽之。

弔藥方專治接骨入骱。打傷骨頭。止痛去傷。

赤芍﹝二錢﹞麝香﹝五分﹞乳香﹝二錢﹞沒藥﹝二錢﹞各研細末。臨用糯米飯。燒酒。調塗。

七釐散專治跌打血迷心竅。人事不省。服之可行。用冷粥卽止。

硼砂﹝八錢﹞。朱砂﹝四錢﹞。血竭﹝八錢﹞。土狗﹝六錢﹞。地鱉﹝八錢﹞。歸尾﹝五錢﹞。紅花﹝五錢﹞。蘇木﹝四錢﹞。加皮﹝四錢﹞。織實﹝五錢﹞。木香﹝五錢﹞。大黃﹝六錢﹞。巴霜﹝三錢﹞。蒲黃﹝三錢﹞。靑皮﹝三錢﹞。廣皮﹝四錢﹞。烏藥﹝三錢﹞。靈脂﹝五錢﹞。三稜﹝五錢﹞。我術﹝五錢﹞。寸香﹝一錢﹞。肉桂﹝三錢﹞。猴骨﹝三錢﹞。

以上共研細末。重者二分。半輕者一分。再輕七釐。陳酒下。

飛龍奪命丹專治跌打接骨。皆可服之。

當歸﹝五錢﹞。赤芍﹝二錢﹞。三稜﹝四錢﹞。寸香﹝二錢﹞。土狗﹝三錢﹞。土鱉﹝八錢﹞。我術﹝四錢﹞。靑皮﹝三錢﹞。蒲黃﹝二錢﹞。碎補﹝三錢﹞。加皮﹝八錢﹞。廣皮﹝二錢﹞。硼砂﹝八錢﹞。自然銅﹝八錢﹞。木香﹝六錢﹞烏藥﹝三錢﹞。朱砂﹝二錢﹞。胡索﹝四錢﹞。桂心﹝三錢﹞。香附﹝四錢﹞。寄奴﹝三錢﹞。桂枝﹝三錢﹞。血竭﹝八錢﹞。羌活﹝三錢﹞。前胡﹝三錢﹞。貝母﹝二錢﹞。

葛根﹝三錢﹞。秦艽﹝三錢﹞。桃仁﹝五錢﹞。蘇木﹝四錢﹞。杜仲﹝二錢﹞。

猴骨﹝二錢﹞。韭菜子﹝二錢﹞。古錢﹝四个﹞。醋酒浸。

共研細末。重服三分。輕分半。再輕一分。酒下。

地鱉紫金丹專治遠近跌打內傷。面黃肌瘦。四肢無力。並腰痛皆服之。靑皮﹝三錢﹞黃芩﹝三錢﹞赤芩﹝三錢﹞烏藥﹝三錢﹞紅花﹝三錢﹞赤芍﹝三錢﹞血竭﹝八錢﹞朱砂﹝二錢﹞自然銅﹝八錢﹞土狗﹝五錢﹞土鱉﹝三錢﹞猴骨﹝三錢﹞虎骨﹝八錢﹞牛膝﹝三錢﹞靈仙﹝三錢﹞靈脂﹝五錢﹞木香﹝二錢﹞寸香﹝三錢﹞香附﹝四錢﹞肉桂﹝三錢﹞織殼﹝二錢﹞丹皮﹝四錢﹞桃仁﹝五錢﹞貝母﹝三錢﹞寄奴﹝三錢﹞廣皮﹝三錢﹞蘇木﹝三錢﹞遠志﹝二錢﹞歸尾﹝五錢﹞桂枝﹝三錢﹞木通﹝三錢﹞三稜﹝四錢﹞我術﹝四錢﹞秦艽﹝三錢﹞加皮﹝五錢﹞續斷﹝三錢﹞杜仲﹝三錢﹞骨脂﹝四錢﹞碎補﹝三錢﹞羌活﹝三錢﹞葛根﹝三錢﹞蒲黃﹝四錢﹞澤瀉﹝三錢﹞松節﹝五錢﹞枸杞﹝三錢﹞韭菜子﹝三錢﹞硼砂﹝八錢﹞共研細末。重服三分。輕二分。再輕一分。酒下。

萬應回生膏專治遠近跌打。接骨。風气。周身大穴受傷。貼卽效。

生地﹝五錢﹞熟地﹝五錢﹞當歸﹝二錢五分﹞川烏﹝二錢五分﹞艸烏﹝五錢﹞紅花﹝五錢﹞靈仙﹝二錢五分﹞寄奴﹝二錢五分﹞杜仲﹝一錢五分﹞木瓜﹝一錢五分﹞牛膝﹝二錢五分﹞胡索﹝三錢﹞桂枝﹝二錢五分﹞防風﹝二錢五分﹞骨脂﹝二錢五分﹞荊芥﹝二錢五分﹞獨活﹝二錢﹞赤芍﹝一錢五分﹞碎補﹝五錢﹞香附﹝三錢﹞桃仁三十粒。升麻﹝三錢﹞丹皮﹝二錢五分﹞蘇木﹝二錢五分﹞靑皮﹝二錢五分﹞。烏藥﹝二錢五分﹞韭子﹝二錢五分﹞松節﹝二錢五分﹞秦艽﹝二錢五分﹞續斷﹝二錢五分﹞元參﹝二錢﹞麻黃﹝二錢﹞蒲黃﹝二錢五分﹞虎骨﹝五錢﹞猴骨﹝三錢﹞共研細末。將麻油一斤。血餘﹝四兩﹞煎好共熬成膏。

臨用加膏上末藥寸香七分。丁香﹝一錢﹞血竭﹝一錢﹞木香﹝一錢﹞桂心﹝一錢﹞乳香﹝一錢﹞沒藥﹝一錢﹞香附﹝一錢﹞東母﹝一錢﹞蘇合油﹝一錢﹞勞傷藥酒方﹝女人加益母艸。油發灰。阿膠。各四錢﹞紅花﹝二錢﹞黃芩﹝五錢﹞烏藥﹝五錢﹞白伏苓﹝五錢﹞生地﹝五錢﹞。當歸﹝六錢﹞加皮﹝五錢﹞骨脂﹝三錢﹞杜仲﹝五錢﹞牛膝﹝五錢﹞織殼﹝三錢﹞桃仁﹝四錢﹞遠志﹝五錢﹞續斷﹝三錢﹞麥冬﹝五錢﹞秦艽﹝五錢﹞丹皮﹝五錢﹞枸節﹝五錢﹞桂枝﹝三錢﹞香附﹝三錢﹞澤瀉﹝五錢﹞胡索﹝五錢﹞虎骨﹝八錢﹞枸杞子﹝六錢﹞白胡根﹝三兩﹞胡桃肉﹝四兩﹞大棗頭﹝三兩﹞以上等藥。共置入好酒中隨飲。

勞傷丸藥方生地。熟地。加皮。當歸。丹皮。黃芩。杜仲。黃。麥冬。天冬。遠志。川牛膝。補骨脂。柏子仁。

白伏苓。各等分。

以上共研細末。白蜜和丸。白湯送下。

體仁子曰。跌打損傷之癥。皆從血論。損有重輕之不同。傷有淺深之各異。豈能一槪而治乎。蓋皮未破。多用串皮破血之劑。皮旣已破。多用通利兼補之方。此乃跌打中之大要也。學人用心詳焉。今將祕方開列於後。

祕傳方

君臣散﹝第一﹞肉桂﹝童便浸﹐一兩﹞紅花﹝酒洗﹐五錢﹞歸尾﹝五錢﹞生地﹝五錢﹞甘艸梢﹝五錢﹞赤芍﹝五錢﹞烏藥﹝五錢﹞牛膝﹝五錢﹞玄胡索﹝五錢﹞杜仲﹝三錢﹞桃仁﹝去油﹐五錢﹞碎補﹝去毛﹐五錢﹞續斷﹝二錢﹞花粉﹝二錢﹞川芎﹝三錢﹞羌活﹝二錢﹞牡丹皮﹝五錢﹞加皮﹝二錢﹞防風﹝二錢﹞共研細末。臨用加薑末少許。

紫金散﹝第二﹞紫金皮。酒浸一宿。瓦上焙漧。爲末用。

黑神散﹝第三﹞黃金子。麻油拌炒黑。爲末。

桃花散﹝第四﹞乳香炙。沒藥炙。血竭炙。各等分。共研細末。

玉龍散﹝第五﹞人中白。醋炙七次。研末。

乳香散﹝第六﹞乳香炙。沒藥炙。碎補去毛。當歸酒浸。硼砂。血竭。土鱉去頭足。醋炙。各等分。酒醉瓦焙。爲末。

一粒金丹﹝第七﹞半夏﹝二錢﹞醋炙。土鱉炙兩半。栝蔞仁去油﹝三錢﹞共研細末。以飯丸粟米大。上部一錢。下部一錢五分。酒下。

八仙丹﹝第八﹞乳香﹝二錢﹞沒藥﹝二錢﹞巴霜﹝二錢﹞碎補﹝二錢﹞半夏﹝二錢﹞歸尾﹝酒洗﹐五錢﹞硼砂﹝三錢﹞大黃﹝五錢﹞血竭﹝三錢﹞自然銅﹝醋炒﹐三錢﹞無名異﹝醋炙﹐二錢﹞以上共研細末。每服八釐酒下。

川芎散﹝第九﹞上部頭傷痛用川芎﹝一錢﹞白芝﹝一錢﹞防風﹝一錢﹞赤芍﹝一錢﹞生地﹝一錢﹞當歸﹝一錢二分﹞羌活﹝一錢二分﹞花粉﹝一錢二分﹞陳皮﹝一錢﹞桔梗﹝一錢﹞黃金子﹝一錢二分﹞加薑﹝三片﹞水酒煎服。

桂枝湯﹝第十﹞上部手臂傷痛用桂枝。織殼。陳皮。紅花。香附。生地。防風。當歸。赤芍。獨活。玄胡索。各等分。加童便煎服。

蔓荊散﹝第十一﹞上部眼目傷用白芍﹝一錢﹞生地﹝一錢二分﹞紅花﹝一錢二分﹞白術﹝一錢二分﹞川芎﹝一錢二分﹞當歸﹝一錢二分﹞蔓荊子﹝一錢﹞水酒煎服。

杜仲散﹝第十二﹞中部腰痛傷用肉桂﹝一錢﹞烏藥﹝一錢﹞杜仲﹝一錢二分﹞赤芍﹝一錢﹞當歸﹝一錢﹞丹皮﹝一錢﹞桃仁﹝一錢﹞續斷﹝一錢﹞玄胡索﹝一錢﹞童便煎服。

杏仁湯﹝第十三﹞中部肚痛傷用甘艸﹝三錢﹞歸尾﹝一錢﹞生軍﹝三錢﹞杏仁﹝去皮﹐三錢﹞桃仁﹝去皮﹐三錢﹞童便煎服。

桔梗湯﹝第十四﹞下部二便閉用紅花。蘇木。芒硝。各﹝五錢﹞煨大軍﹝七錢﹞桔梗﹝二錢﹞桃仁﹝二十五粒﹞。

豬苓。澤瀉。各三錢。加薑﹝三片﹞童便一盞。酒半斤。煎服。

車前散﹝第十五﹞下部二便閉用當歸。織殼。赤芍。車前子。木通。桔梗。大黃。芒硝。以上各等分。童便水酒煎服。

海桐散﹝第十六﹞手足傷亦可用獨活。牛膝。秦艽。桂心。生地。陳皮。赤芍。續斷。當歸。防風。丹皮。加皮。薑黃。海桐皮。以上各等分。童便水酒煎服。

麝香膏﹝第十七﹞紅花﹝五錢﹞歸尾﹝一兩﹞蘇木﹝三錢﹞加皮﹝五錢﹞肉桂﹝五錢﹞地黃﹝五錢﹞白芝﹝五錢﹞紫金皮﹝五錢﹞防風﹝五錢﹞荊芥﹝五錢﹞牛膝﹝五錢﹞續斷﹝五錢﹞靈仙﹝三錢﹞獨活﹝五錢﹞麻黃﹝五錢﹞黃柏﹝五錢﹞丹皮﹝五錢﹞桃仁﹝五錢﹞苦參﹝五錢﹞血餘﹝五錢﹞大黃﹝一兩﹞以上用麻油斤半。將上等藥浸下。夏。二日。冬。四日。爲度。用銅鍋熬至枯色。

入薑少許再熬。去渣又熬。入片。黃霜。三味。又熬數沸取起。收拾。聽用時加麝香。乳香。沒藥。三味藥末於膏上。

象皮膏﹝第十八﹞凡跌打骨斷皮破皆用大黃﹝一兩﹞川歸﹝一兩﹞肉桂﹝三錢﹞生地﹝一兩﹞紅花﹝三錢﹞川連﹝三錢﹞甘艸﹝五錢﹞荊芥﹝三錢﹞白芨﹝五錢﹞白蘞﹝五錢﹞以上肉桂。白芨。白蘞。黃占。共研細末。余藥油浸。照前熬法成膏。收用時加膏上末藥。土鱉。血竭。龍骨。象皮。硝。珍珠。乳香。沒藥。八味再帖。

藥酒方﹝第十九﹞凡打傷跌損可用當歸。生地。烏藥。三七。肉桂。乳香。沒藥。牛膝。丹皮。紅花。胡索。

防風。獨活。杜仲。加皮。落得艸。川芎。虎骨。漧薑。薑黃。紫荊皮。海桐皮。各五錢。米酒浸煮。早晚服。

八釐寶麻藥﹝第二十﹞川烏。艸烏。蟾酥。半夏。南星。黃麻花。鬧陽花。

共等分。研末。薴葉汁。拌末曬漧。再研末收好。每服八釐酒下。

楊花散﹝第二十一﹞鬧陽花﹝二錢﹞南星﹝二錢﹞艸烏﹝一錢﹞半夏﹝二錢﹞共研末用麻黃根。卑麻根。卑麻葉。三味絞汁。拌上末藥。再研末。開割肉用者。搽上。

續筋骨﹝第二十二﹞土鱉。血竭。龍骨。共等分。研細末唾調塗。

又方﹝第二十三﹞旋覆花。取汁調塗。

止血散﹝第二十四﹞血見愁。馬蘭頭。川三七。旱蓮艸。共研細末。取好便用。

桃花散﹝第二十五﹞陳平鍛石一斤。用牛膽浸七次。取出同大黃炒。如桃花色。去大黃用。

黑龍散﹝第二十六﹞穿山甲丁皮﹝六兩﹞川芎﹝二兩﹞枇杷葉﹝去毛﹐五錢﹞百艸霜﹝五錢﹞當歸﹝二兩﹞共研細末用。

洗傷藥方﹝第二十七﹞艾。蔥。桂枝。荊芥。歸尾。槐花。蒼術。防風。玄胡索。以上各五錢水酒童便煎服。

陰江湯﹝第二十八﹞婦人損傷用阿膠。沒藥。油發灰。水酒煎服。

血竭湯﹝第二十九﹞跌打血從口出用發灰。茅根。血竭。韭菜根。水酒童便煎服。

跌打旣好筋不伸方﹝第三十﹞黃荊子﹝一兩﹞續斷﹝八錢﹞海桐皮﹝八錢﹞虎骨﹝八錢﹞雞骨﹝八錢﹞犬骨﹝八錢﹞秦艽﹝七錢﹞獨活﹝七錢﹞共研細末。每服一錢五分。合下寬筋湯服。

寬筋湯﹝第三十一﹞肉桂。牛膝。薑黃。黃。川芎。地黃。獨活。續斷。白伏苓。海桐皮。各等分。用水酒煎空心服。

人參散﹝第三十二﹞凡接骨之後。無力不能行動用。人參。白術。肉桂。續斷。黃。當歸。烏藥。各等分。

用水煎服。

桂枝湯﹝第三十三﹞凡治一切跌打通用陳皮。芍藥。織殼。丹皮。香附。生地。桂枝。歸尾。桃仁。乳香。沒藥。川芎。牛膝。藿香葉。水煎服。

薑黃湯﹝第三十四﹞凡一切跌打通用桃仁。蘭葉。丹皮。薑黃。蘇木。當歸。陳皮。牛膝。川芎。生地。肉桂。

乳香。沒藥。水酒童便煎服。

消風散﹝第三十五﹞凡跌打損傷牙關緊閉赤芍﹝一錢二分﹞川芎﹝一錢二分﹞當歸﹝五分﹞升麻﹝一錢﹞羌活﹝一錢﹞陳皮﹝一錢二分﹞半夏﹝一錢二分﹞防風﹝七分﹞南星﹝五分﹞甘艸﹝三分﹞老薑﹝三片﹞煎服。

麻黃湯﹝第三十六﹞凡破傷風發寒用肉桂﹝三分﹞漧薑﹝五分﹞半夏﹝一錢二分﹞濃朴﹝七分﹞桔梗﹝七分﹞織殼﹝七分﹞麻黃﹝去節﹐二錢﹞蘇木﹝五分﹞川芎﹝七分﹞陳皮﹝薑汁制﹐一錢﹞煎濃熱服。

升麻湯﹝第三十七﹞凡損傷頭用白術。附子。升麻。麻黃。紅花。川芎。漧薑。肉桂。甘艸。各等分。用加老薑三片。蔥頭三節。水煎服。

杏仁湯﹝第三十八﹞肉桂。麻黃。桑皮。杏仁。桔梗。細茶。甘艸。各等分。加燈心煎服。

治破風﹝第三十九﹞艸﹝一兩﹞水酒煎服。

金瘡方﹝第四十﹞上三七﹝三錢﹞水粉﹝炒黃﹐五分﹞片香制﹝三兩﹞共研細末用。

又方﹝第四十一﹞舊氈帽邊﹝三兩﹞燒灰存性用香油調塗。

刑杖方﹝第四十二﹞歌云。旣救諸傷又救刑。乳香沒藥合無名。土鱉再加眞猴骨。然銅宜以醋來烹。六味一同研細末。煉蜜合成打彈丸。臨用須飲三杯酒。那怕黃昏打到明。乳香。沒藥。土鱉。無名異。猴骨。自然銅。

又方﹝第四十三﹞治刑杖白芝﹝三錢﹞赤芍﹝三錢﹞乳香炙﹝一兩﹞沒藥炙﹝一兩﹞黃金子﹝一兩﹞陳年尿坑瓦﹝童便酒﹐一兩﹞共研細末。未杖之前。酒調服之。若旣杖傷甚。只宜用下藥。

紅花散﹝第四十四﹞治刑杖酒醉土鱉醋古錢炙乳香炙沒藥蘇木節巴霜。各等分。研末。一板一釐。水酒調服。

刑傷夾拶方﹝第四十五﹞大黃﹝四兩﹞半夏﹝二兩﹞白芝﹝二兩﹞官桂﹝四兩﹞甘艸﹝二兩﹞共研末。酒調扶傷處。內服上桃花散。

治足骨挾碎﹝第四十六﹞土鱉二个。生蟹一个。共搗敷患處。內服六號乳香散。

治打足拐﹝第四十七﹞牛膝﹝二錢﹞土鱉﹝二錢﹞共搗敷患處。

被人咬傷方﹝第四十八﹞栗子一撮。口中嚼碎。敷患處。

抓破臉皮方﹝第四十九﹞用薑汁調輕粉﹝一錢﹞敷患處。

打傷接气方﹝第五十﹞參須﹝一錢﹞朱砂﹝三錢﹞乳香﹝一錢﹞川烏﹝一錢﹞北細辛﹝三錢﹞寸香﹝一分﹞共研細末。每服五七釐。童便下。

開關吹鼻散﹝第五十一﹞細辛﹝二錢﹞牙皂﹝二錢﹞三柰﹝一錢﹞良薑﹝二錢﹞寸香﹝一分﹞共研細末。吹鼻卽蘇。

開吹喉散﹝第五十二﹞治牙關緊閉牙皂﹝二錢﹞細辛﹝二錢﹞巴霜﹝二錢﹞共研末。入喉卽蘇。

開灌下方﹝第五十三﹞蟬蛻﹝三錢﹞朱砂﹝一錢一分﹞共研末。酒或童便下。

急救灌轉方﹝第五十四﹞乳香﹝去油﹐四錢﹞沒藥﹝去油﹐四錢﹞名異﹝﹐四錢﹞織殼﹝面炒﹐三錢﹞寸香﹝二分﹞木鱉﹝便炒﹐三錢﹞土鱉﹝火﹐四錢﹞土狗﹝面炒﹐四錢﹞川銅﹝醋﹐四錢﹞血竭﹝五錢﹞鬧陽花﹝酒蒸去心﹐五錢﹞共研細末。重服七釐。或酒或童便下。

欲吐痰方﹝第五十五﹞膽礬三分。銅綠三分。以上共研細末用神仙醋調。服卽吐痰。

雞鳴散﹝第五十六﹞治跌打瘀血攻心。脈欲死服。生地﹝二錢﹞大黃﹝三錢﹞杏仁﹝去衣﹐一錢﹞當歸﹝酒洗﹐一錢五分﹞用生水酒煎服。

腦頭引本。川芎。白芝。白芍。蘇葉。升麻。木香。羌活。

咽喉引玄胡。碎補。漧薑。防風。桔梗。薄荷。桔根。連喬。

胸前引織殼。濃朴。漧薑。郁金。陳皮。烏藥。木香。甘艸。

腰上引杜仲。小茴。菟絲。木香。故紙。枸杞。玄胡。加皮。

手上引桂枝。當歸。透骨艸。甘艸。羌活。防風。神仙劍。﹝卽千年健十指全傷用﹞腳上引川膝。獨活。木瓜。苡仁。淮膝。蒼術。加皮。木香。

腳脊引淮膝。南藤。棕根。木瓜。苡仁。螺螄。骨透。骨艸。

潮熱引柴胡。羌活。黃芩。陳皮。濃朴。甘艸。人中白。

浮腫引生地。防己。漏蘆。防風。烏藥。甘艸。

气急引沈香。織實。陳皮。木香。郁金。烏藥。

腹內痛引玄胡。吳萸。石蒲。白芍。木香。祈艾。

二便閉引大黃。車前。澤瀉。木通。織殼。豬苓。

血聚引紅花。桃仁。生地。蘇木。血竭。當歸。

气聚引沈香。小茴。三稜。我術。靈脂。乳香。

徧身引乳香。碎補。木香。沒藥。吳萸。寄奴。

消風引荊芥。白芝。犀角。薄荷。葛根。艸烏。

止嘔引炮薑。砂仁。藿香。白苓。酸車艸。取自然汁。

失气引金鳳花葉。佛指甲花。寸香。三味共研細末。薑汁服。

接骨引然銅。虎骨。小茴。當歸。土鱉。猴骨。枸杞。

體之虛者加附子肉桂。洋參。黃。

體之健者加黃連。黃芩。紫蘇。薄荷。

接骨膏﹝第五十七﹞當歸﹝酒炒﹐一兩五錢﹞羌活﹝五錢﹞骨碎補﹝去皮﹐五錢﹞牛膝﹝酒洗炒﹐一兩﹞木香﹝五錢﹞威靈仙﹝一兩五錢﹞桂枝﹝一兩﹞川芎﹝五錢﹞川烏﹝去皮淨﹐五錢﹞加皮﹝酒炒去皮﹐一兩﹞杜仲﹝五錢﹞北細辛﹝五錢﹞防風﹝五錢﹞要鮮揀淨香附﹝五錢﹞滴乳香﹝去油後放五錢﹞沒藥﹝去油後放五錢﹞桃丹﹝後放收膏二兩五錢﹞嫩松香二兩後放。

以上共藥十八味。外加四葉對﹝三錢﹞土伏苓﹝三錢﹞海風藤﹝五錢﹞將眞正菜油數斤熬滚。將藥十四味先入鍋內。

再將艸藥三味。共浸油內。春天浸五日。夏三。秋七。冬十天。期滿入鍋內。漫火熬根浮起。濾渣再入乳香。沒藥。松香。

三味。又熬數沸。滴水成珠。再下黃丹收膏。俟退火三日再用。此膏專治骨跌打傷者。皮未破者。將此膏貼之。其骨陸續如初。

並一切跌打損傷。貼患處。傷骨自好。其腫自消。散血通气效驗。

凡跌打不能言語。人不知打壞何處。急用不滿尺叢樹。連根拔來。洗淨去泥。搗汁量人酒量若干。如飲約一壺者。

卽用一壺。和叢樹內攪汁。令傷人飲之。免其血瘀衝心。再請先生。醫治可也。

又十直路口。尿桶底磚瓦片取來。炒榦研末。亦醫跌打。

按江先生乳名祥。號瑞屏。住婺源北鄕淸華街。雙河頭。道光庚子年已七旬。善於跌打。此書珍之寶之。

附錄驗方四則

三合濟生丸專治四時不正之气。頭疼身熱。腹痛脹悶。霍亂轉筋。嘔吐泄瀉。四肢厥冷。絞腸痧气。傷寒傷暑。

傷食瘧痢諸癥。每服一錢。重癥加倍。舌苔白者。用藿香湯。下黃者。用荷葉湯。下寒重用薑湯下。

吐瀉轉筋。用丸四服。加生薑。竈心土。煎服。忌食米粒。此方歷年合藥施送。活人甚多。而需費甚少。務望諸方善士。或合藥或刻方廣爲施送。則費小而功極大矣。方列於左。

川濃朴﹝六兩五錢﹞薑汁炒烏藥﹝二兩﹞織殼﹝三兩五分﹞羌活﹝四兩﹞廣藿香﹝七兩﹞木瓜﹝一兩三錢﹞紫豆蔻﹝二兩﹞茅術﹝三兩﹞半夏﹝四兩五錢﹞蘇葉﹝七兩﹞香茹﹝二兩﹞艸果﹝二兩﹞赤苓﹝六兩﹞香附﹝三兩﹞桔梗﹝二兩五錢﹞甘艸﹝三兩﹞伏苓﹝二兩﹞川芎﹝三兩﹞白術﹝一兩五錢﹞檀香﹝一兩﹞陳皮﹝六兩五分﹞防風﹝三兩﹞木香三兩﹝六錢﹞柴胡﹝八錢﹞白芝﹝五兩﹞神麯﹝五兩﹞砂仁﹝三兩﹞以上藥料。須揀選明淨。同研爲細末。用薄荷。

茶葉。大腹皮。熬汁米湯一碗法丸。朱砂爲衣。每丸重七分。曬漧收入小口瓷瓶。不可泄气爲要。

跌打損傷膏驗方生地。薄荷。獨活。赤芍。川芎。川羌。連翹。以上每味各一兩。香附。荊芥。當歸。防風。

桃仁。米仁。靑皮。加皮。丹皮。杜仲。川柏。元胡。白芍。白芝。牛膝。紅花。鮮皮。木通。蘇木。木瓜。甘艸。濃朴。蘇梗。織實。織殼。秦艽。川斷。黃。甘松。三稜。山柰。元參。劉寄奴。骨碎補去毛。以上每味各六錢。外加鉛粉七十二兩炒黃色。

用上等好麻油十斤。以上各藥。先浸兩三日。後入鍋煎熬。去渣。再入鉛粉。用桑枝攪勻。扇至煙盡候冷。浸水中愈陳愈妙。

又末藥方攤膏時臨用。加入每油一斤。加放藥末﹝一兩﹞肉桂﹝一兩﹞制乳香﹝二兩﹞制沒藥﹝二兩﹞血竭﹝一兩﹞龍骨﹝一兩﹞丁香﹝一兩﹞以上共研極細末。收藏瓷瓶內聽用。升每遇瘋气。貼以此膏。較市上所售之萬應膏。功效尢捷。

祕制朱砂膏專治疔瘡。癰疽。對口發背。頸項一切無名惡毒均效。松香一斤。蔥水煮麝香五分。如嫌麝香貴。

可另攺加入八將散。冰片﹝五分﹞制乳香﹝五錢﹞制沒藥﹝五錢﹞樟腦﹝三兩五錢﹞銀朱﹝一兩﹞漂朱砂﹝二錢﹞研漂蓖麻子肉﹝五兩﹞杏仁﹝一百五十粒。去皮尖﹞明雄黃﹝二錢﹞全蠍﹝二錢五分﹞蔥水洗。各爲細末。打數千捶爲膏。瓷罐收貯。臨用時隔水燉軟。入平常油紙膏藥上。貼之當看瘡形之大小。酌量用之。

八將散古方治癰疽大毒。拔膿去腐。生肌等癥。川五﹝一兩六錢﹞焙研川雄黃﹝三錢﹞水飛冰片﹝五分﹞蜈蚣﹝七條去鉗足。炙淨一錢二分﹞全蠍﹝十个。漂淨去尾炙末淨七分﹞麝香﹝五分﹞山甲﹝十片﹞炙淨﹝二錢﹞蟬蛻﹝二十个。去頭足﹞焙研淨七分。各研細末。和勻再研細末。瓷瓶收貯。

按附錄驗方。乃敝典施送方藥。垂已念餘年。頗爲靈驗。特附於末。以望諸善士廣傳爲幸。升寄居余杭同和典錄。

中華民國十三年歲次甲子孟秋月

