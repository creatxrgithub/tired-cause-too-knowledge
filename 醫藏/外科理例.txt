

外科理例明汪機

前序

外科者。以其癰疽瘡瘍皆見於外。故以外科名之。然外科必本於內。知乎內。以求乎外如視諸掌乎。經曰。膏粱之變。足生大疔。由膏粱蘊毒於內而生也。又曰。榮气不從。逆於肉理。乃生癰腫。是癰腫由榮气逆於肉理之內而生也。有諸中。然後形諸外。治外遺內。所謂不揣其本而齊其末。殆必己誤於人。己尙不知。人誤於己。人亦不悟。嗚呼。己𨿽不知。天必知之。人𨿽不悟。神必識之。異日明受天責。陰獲神譴。不在於身。則在於子孫矣。予於是懼。因輯此書。名曰外科理例。蓋其中古人所論治。無非理也。學人能仿其例而推展之。於焉而求古人不言之妙旨。庶幾小不誤己。大不誤人。抑亦有補於將來矣。輯已成編。復得新甫薛先生心法發揮讀之。觀其論治。亦皆一本於理。而予竊喜暗與之合。於是復采其說參於其中。庶得以爲全書。而學人無復有遺憾矣。是爲序。

嘉靖辛卯冬十一月長至日祁門汪機識

序

夫天下之事。莫不有理。然有正﹑有偏﹑有常﹑有變。不可以槪視也。譬之兵焉。聲罪致。正也。潛師掠境者。偏也。常則按圖布陣。而守據險憑髙之法。變則隱顯出沒。而有鬼神不測之機。夫醫之道。亦猶是焉。故望气聽聲。審癥切脈。乃醫理之正。執方治病。根據分處劑。乃醫學之偏。按脈辧癥。審時制方。分經絡。別表裏。此醫之處乎常也。或憑脈而不憑。或憑癥而不憑脈。或因情性而處方。或因形質而用藥。此醫之達乎變也。然正可守而偏可。常可學而變難窮。醫豈可以易言哉。何今之業外科者。惟視外之形癥。瘡之腫潰。而不察其脈理虛實之殊。經絡表裏之異。欲其藥全而無誤也難矣。先生深爲之惜。故輯此書。名曰外科理例。蓋以其正﹑偏﹑常﹑變之用。各有其例。而莫不同歸於一理。學人誠能因是而求未書之旨。擴其未言之妙。則其臨病用藥。必求諸理。而不至孟浪以殺人矣。此先生作書之

嘉靖丁酉孟春朔旦新安祁門石墅陳桷書

石山先生自贊

睹玆厥像。藐焉寒微。其容和粹。其貌淸。心存仁術。主好儒書。顚已垂白。手不停平居不敢干名而犯義。交際不敢口是而心違。事求免於流俗。禮�合於先儒。謙約節儉。樂疏愚。不求聞達。甘守窮廬。寧爲禮屈。勿爲勢拘。不知我者。謂我狂妄。其知我者。謂我夷。噫。顧我所行。未必盡合於道也。然造次克念。惟求無愧於心歟。

試問林翁。何名何氏。細認來都不似。好三分似得石山居士。一種心苗。許多春意。卻不逐杏花飛去。聽傍人齊說。是這林翁。盧扁再生今世。

上錦堂春鏡山李汛題

貌古心明。言和行固。咀英華以充日用之彊。恥奔競而卻雲霄之步。學以爲己是圖。醫以濟人爲務。居窮不失其自然。處變弗愆於常度。所以爲一代之偉人。起四方之敬慕也。

休陽程文傑師周書於率溪書院

舜顏貝齒。玉質丹唇。襟度吞云夢之澤。英邁蓋蒼梧之云。學足以溯河洛之趣。醫足逼岐黃之眞。出入造化。弛張鬼神。淒情於煙霞泉石。卻步於雲路鵬程。激勵之論。足以回狂瀾於旣倒。回天之術。曾以極夭札於同仁。廟算神謨。余蓋得之萬一。生死肉骨。迨不知其幾人。蓍蔡之徳未艾。喬松之壽方臻。是蓋盧扁之能契其妙。而豈摩詰之能狀其親也歟。

門生石墅陳桷﹝惟宜﹞拜題

先生姓汪氏。名機﹐字省之。別號石山。世居徽祁之朴墅。早歲習春補邑庠弟子員。性至因思事親者不可不知醫。復精於醫。賴以存活者眾。鏡山李先生別傳詳矣。所著有素問抄﹑本艸會編脈訣刊誤﹑推求師意﹑傷寒選錄﹑外科理例﹑運气易覽﹑痘治理辧﹑石山醫案﹑鍼灸問對諸書若干捲行於世。先生生天順癸未九月十六日酉時。歿嘉靖己亥十二月初四日戌時。

嘉靖辛丑五月朔旦桷續題

卷一

癰疽脈一

浮主表癥浮數之脈。應發熱不發熱。反惡寒。癰疽也。

洪主血實積熱。腫瘍洪大。則瘡勢進膿未成。宜下。潰膿後洪大難治。若自利不可救滑主熱。主虛。膿未潰者宜內消。膿潰後宜托裏。所謂始爲熱。終爲虛也。

數主熱。仲景曰。數脈不時見。生惡瘡。又曰。肺脈俱數。則生瘡。諸瘡脈洪數。裏欲有膿結也。

散腫潰後。煩滿尙未全退。其脈洪滑粗散。難治。以正气虛。邪气實也。又曰。肢體沈重。肺脈大則斃。謂浮散也。

芤主血虛。膿潰後見之。易治。

牢按之實大而弦。且沈且浮。而有堅實之意。瘰結核得之。不可內消。

實久病虛人。得此最忌。瘡疽得此。宜急下之。以邪气與臟腑俱實故也。

弦浮弦不時見。爲飲爲痛。主寒主虛。弦洪相搏。外緊內熱。欲發瘡疽。

緊主痛瘡腫。得之气血沈澀。

澀主气澀血虛。膿潰後得之。無妨。

短諸病脈短。難治瘡腫脈短。眞气短也。

細主亡陽。陽气衰也。瘡腫脈來細而沈。時直者裏虛欲變癥也。

微主虛。眞气復者生。邪气勝者危。瘡腫潰後。脈微而勻。當自瘥。

遲痼疾得之則善。新病得之主血气虛憊。瘡腫潰後得之自痊。

緩瘡腫潰後。其脈澀遲緩者。皆易愈。

沈水气得之則逆。瘡腫得之邪气深。

虛脈虛。血虛。血虛生寒。陽气不足也。瘡腫得之。宜托裏和气養血也。

瘡腫得之。補虛排膿托裏。

弱主气血俱虛。形精不足。大抵瘡家沈遲弱。皆宜托裏。

促主熱蓄於裏。下之則和。瘡腫脈促。亦急下之。

代諸病見之不祥。瘡腫脈促結難治。況代脈乎。

動動於陽。陽虛發厥。動於陰。陰虛發熱。

卷一癰疽脈一

治瘡脈訣

身重脈緩。濕盛除濕。身熱脈大。心燥熱發腫。乍來乍去除熱。諸痛。眩暈。動搖。脈弦去風。

脈澀气滯。燥渴亡津液。脈澀。瀉气補血。寒勝則浮。食不入。便溺多。惡寒。脈緊細。瀉寒水。

數脈不時見。當生惡瘡。諸浮數脈應發熱。反灑淅惡寒。

若有痛處。當發癰疽。脈滑而數。滑則爲實。數則爲熱。

滑則爲榮。數則爲衛。榮衛相逢。則結爲癰。熱之所過。則爲癰膿。

機按今之瘍醫多不診脈。惟視瘡形以施治法。蓋瘡有表裏虛實之殊。兼有風寒暑濕之變非脈以別之。安得而察識乎。東垣云。瘡瘍憑脈。此之謂也。因詳列其脈之所主。揭之於首。學人宜加意焉。

卷一

七惡五善二

醫瘡槪舉七惡五善。此特謂腸胃之內。臟腑瘡疽之證也。發背腦疽。別有善惡。載之於七惡者。煩躁時嗽。腹痛渴甚。或泄利無度。或小便如淋。一惡也。膿血旣泄。腫尢膿色敗臭。痛不可近。二惡也。目視不正。黑睛緊小。白睛靑赤。瞳子上看。三惡也。喘粗短气。恍惚嗜臥。四惡也。肩背不便。四肢沈重。五惡也。不能下食。服藥而嘔。食不知味。

六惡也。聲嘶色敗。唇鼻靑赤。面目四肢浮腫。七惡也。

五善者。動息自寧。飲食知味。一善。便利調勻。二善。膿潰腫消。水鮮不臭。三善。

神彩精明。語聲淸亮。四善。體气平和。五善。

五善之中。乍見一二善證。瘡亦回也。七惡之內。忽見一二惡證。宜深懼之。又有證合。皮急緊而知善。又或證合五善。皮緩虛而知惡。此又在人詳審。大抵虛中見惡證者不可救。實證無惡候者自愈。膿潰後尙煩疼。脈洪滑粗散者難治。微澀遲緩者易痊。

卷一

諸惡瘡五逆三

白睛靑黑眼小。服藥而嘔。腹痛渴甚。肩項中不便。聲嘶色脫。是爲五逆。其餘熱﹑渴﹑利﹑嘔。蓋毒瓦斯入裏。臟腑之傷也。﹝機按以上不治。皆五臟气已絕。﹞

卷一

定癰死地分四

一伏兔二腓三背四五藏兪五項六腦七髭八九頤

卷一

背上九處不可病癰五

第一入髮際爲玉枕。亦爲舌本。第二頸項節。第三椎爲崇骨。第四大椎爲五臟。第五脊邊肺兪穴。第六夾脊兩邊﹝膈兪及肝兪。﹞第七脊骨兩邊腎兪二穴。第八後心鳩尾。第九鳩尾附正面五處。不可患癰。

第一喉骨爲垂膺。第二當胸爲神捨。第三心鳩尾。第四當兩乳穴。第五臍下二寸爲腸屈附側面三處。不可患癰。

耳下近耳後牙車尖央陷中爲喉脈一穴。當膊下一穴爲肩骨。承山上三寸一穴腸。

卷一

癰發有不可治六

腦上諸陽所會。穴則髓出。頸項近咽喉。一有所礙。藥食莫進。腎兪與腎相抵。乃命之所系。穴則透空。此三處有疽並難治。

發背透膜者不治﹝此言肝兪以上。﹞未潰肉陷。面靑唇黑。便瘀者死﹝此言髒壞便瘀血。﹞右一寸三分。毒銳者不治。潰喉者不治。陰入腹者不治。入囊者死。鬢深及寸餘者不治。病瘡腰背彊急螈者。皆不治。

卷一

發背治之難易七

疽發背上。以兩手上搭著者。謂之左右搭。頭多如蜂窠者。易治。以兩手下搭著者。謂之腰疽。亦易治。

以兩手上下俱搭不著者。謂之發背。此證最重。

大抵以上所言地分。皆脈絡所會。內系臟腑。患者得而早言。醫者審證。按法治之。皆爲不死。設不早治治不對證。𨿽發於不死地分。恐亦致死也。

卷一

占色候生死八

病患目中赤脈。從上下貫瞳仁。一脈一年死。二脈二年死。若脈下者。療之瘥。面上忽貫上下如脂赤色。從額上下至鼻。黑色出額上。大如指。及連鼻上至肩。又有赤色垂。並爲機按赤脈屬火。瞳仁屬水。赤脈貫瞳。火反乘水。面屬陽。陽部赤色。陽勝陰微。額上黑色。陽微陰勝。故多危也。

卷一

癰之源有五九

天行一瘦弱气滯二怒气三腎气虛四服法酒食炙爆服丹藥熱毒五蓋治癰疽不可一槪視爲熱。其治難易。當自一而至五動。

卷一

生癰所感不同十

膏粱之變。足生大丁。受如持虛。膏粱濃味。熱毒內積。其變多生大疽。受毒部分。其毒從虛處受之。大丁﹑大疽也。以其根深在內也。此言疽因濃味內熱爲變而生。

陽气者精則養神。柔則養筋。開闔不得。寒气從之。乃生大僂。陷脈爲。畱連肉腠。

人身陽气。其精微以養神。其柔和以養筋。陽气在身表。開闔失宜。在外寒气從而襲之襲其筋絡。則筋絡拘急爲僂俯。如陷入經脈。則經脈凝瘀爲瘍。畱連分肉節腠間。不易散此言瘍因陽气開闔失宜。外寒襲陷。經脈凝瘀而生。

營气不從逆於肉理。乃生癰腫。

營生血。營气流行失宜。不從其道阻逆於肉理。則血郁熱。聚而爲癰腫。

此言癰腫因營气失宜。逆於肉理。血郁熱聚而生。

三陽爲病發寒熱。下爲癰腫。

三陽。手陽明大腸。太陽小腸。足太陽膀胱。其三陽爲病。在上發寒熱。在下爲癰腫。

此言癰腫在下。從三陽而生。當視三陽脈而辧。

東方之域。魚鹽之地。其民食魚嗜咸。安其處。美其食。魚熱中。鹽勝血。故其民黑色疏理。其病爲癰瘍。

此言癰疽。因土地瀕海。食魚嗜咸。安居不勞。美味不節。魚熱中。鹽勝血而生。

諸癰腫。筋攣骨痛。此寒气之腫。八風之變也。

經曰。寒傷形。形傷腫。八風。八方之風。靈樞云。東南方來名弱風。傷人也在肌。西名謀風。傷人也在肉。東方來名嬰兒風。傷人也在筋。北方來名大剛風。傷人也在骨。此寒气之腫。八風之變。而爲癰腫。筋攣。骨痛。

此言癰疽。因四方寒气。八風過傷而生。

腎移寒於脾。癰腫少气。

夫腎傷於寒。轉移於脾。脾主肉。分肉之間。衛气行處。腎寒復傳脾。則分肉寒而衛气凝。故腎結爲癰腫。肉結血傷而少气。

此言癰腫。因腎寒傳脾而生。

脾移寒於肝。癰腫筋攣。

脾主肉。肝主筋。肉溫則筋舒。今脾傳寒於肝。故肉寒則衛气結聚爲癰腫。筋寒則急爲此言癰腫。因脾寒傳肝而生。

肝滿。肺滿。腎滿。皆實。則爲肝肺腎癰。

滿實。脈气滿實也。以髒气邪盛滿實。故脈气如是。

此言肝肺腎癰。因髒气邪盛滿實而生。當視脈气滿實而辧。

卷一

肺肝腎癰癥十一

肺癰主滿。肺藏气而外主息。其脈支別者。從肺系橫出腋下。故喘而兩滿。此言肺癰所見癥。

肝癰主小便。肝主驚。肝脈循股入毛中。環陰器抵少腹。直上貫肝膈。布脇肋。故兩滿。兩滿。臥則驚。不得小便。

此言肝癰所見證。

腎癰主少腹滿。此言腎癰所見證。

卷一

癰生原於臟腑十二

五臟菀熟。癰發六腑。

菀﹑積也。熟﹑熱也。五臟積熱。六腑受之。陽熱相薄。熱之所過。則爲癰也。

此言五臟積熱。六腑受之而生。

六腑不和。畱結爲癰。

六腑屬陽而主气。肌肉上爲陽脈。邪气遊於六腑。則肌肉上之脈不和。邪气停畱肌膚。

結聚爲癰腫矣。此言六腑受邪而生。

卷一

辧臟腑內瘡十三

中府隱隱痛者。肺疽。其上肉微起者。肺癰。

巨闕隱隱痛者。心疽。其上肉微起者。心癰。

期門隱隱痛者。肝疽。其上肉微起者。肝癰。

章門隱隱痛者。脾疽。其上肉微起者。脾癰。

京門隱隱痛者。腎疽。其上肉微起者。腎癰。

中脘隱隱痛者。胃疽。其上肉微起者。胃癰。

天樞隱隱痛。大腸疽。其上肉微起。大腸癰。

丹田隱隱痛。三焦疽。其上肉微起。三焦癰。

關元隱隱痛。小腸疽。其上肉微起。小腸癰。

卷一

明瘡瘍本末十四

今富貴之人。飲食肥膿。日久太過。其气味俱濃之物。乃陽中之陽。不能走空竅。先行。反行陰道。逆於肉理。則濕气大勝。子﹝土﹞能令母﹝火﹞實。火乃大旺。濕熱旣盛。必來克腎。若雜以不順。必損其眞水。腎旣受邪。積久水乏。水乏則從濕熱之化而上行。其瘡多出背出腦。此爲大丁之最重也。若毒瓦斯行於肺或脾胃之部分。毒之次也。若出於他經。又其次也。濕熱之毒所止處。無不潰爛。故經言膏粱之變。足生大丁。受如持虛。如持虛器以授物。物無不受。故治大丁之法。必當瀉其營气。以標本言之。先受病爲本。非苦寒之劑爲主爲君。不能除其苦楚疼痛也。

卷一

陰滯於陽爲疽陽滯於陰爲癰十五

癰疽因陰陽相滯而生。蓋气陽也。血陰也。血行脈內。气行脈外。相並周流。寒與濕搏凝泣行遲爲不及。熱與火搏之。則沸騰行速爲太過。气得邪而郁。則津液稠粘。爲痰爲飲。積久滲入脈中。血爲之濁。此陰滯於陽也。血得邪而郁。隧道阻隔。或溢或結。積久滲出脈外。气爲之亂。此陽滯於陰也。病皆由此。不特癰疽。陽滯於陰。謂陽盛而滯其陰。脈則浮洪弦數。陰滯於陽。謂陰弱而滯其陽。脈則沈弱細澀。陽滯以寒治之。陰滯以熱治之。

卷一

瘡疽分三治十六

瘡瘍者火之屬。須分內外以治其本。經曰。膏粱之變。足生大丁。其源在裏。發於表也如持虛。言內結而發諸外。皆是從虛而出也。假如太陽經虛。從鬢而出。陽明經虛。從髭而出。督脈經虛。從腦而出。經曰。地之濕气。感則害人皮肉筋脈。其源在外。盛則內行也。若脈沈實。當先疏內以絕其源。若脈浮大。當先托裏以防邪气侵內。又有內外之中者。邪气至盛。遏絕經絡。故發癰腫。經曰。營气不從。逆於肉理。乃生癰腫是也。此因失托裏失疏通。及失和榮衛而然也。治瘡大要。須明托裏。疏通。和榮衛三法。托裏者。治其外之內也。

疏通者。治其內之外也。和榮衛者。治其中也。內之外者。其脈沈實。發熱煩躁。外無赤。痛深在內。邪气沈於裏也。故先疏通以絕其源。如內疏。黃連湯是也。外之內者。其脈浮數。腫在外。形證外顯。恐邪气極則內行。或汗或先托裏。以防入內。如荊防敗毒散。

內托復煎散是也。內外之中者。外無惡之气。內則臟腑宣通。知其在經。當和榮衛。如當歸黃湯。東垣白芷升麻湯是也。用此三法。𨿽未痊瘥。必無變證。亦可使邪气峻減而易痊也。其汗下和之間。又有外治之次第。詳見天容穴疔瘡條。

卷一

瘡腫分淺深十七

瘡疽有三種。髙而軟者發於血脈。腫下而堅者發於筋骨皮肉。色不辧者發於骨髓。又曰手按搖瘡腫。根牢而大者深也。根小而浮者淺也。又驗。初生瘡時。便覺壯熱。惡寒。拘急。頭痛。精神不寧。煩躁飲冷。瘡疽必深也。若起居平和。飲食如故。其瘡浮淺也。惡瘡初生。其頭如粟微似有痛癢。誤觸破之。卽展有深意。酌其深淺。浮則表之。深則疏之。

卷一

辧癰與疽治法十八

精要云。始患髙腫五七日勿平陷者。是攻內之候。以托裏散內補湯塡補臟腑令實。最怕透膜。透膜者。十無一生。

丹溪曰。癰之邪淺。其稽畱壅遏。「濁」在經脈之中。而專於外。故初發時。身表便熱。患枕如盆。髙腫痛甚者。縱欲下陷。緣正气內固不肯受。故或便祕。或發渴發逆以拒之。是以骨髓終不焦枯。五臟終不損也。癰疽之邪。其稽畱壅遏。內連五臟而不專攻於外。故身或無熱。患處或不腫痛。甚者聲嘶色脫。眼黑靑小。十指腫黑如墨。多死也。治癰初發。當以潔古法爲主。表者散之。裏者下之。火以灸之。藥以敷之。膿未成者必消。已成者速潰。治疽初發。當以涓子法爲主。塡補臟腑令實。勿令下陷之邪延蔓。外以火灸。引邪透出。使有穴歸而不亂攻。可轉死爲生。變凶爲吉。今世不分癰疽。一槪宣熱拔毒。外以五香耗其气。內以大黃竭其血。終不自悟其藥之非。惜哉。

卷一

瘡名有三曰癤曰癰曰疽十九

癤者。初生突起。浮赤。無根腳。腫見於皮膚。止闊一二寸。有少疼痛。數日後微軟。

剝起。始出靑水。後自破膿出。如不破。用簪鍼丸。○癰者。初生紅腫。突起闊三四寸。

熱惡寒。煩渴。或不熱。抽掣疼痛。四五日後按之微軟。此證毒瓦斯浮淺。春夏宜防風敗毒散。加蔥姜棗煎。秋冬去蔥姜棗。加木香。身半以上。加栝蔞。身半以下。加射幹。又有皮色不變。但肌肉內微痛。甚發熱惡寒。煩渴。此證熱毒深沈。日久按之。中心微軟。膿成。用火烙烙開。以決大膿。宜服托裏之藥。○疽者。初生白粒如粟米。便覺癢痛。觸著其痛應心。此疽始發之兆。或誤觸者。便覺微赤腫痛。三四日後。根腳赤暈展開。渾身壯熱微渴。瘡上亦熱。此疽也。疽上或漸生白粒如黍米。逐个用銀篦挑去。勿令見血。或有少血亦不妨。

不見血尢妙。卻用老皮散敷之。五七日。瘡頭無數如蜂房。膿不肯出。冬用五香連翹湯。夏用黃連羌活散。夏初用防風敗毒散。加蔥棗。秋去之。加木香。若形气實。脈洪滑有力。痛腫開。壯熱便閉。宜五利大黃湯。復元通。气散。選用通利。又有初生白粒。誤觸後。便覺情思不暢。背重如石。身體煩疼。胸膈痞悶。怕聞食气。此謂外如麻。裏如瓜。疽毒深惡。內連腑臟。疽頂白粒如椒者數十。間有大如連子蜂房者。指HT有膿不流。時有淸水微腫不突。根腳紅暈。漸漸展開。或癢痛。或不痛。疽不甚熱。瘡反陷下。如領之皮。漸變黑色。

恍惚沈重。脈若虛弱。便用大料參歸術。濃煎調理。

卷一

辧癰疽癤二十

瘡瘍有癰疽。癤。輕重淺深。或止發於一經。或兼二經者。止當求責於一二經。不可餘經也。若東垣用藥處方是矣。矧有兼風。兼濕。兼痰。兼气。兼血。兼陰虛等證者。病本不同。治當求責。瘡瘍鬱冒。俗呼昏迷是也。宜汗之則愈。

卷一

辧癅二十一

若發腫都軟不痛者。血癅。虛腫而黃者水也。發腫日漸增長而不大熱。時時牽痛者。气气結微腫。久而不消。後亦成膿。諸癃。癅。疣。贅等。至年衰皆自內潰。治於壯年。可無後憂。

卷一

瘡疽分虛實用藥二十二

瘡疽痛息自寧。飲食知味。脈證俱緩。緩則治本。故可以王道平和之藥徐而治之。亦無。若脈實腫﹐煩躁。寒熱。脈證俱實。非硝黃猛烈之劑不能除。投以王道之劑則非也。若瘡瘍聚腫不潰。潰而膿水淸稀。或泄利腸鳴。飲食不入。嘔吐無時。或手足並冷。此脈證俱虛。非大補之。藥不能平。投以硝黃攻伐之劑亦非也。故治其證者。當辧表裏虛實。隨宜治之。庶得萬全。

卷一

治瘡須分補瀉二十三

東垣云。瘡疽受之有內外之別。治之有寒溫之異。受之外者。法當托裏以溫劑。反用寒則是皮毛之邪引入骨髓矣。受之內者。法當疏利以寒劑。反用溫劑托裏。則是骨髓之病。上徹皮毛矣。殆必表裏通潰。共通爲一瘡。助邪爲毒。苦楚百倍。輕則危。重則死矣。

卷一

男女癰疽治法不同二十四

男婦癰疽。精要謂治法無異。丹溪曰。婦人情性執著。比之男子。其難何止十倍。𨿽有宜補。亦當以執著爲慮。向見一婦早寡。善飲啖。形肥偉。性沈毒。年六十六。七月間背疽近正脊。醫乃橫直裂開取血。雜以五香十宣散。酒飲月餘。未嘗及其寡居之郁。酒肉之毒。

執著之滯。時令之熱。竟至平陷。淹延兩三月不愈。

卷一

小兒瘡疽二十五

小兒純陽多熱。心气郁而多瘡疽。胎食過而受熱毒。犀角散爲最。餘如常法。大下恐傷

卷一

癰疽當分經絡二十六

丹溪曰。六陽﹑六陰經。有多气少血者。有少气多血者。有多气多血者。不可槪論。諸經惟少陽厥陰生癰。理宜預防。以其多气少血。血少肌肉難長。瘡久不合。必成死證。或者驅毒利藥以伐陰分之血。禍不旋踵。才得腫痛。參之脈癥。若有虛弱。便與滋補。气血無虧。可保終吉。若用尋常驅熱拔毒及紓气藥。虛虛之禍如�掌耳。

一人年三十。左腿外廉紅腫。一人年四十。脇下紅腫二人皆不預防本經少陽血少。孟浪用大黃攻裏而死。

一人年六十。左膊外側一核。一女髀骨中痛。二人亦不預防本經血少。孟浪用五香十宣散表而死。

按此分經不致有犯禁壞逆之失。然手少陽少陰太陰。足少陽少陰太陰。俱多气少血也。

手厥陰太陽。足厥陰太陽。俱多血少气也。手足陽明。俱多血多气也。

以上病例。不系膏粱丹毒火熱之變。因虛勞气郁所致。只宜補形气。調經脈。瘡當自消。不待汗下而已也。若不詳脈證經絡受病之異下之。先犯病禁經禁。故致失手。

卷一

論內消二十七

內消。當審淺深大小經絡處。所形脈虛實。如腦背﹑腰項﹑臀﹑皆太陽經宜黃連羌活連脇處爲近少陽。宜敗毒散。形實脈實者。宜漏蘆湯﹑五利大黃湯等疏利之。气虛參爲主。血虛當歸﹑人參爲主﹐佐以消毒﹐加以引經。六經分野。各隨本經標本寒溫气血多少以行補瀉惟少陽一經。治與气血虛同法。﹝凡栝蔞﹑射幹﹑山甲﹑蟬酥﹑連翹﹑地丁﹑鼠粘子﹑金銀花﹑木鱉之類﹑皆內消之藥﹞

卷一

內托二十八

一凡癰疽已成。血气虛者。邪气深者。邪气散慢不能突起。亦難潰膿。或破後膿少。

淸稀。或堅硬不軟。或𨿽得膿而根腳紅腫開大。皆气血虛。邪气盛。兼以六淫之邪變生。諸癥必用內托。令其毒熱出於肌表。則易愈也。內托以補藥爲主。活血驅邪之藥爲臣。或以芳香之藥行其郁滯。或加溫熱之藥禦其風寒。亦有瘡疽腫痛。初生一二日。便覺脈沈細而煩悶。臟腑弱而皮寒。邪毒猛烈。恍惚不寧。外證沈深者。卽當用托裏散或增損茯苓湯。及溫熱之劑以從治之。

或問內托。河間治腫於外。根盤不深。形證在表。其脈多浮。病在皮肉。非气盛則必侵急須內托。宜復煎散除濕散郁。使胃气和平。如或未已。再煎半料飲之。如大便祕及煩熱。

少服黃連湯。如微利及煩熱已退。卻與復煎散。如此使榮衛俱行。邪气不能內傷。

卷一

腫瘍二十九

腫瘍內外皆壅。宜托裏表散爲主。如用大黃。宜戒孟浪之非。

卷一

潰瘍三十

潰瘍內外皆虛。宜以補接爲主。欲用香燥。宜戒虛虛之失。

卷一

外施貼藥三十一

外施貼藥。正是發表之意。經曰發表不遠熱。大凡气得熱則散。得冷則凝。庸醫敷貼冷藥。豈理也哉。

一人年五十。嗜酒與煎爆。後左絲竹空忽努出一角。以硝黃腦子庵之。致斃。

卷一

瘡瘍作渴三十二

瘡瘍作渴。不問腫潰。但脈數發熱而渴。用竹葉黃湯。脈不數。不發熱。或脈數無力而渴。或口漧。用補中益气湯。若脈數便祕。用淸涼飲。尺脈洪大。按之無力而渴。用加減八味丸。若治口燥舌黃。飲水不歇。此丸尢妙。

精要曰。口渴與口漧不同。不宜用丹藥鎭墜。禍如反掌。惟桑枝煎五味湯以救陰水。

丹溪曰。不言食味起火。怒气生火。房勞激火。吾恐渴亦未易止也。

精要曰。瘡作渴甚。急與神仙追毒丸。取下惡毒。淸膻湯。千金漏蘆湯。五香連翹湯。

六味車螯散。萬金散。皆可選用。利後仍渴。卻用生津補气藥。津液生。气血完。渴自止。

丹溪曰。大渴而與利藥。非明示脈證。何以知其當下。後言利後仍渴。卻用補藥。又不明言脈證。恐是但有大渴必下。下後尙渴。方與補藥。古人治未病。如此用藥可乎。況渴。

屬上焦。當腫瘍時。猶或可用。若潰瘍後渴。多因血气之虛。何待利後方議甚虛也。

癰疽發渴。乃气血兩虛。用參﹑以補气。歸﹑苓以養血。或忍冬丸。黃六一湯。

一人渴後發背未潰。脈數無力。此陰虛火動。用加減八味丸。咀二劑。稍緩次用丸劑一人腦疽作渴。脈𨿽洪。按之無力。治以此藥不信。自用滋陰等藥愈盛。七惡並致而沒東坦云。論人病疽愈後發渴。多致不救。惟加減八味丸最妙。蓋癰疽多因虛而得。疽安而渴者。服此丸則渴止。安。而未渴者服此丸。永不發渴。或未疽而先渴者。服此不惟渴止。而疽亦不作。

一貴人疽未安而渴作。一日飲水數升。予用加減八味丸。諸醫大笑。云此能止渴。我輩不復業醫矣。皆用木瓜﹑烏梅﹑紫蘇﹑參﹑苓﹑百藥煎等劑而渴愈甚。不得已用此藥。三日渴止。其疾本以腎水枯竭。心火上炎。是以生渴。此藥生水降火爲最。患者鑑之。

附子气味勁悍。有回陽之功。命門火衰。非此不補。性𨿽有毒。但炮制有法。或用甘艸﹑防風同炒。或童便久浸以去其毒。復與地黃等味同用。以制其熱。潤其燥。緩其急。假其克捷之功。而駕馭其剽悍之勢。則𨿽久服亦無害也。觀東垣八味丸論。則較然矣。

精要曰。疽向安後發渴。與加減八味丸。

丹溪曰。夫當此時气血兩虛。當用參補气。歸﹑補血。渴當自止。何必澤瀉﹑茯苓佐以肉桂以導水耶。若忍冬丸。黃六一湯。亦爲切當。忍冬養血。黃補气。渴何由作。

﹝機﹞按丹溪所言

卷一

瘡瘍嘔逆三十三

精要云。有二證。一謂初發。不曾得內托散。伏熱在心。一謂气虛。脾气不正。其伏熱在心者。與內托散。气虛者。宜嘉禾散。有寒熱。宜正气散。兼與山藥丸以補腎。

丹溪曰。諸逆衝上嘔噦。皆屬於火。托裏散性涼。固有降火之理。若嘉禾散徒溫暖以助。山藥丸補腎以壯下焦之陰。粗爲近理。然治嘔須分先後。腫瘍時當作毒瓦斯上攻治之。潰瘍後當作陰虛補之。若年老因疽潰後嘔不食者。宜參白術膏佐使藥。隨時隨證加減。亦用獨參湯而愈者。山藥丸緩急未易治。○河間謂病瘡嘔逆。濕气侵於胃也。藥中宜倍加白術。海云。吐者有物無聲。乃血病也。噦者無物有聲。乃气病也。嘔者有聲有物。气血俱病也。仲景曰。嘔家𨿽有陽明證。勿下之。咳逆者。火自下衝上胃口而作聲也。病後胃虛所致。陰大虛也。病而至此多危。善於治者。豈可泛言嘔吐無分別耶。

熱盛脈數。精要與漏蘆湯。單煎大黃湯等。若不甚熱。脈緩弱。只投五香連翹湯。

丹溪曰。熱盛脈數。若腫瘍時臟腑祕而體實者。猶可與也。若潰瘍膿血出多。熱盛脈數。去死爲近。豈可下乎。緩弱之脈。古人皆以爲邪毒已散。五香之飛走升散。其可用乎。

卷一

瘡腫寒熱用藥法三十四

嘗見治寒以熱。而寒彌甚。治熱以寒。而熱彌熾。何也。假如心實生熱者。當益其腎。

滋。熱自除。腎虛生寒者。當補其心。心火降。寒自退。此所謂寒之而熱取之陰。熱之而寒者取之陽也。又寒因熱用。熱因寒用。要在通其理類而已。又聞微者逆之。甚者從之。蓋治寒以熱。必涼而行之。治熱以寒。必溫而行之。此亦欲其調和也。其間有正有權者。蓋病有微有甚。微者逆治。理之正也。甚者從治。理之權也。

卷一

瘡瘍面赤不得攻下三十五

瘡瘍及諸病面赤。𨿽伏大熱。禁不得攻裏。爲陽气怫郁。邪气在經。宜發表以去之。故郁則發之。𨿽大便數日不去。宜多攻其表以發散陽气。少加潤燥之藥。若見風脈風證。只可用發表風藥。便可以通利也。若只漧燥祕澀。只宜潤之不可。﹝注﹕「可」下疑有脫。﹞

卷一

論瘡瘍發寒熱或汗三十六

瘡瘍發寒熱。多汗。或先寒後熱。或先熱後寒。或連日作。又有或間日作。必先嘔痰。

寒熱。寒熱解。大汗出。精要言以上之證。不可專以爲熱。亦有气虛而得。亦有因怒而得。

或先感寒邪。脾气不正而然者。

丹溪曰。因气虛者。當以補气藥補之。因怒者當以順气藥和之。脾气不正者。當以脾藥之。今用不換金正气散。悉是溫散泄衛之藥。欲以一兩人參。收拾十四兩之泄衛可乎。若用於腫瘍時感寒邪者。猶或庶幾。彼气虛者。因怒者。脾气不正者。此方能兼治乎。抑不知其用於腫瘍耶。潰瘍耶。

卷一

論疽疾咽喉口舌生瘡三十七

凡疽疾咽喉口舌生瘡。精要歸罪不得內托。以致熱毒衝心。

一貴人病此。與琥珀犀角膏。一日而安。

丹溪曰。腫瘍用之。尙爲近理。若潰瘍後用之。彼犀角之升散。寧不助邪致虛以速其死後有犀角散以大黃佐黃。用黃則知爲虛矣。用大黃又似疑其有實熱。夫瘡膿體虛。縱有舊熱。將自漸因膿血而消。何必以峻冷利動臟腑。若在秋冬。何異刀劍。

卷一

論瘡瘍食肉三十八

東垣曰。瘡瘍食肉。乃自棄也。瘡瘍乃營气而作。今反補之。自棄何異。𨿽用藥治。不精要曰。羊﹑雞﹑牛﹑鵝﹑魚﹑面﹑煎爆﹑炒﹑炙﹑酒等味。犯之必發熱。用梔子黃苓丹溪曰。梔苓﹑苦參﹑犀角。佐輔人參。固可解食毒之熱。若寒月與虛人。寧無加減乎經謂膏粱之變。足生大丁。此言瘡疽之因也。禁戒濃味。恐其引起宿火之熱。此誠富貴豢養口腹者所當謹。若素貧者大不然矣。

予治一人。背癰徑尺。穴深而黑。家貧得此。急作參歸術膏。多肉餛飩與之而安。多肉餛飩補气之有益者也。

卷一

論气血喜香惡臭三十九

精要曰。凡血气聞香則行。聞臭則逆。飲食調令香美。益脾土。養眞气。瘡瘍或爲穢气所觸。可用香藥燻之。

丹溪曰。甘而淡者可養脾土。若香美者但能起火。故經以熱傷脾﹑熱傷气爲戒。今曰益脾養气。施之腫瘍。似有暢達之益。潰瘍後用香美。恐有發濕熱﹑損眞陰之患。

卷一

論膿四十

夫癰﹑疽﹑瘡﹑癤。皆由气血壅滯而生。當推虛﹑實﹑表﹑裏而早治之。可以內消。此裏之意也。若毒瓦斯已結者。勿泥此內消之法。當辧膿之有無淺深。急酌量刺之。緩則穿通臟腑。腐爛筋骨。可不愼哉。若脈緊而數。爲膿未成。緊去但數。爲膿已成。以手按上。熱者有膿。不熱無膿。按之牢硬未有膿。按之半軟半硬已有膿。大軟方是膿成。若大按之痛者膿深。按之不甚痛者膿未成。按之卽復痛者爲有膿。不復痛者無膿。薄皮剝起。起者膿淺。

皮色不變。不髙阜者膿深。淺者宜砭。深者宜鍼。手足指梢及乳上。宜膿大軟方開。麻豆後肢癤有癰。稍覺有膿。便用決破。遲則成攣曲之疾。

卷一

論癰疽膿成十死一生四十一

凡癰疽膿已成。十死一生。故聖人弗使已成。已成膿血。砭石鋒鍼取之也。但病者多喜。而醫者卽用十宣散﹑敗毒散﹑流气飲之類。殊不知十宣散𨿽有參﹑。然防風﹑白芷﹑濃朴﹑桔梗皆足以耗气。況不分經絡時令。气血多少。安可槪用。敗毒散乃表散藥也。𨿽有表證。不過一二服。況非表證。寧用之乎。流气飲乃行气散血之劑。服之過度。則气血虛耗。

何以爲膿。此三藥不可輕用明矣。若膿旣成。昧者待其自穿。殊不知少壯充實者。或能自破。若老弱之人又有攻發太過。不行鍼刺。膿毒乘虛內攻。穿腸腐膜。鮮不誤事。一婦乳癰膿成。鍼刺及時。不月而愈。一人腿癰膿成。畏鍼幾殆。後爲鍼之。大補三月而平。一人腿癰。脈癥俱弱。亦危癥也。治以托裏得膿。不急鍼刺。後膿水開泄不斂而死。一婦發背。待自破。毒內攻。一人腹癰潰透。穢從瘡口出。皆由畏鍼而斃。

卷一

論惡肉四十二

惡肉者。腐肉也。癰疽潰後。腐肉凝滯。必須去之。推陳致新之意。若壯者筋骨彊盛。

充溢。眞能勝邪。或自去或自平。不能爲害。若年髙及怯弱之人。血液少。肌肉澀。設或畱而不去。則有爛筋腐肉之患。一夫人取之及時。而新肉早生。得以全愈。一人去之稍遲。幾致不救。一人取之失期。大潰而斃。嘗見腐肉旣去。𨿽少壯者不補其气血。亦不能收斂。若怯弱者不取惡肉。不補養气血。未見其生也。

腐肉可用手法去之。或用雄黃﹑輕粉敷之。蠹肉努出。用遠志末酒調塗之。﹝又法﹞息肉。烏頭五錢。苦酒三升。浸漬三日洗之。日夜三四次。諸瘡肉。如蛇出數寸。硫黃末敷之卽縮。膿潰後蠹肉不腐。亦用硫黃﹑輕粉敷之。四圍仍有腫處。用毫鍼燒赤刺之。約一米深。紅腫則縮。

卷一

論蝕膿四十三

追蝕膿法。使毒瓦斯外泄而不內攻。惡肉易去。好肉易生也。若其瘡。血出不止者未可但摻追蝕藥於瘡上。待其熟可。方。之痛應心者。亦不可。誤觸其瘡。痛必倍。

必生變癥。若瘡癤膿成未破者於上薄皮剝起者。當用破頭代鍼之藥安其上。以膏貼之。膿出之後。用搜膿化毒藥。若膿血未盡。便用生肌。務其早愈。則毒瓦斯未盡。必再發。

卷一

生肌止痛四十四

肌肉。脾之所主也。潰後收斂遲速者。乃气血盛衰使然。世人但知生肌用龍竭。止痛用。予謂不然。生肌之法。當先理脾胃助气血爲主。則肌肉自生。豈假龍竭之屬。設若膿毒未盡。就用生肌。反增潰爛。壯者輕者。不過復潰。或遲斂而已。怯者重者。必致內攻。或潰爛不斂者亦多矣。止痛之法。熱者淸之。寒者溫之。實者損之。虛者補之。膿郁者開之。惡肉侵蝕者。去之。如是則痛自止。豈特乳沒之屬。

一人發背。毒瓦斯未盡。早用生肌。竟背潰爛。治以解毒藥而愈。又有患此。毒瓦斯始發。

生肌。其毒內攻而死。一人腿癰。因寒作痛。與乳香定痛丸。一婦時毒。因熱作痛。與防風通聖散。一人腿癰膿潰。因虛作痛。與益气養榮湯。一人腹癰。因實作痛。與黃連內疏湯。

一人腿癰。膿成作痛。予爲刺之。一婦發背。腐肉不去作痛。予爲取之。痛各自止。專用龍竭生肌。乳沒止痛。未之察也。

瘡痛不可忍者。苦寒藥可施於資稟濃者。若資稟素薄者。宜補中益气湯。加苦寒藥。血。四物湯加黃苓﹑鼠粘子﹑連翹。在下加黃柏。若肥人濕熱瘡痛者。羌活﹑防風﹑荊芥﹑白芷﹑取其風能勝濕也。

每見瘡作。先發爲腫。气血郁積。蒸肉爲膿。故痛多在瘡始作時。膿潰之後。腫退肌寬必漸減。而反痛者虛也。宜補參之屬。亦有穢气所觸者。宜和解之。乳香﹑芍藥之屬。亦有風寒所逼。宜溫散之。羌桂之屬。

卷一

論並治法四十五

諸瘡患久成。常有膿水不絕。其膿不臭。內無歹肉。須先服參歸術芎大劑。托裏爲或服以丸。尢宜用附子浸透。切作片。濃二三分。於瘡上著艾灸之。仍服前托裏之藥。隔三日再灸。不五七次。肌肉自長滿矣。

至有膿水惡物。漸潰根深者。用面﹑硫黃﹑大蒜三物一處搗爛。看瘡大小。撚作餅子。

分。安瘡上。用艾炷灸二十一壯。一壯一易。後隔四五日。方用翠霞錠子。並信效錠子互用。入瘡內。歹肉盡去。好長肉平。然貼收斂之藥。內服應病之劑。調理則瘥矣。

卷一

論附子餅四十六

﹝附豆豉餅﹞

附子爲末。唾津和爲餅如三錢濃。安瘡上。以艾炷灸之。漏大炷大。漏小炷小。但灸令。不可令痛。幹則易之。如困則止。來日如前再灸。直至肉平爲效。仍用前補藥作膏貼。豆豉餅專治發背已潰未潰。用江西淡豆豉爲末。唾津作餅置患處灸之。餅漧再用唾津和之。瘡大用水和。搗成硬泥。根據瘡大小作餅子濃三分。如已有瘡孔。勿敷孔上。四布豉餅列艾其上灸之。使微熱勿令破肉。如熱痛急易之。日灸二度。先有瘡孔者。孔出汁卽瘥。

卷一

論隔蒜灸四十七

隔蒜灸元戎云。瘡瘍自外而入者不宜灸。自內而出者宜灸。外入者托之而不內。內出之而令外。故經云陷者灸之。丹溪曰。癰疽之發。或因內有積熱。或因外寒而郁內熱。若於始發之際。外灸以散其毒。治之之早。亦可移重就輕。轉深於淺。東垣曰。初覺發背。欲結未結。赤熱腫痛。先以濕紙覆其上。立視紙先漧處。卽癰頭也。取蒜切片如三錢濃。安頭上。用大艾炷灸之。三壯換一蒜片。痛者灸至不痛。不痛者灸至痛。早覺早灸爲上。一日三日。十灸十活。三日四日六七活。五六日三四活。過十數日不可灸。若有十數頭作一處者。

用蒜研成膏。作薄餅鋪頭上。聚艾燒之。亦能活也。若初發赤腫。中間有一黃粟米頭。便用獨蒜切去兩頭。取中間片濃薄。安頭上。著艾灸十四壯。多至四十九壯。本事方云。一人四月背疽。治之逾月益甚矣。以艾加瘡頭。自旦及暮。灸百五十壯。知痛乃已。明日鑷去黑痂。膿盡不痛。始別以藥敷之。日一易。易時旋去前黑爛。月餘乃平。

卷一

灸法總論四十八

瘡瘍在外者引而拔之。在內者疏而下之。灼艾之功甚大。若毒瓦斯鬱結。气血凝聚。輕者藥散。重者藥無全功。東垣云。若不鍼烙。則毒瓦斯無從而散。膿瘀無從而泄。過時不烙。反攻於內。故治毒者必用隔蒜灸。捨是而用苦寒之劑。其壯實內有火者或可。彼怯弱气寒。未有不敗者也。又有毒瓦斯沈伏。或年髙气弱。若服克伐之劑。气血愈虛。膿因不潰。必假火力以成功。

一人足患疔已十一日。气短。灸五十餘壯。更以托裏藥而愈。黃君腿癰。膿淸脈弱。一結一塊。潰不收斂。各灸以豆豉餅。更飲托裏藥而愈。一人胸腫一塊。半載不消。明灸百壯方潰。與大補藥不斂。復灸以附子餅而愈。一人發背痛如灼。隔蒜灸三十餘壯。腫痛悉退。更服托裏消毒而愈。一人發背瘡。頭甚多。腫硬。色紫。不甚痛。不腐潰。以艾鋪患處灸之。更服大補藥。數日死肉脫去而愈。一人發背已四五日。瘡頭𨿽小。根畔頗大。隔蒜灸三十餘壯。其根內消。惟瘡頭作膿而愈。精要。曰。灸法有回生之功。信矣。大凡蒸灸。若未潰則拔引郁毒。已潰則補接陽气。祛散寒邪瘡口自合。其功甚大。嘗治四肢瘡瘍气血不足者。只以前法灸之皆愈。疔毒甚者。痛則灸至不痛。不痛則灸至痛。亦無不愈。若中虛者。不服敗毒藥。則瘡毒未除。中气先傷。未有不敗者也。李氏云。治疽之法。著艾勝於用藥。緣熱毒中隔。外內不通。不發泄則不解散。又有處貧居僻。一時無藥。用灸尢便。大槪蒜用大者。取其散毒有力。用著艾炷多者。取其火力透也。如法灸之。瘡發膿潰。繼以神異膏貼之。不日而安。一則瘡不開大。二則內肉不潰。三則瘡口易合。見效甚神。

辧精要曰。始發時用鍼灸。十死八九。丹溪曰。火以暢達。拔引郁毒。此從治之意。因死者。蓋虛甚孤陰將絕。脈必浮數而大且鼓。精神必短而昏。無以抵當火气故也。豈可泛言始發不可灸以誤人。精要又謂頭上有毒不得灸。恐火拔起熱毒而加病。丹溪曰。頭爲諸陽所聚。艾炷宜小而少。小者如椒粒。少者三五壯而已。若猛浪如灸腹背。炷大數多。斯爲誤矣。按東垣灸元好問腦疽。以大艾炷如兩核許。灸百壯。始覺痛而安。由是推之。則頭上發毒。灸之痛則炷宜小。數宜少。不痛者。炷大數多亦無妨也。

經曰。陷者灸之。如外微覺木硬不痛者。是邪气深陷也。急灸之。淺者不可灸。又曰。

淺者有數頭腫痛。亦灸之無妨。

卷一

竹馬灸四十九

丹溪曰。諸項灸法皆好。惟騎竹馬灸法尢爲切要。此消患於未形也。先令病患以肘憑幾臂腕。腰直。用篾一條自臂腕中曲紋盡處。男左女右。貼肉量起。直至中指尖盡處爲則。不量指甲。卻用竹杠一條。令病患脫衣騎定。令身正直。前後二人扛起。令腳不著地。又令二人扶定。勿令僵僕。卻將所量臂腕。篦從竹扛坐處尾骨盡處。直豎竹上貼脊背。量至篾盡爲則。用墨點。此只是取中。非灸穴也。另用薄篾。量病患中指節。相去兩橫爲則。男左女右。截爲一則。就前所點記處兩邊。各量開盡處。卽是灸穴。兩穴各灸五壯或七壯。不可多灸。不問癰在何處及乳癰。並用此法灸之。無不愈者。一云。疽發於左。灸左。發於右。灸右。甚則左右皆灸。蓋此二穴。心脈所過處。經曰。諸痛癢瘡瘍皆屬心火。又云。心主血。心气滯則血不行。故逆於肉理而生癰。灸此穴使心火調暢。血脈流通。卽能奏效。起死回生。

卷一

論灸刺分經絡五十

河間謂灸刺瘡瘍。須分經絡部分。气血多少。兪穴遠近。從背出者。當從太陽五穴選用﹑﹝在足小指外側。去爪甲角如韭葉。﹞通谷﹑﹝在足小指外側。本節前陷中。﹞束骨﹑﹝在足小指外側。本節後陷中。﹞昆侖﹑﹝在足外踝後跟骨上陷中。﹞委中。﹝在胸中央約絞中動脈。

﹞從鬢出者。當從少陽五穴﹑選用竅陰﹑﹝在足小指之次指端。去爪甲如韭葉。﹞夾溪﹑﹝在足小指次指岐骨間﹑本節前陷中。﹞臨泣﹑﹝在足小指次指。本節後間陷中。﹞陽輔﹑﹝在足外踝上四寸輔骨前絕骨端如前三分。﹞陽陵泉。﹝在膝下一寸外廉陷中。﹞從髭出者。當從陽明五穴選用厲兌﹑﹝在足大指次指。去爪甲如韭葉。﹞內庭﹑﹝在足大指次指外間陷中。﹞陷谷﹑﹝在足大指間。本節後陷中。﹞衝陽﹑﹝在足跌上五寸骨間動脈去陷谷三寸。﹞解溪。﹝在衝陽後一寸五分腕上陷中。﹞從腦出者。則以絕骨一穴。﹝在外踝上三寸動脈中。﹞

一說。癰疽初發。必先當頭灸之。以開其戶。次看所發分野屬何經脈。卽內用所屬經脈之藥。引經以發其表。外用所屬經脈之兪穴鍼灸。以泄其邪。內外交治。邪無容矣。

卷一

鍼法總論五十一

經曰。冬則閉髒。用藥多而少鍼石。少鍼石者。非謂癰疽也。癰疽不得頃時回。回者遠﹝遠頃時而不寫。則爛筋骨穿臟腑矣。﹞又曰。癰疽之生。膿血之成。積微之所生也。故聖人自治於未有形。愚者遭其已成也。已成膿者。惟砭石鈹鋒之所取也。

瘡瘍一科。用鍼爲貴。用之之際。須視其潰之淺深。審其肉之濃薄。若皮薄鍼深。反傷。益增其潰。肉濃鍼淺。膿毒不出。反益其痛。至於附骨疽﹑气毒﹑流注。及有經久不消。

內潰不痛。宜燔鍼開之。若治咽喉。當用三稜鍼。若丹癅及癰疽。四畔赤。疼痛如灼。宜砭石砭之。去血以泄其毒。重者減。輕者消。

一婦患腹癰。膿脹悶瞀。臥鍼。膿出卽蘇。

一人囊癰膿熟腫脹。小便不利。幾殆。急鍼。膿水大泄。气通而愈。

大抵用鍼迎而奪之。順而取之。所謂不治已病。治未病。不治已成。治未成。正此意也之患者。或畏鍼而不用。醫者又徇患者之意而不鍼。遂或膿成而不得潰。或得潰而所傷已深矣。卒之夭枉。十常八九。悲夫。

精要謂癰如椒眼十數頭。或如蜂窠連房。膿血不出者。用鍼橫直裂之。如無椒眼之類。

只消直入取膿。不必裂之。﹝一法﹞當椒眼上各各灸之。亦佳。不必裂也。

小兒瘡癤。先當溫衣覆蓋。令其凝泣壅滯。血脈溫和。則出血立已。不如此。血脈凝便鍼。則邪毒不泄。反傷良肉。又益其瘡勢也。

精要曰。癰者皮薄腫髙。多有椒眼十數粒。疽者皮膚頑硬。狀如牛頸之皮。○癰成膿則。鍼宜用馬銜鐵爲之。形如薤葉樣。兩面皆利。可以橫直裂開五六分許。攻去毒血。須先灸而後裂。○疽成膿則宜烙。可用銀篦。大二寸。長六寸。火上燒令赤。急於毒上熨烙。得膿利爲效。

又曰。一婦病癰在背之左。髙碩而熟。未破。醫云可烙。傍有老成者曰。凡背之上。五穴之所系。膈膜之所近。烙不得法。必致傷人。醫曰。但宜淺而不宜深。宜橫而不宜直入。

﹝恐傷膈膜。﹞宜下而不宜上。﹝恐貯膿血。﹞

謂此訣盡無妨也。於是燒鐵箸烙之。肉破膿出。自此而愈。當時直驚人非劊子手者。不又曰。方其已熟未潰之時。用鐵箸一烙。極是快意。方扇火欲著時。誠是驚人。予嘗用臨時猶且顫悸。況未曾經歷者乎。烙後膿水流通。百無所忌。名曰熟瘡。其瘡突者。鍼口宜向下。然須是熟於用烙者。識淺深。知穴道。審生熟。非其時則所出皆生血。當其時則出黃膿瘀肉。用尖鍼烙者不得法。尖鍼頭細。其口易合。惟用平員頭者爲妙。蓋要孔穴通透。

或恐瘡口再合。用細牛膝根。如瘡口之大小。略割去粗皮。插入瘡口。外畱半寸許。卽用嫩橘樹葉﹑地錦艸各一握。研成膏敷之。牛膝能使惡肉常流。二艸溫涼止痛。隨幹隨換。此十全之功也。

火烙鍼。其鍼圓如箸。大如緯挺。頭員平。長六七寸。一樣二枚。撚蘸香油。於炭火中。於瘡頭近下烙之。宜斜入向軟處。一烙不透再烙。必得膿。瘡口烙者。名曰熟瘡。膿水常流。不假按抑。仍須之。勿令口合。

卷一

論蜞鍼五十二

蜞鍼吮出血。可施於輕小癥候。若積毒在臟腑。徒竭其血幹外無益。一兒二歲赤軫。取大蜞數條吮其血。軫消。予曰。非治也。三日大熱而死。蓋血去。气不能獨居故也。

卷一

論金銀花酒五十三

金銀花生取藤葉一把。瓷器內爛研。入白酒少許。調和稀稠得宜。塗敷四圍。中心畱泄毒瓦斯。﹝又法﹞取藤五兩。木杵槌碎。生甘艸節一兩。二味以水二碗用砂瓶文武火煎至一碗。入無灰酒一碗。再熬十數沸。去渣。分溫三服。渣敷患處。一日夜喫盡。病勢重。日夜兩劑。服至大小便通利。藥力到矣。或用幹者。終不及生者力大效速。或只用藤五六兩。搗爛熱酒一鐘。絞取汁。酒溫服。渣罨患處。四五服而平。此藤延蔓附樹。或園圃墻垣之上。藤方而紫。葉似薜荔而靑。三月間花微香。蒂帶黃色。花初開色白。經一二日色黃。故又名金銀花。又名鷺鷥藤。又名金釵股。又名老翁須。因藤左纏。又名左纏。淩冬不凋。又名忍冬。在處有之。治癰疽發背乳癰。初發盒飯服此。不問疽何處。皆有奇效。兼麥飯石膏﹑神異膏貼之。尢效。

卷一

論槐花酒五十四

槐花酒槐花四五兩。炒微黃。乘熱入酒二鐘。煎十餘滚。去渣熱服。未成者二三服。已一二服。一人髀HT患毒痛甚。服消毒藥不減。飲槐花酒一服。勞隨大退。再服托裏消毒藥而愈。一人發背十餘日。勢危脈大。先飲槐花酒二服殺其勢。退再服敗毒散二劑。托裏藥數劑。漸潰。又用桑柴燒灸患處。每日灸良久。仍以膏藥貼之。灸至數次。膿潰腐脫。以托裏藥白術﹑陳皮。月餘而愈。一人肩疽脈數。用槐花酒一服。勢頓退。更與金銀花﹑黃﹑甘艸十餘服而平。

大抵腫毒。非用蒜灸及飲槐花酒先去其毒。𨿽服托裏諸藥。其效未必甚速。槐花治濕熱之功最爲神速。但胃寒人不宜過劑。

卷一

八味丸治驗五十五

一人年逾三十。素怯弱不能食冷。臂癰愈後。飲食少思。或作脹。或吞酸。日漸羸瘦。

參苓等藥不應。右尺脈弱。此命門火衰。不能生土。遂以八味丸補土之原。食進而愈。

一人病脾胃。服補劑及鍼灸脾兪等穴不應。幾殆。服八味丸三料而平。一人脾虛發腫。

服此丸不半年而康。

一人貌丰气弱。遇風則眩。勞則口舌生瘡。胸常有痰。目常赤澀。服此而安。一人患脾。服此將驗。而庸醫阻之。反用寒藥。遂致不救。

嘗驗人有不耐勞。不能食冷。或飲食作脹。大便不實。或口舌常破如瘡。服涼藥愈盛。

不止。小便頻數。腰腿無力。或咽津。或呼吸覺冷气入腹。或陰囊濕癢。或手足冷。或面白。或黧黑。或畏寒短气。以上諸癥皆屬腎。非用附子不可。

治驗數條。見前渴論。

卷二

論十六味流气飲五十六

丹溪曰。夫十六味流气飲。乃表裏气血藥也。復以疏風助陽之藥參入。非脈之洪﹑緩﹑遲﹑緊﹑細者不宜用。諸家往往不分經絡脈癥。不具時宜。但云消毒化毒。又云不退。加補气血藥。此又使人不能無疑也。

卷二

論十宣散五十七

經曰。諸痛癢瘡瘍。皆屬心火。言其常也。如瘡盛形羸。邪髙痛下。始熱終寒。此反常故當察時下而權治。可收十全之功。此表裏气血之藥。若用於癰疽。初發或已發。或內托。

或身倦惡寒熱少。或脈緩澀。或弦。或緊細。宜用之散風寒以助陽。乃始熱終寒之變也。若施於積熱毒。更不分經絡時宜。不能不無懼也。

丹溪曰。精要謂治未成也速散。已成者速潰。若用於輕小癥候。與冬月時令。盡有內托。冬月腫瘍。用之亦可轉重就輕。移深於淺。夏月潰瘍用之。其桂朴之溫散。佐以防風﹑白芷。𨿽有參﹑。亦難倚仗。世人用此不問是癰是疽。是冬是夏。無經絡。無前後。如盲人騎瞎馬。半夜臨深池。危哉。又曰。燥血瀉气藥太多。涉虛者勿輕用。一士背臀腿節次生疽。率用五香連翹湯﹑十宣散。致不救。一人年六十。好酒肉。背疽。與獨參膏十五六斤而愈。若用十宣。寧保無危。

卷二

論內托散五十八

精要謂一日至三日進十數服。防毒瓦斯攻臟腑。名護心散。切詳綠豆解丹毒。又言治石毒甘入陽明。性寒能補爲君。以乳香去惡毒。入少陰。性溫善竄爲佐。甘艸性緩。解五金八石及百藥毒爲使。想此方專爲服丹石發疽者。設不因丹石而發疽。恐非必用之劑。

丹溪曰。癰疽因積毒在臟腑。非一朝一夕。治當先助气壯胃。使本根堅固。而以行經活佐。參以經絡時令。使毒外發。施治之。早。可以內消。此乃內托之本意。﹝又云﹞內托散性冷。治嘔有降火之理。若夫老年者病深。諸癥備者。體虛者。綠豆𨿽補。將有不勝重任之患一婦年七十。形實性急。好酒。冬病腦疽。與麻黃桂枝湯而愈。此亦內托。豈必皆冷藥

卷二

論神仙追毒丸五十九

精要曰。初成膿宜烙。得膿利爲效。亦服追毒丸。

丹溪曰。追毒丸下積取毒之藥。決無取膿之效。今用烙而得膿。若在裏而血气實。則膿。如托不出。何不以和气活血藥。佐以參補劑。使膿托出也。其方用五倍子。消毒殺虫解風爲君。山慈菇﹑千金子﹑大戟﹑皆驅逐走泄爲臣。佐以麝香升散。用之以治癰疽。實非所宜。果見臟腑有積毒。或異虫纏滯深固而體气不虛者。亦是快藥﹑但戒勿輕用耳。

卷二

論獨勝散六十

謂癰疽皆綠气滯血凝。或因怒气所致。用香附子去毛。以生薑汁淹一夕。研榦爲末。白湯調服二錢。無時。

丹溪曰。本方謂疽後常服。半年尢效。此皆施於體實气郁之人也。

一人濃味气郁。形實性重。年近六十。背疽。醫與他藥皆不行。惟飲香附米甚快。始終只此一味而安此千百而一二。

卷二

論柞木飲子六十一

榦柞木葉﹝四兩半﹞榦荷葉中心蒂幹萱艸根甘艸節地楡﹝各一兩﹞細銼。每服半兩。水二碗。分二服。早晚各一服。未成者自消。膿者自幹。

丹溪曰。荷蒂去惡血。萱根下水。解毒。利胸膈。柞木有芒刺。能驅逐。地楡主下焦血病。輕小癥候。或可以爲防托。

卷二

論阿膠飲子六十二

﹝蠟礬丸國老膏遠志酒﹞

丹溪曰。阿膠飲子以牛膠屬金屬土。補肺气。實大腸。壯胃止泄。黃蠟丸以蠟味甘淡。

實大腸。補而難化。

國老膏以甘艸化毒行經。遠志酒﹑忍冬酒皆有補性。歸心歸血。用之頗切。善用者以之配入腫瘍之散。結潰瘍之補虛。亦奏捷效。

卷二

論六味車螯散六十三

車螯﹝四个黃泥紅。出火毒。研末﹞栝蔞仁﹝新瓦上。炒令香。﹞甘艸節﹝二錢。炒燈艸﹝三十莖。﹞上除車螯爲粗末。作一服。用酒二碗。煎耗半碗。去渣。入蜜一大匙和勻。調車螯末二錢。膩粉少許。空心溫服。取下惡物。

丹溪曰。車螯散一以輕粉爲佐。一以燈心爲佐。其散腫消毒下積。安詳穩重。輕小癥候。亦可仗之。

卷二

論飛龍奪命丹六十四

飛龍奪命丹治疔瘡惡腫。初發或發而黑陷。毒瓦斯內陷者。

丹溪曰。世多用之。香竄燥毒之劑。無經不至。故能宣泄。備汗﹑吐﹑下三法。病因食禽畜毒發。及瘡脈沈﹑緊﹑細﹑數。蘊毒在裏。並濕毒。用之神效若大熱大渴。毒瓦斯發而脈浮洪在表。及膏粱積熱之人。未宜輕舉。

卷二

論加味十全湯六十五

凡治癰疽後。補血气。進飲食。實爲切要。蓋膿血出多。陰陽兩虛。此藥可以回生起死其不分經絡時令。須在識者觸而長之。今醫以腫平痛寬。遂以爲安。漫不加省。往往於結痂後兩三月或半年。虛證乃見。醫者不察。而加補養之功。因而轉成他病者多矣。一人因腳弱。詳見後條。

卷二

論五香湯六十六

精要云。大凡癰疽不可捨五香湯。

丹溪曰。吾不知良甫之時。有許多大府祕堅。病气郁塞。若是之頑濃。可以驟散而大下。亦當開陳時之先後。癥之可否。庶乎後人不敢孟浪殺人。殊不知此小寒熱。或者由其气血不和而然。便以爲外感而行表散。害人最速。

卷二

論防風通聖散六十七

此表裏气血藥也。治一切風毒。積熱瘡腫。脈候弦﹑洪﹑實﹑數﹑浮﹑緊。气血盛實者丹溪曰。祕傳以是方加人參﹑黃﹑蒼術﹑赤茯苓﹑金銀花。名消腫托裏散。𨿽以參﹑主。復云人參無亦可。則又不能無疑而難用也。且臨癥加減。須較表裏。如表癥多者。當從此方以辛甘爲主散之也。裏癥多者。須當從變。

卷二

論大黃六十八

精要云。大黃宣熱散毒。治癰疽要藥。癰疽始作。皆須大黃等湯極轉利之。排日不廢。

又曰。瘡疽泄利。皆是惡候。

丹溪曰。此皆不能使人無疑。借曰用大黃。恐因大府祕而病體實。有積熱沈痼者發也。

破結導滯。推令轉動而已。豈可謂極轉利之。而且排日不廢耶若下利之後。又與利藥。恐非防微杜漸之意。瘡之始作。腫在肌肉。若非大滿大堅實之癥。自當行仲景發表之法。借五香湯爲例。散之於外可也。何必遽用峻下之藥。奪其裏哉。或曰。癰疽用大黃走泄以去毒。孫眞人嘗言之。良甫祖述其說耳。曰。孫以盛名行奇術於公卿間者。良甫宋人。若其交遊亦皆公卿之家。肉食之輩。固皆捷效。今不分貧富苦樂。一槪用之寧免孟浪之過乎。況有心勞而虛者。憂怒而虛者。彊力勞動而虛者。大醉飽而虛者。皆气少而澀。血少而濁。生疽固是難治。若大府祕而稍安谷。甘淡薄而守戒律。猶爲可治。不免尙費調補。苟因旬日半月。大府祕實。不知亦有其气不降而然者。便以爲實而行大黃。豈不殺人。

卷二

論白蠟六十九

白蠟稟收斂堅凝之气。外科要藥。生肌止痛。接骨續筋。補虛用合歡樹皮。同入長肉膏。有神效。但未試其可服否。合歡皮嘗服之驗矣。

卷二

論蓖麻子七十

﹝附皂角刺神異膏麥飯石膏﹞

蓖麻子性善收。能追膿取毒。亦要藥也。皂角刺治癰疽未破已破。能鉆引至漬處。神異說膏藥方甚多。神效無出於此。麥飯石膏膿潰後圍瘡口。一說內冷惡寒不﹝注﹕「不」下疑

卷二

論流气飲十宣散七十一

夫气血凝滯。多因營衛之气弱。不能運散。豈可復用流气飲以益其虛。況各經气血多少。心包絡﹑膀胱﹑小腸﹑肝經。多血少气。三焦﹑膽﹑腎﹑心﹑脾﹑肺。少血多气。人年四十以上。陰血日衰。若於血少經分而病癰腫。或脈癥不足。當以補接爲主。

丹溪曰。腫瘍內外皆壅。宜托裏表散爲主。乃補气血藥而加之以行散之劑。非專攻之謂或者腫痛甚。煩躁脈大。其辛熱之劑。不但腫瘍不可用。𨿽潰瘍亦不可用也。凡患者須分經絡﹑血气﹑地部遠近﹑年歲老幼﹑稟气虛實。及七情所感﹑時令所宜而治之。常見以流气﹑十宣散二藥。槪治結腫之癥。以致取敗者多矣。

大抵癥有主末。治有權宜。治其主則末病自退。用其權則不拘於時。泥於守常。必致危甚。況雜用攻劑。動擾各經。故丹溪云。凡瘡發於一經。只當求責本經。不可干擾餘經

卷二

論敗毒散流气飲七十二

凡治瘡瘍。不審元气虛實。病在表裏。便服敗毒流气等藥。蓋敗毒散。發表藥也。果有。止宜一二服。多則元气損。毒愈盛。𨿽有人參亦莫能補。流气飲耗血藥也。果气結胸滿。

只宜二三服。多則血反致敗。𨿽有芎﹑歸。亦難倚仗。丹溪曰。此不系膏粱丹毒之變。因虛勞气郁所故也。

卷二

蠟礬丸七十三

一人肩患毒。腫硬作痛。惡癥疊見。用礬末三錢糊丸。以蔥白七莖煎湯調下。腫痛悉退礬末蔥湯調下。因末難服。故以蠟爲丸。一方士治瘡疽。不問腫潰。先用此藥二三服。後用消毒藥甚效。常治芻蕘之人。用此卽退。不用托裏亦愈。蓋止熱毒爲患。血气不虧。故用多效若金石毒藥發疽者。尢效。以礬能解金石之毒也。一方用礬末五錢。朱砂五分。熱酒下。

亦效此藥托裏固內﹑止泄﹑解毒﹑排膿。不動臟腑。不傷气血。有益無損。其藥易得。其功甚大。偏僻之處不可不知此方。或虫犬所傷。溶化熱塗患處。更以熱酒調末服皆效。

卷二

汗之則瘡已七十四

東垣曰。其瘡外有六經之形癥。內無便溺之阻隔。飲食如故。淸便自調。知不在裏。非也。小則爲癤。大則爲癰。其邪所受於下。風濕之地气。自外而來。侵於身也。經曰。營气不從。逆於肉理。乃生癰腫。諸痛癢瘡瘍。皆屬心火。此元气不足。營气逆行。其瘡初出。

未有傳變。在於肌肉之上。皮膚之間。只爲風熱六經所行經絡地分出矣。宜泄其風濕熱瘡之情勢。亦舊然髙起。結硬作痛。此瘡自外而入。其脈只在左手。左手主表。左寸外洪緩。左關洪緩而弦是客邪客於血脈之上。皮膚之間。宜急發汗而通其榮衛。則邪气出矣。托裏榮衛湯此足太陽藥表裏气血之劑。

黃紅花桂枝﹝各五錢﹞蒼術﹝三錢﹞柴胡連翹﹝各二錢﹞羌活防風歸身甘艸﹝炙﹞黃芩﹝各半錢﹞人參﹝一錢﹞

上銼。每服一兩。水酒各半。煎。

卷二

論須鍼決七十五

凡瘡不起者托而起之。不成膿者補而成之。使不內攻。膿成宜及時鍼之。若畏痛而不肯。又有恐傷良肉而不肯鍼。殊不知瘡𨿽發於肉薄之處。若膿成。其腫亦髙寸餘。瘡皮又濃分許。用鍼深不過二分。若發於背。腫髙必有三四寸。鍼入止於寸許。況患處肉已壞矣。何痛之有。何傷之慮。怯弱之人。及患附骨疽。待膿自通。必致大潰不能收斂。血气瀝盡而亡者

卷二

論痛七十六

上部脈數實而痛者。宜降火。

上部脈數虛而痛者。宜滋陰降火爲主。

尺部脈數而作渴者。滋陰降火。如四物加黃柏﹑知母。

大抵瘡之寒熱虛實。皆能爲痛。熱毒痛者。藥用寒涼折之。寒邪痛者。藥用溫熱散之。

痛者除風。因濕痛者導濕。燥而痛者潤之。塞而痛者通之。虛而痛者補之。實而痛者泄之。

膿郁而閉者開之。惡肉侵蝕者去之。陰陽不和者調之。經絡閉澀者利之。愼勿槪用寒涼之藥。蓋血脈喜溫而惡寒。若冷气入裏。血卽凝滯。反難瘥矣。又曰。大抵瘡疽之癥𨿽發疼痛。

情勢髙碩。煩渴不寧。脈若有力。飲食頗進。可保無虞。其膿一潰。諸癥悉退。多有因膿不得外泄以致疼痛。若用敗毒寒藥攻之。反致悟事。若有膿急鍼之。膿出痛止。膿未成而熱毒作痛。用解毒之藥。亦有腐爛尺餘者。若無惡癥。投以大補之劑。肉最易生。亦無所妨。

卷二

論癰疽虛實七十七

瘡瘍之癥。五善之中見一二善癥者可治。七惡之內見一二惡癥者難治。若虛中見惡癥者。實中無惡者自愈。此癥𨿽云屬火。未有不由陰虛而致者。故經云督經虛從腦出。膀胱經虛從背出。豈可專泥於火而用苦寒藥治。夫苦寒之藥。𨿽治陽癥。尢當分表裏﹑虛實﹑次第﹑時宜。豈可始末悉用之。

凡瘡腫堅而不澤。﹝不澤。不光澤而色夭﹞堅如牛領之皮。瘡頭如粟。脈洪大。按之則澀。此精气已絕。不治亦死。

凡癰疽之作。皆五臟六腑蓄毒不流。非獨榮气壅塞而發。其行也有處。其主也有歸。假於喉舌者心之毒。皮毛者肺之毒。肌肉者脾之毒。骨髓者腎之毒。發於下者陰中之毒。發於上者陽中之毒。外者六腑之毒。內者五臟之毒。故內曰壞。外曰潰。上曰從。下曰逆。發於上者得之速。發於下者得之緩。感於六腑者易治。感於五臟者則難治也。

發背﹑腦疽﹑大疔﹑懸癰﹑脫疽﹑腳發之類。皆由膏粱濃味。盡力房勞。七情六淫。或補藥。精虛气耗所致。非獨因榮衛凝滯而生也。必灸之以拔其毒。更辧其因。及察邪在臟腑之異﹑虛實之殊而治之。庶無誤也。凡大癰疽。藉气血爲主。若塌而不起。或潰而不腐。或不收斂。及膿少。或淸。皆气血虛也。宜大補之。最忌攻伐之劑。亦有膿反多者。乃气血虛不能禁止也。若潰後發熱作渴。脈大而膿愈多。屬眞气虛邪气實也。俱不治。常見气血充實之人。患瘡皆腫髙。色赤。易腐潰而膿且稠。又易收斂。怯弱之人多不起。發不腐潰。及難收斂。若不審察。妄投攻劑。虛虛之禍不免矣。

大抵瘡之始作。先發爲腫。气血郁積。蒸肉爲膿。故多痛。膿潰之後。膿退肌寬。痛必漸減。

元太醫令。﹞瘡疽之癥。有臟腑气血。上下眞邪。虛實不同也。不可不辧。如腫起堅硬膿稠者實也。腫下軟慢膿稀者虛也。瀉利腸鳴。飲食不入。嘔吐無時。手足並冷。脈弱皮寒。小便自利。或小便時難。大便滑利。聲音不出。精神不爽。悉臟腑虛也。大便硬。小便澀。飲食如故。腹滿膨脹。胸膈痞悶。肢節疼痛。口苦咽漧。煩躁多渴。身熱脈大。精神昏塞。悉臟腑實也。凡諸瘡疽。膿水淸稀。瘡口不合。聚腫不赤。肌寒肉冷。自汗色脫者。气血虛也。腫起色赤。寒熱疼痛。皮膚壯熱。膿水稠粘。頭目昏重。气血實也。頭痛鼻塞。目赤心驚。咽喉不利。口舌生瘡。煩渴飲冷。睡語切牙者。上實也。精滑不禁。大便自利。腰腳沈重。睡臥不能者。下虛也。肩頭不便。四肢沈重。目視不正。睛不。食不知味。音嘶色。四肢浮腫者。眞气虛也。腫尢甚。痛不可近。多日不潰。寒熱往來。大便祕澀。小便如淋。心神煩悶。惚恍不寧者。邪气實也。又曰。諸痛爲實。諸癢爲虛。又曰。其脈洪大而數者實也。微細而軟者虛也。虛則補之。和其气血托裏也。實則瀉之。疏利而導其气。內經謂血實則決之。气虛則掣引之。

潰瘍𨿽有表癥。發熱宜以托裏藥爲主。佐以表散之劑。

卷二

論附骨疽七十八

疽乃流注之敗癥也。如用涼藥。則內傷其脾。外冰其血。脾主肌肉。脾气受傷。飲食必肌肉不生。血爲脈絡。血旣受冰。則血气不旺而愈滯。宜用理脾。脾健則肉自生。血气自運行矣。又曰。白虎飛屍。畱連周期。或展轉數歲。冷毒朽骨出盡自愈。若附骨腐者可痊。正骨腐則爲終身廢疾矣。有毒自手足或頭面腫起。或兼疼痛。止至頸項骨節去處。如瘍貫珠此風濕流气之癥也。宜加減小續命湯﹑獨活寄生湯主之。有兩膝腫痛起。或至徧身骨疼痛者。此風濕痺。又名節風。宜附子八物湯。又有結核在項腋或兩胯軟肉處。名曰癰。屬冷癥也。又有小兒宿痰失道。致結核於項頸﹑臂膊﹑胸背之處。亦冷癥也。俱用熱藥敷貼。

以上諸癥。皆原於腎。腎主骨。腎虛則骨冷而爲患也。所謂骨疽皆起於腎。亦以其根於此也。故用大附子以補腎气。腎實則骨有生气。而疽不附骨矣。

卷二

論瘡疽所致之由七十九

若气血充實。經絡通暢。決無患者。若气血素虧。或七情所傷。經絡鬱結。或腠理不密。六淫外浸。隧道壅塞。

醫者須當察其所由。辧其虛實。庶不誤人。

卷二

論癰可治不可治八十

發背﹑腦疽﹑脫疽﹑腫痛赤色。水衰火旺之色。尙可治。若黑或紫。火極以水之象也。

乃腎水已竭。精气已涸。決不治。

凡腫不髙。色不赤。不痛。脈無力。不飲食。腫不潰。腐不爛。膿水淸。或多而不止肉不生。屬元气虛也。皆難治。宜峻補之。或膿血旣泄。腫痛尢甚。膿水敗臭。煩躁時嗽。

腹痛渴甚。泄利無度。小便如淋。乃惡癥也。皆不治。

未成膿不灸。膿熟不開。腐不取。多致不救。

腫而一日至四五日未成膿而痛者。宜灸至不痛。灸而不痛或麻木者。明灸之。

腫硬不作膿。或痛或不痛。或微痛。或瘡頭如黍者。灸之尢效。亦有數日色尙微赤。腫尙不起痛不甚。膿不作者。尢宜多灸。勿拘日期。更服甘溫托裏藥。切忌寒涼之劑。

瘀肉不腐。桑柴火灸之。

脈數發熱而痛者。發於陽也。可治。脈不數。不熱不痛者。發於陰也。難治。不痛最惡。不可視爲常疾。此癥不可不痛。不可大痛煩悶者不治。

卷二

腫瘍八十一

腫髙痛脈浮者。邪在表也。宜托之。如內托復煎散。

腫硬痛深脈沈者。邪在內也。宜下之。如黃連內疏湯。仙方活命飲。苦參丸。

外無腫。內則便利調和者。邪在經絡也。宜調和榮衛。如托裏榮衛湯。白芷升麻輩。

痛燥煩。或咽漧作渴者。宜降火。如黃連解毒湯。

痛發熱。或拘急。或頭痛者。邪在表也。宜散之。如荊防敗毒散。人參敗毒散輩。

大痛或不痛者。邪气實也。隔蒜灸之。更用解毒。如仙方活命飲。

煩躁飲冷痛脈數者。邪在上也。宜淸之。如淸涼飲。或金銀花散。

惡寒而不潰者。气實兼寒邪也。宜宣而補之。如十宣散。

痛發熱。汗多。大渴。便祕。譫語者。結陽癥也。宜下之。如黃連內疏湯。破棺丹輩不作膿或熟而不潰者。虛也。宜補之。如補中益气湯。八物湯。十全大補湯輩。

痛或不痛及麻木者。邪气盛也。隔蒜灸之。

腫痛或不作膿者。邪气凝結也。宜解之。如仙方活命飲。

腫痛飲冷發熱睡語者。火也。宜淸之。如淸心湯。或防風通勝散加黃連。

不作膿。或不潰。及不斂者。陽气虛也。宜補之。如托裏消毒散。瘡後當調養。

患後當調養。若瘰流注之癥。尢當補益。否則更患他癥矣。必難措治。愼之。蠟礬丸。敗毒散。流气飲。

卷二

潰瘍八十二

膿熟不潰者。陽气虛也。宜補之。如聖愈湯。

瘀肉不腐者。宜大補陽气。更以桑柴火灸之。如參歸術。

膿淸或不斂者。气血俱虛。宜大補。如八物湯。

潰後食少無睡。或發熱者。虛也。宜補之。如內補黃湯。

倦怠懶言。食少不睡者。虛也。宜補之。如黃人參湯。

寒气襲於瘡口。不斂。或陷下不斂者。溫補之。如十全大補湯。

脈大無力。或澀微。而肌肉遲生者。气血俱虛也。峻補之。如十全大補湯。

出血或膿多煩躁不眠者。乃亡陽也。急補之。膿多或淸者。血气俱虛也。宜峻補之。

右關脈弱而肌肉遲生者。宜健脾胃。如六君子湯。

膿淸補之不應及不痛。或木悶及堅硬者。俱不治。

卷二

潰瘍作痛八十三

膿出而反痛者。虛也。宜補之。

凡膿潰之後。脈澀遲緩者易愈。以其有胃气故也。脈細而沈時直者。裏虛欲變癥也。若痛尙未痊。洪滑粗散者難療。以正气虛邪气實也。

脈數虛而痛者屬虛火。宜滋陰。如托裏散加生地黃。

脈數實而痛者。邪气實也。宜泄之。

脈實便祕而痛者。邪在內也。宜下之。如淸涼飲。

脈澀而痛者。气血虛寒也。溫補之。如定痛托裏散。

若有膿爲脂膜間隔不出。或作脹痛者。宜用鍼引之。或用利刀。剪之。腐肉堵塞者去之

卷二

潰瘍發熱八十四

脈浮或弱。而熱或惡寒者。陽气虛也。宜補气。如補中益气湯。

脈澀而熱者。血虛也。宜補血。如四物湯。人參養榮湯。

午前熱補气爲主。如四君子湯。

午後熱者補血爲主﹐如四物湯。

脈浮數發熱而痛者。邪在表也。宜散之。如補中益气湯。

脈沈數發熱而痛者。邪在內也。宜下之。

東垣云。發熱惡熱。不渴不止。煩躁肌熱。不欲近衣。脈洪大。按之無力。或目痛鼻幹非白虎湯癥也。此血虛發熱。宜用當歸補血湯。又有火郁而熱者。如不能食而熱。自汗气短者。虛也。以甘寒之劑瀉熱補气。如能食而熱。口舌漧燥。大便難者。以辛苦大寒之劑下之。以泄火補水。

膿血大泄。當大補气血爲先。𨿽有他癥。以末治之。

凡癰大潰發熱惡寒。皆屬气血虛甚。若左手脈不足者。補血藥當多於補气藥。右手脈不足者。補气藥當多於補血藥。切不可發表。

附余諸癥十五條。

卷二

論寒熱八十五

大抵七情皆能動火。各經之熱亦異。當分治之。東垣曰。晝則發熱。夜則安靜。是陽气自旺於陽分也。

晝則安靜。夜則發熱煩躁。是陽气下陷入陰中也。名曰熱入血室。晝則發熱煩躁。夜亦煩躁。是重陽無陰也。當急瀉其陽。峻補其陰。王注曰。病熱而脈數。按之不動。乃寒盛格陽。非熱也。形癥是寒。按之而脈鼓。擊於指下而盛者。此爲熱盛拒陰。非寒也。傷寒論曰。

寸口脈微。爲陽不足。陰气上入陽中。則灑淅惡寒。尺脈弱爲陰不足。陽气下陷入陰中。則發熱也。肺熱者。輕手乃得。微按全無。日晡熱甚。乃皮毛之熱。其癥必見喘咳。寒熱輕者瀉白散。重者涼膈散。地骨皮散。心熱者。微按至皮膚之下則熱少。加力按之則不熱。是熱在血脈也。其癥煩心。心痛。掌中熱而噦。以黃連瀉心湯﹑導赤散﹑朱砂安神丸。脾熱者。

輕按之不熱。重按之亦不熱。不輕不重。熱在肌肉。遇夜尢甚。其癥必怠惰嗜臥四肢不收。

無气以動。瀉黃散。肝熱者。重按之。肌肉之下。至骨之上乃熱。寅卯時間尢甚。其脈弦。四肢滿悶。便難。轉筋。多怒。多驚。四肢困熱。筋痿不能起於牀。瀉靑丸。柴胡引子。

腎熱者。重手按至骨分。其熱蒸手如火。其人骨蘇蘇如虫蝕。其骨困熱不任。亦不能起於牀。滋腎丸主之。徐用誠云。面熱者。足陽明。

口中熱如膠。足少陰。口熱舌漧。足少陰。耳前熱。手太陽。掌中熱。手厥陰。少陰。

太陰。足下熱而痛。足少陰。足外熱。足少陽。身熱膚痛。手少陰。身前熱。足陽明。灑淅寒熱。手太陰。肩上熱。肩似拔。手太陽。中熱而喘。足少陰。肩背熱。及足小指外脛踝後。皆屬足太陽。一身盡熱。狂而妄聞妄見妄言。足陽明。熱而筋縱緩不收。足痿。足陽明。厥陰。手少陰。

溪曰。惡寒者。衛气虛衰不能溫。分肉實表而惡寒者。又有上焦之邪。隔絕營衛。不能出表而惡寒者。東垣云。晝則惡寒。夜則安靜。是陰气上溢於陽中也。夜則惡寒。晝則安靜。是陰血自旺於陰分也。夜則惡寒。晝亦惡寒。是重陰無陽也。當急瀉其陰。峻補其陽。

卷二

七情所傷八十六

經云。神傷於思慮則肉脫。意傷於憂愁則肢廢。魂傷於悲哀則筋攣。魄傷於喜樂則皮槁。志傷於盛怒則腰脊難以俯仰也。七情所傷。气血所損之癥也。當先滋養血气。

卷二

論精血八十七

夫月水之爲物。乃手太陽手少陰二經主之。此二經相爲表裏。在上爲乳汁。下爲月水。

絡之餘气。苟外無六淫所侵。內無七情所傷。脾胃之气壯。則衝任之气盛。故爲月水。適時而至。然面色痿黃。四肢消瘦。發熱口漧。月水過期且少。乃陰血不足也。非有餘瘀之癥。宜以滋養血气之劑。徐而培之。則經气盛而經水自根據期而下。

又云。精未通而禦女以通其精。則五體有不滿之處。異日有難狀之疾。陰已痿而思色以精。則精不出而內敗。小便道澀而爲淋。精已耗而復竭之。則大小便道牽疼。愈疼則愈欲大小便。愈便則愈疼。女人天癸旣至。逾十年無男子合則不調。未逾十年思男子合亦不調。不調則舊血不出。新血誤行。或潰而入骨。或變而爲腫。或𨿽合而難子。合男子多則瀝枯虛。

又產乳眾則血枯殺人。觀其精血。思過半矣。又曰。夫人之生以血气爲本。人之病未有不先傷其气血者。世有室女童男。積想在心。思慮過當。多致勞損。男子則神色先散。女子則月水先閉。何以致然。蓋憂愁思慮則傷心。心傷則血逆竭。血逆竭則神色先散。而月水先閉也。火旣受病。不能營養其子。故不嗜食。脾旣虛則金气虧。故發嗽。嗽旣作。水气絕。故四肢幹。木气不充。故多怒。鬢髮焦。筋骨痿。俟五臟傳徧。故卒不能死。然終死矣。此一種於勞中最難治。蓋病起於五臟之中。無有已期。藥力不可及也。若或自能攺易心志。用藥扶接。如此則可得九死一生。

又云。室女月水久不行。切不可用靑蒿等涼劑。醫家多以室女血熱。故以涼藥解之。殊血得熱則行。冷則凝。﹝養生必用方﹞言之甚詳。此說大有理。不可不知。若經候微少。漸漸不通。手足骨肉煩疼。日漸羸瘦。漸生潮熱。其脈微數。此由陰虛血弱。陽往乘之。少水不能滅盛火。火逼水涸亡津液。當養血益陰。愼勿以毒藥通之。毒藥悍。甚助陽火。陰血得之則妄行。脾胃得之則愈虛。惟宜柏子仁丸﹑澤蘭丸。

卷二

論水腫八十八

月水不通。久則血結於內。生塊變爲血瘕。亦作血。血水相並。壅塞不通。脾胃虛弱爲水腫。所以然者。脾候身之肌肉象於土。土主克水。水血旣並脾气衰弱。不能克消。致水气流溢。浸漬肌肉。故腫滿也。觀此豈宜用克伐之劑。

卷二

論婦人病八十九

婦人情性執滯不能寬解。多被七情所傷。遂致徧身作痛。或肢節腫痛。或气塡胸滿。或核塞喉。咽吐不出。或痰涎壅盛。上气喘急。或嘔逆惡心。甚者渴悶欲絕。產婦多有此癥。

宜服四七湯。先調滯气。更以養血之藥。若因思憂致小便白濁者。用此藥吞靑州白丸子。屢

卷二

論婦人熱勞九十

婦人熱勞者。由心肺壅熱。傷於气血。气血不調。臟腑壅滯。熱毒內積。不得宣通之所。其候。心神煩躁。頰赤頭痛。眼澀神昏。四肢壯熱。煩渴不止。口舌生瘡。神思昏沈。嗜臥少寐。飲食無味。身體酸疼。或時心怔。或時盜汗。肌膚日漸消瘦。故名熱勞也。

卷二

自汗忌利小便九十一

自汗。小便少。不可以藥利之。旣已自汗。則津液外亡。小便自少。若利之則榮衛枯竭。

無以制火。煩熱愈甚。當俟熱退汗止。小便自行也。兼此癥乃陽明經。大忌利小便。

卷二

論下血九十二

下血服涼血藥不應。必因中气虛。不能攝血。非補中升陽之藥不能愈。切忌寒涼之劑。

傷濕熱之食成腸癖而下膿血者。宜苦寒之劑。以內疏之。脈弦絕澀者難治。滑大柔和者易治

卷二

論血崩九十三

婦人崩中。由臟腑傷損衝任二脈。血气俱虛故也。二脈爲經脈之海。血气之行。外循經內營臟腑。若气血調適。經下根據時。若勞動過極。臟腑俱傷。衝任之气虛。不能約制其經血。故忽然而下。謂之崩中。治宜大補气血之藥。以養脾胃。微加鎭墜心火之藥治其心。補陰瀉陽。經自止矣。

卷二

論治病不可責效太速九十四

凡治病。若患者責效太速。及不戒七情。或藥不分經絡虛實。俱難治。

卷二

論寡婦病九十五

寡婦之病。自古未有言者。惟倉公與褚澄略而論及。寡者言師尼喪夫之婦。獨居無陽。

子而不可得。是以郁悒而成病也。夫處閨門。欲心萌而未遂。致陰陽交爭。乍寒乍熱。有類瘧疾。久則爲勞。又有經閉。白淫。痰逆。頭風。膈气。痞悶。面。瘦瘠等癥。皆寡之。診其脈。獨肝脈弦出寸口而上魚際。皆血盛而得。經云。男子精盛則思室。女人血盛則懷胎是也。

卷二

論痿與柔風香港腳相類九十六

人身有皮毛﹑血脈﹑筋膜﹑肌肉﹑骨髓以成其形。內則有心﹑肝﹑脾﹑肺﹑腎以主之。

情妄用喜﹑怒﹑勞﹑佚。致五內精血虛耗。使皮血筋骨肉痿弱。無力以運動。故致痿。狀與柔風﹑香港腳相類。柔風香港腳皆外所因。痿則五內不足之所致也。

卷二

論病犯不治九十七

飲食不爲肌膚。水谷不能運化。精微灌漑臟腑。周身百脈。神將何根據。故气短而促。眞也。怠惰嗜臥。脾气衰也。小便不禁。膀胱不藏也。時有燥熱。心下虛痞。胃气不能上榮也。恍惚健忘神明亂也。犯此數者。病皆不治。

卷二

論香港腳九十八

若飲食自倍。脾胃乃傷。則胃气不能施行。脾气不能四布。故下流乘其肝腎之虛。以腫。加之房事不節。陽虛陰盛。遂成香港腳。亦有內傷食。脾胃之气有虧。不能上升。則下注爲香港腳者。宜用東垣開結導引丸開導。引水運化脾气。如脾气虛。濕气壅遏不通。致面目發腫或痛者。宜用導滯通經湯以疏導之。香港腳由腎虛而生。然婦人亦有病香港腳者。乃因血海虛而七情所感。遂成斯疾。今婦人病此亦眾。則知婦人以血海虛而得之。與男子腎虛類也。男女用藥同無異。更當兼治七情。無不效也。香港腳𨿽云腫有淺深。感有輕重。其所受皆因眞气虛弱。邪气得以深襲。若眞气壯實。邪气焉能爲患耶。故附骨疽及鶴膝風癥。腎虛者多患之。前人用附子者。以溫補腎气。而又能行藥勢。散寒邪也。

凡濕痰濕熱。或死血流注關節。非辛溫之劑。開發腠理。流通隧道。使气行血和。焉能。但人謂附子有毒﹑多不肯服。若用童便炮制。何毒之有。況不常服。何足爲慮。予中气不足。以補中益气湯加附子。服之三年。何見其毒也。經云。有是病用是藥也。故大防風湯﹑活絡丹。治香港腳﹑鶴膝風癥。多效。

活絡丹夫病深伏在內。非此藥莫能通達。但近代始云此藥引風入骨。如油入面之說。

故後人多不肯服。

大抵有是病用是藥。豈可泥此。以致難瘥。

卷二

論表虛及小便多少肺癰肺痿九十九

經曰。肺內主气。外司。皮毛。若肺气虛則腠理不密。皮毛不澤。肺受傷則皮毛錯縱。

肺癰。肺痿。腸癰。必致皮毛如此。以其气不能榮養而然也。亦有服表藥。見邪不解。又復發表。殊不知邪不解者。非邪不能解。多因腠理不密而邪復入也。專用發表則腠理愈虛。邪愈易入。反爲敗癥矣。宜胗其脈。邪在表者。止當和解而實腠理。乘虛復入者。亦當和解。

兼實腠理。故用托裏益气之藥。若小便赤澀爲肺熱所傳。小便短少爲肺气虛蓋肺爲母。腎爲子。母虛不能生子故也。亦有小便頻數者。亦爲肺虛不能約制耳。大抵勞傷血气。則腠理不密。風邪乘肺。虛風熱相摶。郁滯結不散。以致喘嗽。若誤汗下過度。則津液重亡。遂成肺癰﹑肺痿之癥矣。

桷按以上一十五條。原系後病案中互發揮者。𨿽非外科。以其議論有切於雜癥。不敢脫略。故采附諸論之後。俾學人以便觀覽。

卷三

頭面赤腫一百

﹝時毒發於面鼻耳項者是﹞

裏實而不利者。下之。

表實而不解者。散之。

表裏俱實而不解者。解表攻裏。

表裏俱解而不消者。和之。

腫甚痛者。砭去惡血。更用消毒之劑。

不作膿或不潰者。托之。

饑年普患者。不宜用峻利。當審而治之。

時毒者。爲四時邪毒之气感之於人也。其候發於面﹑鼻﹑耳﹑項﹑咽喉。赤腫無頭。或有根。令人增寒。發熱。頭痛。或肢體痛。恍惚不寧。咽喉閉塞。人不識者將爲傷寒。便服解藥。一二日腫气益增。方悟。始求瘡醫。原夫此疾古無方論。世俗通爲丹癅。病家惡言時。切恐傳染。考之經曰。人身忽經變赤。狀如塗丹。謂之丹毒。此風熱惡毒所爲。與時毒特不同耳。蓋時毒初狀如傷寒。五七日間乃能殺人。治者宜精辧之。先論其脈﹑滑﹑數﹑浮﹑洪﹑沈﹑緊﹑弦﹑澀﹑皆其候。蓋浮數者邪在表也。沈澀者邪气深也。气實之人急服化毒丹以攻之。熱實不利。大黃湯下之。有表證者。解毒升麻湯以發之。年髙气軟者。五香連翹主之。又於鼻內搐。通气散。取十餘嚏作效。若搐藥不嚏者。不可治。如嚏出膿者。治之必愈。左右之人。每日用嚏藥搐之。必不傳染。其病患亦每日用嚏藥三五次以泄熱毒。此治時毒之良法也。經三四日不解者。不可大下。猶宜和解之。犀角連翹散之類。至七八日大小便通利。頭面腫起髙赤者。可服托裏散。黃散。宜鍼鐮出血。泄其毒瓦斯。十日外不治自愈也。

此病若五日以前。精神昏亂。咽喉閉塞。語聲不出。頭面不腫。食不知味者必死。治之無功矣。然而此疾有陰有陽。有可汗。有可下。粗工但云熱毒。就用寒藥。殊不知病有微甚。治有逆從。不可不審也。

一人頭面腫痛。服硝黃敗毒之劑愈甚。診之脈浮數。邪在表尙未解。用荊防敗毒散二劑。勢退大半。更以葛根牛蒡子湯。四劑而痊。﹝此憑脈發表。﹞

經云。身半以上腫。天之气也。身半以下腫。地之气也。乃邪客心肺之間。上攻頭目而。此感四時不正之气也。與膏粱積熱之癥不同。硝黃之劑。非大便祕實不可用。若不審其因。及辧其虛實表裏。槪用攻之。必致有誤。常見饑饉之際。芻蕘之人多患之。乃是胃气有損。邪气從之。不可不察。予常治邪在表者。用葛根牛蒡子湯。人參敗毒散。或普濟消毒飲子。邪在裏者。五利大黃湯。梔子仁湯。表裏俱不解者。防風通聖散。表裏俱解而腫不退者。

犀角升麻湯。腫甚者砭患處。出惡血以泄其毒。十日外自愈。若嚏出膿血卽愈。欲其作膿者。用托裏消毒散。欲其收斂者。用托裏散。此法最爲穩當。五七日咽喉不閉。言語不出。頭面不腫。食不知味者。不治。

一人患此。腫痛發熱。作渴。脈實便閉。以五利大黃湯下之。諸癥悉退。以葛根牛蒡子湯四劑而痊。﹝此憑脈攻裏。﹞

一人表裏俱解。腫痛尙不退。以葛根升麻湯二劑而消。﹝此憑癥也。﹞

一人腫痛發寒熱。脈浮數。以荊防敗毒散二劑。少愈。再人參敗毒散二劑。勢減半。又二劑而瘥。﹝此憑脈發表。﹞

一人耳面赤腫作痛。咽漧發熱。脈浮數。先以荊防敗毒散二劑。勢退大半。又以葛根牛蒡子湯四劑而痊。﹝憑脈發表﹞

一婦表邪已解。腫尙不消。診之脈滑而數。乃瘀血作膿也。以托裏消毒散潰之而愈。﹝此憑脈也。﹞

一人腫脹痛。作渴煩熱。便祕脈數。按之尢實。用防風通聖散一劑。諸癥頓退。以荊防敗毒散加玄參牛蒡黃芩。二劑而瘥。﹝此憑癥憑脈。發表攻裏。﹞

一老冬月頭面耳項俱腫。痛甚。便祕脈實。此表裏俱實也。飲防風通聖散不應。遂砭患出黑血。仍投前藥。卽應。又以荊防敗毒散而瘳。蓋前藥不應者。毒血凝聚上部經絡。藥力難達故也。惡血旣去。其藥自效。或拘用寒遠寒。及年髙畏用硝黃。而用托裏與夫尋常消毒之劑。或不砭泄其毒。專假藥力。鮮不危矣﹑﹝此捨時從癥。﹞

一人表裏俱解。惟腫不消。以托裏消毒散四劑。膿成。鍼之而愈。﹝此憑癥而治。﹞

一婦腫痛。用硝黃之劑攻之。稍緩。翌日復痛。診。之外邪已退。此瘀血欲作膿也。用托裏消毒散潰之而愈。﹝此憑脈與癥也。﹞

一人表散藥愈熾。發熱便祕。診脈沈實。此邪在裏也。以大黃湯下之。裏癥悉退。以葛根牛蒡子湯。浮腫亦消。惟赤腫尙存。更以托裏藥潰之而愈。﹝此憑脈與癥也。﹞

一人冬月病頭面赤腫。耳前後尢甚。痛不可忍。發熱惡寒。牙關緊急。涕唾稠粘。飲食。不得安臥。醫砭腫上四五十鍼。腫赤不減。痛益甚。予診其脈浮緊。按之洪緩。知爲寒覆皮毛。郁遏經絡。熱不得升。聚而赤腫。且夫天冷寒凜之時。腠理閉。汗不出。血气彊。肉堅澀。善用鍼者不得取四厥。必待天溫。又云。冬月閉髒。用藥多。少鍼石也。宜以苦溫之劑。溫經散寒。所謂寒致腠理。以苦發之。以辛散之。

方名托裏溫經湯麻黃﹝苦溫發之爲君去根節二錢﹞防風﹝辛溫散之去蘆二分﹞升麻﹝苦辛四錢﹞葛根﹝解肌出汗專治陽明經邪故以爲臣﹞白芷歸身﹝血流不行則痛白芷歸身辛溫以和血散滯各二錢﹞蒼術﹝濕熱則腫蒼術甘溫體輕浮力雄壯能泄膚腠間溫熱一錢﹞人參﹝去蘆一錢﹞甘艸﹝甘溫﹞白芍藥﹝酸微寒調中益气使托其裏爲佐各錢半﹞

上銼。每服一兩。水二盞。先煎麻黃令沸。去沫。再下余藥。同煎至一盞。去渣。大溫。以薄衣覆首。濃被覆身。臥暖處。使經血溫。腠理開。寒乃散。陽气升。大汗出。腫減七八分。再服去麻黃﹑防風。加連翹﹑鼠粘子。腫痛悉愈。經言汗之則。瘡已。信哉。

或曰。仲景言瘡家𨿽身痛不可汗。何也。予曰。此言營气不從。逆於肉理。乃主癰腫而痛。非外感寒邪作痛。故戒不可汗。汗之則成。又問。仲景言鼻衄者不可汗。復言脈浮緊者以麻黃湯發之。衄血自止。何也。予曰。血與汗異名同類。奪汗者無血。奪血者無汗。今血妄行。爲熱所逼。更發其汗。反助邪熱。重竭津液。必變凶癥。故不可汗。若脈浮爲在表。緊則爲寒。寒邪郁遏。陽不得伸。熱伏榮中。迫血妄行。上出於鼻。故用麻黃湯散其寒邪。陽气得舒。其衄自止。潔古之學。可謂知其要矣。

泰和二年四月。民多疫癘。初覺增寒體重。次傳頭目。腫盛目不能開。上喘。咽喉不利。舌漧口燥。俗云大頭天行。親戚不通。染之多殆。

一人病此五六日。醫以承气加藍根下之。稍緩。翌日其病如故。下之又緩。終莫能愈。

困篤。予曰。身半以上。天之气也。身半以下。地之气也。此邪熱客於心肺之間。上攻頭目腫盛。以承气瀉胃中之實熱。是誅罰無過。不知適其至所爲。故遂用黃連黃芩﹝味苦寒各半兩泄心肺間熱爲君﹞橘紅﹝苦平﹞玄參﹝苦寒﹞生甘艸﹝甘寒﹞人參﹝三錢泄火補气爲臣﹞連翹鼠粘子薄荷葉﹝苦辛平﹞板藍根﹝苦寒﹞馬勃﹝各一錢﹞白僵蠶﹝炒七分﹞升麻柴胡﹝苦平各二錢行少陽陽明二經气不得伸﹞桔梗﹝辛溫爲舟楫不使下行﹞

共爲細末。半用湯調。時時服之。半用蜜丸噙化。服盡良愈。

凡他處有病此者。書方貼之。名曰普濟消毒飲。或加川芎﹑歸身。咀如麻豆。每服五錢。水二鐘。煎至一鐘。去滓。食後稍熱時時服。如大便硬。加大黃﹝酒煨一錢或二錢﹞以利之。腫勢甚。宜砭刺之。

按時行疫疾。𨿽由熱毒所染。有气實人下之可愈。气虛者槪下之。鮮不危矣。故東垣制此方救斯人。其惠博哉。

一人年逾三十。肩患毒。服人參敗毒散一劑。更服十宣散去參﹑桂。加金銀花﹑天花粉而潰。因怒動肝火。風熱上壅。頭面赤腫。痛。飲冷。以荊防敗毒散。加芩﹑連﹑薄荷。

二劑不應。急砭患處。出黑血盞許。仍以一劑。勢退大半。再服人參敗毒散四劑而愈。

夫病有表裏﹑上下之殊。治有緩急攻補之異。若不砭刺。气血結爲肉理。藥不能及。腫日盛。使峻利之藥。則上熱未除。中寒已作。必傷命矣。

升麻牛蒡子散治時毒瘡發頭面胸膈。脈浮洪在表者。

升麻牛蒡甘艸桔梗葛根玄參麻黃連翹﹝各一錢﹞銼。作一服。姜三片。

水二盞煎。一黃門腮赤腫痛。此胃經風熱上攻。以犀角升麻湯﹝三八﹞二劑而平。

又一大理患此。用前湯爲人所惑。謂湯內白附子性溫故也。另用荊防敗毒散愈盛。後用此湯尙去白附子。不應。再用全方。三劑而愈。

本艸云。白附子。味甘辛。气溫。無毒。主面上百病。及一切風瘡。乃風熱之主藥。經曰。有是病。用是藥。苟不用主病之藥。安得而愈。

一人腮頰腫至於牙齦。右關脈數。此胃經風熱上攻也。治以犀角升麻湯﹝三八﹞而消。

卷三

瘰一百一

腫痛脈浮數者。祛風淸熱。

脈澀者。補血爲主。

脈弱者。補气爲主。

腫硬不潰者。補血气爲主。

郁抑所致者。解鬱結。調气血。

潰後不斂者。屬气血俱虛。宜大補。

虛勞所致者。補之。

因有核而不斂者。腐而補之。

脈實而不斂。或不消者。下之。

瘰者。結核是也。或在耳後。耳前。或在耳下。連及頤頷。或在頸下。連缺盆。皆謂之瘰。或在胸及胸之側。或在兩脇。皆謂之馬刀。手足少陽主之。

瘰必起於少陽一經。不守禁忌。延及陽明。大抵食物之濃。鬱气之積。曰毒。曰風。

。皆此三端。拓引變換。須分虛實。實者易治。虛者可慮。以其屬膽經。主決斷。有相火。

且气多血少。婦人見此。若月經不調。寒熱變生。稍久轉爲潮熱。危矣。自非斷欲。神仙不救苦化堅湯瘰。馬刀。挾癭。從耳下。或耳後。下頸至肩。或入缺盆。乃手足少陽經分。其在頦下或頰車。乃足陽明經分。受心脾之邪而作。宜將二癥合而治之。

升麻﹝一錢﹞葛根﹝半錢﹞眞漏蘆三味俱足。陽明本經藥。連翹﹝一錢。能散諸血。

聚瘡之神藥。十二經瘡藥不可無。﹞歸身﹝三分﹞熟﹝二分﹞牡丹皮﹝三分。去腸胃中畱血﹑滯血﹑三味。諸經中和血﹑生血﹑涼血藥也﹞黃﹝一錢。枯皮毛。實腠理。補表之元气。反活血脈﹑生血。亦瘡家聖藥。﹞白芍藥﹝三分。味酸气寒。補中益肺。气散而不收。故用酸寒以收散气。腹痛必用。夏月倍之。冬寒下用酸寒故也。又治腹中不和。﹞肉桂﹝三分。大辛熱。能散結積瘡癥。屬陽。須少用之。寒因熱用也。又寒覆其瘡。以大辛熱消浮凍之气。或躁煩者去之。﹞麥芽﹝一錢。治腹中縮急。兼能消食神胃。﹞柴胡﹝八分。

說同連翹﹞鼠粘子﹝當腫不用。若當馬刀挾癭。不在少陽經矣。去此二味。﹞羌活﹝一錢﹞

獨活﹝半錢。﹞防風﹝半錢。三味乃手足太陽經藥。脊痛項彊。不可回顧。腰似拆。項似拔者用之。或只用防風一味亦可。瘡在膈以上。𨿽爲手足太陽經癥。亦當用之。爲能散結。去上部風病。身拘急者。風也。諸瘡見此癥亦用。﹞曲末﹝炒黃二分。爲消化食。﹞昆布﹝二分。味大鹹酸。能堅。瘡堅硬者用之。﹞黃連﹝去毛三分。治煩悶。﹞廣術﹝三分。煨。

﹞三稜﹝二分。煨。堅者削之。瘡堅硬甚者用之。不甚勿用。﹞人參﹝三分。補肺气。如气短气喘。气不調加之。﹞濃朴﹝姜制一錢二分。腹時見脹加之。﹞益智仁﹝二分。唾多者胃不和也。或吐沫吐食。胃上寒者加之。﹞黃柏﹝炒三分。有熱或腳膝無力。加之。或燥煩欲去衣者。腎中伏火者。亦加之。﹞甘艸﹝炙五分。或二分。調中益胃。泄火和諸藥。分兩不定者。瘡宜瀉營气。而甘入脾胃。生濕助瘡邪故也。﹞

上爲細末。湯浸蒸餅。和作餅子。日幹。搗如米粒。每服二錢。或三錢。白湯下。量病人虛實。無令藥多。妨其飲食。此治之大法也。

如在少陽經分。爲馬刀﹑挾癭者。去獨活﹑漏蘆﹑升麻﹑葛根。加瞿麥。﹝三分﹞

順加橘皮甚者加木香。﹝少許﹞人素气弱。若病來气盛不短促者。不可拘其平素。只作气盛治之。而從病變之權。邪在上焦加黃芩。﹝一半酒制。一半生用。﹞在中焦加黃連。﹝一半酒制。一半生用。﹞在下焦加黃柏﹑知母﹑防己。皆酒制選用之﹑大便不通。滋其邪盛。急加酒大黃以利之。

如血燥不行。加桃仁﹑酒大黃。如風結燥不行。加麻仁﹑大黃。風澀不行。加煨皂角仁艽﹑大黃。如脈澀覺身气滯不行。加郁李仁﹑大黃﹑以除气燥。如陰寒祕結不行。以局方半硫丸。或加附子﹑漧薑。冰冷與之。

大抵諸病素气弱者。當去苦寒之藥。多加參﹑﹑甘艸之類。泄火而補元气。少佐寒散腫潰堅湯治馬刀堅硬如石。在耳下至缺盆。或肩上。或脇下。皆手足少陽經分。

或頦。或頰車。堅硬如石。在足陽明經分。或二經瘡已破。流膿。並皆治之。

柴胡﹝四錢﹞升麻﹝三錢﹞甘艸﹝炙﹞歸尾葛根白芍﹝各二錢﹞黃連﹝一錢﹞三稜﹝酒制微炒﹞連翹﹝各三錢﹞昆布﹝去土﹞

知母﹝酒制﹞黃柏﹝酒制﹞土瓜根﹝切碎酒制﹞艸龍膽﹝酒制炒四次﹞

桔梗﹝各半兩﹞黃芩﹝八錢酒制一半生用一半﹞廣術﹝酒制微炒﹞

上銼。每服五錢。或七錢。水二盞八分。浸大半日。煎至一盞。熱服。臥宜去枕。頭低。每噙一口。作十次咽。畱一口送下後項丸藥。服畢。臥如常。取藥在膈上。停畱故也。若能食。糞硬者。旋加作七八錢。止可秤半料作末。煉蜜丸如綠豆大。每服百丸或二百丸。此制之緩也。一方海藻昆布二味洗淨。焙榦爲末。何首烏木臼搗末。皂角刺炒黃色。公蛇蛻一條。樹上墻上者是。

上五味爲末。用豬項下刀口肉。燒熟醮藥末喫。食後向患處一邊側臥一伏時。每核上灸七壯。煙從口中出爲度。膿盡卽安。

連翹散堅湯治耳下或肩上及缺盆瘡硬如石。動之無根。或生兩脇。或已膿流作瘡未破。此手足少陽經分也。

柴胡﹝一兩二錢﹞歸尾﹝酒制﹞黃芩﹝生﹞廣術﹝酒炒﹞三稜﹝酒炒﹞連翹芍藥﹝各半兩﹞黃連﹝酒炒二次﹞蒼術﹝各二錢﹞土瓜根﹝一兩酒炒﹞

艸龍膽﹝一兩酒制四次﹞黃芩﹝酒炒二次七錢﹞甘艸﹝三錢炙﹞

上秤一半蜜丸。一半銼。煎如前法。服。

柴胡連翹湯治男婦馬刀瘡。

黃芩﹝炒﹞知母﹝酒制﹞連翹柴胡﹝各半兩﹞中桂﹝三分﹞甘艸﹝炙﹞黃柏﹝酒制﹞

生﹝各三錢﹞歸尾﹝錢半﹞瞿麥穗﹝六錢﹞鼠粘子﹝二錢﹞

銼如麻豆。每服五錢或三錢。水二盞。煎一盞。食後稍熱時服之。

柴胡通經湯治小兒項側有瘡堅而不潰。名曰馬刀。

柴胡歸尾桔梗甘艸﹝生﹞連翹三稜鼠粘子黃芩﹝各二分﹞紅花﹝少許﹞黃連﹝五分﹞銼。作一服。水二大盞。煎一盞。食後稍熱服。忌苦藥泄大便。

項上瘰﹑馬刀。將初生者用四稜鐵環按定作口子。以油紙撚之。勿令合了。以絕其瘡之源。其效至速。如瘰不破。或畏破。以龍泉粉塗。

龍泉粉﹝炒半潤濕另研﹞瓦粉﹝各半兩﹞昆布﹝去土三錢或五錢﹞廣術﹝酒制﹞三稜﹝炒各半兩﹞上細末。熟水調塗之。用此去疾尢速。一二日一易。龍泉粉。卽磨刀水膿汁。

靑石者佳。

瘰﹑馬刀血少肚泄。

四物湯加芍藥﹝炒﹞﹑牡蠣﹑﹝細研﹞陳皮﹑柴胡﹑甘艸﹑黃連﹑玄參﹑神曲﹝炒﹞﹑及桑椹桑椹膏取極熟黑色者二斗。以布濾取自然汁。砂器屬性武火慢熬成薄膏。每日白湯點一匙。食後日三服。

夏枯艸。本艸言大治瘰。散結气。有補養厥陰血脈之功。而經不言。觀其能退寒熱。

虛者可仗。實者以行散之藥佐之。外以艾灸。亦漸取效。

一婦患瘰。延至胸腋。膿水淋漓。日久五心煩熱。肢體疼痛。頭目昏重。心忪頰赤。

咽燥。發熱盜汗。食少嗜臥。月水不調。臍腹作痛。予謂血虛而然。非故也。服逍遙散﹝二三﹞月餘少可。更服八珍湯﹝十四﹞。加牡丹皮﹑香附子。又月餘而經通。再加黃﹑白蘞。兩月餘而愈。﹝此憑癥也。﹞

一婦久患瘰不消。自汗惡寒。此血气俱虛。服十全大補湯﹝十三﹞月餘而潰。然堅核𨿽取。瘡口不斂。灸以豆豉餅﹝四三﹞仍與前藥。加香附﹑烏藥兩月而愈。﹝此憑癥也。﹞

一人勞倦。耳下腫。惡寒發熱。頭痛作渴。右脈大而軟。當服補中益气湯。彼自用藥發表。遂致嘔吐。始信予用六君子湯。﹝二﹞更服補中益气湯﹝十六﹞而愈。﹝此憑癥也。﹞

大抵內傷。榮衛失守。皮膚間無气滋養。則不任風寒。胃气下陷。則陰火上衝。气喘發頭痛脈大。此不足證也。誤作外感。表實而反瀉之。寧免虛虛之禍。東垣云。內傷右脈大。

外感左脈大。當以此別之。

機按左脈大屬外感。此亦難憑。必須察形觀色。審癥參之以脈。乃得不誤。丹溪治一老饑寒作勞。患頭痛。發熱惡寒。骨節疼。無汗妄語。脈洪數而左甚。治以參﹑﹑歸﹑術皮﹑甘艸。每貼加附一片。五貼而愈。又一少年。九月間發熱頭痛。妄語大渴。形肥脈數大左甚。以參﹑術﹑君﹑茯苓﹑臣。﹑佐。附一片使。蓋人肥而脈左大於右。事急矣。非附則參﹑無捷效。五十貼大汗而愈。此皆左脈大。丹溪悉以內傷治之。若根據東垣認作外感。寧一婦年二十。耳下結核。經每過期。午後頭痛。服頭痛藥愈甚。治以八珍湯。﹝十四﹞加柴胡﹑地骨皮二十餘貼。愈。﹝此憑癥也。﹞

一婦潰後。發熱煩躁作渴。脈大無力。此血虛也。以當歸補血湯六劑頓退。又。以聖愈湯數劑少健。加以八珍湯。加貝母﹑遠志三十餘劑而斂。﹝此憑脈也。﹞

一婦四肢倦怠類痿癥。以養气血健脾胃而愈。﹝此憑癥也。﹞

一人素弱。潰後核將不腐。此气血皆虛。用托裏養榮湯。气血復。核尙在。以簪挺撥去。又服前藥月餘而痊。﹝此憑癥也。﹞

一人患之痰盛。胸膈痞悶。脾胃脈弦。此脾土虛。肝木乘之也。當實脾土。伐肝木爲主以治痰爲先。乃服苦寒化痰藥。不應。又加破气藥。病愈甚。始用六君子湯加芎歸。數劑。

飲食少思。以補中益气湯。倍加白術。月餘中气少健。又以益气養榮湯。四月腫消而血气亦復矣。夫右關脈弦。弦屬木。乃木盛而克脾土。爲賊邪也。虛而用苦寒之劑。是虛虛也。況痰之爲病。其因不一。主治之法不同。凡治痰利藥過多。則脾气愈虛。虛則痰愈易生。如中气不足。必用參術之類爲主。佐以痰藥。﹝此憑癥與脈也。﹞

一人久而不斂。神思困倦。脈虛。予欲投以托裏。彼以爲迂。乃服散腫潰堅湯。半月餘果發熱。飲食愈少。復求治。投益气養榮湯三月。喜其謹守。得以收救。﹝此憑癥脈也。﹞

齊氏曰。結核瘰。初覺宜內消之。如經久不除。气血漸衰。肌寒肉冷。或膿汁淸稀。

不出。瘡口不合。聚腫不赤。結核無膿。外癥不明者。並宜托裏。膿未成者。使膿早成。膿已潰者。使新肉早生。血气虛者。托裏補之。陰陽不和。托裏調之。大抵托裏之法。使瘡無變壞之癥。所以宜用也。

一人久而不斂。膿出更淸。面黃羸瘦。每侵晨作瀉。與二神丸數服。泄止。更以六君子加芎歸。月餘肌體漸復。灸以豆豉餅。及用補劑作膏藥貼之。三月餘而愈。﹝此憑癥也。﹞

一婦潰後核不腐。以益气養榮湯三十餘劑。更敷鍼頭散腐之。再與前湯三十餘劑而斂。

﹝此憑癥也。﹞

一人患而腫硬。久而不消。亦不作膿。服散堅毒藥不應令。灸肘尖看尖二穴。更服益气養榮湯。月餘而消。﹝此憑癥也。﹞

一人尙硬。亦灸前穴。飲前藥。膿成鍼之而斂。

一婦久潰發熱。月經過期且少。用逍遙散兼前湯。兩月餘气血復而瘡亦愈。但一口不收。敷鍼頭散。更灸前穴而痊。

常治二三年不愈者。連灸三次。兼用托裏藥卽愈。﹝前二條俱憑癥。﹞

一人患此腫痛。發寒熱。大便祕。以射幹連翹散六劑。熱退大半。以仙方活命飲﹝六一﹞

四劑而消。﹝此憑癥也。﹞

一婦肝經積熱。患而作痛。脈沈數。以射幹連翹湯四劑少愈。更用散腫潰堅丸月餘而消。﹝此憑脈也。﹞

一婦耳下腫痛。發寒熱。與荊防敗毒散四劑。表癥悉退。以散腫潰堅湯數劑。腫消大半。再以神效栝蔞散﹝五一﹞四劑而平。﹝此憑癥也。﹞

一人肝經風熱。耳下腫痛發熱。脈浮數。以薄荷丹治之而消。﹝此憑脈也。﹞

一人年二十。耳下患痛。左關脈數。此肝經風熱所致。以荊防敗毒散﹝七﹞。三貼。

表癥悉退。再與散腫潰堅丸﹝五十﹞。月餘平復。﹝此憑脈也。﹞

一婦因怒耳下腫痛。以荊防敗毒散﹝七﹞加連翹黃芩。四劑而愈。﹝此無脈癥而用發表。

必有所見也。﹞

嘗治此旬日不消者。以益气血藥。及飲遠志酒﹝二十﹞。並效。無膿自消。有膿自潰。

一婦因怒。耳下痛。頭痛寒熱。以荊防敗毒散﹝七﹞加黃芩。表證悉退。但飲食少思。

發熱。東垣云。𨿽有虛熱。不可大攻。熱去則寒起。遂以小柴胡加地骨皮﹑芎﹑歸﹑芩﹑術﹑陳皮十餘貼而愈。次年春復腫堅不潰。用八珍湯﹝十四﹞加香附﹑柴胡﹑地骨皮﹑桔梗。服至六七貼以爲延緩。仍服人參敗毒散。勢愈盛。又服流气飲。則盜汗發熱口漧食少。至秋復求診視。气血虛極。辭之。果沒。﹝此憑癥也。﹞

一人每怒。耳下腫。或脇作痛。以小柴胡湯加靑皮﹑紅花﹑桃仁。四劑而愈。﹝此憑癥一人腫硬不作膿。脈弦而數。以小柴胡湯兼神效栝蔞散﹝五三﹞各數劑。及隔蒜灸數次。

月餘而消。﹝此憑脈與癥也。﹞

一婦頸痛不消。與神效栝蔞散﹝五三﹞六劑。少退。更以小柴胡加靑皮﹑枳殼﹑貝母數劑。痛腫減大半。再以四物對小柴胡數劑而平。﹝此憑癥也。﹞

羅宗伯耳後髮際患毒痛。脈數。以小柴胡﹝五﹞加桔梗﹑牛蒡子﹑金銀花。四劑而愈。

﹝此憑脈癥也。﹞

一人气血已復。核尙不腐。用鍼頭散及必效散各三次。不旬日而愈。﹝此憑癥處治。﹞

一婦瘰。與養气順血藥不應。服神效栝蔞散二劑﹝五三﹞頓退。又六劑而消卻。與托裏藥。气血平復而愈。﹝此憑癥也。﹞

一婦年逾三十。瘰已潰。不愈。與八珍湯﹝十四﹞加小柴胡﹑地骨皮﹑夏枯艸﹑香附﹑五十餘劑﹑形气漸轉。更與必效散﹝四九﹞二服瘡口遂合。惟气血未平。再用前藥三十餘劑而平。﹝此憑癥也。﹞

治瘰。用必效散與栝蔞散相間服。神效。

後有不問虛實。槪用必效散。殊不知斑蝥性猛大毒。利水破血。大損元气。若气血實者此劫之而投補劑。或可愈。若虛而用此。或用追蝕之藥。瘀肉𨿽去。而瘡口不合。反至不救一婦因怒結核腫痛。察其气血俱實。先以神效散下之。更以益气養榮湯三十餘劑而消。

﹝此憑癥也。﹞

常治此癥。虛者先用益气養榮湯。待其气血完充。乃取神效散去其毒。仍進前藥。無不一人耳下患五枚如貫珠。年許尙硬。面色痿黃。飲食不甘。勞而發熱。脈數軟而澀。以益气一婦瘰不消。膿淸不斂。用八珍湯﹝十四﹞少愈。忽肩背痛不能回顧。此膀胱經气郁所當服防風通气湯。彼云瘰膽經病也。是經火動而然。自服涼肝降火之藥。反致不食。痛盛。予診其脈。胃气愈弱。先以四君子﹝六三﹞加陳皮﹑炒芍藥﹑半夏﹑羌活﹑蔓荊子四劑。食進痛止。繼以防風通气﹝四二﹞二劑而愈。﹝此憑脈與癥也。﹞

一人神勞多怒。頸腫一塊。久而不消。諸藥不應。予以八珍湯﹝十四﹞加柴胡﹑香附。每日更隔蒜灸數壯。及日飲遠志酒二三盞漸消。﹝此憑癥也。﹞

一婦月水不行。漸熱。咳嗽。肌體漸瘦。胸膈不利。頸腫一塊。日久不消。令服逍遙散三﹞月餘。更服八珍湯﹝十四﹞加牡丹皮﹑香附。又月餘加黃﹑白蘞。兩月餘熱退腫消。經行而愈。﹝此憑癥也。﹞

一人年逾三十。每勞心過度。頸腫發熱。服敗毒散愈盛。用補中益气湯數貼而消。﹝此張通府耳後髮際患腫一塊。無頭。肉色不變。按之微痛。彼謂痰結。脈軟而時見數。經脈數不時見。瘡也。非痰也。仲景云。微弱之脈。主血气俱虛。形精不足。又曰。沈遲軟弱皆宜托裏。遂用參﹑﹑歸﹑術﹑川芎﹑炙甘艸以托裏。少加金銀花﹑白芷﹑桔梗以消毒。

彼謂不然。內飲降火消痰。外貼涼藥。覺寒徹腦。患處大熱。頭愈重。食愈少。復請治。以四君子加藿香﹑炮漧薑數劑。食漸進。腫成刺之。更以十全大補湯﹝十三﹞去桂。灸以豆豉餅。又有餘而愈。﹝此憑脈癥也。﹞

一人耳內出膿。或痛。或癢。服聰耳益气湯不應。服防風通聖散愈甚。予用補腎丸而愈機按前條瘰治法。虛者補之。而補有先後溫涼之殊。實者瀉之。而瀉有輕重表裏之異。或行開郁滯。或捨時從癥。或變法用權。或鍼。或砭。或灸。或敷。其法亦粗備矣。醫者能仿是例而擴充之。庶幾亦可以應變矣。﹞

一兒宿痰失道。癰腫見於頸項。或臂膊胸背。是爲冷癥。宜四生散敷貼。內服附子八物湯及隔蒜灸。﹝此無脈可憑而治。當時必有所見也。﹞

一人因暴怒。項下腫痛。胸膈痞悶﹐兼發熱。用方脈流气二劑。胸膈利。以荊防敗毒劑而熱退。肝脈尙弦澀。以小柴胡加芎﹑歸﹑芍藥四劑。脈癥頓退。以散腫潰堅丸一料。將平。惟一核不消。服遇神仙無比丸二兩而瘳。﹝此憑癥憑脈也。﹞

一兒甫周歲。項患胎毒。予俟有膿刺之。膿出碗許。乳食如常。用托裏藥月餘而愈。又一兒患此。待膿自出。幾至不救。﹝此憑癥也。﹞

大抵瘡淺宜砭。深宜刺。使瘀血去於毒聚之始。則易消也。況小兒气血又弱。膿成不鍼。鮮不斃矣。

一人項下患毒膿已成。因畏鍼。延至胸。赤如霞。其脈滑數。飲食不進。月餘不寐。甚倦。予密鍼之。膿出卽睡覺而思食。用托裏散﹝百五七﹞兩月餘而愈。又一人患此。及時鍼刺。數日而愈。一人素虛。患此不鍼。潰透頷頰。血气愈虛而死。﹝此憑癥也。﹞

一人耳後患毒。脈癥俱實。宜用內疏黃連湯。彼以嚴冬不服寒劑。竟至不起。

羅謙甫曰。用寒遠寒。用熱遠熱。假者反之。𨿽違其時。以從其癥。又云。凡治病必察。謂察時下之宜而權治之。故曰經者常也。法者用也。醫者意也。隨其所宜而治之。則萬全一婦因怒。項腫。後月水不通。四肢浮腫。小便如淋。此血分癥也。先以椒仁丸數服。

腫消。更以六君子湯加柴胡﹑枳殼數劑。頸腫亦消矣。亦有先因小便不利。後身發腫。致經水不通。名曰水分。宜葶藶丸治之。良方云。婦人腫滿。若先因經水斷絕。後致四肢浮腫。

小便不通。名曰血分。水化爲血。血不通則復化爲水矣。宜服椒仁丸。﹝此憑癥也。﹞

一婦。咽間如一核所鯁咽吐不出。倦怠發熱。先以四七湯而咽利。更以逍遙散。﹝此一婦所患同前。兼胸膈不利。肚腹膨脹。飲食少思。臥睡不安。用分心气飲並效。﹝此一女年十七。項下時或作痛。乍寒乍熱如瘧狀。肝脈弦長。此血盛之癥也。先以小柴胡湯二劑。少愈更以生地黃丸而痊﹝此憑脈癥也。﹞

一貴人女適夫。夫早逝。患十指攣。拳掌垂莫舉。膚體瘡瘍粟粟然。湯劑雜進。飲食頓減於半載。診之非風也。乃憂愁悲哀以致耳。病屬內因。宜用內因藥。仍以鹿角膠輩。多用麝香熬膏貼痿處。攣能舉。指能伸。病漸安。﹝此因情而治也。﹞

一女性急好怒。耳下常腫痛。發寒熱。肝脈弦急。投小柴胡加靑皮﹑牛蒡子﹑荊芥﹑防而寒熱退﹑更以小柴胡對四物。數劑而腫消。其父欲除病根。予謂肝內主藏血。外主榮筋。

若恚怒气逆則傷肝。肝主筋。故筋蓄結而腫。須要自加調攝。庶可免患。否則肝疊受傷。不能藏血。血虛則難瘥矣。後不戒。果結三核。屢用追蝕。不斂而歿。﹝此因情而治。﹞

一人先於耳前耳下患之。將愈。延及項側缺盆。三年遂延胸腋。診之肝脈弦數。以龍會堅二丸治之將愈。肝脈尙數。四年後。小腹陰囊內股皆患毒。年餘不斂。脈診如前。以淸肝養血及前丸而愈。﹝此憑脈也。﹞

一人因怒。耳下及缺盆患。潰延腋下。形气頗實。瘡口不合。治以散腫潰堅丸﹝五十﹞

而愈。﹝此憑形癥也。﹞

一兒七歲。項結二核。時發寒熱。日久不愈。治以連翹丸。而消。若患在面臂等處。尢宜此丸。若潰而不斂。兼以托裏之藥。﹝此憑癥也。﹞

一兒項結一核。堅硬如。面色痿黃。飲食不甘。服托裏藥不應。此無辜疳毒也。以蟾治之而愈。若數服不消。按之轉動。軟而不痛者。內有虫如粉。急鍼出之。若不速去。則虫隨气走。內蝕臟腑不治。﹝按此因治不應而變法也。蟾蜍夏月溝渠中。腹大不跳不鳴者。先取糞蛆一杓置桶中。以尿浸之。桶近上令幹。使蛆不得出。將蟾蜍撲死投蛆中。任蛆食晝夜。次以新布袋包系。置水急處。浸一宿取出。瓦上焙爲末。入麝香一字。軟飯丸如麻子大。

每服二三十丸。空心米飲送下。﹞

一人眼赤癢痛。時或羞明下淚。耳內作癢。服諸藥气血日虛。飲食日減。而癢愈盛。此肝腎風熱上攻也﹐以四生散酒調四服而愈。﹝此憑癥也。﹞

一婦人久郁。患而不潰。旣潰不斂。發熱口漧月水短少。飲食無味。日晡尢倦。益气養二十餘劑少健。予謂須服百劑。庶保無危。彼欲速效。反服斑蝥之劑。及數用追蝕毒藥。去而復結。以致不能收斂。出水不止。遂致不救。﹝此憑癥也。﹞

一婦久不作膿。脈浮而澀。此气血俱虛。欲補之。使自潰。彼欲內消。專服斑蝥及散堅之藥。血气愈虛而死。﹝此憑癥也。﹞

一人因勞而患怠惰。發熱。脈洪大。按之無力。宜用補中益气湯。﹝十六﹞彼不信。輒服攻伐之劑。吐泄不止亦死。﹝此憑脈因補誤治致死。﹞

大抵此癥原屬虛損。若不審虛實而犯病禁經禁。鮮有不誤。常治先以調經解郁。更以膈之多自消。如不消。卽以琥珀膏貼之。候有膿則鍼之。否則變生他癥。設若兼痰兼陰虛等癥。只宜加兼癥之劑。不可干擾餘經。或气血已復而核不消卻。服散堅之劑。至月許不應。气血亦不覺損。方進必效散。或遇神仙無比丸。其毒一下。卽止二藥。更服益气養榮湯﹝百二十一﹞數劑以調理。瘡口不斂。豆豉餅﹑琥珀膏貼。气血俱虛。或不愼飲食起居七情者。俱不治。然此癥以气血爲主。气血壯實。不用追蝕之劑。彼亦能自腐。但取去使易於收斂。若气血虛。不先用補劑而數用追蝕之藥。適足以敗矣。若發寒熱。眼內有赤脈貫瞳仁者。亦不治。一脈者一年死。二脈者二年死。

一女年十九。頸腫一塊。硬而色不變。肌肉日削。筋攣急痛。此七情所傷。气血所損之癥。當先滋養血气。不信。乃服風藥。後不起。﹝此憑癥也。﹞

一人耳後漫腫﹝注﹞﹕「漫」下疑有脫文﹞一少婦耳下患腫。素勤苦。發熱口漧。月水過期且少。一嫗以爲經閉。用水蠔之類通之。以致愈虛而斃。

一女年十七。患瘰久不愈。月水尙未通。發熱咳嗽。飲食少思。老媼欲用巴豆﹑肉桂先通其經。予謂此癥漸熱經候不調者不治。但喜脈不澀。且不潮熱。尙可治。須養气血。益津液。其經自行。彼欲效。仍用巴﹑桂。此剽悍之劑。大助陽火。陰血得之則妄行。脾胃得之則愈虛。果通而不止。飲食愈少。更加潮熱。遂致不救。

一人遠途勞倦。發熱。脈大無力然熱退腫消。彼不聽。服降火藥及必夫勞倦損气。气衰則火旺。火乘脾土。故倦怠而熱。此元气傷也。丹溪曰。宜補形气。

調經脈。其瘡自消。不可汗下。若不詳脈癥經絡受病之異。而輒用峻利之劑。鮮不危矣。

一婦因怒不思食。發熱倦怠。骨肉酸疼。體瘦面黃。經漸不通。頸間結核。以逍遙散﹝二三﹞八珍湯﹝十四﹞治之少可。彼自誤服水蛭等藥。血气愈虛。遂致不救。﹝此憑癥也。﹞

一人耳後寸餘發一毒。名曰銳疽。痛寒熱。煩躁喜冷。此膽經蘊熱而然。先用神仙一劑。勢減二三。時值仲冬。彼惑於用寒遠寒之禁。自用十宣托裏之藥。勢漸熾。耳內膿潰。喉腫。開藥不能下而歿。

一放出宮女。年逾三十。兩胯作痛。不腫。色不變。大小道作痛血漬入隧道爲患。乃男女失合之癥也。難治。後潰不斂。又患瘰而此婦爲人之外家。夫爲商。常在外。可見此婦久懷憂鬱。及放出。又不能如願。是以致生此疾。其流注瘰。乃七情气血皆已損傷。不可用攻伐之劑皎然矣。

卷三

流注一百二

暴怒所致。胸膈不利者。調气爲主。

抑鬱所致而不痛者。宜調經脈補气血。

腫硬作痛者。行气和血。

潰而不斂者。益气血爲主。

傷寒餘邪未盡者。和而解之。

脾气虛。濕熱凝滯肉理而然。健脾除濕爲主。

閃肭瘀血凝滯爲患者。和气血。調經絡。

寒邪所襲。筋攣骨痛。或徧身痛。宜溫經絡。養血气。

大抵流注之癥。多因鬱結。或暴怒。或脾虛濕气逆於肉理。或腠理不密。寒邪客於經絡閃撲。或產後瘀血流注關節。或傷寒。余邪未盡爲患。皆因眞气不足。邪得乘之。常治郁者開之。怒者平之。閃撲及產後瘀血者散之。脾虛及腠理不密者。除而補之。傷寒餘邪者。

調而解之。六要以固元气爲主。佐以見癥之藥。如久而瘡口寒者。更用豆豉餅或附子餅灸之有膿管或瘀肉者。用鍼頭散腐及錠子尢效。若不補血气。及不愼飲食起居七情。俱不治。

一人因怒。脇下作痛。以小柴胡對四物。加靑皮﹑桔梗﹑枳殼而愈。﹝因情處治。﹞

一人臀腫一塊微痛。脈弦緊。以瘡科流气飲四劑而消。﹝因情處治。﹞

一人因怒脇下腫痛。胸膈不利。脈沈遲。以方脈流气飲數劑少愈。以小柴胡對二陳加靑皮﹑桔梗﹑貝母。數劑頓退。更以小柴胡二十餘劑而痊。﹝因七情處治。﹞

一婦因閃肭。肩患腫。徧身作痛。以黑丸子二服而痛止。以﹝方脈﹞流气飲二劑而腫消。

更以二陳對四物加香附﹑枳殼﹑桔梗而愈。﹝憑癥處治。﹞

一婦腿患筋攣骨痛。諸藥不應。脈遲緊。用大防風湯一劑頓退。又二劑而安。又一婦患之亦然。先用前湯二劑。更服黑丸子而痊。此二患若失治。潰作敗癥。﹝憑癥憑脈處治。﹞

一婦稟弱性躁。脇臂腫痛。胸膈痞滿。服流气敗毒。反發熱少食。用四七湯數劑。胸寬气利。以小柴胡對四物。加香附﹑陳皮。腫痛亦退。﹝此因治不對病而變方。﹞

一人腿患潰而不斂。用人參養榮湯。及附子餅灸。更以補劑煎膏貼之。兩月餘愈。﹝憑一人脾气素弱。臂腫一塊。不痛。肉色不變。飲食少思。半載不潰。先以六君子加芎歸二十餘劑。飲食漸進。更以豆豉餅日灸數壯。於前藥再加黃肉桂三十餘劑。膿熟鍼去。以十全大補湯及附子餅灸之。月餘而斂。﹝此憑癥處治。﹞

一人腿腫。肉色不變。不痛。脈浮而滑。以補中益气湯加半夏﹑茯苓﹑枳殼﹑木香飲之香附餅熨之。彼謂气無補法。乃服方脈流气飲。愈虛。始用六君子湯加芎﹑歸數劑。飲食少進。再用補劑。月餘而消。﹝憑脈憑癥處治。﹞

夫气無補法。世俗論也。以其爲病痞滿壅塞。似難爲補。殊不知正气虛不能營運。則邪气滯而爲病。不用補法。气何由行乎。

一人臂腫。筋攣骨痛。年餘方潰。不斂。診脈更虛。以內塞散一料。少愈。以十全大補湯及附子餅灸而愈。﹝憑癥憑脈處治。﹞

精要云。畱積經久。極陰生陽。寒極爲熱。以此潰多成。宜早服內塞散排之。

一人腿腫一塊。經年不消。且不作膿。飲食少思。彊食則脹。或作瀉。日漸消瘦。診脈。此乃命門火衰。不能生土。以致脾虛而然也。遂以八味丸。飲食漸進。腫患亦消。﹝憑癥一人背髀。患之微腫。形勞气弱。以益气養榮湯。間服黑丸子及木香﹑生地黃作餅覆患處。熨之月餘。膿成鍼之。仍服前藥而愈。﹝此憑所因而治。﹞

一人腿患。久而不斂。飲大補藥及附子餅及鍼頭散。之而愈。﹝憑癥處治。﹞

一人臂患。年餘尙硬。飲食少思。朝寒暮熱。八珍湯加柴胡﹑地骨﹑牡丹皮。月餘寒熱。再用益气養榮湯附子餅灸。兩月餘膿成。鍼之。更服人參養榮湯。半載而愈。﹝憑癥而治一婦膿潰淸稀。脈弱惡寒。久而不愈。服內塞散。灸附子餅而瘳。﹝憑脈憑癥而治。﹞

一人臂患。出腐骨三塊尙不斂。發熱作渴。脈浮大而澀。乃气血俱損。須多服生气血之庶可保全。彼謂火尙未盡。乃用涼藥內服外敷。幾危求治。其形甚悴。脈愈虛。先以六君子加芎歸月餘。飲食漸進。以八珍湯加肉桂三十餘劑。瘡色乃赤。更以十全大補湯。外以附子餅。僅年而瘥。﹝憑癥憑脈。﹞

一老傷寒。表邪未盡。股內患腫發熱。以人參敗毒散二劑。熱止。灸香附餅。又小柴胡加二陳﹑羌活。川芎﹑歸﹑術﹑枳殼。數劑而消。﹝憑癥處治。﹞

一婦腰間患一小塊。肉色如常。不潰。發熱。予欲治以益气養榮解郁之劑。彼卻別服流气飲。後鍼破出水。

年餘而沒。又一婦久不斂。忽發寒熱。予決其气血俱虛。彼反服表散之劑。果發大熱。

亦死。﹝憑癥處治﹞

一人元气素弱。將患此胸膈不利。飲食少思。予欲健脾。解郁。養气血。彼反服辛香流劑。致腹脹。又服三稜﹑莪術﹑濃朴。之類。飲食少。四肢微腫。兼腰腫一塊。不潰而歿一婦經不調。兩月或三月一至。四肢腫。飲食少。日晡發熱。予曰。此脾土气血虛也。

脾滋气血藥。飲食進則浮腫自消。血气充則經水自調。彼以爲緩。用峻劑先通月經。果腹疼泄不止。徧身浮腫。飲食少。沒於木旺之月。

一人年逾三十。小腹腫硬。逾年成瘡。頭破時出血水。此七情所傷。營气逆於肉理也。

流注。診之肝脈澀。蓋肝病脈不宜澀。小腹正屬肝經。須澀屬金。脈退乃可。予欲以甘溫之藥補其气血。令自消潰。彼不信。乃服攻伐之藥。气血愈虛。果沒於金旺之月。﹝此憑脈也﹝丹溪曰。諸經惟少陽厥陰二經癰疽。宜預防之。以其多气少血也。少血則肌肉難長。

瘡久不斂。必成敗癥。若不知此。輒用峻利之藥。以攻伐其陰分之血。禍不旋踵。﹞

卷三

懸癰一百三

腫或發熱者。淸肝解毒。﹝小柴胡﹑制甘艸。﹞

腫痛者。解毒爲主。﹝制甘艸。﹞不作膿或不潰者。气血虛也。﹝八珍湯。﹞腫痛小便赤滯者。肝經濕熱也。宜分利淸肝。﹝龍膽泄肝湯。﹞

一人穀道前患毒。痛寒熱。此肝經濕熱所致。名曰懸癰。屬陰虛。先以制甘艸﹝百二服。頓退。再以四物加車前﹑靑皮﹑甘艸節﹑酒制黃柏﹑知母。數服而消。﹝此憑癥也。﹞

一人年逾五十。患懸癰。膿淸脈弱。此不愼酒色。濕熱壅滯而然。膿淸脈弱。老年值此以收斂。況穀道前爲任脈發原之地。肝經宗筋之所。予辭。果歿。治此癰惟澗水制甘艸有效。已破者。兼十全大補湯﹝十三﹞爲要。

一人患此。痛發寒熱。以小柴胡湯加制甘艸﹝百二七﹞二劑少退。又制甘艸四劑而消。

﹝按小柴胡淸肝。制甘艸解毒。﹞

大抵此癥屬陰虛。故不足之人多患之。寒涼之劑。不可過用。恐傷胃气。惟制甘艸一藥。不損气血。不動臟腑。其功甚捷。

一人腫痛。小便赤澀。以加減龍膽瀉肝湯。加制甘艸二劑。少愈。以參﹑﹑歸﹑術﹑知母﹑制甘艸。四劑﹝百二七﹞而潰。更以四物加黃柏﹑知母﹑參﹑﹑制甘艸而痊。﹝按此先瀉後補。當時以有所據。但不知其脈耳。﹞

一人腫痛未作膿。以加減龍膽瀉肝湯二劑。少愈。再以四物加黃柏﹑知母﹑木通﹑四劑消。﹝按此先治濕熱後養血。﹞

一人膿熟不潰。脹痛。小便不利。急鍼之。尿膿皆利。以小柴胡加黃柏﹑白芷金銀花﹑四劑痛止。以托裏消毒散數劑而愈。

常見患者多不肯鍼。待其自破。殊不知緊要之地有膿。宜急鍼之。使毒外發。不致內潰曰宜開戶以逐之。凡瘡若不鍼烙。毒瓦斯無從解。膿瘀無從泄。今之患者。反謂緊要之處。不宜用鍼。何相違之遠耶。

一人膿淸不斂。內有一核。以十全大補湯加靑皮﹑柴胡﹑制甘艸。更以豆豉餅灸。核消而斂。﹝此憑癥也。﹞

一人久而不斂。脈大無力。以十全大補加五味﹑麥門。灸以豆豉餅。月餘而愈。﹝此憑癥憑脈也。﹞

一老年餘而不斂。診脈尙有濕熱。以龍膽瀉肝湯﹝六七﹞二劑。濕退。以托裏藥及豆豉餅灸而愈。﹝此憑癥憑脈也。﹞

一人腫痛發熱。以小柴胡加黃連﹑靑皮﹝五﹞。四劑少愈。更以龍膽瀉肝湯﹝六七﹞而消。

﹝此憑癥也。﹞

一人膿熟不潰。脈數無力。此气血俱虛也。宜滋陰益气血之藥。更鍼之。使膿毒外泄。彼反用敗毒藥。致元气愈虛。瘡勢愈盛。後潰不斂。竟致不救。﹝按此不憑脈癥而誤治也。﹞

懸癰原系肝腎二經陰虛。須一於補。尢恐不治。況膿成而又克伐。不死何待。常治初起腫痛。或小便赤澀。

先以制甘艸一二劑。及蒜灸。更飲龍膽瀉肝湯。若發熱腫痛者。以小柴胡加車前﹑黃柏﹑歸。膿已成。卽鍼之。已潰用八珍湯﹝十四﹞。加制甘艸﹑柴胡稍﹑酒炒黃柏﹑知母。小便澀而脈有力者。仍用龍膽瀉肝湯。加制甘艸。小便澀而脈無力者。用淸心蓮子飲。加制甘艸。膿淸不斂者。用大補劑。間以豆豉餅灸。或久而不斂者。亦用附子餅灸。並效。

卷三

囊癰一百四

腫痛未作膿者。疏肝導濕。

腫硬發熱。淸肝降火。

膿淸不斂者。大補气血。

已潰者。滋陰托裏。

膿成脹痛者。急鍼之。更飲消毒之劑。

囊癰。濕熱下注也。有作膿者。此濁气順下。將流入滲道。因陰道或虧。水道不利而然。膿盡自安。不藥可也。

惟在善於調攝耳。又有因腹腫。漸流入囊。腫甚而囊自裂開。睪丸懸掛水出。以麩炭﹝杉木炭也﹞末敷外。以紫蘇葉包裹。仰臥養之。

精要謂癰入囊者死。將以爲屬腎耶。予治數人。悉以濕熱入肝經施治。而以補陰佐之。

𨿽膿潰皮脫。睪丸懸掛亦不死。但未知下虛年老者如何耳。

大抵此癥屬陰道虧。濕熱不利所致。故滋陰降濕藥不可缺。常治腫痛小便祕滯者。用除主。滋陰佐之。腫痛已退。便利已和者。除濕滋陰藥相兼治之。欲其成膿。用托裏爲主。滋陰佐之。候膿成卽鍼之。

仍用托裏滋陰。若濕毒已盡者。專用托裏。如膿淸或多或斂遲者。用大補之劑。或附子一人囊癰。未作膿而腫痛。以加減龍膽瀉肝湯二劑少愈。更以四物加木通﹑知母﹑黃柏而消。﹝此憑癥也。﹞

一人膿熟作脹。致小便不利。急鍼。以小柴胡。加黃柏﹑白芷﹑金銀花。四劑少愈。更托裏消毒散數劑而消。﹝此憑癥也。﹞

一弱人膿熟脹痛。大小便祕。急鍼之。膿出三碗許。卽鼾睡。覺神思少健。但鍼遲。須服解毒藥。亦潰盡矣。故用托裏藥至三十餘劑始瘥。﹝此憑癥也。﹞

一人年逾四十。陰囊腫痛。以熱手熨之。少緩。服五苓散不應。尺脈遲軟。此下虛寒邪而然。名曰陰疝。非瘡毒也。治以蟠蔥散﹝九七﹞少可。更服葫蘆巴丸而平。﹝此因脈遲爲寒。脈軟爲虛而治。﹞

一人年逾三十。陰囊濕癢。莖出白物如膿。舉則急痛。此肝疝也。用龍膽瀉肝湯而愈。

﹝此因癥處治﹞陰莖或腫。或縮。或挺。或癢。皆宜此藥治之。

一人年逾五十。患此瘡口不斂。診之微有濕熱。治以龍膽瀉肝湯。濕熱悉退。乃以托裏豆豉餅灸而愈。次年復患濕熱頗盛。仍用前湯四劑而退。又以滋陰藥而消。若潰後虛而不補。少壯者成漏。老弱者不治。膿淸作渴脈大者亦不治。﹝此憑脈也。﹞

一人年逾五十。陰囊腫痛。得熱愈盛。服蟠蔥散不應。肝脈數。此囊癰也。乃肝經濕熱所致。膿已成。急鍼之。

進龍膽泄肝湯﹝六七﹞。脈癥悉退。更服托裏滋陰藥。外敷杉木炭紫蘇末。月餘而愈。﹝此因脈處治﹞

一人年逾六十。陰囊潰痛不可忍。睪丸露出。服龍膽瀉肝湯。敷麩炭紫蘇末不應。予意气熾盛。先飲槐花酒一碗。次服前湯。少愈。更服托裏加滋陰藥而平。設以前藥不應。加之峻劑。未有不損中气以致敗也。﹝此因處治不效。而知爲濕盛。﹞

一少年玉莖捷長。腫而痿。皮塌常潤。磨股難行。兩脇气沖上。手足捲弱。先以小柴胡連大劑。行其濕熱。少加黃柏降其逆气。腫漸收。莖中有堅塊未消。以靑皮爲君。少佐散風之藥末服之。外絲瓜子汁調五倍子敷。愈。﹝此憑癥也。﹞

一人囊腫狀如水晶。時痛時癢。出水。小腹按之作水聲。小便頻數。脈遲緩。此醉後飲房。汗出遇風寒。濕毒乘聚於囊。名水疝也。先以導水丸二服。腹水已去。小便如常。再以胃苓散倍白術﹑茯苓。更用气鍼引去聚水而瘥。﹝此憑癥脈也。﹞

一弱人莖根結核如大豆許。勞則腫痛。先以十全大補湯去桂。加車前﹑麥門﹑酒制黃柏母少愈。更加制甘艸四劑。仍以四物﹑車前之類而消。又有患此痛發熱。服龍膽瀉肝湯二劑。制甘艸四劑而潰。再用滋陰之劑而愈。或膿未成。以蔥炒熱敷上。冷易之。隔蒜灸赤。

可數日不消。或不潰。或潰而不斂。以十全大補加柴胡稍爲主。間服制甘艸而愈。若不保守。必成漏矣。﹝以上二條。此憑癥也。﹞

一弱人拗中作痛。小便淋瀝。此因火躁下焦。無血气不能降。而滲泄之令不行。用四物加黃柏﹑知母﹑茯苓﹑牛膝﹑木通十餘劑。痛止便利。﹝此憑癥也。﹞

一人气短。拗中若瘡。小便不通。用四物加參﹑煎吞滋腎丸而愈。﹝此憑癥也。﹞

前癥以虛爲本。以病爲末。益其本則末自去。設若不固元气。專攻其病。寧無害耶。

一人遺精。勞苦愈盛。拗中結核。服淸心蓮子飲﹑連翹消毒散不應。予以八珍湯﹝十四﹞

藥﹑山茱萸﹑遠志十餘劑漸愈。更服茯兔丸遂不復作。又有患此。諸藥不應。服八味丸而愈。﹝此因處治不應。故推求另爲之治。﹞

一人尿血。陰莖作痛。服淸心蓮子飲不應。服八正散愈盛。予以發灰醋湯調服少愈。更服斑龍丸﹝百二﹞而平。﹝此因處治不應以推求也。﹞

一人患而久不斂。以十全大補加五味﹑麥門。灸以豆豉餅。月餘而平。﹝此憑癥也。﹞

一弱人腫痛未成膿。小便赤澀。以制甘艸﹑靑皮﹑木通﹑黃柏﹑當歸﹑麥門。四劑少愈。以淸心蓮子飲四劑而消。﹝此憑癥也。﹞

一人腫痛甚。小便澀。發熱脈數。以龍膽瀉肝湯倍車前﹑木通﹑澤瀉﹑茯苓。勢去半以前湯加黃柏﹑金銀花四劑。又減二三。便利如常。惟一處不消。此欲成膿。再用前湯加金銀花﹑皂角鍼﹑白芷六劑。微腫痛。脈滑數。乃膿已成。鍼之。腫痛悉退。投滋陰托裏藥。

及紫蘇末敷之而愈。

一人病勢已甚。脈洪大可畏。用前湯二劑。腫少退。以仙方活命飲二劑。痛少止。脈洪膿已成。須鍼之。否則陰囊皆潰。彼不信。更他醫。果大潰。睪丸掛。復求治。脈將靜。以八珍湯加黃﹑黃柏﹑知母﹑山枝。更敷紫蘇末。數日而痊。

一人患此。腫痛發熱。以小柴胡加黃連﹑靑皮。四劑少愈。更以龍膽泄肝湯而消。﹝凡腫屬濕痛屬熱。故痛者宜淸濕熱。﹞

一兒生三月。病熱。左右脇下節次生癤。用四物湯敗毒散倍人參。香附爲佐犀角爲使飲乳母兩月。而愈。逾三月腹脹生丹疹。又半月移脹入囊爲腫。黃瑩裂開。兩丸顯露水出。以紫蘇葉盛麩炭末托之。

旬餘而合。此因父病瘧遺熱於胎也。﹝此憑癥也。﹞

一人玉莖腫痛。服五苓散等藥不應。其脈左關弦數。此肝經積熱而成。以小柴胡﹝五﹞送蘆薈丸。一服勢去三四。再服頓愈。﹝此憑脈憑癥也。﹞

一人連日飲酒。陰挺並囊濕癢。服滋陰等藥不應。予謂前陰肝脈絡也。陰气從挺而出。

濕。繼以酒。爲溫熱合於下焦而然。經曰。下焦如瀆。又云在下者引而竭之。遂以龍膽瀉肝腸。及淸震湯而愈。此或不應。宜補肝湯及四生散治之。﹝此憑癥也。﹞

一婦隱內膿水淋漓。或癢或痛。狀如虫行。少陰脈滑數。此陰中有瘡也。名曰。由心郁。胃气虛弱。气血凝滯所致。與升麻﹑白芷﹑黃連﹑木通﹑當歸﹑川芎﹑白術﹑茯苓﹑柴胡煎服。以拓腫湯燻洗。更搽蒲黃﹑水銀。兩月餘而愈。此條因脈而知瘡。其曰胃气虛者。

當時必有見也。或有包絡虛。風邪乘陰。血气相摶。令气痞澀。致陰腫痛。治以菖蒲散。﹝一百﹞更以枳實炒熱。帛包熨之。冷則再炒。

或有子髒虛。冷气下衝。致陰脫出。謂之下脫。或因產努力而脫者。宜當歸散。久不愈者。補中益气湯。倍加升麻柴胡舉之。

卷三

下疳一百五

腫痛或發熱者。肝經濕熱也。淸肝除濕。

腫痛發寒熱者。邪气傷表也。發散之。

腫痛小便赤澀者。肝經濕熱壅滯也。疏肝導濕。

一人患此腫硬。痛寒熱。先以人參敗毒散二劑而止。更以小柴胡加黃連靑皮而愈。﹝此因癥因經也。﹞

一人潰而腫痛。小便赤澀。以加減龍膽瀉肝湯加靑皮﹑黃連二劑少愈。以小柴胡加黃柏﹑知母﹑當歸﹑茯苓數劑而愈。﹝此因癥因經也。﹞

一人莖腫不消。一人潰而腫痛。發熱。小便祕澀。日晡或熱。一小兒腫痛。諸藥不應。

各以小柴胡吞蘆薈丸數劑並愈。

一人陰莖或腫。或作痛。或挺縱不收。一人莖中作痛。筋急縮。或作癢。白物如精。隨溺而下。此筋疝也。並用龍膽瀉肝湯皆愈。﹝此因癥也。﹞

張子和曰。遺精癃閉。陰痿脬痺。精滑白淫。皆男子之疝。不可妄歸之腎冷。若月涸。

。月罷。腰膝上熱。足熱。嗌漧。癃閉。少腹有塊。或定或移。前陰突出。後陰痔核。皆女子之疝也。但女子不謂之疝。而謂之瘕。

一人潰而腫痛。發熱。日晡尢甚。以小柴胡加黃柏﹑知母﹑當歸而愈。﹝此因癥也。﹞

一人已愈。惟莖中一塊不散。以小柴胡加靑皮﹑荊防治之。更以荊﹑防﹑牛膝﹑何首烏﹑活石﹑甘艸各五錢。煎湯燻洗。各數劑而消。﹝此因癥也。﹞

一人年逾四十。素有淋。患疳瘡。痛倦怠。用小柴胡﹝五﹞加連﹑柏﹑靑皮﹑當歸而愈。﹝此因癥而治。﹞

一人因勞。莖竅作癢。時出白物。發熱口漧。以淸心蓮子飲而安。﹝此因勞處治。﹞

一人玉莖腫痛。小便如淋。自汗甚苦。時或尿血少許。尺脈洪滑。按之則澀。先用淸心蓮子飲。加牛膝﹑山枝﹑黃柏﹑知母數劑少愈。更以滋腎丸一劑而痊。﹝此因癥也。﹞

前賢云。如自汗。小便少。不可以藥利之。旣已自汗。則津液外亡。小便自少。若利之衛涸竭。無以制火。煩熱。愈甚。當俟熱退汗止。小便自行也。兼此乃陽明經。大忌利小便一老患疳瘡。小便淋瀝。脈細體倦。此气虛兼濕熱也。用淸心蓮子飲。及補中益气湯﹝而愈。下疳瘡。丹溪用靑黛﹑蛤粉﹑密陀僧﹑黃連爲末。敷。又以雞肫皮燒存性。爲末。敷。

下疳瘡並瘡蛤粉蠟茶苦參密陀僧爲末。河水洗淨。臘豬油調敷。

又方米泔水洗瘡淨。用頭髮鹽水洗去油淨。再用淸湯洗。曬漧。燒灰。敷瘡卽生靨又方治下注疳瘡。蝕臭腐爛。疼痛難忍。兼治小兒疳瘡。

黃柏﹝蜜炙﹞黃丹﹝三分﹞輕粉﹝錢半﹞乳香﹝三分﹞密陀僧髙末茶﹝各三分﹞麝香﹝少許﹞

上末。用蔥湯洗瘡。次貼此藥。

洗藥黃連黃柏當歸白芷獨活防風荊芥朴硝等分。水煎。入錢五十文。

烏梅五个。鹽一匙同煎。溫洗。日五七次。敷下項藥。

敷藥木香檳榔黃連銅靑輕粉枯礬海螵硝麝香等分爲末。洗後至夜敷上。

卷四

便毒一百六

內蘊熱毒寒邪者。解散之。勞役而患者。補之。

不遂交感。或彊固精气致敗而結者。解散之。

濕熱而致者。淸肝導濕。

一人患此未作膿。小便祕澀。以八正散三劑少愈。以小柴胡加澤瀉﹑山枝﹑木通。二劑而消。﹝此憑癥也。﹞

一老婦腫痛。膿未作。小便滯。肝脈數。以加減龍膽瀉肝湯加山枝﹑黃柏。四劑而消。

﹝此因癥也。﹞

一人腫痛發寒熱。以荊防敗毒散二劑而止。以雙解散二劑而消。﹝此因寒熱認作外邪處一人膿未成大痛。服消毒托裏內疏藥不應。脈洪大。毒尙在。以仙方活命飲一劑痛止。

又劑而消。﹝此因治不應而處也。﹞

一人腫痛。日晡發熱。以小柴胡加靑皮﹑天花粉四劑。痛止。熱退。以神效栝蔞散四劑而消。﹝此因癥也﹞

一人腫作痛。大小便祕。脈有力。以玉燭散二劑頓退。更以龍膽瀉肝湯四劑而消。﹝此因癥因脈而治。﹞

一人潰而痛不止。諸藥不應。診之脈大。按之則數。乃毒未解也。以仙方活命飲而止。

又二劑而消。﹝此因癥因脈而治。﹞

一人潰而痛不止。以小柴胡加黃柏﹑知母﹑芎﹑歸四劑少止。更以托裏當歸湯數劑而斂。﹝此因癥也。﹞

一人服克伐藥以求內消。致瀉利少食。以二神丸先止其瀉。以十全大補倍加白術﹑茯苓。數劑而消。﹝此因癥也。﹞

大抵此癥多患於勞役之人。亦有內蘊熱毒而生者。須辧虛實及膿成否。不可妄投藥餌。

治此槪用大黃之類下之。以求內消。或膿成。令膿從大便出。鮮有見其痊者。人多欲內消者。恐收之難也。若補養气血。不旬日而收矣。若膿旣成。豈有可消之理。再用克伐之劑。反一人不愼房勞。患此腫痛。以雙解散二服。其病卽止。更以補中湯數劑而膿成鍼之。以八珍湯加五味﹑麥門﹑柴胡三十餘劑。﹝此因癥也﹞

大抵便癰者血疝也。俗呼爲便毒。言於不便處患之故也。乃足厥陰肝經絡及衝任督脈。

肝之旁絡也。是气血流通之道路。今壅而腫痛。此則熱毒所致。宜先疏導其滯。更用托裏之劑。此臨癥制宜也。

一人年逾四十。患便毒克伐太過。飲食少思。大便不實。遺精脈微。東垣云。精滑不禁便自利。腰腳沈重。下虛也。仲景曰。微弱之脈。主气血俱虛。先以六君子﹝二﹞加破故紙﹑肉豆蔻煎服。泄止食進。更以十全大補湯﹝十三﹞加行經藥十餘劑而消。﹝此因脈虛也﹞

一人患便毒。膿稀脈弱。以十全大補湯。加五味﹑麥門﹑白蘞三十劑稍愈。更以參歸而平。因新婚復發。聚腫堅硬。四肢冷。脈弱皮寒。飲食少思。此虛極也。仍用前藥加桂﹑附。三劑稍可。彼欲速愈。自用連翹消毒散。泄利不止而歿。﹝此因癥脈也﹞

一人年逾四十。素勞苦。患便毒發寒熱。先以小柴胡加靑皮一服。表癥悉退。次以補中湯加穿山甲二劑。腫去三四。更以托裏之藥五六服。膿成刺去。旬日而斂。﹝此因癥也。﹞夫便毒足厥陰濕气。因勞倦而發。用射幹三寸同生薑煎。食前服。得利一二行。效。射幹紫花者是。紅花者非。又方。破故紙牛蒡子﹝微炒﹞牽牛﹝炒﹞大黃﹝酒拌煨﹞等分末之。每服一兩。

酒調下。

又方已成膿者。大黃連翹﹝各五錢﹞枳實﹝三錢﹞濃朴甘艸節﹝各二錢﹞桃仁﹝二十一粒﹞姜三片。分三貼。煎服。

消毒飲便毒初發。三四日可消。

皂角刺金銀花防風當歸大黃甘艸節栝水酒各半煎。食前溫服。仍頻提掣頂中發。立效。

又方白僵蠶﹑槐花爲末。酒調服。一方。加酒大黃。

又方木鱉子大黃栝蔞桃仁艸龍膽咀。濃煎。露一宿。淸晨溫服。立愈。

又方山梔大黃乳香沒藥當歸﹝各半錢﹞

栝蔞仁﹝二錢﹞代赭石﹝一錢﹞上作一服。煎。

一人腫而不潰。以參﹑﹑歸﹑術﹑白芷﹑皂角鍼﹑柴胡﹑甘艸節數劑而潰。以八珍湯加柴胡數劑愈。﹝此因癥也。﹞

一人潰而腫不消且不斂。診之脈浮而澀。以豆豉灸。﹝四三﹞更以十全大補湯﹝十三﹞月餘而愈。﹝此因癥也﹞

卷四

乳癰一百七

﹝附乳巖無乳並男子乳癰﹞

暴怒或兒口气所吹痛腫者。疏肝行气。

腫痛甚者。淸肝消毒。

痛發寒熱者。發散表邪。

未成膿者。疏肝行气。

不作膿或不潰。托裏爲主。

潰而不斂。或膿淸者。大補气血。

一婦稟實性躁。懷抱久郁。左乳內結一核不消。按之微痛。以連翹飲子﹝二百六四﹞二十劑少退。更以八珍湯﹝十四﹞加靑皮﹑桔梗﹑香附﹑貝母。二十餘劑而消。﹝此因癥因情也。﹞

一婦發熱作渴。至夜尢甚。兩乳忽腫。服敗毒藥熱反熾。診之肝脈洪數。乃熱入血室。

以加味小柴胡治之。熱止腫消。﹝此因癥因脈也。﹞

一婦兩乳內時常作痛。口內常辣。臥起若急。臍下牽痛。以小柴胡加靑皮﹑黃連﹑山梔而愈。﹝此因癥也。﹞

一婦郁久。左乳內結核如杏許。三月不消。心脈澀。脾脈大。按之無力。以八珍湯﹝十貝母﹑遠志﹑香附﹑柴胡﹑靑皮﹑桔梗五十餘劑而潰。又三十餘劑而愈。﹝此因情因脈也。﹞

一婦久郁。右乳內結三核。年餘不消。朝寒暮熱。飲食不甘。此乳巖也。乃七情所傷。

血气枯槁之癥。宜補气血。解鬱結。遂以益气養榮湯﹝二百二一﹞百餘劑。血气漸復。更以木香餅灸之。嘉其謹疾而消。﹝此因癥因情也。﹞

一婦膿成不潰。脹痛。予欲鍼之。令毒不侵展。不從。又數日。痛極始鍼。湧出敗膿三四碗。虛癥蜂起幾殆。用大補藥兩月餘始安。﹝此因癥也。﹞

夫乳者。有囊橐。有膿不鍼。則徧患諸囊矣。少壯者得以收斂。老弱者多致不救。

一婦腫而不作膿。以益气養榮湯加香附﹑靑皮﹑數劑膿成。鍼之。旬日而愈。﹝此因癥一婦右乳腫。發熱。怠惰嗜臥。無气以動。致夜熱尢甚。以補中益气湯兼逍遙散而痊。

﹝此因癥也﹞

一產婦因乳少。服藥通之。致乳房腫脹。發熱作渴。狀若傷寒。以玉露散補之而愈。

夫乳汁乃气血行化。在上爲乳。在下爲經。若衝任脈盛。脾胃气壯。則乳汁多而濃。血衰則少而淡。所乳之子亦弱而多病。此自然之理也。亦有屢產有乳。再產乳無。或大便澀滯。乃亡津液也。三因論云。產婦乳脈不行有二。有气血盛閉而不行者。有血气弱澀而不行者。虛當補之。盛當疏之。盛者當用通艸﹑漏蘆﹑土瓜根輩。虛者當用煉成鐘乳粉﹑豬蹄﹑鯽魚之類。槪可見矣。亦有乳出不止者。多屬於虛不約束也。

一婦乳癰。愈後發熱。服養气血藥不應。八珍湯加炮姜四劑而愈。仍以前湯加黃香附三十餘劑而安。﹝此因癥也。﹞

一婦患此。膿成畏鍼。病勢漸盛。乃彊鍼之。膿出三碗許。脈數發渴。以大補藥三十餘劑而愈。﹝此因癥也。﹞

一婦乳癰膿成。鍼刺之及時。不月而愈。

一婦產次子而無乳。服下乳藥但作脹。予謂乳皆气血所化。今脹而無乳。是气血竭而津也。當補气血。自有乳矣。與八珍湯倍加參﹑術﹑少加肉桂。二十餘劑乳遂生。後因勞役復竭。﹝此因癥也。﹞

蓋初產有乳。再產而無。其气血只給一產耳。其衰可知。聞有產後乳出不止。亦爲气虛補藥止之。其或斷乳。兒不吮。亦能作脹。用麥芽炒爲末。白湯調服以散之。若兒吮破乳頭成瘡。用蒲公英末。或黃連﹑胡粉散摻之。若乳頭裂破。以丁香末。或蛤粉﹑胭脂末敷之。

一婦因怒。兩乳腫兼頭痛寒熱。以人參敗毒散二劑。表癥已退。以小柴胡﹝五﹞加芎﹑歸﹑桔梗﹑枳殼。四劑而痊。﹝此因癥也。﹞

一婦郁久。右乳內腫硬。以八珍湯加遠志﹑貝母﹑柴胡﹑靑皮。及隔蒜灸﹑兼服神效栝蔞散。﹝五三﹞兩月餘而消。﹝此因情因癥也。﹞

一婦左乳內腫如桃許。不痛。色不變。發熱。漸消瘦。以八珍湯﹝十四﹞加香附﹑遠志﹑靑皮﹑柴胡百餘劑。又間服神效栝蔞散﹝五三﹞三十餘劑。膿潰而愈。﹝此因癥也。﹞

患者或責效大速。或不戒七情。俱難治。大抵四十以後者尢難治。蓋因陰血日虛也。況醫用藥不分經絡虛實。未有能保痊也。

一婦乳內腫一塊如雞子大。勞則作痛。久而不消。服托裏藥不應。此乳勞癥也。肝經血致。先與神效栝蔞散四劑。更隔蒜灸。腫少退。再服八珍湯。倍加香附﹑夏枯艸﹑蒲公英。

仍間服前散。月餘而消。﹝此因癥因治而處也。﹞

又有乳疽一癥。腫硬木悶。𨿽破而不潰。腫亦不消。尢當急服此散及隔蒜灸。此二癥乃七情所傷。气血所損。亦勞癥也。宜戒怒。節飲食。愼起居。否則不治。

一婦年逾二十。稟弱。乳內作痛。頭疼脈浮。與人參敗毒散倍加參一劑。表癥悉退。但少思。日晡微熱。更以小柴胡合六君子二劑。熱退食進。方以托裏藥加柴胡十餘劑。鍼出膿而愈。﹝此因稟受﹑因癥﹑因脈也。﹞

一婦亦患此。予謂須多服養气血解鬱結藥。可保無害。不信。乃服克伐之劑。反大如碗。日出淸膿。不斂而歿。﹝此誤治也。﹞

一婦郁久。乳內結核。年餘不散。日晡微熱。飲食少思。治以益气養榮湯嫌緩。乃服行气之劑。勢愈甚。潰而日出淸膿不止。復求治。診之脈洪而數。辭不治。又年餘果歿。

一人年逾五十。患子不立。致左乳腫痛。左脇脹痛。肝脈弦數而澀。先以龍薈丸二服。

頓退。又以小柴胡對四物加靑皮﹑貝母﹑遠志數劑。膿成。予欲鍼之。仍用養气血解鬱結。

不從。乃雜用流气敗毒之劑。致便祕發熱作渴。復求治。予謂膿成不潰。陽气虛不能鼓舞也。﹝此因情因脈也。﹞

一外家。放出宮人。年四十。左乳內結一核。堅硬。按之微痛。脈弱懶言。此鬱結癥也。

乳巖。須服解鬱結益气血藥百貼可保。彼不爲然。服十宣散﹑流气飲。瘡反盛。逾二年復請予視。其形如覆碗。腫硬如石。膿出如泔。予曰膿淸脈大。寒熱發渴。治之無功。果歿。﹝此因情因脈因癥而處治。﹞

一婦因怒。左乳內腫痛。發熱。表散太過。致熱益甚。以益气養榮湯數劑。熱止膿成。

痛。鍼之不從。遂腫脹。大熱發渴始鍼。膿大泄。仍以前湯百餘帖始愈。﹝此因誤治也。﹞

一婦因怒。左乳作痛。胸膈不利。以方脈流气飲加木香靑皮四劑而安。﹝此因情也﹞

一男子左乳腫硬痛甚。以仙方活命飲二劑。更以十宣散加靑皮﹑香附四劑。膿成鍼之而若膿成未破。瘡頭有薄皮剝起者。用代鍼之劑點皮起處。以膏藥覆之。膿亦自出。不若及時之。不致大潰。如出不利。更搜膿化毒之藥。若膿血未盡。輒用生肌之藥。反助邪气。縱早合。必再發。不可不愼。

一人因怒。左乳腫痛。肝脈弦數。以復元通气散二服少愈。以小柴胡加靑皮﹑芎﹑歸而消。﹝此因情因脈也。﹞

一婦年逾三十。每怒後乳內作痛。或腫。此肝火也。與小柴胡合四物湯。加靑皮﹑桔梗殼﹑香附而愈。彼欲絕去病根。自服流气飲。遂致朝寒暮熱。益加腫痛。此气血被損而然。

予與八珍湯三十餘劑。賴其年壯。元气易復。得愈。

一治婦人兩乳間出黑頭瘡。瘡頂陷下。作黑眼子。脈弦洪。按之細小。並乳癰初起亦治升麻葛根連翹﹝各錢半﹞黃歸身甘艸﹝炙各一錢﹞肉桂﹝三分﹞黃柏﹝二分﹞

粘子﹝半錢﹞銼。作一服。水二分。酒一分。同煎。食後服。此足陽明厥陰藥。﹝此因癥也一後生作勞風寒。夜發熱。左乳痛。有核如掌。脈細澀而數。此陰滯於陽也。詢之已得遂以栝蔞子。石膏漧葛﹑川芎﹑白芷﹑蜂房﹑生薑同研。入酒飲之。四貼而安。﹝此因癥因乳頭厥陰所經。乳房陽明所屬。厥陰者肝也。乃女子致命之地。宗筋之所。且各有囊橐。其始腫𨿽盛受患止於一二橐。若膿成不刺。攻潰諸囊矣。壯者猶可。弱者多致不救。所以必鍼而後愈。皂用蒲公英﹑忍冬藤入少酒。煎服。卽欲睡。是其功也。及覺而病安矣。未潰以靑皮﹑栝蔞﹑桃仁﹑連翹﹑川芎﹑橘葉﹑皂角刺﹑甘艸節。隨癥加減。煎服。已潰以參﹑﹑芎﹑歸﹑白芍﹑靑皮﹑連翹﹑栝蔞﹑甘艸節﹑煎服。

一婦乳癰。气血頗實。但瘡口不合。百法不應。與神效栝蔞散四劑少可。更與數劑。及豆豉餅灸而愈。﹝此因人因治而處也。﹞

又有患此未潰。亦與此散三劑而消。良甫云。如有乳勞。便服此藥。可杜絕病根。如毒已成。能化膿爲水。毒未成者。從大小便中散矣。

一婦乳癰。寒熱頭痛。與荊防敗毒散一劑。更與蒲公英一握。入酒二三盞。再搗。取酒熱服。渣熱罨患處而消。此因頭痛發熱。乃表癥也。故用表散。

蒲公英俗呼孛孛丁。夏秋間開黃花似菊。散熱毒。消腫核。散滯气。解金石毒聖藥。乳因乳母不知調養所致。或忿怒所逆。鬱悶所遏。濃味所釀。以致厥陰之气不行。故竅閉而汁不通。陽明之血沸騰。故熱甚而化膿。或因乳子膈有滯痰。含乳而睡。口气熱所吹而成結核。初便忍痛揉軟。吮令汁透可散。否則結成矣。治以靑皮疏厥陰之滯。石膏淸陽明之熱。

生甘艸節行污濁之血。栝蔞子導毒消腫。或加沒藥。靑橘葉﹑皂角刺﹑金銀花﹑當歸。或湯或散。佐以少酒。若加艾火兩三壯於痛處。尢妙。粗工便用鍼刀。必惹崛病。﹝機按前條用鍼。以已成膿言。此條禁鍼。以未成膿言。未成膿而鍼則傷良肉。反增瘡勢。已成膿不鍼。

則膿蝕良肉。延潰無休。其意各有在也。﹞

一婦形脈稍實。性躁。難於後姑。乳生隱核。以單味靑皮湯間以加減四物湯。加行經絡之劑。兩月而安。﹝此因情也。﹞

卷四

腹癰一百八

一人年逾三十。腹患癰腫。脈數喜冷。齊氏曰。瘡瘍腫起。堅硬者實也。河間曰。腫硬。煩躁飲冷。邪在內也。用淸涼飲﹝十二﹞倍大黃三劑。稍緩。次以四物湯加芩﹑連﹑山梔﹑木通四劑而潰。更以十宣散﹝四﹞去參﹑﹑桂。加金銀花﹑天花粉。彼欲速效。自服溫補藥。肚腹遂腫小便不利。仍用淸涼飲。膿潰數碗。再以托裏藥治之而愈。﹝此因癥因脈處治一人腹癰痛。煩躁作嘔。脈實。河間曰。瘡瘍屬火。須分內外以治其本。又云嘔噦心腫硬瞀悶。或皮肉不變。脈沈而實。毒在內也。當疏其內以絕其源。用內疏黃連湯。﹝三﹞利二三行。諸癥悉去。更以連翹消毒散而愈。﹝此據脈癥而治。﹞

一人腹癰。膿熟開遲。脈微細。膿出後。瘡口微膿如蟹吐沫。此內潰透膜也。瘡瘍透膜。十無一生。𨿽用大補。亦不能救。此可爲待膿自出之戒也。﹝此據癥也。﹞

一恭人腹內一塊。不時作痛。痛則不知人事。良久方蘇。諸藥不應。其脈沈細。非瘡也間云。失笑散﹝百九﹞治疝气及婦人血气痛欲死。並效。與一服。痛去六七。再服而平。此藥治產後心腹絞痛及兒枕痛。尢妙。﹝按此憑脈處治。﹞

一兒十歲。腹脹痛。服消導藥不應。彼以爲毒。其脈右關沈伏。此食積也。河間云。食吐。胃脘癰也。更兼身體痛難移。腹脹善噫。舌本彊。得後與气快然衰。皆脾病也。審之。

因食粽得此。以白酒曲熱酒服而愈。﹝按此憑脈憑癥而治也。﹞

一人素嗜酒色。小腹患毒。脈弱微痛。欲求內消。予謂當助胃壯气。兼行經活血佐之可消欲速效。自用敗毒等藥。勢果盛。瘡不潰膿。飲食少思。兩月餘復請診。脈愈弱。盜汗不止。

聚腫不潰。肌寒肉冷。自汗色脫。此气血俱虛。故不能發腫成膿。以十全大補湯﹝十三﹞三十餘劑。膿成鍼之。反加煩躁。脈大。此亡陽也。以聖愈湯﹝十七﹞二劑。仍以前湯百劑而愈。

﹝此憑脈癥處治。﹞

卷四

疔瘡一百九

脈浮數者。散之。

脈沈實者。下之。

表裏俱實者。解表攻裏。

麻木大痛或不痛者並灸之。更兼攻毒。

疔瘡。以其瘡形如丁蓋之狀也。多因肥甘過度。不愼房酒。以致邪毒蓄結。遂生疔瘡。經膏粱之變。足生大丁是也。亦有人汗滴入食肉而生。亦有誤食死牛馬而生。不可不愼。初生頭凹腫痛。靑黃赤黑。無復定色。便令煩躁悶亂。或增寒頭痛。或嘔吐心逆者是也。急於艾炷灸之。若不覺痛。鍼瘡四邊。皆令血出。以回瘡錠子從瘡孔之。貼以膏藥。仍服五香連翹湯﹑漏蘆湯等疏下之爲效。若鍼之不痛無血者。以猛火燒鐵鍼通赤。於瘡上烙之。令如炭。取痛爲效。亦前錠子貼以膏藥。經一二日膿潰根出。服托裏湯散。根據常療之。如鍼不痛。其人眼黑。或見火光者。不可治。此毒已入臟腑也。

一人足患作癢。惡寒嘔吐。時發昏亂。脈浮數。明灸二十餘壯始痛。以奪命丹一服。腫起。更以荊防敗毒散而愈。

一人左手臂患之。是日一臂麻木。次日半體皆然。神思昏潰。遂明灸二十餘壯。始不痛。至百壯始痛。以奪命丹一服始腫起。更用神異膏及荊防敗毒散而愈。﹝此憑癥也。﹞

一婦忽惡寒作嘔。肩臂麻木。手心瘙癢。遂瞀悶不自知其故。但手有一泡。此疔毒也。

急灸患處五十餘壯而蘇。又五十餘壯知痛。投荊防敗毒散而愈。﹝此因惡寒。故用發表。﹞

一人腳面生疔。形𨿽如粟。其毒甚大。宜峻利之藥攻之。因其怯弱。以隔蒜灸五十餘止再灸。片時知痛。更貼膏藥。再以人參敗毒散一服漸愈。至陰之下。道遠位僻。藥力難達。若用峻劑。則藥力未到。胃气先傷。不如灸之爲宜。﹝此據形癥而治。﹞

一人感痘毒。面生疔十餘枚。腫痛脈數。服荊防敗毒散稍愈。尙可畏。更用奪命丹﹝百二四﹞一服而愈。﹝此憑脈癥而治。﹞

一婦六十。右耳下天容穴間一疔。其頭黑靨。四邊泡起。黃水時流。渾身麻木。發熱譫時時昏沈。六脈浮洪。用烏金散汗之。就用鈹鍼刺。瘡心不痛。周遭再刺十餘下。紫黑血出。方知疼痛。卽將寸金錠子入瘡內。外用提疔錠子放瘡上。膏日貼護。次日汗後。精神微爽。卻用破棺丹下之。病卽定。其疔潰動後。用守效散貼塗。紅玉錠子之。八日疔出。玆所謂審脈癥汗下之間。外治次第如此殊勝。不察脈癥。但見發熱譫語。便投下藥。或兼香竄之藥。遂致誤人遠矣。

世人多雲。是瘡不是瘡。且服五香﹑連翹湯。然或中或否。致誤者多。蓋不審形气虛實毒淺深。發表攻裏。所因不同故也。此旣善於驅逐。又以五般香竄佐之。與漏蘆湯相間。大黃爲佐。大黃入陽明﹑太陽。性走不守。泄諸實熱。以其峻捷。故號將軍。𨿽各有參﹑﹑漏蘆﹑甘艸之補藥。寧免驅逐之禍乎。

一人胸患徧身麻木。脈數而實。急鍼出惡血。更明灸數壯始痛。服防風通聖散得利而愈。﹝此憑脈癥而治。﹞

一夫人面生疔。腫痛甚。數日不潰。脈癥俱實。治以荊防敗毒散加芩連稍愈。彼以爲乃服托裏散一劑。勢盛痛極。始悟。再用涼膈散﹝二六﹞二劑。痛減腫潰。又與連翹消毒散﹝二六﹞十餘劑而愈。﹝此憑脈癥也。﹞

一人唇生疔瘡已五日。腫硬脈數。煩躁喜冷。此胃經積熱所致。先以涼膈散﹝二六﹞一服。熱去五六。更與奪命丹﹝百二四﹞二粒。腫退二三。再以荊防敗毒散四劑而愈。

﹝按此先攻裏。因其脈癥而施。後發表。不言脈癥。當時必有所見。﹞

一人患之。發熱煩躁。脈實。以淸涼飲下之而愈。﹝此憑脈癥而治。﹞

一鄭氏舉家生疔。多在四肢。皆食死牛肉所致。刺去惡血。更服紫金錠﹝百二十二﹞悉愈。

一人唇下生疔。脈癥俱實。法宜下之。反用托裏。故口鼻流膿而死。是謂實實之禍也。

一老婦足大指患疔甚痛。令灸之。彼不從。專服敗毒藥。致眞气虛而邪气愈實。竟不救蓋敗。毒藥須能表散瘡毒。然而感有表裏。所發有輕重。體段有上下。所稟有虛實。豈可一槪而用之耶。

且至陰之下。藥力難到。專假藥力則緩不及事。不若灸之爲速。故下部患瘡。皆宜隔蒜。不痛者宜明灸之。及鍼疔四畔去惡血。以奪命丹一粒入瘡頭孔內。仍以膏藥貼之。若患在手足。紅系攻心腹者。就於系盡處刺去惡血。宜服荊防敗毒散。若系近心腹者。宜挑破瘡頭去惡水。亦以膏藥貼之。如麻木者服奪命丹。如牙關緊急。或喉內患者。並宜噙一二丸。

疔瘡丹溪用磁石爲末。苦酒和封之。根卽出。

又方巴豆十粒。半夏一大顆。附子半个。蜣螂一枚。各爲末。用麝香和。看瘡大。小以紙繩子圍瘡口。以藥泥上。用帛貼敷。時換新藥。以瘥爲度。活人甚多。

卷四

痔漏一百十

﹝附便血脫肛﹞

大便祕澀或作痛者。滋躁除濕。

下墜腫痛或作癢者。祛風勝濕。

肛門下墜或作痛。瀉火導濕。

腫痛小便祕澀者。淸肝導濕。

一人患痔。大便燥結。痛作渴。脈數。按之則實。以秦艽﹑蒼術湯一劑少愈。更以四物加芩﹑連槐花﹑枳殼四劑而愈。

一人素不愼酒色。患痔痛。肛門墜痛。兼下血。大便漧燥。脈洪。按之則澀。以當歸﹑郁李仁湯加桃仁。四劑少愈。更以四物加紅花﹑桃仁﹑條芩﹑槐花。數劑而愈。

大抵醉飽入房則經脈橫。解則精气脫泄。脈絡一虛。酒食之毒乘虛流注。或淫極彊固。

精气遂傳大腸。以致木乘火勢而毀金。或食濃味過多。必成斯疾。

夫受病者燥濕也。爲病者濕熱也。宜以瀉火和血潤躁疏風之劑治之。若破而不愈。卽成。有串臀者。有串陰者。有串陽者。有穢從瘡口出者。形𨿽不同。治法頗似。其腸頭腫成塊者濕熱也。作痛者風也。大便燥結者火也。潰而爲膿者熱盛血也。當各推其所因而治之。

一人患痔成漏。登側則痛。以秦艽防風湯加條芩﹑枳殼。四劑而愈。以四物加升麻﹑芩﹑連﹑荊﹑防不復作。

一人患痔漏。登側則肛門下脫作痛。良久方收。以秦艽防風湯數劑少愈。乃去大黃加黃芩﹑川芎﹑芍藥而痛止。更以補中益气湯二十餘劑。後再不脫。

一婦患痔漏痛甚。以四物加芩﹑連﹑紅花﹑桃仁﹑牡丹皮。四劑少止。又數劑而愈。

一人便血。春間尢甚。兼腹痛。以和血除濕湯而愈。

一人素有濕熱。便血。治以槐花散而愈。

一人糞後下血。諸藥久而不愈。甚危。診之乃濕熱。用黃連丸二服頓止。數服而痊。

一婦素患痔漏而安。因熱則下血數滴。以四物加黃連治之而愈。後因大勞瘡腫痛。經水。脈洪大。按之無力。此勞傷血气火動而然也。用八珍加黃芩﹑連﹑蒲二劑而止。後去蒲﹑黃﹑芩﹑連﹑加地骨皮數劑而安。

丹溪曰。婦人崩中者。由臟腑傷損。衝任二脈血气俱虛故也。二脈爲經脈之海。血气之外循經絡。內營臟腑。若气血調適。經下根據時。若勞動過極。臟腑俱傷。衝任之气虛。不能約制其經血。故忽然而下。謂之崩中暴下。治宜大補气血之藥。舉養脾胃。微加鎭墜心火之藥治其心。補陰瀉陽。經自止矣。

一人因飲法酒。肛門腫痛。便祕脈實。用黃連內疏湯而愈。

一人便血。過勞益甚。飲食無味。以六君子加黃﹑地黃﹑地楡而愈。

一人糞後下血久不愈。中气不足。以補中益气湯數劑。更以黃連丸數服。血止。又服前湯月餘。不再作。

一人髒毒下血。服涼血敗毒藥。不惟血不止。且飲食少思。肢體愈倦。脈數。按之則澀以補中益气湯數劑。少止。更以六君子加升麻﹑炮姜。四劑而止。乃去炮姜加芎歸。月餘脾胃亦愈。常治積熱。或風熱下血者。先以敗毒散散之。胃寒者。气弱者。用四君子或參苓白術散補之。並效。

一人髒毒下血。脾气素弱。用六君子加芎﹑歸﹑枳殼﹑地楡﹑槐花而愈。後因謀事。

血復下。諸藥不應。予意思慮傷脾所致。投歸脾湯四劑而痊。

大抵此癥所致之由不一。當究其因而治之。丹溪云。芎歸湯調血之上品。熱加茯苓﹑槐冷加茯苓﹑木香。此自根自本而論也。蓋精气生於穀气。惟大腸下血。以胃气收功。或四君子。或參苓白術散。或枳殼散。小烏沈湯以和之。胃气一回。血自循經絡矣。

腸風者。邪气外入。隨感隨見。髒毒者。蘊積毒久而始見。人惟坐臥。風濕。醉飽。房生冷停寒。酒面。積熱。以致榮血失道。滲入大腸。此腸風藏毒之所作也。挾熱下血。淸而色鮮。腹中有痛。挾冷下血。濁而色黯。腹內略痛。淸則爲腸風。濁則髒毒。有先便而後血者。其來也遠。有先血而後便者。其來也近。世俗糞前糞後之說。非也。治法先當解散腸胃之邪。熱則攻毒散。冷則不換金正气散加芎歸。後隨其癥冷熱治之。河間云。起居不節。

用力過度。則絡脈傷。陽絡傷則血外溢而衄血。陰絡傷則血內溢而便血。腸胃之絡傷則血溢腸外。有寒。汁沫與血相轉。則並合凝聚不得散而成積矣。經云。腸癖下膿血。脈弦絕者死。滑大者生。血溢身熱者死。身涼者生。諸方皆謂風熱侵於大腸而然。若飲食有節。起居有時。腸胃不虛。邪气何從而入。

一人痔漏。每登廁脫肛。良久方上。脈細而微。用補中益气湯﹝十六﹞三十餘劑。遂不再丹溪曰。脫肛屬气熱气虛。血虛血熱。气虛者補气。參﹑﹑芎﹑歸﹑升麻。血虛者四。﹝九﹞血熱者涼血四物湯加黃柏。肺與大腸爲表裏。故肺臟蘊熱則肛閉結。肺臟虛寒則肛脫出。○有婦人產育用力。及小兒久痢。亦致此癥洽宜溫肺腑腸胃。久自然收矣。

人痔者。貧富男女皆有之。富者酒色財气。貧者擔輕負重。饑露早行。皆心肝二血。喜心。怒則傷肝。喜怒無常。風血侵於大腸。致穀道無出路。結積成塊。出血生乳。各有形用。婦人因經後傷冷。月事傷風。余血在心經。血流於大腸。小兒痢後。或母腹中受熱也。治水登膏治痔護肉郁金白芨﹝各一兩﹞一方加黃連上二味爲細末。如內痔。候登廁翻出在外。用溫湯洗淨。側臥於牀。用溫水調令得中。

穀道四邊好肉上。以紙蓋藥。畱痔在外。良久方用枯藥搽痔上。時時筆蘸。溫水潤之。不令藥幹。亦勿使四散。

好白礬﹝四兩﹞生信石﹝二錢五分﹞朱砂﹝一錢生研極細﹞

上各研細末。先用砒入瓷泥罐。次用白礬末蓋之。令煙斷。其砒盡隨煙去。止借砒气中耳。用礬爲極細末。看痔大小。取礬末在掌中。更以朱砂少許。以唾調稀。篦挑塗痔上周徧。一日三五上。候痔顏色焦黑爲效。至夜有黃水出盡爲妙。至中夜上藥一徧。來日依然上藥三次。有小痛不妨。換藥時以碗盛新水或溫湯。在痔邊用筆輕洗去痔上舊藥。再上新藥。仍用護肉膏。次用荊芥湯澆之。三兩日後黃水出將盡。卻於藥中增朱砂減白礬。則藥力緩矣。三兩日方可增減。漸漸取之。庶不驚人。全在用藥人看痔頭轉色。增減濃薄敷之。此藥只借砒气。又有朱砂解之。有將此二方在京治人多效。一富人痔漏。口漧。胃脈弱。此中气不足。津液短少。不能上潤而然。治以黃六一湯。﹝三十﹞七味白術散。﹝三十一﹞或曰。諸痛瘡瘍。皆屬心火。宜服苦寒以泄火。因致大便不禁而歿。

夫諸痛瘡瘍皆屬心火。言其常也。始熱終寒。則反常矣。

一婦糞後下血。面色痿黃。耳鳴嗜臥。飲食不甘。服涼血藥愈甚。右關脈浮而弱。以加味四君子湯。加升麻﹑柴胡數劑。脾气已腥。兼黃連丸數劑而愈。

大凡下血服涼血藥不應。必因中气虛不能攝血。非補中益陽之藥不能愈。切忌寒涼之劑有傷濕熱之食成腸癖而下膿血者。宜苦寒之劑以內疏之。脈弦絕澀者難治。滑大柔和者易治一人年五十。每至秋。脈沈澀而糞後下紅。飲食少進。倦怠無力。面色痿黃。夫病每至作者。蓋天令至此。肅气乃行。陽气下降。人身之陽气衰不能升舉。故陰血亦順天時而下陷矣。蓋脾具坤靜之徳。而有幹健之運。故能使心肺之陽降。肝腎之陰升。自然天地和而萬物育。則無以上之癥矣。其原蓋因飽食筋脈橫解。則脾气倦甚。不能運化精微。故食積下流於大腸之間。而陰血亦下陷矣。或欲用涼血淸熱之劑。予曰。不惟胃气重傷。兼又愈助降下之令。理宜用升陽益胃之劑。則陰血自循經隧矣。數十劑後不復作。

一人痔瘡腫痛。便血尢甚。脈洪且澀。經曰。因而飽食。筋脈橫解。腸爲痔。蓋風气。肝生風。風生熱。風客則淫气傷精而成斯疾﹑與黃﹑黃連﹑當歸﹑生﹑防風﹑枳殼﹑白芷﹑柴胡﹑槐花﹑地楡﹑甘艸漸愈。次以黃連丸﹝九四﹞而瘥。又有便血數年。百藥不應。

面色痿黃。眼花頭暈。亦用黃連丸而愈。

一人患痔。脈浮鼓。午後發熱作痛。以八珍湯加黃﹑柴胡﹑地骨皮稍可。彼欲速效。

以劫藥蝕之。痛甚。絕食而歿。

夫瘡之貴斂。气血使然也。脈浮鼓。日晡痛。此气血虛也。丹溪曰。瘡口不合。補以大劑參﹑﹑歸﹑術。灸以附子餅。貼以補藥膏是也。

一人年逾四十有痔漏。大便不實。服五苓散愈加泄瀉。飲食少思。予謂非濕毒。乃腸胃。宜理中湯。彼不爲然。仍服五苓散愈盛。復請治。以理中湯及二神丸月餘而愈。﹝此因治而知中虛。﹞

一人因痔瘡怯弱。以補中益气湯﹝十六﹞少加芩﹑連﹑枳殼稍愈。後因怒加甚。時仲冬脈大。予謂脈不應時。乃腎水不足。火來乘之。藥不能治。果歿。火旺之月。常見患痔者腎脈不足。俱難治。

一人有痔。肛門脫出。此濕熱下注。眞气不能外舉。其脈果虛。以四君子加芎﹑歸﹑黃蒼術﹑黃柏﹑升麻﹑柴胡治之。更以五味子煎湯燻洗。彼以爲緩。乃用砒霜等毒藥蝕之而歿。夫劫藥特治其未耳。能伐眞元。鮮不害人。戒之。

一人因痔。气血愈虛。飲食不甘。小便不禁。夜或遺精。此气虛兼濕熱。非瘡也。用補中益气湯﹝十六﹞加山藥﹑山茱萸﹑五味子。兼還少丹﹝九四﹞治之而愈。

一人痔漏。膿出大便。諸藥不應。其脈頗實。令用豬腰一个切開。用黑牛末五分綫紮。

用荷葉包煨熟。空心細嚼。溫溫鹽酒送下。數服頓退。更服托裏藥而愈。

卷四

鬢疽一百十一

痛或發熱者。祛風淸熱。

痛發寒熱或拘急者。發散表邪。

作膿痛者。托裏消毒。

膿已成作痛者。鍼之。

不斂或膿淸者。宜峻補。

不作膿或膿成不潰者。並用托裏。

一人患此。痛作腫。發熱。以小柴胡湯加連翹﹑金銀花﹑桔梗。四劑而消。﹝此因癥一人因怒後鬢際腫痛。發熱。以小柴胡湯加連翹﹑金銀花﹑天花粉﹑四劑根畔俱消。惟瘡頭作痛。以仙方活命飲二劑。痛止膿熟。鍼之。更以托裏消毒藥而愈。﹝此因情也。﹞

一老腫痛發熱。膿淸作渴。脈軟而澀。此气血俱虛也。欲補之。彼見作渴發熱。乃服降劑。果作嘔。少食。復求治。投六君子湯四劑。嘔止食進。仍用補藥。月餘而愈。﹝此因癥與脈也。﹞夫患者臟腑气血上下虛實。﹝詳見潰瘍作痛第十三條。﹞況陰癥似陽。陽癥似陰。﹝治論見外科心法﹞豈可以發熱作渴而遂用寒涼之劑。常治患者正气虛。邪气實。以托裏爲主。消毒佐之。正气實。邪气虛。以攻毒爲主。托裏佐之。正气虛。邪气實。而專用攻毒則先損胃气。宜先服仙方活命飲。托裏消毒散。或用灸法。俟邪气退。正气復。更酌量治之。

大抵正气奪則虛。邪气盛則實。蓋邪正不並立。一勝則一負。其虛不待損而自虛矣。若腦疽疔毒。及患在四肢。必用灸法。拔引郁毒以行瘀滯。尢不可專於攻毒。診其脈而辧之。

庶不有誤。

一官肩患毒。發熱惡寒。大渴煩躁。癥似有餘。脈𨿽大而無力。卻屬不足。用當歸補血湯治之。﹝此憑脈也。﹞

一人膿熟不潰。脹痛。鍼之而止。更以托裏消毒散而愈。凡膿熟不潰。血气虛也。若不托裏。必致難瘥。

一人作膿痛。發嘔。少食。以仙方活命飲一劑而止。以六君子加當歸﹑桔梗﹑皂角刺潰而愈。﹝此憑癥也。﹞

一人膿淸不斂。以托裏散加五味麥門而愈。﹝此憑癥也。﹞

一人嗜酒與煎爆。年五十餘。夏初左絲竹空穴忽努出一角。長短大小如雞距而稍堅。予此少陽所過。气多血少。未易治也。須斷肉味。先解其食毒。鍼灸以開泄其壅滯。彼不聽。

以大黃﹑朴硝﹑腦子等冷藥盒之。一夕豁開如醬蚶。徑三寸。二日後蚶中濺血髙數寸而死。

因冷外逼。气郁不得發。宜其發之暴也如此。﹝此憑癥也。﹞

一人腫痛寒熱拘急。脈浮數。以荊防敗毒散二劑。表癥悉退。更以托裏消毒散潰之而安一人腫痛甚。發寒熱。服十宣散愈熾。診之脈數而實。此表裏俱有邪也。以荊防敗毒散加芩﹑連﹑大黃二劑少愈。更以荊防敗毒散四劑而消。

兪黃門年逾三十。冬患鬢毒。腫煩躁。便祕脈實。此膽經風熱壅上也。馬氏曰。瘡瘍不利者。大黃湯下之。一劑便通瘡退。更以荊防敗毒散﹝七﹞二劑。十宣散去桂加天花粉﹑金銀花數劑而愈。﹝此憑癥脈也。﹞

一人頭面腫作痛。時仲冬。脈弦緊。以托裏溫經湯汗之而消。

趙宜人年逾七十。鬢疽已潰。腫痛甚。喜冷。脈實便祕。東垣云。煩躁飲冷。身熱脈精神昏悶者。臟腑實也。以淸涼飲﹝二六﹞腫痛悉退。更以托裏藥三十餘劑而平。﹝此憑脈癥機按。前疽𨿽出少陽血少之分。然癥與脈皆屬於實。故年壯者用瀉劑之重。老年者用瀉劑之輕。若拘以年老。或守其經禁。而投補劑。實實之禍雜免矣。

卷四

脇疽一百十二

一人年逾五十。腋下患毒。瘡口不合。右關脈數而渴。此胃火也。用竹葉黃湯﹝二九﹞而止。再用補气藥而愈。嘗治午後發渴或發熱。用地骨皮散效。

一人性急。味濃。常服躁熱之藥。左脇一點痛。輕診弦重芤。知其痛處有膿。與四物加﹑香附﹑生薑煎十餘帖。痛處微腫如指大。鍼之。少時屈身膿出。與四物調理而安。﹝此因脈而處治。﹞

一夫人左脇內作痛。牽引胸前。此肝气不和。尙未成瘡。用小柴胡﹝五﹞加靑皮﹑枳殼四劑少可。加芎﹑歸治之而愈。

一人連年病瘧。後生子。三月病熱。右脇下陽明少陽之分生一癤甫平。左脇下相對又一膿血淋漓幾死。醫以四物湯敗毒散數倍人參。以香附爲佐。犀角爲使。大料飲乳母兩月而愈逾三月忽腹脹。生赤疹如霞片。取剪刀艸汁調原蠶砂敷隨消。又半月移脹入囊爲腫。黃瑩裂開。兩丸顯露水出。以紫蘇葉盛麩炭末托之。旬餘而合。此胎毒癥也。

一婦因忿郁。腋下結一核二十餘年。因怒加腫痛。完谷不化。飲食少思。此腸胃虛也。

君子﹝二﹞加砂仁﹑肉桂﹑漧薑﹑肉豆蔻。泄𨿽止而膿淸。瘡口不合。用十全大補湯﹝十三﹞月餘而愈。﹝此憑癥也。﹞

機按。前項二條脇瘡。一因其性多躁急。故用四物湯陰柔之劑以安靜之。一因其肝气不平。故用小柴胡疏理之劑以和解之。此又因其性情爲治。不特專於攻毒也。

張通北人年逾四十。夏月腋下患毒。潰後不斂。膿出淸稀。皮寒脈弱。腸鳴切痛。大便食下卽嘔。此寒變而內陷也。宜大辛溫之劑。遂以托裏溫中湯一二帖。諸癥悉退。更以六君子﹝二﹞加炮漧薑﹑肉桂數劑。再以十全大補湯而愈。﹝此憑癥也。﹞

一人脇腫一塊。日久不潰。按之微痛。脈微而澀。此形癥俱虛也。經曰。形气不足。病足。當補不當瀉。宜用人參養榮湯。彼不信。乃服流气飲。虛癥悉至。方服前湯月餘少愈。

但腫尙硬。以艾葉炒熱熨患處。至十餘日膿成。以火鍼刺之。更灸豆豉餅。﹝四三﹞又服十全大補湯﹝十三﹞百帖而愈。﹝此憑脈癥也。﹞

蓋流气飲通行十二經。諸經皆爲所損。況膽經之血本少。又從而損之。寧不傷生。東垣凡一經受病。止當求責其一經。不可干擾餘經。苟泛投克伐之劑。則諸經被戕寧無危乎。

一人年三十。素饑寒。患右肋腫如覆瓢。轉側作水聲。脈數。經曰。陰虛陽气湊襲。寒熱。熱甚則肉腐爲膿。卽此癥也。及按其腫處卽起。是膿成。遂濃煎黃六一湯。令先飲二鐘。然後鍼之。膿出數碗。虛癥並至。遂用大補三月餘而愈。﹝此憑脈癥也。﹞

大抵膿血大泄。血气俱虛。當峻補之。𨿽有他病。皆宜緩治。蓋元气一復。諸病自退。

老弱之人。不問腫潰。尢當補也。

一人因勞發熱。脇下腫痛脈𨿽大。按之無力。此气血虛。腠理不密。邪气襲於肉理而然當補之。以接虛怯之气。以補中益气湯加羌活四劑少可。去羌活又百餘劑而愈。﹝此憑脈也一人面白神勞。脇下生一紅腫如桃。教用補劑不信。乃用流气飲十宣散。血气俱憊而死一人年逾二十。腋下患毒。十餘日腫硬不潰。脈弱時嘔。予謂腫硬不潰陽气虛。嘔吐少气弱。宜六君子湯加砂仁﹑藿香。彼謂腫瘍時嘔。毒瓦斯攻心。潰瘍時嘔。陰虛宜補。予曰。

此丹溪大槪言也。若腫赤痛甚。煩躁脈實而嘔爲有餘。當作毒瓦斯攻心而下之。以瘡屬心火故也。腫硬不潰。脈弱時嘔爲不足。當補之。亦有痛傷胃气。或感寒邪穢气而嘔者。𨿽腫瘍尢當助胃壯气。蓋腫瘍毒瓦斯內侵作嘔。十有一二。潰瘍濕气內傷作嘔。十有八九。彼不信。飲攻伐藥愈甚。復請診。脈微弱而發熱。予謂熱而脈靜。及脫血脈實。汗後脈躁。皆難治。果歿。﹝此憑脈癥也。﹞

卷四

胸瘍一百十三

一夫人性剛多怒。胸前作痛。肉色不變。脈數惡寒。經曰。洪數脈。應發熱。反惡寒。

也。今脈洪數則膿已成。但體丰濃。故色不變。似乎無膿。以痛極始肯鍼。入數寸。膿數碗。以淸肝消毒藥治之而愈。設泥其色而不用鍼。無可救之理。﹝此憑癥脈也。﹞

一人年逾四十。胸患瘡成漏。日出膿碗許。喜飲食如常。用十全大補湯。﹝十三﹞加遠志﹑貝母﹑白蘞﹑續斷。灸以附子餅。膿漸少。調護歲餘而愈。﹝此憑癥也。﹞

一少婦胸膺間潰一竅。膿血。與口中所咳相應而出。以參﹑﹑當歸。加退熱排膿等藥而愈。一說此因肺痿所致。

一人胸腫一塊。半載不消。令灸百壯方潰。服大補藥不斂。灸附子餅而愈。﹝此憑癥也一百戶胸患毒。腫髙赤。發熱脈數。大小便澀。飲食如常。齊氏曰。腫起色赤。寒熱。皮膚壯熱。頭目昏重。气血實也。又曰。大小便澀。飲食如故。腸滿膨脹。胸膈痞悶。肢節疼痛。身熱脈大精神昏塞。臟腑實也。進黃連內疏湯﹝三﹞二劑。諸癥悉退。更以荊防敗毒散。加黃芩﹑山梔四劑少愈。再以四物加芩連﹑白芷﹑桔梗﹑甘艸﹑金銀花數劑而消。﹝此憑脈癥也。﹞

機按此項治法。𨿽因脈癥皆實而用泄法。然泄法又有前後次序。先攻裏。後發表。最後又用和解。前賢治病。不肯孟浪如此。學人可不以此爲法哉。

卷四

腦疽一百十四

腫痛未作膿者。宜除濕消毒。黃連消毒飲之類。

大痛或不痛。或麻木者。毒甚也。隔蒜灸之。更用解毒藥。

腫痛便祕者。邪在內也。泄之。

不甚痛。或不作膿者。虛也。托裏爲主。

膿成脹痛者。鍼之。更以托裏。

不作膿。或不潰者。托裏藥爲主。

膿潰或不斂。或多者。大補气血。

煩躁飲冷。脈實而痛。宜瀉火。

一人素不愼起居飲食。赤腫痛。尺脈洪數。以黃連消毒散一劑。濕熱頓除。惟腫硬作以仙方活命飲二劑。腫痛悉退。但瘡頭不消。投十宣。去桂。加金銀花﹑本﹑白術﹑茯﹑陳皮。以托裏排膿。彼欲全消。自制黃連解毒散二服。反腫硬不作膿。始悟。仍用十宣散。加白術﹑茯苓﹑陳皮﹑半夏。腫少退。仍去桂。又四劑而膿成。腫勢亦退。繼以八珍湯加黃﹑五味子﹑麥門。月餘膿潰而愈。﹝此憑脈癥也。﹞

夫苦寒之藥𨿽治陽癥。尢當分表裏虛實次第時宜。豈可始末悉用之。然腫赤痛。尺脈按之則濡。乃膀胱經濕熱壅盛也。故用黃連消毒散。以解毒除濕。顧腫硬作痛。乃气血凝滯不行而作也。遂用仙方活命飲。以散結消毒破血也。其瘡頭不消。蓋因熱毒燻蒸。气血凝滯而然也。宜用甘溫之劑補益陽气。托裏以腐潰之。況此癥原屬督脈經因虛火盛而出。若不審其因。專用苦寒之藥。胃气以傷。何以腐化收斂。幾何不致於敗耶。凡瘡易消散。易腐潰。

易收斂。皆气血壯盛故也。

一人耳後漫腫作痛。肉色不變。脈微數。以小柴胡湯加芎﹑歸﹑桔梗四劑。腫少起。更裏消毒散數劑。脈活數。此膿已成。宜鍼。彼畏不從。因痛極始鍼。出膿碗許以托裏藥兩月餘始安。﹝此憑脈癥也。﹞

一人腦疽。腫痛脈數。以黃連消毒散二劑少退。與仙方活命飲二劑而止。再以當歸﹑川芎﹑芍藥﹑金銀花﹑黃柏﹑知母而潰。又以托裏藥而愈。﹝此憑脈癥也。﹞

一人頭項俱痛。𨿽大潰。腫痛益甚。兼作瀉。煩躁不睡。飲食少思。其勢可畏。診其毒尙在。與仙方活命飲二劑。腫痛退半。與二神丸及六君子湯。加五味﹑麥門﹑酸棗仁四劑。諸癥少退。食頗進睡少得。及與參苓白術散數服。飲食頗進。又與十全大補湯。加金銀花﹑白芷﹑桔梗。月餘瘥。

一老患此。色赤腫痛。脈數有力。與黃連消毒散二劑少退。更與淸心蓮子飲。四劑而消。﹝此憑脈癥也。﹞

一人腫硬不作膿。惟瘡頭出水。疼甚。以仙方活命飲二劑。痛止而膿成。鍼之。更以托裏藥而愈。

一婦腦左腫痛。左鼻出膿。年餘不愈。時或掉如坐舟車。許叔微曰。肝虛風邪襲之然以川芎一兩。當歸三錢。羌活﹑旋復花﹑細辛﹑防風﹑蔓荊子﹑石膏﹑本﹑荊芥穗﹑半夏曲﹑漧地黃﹑甘艸各半兩。每服一兩。薑水煎服。一料而愈。

機按此條認作肝虛風邪襲之。而治以去風淸熱養血祛痰之劑。因其掉。痛偏於左也。

。諸風掉。皆屬肝木。又病偏左。乃肝膽所主。又曰。風從上受之。又曰。無痰不成運。又曰。肝藏血。又曰。風乃陽邪。故方以風熱痰血爲主治者。理也。

一人腦疽已十餘日。面目腫閉。頭如斗。脈洪數。煩躁飲冷。此膀胱濕熱所致。用黃毒飲﹝百二一﹞二劑。次飲槐花酒二碗。頓退。以指按下。腫則復起。此膿已成。於頸額肩頰各刺一孔。膿並湧出。口目始開。更以托裏藥。加金銀花﹑連翹三十餘帖而愈。﹝此憑脈癥一兒頭患白瘡。皮光且急。諸藥不應。名曰腦疳瘡。乃胎毒挾風熱而成。服龍膽丸。﹝百十五﹞及吹蘆薈末鼻內。

兼搽解毒散而愈。若重者。發結如穗。腦熱如火。徧身出汗。腮腫胸髙。尢宜此藥。

機按龍膽丸蘆薈末。皆涼肝膽殺虫之劑。蓋肝膽主風。又風木自甚則生虫。故治疳多此一人素飲酒。九月患腦之下項之上出小瘡。後數日腦項麻木。腫勢外。瘍醫處五香連且云不可速療。俟膿出用藥。或。砭刺。三月可平。四月如故。予曰。凡瘡見膿。九死一生。果如醫言。則束手待斃矣。且膏粱之變。不當投五香。當先火攻。然後用藥。以大艾炷如兩核許者。灸至百壯乃痛。次爲處方。足太陽膀胱經其病逆。當反治。脈得弦緊。按之洪大而數有力。必當伏其所主。而先其所因。其始則同。其終則異。以時言之。可收不可汗。經與病禁下。法當結者散之。咸以之。然寒受邪而又禁咸。遂以諸苦寒爲君。甘寒爲佐。酒熱爲因。用大辛以解結爲臣。三辛三甘。益元气而和血脈。淡滲以導酒濕。扶持秋令。益气瀉火。以入本經藥通經爲引用。故以羌活﹑獨活﹑防風﹑本﹑連翹以解結。黃連﹑芩﹑柏﹑知母﹑酒制以瀉火﹑生甘艸泄腎火。補下焦元气。參﹑﹑橘皮以補胃。但參﹑﹑甘艸配諸苦寒藥三之一。多則滋營气補土濕邪也。蘇木﹑歸尾去惡血。生地黃補血。酒防己除膀胱畱熱。澤瀉助秋去酒濕熱。凡此諸藥。必得桔梗爲舟楫。乃不下沈。服之投牀大鼾。日出乃寤。以手捫瘡。腫減七八。至瘡痂斂。都十四日而已。

機按脈之緊弦主瘡痛。按之洪數主內熱。大陽寒水而受陽熱。故曰其病逆寒水之經。而用寒涼之藥。

故曰反治。此因脈因經因其所嗜而制此方也。

一人患腦疽。勢劇脈實。用黃連消毒散不應。以金銀藤二兩。水二鐘。煎一鐘。入酒半服之勢去三四。再服漸退。又加黃柏﹑知母﹑栝蔞﹑當歸﹑甘艸節。數劑而潰止。加黃﹑川芎﹑白芷﹑桔梗數劑而愈。﹝機按此條憑脈而治也。﹞

一人腦疽。其頭數多。痛不可忍。服消毒藥不應。更以金銀花服之。卽鼾睡。覺而勢去。再四劑而消。一人所患尢甚。亦令服之。腫痛頓退。但不能平。加黃﹑當歸﹑栝蔞仁﹑白芷﹑桔梗﹑甘艸節數劑而愈。

前條因治不應而變法。後條因癥而處治。

一人膿將成。微痛兼渴。尺脈大而無力。此陰虛火動之癥。彼謂心經熱毒。自服淸涼降。愈熾。復求治。乃以四物湯加黃柏﹑知母﹑五味﹑麥門﹑黃。及加減八味丸。渴止瘡潰。更以托裏藥兼前丸而愈。﹝此憑脈也。﹞

一婦膿成不潰。脹痛欲嘔。飲食少思。急鍼之。與托裏藥而愈。﹝此憑癥也。﹞

一婦腦疽不甚痛。作膿。以托裏消毒。膿成鍼之。補以托裏藥亦愈。﹝此憑癥也。﹞

一老人膿淸兼作渴。脈軟而澀。予以爲气血俱虛。用八珍湯加黃﹑五味。彼不信。乃火之劑。果反作嘔少食。始信。服香砂六君子湯四劑。嘔止食進。仍投前湯。月餘而愈。﹝此脈憑癥也。﹞

一人未潰兼作渴。尺脈大而無力。以四物湯加黃柏﹑知母﹑黃﹑麥門四劑而渴減。又與加減八味丸。渴止瘡潰。更用托裏藥兼前丸而愈。﹝此憑癥也。﹞

一夫人年逾八十。腦疽已潰。發背。繼生頭如粟許。脈大無力。此膀胱經濕熱所致。脈。血气衰。進托裏藥消毒數服。稍可。更加參。𨿽起而渴。此血气虛甚。以參﹑各一兩。歸﹑各五錢。麥門﹑五味各一錢。數服渴止不潰。加肉桂十餘劑。膿成鍼之。瘀肉漸腐。徐徐取去。而膿淸不斂。投十全大補湯。﹝十三﹞加白蘞﹑貝母﹑遠志三十餘劑。膿稠而愈。設不峻補。不去腐肉。以渴爲火。投以涼藥。寧免死哉。瘡疽之癥。𨿽屬心火。當分表裏虛實。果元气充實。內有實火。寒劑或可責效。若寒涼過度。使胃寒脾弱。陽癥變陰。或結而不潰。或潰而不斂。陰陽乖戾。水火交爭。死無日矣。﹝機按此憑形憑脈憑癥而治之也一人腫痛。脈數。以荊防敗毒散二劑而痛止。更以托裏消毒藥而消。﹝此憑脈也。﹞

一人腫。疼痛發熱。飲冷。脈洪數。與涼膈散二劑而止。以金銀花四劑而潰。更以托裏藥而愈。﹝此憑癥脈也。﹞

一老婦稟實。潰而痛不止。脈實便祕。以淸涼二劑而止。更以托裏消毒藥而愈。﹝此憑脈一婦年逾七十。冬至後腦出疽如甌面大。瘍醫診視。候熟以鍼出膿。因怒笞婢。疽輒凹韭葉許。面色靑黃不澤。四肢逆冷。汗出身淸。時嘔吐。脈極沈細而遲。蓋緣衰老之年。嚴寒之時。病中苦楚。飲食淡薄。肥膿之气色滌。瘦悴之形獨存。加之暴怒。精神愈損。故有此寒變也。病與時同速。制五香湯一劑。加丁香附子各五錢。劑盡疽復大發。隨癥調理而愈經曰。治病必察其下。謂察時下之宜。諸痛瘡瘍皆屬心火。言其常也。如瘡盛形羸。邪髙痛下。始熱終寒。此反常也。固當察時下之宜而權治之。不可執一。

機按此條年老冬寒。理宜溫補。玆用五香湯加丁附以辛散。何也。蓋因其怒气鬱結。阻气。不得營運。致疽凹陷。且脈極沈細而遲。其爲气郁可知矣。故用五香以開結。丁﹑附以助陽。則郁散陽復。疽乃大發。此亦因其性因其脈而爲治也。

一人腦疽作渴。脈𨿽洪。按之無力。予咀加減八味丸與之。彼不信。自用滋陰等藥。

並至而歿。精要曰。患疽𨿽云有熱。皆因虛而得之。愈後作渴。或先渴後疽。非加減八味丸一婦年將七十形實性急。好酒。腦疽才五日。脈緊急又澀。急用大黃酒煨細切。酒拌炒末。又酒拌人參炒。入姜煎調一錢服。過兩時再與。得臥而上半身汗。睡覺病已失。此亦內托之意。

機按此治。因性急。因好酒。兼因其脈而制此方。脈緊急且澀。由其性急嗜酒。以傷其血而然。故用大黃以泄酒熱。人參以養气血也。

一人便血數年。舌下筋紫。午後唇下赤。胃肺脈洪。予謂大腸脈散舌下。大腸有熱。故筋紫而又便血。胃脈環承漿。唇下卽承漿。午後因火旺。故承漿發赤。蓋胃爲本。肺爲標。

乃標本有熱也。用防風通聖散﹝六﹞爲丸治之而愈。後每睡覺驚跳而起。不自知其故。如是者年餘。腦發一毒。痛。左尺脈數。此膀胱經熱。而然。服黃連消毒散數劑少愈。次服金銀花﹑栝蔞﹑甘艸節﹑當歸。月餘而平。

機按便血之後。睡覺驚跳者。由失血陰虛。心失所養而然。陰虛陽必亢。頭爲諸陽之首。故亢陽上從於陽。疽發於腦。此條治法。因經因脈而制方也。

杜淸碧病腦疽。療之不愈。丹溪往視之。曰。何不服防風通聖散。﹝四十﹞曰。已服數劑。丹溪曰。合以酒制之。淸碧乃自悟以爲不及。﹝此因癥也。﹞

一舉人年逾四十。患腦疽腫。其脈沈靜。此陽癥陰脈。斷不起。果歿。

卷五

臂疽一百十五

一人年將六十。五月患右臂膊腫盛。上至肩。下至手指。色變。皮膚涼。六脈沈細而微。

癥俱寒。乃附骨癰也。開發已遲。以燔鍼啟之。膿淸稀解。次日肘下再開之。加喫逆不絕。

與丁香柿蒂散兩服稍緩。次日喫逆尢甚。自利。臍腹冷痛。腹滿食減。時發昏憒。灸左乳下黑盡處二七壯。又處托裏溫中湯一兩半與服。或曰。諸痛瘡瘍皆屬心火。又時當盛暑而用姜﹑附可乎。予曰。經云脈細皮寒。瀉利前後。飲食不入。是爲五虛。況喫逆胃中虛寒。此癥內外相反。須當捨時從癥。遂投之。諸癥悉去。飲食倍進。瘡勢溫。膿色正。復用五香湯數服。月餘而愈。

機按此癥多屬虛寒。此方專用辛熱以治其寒。不用參﹑術以補其虛。蓋因喫逆腹滿。乃气郁壅也。想必其人年𨿽老。脈癥𨿽虛。而形體頗實。非陰虛喫逆比。

一揮使臂腫一塊。不痛不赤。脈弱懶食。時嘔。以六君子﹝二﹞加藿香。酒炒芍藥。嘔止。再以八珍湯﹝十四﹞二十餘劑。膿成刺之。又以十全大補而愈。次年傷寒。後臂復腫。微痛。乃傷寒餘毒也。然無表癥。俱虛弱耳。先用十宣散四劑。取參﹑﹑芎﹑歸扶助元气。防風﹑桔梗﹑白芷﹑濃朴行散腫結。肉桂引經破血。腫退三四。再用八珍湯。腫潰而愈。至冬臂復作痛。因服祛風藥。反筋攣痛甚。此血虛不能養筋。筋虛不能束骨。用加味十全大補湯﹝十三﹞百貼而愈。

一女臂患腫。潰久不斂。寒熱交作。五心煩熱。飲食少思。月水不通。以逍遙散月餘少可。

更服八珍湯。﹝十四﹞加牡丹皮﹑香附。又月餘經通。再加黃﹑白蘞。兩月餘而愈。﹝此憑一人臂腫。患毒作痛。服寒涼藥。食少。大便不實。予用理中丸二服。更以六君子加砂仁﹑藿香。再以托裏。膿潰而愈。

此因治不應而變方也。

凡瘡痛甚者。若稟濃有火。宜苦寒藥。若稟薄者。宜補中益气湯。加芩﹑連之類。在下加黃柏。人肥加荊﹑防﹑獨﹑羌之類。取其風能勝濕也。

一婦左臂膽經部分結腫一塊。年許不潰。堅硬不痛。肉色不變。脈弱少食。月水過期。

發熱。遇勞或怒則痛。此不足癥也。與參﹑﹑歸﹑術﹑芎﹑﹑芍藥﹑貝母﹑遠志﹑香附﹑桔梗﹑牡丹皮﹑甘艸百餘帖而消。﹝此因癥脈也。﹞

大抵婦病多起於郁。郁則气血受傷。百病生矣。

一人臂患漏。口漧發熱。喜膿不淸稀。脈來遲緩。灸以豆豉餅。服八珍湯。﹝十四﹞加麥門﹑五味﹑軟柴胡﹑地骨皮﹑三月餘而愈。後因房勞復潰。膿淸脈大。辭不治。果歿。

河間曰。因病致虛爲輕。蓋病勢尙淺。元气未虛也。若病初愈。或飲食﹑勞倦﹑房勞﹑加至羸損。此因虛致損則爲重。病勢已過。元气已索故也。

一兒臂患痘毒作炒。按之復起。此膿脹痛也。刺之。以托裏而愈。

一婦臂結一塊。已潰不斂。灸以豆豉餅。更服托裏藥而愈。

一人年逾三十。素怯弱。不能食冷。臂患一毒。脈虛弱。予以托裏藥而消。但飲食少思作脹。或吞酸。日漸羸瘦。參芩等藥不應。右尺脈弱。此命門火衰。不能生土。遂以八味丸補土之原。飲食漸進而愈。﹝此憑脈癥也。﹞

一媼左臂結核。年餘方潰。膿淸不斂。以十全大補湯。﹝十三﹞外用附子餅灸。及貼補藥膏。調護得宜。百帖而愈。﹝此憑癥也。﹞

一人多慮神勞。年近五十。左膊外側。紅腫如粟。予曰。勿輕視。得獨參湯數斤乃佳。

而止。旬餘值大風拔木。瘡上起一紅綫。繞背抵右肋。與大料人參湯。加芎﹑術補劑。兩月而安。機按此條。因形因經而爲治也。

一婦臂痛。筋攣不能屈伸。遇寒則劇。脈緊細。比良甫所謂肝气虛爲風寒流於血脈經絡於筋。筋不榮則幹急爲痛。先用舒筋湯。﹝八三﹞更用四物湯。﹝九﹞加牡丹皮﹑澤蘭﹑白術而愈。亦有臂痛不能舉。或轉左右作痛。由中脘伏痰。脾气滯不行。宜茯芩丸。﹝百二十五﹞或控涎丹治之。﹝此因脈處治之。﹞

一人手臂結核如粟。延至頸項。狀似瘰。此風濕流注。用加減小續命湯。﹝七五﹞及獨活寄生湯。﹝七六﹞更以托裏藥。倍加參﹑﹑歸﹑術。百帖而愈。

機按此條。有癥無脈。認作風濕流注而治。當時必有所見也。後用補劑百貼而愈。是終於虛也。一兒三歲。臂患毒。痛。服解毒丸。搽神功散﹝七十﹞而消。﹝此條癥脈。不詳。

當時必有所見。﹞

嘗治臂毒。便閉煩躁。服五福化毒丹﹝百九﹞亦效。若膿成急刺。用紙撚醮麻油瘡內。

以膏藥貼之。若兒安靜。不必服藥。候有膿取去。仍用貼。

一人肩患疽。脈數。飲槐花酒一服。勢頓退。再與金銀花﹑黃﹑甘艸十餘服而平。﹝槐花治濕熱之功最爲神速。胃寒不宜過劑。

尹老家貧。形志皆苦。自幼頹疝。孟冬於手陽明大腸經分出癰。第四日稠膿。臂外皆腫在手陽明左右經中。其脈俱弦。按之洪緩有力。此得自八風之變。以脈斷之。邪气在表。飲食如常。大小便如故。腹中和。口知味。知不在裏也。不惡風寒。只熱躁。脈不浮。知不在表也。表裏旣和。邪在經脈之中。故曰凝於血脈爲癰是也。癰出身半以上。故風從上受。因知爲八風之變。而瘡只在經脈之中。法當卻寒。調和經脈中血气。使無凝滯。可愈矣。宜用以白芷升麻湯。﹝百四一﹞

機按此方。舉一身而言。故陽明爲一身之中。若以各經言之。而陽明亦自有表裏中三等之劑。太陽亦有表裏之中之方。餘經皆可以類推也。

一人年逾三十。臂患癰潰而不痛。膿稀脈弱。丹溪曰。疽潰深而不痛者。胃气大虛。不也。東垣曰。膿水淸稀。瘡口不合。气血俱虛也。理宜大補。彼不聽。服消毒藥。气血愈虛丹溪曰。才見腫痛。參之脈癥。倘有虛弱。便與滋補气血。可保終吉。又曰。潰瘍內外皆虛。補接爲主。玆則見善不從。自用己智。寧免死乎。

一人年逾四十。臂患毒。痛作嘔。服托裏消毒藥愈盛。予用涼膈散二劑頓退。更以四物湯加芩﹑連四劑而消。

機按此則所謂腫瘍熱毒攻心而作嘔也。

一人兩臂腫痛。服托裏藥日盛。予謂腫屬濕。痛屬火。此濕熱流注經絡也。用人參敗毒加威靈仙﹑酒炒黃芩﹑南星數劑漸愈。更以四物湯。﹝九﹞加蒼術﹑黃柏﹑桔梗二十餘劑而消。按此托裏藥日盛。故攺作濕熱治也。

一尙書左臂肘患一紫泡。根畔腫赤。大腸脈芤。予謂芤主失血。或積血。公曰。血痢未瘳。以芍藥湯﹝九二﹞二劑。更以人參敗毒散﹝六四﹞二劑。瘡痢並愈。

機按用芍藥湯以治血痢。用敗毒散以治紫泡。但所錄脈癥未甚詳悉。觀其所治。多屬血熱而近實也。

卷五

背疽一百十六

痛。或不痛。及麻木者。邪气盛也。隔蒜灸之。痛者灸至不痛。不痛者灸至痛。毒隨火而散。再不痛者。須明灸﹝不隔蒜灸。﹞之。或用黃連解毒散之類。

右關脈弱而肌肉遲生者。宜健脾胃。

頭痛拘急乃表癥。先服人參敗毒散一二劑。如痛。用金銀花散。或槐花酒。神效托裏痛腫硬。脈實者。以淸涼飲。仙方活命飲。苦參丸。

腫硬木悶。疼痛發熱。煩躁飲冷。便祕脈沈實者。內疏黃連湯。或淸涼飲。大便已利。

欲得作膿。用仙方活命飲。托裏散。蠟礬丸。外用神異膏。

飲食少思。或不甘美。用六君子湯加藿香。連進三五劑。更用雄黃解毒散洗患處。每日金膏塗瘡口處。候有瘡口。卽用紙作撚。醮烏金膏入瘡內。若有膿爲脂膜間隔不出而作脹痛者。宜用鍼引之。腐肉堵塞者去之。若瘀肉腐動。用豬蹄湯洗。如膿稠或痛。飲食如常。

瘀肉自腐。用消毒與托裏藥相兼服之。仍用前二膏塗貼。若腐肉已離好肉。宜速去之。如膿不稠不稀。微有疼痛。飲食不甘。瘀肉腐遲。更用桑柴灸之。亦用托裏藥。若瘀肉不腐。或膿淸稀。不痛者。急服大補之劑。亦用桑柴灸之。以補接陽气。解散郁毒。

大抵气血壯實。或毒輕少者。可假藥力。或自腐潰。怯弱之人。熱毒中膈。內外不通。

鍼灸。藥無全功。然此癥若膿已成。宜急開之。否則重者潰通臟腑。腐爛筋骨。輕者延潰良肉。難於收功。因而不斂者多矣。

一人患此痛甚。服消毒藥愈熾。予爲隔蒜灸之而止。與仙方活命飲二劑頓退。以托裏藥潰而愈。﹝此憑癥也。﹞

一婦發熱。煩躁飲冷。與黃連解毒湯四劑少愈。更與托裏消毒散始潰。與托裏藥而斂。

﹝此憑癥也。﹞

一人已愈。惟一眼番出肉如菌。三月不愈。乃傷風寒也。以生豬油調藜蘆末塗之卽愈。亦有出三寸許者。烏梅塗之亦效。但緩硫黃亦可。﹝此憑癥也。﹞

一人年逾五十。患已五日。腫大痛。赤暈尺餘。重如負石。勢熾。當峻攻。察其脈又。遂先砭赤處。出黑血碗許。腫痛背重皆去。更敷神效散。及服仙方活命飲二劑。瘡口及砭處出黑水而消。﹝此憑癥也。﹞

大抵瘡毒勢甚。若用攻劑。怯弱之人必損元气。因而變癥者多矣。

一人腫作痛。脈浮數。與內托復煎散二劑少退。與仙方活命飲四劑痛止而潰。再與托裏藥而愈。﹝此憑脈癥也。﹞

一人毒勢熾甚。痛不可忍。諸藥不應。以仙方活命飲二劑。諸癥悉退。又二劑而潰。以金銀花散六劑而愈。﹝此憑癥也。﹞

一人濃味气郁。形實性重。年近六十背疽。醫與他藥皆不行。惟飲香附末甚快。自腫至始終只此一味而安。然此等體實而又病實。蓋千百而一見也。每思香附。經不言補。惟不老湯乃言有益於老人。用片子姜黃﹑甘艸﹑香附三味。以不老爲名。且引鐵甕先生與劉君爲證。夫豈無其故哉。蓋於行中有補之理耳。天之所以爲天健而有常。因其不息。所以生生無窮。正如蕪蔚活血行气。有補陰之妙。故名益母。胎產所恃者气血也。胎前無滯。產後無虛。

以其行中有補也。夏枯艸治瘰亦然。﹝此因情性而治。﹞

一人感冒後發。不醒人事。磨死膂肉三寸許一塊。此膀胱經必有濕熱。其脈果數。

死肉最毒。宜速去之。否則延害良肉。多致不救。取之。果不知痛。因不止。疑爲去肉所觸。予曰非也。由風熱未已。彼不聽。另用乳沒之劑。愈盛。復請治。予以怯風消毒敷貼。

飲以怯風涼血化痰降火之劑而愈。

按此因脈因癥而處治也。

一通府發背十餘日。勢危脈大。先飲槐花酒二服殺其勢。退。再飲敗毒散二劑。更飲藥數劑。漸潰。又用桑柴燃灸患處。每日灸良久。仍貼膏藥。灸至數次。膿潰腐脫。以托裏藥加白術﹑陳皮。月餘而愈。

按此先發後補。當時必有所見也。惜乎脈癥不甚辧。

一縣尹發背六七日。滿背腫痛。勢甚危。隔蒜灸百壯。飲槐花酒二碗卽睡覺。用托裏藥消毒。十去五六。令將桑柴燃患處而潰。數日而愈。

一侍禦髀HT患毒。痛甚。服消毒藥不減。飲槐花酒一服。勢隨大退。再用托裏消毒藥而大抵腫毒。非用蒜灸。及飲槐花酒先殺其勢。𨿽用托裏諸藥。其效未必甚速。﹝按前條皆先瀉後補法。﹞

一園丁發背甚危。取金銀藤五六兩搗爛。入熱酒一鐘。絞取汁。溫服。渣罨患處。四五平。彼用此藥治瘡。足以養身成家。遂棄園業。蓋金銀花治瘡。未成卽散。已成卽潰。有回一婦半月餘尙不發起。不作膿。痛甚。脈弱。隔蒜灸二十餘壯而止。更服托裏藥漸潰。膿淸而瘀肉不腐。以大補藥及桑柴灸之。漸腐。取之而尋愈。﹝此憑脈癥也。﹞

一人腐肉漸脫而膿微淸。飲食無味。以十宣散去白芷﹑防風。加茯苓﹑白術﹑陳皮。

月餘而斂。﹝此憑癥也。﹞

一人將愈。但肌肉生遲。脾胃俱虛。以六君子湯。加芎﹑歸﹑五味﹑黃治之而愈。﹝此憑一人已愈。惟一口不斂。脈浮而澀。以十全大補湯治之而愈。﹝此憑脈也。﹞

一老人七十餘。背疽徑尺餘。雜服五香湯。十宣散數十帖。膿血腥穢。嘔逆不食。旬餘自言。服十宣散膈中不安。且素有淋病三十年。今苦淋痛。嘔逆。及不得睡而已。急煎參歸術膏。以牛膝湯入竹瀝調化與之。三日盡藥斤半。淋止思食。七日盡藥四斤。膿自湧出。

得睡。兼旬而安。時六七月也。﹝此憑癥也。﹞

一人年六十餘。好酒肉。背疽見膿。嘔逆發熱。得十宣已多。醫以嘔逆。投嘉禾散加丁時七月大熱。脈洪數有力。予曰。脈癥在潰瘍尢忌。然形气尙可爲。只與獨參湯加竹瀝。盡藥十五六斤。竹百餘竿而安。予曰。此幸耳。不薄味。必再發。後因夏月醉坐池中。左脇傍生軟塊如餅。二年後潰爲疽。自見脈癥如前。仍服參膏竹瀝而安。

二人年老血气弱。無以供給。膿血。胃虛而嘔。若與十宣。寧保無危。

機按後條。乃膏粱積熱之變。宜用寒涼之劑。玆用驟補。蓋以年老潰瘍故也。

一婦發背。用托裏消毒藥二十餘劑而潰。因怒。頓吐血五六碗。气弱脈細。此气血虛極令服獨參膏斤許少緩。更以參﹑﹑歸﹑術﹑陳皮﹑炙甘艸三十餘劑。瘡口漸合。若投犀角地黃湯沈寒之藥。鮮不誤矣。﹝此憑脈癥也。﹞

一婦年逾四十發背。治以托裏藥而潰。或嘔而瘡痛。胃脈弦緊。彼爲餘毒內攻。東垣云嘔無時。手足逆冷。臟腑虛也。丹溪曰。潰後發嘔不食者。濕气侵內也。又云。膿出反痛。

虛也。今胃脈弦緊。木乘土位。其虛明矣。用六君子﹝二﹞加酒炒芍藥﹑砂仁﹑藿香。彼自服護心散。嘔愈盛。復邀治。仍用前藥。更以補气血藥。兩月而愈。﹝此憑脈癥也。﹞

大抵濕气內侵。或感穢气而作嘔。必喜溫而脈弱。熱毒內攻而作嘔。必喜涼而脈數。必須辧不應。加熟附子二三片。有侵晨作瀉者。名曰腎泄。宜二神丸。有食少漸瘦者。爲脾腎虛。

尢宜二神丸。又治夢遺。生肌肉聖藥。予嘗飲食少思。吞酸噯腐。諸藥不應。惟服理中丸。

及附子理中丸有效。蓋此皆因中气虛寒。不能運化郁滯所致。故用溫補之劑。中气溫和。自一人渴後發背未潰。脈數無力。此陰虛火動。咀加減八味丸二劑稍緩。次用丸藥而愈。﹝此憑脈癥也。﹞

一人年逾五十。發背。生肌太早。背竟腐潰。更泄瀉。脈微緩。用二神丸先止其瀉。次補藥。以豬蹄湯洗淨。用黃末塡滿患處。貼以膏藥。喜其初起時多用蒜灸。故毒不內攻。

兩月而愈。﹝此憑脈癥也﹞

一婦因子遲。服神仙聚寶丹。背生癰甚危。脈散大而澀。急以加減四物湯百餘帖。補其陰血。幸質濃易於收救。

機按此條。因服食因脈而處治也。

一人背瘡如碗大。潰見五臟。僅膈膜耳。自謂必死。精要。取大鯽魚一枚去腸髒。以羯羊糞塡實。焙令焦黑極燥爲末。幹摻之瘡口遂合。累用有效。須膿少欲生肌時用之。

機按此二味有補土功。土主肌肉。故用生肌。

一人背疽徑尺。穴深而黑。家貧得此。急作參歸術膏與之。三日以艾芎湯洗之。气息。然可飲食。每日作多肉餛飩大碗與之。盡藥膏五斤。餛飩三十碗。瘡漸合。肉與餛飩補气有益者也。

機按此條。因饑寒多虛。故用此補法也。

一老婦患此。初生三頭皆如粟。腫硬木悶。煩躁。至六日。其頭甚多。脈大。按之沈隔蒜灸及托裏。漸起發。尙不潰。又數劑。內外𨿽腐。惟筋所隔。膿不得出。脹痛不安。予謂須開之。彼不從。後𨿽自穿。毒已攻深矣。亦沒。

一婦素弱。未成膿。大痛發熱。予欲隔蒜灸以拔其毒。令自消。不從而歿。

大抵發背之患。其名𨿽多。惟陰陽二證爲要。若發一頭或二頭。其形赤。腫髙頭起。

發熱。爲癰屬陽。易治。若初起一頭如黍。不腫不赤。悶痛煩躁。大渴便祕。睡語切牙。四五日間。其頭計數十。其瘡口各含如一粟。形似蓮蓬。故名蓮蓬發。積日不潰。按之流血。至八九日或數日。其頭成片。所含之物俱出。通結一衣。揭去又結。其口共爛爲一瘡。其膿內攻。色紫黯。爲疽屬陰。難治。脈洪滑者尙可。沈細尢難。如此惡癥。惟隔蒜灸。及塗烏金凡人背近脊。並髀皮裏有筋一層。患此癥者。外皮𨿽破難潰。以致內膿不出。令人脹痛。气血轉虛。變癥百出。若待自漬。多致不救。必須開之。兼以托裏。常治此癥。以利刀剪之。尙不能去。以此堅物。待其自潰。不亦反傷。非气血壯實者。未見其能自潰也。

一弱婦。外皮𨿽腐。內膿不潰。脹痛。煩熱不安。予謂宜急開之。膿一出。毒卽解。痛。諸癥自退。待其自潰。不惟疼痛。潰爛愈深。彼不從。待將旬日。膿尙未出。人已痛疲矣。須鍼之。終不能收斂。竟至不起。一人潰而瘀肉不腐。予欲取之。更以峻補。不從而沒。

一婦發背。待其自破。毒瓦斯內攻而歿。開遲故也。東垣云。過時不烙。反攻於內。內旣消敗。不死何待。

一指揮年逾五十發背。形癥俱虛。用托裏藥而潰。但腐肉當去。彼懼不從。延至旬日。

肉皆敗矣。𨿽投大劑。毒甚不救。古人謂壞肉惡如野狼虎。毒如蜂螫。緩去則戕性命。信哉。

一人年逾四十發背。心脈洪數。勢危劇。經曰。痛癢瘡瘍。皆屬心火。心脈洪數。乃心甚。心主血。心气滯則血不流。故生癰也。騎竹馬灸﹑灸其穴。是心脈所遊之地。急用隔蒜灸。以瀉心火。拔其毒。再用托裏消毒而愈。﹝此憑脈也。﹞

一人發背十八日。瘡頭如粟。內如錐。痛極。時有悶瞀。飲食不思。气則愈虛。以大艾灸十餘壯。不知熱。內痛不減。遂明灸二十餘壯。內痛悉去毒瓦斯大發。飲食漸進。更用大補湯。及桑柴燃灸。瘀肉漸潰。﹝此憑癥也。﹞

一人發背。瘡頭甚多。腫硬色紫。不甚痛。不腐潰。以艾鋪患處灸之。更用大補藥。數日死肉脫去而愈。﹝此因癥處治也。﹞

一人發背。痛如灼。隔蒜灸三十餘壯。腫痛悉退。更用托裏消毒藥而愈。﹝此憑癥也一人發背已四五日。瘡頭𨿽小。根畔頗大。隔蒜灸三十餘壯。其根內消。惟瘡頭作膿一人忽惡心。大椎骨甚癢。須臾臂不能舉。神思甚倦。此謂夭疽。危病也。隔蒜灸。癢愈盛。乃明灸﹝著肉灸也﹞五十餘壯。癢止。旬日而愈。精要謂之灸有回生之功。信矣。

一人患此已四日。瘡頭如黍。痛背重。脈沈實。與黃連內疏湯二劑少退。更與仙方活命飲二劑而消。﹝此憑脈癥也。﹞

一婦腫痛發熱。睡語脈大用淸心湯一劑而安。以金銀花﹑甘艸﹑天花粉﹑當歸﹑栝蔞﹑黃數劑漸潰。更以托裏藥而愈。﹝此憑脈癥也。﹞

一人背毒。痛發熱。飲冷。多汗。便祕。譫言。以破棺丹二丸而寧。以金銀花四劑而膿成。開之。更用托裏藥而愈。

一太監發背。腫痛色紫。脈息沈數。良甫曰。脈數發熱而痛者。發於陽也。且瘡瘍赤甚。火極似水也。詢之。常服透骨丹半載。乃積溫成熱所致。遂以內疏黃連湯再服稍平。更用排膿消毒藥。及豬蹄湯大乙膏而愈。

機按此條。因脈因服食而爲之處治也。

一人傷寒後亦患此。甚危。取去死肉。以神效當歸膏敷貼。飲內疏黃連湯。狂言愈盛。脈愈大。更用涼膈散﹝二六﹞二劑。又以四物湯。﹝九﹞加芩連數劑而愈。

機按此條脈癥不甚詳悉。觀其下後狂愈盛﹑脈愈大。似屬虛也。仍用涼膈散下之。此必形實進食。故用此也。

大凡患瘡者責效太迫。一二劑未應。輒攺服他藥。及致有誤。不思病有輕重。治有緩急。而槪欲效於一二劑。難矣。況瘡瘍一癥。其所由來固深已久。又形癥在外。肌肉潰損。較無形之疾不同。安可旦夕取效。患者審之。

一人形實色黑。背生紅腫。近髀骨下痛甚。脈浮數而洪緊正冬月。與麻黃桂枝湯。加酒﹑生附子﹑栝蔞子﹑甘艸節﹑人參﹑羌活﹑靑皮﹑黃﹑半夏﹑生薑六貼而消。此亦用托裏機按此條。因時因脈而制方也。

一水部年逾四十。髀HT患毒已半月。頭甚多。大如粟許。內痛如刺。飲食不思。怯甚。

至。此元气虛。疽蓄於內。非灸不可。遂灸二十餘壯。飲以六君子﹝二﹞加藿香﹑當歸數劑。

瘡勢漸起。內痛頓去。胃脈漸至。但瘡色尙紫。瘀肉不潰。此陽气尙虛也。用桑柴火灸以接陽气。解散其毒。仍以前藥加參﹑﹑歸﹑桂。色赤膿稠。瘀肉漸腐。取去。兩月餘而愈。

﹝此憑脈癥也﹞

夫邪气沈伏。眞气怯弱。不能起發。須灸。灸而兼大補。若投常藥。待其自潰。鮮不誤一人年逾六十。冬至後疽發背。五七日腫勢約七寸許。不任其痛。視之膿成。彼懼開發三日始以燔鍼開之。以開遲。迨二日變癥果生。覺重如負石。熱如炳火。痛楚倍常。六脈沈數。按之有力。此膏粱積熱之變。邪气酷熱。固宜治之以寒藥。但時月嚴凝。有用寒遠寒之戒。經曰。假者反之。𨿽違其時。以從其癥可也。急作淸涼飲子。加黃連秤一兩半作一服。

利下兩行。痛減七分。翌日復進。其癥悉除。月餘平復。

機按此條。因濃味因脈而爲之治法也。

一人初生如粟。悶痛煩渴。便祕脈實。此毒在髒也。予謂宜急疏去之。以絕其源。使毒不致外侵。彼以爲小恙。乃服尋常之藥。後大潰而沒。

一士因腳弱求診。兩手脈皆浮洪稍鼓。飲食如常。懶於言動。肌起白屑如麩片。時在冬予作極虛處治。詢知半年前背臀腿三處。自夏至秋冬節次生疽。率用五香連翹湯。十宣散。

今力。補藥應效已漸。病家嫌緩。自作風病治。煉靑礞石二錢半。以靑州白丸作料。煎飲子頓服之。予諫不聽。因致不救。

一人背瘡毒瓦斯未盡。早用生肌。背竟潰爛。予以解毒藥治之得愈。又一人患毒瓦斯始發。

驟用生肌。其毒內攻而死。

一人年逾四十。發背五日不起。肉色不變。脈弱少食。大便不實。予謂凡瘡未潰脈先弱於收斂。用托裏消毒散二劑方起發。彼惑一嫗言。貼膏藥。服攻毒劑。反盛。背如負石。復請予治。隔蒜灸三十餘壯。彼云負石已去。但癢痛未知。更用托裏藥。知痛癢。膿淸。前藥倍加參﹑。佐以姜﹑桂。膿稍稠。又爲人惑。外貼豬腰子。抽膿血。內服硝﹑黃。遂流血五六碗許。連泄十餘行。腹內如冰。飲食不進。不得已。速予診之。脈盡脫。不可救。蓋其癥屬大虛。一於溫補。猶恐不救。況用攻伐。不死何待。

一人發背十餘日。瘡頭如栗許。腫硬木悶。肉色不變。寒熱拘急。脈沈實。此毒在內也以黃連內疏湯次以消毒托裏藥。其毒始發。柰速用生肌。患處忽若負重。身如火。後竟不東垣云。毒瓦斯未盡。速用生肌。縱平復必再發。若毒瓦斯入腹。十死八九。大抵毒瓦斯盡。

脾气壯。則肌肉自生。生肌藥不用亦可。

一宜人年逾六十。發背三日。肉色不變。頭如粟許。肩背重。寒熱飲冷。脈洪數。良甫外如麻。裏如瓜。齊氏曰。增寒壯熱。所患必深。又曰。肉色不變。發於內也。用人參敗毒散﹝六二﹞二劑。又隔蒜灸五十餘壯。毒始發。背始輕。再用托裏藥漸潰。顧气血虛甚。作渴。服參﹑﹑歸﹑等。渴止。彼欲速愈。自用艸藥敷患處。毒瓦斯復入。遂不救。

大抵老弱患瘡。瘡頭不起。或堅如牛領皮。多不待潰而死。潰後气血不能培養者亦死。

初潰。毒正發越。宜用膏藥吸之。參等藥托之。若反用藥遏之使毒瓦斯內攻者。必不救也。

一女背HT結一核如錢大。不。但倦怠少食。日晡發熱。脈軟而澀。此虛勞气郁所致。予气養血開郁之藥。復令飲人乳。精神稍健。彼不深信。又服流气飲。食遂少。四肢痿。其父悔。復請予。予謂決不起矣。果歿。

一婦發熱作痛。專服降火敗毒藥。潰後尢甚煩躁。時嗽。小便如淋。皆惡癥也。辭不治此癥𨿽云屬火。未有不由陰虛而致者。故經云督脈經虛。從腦而出。膀胱經虛。從背而出。豈可專泥於火。

一太守腫硬不澤。瘡頭如粟。脈洪大。按之卽澀。經云骨髓不枯。臟腑不敗者可治。然腫硬色夭。堅如牛領之皮。脈更澀。此精气已絕矣。不治。

一宜人發背。膿熟不開。昏悶不食。此毒瓦斯入內也。斷不治。彊之鍼。膿碗許。稍蘇。

須臾竟亡。

大抵血气壯實。膿自湧出。老弱之人。血气枯槁。必須迎而奪之。順而取之。若毒結四刺少緩。腐潰深大。亦難收斂。結於頰項胸腹緊要之地。不問壯弱。急宜鍼刺。否則難治。

一人背瘡潰陷。色紫舌捲。予謂下陷色紫。陽气脫也。舌捲囊縮。肝气絕也。經曰。此筋先死。庚日篤。辛日死。果立秋日而歿。

卷五

臂癰一百十七

﹝附腿痛環跳疽香港腳腳跟疽腿癰﹞

痛。尺脈緊而無力者。托之。

腫硬痛甚者。隔蒜灸之。更以托裏。

不作膿而痛者。解毒爲主。

不作膿者。托裏爲主。

不潰或潰而不斂者。托裏爲主。

一人臀癰。腫硬作痛。尺脈浮緊。按之無力。以內托羌活湯一劑痛止。再以金銀花散四劑。膿潰而愈。

一人臀癰。腫硬痛甚。隔蒜灸之。更服仙方活命飲二劑。痛止腫消。以托裏消毒散。加黃柏﹑蒼術﹑羌活。瘡頭潰而愈。

一人臀癰。作膿而痛。以仙方活命飲二劑痛止。更以托裏消毒散。膿潰而瘥。﹝此條無一人臀癰不作膿。飲食少思。先以六君子加芎﹑歸黃。飲食漸進。更以托裏散。膿潰一人潰而膿淸不斂。灸以豆豉餅。更飲十全大補湯。兩月餘而痊。

凡瘡不作膿。或不潰。或潰而不斂。皆气血虛也。若膿淸稀。尢虛甚也。

一人臀癰。膿水不止。肌漸瘦。食少思。胃脈微弦。以六君子加藿香﹑當歸數劑。食遂進。以十全大補湯。灸以豆豉餅。兩月餘而痊。

一弱人臀癰。膿成不潰。以十全大補湯數劑始托起。乃鍼之。又二十餘劑而愈。夫臀居僻位。气血罕到。老弱患之。尢宜補其气血。庶可保痊。

一人腿內側患癰。未作膿而腫痛。以內托黃柴胡湯二劑少愈。又二劑而消。

一人臀漫腫。色不變。脈活數無力。膿將成尙在內。欲治以托裏藥。待發出而用鍼。彼欲內消。服攻伐藥愈虛。復求治。仍投前藥。托出鍼之。以大補藥而愈。

凡瘡毒瓦斯已結不起者。但可補其气血。使膿速成而鍼去。不可論內消之法。膿成。又當生熟淺深而鍼之。若大按乃痛者。膿深也。小按便痛者。膿淺也。按不甚痛。未成膿也。按之卽復起者。膿也。按之不復起者。無膿也。若腫髙而軟者。發於血脈也。腫下而堅者。發於筋骨也。肉色不變者。發於骨髓也。

一人腿外側患癰。漫腫大痛。以內托黃湯酒煎二劑少可。更以托里數劑潰之而愈。

一婦腿癰。久而不愈。瘡口紫陷。膿水淸稀﹐予以爲虛。彼不信。乃服攻毒之劑。虛癥蜂起。復求治。灸以附子餅。服十全大補湯百餘帖而愈。

凡瘡膿淸及不斂者。或陷下。皆气血虛極也。最宜大補。痞成敗癥。若更患他癥。卒難一人腿癰內潰。鍼之膿出四五碗許。惡寒畏食。脈診如絲。此陽气微也。以四君子加炮。畏寒少止。又四劑而止。以六君子加桂數劑。飲食頗進。乃以十全大補。乃灸附子餅兩月而愈。

一老腿癰膿自潰。忽發昏瞀。脈細而微。此气血虛極也。以大補之劑而蘇。

一弱人流注內潰。出敗膿五六碗。口服歪斜。脈亦虛極。乃虛甚也。非眞中風。以獨參湯加附子一錢二劑。更以大補藥。月餘而痊。

大抵膿血大泄。當大補气血爲先。𨿽有他癥。以末治之。凡癰大潰。發熱惡寒。皆屬气甚。若左脈不足者。補血藥多於補气藥。右脈不足者。補气藥多於補血藥。切不可發表。

一婦腰痛。腳弱弛長。不能動履。以人參敗毒散。加蒼術﹑黃柏﹑澤泄﹑而愈。

此條腳弱弛長。屬濕熱也。故憑癥而治。

一婦環跳穴痛。肉色不變。脈緊數。此附骨疽也。膿未成。用內托黃酒煎湯。加靑皮﹑龍膽艸﹑山梔。數劑而止。

一人腿癰兼筋攣痛。脈弦緊。用五積散。加黃柏﹑柴胡﹑蒼術而痊。﹝此憑脈憑癥而作濕熱治也。﹞

一婦附骨疽久不愈。膿水不絕。皮膚瘙癢四肢痿軟。予以爲虛。欲補之。彼惑爲風疾。

遂服祛風藥。竟至不救。

陳無擇云。人身有皮毛﹑血脈﹑筋膜﹑肌肉﹑骨髓以成其形。內則有心﹑肝﹑脾﹑肺﹑主之。若隨情妄用喜﹑怒﹑勞﹑佚。致五內精血虛耗。使皮血筋骨肉痿弱無力以運動。故致痿。狀與柔風香港腳相類。柔風香港腳皆外所因。痿則五內不足也。

一人附骨疽。腫硬發熱骨痛筋攣。脈數而沈。用當歸拈痛湯而愈。

一人腿根近環跳穴痛徹骨。外皮如故。脈數帶滑。此附骨疽膿將成。用托裏藥六劑。腫起作痛。脈滑數。膿已成。鍼之出碗許。更加補劑。月餘而瘳。

一人腿內患癰。漫腫作痛。四肢厥。咽嚨塞。發寒熱。諸治不應。乃邪郁經絡而然也。

香連翹湯一劑。諸癥少退。又服。大便行二次。諸癥悉退而愈。﹝此因諸治不效。故作鬱結而用五香也。﹞

一婦左腿痛不能伸。脈弦緊。按則澀。以五積散二劑痛少止。又二劑而止。以神應養眞而愈。﹝脈弦緊澀屬寒。故用五積散辛熱以散之。﹞

一人腿痛。膝微腫。輕診則浮。按之弦緊。此鶴膝風也。與大防風湯二劑。已退。二三謂附子有毒。乃服敗毒藥。日漸消瘦。復求治。予謂今飲食不爲肌膚。水谷不能運化精微。

漑臟腑周身百脈。神將何根據。玆故气短而促。其气損也。怠惰嗜臥。脾气虛也。小便不禁。

膀胱不藏也。時有躁熱。心下虛痞。胃气不能上榮也。恍惚健忘。神明亂也。不治。後果歿。此癥多患於不足之人。故以加減小續命﹑大防風二湯有效。若用攻毒藥必誤。

一婦患香港腳。或時腿腫。筋攣腹痛。諸藥不應。漸危篤。諸書云。八味丸治足少陰。腳腹疼痛。上气喘促欲死。遂投一服頓退。又服而愈。腎經虛盡之人。多有此患。乃腎水乘心克火。死不旋踵。宜急服。

一人腿痛。兼筋攣骨痛。脈弦緊。以大防風湯六劑。筋攣少愈。又二劑而腫消。但內一作痛。脈不弦緊。此寒邪已去。乃所滯瘀濁之物欲作膿。故痛不止。用托裏藥數劑。腫發起。脈滑數。乃膿已成。鍼之。用十全大補湯。月餘而安。﹝按以前數條。皆筋攣骨痛而脈弦緊。可見弦緊多主寒邪。﹞

一婦膝腫痛。遇寒痛益甚。月餘不愈。諸藥不應。脈弦緊。此寒邪深伏於內也。用大防風湯。與火龍丹治之而消。

大抵此癥。𨿽云腫有淺深。感有輕重。其所受皆因眞气虛弱。而邪得以深襲。故附骨癰疽及鶴膝風癥。

腎虛者多有之。前人用附子者。以溫補腎气。而又能行藥勢散寒邪也。亦有體虛之人。

露臥。爲冷气所襲。寒熱伏結。多成此癥。不能轉動。乍熱而無汗。按之痛應骨者是也。若經久不消。極陰生陽。寒化爲熱而潰也。若被賊風所甚傷。患處不甚熱而灑淅惡寒。不時汗出。熨之痛少止。須大防風湯﹑火龍膏治之。又有攣曲偏枯。堅硬如石。謂之石疽。若熱緩。積不潰。肉色赤紫。皮肉俱爛。名緩疽。其始末皆宜服前湯。欲其驅散寒邪。以補虛托裏一人右腿赤腫痛。脈沈數。用當歸拈痛湯。四肢反痛。乃濕毒壅遏。又況下部藥力難達。非藥不對癥。遂砭患處。去毒血。仍用前藥。一劑頓減。又四劑而消。

一人先腿痛。後又四肢皆痛。遊走不定。至夜益甚。服除濕敗毒之劑不應。脈滑而澀。

濁血爲患。以二陳湯加蒼術﹑羌活﹑桃仁﹑紅花﹑牛膝﹑艸烏治之而愈。﹝活與澀相反﹐此云何謂也。﹞

凡濕痰濕熱。或死血流注關節。非辛溫之劑。開發腠理。流通隧道。使气行血和。安能一人腿痛。每痛則痰盛。或作嘈雜。脈滑而數。以二陳湯加升麻﹑二術﹑澤瀉﹑羌活﹑南星。治之而安。﹝此憑脈也。﹞

一人素有香港腳。脇下作痛。發熱。頭暈。嘔吐。腿痺不仁。服消毒護心等藥不應。左關脈緊。右關脈弦。此亦香港腳也。以半夏左經湯治之而愈。

一人腳軟腫痛。發熱飲冷。大小便祕。右關脈數。乃足陽明經濕熱下注也。以大黃左經湯服而愈。

一人脛兼膝腳皆痛。治以加味敗毒而愈。

一人兩腿痛。脈活而遲。此濕痰所致。以二陳湯加術﹑黃柏﹑羌活﹑澤瀉而愈。﹝此憑一人兩腿腫痛。脈滑而緩。此濕痰所致。先以五苓散加蒼術﹑黃柏二劑少愈。再以二陳﹑二術﹑檳榔﹑紫蘇﹑羌活﹑獨活﹑牛膝﹑黃柏而瘥。﹝此憑脈也。﹞

夫濕痰之癥。必先以行气利濕健中爲主。若中气和。則痰消而濕亦無所容矣。

一婦兩腿痛。脈澀而數。此血虛兼濕熱。先以蒼術﹑黃柏﹑知母﹑龍膽艸﹑茯苓﹑防風己﹑羌活數劑。腫痛漸愈。又以四物加二術﹑黃柏﹑牛膝﹑木瓜﹑月餘而愈。﹝此憑脈也。﹞

一人肢節腫痛。脈遲而數。此濕熱之癥。以荊防敗毒散加麻黃二劑。痛減半。以檳榔敗四劑。腫亦除。更以四物湯加二術﹑牛膝﹑木瓜數劑而愈。﹝按脈遲與數相反。遲恐作細。﹞

一婦人腳脛腫痛。發寒熱。脈浮數。此三陽經濕熱下注。爲患尙在表。用加味敗毒散不乃瘀血凝結。藥不能及於患處。砭去瘀血。乃用前藥二劑頓退。以當歸拈痛湯四劑而愈。

古云香港腳是爲壅疾。治當宣通。使气不能成壅也。壅旣成而甚者。砭去惡血而去重勢。

經云蓄則腫熱。砭射之後。以藥治之。

一婦兩腿痛。遇寒則筋攣。脈弦緊。此寒邪之癥。以五積散對四物湯數劑痛止。更以四物湯加木瓜﹑牛膝﹑枳殼。月餘而安。

一人腿腫筋攣。不能動履。以交加散二劑而愈。

一婦患腿不能伸屈。遇風寒。痛益甚。諸藥不應。甚苦。先以活絡丹一丸。頓退。又服而瘳。次年復痛。仍服一丸。亦退大半。更以獨活寄生湯四劑而愈。

一人素有香港腳。又患附骨癰作痛。服活絡丹一丸。二癥並瘥。

一人素有疝不能愈。因患腿痛。亦用一丸。不惟治腿有效。而疝亦愈矣。

一太安人臂痛數年。二丸而瘥。

一女患驚風甚危。諸醫莫救。自用一丸卽愈。且不再作。

夫病深伏在內。非此藥莫能通達。但近代始云此藥引風入骨。如油入面。故後人多不肯服。大抵有是病。宜用是藥。豈可泥於此言。以致難瘥。

一婦兩腿作痛。時或走痛。气短自汗。諸藥不應。診其尺脈弦數。此寒濕流注於腎經也。治以附子六物湯愈。

但人謂附子有毒。多不肯服。若用童便炮制。何患之有。況不常服。何足爲慮予中气不足。以補中益气湯加附子服三年。何常見其有毒。經云有是病用是藥。

一婦肢節腫痛。脛足尢甚。時或自汗。或頭痛。此大陽經濕熱所致。用麻黃左經湯二劑而愈。﹝前條脈弦數而病寒濕。恐濕生熱故也。﹞

一婦。血痔。兼腿酸痛似痺。此陰血虛不能養於筋而然。宜先養血爲主。遂以加味四斤丸治之而愈。

一老筋攣骨痛。兩腿無力。不能步履。以局方換腿丸治之。

一婦筋攣痺痛。兩腿無力。不能步履。以三因勝酸丸治之並愈。

河間云。香港腳由腎虛而生。然婦人亦病香港腳者。乃因血海虛而七情所感。遂成斯疾。血海虛與男子腎虛類也。男女用藥固無異。更當兼治七情。無不效也。

一婦腿痛。兼足脛攣痛。服發散藥愈甚。脈弦緊。此腎肝虛弱。風濕內侵也。治以獨活寄生湯痛止。更以神應養眞丹而不攣矣。

一人素有腿痛。飲食過傷。痛益甚。倦怠。脈弱。以六君子加山楂﹑神曲﹑蒼術﹑芎歸﹑升麻﹑柴胡而愈。

一老素善飲。腿常腫痛。脈洪而緩。先以當歸拈痛湯。濕熱少退。後用六君子加蒼術﹑黃柏﹑澤瀉而痊。

一人飲食少過。胸滿痞悶。或吞酸。兩腿作痛。用導引丸二服頓愈。更以六君子湯加神曲﹑麥芽﹑蒼術二十餘劑。遂不復作而愈。

經云。飲食自倍。腸胃乃傷。是胃气不能施行。脾气不能四布。故下流乘其肝腎之虛。

足腫。加之房事不節。陽虛陰盛。遂成香港腳。亦有內傷飲食。脾胃之气有虧。不能上升。則下注爲香港腳者。宜用東垣開結導引丸。開導引水。運化脾气。如脾气濕气壅遏不通。致面目發腫或痛者。宜用導滯通經湯以疏導之。

以上十九條乃香港腳癥。𨿽非瘡毒。因治有驗。故錄之。

臀居少腹之後。此陰中之陰。其處下。其道遠。其位僻。太陽𨿽多血。其气少也。气少行不到。血亦因而少來。中年以後生疽。須預補之。若無積補之功。其禍多在瘡成痂後。或半年乃發。故人多忽略。

一人腿癰。脈癥俱弱。亦危癥也。治以托裏。急使鍼刺。彼因不從。後膿開瀉。淋漓不能收斂而死。

一人年逾五十。冬患腿癰。脈數。煩躁。飲冷。便祕。腫痛甚。此熱淫於內也。宜用苦寒之藥。投淸涼飲。﹝二六﹞倍加黃芩。其勢頓退。更以四物湯加黃芩而愈。

此條因癥因脈而藥之也。

一人年三十。連得憂患。作勞好色。左腿外側廉紅腫如粟。醫以大府實。與承气兩貼下之。又一醫與大黃﹑朱砂﹑血竭三貼而脈大實。後果死。此厥陰多气少血經也。

一侍禦患臀腫痛。小便不利。彼謂關格。

以艾蒸臍。大便亦不利。治以降火分利藥不應。予診其脈。膿已成。此患癰也。鍼之出膿數碗。大便卽利。

五日後陰囊腫脹。小便不行。鍼之尿膿大泄。气息﹑歸﹑術大劑猶緩。俾服獨參湯至二斤。气稍復大抵瘡瘍。膿血大泄。先補气血爲主。𨿽有他病。當從末治。

一人腿癰。膿成。鍼之出膿二碗許。飲托裏藥一劑大發熱。更用聖愈湯﹝十七﹞二劑而止。翌湯而平。

一人腿腫。發熱惡寒。以補中益气湯治之。彼以爲緩。乃服芩﹑連等藥。熱愈盛。復請予治夫火之爲病。當分虛實。芩連苦寒。能泄心肺有餘之火。若老弱。或飲食勞倦而發者。

此爲不足。當治以甘溫之劑。未嘗有實熱而畏寒。虛熱而喜寒者。此其驗也。

一人年逾三十。左腿微腫痛。日久肉色如故。不思飲食。東垣云。瘡瘍腫下而堅者。發於筋。以六君子加藿香﹑當歸數劑。飲食漸進。更以十全大補湯而愈。

此條因癥制方而處治也。

一婦年二十餘。飲食後。每有怒气。吞酸噯腐。或兼腿根胯內腫。服越鞠丸不應。此肝气此條因癥而制方也。

一人年逾二十。稟弱。左腿外側患毒。三月方潰。膿水淸稀。肌肉不生。以十全大補湯﹝十三﹞加牛膝二十餘劑漸愈。更以豆豉餅灸。月餘而痊。

一人膝腿腫。筋骨痛。服十宣散不應。脈沈細。予用五積散二劑痛止。更以十宣散﹝四﹞

去桔梗。加牛膝﹑杜仲三十餘劑。膿潰而愈。此寒气之腫。八風之變也。

此條因脈制方處治。

一人徧身走痛。兩月後。在腳面結腫。未幾腿股又患一塊。脈輕診則浮。重診浮緩。此足。腠理不密。寒邪襲虛而然。以加減小續命湯﹝七五﹞四劑。及獨活寄生湯﹝七六﹞數劑。疼痛頓去。更以托裏藥倍加參﹑﹑歸﹑術百貼而愈。

此條因脈制方而治也。

一人年二十。腿膝腫痛。不能屈伸。服托裏藥不應。以人參敗毒散加檳榔﹑木瓜﹑柴胡﹑紫蘇﹑蒼術﹑黃柏而愈。此因癥制方以治之也。

一人年逾五十。兩腿腫脹。或生。小便頻而少。聲如甕出。服五皮散不應。予診之關沈緩。此脾虛濕气流注而然。非瘡也。經曰。諸濕腫滿。皆屬脾土。按之不起。皆屬於濕。以五苓散加木香。倍蒼術﹑白術亦不應。予意至陰之地。關節之間。濕气凝滯。且水性下。脾气旣虛。安能運散。非辛溫之藥。開通腠理。行經活血。邪气安得發散。遂以五積散二劑。勢去大半。更以六君子加木香﹑升麻﹑柴胡﹑薏苡仁。兩月餘而愈。設使前藥不應。更投峻劑。虛虛之禍不救矣。﹝此因滲泄不效。故用辛溫以散之也。﹞

一人腿癰。膿淸脈弱。灸以豆豉餅。更以托裏藥而愈。

一人年二十餘。股內患毒日久。欲求內消。診脈活數。知膿已成。因气血虛不潰。刺之膿痛。用八珍湯稍可。但膿水淸稀。用十全大補湯﹝十三﹞三十餘劑而痊。蓋膿出反痛者虛也。

一僧股內患腫一塊。不痛不潰。治托裏二十餘劑。膿成刺之作痛。予謂腫而潰。潰而反以气血虛甚也。宜峻補之。彼云。气無補法。予曰。正气不足。不可不補。補之則气化而痛自除。遂以參﹑﹑歸﹑術﹑熟﹑治之。兩月餘而平。

大抵瘡瘍。先發爲腫。气血郁積。蒸肉爲膿。故多痛。膿潰之後。腫退肌寬。痛必漸減。而痛愈盛者。气血不足也。卽丹溪﹑河間虛甚之說。

附骨癰。皆因久得濃味。及酒後涉水得寒。故熱深入髀樞穴左右。積痰瘀血相摶而成也一女髀柩穴生附骨疽。在外側廉少陽經分。始末用五香湯十宣散。一日。惡寒發熱。膈滿。猶大服五香湯。一夕喘死。此升散太過。孤陽發越於上也。

一人年逾四十。夏患附骨癰。予以火鍼刺去瘀血。更服托裏藥而愈。至秋忽不飲食。痰盛。勞則口舌生瘡。服寒藥腹痛。彼疑爲瘡。脾胃脈輕取似大。按之無力。此眞气不足。虛火炎上也。治以八味丸。彼不信。自服二陳四物。幾殆。復請予。仍以前丸治之而愈。

有脾土虛。不能克制腎水。吐痰而不咳者。尢宜用此丸。

王老年七十。季春因寒濕地气。得附骨疽於左腿足少陽分。微侵足陽明。闊六七寸。長。堅硬漫腫。肉色不變。皮澤深。但行步作痛。以指按至骨大痛。服內托黃湯一服立止。

再服腫消。

柴胡﹝錢半﹞連翹肉桂﹝各一錢﹞黃歸尾﹝各二錢﹞鼠粘子﹝炒一錢﹞黃柏甘艸﹝炒各半錢﹞升麻﹝七分﹞

上銼。酒盞半。水盞半。同煎至二盞。去渣。空心宿食消盡。大溫服。少時。以早膳壓之。不令大熱上攻。犯中上二焦也。

一兒年十歲。四月於左腿近膝股內出附骨癰。不辧肉色。漫腫。皮澤木硬。瘡勢甚大。左腿乃肝之髀上也。

足厥陰肝經之分。少侵足太陰脾經。其脈左三部細而弦。按之洪緩微有力。用內托黃黃﹝二錢﹞柴胡﹝錢半﹞連翹﹝一錢二分﹞羌活﹝半錢﹞生﹝二分﹞歸尾﹝七分半﹞

官桂土瓜根黃柏﹝酒洗各二分﹞

上銼。作一服。水酒各盞半。同煎至一盞。去渣。空心稍熱服。

一人附骨癰。畏鍼不開。臀膝通潰。脈數發渴。煩躁。時嗽。飲食少思。齊氏曰。瘡瘍。時嗽。腹痛。渴甚。或泄利無度。或小便如淋。此惡癥也。膿出之後。若脈洪數。難治。

微澀遲緩。易治。刺之膿出四五碗。卽服參﹑﹑歸﹑術大劑。翌日脈稍斂。更服八珍湯。

﹝十四﹞加五味﹑麥門﹑肉桂﹑白蘞三十餘貼。脈緩膿稠。三月乃愈。

一老腿患附骨疽。腫硬。大按方痛。口漧脈弱。腫聚不潰。飲食少思。予謂腫下而堅者筋骨。肉色不變者發於骨髓。遂托以參﹑等藥三十餘劑。膿𨿽熟不穿。予謂藥力難達。必須鍼刺。不聽。至旬日方刺。湧出淸膿五六碗。然衰老气血不足養。毒又久。竟不救。

大抵瘡疽。旬日不退。宜托之。有膿刺之。有腐肉取之。虛則補之。此十全之功也。

一人患貼骨疽。腿細短軟。瘡口不合。以十全大補湯。外灸附子餅。貼補藥膏。調護得宜。百貼而愈。

一人環跳穴患附骨疽。彼謂小瘡。服敗毒藥。外以寒藥敷貼。因痛極鍼之。膿瘀大泄。

方知爲癰。請治其脈。

右關浮大。此胃气已傷。故瘡口開張。肉紫下陷。捫之不熱。彼謂瘡內更覺微冷。自謂漏矣。灸以豆豉餅。飲六君子加藿香﹑砂仁﹑炮姜數劑。胃气漸醒。飲食漸進。患處漸暖。

肌肉漸生。再以十全大補湯而愈。

一人亦患此。內痛如錐。外色不變。勢不可消。喜其未用寒劑。只因痛傷胃气而不思食前藥去炮姜治之。飲食稍進。更以十全大補湯二十餘劑。膿成鍼去。仍以大補湯倍加參﹑﹑芎﹑歸。膿久不止。更加麥門﹑五味﹑貝母﹑遠志數服漸止。瘡亦尋愈。

二癥蓋因濕熱滯於肉理。眞气不能運化。其始宜除濕熱。實脾土。和气血。則濕自消散。若膿未成。以隔蒜灸之。立效。

環跳穴痛。防生附骨疽。以蒼術佐黃柏之辛。行以靑皮。冬加桂枝。夏加黃芩。體虛加膝。以生甘艸爲使。大料煎。入薑汁。食前飲之。痛甚者。恐十數貼發不動。少如麻黃一二貼。又不動。恐疽將成。急掘地成坎。以火紅。沃以小便。赤體坐其中。以席圍下體。使熱气燻蒸。腠理開﹑气血暢而愈。

一婦四十餘。近環跳生疽。尺脈沈緊。腿不能伸。經曰。脾移寒於肝。癰腫筋攣。蓋脾。肝主筋。肉溫則筋舒。肉冷則筋急。遂與乳香定痛丸少愈。更以助胃壯气血藥二十餘劑而按此因脈沈緊。又因筋攣。是脈癥俱寒。故治以此。

一人因痢驟澀。環跳穴作痛。與四物湯加桃仁﹑酒黃芩﹑紅花﹑蒼術﹑枳殼﹑黃柏﹑柴胡﹑靑皮﹑生薑十餘劑稍可。更刺委中出黑血而愈。

一後生HT骨痛。以風藥飲酒一年。予以防風通聖散﹝六﹞去硝黃。加生犀角﹑浮萍百餘貼成一疽近皮革。膿出而愈。後五六年。其處再痛。予曰。舊病作。無能爲矣。蓋發於新娶之後。多得香辣肉味。若能茹淡遠房勞。猶可生也。出膿血四五年。延及腰背皆空。又三年而死。此純乎病熱者。

一少年天寒極勞。HT骨痛。兩月後生疽。深入骨邊。臥二年剩骨而安。此寒摶熱者也。

取久疽及痔漏中朽骨。用烏骨雞脛骨。以砒實之。鹽泥固濟。火紅。地上出火毒。去泥。用骨研細。飯丸如粟米大。以紙撚送入竅內。更以膏貼之。

一人年逾五十。臀癰。膿熟不開。攻通大肛。膿從大便而出。予辭不治。果歿。

丹溪謂中年後不宜患此。膿成不刺。不亡得乎。

一人左膝腫大。三月不潰。予謂體虛。風邪襲於骨節。使气滯不行。故膝愈大而腿愈細曰鶴膝風。以大防風湯三十餘劑而消。又有患此。伏枕半載。流膿三月。彼云初服大防風湯﹝八五﹞去附子。將潰。服十宣散。今用十全大補湯去桂。皆不應。視脈癥甚弱。予以十全大補湯。每帖加熟附一錢。三十餘劑少愈。乃減附子五分。服至三十餘劑。將愈。卻去附子。

更用三十餘劑而痊。

夫立方之義。各有所宜。體气虛弱。邪入骨界。遏絕隧道。若非桂附辛溫之藥。開發腠理關節之寒邪。通暢榮衛經絡之气血。決不能愈。

一人腳跟生毒如豆許。痛甚。狀似傷寒。予謂獵人被兔咬。腳跟成瘡淫蝕。爲終身之疾。因名兔齒。以還少丹﹝九四﹞內塞散﹝五十﹞治之稍可。次因納寵作痛。反服攻毒藥。致血气愈弱。

腿膝軟痿而死。

蓋足根乃二蹺發源之處。腎經所由之地。瘡口不合。則蹺气不能發生。腎气由此而泄。

終身之疾。況彼瘡先得於虛。復不知戒。𨿽大補气血。猶恐不及。安服攻毒暴悍之藥以戕一人腿痛筋攣。徧身酸軟。方士與痰藥及托裏藥。期三日可痊。不應。予謂非瘡毒也。

軟短。小筋弛長。此濕熱爲患。以人參敗毒散加蒼術﹑黃柏﹑檳榔﹑木瓜少愈。更以淸躁湯二十帖而愈。﹝此因癥也。兼之屢治不效。此作濕熱而治有所本也。﹞

夫內有濕熱。外有風寒當瀉不當補。托裏甘溫之劑。安得取效。

冷漏。精要治冷漏諸瘡。與桂附丸。

丹溪曰。此冷只因瘡久不合。風寒乘之。气血不朝而成。濃朴𨿽溫。泄散尢速。恐不若參﹑佐以陳皮。庶乎與病相得。

癰疽。瘡口久不合。肉白膿少。此爲瘡口冷滯。气血枯竭。不朝於瘡。以致如是。精要艾葉一握煎湯。避風處以絹兜艾葉乘熱澆洗瘡口四圍淨肉。一日一次。仍燒松香燻瘡口良久。以神異膏貼之。

丹溪曰。血气枯燥。不知痛。虛於內。惟務熱洗於外。不揣其本而齊其末。卻乃歸罪於。大抵潰瘍宜洗。若無補藥以實其內。切恐有時之快。少頃疲憊。有不耐煩之意。非虛而何。可不先議補接乎。

內托羌活湯治足太陽經尻臀生癰堅硬。腫痛大作。左右尺脈俱緊。按之無力。

防風本歸尾﹝各一錢﹞羌活黃柏﹝酒制各二錢﹞

肉桂﹝三分﹞連翹甘艸﹝炙﹞蒼術﹝各五分﹞陳皮﹝五分﹞黃﹝錢半﹞

上銼。水酒各半煎。食前溫服。取汁內托。

一官兩腿作痛。形體淸瘦。肝脈弦數。卻屬有餘之癥。治以龍膽瀉肝湯並愈。﹝此憑癥瘡腫之癥若不診候。何以知陰陽勇怯气血聚散耶。又云。脈洪大而數者實也。細微而數者虛也。河間云。脈沈實者邪在髒。浮大者邪在表。觀此誠發前言所未發。診候之道。豈可缺耶

卷五

腰疽一百十八

一婦年逾七十。腰生一。作癢異常。疑虫虱所毒。診脈浮數。齊氏曰。脈浮數反惡寒瘡也。翌日復診。脈乃弱。予謂未潰而脈先弱。何以收斂。況大便不通。則眞气已竭。治之無功。固請不得已。用六君子﹝二﹞加藿香神曲。飲食漸進。大便始通。更用峻補之劑。潰而膿淸作渴。再用參﹑﹑歸﹑﹑麥門﹑五味而渴止。喜曰可無虞矣。予曰不然。不能收斂。先入之言也。彼疑更醫。果歿。

一人年十九。腰間腫一塊。無頭不痛。色不變。三月不潰。飲食少思。肌肉日瘦。此气理。榮气不行。郁而爲腫。名曰濕毒流注。元戎曰。若人飲食疏。精神衰。气血弱。肌肉消瘦。榮衛之气。短促而澀滯。故寒摶腠理。閉郁爲癰者。當補以接虛怯之气。遂以十全大補湯﹝十三﹞加香附﹑陳皮三十餘劑。始鍼出白膿一碗許。仍用藥倍加參﹑。仍灸以豆豉餅漸愈。彼乃惑於速效。內服敗毒。外貼涼藥。反致食少膿稀。患處色紫。復請予治。喜得精气未衰。仍以前藥加遠志﹑貝母﹑白蘞百劑而愈。此或久而不愈。或膿水淸稀。當服內塞散﹝五二﹞及附子餅灸。然後可愈。

一婦年逾二十腰間突腫寸許。肉色不變。微痛不潰。發熱脈大。此七情所損。气血凝滯而然。當益气血。開鬱結。更以香附餅熨之。使气血充暢。內自消散。若爾。𨿽潰亦無危。

不聽。乃服十宣流气之藥。气血愈虛。潰出淸膿。不斂而死。按此脈大。非七情脈也。當時必有所見。

一婦產後腰間腫。兩腿尢甚。此瘀血滯於經絡而然。不早治。必作癰。遂與桃仁湯二劑。更沒藥丸﹝五六﹞數服而痊。亦有惡血未盡。臍腹刺痛。或流注四肢。或注股內。痛如錐刺。或兩股腫痛。此由冷熱不調。或思慮動作。气乃壅遏。血蓄經絡而然。宜沒藥丸﹝五二﹞治之。亦有或因水濕所觸。經水不行而腫痛者宜當歸丸﹝五七﹞治之。

凡惡血停滯。爲患匪輕。治之稍緩。則爲流注。爲骨疽。多致不救。

一老人患痢。驟用澀藥。致大腸經分作痛。此濕毒流於經隧而然。以四物加桃仁﹑酒芩﹑紅花﹑升麻﹑枳殼﹑陳皮﹑甘艸治之漸愈。因年髙胃弱竟歿。

一人年二十。徧身微痛。腰間作腫痛甚。以補中益气湯﹝十六﹞加羌活四劑少可。又去羌活十餘劑而愈。

此條以虛治。當時於形色脈上必有所見。

一人逾四十。患腰痛。服流气飲寄生湯不應。以熱手熨之少可。其脈沈弦。腎虛所致。

腎丸﹝四六﹞而愈。此因脈沈弦。且據服攻劑不應。故知虛也。弦則不軟。如物無水不柔軟之

卷六

脫疽一百十九

﹝丁生手足指。或足潰而自脫。故名脫疽。有發於手指者。名蛀節。丁重者痛者。除濕攻毒。更隔蒜灸至不痛。

痛或不痛者。隔蒜灸。更用解毒藥。若色黑急割去。速服補劑。庶可救。黑延上者不色赤痛者。托裏消毒更兼灸。

作渴者。滋陰降火。色黑者不治。

一人足指患此。痛色赤發熱。隔蒜灸之。更以人參敗毒散去桔梗。加金銀花﹑白芷﹑大黃二劑痛止。又十宣散去桔梗﹑官桂。加天花粉﹑金銀花。數劑而平。﹝此憑癥也。﹞

一人年逾四十。左足大指赤腫痛。此脾經積毒下注而然。名曰脫疽。喜色赤而腫。以敗毒散去人參﹑桔梗。加金銀花﹑白芷﹑大黃二劑。更以栝蔞金銀花﹑甘艸節四劑頓退。再以十宣散去桔梗﹑桂。加金銀花﹑防己數劑愈。

一人患此。色紫赤不痛。隔蒜灸五十餘壯。尙不痛。又明灸百壯方知。乃以敗毒散加金銀花﹑白芷。數劑而愈。

一膏粱年逾五十亦患此。色紫黑。腳痛。孫眞人曰。脫疽之癥。急斬之去。毒延腹必。色黑不痛者亦不治。喜其飲食如故。動息自寧。爲瘡善癥。遂以連翹敗毒散﹝二六﹞六劑。

更以金銀花﹑栝蔞﹑甘艸節二十餘劑。患指潰脫。更以芎﹑歸﹑生﹑﹑連翹﹑金銀花﹑白芷二十餘劑而愈。

次年忽發渴。服生津等藥愈盛。用八味丸而止。

大抵此癥。皆由膏粱濃味。或房勞太過。丹石補藥所致。其發於指。微赤而痛可治。治愈。急斬去之。庶可保。否則不治。色紫黑。或發於腳背亦不治。或先渴而後發。或先發而後渴。色紫赤不痛。此精气已竭。決不可治。

一芻蕘左足指患一泡。麻木色赤。次日指黑。五日連足黑冷。不知疼痛。脈沈細。此脾毒所致。進飛龍奪命丹一服。翌日令割去足上死黑肉。割後骨始痛。可救治。以十全大補湯而愈。﹝此因癥肉黑知爲毒盛。不在於脈也。﹞

蓋死肉乃毒瓦斯盛拒截榮气所致。況至陰之下。血气難達。經曰。風淫末疾是也。向若攻伐之。則邪气乘虛上侵。必不救矣。

一人足指患之大痛。色赤而腫。隔蒜灸之痛止。以人參敗毒散去桔梗。加金銀花﹑白芷。大黃而潰。更以仙方活命飲而痊。﹝此憑癥也。﹞

此癥情勢𨿽小。其惡甚大。須隔蒜灸之。不痛者宜明灸之。庶得少殺其毒。此癥因膏粱濃味酒渴者。皆腎水涸﹑不能制火故也。初發而色黑者不治。赤者水未涸尙可。若失解其毒。以致肉死色黑者。急斬去之。緩則黑延上足必死。而患不問腫潰。惟隔蒜灸有效。亦有色赤作痛潰者。元气未脫易治。夫至陰之下。血气難到。毒易腐肉。藥力又不易到。況所用皆攻毒之藥。未免先幹腸胃。又不能攻敵其毒。不若隔蒜灸。並割去。最爲良法。孫眞人云。在指則截。在肉則割去。卽此意也。

一人足指患之。色黑不痛。令明灸三十餘壯而痛。喜飲食如常。予謂急割去之。速服補劑。彼不信。果延上。遂致不救。

一人腳背患之。色黯而不腫痛。煩躁大渴。尺脈大而澀。此精气已絕。不治。後歿。

又有手指患此。色黑不痛。其指已死。予欲斬去。速服補藥。恐黑上臂不治。彼不信。

另服敗毒藥手竟黑。遂不救。

一人足指患之。色紫不痛。隔蒜灸五十餘壯。尙不知痛。又明灸百壯始痛。更投仙方活命飲四劑。乃以托裏藥潰脫而愈。﹝此憑癥也。﹞

一人腳背患此。赤腫作痛。隔蒜灸三十餘壯痛止。以仙方活命飲四劑而潰。更以托裏消毒藥而愈。﹝此憑癥也。﹞

一人足指患之。色赤痛。作渴。隔蒜灸數壯。以仙方活命飲三劑而潰。更服托裏藥。

及加減八味丸潰脫而愈。

一婦修傷次指。成膿不潰。痛至手。誤敷冷藥。以致通潰。飲食少思。彼爲毒瓦斯內攻脈沈細。此痛傷胃气而然。遂刺之。服六君子加藿香﹑當歸。食進。更以八珍湯加黃。白芷。桔梗。月餘而愈。﹝此憑癥脈也。﹞

一人傷拇指。色紫不痛。服托裏藥。及灸五十餘壯。作痛。潰膿而愈。﹝此憑癥也。﹞

一幼女因凍傷兩足。至春發潰。指俱壞。令取之。服大補藥而愈。﹝此憑癥也。﹞

一女患嵌甲傷指。年餘不愈。日出膿數滴。予謂足大指乃脾經發源之所。宜灸患處。使瘀肉去。陽气至。瘡口自合。否則不治。彼惑之。不早治。後變勞癥而歿。

蓋至陰之下。血气難到。女人患此。多因紮縛。致血脈不通。或被風邪所襲。則無血气。遂成死肉。惟當壯脾胃。行經絡。生血气則愈。有成破傷風。以致牙關緊急。口眼邪者。先玉眞散﹝百二三﹞一二服。然後投以生血通經則可。

卷六

面瘡一百二十

﹝附頤毒﹞

一人年逾三十。夏月熱病後患頤毒。積日不潰。气息奄奄。飲食少思。大便不禁診脈如經曰。脈息如無似有細而微者。陽气衰也。齊氏曰。飲食不入。大便滑利。腸胃虛也。以六君子加炮姜﹑肉豆蔻﹑破故紙數劑。泄稍止。食稍進。更加黃柏﹑當歸﹑肉桂。潰而膿水淸稀。前藥每服加熟附一錢。數劑泄止。食進。膿漸稠。再以十全大補湯加酒炒芍藥﹑白蘞。

月餘而愈。﹝此憑脈癥也。﹞

一人年逾四十。胃气素弱。面常生瘡。盜汗發熱。用黃建中湯少愈。更用補中益气湯而平。﹝此憑癥也。﹞

東垣云。气虛則腠理不密。邪气從之。逆於肉理。故多生瘡。若以甘溫之劑實其根本。

則腠理自固。卽無他疾。

一人年三十。面患瘡。潰已作渴。自服托裏及降火藥不應。脈浮而弱。丹溪曰。潰瘍作屬气血俱虛。遂以參﹑各三錢。歸﹑﹑術各二錢。數服渴止。又以八珍湯加黃數劑。

脈斂而愈。﹝此憑脈癥也。﹞

一人年四十。頭面生瘡數枚。痛飲冷。積日不潰。服淸熱消毒不應。脈數。按之卽實。用防風通聖散﹝六﹞二劑頓退。又以荊防敗毒散﹝七﹞而愈。﹝此憑脈癥也。﹞

一人年逾六十。素食濃味。頰腮患毒未潰而肉先死。脈數無力。此胃經積毒所致。然頰屬胃經。未潰肉死。則胃气虛極。老人豈宜患此。果歿。經曰。膏粱之變。足生大疔。受如持虛。此之謂也。

卷六

口齒一百二十一

一人齒痛。脈數實。便祕。用防風通聖散卽愈。﹝此憑脈癥也。﹞

一人齒痛甚。胃脈數實。以承气一劑卽止。﹝此憑脈癥也。﹞

一老齒痛。午後則發。至晚尢甚。胃脈數而實。以涼膈散加荊芥﹑防風﹑石膏。一劑而瘳。﹝此憑癥脈也。﹞

一人齒痛。胃脈數而有力。以淸胃散加石膏﹑荊芥﹑防風二劑而痊。﹝此憑脈癥也。﹞

一人齒痛。脈浮無力。以補中益气湯加黃連﹑生地黃﹑石膏治之。不復作。﹝此憑脈癥一人齒痛。脈數無力。用補中益气加生﹑牡丹皮而愈。

一人齒腫痛。至頰腮。素善飲。治以淸胃散數劑而愈。

一人齒痛。服淸胃散不應。服涼膈散愈盛。予用補腎丸﹝四六﹞而愈。﹝此條因治不效而知爲腎虛也。﹞

一人頰腮腫。至牙齦。右關脈數。此胃經風熱上攻也。治以犀角升麻湯而消。﹝此憑一婦常口舌糜爛。頰赤唇幹。眼澀作渴。脈數。按之則澀。此心肺壅熱於气血爲患。名熱勞癥也。當多服滋陰養血藥。彼欲速效。用敗毒寒劑攻之。後變瘵而歿。

良方云。婦人熱勞者。由心肺壅熱傷於气血。气血不調。臟腑壅滯。熱毒內積。不得宣所致也。其候心神煩躁。頰赤頭痛。眼澀唇幹。四肢壯熱。煩渴不止。口舌生瘡。神思沈昏。嗜臥少寐。飲食無味。舉體酸疼。或時心怔。或時盜汗。肌膚日漸消瘦。故名熱勞也。

卷六

口舌瘡一百二十二

一人胃弱痰盛。口舌生瘡。服滚痰丸愈盛。吐瀉不止。惡食倦怠。此胃被傷也。予以香砂六君子湯﹝二百三六﹞數劑少可。再以補中益气加茯苓﹑半夏二十餘劑而愈。

夫胃气不足。飲食不化。亦能爲痰。補中益气。乃治痰之法也。苟虛癥而用峻利之藥。

鮮有不殆。

一人年逾四十。貌丰气弱。遇風則。勞則口舌生瘡。胸常有痰。目常赤澀。服八味丸而愈。﹝此憑癥也。﹞

一人脾胃虛。初服養胃湯﹑枳術丸有效。久服反虛。口舌生瘡。勞則愈盛。服敗毒藥則嘔吐。此中气虛寒也。

治以理中湯少愈。更以補中益气加半夏﹑茯苓。月餘而平。

夫養胃湯。香燥藥也。若飲食停滯。或寒滯中州。服則燥開脾胃。宿滯消化。少爲近理。枳術丸。消導藥也。

𨿽有白術。終是燥劑。故久服此二藥。津液愈燥。胃气愈虛。況胃气本虛而用之。豈不其病哉。亦有房勞過度。眞陽虛憊。或元稟不足。不能上蒸。中州。不運。致食不進者。以補眞丸。﹝三六﹞治之。使丹田之火上蒸脾土。

則脾土溫和。中焦自治。飲食自進。經曰。飲食不進。胸膈痞塞。或食不消。大府溏泄。此皆眞火不能上蒸脾土而然也。若腎气壯。則丹田之火上蒸脾土。則無此病矣。

一方小兒口瘡。江茶﹑粉艸爲末。敷之。

一方用黃丹。

又方苦參黃丹五倍子靑黛等分。研爲末敷。

又方靑黛芒硝爲末。敷。

胎毒口瘡五倍子黃丹江茶芒硝甘艸等分。爲末。敷。

又方口瘡黃柏細辛靑鹽等分。爲末。敷之。三日卽愈。

卷六

咽喉一百二十三

疼痛或寒熱者。邪在表也。宜發散。

腫痛痰涎壅盛者。邪在上也。宜降之。

痛而脈數無力者屬陰虛。宜滋陰降火。

腫痛發熱便祕者。表裏俱實也。宜解表攻裏。如癥緊急。便刺患處。或刺少商穴。

一人咽痛脈數。以荊防敗毒散加黃連二劑少愈。乃去芩﹑連。又六劑而愈。﹝此憑脈癥一人乳蛾腫痛。脈浮數。尙未成膿。鍼去惡血。飲荊防敗毒散二劑而消。﹝此憑癥也。﹞

一人咽喉作痛。痰涎上壅。予欲治以荊防敗毒散加連翹﹑山梔﹑玄參﹑牛蒡子。彼自服降火之藥。反加發熱。咽愈腫痛。急刺少商二穴。仍以前藥加麻黃汗之。諸癥並退。惟咽間一紫泡仍痛。此欲作膿。以前藥去麻黃一劑。膿潰而愈。﹝此憑癥也。﹞

凡咽痛之疾。治之早或勢輕者。宜荊防敗毒散以散之。治之遲或勢重者。須刺少商穴。

已結。必刺患處。亦有刺少商。咽𨿽利而未痊消者。必成膿也。然膿去則安。若有大便祕結者。𨿽經鍼刺去血。必以防風通聖散﹝六﹞攻之。然甘寒之劑。非虛火不宜用。

一婦咽喉腫痛。大小便祕。以防風通聖散﹝六﹞一劑。諸癥悉退。又荊防敗毒散﹝七﹞三劑而安。﹝此憑癥也。﹞

治此。輕則荊防敗毒散﹑吹喉散﹑重則用密鑰匙。及刺患處出血最效。否則不救。鍼少商二穴亦可。但不若刺患處之神速耳。

一人咽喉腫痛。脈數而實。以涼膈散一劑而痛止。再以荊防敗毒散加牛蒡子二劑而腫退。以荊防敗毒散二劑。又以甘桔﹑荊防﹑玄參﹑牛蒡子四劑而平。

一人嗌癰腫痛。脈浮數。更沈實。飲防風通聖散﹝六﹞一劑。瀉一次。勢頓退。又荊防敗毒散二劑而消。﹝此憑癥脈也。﹞

一人咽喉腫祕。牙關緊急。鍼不能入。先刺少商二穴出黑血。口卽開。更鍼患處。飲淸咽利膈散一劑而愈。﹝此憑癥也。﹞

大抵吐痰鍼刺。皆有發散之意。故多效。不用鍼刺。多致不救。

一人咽喉腫閉。痰涎壅甚。以膽礬吹咽中。吐痰碗許。更以淸咽利膈湯四劑而安。﹝此憑癥也。﹞

一人咽喉腫痛。藥不能下。鍼患處出紫血少愈。以破棺丹噙之。更以淸咽消毒散﹝六五﹞

而愈。﹝此憑癥也。﹞

一人咽喉漧燥而痛。以四物湯﹝九﹞加黃柏﹑知母﹑玄參四劑少愈。再用人參固本丸﹝二百四一﹞一劑。不復發。

一人口舌生瘡。服涼藥愈甚。治以理中湯﹝二七﹞而愈。﹝此因治誤而變。﹞

一人咽痛。午後益甚。脈數無力。以四物湯﹝九﹞加黃柏﹑知母﹑荊﹑防四劑而愈。仍以前藥去荊防。加玄參﹑甘﹑桔數劑。後不再發。

一人口舌糜爛。服涼藥愈甚。脈數無力。以四物加酒炒黃柏﹑知母﹑玄參一劑頓退。四劑而痊。﹝此憑脈癥也。﹞

一人口舌生瘡。飲食不甘。勞而愈甚。以理中湯頓愈。﹝此憑癥也。﹞

一人口舌生瘡。脈浮而緩。用補中益气湯﹝十六﹞加炮漧薑。更以桂末含之。卽愈。

一人患之。勞而愈甚。以前藥加附子三片。二劑卽愈。

丹溪曰。口瘡服涼藥不愈者。此中气不足。虛火從上無制。用理中湯。甚則加附子。

一弱人咽痛。服涼藥或遇勞愈甚。以補中益气湯﹝十六﹞加芩﹑連四劑而愈。乃去芩﹑連又數劑不再發。﹝此憑癥也。﹞

常治午後痛。去芩﹑連加黃柏﹑知母﹑玄參。亦效。

一老咽痛。日晡甚。以補中益气湯﹝十六﹞加酒炒黃柏﹑知母。數劑而愈。﹝此憑癥也。﹞

一人乳蛾腫痛。飲食不入。瘡色白。其膿已成。鍼之膿出。卽安。﹝此憑癥也。﹞

一人咽喉腫痛。予欲鍼之。以泄其毒。彼畏鍼。只服藥。然藥旣熟。已不能下矣。始急鍼患處。出毒血。更以淸咽消毒藥而愈。

一患者其气已絕。心頭尙溫。急鍼患處。出黑血卽蘇。如鮑符卿﹑喬侍郎素有此癥。每患。鍼去血卽愈。

大抵咽喉之癥。皆因火爲患。其害甚速。須分緩急。及膿成否。若腫閉及壅塞者。死如。宜用密鑰匙吹患處。吐出痰涎。气得流通則蘇。若吐後仍閉。乃是惡血或膿毒。須急鍼患處。否則不治。前人云。喉閉之火與救火同不容少待。治喉之方固多。惟用鍼有回生之功。

學人不可不察。

一婦咽間作痛。兩月後。始潰。突而不斂。徧身筋骨作痛。諸藥不應。先以萆湯數劑而斂。更以四物湯﹝九﹞倍用萆﹑黃二十餘劑。諸癥悉退。﹝此憑癥也。﹞

一彌月小兒。先於口內患之。後延於身。年餘不愈。以萆爲末。乳汁調服。母以白湯調服。月餘而愈。﹝此憑癥也。﹞

一人咽間先患。及於身。服輕粉之劑稍愈。已而復發。仍服之。亦稍愈。後大發。上。與鼻相通。臂腿數枚。其狀如桃。大潰。年餘不斂。神思倦怠。飲食少思。虛癥悉具。投以萆湯爲主。以健脾胃之劑兼服之。月餘而安。﹝此憑癥也。﹞

一婦患之。臉鼻俱蝕。筋骨作痛。腳面與膝各腫一塊。三月而潰。膿水淋漓。半載不斂。治以前藥。亦愈。﹝此憑癥也。﹞

一人咽喉腫痛。口舌生瘡。先以淸咽消毒散﹝六五﹞二服。更以玄參升麻湯而愈。﹝此憑一人咽喉作痛。午後尢甚。以四物加酒炒知母﹑黃柏﹑桔梗治之而愈。﹝此憑癥也。﹞

一人喉閉。服防風通聖散。腫不能咽。此癥惟鍼乃可。牙關已閉。刺少商出血。口卽開。以膽礬吹患處。吐痰二碗許。仍投前藥而愈。嘗見此疾畏鍼不刺。多斃。﹝此憑癥也。﹞

一人喉閉。腫痛寒熱。脈洪數。此少陰心火。少陽相火。二髒爲病。其癥最惡。惟刺患血爲上。彼畏鍼。以涼膈散﹝二六﹞服之。藥從鼻出。急乃願鍼。則牙關已緊。遂刺少商二穴。以手勒出黑血。口卽開。仍刺喉間。治以前藥。及密鑰匙﹝四八﹞吹之頓退。又以人參敗毒散﹝六四﹞加芩﹑連﹑玄參﹑牛蒡子四劑而平。

經曰。火郁發之出血。亦發汗之一端。河間曰。治喉閉之火。與救火同。不容少怠。嘗閉不去血。喉風不去痰。以致不救者多矣每治喉咽腫痛。或生瘡毒。以荊防敗毒加芩連。重者用防風通聖散。並效。

一人患此。勞則愈盛。以補中益气加玄參﹑酒炒黃柏﹑知母而愈。﹝此憑癥也。﹞

一人口舌常破。如無皮狀。或咽喉作痛。服淸咽利膈散愈盛。治以理中湯而愈。﹝此因治不應而更方也。﹞

精要曰。凡癰疽失於治療。致令熱毒衝心。咽嚨口舌生瘡。甚至生紅黑菌。難於治療。

宜琥珀犀角膏。

生犀角屑眞琥珀﹝研﹞辰砂﹝研﹞茯神﹝去皮木﹞酸棗仁﹝去殼研﹞人參各一錢﹝研一字﹞

上爲細末。入乳缽研勻。煉蜜搜爲膏。瓷器盛貯。疾作。每服一彈子大。濃煎麥門冬湯化下。一日連進五服。或先服犀角散以解之。生犀角屑﹑玄參﹑﹝去蘆﹞升麻﹑生黃﹑赤芍藥﹑麥門冬﹑生甘艸﹑當歸﹝各一兩﹞﹑大黃﹝微炒二兩﹞爲粗末。每服三錢。水盞半煎至七分。去滓溫服。

卷六

諸哽一百二十四

諸骨哽。用象牙末吹患處。或取犬涎。徐徐咽下。立效。用薴根搗爛。丸如彈子大。

就將所鯁物煎湯化下。

又方。食橄欖。用核爲末。含之亦效。

穀麥芒在咽不出。取雞鵝延含之。立消。

誤吞金銀等物。多食諸般肥肉膏滑。自從大便出。

誤吞銅錢。用炭末白湯調服。多食蜜食飴糖。自從大便出。或多食荸薺。或胡桃肉。錢誤吞鍼。用磁石如棗核大。磨令光。鉆一孔。用綫穿。含之。鍼自口出。

卷六

傷損脈法一百二十五

﹝附破傷風﹞

經云。肝脈轉堅而長。色不靑。當病墜若轉。因血在脇下。令人嘔逆。

金匱云。寸口脈浮。微而澀。當亡血。若汗出者。當身有瘡。被刀斧所傷。亡血故也。

脈經云。金瘡出血太多。脈虛細者生。數實大者死。金瘡出血。脈沈小者生。浮大者死。斫刺出血不止者。脈來大者。七日死。滑細者生。

從髙顚僕。內有瘀血。腹脹脈堅彊者生。小弱者死。

破傷有瘀血在內。脈堅彊實則生。虛小弱者死。皆爲脈病不相應故也。

一婦臀癰。瘡將愈。患破傷風。發熱搐搦。脈浮數。治以當歸地黃湯。不信。乃服發散敗毒藥。果甚。始信而服之。至數劑而痊。

脈浮數而發表。今用發表而病重。可見脈之浮數。亦有主陰虛者﹑必兼癥參之爲穩。認作陰虛。由臀癰後也。

夫破傷風癥。須分表裏。別虛實。不可一槪治之。原病式云。破傷中風之由。因瘡熱甚結而榮衛不得宣通。怫熱因之徧體。故多白痂。是時瘡口閉塞。气難通泄。熱甚則生風也。

不已。則表傳於裏矣。但有風熱微甚兼化。故殊異耳。

大法。破傷中風。風熱燥甚。怫郁在表而裏气尙平者。善伸數欠。筋脈拘急。時或惡寒筋暢而播。脈浮數而弦者。宜辛熱治風之藥。開衝結滯而猶傷寒。表熱怫郁。而以麻黃湯。

辛熱發散者同也。凡用辛熱開衝風熱結滯。宜以寒藥佐之則良。免致藥𨿽中病。而風熱轉甚也。如治傷寒發熱。用麻黃﹑桂皮﹑加黃芩﹑知母﹑石膏之類足也。若世以甘艸﹑滑石﹑蔥﹑豉寒藥發散甚妙。若表不已。漸傷入裏。裏又未大。甚而脈在肌肉者。宜以退風熱開結滯之寒藥調之。或微加治風辛熱亦得。猶傷寒在半表半里。以小柴胡和解之意也。若裏熱已甚。而舌彊口噤。項背反張。驚搐惕搦。涎唾涸枯。胸腹滿塞。而或便溺祕結。或時汗出。脈洪數而弦也。然汗出者。由風熱郁甚於裏。而表熱稍罷。則腠理疏泄。而心火熱甚。故汗出也。法宜除風散結寒藥下之。後以退風熱開郁滯之寒藥調之。而熱退結散。則風自愈矣。凡治此。亦宜按摩導引。及以箸斡開牙關。勿令口噤。使粥藥得下也。

病機云。破傷風者。有因卒暴損傷。風襲之間。傳播經絡。致使寒熱更作。身體反張。

不開。甚者邪气入髒。有因諸瘡不瘥榮衛俱虛。肌肉不生。瘡眼不合。邪亦能外入於瘡。爲破傷風之疾。有諸瘡不瘥。舉世皆言著灸爲上。是爲熟瘡。而不知火熱客毒。逐經傳變。不可勝數。微則發熱。甚則生風而搐。或角弓反張。口噤目斜。亦有破傷不灸。而病此者。因瘡著白痂。瘡口閉塞。气難通泄。故陽熱易爲鬱結。熱甚則生風也。徐用誠云。此論所因有四。一者因瘡口入風。似屬外因。一者因灸逐熱。似屬不內外因。一者因瘡口閉塞。內熱生風似屬內因也。又云。破傷風癥。古方藥論甚少。豈非以此疾與中風同論。故不另立條目也。惟河間論。與傷寒表裏中三法同治。用藥甚詳。其言病因。有因外傷於風。有因灸及內熱所作者。然與中風相似也。但中風之人。尙可淹涎歲月。而破傷風者。犯之多致不救。蓋中風有在經﹑在髒﹑在腑之異。獨入髒者最難治。破傷風或始而出血過多。或瘡早閉合。瘀血停滯。俱是血受病。屬陰五臟之所主。故此風所傷。始𨿽在表。隨則必傳入裏髒。故多死也。此病或瘡口袒露。不避風寒。而有所傷。或瘡口閉合。密被風邪而及。病已十分安全而忽有此。大抵皆由內气虛而有郁熱者得之。若內气不虛而無郁熱者。𨿽傷而無所害也。

卷六

跌僕一百二十六

一人墜馬。兩脇作痛。以復元活血湯二劑頓止。更以小柴胡加當歸﹑桃仁二劑而安。﹝此憑癥也。﹞

一老墜馬。腹作痛。以復元通气散。用童便調進二服少愈。更以四物加柴胡﹑桃仁﹑紅花四劑而安。﹝此憑癥也。﹞

一人跌僕。皮膚不破。兩脇作疼發熱。口漧。自汗。須先飲童便一甌。煩渴頓止。隨進復血湯。倍用柴胡﹑靑皮一劑。脹痛悉愈。又劑而安發明經曰。從髙墜下。血流於內。不分十二經絡。聖人俱作風中肝血。畱於脇下。以中風療之。血者皆肝之所主。惡血必歸於肝。不問何經之傷。必畱於脇下。蓋肝主血故也。痛甚則必自有汗。但人汗出。皆爲風癥。諸痛皆屬於肝木一人靑腫作痛。以蘿卜汁調梔予末敷之。以四物湯加柴胡﹑黃芩﹑天花粉﹑穿山甲。二劑少愈。更以托裏散﹑健脾藥而愈。﹝此憑癥也。﹞

卷六

杖瘡血熱作痛一百二十七

胸膈脹滿宜行血。老弱者宜行气活血。更飲童便酒。腸痛者宜下血。血去多而煩躁者補血。如不應。獨參湯。﹝四五﹞瘀肉不潰。或潰而不斂。宜大補气血。

一人杖瘡。瘀肉不腐。乃大補之。漸腐。更以托裏健脾藥而愈。﹝此憑癥也。﹞

一人風入杖瘡。牙關緊急。以玉眞散一服少愈。再服而安。

一官諫南巡受杖。瘀血已散。壞肉不潰。用托裏藥稍潰。膿淸。此血气虛也。非大劑參﹑不能補彼恐腹滿。予彊之。飲食稍思。遂加大補。肉潰膿稠而愈。﹝此憑癥也。﹞

一嘗治。被杖數人。皆先散。其瘀血漸用排膿托裏之藥。俱愈。夫叫號傷气。忍痛气血虛明矣。況脾主肌肉。脾气受傷。飲食必減。血一冰則肌肉不生故必理脾脾健肉自生。

非參﹑術﹑歸﹑之類培養脾土。則肌肉何由而生。又須分人虛實。及有無瘀血。蓋打撲墜墮。皮肉不破。肚腹作疼者。必有瘀血在內。宜復元活血湯﹝三三﹞攻之。老弱者。加桃仁﹑紅花﹑穿山甲。補而行之。若血去多而或煩躁。此血虛也。宜獨參湯補之。﹝四五﹞有打撲墜墮稍輕。別無瘀血等癥。但只痛不止者。惟和气血。調經脈。其痛自止。更以養气血健脾胃。無有不效。亦有痛傷胃气作嘔。或不飲食。以四君子加藿香﹑砂仁﹑當歸治之。

若有瘀血。不先消散。而加補劑。則成實實之禍。設無瘀血。妄行攻利。則致虛虛之禍矣。

一人因杖臀膝俱潰。膿瘀未出。時發昏憒。此膿毒內作也。急開之。昏憒愈盛。此虛也八珍湯﹝十四﹞一服少可。數服死肉自潰。頓取之。用豬蹄湯洗淨。以神效當歸膏塗貼。再服十全大補湯。兩月而愈。若更投破血之劑。危矣。﹝此憑癥也。﹞

大抵杖瘡。皆瘀血爲患。宜速治療。淺者砭之。深者刺之。更以活血流气藥治之。內潰之。有腐肉取之。以壯胃生血藥托之。可保無危。有傷筋骨而作痛者。以沒藥降聖丹治之。若牙關緊急。或腰背反張者。以玉眞散治之。並效。

杖瘡熱血作痛。涼血去瘀血爲先。須下雞鳴散之類。黃柏生地黃紫金皮皆要藥。

膏藥紫金皮生地黃黃柏乳香沒藥大黃之類又方大黃黃柏爲末。生地汁調敷。幹則易。

又方野薴根嫩者。不拘多少。洗淨。同鹽擂敷。傷重多用鹽。效。

嘗見覆車壓傷者。七人僕地呻吟。一人未蘇。俱令以熱童便灌之。皆得無事。又曾被重傷。瞀悶。良久復蘇。胸滿如築。气息不通。隨飲熱童便一碗。胸寬气利。惟小腹作痛。與復元活血湯﹝三三﹞一劑。便血數升許。痛腫悉退。更服養血气藥而痊。

大凡損傷。不問壯弱。有無瘀血。俱宜熱童便以酒佐之。推陳致新。其功甚大。若脇或作痛。或發熱煩躁。口漧喜冷。飲熱童便一甌。勝服他藥。他藥𨿽亦取效。但有無瘀血。

不能盡識。反致誤人。惟童便不動臟腑。不傷血气。聞操軍或墜馬傷者。服之亦佳。又凡腫痛。或傷損者。以蔥搗爛熱罨之。尢妙。本艸云。蔥治傷損。

一人墜馬傷頭並臂。取蔥搗爛。炒熱罨患處。以熱手熨之。服沒藥降聖丹﹝百六﹞而愈。

一人誤傷去小指一節。牙關緊急。腰背反張。人事不知。用玉眞散﹑﹝百二三﹞靑州白丸﹝百八﹞各一服。未應。此亦藥力不能及也。急用蒜搗爛裹患指。以艾灸之。良久覺痛。仍以白丸子一服。及托裏散數服而愈。

夫四肢受患。風邪所襲。遏絕經絡者。古人所制淋漬貼鐮刺等法。正爲通經絡。導引

卷六

火瘡一百二十八

一人火瘡。驟用涼藥敷貼。更加腹脹不食。予以人參敗毒散。﹝四六﹞加木通﹑山梔。外用柏葉。炒爲末。麻油調搽。漸愈。

嘗用煮大汁上浮脂調銀朱。更效。若用涼藥逼火毒入內。多致不救。湯火瘡以淋了第二次灰渣敷患處。

又方以臘月豬膽塗黃柏。炙榦爲末。敷。

熱油湯火傷皮爛肉大痛冷霜散牡蠣﹝﹞寒水石﹝生﹞明朴硝靑黛﹝各一兩﹞輕粉﹝一錢﹞

。摻上新水。或油調濕則幹貼。痛立止。

卷六

漆瘡一百二十九

一人漆瘡作嘔。由中气弱。漆毒侵之。以六君子加砂仁﹑藿香﹑酒炒芍藥。彼不爲然。

服連翹消毒散。嘔果盛。復邀治。以前藥。外以香油調鐵銹末塗之而愈。

卷七

天瘡一百三十

脈浮發熱。或拘急者。發散表邪。

脈沈發熱便祕者。解表攻裏。

發熱小便赤澀者。分利消毒。

一小兒患此。痛發熱。脈浮數。挑去毒水。以黃柏﹑滑石末敷之。更飲荊防敗毒散﹝七﹞二劑而愈。﹝此憑癥也。﹞

一人痛發熱。服祛風淸熱藥愈熾。其脈沈實。乃邪在內也。用防風通聖散﹝六﹞一劑頓退。又荊防敗毒散﹝七﹞二劑而安。﹝此憑癥脈也。﹞

此癥爲風熱。當審表裏。治無誤矣。

一兒赤發熱。以黃柏﹑滑石末敷之。飲大連翹湯﹝七一﹞二劑少愈。更以金銀花散﹝百七十﹞二劑而痊。﹝此憑癥也。﹞

一兒十餘歲。背側患水泡數顆。發熱脈數。此肺胃風熱所致。名曰天泡瘡。以荊防敗毒散﹝七﹞加芩﹑連。外去毒水。以金黃散﹝六六﹞敷之。又四劑而愈。﹝此憑癥也。﹞

一有腹患此。延及腰背。痛飲冷。脈數。按之愈大。乃表裏俱實也。用防風通聖散﹝六﹞一劑。更敷前藥。勢減大半。再以荊防敗毒散﹝七﹞二劑而愈。

卷七

楊梅瘡一百三十一

﹝有從咽喉患起者見咽喉﹞

濕勝者。宜先導濕。表實者。宜先解表。

裏實者。宜先疏裏。表裏若俱實。解表攻裏。

表虛者。補气。裏虛者。補血。表裏俱虛者。補气血。

一人徧身皆患。左手脈數。以荊防敗毒散。﹝七﹞表癥乃退。以仙方活命飲。﹝六一﹞六劑瘡漸愈。兼萆湯。﹝二百四五﹞月餘而痊。

一婦痛發熱。便祕。作渴。脈沈實。以內疏黃連湯﹝三﹞二劑。裏癥已退。以龍膽瀉肝湯﹝六七﹞數劑。瘡毒頓退。間服萆湯。﹝二百四五﹞月餘而痊。﹝此憑癥脈治也。﹞

一人下部生疳。諸藥不應。延及徧身。突腫。狀如翻花。筋攣骨痛。至夜尢甚。此肝腎濕熱所致。先以導水丸﹝二百四八﹞進五服。次以龍膽瀉肝湯﹝六七﹞數劑。再與除濕健脾之藥。外貼神異膏吸其膿。隔蒜灸。拔其毒而愈。﹝此憑癥也。﹞

若表實者。以荊防敗毒散。﹝七﹞裏實者。以內疏黃連湯。﹝三﹞表裏俱實者。防風通聖散﹝六﹞气虛者四君子。﹝六三﹞血虛者四物。仍加兼癥之藥。並愈。若服輕粉等藥。反收毒於內。以致疊發。槪服防風通聖。則气血愈虛。因而不治者多矣。

一人患之。發寒熱。作渴。便祕。兩手脈實。用防風通聖散﹝六﹞而退。以荊防敗毒散。

﹝七﹞兼龍膽瀉肝湯﹝六七﹞而痊。﹝此憑癥也。﹞

一人患之腫痛。先以龍膽瀉肝湯﹑﹝六七﹞導水丸各四劑少愈。再以小柴胡加黃柏﹑蒼術五十餘劑而平。﹝此憑癥也。﹞

一人玉莖腫潰。小便赤色。肝脈弦數。以小柴胡加木通﹑靑皮﹑龍膽艸四劑。又龍膽瀉肝湯﹝六七﹞數劑而痊。﹝此憑脈癥也。﹞

一童玉莖患之。延及小腹數枚。作痛發熱。以小柴胡湯﹝五﹞吞蘆薈丸。更貼神異膏。月餘而痊。﹝此憑癥也。﹞

一人愈後。腿腫一塊。久而潰爛不斂。以蒜搗爛敷患處。以艾灸其上。更貼神異膏。及服黑丸子。並托裏藥。兩月而愈。﹝此憑癥也。﹞

一婦燃輕粉藥。於被中燻之。致徧身皮塌。膿水淋漓。不能起居。以滑石﹑黃柏爲末。

綠豆粉等分補席上。令可臥。更以金銀花散。月餘而痊。﹝此憑癥也。﹞

一人皆愈。但背腫一塊甚硬。肉色不變。年餘方潰出水。三載不愈。气血俱虛。飲食少思。以六君子湯﹝二﹞加當歸﹑藿香三十餘劑。更飲萆湯。兩月餘而痊。﹝此憑癥也。﹞

一人患之勢熾。兼脾胃气血皆虛。亦服前藥而瘥。

一婦患之皆愈。惟兩腿兩。各爛一塊如掌。兼筋攣骨痛。三載不愈。諸藥不應。日晡。飲食少思。以萆湯兼逍遙散。倍用白術﹑茯苓。數劑。熱止食進。貼神異膏。更服八珍湯﹝十四﹞加牛膝﹑杜仲﹑木瓜三十餘劑而痊。﹝此憑癥也。﹞

又捷法。治楊梅瘡不問新舊。並效。不過旬日。每日用膽礬﹑白礬末。並水銀各三錢五入香油﹑津吐各少許。和勻。坐無風處。取藥少許。塗兩腳心。以兩手心對兩腳心擦磨良久。再塗藥少許。仍前再擦。用藥盡。卽臥。汗出或大便去垢。口出穢涎爲驗。連擦三日。煎通聖散﹝六﹞澡洗。更服內疏黃連湯敗毒散。愈後服萆湯。有熱加芩﹑連。气虛參﹑。血虛四物之類。

一人楊梅瘡後。兩腿一臂。各潰二寸許。一穴膿水淋漓。少食不睡。久而不愈。以八珍茯神﹑酸棗仁服。每日以蒜搗爛塗患處。灸良久。隨貼膏藥。數日少可。卻用豆豉灸。更服十全大補湯﹝十三﹞而愈。﹝此憑癥也。﹞

凡有腫硬。或作痛。亦用蒜灸。及敷中和膏。內服補藥。並效。

卷七

斑疹一百三十二

﹝附小兒丹毒痘後毒﹞

脈浮者。消風爲主。

脈浮數者。祛風淸熱。

脈數。按之沈實者。解表攻裏。

一婦患斑作癢。脈浮。以消風散﹝八十﹞四劑而愈。﹝此憑癥也。﹞

一婦患斑作癢。脈浮數。以人參敗毒散﹝六四﹞二劑少愈。更以消風散﹝八十﹞四劑而安。

一人患斑。色赤紫。痛發熱。喜冷。脈沈實。以防風通聖散﹝六﹞一劑頓退。又以荊防敗毒散。﹝七﹞加芩﹑連。四劑而愈。

一老患疹。色微赤。作癢發熱。以人參敗毒散﹝六四﹞二劑少愈。以補中益气湯。加黃芩﹑山梔而愈。﹝此憑癥也。﹞

一婦患斑癢痛。大便祕。脈沈實。以四物加芩﹑連﹑大黃﹑槐花而愈。﹝此憑癥也。﹞

一兒患斑作痛。發熱煩渴。欲服淸涼飲下之。診脈不實。舉按不數。此邪在經絡不可下。用解毒防風湯二劑而安。

此癥小兒多患之。須審在表在裏。及邪之微甚而治之。前人謂首尾俱不可下者。何也。

首不可下者爲斑。未見於表下。則邪气不得伸越。又脈癥有表而無裏。故禁首不可下也。尾不可下者。斑毒已顯於外。內無根蒂。大便不實。無一切裏癥。下之則斑气逆陷。故不可下一人作癢發熱。以消毒犀角飲﹝二百四二﹞一劑作吐瀉。此邪上下俱出也。毒自解。少頃吐瀉俱止。其疹果消。吐瀉後。�脈七診。此小兒和平脈也。邪已盡矣。不須治。果愈。

潔古云。斑疹爲癥各異。發腫於外者。少陽屬三焦相火也。謂之斑。小紅靨行於中不出者。屬少陰君火也。謂之疹。凡顯斑癥。若有吐瀉者。愼勿亂治而多吉。謂邪上下出也。斑疹並出。小兒難禁。是以別生他癥也。首尾不可下。大抵安裏之藥多。發表之藥少。

祕則微疏之。令邪气不壅並而作次以出。使兒易禁也。身溫暖者順。身涼者逆。

一子痘毒。及時鍼刺。毒不內侵。數日而愈。

大抵古人制法。淺宜砭。深宜刺。使瘀血去於毒聚之始則易消。況小兒气血又弱。膿成而不鍼砭。鮮不斃矣。

一兒臂患痘毒作燒。按之復起。此膿脹痛而然。遂刺之。以托裏而愈。

痘後肢節作腫而色不赤。宜金銀花散。﹝百七十﹞更以生黃豆末。熱水調敷。幹以水潤。

自消。若敷六七日。膿已成。急刺之。宜服托裏藥。

一兒痘瘡已愈。腿上數枚。變疳蝕陷。用雄黃﹑銅綠等分爲末。敷。兼金銀花散而愈。

徧身。用出蛾綿繭塡實白礬末。燒候汁幹。取出爲末。放地上。碗蓋良久。出火毒。敷之。

一兒痘後搔癢。搔破成瘡。膿水淋漓。用經霜陳茅艸爲末。敷之。及鋪席上。兼服金銀花散﹝百七十﹞而愈。若用綠豆﹑活石末亦可。似不及茅艸功速。

一兒周歲患丹毒。延及徧身如血染。用瓷鋒擊刺。徧身出黑血。以神功散﹝七十﹞塗之。

服大連翹飲而愈。

又兒未盈月。陰囊患此。爲前治之而愈。

又兒不欲刺。毒入腹而死。河間云。丹從四肢延腹者不治。予嘗刺毒未入腹者。無不一小兒腿患丹如霞。遊走不定。先以麻油塗患處。砭出惡血。更以金銀花散。﹝百七十﹞

一劑而安。﹝此憑癥也。﹞

一小兒徧身皆赤。砭之。投解毒藥卽愈。﹝此憑癥也。﹞

一人患丹毒。痛便祕。脈數而實。服防風通聖散不應。令砭患處去惡血。仍用前藥卽愈。

﹝此憑脈癥也。﹞

一小兒患之。外勢須輕。內則大便不利。此在髒。服大連翹飲。敷神功散而瘥。﹝此憑一小兒徧身亦赤。不從砭治。以致毒瓦斯入腹而死。此癥乃惡毒熱血。蘊蓄於命門。遇而合起也。如霞片者。須砭去惡血爲善。如腫起赤色。遊走不定者。宜先以升麻油塗患處砭之。以泄其毒。凡從四肢起入腹者不治。須知丹有數種。治者有數法。無如砭之爲善。常見患稍重者不用砭法。俱不救也。

卷七

腸癰一百三十三

小腹硬痛。脈遲緊者。瘀血也。宜下之。

小腹軟痛。脈洪數者。膿成也。宜托之。

一產婦小腹痛。小便不利。以薏苡仁湯二劑痛止。更以四物加桃仁﹑紅花。下瘀血升許大抵此癥﹑皆因榮衛不調。或瘀血停滯所致。若脈洪數。已有膿。脈但數。微有膿。脈。乃瘀血。下之則愈。若患甚者。腹脹大轉側作水聲。或膿從臍出。或從大便出。宜蠟礬丸﹑太乙膏﹑及托裏藥。

一婦小腹腫痛。小便如淋。尺脈芤而遲。以神效栝蔞散二劑少愈。更以薏苡仁湯二劑而愈。﹝此憑脈癥也。﹞

一人膿已成。用雲母膏一服。下膿升許。更以排膿托裏藥而愈。後因不守禁忌。以致不救。﹝此憑癥也。﹞

一人裏急後重。時或下膿。脹痛。脈滑數。以排膿散及蠟礬丸而愈。﹝此憑癥脈也。﹞

一婦小腹痛有塊。脈芤而澀。以四物湯加玄胡﹑紅花﹑桃仁﹑牛膝﹑木香而愈﹑﹝此憑一婦小腹隱痛。大便祕澀。腹脹。轉側作水聲。脈洪數。以梅仁湯一劑。諸癥悉退。以薏苡仁湯二劑而瘥。﹝此憑脈癥也。﹞

一婦腹脹痛。皮毛錯縱。小便不利。脈數滑。以太乙膏一服。膿下升許。脹痛頓退。以神效栝蔞散二劑而全退更以蠟礬丸及托裏藥十餘劑而安。﹝此憑脈癥也。﹞

一婦因經水。多服澀藥止之。致腹作痛。以失笑散﹝百九﹞二服而瘳。﹝此憑癥也。﹞

一人小腹痛而堅硬。小便數。汗時出。脈遲緊。以大黃湯一劑。下瘀血合許。以薏苡仁湯四劑而安。﹝此憑脈也。﹞

一婦小腹惡露不盡。小腹痛。以薏苡仁湯﹝二百十五﹞下瘀血而痊。﹝此憑癥也。﹞凡瘀血停澀。宜急治之。緩則腐爲膿。最難治療。若流滿節骨。則患骨疽。失治多爲敗癥。

腸癰。身甲錯。腹皮急。按之濡。如腫狀。腹無聚積。身無熱。此久積冷所致。故金匱附子溫之。若小腹腫痞。按之痛如淋。小便自調發熱身無汗。復惡寒。脈遲緊。腫未成可下之。當有血。洪數者膿已成。不可下﹑此內結熱所成。故金匱有用大黃利之甚者腹脹大。

轉側聞水聲。或繞臍生瘡。膿從瘡出者。有出臍中者。不治必死。惟大便下膿血者自愈。

一婦病少腹痞堅。小便或澀。或時汗出。或復惡寒。此腸癰也。脈滑而數。爲癰已成。

設脈遲緊。卽爲瘀血。惟血下則愈。﹝此憑癥脈也。﹞

內經載有息積病。此得之二三年。徧身微腫。續乃大腸與臍連日出膿。遂至不救。此亦腸癰之類。

腸癰作濕熱積治。入風難治。千金謂妄治必殺人。要略以薏苡仁附子敗毒散。千金以大黃牡丹湯。三因以薏苡仁湯。千金又有灸法。曲兩肘頭正肘銳骨灸百壯。下膿血而安。

一人傷寒逾月。旣下。內熱未已。脇及小腹偏左腫滿。肉色不變。俚醫爲風矢所中。以之。月餘。毒循宗筋流入睪丸。赤腫如瓠。翁診關尺滑數且芤。曰。數脈不時見。當生惡瘡。關芤爲腸癰。用保生膏。更以乳香。用硝黃作湯下之。膿如糜者五升許。明日再圊。

余膿而瘥。﹝此憑脈癥也。﹞

一婦腸中痛。大便自小便出。診之芤脈見於關。此腸癰也。以雲母膏﹝二百十六﹞作百十丸。煎黃湯吞之。利膿數升而安。

一女腹痛。百方不應。脈滑數。時作熱。腹微急。曰。痛病脈沈細。今滑數。此腸癰也雲母膏一兩。丸如梧桐子。以牛皮膠熔入酒中。並水吞之。餉時服盡。下膿血。愈﹝此憑脈一人年逾五十。腹內隱痛。小便如淋。皮膚錯縱而脈滑數。此腸癰也。滑數膿成。以廣東牛皮膠酒熔化送太乙膏。膿下升許。更以排膿托裏藥﹑及蠟礬丸而愈。﹝此憑脈也。﹞

一婦產後小腹作痛。諸藥不應。其脈滑數。此瘀血內潰爲膿也。服瓜子仁湯﹝五九﹞痛止。更以太乙膏而愈。﹝此憑脈也。﹞

今人產後。多有此病。縱非癰毒。用之更效。有人臍出膿水。久而不愈。亦以前膏及蠟礬丸而痊。

一兒年十二。患腹脹。臍突頗銳。醫謂腸癰。捨鍼臍無他法。翁曰。臍神闕也。鍼刺當況癰捨子內。惟當以湯丸攻之。進透膿散一劑。膿自潰。繼以十奇湯下善應膏丸。漸瘥。﹝此憑癥也。﹞

卷七

肺癰肺痿一百三十四

喘嗽气急胸滿者。表散之。

咳嗽發熱者。和解之。

咳而胸膈隱痛唾痰鮏臭者。宜排膿。

喘急恍惚。疾盛者。宜平肺。

咳膿脈短者。宜補之。

肺痿。寸口脈數而虛肺痿之候久嗽不已。汗出過度。重亡津液便如爛瓜。下如豕脂。小便數而不渴。渴者自愈。欲飲者瘥。此由多唾涎沫而無膿。

肺疽。寸口脈數而實。肺疽之候。口漧喘滿。咽噪而渴甚者。四肢微腫。咳唾膿血。或濁味。胸中隱隱微痛。候始萌則可救。膿成則多死。脈若微緊而數者。未有膿。緊甚而數者。已有膿。嘔膿不止者。難治。久久如粳米粥者。亦難治。

膿自止者。自愈。其脈短而澀者。自痊。浮大者難治。面色常白反赤者。此火克金。皆內疽皆因飲食之火。七情之火。相郁而發。飲食者陰受之。七情者臟腑受之。宜其發在腔子而向內。非干腸胃盲膜也。

肺癰先須發表。千金曰。咳唾膿血。其脈數實。或口中咳。胸中隱痛。脈反滑數者爲肺癰。脈緊數爲膿未成。緊去但數爲膿已成。

要略。先以小靑龍湯﹝百九十五﹞一貼。以解表之風寒。然後以葶藶大棗瀉肺湯﹑桔梗湯﹑葦葉湯﹑隨癥用之。以取膿。此治腫瘍例也。終以黃昏湯。以補裏之陰气。此治潰瘍例也。

肺癰已破。入風者不治。或用太乙膏。凡服以搜風湯吐之。吐膿血如肺癰狀。口臭。他方不應者。宜消風散。入男子發灰。淸米飲下。兩服可除。

一人喘咳。脈緊數。以小靑龍湯﹝百九十五﹞一劑。表癥已解。更以葶藶大棗湯﹝百九十六﹞喘止。乃以桔梗湯愈。﹝此憑脈癥也。﹞

一人咳嗽气急。胸膈脹滿。睡臥不安。以葶藶散二服少愈。更桔梗湯瘥。﹝此憑癥也。﹞

一人咳嗽。項彊气促。脈浮而緊。以參蘇飲二劑少愈。更以桔梗湯四劑而安。﹝此憑脈一人咳嗽。脇脹滿。咽漧口燥。咳唾鮏臭。以桔梗湯四劑而唾膿。以排膿數服而止。乃以補陰托裏之劑而瘳。﹝此憑癥也。﹞

一人咳而膿不止。脈不退。諸藥不應。甚危。用柘黃丸一服少愈。再服頓退。數服而痊。潰者尢效。﹝此憑癥也。﹞

一婦唾膿。五心煩熱。口漧胸悶。以四順散﹝二百一﹞三劑少止。以排膿散數服而安。﹝此憑癥也。﹞

一人面白神勞。咳而胸膈隱痛。其脈滑數。予以爲肺癰。欲用桔梗湯。不信。乃服表藥。致數劑而愈。﹝此憑脈癥也。﹞

大抵勞傷血气。則腠理不密。風邪乘肺。風熱相摶。蘊結不散。必致喘嗽。若誤汗下過則津液重亡。遂成斯癥。若寸脈數而虛者爲肺痿。數而實者爲肺疽。脈微緊而數者未有膿。

緊甚而數者已有膿。唾膿自止者。脈短而面白者。易治。膿不止。脈洪大而面色赤者。不治。使其治早可救。膿成則無及矣。金匱方論。熱在上焦者。因咳爲肺痿。得之或從汗出。或從嘔吐。或從渴消。小便不利。或從便難。又被下藥快利。重亡津液。故寸口脈數。其人燥咳。胸中隱隱而痛。脈反滑數。此爲肺癰。咳唾膿血。其脈數虛者爲肺痿實者爲肺癰。

一童气稟不足。患肺癰。唾膿鮏臭。皮毛枯槁。脈浮。按之澀更無力。治以鐘乳粉湯。

﹝此憑脈癥也。﹞

一弱人咳膿。日晡發熱。夜間盜汗。脈浮數而緊。用人參五味湯數劑頓退。以紫菀茸湯月餘而痊。﹝此憑癥也。﹞

一僕年逾三十。嗽久不愈。气壅不利睡臥。膿血甚虛。其主已棄矣。予以寧肺散一服少又服而止大半。乃以寧肺湯數劑而痊。所謂有是病。必用是藥。若泥前散。性澀而不利。何以得愈。﹝此憑癥也。﹞

一人患肺痿。咳嗽喘急。吐痰鮏臭。胸滿咽漧。脈洪數。用人參平肺散六劑。及飲童便諸癥悉退。更以紫菀茸湯而愈。﹝此憑脈癥也。﹞

童便𨿽云專治火虛。常治瘡瘍腫疼痛。發熱作渴。及肺痿肺癰。發熱口渴者尢效。

一婦患肺痿咳嗽。吐痰鮏臭。日晡發熱。脈數無力。治以地骨皮散。熱止。更用人參養肺湯。月餘而安。﹝此憑脈癥也。﹞

一人咳嗽喘急。發熱煩躁。面赤咽痛。脈洪大。用黃連解毒湯﹝八﹞二劑少退。更以梔子湯﹝二百九﹞四劑而安。﹝此憑脈癥也。﹞

一人春間咳嗽。唾膿腥穢。胸滿气促。皮膚不澤。項彊脈數。此肺疽也。蓋肺系在項。

則系傷。故牽引不能轉側。肺主皮毛。爲气之本。肺傷不能攝气。故脇脹气促而皮膚縱。東垣云。肺瘡脈微緊而數者未成膿。緊甚而數者已有膿。其脈緊數。膿爲已成。以參﹑﹑歸﹑芎﹑白芷﹑貝母﹑知母﹑桔梗﹑防風﹑甘艸﹑麥門﹑栝蔞仁。兼以蠟礬丸及太乙膏。膿盡脈澀而愈。至冬脈復數。經曰。飲食勞倦傷脾。脾傷不能主肺。形寒飲冷傷肺。肺傷不能主腎。腎水不足則心火熾盛。故脈洪數。經曰。冬見心而莫治。果歿火旺之月。

一人年逾三十患咳嗽。項彊气促。右寸脈數。此肺疽也。東垣云。風傷皮毛。熱傷血脈熱相摶。血气稽畱於肺。變成瘡疽。今脈滑疽膿已成。以排膿托裏之藥。及蠟礬丸。脈漸澀而愈。﹝此憑脈癥也。﹞

一人病胸膈壅滿。昏不知人。予以杏仁﹑薏苡之劑灌之。立蘇。繼以升麻﹑黃﹑桔梗膿。逾月而愈。予所以知其病者。以陽明脈浮滑。陰脈不足也。浮爲風。滑爲血聚。始由風傷肺。故結聚客於肺。陰脈不足。過於宣逐也。諸气本於肺。肺气治則出入順而菀陳除。故行其肺气而病自已。﹝此憑脈也。﹞

一人腎气素弱。咳唾痰涎。小便赤色。服腎气丸而愈。﹝此憑癥也。﹞

一婦咳而無痰。咽痛。日晡發熱。脈浮數。先以甘桔湯少愈。後以地骨皮散而熱退。

更以腎气丸。及八珍湯加柴胡地骨皮而愈。﹝此憑脈癥也。﹞

丹溪云。咳而無痰者。乃火郁之癥。及痰郁火邪在中。用苦梗開之。下用補陰降火之劑。不已。則成勞嗽。此癥不得志者多有之。又原病式。瘦人腠理疏通而多汗。血液衰爲燥。故爲勞嗽之癥也。

一人年前病肺壅。後又患咳嗽。頭眩唾沫。飲食少思。小便頻數。服解散化痰藥不應。

脾肺二脈虛甚。予謂眩暈唾涎。屬脾气不能上升。小便無度。乃肺气不得下制。內未成癰。

宜投以加味理中湯。四劑諸癥已退大半。更用鐘乳粉湯而安。﹝此憑脈也。﹞

河間曰。肺痿屬熱。如咳久肺痿。聲啞聲嘶。咯血。此屬陰虛熱甚然也。本論治肺痿。吐涎沫而不咳者。其人不渴。必遺尿。小便數。以上虛不能制下故也。此爲肺中冷。必眩。多痰唾。用炙甘艸﹑漧薑。此屬寒也。肺痿涎唾多心中濕液。濕液者。用炙甘艸湯。此補虛勞也。與補陰大熱不同。是皆宜分治。故肺痿又有寒熱之異。

一人因勞。咳嗽不止。項彊而痛。脈微緊而數。此肺癰也。尙未成膿。欲用托裏益气藥。彼不信。仍以發散藥。以致血气愈虛。吐膿不止。竟致不救。

經云。肺內主气。外司皮毛。若肺气虛則腠理不密。皮毛不澤。肺受傷則皮毛錯縱。故癰﹑肺痿﹑腸癰者。致皮毛如此。以其气不能榮養而然也。亦有服表藥見邪不解。仍復發表。殊不知邪不解者。非邪不能解。多因腠理不密而邪復入也。專用發表。則腠理愈虛。邪愈易入。反爲敗癥矣。若診其脈。邪在表者。只當和解而實腠理。乘虛復入者。亦當和解兼實腠理。故用托裏益气之藥。若小便赤澀。爲肺熱所傳。短少爲肺气虛。蓋肺爲母。腎爲子。

母虛不能生子故也。亦有小便頻數者。亦爲肺虛不能約制耳。

一人年逾四十。喘咳脇痛。胸滿气促。右寸脈大。此風熱蘊於肺也。尙未成瘡。屬有餘。欲用瀉白散。﹝六十﹞彼謂肺气素弱。自服補藥。喘嗽愈盛。兩月後復請視。汗出如雨。喘而不休。此肺气已絕。安用治。果歿夫肺气充實。邪何從襲。邪气旣入。則宜散之。故用瀉白散。乃瀉肺之邪气。邪气旣去。眞气自實。一有患此吐膿。面赤脈大。予謂肺病脈宜澀。面宜白。今面赤脈大。火克金。不可治。果歿。

卷七

胃脘癰一百三十五

胃脘癰當候胃脈。人迎者。胃脈也。其脈沈細。气逆則甚。甚則熱聚胃口而爲癰。若脈。膿已成。遲緊。𨿽膿未就。已有瘀血。宜急治之。否則邪毒內攻。腐爛腸胃。不可救也。宜射幹湯射幹﹝去毛﹞梔子赤茯苓升麻﹝各一兩﹞赤芍﹝兩半﹞白術﹝半兩﹞

上銼。水煎。入地黃汁一合。蜜半合。溫服。芍藥甘艸湯。升麻湯隨選用之。

卷七

腦疳一百三十六

一兒頭患白瘡。皮光且急。諸藥不應。名曰腦疳瘡。乃胎毒挾風熱而成。服龍膽丸及薈末於鼻內。兼搽解毒散而愈。若重者。發結如穗。腦熱如火。徧身汗出。囟腫胞髙。尢當

卷七

肺疳一百三十七

一兒咳嗽。喘逆。壯熱惡寒。皮膚如粟。鼻癢流涕。咽喉不利。頤爛吐紅。气脹毛焦。

作利。名曰肺疳。以地黃淸肺飲及化丸治之而愈。

卷七

蛔疳一百三十八

一兒眉HT多啼。嘔吐淸沫。腹痛肚脹。筋靑。唇口紫黑。肛門作癢。名曰蛔疳。服大蘆薈丸而愈。

卷七

脊疳一百三十九

有虫蝕脊膂。食熱黃瘦。煩溫下痢。拍背如鼓鳴。脊骨如鋸齒。十指生瘡。常嚙。此脊疳也。亦宜大蘆薈丸治之。

卷七

腎疳一百四十

一兒十歲患瘡疥。久不愈。肌瘦。寒熱時作。腦熱足冷。滑瀉肚痛。齦爛口臭。幹揭。爪黑面黧。此腎疳也。服六味地黃丸。更搽解毒散而愈。

卷七

鬼擊一百四十一

一人被鬼擊。身有靑痕作痛。以金銀花煎湯飲之卽愈。

卷七

歷節風一百四十二

一婦患。寒熱痛。服人參敗毒散。翌日徧身作痛。不能轉側。彼云素有此疾。每發月餘自止。服藥不應。婦人體虛。因受風邪之气。隨血而行。淫溢皮膚。卒然掣痛。遊走無常。名曰歷節風。治以四生丸而愈。﹝此憑脈也。﹞

一宜人先兩膝。後至徧身骨節皆痛。脈遲緩。用羌活勝濕湯。及荊防敗毒散。﹝七﹞加滲濕藥不應。次以附子八物湯﹝七四﹞一劑悉退。再服而愈。﹝此憑脈也。﹞

若脈洪數而痛者。宜人參敗毒散。﹝六四﹞有毒自手足起至徧身作痛。或頸項結核如貫珠。此風濕流气之癥。宜加減小續命。及獨活寄生湯。﹝七六﹞

一人年逾五十。筋骨痿軟。臥牀五年。徧身瘙癢。午後尢甚。治以生血藥。癢漸愈。痿少可。更以加味四斤丸治之。調理謹守。年餘而痊。﹝此憑癥也。﹞

或曰。熱淫於內。藥用溫補。何也。蓋因血衰弱不能養筋。筋緩不能自持。陽躁熱淫於內。宜養陽滋陰。陽實則水升火降矣。

卷七

瘡疥一百四十三

瘙癢或膿水浸淫者。消風除濕。

癢痛無膿者。祛風潤躁。

瘙癢或疼。午後尢甚者。益陰降火。

痛。大便祕澀者。滋陰瀉火。

搔起白屑。耳作蟬鳴者。祛風淸熱。

一婦患此作癢。膿水不止。脈浮無力。以消風散﹝八十﹞四劑少愈。再四生丸﹝八六﹞月餘而平。﹝此憑癥脈也。﹞

一人癢少痛多。無膿水。以芩﹑連﹑荊﹑防﹑山﹑梔﹑薄荷﹑芍藥﹑歸身﹑治之而愈。

﹝此憑癥也。﹞

一婦作癢。午後尢甚。以當歸飲子數劑少愈。更以人參荊芥散數劑而安。﹝此憑脈癥也一人久而不愈。搔起白屑。耳作蟬聲。以四生散數服癢止。更以當歸飲子數劑而痊。﹝一人下體居多痛。日晡尢甚。腿腕筋紫而脹。就於紫處刺去瘀血。以四物加芩連四劑而安。在上體若。臂腕筋紫脹。亦宜刺去其血。以前湯加柴胡黃芩卽愈。﹝此憑癥也。﹞

一人搔癢成瘡。日晡痛甚。以四物加芩﹑連﹑荊﹑防數劑而止。更以四物加蒺藜﹑何首烏﹑黃二十劑而愈。﹝此憑癥也。﹞

一人頭目昏眩。皮膚瘙癢。搔破成瘡。以八風散治之而愈。

一人患瘡疥多在兩足。午後痛甚。腿腕筋紫而脹。脈洪大。此血熱也。於紫處砭去毒血以四物加芩﹑連。柴胡﹑地骨皮而愈。﹝此憑脈癥也。﹞如手臂有瘡。臂腕筋紫。亦宜砭之。老弱人患此作痛。須補中益气湯加涼血藥。

一兒周歲。先頭患瘡疥。漸至徧身。久而不愈。用四物湯﹝九﹞加防風﹑黃芩﹑升麻。外搽毒藥散。月餘而愈。﹝此憑癥也。﹞

一小兒瘡毒不愈。或愈而復發。皆因母食炙爆辛辣。或有熱。宜先治母熱。若小兒不能服藥者。就於母藥中加漏蘆煎服。兒瘡亦愈。

一兒頭面生瘡數枚作癢。瘡痂累積。名曰粘瘡。以枯礬﹑黃丹等分。麻油調搽。更服敗毒散而愈。﹝此憑癥也。﹞

一人腿生濕瘡。數年不愈。尺脈輕診似大。重診無力。此腎虛風邪襲之而然。名曰腎。以四生散治之。彼不信。自服芩連等藥。遂致气血日弱。膿水愈多。形癥愈憊迨二年。復請予治。仍用前藥而愈。﹝此憑癥脈也。﹞

失肢體有上下。臟腑有虛實。世人但知苦寒之藥能消瘡毒。不知腎臟風因腎不足所致。

以蒺藜爲主。黃爲臣。白附子獨活爲佐使。再若服敗毒等藥。則愈耗元气。促之死矣。

一人痛發熱。脈浮數。以人參敗毒散﹝六四﹞四劑少愈。更以當歸飲子數劑而愈。﹝此憑脈癥也。﹞

一人徧身作癢。搔破成瘡。出水。脈浮數。此手足陽明經風熱所致。以人參敗毒對四物九﹞加芩連。外以松香一兩。枯礬五錢。輕粉三錢爲末。麻油調敷。月餘而愈。﹝此憑癥也。

一兒頭面胸腹患水瘡數枚。潰而成瘡。此風邪乘於皮膚也。名曰瘭瘡。飲荊防敗毒散。

﹝七﹞更以牛糞燒存性。爲末敷之而愈。﹝此憑癥也。﹞

瘭疽爲患最毒。形如粟許。大者如栗。患無常處。多在手指。潰而出血。用南星﹑半夏﹑白芷末敷之。重者見骨。或狂言煩悶。

一兒鼻下生瘡。不時揉擦。延及兩耳諸藥不效。服蘆薈丸。搽松香﹑綠豆末而愈。

一人濕熱下注。兩腿生瘡。以人參敗毒散加蒼術﹑黃柏﹑服之。外貼金黃散。﹝此憑癥一人痛。寒熱便祕。脈數有力。以防風通聖散二劑少愈。更荊防敗毒散﹝七﹞加黃芩﹑山梔。四劑而愈。﹝此憑癥也。﹞

有患此但脈沈實。以前藥加大黃漸愈。再服人參敗毒散而平。﹝此憑脈也。﹞

一僧患瘡疥自用雄黃﹑艾葉等藥。燃於被中燻之。翌日徧身腫。皮破水出。飲食不入。予投以解藥不應而死。

又有患此久而不愈。以船板灰存性一兩。輕粉三錢爲末。麻油調貼。更以知母﹑黃柏﹑防己﹑龍膽﹑茯苓﹑歸﹑弓﹑﹑術服之而愈。

大凡下部生瘡𨿽屬濕熱。未有不因脾腎虛而得之。

一人兩腿生瘡。每服敗毒散則飲食無味。反增腫脹。此脾虛濕熱下注也。以六君子加蒼術﹑升麻﹑酒炒芍藥服之。以黃蠟﹑麻油各一兩﹑輕粉三錢爲膏貼之而愈。﹝此憑癥也。﹞

兩腿生瘡作痛。或徧身作痛。用當歸拈痛湯甚效。

一人年逾五十。兩生瘡。日久不愈。飲食失節。或勞苦。或服滲利消毒之劑愈盛。脾無力。此脾虛兼濕熱也。用補中益气湯數劑少愈。更六君子加蒼術﹑升麻﹑神曲治之而愈。

大凡下部生瘡。痛或發寒熱。或香港腳腫痛。以人參敗毒散加檳榔﹑紫蘇﹑蒼術﹑黃柏並效。久不愈。以四物湯﹝九﹞治之。愈後以補腎丸補之。庶不再發。

瘡方乳香沒藥水銀當歸﹝各半兩﹞川芎貝母黃丹﹝各二錢半﹞眞麻油﹝五兩﹞

又方龍骨﹝生用﹞血蠍赤石脂﹝各一兩﹞頭髮﹝如指大﹞黃蠟白膠香﹝各一兩﹞

不拘多少。煎發三五沸。去發入蠟白膠。再以龍骨﹑血蠍﹑石脂攪勻。安水盆中。候冷。瓷器盛。每用撚作薄片。貼瘡口。外貼竹篛。三日後番過再貼。仍服活血藥。

又方用砂糖水煎冬靑葉三五沸。撈起。石壓平。貼瘡。日換二次。又方頭垢燒灰。

和棗肉搗膏。先以蔥椒葉煎湯洗淨。用輕粉糝上。卻以前膏傘紙攤貼之。

又方地骨皮﹝一兩﹞甘艸節﹝半兩﹞入香油熬熟。去渣。入黃丹﹝一兩半﹞白蠟﹝半兩﹞緊火熬黑提起。白紙攤貼。次用醋煎。冬靑葉攤藥貼之。

凍瘡用煎熟桐油調密陀僧末敷。

牛皮癬用牛膽調燒酒敷之。

諸瘡痛不可忍者。用苦寒藥黃連﹑黃芩。詳上下及引經藥則可。又云。諸瘡以黃連﹑當歸爲君。

連翹﹑甘艸﹑黃芩爲佐。在下者加黃柏。

若稟受壯盛。宜四物湯﹝九﹞加大承气下之。

若性急黑瘦血熱之人瘡痛。宜四物加芩連大力子甘艸。

若肥胖人瘡痛。乃濕熱也。宜羌活﹑防風﹑荊芥﹑白芷﹑蒼術﹑連翹。取其風能勝濕也在上者多通聖散。在下多須用下。

敷藥膿窠治熱燥濕爲主。無名異。松皮炭亦主膿。幹疥開郁爲主。吳茱萸。腫多者加白芷開郁。幹癢出血多者。加大黃﹑黃連﹑豬脂調敷。

濕多者油調敷。癢多加枯礬。痛多加白芷﹑方解石。

定癢殺虫用蛇牀。

虫瘡如癬狀。退熱殺虫爲主。用蕪荑﹑黑狗脊﹑白礬﹑雄黃﹑硫黃﹑水銀﹑樟腦﹑松香虫多加藜蘆﹑斑蝥。或錫灰﹑檳榔。紅色加黃丹。靑色加靑黛。頭上瘡加黃連﹑方解石。陰囊瘡加茱萸。腳腫出血。分濕熱用藥。膿瘡治熱爲主。

黃連黃芩大黃﹝各無名異﹝少許炒﹞白芷輕粉沙瘡蕪荑寒水石﹝各二錢﹞剪艸吳茱萸黃柏枯礬﹝各一錢﹞蒼術濃朴雄﹝各五分﹞輕粉﹝十貼﹞

上爲末。油調敷。

又方蕪荑枯礬軟石膏大黃樟腦上爲末。先洗去瘡痂。油調敷。

一上散雄黃硫黃﹝各三錢半﹞寒水石白膠香黑狗脊蛇牀﹝各一兩﹞黃連枯礬﹝各五吳茱萸﹝三錢﹞斑蝥﹝十四个去翅足﹞上除硫黃﹑雄黃﹑寒水石。另研爲粉外。餘皆研極細末次以班蝥同余藥研勻。先洗瘡。令湯透去痂。用臘豬油手心中擦熱。鼻中嗅二三次。卽擦瘡上。一上卽愈。如痛甚腫滿髙處。加寒水石一倍。如不苦癢。只加狗脊。微癢只加蛇牀。

有虫加雄黃。如喜火炙湯炮加硫黃。只嗅不已。亦可愈也。

疥瘡春天發者。開郁爲主。吳茱萸白礬﹝各二錢﹞樟腦﹝五分﹞輕粉﹝十﹞寒﹝二錢半﹞蛇牀﹝三錢﹞黃柏大黃硫黃﹝各一錢﹞檳榔﹝一个﹞爲末。油調。莫抓破。

小兒頭瘡川芎片芩酒炒白芍陳皮﹝各半兩﹞酒歸酒白術﹝各半兩﹞天麻﹝酒蒼術蒼耳﹝各七錢半﹞酒柏酒粉艸﹝各四錢﹞防風﹝三錢﹞爲末。水蕩起。煎服。日四五次。服後睡片時。

又方臘豬油﹝半生半熟﹞雄黃水銀等分爲末。洗淨瘡。敷上。

小兒癩頭並身癩松皮﹝燒灰﹞白膠香枯礬大黃黃柏爲末。熟油調敷。

耳後月蝕瘡黃連枯礬爲末敷。

小兒瘡牙皂﹝去皮﹞胡椒﹝些少﹞枯礬輕粉樟腦爲末。燭油調搽。七日如櫻桃膿窠。乃去椒。

小兒禿頭通聖散酒制。取大黃另用酒炒。入研爲末。再仍通用酒拌焙漧。每服一錢。

。頻服。用白炭燒紅淬長流水令熱。洗之。外用胡荽子﹑伏龍肝﹑梁上塵﹑黃連﹑白礬爲末。油調敷。

又方松樹濃皮﹝燒炭二兩﹞黃丹﹝水飛一兩﹞寒水石﹝一兩細研﹞枯礬黃連大黃﹝各半兩﹞白膠香﹝熬飛傾石上二兩﹞輕粉﹝四或云一分﹞

上爲末。先洗去瘡痂。熬熟油調敷。

癬瘡用防風通聖散。去硝黃加浮萍﹑皂角刺。

又方浮萍﹝一兩﹞蒼耳蒼術﹝各二兩﹞苦參﹝一兩半﹞黃芩﹝半兩﹞香附﹝二錢半﹞

爲末。酒糊丸。

敷藥先用洗藥。後上敷藥。蘆薈大黃輕粉雄黃蛇牀檳榔槿樹皮上爲末。先刮癬。

用米醋調塗。又方蘆薈﹝三盛﹞巴豆﹝去殼十四粒﹞白蠟蓖麻子﹝去殼十四粒﹞

斑蝥﹝七个去翅足﹞

上用香油二兩。熬巴豆﹑蓖麻﹑斑蝥三藥。以黑爲度。去粗入蠟。並蘆薈末在內。用瓷罐盛貯。微微刮癬令破。以油塗上。過夜略腫而愈。

洗藥紫蘇樟樹蒼耳浮萍煎湯洗。先洗後上敷藥。

卷七

諸虫傷一百四十四

﹝附犬蛇傷﹞

一人被犬傷。痛甚惡。令急吮去毒血。隔蒜灸患處數壯。痛卽止。更貼太乙膏﹑服玉眞散而愈。

一人瘋犬所傷。牙關緊急。不省人事。緊鍼患處出毒血。隔蒜灸良久而醒。用太乙膏封貼。飲玉眞散二服。

少蘇。更以解毒散﹝百一十﹞二服而痊。若患重者。須先以蘇合香丸灌之。後進湯藥。

鍼灸經云。外丘穴治犬。卽瘋犬所傷。發寒熱。速灸三壯。更灸患處。立愈。春末夏狂犬咬人。待過百日得安。終身禁犬肉﹑蠶蛹。食此卽發。不可救也。宜先去惡血。灸咬處十壯。明日以後。日灸一壯。百日乃止。忌酒七日。搗韭汁一二盞。狂犬傷。令人吮去惡血。灸百壯效。

治蛇入七竅。急以艾灸蛇尾。﹝又法﹞以刀破蛇尾少許。入花椒七粒。蛇自出。卽用雄黃砂末煎人參湯調灌之。內毒卽解。山居人被蛇傷。急用溺洗患處。拭漧。以艾灸之。大效。又方獨頭大蒜切片置患處。以艾於蒜上灸之。每三壯換蒜。效。

一人被蠍螫手。痛徹心。頃刻痛至腋。寒熱拘急。頭痛惡心。此邪正二气相搏而然。

以飛龍奪命丹塗患處。及服止痛之藥。俱不應。乃隔蒜灸之。遂愈。

後有被螫。如前灸之。痛卽止。

一人蜈蚣傷指。亦用前法而愈。

凡蛇毒之類所傷。根據此療之並效。本艸謂蒜療瘡毒有回生之功。

一獵戶腿被野狼咬痛甚。治以乳香定痛散不應。予思至陰之下。气血凝結。藥力難達。令隔蒜灸至五十餘壯。痛去。仍以托裏藥及膏藥貼之。愈。

一人被斗犬傷腿。頃間痛至股。翌日牙關緊急。用玉眞散不應。隔蒜灸三十餘壯而蘇。仍以玉眞散﹝百二十三﹞及托裏消毒藥而愈。

諸虫傷。白礬一塊。於端午日自早曬至晚收貯。用時旋爲末。水調搽患處。痛卽止。

卷七

誤吞水蛭一百四十五

一人腹痛。食熱則甚。諸藥不應。半年後腹加腫脹。面色痿黃。脈不洪滑。非癰也。詢始因渴甚。俯飲澗水。意其誤吞水蛭。令取黃泥爲丸。空心用水送下百丸。果下蛭而愈。

一兒因跌溝中腹痛。服驚積等藥不應。亦根據前癥療之。愈。

卷七

虫入耳一百四十六

一人睡間有虫入耳。痛瞀。將生薑擦貓鼻。其尿自出。取尿滴耳內。虫出。

一人耳內生瘡。不時作痛。欲死。痛止如故。脈皆安靜。非瘡也。話間痛忽作。予意有虫入耳。急取貓尿滴耳。

果出一臭虫。不復痛。或用麻油滴之。則虫死難出。

或炒脂麻枕之。則虫亦出。但不及貓尿速也。

卷七

血風瘡一百四十七

脈浮者。祛風爲主。益气佐之。

脈澀者。祛風爲主。養血佐之。

脈浮而澀者。祛風養气血。

一婦患此作癢。五心煩熱。以逍遙數劑而止。更人參荊芥散二十餘劑而愈。

一婦徧身作癢。秋冬尢甚。脈浮數。飲消風散。敷蛇牀子散。數月頓愈。

一婦徧身赤色。撥破成瘡。膿出不止。以當歸飲子及蛇牀子散而愈。

一老婦徧身作癢。午前益甚。以四君子加荊。防﹑芎﹑歸而安。

一婦洗頭。致頭患腫兼癢。以人參荊芥散數劑而愈。

一婦作癢成瘡。久而患處仍癢。搔起白屑。以四生散數服癢止。以人參荊芥散二十餘劑而愈。

一人徧身瘙癢。諸藥不應。脈浮。按之而澀。以生血藥爲主。間以益气。百貼而愈。﹝此憑脈也。﹞

一兒癮疹。瘙癢發熱不安。以消風散治之。

一兒亦患此咳嗽時嘔。以葛根橘皮湯並愈。

一婦生風癜似癬。三年不愈。五心煩熱。脈洪。按之則澀。此血虛癥也。以生血爲主。

之。若專攻風毒。則血愈虛而熱愈熾。血被煎熬則發瘰。或爲怯癥。遂以逍遙散﹝二三﹞數劑。及人參荊芥散﹝七九﹞二十餘劑而愈。﹝此憑脈癥也。﹞

一婦徧身瘙癢。秋冬則劇。脈浮數。此風邪客於皮膚。名曰血風疹。飲消風散。及搽蛇牀子散少可。更以四物湯加荊防數劑而愈。﹝此憑脈癥也。﹞

又一婦患此。夏月尢甚。脈洪大。用何首烏散。﹝七九﹞

一婦患赤瘢瘙癢。搔破成瘡。出水。久而不愈。內服當歸飲。外搽蛇牀子散並愈。﹝此一婦亦患此。諸藥不應。以四生散數服而愈。

大抵婦人體虛。風邪客於皮膚則成白疹。寒濕客於肌肉。郁熱而爲赤疹。色𨿽有異。治同。凡人汗出不可露臥及浴。經曰。汗出見濕。乃生痤。雷公云。徧身風疹。酒調生柏一人每至秋冬。徧身發紅點如瘢。作癢。此寒气收斂腠理。陽气不得發越。怫郁內作也人參敗毒散解散表邪。再以補中益气湯實表益气。彼以爲熱毒。自用涼藥。愈盛。復請。仍用前湯加茯苓﹑半夏﹑羌活四劑﹐更用補中益气湯而愈。﹝此憑癥也。﹞

河間曰。瘡腫因內熱外虛。風濕所乘。蓋肺主皮毛。脾主肌肉。肺气虛則腠理開。爲風乘。脾气濕而內熱。則生瘡也。腫者。由寒熱毒瓦斯客於經絡。使血澀壅結成腫。風邪內作者。則無頭無根。血气相摶作者。則有頭有根。赤核腫則風熱流會。瘡以痛爲實。癢爲虛。虛非爲寒。乃熱之微甚也。

麥飯石膏治諸般癰疽神效。

麥飯石膏不拘多少。炭火至紅。以好米醋淬之。如此淬十數次。研爲末。重羅去粗取細末。入乳缽。數人更遞研五七日。如面極細爲妙。白蘞﹝研爲細末﹞鹿角﹝不用自蛻者。須擇帶腦頂骨全者。卻是生取之角。截作二三寸長。炭火燒令煙盡。研羅如末。再入乳缽。更遞研令極細。﹞

上用麥飯石膏細末二兩。白蘞末二兩。鹿角灰四兩。最要研得極細。方有效。粗則反致。細則大能止痛。收口排膿﹝精粗之異如此。﹞和合量藥末多寡。用經年好米醋入銀石器內。

熬令魚眼沸。卻旋。又入藥末。用竹篾子不住手攪。熬一二時久。令稀稠得所。提出以瓷器盛之。候冷。以紙蓋覆。勿令著塵。用時先以豬蹄湯洗去膿血。以故帛挹幹。鵝翎蘸膏塗敷四圍。凡有赤處盡塗之。但畱中心一口如錢大。未潰能令內消。已潰則排膿如湍水。逐日瘡口收斂。瘡久肌肉腐爛。筋骨出露。用舊布片塗藥貼瘡。但內膜不穿。亦能取安。洗瘡勿可手觸嫩肉。亦不可口气吹著。合藥亦忌腋气之人。及月經有孕婦人見之。再可熬好米醋一大碗。收瓷器內。候逐日用藥於瘡上。久則藥幹。以鵝翎點醋拂濕其藥。勿令繃也。初則一日一洗一換藥。十日後。兩日一換。古方云。麥飯石顏色黃白類麥飯。曾作磨者尢佳。按麥飯石不可作磨。狀如麥飯團生粒點。如無此石。可以舊面家磨近齒處石代之。取其有麥性故也。或溪中尋白石如豆如米大者。卽是也。其石大小不等。或如拳。如鵝卵。略如握聚一古之呂西華祕傳此方。𨿽在至親。亦不可得。裴員外啖之以名第。河南尹脇之以重刑。

守死不傳。君子責其存心𨿽隘。尙可恕也。近世醫者。每見已效之方。設爲詭詐之術。使人勿復用之。其罪不容誅矣。常有趙尹來宰龍泉。速於赴任。單騎兼程。到任未幾。鼻衄大作。日出血數升。有醫教服藕汁地黃膏。趙曰。往年因勞感熱而驟得此。尋叩名醫。服藥愈。臨分袂時。醫者屬云。疾若再作。不可輕信醫者服生地黃藕汁。冰冷脾胃。無復可療。因此半月間易數醫無效。前醫遂密制藕汁地黃膏進之。卽愈。趙問。蒙惠藥。與吾初衄時所服之藥。气味相似。得非方同乎。醫曰。卽日前所獻藕汁地黃膏也。趙驚嘆曰。醫乃詭謀以誤我耶。早信此方。不受苦許久。

補遺

癰癤一百四十八

些小癰癤。方結未成。不可貼膏藥。取生鹿角尖於砂盆內。同老米醋濃磨。以鵝翎塗拂癤之四圍。當中畱一口。遇幹再塗。一二日卽內消。

又方用吳茱萸微炒爲細末。雞子淸調塗病處。神效。

些小癰癤。疼痛發熱時。用生粉艸節。不炙不焙。只日曬漧。無日。於焙籠蓋上微火焙研爲細末。熱酒調服一二錢。連追數服。痛熱皆止。微覺惡寒。似欲發背。或已生瘡腫癮疹。以硝石三兩。暖水一升。和令硝。待冷。取故靑布沓三重於赤處方員。濕布拓之。熱則頻易。立瘥。

補遺

發背及諸癰毒一百四十九

黑鉛一片。甘艸三兩。微炙。銼。用酒一斗。置瓷瓶中。然後熔鉛投酒中。卻出酒。另以瓶盛。取出鉛根據前熔投。如此者九度。並甘艸去之。只用酒令病患飲醉寢則愈。

又方甘艸三兩。生搗爲末。大麥麵九面大盤中攪和令勻。取上好酥少許。別撚入藥。

。百沸水搜作餅。方員大於瘡一分。熱敷腫上。以細片及故紙隔令通气。冷則換之。已成膿自出。未成膿便內消。

補遺

發背欲死一百五十

取冬瓜截去頭。合瘡上。瓜當爛。截去更合之。瓜未盡。瘡已斂小矣。卽用膏養之。

又方取獨頭大蒜兩頭細搗。以麻油和研。濃敷瘡上。幹卽易。或以薴根爛搗敷之數

補遺

石癰堅如石不作膿者一百五十一

生商陸根搗爛搽之。燥則易。

補遺

乳硬欲結膿一百五十二

以鹿角於臼內磨取白汁塗之。幹又塗。不得近手。並令人嗍去黃水。一日許卽散。

補遺

癰癤欲愈必癢又治腎臟濕癢一百五十三

一人髀上生癤數日。瘡口欲合。四邊癢甚。以綿帛蘸湯熨洗。甚快。再癢再熨。覺倦。

。洗熨最損人气血或至眩絕。於是取鹽於四緣徧擦。覺瘡內外淸涼。更不復癢。如或癢甚則重擦。隨其輕重。鹽入瘡內亦無害。

補遺

刀傷磕損血不止一百五十四

一人磕損大指甲。離肉血淋。急取蔥白煨爛。乘熱縛定。痛與血隨止。蔥冷再易。

一匠斧傷腳跟。乘急用泥塞。延後攻注。腫盛發寒熱。遂令剔去舊土。使血再出。卻用白敷之。不移時痛住血止。又遇殺傷。气偶未絕。急令取蔥白鍋內炒熟。以敷傷處。繼而呻吟。再易已無事矣。無蔥白﹐用葉亦可。只要炒熱爲上。時易爲佳。若傷多煨炮不及。

但以干鍋且烙且杵。令延出蔥熱用之妙。

附方

托裏溫中湯

治瘡爲寒變而內陷者。膿出消解﹐皮膚涼。心下痞滿。腸鳴切痛。大便微溏。食卽嘔。

气短喫逆不絕。不得安臥。時發憒。

丁香沈香茴香益智仁陳皮木香羌活漧薑﹝炮各一錢﹞甘艸﹝炙﹞附子﹝炮去皮臍各二錢﹞

作一劑。水二鐘。姜三片。煎八分。不拘時服。

附方

六君子湯

治一切脾胃不健。或胸膈不利。飲食少思。或作嘔。或食不化。或膨脹。

人參白術﹝炒﹞茯苓半夏﹝姜制﹞陳皮﹝各一錢﹞甘艸﹝炙五分﹞

作一劑。水二鐘。姜三片。煎八分。不拘時服。

附方

內疏黃連湯

﹝一名黃連內疏湯﹞

治瘡瘍腫硬。發熱作嘔。大便祕澀。煩躁。飲冷。嘔噦。心煩。脈沈實。此邪在髒也。急服以內除之。使邪不得犯經絡。

黃連山梔子當歸﹝酒拌﹞芍藥木香檳榔黃芩薄荷桔梗甘艸﹝各一錢﹞

連翹大黃﹝炒各一錢﹞

作一劑。水二鐘。煎八分。食前服。

附方

十宣散

治瘡瘍。脈緩澀。身倦怠。惡寒。或脈弦。或緊細者。皆宜用之。散風寒。助陽气也。

人參當歸﹝酒拌﹞黃﹝鹽水拌炒各一錢﹞甘艸白芷川芎桔梗﹝炒各一錢﹞濃朴﹝薑汁制炒五分﹞防風肉桂﹝各三分﹞

作一劑。水二鐘。煎八分。服。

附方

小柴胡湯

治瘰。乳癰。便毒。下疳。及肝經分一切瘡瘍。發熱。潮熱。或飲食少思。

半夏﹝姜制一錢﹞柴胡﹝二錢﹞黃芩﹝炒二錢﹞人參﹝一錢﹞甘艸﹝炙五分﹞

作一劑。水二鐘。姜三片。煎八分。食遠服。

附方

防風通聖散

治一切風熱。積毒。瘡腫。發熱。便祕。表裏俱實者。

芍藥﹝炒﹞芒硝滑石﹝﹞川芎當歸﹝酒拌﹞桔梗石膏﹝﹞荊芥麻黃﹝各四半﹞薄荷大黃﹝煨﹞山梔﹝炒﹞白術﹝炒﹞連翹甘艸﹝炙﹞防風黃芩﹝炒各五分﹞

作一劑。水二鐘。煎八分。服。

附方

荊防敗毒散

治一切瘡瘍。時毒。腫痛。發熱。左手脈浮數。

荊芥防風人參羌活獨活前胡柴胡桔梗枳殼茯苓川芎甘艸﹝各一錢﹞卽人參敗毒散加荊芥防風作一劑。水二鐘。煎八分。食遠服。

附方

黃連解毒湯

治積熱。瘡瘍腫。作痛煩躁。飲冷。脈洪數。或口舌生瘡。或疫毒發狂。

黃芩黃柏﹝炒﹞黃連﹝炒﹞山梔﹝各一錢半﹞

作一劑。水二鐘。煎七分。熱服。

附方

四物湯

治一切血虛。或發熱之證。

當歸﹝酒拌﹞川芎﹝各一錢﹞芍藥﹝炒﹞生地﹝一錢﹞

作一劑。水二鐘。煎八分。食遠服。

加四君湯。卽八物湯。又名八珍湯。治癥詳見於後。

附方

大黃牡丹湯

大黃﹝四兩﹞牡丹皮﹝三兩﹞芒硝﹝二兩﹞桃仁﹝五十个﹞

每服五錢。水煎服。

附方

隔蒜灸法

治一切瘡毒。大痛或不痛。或麻木。如痛者灸至不痛。不痛者灸至痛。其毒隨而散。蓋火以暢達。拔引郁毒。此從治之法也。有回生之功。

大蒜去皮。切三文銅錢濃。安瘡頭上。用艾壯於蒜上灸之。三壯。換蒜復灸。未成者卽已成者亦殺其大勢。不能爲害。若瘡大。用蒜搗爛攤患處。將艾鋪上燒之。蒜敗再換。如不痛。或不作膿。及不發起。或陰瘡。尢宜多灸。

附方

淸涼飲

治瘡積熱煩躁。飲冷痛。脈實。大小便祕澀。

大黃﹝炒﹞赤芍當歸甘艸﹝各二錢﹞

水二鐘。煎八分。食前服。

附方

十全大補湯

治瘡潰膿淸。或不潰不斂。皆由元气虛弱。不能營運。服此生血气。壯脾胃。兼補諸虛潰瘍發熱。或惡寒。或作痛。或膿多。或自汗盜汗。及流注。瘰。便毒。久不作膿。或膿成不潰而不斂。若血气不足。結腫未成膿者。加枳殼﹑香附﹑連翹服之。自消。

人參肉桂地黃﹝酒蒸焙﹞川芎白芍﹝炒﹞茯苓白術﹝炒﹞黃﹝鹽水拌炒﹞當歸﹝酒拌各一錢﹞甘艸﹝炙五分﹞

作一劑。水二鐘。姜三片。棗二枚。煎八分。食前服。

附方

八珍湯

調和榮衛。順理陰陽。滋養血气。進飲食。退虛熱。此气血虛乏大藥也。

當歸﹝酒拌﹞川芎芍藥﹝炒﹞熟﹝酒拌﹞人參白術﹝炒﹞茯苓﹝各一錢﹞甘艸﹝炙五分﹞

水二鐘。姜三片。棗二枚。煎八分。食前服。

附方

加味十全大補湯

人參肉桂地黃川芎白芍藥茯苓白術黃甘艸當歸烏藥香附﹝各等分﹞

姜棗水煎。空心溫服。每劑一兩。

附方

補中益气湯

治瘡瘍元气不足。四肢倦怠。口漧發熱。飲食無味。或飲食失節。或勞倦身熱。脈洪大無力。或頭痛。或惡寒自汗。或气髙而喘。身熱而煩。

黃﹝炙一錢半﹞甘艸﹝炙﹞人參當歸﹝酒拌﹞白術﹝炒各一錢﹞升麻柴胡陳皮﹝各三分﹞

水二鐘。姜二片。棗二枚。煎一鐘。空心服。

附方

聖愈湯

治瘡瘍膿水出多。或金瘡出血。心煩不安。睡臥不寧。或五心煩熱。

地黃﹝酒拌蒸半日﹞生地黃﹝酒拌﹞川芎人參﹝各五錢﹞當歸﹝酒拌﹞黃﹝鹽水浸炒各一錢﹞

水二鐘。煎八分。食遠服。

附方

人參養榮湯

治潰瘍發熱。或惡寒。或四肢倦怠。肌肉消瘦。面色痿黃。呼吸短气。飲食無味。或气血原不足。不能收斂。若大瘡愈後。服之不變他病。

白芍﹝一錢五分﹞人參陳皮黃﹝蜜炙﹞桂心當歸﹝酒拌﹞白術甘艸﹝炙各一錢﹞熟﹝酒拌﹞五味子﹝炒搗碎﹞茯苓﹝各一錢半﹞遠志﹝去心炒五分﹞

水二鐘。姜三片。棗一枚。煎八分。食前服。

附方

歸脾湯

治思慮傷脾。不能統攝心血。以致妄行。或吐血下血。或健忘怔忡。驚悸少寐。或心脾茯神白術人參黃﹝蜜炙﹞龍眼肉酸棗仁﹝蒸各一錢﹞木香﹝三分﹞甘艸﹝炙一分半﹞

水一鐘。姜一片。棗一枚。煎六分。食遠並臨臥服。

附方

遠志酒

遠志﹝不拘多少泔浸洗去土捶去心﹞

上爲末。每三錢。用酒一盞調。遲少頃。澄淸飲之。以滓敷患處。治女人乳癰尢效。

附方

黃建中湯

黃﹝蜜制﹞肉桂﹝去皮各三兩﹞甘艸﹝炙二兩﹞白芍每服一兩。姜棗水煎服。

附方

內補黃湯

黃﹝炙﹞麥門冬﹝各一兩﹞熟地黃人參茯苓甘艸﹝炙七分﹞白芍川芎官桂每服一兩。姜棗水煎服。

附方

逍遙散

治婦人血虛。五心煩熱。肢體痛。頭昏重。心忪。頰赤。口燥咽漧。發熱。盜汗。食少。嗜臥。及血弱榮衛不調。痰嗽潮熱。肌體羸瘦。漸成骨蒸。

當歸﹝酒拌﹞芍藥茯苓白術﹝炒﹞柴胡﹝各一錢﹞甘艸﹝七分﹞

水二鐘。煎八分。食遠服。

附方

柏子丸

治月經短少。漸至不通。手足骨肉煩疼。日漸羸瘦。漸生潮熱。其脈微數。此由陰虛血陽往乘之。少水不能勝盛火。火逼水涸。亡津液。當養血益陰。愼毋以毒藥通之。宜此丸與柏子仁﹝炒研﹞牛膝﹝酒拌﹞捲柏﹝各半兩﹞澤蘭葉續斷﹝各二兩﹞地黃﹝三兩酒拌蒸半日杵膏﹞

上爲末。入地黃膏。加煉蜜丸梧子大。每服三十丸。空心米飲下。

附方

澤蘭湯

治癥同前。

澤蘭葉﹝三兩﹞當歸﹝酒拌﹞芍藥﹝炒各一兩﹞甘艸﹝五錢﹞

上爲粗末。每服五錢。水二鐘。煎一鐘。去滓溫服。

附方

連翹消毒散

﹝卽涼膈散﹞

治積熱。瘡瘍痛。發熱。煩渴。大便祕。及咽喉腫痛。或生瘡毒。

連翹﹝一兩﹞山梔子大黃薄荷葉黃芩﹝各五錢﹞甘艸﹝一兩五錢﹞朴硝﹝二錢半﹞

每服一兩。水煎。溫服。

附方

理中湯

治脾胃不健。飲食少思。或作嘔。傷寒及肚腹作痛。

人參漧薑﹝炮﹞甘艸﹝炙﹞白術﹝炒各錢半﹞

水一鐘。煎五分。食遠服。

附方

二神丸

治脾腎俱虛。侵晨作瀉。或飲食少思。或食而不化。或作嘔。或久瀉不止。如脾經有濕。大便不實者。神效。

一人年逾四十。徧身發腫。腹脹如鼓。甚危。諸藥不應。用此數服。飲食頓進。其腫漸消。兼以除濕健脾之劑而愈。

破故紙﹝四兩炒﹞肉豆蔻﹝二兩生用﹞

上爲末。用大紅棗四十九枚。生薑。四兩切碎。同棗用水煎熟。去姜。取棗肉和藥丸梧子大。每服五十丸。空心鹽湯送下。

附方

竹葉黃湯

淡竹葉﹝二錢﹞生麥門冬﹝去心﹞黃﹝炙﹞當歸﹝酒拌﹞川芎甘艸黃芩﹝炒﹞

芍藥人參半夏﹝姜制﹞石膏﹝各一錢﹞

水二鐘。煎八分。食遠服。

附方

黃六一湯

治潰後作渴。必發癰瘡。宜常服此。可免。

綿黃﹝六兩一半生焙一半鹽水潤瓷器飯上蒸三次焙漧﹞甘艸﹝一兩半生半炙﹞

每銼一兩。水二鐘。煎八分。食遠服。或爲末。每服二錢。早晨日午。白湯調服更妙。

加人參尢效。

附方

七味白術散

白術茯苓﹝去皮﹞人參﹝各半兩﹞甘艸﹝炙一兩半﹞木香﹝二錢半﹞藿香﹝半兩﹞葛根﹝一兩﹞

上爲末。每服五錢。白湯調下。

附方

豬蹄湯

消腫毒。去惡肉。潤瘡口。止痛。

白芷黃芩當歸羌活赤芍露蜂房﹝蜂兒多者佳﹞生甘艸﹝各五錢﹞

用豬蹄一雙。水四五碗。煮熟去油滓。取淸湯入前藥煎數沸。去滓溫洗。以膏藥貼之。

附方

復元活血湯

治墜墮或打撲。瘀血流於脇下作痛。或小腹作痛。或痞悶及便毒。初起腫痛。

柴胡﹝錢半﹞天花粉當歸﹝酒拌各一錢﹞紅花甘艸﹝七分﹞穿山甲﹝一錢﹞大黃﹝酒拌炒三錢﹞桃仁﹝二十粒去皮尖酒浸研﹞

水二鐘。煎一鐘。食前服。

附方

桃仁承气湯

治傷損。瘀血停滯。腹痛發熱。或發狂。或便毒。壅腫疼痛。便祕發熱。用此通之。

桃仁﹝五十粒去皮尖﹞桂枝芒硝甘艸﹝炙各一錢﹞大黃﹝二錢﹞

水二鐘。煎一鐘。空心服。

附方

當歸地黃湯

治破傷風。气血俱虛。發熱頭痛。服此養血气。祛風邪。不拘新舊並治之。

當歸﹝酒拌﹞地黃﹝酒拌﹞芍藥川芎本防風白芷﹝各一錢﹞細辛﹝五分﹞

附方

補眞丸

肉蓯蓉﹝酒浸焙﹞葫蘆巴﹝炒﹞附子﹝炮去皮﹞陽起石﹝煨﹞鹿茸﹝酒浸焙﹞菟絲子﹝淨洗酒浸﹞肉豆蔻﹝面裹煨﹞川烏﹝炮去皮﹞五味子﹝各五錢﹞

上爲末。用羊腰子兩對。治如食法。蔥椒酒煮。搗爛入酒。糊丸如梧子大。每服七十丸。空心米飲鹽湯任下。

附方

玄參升麻湯

玄參赤芍藥升麻犀角屑桔梗貫眾黃芩﹝各一錢﹞甘艸﹝五分﹞

作一貼。水姜煎。食後服。

附方

犀角升麻湯

犀角﹝七錢半﹞升麻﹝五錢﹞防風羌活川芎黃芩白附子﹝各二錢半﹞甘艸﹝一每服一兩。水煎。食後服。

附方

淸胃散

治胃經濕熱。牙齒或牙齦腫痛。或牽引頭腦。或面發熱。

歸身﹝酒拌一錢﹞黃連生地黃﹝酒拌各一錢﹞牡丹皮﹝錢半﹞升麻﹝二錢﹞

水二鐘。煎七分。食遠服。

附方

淸咽利膈散

金銀花防風荊芥薄荷桔梗黃芩黃連﹝各一錢半﹞山梔連翹﹝各錢﹞玄參大黃﹝煨﹞朴硝牛蒡子甘艸﹝各七分﹞

作一貼。水煎服。

附方

聰耳益气湯

黃﹝一錢﹞甘艸﹝炙五分﹞人參﹝三分﹞當歸﹝二分酒焙漧﹞橘皮﹝二分﹞升麻﹝二分﹞柴胡﹝三分﹞白術﹝三分﹞菖蒲防風荊芥作一服。水煎。空心服。

附方

防風通气湯

羌活獨活﹝各二錢﹞防風甘艸﹝炙﹞本﹝各一錢﹞川芎﹝五錢﹞蔓荊子﹝三錢﹞

銼。分二貼。水煎服。

附方

豆豉餅

治瘡瘍腫硬不潰。及潰而不斂。並一切頑瘡惡瘡。用江西豆豉爲末。唾津和作餅如錢大三文。置患處。又艾壯於餅上灸之。餅漧再用唾津和作瘡大。用漱口水調作餅覆患處。以艾鋪餅上燒之。未成者卽消。已成者𨿽不全消。其毒頓減。甚有奇功。不可忽之。

附方

流气飲

治流注及一切恚怒气結腫作痛。或胸膈痞悶。或風寒濕毒。摶於經絡。致气血不和。結成腫塊。肉色不變。或漫腫木悶。無頭。﹝卽瘡科流气飲﹞

桔梗﹝炒﹞人參當歸﹝酒拌﹞官桂甘艸﹝炙﹞黃﹝鹽湯浸炒﹞濃朴﹝姜制﹞防風紫蘇芍藥烏藥枳殼﹝各七分﹞檳榔木香川芎白芷﹝各五分﹞

水二鐘。煎八分。食遠服。

附方

獨參湯

治潰瘍。气血虛極。惡寒或發熱。或失血之證。葛可久血脫補气。卽此方也。

人參﹝一兩﹞水二鐘。棗十枚。煎一鐘。徐服。若煎至稠濃。卽爲膏。

附方

補腎丸

巴戟﹝去心﹞山藥補骨脂﹝炒﹞小茴香﹝炒﹞牡丹皮﹝各五錢﹞淸鹽﹝二錢半後入﹞

肉蓯蓉﹝酒洗一兩﹞枸杞子﹝一兩﹞

上爲末。蜜丸梧桐子大。每服五十丸。空心鹽湯下。

附方

地骨皮散

治骨蒸。潮熱。自汗。咳吐腥穢稠痰。

人參地骨皮生地黃﹝各錢半﹞白茯苓柴胡黃﹝炙﹞知母﹝炒﹞石膏﹝各一水二鐘。煎八分。食遠服。

附方

密鑰匙

治喉閉。纏喉風。痰涎壅塞。甚者水漿難下。

焰硝﹝一兩五錢﹞鵬砂﹝五錢﹞腦子﹝一字﹞雄黃﹝二錢﹞白僵蠶﹝一錢﹞

各研爲末。和勻。以竹管吹患處。痰涎卽出。如痰出喉仍不消。急鍼患處。去惡血。

附方

必效散

治未成膿自消。已潰者自斂。如核未去。更以鍼頭散腐之。若气血虛者。先服益气養榮湯數劑。然後服此散。服而毒以下。再服前湯數劑。

南鵬砂﹝二錢半﹞輕粉﹝一錢﹞斑蝥﹝四十个糯米同炒熟去翅及頭﹞麝香﹝五分﹞巴豆﹝五粒去殼心膜﹞白檳榔﹝一个﹞

上爲末。每服一錢。壯實者錢半。五更滚湯調下。小水澀滯。或微痛。此欲下也。進散一服。其毒卽下。斑蝥﹑巴豆似爲峻利。然巴豆能解斑蝥之毒。用者勿畏。嘗遇富商項有痕頗大。詢之。彼云因怒而致。困苦二年。百法不應。方與藥一服。卽退二三。再服頓退。四服而平。旬日而痊。以重禮求之。乃是必效散。一老媼亦治此癥。索重價始肯治。其方乃是中品錠子瘡內。以膏藥貼之。其根自腐。未盡再用。去盡更搽生肌藥。數日卽愈。

予見血气不虛者果驗。血气虛者潰去亦不愈。丹溪亦云。必效散與神效栝蔞散相兼服之。有神效。常以二藥兼補劑用之。效。按錠子𨿽峻利。蓋結核堅硬。非此未見易腐。必效散𨿽有斑蝥峻利。然毒深者。非此莫能易解。又有巴豆解毒。但有气血虛者。用之恐有誤。一道人治此癥。用雞子七个。每个入斑蝥一枚。飯上蒸熟。每日空心服一枚。求者甚多。然气血虛者恐亦不能治也。

附方

散腫潰堅丸

知母﹝酒浸炒﹞黃柏﹝酒洗炒﹞昆布桔梗﹝各半兩﹞栝蔞根﹝酒洗﹞廣術三稜﹝酒連翹﹝各三錢﹞升麻﹝六分﹞白芍藥黃連葛根﹝各二錢﹞艸龍膽﹝四兩酒洗炒﹞黃芩稍﹝一錢半一半酒洗一半生﹞

爲末。蜜丸如梧子大。每服五十丸。滚湯下。

附方

香附餅

治瘰流注腫塊。或風寒襲於經絡。結腫或痛。用香附爲末。酒和。量瘡大小。作餅覆患處。以熨斗熨之。未成者內消。已成者自潰。若風寒濕毒。宜用薑汁作餅。

附方

內塞散

治陰虛。陽气湊襲。患腫或潰而不斂。或風寒襲於患處。致气血不能運。至久不愈遂成附子﹝童便浸三日一日一換切作四塊再浸數日炮一兩﹞肉桂﹝去皮﹞赤小豆甘艸﹝炙﹞

鹽水浸炒﹞當歸﹝酒拌﹞茯苓白芷桔梗﹝炒﹞川芎人參遠志﹝去心﹞濃朴﹝姜制各一兩﹞防風﹝四錢﹞

爲末﹐每服二錢﹐空心溫酒下。或酒糊丸﹐鹽湯下亦可。或煉蜜丸亦可

附方

神效栝蔞散

治乳癰乳勞已成。化膿爲水。未成卽消。治乳之方甚多。獨此神效。瘰瘡毒尢效。

甘艸當歸﹝各五錢﹞沒藥﹝另研﹞乳香﹝各一錢另研﹞栝蔞﹝大者二个杵﹞

作二劑。用酒三碗。煎至二碗。分三次飲。更以渣罨患處。一切癰疽。腫毒。便毒。並效。如數劑不消不痛。兼服補气血之藥。

附方

黃連胡粉散

黃連﹝二兩﹞胡粉﹝一錢﹞水銀﹝一兩同粉研令消﹞

三味相和。用皮包裹。熟良久。敷患處。

附方

桃仁湯

桃仁蘇木蠻虫﹝去足翅炒﹞水蛭﹝三十个炒﹞生地黃每服三錢。水一鐘。煎六分。空心服。

附方

沒藥丸

當歸﹝一兩﹞桂心芍藥﹝各半兩﹞沒藥﹝研一分﹞桃仁﹝去皮尖炒研碎一分﹞蠻虫﹝去足翅炒﹞水蛭﹝炒各三十个﹞

上爲末。醋糊丸梧子大。每服三五丸。空心醋湯下。

附方

當歸丸

當歸﹝半兩﹞大黃桂心﹝各三錢﹞赤芍藥葶藶﹝各二錢﹞人參﹝一錢﹞甘遂﹝半錢﹞

煉蜜爲丸如彈子大。空心米飲化下一丸。

附方

當歸散

治婦人陰中突出一物。長五六寸。名陰挺。

當歸黃芩﹝各二兩﹞牡蠣﹝兩半﹞皮﹝一兩炙﹞赤芍﹝五錢﹞

爲末。每服二錢。食前溫酒或滚湯調下。如不應。更以補中益气倍加升麻﹑柴胡兼服之

附方

瓜子仁湯

治產後惡露不盡。或經後瘀血作痛。或腸胃停滯。瘀血作痛。或作癰。並治。

薏苡仁﹝四錢﹞桃仁﹝去皮尖研﹞牡丹皮栝蔞仁﹝各一錢半﹞

水二鐘。煎八分。食前服。

附方

瀉白散

桑皮﹝炙﹞桔梗栝蔞實升麻半夏杏仁﹝去皮尖炒﹞地骨皮﹝各一錢﹞甘艸﹝五分﹞作一貼。薑水煎服。

附方

神仙活命飲

治諸瘡未作膿者內消。已成膿者卽潰。又排膿止痛消毒聖藥也。

穿山甲﹝蛤粉炒黃色﹞甘艸節防風沒藥赤芍白芷歸尾乳香﹝各一錢﹞天花粉貝母﹝各八分﹞金銀花陳皮﹝各三錢﹞皂角刺﹝炒黃一錢﹞

用酒一碗。同入瓶內。紙糊瓶口。勿令泄气。慢火煎數沸去渣。分病上下。食前後服之。能飲酒者。再飲三二杯。尢妙。

附方

蠟礬丸

治一切癰疽。托裏止痛。護臟腑。神效。不問老幼皆可服。

白礬﹝一兩明亮者研末﹞黃蠟﹝一兩黃色好者溶開離火入礬末一方用七錢﹞

眾手急丸梧桐子大。每服十丸。漸加至二十丸。熟水或溫酒送下。日進二服。一法將蠟水煮。用匙挑浮水上者。和礬末丸。則軟而易丸。

附方

四君子湯

治脾胃虛弱。便血不止。

甘艸﹝炙五分﹞人參白術﹝炒﹞白茯苓﹝各一錢﹞

水一鐘。姜三片。棗二枚。煎八分。食遠服。

附方

人參敗毒散

一切瘡瘍。痛發寒熱。或拘急頭痛。脈數有力者。

人參羌活獨活前胡柴胡桔梗枳殼茯苓川芎甘艸﹝各一錢﹞

水二鐘。煎八分。食遠服。

附方

淸咽消毒散

治咽喉生瘡腫痛。痰涎壅盛。或口舌生瘡。大便祕結。卽荊防敗毒散加芩連硝黃。

附方

金黃散

滑石甘艸各爲末。等分。敷搽。

附方

龍膽瀉肝湯

柴胡澤瀉﹝各一錢﹞車前子木通﹝各五分﹞生地黃當歸尾﹝酒洗﹞艸龍膽﹝酒浸炒黃色各三錢﹞

作一貼。水煎。食前服。

附方

神異膏

治癰疽瘡毒甚效。此瘡中第一藥也。

露蜂房﹝蜂兒多者一兩﹞蛇蛻﹝鹽水洗焙半兩﹞玄參﹝半兩﹞黃﹝三錢﹞男發﹝洗如雞子一丸﹞杏仁﹝去皮尖一兩﹞黃丹﹝十一兩﹞眞麻油﹝二斤﹞

先以玄參﹑黃﹑杏仁﹑入油煎至黑色。方入蜂房﹑蛇蛻﹑男發﹑再煎至黑。濾去渣。

徐徐入黃丹。慢火煎。以柳枝不住手攪。滴水撚。軟硬得中。卽成膏矣。

附方

沖和膏

治一切瘡腫不甚熱。積日不消。

紫荊皮﹝炒五錢﹞赤芍藥﹝炒二兩﹞獨活﹝去節炒三兩﹞白芷﹝一兩﹞菖蒲﹝一兩﹞

上爲末。蔥頭煎湯。調搽。

附方

神功散

﹝卽四生散﹞

治腿生瘡。浸淫不愈。類風癬。名腎臟風瘡。如上攻則目昏花。視物不明。並一切風癬疥癩。

白附子﹝生用﹞黃獨活蒺藜等分。研末。每服二錢。用豬腰子一个。批開入藥。濕紙裹。煨熟。空心連腰細嚼鹽湯下。風癬酒下。

附方

大連翹飲

治丹毒﹑斑疹瘙癢。或作痛。及大人風邪熱毒腫或癢。小便澀。

連翹瞿麥荊芥木通芍藥蟬蛻當歸﹝酒拌﹞甘艸防風柴胡滑石﹝﹞

山梔﹝炒﹞黃芩﹝各一錢﹞

水鐘半。煎七分。小兒宜爲末。每服一二錢。滚湯調下。

附方

通气散

治時毒腫。咽喉不利。取嚏以泄其毒。

玄胡﹝錢半﹞牙皂川芎﹝各一錢﹞藜蘆﹝五分﹞躑躅花﹝一分半﹞

爲細末。用紙撚蘸少許。鼻內。取嚏爲效。

附方

羌活勝濕湯

羌活﹝去蘆﹞獨活﹝去蘆一錢﹞本防風﹝去蘆半錢﹞川芎﹝二分﹞甘艸﹝炙半分﹞

蔓荊子﹝二分﹞

作一貼。薑水煎服。

附方

附子八物湯

附子﹝炮﹞漧薑﹝炮﹞芍藥﹝炒﹞茯苓人參甘艸﹝炙各一錢五分﹞肉桂﹝一錢﹞白術﹝二錢炒﹞

作一貼。水煎。食前服。

附方

加減小續命湯

麻黃﹝去節﹞人參黃芩芍藥杏仁﹝去皮尖面炒﹞甘艸防己肉桂﹝各一兩半﹞

附子﹝炮去皮臍五錢﹞

每服一兩。薑水煎服。

附方

獨活寄生湯

白茯苓杜仲當歸﹝酒洗﹞防風牛膝白芍藥人參細辛桂心秦艽熟地黃芎甘艸﹝各二兩﹞獨活﹝三兩﹞桑寄生﹝二兩﹞

薑水煎服。每服一兩。

附方

五香連翹湯

治諸瘡初覺。一二日便厥逆。咽喉塞。寒熱。

沈香木香麝香連翹射幹升麻丁香獨活甘艸﹝炙﹞桑寄生﹝各一錢﹞大黃木通乳香﹝各一錢半﹞

每服五錢。水一鐘。煎八分。取利。

附方

八風散

藿香﹝半斤﹞白芷前胡﹝各半斤﹞黃甘艸人參﹝各二斤﹞羌活防風﹝各三斤﹞

上爲細末。每服四錢。薄荷煎滚湯調服。

附方

人參荊芥散

治婦人血風發熱。或瘡毒瘙癢。肢體疼痛。頭目昏澀。煩渴盜汗。或月水不調。臍腹疼痛。癖積塊。

人參桂心柴胡鱉甲﹝醋炙﹞荊芥穗枳殼﹝麩炒﹞生地黃﹝酒拌﹞酸棗仁﹝炒﹞

羚羊角白術﹝炒各一錢﹞川芎當歸﹝酒拌﹞防風甘艸﹝炙各五分﹞

水二鐘。姜三片。煎八分。入羚角末。食遠服。

附方

消風散

治風熱。癮疹瘙癢。及婦人血風瘙癢。或頭皮腫癢。或諸風上攻。頭目昏。項背拘急。鼻流淸水。嚏噴聲重。耳作蟬聲。

陳皮﹝焙五錢﹞甘艸﹝炒﹞人參茯苓荊芥穗防風川芎﹝炒﹞白僵蠶﹝炒﹞蟬蛻﹝各二兩﹞濃朴﹝姜制五錢﹞藿香羌活﹝一兩﹞

上爲末。每服三錢。茶淸調下。瘡癬溫酒下。

附方

何首烏散

何首烏防風蒺藜枳殼天麻胡麻子僵蠶茺蔚子﹝各等分﹞

每服五錢。茵陳湯下。

附方

神效當歸膏

當歸黃蠟﹝各一兩一方用白蠟尢效﹞麻油﹝四兩﹞

先將當歸入油煎至黑。濾去。入蠟溶化。卽成膏矣。

附方

乳香定痛丸

乳香沒藥﹝各另研﹞羌活五靈脂獨活﹝各三錢﹞川芎當歸交趾桂川白芷眞綠豆粉白膠香﹝各半兩﹞

上爲末。煉蜜丸如彈子大。每服一丸。細嚼。薄荷湯送下。手足損痛不能舉動。加艸烏。用五錢鹽湯下。

附方

五積散

治風寒濕毒客於經絡。致筋攣骨痛。或腳腰酸疼。或身重痛拘急。

蒼術﹝二錢半﹞桔梗﹝炒錢半﹞陳皮﹝去白六分﹞白芷﹝三分﹞甘艸當歸﹝酒拌﹞川芍藥﹝炒﹞半夏﹝姜制﹞茯苓﹝去皮各三分﹞麻黃﹝去節六分﹞漧薑﹝炮四分﹞枳殼﹝麩炒六分﹞桂心﹝一錢﹞濃朴﹝姜制四分﹞

水二鐘。姜三片。棗一枚。煎一鐘。服。

附方

舒筋湯

片子姜黃甘艸﹝炙﹞羌活﹝各一錢﹞當歸﹝酒洗﹞赤芍藥白術海桐皮﹝各二錢﹞

作一貼。薑水煎服。

附方

四生丸

治血風。骨節疼痛。不能舉動。或行步不前。或渾身瘙癢。或麻痺。

地龍﹝去土﹞僵蠶﹝炒去絲﹞白附子﹝生﹞五靈脂艸烏﹝去皮尖各等分﹞

爲末。米糊丸梧子大。每服二三十丸。茶酒任下。或作末。酒調服。

附方

大防風湯

治三陰之气不足。風邪乘之。兩膝作痛。久則膝大腿愈細。名曰鶴膝風。乃敗證也。非此不治。又治痢後腳痛緩弱。不能行步。或腿腫痛。

附子﹝炮一錢﹞白術﹝炒﹞羌活人參﹝各二錢﹞川芎﹝錢半﹞防風﹝二錢﹞甘艸﹝炙牛膝﹝酒浸一錢﹞當歸﹝酒拌二錢﹞黃﹝炙二錢﹞白芍﹝炒二錢﹞杜仲﹝姜制二錢﹞生地黃﹝酒拌蒸半日忌鐵器一錢﹞

作一服。水二鐘。姜三片。煎八分。空心服。愈後尢宜調攝。更服還少丹。或加桂以行地黃之滯。若脾胃虛寒之人。宜服八味丸。

附方

蘆薈丸

治下疳潰爛或作痛。及小兒肝積發熱。口鼻生瘡。或牙齦蝕爛。

胡黃連黃連蘆薈木香白蕪荑﹝炒﹞白雷丸靑皮鶴虱艸﹝各一兩﹞麝香﹝三爲末。蒸餅糊丸麻子大。每服一錢。空心米湯下。

附方

當歸拈痛湯

治濕熱下注。腳膝生瘡。或膿水不絕。或赤腫。或癢痛。或四肢徧身腫痛。

防風歸身知母﹝酒炒﹞澤瀉豬苓﹝各三錢﹞白術﹝錢半﹞羌活﹝五錢﹞人參苦參﹝酒制﹞升麻葛根蒼術﹝各二錢﹞甘艸﹝炙﹞黃芩﹝酒炒﹞茵陳葉﹝酒炒各五錢﹞

作四劑。水二鐘。煎一鐘。空心並臨臥服。

附方

淸震湯

升麻柴胡蒼術黃芩﹝各五分﹞甘艸﹝炙二分﹞本﹝二分﹞當歸身﹝二分﹞麻黃根防風豬苓﹝各三分﹞紅花﹝一分﹞澤瀉﹝四分﹞羌活酒黃柏﹝各一錢﹞

作一服。水煎。臨睡服。

附方

補肝湯

黃﹝七分﹞人參葛根白茯苓﹝各三分﹞升麻豬苓﹝各四分﹞柴胡羌活知母連翹澤瀉防風蒼術當歸身曲末炒黃柏陳皮﹝各二分﹞甘艸﹝炙五分﹞

作一服。水煎。空心熱服。

附方

芍藥湯

芍藥﹝四錢﹞當歸黃連黃芩官桂﹝各二錢﹞檳榔﹝一錢二分﹞甘艸﹝炙一分﹞木香﹝八錢﹞大黃﹝一錢二分﹞

分二貼。水煎服。如後重加大黃。髒毒加黃柏。

附方

淸燥湯

白術黃黃連﹝各一錢﹞蒼術﹝錢半﹞白茯苓當歸陳皮﹝各一錢﹞生地黃人﹝各七分﹞神曲﹝炒﹞豬苓麥門冬﹝去心﹞黃柏﹝酒炒﹞甘艸澤瀉﹝各五分﹞柴胡升麻﹝各三分﹞

作一服。水煎服。

附方

黃連丸

治大腸有熱。下血。

黃連﹑吳茱萸等分。熱湯拌濕。罨二日。同炒揀出。各另研末。亦各米糊丸梧子大。每服二三錢。糞前紅服茱萸丸。糞後紅服黃連丸。俱酒下。

附方

黃連消毒散

治癰疽腫勢外感痛。或不痛麻木。服此更宜蒜灸。

黃連﹝酒拌﹞羌活黃芩﹝酒拌﹞黃柏﹝酒拌炒﹞生地黃﹝酒拌﹞知母﹝酒拌炒﹞獨活防艸﹝炙各五分﹞黃﹝鹽水拌炒二錢﹞

作一貼。水二鐘姜三片煎八分。食後服。

附方

還少丹

遠志茴香巴戟山藥牛膝杜仲肉蓯蓉枸杞子熟地黃石菖蒲五味子白茯苓褚實子上爲末。各等分。用棗肉同蜜丸如梧子大。每服五十丸。空心酒下。

附方

蟠蔥散

肉桂漧薑﹝炮二兩﹞蒼術甘艸﹝炙各半斤﹞縮砂丁皮檳榔﹝各四兩﹞莪術三稜﹝煨﹞茯苓靑皮﹝去白各六兩﹞延胡索﹝二兩﹞

爲末。每服五錢。蔥湯空心調下。

附方

葫蘆巴丸

葫蘆巴﹝炒一斤﹞茴香﹝去臍炒十二兩﹞川楝子﹝炒一斤二兩﹞大巴戟﹝去心炒六兩﹞

川烏﹝炮去皮尖六兩﹞吳茱萸﹝湯洗七次﹐炒十兩﹞

上爲末。酒糊如梧子大。每服十五丸。空心溫酒下。小兒茴香湯下。

附方

塌腫湯

治婦人陰戶生瘡。或腫。或痛。或膿水淋漓。

甘艸漧漆﹝各三兩﹞黃芩當歸生地黃川芎﹝各二兩﹞龜甲﹝五兩﹞

用水數碗。煎良久。去渣。塌洗患處。

附方

菖蒲散

治婦人陰戶腫痛。月水澀滯。

菖蒲當歸﹝各一錢﹞秦艽﹝七錢半﹞吳茱萸﹝五錢制﹞

爲末。每服三錢。空心蔥湯調下。更以枳實炒熱。頻熨患處。陰內膿水淋漓。或癢痛。

以升麻﹑白芷﹑黃連﹑木通﹑當歸﹑川芎﹑白術﹑茯苓煎服。更用塌腫湯浴洗。

附方

淸心連子飲

治心經蘊熱。小便赤澀。或莖腫竅痛。及上下虛。心火炎上口苦咽漧。煩躁作渴。發熱。小便白濁。夜則安靜。晝則發熱。

黃芩﹝炒﹞黃﹝蜜炙﹞石連肉﹝去心﹞赤茯苓人參﹝各一錢﹞甘艸﹝炙﹞車前子﹝炒﹞麥門冬﹝去心﹞地骨皮﹝各五分﹞

水二鐘。煎八分空心食前服。

附方

斑龍丸

鹿茸﹝酥炙爲末﹞山藥﹝爲末﹞熟地黃﹝酒蒸搗膏﹞柏子仁﹝搗膏﹞菟絲子﹝各等分﹞

蜜丸梧子大。每服八十丸。空心鹽湯下。

附方

滋腎丸

治下焦陰虛。小便澀滯。或膝無力。陰汗陰痿。或足熱不履地。不渴而小便閉。

肉桂﹝二錢﹞黃柏﹝酒拌焙﹞知母﹝酒洗焙各一兩﹞

爲末水丸梧子大。每服百丸。加至二百丸。百沸湯下。

附方

茯兔丸

菟絲子﹝五兩﹞白茯苓﹝三兩﹞石連肉﹝去心三兩﹞

酒糊丸梧子大。每服五十丸。空心鹽湯下。

附方

木香餅

治一切气滯結腫。或痛或閃肭。及風寒所傷作痛。並效。

木香﹝五錢爲末﹞生地黃﹝一兩杵膏﹞

和勻。量患處大小。作餅置腫上。以熱熨斗熨之。

附方

沒藥降聖丹

川烏頭﹝炮去臍﹞骨碎補﹝炙﹞白芍藥沒藥﹝另研﹞當歸﹝焙﹞乳香﹝各研﹞生地黃川芎蘇木﹝各一兩﹞自然銅﹝火醋淬十次爲末一兩﹞

上爲末。生薑汁與蜜和丸。每一兩作丸。每服一丸。水酒各半盞。煎至八分。空心熱服

附方

乳香定痛散

治瘡痛不可忍。

乳香沒藥﹝各二錢﹞寒水石﹝﹞滑石﹝各四錢﹞冰片﹝一分﹞

爲細末。搽患處。痛卽止。甚妙。此方乳﹑沒性溫。佐以寒劑制之。故寒熱之痛皆有效也

附方

靑州白丸子

白附子﹝炮二兩﹞半夏﹝姜制﹞南星﹝各二兩﹞川烏﹝炮去皮臍半兩﹞

爲末。用糯米糊丸如綠豆大。每服二十丸。生薑湯下。癱瘓溫酒下。小兒驚風薄荷湯下

附方

失笑散

治產後心腹絞痛欲死。或血迷心竅。不知人事及尋常腹內瘀血。或積血作痛。婦人血气痛之聖藥也。亦治疝气疼痛。

五靈脂蒲黃﹝俱炒等分﹞

每服二三錢。醋一合。熬或膏。入水一盞。煎七分。食前熱服。

附方

解毒散

治一切毒蛇惡虫並獸所傷。重者毒入腹。則眼黑口噤。手足彊直。此藥平易不傷气血。

大有神效。不可以爲易而忽之。

白礬甘艸﹝各一兩﹞

爲末。每服二錢。不拘時冷水調下。更敷患處。

附方

五福化毒丹

玄參桔梗﹝各一兩半﹞茯苓﹝二兩半﹞人參牙硝靑黛﹝各一兩﹞甘艸﹝七錢半﹞

麝香﹝少許﹞金銀箔﹝各十片﹞

上爲末。煉蜜丸芡實大。每服一丸。薄荷湯下。痘毒上攻。口齒生瘡。以生地黃汁化服。及用雞翎敷患處。

附方

連翹丸

連翹防風﹝去蘆﹞黃柏肉桂﹝去粗皮﹞桑白皮香豉獨活秦艽牡丹皮﹝各半兩﹞海藻﹝二錢半﹞

上爲末。煉蜜丸如綠豆大。每服十丸。燈心湯下。

附方

當歸飲子

治血燥作癢。及風熱瘡疥瘙癢或作痛。

當歸﹝酒拌﹞川芎白芍防風生地黃﹝酒拌﹞白蒺藜荊芥﹝各錢半﹞黃何首烏甘艸﹝各五分﹞

水二鐘。煎八分。食遠服。

附方

葛根橘皮湯

葛根陳皮杏仁﹝去皮尖﹞麻黃﹝去節﹞知母黃芩甘艸﹝各等分﹞

每服二錢。水煎服。

附方

龍膽丸

龍膽艸赤茯苓升麻苦楝根皮防風蘆薈油發灰﹝各二錢﹞靑黛黃連﹝各三豬膽浸。丸如麻子大每服二十丸薄荷湯下。

附方

地黃淸肺飲

紫蘇前胡防風黃芩赤茯苓當歸連翹桔梗甘艸天門冬﹝去心﹞生地黃﹝各一錢﹞桑白皮﹝半兩炙﹞

每服三錢。水煎。食後服。次進化丸。

附方

化丸

蕪荑靑黛蘆薈川芎蝦蟆灰白芷胡黃連﹝各等分﹞

豬膽浸。丸如麻子大。每服十丸。食後並臨臥杏仁湯下。

附方

大蘆薈丸

黃連蘆薈木香靑皮胡黃連雷丸﹝用白者﹞白蕪荑鶴虱﹝各半兩炒﹞麝香﹝二錢另研﹞

用粟米飯丸綠豆大。每服一二十丸。米飲下。

附方

六味地黃丸

﹝卽腎气丸﹞

治腎气素虛。不交於心。津液不降。敗濁爲痰。咳逆。

幹山藥﹝四兩﹞澤瀉﹝蒸﹞牡丹皮﹝白者佳﹞白茯苓﹝各三兩﹞山茱萸﹝去核四兩酒拌﹞

熟﹝四兩酒拌瓷器蒸半日搗膏﹞

余爲末。加蜜丸如梧子大每服五六十丸。空心。滚湯或鹽湯溫酒下。

附方

槐花酒

治一切瘡毒。不問已成未成及痛者。並治之。槐花四五兩微炒黃。乘熱入酒二鐘。煎沸。去渣熱服。未成者二三服。已成者一二服。又治濕熱瘡疥。腸風。痔漏諸瘡作痛。尢效

附方

黃連消毒飲

﹝卽黃連消毒散方見第一卷

﹞

附方

紫金錠

﹝一名神仙追毒丸又名太乙丹﹞

治一切癰疽。

五味子﹝焙三兩﹞山慈菇﹝焙二兩﹞麝香﹝三錢別研入﹞紅牙大戟﹝焙一兩半﹞續隨子﹝去殼去油一兩﹞

上除續隨子麝香外。三味爲細末。卻入研藥令勻。用糯米煮濃飲爲丸。分爲四十錠。每錠。各根據後項湯使服。如治一切藥毒蠱毒瘴气喫死牛馬駝騾等肉。毒發惡瘡。癰疽發背。無名疔腫。及蛇犬惡虫所傷。湯蕩火燒急。喉閉纏喉風。諸般頭風。牙疼。用涼水磨搽。並治四時瘟疫。感冒風寒。暑熱悶亂。及自縊溺水鬼迷驚死未經隔宿。心頭微溫。並用涼水磨灌。良久復蘇。男子婦人急中顚邪鬼气狂亂。及打撲傷損。中風中气。口眼邪。牙關緊急。

語言謇澀。筋脈攣縮。骨節風腫。手腳疼痛。行履艱辛。應是風气。並用熱酒磨服。小兒急慢驚風。八疳五痢。脾病黃腫。癮疹瘡癅。並用蜜水磨服。並搽有效。諸般瘧疾。不問新久。發日用桃柳枝煎湯磨服。

附方

玉眞散

治破傷風。重者牙關緊急。腰背反張。並蛇犬所傷。﹝又名定風散﹞

天南星防風﹝各爲末。每服二錢。溫酒調下。更搽患處。若牙關緊急。腰背反張者。每服三錢。童便調服。𨿽內有瘀血亦愈。

至於昏死。心腹尙溫者。連進二服。亦可保全。若治瘋犬咬。用嗽口水洗淨搽之。神效

附方

奪命丹

﹝又名蟾蜍丸﹞

治疔瘡發背及惡證不痛。或麻木。或嘔吐。重者昏憒。服此。不起發者卽發。不痛者卽痛甚者卽止。昏憒者卽蘇。嘔吐者卽解。未成者卽消。已成者卽潰。有回天之功。乃惡證中至寶也。

蟾酥﹝幹者酒化﹞輕粉﹝各五分﹞白礬﹝枯﹞銅綠寒水石﹝﹞乳香沒藥麝香﹝各一錢﹞朱砂﹝二錢﹞蝸牛﹝二十个另研無亦效﹞

上研細末。將蝸牛研爛。入藥末搗勻。丸如綠豆大。如丸不就。入酒糊些少。每服一二用生蔥白三五寸。病者自嚼爛。吐於手心。男左女右。包藥在內。熱酒連蔥送下。如人行五七里。汗出爲效。重者再服一二丸。

附方

茯苓丸

茯苓﹝一兩﹞半夏﹝二兩﹞枳殼﹝五錢﹞風化朴硝﹝一兩﹞

薑汁糊丸梧子大。每服二十丸。食後姜湯下。

附方

控涎丹

甘遂﹝去心﹞大戟眞白芥子﹝各等分﹞

糊丸梧子大。每服五七丸。臨臥姜湯下。

附方

制甘艸法

﹝詳見外科精要﹞

治懸癰腫痛。或發寒熱。不問腫潰。神效。其法大甘艸每一兩切三寸許。開澗水一碗浸慢火炙幹。仍投前水浸透。再炙再浸。以碗水漧爲度。銼細。以無灰酒一碗。煎至七分。去渣。空心服。

附方

五苓散

澤瀉﹝一錢二分﹞肉桂﹝五分﹞白術豬苓赤茯苓﹝各一錢﹞

作一貼。水煎服。

附方

忍冬酒

﹝一名金銀花一名鷺鷥藤詳見外科精要﹞

忍冬藤﹝生者四五兩如幹者只用一兩搗﹞大甘艸節﹝一兩生用﹞

二味入瓷器內。以水二碗。慢火煎至一碗。再入無灰酒一碗。再煎十餘沸。去渣飲之。

查敷患處。

附方

回陽玉龍膏

治癰腫。堅硬不痛。肉色不變。久而不潰。或潰而不斂。或筋攣骨痛。及一切冷癥。

艸烏﹝三兩炒﹞南星﹝一兩煨﹞軍姜﹝二兩煨﹞白芷﹝一兩﹞肉桂﹝半兩﹞赤芍藥﹝一爲末。蔥湯調搽。

附方

蛇牀子散

治風癬疥癩瘙癢。膿水淋漓。

蛇牀子獨活苦參防風荊芥穗﹝各一兩﹞枯礬銅綠﹝各五錢﹞

爲末。麻油調搽。

附方

人參平肺散

治心火克肺。傳爲肺痿。咳嗽喘嘔。痰涎壅盛。胸膈痞滿。咽嗌不利。

人參陳皮﹝去白﹞甘艸﹝炙﹞地骨皮﹝各五分﹞茯苓知母﹝炒各七分﹞靑皮天門冬﹝去心﹞五味子﹝搗炒各四分﹞桑白皮﹝炒一錢﹞

水二鐘。姜三片。煎八分。食後服。

附方

如聖柘黃丸

治肺癰。咳而鮏臭。或唾膿瘀。不問膿盛否。並效。肺家𨿽有方。惟此功效甚捷。

柘黃﹝一兩爲末﹞百齒霜﹝卽梳垢二錢﹞

糊丸梧子大。每服三五丸。米飲下。柘黃乃柘樹所生。色黃。狀如靈芝。江南最多。北

附方

萬金散

治癰疽惡核腫痛。發背等瘡。不問已潰未潰。

栝蔞﹝一棵全﹞沒藥乳香﹝各一錢研﹞甘艸節﹝二錢﹞

先以栝蔞﹑甘艸用無灰酒二碗。煎至一碗。去渣入乳﹑沒不拘時服。

附方

皮丸

治痔久而不愈。或作漏。

皮﹝一兩炙﹞槐花﹝微炒﹞艾葉﹝炒﹞枳殼﹝炒﹞白芍藥地楡川芎當歸﹝酒洗﹞

礬﹝﹞黃﹝鹽水炒﹞貫眾﹝各半兩﹞頭髮﹝三錢燒存性﹞豬後懸蹄甲﹝十枚炙﹞盈尺皂角﹝一挺去弦醋炙﹞

爲末。煉蜜丸如梧子大。每服五十丸。食前米飲下。﹝若气血虛。或腫痛。先投他藥。

待气血稍復。腫痛已去。方可服此。此乃收後之劑。﹞

附方

苦參丸

治一切瘡毒。痛作渴。或煩躁。苦參不拘多少。爲末。水糊丸如梧子大。每服二三錢溫酒下。

附方

秦艽蒼術湯

治腸風痔漏。大小便祕澀。

黃柏﹝酒拌﹞澤瀉歸尾﹝酒拌﹞防風﹝各一錢﹞皂角仁﹝燒存性﹞秦艽蒼術﹝米泔浸炒﹞桃仁﹝各錢半﹞檳榔﹝五分﹞大黃﹝炒量入﹞

水二鐘。煎八分。空心服。

附方

捲柏散

治髒毒便血。

捲柏﹝生石上髙四五寸根黃如絲上有黃點焙漧﹞黃﹝鹽水浸炒各等分﹞

上爲細末。每服五錢。空心米飲調下。

附方

寒水石散

治痔發熱作痛。

寒水石朴硝﹝各等分﹞

爲末。溫水調服。

附方

內托羌活湯

﹝見臀癰條﹞

附方

白芷升麻湯

治臀癰腫痛。右手脈大。未成膿者。

白芷﹝一錢半﹞升麻桔梗﹝各一錢﹞生黃芩﹝三錢﹞紅花甘艸﹝炙各五分﹞酒黃芩作一服。水一鐘。酒半鐘。煎至八分。食後服。

附方

內托黃柴胡湯

﹝見附骨癰條﹞

附方

內托升麻湯

治婦人乳中結核。或腫痛。並效。久而不消者。宜以托裏藥爲主。間服此藥。

栝蔞仁﹝三錢﹞升麻連翹靑皮甘艸節﹝各二錢﹞

作一服。水煎服。若數劑不消。宜以托裏。

附方

升麻牛蒡子散

治時毒瘡疹。發於頭面或胸膈之際。及一切瘡毒。並效。

升麻桔梗葛根玄參牛蒡子麻黃甘艸﹝各一錢半﹞連翹﹝二錢﹞

作一帖。水姜煎。食遠服。

附方

黃人參湯

治潰瘍。虛熱無睡。少食。或穢气所觸作痛。

人參白術﹝炒﹞歸身﹝酒拌﹞麥門冬﹝去心﹞蒼術﹝米泔浸各一錢﹞甘艸﹝炙﹞陳皮升麻神曲﹝炒各五分﹞黃﹝鹽水拌炒二錢﹞黃柏﹝酒炒三分﹞五味子﹝九粒搗碎﹞

水二鐘。姜三片。棗一枚。煎八分。食遠服。

附方

雄黃解毒散

治一切癰腫毒爛。毒勢甚者。先用此藥二三次。後用豬蹄湯。

雄黃﹝一兩﹞白礬﹝四兩﹞寒水石﹝一兩﹞

用滚水二三碗。乘熱入前藥末一兩洗患處。以太乙膏或神異膏貼之。

附方

玉粉散

治一切疳瘡。

輕粉銀朱滑石寒水石孩兒茶﹝各二錢﹞片腦﹝二分﹞

上爲細末。香油調搽。幹搽亦可。若腫硬不消。以防風﹑荊芥﹑牛膝﹑甘艸﹑滑石﹑各五錢。用水三碗。煎二碗。乘熱燻洗。

附方

千兩金丸

治喉風喉閉。及一切急癥腫塞。立效眞起死回生之藥也。

蚵艸銅靑大黃牙硝﹝各五錢﹞

上爲末。以白梅肉爛研一處。搗勻。每一兩作五丸。以新棉裹噙化咽。津涎吐出。

附方

破關丹

治乳蛾﹑喉閉﹑纏喉風等癥。

硼砂末﹝五錢﹞霜梅肉﹝一兩﹞

搗爛爲丸如芡實大。噙化咽下。內服荊防敗毒散。重者服防風通聖散

附方

如聖黑丸子

治風寒襲於經絡。腫痛或不痛。或打撲跌墜。筋骨疼痛。瘀血不散。遂成腫毒。及風濕四肢疼痛。或手足緩弱。行步不前。並婦人血風勞損。

白芨當歸﹝各四錢﹞白蘞﹝一兩六錢﹞南星﹝焙三錢﹞百艸霜芍藥﹝各一兩﹞牛膝﹝焙六錢﹞川烏﹝炮二錢﹞赤小豆﹝一兩六錢﹞骨碎補﹝焙八錢﹞

爲末。煉蜜丸梧子大。每服三十丸。鹽湯或酒下。風疾更煨蔥一莖。溫酒下。孕婦勿用

附方

如聖丸

治癩風﹝卽大麻風。蘇州斂院使方甚效。﹞

全蠍﹝酒洗﹞連翹天麻防風﹝各一兩半﹞荊芥川芎白芷當﹝酒洗﹞黃柏羌活桔梗大黃﹝煨﹞滑石石膏﹝﹞白術麻黃苦參僵蠶﹝炒﹞

蟬蛻芍藥山梔枳殼細辛皂角刺大風子﹝肉各一兩﹞獨活人參郁金芒硝黃連﹝各五錢﹞

共三十味爲細末。用紅米糊爲丸如梧子大。每服五七十丸。用六安茶煎湯送下。日進三半年全愈。小便尿如靛水黑色。此病之深者。只用此藥二料。如眉毛須髮。脫落日漸生者。

切不可食羊肉﹑鵝﹑雞﹑豬頭﹑蹄﹑鯉魚﹑生冷。如肯食淡。百日全愈。如瘡破裂。只風子殼煎湯洗。春夏滑石﹑石膏根據方用。秋冬二味減半。遇春分﹑秋分服防風通聖散一貼。空心服。利三四次。以粥補之。

附方

四七湯

半夏﹝五兩﹞紫蘇﹝二兩﹞茯苓﹝四兩﹞濃朴﹝三兩﹞

水鐘半。姜三片。棗一枚。煎。熱服。

附方

玉燭散

治便癰初起。腫痛發熱。大小便祕。用此行散。

川芎當歸﹝酒拌﹞芍藥芒硝生地黃﹝酒拌﹞大黃﹝煨各二錢﹞甘艸﹝炙五分﹞

水二鐘。煎八分。食前服。

附方

神效活絡丹

官桂羌活麻黃﹝一半去節﹞貫眾白花蛇﹝酒浸﹞甘艸﹝炙﹞艸豆蔻天麻白芷兩頭尖﹝去皮油浸微炒﹞零陵香黃連熟地黃黃芩何首烏﹝酒浸﹞大黃木香﹝芍藥細辛﹝去土﹞天竹葉﹝另研﹞沒藥﹝另研﹞朱砂﹝水飛另研﹞乳香﹝另研﹞丁香白僵蠶﹝炒﹞虎骨﹝酒炙﹞玄參龜板﹝酒炙﹞人參黑附子﹝炮去皮臍﹞烏藥靑皮香附子茯苓安息香﹝另研﹞白豆蔻白術骨碎補沈香﹝各一兩﹞威靈仙﹝酒浸﹞全蠍﹝新者﹞葛根當歸﹝各兩半﹞麝香烏稍蛇﹝去皮骨酒浸﹞烏犀屑﹝地龍去土﹞松香脂﹝各五錢﹞血竭﹝七錢半另研﹞防風﹝二兩半﹞牛黃﹝二錢半另研﹞金箔爲衣冰片﹝二錢半另上共五十二味。

爲末。煉蜜和杵千餘杵。每藥兩半作十丸。如彈子。金箔爲衣。每服一丸。細嚼。溫酒漱下。臨臥空心各一丸。隨癥上下。食前後服。頭擂茶下。男婦卒暴中風。不省人事。斜口噤。失音。涎盛。拘攣。臨睡爛研一丸。好酒化下便睡覺。有汗將病患手背。隨卽舒拳。

天明用人扶行。早飯日西再服一丸。可痊。產後暗風及破傷風。內外一切傷寒。人年四十以上。間二三日服一丸。永無風疾。

一方無白花蛇﹑零陵香﹑黃連﹑黃芩﹑熟地黃﹑大黃﹑虎骨﹑龜板﹑烏藥﹑安息香﹑靑皮﹑白豆蔻﹑骨碎補﹑茯苓﹑白術﹑松香脂。多藿香。

附方

內托復煎散

治瘡瘍腫在外。其脈多浮。邪气勝。必侵內。

地骨皮黃芩﹝炒﹞茯苓人參白芍藥﹝炒﹞黃﹝鹽水拌炒﹞白術﹝炒﹞肉桂甘艸﹝炙﹞防己﹝酒拌﹞當歸﹝酒拌各一錢﹞防風﹝二錢﹞

先銼蒼術一升。水五升煎。先去術入藥再煎至二升。終日飲之。蒼術渣外再煎服。

附方

托裏消毒散

治疽已攻發不消者。服此。未成卽消。已成卽潰。腐肉易去。新肉易生。有瘡口宜。貼膏藥。斂則不用。切忌早用生肌。又治時毒。表裏俱解。腫肉不退。欲其作膿。

人參黃﹝鹽水拌炒﹞當歸﹝酒洗﹞川芎芍藥﹝炒﹞白術﹝炒﹞茯苓﹝各一錢﹞白芷金銀花﹝各七分﹞甘艸﹝五分﹞

作一劑。水二鐘。煎八分。瘡在上下。分食前後服。

附方

托裏散

治瘡。飲食少思。或不腐。或不收斂。

人參黃﹝鹽水拌炒﹞當歸﹝酒拌﹞川芎白術﹝炒﹞茯苓芍藥﹝各一錢﹞濃朴﹝姜制﹞白芷甘艸﹝各五分﹞

作一劑。水二鐘。煎八分服。

附方

代鍼膏

治膿熟不潰。

乳香﹝二分﹞巴豆﹝去殼炒焦﹞碱白丁香﹝細直者是各五分﹞

爲末。熟水調。點瘡頭上。常以碱水潤之。勿令幹。

附方

托裏榮衛湯

治瘡外無腫﹑內亦便利。乃邪在經絡。用此調理。﹝見汗之則瘡已條﹞

附方

定痛托裏散

治瘡血虛疼痛聖藥也。

當歸﹝酒拌﹞白芍﹝炒﹞川芎﹝各錢半﹞乳香沒藥肉桂﹝各一錢﹞栗殼﹝去蒂炒二水二鐘。煎八分服。

附方

內托黃湯

治潰瘍作痛。倦怠少食。無睡。自汗。口漧或發熱。久不愈。

黃﹝鹽水拌炒﹞麥門冬﹝去心﹞熟地黃﹝酒拌﹞人參茯苓﹝各一錢﹞白術﹝炒﹞川芎官桂遠志﹝去心﹞當歸﹝酒拌各五分﹞甘艸﹝炙三分﹞

作一劑。水二鐘。姜三片。棗二枚。煎八分。食遠服。

附方

當歸補血湯

治瘡潰後气血俱虛。肌熱。躁熱。目赤面紅。煩渴引飲。晝夜不息。脈洪大而虛。重按全無。此脈虛血虛也。若誤服白虎湯必死。

黃﹝炙六錢﹞當歸﹝酒拌一錢﹞

水鐘半。煎六分。服。

附方

玉露散

治產後乳脈不通。身體壯熱。頭目昏痛。大便澀滯。

人參白茯苓甘艸﹝各五分﹞桔梗﹝炒﹞川芎白芷﹝各一錢﹞當歸﹝五分﹞芍藥﹝水二鐘。煎八分。食後服。如熱甚。大便祕。加大黃三分。煎服。

附方

加味小柴胡湯

治婦人熱入血室。致寒熱如瘧。晝則安靜。夜則發熱妄語。

柴胡﹝二錢半﹞黃芩人參生甘艸﹝各一錢﹞半夏﹝六分﹞

水鐘半。姜三片。煎八分。食遠服。

附方

淸心湯

治瘡腫痛。發熱。飲冷。脈沈實。睡語不寧。卽防風通聖散。每料加黃連五錢。每劑一兩。水二鐘。煎八分。食遠服。

附方

破棺丹

治瘡熱極。汗多。大渴。便祕。譫語。或發狂。結陽之癥。

芒硝甘艸﹝各二兩﹞大黃﹝二兩五錢半生半熟﹞

爲末。煉蜜丸如彈子大。每服一丸。食後童便酒下。白湯亦可。

附方

箍藥

治發背毒甚。HT走不住。此藥塗之而解。

白芷大黃白芨黃柏﹝炒﹞芙蓉葉山慈菇寒水石﹝﹞蒼耳艸﹝各等分﹞

上另爲末。用水調搽。四圍畱中。如幹。以水潤之。

附方

烏金膏

解一切瘡毒。及腐化瘀肉。最能推陳致新。用巴豆去殼炒焦。研如膏。點腫處則解毒。塗則自化﹑加乳香少許亦可。如瘡內。能搜膿化毒。加香油少許。調稀可用。若餘毒深伏。不能收斂者。宜此之。不致成瘡。

附方

援生膏

治一切惡瘡﹑及瘰初起點破。𨿽未全消。亦得以殺其毒。

輕粉﹝三錢﹞乳香沒藥血竭﹝各一錢﹞蟾酥﹝三錢﹞麝香﹝五分﹞雄黃﹝五錢﹞

用蕎麥箕灰。或眞炭灰一斗三升。淋灰湯八九碗。將栗或桑柴文武火煎作三碗。以久藥幹添用。取二碗盛瓷器內。將前藥研爲極細末。入灰湯內。用鐵榦或柳枝順攪。再入好細鍛石一升。再攪勻。過一宿卻分於小瓷器收貯凡遇諸腫。點當頭一二點。一日換二次。次日又一次。須出血水爲妙。如藥幹卻。加所存灰湯少許調之。

附方

神效托裏散

治一切腫毒痛。增寒壯熱。﹝又名金銀花散﹞

黃﹝鹽水拌炒﹞當歸粉艸忍冬藤﹝各一錢﹞

酒水各一鐘。煎一鐘。分病上下。食前後服。少頃。再進一劑。渣罨患處。不問陰陽腫潰。老少虛實。皆可服。

爲末。酒調服。尢效。消膿托裏。止痛排膿。

附方

托裏溫經湯

治寒覆皮毛。郁遏經絡。不得伸越。熱伏榮中。聚結。赤腫作痛。惡寒發熱。或痛引肢體。若頭腫痛甚。更宜砭之。﹝見頭面赤腫門﹞

附方

五利大黃湯

治時毒腫赤痛。煩渴便祕。脈數。

大黃﹝煨﹞黃芩升麻﹝各二錢﹞芒硝梔子﹝各一錢二分﹞

作一帖。水鐘半。煎六分。空心熱服。

附方

梔子仁湯

治時毒腫痛。便祕。脈沈數。

郁金枳殼﹝麩炒去瓤﹞升麻大黃﹝煨﹞山梔仁﹝炒﹞牛蒡子﹝炒各等分﹞

爲末。每服三錢。蜜水調下。

附方

葛根牛蒡子湯

治時毒腫痛。脈數而少力者。

葛根貫眾甘艸豆豉﹝江西者﹞牛蒡子﹝半生炒各二錢﹞

作一服。水鐘半。煎八分。食後服。

附方

普濟消毒飲

治時毒。疫初覺。增寒體重。次傳頭面腫痛。或咽喉不利。口漧舌燥。

黃芩黃連﹝各五錢﹞人參﹝三錢﹞橘紅玄參甘艸﹝各二錢﹞柴胡桔梗﹝炒各二錢﹞連翹鼠粘子板藍根馬勃﹝各一錢﹞升麻白僵蠶﹝炒各七分﹞

作一帖。水二鐘。煎一鐘。去渣。稍熱。食後徐服之。如大便硬。加大黃﹝酒煨﹞一錢或二錢。腫勢甚者砭之。去惡血。

附方

內托羌活湯

﹝見臀癰條﹞

附方

內托黃酒煎湯

治寒濕。腿外側少陽經分患癰。或附骨癰。堅硬漫腫作痛。或侵足陽明經。亦治之。

柴胡﹝錢半﹞連翹肉桂﹝各一錢﹞黃柏﹝五分﹞黃﹝鹽水拌炒二錢﹞歸尾﹝二錢﹞

升麻﹝七分﹞甘艸﹝炙五分﹞大力子﹝炒一錢﹞

作一服。水酒各一鐘。煎八分。食前服。

附方

附子餅

治潰瘍气血虛不能收斂。或風邪襲之。以致气血不能運於瘡致難收斂。用炮附子去皮臍。唾津和爲餅。置瘡口處。將艾於餅上灸之。每日灸數壯。但令微熱。勿令痛。餅漧再用唾津和做。以瘡口活潤爲度。

附方

二陳湯

和中理气。健脾胃。消痰。進食。

半夏﹝姜制﹞陳皮﹝炒﹞茯苓﹝各錢半﹞甘艸﹝炒五分﹞

水一鐘。姜三片。煎六分。食遠服。

附方

火龍膏

治風寒濕毒所襲。筋攣骨痛。或肢節疼痛。及濕痰流注。經絡作痛。不能行步鶴膝風。節風疼痛。其效尢速。

生薑﹝半斤取汁﹞乳香﹝爲末﹞沒藥﹝末各五錢﹞麝香﹝爲末一錢﹞牛皮膠﹝廣東者二先將薑汁並膠溶化。方下乳﹑沒。調勻。待溫。下麝香卽成膏。攤貼患處。更服五積散。如鶴膝風須大防風﹑湯。

附方

半夏左經湯

治足少陽經爲四气所乘。以致發熱。腰脇疼痛。頭目眩暈。嘔吐不食。熱悶煩心。腿痺半夏﹝姜制﹞漧葛細辛白術茯苓桂心防風漧姜﹝炮﹞黃芩麥門冬﹝去心﹞

柴胡甘艸﹝炙各一錢﹞

水二鐘。姜三片。棗二枚。煎八分。食前服。

附方

大黃左經湯

治四气流注足陽明經。致腰腳腫痛不能行。大小便閉。或惡聞食气。喘滿自汗。

細辛茯苓羌活大黃﹝煨﹞甘艸﹝炙﹞前胡枳殼濃朴﹝姜制﹞黃芩杏仁﹝各水二鐘。姜三片。棗二枚。煎八分。食前服。

附方

加味敗毒散

治足三陽經受熱。毒流於腳踝。赤腫痛。寒熱如瘧。自汗。短气。小便不利。手足或無汗。惡寒。

羌活獨活前胡柴胡枳殼桔梗甘艸人參茯苓川芎大黃蒼術﹝各一分二劑。水一鐘。姜三片。煎八分。不拘時服。

附方

導滯通經湯

治脾經濕熱。壅遏不通。面目手足作痛。卽五苓散減豬苓﹑官桂。加木﹑香陳皮。每服二錢。滚湯下。

附方

附子六物湯

治四气流注於足太陰經。骨節煩痛。四肢拘急。自汗短气。小便不利。手足或時浮腫。

附子防己﹝各四錢﹞甘艸﹝炙二錢﹞白術﹝炒﹞茯苓﹝各三錢﹞桂枝﹝一錢﹞

分二劑。水鐘半。姜三片。煎一鐘。食遠服。

附方

八味丸

治命門火衰。不能上生脾土。致脾胃虛弱。飲食少思。或食不化。日漸消瘦。及虛勞。

飲水。腰腫痛疼。小腹不利。及腎气虛寒。臍腹作痛。夜多漩溺。腳膝無力。肢體倦怠。卽腎气丸每料加肉桂一兩。附子一兩。每日用新童便數碗浸五六日。切作四塊。再如前浸數日。以艸紙包裹。水濕紙炮半日。出去皮臍尖。切作大片。如有白星。再用火炙。以無爲度。

附方

交加散

治風寒濕毒所傷。腿腳痛。或筋攣骨痛。腰背掣痛。或頭痛惡寒拘急。徧身疼痛。一切寒毒之病並治。卽五積散對人參敗毒散。

附方

檳榔散

治風濕流注。腳脛酸痛。或嘔吐不食。

檳榔木瓜﹝各一錢﹞香附子紫蘇﹝各三分﹞陳皮甘艸﹝炙各一錢﹞

水鐘半。姜三片。蔥白三莖。煎一鐘。空心服。

附方

麻黃左經湯

治四气流注足太陽經。腰足攣痺。關節重痛。增寒發熱。無汗惡寒。或自汗惡風頭痛。

麻黃﹝去節﹞漧葛茯苓蒼術﹝米泔浸炒﹞防己﹝酒拌﹞桂心羌活防風細辛甘艸﹝炙各一錢二分﹞

水二鐘。姜三片。棗一枚。煎八分。食前服。

附方

加味四斤丸

治肝腎气血不足。足脛酸痛。步履不隨。腿受風寒濕毒以致香港腳者。更宜。

虎脛骨﹝一兩酥炙﹞沒藥﹝另研﹞乳香﹝另研各五錢﹞川烏﹝一兩炮去皮﹞肉蓯蓉牛膝﹝各一兩半﹞木瓜﹝一斤去瓤蒸﹞天麻﹝一兩﹞

木瓜﹑蓯蓉搗膏。余爲末。加酒糊。和勻熟杵。丸梧子大。每服七八十丸。空心溫酒或鹽湯任下。

附方

局方換腿丸

治足三陰經爲四气所乘。攣痺緩縱。上攻胸脇肩背。或下注腳膝作痛。足心發熱。行步薏苡仁石楠葉南星﹝湯泡﹞石斛檳榔萆﹝炙﹞牛膝羌活防風木瓜﹝各四兩﹞黃﹝炙﹞當歸天麻續斷﹝各一兩﹞

爲末。酒糊丸梧子大。每服五十丸。鹽湯下。

附方

三因勝駿丸

治元气不足。爲寒濕所襲。腰足攣拳。或腳面連指。走痛無定。筋脈不伸。行步不隨常服益眞气。壯筋骨。

當歸天麻牛膝木香熟地黃﹝酒拌蒸半日杵膏﹞酸棗仁﹝炒﹞防風﹝各二兩﹞木四兩﹞羌活乳香﹝各五錢﹞麝香﹝二錢﹞全蠍﹝炒﹞沒藥甘艸﹝炙各一兩﹞附子﹝制法見八。味丸二兩﹞

地黃三斤。用無灰酒四升煮幹。再曬二日。杵如膏。入余藥末杵千餘下。每兩作十丸。

每服一丸。細嚼。臨臥酒下。作小丸服亦可。

附方

神應養眞丸

治厥陰經爲四气所襲。腳膝無力。或左癱右瘓。半身不遂。手足頑麻。語言謇澀。气血凝滯。通身疼痛。

當歸﹝酒洗﹞川芎芍藥地黃﹝酒蒸搗膏﹞羌活天麻木瓜菟絲子﹝酒制各等分爲末。入地黃膏加煉蜜丸梧桐子大。每服百丸。空心酒下。鹽湯亦可。

附方

開結導引丸

治飲食不消。心下痞悶。腿腳腫痛。

白術﹝炒﹞陳皮﹝炒﹞澤瀉茯苓神曲﹝炒﹞麥牙﹝炒﹞半夏﹝姜制各兩﹞靑皮漧薑﹝各五錢﹞巴豆霜枳實﹝炒各錢半﹞

爲末。湯侵。蒸餅丸梧子大。每服四五丸或十丸。溫水下。

此內傷飲食。脾胃營運之气有虧。不能上升。則注爲香港腳。用此導引。行水化脾气也。

附方

靑龍湯

治肺受寒咳嗽喘。

漧薑﹝炮﹞細辛麻黃﹝去節﹞肉桂﹝各三兩﹞半夏﹝湯泡七次二兩半﹞芍藥甘艸﹝炙各三兩﹞五味子﹝二兩搗炒﹞

每服五錢。水一鐘姜三片。煎七分。食後服。

附方

葶藶大棗瀉肺湯

治肺癰。胸膈脹滿。上气咳嗽。或身面浮腫。鼻塞聲重。

葶藶﹝炒黃研末每服三錢﹞

水二鐘。棗一枚。煎一鐘。去棗入藥。煎七分。食後服。

附方

升麻湯

治肺癰。胸乳間皆痛。吐痰鮏臭。

川升麻苦梗﹝炒﹞薏苡仁地楡黃芩﹝炒﹞赤芍藥﹝炒﹞生甘艸牡丹皮﹝去心各水二鐘。煎八分。食遠服。

附方

參蘇飲

治感風咳嗽。涕唾稠粘。或發熱頭痛或頭目不淸胸膈不利。

木香蘇葉葛根﹝姜制﹞前胡半夏﹝湯泡七次﹞人參茯苓﹝各七分﹞枳殼﹝麩炒﹞

桔梗﹝炒﹞甘艸陳皮﹝去白各五分﹞

水二鐘。姜一片。蔥一莖。煎八分。食遠服。

附方

桔梗湯

治咳而胸膈隱痛。兩腳腫滿。咽漧口燥。煩悶多渴。時出濁涕鮏臭。

桔梗﹝炒﹞貝母﹝去心﹞當歸﹝酒浸﹞栝蔞仁枳殼﹝麩炒﹞薏苡仁﹝炒﹞桑白皮﹝炒﹞甘艸節防己﹝去皮各一錢﹞黃﹝鹽水拌炒﹞百合﹝蒸各錢半﹞五味子﹝搗炒﹞甜葶藶﹝炒﹞

地骨皮知母﹝炒﹞杏仁﹝各五分﹞

水鐘半。生薑三片。煎七分。不拘時溫服。咳加百藥煎。熱加黃芩。大便祕加煨大黃少許。小便澀加木通﹑車前子。煩躁加白茅根。咳而痛甚。加人參﹑白芷。

附方

排膿散

肺癰吐膿後服此。排膿補肺。

嫩黃﹝鹽水拌炒﹞白芷五味子﹝杵炒﹞人參﹝各等分﹞

細末。每服三錢。食後蜜湯調下。

附方

四順散

治肺癰吐膿。五心煩熱壅悶。咳嗽。

貝母﹝去心﹞紫菀﹝去苗﹞桔梗﹝炒各錢半﹞甘艸﹝七分﹞

水二鐘。煎八分。食遠服。咳嗽加杏仁。亦可爲末。白湯調服。

附方

葶藶散

治過食煎爆。或飲酒過度。致肺壅喘不臥。及肺癰濁唾鮏臭。

甜葶藶桔梗﹝炒﹞栝蔞仁川升麻薏苡仁桑白皮﹝炒﹞葛根﹝各一錢﹞甘艸﹝炙水鐘半。生薑三片。煎八分。食後服。

附方

鐘乳粉散

治肺气虛。久嗽。皮毛枯槁。唾血鮏臭。或喘不已。

鐘乳粉﹝煉熟﹞桑白皮﹝蜜炙﹞麥門冬﹝去心﹞紫蘇﹝各五分﹞

水一鐘。姜三片。棗一枚。煎六分。食後服。

附方

紫菀茸湯

治飲食過度。或煎爆傷肺。咳嗽。咽漧。吐痰唾血。喘急。胸痛。不得臥。

紫菀茸﹝去苗一錢﹞犀角﹝磅因﹞甘艸﹝炙﹞人參﹝各五分﹞款冬花桑葉﹝經霜者﹞百﹝蒸焙﹞杏仁﹝去皮尖﹞阿膠﹝蛤粉炒﹞貝母﹝去心﹞半夏﹝湯泡七次﹞蒲黃﹝炒各一錢﹞

水鐘半。姜三片。煎八分。入犀末。食後服。

附方

人參五味子湯

治勞復咳膿或咯血。寒熱往來。盜汗。羸瘦。因乏。一切虛損並治。

人參五味子﹝杵炒﹞前胡桔梗﹝炒﹞白術﹝炒﹞白茯苓﹝去皮﹞陳皮﹝去白﹞甘艸﹞地黃﹝生者酒拌蒸半日﹞當歸﹝酒拌炒各一錢﹞地骨皮黃﹝炙﹞桑白皮﹝炒﹞枳殼﹝去穣炒﹞柴胡﹝各七分﹞

水鐘半。姜三片。煎八分。食後服。

附方

寧肺湯

治榮衛俱虛。發熱自汗。或喘急咳嗽唾膿。

人參當歸白術﹝炒﹞川芎白芍熟地黃﹝酒蒸﹞五味子﹝杵炒﹞麥門冬﹝去心﹞

桑白皮﹝炒﹞甘艸﹝炙﹞白茯苓阿膠﹝蛤粉炒﹞

水二鐘。姜三片。煎八分。食後服。

附方

知母茯苓湯

治肺痿。喘嗽不已。往來寒熱。自汗。

茯苓黃芩﹝炒各二錢﹞甘艸﹝炙﹞知母﹝炒﹞人參五味子﹝杵炒﹞桔梗薄荷半夏﹝姜制﹞柴胡白術麥門冬﹝去心﹞款冬花﹝各三錢﹞川芎阿膠﹝蛤粉炒各二錢﹞

作一貼。水二鐘。姜三片。煎一鐘。食後服。

附方

人參養肺湯

治肺痿。咳嗽有痰。午後熱。並聲颯者。

人參五味子﹝搗炒﹞貝母﹝去心﹞柴胡﹝各四分﹞桔梗﹝炒﹞茯苓﹝各錢半﹞甘艸﹝五分﹞桑白皮﹝炒一錢﹞枳實﹝麩炒錢半﹞杏仁﹝炒﹞阿膠﹝蛤粉炒各一錢﹞

水鐘半。姜三片。棗一枚。煎八分。食後服。

附方

梔子仁湯

治肺痿。發熱。潮熱。或發狂煩躁。面赤咽痛。

梔子仁赤芍藥大靑葉知母﹝炒各七分﹞黃芩﹝炒﹞石膏﹝﹞杏仁﹝去皮尖炒﹞

升麻﹝各錢半﹞柴胡﹝二錢﹞甘艸﹝一錢﹞豆豉﹝百粒﹞

水二鐘。煎八分。食遠服。

附方

甘桔湯

治肺气壅熱胸膈不利。咽喉腫痛。痰涎壅盛。

甘艸桔梗﹝各五錢﹞

水鐘半。煎八分。食遠服。

附方

加味理中湯

治肺胃俱寒。發熱不己。

甘艸﹝炙﹞半夏﹝姜制﹞茯苓漧薑﹝炮﹞白術﹝炒﹞橘紅細辛人參五味子﹝搗炒各五分﹞

水一鐘。煎六分。食遠服。

附方

大黃湯

治腸癰。小腹堅腫如掌而熱。按之則痛。肉色如故。或赤微腫。小便頻數。汗出增寒。其脈遲緊。未成膿宜服。

朴硝大黃﹝炒各一錢﹞牡丹皮栝蔞仁﹝研﹞桃仁﹝去皮尖各二錢﹞

水二鐘。煎八分。食前或空腹溫服。

附方

牡丹皮散

治腸癰腹濡而痛。時時下膿。

牡丹皮白茯苓薏苡仁人參天麻黃﹝炒﹞桃仁﹝去皮尖﹞白芷當歸﹝酒浸﹞

川芎﹝各一錢﹞官桂甘艸﹝炙各五分﹞木香﹝二分﹞

水二鐘。煎八分。食遠服。

附方

梅仁湯

治腸癰隱痛。大便祕澀。

核桃仁﹝九个去皮尖﹞牡丹皮大黃﹝炒﹞芒硝﹝各一錢﹞犀角﹝鎊末一錢﹞冬瓜仁﹝研二錢﹞

水二鐘。煎八分。入犀角末。空心服。

附方

薏苡仁湯

治腸癰。腹中癘痛。或脹滿不食。小便澀。婦人產後多有此病。縱非膿。服之尢效。

薏苡仁栝蔞仁﹝各三錢﹞牡丹皮桃仁﹝去皮尖各二錢﹞

水二鐘。煎八分。空心服。

附方

雲母膏

治一切瘡疽。及腸癰折傷。

蜀椒﹝開口者去目微炒﹞白芷沒藥赤芍肉桂當歸鹽花血竭菖蒲黃白芨黃芩夜合皮乳香附子良姜茯苓﹝各五錢﹞硝石甘艸雲母﹝各四兩﹞柏葉桑白皮槐枝柳枝﹝各二兩﹞陳皮﹝一兩﹞淸油﹝四十兩﹞黃丹﹝十四兩﹞

上除血竭﹑乳﹑沒﹑射﹑黃丹﹑鹽花﹑硝石﹑七味﹑另研外。余並銼。入油浸七日。文。以柳篦不住手攪。候匝沸乃下火。沸定又上火。如此三次。以藥黑色爲度。紙濾去渣。再熬。續入丹。將凝再下餘味藥末。仍不住手攪。又熬。滴水中成珠爲度。瓷器收之。候溫將水銀絹包。以手細彈鋪在上。謂之養藥毋。用時刮去水銀。或服。或貼。隨用。其功甚大

附方

神仙太乙膏

治一切瘡毒。不問年月深淺。已未成膿。先以溫水洗淨。軟帛拭漧。用緋帛攤貼亦可用冷水吞下。血气不通。溫酒下。赤白帶。當歸酒下。咳嗽及喉閉。纏喉風。並用綿裹含。諸風弦赤眼。HT作小餅。貼太陽穴。以出梔湯下。打撲傷損外貼。內服橘皮湯。腰膝痛貼處。鹽湯下。唾血丸以蛤粉爲衣。桑白皮湯下。瘰鹽湯洗貼。酒下一丸。婦人經脈不通。

甘艸湯下。其膏可收十餘年不壞。愈久愈烈。一切疥。別煉油少許。和膏塗之。諸虫蛇並湯火刀斧傷。皆可內服外貼。

玄參白芷當歸肉桂生地黃大黃赤芍﹝各一兩﹞

咀。用麻油二斤。入銅鍋內煎至黑。濾去渣。入黃丹十二兩再煎滴水中撚。軟硬得中。

矣。予嘗用治瘡毒並內癰。有奇效。一婦月經不行。腹結塊作痛。貼之經行痛止。愈。此方

附方

排膿散

治腸癰少腹痛。脈滑數。或裏急後重。或時時下膿。

黃﹝炒﹞當歸﹝酒浸﹞金銀花白芷穿山甲﹝蛤粉拌炒﹞防風連翹栝蔞仁﹝各水二鐘。煎八分。食前服。爲末。每服三錢。食後蜜湯調下亦可。

附方

射幹連翹散

治塞熱。瘰。

射幹連翹玄參木香赤芍藥升麻前胡當歸山梔仁甘艸﹝炙各七分﹞大黃﹝炒二錢﹞

水二鐘。煎八分。食後服。

附方

薄荷丹

治風熱瘰。久服毒自小便宣出。未作膿者自消。

薄荷皂角﹝去皮弦﹞三稜﹝煨﹞連翹何首烏﹝米泔浸﹞蔓荊子﹝各一錢﹞荊芥穗﹝一兩﹞豆豉末﹝二兩半﹞

爲末。醋糊丸如梧子大。每服三十丸。食後滚湯下。日二服。病難愈。須常服之。

附方

益气養榮湯

治抑鬱或勞傷气血。或四肢頸項患腫。或軟。或赤不赤。或痛不痛。或日晡發熱。或潰人參茯苓陳皮貝母香附當歸﹝酒拌﹞川芎黃﹝鹽水拌炒﹞熟﹝酒拌﹞

芍藥﹝炒各一錢﹞甘艸﹝炙﹞桔梗﹝炒五分﹞白術﹝炒二錢﹞

水二鐘。姜三片。煎八分。食遠服。

胸膈滿加枳殼﹑香附﹑﹝各一錢﹞人參﹑熟。﹝各減二分﹞

飲食不甘。暫加濃朴﹑蒼術。痰多加橘紅﹑半夏。

往來寒熱。加柴胡﹑地骨皮。發熱加柴胡﹑黃芩膿潰作渴。加參。﹑歸﹑術。膿多或淸加歸﹑芎。

脇下痛或痞。加靑皮﹑木香。肌肉生遲。加白蘞﹑官桂。

口漧加五味子﹑麥門冬。渴不止加知母﹑赤小豆。﹝俱酒拌炒﹞

濃不止。倍加參﹑﹑當歸。

附方

鍼頭散

治一切頑瘡瘀肉不盡。及核不化。瘡口不合。宜此腐之。

赤石脂﹝五錢﹞白丁香乳香﹝各二錢﹞黃丹﹝一錢﹞砒生﹝一錢﹞輕粉麝香﹝各五分﹞蜈蚣﹝一條炙幹﹞

爲末。搽瘀肉上。其肉自化。若瘡口小。或痔瘡。用糊和作條子。陰漧之。凡瘡久不合者。內有膿管。須用此藥腐之。兼服托裏之劑。

附方

如神散

治瘰已潰。瘀肉不去。瘡口不合。

松香末﹝一兩﹞白礬﹝三錢﹞

爲末。香油調搽。幹搽亦可。

附方

當歸龍薈丸

治瘰腫痛。或脇痛以有積塊。及下疳便癰。小便澀。大便祕。或瘀血凝滯。小腹作痛當歸﹝酒浸﹞梔子仁﹝炒﹞黃連靑皮龍膽艸﹝酒拌炒﹞黃芩﹝各一錢﹞大黃﹝酒拌炒﹞蘆薈靑黛柴胡﹝各五錢﹞木香﹝二錢半﹞麝香﹝五分另研﹞

爲末。神曲糊丸。每服二三十丸。姜湯下。

附方

分心气飲

治七情鬱結。胸膈不利。或脇肋虛張。噎塞不通。或噫气吞酸。嘔噦惡心。或頭目昏眩。四肢倦怠。面色痿黃。口苦舌漧。飲食減小。日漸羸瘦。或大腸虛祕。或病後虛痞。

木通赤芍官桂半夏﹝姜制﹞赤茯苓桑白皮﹝炒﹞大腹皮陳皮﹝去白﹞靑皮﹝去白﹞甘艸﹝炙﹞羌活﹝各五分﹞紫蘇﹝二錢﹞

水二鐘。姜三片。棗二枚。燈心十莖。煎八分。食遠服。

附方

生地黃丸

許白雲云。有一師尼患惡風。體倦。乍寒乍熱。面赤心煩。或時自汗。是時疫气大行。

熱。作傷寒治。大小柴胡湯雜進。數日病劇。予診三部無寒邪。但肝脈弦長上魚際。宜用抑陰之藥。遂用此方。

秦艽黃芩硬柴胡﹝各五錢﹞赤芍藥﹝一兩﹞生地黃﹝一兩酒蒸搗膏﹞

爲末。入地黃膏。加煉蜜少許。丸如梧子大。每服三十丸。烏梅湯下。日進二服。

附方

遇仙無化丸

治未成膿。其人气體如常。宜服此丸。形气覺衰者。先服益气養榮湯。待血气。少充方服此丸。核消仍服前湯。潰後有瘀肉。宜鍼頭散。若不斂。亦服此丸。斂後再服前湯。

白術﹝炒﹞檳榔防風密陀僧郁李仁﹝湯泡去皮﹞甘艸﹝各五錢﹞斑蝥﹝去翅足用糯米同炒米不用五錢﹞

細末。水糊丸梧子大。每服二十丸。早晚煎甘艸檳榔湯下。服至月許。覺腹微痛。自小便中取下毒。如魚目狀。已破者自合。未膿者自消。

附方

三品錠子

上品去十八種痔。

白礬﹝二兩﹞乳香﹝三錢五分﹞沒藥﹝三錢五分﹞牛黃﹝三錢﹞白砒﹝一兩零五分﹞

中品去五漏及番花癅气核。

白礬﹝二兩﹞白砒﹝一兩三錢﹞乳香沒藥﹝各三錢﹞

下品治瘰﹑气核﹑疔瘡﹑發背﹑腦疽諸惡癥。

白礬﹝二兩﹞白砒﹝一兩五錢﹞乳香沒藥﹝各二錢半﹞牛黃﹝三分﹞

先將砒末入紫泥罐內。次用礬末蓋之。以炭火令煙盡。取出研極細末。糯米糊和爲挺狀如綫香。陰漧瘡內三四次。年深者五六次。其根自腐潰。如瘡露在外。更用蜜水調搽。

附方

益元散

滑石﹝六兩﹞甘艸﹝炙二兩﹞

各研爲末。和蜜與服三錢。熱湯冷水任下。

附方

治血分椒仁丸

續隨子﹝去皮研﹞郁李仁黑牽牛﹝研﹞五靈脂﹝研﹞吳茱萸延胡索椒仁甘遂當歸﹝各五錢﹞芫花﹝醋浸一錢﹞石膏膽礬﹝一錢﹞人言﹝一錢﹞靑﹝十枚去頭翅足同糯米炒黃米不用﹞

爲末。麵糊丸如豌豆大。每服一丸。橘皮湯下。此方藥𨿽峻利。所用不多。畏而不服。

是養病害身也。嘗治虛弱之人。亦未見其有誤。

附方

治水分葶藶丸

葶藶﹝炒另研﹞續隨子﹝去殼研各半兩﹞榦筍末﹝一兩﹞

爲末。棗肉丸如梧子大。每服七丸。煎扁蓄湯下。如大便利者。減葶藶﹑續隨子各一錢。加白術五錢。

又方治經脈不利卽爲水。水流四肢卽爲腫滿。名曰血分。

其候與水相類。作水治之非也。宜用此方。

人參當歸桂心赤芍瞿麥穗白茯苓大黃﹝濕紙裹三斗米下蒸米熟去紙切炒各半兩﹞葶藶﹝炒另研一錢﹞

爲末。煉蜜丸如梧子大。空心米飲下十五至二三十丸。

附方

托裏養榮湯

治瘰流注。及一切不足之證。不作膿或不潰。或潰後發熱惡寒。肌肉消瘦。飲食少思。睡臥不寧。盜汗不止。

人參黃﹝炙﹞當歸﹝酒拌﹞川芎芍藥﹝炒﹞白術﹝炒各一錢﹞五味子﹝炒研﹞麥門冬甘艸﹝各五分﹞生﹝酒拌蒸半日﹞

水二鐘。姜三片。棗一枚。煎八分。食遠服。

附方

琥珀膏

治頸項及腋下初如梅核。腫結硬彊。漸如連珠。不消不潰。或潰而膿水不絕。經久不瘥琥珀﹝一兩﹞木通桂心當歸白芷防風松脂朱砂﹝研﹞木鱉子﹝各五錢肉﹞麻油﹝二斤﹞丁香木香﹝各三錢﹞

先用琥珀﹑丁香﹑桂心﹑朱砂﹑木通爲末。余銼。以油二斤四兩。浸七日。入鐺慢火煎焦黃漉出。徐徐下黃丹一斤。以柳枝不住手攪煎至滴水撚軟硬得中。卻入琥珀等末攪勻。瓷器盛。用時取少許。攤紙貼之。

附方

方脈流气飲

治瘰流注。及鬱結腫塊。或走注疼痛。或心胸痞悶。咽塞不通。脇腹膨脹。嘔吐不食。上气喘急咳嗽痰盛。面目四肢浮腫。大小便祕。

紫蘇靑皮﹝去白﹞當歸﹝酒拌﹞芍藥﹝炒﹞烏藥茯苓枳實﹝麩炒﹞桔梗﹝炒﹞半﹝姜制﹞川芎黃﹝炙﹞防風陳皮﹝去白﹞甘艸﹝炙各一錢﹞木香大腹皮檳榔枳殼﹝麩炒各五分﹞

水二鐘。姜三片。棗一枚。煎八分。食遠服。

附方

加減八味丸

治瘡痊後口漧渴。甚則舌或黃。及未患先渴。此腎水枯竭。不能上潤。以致心火上炎。

不能旣濟。故心煩躁作渴。小便頻數。或白濁陰痿。飲食不多。肌膚漸削。或腿腫膝先瘦。

服此以生腎水。降心火。諸癥頓止。及治口舌生瘡不絕。

山茱萸﹝淨肉一兩﹞五味子﹝炒二兩﹞牡丹皮﹝半兩﹞白茯苓﹝半兩﹞山藥﹝一兩﹞桂心﹝去皮半兩﹞澤瀉﹝切片蒸焙半兩﹞生地黃﹝二兩酒拌蒸搗膏﹞

爲末。入地黃膏。加煉蜜少許丸梧子大。每服六七十丸。五更初未語前。或空心淡鹽湯

附方

香砂六君子湯

治脾胃不健。飲食少思。或作嘔。或過服涼藥。致傷脾胃。卽六君子加藿香。砂仁。

附方

金不換正气散

治瘡脾气虛弱。寒邪相搏。痰停胸膈。以致發寒熱。服此正脾气則痰自消。寒熱不作。

濃朴﹝去皮姜制﹞藿香半夏﹝姜制﹞蒼術﹝米泔浸﹞陳皮﹝去白各一錢﹞甘艸﹝炙五水二鐘。姜三片。棗二枚。煎七分。食遠服。

附方

淸咽利膈湯

治積熱。咽喉腫痛。痰涎壅盛。或胸膈不利。煩躁飲冷。大便祕結。

金銀花防風荊芥薄荷桔梗﹝炒﹞黃芩﹝炒﹞黃連﹝炒各錢半﹞山梔﹝炒研﹞連翹﹝各一錢﹞玄參大黃﹝煨﹞朴硝牛蒡子﹝炒﹞甘艸﹝各七分﹞

水二鐘。煎一鐘。食後服。

附方

刺少商穴法

穴在手大指內側。去爪甲如韭葉。刺入二分許。以手自臂勒至刺處。出血則消。若重者。及膿成者。必須刺患處。否則不治。

附方

承气湯

治腸胃積熱。口舌生瘡。或牙齦作痛。

大黃﹝煨﹞甘艸朴硝﹝各一錢﹞

水鐘半。煎七分。食前服。

附方

人參固本丸

治肺气燥熱作渴。或小便短赤如淋。此治虛而有火之聖藥也。

生地黃﹝酒拌﹞熟地黃﹝酒洗﹞天門冬﹝去心﹞麥門冬﹝去心各一兩﹞人參﹝五錢﹞

除人參爲末。余藥搗膏加煉蜜少許丸梧子大。每服五十丸。空心鹽湯或溫酒下。中寒人

附方

消毒犀角飲子

治斑或癮疹瘙癢。或作痛。及風熱瘡毒。

荊芥防風﹝各錢半﹞甘艸﹝三分﹞牛蒡子﹝二錢﹞

水一鐘。煎五分。徐徐服。

附方

解毒防風湯

治斑或癮疹癢或痛。

防風﹝二錢﹞地骨皮黃芍藥荊芥枳殼﹝各二錢炒﹞

水一鐘。煎五分。徐徐服。

附方

砭法

治小兒丹毒色赤。遊走不定。用細瓷器擊碎。取有鋒芒者一塊。以箸一根。劈開頭尖。

以綫。縛定兩指。輕撮箸稍。令瓷器芒者正對患處。懸寸許。再用箸一根頻擊箸頭。令毒血遇刺皆出。卻以神功散敷之。毒入腹者不救。

附方

萆湯

治楊梅瘡。不問新舊潰爛。筋骨作痛。並。

川萆﹝俗呼王茯苓﹞每用二兩。水三鐘。煎二鐘。去渣。不拘時。徐徐溫服。若患久。或服攻擊之劑。致傷脾胃气血者。以此一味爲主。而加以兼証之劑。

附方

雙解散

治便癰。內蘊熱毒。外挾寒邪。或交感彊固精气。致精血交錯。腫結疼痛。大小便祕。

宜此通解。更隨癥調治。

辣桂大黃﹝酒拌炒﹞白芍澤瀉牽牛﹝炒杵﹞杏仁﹝去皮尖﹞甘艸﹝炙﹞漧薑﹝炮水二鐘。煎八分。空心服。

附方

八正散

治積熱。小便不通。及淋癥脈實。

大黃﹝酒拌炒﹞車前子﹝炒﹞瞿麥蓄山梔仁﹝炒﹞木通甘艸﹝各一錢﹞活石﹝水二鐘。煎八分。食前服。

附方

導水丸

治便癰。初起腫痛。及下疳大小便祕。又治楊梅瘡初起。濕盛之際。宜先用此數服。

大黃﹝酒拌炒﹞黃芩﹝炒各二錢﹞黑丑末﹝炒﹞滑石﹝各四錢﹞

爲末。糊丸梧子大。每服五十丸。臨臥溫水下。

附方

托裏當歸湯

治潰瘍。气血俱虛。發熱。及瘰諸癰。不問腫潰。皆宜服之。久服能斂瘡口。

當歸﹝酒拌﹞黃﹝鹽水拌炒﹞人參熟﹝酒拌﹞川芎芍藥﹝炒各一錢﹞柴胡甘艸﹝炙各五分﹞

水二鐘。煎八分。食遠服。

附方

加減龍膽瀉肝湯

治肝經濕熱。玉莖患瘡。或便毒。懸癰腫痛。小便赤澀。或潰爛不愈。又治陰囊腫痛。

或潰爛作痛。或睪丸懸掛。亦治痔瘡腫痛。小便赤澀。

龍膽艸﹝酒拌炒黃﹞澤瀉﹝各一錢﹞車前子﹝炒﹞木通黃芩生地黃﹝酒拌﹞歸尾﹝酒拌﹞山梔﹝炒﹞甘艸﹝各五分﹞

水二鐘。煎八分。食前服。濕盛加黃連。大便祕加大黃。﹝炒﹞

附方

胃苓散

豬苓澤瀉白術茯苓蒼術濃朴陳皮﹝各一錢﹞甘艸﹝炙﹞肉桂﹝各五分﹞

水二鐘。姜三片。棗二枚。煎八分。服。

附方

當歸郁李仁湯

治痔漏。大便結硬。大腸下墜出血。苦痛難忍。

歸尾﹝酒拌﹞郁李仁澤瀉生大黃﹝煨﹞枳實蒼術蓁艽﹝各一錢﹞麻黃仁﹝錢半﹞皂角﹝一錢另研細末﹞

水二鐘。煎八分。入皂角末。空心服。

附方

秦艽防風湯

治痔漏結燥。每大便作痛。

秦艽防風當歸﹝酒拌﹞白術﹝各錢半﹞黃柏陳皮柴胡大黃﹝煨﹞澤瀉﹝各一錢﹞紅花桃仁﹝去皮尖研﹞升麻甘艸﹝炙各五分﹞

水二鐘。煎八分。空心服。

附方

加味四君子湯

治痔漏下血。面色痿黃。心忪耳鳴。腳弱气乏。及脾胃虛。口淡。食不知味。又治中气虛。不能攝血。致便血不禁。

人參白術﹝炒﹞茯苓黃﹝炙﹞白扁豆﹝蒸﹞甘艸﹝炙各等分﹞

爲末。每服三錢。滚白湯點服。

附方

除濕和血湯

治陽明經濕熱。便血腹痛。

生地黃牡丹皮生甘艸﹝各五分﹞熟甘艸黃﹝炙各一錢﹞白芍﹝錢半﹞升麻﹝七分﹞歸身﹝酒拌﹞蒼術﹝炒﹞秦艽陳皮肉桂熟﹝酒拌各三分﹞

水二鐘。煎八分。空心。侯宿食消盡。熱服。

附方

槐花散

治腸風藏毒下血。

槐花生地黃﹝酒拌蒸﹞靑皮白術﹝炒﹞荊芥穗﹝各六分﹞川芎﹝四分﹞歸身﹝酒拌﹞

升麻﹝各一錢﹞

爲末。每服三錢。空心米飲調下。水煎亦可。

附方

參苓白術散

治脾胃不和。飲食不進。或嘔吐泄瀉。凡大病後皆宜服此。以調理脾胃。

人參茯苓白術﹝炒﹞連肉﹝去心皮﹞白扁豆﹝去皮薑汁拌炒﹞砂仁﹝炒﹞桔梗﹝炒﹞

山藥甘艸﹝炙﹞薏苡仁﹝炒各二兩﹞

細末。每服三錢。石菖蒲煎湯下。

附方

小烏沈湯

治气不調和。便血不止。

烏藥﹝一兩﹞甘艸﹝炙二錢﹞香附﹝四兩醋制﹞

每服二錢。食前鹽湯下。

附方

枳殼散

治便血。或婦人經候不調。手足煩熱。夜多盜汗。胸膈不利。

枳殼﹝麩炒二錢﹞半夏曲赤芍藥﹝炒各一錢﹞茈葫黃芩﹝炒各錢半﹞

水二鐘。姜三片。棗二枚。煎八分。食遠服。

附方

芎歸湯

治便血。或失血過多。眩暈。

芎當歸﹝酒拌各五錢﹞

水鐘半。煎六分。食後服。

附方

如神千金方

治痔無有不效。

附方

水澄膏

治痔護肉。

附方

枯藥

﹝以上三方。俱見前痔瘡條下。﹞

附方

連翹飲子

治乳內結核。服數劑不消。宜兼服八珍湯。初起有表癥者。宜先解表。

連翹川芎栝蔞仁﹝研﹞皂角刺﹝炒﹞甘艸節橘葉靑皮﹝去白﹞桃仁﹝各一錢半﹞

水二鐘。煎一鐘。食遠服。

附方

復元通气散

治乳癰便毒腫痛。及一切气滯腫毒。如打撲傷損。閃肭作痛。及疝气。尢效。

木香茴香﹝炒﹞靑皮﹝去白﹞陳皮穿山甲﹝蘇炒﹞白芷甘艸漏蘆貝母﹝去心各等分﹞

爲末。每服三錢。溫酒調下。

