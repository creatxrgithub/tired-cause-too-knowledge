

明目至寶

卷一

明目賦

夫人之有兩眼﹐猶天之有兩曜﹐視萬物﹐察纖毫﹐何所不至。日月有一時之晦者﹐風雲雷雨之所致也﹐眼之失明者﹐四气七情之爲害也。大抵眼目爲五臟之精華﹐一身之至要﹐故五臟分五輪八廓﹐名八卦。五輪者﹐肝屬木﹐曰風輪﹐在眼爲烏睛﹔心屬火﹐曰血輪﹐在眼爲二﹔脾屬土﹐曰肉輪﹐在眼爲上下胞﹔肺屬金﹐曰气輪﹐在眼爲白睛﹔腎屬水﹐曰水輪﹐在眼爲瞳子。至若八廓﹐無位有名﹐膽之腑爲天廓﹐膀胱之腑爲地廓﹐﹝今因後八廓圖攺作山廓﹐好記亦無害﹐理且長於言語﹐從之。﹞命門之腑爲水廓﹐﹝今攺火廓﹐從之。﹞大腸之腑爲山廓﹐﹝今攺風廓﹐從之。﹞三焦之腑爲澤廓﹐﹝今攺爲肺之腑﹐從之。﹞此𨿽爲眼目之本根﹐而有藉血爲之包絡五臟。或蘊積風熱﹐或有七情之气鬱結不散﹐上攻眼目各隨五臟所屬而見。或腫而痛﹐羞澀多淚﹐或生障膜﹐昏暗失明。其證七十有二﹐治之法須究其因。

風則攻散之﹐熱則淸涼之﹐气則調順之﹐切不可輕用鍼刀點割﹐偶得其愈﹐出乎僥幸﹐倘或不然﹐爲害不淺。又且不可過用涼劑恐冰其血脈﹐凝而不流﹐亦成痼疾。當量人老少﹐气體虛實用藥。又有腎虛者﹐亦能令人眼目無光﹐或生冷翳﹐止當補暖下元﹐益其腎水。北方之人﹐患眼最多﹐皆是日冒風沙﹐夜臥熱炕﹐二气交蒸使然﹐治之多用涼藥﹐北方之人﹐稟受與南方不同也。疹痘之後。毒瓦斯郁於心肝二經﹐不能自已﹐發於眼目﹐傷於瞳人者﹐素無治法。

卷一

眼科論

世之最貴者﹐莫過於人。人之最貴者﹐莫過於目。眼乃一身之珍寶﹐能觀萬物﹐照耀無窮﹐內連五臟﹐外應五行。今時患眼者﹐皆因外受風寒暑濕﹐內爲憂思喜怒﹐五勞七傷﹐四气七情﹐或餐五辛﹐或好淫色﹐早乘煙霧﹐久視燈光﹐皆爲患眼之源。

輕則昏蒙﹐重則翳障﹐致成肉遮睛﹐眵淚爛眩。或被五風所害﹐或然障膜所侵﹐無須治眼﹐先保元陽。切宜洗心滌慮﹐然後服藥﹐隨證治之或洗﹐或鍼﹐或烙﹐或割﹐封貼﹐明辧患證﹐切宜細心醫治。﹝其功難述。﹞

卷一

孫眞人諭眼論

夫眼者﹐五臟之精華﹐一身之至寶﹐如天之日月﹐其可不保護哉﹗骨之精爲瞳人﹐﹝屬腎。﹞筋之精爲黑睛﹐﹝屬肝。﹞血之精爲脈絡﹐﹝屬心。﹞气之精爲白睛﹐﹝屬肺。﹞肉之精爲約束﹐﹝屬脾。﹞人之造化皆從眼﹐目生於肝﹑心﹑脾﹑肺﹑腎﹑肢體﹑手足。

今人多好淫欲﹐耗散元陽﹐五臟不和﹐上盛下虛﹐血不能流傳﹐致令熱气上攻﹐眼目赤腫﹐疼痛隱澀難開﹐翳膜遮睛﹐羞明怕日。或然表虛﹐外受風寒﹐其气在裏﹐內須頭痛發作無時﹐經年日久﹐致令翳障﹐侵睛內障。或飲酒過多﹐常食熱物﹐皆爲損眼之源。明辧數方﹐濟無之周。凡有眼證﹐察其義理﹐隨患證治之。

卷一

陰陽相應辧論

人稟五行造化﹐陰陽匹配成形﹐是曰﹕五輪有位﹐八廓分形。五輪應五行﹐按五方﹐內五臟﹐出五運﹐曰金﹑木﹑水﹑火﹑土者也。人質之中﹐皆荷五應之扶持。

所謂八廓者﹐分八卦﹐應八廓。故眼爲淸淨之寶﹐屬日月之通幽。膽脈相連﹐配於天道之象﹐隨於瞻視﹐其用淸虛﹐外通五輪﹐內應八廓﹐其經故無正名。內間爲之天﹑地﹑水﹑火﹑風﹑雷﹑山﹑澤﹐應是八廓﹐而有病根﹐形於證候。凡觀察於何經廓位﹐虛實冷熱﹐气之所侵用藥。士大夫詳推至理矣。

卷一

上古天眞論眼科

夫眼者﹐一身之至寶﹐能觀天地﹐照耀無窮。今時之人﹐有內障失明﹐亦有翳膜疼痛者﹐何也﹖天眞曰﹕今時之人﹐以酒爲漿﹐以色爲常﹐醉以入房﹐以欲竭其精﹐以酒散其眞﹐不知持滿﹐不時損神﹐務快其樂﹐逆於生理。起居無節﹐亦有或受風寒﹐或勞神散气﹐致使然也。夫上古聖人之教下也﹐正其心以正其身﹐保陰護陽﹐筋脈調和﹐骨髓堅固﹐血气皆順。若從此法﹐是以嗜欲不能勞其目﹐淫邪不能惑其心﹐內外調和﹐耳目自然聰明也。問曰﹕今時之人不能樽節﹐失其調理﹐患之所侵﹐何以濟之﹖天眞人曰﹕人之目者﹐眼胞周匝﹐則有二四之穴﹐若生赤膜﹐可以手法治之﹐將息一月﹐以能去暗而復明﹐疼痛昏者得痊。用在各方﹐遂傳於世而人習之。若能誠意通明﹐乃濟世活人之道也。

卷一

通明論

夫眼者﹐榮身之寶﹐如天之日月﹐能觀山河之秀麗﹐能照萬物之精華﹐宜安其身﹐調持保護。然不睹光明者﹐任有千金萬玉以榮其富貴﹐縱有金飾佳人以解其憂愁﹐何睹也﹖且傷今時患眼者﹐皆因感受風寒入內﹐邪气相傳﹐風血並行﹐風气盛而血气多﹐致成翳膜遮障﹐肉侵睛﹐諸般異證﹐不時疼痛﹐視物不明。凡是此證﹐用藥治療﹐但收一半之功﹐未能盡臻其效﹐當須手法除去病根﹐則曰知源。其眼胞者﹐周匝一寸三分﹐按五輪八廓﹐出乎其十二之經﹐分爲二三之穴。若生諸患﹐切宜詳細驗源治之。其赤筋者某生﹐是患眼之源﹐亦有陰精光明者乎﹖能治者﹐得濟人之功。不能治者﹐誤損神光﹐取瘥則難﹐精通祕要﹐明其諸穴﹐得其眞傳﹐方能取效﹐濟世之道也。

卷一

軒轅黃帝說眼病目科

帝曰﹕外障者﹐肝中得病﹔內障者﹐膽中用藥。外障肝上有膜﹐先令喫藥去膜﹐然後用點藥﹔內障者﹐膽上有膜﹐膽汁熱枯﹐用藥調理﹐喚作靑風內障﹐虛則補之。二十以上﹐三十以下﹐涼藥多不妨。五十以上﹐七十以下﹐宜用溫藥。赤眼﹑毒眼﹐須用治心肺血气之藥。審其虛實﹐解心肺气﹐先宜解﹐後點洗。及患翳膜﹐眼睛不疼痛﹐不用宣解。婦人血气﹐先治頭風﹐然後治眼﹐非俗說之談。

凡人患眼﹐皆因酒色思慮﹐憂愁悲哭﹐食毒鹹酸﹐致令血气不均﹐肝气損動。調理肝肺﹐則用藥明矣。

卷一

四季五行發揮妙訣

天地造化﹐陰陽變通﹐五行匹配而有象﹐四肢體類以成形。天有日月﹐人有雙眸﹐在眼通乎腎臟﹐外分五輪﹐內應五臟﹐運稟四時﹐通流百脈。是乃春和萬物﹐木旺之時﹐肝气盛而腎气衰。夏日敷榮﹐火气炎上﹐心气旺而肝气衰。秋令收成﹐金气騰旺﹐肺气旺而肝气衰。冬至滯根﹐水性乃全﹐腎气旺而肝气生﹐乃曰子母生成之造化。人眼者﹐肝之外候也。肝气不和﹐則瘀血灌睛﹔肺气不和﹐則眼睛澀癢﹔脾气不和﹐則白仁淡黃﹔腎气不和﹐則多流冷淚﹔心气不和﹐則時常赤澀。

血輪受病﹐察於心﹔風輪受病﹐察於肝﹔水輪受病﹐察於腎﹔肉輪受病﹐察於脾﹔气輪受病﹐察於肺﹐故乃相生相克理正明源。識五臟之盛衰﹐知四時之造化﹐自有生以來﹐皆資气血﹐气滯血虛﹐目病自生。若气血調和﹐安有斯患﹖人登事務﹐多貪酒色﹐大冒風寒暑濕﹐過食口味﹐將息失度﹐以致肝膽受於風邪﹐因入膀胱而致冷淚。冬天大寒﹐春天凜烈﹐九夏淸涼﹐三秋酷熱﹐陰陽毒瓦斯則春三陽所生。故陰陽雜於丹田﹐毒瓦斯一日二日離丹田﹐三日四日在脾胃﹐五日六日在臟腑﹐或傳變而目赤﹐在肝而目痛﹐在肺而多癢﹐在腎而瞻視不明﹐在脾而爛眩倒睫﹐在肝膽而肉攀睛﹐克在脾胃三焦而視物不明﹐克在膀胱﹐故有頭痛流淚﹐瞻視昏花﹐補肝散實能奏效。脾冷則珠睛澀癢﹐驅風散而相之。腎冷則黑花散亂﹐補腎丸大有奇功。

肺冷瞻視難開﹐淸肺散而調之。有熱兮﹐柴胡散發散﹐仍使通肝散。腫兮﹐淸肝散通利﹐兼用涼脾。決明散﹑羚羊角散﹑還睛散眾疾施爲﹐地黃丸﹑定心丸息內有效。胎前產後檀香散﹑當歸散﹑二宜散須當詳用﹔冷熱風虛﹐五退散﹑淸涼散﹑白薇散消息效驗。目赤深紅﹐眼睛痛澀﹐乃肝經實熱﹐須當瀉肝﹑淸心﹑涼脾﹐其效必矣。目赤淡紅﹐眼睛微澀﹐乃肝經虛熱﹐須當溫涼調順驅逐﹐是疾愈焉如故。

气粗口味不攬﹐是乃脾胃積熱﹐翳障遮睛﹐或如粟粒﹐成如梅花。白仁腫痛﹐肺與腸積熱。不腫而有瘡翳者﹐肺臟傳於風涎。赤脈多者﹐心之虛也。白睛黃者﹐酒欲食傳脾胃。血灌瞳人﹐心經壅熱。腎經風熱﹐羞明生花﹐無翳者﹐宜補。痛如鍼刺者﹐通利卽除。眼睛癢者﹐驅風旋愈。撞刺者﹐住痛爲先。斑瘡者﹐消毒宜早。

調理陰陽﹐所謂醫者乃人之司命﹐通達玄微﹐始終有準。妄行鍼刺﹐藥有誤身﹐深可戒也。

卷一

明目賦

人眸有患﹐扶救在醫﹐視陰陽與虛實﹐察形色與盛衰﹐總二十四方之體用﹐分七十二証之候門。得髙賢之趣則超然解晤﹐遇達人示教則表我扶危。又質曰﹕地黃散專治混睛外障。驅風散能除癢極難任﹐衝風淚出﹐淸肺散消除暴風客熱﹐兩赤脈。犀角飲愈除黃膜上衝﹐淸涼散冰翳瑕深而有效﹐消毒散瞼生風粟以無虞。圓翳內障﹑坐起生花﹑黑翳如珠﹑肝虛雀目﹐補肝散﹑補腎丸悉能療治﹕兩瞼粘睛﹑胎風赤爛﹐風繾斜﹑胞肉凝脂﹐消風散﹑五退散盡獲平安。白薇丸善止漏睛膿出﹔洗肝散能平突出睛髙。諺云﹕雞冠蜆肉﹑睛﹑神祟撞刺﹑熱病傷寒﹑肝腸積熱﹐石決明散果驗﹔逆順生翳﹐黑風﹑靑綠內障﹐花翳白陷﹐羚羊角散可投。牛角膏﹐小兒睛痛卽止﹐柴胡散﹐小兒斑痘掃除。詳論冰翳零花﹐拳毛倒睫﹐血灌瞳人﹐瞼肉硬痛﹐旋螺突起﹐赤膜下垂﹐通肝散而絕妙﹐滑翳﹑澀翳﹑白翳黃心痛如鍼剌﹐玉翳浮睛﹐小兒疳眼﹐還睛散而可投。黑花內障﹐涼瞻丸而有效﹐烏風形狀﹐瀉肝散服安康。決明丹﹑六神散小兒痘眼可用﹔定心丸﹑二黃丸侵睛肉以兼行。偸鍼撞刺﹑昧目飛塵﹐荊防散而最妙﹔赤眼麻痘﹐風熱癢痛﹐勝金散而絕髙。兔肝丸﹑蛤粉散專治小兒斑痘﹔大通散﹑四靈散偏醫血灌瞳人。爛眩風眼﹐碧霞散﹑靑蠶﹑兒澤可洗﹔胎前產後﹐二宜散﹑檀香散服則安康。地黃丸﹐拳毛倒睫而可宜﹐遠志丸﹐丁翳根深而可除。予曰﹕當尋古義﹐猶有玄機﹐審玄文則倏然解悟﹐蒙指示則助我扶危。先須審認浮沈﹐堪會人神在眼。天空野狼藉﹐血忌休囚﹐四方風靜﹐云收全假﹐三光相助﹐遠年近日﹐深細團圓。狀若明珠出海﹔形如星月相同。或火熱昏蒙﹐或時刻不見﹐須在窮究﹐知趣洞別玄微。如啟盤而呈珠﹐擬撥云而見日﹐則力才之功於玆可見矣。

卷一

太玄眞人論眼病五輪所屬

風輪屬木﹐在髒爲肝﹐在眼爲烏睛也。

問曰﹕風輪如何得病﹖答曰﹕喜怒不常﹐或勞心力﹐雲中瞻視百物﹐燈下看讀經書。眼力旣勞﹐風輪內損﹐則眼澀痛睛疼﹐視物不眞﹐眼眩緊急。日久不治﹐昏蒙細小也。問曰﹕如何治﹖答曰﹕按本艸對證當治肝﹐肝气盛攻於風輪也﹐宜服羚羊角散。

卷一太玄眞人論眼病五輪所屬

羚羊角散

羚羊角﹝磋末﹐五錢﹞人參﹝一錢﹞皂角﹝兩半﹐蜜浸﹞防風﹝五錢﹞甘艸﹝五錢﹞艸烏﹝一兩﹐生用﹞川芎﹝一兩﹞

上爲末﹐每服二錢﹐用木賊﹑甘艸煎調服﹐日進三服﹐忌生冷。

詩曰東方屬木木生風﹐在髒爲肝竅目通﹐饑飽不均生熱毒﹐睛疼有翳主侵瞳。

血輪屬火﹐在髒爲心﹐在眼爲大小也。

問曰﹕血輪如何得病﹖答曰﹕憂愁思慮﹐悲喜煩惱﹐內傷於心﹐致生赤筋﹐白膜遮睛﹐昏蒙難開﹐日久不治﹐遂致失明也。問曰﹕如何治﹖答曰﹕按本艸對證當理心﹐心血之熱攻於血輪也﹐宜服地黃丸。

卷一太玄眞人論眼病五輪所屬

地黃丸

生地黃白術靑葙子山梔子荊芥穗當歸木通黃芩各等分爲末﹐煉蜜爲丸﹐每服三十丸﹐淡竹葉煎湯送下﹐如用砂糖水下亦可。

詩曰心火南方屬丙丁﹐熱風流入髒中停﹐頭兩目赤兼澀﹐遠視渾如散碎星。

肉輪屬土﹐在髒爲脾胃﹐在眼爲上下瞼也。

問曰﹕肉輪如何得病﹖答曰﹕爲人多好熱酒﹐嗜食五辛﹐上嶺奔走﹐開弓驟騎﹐肉輪旣損﹐內感於脾﹑瘀血侵睛﹐腫攻胞廓﹐翳障經年不退﹐昏暗竟日難開也。問曰﹕如何治﹖答曰﹕按本艸對證當理脾﹐脾熱毒攻於肉輪﹐宜服薏苡仁散。

卷一太玄眞人論眼病五輪所屬

薏苡仁散

薏苡仁﹝一兩﹞甘艸白茯苓﹝一兩﹞石決明﹝一兩﹞大黃黑牽牛﹝各五錢﹞

上爲末﹐每服二錢﹐食後煎臘茶吞下。

詩曰太陰屬土主脾元﹐積熱傳脾胃被纏﹐上下眼皮浮又赤﹐偸鍼爲患古今傳。

气輪屬金﹐在髒爲肺﹐在眼爲白睛也。

問曰﹕气輪如何得病﹖答曰﹕淩霜冒雪﹐或受饑寒﹐肌體稍虛﹐邪毒內攻﹐或腫或昏﹐赤筋隱澀﹐視太陽如隔霧﹔睹人物似疑煙。日久不治﹐變成障翳也。問曰﹕如何治﹖答曰﹕按本艸對證當治肺毒﹐多生白膜﹑靑筋赤筋也﹐宜服蒺藜散。

卷一太玄眞人論眼病五輪所屬

蒺藜散

白蒺藜﹝炒﹐去刺﹞川芎當歸羌活海蛤﹝蜜炙﹞荊芥穗各等分爲末﹐每服二錢﹐茶淸或米泔調下詩曰肺臟停畱冷熱停﹐兩睛不覺澀沈沈﹐但將涼藥調衛榮﹐毋使昏沈似血形。

水輪屬水﹐在髒爲腎﹐在眼爲瞳人也。

問曰﹕水輪如何得病﹖答曰﹕久飲久坐﹐色欲無厭﹐大喜傷神﹐大怒損志。愛食酒面五辛﹐有傷腎經﹐侵於黑光﹐致令冷淚傾流。風虛內作或腫或疼﹐結成翳障﹐多澀昏也。問曰﹕如何治﹖答曰﹕按本艸對證當理腎經﹐乃腎虛敗攻水輪﹐常多昏暗﹐視物久則黑花生也﹐宜服枸杞子丸。

卷一太玄眞人論眼病五輪所屬

枸杞子丸

枸杞子﹝二兩﹞黑附子﹝一兩﹐炒﹞五味子﹝二兩﹞蟬蛻﹝去頭足﹐一兩﹞全蠍﹝七个﹐不炒﹞

蒼術﹝一兩兩錢﹐米泔水浸﹞

上爲細末﹐蜜爲丸﹐每服三十丸﹐米湯或鹽湯送下。

詩曰腎臟原因受賊邪﹐起居眼目主生花﹐只因色重傷元气﹐冷藥休餐疾不瘥。

問曰﹕眼有五輪者何也﹖答曰﹕眼有風輪﹑血輪﹑肉輪﹑气輪﹑水輪﹐所以名爲五輪也。

卷一

太玄眞人問眼病因論八廓所屬八卦也

乾爲天﹐≡幹屬金。膽之經名淸淨廓﹐足少陽脈主之。

問曰﹕天廓如何得病﹖答曰﹕或雲中射物﹐月下看書﹐多食鮏羴﹐侵冒寒暑﹐致令生病。昏蒙多出冷淚﹐不能辧物。問曰﹕如何治﹖答曰﹕按本艸封證﹐治天廓昏蒙生淚也﹐宜服淸神散。

卷一太玄眞人問眼病因論八廓所屬八卦也

淸神散

防風﹝一兩﹞川椒﹝一兩﹐去皮﹞香附子﹝一兩﹐炒﹞薄荷﹝一兩五錢﹞加川芎﹝一兩﹞

上爲末﹐每服一錢﹐臨臥茶淸送下﹐酒亦可。

詩曰視物依稀似露中﹐時時將手拭睛瞳﹐要知冷淚頻頻下﹐此是肝虛膽气攻。

坤爲地﹐KT坤屬土。腎之經名陰會廓﹐足少陰脈主之。

問曰﹕地廓如何得病﹖答曰﹕或因濕髮堆於頭上﹐冷气壅於睛瞳﹐因而生病﹐爲眵多﹐眼眩緊急﹐瘀肉生起也。問曰﹕如何治﹖答曰﹕按本艸對證﹐治侵睛之故﹐宜服當歸散。

卷一太玄眞人問眼病因論八廓所屬八卦也

當歸散

當歸羌活山梔子牛蒡子白術甘艸共爲末﹐每服一錢﹐蜜水調服。

詩曰腎爲納病曉元由﹐酒色𨿽多更帶憂﹐莫道睛疼無大故﹐看看橫膜障雙眸。

坎爲水﹐坎屬水。胃之經名水谷廓﹐足陽明脈主之。

問曰﹕水廓如何得病﹖答曰﹕大喜大怒﹐有傷於心﹐毆擊相持﹐開虧驟騎﹐彊力成疾。其病昏澀﹐熱淚多出也。問曰﹕如何治﹖答曰﹕按本艸對證﹐治水廓睛疼﹑白翳侵睛淚出之故﹐宜服洗鏡丹。

卷一太玄眞人問眼病因論八廓所屬八卦也

洗鏡丹

密蒙花黃芩家菊花白茯苓蟬蛻﹝炒﹞夜明砂﹝炒﹞

上爲末﹐水糊爲丸﹐每服三十丸﹐豬肝湯送下。

詩曰食气傷脾及胃中﹐更加積熱兩相衝﹐胞眩漸腫眼中赤﹐不解胃中熱不通。

離爲火﹐KT離屬火。命門之經名抱陽廓﹐手少陰脈主之。

問曰﹕火廓如何得病﹖答曰﹕精神恐懼﹐情懷鬱結﹐內動心腎﹐上攻火廓﹐致令赤脈侵瞳人﹐熱淚如傾也。問曰﹕如何治﹖答曰﹕按本艸對證﹐治赤腫多疼﹐熱淚之故﹐宜服玄精石散。

卷一太玄眞人問眼病因論八廓所屬八卦也

玄精石散

玄精石石膏谷精艸蟬蛻連翹甘艸上等分爲末﹐每服一錢﹐蜜水調﹐食後服。

詩曰內抱眞人是命門﹐眼前花亂色難分﹐不能補腎調肝膽﹐赤脈交加兩眼昏。

巽爲風﹐KT巽屬木﹐大腸之經名傳道廓﹐手陽明脈主之。

問曰﹕風廓如何得病﹖答曰﹕枕邊穴隙﹐窗下穿竅不能遮蔽﹐坐臥當風﹐腦畔斜風攻於輪廓﹐致令睛疼﹐兩瞼常﹐昏澀多淚也﹐問曰﹕如何治﹖答曰﹕按本艸對證﹐此治昏癢多淚之故﹐宜服楮實子丸。

卷一太玄眞人問眼病因論八廓所屬八卦也

楮實子丸

楮實子﹝四兩﹐炒﹞木賊黃芩白術﹝四兩﹞菟絲子﹝一兩﹐酒浸﹐蒸熟﹐研爛﹐焙榦爲末入藥﹞

肉蓯蓉﹝一兩﹐酒浸﹞

上爲末﹐蜜丸如梧桐子大﹐每服三十丸﹑空心鹽湯下﹐酒亦可。

詩曰傳道多因是本經﹐肝經多熱滯風停﹐大腸若順應須好﹐癢澀之時翳抱睛。

震爲雷﹐KT震屬木。小腸之經名關泉廓﹐手太陽脈主之。

問曰﹕雷廓如何得病﹖答曰﹕宴罷貪睡﹐酒後行房﹐血脈泛濫﹐精髓閉塞﹐風邪內聚上攻於目﹐致令頭赤腫﹐瞼內生瘡﹐倒睫拳毛﹐攀睛肉生也。問曰﹕如何治﹖答曰﹕按本艸對證﹐治赤筋攀睛﹑拳毛之故﹐宜服水鏡散。

卷一太玄眞人問眼病因論八廓所屬八卦也

水鏡散

當歸﹝一兩﹞甘艸﹝三錢﹞蟬蛻﹝三个﹞黃連﹝五錢﹞家菊花川芎﹝一兩﹞

上爲末﹐每服一錢調蜜水下﹐井水亦可﹐忌羊肉面腌髒五辛之物。

詩曰小腸經屬關泉廓﹐受病先從心上傳﹐兩多生眵淚癢﹐但調心熱自然涼。

艮爲山﹐KT艮屬土。膀胱之經名津液廓﹐足太陽脈主之。

問曰﹕山廓如何得病﹖答曰﹕或手拳打觸﹐或竹木誤簽﹐血灌睛瞳﹐致令生瘡翳膜。若不早治﹐永遭黑暗也。問曰﹕如何治﹖答曰﹕按本艸對證﹐治瘀血肉﹐侵睛疼痛之故﹐宜服地黃丸。

卷一太玄眞人問眼病因論八廓所屬八卦也

地黃丸

生地黃川芎人參白蒺藜﹝去刺﹞當歸﹝酒洗﹞防風上爲末蜜丸如梧桐子大﹐每服三十丸﹐食後茶淸送下詩曰膀胱屬水腎爲虛﹐冷熱相刑本髒居﹐睛赤兼黃輪廓內﹐不逢妙手豈能醫。

兌爲澤﹐KT兌屬金。肺之經名養化廓﹐手太陰脈主之。

問曰﹕澤廓如何得病﹖答曰﹕春不宣五臟﹐冬聚於陽毒﹐或因食炙肉﹐火毒之气聚於腎水﹐致令腦脂凝聚﹐血毒攻目。一似薄霧遮隔﹐又如飛蠅來往﹐結成眵淚﹐瞻視難開也。問曰﹕如何治﹖答曰﹕按本艸對證﹐治額常眼痛﹐黑花多淚難開之故﹐宜服煮肝散。

卷一太玄眞人問眼病因論八廓所屬八卦也

煮肝散

木通綠豆皮黃芩羌活上爲末﹐用豬肝切開入藥三兩半﹐用綫紮定﹐以米泔水煮﹐天明飯後喫﹐以豬肝同藥細嚼。月進三次﹐每服藥一錢﹐用豬肝三兩摻藥也。

詩曰三焦爲髒肺中藏﹐胃熱衝風犯目光﹐涼膈祛邪方可用﹐若投熱藥病難當。

卷一

論五輪受病之因

肝病是風輪﹐色黃而赤﹐交受風熱﹐色黃而黑﹐乃肝肺冷﹔心病是血輪﹐色赤而疾﹐心受熱毒﹐赤而痛者﹐心主夏之气﹔脾病是肉輪﹐色黃而腫﹐是脾虛﹐色赤而癢﹐是脾气積熱﹔腎病是水輪﹐色黃而光﹐是腎受風熱之邪﹐色昏而濁﹐腎气虛敗﹔肺病是气輪﹐色黃而赤﹐風熱毒攻。赤極而痛﹐火毒傷金。醫者辧明﹐萬無一失﹐用藥無瘥。

卷一

論八廓受實熱病之因

肝熱肉攀睛﹐宜理肝涼膽也。膽熱睛生翳膜疼痛﹐宜涼膽退肝熱也。心熱是赤脈不散﹐宜涼心也。肺熱胞瞼生瘡﹐宜涼肺也。脾熱睛痛﹑宜涼脾胃也。腎熱睛生虛障痛腫﹐宜均腎气也。膀胱熱生倒睫拳毛也。腸熱浮翳遮睛﹐宜涼心肺也。

卷一

論八廓受虛寒病之因

肝冷有淚羞明﹐宜補腎肝和气也。膽冷昏暗兩瞼澀﹐宜補腎益肝也。心冷气不順﹐宜溫脾也。眼睛疼﹐宜溫脾生血也。腎冷則生黑花﹐宜補腎生精也。膀胱冷則多昏暗﹐大腸冷則眼昏﹐宜服暖藥也。肺冷受風邪寒气﹐宜補心肺也。脾冷則目閉不開也。凡須用藥﹐究其源﹐庶無謬矣。

卷一

論五行所屬金木水火土位

風輪屬肝﹐東方甲乙木位。﹝理肝經气毒攻目﹐昏澀疼痛﹐赤腫風熱﹐冷翳侵睛﹐宜服﹞

瀉肝散

當歸﹝一錢﹞茯苓﹝一錢﹞人參﹝一錢﹞防風﹝一錢﹞羌活﹝二錢﹞蒺藜﹝二錢﹞蟬蛻﹝一錢﹐去腳﹞

荊芥﹝二錢﹞甘艸上爲末﹐每服三五錢﹐酒送下﹐茶亦可。

血輪屬心﹐南方丙丁火位。﹝理心經熱毒暴赤﹐血絲侵睛﹐血灌瞳人﹐昏澀難開﹐宜服﹞

洗心散

生地黃白芍藥川芎槐花當歸防風朴硝荊芥大黃甘艸梔子仁﹝炒﹐爲末﹞龍膽艸上藥各等分爲末﹐淡竹葉煎湯調下﹐每服三五錢﹐重者日三服。

肉輪屬脾﹐中央戊己土位。﹝理兩胞浮腫﹐肉攀睛﹐瘀血偸鍼眼﹐宜服﹞

枳殼散

川芎枳殼上爲末﹐濃朴煎湯下﹐蜜湯送下亦可﹐每服三五錢。

气輪屬肺﹐西方庚辛金位。﹝理肺經白膜遮睛﹐羞明怕日﹐視物如煙﹐昏澀癢痛﹐宜服﹞

防風散

防風蒼術羌活荊芥當歸甘艸上各等分爲末﹐每服三五錢﹐茶淸送下。

水輪屬腎﹐北方壬癸水位。﹝理腎經昏暗黑花﹐頭痛冷淚﹐視物不明﹐靑盲內障﹐宜服﹞

補腎丸

巴戟山藥破故紙小茴香靑鹽肉蓯蓉牡丹皮﹝五錢﹞枸杞子﹝十兩﹞

上爲末蜜丸﹐每服五十丸﹐鹽湯送下。

又治肉輪﹐太陽穴疼痛﹐翳膜侵睛﹐瘀血時作赤腫﹐經年不退﹐宜服

薏苡仁散

薏苡仁茯苓石決明白牽牛大黃上各等分爲末﹐每服三五錢﹐茶淸調送下。

卷一論五行所屬金木水火土位

四季所屬

春屬木三陽一陰夏屬火二陽三陰秋屬金四陽二陰冬屬水一陽四陰。

卷一論五行所屬金木水火土位

五輪所屬

五輪所屬圖

卷一論五行所屬金木水火土位

五輪證治

五輪證治圖

卷一論五行所屬金木水火土位

八廓之圖

八廓之圖

卷一

孫眞人還睛表

大唐眞觀十九年二月二十八日﹐相州湯陰縣崔村﹐蘇門山集仙洞眞人孫思

邈進是表﹐大有奇功﹐醫者用之﹐甚有驗矣。

臣問世間最貴者﹐莫過於人﹕人之最貴者﹐莫過於眼。眼者﹐按五臟六腑之精華﹐一身之珍寶﹐能觀萬物﹐照耀無窮。皎潔如珍珠﹐包含於天地﹐內連於肝膽﹐外應於六經。眼𨿽屬於竅門﹐乃歸腎而不主。腎屬北方壬癸水﹐心屬南方丙丁火。心腎不安﹐則水火交戰﹐水火相克﹐故聚血气停流﹐膽損肝虛﹐目因受病。

凡須治療﹐先須補腎﹐後乃修肝。肝是腎之苗﹐腎是肝之主﹐修肝則神魂安定﹔補腎則精魄流通。魂魄旣得安和﹐眼目自然明朗。譬如種果惟在修根﹐根壯則枝葉方榮﹐根損則苗蕊何立。黑睛屬腎﹐腎虛則腦痛。淚竅通肝﹐肝風則冷淚常出。

白仁屬肺﹐肺熱則赤脈通睛。上瞼下瞼屬脾﹐脾風則拳毛倒睫。大小屬心﹐心熱則攀睛肉。

眼分五輪﹐內應五臟﹐肝﹑心﹑脾﹑肺﹑腎﹐又屬五行者﹐金﹑木﹑水﹑火﹑土。五輪者﹐气輪﹑風輪﹑肉輪﹑水輪﹑血輪。勿信愚醫﹐妄行鉤割﹐切須細尋方論﹐藥物精研。夫人好食丹藥﹐或夜尋心苦用精神﹐或膽中受熱﹐或肺上受寒﹐或食好五辛毒魚菜蔥蒜韭﹐愛色貪淫。或縱七情之偏或瞻星視日﹐或近火衝煙﹐或卽深思不睡﹐思慮家園無歇﹐致使三焦壅熱﹐遂乃迎風淚出﹐視物如煙生﹐覷空中似雪霜之形﹐視太陽如同水底﹐蓋因腎臟衰敗﹐夜夢鬼交﹐眼前似黑花撩亂﹐看物依稀﹐如此動靜﹐便是損目之根源。日久月深﹐變成大患。年少不聞道﹐恣意隨心﹐酒後逞情﹐飯飽便臥。或卽冬天近火﹐夏日耽涼﹐醉臥當風﹐不能回護﹐貪淫樂欲﹐不能拋形。或身家丰富﹐年力壯盛﹐酒色過度﹐誰思損目之殃。由於腎气衰敗﹐致令禱鬼祈神﹐積苦身形﹐其病成矣。今乃按其本艸﹐主治處方﹐此藥能養腎安神﹐久則搜風明目﹐補暖除邪﹐但根據方備合常服﹐治眼萬無一失。名曰還睛丸﹐共十味炮炙不同﹐特定君臣﹐但能服餌﹐克日當愈。不惟男子老幼服之無妨﹐臣曾驗﹐實爲制﹐辧物精爽。後備方於下。陛下永施昌瀆聖徳﹐臣無任瞻仰之至。

卷一孫眞人還睛表

還睛丸

﹝此方但能克日取效也。﹞

川芎﹝酒浸﹞白蒺藜﹝炒﹐去刺﹞白術木賊﹝去節﹞甘艸﹝炙﹞羌活靑葙子菟絲子﹝照前制﹞密蒙花防風家菊花楮實川當歸﹝酒洗﹞

上藥十三味﹐各二兩爲末﹐煉蜜丸如梧桐子大﹐每服三十丸白湯送下﹐或鹽湯送下亦可。

卷一孫眞人還睛表

煮鍼法

烏頭﹝五錢﹐去尖﹞巴豆﹝五錢﹞硫黃麻黃﹝各三錢五分﹞木鱉子﹝五个﹞烏梅﹝五个﹞

上用藥同鍼入罐內水煮一日﹐洗淨去銹﹐再用止痛藥煮過。

乳香沒藥當歸花藥麵﹝各二分半﹞

又煮一日取出鍼﹐用皂角水洗﹐再用狗肉血內煮一日﹐仍用瓦屑打磨漧淨﹐正直﹐又用菘子油塗﹐常要近人气﹐鍼則不痛矣。

卷一

明堂問答七十二証之因

一問曰﹕人病患眼者﹐何也﹖答曰﹕或因酒色﹑憂愁﹑思憶﹑悲哀﹐或因食鹹酸﹐血气不均﹐肝經損動﹐久則患目矣。

二問曰﹕眼赤而痛者﹐何也﹖答曰﹕五臟積熱﹐毒傳於肝木﹐目乃肝之外像﹐肝受邪气﹐使血散亂﹐流注於目﹐故赤而痛也。宜服酒調散﹑四順散﹑八解散。

三問曰﹕赤而不痛者﹐何也﹖答曰﹕乃肝實也。肝者﹐血之源。肝實則血盛﹐血盛則流注於四肢﹐血气上衝﹐侵於睛瞳﹐目受其血﹐故赤而不痛也。宜服四順散﹑撥雲散﹑八解散﹑洗心散﹑瀉肝散。

四問曰﹕眼赤而昏者﹐何也﹖答曰﹕乃肝虛也。肝主木﹐木生火﹐火發則木衰。火屬心﹐心主血﹐血隨火升而上灌於目﹐侵於瞳人﹐故眼赤而昏也。宜服洗肝補膽散﹑活血散﹑順肝散﹑還光丸﹑黃丸。

五問曰﹕大赤者﹐何也﹖答曰﹕乃心實也。五臟分布皆屬於心。心者﹐帝王之職﹐離火之位﹐熱積於中﹐火炎於上﹐故大赤者﹐心之實也。宜服三黃丸﹑洗心散﹑菊花散。早晨昏﹐洗肝散。

六問曰﹕小黃者﹐何也﹖答曰﹕乃心虛也。心主火﹐火乃土之母﹐子能令母虛﹐土實則火虛。故脾土之色應於外﹐是知心虛而小黃也。宜服人參茯苓煎﹑朱砂膏﹑定志丸。

七問曰﹕眼白膜眵多者﹐何也﹖答曰﹕乃肺實也。肺屬金﹐金生水﹐其色白。熱傷於肺﹐故白膜生焉。水溢而成眵淚﹐本肺之精華﹐故淚出自爲眵多﹐結而粘硬也。宜服瀉肺散﹑桑白皮湯﹑洗心散。

八問曰﹕眵淚多出﹐稀而不結者﹐何也﹖答曰﹕乃肺虛也。肺金受心火邪气所克﹐則金見火而化水﹐故水流溢出於淚堂﹐故眵淚多稀而不結。宜服阿膠散﹑艾煎丸﹑洗肺散﹑桑白皮湯。

九問曰﹕羞明怕日者﹐何也﹖答曰﹕乃脾實也。脾屬土﹐土化濕。濕傳於肝﹐肝受脾邪﹐上騰於目﹐濕熱相攻﹐津華澀結不榮於目﹐故羞明怕日也。宜服密蒙花散﹑千里光散。

十問曰﹕視物不眞者﹐何也﹖答曰﹕乃脾虛也。蓋人身之血气﹐皆稟受於脾土﹐上貫於目而爲明。脾虛則五臟之精气皆失所司﹐不能歸明於目矣﹐故視物不眞也。宜服蒼術湯﹑千里光散。

十一問曰﹕茫茫黑花如蠅羽者﹐何也﹖答曰﹕乃腎實也。腎乃肝之母﹐母實則榮於子。肝受腎邪﹐傳於膽經﹐膽爲神水之源﹐因熱邪所幹﹐故時復黑花茫茫如蠅羽飛也。宜服苦參散﹑豬苓湯﹑艾煎丸﹑晚蠶砂湯。

十二問曰﹕迎風灑淚者﹐何也﹖答曰﹕乃腎虛也。腎虛則不能榮於肝﹐肝乃腎之子﹐故木弱而畏風飄﹐故迎風灑淚者﹐腎之虛也。宜服地黃丸﹑還睛丸﹑石燕子丸。

十三問曰﹕赤筋侵睛者﹐何也﹖答曰﹕心乘肝也。心主血﹐肝藏血而主筋。血侵於筋﹐流傳於目﹐血筋侵睛者﹐故知乘肝也。宜服大當歸散﹑三黃丸﹐此亦子母相刑之化﹐大黃湯。

十四問曰﹕白膜遮睛者﹐何也﹖答曰﹕此肺克肝也。肺金色白﹐風邪在肺中﹐其金大旺能克木﹐故白膜遮睛也。宜服連翹散﹑密蒙花散。

十五問曰﹕迎風燥癢者﹐何也﹖答曰﹕肝受邪也。風熱之邪侵於肝﹐肝木招風﹐故迎風燥動而癢也。宜服荊芥散﹑靑鹽散﹑苦芥子散。

十六問曰﹕日中目昏者﹐何也﹖答曰﹕痰火所致也。蓋眞陽之气旺於巳午之時﹐眞陽之气太旺﹐則心火騰肝而痰愈壅﹐故日中目昏也。宜服半夏丸﹑辰砂丸﹑桑螵蛸丸。

十七問曰﹕早晨目昏者﹐何也﹖答曰﹕乃頭風攻注也。頭爲六陽之會﹐淸晨陽气初會於首﹐又寅卯之時肝木大旺﹐肝主風木﹐故雲頭風攻注也。宜服芎散﹑石膏散﹑蒺藜散。

十八問曰﹕夜間目昏者﹐何也﹖答曰﹕乃腦損也。腦者﹐天眞之物行陰道而不行陽道﹐至申酉戌亥時﹐寒气方旺﹐腦損而被風寒所襲﹐故目昏也。宜灸風池穴﹑風府穴。

十九問曰﹕夜間目痛者﹐何也﹖答曰﹕此陰毒盛也。蓋陰好靜﹐陽好動﹐因气血散漫而行陰道﹐寒邪克之﹐使寒邪之气大盛而妄動﹐申時痛至寅時﹐陰之使也。宜服回陽湯﹑補腎丸﹑乳香丸。

二十問曰﹕白日目痛者﹐何也﹖答曰﹕此陽毒盛也。經云﹕晝則陽生﹐夜則陰生﹐少陽膽經旺於寅﹐衰於申﹐故陽毒盛於晝﹐乃上攻於目而白日痛也。宜服乳香散﹑瀉心湯﹑洗肝散。

二十一問曰﹕浮翳遮睛者﹐何也﹖答曰﹕乃肺經熱也。肺者﹐气之源。气妄動卽是火气﹐盛則火炎於上﹐熱攻於目﹐故白翳生焉。宜服瀉肺湯﹑三黃丸﹑四順散。

二十二問曰﹕抱羅突起者﹐何也﹖答曰﹕乃睛之損也。睛者﹐臟腑之精華﹐常令淸淨則無恙矣。苟或熱攻於內﹐毒攻於外﹐則結成膿血而抱羅突起也。

宜服救睛丸﹑蟬蛻無比散﹑珍珠散﹑珊瑚琥珀膏。

二十三問曰﹕眼睫倒入者﹐何也﹖答曰﹕乃肺損也。肺者﹐五臟之華蓋﹐主於皮毛﹐經云﹕一損損於肺﹐皮聚而毛落。故知拳毛倒睫者﹐肺之損也。宜服救睛丸﹑菊化丸﹑阿膠煎。

二十四問曰﹕靑膜遮睛者﹐何也﹖答曰﹕此外障也。五臟蘊毒熱气攻衝﹐上侵於目﹐目屬肝﹐其色靑﹐故生靑膜遮睛也。宜服珊瑚琥珀膏﹑救睛丸﹑決明丸﹑洗肝散。

二十五問曰﹕背側瞳人者﹐何也﹖答曰﹕此內障也。五行應變﹐升降爲先﹐气盛血衰﹐凝滯不能榮於目﹐故瞳人不能轉動而背側也。宜服夜光椒紅丸﹑地黃活血煎﹑當歸鹿茸丸。

二十六問曰﹕頭暈目昏者﹐白星亂起﹐何也﹖答曰﹕此血衰也。血爲一身之榮﹐周流諸脈。血衰則諸脈不旺﹐六陽不舉﹐故頭暈目昏﹐白星亂起。宜服川芎散﹑當歸活血散。

二十七問曰﹕眼不痛不癢﹐赤而昏者﹐何也﹖答曰﹕此气衰也。血之流行﹐隨气升降﹐二者相濟則一身通泰。若血結則成癰疽﹐气凝則成痿痺。是以正气衰弱則眼目不痛不癢而赤昏也。宜服順肝丸﹑透經勻气丸﹑蟬花散﹑明目益腎丸﹑明目地黃丸。

二十八問曰﹕血侵睛者﹐何也﹖答曰﹕此肝經虛也。目者﹐肝之候﹐津液之道路﹐總脈之所聚也。邪熱客於肝﹐肝虛則血散﹐流走兩目﹐故赤而侵睛也。宜服五苓散﹑補肝丸﹑連翹散﹑地黃丸。

二十九問曰﹕眼久昏如物遮睛者﹐何也﹖答曰﹕此衛實也。衛行脈外而主於气﹐气實則挾熱上衝而侵於目﹐故久昏如物遮之狀。宜服木賊散﹑連翹散。

三十問曰﹕目昏痛而憎寒者﹐何也﹖答曰﹕此衛虛也。衛主腠理﹐衛虛則腠理不密寒邪乘虛而入﹐故痛而憎寒也。宜服香附豬苓散﹑白術湯﹑益黃湯。

三十一問曰﹕目痛而體熱者﹐何也﹖答曰﹕此榮實也。榮衛乃陰陽之道路﹐在上屬心與肺﹐在下屬腎與肝。痛而體熱者﹐邪在心。心者﹐少陰君火化而發也。宜服洗心散﹑解肌湯﹑菊花餅子。

三十二問曰﹕乍明乍暗者﹐何也﹖答曰﹕此榮虛也。蓋目得血而能視。榮血旣虛﹐則經絡之周流有滯而不能常榮於目矣﹐故時復乍明乍暗也。宜服調气丸﹑當歸艾煎丸﹑夜光椒紅丸。

三十三問曰﹕左眼赤而傳於右眼者﹐何也﹖答曰﹕此陽經太旺也。六經有陽中之陰﹐陰中之陽。陽中之陰心也﹐陰中之陽肝也。心經蘊熱﹐邪傳於肝﹐肝傳於目﹐左目屬太陽﹐右目屬太陰。左目傳於右目者﹐陽經太旺也。宜服木通散﹑三黃丸﹑洗心散﹑五苓散。

三十四問曰﹕右眼赤傳於左眼者﹐何也﹖答曰﹕此陰絡太旺也。人有三百六十五絡﹐有陽絡﹐有陰絡。陰絡之脈系於右目﹐右目傳於左目﹐故知陰絡旺也。

宜服瀉肺湯﹑橘皮湯﹑導赤湯﹑苦參散。

三十五問曰﹕左右互相赤紅者﹐何也﹖答曰﹕血邪攻衝也。肝臟不足﹐爲風邪所幹﹐風熱相爭﹐左右來往﹐有偏盛偏衰﹐故左右互相赤紅也。宜服蠶蛾丸﹑芍藥湯。

三十六問曰﹕目赤而澀痛者﹐何也﹖答曰﹕此風熱衝攻也。肝者﹐厥陰風木之經。風邪所湊﹐與熱相搏﹐气血痞塞﹐時發澀癢也。宜服芍藥湯﹑二霜膏。

三十七問曰﹕白上微紅絲﹐四眩瞼紅赤爛者﹐何也﹖答曰﹕此乃風熱幹脾胃也。風邪客於腠理﹐濕气相爭於兩瞼之間﹐因而淫濕侵爛也。宜服省風湯。

三十八問曰﹕眼睛通黃者﹐何也﹖答曰﹕此因酒毒也。盛渴大樂﹐飲酒如漿﹐貪嗜過度﹐隨經絡注流﹐上下往來﹐至夜血朝於肝﹐晨血朝於目﹐引酒之毒灌注瞳人﹐使目通黃也。宜服雄黃丸﹑貫眾散。

三十九問曰﹕眼不能遠視而能近視者﹐何也﹖答曰﹕此因勞傷臟腑﹐風邪客之﹐使精華之气衰弱﹐肝經不足﹐蓋有水而無火也﹐故不能遠視而能近視也。宜服補肝散﹑蟬花散﹐補心定志丸加茯苓主之。

四十問曰﹕日不能近視而能遠視者﹐何也﹖答曰﹕蓋有火而無水也。故不能近視而能遠視﹐當補腎。宜服地黃丸。地黃丸服不效﹐可服定志丸。

四十一問曰﹕眼疾治已愈﹐至期而復發者﹐何也﹖答曰﹕乃是隨天地之气令人疾也。假如冬至﹐一得甲子太陽膀胱經旺﹔二得甲子陽明胃經旺﹔三得甲子少陽膽經旺﹐此三陽經絡髒也。夏至﹐一得甲子太陰脾經旺﹔二得甲子少陰腎經旺﹔三得甲子厥陰肝經旺﹐此三陰經絡髒也。各旺六十日﹐其气一周復。假如太陽經受病﹐交冬至節气六十日內而復發。太陰受病﹐交夏至節气六十日內而後發﹐當隨其時令而治之﹐隨其經而療之﹐用藥各有所宜﹐治則無不愈矣。宜服消風勝血散﹑連翹丸。

四十二問曰﹕眼睛細小者﹐何也﹖答曰﹕此乃脾損也。蓋脾主肌肉﹐肌肉淸瘦﹐飲食不爲肌膚﹐外感風邪﹐克於腠理﹐使肌肉緊急﹐積毒於目也。宜服人參和脾湯﹑四物豬肝丸﹑省風湯﹑補肺散。

四十三問曰﹕肉侵睛者﹐何也﹖答曰﹕乃脾經積毒也。脾者﹐倉稟之官﹐肌肉之府﹐毒瓦斯攻衝﹐肌肉壅塞﹐邪气傳於肝﹐肝受脾邪傳於雙目﹐故肉侵睛也。宜服靑鹽丸﹑防風丸﹑三黃丸﹑蕤仁膏。

四十四問曰﹕眼積年赤而不愈者﹐何也﹖答曰﹕此風熱傷於肝也。肝應於目﹐風熱傷之則目赤﹐肌體虛弱則相火煽動﹐熱邪不退﹐故積年赤而不愈宜服省風湯﹑牡丹丸﹑當歸活血丸。

四十五問曰﹕兩眼腫者﹐何也﹖答曰﹕此風毒也。肝主目﹐肝虛不足﹐風冷相擊﹐風邪相攻﹐上干於目﹐致令胞瞼結核﹐數日不散﹐或時自散﹐或感風毒而復腫也。宜服洗肝散﹑瞿麥湯﹑消風飲子﹑消毒丸。

四十六問曰﹕眼珠突出者﹐何也﹖答曰﹕此臟腑陰陽不和也。目者﹐乃陰陽之精﹐魂魄之主。因風熱痰气蘊積於臟腑之中﹐以致陰陽不和﹐鬱結風熱﹐攻衝於目﹐致令眼睛疼痛之甚而珠突出也。宜服救睛散﹑陰陽五和湯。

四十七問曰﹕眼前常有黑花者﹐何也﹖答曰﹕乃肝之虛也。目者﹐肝之外像。血气不足則肝虛不榮於目﹐神彩昏暗﹐故黑花常見也。宜服補肝散﹑夜光椒紅丸﹑芎散﹑夜光散。

四十八問曰﹕目中飛紅血者﹐何也﹖答曰﹕此厥陰經血旺也。厥陰脈起於足大KT趾之端﹐肝經血气太旺﹐風熱相乘入連於目﹐故眼睛大赤﹐或來或往﹐故雲飛血也。宜服芍藥湯﹑退赤散﹑夜光椒紅丸。

四十九問曰﹕目澀者﹐何也﹖答曰﹕此內動臟腑也。或當時悲泣淚出不止﹐使液道開而不閉﹐液道漧枯﹐臟腑勞動﹐邪气觸於肝﹐衝於目﹐傳於血气﹐睛源不固﹐故發流澀也。宜服三黃丸﹑益鹽丸﹑二霜膏﹑補眞丸。

五十問曰﹕大病後眼昏者﹐何也﹖答曰﹕此陰陽痞塞﹐血气大虛﹐神光不完﹐故茫茫昏也。宜服人參芍藥湯﹑橘皮煎丸﹑黃丸﹑石燕丸。

五十一問曰﹕陽毒病後昏者﹐何也﹖答曰﹕此因下之太過﹐五臟無陰﹐六腑無陽﹐久經宣利﹐臟腑虛弱﹐脾胃未和﹐肌肉未實﹐勞動气血﹐故目昏也。宜服蒼術湯﹑黃丸﹑鱉甲柴胡湯﹑半夏丸。

五十二問曰﹕陰毒病後昏者﹐何也﹖答曰﹕此因受熱太過也。因服熱藥﹐或多炙灼﹐大病稍退﹐復出冒風﹐肝气不勝﹐風火相乘﹐卽目昏也。宜服三黃丸﹑瞿麥散﹑菊花散﹐三黃瀉心湯加芒硝﹐五更服。

五十三問曰﹕過水昏者﹐何也﹖答曰﹕此冷气攻衝於肝也。兩足脛下﹐太溪穴下名復澑﹐復澑之下名湧泉﹐湧泉穴卽足少陰經也﹐絡於膀胱﹐水气冷侵兩足﹐直從腎上攻於肝而傳於目﹐以致昏也。宜服蒼術湯﹑術苓湯。

五十四問曰﹕孕婦眼昏者﹐何也﹖答曰﹕此因血不榮於目也。妊娠血惟養於胞胎﹐不榮於肝﹐肝气虛乏﹐故目昏也。宜服茯苓補肝散﹑虛消散﹑椒紅丸。

五十五問曰﹕產後眼昏者﹐何也﹖答曰﹕此產後去血過多﹐營衛皆虛﹐神光遂乏﹐故目昏也。宜服菊花散﹑人參椒紅丸﹑當歸活血煎﹑四物湯。

五十六問曰﹕小兒生下﹐未及周年﹐兩目赤爛者﹐何也﹖答曰﹕此胎毒也。小兒未生時﹐穢濁凝於兩目胞瞼之間﹐旣生之後﹐浴湯拭之不幹潔﹐畱於眼內﹐又爲風邪所乘﹐故令兩眼赤爛也。宜服黃連散﹑樺皮南星湯。

五十七問曰﹕小兒瘡疹入眼內者﹐何也﹖答曰﹕乃小兒未生時在母腹中﹐飲其穢血﹐及生下時養母不能以手拭口中之血﹐血隨兒啼吞入腹中﹑畱於臟腑﹐遂生瘡疹。又因穢血攻衝﹐或保護失時﹐故毒遂攻於目也。宜服蛤粉散。

五十八問曰﹕小兒眼生翳障者﹐何也﹖答曰﹕眼爲五臟精華﹐肝之外候﹐外感風熱﹐內有痰實以壅肝臟﹐衝發於目﹐故眼生翳障也。宜服瞿麥散。

五十九問曰﹕小兒眼生白障者﹐何也﹖答曰﹕乃肺實痰壅也。熱攻於肝﹐肝屬木﹐木色靑﹐痰熱攻衝於肝﹐灌注瞳人﹐瞳人勞動﹐故生白膜﹐散漫於目爲白障也。宜服漧薑丸﹑琥珀散﹑救睛丸﹑半夏丸六十問曰﹕小兒雀目者﹐何也﹖答曰﹕乃肝不和也。此是五臟蘊熱﹐經絡凝滯﹐陰陽不和﹐營衛不通﹐使目晝明而夜昏﹐如雀目之然也。宜用豬肝膏。

六十一問曰﹕小兒靑盲者﹐何也﹖答曰﹕此臟腑虛弱﹐或因飲食所傷﹐臟腑不宜﹐元气衰微﹐故目不赤﹑不痛﹑無翳﹑無膜﹐而昏暗不見物也。宜服羌活散﹑決明散﹑犀角象牙丸﹑人參菊花散。

六十二問曰﹕小兒眼中生瘡者﹐何也﹖答曰﹕此因初生洗浴之時﹐拭不漧淨﹐穢惡侵染於目兩瞼之間﹐一感外熱卽發粟米之瘡﹐連胞瞼赤爛也。宜服白蘚散。

六十三問曰﹕大人胞瞼生風粟瘡者﹐何也﹖答曰﹕此脾肺二經受風邪熱毒。肺主皮毛﹐脾主肌肉﹐二經失職﹐風熱邪毒卽乘虛而入﹐衝攻於目﹐故胞瞼之間生此風粟之瘡﹐宜服鯊皮散﹑省風湯﹑石膏散。

六十四問曰﹕靑盲有白膜者﹐何也﹖答曰﹕此熱傷於肝﹐風木相乘﹐相火煽動﹐消爍眞陰﹐內損神光﹐外生白膜如蠅羽之狀也。宜服犀角象牙丸﹑決明丸。

六十五問曰﹕淚目之狀者﹐何也﹖答曰﹕此風邪客於目﹐津液乘之﹐常出冷淚﹐時發癢﹐故曰淚目之狀也。宜服艾煎丸。

六十六問曰﹕眼睛漏膿者﹐何也﹖答曰﹕臟腑太虛﹐風熱之毒上攻於目﹐以致瞳人內損﹐故成漏膿。宜服救睛丸﹑琥珀散﹑通神丸。

六十七問曰﹕眼偏視者﹐何也﹖答曰﹕此臟腑偏衰﹐血脈不通﹐陰陽錯亂﹐目官失職﹐故一目上不見﹐一目下不見﹐名曰偏視﹐宜服換經腸﹑救睛湯﹑五肝丸﹑犀角象牙丸﹑連翹散。

六十八問曰﹕目眇者﹐何也﹖答曰﹕此經絡偏絕﹐气血衰乏﹐或風邪停畱﹐傷於內外﹐使大小血气不均﹐故目眇也。宜服均气散﹑省風湯﹑朱砂散。

六十九問曰﹕雙目忽然白睛腫者﹐何也﹖答曰﹕此肺气壅滯﹐熱毒上攻﹐令白睛忽腫。若無疼痛宜服桑白皮湯﹑瀉肺湯﹑羊肝丸﹐痛者宜用瀉心瀉肝之劑。

七十問曰﹕挑鍼眼者﹐何也﹖答曰﹕此脾經受熱毒傳於肝﹐肝受脾毒也﹐令胞瞼上生癤名曰挑鍼﹐宜服消毒飲子﹑洗心散﹑當歸丸。

七十一問曰﹕眼撞打生翳障者﹐何也﹖答曰﹕目者﹐神水之宗﹐不受物觸﹐忽被物觸撞﹐令眼生翳障﹐過百日不治﹐宜服鎭肝散﹑蒺藜散﹑順光散。

七十二問曰﹕風牽入瞼者﹐何也﹖答曰﹕此臟腑不和﹐陰陽不分﹐經絡凝滯﹐气血不通﹐爲風乘虛而入﹐令目轉去也﹐故曰﹕風牽入瞼。宜服鎭肝丸﹑和气丸﹑人參菊花散。

七十三問曰﹔瞳人散者﹐何也﹖答曰﹕此膽經損也。膽者﹐目之經﹐神水之源﹐膽碎則瞳人散也。宜服救睛琥珀膏。

卷一

眼有七十三證﹐內有十四證不治

眼睛突出不治眼睛陷下不治瞳人漧枯不治丁翳根深不治轆轤轉睛不治烏風內障不治沈翳內障不治黑翳如珠不治蟹眼睛疼不治劇驚內障不治旋螺突起不治風輪內障不治瞳人生白翳不治髙風雀目無血不治綠風眼瞳人碧綠是烏風眼滯澀瞳人開大是內障眼瞳人不動全無明是

卷二眼科七十二證受疾之因

圓翳內障

圓翳內障圖鷓鴣天圓翳烏珠一點圓﹐日中羞小暗中玄。始生輪廓無知覺﹐竟被爲殃把目纏。補肝散﹐補腎丸﹐若投冷藥病尢煎。此是肝腎虛而得﹐醫士精求莫罔然。

此是肝腎風虛﹐點去翳思用冷藥。宜服五子丸﹑拂手散﹑錦鳩丸﹑巖電丸。

卷二眼科七十二證受疾之因

冰翳內障

冰翳內障圖鷓鴣天冰翳如冰凍實堅﹐陰觀陽看淚潸然。無時白膜侵睛內﹐疼而難忍苦憂煎。通肝散﹐服心處﹐此名膽气苦肝纏。良醫用藥無差懼﹐眸子光明勝似前。

此是肝腎久虛﹐熱風久痛﹐其病宜以調理肝腎﹐此是熱淚凝結生翳也。宜服巖電丸﹑三花五子丸﹑撥雲散。

卷二眼科七十二證受疾之因

滑翳內障

滑翳內障圖西江月滑翳何尙安足﹐微含黃色無家。水銀白色透瞳遮﹐拴系心猿意馬。肝肺風熱相弄﹐不疼不痛爲佳。還睛散服是生涯﹐調寄西江月下。

此是肝腎風虛﹐內有熱不散﹐五般風熱毒日久﹐不治永沈黑暗也。宜服拂手散﹑三花五子丸﹑巖電丸。

卷二眼科七十二證受疾之因

澀翳內障

澀翳內障圖西江月澀翳微微色赤﹐或開或聚如花。試看瞳子似煙霞﹐無淚時疼痛也。肝肺熱風相侮﹐還睛散服爲佳。煩憑妙藥點無瘥﹐右調西江月下。

此是腎風熱﹐四時陰陽失調理﹐色欲勞苦﹐故有此也。宜服三花五子丸﹑撥雲散﹑勝金散﹑聚寶散。

卷二眼科七十二證受疾之因

橫翳內障

橫翳內障圖鷓鴣天橫翳內障甚蹺蹊﹐上橫劍脊下微微。濃處濃兮薄處薄﹐不疼不癢是根基。如斯狀﹐病者稀﹐人沾此證實難醫。若逢妙手金鍼撥﹐退了依然日上遲。

此是腎臟虛熱也。斯疾多難治也。宜服三花五子丸﹑聚寶散﹑巖電丸﹑拂手散。

卷二眼科七十二證受疾之因

浮翳內障

浮翳內障圖鷓鴣天浮翳內障色如銀﹐白光如水透瞳仁。此病初生來小﹐三焦不順病之因。不癢痛﹐不精神﹐目無光力翳來頻。等閒莫要空嗟嘆﹐醫士求之免受辛。

此是腦熱脂凝也﹐卽聚散翳也。宜服鎭心丸﹑連翹散﹑退血散。

卷二眼科七十二證受疾之因

偃月內障

偃月內障圖鷓鴣天翳如偃月似凝脂﹐肝經病證本來稀。缺處薄兮重處白﹐瑕疵無定不須醫。投鍼藥﹐豈能施﹐未知何日是安期。記此叮嚀難彊力﹐任逢盧扁總成非。

此是腎敗邪毒熱也﹐此疾難治也。宜服三花五子丸﹑夢靈丸﹑拂手散。

卷二眼科七十二證受疾之因

散翳內障

散翳內障圖西江月散翳形如魚點﹐只因粟米生延。瞼紅赤爛是根源﹐熱淚時常流瞼。日夜珠疼痛楚﹐皆因肝肺爲冤。還睛散服是神仙﹐管取觀髙望遠。

此是腎臟熱毒也﹐肺家熱生翳也。宜服巖電丸﹑宣肺散。

卷二眼科七十二證受疾之因

沈翳內障

沈翳內障圖鷓鴣天沈翳名爲內障邪﹐白藏黑水若無瑕。目中細看如白銀﹐兩瞼難開淚若麻。空費力﹐莫生嗟﹐早輕晚重療難嘉。求神拜佛空燒紙﹐醫士徒勞莫療他。

此是腎虛﹐肝膽壅熱生翳也。宜服鎭肝丸﹑三花五子丸﹑退翳散﹑夢靈丸﹐宜點黃連膏。

卷二眼科七十二證受疾之因

棗花內障

棗花內障圖鷓鴣天肝臟停畱熱賊風﹐痛如鍼刺病來攻。周遭微細如魚子﹐視物如煙泛不同。棗花翳﹐甚昏蒙﹐早輕晚重痛難容。專心藥服還睛散﹐醫士馳名實有功。

其翳周遭﹐如鋸齒之狀﹐此是心熱﹐腎風熱﹐肝膽熱也。宜服三花五子丸﹑巖電丸﹑聚寶散﹑拂手散﹑退翳散。

卷二眼科七十二證受疾之因

白翳黃心

白翳黃心圖鷓鴣天翳如梅片白如銀﹐一點微黃在翳心。大小頭微赤色﹐或時澀痛淚淋淋。肝肺毒﹐熱風侵﹐覆盡烏珠不見輪。若服數帖還睛散﹐管取安然病不臨。

此是肝腎熱毒也。宜服三花五子丸﹑巖電散﹑拂手散﹑聚寶散﹑退翳散。

卷二眼科七十二證受疾之因

黑花內障

黑花內障圖鷓鴣天黑花翳狀眼多靑﹐此病根源在腎經。飲食不貪常口苦﹐此名膽气熱風停。如斯證﹐不爲輕﹐等閒服藥未爲寧。涼膽丸服要補腎﹐許見三光日月星。

此是肝熱腎虛也。宜服三花五子丸﹑逐血散﹑二地散﹑活血散。

卷二眼科七十二證受疾之因

小兒胎患內障

小兒胎患內障圖鷓鴣天小兒內障甚難醫﹐始生燈下見光稀。行步不分南共北﹐瞳仁潔白怎扶持。胎受熱﹐是根基﹐延年眞个性情。縱命醫者空施藥﹐將養爲佳實可悲。

此是肝熱也﹐此疾難醫也。宜服羚羊角散﹑還睛丸﹑夢靈丸﹑谷精丸。

卷二眼科七十二證受疾之因

五風變內障

五風變內障圖鷓鴣天五風內障病何孤﹐靑烏綠白黑糊塗。變成內障來遮目﹐物物難分眼赤舒。瞳仁大﹐淚有無﹐頭痛腦痛疾難除。鎭心止痛靈丹藥﹐要見三光這世無。

此是色欲過度﹐腎虛敗﹐血气皆虛也。宜服三花五子丸﹑拂手散﹑鎭肝散﹑巖電丸。

卷二眼科七十二證受疾之因

雷頭風內障

雷頭風內障圖鷓鴣天忽然被打觸成冤﹐變成內障淚漣漣。赤腫侵睛爲病久﹐三光不見苦憂煎。雷頭證﹐豈安然﹐住疼止痛莫根據先。若要見光何日得﹐再逢元化也哀憐。

此是上熱下虛﹐故生此疾也﹐難療。宜服三花五子丸﹑勝金丸﹑石蟹散﹑鎭肝丸﹑還睛散。

卷二眼科七十二證受疾之因

驚振內障

驚振內障圖鷓鴣天驚振內障閃珠移﹐熱毒衝入眼中居。牽引瞳仁爲反背﹐致令暗昧不知時。心無靜﹐肝膽虛﹐名爲驚振步須遲。等閒不服靈丹藥﹐鍼灸令人無所施。

此是腎風熱毒上攻﹐又且血气凝滯﹐有傷瞳仁也﹐此證難治。宜服三花五子丸﹑活血散﹑還睛丸。

卷二眼科七十二證受疾之因

綠風內障

綠風內障圖鷓鴣天綠風初患有頭旋﹐兩額相牽痛不痊。鼻梁隔乃時時痛﹐紅白花生在眼前。肝左熱﹐肺右邊﹐或時兩眼淚漣漣。決明散與羚羊散﹐服了光明玄又玄。

此是肝虛勞頭痛也。宜服三花五子丸﹑川芎散﹑鎭肝散﹑勝金散。

卷二眼科七十二證受疾之因

烏風內障

烏風內障圖西江月烏風障生已定﹐全無翳障生花。或時癢痛似雲遮。漸漸昏暗無假。此候肝經气盛﹐須知實熱侵加。瀉肝散服是生涯﹐通了分明後雅。

此是肝熱或痛久而不治﹐時見飛花。宜服夢靈丸﹑三花五子丸﹑鎭肝散。

卷二眼科七十二證受疾之因

黑風內障

黑風內障圖西江月黑風病起何因﹐腎胃風熱相侵。綠風形證別無分﹐時有黑風相趁。若要分明刮決﹐羚羊角散爲憑。還睛散服妙通靈﹐醫士馳名已定。

此是腎虛生內障也。宜服三花五子丸﹑二地散﹑拂手散。

卷二眼科七十二證受疾之因

靑風內障

靑風內障圖西江月靑風眼候如何﹐不疼不痛由他。瞳子安然如不患﹐卻有頭旋害我。漸有花生上下﹐後勞昏暗增加。還睛散服不爲佳﹐羚羊角散兼和。

此是腎虛勞也﹐此疾難治也。宜服還睛散﹑鎭肝散﹑二地散。

卷二眼科七十二證受疾之因

肝虛雀目

肝虛雀目圖鷓鴣天雀目生來甚惱情﹐小兒患此曰疳名。肝臟虛勞爲此病﹐點燈時分沒光明。花亂起﹐或頭痛﹐年深不料害雙盲。初患之時須服藥﹑倦醫不療暗雙盲。

此是肝虛勞也﹐久則難治也。宜服三花五子丸﹑鎭肝散﹑還睛散﹑人參散。

卷二眼科七十二證受疾之因

髙風雀目

髙風雀目圖鷓鴣天髙風雀目證同前﹐形狀其間有異偏。才到黃昏昏不見﹐經年瞳子似珠圓。髙風候﹐古今傳﹐莫貪口味色心牽。靈丹妙藥能醫治﹐便是人間快活仙。

此是肝虛勞也﹐此疾難治。宜服三花五子丸﹑鎭肝散﹑還睛散﹑夢靈散。

卷二眼科七十二證受疾之因

肝虛雀目暗

肝虛雀目暗圖鷓鴣天肝虛要識病來因﹐遠視近視不光明。眼前不見如煙霧﹐一物看來二物形。肝虛熱﹐定心情﹐補肝散服若神靈。調持保護須知己﹐莫使勞神眼又盲。

此是肝气虛勞﹐難治也。宜服三花五子丸﹑鎭肝散﹑磨鏡丸﹑還睛散﹑二地散。

卷二眼科七十二證受疾之因

肝臟積熱

肝臟積熱圖鷓鴣天肝臟積熱疾生多﹐睛疼怕日淚成河。翳膜漸生加澀痛﹐皆因勞力用心過。患雙眸﹐不能瘥﹐熱風邪气柰如何。決明散服方才好﹐莫若涼肝把气和。

此是腎气虛敗﹐故生此疾而肝熱。宜服密蒙花散﹑還睛丸﹑金釵丸﹑磨鏡丸。

卷二眼科七十二證受疾之因

傷寒熱病

傷寒熱病圖鷓鴣天傷寒安後患雙眸﹐赤腫生翳病多由。嗜食五辛多受毒﹐上攻雙目淚如流。開澀痛﹐閉不休﹐決明散服不須憂。頻頻膏用黃連點﹐醫士參詳療必瘳。宜服聚寶散﹑拂手散﹑鎭肝散﹑巖電丸﹑夢靈散。

卷二眼科七十二證受疾之因

混睛內障

混睛內障圖鷓鴣天混睛內障證如何﹐有淚迎風冷淚多。白睛腫赤難開視﹐或時好了又來磨。治毒熱﹐莫差訛﹐漸生膜障爲蹉跎。病者早服地黃散﹐兩目光明見日羅。

此是傷濕內熱也。宜服活血散﹑聚寶散﹑密蒙花散﹑鎭肝散。

卷二眼科七十二證受疾之因

肉侵睛

肉侵睛圖鷓鴣天肉侵睛憂慮多﹐頭赤爛爲揩磨。如雲赤障橫遮過﹐勞神太過爲蹉跎。傷肝气﹐熱風磨﹐更加癢痛疾難瘥。定心丸子須爲美﹐手法治之妙不過。

此是脾風熱也。宜服拂手散﹑淸肝散﹑巖電丸﹐南硼砂點。

卷二眼科七十二證受疾之因

兩瞼粘睛

兩瞼粘睛圖鷓鴣天兩瞼粘睛赤爛眩﹐等閒不治已經年。翳膜遮珠因血熱﹐憎風流淚古今傳。消風散﹐沈痊﹐除風去血得安然。黃連爲末煎湯洗﹐免得終朝眼疾纏。

此是脾風內熱﹐故有此疾也。宜服涼肝散﹑四物湯﹑巖電丸﹑槐花散﹐宜手法治之愈也。

卷二眼科七十二證受疾之因

膜入水輪

膜入水輪圖鷓鴣天膜入水輪甚不宜﹐瞳仁昏暗實堪悲。障膜兩眸如火熱﹐皆因色欲過多爲。如斯證﹐急求醫﹐滋陰降火散爲奇。還睛鎭肝散宜服﹐莫待靑盲悔是遲。

此是邪毒熱侵腎經也。宜服三花五子丸﹑鎭肝散﹑二地散﹑夢靈散。

卷二眼科七十二證受疾之因

丁翳根深

丁翳根深圖西江月丁翳根深病老﹐肝心滯熱不好。致令疼痛淚雙垂﹐突出如釘釘腦。晝夜不分黑白﹐似漆如煙難掃。仙方妙藥任施爲﹐再要撤消難討。

此是久蘊熱毒在心經也﹐不可治。宜服蒺藜散﹑聚寶散﹑木賊散。

卷二眼科七十二證受疾之因

黑翳如珠

黑翳如珠圖西江月黑翳羞明惟目﹐受病疼痛哭泣。腎虛受熱致生來﹐形黑又如豆粒。此疾無淚流兮﹐點藥不須用力。補腎丸子要相投﹐羚羊角散無失。

此是腎經虛勞受熱也。宜服三花五子丸﹑鎭肝散﹑二地散﹑人參散。

卷二眼科七十二證受疾之因

花翳白陷

花翳白陷圖西江月花翳旋繞瞳仁﹐點點如花如鱗。砌成白陷不須嗔﹐肝臟積熱已定。酒後行房共枕﹐嗜食煎炙茹葷。先將藥餌涼肝經﹐羚羊角散保命。

此是肝經熱毒也。宜服聚寶散﹑撥電散﹑巖電散﹑拂手散﹑密蒙花散。

卷二眼科七十二證受疾之因

冰翳瑕深

冰翳瑕深圖鷓鴣天瑕深冰翳日昏光﹐靑色沈沈證不常。瞳子時時疼痛甚﹐日當午後稍安康。五臟熱﹐受其殃﹐淸涼散最爲良。點洗莫離眞口訣﹐管教醫士姓名揚。

此是腎气虛敗也。宜服三花五子丸﹑人參散﹑巖電散﹑鎭肝散。

卷二眼科七十二證受疾之因

玉翳浮睛

玉翳浮睛圖鷓鴣天玉翳堆起白如霜﹐浮痛根源不可當。不疼不痛難療治﹐不紅不腫少斯殃。淚頻出﹐怕窺光﹐還睛散服漸安康。好將藥餌頻頻服﹐此病寬心得久長。

此是肝經受熱也。宜服聚寶散﹑拂手散﹑除翳散。

卷二眼科七十二證受疾之因

偶因他患後生翳

偶因他患後生翳圖西江月偶因他患不覺﹐倏爾衝於輪廓。朦朧漸漸翳來侵﹐只見瞳仁白膜。豈能觀看分明﹐且把閒愁捺落。鎭肝丸散見功勞﹐難把金鍼除卻。

此是肝經气虛也。宜服撥雲散﹑拂手散﹑聚寶散﹑巖電丸。

卷二眼科七十二證受疾之因

逆順生翳

逆順生翳圖西江月逆順生翳爲名﹐澀疼令人淚傾。上而生下裹瞳仁﹐此證名傳逆證。自下生上爲順﹐兩翳交加已定。羚羊角散見分明﹐點洗根據方必應。

此是臟腑虛熱也﹐此疾久則難治也。宜服三花五子丸﹑羚羊角散﹑羌活散﹑拂手散。

卷二眼科七十二證受疾之因

雞冠蜆肉

雞冠蜆肉圖鷓鴣天胞肉生如蜆肉形﹐雞冠紅色甚分明。或靑或黑須番看﹐痛苦難禁兩淚傾。甚怕日﹐又羞明﹐原因客熱在脾經。寬心多服石明散﹐活血調和致太平。宜服巖電丸﹑活血散﹑密蒙花散﹑羚羊角散。

卷二眼科七十二證受疾之因

瞼生風粟

瞼生風粟圖鷓鴣天粟米瘡生兩瞼中﹐醫來盡是爛眩風。或多或少全無數﹐大而兼細不相同。脾積熱﹐賊風攻﹐或鍼或烙去瘡風。驅風散與消風散﹐醫士參詳定有功。

此是脾經受賊風﹐邪熱也。宜服防己散﹑活血散﹑聚寶散﹑拂手散。

卷二眼科七十二證受疾之因

胞肉凝脂

胞肉凝脂圖鷓鴣天胞肉凝脂不易平﹐皆因心熱苦相刑。致令胞腫如桃李﹐疼痛時時熱淚傾。淸心火﹐得安寧﹐消風散血漸光明。更宜手法加鍼烙﹐莫使邪風劫眼睛。

此是脾經受風熱也。宜服三花五子丸﹑聚寶散﹑羌活散。

卷二眼科七十二證受疾之因

漏睛膿出

漏睛膿出圖鷓鴣天漏睛膿出苦離宮﹐心火炎炎熱毒攻。气滯停畱於畔﹐結成膿血出無窮。經日久﹐甚爲凶﹐眼珠倏爾落胸中。白薇丸及洗心散﹐服了教君熱毒通。

此是心經脾經熱毒相攻也。宜服三花五子丸﹑鎭肝散﹑羌活散。

卷二眼科七十二證受疾之因

蟹眼睛疼

蟹眼睛疼圖鷓鴣天水輪如豆復烏珠﹐蟹睛蝦眼兩無殊。肝腎虛疼因客熱﹐至能損目要知乎。淚不止﹐證難除﹐補肝補腎兩相扶。醫人活法在眼法﹐藥不執方眼不辜。

此是肝虛熱痛也﹐此疾難治也。宜服桂枝湯﹑防風散﹑勝金散。

卷二眼科七十二證受疾之因

突起睛髙

突起睛髙圖鷓鴣天五臟停畱風毒纏﹐致令突起眼珠懸。膽虛故有如斯證﹐淚流腫痛夜無眠。息嗔怒﹐莫憂煎﹐洗肝散服似神仙。砂糖一塊酸車艸﹐入藥調和眼亦痊。

此是肝腎邪熱也﹐宜太陽貼藥。宜服消風散﹑逐血散﹑勝金散。

卷二眼科七十二證受疾之因

風牽斜

風牽斜圖鷓鴣天淚出頻頻眼角偏﹐或時斜跳是風牽。致令昏暗全無翳﹐不知不覺病來纏。如斯證﹐要醫痊﹐全憑藥餌得安然。消風散服多靈驗﹐莫使斜誤少年。

此是脾經受邪熱也﹐此疾久則難治。宜服夏枯艸丸﹑三花五子丸﹑鎭肝散﹑拂手散。

卷二眼科七十二證受疾之因

倒睫拳毛

倒睫拳毛圖鷓鴣天倒睫拳毛碎眼皮﹐通肝散服可爲奇。防風散劑常宜服﹐翳膜除之又不離。補肝散﹐決狐疑﹐更將手法請君知。剪夾洗塗須云好﹐何如艾便洗相宜。

此是脾臟受熱也。宜服防風散﹐黃連膏點﹐用童便煎蘄艾﹐露過一夜﹐臥時洗眼﹐其拳毛自伸。

卷二眼科七十二證受疾之因

風牽瞼出

風牽瞼出圖鷓鴣天風牽瞼出要參詳﹐太陰脾毒被風傷。來纏雙目無時住﹐卻畱瞼內作斯殃。紅赤色﹐少安康﹐但將五退散爲良。若有紅淡黑煤色﹐豈能除患莫思量。

此是脾經肝經虛勞也﹐此是風邪。﹝幹經絡難治。﹞宜服三花五子丸﹑還睛散﹑聚寶散﹐宜灸風池穴太陽角。

卷二眼科七十二證受疾之因

神祟疼痛

神祟疼痛圖鷓鴣天居常無疾得安然﹐忽爾如油似火煎。太陽掣痛如鍼刺﹐早輕晚重淚漣漣。神鬼禍﹐甚難言﹐信之則有也能痊。何如一服洗肝散﹐頃刻除邪祛病根。

此是神祟爲禍﹐頭痛目赤﹐是心肝有邪熱。宜服還睛散﹑防己散﹑洗心散﹑瀉肝散。

卷二眼科七十二證受疾之因

旋螺突起

旋螺突起圖鷓鴣天人生在世目爲先﹐最貴全憑水火全。率爾睛疼多淚出﹐腎虛肝熱賊風纏。紅赤障﹐旋螺弦﹐白睛突起毒之愆。洗心散及瀉肝散﹐管取依然夜得眠。

此是肝經熱也﹐腎經虛熱也。宜服活血散﹑洗心散﹑洗肝散。

此疾久則眼出膿血﹐﹝人面黑色如鐵者不可治﹐宜用藥貼太陽。﹞

卷二眼科七十二證受疾之因

鶻眼凝脂

鶻眼凝脂圖鷓鴣天鶻眼凝脂是病胎﹐髒中有熱故安排。舉目視瞻輪廓硬﹐擡頭澀淚藥難諧。空嘆息﹐莫傷懷﹐好將髒熱細分開。若教信卻金鍼刺﹐未福先殃再受災。

此是肝臟受熱也﹐此疾不可治也。宜服還睛散﹑鎭肝散﹑勝金散。

卷二眼科七十二證受疾之因

轆轤轉睛

轆轤轉睛圖鷓鴣天轆轤轉睛是肝風﹐熱積生成此疾凶。雙目轉動無安靜﹐髒神邪气患雙瞳。轆轤轉﹐邪气攻﹐世醫有藥妙難通。了得个中端的意﹐除非盧扁再相逢。

此是肝經風毒也﹐此病多難治也。宜服還睛散﹑聚寶散﹑巖電丸。

卷二眼科七十二證受疾之因

撞打破傷

撞打破傷圖西江月撞打破刷刺差﹐疼痛甚則風加。朦朧看物事如麻﹐驚震瞳仁休耍。敗血赤腫不散﹐地黃薑汁爲佳。太陽貼藥痛方瘥﹐四物湯服無價。

此是撞打賊風﹐故血腫也﹐瞳仁碎作兩邊﹐不可治﹐但能以藥散血止痛。宜服四物湯﹑活血散﹑逐血散。

卷二眼科七十二證受疾之因

撞刺生翳

撞刺生翳圖鷓鴣天人世雙眸要保全﹐忽然撞刺不由言。腫痛霎時生翳障﹐更添風熱淚漣漣。須早治﹐莫遲延﹐生黃桃柳貼眼眩。用藥不離眞口訣﹐醫家有效妙通仙。

此是客風入眼生熱翳也。宜服逐血散﹑活血散﹐宜貼太陽穴。

卷二眼科七十二證受疾之因

血灌瞳仁

血灌瞳仁圖鷓鴣天瞳仁被血灌其中﹐皆爲勞神气血攻。全無翳膜難分別﹐痛如鍼刺血難通。肝气閉﹐病來凶﹐紫則皮使酒煎濃。木通丸藥須吞服﹐四靈活血妙無窮。

此是肝經病也﹐虛熱又腎虛熱也。宜服鐵柱散﹑逐血散﹑活血散﹐太陽宜貼藥。

卷二眼科七十二證受疾之因

目飛塵

目飛塵圖鷓鴣天目飛塵證要明﹐風拂飛塵入眼睛。粘定雙睛生赤腫﹐致令瞳子不非輕。痛而淚﹐莫遲停﹐鵝涎調末藥名罌。更將京墨拖筋膜﹐莫把尋常眼類評。

此病忌客風入目也。若是麥芒入眼﹐煮大麥汁洗之﹐新鵝涎點之亦愈﹐若無物目﹐乃肌肉消瘦不能爲肥膚﹐外感風邪﹐乃脾之毒也。宜服活血散﹑連翹散。

卷二眼科七十二證受疾之因

天行赤眼

天行赤眼圖鷓鴣天天行赤眼是瘟邪﹐澀痛瞳仁肝熱加。風毒又衝生翳障﹐洗肝散服便光華。紅赤淡﹐涼爲佳﹐洗心去血乃爲瘥。太陽刺血何爲巧﹐點藥先時也有差。

此乃是肝經受邪客熱也。宜服消毒散﹑涼肝散﹑活血散。

卷二眼科七十二證受疾之因

暴赤生風

暴赤生風圖鷓鴣天心肝邪熱不相通﹐血气相爭痛不容。暴赤生風生翳膜﹐令人瞻視淚無窮。巡五臟﹐洗肝風﹐心經君火莫興隆。等閒莫把手頻拭﹐免有拳毛膽气逢。

此是肝經受風熱也。宜服防風散﹑洗心散﹑消毒散。

卷二眼科七十二證受疾之因

胎風赤爛

胎風赤爛圖鷓鴣天小兒出世只由他﹐沐浴不潔愛之差。養至一周三五歲﹐雙眸赤爛忌風邪。多癢痛﹐度年華﹐消風去血妙堪誇。碧霞散洗還睛服﹐風爛應教漸漸瘥。

此是胎毒生白障﹐淚流眼弦赤腫爛。宜服巖電散﹑活血散﹐黃連膏點。

卷二眼科七十二證受疾之因

風赤瘡痍

風赤瘡痍圖西江月兩瞼赤似赤霞﹐瘡痍熱是風邪。久而不治翳來遮。無計可治疾罷。好把碧霞散洗﹐醫人妙手堪誇。黃連膏點得其瘥﹐眸子依舊無瑕。

此是脾經有熱﹐受風邪也。宜服驅風散﹑消毒散﹐宜手法鍼烙治之也。

卷二眼科七十二證受疾之因

痛如鍼刺

痛如鍼刺圖鷓鴣天痛如鍼刺不非輕﹐只因積熱在心經。澀滯難開並不睡﹐腫如桃李淚。洗肝散﹐若神靈﹐漸漸災消得太平。太陽穴畔須鍼刺﹐去血教君眼復明。

此是肝經熱毒風邪也。宜服洗心散﹑洗肝散﹑消毒散﹑活血散。

卷二眼科七十二證受疾之因

癢極難忍

癢極難忍圖鷓鴣天輪廓因風邪气攻﹐致令雙手拭睛瞳。頭瞼畔睛珠癢﹐此證分明爲賊風。驅風散﹐妙無窮﹐好將井水蜜調同。飲罷心肝情意朗﹐風邪熱毒去無蹤。

此是心脾風邪熱也。宜服還睛散﹑消毒散﹑秦皮散﹑驅風散。

卷二眼科七十二證受疾之因

坐起生花

坐起生花圖鷓鴣天坐起生花似碎星﹐頭旋目暗耳虛鳴。要知此證因何得﹐腎臟誰知客熱停。戒房色﹐質言呈﹐息心定意免災生。補肝補腎還睛散﹐出入教君眼復明。

此是心虛如水洗過一時無糞不久。宜服三花五子丸﹑鎭肝散﹑還睛散﹑巖電散。

卷二眼科七十二證受疾之因

瞳仁幹缺

瞳仁幹缺圖鷓鴣天瞳仁幹缺甚爲疼﹐風熱須知在腎經。此癥水輪無淚液﹐三光難辧眼多盲。息色欲﹐使心淸﹐藥將補腎補肝平。病者服藥須宜早﹐莫待朦朧眼不明。

此是腎風內熱也。宜服三花五子丸﹑鎭肝散﹑還睛散﹑巖電丸﹑益腎丸。

卷二眼科七十二證受疾之因

黃膜上衝

黃膜上衝圖鷓鴣天黃膜下生攻上輪﹐猶如脂膜覆瞳仁。疼而又淚難禁忍﹐脾胃多停熱毒侵。愼口味﹐莫生嗔﹐好將犀角服殷勤。不痊更服六神散﹐兩目光明去膜云。

此是脾胃有毒熱也。宜服聚寶散﹑防風散﹑拂手散。

卷二眼科七十二證受疾之因

赤膜下垂

赤膜下垂圖鷓鴣天赤膜上生人怎知﹐初時得疾甚蹺蹊。澀痛流淚多紅障﹐怕日羞明膜下垂。難禁忍﹐熱風欺﹐心經脾熱瀉爲奇。通肝散藥須頻服﹐髮際上星穴可知。

此是脾經內蘊熱也。宜服巖電丸﹑洗肝散﹑通肝散。

卷二眼科七十二證受疾之因

小赤脈

小赤脈圖西江月小赤脈中生﹐交加漸漸遮睛。久停風熱在心經﹐昏暗卻來爭競。病者洗心滌慮﹐三焦血滯不行。故生風气惱人情﹐犀角飲能治癥。

此是心經有熱也。宜服活血散﹑洗心散﹑消毒散﹑瀉肝散。

卷二眼科七十二證受疾之因

小兒雙目通睛

小兒雙目通睛圖西江月小兒肝受驚風﹐雙目故此睛通﹐欲觀西處又觀東﹐無時徘徊視弄。此疾心受邪熱﹐牛黃膏子可用。必須退熱顯醫功﹐眸子依然不動。

此是心經有邪熱也。宜服涼肝散﹑逐血散﹑聚寶散﹑巖電散。

卷二眼科七十二證受疾之因

小兒胞肉生瘡

小兒胞肉生瘡圖西江月兒童胞肉生瘡﹐臟腑風熱爲殃。痘瘡毒瓦斯眼朦朧﹐淚出如流膜障。瞳仁只要不損﹐菟絲子丸能昌。龍蛤艸散妙無量﹐敗毒柴胡先用。

此是肝經風虛熱也。宜服活血散﹑防己散﹑巖電散﹑聚寶散。

卷二眼科七十二證受疾之因

小兒睛中生贅

小兒睛中生贅圖西江月贅粒初如麻子﹐日久常似豆懸。常將手拭度流年﹐痛而淚出脹瞼。有此脾經風熱﹐肝臟毒積攻眼。莫教把眼等閒看﹐變成石橊大患。

此是肝經風邪熱毒也。此疾難治﹐死者有之﹐初起宜急服藥可也。宜服聚寶散﹑夏枯艸散﹑谷精艸散

卷二眼科七十二證受疾之因

小兒疳眼

小兒疳眼圖西江月澀癢初生瘡翳﹐久而疼痛難開。致令兒子哭悲哀﹐頭熱肝風目。怕日憎光淚落﹐皆因瀉利生來。小兒疳眼又難諧﹐還睛散能除害。

此是肝虛勞也。宜服聚寶散﹑還睛散﹑活血散﹑黃連散﹑蘆薈散。

卷二眼科七十二證受疾之因

小兒靑盲

小兒靑盲圖西江月提起自傷悲嘆﹐那懷孕時堪贊。五辛口味不能停﹐產後令兒難盼。或時嘔吐黃酸﹐兩目瞳仁盲貫。致令肝熱受其殃﹐作定靑盲難散。

此是肝經風熱也﹐或因病後亦變此靑盲﹐反背瞳仁也。此證多嗜五辛﹐﹝難治。﹞宜服三花五子丸﹑鎭肝散。

卷二眼科七十二證受疾之因

暴赤生熱

暴赤生熱圖鷓鴣天暴風客熱疾須知﹐此候生時淚若悲。兩赤脈頻頻癢﹐疼痛如鍼實慘。肺風熱﹐肝經疲﹐醫人變動任施爲。洗心涼肝方莫錯﹐硼砂樟腦用相宜。

此是心經有客熱也。宜服洗心散﹑洗肝散。

卷二眼科七十二證受疾之因

迎風流淚

迎風流淚圖西江月參祥淚痕流眼﹐肺虛能起飛花。出入甚畏賊風加。拴定心猿意馬。獨怕冷風灌目﹐腎虛補藥爲佳。淸肝散服是醫家﹐宴樂西江月下。

此是肺經虛也。宜服還睛丸﹑楮檳丸﹑補腎丸。

卷二眼科七十二證受疾之因

瞼硬睛疼

瞼硬睛疼圖鷓鴣天怕日羞明熱淚傾﹐瞼皮紅腫硬無情。不堪疼痛無時癢﹐肝臟風邪熱毒生。通肝散﹐效神靈﹐三朝翳膜退如星。宜用手法施鍼烙﹐大都合谷與淵澄。

此是脾經風熱也。宜服消毒散﹑驅風散﹑逐血散。

卷三

祖傳明目神方

鑪甘石﹝要紅白色者爲佳﹐用黃柏﹑當歸﹑防風﹑荊芥﹑黃芩﹑大黃﹑羌活﹑獨活各等分水煎煮﹐甘石七次﹐以火甘石﹐以紅取出將藥水淬﹐研得成粉爲度﹞硼砂﹝水錢要通明佳﹞膽礬﹝火錢用刀面磨試卽化爲銅佳﹞白礬﹝金錢用白者佳﹞冰片﹝火錢要冰片者爲佳﹞朱砂﹝木錢眞紅明者佳﹞麝香﹝火錢當門子者爲佳﹞輕粉﹝水錢﹞芒硝﹝土錢﹞白丁香﹝水錢用寺觀不犯雨淋者及夏月冬月者爲佳﹞

沒藥﹝木錢﹞乳香﹝木錢用石滴帶紅白潔佳﹞空靑﹝水錢﹞

上藥根據分兩逐一爲末和勻﹐用瓷罐收貯。遇有眼疾﹐點之神效。

又方甘石﹝二兩﹐童便七次﹐散血﹞乳香﹝一錢﹐火焙漧﹐止痛﹞沒藥﹝一錢﹐火焙漧﹐止痛﹞硼砂﹝一錢﹐去障膜﹞朱砂﹝五分﹐去障膜﹞膽礬﹝五分﹐去障膜﹞熊膽﹝一錢用筍葉包﹐以文武火焙漧﹐不可急﹞麝香﹝一分通孔竅﹞砂﹝五分﹐將鐵器盛﹐火煙盡爲止﹐去障膜﹞輕粉﹝三分﹐幹淚﹞銅靑﹝五分﹐去風漧淚﹞冰片﹝隨時加減﹞

卷三

太玄妙方治翳障遮睛並美

黃柏﹝二錢﹞黃連石決明黃芩郁金密蒙花石斛白芍藥防風荊芥川芎白蒺藜當歸地黃上藥爲粗末﹐以碗盛之水浸﹐將樟腦放藥上﹐用綿紙漿糊﹐謹封碗口﹐不要走气﹐以文武火煎之良久﹐待冷去封﹐藥上碗﹐刮下樟腦﹐以瓷罐貯之﹐點藥數次﹐其障膜卽開也。

卷三治眼﹐五臟補瀉用藥

瀉心藥

大靑葉黃連玄參黃柏雄黃朴硝連翹龍膽艸麥門冬生地黃

卷三治眼﹐五臟補瀉用藥

補心藥

烏梅當歸遠志酸棗仁枸杞子山藥石菖蒲五味子茯苓柏子仁

卷三治眼﹐五臟補瀉用藥

瀉肝藥

菊花竹葉大黃黃芩犀角蟬蛻羚羊角龍膽艸防己荊芥梔子石膏柴胡防風艸決明升麻蔓荊子赤芍藥牛蒡子玄參槐花薄荷

卷三治眼﹐五臟補瀉用藥

補肝藥

熟地黃當歸大黃五味子五加皮白術鹿茸薏苡仁肉蓯蓉

卷三治眼﹐五臟補瀉用藥

瀉脾藥

石膏梔子

卷三治眼﹐五臟補瀉用藥

補脾藥

陳皮麥芽靑皮川芎附子白姜肉桂訶子神曲

卷三治眼﹐五臟補瀉用藥

瀉肺藥

桑白皮葶藶郁金地骨皮白牽牛防風梔子白芍藥玄參牛蒡子

卷三治眼﹐五臟補瀉用藥

補肺藥

鐘乳粉白術茯苓薏苡仁天門冬人參麥門冬白石英款冬花

卷三治眼﹐五臟補瀉用藥

瀉腎藥

當歸黑牽牛大戟郁李仁

卷三治眼﹐五臟補瀉用藥

補腎藥

杜仲破故紙巴戟菟絲子熟地黃靑魚膽竹葉槐花鹿茸

卷三治眼﹐五臟補瀉用藥

治眼方

薄荷甘艸共脂麻連翹當歸甘菊花白芷川芎枸杞子防風荊芥密蒙花等分﹐將爲細末﹐飯後三匙﹐卻用茶﹐勸君日進三五次﹐瞳人咫尺見天涯。

卷三治眼﹐五臟補瀉用藥

眼有紅障方

生地黃﹝五錢﹞赤芍藥﹝三錢﹞歸尾﹝一兩﹞防風﹝五錢﹞白蒺藜﹝五錢﹞香白芷﹝五錢﹞羌活﹝一兩﹞薄荷﹝不拘多少﹞

上咀﹐每服二錢﹐水盞半﹐燈心同煎﹐食後溫服。

卷三治眼﹐五臟補瀉用藥

治靑雲障方

防風﹝五錢﹞蟬蛻﹝四錢﹞菊花﹝三錢﹞荊芥﹝五錢﹞艸決明﹝五錢﹞黃連﹝一兩﹞澤瀉﹝一兩﹞細辛﹝五錢﹞羌活﹝五錢﹞獨活﹝五錢﹞

上咀水煎至八分﹐食後服。

卷三治眼﹐五臟補瀉用藥

治眼常痛

川芎﹝五錢﹞白芷﹝四錢﹞防風﹝四錢﹞赤芍藥﹝五錢﹞細辛﹝五錢﹞黃連﹝五錢﹞

上咀水煎﹐食後服。

卷三治眼﹐五臟補瀉用藥

治爛眩風

荊芥獨活蔓荊子防風﹝各五錢﹞黃連﹝四錢﹞蒼術木賊夏枯艸﹝各五錢﹞

上咀水煎﹐食後服。

卷三治眼﹐五臟補瀉用藥

治眼常流淚

木賊﹝一兩﹞夏枯艸﹝五錢﹞香附子﹝一兩﹞荊芥﹝一兩﹞甘艸﹝一兩﹞

上爲細末﹐臨臥酒調下。

卷三治眼﹐五臟補瀉用藥

治眼常昏暗

山梔子﹝一兩﹞荊芥﹝一兩﹞細辛﹝五錢﹞決明子蔓荊子菊花蒺藜﹝五錢﹞黃芩玄胡索蒼術木賊防風上咀水煎﹐食後服。

卷三治眼﹐五臟補瀉用藥

治眼赤障

歸尾川芎白芷黃連生熟地黃﹝各一兩﹞菊花澤瀉白蒺藜赤芍藥蟬蛻﹝各五錢﹞大黃﹝一兩﹞甘艸﹝三錢﹞

上咀水煎﹐食後服。

卷三治眼﹐五臟補瀉用藥

治眼白障

黃連黃芩梔子決明子蔓荊子大黃蒺藜﹝各一兩﹞當歸甘艸﹝各五錢﹞

上水煎﹐食後服。

卷三治眼﹐五臟補瀉用藥

灸眼法

治眼痛不能視物。上星穴﹐其穴在鼻直上入髮際一寸陷中﹐灸七壯。仍先灸穴﹐其穴在肩膊內兼第六椎骨下兩旁三寸﹔其穴﹐抱肩取之﹐灸二七壯。次灸風池穴﹐其穴在髮際陷中﹐與中府正相並耶﹐是側邊相去各二寸。

治靑盲無所見遠﹐目中淫膚白膜覆瞳人。灸巨穴。其穴在鼻孔下夾水溝傍是也。

治目暗﹐灸大椎下數至第十節

﹐當脊中灸二百壯﹐甚驗也。

治風翳﹐灸。若患右目﹐灸右手中指本節頭骨上五壯﹐艾如小麥大。患左目﹐灸左手亦如之。

治卒生翳﹐灸大指節橫紋三壯。患右灸右﹐患左灸左﹐兼治不明淚出也。

卷三治眼七十二證良方

一問

不開

卷三治眼七十二證良方

二問

酒調散

旋復花荊芥穗蒼術甘艸菊花各等分爲末﹐每服二三錢﹐酒調下。鹽湯調下亦可。

四順散

大黃川芎梔子朴硝赤芍藥枳殼﹝以上各五錢﹞生地黃﹝三錢﹞

有气加香附子﹐有痛加沒藥﹐白湯下。

八解散

人參茯苓甘艸陳皮藿香白術濃朴半夏姜﹝三片﹞蔥﹝一根﹞

煎服。

卷三治眼七十二證良方

三問

撥雲散

羌活防風柴胡甘艸﹝各炒一兩﹞

上爲末﹐每服二三錢白湯下。

四順﹑八解散見上

洗心散

當歸大黃赤芍藥甘艸天花粉荊芥麻黃白術薄荷豬苓澤瀉黃芩茯苓上水煎﹐食後服。

瀉肝散

薄荷當歸羌活防風大黃山梔川芎甘艸菊花﹝各等分﹞

上咀水煎服。

卷三治眼七十二證良方

四問

洗肝補膽散

當歸羌活蒺藜蟬蛻蛇蛻荊芥﹝各二錢﹞甘艸﹝七分﹞爲末酒調下。

活血散

山梔當歸菊花熟地黃牛蒡子大黃甘艸細辛赤芍藥﹝各等分﹞

上爲末﹐每服三錢﹐酒調下。

還光丸

順肝散

生地黃當歸大黃栝蔞仁上等分﹐共爲細末﹐每服二錢﹐食後新汲水調下。

黃丸

黃防風小茴香﹝炒﹞白蒺藜﹝炒﹞牡丹皮﹝各等分﹞

上爲細末﹐酒糊爲丸﹐如梧桐子大﹐每服五七十丸﹐食後淡鹽湯送下。

卷三治眼七十二證良方

五問

三黃丸

大黃黃連黃芩各等分﹐爲末﹐蜜丸。

洗心散

洗肝散

薄荷當歸羌活防風大黃山梔子川芎甘艸各等分﹐咀﹐水煎服。

菊花散

防風菊花蔓荊子枸杞子甘艸白芷川芎密蒙花五味子羌活白蒺藜上各等分﹐爲末﹐茶淸調服。

卷三治眼七十二證良方

六問

朱砂膏

杏仁﹝二十个﹐去皮﹑尖﹑油﹞蕤仁﹝二百个﹐去皮﹑尖﹑油﹞硼砂﹝二兩﹞蜂蜜﹝二兩﹞朱砂﹝二兩﹞

冰片﹝少許﹞

上各爲末蜜熬﹐旋旋入藥和勻成膏﹐銅簪點眼。

定志丸

石菖蒲﹝二兩﹞辰砂﹝一兩﹞遠志﹝二兩﹞白茯苓﹝三兩﹞人參﹝二兩﹞

上末蜜丸桐子大﹐每服三十丸﹐燈心湯下。

人參茯苓煎

人參﹝一錢﹞玄參﹝五分﹞白附子﹝五分﹞白茯苓﹝一錢﹞川續斷﹝五分﹞白僵蠶﹝五分﹞

水煎去渣﹐食後溫服。

卷三治眼七十二證良方

七問

洗心散

桑白皮湯

桑白皮﹝蜜炒二兩﹞黃芩﹝五錢﹞赤芍藥﹝一錢﹞山梔子﹝炒一錢﹞

上水煎服。

瀉肺湯

桑白皮﹝三錢﹞地骨皮﹝三錢﹞甘艸﹝二錢﹞

上水煎去渣﹐食後溫服。

卷三治眼七十二證良方

八問

桑白皮湯

桑白皮﹝炒二兩﹞黃芩﹝五錢﹞赤芍藥﹝一錢﹞

梔子同煎服。

洗肺散

黃芩﹝二兩﹞桑白皮﹝一兩﹞

上爲末﹐每服三錢﹐燈心湯食後送下。

艾煎丸

香附子菊花夏枯艸楮實子上各等分﹐酒糊丸﹐每服三十丸﹐麥門湯送下﹐食後服。

阿膠散

卷三治眼七十二證良方

九問

密蒙花散

密蒙花菊花木賊石決明白蒺藜羌活各等分爲末﹐每服二三錢﹐茶淸送下。

千里光散

石決明﹝﹐二錢﹞海金砂﹝二錢﹞菊花﹝二錢﹞甘艸﹝一錢﹞

上水煎去渣﹐食後溫服。

卷三治眼七十二證良方

十問

蒼術湯

蒼術本白芷羌活川芎甘艸各等分﹐咀﹐水煎服。

千里光散

卷三治眼七十二證良方

十一問

豬苓湯

豬苓滑石阿膠澤瀉水煎服。

苦參散

赤芍藥防風甘艸苦參天花粉上爲末﹐每服一錢﹐米泔調送下。

艾煎丸

艾葉﹝醋煮﹞肉蓯蓉﹝去甲﹞牛膝﹝酒浸﹞甘艸桑葉山藥牛膠﹝炒朱﹞當歸﹝各等分﹞

上爲細末﹐煉蜜爲丸﹐如梧桐子大﹐每服二三十丸﹐茶淸送下。

晚蠶沙湯

蠶沙﹝炒四兩﹞巴戟﹝去心﹐二兩﹞苦楝皮﹝二兩﹞馬蘭花﹝二兩﹞

上爲細末﹐每服二錢﹐不拘時﹐溫酒調下。

卷三治眼七十二證良方

十二問

地黃丸

防風羌活黃芩黃連當歸熟地黃人參茯苓各等分水煎服。

還睛丸

白蒺藜蟬蛻木賊艸決明當歸菊花川芎靑葙子密蒙花羌活楮實子石決明上等分爲末﹐蜜丸桐子大﹐每服五十丸﹐茶淸下。

石燕子丸

石燕子﹝一雙﹐醋碎十次﹞玳瑁羚羊角犀角﹝各一兩﹞

上爲細末﹐煉蜜爲丸﹐如梧桐子大﹐每服三十丸﹐食後薄荷湯化下。

卷三治眼七十二證良方

十三問

三黃丸

大黃湯

大當歸散

治赤筋侵睛不退用。

當歸白術甘艸羌活牛蒡子梔子各等分爲末﹐每服二三錢﹐白湯送下。

卷三治眼七十二證良方

十四問

連翹散

連翹甘艸黃芩朴硝梔子大黃薄荷蜂蜜﹝少許﹞

各等分爲末﹐每服三錢﹐蜜水調下。

密蒙花散

卷三治眼七十二證良方

十五問

荊芥散

荊芥菊花蔓荊子香附子甘艸蒼術石決明白芍藥艸決明上各等分﹐爲末﹐每服一二錢﹐黑豆煎湯﹐食後服。

靑鹽散

靑鹽菊花熟地黃龍膽艸地骨皮秦皮地膚子﹝各等分﹞

上爲末﹐茶淸調送下。

苦芥子散

卷三治眼七十二證良方

十六問

半夏丸

半夏南星豬苓各等分爲末﹐蜜丸姜湯送下。

辰砂丸

辰砂﹝五錢另研﹞枯白礬﹝一兩﹞南星﹝泡一兩﹞半夏﹝泡一兩﹞

上爲細末﹐生薑汁打糊爲丸﹐如梧桐子大﹐每服三十丸﹐食後淡姜湯送下。亦治小兒風壅痰嗽。

桑螵硝丸

卷三治眼七十二證良方

十七問

蒺藜散

蒺藜甘艸防風石決明川芎當歸羌活芍藥﹝各三兩﹞蛇蛻﹝五錢﹞蟬蛻﹝十个去頭足﹞蒼術﹝三兩﹞

上爲末蜜丸﹐姜湯送下。

石膏散

石膏川芎細辛防風羌活川烏﹝各等分﹞

上爲末﹐入麝少許研勻﹐每服一錢﹐茶淸送下。

芎散

川烏甘菊花川芎細辛防風生地黃荊芥當歸芍藥甘艸人參羌活薄荷白芷茱萸茯神各等分爲末﹐每服二錢﹐白湯調下。

卷三治眼七十二證良方

十八問

灸法風池穴風府穴

卷三治眼七十二證良方

十九問

補腎丸

巴戟山藥破故紙小茴香靑鹽蓯蓉牡丹皮﹝各五錢﹞枸杞﹝一兩﹞

上爲末蜜丸﹐空心鹽湯送下。

乳香丸

全蠍﹝七个﹞僵蠶﹝十四个﹞艸烏﹝十九个﹞蓽茇﹝二十四个﹞白芷胡椒﹝四十九个﹞乳香沒藥麝香細辛良姜各等分﹐爲末﹐蜜丸﹐鹽湯送下。

回陽湯

卷三治眼七十二證良方

二十問

洗肝散

乳香散

乳香沒藥郁李仁杏仁﹝各五錢﹞人參﹝一錢﹞酸棗仁﹝二兩﹞

上爲末﹐白湯送下。

瀉心湯

黃連連翹山梔子大黃薄荷黃芩甘艸﹝各五錢﹞朴硝﹝二錢五分﹞

上咀每服五錢。水煎去渣﹐食後溫服。

卷三治眼七十二證良方

二十一問

三黃丸

四順散

瀉肺湯

卷三治眼七十二證良方

二十二問

蟬蛻無比散

﹝治大人小兒﹐風毒傷肝﹐目昏翳膜﹐久患漸細小者及赤爛並治之。﹞

茯苓甘艸防風﹝去蘆﹐各四兩﹞石決明﹝鹽水煮﹐研﹞川芎羌活當歸﹝酒浸﹐焙漧﹐各三兩﹞赤芍藥﹝十三兩﹞蒺藜﹝炒﹐去刺﹐半斤﹞蟬蛻﹝去頭﹑足﹐二兩﹞蛇蛻﹝油浸﹐炙一兩﹞

蒼術﹝去皮﹐十三兩﹞

上爲末﹐每服三錢﹐白湯調下。

救睛丸

沒藥龍膽艸陳皮白芍藥梔子白術人參甘艸上各等分﹐爲末﹐酒送下。

珍珠散

朴硝﹝淨﹞鑪甘石﹝各等分﹞冰片麝香﹝各少許﹞

上研極細末點眼。

珊瑚琥珀膏

辰砂﹝另研﹐爲衣﹐三錢﹐丸成藥﹞琥珀﹝一錢﹞人參﹝二錢﹞石菖蒲天門冬遠志茺蔚子白茯苓麥門冬﹝各一兩﹞

上爲細末﹐煉蜜爲丸﹐如梧桐子大﹐每服二十丸﹐食後淸茶送下。

卷三治眼七十二證良方

二十三問

救睛丸

菊花丸

菊花﹝四兩﹞巴戟﹝一兩去心﹞五味子﹝三兩﹞肉蓯蓉﹝酒浸焙漧二兩﹞枸杞子﹝三兩﹞

上爲蜜丸﹐每服五十丸﹐酒或鹽湯下。

阿膠煎

卷三治眼七十二證良方

二十四問

洗肝散

決明丸

黃連﹝五錢﹞黃芩﹝一兩﹞大黃﹝三兩﹞

上末蜜丸桐子大﹐每服五十丸﹐茶淸下。

珊瑚琥珀膏

救睛丸

卷三治眼七十二證良方

二十五問

夜光椒紅丸川椒﹝五錢﹞夜明砂﹝一兩﹞菊花石決明﹝﹑二兩﹞川芎﹝一兩﹞蟬蛻﹝五錢﹞蒺藜﹝五錢﹞防風﹝五錢﹞黃連蒼術﹝二兩﹞陳皮﹝一兩﹞白術﹝五錢﹞茴香﹝一兩﹞蕤仁﹝五錢﹞白芷細辛蘇木﹝各一兩﹞

上爲末蜜丸﹐每服三五十丸﹐白湯下。

地黃活血煎

當歸﹝一兩﹞生地黃川芎香白芷羌活﹝各五錢﹞乳香沒藥﹝各一錢﹞

上爲細末﹐煉蜜爲丸﹐如梧桐子大﹐每服三十丸﹐食後薄荷﹑荊芥煎湯送下。

當歸鹿茸丸

卷三治眼七十二證良方

二十六問

川芎散

當歸活血散

當歸﹝酒浸﹐三兩﹞赤芍藥﹝酒浸﹐二兩﹞川芎﹝二兩﹞熟地﹝二兩﹞防風菊花蒺藜蟬蛻艸決明﹝各一兩﹞甘艸﹝五錢﹞

上爲末﹐每服三錢﹐訶子湯送下。

卷三治眼七十二證良方

二十七問

明目益腎丸

枸杞子﹝一兩﹞當歸﹝一兩﹐酒浸﹐曬漧﹞生地黃﹝照上制﹞知母﹝七錢﹞五味子﹝五錢﹞山藥﹝五錢﹞茯神﹝一兩﹞黃柏﹝七錢﹐酒浸﹞人參﹝五錢﹞巴戟﹝甘艸水煮﹐去心﹞菟絲子﹝一兩﹐酒浸﹞

甘艸﹝五錢﹞天門冬﹝五錢﹞

上藥爲末以蜜丸﹐每服三五十丸﹐鹽湯下。

明目地黃丸

石斛﹝去苗﹞枳殼﹝去白﹐曲炒﹞生漆渣﹝酒浸﹐三兩﹞杏仁﹝去皮﹐尖﹐油﹞防風﹝去蘆﹞生地黃熟地黃﹝酒浸﹐各半斤﹞

俱爲末蜜丸﹐酒鹽送下。

蟬花散

順肝丸

透經勻气丸

卷三治眼七十二證良方

二十八問

地黃丸

五苓散

豬苓澤瀉白術茯苓肉桂上各等分爲末﹐茵陳湯送下。

連翹丸

連翹神曲香附子白術麥芽半夏藿香﹝各等分﹞

上爲末﹐糊丸﹐每服三十丸﹐姜湯送下。

補肝丸

當歸車前子防風芍藥蕤仁熟地黃川芎枳實﹝各等分﹞

上爲細末﹐煉蜜爲丸﹐如梧桐子大﹐每服七十丸﹐不拘時﹐溫水送下。

卷三治眼七十二證良方

二十九問

木賊散

菊花甘艸夏枯艸木賊﹝去節﹐米泔水浸一宿﹐曬漧﹞桑白皮各等分爲末﹐每服一錢﹐茵陳煎湯送下。

連翹散

卷三治眼七十二證良方

三十問

香附豬苓散

香附子豬苓赤茯苓澤瀉滑石各等分爲末﹐每服一錢﹐姜湯送下。

白術湯

益黃湯

陳皮靑皮訶子肉丁香甘艸上末﹐每服五錢﹐水煎去渣﹐食後溫服。

卷三治眼七十二證良方

三十一問

洗心散

解肌湯

菊花餅子

菊花甘艸防風荊芥蟬蛻大黃石決明﹝各等分﹞

上爲細末﹐煉蜜爲丸成餅﹐每服一餅﹐食後茶淸化下。

卷三治眼七十二證良方

三十二問

調气丸

木香烏藥旋復花藿香菊花川芎甘艸黃芩各等分爲末﹐糊丸﹐白湯送下。

夜光椒紅丸

當歸艾煎丸

卷三治眼七十二證良方

三十三問

五苓散

洗心散

三黃丸

木通散

木通生地黃黃連甘艸﹝各等分﹞

上水煎去渣﹐食後服。

卷三治眼七十二證良方

三十四問

苦參散

導赤湯

生地木通甘艸﹝各等分﹞

上水煎去渣﹐食後服。

瀉肺湯

橘皮湯

卷三治眼七十二證良方

三十五問

蠶蛾丸

晚蠶蛾蟬蛻菊花羌活谷精艸甘艸各等分爲末﹐蜜丸﹐每服三十丸﹐茶淸送下。

芍藥湯

白芍藥赤芍藥當歸菊花甘艸﹝各等分﹞

上爲末﹐每服一錢﹐燈心煎湯下﹐食後服。

卷三治眼七十二證良方

三十六問

芍藥湯

二霜膏

田螺養開入黃連末﹐焙漧爲細末﹐入冰片少許和勻﹐用綿裹泡水中﹐不拘時洗眼。

卷三治眼七十二證良方

三十七問

省風湯

蘇子天麻白附子甘艸川芎獨活荊芥菊花茯苓黑豆各等分咀﹐用生薑五片﹐水煎服。

卷三治眼七十二證良方

三十八問

貫眾散

貫眾茵陳黃黃芩茯苓槐花甘艸白茅香各等分爲末﹐白湯送下。

雄黃丸

卷三治眼七十二證良方

三十九問

定志丸

人參菖蒲遠志白茯苓各二兩爲蜜丸﹐每服三十丸﹐朱砂水送下。

補肝散

甘艸山藥防風柏子仁柴胡白芍藥﹝各二錢﹞

上銼﹐水一鐘半煎七分﹐食後服。

蟬花散

卷三治眼七十二證良方

四十問

地黃丸

生地黃天門冬枳殼﹝麥麩﹐炒﹞甘菊花﹝炒﹞

各二兩爲末蜜丸﹐每服百丸﹐茶淸下。

定志丸

卷三治眼七十二證良方

四十一問

連翹丸

卷三治眼七十二證良方

四十二問

補肺散

白茯苓枳殼麥門冬半夏淡竹葉桔梗陳皮紫蘇子人參甘艸五味子各等分﹐姜三片﹐水煎服。

人參和脾湯

四物豬肝丸

省風湯

卷三治眼七十二證良方

四十三問

靑鹽丸

靑鹽菊花熟地黃龍膽艸地骨皮秦皮地膚子各等分爲末﹐糊丸﹐每服三十丸﹐茶淸送下。

三黃丸

防風丸

蕤仁膏

蕤仁﹝去皮﹐油﹐四錢﹞冰片﹝五分﹞

上蕤仁研極細﹐入冰片和勻﹐入好白蜜一錢二分﹐再研﹐每以簪取少許﹐點大眼角內。

卷三治眼七十二證良方

四十四問

牡丹丸

當歸萆熟地黃川牛膝牡丹皮玄胡索各等分爲末蜜丸﹐每服酒下。

省風湯

當歸活血丸

卷三治眼七十二證良方

四十五問

消毒丸

荊芥防風牛蒡子甘艸各等分﹐咀﹐水煎服。

瞿麥湯

瞿麥木通防風甘艸芍藥﹝各等分﹞

上爲細末﹐每服一錢﹐食後茶淸調下。

消風飲子

防風荊芥鼠粘子甘艸﹝各等分﹞

上水煎服﹐去渣﹐不拘時服。

洗肝散

卷三治眼七十二證良方

四十六問

救睛散

沒藥陳皮龍膽艸梔子白術人參甘艸白芍藥各等分爲末﹐每服三錢﹐烏梅﹑艸果煎湯送下。

陰陽五和湯

卷三治眼七十二證良方

四十七問

夜光散

防風羌活靑葙子楮實子牛蒡子川芎蒺藜車前子連翹地黃梔子菊花黑牽牛柴胡艸決明各等分爲末﹐蜜丸﹐每服三十丸﹐茶淸送下。

夜光椒紅丸

芎散

補肝散

卷三治眼七十二證良方

四十八問

退赤散

沒藥當歸赤芍藥黃芩生地黃甘艸各等分爲末﹐每服一錢﹐溫酒送下。

芍藥湯

夜光椒紅丸

卷三治眼七十二證良方

四十九問

補眞丸

茴香鹿茸菟絲子蓯蓉胡盧巴﹝川﹞巴戟各等分﹐糊爲丸﹐每服三十丸﹐鹽湯或酒送下。

三黃丸

二霜膏

益鹽丸

卷三治眼七十二證良方

五十問

石燕丸

石燕﹝一雙﹐火紅﹐酒淬﹐要分雌雄﹞甘艸木香茴香川楝子﹝七个﹞

各等分爲末蜜丸﹐空心鹽湯或酒送下。

人參芍藥湯

橘皮煎丸

黃丸

卷三治眼七十二證良方

五十一問

半夏丸

半夏丁香木香人參肉豆蔻陳皮藿香﹝照上制服﹞

蒼術湯

黃丸

鱉甲柴胡湯

鱉甲柴胡胡黃連黃連濃朴半夏﹝各等分﹞

上水煎去渣﹐食後服。

卷三治眼七十二證良方

五十二問

三黃瀉心湯

﹝加芒硝﹐五更服。﹞

大黃黃芩黃連

瞿麥散

瞿麥木通防風甘艸赤芍藥﹝各等分﹞

上末每服一錢﹐人參湯調送下。

菊花散

三黃丸

卷三治眼七十二證良方

五十三問

術苓湯

白術豬苓茴香甘艸川楝子楮實子靑鹽各等分爲末﹐每服一錢﹐溫酒送下。

蒼術湯

卷三治眼七十二證良方

五十四問

椒紅丸

椒紅當歸烏藥白芍藥各等分爲末﹐糊爲丸﹐每服三十丸﹐鹽湯送下。

茯苓補肝散

茯苓熟地黃細辛家菊花甘艸﹝五錢﹞山藥﹝二錢﹞防風柏子仁柴胡白芍藥﹝一錢﹞

上咀﹐用水鐘半煎七分﹐食後服。

虛消散

卷三治眼七十二證良方

五十五問

四物湯

當歸白芍藥川芎熟地黃用燈心同煎服。

菊花散

當歸活血煎

人參椒紅丸

人參肉豆蔻附子沈香蓮子訶黎勒椒紅丁香良姜麻子仁當歸白術麝香上爲細末﹐煉蜜爲丸﹐如梧桐子大﹐每服三十丸﹐溫酒送下。

卷三治眼七十二證良方

五十六問

黃連散

黃連甘艸連翹大黃各等分爲末﹐防風煎湯﹑調灌乳母亦當服之。

樺皮南星湯

卷三治眼七十二證良方

五十七問

蛤粉散

蛤粉谷精艸各等分爲末﹐每服一錢﹐用公豬肝一葉﹐用竹刀破開入藥於肝內﹐淡竹葉包之﹐以綫紮定水煮熟﹐細嚼就以湯吞。張仲景法用瓦罐煮得滚﹐復以紙封之﹐開一孔乘熱燻眼﹐待溫更洗﹐仍要服肝與藥十餘次見效。

卷三治眼七十二證良方

五十八問

瞿麥散

卷三治眼七十二證良方

五十九問

漧薑丸

漧薑白礬半夏黃芩桑白皮南星各等分爲末﹐薑汁糊丸﹐每服四十丸﹐姜湯下。

救晴丸

半夏丸

琥珀散

卷三治眼七十二證良方

六十問

豬肝膏

荊芥烏頭﹝去尖﹐七个﹞大黃細辛各等分爲末﹐以公豬肝作膏﹐貼太陽。以紙掩定﹐不許藥入眼。

卷三治眼七十二證良方

六十一問

犀角象牙丸

犀角象牙漧薑半夏各等分爲末﹐以薑汁糊丸﹐每服三十丸﹐姜湯送下。

決明散

石決明細辛荊芥龍膽艸車前子木賊﹝各二兩﹞谷精艸﹝四兩﹞甘艸白花蛇蒼術﹝四兩﹐米泔水浸﹞

上爲末﹐每服二三錢﹐淸水湯送下。

人參菊花散

人參赤芍藥菊花艸決明黃芩﹝各等分﹞

上爲末﹐每服二錢﹐米湯送下。

羌活散

羌活川芎天麻旋復花靑皮南星本﹝各等分﹞

上水煎去渣﹐食後服。

卷三治眼七十二證良方

六十二問

白蘚散

白蘚皮僵蠶白附子各等分爲末﹐每服一錢﹐茶淸送下。

卷三治眼七十二證良方

六十三問

石膏散

省風湯

鯊皮散

卷三治眼七十二證良方

六十四問

決明丸

決明子黃連地膚子靑葙子井泉石太陰石玄精石各等分﹐糊爲丸﹐每服三十丸﹐鹽湯下。

犀角象牙丸

卷三治眼七十二證良方

六十五問

艾煎丸

卷三治眼七十二證良方

六十六問

通神丸

當歸百部羚羊角犀角金﹑銀箔人參珍珠千金子俱爲末水丸每服五十丸﹐白湯送下。

救睛丸

琥珀丸

卷三治眼七十二證良方

六十七問

連翹散

連翹神曲白芍藥紫參菊花磁石﹝火﹐醋淬七次﹞甘艸犀角各等分爲末﹐蜜湯下。

換經湯

五肝丸

救睛湯

犀角象牙丸

卷三治眼七十二證良方

六十八問

均气散

木香檀香白豆蔻砂仁各等分爲末﹐每服一錢﹐鹽湯送下﹐酒亦可。

朱砂散

省風湯

卷三治眼七十二證良方

六十九問

羊肝丸

羊肝豬肝鯉魚肝雞肝狗肝各等分﹐搗爛糊爲丸﹐每服二十丸﹐茶淸送下。

桑白皮湯

瀉肺湯

卷三治眼七十二證良方

七十問

當歸丸

當歸黃芩赤芍藥黃連犀角各等分爲末蜜丸﹐每服一丸﹐細嚼﹐乳香湯下。

洗心散

消毒飲子

卷三治眼七十二證良方

七十一問

順光散

蟬蛻蛇蛻﹝炙﹞艸決明木賊甘艸黃芩郁金淡竹葉菊花各等分爲末﹐每服一錢﹐麥門冬煎湯送下。

鎭肝散

生地黃防風荊芥龍膽艸梔子川芎黃芩羌活夏枯艸大黃木賊菊花黃連牛蒡子薄荷甘艸當歸車前子﹝各等分﹞

上咀水煎食後服。

蒺藜散

蒺藜甘艸防風﹝各五錢﹞羌活﹝一兩﹞

上末米泔湯調送下。

卷三治眼七十二證良方

七十二問

人參菊花散

鎭肝丸

川芎防風茯苓五味子玄參羌活細辛黃連知母甘艸蒼術蒺藜當歸﹝各等分﹞

上末﹐蜜丸龍眼大﹐茶淸化下

和气丸

卷三治眼方

補肝散

熟地黃茯苓細辛家菊花甘艸﹝五錢﹞山藥﹝二錢﹞防風柏子仁柴胡白芍藥﹝二錢﹞

上咀﹐水鐘半﹐煎七分﹐食後服。

卷三治眼方

補肝散

治眼痛。

防風地骨皮南星柏子仁細辛茯苓蔓荊子肉桂桃仁甘艸上等分﹐咀﹐用棗子一枚﹐水煎服。

卷三治眼方

通肝散

上爲末﹐每服三錢﹐食後白湯送下。

仁齋云﹕治肝熱赤眼﹐腫痛﹐翳障。

郁李仁梔子大黃甘艸荊芥上各等分﹐咀﹐水煎服。

卷三治眼方

瀉肝散

治蟹睛﹐眼痛。

防風遠志桔梗羚羊角甘艸人參細辛黃芩赤芍藥上各等分﹐爲末﹐溫水送下。

卷三治眼方

淸肝散

治諸般眼疾。

艸當歸車前子上咀﹐水煎溫服。

卷三治眼方

洗肝散

肝盛﹐風熱攻眼﹐赤腫眵淚﹐浮霧蔽明。

各等分咀﹐水煎服。爲末﹐以荊芥泡湯送下。

卷三治眼方

涼肝散

菊花梔子甘艸各等分爲末﹐米泔水送下。

卷三治眼方

涼肝散

退翳膜。

黃芩蛤粉龍膽艸各等分爲末﹐每服二錢﹐酒調下。

卷三治眼方

瀉肝散

治白眵﹐如稀糊在目﹐白珠腫﹐睛似豬肝膜。

甘艸﹝五錢﹞葶藶﹝一兩﹞桑白皮﹝二兩﹞地骨皮﹝一兩﹞粳米四十粒﹐水煎服。

卷三治眼方

鎭肝丸

補眼。

川芎防風茯苓五味子玄參羌活細辛黃連知母甘艸蒼術蒺藜當歸上爲末﹐蜜丸如龍眼大﹐茶淸化下。

卷三治眼方

涼肝散

治赤眼。

菊花郁金黃連甘艸上咀﹐水煎溫服。

卷三治眼方

炙肝散

治肝虛極﹐眼生內外翳障。

石決明黃連﹝三錢﹞谷精艸蒼術﹝制﹐各二兩﹞

卷三治眼方

淸肺散

僵蠶細辛甘艸黃桑﹝一兩﹞木賊烏頭荊芥旋復花上爲末﹐每服二三錢﹐鹽湯送下﹐溫水亦可。

卷三治眼方

大瀉肺散

歸尾黃芩桔梗赤芍藥麻黃枳殼玄參白芷生地黃甘艸防風上爲末﹐每服三錢。姜三片﹐水煎服亦可。

卷三治眼方

涼膈散

治肝。

大黃川芎蒺藜牛蒡子細辛防風玄參梔子白菊花黃芩甘艸荊芥木賊艸決明蒼術蔓荊子各等分﹐水煎服。

卷三治眼方

涼膽丸

黃連﹝五錢﹞僵蠶防風龍膽艸地骨皮﹝一兩﹞黃柏黃芩荊芥﹝五錢﹞

上爲末﹐蜜丸﹐薄荷湯下。有蘆薈湯下。

卷三治眼方

洗心散

治胃膈不利﹐心經有熱。

當歸大黃赤芍藥甘艸荊芥麻黃白術加薄荷豬苓澤瀉天花粉各等分水煎﹐加大黃﹑芒硝﹐五更服﹐取瀉三四。此方治眼赤腫疼痛。

卷三治眼方

淸心散

治目乏﹐熱風气﹐赤腫疼痛。

川芎白術赤芍藥甘艸荊芥梔子熟地黃上各等分﹐咀﹐水煎服。

卷三治眼方

撥心散

眼有諸疾可服。

防風羌活柴胡白蒺藜菊花甘艸薄荷各等分入細茶﹐水煎服。

卷三治眼方

還睛散

白蒺藜﹝五錢﹞木賊﹝五錢﹞防風甘艸﹝三錢﹞石決明﹝三錢﹞蟬蛻上爲末﹐每服三錢﹐訶子湯下。

卷三治眼方

還睛丸

白蒺藜蟬蛻木賊石決明艸決明威靈仙菊花川芎靑葙子密蒙花羌活楮實子各等分爲末蜜丸﹐每服五十丸﹐茶淸送下。

卷三治眼方

孫思邈進藥表還睛丸

白蒺藜﹝炒﹐去刺﹞川芎木賊﹝去節﹞白術靑葙子菟絲子﹝酒浸三兩﹐蒸爛﹐曬漧﹞密蒙花羌活甘艸﹝炙﹞防風家菊花川當歸楮實子上爲末蜜丸﹐每服三五十丸﹐鹽湯送下。

卷三治眼方

決明散

石決明﹝一兩﹞艸決明羌活木賊﹝五錢﹞靑葙子當歸梔子大黃赤芍藥荊芥各等分爲末﹐訶子煎湯送下。

卷三治眼方

決明散

治男婦常用。

石決明細辛荊芥龍膽艸車前子木賊﹝各二兩﹞谷精艸﹝四兩﹞甘艸白花蛇蒼術﹝四兩﹑米泔水浸﹞

各等分﹐爲末﹐每服二三錢﹐淸米湯送下。

卷三治眼方

決明丸

治赤腫翳膜。

黃連﹝五錢﹞黃芩﹝一兩﹞大黃﹝三兩﹞

上爲末﹐蜜丸﹐每服五十丸﹐茶淸送下。

卷三治眼方

決明丹

密蒙花﹝二兩﹞決明子黃連靑葙子車前子﹝一兩﹞羚羊角﹝一兩﹞

上爲末﹐以羊肝擂爛爲丸﹐每服三五十丸﹐荊芥煎湯送下。

卷三治眼方

地黃散

生地黃赤芍藥甘艸車前子川當歸各等分﹐水煎食後服。

卷三治眼方

如聖地黃丸

治眼生白障﹐翳膜﹐赤脈通睛。

大黃當歸﹝酒浸﹞甘艸生地黃﹝二兩﹞

上爲末﹐煉蜜丸綠豆大﹑燈心﹑淡竹葉煎湯﹐食後服。

卷三治眼方

地黃膏

生地黃﹝一兩﹞寒水石﹝五錢﹞黃連黃柏﹝一兩﹞

上爲末﹐用生地黃汁﹐調成餅子﹐貼太陽上﹐其腫卽退。

卷三治眼方

二黃散

黃芩大黃防風薄荷秦皮水煎去滓﹐入蜜再煎。

卷三治眼方

加味三黃丸

治三焦熱結﹐眼赤腫﹐大便閉結。

大黃﹝煨熱﹞大腹皮黃柏巴豆﹝五粒﹐去殼膜﹞

上爲末﹐糊丸如梧桐子大﹐五更茶淸送下。

卷三治眼方

淸涼散

荊芥蔓荊子甘艸牛蒡子梔子﹝三兩﹞薄荷苦竹葉﹝五錢﹞

水煎服。

卷三治眼方

解涼散

密蒙花大黃郁金石決明甘艸梔子木賊黃芩淡竹葉蟬蛻菊花上爲末﹐每服二三錢﹐訶子湯下。

卷三治眼方

涼疳丸

治小兒疳﹐眼赤爛。

苦參防風玄參蔓荊子龍膽艸各等分爲末﹐豬膽糊丸如綠豆大﹐茶淸送下。

卷三治眼方

小柴胡湯

治血熱﹐又治傷寒﹐退大熱。發汗加麻黃﹔頭痛加川芎﹔退熱加黃連﹑梔子﹔大便閉加大黃﹑芒硝。有如神效。

黃芩﹝三錢﹞柴胡﹝二錢﹞人參﹝一錢﹞半夏﹝二錢﹞甘艸上咀﹐姜三片﹐棗一枚﹐水煎。

卷三治眼方

柴胡散

柴胡﹝二錢﹞黃芩﹝二錢﹞黃柏﹝五錢﹞赤芍藥甘艸﹝一錢﹞

上咀﹐水煎﹐食後服。﹝用勝金散水煎。﹞

卷三治眼方

勝金散

治眼熱﹐風腫熱淚﹐澀閉難開。

當歸防風白附子羌活地膚子艸決明川芎石決明菊花甘艸赤芍藥各等分﹐爲末﹐每服二三錢﹐茶淸送下。

卷三治眼方

淸涼散

治五臟受熱﹐活血去風﹐止赤腫疼痛。

川芎當歸密蒙花荊芥大黃甘艸黃芩龍膽艸黃連菊花木賊蒼術羌活防風上各等分爲末﹐每服一錢﹐茶淸送下。

卷三治眼方

冷淚方

用棗一枚去核﹐以花椒二十粒入內﹐又用紙包打溫灰火煨熟﹐細嚼白湯下。

卷三治眼方

立應丸

治冷淚。

象斗子﹝一个﹞甘艸﹝三錢﹞

上爲末﹐每服三錢﹐熱水調下。

卷三治眼方

俱治冷淚楮實丸

香附子甘艸夏枯艸夏桑葉楮實子上爲末﹐每服三錢﹐熱水調下。

卷三治眼方

還睛散

香附子川芎玄參靑葙子密蒙花夏枯艸艸決明菊花豬牙皂﹝醋炙﹞

上末每服三錢﹐熱水調下。

卷三治眼方

治眼膿漏不止方

黃防風地骨皮大黃黃芩人參遠志赤茯苓蒲蘆上各等分﹐水煎食後服。

卷三治眼方

金露散

治婦人行經﹐出被風吹﹐赤爛眼弦。

甘艸防風地骨皮黃連菊花當歸川芎赤芍藥荊芥黃芩上各等分﹐爲末﹐每服三錢﹐溫酒調下。

卷三治眼方

小兒痘疹小兒痘疹後﹐毒瓦斯攻目﹐致生翳膜﹐及下元赤白痢疾

枳殼甘艸黃連艸果肉豆蔻當歸上各等分﹐水煎服。

卷三治眼方

通神效

不可瀉﹐治小兒痘疹及眼生翳障。

白菊花綠豆皮谷精艸上各等分﹐爲末﹐每服一錢﹐用幹柿一枚﹐米泔一鐘同煎﹐待水漧不拘時服幹柿。七日後見效﹐重者半月見效。﹝小兒痘疹入目生翳膜瘴。﹞

艸決明甘艸天花粉赤芍藥上各等分爲末﹐每服五分﹐熱水化蜜湯調服。

卷三治眼方

小兒周年﹑半歲﹐患赤眼者

黃連爲末﹐茶調敷手心﹐如痛難開加姜黃皂角朴硝上爲末﹐一同貼太陽穴卽愈。

卷三治眼方

小兒瘡患後﹐睛上有膜

白蕪荑﹝五十个﹐去皮﹞蘆薈﹝三錢﹞熊膽﹝三錢﹞蕤仁﹝二十五个﹐去皮﹞

研細﹐香油三兩調勻﹐攤碗上。次用熟艾一塊如雞子大﹐又用砂﹑乳香﹑砒霜三味各如綠豆大﹐研入在碗內同艾燒煙燻﹐碗內藥艾盡爲度﹐取出剖下藥研細﹐每用如粟米大點在眼中﹐卽有神效。

凡小兒痘疹後﹐毒瓦斯攻目﹐或翳障赤筋﹐隱澀腫痛﹐流淚羞明難開﹐並宜洗心涼肝﹐取瀉有效。

卷三治眼方

磁石丸

治肝腎虛﹐蟹眼睛痛黃紫巴戟肉蓯蓉﹝酒浸﹞覆盆子靑鹽人參附子木香沈香防風牛乳牛膝肉桂熟地黃漧薑遠志茯苓磁石大腹皮蒼術陳皮白術川芎檳榔白芷靑皮烏藥獨活上各等分爲末﹐蜜丸﹐每服三十丸﹐鹽湯送下。

卷三治眼方

磁石丸

治肝腎虛﹐眼暗視物不明。

肉蓯蓉﹝酒浸﹞五味子菟絲子﹝照前制度﹞車前子﹝三兩﹞蒼術﹝五錢﹞漧薑肉桂磁石上各等分﹐爲末﹐蜜丸﹐每服三十丸﹐鹽湯送下。

卷三治眼方

乳香丸

治男婦頭疼﹐眼痛﹐筋骨痛甚妙。

乳香沒藥五靈脂木鱉子烏藥夏蠶砂上各等分爲末﹐酒糊丸﹐每服七丸﹐薑汁﹑茶淸送下。

卷三治眼方

乳香散

杏仁﹝去皮尖﹞酸棗仁﹝二兩﹞人參乳香郁李仁﹝各五錢﹞

上爲末﹐每服二三錢﹐溫酒送下。

卷三治眼方

乳香丸

治眼風毒不開。

全蠍﹝七个﹞僵蠶﹝十四个﹞白芷烏頭﹝十九个﹞蓽茇﹝二十一个﹞胡椒﹝四十九个﹞乳香沒藥麝香細辛良姜上各等分爲末﹐蜜丸﹐每服三十丸﹐鹽湯送下。

卷三治眼方

藿香散

一名金丸。治時行赤眼﹐退翳障﹐隱澀難開。

藿香麻黃﹝去節﹞白芷石膏﹝三兩﹞

上爲末﹐荊芥湯茶淸可下。

卷三治眼方

檀香散

荊芥檀香石膏大川烏川芎白芷甘艸香附子上各等分爲末﹐蔥湯送下。如不便﹐茶淸亦可。

卷三治眼方

磨翳散

治冷翳﹐不痛不腫﹐黑睛上生蔥花﹐名曰怒气傷肝。

黃連龍膽艸赤芍藥防風當歸梔子生地黃熟地黃桑白皮上各等分﹐咀﹐水煎。如痛加淡竹葉去肝熱﹐如口漧加燈心﹐如腫加大黃﹑砂糖﹐後服谷精艸。

卷三治眼方

治風翳

谷精艸夏枯艸木賊靑葙子石決明羌活白蒺藜菊花淡竹葉上各等分﹐咀﹐水煎服。

卷三治眼方

谷精散

治翳。

防風谷精艸上各等分爲末﹐每服二三錢﹐空心米湯送下。

卷三治眼方

除翳散

黃連﹝三錢﹞秦艽甘艸梔子決明子﹝以上三錢﹞赤芍藥大黃﹝各五錢﹐炒﹞川芎﹝一兩﹞車前子上爲末﹐淡竹葉﹐燈心煎湯送下。

卷三治眼方

退翳散

治風毒瓦斯眼﹐攀睛肉﹐昏澀淚出。

黃芩蟬蛻﹝炒﹑去頭足﹐各五錢﹞蒼術﹝制﹞甘艸﹝炙﹐各五錢﹞木賊﹝一兩﹐去節﹞蛇蛻﹝油浸﹐酒洗一宿﹞

上爲末﹐每服二錢﹐訶子煎湯送下。

卷三治眼方

磨翳丸

平補眼疾。

熟地黃夜明砂﹝少許﹞黃芩艸決明上爲末蜜丸﹐淡竹葉煎湯送下。

卷三治眼方

散血散

歸尾大黃黃連赤芍藥芒硝黃柏旋復花羌活牡丹皮獨活紅花川芎五加皮上等分﹐水煎溫服。

卷三治眼方

散血散

治赤腫難開。

當歸菊花石膏漢防己龍膽艸茵陳朴硝旋復花上各等分爲末﹐米湯送下﹐食後服。

卷三治眼方

退赤散

大黃黃芩黃連赤芍藥白芷梔子當歸桑白皮同水煎﹐食後服。

卷三治眼方

退赤丸

黃芩當歸白術生地黃木通連翹甘艸艸決明上爲末蜜丸﹐每服四十丸﹐淡竹葉煎湯送下。

卷三治眼方

逐血散

黃連菊花防風赤芍藥黃芩梔子上各等分﹐咀﹐用水煎﹐溫服。

卷三治眼方

活血散

治血毒眼。

梔子當歸菊花熟地黃牛蒡子大黃甘艸細辛赤芍藥上各等分爲末﹐每服二錢﹐酒送下。

卷三治眼方

退血散

治白膜侵睛﹐早晨冷淚。

白蒺藜荊芥麥門冬檳榔甘艸羌活艸決明上爲末﹐每服二三錢﹐茶淸化下。

卷三治眼方

四物湯

治血熱內障﹐加酒炒黃連﹑黃柏。

當歸川芎白芍藥熟地黃上各等分﹐咀﹐燈心同煎服。

卷三治眼方

貼眼藥

退赤。

白蘞大黃黃柏白蒺藜蘇木紅花皂角上爲末﹐冷水調貼太陽。

卷三治眼方

貼眼藥

治眼熱﹐赤腫疼痛。

大黃白礬朴硝上爲末﹐水調作餅貼太陽。

卷三治眼方

瀉眼藥

治一切積熱﹐赤腫疼痛。

黃芩枳殼赤芍藥荊芥大黃朴硝五更空心服﹐取瀉卽效。

卷三治眼方

貼眼藥

退赤眼毒熱。

桑白皮﹝二兩﹞大黃﹝五錢﹞荊芥﹝五錢﹞朴硝﹝二兩﹞

上爲末﹐蜜水貼太陽穴﹐以紙隔貼藥。

卷三治眼方

貼眼藥

治撞打﹐瞳人被血灌﹐及赤腫頭風等證﹐疼痛難忍。

皂角黃柏姜黃南星烏頭黃連上爲末﹐薑汁調貼太陽。如撞打赤腫不開﹐芙蓉﹑豆粉﹑生地黃汁﹑雞子淸調貼甚效。

卷三治眼方

貼眼藥

治眼被打傷﹐血灌瞳人。

大黃姜黃五倍子黃連黃柏當歸荊芥朴硝薄荷上各等分爲末﹐用生地黃汁調藥﹐以紙隔貼藥在太陽穴卽效。

卷三治眼方

貼眼藥

治眼被打傷﹐血浸睛。

梔子柳枝用生地黃捶爛調藥﹐用紙隔藥貼太陽。

卷四治眼方

治心間有熱﹐眼有赤脈﹐血灌瞳人方

玄參不拘多少﹐爲末﹐米泔水煮豬肝﹐入藥末在肝內﹐細嚼﹐用漧薑湯送下。

卷四治眼方

治爛眩風眼

一夜洗三四次。

陳霜梅﹝三个﹞銅錢﹝三个﹞黃連﹝三分﹞

用水半鐘洗眼皮。

卷四治眼方

糖煎散

治風毒瓦斯攻眼﹐赤腫視物不明﹐隱澀難開。

龍膽艸防己大黃當歸荊芥穗甘艸防風川芎赤芍藥水煎入砂糖一塊同煎服。

卷四治眼方

治雀目眼方

夜明砂蛤粉上各等分爲末﹐每服二錢﹐用豬肝三指大﹐批開入藥於肝內﹐用麻綫紮定﹐用陳米一協議煮熟﹐空心服。

卷四治眼方

蛤粉丸

治雀目。

蛤粉黃蠟上各等分﹐溶化如棗子大﹐入藥和蠟成丸﹐用豬肝二兩批開入丸於肝內﹐麻綫紮定﹐瓷器內煮熟﹐燻眼﹐溫服。

卷四治眼方

豬肝丸

治雀目痘眼全不見者有效。

谷精艸蛤粉夜明砂上各一兩﹐每服三錢﹐用豬肝一片﹐重二兩﹐批開摻藥於內﹐麻綫紮定﹐米泔水煮熟待涼臨臥細嚼﹐又用豬肝汁咽下﹐忌生冷﹑油面﹑熱毒之物。

卷四治眼方

治雀目方

夜不見光。

茯苓﹑石膏各一兩﹐豬肝尖七葉﹐老米半升﹐共浸一時﹐略炒﹐悶飯喫五六七次卽有效矣。

卷四治眼方

治眼赤腫疼痛方

北細辛當歸黃連赤芍藥龍膽艸上各等分﹐咀水煎﹐入砂糖少許同煎服。

卷四治眼方

雙劍散

治赤眼有效。

靑黛乳香﹝各一錢﹞HT硝﹝五分﹞

上各等分爲末﹐調水吹入鼻中有效。

卷四治眼方

搐鼻散

治火眼立效。

皂角鵝不食艸芒硝荔枝殼上各等分爲末﹐患者先含水一口﹐後以藥搐鼻中神效。

卷四治眼方

吹鼻散

退翳定疼痛。

苓苓香藜蘆丁香甘松香川芎﹝各一兩﹞藿香﹝五錢﹞

上爲末少許吹入鼻中。

卷四治眼方

搐鼻方

治風熱腫難開。

雄黃﹝水通過﹞辰砂﹝各二兩﹞細辛﹝二錢﹞冰片﹝少許﹞麝香﹝少許﹞

上爲末﹐先口含水以藥搐鼻中。

卷四治眼方

生地黃湯

治眼痛極。

漢防己生地黃熟地黃上各等分﹐水煎服。

卷四治眼方

二地散

治眼赤腫。

地骨皮﹝一兩﹞菊花﹝一兩﹞川芎﹝五錢﹞黃芩﹝二兩﹞赤芍藥﹝一兩﹞黃柏﹝二兩﹞熟地黃﹝三兩﹐酒浸﹞

上咀加荊芥﹐燈心同水煎服。

卷四治眼方

聚寶散

治風毒熱眼。

當歸大黃﹝煨﹞黃連龍膽艸赤芍藥甘艸荊芥菊花牛蒡子薄荷上各等分﹐水煎服。

卷四治眼方

防己散

治熱風毒去濕气。

梔子防己地黃赤芍藥當歸龍膽艸上各等分﹐爲末﹐每服二錢﹐酒調下。

卷四治眼方

鐵柱散

平補去風。此方治虛﹐血灌瞳仁﹐肝經之疾。

訶子防風梔子甘艸紫金藤石斛川芎當歸荊芥上各等分﹐爲末﹐米湯送下。

卷四治眼方

蒺藜散

止淚﹐此方原傳吳宅。

蒺藜甘艸防風﹝各五錢﹞羌活﹝一兩﹞

上爲末﹐米泔湯送下。

卷四治眼方

細辛散

防風毒﹐流淚不止。

細辛川芎﹝各一兩﹞菊花桑白皮旋復花石膏蒼術﹝各一兩﹞蒺藜﹝二兩﹞

上爲末﹐木賊煎湯送下。

卷四治眼方

細辛散

治眼睛打傷﹐有妨瞳仁﹐睛疼出血。

荊芥穗茯苓車前子地骨皮細辛沒藥﹝各二錢﹞

上爲末﹐空心溫酒調下。

卷四治眼方

住淚散

治淚不止者。

甘艸木賊蒺藜夏枯艸生地黃梔子牛蒡子上各等分咀﹐水煎溫服。

卷四治眼方

防風散

本教云﹕可常服﹐妙治產後喜怒不常或憂思﹐見淚出過多變成眼疾昏暗﹐爛眩疼痛﹐又治四五十歲者。

大黃甘菊花甘艸石決明薄荷荊芥川芎防風艸決明牛膝羌活郁金上各等分﹐爲末﹐每服二錢﹐訶子煎湯下﹐枸杞子煎湯送下。

卷四治眼方

防風散

治風毒攻眼﹐拳毛倒睫﹐止痛。

甘菊花防風黃芩黃連甘艸艸決明大黃木通赤芍藥上各等分﹐水煎服。

卷四治眼方

川芎散

治眼頭痛。

川芎防風木賊石決明白蒺藜羌活蒼術荊芥旋復花香白芷山茵陳楮實子石膏夏枯艸艸決明﹝各二錢﹞薄荷﹝一兩﹞香附子甘艸蟬蛻﹝去頭足﹐各一兩﹞蛇蛻﹝五錢﹐油浸炒﹞菊花上爲末﹐每服二錢﹐茶淸食後服。

卷四治眼方

川芎散

治頭疼眼痛。

甘菊花赤石脂荊芥旋復花川芎上各等分﹐爲末﹐每服三二錢﹐蔥湯調食後服。

卷四治眼方

消毒散

荊芥﹝五錢﹞牛蒡子﹝一兩﹞大黃甘艸﹝一兩﹞

上咀﹐水煎溫服。

防風甘艸荊芥牛蒡子連翹蒼術赤芍藥上各等分﹐咀﹐水﹑燈芯同煎。

卷四治眼方

五退散

蟬蛻蛇蛻豬蛻穿山甲蠶蛻荊芥防風甘艸石決明雄黃艸決明上各等分﹐爲末﹐鹽湯送下。

卷四治眼方

經效散

黃芩大黃當歸北柴胡犀角甘艸白芷赤芍藥﹝五錢﹞

上等分﹐咀﹐水煎溫服。

卷四治眼方

罌粟丸

罌粟﹝三錢﹞

上爲末﹐又用鵝涎調藥﹐貼眼邊﹐治目﹑飛塵入眼﹐及麥芒入眼者。

卷四治眼方

碧霞散

銅綠土膏﹝五錢﹞輕粉麝香﹝俱少許﹞

上爲末﹐頓水洗眼去風。

卷四治眼方

驅風散

川芎羌活防風石膏﹝一兩﹞川烏荊芥蟬蛻上各等分﹐爲末﹐每服三錢﹐薄荷煎湯送下﹐或茶淸亦可。

卷四治眼方

二宜散

治胎前產後風眼﹐與檀香散。

北柴胡茯苓黃柏黃芩枳實甘菊花甘艸熟地黃上各等分﹐咀﹐水煎溫服。

當歸甘艸菊花熟地黃川芎防風蒺藜蟬蛻赤芍藥艸決明上各等分﹐爲末﹐訶子煎湯下﹐胎前產後宜服。

卷四治眼方

當歸散

治老幼虛實通用。

甘艸荊芥﹝五錢﹞當歸﹝二兩﹐酒浸﹐洗﹞赤芍藥﹝二兩﹞白芷防風川芎﹝二兩﹞

熟地上咀﹐水煎服。

卷四治眼方

四靈散

治血灌瞳仁。

大黃朴硝生地黃沒藥上各等分﹐爲末﹐溫酒調下。

卷四治眼方

六神散

治傷寒後及麻痘時行赤眼﹑熱毒﹑食毒﹑腫痛不開。

大黃黃連防風赤芍藥甘艸當歸﹝五錢﹞

上咀﹐水煎溫服。

卷四治眼方

菊花散

仁齋方云﹕治肝受風毒﹐眼昏暗﹐翳障並治之。

甘艸﹝二兩﹐炙﹞甘菊花﹝四兩﹞白蒺藜﹝炒﹐搗﹐去刺﹞羌活荊芥穗木賊﹝去節﹐童便浸過一宿﹞蟬蛻﹝去頭足﹐各三兩﹞

上咀﹐水煎服。爲末﹐每服二錢﹐茶淸送下。

卷四治眼方

菊花散

治熱眼常用。

防風菊花蔓荊子枸杞子甘艸白芷川芎密蒙花五味子羌活白蒺藜上各等分爲末﹐茶淸送下﹐或酒調下。

卷四治眼方

白芷散

治頭痛眼疼。

石膏川芎川白芷本細辛上各等分﹐爲末﹐燈芯湯送下。

卷四治眼方

三花五子丸

密蒙花旋復花菊花﹝各五錢﹞決明子枸杞子牛蒡子菟絲子﹝酒浸﹐蒸熟﹐搗爛﹐焙漧﹞地膚子甘艸上各等分﹐爲末﹐蜜爲丸﹐如梧桐子大﹐每服五六十丸﹐麥門冬湯送下。

卷四治眼方

七子丸

治腎气上攻﹐肝虛膽盛﹐漸生障膜﹐不見光明者。

天麻子﹝又云是火麻子﹐可考﹞當歸萊菔子決明子靑葙子菟絲子車前子荊芥子上各等分﹐爲末﹐蜜丸﹐又用當歸﹑生地黃研爛﹐和藥爲丸﹐每服三十丸﹐空心鹽湯吞下。

卷四治眼方

黃芩散

治熱毒﹑赤腫﹑痛澀難開。

黃芩天花粉菊花荊芥淡竹葉川當歸上各等分﹐爲末﹐砂糖﹑訶子煎湯調送下。

卷四治眼方

黃苓散

治腎气虛弱上攻目﹐昏暗澀痛﹐及生肉侵睛﹐皆治之。

黃芩白蒺藜荊芥﹝各一兩﹞蟬蛻﹝去頭﹑足﹞羌活蛇蛻﹝油浸﹐炙﹞

上各五錢﹐爲末﹐麝香調酒送下。

卷四治眼方

明目丸

玄參密蒙花上各等分﹐爲末﹐糊丸﹐荊芥湯或菊花煎湯送下。

卷四治眼方

人參散

人參木香茯苓附子﹝各五錢﹐炒﹞玄參木賊郁金細辛車前子麝香樟腦靑葙子上爲末﹐用豬胰切片子﹐入椒﹑鹽少許炙焦﹐溫酒送下。

卷四治眼方

木賊散

木賊乳香細辛烏頭﹝炒﹞白芷石膏寒水石﹝二兩﹞

上各等分﹐爲末﹐每服二三錢﹐茶淸送下。

卷四治眼方

佛手散

治腎虛﹐風毒瓦斯﹑赤眼。

木賊﹝去節﹞天仙藤黃連黃柏蒼術甘艸石決明香附子上各五錢﹐爲末﹐赤眼﹐砂糖水煎服。腎气風毒﹐茶淸下。气眼﹐訶子湯下。

卷四治眼方

槐花散

治頭疼眼痛不止者。

槐花龍膽艸茯苓山梔子上各等分﹐爲末﹐每服兩錢﹐砂糖水調下。

卷四治眼方

荊芥散

治頭風眼癥。

僵蠶川芎旋復花防風菊花石膏半夏羌活白芷上各等分﹐爲末﹐蔥湯﹑茶淸調下。

卷四治眼方

荊芥湯

治一切赤腫眼。

牛蒡子﹝一兩﹐炒﹞蒼術﹝五錢﹐米泔水浸﹞防風﹝一兩﹞槐花荊芥﹝各一兩﹞菊花﹝五錢﹞甘艸﹝一兩﹞大黃﹝三錢﹞木賊石膏﹝各五錢﹞龍膽艸﹝五錢﹞艸決明﹝一兩﹞

上咀﹐水煎服。爲末﹐臨臥時米湯下亦可。

卷四治眼方

密蒙花散

治諸般眼病﹐遠視不明﹐見物稀根據﹐黑白不分明﹐本教云﹕最治風有效。

羌活密蒙花石膏木賊防風甘艸石決明蒼術蒺藜荊芥蔓荊子上各等分﹐爲末﹐訶子煎湯下。赤澀﹐砂糖水下。

卷四治眼方

密蒙花散

治諸毒﹐痘瘡眼。

密蒙花靑葙子決明子車前子上各五錢﹐爲末﹐用生薑一塊破開作三片﹐摻藥入內﹐合成一塊﹐濕紙包七重﹐灰火煨熟﹐空心服。

卷四治眼方

防風散

治酒毒眼。

防風蒺藜甘艸上各等分﹐爲末﹐每服二錢﹐酒調送下。

卷四治眼方

羌活散

治一切眼疾﹐頭風證。

羌活白蒺藜防風川芎石膏荊芥甘艸上各等分﹐爲末﹐每服二錢﹐酒調服或茶淸下。

卷四治眼方

羌活散

治眼赤腫﹐翳障。

羌活大黃﹝煨﹞密蒙花甘艸﹝炙﹞蒺藜荊芥木賊艸決明蟬蛻﹝炒﹐去頭足﹞菊花薄荷黃芩生地黃黃連當歸淡竹葉防風赤芍藥﹝各等分﹞

上爲末﹐訶子湯下﹐赤腫梔子湯下﹐翳障木賊湯下。

卷四治眼方

羌活散

治男婦病毒瓦斯上攻成赤眼﹐或食毒﹐或障膜。

羌活防風黃連升麻地骨皮玄參川芎柴胡桔梗石決明細辛黃芩淡竹葉上各等分﹐爲末﹐每服二錢﹐蜜糖水調下。

卷四治眼方

蔓荊散

治眼赤腫痛。

密蒙花甘艸石決明蔓荊子﹝包煨﹞艸決明白蒺藜蟬蛻淡竹葉蛇蛻﹝燒﹞

薄荷﹝二兩﹞酸棗仁﹝五錢﹞

上爲末﹐每服二三錢﹐薄荷湯下。

卷四治眼方

竹葉散

治眼疼痛﹐骨節熱﹐散血。

黃芩天竺黃胡黃連朴硝靑蒿﹝五錢﹞蟬蛻﹝一兩﹞甘艸﹝五錢﹞大黃﹝煨﹐五錢﹞側上爲末﹐訶子湯下﹔小兒翳熱﹐金環薄荷湯下。

卷四治眼方

肉散

治肉侵睛。

密蒙花菊花谷精艸車前子黃連羊肝子朴硝淡竹葉羚羊角黃芩甘艸蔓荊子上各等分﹐爲末﹐每服二錢﹐茶淸或米湯調下。

卷四治眼方

退頂散

治頭疼目腫。

靑黛﹝五錢﹞樟腦﹝少許﹞麝香﹝少許﹞

上爲末﹐搐鼻中。

卷四治眼方

透頂散

退赤眼翳障。

淩霄花鬧羊花苓苓香上各一錢﹐爲末﹐少許搐鼻中。

卷四治眼方

退翳光明散

木賊菊花

卷四治眼方

透光散

治气虛弱﹐頭風﹐冷熱昏疼﹐生翳障。

甜瓜子地骨皮牡丹皮蟬蛻黃芩龍膽艸白術蒼術菊花上各等分﹐爲末﹐每服一錢﹐荊芥湯下。

治翳障赤眼﹑肉侵睛﹑攀睛。

靑葙子木賊白芷甘艸蟬蛻楮實子艸決明石決明羌活川芎白蒺藜上各等分﹐爲末﹐每服一錢﹐食後茶淸或酒下俱可。

卷四治眼方

二艸散

治膀胱或左或右有冷气上攻﹐眼目赤腺﹐橫睛作痛。

夏枯艸﹝二兩﹞木賊﹝一兩﹞甘艸﹝五錢﹞

上爲末﹐每服一錢﹐薄荷煎湯下﹐或茶淸亦可。

卷四治眼方

金鈴散

治膀胱冷气上攻﹐眼目昏澀。

茴香枳殼﹝去穣﹞破故紙﹝炒﹞金鈴子芎須﹝一兩﹞茯苓川芎﹝炮﹞

上爲末﹐每服一錢﹐木通﹑黃連﹑生地黃﹑茴香煎湯下﹐酒下亦可。

卷四治眼方

茯苓散

治老人赤眼不退。

茯苓人參赤芍藥梔子甘艸麥門冬藿香瞿麥﹝各二兩﹞連翹﹝三兩﹞

卷四治眼方

黑神散

治婦人血風爛眩﹐或產後月水不調﹐痛不可忍﹐撞打血攻瞳仁﹐散血行風。孕婦不可服。

茯苓甘艸茴香肉桂生地黃川芎蒲黃木香白芷玄胡索當歸赤芍藥上各等分﹐爲末﹐每服三錢﹐酒調下﹐煎亦可。

卷四治眼方

茶調散

治婦人﹐男子風腫癢痛﹐翳障﹐爛眩﹐气眼﹐流淚﹑昏暗。

川芎石膏﹝炒﹞防風石決明羌活木賊甘艸﹝五錢﹞薄荷甘菊花上各一兩﹐爲末﹐每服二錢﹐茶淸調下。

卷四治眼方

夢靈丸

附子﹝煨﹞川椒﹝酒浸﹞山藥茴香﹝各一兩﹞靑鹽﹝五錢﹞黃﹝一兩﹞

上爲末﹐用豬腰子一副﹐研爛﹐麵糊爲丸﹐每服三十丸﹐荊芥煎湯調下﹐酒亦可。

卷四治眼方

錦鳩丸

石決明白術防風石膏﹝﹞蒺藜﹝炒﹞靑皮甘艸蟬蛻靑葙子旋復花白僵蠶蛇蛻川芎車前子羌活木賊﹝各二兩﹞人參﹝五錢﹞

上爲末﹐蜜丸如彈子大﹐細嚼﹐靑皮煎湯下。如爛眩﹐訶子湯下。治男婦老幼諸般翳障﹐血灌瞳仁﹐淚出不止﹐赤筋侵睛。

卷四治眼方

大雷丸

治气眼淚出。

木賊﹝二兩﹐去節﹞防風川白芷艸決明﹝炒﹞輕粉﹝炒﹞蒼術﹝制過﹞荊芥夜明砂上各等分﹐爲末﹐糊丸﹐薄荷煎湯下﹐茶淸下亦可。

卷四治眼方

蘆薈丸

治眼腫。

蘆薈甘艸牛膝柏子仁細辛人參羚羊角上各等分﹐爲末﹐蜜丸﹐每服二十丸﹐茶淸送下。

卷四治眼方

巖電丸

治婦人血風﹐爛眩眼。

川芎香附子防風甘艸細辛杏仁枸杞子蒼術荊芥蟬蛻﹝炒﹐去頭足﹞菊花赤芍藥上各等分﹐爲末﹐蜜丸﹐鹽湯茶淸俱可下﹐每服十五丸。

卷四治眼方

夏枯艸丸

治眼睛痛。

川芎菊花石膏夏枯艸香附子五味子上各等分﹐爲末﹐蔥﹐研爛取汁爲丸﹐每服十三丸﹑燈芯煎湯下。

卷四治眼方

天麻丸

治大人﹑小兒﹑婦人風熱﹐气攻眼﹐昏暗赤澀﹐肉﹐生瘡﹐翳膜﹐久患偏正頭痛﹐目小淚出﹐常夾腦風疼﹐多見黑花。

天麻南星川芎旋復花本羌活靑皮黑牽牛上各等分﹐爲末﹐生薑汁爲丸﹐每服三十丸﹐鹽湯下。

卷四治眼方

蔥白丸

治腎虛多昏﹐視物不明。

菟絲子﹝酒浸﹐二兩﹞肉蓯蓉﹝一兩﹞五味子車前子﹝二兩﹞肉桂蒼術﹝五錢﹞漧薑﹝泡﹞磁石﹝一兩﹐煮﹐煨﹞

上爲末﹑蜜丸如梧桐子大﹐鹽湯送下。

巴戟山藥靑鹽破故紙小茴香牡丹皮﹝五錢﹞蓯蓉枸杞子﹝五兩﹞

上爲末﹐蜜丸﹐每服三十丸﹐空心鹽湯送下。

石菖蒲枸杞子﹝五錢﹞甘艸辰砂﹝一兩﹞遠志﹝一錢﹞茯神﹝一兩﹞麥門冬﹝一兩﹞

上爲末﹐蜜丸﹐燈芯煎湯送下。

卷四治眼方

白薇丸

白薇防風羌活石橊皮白蒺藜生地黃上各等分﹐爲末﹐蜜丸﹐枸杞子煎湯送下。

卷四治眼方

遠志丸

治丁翳經年。

遠志人參白茯苓柏子仁細辛﹝五錢﹞茺蔚子艸決明﹝二錢﹞車前子上爲末﹐蜜丸﹐米湯下。

卷四治眼方

遠志丸

仁齋云淸心益肝﹐明目退翳。

人參蘆薈﹝研﹞茯苓琥珀﹝研﹞蔓荊子﹝各五錢﹞川芎生地黃熟地黃﹝洗﹐焙﹞蟬蛻﹝洗淨﹐二兩﹞茺蔚子細辛車前子白蒺藜遠志﹝水浸﹐去心﹐曬漧﹐薑汁拌﹐焙焦﹞

上各七錢﹐爲末﹐蜜丸﹐每服五十丸﹐菖蒲湯送下。

卷四治眼方

虎睛丸

治內外障﹐赤腫疼痛。

玄參﹝一兩﹞苦參﹝一兩﹞黃連﹝五錢﹞艸決明﹝二兩﹞石決明﹝二兩﹞

上各爲末﹐蜜丸﹐每服七丸﹐茶淸送下。

卷四治眼方

三奇丸

治內障﹐三五年不見光者。

車前子麥門冬熟地黃上各等分﹐爲末﹐蜜丸﹐每服三十丸﹐鹽湯送下。

卷四治眼方

金釵丸

治男婦肝腸積熱﹐肝虛目虛﹐膜入水輪﹐多淚﹐眼見黑花﹐視物不明﹐混睛冷淚﹐翳膜遮睛﹐腎臟虛憊﹐肝受虛熱﹐遠年近日暴赤﹐風毒瓦斯眼﹔又治男子幹濕香港腳﹐消腫﹐逐風明目﹐其效如神﹐不可盡述也。

生地黃熟地黃﹝各酒浸﹞杏仁﹝去皮尖﹐火炒去油﹐研﹞石蟹牛膝﹝去蘆酒浸﹐一兩﹞防風枳殼﹝去穣﹐麩炒﹐四兩﹞

上各等分﹐爲末﹐蜜丸﹐每服三十丸﹐鹽米湯下。

卷四治眼方

紫金丸

和方治眼。

川芎當歸川椒﹝各兩半﹞楮實子栝蔞根﹝二錢﹞蔓荊子﹝炒﹐二兩﹞薄荷菊花﹝三錢﹞

密蒙花﹝三錢﹞地骨皮﹝一兩﹐用甘艸水浸過﹐焙漧﹞荊芥穗﹝二錢﹐酒浸﹞蛇蛻﹝油浸﹐酒浸﹐一兩﹞白蒺藜﹝一兩﹐炒去刺﹞

上各爲末﹐蜜丸﹐每丸重一錢﹐茶淸下。昏蒙﹐當歸湯下﹔气障﹐木香湯下﹔婦人血暈﹐當歸湯下。不問好嗜﹐熱酒失明與气昏失明俱效。

卷四治眼方

照水丹

專治翳膜。

皂角硼砂海螵蛸白丁香﹝七个﹞冰片上爲末﹐以黃蠟和爲大餅子﹐如用時﹐鍼刺在火上炙﹐溶作小餅子﹐在眼翳上半日﹐用水盞照眼﹐其翳卽隨藥落下水。

卷四治眼方

犀角湯

治小兒患瘡﹐痘毒。眼睛枯破者不治﹐其餘昏證半月不愈悉治之。

犀角﹝銼末﹞石決明羚羊角﹝銼末﹞薄荷羌活麻黃白蒺藜甘艸人參栝蔞根上各等分﹐爲末﹐大者用一錢﹐小者用五分﹐蜜湯下﹐臨臥則要稱過錢分。

卷四治眼方

四順散

治婦人血虛眼。

黃連黃柏黃芩甘艸上各等分﹐爲末﹐每服一錢﹐訶子湯下。

卷四治眼方

桑白皮湯

治白睛紅綫。

桑白皮﹝二兩﹞黃芩﹝五錢﹞赤芍藥﹝五錢﹞

上各水煎服加梔子同煎

卷四治眼方

治眼珠突起﹐赤腫流膿疼痛方

茯苓知母羯羊角人參玄參桔梗犀角霍香上各等分﹐水煎﹐食後服。

卷四治眼方

秦皮散

治大人﹐小兒諸般眼疾。

秦皮黃連滑石肉桂

卷四治眼方

二宜膏點藥

治膀胱久患﹐上攻眼目﹐赤江腫疼痛難開。

宣黃連﹝五分﹑爲末﹞麝香大甘蔗樟腦上甘蔗頭﹐苗節﹐用刀開穴似竹筒﹐其蔗自然汁來蔗穴﹐又用宣黃連末一錢﹐文武火熬成膏﹐入冰片﹐麝香少許﹐研如膏點之。

卷四治眼方

幹柿膏

治肝腎虛生黑花﹐視物不明。

谷精艸爲末﹐蜜丸如彈子大﹐將幹柿劈開孔﹐入丸於內﹐飯上蒸七次﹐以碗盛﹐空心細嚼下﹐用幹柿湯下。

卷四治眼方

朱砂膏

杏仁﹝二十个﹐泡﹐去皮尖油﹞蕤仁﹝二百个﹐去皮尖油﹞蜜﹝二兩﹞硼砂朱砂﹝各二兩﹞冰片﹝少許﹞

上各爲末﹐蜜熬旋旋入藥﹐和均成膏﹐銅簪點。

卷四治眼方

黃連膏

黃連﹝一兩﹞蜂蜜﹝二兩﹞麝香﹝少許﹞

上爲末﹐用蜜煎成膏入藥﹐以紙封埋土內一宿點火毒﹐以絹濾去滓﹐入冰片少許和均﹐點眼有效。

卷四治眼方

春雪膏

南硼砂冰片﹝少許﹞蕤仁﹝一兩﹐去皮尖油﹞蜂蜜﹝一兩﹞

上爲末﹐煉蜜成膏﹐用銅簪點眼。

卷四治眼方

神仙太乙膏

當歸白芷肉桂赤芍藥玄參大黃黃芩香油生地黃上爲末﹐每藥一兩﹐用油四兩﹐熬成膏點眼。

卷四治眼方

治眼諸般翳障昏暗方

栝蔞根﹝六錢﹞川芎當歸﹝五錢﹞楮實子﹝五錢﹐炒﹞川椒﹝七錢﹞甘艸﹝三錢﹞蟬蛻﹝三錢﹞黃連﹝三錢﹞甘菊花﹝一兩﹞蔓荊子﹝二兩﹞木賊﹝二兩﹐童便浸一宿﹐焙﹞羌活﹝一兩﹞地骨皮﹝一兩﹞

白蒺藜﹝五錢﹞薄荷﹝五錢﹞荊芥﹝一兩﹞密蒙花﹝一兩﹞

上十七味爲末﹐每丸一錢﹐食後服﹔有翳﹐米泔水下﹔昏暗者﹐當歸湯下﹔婦人血暈者﹐薄荷當歸湯下。忌葷腥﹑熱物﹑酒面。

卷四治眼方

治冷淚方

夏枯艸﹝一兩﹞香附﹝一兩﹞蒼術﹝二兩﹞木賊﹝一兩﹞白芷﹝一兩﹞防風﹝二兩﹞細辛﹝三錢﹞赤芍藥﹝二錢﹞

上爲末﹐食後服用﹐砂糖調熱水下。

卷四治眼方

久補增肝力方

治肝虛腎气不足﹐常見黑花或生翳障﹐視物不明﹐迎風有淚。

車前子﹝二兩﹞熟地黃菟絲子﹝五兩﹞﹐酒浸﹐蒸熟﹐研爛上爲末﹐蜜丸﹐每服三十丸﹐空心茶淸送下。

卷四治眼方

兩目赤腫方

治風气攻注兩目﹐昏暗﹐多淚羞明﹐瞼生粟米﹐隱澀難開﹐或癢或痛﹐漸生翳障﹐視物不明﹐久患偏正頭風﹐牽引兩目細小﹐赤腫。

密蒙花菊花石決明白蒺藜羌活木賊上各等分﹐爲末﹐每服一錢﹐茶淸調下。

卷四治眼方

敗毒散

治大人﹑小兒一切風气熱毒攻眼﹐暴赤腫痛﹐隱澀羞明方。

羚羊角川升麻車前子上各等分﹐爲末﹐每服三錢﹐食後米湯調下。

卷四治眼方

治上焦受風﹐熱气攻眼﹐暴赤羞明澀痛方

龍膽艸菊花艸決明甘艸川芎﹝各二兩﹞

上爲末麥門冬煎湯下﹐或熱水化砂糖調下。

卷四治眼方

時行暴赤方

治肝气不足﹐內受風熱﹐上攻眼目﹐昏暗﹐視物不明﹐見風多淚﹐怕日羞明﹐隱澀難開﹐翳障﹐婦人血風爛眩。

梔子荊芥菊花蔓荊子玄參細辛防風大黃牽牛﹝炒﹞黃芩川芎木賊﹝去節﹞甘艸﹝各一兩﹞

蒼術﹝二兩﹐炒﹞艸決明﹝五錢﹞

上爲末﹐每服一錢﹐冷酒調下。

卷四治眼方

連翹散

治心熱目赤。

連翹柴胡赤芍藥甘艸當歸梔子木通牛蒡子防風瞿麥滑石黃柏車前子黃芩荊芥蟬蛻﹝去頭足﹞薄荷生地黃上各等分﹐咀﹐水煎服。

卷四治眼方

黃連丸

治心熱毒瓦斯眼。

黃連﹝四兩﹞

上爲末﹐用羯羊肝﹐去筋膜﹐搗爛﹐生爲丸﹐日進二服﹐每服五十丸﹐茶淸送下。

卷四治眼方

治虛眼方

治男婦眼目紅腫。

當歸熟地黃茯苓川椒甘艸茴香山藥黃連菊花上各等分﹐水煎服。

卷四治眼方

瀉白散

治肺與大腸有熱。

桑白皮地骨皮﹝各一兩﹞甘艸﹝五錢﹞

上咀﹐水煎服。

卷四治眼方

瀉靑散

治肝熱眼赤腫。

當歸川芎龍膽艸大黃羌活山梔子上各等分﹐蜜爲丸﹐每服三十丸﹐淸湯下。

卷四治眼方

治暴赤眼方

用肥生薑﹑黃柏各一塊﹐將姜開孔入黃柏在內﹐再用姜片掩定﹐將黃泥封﹐用火煨熟﹐取自然汁點。

又方用雞子一个去黃﹐用淸將黃連末五分入內﹐攪勻封固放臭泥內一宿﹐次日濾淸點眼有神效。

卷四治眼方

百解散

治遠年近日血風赤眼﹑昏暗﹐皆是髒積熱毒。

當歸尾赤芍藥防風木賊白蒺藜白術菊花黃柏大黃北細辛天花粉羌活蟬蛻白芷生地黃靑葙子香附子上各等分咀﹐水煎服。

卷四治眼方

明目益腎丸

枸杞子﹝一兩﹞當歸﹝一兩﹐酒浸﹞巴戟﹝五錢﹑甘艸水煮﹐去心﹞五味子﹝五錢﹞知母﹝十錢﹐酒炒﹞山藥﹝五錢﹞黃柏茯神﹝一兩﹞人參﹝五錢﹞甘艸﹝五錢﹞生地黃﹝一兩﹐酒浸﹞天門冬菟絲子﹝一兩﹐酒浸﹐蒸熟﹑搗爛﹑焙漧﹐爲末﹞

上爲末﹐蜜丸﹐每服五十丸﹐鹽湯送下。

卷四治眼方

滋陰地黃丸

卽熟地黃丸。

熟地黃﹝一兩﹞生地黃﹝五錢﹞柴胡﹝八錢﹞天門冬甘艸﹝炙﹞枳殼﹝麩炒﹞地骨皮黃連五味子﹝各五錢﹞人參﹝二錢﹞當歸身﹝酒浸﹐焙漧﹞黃芩﹝各五錢﹞

上爲末﹐每服百丸﹐茶淸米湯俱可下。

卷四治眼方

六味地黃丸

治腎虛眼不耐神﹐神光不足。

蔓荊子川芎山藥山茱萸﹝去核﹐各二兩二錢﹞牡丹皮熟地黃﹝三兩﹞澤瀉白茯苓﹝各八錢﹞

上爲末﹐蜜丸﹐每服七十丸﹐空心米湯下。

卷四治眼方

撥云丸

治翳障遮睛疼痛。

天花粉甘艸﹝炙﹞蔓荊子枳實﹝麩炒﹞川芎薄荷菊花白蒺藜木賊﹝去節﹐童便浸一宿﹐各五錢﹞密蒙花荊芥穗地骨皮羌活﹝各一兩﹞蛇蛻﹝油浸﹐炙幹﹞蟬蛻﹝去頭足﹞黃連﹝各三錢﹞當歸﹝一兩五錢﹞川椒﹝七錢五分﹐炒﹐去殼﹞。生地黃﹝一兩五錢﹞

上爲末﹐蜜丸﹐每服三十丸﹐食後臨臥之時服三次﹐米湯下。

卷四治眼方

點眼神膏

百艸心﹝卽羊膽﹞百花心﹝卽蜂蜜﹞生人血﹝婦人初生男孩乳﹞

上味攪和一處﹐瓷罐盛貯﹐埋在土內﹐春三日﹐夏一日﹐秋七日﹐冬十日取出點眼﹐無問火眼風眼﹐疼痛﹐隱澀難開﹐羞明怕日。

卷四治眼方

鍼赤眼

臨泣二穴瀉﹐並在眼角髮際進五分是穴。合谷二穴補﹑太陽二穴瀉。

卷四治眼方

鍼眼痛

淚出須先瀉後補穴道。光明二穴合谷二穴風池二穴行間﹑睛明二穴。

卷四治眼方

治婦人赤眼頭風方

白芍藥當歸熟地黃川芎荊芥細辛羌活石決明甘艸菊花木賊薄荷艸決明黃芩上各等分﹐咀﹐水煎服﹐其痛卽止。

卷四治眼方

治婦人血犯肝經眼花見鬼方

當歸白芍藥川芎黃芩茯苓遠志熟地黃朱砂燈芯金箔門冬子山梔子上各等分﹐咀﹐水煎溫服。

詩曰﹕血犯肝經致眼花﹐醫人盡道是風邪﹔狂言見鬼安知病﹐妄語如神未測耶。

卷四治眼方

退赤

當歸﹝五錢﹞山梔子﹝一兩﹞甘艸﹝一錢﹐炙﹞大黃﹝二錢﹐半生半熟﹞

上咀﹐水煎食後溫服。

卷四治眼方

除昏

黃連﹝五錢﹞菊花﹝二錢﹞大黃﹝五錢﹞夜明砂﹝水澄﹐少許﹞

上爲丸﹐每服三十丸﹐食後鹽湯下。

卷四治眼方

去熱

黃芩﹝五錢﹞梔子甘艸大黃﹝五錢﹞龍膽艸上各等分﹐爲丸﹐每服三錢﹐薄荷﹐砂糖水下。

卷四治眼方

定痛

防風﹝一兩﹞當歸﹝五錢﹞黃芩﹝五錢﹞

上水煎入砂糖少許﹐再煎溫服。

卷四治眼方

止淚

木賊﹝二兩﹐去節﹞香附子﹝二兩﹐去毛﹐炒﹞夏枯艸﹝一兩﹞蒼術﹝一兩五錢﹐酒浸一夜﹐去皮﹞

上爲末﹐麵糊丸﹐每服二十丸﹐食後鹽湯送下。

卷四治眼方

磨翳

黃連﹝五錢﹞白蒺藜﹝一兩﹞熟地黃﹝二兩﹞生地黃﹝一兩﹞

上爲末﹐蜜丸﹐麥門冬湯送下。

卷四治眼方

去赤

川芎﹝五錢﹞赤芍藥﹝二兩﹞熟地黃當歸﹝各一兩﹞

上咀﹐水煎﹐食後溫服。

卷四治眼方

除肉

冰片﹝少許﹞白硝﹝少許﹞硼砂﹝少許﹞白丁香﹝五粒﹞

上爲末﹐煉蜜成膏點眼。

卷四治眼方

活血

當歸﹝一兩﹞蘇木﹝一兩﹞

上爲末﹐每服三錢﹐食後茶淸送下。

卷四治眼方

順气

人參甘艸白術藿香茯苓上各等分﹐棗三枚﹐食後溫服。

卷四治眼方

瀉肝

大黃﹝五錢﹞荊芥﹝一兩﹞甘艸﹝三錢﹞

上咀﹐水煎食後爲末﹐每服三錢﹐白湯下。

卷四治眼方

洗腎

黑牽牛﹝五錢﹐半生﹐半炒﹞大黃﹝三錢﹐生用﹞

上爲末﹐每服二錢﹐空心燈芯湯送下。

卷四治眼方

洗心

澤瀉黃連甘艸﹝二錢﹐炙﹞

上爲末﹐每服二錢﹐燈芯湯食後送下。

卷四治眼方

洗肺

黃芩﹝二兩﹞桑白皮﹝一兩﹞

上爲末﹐每服三錢﹐燈芯湯食後送下。

卷四治眼方

補腎

蒼術﹝一兩﹞靑鹽﹝五錢﹞香附子﹝一兩﹞夜明砂﹝一兩﹐水澄﹐去砂石﹞

上爲末﹐蜜丸﹐每服三十丸鹽湯送下。

卷四治眼方

補肝

蒼術﹝一兩﹞黃連﹝一兩﹞熟地黃﹝一兩﹞

上爲末﹐蜜丸﹐每服三十丸﹐食後鹽湯送下。

卷四治眼方

磨障

硼砂冰片﹝少許﹞加朴硝上爲末﹐點眼。

卷四治眼方

倒睫

石燕﹝一个﹞用碗磨水點之﹐常以黃連水洗﹐又摘去眼內倒睫拳毛﹐用石燕水搽之。

卷四治眼方

消腫

南星﹝二錢﹐爲末﹞生地黃﹝五錢﹐研﹞加大黃﹝有驗﹞

上爲末﹐用雞子淸調﹐點太陽穴﹐以紙隔藥。

卷四治眼方

去風

荊芥﹝一兩﹞地龍﹝五錢﹐去土﹞大黃﹝五錢﹐炮﹞蔓荊子﹝一兩﹞甘艸﹝五錢﹐炙﹞

上爲末﹐每服二錢﹐食後茶淸下。

卷四治眼方

散血

甘艸﹝一兩﹐炙﹞生地黃﹝一兩﹞山梔子﹝一兩﹐去殼﹞

上咀﹐每酒水各半盞同煎﹐食後服。

卷四治眼方

止痛

防風﹝一兩﹞川芎﹝五錢﹞甘艸﹝五錢﹐炙﹞當歸﹝五錢﹞

上爲末﹐食後米湯調下。

卷四治眼方

頭風

梔子﹝二兩﹞全蠍﹝五个﹞薄荷﹝包﹐炒﹞川烏﹝五錢﹐生﹞

上爲末﹐酒糊丸﹐每服十丸﹐食後蔥湯下。

卷四治眼方

退血

細辛紅花川芎﹝三錢﹞大黃﹝五錢﹐生用﹞當歸﹝各五錢﹞

上咀﹐水酒各半煎﹐溫服。

卷四治眼方

治酒毒

防己﹝一兩﹞甘艸﹝五錢﹞白蒺藜﹝一兩﹞

上爲末﹐每服二錢﹐白湯調下。

卷四治眼方

護睛

黃連﹝一兩﹞當歸﹝五錢﹞甘艸﹝一兩﹞赤芍藥﹝一兩﹞

上咀﹐水煎﹐食後服。

卷四治眼方

宣肺

甘艸﹝一兩﹞麥門冬﹝一兩﹞桑白皮﹝五錢﹞

上咀﹐水煎﹐食後溫服。

卷四治眼方

去肉

朴硝﹝少許﹞硼砂﹝如豆大﹞白丁香﹝五粒﹞

上爲末﹐點眼。

卷四治眼方

天行赤眼

靑黛艸決明槐花﹝三兩﹐梔子代﹞黃柏﹝不拘多少﹞

上咀﹐水煎﹐食後服。

卷四治眼方

痘瘡

甘艸﹝三錢﹐炙﹞綠豆皮﹝一兩﹞枳殼﹝五錢﹞蟬蛻﹝五个﹐去頭足﹞龍膽艸﹝一兩﹞

上爲末﹐每服二錢﹐麥門冬煎湯調下。

卷四治眼方

冷淚

夏枯艸香附子上各等分﹐爲末﹐麥門冬湯調下。

卷四治眼方

常洗

黃連黃柏梔子銅靑﹝一錢﹞蔓荊子當歸﹝五錢﹞五倍子﹝一錢﹞

上爲末﹐熱湯泡洗。

卷四治眼方

常搐

薄荷﹝五錢﹞鬧羊花﹝一兩﹞川芎﹝三錢﹞羌活﹝一兩﹞

上爲末﹐搐鼻。

卷四治眼方

去翳

豬胰﹝一錢﹞樟腦﹝少許﹞白丁香﹝十五粒﹞

上爲末﹐以豬胰爲膏點之。

卷四治眼方

洗腎

鉛丹﹝五錢﹞海螵蛸上爲末﹐熱湯調洗。

卷四治眼方

搐鼻

川芎﹝一錢﹞鵝不食子﹝一錢﹐曬漧﹞

上爲末﹐喫噙水一口後﹐將藥搐鼻中。

卷四治眼方

通用

川芎香附子﹝三錢﹞甘菊花﹝各一兩﹞

上爲末﹐砂糖丸﹐熱湯送下。

卷四治眼方

爛眩

連翹黃連上各等分﹐爲末﹐沸湯泡洗眼皮。﹝方名美玉散。﹞

卷四治眼方

通用

川芎當歸菊花白芍藥生地黃上各等分﹐爲末﹐每服三錢﹐白湯送下。

卷四治眼方

赤腫

黃芩枳殼荊芥赤芍藥上各等分﹐煎熟﹐將大黃泡﹐空心服。

