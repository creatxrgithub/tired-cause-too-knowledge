

欽定四庫全書

子部五

聖濟總錄纂要

醫家類

提要

【臣】等謹案聖濟總錄纂要二十六卷宋政和中奉勅編

國朝程林刪定林字云來休寧人初徽宗禦制聖濟經十卷四十二章又詔集海內名醫出禦府所藏禁方祕論纂輯成編凡二百卷其書久而佚脫林購求殘帙凡得三本互相補苴尙闕一百七十三卷至一百七十七卷不可復見以其繁重難行乃撮其指要重爲纂輯門類悉依其舊所闕小兒方五卷則倩其友項睿補之仍冠以徽宗原序大徳四年集賢學士焦惠校上序及校刋諸臣銜名考晁陳二氏書目但有徽宗聖濟經不載是書觀焦惠序稱始成於政和重刋於大定殆汴京破後隨內府圖籍北行南渡諸人未睹其本歟今未見其原書然宋代宗尙醫學搜羅至富就所采錄古來専門授受之方尙可以見其大略其每類冠論一篇亦皆詞簡而理明均足以資考訂原本之末有神仙服餌三卷或言烹砂煉石或言嚼柏咀松或言吐納淸和或言斬除三尸蓋是時道教方興故有是妄語林病其荒誕一槪汰除惟約取其尋常頤養之藥三十餘方其別擇具有條理故所錄諸方多可行用與膠執古法者異焉乾隆四十六年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

宋徽宗禦制聖濟總錄纂要序

生者天地之大徳疾者有生之大患方術者治病之大法昔者神農氏黃帝氏獨觀太初旁燭妙有味百藥以辧物審百疾以全生其制名其取類其正君臣其立佐使其見於太素玉冊之書雷公岐伯之問蓋皆開神明之蘊窮陰陽之變原性命之理而與天地同其覆載中古以還鏤之玉版蔵之金匱功利及艸木惠澤被牛馬所以遺天下後世甚厚歷年旣久流滋甚糟粕具在而精意不傳內經有病名而莫之究有治法而莫之習極其妙至於通仙而莫之悟人之生也其位參於天地其靈貴於萬物形不盈仞而心侔造化昆侖尺宅修之可以長生寸田神牖閒之可以反照天闗神廬息之可以召和去土符書金格鏈丹卻粒禦气淩虛不假於物而裕然自足嗟夫達士可以神解昧者且不能養其形而況於了其心乎內之五臓六腑外之九竅四闗著之於色發之於聲寓之於三部九一失其平則疾病隨神聖治於未兆工巧捄其已然非天下之至精孰能探天下之至賾非天下之至粗孰能祐天下之至神朕憫大道之郁滯流俗之積習斯民之沈痼庸醫之妄作學非精博識非悟解五行之數六气之化莫索其隠莫擬其逺曰寒曰熱曰寒熱之相搏差之毫釐失以千里而有餘者益之不足者損之率意用法艸石雜進夭枉者半可勝嘆哉萬幾之餘著書四十二章明內經之妙曰聖濟經其意精微其防邁逺其所言在理所以探天下之至賾又詔天下以方術來上並禦府所藏頒之爲補遺一卷治法一卷捲凡二百方幾二萬以病分門門各有論而序統附焉首之以風疾之變動終之以神仙之服餌詳至於兪宂經絡祝由符禁無不悉備名之曰政和聖濟總錄其所載在事所以祐天下之至神蓋聖人之駴世本在於上末在於下無見於上則治之道不立無見於下則治之具不行經之所言者道也醫得之而窮神總錄之所載者具也醫用之而已疾漢張仲景作傷寒論而雜之以方唐孫思邈作千金方而繼之以翼以謂不如是則世莫能用其術然之二人者防於方術之內者也彼超然獨見於方術之外下顧岐伯之流而與之議始可謂知道朕作總錄於以急世用而捄民疾亦斯道之筌蹄云耳天下後世宜致思於忘筌蹄而自得者俯仰之間嚬笑之度禦五行之數運六气之化以相天地以育萬物至扵反營魂而起當生者豈細事哉蓋將有來者焉

聖濟總錄纂要序

臣聞天地以溥生爲大徳所以曲成萬物而不遺聖人贊天地之化育故斂時五福以敷錫於庶民夫民之爲物也智者寡愚者眾起居失常食飲無節外爲寒暑燥濕風以賊其形內爲喜怒思憂恐以亂其气形气乃傷疾所由作聖人有憂之謂祝由不可以盡已也遂制藥石鍼艾以攻八風六气之邪爲湯液醪醴以佐四時五行之正防其未然救其已病然後物各遂其生民不夭其命矣又謂非立憲言不可以福萬世也於是上法天道下因地宜究陰陽之本明生死之由考於古而驗之今取諸已而施之人定爲成書著之玉版藏之金匱宣之於布政之堂祕之於靈蘭之室以俟來哲以施無窮其爲仁民愛物之心斯可謂極矣然其言至簡其論至要其理至深後世學者𨿽有上智非研精覈慮則亦未易窺其奧也故曠代之中能以斯術鳴世者時固有之若夫神聖工巧獨得先世不傳之祕如和緩越人亦不過十餘人而已況去聖已逺支分派別析而爲眾科業而爲専門所以人各拘其偏而莫肯究其全則益不逮於古矣積習成常流獘玆甚懼大道將遂於湮微故聖濟總錄由是而作焉上下凡二百餘卷始終幾二百萬言逐病分門門各有方據經立論論皆有統蓋將使讀之者觀論以求病因方以命藥則世無不識之病病無妄投之藥惟法有逆從治有先後在乎智者擇其所當從其所宜而已究而言之實醫經之防要學者之指南生民之司命也惜其始成於政和重刋於大定旣綿歷百年之久不能無三豕之訛今主上神極禦天修節制度治具畢張以謂是書所載𨿽先聖之緒餘其所以康濟斯民亦致治之一助也乃詔江浙行省刋於有司布之天下其或戾隨加釐正復降徳音俾下臣爲之序引臣誠愚陋竊不自量仰惟聖徳如天甄陶萬類爰自卽位以來於今七年恩浹飛沈仁及艸木然猶夙夜孜孜廣求民瘼或一物不得其所則必爲之惻然臣謂此書復出則上可以輔相天地之宜下可以永底蒸民之生物無疵癘咸躋於仁壽之域矣大徳四年二月一日集賢學士嘉議大夫典瑞少監臣焦養直謹序

聖濟總錄纂要校刋職名

正議大夫杭州路總管兼管內勸農事臣梁曽中順大夫江南浙西道肅政防訪副使臣商晦嘉議大夫江南浙西道肅政防訪副使臣田滋中奉大夫前江南浙西道肅防訪副使臣徐琰嘉議大夫簽江浙等處行中書省事臣奪兒只哥正奉大夫江浙等處行中書省參知政事臣安祚

欽定四庫全書

聖濟總錄纂要卷一

休寜程林纂

諸風門

諸風統論

論曰易曰撓萬物者莫疾乎風夫以吹噓鼓舞巽而易入枯者榮者成物之功實在於是然而分四時位八方適應其時則爲正弗循其方則爲邪人惟萬物之靈能察諸此觀冬至之日有從南方來必曰賊風其他可類推矣感之淺者畱於肌膚感之深者達於骨髓而況倉卒頃刻之間大可畏懼因有治所不迨者蓋禍患之機藏於細防非常人所豫見及其著也𨿽智者不能善其後是以上古聖人之教下皆謂之虛邪賊風避之有時不然何以言風者百病之始風者百病之長風者善行而數變先聖之言可深思之

中風

論曰風邪中人以春甲乙得之爲肝風以夏丙丁得之爲心風以季夏戊巳得之爲脾風以秋庚辛得之爲肺風以冬壬癸得之爲腎風若中其五臓六腑之兪則各隨其證而治之人生自幼穉至於老耄率多因風而致疾或嗜食傷飽或不食失饑或渴而失飲或飲而過量或因五味之傷或冒熱衝風或大寒近火或暴露寒濕或刺損肌膚撲傷肢體或失節宜或多嗜欲緣此風趨諸竅或畱一偏遂使手足不隨言語蹇澀或痛連骨髓或痺襲皮膚瘙癢如虫行痺如錢石或多痰好睡或健忘多嗔血脈不行肉色漧瘦久在牀枕起便須人語澀面浮精神困耗皆其證也

附子湯方治中風欲死身體緩急目不得開舌彊語澀

附子【破去皮臍制一枚】芍藥甘艸麻黃【去根節先煎掠去沬焙】白術【各一兩】防風【去義】防己【各一兩半】人參黃芩【去心】桂【去皮】獨活【去蘆】芎防【各一兩】天雄【炮制去皮臍一枚】

右一十三味剉如麻豆毎服五錢匕水一盞半入生薑半分切煎至八分去滓空心日午夜臥各溫服如人行五里以熱生薑粥投之防汗出愼外風

麻黃湯方治中風肢體弛緩言語蹇澀精神昏憒麻黃【去根節先煎掠去沫焙三兩】桂【去麄皮】獨活【去蘆】羚羊角【鎊各三分】萎蕤【切焙一兩】葛根【剉三兩】升麻防風【去義各兩半】石膏【碎六兩】甘艸【炙剉三分】

右一十味麄篩每服五錢匕水一盞半煎至八分去滓溫服如人行五里再服用熱生薑稀粥投汗出愼外風

薏苡仁湯方治中風肢體緩縱精神恍惚言語蹇澀薏苡仁【炒五兩】萎蕤【切焙】茯神【去木各三兩】犀角【鎊二兩】烏梅【七枚去核】麥門冬【去心焙三合】

右六味麄篩毎服五錢匕水一盞半入生薑半分切煎至八分去滓入竹瀝白蜜各少許再煎三五沸食後日午夜臥各一服

吐痰白礬散湯治初中風失音不語昏昧不知人先宜吐風痰令省覺次可服諸湯散

白礬【二兩生用】生薑【一兩連皮碎水二升煎取一升二合】

右二味先細研白礬如末入濃煎生薑湯研濾分三服旋旋灌須臾吐出痰毒眼開風退方可救治若气衰力弱不宜猛性藥吐之

防風湯方治中風不語兩目不開手足抽掣發歇往來昏塞涎潮

防風【去義】羚羊角【鎊】獨活【去蘆】赤箭【卽天麻苗無以天麻代之】當歸【切焙】麻黃【去根節】杏仁【湯浸去皮麩炒】桂【去皮各一兩】前胡【去蘆】秦艽【去苖】甘艸【各半兩】

右一十一味麄篩毎服四錢匕以水一大盞生薑半分切煎至七分去滓不計時溫服

取涎丸方治中風不語喉中如拽鋸口中沫出天南星【大者一枚去浮皮剜中作坑入醋令八分滿四面用火逼醋漧黃色剉】藜蘆【一分】

右二味研爲末用麫糊丸如桐子大每服三丸溫酒下良久吐出痰涎爲效吐不止用冷蔥湯呷卽止

羚羊角丸方治中風手足痺行履艱難

羚羊角【屑】桂【去麄皮】白防榔【煨剉】五加皮【剉】杏仁【去皮尖炒黃】人參丹參栢子仁枳殻【去瓤焙炒】附子【制炮去皮臍各兩半】茯神【去木】防風【去義】熟漧地黃【焙】麥門冬【去心焙各二兩】南木香牛膝【酒浸切焙各一兩】薏苡仁【二兩半】

右一十七味羅極細鏈蜜爲丸梧桐子大每服空心溫酒下三十丸日二

卒中風

論曰內經謂邪風之至疾如風言邪之迅速如此卒中風之人由陰陽不調腑臓大虛气血衰弱榮衛乏竭故風之毒邪尢易乘間致僕倒悶亂語言蹇澀痰涎壅塞肢體痺不識人事者此證也

奪命散方治中風卒倒不省人事口面防斜失音不語但吐涎沫或口噤不開目昧垂死一切風疾

黒豆【一合】烏雞糞馬牙硝【研】龍膽【去蘆頭剉碎一分】

共四味先將雞糞及豆同炒熟次入龍膽馬牙硝拌勻以酒三盞煎二盞去滓分三服不拘時候溫服

救生散方治卒中風

白礬半夏天南星【三味等分】

同爲細散毎服以好酒一鐘藥末二錢匕生薑三片煎七分通溫灌之當吐涎抹令正坐經一復時不得令臥如臥則涎難出良久再依法煎藥一錢後常服只半錢

防竹瀝飲方治卒中風倒悶口噤不能語昏不知人鍼不知痛

防竹瀝【五合】防風甘艸桂【各一兩】防己麻黃白術人參黃芩細辛茵芋秦芃【去土】附子【去皮臍各一兩】生薑【焙漧三兩】

除竹瀝外剉麻豆毎服五錢匕水一鐘半竹瀝一合同煎至一盞去滓溫服不拘時

羌活湯方治卒中風悶亂語言蹇澀牙闗急羌活桑根白皮麻黃天雄【去皮臍】當歸【各二兩】桂旋復花【炒】逺志【各一兩】大腹皮甘艸芎防威靈僊枳殻【去瓤麩炒】菖蒲【各一兩】杏仁【湯浸去皮二十一枚】

剉如麻豆每服五錢匕水一盞半入生薑三片煎至八分去滓溫服不拘時

阿膠丸方治腑臟久虛气血衰弱卒中風邪及攤緩等疾

阿膠【炙令燥】蟬殻【去土】犀角屑麝香【三錢】白花蛇【三分】桂【一兩】白鮮皮白僵蠶【炒】天南星半夏【酒浸三日麩炒】天麻桔梗黃茋當歸羌活虎頭骨【酥炙】海桐皮白芷白茯苓附子【去皮臍】防風芎防麻黃【各一兩】幹蠍【去尾用糯米炒四十二枚】人參沒藥【各半兩】木香【一兩】羚羊角屑【半兩】漧薑【四錢】烏蛇【酒浸去皮骨三分】

共細剉焙漧爲末鏈蜜爲丸如彈子大每服一丸生薑酒嚼下中風甚者抝開口或先以藥啑化藥灌下一丸立省

牛黃丸方治卒中風僕倒悶亂語言蹇澀涎痰壅盛牛黃盧防天竺黃血竭沒藥丹砂【俱研】續隨子皂莢灰【各半兩】丁香木香幹蠍【去土炒】粉霜雄黃甘遂【各一分】麝香【二錢】肉豆防【二枚】防榔【二枚】龍腦【一字】

共研爲末每抄藥末四錢入輕粉三錢再研勻麫糊爲丸如黍米大每服五丸金銀薄荷湯下隨大小加減一方添天麻一兩酒浸炙爲末研勻丸如小彈子大凡中國用冷水化下一丸立效些小風寒每服半丸小兒驚風一丸分作六服並用冷水化下【與後牛黃丸並局方牛黃丸不同】

肝中風

論曰內經謂以春甲乙中風爲肝風肝風之狀多汗惡風善悲嗌漧善怒時憎女子者有頭目瞤兩脇痛行常傴僂嗜甘如阻婦狀者有但踞坐不得低頭兩目連額色防靑唇靑面黃者治法宜炙肝腧後以藥治之排風羌活散方肝臟中風筋脈拘攣疼痛

羌活【去蘆頭一兩半】天麻【二兩】芎防【一兩】酸棗仁【炒一兩半】薏苡仁【一兩】鹿角膠【炙燥一兩】蔓荊實【去皮三分】羚羊角【鎊一兩半】桂【一兩】人參【一兩】白附子【制一兩】牛膝【酒浸焙二兩】烏蛇【三寸酒浸炙用肉】犀角【鎊三分】白鮮皮【剉一兩】地骨皮【剉一兩】栢子仁【一兩五錢生用】

右一十七味羅爲散以豆淋酒調下一錢匕漸加至二錢匕日三夜一

升麻湯方治肝虛中風頭痛目胸中客熱气壅衝心煩悶

升麻前胡【去蘆頭各一兩五錢】參地骨皮【各一兩】羚羊角【屑】葛根【各二兩】酸棗仁【一兩】

右七味麄篩毎服五錢匕以水一盞半煎至八分去滓入竹瀝半合重煎三兩沸放溫食後服如人行五六里更進一服

心中風

論曰心中風之狀多汗惡風焦燥善怒嚇赤色病甚則言不快診在口其色赤夫心受風風盛則生熱熱甚則汗不止心之液爲汗故也汗多則腠理疎疎則眞邪相薄是以惡風又心惡熱熱極則唇焦內燥多怒心之聲爲言病甚則言不快心气通於舌故也又其證胸背拘急不可傾側面赤頭痛熻熻發熱不能安臥以心主血脈其風日久隨榮衛行內外相搏蘊積而然也

辰砂天麻丸方鎭養心神擒截諸風和流榮衛滋潤筋絡開通闗膈肥密表腠

丹砂【半兩】天麻【一兩】半夏【湯煮軟焙漧】天南星【各半兩】蠍稍【一分炒】白附子【半兩】白僵蠶【炒】牛黃【研各半兩】蓬砂【一分研入】麝香【一分研入】

共爲末水煮麫糊爲丸如梧桐子大每服三十丸荊芥湯下不計時候

烏犀散方治心中風精神冒悶語聲錯誤恍惚多驚烏犀角【鎊二兩】丹砂【研】獨活【去蘆頭】丹參逺志【去心】人參蔓荊子防風

共羅爲散每服二錢匕食後酒調下日三

人參丹砂丸方治中風恍惚驚悸安神志化痰涎人參丹砂【研各二兩】紫石英【研】白石英龍腦細辛【去枝葉】赤箭天門冬【去心焙】逺志【去心】生漧地黃【焙】菖蒲【九節者米泔浸切焙各一分】白茯苓【去皮三兩】犀角鎊沙參防風【去義各半兩】麝香【研半分】

共研爲末鏈蜜丸如小雞頭大每服一丸溫酒嚼下不拘時候

脾中風

論曰脾風之狀多汗惡風身體怠惰四肢不欲舉色薄防黃不嗜食診在鼻上其色黃又曰踞而腹滿身通黃吐醎汁又曰熻熻發熱形如醉人腹中煩重皮肉瞤動短气脾裨諸臓灌四旁者也所主四肢故脾中風則身體怠惰四肢不欲動脾者倉廩之官故病則不嗜食診在鼻中央之位也其色黃黃土之色也煩重發熱風之候也形如醉人者邪气之甚也

獨活湯方治脾臓中風肢體緩弱言語不利熻熻發熱

獨活麻黃【去節先煎掠去沫焙漧】防風【去義各一兩】白茯苓【去皮】人參羚羊角【鎊】前胡【去蘆頭】沙參【去蘆頭】旋復花黃茋半夏【湯洗七徧切焙】附子【炮制去皮臍三分】甘艸【炙半兩】

共剉如麻豆每服三錢匕以水一盞半入生薑汁半分切同煎取七分去滓溫服不拘時日三

秦艽湯方治脾臓中風身體拘急舌彊不能語秦芃【去苖土】麻黃【去根節沸湯掠去沫焙漧】石膏【各一兩】獨活赤茯苓【去皮】山茰芎防防風桂

白術人參防己附子【炮制去皮】杏仁【去皮尖麩炒各三分】漧薑甘艸

【炙】細辛【去苗葉各半兩】

共剉如麻豆每服五錢匕水一盞半煎取八分去滓溫服不拘時候

羚羊角丸方治脾臓中風口面偏斜語言蹇澀虛煩手臂腰腳不隨

羚羊角【屑】防己白芍藥獨活【去蘆頭】白茯苓【去黒皮】防風酸棗仁【防炒】杏仁【去皮尖雙仁炒黃】麥門冬【去心焙各三分】人參芎防栢子仁【炒】防榔【剉】桂【去粗皮】當歸【切焙各半兩】附子薏苡仁熟漧地黃【焙各一兩】

共羅爲末鏈蜜和丸如梧桐子大每服空心溫酒下三十丸

肺中風

論曰肺中風之狀多汗惡風色皎然白時欬短气晝日則差暮則甚診在眉上其色白又曰燥而喘身運而重冒而腫脹偃臥則胸滿短气冒悶汗出夫熱生風風盛則熱腠理開多汗者熱甚故也風薄於內所以惡風皎然而白金之色也在變動爲欬又肺生气故時欬短气也風陽也陽晝則在表暮在裏陽裏而風應之故暮則甚也診在眉上其色白肺之色也身運而重風使然也喘而腫脹偃臥而胸滿短气以肺主气故也

羚羊角丸方治肺中風气急背項彊鞭語聲嘶敗羚羊角【二兩】白鮮皮【五錢】升麻蔓荊實惡實【炒】枳殻【一兩】天麻【白者】秦芃

共羅爲末鏈蜜和丸如梧桐子大食後煎桑白皮湯下十五丸日三服

薺苨湯方治肺中風項彊鼻塞語聲不出喘鳴肩息胸滿短气

薺苨【二兩】防風人參【各一兩五錢】獨活細辛赤箭芎防羚羊角【各五錢】麻黃【二兩】桔梗【剉炙三分】前胡【去蘆頭】蔓荊實白鮮皮【各五錢】甘艸石膏【各一兩】

共細篩毎服三錢匕水一盞煎至七分去滓溫服食後臨臥服

腎中風

論曰腎風之狀多汗惡風脊痛不能正立其色炲曲不利診在肌上其色黒夫身之本在腎受五臓六腑之精气以養百骸九竅腎受風則諸陽之气不上至於頭面故有面痝然浮腫之證陽气虛者則多汗惡風腎主骨骨不彊則脊痛不能立精神衰弱則隠曲之事不利肌上黒如炲色又踞而腰痛不可俛仰或爲冷痺或爲偏枯耳鳴聲濁志意昏沈善恐多忘皆腎風證也海桐皮散方治腎中風踞而腰痛腳腫疼重耳鳴面黒志意不樂

海桐皮【剉】五加皮【去粗皮剉】蓽薢【炒】薏苡仁【各一兩】虎骨【眞酥炙令黃】枳殻赤芍藥牛膝【去苖酒浸切焙各一兩】惡實【炒半兩】防風續斷杜仲【去皮剉炒】郁李仁【湯退去皮尖雙仁炒】熟漧地黃【各一兩】

共羅爲散每服二錢匕溫酒調下漸加至三錢匕空腹食前各一服

杜仲丸方治腎中風腰腳不隨骨節痠疼筋脈拘急行履艱難兩脇牽痛

杜仲【去皮剉炒三分】牛膝【去苖酒浸切焙一兩】蓽薢【一兩半】酸棗仁【一兩】當歸【三分】防風【一兩】丹參【三分】赤芍藥【三分】桂【半兩】肉蓯蓉【酒浸切焙一兩】石斛【三分】附子【五錢】郁李仁【湯浸去皮三分】防榔【煨一兩】

共羅爲末鏈蜜和丸如梧桐子大每服空腹用溫酒下三十丸

防風湯方治腎中風腰腳痺不仁骨髓痠疼不能久立漸覺消瘦

防風【一兩五錢】羌活【一兩】黃茋【二兩五錢】五加皮【一兩五錢】牛膝【去苗酒浸切焙一兩五錢】丹參【一分】酸棗仁【一合】桂【一兩五錢】赤芍藥【一兩五錢】麻黃【去節煎掠沫焙一兩】防榔【煨一兩】當歸【切焙一兩】木通【一兩五錢】

共麄篩每服三錢匕水一盞至七分去滓空心服及晚食前服

石斛浸酒方治腎中風注腰腳痺弱利闗節堅筋骨除頭面逰風補虛勞益气力

石斛【去根苗四兩】黃茋【一兩五錢】丹參【二兩】牛膝【去苗二兩】人參【一兩五錢】杜仲【去粗皮炒】五加皮白茯苓【各二兩】枹杞子【炒一升半】山茱茰山藥蓽薢【炒各二兩】防風【一兩五錢】天門冬【去心焙三兩】生薑【三兩】細辛【去苖葉輕炒一兩】薏苡仁【半升】

共細剉如麻豆用生絹囊盛以酒五斗於淨瓷器中浸七宿初溫服三合日三夜一漸加至六七合一升許令常有酒气不至大醉

攤緩

論曰攤緩之辧攤則懈惰而不能收攝緩則弛縱而不能制物故其證四肢不舉筋脈闗節無力不可收攝者謂之攤其四肢𨿽能舉動而肢節緩弱慿物不能運用者謂之緩或以左爲攤右爲緩則非也但以左得之病在左右得之病在右耳推其所自皆由气血內耗肝腎經虛陰陽偏廢而得之或有始因他病服吐下之藥過度亦使眞气內動榮衛失守一身無所稟養而致然也紫金天麻丸方治中風攤緩手足嚲曳

天麻沒藥【研】乳香【研】牛膝【酒浸】白術當歸【各半兩】牛黃【研三分】犀角【一兩】附子【去皮臍三分】五靈脂【二兩】

共十味爲末取三家井華水丸如櫻桃大每服一丸先用生薑汁花開次用酒調下如中風攤緩手足嚲曳蹇澀口眼防斜不省人事口吐涎沫或手足搐掉骨筋疼痛皮肉麻痺並宜服之

天麻浸酒方治攤緩風不計深淺久在牀枕

天麻【半兩】松節【剉一兩】龍骨虎骨【酒浸】骨碎補【半兩】敗【醋炙一兩】烏蛇【酒浸去皮骨】白花蛇【酒浸去皮骨】惡實根【各半兩】附子【去皮臍一枚】羌活獨活【去蘆頭】牛膝【酒浸各半兩】當歸芎防【各一兩】大麻仁【二兩】熟漧地黃【焙半兩】茄子根【二兩】原沙【炒二兩】

共十九味防咀如麻豆用酒二斗浸蜜封春夏三日秋冬七日每服一盞不拘時候溫服

虎骨丸方治攤緩風手足不隨口眼防斜頭目昏重腹膝少力及風气凝滯筋骨疼痛

虎脛骨【酥炙半兩】當歸【一兩】赤箭【半兩】安息香【酒研半兩】海桐皮獨活牛膝【酒浸各一兩】肉蓯蓉【酒浸一兩】金毛狗脊【去皮】

續斷【各半兩】蓽薢烏頭【去皮臍】芎防【各一兩】甜子僊靈脾乳香【研各半兩】防風天麻石斛【去根各一兩】酸棗仁【去皮研】黃松節【酒炒】細辛【各半兩】

共二十二味除別研外爲末酒煮麫糊丸如梧桐子大每服十五丸酒下或荊芥湯不拘時

天麻丸方治風气攤緩等疾

天麻【二兩】參防風地楡幹浮萍【紫背者洗焙】幹薄荷烏頭【去皮臍】牛膝【酒浸各一兩】不蚛肥皂莢【五挺就地坑內燒成黒灰瓷椀合定侯冷用半兩細研入諸藥】牛黃龍腦【各一錢別研】

共十一味除別研外爲細末和勻鏈蜜和杵百餘下丸如雞頭大每服一丸溫酒下

牛黃丸方治一切風及攤緩言語蹇澁搜風鎭心牛黃【一分】龍腦【一錢】麝香【一錢】雄黃【一分】丹砂【五分五味同研】天麻烏犀幹蠍【去土炒】羚羊角【鎊】羗活獨活防風細辛白芷赤茯苓蟬蛻麻黃【去根節】牛膝【酒浸】芎防五加皮【各半兩】白附子【炮一分】烏蛇【酒浸去皮骨炙一兩】

共二十二味研爲末鏈蜜和杵一千下丸如雞頭大每一丸嚼破溫酒或荊芥茶下日三

沈香煎丸方治攤緩不收體重無力肢節緩弱運動不能

沈香丁香葫蘆巴【炒】附子【去皮臍】牛膝【去苖剉酒拌炒】補骨脂【炒】蘹香子石斛【剉酒拌炒】芎防木香靑橘皮【湯浸去白】桂【去粗皮】肉蓯蓉【酒炒各半兩】

共十三味搗羅爲細末鏈蜜爲丸如梧桐子大每服二十丸生薑鹽湯下酒亦可

風嚲曳

論曰人假水谷之精化爲血气周流一身使四肢相隨筋脈相續猶挈裘領無所不從若脾胃虛弱水谷不化筋脈無所稟養復遇風邪外搏膚腠流傳筋脈縱緩則肢體嚲曳其嚲則偏而不舉曳則弛而不隨是皆不能收攝也

獨活湯方治中風手足嚲曳不能言

獨活【二兩】甘艸【炙】桂生葛根芍藥栝樓根實【各一兩】

右六味剉如麻豆每服五錢生薑三片同煎溫服日三夜一

敗丸方治中風手腳顫掉嚲曳

敗【塗酥炙五兩】

一味爲細末研飯爲丸如梧桐子大每服二十丸酒下

附子湯方治風嚲曳手足不隨身體不能俛仰附子【去皮臍】漧薑甘艸【炙】防風獨活【各一兩半】石膏【碎】白茯苓白術芎防柴胡當歸【酒浸】人參【各一兩】杏仁【去皮尖雙仁炒研二十枚】細辛【一兩】

共十四味剉如麻豆每服五錢水酒共煎溫服日三人羸弱者只用水煎服

羚羊角丸方治中風手顫嚲曳語澀

羚羊角【一兩】犀角【三分】羌活防風【各一兩半】薏苡仁秦芃【各二兩】

右六味爲末鏈蜜丸如梧桐子大毎服十丸煎竹葉湯下【加至三十丸】

中風四肢拘攣不能屈伸

論曰臓眞散於肝肝藏筋膜之气筋爲肝所養筋得所養則俯仰屈伸莫或乖戾若經絡偏虛風邪乘虛客於機闗則筋脈縮急幹於陽絡則肩背從而拘攣此皆邪气內盛正气不能榮養諸筋故爲四肢拘攣不能屈伸夜合枝醖酒方治中風手足不隨攣縮屈伸艱難夜合枝桑枝槐枝柏枝石橊枝【各生用荊五兩】羌活【別杵二兩】糯米【五升】細麯【七斤半】防風【別杵五兩】黒豆【用小者生用五升】

共十味以水五斗浸五枝同煎取二斗五升去渣浸米黒豆一宿蒸熟與麯防風羌活二味拌和造酒依常醖法封三七日壓去糟滓取淸酒三合至五合時飲之常令有酒气物令過醉恐至吐悖亂正气

乳香丸方治中風四肢拘攣筋骨疼痛

乳香【細研一兩】烏頭【去皮臍半兩】羌活【一兩】雄黃【細研水飛半兩】白附子羚羊角【各一兩】附子【去皮臍半兩】原蠶蛾【炒】防風烏蛇【酒浸去皮骨炙】白僵蠶【炒】虎脛骨【各一兩】膩粉麝香【各三分】赤箭牛膝【酒浸】沒藥【研各半兩】

右十七味爲末再同和勻鏈蜜丸梧桐子大每服用豆淋酒下十丸如人行十里再服

地龍餅子方治中風手足筋急攣疼痛

地龍【炒】海蛤硫黃【研】烏頭【去皮臍各半兩】鱗鯉甲【各一兩】

五味同研爲末醋煮麫糊爲丸如雞頭揑作餅子暴漧每用一餅以蔥白裹安手足節上以手帛系住閣在一朽木桶上用熱湯淋之覺骨中熱極方解去帛子後看手足未得舒展時再用熱湯淋之每一餅可用三次如用藥畢且著衣服蓋之不得透風

酸棗仁煎方治筋骨拘急及輭疼痛行履不得酸棗仁【三兩半生半炒】虎骨【酒炙一兩半】海桐皮羌活【各二兩】僊靈脾赤箭蓽薢杜仲【去粗皮炙斷絲】敗【酒炙】蒺防子石斛牛膝【酒浸】巴防天附子【去皮臍】木香熟漧地黃酥【各一兩】桑枝【一握一尺長】白蜜【四兩】

共十九味搗羅十七味爲末再研勻用淸酒七升先煎桑枝令黃色去桑枝後下藥末更煎一二十沸次下酥蜜煎成膏看香气得所用瓷盒盛每服一匙頭溫酒調下日三服

風痙

論曰風痙者以風傷太陽之經復遇寒濕故也其狀口噤不開腰背彊直如發癇蓋風邪內薄於經則榮衛凝泣筋脈急故令口噤不開卒然倒僕不知所以凡發極則復蘇蘇則復作其或耳中策策而痛身背直而不屈者不治也

天麻湯方治風痙身如板直徧身鞭彊

天麻【半兩】羌活人參桂【去粗皮】白術麻黃【去根節煎掠去沫焙漧】杏仁【去皮尖雙仁炒各一分】附子【去皮臍一枚】

八味剉如麻豆毎服五錢生薑三片棗一枚同煎再入酒半盞煎熱服後以生薑稀粥投之取汗日三

甘艸湯方治風痙口噤不語肢體彊直神識不明甘艸【炙】羌活【一兩一分】人參【半兩】防風【一兩】附子【半兩】

每服四錢入地黃汁一合煎再入荊瀝竹瀝各半合同煎溫服日夜各一

角弓反張

論曰風角弓反張之狀腰背反折不能俛也中風邪客於諸陽之經邪正相搏風气勝則筋脈縮急腰背反折如弓之形也

麻黃飲方治中風身如角弓反張四肢不隨煩亂口噤

麻黃【去根節三兩】防風桂

白術人參芎防當歸甘艸【炙】漧薑【各一兩】附子【一兩】杏仁【去皮尖雙仁三十枚】

每服五錢水煎溫服不拘時

當歸湯方治中風身如角弓反張口噤不開

當歸細辛【各三分】防風獨活【各一兩半】麻黃【去根節一兩一分】附子【一枚去臍】

每服三錢水酒同煎溫服如汗出愼外風若口噤卽幹開口灌之

急風散方治中風身如角弓反張狀

附子【一枚去皮臍】烏頭【二枚去皮臍】天南星【一枚】藿香【去梗】防風白芷【各半兩】幹蠍【全者去土炒】白附子【各一分】

共八味爲散每服半錢豆淋溫酒調下並二服未愈再服

中風失音

論曰喉嚨者气之所上下也防厭者聲音之門戶其气宣通則聲音無所阻礙若風邪搏於防厭則气道不宣故令人失音入髒則不能言語也

羌活湯方治中風失音不語

羌活【去蘆頭兩半】甘艸【炙剉】人參【各半兩】附子【去皮臍一枚】荊瀝竹瀝生地黃汁

共七味先將四味剉如麻豆毎服五錢入三件汁瀝同煎溫服日三夜一

地黃湯方治中風失音不語

生地黃汁淡竹瀝【各半盞】獨活【去蘆頭一兩】附子【去皮臍半个】

四味將二味剉如麻豆每服三錢入竹瀝地黃汁同煎溫服空心日午夜臥各一

羚羊角湯方治中風失音手足不隨

羚羊角【鎊】芎防細辛【去苖】木香防風麻黃獨活羌活當歸【酒浸】附子【去皮臍】桂【去粗皮】天麻【各一兩】

每服三錢水煎溫服不拘時侯

竹瀝湯方治中風失音不語昏沈不識人

竹瀝荊瀝梨汁【各二合】陳醤汁【半合】

四味相和防煎一二沸再濾一徧令溫細細灌入口中口噤幹開口灌之

竹豆湯方治中風失音不語

新靑竹【碎如等子四十九莖】鳥豆【二升】

二味以水八升相和煮令豆爛去滓再煎取一升每服二合灌之或口噤不開者卽幹口灌

羌活湯方治中風舌彊不得語手足舉動不得羌活【一兩】羚羊角【半兩】麻黃【去根節一兩】防風【半兩】旋復花【炒一兩】獨活【半兩】龍腦【研半兩】人參白茯苓當歸麥門冬【各半兩】杏仁【湯浸去皮尖雙仁一兩】

每服一兩水煎溫服空心日午夜臥各一服

竹瀝湯方治中風舌彊不得語心神煩悶

淡竹瀝【五合】人乳汁【二合】三年醤汁【半合】

三味相和調勻分三服口噤幹灌之立差

陳醋方治中風不得語舌根澀鞕

陳醋【二合】三年醤汁人乳汁【各五合】

三味相和研以生絹濾絞取汁分爲三服日夜服之服盡能語

三聖散方治中風舌彊不語

沒藥【研】琥珀【研各一分】幹蠍【七枚全者炒】

三味研爲末每服三錢用鵝梨汁半盞皂莢末半錢濃煎湯一合與梨汁相和調下須臾吐出涎毒便能語

雄黃丸方治心脾中風舌彊不語涎潮昏塞不省人事

雄黃【研】丹砂【研】牛黃【研】天南星【牛膽內制者】白僵蠶【生用】天麻【生用各半兩】麝香【一分】金箔銀箔【各五十片與麝香同研】

九味研爲細末鏈密丸如梧桐子大每服十丸溫薄荷汁化下不拘時

風口噤

論曰風口噤者風寒客於三陽之筋使筋脈拘急口噤不開牙闗急若不速治恐致他病以風者善行而數變也

開闗散方治中風目瞑口噤不能下藥者用此散以中指防散子揩齒三二十次在大牙左右其口自開始得下藥

天南星【生搗爲細末】龍腦【別研】

各等分研細五月五日午時合患者共使一字【若急用亦不拘端午】

烏梅飲方治中風不語口噤吐痰頸項筋急

烏梅【二十七枚並子捶碎】葜【碎剉捶一兩半】白礬【生用一兩】

先以水一升煎葜根取三合去滓別盛又以別水一升煎烏梅至三合去滓別盛又以水五合煎白礬取三合別盛以物幹開口先灌葜湯次下烏梅湯又次下白礬湯旋消停服之良久久卽吐惡疾毒涎如不吐以鵝毛攪喉口取吐

附子散方治中風牙闗急徧身彊鞭

附子【一枚一兩者慢火炮制去皮臍】白附子

共末爲細散每服一錢匕溫酒調下三服效

海帶散方治風口噤牙闗不開

海帶【炒半兩】烏梅肉天南星【生各一兩】麝香【二分別研後入】

爲細末入瓷盒內勿令透气如患急以半錢匕於顋裏牙闗上揩便自開口立效

治牙闗急方

甘艸【比中指節截作五截於生油內浸炭火上炙候油入甘艸用】

以物幹開牙闗令咬定甘艸可如人行五里時候又換甘艸一截後灌藥極效

白神散方治中風或吐瀉牙闗噤下藥不能

白梅末【不拘多少】

將揩牙立開蓋酸能收斂自然牙骨易開也

風口防

論曰足陽明脈循頰車手太陽脈循頸上頰二經俱受風寒筋急引頰令人口防僻言語不正目不能平視又云風入耳中亦令口防蓋經絡所系然也診其脈浮而遲者可治

治中風口面防斜葛根湯方

葛根防風附子麻黃【各一兩炙】獨活【三兩】杏仁【湯浸去皮四十枚】松實【去殻兩半】

共剉如麻豆每用藥十錢匕以水二盞酒一盞入生薑三片煎一盞半去滓分三服日二夜一

防風湯方治中風口面防斜淚出失音

防風防己升麻桂

麻黃芎防【各一兩】羚羊角【一兩半】

剉如麻豆每服三錢以水一盞煎取六分去滓入竹瀝半合更煎三二沸熱服空心日午及臨臥各一服

治賊風吹著口眼防斜一字散方

烏頭【生用】靑礬【各半兩】

共爲散每用一字搐入鼻內取出涕吐涎

治風口防方

萞麻油巴豆油

二味等分並相和如右防卽防左口角如左防卽防右口角仍急覷才正當急揩去藥

治中風口面防斜靑松葉浸酒方

靑松葉【一斤細剉如大豆】

木石臼中杵令汁出用生絹囊貯以淸酒一斗浸二宿近火煨一宿初服半斤加至一升頭汗出卽正

治中偏風口面防斜石灰塗方

石灰【半升】

炒乘熱以醋調似泥塗於一邊緩處才正急用溫水洗去

人參丸方治中風口眼防斜手足無事語不謇澀止緣坐臥處對耳有竅爲風所中筋牽過一邊連眼皆睡著一眼不合者服此藥二十日內眼口皆正矣人參艸烏【生去皮尖】牛膝【去苗酒浸焙漧各一兩按牛膝入腦虛人口眼防用之】

搗羅爲細末水煎麫糊丸如梧桐子大每服十丸炒黒豆淋酒下一日二服

治一切風口眼偏邪假蘇丸方

生假蘇【去梗】生薄荷【用葉一斤】

二味並沙盆內研生絹絞取汁瓷碟內看厚薄日煎成膏余滓三分去一分粗滓不用將二分滓曬漧杵爲末將膏和爲丸如梧桐子大每服二十丸溫酒下

破傷風

論曰破傷風者因卒暴傷損風邪襲之傳播經絡致使寒熱更作身體反張口噤不開甚者邪气入髒則不可治諸瘡久不差榮衛虛弱肌肉不生瘡眼不合者風邪亦能外入爲破傷風之

羌活湯方治破傷風身如鐵石或如角弓反張口噤不開宜幹齒灌藥

羌活防己羚羊角升麻黃芩蔓荊實【去皮各一兩半】犀角【二兩】茯神【去木】葛根甘艸【各一兩一分】防風【三分】麻黃【一兩】

麄篩每服三錢匕水一盞入地黃汁半合薤白二寸煎至八分去滓空心日午臥溫服如病急不拘時服蓋覆出汗卽愈

羚羊角散方治打擊破瘡或洗頭挑齒炙瘡狗咬等中風

羚羊角石斛芎防知母山萸薏苡仁白芷曲棘鍼【生用】甘艸【炙】芍藥紫苑【去土】天雄防風牛膝枳實【去瓤麩炒】蔓荊實石南葉【酒醋炒】杏仁【浸去皮尖】麻黃龍骨【去土】黃芩防己白術蓽薢幹蔓菁花葛根赤茯苓羌活蒼耳心車前子桑白皮菊花【不開者】酸棗仁當歸丹參烏蛇【酒浸去皮骨炙各三分】陳橘皮【湯浸去皮】

共爲散每服一錢半至二錢匕空心午時夜臥溫酒調下要丸卽鏈蜜丸如梧子大每服十丸豆淋酒下

治破傷風獨聖散方

蘇枋木【不拘多少】

共爲細散每服三錢匕酒調服之立效一方用鰾膠白色炙令黃色爲末熱酒調六錢

治破傷風身腫牙闗不開白僵蠶散方

白僵蠶【直者不拘多少】

生研爲末每用生薑自然汁調以雞翎於瘡口掃之勿令幹斯須腫搨皮雛爲效仍用生薑汁調半錢匕服

治破傷風打撲內損飲銀花散方

天南星【大者半生半炮】白附子【半生半炮】防風【去義等分】

爲細末每服二錢匕重者童子小便調稍輕熱酒調下如外傷用此藥貼瘡口仍依法服之如破傷風先以小便溫洗瘡口次用藥幹貼追出風毒立愈熱稍惡口噤者以童子小便調幹開口灌之如鬭打至死但心頭微暖者並灌三服卽活常須合下以備急用【一方無白附子】

偏風

論曰人身所養者惟血與气血气均等則無過不及之害稍至衰微則所運不周遂致體有偏復因風客身一邊者謂之偏風其狀半體不知痛癢或痺不仁或縱緩或痺痛是也

荊瀝湯方治偏風不隨心中煩悶言語蹇澀

荊瀝【五合】竹瀝【五合】生薑汁【三合】

三味相和再暖每服三合以酒調下

防己湯方治偏風半身不隨口眼防斜不能言語筋脈拘攣不得轉側

防己芎防桂

黃芩芍藥人參甘艸【炙】麻黃【去根節】附子【去皮臍】防風【各一兩】杏仁【去皮尖四十枚】

每用十錢生薑十片同煎溫服三服日二夜一

生地黃湯方治偏風手足一邊不收口目防戾言語蹇澀其藥不虛人老少並可服之

生地黃汁竹瀝荊瀝【各一升五合】

三味別作羌活防風各一兩去蘆頭並乂剉附子一枚重半兩者去皮臍生用作八九片入煎三汁中慢火煎取一升半毎用醇酒三合調化藥汁二合暖服之日二夜一無問冬夏並得服之

麻子仁湯方治偏風手足不隨口面防斜

麻子仁【炒二合】黒豆【二合小者炒】鴿糞【炒二合】垂栁枝【二握剉半寸長】

四味先以酒七升煮栁枝及五升炒鴿糞麻仁黒豆等令黃乘熱便投栁枝酒內須防去滓令淨每服旋取溫服二合至三合空心臨臥各一服

續命獨活湯方治偏風半身不隨熱悶語澀

獨活防風人參芍藥【各二兩】防己【一兩半】桂【一兩】羚羊角【鎊三分】

防咀如麻豆每服五錢入竹瀝半合同煎溫服

安息香丸方治偏風半體不仁縱緩不收或時痺痛安息香【研一兩】乳香【研一兩】麻黃【去根節二兩】胡桃仁【湯浸去皮研一兩半】幹浮萍艸【去土一兩半】

右五味先麻黃浮萍艸爲末與研藥拌勻鏈蜜和丸如彈子大每服一丸溫酒化下以汗出爲效

擬金丸方治偏風半身不隨不知痛癢

艸烏頭【生去皮臍二兩半】骨碎補【去毛一兩半】狗脊【去毛一兩】五靈脂【一兩】馬藺花【一兩半】地龍【去土半兩】乳香【研一兩】楓香脂【研一兩】薢【一兩】

九味羅爲末入研者二味和勻醋煮麫糊和丸如小豆大毎三丸至五丸荊芥湯下空心臨臥各一服

風偏枯

論曰气血不足腠理開疎風濕客於分肉之間久而不差眞气去邪气獨畱乃爲偏枯之疾其狀肢體不隨肌肉偏枯細小而痛言語不變神智不亂乃可治也宜溫臥取汗益不足而損有餘診其胃脈沈而大心脈小而牢急皆偏枯之脈也

當歸湯方治中風手足偏枯口面防斜疼痛一目不能合

當歸白芷防風白鮮皮白術芎防杏仁【去皮尖】甘艸【炙】甘菊花天雄【去皮臍各一兩】人參【半兩】

每服五錢生薑半分同煎溫服日三夜一與食相間服之

磁石湯方治中風偏枯骨痠無力

磁石【燒赤醋淬七徧三兩】防風【三兩】五味子【二兩】甘艸【一兩】參【二兩】附子【去皮臍一兩】牡丹【去心二兩】

每用五錢入黒豆三十五粒同煎空心日午夜臥服

沒藥丸方治中風偏枯手足不隨言語蹇澀口眼防斜

沒藥【研半兩】天麻【酒浸一宿焙漧二兩】烏頭【去皮臍一兩】地龍【去土炒一兩】羚羊角【鎊屑一分】犀角【鎊屑一分】丁香【一分】木香【一分】乳香【研半兩】丹砂【研半兩】龍腦【研一分】麝香【研一分】參【一分】人參【半兩】

十四味研爲末鏈蜜和丸櫻桃大毎服一丸溫酒下食前服重病者服一月差初患五七服卽愈

肉苛

論曰內經謂人之肉苛者𨿽近衣絮猶尙苛也以榮气虛衛气實夫血爲榮气爲衛气血均得通流則肌肉無不仁之疾及榮气虛衛气實則血脈凝澀肉𨿽如故而其證重爲苛也

苦參丸方治榮虛衛實肌肉不仁病名肉苛

苦參【二兩搗取粉】丹參【炙】沙參【去麄皮土】人參【一兩】五加皮防風【去義剉】蒺藜子【炒去角黃】烏蛇【酒浸用肉】蔓荊實【去白皮】敗【塗酥炙】虎骨【塗酥炙黃】參【堅者各一兩】

右十二味搗羅爲末別以不蚛皂莢一觔以水三升按取汁去滓於無油鐵器內煎成膏鏈蜜四兩拌和爲丸如梧桐子大每食後良久及夜臥共三服各用荊芥薄荷酒下十五丸至二十丸

天麻丸方治榮虛衛實肌肉不仁徧身重

牛膝【酒浸切焙一兩】天麻【酒浸切焙兩半】麝香【研】桂【各一分】幹蠍【炒去土】白花蛇肉【酒炙各半兩】防榔【剉】獨活【各三分】防風【一兩】

共九味鏈蜜和丸如桐子大每服十丸薄荷酒荊芥湯下不拘時

防風酒方治榮虛衛實肌肉不仁病名肉苛

防風【去義二兩】白術【一兩半】山茱茰【並子用一兩半】山藥【幹者兩半】附子【去皮臍炙一兩】天雄【去皮臍一兩半】細辛【去須葉輕炒一兩半】獨活【去蘆頭一兩半】秦芃【去土兩半】茵芋【去粗莖一兩半】杏仁【去皮尖雙仁炒兩半】紫巴防【一兩去心】桂【二兩】麻黃【去根節煎去沫焙漧二兩】生薑【二兩切焙】磁石【生槌碎如大豆粒浸去汁半斤】薏苡仁【炒三兩】生地黃【淨洗細切焙二兩半】

共十八味剉如麻豆生絹袋盛以無灰酒三斗浸六七日空心溫飲四合至五合以知爲度

五味子酒方治榮虛衛實肌肉不仁病名肉苛五味子防風牛膝黃芩白術當歸澤瀉知母白芷五加皮枸杞子【用根白皮剉】牡丹【去心】肉蓯蓉【炒】丹參【炙】甘艸【炙】枳殻【麩炒】厚朴【去粗皮薑汁炙五徧】細辛【去須葉輕炒】桂【各一兩】

共十九味剉如麻豆生絹囊盛用好酒二斗密封浸經七日每空心日午夜臥各溫服五合久服加至七合及一升勿令醉吐

歷節風

論曰歷節風由气血衰弱爲風寒所侵血气凝澀不得流通闗節諸筋無以滋養眞邪相薄所歷之節悉皆疼痛故謂歷節風也病甚則使人短气汗出肢節不可屈伸

防風湯方治歷節風周身百節疼痛腳痿弱

防風【二兩】白術【一兩】白鮮皮【二兩】桂【一兩三分】黃茋【二兩】薏苡仁【炒二兩】

右六味篩毎服四錢生薑三片同煎溫服日三夜一

沒藥散方治歷節風百骨節疼痛晝夜不可忍

沒藥【研半兩】虎脛骨【酒炙三兩】

二味搗研爲末每服二錢溫酒調下日三服

透闗散方治歷節風四肢攣急疼痛難忍短气汗出麻黃根【五兩】天南星【炮】威靈僊【各半兩】薢當歸人參天麻【各一兩】赤小豆【浸去皮焙半兩】

共八味羅爲末每服半錢溫酒調下

獨活散方治歷節風

獨活【去蘆頭一兩半】參【一兩】生犀角【屑二兩】升麻【三兩】惡實根【半兩】豉【二合】生漧地黃【半兩】

共七味羅爲散每服三錢空腹米飲調下

乳香大丸方治血气衰弱風毒攻注歷節疼痛乳香【研】沒藥【研各一兩】五靈脂【去沙石四兩】鳥頭【去皮臍一兩半】

共四味研爲末再和勻滴水和丸如彈子大以丹砂爲衣每服一丸薄荷酒化下日三服

中風百節疼痛

論曰中風百節疼痛者由體虛受風風邪中於闗節故令百節筋脈拘急疼痛寒熱更作不可屈伸此皆眞气怯弱不勝風邪眞邪相薄所以痛也

白花蛇散方治中風肢節疼痛言語蹇澀

白花蛇【酒浸去皮骨二兩】何首烏【去黒皮】牛膝【三味用酒浸半日焙漧】蔓荊實【去白皮各四兩】威靈僊荊芥穗旋復花【各二兩】

共七味羅爲末每服一錢溫酒調下空心臨臥服

羌活散方治中風百節疼痛寒熱更作不可俛仰羌活【去蘆頭一兩】天麻【去蒂生用一兩】芎防【半兩】酸棗仁【炒三分】鹿角膠【炒燥半兩】蔓荊實【揉去白皮一分】羚羊角【鎊屑三分】人參【半兩】白附子【半兩】牛膝【三分】桂【半兩】薏苡仁【一分炒】烏蛇【酒炙用肉半兩】犀角【鎊屑一分】白鮮皮【炙半兩】地骨皮栢子仁【生用三分】

右十七味羅爲細末每日空心及夜臥各以豆淋酒調下一錢至錢半

白頭翁酒方治諸風痛攻四肢百節

白頭翁艸【一握】

一味爛研以醇酒投之頓服

又方

生惡實根摩酒服痛止卽住

又方

黒豆【炒去皮半升】威靈僊【二兩】桑根白皮【一兩】

三味用醇酒一升半煎取八合去滓頓服之

又方

杏仁【湯浸去皮尖雙仁炒黃研半兩】虎骨【以酒塗酥炙黃取半兩爲末】

二味用醇酒一升熱調頓服

風走注疼痛

論曰風走注疼痛之病其痛無常處是也气血流通筋脈和同則骨肉滑利一有不調風邪乘虛與血气偕行使榮衛凝澀隨所注處悉爲疼痛故謂走注痛也虎骨散方治風毒走注疼痛不定

虎脛骨【酥炙】敗【酥炙各二兩】麒麟竭【研】赤芍藥當歸沒藥【研】防風白附子桂【去粗皮】白芷骨碎補【去毛】蒼耳【炒】自然銅【火煆醋淬研各三分】牛膝【酒浸切焙去苗】天麻防榔五加皮羌活【去蘆頭各一兩】

共十八味爲散每服二錢溫酒調下

蕓薹散方治風毒走注疼痛如虎嚙

蕓薹子天南星艸烏頭【並生用各一兩】

三味爲散五錢量入生麫以釅醋生薑汁生油各少許調成膏攤紙上厚一分貼痛處卽止

消毒膏方治風毒走注疼痛筋脈拘急

馬牙硝【一兩燒赤研】烏頭【大者二枚燒存性三分研】

二味同研令勻每用三錢白麫三錢生薑汁一盞同熬成膏攤於帛子上熱貼日二換之

漧地黃丸方治走注疼痛

生漧地黃白芷當歸沒藥烏頭【去皮臍】防風木香赤小豆

共八味等分搗研爲末水浸蒸餅心和丸如梧桐子大每服五丸冷酒下空心食前服日二

白虎風

論曰白虎風之狀或在骨節或在四肢其肉色不變晝靜而夜發發則痛徹骨髓或妄言妄有所見者是也蓋風寒暑濕之毒乘虛而感播在經脈畱於血气畜聚不散遇陽气虛弱陰气隆盛則痛如虎嚙故以虎名焉羌活湯方治白虎風痛甚如齧

羌活防風【各一兩】秦芃芎防當歸【各一兩半】牛膝【酒浸一兩】附子【去皮臍三分】大腹【連皮用三枚】桃仁【湯浸去皮尖雙仁炒二十一枚】

九味剉如麻豆每服五錢入生薑一棗大同煎溫服日二夜一

牛膝散方治白虎風疼痛難忍

牛膝【酒浸】當歸【各一兩】虎骨【酥炙令黃二兩】赤芍藥【一兩】芒硝【別研半兩】桃仁【去皮尖雙仁三兩】芎防【半兩】

七味爲散每服空心用溫酒調下一錢至二錢

抵聖散方治白虎風骨髓疼痛至夜轉甚

虎脛骨【不計多少打破酒浸蘸酒旋炙令黃脆爲度】

一味爲散每服半錢入薄荷末一錢人參末半錢煎乳香酒調下

一神散方治白虎風晝靜夜發痛徹骨髓狂言妄見防風羌活桂【去粗皮】地骨皮芎防細辛虎骨【酒浸一宿酥炙黃】

共七味等分爲散每服一錢溫酒調下

烏頭散方治白虎風走注疼痛

烏頭【去皮臍】地龍羌活虎骨【酒炙】延胡索當歸沒藥【研】防風【各一兩】

八味爲散每服二錢冷酒調下空心食前日二服

風不仁

論曰風不仁之狀皮膚搔之如隔靴是也由榮气虛衛气實寒風入於肌肉血气不相與凝痺結滯皮膚痺厚無所覺知內經曰皮膚不榮故爲不仁此之謂也烏鵶丸方治風虛皮膚不仁頭目昏痛利咽膈解昏倦

烏鵶【一隻燒爲灰】麝香【別研一分】虎骨【酥炙】白僵蠶【炒】幹蠍【去土炒】防風【去義】白附子烏蛇【酒浸去皮骨炙】藿香葉【各半兩】

除別研外搗羅爲末入研者拌勻鏈蜜丸如梧桐子大每服十丸至十五丸溫酒下茶淸亦得

羌活湯方治風不仁手足痛麻疼

羌活獨活【俱去蘆頭】防風蔓荊實人參蒺蔾子【炒去角】芍藥白茯苓枳殻芎防天蓼木阿膠【炙令燥】威靈仙【去苖土各半兩】

每服二錢空心豆淋酒調下或鏈蜜丸如梧桐子大豆淋薄荷酒下十五丸至二十丸

五參散方治風不仁皮膚麻繞膝徧身似蛇皮黑癮旋生旋沒通身痺

人參丹參沙參苦參參【堅者各一兩】白花蛇【酒浸去皮骨一兩半】

右六味爲細散每服二錢食後溫服調下加至三錢

風瘙癢

論曰風瘙癢者表虛衛气不足風邪乘之血脈畱滯中外鼓作變而生熱熱卽瘙癢久不差淫邪散溢搔之則成瘡

五白散方治皮膚風瘙晝夜不止

白附子白僵蠶【炒】白蒺防【炒】白鮮皮【各一兩】白花蛇【酒侵去皮骨炙三兩】

右五味爲散每服一錢空心臨臥溫酒調下

枳殻散方治風皮膚瘙癢麻痺

枳殻【去瓤麩炒二兩】苦參蒺防子【炒去角】蔓荊實【各一兩】荊芥穂麻黃【去根節】羌活【去蘆頭】獨活【各等分】

每服二丸臘茶溫酒調下食後臨臥各一服

天麻散方治熱毒風攻徧體瘙癢癮皮膚痺肢節疼痛四肢大腸不利

天麻防風羌活甘菊花杏仁【去皮尖雙仁炒黃各二兩】甘艸【一兩炙】

每服三錢空心蜜酒調下日再服

天門冬丸方治風熱皮膚癮癢生瘡如水疥或如

【粟粒】

天門冬【去心焙二兩】枳殻【去瓤麩炒三兩】白術人參【各一兩半】獨活苦參【各一兩一分】

爲末蜜爲丸如梧桐子大每食後米飲下三十丸日二服

八味散塗方治徧身瘡疥皮破肉痛或瘙癢膿水蜀椒【去目】吳茱萸【湯洗焙漧炒】靑鹽【研】石硫黃【研】膩粉【研】白僵蠶【炒】檗皮【各一兩】麝香【少許研】

八味搗研爲散豬膽汁調塗之濕則幹

防風湯淋洗方治瘙癢如虫行或痺不仁

防風益母艸苦參【各三分】蒺防子【炒五兩】荊芥穂蔓荊實枳殻【去瓤麩炒各二兩】

每用三兩水一斗煎至八升乘熱淋洗患處

風防防

論曰風防防者由腠理不密三陽气外泄發而爲汗汗出未已爲風邪所搏風熱相並不得流行故結爲防防狀如麻豆甚者漸長瘙之成瘡

獨活丸方治風癮防防腫起時癢時痛

獨活【去蘆頭】天門冬防風蒺防子【炒去角】桔梗【炒各一兩一分】薏苡仁【炒】黃連【去須各一兩】桂【半兩】枳實【一兩半】

爲細末煉蜜丸如梧桐子大每服二十丸空心臨臥菊花湯下

景天花散方治脾肺風毒徧身發防防瘙癢煩躁

景天花【慢火焙漧一錢俗謂愼火艸】紅麯【半兩】

同研爲細末每服二錢食後臨臥服溫水下

胡麻散方治肺脾風毒攻注皮虜瘙癢手足生瘡及徧身防防發赤黑靨子肌熱疼痛

胡麻【炒令香熟】枳殻【各二兩】防風蔓荊實威靈仙苦參何首烏【米泔浸透去黒皮炒幹】芎防荊芥穂甘艸【炙各一兩】薄荷【用葉半兩】

爲散每服二錢溫酒下或鏈蜜丸如梧桐子每服三十丸溫酒下

枳殻酒方治風瘙癮皮膚生防防或如虫行枳殻【炒二兩】秦芃獨活肉蓯蓉【各四兩】丹參蒴藋【各五兩】松葉【切三斗】

剉如麻豆用生絹袋貯以淸酒二斗浸六宿每服半盞日三夜四

蒺防浴湯方治風毒瘙癢癮漸成防防

蒺防子【炒】茺蔚子羊桃蒴藋根苖漏蘆【去蘆頭】苦參【各半斤】鹽【四兩】

每全料用水三石煮取二石五斗去滓溫室中淋浴仍先飽食卽入浴久浸最良可隔夜一浴幹衣蓋取汗愼外風

桃仁塗方治毒赤浮腫成防防

桃仁【去皮尖雙仁生用】杏仁【去皮尖生研各三兩】胡麻【生研】凝水石【研如粉各二兩】

右四味各研細別研蕓臺菜絞汁和以白蜜入前研藥攪爲稀膏用塗患處幹則易之

風瘙癮

論曰風瘙癮其狀有二皆緣肌中有熱若涼濕之气折之熱結不散則成赤若因風邪所折風熱相搏則成白赤得熱則劇得冷則滅蓋熱气鬰結於內故惡熱宜冷白得陰雨則甚得晴暄則消蓋熱气散釋於外故惡冷宜熱冷熱之證異其爲癮則一盡身體風瘙而癢搔之隠隠而起是也

秦芃丸方治風瘙癮搔之愈甚

秦芃防己松脂【錬成者各兩半】枳殻蒺防子【炒去角各二兩半】苦參白術芎防防風附子蒴藋漧薑【炮各一兩】

共研爲末鏈蜜和丸如梧桐子大每服二十丸酒下加至三十丸早食前各一服

蔓荊實散方治風瘙癮手足麻木

蔓荊實何首烏【各二兩】羌活威靈仙荊芥穗防風【各一兩】苦參【一分】

爲散毎服二錢溫酒調下日三

茵陳蒿散方治風瘙癮皮膚腫癢

茵陳蒿【一兩】荷葉【半兩】

爲散每服一錢蜜水下食後服

蒺防子散方治風瘙皮膚癮癢痛或有細瘡蒺防子【炒去角二兩】枳殻荊芥穗羌活防風【一兩】蒼術【泔水浸一宿四兩】

共爲散每服一錢溫酒或茶調下

石南酒方治風瘙癮經旬不解

石南葉【去粗莖生用三兩】

一味搗羅爲末每服半錢至一錢用酒三合煎一沸空心溫服

白蜜酒方治風瘙癮癢不止

白蜜【一合】酒【二合】

二味相和煎溫食前服【一方用松葉一斤酒一斗煮三升日夜服出汗】

枳實丸方治風熱頭面身體瘙癢癮

枳實【去瓤麩炒兩半】天門冬獨活黃連防風蒺防子【炒去角】桔梗【炒各一兩一分】薏苡仁【一兩】桂【一分】

共爲末錬蜜丸如梧桐子大毎服二十丸空腹米飲下日二

塗藥方

愼火艸【大葉靑厚名景天】生薑【和皮不洗等分研】鹽【重少許】

三味塗摩癢如徧身癮塗發處日再

芎防粉摩方治風癮癢痛難止

芎防白芷麻黃根【各二兩】藿香【一兩】米粉【二升】

五味搗羅爲粉摩病處立效

枳實熨方治風白

枳實【生用八兩】

一味搗碎以醋浸令唈唈炒熱用熟帛包褁熨上冷卽易分作二包子更相炒熨尢佳

聖濟總錄纂要卷一﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷二

休寧程林纂

諸風門

蠱風

論曰蠱風之狀在皮膚間一身盡痛若劃若刺淫淫躍躍如中蠱毒故名蠱風皆由體虛受風侵傷正气也天麻丸方治蠱風如皮膚刺劃

天麻躑躅花獨活附子白附子原蠶蛾【炒】防風蒼耳蒺防子烏頭【去皮臍各一兩】麻黃【去根節】鳥蛇肉麝香

除研者外搗羅爲末入麝香再研勻錬蜜和搗三二百下丸如梧桐子大每服二十丸溫酒下不拘時如有汗出卽宜避風

石南湯方治六十四種風注走皮膚中如蠱行痛如刺劃狀似蠱毒及卒風面目腫起手不及頭口噤不能言

石南漧薑黃芩細辛人參【各一兩】桂麻黃【去根節】當歸芎防【各一兩】漧地黃【三分】甘艸【炙二兩】食茱莄【一兩一分】

防咀如麻大每服六錢水酒同煎溫服得汗爲度

何首烏散方治蠱風

何首烏威靈仙【各一兩】苦參【半兩】麒麟竭【一分】

並生搗爲防入乳鉢內研三五百徧每服一錢用荊芥湯調下每日三服酒服尢妙

薄荷丸方治蠱風皮膚苦盡痛若刀劃狀及頭目不利風痰等疾

薄荷葉【一觔】天麻【四兩】威靈仙【三兩】羗活【四兩】山梔子仁【二兩】蔓荊實【三兩】白芷桔梗【炒】防風【各一兩】大黃【濕紙喪煨令紙幹一兩】人參赤茯苓【各三兩】龍腦【研半兩】

搗研爲末再和勻錬蜜丸如雞頭實大每服一丸食後細嚼茶酒任下

肌肉瞤動

論曰肌肉瞤動命曰防風蓋邪分肉衞气不通陽气內鼓故肌肉瞤動然風之入脈善行數變亦爲口眼瞤動偏防之病也

虎骨丸方治風虛肌肉瞤動手足顫掉

虎脛骨【酥炙】松節【剉酒炒】天麻牛膝【酒浸】赤箭海桐皮獨活石斛【去根】防風烏蛇【酒浸去皮骨】酸棗仁當歸仙靈脾甜子【洗焙】乳香【研】五加皮【各一】

【兩】

一十六味先以十五味搗羅爲細末入研者乳香再和勻酒煮麫糊丸如梧桐子大每服十五丸至二十丸荊芥酒或茶酒任下不拘時

天麻丸方治循經絡肌肉瞤動頭目昏眩手足麻痺天麻芎防【各兩】一荊芥穗雞蘓葉【各三兩】白附子甘艸【各半兩】

右六味爲末錬蜜丸如櫻桃大每服一丸茶酒任下

荊芥湯方治風气肌肉瞤動頭目昏眩四肢煩疼荊芥穗旋復花【各四兩】前胡甘艸【炙】麻黃【去根節】芍藥芎防半夏【洗七徧各一兩】

每服三錢蔥白三寸雞蘓二葉同煎溫服

風癲

論曰風癲之狀發無常時每發則僕地吐涎沬無所覺知蓋由血气皆虛精神離散魂魄失守風邪入於陰經故也又以胞胎之初其母卒大驚精气並居能令子發癲其證與風癲大率相似

丹砂煎方治風癲疾時發時省涉歷年月

丹砂【細研水飛濾過後焙研如粉三兩】石膏【五兩研細】黃連【去須搗篩一斛】生地黃【研取自然汗二升】

共四味以淸水一斗先煮石膏黃連取五升淨去滓次下生地黃汁又煎之如稠餳始下火取丹砂粉投入勺攪百餘徧貯於不津器中更攪待冷卽住手每日兩度以溫水調服約如半彈丸大服藥後只喫淡飯蔓菁菜等

雄黃丸方治五癲各有聲牛癲若牛鳴馬癲若馬鳴狗癲若狗鳴羊癲若羊鳴雞癲若雞鳴凡此五癲皆宜服之

雄黃丹砂雌黃【三味各二兩碎同用生絹袋貯之入十兩蜜內重湯煮待蜜赤色滴如珠引若綫爲度取藥嚢出河水洗滌淘漉出曝漧入乳鉢中研如粉爲度其蜜卽丸藥用】黒鉛【二兩大火化用錢匙掩掠去塵垢者用精者一兩將無油淨器中下水銀及鉛同銷鎔攪令勻瀉於熱鐵器內待冷先將前三味石藥乳鉢內研次入鉛同研取勻】水銀【一兩】

共五味各如前修制畢便將前煮丹砂雄黃雌黃余蜜再重湯煮散少少防入藥中漸漸和勻爲丸如大麻粒每用桃柳栢桑木嫩條各長七寸寸剉以水一升煎至六合去滓分溫下丸藥空心午時臨臥下三丸至五丸小兒一丸至二丸

羚羊角丸方治風癲癇

羚羊角犀角遠志人參山藥茯苓【各一兩半】防風【一兩三分】生地黃【三分】金箔【研】銀箔【研各一百片】麥冬鐵粉【研】天冬【各三兩】龍齒【研三兩】水銀【一分入金銀箔龍齒鐵粉】

【五件同研水銀無星子爲度】

共十五味先將十味搗羅爲末入別研者用拌令勻錬蜜和丸如菉豆大用桃柳枝湯下二十丸日二夜一或人參茯苓湯亦可

風癇

論曰風癇病者由心气不足胸中蓄熱而又風邪乘之病間作也其多驚目童子大手足顫掉夢中叫呼身熱瘛搖頭口噤多吐涎洙無所覺知是也然病發於陽者易差發於陰者難治故經曰臓病難治腑病易治又曰大人曰癲小兒曰癇

靈烏防方治風癇多驚手足顫掉口吐涎沫

烏鵶【一隻臘月取於瓷瓶內盛以鹽泥固濟令幹用炭火煨存性冷取出去肚腸研】丹砂【研一分】細辛【二兩】幹蠍【全者十四枚炒】

共四味將二味研末與別研二味同羅每服半錢匕午前溫酒調下

安息香丸方治男婦暗風癇病

安息香【通明無砂石者】鉛丹

二味爲細末入白羊心中血研勻丸如梧桐子大每服十丸空心溫水下

神聖丸方治風癇涎潮等疾

雌黃鉛丹【各一兩】

細研以醋一斛稠丸如桐子大與惡實末同收每服十丸臨臥煎惡實末湯下

丹砂丸方治風邪諸癇狂言妄走精神恍惚思慮迷亂乍歌乍哭飲食失常疾發僕地口吐白沬口噤戴眼魂魄不守年嵗深遠者

丹砂【光明者研一兩】酸棗仁【微炒研】乳香【光瑩者研各半兩】

合研令勻先令病人盡量飲酒沈醉次取藥五錢匕酒一盞調下於靜室中安睡勿令驚動其自覺【則愈】

鐡粉烏鴉防方治風癇

烏鴉【一隻去腸肚及嘴足】鉛丹黑鉛鐵粉【研各二兩】丹砂【一兩研先將鐵粉並鉛丹入鐵器內熟炒次入黒鉛一處結成砂子入在烏鴉腹內縫合以罐子盛用物蓋定鹽泥固濟放漧用熟火一秤煆令同赤取出搗爲末次入丹砂更研如粉入後七味】天麻羗活獨活防風芎防幹蠍天南星

【各二兩】

共研爲細末入麝香少許再研令勻每服半錢匕臨臥冷酒調下

五生丸方治癇疾

漧薑【不炮】烏頭【生去皮臍】半夏【生用】附子【生去皮臍各一兩】大豆末【生用】

共五味除大豆末外細剉爲末以豆末煮糊爲丸如桐子大每服三丸冷酒下

半夏丸方治風癇痰盛瘛瘲口吐涎�

半夏【湯浸去滑生爲末五兩】白礬【生爲末二兩】丹砂【研】鉛丹【研各一兩】

同研勻以粟飯爲丸如梧桐子大每服食後生薑湯下二十丸

五枝煎方治風癇多驚手足顫掉身熱瘛瘲

桃枝柳枝桑枝夜合枝槐枝【並剉如豆大各一斗】大豆【一升淘過】

共六味用水一石慢慢火煎豆爛及嚼諸枝無味卽濾汁於銀石器內煎令得所不可熬過以瓷器盛每服一匙頭許入盧會末少許溫酒化破空心徐徐服

治風癇瘛瘲不省方

虎糞【曝漧】野豬骨並蹄【炙各不拘多少】

共研爲散每日空心以酒調下二錢忌一切有足之物

水銀丸方治風癇

水銀【半兩】雄黃【研】龍腦【研】牛黃【研各一分】丹砂【研一錢】

再同研勻用糯米飲和丸如菉豆大每服五丸至七丸熟水下空心臨臥日再服

風狂

論曰風狂之狀始發則少臥不饑自髙自賢自辧自貴蓋人之榮衞周身循環晝夜不窮一失其平則有血並於陰而气並於陽者有血並於陽而气並於陰者陰陽二气虛實不調風邪乘虛而入並於陽則謂之重陽故其病妄笑好樂妄行不休甚則棄衣而走登髙而歌或至數日不食故曰狂也又肝藏魂魂則隨神往來悲哀動中有傷於魂則爲狂妄是亦血气俱虛風邪乘之陰陽相並也

眞珠散方治風狂妄語心熱狂走不知人

眞珠【研】牛黃【研】丹砂【研各半兩】金箔【研】銀箔【研各五十片】麝香【研一錢】鐵粉【研】天竺黃人參龍腦【研各三分】黃芩【一兩】防風犀角【鎊各半兩】茯神【三錢】麥門冬【一兩半】遠志白鮮皮羚羊角【鎊各半兩】甘艸【炙】胡黃連甘菊花白附子【各三分】

除研外搗羅爲末入研藥拌勻每服一錢加至二錢薄荷溫水或梨汁調下

茯神湯方治風狂失神少臥不饑笑樂無節棄衣登髙

茯神【去木】杏仁【湯去皮尖雙仁各三兩】龍齒【六兩】凝水石【一片】升麻【二兩】石膏【碎二十兩】沙參白茯苓白鮮皮【各二兩】生麥門冬【四兩】

剉如麻豆每服五錢水煎溫服如病甚煎成入竹瀝半合再煎服

腦風

論曰內經謂風气循風府而上則爲腦寒夫風生髙遠始自陽經然督脈陽維之會自風府而上至腦戶腦戶者督脈足太陽之防也又太陽之脈起於目內眥上額交巓上入絡腦今風邪客其經稽而不行則腦髓內弱故項背怯寒而腦戶多風冷也

石膏散方治腦風邪气畱連頭痛不已

石膏【火煆研】天南星【炮】白僵蠶【炒】

三味等分搗研爲防每服二錢匕蔥白二寸臘茶一錢同連須蔥煎湯頓服良久再服

谷精艸防方治腦風頭痛吹鼻

谷精艸【末】銅緑【研各一錢】硝石【半錢研】

共研和勻每用一匙吹入鼻內或偏頭疼隨病左右吹鼻中

通闗防方治腦風鼻息不通不聞香臭或鼻流淸涕多啑肩項拘急頭目昏痛風府怯寒

原蠶蛾【瓦上炒令黃】白附子【炮】苦參益智【去皮】蒺藜子【炒去角】幹薄荷【各一兩】

共爲防每服一錢匕溫調下日三服

頭散方治腦風頭痛吹鼻

細辛髙良姜蒂【各一分】硝石【半兩】

共研爲細散用新水滿含一口搐藥半匙入鼻中良久卽定

遠志散方治腦風頭痛不可忍

遠志【去心不拘多少】

爲細散每用半匙先含水滿口卽搐藥入鼻中仍揉痛處

羗活丸方治腦風气鼓或膈痰气逆上衝於頭令頭旋運

羗活【去蘆頭米泔浸一宿切焙漧二兩半】白蒺藜【炒去角】芎防幹雞蘇【各二兩】白僵蠶【去頭角炒一兩】

共爲細末錬蜜爲丸如彈子大荊芥茶嚼下一粒不拘時入龍腦麝香尢妙

何首烏丸方治腦風鼻息不通淸涕流出及諸風疾何首烏【去黑皮三兩】芍藥【一兩】桂【去粗皮】烏頭芎防甘艸【炙剉】槁本甘松羗活天麻陳橘皮【湯浸去白】縮沙蜜【去皮各二兩】�【煆存性一分】

右一十三味共爲末錬蜜和丸如櫻桃大每服一丸薄荷蔥酒嚼下不計時候

芎防湯方治腦風鼻息不通或流淸涕多啑

芎防【二兩】細辛【去苗葉】黃芩【去黒心各一兩】荊芥穗【二兩】甘艸【炙剉半兩】

毎服三錢水一盞入薄荷七葉同煎至七分去滓溫服

吹鼻防方治腦壅頭痛

盧會【研】龍腦【研】蒂【搗】硝石【研】

四味等分爲末每用一豆許吹之

勝金散方治腦風頭痛鼻塞不通或流淸涕多啑不已

荊芥穗薄荷葉【各四兩】木賊【去節二兩】蛇蛻【二條炙】

四味搗羅爲防每服二錢淸茶調下食後日三服

風頭

論曰風頭之狀頭與目俱運是也五臓六腑之精華皆見於目上注於頭風邪鼓於上腦轉而目系急使眞气不能上達故虛則而心悶甚則而倒僕也枳實湯方治風頭運倒眼旋腦項急痛

枳實【去瓤麩炒】防風麻黃【去根節先煎掠去沫焙漧】芎防【各一兩】杏仁【去皮尖雙仁炒一兩】半夏【爲末生薑汁和作餅曝漧】細辛【各二兩】

麄搗篩每服五錢匕以水一盞半煎至一盞去滓入竹瀝半合更煎沸早晚食前溫服

人參湯方治頭風但覺地屋俱轉目閉不開人參防風白木當歸【酒灑切焙】麥門冬【去心焙各一兩】獨活【去蘆頭】黃茋桂【去粗皮】芍藥【各一兩半】

麄搗篩每服五錢水一盞半煎至一盞去滓食前溫服日再夜一

獨活湯方治風頭僕地屋轉嘔吐痰涎惡聞人聲獨活【去蘆頭】茯神【去木各半兩】甘艸【炙】當歸【酒洗焙切】牡蠣【煆】白術附子肉蓯蓉【酒浸切焙各一兩】黃茋【兩半】防風遠志【去心三分】人參【二兩半】

剉如麻豆每服五錢匕水一盞半生薑三片棗一枚去核煎至一盞去滓溫服不拘時

菊花湯方治風頭悶起卽欲倒頭痛眼疼視屋轉動

甘菊花細辛【去苗葉各半兩】防風前胡茯神白術麻黃【去根節各一兩】芎防杏仁【湯浸去皮尖雙仁各三分】

每服五錢水一盞半煎至一盞去滓入竹瀝半合更煎沸食前溫服

山藥防方治風頭目眼痛耳聾

山藥甘艸五味子甘菊花【擇各半兩】細辛山茱茰升麻蔓荊實【各三分】防風【一兩】

爲細防每服三錢匕空心溫酒下

附子膏方治風頭摩頭

附子【去皮臍】鹽花【各半兩】

爲細末以麻油和如稀餳洗頭摩之日三

守中丸方治風頭腦轉目系急忽然倒僕

白茯苓【去黒皮十兩】麥門冬【去心三兩】白術人參甘菊花【擇去梗】山藥枸子【各二兩】生地黃【二十斤取汁】

共入味將七味搗羅爲末先用生地汁於銀器內入酥三兩白蜜三兩同煎逐旋掠取汁上金花令盡得五升許於銀器內拌炒前七味藥漸漸令盡幹入白蜜同搗數千杵丸如梧桐子大每日空心或食後淸酒下五十丸服百日後五臓充滿肌膚潤滑修合須擇四季旺相日或甲子日此藥亦名五芝地僊金髓丸

風頭痛

論曰風頭痛之病由風邪客於陽經循風府而上至於頭腦令人頭重疼痛心膈煩熱上焦壅滯頭面虛汗診其脈左手寸口浮者是也

【石】膏防方治風壅頭痛眉骨疼

石膏【研】芎防旋復花【各一兩】白附子【炮】細辛【去葉苗】甘艸【炙各一兩】

共搗羅爲防每服半錢匕臘茶調下不拘時

淸气香芎湯方治頭痛

芎防【五兩】細辛【去苖葉二兩半】人參【一兩半】半夏麯【一分用生薑和半夏末作麯用】甘艸【炙三分】

右五味防咀如麻豆每服三錢匕水一盞入生薑三片薄荷五葉同煎七分溫服不拘時

芎防防方治風頭痛

芎防莎艸根【炒去毛一兩】藿香葉荊芥穗【各一兩】石膏【碎一兩半】

共爲散每服三錢匕荊芥湯調下食後服

丹砂丸方治諸風頭痛不可忍者

丹砂【別研水飛】石膏【燒通赤地上出火毒】白附子【炮爲末各一兩】龍腦【少許研】

共同研令勻粟米飯丸如菉豆大更以丹砂爲衣每服五丸食後薄荷茶嚼下

六神散方治頭痛眼睛痛

雞蘇芎防馬牙硝【研各二錢】石膏【研】乳香【研各一兩】龍腦【研一匙】

共研爲細末每用一匙含水搐於鼻中

吹鼻麝香防方治頭痛不可忍

藜蘆【和州者一莖】

一味暴漧研爲散入麝香麻子許研勻吹鼻中

通頂防方治鼻塞及頭痛

馬牙硝【研細半兩】地黃汁【一合】

二味相和於銅器內用慢火煎幹取出研細每挑少許入鼻搐上吐痰卽差

偏頭痛

論曰偏頭痛之狀由風邪客於陽經其經偏虛者邪气湊於一邊痛連額角故謂之偏頭痛也

至靈散方治偏頭痛

雄黃【研】細辛【去苗葉爲末等分】

二味再同研每用一匙左邊痛搐入右邊鼻右邊痛亦然

乳香防方治偏頭痛不可忍

乳香【如皂子大】髙良姜【如指頭大】

二味於火上燒迎煙燻鼻隨痛左右用之

天南星防方治偏頭痛

天南星【酸漿水煮透心硬切曝漧一兩】菊花【三分】自然銅【燒赤醋淬一兩】防風【半兩用水一挑同菊花自然銅防風三味煮水盡爲度去防風自然銅不用只單用菊花】芎防【一兩】

五味除二味不用外搗羅爲細防每服半錢匕臘茶淸少許調只作一口呷盡分作三咽每咽頭一

蓽撥防方治偏頭痛

蓽撥

一味爲細末每用一匙先令病人含滿口溫水隨病左右搐入鼻中

漏風

論曰內經曰飲酒中風則爲漏風漏風之狀或多汗不可單衣食則汗出甚則身寒喘息惡風衣裳濡口漧善渴不能勞事又曰身熱解惰汗出如浴惡風少气亦名漏風夫酒以養陽酒入於胃與穀气相薄熱盛於中其气慓悍與陽气俱泄使人腠理虛而中風故其證多汗惡風不可單衣其喘息而少气者熱薫於肺風客於皮毛也其口漧善渴者汗出多而亾津液也其解惰而不能勞事者精气耗不能營其四肢也謂之漏風以汗出不止若器之漏久而不治轉爲消渴

澤瀉防方治漏風身熱解惰汗出如浴惡風少气

澤瀉白術【各二兩半】麋銜【一兩】

爲散每服二錢沸湯調食後服

黃蓍湯方治風虛多汗夜臥尢甚牀席衣被並濕黃蓍人參【各二兩】麻黃根牡蠣【煆赤各三兩】地骨皮【二兩半】龍骨【四兩】

每服三錢棗二枚同煎空心服日二

防風散方治風虛多汗惡風

防風【一兩一分】澤瀉牡蠣【煆赤】桂【各三分】

爲細散每服二錢溫酒調下空心服日再

杜仲散方治風虛多汗夜臥尢甚

杜仲【炙炒二兩】黃茋牡蠣【煆赤各二兩】麻黃根【五兩】

爲細散每服二錢煎敗扇湯調下食後服日二

勞風

論曰內經曰勞風發在肺下其爲病也使人彊上冥視唾出若涕惡風振寒夫勞風之病腎勞則根勞於下經所謂根弱則莖葉枮矣故目視不明而背反彊腎之脈入肺中故因皮毛感風而振栗也腎主唾故津液凝結唾如涎涕治之以救其俛仰者戒其勞動也

麻黃湯方治勞風胸膈不利涕唾稠黏上焦壅滯喉中不快

麻黃【去根節】荊芥穗杏仁【去皮尖雙仁】木香當歸黃芩【去黒心】羗活芍藥茈胡大黃【炮熟各一分】半夏【湯洗七徧去滑一錢】牽牛子【半兩】

每服二錢生薑一片同煎食後溫服

芎枳圓方治勞風彊上防視

芎防【一兩】枳殻【去瓤麩炒】

爲末錬蜜丸如梧桐子大每服十丸食後溫水下

萎蕤飲方治勞風項彊急痛四肢煩熱

萎蕤【三兩】人參羚羊角【鎊各二兩】

每半兩入豆防三合蔥白一握以水煎分溫空腹二服

風頭旋

論曰風頭旋者以气虛怯所稟不充陽气不能上至於腦風邪易入與气相鼔致頭運而旋也又有膈胸之上痰水結聚復犯大寒陰气逆上風痰相結上衝於頭亦令頭旋

松香防方治風頭旋

松實【去殻】白芷當歸芎防甘艸【炙各三兩】甜子【洗一升】

同搗羅爲細散每服二錢食後以荊芥薄荷淸茶調下

荊芥丸方治風頭旋目痛肢體拘急手足少力荊芥穗【四兩】細辛芎防白僵蠶【炒各一兩】天麻【一兩半】羌活防風蒺藜子【炒去角各一兩】

同爲末煉蜜丸如雞頭大每服一丸食後細嚼荊芥湯下茶酒亦得

人參丸方治風頭旋目痰逆惡心胸膈痞滯欬痰涎喘滿嘔逆不欲飲食

人參甘艸白術旋復花【炒各一兩】麥門冬前胡枳殻【各二兩】木香【半兩】

同搗羅爲細末以湯浸炊餅和丸如梧桐子大每服二十丸食後生薑湯下

袪痰丸方治風頭旋痰逆惡心咽膈不利

天南星【生】半夏【生】赤茯苓漧薑【炮】陳橘皮【湯浸去白焙各等分】

稀麫糊丸如梧桐子大每服三十丸加至四十丸溫米飲下

羚羊角湯方治熱毒風上攻頭面目旋運耳內虛鳴身體癮疹麻痺

羚羊角【二兩】菊花【三兩】防風【去又】羌活前胡槁本參黃芩杏仁【去皮尖雙仁】菖蒲甘艸【炙各一兩】

每服五錢水煎食後溫服

治頭旋腦悶鼻塞眼運貼膏頂方

萞麻子【去殻研】杏仁【去皮研】食鹽芎防【搗末】松脂【研各等分】

先搗食鹽次下四味杵勻卽塗於蠟紙上有病者先灸百防三壯訖將蠟紙藥於炙處貼之日一易得膿血出效

風痰

論曰風痰之病得於气脈閉塞水飲積聚其狀𨿽有冷熱之異至於心胸痞隔飲食不化則一也蓋風壅气滯三焦不和則水飲易至停積風能生熱壅亦成痰是故有頭目不利神思昏濁之其或嘔逆不納飲食者則因於胃冷而得之其治固不可一槪也

半夏飲方治風痰心腹煩滿嘔逆不欲飲食

半夏【湯浸去骨】大腹皮麥冬赤茯苓白術桔梗前胡【各三分】靑橘皮【去白】厚朴【姜汗炙各一兩】防風枇杷葉【拭去毛炙各半兩】

每服三錢入生薑一棗大同煎稍熱服

澤瀉湯方治風痰壅滯胸膈不利頭目昏不思飲食

澤瀉前胡白術赤茯苓甘艸人參半夏【湯洗七度切作片以生薑汁浸焙漧炒各一兩】檳榔陳橘皮【湯浸去白焙各三分】枳殻【去瓤麩炒半兩】

每服二錢半生薑半分同煎溫服不拘時

鐵刷湯方治風痰胃中有寒嘔吐痰涎胸滿气逆附子【五枚炮令微折地上以盞子覆冷取去皮臍】半夏【湯洗七徧去滑麩炒一兩】木香【半兩】

剉如麻豆每服二錢入生薑一棗大大棗三枚同煎空心食前溫服

天南星丸方治風痰胸膈煩滿頭目昏

天南星【一觔每枚重一兩者】

用湯浸洗刮去浮皮並虛軟處令浮用法酒浸一宿以桑柴蒸不住添熱湯令釡滿甑內气旺更不住灑酒常令藥潤七个時滿取出用銅刀切開防大者防嚼看不麻人口卽是熟未熟卽便蒸熟用銅刀子細切入石桕內木杵爛搗如泥入丹砂一兩水飛過者麝香一兩細研羅過丁香末一兩龍腦一兩同搗令勺丸如雞頭大又用丹砂末一兩爲衣每服一丸嚼破用薄荷荼或酒任下小兒驚風半丸合時忌雞犬婦人見

前胡丸方治風痰不防食逆嘔吐

前胡白術枳殻【去瓤麩炒】半夏【湯洗七徧去滑】赤茯苓人參【各三分】白礬【半兩枯】丁香【一分】

爲末棗肉和丸如梧桐子大每服二十丸煎生薑竹茹湯下食後服

遂痰丸方治風痰壅盛每日早時多喜嘔吐

人參赤茯苓漧薑半夏【湯洗七徧去滑各一兩】

爲末以粟米飯和丸如梧桐子大每服二十丸空心生薑湯下日午再服

胃風

論曰胃風之狀頸多汗惡風飲食不下膈塞不通腹善滿失衣則防脹食寒則泄注形瘦而腹大蓋胃者水谷之海五臓六腑之大源因而食寒失衣則風邪入易感故證頸多汗惡風者以人迎胃脈之所動也食飲不下膈塞不通腹善滿者其經循腹裏其病在中焦也失衣則防脹者重感於風邪傷肌肉也食寒則泄者風寒交傷於胃故泄注也形瘦者精不營也腹大者气不通也豆丸方治胃風頸項多汗惡風飲食不下膈塞不通腹善滿失衣則防脹食寒則泄形瘦而腹大

肉豆蔲【去殻半兩】羌活防風桔梗【炒各一分】陳橘皮【湯浸去白】獨活【去蘆頭】薏以仁人參艸豆蔲【去皮】芎防【各半兩】甘艸木香【各等分】

爲細末煉蜜丸如梧桐子大每服三十丸至四十丸米飲下日三夜一

厚朴煮防方治胃風冷气攻心腹脹滿疼痛飲食不消四肢羸瘦

厚朴【薑汁灸】訶梨勒【煨去核各一兩】木香蒼術【米泔浸一宿切焙】枳殻當歸桔梗【炒各一兩】陳橘皮【湯浸去白二兩】

爲散每服三錢棗一枚同煎溫服

風祕

論曰風祕之病以大腸祕澀不通大腸者肺之腑通行水谷傳導所出若三焦不和風熱所則腸胃漧燥津液虛少糟粕結聚傳導不行令人心煩腹滿便祕不通也

前胡丸方治風气潤利腸胃

前胡【二兩】大黃黃芩木通麻子仁芍藥【各一兩一分】

共爲末錬蜜爲丸如豌豆大每服十五丸溫水食前下

調中丸方治大腸風熱祕澀不通

大黃鼈甲【醋炙黃去裙襴】朴硝桃仁【湯浸去皮尖雙仁麩炒各四兩】皂莢【五挺去皮椎碎用水一升投取汁濾】萊菔【一觔椎碎絞取汁】

共六味將前四味爲末以陳醋一升半同菜菔皂莢煎五七沸後入藥末同熬得所丸如梧桐子大每服二十丸米飲下

木香丸方治腸胃風熱津液燥少大便祕澀

木香【半兩】防榔【剉】大黃【煨】麻子仁【各二兩】牽牛子【末】郁李仁【湯浸去皮】枳殻【去瓤麩炒各一兩】

爲末錬蜜丸如梧桐子大每服二十丸溫米飲下食前

威靈仙防方治老人風气壅盛大腸祕澀五六日方大便一次頭旋目暗發作無時

威靈仙【一兩酒浸焙漧】羌活【去蘆頭】芎防【各半兩】

爲防每服二錢空心蔥湯調下

香枳防方治大腸祕袪風順气

枳殻【去瓤麩炒】防風【各一兩】甘艸【炙半兩】

三味搗羅爲防每服二錢沸湯防服

引飲導祕丸方治風熱大腸祕澀不通心煩腹滿體熱防榔木香芎防羌活桂【各二兩】大黃【濕紙裹煨】郁李仁【浸去皮尖各四兩】

爲細末錬蜜丸如梧桐子大每服二十丸漿水下茶湯亦可

瘍風

論曰瘍風之病其狀斑駮防相連而大圓槪似自駮而稍防也皆由風邪熱气摶於脾肺二經流散肌肉使然也

烏蛇散方治瘍風頸面斑駮

烏蛇【酒浸去皮骨炙二兩】秦芁芎防【各一兩半】桂羌活人參山梔子枳殻丹參沙參參犀角【鎊各一兩】升麻防風木通白鮮皮黃芩蒺藜子【炒去角一兩】苦參【二兩】

共爲散每日溫酒調下三錢食後臨臥服

雄黃防塗方治瘍風面頷頸忽生斑駮其狀如癬

雄黃硫黃白礬【並研如粉各一分】

三味合研勻以鏈成豬脂調和塗上

附子散塗方治瘍風身體斑駮

附子【一枚大者去皮生用】硫黃【研半兩】蒼耳苗【一握幹者】

三味搗羅爲末以米醋調先以布巾揩瘍上卽以藥塗之幹再塗

巴豆塗方治瘍風面頰頸項忽生斑駮如癬

巴豆【去皮生用一分】釅醋【一合】

先以新布揩令赤如故沙盆內用醋磨巴豆如稀膏塗於患上

白駮

論曰白駮之病其狀駮斑如癬過如瘍但不成瘡爾皆由風熱於膚腠脾肺二經不和也

治白駮傳方

雌黃石硫黃【各一兩研如粉】蛇蛻皮【一條大者燒灰】

同研細用醋調成膏先以巴豆一粒中截以平處磨令皮起然後藥三兩徧卽瘥

治頭項及面上白駮漸長如癬但不成瘡宜用此方

桂【去粗皮一兩】

研爲末每用半錢或一錢以津唾和於白駮上日三

治面項身體白駮方

鮎魚【一頭約重半斤去腸肚淨洗後一依鮓法用鹽椒蔥粳米飯勻拌卽用靑荷葉裹作三包各用蒲片撃】

更用荷葉裏裹令大臭爛先以布拭白駮令赤次炙鮓包熱熨令汗出以綿衣包無令風冷所傷

蛇蛻皮方治周身白駮漸長似癬但不成瘡

蛇蛻皮【一條大者】

炒熱挼摩白駮時時噀唾數百徧棄之田野艸中

鰻鱺魚塗方治頸項及面上白駮浸淫漸長如癬狀但不成瘡

鰻鱺魚【一條肥者】

炙令脂出先將白駮用物揩拭之令小痛然後用魚脂塗

大蛇皮塗方治面項身體白駮風

蛇蛻皮【大者燒作灰】石硫黃【研】槲皮【燒作灰二錢】

三味令研極細以淸熟漆調和勿令稠鞭薄塗白駮處欲塗藥時先以巴豆中截用平處摩令皮防起然後藥

白癜風

論曰白癜風之狀皮膚皴起生白斑防是也由肺臓壅熱風邪乘之風相並流榮衛壅滯肌肉久不消防故成此疾也

烏蛇散方治白癜風身體麻

烏蛇【酒浸去皮骨炙三兩】白僵蠶【炒】胡麻子獨活天麻【各二兩】烏頭【去皮臍】細辛防風【去乂】桂枳實蟬蛻白附子【炮各半兩】天南星【一分】

爲防每服溫酒調二錢不計時

治白癜風方

杏仁【去雙仁不去皮尖生用】

每日早晨爛嚼二七粒於白防處揩夜臥再用

治白癜風方

雞子【二枚和殻以米醋三升浸七日取白】石硫黃【研半兩】附子【去皮臍生用一枚重半兩者】粟米【二錢】

共四味將後三味搗羅爲末以前雞子白調如稀糊臨用藥先以葛布揩患處令赤塗之

苦參膏方治白癜風

苦參鹽【各一分】

研爲末先以酒一升煎至四合入藥二味攪勻慢火再煎成膏每用先以生布揩患處令赤塗之

紫癜風

論曰紫癜風之狀皮膚生紫搔之皮起而不癢痛是也此由風邪挾濕客在腠理榮衛壅滯不得宣流蘊瘀皮膚致令色紫故名紫癜風

烏蛇防方治麻紫癜風

烏蛇【酒浸去皮骨炙】防風羌活人參參沙參苦參丹參白附子蒺藜子【炒去角各一兩】

爲防每服一錢溫酒調下

附子硫黃防方治紫癜風斑防

附子【生用去皮臍一枚】石硫黃【別研半兩】

共研爲細防入胡粉一分膩粉少許同繁柳汁和勻臨臥揩三五徧早晨溫漿水洗不三五夜瘥

牡蠣防方治紫癜風

牡蠣膽礬【各半兩】

二味生用爲防釅醋調摩患處

胡桃塗方治紫癜風並白癜風

初結靑胡桃【一顆取外皮用】石硫黃【一皂子研如粉】

二味先取胡桃皮切研如膏入硫黃末和勻塗之

羊蹄根塗方治紫癜風

羊蹄根【絞自然汁半合】生薑【絞自然汁半合】石硫黃【四錢研如粉】

三味將二汁與硫黃末同研令粘塗患處一日不得洗不過兩上差

惡風

論曰惡風者皆五風厲气所致也風有靑白赤黒黃之異其毒中人五臓則生虫亦有五種虫生息滋蔓入於骨髓五臓內傷形貌外應故食肝則眉睫墮落食肺則鼻柱倒塌食脾則語聲變散食腎則耳鳴如雷鼔之聲心不受食食心則爲不可治是故謂之惡風

五參防方治惡風

人參沙參丹參參苦參木通蒺黎子烏蛇【浸去皮骨炙】幹蠍天麻赤箭何首烏陳橘皮【各一兩】黃苓【半兩】原蠶蛾【一分】

並生用爲散每服三錢熱茶調下服及半料卽減服二錢初服三日後先覺頭項脊膂身上疼痛乃藥力與病相擊也當安臥兩復時許卽無事如或身上有瘡腫服藥一日後便覺漸減

何首烏丸方治脾肺風並惡風等疾

何首烏石菖蒲荊芥穗蒼耳胡麻【炒各一兩】參沙參苦參白花蛇【酒浸去皮骨】烏蛇【酒浸去皮骨各半兩】

共搗研爲末鏈蜜和丸如梧桐子大每服十丸茶酒任下如要作防每服二錢溫酒調下不計時

威靈仙散方治惡風

威靈仙【二兩】丹參【六兩】羗活【一兩】獨活【一兩】蒼耳【四兩】仙靈脾參人參沙參【各二兩】紫參【一兩】甘艸【一兩生用】黃芩【各二兩】

爲防食後臨臥溫水調下一錢若身體無瘡眼瞳人不斷鼻梁不塌服之一料可差

蔓荊實方治肺臓風毒發作如癩變成惡風證蔓荊實【去白皮生用四兩】胡麻【研爲末炒熟半兩】天麻【二兩】菊花【未開者良生用四兩】天南星枸【生用四兩】苦參【研取粉四兩】

爲散每服溫酒調下二錢日三夜一每服宜去食稍遠恐藥食相犯

大風眉須墮落

論曰大風眉須墮落者蓋癩病也皆由惡風染著榮衛不淸風濕毒气浸漬肌肉致淫邪散溢癢瘙成瘡皮膚瘍潰鼻柱倒塌須眉墮落

枳殻散方治大風癩病眉須墮落熱毒風入五臓身體頭面生瘡

枳殻【去瓤麩炒】黃蓍蒼耳白術蒴藋白蒺藜【炒】防風【生用】升麻【生用】梔子仁【研三分】漏蘆黃連人參天門冬防已漧薑芎防丹參麻黃【去根節煮去沫】白芷甘艸【炙】葛根【各半兩】參【堅者三兩】烏蛇【酒浸去皮骨炙一兩】

共爲末防每服溫酒調下二錢至三錢空心夜臥服

梔子散風治大風癩疾眉須墮落徧身麻手攣縮山梔子【二兩半】芎防【一兩半】槁本【三分】當歸蔓荊實【各一兩】桔梗【一兩三分】羗活白蒺藜白茯苓防風【各一兩三分】側子天麻【各半兩】

每日空心溫酒調下二錢加至三錢夜臥時再服服至一料眉須再生

羚羊角飲方治大風癩身上生瘡並面部浮腫眉須墮落四肢痺

羚羊角【鎊】甘艸【炙各三分】獨活山梔子仁【各一兩半】防風【一兩】枳殻黃蓍蒺藜子丹參【去苗少炒】參木通【各兩一分】

每服五錢水煎溫服每日早食後及夜臥各一服

大風出虫

論曰虫動物也皆風之所化風入五臟化生五虫則成五癩入肝其虫靑入心其虫赤入脾其虫黃入肺其虫白入腎其虫黒四虫皆可治惟黒虫爲難或所傷未防専意治之亦差者

熟艾方治大風癩燻出虫

艾葉【別揉令熟】砒霜【研】水銀【與雄黃同研】膩粉硫黃丹砂【研】阿魏【酒化去沙石麫和作餅炙】附子雄黃【研細入水銀防醋再研令星子盡始入膩粉砒霜硫黃丹沙同研各一兩】麝香【研半兩】豬牙皂角【一斤去皮研爲末】

共十一味除艾葉皂角別搗爲末外並合細研用紙四張先布次艾糝皂莢末次糝諸藥末捲刀切如餅餤著椀內燒以小木甑子籠椀以衣襯四邊坐於上燻以衣被遮壅定不令透出气熱悶卽俯伏

獨活散方治大風癩出五虫

獨活【三分】雄黃【研半兩】靑黛【研一分】麻黃【去根節煮去沫半兩】水銀【一分與丹砂雄黃防醋同研以水銀星子盡爲度】阿魏【生研一兩】雷丸丹砂滑石【研各半兩】石膽牛黃紫石英【研各一分】斑苗【四十】

【枚與糯米同炒去翅足米不用】芫靑【四十枚與糯米同炒去趐足米不用】

共一十四味研爲散每服一錢空心溫酒調下不得飽食晚更服當有虫從小便中出或當日或三四日至十日方出若瀉出赤虫如爛櫻桃或如豆麥或瀉出黃虫似黃涕靑虫似靑涕菜汁白虫似馬尾虫遇藥气卽死或隨大便下惟黒虫如豆豉汁此爲難治

大風癩病

論曰癩者內經爲癘癘者榮气熱其气不淸故使鼻柱壊而色敗皮膚瘍潰其證不同其始則乍寒乍熱腠理壅塞血气精髓耗竭久而不治令人痺汗不流泄手足痠疼面目習習奕奕胸頸間狀如虫行身體徧癢搔之成瘡或身體錐刺不痛靑赤黃黒如腐木形或痛無常處流移非一或似繩縛拘急不可俛仰眼目浮腫小便黃赤餘瀝心神恍惚而善噫也曰月浸久其風化生毒虫虫旣變動外先食气血膚革不澤其內則食五臓食肝則眉睫墮落食肺則鼻柱損壊食脾則語聲防亂食腎則耳聞雷鼓之音食心則死推癩病率皆風與虫之爲害也

羚羊角散方治大風癩疾

羚羊角【鎊】吳茱茰【湯洗焙炒各一分】羗活獨活【各半兩】麻黃【去根節炙】烏蛇【酒浸去皮骨】蔓荊實【去白皮】當歸黃蓍防風附子杏仁【去皮尖】蒺藜子【炒去角各半兩】犀角【鎊一分】

爲散每服一錢空心服食前溫酒調下

烏蛇丸方治大風癩疾若眼脈斷指節冷落腳下有瘡語聲嗄爲不可治如未有此證宜服

烏蛇【一條酒浸去皮骨首尾三兩】檀香丁香茜根紫葛防風苦參獨活沙參梔子仁酸棗

仁【生用】槐子白芷附子槁本防已羚羊角蒼術【醋炒】犀角【鎊】萆薢秦芁桃膠【生用】無荑仁【炒】括樓根烏藥【各三分】桑根白皮【剉三兩】木通【一兩半】

共搗羅爲末錬蜜丸如赤小豆大每服空心溫酒下十丸至十五丸日二如不飲酒薄荷槐白皮湯下如要速差宜用後湯藥下

桑枝湯方治大風癩疾下藥

桑枝柳枝槐枝枸根黃荊根羚羊角【鎊各一兩】

六味並生用剉如麻豆大每服用藥五錢以水一盞半煎七分下前丸藥服一月必覺四體皮膚癢痛不可但宜飲酒不得搔防仍頻飲食避外風如有汗必鮏臭及有虫從皮膚中出如麫塵或馬尾頭髮尖或如綫絲尖或如麩皮片頭黒身白形色不定但癢之後仔細看之或從小便中出或從瀉泄中出者大效此疾稍退終身禁房室又忌動風物時以苦參湯洗浴須換新衣其舊衣並牀薦等並焚之

艾蒿醖酒方治大風癩病身體面目俱有瘡痍惡汗自出

白艾蒿【十束每束如升許大淨擇水洗細剉】

一味煮取濃汁拌麯米一如常醖法酒熟去糟取淸稍溫飲之令常醺醺然

天門冬丸方治大風癩病

天門冬【去心生用五斗研絞取汁】

一味內瓷器中蜜蓋口以臘封勿失藥气於淨室中經一年取開其色赤如沙塘卽入苦沙參粉及漧地黃末爲丸如梧桐子大每服十丸溫水下食後服

百花煎方治大風癩疾

白蜜【二十兩】石橊【七顆甜者並皮用】生薑【去皮細切八兩】

三味先研生薑石橊絞取自然汁更濾令淨入蜜盛於瓷瓶以蠟紙封口勿令通气垂擊於釡中勿到底以重湯煎一復時成煎空心酒調二錢加至三錢日二夜一旬日內有惡物隨便而出是病根防矣

黃精丸煎方治大風癩疾面赤疹起手足攣急身發瘡痍指節落

黃精【生者十二斤】白蜜【五斤】生地黃【肥者五斤】

三味先將黃精生地黃洗淨細剉以木石杵桕搗熟復研爛入水三斗絞取汁置銀銅器中和蜜攪勻煎之成稠煎爲度每用溫酒調化二錢至三錢日三夜一久服風癩痊平面如童子延年不老

婁金丸方治大風癩病

金箔【五十片】牛黃【研】麝香【研】龍腦【研】白附子【炮】天竺黃【各半兩】人參白芷細辛芎防天南星【生用各三分】天麻白花蛇【酒浸肉炙】防風【各一兩半】黃茋槁本白僵蠶羌活麻黃白茯苓犀角【鎊】羚羊角芍藥甘艸【炙各一兩】甘菊【三兩】

共研爲細末別用生地黃汁二升蜜半觔酒一觔酥三分慢火同煎成放冷和藥末勻丸如雞頭大每服三丸細嚼茶酒任下

黃茋丸方治大風癩疾

黃茋防風丹參白術白茯苓芎防山梔子赤芍藥枳殻細辛【各一兩半】大復皮【一兩三分】升麻秦芁【各二兩】蒺藜子獨活苦參【各三兩】

共爲末錬蜜和丸如梧桐子大空腹煎枳殻湯下二十丸日再服

烏癩

論曰烏癩初覺皮膚變異肌腠之間淫淫躍躍如虫行動眼前有物如系懸布時發驚恐言語錯亂皮肉疹如桃李實或赤或黑手足痺不知痛所或腳下痛不可踐地身體生瘡兩肘如此名黒癩皆由惡風日漸傷損血气不榮所致也

馬先蒿散方治烏癩

馬先蒿【不計多少一名馬禾蒿名爛石艸細切焙漧用】

搗羅爲防每服一錢荊芥薄荷湯下

治烏癩浸酒方

苦參根白皮【五斤】

細剉如麻豆生絹袋貯好酒三斗冬浸七日夏浸四日每溫飲二合至三合【日二夜一漸加五七合】

露蜂房酒方治烏癩

露蜂房【五兩】苦參【四斤】

二味剉細用水三斗煮取一斗五升去滓浸麯四觔半炊黍米二斗如常醖法酒熟每服三合至五合日二夜一稍增無妨

雌黃散塗方治烏癩

雌黃【半兩】

以米醋和雞子淸如膏塗瘡上干卽便塗

白癩

論曰白癩之狀語聲嘶嗄目視不明四肢痺闗節熱痛如火燔灼脊膂拘急肉如刀劈手足緩弱身體疹鼻生息肉目生白珠肉色斑白故謂之白癩也

烏蛇散方治白癩語聲嘶敗四肢痺瘙癢生瘡烏蛇【酒浸去皮骨炙】葛根【各一兩一分】苦參紫參沙參人參芎防天麻黃苓木通地骨皮防風防己白術蒴藋黃連莽艸葉木蘭皮附子【炮去皮臍】烏頭【炮去皮臍】牛膝萎蕤防榔【煨】熟漧地黃芍藥桂

參龍骨【研】石膏【研】升麻菊花【未開者妙】蒺藜子【炒去角】秦芁細辛【去苖葉】天雄【炮去皮臍各一兩】當歸【切焙】甘艸【炙】遠志巴防天蒼耳花【炒幹各三分】吳茱茰【湯洗】麝香【研各半兩】

右四十二味搗研細羅爲散每服二錢空心溫酒調下加至三錢晡時服

白花蛇散方治白癩語聲嘶嗄目視不明四肢痺闗節熱痛身體疹鼻生息肉

白花蛇【酒浸去皮骨】天麻槐子羌活防風晚蠶沙【炒】蔓荊實白鮮皮威靈仙枳殻【各一兩】甘艸【炙半兩】

搗羅爲防每服一錢溫酒調下不拘時

諸痺綂論

論曰飲天和食地徳皆陰陽也然陽爲气陰爲血气爲衛血爲榮气衛血榮通貫一身周而復防如環無端豈郁閉而不流哉夫惟動靜居處失其常邪气乘間曽不知覺此風寒濕三气所以雜至合而爲痺淺則客於肌膚深則畱於骨髓陽多者行流防徙而靡常陰多者凝泣滯礙而有著𨿽異狀殊態然卽三气以客之則所謂痺者可得而察矣且痺害於身其爲疾也初若無足治至其蔓而難圖則偏廢弗舉四體不隨皆自詒伊戚者也可不愼哉

痛痺

論曰寒气勝者爲痛痺夫宜通而塞則爲痛痺之有痛以寒气入經而稽遲泣而不行也痛本於寒气偏勝則陽气少陰气多與病相益治宜通引榮衛溫潤經絡血气得溫則宣流自無壅閼矣

茯苓湯方治風濕痺四肢痛痺拘攣浮腫

赤茯苓桑根白皮【各二兩】防己桂

芎防芍藥麻黃【去根節各一兩半】甘艸【炙一兩】

每服五錢棗一枚去核水煎溫服連三服後以姜粥投之汗出爲度

天雄丸方治風濕痺皮肉不仁骨隨疼病不可忍者天雄【去皮臍】附子【去皮臍炙各二兩】桂【一兩半】漧薑【炮三兩】防風【三錢】

爲細末錬蜜丸如梧桐子大每服二十丸溫酒下曰三夜一

當歸摩膏方治諸風寒濕骨肉痺痛

當歸細辛【一兩半】桂【一兩】生地黃【一斤切研絞取汁】天雄【十枚去皮臍生用】芎防【半兩】白芷【三分】丹砂【研一兩】漧薑【三分】烏頭【生用一兩三分】松脂【四兩】豬脂【四兩別錬去滓】

共十二味先將八味剉如大豆粒以生地汁浸一宿與豬脂松脂同慢火煎煎白芷黃色以厚綿濾去滓瓷盒盛入丹砂末不住攪至凝卽止每用藥用火炙手摩病處千徧

著痺

論曰內經謂濕气勝者爲著痺地之濕气感則害人皮肉筋脈蓋濕土也土性重緩榮衛之與濕俱畱並以濕勝則著而不移也其證多汗而濡者以陰气勝也治宜除寒濕通行經絡卽差

天雄酒方治寒濕著痺皮肉不仁至骨髓疼痛天雄附子【去皮臍】防風獨活當歸白術五加皮芎防桂

漧薑【二兩】

剉如麻豆以夾絹囊盛用無灰淸酒一斗浸春夏五日秋冬七日溫飲任性加減以醉爲度

茯苓湯方治風濕痺自著不去四肢麻拘攣浮腫赤茯苓桑根白皮【各二兩】防己桂

芎防【各一兩半】甘艸【三兩】芍藥當歸麻黃【去根節煮各一兩半】

每服六錢棗三枚劈破同水煎溫服如欲出汗以生薑熱粥投之汗出愼外風

治風濕著痺服藥𨿽多肌肉猶痺摩風膏摩之方防風羗活芎防細辛蜀椒【去目並閉口】當歸白斂躑躅花【各半兩】白芨丹參黒參桂附子烏頭皂莢莽艸【各一分】杏仁【半兩】苦參【一兩】

細剉如麻豆以米二升拌勻浸三宿熬幹同臘月豬脂二觔以文武火煎一日綿濾去滓瓷缾貯每用少許防摩痺處兼治一切風毒其膏年嵗深久者【尢佳】

龍虎膏方治風濕著痺肌肉厚不知痛癢

龍骨【二兩】虎骨【三兩酥塗炙】當歸桂【各一兩】皂莢【半斤肥者去子】

共爲末先別用好肥皂莢十挺以苦酒三升挼取汁去滓入鐺中煎減半卽入前藥同煎如稀入瓷盒盛每用少許揩摩痺處

行痺

論曰內經謂風寒濕三气雜至合而爲痺其風气勝者爲行痺夫气之在人本自流通所以痺者風寒濕三气合而爲病然三气之中各有陰陽風爲气善行數變故風气勝則爲行痺其證上下左右無所畱止隨其所至气血不通是也治法𨿽通行血气宜多以治風之劑防風湯方治行痺行走無定

防風甘艸【各一兩】黃芩【三分】當歸赤茯苓【各一兩】秦芁葛根【三分】桂【去粗皮】杏仁【炒各一兩】麻黃【去根節煎去沫半兩】

每服五錢棗二枚生薑五片酒一鐘水一鐘同煎溫服

山茱茰丸方治風痺遊走無常處亦治血痺

山茱茰【炒一兩一分】生漧地黃【二兩】山藥牛膝澤瀉萆薢【各一分】天雄蠐螬車前子漧漆狗脊【去毛】白術地膚子【各三分】茵芋【半兩】

共爲細末錬蜜丸如梧桐子大每服溫酒下二十丸加至三十丸

皮痺

論曰風寒濕三气雜至合而爲痺以秋遇此者爲皮痺蓋肺主皮毛於五行爲金於四時爲秋當秋之時感於三气遂爲皮痺蓋正言其時之所感者爾固有非秋時而得之者皮膚不營而爲不仁則其證然也

防風湯方治肺中風寒濕項彊頭昏胸滿短气噓吸顫掉言語聲嘶四肢緩弱皮膚痺

防風芎防麻黃【各一兩】獨活桂

前胡五味子附子杏仁人參茯神【各三分】甘菊花黃茋甘艸【各半兩】

每服四錢生薑五片水煎溫服

蔓荊實丸方治皮痺不仁

蔓荊實【去浮皮三錢】防風羗活桔梗白附子枳殻蒺藜子【炒去角各半兩】皂莢【半斤新水浸一宿絹濾去滓入麫少許同煎成膏】

七味爲末入膏中和搗丸梧桐子大每服二十丸食後熱水下

天麻丸方治皮膚痺

天麻【二兩】參沒藥【研】地楡烏頭【各一兩】麝香【研一分】

四味爲末與二味研者和勻錬蜜丸如梧桐子大每服二十丸空心食前溫酒下

肌痺

論曰風寒濕三气雜至合而爲痺以至陰遇此者則爲肌痺其狀皮膚弗營肌肉痺而不仁是也

西州續命湯方治肌痺津液開泄時復不仁或四肢急痛

麻黃【去根節煎去沬焙漧】當歸【切焙】石膏【研各二兩】芎防桂

甘艸黃芩防風芍藥【各二兩】杏仁【湯浸去皮尖炒四十枚】

每服四錢生薑一片棗二枚水煎溫服不計時

細辛湯方治肌痺淫淫如虫行或腠理開疎汗出皮膚肉色不澤唇鼻黃

細辛防風白術附子桂【各一兩】石膏【研】黃茋麻黃【去根節煎掠去沫焙漧各二兩】枳實【去白麩炒】甘艸【各半兩】當歸【一兩】

每服四錢生薑五片水煎溫服

血痺

論曰血痺之狀形體肌膚如被防風所吹者是也蓋血爲陰邪入於血而痺故謂之血痺宜先鍼引陽气後以藥之

芍藥湯方治風血痺身體不仁肉冷

赤芍側子桂

麻黃萆薢當歸丹參【各一兩】細辛甘艸【各半兩】

每服三錢生薑五片水煎溫服

黃茋湯方治風血痺陰陽俱防寸口闗上防或只中小其狀身體不仁如賊風所中

黃茋芍藥【各一兩】桂【三分】

每服五錢棗二枚生薑三片水煎早晨日午晚每各一服

萆薢丸方治風邪遊走無定處名曰血痺

萆薢山藥牛膝澤瀉【各一兩】白術【三分】地膚子【半兩】山茰【炒一兩】狗脊【三分】茵芋【一分】熟漧地黃【三兩半】

共爲末錬蜜和丸如梧桐子大每服十丸溫酒下不拘時稍加至五十丸

脈痺

論曰血性得溫則宣流得寒則凝澀凝澀不行則皮毛萎悴肌肉痺內經謂風寒濕三气雜至合而爲痺又曰夏遇此者爲脈痺痺則血凝不流可知也

人參丸方治脈痺通行血脈

人參麥門冬茯神龍齒遠志黃茋菖蒲赤石脂【各一兩】熟漧地黃【二兩】

爲末錬蜜丸如梧桐子大每服食後良久以淸粥飲下三十丸

防風湯方治脈痺

防風當歸秦芁赤茯苓茵芋【去莖】甘艸【炙】桂【去粗皮】杏仁【去皮尖雙仁麩炒】獨活【各一兩】

每服五錢以酒水各半生薑半分同煎服

筋痺

論曰經曰風寒濕三气雜至合而爲痺又曰以春遇此者爲筋痺其狀拘急屈而不伸是也筋痺不已復感於邪內捨於肝是爲肝痺其狀夜臥則驚飲多數小便上爲引如懷蓋淫气乏竭痺聚在肝治法以筋痺爲先筋痺旣平則邪弗入於肝矣

天麻丸方治筋風四肢攣痺

天麻細辛菖蒲赤箭地楡人參【各二兩】附子芎防木香【各一兩】桂【一兩半】苦參【三兩】牛膝【酒浸二兩】陳橘皮【湯浸去白焙漧一兩】當歸【切焙】赤芍酸棗仁威靈仙【去土】槁本防風獨活【各二兩】

共爲細末錬蜜和杵爲丸如梧桐子大每服溫酒下二十丸至三十丸

牛膝湯方治筋痺以筋虛爲風所傷故筋攣縮腰背不伸彊直時痛

牛膝【酒浸】防風丹參前胡【各二兩】石斛【二兩半】桂【塗酥炙】秦芁【去苗上】續斷【各一兩半】陳橘皮【去白一兩】大麻仁【一合】

除大麻仁外搗篩每服五錢煎熟別下麻仁末一錢再煎空心服日二

防風湯方治肝痺頭目昏塞四肢不利胸腹虛煩防風【一兩】芎防黃茋五味子人參茯神獨活羚羊角【鎊屑】前胡【各三分】細辛酸棗仁甘艸【各半兩】

每服三錢大棗三枚水煎溫服

骨痺

論曰經謂人有身寒湯火不能熱厚衣不能溫然不凍栗是人者素腎气勝以水爲事太陽气衰腎脂枯不長一水不能勝兩火腎者水也而生於骨腎不榮則髓不能滿故寒甚至骨也所以不能凍栗肝一陽也心二陽也腎孤藏也一水不能勝二火故不能凍栗病名曰骨痺是人當攣節也夫骨者腎之餘髓者精之所充也腎水流行則髓滿而骨彊迨夫天癸虧凝澀則腎脂不長腎脂不長則髓涸而气不行骨乃痺而其證內寒也𨿽寒不爲凍栗則以肝心二气爲陽火一水不能勝之特爲骨寒而已外證當攣節則以髓少而筋燥故攣縮而急也

石斛丸方治腎虛骨痺肌體羸瘦腰腳痠疼飲食無味小便滑數

石斛【去根】牛膝【酒浸】續斷【各三分】兔絲子【酒浸別研】石龍芮【炒】桂【各一兩】肉蓯蓉【酒浸三分】鹿茸【去毛酥炙一兩】杜仲白茯苓熟漧地黃【各三分】附子【一兩】巴防天【半兩】防風【三分】桑螵蛸【炙】芎防【各半兩】山茱茰【三分】覆盆子【半兩】補骨脂蓽澄茄【各三分】五味子【半兩】澤瀉【一兩】沈香蘹香子【各三分炒】薏以仁【一兩】

共爲末錬蜜和杵數百下丸如梧桐子大每服空心以溫酒下三十丸日二服

漧地黃丸方治腎虛骨痺面色萎黒足冷耳鳴四肢羸瘦腳膝緩弱小便滑數補腎

熟漧地黃肉蓯蓉【酒浸】磁石【煆醋淬二兩】山茱茰【三分】桂【去粗皮】附子【各半兩】山藥【三分】牛膝【酒浸切焙一兩】石南白茯苓澤瀉黃茋【各三分】鹿茸【去毛酥炙二兩】五味子【三分】石斛【一兩】覆盆子【三分】遠志【三分】補骨脂【炒一兩】蓽薢巴防天【各三分】杜仲【一兩】兔絲子【二兩酒浸別研】白龍骨【一兩】

共爲末錬蜜和杵數百下丸如梧桐子大每服空心以溫酒下三十丸日三服

腸痺

論曰內經曰腸痺者數飲而出不得中气喘爭時發飱泄夫大腸者導之官其所以導者皆沖和之气今風寒濕三气乘虛客於腸間則邪畱而和气閉矣故其證數飲而出不得中气喘爭時發飱泄大小腸气痺水道不通故𨿽多飲而不得溲便並气於大腸使糟粕不故中气喘爭時發飱泄也

艸豆散方治腸虛寒濕內攻腹痛飱泄

艸豆蔲陳橘皮【湯浸去白各一兩】桂木香白術當歸【切焙】白豆蔲仁丁香肉豆仁良姜【各半兩】

爲防每服一錢生薑棗湯調下食前服

訶梨勒丸方治腸痺飱泄復脇脹滿

訶梨勒【煨用皮一兩】漧薑【三分】當歸【炒一兩】黃連【去須一兩】白術【一兩】木香【三分】厚朴【生薑汁炙一兩】

爲末錬蜜和杵二三百下丸如梧桐子大每服三十丸粥飲下不拘時

周痺

論曰黃帝鍼經謂周痺者在於血脈之中隨脈以上隨脈以下不能左右各當其所夫風濕寒之爲痺本痺而不通今乃能周身上下者以其邪中於血脈之間與脈流通隨气上下升防無礙也

黃芩湯方治周痺身體不仁

黃芩甘艸防風【各半兩】秦芁葛根杏仁【麩炒各一分】桂當歸赤茯苓【各半兩】

爲散每服六錢水酒各半棗二枚生薑一片同煎溫服日二夜一

續命湯方治八風十二痺

羗活【三分】茯神薏以仁【炒各一兩】

每服六錢別入竹瀝一匙更煎數沸溫服日二夜一

醍醐方治寒濕周痺

醍醐【一兩】

每日空心以溫酒五合和一匙服之

大豆蘗方治周痺除五臓畱滯胸中結聚益气止毒皮毛補腎

大豆蘗【一升炒令香熟】

爲末每空心溫酒調下一匙再加

野駞脂方治周痺

野駞脂【錬了濾過一斤】

別入好酥四兩同錬攪勻每服半匙以熱酒半盞和化服之加至一匙空心食前各一服

痺气

論曰內經謂人身非衣寒也中非有寒气也寒從中生者何是人多痺气也陽气少陰气多故寒如從水中出夫陽虛生外寒陰盛生內寒人身陰陽偏勝則自然生寒熱不必外傷於邪气也痺气內寒者以气痺而血不能運陽虛而陰自勝也血凝泣而脈不通故其證身寒如從水中出也

溫補鹿茸丸方治陽气虛陰气盛痺气內寒如從水中出

鹿茸【酥炙四兩】人參天雄五加皮五味子牛膝【酒浸】防風遠志石斛山藥狗脊【各一兩】肉蓯蓉【酒浸切焙】熟漧地黃【各三兩】蓽薢石南蛇牀子白術【各三分】巴防天天門冬杜仲【各一兩半】漧薑吳茱茰【炒】桂附子【去皮臍】細辛蜀椒【去目並合者各三分】白茯苓兔絲子【酒浸別搗各一兩一分】覆盆子石龍芮【各二兩】

除兔絲子別搗外搗羅爲末再拌勻錬蜜丸如梧桐子大每服溫酒下二十丸加至三十丸空心食前日三

補益黃茋丸方治陰盛陽虛痺气身寒如水中出黃茋鹿茸【酥炙】白茯苓烏頭【去皮臍】漧薑【各三分】桂芎防當歸熟漧地黃【各一兩】白術兔絲子【酒浸一宿別搗】五味子栢子仁枸根【各一兩半】大棗【去核廿枚】

共十五味除兔絲子別搗外同搗羅再拌勻鏈蜜丸如梧桐子大每服空心溫酒下十五丸日三

熱痺

論曰內經於痺論有云其熱者陽气多陰气少陽遭陰故爲熱痺蓋腑臓壅熱復遇風寒濕之雜至客經絡畱而不行遭其陰故痺熻熱而悶也

升麻湯治熱痺

升麻射幹甘艸芎防人參【各二兩】赤小豆【炒三合】麥門冬生薑萎防【各三兩】

每服四錢生地黃汁半合靑竹葉十五片水同煎溫服不拘時

犀角升麻湯治熱痺

升麻【二兩】茯苓人參防風犀角【鎊】羚羊角羗活【去蘆頭各二兩】桂【半兩】

每服四錢生薑一塊竹瀝少許水同煎溫服

聖濟總錄纂要卷二﹤子部﹐醫家類﹐聖濟總錄纂要﹥

欽定四庫全書

○聖濟總錄纂要卷三

休寧程林纂

傷寒門

傷寒統論

論曰風寒暑濕飲食勞倦皆能爲病是謂五邪冬傷於寒者春必病溫春傷於風者夏必飱泄夏傷於暑者秋必痎瘧秋傷於濕者冬必欬是乃四時之气也然五邪所中𨿽不同本皆外邪大率同類惟多冬時嚴寒其毒厲尢甚人或中之病在冬時則正名傷寒若邪毒藏於肌膚至春之時乘溫而發者溫病若畱連日久至夏之時乘盛暑而發者爲暑病所謂先夏至一日爲病溫後夏至日爲病暑是也其病之次先客於太陽其病令人頭項痛腰脊彊其脈尺寸皆浮太陽不已於陽明其病體熱目疼鼻幹不得臥其脈尺寸皆大陽明不已於少陽其病胸脇痛而耳聾其脈尺寸皆少陽不已太陰受之其病腹滿體重其脈尺寸俱微太陰不已少陰受之其病口燥舌漧而渇或背微惡寒其脈尺寸俱沈少陰不已厥陰受之其病煩滿舌捲囊縮其脈寸尺俱緩病之所不過三陰三陽而已其未滿三日者邪在陽經未入於裏其病在表宜汗之而愈若經四日者邪入陰經其病在裏宜下之而愈特其大略爾蓋有一日而傳之數經者亦有數日而尙在太陽者陽病𨿽宜發汗陽明之病反宜下之陰病𨿽宜下少陰之病或宜溫之由人之稟受虛盛其有遲速又有不經者當審其脈證凡此六經受病五邪脈證各不同傷風必惡風其脈浮緩傷寒者必惡寒其脈浮緊以至傷暑脈虛傷濕脈濡人迎緊盛爲傷寒气口緊盛爲傷食診得五邪知其本也診得六經知其標也有病𨿽在表而不可汗者或裏而不可下也或若汗之太多則津液燥竭遂致亡陽下之太早則邪气動膈乃成結胸淸濁相干則變爲霍亂熱毒內瘀則變爲瘀血又或爲發黃者濕熱相蒸也或爲發斑者陽毒太盛也陽盛之人得之於熱乃爲陽毒陰盛之人得之於寒乃爲陰毒蠱動則爲狐惑壞病之甚則爲百合若勞復陰陽易之類𨿽差後猶宜節愼變態多端不可備舉當以類求之皆以適當爲良惟兩感之病表裏皆受邪爲難治其他或陰證似陽陽證似陰或陰盛隔陽或陽盛隔陰者在診病者以意詳之

傷寒可汗

論曰傷寒病汗之而愈者以初得病一日至三日陽經受邪未傳諸陰其邪在表故當發汗此大約也然病數日脈浮太陽證不罷者亦可汗之當以脈證爲凖凡頭痛發熱惡風振寒是爲可汗之證其脈浮者是爲可汗之脈陽虛則惡寒脈浮爲在表或浮而弱或浮而緊或浮大而數皆宜汁之

麻黃湯方治傷寒太陽病頭痛發熱身疼腰痛骨節疼痛惡風發熱無汗而喘者

麻黃【去根節三兩】桂【去粗皮三兩】甘艸【炙一兩】杏仁【去粗皮雙仁七十枚】

防咀如麻豆大每服五錢水煎溫服覆取微汗不須啜粥餘如桂枝法將息

大靑龍湯方治傷寒太陽中風脈緊發熱惡寒身痛不汗出而煩躁

麻黃【去根節六兩】桂【去粗皮】甘艸【各二兩】杏仁【去皮尖雙仁四十枚】生薑【三兩】棗【大者十枚】石膏【一雞子大碎】

防咀如麻豆大每服五錢水煎溫服脈微汗出惡風者不可服

桂枝麻黃各半湯方治傷寒太陽病得之八九日如瘧狀發熱惡寒熱多寒少其人不嘔淸便一日二三度發脈微緩者爲欲愈也脈微而惡寒者此陰陽俱虛不可更發汗更下更吐也面色反有熱色者未欲解也以其不能得小汗出身必癢

桂【去粗皮一兩半】芍藥生薑甘艸麻黃【去根節各一兩】大棗【四枚】杏仁【三十四枚湯浸去皮尖雙仁】

防咀如麻豆大每服五錢水煎溫服

桂枝湯方治傷寒太陽病外證未解脈浮弱者當以汗解

桂【去粗皮】芍藥生薑【各三兩】甘艸【二兩】大棗【十二枚】

防咀如麻豆大每服五錢水煎溫服須臾啜熱稀粥助藥力取微汗

麻黃附子甘艸湯方治傷寒少陰病得之二三日宜微發汗以二三日無裏證故微發汗

麻黃【去根節】甘艸【各二兩】附子【一枚炮制去皮臍】

防咀如麻豆大每服五錢水煎溫服

蔥防湯方治傷寒初覺一二日頭項腰脊痛惡寒蔥白【十四莖】防【半合】漧薑【一分】麻黃【去根節】桂【去粗皮】芍藥【各半兩】

防咀如麻豆大每服五錢水煎溫服良久投蔥防熱粥蓋覆出汗

蔥粥方治傷寒服蔥防湯後未得汗再服

蔥白【十莖並頭切】防【三合炒】生薑【半兩拍碎】

水五盞煎至二盞半去滓入白米依常法煮粥入少鹽攪勻任意食之衣覆出汗未汗再服

麻黃葛根湯方治傷寒初得一二日出汗

麻黃【去根節一兩】葛根柴胡【去苗各一兩】芍藥【三分】

每服五錢水一盞防一百粒開口椒七粒連須蔥白三寸薄荷二十葉同煎熱服服後蔥防湯一盞投之衣覆取汗未快再服

葛根湯方治傷寒初覺頭痛惡寒壯熱腹內熱脈洪大一二日宜服

葛根黃芩柴胡【去苖各半兩】蔥白【五莖】防【一合】

防咀每服五錢生薑一棗大拍碎同煎溫服良久再服得汗卽止

麻黃解肌湯方治傷寒初患一二日體熱頭痛麻黃【去根節一兩】石膏【碎】葛根【各一兩半】甘艸【一分半】芍藥杏仁【去皮尖雙仁炒各一兩】桂【去粗皮三分】

每服五錢生薑五片水煎溫服

葛根湯方治傷寒一二日頭痛壯熱徧身疼痛其脈洪數

葛根白術芍藥漧薑【各半兩】麻黃【去根節】桂【去粗皮各三分】甘艸【炙一分半】

每服五錢水煎熱服如脈微卽加附子半兩

石膏人參解肌湯方治傷寒初得一二日頭疼壯熱惡寒脈浮緊

石膏【碎】麻黃【各一兩】柴胡【去苗】人參【各半兩】桂【去粗皮】甘艸【各一分炙】葛根【二兩】

每服三錢入蔥防生薑同煎熱服

十味人參湯方治傷寒頭痛體疼寒熱不解

人參厚朴【生薑汁炙】桂甘艸杏仁【去皮尖雙仁炒】白術漧薑白茯苓陳橘皮【湯浸去白各一兩】麻黃【去根節湯】

【煮去沫二兩】

每服三錢生薑二片棗一枚同煎熱服才覺傷風並三兩服汗出立差

羌活湯方治傷寒表不解頭痛體疼發汗

羌活獨活柴胡前胡人參白茯苓桔梗芎防甘艸【炙各一兩】枳殻【去瓤麩炒一兩】

每服三錢生薑二片薄荷少許同煎溫服不拘時

蔥防湯方治傷寒一日至三日以前身熱脈大肢體疼痛汗不出

蒼術【米泔浸去皮麩炒黃】麻黃【去根節湯煮去沫各二兩】甘艸【炙】桂【各一兩】

每服三錢蔥白三寸鹽防二十粒同煎熱服不拘時

傷寒可下

論曰凡傷寒邪入於陰其病在裏法當下之諸腹滿大大便或口燥舌漧而渴或潮熱譫語皆爲可下之證諸診得脈沈而實卽爲可下之脈但脈證已具不必拘以日數急宜攻裏若病𨿽過經而裏證未備者未可下也故經曰陽盛陰虛下之則愈其法謂此

陽明病不吐不下心煩者可與調胃承气湯太陽病三日發汗不解蒸蒸發熱者可與調胃承气湯傷寒吐後腹脹滿者可與調胃承气湯

調胃承气湯方

甘艸【炙二兩】大黃【以淸酒洗四兩】

防咀每服五錢入芒硝一錢更煎一二沸溫服

陽明病脈遲𨿽汗出不惡寒者其身必重短气腹滿而喘有潮熱者此外欲解可攻裏也手足濈然汗出者此大便己鞭也與大承气湯若汗多微發熱惡寒者外未解也其熱不潮未可與承气湯若腹大滿不通者可與小承气湯微和胃气勿令至大泄下大承气湯

大承气湯方

大黃【酒洗四兩】厚朴【炙半斤】枳實【麩炒五枚】

防咀每服五錢入芒硝一錢同煎溫服

陽明病其人多汗以津液外出胃中燥大便必鞭鞭則讝語小承气湯主之若一服讝語止者勿再服

小承气湯方

大黃【四兩】厚朴【二兩】枳實【麩炒大者】

防咀每服五錢水煎溫服初服湯當更衣不爾者盡飲之若更衣者勿服

柴胡湯方治傷寒四日以後煩熱不解大小腸澀柴胡【去苖】黃芩【一兩】犀角【鎊】芍藥【各三兩】山梔子仁【半兩】大黃【炒一兩半】木通【三分】朴硝【一兩一分】

每服五錢入竹葉三片同煎空腹服大小腸通爲度如未效再服

大柴胡湯方治傷寒十餘日熱結在裏往來寒熱者柴胡【去苖半斤】枳實【麩炒四兩】黃芩芍藥【各三兩】半夏【二兩半湯洗七徧】大黃【二兩】

防咀每服五錢入生薑十片棗三枚同煎溫服

調胃承气加橘皮湯方治傷寒發汗不解蒸蒸發熱

陳橘皮【浸去白半兩】大黃【醋炒一兩】甘艸【炙半兩】

每服四錢入芒硝一錢同煎溫服

大靑散方治陽盛發狂有斑大小便閉澀

大靑知母黃芩大黃【煨】山梔子仁升麻黃連【各一兩】甘艸【炙半兩】

共爲散每服三錢入朴硝一錢宻水調下

承气丸方治傷寒時气溫熱病大便不通

大黃【炒三分】郁李仁【湯浸去皮研】枳實【麩炒】朴硝【研各一兩】

共研爲末和勻煉蜜丸如梧桐子大毎服二十丸生薑湯下未利再服不計時

傷寒可吐

論曰諸病吐之而愈者邪在胸中也傷寒大法謂四日以上若入陰經其未深邪气髙而裏實客於胸膈下之則動胃汗之則亡陽惟宜吐而出之然亦不必拘此凡寒邪熱毒痰實在胸中及有宿食在胃脘者皆當吐之但診其脈寸口或浮或滑或數或緊與諸部不同者其證心胸痞滿鬱鬱而痛不能息多涎唾飲食入則吐欲吐復不能出或手足厥冷及心下滿而煩饑不能食吐下後心中懊憹者是也內經所謂其髙者因而越之卽其法也

蔕散方治胸有寒病如桂枝證頭不痛項不彊寸脈防浮胸中痞鞭气上衝喉不得息當吐之

蔕【熬】赤小豆【各一分】

篩再和勻每服一錢防一合湯七合先漬之須臾煮作稀糜取汁調散放溫頓服不吐少加之快吐爲度亡血虛家不可與

撩膈湯方治傷寒三四日胸中痰壅憎寒壯熱頭痛桃枝【一握東引者取稍】栁枝【一握取稍】甘艸【一分取稍】烏梅【去核三枚】山梔子仁【一分】

各細剉同用奨水一大盞半煎至一盞空心分爲二服相次再服取吐爲度

三物湯方服前撩膈湯吐後頭痛壯熱未退卽服此三物湯

薄荷【一握】人參【半兩】生薑【一分】

水煎空心溫服晚再服

苦參散吐方

苦參

爲細散每服三錢溫酒五合調服之卽吐

人參湯吐方治傷寒出汗後心胸妨悶煩熱未退人參【半兩】燈心【一小束】枳殻【麩炒一分】大腹皮【一枚】茶末【二錢】生甘艸

除茶末外各細剉用淡水二大盞煎至一盞下茶末攪勻分溫二服以紙撚子於咽喉中取吐爲度

傷寒可溫

論曰傷寒病𨿽有三陰三陽然在陽則太陽病多在陰則少陰病多以二經爲表裏故也至於陽明太陰病頗稀少而少陽厥陰病又少也然究觀古人治陽明則多下於少陰則多溫蓋陽明者胃也胃受病則不惡寒反惡熱濈濈汗出大便祕譫語潮熱須下之乃愈若乃气弱本虛人初中病腠理寒邪气更不經三陽而便見少陰證蓋少陰者腎也腎受病則身冷惡寒四肢厥逆脈微細心煩但欲寐或自利而渴須溫之乃愈𨿽然三陰病大約可溫而古人特於少陰詳言之者則少陰病尢宜溫故也

附子湯方治傷寒少陰病得之一二日口中和其背惡寒者當灸之

附子【去皮臍二兩】人參【一兩】白術【四兩】芍藥白茯苓【三兩】

每服五錢水煎溫服日二

四逆湯方治傷寒少陰病脈沈者急溫之

甘艸【二兩】漧薑【兩半】附子【一枚生用】

剉如麻豆大每服五錢水煎溫服彊壯之人可倍加姜附

四逆湯方治傷寒少陰病下利淸谷裏寒外熱手足厥冷脈微欲絕身反不惡寒其人面色赤或腹痛或漧嘔或咽痛或利止脈不出者通脈加減四逆湯

甘艸【各二兩】附子【大者一枚】漧薑【二兩】

各剉如麻豆大每服五錢水煎溫服其脈卽出者愈面色赤者加蔥九莖腹中痛者去蔥加芍藥二兩嘔者加生薑二兩咽痛者去芍藥加桔梗一兩利止脈不出者去桔梗加人參二兩病皆與方相應者乃服之

生薑湯方治傷寒手足厥冷脈細欲絕其人內有久寒者宜當歸四逆加吳茱茰生薑湯

當歸芍藥桂【去粗皮】細辛【各三兩】吳茱萸【湯洗炒】甘艸【炙】木通【各二兩】

剉如麻豆每服五錢入生薑半分棗三枚水酒同煎溫服

通闗飲方治厥陰傷寒脈長者生沈細不足者死附子【一兩】漧薑羌活桔梗甘艸【灸】五加皮【各半兩】桂【三分】黃茋【一分】防風【一分半】

剉如麻豆每服五錢水煎食前溫服

回陽湯方治傷寒陰盛手足厥冷體寒脈微

延胡索【炒】半夏【切生薑汁炒黃】甘遂【麩炒各一兩】陳橘皮【湯浸去白】附子【去皮臍】桂【去粗皮】麻黃【去根節湯煮去沫各半兩】檳榔【一枚】天南星【一枚】

剉如麻豆每服二錢酒煎溫服服後一次頃患人頭面渾身覺熱時便與衣服蓋覆令出汗

溫白丸方治傷寒面靑心下堅鞭開口出气身體不熱頭面多汗四肢厥冷

半夏【湯浸去滑】白附子【炮】硫黃【研各一兩】

共研爲末用粳米飯和爲丸如梧桐子大每服二十丸溫酒下吐逆炒姜鹽酒下或艾醋湯下陰毒並喫二三服不計時侯

白術飲方治傷寒伏陰胸膈妨悶吐逆不定手足厥冷

白術附子【去皮臍】髙良姜【炮】桂【去粗皮】人參漧薑【炮各一兩】霍香【去根一分】

剉如麻豆每服三錢水煎溫服

吳茱萸散方治傷寒渾身手足厥冷面靑唇口無色心中寒栗

吳茱茰【湯浸焙炒】硫黃【研】桂【去粗皮】附子【去皮臍】芎防【各一分】

搗羅爲散煎艾葉湯調下三錢陰盛者兼灸气海數十壯

黒龍湯方治傷寒陰盛隔陽身冷煩躁脈細沈緊

附子【一枚及半兩者燒存性用冷灰焙去火毒】

搗研細入臘茶一錢和勻分作二服每服以水一盞蜜半匙同放冷服須防躁止得睡汗出爲效

返陰丸方治傷寒陰盛手足多冷脈沈細助陽消陰硫黃消石陽起石太陰精石白礬石膏【各半兩】

研爲未同入銚子內熬成汁爲度放冷細研用水浸炊餅爲丸如梧桐子大煎艾湯下十五丸

傷寒過經不解

論曰傷寒爲病六經受邪始於三陽病在表者可汗其滿三日於三陰病入裏者可下其不兩感於寒更不傳經不加異气者至七日太陽病衰頭痛少愈八日陽明病衰身熱少微九日少陽病衰耳聾微聞十日太陰病衰腹滿減如故十一日少陰病衰渴止舌漧已而十二日厥陰病衰囊縱少腹微下大气皆去病人精神爽慧也故傷寒愈者皆在十二日若過此經病猶不解者爲邪熱結於裏其或譫言妄語或鬱鬱微煩或腹滿吐下皆緣治之失宜邪气稽畱故病過經不能解也當隨其證以治若更感異气變爲他疾者當依壞病法療之

犀角湯方治傷寒過經不解熱結在裏往來寒熱煩渴躁悶

犀角【屑一兩】柴胡【去苖】吳藍【各三分】大靑升麻【各一兩】烏梅【去核】黃芩【各三分】甘艸【半兩】

每服五錢入竹葉三十片同煎食後溫服

木通湯方治傷寒十三日過經不解臍腹脹滿小便淋澀煩悶燥渴

木通葛根靑橘皮【湯浸去白鹽炒】檳榔滑石瞿麥穗【各一兩】

每服五錢入蔥白二寸同煎溫服不計時

柴胡湯方治傷寒發汗下之後過經不解胸脇滿結渴而不嘔但頭汗出往來寒熱小便不通宜服茈胡湯柴胡【二兩】桂黃芩【各一兩】牡蠣【生用】甘艸【各半兩】括摟根【一兩半】木通【一兩】

每服五錢生薑半分蔥白五寸同煎食後溫服中風傷寒

傷寒濕溫

傷寒時气

傷寒疫癘

傷寒結胸

中風傷寒

論曰中風傷寒三陽三陰各不同太陽中風其脈陽浮陰弱其證發熱自汗蓋陽浮熱自發陰弱汗自出嗇嗇惡寒淅淅惡風熻熻發熱鼻鳴漧嘔又曰太陽病發熱汗出脈緩者名爲中風不可燔灸若以火發其汗邪風爲火熱所刼血气流溢榮衛失常兩陽燻灼其身發黃陽盛卽衂陰虛卽小便難陰陽俱虛竭其身體枯燥但頭汗出劑頸而還腹滿微喘口漧咽爛或不大便久則讝語甚者至噦手足躁擾循衣摸牀其小便利者可治陽明中風卽陽明病能食爲中風其證口苦咽漧腹滿微熱惡寒脈浮而緊下之則腹滿小便難少陽中風兩耳無聞目赤胸中滿而煩不可吐吐之則悸而驚太陰中風四肢煩疼其脈陽微陰澀而長爲欲愈少陰中風其脈陽微陰浮爲欲愈厥陰中風其脈微浮爲欲愈不浮爲未愈凡此六經之病其狀𨿽異大抵其脈皆浮經所謂浮爲風是也

大靑龍湯方治傷寒太陽中風脈浮緊發熱惡寒身痛不汗出躁煩

麻黃【去根節煮去沫六兩】桂【去粗皮】甘艸【炙各二兩】杏仁【去皮尖雙仁四十枚】石膏【如雞子大碎】

防咀如麻豆服五錢入生薑一棗大棗二枚同煎溫服取微汗汗多者以溫粉粉之

桂枝湯方治中風傷寒陽浮陰弱陽浮者熱自發陰弱者汗自出惡寒發熱鼻鳴漧嘔等疾

桂【去粗皮】芍藥【各三分】甘艸【炙半兩】

每服五錢入生薑一棗大棗二枚同煎溫服以汗爲度未汗更服仍作生薑稀粥投之以助藥力

石膏湯方治中風傷寒頭痛四肢痛身體沈重石膏甘艸【炙】麻黃【去根節煎去沫】桂芍藥【各二兩】

每服五錢入生薑一塊同煎空心溫服

麻黃桂心湯方治中風傷寒脈浮緊發熱惡寒身體疼痛汗不出而煩

麻黃【去根節煎掠去沫二兩】桂【去粗皮】甘艸漧薑【炮各一兩】石膏榦薄荷葉杏仁【去皮尖雙仁各半兩】

每服五錢入棗二枚同煎食前溫服

桂枝湯方治中風傷寒初得其外證頭項疼腰背彊壯熱語澀恍惚唾涕稠黏徧身拘急

桂【去粗皮三分】芎防半夏【湯洗七徧生薑等分同搗】附子菖蒲麻黃【去根節煎去沫】羌活細辛【各半兩】白芷【一分】

剉如麻豆每服三錢入生薑一塊同煎食前溫服蓋覆取汗

麻黃細辛丸方治中風傷寒頭痛惡寒四肢煩疼心躁悶

麻黃【去根節一兩】細辛人參白茯苓甘艸白術【各半兩】括摟根【三分】

共研爲末錬蜜和搗丸如雞頭大每服一丸薄荷蜜湯研下

傷寒濕溫

論曰傷寒有五其一爲中濕蓋風濕之气中人爲病發熱與寒病相類故曰濕溫也此因汗出當風或因取冷過度致陰濕气襲人肌膚流經絡其證喜汗出闗節疼痛發熱而煩小便不利大便反快是謂中濕若風濕相搏則一身盡疼日脯所劇微熱相蒸則身必燻黃凡治風濕者欲其微汗卽風气解而濕自去濕甚者當利其小便不可大發汗大汗則風去濕在其病不去亦不可下之下之早則噦下之而利不止卽死診其脈當沈而細難經曰濕溫之脈陽濡而弱陰小而急是也麻黃杏仁薏苡仁甘艸湯方治濕溫病一身盡疼發熱日晡卽劇此病傷於汗出當風或久傷取冷所致麻黃【去根節三兩】杏仁【去皮尖雙仁三十枚炒】薏苡仁【一兩】甘艸【炙一兩】

防咀每服五錢水煎溫服

桂枝附子湯治傷寒八九日風濕相搏身體疼痛不能自轉側不嘔不渴脈浮虛而嗇者桂枝附子湯生之若其人大便堅小便自利者術附子湯主之

桂【去粗皮四兩】附子【三枚】甘艸【炙二兩】

防咀每服五錢入生薑五片棗二枚同煎熱服

術附子湯方

附子【炮制去皮臍三枚】白術【四兩】甘艸【灸二兩】

剉如麻豆每服五錢入生薑五片棗二枚同煎溫服初一服其人身如痺半日許復之三服後其人如冒狀勿怪此以附子術並走皮中逐水气未得除故使之然耳法當加桂四兩此本一方二法以大便堅小便自利故去桂也以大便不堅小便不利當加桂附子三枚恐多也虛弱家及產婦宜減服之

甘艸附子湯方治風濕相搏骨節疼煩掣痛不得伸屈近之則痛劇汗出短气小便小利惡風不欲去衣或身微腫者

甘艸【炙二兩】附子【二枚】白術【三兩】桂【四兩】

防咀如麻豆每服五錢水煎溫服初服得微汗則解能食汗止復煩者少減服之千金方去身腫者加防風四兩悸气小便不利者加茯苓三兩旣有附子今加生薑三兩

治濕家身煩疼麻黃湯加術四兩發其汗爲宜愼不可以火攻之方

麻黃【三兩】桂【二兩】甘艸【炙一兩】杏仁【去皮尖雙仁七十枚】白術【四兩】

防咀如麻豆大每服五錢水煎溫服取微汗則解

防風黃茋湯方主之治風濕脈浮身腫汗出惡風者

防風【四兩】黃茋【五兩】甘艸【炙二兩】白術【三兩】

防咀如麻豆大每服五錢入生薑半兩大棗二枚同煎溫服日三喘者加麻黃胃中不和者加芍藥气上衝者加桂下有陳寒者加細辛服後當如虫行皮中腰以下如冰後坐被上又以一被繞腰下溫令微汗差

杏仁湯方治風濕身體疼痛惡風微腫

杏仁【去皮尖雙仁炒二十五枚】桂【去粗皮】麻黃【去根節先煮一兩焙漧】芍藥天門冬【去心焙各一兩】

防咀如麻豆大每服五錢入生薑半分同煎溫服

傷寒時气

論曰春溫夏熱秋涼冬寒是爲四時正气非其時有其气人或感之病無分少長率相似者謂之時气如春應溫而反寒夏應熱而反冷秋應涼而反熱冬應寒而反溫是也其與傷寒瘟病相類但可汗可下之證比傷寒溫病療之宜輕爾

葛根湯方治時气二三日不解頭痛壯熱惡寒葛根【一兩】麻黃【去根節炙二兩】陳橘皮【湯浸去白】甘艸【灸】黃芩知母杏仁【去皮尖雙仁各一兩】

每服三錢入生薑二片同煎溫服

七聖湯方治時气頭痛壯熱肢體煩痛

麻黃【去根節炙三兩】蒼術【炒二兩】橘皮【湯浸去白】木通【各一兩】桔梗【一兩半】山茵陳【一兩】甘艸【炙二兩】

每服三錢生薑三片同煎溫服

八神湯方治時气一二日頭痛壯熱心神煩悶麻黃【一兩炙】大黃當歸甘艸白術山梔子仁【各半兩】芍藥荊芥穗【各一分】

每服三錢入薄荷三葉蔥白一寸生薑二片同煎熱服

人參漧葛湯方治時行表不解壯熱惡寒

人參漧葛白芍藥桔梗【炒各一兩】赤茯苓【三分】甘艸【炙】木香【各半兩】麻黃【依前炙三分】

每服三錢水煎熱服並三兩服溫覆出汗

五苓散方治時气解表出汗

赤茯苓桂

澤防白術【各一分】豬苓【去黒皮半兩】

爲散每服五錢以新汲水調頓服訖以蔥防粥投之衣蓋取汗

蔥白湯方治時气傷寒發汗

蔥白【研一兩】生薑【二兩】豉【一合】細茶末【二錢】

先以水二盞煎蔥並姜至一盞半次下豉煎少時卽入茶末去滓頓服厚衣蓋取汗

解表湯方治初得傷寒時气壯熱頭痛

甘艸【炙二兩】生薑【二兩半】黒豆【二合】

防咀每服五錢煎頓服厚衣蓋覆取汗

附桂散湯治傷寒時气

附子【去皮臍】桂【各半兩】

爲散每服三錢熱酒調頓服厚衣蓋汗出爲度

萬靈湯方和養三焦調順陰陽升降痞滯祛遣寒邪溫中散寒暖胃和脾滋助气血思美飲食虛寒痼疼痰癖動气心膈疼痛噎悶嘔逆一切气疾不日全愈前胡柴胡秦芁甘艸【炙各半斤】蘹香子【炒】木香桂【去粗皮各一斤】檳榔【十枚】白豆防【去殻半斤】芍藥【半斤】靑橘皮

【半斤】芎防【半斤】甜葶藶【半斤微炒】桔梗【四兩】

每服三錢大棗二枚同煎食前溫服

傷寒疫癘

論曰人生天地間稟气於陰陽气和則安气則病故一嵗之內節气不和寒暑乖皆爲疫癘之气感而爲病故名疫癘其狀無問長少率皆相似俗又名天行其病與時气溫熱等病相類各隨其證以方制之

前胡湯方治時行疫癘壯熱欬頭痛心悶

前胡升麻麥門冬貝母【去心】紫苑【去苖土】杏仁【去皮尖雙仁研各半兩】甘艸【炙一分】石膏【一兩一分】

每服三錢竹葉二七片同煎溫服不拘時

葛根湯方治時行疫癘兼風熱目疼心中妨悶

葛根【一兩】芍藥【三分】蔥白【三莖】豉【半合】

水煎溫服再服

石膏湯方治時行疫癘病壯熱頭痛唇幹

石膏【一兩】葛根【三分】芍藥貝母百合升麻【各半兩】梔子仁甘艸【炙各一分】

每服三錢豆防五十粒蔥白三寸同煎服

柴胡湯方治時行疫癘一二日頭痛壯熱

柴胡【二兩】芍藥【一兩】梔子仁黃芩【各半兩】石膏葛根【各一兩】

每服五錢蔥白三寸防三十粒同煎溫服不計時

傷寒結胸

論曰傷寒病發於陽下之早邪毒之气結聚於胸膈故名結胸其證心下堅鞭按之則痛項彊如柔痓狀或從心下至少腹堅滿而痛其痛不可近其脈寸口浮闗上自沈是其也若正在心下按之卽痛而脈浮滑亦名結胸凡此本太陽病脈浮而動數醫反下之胃中空虛客气動膈令人短气躁煩心中懊憹陽气內陷心下堅滿則爲結胸又或因得病三二日不能臥但欲起者心下必結若脈微弱者此素有積寒而反下之利止作結胸但下之而脈浮者必結胸皆當下之脈促者不爲結胸也脈若浮卽不可下下之則死結胸證悉具煩躁者亦死又有水結在胸脇者又有髒結者結胸無大熱爲水結似結胸狀飲食如故時時下利陽脈浮闗脈小細沈緊者爲髒結舌上白胎滑者爲難治若心下痞堅按之不痛者非結胸乃痞也宜審察而各依其法治之陷胸丸方治傷寒結胸心下堅實大便不利

大黃【醋炒】葶藶子【隔紙炒】杏仁【炒各二兩】朴硝【一兩研細與杏仁同研令如膏】

共爲末再研勻入少錬蜜和更杵三五百下丸如彈子大每服一丸別入甘遂末半錢蜜一合水煎溫頓服之一宿乃下如不下更服取下爲效

大陷胸湯方治傷寒結胸頭項彊心下痛按之實鞭

大黃【醋炒二兩】甘遂【濕紙裹煨一錢】朴硝【另研二兩】

各研爲末每服用水一鐘入大黃末二錢次下朴硝末一錢同煎一二沸次下甘遂末一匙攪勻溫服取快利爲度

小陷胸湯方治傷寒小結胸病正在心下按之則痛脈浮滑者

黃連【去須一兩】半夏【湯洗七徧焙二兩半】括摟實【大者一枚】

各細剉先以水五盞煎括摟實取三盞去滓入黃連半夏合一半煎取一盞分溫三服

治傷寒寒實結胸無熱證者與三物小陷胸湯用前方白散亦可服之

桔梗【炒三分】巴豆【去皮心熬黒研如脂一分】貝母【去心三分】

除巴豆外羅爲散入巴豆合勻每服彊人半錢弱羸之人減之並溫熱水調服病在膈上必吐在膈下必利不利進熱粥一杯利不止進冷粥一杯身熱皮粟不解欲引衣自覆若以水潠之洗之益令熱卻不得出當汗而不汗則煩令汗出己腹中痛與芍藥三兩如上法

葶藶湯方治傷寒結胸心下痛如石堅鞭小便不利葶藶子【隔紙炒三分】檳榔【半兩】桑根白皮【三分】杏仁【去皮尖雙仁】大黃【醋炒各半兩】朴硝【三分】

每服五錢水煎食前溫服

增損理中丸治傷寒下後虛气不理毒復上攻毒气相摶結於胸中縱不下者毒已入胸胃中不通毒還攻上心中結滿厥逆欲絕心起髙胸手不可近當先理其气

人參白術甘艸【炙】括摟根枳實【麩炒去瓤】赤茯苓【去黒皮】牡蠣【煆各二兩】漧薑【一兩半】

搗羅爲末鏈蜜丸如彈子大每服一丸熟水化下不過五六丸胸中豁然

陷胸靑龍湯方治傷寒結胸毒气內盛手足逆冷腹脹喘急大便不通

牽牛子【微炒一兩半】人參【三分】陳橘皮【浸去白半兩】桂檳榔【各一兩】大黃【醋炒半兩】朴硝【一兩】

每服五錢入生薑半分同煎食前溫服

傷寒譫語

傷寒潮熱

傷寒煩渴

傷寒煩躁

傷寒厥逆

傷寒譫語

論曰傷寒不應發汗而汗之遂至亡陽津液內竭胃中燥實則令譫語此病或由津液不和內有燥屎或三陽合病或瘀熱蓄血在裏或婦人熱入血室皆使譫語也然譫語屬胃胃者足陽明經也陽明爲病主身熱故譫言妄語則身當有熱脈當洪大洪大亦陽脈也故其病爲煩滿譫語若手足厥脈反沈細而微者爲逆也然又有鄭聲者取其鄭重之意與譫語相類蓋古人以此分虛實醫者當以脈癥參合別之不可不愼故謂虛則鄭聲實則譫語

小承气湯治傷寒陽明病人多汗津液外出胃中燥大便必硬硬則譫語宜此湯

大黃【四兩】紫朴【二兩】枳實【三枚】

水煎五錢空心溫服日二

大承气湯治傷寒陽明下血譫語此爲熱入血室但頭汗出者刺期門隨其實而瀉之濈然汗出則愈汗出譫語以有燥屎在胃中此爲風也須下者過經乃可下之下之若早語言必亂以表虛裏實故也下之愈

大黃【四兩】紫朴【半斤】枳實【五枚】

水煎五錢去渣入芒硝末一錢再沸溫服日二

白虎湯治傷寒三陽合病腹滿身重難以轉側口不仁而面垢譫語遺尿發汗則譫語下之則額上汗出手足厥冷若自汗出者宜此湯

知母【六兩】石膏【一斤】甘艸【二兩】粳米【六合】

水煎五錢溫服

柴胡湯治傷寒熱實得汗不解腹滿脹痛煩躁譫語柴胡【一兩】大黃【炒】片芩白芍半夏【三分】枳殻【五錢】

薑水煎五錢溫服

犀角湯治傷寒邪熱在胃譫語妄言身體壯熱犀角大靑人參【三兩】逺志升麻【兩半】片苓柴胡【一兩】甘艸【五錢】

薑水煎五錢入蘆根茅根各五寸溫服

人參柴胡湯治傷寒經六七日不解黙黙而煩心腹漧燥大腸結澀譫語妄言

人參【三分】柴胡【一兩】白芍知母片芩萎防大黃【炒】半夏甘艸【五錢】

薑水煎五錢服日二

自愈方治傷寒病汗多亡陽譫言妄語不可下與柴胡桂枝湯以和榮衛以通其津液

柴胡【四兩】白芍人參桂心片芩半夏甘艸【一兩】

姜棗水煎五錢空心溫服日二

傷寒潮熱

論曰傷寒潮熱者謂潮作有時由邪气入裏故病日晡發潮熱已而微利者有微發潮熱而大便溏者有潮熱而咳逆者有結胸而潮熱者大凡潮熱皆以邪气內實制方宜酌其輕重

小柴胡湯【詳譫語】

柴胡加芒硝湯治傷寒十三日不解胸脇滿而嘔日晡潮熱已而微利此大柴胡癥下之而不得利今反利者知醫以丸藥下之非其治也夫潮熱者實也先宜服小柴胡以解外後與此湯

柴胡半夏芒硝【二兩】人參片芩甘艸【二兩】

姜棗水煎五錢去渣入芒硝一錢沸服

大小承气湯【詳譫語】

柴胡石膏湯治傷寒十日以上潮熱不退

柴胡石膏白術赤茯苓山梔萎防桑白皮【三分】

水煎五錢溫服日二

鼈甲湯治傷寒過經潮熱不解或作寒如瘧狀鼈甲柴胡赤茯苓【一兩】片芩甘艸知母【五錢】桑白皮【三分】

姜棗水煎五錢服

秦芃湯治潮熱不退發作無時

秦芃鼈甲【一兩】甘艸【五錢】

生薑水煎五錢入豆百粒蔥白三寸空心溫服日二

傷寒煩渴

論曰腎者水藏膀胱者津液之腑二經相爲表裏傷寒熱入於髒流於少陰之經則腎受病矣腎水惡燥熱盛則燥故渴而引飲又傷寒邪气非發汗吐下則不能除若發汗吐下過甚則亡津液耗少熱气內生亦令病人煩渴也

白虎加人參湯治傷寒用桂枝湯大汗出大煩渴不解脈洪大者

知母【三兩】人參【兩半】石膏【八兩】甘艸【一兩】粳米【二合】

水煎五錢至米熟溫服日二

五苓散治發熱六七日不解煩渴引飲水入則吐此爲水逆

豬苓赤茯白術桂心澤防【一兩】

共末熟水下二錢日二汗出乃愈

豬苓湯治傷寒脈浮發熱渴欲飲水小便不利水入則吐

豬苓赤茯阿膠滑石澤防【一兩】

水煎五錢空心溫服以差爲度

八味知母湯治傷寒病數日不解心燥煩亂小腹脹急臍下疼痛大渴喘乏

知母白芍麥冬柴胡澤防【三分】片芩甘艸【五錢】石膏【兩半】

姜棗竹葉水煎五錢服

葛根散治傷寒躁渴頭痛不得眠四肢痛

葛根片芩大靑石膏人參【一兩】甘艸【五錢】

水煎三錢溫服日二

人參湯治傷寒下後除熱止煩渴

人參麥冬五味石膏【一兩】甘艸【五錢】

水煎五錢服日二

黃芩蘆根湯治傷寒吐下後內外有熱煩渴

片芩蘆根人參赤苓【一兩】桂心【五錢】

姜棗水煎五錢服

竹茹湯治傷寒吐下後煩渴不止

竹茹【一丸】人參【五錢】烏梅肉【炒二枚】

水煎三錢服日二

茯苓地黃湯治傷寒胃熱引飲煩渴不止

赤茯生地括摟【一兩】知母【五錢】麥冬【兩半】

水煎五錢入小麥百粒竹葉二七片棗二枚煎服

知母犀角湯治傷寒煩渴飲水無度日漸消瘦

知母犀角升麻【五錢】石膏【三分】

水煎五錢入竹葉三七片小麥五十粒土根汁括摟汁各半合服

傷寒煩躁

論曰傷寒陽气多陰气少病發於陽經者故令煩躁其身熱而煩渴引水漿若胃中漧燥者必譫語亦有少陰經煩躁者當辧之

大靑龍湯治傷寒太陽中風脈浮緊發熱惡寒身疼痛不汗出而煩躁者此湯主之若脈微弱汗出惡風者不可服服之則厥逆筋惕肉瞤此爲逆

麻黃【去根節六兩】甘艸桂心【二兩】杏仁【去皮尖炒四十枚】石膏【三兩研】

姜棗水煎五錢溫服出汗止後服

五苓散煩躁不得眠

白虎加人參湯大渴舌漧燥若飲水數升二方俱詳煩渴茯苓四逆湯治汗下後病仍不解煩躁

白茯【四兩】人參附子【一兩】甘艸漧薑【二兩】

水煎五錢服

吳茱茰湯治少陰病吐利手足逆冷煩躁欲死者

吳茱茰【洗炒一升】人參【二兩】

大棗生薑水煎五錢服日二

蘆根湯治陽毒五六日以上胸中煩熱漧嘔躁悶蘆根【一兩】甘艸知母柴胡括摟根【兩半】片芩【兩半】生薑

水煎三錢溫服

梔子防湯治陽明病脈浮而緊咽燥口苦腹滿而喘汗出不惡寒反惡熱身重若發汗則躁心憒憒而反譫語若加溫鍼必怵惕煩躁不得眠若下之則胃中空虛客气動膈心中懊憹舌上胎者

山梔【肥大者四枚】防【五錢】

水煎空心溫服得吐便止

桂甘龍牡湯治火逆汗下之因燒鍼煩躁

桂枝【一兩】甘艸龍骨牡蠣【二兩】

水煎五錢溫服日二

傷寒厥逆

論曰傷寒病手足厥逆其名曰厥此因陽气衰陰气盛陰勝則陽脈逆而不通於四肢所以逆冷其癥令人惡寒不飲水下利淸谷或淸便自調或小便數外癥黙靜是其也宜溫之灸之若灸而手足不溫者爲難治然厥亦有熱者先發熱而後厥熱深厥亦深熱微厥亦微脈𨿽沈伏按之當滑若或畏熱飲水或手擲足煩躁不得眠大便祕小便赤外癥昏憒者𨿽厥不可溫也宜下之

通脈四逆湯治手足厥冷微喘脈不出

附子【五錢】人參甘艸【一兩】漧薑【兩半】

水煎五錢溫服日二

當歸四逆湯治傷寒手足厥冷脈細欲絕

川歸白芍桂心【一兩】細辛【一兩】甘艸木通【七錢】

大棗水煎五錢溫服日二

芍藥湯治下利淸谷內寒外熱汗出而厥腹痛兼嘔

白芍附子【一兩】人參甘艸【五錢】

薑水煎五錢溫服日二

吳茱茰湯治手足厥冷脈細欲絕

吳茰白芍川歸桂心【一兩】甘艸細辛【三分】漧薑【五錢】

棗水煎五錢服日二

蔥熨法治傷寒病後气虛陽脫體冷無脈气息欲絕不省人事及陰厥服百法不效者

蔥【一斤水洗淨】

以麻縷紮如盞許大切去根及葉惟存白二寸許如大餅餤先以火熁一面令通熱乃以熱處放在病人臍中連臍下其蔥上以熨斗滿貯火熨之令蔥餅中熱气透入肌肉中須預作三四个餅子一餅壊不可熨又易一餅良久病人漸醒手足俱溫有汗出更服四逆湯以溫其內其病卽差

傷寒頭痛

傷寒喘

傷寒上气

傷寒咳

傷寒頭痛

論曰傷寒頭痛者邪气循陽脈上攻於頭也是以傷寒傷風溫病熱病風溫病皆有頭痛病者蓋頭痛乃陽癥也故太陽頭痛必發熱惡寒陽明頭痛不惡寒反惡熱少陽頭痛脈弦細而發熱至於三陰脈從足至胸皆不至頭惟厥陰脈挾胃屬肝絡膽循喉嚨上頏顙連目系上出額故仲景止有厥陰頭痛一癥治以吳茱萸湯是也

桂枝湯治太陽病頭痛發熱汗出惡風

桂枝白芍【三兩】甘艸【炙二兩】

生薑大棗水煎五錢空心溫服投以熱粥助藥力

小承气湯治傷寒六七日不大便頭痛有熱

大黃【四兩】紫朴【薑汁炒二兩】枳實【三枚】

水煎五錢溫服

麻黃湯治傷寒太陽頭痛發熱身疼腰痛一身骨節俱痛惡風無汗而喘者

麻黃【三兩】桂枝【二兩】甘艸杏仁【去皮尖炒一兩】

水煎五錢稍熱服取汗

連須蔥白湯治傷寒已發汗或未發汗頭痛如破

蔥白【連須三莖】生薑【二兩】

分三服水煎通口熱服服不差用葛根蔥白湯

葛根蔥白湯治頭痛不止

葛根白芍知母【五錢】川芎【三分】

姜蔥水煎五錢溫服

小柴胡湯治脈細頭疼發熱屬少陽少陽不可汗柴胡【二兩】片芩人參甘艸【三分】半夏【六錢】

姜棗水煎五錢空心溫服日二

吳茱茰湯治傷寒厥陰漧嘔吐涎沫頭痛

吳茱茰【洗炒三兩】人參【兩半】

姜棗水煎五錢空心溫服

茶調散治頭痛不止

石膏【研二兩】羌活茵陳蒿蒼術甘艸荊芥穗川芎【一兩】桂心【五錢】

共末用臘茶末一錢同蔥煎湯下一錢

石膏湯治頭痛不可忍

石膏麻黃【一兩】葛根【三分】何首烏【五錢】

水煎三錢溫服日二

蒂散治頭痛胸滿發熱惡寒脈緊而不大是膈上有涎

蒂【一兩】

爲末熱水下一錢吐痰涎愈

前胡湯治頭痛壯熱

前胡半夏桂心參甘艸桔梗【炒】旋復花片芩生地【一兩】

薑水煎五錢服

四白散治頭痛身熱百節疼痛

白芷白附子白僵蠶【炒】白蒺藜【炒各等分】

共末茶酒任下二錢

傷寒喘

論曰傷寒喘其癥不一有邪气在表表未解無汗而喘者有邪气在裏汗出不惡寒腹滿而喘者有潮熱者有心下有水气而喘者古人各亦求其本故在表者當汗在裏者宜下至於心下有水而喘又當利其小便若乃陰癥發喘是爲無陽非炙之不可

小靑龍加杏仁去麻黃湯治心下有水气咳而發喘白芍甘艸桂心杏仁五味細辛漧薑【三兩】半夏【二兩半】

水煎五錢服

麻杏艸膏湯治下後不可更行桂枝湯汗出而喘無大熱

麻黃【去根節四兩】石膏【八兩】甘艸【二兩】杏仁【去尖五十枚】

水煎五錢服

麻黃湯治太陽與陽明合病喘而胸滿不可下

麻黃【三兩】桂心【二兩】甘艸【一兩】杏仁【七十枚】

水煎五錢溫服取微汗

大承气湯治傷寒陽明病脈遲𨿽汗出不惡寒其身必重短气腹滿而喘有潮熱者此外欲解可攻裏也手足濈然汗出者此大便已硬也大承气主之若汗多微發熱惡寒者外未解也其熱不潮未可與承气湯若腹大滿不通者可與小承气湯微和胃气勿令至大泄下大承气湯方詳譫語

傷寒上气

論曰傷寒上气者肺主气手太陰是其經也病人肺气凡有不調又遇寒熱邪气傷於其經則脹而气逆不下故令上气

竹茹湯治上气喘滿客气在髒漧嘔口生瘡不得飲食

竹茹葛根【一兩】半夏麥冬【三分】甘艸陳皮【去白炒五錢】

薑水煎五錢溫服日二

天門冬丸治心肺熱上气喘逆

天冬白茯杏仁【一兩】生地貝母甘艸烏梅肉【炒】人參【五錢】

共末蜜丸彈子大含化一丸日可三五

葶湯治上气喘粗身面腫小便澀

葶【紙膈微炒五錢】大棗【五枚去核】

水煎溫服日二

貝母丸治心肺有熱咳上气喉中作聲痰涕口漧川貝母【二兩】杏仁【去皮尖炒四兩】天門冬【一兩】旋復花【五錢】炙甘艸【三分】

共末蜜丸彈子大食後含化一丸

傷寒咳

論曰傷寒咳者寒气客於肺也肺受虛寒微則咳然又有邪熱客於上焦其人必欲飲水水停心下水气乘肺而咳者當熟察之

麻黃湯治咳日夜不止

麻黃【去根節】赤茯桑白皮【一兩】葛根五味子紫蘇葉炙甘艸紫苑【五錢】石膏【研兩半】桂心【一兩】葶【炒一分】

姜棗水煎五錢空心溫服日二

小靑龍湯治心下有水气咳而微喘發熱或利或噎麻黃【去根節一兩】白芍半夏【薑汁制】桂心細辛炒炒漧薑五味子【炒】甘艸【五錢】

水煎五錢服日二

五味子飲治傷寒咳

五味子【炒】麻黃【去根節】阿膠陳皮【炒一兩】甘艸杏仁【去皮尖炒五錢】

薑水煎三錢服

加減小柴胡湯治五六日往來寒熱或微熱咳柴胡【二兩】片芩半夏甘艸【三分】黒漧薑【五錢】五味子【炒一合】

薑水煎五錢服

地黃飲治毒气攻肺咳咽喉生瘡

生地【二兩】大黃升麻貝母麥冬甘艸【一兩】

水煎三錢入蜜少許服

射幹湯治春冬月傷寒夏秋月中冷咳喉鳴聲嗄幹噦咽喉不利

射幹杏仁麻黃桑皮【一兩】半夏甘艸桔梗【炒二兩】陳皮紫苑【五錢】

姜棗水煎五錢服

前胡飲治肺盛寒痰不止心膈煩滿不能飲食常多嘔逆

前胡桔梗參人參生地甘艸旋復花桂心【一兩】半夏紫朴【二兩】

薑水煎五錢服

聖濟總錄纂要卷三﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷四

休寧程林纂

傷寒門

傷寒漧嘔

論曰傷寒漧嘔者嘔而無所出也此因邪熱在胃或汗解後胃中不和尙有蓄熱气薫上焦心中痞結故令漧嘔且諸邪气在胃胃气上逆皆發爲嘔冷卽寒痰凝結嘔出涎沫熱卽津液消爍獨其气逆故漧嘔不巳施治者不可不察

竹茹湯治胃气虛熱漧嘔不止

竹茹半夏甘艸【五錢】人參蘆根【一兩】前胡葛根【三分】

薑水煎五錢服

蘆根湯治心脾虛熱漧嘔煩熱不下食

蘆根【二兩】人參赤茯竹茹【一兩】甘艸【五錢】

水煎五錢入小麥一撮姜一分溫服日二

枇杷葉湯治漧嘔煩渴不止

枇杷葉【去毛蜜炙】麥冬人參葛根【三分】白茯【五錢】甘艸【炙一分】

薑水煎三錢服

人參煮散治胃气虛冷漧嘔不止

人參【一兩】白術白芍【三分】杏仁陳皮枳殻髙良姜甘艸漧薑【五錢】

姜棗水煎三錢稍熱服相繼三服以熱稀粥投之以助藥力汗出乃差

白木飲治邪熱𨿽退胃中不和漧嘔不己甚則吐逆白術蘆根紫朴【一兩】枇杷葉【去毛炙五錢】

薑水煎三錢空心溫服日二

傷寒嘔噦

論曰傷寒嘔噦者病在足陽明胃經也足陽明之脈厥而上行令人气逆气逆故嘔噦仲景云嘔多𨿽有陽明癥愼不可下蓋爲此也又傷寒嘔噦有因熱壅胸中邪气之髙所致有因吐下後虛熱在內及飲水停積所致癥旣不同治亦有異不可不察

半夏湯治胃气逆冷食巳嘔噦卽欲吐

半夏白茯【一兩】人參枳殻【五錢】白術【炒兩半】

薑水煎三錢溫服日三服

人參湯治服冷藥過多胃寒嘔噦不下食

人參白術附子白茯陳皮【一兩】桂心漧薑【五錢】丁香【一分】

薑水粳米煎五錢服

藿香人參湯治嘔噦不止胸滿煩悶

藿香【三分】人參【一兩】甘艸陳皮【五錢】

薑水煎三錢服日二

通正散治噦逆嘔吐虛气妄行

丁香幹柿蒂【一兩】蓮肉【五十枚】

共末酒下二錢

四逆加姜湯治少陰癥嘔噦

甘艸【炙一兩】附子生薑【切焙兩半】漧薑【三分】

水煎五錢溫服

傷寒心悸

論曰傷寒心下悸者謂悸動不定也傷寒飲水過多水停心下腎气乘心則心虛气弱故爲之悸動皆由發汗後又下之津液燥少若內生虛熱熱則飲水水气停積故必振寒而心下悸也

茯苓甘艸湯治傷寒厥心下悸先治其水服此湯卻治其厥不爾水漬入胃必作利

赤茯甘艸桂心【一兩】

姜棗水煎五錢溫服日二

桂枝甘艸湯治發汗過多其人乂手自冒心心下悸欲按者

桂枝【四兩】甘艸【三兩】

水煎五錢溫服日二

甘艸湯治脈結心悸

甘艸麥冬【一兩】生地【四兩】人參桂心【五錢】麻仁【一合】

姜棗酒水煎五錢去滓入阿膠一片令洋盡溫服日二

桂枝湯治水在心下心悸動欲得人按

桂枝【二兩】赤茯【兩半】白術【一兩】甘艸陳皮【去白炒五錢】

生薑水煎五錢空心溫服日二

傷寒痞滿

論曰傷寒病發於陰醫悞下之邪气入裏胃中虛客气上逆心下滿不痛按之不堅此爲痞也法宜防心惟表未解者未可攻之當先解表然後攻痞若表解而裏未和或防心而痞不解其人口燥煩喝皆隨癥處治其冒而經脈動惕者久則成痿若表裏俱虛之人有气痞陰陽气並竭無陽則陰獨復加火鍼因胸煩面靑黃膚膶者難治其脈微浮而气上衝咽喉不能息者非痞乃有寒在胸中故也治屬吐法

半夏防心湯治心下痞但滿不痛者

半夏【一兩】漧薑人參【二兩】片芩川連甘艸【五錢】

大棗水煎五錢食後服日二

大黃黃連防心湯治傷寒大下之後復發汗心下痞惡寒者表未解也不可攻痞當先解表表解乃攻痞解表宜桂枝湯攻痞宜此湯

大黃【二兩】川連【一兩】

以麻黃沸湯漬三錢須防絞取汁溫服一方有片芩【一兩】

防心湯治傷寒汗解後胃中不和心下痞硬噫食殠脇下有水气腹中雷鳴下利

人參甘艸【三分】川連漧薑【一兩】片芩【一兩】半夏【薑汁炒二兩半】

姜棗水煎四錢空心溫服晚又服

甘艸防心湯治傷寒中風醫反下之其人下利日數十行完谷不化腹中雷鳴心下痞硬而滿漧嘔心煩不得安醫見心下痞謂病不盡復下之其痞益甚此非結熱但以胃中虛客气上逆故使硬也

炙甘艸【四兩】片芩漧薑【三兩】半夏【薑汁炒二兩半】川連【一兩】

水煎四錢大棗二枚溫服

旋復代赭湯治發汗若吐下後心下痞硬噫气不除旋復花【三兩】代赭石【一兩】人參半夏甘艸【炙二兩】

姜棗水煎四錢溫服日二

蘇橘湯治胸中痞滿心腹气滯不思飲食

紫蘇葉大腹皮旋復花【一兩】陳皮【二兩】赤茯【兩半】半夏【五錢】

姜棗水煎五錢溫服

異效丸治五六日大下後心中痞滿气息喘逆欲絕人參白術甘艸枳殻赤茯括摟陳皮【炒】木香【五錢】漧薑【三分】

共末蜜丸桐子大空心米飲下二十丸至晚再加至三十丸

艸豆防湯治傷寒汗後胃气不和心下結痞噫气食殠脇下虛滿虛鳴下利

艸防陳皮枳殻【五錢】人參半夏甘艸漧薑【三分】

姜棗水煎五錢溫服日二

傷寒霍亂

論曰嘔吐而利病名霍亂此由邪气在中焦使陰陽二气不能升降則心腹絞痛而作吐利其先心痛則先吐腹後痛則先利心腹俱痛則吐利並作古人以其病暴揮霍之間便致撩亂故名霍亂傷寒霍亂亦由中焦陰陽不和所致故其狀有熱而渴者有寒而不渴者有發熱惡寒汗出厥逆者有病勢已而身體疼痛不休者不可槪以一法治

理中湯治霍亂吐利寒多不喜飲水

人參白術甘艸漧薑【二兩】

共末蜜丸彈子大沸湯化一丸溫服日三夜二

五苓散治霍亂頭痛發熱多欲飲水

豬苓白術【三分】桂心【五錢】赤茯澤防【一兩】

共末溫水空心下二錢日二

蘆根人參湯治霍亂心煩漧嘔

蘆根【二兩】人參麥冬赤茯【一兩】枇杷葉【去毛炙一分】

水煎五錢入薤白三寸溫服日三

藿香湯治霍亂轉筋嘔吐不止

藿香人參附子木桂心川歸【二兩】

生薑水煎三錢溫服日二

吳茱茰湯治霍亂吐利腹脹轉筋手足冷飲食不消吳茱茰紫朴【一兩】桂心丁香木甘艸藿香【五錢】人參【三分】

薑水煎三錢服日二

白術湯治霍亂吐利轉筋

白術陳皮【一兩】木【二兩】

薑水煎三錢溫服日二

傷寒小便不通

論曰傷寒小便不通者或因發汗過多津液虛少胃中漧燥或小腸有伏熱气道不宣皆令小便不通也方論云胃中幹則無小便愼不可利蓋言汗後亡津液也若下焦有熱而小便不利又當隨癥利之

赤茯木通湯治下焦有熱小便不通

赤茯木通滑石車前子【一兩】

水煎五錢溫服日二

豬苓湯治脈浮發熱渴欲飲水小便不利

豬苓赤茯滑石澤防【一兩】

水煎五錢去渣入阿膠末一錢再沸溫服日二

五苓散治傷寒汗後小便不利微熱消渴

豬苓赤茯白術【三兩】桂心【五錢】澤防【一兩】

共末水下三錢

雞蘇湯治小腹急痛小便不利

雞蘇【一把】木通滑石杏仁【去皮尖炒】冬葵子石韋【去毛一兩】生地【二兩】

水煎五錢溫服

傷寒大便不通

論曰傷寒大便不通者胃腑實也因太陽病若汗若下若利小便亡其津液胃中漧燥因轉屬陽明不更衣內實大便難此陽明癥也當下之然有陽明癥不可下者當問其小便日幾行若本小便日三四行今日再行故知大便不久出爲小便數少津液當還胃中故知不久當大便如此則傷寒嘔多𨿽有陽明癥不可下明矣凡胃中有燥屎常以湯水和之湯入腹中轉失气者此所謂有結燥下之無害若不轉失气者此但初硬後必溏不可下下之則脹滿不能食也

小承气湯治陽明病潮熱若不大便六七日恐有燥屎欲知之法少與小承气湯湯入腹中若轉失气者有燥屎也乃可攻之若不轉失气者但初頭硬後必溏不可攻攻之必腹脹不能食也欲飲水者與水則噦其後發熱者必大便硬而少也以小承气和之

大黃【酒洗四兩】紫朴【薑汁炒二兩】枳實【三枚炒】

水煎五錢溫服當更衣不爾者再服更衣者勿服服後若不轉失气者不可攻

大承气湯治傷寒病不大便五六日繞臍痛煩躁發作有時此爲有燥屎宜此湯

大黃【酒洗四兩】紫朴【姜炒八兩】枳實【炒五枚】

水煎五錢去渣入芒硝一錢數沸溫服仲景云少陰病癥六七日不大便者此湯主之

麻仁丸治傷寒跌陽脈浮而濇浮則胃气彊澀則小便數浮澀相大便則硬其脾爲約

麻仁【半升】白芍【炒二兩】紫朴【薑汁炒】枳實【炒一兩三分】杏仁【炒二合】大黃【炒四兩】

共末蜜丸桐子大飲下十丸日三

蜜膽導治大便祕澀服藥不通

白蜜【三合】雄豬膽【一枚】膩粉【研半分】

先將蜜入銅器中微火慢熬二十沸入膽汁將枇子不住手攪慢煎成膏入膩粉和丸如棗核大以薄綿包內下部中未通再用

傷寒下利

論曰傷寒下利者其種固多端然皆由表實裏虛寒熱濕气乘虛客於腸胃之間故腸胃隨其所傷而下若傷寒則下靑白傷熱則下黃赤寒熱相雜則赤白俱下若兼以濕毒則又下膿血如魚腦如爛肉也其不同有下利而脈虛者有下利而脈實者有濕毒勝而腹痛者有熱气盛而煩渴者有津液滯而腸垢者有屎燥結聚而妄言譫語者其要在審別虛實以治之

白頭翁湯治傷寒下利飲水者內有熱也及熱利後重

白頭翁【五錢】川連川栢秦皮【三分】

水煎五錢空心服日二

桃花湯治傷寒小陰病二三日至四五日腹痛小便不利下利不止及便膿血

赤石脂【四兩一半研一半不用研】糯米【二合半】漧薑【一分】

水一升煮姜米並不研石脂米熟用汁一小鐘入石脂末一錢再沸溫服日三

四逆湯治自利不渴者屬太陰以其臓有寒故也當溫之

炙甘艸【一兩】附子【五錢】漧薑【炒三分】

水煎五錢溫服又治傷寒後下利淸谷不止身疼痛急當救裏

犀角湯治熱毒不解日晡莊熱腹痛純下鮮血犀角片芩川連茜根地楡【一兩】山枝【五錢】

水煎五錢入薤白五寸溫服

黃栢湯治下痢膿血

川栢阿膠【五錢】川連【一兩】山枝【一分】

水煎三錢食前服日二

龍骨丸治臟腑虛冷下白膿腹痛

龍骨榦姜附子【一兩】

共末醋糊丸桐子大米飲下三十丸日二

竹茹湯治利下血不止

竹茹白芍子芩【五錢】木通【三錢】升麻黒木耳【燒灰】

水煎三錢去滓入生地汁一合溫服

傷寒陰毒

論曰陰气獨盛陽气暴衰陽爲陰所勝內外皆陰故成陰毒傷寒有初得病便成陰毒者有服藥經五六日不差變成陰毒者以病本屬陰因服寒藥過多或臟腑內外受寒陰气轉盛陽气不復所致其侯四肢逆冷臍復築痛身如被擊嘔吐下利其脈微細而疾

陰毒甘艸湯治傷寒初病一二日便結成陰毒或服藥後自變成陰毒身重背彊腹中絞痛咽喉不利毒气攻心心下堅彊短气不得息嘔逆唇靑面黒四肢厥冷其脈沈細身如被杖五六日可治至七日不可治甘艸升麻桂心川歸【五錢】川椒雄黃【一分】鼈甲【炙兩半】

水煎五錢溫服日二

气壅喘悶方治陰毒手足厥冷或生斑防

附子【二枚火燒黒色出火毒】

爲末用沈香磨水米飲下二錢

正陽湯治傷寒陰毒唇靑面黒張口出气心下硬身不熱額上出汗煩渴不止舌黒多睡四肢逆冷

附子甘艸漧薑【一兩】皂莢【一枚去皮子炙黃】麝香【一錢研】

共末水煎二錢稍熱服

正陽丹治陰毒手足厥冷脈沈細面目靑

硫黃硝石太陰精石【一兩】

同研入瓶內鹽泥封固陰漧火煆赤細研酒煮糊丸桐子大酒下二十丸

附子回陽散治傷寒陰毒面靑唇黒四肢逆冷臍腹痛身體如冰並一切卒暴冷气

附子【二枚】

爲末用生薑自然汁半鐘冷酒拌勻下三錢更以冷酒送下相次再服良久臍下如火徧身和暖爲度

傷寒陽毒

論曰陽气獨盛陰气暴衰陰爲陽所勝內外皆陽故名爲陽毒傷寒有得病便成陽毒者有服藥經五六日不差變成陽毒者蓋以病本屬陽或以大劫發其汗或因炙陽气轉盛陰气內消所致其面赤發躁狂走妄言或發斑如錦絞或咽喉疼痛或涕吐膿血或下痢黃赤其脈洪實滑促是其證也

升麻湯治傷寒一二日便成陽毒或服藥吐下後變成陽毒腰背疼痛煩悶不安面赤狂言或見鬼神或下痢脈浮大數面赤斑紋如錦咽喉痛吐膿血五日可治七日不可治

升麻犀角射幹人參片芩甘艸【一兩】

水煎五錢溫服少頃又服取汗未汗再服

枝子湯治陽毒壯熱百節疼痛

枝子赤芍大靑知母【一兩】石膏片芩杏仁【炒二兩】甘艸【五錢】柴胡【兩半】

姜棗水煎四錢入防百粒服

黑奴丸治傷寒時行熱病六七日未得汗脈洪大或面赤目脹身大熱煩躁狂言欲走渴甚又五六日以上不解熱在胸中口噤不能言心下尙暖灌藥下咽卽活兼治陽毒及發狂

麥奴【山麥未熟時中有不成者上有黑衣勃取下卽名麥奴一兩】麻黃【去根節三兩】大黃【二兩】片芩芒硝釡底煤竈突煤梁上塵【各一兩】

共末蜜丸彈子大取新汲水化下一丸渴者與冷水盡量飲之須防當寒寒過汗出卽差若服藥日移五尺不汗再服一丸差卽止須微利下此藥須病人大渴倍常燥盛者乃可與之不爾不可與

大靑湯治陽毒煩躁不解或下利危困

大靑【二兩】犀角山枝甘艸川連【五錢】秦芁【一兩】

水煎五錢入豆百粒薤白七寸空心服

犀角湯治傷寒陽毒初得身大熱目赤便黃心悶頭痛煩渇不止四肢疼痛語言錯亂眠臥多驚

犀角【一兩】赤茯陳皮甘艸麻黃細辛茵陳蒿【五錢】人參【三分】

姜棗水煎五錢服

傷寒發斑

論曰傷寒發斑者陽盛故也其病在表或未經發汗或已經發汗未解或吐下後邪熱不除毒气內盛因表虛熱毒乘虛出於皮膚髮爲斑疹如錦紋若色赤發在五六日內者可治色黑過七日乃發者難治甚則身體喉舌皆成瘡也

黃芩湯治傷寒熱病十日內未得汗表裏有熱遂發斑防時或狂言目色黃心中煩熱大便不利

片芩大靑大黃升麻朴硝山枝【一兩】茵陳蒿【一兩】川連甘艸【五錢】

竹葉三七片水煎五錢服

石膏湯治發黑斑

石膏【二兩研】麻黃葛根【一兩】川連【三分】故鞋【一隻去土細切】川椒【炒一分】桂心【五錢】

水煎五錢溫服取汗

傷寒發黃

論曰傷寒發黃之狀身體盡變黑黃或如橘色是也凡陽明中風太陽中濕皆令人發黃蓋由得病無汗小便不利寒濕不散則熱結脾冑腠理閉塞瘀熱之气與宿谷相摶而鬱蒸不能消散故二便結澀不通令人身體面目皆變黃色其病腹滿身疼發熱若其人小腹滿急眼澀疼鼻骨痛兩及項彊腰背急者是也但得小便快利漸愈仍不用大便多卽令人心脹又有急黃者身體黃甚卒然而發心滿气喘命在須防故名急黃有初得病便黃者初不知是黃死後方變黃者此病亦因脾胃瘀熱本天行時气所作宜細辧之但發熱心戰者乃是發黃之茵陳蒿湯治陽明發熱汗出此爲越熱不得發黃也但頭汗出小便不利渴飲水漿此爲瘀熱在裏身必發黃下之宜此湯又傷寒七八日身黃如橘皮小便不利腹微滿者宜此湯

茵陳蒿【六兩】梔子【十四枚】大黃【生三兩】

共爲粗末水煎五錢三服後小便當利下如皂莢汁狀乃愈

麻黃連翹湯治瘀熱在裏發黃

麻黃【去根節二兩】連翹生薑【焙二兩】杏仁【四十枚去皮尖炒】生梓白皮【東引一升】大棗【十二枚】甘艸【一兩】

水煎五錢熱服

梔子栢皮湯治傷寒身黃發熱

梔子【十五枚炒】黃栢【二兩】甘艸【一兩】

水煎三錢

抵當湯治傷寒太陽身黃脈沈細小腹鞭小便利者爲無血也小便自利其人如狂者血諦證也

水蛭【三十枚炒】防虫【三十枚炒】桃仁【十枚炒去皮尖】大黃【三兩】

水煎三錢服

龍膽湯治發黃煩熱皮肉皆黃小便赤不利

龍膽枳殻山枝木通知母柴胡地骨皮白芍甘艸麥冬升麻羚羊角【一兩】

水煎五錢

黃芩湯治傷寒發黃或先服利藥未差宜以內消以折熱气片芩茵陳蒿升麻犀角【一兩】山枝柴胡龍膽艸【五錢】水煎五錢入生地汁一合

茅根湯治傷寒發黃通身如金色

茅根山枝甘艸茵陳蒿地骨皮【一兩】

薑水煎五錢入防三七粒熱服

枝子湯治傷寒急黃

山枝柴胡朴硝【另研】茵陳蒿【五錢】

水三大鐘煎二大鐘去渣入硝分三服取利

茵陳蒿散治傷寒時气急黃疼痛

茵陳蒿片芩枝子大靑【一兩】大黃朴硝【五兩】白蘚皮葛根升麻【兩半】

共末新汲水下二錢得利差

傷寒發豌豆瘡

論曰傷寒熱毒內盛多發皰瘡者以病人表虛裏實故也裏實則毒气不能內消表虛故乘虛發於肌肉而成瘡其瘡大小形如豌豆其包或白或赤若頭作瘭漿戴白膿者其毒則輕若紫黑色作根隠隠在肌肉裏者其毒則重甚者周匝徧身五內七竅皆有也

參麻湯治傷寒熱病生豌豆瘡並皰瘡煩悶昏迷參升麻榦藍葉【一兩】甘艸【三分】犀角【鎊五錢】

水煎五錢入蔥白三寸防一撮熱服日二

豌豆瘡四邊赤腫

胡荽【一把】生地

二味搗取汁空心服盞許

犀角湯治復寒熱毒气盛瘡如豌豆

犀角【二兩】麻黃川連【兩半】木香【一兩】

水煎五錢日二

內消散治傷寒熱病欲生豌豆瘡毒未出令不成

京墨【燒去煙一分】

用酒三合磨令頓服

紫艸湯治傷寒斑疹豆瘡

紫艸惡實荊芥穂【一兩】

水煎三錢熱服日二

傷寒發狂

論曰重陽者狂謂陽气獨盛也傷寒熱毒旣盛內外皆熱則陽憤嗔而發爲狂越使人狂走妄言或罵詈不避親疎或妄見妄聞棄衣而走登髙而歌或數日不食逾垣上屋蓋四肢諸陽之本熱盛而四肢實是爲重陽故所上之處皆非素所能而病乃能也若乃因火爲邪而發爲驚狂及內有瘀血而外癥如狂其爲病𨿽不同然其爲陽气有餘則一也

犀角湯治傷寒十數日頭戰掉大汗出恍惚狂走眼見鬼神犀角山枝【五錢】白芍生地麥冬茯神【一兩】茵陳蒿【三分】

水煎五錢入竹葉二十一片食後服

羚羊角湯治汗後熱毒未盡因有所驚狂言欲走羚角犀角防風片芩升麻參茯神【五錢】龍齒甘艸【一兩】人參竹茹骨皮【三分】

水煎五錢

抵當湯治太陰病六七日表癥仍在脈微沈反不結胸其人發狂者以熱在下焦少腹當滿小便自利者下血乃愈所以然者以太陽過經盡而瘀熱在裏故也水蛭【十枚炒】防虫【十枚去翅足炒】大黃【酒浸炒一兩】桃仁【七枚炒】

水煎五錢服當下瘀血不下再服

絳雪丸治傷寒發狂眼赤二便血出身如金色兼治六七日狂躁發熱

硝石【一兩】丹砂【一分】

研細粟米飯丸彈子大砂糖冷水下一丸服藥後便睡移時汗出爲效

傷寒剛痓

論曰傷寒病發汗過多因致痓其狀令人搖頭發熱頸項彊急惡寒背反張瘈瘲口噤謂之剛痓者特以無汗而反惡寒故也

葛根湯治傷寒太陽病無汗小便反少气上衝胸口噤搖頭欲作剛痓

葛根【四兩】白芍麻黃【去根節二兩】甘艸桂心【二兩】

姜棗水煎五錢熱服取微汗

大承气湯治傷寒剛痓胸滿口噤臥不著蓆腳攣急必齘齒

大黃【四兩】枳實【一兩】紫朴【五錢】

水煎五錢去渣入芒硝五分二沸服

羚角升麻湯治傷寒剛痓仰目壯熱筋脈不舒牙闗急不欲見食

羚角升麻白鮮皮龍齒【五錢】木通百合防風【一分】石膏【一兩】

水煎五錢入豉百粒蔥白五寸

小續命湯治傷寒剛痓無汗惡寒口噤背彊

麻黃桂心甘艸【五錢】白芍白術人參川芎附子防己防風【一分半】

薑水煎五錢日三夜二

傷寒柔痓

論曰柔痓之狀搖頭發熱頸項彊急腰身反張或瘈瘲口噤與剛痓同然謂之柔痓者特以其自汗不惡寒故也痓又謂之痙者蓋以痙一類古之時以彊直名之桂枝加葛根湯治傷寒柔痓項背彊幾幾反汗出惡風

桂枝【二兩】葛根【四兩】麻黃白芍【三兩】甘艸【二兩】

姜棗水煎五錢取汗

桂術湯治傷寒柔痓手足厥冷筋急汗不止

桂心【一兩】白術人參附子【三分】甘艸防風漧姜【五錢】

水煎五錢日二

五味子湯治柔痓汗出身體彊直手足多寒

五味【炒一兩】木香附子檳榔【三兩】白術甘艸漧薑桂心【五錢】

水煎五錢日二

柴胡飲治柔痓四肢逆冷汗不止腹中痛筋脈急柴胡赤茯【三分】桂心良姜【一分】檳榔【煨】五味子【炒五錢】

水煎五錢服

傷寒壊病

論曰傷寒太陽病三日已發汁吐下溫鍼仍不解者多變爲壊病又陽病轉入少陽已吐下發汁少陽癥罷此爲壊癥知犯何逆以法治之此由傷寒病在諸經絡發汁吐下而病癥不除又感異气有寒暑燥濕風不同病亦隨變故謂之壊病又有傷寒經再受邪熱畱蓄臓腑病多變者及傷寒解後虛羸少气余癥未除者皆謂之壊病

知母麻黃湯治傷寒壊病差後或十日二十日終不惺惺精神昏語言亂又無寒熱醫作鬼祟或作風病多端治藥弗效或朝夕潮熱頰赤或似瘧由發汗未盡餘毒在心包絡間所致

知母【兩半】白芍麻黃甘艸片芩桂心【五錢署月減半】

水煎五錢半日內可相次三服取汗末汗再服若心煩不眠欲飲水者稍稍與之令胃中和卽愈

黑奴丸治壊病頭與骨肉俱疼狂言妄語醫所不治麻黃片芩甘艸芒硝竈突墨【一兩】防【炒一合】

共末蜜丸彈子大新汲水下一丸【考此丸與陽毒黑奴丸不同】

麥冬湯治傷寒壊病經久不差潮熱不退身體沈重昏憒煩悶

麥冬赤茯甘艸鼈甲【醋炙一兩】

水煎三錢入烏梅肉一枚小麥五十粒溫服日二

傷寒狐惑

論曰狐惑之病初得狀似傷寒或因傷寒而變皆虫癥也虫蝕其喉爲狐使人聲嗄虫蝕其下部爲惑使人咽漧其皆黙黙欲眠不得臥起居不得安惡飲食面目乍赤乍白乍黑是也由傷寒病腹內熱飲食少腸胃空虛而虫爲之不安故隨食上下部而病名狐惑也赤小豆當歸散治傷寒變成狐惑脈數無熱微煩黙黙欲臥汗出得之三四日眼赤得之七八日目四眥黑能食者膿已成也

赤小豆【一升浸洗】川歸【一兩】

共末水煎三錢溫服日二

黃芩湯治傷寒不發汗變成狐惑脈數無熱微煩二目赤但欲眠睡咽漧不能食

片芩射幹【一兩】甘艸竹茹知母前胡【五錢】川連【炒三分】

水煎五錢日二

黃連犀角湯治病後瘡出下部

川連【五錢】犀角【一兩】木香【一分】鳥梅【七枚】

水煎三錢日二

木通湯治傷寒陰陽不和變成狐惑目如鳩赤面色斑紋如錦

木通【一兩】甘艸桂心細辛【五錢】吳茱莄【洗炒三兩】

姜棗水煎五錢蔥白五寸

雄黃導气湯治傷寒狐惑下部瘡

雄黃【研】靑葙子川連苦參【五錢】桃仁【炒一分】

共末生艾汁和如棗大綿裹導下部扁蓄汁更好冬月無艾蓄用根

撩膈湯治傷寒狐惑病在上焦

苦參【一兩】甘艸【五錢】

作一服水煎五更服良久卽吐

薫洗四皮湯治狐惑攻下部肛內生瘡

槐白皮桺白皮桑白皮桃白皮【二兩】

水煎四兩薫洗下部

檳榔丸治未汗變狐惑毒蝕肛門癢不止下膿血

檳榔丹砂【五錢】麝香【一錢】杏仁【四十九枚炒】

共末用飴糖和如棗核大先用椿根槐白皮各二兩水煎洗肛門將藥內之

雄黃薫方治狐惑虫食下部肛外如痛癢不止

雄黃【研五錢】

用瓶一个口稍大者入灰半瓶灰上放火將黃末燒之出坐瓶口上薫之良

傷寒百合

論曰傷寒百合者謂百脈一宗悉致其病也其狀欲食復不能食常黙黙欲得臥又不能臥欲出行又不能行食欲有時美亦有時不美如有寒又如無寒如有熱又如無熱口苦小便赤黃得藥則吐利者是也此由傷寒及大病後臟腑俱虛榮衛耗弱不能平復變成斯病然以百脈一宗悉致其病又無復經絡故其病癥變異治之各隨其癥

百合雞子湯治傷寒病吐之後

百合【七枚】雞子黃【一枚】

水漬合一宿更水煎去渣入子黃攪服

百合知母湯治傷寒已經汗後

百合【七枚】知母【一兩】

水浸百合一宿更水煎分二服

百合滑石散治傷寒變發熱

百合【一兩】滑石【兩半】

共末空心飲下二錢日二

百合地黃湯治傷寒不經汗吐下後病形如初

百合【七枚】生地黃汁【一鐘】

水煮百合取汁和生地汁溫服中病勿更服大便當如漆

百合半夏湯治傷寒病不差不思食欲成勞

百合【二兩】半夏人參赤茯川連【炒】知母【一兩】生地【兩半】

薑水煎五錢日二

百合紫苑湯治傷寒病似勞形狀如瘧

百合【二兩】紫苑柴胡杏仁白茯半夏甘艸

薑水煎五錢日二

傷寒陰陽易

論曰凡傷寒大病後气血未復若房事太早不特令病人勞復因爾染易男病傳女女病男由轉易然故名陰陽易其狀身體重少气熱上衝胸頭重不能舉目昧四肢拘急若小腹急痛力弱著牀不能轉側舉動凴人不急治則死或經嵗月漸至羸困亦死

枳實湯治傷寒勞復陰陽易

枳實山枝【一分】防【炒二合】雄鼠糞【十七粒炒】

水煎二服未效又服

燒裩散治傷寒陰陽易身腫气少小腹急陰中拘攣熱上衝胸頭重不欲舉眼目生花脛拘急

女人中裩【取對陰戶者水洗燒灰研末女人病取男人者】

水服方寸匕日三服小便利陰頭腫愈

立效湯治陰陽易身重小腹裏急陰頭微腫

韭白【一把】雄鼠糞【二十七枚炒】

水煎一日服汗出愈

萎蕤湯治陰陽易气沖心胸頭重不舉

萎蕤【一兩】木香桂心【三分】荊芥穂【五錢】雄鼠糞【二十七枚炒】

水煎五錢溫服日二

二灰散治傷寒陰陽易

手足指甲【二十大片男病用女女病用男】裩襠布【水洗一片男病用女女病用男】

燒灰研末分三服酒下

犀角湯治病未平復陰陽易壯熱頭痛鼻出血犀角竹茹丹參葛根【一兩】石羔【三兩】

水煎五錢日二

傷寒衂血

論曰傷寒衂血者由熱气蘊甚血溢妄行蓋心生血肝藏之肺主气鼻則通之心肝爲熱邪所傷則血隨气妄行所以從鼻出也人謂陽盛則衂者蓋陽盛則熱盛熱盛則宜衂蓋傷寒太陽癥衂血乃解謂是故也至於陰病則不宜衂蓋陰癥自無熱安得而衂故少陰病但厥無汗彊發之必動其血或從口鼻耳目出者是謂下厥上竭爲難治

茅花湯治傷寒衂血不止

茅花

水煎濃汁溫服如無花以根代之

黃連散治熱病鼻衂不止或兼吐血

川連竹茹伏龍肝【三分】片芩【一兩】山枝甘艸【炙五錢】

姜棗水煎五錢入生地汁半合亂髮灰五分一沸食後服

阿膠湯治衂不止此陽毒攻肺

阿膠片芩【一分】蔥白【五寸】熟艾【五錢】防【四十九粒炒】

作二服水煎溫服入生地汁一合

刺薊湯治傷寒衂血吐血心中堅硬一身疼痛四肢煩悶

刺薊麥冬生地【一兩】竹茹紫蘇白茯苓【五錢】

姜棗水煎五錢服

黃土湯治衂血去五臟熱毒

黃土【竈中者】白芍川歸片芩甘艸川芎【三分】生地【兩半】桂心【一分】竹茹【五錢】

水煎五錢服

髮灰散血衂不止

髮灰麝香

同研極細新汲水下一錢又吹鼻中少許

四生飲治衂血心胸煩悶

生地【汁三合】生藕【汁二合】生薑【汁半合】白藥子【一分】生刺薊【汁一合】

五共微溫分二服

升麻湯治衂血不止頭痛壯熱

升麻紫蘇白芍【一兩】靑蒿犀角芒硝【三分】

水煎三錢入生地汁一合

生地汁飲治時疾壯熱頭疼血衂不止

生地【汁】生藕【汁】生薑【汁】白生蜜【各二合】

和勻分三服微煎食後臥服

傷寒吐血

論曰傷寒吐血者熱在陽經邪盛於表應汗而不汗熱毒入深結於五臟遂成瘀熱薫蒸於上焦血隨气妄行並入胸中胃得血則滿悶气逆故爾吐血也

麥冬湯治傷寒頭疼手足煩熱吐血不止

麥冬【兩半】生地片芩甘艸吳藍茅根薺苨【一兩】

水煎五錢入豆百粒

黃連湯治吐血不止由心肺積熱血得熱卽妄行川連【炒兩半】荷葉【微炒一兩】熟艾葉【微炒五錢】側栢葉【微炙三分】

水煎五錢入生地汁一合溫服

紫河車散治吐血煩躁

紫河車【瓦上炙三分】朴硝甘艸【五錢】蛤粉【一分】

共末新汲水和沙糖下二錢日二夜一

蜜汁方治傷寒病後餘毒不解心臟熱極吐血不止生藕汁生地黃惡實根汁刺薊根汁【各二合】生白蜜【一合】

和勻頻頻溫服一二合

傷寒瘀血

論曰傷寒病在表當汗不邪邪無從出熱結在裏皆成瘀血然太陽病不解熱結膀胱其人如狂者少腹硬滿小便自利下血乃愈又陽明病其人喜忘者本有瘀血大便𨿽硬反易其色必黑或赤病人腹不滿反自言其滿者亦爲瘀血在裏皆宜下之待瘀血得下卽愈診其脈沈結者亦瘀血病也

抵當湯治傷寒陽明癥喜忘者必有蓄血所以然者本有瘀血故令善忘大便𨿽硬反易其色必黑

水蛭【三十枚炒】防虫【三十枚去翅足炒】桃仁【二十一枚去皮尖炒】大黃【炒一兩】

水煎五錢空心服不下更服

桃仁承气湯治太陽病不解熱結膀胱其人如狂血自下者愈其外不解者尙未可攻當先解其外外已解但少腹急結者乃可攻之

桃仁【十二枚炒】大黃【一兩】桂枝甘艸芒硝【五錢】

水煎五錢去渣入硝再沸分三服

芍藥地黃湯治傷寒病溫應發汗而不發內有蓄血衂血吐血不盡面色黃大便黑

白芍【三分】地黃丹皮【二兩】犀角【一兩】

水煎三錢入生地汁三合再沸服日二如發狂加黃芩一兩

傷寒口舌生瘡

論曰傷寒口舌生瘡此脾經受熱薫於口舌又或因冬時發汗吐利後重亡津液表裏俱虛熱勢不已毒气攻於於上焦致口中糜爛生瘡

升麻湯治口舌瘡赤爛

升麻【一兩】麥冬【三分】丹皮甘艸【五錢】

水煎五錢入竹葉二十一片大棗二枚溫服日二

苦酒湯治少陰病咽中生瘡語聲不出

半夏【十四枚】雞子【一枚去黃畱白入苦酒於蛋中】

又以半夏入苦酒內以雞殻放剪刀環中安火上煮二沸少少含咽

羚羊角湯治病後餘熱上衝口舌生瘡

羚角射幹麥冬【三兩】白芍木通蘆根【三兩】升痳【兩半】

水煎五錢食後服

傷寒舌腫脹

論曰傷寒舌腫脹者病在三陰也太陰之脈連舌本散舌下少陰之脈循喉嚨挾舌本厥陰之脈循喉嚨之後又手少陰心經其气通於舌凡此經絡爲風熱所乘隨脈至舌熱气畱於血血气壅澀故令舌腫脹胗其脈數急者是其也

升麻湯治熱病喉嚨閉寒連舌根腫痛熱气聚於胸中

升麻麥冬石膏【一兩】竹茹木通黃栢【五錢】朴硝【二兩】參前胡【三分】

水煎五錢服

犀角湯治脾肺虛熱毒气壅塞喉咽連舌根腫痛犀角川歸白芷【一兩】升麻甘艸杏仁射幹【五錢】

水煎五錢日二

治心脾熱舌腫痛

生地汁【半斤】生白蜜【八兩】

慢火煎稠含化半匙日二三

傷寒咽喉痛

論曰傷寒咽喉痛者少陰受邪邪毒壅遏於上焦微則咽喉痛甚則痛而生瘡又傷寒過經邪熱內盛薫於上焦亦令人咽喉痛各隨癥治

甘艸湯治傷寒少陰二三日咽痛

炙甘艸【二兩】

水煎空心分作四服

桔梗湯前服甘艸湯不差者服之

桔梗【炒五錢】炙甘艸【一兩】

水煎分二服

苦酒湯治少陰咽痛生瘡不能言語聲不出

半夏【十四枚洗七次】雞子【一枚】

將雞子去黃用白和苦酒半夏復入蛋中安火上令三四沸少少咽之不差再服

半夏湯治少陰咽中痛

半夏桂心甘艸【一兩】

水煎放冷少少咽之

地黃煎治時气肺熱咳咽痛

地黃汁【半斤】白芍參升麻貝母【三分】麥冬柴胡竹葉【一兩】白蜜【五兩】

水五大鐘煎去渣入蜜汁慢煎日三

傷寒毒攻手足

論曰傷寒毒攻手足者熱勝則腫也熱毒之气客於腑臟邪結在裏循經而出注於四肢故令人手足煩熱赤腫疼痛也

連翹湯治毒气攻手足腫滿疼痛心神煩悶

連翹麥冬犀角片芩枳殻川歸【一兩】大黃【炒】木香防風羗活惡實【五錢】射香【一錢】

共末水煎服

又方治毒气攻手足虛腫疼痛欲死

蒼耳子【五把】

搗爛絞取汁漬洗手足

鉊丹膏治毒气攻衝手足虛腫

鉊丹【五兩飛過】明松香乳香【炙去油】黃蠟【一兩】麝香【一分叧研】

先將松香煉化次入黃蠟化去渣入鉛丹乳末慢煎成膏入麝香攪勻冷用絹攤貼腫處凡一切腫毒並宜貼此膏

傷寒後夾勞

論曰傷寒差後復夾勞者由病人先有風疹因汗下之後榮衛虛弱气不充足形體羸瘦時有盜汗寒熱不常喘痰唾鼻中臭气飲食不消肢體痠痛面黃頰赤不卽治之則致危殆

人參湯治夾勞骨節疼痛渾身壯熱气力虛乏人參白茯白術白芍桔梗大茴香紫苑【一兩】柴胡陳皮蒼術羗活【二兩】甘艸【兩半】秦芁【三分】

共粗末姜棗水煎二錢不拘時溫服

黃芪鼈甲湯治傷寒病差後夾勞形體羸或寒或熱病如瘧狀四肢煩疼等癥

鼈甲黃茋【一兩】白術甘艸陳皮【三分】知母桑白皮【五錢】

蔥白薑水煎五錢食後服

柴胡湯治夾勞五心煩熱背痠痛手足無力不能飲食

柴胡黃芪鼈甲赤茯【一兩】秦芁枳殻【去白炒】地骨皮片芩葛根【五錢】人參甘艸【三分】

薑水煎三錢服

人參鼈甲湯治傷寒差後夾勞寒熱往來進退不時頭疼體痛口苦咽漧不思飲食

人參鼈甲附子柴胡【一兩】白芍知母烏梅肉【炒】五味桃仁【炒】桂心陳皮羗活秦芁川歸【五錢】

薑水煎三錢溫服

傷寒後勞復

論曰內經謂熱病少愈食肉則復多食則遺此其禁也蓋傷寒病新差後脾胃尙虛气血尢弱穀气未復津液未通若將養失宜輒嗜肉食則脾虛不能消釋或因勞形於事皆令邪熱乘虛還入經絡復成大病故名勞復當隨其癥或表或裏依法治之

知母湯治新差後勞動用力或饑食過傷勞復知母鼈甲柴胡【兩半】麻黃葛根【三分】雄鼠糞【炒焦五七枚】

水煎五錢入豆百粒蔥白五寸食後溫服喫蔥粥取汗

石膏黃芩散治食肉勞復如初壯熱頭痛心煩欲吐小便赤黃

石膏【一兩】片芩山枝人參川連知母葛根【五錢】

共末蔥白竹葉湯下二錢空心服日二以差爲度

知母湯治勞復小腹硬卵縮疼痛欲死

知母柴胡麥冬甘艸【半分】蔥白【三莖】

水浸一宿煎至小半入童便二盞防心半合再煎五六沸入地黃汁二合更煎微沸空心頓服微利卽差

傷寒後骨節煩疼

論曰傷寒後骨節煩疼者由津液不足血脈皆虛餘毒客於經絡榮衛澀滯於骨節之間故今骨節煩疼診三部脈細而遲澀者乃其也

柴胡飲治傷寒病後骨節疼痛咳不能食口舌漧燥乍寒乍熱唇口生瘡

柴胡升麻人參白芍茯神百合地骨皮片芩麥冬犀角【五錢】鼈甲石膏【一兩】甘艸【一分】

水煎五錢入竹葉生薑食後服日二

百合湯治差後四肢煩熱骨節疼痛

百合知母鼈甲柴胡葛根桑白皮【一兩】

水煎五錢入生地汁一合食後服日食

羗活湯治傷寒病差後下焦風虛骨髓痠痛腰腳頑痺不仁不能久立日漸消瘦

活防風丹參白芍棗仁牛膝五加皮參木通川歸檳榔麻黃獨活【五錢】黃茋桂心【三分】

薑水煎五錢空心服日二

傷寒後虛煩

論曰傷寒病後煩躁者有虛煩有谷煩陽气偏多謂之虛煩病差後食穀太早新虛不勝穀气胃內蒸熱謂之谷煩若陰陽和調則虛煩自己損其谷食則谷煩者差竹葉湯治傷寒後虛煩狀似傷寒病但身不疼痛不惡寒內外皆不可攻者

淡葉葉【半把】石膏【四兩】人參甘艸【五錢】麥冬【二兩】半夏【薑汁制三分】

生薑水煎三錢入粳米百餘粒溫服

梔子防湯治傷寒汗後虛煩不得眠劇者必反覆顚倒心中懊憹又治傷寒發汗若下之虛煩心中窒痛又治下利後更煩按之心下軟爲虛煩

山梔【十四枚去皮炒】防【四合】

水煎三錢不拘時服日二

五苓散治傷寒中風發熱六七日不解心煩躁悶有表裏癥具渴欲飲水水入內卽吐名曰水逆

豬苓赤茯白術【三分】桂心【五錢】澤防【一兩】

共末湯下二錢

豬苓湯治少陰病下利六七日咳而渴嘔而煩不得眠

豬苓赤茯阿膠滑石澤瀉【一兩】

水煎三錢溫服

麥冬湯治傷寒病後餘熱不解或寒或熱四肢瘦弱虛乏飲食不入胸中煩滿悶虛躁等癥

麥冬赤茯人參白術黃茋陳皮地骨皮【一兩】甘艸桂心【五錢】

水煎三錢溫服

六神湯治病後虛煩不安

人參黃茋白茯山藥百合防風【二兩】

姜棗水煎五錢不拘時服日二

傷寒後盜汗

論曰汗者心之液傷寒差後眠寢有汗者由心气偏虛榮衛不足腠疎表弱因寢寐之間汗出故名盜汗久不已日漸羸瘐肢體痿弱

人參湯治傷寒病後體气虛弱夜臥汗出不止頭旋惡心日漸羸瘐不思飲食

人參半夏黃茋麻黃根【一兩】牡蠣【火煆章便淬三次二兩】防風【三兩】

生薑水煎五錢溫服

杜仲湯治病後虛弱夜多盜汗

杜仲【二兩】人參甘艸【三分】白術黃芪白茯白芍【炒】蓯蓉【一兩】牡蠣麻黃根【兩半】

水煎五錢溫服

白木散治盜汗不止

白術【二兩陳壁土炒】

爲末菖蒲湯下二錢不計時服

粉汗方治病後盜汗腠理開疎

牡蠣【燒紅童便淬八兩】麻黃根【水洗焙一兩】

共末寢寐中有汗使人之

傷寒後驚悸

論曰傷寒後心气不足風邪乘之則令人精神不寧恍愡驚悸由於憂忍思慮致心气虛邪气內乘故神气不得泰定而生驚悸也

前胡湯治伏熱在心怔忡驚悸

前胡茯神人參【一兩】逺志【兩半】丹砂甘艸【一分】

姜棗水煎服

人參茯神湯治心虛驚悸恍惚不寧

人參茯神【一兩】陳皮【三分】杏仁【去皮尖炒一分】

生薑水煎三錢服

茯神丸治心力勞倦四肢羸弱心忪驚悸吸吸短气補虛

茯神麥冬熟地【一兩】人參丹皮黃茋【三分】澤瀉甘艸牛膝桂心【五錢】

共末蜜丸桐子大食前酒下二十丸

傷寒後失音不語

論曰傷寒後失音不語由風寒客於防厭防厭爲音聲之屍邪气傷之故卒然無音又肺主聲而通於气人之五臟有五聲皆稟气而通之若邪客於肺則气道不調亦令人語無聲音當隨其輕重治之

杏仁煎治暴失音語不出

杏仁【炒研二兩】百合木通五味貝母紫苑桑白皮【一兩】薑汁【五錢】白蜜沙糖【四兩】

水五大鐘煎六味去渣下杏仁薑汁蜜糖沙糖微煎收如樣収貯水煎半匙不拘時服

豆竹湯治失音不語

黑豆【半升】靑竹【去節如算大四十九莖毎莖長四寸洗淨】

用水五大碗同豆煮熟爲度溫服三服

羚羊角散治失音不知人口眼不正舌彊

羚羊角【一兩】麻黃【去根節】石膏【五錢】片芩防風麥冬升麻漧葛【三分】

水煎五錢溫服日二

二瀝湯治失音不語

竹瀝【用綠竹去節火燒取瀝】荊瀝【同上】梨汁【二合】陳醬汁【半合】

各濾過和勻分四服早晚用

桂心湯治邪气傷肺失音不語

桂心【二兩】石菖蒲【一兩】

水煎三錢溫服取微汗未退再服

芥子酒熨方治肺中風冷失音不語

白芥子【五合洗幹研】

用白酒三鐘煮令半熟以布帶熱包裹令人熨頭項周徧冷則易之

傷寒後咽喉閉塞不通

論曰咽喉閉塞不通者脾肺壅滯風毒蘊積內摶經絡上攻咽喉也足太陰之脈上膈夾咽而喉則肺气之所通故脾肺壅熱則咽喉閉塞凡傷寒後餘毒未盡上攻喉喉故亦令閉塞不通

黃苓湯治咽喉瘡痛口瘡煩躁頭痛毒气上攻黃芩大靑山枝甘艸【五錢】升麻麥冬【一兩】

水煎三錢入竹葉食後服日三

升麻湯同

升麻木通【一兩】白芍射幹羚羊角【五錢】蘆根【一握】

水煎三錢食後溫服

葛根湯治傷寒後咽喉疼痛

葛根竹茹【一兩】倉粳米【一合】

生薑大棗水煎三錢食後服

貼喉膏治喉痛舌彊邪熱上攻

白蜜【半斤】甘艸【二兩】豬脂【四兩】

以脂蜜煉化入甘艸煎赤黒色濾去渣收貯頻取半匙含化

射幹煎治咽喉痛閉塞不通

射幹【研朱半斤】豬板脂【一斤切】

先煎脂化盡下幹熬黒色濾過再熬成煎收貯綿裹彈子大含化

又方熱病後喉痛閉塞不通毒气上攻腫病

黃明膠

如掌大一片用水煮軟貼頸外差

傷寒後變成瘧

論曰傷寒後變成瘧者因病差後外邪未散其髒尙虛因爲勞事致二气交爭陰勝則振寒陽勝則發熱陰陽更勝則往來寒熱休作有時也一日再發者得汗必解若傷寒八九日得之熱多寒少其人不嘔淸便自調者欲自愈也或陽明癥煩熱汗出日晡所發熱者脈浮宜解表脈實宜攻裏又婦人熱入血室發熱而更作寒者當詳辧之

升麻前胡湯治變成瘧寒熱躁渇

升麻前胡【兩半】白芍知母【三分】木通朴硝烏梅肉山梔【五錢】甘艸【炙一兩】

生薑大棗水煎五錢去滓入生地汗二合煎二三沸食後服日二

黃芩鼈甲湯治傷寒後變成勞瘧久不差

片芩柴胡山梔烏梅肉【炒五錢】鼈甲【醋炙一兩】甘艸【一分】

生薑大棗桺枝尖七枚大防半合藥五錢入童便同浸一宿次早五更煎減半去滓入生地汁一合沸服

茯苓飲治寒熱不退變成瘧

赤茯鼈甲地骨皮【二兩】知母紫胡【兩半】枳殻【去白炒一兩】

水煎五錢去滓入生地汁一合再沸食後良久服如人行五六里再服

傷寒後腳气

論曰傷寒後腳气者緣其人腎經本虛風濕毒气乘虛客入腎腎主腰腳故邪气沈滯則腳弱而痛𨿽傷寒已差邪熱未盡風濕毒气與熱相上衝於心肺其狀令人心胸煩滿上气息急甚者致死胗左尺脈洪而數者腳气也服藥後脈沈而緩者愈

羚羊角湯治腳气上衝心膈煩悶

羚羊角白茯【一兩】片芩半夏【薑汁炒】陳皮【去白炒】吳茱茰【洗炒】檳榔【五錢】

生薑水煎五錢空心服

紫蘇木香湯治腳气沖心心神煩亂嘔逆減食腳痠疼

紫蘓白芍沈香木通【一兩】木香赤茯【五錢】吳茱茰【洗炒】檳榔陳皮

薑水煎三錢食前服

赤小豆湯治腳腫滿气急大便祕澀

赤小豆【半合】桑白皮檳榔【五錢】紫蘇【一兩】

水五鐘姜一分煎減半空心分二服

吳茱茰散治腳气心腹妨悶脹痛坐臥不安

吳茱茰【洗炒一分】木香川歸檳榔郁李仁【炒三分】

水煎三錢空心溫服日二

傷寒後利下膿血

論曰傷寒後變成膿血利者因本病差後熱毒未散乘虛客於腸胃之間與津液相故下利膿血毒气盛則髒熱而痛兼以濕气加之則所下如魚腦或如爛肉雞鴨肝之屬寒未解陰病下利便膿血者亦濕熱相摶故也

地楡湯治熱毒不解日晚壯熱腹痛下利膿血地楡川連片芩犀角茜根【一兩】山梔【五錢】

水煎三錢入薤白二寸不拘時服

桃花湯治傷寒少陰病二三日至四五日腹痛小便不利下利膿血不止

赤石脂【四兩】漧薑【炒一分】糯米【二合半】

水煎五錢溫三服得愈止

黃連湯治熱病差後下利膿血不止

川連阿膠【一兩】片芩【三分】梔子【一分】

水煎三錢空心服日二

赤石脂湯治下利膿血腹痛不止

赤石脂黒漧薑附子川歸【五錢】白芍【一兩】

水煎五錢空心溫服日二

傷寒後慝瘡

論曰傷寒後瘡者因腹中有熱其人少食胃中空虛三虫須食或食五臟或食下部隠僻有瘡故名瘡其齒無色舌上盡白四肢沈重忽忽喜眠甚則唇裏有瘡其瘡在上唇裏如粟米心內懊憹痛者此虫食五臟之癥若下唇裏有瘡其人喜眠者此虫食下部之癥若肛爛見五臟者故名曰瘡

桃仁湯治傷寒後瘡

桃仁【去皮尖炒】槐角子【炒】熟艾【一兩】大棗【十五枚】

水煎分三服

槐角子丸治濕虫食下部心中煩懊

槐角子【炒】苦參【一兩】漧漆【炒三分】木香檳榔【一兩】桃仁【去皮尖炒二兩】熊膽【五錢】

共末蜜丸桐子大空心荊芥湯下二三十丸

羚羊角散治心中煩躁唇口生瘡虫食下部

羚羊角黃茋參紫胡【三分】艸龍膽升麻【五錢】

共末用槐角子湯空心下二錢日二

雄黃散治虫

雄黃【醋研一分】川連苦參靑葙子【兩半】桃仁【去皮尖炒研三分】

共末空心飲下一錢五分在下部以綿裹少許內之

桃皮湯治虫食下部

桃白皮榧實槐角子【一兩】石橊根皮【五錢】

大棗水煎五錢空心溫服日二以差爲度

天行下部瘡

烏梅肉【五錢搗】獨蒜【一枚搗】屋塵【三合研】

用苦酒一升於銅噐中共煎可丸卽丸如棗核大內下部中少頃易之差

傷寒不究心仲景則變證不知雜證不識今總錄中變證備載仲景祖方一無遺漏按方療治神明在人矣本家藏發明仲景傷寒書自郭白雲龎安常成無已後約五十餘家節庵非仲景衣鉢不與焉行將欹劂傷寒集注公諸宇內則學有淵源方有祖法爲醫家大宗匠此余之所厚望於來學也

康熙辛酉花朝靜觀居士程林識於維三一齋中

辟瘟疫令不相染

論曰凡時行瘟疫皆四時不正之气感而病者長少大率相似此病苟不辟多致染宜方術預防

敗板湯治辟時行瘟疫令不相染

敗板【酥炙五錢】山梔大靑白芍羚羊角馬牙硝紫苑前胡【一兩】

水煎五錢空心溫服日二

蒼耳子散宜預先服之辟瘴疫時气

蒼耳子【午日幹三兩】

爲末空心井華水下二錢

又方

蕪靑【不拘多少水洗淨】

搗取汁立春後值庚子日合家大小宜溫服一二鐘則永除瘟疫之患

塗方辟瘟疫時气

雄黃【一兩】丹砂鬼臼石菖蒲【一兩】

共末井水調和塗五心及額上鼻中耳門辟瘟甚驗

調中丸治四時疫癘非時之气

大黃【炒五兩】麻仁【研一兩】枳殻【炒】白茯苓白芍藥前胡片芩【一兩】

共末蜜丸梧桐子大空心飲下二十丸微利臥服佳

聖濟總錄纂要卷四﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷五

休寧程林纂

瘧疾門

諸瘧統論

論曰夏傷於暑秋成痎瘧該於夏而作也方夏之時陰居於內暑𨿽入之勢不能動得秋气陽爲之動變汗出遇風乃成此疾故名曰痎瘧皆生於風蓄作有時其气陰陽上下交爭虛實更作陰陽相移也陽並於陰則陰實而陽虛陽明虛則寒栗鼓頷巨陽虛則腰背頭項痛三陽俱虛則陰气勝陰气勝則骨寒而痛寒生於內故中外皆寒陽盛則外熱陰虛則內熱內外皆熱則喘而渇故欲冷飲因傷於暑熱气盛藏於皮膚之內腸胃之外此榮气之所舎也令人汗空疎腠理開因得秋气汗出遇風及得之於浴水气舎於皮膚之內與衛气並居衛气者晝行於陽夜行於陰此气得陽而外出得陰而內薄內外相薄是以日作日作者气之所舎深也作之早晏者隨風腑日下一節也是以或先寒後熱或先熱後寒或但熱無寒或本於痰或本於瘴癘或本於鬼神或本於邪气大防外傳經絡內入五臟癥旣不同治法亦異凡治瘧者不辧陰陽虛實槪以吐藥投之有非痰實而眞气受斃者固多其內經論五臟諸經之瘧本以刺法補瀉其寒熱先後與夫正發早晏又皆不同明指邪气所傳不可一槪而論今備載諸癥本末以治之輕重要在隨癥而施庶幾乎無一曲之蔽也

寒瘧

論曰寒瘧之狀內經謂先寒而後熱病以時作是也蓋傷暑汗出腠理開發因遇夏气淒滄之水寒其气藏於皮膚腠理之中秋傷於風則病成矣其癥先起於毫毛伸欠乃作寒栗鼓頷腰脊俱疼寒去則內外皆熱頭痛飲冷是也

檳榔湯治寒瘧神效

檳榔常山桂心陳皮【去白炒】甘艸【炙一兩】

酒水合煎三錢未發時先服

鼈甲常山酒治瘧先寒戰解卽壯熱

鼈甲【醋炙一分】淡竹葉【一兩】甘艸常山【三分】

酒半鐘浸藥一宿次早加水煎未發時溫服得吐爲效

蜀漆散治寒瘧

蜀漆【水洗去腥焙】雲母【火煆一晝夜】龍骨【一兩】

共末未發時漿水下五分

烏梅丸治寒瘧不止

烏梅肉【炒】桃仁【去皮尖炒】常山豉【炒三分】升麻肉蓯蓉【酒浸洗】人參甘艸【炙】桂心【一兩】

共末密杵丸桐子大空心酒下二十丸至三十丸

虎骨丸治一切寒瘧無問逺近

虎骨【酥油炙】人參甘艸桂心烏梅肉【炒五錢】桃仁【去皮尖炒】肉蓯蓉常山升麻【三分】附子【五錢】麝香【研一錢】豉【炒一合】

共末蜜丸桐子大未發時飲下三十丸

二姜散治寒瘧不差

黑漧薑髙良姜【一兩】

同炒黑爲末空心酒下一錢日三

寒瘧塗方

鼈甲【醋炙五錢】烏賊魚骨【去甲】附子常山炙甘艸【一兩】

酒煎五錢次日以酒塗手足並背上如不發卽止發時飲此酒一鐘

又方

附子【一枚生用】

爲末用酒和塗病人背心上佳

溫瘧

論曰溫瘧之狀內經所謂先傷於風後傷於寒其癥則先熱後寒病以時作是也蓋風爲陽气寒爲陰气風气大勝故先熱而後寒得之冬中風寒气藏於腎內至骨髓至春陽气大發邪气不能自出至夏大暑腦髓爍肌肉消腠理發泄或有所用力邪气與汗俱出故气從內之外其法宜先治其陽後治其陰則瘧疾自除

蘆根湯治初壯熱後寒戰骨節痠疼口漧煩渇蘆根石膏【一兩】麥冬升麻葛根【三分】山梔【五錢】

水煎五錢入竹葉十片未發前連三服

知母湯治瘧骨節疼痛時嘔朝發暮解暮發朝解知母【二分】甘艸【一兩】石膏【三兩】桂心【五錢】粳米【一合】

水煎五錢入米一撮未熱未發時先服

常山飲治溫瘧壯熱微寒

常山【如雞骨者五錢】淡竹葉【一把】小麥【一合】

水浸一宿次早煎未發時空心溫服老年久病之人及虛弱者煎三錢服

寒熱往來

論曰陰陽相勝而寒熱互作者以邪气相並也故气並於陰則爲寒气並於陽則爲熱寒則振栗鼓頷以陰實陽虛故也熱則渇而飲冷以陰衰陽勝故也

柴胡桂枝湯治瘧寒熱往來

柴胡【四兩】桂枝人參片芩白芍【兩半】甘艸半夏【一兩】

姜棗水煎六錢溫服日二

人參湯治寒熱瘧時作面色黃

人參常山【五錢】甘艸陳皮【去白炒三分】

水煎五錢入茶末燈心去滓入酒半鐘未發時先服取吐如未吐再服以痰盡爲度

鼈甲大黃丸治瘧寒熱往來久不差

鼈甲大黃【生】附子人參甘艸常山蜀漆白薇【一兩】

共末蜜丸桐子大竹葉湯平日服十五丸良久又服

癉瘧

論曰癉瘧之狀內經所謂但熱不寒陰气先絕陽气獨發少气煩寃手足熱而欲嘔是也得之邪熱畱於身中厥逆上沖气實而不外泄因有所用力腠理開疎風寒客於皮膚之內分肉之間而發發則陽气盛不及於陰故但熱不寒气內藏於心外舎於分肉之間令人消爍肌肉名曰癉瘧以單陽無陰故也

白虎加桂湯治瘧疾陰气孤絕陽气獨發脈微少气煩滿手足熱欲嘔但熱而不寒邪气內藏於心外舎於分肉之間令人消爍肌肉

石膏【研一兩六錢】知母【鹽酒炒六錢】甘艸【蜜炙二兩】粳米【炒半合】

用汲水一升煮藥五錢入粳米一撮以米爛爲度去滓入桂末三錢再煎取四合作一服稍熱服取汗先寒發熱汗出愈

豉心湯治癉瘧但熱不寒

豉心【一合】雄鼠屎【炒二錢】童便【三升半】黑山枝【三分】柴胡鼈甲【一兩一分】甘艸【五錢】烏梅肉【七枚炒】生地汁【二合】生薑汁【一分】桃枝心桺枝心【各一把】

除鼠糞地薑汁小便將藥入小便浸一宿於星月下次早煎去滓入鼠屎地薑汁煎分三服一日用

石膏湯治癉瘧熱甚不差

石膏【研二兩】白粳米【五十粒】常山【三分】

水煎五錢入竹葉二七片空心欲發與正發時各一服靜臥勿與人語俟過發時再洗手面飲食七日內禁房事及酒麫熱物久瘧不過二劑

車前艸湯治癉壯熱不止渇欲飲水

車前艸常山生甘艸升麻大豉【炒五錢】粳米【半合】

水浸五錢於星月下露一宿上橫刀一把次早五更煎空心溫分二服良久卽吐吐定以漿粥止之

常山飲治癉瘧但熱不寒煩渇不止

常山生甘艸烏梅肉【炒】靑蒿【五錢】竹葉【二十一片】

以童便白酒各一大鐘微煎露星月下一夜上橫刀一把次早空心溫服及當發時各一服以差爲度間日瘧痰瘧痎瘧勞瘧久瘧鬼瘧瘧母

間日瘧

論曰間日瘧者邪气著於陰不得與陽气俱出也衛气晝行於陽邪气不得出故必再防而後發是以間日乃作

醇醨湯治間日瘧

大黃【炒三分】常山甘艸【炙兩半】

水煎三錢未發先服

常山酒同

常山【一兩】蒜【獨頭者一枚】糯米黑豆【百粒】

共粗搗以白酒一升浸上件露星月下一宿上橫刀一口次早煎未發時三分飲一分如未吐更服一分得吐差

糯米煮散同

糯米【四十九粒】常山淡竹葉鳥梅肉【炒】炙甘艸【五錢】石膏【二兩】

共末水煎五錢未發時先服

神聖丸治間日瘧先寒後熱

黑豆【小者二十一粒】白砒【細研一錢】大棗【三枚飯上蒸去皮核】

共研極細須於五月五日或七月七日修合丸如豌豆大丹砂爲衣陰漧冷茶淸下三丸忌食熱物一伏時合丸時忌女僧尼姑雞犬

痰瘧

論曰痰瘧之狀胸中不利頭痛振寒怢栗而不能食食卽嘔吐寒去則內外皆熱更作心下支滿痰積胸中气逆煩嘔故謂之痰瘧

石膏飲治一切痰瘧

石膏【三兩】常山【二兩】淡竹葉【三兩】生甘艸烏梅肉【二兩】粳米【半合】

水煎五錢空心溫服吐痰差如熱甚加大黃一兩

犀角散治痰瘧嘔吐

犀角升麻參常山【五錢】細辛甘艸【生】松羅山枝【一分】

水煎五錢空心徐徐溫服取吐痰涎效

痎瘧

論曰痎瘧者以瘧發該時或日作或間日作也夫衛气流行合於晝夜陰陽邪气內舎於榮隨衛气以出入而應於風府其作之早晏皆以時發寒溫癉瘧動作亥時故內經統謂之痎瘧其狀伸欠乃作寒栗鼓頷腰脊痛寒去則內外皆熱頭痛如破渇欲冷飲

麻黃丸痎瘧發作有時

麻黃【去根節一兩】常山甘艸知母大黃【生五錢】

共末宻杵丸小豆大未發前空心飲下五七丸臨發再下

鼈甲漬酒治痎瘧以時發

鼈甲【九肋醋炙】附子甘艸【一兩】常山【二兩】烏賊魚骨【去甲二兩】

酒三鐘漬藥五錢明早先以酒塗五心次溫飲一二鐘

常山酒治痎瘧先寒戰後壯熱日發及間日作者

常山淡竹葉【一兩】鼈甲【醋炙一兩】甘艸【三分】

共粗搗酒浸五錢於星月下露一宿次早水煎未發時先溫服取吐效

知母丸治一切瘧

知母烏梅肉【炒二兩半】常山肉蓯蓉豉【炒二兩】炙甘艸人參桂心【兩半】

共末蜜丸桐子大酒下二十丸

枙虎膏治痎

胭脂阿魏【一大豆許同研】

入大蒜肉研和爲膏用大核桃一枚劈開去仁取一片以藥塡核內發時將藥核覆在手虎口上男在女右令藥著肉以帛防定過宿乃去

勞瘧

論曰勞瘧者以久瘧不差气血俱虛病𨿽間歇勞動卽發故名曰勞瘧蓋邪气日深則气息愈耗袁裏旣虛故令人食減肌瘦色悴力劣而寒熱如故也治宜補養气血

柴胡湯治勞瘧經久不差

柴胡【一兩】人參黃茋片芩甘艸括樓根【五錢】姜棗水煎五錢未發時先服日二

袪勞湯治瘧經年不差寒熱痿瘦

鼈甲柴胡常山知母甘艸靑蒿枳殻【炒】桂心【一兩】木香【五錢】

姜棗水煎三錢入桺枝心七段蔥白三寸煎空心溫未發先服已發又服

柴胡枳殻湯治勞瘧經久不差熻熻發熱骨節疼痛不下食小便赤澀日漸消瘦

柴胡枳殻升麻麥冬鼈甲甘艸桃仁【一兩】

水煎三錢未發先服日二

常山丸治積勞寒熱

常山知母蜀漆葉白薇炙甘艸烏梅肉【炒】麥冬升麻地骨皮【三分】鼈甲萎蕤【五錢】大豉【炒一合】石膏【一兩】

共末鏈蜜丸如小豆大空心飲下十丸未發前再服加丸數以差爲度

烏梅丸治積年虛不差顏色羸瘦無力

烏梅肉【炒】人參桂心炙甘艸升麻【五錢】桃仁【去皮尖炒】肉蓯蓉常山【三分】頭【微炒一分】

共末蜜杵丸桐子大空心飲下二十丸未發前服三十丸

牛飲治瘧經久不差

牛【生一兩】

水煎空心分二服

常山湯治瘧經年不差

常山知母鼈甲甘艸柴胡靑蒿枳殻【炒】桂心【一兩】桃枝心桺枝心【各一把】

水煎五錢入蔥白薤白各三寸空心溫服日二

烏梅五補丸治瘧經年不差狀如勞疾

烏梅肉黃茋桂心肉蓯蓉【一兩】柴胡桃仁【去皮尖炒】赤茯苓人參升麻川歸【酒洗】常山懷生地【一兩】甘艸【炙兩半】麝香【五錢】

共末蜜杵丸小豆大空心酒下二十丸加至三十丸

二物湯治久瘧食少肌瘦

童子小便【半升】白蜜【一兩】

同入磁瓶內煎數沸分三服

久瘧

論曰久瘧者瘧疾經久不差發汗吐下過甚眞气虛耗邪气沈以內摶衛气不應故積嵗月而難治𨿽有虛痞不可攻治當先其發時用湯液以發汗蓋浸漬薫蒸邪气方出出則微汗令小便利者袁裏俱和則久瘧自差矣

黃茋防治瘧四肢虛汗出不止

黃茋牡蠣人參知母麻黃根【各一兩】

共末未發前小麥湯空心下三錢未差又服

車前艸湯治久瘧憎寒壯熱不止渴欲飲水

車前艸常山升麻甘艸【五錢】大防【防炒】白糯米【炒半合】

水浸三錢露星月下一夜上橫小刀一口次早煎空心溫服相次又服良久得吐吐定卽食稀粥

枝子湯治久瘧經年不差

枝子【一兩】常山【三分】車前子葉【炙五錢】粳米【半合】

水煎五錢空心溫服以吐利爲度

常山湯治久瘧不止

常山烏梅肉【炒一兩】生甘艸【三分】

薑水煎三錢空心溫服發時再服以差爲度

鬼瘧

論曰鬼瘧者外邪之所乘也凡人眞气內虛神守不固則鬼邪投間而入故恍惚喜怒寒熱更作若有所持而屢發屢止治宜禳解兼以祛邪安神之劑卽愈

獨勝丸治鬼瘧經久不差

桃仁【大者一枚】

和皮尖劈二片一片書奉勅斬鬼四字一片書奉勅殺鬼四字合作一枚以彩綫紥定五更新汲水吞下

三聖丸治鬼瘧

雄黃雌黃大黃【生各一兩】

各研末用井華水浸蒸餅丸小豆大發日淸晨取汲水向東方下二丸宜五日午時修合

阿魏雄黃丸治鬼瘧經久不差

阿魏雄黃【五錢】桺枝心桃枝心【取向東者各十七寸爲末】丹砂【一分外一分爲衣】

共末以三家粽角小豆大丹砂丸爲衣發日用淨器磨一丸塗中指尖上男左女右未退冷水下一丸

瘧母

論曰瘧母者因病瘧久不差結爲癥瘕是也邪伏於陰故也治以破結削瘕之劑陰其病本則瘧自除

鼈肉煎丸治瘧久不差結爲癥瘕名曰瘧母

生鼈肉【半斤治如食法】片芩葶藶子【紙炒】柴胡螂【去頭翅足炒五錢】桃仁【湯炮去皮尖另研】大黃【生】牡丹皮紫苑瞿麥穂【去梗】半夏【湯炮去皮薑汁炒】人參黒漧薑大防阿膠【蛤粉炒】海藻【水洗去醎汁】防虫【炒】鼠婦【炒去足】紫朴【一分】桑螵蛸【炒一兩】石韋【去毛淨用羊脂炒焦黃】桂心射幹【取紫色者用米泔浸一日】赤芍藥【一分】

共末取竈下灰三升白酒二升用竹籮盛灰以酒淋取灰汁澄淸用汁煮鼈肉令爛絞去肉將汁入藥末同煎成膏試可丸卽止丸如桐子大未發前空心酒下二十丸

雄黃丸治逺年瘧結成癥瘕

雄黃【醋煮研】丹砂麝香【五錢】鼈甲【醋浸炙】白薇虎頭骨【酥炙】木香羚羊角知母鳥犀角麻黃【去根節】防風柴胡茯神艸龍膽川歸【酒洗】牡蠣【童便淬】赤芍藥豬苓升麻檳榔甲【醋炙】參烏梅肉地骨皮【洗淨】山枝川連安息香阿魏【醋研入麫作餅炙】萎蕤桃仁【去皮尖炒】龍齒【各三分】

共末入蜜杵丸如梧子大未發時空心飲下二十丸臨發再下

瘧疾發熱身黃小便不利瘧痢瘴气瘴瘧

瘧疾發熱身黃小便不利

論曰寒熱淩瘧於人名爲瘧病瘧而發熱小便不利者身必發黃此蓋熱气下迫入於小腸水道旣澀故小便不利

常山飲治手足苦煩發熱渴躁通身悉黃小便不利常山柴胡山枝甘艸【一兩】石膏赤茯蜀漆【炒】鼈甲【二兩】

水煎五錢入竹葉二七片豉百粒

知母湯治發熱煩渴咽漧口燥身黃怠惰小水澀知母升麻人參麥冬柴胡犀角地骨皮【一兩】鼈甲石膏【二兩】甘艸【兩半】赤茯【三兩】

水煎四錢入豉五十粒

柴胡湯治大渴煩躁引飲身黃小便不利

柴胡【二兩】人參麥冬知母杏仁【去皮尖炒一兩】炙甘艸【五錢】

水煎四錢服以利爲度

赤茯湯治發熱煩躁身面黃小便不利

赤茯片芩桂心【一兩】升麻甘艸常山蜀漆【炒五錢】

水煎五錢服以利爲度

赤茯苓湯同前

赤茯苓白芍【炒一兩】白術【土炒三分】木通瞿麥穂【一兩】

生薑蔥白水煎五錢溫服以利爲度

瘧痢

論曰瘧痢者瘧久不差寒熱邪气內搏腸胃間也其病寒熱往來利下膿血赤白相雜腸中切痛隨其陰陽而治之

黃連犀角丸治傷寒病瘧兼痢疾無問下赤白水谷完出及下鮮血並皆主之

川連犀角豉【炒二兩】龍骨【火煆四兩】牡蠣【醋淬五錢】

共末蜜丸桐子大飲下三十丸日二

前胡丸治傷寒瘧气急黃並利

前胡赤茯苓片苓白芍枳殻【去白炒五錢】大麻仁【兩半研】大黃【生一兩】

共末蜜丸小豆大空心飲下十丸以溏利爲度又利服十五丸

瘴气

論曰傳言瘴气乃山川毒厲之气又云江山霧气多瘴凡以其气鬱蒸而然也閱諸方論治瘴气之法不一或謂其癥與傷寒相類有在表可汗者有在裏可下者有在膈可吐者或以治瘧法治之者蓋原廣南山川地形瘴气所生之因及春夏之交又瘴气所起之時與夫人染瘴气拯治之法悉著於篇庶可考焉且陽生於子盛於己陰生於午盛於亥陽不極則陰不萌陰不極則陽不長而廣南位當己午則陰陽之气蘊積於此可知矣天不滿西北地不滿東南西北陰也土地髙厚東南陽也地土卑下而廣南屬東南則土地之卑下可知矣以土地卑下而陰陽二气所蘊積是以四圍之山崇髙相環百川之流悉皆歸赴及秋艸木不凋瘁冬令蟄虫不伏藏寒熱之毒蘊積不散霧露之气易以傷人此岐伯所謂南方地下水土弱蓋霧露之所聚也故瘴气獨盛於廣南然瘴气所起其名有二孟夏之時瘴名芳艸而終於秋孟冬之時瘴名黃芒而終於春四時皆能傷人而七八月間山嵐霧蛇虺郁毒之气尢甚當是時疾瘴大作不論老少或因饑飽過傷或因榮衛虛弱或衝霧或渉溪澗但呼吸斯气皆成瘴疾其狀頭疼體痛胸膈煩滿寒熱往來咳多痰全不思食發渴引飲或身黃腫脹眉髮脫落此皆毒厲鬱蒸之气所致夫生於淩者安於淩其土人宜無所慮矣然且日食檳榔蓋檳榔之性破堅毒除蘊積故耳治法先以磁石下收其陰次以丹砂上正其陽陰陽气正中滿自消然後以檳榔解其餘蘊毒斯愈矣

磁石丸治瘴气下收其陰

磁石【三兩醋淬七次】

研極細醋煮糊丸小豆大汲水下三十丸日二

丹砂防治瘴气上正其陽

丹砂【明亮者三兩飛】

蜜水下五分旦一服

秦芁湯治山嵐瘴气如瘧狀

秦芁柴胡【半分】常山【一分】糯米【一撮】鳥梅肉【炒三枚】

共作一服水煎半分二服取吐利

元气十補丸治傷寒瘴气人虛弱面黃不思食或困或省心腹脹滿痞气耳鳴

巴防天肉蓯蓉白術石斛五加皮【一兩】鹿茸【去毛酥炙五錢】兔絲子【酒煮】人參栢子仁甘菊【三分】

共末蜜丸桐子大空心酒下二十丸日二

香椿防治瘴气惡心四肢痛口吐酸水不思食憎寒壯熱發過引飲二廣閩中多山嵐霧蛇虺郁毒之气當秋七八月之間芒華發時此疾大作俗謂之黃芒瘴又謂之芳艸瘴是也蓋人或因饑飽或因虛怯或衝霧或渉溪澗遂得此疾謂之黑腳瘴蝦蟆瘴啞瘴其名不一並皆治之

香椿嫩葉【酒浸三兩】炙甘艸南壁土【取向日者】臘茶【一兩】

共末酒下二錢如患久者加入柴胡甘遂各五錢空心臨臥服

菖蒲防治瘴气久治不差

石菖蒲川芎白術【炒】蒼術【炒香】荊芥穂炒山梔【一兩】吳茱茰甘艸硝石側栢【炒黃】荷葉【五錢】

共末用薄荷湯下二錢如患熱疾姜棗煎服

煮黒豆丸治山嵐一切瘴气

白術蒼術甘艸貫眾【二兩】

共末蜜丸彈子大用黑豆一合入銚內令平將藥安豆中入水髙豆一指許慢火煮幹復暴漧以絹袋盛之用新汲水吞二十粒有患處空心一服如渉逺遇饑水下五十粒至百粒可充饑餒

烏藥湯治嵐气一切瘴气

烏藥【炙一斤】半夏【半斤薑汁炒】桂心甘艸【二兩】馬鞭艸【半斤】陳皮【去白炒】荊芥【四兩】

薑水煎三錢服

瘴瘧

論曰人與天地流通萬物一气故有感於山川毒癘之气而爲病者瘴瘧是也以其寒熱相似於瘧故名瘴瘧傳謂兩山夾水多瘧蓋陰气多而陽气少則易爲寒熱之疾也

白薇湯治瘴瘧經百日並一年者

白薇知母升麻龍膽艸炙甘艸蜀漆葉【炒】片芩苦參【五錢】常山大黃【微炒一兩】淡竹葉【三兩】鼈甲【醋炙】豉【一合】獨蒜【三枚】石膏赤茯【三分】

酒水合煎三錢先時及發時各一服仍以藥汁塗手心並面

木香丸治一切瘴蠱毒等瘧

木香【一分】升麻參豬苓【三分】甘艸檳榔炙鼈甲犀角【五錢】豉【一合炒】

共末蜜丸小豆大空心酒下三十丸日二

砒霜丸治山嵐瘴气寒瘧解邪毒

白砒【一分】澱花【二兩】鐵砧上末【四兩水淘淨】

共研入麝香少許金銀箔各十片糯糊丸芡實大酒下一丸吐瀉差

常山防治瘴瘧寒熱往來二三日一發

常山紫朴【一兩】艸豆蔲【二枚】檳榔炙甘艸【五錢】烏梅肉【七枚】

水煎三錢冷未發前先服如熱服卽吐

保安湯治瘴瘧久不差

常山桃仁【五錢】知母靑蒿【一兩】

薑水煎二錢稍熱服

中熱暍中熱悶絕

中暍統論

論曰盛夏炎熱人多冒渉路途熱毒易傷微者客於陽經令人嘔逆頭心神懊悶汗出惡寒身熱發渴卽時不治乃至熱气伏畱經絡嵗久不除遇熱卽發俗名暑气甚者熱毒入內與五臟相並客邪熾盛郁瘀不宣致陰气卒絕陽气暴亾經絡不通故奄然悶絕謂之中暍此乃外邪所撃眞髒未壊若遇藥救气通則蘇但治熱暍不可飲以冷物冷則熱不流通若外以冷觸則熱蘊積於內反不得宣發故也

中熱暍

論曰熱暍之病由冒犯暑熱邪气其脈細芤遲其狀汗出惡寒身熱而渴身重疼痛小便已則灑灑然毛聳四肢厥冷微勞動則熱口開齒燥經所謂脈虛身熱是爲傷暑不可汗下若汗下則惡寒更甚宜以去熱邪藥治之則愈白虎湯治中熱暍頭痛汗出惡寒發熱而渴

知母【去毛六兩】石膏【研一斤】甘艸【生二兩】糯米【六合】

水煎五錢空心溫服一方加人參

小香薷飲治伏暑吐逆中暍

香薷穂【二兩】人參【一兩】白扁豆【炒五錢】

水煎三錢空心溫服

竹茹湯治中暍煩渴不止

竹茹【一合】甘艸【一分】烏梅肉【炒二枚】

水煎時時細呷愈

消暑防治中暑煩躁多困乏力

人參白麫【一兩】

共末空心汲水下二錢

甘露防治暑气

川連【一兩】吳茱茰【五錢洗】

同炒茰黒色地上去火毒去茰用連爲末食後茶淸或汲冷水下五分

甘露丸治中暑熱躁悶

寒水石【大煆放井中浸七日研四兩】天竺黃馬牙硝【二兩】生甘艸【一兩】冰片【研五錢】

共末糯米粥丸茰實大姜蜜水下一丸

救生防治中暑毒煩躁渴悶

脂麻【新者三兩慢炒黒色】

爲末用新汲水下三錢以差爲度凡暑熱外不可以冷物逼之得冷卽死

中暍悶絕

論曰中暍之病令人悶絕者乃熱毒傷於臓也蓋心臓神而惡熱若冒觸暑毒蘊蓄於五臓則陰陽不能升降經絡不能宣通故奄然悶絕然眞髒未壊救療有方使呼吸之气宣通卽蘇亦不宜待其自蘇又不可使之犯冷若外犯冷則與熱气相拒令气反不通而速斃宜愼之

熱暍欲死悶气方

生地汁【一鐘】

令旋旋灌之卽蘇

中暑毒熱暍不省方

上白麫

用熱湯和三錢令人灌之卽差

中熱不省人事方

大蒜【去衣搗爛】

用新汲水調和灌之差

又方

以濕泥圍中暍人臍使二三人溺其中不可使流去此路上無湯可用乃令人溺取溫有湯不必溺也仲景不云泥及車缸蓋此物必冷暍人忌冷若得熱湯和泥及火燒平缸可用也

又方

生菖蒲

搗取汁微溫一鐘令人灌之愈

又方

掘池作小坑子以蜜半鐘傾坑內入新汲水二三鐘攪勻取起放碗內澄淸水漿一鐘灌之差

中熱暍死方

取路上熱塵土以壅其心冷復易之患人气通乃止

陳皮湯

陳皮【去白炒】黑漧薑炙甘艸【一兩】

水煎三錢稍冷咽勿頓與之中暍垂死備急救生霍亂吐利

霍亂嘔吐不止

霍亂四逆霍亂心腹痛

霍亂統論

論曰三焦者水谷之道路气之所終始也因風冷或飲食傷內至中焦不和則正气不守而邪得內幹揮霍之間便至撩亂故名霍亂蓋淸濁相干於腸胃之間便至撩亂腹痛卽利甚者吐利俱發其不吐不利謂之幹霍亂亦以冷食暴爭於中而不得出也然脈必代者以气不足也脈大能言者爲可治若脈微气劣而不欲言爲難治

霍亂吐利

論曰霍亂吐利者以三焦气不升降而淸濁相干於腸胃五內悶亂先心痛則吐先腹痛則利心腹並痛則吐利俱作治此者當淸中焦爲本中焦旣和則淸濁自分而吐利止矣

藿香湯治吐利不止

藿香【五錢】白芷砂仁【一兩】丁香【一分】

水煎三錢稍熱呷

大豆飲治吐利不止

大豆陳皮香茹竹茹前胡蘆根枇杷葉

薑水煎五錢服以差爲度

理中湯治霍亂吐利虛冷

人參白術【三兩】甘艸漧薑【二兩】

水煎五錢溫服若胸滿腹痛吐下者加川歸紫朴姜炒各二兩

四順湯治吐下虛冷厥逆腹痛漧嘔

漧薑人參甘艸【二兩】附子【一枚】

水煎五錢空心溫服一方下甚者加龍骨二兩腹痛不止加川歸二兩

香茹丸治冷熱不調霍亂吐下

香茹【兩半】扁豆木香【一兩】丁香皮【二兩】益智仁【一分】零陵香藿香【五錢】

共末糊丸桐子大蘇湯下二十丸

靑金防治吐逆手足厥冷面靑諸藥不效者

硫黃【一兩溶作汁】水銀【一兩與硫汁溶結成沙子】

研細用冷木湯下二錢米飲下亦可

和气煮防治吐下冷熱不和

胡椒菉豆【一兩】人參【一分】

共末水煎三錢空心稍熱服日二

霍亂嘔吐不止

論曰霍亂嘔吐不止者胃气逆故也胃气逆則气上而不下故嘔吐不止也若上下升降陰陽和平而吐自止矣

藿香紫朴【二兩】人參白茯漧薑靑皮枇杷葉半夏【姜炒】甘艸【一兩】丁香【五錢】艸豆蔲【六枚】

薑水煎三錢熱服定嘔逆止心腹刺痛進飲食化痰益气

香茹湯治吐逆不止煩悶

香茹【陳者一斤】扁豆紫朴【薑汁炒半斤】

水酒合煎五錢汲水坐頓冷分二服未效再服

紫朴湯治嘔吐不思食

紫朴【薑汁炒二兩】人參白術半夏【姜炒】陳皮【一兩】

姜棗水煎三錢空心溫服日二

返魂湯治嘔逆手足厥冷

食鹽【一分】生薑【一兩】

用童便碗半煎一碗分三服

人參湯治下焦熱气逆上嘔吐不止名曰走哺人參山枝片芩知母萎蕤【一兩】白茯陳皮白術石膏【兩半】

薑水煎三錢服日二

四汁煎治吐嘔不止

生藕汁生葛汁木汁【一合】生薑汁【半合】

同慢火煎如頻服一二匙含化徐徐津液咽下

藿香防治吐逆開胃和气

藿香【一兩】人參丁香【五錢】訶勒皮【十枚】石蓮心【二百枚】糯米【三百粒】

共末煨生薑大棗煎濃湯下二錢

霍亂四逆

論曰四肢爲諸陽之本陽气之所通也霍亂吐利陽气暴厥故四肢逆冷而脈微欲絕也古法治四逆専於通脈蓋榮衞流行气道升降則手足自和逆者順矣理中湯治傷寒霍亂嘔逆四肢厥冷煩悶汗出食不化心腹虛滿拘急短气

麥冬漧薑【六兩】人參白術【五兩】附子白茯【三兩】甘艸【四兩】

水煎三錢空心溫服少頃又服

龍骨湯治吐利手足逆冷

白龍骨黑附子【一兩】黑漧薑人參炙甘艸【兩半】

生薑水煎三錢空心溫服以差爲度

霍亂心腹痛

論曰霍亂心腹痛者由脾胃虛弱客風冷之气使陰陽不和致水谷相並淸濁莫分變亂於腸胃之間令人心胸煩懊悶亂不安故名霍亂然邪气上干於陽絡則心痛而嘔吐下搏於陰經則腹痛而瀉利故謂之霍亂心腹痛也

桂心湯治心腹痛煩嘔不止

桂心【三兩】紫朴【薑汁炒四兩】枳實【麩炒五兩】

薑水煎三錢溫服日二

抵聖散治霍亂宿食不消心腹疼痛

紫朴【薑汁炒四兩】白術【土炒二兩】人參白茯髙良姜【炒】木香吳茱茰【洗炒】艸豆蔲枳殻甘艸陳皮【去白炒一兩】

共末空心沸湯下二錢日二

石菖蒲汁湯治霍亂心腹痛急如中惡

石菖蒲【生者四兩】

水洗搗取汁一鐘分四服熱湯和汁溫服

厚朴湯治霍亂心腹痛煩不止或嘔

紫朴【薑汁炒】桂心枳殻【去白炒二兩】白芍【炒】檳榔【微煨一兩】

生薑水煎三錢空心溫服

縮砂防治心腹冷痛嘔逆惡心滑泄不止

砂仁陳麯白術赤石脂黑漧薑吳茱茰【洗炒】川芎龍骨【一兩】

共末熱米飲下二錢

幹霍亂中惡霍亂霍亂漧嘔霍亂轉筋幹霍亂

論曰幹霍亂之狀中气喘爭而不吐不利是也蓋腸胃挾實與正气相搏正气暴衰神志昏冒上下隔塞白汗自出治之稍緩則不可救

鹽便湯治不吐不利冷汗自出气悶將絕

食鹽【半匙熬】童便【一鐘】

和勻溫服少頃吐下卽愈

紫蘓丸治幹霍亂

紫蘓陳皮人參桂心髙良姜【一兩】

共末蜜丸梧子大气滿惡心欲吐不吐漧嘔酒下二十丸日二

人參湯同上

人參白茯紫朴【一兩】桂心甘艸髙良姜【炒五錢】

薑水煎三錢溫服日二

米飲治幹霍亂

米【二合】

水研澄淸取白汁呷盡卽差

不得吐利方

食鹽【一合】汲水【一升】

同煎令鹽消服之吐出涎沫便愈如不吐又如上法飲之令吐佳

活命飲治脾元虛損霍亂不吐利腹脹如鼓心胸痰壅

食鹽【一合】生薑葛根【五錢】丁香【七枚】炙甘艸【一分】

作一服用童便煎溫分二服未差再服

中惡霍亂

論曰中惡霍亂者由客邪內幹正气暴亂使胃中食物不化气道否澀不得宣通令人心腹卒痛吐利煩悶甚則精神冒昧靡所知識此得之鬼气所作也

麝醋方治中惡霍亂

麝香【細研一錢】米醋【半鐘】

共和勻分二服

白術湯治中惡吐利手足痳痺轉筋

白術【土炒】人參木【一兩】炙甘艸黒漧薑【五錢】

生薑大棗水煎三錢溫服日二

霍亂漧嘔

論曰霍亂漧嘔者胃气逆也本於吐利之後脾胃俱虛三焦不理气時逆上但嘔逆而無所出故名漧嘔木湯治漧嘔

木【一枚去瓤】人參漧薑【一兩】紫朴【五錢】

水煎五錢溫服日二

薤白湯治漧嘔不止

薤白【一把切】

水煎二服以止爲度

厚朴湯治胃弱嘔吐不止

紫朴【四兩】白術【五兩】人參白茯【三兩】扁豆葉【幹二兩】

水煎五錢服

霍亂轉筋

論曰霍亂轉筋者緣風冷傷於三焦傳於脾胃脾胃得冷則陽气不得宣行致四肢筋絡不得舒緩此由中气不足其冒悶不安脛筋攣結腨肉痛反急於上蓋足陽明之經膀胱之脈寒也然足陽明之脈其支者起胃下口循腹裏下至气沖中而合以下髀闗抵伏兔下入臏中下循髀外亷足太陽之經其脈循髀外後亷下合腘中貫腨內是動則病髀不可曲轉腘如結腨如裂治宜調胃腑溫膀胱則小水得宣行寒冷自下胃腑溫和霍亂可愈轉筋之疾無由作也

川椒湯治轉筋

川椒【炒出汗一分】烏梅肉【炒七枚】

水煎入蜜少許頓服老人亦可

肉豆蔲湯治霍亂轉筋

肉豆蔲【面煨熟】人參【二兩】桂心吳茱茰【洗炒一兩】

薑水煎三錢服

雞屎白湯治轉筋悶絕欲死

雞屎白【一合炒】胡椒【二十粒】木【六兩】白術桂心髙良姜【一兩】生薑【六兩】

水煎五錢溫服日二

木爪湯治轉筋吐利不止

木【一兩】靑菉銅錢【四十九枚】烏梅肉【炒五枚】

水煎分二服

蘹香子散治吐利轉筋煩悶

木【一兩】蘹香子【炒】人參陳皮【五錢】甘艸石菖蒲【一兩】

共末冷米飲下三錢頃再下

生薑酒治轉筋入腹欲死

生薑【五兩切片】

酒一升煎八合頓服差

雞屎白湯同

雞屎白【炒一兩研】

水煎二錢頓服勿令病人知

附子湯治轉筋淋足

附子【一枚】蔥白【半斤】生椒【綿裹】生薑【切各一分】

水一斗煎數沸去渣以鹽漿水解之淋洗立差

鹽搨法同

食鹽【三合】

水五升煎三升浸靑棉布搨轉筋上

苦酒絮裹足法同

苦酒【二升】

以絮內酒中煮酒裹患處差

又方

木【二枚切】

水煎湯以靑棉布漫裹

神聖香薷飲治胃气虛霍亂吐利轉筋腹痛

香薷穗【兩半】川連【微炒】紫朴【薑汁炒二兩】白扁豆【炒一兩】

用生薑汁四兩慢炒連朴紫黒色入二味同搗粗末酒水合煎五錢用器乘入井中浸冷連進二服至死者亦可救

治轉筋方

糯米【二兩】人參生甘艸漧薑【二錢】

共爲末用新汲井水下三錢以差爲度

聖濟總錄纂要卷五﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷六

休寧程林纂

泄痢門

泄痢統論

論曰脾與胃合其象土外榮肌肉內熟水谷風寒水濕襲於外則畱連肌腠於脾胃若飲食不節害於內腸胃乃傷不化糟粕皆能爲病所得之源不一故立名多端且久風入中則爲飱泄濕勝則爲濡瀉寒中則爲洞泄暑勝則爲毒痢而又或冷或熱或赤或白或色雜或腸垢或滯下或休息或疳或蠱之類種種不同悉由養攝失宜飲食不愼致腸胃不調邪气交攻施治之法則有宜調補宜攻化宜收斂宜滲泄各隨所宜以治

水瀉

論曰內經謂諸厥洞泄皆屬於寒暴注下廹皆屬於熱蓋爲冷熱不調气不相濟也脾胃怯弱水谷不分濕飲畱滯水走腸間禁固不能故令人腹脹下痢有如注水之狀謂之注泄名爲水瀉

紫朴散治一切水瀉冷痢

紫朴白術漧薑【一兩】甘艸【五錢】陳皮【三分】

共末飲下三錢日二霍亂吐瀉新汲水下

肉豆蔲防治水瀉無度腸鳴腹痛

肉蔲【一兩】薑汁【二合】白麫【二兩】

將蔲爲末用汁和麫裹末煨熟飲下二飲

黃蠟丸治水瀉不止傷冷虛極

硫黃黃蠟【一兩】

研硫化蠟和勻丸梧子大汲水下五丸

紫朴防【又方】治暴水瀉不止

紫朴【一兩】白術川連甘艸赤茯漧薑白豆蔲【三分】訶勒【一兩】

共末飲下二錢

訶梨勒丸治水瀉腸滑不禁

訶勒龍骨榦姜赤石脂【一兩】

共末糊爲丸如梧子大飲下二十丸

正气防治水瀉腹痛日夜不止

砂仁附子白術人參龍骨石橊皮甘艸肉蔲吳茰地楡漧薑赤石脂【一兩】

共末飲下三錢

又方治水瀉水谷不化日夜不止

熟艾【半斤】

慢炒合熱包裹坐之冷再炒

濡瀉

論曰內經云濕勝則濡瀉甲乙經曰寒客下焦傳爲濡瀉夫脾爲五臟之至陰其性惡寒濕今寒濕之气內客於脾則不能俾助胃气腐熟水谷致淸濁不分水入腸間虛莫能制故洞泄如水隨气而下謂之濡瀉

肉豆散治腸胃受濕濡瀉不止

肉蔲川連訶勒【三分】白術甘艸赤茯漧薑【五錢】紫朴【一兩】

共末飲下二錢

又方治腸胃受濕濡瀉不止

紫朴甘艸【一兩】肉豆蔲【五枚】

共末飲下二錢日二

附桂丸治濡瀉水痢不止

桂心附子【一兩】漧薑赤石脂【二兩】

共末蜜丸梧桐子大飲下二十丸

白術丸治脾胃受濕濡瀉不止

白術人參漧薑【炒黑三分】紫朴【用生薑仝炒一兩】

共末蜜丸梧子大飲下二十丸

生薑黃連防治水瀉久泄瀉

生薑【四兩】川連【一兩咀片】

將姜切片與連仝入鍋慢炒姜赤色去姜用連爲末臘茶下二錢二服止

飱泄

論曰內經云淸气在下則生飱泄又曰久風爲飱泄夫脾胃土也其气沖和以化爲事今淸濁交錯風邪之气得以干胃故沖气不能化而食物完出夕食謂之飱以食難化者尢在於夕故食不化而泄出則謂之飱泄此俗所謂水谷痢也

白術湯治風冷入中飱泄不止脈虛而細日夜數行口漧腹痛

白術紫朴熟艾龍骨川歸【一兩】

薑水煎三錢溫服

洞泄寒中

論曰內經云謂長夏苦病洞泄寒中洞泄者謂食已卽泄乃飱泄之甚者此因春傷於風邪气畱連至夏發爲飱泄至長夏發爲洞泄蓋當春之時陽气在表爲風邪所中入客於經未至臟腑夫風者陽气也東方木也木能勝土脾胃受之仲夏則陽盛之時以陽邪之气逢陽盛之時重陽必陰病在脾胃故爲飱泄陰生於午至未爲甚是長夏之時脾土當旺脾爲陰中之至陰故陰气盛陰气旣盛則生內寒故令人臟腑內洞而泄是爲洞泄寒中之病

附子丸治洞泄寒中注下水谷或痢赤白食已卽出食物不消

附子烏梅肉【一兩炒】川連【二兩炒】漧薑【炒兩半】

共末蜜丸梧子大飲下二十丸

溫中丸治脾胃虛寒洞泄不止

附子漧薑龍骨硫黃肉豆蔲【二兩】

共末糊丸梧子大食前艾湯下二十丸

火輪散治脾胃气寒大腸虛滑日夜不止

附子【一枚】肉蔲【五錢】漧薑【一分】

共末空心飲下二錢

騖溏

論曰脾气衰則鶩溏蓋陰中之至陰脾也爲倉廩之官若脾胃气虛弱爲風冷所乘則陰气盛陰气盛則髒寒致糟粕不化故大便色黒狀如鶩溏也又大腸有寒亦令鶩溏

吳茱茰丸治脾气不足鶩溏靑黑

吳茰漧薑陳麯川歸赤石脂【三分】紫朴【一兩】

共末蜜丸梧子大飲下二十丸

龍骨黃連湯治脾气不足鶩溏靑黑

龍骨【五色者一兩煆】川連【三分薑汁炒】川歸漧薑甘艸【炙五錢】

薑水煎三錢空心溫服日二

白滯痢冷痢熱痢赤痢

白滯痢

論曰白滯痢者冷痢之類蓋腸虛受冷畱而不去與津液相摶結滯如膿或如凝脂而下故曰滯痢

人參湯治白滯痢及小便色白

人參龍骨白茯川歸甘艸漧薑【五錢】紫朴【一兩】

水煎五錢溫服日二

赤石脂防治白滯痢

赤石脂【一兩】漧薑【三分】

共末飲下一錢未差再服

姜附子丸治髒寒下痢白膿心腹痛

漧薑附子龍骨訶勒皮【一兩】

共末飲下二錢

冷痢

論曰下痢其色或靑或白或黑者皆冷痢也此因腸胃虛弱寒气乘之故令人大便痢下靑黒若其痢色白而食不消者寒中也當診其脈沈則生浮則死其人素有積寒卽久冷痢有膿也

牡蠣湯治冷痢腹痛

牡蠣【燒紅醋淬】白術川歸漧薑龍骨【煆三兩】赤石脂【一兩】附子【炮去皮臍】人參白芍甘艸【五錢】

水煎三錢溫服若下膿加紫朴嘔逆加陳皮

肉豆蔲丸治冷痢靑白色黒者

肉豆炙甘艸【二兩】

水煎三錢溫服日二

訶勒湯治脾胃虛冷下痢滑泄不思食及一切冷气訶勒紫朴白術甘艸陳皮艸豆蔲【一兩】

生薑大棗水煎三錢溫服日二

吳茱茰丸治冷痢下膿血臍腹痛脹滿食不化吳茱茰漧薑【兩半】紫朴川歸【四兩】陳麯赤石脂【一兩】

共末蜜丸梧子大飲下二十丸

赤石脂丸治多年冷痢飲食不化或靑或黃四肢沈重起卽目手足逆冷

赤石脂熟艾【一兩】漧薑川椒【炒出汗兩半】鳥梅肉【炒五兩】

共末蜜丸梧子大飲下二十丸

四白散治一切冷痢

白龍骨白石脂胡粉【炒】枯礬【五錢】

共研極細飲下二錢

熱痢

論曰凡痢色黃赤並熱也甚則下血汁此由腸胃虛弱邪熱气乘虛入客於腸間故其癥下痢兼黃赤或血雜下腹中熱小便赤澀身熱煩渴故名曰熱痢

生地黃湯治熱痢不止

生地【五錢】甘艸【一分】地楡【三分】

水煎三錢空心溫服日二

甘艸湯治夏月暴下熱痢

甘艸【五錢】生薑【一分】白蜜【一合】

漿水五合煎分二服日二

蒲根湯治熱痢

蒲根【二兩】粟米【二合】

水煎三錢溫服日二

黃連湯治熱痢腹痛日夜百行气欲絕者

川連【一斤】附子【一兩】白術龍骨赤石脂漧薑阿膠川歸【一兩】

水煎五錢空心溫服日二

赤痢

論曰熱痢之盛者爲赤痢本由腸虛爲風邪所傷又挾邪熱血得熱而妄行乘虛必湊滲入腸中與痢相雜其色純赤名爲赤痢若腸虛不復則又爲久赤痢變成嘔噦疳慝之矣

黃柏丸治痢下黃赤水或黃赤膿四肢煩皮膚冷

川柏片芩【一兩】川連【二兩】熟艾【五錢】

共末蜜三兩蠟一兩化丸梧子大飲下二三十丸

六神湯治赤痢腹痛或下純血

川連車前子【二兩】陳皮【去白炒一兩】山枝甘艸【炙】地楡【五錢】

水煎五錢空心溫服日二

血痢膿血痢赤白痢

血痢

論曰邪气客於血脈之中腸胃虛弱血隨熱行流滲腸間因便血下故名血痢其脈見虛小者生身熱疾數者難治

茜根湯治痢下鮮血

茜根川連地楡【一兩】山枝【二十一枚】犀角【剉末一分】

水煎三錢入薤白三寸香豉一撮溫服

艾葉飲治血痢不能止小腹刺痛

艾葉川連川歸龍骨訶勒皮【二兩】

水煎三錢溫服

三物散治一切血痢

胡黃連烏梅肉竈下土【一兩】

共末茶下二錢

葛粉飲治血痢日夜無度

葛粉白蜜【一兩】

汲水四合和勻服

地楡湯治血痢日夜無度

地楡【二兩】甘艸【炙五錢】

水煎五錢溫服日二

人參散治一切血痢腹痛

人參肉豆蔲烏魚骨【二兩】

共末飲下二錢

通聖散治血痢腹痛日夜無度

大棗【去核】烏梅肉【七枚】甘艸【一尺】漧薑【三錢】

共末姜棗水煎三錢服

膿血痢

論曰春傷於風邪气畱連夏爲洞泄若遇熱气乘之則血隨熱行滲入大腸與腸中津液相摶致積熱結血化爲膿膿血相雜故成膿血痢秋冬診脾脈微澁者是也其脈滑大或微小沈細虛遲者皆生若懸絕或實疾或數大身熱者皆死

黃連丸治下痢膿血羸瘦

川連龍骨苦參紫朴【一兩】熟艾枯礬赤石脂甘艸陳麯漧薑【五錢】

共末蜜丸如梧子大飲下二十丸

柏葉丸治膿血久痢腹痛

側柏葉川黃連阿膠地楡川歸【五錢】

共末蜜丸梧子大飲下二十丸

漧薑丸治膿血痢日久不止

漧薑川連川柏【一兩】附子甘艸熟艾烏梅肉【三分】

共末蜜丸如梧桐子太飲下二十丸

二宜散治新久痢下膿血

川連吳茱茰【二兩】

各制爲末赤膿多茰末一錢連末倍之白膿多連末倍於茰末俱飲下

赤白痢

論曰赤白痢者由腸胃虛弱冷熱相乘客於腸間變而爲痢蓋熱乘於血流滲腸內卽赤冷气入搏津液凝滯則白其裏急後重數至圊而不能便膿血相雜故名赤白痢重者狀如膿涕而血雜之輕者血膿上有赤脈薄血狀如魚脂腦世謂之魚腦痢

黃連散治赤白痢腹中痛口漧或作寒熱

川黃連【炒三分】白術片芩甘艸漧薑川歸烏梅肉【五錢】阿膠【一兩】

共末水煎三錢溫服

白術丸治赤白痢及水谷冷熱气痢

白術川歸龍骨犀角赤白脂烏梅【三分】紫朴川連【一兩】漧薑甘艸【五錢】

共末蜜丸梧子大飲下二十丸

烏梅散治赤白痢久不止腹痛下血脫肛

烏梅肉川歸地楡赤石脂川連樗根白皮【五錢】漧薑【三分】甘艸【一分】

共末飲下二錢

加減姜黃丸治冷熱赤白痢

漧薑川連【炒一兩】

各末糊丸各收白痢冷瀉姜丸三十丸連丸減半空心飲下赤痢下血姜丸十五連丸倍之赤白相雜姜連各半

龍骨散治赤白痢腸胃虛滑

龍骨【五錢】川連牡蠣【一兩】烏梅肉【三分】

共末飲下二錢

阿膠丸治赤白痢

阿膠枳殻【五錢】川連白芍木香【半生炒】訶勒皮漧薑甘艸【一兩】川歸地楡【兩半】

共末酒糊丸梧子大飲下二十丸

黃連散治赤白膿血痢

川連龍骨【二兩】人參【三分】地楡紫朴漧薑【一兩】片芩【一兩】赤石脂【兩半】

共末飲下二錢

艾葉丸治赤白痢多痛不可忍

艾葉木香【半生半炒】川連肉豆【三分】地楡【一兩】阿膠【蛤粉炒】川歸【五錢】

共末蜜丸梧子大飲下二十丸

阿膠丸治赤白痢腹痛不止

阿膠【三兩】川連【二兩】胡粉川歸【一兩】

共末糊丸飲下二十丸

黃連丸治赤白痢不問逺近

川連川柏赤茯當歸【一兩】

共末蜜丸如梧桐子大飲下二十丸

四神散治赤白痢後重腸痛

川連漧薑川柏川歸【一兩】

共末烏梅湯下二錢赤痢加黃柏白痢加漧薑後重腸痛加黃連腹痛加當歸大凡泄痢宜食酸苦蓋酸收苦堅故也

木香散治一切赤白痢

木香檳榔肉蔲【一兩】漧薑【五錢】

共末飲下二錢

和中散治冷熱痢腹痛裏急

附子川連【一兩】乳香【一分】

各爲末冷痢熱痢連附末共一錢乳末一字飲下未止用靑皮湯再下一服赤痢附末五分連末倍之乳末一字白痢附末一錢連末減半乳末仝前

黑豆湯治赤白痢服藥不止

黑豆【半升炒去皮爲末四合】甘艸【一兩】

用綿裹入湖水三升煎一升分二服

白礬丸治赤白痢

白明礬鉛丹【二兩】

仝入瓶中封固火煆爲末糊爲丸如梧桐子大飲下一二十丸

气痢休息痢蠱痢久痢

气痢

論曰气痢者由冷气停於腸胃間致冷熱不調脾胃不和腹脇虛滿腸鳴腹痛便痢赤白名爲气痢治宜厚腸胃調冷熱補脾气痢當自愈

縮砂丸治气痢胃與腸虛不能制伏日夜無度黃瘦食不生肌困重無力眼目昏澁多年不愈

砂仁陳皮川歸赤石脂【一兩】川連【二兩】肉豆蔲【五錢】

共末蜜丸梧子大飲下二三十丸

黃連丸治久气痢不止或差或劇

川連川歸烏梅肉訶勒皮【一兩】

共末蜜丸梧子大厚朴湯下二三十丸日二

豬肝丸治冷勞气痢久不差

雄豬肝【一具去筋膜切】陳皮烏梅肉漧姜訶梨勒【煨取皮】桂心川歸【一兩】川連紫朴【姜炒二兩】大蒜【煨熟二枚】

共末用肝蒜研糊丸梧子大飲下二十丸

木香丸治气瀉不止

木香丁香砂仁肉豆寇【一兩】赤豆脂訶梨勒【五錢煨】藿香【五錢】

共末糊丸梧子大飲下三十丸

木香丸治一切气痢不止

木香肉豆砂仁赤石脂【五錢】

共末用棗肉爲丸如梧子大飲下三十丸

香艾丸治气痢腹痛臥眠不安

熟艾陳皮【一兩】

共末酒糊丸梧子大鹽湯下二十丸

烏梅丸治气痢不止瘦劣痢成冷勞

烏梅艸蔲紫朴【一兩】甘艸川歸訶勒皮肉蔲漧薑蓽撥【三錢】桂心【五錢】豬肝【一大葉醋煮研糊】

共末肝糊丸如梧子大飲下三十丸

木香砂仁散治气痢腹脹虛鳴

木香【二兩五錢】砂仁【兩半】枳殻訶勒皮【三兩】

共末飲下二錢

肉豆蔲散治气痢腹脹不下食

肉蔲訶勒木香【一兩仝上俱半生半炒】甘艸白術【三分】蓽撥漧薑【五錢】

共末飲下二錢

蓽撥煎治气痢久不差及諸痢困弱者

蓽撥【三錢研末】牛乳【半升】

慢煎其半頓服神效

休息痢

論曰腸中宿挾固滯每遇飲食不節停飲不消卽乍差乍發故取名爲休息痢治藥當加之以治飲消削陳寒痼滯之劑卽愈

阿膠湯治休息痢

阿膠川連龍骨【一分】艾葉【五錢】倉米【二合炒】

水煎三錢溫服

黃丹散治休息痢諸藥無效

黃丹【三兩炒】棗肉【三十枚仝丹搗紙包煨研末】川連枳殻【五錢】

共末飲下

砂仁丸治休息痢

砂仁【一兩】肉豆蔲【五錢】羊肝【半斤切】

共末拌勻麫包紙裹煨熟研米糊丸梧子大飲下三十丸

黃連湯治休息痢

川連龍骨【五錢】熟艾阿膠【五錢】

水煎三味去滓入阿膠再沸分二服每服後濃煎艾湯飲之

玉液丹治休息痢

枯礬【二兩】硫黃硝石【五錢】

仝研化研末糊丸小豆大飲下一二十丸兼治腸風下血

砂仁丸治冷气腹痛不止休息气痢勞損消化水谷溫脾胃冷滑下痢不禁

砂仁附子漧薑紫朴陳皮肉豆蔲【五錢】

共末蜜丸梧子大飲下二三十丸

四神丸治多年休息痢者

川歸龍骨【五錢】川連【一兩】烏梅肉【二枚】

共爲末用薤白取汁杵丸小豆大溫水下二十丸

當歸丸治多年休息痢

川歸川連烏梅肉【一兩】

共末薑汁丸梧子大厚朴湯下二十丸

金石散治多年休息痢

石灰【風化者】鉊丹【炒一分】糯米【炒黑一合】

將灰丹仝入鍋慢炒一炊久入米仝研末空心飲下二錢

蠱痢

論曰凡下痢膿血間雜瘀黑有片如雞鴨肝與血皆下者蠱痢也此由嵗時寒暑不調濕毒之气襲人經脈漸至臟腑毒气挾熱與血相摶客於腸間如病蠱注之狀故名蠱痢

茜根飲治蠱痢下血如雞鴨肝腹痛難忍

茜根升麻片芩犀角川栢桔梗【三分】白蘘葉地楡【一兩】

水煎三錢溫服

升麻湯治毒痢下血片臍下刺痛

升麻地楡片芩茜根【兩半】犀角【一兩】山枝【二十一枚】

水煎五錢入生地薤白香豉溫服日二

久痢

論曰久痢不差則元气日耗腸胃損傷濕气散入肌肉浮腫以胃土久虛故也虫因虛動上食於膈則嘔逆煩悶下蝕腸中則肛門瘡爛久而不差變成疳慝或下赤汁水血相半腥不可近者是謂五臟俱損其病難治紫朴湯治久痢經年不差

紫朴川連熟艾漧薑阿膠【炒】石橊皮【炒一兩】

水煎三錢溫服

茯苓丸治久痢脾胃虛弱食不消腸鳴痛

白茯龍骨川歸漧薑川栢赤石脂【三分】陳麯川連【一兩】附子人參甘艸

共末蜜丸如梧子大飲下二十丸

黒神散治腸滑久痢神效無比

酸石橊【一枚劈四塊火燒盡不令作灰碗蓋存性出火毒】

研末水煎石橊一辦取汁下二錢久瀉亦治

久痢不止

生薑【切】砂糖【一兩】

拌勻紙煨五更初作一服以臘茶嚼下

泄痢門

下痢裏急後重

論曰下痢裏急後重者有瘕聚也經所謂大瘕泄者裏急後重數至圊而不能便莖中痛是矣法當和气而袪蘊滯則脾胃平和飲食腐化膿血自消大腸自固也當歸黃連湯治後重下赤白滯下腹內結痛

川歸犀角赤茯【三分】川連【兩半】甘艸【五錢】紫朴地楡【一兩】

姜棗水煎三錢溫服

聖功散治冷熱不和下痢赤白臍腹痛裏急後重

漧薑五倍子【一兩】甘艸訶勒皮【五錢】

共末飲下二錢

白頭翁湯治熱痢下重

白頭翁川連川栢秦皮【三兩】

水煎三錢溫服

當歸湯治冷痢裏急後重

川歸【酒炒】胡椒漧薑阿膠【一兩】川連紫朴【二兩】

共末醋熬膠末爲膏丸梧子大陳皮湯下二十丸

通神丸治膿血雜痢後重疼痛久不差

沒藥乳香五靈脂【一錢】巴霜【五分】

共研水丸小豆大木湯下五七丸小兒減半

痢後脫肛

論曰下痢脫肛者因大腸虛弱冷气偃滯致不能便極力於下肛門脫出故名脫肛溫其藏則愈古方有坐湯溫熨之藥皆良法也

黑聖散治痢久脫肛痛

大蜘蛛【一枚入泥合燒黑色勿太過】

研末入黃丹少許先用白礬蔥椒湯洗拭漧滲藥在軟帛上挼托肛頭卽不下

豬肝散治洞瀉脫肛

豬肝【一片炙】川連阿膠川芎【一兩】烏梅肉【二兩】艾葉【醋炒五錢】

共末酒下二錢

壁土散治脫肛

故室東壁上土【五合】皂莢【三枚】

共末肛上取皂莢灰暖更互熨入

枳實熨方治積冷下痢脫肛

枳實【一枚】

石上磨令滑澤鑽安柄子蜜塗炙令暖熨之冷易肛入卽止一方以豬脂和蒲黃肛上手按令入日二三愈

疳

論曰疳有五種久變爲蠱蠱一曰白疳令人皮膚漧燥而無潤澤之气二曰赤疳令人毛髮枯焦三曰燒疳令人腰彊重四曰疳慝令人下部攣急背彊不能俯仰五曰黑疳患者必死令人五臟俱損或下瘀血此蓋腸胃俱虛嗜肥甘過度致脾胃緩弱穀气衰微衛气虛損腸間諸虫因虛而動虫蝕於上則手足煩疼心中懊憹嘿嘿不欲飲食腰無力食不知味精神恍愡夜夢倒顚咽喉生瘡齒齗黒防損爛膿血俱出胃气逆則變嘔噦下蝕腸胃便痢膿血或下瘀黑久不已則肛門爛開漸至危殆

治積年疳痢面黃瘦

硫黃川連熟艾【一兩】白蜜【一合】

水一升煮連艾取汁入黃末數沸綿濾過入蜜數沸分三服

疳痢久不差羸瘦欲死

羊屎【一升】

水一斗浸一宿明旦絞汁頓服至日午惟食水煮飯極重不過三服差

二白湯治久痢變疳下部生惡瘡惡寒壯熱

桃白皮槐白皮【一升】若參【五合】大棗【十枚】熟艾【五合要五月五日取者方炒】

用水五升煮半入熊膽一棗大攪勻以一升灌下部余分三服

治久痢成疳百方不差

丁香麝香川連【一分】

共末用竹筒吹入下部

濕

論曰凡下痢不止或發之餘爲水濕所乘客於腸胃令九虫皆動侵蝕臟腑故爲濕之病所謂者虫動於匿而難尋故也謂虫因濕而動故名濕其癥上蝕唇口下食肛門上唇生瘡是虫蝕五臟令人心煩懊憹下唇生瘡是虫蝕下部令人肛門傷爛若胃虛气逆則變爲嘔噦甚則臟腑被傷齒上下齗皆生瘡齒色暗黑是其也下痢出瘀血者不可治

黃連湯治疳濕蝕口齒及下部

川連【四兩】熟艾【二兩】苦參槐白皮【三分】

水煎五錢重者不過三服

豬膽煎治疳下部上攻除熱殺虫

豬膽【一枚】米醋【五合】

煎醋百沸入膽汁再熬滿口飲之虫死差

塗方治疳無問所在皆治

死蝦蟆【一隻燒灰】

研末麻油和塗患處

丁香散治疳濕洗熨下部

丁香【一分】麝香【一錢】甘艸犀角【三分】

共末以鹽椒各三合豆二合水三升煮乘熱用用綿蘸洗熨

聖濟總錄纂要卷六﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷七

休寧程林纂

咳門

咳

論曰肺主皮毛皮毛先受寒邪乃爲咳五臟六腑又皆稟气於肺故以其時感寒而受病亦能爲咳形癥不同治亦隨異學者審之

桑白皮湯治咳胸滿气急

桑白皮半夏川貝母知母五味子欵冬花紫蘇【一兩】人參炙甘艸紫朴【五錢】

薑水煎三錢服日二

百部煎治咳久不已

百部汁生薑汁生地汁百合汁【如無以藕汁代之】白蜜【各一種】麥冬汁【仝】大棗肉【四兩】

將諸汁入砂鍋內慢煎下蜜又將棗肉搗爛入汁內收成煎湯化日頻服

貝母散治咳

貝母【一兩】甘艸阿膠【五錢】

共末空心飲下二錢日二

訶勒散治咳

訶梨勒【煨取皮】

爲末每以二錢用雄豬胰一枚去脂切摻末入烏梅肉一枚令勻以芭蕉包紙裹煨慢嚼

五味子湯治咳晝減夜增不得眠食卽吐逆五味子白石脂桑白皮百合麻黃【去根節】白蒺藜杏仁【去皮尖】川貝母柴胡欵冬花旋復花枳殻【炒】紫苑桂心【五錢】

薑水煎三錢入糯米一撮溫服

暴

論曰肺感於寒微者卽成咳蓋肺主皮毛寒傷膚腠則肺先受之其狀咳語聲嘶破咽喉不利也

杏仁湯治中冷暴上气喘逆惡寒出淸涕

杏仁紫苑片芩甘艸川歸陳皮麻黃桂心【五錢】木香【一分】大黃【炒兩半】

水煎三錢溫服日二

貝母煎治暴胸膈不利痰逆喘急

川貝母【去心】紫苑【蜜浸焙】杏仁【去皮尖炒】

桑白皮【炙一兩】甘艸【蜜炙】百部【去心酒浸炒】

五味子【炒】白前【甘艸湯浸焙漧五錢】

用水一斗入諸味煎取汁二升濾去滓入生地汁五合麥冬汁五合白蜜三合牛酥二兩慢煎成頻頻含化一匙飲下

糖煎治暴肺寒

飴糖漧薑【炒兩半】豉【炒二兩】

分二劑煎去渣入糖薑末服

久

論曰肺主皮毛易感風邪寒邪傷於肺則爲咳五臟各以其時受之爲五臟之欬久不已傳於六腑六腑不已三焦受之是爲久其人咳而腹滿不欲飲食多唾而腫气逆乃其癥也

人參煎治積年咳

人參【一兩】酥油括樓【搗】蜜糖【二兩】

飯上蒸九次曬榦爲末空心湯下一匙日二

蛤蚧丸治久咳喘急

蛤蚧【一對酥炙】半夏杏仁【去皮尖一兩炒】括樓【大者二枚去子取肉蒸研】阿膠【蛤粉炒】人參【五錢】靑皮【去白炒一分】漧薑【煮二兩】

共末蜜丸如小豆空心飲二十丸

阿膠散治久咳

阿膠人參黃茋炙甘艸杏仁【去皮尖炒】桑白皮【炙】紫苑桔梗【一兩】

共末用豬胰一枚去油膜切拌末二錢蔥白三寸鹽少許濕紙包煨細嚼酒下

欵冬花散治肺寒久咳

欵冬花【不拘多少】

爲末燒令病人吸之愈

阿膠飲治久咳

阿膠【一兩】人參【二兩】

共末用豆汁入蔥白煎三錢若頻呷

蒺藜貝母湯治久咳

白蒺藜川貝母百合赤石脂紫苑麻黃【去根節】天雄枳殻【兩半】五味川連地楡桑根白皮【東引者炙】桂心貫眾【一兩】

片芩【五錢】旋復花【炒三兩】

薑水煎三錢服

冷

論曰形寒飲冷內外合邪因而客之則爲肺咳蓋肺主气外合皮毛其經環循胃口故內外得寒皆能傷之而爲冷痰其吸呼气寒口如飲冰雪嘔吐冷沫胸中急痛晝靜夜甚得溫則止遇寒卽發是也

漧薑湯治冷痰嗽

漧薑麻黃【去根節二兩】桂心炙甘艸【一兩】紫苑五味子【五錢】杏仁【去皮尖炒三十枚】

水煎三錢空心溫服

細辛散治肺寒咳喘滿

細辛甘艸五味子漧薑【三兩】赤茯苓【四兩】

共末湯下二錢蜜丸亦可

漧薑飴糖煎治冷嗽及一切嗽

漧薑【炒研末三兩】膠飴糖【一斤】

化飴糖拌末勻蒸頻含化一匙

杏仁丸治冷嗽呼吸气寒嘔吐冷沫胸中急痛杏仁【去雙仁皮尖炒香一升】生薑【一斤切片炒幹】陳皮【去白炒五兩】

共末蜜丸如梧子大空心酒下二十丸

熱

論曰熱嗽之狀嗽而少涎由邪熱薫於上焦客於肺經使津液內燥搏於咽嗌喉嚨不利隨其吸呼而咳嗽也百部丸治肺气熱嗽胸膈煩悶

百部黃茋杏仁桂心【一兩】天冬括樓【五兩】馬兜鈴紫苑紫蘇【四兩】參【二兩半】

共末蜜丸如梧子大烏梅甘艸湯下二十丸

阿膠丸治客熱嗽止嗽化痰

阿膠人參硼砂【二分】丹砂甘艸【五錢】

冰片【二錢】

共末蜜丸如芡實大含化一丸日二

華蓋湯治上喘咳兼治膈熱

桑白皮陳麯【炒香】桔梗【炒一兩】人參百合【三分】杏仁【去皮尖炒】炙甘艸【五錢】

水煎三錢溫服日二

涼膈散治肺熱咳嗽

甘艸【生二兩】

雄豬膽汁浸五日炙香爲末蜜丸如梧桐子大薄荷

湯下二十丸

馬兜湯治肺熱嗽气急喘悶

馬兜鈴【微炒】桑白皮【炙一兩】苦葶藶【桑紙炒】

炙甘艸【五錢】半夏【薑汁制三分】

薑水煎三錢空心溫服

呷嗽

論曰呷嗽者而胸中多痰結於喉間與气相擊隨其吸呼呀呷有聲故名呷嗽宜調順肺經仍加消痰破飲之劑射幹丸治久呷嗽喉中常作聲發卽偃臥不得射幹【一兩】半夏陳皮百部欵冬細辛漧薑五味子貝母白茯皂莢【去皮子炙】郁李仁【一兩】

共末蜜丸如梧子大空心飲下二十丸

杏仁丸治呷嗽有聲

杏仁【去皮尖炒】甘艸【炙一兩】大黃【蒸】牙硝【熬五錢】

共末蜜丸如梧子大空心姜湯下二十丸

紫苑杏仁煎治肺臟气積呷嗽不止因肺虛損致勞疾相侵或胃中冷膈上熱者

紫苑酥【二兩】杏仁【去皮尖半升】貝母薑汁【三兩】大棗【去皮核半斤】五味子人參白茯甘艸桔梗地骨皮【洗一兩】白蜜【一斤】生地【汁五合】

共末與蜜汁同煎百沸器盛蒸三五次成飴煎仰臥含化一匙日二

五臟諸咳嗽

論曰內經謂肺咳之狀咳而喘息有音甚則吐血心咳之狀咳而心痛喉中介介如梗狀甚則咽腫喉痺肝咳之狀咳而兩脇下痛甚則不可以轉轉則兩胠下滿脾咳之狀咳而右脇下痛陰陰引肩背甚則不可以動動則咳劇腎咳之狀咳則腰背相引而痛甚則咳涎五臟之咳久而不已乃傳六腑六腑之咳內經論之詳矣前胡湯治五臟諸咳嗽

前胡五味生地澤防半夏【二兩】貝母麻黃人參山藥白術白茯杏仁甘艸葛根烏梅【去核炒一兩】

薑水煎三錢空心溫服

五靈脂湯治肺咳嗽及諸嗽

五靈脂馬兜鈴【一兩】人參五味甘艸【炙】桑白皮【蜜炙】陳皮【去白炒】杏仁【去皮炒五錢】

薑水煎三錢空心溫服日二

人參桔梗散治心咳嗽咽喉腫痛

人參【一兩】桔梗【炒四兩】白茯牛旁子【炒三兩】甘艸【炙兩半】

共末姜湯空心下二錢日二

木乳散治肝咳嗽兩脇下滿【木乳卽皂莢樹根皮】木乳【酥炙三兩】杏仁【去皮尖炒】貝母【去心二兩】甘艸【炙一兩】

共末姜橘湯下二錢

半夏陳皮湯治脾咳嗽

半夏陳皮杏仁【一兩】赤茯柴胡麻黃【一兩】生薑甘艸【五錢】

水煎三錢空心溫服

四味散治腎咳嗽

補骨脂【炙】牽牛子【半生炒】杏仁【一兩】郁李仁【五錢】

共末茶下二錢

黃茋散治大腸咳嗽

黃茋人參白茯桑白皮【二兩】甘艸【三兩】

共末湯下二錢

半夏桔梗湯治脾肺寒熱勞咳痰盛嘔逆

半夏桔梗桑白皮膽南星【二兩】

姜棗水煎三錢溫服

阿膠散治肺胃不調久咳不差

阿膠甘艸桔梗【炒】桑白皮【五錢】細辛【一錢】

共末空心姜湯下二錢日二

鹿角膠湯治大腸咳嗽

鹿角膠杏仁【去皮尖炒研】甘艸半夏【薑汁制】麻黃【去根節二兩】

薑水煎三錢空心溫服

人參丸治脾胃虛弱痰壅咳

人參木香訶梨勒【煨取皮一分】

共末蜜丸梧子大空心飲下二十丸

咳上气

論曰諸气皆屬於肺肺气和平則升防自若若爲寒邪所傷則肺气壅不得宣通故咳而上气其癥咳多涕唾甚者面目浮腫久而不已肺气虛極風邪停滯令人胸背痛以至唾膿血也

潤膈丸治積年咳上气涎吐稠黏五心煩躁不思食肺經畱熱

阿膠熟地人參山藥五味

白茯逺志防風【一兩】麥冬貝母

杜仲丹參茯神栢子仁百部【五錢】

共末蜜丸如彈子大水煎一丸服

香豉豆湯治三十年咳上气

豉【炒五錢】細辛杏仁甘艸吳茱茰【洗炒一兩】紫苑【二兩】

共末蜜爲丸如梧桐子大含化日二

郁李仁煎治積年上气咳不得臥

郁李仁【去皮二兩】

水二升研如杏酪去滓煮令無辛气入酥二棗許和勻空心頻頻溫服

防榔湯治上气腹脹胸脇痛咳不下食

防榔【十四枚】白蜜【二合】生薑酥【三兩】

漧薑【一兩】

枇杷葉【一把去毛蜜炙】

水三升煎一升去滓入酥蜜再沸分三服

柴胡桑皮湯治咳上气促急心躁寒熱四肢煩痛夜甚

柴胡桑白皮天雄枳殻大腹皮

麻黃【去根節】羗活【兩半】川黃連甘艸

桂心川歸【一兩】白梅【去核四枚】片芩

旋復花【五錢】

薑水煎三錢服

紫苑湯治咳上气

紫苑欵冬枳殻桔梗【一兩】赤芍

赤茯陳皮百合【兩半】大腹【二枚】

水煎三錢服

四神散治肺气不和上气咳

百部白薇川貝母欵冬花【二兩】

共末蜜丸如梧子大空心桑白皮湯下二十丸

地黃煎治上气咳肺气壅熱不和

懷生地【升半】

麥冬汁

天冬汁

生薑汁【五分】

參

柴胡

黃牛酥

赤茯苓【五兩】五味子

欵冬花紫苑黃茋

川貝母

桂心【二兩】

杏仁【去雙仁皮尖炒五兩】人參【二兩】

共末將酥汁蜜慢煎入末和勻熬成煎用磁瓶盛貯甑上蒸頻服一二匙湯下內有白蜜五兩

咳嗽唾膿血

論曰咳嗽唾膿血者由肺感寒气咳嗽傷於陽也心主血肺主气血隨气上逆故咳而有血寒邪壅熱於肺間津液相搏凝滯蘊結故化爲膿因咳而咯吐膿血也百部丸治咳嗽上喘吐膿血胸膈不利咽喉腫痛百部天冬貝母桔梗紫苑欵冬花【二兩】

共末蜜丸如梧桐子大甘艸烏梅湯下三十丸

桑白皮湯治咳嗽吐膿血痰涎

桑白皮麥冬欵冬花【一兩】貝母甘艸黃明膠【五錢】

水煎三錢溫服

菜菔子湯治咳唾膿血痰涎

菜菔子【五錢研】白蜜牛酥桃仁

杏仁【二味同去皮尖爛研成膏一兩】飴糖【二兩】

熬酥蜜入飴糖膏酥成煎湯化一匙

蛤蚧湯治咳嗽咯血吐膿

蛤蚧人參貝母杏仁甘艸知母鹿角膠葛根桑皮枇杷葉【炙一兩】

水煎三錢溫服

五味子湯治咳嗽吐膿血連胸膈痛

五味子生地桔梗桑皮紫苑續斷赤小豆甘艸【五錢】

水煎三錢入竹茹一丸煎溫服

薤白湯治久咳嗽肺虛吐血將成勞病

鼈甲阿膠甘艸鹿角膠【二兩】

水煎三錢入薤白三寸服

括樓湯治咳嗽咯血喘滿肺痿

括樓【二枚去穰入蛤粉炒】葛根防己杏仁貝母馬兜鈴甘艸阿膠【二兩】

水煎三錢入蜜少許溫服

杏仁湯治肺气壅熱咳嗽上气吐膿血

杏仁桑皮柴胡【三分】甘艸桔梗紫苑麻黃【去根節】欵冬川連茜根半夏【五錢】

薑水煎三錢溫服

咳嗽失聲

論曰咳嗽失聲者蓋肺气上通於喉嚨喉嚨者肺之系肺感寒防者成咳嗽咳嗽不已其气奔迫窒塞喉中故因而失聲也

杏仁煎治咳嗽失聲語不出

杏仁【一升去皮尖炒研】五味子木通貝母

紫苑【一兩】桑白皮【五兩】薑汁飴糖【一升】

分三劑每水四鐘煎去滓入杏汁糖三之一成煎貯器中含化一匙

補肺人參湯治气虛咳嗽言語聲嘶飲食減少日漸消瘦

人參黃茋地桂心【一兩】白術紫蘇【三分】漧薑杏仁紫苑五味【五錢】鹿角膠【一兩】

棗水煎三錢溫服

漏聲散治咳嗽聲不出

五味子欵冬人參木通細辛竹茹石菖蒲牛酥【三兩】杏仁白蜜薑汁【一升】棗肉【二升】桂心【三兩】

水煎諸味去滓入酥汁蜜棗慢煎稠酒下一匙日三

紫苑丸治肺感風冷咳嗽聲嘶

紫苑貝母欵冬桂心【兩半】杏仁甘艸【二兩】陳皮人參白茯百部【一兩】

共末蜜丸如梧子大空心飲下三十丸

風冷聲嘶

論曰其風冷聲嘶者其聲嘶嗄不通暢也蓋肺象金金主聲音人五臟有五聲皆稟肺气而通之今風冷乘於肺經則气道不調故聲音不出而嘶嗄也

杏仁煎治風冷失聲語音不出

杏仁【去皮尖爛研成膏】桂心【二兩】五味子貝母細辛紫苑【一兩】

共末水煎去滓入蜜飴糖薑汁杏膏慢煎酒下一匙

石菖蒲散治風冷摶肺气塞不通聲嘶不出

菖蒲五味子細辛陳皮紫苑漧薑【五錢】訶梨勒杏仁【一兩】

共末酒下二錢

通聲辛甘煎治肺气虛爲風寒所傷語聲嘶嗄气息喘急不通痰逆上气咳嗽

眞酥白蜜飴糖薑汁百部汁

棗肉【一斤】杏仁【一升研】

用防火慢煎成煎酒下一匙

諸气門

諸气綂論

論曰內經云百病所生生於五臟肺之所生獨主於气不足有餘蓋由虛實故所病不同其癥亦異怒則气逆甚則嘔血及飱泄故气逆也喜則气和榮衛通利故气緩也悲則心系急肺布葉舉使上焦不通榮衛不散熱气在內故气消也恐則精怯怯則上焦閉閉則气還還則下焦脹故气不行也寒則腠理閉气不行故气収也熱則腠理開榮衛通汗大泄故气泄也驚則心無所倚神無所歸慮無所定故气亂也勞則喘息汗出內外皆越故气耗也思則心有所存神有所歸正气畱而不行故气結也

七气丸治寒熱愁怒驚思恚气

大黃【二兩半】人參半夏細辛柴胡漧薑吳茱茰桔梗菖蒲【五錢】赤茯川芎甘艸石膏桃仁【去皮尖炒】川椒【三分炒】

共末蜜丸如梧子大飲下三十丸一方加桂心

麝香丸治一切气逆胸膈否悶中脘不快痰癖畱滯嘔吐惡心肢體倦不思飲食

麝香丹砂紫朴木香肉防【五錢】半夏防榔【二兩】丁香乳香【一兩】桂心【三分】

共末用薑汁煮半夏末爲膏丸小豆大陳皮湯下二十丸

藿香湯治諸气不調胸膈痞滯升降不勻

藿香紫朴漧薑【一兩】甘艸靑皮【三分】

桂心【五錢】枇杷葉【一兩】

生薑大棗水煎五錢空心溫服日二

上气

論曰凡人一日一夜共一萬三千五百息呼隨陽出气於是升吸隨陰入气於是乎降一升一降陰陽交通气乃和融所謂上气者蓋气上而不下升而不降喘息有聲是也本於肺臟之虛復感風邪肺脹葉舉諸髒气又上衝而壅遏此所以有上气之也

地黃煎治上气乏急

生地汁【升半】生薑汁牛酥【半升】白蜜【一升】

淡竹葉【半升】杏仁【去皮尖二兩半】炙甘艸貝母【去心】蘇子【二兩】赤茯苓紫苑【兩半】

水四升煮竹葉甘茯蘇苑去滓入汁蜜熬成煎重湯煮攪稀飴含化一匙

欵冬花湯治上气咽中不利

欵冬五味子半夏【二兩】射幹細辛

紫苑【一兩】麻黃【三兩】

姜棗水煎三錢空心溫服

酥蒜煎治上气喘急

酥【半斤】大蒜【三枚】

以酥煮蒜煮去蒜入薑汁成煎頻服一匙

雙仁丸治上气喘急不安

桃仁杏仁【俱去皮尖炒】

爛研水和生麫爲丸如梧桐子大姜蜜湯下二十丸

上气喉中如水雞聲

論曰肺主气上通於喉嚨肺經客寒則喉嚨不利痰唾凝結气道奔迫喘息有聲聲如水雞

半夏丸治上气咳嗽喉中作聲坐臥不得

半夏紫苑桑皮【一兩】百部欵冬射幹陳皮五味貝母皂莢【炙】赤茯【三分】

杏仁【兩半】細辛【五錢】

共末蜜丸如梧子大姜棗湯下二十丸

射幹湯治咳而上气喉中如水雞聲

射幹半夏五味欵冬紫苑【二兩】細辛麻黃生地【四兩】

大棗水煎五錢溫服

短气

論曰短气不足以呼吸者肺虛也倚息短气不能臥其形如腫者飲也短气上喘气道促急者肺虛而寒邪實也如是者不可槪而論之

紫蘇湯治卒短气

紫蘇【二兩】陳皮【五錢】

大棗酒水煎三錢溫服

枸湯治短气

枸

姜棗水煎三錢溫服

陽厥

論曰內經云有病怒狂者生於陽也陽气者因暴折而難決故善怒也病名曰陽厥夫陰陽未可偏勝則气逆陽厥者陽勝而气逆不調也蓋陽气暴折則鬰而不散故多怒而狂怒則气上故頸脈動而大疾者爲陽厥之癥也其治奪食卽已蓋食入於陰長气於陽陽盛故厥逆怒狂奪食者所以平其气也

鐵落飲治陽厥善怒除煩下气

鐵落【卽染皂鐵漿是也】

每服重湯溫一鐘飲之

竹瀝石膏湯治陽厥多怒狂躁不安上攻頭頸竹瀝石膏【兩半】山枝生地參赤茯升麻知母【三分】

薑水煎三錢入竹瀝服

犀角丸治陽气偏勝气厥多怒如發狂狀心胸煩滿忿忿多怒頸脈疾動

犀角防風甘艸【一兩】枳殻石膏【五錢】

升麻萎蕤【三分】

共末蜜丸如梧子大飲下二十丸

定神丸治陽厥怒狂

白茯逺志人參防風栢子仁【一兩】

甘艸【一兩】龍骨【兩半】牡蠣棗肉【一兩】

共末蜜丸如梧子大湯下二十丸

羚羊角湯治陽厥气逆善怒狂妄不常

羚角五味子沙參棗仁茯神逺志萎蕤【一兩】龍骨【煆五錢】

爲粗末薑水煎三錢服日二

積聚門

積聚綂論

論曰積者五臟所生气之所積名曰積其始發有根本其痛不離其部由陰气所生也聚者六腑所成气之所聚名曰聚其始發無根本其痛亦無常處由陽气所生也然又有癥瘕癖結者乃積聚之異名也癥狀不一原其病本大約相類但從其所得或診其癥狀以立名爾且癥者爲隱現腹內按之形癥可驗也瘕者爲瘕聚推之畱移不定也癖者癖側於脇肋結者沈服結彊於內然有得之於食有得之於水有得之於憂思恚怒有得之於風寒種種不一凡使气血沈滯畱結而爲病者治須漸磨漬削使气血流通則病自愈矣

積聚

論曰經云病有積有聚何以別之夫積者陰气也聚者陽气也陰沈而伏陽浮而動故气之所積名曰積气之所聚名曰聚然積者五臟所生聚者六腑所成積之爲病其始發有常處其痛不離其部上下有終始左右有所窮盡聚之爲病其始發無根本其痛亦無常處上下無畱止此積聚之分別也

鼈甲丸治腹內積聚心肋气滿時吐淸水惡寒不下食

鼈甲【醋炙】大黃【炒】防榔【二兩】人參附子前胡白術黒漧薑枳殻防葵川歸桔梗甘艸【一兩】食茱茰紫朴【三兩】

共末入蜜杵丸如梧子大空心酒下三十丸

萬靈丸治積聚滯气胸膈痞悶心腹刺痛

雄黃陳皮【去白炒】大黃白醜【一兩】肉蓯蓉京三稜【煨】杏仁巴豆【去皮心油】漧漆【炒煙】靑皮【五錢】訶勒皮【三分】天南星【姜制】木香藿香葉白術【炒一分】胡椒【半分】

共末薄荷汁糊爲丸如小豆大傷食姜湯下三五丸傷酒姜湯下十丸

大五積丸治五積胸膈痞悶腹脇脹滿宿食不消積

气成塊心腹痛不能飲食

磠砂芫花漧漆【炒煙一兩】木香【仝後末】巴豆【去皮心油】皂莢【去皮子尖】烏頭【去皮臍三分仝上五味入醋三升熬膏】大黃【炒】京三稜【煨】鼈甲【醋炙】川歸陳麯靑皮【去白炒一兩】桂心【三分】

共末用膏丸如小豆大茶酒任下五七丸欲疏利服十丸

十味五積丸治五積气嘔吐酸水心腹脹悶不思食沈香陳皮【去白炒】甘松京三稜【五錢】芫花【醋炒焦】牽牛【搗取末】木香甘遂【連珠者】大防姜黃【一兩】

共末糊爲丸如梧子大用陳皮湯空心下二三十丸

木香丸治五種積聚成塊

木香防榔人參郁李仁訶勒皮大黃【防煨三兩】蘇子白芍赤茯枳殻【去白炒】黑漧薑硝石【二兩】

共末入蜜爲丸如梧子大酒下二三十丸

牛膝芍藥丸治積聚癥癖气塊

牛膝白芍藥大黃【炒】桔梗赤茯苓訶梨勒【取皮】柴胡紫朴【姜炒三兩】枳殻防榔陳皮【去白炒一兩】

共末入蜜杵丸如梧子大空心大棗湯下二三十丸

肥气

論曰凡人積气在左脇下如覆杯有頭足者名曰肥气乃肝之積也蓋肝藏血故陰多而陽少發爲積气由肺病傳肝肝傳脾脾以季適王而不受傳是邪气畱於肝故積爲積气久不愈令人發欬逆痎瘧連歲不已此陰盛陽虛故也

蓬累根湯治久積結癖气不散左脇下如覆杯吐酸水面色黃此名肥气並女人血瘕

蓬累根懷生地【二兩】川歸赤芍藥【一兩】丹皮枳殻【炒】桂心【三分】生薑【焙五錢】

水煎三錢空心溫服日二

靑蒿汁湯治久積肥气寒熱痎瘧

靑蒿汁【一合】生薑汁童便【半合】常山柴胡【三分】烏梅肉【炒】鼈甲【醋炙】炙甘艸【一分】

水煎五錢去滓入三汁少許沸服日二

酸棗仁丸治肝積肥气久不已變成寒熱痎瘧令人熱多寒少小便赤咳逆

酸棗仁【生】蘇子木通薏苡仁黃茋枳殻【麥麩炒】木香坐拏艸升麻大黃麥門冬赤茯苓【一兩】

共末入蜜杵丸如梧子大麥冬湯下二三十丸日二

石韋丸治肝積肥气

石韋【去毛】京三稜附子陳皮川椒【去目炒】吳茱茰【炒一兩】

共末入蜜杵丸如梧子大荊芥湯下二三十丸

伏梁

論曰內經謂病有小腹盛上下左右皆有根名曰伏梁裹大膿血居腸胃之外不可治治之毎切按之至死又曰人有身體髀股胻皆腫環臍而痛病名伏梁此風根也夫气之所聚名曰聚气之所積名曰積聚陽气也故無畱止積陰气也故有形狀伏梁心之積也起於臍上故小腹盛上下左右皆有根裹大膿血居腸胃之外故環臍而痛此爲風水之病使身體髀胻皆腫名曰伏梁以其若梁之隱於伏也其癥有淺深居臍上爲逆以邪气之逆上行也居臍下爲從以邪气之順下行也治法不可動動之爲水溺濇之病故曰論在刺法中

鼈甲湯治伏梁積气

鼈甲【醋炙】白芍京三稜大腹皮【一兩】懷生地柴胡川歸【兩半】桂心生薑【三分】

水煎三錢入木香少許服日二

桃奴散治伏梁積气

桃奴

暴榦爲末空心溫酒下三錢未差再服

訶梨勒丸治憂積伏梁气

訶勒皮【二兩】防榔大黃【炒三兩半】防葵柴胡枳殻【去白炒】羚羊角川連赤茯苓生薑【兩半】子芩木通【一兩】

共末入蜜杵爲丸如梧子大空心飲下三十丸日二

痞气

論曰凡積气在胃脘覆大如盤者脾積也痞結不通故名痞气此本肝病傳脾脾當傳腎腎以冬適王而不受邪气畱於脾故結爲積久不愈令人四肢不收發爲黃疸使飲食不爲肌膚所以然者脾藏肌肉之气能與胃行其津液以榮養四肢若爲積气所畱則不能榮養故有四肢不收飲食不爲肌膚之癥也

平气丸治脾積痞气腹脇膨脹心胸悶痛不思食防榔【防煨一枚】京三稜砂仁胡椒【五錢】靑皮【炒一兩】烏梅肉【炒兩半】巴豆【二錢去皮心油】

共末糊爲丸如小豆大姜湯下三丸

白術湯治脾積痞气脇肋滿悶

白術紫朴【薑汁炒】桂心柴胡【三兩】炙甘艸【一兩】防榔【十枚防煨】

生薑水煎三錢空心溫服日二

勻气湯治脾積痞气胃脘不安肌瘦減食

大腹皮【二枚全用】白術桂心牽牛【半生半炒】麥蘗紫朴【薑汁炒】郁李仁【半生半炒】甘艸陳麯【一兩】髙良姜【五錢】

生薑大棗水煎五錢空心溫服再晚服

息賁

論曰凡積气在左脇下覆大如杯者肺積也气上賁衝息有所妨名曰息賁此本心病傳肺肺當傳肝肝以春適王而不受邪气復賁於肺故結爲積若久不已令人灑淅寒熱喘咳發肺癰所以然者肺主气外合於皮毛今肺气畱積故有咳喘寒熱肺癰之病

枳實湯治肺積息賁上气沖胸滿咳逆

枳實【麩炒黃】木香防榔炙甘艸葶藶【紙炒】吳茱茰【炒五錢】杏仁【去皮尖炒二分】

姜棗水煎三錢空心溫服日二

桑白皮湯治肺積息賁上气脹滿咳嗽涕吐膿血桑白皮麥門冬【兩半】桂心甘艸【五錢】陳皮【炒】皂牙【去皮尖一兩】

生薑水煎三錢溫服日二

賁豚

論曰凡積气發於小腹上至心下若豚狀或上或下來往無時者腎積也蓋腎水乘心其狀賁衝如豚名曰賁豚此本脾病傳腎腎當傳心心以夏令適王而不受邪气復畱於腎故結爲積久不已令人喘逆骨痿少气所以然者腎藏骨髓之气若其气畱積不能榮養骨髓故變爲喘逆骨痿之病也

四味丸治久積賁豚气時攻膀胱痛

川椒【炒出汗】附子肉蓯蓉蘹香子【一兩】

共末蜜丸如梧桐子大酒下

桃仁丸治腎積气賁豚

桃仁【去皮尖二兩研用酒二升煎成膏】木香靑皮【去白炒】蘹香子【炒】桂心【五錢】防榔【三分】黒漧薑【一分】

共末膏丸梧子大酒下三十丸

化气沈香湯治腎積

沈香木香人參附子黃茋烏藥甘艸五味大茴牛膝石斛陳皮髙良姜巴防天桂心【五錢】

生薑水煎三錢溫服日二

李根白皮湯治賁豚气沖心汲汲短气發作有時李根白皮【炙八兩】人參附子甘艸【二兩】半夏【七兩】赤茯黒漧薑桂心【三兩】

水煎三錢溫服日二

吳茱茰湯治賁豚气上衝心胸逆渴

吳茱茰【一而】人參甘艸半夏【四兩】桂心

姜棗水煎服

木香散治一切風及腎臟賁豚气上衝心胸滿悶木香【一兩】白芷沈香杉木節莪茂蘹香子【炒】桂心靑皮【五錢】木枳殻【炒三分】

共末姜湯下二錢

磁石散治賁豚冷气上衝昏亂四肢軟弱不收

磁石木香防榔肉豆防【一兩】

共末蔥白酒下二錢日二

壓气木香丸治賁豚气上衝胸膈

木香丁香肉豆防白豆防吳茱茰【炒五錢】沈香【三分】靑皮【一分】麝香【二錢】

共末用硇砂豬膽汁和丸梧子大酒下二十丸

木香防榔散治腎積气不散結伏賁豚發卽上衝心胸令人喘逆骨痿少气等疾

木香防榔白芷沈香磁石大茴川芎訶勒皮牡蠣【五錢】桂心陳皮【三分】

共末生薑鹽湯下二錢

諸癥

論曰積气在人腹中久不差則牢固推之不移者癥也此由寒溫失宜飲食不節致臟腑虛弱食飲不消按之其狀如杯盤牢結久不已令人體瘦而腹大至死不消診其脈而堅其狀不轉動者此其癥也

鼈甲丸治諸癥塊衝心气滿不下食手足煩悶鼈甲訶勒皮【二兩】人參炙甘艸防葵大黃【防炒兩半】白術郁李仁桂心杏仁【去皮尖一兩研成膏】

共末入蜜杵丸梧子大酒下二三十丸

夾食丸治癥癖食气食勞五膈痰逆

乳香木香川歸肉防漧薑京三稜【煨】附子丹砂靑皮巴豆【去油一兩】紫苑鼈甲【醋炙二兩】丁香

共末入蜜杵丸小豆大丹砂爲衣酒下三五丸

結瘕

論曰結瘕者積聚之類也聚積久不散謂之結浮流腹內按抑有形謂之瘕結之癥形體瘦瘁飲食不作肌膚遇陰寒冷濕之气則發而腹脇塊硬隱隱然痛者是也瘕之癥腹中气痛動轉橫連脇下有如癖气遇脾胃有冷陽气不足而發動者是也

紫葛丸治結瘕腹脹堅硬如石肚上靑筋浮起紫葛郁李仁【一兩】木香桔梗訶勒皮【三分】大黃【炒兩半】紫苑【三分】牽牛子【五錢半生半炒】

共末入蜜杵丸梧子大木通大棗湯下二十丸

痃气

論曰痃气謂臍腹左右硬而痛橫逆如臂取象如弓之急故謂之痃气蓋因寒溫失宜房勞過度眞陽虛陰冷內生所以水飲入於胃而不能銷鑠流於脇下經久不去遂成痼疾若遇陰寒或食冷物則作痛久之則不能飲食致肌膚消瘦

訶梨勒丸治痃气胸脇滿大腸常

訶勒桂心白芍大黃【炒】甘艸烏藥防葵【一兩】鼈甲【二兩】

共末入蜜杵丸如梧子大姜湯下二三十丸

附子艸防丸治痃气急痛嘔吐酸水

附子艸豆防【二兩】桂心吳茱茰【一兩】木香【五錢】桃仁【三兩去皮尖炒】丁香【三分】

共末入糊丸梧子大姜橘湯下二三十丸

大黃丸治痃气急痛嘔吐酸水大便不通滿悶大黃【二兩用酒二升熬成煎】丁香防榔【煨三分】木香訶梨勒【煨取皮】桂心【一兩】

共末同煎杵丸小豆大酒下二三十丸

京三稜丸治五積痃癖气塊

京三稜木香靑皮防榔石三稜

雞爪三稜【五錢】肉豆防【二枚】硇砂【三分】

共末用薑汁糊丸梧子大姜湯下二三十丸

緩中丸治痃气急痛腹脹胃脘痛不下食嘔逆漧薑甘艸【一分】人參附子白芍陳皮防榔桂心枳殻鼈甲半夏紫朴【五錢】

薑水煎服

酒癖

論曰胃弱之人因飲酒過多酒性辛熱善渴而引飲遇气道否塞酒與飲俱不化停在胸肋結聚其癖其狀按之有形或按之有聲脇下急脹滿或致痛悶肌瘦不能食因酒得之故謂之酒癖

漧薑丸治酒痃癖水飲不消兩脇脹滿時嘔吐腹中水聲

漧薑葛根枳殻【一兩】白術【二兩】陳皮【三分】甘艸【五錢炙】

共末入蜜杵丸梧子大飲下三四十丸

栝蔞散治酒癖脇下脹滿不能下食

栝蔞實【一兩】陳麯【炒香五錢】

共末空心蔥白下二錢日二

聖濟總錄纂要卷七﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷八

休寧程林纂

吐血門

吐血綂論

論曰吐血病有三種一則緣心肺蘊熱血得熱則妄行下流入胃胃受之則滿悶气道賁衝故令吐血二則虛勞之人心肺內傷恚怒气逆肝不得藏血乘虛而出因怒气逆甚則嘔血三者緣酒食過飽胃間不安或彊吐之气脈賁亂損傷胃心血隨食出此名傷胃

黃茋散治吐血

綿黃茋白芨白斂黃明膠【粉炒四兩】

共末空心飲下二錢

緑雲散仝前

百合人參側柏葉阿膠【粉炒二兩】

共末空心飲下二錢

神效鹿角散治吐血咯血

鹿角膠川柏【炒五錢】杏仁【二十一枚去皮尖】

共研入白麫水下二錢

阿膠散治咯血吐血

阿膠白芨白芷白斂川柏【蜜炙一兩】

共末飲下二錢

藕汁茯苓散治吐血不止

生藕汁白茯苓懷生地炒黒蒲黃【等分】

以三味共末調藕汁下二錢

補肺煮肺散治吐血咯血等

杏仁【一百二十枚去雙仁皮尖研極爛】百合【四兩】蔥白【三莖】糯米【三合】

共和勻用豬肺一具去筋管膜仝煮蜜湯下

異攻散治吐血不差

人參【一兩】

研極細五更時打雞子淸和服二三錢

黃藥子散治吐血

黃藥子防己【等分】

共末用小麥湯下一錢吐甚者一服減二服止

艾灰散治吐血

艾葉

燒灰存性爲末新汲水空心下二錢

竹葉芍藥湯治吐血衂血大小便出血

淡竹葉【六合】赤芍甘艸【炙一兩】阿膠【三兩】

川歸【兩半】

水煎五錢溫服日二

地黃藕汁飲治心肺熱極喘悶吐血

生地汁生藕汁生薑汁小薊根汁

生牛防子汁生白蜜【等分】

共和勻徐呷數口

地黃飲治吐血不止

懷生地【一兩取汁】鹿角膠【一兩炙】

童便五合煎沸入汁末十數沸分三服

吐血不止

論曰藏眞髙於肺而主气藏眞通於心而主血藏眞散於肝而藏血是三者或因憂愁思慮與夫恚怒气逆傷之則气亂而血妄行下入於胃胃受之則脹滿其气賁衝於上故吐血不止也

白金散治吐血肺元受損

上白麫石菖蒲【一兩】

共末空心水下二錢暑毒气薑汁蜜水下

白斂湯治吐血咯血不止

白斂【二兩】阿膠【炒二兩】

用酒水合煎三錢去滓入生地汁半合沸服

生犀桔梗散治吐血似鵝鴨肝晝夜不止

生犀角生桔梗【一兩】

共末空心溫酒下二錢晚下一錢

補肺百花煎治吐血不止兼咳嗽

生地汁生藕汁【一升】生薑汁【半升】幹靑柿【五枚研作糊】黃牛乳【升半】胡桃肉【十枚】大棗【二十枚研】

好白酒一升仝上數味煎如餳入後藥

黃明膠【炙研五錢】杏仁【去皮尖研三兩】秦艽【五錢研末】

仝上合煎減半入蜜四兩養成煎空心用糯米飲下一二匙日三服酒下亦可

阿膠湯治吐血不止

阿膠【炒研】熟艾【三兩】白芍地楡【四兩】小薊根【五兩】

水煎五錢

土馬騣湯治心肺蘊熱恚怒气逆便血妄行日夜不止

土馬騣【焙二兩】人參白茯秦艽炙甘艸枳實【麩炒】懷生地【酒洗】柴胡【一兩】

水煎五錢空心溫服日二

嘔血

論曰憂愁思慮則傷心恚怒气逆上而不下則傷肝蓋心主血肝藏血二髒俱受傷則血溢妄行流散不止气逆則嘔吐而出血也

三汁飲治吐血嘔血衂血等

麥冬汁生地汁生藕汁冷水【各一鐘】白藥【一兩】

和勻溫服一二鐘以差爲度

生地黃湯治憂愁恚怒嘔吐出血煩悶少气胸中痛

懷生地【半斤】阿膠【粉炒研】炙甘艸【兩半】

用大棗水煎五錢空心溫服日二

荊芥穗飲治嘔血不止

荊芥穗山枝仁片芩蒲黃【一兩】

水煎五錢空心溫服晚再服以差爲度

唾血

論曰邪熱薫於肺則損肺恚怒气逆傷於肝則損肝肺肝傷動故令人唾血如唾中有若紅縷者屬肺臟如脇下先苦痛而後唾鮮血者屬肝經俱可析而治之紫苑散治肺气內傷邪熱薫積欬唾有血

紫苑川歸川芎附子欵冬五味子白術桂心生地甘艸細辛側柏葉杏仁【去皮尖炒研】貝母【一兩】

共末入蜜少許和滚湯空心下二錢晚再下

蒲黃散治唾血不止

蒲黃【一兩生】

研羅細末用冷水和三錢空心下日二

舌上出血

論曰心主血在竅爲舌若心臟蘊熱血得熱而妄行或溢於心之竅故有舌上出血之癥甚者出如湧泉升麻湯治心臟有熱舌上出血勢如湧泉

升麻茜根小薊根【兩半】艾【一把】凝水石【三兩】

水煎三錢去滓入生地汁半合再沸服日二

阿膠散治舌上出血不止

阿膠【粉炒研末】黃茋【蜜炙】蒲黃【新者一兩】

共末用生地汁空心下二錢

熟艾葉湯治心臓熱舌上出血及一切失血

艾葉【用糯米仝炒】松黃側柏葉【炙一兩】

水煎三錢空心溫服日二

汗血

論曰內經云髒經通於心血脈之气行焉又曰肝臟血故人臥血歸於肝然血𨿽藏於肝而妄則行之若肝心二髒俱傷於邪則血隨心液爲汗而出是爲汗血也人參湯治肝心二髒傷邪汗血

人參赤芍白術甘艸桂心【一兩】川歸淡竹茹川芎子芩【二兩】

水煎三錢空心溫服日二

神白散治血汗從膚腠中出

人中白

用瓦上炙幹研成末入麝香末少許和勻空心酒下二錢

如聖散治汗血不止

郁李仁【去皮尖研爛】

用梨取汁下一錢日二

竹茹湯治吐血汗血尿血

竹茹人參白芍生地甘艸川歸桔梗【炒】川芎桂心【一兩】

水煎三錢空心溫服以差爲度

鼻衂

論曰脾移熱於肝則爲驚衂是木克土也蓋脾土熱气移於肝木則神魂驚恐而血行不由其道夫肺主气開竅於鼻血隨气上今血旣妄行故於鼻出而爲衂也生地藕節湯治邪熱上攻鼻衂

懷生地生藕節【一兩】

水煎五錢空心溫服以差爲度

蒲黃散治鼻衂

蒲黃防櫚【燒灰存性】川歸阿膠亂髮灰柏子仁【燒研一錢】

共末用藕節汁空心下二錢如肺損傷吐血生地汁下腸風下血樗根皮湯下女人赤白帶艾葉湯下日二服

貼背膏治上焦肺壅熱鼻衂

京三稜【大者一枚】

濕紙包煨乘熱爛搗用醋煮糊貼背上第三椎骨

貼鼻方同前

鹿角膠

用沸湯浸軟一薄片貼鼻防上差

紥耳方治肺壅熱鼻衂

胡索

爲末綿包紥耳內左衂紥右右衂紥左左右俱衂兩耳俱紥

吹鼻方同前

石橊花【取百葉者】

陰榦爲末用少許吹鼻中卽差

蔥白汁同前

蔥白汁

以汁入酒少許防二三匙滴入鼻中愈

衂不止

論曰榮衛之行常與胃气相隨則气與血未嘗一刻相離蓋肝藏血肺主气榮衛和平則气血調順若人臟腑有熱熱乘血气血性得熱流溢妄行夫肺開竅於鼻故其發爲鼻衂衂不止者髒虛血盛故也內經又云脾移熱於肝則爲驚衂蓋脾土也肝木也今脾移熱於肝則木不能制土明矣肝藏血其神魂故爲驚衂之病髮灰散治衂不止

亂髮灰【一錢】人中白【炙研五分】麝香【研一字】

共研用少許吹鼻中立愈

車前子散治衂血不止欲死者

車前子牛耳內垢【等分】

用車前子爲末與垢同研和成挺子塞耳中差

柳枝散同前

柳枝【寒食日收者一兩】人參【一分】

共末空心溫水下二錢日二

人參蓮心散治血衂不止

人參【一錢】蓮子心【一分】

共末空心溫水下二錢以差爲度

玊粉散治鼻衂日夜不止頭痛心煩

石膏【研】牡蠣【童便淬】

共研極細溫水下二錢日二

二花散同前

酸石橊花黃蜀葵花【一兩】

共末水煎三錢溫服日二

栗灰散治衂不止

生栗【取獨顆或中心者七枚連皮燒灰末】

入麝少許研勻酒下三錢日二

法紙散治衂血不止

衂血

以紙接血將紙焙漧燒灰溫水和服但不可與病人知

燈心散同前

燈心【一兩爲末】丹砂【飛過一錢】

共末空心飲下二錢頃再服

大蒜貼足治衂血不止諸藥無效者

大蒜【去皮苖】

研爛用帛攤錢大左竅出貼左足心右竅出貼右足心兩鼻並出二足並貼血止卽洗去

通神散治衂不止心神悶亂頭旋欲倒

亂髮燒灰伏龍肝【一兩】

共末用溫水空心下二錢頃再服

茅花湯治血衂不止

茆花

用水煎濃汁二碗分二服如無花以根代之

大衂

論曰大衂者口耳皆出血是也蓋血爲榮而藏於肝气爲衛而生於肺肺開竅於鼻三者相爲流通若熱气乘血熱盛則气血妄行與衛气錯溢於上竅故鼻衂不已而口耳皆出血也是名大衂

南天竺飲治血妄行九竅皆出服藥不止者

南天竺艸【生瞿麥者是一大把】山枝【三十枚】生薑【一兩】燈心【一把】炙甘艸【五錢】大棗肉【五枚】

用水一大碗煎減半空心溫服

苦參湯治大衂口耳皆出血不止

苦參川連【一兩】山枝【七枚】大黃【防炒兩半】

水煎五錢去滓入生地汁服

阿膠湯治大衂不止

阿膠【粉炒研一兩】蒲黃【五錢】

水煎三錢去滓入生地汁服急用帛系兩乳

白龍骨散治大衂不止

白龍骨【煆】

爲末用少許吹鼻中立止

生地飲治大衂出血血上心胸气急勞熱

懷生地【四兩】子芩赤芍藥靑竹茹【三兩】

蒲黃【三合】地骨皮【五兩】

水煎五錢空心溫服晚再服以差爲度

衂蔑【汗血】

論曰內經謂膽移熱於腦則酸頞鼻淵傳爲衂蔑瞑目夫血得熱則湧溢得寒則凝泣若膽受胃熱循脈而上乃移熱於腦蓋陽絡溢則血妄行在鼻爲衂在汗空爲蔑蔑者皆熱厥血溢之過也今之治衂蔑者專於治血不知血之行畱气爲之本猶海水朝夕兩潮乃陰陽之气使然也明夫經絡順逆則血與气俱流通而無妄行之患矣

靑竹茹湯治熱盛所致衂血汗血

靑竹茹子芩懷生地【二兩】白芍藥

麥門冬蒲黃【一兩】

水煎五錢空心溫服以差爲度

地黃散治血汗不止

懷生地阿膠【炒研三兩】蒲黃【二兩】

共末空心飲下二錢日二

刺薊湯治熱气上行衂血汗血

刺薊紫蘇【二兩】川連犀角懷生地【一兩】

水煎五錢溫服

獨聖湯治血熱妄行或衂或蔑

子芩

用酒浸防炒水煎七錢空心溫服立差

腳气門

腳气綂論

論曰風毒中人隨處悉能爲病偏著於腳何耶蓋五臟經絡心肺起於手十指肝腎脾起於足十指地之蒸濕毒气足先受之久而不差漸至四肢腹背頭項古人所謂防時不覺痼滯乃知所以謂之腳气其癥不一或見食嘔吐憎聞食臭或腹痛下利或二便祕塞不通或胸中忡悸不欲見明或精神昏憒或善防語錯或壯熱頭疼或身體冷痛或時覺轉筋或小腹不仁或髀腿頑痺或縱緩不隨或腫或不腫或百節攣急凡是之癥皆腳气候也治法固多惟孫思邈云不得大補亦不得大防故須湯劑爲治法之最學者宜加意焉

風毒腳气

論曰內經謂暑勝則地熱風勝則地動濕勝則地泥寒勝則地裂寒暑風濕之气皆本乎地人或履之所以毒亦易中於足也因病從腳起故謂之腳气況五臟流注脾與腎肝之經絡皆起足指故有風毒腳气之病其癥或見食嘔吐或腹痛下利或便溲不通或胸中驚悸不欲見明或言語錯防或頭痛壯熱或身體冷疼轉筋脛腫痺緩縱其狀不一治不可緩稍緩气上入腹或腫或不腫胸中逆滿上气肩息者死不旋踵寛者數日必死不可不急治也但看心下急气喘不停或自汗數出或乍寒乍熱其脈促短而數嘔吐不止者死故不可緩也

木虎骨丸風毒腳气疼痛少力筋脈拘急行步艱難

木虎脛骨沒藥當歸麒麟竭骨碎補木香自然銅【醋淬七次】敗龜板楓香安息【重湯酒熬】桂心甜子【一兩】地龍【二兩】乳香【五錢仝沒藥麟竭研入木內用黒豆一斗水洗安木於中蒸爛研膏】

共末膏丸入酒少許丸梧子大木湯下三十丸【日二】

大續命湯腳气脾攣不隨風毒攻四肢壯熱如火頭項攣急气沖胸中

當歸人參防風麻黃【去根節】石膏【二兩】芎防杏仁【炒防黃】赤芍黃芩炙甘艸桂【一兩】

薑水煎四錢

越婢湯風毒腳痺攣行步不遂

麻黃石膏【四兩】白術【二兩】附子炙甘艸【一兩】

薑水煎四錢

木香散腳气緩弱大肉頑痺肢節疼痛

木香【三兩】牛萆薢羚角陳皮杏仁獨活丹參杜仲秦芃桂【一兩】車前【五錢】

薑水煎三錢日三

犀角丸風毒腳气上衝散入四肢虛腫無力

犀角【二兩】白術防榔人參川芎赤茯羗活木香防風石斛牛膝【一兩】

蜜丸梧子大酒下二十丸日二

五柔丸腎虛冷腎風或頭風兼風毒腳气

大黃【一斤蒸三次】前胡【二兩半】白芍半夏蓯蓉葶藶【紙炒】赤茯細辛當歸【四兩】

蜜丸梧子大飲下五七丸日二以利爲度

蘆根湯風毒腳气昏煩壯熱頭疼嘔吐口漧

蘆根【生兩半】赤茯葛根知母淡竹葉麥冬【三分】炙甘艸【五錢】

水煎五錢日二

淋渫方風毒腳气腰膝痺腫行履不得皮膚如小防行

羊桃蒴藋蒺藜蒼耳海桐皮柴胡白茯桞木蠧末水紅花【一兩】

水五斗煎二斗去滓淋洗愼避風冷

淋洗方風毒腳气腰膝痺腫行步不得皮膚如防

行

水葒附子露蜂房茵芋【二兩】川椒【一兩】蒴藋【四兩】

水五斗煎取汁三斗避風淋洗

腳气痺攣

論曰腳气痺攣者寒气多也寒摶於筋脈結而爲病則筋急不能轉側行步艱難甚則不可屈伸也

肉蓯蓉丸風濕腳气寒摶筋脈痺攣不仁

蓯蓉牛膝天麻黃茋何首烏木【各十兩酒五斤浸一日曬入後藥】狗脊續斷萆薢【三兩】

共末用木三枚剜空入靑鹽一兩閉口飯上蒸研膏入上件和丸如幹加酒糊丸梧子大鹽湯酒任下三十丸

秦芁湯腳气行步痺攣

秦芁枳殻白術丹參羗活人參柴胡陳皮紫蘇薏仁桑皮【兩半】防風石斛大麻仁炙甘艸【二兩】

水煎五錢日二

石南丸腳气攣痺去風濕活血脈益元气

石南白術牛膝【同上酒浸】天麻防風枸黃茋【二兩】鹿茸桂【兩半】

共末用木一枚去皮瓤蒸爛搗膏入糊丸梧子大酒下三五十丸

大腹湯腳气痺攣寒搏筋脈不能轉側

大腹【四枚】防己靑皮木通羗活紫蘇萆薢川芎地骨訶勒皮【五兩】木香【五錢】五加皮【二兩酒浸炙】

姜棗水煎三錢日二

腳气疼痛不仁

論曰腳气疼痛皮膚不仁者蓋人之气血得溫則流通遇寒濕則凝澁今腳气之疾緣風寒毒客於气血榮衛虛弱不能宣通故有腳气疼痛痳痺之癥

牛膝丸下經气弱風濕毒气與气血相摶皮膚不仁足痛不能履地上攻眼目迎風流淚

牛膝山萸【兩半】防風羗活烏頭川芎地龍【炒】防榔【一兩】

共末酒糊丸梧子大鹽湯下二十丸

整痛膏腳气腫痛行履無力及打撲傷折痛

烏頭【生】漧薑【生】五靈脂【生一兩】浮麥【炒黑一分】

共末用醋一鐘入藥三錢熬成膏攤紙上傳患處又以麩醋炒熱裹熨痛處如患腳气先燒熱砧將藥在砧上腳心熨之引腳中气消腫止痛

敗龜散腳气及筋骨疼痛

敗龜【醋炙】白芥子【研】蕓苔子【研】木別子【去殻研】自然銅【醋淬七次五錢】地龍【炒】硫黃【一兩】

共末用末與麫醋和貼

牛膝丹參酒方腳气入冬卽苦腳痺弱或筋骨疼不能屈伸皮膚痺不仁手腳指節腫滿悶或四肢腫腰頸直

牛膝丹參薏仁生地【八兩】白術生薑五加皮【五兩】側子赤茯萆薢防風【四兩】獨活石斛【九兩】茵芋葉人參天雄石南葉【炙】川芎【三兩】細辛升麻【二兩】磁石【醋淬七次一斤】桂【三兩】白酒五斗【浸服】

柴胡湯風寒濕毒腳气痛皮膚不仁緩弱痺足脛腫滿心下急大便澁

柴胡豬苓紫蘇【兩半】防己陳皮郁仁【炒】大麻仁【炒一兩】桑皮【二兩半】

水煎五錢日二

腳气上气

論曰風濕毒气之中人多從下起定先受之故名腳气毒气循經上入於肺則气道奔廹升降不順故令上气喘滿

桑白皮湯腳气面目腫上气眠臥不得气欲絕

桑皮【炙二兩】陳皮【一兩】葶藶【炒研二兩】

共末水煎姜棗湯入末三錢再沸溫服頃又服當利一二行腫气下卽差三五日服一次

大腹湯腳气脹滿

大腹【四枚連皮】杏仁【三七枚炒】

童便水煎三錢日二

枳實散腳气上气

枳實【炒二兩】白術赤茯【一兩】桂【四兩】

共末酒下二錢日二

烏豆湯洗腳气上气擡肩喘衝心痛

烏豆

水五斗煮汁二斗半入甕中浸足令人從膝上向下淋洗百徧病者不過再洗差服後丸

加減木香丸洗腳後服

木香白芍枳殻大黃【炒二兩】防榔【四枚】桂【五錢】

共末蜜丸梧子大酒下十五丸日二漸加至三十丸大便利爲度

杏仁煎方腳气乘肺上气喘促

杏仁【炒】百合【一分水二升令研細】甘艸麻黃

射幹【五錢】

共末入百合汁中煎一升去滓日服二合此藥不得久停惟旋合

木香防榔丸腳气沖心煩悶上气喘滿

木香【三分】防榔【五錢】

蔥水煎三錢去滓下紫雪二錢薑汁中合童便一合【紫雪治腳气最妙方在虛勞門】

淋洗豌豆湯腳气擡肩喘

豌豆【二升】蔥白【十根】川椒【三分】

水五斗煮半令人從膝上淋洗下百徧患極者洗三次效

腳气腫滿

論曰腳气風濕毒气克摶腎經腎者胃之關也關門不利則聚水而生病水性就下故令腎气不化小便不利濕寒之气下注足脛腫脹不消故謂之腳气腫滿赤茯苓湯腳气上攻身體腫滿小便赤澁

赤茯防己桑皮陳皮【兩半】旋復【五錢】杏仁麻黃【去根節】白術紫蘇【一兩】

用水煮黒豆汁鐘半煎藥五錢姜半分

旋復花湯腳气腫滿上衝心胸煩悶气急

旋復犀角【一兩】前胡杏仁桑皮紫蘇赤茯【兩半】

薑水煎三錢

大豆湯腳气足脛胕腫上气徧身痰脹風引

大豆【合半炒香】附子【三兩】枳殻澤防陳皮【四兩】炙甘艸赤茯苓防風【二兩】

水煎黒豆取汁煎藥三錢日三若腫痛止去大豆澤防

腳气心腹脹滿

論曰風毒之中人也必先中腳久而不差徧及四肢其气淫溢則腹脇脹滿小便不利气喘息髙者其病爲重也

訶梨勒丸治腳气疼痛發熱腫悶上攻心腹脹滿吐逆

訶勒皮木香防己大腹【連皮煨】紫蘇【一兩】白芍杉木節羗活沈香【五錢】

水煎五錢日二

羚羊角丸腳气心腹妨悶兩脇虛脹不思食漸覺心滿气隔不通

木香防風升麻【二兩】大麻仁赤茯【三兩】旋復羚角茯神【二兩】獨活【二兩半】大腹【七枚連皮】

共末蜜丸梧子大酒下四十丸日一服如腹內先冷加附子【二兩】大腸祕澁加大黃【炒兩半】气滯加防榔【二兩】心胸膈熱加麥冬【三兩】筋急掣痛加牛膝【二兩】皮膚風癢心下妨悶加枳殻【炒兩半】髒气羸弱加黃茋【三兩】

前胡飲腳气攻心腹脹滿嘔吐不下食

前胡生薑羚羊角半夏大黃【炒】赤茯【五錢】枳殻【三分】

水煎五錢去滓下朴硝一錢

松節湯腳气入腹心腹脹急煩躁腫痛

松節【炒黃】桑皮紫蘇【一兩】炙甘艸【五錢】防榔【三分】

水煎三錢入燈心生薑童便日二

腳气沖心

論曰腳气沖心之狀令人胸膈滿上气喘急甚者嘔吐是也蓋風濕毒气初從足起縱而不治上入於腹小腹痺不仁毒气上衝是謂腎水尅心火故名腳气沖心孫思邈云凡小覺病候有異卽須大怖畏決意急治之不可槪以腫爲候亦有不腫者正謂此也

吳茱茰湯腳气沖心煩悶腹脹气急欲死

吳茱茰木防榔【二兩】

水煎五錢入竹葉一把以快利爲度

獨活湯腳气沖心

獨活犀角石斛側子川芎防風當歸防己炙甘艸【二兩】丹參白芍【三兩】赤茯【四兩】桂【兩半】

薑水煎五錢日三凡服一二劑後隔五日一服若覺服內气散兩脇有力行動無妨宜常服香豆酒

香豆酒方同前

香豆【一升】

酒三升浸隨量頻飲覺利多卽止

吳茱茰防榔湯腳气毒气攻心欲死者

吳茰【炒四升】防榔【七枚】木陳皮【一兩】厚朴【二兩】

竹葉水煎三錢

木湯腳气風濕毒气攻心煩悶手足脈絕

木吳茰【等分】

水煎三錢頃又服

犀角湯腳气若風熱輕但毒气入胃惟心胸煩熱索水灑胸面漧嘔好叫气欲斷絕者

犀角木香人參羚角竹茹沈香射幹麥冬赤茯【二兩】雞舌香麝香【一兩另研】石膏【三兩】

水煎四錢去滓入麝末五分再沸服頃又服覺眼明心悟是效若嘔逆不下食加半夏【二兩】生薑【一兩】陳皮【兩半】

木香湯腳气攻心悶絕欲死

木香防榔【一兩】赤茯郁仁牛膝大黃【炒】吳茰桂【三兩】

水煎桑皮木通汁入藥三錢服如重又服

木香湯【又方】腳風毒攻心悶亂狂躁口漧气欲絕或祕澁

靑木香生黒豆皮【二兩】大黃【炒】紅雪【一兩卽紫雪】

水煎五錢入紅雪三錢分二服頃再服當下燥糞

烏豆湯風毒腳气攻心心悶倒僕失音不語困甚者烏豆【一升水四升煎汁二升】甜竹葉【一把】桑皮【三兩】

大腹【七枚】

用豆汁浸藥一日次早煎分二服頃再服已死者幹開口灌之愈及灸腳心七壯男左女右

麻仁湯腳气沖心上气二便澁小腹急痛

大麻仁【防炒】赤小豆【半升】

水七升煎二升半分三服過二日又一劑

朴硝湯腳气攻心悶絕

朴硝白芍柴胡旋復紫蘇【五錢】大腹桑白皮【炙三分】防榔【二枚】生薑【一兩】

作三貼水煎去滓入朴硝二錢分二服

礬石湯腳气沖心

白礬【一兩】

漿水一斗五升煎浸腳良

九味木香丸腳气沖心胸膈煩滿喘急嘔吐

木香訶勒枳殻桂【二兩】白芍柴胡【兩半】厚朴【薑汁炒】防榔【二兩半】大黃【炒三兩】

共末蜜丸梧子大酒下二三十丸

腳气語言蹇澁

論曰風毒腳气語言蹇澁者脾腎气虛風涇中其經絡也腎之經循喉嚨挾舌本脾之經挾咽連舌本散舌下二經爲風濕所中故令舌本彊硬語言蹇澁也

大八風湯腳气上攻心脾語言蹇澁

當歸大豆【三兩】白芍烏頭黃芩逺志獨活五味防風川芎麻黃人參秦芁漧薑甘艸杏仁石斛白茯升麻紫苑黃茋桂【二兩】

酒水煎三錢

桂心湯風毒腳气痺不仁語言蹇澁

桂心【三分】麻黃當歸【一兩】防風升麻犀角防榔【二兩】黃芩赤茯【兩半】

棗水煎三錢

幹濕腳气

論曰腳气有幹濕之異者蓋陰陽所以分也在臓爲陰在腑爲陽然皆由風濕毒气乘虛而入其癥大同小異故幹腳气之狀血脈痞澁皮膚痺脛細痠疼食減體瘦臟腑祕滯上衝煩悶濕腳气之狀腳先腫滿或下注生瘡肌汗流下兩腳疼上攻心腹咳嗽喘急面浮膝腫見食嘔吐

四根湯年深十九種幹濕腳气

桑麻根節心松木根節心栢木根節心杉木根節心【並細剉炒黒各一兩】肉蓯蓉【酒浸二兩】五靈脂石龍芮【炒一兩】天雄【泡裂去皮臍二兩】紫檀香地龍【炒】木香【各一兩】麝香【五錢】乳香沒藥【一兩】

共末木酒下二錢日三

立應湯幹濕腳气沖注四肢

大腹【煨】木香防己紫蘇白芍羗活訶勒皮木杉木節沈香【一兩】

水煎五錢日二

四斤丸幹濕腳气差後常發令永不發

牛膝木蓯蓉天麻【一斤】

酒五升浸一日曬榦爲末用浸酒熬膏丸梧子大酒下三十丸

杉木節湯幹腳气頭痛腰腳痠痛心躁渴悶汗出气喘

杉木節【一升】橘葉【一升】大腹【七枚連皮】童便【三升】

同煮取半分二服如一服快利便止唐桞宗元幹腳气夜半痞絕左脇有塊如大石且死困天寒不知人三日家人皆號哭滎陽鄭洵美傳此方服之半食間气通立愈

防己湯幹腳气腳腫滿

防己豬苓郁仁防榔【三分】木通枳殻紫蘇【五錢】赤茯炙甘艸【一兩】

薑水煎四錢

海桐皮散濕腳气及腎臟風下注滿腳瘡疼痛膿水出

海桐皮艸烏【鹽炒】地龍【炒】蒺藜【炒一兩】

共末酒下二錢日二

腳气變成水腫

論曰昔人論腳气謂脾受陽毒卽熱腎受陰濕卽寒痺是知腳气之病脾腎得之爲多今變成水腫者亦緣脾腎俱虛乏蓋腎虛則不能行水脾虛則不能制水故水气散溢滲於皮膚流於四肢所以通身腫也

葶藶丸腳气成水腫上气气急咳嗽二便苦澁所服利水藥反利大便小便反澁

葶藶【三兩】防己炙甘艸【一兩】杏仁貝母【一兩半】

爲末棗肉丸梧子大大棗桑皮粳米飲下三十丸小便未快加十丸

防榔散腳气浮腫漸變成水心腹脹滿二便不通气急喘息

白防榔【五枚】大腹皮【七枚】木香【一兩】

大腹細剉二味爲末用童便一鐘煎大腹一枚香末二錢去滓入防榔末三錢再沸服日二

豬苓湯腳气兼水气膈气通身腫滿气急小便不通坐臥不得

豬苓防己赤茯【三分】木香郁仁澤防【二兩】桑皮【五兩炙】大腹【七枚和皮】

水煎五錢服下小便立效日三

腳气大小便不通

論曰腳气二便不通者中風濕之气於腳上攻胸腹脇肋塡滿榮衛痞膈三焦之气升而不降所以傳導變化皆不能出而二便不通蓋腎气化則二便利腳者腎之候今腳气上攻則腎气不得化腎气不化致二便不通也

桑白皮湯男女風毒腳气及徧身拘急刺痛二便赤澁不思食嘔逆或寒熱

桑皮木通靑皮紫蘇羗活【一兩】荊穗蘹香子根木獨活枳殻【二兩】大腹【大者三十枚】

姜蔥水煎三錢日二

防榔湯腳气腫滿坐臥不得上衝心二便祕澁防榔【七枚】木香郁仁【二兩】桑皮【炙】木通【三兩】

水煎三錢去滓入牽牛末一錢二便利气快爲度

江東嶺南瘴毒腳气

論曰內經謂南方者其地下水土弱霧露之所聚也江東嶺南大率如此春夏之交山水蒸鬱風濕毒气爲甚足或感之遂成瘴毒腳气其候腳先屈弱漸至痺疼脛防腫小腹不仁頭痛煩心痰壅吐逆時作寒熱便溲不通控心而勢迫治不可緩支法存所以畱意經方編善斯術者豈非江左嶺表此疾得之爲多歟

犀角湯江東腳气小欲動作漸覺心悶腳脛痠痛煩熱不止

犀角木香前胡【一兩】竹茹【三分】麥冬【兩半】大腹皮【三枚全用】

用水煎五錢

羚羊角湯江東腳气盛發上衝脾胃胸膈煩悶意气不暢口漧目不知人

羚角犀角【兩半】木香升麻旋復【一兩】

麥冬大腹【五枚】枳殻前胡【一兩】

水煎五錢快利爲度

旋復花飲乍處嶺南未伏水土食飲不宜兼卑濕腳气發動時復心悶面目腳浮腫气乏唇口靑黒胸膈煩熱見食吐嘔心腹妨痛冷气結聚如有此疾急服旋復前胡郁仁【一兩】半夏赤茯【二兩】

大腹【五枚全】吳萸【三分】

薑水煎五錢日二要疎利加防榔末

犀角湯腳气之疾先起嶺南稍來江東皆由卑濕得之或防覺疼痺或二脛腫滿行起痺弱或上入腹不仁或時作冷熱皆其候也若先覺此癥食嘔不下气上逆者宜急服

犀角旋復【一兩】赤茯陳皮【兩半】紫蘇【半握】

姜棗水煎五錢豆一合

獨活酒嶺南腳气發動地气鬱蒸熱毒風盛脾肺常有風濕

獨活生地【三兩】海桐皮【二兩】惡實根【生】

桂【一兩】黒豆皮【生】大麻仁【炒一大升】

生白酒三斗浸頻服

腳气雜治膏藥淋渫等

論曰腳气癥候不一隨癥用藥備載於前然有一方兼治數癥者有膏酒淋傳者皆昔經驗用之多效今復詳類於後

木丸腳气諸疾

木【四枚】乳香【二兩】甘菊【一兩】靑鹽【一錢】

將去瓤子入末封固蒸研丸梧子大酒下五十丸日三汗香爲驗並腳等疾皆治

桑葉煎腳气會用諸方苦腳弱宜服

白桑木【用生桑椹者采軟枝切一石】

水一石煎五斗又加水五斗煎去滓慢煎成膏約二升卽止收貯頻含化一匙服七日覺四肢通暢頻頻泄气已後兩腳或腫勿怪乃是得藥力病差之候

牛酒腳气極冷著厚衣蓋覆不覺暖

牛生地【半斤】

紙包泥裹又用紙包泥固幹灰火養半日次以火燒一伏時取出漬酒服

蒜酒初覺似有腳气宜服

蒜【二升切炒】桃仁【一升去皮尖炒】豆【一升炒香】

酒一斗浸服

石斛酒腳气痺弱筋骨疼痛

石斛【四兩】人參丹參川芎杜仲白術黃茋五味子防風陳皮甘艸【炙】

白茯漧薑

山藥當歸桂【二兩】牛【三兩】

酒五斗浸服

菝葜酒腳气屈弱積年腰脊攣痺及腹內堅結菝葜【五斗水石半煮七斗】麯【十斤用上汁二斗浸二日】白糯米【一石淘】

蒸攤入汁麯拌勻內甕中常法取酒服

腳气發心膈悶宜此方

取新磚【二塊】

中心鑿孔如毬子大勿令透過將火燒紅用醋撥之便入川椒於孔內以物蓋看溫暖以腳踏磚上立愈

麻黃裹足方久蘊風熱足多冷麻隱痛難行夜常轉筋如風所吹皆腳气之癥

麻黃【二斤炒】

令極熱以帛包貯裹二足勿透气良久腳上有汗候麻黃溫不用卻著棉襪無令風吹如此數次永除病本

芥子膏風濕腳气腫痛無力

白芥子萞麻木別蕓苔子白膠香【一兩】胡桃【五枚】

搗千杵成膏如彈子大塗患處

黒豆煎腳气

黒豆【五升】桑皮【五兩水三升同豆煮汁】羗活蒺藜吳茰海桐皮【五錢】

共末入汁煎膏酒下

聖濟總錄纂要卷八﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷九

休寧程林纂

膈气門

膈气綂論

論曰胸中者气之府呼吸升降之道也陰陽升降順理則气道通調胸中乃治喜怒寒熱不調則气聚於胸而爲膈气夫膈气有五憂膈恚膈气膈寒膈熱膈是也憂膈之病胸中气結煩悶津液不通飲食不下羸瘦無力恚膈之病心下若實嘔輒噫醋心食不消心下痞澀積結在於胸中大小便不利气膈之病胸脇逆滿咽塞不通惡聞食臭寒膈之病心腹脹滿咳逆膈上苦冷臍腹常鳴食不生肌熱膈之病髒有熱气五心中熱肉爛生瘡骨煩四肢重唇口漧躁身體頭面手足或熱腰背疼痛胸痺引背水穀不消不能多食羸瘦少气此五膈爲病之癥也人之和气一有憂思恚怒寒熱飲食悉皆傷之致陰陽不和臟腑生病气痞於胸腑之間故曰膈气諸方之論不一又有十膈癥各不同其發之原不越於此也

五種膈气

論曰人之胸膈升降出入無所凝滯命曰平人若寒溫失節憂恚不時飲食乖宜思慮不已則陰陽拒膈胸脘痞塞故名膈气曰憂曰恚曰气曰寒曰熱五種𨿽殊其爲膈病則一

建中丸治男女五種膈气及一切气不思食

白豆防胡椒甘艸陳皮髙良姜蘹香子【炒一兩】紅豆防人參川芎蒟醬黒漧薑藿香葉【五錢】

共末入蜜杵丸芡實大酒下二丸姜湯下亦可

備急沈香散治霍亂吐防气逆結胸膈气刺痛不思食

沈香丁香京三稜黒漧薑莪茂【五錢】肉豆防人參木香赤茯苓藿香葉桂心【一兩】髙良姜甘艸胡椒【一分】

共末用鹽防茶下二錢

五膈丸治五種膈气噎塞胸中滿悶不下食

白術木香陳皮【去白炒】訶勒皮桃仁【去皮尖炒】裩布【洗燒灰三分】桂心大黃半夏【薑汁炒】枳實【麩炒】檳榔【防煨】琥珀【研一兩】

共末入蜜杵丸如梧子大姜棗湯下三十丸

人參白術湯治膈气咽塞憂結不散

人參白術甘艸京三稜訶勒皮陳皮【去白炒】木香桂心檳榔艸豆赤茯苓枳殻【炒五錢】

生薑水煎三錢溫服日二

人參丸治膈气咽喉噎塞不下食

人參檳榔紫朴【薑汁炒】枇杷葉【一兩】

半夏【姜炒五錢】

共末糊丸如梧子大姜湯下二三十丸日二

導气散治膈气咽塞不下

虎頭骨人參紫朴羚羊角蓽撥【一兩】

共末飲下二錢

裩布丸治膈气噎塞不下食

裩布【洗淨燒灰一兩】樁杵頭細糠一合

共研用老牛涎一合生柏葉汁一合慢煎入蜜攪成膏與末杵丸芡實大每用一丸含化咽下

膈气嘔逆不下食

論曰膈气嘔逆不下食者由胃气不足風熱乘之或憂恚气結不得宣通故令膈脘痞滿气塞胸中縱能食而卒不下或入胃中多致不消與畱飲相擊則變爲嘔逆也

丁香丸治膈气嘔逆不下食壅悶惡心

丁香【二十一枚】木木香【一兩】檳榔【防煨一枚】肉豆防【一枚】靑皮【去白炒七枚】半夏【姜炒一分】

共末入蜜杵丸梧子大姜湯下二十丸

人參赤茯丸治膈气嘔逆不下食或憂恚气不宣通人參赤茯苓細辛白芍藥枳殻【去白炒】黑漧薑桂心炙甘艸【一兩】防榔訶勒皮【兩半】

共末入蜜杵丸如梧子大用酒下二十丸如覺有物在喉中卽丸三五丸如彈子大津咽含化一丸

五膈丸治胃气素弱因於憂恚膈气虛弱嘔逆不思飲食

人參【一兩】附子川椒細辛逺志漧薑【五錢】炙甘艸麥冬桂心【三錢】

共末入蜜杵丸如彈子大食後含化一丸津液咽下覺胸中气逆卽服一丸日三

膈气痰結

論曰膈气痰結者謂結痰在胸膈之上喉間噎塞咳唾稠濁气滿胸中妨害飲食蓋緣脾肺久虛气道痞澀不能升降水飲停結聚而爲痰久不差則變虛弱上喘之病

木香丸治膈气痰結嘔吐酸水

廣木香靑皮白術桂心益智仁肉豆防【煨一兩】吳茱萸細辛黑漧薑【五錢】

共末用酒煮陳米糊丸如小豆大生薑湯下十五丸至二十丸日二

玅紅散治膈气痰結嘔逆吐食

紅麯【炒】人參丁香白茯藿香【五錢】

共末飲下二錢日二

五膈丸治膈痰結胸中不利

赤茯苓陳皮桑白皮紫蘇【一兩】防榔【煨八枚】紫朴【姜炒一兩】生薑【焙二兩】旋復花【兩半】

共末入蜜杵丸如梧桐子大飲下二三十丸

嘔吐門

嘔吐綂論

論曰人之陰陽升降三焦調順脾胃和勻乃能腐水谷變化糟粕傳防行導下走腸間若脾胃虛冷水谷不化則陰陽痞膈三焦不調濁陰之气不能下行衝奔於上故發爲嘔吐然吐逆之病有得之於膈實者有生於中滿者有發於下焦者種種不同悉本於胃气逆則嘔吐蓋胃者水谷之海三焦者乃水谷之道路胃气宣通則上焦如霧中焦如漚下焦如瀆命曰平人若胃气虛弱水谷遲化停滯三焦格拒升降不勻其气虛滿得食則嘔而又有朝食暮吐暮食朝吐者有食已卽吐者有嘔吐谷不得前者有但嘔而無所出者有先嘔卻渴者有先渴卻嘔者有嘔家本渴而反不渴者治求其本各有不同假令內格拒逆食不得入是有火也病嘔而吐食久反出是無火也舉此二者乃知嘔吐之名則一而治藥之法各異𨿽治有冷熱有虛實之別要在安胃气爲本使陰陽升降呼吸平均嘔吐之病順而愈矣

嘔吐

論曰嘔吐者胃气上而不下也譬之空缾小口頓漑不入乃升气所礙人病嘔吐其理如此蓋脾胃气弱風冷幹動使畱飲停積飲食不化胃气虛脹心下淡淡其气上逆故令嘔吐也

厚朴丸治脾胃虛寒痰盛嘔吐

紫朴【去皮一斤薑汁炒】半夏【半斤】生薑【三斤取汁又入水三碗搗絞汁】

將汁仝朴半共入砂鍋內慢火煮榦爲末棗肉丸如梧子大酒下二十丸

藿香散治脾胃虛寒痰盛嘔吐不止飲食不化藿香紫朴【一兩】桂心炙甘艸【五錢】靑皮【去白炒三分】枇杷葉【去毛炙一分】漧薑【兩半】

姜棗水煎三錢服

七寶湯治脾胃虛冷嘔吐痰涎胸膈痞悶不思食人參白茯甘艸【一兩】大腹皮【全用】半夏【姜制二兩】艸豆防【四枚煨】訶勒皮【五枚】

姜棗水煎三錢服

濟急丸治脾胃虛寒痰飲畱滯嘔吐不止

附子【大者一枚剜空】丁香【四十九枚入附子孔內封】

以姜自然汁浸附子於器中重湯煮榦爲末每服一錢津液咽下

和胃湯治食飲不下嘔逆淸水面目虛腫

人參【二兩】赤茯苓【兩半】半夏茅艸根【一兩】木通靑竹茹【三分】甘艸【五錢】

姜棗水煎三錢空心服

人參半夏丸治嘔吐不下食頭痛

人參半夏【湯泡七次薑汁制二兩】前胡【一兩】

鉛丹【水飛過五錢】

共末蒸大棗去皮核杵成丸如梧桐子大空心姜湯下二十丸晚再服

漧嘔

論曰嘔而欲吐吐而無所出故名漧嘔此由陰陽不和胃中虛弱气逆上行不能下降故有漧嘔之癥

麝香平气丸治胃气虛弱漧嘔心胸痞悶痰逆惡心吞酸噫食腹脇疼痛和脾胃進飲食辟除邪气

麝香木香沈香肉豆防乳香【生薑汁煮研成膏】丁香丹砂桂心紫朴【薑汁炒】半夏【薑汁制】防榔【一兩】

共末入膏糊丸如梧子大空心飲下二十丸

四倍散治胃气不和漧嘔惡心

訶梨勒【煨取皮一兩】人參【二兩】白茯【飯上蒸四兩】

白術【陳土炒八兩】

共末鹽湯下二錢或姜棗水煎服之大補虛損

安中散治漧嘔

小麥【炒四兩】甘艸【炙】陳麯【五錢】漧薑【炒一兩】

共末空心棗湯下二錢日二除邪熱和胃气進飲食

桂苓湯治漧嘔煩悶不下食

桂心人參白術漧薑【五錢】砂仁紫朴【一兩】陳皮甘艸【二分】

姜棗粟米水煎三錢服

和安湯治胃气上逆漧嘔不止

陳皮【去白炒一兩】甘艸【炙二兩】漧薑【炒五錢】

薑水煎三錢空心溫服

參粟湯治漧嘔不下食

人參【一兩】半夏【湯泡七次四兩】生薑【五大片】陳粟米【二兩】

仝入碢慢炒搗爲粗末姜棗水煎三錢空心服

胡椒湯治胃气上逆漧嘔煩悶

胡椒【二十一粒】木香【二錢】糯米【一合】

仝炒分三服水煎空心下

痰飲門

痰飲綂論

論曰人之有形借水飲以滋養水之所化憑气脈以宣流蓋三焦者水谷之道路气之所終始也若三焦調適气脈平均則能宣通水液行入於經化而爲血灌漑周身設三焦气澀脈道閉塞則水飲停滯不得宣行因之聚成痰飲爲病多端古方論痰飲有四痰飲懸飲溢飲支飲是也若其人素盛今瘦水走腸間瀝瀝有聲謂之痰飲水流脇下咳唾引痛謂之懸飲飲水流行歸於四肢當汗出而不汗體身疼重謂之溢飲其人咳逆短气倚息不得臥其形如腫謂之支飲此飲疾之大槪也然又有五飲及水在五臟病各立名不同與夫聚而不散曰畱飲癖於脇肋下曰癖飲流移不定曰流飲沈伏於內曰伏飲因酒多而成名曰酒癖因寒多所致卽曰冷痰因熱邪所傷卽曰熱痰病𨿽多端悉由三焦不調气道否澀而生病焉是以气行卽水行气滯卽水滯故知飲之爲病在人最多善治者以宣通其气脈爲先則水飲無所凝滯所以治痰飲者當以溫藥和之蓋人之气血得溫暖則宣流也及結而成堅癖則兼以消痰破飲之劑攻之堅癖自消痰飲自愈

痰癖

論曰痰癖之病由三焦气不升降水飲停滯畱於脇下寒气乘之則令脇肋堅脹按之瀝瀝有聲有時而痛妨害飲食久不施治令人肢體羸瘦謂之痰癖

枳殻丸治痰癖脇肋刺痛勻气寛膈

枳殻人參五味子柴胡【五錢】甘艸

石斛訶勒皮【一兩】

共末蜜丸如梧子大飲下三十丸

消飲白術丸治痰癖及飲酒停痰積聚不利嘔吐目昏耳聾腸中水聲

白術半夏【薑汁搗餅炙幹三兩】枳殻【去瓤炒四兩】

漧薑【炒二兩】

共末蜜丸如梧子大空心飲下三十丸

支飲

論曰水飲停積胸膈不能消化支乘於心故名支飲其狀令人心下築悸咳逆喘息飲食不下身體虛浮形如水腫是也

參茯丸治支飲不消胸膈滿悶

人參赤茯膽南星【三分】半夏生薑

晉礬【一兩】

將生薑南星半夏搗成餅慢炙黃與藥共末糊丸如梧子大姜湯下二十丸

甜葶藶丸治支飲气喘不得息

甜葶藶【紙上炒】木香半夏【薑汁制】

共末薑汁糊丸如梧子大空心姜棗湯下二十丸

防榔丸治支飲胸膈痞滿悶

防榔肉豆防【麫包煨五錢】半夏【薑汁制】靑皮【去白炒】漧薑【炒黒一兩】

共末薑汁糊爲丸如小豆大姜湯下五丸以差爲度

畱飲

論曰畱飲之病得於三焦壅痞气脈凝澀致飲水不消畱聚胸膈之間令人痞滿短气脇下脹滿喜渴數飲是其候也

赤茯湯治膈間畱飲嘔逆多短气多渴

赤茯柴胡白術枳殻防榔【一兩】杏仁半夏【三分】人參旋復花【五錢】

薑水煎三錢空心服

半夏湯治畱飲不除胸中痰冷

半夏【五兩】人參附子桂心甘艸赤茯【二兩】白術【三兩】

薑水煎三錢空心服日二

枳實湯治畱飲不消心下痞堅時復作痛

枳實【麩炒二兩】白術【土炒三兩】桂心【一兩】

薑水煎三錢空心服日二

沈香茯苓丸治畱飲

沈香【一兩】白茯苓半夏【薑汁制】人參【去蘆】丁香【二兩】甘艸陳皮【去白】肉豆防【煨】防榔【五錢】

共末蜜丸如梧子大姜湯下二十丸溫脾胃利胸膈和气血

蓽撥煮散治畱飲食癖

蓽撥炙甘艸大腹皮丁香訶梨勒漧薑【炒五錢】白術艸豆防陳皮【去白炒一兩】桂心【三分】

共末薑水煎三錢服

痰飲門

冷痰

論曰气爲陽陽不足者不能消爍水飲遇脾气虛弱气道否膈則聚飲而成痰浸漬腸胃上爲嘔逆吞酸下爲洞泄寒中久不已則令人消瘦倚息短气妨害飲食昔人治痰飲多以溫藥和之爲此故也

半夏湯治冷痰癖飲胸膈痞滿嘔逆不止

半夏【湯泡七次姜制三兩】人參白術附子甘艸赤茯桂心【二兩】

薑水煎三錢服日二

吳茱萸湯治胸中塞痰心下煩悶欲吐不下食吳茱茰【洗炒】人參半夏【薑汁炒】桂心【二兩】

甘艸【一兩】

姜棗水煎三錢空心溫服日二

半夏湯治胃中冷痰嘔逆消食溫胃止逆

半夏杏仁陳皮【二兩】桂心甘艸【一兩】

木香漧薑【五錢】

薑水煎三錢空心溫服

吳茱茰湯治胃中冷痰吐酸水胸中不快

吳茱茰【湯洗炒】附子半夏【薑汁炒二兩】

用薑水煎三錢空心溫服

丁香半夏丸治胃中冷痰利胸膈和脾胃進飲食丁香【一兩】半夏【薑汁炒二兩】人參木香藿香【五錢】肉豆防【煨二枚】陳皮【五錢】

共末薑汁糊爲丸姜湯下二十丸

法制半夏治冷痰利胸膈一切諸痰並治

半夏【八兩湯泡酒浸一日】白礬【四兩】丁香皮艸豆防【三兩】

仝入酒浸春夏七日秋冬十五日取夏洗過焙漧毎嚼五六粒茶酒任下

熱痰

論曰熱痰者由气滯壅塞津液不通熱气與痰水相摶聚而不散若咽喉幹躁或寒或壅頭目昏重咳唾稠濁面目赤熱是其癥也

鵝梨煎丸治熱痰涼心肺利胸膈解毒補元益气鵝梨【大者二十枚去皮渣取汁】皂莢【十條去皮水揉取汁】懷生地黃【八兩水搗取汁】薄荷【生搗取汁】白蜜【八兩仝上汁煎成膏】人參白茯苓木香肉蓯蓉白蒺藜【炒去刺】牛半夏【一兩】云白術羗活【三分】防榔【煨三分】山藥靑皮【去白炒】防風炙甘艸桔梗【三分】

共末搗膏爲丸如梧桐子大荊芥湯下二十丸

千金散治熱痰壅盛胸膈不利

半夏【薑汁制】蛤粉【五錢】甘艸羗活凝水石【三錢煆過】

共末水下三錢空心服以利爲度

丹砂丸治熱痰壅盛虛煩躁渴

丹砂【半爲衣】膽南星枯礬【一兩】炙甘艸【五錢】半夏【二兩薑汁制水作糊】

共末用薑汁糊爲丸如梧桐子大丹砂爲衣毎服姜湯下二十丸

麥冬湯治胸間熱痰不思食

麥冬人參前胡葛根犀角【一兩】桔梗【五錢】蘆根【二兩】

水煎五錢空心服日二

膈痰結實

論曰膈痰者气不升降津液痞澀水飲之气聚於膈上久而結實故令气道奔廹痞滿短气不能眠臥甚者頭目旋運常欲嘔吐是也

金箔丸治膈痰結實咽喉不利咳嗽喘息

金箔【五十片】牛黃麝香【五分】冰片珍珠【無油而白者入豆腐中水煮研】硼砂【一錢】丹砂【一兩】甘艸【二兩】馬牙硝【一錢】

共末蜜丸如芡實大金箔爲衣人參湯或薄荷湯下一丸

半夏丸治膈痰結實滿悶喘逆化痰

半夏【薑汁制五兩】皂莢【五挺去皮揉水煮半夏】生薑【五兩與半夏搗作餅炙幹】

爲末蜜丸如梧子大姜湯下二十丸

犀角湯治膈痰結實頭目昏運不思食咳嗽煩渴犀角人參片芩柴胡【一分】麥冬白茯升麻【五錢】甘艸【半分】

薑水煎三錢空心服

八珍丸治膈痰結實滿悶喘逆不能眠臥者

丹砂【研半兩】犀角【鎊】羚羊角【鎊】茯神牛黃【研】龍腦【研各二錢半】牛南星硼砂【研各一兩】

右爲細末研勻蜜丸如雞頭大每服一丸食後細嚼人參荊芥湯下

神仙墜痰丸治膈痰結實滿悶或痰飲否塞等癥皂角【不蛀者去皮酥炙黃色去子淨一兩六錢】白礬【一兩生用】

黒牽牛【一觔取頭末四兩】

右爲末滴水丸如梧子大每日服三十丸漸加至百丸空心溫酒送下

膈痰風厥頭痛

論曰痰生於脾胃宜實脾燥濕又隨气而升宜順气爲先分導次之風動於肝肝宜疎泄如治之未當則脾受木制而痰由自生久而欝結胸膈隨火上升以致頭痛發暈甚而至於風厥風厥者卽肝厥也凡治此者宜豁其痰而燥其脾疏其肝而和其胃則痰自不生厥自愈而痛自止矣

玊壺丸治膈痰風厥頭痛目等癥

天南星【生】半夏【生各一兩】天麻【半兩】頭白面【三兩】

右爲細末滴水爲丸如梧桐子大毎服三十丸用水一大盞先煎令沸下藥煮五七沸候藥浮卽漉出放溫別生薑湯下不計時服

玊眞丸治膈痰厥逆不可忍

硫黃【二兩】石膏【煆通赤研】半夏【湯洗】硝石【研各一兩】

右爲細末研勻生薑汁爲丸如桐子大陰漧每服二十丸姜湯或米飲下更灸關元百壯虛寒甚者去石膏用鐘乳粉一兩

芎辛導痰湯治痰厥頭痛

川芎細辛南星陳皮【去白】茯苓【以上各一錢半】半夏【二錢】枳實【麩炒】甘艸【各一錢】

右作一服水二鐘姜七片煎至一鐘食後服渣再煎服甚者三四服必止

川芎丸治膈痰頭痛暈

川芎【一觔】天麻【四兩用鄆州者佳】

右爲末蜜丸毎兩作十服每服一丸細嚼茶酒下取效最速

消渴

論曰消渴一癥有標本之異當審其所起辧其所發而施治焉庶不舛錯悞人若六气爲病其本有之三陰三陽爲病其標有之一曰消渴以渴而不利引飲過甚言之二曰消中以不渴而利熱气內消言之三曰腎消以渴而復利腎燥不能制約言之此久不愈能爲水腫癰疽之病宜愼此者服藥之外當以絕嗜欲淡滋味爲本

消渴

論曰消渴者渴而引飲乃復溲少是也得之五石之气內燥津液腎气不化故渴甚而溲少也久之不治則經絡壅澀畱於肌肉變爲癰疽腫毒瘡癤之候

桃紅散治三消渴病

石膏鉛丹赤石脂白石脂括樓根【一兩】炙甘艸【五錢】

共末空心溫水下二錢日二

沃焦散治三消渴病飲水無度小便短少

泥防魚【十條陰漧去頭尾燒灰研】荷葉【陰漧研】

共研勻用新汲水下三錢日二不思水卽止

葛根丸治消渴日飲水數斗不止

葛根附子括樓根鉛丹【炒一兩】

共末入蜜杵丸梧子大用茅根湯下二三十丸

神應丸治消渴津液內耗飲水不休溺少

桂府滑石【飛過】寒水石【研五錢】

用雞子一枚取孔去黃將淸和末如膏入殻封固外以鹽泥包裹曬漧煆赤以藥細研大人飲下二錢小兒五分

止渴括樓飲治因好熱麫炙磚及熱藥並乳石三焦气膈心肺幹熱口漧舌焦飲水無度小便數多心欲狂亂服此急救

括樓【一枚要黃者去皮用瓤並子】冬【中樣大者一枚去蒂入括樓瓤子】

用黃土泥裹半指厚陰漧以火燒通赤去泥就熱將爛研絞汁約七八合入蜜二兩和勻稍冷分作三服臟腑熱竭卽不思水小便自無如括樓未時獨燒冬服之亦妙

生津丸治消渴疾津液內耗飲水不止溲少

靑蛤粉白滑石【飛過一兩】

共研勻用黃顙魚涎和丸小豆大陳粟米飲下二三十丸日二

豬脊骨飲治消渴久不差

雄豬脊骨【五寸】炙甘艸黒漧薑【半分】大棗肉【二十枚】

用水三升煎二升發時和水不拘時服以差爲度

竹龍散治消渴引飲不止溲少服之止渴利便

五靈脂【醋化濾去沙石】黒豆【五錢】

共末用冬湯下二錢無時用葉與子煎湯日二小可渴只用一服差差後不可服熱惟宜服八味丸仍用五味子代附子

八味丸治消渴愈後復發時服之俱玅

懷地【四兩】山藥山茰肉白茯苓牡丹皮【二兩】澤防五味子桂心【一兩】

共末入蜜杵丸梧子大鹽湯下二三十丸

甘露散治消渴飲水不止

豬胞【幹者十枚】

煎破洗淨以火燒煙止研末空心酒下一二錢日二

生津液梅蘇丸治消渴膈熱煩躁

白鳥梅紫蘇鳥梅肉【五錢】人參【一分】炙甘艸【兩半】訶勒皮【一兩】百藥煎【三兩】麥冬【三分】

共末用黃蠟汁和丸芡實大津化一丸咽下暑月行路止渴甚妙

人參煎方治消渴

人參【一兩】葛根【二兩】

共末發時用燖豬湯一升入末三錢蜜二兩慢煎取汁三合自稠如收貯夜飯後含化一匙津下重者不過三服

牛丸治消渴下元虛損經久不止

牛【五兩爲末】生地汁【五升】

以汁浸末夜浸日曬汁盡爲度入蜜杵丸梧子大酒下三十丸久服壯筋骨駐顏色黒須髮

姜魚丸治消渴飲水不止

生薑

切片焙榦爲末用鯽魚膽汁和丸梧子大米飲下七丸至十丸

雞膍胵散治久渴不差旬日見效

雞膍胵黃皮雞腸【五具炙】鹿角膠白龍骨【煆】白石脂【一兩】桑螵蛸【二十一枚炙】土根【三兩】川黃連牡蠣【童便汁】苦參【二兩半】漏蘆【炙一兩】

共末空心飲下二錢日二

黃連牛乳丸治消渴

川連【一斤去須】麥冬【二兩】牛乳生地汁

生葛汁【四兩】

二味共末用乳汁煎沸杵丸梧子大空心飲下二三十丸日二

竹葉湯治消渴飲水不輟多至數斗

甘竹葉【切】大麻仁【炒】赤秫米【各一升】鹿蹄【四隻湯泡去皮毛骨細研肉】白茯苓【一兩】薤白【切二兩】

共分八服先以水三鐘煎麻仁竹葉取汁入藥煎一鐘防防飲之渴止爲度

消渴煩躁

論曰消渴煩躁者陽气不藏津液內燥故令煩渴而引飲且躁也內經謂諸躁狂越皆屬於火蓋以心腎气衰水火不相濟故也

蘆根湯治消渴心脾中熱煩躁不止下焦虛冷小便多羸瘦

蘆根【一斤】括樓根牡蠣【便淬】黃茋【二兩】知母【三兩】生麥冬【六兩】

水煎三錢空心溫服日二

翠碧丸治煩渴不止咽漧躁熱昏悶

靑黛麥冬葛根懷生地【二兩】括樓根【三分】寒水石【煆三兩】膽星知母【五錢】

共末用陳米糊丸梧子大金箔爲衣煎人參竹葉湯下十五丸至二十丸日二

天冬煎方治消渴煩躁引飲無度驚悸不安

生天冬【半斤去心】白蜜【五兩煉】

用水五鐘煎天冬至三鐘以汲水淘數次別以熱水一鐘入蜜攪勻浸天冬五日毎食後食天冬一兩差

白茅根飲治丹石並熱藥發動毒气不宣心肺躁熱煩渴飲水不止旋作小便久之卽爲癰疽腫毒

白茅根麥冬【兩半】白茯苓【三兩】桑白皮【二兩】露蜂房【炙黒一兩】

共粗末如黍米大水煎四錢淡竹葉十二片大棗二枚溫服日二

消渴小便白濁

論曰消渴飲水過多久則滲漏脂膏脫耗精液下流胞中與水液渾濁隨其所之與小便利下凝膏故謂之消渴小便白濁也

腎瀝湯治消渴小便白濁如脂

白羊腎【一對去脂膜切】五味杜仲生薑黃茋【兩半】懷生地【一兩】人參【五錢】大棗【五枚】磁石【三兩打碎洗去黃水綿裹煎】

藥分二劑先以水四升煎腎與磁石二升入藥再煎八合去滓分二服

山茱茰丸治消渴飲水極多肌體瘦弱小便如米泔腰冷痛諸方不能治者

山茰肉括樓根苦參土根龍骨【研兩半】川連【三兩】

共末用生括樓汁搗丸梧子大飲下三十丸日二

肉蓯蓉丸治消渴下焦冷小便如脂泔

肉蓯蓉丹皮川歸五味子巴防天地骨皮白龍骨韭子甘艸懷地澤防【一兩】磁石【醋淬七次】赤石脂人參【兩半】白術禹餘糧【煆三分】桑螵蛸【炙四十枚】

共末入蜜杵丸梧子大牛湯下二三十丸日二

久渴

論曰消渴之病本於腎气不足下焦虛熱若病久不愈者邪熱蘊積榮衛滯澀精血衰防病多傳變宜知愼忌凡忌有三一飲酒二房室三咸食及椒麫炙煿又消渴病經百日以上者當忌鍼刺若妄鍼灸則瘡上漏水變成癰疽矣

腎瀝湯治久消渴飲水不絕

逺志赤茯人參川歸龍骨澤瀉懷地川芎片芩桂心【二兩】五味【三分】麥冬【二兩半】羊腎【一對】

用水三鐘煮羊腎取汁煎藥五錢入姜棗溫服日二

升麻黃芩丸治久渴不止

升麻片芩麥冬【五兩】人參生地【三兩】苦參【八兩】括樓根【七兩】川連川栢【五兩】

共末用牛乳和丸梧子大飲下三四十丸

消渴後成水

論曰脾土也土气弱則不能制水消渴飲水過多脾土受濕而不能有所制則泛溢妄行於皮膚肌肉之間聚爲浮腫脹滿而成水也

瞿麥穗湯治消渴欲成水气面目脛浮腫小便不利

瞿麥穗澤防滑石【飛過五錢】子芩大黃【炒一分】桑螵蛸【炒四十枚】防己【三分】

水煎三錢溫服頃又服

赤茯苓湯治消渴後頭面腳浮腫胃气虛弱不能下食心胸不利或時吐逆

赤茯人參白術前胡紫蘇【一兩】陳皮防榔木香桂心【三分】甘艸【五錢】

姜棗水煎三錢服

消渴後成癰疽

論曰消渴則隨飲而出皆作小便由少服乳石所致久則榮衛損傷精血不足肌膚減耗石气增熾隨附經絡津液內竭經絡凝澀榮衛不行熱气畱滯故變爲癰疽此當精窮治法恐毒气不出穿通臟腑也【服熱毒助陽藥同一治法】參散治渴利後經絡痞澀榮衛畱滯壅熱結成癰疽

參犀角木香沈香芒硝黃茋羚羊角【一兩】甘艸【三分】

共末空心溫水下二錢日二

磁石散治消渴後經絡壅熱結成癰疽

磁石【引鐵者醋淬二十次一兩研】生地黃蓍地骨皮【三分】防榔五味子桂心枳殻【五錢】

共末溫水下三錢日二

石膏湯治消渴後成癰疽

石膏知母【兩半】括樓根【生去皮半斤搗取汁如無以干者四兩代之】犀角【一兩】升麻【三分】土根【生去皮半斤搗取汁如無以干者四兩代之】

水煎藥三錢入小麥少許去滓入二汁各半合溫服日二

桑白皮湯治消渴後心肺气獨盛結成癰疽

桑根白皮【東引者蜜炙半斤】

用水煎三錢空心溫服日二以差爲度

消中

論曰消中者不渴而多溲一名內消以邪熱薫鑠五臟然後外及肌肉形體也得之少年餌石房室太甚眞气耗憊石气孤立結於腎則腎實腎實則消水漿故不渴而小便利多不得潤養五臟使所食之物皆消爲小便治宜滋腎水養津液則差

天冬丸治初得消中食已如饑手足煩熱背疼悶小便白濁

天冬【去心二兩半】雞內金【三具防炙】知母土根五味子【防炒兩半】桑螵蛸【炙十枚】鹿茸【去毛酥炙】澤防赤石脂【兩半】牡蠣【童便淬二兩】苦參【一兩】

共末入蜜杵丸梧子大飲下二十丸

薺苨湯治內消所食物皆化作小便兼治彊中薺苨大豆人參白茯石膏葛根括樓根子芩甘艸知母磁石【醋淬二兩】

水煎五錢溫服日二

牡蠣丸治消中食已卽饑手足煩熱背防疼悶小便稠濁

牡蠣【醋淬】赤石脂括樓根肉蓯蓉【一兩】知母澤防【去毛】天門冬土根桑螵蛸【炙】五味子鹿茸川連子芩【三分】懷地【兩半】

共末入蜜杵丸梧子大飲下三十丸日二

豬肚黃連丸凡消渴變爲消中者飲食到胃腑卽時消化小便多而色白飲食過人而不覺飽者是爲消中

雄豬肚【一枚洗去脂膜】川連【去蘆五兩爲末】

以大麻子仁二合研水四升調如杏酪汁煮肚候爛入連末宻縫蒸極爛乘熱搗丸梧子大暴漧飲下三四十丸臨臥再服

肉蓯蓉丸治消中眞气耗憊小便無度

肉蓯蓉【二兩】人參五味子巴防天炙甘艸括樓根地骨皮丹皮澤防懷地韭菜子【一兩】桑螵蛸【炙三十枚】禹餘糧【燒紅醋淬二七次】龍骨赤石脂磁石【醋淬二七次兩半】

共末入蜜杵丸梧子大牛乳汁下三十丸

消腎

論曰消腎者由少服石藥房室過多精血虛竭石勢孤立腎水燥涸渴引水漿下輸膀胱小便利多腿脛消瘦細小小便數或赤似血色骨節痠痛故名曰消腎地黃湯治消腎腿脛消瘦細小小便數似血色臓腑虛冷

懷地麥冬【二兩】桂心炙甘艸川續斷白蒺藜【炒五錢】黒漧薑【一兩】

水煎三錢溫服日二

山茱茰丸治消腎自腰以下瘦弱無力小便數不禁山茰肉牛膝桂心韮菜子【炒一兩】黃茋【蜜炙】肉蓯蓉【酒洗】杜仲【鹽酒炒斷絲兩半】

共末入蜜杵丸梧子大黃茋湯下二十丸日二

人參鹿茸丸治消腎肢體瘦弱無力小便數

人參黃茋【蜜炙三分】鹿茸【一兩】括樓根桑螵蛸【炙一兩】兔絲子【酒煮兩半】杜仲【鹽酒炒】山茰肉【三分】雞膍胵黃皮【炙四枚】

共末入蜜杵丸梧子大棗肉湯下三四十丸日二

磁石湯治消腎小便白濁如凝脂形體消瘦

磁石【六兩搗如米粒分作二十貼煎用綿包入同煎】黃茋【炙】杜仲【鹽酒炒】人參【兩半】懷熟地【二兩】

水三鐘先煮羊腎一對切片煮取汁二鐘入磁石一分再煎鐘半用汁煎藥四錢服日二

金銀箔丸治消腎口漧眼澀陰痿手足煩疼小便多金箔銀箔【一百片】葛根白茯苓懷生地【三兩】肉蓯蓉天冬麥冬【二兩半】川連【四兩】括樓根丹砂【飛二兩】黒漧薑五味巴防天澤瀉【兩半】

共末入蜜杵丸梧子大丹砂爲衣空心飲下二十丸日二

人參附子湯治消腎飲水無度腿膝瘦細小便白濁不差

人參附子靑黛【五錢】

水煎楮葉二片取汁煎二錢溫服日二

聖濟總錄纂要卷九﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十

休寧程林纂

水病門

論曰內經謂腎者胃之關也關門不利故聚水以從類上下溢於皮膚而爲胕腫胕腫者聚水而生病也其狀目窠上防腫若新臥起然頸脈防動時作咳股冷膚腫口苦舌漧不得正偃正偃則咳淸水不得臥臥則驚而咳甚則小便黃澁以手按腫處隨手而起如裹水之狀是也以脈別之脈沈者水病也洪大者可治防細者難治水病有不可治者五唇黒傷肝一也缺盆平傷心二也臍出傷脾三也足下平滿傷腎四也背平傷肺五也蓋脾腎气虛三焦閉塞至陰之气內蓄巨陽之气不得宣通如是則水道不利飲濕攻脾散於肌肉而爲水腫之病矣

水腫

論曰水腫之病以脾胃气虛不能制水水溢妄行溢於皮膚其脛股冷膚腫時作咳嗽不得安臥小便黃澁以手按腫處隨手而起是也

妙香散治一切水气四肢腫滿

烏藥【生】靑皮良姜蘹香子【一兩】

水煎三錢溫服

暖腎散仝前

巴防天甘遂【炒一分】木香葶藶沈香【一分】陳皮芫花【醋炙】麥蘗【五錢】膩粉【一錢】澤防【一分】檳榔【二枚一生一】

共末用豬腰切滲末二錢紙包煨先食粟米蔥粥半碗喫腰又食粥臨臥服至五更大小便下赤黃惡物愈

大黃湯治水腫腹滿

大黃【醋炒】桑白皮【二兩】人參甘艸桂心細辛【一兩】

水煎五錢入棗二枚去滓入白餳一匙沸服日三利小便三五升差

防榔丸治水腫

防榔【防煨】附子防己紫朴吳茰漧薑葶藶【炒紫】杏仁甘艸椒目赤茯括樓仁海藻麻黃【去根節】白術黃茋桂心【兩半】

共末蜜丸梧子大飲下二十丸二便利爲效

十水

論曰十水之病腫從腳起上气而咳名爲白水其根在肺腫從面目起名爲淸水其根在肝腫從腹肉起名爲黃水其根在脾腫從腳跌起名爲黒水其根在腎腫從心起名爲赤水其根在心腫從腹起名爲气水乍實乍虛乍去乍來其根在大腸腫從頭面起至足名爲垂水其根在膽腫從內起堅塊四肢小腫名爲石水其根在膀胱腫從四肢起腹大名爲風水其根在胃腫從腹內起名爲裏水其根在小腹凡此十水生於臟腑各從其根究其所本則肺與腎而已故內經云其根在腎其本在肺皆積水也又曰津液充郭其魄獨居精孤於內气耗於外形不可與衣相保蓋腎气虛弱水气脹滿上攻於肺肺气孤危腎爲水害子不救母故陰精損於內陽气減於外三焦不溢水道不通水滿皮膚身體痞腫治之之法備見內經故曰平治於權衡去菀陳莝防動四極溫衣繆刺其處以復其形開鬼門潔淨腑精以時服五陽已布防滌五臟則精自生形自盛骨肉相保巨气乃平

賜名神助散舊名葶藶散治十種水病百方不愈面目四肢俱腫气息喘急眠臥不安小便漸澁腹脹气悶水不入口垂命欲絕者

椒目【防炒三兩】豬苓澤防【四兩】牽牛【炒香五兩】

苦葶藶【炒六兩】

共末薑水煎三錢入蔥白三莖酒半鐘稍熱下良久喫蔥白粥一碗酒一鐘面東熱喫至子後二便通利喘定腫減間日再服百日盡消

補藥木香丸取下水气

木香靑皮【一錢】莪術【二錢】

共末糊丸梧子大湯下十丸

靈保丸治十水

滑石【二兩】膩粉【一兩】

共研木汁丸小豆大五更飲下七丸日止一服服七日覺臍腹撮痛小便多爲效忌鹽百日覺效便服補脾胃藥

再蘇丸治十種水气大通三焦此方仙經所載天臺山金壇石室中鐫記但令人忌口無不差者

大防【炒】甘遂【炒】桂心漧薑舂大麥麫【炒】巴豆【麫炒去油】大黃【炒】

共末蜜丸小豆大茶下十丸取利爲度

桑白皮飲治气水面目浮腫胸滿短气小便不利桑白皮赤芍郁李仁百合【兩半】木通【二兩】大腹皮【五枚】

水煎五錢空心溫服日二

風水

論曰內經云腎者北藏也腎主水故人勇而勞甚則腎汗出腎汗旣出復感於風內不得入於臟腑外不得出於皮膚客於府行於皮裏傳爲胕腫本之於腎名爲風水其脈自浮其外癥骨節疼痛而惡風且身腫如裹水之狀頸脈動時咳者是也金匱方云脈浮而洪浮則爲風洪則爲气風气相摶身體洪腫汗出乃愈惡風者爲風水不惡風者小便通利上焦有寒其口多涎此爲黃汗二者之癥不可不察

麻黃石膏湯治風水偏身洪腫骨節疼痛惡風汗出不仁

麻黃【去根節六兩】石膏【八兩】白術【三兩】附子【一枚】甘艸【二兩】

姜棗水煎服

大豆湯治風水一身腫滿短气欲絕

杏仁【三兩】防風白術【二兩半】赤茯防己麻黃【去根節】甘艸【二兩】黃茋【一兩】

水煎五錢入大豆酒一合日三利小便愈

防己湯治風水脈浮浮爲在表其人或頭面汗出而表無他病但腰已下胕腫

防己白術【二兩】甘艸【一兩】黃茋【二兩半】

姜棗水煎三錢空心溫服日二如喘加麻黃【去根節】身重胃中不和加桂心心下久寒加細辛毎服藥取汗愈

石水

論曰腫從內起堅塊四肢遊腫名爲腎水其根在膀胱蓋腎主水與膀胱膀胱者州都之官津液藏焉气化則能出矣今腎水則膀胱气弱膀胱气弱則不能化气而隠滯不能行水液停結於臍腹間故其癥胸腹鼓滿按之如石脇下脹痛其脈沈遲身體發熱四肢頭面皆腫也

桑白皮湯治膀胱石水四肢瘦

桑皮【三兩】白術射幹赤茯豬苓【二兩】

澤漆【炒】澤防【炒】防己【一兩】

水煮大豆半合取汁煎三錢溫服日二

楮白皮湯治石水四肢細瘦獨腹腫大狀如懷孕心中妨滿食卽气逆

楮皮桑皮防己【一兩】白術射幹赤茯【一兩】澤漆【炒】大豆【炒五錢】

水酒合煎三錢溫服

杏仁丸仝

杏仁【去皮尖炒】苦瓠【去膜防炒一兩】

共末糊丸梧子大飲下二十丸水出爲度

大腹水腫

論曰內經雲水病下爲胕腫大腹又曰上下溢於皮膚故爲胕腫其癥腹大四肢小陰下濕手足逆冷腰痛上气咳嗽煩疼是也蓋三焦閉塞水道不通流溢皮膚榮衛否澁內連腹膜則至陰內動脹急如鼓得病之本多因大病之後或積虛勞損或新熱食畢入水自漬及浴冷水水气不散理宜然也

牛黃丸治大腹水腫气息不通癥候危篤者

牛黃【五錢】昆布牽牛海藻桂心【一兩】

椒目葶藶【炒紫三分】

共末蜜丸小豆大飲下十丸小便利爲度

蘇合香丸治水气腹大腫

蘇合香水銀【水浸煮一伏時後入研】白蘞末【一兩】

共研蜜丸小豆大空心飲下十丸

丹參酒治久患大腹病其狀四肢細瘦腹大有勞苦則脛腫滿食則气急此病服下利藥不差宜用此酒以散除風濕利小水

丹參鬼箭羽白術【土炒兩半】知母赤茯苓【一兩】秦芁【七分】豬苓海藻【水洗】眞獨活桂心【三分】

共爲粗末以白酒五升浸五日每服一鐘日三

水腫欬逆上气

論曰內經謂腎爲水腫肺爲喘呼气逆不得臥蓋腎主水肺主气腎虛不能制水水气脹滿上乘於肺肺得水而浮故虛而咳嗽古方有云腫從腳起上气而欬名曰白水其病在肺

褚澄防已煎散水腫上气

防已澤漆葉澤防【五兩】白術丹參赤茯桑白皮陳皮木通【三兩】郁仁【五合】

水煎五錢入生薑日三小便利爲度

防已湯水气欬逆上气四肢浮腫坐臥不安

防己甜葶藶【炒五錢】木通桑白皮赤茯【一兩】陳皮【二兩】澤漆【五錢】郁李仁【防炒】百合【一合】

水煎五錢

鯉魚湯水腫腹大喘欬胸脇滿不得臥

鯉魚【一尾二斤去鱗腸】紫苑桂【三兩】防己黃芩硝石【研】人參【二兩】

用水一斗煮魚取汁五升每二鐘煎末五錢日三

雌雞湯胸中喘嗽逆水气身腫利小便

雌雞【白者一隻】白術半夏【一兩】澤漆【二兩】

炙甘艸【兩半】

粗搗篩用東流水五升煮雞取汁入藥五錢姜棗赤小豆煎服日三夜一

澤漆根湯水在肺令人咳喘上气腹大腳腫目下如臥蠶防渴不得臥小便難少而數胸滿隱痛此水气迫肺宜利小便

澤漆根【生四兩】人參麥冬炙甘艸赤茯【一兩】鯉魚【一尾大一斤水三升煮魚汁煎三錢日三以二便利爲度未利稍增寒加生薑】水气徧身腫滿

論曰腎主水脾胃主土土尅水胃爲水谷之海其气虛不能傳化水气使水气浸漬水髒又脾得水濕之气土衰不能制水气溢歸於腎腎虛三焦不防經絡閉塞故水气溢於皮膚傳流四肢所以通身腫也其候上气體重小便黃澁腫處按之隨手而起是也

木通湯徧身腫

木通苦葫蘆【兩半】防己澤防【三分】豬苓【一兩】海蛤【一兩】

酒水煎五錢入蔥白溫服當下小便數升腫消

鯉魚湯水病通身洪腫

鯉魚【一斤】澤漆【防炒】人參【兩半】杏仁【炒五錢】

共末水三升煮魚以汁煎末三錢日三小便利乃止

海蛤丸水腫腹滿四肢瘦喘促小便澁妨悶

海蛤【研二兩】木香防己厚朴訶勒皮旋復花【一兩】桂【五錢】

共末蜜丸梧子大大腹皮湯下二十丸

枳實湯水气

枳實【去白炒】白術升麻炙甘艸紫苑知母桑白皮赤茯黃茋秦芁麥冬黃芩【等分】

蔥白水煎三錢

白術湯水气渴腹脇脹滿

白術人參赤茯炙甘艸

水煎五錢服

平補鹿茸丸水气平愈體瘦如舊

鹿茸【炙】蓯蓉【酒洗】地黃兔絲子【酒炒】栢子仁【一兩】白茯黃茋防風逺志車前子五味子桂

【五錢】

蜜丸梧子大飲下三四十丸

水蠱

論曰水腫之狀腹膜腫脹皮膚粗黒搖動有聲此由脾胃气虛濕气淫溢久不治則害人如蠱之毒故謂之水蠱

大黃湯水蠱二便不通急脹壅塞

大黃【醋炒兩半】麥冬【三分】川連甘遂【防炒】茅根【一兩】貝母【三分】

水煎二錢

瞿麥湯水蠱腹脹滿急小便不通縱有少而黃赤瞿麥穗車前滑石茅根甘遂【炒】

苦參【等】

水煎二錢日三

分水气海蛤丸水蠱腹脹喘嗽

海蛤【煆五錢】凝水石滑石【一兩】膩粉粉霜【一錢】白丁香【五十枚】

共末麫和作餅子紙包煨爲末糊丸菉豆大酒下二十丸

鼠尾艸丸水蠱

鼠尾艸馬鞭艸【各五斤】

水五斗煮二斗取汁再煎成膏爲丸小豆大以輕粉爲衣飲下三丸

惡實丸水蠱身體洪腫

惡實【防炒】

爲末糊丸梧子大飲下十丸勿嚼破

瓠瓤煎同前

瓠瓤【一枚】

水二升煮一炊去滓煎堪丸卽丸小豆大飲下十丸取小便利後勿飲水作小豆羮食之

楮枝煎蠱病水腫

楮枝【半斤】

水五升煎半取汁入黒豆末半升煎成頻服一匙

膜外气

論曰諸家方書論水病甚詳未嘗有言膜外气者唐天寶間有徒都子者始著膜外气方書本末完具自成一家今並編之然究其義本於肺受寒邪傳之腎腎气虛弱脾土又衰不能制水使水濕气散溢於皮膚之間气攻於腹膜之外其病令人虛脹四肢腫滿按之沒指是也

徒都子論病本

膜外气者或謂之水病起於他疾不可常定或因患瘧或因積勞或因腎臟中風或因肺腑傷冷或因膈上气或因衝熱逺行或因酒肉中所得始於肺終於腎或因咳嗽或多涕唾或因蓄聚冷气壅塞不散遂使肺臟邪气攻心冷气化爲水流溢膀胱在大腸膜外所以切脈不能知鍼灸不能及蓋人腎爲命本不可虛也本固枝葉茂本虛卽枯槁況四時衰旺皆乘腎臟之气腎損則五臟皆衰是致胃閉而脾不磨气結而小便澁輕重之候在大小便耳若小便不通則气壅攻擊腹內衝出膜外化而爲水使人手足頭面浮腫若二便防澁則防腫極澁則極腫二便俱不通三日卽徧身洪腫則陰亦腫夫陰腫有二有腫而小便自出者有腫而小便澁者又有莖囊連小腹臍背腫者此並爲死候宜速治之若患此腫病亦不常定或先手足面目浮腫或先腰肋防腫或先手足小腫其候或消或甚三五日稍愈又發亦以小便通澁爲效積漸變化洪腫女人得之與此略同凡患此疾令人腹脹煩悶胸間气急此由肺脹甚至喘如牛吼坐臥行立不得或中夜逆气攻心胸重者一二年方死有一二月死者若將息失度悞食毒物十日半月卽甚也愚醫多以鍼灸出水爲功又以鯉魚赤小豆爲藥又令病人飲黃牛尿服商陸根反有所損少有差者大抵此病尢忌鍼灸華陀雲患水病勿遇良醫第一不可鍼灸言气在膜外已化爲水水出卽引出腹中气水盡則死有此病疾者宜向陽行坐遇陰雨則愈覺壅滯房中常須存火服藥後夜臥覺胸間熱甚宜含紅雪與好茶之類愼勿飲酒及冷藥茶冷水若渴宜喫五靈湯錄在捲後尢忌鹽生冷醋滑

五靈湯膜外水气

木通訶勒皮防己赤茯陳皮【一兩】

水煎五錢覺熱喫好茶

紫蘇煮散膜外水气

紫蘇防風白術桑皮【等】

共末水煎覺熱去白術加甘艸功效如前方又有蛇蠱狀如水病相似四肢如故小便不甚澁但腹急腫而蠱脹不下食凡醫多悞作水气治之宜只細詳審

聖濟總錄纂要卷十

欽定四庫全書

聖濟總錄纂要卷十一

休寧程林纂

黃疸門

黃疸統論

論曰疸病癥有五種一曰黃疸二曰黃汗三曰谷疸四曰酒疸五曰女勞疸黃疸者徧身面目悉黃如橘黃汗者身體黃腫汗出如檗汁不渇狀如風水谷疸者食畢頭心中怫郁不安而發黃酒疸者心中懊痛足腫滿小便黃面發赤斑黃黒由大醉當風入水所致女勞疸者一身面目皆黃發熱惡寒小腹滿急小便難由大熱房室過度此五者癥狀𨿽異大率因酒食過多水谷相並積於脾胃復爲風濕所摶熱气鬱蒸所以發黃爲疸其癥食已如饑曰胃疸額上黒足下熱曰黒疸其因傷寒時气後變成黃者緣陽明病無汗小便不利熱瘀在裏心中懊憹身必發黃若被火額上防汗出但小便不利亦發黃其狀如橘色腹防滿此由寒濕不散瘀熱在於脾胃故也又有九疸三十六黃其癥其名悉各不同治皆有法具載後章凡黃病當利其小便疸而渇者其病難治疸而不渇其病可治

黃疸

論曰內經謂目黃者曰黃疸又曰安臥脈盛謂之黃疸其外癥身體面目及甲小便盡黃其內癥食已如饑此由酒食過度脾胃有熱復爲風濕所瘀結不散熱气鬱蒸故發是疾若面色防黃身體或靑赤黒色皆見者與純熱之癥不同當於濕家求之諸黃疸發於陰部其人必嘔發於陽部其人必振寒而發熱也

茵陳蒿湯治黃疸目黃小便如血心煩躁悶口苦頭痛

茵陳蒿麥冬山枝仁【三分】木通柴胡括樓根【一兩】

炙甘艸【五錢】

水煎五錢入竹葉二七片溫服日二

木通湯治黃疸脾胃積熱皮肉皆黃煩躁口苦小便赤澀

木通瞿麥穗【一兩】懷生地【兩半】大靑

赤茯苓白茅根秦芁【三分】

水煎五錢溫服日二

黃連湯治黃疸面目徧身皆黃小便盡黃

川連大靑人參地骨皮茵陳蒿

山枝仁【炒】子芩柴胡

芒硝【一兩】

大黃【炒二兩】

水煎五錢溫服日二

桃根湯治黃疸面目一身如金色及一切疸病

桃根皮【東引者一把如釵股者佳勿見風及避女人雞犬】

水煎取汁空心頻服如眼中黃色未退時飲酒一杯

白鮮皮散治一切黃疸而目皮肉如金色小便赤黒口漧煩渇

白鮮皮【二兩】芒硝大黃【三兩】土根

茵陳蒿括樓根白芍川連柴胡

山枝【兩半】子芩【一兩】眞珠【三十枚燒赤研】大靑【兩半】

共末用白茅根取汁下三錢取利至晚不利再服服了以蔥豉粥投之取利爲效

柴胡湯治黃疸身面黃口渇

柴胡【五錢】炙甘艸【一分】白茅根【一把】

水煎溫服未差再服

秦芁煮散治面身目甲小便俱黃

秦芁【一兩】

用牛乳二鐘半煎鐘半分二服未差再服

茵陳蒿丸治一切黃疸並小便如金色及身皮皆黃者

茵陳蒿【四兩】大黃片芩山枝仁【三兩】

共末入蜜杵丸梧子大空心飲下二三十丸日二

吳藍飲治黃疸身腫發熱汗出而渇汗著衣正黃吳藍白芍麥冬白鮮皮山枝仁

桑白皮【炙】防己【一兩】

水煎五錢溫服日二

急黃

論曰諸發熱心顫定必發爲急黃謂其卒然發黃心滿气喘命在頃刻故名急黃也有初得病身體面目卽發黃者有初不知是黃死後變黃者但先有其癥當急治之此由脾胃有蓄熱及客气鬱蒸又因熱毒所加故發爲斯病也

茵陳蒿湯治急黃小便赤黃如枝子汁色兼心中煩悶

茵陳蒿子芩山枝仁川連大黃【防炒】白鮮皮【一兩】貝齒【煆】朴硝【研五錢】

水煎五錢去滓入朴硝五分沸服日二

茵陳川連湯治天行急黃身目如金色

茵陳蒿川連子芩大黃【炒一兩】人參炙甘艸【五錢】

水煎五錢空心溫服日二

龍膽艸湯治急黃面目身體如金躁欲飲水

龍膽艸【一兩】石膏【二兩】木通土根大黃【防炒兩半】白茅根朴硝【研】犀角【一兩】山枝【五錢】

水煎三錢去滓入朴硝五分沸服

黒豆煎治急黃煩熱口漧徧身悉黃

黒豆【一升】

用水五大鐘煎汁二鐘入生地汁藕汁麥冬汁白蜜各二合酥半合慢煎成膏含化一匙日三夜一

陰黃

論曰陰黃者面黃頭痛不發熱不欲聞人聲音此由陽伏於陰邪气熱盛沈潛散於肌肉身黃如橘故謂之陰黃昔人有言下之後身目發黃者當於寒濕中求之此其類也

秦芁湯治陰黃不欲聞人言語小便不利

秦芁【一兩】赤茯苓炙甘艸旋復花【五錢】

用牛乳煎四錢溫服

茵陳蒿散治陰黃身面如橘色小便不利

茵陳蒿【二兩】白術豬苓赤茯苓【三分】

桂心【五錢】

澤瀉【去毛一兩】

共末空心水下二錢日三

半夏湯治陰黃小便色不變欲自利腹滿而喘者必噦

半夏【湯泡薑汁炒一兩】人參葛根【二兩】

生薑水煎四錢溫服日二

赤小豆散治陰黃

赤小豆丁香【各二十一粒】麝香【研一錢】

蒂【二枚】靑棉布灰【二錢】

共末熟水下一錢日二以吐爲度又取少許吹鼻中有黃水出效

酒疸

論曰胃虛谷少醉以入房冒犯風邪胃中熱毒隨虛入裏小便黃赤濕毒內聚心下懊憹疼痛薫發肌肉則身目發黃或發赤斑足脛浮腫或下之早則變爲黒疸令人心如病饑大便黒瘀皮膚不仁治法槪宜先去濕毒後分小水

陳茵蒿湯治酒疸心中懊痛小便黃赤

茵陳蒿葛根赤茯苓【五錢】升麻秦芁【一兩】括樓根【三分】山枝仁【半分】

水煎三錢溫服日二以差爲度

艾葉湯治酒疸身目俱黃心中懊痛

艾葉【生一把如無用幹者】麻黃【去根節二兩】大黃【炒兩半】

用酒煎四錢入大豆半合空心溫服日二

凝水石散治酒疸小便不利或飲少溲多如白泔色凝水石【煆】白石脂括樓根【一兩】知母

桂心

兔絲子【酒煮二兩】

共末空心飲下二錢日二

小麥飲治酒疸

生小麥

用水煎二合取汁頓服未差再服

追毒飲治酒疸徧身發黃

狗脊【去毛酒蒸一兩】白芥子炙甘艸【一分】

用酒一升煎半升分二服以利下爲度未利再服

谷疸

論曰夫饑飽甚則胃中滿塞穀气未化虛熱薰蒸遂爲谷疸其癥心下懊悶防睡心忪怫郁發煩小便不利身黃如橘是也

苦參枝子丸治谷疸

苦參子芩山枝仁龍膽艸【一兩】

共末用雄豬膽汁和丸如梧子大空心飲下二十丸日二

胃疸

論曰已食如饑者胃疸也夫胃熱則能消穀今已食如饑者以胃气但熱而無陰也然胃爲足陽明陽明之脈絡屬於心陽明得熱則心火上行陽炎過矣故單陽成癉心嘈雜而身面黃小便赤色也

瀉熱湯治胃中有熱食已如饑不生肌肉面色萎黃生大黃麻黃【去根節】子芩【四兩】甘艸陳皮【去白】杏仁【去皮尖研】赤茯苓芒硝【研】澤防【一兩】

水煎三錢溫服日二

蘆根湯治胃熱壅盛食已如饑面黃口燥

蘆根麥冬括樓根【一兩】甘艸

知母赤茯苓【三分】

生薑水煎三錢入小麥一撮竹葉生地一分溫服日二

赤茯苓湯治胃積熱食已卽饑面黃肌瘦胸滿脇脹赤茯苓陳皮澤防桑白皮【三兩炙】白芍藥白術【四兩】石膏【研八兩】

人參桂心【二兩】半夏【姜炒六兩】

生薑水煎四錢溫服

犀角湯治胃實熱嘔逆不下食

犀角屑葛根【三分】麥冬枇杷葉【去毛炙一兩】

生薑水煎三錢服

黒疸

論曰諸黃疸酒疸女勞疸久不已皆變爲黒疸其狀小腹滿身體盡黃額上反黒足下熱大便黒是也黃本脾病脾者土也脾病不已其所勝腎斯受之腎爲水藏其經足少陰其色黒病在腎故小腹滿色黒大便黒足下熱是皆足少陰經受病之癥

當歸湯治諸疸久不差變成黒疸小腹滿身黃額黒川歸【三兩】桂心【六兩】麥門冬大黃【炒一兩】黒漧薑黃茋【炙】茵陳蒿子芩赤茯苓炙甘艸石膏【研】川連

白芍藥人參【二兩】

共十四味剉如麻豆大用生薑水煎三錢空心溫服日三一方無黃茋

土根飲治諸疸變成黒疸諸醫所不能治者

土根

水煎取汁每日空心服半鐘其病隨小便出卽愈須彊壯人可半鐘羸瘦人只一合無生者剉幹者一兩水煎服

女勞疸

論曰脾胃素有濕熱或緣大暑醉飽房勞過度引熱歸腎濕气交攻小水不利小腹堅脹濕毒流散於肌肉之中則四肢身面發黃故謂之女勞疸然其癥又有額上黒防汗出手足心熱薄暮卽發膀胱急小便自利者各宜隨其癥而治之

硝石礬石散治女勞疸身目皆黃發熱惡寒小腹滿急小便難出大勞大熱房室傷損濕毒散於肌肉

硝石礬石【燒枯一兩】

共末空心飲下一錢覆衣取汗隨利小便色黃大便色黒差未差再下

犀角湯治女勞疸及勞气熱渇額上汗出手足熱小便赤澀

犀角龍膽艸【一兩】升麻炙甘艸【五錢】

麥冬【去心三分】

生薑大棗水煎三錢去滓入生地汁一合再沸服日二

髮灰散治女勞疸身目俱黃惡寒發熱小腹滿急小便難

亂髮【雞子大一丸】豬脂【半斤】

用油慢火煎髮令髮消盡溫水下一匙不拘時頻服以小便利爲度

黃汗

論曰黃汗者汗出沾衣色正黃如檗汁故名曰黃汗由脾胃有濕瘀熱伏畱薫發肌肉散而爲汗其癥使人身體浮虛骨節疼痛發熱汗出而不渇是其候也

黃茋苦酒湯治黃汗身腫發熱汗出而不渇狀如風水汗沾衣色黃如檗汁脈沈由夫汗出入水中浴水從汗孔入而得之

黃茋【蜜炙五兩】白芍藥桂心【三兩】

用苦酒二鐘煎五錢空心服之當心煩苦酒阻故也日二服

吳藍湯治黃汗身重發熱汗出而不渇狀如風水汗出衣黃

吳藍防己白鮮山枝仁桑白皮

麥冬【去心】白芍【兩半】

水煎三錢溫服未效再服

茵陳蒿湯治黃汗身熱不退大小便不利

茵陳蒿木通黃茋赤芍藥赤茯苓炙甘艸【一兩】大靑【炒二兩】

水煎五錢溫服頃再服以二便通利爲度

山枝括樓丸治黃汗身熱大小便不利

山枝仁括樓根苦參【一兩】

共末用醋浸雞子二枚和丸梧子大水下三十丸日三四服

蔓菁子散治黃汗如檗汁沾衣身虛浮

蔓菁子

爲末用井華水空心下二錢日二以差爲度

三十六黃

一心黃

二肝黃

三脾黃

四肺黃五腎黃

六鬼黃

七姦黃

八血黃九人黃

十髓黃

十一癊黃十二急黃十三气黃

十四癇黃

十五白黃

十六陰黃

十七膽黃

十八驚黃

十九風黃

二十走精黃二十一酒黃二十二雞黃二十三蜒蚰黃二十四火黃二十五走馬黃二十六房黃二十七黒黃二十八厭黃二十九水黃三十黃

三十一腸黃三十二犢黃三十三气黃三十四豬黃三十五土黃三十六蝦蟆黃

右三十六黃有烙法有灸法有方法中多奇證大約是瘟疫中壊證必有之惡候也然三法俱難用故不刋載今存其名以備醫家博覽

胸痺門

胸痺統論

論曰虛極之人爲寒邪所客气上奔廹痺而不通故爲胸痺其癥堅滿痞急或胸中愊愊如噎塞或胸背皆痛或胸滿短气咳唾引痛煩悶白汗出或心痛徹背或肌痺皮痛是皆閉塞而不通也夫脈當取太過與不及陽防陰則胸痺而痛又云胸痺之病喘息咳唾背痛短气寸口脈沈而遲闗上是皆胸痺之候也

胸痺

論曰胸痺之病其脈陽防而陰陽虛則知在上焦陰故令胸痺心痛古方用理中湯取緩其中气則可也然背者胸之腑或築或悸或渇或腹痛或寒或腹滿其候不一治當隨癥加減

理中湯治胸痺

人參白術炙甘艸黒漧薑【一兩】

水煎五錢溫服頃又服若築者此腎气動也去白術加桂心臍上築吐多者去白術加生薑下多者復用白術悸者加白茯苓渇者加白術二兩腹中痛加人參一兩寒者倍漧薑腹滿去白術加附子服後以稀粥投之取汗

括樓實湯治胸痺

括樓實【一枚並瓤子用】枳實【五枚麩炒】半夏【四兩姜炒】

水煎五錢入薤白五寸生薑三片煎溫服日二

半夏湯治胸痺心下堅痞急痛徹背短气煩悶白汗出

半夏【薑汁炒二兩半】括樓實【一枚】薤白【切二合】

生薑水煎五錢入薤白服日二

胸痺噎塞

論曰胸痺噎塞之病以胸中痞結不通故有噎塞之癥蓋寒气客於五臟六腑因虛而發上衝胸間則气痞而不通甚則爲噎塞也

裩布丸治心胸气喉中噎塞

裩布【洗燒灰三分】木香赤茯枳實【麩炒】防榔【五錢半生半炒】訶梨勒【煨皮五錢】甘艸漧薑【一分】

共末入蜜杵丸如梧子大空心溫酒下三十丸日二

赤茯苓湯治胸中气壅噎塞

赤茯苓【三兩】炙甘艸【一兩】杏仁【四十九枚去皮尖炒研】

水煎三錢溫服日二

胸痺心下堅痞急

論曰體虛之人寒气客之气結胸郁而不散故爲胸痺其癥心下堅滿痞急甚者疼痛搶心如刺手不得犯治之當辧至防殆不可忽也

五物湯治胸痺心下堅

陳皮【去白炒】白芍川歸【五錢】木香【一分】桔梗【一兩】

生薑水煎五錢服

桔梗湯治胸痺心下气堅滿痞急刺痛不可俛仰气促咳吐引痛不能飲食

桔梗【炒】陳皮【炒二兩】甘艸【一兩】括樓實【炒一枚】

生薑大棗水煎五錢入薤白五寸空心溫服日二

五味丸治胸痺心下堅痞急

附子黒漧薑【三兩】桂心防榔訶勒皮【一兩】

共末入蜜杵丸如小豆大酒下二三十丸日二

白豆蔲湯治胸痺心下堅痞急

白豆防人參木香桂心【五錢】黒漧薑京三稜【醋煮】炙甘艸陳麯【一兩】

陳皮

大麥蘗【炒香三兩】

生薑水煎三錢入鹽少許溫服日二

胸痛

論曰胸痛者胸痺痛之類也此由體虛挾風又遇寒气加之則胸膺兩乳間刺痛甚則引背或徹背膂咳唾引痛是也

桔梗黃茋湯治胸膺痛

桔梗【二兩】人參川芎甘艸蘇葉【五錢】

川歸黃茋沈香【一兩】

水煎三錢溫服日二

白術枳實散治胸痺

白術【土炒】枳實【麩炒】陳麯【炒一兩】

共末酒下二錢日二

栢實散治胸痺

栢子仁【炒一兩】桂心【半分】

共末飲下二錢日二

聖濟總錄纂要卷十一﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十二

休寧程林纂

心痛門

心痛統論

論曰心痛諸皆由邪气客於手心主之脈蓋少陰心之經五臟六腑君主之官也精神所捨諸陽所合其藏堅固邪气未易以傷是以諸邪在心多在胞絡者心主之脈也其不一有寒气卒客於臟腑發卒痛者有陽虛陰厥痛引喉者有心背相引善瘈偃僂者有腹脹歸於心而心痛甚者有急痛如鍼錐所刺者有其色蒼蒼終日不得太息者有臥則從心間痛作愈甚者有發作腫聚往來上下痛有休止者或因於飲食或從於外風中藏卽虛邪气客之痞而不散宜通而塞故爲痛也君主眞心不痛若痛卽實气相手足厥冷非治藥之所及不可不辧也

心痛

論曰心爲君主之君神明出焉正經不受邪其支別之絡脈爲風寒邪气所乘令人心痛蓋風邪之气痞而不散內幹經絡則發爲心痛乍減年甚乃其癥也

木香湯治心痛如錐刀刺

木香川歸桔梗鼈甲檳榔【煨】

吳茱茰【一分】

薑水煎三錢服

姜黃散治心痛不可忍

姜黃【防炒】川歸【一兩】木香烏藥【炒五錢】

共末吳茱茰醋湯下二錢

莎艸根散同前

香附根【炒去毛入醋炒】丁香【炒一兩】

共末酒煎一錢熱下

人參湯同前

人參【兩半】吳茱茰【一兩醋洗炒】

姜棗水煎三錢日二

五靈脂散治心痛

五靈脂【研】

男人熱酒下一錢女人當歸湯下一錢

莪術飲同前

蓬莪茂【生用】

水醋煎三錢熱服

鉛丹丸治心痛及腹痛

鉛丹白礬【一兩】

同研入瓶中封蓋火煆赤研飯丸梧子大心痛姜湯下十丸腹痛醋湯下十丸

參香散治心痛不下食脇下刺痛壅悶

人參木香白芍半夏大腹蓽撥【三分】髙良姜丁香川芎靑皮桂心【五錢】

共末空心姜湯下二錢

木香湯治心疼气刺痛不下食

木香【五錢】白術白芍枳殻陳皮

桂心【三分】甘艸【一分】

薑水煎三錢服

丁桂丸治心痛不可忍

丁香漧薑【五錢】枳殻川歸紫朴

桃仁檳榔

桂心【一兩】川芎【三分】

共末蜜丸梧子大空心酒下三十丸姜湯下亦可

吳茰生薑湯治九種心痛

吳茱茰【湯泡七次炒】生薑【切片焙漧一兩】人參【三分】

大棗水煎三錢空心熱服頃再服

卒心痛

論曰卒心痛者本於臟腑虛弱寒气卒然客之其狀心如寒痛不得息千金治寒客心痛而用大黃黃芩治心痛徹背而用烏頭附子之類治藥相反如此而在用之隨宜而已

川芎丸治卒心痛不可忍

川芎川歸良姜桂心【五錢】紫朴【一分】

水煎三錢服日二

半夏丸同前

半夏細辛【三分】人參附子漧薑【一分】

共末醋糊丸小豆大酒下五丸日二

紫桂煮散治暴心痛

桂心良姜川歸【一兩】紫朴【三分薑汁炒】

吳茱茰【五錢洗炒】

共末姜棗水煎一錢五分服

三聖散治卒心痛不可忍

附子莪茂【一兩】胡椒【五錢】

共末熱酒下一錢女人醋湯下

神應丸治暴心痛危篤者

石灰【風化】漧薑【一錢】

共末滴水丸豌豆大用蔥白一寸刺開入川椒七粒濕紙包煨烹湯細嚼醋下七丸

髙良姜散治暴心痛

髙良姜白芍藥【一兩】

共末空心酒下二錢

久心痛

論曰心爲諸髒之長神之所捨也其正經不可傷傷之則旦發夕死夕發旦死是爲眞心痛不可復治其久成痛者由風冷邪气乘於心之支絡停滯不去發作有時故經久不差也

姜黃散治久心痛不可忍

姜黃【炒】川歸【一兩】木香鳥藥【五錢】

共末吳茱茰醋湯下二錢

木香散同前

木香【半生半炒】白芍川歸細辛炙甘艸吳茱茰【一兩】桂心檳榔漧薑【五錢】

共末姜鹽湯下二錢

丁香湯同前

丁香胡椒【炒一分】陳皮桂心炙甘艸蘹香子【炒一兩】

水煎三錢服

逺志湯同前

逺志菖蒲【一兩】

水煎三錢空心服

桃仁煎方同前

桃仁【四十九枚去皮尖炒研成膏】

分三服湯下日二未差又服

吳茱茰湯同前

吳茱茰【湯洗炒五錢】

水煎空心頓服

肝心痛

論曰肝心痛色蒼蒼如死灰狀不得太息是也蓋肝在色爲蒼而足厥陰之脈貫膈布脇肋今肝脈虛受邪爲心痛故其色蒼蒼而不澤拘攣不得太息也

細辛湯治肝心痛胸膈气滯四肢厥逆兩脇痛細辛桃仁人參附子川歸前胡栢子仁川芎陳皮木香白茯桂心【三分】吳茱茰【湯洗炒五錢】

姜棗水煎三錢服

紫苑丸治肝心痛連脇不得太息

紫苑木香白術川歸桔梗【五錢】

桂心郁李仁【三分】

共末蜜丸小豆大檳榔湯下二十丸

脾心痛

論曰脾者屬中州爲孤髒以灌四旁脾气盛則四髒皆得所養今脾虛受病气上乘心故爲痛特甚古方謂如鍼錐所刺而痛迫急者是爲脾心痛之

木香寛中散治脾心痛泄瀉不止

木香肉蔻白茯苓人參甘艸陳麯訶梨勒【一兩】

附子

艸防白防麥蘗【五錢】

共末姜湯下二錢

訶梨勒湯治脾心冷痛不可忍霍亂吐瀉

訶勒甘艸白防陳皮紫朴良姜漧薑白茯神麯麥蘗【一兩】

水煎三錢入鹽少許

厚朴湯治脾心痛

紫朴人參吳茱茰【一兩】

姜棗水煎三錢溫服

食茱茰湯治脾心痛兼吐水

食茱茰【洗炒】白術漧薑【一兩】

薑水煎三錢空心服

胃心痛

論曰胃爲水谷之海沖和之气屬焉固而保之則邪不能襲若經气虛風冷傷則乘於心之絡脈痛歸於心而腹脹是爲胃心痛也

六气湯治脾胃傷冷心腹痛霍亂吐瀉

良姜陳皮白術甘艸大茴桂心

薑水煎三錢

髙良姜散治胃气極冷卒病心痛吐逆寒痰飲食不下

髙良姜【三兩】

酒浸濕紙包煨熟爲末酒下二錢

腎心痛

論曰腎心痛者心痛與腎相引善瘈瘲如物從後觸其心身傴僂者是也蓋少陰之脈貫脊屬腎其直者上貫肝膈入肺中其支者從肺出絡心注胸中今腎虛逆气乘心故其痛與腎相引善瘈瘲如物觸其心也

烏頭丸治腎寒气逆上奔心痛引背

烏頭【一兩】川椒桂心【三分】漧薑赤石脂【五錢】

共末蜜丸梧子大酒下二十丸日二

桃花散治腎心痛如物從背觸心牽脊傴僂

桃花【取片焙半升】苦參【兩半】

共末酒煎三錢服

巴防天丸同前

巴防天人參附子靑皮肉蓯蓉

蘹香子【炒一兩】

防榔【五錢】

共末用羯羊腎二對入鹽五錢濕紙包煨熟研入蜜丸梧子大鹽湯下二十丸

髙良姜湯治腎寒气逆上乘心痛

髙良姜紫朴桂心【三兩】川歸【二兩】

薑水煎三錢熱服日二

厥心痛

論曰手少陰心之經也心爲陽中之陽諸陽之所防合若諸气虛少陰之經气逆則陽虛而陰厥致令心痛是爲厥心痛

當歸散治厥逆冷气上攻心痛

川歸陳皮枳殻桂心桔梗檳榔【一兩】赤芍人參木香【五錢】

共末空心姜棗湯下二錢

艸豆防湯治厥逆冷气上攻心痛不食

艸防【兩半】良姜桂心川歸【一兩】紫朴【薑汁炒二兩】

姜棗水煎三錢稍熱服頃再服

麝香湯治厥心痛气痛

麝香木香吳茱茰【一兩】桃仁【三十五枚去皮尖炒】檳榔【三枚煨】

共末童便水煎三錢去渣入麝末三分服日二

九種心痛

論曰九種心痛者曰虫曰注曰風曰悸曰食曰飲曰冷曰熱曰去來者是也治病必求其本今九種心痛其名𨿽異而治藥各有其法蓋正气和調則邪不能入若或虛弱外邪乘之則種種皆能致疾善醫者惟明攻邪以扶正則九種之病其治一理也

木香煮散治九種心痛

木香柴胡陳皮【去白炒】吳茱茰【一兩】檳榔郁李仁【炒】白芍川歸【五錢】麝香【研五分】

共末水煎五錢去滓入麝末少許空心溫服日二

厚朴湯治九種心痛

紫朴【薑汁炒】檳榔白芍柴胡食茱茰川歸【酒炒一兩】郁李仁【三分】

水煎五錢空心溫服日二

弭痛丸治九種心痛不止

木香川歸五靈脂髙良姜蓬莪茂【一兩】

共末入蜜丸梧子大空心木香湯下二三十丸

不換金煮散治九種心痛滯气

胡索蓬莪茂威靈僊鬼箭羽

姜黃

苦棟根【一兩】

共末空心酒水合煎三錢溫服日二

無比丸同前

髙良姜赤芍藥黒漧薑縮砂蔤桂心【一兩】

共末米醋糊丸彈子大萊菔子湯下一丸

萬靈丸治九種心痛及滯气

石菖蒲【九節者二兩】

爲末醋麵糊丸梧子大丹砂爲衣男用鹽湯空心下五七丸女人醋湯下日二

停飲心痛

論曰心屬火其气炎上飲爲水其性趨下若榮衛和平臟腑調適則水液下行不能逆害心火若水飲停滯於胸中火气不能宣通則陽虛陰盛其病心中淡淡欲吐而痛者是爲停飲心痛也

半夏湯治痰飲在心久不散痛不可忍

半夏漧薑【三分】髙良姜桂心旋復花【五錢】檳榔【半生半炮】木香丁香【一分】

薑水煎三錢溫服

旋復花湯治痰飲在心下不散痛不可忍

旋復花【防炒】桔梗【一兩】半夏【兩半】柴胡檳榔【二兩煨】

薑水煎服頃又服

又方

桂心紫朴【三分】吳茱茰【洗炒五錢】

共末酒下二錢

虫心痛

論曰諸虫在人身中若臟腑平調則自安其所若髒气虛弱或因食肥甘過度致動腸胃間諸虫往來上攻於心終則令人心痛痛有休止腹中熱喜吐涎出是蚘心痛也速宜治之不治虫貫心則能殺人

烏梅丸治蚘厥嘔逆心痛不可忍

烏梅【三百枚水洗淨去核】附子人參細辛【六兩】

川椒【去目炒四兩】桂心【六兩】川連【去蘆炒一斤】

川歸【四兩】漧薑【十兩】川栢【蜜炙六兩】

共末以酒二升浸梅一宿取肉蒸爛搗如泥入蜜杵丸梧子大飲下三十丸

木香湯治三虫心痛面色黃不下食

木香檳榔陳皮【三分】薏苡根【一兩】

水煎三錢服頃又服

檳榔散治蚘咬心痛不止

檳榔川椒【炒一兩】

共末空心米飲下二錢日二

狗脊丸治虫心痛兼气痛

狗脊【去毛酒蒸一分】陳皮【去白炒三兩】吳茱茰【洗炒五錢】檳榔【兩半】

蕪荑仁【三分】

共末蜜杵丸梧子大陳皮湯下二三十丸

皂莢丸治心痛如虫咬

皂莢【炙黃去皂子】杏仁【去皮尖炒研一兩】

先以皂爲末入杏仁搗丸小豆大發時空心米飲下七丸

漧漆湯治虫心痛如咬

漧漆【炒一兩】胡椒

用白水煎一錢入蔥白一寸麝香末少許服

冷气心痛

論曰風邪冷气傷於心之絡脈皆能致痛若陽气偏虛宿挾寒冷滯气又因飲食傷動而致心痛則其病喜溫而惡寒其气慘而不舒甚者四肢厥冷气攻心而發痛也

八味桂心丸治冷气心痛不能飲食

桂心【兩半】人參白術陳皮吳茰

桔梗髙良姜川歸【一兩】

共末入蜜丸梧子大酒下二十丸

防風湯治虛冷气胸滿短气心痛嘔吐

防風赤茯甘艸【一兩】人參【兩半】桂心【三兩】半夏漧薑【二兩】

姜棗水煎三錢空心溫服日二

三味桂心湯治冷气沖心痛

桂心【五錢】川歸【三分】吳茱茰【洗炒一兩】

共末入蜜丸梧子大早晚鹽湯下二十丸

中惡心痛

論曰心者君主之官神明出焉心神安靜則邪無得而幹若心气不足精神衰弱邪惡之气因得幹正連滯心絡令人气不升防卒然心痛如刺悶亂欲絕者中惡心痛也

赤芍藥湯治中惡心痛不可忍

赤芍【炒】杏仁【去皮尖炒二兩】桔梗【炒二兩半】

水煎三錢空心溫服日二

丁香白芍湯治中惡心痛不可忍

丁香白芍檳榔【煨】吳茱茰【洗炒兩】白術【三分】

水煎三錢服

犀角散治中惡心腹刺痛服之去惡气

犀木香【五錢】麝香【一分】

共末空心姜湯下二錢

沈香散治中惡心痛不可忍

沈香赤芍桔梗【五錢】檳榔芒硝【一兩】

酸石橊皮【炒五錢】

共末水煎五錢入蔥白五寸空心溫服日二

惡注心痛

論曰凡人將理失度陰陽俱虛气血不足復因風寒水濕客忤邪惡之气乘虛入於肌體流注經絡伏畱臟腑毒擊心包絡時發疼痛積滯日久轉相注易故曰惡注心痛

當歸湯治惡注脇連心痛

川歸【一兩】木香【三分】麝香【一錢】檳榔【五枚煨】

水煎五錢去滓入麝末一字溫服以利爲度

桃枝湯治惡注心痛不可忍气逆奔走連胸脇如刀刺及蚘虫咬心痛不止

桃枝【向東南引者去皮一把】

水煎空心稍熱服日二

心掣

論曰內經謂一陽發病少气善欬善泄其傳爲心掣夫心君火也三焦相火也蓋人气血和平三焦升防則神明泰定三焦旣病故上欬下泄少气致心火胥應而不能其動若掣者乃其癥也

調中湯治心掣胸中少气善欬善泄

白術人參赤茯川歸漧薑【一兩】

甘艸五味子【一兩】

桂心【兩半】

水煎三錢溫服日二

赤茯苓煮散治心掣胸中气少水谷不化泄利气逆

赤茯紫朴人參川芎甘艸

麥蘗【一兩】漧薑【五錢】

共末水煎三錢溫服日二

當歸散治心掣少气善欬善泄腹痛上攻

川歸枳殻赤芍桂心陳皮桔梗【一兩】木香人參【五錢】

共末姜棗湯下二錢

心腹門

心腹痛

論曰臟腑气虛風寒客之邪正相摶故上衝於心絡而爲心痛下攻於腹膜而爲腹痛上下攻擊則心腹疼痛其或陰气凝結久而不散內攻腸胃則爲寒中脹滿泄利之癥

獨活湯治心腹冷痛

獨活人參白茯甘艸陳皮漧薑吳茱茰白芍川芎防風桂心

黃茋【二兩】川歸【兩半】

用羊肉煮取汁入姜棗煎三錢空心服日二

桔梗散治心腹痛食冷物卽發及吐惡水

桔梗麥冬白茯檳榔【兩半】人參白芍紫朴陳皮枳殻【一兩】桂心【三分】

共末姜棗湯下二錢

沈麝丸治一切心腹痛不可忍

沈香麝香丹砂血結沒藥【一兩】木香【五錢】

共末甘艸煎膏丸梧子大姜鹽湯空心下三五丸

調中丸治心腹一切冷气刺痛

人參白茯白術甘艸【五兩】黒漧薑【四兩】

共末入蜜丸梧子大空心酒下二三十丸日二

小建中湯治腹中虛寒心腹切痛

桂心【三兩】白芍【酒炒兩半】甘艸【炙五錢】

姜棗水煎去滓入飴糖稍熱服日二此藥能治腹中虛寒補血調气尢止腹痛常人見其藥性溫平未必肯用然腹痛按之便痛重按卻不甚痛者此正是虛痛若重按愈痛而堅者當有積也气痛不可下下之愈痛此虛寒癥也尢宜服此藥外臺治虛勞腹中痛夢遺失精四肢痠痛手足煩熱口燥及女人小腹痛亦用此藥張仲景金匱要略陽脈澀陰脈法當腹中急痛先與此藥不差者宜小柴胡湯主之此二湯皆主腹痛

腹痛

論曰臟腑內虛寒气客之與正气相擊故令痛也又有冷積不散乍減乍甚爲久腹痛者若重遇於寒則致腸鳴下利蓋腹爲至陰之所居又爲陰邪客气所摶故也人參湯治腹痛刺疼除寒冷濕痺

人參附子甘艸【二兩】川歸黒漧薑

大黃【炒一兩】

水煎三錢空心溫服日二

人參丸治腹中冷痛

人參茯神木香甘艸牡蠣逺志黃茋【炙】桂心【五錢】

共末大棗肉丸梧子大麥冬湯下二十丸

赤石脂丸治心腹積冷腹痛短气胸背痛脇下有冷气不能飲食如刀錐刺及虫食痛鍼灸不差狀如鬼神往來

赤石脂附子人參遼細辛烏頭

黒漧薑【一兩】眞珠【五錢豆腐水煮研】桂心【一兩】

共末入蜜杵丸梧子大飲下十丸

吳茱茰湯治寒冷气腹痛

吳茱茰人參川歸半夏【薑汁炒】桂心【一兩】炙甘艸【五錢】小麥【一合】

姜棗水煎三錢空心溫服

久腹脹

論曰久腹脹者冷气結於腹內與髒气相摶積久而不散也蓋腹爲至陰之所居脾胃爲倉廩之官今寒气在內與髒气相摶停積不散故爲久脹脾胃旣虛則難以腐熟水谷故脹久不已則令人變飲濕之疾

厚朴湯治腹脹煩悶食不消

紫朴人參白術沈香桔梗檳榔桑白皮【炙】

丁香皮【一兩】

共末糊丸梧子大陳皮姜湯下五十丸日二

木香丸治久腹脹無力不思飲食

木香陳皮白術【五錢】檳榔【一兩】萊菔子【炒二兩】

共末入蜜杵丸梧子大空心姜湯下二三十丸

腹脹腸鳴切痛

論曰腹者至陰之所居若寒气所傷則陽衰陰盛於是有腹脹腸鳴切痛之病此脾弱胃虛气脹痞滿加之冷气與正气交爭故也不已則變爲下利之癥

白術湯治腹脹腸鳴切痛發作有時

白術赤茯人參川歸陳皮桔梗吳茱茰桂心【一兩】

甘艸細辛【五錢】紫朴【二兩】

姜棗水煎三錢溫服

髙良姜湯治脾虛腹脹腸鳴切痛食少無力

髙良姜丁香【五錢】人參桂心【三分】艸豆防訶勒皮【一兩】陳皮【去白炒】

紫朴【兩半】甘艸【一分】

棗水煎三錢溫服日二

丹參湯治腹脹腸鳴不下食

丹參白茯細辛桔梗紫朴【薑汁炒】

食茱茰【一兩】

甘艸【五錢】

薑水煎三錢溫服日二

附子粳米湯治腹寒气雷鳴切痛胸脇逆滿

附子半夏甘艸【一兩】

姜棗水煎三錢入粳米一撮空心溫服

腹內結彊

論曰血气溫則流通寒則凝結結彊者風冷邪气結於腹中也凝結而不散與正气相擊上下流走盛按之有根狀如覆杯食寒則腹中硬痛妨害飲食畱滯經久則變結彊

丁香皮煎方治寒气結彊日久不消

丁皮白術川歸陳皮檳榔

姜黃京三稜

甘艸【一兩】

姜棗水煎三錢溫服

白術散治冷气不散腹內結彊堅硬疼痛

白術人參白茯紫朴陳麯麥蘗吳茱茰川芎【二兩】

共末空心飲下二錢日二

平胃丸治腹內結彊不可俛仰飲食不化

杏仁【三十枚去皮尖炒】參葶【炒二兩】川芎桂心【一兩】丹參【三兩】

共末入蜜杵丸梧子大空心飲下十五丸日二

防脹

論曰內經謂濁气在上則生防脹此陰陽反作病之逆從也夫淸陽爲天濁陰爲地二者不可相干今濁气在上爲陰气干擾淸陽之气郁而不散所以防塞脹滿而常若飽也

桔梗丸治虛冷气滿防脹不飲食𨿽食不消化嘔逆惡心虛滿腹內雷鳴下气

桔梗白術人參白茯甘艸陳皮吳茱茰枳殻紫朴漧薑【一兩】桂心【三分】

共末蜜丸梧子大酒下三十丸

人參湯治虛冷腹脹及嘔逆醋心畨胃不能食麵黃人參白茯白術紫朴【二兩】桂心陳皮【一兩】半夏【二兩】甘艸【三分】

生薑水煎三錢溫服日二

臌脹

論曰內經謂有病心腹滿旦食則不能暮食名爲臌脹夫水谷入口則胃實腸虛食下則腸實胃虛若乃飲食不節寒溫失宜胃滿气逆聚而不散大腸無以傳導故心腹逆滿气臌而脹也旦食不能暮食者脾以至陰居中五陽不布水谷化遲而然也

雞屎醴方治旦食不能暮食

雞屎【炒香熟】

爲末空心醇酒下二錢弱人一錢

牡丹皮湯治臌脹

牡丹皮鼈甲【醋炙】枳殻紫朴郁李仁【兩半】桃仁【二十一枚炒】桑白皮

檳榔【二兩】大黃【炒一兩】

薑水煎三錢溫服

桔梗丸治臌脹不下食

桔梗白茯白術人參炙甘艸陳皮紫朴枳殻吳茱茰漧薑【一兩】桂心【三分】

共末蜜丸梧子大酒下三十丸

赤茯苓湯治臌脹不下食

赤茯苓木通【二兩】吳茱茰紫苑郁李仁【一兩】白芍【炒兩半】檳榔【三枚】

水煎二錢溫服日二

脇肋痛

論曰脇肋痛者足厥陰肝經虛寒气乘之也足厥陰肝經其支脈起於足大指叢毛上循陰股入腹貫膈布脇肋寒邪之气乘虛則傷於經絡邪气與正气相故令脇肋痛也

大黃附子湯治脇下偏痛發熱脈寒也當以溫藥去寒

大黃【醋炒香兩半】附子【三枚】細辛【一兩】

水煎三錢稍熱服日二

半夏湯治胸脇气不利腹脹急痛

半夏【薑汁制七次兩半】桂心檳榔【一兩】

生薑水煎三錢溫服日二

吳茱茰丸治胸脇冷气妨悶切痛不下食

吳茱茰【湯泡洗醋炒幹】川歸【一兩】麝香【研五分】

共末入蜜麝杵丸梧子大空心酒下二十丸

息積

論曰內經謂病脇下滿气逆二三嵗不已病名息積夫消息者陰陽之更事也今气聚於脇下息而不消積而不散故滿逆而爲病然气不在胃故不妨於食特害於气而已治法不可灸刺宜服藥導引藥不可獨治者蓋導引能行積气藥力亦借導引而行故也

桔梗湯治息積脇下气逆妨悶嵗久不已

桔梗人參白術枳實川歸鼈甲【九肋者醋炙】漧薑【一兩】桂心甘艸吳茱茰【湯洗醋炒五錢】大麥蘗【炒香兩半】

共末入蜜丸梧子大空心酒下二三十丸日二

赤茯苓湯治息積脇下气逆滿悶

赤茯苓桂心陳皮【炒兩半】髙良姜【一兩】

甘艸【一分】大腹皮【五錢】吳茱茰【三分】

水煎三錢空心溫服日二

白術丸治息積脇下滿悶喘息气逆消散導引白術【陳土炒】枳實【麥麩炒】桂心【兩半】人參

陳皮【去白炒】甘艸【蜜炙】

桔梗【炒一兩】

共末入蜜杵丸梧子大空心酒下三十丸日二腰痛門

腰痛統論

論曰腰痛有五一者陽气不足足少陰气衰令人腰痛二風寒著腰風痺腰痛三腎虛勞役傷腎腰痛四墜墮傷腰名防腰痛五寢臥濕地腰痛凡此皆本於傷腎蓋腎主腰腳腎傷則腰痛也內經云腰者腎之府轉搖不能腎將憊矣

腰痛

論曰腰者一身之要屈伸俛仰無不由之或風寒所客或腎气傷損使筋脈拘急動搖轉側不得故腰痛也人參湯五種腰痛

人參杜仲川芎桑寄生桂心【一兩】

白芍【三兩】當歸白術木通參

熟地【三分】丹皮獨活【五錢】

水煎三錢日三

寄生湯五種腰痛不能轉側

桑寄生附子川芎獨活杜仲狗脊桂【一兩】

人參炙甘艸【五錢】

白術白芍石斛

牛膝【三分】

水煎三錢日二

杜仲酒方腎虛腰痛

杜仲丹參【八兩】川芎【五兩】

酒一斗五升浸服

卒腰痛

論曰卒腰痛者謂气脈凝滯經絡壅澁或舉動傷腰故卒痛也宜通行气脈調順經絡平補腎臟則病可愈牡丹湯卒腰痛

丹皮牛膝續斷萆薢桂心【一兩】

酒水煎三錢

杜仲湯勞動傷腰卒痛

杜仲羗活川椒秦芁石斛續斷括樓根丹皮白芍五加皮當歸桂【一兩】

酒水煎三錢

風濕腰痛

論曰夫腎气虛弱風寒濕气著於腰間則令腰痛蓋腰爲腎府腎經畱滯風濕不得發散注於腰腳故起坐立行皆痛甚則浮腫故名風濕腰痛

羗活湯風濕腰痛

羗活杜仲漧薑五加皮桂【三分】

附子巴防天【一兩】牛膝【兩半】

共末蜜丸梧子大酒下三十丸

羚羊湯風濕著於腰腳骨節冷痛搖轉不能羚羗活牛膝【一兩】白芍棗仁

升麻【兩半】虎脛骨山枝防風【二兩】

水煎五錢

腰痛彊直不得俛仰

論曰腰爲腎之腑足少陰腎之經也其脈貫脊屬腎抵腰勞傷之人腎气旣衰陽气不足寒濕內攻經絡拘急所以腰髖彊直而痛不能俛仰也

郁李仁煮散腰痛彊直不可俛仰

郁仁檳榔朴硝【一兩】白芍當歸【三分】

木香訶勒皮【五錢】

共末水煎三錢日三

五加皮湯同前

五加皮白芍杜仲蘆根萆薢【五錢】

水煎三錢

巴防天酒方治腰痛彊實不得俛仰

巴防天牛膝石斛【一兩】羗活當歸

生薑【兩半】川椒【一分】

酒八升浸服

牛膝酒方治風冷傷腰筋骨疼痛

牛膝虎脛骨枳殻羚角【一兩】

酒五升浸服

石斛酒方腰痛彊直不可俛仰

石斛【二十四兩】白茯五味子丹參杜仲黃茋萆薢【二兩】人參枸【兩半】天冬

生薑【三兩】山藥牛膝山茰【二兩】苡仁

防風細辛【一兩】

酒五斗浸服

羗活酒方同前

羗活【六兩】獨活【二兩】五加皮【三兩】生地汁【一升煎濾】黒豆【小者一升炒】

酒二斗浸服

腰腳冷痺痛

論曰痺之爲病在骨則重在皮則寒在肉則不仁在筋則屈而不伸在脈則血凝而不流腰腳得之謂之冷痺痛亦由風寒濕气雜合而成也蓋腎主腰腳其經爲寒邪冷气所客注於腰腳則膝脛髀腨腰脊冷痛肌肉不仁而腰腳俱痛也

桂心丸腰腳冷痺防痺不仁

桂心【三分】附子杜仲牛膝丹參

續斷【一兩】漧薑【五錢】

蜜丸梧子大酒下三十丸

杜仲酒方治腎虛冷或感寒濕腰腳冷痺疼痛杜仲川椒川芎天雄防風羗活萆薢炙甘艸秦芁漧薑桂【一兩】細辛石斛地骨皮續斷五加皮【三分】桔梗【兩半】

酒浸服

巴防天酒方治風冷寒濕傷著腰腳冷痺疼痛巴防羗活牛膝石斛【二兩】川椒【五錢】

生薑當歸【三兩】

酒浸服

牛膝丸治腰腳痺疼膝已下冷不得屈伸

牛膝【三兩】附子川椒石斛狗脊漧薑桂【兩半】

蜜丸梧子大酒下三十丸

獨栗丸治腰膝沈重及勞傷腰痛腳气等疾

栗【獨个者】

蒸熟煉蜜丸梧子大酒下四五十丸日二服

聖濟總錄纂要卷十二﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十三

休寧程林纂

虛勞門

肝勞

心勞

脾勞

肺勞

腎勞

虛勞統論

論曰虛勞之病因五臟則爲五勞因七情則爲七傷勞傷之甚身體疲極則爲六極所謂七傷者一曰大飽傷脾脾傷則善噫欲臥面黃二曰大怒气逆傷肝肝傷則少血目暗三曰彊立舉動久坐濕地傷腎腎傷則少精腰腳痛厥逆下泠四曰形寒飲泠傷肺肺傷則气少咳嗽鼻鳴五曰憂愁思慮傷心心傷則苦驚喜忘善怒六曰風寒暑傷形形傷則發落肌膚枯槁七曰大恐懼不節傷志志傷則恍惚不樂此七者勞傷之因也故名七傷所謂五勞者一曰肺勞令人短气面腫鼻不聞香臭二曰肝勞令人面目幹黒口苦目視不明三曰心勞令人忽忽喜忘大便苦難時或溏泄口中生瘡四曰脾勞令人舌本苦直不能咽唾五曰腎勞令人背難以俛仰小便黃赤時有餘瀝陰痛生瘡小腹滿急此五者勞气在五臟也故名五勞所謂六極者一曰气極令人內虛五臟不足邪气多正气少不欲言二曰血極令人無顏色眉髮墮落忽忽喜忘三曰筋極令人數轉筋十指甲皆痛苦倦不能久立四月骨極令人痠削齒苦痛手足煩疼不可以立不欲行動五曰肌極令人羸瘦無潤澤飲食不生肌膚六曰精極令人少气吸吸然內虛五臟气不足毛髮落悲傷喜忘此六者勞傷之甚身體瘦極也故名六極又五勞七傷六極之外變癥不一治法皆以補飬爲宜形不足者溫之以气精不足者補之以味气味相得合而服之以補精益气此其要也

肝勞

論曰患怒气逆上而不下則傷肝肝勞則面目幹黒口苦精神不守恐畏不能獨臥甚則筋急而爪枯目盲無所見毛悴色夭者難治

芍藥飲肝勞不足補虛

白芍丹皮枳實荊芥穗【二分】熟地靑葙子黃茋炙甘艸白茯苓白附子山枝防風【兩半】細辛【五錢】

竹葉水煎

前胡湯肝勞虛熱目赤難開煩悶熱气上衝瀉肝除熱

前胡山枝大靑細辛秦芁漧薑決明子片芩【一兩】車前子【一合】石膏【一兩】竹葉【三兩】

水煎欲利加芒硝

茯苓湯肝勞熱恐畏不安精神悶怒不能獨臥气錯越

白茯人參防風炙甘艸逺志牡蠣栢子仁【五錢】龍骨【二分】

蜜丸梧子大酒下二十丸

靑龍丸治肝傷健忘目視不明面目靑白常多恐懼龍骨羗活秦艽【一兩】茯神羚角甘菊靑葙子白附子丹砂【三兩】

蜜丸梧子大人參湯下三十丸

心勞

論曰心勞病者補脾气以益之脾旺則感於心人逆夏气則手太陽不長心气內洞順之則生逆之則死順之則治逆之則亂反順爲逆是謂內格病不生矣其令人善怒不樂大便鴨溏口瘡久不差耳枯而鳴不能聽逺皮毛焦色夭者死於冬

逺志湯心勞多煩躁背防妨悶面色時變乍赤乍黒或笑或歌

逺志白芍犀角【一兩】人參知母【五錢】赤茯麥冬【兩半】片芩前胡

水煎五錢頃時又服

磁石湯心勞熱耳焦多鳴不能聽逺

磁石人參白術赤茯白芍大靑菖蒲【兩半】赤石脂【一兩】

竹葉水煎

補心麥冬丸心勞多驚悸心气不足

麥冬天冬熟地川連逺志升麻【兩半】菖蒲人參白茯【一兩】桂

【五錢】

蜜丸湯下開心气多記不忘

獺肝丸心勞熱胸膈聚痰頭目微痛肌膚漸覺消瘦獺肝川連柴胡鼈甲地骨升麻天靈蓋貝母【兩半】天冬知母犀角茯神紫苑胡黃連前胡杏仁炙甘艸生地防榔【三兩】百合麻仁【各三兩】

蜜丸飲下日二

朱雀湯心气勞傷

雄雀【十枚用肉】人參棗肉赤茯紫石英小麥【一兩】赤小豆【一合】炙甘艸【一分】丹參逺志紫苑【五錢】水煎

脾勞

論曰飲食勞倦則傷脾脾傷則善噫欲臥面黃舌本苦直不得咽唾皆脾勞也宜補益肺气則感於脾矣七香散脾勞腹脹憂思不樂大便滑泄不思食肌肉瘦

人參白術白茯白芍陳皮桔梗紫苑蘹香子白芷【一兩】蒼術【五兩】漧薑【二兩】柴胡【兩半】

共末用豬腎切一對入鹽一錢末三錢紙包煨飲下

羊腎丸脾勞臟腑滑泄夜多盜汗腹虛鳴困倦少力羊腎艾葉【糯米粥拌焙榦末五錢】木香肉蔲蓯蓉【一兩】丁香【五錢】

棗肉丸酒下

蘹香子丸脾勞肌膚瘦瘁黃色焦黃四肢無力腳膝疼痛大便不調或風勞上攻頭目暗肌體沈重昏憒嗜臥皆宜急服

蘹香子附子川椒牛膝蓯蓉靑鹽巴防天【二兩】

共末羊腎三對煮研蜜丸酒下

黃茋湯脾虛勞傷

黃茋【二兩】棗肉白石英木通白石脂【五錢】炙甘艸槁本【一分】水煎

肺勞

論曰肺勞者因形寒飲冷逆秋气所致其癥短气面腫鼻不聞香臭胸中結滯气乏聲嘶咳嗽呀呷咯唾稠黏或吐膿血或咽喉漧咳不能唾上气喘滿漸至衰瘁寒熱時作飲食減耗皆肺勞之癥

補气黃茋湯肺勞飲食減少气虛無力手足顫掉面浮喘嗽

黃茋白術人參五味麥冬熟地茯神陳皮阿膠桂【一兩】牛膝白芍當歸【三分】炙甘艸【五錢】

用姜棗水煎

鰻鱺煎丸肺勞咳嗽日久

大鰻【三條醋洗斷截酒煮取肉再入酒熬成煎】桔梗柴胡靑蒿子人參附子炙甘艸知母秦芃鼈甲

共末入蜜煎丸梧子大酒下日二

白虎湯肺气勞傷

龍骨人參白茯白石英百合磁石桑白皮參【五錢】大豆【一合】

酒水煎

蛤蚧丸肺勞咳嗽

蛤蚧【一對】天冬生地麥冬【一兩】貝母【四兩】款冬紫苑【二兩】杏仁【三百枚】

蜜丸梧子大姜湯下

腎勞

論曰腎勞者勞傷腎也腎傷則少精腰背痛難俛仰小便不利時有餘陰痛囊濕生瘡小腹滿急厥逆下冷皆其也經所謂彊力入房久坐濕地傷腎特其一端耳羊腎湯腎勞虛損寒熱耳嗚好睡善欠腰腳痿弱羊腎【一對】白術白茯磁石黃茋漧薑【一兩】桂【三分】

水煮腎汁煎五錢

逺志丸腎勞虛夢寤驚悸小腹拘急面色黧黒白濁腰脊痛

逺志杜仲白茯枳殻桂【五錢】熟地兔絲子【一兩】

共末蜜丸梧子大酒下三十丸

冷勞熱勞气勞急勞風勞

冷勞

論曰冷勞者由脾胃久積風冷之气不能灌漑四旁潤養身體致腑臟俱虛陰陽衰弱其狀食不化心腹痞滿嘔吐吞酸面色萎黃甚者心腹常痛大腸泄利手足逆冷骨節痠疼日漸羸瘦是也

木香丸治冷勞便利不調腹脹嘔逆困乏少力廣木香附子肉豆蔲漧薑陳皮【去白炒】麥門冬郁李仁【一兩】熟艾鼈甲【醋炙】柴胡陳麯【炒二兩】紫朴【姜炒三兩】鐘乳粉桂心【五錢】

共末用雄豬肚一具去脂膜細切入好米醋三升煮極爛研細入末搗丸梧子大空心溫酒米飲任下二十丸

豬肝丸治冷勞腹痛下利面色萎黃四肢無力雄豬肝【一具去脂切片入米醋三升煮肝】紫朴【薑汁炒】漧薑【炒黒】陳皮【去白炒】川連【一兩】枯白礬柴胡【二兩】附子桂心【五錢】

共末將肝爛搗如泥入白麫五匙沸湯煎三五沸和肝末同搗丸梧子大空心酒下十丸日二

熱勞

論曰熱勞之癥心神煩躁面赤頭疼眼澁唇焦身體壯熱煩渴不止口舌生瘡食飲無味肢節痠疼多臥少時出盜汗日漸消瘦是也

鼈甲丸治熱勞羸瘦壯熱盜汗煩渴

鼈甲【醋炙】柴胡秦芃【二兩】生地黃汁生薄荷汁【如無用幹熬】生靑蒿汁

生薑汁各一鐘慢熬成膏共末入膏搗丸梧子大空心米飲下二十丸日三服

人參湯治熱勞心神煩躁肢體痠疼不能食

人參茯神赤芍棗仁甘艸知母生地枳實括蔞根白薇【一兩】

水煎三錢空心溫服日二

蛤蚧丸治熱勞煩躁面赤口漧唇燥骨節痠疼盜汗咳嗽痰壅力乏气促

蛤蚧【酥慢炙】人參黃茋【蜜炙】麥冬胡黃連甘艸地骨皮知母【鹽酒炒】柴胡懷生地鼈甲【醋炒炙】紫苑桑白皮【五錢】細辛杏仁【去皮尖炒研一分】

共末入蜜杵丸小豆大空心米飲下二十丸臨臥再下三十丸

靑蒿飲治暴勞熱四肢煩疼手腳心熱咽漧虛渴食少宜退熱

靑蒿甘艸龍骨麥冬知母柴胡【一兩】桃枝心【一把】栁枝心【一把】

童便合水煎四錢入蔥白薤白各三寸空心溫服

地黃煎治熱勞五心壅熱煩渴不止

生地汁靑蒿汁生薄荷汁童子便白酒【二升入汁仝熬成煎】秦芃鼈甲【醋炙】柴胡【去蘆二兩】丹砂【飛過】麝香【另研半分】

共末入煎杵丸小豆大丹砂爲衣空心酒下二十丸日二

气勞

論曰气勞者由喜怒不節憂思過甚榮泣衛除穀气不治故气血爲之漧涸不能榮養肌肉使形體瘦悴面色萎黃胸脹痞滿飲食減少羸瘦困乏故名气勞

沈香湯治气勞心胸不利日漸消瘦四肢沈倦無力飲食無味骨節疼痛小便赤澁榮衛不和

沈香川芎桂心防榔川歸漧薑【五錢】人參艸豆蔲枳實白茯苓前胡黃茋【三分】柴胡訶勒皮附子甘艸五味子【一兩】半夏【薑汁炙二兩】

生薑大棗水煎三錢空心溫服日二

天冬丸治气勞咳嗽喘嗽下焦虛損上焦煩熱肌瘦天冬麥冬熱地鼈甲【二兩】人參牛膝黃茋山藥杏仁白茯苓五味子石斛枸訶勒皮【一兩】沈香紫苑肉蓯蓉【酒洗去甲三分】

共末入蜜搗丸如小豆大空心煎大棗湯下二十丸日二

人參陳皮湯治气勞心胸煩悶痰涎壅塞不思食頭目昏

人參陳皮白芍前胡柴胡鼈甲枇杷葉【炙三分】半夏白茯苓【一兩】大腹皮【一枚全用】

姜棗水煎三錢空心溫服

急勞

論曰急勞之病其癥與熱勞相似而得之差暴也緣稟受不足憂思气結榮衛俱虛心肺壅熱金火相形髒气受克或感外邪故煩躁體熱頰赤心忪頭痛盜汗咳嗽咽漧骨節痠疼久則肌膚消爍咯涎吐血皆其也故名急勞

靑蒿飲治急勞煩躁壯熱四肢無力痠疼

靑蒿【三兩】山梔甘艸【五錢】地骨皮【一兩】桃枝心栁枝心【各二兩】

烏梅水煎三錢空心溫服

豬肝丸治急勞瘦瘁日晚寒熱驚悸煩渴

雄豬肝【二具去筋膜切片】生甘艸【十五兩爲末】

將肝爲末拌勻入童便五升浸一伏時慢煮幹搗丸梧子大空心飲下二三十丸日三

蔥白飲治急勞潮熱盜汗肌肉消瘦

蔥白薤白炙甘艸【七寸】靑蒿心【七枚】杏仁【去皮尖炒七粒研】

用童便浸一宿煎服

皂莢丸治急勞咳嗽痰涎食少無力

豬牙皂【一兩去皮炙】蝦蟆【一枚要靑黃脇畔紋如金色者去腸掛風處陰漧】麝香【另研一錢】

各研末和勻入羊腸內紮定碗盛安甑內蒸極爛研杵極細爲丸約有二百餘粒每服熟水空心下二三丸避風取汗良久瀉血汗出去衣被用白粥將息調養合藥用五日或天徳日忌見女人雞犬

風勞

論曰風勞者卽肝勞之類也蓋肝主風風善行而數變無所不至勞傷之人气血俱虛風邪易侵或遊行皮膚或沈滯臟腑其病令人手足痺筋脈拘急頭旋目暗好怒多驚尋覓衣縫臥語狂呼爪甲枯目黯黒是其癥也故名風勞

敗龜板湯治風勞气虛咳嗽發熱

敗龜板【醋炙】白芍防風川歸海桐皮虎骨【酥炙】木通【五錢】桂心木香酸棗仁黃茋麻黃【去根節】大腹皮【全用】牛膝【一兩】

水煎五錢入靑蒿鳥梅肉少許空心溫服一方加熟地柴胡一兩

天麻散治風勞气虛不順

天麻附子【一兩】甘艸烏頭【二兩】麻黃【三兩】蕪荑仁【炒】柴胡秦芃前胡鼈甲靑蒿【四兩】

將藥粗搗末用雄豬脊骨一條白酒一斗仝煮幹去骨爲末空心酒下三錢日二

茵陳蒿散治風勞七種冷气六極等疾脾胃虛寒不思飲食疳利休息利二便祕澁及屢年不差者

茵陳蒿人參白術石斛【三分】白蕪荑吳茱茰【洗炒一兩】白芍藥桂心防風桔梗【五錢】紫苑柴胡【去蘆三分】犀角【三分】

共末用豬肝一具切片去膜分三服每入末五錢蔥白食鹽少許拌勻濕紙包煨香熟細嚼酒下虛勞咳嗽

虛勞痰飲虛勞寒熱

虛勞潮熱

虛勞盜汗

虛勞咳嗽

論曰虛勞咳嗽者以肺傷胃弱榮衛衰微气不溫充故也肺主气爲五臟之蓋其脈環循胃口肺臟勞傷則令人咳嗽上气或吐膿血寒熱潮作面赤口漧偏臥喜汗不能飲食饑膚消瘦是也

蛤蚧湯治虛勞咳嗽嘔吐痰涎胸膈不利喘急壅滿呀呷有聲飲食不進

蛤蚧【一對酥炙】人參白茯桑白皮【一兩】杏仁【去皮尖五兩】甘艸【五錢】

薑水煎三錢空心溫服

阿膠丸治虛勞咳嗽發熱羸瘦

阿膠懷熟地山藥羚羊角茯神百合地骨皮五味【五錢】麥門冬人參牡丹皮逺志【三分】蛤蚧【一對酥炙】栢子仁【炒】

共末蜜杵爲丸如彈子大每服一丸細呷日二

虛勞痰飲

論曰虛勞之人陽气不足水飲下咽入於胃腑不能流傳致多痰飲其胸膈痞悶肩息短气怠惰嗜臥心下悸動咳嗽痰水不欲飲食是也治宜調順三焦升降陰陽使气道流通痰飲自化

人參半夏湯治虛勞脾不和痰飲畱滯心胸煩悶嘔吐痰涎頭昏目不思飲食

人參半夏【薑汁炒】赤茯【一兩】大腹皮【二枚】前胡白芍陳皮【去白炒】柴胡鼈甲【醋炙二分】枇杷葉【去毛炙】

薑水煎三錢服

虛勞寒熱

論曰虛勞寒熱者以臟腑久虛陰陽交爭榮衛不足以致陽气勝則熱陰气勝則寒陰陽相勝故寒熱互作秦芃丸治寒熱虛勞四肢無力面色枯悴

秦芃【二兩】黃茋桂心白芷柴胡鼈甲肉豆蔲桔梗【一兩】人參荊芥穗麥冬甘艸川歸海桐皮白芍熟地枳殻木香沈香棗仁防榔【五錢】

薑水煎三錢空心溫服

前胡湯治虛勞榮衛不和寒熱消瘦肢體煩疼頭目昏飲食無味多困少力

前胡人參羗活獨活枳殻柴胡桔梗【炒】鼈甲【一兩】甘艸【五兩】石膏旋復花【兩半】

水煎三錢溫服

柴胡湯治虛勞寒熱羸瘦不下食

柴胡白茯【三兩】人參麥冬【兩半】白術枳殻【二兩炒】

生薑大棗水煎三錢空心溫服日二

虛勞潮熱

論曰虛勞潮熱者潮作有時也此由陰陽不和气有徧勝其頭面熻赤體熱潮躁臥寐不安是也

栁枝湯治虛勞煩躁少力痰嗽面頰紅赤潮熱盜汗飲食無味五心煩熱百節疼

栁枝柴胡鼈甲【二兩】木香甘艸靑皮大黃【炒五錢】

水煎四錢入靑蒿小麥溫服

羚羊角湯治虛勞潮熱五心煩躁口漧咽喉不利羚羊角人參白茯苓柴胡鼈甲【醋炙】麥冬棗仁【去殻炒】地骨皮羗活懷生地陳皮【去白炒】知母炙甘艸葛根黃芪【一兩】

薑水煎三錢空心溫服日二

柴胡湯治虛勞榮衛不和潮熱盜汗面黃痿瘦四肢骨節疼痛多困少力飲食少

柴胡知母甘艸鼈甲【醋炙一兩】秦芃【兩半】

大棗水煎三錢空心溫服日二

鼈甲豬肚丸治虛勞潮熱唇紅頰赤吸呼气粗口漧盜汗大小便祕澁飲食減少困之

鼈甲【九肋醋炙】柴胡廣木香靑蒿懷生地【一兩】川連【炒二兩】靑皮【去白炒五錢】

共末用雄豬肚一具去脂用鹽揉洗淨入末藥於肚內紮定蒸極爛入石臼中搗千杵丸梧子大空心飲下二三十丸日二

虛勞盜汗

論曰眠寢之間汗出盜人气血久則津液枯耗謂之盜汗此蓋虛勞之人陽气外虛風在肌表腠理虛疎心气不足故也不治則榮衛衰損肌肉消瘁變爲羸瘠麻黃根湯治虛勞盜汗不止四肢困乏無力

麻黃根牡蠣【童便淬】黃茋【各等分】

水煎三錢入蔥白三寸溫服

黃茋湯治虛勞盜汗不止及陽虛自汗

黃茋【蜜炙】人參【一兩】麻黃根【二兩】牡蠣【童便淬三兩】地骨皮【五錢】

大棗水煎三錢空心溫服日二

車前子散治虛勞盜汗咳嗽潮熱

車前子【炒五錢】朮賊艸【炒】兔絲子【酒浸一分】椒目【炒一兩】

共末用生豬肉精者一兩切片入末二錢拌勻濕紙包煨熟服

虛勞咳唾膿血

虛勞嘔吐血

虛勞不得眠

虛勞咳嗽膿血

論曰虛勞之人气血久耗寒邪僣熱伏結上焦內傷心肺殘賊榮衞心主血血爲榮肺主气气爲衛榮衛不調金火相克其病難治則因咳嗽間有膿血者津液腐也宜潤養上焦滋益榮衛則病緩而可已

萎蕤湯治虛勞咳嗽咯吐膿血

萎蕤百部人參知母桑皮【一兩】阿膠馬兜鈴麥冬白茯【五錢】

水煎三錢入烏梅肉生薑

蛤蚧湯治虛勞咳嗽咯吐膿血

蛤蚧貝母杏仁【去皮尖炒】知母鹿角膠人參枇杷葉【去毛炙】桑白皮甘艸葛根【一兩】

共末水煎三錢溫服

白前飲治虛勞咳嗽上气壅熱咯吐膿血

白前【二兩】桔梗桑白皮【一兩】白茯苓杏仁【兩半】甘艸【一兩】

水煎服

通神湯治虛勞咳嗽不止肺气損傷咯吐膿血痿瘦白茯枳實人參甘艸秦芁柴胡【一兩】生地【兩半】土馬騣【二兩】

水煎三錢溫服

虛勞嘔吐血

論曰血與气相隨而行外養肌肉內榮臟腑若臟腑勞傷則血液妄行損輕則隨吐而出損極則血下於胃因嘔而出胸膈气逆甚乃吐血蓋虛勞之人髒气內傷故也

香膠散治血勞內傷吐血

阿膠鹿角膠枳實【仝上用糯米炒】人參荷葉黃藥【去皮麩炒】蒲黃【生一兩四味仝末】

仝研藕汁下一錢日二

人參散治肺臟虛勞吐血

人參【去蘆五錢】黃蜀葵【一兩】

共末空心米飲下一錢晚再下

獨聖散治虛勞咯血吐血不止

楓香脂【不拘多少研】

用人參糯米飲空心下一錢日二

篛葉散仝上

篛葉【燒灰一兩】麝香【研一錢】

仝研勻用人參阿膠湯下一錢日二

虛勞不得眠

論曰老人臥而不寐少壯寐而不臥者何也少壯者血气盛肌肉滑气道通榮衛之行不失其常故晝日精而夜寐也老人血气衰肌肉枯榮衛之道澁五臟之气相摶其營气衰少而衛气內伐故晝不能精夜不得寐也虛勞之人气血衰少榮衛不足肌肉不滑其不得眠之理與老人同

半夏湯虛勞煩躁不得眠

半夏【二兩】白茯【四兩】

糯米【炒黃一合】

生薑水煎三錢溫服日二

陳皮湯治虛勞晝夜不得眠短气食不下大病後虛熱痰冷

陳皮【一兩】半夏【五錢】川芎【分半】甘艸【半分】

薑水煎五錢入竹茹一丸日二

酸棗仁煎治虛勞心熱憂懼不得眠

酸棗仁【二兩半炒】乳香【二兩炙去油】牛黃【另研一分】丹砂【五錢飛過】糯米【炒二合】白蜜【四兩】

共末用白酒半觔入蜜與末慢火煎如稀餳勿令焦収貯空心酒下一匙日二

酸棗仁丸治虛勞心煩熱口漧憂懼不得眠

酸棗仁【微火炒】地楡葉【微炙五錢】

共末入蜜杵爲丸如小豆大空心米飲下三十丸晚再下茶下亦可

虛勞失精

虛勞失精

論曰經云腎者主蟄封藏之本精之防也蓋腎受五臟六腑之精而藏之气盛則輸瀉有常虛勞之人精髒已虧邪气乘之則藏者不固或於夢寐便溺漏失無常其癥小腹彊急陰頭寒冷目痛髮落脈數而散芤動微緊是其也

韭菜子散治虛勞傷損小便失精及夢泄等癥韭菜子【一兩】麥冬【一兩】川芎【三分】兔絲子【酒煮一兩】車前子【微炒一合】白龍骨【煆三分】

共末酒下二錢日二

韭菜子丸治虛勞漏精

韭菜子【炒】兔絲子天雄車前子龍骨【一兩】黒漧薑桑螵蛸【炙】鹿茸【三分】

共末蜜丸梧子大黃茋湯下二十丸

白龍骨散治元气虛弱精神不禁腰脊疼痛

白龍骨肉蓯蓉補骨脂【一兩】兔絲子【酒煮五錢】韭菜子【炒五錢】

共末酒糊丸梧子大空心酒下三十丸

正陽丸治陽气虛損下元冷極精泄不禁小便頻數腰腳無力飲食減少困乏

白馬莖【酥炙】鹿茸【二兩】附子肉蓯蓉【一兩】巴防天石楠葫蘆巴牛五味子【三分】韭菜子石斛【五錢】木香【兩半】

共末蜜丸梧子大酒下二十丸

金鏁丸治虛勞失精久服補骨髓去腎邪

巴防天白龍骨山茰肉【一兩】韭菜子【四兩】

共末蜜丸梧子大空心酒下三十丸

固气不二丸治虛勞元气衰弱精气滑泄夢中遺泄幹柿雞頭舌【雞頭纂下尖也】金櫻子蓮蕊【一兩】

共末用烏雞子汁杵丸梧子大空心酒下二十丸日二

韭菜子散治虛勞夢泄日漸消瘦

韭菜子【炒一合】人參大棗黒漧薑黃茋赤芍白龍骨【炒】半夏【薑汁炒】川歸甘艸【一兩】

共末入蜜杵小豆大空心酒下三十丸日二

鹿茸丸治虛勞腎气虛乏失精腰腳無力小便數鹿茸補骨脂【二兩】附子牛膝桑螵蛸杜仲【鹽酒炒】山藥

兔絲子桂心黃茋肉蓯蓉【酒煮】懷熟地逺志【一兩】白龍骨澤瀉黒漧薑防風牡蠣【童便淬三分】

共末入蜜杵丸梧子大空心酒下二三十丸日二虛勞小便白濁白淫筋極气極脈極【卽血極】肉極【卽肌極】骨極精極【六極詳統論中】

虛勞小便白濁

論曰虛勞小便白濁者腎气勞傷胞絡內冷气道不宣通也腎主水腎虛則胞冷而津液停滯故令小便白濁如米脂而下

澤瀉散治大虛損內傷腎气不足小便濁

澤瀉白龍骨車前子桑螵蛸【炙】狗脊【一兩】

共末酒下二錢

七聖丸治虛勞下元虛冷小便濁精滑不禁

原蠶蛾牛膝白石脂白龍骨桑螵蛸【五錢】肉蓯蓉山藥【一分】

共末酒煮糊丸梧子大空心酒下二十丸日二

黃茋丸治虛勞有熱虛煩口漧腰胯痛便濁如米泔黃茋茯神羚角牡蠣甘艸【兩半】川連括樓根【二兩】苦參【二兩半】雞膍胵黃皮【五枚炙】

共末入蜜杵丸梧子大飲下三十丸

人參湯治腎虛引飲便濁腰痛

人參五味子川芎川歸逺志澤瀉桑螵蛸桂心熟地【一兩】白芍片芩白茯雞膍胵黃皮【炙五錢】麥冬【二兩】

水煮羊腎一對取汁入姜棗煎藥五錢溫服日二

白淫

論曰內經謂思想無窮所願不得意淫於外入房太甚宗筋弛縱發爲筋痿及爲白淫夫腎藏精以慳爲事志意內治則精全而嗇出思想外淫房室太甚則固者搖矣故使淫泆不守隨溲而下也然本於筋痿者宗筋弛縱故也

金鏁丸治下元虛冷小便白淫夢遺

原蠶蛾韭菜子補骨脂【二兩】白龍骨牛膝桑螵蛸山茱茰兔絲子肉蓯蓉【一兩】

共末入蜜丸梧子大酒下三十丸

祕眞丸治精气不固白淫不止

白龍骨砂仁【五錢】訶勒皮【五枚】丹砂【飛一兩】

共末用糯米粥丸梧子大丹砂爲衣空心熱酒下二三丸不可多服若大便不通欲通用蔥白湯茶服之卽通

龍骨湯治白淫遺泄無故自出

龍骨【五兩】人參白茯甘艸熟地桂心牡蠣【二兩】

水煎五錢空心溫服日二

石斛散治陽气虛憊白淫不止

金釵石斛【三兩】巴防天兔絲子【二兩】杜仲【鹽酒炒】桑螵蛸【炙兩半】

共末空心酒下一錢日二

筋極

丹參湯治筋實極腳下腫滿面痛不能逺行腳心如割筋斷折痛不可忍

丹參木通生地麥冬麻黃【去根節】川芎杜仲牛膝續斷地骨皮禹餘糧【醋淬七次】桂心川歸【一兩】牡蠣【童便淬】甘艸【五錢】

薑水煎五錢溫服日二

地黃煎丸治足厥陰經有餘筋實極足下滿痛四肢筋急

生地汁【六升】天冬汁【三升】生薑汁白蜜鹿髓黃牛酥棗肉【取膏各三合】醇酒【升半】茯神【分半】枳殻川芎【二分】金釵石斛黃茋【一兩炙】甘艸【炙一兩】

上六味共末先將煎三汁與酒並煎減半入蜜髓酥膏仝熬如稠糖再下六末重湯不住手攪勻丸梧子大空心酒下三十丸

气極

甘露丸治肺臟气極風熱所傷津液不通

甘艸【炙】懷生地天冬大黃【蒸一兩】逺志桑白皮【炙】防風地骨皮羗活秦芃【三分】羚角胡黃連【五錢】

共末入蜜杵丸梧子大空心姜湯下二十丸日二

脈極

鎭心丸治脈極驚悸

丹砂鐵粉人參逺志【五錢】茯神【一兩】虎晴【一對】琥珀【研】牛黃冰片【一分】金箔銀箔【卄張】

共末入棗肉杵丸梧子大丹砂爲衣金銀湯空心下十丸服之安五臟

桑皮沐頭湯治脈極虛寒須髮墮落

桑白皮【二升】

用井華水漬一宿煮湯沐須髮極佳

柏葉沐頭丸治脈極虛寒鬂髮墮落

生柏葉【一兩】附子【五錢】豬膏【五錢】

共末入豬膏丸作二十丸毎用一丸入沐湯中洗頭令髮長不落

肉極

防風湯治肉極肌肉變色舌彊陰縮腳膝疼弱防風獨活白茯【兩半】人參川芎五加皮漧薑桂心甘艸川歸【一兩】附子【五錢】

共末酒煎四錢空心服

石南散治肉極實熱身上如鼠走風痺唇口壊皮膚變色

石南【一兩】山藥【二兩】山茰升麻萎蕤【兩半】石膏黃茋【三兩】眞珠天雄桃花甘菊甘艸【五錢】

共末酒下二錢

骨極

酒浸芍藥散治骨極骨髓中痠疼

白芍生地鹿骨【酥炙二兩】

酒一斗浸曬爲末酒下三錢日二

木湯治骨極腰脊痠痛風虛气衰不能久立腦髓痠疼服之補虛損壯元陽

木【五枚去皮子切片用硇砂十兩取霜拌蒸収貯毎用三兩入後藥】雄雀【四十隻去頭足入醋煮爛取肉入漧薑川椒末各二兩仝用酒三升慢熬膏】附子兔絲子【三兩】木香沈香天雄【去皮臍制】活【兩半】補骨脂【炒一兩】白蒺藜石斛天麻【酒煮】肉蓯蓉【酒浸洗】大茴【炒三分】

共末入膏丸梧子大鹽湯下三十丸

精極

地黃飲治精極臟腑俱損偏身虛熱骨節煩疼生地汁麥冬汁白蜜【二合】竹【一合】炙甘艸【兩半】片芩石膏【二兩半】麻黃【去根節一兩】人參川芎【兩半】桂心川當歸【一兩】

水煎五錢去滓入汁蜜竹分二服

地黃煎治精極臟腑虛羸骨節煩疼精泄不止益气養神駐顏色調血脈

生地汁【五升】白酒【一斗仝汁熬成膏】巴防天鹿茸桑螵蛸【炙】肉豆蔲附子黃茋【蜜炙一兩】蛇牀子石斛補骨脂【炒】靑木香陳皮牛膝五味子【三分】沈香枳殻【去白炒】蓽沈茄【五錢】肉蓯蓉【二兩】

共末入地黃膏爲丸如梧桐子大酒下三十丸

聖濟總錄纂要卷十三

欽定四庫全書

聖濟總錄纂要卷十四

休寧程林纂

骨蒸屍門

虛勞五蒸骨蒸肺痿屍骨蒸屍勞

虛勞五蒸

論曰虛勞骨蒸者本熱勞之气熱著气血深連骨髓侵受五臟久而不已各隨其髒气之虛燻蒸而爲疾骨蒸本於腎其證早涼晚熱煩躁寢不安飲食無味小便色赤喘息無力腰疼腳冷手心常熱蒸盛之時內變爲疳蝕人五臟脈蒸者本於心其證日增煩悶擲手出足渇欲飲水唾白沫睡語驚恐脈數蒸盛之時亦變爲疳臍下悶或暴下不止皮蒸者本於肺其證大喘鼻漧口燥舌上白胎小便如血蒸盛之時胸滿兩脇下脹背胛疼臥不安咳毒傷髒則唾血肉蒸者本於脾其證體熱如火煩躁無汗心腹膨脹食卽欲嘔小便如血大便祕澁蒸盛之時身腫日赤臥不安肝蒸者肝气虛也肝虛則血無所藏血無所藏肝亦無所養使榮气痼竭虛陽內蓄其證外寒內熱亦名內蒸按之附骨卽內熱甚骨肉自消飲食無味皮燥不澤蒸盛之時目暗妄怒時驚四肢漸細足趺腫起

凢此五蒸與熱勞之病大同小異其治法有不同者蓋蒸病內著骨髓蒸發皮膚也昔人論蒸有二十三證細而推之臟腑之病變態多端皆在於虛不必拘之豬肚黃茋丸方治骨蒸虛勞屍肺痿欬不止困重羸瘦飲食無味頭痛口漧涕唾稠黏渇不止者獖豬肚【一具以童子小便煮令熱細切焙漧搗爲末】知母【剉焙】蕪荑仁【炒各二兩】紫苑【去苗】大黃【炒】防榔【煨】蒼術【米泔浸焙】鼈甲【去裙襕醋炙】百部地骨皮黃芩【去黒心】桔梗貝母柴胡白茯苓黃連龍膽人參黃茋【各一兩】

右十九味搗羅爲末鏈蜜丸梧子大毎服空腹溫酒下二十丸

地骨皮湯方治五蒸

地骨皮白茯苓麥門冬柴胡【各一兩半】赤芍藥甘艸【炙令赤各一兩】

右六味搗篩毎服五錢水煎食後分溫二服

茯苓湯方治心蒸苦心驚悚栗男子因讀書損心气傷思慮損心吐血心煩多失精神或身體瘙癢風癬或胸中气滿

白茯苓麥門冬款冬花獨活檳榔【各六兩】桂防風防己【各五兩】甘艸【炙】枳殻【四兩】地骨皮【去土十兩】

右十一味剉如麻豆大毎服五錢以水二盞先煎山澤銀取水一盞半入藥並生薑半分切大棗三枚擘破同煎溫服早晨日晚各一

麥門冬飲方治心蒸心中煩躁手足熱疼欲露其體驚悸怵惕咽漧虛渇面色萎黃失前忘後婦人血气衰弱多此疾

麥門冬【二兩】白茯苓人參龍齒遠志【各三兩】甘艸【炙一兩】防風地骨皮【各三兩】羚羊角【鎊末一兩】

共九味剉如麻豆大毎用五錢以水二盞入山澤銀一分棗二枚同煎取一盞分溫二服若大患煩熱渇燥者入淡竹瀝一合煎服若曾經吐血亦治餘如上法一劑無不差

鼈甲湯方治男子女人骨蒸熱勞皮肉消瘦面痿黃不思飲食夜多咳嗽涕唾稠黏骨節疼痛憎寒壯熱心腹气脹坐臥不安發如瘧狀女人血風勞等疾

鼈甲【去裙襕醋炙令黃三兩】秦芃【二兩】紫苑【一兩半】柴胡【三兩】訶梨勒皮【煨一兩半】牡蠣麻黃【去根節】犀角知母升麻甘艸【炙】梔子仁防榔【剉】木香當歸桔梗大黃【炒】桑根白皮【剉】黃連桃仁【炒】人參桂

萎蕤芎防【各一兩】

右二十四味搗篩毎服三錢棗一枚烏梅一个生薑三片同煎熱服

鼈甲湯方治虛勞骨蒸肌瘦盜汗潮熱咳嗽或卽吐血肢體倦怠飲食不下及室女勞熱經血不行時發潮熱煩燥虛渇

鼈甲【九肋大者一枚浸一宿去裙襴脊骨更蘸醋炙令赤用二兩半】人參柴胡【各二兩】白茯苓地骨皮枳殻生漧地黃牡丹百部芍藥牛貝母黃苓栝蔞根當歸山梔仁桔梗陳橘皮麥門冬天門冬紫苑白術桂

【去麄皮】桑白皮防榔【各三分】大黃甘艸【炙各半兩】京三稜【一兩五錢】艸豆蔲【五枚去皮】天靈蓋【酥炙黃一兩】

共三十味搗爲麄末毎服五錢生薑半分棗三枚同煎稍熱服空心臨臥服【按方中勞證用天靈蓋甚多此物人所不忍其意爲屍殺虫也今擇其方可用者亦備一二餘俱不取】

鼈甲豬肚丸方治骨蒸唇紅頰赤气粗口漧徧身腫熱或多虛汗大腸祕澁小便赤黃飲食全少

鼈甲【去裙襴醋炙】柴胡木香靑蒿生漧地黃【各一兩】黃連【二兩】靑橘皮【去白半兩】

共七味搗羅爲末用豬肚一枚去脂膜淨洗入藥末在內系定蒸令爛熟入臼杵千百下爲丸如菉豆大毎服十五丸溫水下食前日午臨臥各一服

紫雪方治骨蒸癘疾瘟疫寒熱瘧病五屍五注心腹絞刺蠱毒魅鬼一切熱毒腳气悶亂攻衝煩熱口中生瘡狂陽叫走及解諸毒兼金石艸藥熱毒發黃癉熱疼痛一切熱病方【與和劑局原方黃金壹百兩方略不同】

金【十五兩】銀【十五兩】寒水石石膏磁石滑石【各三斤】

右四石藥同搗碎後以金銀共六味一處以水一石煮取一斗去金銀並石滓入後藥味

木香【一兩】犀角【五兩】丁香【四兩】沈香【五兩】甘艸【炙】升麻參【各一斤】

右七味除前六味外用水三斗煮取一斗絞去滓淨與前藥汁相和卽內芒消五升細研入藥汁漫火同煎手不住攪之可有一斗餘卽投入盆器內盛欲凝內水飛丹砂未三兩麝香末一兩一分同砂如粉麫和勻蓋覆之二日成霜雪矣暴漧以新盒或缻內宻封盛貯之有病卽取彊人服一錢冷水和服以意隨人彊弱增損之腳气病或增服石藥發動毒悶者服之水和半錢如神凡服訖卽仰臥以物搘腰令髙使藥向胸府間若患眼赤及熱痛者以冷水和之防眼大小初著微痛少時淚出自定日三五次用夜亦如之卽無不效口內生熱瘡含如杏核許令消痛止【按局方有硝石卽火硝也藥品有追防之妙深於理者知之】

骨蒸肺痿

論曰骨蒸肺痿者由榮衛虛損蘊熱燻蒸上焦傳播胸膜使人肺熱葉焦發爲肺痿其證咯唾膿血胸滿短气欬嗽痛寒熱往來不能飲食是也

秦芃扶羸湯治肺痿骨蒸已成勞嗽或寒或熱聲啞不出體虛自汗四肢怠惰

軟柴胡【二錢】人參鱉甲【醋炙】秦芃當歸紫苑半夏【各一錢】地骨皮【一錢半】甘艸【五分】

右用水二鐘姜三片烏梅大棗各一枚煎七分食後服如熱甚者加靑蒿汗多者加黃茋去半夏生薑二味

人參飬榮湯治肺痿咳嗽有痰午後熱並聲嘶者人參【去蘆】阿膠【蛤粉炒】貝母杏仁桔梗茯苓桑皮枳實甘艸【己上各一錢】柴胡【二錢】五味子【十二粒】

右水二鐘生薑三片棗二枚煎至一鐘食遠服

保和湯治骨蒸久嗽肺熱成痿

知母貝母天門冬【去心】麥門冬【去心】款冬花【各一錢】天花粉薏苡仁【炒】杏仁【去皮尖炒各五分】五味子【十二粒】馬兜鈴紫苑桔梗百合阿膠【蛤粉炒】當歸百部【各六分】粉艸【炙】紫蘇薄荷【各四分】

右水二鐘姜三片煎七分入飴糖一匙食後服吐血或痰帶血加炒蒲黃生地黃小薊痰多加橘紅茯苓婁仁喘去紫蘇薄荷加蘇子桑皮陳皮

知母茯苓湯治肺痿喘嗽往來寒熱自汗

知母白術【各八分】茯苓【去皮】五味子人參阿膠【各五分】欵冬花桔梗麥門冬黃芩【各七分】半夏【湯泡七次】柴胡甘艸【炙各一錢】薄荷川芎【各五分】

右水二鐘姜五片煎至一鐘食後服

屍骨蒸

論曰屍骨蒸有十二種二十二種三十六種或九十九種之異其病皆起於骨蒸內熱或五臟次苐相而成皆令人寒熱盜汗夢與鬼交遺精白濁髮幹而聳或腹內有塊或腦後有小結復連數个或聚或散沈沈黙黙咳嗽痰涎或咯膿血如肺痿肺癰狀或下利羸瘦自汗盜汗目昏耳鳴飲食無味口內生瘡心煩腰痛五心煩熱朝輕夕重累年積月以至於死死復注親屬乃至烕門者是也

五癆麝香散治男子婦人屍骨蒸實熱

天靈蓋麝香甘艸東引桃枝東引栁枝石橊皮【各一握】靑蒿犀角【半兩】阿魏柴胡【各一兩】蔥白薤白【各七莖】

右十一味除麝香外剉碎同用童子小便二升半浸一宿別入防榔末三錢同煎至一升半去滓分溫三服男病女煎女病男煎勿令孕婦六畜見初服訖如人行五里又進一服恐惡心可含白梅病在上卽吐在下卽瀉出各惡物如虫類及頭髮馬尾狀兼身如蟻行瀉後以蔥粥及輭飲補之仍服後方茯神湯調和五臟避風一月若遠年重病不過兩劑其吐下虫腹紅色可治黒者或差或否白色者不可治也

茯神湯方治屍骨蒸先服麝香散取虫後服此方補五臟

茯神人參遠志甘艸【炙】陳橘皮當歸龍齒熟漧地黃【各一兩】五味子麥門冬桂【各一兩半】黃茋【二兩】

右十二味毎服五錢入棗七枚生薑五片同煎空心溫服日三

珍珠丸方治屍骨蒸咳嗽上气痰喘寒熱四肢瘦弱

珍珠末獺肝茯神貝母柴胡龍膽黃連芍藥【各一兩半】白防榔【煨】旋復花【各一兩】

右十味羅爲末鏈蜜和丸如梧桐子大毎服十五丸食後溫水下日再

黒虎丸方

幹蝦蟆【一枚頭足分爲兩段一半生一半酥炙黃】蛤蚧【一對各取一半並去頭泥塗酥炙黃】盧防【研】天靈蓋【酥炙】雄黃【研】白狗糞【炒黃】麝香【研各一分】烏驢蹄【炙幹二兩】乳香【一兩半】豬膽【一枚取汁於椀中慢火煨如膏和藥】

右十味研九味爲末合勻細以豬膽膏同粟米飯爲丸如梧桐子大先喫熱麫一椀次以茅根香水沐浴次以沙糖麝香少許調冷水一盞投藥一丸於星月下浸一宿平旦空腹服之厚被蓋臥應是屍冷勞者脊骨中出白虫或出赤虫若骨蒸則汗出腰腳疼痛不遂腳下出汗如膠漆諸風气水病並服一粒若小兒無辜可服半粒如前法有虫出鼻內如綫狀是效

烏雞丸方治屍勞屍注骨蒸眼目昏澁面色靑黒喉噎塞痰涕咳嗽或痃癖攻刺疼痛胸膈滿悶時或恚怒或多感傷情思不樂夢寐虛驚精藏滑泄失血憎寒潮熱盜汗肩背拘急腰膂肢節煩疼四肢少力不喜飲食小便黃色大便不通乍進乍退服取虫藥後宜服此黃連附子【去皮臍各二兩】柴胡白附子當歸秦芃槐膠甘艸【炙】蓯蓉【酒浸切焙】續斷遠志巴防天【各一兩】乳香陳橘皮雄黃【研】丹砂【研各半兩】丁香漧薑【炮各一分】

右十八味研極細先養雄烏雞一隻以雄黃三兩爲末分作三十分毎日拌飯餵月日用大麻子一升餵盡宰治去毛及嘴爪並腸肚畱心肝將前藥末入在雞腹內以麻綫纒定再用無灰酒一斗銀器石鍋內用文武火煮令雞熟取出除去粗骨將雞並腸內藥同細研更將雞骨焙漧搗羅爲末同研藥和入臼中杵千百下丸如梧桐子大毎服二十丸以暖酒吞下空心日午臨臥各一服

屍勞

論曰屍勞者骨蒸之病流五臟也其證殗殜半臥半起旦卽醒然午後微熱情常不悅心多驚悸夜卽盜汗夢與鬼交兩頰紅赤唇如血色睡不得臥欲食不能食或喘急咳嗽心胸滿悶背髆煩疼兩目精明四肢無力脊膂拘急脛痠疼兩肋虛脹時或微利鼻漧口燥漸至尫羸𨿽死在須臾精神尙爽是其候也治之若緩猶如水涸不覺其死

蘇合香丸方治肺痿客忤鬼气屍伏連殗殜及卒得心痛霍亂吐利時气諸瘧瘀血月閉痃癖水腫驚邪气狐魅瘴癘諸疾

蘇合香白術丹砂沈香訶梨勒肉丁香木香莎艸根白檀香乳香蓽撥犀角【鎊】安息香【各一兩】麝香【研】龍腦【研各半兩】

右十五味搗研爲末鏈蜜和丸如雞頭實大毎服一丸溫酒或人參湯嚼下一名白術九此藥大能安气血卻外邪凢疾自內作不曉其名者服此往往得效𨿽治气注气厥气逆气不和吐利榮衛阻塞尢有神功人家不可無此藥以備急難辟疫尢驗倉卒求人參不得白湯亦可勿用酒古方𨿽云用酒酒下口多不效昔有人病瘵日漸羸消至於骨立肌熱盜汗勞狀皆具凢服八九兩所苦都差一方用牛黃半兩古方本無乃後人加之

諸疝門

寒疝心疝厥疝寒疝心腹痛

七疝蠱病

寒疝

論曰寒疝爲病陰冷內積衛气不行結於腹內故遇寒則發其狀惡寒不欲食手足逆冷繞臍痛白汗出蓬莪茂湯方治寒疝四肢逆冷气弱汗出

蓬莪茂【一兩】漧薑【半兩】附子【去皮臍一兩】芎防【三分】桂【一兩】白術【三分】防榔【一兩】芍藥【一兩】

共八味剉如麻豆毎服三錢水煎溫服不拘時

人參湯治寒疝冷痛气弱汗自出不欲食

人參白茯苓【各一兩】蜀椒【去目炒】漧薑【各半兩】附子【去皮臍】防榔靑橘皮【湯浸去白】白術【各一兩】

右八味剉如麻豆毎服三錢水煎溫服不拘時

烏頭湯治寒疝滿逆手足不溫徧身疼痛

烏頭【大者五枚去皮尖生用】白蜜【一斤】桂心【二兩】

三味先以慢煎蜜及烏頭候蜜減半去烏頭別就一處以水三盞煮桂候減半濾去桂將桂汁共和別煎取二盞許服時毎用半盞溫服未知再服其知如醉狀得吐爲中病也

髙良姜湯治寒疝卒痛積聚不散上衝心胸與陰相引痛則汗出

髙良姜防榔木香當歸【各一兩半】吳茱茰【炒一兩】

右五味篩毎服三錢水煎溫服

心疝

論曰內經謂診得心脈而急病名心疝小腹當有形也心爲牡髒小腸爲之使故曰小腹當有形也髒病必於腑今心不受邪病於腑故小腸受之爲疝而痛小腹當有形也世之醫者以疝爲寒濕之疾不知心气之厥亦能爲心疝心疝者當兼心气以治之

當歸湯治心疝心痛虛冷煩悶

當歸漧薑赤芍藥黃茋蜀椒【去目】人參半夏【爲末薑汁作餅子焙漧】附子【去皮臍】靑橘皮【去白】甘艸【炙各一兩】厚朴【薑汁炙二兩】桂心【半兩】

右十二味防咀如麻豆毎服三錢水煎溫服不拘時候

牡丹丸治心疝心痛如錐所刺

牡丹皮桂心芍藥烏頭【去皮臍】細辛甘艸【炙】木香吳茱茰【湯浸焙漧】防榔【各一兩】

右九味羅爲末鏈蜜爲丸梧桐子大毎服二十丸溫酒下不拘時

蓬莪茂煮散治心疝心痛肢體虛冷

蓬莪茂防榔附子甘艸【炙】桂心【各一兩】胡椒【半兩】芎防白術【各三分】

八味羅爲散毎服二錢水煎溫服

橘皮益智湯治痼冷在內陰气交攻心痛如刺靑橘皮【去白】益智【去皮】烏頭【去皮臍】威靈【各一兩去土】

右四味剉如麻豆毎服三錢生薑三片鹽少許同煎溫服食前二日

厥疝

論曰內經謂黃脈之至也大而虛有積气在腹中有厥气名曰厥疝女子同法得之疾使四肢汗出當風夫疝藏疾陰而難見陰沈而伏也今脾虛風寒客於腹膜之間不能與胃通行水谷之气結而成積使气道厥逆而痛故謂之厥疝也

山茱茰丸治厥疝上搶心腹冷痛

山茰吳茰【炒】食茰棟實【麩炒】馬藺花蘹香子靑橘皮橘紅【焙】京三稜漧薑【各三分】附子【一枚重半兩者去皮臍】

右十一味羅爲末醋煮麫糊和丸如梧桐子大毎服二十丸酒或鹽湯下空心服

木香湯治厥疝逆上攻腹冷痛

木香檳榔烏頭細辛當歸吳茰【炒】枳殻【麩炒】甘艸【炙各一兩】

共八味防咀如麻豆大毎服三錢水煎溫服

寒疝心腹痛

論曰疝者痛也本緣寒气內積陽衰陰盛不得散釋寒邪因得攻擊或上搶心或腹內疼刺發卽俱痛故名寒疝心腹痛也

人參湯治寒疝心腹痛胸脇支滿不下食汗出嘔逆人參白茯苓防榔木香芍藥芎防當歸桂心靑橘皮【去白各一兩】

共九味毎服三錢水煎溫服不拘時

蜀椒湯治寒疝心腹痛不可忍

蜀椒【去目炒二百粒】附子【一枚去皮臍】粳米【半盞】漧薑【半兩】半夏【湯洗七徧去滑切撚十二枚】甘艸【炙一兩】

共六味防咀如麻豆毎服五錢入生薑半分棗二枚同煎溫服

地黃湯治寒疝心腹痛汗出厥冷

生漧地黃【三兩】甘艸【炙】白茯苓人參當歸【各二兩】羊肉【去脂切三斤】

右六味前五味細剉將羊肉用水二斗煮取汗一斗去羊肉入諸藥煮取七升入蔥白一把棗十四枚再煎取六升絞去滓溫服一盞不拘時

當歸湯治寒疝心腹疼裏急

當歸【三兩】生薑【五兩】羊肉【去脂膜切作片一斤】

三味以水一斗煮取五升去滓毎服一盞不拘時日三夜一

七疝

論曰疝病有七厥逆心痛足寒飲食卽吐者名厥疝腹中气滿心下盡痛气積如臂者名堅疝寒飲則腹中脇下盡痛者名寒疝腹中乍滿乍減而痛者名气疝腹中痛在臍傍者名盤疝腹中痛在臍下有積聚者名胕疝小腹與陰相引而痛大便難者名狼疝凡此七疝皆寒气內積血气凝澁不得通利冷劇則痛故皆謂之疝難經曰任之爲病其內苦結男子爲七疝女人爲瘕聚蓋以此也

桃仁湯治諸疝

桃仁【去皮尖雙仁】吳茱茰【炒】陳橘皮【去白】海藻【洗去鹽】白茯苓羗活蒺防子【炒去角各三兩】

共七味毎服三錢生薑一棗大同煎溫服

厚朴丸治七疝肢體寒臍腹堅痛滿悶

厚朴【薑汁炙】附子【去皮臍】蘹香子【炒】白術桂心漧薑枳殻靑橘皮芎防烏頭【去皮臍】木香當歸【各一兩】

右十二味羅爲末鏈蜜丸如梧桐子大毎服二十丸溫酒下姜湯亦可

蠱病

論曰經謂脾風傳之腎病名疝瘕小腹寃熱而痛出白一名蠱夫脾受風邪傳於腎經邪熱內爍故其證小腹寃熱而痛其精失守故其證溲出白液病名曰蠱以邪熱內爍其精不守久而弗治適以喪志也水之精爲志志喪則精從之左傳謂惑以喪志爲蠱者如此

大建中湯治蠱病小腹急痛便溺失精

黃茋遠志當歸澤瀉【各三兩】芍藥人參龍骨甘艸【炙各二兩】

八味剉如麻豆毎服五錢生薑三片棗二枚水煎溫服

澤瀉丸治蠱小腹寃熱而痛精气不守溲便白出澤瀉補骨脂【炒】己防天五味子石斛芍藥人參龍骨甘艸【炙各一兩】

共八味爲末鏈蜜丸如梧桐子大毎服三十丸溫酒或鹽湯下空心日午臨臥各一服

漧地黃丸治蠱病精气不守便溺出白小腹寃熱而痛

熟漧地黃【二兩】鐘乳粉【半兩】龍骨莵絲子【酒浸一宿別搗】磁石【火煆醋淬七徧】芍藥黃芩【各一兩】

右七味羅爲末酒煮麫糊丸如梧桐子大毎服二十丸酒或鹽湯下

陰疝門

陰疝陰疝腫縮陰疝卒腫痛控睪

陰疝綂論

論曰疝者痛也邪气聚於陰令陰器腫大而痛者陰疝也一名疝其類有四卽腸卵脹气水是也世俗云疝气亦云小腸气或曰膀胱气原其病本緣腎气通於陰與膀胱爲表裏胞囊者膀胱之候此二經不足下焦受寒皆能致陰卵腫大或發疝痛故通稱爲陰疝若寒濕之气有連於小腸者卽小腸控睪而痛陰丸上下謂之腸寒气客於經筋足厥陰脈受邪脈脹不通邪結於陰卵謂之卵脹腎虛之人因飲食不節喜怒不時津液內溢下流於腎寒气結聚不散謂之气水气盛則津液內結謂之水水气病生於標故鍼炙可治其疾易愈腸卵脹病生於本邪气入深其治難差陰疝

論曰黃帝鍼經曰足厥陰之脈環陰器抵小腹是動則病丈夫疝卽陰疝也嗜欲勞傷腎水涸竭無以滋榮肝气故畱滯內結髮爲陰疝陰疝之病世俗論陰疝者爲腎餘气殊不知邪實又本於肝經云治法當瀉邪气之實補肝經之虛

蒺藜子湯治陰疝

蒺藜子【炒去角】附子【去皮臍】山梔仁【各一兩】

右三味防咀如麻豆毎服五錢水煎溫服食前服

昆布九治陰疝腫大偏墜

昆布【洗去咸】海藻【洗去咸】蒺藜子【炒去角】蕪荑仁【炒】防榔【各一兩半】枳殻【去瓤麩炒】大麻仁【研各二兩】木香黃茋【剉】訶蔾勒【去核各三分】陳橘皮【去白炒】桃仁【去皮尖叟仁】兔絲子【酒浸一宿別搗各一兩】

共十三味研爲末和勻鏈蜜丸如梧子大毎服三十丸空心食前溫酒或鹽湯下

沙參丸治疝气

沙參【二兩】昆布【洗去咸】蘹香子【炒各半兩】

三味爲末酒煮麫糊丸如梧桐子大毎服二十丸空心食前溫酒下

二气丸治陰疝上而不下臍腹疼痛

石硫黃【研】黒鉛【各一兩】

二味先以鉛於銚內鎔成汗次下硫黃焰透移下候冷取出研爲細末糊和丸如梧桐子大毎服三十丸酒下

葫蘆巴煮散治陰疝攻痛

葫蘆巴沈香馬藺花蓬莪茂【煨】蘹香子【炒各一兩半】練實【取肉麩炒】木香姜黃防榔【剉】桂心【各一兩】附子【去皮臍三分】甘艸【炙半兩】

共十味羅爲散毎服三錢水酒同煎空心食前溫服

葫蘆巴丸治陰疝气攻疼痛

葫蘆巴補骨脂【炒】白豆蔲【去皮】萆薢靑橘皮蘹香子附子【去皮臍】肉蓯蓉【酒浸】兔絲子牛【酒浸】桂心防風【各一兩】

右十二味爲細末酒煮麫糊丸如菉豆大毎服二十丸空心生薑鹽湯下

應病丸治陰疝撮痛不可忍

韭子【炒】芎防

二味等分爲末鏈蜜丸如梧桐子大毎服三十丸空心溫酒下

陰疝腫縮

論曰陰疝腫縮者寒邪客於厥陰之經而陽气不能自溫故令諸筋拘急陰器縮而疼痛也肝者筋之合也筋者聚於陰器而絡於舌本脈不營卽筋縮急筋縮拘則引卵與舌故舌捲卵縮也皆厥陰爲病也

翅灰散治陰疝腫縮

雞翅【右左都用不拘多少燒灰】

一味細研爲散毎二錢溫酒調下不拘時

雄黃洗治陰疝腫縮

雄黃【研】甘艸【各一兩】礬石【研二兩】

三味研爲末每用藥一兩熱湯五升通手洗腫處良久再暖洗

車前子塗治陰疝腫縮

車前子【不拘多少】

一味羅爲末湯調塗腫處

蔓菁子散塗治陰疝腫縮

蔓菁子【不拘多少】

一味羅爲散溫水調塗腫處或絹帛傅之以差爲度

陰疝卒腫痛

論曰陰卒腫痛者腎气虛弱暴受邪气入陰中冷熱相薄故卒然而痛也痛甚則邪勝邪勝則熱勝熱勝則腫皆卒然而作也

雞翎散治陰卒腫痛

雞翎【一大莖燒灰】蛇牀子【一兩】

二味羅爲散每服一錢溫酒調下如左邊腫卽取雞右翎右邊取左邊翎

木香散治陰卒腫痛攻注腹脹悶

木香【半兩】赤茯苓【一兩】牡丹皮【三分】防風【半兩】防榔【一兩】澤瀉【三分】郁李仁【一兩湯浸去皮炒】

七味羅爲散溫酒調下

雄黃淋洗治陰腫【前方同】

雄黃白礬甘艸【炙各一兩】

三味爲散每用藥一兩以水一斗煎取三升通手淋洗至冷候汗出差

黒豆熨治坐久卑濕忽陰囊虛腫气上築

右方以米醋炒黒豆靑布袋盛熨心腹更以椒蔥湯淋煠腰胯厚衣蓋下部然後服諸藥

治陰腫偏著一邊連小腸痛不可忍

右方以蘹香苗葉取汁一斗服之日三四服其滓貼腫處

控睪

論曰甲乙經曰小腹控睪引腰脊上衝心肺邪在小腸也又曰小腸病者小腹痛腰脊控睪丸而痛夫小腸者連心系屬於脊貫肝肺絡心系其經虛不足則風冷乘間而入邪气旣盛則有厥逆之證其气上衝肝肺客冷散於胸結於臍控引睪丸上而不下痛引小腹甚則衝於心胸蓋其經絡之所系屬然也

蘹香子散治小腸受邪控睪痛引小腹

蘹香子【炒】蓽澄茄楝實【一方用巴豆同炒去豆不用】木香【各一兩半】葫蘆巴靑橘皮【去白各一兩】防榔【半兩】

共七味爲散毎服一錢溫酒調下空心食前日二

吳茱茰散治小腸疝气牽引臍腹疼痛腰曲不伸吳茱茰【湯洗炒】楝實【四十九枚】巴豆【半兩推令微破三味同炒候入楝實黃焦色去巴豆茱茰不用楝實去核用】沈香【半兩】木香馬蘭花蘹香子【炒各一分】

右七味除巴豆茱茰不用外羅爲散毎服二錢炒蔥酒調下空心夜臥發時服

木香丸治小腸受寒气控睪牽痛

木香【一兩】石南肉蓯蓉【酒浸切焙別爲末】牛【酒浸切焙別爲末】菖蒲蘹香子【炒】楝實【炒各二兩】

共六味除蓯蓉牛二味別作末外羅爲末以酒一升熬蓯蓉牛膝成膏和丸如梧桐子大每服三十丸空心食前以紙裹蔥白一寸煨熱細嚼溫酒下

聖濟總錄纂要卷十三﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十五

休寧程林纂

大小便門

大小便闗格不通

小便不通小便不禁

大小便統論

論曰脾胃大小腸膀胱者倉廩之本營之居也名曰器能化糟粕轉味而入出者也蓋營受水谷之眞精榮衛之根源大小腸膀胱得以變化皆營爲之本是以小腸爲受盛之官水谷之未分也及其化物歸於膀胱而爲溺轉於大腸而爲糟粕必由气化則能出矣或陰陽之气不平寒熱相勝或气實塞而不通或气虛損而遺泄或燥而結或熱而祕皆陰陽不和之病也治此者勿槪以寒熱爲法寒劑滌蕩熱劑枯燥反傷和气耗其精血津液若闗格不通三焦約病責以榮衛之否塞若產後便難與夫老者祕澁之病又以津液不足止可滑以利之潤以滋之苟蕩以快劑則糟粕不通眞气受不可不知也

大小便闗格不通

論曰大小便不通者陰陽闗格三焦約之病也陰陽和平三焦升降則水谷糟粕以時傳導今陰陽偏盛气否於中則榮衛因之以不行故气結於腹內脹滿不通而大小腸俱閉塞也

芒硝湯方治闗格不通脬腸妨悶大小便不通芒硝【二兩半】

冬葵子【炒三合】

滑石【三兩】

三味除芒硝外防咀每服五錢水煎再入芒硝末半錢更煎空心溫服

茱茰湯方治腹脇脹滿闗格大小便不通

吳茱茰【湯浸炒】大黃當歸桂心赤芍藥甘艸【炙】芎防【各二兩】人參細心【各四兩】

桃白皮【一握】漧薑【一兩】雄黃【三分】珍珠末【半兩與雄黃同細研】

右十三味將十一味搗篩每服三錢水煎再入雄黃珍珠末一字酒半盞更煎三沸空心服之

車前子湯方治大小便俱不通

車前子【五兩生用】木通【四兩】黃芩郁李仁【湯浸去皮尖雙仁研如膏各三兩】

右四味將前三味搗篩與郁李仁拌勻每服五錢入芒硝半錢同煎服

豬脂酒方治大小便不通

豬脂【半雞子大切】

一味以酒一升微煮沸投豬脂更煎二沸分爲二度食前溫服未通再服

髮灰散方治大小便不通

亂髮【一兩淨燒灰】

一味細研每服三錢溫水調食前服日三以通利爲度

茯苓丸方治大小便不通

赤茯苓

芍藥

當歸

枳殻

白術

人參【各五兩】大麻仁大黃【各三兩】

共八味爲末錬蜜丸如梧桐子大每服十五丸至二十丸空心煎茅根湯下

治大小便不通腰脇堅脹蒸下部方

蓮葉【三兩】蔥【三七莖並須用】皂莢【一挺炙剉】生薑【一兩切】

共四味以漿一斗二升煮十餘沸並滓分兩度用旋盛入小臼瓷缸中坐缸口上薫蒸冷則易之如未通再傾藥於桶斛中添熱水坐蘸下部卽通

小便不通

論曰腎臟不足气不傳化膀胱有熱水道不宣故小便不通也令人小腹脹滿其气上衝心腹膨痞甚則喘急不能升防內經曰膀胱不利爲癃者如此也

滑石散方治小便淋澀疼痛不通

滑石海金沙木通【等分】

三味爲散每服二錢煎燈心湯調下

松煙散方治小便不通

墨【上好者小濃研汁半盞】酒【半盞】蔥白【三莖】膩粉【研半錢】

四味同煎至七分放溫去蔥白頓服卽通

獨蒜塗臍方治小便不通

獨顆大蒜【一枚】梔子仁【三七枚】鹽花【少許】

三味爛攤紙上貼臍良久卽通未通塗陰囊上立通

治小便不通久卽成淋方以琥珀研成粉每服二錢濃煎萱艸根汁調下空心或食前服蔥湯調下亦佳

杏仁散方治卒不得小便

杏仁【去皮尖雙仁二錢】

一味炒黃研細末米飲調下立差

牛膝湯方治小便不通莖中痛及女子血結腹堅痛

生牛膝【根莖葉一握】黃芩【半兩】當歸【一兩】

三味細剉每服五錢水煎溫服

桑螵蛸湯方治小便不通

桑螵蛸【炙三十枚】黃芩【二兩】

二味細剉用水三盞煎分溫二服相次頓服

治小便不通臍下急痛脹悶欲絕鹽熨方

鹽【二觔】

一味鍋中炒令極熱布帛裹熨臍小腹以小便通快爲度

石韋湯方治小便不利

石韋【去毛】瞿麥穗冬葵子【各二兩】滑石【五兩】

共四味羅爲散每服二錢溫水調食前服

治小便不通方

蓬莪茂蘹香子茶葉【各半兩】

三味羅爲散水煎入鹽二錢蔥白二寸同煎空心服

小便不禁

論曰內經言膀胱不約爲遺溺亦腎虛不能約制水液故便利多甚則下焦傷竭眞气不固而小便不禁也蓯蓉丸方治腎臟虛冷腰膝無力小便不利不禁或溺白色

肉蓯蓉【淨刷去皺皮酒浸二宿薄切焙漧二兩半】杜仲【去粗皮二兩半炙紫色橫剉】黃蓍【三兩】韭子【水淘去浮者焙三兩焙漧】桂心【二兩】牛膝【酒浸二兩】山茱茰【二兩】

右七味羅爲細末錬蜜丸和更入臼內塗酥杵令勻丸如梧桐子大每日空心煎黃蓍湯下三十丸至晚再服

鹿茸散方治腎臟虛腰臍疼冷夜遺小便

鹿茸【去毛酥灸令黃】烏賊魚骨【去甲炙各三兩】當歸白芍藥龍骨【研】人參桑寄生【各一兩】桑螺蛸【一兩甲劈破慢火炙令黃】

右八味前七味爲末更與龍骨同研令勻細每服一錢酒溫調服日三

兔絲子散方治小便不禁

兔絲子【酒浸一宿焙漧微炒別研細如粉一兩】蒲黃【炒】黃連【各一兩半】肉蓯蓉【酒浸一兩】五味子雞膍胵黃皮【炙黃色兩半】

共六味先四味爲細散再入兔絲子粉與蒲黃同研勻細每服兩錢酒調食前服日三

黃蓍散方治小便不禁

黃蓍狗脊【去毛】牡蠣【煆】肉蓯蓉【灑浸切焙各一兩】萆薢牛膝【酒浸】赤石脂【研】山茱茰【各二兩半】土根【三兩】

右九味先羅八味爲散更與赤石脂同研勻每服一錢酒調食前服至午間夜臥各一服加至二錢

雞腸散方治小便不禁日夜無數

黃雄鷄腸【四具切破淨洗炙黃】肉蓯蓉【酒浸】苦參赤石脂【研】白石脂【研】黃連【各五兩】

共六味四味爲散更與赤白二石脂同研勻細每服二錢酒調食前服日二夜一

鵲巢散方治小便不禁

重鵲巢中艸【一斤燒作灰細研如粉】薔薇根皮【去皮五兩】

二味先薔薇根爲散每服三錢水煎去滓再入鵲巢灰二三錢空心服

小便利多

小便出血

小便利多

論曰腎者主水膀胱爲腑今腎气不足膀胱有寒不能約制水液令津滑气虛故小便利多久不差則腎气傷眞元耗損腰脊痠痛身體寒顫羸乏之病生焉覆盆子丸方治元髒虛弱臍腹疼痛膝脛少力百節痠疼昏倦多睡小便頻濁頭旋痰唾背脊拘急飲食無味溫順髒气補益下經

覆盆子黃蓍肉蓯蓉烏藥五味子石斛補骨脂澤瀉蓽澄茄沈香巴防天【一兩】芎防當歸赤芍藥山茱茰【各三分】兔絲子【酒浸三日二兩】熟漧地黃【兩半】

共羅爲末錬蜜和丸如梧桐子大每服二十丸加至三十丸食前溫酒下米飲鹽湯亦可

補骨脂巴防天【去心】桑螺蛸【炒】兔絲子【酒浸三日別研】牛膝【酒浸切焙】漧薑【半兩】熟漧地黃【一兩】枳殻【麩炒去瓤三分】

共羅爲末酒煮麫糊和丸如梧桐子大每服二十丸空心食前溫酒下粟米飲亦可

雌黃丸方治小便滑數

雌黃【研如粉一兩半】漧薑【半兩剉入鹽四錢同炒黃色】

共研爲末用幹蒸餅爲末入水內拌和熟丸如菉豆大每服十丸加至二十丸空心鹽湯下

牡蠣丸方治膀胱虛寒小便數

牡蠣獨活狗脊【去毛三分】肉蓯蓉【一兩】龍骨【半兩】

共爲末錬蜜和丸如梧桐子大每服三十丸鹽湯下空心食前

治小便頻數及引飲不止糯米餈方取純糯米餈一手大臨臥炙令輭熟啖之以溫酒送下不飲酒人湯下多啖彌佳行坐良久待心空便臥一夜十餘行者服之卽止或言假火气溫水道不然也大抵糯稻止縮水凡人夜飲酒者夜輒不溺此糯米之力也昔有人病渴殆死有人用糯稻稈及根斬去穗取中心淨器中燒作灰每用一合許湯一碗沃浸良久澄去其滓嘗味如薄灰汁乘渴令頓飲之是夜減飲水七八升此亦糯稻縮水之一驗也

小便出血

論曰內經謂悲哀太甚則胞絡絕絕則陽气動中數溲血又曰胞移熱於膀胱則癃溺血二者皆虛熱妄溢故溲血不止也治宜去邪熱調心气

金黃湯方治小便出血水道中澀痛

郁金瞿麥穗生漧地黃車前葉芒硝滑石

每服五錢匕水一盞半煎至七分去滓溫服不拘時

車前葉湯方治小便出血

車前葉茜根黃芩阿膠地骨皮紅藍花【一兩】

每服五錢匕水一盞煎至七分溫服不拘時

人參湯方治小便出血

人參生漧地黃白芍桔梗當歸甘艸桂心芎防【一兩】淡竹茹【二兩】

每服四錢匕水二盞煎至一盞溫服不拘時

阿膠湯方治腎客熱連心小便出血疼痛

阿膠黃芩【各三分】甘艸【灸半兩】生地黃【絞取汁】車前葉【絞取汁】藕節【絞取汁各四合】生蜜【一鐘】

將前藥篩同後四味攪勻每一大匙水一盞至七分溫服

栢葉湯方治小便出血不止

栢葉甘艸阿膠黃芩竹茹生漧地黃【各一兩】

共篩每服四錢匕水一箋半同煎至八分去滓溫服不計時

地黃湯方治小便出血

生漧地黃兔絲子【酒浸一宿曬漧別研】白芷冬葵子【炒】當歸芎防敗醬赤茯苓蔓荊實蒲黃【一兩】

共爲末煉蜜和丸如梧桐子大每服二十丸煎粟米飲下日三服

車前子散方治小便赤色或小便鮮血

車前子木通澤瀉當歸桑螵蛸桂心滑石【各等分】

共爲散每服二錢匕煎冬葵根湯下

治小腸尿血方

指甲【半錢】頭髮【一分】

二味燒灰研勻空心溫酒調一錢匕頓服

大便祕澀大便不通結陰便血

大便祕澀

論曰大便祕澀其證皆榮衛不調陰陽之气相持也若風气壅滯腸胃漧澀是謂風祕胃蘊客熱口糜體黃是謂熱祕下焦虛冷窘廹後重是謂冷祕或因病後重亡津液或老弱血气不足是謂虛祕或腎虛小便過多大腸枯竭渴而多祕者亡津液也或胃實燥結時時作寒熱者中有宿食也治法須宜和順陰陽然疎風散滯去熱除冷導引補之法不可偏廢當審其證以治之麻仁丸方治大便祕難

大麻仁【研膏別搗】大黃【炒各三兩】厚朴【生薑汁炙二兩】枳殻【去瓤麩炒二兩】

共三味爲末與麻仁同研錬蜜和杵令勻丸如梧桐子大每服二十丸空心溫水下以利爲度

麻仁丸方【又方】治三焦不和臟腑虛結胸膈痞悶大便祕澀

大麻仁【研膏四兩】大黃【半生半熟四兩】白防榔山茱茰兔絲子【酒浸一宿另研】車前子桂心羗活山藥枳殻防風【各一兩半】木香【一兩】郁李仁【去皮研膏四兩】

共研爲末錬蜜和丸如梧桐子大每服十五丸至二十丸溫水下

威靈仙丸方治大腸冷祕

威靈仙【不拘多少】

爲末錬蜜和丸如梧桐子大每服十五丸生薑米飲下

附子散方治大便冷祕

附子【炮制去皮臍】

削去外面畱中心如棗大碾爲細散蜜水調下一錢匕

蔥膠湯方治年老虛弱大便祕滯

阿膠【十片】蔥【一握】

用水二盞同煎膠烊取一盞溫服之立效

大黃丸方治脾胃不和內有虫滯大便祕難

大黃赤芍藥【三兩】厚朴【薑汁炙二兩】枳殻【兩半】大麻仁【別研如膏五合】

共四味爲末與麻仁同研勻錬蜜和杵丸如梧桐子大每服十丸至十五丸食前溫水下以通利爲度

滑石散方治大便不通腹脹气急妨悶

滑石【細研二兩分二貼】手足指甲【剪患人自身者燒爲灰研分二貼】

取滑石末一貼以水一盞半煎至八分去滓調爪甲灰一貼空心服至辰再服

葵酥湯方治大腸閉澀大便不通

冬葵子【二合】牛酥【二兩如無豬脂代】

將葵子篩分四貼每貼以水一盞煎至五分去滓下酥半兩再煎二沸食前冷服

摩臍方治大便不通腹脹

杏仁【湯浸去皮尖】蔥白【三莖去須葉細切】鹽【一分】

三味同研如膏每取如酸棗大計心摩臍上三百轉須防卽利如利不止以冷水洗手卽定

治病後津液燥少大便不通腸結方

糯米【二合炒灰存性研】豬膽【一枚取汁】沙糖【少許】

和研如膏內少許入下部立通

治卒大便不通或熱結或風祕及婦人產後大便不通等方

皂莢【切去皮灸令黃熟爲末】白梅肉【五枚】蜜【少許】

將梅肉並蜜拌和皂莢如棗大以綿紙褁引內下部中須防卽通

郁李仁粥方治大便不通

郁李仁【一兩去皮細研分二服用】

煮薄粥一碗臨熟時下郁李仁煮三兩沸傾出空心喫便通再服一分以通利爲度

治下部窒塞大便不通方

烏梅【五枚】

內湯中漬輭取肉熟之丸如彈子內下部中卽利

結陰【便血詳痔門腸風下血】

論曰經謂結陰者便血一升再結二升三結三升夫邪在五臟則陰脈不和陰脈不和則血畱之結陰之病以陰气內結不得外行血無所稟滲入腸間故便血也地黃煎丸方治結陰便血

生地黃【汁】小薊【汁各一升】沙糖【一兩同上二味熬成膏】地楡阿膠【炙令燥】側栢【各二兩】

除以上三味外爲末入膏中和丸如彈子大每服一丸水一盞煎至六分和滓溫服

神僊必效丸方治便血無度

阿膠【二兩】當歸【焙】烏賊魚骨【去甲】白芍藥劉寄奴【各一兩】

共爲末錬蜜和丸如梧桐子大空心米飲下三十丸加至五十丸

龍骨餅子方治髒毒血不止

龍骨烏賊魚骨【去甲各等分】

爲末每服一錢匕入雞淸一枚用白麺同和揑作餅子三枚煻火內煨熟細嚼溫米飲送下空心食前服

石橊散方治結陰瀉血不止

酸石橊皮陳橘皮【湯浸去白】甘艸漧薑【炮】

四味等分焙漧羅爲散每服二錢匕陳米飲調下日三服

地楡散方治結陰瀉血

地楡桑耳甘艸赤芍藥【各三兩】艾葉【三兩】黃茋【六兩】熟地黃伏龍肝【各四兩】

爲細散每服二錢匕米飲調下食後臨臥服

金屑丸方治便血一切血妄行

葉子雌黃【不計多少入在棗內綿繋定蒲煎湯用黒鉛一兩半鎔成汁傾入湯內同煮自早至晚不住添沸湯取出研細以盞盛飯上蒸過】

以煮藥棗取肉和丸如梧桐子大每服三丸煎黒鉛湯下便血甚者三服差矣

金虎丸方治結陰失血

黃檗【一兩去粗皮用雞子淸塗炙】

爲末滴水丸菉豆溫水下七丸

諸淋門

卒淋

泠淋

熟淋

气淋

血淋膏淋

石淋

勞淋

諸淋統論

論曰膀胱者州都之官津液藏焉气化則能出矣位處下焦與腎表裏分別淸濁主出而不納若腑臟气虛寒熱不調使气不化而水道不宣故爲淋閟之病矣諸淋之證大體緣腎臟气虛膀胱有熱惟冷淋爲異善治此者當熟察之

卒淋

論曰卒淋者緣下焦有熱傳入膀胱其卒然小腹急痛小便淋澀痛故謂之卒淋蓋下焦在臍下當膀胱上口主分別淸濁主出而不納以傳道也今熱在下焦故其病如此

瞿麥湯方治卒淋通利小腸

瞿麥【半兩】木通赤茯苓陳橘皮【各一兩去白】滑石【碎一兩半】冬葵子【妙一合】甘艸【炙】桑根白皮【各半兩】

共八味篩每服三錢入蔥白二寸同煎溫服

茅根飲方治卒淋結澀不通利

茅根木通【各三兩】石葦【拭去毛】黃芩冬葵子當歸芍藥滑石【碎各二兩】亂髮【雞子大二握燒灰】

共九味篩每服三錢水煎溫服不拘時

黃蓍飲方治膀胱虛熱小便卒暴淋澀

黃蓍人參白茯苓旱蓮艸滑石【研各一兩】桑白皮黃芩枳殻【麩炒】芒硝

共九味篩每服三錢水煎溫服

黒金散方治卒淋不通

好細墨【燒一兩】

一味爲散每服一錢溫酒調下不拘時候

茯芩湯方治小便卒淋澀

赤茯苓【三兩】滑石石韋【去毛】瞿麥穗蒲黃【各二兩】楡白皮【二兩】冬葵子【二合】

共七味篩每服五錢水煎溫服食前

冷淋

論曰腎與膀胱爲表裏下通於胞宣行水道腎藏虛弱冷气客於下焦邪正交爭滿於胞內水道不宣故其狀先寒顫然後便溺成淋謂之冷淋也

菝葜飲方治冷淋寒顫澀痛

菝葜土根黃蓍地骨皮五味子【各二兩】人參牡蠣【煆各一兩半】石膏【四兩】

共八味篩每服五錢水煎溫服

黃蓍丸方治腎虛膀胱冷淋不利

黃蓍【剉】黃連土根【各二兩半】參【三兩】菝葜鹿茸【去毛酥炙各二兩】牡蠣【一兩】桑螵蛸人參五味子【各一兩半】

右十一味羅爲末錬蜜丸如梧桐子大每服二十丸鹽湯下不拘時

兔絲石脂散治冷淋

兔絲子【酒浸別研】白石脂牡蠣【煆研各二兩】桂心土根【各一兩】

右五味研爲散每服二錢煮麥粥飲調下空心食前服

兔絲子散方治冷淋小便多或不禁

兔絲子【酒浸一宿別搗一兩】蒲黃黃連【一兩】硝石【半兩】肉蓯蓉【酒浸一兩】雞膍胵黃皮【炙一兩半】五味子【一兩半】

共七味羅爲散每空腹溫酒調下三錢服日二

熱淋

論曰三焦者水谷之道路也三焦壅盛移熱於膀胱流傳胞內熱气並結故水道不通利而成淋也其狀溲便赤澀或如血汁故謂之熱淋

滑石散方治熱淋小便赤澀疼痛

滑石【研三兩】括蔞根【三兩】石韋【炙去毛半兩】

三味羅爲散每服一錢煎小麥湯調下不拘時

車前子散方治熱淋結澀不通

車前子【炒】牛膝【各一兩】桑根白皮【三兩】蒲黃【一兩】

共四味羅爲散每服二錢煎蔥湯調下不拘時

四汁飲方治熱淋小便赤澀疼痛

蒲萄【自然汁】蜜

生藕【自然汁】生地黃【自然汁各五合】

四味和勻每服七分一盞銀石器內慢火煎沸溫服不拘時

瞿麥湯方治心經壅熱小便淋澀赤痛

瞿麥穗【三分】茅根冬子【各半兩】葵子木通【一分】黃苓【六錢】竹葉【一把】滑石【研一分爲末分作三貼】

共八味除滑石外篩分作三劑每貼用水三盞煎去滓入滑石末一貼攪勻分溫二服食前

气淋

論曰腎虛則不能制小便膀胱挾熱則水道澀腎虛膀胱熱則胞內气脹小腹堅滿因至淋澀之疾也其出少喜數尿有餘瀝亦曰气癃診其脈少陰脈數者則爲气淋

木通湯方治气淋結澀不通

木通【一分】木香【半兩生用】細辛【一分】艸豆防【三枚】人參【半兩】赤茯苓【三分】桃仁【去皮央雙仁半兩】肉豆防【二枚去殻】

共八味篩每服三錢水煎溫服不拘時

桑白皮湯方治气淋結澀溲便不利

桑白皮【一兩半】茅根【二兩半】木通幹百合【各二兩】

四味篩每服三錢水煎溫服不拘時

海金沙散方治气淋結澀不快

海金沙【別研二兩】滑石【研】甘艸山梔子仁【各一兩】

四味將甘艸梔子仁爲散入余藥再研勻每服一錢茶淸調下不拘時

通神散方治气淋結澀不通

粟米【一合】故筆頭【二枚燒灰】馬蘭花【七朶燒灰】

三味爲散溫酒調下二錢如不可忍者連服三服

貝齒湯方治因气成淋小便痛或溲血或如豆汁貝齒【研一枚】冬葵花【研半合】石膏【一兩半】滑石【一兩】

右四味防咀如麻豆大每服五錢水煎再入豬肪脂少許再同煎數沸空腹溫服

血淋

論曰心主血气通小腸與膀胱俱行水道下焦受熱則气不宣通故溲便癃閉而成淋也熱甚則搏於血脈血得熱則流行入於胞中與溲便俱下故爲血淋也白茅根湯方治血淋小便出血疼痛

白茅根芍藥木通車前子【各三兩】滑石【碎】黃苓【各一兩半】亂髮【燒灰半兩】冬葵子【微炒半兩】

共八味嚋篩每服三錢水煎溫服日三

雞蘓湯方治血淋

雞蘓【一兩半】石膏【碎】淡竹葉【切】木通甘艸【生】滑石小薊根【各一兩】生地黃【半斤】

共八味篩每服六錢水煎空心服

雞蘓飲方治血淋不絕

雞蘓苗竹葉【各二兩】滑石木通【各五兩】小薊根【一兩】生地黃【六兩】

共六味防咀如麻豆大每服五錢水煎溫服不拘時以利爲度

治血淋方

車前子葉【生搗汁三合】生地黃【汁三合】

二味相和煎三沸食前服

膏淋

論曰膀胱爲滲泄之腑腎气均平則溲便淸腎旣虛不能制其肥液故與俱出色若脂膏故謂之膏淋又曰肉淋

磁石丸方治膏淋小便肥如膏

磁石【火煆醋淬三七徧】肉蓯蓉【酒浸切熔】澤瀉滑石【各一兩】

共四味爲末錬蜜丸如梧桐子大每服三十丸溫酒下不拘時

沈香丸方治膏淋

沈香肉蓯蓉【酒浸】黃蓍瞿麥穗滑石磁石【火煆醋淬三七徧各一兩】

右六味羅爲散末錬蜜丸如梧桐子大每服三十丸溫酒下不拘時

滑石湯方治膏淋小便肥濁

滑石白茯苓白術木通熟漧地黃赤芍藥五味子【各一兩】

共七味篩每服三錢水煎溫服不拘時

石淋

論曰淋者淋病而有沙石從小便道出也蓋由腎气虛損則飲液停聚不得宜通膀胱客熱則水道澀痛胞內壅積故令結成沙石隨小便而下其大者畱礙水道之間痛引小腹令人悶絕也

人參散方治沙石淋

人參木通靑鹽【研】海金沙【別研各一分】莎艸根【炒去毛半兩】

右五味除海金沙靑鹽外羅爲散合研勻每服二錢空心米飲下

海金沙散方治沙石淋澀疼痛不可忍

海金沙滑石石膏木通井泉石【碎】甘艸【炙】

右六味等分研爲散煎燈心湯調下二錢不拘【時候】

菝葜散方治沙石淋重者取出根本

菝葜【二兩】

一味爲散每服一錢米飲調下服畢用地椒煎湯浴連腰浸洗

獨聖散方治沙石淋

黃蜀葵花【炒一兩】

一味研爲散每服一錢食前米飲調下

木通湯方治沙石淋

木通滑石【碎各一兩】冬葵子【二兩】

三味篩每服五錢水煎溫服

鼈甲散方治沙石淋

鼈甲【去裙襴燒灰存性】

一味羅爲散每服三錢空心溫酒調下

茅根湯方治沙石淋

茅根【細切一斤】葛花【爲末一兩】露蜂房【爲末二兩】

三味分作三服每服以水三盞煎溫服

勞淋

論曰人因勞傷腎經腎虛膀胱有熱气不傳化小便淋瀝水道澀痛勞倦卽發故謂之勞淋小腹引痛者是其也

地黃湯方治勞淋結澀不通

熟地黃人參石韋【各一兩】滑石【三分】桂心車前子甘遂【炒】王不畱行冬葵子【炒】木通【各半兩】

共十味篩每服三錢水煎溫服不拘時

兔絲子丸方治腎勞虛損溲便不利淋瀝不已兔絲子【酒浸別搗】人參黃蓍【剉】滑石木通【剉】芍藥車前子【各一兩】黃芩【三分】冬葵子【一合炒】

右九味爲細末錬蜜丸如梧桐子大每服二十丸食前溫酒或鹽湯下日二

石韋散方治勞淋日夜數起小便不利引陰中痛石韋【去毛】滑石瞿麥穗王不畱行冬葵子【各等分】

右五味爲細散每服二錢食前蔥白湯調下

九虫門

九虫

蚘虫

寸白虫

蟯虫

五臟虫

三虫

九虫統論

論曰虫與人俱生而藏於幽隱其爲害也蓋本於正气弱旣食生冷復感風邪所以種種變化以至蕃滋初若不足畏而其甚可以殺人善攝生者薄滋味節嗜欲蚤去三尸防患於未然彼九虫亦將銷鑠於防防之中惟未進此道而攘蘗則蠧無使滋蔓蓋有藥存焉九虫

論曰九虫一名伏虫長四分二名蚘虫長一尺三名白虫長一寸四名肉虫狀如爛杏五名肺虫狀如蠶六名胃虫狀如蝦蟇七名弱虫狀如瓣八名赤虫狀如生肉九名蟯虫狀如菜子至微細者是九虫皆依乎腸胃之間若腑臟气實則不能爲害及其虛也發動變化侵食气血寢成諸病不可不察也

雞子丸方治九虫

雞子【去殻二枚】好漆【濾過四兩】蠟【三兩】粳米粉【半斤】

四味先取漆蠟入銅鐺中用慢火煎攪令得所次入粳米粉又攪令勻煎令凝可丸卽取鐺中置生黃土堆上才稍溫卽下雞子又攪令得所再置火上煎令可丸如小豆大宿勿食空腹煎粟米飲下二十丸小兒五丸

石橊枝湯方治九虫動作腹中刺痛口吐淸水面色黒黃及虫心痛者

東引石橊枝【三兩】木香陳橘皮【湯浸去白】吳茱茰【湯洗焙炒各一兩半】大黃【煨】芍藥【各二兩】薏苡仁【二兩半】

共七味防咀如麻豆大每五錢水煎溫服空心

南粉散方治腹中諸虫令人腹痛多食泥土及泄者

南粉【二錢細研】

五更初用生油調下至食時虫出盡

蚘虫

論曰蚘卽九虫敍所謂長虫者今此析而治之蓋較之他虫害人之爲多觀其發作冷气臍腹撮痛變爲嘔逆以至心中痛甚如錐刺昔人謂蚘厥貫心能殺人則所以治之不可緩也

柴胡湯方治虫心痛

柴胡【一兩半】當歸食茱茰【各一兩】芍藥【一兩半】防榔【三枚】郁李仁【洗去皮三分】厚朴【塗薑汁炙熟一兩】

右七味篩每服三錢水煎食前溫服日三

桑根白皮湯方治蚘虫心痛

桑根白皮【三兩】酸石橊皮【幹者一兩】白蕪荑【炒】防榔【炮】厚朴【塗薑汁灸各半兩】

右五味篩每服三錢入生薑一塊同煎空心服至晚再服

萆薢散方治蚘虫發作

萆薢【炒】白蕪荑【炒】狗脊【去毛剉各一分】

三味爲散每服二錢溫酒調下欲服藥先隔宿喫牛肉漧脯一片次日空心服藥虫下卽差

薏苡根湯方治蚘虫

薏苡根【一握去土】

一味篩水煎分溫二服空心先喫餳少許然後溫服

防榔煎方治蚘虫

防榔【炮剉五枚】酸石橊根皮【入土五寸東引者去土細剉一斤】

二味先將防榔篩與石橊根各均分作三度用每度用水二升半煎至一升絞去滓入粟米一合煮如粥平旦空心頓喫利下虫卽效

蠶蛹汁方治蚘虫

蠶蛹

取繰絲蠶蛹四合爛研生布絞取汁空心頓飲之非繰絲時卽須依時収取蠶蛹暴漧羅爲末用時以意斟酌多少和粥飲服之

寸白虫

論曰寸白虫乃九虫之一種狀如絹邊葫蘆子因髒气虛風寒濕冷伏於腸胃又好食生膾幹肉等所以變化滋多難於蠲治說者謂食牛肉飲白酒所致特一端爾亦未必皆緣此

香附丸方治葫蘆虫

木香【爲末一分】附子【生去皮臍爲末】硫黃【研各半兩】

三味先將蜜陀僧末半兩入醋熬成膏然後入三味藥末一處和丸如小豆大每服十五丸溫酒下食前服

防榔散方治寸白虫

石橊根陳橘皮【去白】桑根白皮【各一兩】

三味細剉分作三服每服水一盞半煎取一盞去滓五更初調防榔末二錢至欲明不瀉至晚又一服如虫母未下再服或瀉不止喫冷粥止之

食榧實散方治寸白虫

生榧實【四十九枚去皮】

右一味於每淸旦空腹食七枚七日後食盡其虫卽化成水矣

幹脯湯方治寸白虫

幹脯【一片如手大】石橊根【東引者一握】

右二味並細剉以水四升浸一宿明日平旦煎至一升去滓分三服空腹先嚼幹脯一片卽服藥如人行十里又一服每服藥後以手按患人腹上藥力易行其虫自下凡服藥取月一日至五日已前虫頭向上服良

黒鉛散方治寸白虫累取不盡久令人面黃心中如饑

黒鉛沙子【畫家銀塗是也】

一味研極細每服二三錢五更初肉汁調頓服至平明取下虫立差

玊粉散方治寸白虫

定粉【一兩】

右一味研極細每服二錢用生麻油調於五更初頓服至晚虫下

蟯虫

論曰蟯虫甚微細若不足慮者然其生化眾多攻心刺痛時吐淸水在胃中侵蝕不已日加羸瘦甚則成痔瘻疥癬癰疽諸癩害人若此絕其本根勿使能殖則毒而治之所不可忽

桃皮湯方治蟯虫蚘虫及痔蝕下部生瘡

桃木皮【幹者去粗皮】槐子【微炒各一兩半】艾葉【半兩】

三味篩每服三錢入棗一枚同煎空心食前夜臥各一服

艾汁方治蟯虫攻心如刺吐淸水

生艾葉【取嫩心切二升】

一味絞取汁兩盞許宿不食平旦先嚼幹脯少許後頓飲汁不能盡卽兩日服

槐皮丸方治蟯虫在胃人漸加羸弱

槐皮【幹者】桃仁【去皮尖雙仁生用】棟實【去核生用各半兩】

三味羅爲末錬豬膏丸如人指大以綿裹導下部中

治蟯虫咬人下部癢方

水銀【一兩】

一味用蒸棗膏和丸如人指大綿裹臨臥內下部中一宿內藥時常畱綿帶子在外

熬漆丸方治蟯虫在胃令人漸羸

好漆醇酒白蜜【各半斤】

三味於銅器中和勻微火熬令可丸丸如雞頭大每服一丸宿勿食空腹溫酒下虫未下再服

五臓虫

論曰五臟虫者緣髒眞衰弱熱薫蒸而成之傳所謂肉腐出虫魚枯生蠧理固如此其名狀之異見於九虫敍可辧而察也

雷丸丸方治心臟勞熱傷心有長虫名曰蠱長一尺貫心爲病

雷丸【灰火炮過】陳橘皮【湯浸去白】桃仁【去雙仁皮尖麩炒各一兩一分】貫眾【大者去須半兩】狼牙【連苗淨一兩半】白蕪荑靑葙子【炒】漧漆【炒令煙出各一兩】亂髮【如雞子大一兩燒灰】

共九味除亂髮燒灰外八味羅爲末然後與亂髮灰同研令勻錬蜜和更於鐵臼內塗酥杵令勻熟丸如梧桐子大每服空心溫酒下十五丸至晚再服米飲亦得

麥門冬丸方治肺勞熱生虫其形如蠶令人欬气喘或謂憂膈气膈恚膈寒膈熱膈皆從勞气所生名曰膏肓病鍼灸不至

麥門冬【去心十兩】蜀椒【去目及閉口者炒出汗一兩】人參【一兩一分】逺志【去心】附子【去皮臍】細辛【各一兩半】甘艸【炙一兩半】漧薑【炮一兩】桂心百部【焙】白術黃蓍【剉細各一兩一分】杏仁【去皮尖雙仁焙漧炒令黃半兩】

右十三味羅爲末錬蜜和更於鐵臼內塗酥杵令勻熟丸如酸棗子大含化稍稍咽津

桑根白皮酒方治肺勞熱生虫在肺爲病

桑根白皮【東引者取一升】狼牙【其連苗處淨刷去土三兩】吳茱茰根皮【束引者淨刷去土五升】

右三味細剉用酒七升煮至二升去滓分作三服每日空腹一服

茱茰根丸方治肝勞生長虫爲病恐畏不安眼中赤東引行吳茱茰根【去土三兩】蠟【三兩】雞子【五枚去殻取黃用】粳米【一盞】

右四味除蠟並雞子外各羅爲末先以銅鍋內煎蠟鎔卽下茱茰末米粉雞子黃煎令煎可丸卽丸如小豆大早晨煎粟米飲下五十丸小兒服二十丸虫出卽差

前胡湯方治脾勞有白虫長一寸在脾爲病令人好嘔胸中欬欬卽嘔而不出

前胡白術赤茯苓枳殻【去瓤麩炒】旋復花【去葉炒】細辛常山松蘿【各一兩半】杏仁【去皮尖雙仁炒】龍膽【去苗各一兩】

右十味篩每服五錢竹葉十片淨洗細切同煎去滓空心溫服吐之卽差若腹中熱滿入芒硝半錢梔子仁一兩黃芩一兩半苦參一兩

茱茰根浸酒方治脾勞勞熱有白虫在脾中爲病令人好嘔

吳茱茰根【東引者一尺】麻子【入升淨防】陳橘皮【去白炒二兩】

右三味先碎橘皮麻子如泥然後拌茱茰根用酒一斗浸一宿慢火上微煎絞去滓分作五服每服空心溫服虫卽下欲合藥時忌言合殺虫藥

貫眾散方治腎勞熱四肢腫急有蟯虫如菜中虫生於腎中

貫眾【大者三枚去須】漧漆【炒令煙出二兩】吳茱茰【水洗七徧焙漧一兩半】白蕪荑【炒】槐白皮【一兩幹者】杏仁【去皮尖雙仁炒黃半兩】胡粉【炒令黃色一兩】

右七味除別研粉外羅爲散更與胡粉同研令細每服二錢空腹用井華水調服日晚再服

三虫

論曰三虫亦九虫之數曰蚘曰赤曰蟯是也其發動諸病較之他種爲甚蚘虫又曰長虫長一尺動則吐淸水心痛貫心則死赤虫狀長似生肉動則腸鳴蟯虫至細微形如萊虫居腸間多則爲痔極則爲癩或生諸癰疽癬瘻瘑疥而其變甚多三虫爲患如此古人必析而治之意亦深矣

鼈甲丸方治三虫發痛面目黃不下食

鼈甲【去裙襕醋炙黃二兩】白術【一兩半】陳橘皮【去白一兩】木香狗脊【去毛各一兩半】防榔【四兩】吳茱茰【水浸二宿每日三次換水洗去誕幹炒一兩】

右七味羅爲細末錬蜜和爲劑置臼內入酥杵令勻熟丸如梧桐子大每日空腹煎靑橘皮湯下三十丸晚食前再服

天門冬煎方治三虫定肺气去寒熱養肌膚益气力利水便及諸暴中偏風濕痺彊骨髓

天門冬【去心生用十斤】白蜜【七兩】

二味先取天冬細切爛如泥用酒一斗和絞取汁並蜜攪令勻銅器中重湯上煎仍用竹箆攪如餳每服如彈丸大空腹溫湯服之或用生地黃汁一盞同煎更妙

亂髮灰散方治三虫

亂髮【淨洗如雞子大燒灰】丹砂【研如麫飛過一兩】

二味同研極細每服一錢醋調空腹服之

雚蘆散方治三虫神效

雚蘆【微炙二兩】

一味羅爲細散每服二錢隔宿勿食於淸旦用羊肉濃汁調服之虫自下

防榔湯方治三虫

防榔【三枚灰火煨過】

一味篩用水三盞煎至一盞半去滓分三服空腹日午近夜各一服其虫盡下或蔥白鹽豉同煮飲之亦佳

諸屍門

諸屍

遁屍

飛屍

屍注

諸注門

諸注

風注

走注

鬼注

气注卒魘不寤

中惡

卒死

屍厥

鬼魅

鬼擊

諸屍統論

論曰人身中有三尸諸虫與人俱生常忌血而惡能善與鬼神通每接引外邪與人爲害謂之屍病其狀沈沈黙黙不的知所苦而無處不惡或心腹痛脹或磥塊踴起或攣引腰脊或精神錯雜變狀不一有飛屍者有伏屍者復有遁屍沈屍風尸之異久不已停注畱滯及死又注易傍人則爲屍注之病矣

諸屍

諸屍病因不一其最重者惟五屍若得之疾速如飛走狀者名飛屍停遁不消者爲遁屍沈痼在人臟腑者爲沈屍衝風則發者爲風屍隱伏積年不除者爲伏屍惟此五尸之气變態多端各各不同大率皆令人沈沈黙黙痛無常處五尸之外復有屍气𨿽各有證然其爲病大同小異而已亦可通一法治之

雄黃丸方治五屍瘕積及中惡心痛蠱注鬼气雄黃丹砂礬石牡丹皮巴豆【去皮心麩炒研去油】附子藜蘆【炙去蘆頭各一兩】

共七味爲末錬蜜丸如小豆大每服二丸米飲下食前服

雄黃丸方【又方】治辛中飛屍遁屍沈屍風屍腹痛脹急不得气息上衝心胸及攻兩肩或磥塊踴起或攣引脊腰

雄黃【研】大蒜【各一兩】

二味爛搗丸如彈子大每服一丸熱酒化下須防末差更服屍疹者常宜預収此藥

惡气散方治五屍鬼注百毒

桂心漧薑

二味羅爲散每服三錢炒鹽一錢溫水同調下

蒺藜子丸方治中五屍腹急痛不喘息上衝心胸及攻兩脇或磥塊踴起攣縮引腰脊

蒺藜【炒去角二兩】

一味爲末錬蜜丸如小豆大每服二十丸食後水下

遁屍

論曰遁屍謂屍伏埋染注連滯在於胸腹肓膜之間尋常如無病若因喜怒不節飲食傷動其隱之疾發則心腹脹痛連及胠脇气喘促急不得安臥者是其證也木香湯方治初得遁屍鬼注心腹中刺痛不可忍木香【三分】鬼箭羽【一兩】桔梗【一兩】丁香【三分】陳橘皮【去白炒一兩】紫蘓【莖葉微炒一兩】當歸【一兩】白防榔【火煨十四枚】桃仁【湯浸去皮尖雙仁炒黃色十四枚】

右九味篩每服五錢水煎溫服日二服不計時

蒸熨方治遁屍飛屍及風毒腫流入頭面四肢

芥子【蒸熟焙一斤】

一味爲末以鉛丹二兩拌之分作兩處用陳布袋盛之更換蒸熟以熨痛處

飛屍

論曰飛屍者其狀令人心腹刺痛气息喘急脹滿上衝心胸是也此病忽然而至疾如飛走故謂之飛屍走馬散方治飛屍入腹脹滿刺痛气息喘急

巴豆【二枚去皮心】杏仁【二枚去皮尖】

二味以綿纒椎令極細投熱湯二合指取白汁分三服飲之食頃當下老小量加之

雄黃散方治一切飛屍鬼注身痛如刺

雄黃甘艸【炙】黃苓【各半兩】梔子芍藥【各一兩】

共五味爲散每服以溫酒調下二錢再服不拘時

屍注

論曰屍注者屍病注易於人也多因哭泣感染屍气流注身體令人寒熱淋瀝沈沈黙黙不的知所苦而無處不惡或腹痛脹滿喘急不得息上衝心胸傍攻兩脇或磥塊踴起或攣引腰脊或舉身沈重精神不爽每更節令愈加煩滯不治者死死則注易傍人故名屍注

虎掌丸方治屍注寒熱往來不思飲食心腹刺痛虎掌丹砂【炒各半兩】白茯苓龍齒【各一兩】蓬莪茂【煨剉】當歸【各三分】

右六味爲末用酒煮阿魏麫糊丸如梧桐子大每服二十丸姜烏梅湯下

神效蜜陀僧散方治臨屍哭泣屍气入腹沈滯臟腑有時發動取勞積

蜜陀僧【半斤煆醋汁淘研控幹取六兩】訶梨勒【不去核生用一兩】京三稜【煨搗末二兩】

三味合研令勻每服二錢用煮麫濃湯下當晚不食臥一服余時切餅湯服三夜次夜當下惡物不下第三夜加生牽牛子末一錢同調下

杏仁丸方治屍注

杏仁【去皮尖雙仁炒】亂髮灰【各一分】

二味研勻和丸如小豆大每服五丸豬膏酒調下

諸注統論

論曰諸注者邪气所注也皆因精神衰弱經絡空虛傷於風寒暑濕飲食勞倦或感生死之气或挾鬼物之精初爲中惡客忤卒死諸尸之類𨿽或暫差必有邪气伏於經脈流傳腑臟深入骨髓經久不已皆成注病變狀多端時發時差令人昏悶無不病處若因風寒暑濕之邪所注者則爲風寒注涼注冷注溫注之病若因飲食勞倦之邪所注者則爲食注飲注酒注水注之病若因生死之气而爲其邪所注者則爲防注哭注轉注之病若因挾鬼物之精而爲邪所注者則爲鬼注邪注屍注殃注之病犯土禁爲注者爲土注產後得注者爲產注虛勞所成注爲勞注邪气外浸爲泄注凡此諸注以受病之因爲名也邪注於肺則爲气注邪注於勞則爲血注久注不已傷損骨髓則爲骨注凡此諸注以病之所在爲名也又有石注者言其牢彊如石走注者言其遊走無常凡此諸注以病之形變爲名也名類𨿽多各有形證合而言之皆注病也治注病者欲辧是非但覆紙於痛處燒髮令焦投於紙上若變粘紙者注气引之也不粘者非注也審知其因隨證治之無專門者診脈浮大者可治細而數者難治

諸注

論曰諸注者邪气停而爲病也蓋由經絡空虛傷於風寒暑濕或因飲食勞倦或因大病後气虛邪气流注或感死气或犯鬼邪皆至是疾其狀變易不同各隨其本而治之也

赤芍藥丸方治五屍注

赤芍藥【一兩】吳茱茰【湯浸焙漧炒】丹砂【研】烏頭【去皮臍】蜀椒【去目並閉口者炒出汗各半兩】漧薑【三分】桂心【一兩】

共七味羅爲末錬蜜丸如小豆大每服十丸空心溫酒下日三

風注

論曰風注者由體虛風邪之气客於榮衞邪气行遊連滯停汪故名風注其狀皮肉掣振痛無常處一年之後則有頭髮墮落頸項掣痛骨拉解鳴目疼鼻酸牙蚛之證又十二風所注不同溫風所注頭痛欲解髮汗風所注頭痛體熱骨節兩彊柔風所注遊腫在腹或在手腳水風所注噉食服臥汗出九風所注腦轉肉裂目系痛惡聞人聲絕風所注暴倒僕口有白沬顚風所注披髮狂走遇物撃破狂風所注叫呼罵詈獨語談笑奇風所注口噤面防四肢不隨糾風所注體生瘡睂毛墮落蠔風所注痺如蠔螫瘡或癢或痛罩風所注舉身戰動或鼻塞其狀𨿽異其爲邪气停注則一也

安息香丸方治一切風注痛

安息香【研】乳香【研各一兩】白膠香【研】地龍【去土炒研爲末各半兩】胡桃仁【研二枚】沒藥【研一分】桃仁【去皮尖雙仁研七枚】

共七味同研勻爲細末酒煎爲丸如彈子大每服一丸溫酒化下

羗活湯方治風注心腹刺痛上攻胸背

羗活【三分】大豆【炒一合】桑根白皮【一兩半】陳橘皮【去白三分】

芎防【一兩】大腹【並子焙三分】

右六味篩每服三錢水煎溫服良久再服

走注

論曰走注者風邪客於衛气也風善行而數變衛气之行慓疾滑利邪正相搏則淫溢皮膚去來擊痛逰走無常枳殻丸方治走注疼痛如錐刺皮膚風气心腹四肢疼痛枳殻【去瓤麩炒】厚朴【薑汁炙各一兩】犀角【半兩】桑根白皮【一兩】防榔【二兩煨】柴胡【一兩半】半夏【湯浸焙榦爲末薑汁和作餅暴漧】大黃【醋拌炒各一兩】

共八味爲末錬蜜丸如小豆大空心酒下二十丸

鬼注

論曰鬼注者忽因鬼邪之气排擊當時卽病心腹刺痛悶絕倒僕如中惡狀餘熱不歇停積彌久有時發動連滯不已乃至於死死則注易傍人故謂之鬼注

玉壺丸方治鬼注風冷飲食不消心腹脹滿攻刺心痛大便不通【治萬病詳千金方外臺祕要】

雄黃【研】丹砂【研】礜石【煆】附子【去皮臍】藜蘆巴豆【去皮心炒研去油各一兩】

右六味爲末錬蜜和丸如小豆大每服二丸米飲下取快利爲度小兒以意減之

八毒丸方治鬼注中惡心痛積癖蠱注鬼气

雄黃【研】珍珠【研】礬石【煆】牡丹皮巴豆【去皮心炒去油各一兩】附子【去皮臍三兩】藜蘆【二兩】蜈蚣【去頭足炙一枚】

共八味研爲末錬蜜丸如小豆大每服米飲下二丸得吐爲效

太極鰻鱺魚煎方治鬼注傳屍五勞七傷

鰻鱺魚【寸切洗淨三斤】附子【一兩去皮臍】柴胡【三分】芎防貝母【去心】鼈甲【去裙襕醋炙】當歸【切焙】知母荊芥穗【各一兩】蕪荑仁【一分】木香【三分】秦芁靑蒿子【小便浸一宿】黃蓍木通【各一兩】

共十五味除鰻魚外羅爲末分作三貼每貼以鰻魚一觔淸酒三斤於銀器內煮爛去滓入藥末一貼重煎如稀餳以淨器盛空心溫酒下一錢服了夜用被蓋出汗加至一匙

气注

論曰气注者邪气傳注蘊伏於肺也肺主气而通行表裏若爲注气所傳則其病隨气遊衝撃掣痛上喘奔急飲食不下是爲气注之

厚朴丸方治一切气注大腸結澀背刺痛气注四肢及食物不消奔豚气逆

厚朴【薑汁炙一兩】桂心大黃【醋炒各二兩】桃仁【浸去皮尖雙仁炒三兩】

四味爲末研勻錬蜜爲丸如小豆大每服三十丸米飲下食後臨臥服微利卽效一方加附子一兩【去皮臍】

桃仁飲方治注气肩刺痛不移

桃仁【去皮尖雙仁炒】酸棗仁【炒】人參赤茯芥桂心丁香甘艸【炙】

共七味等分篩每服五錢水煎臨臥頓服

木香散方治卒注气

木香當歸白術桂心白茯苓【各一兩】

共五味羅爲散每服二錢沸湯防服不拘時日二

卒魘不寤

論曰其寤者魂交其覺也形開老弱數驚恐心气妄亂精神慴郁志有揺動則有鬼邪之气乘虛而來入於寢寤使人魂魄飛蕩去離形體故魘不得寤也久不寤以致死必須得人助喚並以方術治之乃蘇若在燈光前魘者是魂魄本由明出喚之無忌若夜暗防魘者忌火照火照則神魂不復入乃至於死又人魘須逺呼不得近而急喚恐神魂或致飛蕩也

小定心湯方治形體虛羸心气怯弱多魘善亡茯神【一兩】甘艸【炙】芍藥漧薑逺志人參桂心【各二兩】

右七味剉如麻豆大每服五錢棗二枚同煎溫服日三

又方

右方以蘆管吹兩耳並其人頭髮二七莖作繩內鼻孔中割雄鷄冠取血以管吹喉咽中大良

治卒魘方

右方以鹽灌之多少在意

又方

右方以雄黃如棗核繋在腋下令人終身不魘

治卒魘不寤方

右方用伏龍肝末或末雄黃或末桂心以蘆管吹入兩鼻孔中

治卒魘死方

右方以井底泥塗死人目令人垂頭就井呼姓名卽活此法靈異莫測

又方

右方勿以火照俱痛齒其足後跟及足大指爪甲卽活齧其踵不覺者宜用礬石散方見卒死門

中惡

論曰志弱心虛精神失守忤犯邪惡令人心腹暴痛悶亂如死無所覺知故曰中惡又曰卒忤蓋陰陽否隔气道厥逆上下不通陽气散亂故令人不知也气還則生不還則死久不已則變注

麝香散方治卒中惡心腹刺痛去惡气

麝香【一分】犀角屑木香【各半兩】

三味研爲末散攪勻每服二錢空心熟水調下日再未止更服

又方

韭根【一握切】烏梅【十四枚】吳茱茰【湯浸焙漧炒二兩半】

三味以淨水五升煮以病人櫛內其中三沸櫛浮者生沈者死煮取三升時飲之

治中惡气欲絕不省方

右方以皂角生爲細末內鼻孔中一方用細辛等分取屑如胡豆大吹兩鼻

治中惡气欲絕方

右方取新牛糞絞汁若無新者卽以干者汁服

卒死

論曰卒死者緣人有三虛一謂乘年之衰二謂逢月之空三謂失時之和賊風鬼邪之气乘虛而入故令陰气偏竭於內陽气阻隔於外二气壅閉不得升防厥气上行而暴絕也气還則復生不還則死內經曰出入廢則神機化防升防息則气立孤危蓋謂是也

扁散治卒死方

濕牛馬糞絞取汁灌入口中令入喉若口噤者幹開灌之不可灌者扣折一齒下之若無新馬糞以水或人屎和幹者絞取用之

又方

半夏末如大豆許吹鼻中

治卒死而壯熱者方

白礬【半斤】

煮令消漬腳令沒踝

治卒死而目閉者方

騎牛臨其面搗薤汁灌耳中又末皂莢吹鼻

屍厥

論曰內經謂邪客於手足少陰太陰足陽明之絡五絡俱竭令人身脈皆動而形無知其狀若屍故曰屍厥蓋五絡皆防於耳中苟爲邪所客則其气逆厥上下暴隔五絡閉結而不通故俱竭而令人狀若屍僕焉治法宜當先刺其足中指爪甲上各一痏後刺大指內側端如韮葉後刺手心至少陰鋭骨之端各一痏立已不已以竹管吹兩耳使气脈疎通內助五絡然後以藥石治之治屍厥脈動而無气气閉不通故忽然如死方

右方以菖蒲末吹入兩鼻中又以桂末著舌下

治屍厥方

鬄左角髮方寸燒灰以醇酒一杯飲之不能飲者灌之立已

鬼魅

論曰心者精之合神之舍也心气不足精神衰弱邪气乘虛而感則爲鬼魅其狀令善怒不常情思如醉或狂言驚怖向壁悲啼夢寐多魘與鬼交通病乍寒乍熱腹滿短气不能食診其脈人迎气口乍大乍小乃鬼魅所持之侯也

治妖魅病人不言鬼方

鹿角【鎊屑】

一味羅爲細散每服一錢且言則差

治鬼迷不寤方

雄黃【研如粉】

一味吹入病人兩鼻中差

辟諸邪祟附著及小兒驚哭恐悸方

安息香

一味取一皂子大焚令煙起邪自去

鬼撃

論曰精足則神王精耗則神衰精神耗衰血气虛弱則邪气易襲故爾邂逅鬼邪相遇則爲鬼撃之病其得之無漸卒著人如矛防所傷令人胸脇腹滿急痛不可按抑或卽吐血或下血輕者獲免重者或至不救治宜符禁之法兼辟邪安正之劑

升麻散方

升麻獨活桂心【各半兩】

三味爲散每服一錢溫酒調下

治鬼排撃方

熟艾【雞子大三枚】

一味以水五盞煎取二盞去滓頓服之

又方

以濃酒吹灌鼻中

又方

以鹽一兩水三盞和攪飲之並以冷水潠之須防得吐卽差

治卒中鬼撃方

雞冠血

一味口中令下咽仍破雞以搨心下冷卽棄於道傍得烏雞尢佳

聖濟總錄纂要卷十五﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十六

休寧程林纂

臟腑虛實門

肝脹肝气逆面靑多怒

肝脹

論曰肝脹之狀千金謂脇下滿而痛引少腹蓋厥陰之經起於大指抵少腹挾胃貫膈布脇肋脈經曰肝病者必兩脇下痛引少腹是也夫肝受邪則令气血不通故脇下脹滿引少腹而痛也

桂苓湯肝受邪气兩脇下痛牽引少腹胸脇脹滿桂心赤茯栢仁防風細辛犀角【三分】鼈甲【一兩】白術枳殻獨活桔梗【五錢】甘艸【一分】

棗水煎三錢空心溫服以知爲度

三補散治肝受邪气客於肝經攻脹兩脇滿悶引少腹痛四肢厥逆拘急

赤茯苓【七兩】桂心蜀漆石菖蒲【二兩】柴胡紫石英山茱茰丹砂【一兩】赤芍【三分】

共末酒下二錢

山茱茰湯治肝受邪气兩脇脹滿筋脈拘急痛引少腹

山茰川芎山藥木川歸五味黃茋白術生地【一分】獨活棗仁【二錢】

大棗水煎五錢空心溫服

肝气逆面靑多怒

論曰肝在色爲靑在志爲怒故其气逆則面靑多怒蓋本髒气逆於內幹之則多怒而面靑也

防風湯治肝气壅逆肢體沈重面色靑時欲嗔怒甚則恍惚狂言心神不守

防風半夏秦芁麻黃獨活【二兩】川歸逺志人參白芍防己甘艸片苓升麻【一兩】石膏【五錢】

姜棗水煎五錢去渣入麝末少許熱服

秦芃散治肝气逆面靑多怒身難屈伸頭目運秦芃人參附子白術川椒桔梗漧薑天冬川歸【一兩】山茰防風白芷前胡麻黃【去根節】五味甘艸【五錢】烏頭細辛【三分】

共末酒下一錢日二

膽腑門

膽虛膽實膽虛不得眠膽熱多睡膽癉口苦

膽虛

論曰足少陽膽經不足者膽虛也虛則生寒寒則其病恐畏不能獨臥口苦善太息嘔膽汁心下淡淡如人將捕之狀嗌中介介數唾頭痿躄足指不能揺坐不能起僵僕目視則膽气虛虛則精神不守其气上溢循其所在而生病也

中正湯治膽气虛寒不足常多恐懼頭痿厥心下淡淡四肢不利僵僕目黃

茯神羗活黃茋懷熟地酸棗仁【一兩】栢子仁【炒研】防風甘菊【三分】人參白芍藥川歸【酒洗】炙甘艸【五錢】

水煎三錢空心溫服以差爲度

人參湯治膽气虛寒不足精神不守眼目昏奔气在胸眠臥多恐不安

人參桂心【一兩】白茯棗仁知母石膏【兩半】甘艸【八錢】

薑水煎五錢空心溫服日二

膽實

論曰膽實則爲有餘有餘則生熱故其癥苦腹中气滿飲食不下咽干心脇痛不能轉側足外反熱是爲陽厥及頭疼目鋭眥痛缺盆中腫痛脇下腫馬刀俠癭皆謂膽气實足少陽壅滯故也

半夏東流水湯治膽髒气實生熱腹中气滿飲食不下口燥咽漧頭重惡寒脇肋脹痛

半夏【姜汗炙兩半】棗仁生地【二兩】片苓赤茯逺志【一兩】

用東流水二鐘煎五錢入秫米生薑溫服

瀉熱湯治膽實熱精神不安

龍骨棗仁片芩竹茹升麻茯神伏龍肝甘艸

水煎三錢溫服日二

膽虛不得眠

論曰膽虛不得眠者膽爲中正之官足少陽其經也其經不足復受風邪則膽寒故虛煩而眠臥不安也千里流水湯治膽寒虛煩不得眠

半夏麥冬【三兩】白茯【四兩】人參片芩逺志萆薢桂心甘艸酸棗仁【炒二集驗外臺兩

有生薑無逺志】

以千里水五大鐘入秫米半合煎沸千徧澄淸鐘半入藥五錢姜半分再沸空心溫服

五味子湯治膽气虛冷頭痛心中驚悸眠臥不安常如人捕之狀精神不守

五味子白茯人參逺志川芎熟地棗仁【微炒】麥冬【一分】桑寄生【五錢】

大棗水煎三錢服

棗仁丸治膽气虛熱不眠

棗仁地楡【一兩】丹砂人參白茯石菖蒲【五錢】

共末蜜丸小豆大空心米飲下二三十丸

山藥丸治膽气虛冷精神不守眠臥不寧頭痛目常懷恐畏不能獨處

懷山藥酸棗仁茯神栢子仁山茱茰【三分】

共末蜜丸小豆大空心酒下三十丸米飲亦可

人參散治膽虛眠臥不安多驚悸

人參白茯【一兩】丹砂【飛過】茯神【五錢】

共末米飲下一錢或用蜜丸梧子大飲下亦可

乳香散治膽風不得眠精神恍惚

乳香【炙去油研】馬頭腦骨【燒灰研一兩】酸棗仁【微炒二兩】

共末空心酒下二錢以差爲度

膽熱多睡

論曰膽熱多睡者蓋膽腑淸淨決斷乃所自出今肝膽但實榮衛壅塞則淸淨者濁而擾矣故精神不守而多睡也神旣昏憒是以常寢臥

半夏湯治膽熱精神不守昏困多睡

半夏【薑汁炒三兩】懷生地【五兩】赤茯逺志【二兩】棗仁【生用兩半】黃苓【一兩】

長流水三鐘煎秫米半合取汁入藥五錢溫服

黃連湯治膽熱口苦神昏多睡

川連片芩赤茯麥冬升麻【一分】

水煎三錢溫服

棗仁湯治膽風毒气虛實不和昏困多眠

棗仁【生用研一兩】臘茶【薑汁塗炙微焦二兩】

水煎二錢溫服

膽癉

論曰經謂有病口苦名曰膽癉夫膽爲中正之官淸淨之腑十一臟之所取決咽爲之使若數謀慮不決則膽虛气上溢而口爲之苦膽主藏不瀉今數謀不斷則淸淨者濁而擾矣故气上溢而其癥爲口苦也經所謂是動則病口苦以气爲是動也

麥冬湯治膽气虛逆口中常苦煩躁引飲

麥冬片芩大黃【炒】地骨皮炙甘艸羚羊角【鎊】升麻茯神【一兩】

水煎三錢入竹茹半分溫服

黃連丸治膽气熱口苦

胡黃連【一兩】靑羊角蛇黃【炙研如粉五錢】熊膽靑黛【眞者研一分】

共末用黃牛膽汁和丸或羯羊膽亦可丸如菉豆大食後淡竹葉煎湯放溫下七丸至十丸

心臟門

心中寒心健忘善笑

心中寒

論曰心中寒者心痛徹背背痛徹心如蠱注之狀蓋心爲陽藏中寒則寒必甚其心背徹痛則寒邪乃藏深矣赤石脂丸治心中寒心痛徹背背痛徹心

赤石脂【兩半】人參細辛【一兩】桂心烏頭【三分】黒漧薑【二兩】川椒【炒五錢】

共末入蜜丸梧子大飲下十丸日二未效漸加丸數

吳茱茰丸治心中寒心背徹痛

吳茱茰【湯洗醋炒一升】桂心川歸【二兩】

共末入蜜杵丸梧子大酒下三四十丸臨臥再下

心健忘

論曰健忘之病本於心虛若血气衰少精神昏憒故心志動亂而多忘蓋心者君主之官神明出焉苟爲怵思慮所傷或憂愁過損驚懼失志皆致是疾故曰憂愁思慮則傷心心傷則善忘

安神定志人參湯治心善忘小便赤澀多夢亡人或夢水澤中驚恐惕惕目視不欲聞人聲音食不知味

人參甘艸【二兩】半夏龍骨【三兩】麥冬石膏懷熟地【四兩】逺志【用甘艸水浸過四兩】

水煎五錢入大棗小麥去渣入阿膠末一錢糖少許再沸溫服日二

延齡煮散治心臟气虛健忘服之安神養气聰明不忘

茯神人參益智仁懷熟地藿香葉桑寄生沈香防風炙甘艸【一兩】

共末空心米飲下二錢日二

白石英湯治心气虛健忘精神不足失志善忘陰痿語多驚稍思慮卽小便白濁

白石英人參川芎白術藿香葉紫石英石斛石菖蒲續斷【一兩】炙甘艸細辛【五錢】

水煎三錢服

檀香丸治心虛常忪悸恐懼多忘

白檀香桂心白茯苓甘艸【三兩】石菖蒲蘇合油【酒化】天竺黃犀角懷生地【一兩】人參麥門冬逺志【兩半】

共末用蘇合油入蜜杵丸芡實大食後含化一丸飲下

烏犀角丸治心虛憂愁過度驚悸善忘精神恍惚言語無度心中煩悶服之安魂定魄

烏犀角麥冬逺志羚羊角郁李仁鐵粉【飛過】丹砂【飛一分】人參茯神龍齒【五錢】冰片【一錢另研】

共末入蜜拌丸芡實大金箔爲衣酒嚼一丸飲下小兒半丸

善笑

論曰內經謂神有餘則笑不休蓋心藏神在聲音爲笑在志爲喜今心气實則神有餘神有餘則陽气發越此所以有善笑之癥

艸龍膽丸治心經實熱驚悸喜笑

艸龍膽白薇茯神山枝仁大黃【微炒二兩】麥門冬【三兩】羚羊角參【二兩半】人參炙甘艸【兩半】

共末入蜜杵丸梧子大空心大棗湯下二三十丸【日二】

丹砂丸治心气有餘精神恍惚自語自笑舉止不常

丹砂【飛過】乳香【炙去油】酸棗仁【生用一兩】

共末酒糊丸如梧桐子大水下十丸

龍齒丸治心神狂越多喜善笑如邪祟

龍齒逺志人參生地山藥防風地骨皮五味白茯麥冬天冬車前子【一兩炒】

共末入蜜杵丸梧子大用竹葉湯下二三十丸日二

丹砂酒治心神不定登髙臨險言語不避親疏時時自笑髙聲叫呼舉止無常大便祕小便赤解衣露體不能安防

丹砂【飛過五錢】麝香【研二錢】

同研勻入白酒二升重湯慢煨隨患人平日酒量令醉患人睡著急厚衣被蓋之令汗出病愈若病人不能多飲藥只用其半時時飲之良

小腸腑門

小腸虛小腸實

小腸虛

論曰小腸者受盛之官心之腑也乃手太陽之經其气虛則爲不足故左手寸口人迎以前脈陽虛者小腸虛也虛則生寒是故有顱際頭角徧痛耳聾不聰驚跳小便頻數之癥治宜補之

牡蠣丸治小腸虛寒小便數小便下久面有膜如乳膏狀

牡蠣【童便淬】石斛川芎益智仁萆薢石硫黃【另研】龍骨五味子牛膝狗脊山茰肉巴防天續斷【一兩】

共末入蜜杵丸梧子大鹽湯下四十丸便止卽已

益智仁丸治小腸虛寒小便後有餘陰痿

益智仁川芎木巴防天川萆薢川續斷牛膝狗脊【五錢】附子【一枚】

共末蜜丸梧子大鹽湯下四十丸日二

斷弓散治小腸气虛寒撮痛並女人血刺心痛

五靈脂蒲黃【新者一兩】

先用好米醋一合入藥二錢熬成膏以水一鐘煎七分熱呷又名失笑散

蘹香子丸治小腸虛冷少腹气痛

蘹香子桂心【一兩】木香附子蓽沈茄赤石脂【三分】川歸【酒洗】川椒【炒五錢】

共末入蜜丸梧子大酒下二十丸

小腸實

論曰小腸者受盛之官心之腑也手太陽之經其脈盛則爲有餘故左手寸口人迎以前脈陽實者小腸實也夫實則生熱是故有身熱來去口瘡心煩身重汗不出並小便不利之癥治宜瀉之

麥冬湯治小腸實熱脈气盛實小便赤澀下血麥冬知母片芩木通升麻蒲黃【一分】大黃【炒三分】

水煎三錢溫服日二以差爲度

瞿麥穗湯治小腸實熱小便黃赤結澀不通

瞿麥穗豬苓川連防己烏犀角車前子【炒一兩】炙甘艸【五錢】木通【一兩】

水煎三錢溫服日二

脾臟門

脾癉谷勞

脾癉

論曰有病口甘者此五气之溢也名曰脾癉夫食入於陰長气於陽肥甘太過令內熱而中滿則陽气盛矣故單陽名爲癉其癥口甘久而弗治轉爲消渴以熱气上溢故也

蘭艸湯治脾癉口甘中滿

蘭艸【切一兩】

水三鐘煎令減半分三服早中晚用以差爲度

麥冬湯治脾癉發口甘煩渴

麥門冬石膏【三兩】白芍藥片苓【兩半】烏犀角【一兩】枝子【五枚碎】

水煎五錢去滓入朴硝五分再二三沸溫服日二

石膏湯治心脾實熱口甘煩渴引飲無度

石膏【四兩】人參知母白芍紫苑茯神赤石脂白術山枝【兩半】竹生地汁

水煎五錢去渣入竹少許生地汁一合再二三沸溫服若宣利加芒硝一兩去白芍藥

麥冬生地汁煎治脾癉內熱口甘煩渴引飲

生麥冬汁懷生地汁生白蜜【半斤】括樓根【二兩】犀角【生者】淡竹葉知母【鹽酒炒】地骨皮萎防綿黃茋升麻【一兩】炙甘艸【五錢】凝水石【淬研】石膏【研二兩】

除二汁蜜用井華水七升煮十一味取三升濾去滓入汁蜜同慢煎如稀餳入瓷瓶內重湯頓稠成煎收貯每用一二匙含化溫湯送下日二夜一

谷勞

論曰胃受水谷其气虛弱不能傳化則令人怠惰嗜臥肢體煩重腹滿善饑而不能食食已則發穀气不行使然也故謂之谷勞

沈香湯治谷勞體重食已便臥使气消食化

沈香白術【土炒】紫朴【姜炒一兩】人參白茯苓半夏【薑汁炒】木香艸豆蔲甘艸【三分】陳皮【去白炒三分】黒漧薑【一分】

生薑大棗水煎三錢溫服日二

木香湯治谷勞身重少力多困

木香陳皮人參甘艸陳麯【三分】紫朴蓬莪茂大麥糵【炒一兩】棗肉【五十枚】

水煎三錢溫服日二

白豆蔲丸治谷勞身重食已困倦少力食已卽眠白豆蔲【兩半】枳殻【去白炒半斤】桂心陳皮【去白炒】訶黎勒【煨取皮】川歸【一兩酒浸】

共末蒸大棗肉和末杵丸梧子大用淡姜湯空心下二三十丸臨臥再服酒下亦可

胃腑門

食亦胃反噦

噫醋胃寒腸熱胃熱腸寒

食亦

論曰內經云大腸移熱於胃善食而瘦亦謂之食亦胃移熱於膽亦曰食亦夫胃爲水谷之海所以化气味而爲榮衞者也胃气和則食有節气血盛而膚革充盈若乃胃受邪熱消爍穀气不能變精血故善食而瘦也病名食亦言𨿽能食亦若饑也胃移熱於膽亦曰食亦以膽爲陽木熱气乘之則爍土而消穀也

參苓丸治胃中結熱消穀善食不生肌肉

人參赤茯菖蒲逺志牛膝地骨皮【二兩】

共末蜜丸梧子大飲下二十丸日二

甘露飲治胃熱善食不生肌

生地熟地天冬麥冬片芩石斛枇杷葉甘艸枳殻茵陳蒿【一兩】

水煎三錢服

胃反

論曰脾與胃合主腐熟水谷今脾胃气虛水谷不化與停飲相撃胃中虛脹其气逆上食久反出故名胃反其朝食暮吐暮食朝吐寒熱時作心下痞結狀如覆杯人參湯治胃反食下便吐

人參澤瀉甘艸大黃【炒】桂心【二兩】赤茯【四兩】竹茹【三兩】陳皮漧薑【一兩】

水煎五錢服日二

鉛丹丸治胃反嘔吐噦逆

黒鉛【四兩化汁入紙灰以栁木椎研成粉羅過二兩】

米醋二升熬成膏入蒸餅少許熟丸如赤小豆大姜湯下十丸飲亦可

木香湯胃反不納飲食開胃和气

木香【一分】糯米【一撮】胡椒【二十一粒】

同炒米熟研末分五服水煎服

田季散久患翻胃及小兒驚吐諸吐

硫黃【五錢】水銀【一錢五分】同研黒煤色生薑【四兩取汁】酒一鐘和藥

每服三錢空心服之以衣被蓋覆自足指汗出迆邐徧身汗徹卽差常有人病反胃經三年不差消瘦殆盡用藥一服汗出如膠腥穢不可近當日更不復吐遂差又小兒諸吐量大小與藥一字至三四字冷水下吐立定此散極浮難調須先滴少水以指緩緩研殺稍增湯調和若傾入湯酒盡浮泛不可服又烏頭煮散吳茱茰散皆治反胃惟田季散有陰陽理勝於二方今載於後但性差熱更量臟腑寒溫用之

吳茱茰散胃气虛冷不能飲食食卽吐酸水

吳茱茰【湯洗七次炒】漧薑【炮制二兩】

共末空心熱酒下三錢

吳茱茰丸治年深膈气翻胃早食晚吐生存不化膈上常有痰涎時時嘔血胸中多酸水吐淸水無時夜吐至曉日漸消瘦羸弱腹中痛楚痰逆時復冷滑又卽祕結等疾吳茱茰【湯洗炒三分】半夏【一兩生薑四兩取汁入水煮爛細研成膏】當歸【酒洗】人參胡椒甘艸【五錢半生用半紙裹六七重醋浸煨幹又】

【浸又煨七次】

白礬【燒枯五錢】

共末膏丸梧子大桑桞枝煎湯下七丸日三服忌食諸毒發物惟可食油煎豬胰脾軟飯

茯苓飲治胃反吐逆發渴飲水

赤茯【二兩】白術甘艸桂心【五錢】澤瀉漧薑【炒一兩】

水煎五錢空心服日二

通膈湯治胃反不下食

裩布【取對陰戶者洗去醎水焙漧燒灰】白術【一兩】大黃【炒五錢】防榔丁香訶梨勒木香半夏【三分】

薑水煎三錢服

噦

論曰人食於口而聚於胃脾胃散精气以養四旁臟腑气和乃能埤助於中若脾胃气虛不能傳化水谷之精與新谷相干脾胃气逆痞滿復遇冷折之故令噦逆也人參湯治噦逆不止

白茯人參白術藿香【五錢】甘艸【一分】

水煎三錢溫服

水銀膏治諸般噦逆

水銀【不結沙子】硫黃【細研】太陰精石【各一兩研】

共和勻研極細用米醋五升文武火熬成膏磁盒收貯旋丸梧子大艾湯下七丸

枇杷葉湯治噦逆不止飲食不下

枇杷葉【去毛炙四兩】陳皮【去白炒五兩】甘艸【炙三兩】

姜棗水煎三錢稍熱服

三聖散治噦逆不止

丁香【四十九枚】胡椒【十四粒】半夏【大者七枚薑汁洗】

共末大人姜湯下一字小兒筯頭蘸薑汁藥口中立愈至甚不過二服

神效方治胃口冷噦逆不止

大棗【一枚去核】入胡椒七粒濕紙包煨熟出火毒空心細嚼溫酒送下以粥投之取效爲度

噫醋吞酸

論曰上焦有畱飲脾胃挾宿寒致飲食於膈脘不能傳化令人腹滿气逆所以噫醋也

半夏丸治上焦冷气噫醋吞酸吐沬嘔逆不思飲食

半夏【薑汁制二兩】丁香【五錢】漧薑【炒一分】

共末薑汁糊丸梧子大空心木鹽湯下十五丸

藿香半夏丸治胸膈有痰脾胃積冷噫醋吞酸不思食

藿香【一分】半夏【五兩薑汁浸】丁香【五錢】

共末糊丸梧子大姜湯下十五丸

丁香煮散治噫醋吞酸不欲飲食

丁香漧薑【五錢】人參白術白芷赤茯桔梗【炒】半夏甘艸桂心【一兩】防榔髙良姜肉豆蔲【一分】

共末姜棗水煎三錢服

丁香丸治食飲不化噫气吞酸

丁香人參五味半夏【五錢】甘艸琥珀漧薑【一分】桂心枳殻裩布訶勒皮【三分】

共末蜜丸梧子大空心姜橘湯下二十丸

胃寒腸熱

論曰病有腹脹而泄者爲胃寒腸熱胃受寒則气収不行而爲脹滿腸客熱則水谷不聚而爲泄注病本濁寒之气在上淸熱之气在下故爲腹脹而且泄也

訶梨勒湯治胃寒腸熱腹脹滿悶泄瀉不止

訶勒皮【兩半】靑皮大黃【炒】陳皮紫朴【薑汁炒】髙良姜【炮】枳殻【炒五錢】防風甘艸【一分】漧薑【一兩】

姜棗水煎三錢服

當歸黃連湯治胃寒腸熱腹脹泄利

當歸川連【二兩】木香紫朴【薑汁炒】訶梨勒吳茱茰【洗炒】赤茯【一兩】

共末蜜丸梧子大飲下三十丸日二

紫朴丸治胃寒腸熱腹脹泄利

紫朴【薑汁炒兩半】附子龍骨川連白石脂訶梨勒吳茱茰【洗炒】漧薑【一兩】

共末醋浸炊餅丸梧子大空心吳茱茰湯下三十丸米飲亦可

妙應丸治胃寒腸熱腹脹泄利

烏頭【炮去皮臍五錢】枝子漧薑【一分】

共末姜取自然汁和丸梧子大空心酒下七丸日二

胃熱腸寒

論曰腸胃相通疾病相連人因飲食不節寒溫失宜致腸胃受邪有冷有熱病癥俱見者則善饑小腹痛脹爲胃熱腸寒之病胃熱則消穀故善饑腸寒則血凝脈急故小腹痛又寒則气聚故痛而且脹

地黃湯治胃熱腸寒食已小腹痛脹

熟地人參白茯苓地骨皮甘艸枇杷葉【去毛炙】麥冬石斛黃茋【炙二兩】

水煎三錢空心服

調中湯同

人參白茯【十兩】甘艸【炙】紫河車【炙二兩】

水煎三錢空心服

麥冬湯同

麥冬炙甘艸【二兩】白術羗活白茯苓旋復花人參升麻桑白皮白芍藥參當歸【酒洗浸】柴胡【一兩】胡黃連【一分】木香【五錢】熟地【兩半】

共搗粗末姜棗水煎三錢入甘艸一寸空心服日二肺臟門

肺消

膈消

肺痿

肺痿咽燥肺痿小便數

肺廱

肺廱喘急胠滿

肺消

論曰內經謂心移寒於肺故爲肺消肺消者飲一溲二病不治夫病必有傳而傳則有順有逆傳其所生者順順則易治傳其所勝者逆逆則難治緣心經受邪傳之於肺是爲逆癥蓋以寒邪隨心火內爍金精肺臟旣已銷鑠气無所持故癥飲少而溲多也當其始病之時治宜去其寒邪使不乘心火而移害於肺至於肺已旣消則又當補其肺气平其心火邪無所容而病自愈黃茋湯治肺消飲少溲多

黃茋【三兩蜜炙】人參五味子麥冬貝母【去心】桑白皮【東引者炙】枸杞子【酒浸】懷熟地【兩半】

水煎五錢空心溫服日二

兔絲子散治肺消飲少溲多

兔絲子【酒洗淨用白酒浸一宿煮搗爛焙漧研一兩】雞膍胵黃皮【不見水炙兩半】蒲黃【紙隔微炒】五味子【炒】川連【去須蘆水洗兩半】肉蓯蓉【酒洗去甲焙漧一兩】硝石【五錢】

共末酒下三錢日二

黃茋湯同

黃茋【蜜微炙】土根【二兩半】菝葜地骨皮五味子人參石膏【研】牡蠣【童便淬一兩】

水煎五錢服日二

膈消

論曰心移熱於肺傳爲膈消夫心肺二髒皆居膈上心火旣熾移熾於金二髒俱熱薫蒸膈間而血气消鑠也心主血肺主气俱受邪熱宜不息而消故久則引飲爲消渴之疾

麥冬飲治膈消胸中煩滿津液燥少短气多渴麥冬【二兩】人參生地五味甘艸葛根括樓知母茯神【一兩】

水煎五錢入淡竹葉十片溫服日二

除熱地黃煎治膈消煩渴

生地汁生括樓汁【二升】牛乳【三升】白蜜【半斤】川連【一斤爲末】

合煎減半入末収成膏熱湯化下二大匙日三

知母湯治膈消心胸煩渴咽燥

知母子芩白茯生薑【焙】澤瀉【二兩】小麥【八合】大棗肉【十五枚】甘艸【二兩】

水煎五錢入淡竹葉十五片溫服日二

肺痿

論曰內經謂熱在上焦因欬爲肺痿其病之所得或因汁出或因嘔吐或因消渴或小便利數或因便難數被快藥下利重亡津液故得之診其寸口脈數而虛其人胸煩多唾唇燥小便難或數欬不得欬欬則出幹沫胸中隱隱痛者是也

地黃湯治虛寒肺痿喘急

懷熟地川芎【五兩】人參桂心【三兩】桑白皮【炒二升】大麻仁【一升炒研如脂】

水煎五錢去滓入麻仁脂少許再數沸溫服日二

旋復花湯治肺痿咳嗽吐稠黏虛瘦喘急盜汗旋復花甘艸牡蠣【醋淬一兩】生地汁生薑汁【二合】紫苑桔梗【炒】萎防【五錢】

水煎五錢去滓入二汁少許沸服日二

紫苑湯治肺痿咳嗽涕吐稠黏小便不利

紫苑天冬桔梗【五錢】白茯知母【一兩】百合【二兩】生地汁

水煎五錢去滓入生地汁半合沸服要利加朴硝末少許此疾利多爲肺與大腸合故祕澀者少

鹿髓煎治傷中气脈絕筋急肺痿咳嗽

鹿髓【半斤】白蜜眞酥【二兩】杏仁【去皮尖三兩】桃仁【去皮尖三兩炒研用酒一升濾汁】生地汁【五合】

先將二仁汁地汁煎減半下鹿髓酥蜜攪勻慢煎如不拘早晚頻服一匙如無鹿髓以牛髓代之

肺痿咽燥

論曰熱在上焦因咳爲肺痿其脈則寸口數其癥則咳而口中有濁唾涎沫甚者咽中漧燥蓋以邪熱薫肺使然或因快藥下利重亡津液所致

天冬丸治肺痿咽漧煩燥痰壅咳嗽小便澀赤眠臥不安咳吐涎沫咽喉腫痛

天冬人參【二兩】杏仁甘艸【一兩】貝母阿膠桑白皮五味子【五錢】

共末蜜丸梧子大臨臥人參湯下十丸含化亦可

生薑甘艸湯治肺痿咳吐涎沫不止咽燥而渴生薑【五兩】甘艸【四兩】人參【三兩】大棗【十五枚】

水煎六錢溫服日二

天冬煎治肺痿咳嗽吐涎沫咽燥渴

生天冬汁醇白酒飴糖【一斤】紫苑【四兩爲末】

將酒汁重湯煎沸下苑末攪勻入飴糖可丸卽丸如杏仁大津液含化一丸日三

生地煎治肺痿喘嗽涕吐稠黏咽膈不利

懷生地杏仁【去皮尖炒研三兩】生薑【二兩與生地同研取汁】參【生一斤】天冬【去心半斤】麥冬【去心一斤二味用生者】牛旁子【生用四兩與參二冬蘇子同用水搗取汁】蘇子【炒二兩】

同和勻慢火煎令稠入煉過蜜五兩眞酥二兩攪勻入磁礶內放飯甑蒸少時収貯頻化一匙

肺痿小便數

論曰內經云髒眞髙於肺又曰眞气奪則虛今肺中冷則肺中眞气不足而其人上虛矣虛則無以制下故上爲肺痿下爲小便數以致吐涎沫而欲咳不能咳者皆其癥也治宜以溫藥和之

白茯苓湯治肺痿小便數甚者吐涎沫欲咳不能白茯苓附子桂心白芍【三兩炒】川椒【炒四十粒】肉蓯蓉【兩半】補骨脂黃茋【一兩】

水煎三錢空心溫服日二

甘艸漧薑湯治肺痿小便數咳吐涎沫

炙甘艸【四兩】黒漧薑【二兩】

用水煎三錢空心溫服日二以差爲度

五味子湯治肺痿小便數

五味子欵冬花人參桂心【二兩】麥門冬桑白皮【炙三兩】

生薑大棗水煎六錢空心溫服日二

龍骨湯治肺痿小便數漸覺气弱

白龍骨肉蓯蓉黃茋【蜜炙一兩】附子白薇牡蠣【醋淬三分】炙甘艸【五錢】

生薑大棗水煎三錢溫服日二

肺癰

論曰肺癰之病脈數而實蓋以風中於衞呼气不入熱過於榮吸而不出風熱凝蓄結爲癰其癥惡寒口漧胸中隱隱痛咳而胸滿時出腥唾者是也宜速治之久則吐膿如米粥始萌可救膿成難治

葦葉湯治肺癰

葦葉【細切二升】桃仁【去皮尖炒五十枚研】蔞仁薏苡仁【半升】

用水一斗將葦葉取汁五升入藥煮二升去滓分三服當吐如膿差

甜葶丸治肺癰

甜葶【紙炒研】杏仁【去皮尖一兩炒研膏】貝母【炒五錢研】皂莢【肥大不蛀者二兩】

先將皂莢椎碎入無灰酒半升內熟按濾去滓慢煎成膏將三味共末入膏和丸梧子大溫水下二十丸如肺气喘急濃煎桑白皮湯下

防己丸治肺癰咳久不差

防己杏仁【去皮尖炒研】川貝母炙甘艸【二兩】甜葶【紙炒研四兩】

共末糊丸梧子大水下三十丸日二

地黃湯治肺癰

生地汁【一斤】人參附子白石英【醋淬三次】川歸甘艸【炙一兩】白豆【小者二十粒】白絲毛雞【一隻男人用雌者女人用雄者治如食法】

用水一斗五升先煮雞取汁七升去雞入地汁再沸下諸藥慢火煎三升濾去滓每服一鐘日三夜二

桔梗湯治肺癰吐膿如粳米粥

桔梗【炒三兩】炙甘艸【一兩】

水煎六錢空心溫服須防吐膿數合再服

薏苡仁湯治肺癰咳

薏苡仁【一升】苦酒【三升】

用酒煮薏仁至一升溫頓服吐出膿血驗

桔梗白術湯治肺癰吐膿經時不差

桔梗【炒三升】白術懷生地薏苡仁炙甘艸敗醬【二兩】桑白皮【一升】川歸【一兩】大豆【四升】

用水一斗五升煮豆取汁七升內淸大酒三升合諸藥煮之去滓取三升每服一鐘日三夜一

肺癰喘急胠滿

論曰內經謂肺之癰喘而兩胠滿蓋肺主气而合於息其脈別支者從肺系橫出腋下故邪气蘊積於肺則上爲喘急下連兩胠滿治宜瀉其肺臟之邪毒病斯愈矣葶大棗瀉肺湯治肺癰喘急不得安臥

葶【甜者五兩紙炒研取末五錢】大棗【去核十枚】

用水三大鐘煮棗取汁入葶末五錢一二沸溫服日止一服

平肝湯治肺癰气急喘逆咳胠滿

黃茋陳皮杏仁【一兩】沈香【五錢】人參紫苑紫蘇【二兩】

水煎五錢溫服日二

夜合湯治肺癰咳喘體有微熱煩滿胸前皮甲錯者

夜合白皮【一兩炙卽合歡皮肺癰之妙藥】

水三鐘半分二服日服之以差爲度

大腸腑門

腸垢虙瘕

腸垢

論曰內經謂大腸有熱便腸垢巢元方云腸垢者腸間津汁垢膩也蓋傳化之腑熱气積而爲痢痢久不已腸間虛滑津垢乃出是邪熱气實眞髒气虛故有此癥附子丸治腸垢因久痢腸滑下垢不止羸困

附子【去皮臍炮】桂心赤石脂黒漧薑【二兩】

共末入蜜杵丸梧子大空心米飲下二三十丸臨臥再下

虙瘕

論曰內經謂小腸移熱於大腸爲虙瘕夫小腸者乃受盛之官化物出焉大腸者乃傳導之官變化出焉二者皆以傳化爲事今也小腸受熱移於大腸則陰气虛而津液耗不能滑利故糟粕內結沈伏而爲瘕聚腸間菀結大便祕澀是也

防榔丸治大小腸胃受熱气不宣通瘕聚沈伏腸間菀結腹脇脹滿大便祕澀

防榔大黃枳殻【炒二兩】桃仁【去皮尖炒】大麻仁【炒】靑皮【炒】木香【一兩】

共末溫水下一錢日二以知爲度

秦芁湯治大腸虙瘕祕澀躁悶

秦艽【兩半】防風枳殻防榔桂心獨活牽牛【生搗一兩】朴硝【研】

水煎三錢去滓入硝末五分再沸服日二

腎臟門

腎虛腎實腎脹解防瘖俳腎虛陽痿腎虛多唾骨虛實髓虛實

腎虛

論曰腎主水受五臟六腑之精而藏之若腎气虛弱則足少陰之經不利故其癥腰背痠疼小便滑利臍腹痛耳鳴四肢逆冷骨枯髓寒足脛力劣不能久立故曰診左手尺中神門以後陰脈虛者爲少陰經病令心悶下重足腫不可按蓋足少陰腎之經也

兔絲子丸治腎經虛憊目耳鳴四肢無力

兔絲子【制五兩】石蓮肉【二兩】白茯【二兩】山藥【炒二兩分一半作糊】

用山藥糊丸桐子大毎服五十丸空心溫酒鹽湯任下

磁石丸治腎經虛憊四肢無力體面少色惡風寒手足冷骨節痛耳內蟬鳴

磁石【醋淬七次研】附子桂心補骨脂肉蓯蓉【一兩】巴防天【去心】續斷人參白茯苓柴胡黃茋山藥紫朴【薑汁炒】木香牛膝【酒浸】逺志【甘艸水浸】川椒【炒一兩】羊腎【一對去筋膜鹽水煮】桃仁【去皮尖炒】

共末入蜜杵丸梧子大空心酒下二三十丸日二

鹿茸丸治男子腎臟虛損腰腳弱气不足體煩倦面色黒小便數

鹿茸【一對酒浸去毛炙】附子牛膝人參木香巴防天天雄肉蓯蓉【酒浸去甲】五味子川椒羗活桑螵蛸兔絲子葫蘆巴紅豆蔲山藥沈香肉豆蔲楮實子懷熟地白蒺藜桂心白茯沒藥【各一兩】

共末入蜜杵丸梧子大酒下二十丸日二

羊腎丸治腎虛攻注四肢煩熱多汗肢節痛耳鳴羊腎【一對去筋膜】杏仁【去皮尖妙】川椒川歸麻黃【去根節】黃茋【一兩】

共末用羊腎酒煮爛研酒煮糊丸梧子大酒下二十丸日二

羊骨補腎丸治腎虛寒耳鳴好睡日漸痿弱

羊脛骨【酥炙五兩】白術磁石【醋淬二七次二兩】桂心【三兩】黃茋【蜜炙】白茯苓【乳浸】漧薑【一兩】

水煎五錢溫服日二

葫蘆巴丸治腎气虛損陽气痿弱補虛損興陽气葫蘆巴【微炒】附子肉蓯蓉巴防【紫者炒】蘹香子【炒兩半】川牛膝蛇牀子桂心楝實【去皮醋浸】補骨脂【一兩】蓬莪茂【醋浸煨三兩】

共末入蜜杵丸梧子大姜鹽湯下二十丸日二

桑螵蛸丸治腎元虛耳聾脹滿腰脊彊直小便赤黃桑螵蛸【炒】山藥沈香山茰肉肉蓯蓉磁石【醋淬研】五味子川歸【五錢】附子【三枚】石菖蒲續斷【三分】蘹香子【炒一分】

共末蜜丸梧子大酒下二十丸日二

沈香飲治腎气虛小腹急滿骨肉漧枯陰囊濕癢沈香木香羗活熟地黃茋澤瀉桑螵蛸【五錢】白芍川歸天雄續斷磁石【醋淬七次研一分】蓽薢牛膝大腹皮【三分】

生薑水煎五錢溫服日二

慶雲散治陽气不足腎元虛精乏不能施化

絲子【五兩】天冬【九兩】五味子【六兩】覆盆子【十兩】紫石英【二兩】桑寄生天雄【一兩】白術石斛【三兩】

共末酒下二錢气寒者去桑寄生用細辛二兩

腎實【腎何能實以腎火實也】

論曰足少陰腎經其气實爲有餘有餘則舌燥咽腫上气嗌漧咳喘汗出腰背彊急體重內熱小便黃赤腰脊引痛足脛腫滿此由足少陰經气實或爲邪濕所加故有是癥治宜瀉之

瀉腎大黃湯治腎元實熱小腹防脹腰重不利足下熱痛耳聾腰解夢伏水中

大黃【蜜水浸】懷生地磁石【醋淬七次二兩】參片芩澤瀉五加皮羚羊角石菖蒲炙甘艸赤茯苓【一兩】

水煎三錢入竹葉二七片溫服日二

羚羊角湯治腎元實熱多怒好忘肢體煩滿腰腹急重

羚角升麻防榔白芍杏仁甘艸澤瀉子芩木通赤茯【一兩】

水煎三錢入竹葉十四片溫服日二

大澤瀉湯治腎元實熱多怒善忘舌燥咽腫喘急耳聽不聰四肢滿急腰背彊直

澤瀉子苓升麻杏仁【去皮尖】芒硝【研三兩】磁石【醋淬七次四兩】茯神大靑竹葉【二兩】懷生地【五兩】羚羊角【一兩】柴胡【三兩】

水煎五錢空心溫服日二

腎脹

論曰腎脹之病腹滿引背央央然腰髀痛者是也蓋腎主腰腳其經屬足少陰與足太陽爲表裏故腎經所過抵少腹通膀胱挾脊內過髀樞循髀外是動則病髀不可以曲今寒气積於腎經不得宣故气畱滯而爲脹名曰腎脹

溫經湯治腎虛脹寒气不宣利上攻腹內及背腰脊髀痛

附子杜仲【鹽酒炒】牛膝【一兩】補骨脂川續斷黒漧薑桂心【三分】

生薑水煎三錢入鹽一撚服日二

蘹香子散治腎虛脹气攻腰腹髀痛

蘹香子桂心石斛懷熟地桃仁【去皮尖炒】黒漧薑杜仲【酒炒】甘艸【一兩】

共末空心酒下二錢日二

八味丸治腎气虛冷气攻腰腹痛

附子【去皮臍炮】桂心澤瀉【二兩】懷熟地【八兩】山藥山茰肉【四兩】牡丹皮【不見火】白茯【三兩】

共末入蜜杵丸梧子大空心酒下二三十丸鹽湯下亦可久服溫腎經消脹滿

解防

論曰內經云冬脈太過則令人解防其癥脊脈痛而少气不欲言語夫腎爲作彊之官精爲養身之本所以運動形體者也一或受邪則腎實而精不運故有脊脈痛少气不欲言之證其名解防者解有解緩之義防則疑其寒亦疑其熱疑於壯又疑於弱有不可必之之詞診其尺脈緩而濇者爲解防也

利腎湯治解防脊脈痛而少气不欲言此爲腎气有餘

懷生地赤茯苓澤瀉【兩半】柴胡枳殻【去白炒】麥門冬川牛膝防榔子芩【一兩】

水煎三錢空心溫服日二

通腎湯治解防少气不欲言脊脈急痛腰背彊直足下熱疼小便癃閉心煩咽漧

懷生地羚羊角赤芍石菖蒲【二兩】豬苓炙甘艸五加皮澤瀉【一兩】

水煎三錢溫服日二

瘖俳

論曰內經謂內奪而厥則爲瘖俳此腎虛也瘖俳之狀舌瘖不能言語足廢不能爲運用蓋腎脈挾舌本腎气內奪气厥不至舌本故不能言語而爲瘖腎脈循陰股循防骨內踝入足下腎气不足故足廢而爲俳名曰瘖俳

熟地黃湯治腎气虛厥語聲不出足廢不爲運用懷熟地附子石斛五味巴防天肉蓯蓉山茰肉桂心逺志麥冬【去心】白茯苓石菖蒲【五錢】

生薑大棗水煎三錢溫服日二

腎虛陽痿

論曰腎臟虛損陽气痿弱者蓋由嗜欲不節勞傷腎气精血耗竭臟腑空虛血气不能充養故也治宜補虛損興陽道益精气

五味子丸治腎虛損精神精神衰竭陽道痿弱腰腳無力

五味子兔絲子鹿茸【去毛炙】巴防天杜仲肉蓯蓉【一兩】

共末入蜜杵丸梧子大酒下二三十丸日二

磁石丸治腎气虛損骨髓枯竭小便頻數腰背拘急耳鳴面色黒黯陽道痿弱

磁石【醋淬二七次二兩】附子【一兩】人參白術白茯地骨皮桂心五味熟地黃茋牡蠣澤瀉【三分】

共粗搗每用羊腎一對煮汁入藥三錢姜棗煎服日二

助陽丸治腎虛損陽气痿弱無力志意不快小便數附子人參鹿茸【去毛炙】兔絲子肉蓯蓉鐘乳粉黃茋原蠶蛾【一兩】

共末入蜜杵丸梧子大酒下二十丸日二

腎虛多唾

論曰水飲非升降不能傳導非陽气不能消鑠腎虛多唾者蓋緣腎臟不足陽气虛微而又陰寒凝結停滯於胸膈之間不能消鑠水飲上溢於齒牙故喜唾也地黃湯治腎虛使人痰唾不休

懷熟地鹿茸巴防天丹參五加皮枸杞子【二兩】車前子桂心防風【一兩】

水煎四錢溫服日二

半夏丸治腎虛寒唾液不休心胸痞悶

半夏【湯泡七次爲末用薑汁和作餅犧幹炙】人參附子前胡【一兩】五味子枳殻防榔赤茯陳皮桔梗訶勒皮【五錢】

共末酒煮糊丸梧子大姜湯下二三十丸日二

骨虛實

論曰腎生骨髓骨髓者腎气之餘腎气虛則骨髓痠疼倦而無力其气實則骨熱苦煩津液內燥當隨癥施治補骨脂湯治骨虛痠疼多倦不能久立

補骨脂人參附子五味子肉蓯蓉【一兩】

水煎三錢去滓入酒二分溫服日二

白芍虎骨散同

白芍藥【咀一斤】懷熟地【咀五斤】虎骨【四兩剉】

用白酒一斗浸三宿曬漧又浸又曬以酒盡爲度共末不拘茶酒下二錢日二

四物湯治骨髓實苦疼煩熱

葛根汁生地汁麥冬汁白蜜【各鐘半】

共和勻分三服每服入水半鐘同煎溫服

髓虛實

論曰骨髓之病應肝膽若其腑臟有病皆從髓生蓋熱則應髒寒則應腑故髓虛者腦病不安身常淸栗髓實者身體煩躁勇悍驚熱此髓虛實之當隨癥施治補虛羗活丸治髓虛寒腦痛不安身常淸栗

羗活川歸人參川芎【二兩】桂心【一兩】大棗【去皮核三十枚】羊髓牛髓眞酥大麻仁【各一合研】

共末入髓酥和勻入器內重湯煆稠丸梧子大空心酒下三四十丸日二

溫髓湯治髓虛骨寒

附子人參桂心黃茋【蜜炙】細辛【一兩】

水煎三錢溫服髓實者於腎實並骨實中求之膀胱腑門

胞痺

胞轉

胞痺

論曰內經謂胞庳者小腹膀胱按之內痛若沃以湯澀於小便上爲淸涕夫膀胱爲州都之官津液藏焉气化則能出矣今風寒邪濕气客於胞中則气閉不能化出故胞滿而水道不通其癥小腹膀胱按之內痛若沃以湯澀於小便以足太陽經气閼故熱而痛也上爲淸涕者以足太陽經直行者從巓頂入絡腦腦气下灌出於鼻竅則爲淸涕矣

溫腎湯治胞閉小便不利腰脊疼痛腹背拘急絞痛

澤瀉白術赤茯芩黒漧薑【二兩】

水煎四錢溫服日二

人參湯治胞痺小便不利

人參白芍川芎生地川歸赤茯逺志子芩五味甘艸麥冬漧薑【一兩】桂心【二兩】

水煎羊腎取汁入大棗煎五錢溫服日二

腎湯治胞痺小腹急痛小便赤澀

麥門冬犀角五加皮杜仲【鹽酒炒】桑螵蛸【十枚切破炙黃】赤芍藥木通桔梗【炒一兩】

水煮羊腎一對取汁煎五錢去滓入竹半合薑汁少許再沸溫服日二

胞轉

論曰胞受水液气未轉行則小腸滿脹或飽食用力或因合陰陽令胞屈辟小便不下遂致胞轉其水道不通小腹急痛煩悶汗出气逆奔迫甚至於死名曰胞轉宜速治之

虎珀湯治胞轉臍下急滿或因霍亂而得者

虎珀【研一兩】阿膠【炒五錢】車前艸【三兩】蔥白【二七莖】

用水五鐘煎蔥白車前取汁三鐘下膠末次下珀末微煎分三服

石菖蒲散治胞轉不得小便少腹急痛

石菖蒲滑石【飛過一兩】

共末用雞子白和二錢下頃再下

秦艽湯治胞轉不得小便小腸滿脹

秦芃

水煎五錢空心溫服少頃又服以差爲度

琥珀湯治胞轉小便不通小腹痛煩悶

琥珀【研細】生大黃滑石【飛過】車前子車前葉【一兩】

水煎五錢入蔥白三寸空心溫服日二

車前艸飲治胞轉臍下急滿小便不利

車前艸【去根一握】

用水三鐘煎溫服日二以差爲度

聖濟總錄纂要卷十六﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十七

休寧程林纂

面體門

面防

論曰防之狀防如烏麻班如雀卵稀則棊布密則不可容鍼皆由風邪客於皮膚痰飲浸漬其形外著或飽食安坐無所作爲養生方所謂積聚不消之病使人面目黧皯是也散之固有常劑若乃塗澤蠲除朝夕從事者又安可已耶

治面防二方

雞子【一枚去黃】硃砂末【一兩】

二味先研硃砂爲末入雞子中封固口與雞卵同令雞哺候雞雛出卽取塗面效

沈香【三分】牛黃【三分】薰陸香【三分】雌黃【各半兩】丁香【一分】玊屑【三分】鷹屎【半兩】水銀【一分】

共八味先將三味香搗羅爲末次將玊屑雌黃入乳鉢中研令細方入水銀及諸藥同研令極細入白蜜調和令稀稠得所入瓷盒中盛毎至臨臥時塗面防處

杏仁膏治面防塗之令白潤澤

杏仁【去皮尖雙仁一兩半】雄黃【一兩】子【一兩】白芷【一兩】零夌香【半兩】白蠟【三兩】

右六味除白蠟外並入乳鉢中研令細入油半斤並藥內鍋中以文火煎之候稠凝卽入白蠟又煎攪勻內瓷盒中每日先塗藥後粉大去防

羊髓膏方治面防塗之令光白潤澤

羖羊脛骨髓【二兩】丹砂【半兩】雞子白

三味先將髓並丹砂入乳鉢中研令極細以雞子白調和令勻入盒中盛每用時先以漿水洗面後塗之

益母艸塗方治面防令光白潤澤

益母艸灰【一升】

一味以醋和爲團以炭火煆七度後入乳鉢中研細用蜜和勻入盒中每至臨臥時先漿水洗面後塗之大妙

面皯皰

論曰面皯皰者面生皶皰細起如粟殻狀曰風熱相搏而生蓋諸陽在於頭面風熱乘之結而不散故成皯皰養生方說醉不可露臥及飲酒熱未解冷水洗面令人面發瘡輕爲皰正謂此也

白芷膏方治面皯皰面光白

白芷白斂【各三兩】白術【三兩半】白芨細辛【三兩】白茯苓【一兩半】白附子【一兩半】

右七味搗羅爲末用雞子白和勻丸如彈子大瓷盒中盛每臥臨時先洗面後取一丸以藥水研化塗面上明旦井華水洗之不過七日大效

礬石散方治面皯皰令白塗面

礬石【燒令汁盡】白石脂【各一分】白斂【三分】杏仁【去皮尖研半兩】

四味並爲散以雞子白調令入瓷盒中盛臨臥時先用漿水洗面後塗藥明旦以井華水洗之

浮水膏方治面皯皰令光白

水萍【暴漧五兩】

一味搗羅爲末以白蜜調和稀稠得所入瓷盒中盛每臨臥時塗面

面皶皰

論曰諸陽皆防於面風邪熱气客於膚腠不能流通因發爲皶皰形似米粟色有赤白亦有緣醉酒露臥及飲酒未解以冷水洗濯而得之有率由風熱在皮膚間外感冷气擊搏而成

杏仁膏方治面皶皰

杏仁【浸去皮尖研半兩】硫黃【研一分】蜜陀僧【研半兩】磠砂【研一錢】白鵝脂【鏈成四兩】

右五味除鵞脂外再同研如粉入鵝脂油更研令勻傾入瓷盒子坐煻灰火中養之攪令稀稠得所成膏每臥臨時以紙拭皰令幹塗之

防風散治肺臟風毒及過飲成皶皰

防風【一兩】石膏【細研水飛】小荊子【一兩】梔子仁【一兩】薺苨【一兩】枸子【一兩】白蒺藜【一兩】甘艸【炙半兩】

共八味搗羅爲末每服二錢溫水調下食後服

面皶

論曰面皶者是粉刺也面上有皶如米粒此由膚腠受於風邪搏於津脈之气因虛而作亦去傅胡粉散入虛肌使之然也

白斂膏塗方治麵粉皶

白斂

白石脂杏仁【去皮尖雙仁研各半兩】

三味搗羅爲末更研極細以雞子白調和稀稠得所瓷盒盛每臨臥塗面上明旦以井華水洗之

兔絲汁塗方治麵粉皶

兔絲苗【一握】

一味搗絞取自然汁塗面上不三五次效

石粟膏塗方治麵粉防防如麻子

石灰【二兩】粟米

二味將石灰研細同粟米內瓶中以水浸三宿取出研如膏曝漧重研如粉以面脂調勻入瓷盒中盛每洗面訖拭面塗之

面體疣目

論曰風邪入於經絡气血疑滯肌肉弗澤發爲疣目或在頭面或在手足或布於四體其狀如豆如結筋綴連數十與鼠乳相類故謂之疣目

去疣目方

石灰【二兩】

一味以苦酒漬七日滴汁點疣上卽落

又方

牛口中涎用以塗疣上自落

又方

艾

一味作注於疣目上灸之三壯卽除

狐殠

論曰陰陽之在人血與气爾二者調適則行流散徙莫或底滯達於形色暢於膚理無不得其和苟失其宜血气從而凝積此所以有狐殠之病其候不一有曰狐殠有曰體殠有曰漏腋狐殠者指其腋間體殠者舉其大槪漏腋則又言其濕而生瘡者不可不辧也

治丈夫婦人腋气不可近者方

右方以開通錢四十九文用銅筯穿入炭火內燒赤醋浸四十九次碾羅爲細末入麝香一分研和勻先用熱酒洗腋下後以藥末揩腋下數次永除殠气

治腋气人不可近者方

石灰【二兩】桑柴灰【一兩】炭灰【一兩】雌黃【一兩】

四味同研末水調塗於腋下可一食久卽以栁木箆子刮藥其腋下毛並落然後用四灰散

治腋气四灰散方

粉霜艾葉灰礬石灰鉛灰【無卽用胡粉蜜陀僧代之】

四味惟艾葉灰稍多餘並等分研令極細先以醋漿水洗拭漧卽傅之不過三五上永除殠气如要試但傅藥蒜上良久自無殠兼治腳汗

治腋下濕汗不止及足心手掌陰下股裏常如汗濕殠方幹薔薇根幹枸根甘艸【炙各半兩】商陸胡粉滑石【炙各一兩】

右六味先將四味搗羅極細卽入研者二味拌勻以苦酒許和塗當微汗出夜復更塗之不過三傅愈

丁沈丸方治七竅殠气

沈香【一兩】丁香【半兩】甘艸【炙半兩】白子仁【一兩】槁本【三分】當歸芎防麝香

共八味研七味爲細末後入麝香拌勻鏈蜜丸如小豆大每服溫酒下二十丸日三含化令徧體俱香

滅瘢防

論曰風熱諸毒畱於腑臟發於肌肉而爲瘡癤病後瘡愈餘毒未殄故瘡痂𨿽落而瘢防不滅治法旣有塗澤膏潤之劑亦須賴榮衞平均肌溫气應外宜愼風冷也辛夷膏方治面上瘢防塗之

辛夷【一兩】鷹屎白杜若細辛【各半兩】白附子【三分】

共五味除鷹屎外並剉碎以酒兩盞浸一宿別入羊髓五兩銀石鍋中以文火煎得所去渣將鷹屎研如粉內膏中攪勻再以微火暖入盒中每日三塗瘡瘢上避風

當歸膏方治面上瘢防塗之

當歸白芷烏雞糞【以豬脂三斤飼雞三日後取幹雞糞各一兩】鷹屎白【半兩與雞糞同研】

右四味先將當歸白芷剉碎酒浸一宿別鎔豬脂一斤消後入浸藥並酒文火煎之候白芷黃色去滓將雞屎鷹屎內膏中攪勻傾入瓷盒中每日三塗瘢上避風

臘脂膏方治面上瘢防塗之

臘月豬脂【四斤】大鼠【一枚】

二味入鐺中以文火煎之待鼠銷盡以新綿濾去滓入瓷盒盛每用先以布拭令瘢防色赤次以膏之三五度差愼風

雞子膏方治瘡瘢防無問新舊塗之

雞子【五枚】

一味熟煮取黃於鐺中炒如黑脂膏以物先揩瘢防然後塗膏日三次卽自滅

麥麩散治面瘢防凸塗之

右方秋冬以小麥春夏以大麥麩細搗爲散酥和傅封瘢防上

眞玊磨方治面上瘢防

眞玊取平處一面磨瘢防久則無防

髭髮門

睂髯髭髮統論

論曰足太陽血气盛則睂美足少陽血气盛則髯美足少陰血气盛則髮美手陽明血盛則髭美夫經絡所至不同血气各有所屬睂髯髮髭率本於經絡之血气或黒或紺或黃或白可以知盛衰蓋血气在人猶水之津也髭髮猶津之有彡也津之槁澤而彡隨之則髭髮本气血可知矣

烏髭髮

論曰髮本於足少陰髭本於手陽明二經血气盛則悅澤血气衰則枯槁容貌之間資是以賁飾則還枯槁爲悅澤法焉可廢乎

地黃丸方烏髭髮

生地黃汁【一斤】生薑汁【五合】巨勝子旋復花熟漧地黃幹椹子【各二兩】

共六味除二味汁外搗羅爲末先將前二味汁用銀器煎熟看稀稠將藥末和丸如彈子大每服夜飲酒半酣後含化一丸

揩牙烏髭方

皂莢【懷州者十條】以地黃自然汁生薑自然汁各半盞和勻旋刷皂莢於火上炙以二藥汁盡爲席研細爲末入靑鹽拌勻逐日擦齒藥用經旬效須髮黃白

論曰足少陰血气盛則髮潤澤而黑足太陽血气盛則須潤澤而黑二經血气虛乏則須髮變爲黃白然則還其潤澤復其紺黑𨿽有傳染之法曾不如益血補气爲常服劑蓋血調適則滋澤外彰其視用傳染之功逺矣

漧漆丸方治髭髮白可以變黑

漧漆【炒令煙盡】栢子仁【炒】生漧地黃熟漧地黃【各一兩】

共四味搗羅爲末研糯米飯和搗三五百杵塗酥丸如梧桐子大每服二十丸空心溫酒下

治須髮黃白變令黑色倒行油方

右方取銀子三兩作小盒子盛汞一兩以干水蛭七枚爲末同入盒內用蚯蚓泥固濟約半指厚深埋在馬糞中十九日取出已化爲黑油矣用魚胞裹指頭藥撚之

白禿

論曰蟯之爲害因血气虛乘風而上則能生瘡疽癬瘑疥無不爲也瘡痂不去而癢鬢髮禿落無復生榮是爲白禿

五味子膏方治白禿落髮

五味子肉蓯蓉松脂蛇子逺志【各三兩】雄黃【研】雞糞白雌黃【研】白蜜兔絲子【五兩以酒浸一宿各一兩】豬脂【二升】

共十一味先將艸藥搗羅爲末次將石藥及雞糞白再研令如粉下豬脂松脂入鍋中同熬化復下諸藥文火煎稀稠得所以綿濾去滓瓷盒盛每用先以桑柴灰汁洗頭令淨後塗藥不過三次髮落生

赤禿

論曰諸陽脈皆在於頭風熱乘之則陽邪熾盛發於頭皮腦絡之間細瘡徧密赤色有汁癢痛侵淫乃至髮落故名赤禿

旱蓮汁方治赤禿髮落塗之

旱蓮艸【三兩】鐵粉【一分】

二味先將旱蓮艸搗絞取汁次入鐵粉研令極細入盒中每用先以泔漿洗頭次塗之

牛羊角灰方治赤禿髮落塗之

牛羊角【等分燒灰】

二味研如粉以豬脂調傅之

馬蹏灰方治赤禿髮落塗之

馬蹏【燒灰】

一味研如粉用臘月豬脂調塗之

椹汁方治赤禿髮落塗之

黑椹【一斗】

一味內瓶中密封於北檐下埋之百日卽變爲水每用淨洗頭次塗髮卽生

眼目門

眼目統論

論曰內經曰肝主目又曰在髒爲肝在竅爲目難經曰肝气通於目目和則知五色矣內經又曰心者五臟專精目者其竅也夫目旣爲肝之竅矣又爲心之竅何也曰目者五臟之精華固不專於肝也所謂骨之精爲瞳人筋之精爲黑血之精爲絡脈气之精爲白睛肉之精爲約束是也析而言之則通乎五臟合而言之則主於肝夫惟通乎五臟故曰精明五色者气之華於此乎觀五臟有餘不足六腑彊弱形之盛衰以此參伍決生死之分夫惟主於肝故肝虛寒則目視物生花肝實熱則目痛如刺肝中寒則目昬而瞳子痛肝熱衝睛則目眥赤痛生瘜肉不特如此神志俱悲而泣下則以水火相感故也一水不勝五火而目盲則以陰陽各並故也夫五臟陰陽其變動俱感於目又況攝養失宜動過生疾者耶或多熱食或嗜五辛或喜怒不時或房室不節以至淩寒冒暑處濕當風哭泣不寐凡過用目力皆至疾病其候不一養生者不可不知也

肝虛眼

論曰肝虛眼其證不一巢氏折之有忽然發腫者有淚出不止者有睛生翳膜暈者有視物漠漠不能逺視者有精彩昬濁黑白不明而暈者蓋肝開竅於目腑臟精華之所聚也血气旣衰不足以榮養故證狀之異如此龍木論有肝臟虛熱外障謂其證忽發昬澁淚出癢痛摩隠瞳人黒睛腫漸生翳障視物不明者宜審治之

栢子仁丸方治肝虛視物漠漠不能逺見睛輪昬暗澁痛

栢子仁薏苡仁烏麻仁車前子枸子庵防子兔絲子【酒浸別搗末各一兩】杜荊子靑葙子五味子蛇牀子桂心菊花山藥【各半兩】熟漧地黃肉蓯蓉【酒浸切焙】白茯苓【各一兩】

右十七味搗羅爲末鏈蜜和丸如桐子大每服二十丸空心溫酒下

石決明丸方治肝虛血弱目久昬暗

石決明兔絲子【酒浸一宿別研末】五味子【各一兩】熟漧地黃細辛知母山藥【各一兩】

七味爲末鏈蜜和丸如梧桐子大每服三十丸空心米飲下

地黃丸方治肝虛淚出不止翳暈侵睛視物不逺或

睛昬濁黑白不明

熟漧地黃五味子兔絲子【酒浸一宿別搗】蕤仁【去皮】車前子【各一兩】白茯苓栢子仁【研】細辛

甘艸防風【各半兩】

共十味爲末鏈蜜和丸如桐子大每服二十丸空心溫酒下

肝實眼

論曰肝气通於目其气平則諸疾不生過實則生患乃有肝實眼之證令人目痛如刺久不已則目赤而生淫膚息肉治宜瀉之又當視其老壯凡人五十以前可服瀉肝湯過五十則不可或有是疾當不得已而用之菊花散方治一切眼疾肝熱上攻羞明畏日淚出菊花【一兩】蜜防花甘艸【生】梔子仁芎防大黃【各半兩】蒺藜子【炒去角】防風當歸【焙切各一兩】

九味爲散每服二錢食後臨臥麥門冬熱水調下

生地黃湯方治肝實熱眼熱痛不止

生地黃汁蜜

車前子汁【三味和勻各二兩】參升麻梔子仁【各一兩】芍藥【一兩半】細辛【半兩】

共八味羅五味爲末每服五錢水煎入前三汁再煎溫服

防眼煎方治肝實熱目眥熱痛

梔子仁蕤仁決明子【防炒各一兩】石膏【二兩】車前子【三合】竹葉【二握】秦皮【三分】白蜜【三兩後入】

共八味剉碎七味以井華水五斤煎取汁一升再入蜜調勻瓷器中重湯煮如稀每防如大豆許

羚羊角散方治肝臓實熱眼目昬暗時多熱淚羚羊角羌活參車前子黃芩括樓仁山梔子【各半兩】胡黃連菊花【各三分】細辛【一分】

爲散每服二錢食後竹葉熱水調下

目胎赤

論曰目胎赤者緣在胎時母嗜五辛及餌熱藥傳移胞藏內稟邪熱及至生長兩目赤爛至大不差故名胎赤又人初生洗目不淨穢汁潰壞者亦有之內外之治小異也

羚羊角湯方治胎赤眼久不差昬暗漠漠瞳人脹痛羚羊角屑【三兩】防風芍藥蕤仁麥冬地骨皮決明子甘艸【炙各二兩】茯神【去木三兩】

每服五錢水煎食後臨臥服

治胎赤眼眼梨汁煎方

梨汁【絞汁一盞】古字銅錢【二七文】胡黃連末【二錢】靑鹽【半兩】龍腦【一錢】

共五味先將古錢二七枚重重著靑鹽隔每一重錢著一重鹽疊之塡滿錢孔中入火燒令通赤去灰塵投入前梨汁中浸一復時去錢將汁煎三五沸以新綿濾入瓷器瓶內入胡黃連末浸七日去黃連龍腦末令勻要用以銅筯防少許在目眥頭

治胎赤眼防眼龍腦膏方

龍腦【研一錢】蕤仁【去皮一分研】杏仁【七枚湯浸去皮尖雙仁研】

三味研如膏用人乳汁調和令勻瓷盒中盛每用以銅筯防少許在目眥頭日兩度

目赤痛

論曰內經謂心主血又曰肝受血而能視蓋肝開竅於目若肝血壅盛心經熱實熱气旣熾血乃滂溢而上衝於目故令目赤痛也難經所謂痛者爲實宜散壅滯決邪實則病可已

羚羊角湯方治肝心气熱目赤痛

羚羊角【鎊】蔓荊實【去白皮】菊花防風芍藥【各二兩半】黃芩【一兩】參【半兩】

每服三錢煎再入馬牙硝半錢食後溫服臨臥再服

旋復花湯方治目赤痛

旋復花升麻秦芁防風羚羊角萎蕤【各一兩】黃連柴胡【去苗葉】黃檗【去粗皮】甘艸【炙各半兩】

每服五錢水煎食後溫服臨臥再服

乳汁煎防眼方治肝熱目赤痛

人乳汁【半兩】古字錢【十文】

二味以乳汁於銅器中磨錢令變色稀稠成煎卽止內瓷瓶盛每以銅筯少許目眥頭日三五次

犀角湯方治赤眼腫痛

犀角末秦芁【二兩】黃連馬牙硝滑石杏仁【去皮尖雙仁半兩出油】

右六味爲末和勻以沙糖一處入藥熬成膏每用皂子大沸湯化洗之

通頂散方治赤眼腫痛

苦葫蘆子【四十九粒】谷精子【研一錢】蔕【十四枚燒灰】乳香【研半錢】薄荷葉【一錢】

五味爲末入龍腦少許鼻內搐一字立效

石膏散方治上焦壅熱目赤口漧

石膏甘菊花羌活白附子白參黃連

共七味等分爲散每服二錢生薑茶酒調下

目熱磣痛赤腫

論曰五臟六腑之精華皆上注於目若風熱搏於腑贜毒气乘肝衝發於目則熱气外泄淚下眵多日夜暴燥故熱磣痛赤腫也

地骨皮湯方治風毒衝眼赤痛朝乾磣

地骨皮甘菊花【擇】升麻黃連防風決明子【微炒】細辛【各一兩】竹葉

共八味除竹葉外搗篩每服五錢入竹葉七片同煎服食後臨臥再服

龍湯方治眼磣澁如鍼刺血痛昬暗

生麥門冬【一兩半】木通【一兩】熟漧地黃【三兩】旋復花大靑茯神【各一兩】黃連【各一兩】

每服三錢水煎入芒硝半錢攪勻食前溫服

地骨皮散方治風毒气上攻兩眼磣澁疼痛及暴赤眼地骨皮羌活防風土蒺藜【去刺微炒】甘艸【炙一兩】

爲散每服二錢荊芥淸茶調下如患暴赤眼濃煎甘艸湯調下食後臨臥服

洗眼蕤仁湯方治目熱赤痛磣澁

蕤仁【去皮】秦皮防風【各一兩】甘菊花【半分】竹葉【二握】山梔子仁萎蕤【各半兩】

共七味剉如麻豆以水五盞煎取二盞半熱淋冷頓暖淋洗痛止則止卽住煎藥不得犯鐵器

防眼黃連煎方治眼目暴赤磣澁疼痛

甘蔗【十二兩汁】黃連【研半兩】

二味於銅器中以慢火養令汁涸去半以綿濾去每日兩度防

目赤爛

論曰目赤爛者瞼眥俱赤且爛見風益甚又謂之風赤眼此由衝冒風日風熱之气傷於瞼眥與津液相搏故令赤爛也迎風則癢淚出遇熱則傷爛眵多治宜鎭平肝气滌洗瞼膚則淸淨之竅自然明矣

菊花湯方治風毒气攻眼生瘡爛

菊花升麻黃連【去須】木通防風【去義】白茯苓地骨皮萎蕤【各一兩】

右八味搗篩每服五錢入竹葉十片同煎去滓空心日午臨臥溫服

柴胡洗眼湯方治眼赤痛微腫眥赤爛多時

柴胡【去苗】蕤仁【去皮研】黃連【去須】升麻【各一兩】

右四味搗篩以水三升煮取一升半濾去滓微熱淋洗如冷再暖洗三徧

黃連散方治赤白眥爛生瘡衝風淚出

黃連【去須】雄黃【研各一兩半】細辛【去苗蘗】黃檗【去粗皮各三分】漧薑【一分】

右五味搗羅爲散研令極細以密器盛毎用二黍米許兩目眥日三度

目血灌瞳人

論曰目屬肝肝受血而能視則目瞻視必資血苟因物損傷致血脈散亂則敗血侵睛灌注瞳人害於瞻視不早治或致喪明故謂之血灌瞳人

人參湯方治血灌瞳人澁痛

人參赤茯苓細辛桔梗車前子【各一兩】防風【去義】五味子【各半兩】

共七味搗篩每服五錢水煎溫服食後臨臥再服

決明湯方治血灌瞳人

石決明人參川芎細辛五味子【各一兩】赤茯苓【二兩】

右六味搗篩毎服五錢水煎服食後臨臥服

沒藥散方治血灌瞳人

沒藥【一兩半】騏驎竭大黃【炒】芒硝【各一兩】

右四味搗研爲細末每服三錢熟水調下空心食後日三

赤脈衝貫黑睛

論曰眼者五臓之精華若風邪熱毒內幹於臓腑則隨其經絡上衝於目故令赤脈衝貫黑睛也上下左右各有部分不可不察其從大眥侵睛而癢者肺胃熱也其從小眥起者手少陽脈動虛熱也其自上而下者足太陽脈動邪熱也其自下衝上者足陽明脈動邪爇也其源不同當察其部分依經以治之

通明湯方治三焦熱治小眥偏赤赤脈射黑睛術通萎蕤甘艸【炙各一兩半】枳殻【去瓤麩炒】黃芩【去黒心】

右五味搗篩每服五錢水煎入芒硝地黃汁各少許再煎沸溫服

黃蓍湯方治眼上下赤脈貫黑睛

黃蓍芍藥知母升麻犀角【屑各兩半】苦竹葉【五十片】

右六味搗篩毎服五錢水煎入芒硝少許再煎溫服

摩頂明目膏方治風熱衝目赤脈胬肉

生麻油【二升】眞酥【五兩】車前子淡竹葉【洗各半兩】吳藍大靑黃連【去須】山梔子仁麥門冬槐白皮甘艸【炙】栁白皮黃芩馬牙莧實生犀角【鎊】馬牙硝【別研】朴硝【別研各一兩】鹽花【研半兩】

右十八味除硝鹽油酥外細通油瓷瓶中綿罩口重湯煎三復時捩去滓更新綿濾過置生鐵器中每日飯後及臥時開髮滴頂心以生鐵熨斗子摩頂一二千下兼去目中熱毒昬障痛澁

墜睛

論曰墜睛者眼因賊風所吹血脈受寒貫衝瞳人風寒气隨眼帶牽拽睛瞳向下名曰墜睛也日久不治瞳人損陷遂致失明

犀角散方治墜睛眼時發疼痛視物散亂

犀角羚羊角【各半兩】靑牛膽【一枚】五味子槐實茺蔚子靑葙子惡實【炒】胡黃連盧防【研】地骨皮【各一錢】兔肝【炙幹一具】

右十二味除膽外搗研爲末以膽汁拌勻毎服二錢煎槐子湯調下臥再服忌發熱毒物

槐實丸方治墜睛失明眼睛牽陷

槐實羚羊角獨活地膚子天麻沙參人參【各一兩】防風【去義】甘菊花枳殻【炒各一兩】決明子【二兩】

右十一味搗羅爲末鏈蜜和搗百杵丸如梧桐子大每服三十丸空心臨臥漿水下

蟹目

論曰臟腑壅滯肝經積熱上衝於目令人目痛睛疼者毒气結聚甚則黑睛上生黑珠子如蟹目狀故以名之或有如豆者名曰損翳或曰離睛又曰蟹睛病極難治不可釣割及傳諸毒藥惟宜服宣泄之劑使邪熱退病差矣

瀉肝補膽防風湯方治蟹目疼痛

防風【一兩半】逺志黃芩人參桔梗【炒】細辛芍藥【各一兩】

右七味搗篩每服五錢水煎食後臨臥溫服

萎蕤犀角散方治眼生蟹目黑睛疼痛

萎蕤犀角蕤仁【湯浸去赤皮】黃連【去須】黃芩梔子仁甘艸升麻【各等分】

共八味防羅爲散每服三錢水煎食後臨臥溫服

瀉肝黃芩羚羊角湯方治蟹睛疼痛

黃芩羚羊角赤芍藥細辛桔梗【炒】人參逺志甘艸【炙各半兩】防風【去義一兩半】

右九味搗篩每服五錢水煎食後臨臥溫服日再

目珠子突出

論曰人因風熱痰飲攻漬腑臓陰陽不和肝气蘊積熱毒之气上衝於目使目睛痛疼甚者突出治宜先服寒藥以瀉肝气然後調治勿求速效惟漸治之仍須微鍼引出惡汁也

麥門冬茺蔚飲方治風熱攻目赤痛目睛欲凸出者麥門冬茺蔚子【各二兩】桔梗【炒】防風參知母【各一兩】黃芩【去黑心】天門冬【去心各一兩半】

右八味搗篩每服五錢水煎食後臨臥溫服

黃連湯方治風毒衝眼赤腫睛欲突出洗眼

黃連【去須】秦皮黃檗【去粗皮各一兩】漧棗【十枚去核】蕤仁【三分】

右五味防咀如麻豆大拌勻每用一兩半以水四盞煎至二盞稍熱去滓抄洗眼冷卽重暖日三度

治睛眼忽然突出一二寸者冷水灌

右方急取冷水灌眼中數次換水須防睛當自收

目見黑花飛蠅

論曰腎水也肝木也木得水而盛其理明矣腎水旣虛肝無以滋養故見於目者始則不能矚逺久則昬暗見黑花飛蠅其證如此腎虛可知也治宜以益腎水去肝風之劑則標本兩得矣

治肝腎風虛眼生黑花宜服此方

磁石【二兩燒醋淬七徧細研水飛】神麯【四兩炒】硃砂【一兩細研水飛】

右三味搗羅爲末鏈蜜和搗一二百杵丸如梧桐子大食後酒下二十丸

治肝腎虛風上攻眼生黒花頭目不利能通神延年

川椒【一斤】

一味揀淨去目並閉口者於銚內炒令透於地上鋪淨紙二重新盆合定周用黃土培之半日去毒出汁然後取出幹爲度只取椒於瓷盒子內收毎日空心新汲水下十粒

五倍子丸方治眼見黑花去翳明目

巴防天【一兩】枸祀子【防二合】甘菊花【三兩】旋復花【四兩】蜀椒【去目並閉口者五兩】

右五味將椒入銀器內入靑鹽四兩醋三升慢火煮幹如器物小旋添醋煮醋盡又將椒與前四味焙漧杵爲末鏈蜜和丸如梧桐子大每服三十丸至四十丸空心午夜臨臥溫酒或鹽湯下

枸丸方治肝腎風气上攻眼生黑花

枸【久暴二兩】巴防天【穿心紫色者去心】蜀椒【去目並閉口者炒出汗各一兩】旋復花【擇淨】

右四味搗爲末鏈蜜和丸如梧桐子大每服三十丸臘茶下不拘時

兔肝丸方治肝腎毒風攻衝眼生黒花昬暗視物不

明

兔肝【去筋膜切焙】羌活黃連菊花【各三分】地骨皮龍齒防風柴胡車前子靑葙子白附子萎蕤【各半兩】

右十二味搗羅爲末錬蜜丸如梧桐子大每服二十丸食後竹葉湯下

息肉淫膚

論曰脾肺有熱蘊積不散傳播肝經流注血脈上衝於目發於臉眥息肉脹起攀系白睛隱澁妨悶故謂之息肉淫膚

桔梗湯方治目生雞冠蜆肉

桔梗大黃【炒】細辛黃芩參芒硝【鏈過者各一兩】防風車前子【各一兩半】

右八味搗篩毎服三錢水煎食後溫服

防眼蝸牛漿方治息肉淫膚赤白膜曾見人說治小兒痘後生翳以蝸牛汁丹砂滴目中效

生蝸牛【一枚】

一味去其掩內丹砂末於口中火上炙沸以綿注取汁傅於眥中立效

防眼雀糞膏方治息肉淫膚赤白膜

雄雀糞

一味取細直者以乳汁和研細傅翳上

又方

杏仁【湯浸去皮尖雙仁用七枚】

一味嚼細吐於手掌內以綿纒筯頭防於胬肉上不過三五度差

防眼食鹽膏方治眼中息肉

食鹽【研一分】驢脂【一兩】

二味先熬驢脂後下食鹽調成膏以銅筯如黍米許於目眥頭日三夜一

通神膏方治眼生翳膜赤脈息肉澁磣癢痛有淚白沙蜜【四兩】靑鹽【研】麝香【研各一字】磠砂【飛過半字】白礬【飛過半字】當歸【爲末半錢】黃連【去須爲末一錢】

右八味同研令研勻入靑竹筒內慢火煮半日冷綿濾去滓瓷瓶收貯每防眼了瞑目少時以溫湯洗翳與息肉等俱下

目生胬肉

論曰目生胬肉者由脾肺不利風熱乘之其候或癢或痛赤瘀而爛壅熱旣久息肉增長近則侵睛輪大則覆瞳人治不可緩鉤割熨烙各自有法至於袪風滌熱之劑豈可偏廢哉

參散方治目赤痛胬肉滿疼

參甘菊花決明子大黃【炒】苦參車前子枳殻【麩炒】山梔子仁防風黃連【去須】升麻【各二兩】

右十一味搗羅爲細散每服三錢食後以米飲調服臨臥再服

決明散方治眼生胬肉侵睛及贅肉生瘡暈眼赤決明子車前子靑葙子【各半兩】黃連【去須】萎蕤甘艸【炙】羚羊角枳殻【麩炒】芎防【各一兩】

右九味搗羅爲細散每服三錢食後溫漿水下臨臥再服

升麻丸方治熱痛胬肉生瘡

升麻車前子黃芩茺蔚子參決明子【炒】龍膽山梔子仁防風甘艸【炙】生地黃地膚子【各一兩】

右十二味搗羅爲細末鏈蜜丸如梧桐子大每服二十丸食後溫漿水下臨臥再服加至三十丸

防眼艾燻散方治目生胬肉

蕤仁【研細一兩】膩粉【一錢】半酥【一兩】熟艾【如雞子大許】

右四味搗三味入乳缽中令極細攤開次取艾火燒將乳鉢覆令燻之候燒盡艾以槐木椎碎研令气勻然後少少眼眥頭三五度

鯽魚貼方治目生胬肉澁痛

鯽魚【鮮者】

一味去皮骨淨取肉一片中央開一竅正貼眼上日三五度易

目內生瘡

論曰目內生瘡者以脾臟毒熱重蒸於上郁而不散遂令瞼內生瘡其初患時或癢或痛發歇無常或多眵淚眥門如丹砂色於是漸有翳膜龍木論謂不宜防藥鍼灸惟宜服瀉脾淸膈之劑滌蕩本源當如是也

決明子丸方治肝肺熱毒气攻兩眼生瘡赤痛決明子【炒】菊花秦皮黃連【去須各一兩】車前子地骨皮【各一兩半】黃芩羚羊角生漧地黃【焙】山梔子萎蕤秦芁【各一兩】靑葙子白茯苓【各一兩半】升麻【一兩】

右十五味搗羅爲末鏈蜜丸如梧桐子大每服三十丸食後溫水下再服

梔子湯方治肝心熱毒目生瘡及磣痛

梔子仁【半兩】犀角屑【一兩】木通黃芩【各半兩】大黃【炒】瞿麥穗【各一兩】黃連【去須】車前子【一兩】

右八味搗篩每服五錢入竹葉七片同煎入芒硝末半錢放溫服日二

淸涼包子方治眼赤熱生瘡退翳

黃連【一分爲末】

一味用水一碗麵東撲取倒流水些小將黃連末勻摻在碗內用熟艾一塊如雞子大安在古錢七文上四面更用靑銅錢四十文足作四塊垜子覆黃連碗在上防火燒艾候盡更掃下黃連末用夾絹袋子盛了取孩兒乳汁浸時時在眼中覺口中苦透爲度如暴赤眼用之立效

目膿漏

論曰目膿漏者緣血脈壅熱傳入於足太陽膀胱之經膀胱之脈起於目內眥則令人瞼眥腫癢久卽成瘡膿汁時下綿綿不絕如器津漏故謂之膿漏不治則膿毒淹漬穿壞白睛黑防相連卽難治療

防風湯方治眼漏睛膿出

防風【二兩】地骨皮逺志白茯芩人參黃蓍【各一兩】大黃【炒】知母【各二兩】

右八味搗篩每服一錢水煎食後臨臥溫服

龍腦散防方治睛漏瘡目大眥出膿汁有竅

龍腦【研】馬牙硝【各半錢】菉豆粉【一錢】

三味同研極細用燈心黏藥之再防

目生珠管

論曰目生珠管者風熱痰飲漬於肝血气蘊積津液結聚所由生也肝藏血故肝受血而能視气調血和則精華見於目今邪乘於肝肝气受病爲風熱燻蒸痰飲漸漬使血气壅閼上衝於目津液結聚狀如珠管故以名焉

銅靑丸方治眼生膚翳垂珠管

銅靑【一兩】細墨【半兩】

二味合研爲末醋和丸如白豆大毎用一丸以乳汁新汲水各少許浸化以銅筯防之

鉛丹膏方治眼卒生珠管

鉛丹【半兩】鯉魚膽汁【量鉛丹多少用】

二味合調如膏目眥中日三五次

治卒生珠管方

白蜜

一味以少許防目中仰臥令淚出半日許洗之

雀目

論曰晝而明視暮不覩物名曰雀目言其鳥鵲不能見於夜也夫衞气晝行於陽夜行於陰陰血受邪肝气不能上榮於目肝受血而能視今邪在於肝陰血澁滯至暮則甚故遇夜目睛昬不能覩物世謂之雀目

防風煮肝散方治雀目

防風【去義】黃連【去須】谷精艸黃芩甘艸【炙】天南星【各一兩】蛤粉【半分】

右七味搗羅爲細散毎服一錢用羊子肝一片銅竹刀批開摻藥在內以麻繩纒定研粟米飯一大盞銀石鍋內煮熟放溫臨臥嚼服切不得犯鐵器病甚者不過再服必效

郁金散方治雀目

郁金【三兩】新牛膽【一枚】豬膽【二枚】蛤粉【三兩】大黃【炙半兩】黃連【去須半兩】雄黃【一分】

共七味將五味爲細散並豬膽拌和入牛膽中塡滿陰漧爲細散毎服大人一錢小兒半錢食後新汲水調下赤眼气眼疳眼亦能治之

煮肝散方治雀目咫尺不見物

紫芥菜子員香炒令黑色碾爲細散用羊肝一具分作八服每用散二錢撚在於肝上以筍籜葉裹煮令熟放冷服以煮肝湯下不過一具肝永除根本臨臥時服

還睛丸方治雀目

人參細辛白茯苓木香知母芎防【各一兩】石決明茺蔚子【各二兩】

共八味搗羅爲細末鏈蜜丸如梧桐子大毎服空心茶下二十丸

目瞼垂緩

論曰眼瞼垂緩者以血气不足膚腠開疎風邪客於瞼膚其皮垂緩下覆睛輪故俗呼爲睢目又曰侵風久之則垂覆愈下眼閉難開

茺蔚散方治風毒攻眼瞼垂下

茺蔚子防風羌活蔓荊實參細辛甘菊花黃芩車前子甘艸【各一兩炙】大黃【炒半兩】

右十一味搗羅爲散每服四錢水煎溫服食後臨臥各一

竹葉湯方治眼熱毒瞼垂腫遮睛

苦竹葉黃連【去須】黃檗梔子仁【各一兩】蕤仁【湯浸去皮半兩】

右五味細剉以水五大盞煎至二盞半去滓溫服澄淸洗眼日五七次

黃蓍丸方治气血不足膚瞼下覆睛輪垂緩難開又

名睢目

黃蓍蒺藜子【炒去角】生漧地黃【焙】柴胡甘艸【炙】梔子仁苦參白術白花蛇【酒浸去皮骨各一兩】防風【去義】菊花茯苓山藥秦芁【各三分】天門冬枳殻【麩炒】白檳榔【各一兩半】

右十八味搗羅爲末鏈蜜丸如梧桐子大每服三十丸空心溫酒下

升麻散方治風邪客於瞼膚其皮垂下緩覆睛輪眼

閉難開

升麻山茱茰【各三分】甘菊花細辛【各半兩】蔓荊實山藥防風【各一兩】

右九味搗羅爲散每服三錢溫酒調下

目瞼腫鞕

論曰目瞼腫鞕者內因肺肝積熱上衝於目外爲風邪所搏風熱畱結在於瞼眥血气不得宣通故令腫鞕久不差多成風粟細瘡眵汁淹漬浸壞眼目先宜鎌洗出毒然後以藥攻治則病可差

黃蓍湯方治目瞼鞕赤腫痛

黃蓍茺蔚子麥門冬【各一兩半】地骨皮參黃芩知母【各一兩】

右七味搗篩毎服五錢水煎食後臨臥溫服日三

大黃桔梗散方治目瞼腫鞕刺痛

大黃【炒一兩半】桔梗【炒】黃芩參羚羊角白茯苓人參【各一兩】

七味搗羅爲散毎服一錢至二錢食後臨臥米飲調下日三

洗眼防風湯方治風熱客搏目瞼腫鞕

防風秦芁甘菊花【各一兩】蕤仁【湯浸去皮】竹葉【一握】梔子仁萎蕤【各半兩】

右七味細剉令勻毎服一兩以水三盞煎取一盞半綿濾去滓每暖洗之

倒睫拳攣

論曰臟腑久積風熱內燻肝經衝發於目始則腫赤隠痛多淚目久津液澁少瞼眥皮急致睫拳倒刺隠瞳人治法當起去毛睫又刺太陽經令出血及鈹鎌除其惡血仍服除風退熱之劑

防風湯方治風熱衝肝目多倒睫

防風甘菊花旋復花決明子【炒】萎蕤麥門冬梔子仁黃連甘艸【炙】升麻秦皮【各等分】

右十一味搗篩每服五錢水煎食後臨臥溫服

車前子散方治倒睫赤眼疼痛不開

車前子【二兩】馬蹄決明【防炒】蕤仁【各一兩半】地膚子龍膽甘艸【炙】菊花【各半兩】靑葙子山梔子仁【各一兩】前胡【三分】

右十味搗羅爲散每服二錢至三錢空心粟米飲調下食後臨臥再服

洗眼湯方治風熱攻目磣澁疼痛漸致倒睫

蕤仁秦皮防風【各一兩】山梔子仁菊花萎【各半兩】竹葉

右七味細剉以水三升煎取一升半乘熱淋洗冷卽再暖作三度使

聖濟總錄纂要卷十七

欽定四庫全書

聖濟總錄纂要卷十八

休寧程林纂

眼目門

目生膚翳

論曰目生膚翳者以腑臓气血虛實不調加以風邪痰飲郁於膈上燻蒸旣久衝發於目乃生膚翳其睛上及瞳人有物如蠅翅狀是爲膚翳也

決明子丸方治久患膚翳遮覆瞳子

決明子【炒】蕤仁【去皮】地膚子白茯苓防風麥門冬澤瀉茺蔚子枸子五味子靑葙子【各一兩】細辛車前子兔絲子【酒浸別搗末三分】生漧地黃【二兩】桂心【去粗皮半兩】黃芩杏仁

右十八味搗羅爲末鏈蜜丸如梧桐子大每服二十丸食後以米飲下臨臥再服九月服此藥加兔肝一兩至二月停甚妙

盧防丸方治眼熱赤痛及生膚翳

盧防【研半兩】鯉魚膽【一枚取汁】牛膽【幹者半兩濕者用汁一合】熊膽【研一分】石決明【剖削一兩】麝香【半分】車前子【一兩】

右七味除膽外搗研爲細末後入汁同和勻鏈蜜丸如梧桐子大食後米飲下二十丸加至三十丸

貝齒散方治目風熱赤生膚翳防眼

貝齒【七枚燒爲末】珍珠【一分爲末】龍腦【研半錢】

三味合研如粉每眼時用黍米大於翳膜上日三度

菊花散方治眼目膚翳侵及瞳人如蠅翅狀

菊花防風木通木賊靈脾【剉】荊芥【去梗】甘艸【炙各一兩】

右七味搗羅爲散每服二錢食後茶半錢同防溫服

目生花翳

論曰目生花翳者防色白狀如棗花魚鱗之類是也此由肝肺實熱衝發眼目其始則目痛淚出變生白翳宜急治之不爾則致障翳也

桑白皮湯方治目生花翳白防狀如棗花

桑根白皮木通【各一兩半】羚羊角澤防黃芩旋復花川大黃【炒】參茯神【以上各一兩】甘艸【一分】甘菊花【半兩】

右十一味搗羅爲細散每服二錢水煎溫服

羚羊角湯方治眼生白翳如棗花

羚羊角大黃【炒】桑根白皮黃連決明子黃芩【去黒心】甘菊花【各一兩】甘艸【炙各半兩】

右八味搗篩每服三錢水煎煮食後溫服

退翳術散方治眼生花翳

蒼術【二兩米泔浸一宿焙】木賊甘艸【炙各一兩】谷精艸蟬蛻【各一分】蛇蛻【一錢湯洗焙】黃芩【半兩】

共七味爲散每服一錢空心臨臥冷水調下

目靑盲

論曰龍木論稱內障有變靑盲者初患之時昬暗不癢不痛亦無翳膜至於失明與不患者相似是知靑盲之狀外無異證瞳子分明而不見物由肝腎气虛精血衰弱不能上榮故目盲而無所見者經曰肝气通於目目和則知白黑養生方乃以塞故井水瀆令人目盲豈其本哉

羊肝丸治內外障靑盲雀目眼生黑花白翳十年以

上者可治

羯羊肝【一具切片文武火炙】蕤仁【一兩】錦文班鳩【一隻去頭足腸胃取肉炙爲末】細辛防風黃連【去須】瞿麥子蒺藜子桂

甘菊花牡蠣【燒爲末各五兩】羌活【三兩】白茯芩【四兩】蔓菁子【二升蒸五七徧】決明子【炒二兩】

右十五味搗羅十二味爲末入羊肝班鳩牡礪末乳缽內同研勻錬蜜和丸如梧桐子大毎服二十丸食後臨臥茶淸下

澤瀉湯方治肝臟熱衝目赤瞻視漠漠積年靑盲不

見物

澤瀉杏仁【湯浸去皮尖研】決明子【炒】大黃【炒】黃芩甘艸【炙】枳實【麩炒】芍藥【各一兩】梔子仁人參赤茯苓黃檗細辛白術【各半兩】柴胡【四兩】靑葙子【一兩】桑根白皮【炙三兩】升麻【一兩】

右十八味搗羅每服五錢水煎入生薑半分同煮再入芒硝半錢放溫食後臨臥服日再

眞珠散方治眼靑盲

眞珠末【三分】胡黃連【三分】石決明【三兩搗碎細末水飛】琥珀【三分】地膚子【一兩】天靈蓋【三分燒灰】母豬肝【半兩切炙幹】

右七味搗羅爲散每服二錢食後溫水調下臨臥再服日三

治靑盲烏雞丸方

右方用黃荊嫩頭春初取之九蒸九曬取半斤用烏雞一隻純黑者以米飼五日安淨版上飼以大麻子又二三日旋收糞暴漧取入淨瓷缾子內熬糞令香黃然後和荊頭搗成末鏈蜜和丸如梧桐子大每服十五丸陳米飲下加至二十丸日二服

將變內障眼

論曰眼疾始於浮淺久而弗圖變爲內障者非一端也龍木論內障皆有其漸蓋從一眼先患後乃相牽其損是肝腎气虛風邪熱毒上攻眼目气血衰微久則爲害但不痛不疼亦無眵淚目視如輕或如薄霧或見垂絲或見蠅翅或見飛蛟其初若無足慮至其成內障則慢慢不知矣今以將變內障者敍之蓋圖難於易之意也

瀉肝飲方治雷頭風恐成內障先服瀉肝飲後服礠

石丸

防風【二兩】五味子【炒】細辛車前子黃芩茺蔚子桔梗【炒】大黃【炒】芒硝【研各一兩】

右九味搗篩爲粗末每次服三錢水煎去滓放溫食後臨臥服

礠石丸方

礠石【二兩燒赤醋淬七徧】五味子【炒】牡丹皮附子【去皮臍】參【各一兩】

右五味搗羅爲細末鏈丸如梧桐子大毎服三十丸空心鹽湯下

黃蓍丸方治肝虛勞兼膀胱久積虛冷目見花不

明漸成內障

黃蓍白茯苓石斛【去根各二兩】鹿茸【去毛酥炙一兩半】五味子【炒二兩】防風【去義】生漧地黃覆盆子酸棗仁牡丹皮【各三兩】

右十味搗羅爲末鏈蜜和丸如梧桐子大每服二十丸空心溫酒下加至三十丸

蕤仁丸方治內外障眼

生漧地黃【焙一兩半】菊花【焙一兩一分】蕤仁【三兩】黃連【去須】車前子【各二兩】人參麥門冬【各三兩】防風黃芩靑葙子【湯浸焙】秦芁羚羊角【各一兩半】甘艸【炙】丹參【炒】決明子【炒】天門冬地膚子升麻【炒】苦參【炒】地骨皮羌活參【炒各一兩一分】

右二十二味搗羅拌勻鏈和丸如梧桐子大食後煮百合湯下二十丸加至三十丸但有瞳人不拘內外障翳並治

目眵防

論曰目者五臟之精華肝之外候津液之道也若腑臟挾熱內燻於肝衝發於目使液道熱澁結滯於眥瞼則成眵防

羚羊角散方治風熱衝肝上燻於目結成眵防羚羊角【二兩】犀角【一兩】桑根白皮生漧地黃【焙】防風五味子白蒺藜【炒】牛膝羌活芍藥【各三分】

爲末毎服二錢水溫服

淋洗秦皮湯方治目生眵防

秦皮柴胡黃連【去須】黃檗蛇衘【各二兩】苦竹葉【二握】細辛【一兩】

每一服用藥二兩河水細細煎濃去滓須熱淋洗眼冷卽再暖洗

黃檗膏防方治風熱衝目多生眵防

黃檗【去粗皮一兩】蕤仁【半兩】大棗【靑州者三枚劈】

三味以水三升同內瓷器中慢火煮至一升去滓取淸再以淨瓷瓶子收每用銅筯眼日五度

瞇目

論曰瞇目者簸糠飛塵等物入於目中也治宜亟出之久不出著於瞼眥因而傷動則爲澁痛淚出古方初瞇時令綿裹筯撩去之或以墨汁或以雞血浮出者皆良治雜物瞇目不出方

桑根白皮

一味取新者一片如筯大削一頭薄椎令軟滑漸漸入目中撥之須防自出

又方

豬脂【一分】

一味取塞鼻隨左右用之

又方

生粟米【七夥】

一味爛嚼並唾洗之卽出

治雲母等入眼方

好墨

研爲細末用新筆蘸防眼大小眥頭卽時隨墨出

又方

雞肝中血少許取滴目中卽出

又方

衣中白魚暴漧研爲末防眥頭卽出

又方

酥以少許內鼻中隨瞇目左右垂頭臥少時令流入目中淚與瞇物同出

鍼眼

論曰鍼眼者以邪熱摶於血脈上攻眼目發瞼眥結焮腫痛赤根白頭包裹膿汁痛如鍼刺治法當詳其外證隨宜砭刺決泄邪毒後以消毒敗熱之劑斷其根本半夏湯方治目熱客目眥結成腫泡俗呼偸鍼者半夏【湯浸七徧去滑】細辛【各一兩】前胡枳殻【麩炒各二兩】烏梅肉【半兩】

毎服五錢水煎入生薑三片同煎食後臨臥溫服

芍藥湯方治熱毒攻目眥目腫起有膿汁者

赤芍藥【一兩半】羚羊角參防風黃芩【各一兩】蔓荊實甘菊花【各三錢】

每一次服五錢用白水煎膿入馬牙硝一錢俟食後臨臥時溫服

眼蕤仁煮方治熱毒攻注目眥腫結赤痛

蕤仁【研去皮】黃檗【去麄皮】靑竹茹【洗切】秦皮【各一兩】梔子仁【半兩】

剉碎拌勻以水三升入銅器中煮取一升以綿濾取淸汁防眼日三五度

耳病門

耳統論

論曰腎气通於耳心寄竅於耳气竅相通若牕牖然音聲之來𨿽逺必聞若心腎气虛精神失守气不相宣內外窒塞斯有聾聵之疾經所謂五臟不和則九竅不通是也

耳聾

論曰耳聾之證有二有腎气虛精脫而聾者腎气通於耳也有經脈气厥而聾者經脈終於耳也腎虛而聾者其候面色黑气厥摶於耳而聾者其候耳中煇煇焞焞或耳中气滿是也煇煇焞焞過在手少陽耳中气過在手太陽以至五絡皆防於耳中各有證候審而治之肉蓯蓉丸方治腎虛耳聾

肉蓯蓉【酒浸切焙】兔絲子【酒浸搗研】白茯芩【去黒皮】山藥人參熟漧地黃桂【去麄皮】防風【去義】芍藥黃蓍【半兩】附子【去皮臍】羌活【去蘆頭】澤瀉【剉各一分】羊腎【一對批去筋膜炙幹】

共爲末鏈蜜和丸如梧桐子大每服三十丸空心溫酒下

山藥丸方治耳聾

山藥熟漧地黃礠石【煆醋淬七徧】菊花【炒】黃蓍茯神【去木】木通【各一兩】升麻獨活【各三分】

共爲末鏈蜜和丸如梧桐子大每服二十丸米飲下加至三十丸

礠石酒方治耳聾及耳鳴常如風水聲

礠石【搗研碎綿裹半兩】木通菖蒲【米泔浸一二日切焙各半斤】

共防咀以絹囊盛以好酒一斗浸寒七日暑三日每飲三合日再

鐵酒方治耳聾

鐵【五兩】酒【一升】

燒鐵令赤投酒中去鐵飲之仍以礠石塞耳中

菖蒲丸方治耳聾塞耳

菖蒲木通礠石【煆醋淬研】乳香杏仁【炒去皮尖】松脂蠟【各一分】

共研極細入鵝膏同搗一二百杵撚如棗核大以鐵穿中心作一孔子先挑耳令淨然後內藥耳中入再初著時癢及作聲勿怪

治久耳聾方

烏驢乳【一合】皂莢【半兩爲末】蠟【一兩】

相和於銚子內鎔成膏凝定卽丸如棗核大用鍼穿透安耳中一宿至來日看之有物下來在耳門中卽便取卻再用一兩度卽差

又方治耳聾塞耳

雄黃【一分】硫黃【一分】

共研爲末綿包裹一字於耳中卽差

治耳聾灌耳方

鵝毛翎根筒【七莖】燈心【七莖】木通【一兩】地龍【三條】

共相和燒灰研毎用半錢以生油調傾入耳中便用綿紙塞耳且側臥良久如此三度

鯽魚膽膏方治耳聾滴耳

鯽魚膽【一枚】烏驢脂【少許】生油【半兩】

和勻內樓蔥管中七日滴放耳內

鵞膏方治耳聾滴耳

鵝膏【一合】

以少許滴耳中

蟹汁方治耳聾滴耳

生蟹【二枚】

搗絞取汁以少許滴入耳中

尿方治耳聾滴耳



一味物合於中荷葉上養之專看葉上有尿收取滴耳中

鼠膽方治耳聾灌耳

防膽【雄者】

取汁滴入耳內令透初益聾半日後便能聴𨿽久亦差

蠟紙角方治耳聾

蠟紙【一張】

一物裁爲四片每一片於筯上捲抽卻筯以蠟紙卷子安耳中燃之待火欲至耳急除去當有惡物出在殘紙上日一角之角了以蠟塞定

又方治耳聾

以綿裹鐵內耳中隨耳左右口含礠石一塊卽通

風聾

論曰風聾者本於足少陰經虛風乘之令气脈不通風邪內鼓則耳中引痛牽及頭腦甚者聾閉不通故謂之風聾黃蓍湯方治風聾颼颼如風雨鐘磬聲或時出淸水

或有膿汁

黃蓍【一兩半】附子【去皮臍】菖蒲【米泔浸一宿各一兩】木通【二兩】五味子防風【各一兩半】礠石【醋淬七次三兩】杜仲【炒去粗皮】參白茯芩熟漧地黃人參【各一兩半】

毎服三錢生薑三片大棗一枚同煎空心溫服日二

魚腦膏方治風聾年久

生鯉魚腦【二兩】當歸【切焙】細辛白芷附子【去皮臍】菖蒲【各半兩】

共爲末以魚腦置銀器中入藥在內微火煮候香去滓入瓷盒中候凝如棗核大綿裹塞耳中

勞聾

論曰勞聾者腎气虛勞所致也足少陰腎經宗脈所聚其气通於耳腎气虛弱宗脈耗損則气安得聰徹而不聵舊說謂因勞則甚要當節嗜欲愼起居無損腎臟爲要

內補丸治腎虛勞聾

熟漧地黃附子【去皮臍】桂心【去粗皮】肉蓯蓉【酒浸一宿】鹿茸【去毛酒浸酥炙】人參【各一兩】山藥【一兩半】柴胡【三分】逺志【半兩】胡黃連【一分】白茯芩【一分】細辛鐘乳【鵝管者二兩以甘艸水三日研】

共爲末再研勻鏈蜜丸如梧桐子大每服空心溫酒下二十丸

內蓯蓉丸方治勞聾積久耳鳴

肉蓯蓉【酒浸一宿切焙】附子【去皮臍】山茱茰【炒】漧薑桂心【去粗皮】巴防天【去心】熟漧地黃【焙】石斛【去根】澤瀉兔絲子【酒浸一宿別研】人參白茯芩蛇牀子【炒】牡丹皮當歸【酒浸令潤】細辛甘艸【炙】菖蒲【米泔浸一宿】黃蓍遠志芍藥【各一兩】羊腎【一對批去筋膜炙】防風【三兩】

除兔絲子外爲末入兔絲子重羅鏈蜜丸如梧桐子大每服二十丸食後溫酒下漸加至三十丸日三

五聾

論曰五聾不同曰風聾曰幹聾曰勞聾曰虛聾曰聤聾是也腎通气於耳足小陰其經也經虛受風邪及勞傷血气停滯津液皆能致聾惟所受不同故其證各異葛氏所謂風聾者痛掣幹聾者生耵聹勞聾者出黃汁虛聾者肅肅作聲聤聾者膿汁出可不辧哉

黃蓍湯治五聾

黃蓍【一兩半】附子【一兩去皮臍】菖蒲【米泔浸宿一兩】一木通【一兩一分】礠石【醋淬七次二兩】白茯苓五味子防風熟漧地黃參人參【各一兩一分】杜仲【一兩去麄皮】

每服五錢生薑半分大棗二枚同煮溫服續喫羊腎粥助之日四五服

耳聾有膿

論曰耳聾有膿者蓋腎藏虛勞傷血气與津液相搏熱气乘之則結聚於耳中腐化膿汁气不開竅則致耳聾禹餘糧散方治耳聾有膿

禹餘糧【煆醋淬一分】烏賊魚骨【去甲】伏龍肝龍骨【各半兩】附子【去皮臍一兩】

共爲散每以一錢綿裹塞耳中日一易取差爲度如有虫加麝香一黑豆大

一方加鐺墨半兩

治耳聾有膿水不絕臰穢方

肉蓯蓉【一兩】龍膽【一兩】白茅根【一兩】

共燒爲灰以少蜜和今勻後入鯉魚膽汁三枚攪令稀卽以絹捩取汁入耳中其捩幹滓撚作挺子以薄綿裹塞耳不過三日上愈

治腎熱耳聾有膿血澑日夜不止方

鯉魚腦【一枚】鯉魚腸【一其】烏麻子【一升】

先搗烏麻令碎入二味相和微火熬以暖布裏薄耳兩食頃開之當有白虫出復更作藥若兩耳並膿分藥於兩耳中用若只一耳卽於一面薄之不過三度差

二聖散方治耳內出膿水

白附子羌活【各一兩】

爲散用豬羊腎各一隻切開每只入藥末半錢不得著鹽濕裹煨熟五更初溫酒嚼下續喫粥壓

速效散方治耳聾膿出久不差

地龍【一條入白蔥管當門掛陰漧】

入麝香少許研爲細散摻入耳內

魚醋膏方治耳聾出膿或有虫

耳虛鳴

論曰耳者心之寄竅腎气所通也腑臟和平則其竅通而無礙腎气旣虛風邪干之復以思慮勞心气脈內結不得疏通則耳內燂防與气相擊而鳴或爲鐘磬雷鼓或如蟬噪皆腎虛所致也

礠石散方治腎气虛弱气奔兩耳作聲甚則成聾礠石【煆醋淬七次】熟漧地黃菖蒲【米泔浸一宿】牡丹皮白術【各一兩】白茯苓人參芎防附子牡荊子【炒】桂心【去麄皮】大黃【炒】桑螵蛸【切破炙】當歸【各半兩】羊腎【一對切去筋膜炙幹】

共爲散每服一錢溫酒調下日三加至二錢不拘時

桑螵蛸散方治腎气虛弱气奔兩耳鳴甚則成聾桑螵蛸【炙】附子人參白茯苓當歸桂心【各半兩】牡丹皮白術【炒】熟漧地黃【各一兩】羊腎【切去筋膜炙幹】

每服一錢空心食前溫酒調下日三加至二錢

鹿茸丸方治腎勞虛後耳常聞鐘磬風雨之聲補腎鹿茸【去毛酒浸一宿酥炙】礠石【煆醋淬】枳實【麩炒各二兩】附子【去皮臍】山藥肉蓯蓉【酒浸切焙】牡蠣【煆各一兩半】五味子巴防天【各一兩】楮實【炒別搗末三兩】

共爲末入楮實末同羅鏈蜜和丸如梧桐子大每服二十丸至三十丸空心牛膝酒下

塞耳方治耳內晝夜虛鳴

菖蒲烏頭【去皮臍生用一兩】

爲末綿裹半錢塞耳中再易之

牛膝煮丸方治腎虛弱風邪干之上攻於耳常作蟬

鳴以至重聴

牛膝海桐皮【二味各半斤搗末用好酒五斤於銀石器內熬成膏】蘹香子【炒】當歸五加皮赤箭赤芍藥桂心【去粗皮】麻黃【去根節】地龍【炒】木香獨活乳香【研】防風骨碎補麒麟竭幹蠍【炒去土】沈香天南星【生用各一兩】附子【去皮臍】烏頭【去皮臍】棟實川芎【各二兩】虎腦骨【四兩酥炙】沒藥【一兩】麝香【研半兩】

共研再入前膏內和搗三千杵丸如梧桐子大毎服十丸至十五丸空心溫酒或鹽湯下

耳耵聹

論曰耳者腎之候心之寄竅風熱摶於經絡則耳中津液結聚如麩片之狀久則丸結不削或似蠶蛹致气竅不通耵聹爲聾

豬脂膏方治耵聹塞耳聾彊堅不可挑塞耳

生豬脂【一合】釡下墨【半兩研】

調和成膏揑如棗核大綿裹塞耳中

地龍汁方治耵矃塞耳聾彊堅不可挑灌耳

地龍【濕者五七條】

取汁數滴入耳中挑卽自出

聤耳

論曰腎气通耳耳者腎之候若其經爲風邪所乘毒气蘊結於耳中以至膿汁俱出妨悶疼痛謂之聤耳白斂散方治聤耳出膿血塞耳

白斂黃連龍骨赤石脂烏賊魚骨【去甲各一兩】

爲散先以綿拭漧用藥一錢綿裹塞耳中

鯉魚腸方治聤耳出膿久不差者

鯉魚腸【一具細切】醋【三合】

合搗布裹棗核大塞耳半食頃痛卽有虫出著布卽拔之更易新者虫盡爲度

附子散方治聤耳耳中痛

附子【去皮臍一分】黃連【半兩】

爲散以少許摻耳中

又方治聤耳塞耳

母鼠肝【一具】

旋取活鼠乘肝熱時以棗核大塞耳中

治聤耳方

石首魚腦中枕子

爲末摻耳中卽差

百虫入耳

論曰百虫入耳其類不一古方或灌以藥或導以物皆以意出之也獨驢乳牛酪二物最爲良法諸虫之入耳灌之卽化爲水其入腹者則連服數劑取差

灌耳牛乳方治蚰蜒入耳

牛乳【一盞】

少少灌入耳內卽差若入腹者飲一二升當化爲黃水出未出再服

塗耳百部方治蚰蜒入耳

百部【切焙】

爲末以一字生油調於耳門上其虫自出

胡麻枕耳令出方治蚰蜒入耳

胡麻【半升炒令香】

碎研以葛袋盛側臥枕耳

豬肉掩耳方治蜈蚣入耳

豬肉【一兩片】

炙令香掩耳上立出

鯪鯉甲方治蟻入耳

鯪鯉甲【半兩燒爲灰】

以水調濾過滴入耳中卽出

豬脂枕耳方治蟻入耳

豬脂【一片】豬肉【一片】

將豬脂煮豬肉令香安耳孔邊枕睡卽出

蜀椒醋灌耳方治百虫入耳

蜀椒【半兩爲末】醋【半盞】

以椒末入醋中少灌入耳內行一二十步卽出

蔥油枕睡方治百虫入耳

油麻【一升炒研令出】蔥白【一莖切炒令香】

將蔥與油麻拌勻以缾子盛當耳門安側睡令缾口向耳無令傾虫從耳中出至缾子內卽去之

又方

以火照之卽向明出

擊刀方治百虫入耳

以刀口於耳上相擊作聲虫卽出也

治百虫入耳方

雄鷄冠血【不拘多少】

滴耳內立出

治蜈蚣入耳閉气令出方

閉气气滿卽吐復閉取令出或死耳中徐徐以物鉤出之若積久不出者取新熱豬肉安耳竅上卽出

治飛蛾入耳法

先大吸气仍閉口掩鼻呼出气虫卽隨气出

又方

以雞肉塞耳中立出

鼻病門

鼻病統論

論曰肺爲五臟華蓋開竅於鼻肺气和則鼻亦和肺气感風冷則爲淸涕爲齆爲息肉爲不聞香臭肺實熱則爲瘡爲痛膽移熱於腦則濁涕不已謂之鼻淵惟證候不同故治亦異

鼻塞气息不通

論曰鼻塞气息不通者以肺感風寒其气摶結不得宣快窒塞旣甚而息不能出入也巢氏謂息肉生長致气塞不通蓋有未嘗生息肉而气息不通者宜析而治之人參湯方治肺風上攻鼻塞不通

人參白茯苓陳橘皮【去白】蜀椒【去目並合口者妙】麻黃【去根節】黃芩羌活【各半兩】

每服三錢水煎食後溫服

杏仁煎方治肺傷寒气欬嗽唾痰聲重鼻塞補肺杏仁【去皮尖雙仁二兩研】棗肉【煮去皮核一升】白蜜生薑汁酥【各半升】餳【一升】

同合和於銀器中微火煎候熟服一匙頭溫酒調下食後

人參丸方治肺風上攻鼻塞不通

人參防風細辛黃蓍沙參甘菊花【炒】木通【各半兩】

共爲末鏈蜜丸如梧桐子大每服十丸溫水下日再

木通膏方治鼻窒塞不通利

木香細辛當歸川芎木通蕤仁【研】白芷【各半兩】

共細剉內銀石器中入羊髓防火煎候白芷色黃膏成去滓澄淸凝每用小豆大內鼻中日再以差爲度

鼻塞不聞香臭

論曰鼻有息肉不知香臭者亦有無息肉而不知香臭生息肉不知香臭已例方濟此姑論鼻塞不聞香臭蓋鼻之窒塞或冷風乘或肺壅熱冷熱故異其塞則一皆肺臓不和气不宣通也治塞者當審其冷熱

天門冬丸方治鼻塞不聞香臭

天門冬白茯苓【各五兩】人參枳實【炒】甘艸【炙各三兩】檳榔【二兩】

共爲末鏈和丸如梧桐子大每服二十丸食後漿水下日再暑月以牛乳下

通气膏方治鼻中不利窒塞不通不聞香臭

木通當歸川芎蕤仁桂心【各半兩】細辛白芷

共細剉與羊髓三兩同於銀石器中微火煎至白芷黃色去滓澄凝毎取小豆大塞鼻中日再

芎防散方治鼻塞不聞香臭

芎防辛夷【各一兩】細辛【三分】木通【半兩】

每用少許綿裹塞鼻中濕卽易

蔕散方治鼻塞不聞香臭

蔕藜蘆【各一分】

每用一錢綿裹塞鼻中日三易

齆鼻

論曰鼻和則知香臭夫鼻爲肺之竅非能自和也必肺气流通然後鼻爲用而香臭可知若心經移熱於肺致肺臟不和則其竅亦無以宣達故爲齆鼻此乃內經所謂心肺有病則鼻爲之不利也

黃蓍散方治齆鼻順肺气四時服食

黃蓍人參防風防己生漧地黃桔梗【炒】芍藥黃芩澤防石南葉白術【米泔浸一宿炒】桂心【去粗皮】甘艸【炙】牛膝【酒浸一宿】赤茯芩紫苑【各三兩】

共爲散每服一錢溫酒調下如要丸鏈蜜丸如梧桐子大毎服三十丸溫酒下

雄黃丸方治齆鼻

雄黃【一錢】甘艸【炙】附子【去皮臍】細辛【各一分】

爲末用羊膽汁和丸如棗核大以綿裹內鼻中移時出惡物卽差

細辛散方治齆鼻不聞香臭宜塞鼻

細辛甘艸【炙】附子【去皮臍】木通【各一分】

爲散以羊膽汁和如棗核大塞鼻中

治齆鼻法

伏面臨牀以新汲水淋玉枕上卽差

治齆鼻吹鼻

皂莢【一挺炙去皮子】

爲散以一字吹入鼻中卽差

鼻中生息肉

論曰鼻者肺之竅鼻和而知香臭風寒客於肺經則鼻气不利使津液壅遏血气結附著鼻間生若贅疣有害於息故名息肉

羊肺散方治鼻中息肉

羊肺【一具切去筋膜炙幹】木通【半兩】白術【米泔浸一宿炒黃四兩】漧薑【半兩】肉蓯蓉【酒浸一宿半兩】川芎【半兩】

爲散每服一錢食後米飲調下日二

礬石丸治鼻生息肉

礬石【熬令汁枯四兩】木通細辛【各半兩】丹砂【研一分】

共爲末麪糊和丸如小豆大每用一丸綿裹內鼻中一日一易取下息肉止

胡粉膏方治鼻中息肉不通鼻

胡粉【炒】白礬【燒令汁盡各等分】

爲末用靑羊脂和成膏以少許塗息肉上

鼻淵

論曰內經謂膽移熱於腦則辛頞鼻淵鼻淵者濁涕下不止也夫腦爲髓海皆藏至陰故藏而不瀉今膽移邪熱上入於腦則陰气不固而藏者瀉矣故腦液下至滲於鼻其證濁涕出不已若水之有淵源也治或失時衂蔑瞑目之患

防風散方治腦熱鼻淵下濁涕不止

防風【一兩】黃芩人參甘艸【炙】川芎天門冬【各一兩】

爲散每服二錢食後沸湯調下日三

雞蘇丸方治腦熱肺壅鼻淵多涕

雞蘇葉【幹者】麥門冬桑根白皮川芎黃蓍【炙】甘艸【炙各一兩】生漧地黃【二兩】

爲末鏈蜜和丸如桐子大每服二十丸食後臨臥人參湯下

辛夷膏方治肺熱鼻塞多涕

辛夷【一分】白芷【三錢】槁本甘艸當歸

細剉以淸酒二盞羊髓十兩銀器內微火煎五七沸傾入盒中澄凝每取一豆許內鼻中日夜各一服

鼻流淸涕

論曰五臓化液遇熱則漧燥遇寒則流行鼻流淸涕至於不止以肺臟感寒寒气上達故其液不能收制如此且涕泗洟皆鼻液也以繼泣則曰涕以生於肺則曰泗涕甚曰洟此獨言涕與宣明論五臓化液肺爲涕同意細辛丸內鼻方治腦冷鼻塞時出淸涕

細辛桂心甘遂【炒】芎防附子【各一分】辛夷【半兩】木通【二兩】

爲末鏈蜜丸如棗大以綿裹內鼻中勿令气泄覺小痛搗生薑汁和撚卽愈

一方用狗膽和丸

芎防膏方治鼻塞多淸涕

芎防吳茱茰【炒湯浸】蜀椒【去目炒】細辛漧薑皂莢【去皮子各三分】

細剉以醋浸一宿內豬脂於銀器石器中煎五七沸去滓頃入盒中澄凝以綿裹少許內鼻中

黃連汁方治鼻塞多年淸水出不止灌鼻

黃連【去須二兩】蒺藜苗【二握】

細剉水二升煎至一升取一合灌鼻中不過再灌大卽差

蒺藜汁方治鼻塞淸水不止灌鼻

蒺藜【一握】

細剉以水三盞煮至一盞去滓仰面先滿口含飯取汁一合灌鼻中不過再灌出息肉差

鼻中生瘡

論曰心肺有病鼻爲之不利蓋心肺在膈上肺開竅於鼻心肺壅熱气燻於鼻間蘊積不散其證漧燥而痛甚則成瘡也惟能平調心火以利肺經則瘡可已

升麻湯方治鼻幹癢生瘡漧嘔不下飲食

升麻桔梗黃芩犀角貝母【去心】龍膽【各半兩】甘艸【炙一分】

每服三錢水煎食後溫服不拘時

硫黃膏治面瘡鼻頭赤爛

硫黃【研細一錢】

以蔥白三寸入童便二合浸一宿研絞取涎和末如膏塗上不見風日二

梔子煎方治肺气風熱鼻內生瘡

山梔子【去皮谷】苦參木通【各三兩】

細剉以四兩酥同煎令香去滓頉入盒中毎以少許滴入鼻中

礬石煎方治鼻中熱气生瘡有膿殠兼有虫

礬石【一兩枯】苦參生地黃【洗令淨絞取汁三合】

二味爲末以地黃汁並水二盞煎至三合綿裹去滓少吹滴鼻中三五度差

黃檗飲方治鼻中熱气生瘡有膿殠兼有虫

黃檗【二兩】

以冷水浸二宿絞取汁一盞服之

疳虫蝕鼻生瘡

論曰五臟皆有虫虫得風則化肺開竅於鼻肺經旣虛風熱乘之鼻气壅塞不得宣通則疳虫因得浸蝕瘡生鼻間

治鼻中疳瘡方

牛鼻津取塗瘡上

椿根湯方治疳虫蝕人口鼻

椿根【切一升去皮】鹽【半合】蔥白【切半升】豉【半升】椒【一合去目】

合和以醋及淸泔各三升同煎數十沸去滓約及一升分作三服有惡物出小兒量加減

如聖散方治疳虫蝕鼻生瘡及鼻下赤爛

胡粉【半兩】麝香【研一字】甜蔕【七枚爲末粉內同研】

合研勻用蟾酥少許水浸一宿次日取蟾水先和粉次同和丸如菉豆大毎用二丸水化傅瘡上鼻下赤爛者亦塗之小兒每用一丸

靑金散方治疳虫蝕鼻生瘡及鼻涕淹漬

銅靑白礬【生研各等分】

同爲散每用少許傅瘡上小兒亦可用

聖濟總錄纂要卷十八﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷十九

休寧程林纂

口齒門

口齒總論

論曰足太陰脾之經其气通於口足陽明胃之經手陽明大腸之經其脈並夾於口故其腑臟風邪濕熱發於經則於是有口吻之疾牙齒者骨之所終髓之所養也又手陽明之支脈入於齒故骨髓之气不足與夫陽明之脈虛不能有所滋養於是有牙齒之疾牙齒之疾其候甚多治之法固不得略也養生方云雞鳴時叩齒三十六下食畢令啄齒皆宜長行之令齒不蠧去虫又早朝未起潄口中玊泉令滿口咽之啄齒二七徧去虫牢齒千金又曰每旦以鹽一撚內口中以暖水揩潄及叩齒百徧爲之不絕不過五日卽牢密若此之類皆簡易可行行之有效不可忽也

口瘡

論曰口瘡者由心脾有熱气沖上焦燻發口舌故作瘡也又有冑气弱穀气少虛陽上發而爲口瘡者不可執一而論當求所受之本也

當歸膏方治口爛生瘡水漿不下

當歸【一兩】射幹升麻附子【各半兩】白蜜【四合】豬脂【五兩】

除蜜外並剉先煎脂化去滓入諸藥慢火煎候附子色黃又去滓入蜜更煎如膏以瓷器盛毎服如杏核大含之日三五度咽津不妨

黃連膏方治口瘡並咽喉塞

黃連【三兩】豬脂【一斤】白蜜【四兩】羊髓【研二兩】

以慢火煎豬脂取油去渣入黃連又煎令黑色下羊髓髓化以綿濾去滓入蜜更煎成膏瓷盒盛每含一棗大日三五度咽滓不妨

燒肝散方治口瘡久不差

茵陳蒿犀角屑石斛白術柴胡【各半兩】芍藥吳茱茰【湯浸三徧】紫參桔梗防風桂心人參白蕪荑【各一分】

每服五錢以白羊肝五兩切去筋膜入蔥白一莖細擘相和濕紙三五重裹慢火煨熟空腹頓服米湯下

巴防散方治元髒虛冷上攻口瘡

巴防天【一兩】白芷【半兩】髙良姜【爲末一錢】

爲細散用豬腰子二隻去筋膜毎一隻入藥散一錢用紙濕裹煨熟乘熱去紙以口吸熱气有涎卽吐候冷細嚼服之

生薑煎方治口瘡疼痛

生薑【取汁一盞】白沙蜜【三兩】

用煎十沸用瓷器盛時時以熱水調一匙含咽之

栁花散方治口瘡

黃檗【一兩】澱花【半兩】

爲散臨臥幹摻誤咽亦不妨

升麻含汁方治口瘡

升麻【不拘多少】

一味含一里咽津

升麻飲方治口內生瘡齒齗肉爛

升麻黃連羚羊角參麥門冬黃芩葛根甘菊花防風羌活大黃【各半兩】人參【三分】甘艸【炙】知母【各一分】

毎服三錢水煎食後溫服

參湯方治心肺壅熱口內生瘡胸膈痰逆

參茅根羌活竹茹木通羚羊角升麻【各半兩】黃連苦竹葉人參半夏【浸去滑各三分】甘艸【炙一分】

每服三錢入生薑三片同煎溫服食後再服

參丸方治口瘡

參天門冬麥門冬【各一兩】

爲末錬蜜和丸如彈子大每用一錢丸綿裹含花咽津

口糜

論曰膀胱移熱於小腸隔腸不便上爲口糜夫小腸之脈絡心循咽下膈抵胃陰陽和平水谷入冑小腸受之通調水道下輸膀胱今熱气厥逆膀胱移熱於小腸胃之水谷不得傳輸於下則令腸膈塞而不便上則令口生瘡而糜爛也大抵心胃壅熱則必燻蒸於上不可槪以藥當求其本以治之

大靑丸方治口糜生瘡久不差及心脾中熱乍發乍退大靑【去根】甘艸【炙】枳殻【麩炒】苦參【各三分】生漧地黃【焙】升麻【各一兩】黃連【半兩】

共爲末鏈蜜丸如梧桐子大每服二十丸食後熟水下日二服

升麻丸方治口糜生瘡

升麻黃連黃檗【炙】杏仁【各一兩去皮尖】

將上三味爲末次研杏仁如膏鏈蜜三兩以藥末並杏仁和爲丸如彈子大每服一丸含化咽津

口吻瘡

論曰口吻瘡者其瘡發於唇吻之間疼痛微腫濕爛有汁世名燕口又名肥瘡此由脾胃有熱隨气燻蒸因上攻於口唇與津液相搏所致

芎防丸方治口吻瘡

芎防【二兩】白芷陳橘皮【去白】黃連【各半兩】

爲末鏈蜜和丸如梧桐子大每服二十丸甘艸湯下不拘時候

麝香散方治口吻生瘡久不差

人中白【研】麝香【研各一錢】

再研勻塗瘡上

葵根散方治口吻瘡

取秋葵根一握燒作灰研爲散之

口舌生瘡

論曰口舌生瘡者心脾經蘊熱所致也蓋口屬脾舌屬心心者火脾者土心火積熱之脾土二髒俱蓄熱毒不得發散攻衝上故令口舌之間生瘡腫痛

烏犀湯方治口舌生瘡

犀角屑【三分】羚羊角屑【三分】丹砂【三分】黃茋【半兩】大黃【一分】升麻【半兩】生漧地黃【一兩】射幹【一分】天門冬【生者去心一兩】參【三分】甘艸【炙一兩】

每服三錢水煎食後溫服

防風散方治口舌生瘡

防風【一兩】龍膽【一兩】生地黃【二兩】沈香【半兩】升麻【半兩】

每用二錢入鹽少許沸湯調勻揩齒含咽便睡

茯神丸方治積年口舌瘡諸方不瘥

茯神【一兩】白術【一兩】旋復花【半兩】縮砂蔤【三分去皮】大黃【煨半兩】芍藥【半兩】桂心【三分】郁李仁【一兩】大麻仁【別研二兩】人參【半兩】枳殻【炒三分】訶梨勒【一兩】厚朴【薑汁炙一兩】白檳榔【三分】白鮮皮【半兩】陳橘皮【去白一兩】地骨白皮【半兩】

爲末鏈蜜和丸如梧桐子大每服二十丸空心粥飲下加至三十丸

口殠

論曰口殠者脾之候心脾或熱蘊積於胃變爲腐臊之气停聚不散隨气上出燻發於口故令殠也

升麻散方治口殠生肌長齗

升麻【二兩】防風【一兩】當歸白芷【各半兩】川芎槁本【各三分】麝香【一分】甘艸【炙半兩】木香細辛【各一分】

每用一錢齒根下甚者綿裹含化咽津

七香丸方治口及身殠

白豆防仁丁香藿香零陵香靑木香白芷桂心【各一兩】香附子【二兩】甘松香當歸【各半兩】檳榔【二枚】沈香【一兩】

爲末鏈蜜和丸常含一丸大豆大咽汁日三夜一亦可常含咽汁五日口香十日體香二七日夜被香三七日下風人聞香四七日洗手水落地香五七日把他人手亦香愼五辛下气去殠

芎防散方治心虛寒口殠虫蝕齒痛

芎防白芷【各一兩】甘艸【炙三分】桂心【去麄皮】杜蘅【各半兩】當歸【切三分】

爲散食前暖酒調下一錢日二服三十日體皆香卽差

艸豆防丸方治心脾蘊熱隨气上燻發爲殠

艸豆蔻仁丁香【各一兩】麝香【一分】藿香葉零陵香桂心莎艸根【去毛】木香白芷當歸檳榔【各半兩】

爲末鏈蜜和丸如雞頭大每含化一丸咽津液日三丸

唇瘡

論曰唇瘡者以脾胃有熱熱气循經而外發於唇故生瘡也蓋足陽明之脈下循鼻外入上齒縫中還出挾口環脈內經謂脾之合肉也其榮唇也是故脾冑之經與唇相應熱气乘經而衝發所以唇爲之生瘡

硫黃膏方治唇瘡及瘡久不差

硫黃【研】白礬【枯研】丹砂【研】水銀麝香【研】黃檗【各一分爲末】

同研候水銀星盡用臘月豬脂和如泥先拭令淨後以膏塗之日三五上卽差

五倍子散方治口唇生瘡

五倍子【去心中虫】槐花【擇】

等分爲細散每用蜜唇上如瘡口漧以蔥汁調上

治沈唇瘡方

鯉魚血

一味取血磨墨相和塗之差

唇生核

論曰唇生核之候大槪與唇瘡唇相類然其腫至於生核者蓋足陽明與太陰爲表裏臓腑俱有風熱風熱之气沖發二經與血气相摶而爲唇腫外復爲風冷所乘血气凝結聚而不散故生核也

防風湯方治脾胃蘊積熱气復爲風冷所摶唇邊生核結硬疼痛

防風【去乂半兩】菊花【一兩】升麻【半兩】獨活【半兩】黃芩【半兩】知貝【半兩】參【半兩】生漧地黃【半兩】槁本【半兩】大黃【炒半兩】梔子【半兩】前胡【半兩】桔梗【半兩】甘艸【炙】麥門冬【各半兩】

毎服用三錢水煎食後溫服日三

黃連散方治脾胃積熱風冷乘之唇結核

黃連【去須】升麻龍膽【各一兩】

爲散綿裹如彈子大臨臥新汲水浸過含化咽津

治唇生核腫痛如彈方

牛膝【燒灰存性研】

先以鍼刺出惡血次用藥少許以新汲水調塗核上

治唇黑腫生核痛癢不可忍方

古銅錢【靑者四文】

放石上以臘月豬脂磨取汁塗之

重舌

論曰重舌者以心脾二經蘊伏熱气循緣經絡上衝舌木遂令舌下血脈脹起如小舌狀故謂之重舌蓋心開竅於舌足太陰之脈屬脾絡胃上膈挾咽連舌本散舌下故也【紫雪服之甚效】

牛黃散方治重舌

牛黃【研】人參【各半兩】白茯芩【三分】大黃【炒半兩】當歸【一分】甘艸【炙半兩】丹砂【研半兩】

爲散每服半錢溫水調下甚者加至一錢食後服

舌腫彊

論曰心气通於舌脾脈挾咽連舌本散舌下心脾二經受風邪則舌本彊不能捲舒久或熱气加之則腫腫則脈筋脹急勢連咽喉礙於呼吸法宜刺之泄去惡血及餌以藥

白茯苓湯方治舌腫彊

白茯芩牛黃【研各三分】犀角【屑一分】甘艸【炙】人參羚羊角【屑】熟漧地黃白術桂【各半兩】

每服三錢水煎溫服日三

百艸霜方治舌忽硬逡巡能塞煞人者

百艸霜好鹽【各半兩】

同研勻表裏塗之立效

防虫散方治舌腫滿口言語不得

防虫【五十枚】鹽【半兩】

細研爲末每服以水煎熱含冷吐以差爲度

螵蛸散方治木舌腫彊

桑螵蛸【十二月者炙黃】

每服半錢萊菔汁調下

蚯蚓塗方治舌腫滿塞喉欲死

蚯蚓【一條】

以少許鹽花化爲水塗咽喉舌上良久漸消

牙齒歷蠧

論曰牙齒歷蠧者腎虛弱也骨髓不固气血衰耗不能滎潤於牙齒故令人牙齒黯黑謂之歷蠧

麝香散方治齒歷蠧

麝香【一匙】定粉【一錢】黃蠟【半兩】

細研前二味鎔蠟調之攤在紙上每臨臥時剪作片子貼所患齒上

升麻散方治牙齒歷蠧齒根黯黑

升麻槐枝灰【各半兩】白附子蜜陀僧【煆】露蜂房【各一分】

爲散入地黃汁一合和勻陰漧每用揩齒

牙齒疼痛

論曰牙齒疼痛有二手陽明脈虛風冷乘之而痛者謂之風痛虫居齒根蝕侵不已傳受余齒而痛者謂之虫痛二者不同古方有塗潄渫之藥治去風虫用之各有法也

細辛散方治牙齒疼痛頭面浮腫喫冷熱物不得細辛芎防槁本獨活【各一兩】地骨皮【半兩】蒺藜子【三分】

爲散綿裹如江豆大含化咽津每日三五度易之去膈間風熱若患頭風鼻塞先以油塗頂心以手摩一二百徧次用散一錢又摩頂心依前法

地骨皮湯方治牙齒疼痛喫物不得

地骨皮【一兩】細辛【半兩】生漧地黃【一兩】戎鹽【一分】

每用五錢以水煎三五沸熱潄冷吐以差爲度

地黃湯方治牙齒痛

生漧地黃【三兩】獨活【一兩】

防咀每用五錢以酒一盞浸一宿煎十餘沸熱潄冷吐以差爲度

栁枝湯方治齒痛連牙額疼

栁枝槐枝黒豆【各一合】蜀椒【炒去目半兩】靑鹽細辛羌活【各一分】

除椒鹽外剉先以水六盞煎取二盞入椒鹽再煎一盞通口潄之不拘時候以差爲度

齒防

論曰齒防如疳防虫之證齒根先露壞爛膿血俱出口內气息蓋緣臓腑壅滯燻發上焦攻衝齒牙又有嗜肥甘過多或宿食在齒根不能潄去致腐殠之气淹漬而成者

雄黃膏方治齒防虫蝕牙齒

雄黃【別研半兩】牛酥【五兩】黃蠟白蜜【各一兩】本【三分】丹砂【別研一分】藜蘆【一分】升麻川芎白芷杏仁【去皮尖雙仁各半兩】

除別研藥並蜜蠟外余細剉先於鐺中以酥所剉藥候杏仁赤黑色去渣下蜜蠟煎二十沸候膏成續下別研藥攪勿住手候凝成膏於瓷器盛每以少許塗齒病處或虫孔中防之大驗

薔薇根膏方治齒防

薔薇根【二兩】地骨皮【一兩】蔥根【一根】胡粉【一兩】白蠟【一分】

前三味俱剉以水二大盞煎至半盞以重抄紙半張浸之暴漧更濕浸汁盡爲度幹了以粉蠟塗之於上剪作條子夜臥貼之神效

細辛散方治齒防齒根腐爛

細辛【二兩】川升麻【二兩】地骨皮【二兩】角蒿【二兩】牛膝【二兩】生地黃【五兩】

都燒爲灰細研每夜臨臥傳齒根或以蠟紙上貼之至旦卽去

黃礬散方治疳防齒根宣露

黃礬【燒灰一分】麝香【研一錢】幹蛤殻【燒灰研一分】防風【去義】獨活【各一兩】

除別研外爲散以暖漿水潄口後用藥貼齒根上有涎卽吐出日再貼卽差

藜蘆散方治齒疳風防疼痛不止

藜蘆蜀椒【去目炒】附子【各一分】麝香【研一錢】

先以三味爲散次下麝香和勻每用一錢綿裹置所患處有涎吐之

虫蝕牙齒

論曰字書謂凡動皆風虫以風化蓋手陽明脈入於齒其經虛損骨髓不榮風邪乘之攻入於齒毒气與濕相而生虫故云虫蝕牙齒也其狀齒根有竅或作疼痛甚則搖動宣露浮腫作殠世俗亦呼爲蚛牙

玊池散方治虫蝕牙齒蛀蚛風癢搖動疼痛及牙宣

出血气息浮腫等疾

地骨皮白芷升麻防風細辛芎防槐花當歸槁本甘艸

共十味等分搗羅爲末散常用揩牙良久以溫水潄次用藥散二錢生薑三片黑豆三十粒同煎含冷吐

附子丸方治久患牙疼及齒蚛

附子【一兩去皮臍生用】蜀椒蓽撥黃蠟【各一分】

四味搗羅三味爲末鎔蠟和丸如梧桐子大每用綿裹一丸以患牙咬之如蚛安在蚛竅內

比金散方治牙疼不止去風蚛神仙功效

雄黃【不拘多少】

一味研細隨左右疼處以剜耳子送入耳中立止

治牙齒風蚛疼痛方

烏頭【去皮臍】芎防甘艸地骨皮細辛髙良姜白芷【等分】

共七味搗羅爲散以指防藥揩於痛處出涎以溫水潄三五度卽差

腎虛齒風痛

論曰腎主骨髓齒者骨之餘而髓之所養也足少陰經虛气血不能榮養骨髓故因呼吸風冷或潄寒水冷則令齒痛而不已

地黃丸方治腎臟虛食冷熱齒皆痛

生地黃【一兩】白茯苓防風獨活枸子山藥【各半兩】

右六味搗羅爲末錬蜜丸如梧桐子大每空心煎棗湯下十丸至十五丸

雞腸艸散方治腎虛齒痛揩牙烏髭鬢駐顏

雞腸艸白礬訶梨勒皮蘹香子旱蓮子晚蠶沙靑鹽茜根皂莢【各一兩】麻籸【半兩】

共十味除礬並靑鹽蘹香蠶沙外各剉半寸用甆瓶一枚開口入諸藥在內紙筋鹽泥固濟以炭火半秤煆盡火放冷取出研如粉早晨食後夜臥揩三兩上頃之潄口

齒風腫痛

論曰齒風腫痛者齒根虛浮牙齒疼痛或過呼吸風冷其痛愈甚則齗防腫赤乃至動搖此蓋手陽明經虛風客其脈流注齒間故爲齒風腫痛之患也

芎防湯方治風齒疼腫及口殠

芎防當歸獨活細辛白芷【各兩】

共五味搗爲末毎用五錢水煎熱含冷吐如此三五次易取差爲度

蓽撥散方治諸陽气虛風攻牙齒疼痛不任寒熱嚼

物隱痛

蓽撥苦參防風升麻【各三兩】槁本【一分】

共五味搗羅爲散毎三錢水熱潄冷吐

皂莢湯方治諸風齒疼痛

皂莢【一挺去皮子炙令黃色】露蜂房【一枚劈碎】鹽【一分】

三味劈剉分爲三貼每貼以漿水熱漱冷吐

齒齗腫

論曰足陽明之脈起於鼻交頞中旁約太陽之脈下循鼻外入上齒中手陽明之脈其支者從缺盆直入上頸貫頰下入齒縫中若其經虛風熱所襲傳流齒牙攻注齗肉則致腫癢甚者與齗間津液相搏化爲膿汁或血宣而不已

黃芩湯方治齒齗腫痛及虫蝕

黃芩甘艸當歸細辛【各一兩】蛇牀子桂心【各一兩】

右六味共搗篩爲粗末每用五錢酸漿水一盞煎十沸熱含冷吐

地骨皮散方治骨防風牙齒宣露腫癢浮動疼痛作

時或齗爛生瘡兼治大人小兒口瘡

地骨皮麥蘗【各一兩】豬牙皂莢【半兩】靑鹽【一分】

右四味同搗碎入鍋炒搗羅爲散每用先以鹽漿水口摻擦

風疳

論曰風疳之病其候防齗虛腫牙齒動搖侵蝕齒根腐殠脫落下攻齗頰損爛膿血俱出者是也蓋緣手足陽明之經气虛風邪熱毒在胃蘊積日久上燻胸間攻發口齒故成斯疾

升麻細辛散方治風疳癢痛侵虫齗爛

升麻細辛槁本防風芎防凝水石【研各】

【一兩】甘艸【炙半兩】

右七味搗研爲散取少許貼齒癢處又取一錢綿裹含化咽津常令藥味相接爲佳

治風疳出血及牙齒浮動牢牙散方

皂莢【五挺燒存性小者用十挺】附子【一枚生】乳香【研半兩】麝香【研少許】

四味搗研爲末如常揩齒良久潄之頻用爲妙

齒間出血

論曰邪僭熱在上流傳於手陽明之脈注於齒間則令齒齗虛腫甚者齒間出血蓋血性得溫則宣流故也龍腦散方治牙齒疼痛齗間血出去口气辟風冷龍腦【研一分】蔓荊實細辛升麻【各一兩】

共四味搗羅三味爲散入龍腦拌勻每用半錢揩齒良久以溫湯潄口

胡粉散方治牙宣血出不止

胡粉【半兩】麝香【研半錢】

二味同研爲散臨臥淨揩牙漱口且兼能牢牙

齒齲

論曰齒齲之病由風熱邪气客於手足陽明二經其狀齗腫或腫膿出而殠久則侵蝕齒齗宣露一名風齲蜀椒湯方治牙齒風齲疼痛

蜀椒【去目並合口者】芎防細辛升麻莽艸防風黃芩【各一分】

右九味搗篩每用五錢水煎熱潄冷吐

白礬散方治齲齒齗腫出膿汁

白礬【一分燒灰】蟾酥【半分】幹蝦蟇麝香【半分】雄黃【半分】熊膽【一分】

右六味搗羅爲散每用半錢牙根

牛膝散方治牙齒風齲疼痛解骨防風毒气

牛膝【一兩燒爲灰】

爲末以少許著齒間含之

又方取郁李根一握切水一盞至六分熱含之吐

出虫長六分黑頭虫

牙齒動搖

論曰手陽明支脈入於齒足太陽之脈又徧於齒爲骨之所終髓之所養若經脈虛風邪乘之血气損少不能榮潤故令動搖也

治齒風動搖捍齒牢牙方

丹砂【別研一兩】靑礬【別研半兩】白礬【別研半兩】馬牙硝【別研半兩】防風【半兩】細辛【半兩】黃蠟【一兩】麻油【三兩】松節【二兩】當歸【半兩】松脂【二兩】黃茋【一兩】臘月豬脂【半斤】

右十三味除脂蠟油外並細剉先於鐺中煎脂濾去滓次下油煎三兩沸續下剉藥煎十餘沸以綿濾去滓再下蠟並別研藥慢火養成膏於瓷器盒盛每用少許塗患處卽差

防風湯方治齒根出露動搖疼痛

防風【一兩】蔓荊子【一兩】細辛【半兩】川升麻【半兩】地骨皮【半兩】赤茯苓【半兩】芎防【一兩】

共七味都剉碎和勻每用半兩以酒水同煎熱含就於患處良久冷卽吐含盡爲度日二此一劑永差矣

地黃丸方治齒動搖

生地黃【五斤粗者取汁】山藥【四兩】枸根【三兩大者】人參【一兩】白茯苓【四兩】

右五味先煎生地黃汁搗諸藥末用好酒一斗別煎至三升入下地黃汁同再煎入白蜜一斤酥少許煎候可丸卽成丸如小豆大毎服酒下二十丸日三服加至五服

咽喉門

咽喉統論

論曰咽門者胃气之道路喉嚨者肺气之往來一身之中气之升降出入莫急乎是詳攷經絡流注卽咽喉所繋非特肺胃爲然故孫思邈曰應五臟六腑往還神气陰陽通塞之道也又人之气血與天地相爲流通咽喉尢爲出納之要故內經曰喉主天气咽主地气若髒熱則咽門閉而气塞甚則咽門破而聲嘶以至腫痛喉痺生瘡懸癰之屬與夫哽塞如有物妨悶疼癢多涎唾其證不一不可槪以實熱爲治大率熱則通之寒則補之不熱不寒依經調之湯劑蕩滌之外復有鍼刺等法要皆急治時不可緩非若腑臟積久之病磨化調養之可比也【一切咽喉病紫雪爲要藥】

升麻湯方治喉中痛閉塞不通

升麻木通【各一兩】射幹絡石芍藥羚羊角【鎊三分】淡竹葉杏仁【去皮尖雙仁炒各半兩】

共八味除竹葉外搗篩每服三錢水煎入竹葉七片至六分溫服日三

喉痺

論曰喉痺謂喉裏腫塞痺痛水漿不得入也治稍緩殺人由脾肺不利蘊積熱毒外犯寒邪二經壅熱結於喉間痺而不通其狀身熱惡寒治法有先鍼而後藥者可謂之急先務矣

射幹丸方治喉痺腫塞

射幹【一兩】香豉【一合】杏仁【去皮尖雙仁炒】芎防犀角【各二兩】升麻【一兩】甘艸【炙半兩】

右七味搗羅爲末鏈蜜丸如小彈丸大每服一丸含化咽津日可三五服

治咽喉閉塞不通方

大黃末【一分】蝸牛【二七條】白礬【末】馬勃【一分】

四味於五月五日午時用白梅肉蝸牛同研和丸如棟實大如患者開口不得卽以水磨用竹管子吹下喉中立差如輕者以綿裹含化一丸

透闗散方治男子婦人喉痺口噤牙闗

雄黃【研】豬牙皂莢【蜜炙去皮】藜蘆【各一分】

三味研爲散每用一匙分彈入兩鼻中闗透處卽差

逡巡不救方治急喉痺

皂莢【去皮子生半兩】

一味搗爲末每服少許筯頭防腫處更以醋調藥末厚塗項下須防便破血出卽愈

馬喉痺

論曰馬喉痺之狀勢如奔馬喉間痺痛腫連頰骨壯熱煩悶數數吐气者是也此蓋脾肺不利熱毒攻衝發於咽喉所致

生犀丸方治熱衝喉間連頰腫數出气煩滿

犀角枳實射幹海藻【洗去咸】升麻【各一兩】杏仁【去皮尖雙仁研】白附子百合【一兩半】胡黃連蒺藜子【各三分】

右十味搗羅爲末鏈蜜丸如彈子大毎服一丸綿裹咽津不計時

天門冬丸方治馬喉痺咽喉腫痛唇焦舌漧顋頰連

腫

天門冬參惡實【炒各一兩】百藥【半兩】人參【一分】紫蘇【半兩】甘艸【炙一兩半】蓬砂【研一分】龍腦【一分】

右九味搗研爲細末錬蜜和丸如皂子大每服一丸食後臨臥熟水下

治馬喉痺腫連頰吐气方

馬防鐵【一具】

以水三升煎至一升細細含咽

龍腦散方治馬喉痺頰咽痛

白龍腦【細研】牛黃【細研】犀角屑羚羊角屑參馬牙硝【細研】沈香甘艸【炙剉】硃砂【以上各一分】蓬砂【研一錢】升麻【半兩】

右十一味除龍腦牙硝搗篩爲散每服三錢水一盞竹葉七片同煎去滓溫入龍腦馬牙硝一錢攪令勻細細含咽

咽喉生癰

論曰肺气上通於喉嚨胃經外連於咽嗌其气和平則呼吸咽納無所妨礙若脾肺壅熱燻發上焦攻於咽喉結聚腫痛不得消散熱气熾盛致結成癰妨害吐納古方論一寸爲癤二寸至五寸爲癰其候使人寒戰欬吐稠濁善用鍼者辧其可刺宜速破之仍施以防餌之劑天門冬煎方治喉癰咽嗌不利

生天門冬【汁二升】人參【一兩】生麥門冬【汁一升】生薑【汁一升】桂【一兩】半夏【湯浸七徧暴漧一兩】赤茯苓【二兩】生地黃【汁一升】牛黃【研半兩】甘艸【三分】

右十味除四味汁外餘六味爲末先以天門冬麥門冬汁煎減半次入生薑汁又減半次又入地黃汁並餘六味末同煎汁欲盡卽入白蜜一斤酥四兩同成以瓷盒盛不拘時以溫水調下一匙以差爲度

射千湯方治喉癰咽嗌腫塞及心肺熱極吐納不利射幹【半兩】升麻大黃【生用】惡實【生用各一兩】木通馬藺子【炒半兩】

右六味搗篩毎服三錢竹葉七片水煎去滓下馬牙硝半錢攪令勻不拘時候細細溫服

屍咽喉

論曰道家服藥務先去三虫者以其爲人害也屍咽之病亦本如此巢氏謂腹中尸虫上蝕咽喉能令生瘡或或癢或痛如候者是也善攝生者儻未能除去亦當服藥治之勿使妄動則善矣

黃檗湯方治屍咽喉閉塞出瘡及漧嘔頭痛食不下黃檗【炙半兩】升麻木通【各一兩】竹茹【三分】麥門冬【一兩半】參【一兩】前胡大靑【各三分】

共八味搗篩毎服三錢水煎去滓入芒硝末一錢攪勻溫服如鼻中有瘡以生地黃汁少許滴入鼻中日三五服不計時候若通利加芒硝不欲利去之

一撚金方治屍咽及走馬喉痺或腦內生癰

雄黃【研】藜蘆豬牙皂角【去皮子各一分】

三味搗研爲散先含水一口用藥一米許搐鼻內卽吐去水少時立效

咽喉中如有物妨悶

論曰喉者胃之系故咽主咽物天气通於肺故主通气咽喉如有物妨悶者乃肺胃壅滯風熱客結於咽喉使然故聖惠謂憂愁思慮气逆痰結皆生是疾也射幹湯方治咽喉中如有物噎塞不下

射幹升麻紫苑百合【各半兩】木通【一兩】赤茯苓桔梗【各三分】

右七味每服三錢水煎食後溫服如要通利毎服加朴硝末一錢同煎服

半夏木通湯方治咽喉如有物噎塞飲食妨悶半夏【湯洗七徧】木通漧薑【各半兩】芍藥桑根白皮

共五味毎服三錢入鹽少許煎溫服又一方搗羅爲末錬蜜丸如梧桐子大每服十五丸食後生薑湯下加至二十丸

四物湯方治咽喉中如有物咽吐不利

半夏【薑汁浸一宿焙】厚朴【薑汁炙】陳橘皮【浸去白各一兩】赤茯苓【二兩】

共四味毎服二錢入生薑三片同煎食後溫服

厚朴湯方治咽喉中如有物

厚朴【薑汁炙炒】赤茯苓【各一兩】半夏【洗七徧切焙一兩半】紫蘇葉【一兩】

共四味每服三錢入生薑三片同煎食後溫服

石蓮湯方治咽喉如有物噎塞飲食不下

石蓮人參杵頭糠【各一分】

共三味每服三錢水煎溫服日二

杵糠丸方治咽喉中如有炙臠食卽噎塞

碓杵頭細糠【二合】

一味爲末鏈蜜和丸如彈子丸每空腹含化一丸微微咽津下

杏仁煎方治肺胃壅滯咽喉中如有物妨悶

杏仁【湯浸去皮尖雙仁炒】桑根白皮貝母【各一兩半】生薑汁【二合】地黃汁【二合半】酥【半兩】大棗【六十枚去核】紫苑【二分】甘艸【炙】桔梗【炒】五味子赤茯苓【去黒皮】地骨皮【各一兩】人參【三分】

共十四味研杏仁以水五升濾取汁將艸藥細剉同煎至二升以綿濾去滓續下酥及地黃汁漫火煎成膏毎食後含一匙細細咽津

骨鯁

論曰用藥之法有不取於气味特以意爲用者若魚网虎骨之治骨鯁是也然网能制魚乃魚之所畏虎能伏獸乃獸之所畏其所制伏旣不同則用之不異矣治咽喉諸鯁輭骨散方

赤茯苓陳橘皮【浸去白各半兩】甘艸【炙】縮砂仁【各一分】

共四味爲散毎用二錢先摻口中次用新水一盞咽下

馬渤散方治骨鯁在喉中不出

馬渤白礬灰惡實陳橘皮【浸去白各半兩】

共四味研爲末漿水和丸如櫻桃大含化咽津

橘皮丸方治骨鯁在喉中不出

陳橘皮【去白半兩】烏賊魚骨【去甲】沙糖【各一分】

右三味搗羅爲末鏈蜜和丸如皂子大綿裹含咽

栗皮丸方治諸骨鯁在喉中不出

栗子肉上皮【半兩爲末】乳香鮎魚【各一分】

三味同研爲丸如梧桐子大看骨逺近綿裹一丸水潤外畱綿綫吞之卽釣出

飴糖丸方治諸魚骨鯁在喉中

飴糖【不拘多少】

一味爲丸如雞子大吞之又漸作大丸子再吞卽效

魚网散方治諸魚骨鯁在喉中

捕魚网【一片】

一味燒灰研細每服一錢新水調下又以魚网覆鯁人頭上卽下

鸕鷀散方治諸魚骨鯁在喉中

鸕鷀毛翅【十片】

一味燒灰細研每服一錢濃汁橘皮湯調下或以綿裹含咽卽下

薤白嚼方治諸魚骨鯁在喉中

薤白

一味嚼令揉取麄綫系之持綫一端吞薤到鯁處引之卽出

揉筋引方治諸魚骨鯁在喉中

鹿筋【不拘多少】

一味漬之令輭索如彈丸持一端吞之至輭處徐徐引出

虎骨散方治諸獸骨鯁

虎骨

一味研細每服一錢水調下貍骨亦得

血餘散方治食中髮鯁不下繞喉

亂髮【一團燒灰】

一味研爲細散每服一錢粥飲調下

豬膏吞方治諸鯁

豬膏

一味吞如杏核大未差再吞

螻蛄散方治諸鯁並刺不出

螻蛄頭【一枚】

一味爲散以綿裹咽津勿令鯁人知若刺不出者塗刺瘡上卽出

治諸鯁方

右方用木炭皮爲末研令極細如無炭皮但堅炭亦可粥飲調下二錢四五服以鯁下爲度

誤吞諸物

論曰誤吞諸物若金銀錢鉤之類𨿽非病之自內然無術以出之久則害人若舊梳治髮磁石出鍼皆意爲之治不特取其性味治藥之工可謂用心精微者矣治誤吞鍼及箭鏃等方

肥豬脂肉【不拘多少】

一味煮令熟輭恣意飽食卽下

治誤吞鍼方

磁石【一彈大】

一味口含之卽出

癭癅門

五癭

論曰石癭泥癭勞癭憂癭气癭是爲五癭石與泥則因山水飲食而得之憂勞气則本於七情之所感气則隨之或上而不下或結而不散是也

治癭癅海藻散方

海藻【一兩】昆布【一兩半】海蛤木通白茯芩【三兩】桂心羊靨【十枚去脂炙黃】

右七味搗研爲散非時溫酒下三錢夜再服

茯芩丸方治气結喉中蓄聚不散成癭

白茯苓【三兩】半夏【湯洗去滑】生薑【二兩】昆布海藻【各五兩】桂心陳橘皮【各一兩】

右七味爲末鏈蜜丸如杏仁大常含化一粒細細咽津令藥气不絕

諸癅

論曰癅之爲義畱滯而不去也气血流行不失其常則形體和平無或余贅及鬱結壅塞則乘虛投隙癅所以生初爲小核寢以長大若杯盂不癢不痛亦不結彊方劑所治以治癭法同但癭有可鍼割而癅愼不破爾消腫散方治骨癅石癅肉癅膿癅血癅大如杯盂升斗者三三十年不差致有膿潰令人骨消肉盡或堅或輭或潰令人驚惕寤寐不安體中掣縮烏賊魚骨【去甲】硫黃【各一分】白石英紫石英鐘乳【各半兩】漧薑大黃【炒】附子【去皮臍】胡燕屎琥珀【各一兩】丹參【三分】

共十一味爲散貯以韋囊勿令气泄若瘡濕卽傳之若瘡幹無汁者以豬膏和傅日三四易之以幹爲度若汁不盡者至五劑十劑止著藥令人不疼痛若不消加芒硝二兩

神效散方治項气癅結附贅日漸增長

豬羊靨【各三十枚旋入豬膽內蘸過令幹】陳橘皮【去白一兩】

三味爲散毎服二錢空心米飲調下初結不過數服覺消不用久服

瘰門

瘰桔核

論曰瘰桔核者由風熱毒气蘊積肝經攻注筋脈毒气郁而不散故項腋之間瘰結聚成核或如梅棗核狀累累相連其證令人乍寒乍熱頭項彊痛心神煩躁蓋毒气與气相搏則榮衞不和使之然也

沈香湯方治瘰毒腫

沈香丁香木香麝香【研各一分】連翹黃芩【各半兩】犀角【一兩半】升麻【一兩】

每服五錢水煎溫服空心日午夜臥各一服

凝冰散方治風熱毒气項下結核及欲作癰疽瘡癤

發背等疾

菉豆粉乳香【研各一兩】

二味合研爲散實人分作四服虛人分作八服食後米飲調下就有核處一邊臥盡劑必差大消腫痛

內消方治瘰癧腫結

蝸牛殻【不拘多少】

一味搗爲細散每服二錢空心米飲調下日再至四十九日自消

消毒塗方治風熱結鞕腫赤疼痛及腮頷下忽結成核

大黃【二兩】景天【卽愼火艸】

二味同研爛塗於患處日再傅

平肌散方

黃狗骨頭【燒灰】鯪鯉甲【燒灰各一錢】亂髮【一團紙燒灰】

三味研勻如瘡口已幹用白津唾調濕傅之日三四次瘡卽平愈

治瘰癧在項上結成顆塊及觸處但有結凝似作瘻癰

急灸法

獨頭蒜【一斤】

一味截兩頭去心作艾炷火與蒜稱貼癧子灸之勿令破肉但取气而已覺熱勿畏每七壯易蒜可至七易取消

治五種瘰牡蠣散方

牡蠣【煆研】連翹【瓦上炒各一兩】

二味爲細散每服一錢臨臥無灰酒調下差後更服一兩永不發

瘰寒熱

論曰甲乙經論瘰寒熱皆鼠瘻寒熱之毒气畱於脈而不去上攻於項腋之間風熱毒气與血相搏則榮衞不和故瘰而發寒熱也

連翹丸方治瘰寒熱結核在項腋之下堅痛連翹參木香升麻【各一兩半】大黃【蒸半兩】大麻子【別研微炒】昆布【各二兩】枳殻【麩炒一兩半】

共八味搗羅爲末鏈蜜丸如梧桐子大每服十五丸食前米飲下加至二十丸

木香消毒湯方治瘰連連大小寒熱煩悶

木香大黃【生用各半兩】竹葉【幹者一分】連翹【一兩】獨活【半兩】梔子仁【一分】

共六味毎服三錢水酒童子小便共一盞同煎溫服

瘰久不差

論曰風熱毒气蘊積腑臟攻於筋膜則結爲瘰癧其毒气所感深者則衝發肌肉令久不差此疾尢忌憂思恚怒气血勞傷飲食寒冷

漏蘆湯方治瘰久不差將欲破者

漏蘆【半兩洗焙】海藻【半兩】連翹【一兩】沈香【半兩】山梔子仁【一分】參丹砂【各三分】

右七味搗篩每服三錢水煎溫服

烏雞丸方治瘰久不差

鳥雞卵【一枚】錦貝子

二味將錦貝子入在雞卵內用濕紙裹頭七重再用泥固濟火煆過後入地坑內出火毒一宿取出研細入大黃末半兩麝香一錢同研細鏈蜜丸如菉豆大空心蜜水下五十丸不過五服效

連翹湯方治瘰不差敗肉生膿

連翹犀角【各一兩】參木通黃蓍漏蘆杏仁【去皮尖雙仁炒黃各一兩半】

共七味搗篩每服五錢水煎食後溫服日三

聖濟總錄纂要卷十九

欽定四庫全書

聖濟總錄纂要卷二十

休寧程林纂

癰疽門

癰疽統論

論曰周官瘍醫與疾醫分職而異治凡有瘍者受其藥焉蓋非專門之學不足以深究博識故也人之气血與天地同流經絡常數與晝夜同度一或壅而不通沮而不利則血老不作汗肉陳不脫垢蒸气不達癰疽內熱甚於焚溺治之不可緩是以喜怒憂樂之不時飲食居處之不節芳艸藥石之發動內使陰陽不平而蘊結外致榮衞凝澁而腐化輕者起於六腑浮達而爲癰外潰膚肉經所謂榮衞稽畱於經脈之中血澁不行衞气壅遏不通熱甚則肉腐爲膿然不陷肌膚骨髓不爲焦枯五臓不爲傷損其皮薄以澤是也重者發於五臟蘊結而爲疽內消骨髓經所謂熱毒熾盛下陷肌膚骨髓焦枯五臓涸竭當其病下良肉無餘其皮夭以堅上如牛領之皮是也夫瘡腫之患莫大於癰疽明乎二者則凡腫毒丹可以類推矣故證有淺深治有輕重若瘡發之初湯液疏其內鍼石疏其外內外之治不同也五臟內虛則平補內實則駃利補瀉之法不同也瘡發於虛處則難差發於實處則易愈則其生有虛實之辯富貴體逸危殆者多貧賤形苦困篤者少則其形有苦樂之辧淺瘡若在厚處攻之易平深瘡欲在薄處達之易及則肌肉皮膚有厚薄之辧脈見洪滑麄散其病難治脈見微澁遲緩其病易治則脈之與病有應否之辧凡癰之類其气浮達宜灸而不宜鍼烙凡疽之類其气深沈宜鍼烙而不宜灸此灸鍼烙之異也淋射熁貼以淸腫毒膏潤溫養以生肌肉此先後終始之序也昔人論癰疽病者惑於人神所在不可妄行鍼鍼刺見血不知神之與形固爲休戚體旣不平神焉能定內經癰疽不得頃時回恐內爛筋骨第通臟腑豈有人神之忌耶

癰疽所生忌穴

背面九處不可患瘡

第一入髮際爲玊枕亦爲舌本第二項頸節第三爲崇骨第四大椎爲五臓第五脊骨兩邊肺兪穴第六夾脊骨兩邊脾兪穴及肝兪穴

第七脊骨兩邊腎兪二穴第八後必鳩尾穴第九鳩尾骨穴

正面五處不可患瘡

第一喉骨爲重鴈第二當胸前爲神捨第三爲心鳩尾第四當乳穴第五臍下二寸爲腸屈之間

側面三處不可患瘡

耳下近耳後牙車尖央陷中爲喉脈一穴

當膊下下穴爲肩骨承山上三寸一穴爲腨腸

辯癰疽證候羙惡法

夫癰疽外發其理易明至於內癰內疽隠而不見目旣不接治之至難然五臓六腑有兪募𨿽結困於中而自形於外外察其部內審其源定藥按方若拔芒刺然則癰疽之發有五善七惡之證不可不察也煩躁時嗽腹痛渇甚或瀉利無度或小便如淋一惡也膿血大泄腫焮尢盛膿色敗臰痛不可近二惡也喘麄短气恍惚嗜睡三惡也目視不正黑睛小白睛靑赤瞳子上視者四惡也肩項不便四肢沈重五惡也不能下食服藥而嘔食不知味六惡也聲嘶色脫唇鼻靑赤面目四肢浮腫七惡也動息自寧食飲知味一善也便利調勻二善也膿潰腫消色鮮不臰三善也神彩精明語聲淸亮四善也體气和平五善也癰疽發背治有專門寒熱虛實善惡淺深陰陽臓腑不深諳者恐多錯誤東坦曰少有差謬變癥甚於傷寒未可按方療治故一方不錄其餘一切癰癤瘡毒則精選不遺也

附骨癰

論曰凡身體盛熱不可當風冷之气入於肌肉則熱摶伏不得出故附著於骨而成癰也其狀無頭但腫而濶皮膚薄澤者以毒气伏畱於內故也法宜外散其寒內達蘊結之熱

治附骨癰方

新鼠皮【一張】

一味看瘡大小裁貼日二次若出膿用豬脂貼

治附骨癰方

萞麻子【去殻不拘多少】

一味研令細取塗癰上日三兩度卽差

治附骨癰方

生地黃【取汁一盞】

一味用銀石器中煎如膏候冷塗腫上日三五度卽差

乳癰

論曰足陽明之脈自缺盆下於乳又衝脈者起於气沖並足陽明之經夾臍上行至胸中而散蓋婦人以衝任爲本若失於將理衝任不和陽明經熱或爲風邪所客則气壅不散結聚乳間或硬或腫疼痛有核皮膚焮腫寒熱往來謂之乳癰然風多則腫硬色白熱多則腫焮色赤若不卽治血不流通气爲畱滯與乳內津液相腐化爲膿然此疾產後多有者以衝任之經脈上爲乳汁下爲月水新產之人乳脈正行若不自乳兒乳汁蓄結血气蘊積卽爲乳癰又有因乳子汁出露風邪气外客入於乳內气畱不行傳而爲熱則乳脈壅滯气不疏通蓄結成膿疼痛不可忍世謂吹乳速宜下其乳汁導其壅塞散其風熱則病可愈

黃芩飲方治乳癰初覺赤腫有異於常

黃芩甘艸【炙令黃】桑上寄生【炙】麥門冬赤芍藥防風黃蓍【炒各一兩】木通【一兩半】

右八味搗篩毎服三錢入棗三枚同煎再入乳糖一分更煎令消溫服三日早晨日午夜臥各一服

鯪鯉甲散方治乳癰疼痛結硬不可忍

鯪鯉甲【燒灰一兩】栝樓【一枚燒灰】

二味研和爲散每服二錢空心用蔥調酒下

牡蠣散方治乳癰初發腫痛結硬欲成膿令一服差

牡蠣【取腦頭厚處生用】

一味細研爲散每服三錢研澱花冷酒調下如癰成潰者以藥末傅之仍更服藥一日三服

樺皮散方治乳腫初發腫痛結硬欲成膿一服差以北來眞樺皮燒灰酒服方寸匕就病乳處臥及覺已差

甘艸飲方治乳腫痛慮作癰毒

甘艸【半炙令赤黃半生用】栝樓【一枚去皮取瓤】

二味先以酒二盞煎甘艸至一盞入栝樓瓤同絞和勻濾去滓溫頓服未差更作服之

丹參膏方治乳癰疼痛

丹參白芷芍藥【炒各二兩】

三味以苦酒浸經一宿又取豬脂半斤微火上同煎之令白芷黃其膏成去滓以膏塗癰腫處差

乳香塗方治乳癰

乳香【一兩爲末】丹砂【半兩研末】蔥白【三兩切】

三味先研蔥令細入二物末再研令勻塗傅乳上干卽易之

治乳癰結硬疼痛方

泥和芥菜【半斤】

一味剉碎以水四升煮取二升傾於瓷瓶內燻乳腫處日三五度卽差

治乳癰結硬疼痛方

和泥蔥【半斤】

一味細剉以水四升煮十數沸於瓷瓶子內盛燻乳腫處冷卽再暖以差爲度

連翹湯方治吹乳乳癰

連翹瞿麥穗【各一兩】升麻生漧地黃芍藥【各三分】甘艸【炙一分】射幹【半兩】參【三分】

右八味細剉如麻豆大每五錢水煎溫服食後

腸癰

論曰腸癰爲病其身甲錯皮膚急按之濡如腫狀腹無積聚身無熱或惡寒自汗其脈遲者膿未成可下之當有血脈洪數者膿已成不可下也

牡丹皮湯治腸癰

牡丹皮【一兩】芍藥生漧地黃丹參【各二兩】桔梗【炒】麥門冬【去心】薏仁【各一兩半】赤茯苓甘艸【炙】敗醬【各一兩】

右十味搗篩爲粗末每服用藥五錢入生薑五片同煎空心日晚溫服

附子湯方治腸癰

附子【去皮臍】敗醬【各三分】薏苡仁【一兩半】

右三味防咀如麻豆大每服三錢水煎空心日晚溫服下膿血卽差

大黃牡丹湯方治腸癰

大黃【炒】牡丹皮【各二兩】桃仁【湯浸去皮尖雙仁半兩】芒硝【研】冬仁【三合】

右五味搗篩粗末每服用五錢白水煎空心溫服以利下膿血爲度

薏苡仁湯方治腸癰

薏苡仁【一兩】牡丹皮桃仁【湯浸去皮尖雙仁各一兩】子仁【半兩】

右四味搗節毎服五錢水空心日晚溫服

胃脘癰

論曰內經謂人病胃脘癰者當候胃脈其脈沈細者气逆气逆者人迎甚盛甚盛則熱人迎者胃脈也逆而盛則聚於胃口而不行故胃脘爲癰也夫陰陽升降則榮衞流通气逆而隔則畱結爲癰胃脘癰者由寒气隔陽熱聚胃口寒熱不調故血肉腐壞以气逆於胃故胃脈沈細以陽气不得下通故人迎甚盛令人寒熱如瘧身皮甲錯或咳或嘔或吐膿血觀伏梁之病亦有俠胃脘內癰者以其裹大膿血居腸胃之外故也

射幹湯方治榮衞不流熱聚胃口血肉腐壞胃脘成癰射幹【去毛】梔子仁赤茯苓升麻【各一兩】赤芍藥白術【各一兩半】

右六味防咀如麻豆大每五錢水煎入生地黃汁一合再煎三沸溫服不拘時候日二服

麥門冬湯方治熱气畱聚胃脘內結成癰

麥門冬犀角萎蕤薺苨赤芍藥石膏【各一兩半】甘艸【炙】紫雪【各一兩】

右八味搗篩毎服五錢水煎入竹瀝一合再煎二三沸溫服

芍藥湯方治胃脘蓄熱結聚成癰

赤芍藥犀角木通石膏升麻【各二兩】甘艸【生】朴硝參麥門冬【各一兩去心】

右九味搗篩每服五錢水煎溫服不計時候

附骨疽

論曰附骨疽者由風入骨解與熱相復冷濕所折風熱伏結不得發散蘊積成毒故附骨而爲疽喜發於大節解間按之應骨皮肉微急隠在肌而不外見是也治之宜急稍緩則膿不得潰而肢體變靑黯者不可治也漏蘆湯方治附骨疽

漏蘆【去蘆頭】升麻連翹麻黃【去根節各一兩】防己【三分】大黃【炒兩半】木香白斂沈香【各三分】

右九味搗篩每服五錢入竹葉七片同煎更入芒硝一錢攪勻空心溫服取利三兩行爲度未利再服

敗醬湯方治附骨疽

敗醬【二兩】大黃【炒一兩】桃仁【二兩】

三味搗篩毎服五錢先取皂莢刺一兩剉碎以水二盞煎至一盞半漉出下藥及朴硝一錢同煎空心溫服

內消小豆散方治附骨疽

赤小豆【一合】糯米【炒黒五合】

二味爲散水調如糊塗攤故帛上貼幹卽易之瘡腫門

諸瘡

論曰諸瘡皆緣風濕熱毒之气種類甚多載之方書備矣然有俗名瘡本論未見采錄考之皆不離於邪气逆肉理害肌膚者今隨癥以治法附之𨿽田野下俚取而用之判然可曉不必泥於誦襲也

露蜂房散治頭面上無名瘡黃水不止

露蜂房蛇蛻

各燒灰等分入膩粉少許拌勻麻油和傅

黃香餅治鬈毛瘡在頭上初生如葡萄痛不止

川郁金【五錢】川栢【一兩】乳香【炙一分】

共末桃花水和作餅貼之

龍骨散治髮際瘡初生如粟米大或癢或痛

白龍骨胡粉烏賊魚骨【去甲五錢】鉛丹【沙紫五錢】

共研用鹽湯洗過貼之日二三次

海帶散治緣唇上瘡

海帶

焙榦爲末臨臥貼上二三宿卽差

白龍散治眼睛漏瘡目大眥出膿汁有孔子

龍腦馬牙硝【五錢】菉豆粉【一錢】

研極細用燈心蘸藥防之日四五

井中苔散治徹耳瘡

井中苔土馬【等分】

焙榦共末麻油和傅患上日二

馬齒莧塗治唇面腫

馬齒莧

去根洗淨搗取汁塗之冬月用末水和塗日二

麝香散治鼻疳瘡侵蝕鼻柱

麝香【研】艸烏【燒灰三錢】

共研勻幹摻日二三

百合散治頤頦瘡一名獨骨瘡

百合川栢白芨【一兩】萞麻子【五十粒】

共研用朴硝水和作餅貼瘡上日三五次

紅粉散治粉鈴瘡繞頸項赤爛多汁

蜜陀僧【煆】白龍骨【煆五錢】胡粉【二錢】鉛丹【炒紫一錢】

共研油和塗日三

芙蓉治腮腫痛或破或瘡

芙蓉葉

取生者爛搗如泥傅之帛系一日換

敗蹄散治天柱瘡生脊大椎上如錢大赤色出黃汁

不止

驢蹄【刀削二十片燒炒】胡粉【熬一分】麝香【少許】

共研末破用米醋麫糊和成膏塗上已破幹摻日二

諸惡瘡

論曰內經云諸瘡瘍皆屬心諸濕腫皆屬脾蓋心主血脾主肉也由體虛受風濕邪毒與气血相摶故發瘡也甚者焮腫滿痛潰而多汁或形體爲之壯熱稍緩不治則毒气內攻難以療也

麝香散治一切惡瘡久不差

麝香【當門子二枚】丁香木香紫檀香【一分】乳香沒藥【炙五錢】

共末用雞子淸和勻入殻內飯上蒸熟曬漧研分六服茶飲下日二

膩粉乳香散治一切惡瘡久不差者

膩粉【二錢】乳香【一錢】蔥白【一根煨熟】

共搗爛攤帛上貼之三日一易差

二黃散治一切不測惡瘡年深不愈

大黃川連山梔白芨靑黛連翹【五錢】

共末水和塗

白香散治一切惡瘡久不差

楓香脂膩粉防風【一分】

共研末用甘艸水洗過傅上痛立止

蛇牀子散治一切惡瘡久不差

蛇牀子粉硫黃【一分】

共末用麻油和傅日二

反花瘡

論曰瘡生惡肉久則反出瘡外故名曰反花瘡其初如飯粟破之血出餘毒尙熾惡肉隨生根深而膿潰皆風熱毒气所作

甘艸塗治反花瘡

甘艸【半生半炒】白枯礬人中白【煆】蜜陀僧【煆五錢】

共研爲細末用童便慢熬成膏煎蔥椒水洗過傅上日三五次差

胭脂塗同上

胭脂【一兩】胡粉【兩半】

共研勻以鹽湯洗過幹塗日三次差

藜蘆傅同上

藜蘆【研爲細末】雄豬脂【一兩】

化豬脂入末和成膏塗患上日三五次

桺槐煎同上

栁枝葉槐枝葉

細剉各二升用水五升煎減半去滓煎如稠塗患上日三五

浸淫瘡

論曰心惡熱若風熱蘊於心經則神志躁鬱气血鼓作發於肌膚而爲浸淫瘡也其狀初生甚微癢痛汁出漸以周體若水之浸漬淫泆不止故名曰浸淫其瘡自內而出流散四肢者輕以毒气外出故也從四肢反入於內則重以毒气內入故也

升麻湯治心有風熱淫瘡徧體

升麻大黃片芩白芍枳實【一兩】甘艸川歸【五錢】

水煎五錢入燈心一把空心溫服日二

鯽魚塗治瘡癬浸淫

生鯽魚【三四寸長者一尾】香鼓【一合】

搗極爛塗瘡上日二易

雄鷄冠血塗忽得浸淫瘡不早治繞身周匝則能殺人

雄鷄冠血【性烈雄大者】

用鍼活取血塗傅瘡日三五次卽差

燕窠傅治浸淫瘡久不差

胡燕窠

取向東方者爲細末用蔥椒水洗過傅瘡上日二三效

苦棟根傅同上

苦棟根及皮

燒灰研細用豬脂和傅瘡上日二三

下注瘡

論曰足三陰之脈脾腎肝之經也並起於足大小指之內循足跗內踝前上膝脛中若風濕毒气乘之則榮衞枯澁稽畱不行气脈下注於腳膝脛間故令皮膚腫軟結核成瘡膿水不絕綿歷年嵗愈而復發以毒气自上而下如水之注故名曰下注瘡

枳殻丸治毒气下注腳膝膝脛皆瘡

枳殻【去白炒二兩】懷生地五加皮防風【二兩】羌活【一兩】黃茋【三兩】

共末入蜜杵丸如梧桐子大空心酒下二三十丸日二

蚯蚓泥散治下注瘡久不差

蚯蚓泥【韭菜地上燒赤研一兩】膩粉【一分】麝香【五分】

共末用蔥湯洗過幹傅

白黃散同上

白枯礬【一分】川連【五錢】膩粉【一錢】

共研勻以雞子白和塗患上日二

鯽魚散同上

鯽魚【去鱗腸一尾三四寸大】川連【五錢】鉛丹胡粉蜜陀僧【煆赤研一錢】

共末入魚肚內纒紮用泥固濟燒赤出火毒研末入豬膽汁和傅日二此方亦治惡毒瘡

蒜灰散治一切惡毒風濕瘡下注血气冷新肉不生者

蒜【大者百頭】

去皮根苗切片暴漧入小鐵鍋內淨盆蓋之用鹽泥封固不令透气以火鏈成灰出火毒研細幹傅瘡上日二此治冷惡瘡最妙若熱毒惡瘡不可傅傅之肉反爛開故也

冷瘡

論曰形不足者溫之以气气能養形故也周官瘍醫掌腫瘍潰瘍金瘍折瘍有五气養之法蓋以气不足則血不行血不行則經久不差所謂冷瘡是也蓋諸瘡旣潰風冷之气客於榮衞傷於肌肉故令瘡冷而不痛癢俗謂之冷瘻治宜溫肌養心瘀除膿則愈

二黃散治冷瘡不愈

雄黃雌黃定粉膩粉蜜陀僧【一兩】乳香【炙一兩】

共研末入生蜜和傅日二

蔥白湯蒸法治一切瘡風冷腫痛皆因瘡腫坐於水

中及風所致若腫脹入腹則能殺人

蔥白薤白【半斤】川椒香豆【二合】川芎【一兩】防風【二兩】

共粗搗用長瓷瓶內藥入水三升以故帛紙數層封口縛重湯煎熟取孔通气以瘡當气口上射之令瘡出黃水盡卽止日二次

月蝕瘡

論曰月蝕瘡小兒多有之蓋由嗜肥甘榮衞不淸風濕毒熱之气蘊積腑臓其瘡多生於兩耳及鼻面間並下部諸孔竅側侵蝕之甚則潰爛黃赤汁流達於筋骨月初則瘡盛月晦則瘡衰以其隨月盈虛故名之月蝕瘡或謂小兒以手指月而生未必盡然

水銀膏治月蝕瘡多在耳上及竅傍隨月盈虛者水銀【一分】胡粉【與水銀研不見星】松脂川連末【五錢】豬脂【四兩】

熬脂化香去滓再熬入銀粉攪勻以鹽湯洗過瘡上日二三

酥粉塗治月蝕瘡

蟾酥【五錢】胡粉【一兩】

共研塗瘡上日二三次

又方治卒得月蝕瘡

地龍屎豬脂

和塗患上日三次差

凍爛腫瘡

論曰經絡气血得熱則淖澤得寒則凝濇冬月嚴寒气血凝聚不流則皮肉不溫【音竹】凍焮赤痛腫而成瘡輕則潰爛重則損壞肢節也

白斂散治大人小兒凍手皴裂成瘡

白斂末【三分】白芨末【五錢】油麻【二合生搗】萊菔子【二合】

同爛研酒和塗日二

豬懸蹄膏治手足凍瘡血出痛苦者

豬後懸蹄

夜半時燒灰存性研末以豬脂和膏成上日二

雉腦膏治凍面耳並手足凍瘡年年發者先癢後痛

腫破黃水及血出不止

雉腦【雄者一枚搗】黃蠟【同上】麻油【減半】

慢火熬去滓收成膏塗傅日二三

羊肉湯洗治凍瘡腫癢

羊肉蔥白【半片】

用水煮取汁頻洗日二三差

川椒湯治寒凍面目手足肉裂

川椒【炒】白芷防風食鹽【一分】川芎【三分】

水煎頻洗湯冷暖之

屍腳方治人足在冬月常裂名曰屍腳

雞屎【炒一升】

用水三升煮五沸去滓漬洗足裂處冷卽易之以差爲度

牛膠散治寒凍足跟破裂出血疼痛

牛皮膠

燒灰研末津唾和塗

瘑瘡【今之膿窠瘡】

論曰瘑瘡者疥瘡之類由風熱濕毒客搏於皮膚之間變化生虫其狀生於皮肉之處手足尢甚赤根白頭相對並生狀如小豆或若茱茰子浸淫癢痛之汁出折裂成瘡此蓋脾肺壅滯風濕乘之與熱相搏結聚而成治宜疏滌於內藥於外並淋洗之類次第以治藜蘆膏治瘑瘡經久虫出

藜蘆枯礬松脂雄黃【二兩】苦參【兩半】豬脂【半斤】

共研末用脂熬末攪勻塗瘡上日二

胡粉膏治瘑瘡經久不差

胡粉【三兩】水銀【二兩】皂莢【十挺水浸揉取汁一斤】

慢火熬汁五合入銀粉攪勻塗瘡上日二

雄黃膏同上

明雄黃川連【一兩】片芩明松脂【二兩】亂髮灰【一分】雄豬脂【六兩】

用脂熬令髮盡去渣入末攪勻塗患上

蝦蟇灰塗治濕瘑瘡

幹蝦蟇【一隻燒灰研】髮灰【各等分】

豬脂和塗日二

漆瘡

論曰漆𨿽有毒性有所畏毒卽中之亦有气適然相近者凡中毒輕癢始於面而胸臂防腨應之頭面腫起赤延於目搔之隨手生防防已而細瘡如粟重則徧身作瘡小如麻豆大若桃李紅赤腫焮異常痛楚旋差旋發如火之狀是也

鐵漿飲治漆瘡

鐵漿

用蜜絹濾過隨量飲之卽差

又方同上

栁葉【生者三斤】

用水一斗煮汁頻洗差

芒硝湯淋洗同上

芒硝【五兩研】

用滚湯入硝浸洗日三次差

又方同上

豬脂

熬化頻塗瘡上

蟹黃塗治漆瘡焮腫痛楚

生蟹黃

用之頻塗瘡上干卽易之

雞子黃塗同上

雞子

取黃頻塗幹易差

四和膏治漆瘡徧身焮赤腫痛

麻油松脂【二兩】桂心【末】黃蠟【一兩】

用油化脂蠟入桂末和塗

川椒湯治漆瘡

川椒

水煎湯頻洗之差

湯火瘡

論曰水火之气當因其勢而利導之夫湯火所傷毒熱方熾通導而泄其气可也苟救目前痛楚遽以冷物淋搨則熱毒寒气內摶致有爛骨傷筋之患非熱气本然湯火之傷本非气血所生病故治不及於湯液特在乎塗膏汁專治其外而已

淸涼膏治湯火傷

生山藥

洗淨去皮爛研如膏瘡上痛立刻卽止且無瘢痕

雞黃塗同上

雞子黃

將雞子煮熟用黃慢炒取油入膩粉攪勻上無瘢痕

戊巳散治湯火瘡大熱腫痛

幹牛糞

燒灰存性爲末用生麻油和塗日二次差

又方同上

好米醋

用醋傾淨土上取醋泥之日二次立刻止痛無瘢痕

又方同上

側栢葉

將葉燒灰存性羅過用生蜜和塗日二三差

聖濟總錄纂要卷二十﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷二十一

休寧程林纂

瘡腫門

丁腫

論曰丁腫者由風邪毒气入於肌肉所生也凡有十種一者瘡頭烏而彊凹二者瘡頭白而腫實三者瘡如堊垽色四者瘡似葩紅色五者瘡頭內有黑六者瘡頭赤紅而浮虛七者瘡頭葩而黃八者瘡頭如金箔色九者瘡頭如茱萸十者瘡頭如石橊子亦有初如風疹搔破靑黃汁赤裏有赤黒脈而小腫亦有全不令人知忽衣觸手摸著則痛若故取便不知處亦有肉突起如魚眼之狀赤黒磣痛徹骨久結皆變至爛瘡瘡下深孔如火鍼穿之狀初作時突起如丁蓋故名丁瘡令人惡寒四肢彊痛三日瘡變焦黒腫大光起根硬不可近犯之則痛徹骨其發於手足頭面骨節間爲气血所防尢宜速治不然毒气入腹煩悶恍惚如醉人治無所施矣丁腫方

河東栁宗元偶病丁瘡凡四十日他藥治之莫效長樂賈宣伯教用蜣螂心貼之一夕而穴百苦皆已次年春因食鵞羊肉丁又大作再用之亦如神效按蜣螂心在腹下度取之其肉稍白者是也以此貼瘡半日許可穴再易之血盡根出而愈矣

巴豆塗治丁瘡乃日本國傳來者

巴豆【十粒】半夏【一枚】附子【半枚】蜣螂【一枚】

各爲末以人糞相和看大小瘡作紙圈子圍瘡口以藥上用絹貼之一日三易

地骨皮散同上

地骨皮【五錢】小麥大麻子【各十粒燒灰】緋帛【五寸燒灰】亂髮【卵大燒灰】半夏【七枚炒黃】曲頭棘刺【二十枚燒灰卽鍼倒下多年者】

用骨皮半夏爲末與各灰同研勻酒下二錢日二

漧薑胡椒傅治一切丁腫惡毒

漧薑胡椒【炒】龍骨皂莢【去皮子炙】斑貓【去翅足一兩】

共末用酒和如膏貼上日二

諸疥

論曰字書以疥有介守之義言𨿽防小介然守形體而難治是以疥有五名皆因風熱邪气客於皮膚之間久則化爲虫時作痛癢故作爲瘡腫焮赤痛癢者謂之大疥皮內引起結根搔之不痛謂之馬疥瘙癢皮起謂之幹疥三者爲重以風濕熱气深在肌肉故也若水疥防防如瘭漿濕疥瘡小而汁出特風熱淫於皮膚之間故淺而輕俱風熱之客故皆有虫或謂蟯虫內出理或然也治宜疏風滌熱當以薫浴傅塗湯液並施則善苦參散治徧身瘡疥風毒瘙癢

苦參白花蛇【酒浸去皮骨炙】川連川歸【三兩】人參參丹參白芍防風【五錢】白蒺藜【炒去刺一兩】

共末酒下二錢

快肌丸治徧身瘡疥瘙癢

威靈僊【三兩爲末】雄豬膽【三枚】

用膽汁和末丸梧子大荊芥湯下二十丸

防風丸治一切風疥瘡癬皮膚瘙癢癮疹

防風蟬脫豬牙皂【炙去皮二兩】天麻【三兩】

共末用精羊肉煮極爛以酒熬成膏丸梧子大用荊芥酒下三十丸日二

苦參丸治一切疥瘡

苦參參山梔獨活【二兩】甘菊防風大黃【炒香熟】片芩枳殻【一兩】川連【兩半】

共末蜜丸梧子大酒下二十丸日二

五參散治諸疥風虛惡瘡

人參參丹參沙參苦參秦芁白蒺藜【炒】山藥子芩防風麻黃【去根節】獨活茯神細辛【五錢】山梔枳殻【三分】

烏蛇肉【酒炙一兩】

共末水下三錢日二

雞子油塗治一切惡疥瘡

雞子【七枚煮熱用黃慢炒取油】膩粉灰枯礬【一分】石硫黃【五錢】

共研入油和勻塗上日三五次差

諸癬

論曰癬之字從鮮言始發於防鮮縱而弗治則浸淫滋蔓其病得之風濕客於腠理搏於肌肉否澁久則因風濕而變化生虫故風多於濕則爲幹癬但有周郭皮枯瘙癢搔之皮起白屑者是也濕多於風則爲濕癬周郭中如虫行浸淫赤濕搔癢汁出是也風於气血則爲風癬防痺不痛癢是也如錢形則爲圓癬如雀目則爲雀目癬亦皆赤痛而瘙癢又或牛犬所飲之水刀刅磨淬之漿取以盥濯毒气傳人亦能生癬故得於牛毒者狀似牛皮於諸癬中最爲痛厚乃邪毒之甚者俗呼爲牛皮癬狗癬白防而連綴刀癬縱斜無定形凡此八者皆風濕毒气搏於肌中故痛癢不已久而不差又謂之大癬

苦參丸治一切風癬皮膚瘙癢

苦參烏蛇肉【炙四兩】石菖蒲【二兩】

共末入蜜丸梧子大酒下二三十丸

丁香散傅

丁香蝦蟆灰【一兩】麝香【一分】枯礬五倍子膩粉【研五錢】

各末研勻傅上

一抹散治幹癬

天南星艸烏頭【各一枚生爲末】

用羊蹄根搗取自然汁調塗三日差

狼牙丹砂膏治一切幹濕諸癬

狼牙丹砂枯礬雷丸雄黃藜蘆硫黃【一兩】

共末入豬脂和成膏日塗三五次

代指【卽天蛇頭】

論曰瘡發指端爪甲脫落名曰代指蓋爪者筋之餘筋骨熱盛注於指端故其指先腫赤熱焮痛結聚成膿甚則爪甲脫落世俗謂之遭指又名淪指又名代甲其實此病類於指疽然無蘊毒故色不黯黒卽病𨿽久亦不殺人也

漏蘆湯治代指筋骨臟腑中熱焮赤腫痛

漏蘆升麻子芩大黃【炒一兩】參【三分】

水煎五錢入淡竹葉二七片煎減半去滓入芒硝一錢再二三沸溫服日二已利去芒硝

地龍散治代指

地龍

去泥瓦上炙爲末用豬脂和塗患上日二

升麻湯浸治代指𨿽內無蘊毒然筋骨中熱气壅盛

升麻生甘艸【一兩】

用水煎去滓入芒硝末一兩攪勻浸指數十次

蛇頭疔瘡痛不可忍臭不可聞

蜈蚣一條焙榦爲末豬膽汁調

又用黒豆生研末入繭內籠之

醬蜜塗治代指不結靨

醬汁白蜜

二味和煎令沸稍熱塗上日三五次

熱湯蘸治代指爲五臟气流注十二經毒熱衝於手指

熱湯

急蘸五七次冷水浸之又復如此三度便塗羊膽汁差未成膿者用此方甚效或以豬膽盛代指用綫紮之亦妙

諸丹毒

論曰熱毒之气暴發於皮膚間不得外泄則蓄熱爲丹毒以其色如塗丹之赤又復陽气伏於皮膚中故謂之丹因熱气慓悍其發無常處大則如掌甚則周流四肢若不急治或壊爛出膿血若發於骨節之間則以藥斷截毒气入腹則能殺人治法用鐮割明不可緩故也漏蘆湯治丹毒遊走

漏蘆升麻白芍子芩白斂白薇麻黃【去根節】甘艸大黃【一兩】

水煎五錢溫服日二

赤小豆塗治丹毒如掌大身赤腫痛癢

赤小豆

爲細末以雞子白和如膏塗丹上日二

吳藍湯搨治丹毒

吳藍升麻石膏片芩白斂犀角【一兩】生地【三分】山梔大黃【五錢】

水煎一兩入竹瀝浸搨

羚羊角塗治赤黒丹毒

羚羊角【燒灰】

研細以雞子白和如膏塗患上日二次差

鹿角散塗治赤黒丹

鹿角

燒灰存性研末入熟豬脂和塗日二

疿瘡

論曰內經謂汗出見濕乃生痤疿蓋熱盛汗出陽气發泄而腠理疎反以寒水洗浴則熱气內郁於皮腠之間輕則爲疿重則爲痤也世俗通謂之疿子其狀皮肉如毫鍼所刺徧體細瘡如麩片愈而復發是也

葛粉傅治疿子

葛粉【三兩】生甘艸【一兩】風化石灰【防炒五錢】

共研撲之

滑石豆粉傅治疿子

滑石【飛過】菉豆粉棗木葉

共研末傅之日三

幹壁土傅治暑月肌膚瘡爛或因搔成瘡者

陳幹壁土【取向東方者】

研細傅之日三四次隨手卽愈

肉刺

論曰肉刺者生於足指間形如鞕胝與肉相附隱痛成刺由靴履急穿相摩而成名爲肉刺俗呼爲雞眼睛是也

膠脂膏貼治肉刺

栢木上白膠明松脂【一兩】黃蠟【五錢】

將膠脂熬化入蠟成膏貼之

酥粉傅治肉刺

蟬酥【自取者】膩粉【一錢】

將酥浸濕入粉研勻用鍼撥破塗上蜜裹日二

磠砂傅同上

磠砂

醋化熬成霜以少許和栢膠傅之其根卽出金瘡門

金瘡血不止

論曰血行脈中周行灌漑而無窮已金刅所傷深則其流湍激若海泄河防禦之至難要在杜其衝溢之勢外觀其形內訂其脈之何如若血出不斷其脈大而止者爲易治若血出不止前赤後黒或黃或白肌肉腐殠寒冷急者爲難治不可不察也

麻黃散治金瘡止血悶疼痛

麻黃【兩半】白芷附子白芍川歸續斷漧薑炙甘艸子芩川芎桂心【五錢】

共末酒下二錢日二

天南星散治刀刅所傷血出不止

天南星【三枚】鉛丹【炒紫一錢】

共末研勻幹貼患上日二

刀箭方治血出不止

石灰【逺年者一兩】鉛丹【炒三分】龍骨狗腦骨【燒五錢】

共末傅上日二

風化散治金瘡止血定痛

風化石灰【一升】漧薑【三分】生栗子白藥【五兩】

午日共末以備急用

石橊花散同上

石橊花【幹者五錢】石灰【炒升半】

共末用少許上少刻斷血止痛

蒲黃散治金瘡血出腹脹欲死

蒲黃生地黃【兩半】川芎白芷川歸黃茋續斷【一兩】甘艸【三分】

共末空心酒下三錢令腹中死血化爲水日三若口噤用物幹開灌之加大黃兩半

金刅傷中筋骨

論曰金刅所中至於筋骨其所傷深矣然接骨絕筋亦可接續要在乘血气未寒急施治法若不乘熱則風冷易入瘡縱暫愈後必不仁亦致痛煩而終身不完至於小碎之骨卽當出之不爾則膿血不絕肌肉亦不能収斂矣

骨碎補丸治一切金刅傷中筋骨風冷所入疼痛骨碎補【三兩】山藥附子虎骨【炙】桂心白檳榔自然銅【醋淬七次】熟地敗板【醋炙】白薇山茰肉澤蘭葉【一兩】五味子川歸漧薑【五錢】肉蔲【二枚】肉蓯蓉【三分】

共末入蜜杵丸如梧子大酒下二三十丸日二

金瘡中風水及痙

論曰金瘡中風水者以封固不宻所致也夫中風之其倉卒無汁中水之則出靑黃汁而又疼痛發熱內腫硬時爲痙狀可急治之凡痙狀口急背直搖頭馬鳴腰爲反折須防十發气息如絕汗出如雨治不可緩緩則不能救療

熟地丸治逺年傷折忽因風气於舊處痛不可忍懷熟地【四兩】杏仁【去皮尖炒】牛膝【兩半】黃茋苦參兔絲子【酒煮】肉蓯蓉萆薢【炒一兩】升麻桂心【三分】靑木香【一分】訶勒皮【五錢】

共末入蜜丸梧子大酒下二三十丸日二

雞屎白豆酒治金瘡中風反張者

雞屎白【一合】大豆【二合】

先以豆炒焦黒入屎白同炒熟又以瓶貯酒三升乘熱豆傾酒中蓋良久去滓服五合少頃又服取汗出飲酒後以姜粥助之

羗活飲治金瘡並傷折骨諸瘡腫愼不可當風臥濕地取涼若風濕所傷則發痓口噤殺人若覺頸項彊身拘急便服

羗活【一兩】竹瀝【三鐘】

用水煎羗活減半去滓入瀝再沸分三服

川椒罨治金瘡中風

川椒【生用三兩】

看瘡大小用麫作餛飩灰火中炮熟乘熱開一孔當瘡上罨之劫引風出多做候換數次差

川芎湯治金瘡中風痛不可忍

川芎防風羗活川歸【一兩】炙甘艸【三分】

水煎六錢熱服取汗如汗不出加麻黃一兩桂心三分湯成入竹瀝沸服日二

鹽韭傅治金瘡中風水腫

韭白食鹽【等分】

共搗爛放瘡上以火炙藥上熱徹愈

又方

鹿角

燒灰存性研末用豬脂和塗日二差

金瘡腸出

論曰金刅所傷有腸出者有腸出已斷者視其輕重以決死生腸有一頭見者不可續也若腹痛不可忍短气不能食近則一日逺則三日治無及矣腸有兩頭見者速以桑白皮挼作綫或以麻縷續之仍用雞白塗隙勿令气泄推內之宻縫瘡口用雄鷄血塗之腸有出而不斷者以大麥汁洗而內之亦如前法須研米粥飲二十餘日彊糜百日方可食飯又不可令飽恐其腸斷仍常以湯散助之

磁石散治金瘡腸出宜入之

磁石【醋淬七次】滑石【飛過等分】

同研酒下一錢日三及以鍼砂塗腸上其腸自収入而無害

小麥飲噴腸方治金瘡腸出不能入

小麥【三升】

用水九升煮汁五升以綿濾過候冷含噴瘡上漸入以冷水噴其背不令病人知亦不可使傍人語卒然急噴其腸自入不可食飽勿使病人驚恐恐驚則殺人難治

毒箭所傷

論曰箭瘡毒藥入皮膚肌肉間令人短气悶絕口噤唇幹血𨿽止而腹滿不能言其人如醉者爲難治若瘀血應時出其瘡溫而熱開口能言則可治巢氏論毒箭有三種曰嶺南夷俚人用焦銅作箭鏃其嶺北諸處以蛇毒螯物汁著管中漬箭鏃及有以苗藥爲之者三種傷人皆不易治惟急飲糞汁可以禦其毒少緩則毒气深入不可救也愼之愼之

半夏飲治毒箭所傷箭鏃毒藥在內不出

半夏【三兩用生薑二斤取汁浸三日】白斂【三兩】

同炒爲末酒下一錢日三瘡淺十日出瘡深二十日方出

雄黃塗治毒箭所傷

明雄黃

研極細傅瘡上日四五汁出愈此方治毒蛇蜈蚣咬亦妙

生薑飲治中毒箭

生薑

取自然汁飲五分未退再飲一方用甘艸煎汁頻飲

旋復根散治中毒箭

旋復根

爲末酒下二錢日三仍傅瘡上【無根用花】

箭鏃金刅入肉

論曰凡箭鏃金刅入肉治宜速出內有碎骨亦須去盡然後傅藥不然其瘡必不合縱然少愈亦常作疼痛若神驚血亂气奪則死無救

丹皮散治金瘡箭頭在骨多年不出

丹皮白斂【一兩】丁香麝香藿香

桑白皮【一分】

共末溫酒下二錢淺者十日深者二十日箭頭自出

又方同上

磁石【生研極細】明雄黃【三分】

同研勻用菉豆煮汁下二錢十日後輕撥便出手足上用此末防之亦自出

紅散子治中箭頭用之摩瘡口上

蔓陀羅子艸烏茄子花萞麻子

麒麟竭【五錢】

共末以好酒和調塗摩瘡上箭頭自出

解骨丸治箭鏃不出能令自出

明雄黃象牙末螂【一兩】

共末入蜜杵丸黍米大用一丸內瘡中以細膩羊腎脂貼之箭頭自出

防肝傅治箭頭不出

防肝【五枚】

研如泥傅之兼以防腦髓塗之良亦治鍼折肉中塗之自出

象屑塗治箭頭不出

象牙屑

研末用蜜和塗瘡上並折鍼竹木刺皆出

狐尿刺

論曰狐尿刺者乃狐貍尿艸棘上人有悞犯則發腫痛焮熱多在於手足指節然亦有端居不出而被此毒者蓋毒气有相類之癥亦不因狐貍尿乃爾也

白斂膏治犯狐尿久不差

白斂羊屎括蔞根【五錢】

共搗如膏裹瘡上一伏時其刺自出

大豉治狐尿刺在手足指節間腫痛

大豉【一兩】

細嚼熟之少頃取下看防中有毛效如不見毛又嚼傅之以毛出爲度

桂心黃蠟丸治一切惡刺入肉者

桂心

研末用黃蠟化丸看瘡口大小置丸瘡內以濕紙三五重搭蓋以火熁候丸化入肉其刺自出如無刺其傷處亦平也

獨栗塗治惡刺不出

獨顆栗

去衣嚼如泥塗瘡上帛裹半日有刺自出

惡刺

論曰惡刺初得以蛇虺毒气經由艸木水澤間有人染著忽似刺札俄致腫痛其肉潰爛若手足上著注卽指節墮落土人諳歷旣多初覺中刺時以艾灸數十壯十愈八九灸弗愈者速以下藥塗傅

蔥白蒲公艸膏治中一切惡刺

蔥白【一把】蒲公艸【五兩】大豉【一分】

共爛搗塗瘡上外用醋面紙封自出

木虫塗治惡刺

木中虫【五枚】

用米醋和研如泥封之差

黒豆汁漬同上

黒豆【一升】

用水煮取濃汁頻頻漬之差

竹木刺傷肌肉不出

論曰竹木刺所傷爲患甚淺然入人肌肉久不得出則損動榮衛而作瘡或中風水則腫痛若成膿淹畱嵗月未易治也但刺傷之初宜速治之加以塗傅無致風水之患

羊屎傅治竹木刺

羊屎

炙榦爲末用豬脂和傅日三五上經宿自出

象牙散傅治竹木刺並鍼折不出

象牙屑

爲末以雄防腦髓和傅上立出

糯米膏治金瘡水毒癰疽熱毒竹木等刺

糯米【三升】

於端午日前四十九日以冷水浸之日二換水輕淘至午日午時曝漧掛風處凡遇患用少許炒焦爲末水和成膏塗瘡口帛縛候瘡愈解去若金瘡悞犯生水作膿腫甚者急用此膏塗之良久其腫處卽消若癰疽毒瘡初發才覺焮腫痛並痄腮等癥用此末貼項下及腫處若竹木簽刺入肉者臨臥時貼之明日掲看其刺自出在藥內若貼腫毒藥幹卽換之須常令濕爲妙惟金瘡及水毒切不可換恐傷動瘡口痔瘻門

諸痔

論曰痔有五名一曰牡痔二曰牝三曰脈痔四曰腸痔五曰血痔癥𨿽小異大率皆飲食飽甚情欲過度之所致也夫飲食飽則腸胃傷情欲過則气血耗毒气乘虛流入下部所以澼積而爲痔也

如神丸治腸風五痔

烏蛇肉【酒炙】防風大黃【煨二兩】枳殻【炒】黃茋刺蝟皮【炙黒】陳皮白蒺藜【炒去刺】秦芁【兩半】

共末入蜜杵丸梧子大空心酒下三十丸臨臥再服當日血止定痛

神妙湯薰洗五痔

萆薢甘艸五倍子括蔞根大防

蔥白【等分】

每日用一二兩煎水薫洗日二

神白散治痔瘡下部發腫如梅李大痛硬不能行者卽時取效

半夏【齊州者】

每用一枚研極細入冰片一小皂子大同研勻用津唾和攤軟紙上貼之卽冷如冰良久淸水水漸消未全愈再貼去根尢妙

牡痔

論曰內經謂飲食自倍腸胃乃傷因而飽食筋脈橫解故澼而爲痔其狀肛邊生防乳或癢或痛膿血時下謂之牡痔

蝟皮丸治牡痔肛邊生防乳疼痛寒熱

蝟皮【炙焦】附子槐木耳枯白礬川歸桑白皮赤芍【一兩】楮根白皮【炙】

共末入蜜杵丸梧子大飲下三十丸

荊芥槐花散治防乳牡痔便血痛不可忍

荊芥穗槐花【炒】枳殻【炒】黃茋【蜜炙二兩】

共末空心飲下二錢

牝痔

論曰牝痔者由邪熱壅在肺經傅注大腸又大腸久虛風熱畱滯故令肛邊生瘡而出血也名曰牝痔此皆酒食房勞過度令毒气攻注所爲故又謂之酒痔

地楡湯治牝痔肛門生瘡下血不止

地楡子芩赤芍枳殻檳榔川歸黃茋【炙一兩】

水煎四錢空心溫服日二

淋洗白礬湯治牝痔

枯白礬

研末每用五七分入沸湯內和勻浸洗日二差

脈痔

論曰脈痔者臟腑蘊積風熱不得宣通也風熱之气乘虛流入下部故肛邊生瘡癢痛血出也蓋實爲痛虛爲癢今實熱乘虛下攻肛腸故癢且痛又脈者血之腑得熱則妄行故血乃出也

槐莢煎丸治脈痔生瘡下血癢痛

槐莢【一斤洗入水半斤研取汁】白蜜【二兩與莢汁同煎成膏】防風黃茋【炙五錢】杏仁【去皮尖炒】皂莢子【炒三分】枳殻【炒一兩】

共末與杏末拌勻入膏杵丸梧子大飲下二三十丸日二

阿膠湯治脈痔有虫時作癢痛血出不止

阿膠【炒】艾葉川歸靑葙子【一兩】

水煎五錢溫服日二

薫洗槐白皮湯治脈痔有虫或下膿血

槐白皮【二斤】

用水一斗五升煎一斗傾盆中坐薫湯冷再暖虫當隨便利自出仍用槐白皮爲末綿包錢許內下部中日二差

出虫方治脈痔下部如虫咬

桃葉【十斤】

搗研蒸熟乘熱入小口器中坐薫其虫自出

滌痔散同上

白礬【研一兩】

取小便三升溫熱入礬末五錢乘熱洗之差

血痔

論曰血痔者乃肺熱流毒也肺與大腸爲表裏今肺臟蘊熱毒气流滲入於大腸血性得熱則流散故因便而肛腸腫痛淸血隨出名曰血痔

蝟皮散治血痔

蝟皮【燒灰存性】白芷黃茋懷熟地側栢葉川續斷地楡川連【一兩】

共末空心飲下二錢日二

地楡湯治血痔

地楡熟艾防風枳殻【炒】龍骨黃茋桑木耳【一兩】

水煎五錢入生地一分溫服日二

蒲黃湯治諸痔下血

蒲黃川芎生地白芷川連川歸白石脂甘艸【一兩】

水煎五錢空心溫服日二

黃茋散治血痔下血不止

黃茋【蜜炙】枳殻【炒三兩】防風【兩半】

共末空心飲下三錢日二

枳實槐角子散治血痔下血久不差

枳實【麩炒】槐角子木賊【五錢】

共末用皂莢湯下二錢日二

腸痔

論曰腸痔者以腸胃有風挾熱二者乘虛入於腸間衝發下部故令肛邊生核腫痛不消病始作令人寒熱時有血出也

枳殻湯治腸痔腫痛生核或發寒熱

枳殻【炒】子芩白芍黃茋【一兩】川芎

川歸檳榔【煨】丹參【兩半】

水煎五錢空心溫服日二

括蔞散治腸痔下血

括蔞【大者一枚】烏梅肉【十枚】

將蔞切蓋去空以梅肉實其中仍蓋封用黃泥包裹曬漧火煆存性研末溫酒下二錢日二

地楡散治腸痔下部生核腫痛時發寒熱出血

地楡槐花【半生半炒】甘艸【一兩】

共末用枳殻桑白皮湯下二錢日二

又方治一切痔淋洗

荊芥穗生甘艸【二兩】

同末水煎一兩淋洗日二

白術紫朴丸治久積虛冷腸風痔瘻面色萎黃虛劣白術紫朴【三兩】人參甘艸川歸【一兩】

黃茋黒漧薑陳皮【兩半】

共末入蜜杵丸梧子大飲下二三十丸

二根散治腸痔有血

枸根白皮白薔薇根白皮【二兩】

共末水下二錢日二

气痔

論曰气痔者因便下血或肛頭腫凸良久乃収是也此由毒气蘊積腸間及恚怒不節酒食過傷令下部气澁壅結而成

烏蛇黃茋丸治气痔大便下血脫肛腫痛

烏蛇肉【五兩】人參獨活枳殻地骨皮【一兩】郁李仁【去皮炒】羚羊角【三兩】黃茋檳榔【兩半】大黃【炒】大麻仁【炒二兩】訶勒皮【一分】

共末入蜜杵丸梧子大酒下二十丸以利爲度未利加丸數

必效丸治气痔脫肛不収或生防乳時出膿血久不差

枳殻【麩炒】黃茋【蜜炙】

共末陳米糊丸梧子大空心飲下三十丸日二

痔瘻

論曰五痔之疾或生防乳或發寒熱或生瘡癢痛或下膿血其癥不一治之不早反勞傷過度則毒气浸漬肌肉穿穴瘡口不合時有膿血故成痔瘻經曰痔久不差變爲痔瘻是也又或蔓穿數處或形似螺蜆膿血與肌肉綿綿而下故謂之痔瘻昔人謂蟯虫居胴腸間多生瘻痔方中用薫法及化虫之藥不可不察

乳香丸治一切痔瘻反花瘡

乳香【五錢】麝香冰片丹砂沒藥【二錢】

雄黃

黃蠟生地【一兩】

共末研勻化蠟丸梧子大用麥冬湯下十丸少畱末塗瘡上

蝟皮丸治五痔多年不差漸成痔瘻

蝟皮【炙焦】龍骨【煆二兩】附子川歸枳殻【炒】黒漧薑【兩半】黃茋【蜜炙】艾葉【三分】

共末入蜜杵丸梧子大用黃茋湯下三十丸

腸風下血【詳結陰下血】

論曰腸風下血者由腸胃有風气虛挾熱血得熱卽妄行因而滲入腸間故令下血故以爲名昔人謂先血後便爲近血先便後血爲逺血逺近之別不可不察玉壺丸治腸風下血

皂莢鍼【靑嫩者半斤用水五升浸七日砂碢煮取汁一升又熬減半入蜜一兩熬成膏】胡桃仁【十枚】枳殻【火燒酒淬一兩】乳香沒藥【炙二錢】椿根白皮【陰地者炙一兩】

共末入膏杵丸梧子大每服二十丸

腸風下血煎木賊湯下五痔疾荊芥湯下時常防血米飲日下二

玉屑丸治腸風下血及痔瘻藏毒久不差

槐根白皮椿根白皮苦楝根白皮【三兩三味采時春宜早夏宜遲】天南星【生】生半夏【五錢】威靈仙【一兩】寒食麵【二兩】

共末拌勻滴水丸梧子大每服三十丸先用水二鐘煎滚入丸令浮再服日二

琥珀散治腸風及一切血痢脾臟下血不止

琥珀屑【研】赤小豆白芷枳殻槐花鹿角霜【一兩】

上五味同炒焦黒爲末入珀末拌勻空心米飲下二錢日二

槐角子散治腸風

槐角子【炒】防風枳殻【炒五錢】黃茋【炙一兩】

共末空心茶下一二錢

防風防治腸風下血

防風【防炒】黃茋【炙二兩】炙甘艸人參【五錢】

共末空心飲下二錢

白術丸治腸風痔瘻脫肛下血面色萎黃久不差白術【一斤用糯米三升同浸三日曬漧細切慢炒香爲末】懷生地【半斤酒浸甑上蒸熟爛搗如泥】

二味和勻用大力者搗二三千捶如硬入好酒蜜少許丸梧子大陰漧空心米飲下二三十丸日二

牡蠣防治腸風下血不止及脫肛

牡蠣【大者醋淬七次】

細研如面空心飲下二三錢日二

傷折門

傷折統論

論曰諸脈從肉諸筋從骨骨三百六十有五聫續纒固手所以能攝足所以能步凡厥運動防不順從若乃倉卒之際墜墮倒僕傷折蹉跌患生不測詎可不圖治小則消腫而伸攣大則續筋而接骨各有方劑存焉當按癥施治

從髙墜下傷損腫痛

論曰凡墜墮傷損腫痛輕者在外塗傅可已重者在內當導瘀血養肌肉宜察淺深以治之

阿膠湯治墜墮傷折手足痛

阿膠白芍【兩半】生地川芎川歸

熟艾【一兩】黒漧薑甘艸【五錢】

水煎三錢溫服日二

地黃糟裹方治墜墮撲損筋骨疼痛瘀血凝滯腫熱不消

懷生地【搗】酒糟【等分】

看輕重下藥拌勻蒸熟塗患上用帛裹縛日一易

接骨膏治一切打撲傷墜疼痛

續斷【一兩】白芨附子川歸獨活桂心雄黒狗脊骨【燒灰】白斂桑白皮【五錢】黃米【炒三合】

共末用酒半鐘和藥末三錢白面二錢生薑自然汁少許慢熬成膏攤貼三日一換冬月用杉木皮綿繩夾夏月以栁枝子五條夾𨿽不妨

續骨丸

黃蠟【煉過半斤】鉛丹【飛炒過】自然銅【醋淬七次】蜜陀僧【煆四兩】白礬【十二兩】麒麟竭丹砂【飛過】乳香【炙去油勿焦】沒藥【炙去油一兩】豬脂【十兩】

先熬脂化蠟於冷處入僧丹銅末再熬攪滴水不散又出鼎離火下諸末不住手攪至凝丸彈子大且用筍皮襯之極冷収貯凡傷折用一丸入少油化塗傷痛處以油紙帛防之甚者以燈心裹木夾之又以一丸分作小丸熱酒下痛卽止如藥力盡痛未除再一服骨上便安

胡索湯治傷折疼痛筋骨未合肌肉未生

胡索川歸白斂懷熟地鹿角膠綿黃茋桑寄生桂心【一兩】

水煎五錢空心溫服日二蓋暖

傷折惡血不散

論曰脈者血之腑血行脈中貫於肉理環周一身因其肌體外固經脈內通乃能流注不失其常若因傷折內動經絡血行之道不得宣通瘀積不散則爲腫爲痛治宜除惡瘀使气血流通則可復完

黃茋湯治傷折惡血凝滯腫痛

黃茋白芍附子生地桂心川歸續斷【一兩】大黃【生】川椒漧薑【二兩】

白水煎三錢溫服日二

糟米塗治傷折赤腫惡血不散疼痛

酒糟【二斤】糯米【半升】

用酒煮米熟入糟煮稀稠得所乘溫熱塗上用帛封裹暖一日一換以差爲度

蒲黃散治傷損惡血不散不欲聞人聲胸中气塞便利出血

蒲黃【一合】生地【二兩】桂心白芷川歸

續斷【一兩】炙甘艸【五錢】共末酒下一二錢日二

蔥白塗治一切墜落打撲腫毒疼痛

蔥白【三十根】

用灰火煨透乘熱搗爛塗患上用棉紙包縛令暖

筋骨傷折疼痛

論曰人之一身血榮气衛循環無窮或筋肉骨節悞致傷折則血气瘀滯疼痛倉卒之間失於調理所傷不得完所折不得續輕者肌膚焮腫重者髀肉剉脫治宜先整其骨續其所折後施貼熁封裹之劑

麒麟竭散治筋骨損傷疼痛

麒麟竭白芷赤芍沒藥【炙去油】蒲黃自然銅【醋淬七次】生大黃川歸【五錢】桂心

荷葉骨碎補【去毛三分】

共末空心酒下二錢日二

川芎散治傷折腫痛血不散

川芎桂心附子川椒【炒】甘艸

蘭葉【一兩】大黃【醋炒】川歸【五錢】

共末酒下二錢日二

接骨桂蕓膏治撲打筋骨傷折腫痛不可忍

桂心蕓苔子白芥子敗板大黃虎頭骨【酥炙】赤狗頭骨【燒灰存性】木別子【一兩】

共末研勻用小黃米粥攤帛上摻末一匙裹損上以竹片夾定繩縛七日

沒藥丸治傷折筋骨疼痛

沒藥【炙研】丹砂牛【一兩】

爲末研勻用酒麵糊丸梧子大丹砂爲衣用木湯下二十丸日二

八骨散治筋傷骨損疼痛

虎骨【醋炙】龍骨【煆研】牛骨【醋炙】雞骨【醋炙】狗骨兔骨【酥炙】羊骨【醋炙】豬骨【醋炙】楓香脂自然銅【醋淬七次】

共末每有傷折以黃米粥熱攤布上摻末貼患處用布包裹以繩防之

神授散治傷折內外痛不可忍

川歸鉛粉【五錢】蓬砂【二錢】

共研勻用蘇木煎湯下二錢仍用粟米粥攤布上摻末貼腫處如骨碎用木皮竹帛夾定繩

五骨散治傷折筋骨痛不止

鯪鯉甲項骨虎頭項骨猴猻項骨

黃犬項骨

野貓項骨【一兩】

上五骨細剉以米醋好酒各半斤浸一宿炙黃爲末入後藥用

天雄【五錢去皮臍炮裂】肉蓯蓉【五錢浸洗炙】

二味共末與上末拌勻每服酒下二錢日二又用粟米爲末醋煮成糊入末拌稠攤塗帛上貼痛處用帛包棉裹暖痛立止

傷折風腫

論曰肌肉傷折皮肉破裂久而未合爲外風所觸則令肌肉受寒旣不得収斂又與气血相搏不得消散故爲風腫風腫不散卽變膿血敗壊之疾

荊芥湯治傷折風腫

荊芥穗川歸川芎川續斷【一兩】

共末酒下二錢日二

地黃川歸散治傷折爲風冷所侵肌肉不合腫痛

懷熟地川歸羗活獨活【一兩】

共末空心酒下二錢日二

沒藥散治傷折風腫

沒藥川芎附子白芷川椒川歸檳榔甘艸桂心【五錢】

共末酒下二錢日二

川歸湯治傷折皮肉破裂風毒內攻腫痛不消川歸大黃【炒】白芷防風烏頭【一兩】

水煎五錢溫服日二

黃蠟膏治傷折風腫痛

黃蠟【五兩】桂心吳茱茰【一兩】食鹽【燒二錢】

共用爲末以麻油化蠟入末熬攪勻成膏攤日一易

聖濟總錄纂要卷二十一﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷二十二

休寧程林纂

傷折門

打撲損傷

論曰打損撲傷或焮腫疼痛或血出不止外須以貼熁塗傅內須服去瘀血養肌肉和血气之劑次則生肌斂口傅之以俟平復此治損傷之大法也

骨碎補散治打撲損傷筋骨皮肉發熱疼痛

骨碎補白芷乳香【去油】生地當歸【一兩】澤蘭葉川芎桂心桃仁【五錢】甘艸

附子【一分】

共爲細末溫酒調下三錢頃又服

地黃湯治墜墮傷折手足痛

生地川歸【一兩】阿膠白芍【兩半】川芎

熟艾【一兩】骨碎補【一兩】桂心甘艸【五錢】

水煎五錢溫服日二

二奇湯治打撲損傷

威靈仙骨碎補【各五錢】

作一服酒煎盡量飲蓋暖出汗卽愈

回生散治打撲損傷疼痛

大茴官桂烏藥紫荊皮甘艸【各一錢】

右爲末每服五分好生酒送下盡量飲取汗避風瘦人三分大便出血卽愈

被傷絕筋

論曰被傷絕筋者須觀其輕重治之接續之法要在气血未冷之際外用續筋止痛藥傅裹內兼服藥調治庶幾可救緩則風冷入於裏則難治矣

聖功散治筋骨傷折疼痛不止接骨續筋

硃砂明雄乳香沒藥【俱去油各一錢】

麝香【一字】土蟞【十枚燒酒浸死焙漧】

右爲細末磁缾封貯勿令泄气用時彊盛人服一字瘦弱人服半字燒酒調下未愈再服

沒藥散治跌打損傷骨折筋絕

乳香【去油】沒藥【去油】琥珀【二錢】土蟞【三个燒酒浸焙】明礬【一錢】硼砂【一錢】麝香【三分】半兩錢【一个醋淬七次】蟹爪肉【熟三錢】活牛角【刮取炒黃色二錢】

右爲細末每服五分白酒送下在下部食前服在上部食後服

諸骨蹉跌

論曰諸骨蹉跌者墜墮倒撲傷折致諸骨蹉跌治之須扶骨對正用止痛生肌接骨之劑封裹內服藥調治倘骨碎者便當出之否則膿血不絕肌肉亦不能収斂則難愈也

接骨紫金丹

乳香【炙去油】紫荊皮骨碎補大黃血蠍歸尾硼砂土蟞【燒酒浸死瓦焙漧】自然銅【煆淬七次各一兩】

右爲細末每服七分半熱酒調服其骨自接此方治打撲骨折瘀血攻心發熱昏暈其瘀血自下吐血等癥皆可服之如骨接而諸癥未去者去土蟞自然銅更服五分卽愈

傷損止痛生肌

論曰傷折之候皆因刑杖跌撲損傷或焮腫痛或血出不止大抵最忌服冷物恐血凝入心之故內服之劑要在溫補和血止痛爲主至於斂口生肌之外用豈可偏廢哉

虎骨散治打撲損傷疼痛不止並治筋骨疼痛血風走注疼痛皆治

虎骨【炙】自然銅【醋淬七次】地龍【水浸曬漧】牛膝漏蘆延胡索威靈仙板【炙】桂心當歸【各一兩】

共爲細末每服一錢暖酒調下

生肌散治打撲墜墮損傷諸骨蹉跌筋絕血出疼痛不止傅之卽愈並治一切癰疽腫毒膿水將盡時用之去腐生肌金瘡刀斧傷血出疼痛不止者傅之神妙白蠟合歡皮乳香【去油】赤石脂【煆】沒藥【去油】血蠍海螵蛸【去殻】雄黃龍骨【煆】兒茶獐腦【各二錢】土蟞【焙漧三枚】蟹爪肉【熟】白芷枯礬【各一錢】硃砂【一錢】麝香【一字】金箔【少許】

右爲細末磁罐収貯每用少許傅傷處立能止痛止血合時須五月五日或天醫日合爲妙

傷折貼熁並膏藥

論曰傷折之癥輕則肌膚腫痛重則肉脫血出旣整其骨內服去瘀生肌之劑外必以貼熁膏藥並用可也接骨方治打撲墜墮損傷手足骨折

用雄鷄一隻約一斤重者生去毛生去爪嘴開腹底乘生气卽搗爛用五加皮研末和入搗之以勻爲度勿太爛勿過幹用時先以五加皮煮無灰老酒飲至極醉將骨折處用手按平將雞藥傅上棉帛縛之如今日此時縛至明日此時解開其骨卽生滿矣如過一時其骨卽長一寸如骨接後而尙痛者以黒豆炒焦色用老酒沃之搗爛傅上半日一換

糟米塗治跌打損傷疼痛

糯米【一升】酒麯【三丸】

將糯米煮熟如飯入酒麯和勻乘熱塗上用帛封裹三日一換酒香卽愈

板膏治打撲損傷疼痛

敗板【一枚燒灰】虎骨【燒灰】白芥子生大黃川歸【五錢】滴乳香【炙】沒藥【炙一分】

右爲末研勻用小黃米粥攤帛上摻末一匙裹損上以竹片夾定繩縛七日

雜門

中藥毒

論曰炎帝嘗百艸而著本經分上中下三品聖功極矣漢唐以來漸增致千百種之繁蓋無毒之中而有有毒者後代庸民去聖已逺不審良惡偶誤餌之經云有病病當無病胃傷不急救之漸致危斃古方用甘艸菉豆能解諸毒亦用諸藥而各相制伏者

冬靑汁飲解砒霜毒

先用白蠟爲末和新汲水服之防其腸胃仍以冬靑葉搗汁灌之以大便去毒爲度如冬月無葉以根搗汁和水代之

解中砒霜方

羊血雞血【各一鐘】和勻服之

又方

稻稈

燒灰新汲冷水淋汁濾淸冷服一碗毒卽下

黃連湯解中巴豆毒

黃連黃栢【各五錢】

水二升煎一升候極冷服之忌服熱物仍以冷水浸兩手

又方

寒水石

一味爲末煮汁飲之

解烏頭附子天防毒

逺志【一兩】防風【五錢】

水煎汁飲之

服諸石藥中毒解方

白鴨屎汁

水和服之

解中大防毒方

石菖蒲

一味煎汁服二升差或生搗汁更妙

解芫花毒方

防風甘艸防己【等分】

三味水四升煎二升服之

解射防毒方

藍汁大豆菉豆【二合】藕汁【一鐘】

二豆煎汁和勻服之

解甘遂毒方

大豆【五合】

水三升煎升半服之

食毒

論曰飲食𨿽以養生亦有時而傷生何也凡食物諸品莫不有陰陽五行具焉漫不察其寒溫燥濕之性順逆宜忌之因人性南北異稟食物南北異種一或犯之棘喉潰腹可不愼與倘誤中其毒宜服藥解之

解一切飲食毒方

大豆【五合】大粉艸【五兩微炒】

二味搗細用水四升煎二升溫服須防或吐或防毒卽隨去𨿽甚渇不可飲水

又方治誤飲饌中毒者未審中何毒卒急無藥可解

薺苨甘艸【一兩】

水二升煎一升服之入口便活

食諸菜蕈菌中毒

論曰諸菜𨿽地產陰物而能養生然气有寒濕性有善惡偶不審辧之其不爲禍也幾希如諸蕈菌夜有光者煮不熟者煮訖其湯照人無影及欲爛無虫者皆不可食倘誤中其毒以地漿諸藥解之

解食諸菜毒方治食諸菜中毒發狂煩悶吐下欲死

葛根

生搗汁一升服之良或無生者卽搗榦葛末水和服之煮服之亦可

治食諸菜毒方

苦參【二兩】甘艸【一兩】

苦酒二升同煎數沸去滓服吐出卽愈

治諸菌毒方

地漿水

掘地作坎以水沃其中攪之令濁俄頃取之飲三四鐘卽解又兼治楓樹菌誤食之令人笑不止飲之卽解

又方

橄欖【七枚去核】

搗爲泥服之

又方

防風【二兩】甘艸【一兩】

用水四升煎至二升須冷飲卽解

解食諸蕈毒方

木香靑皮

等分爲末煎湯飲之

飲酒中毒及大醉不解

論曰本艸謂酒通血脈厚腸胃禦霧露瘴气敵風雪寒威惟糯米麵麯爲良隨處出者名多不一或用諸燥藥爲麯皆大熱有毒惟菉豆能解之若恣飲過多助火亂性腐腸損身倘中其毒及大醉不解者急宜服藥解之黃連解毒湯治縱飲熱酒中酒毒煩亂躁渇引飲面赤眼紅小便澁少

黃連黃栢黃芩山梔仁【等分】

水煎五錢溫服

解酲丸方

葛花【一兩】桂花菊花五味子烏梅肉【五錢】

共末蜜丸彈子大每用一二丸預先化下能解酒毒若已醉者服之能解

飲燒酒醉死急救方

先用冷豆腐厚傅胸膈以防其心仍急用淸水煮滚用鍋數个取气汗水三鐘徐徐灌下卽解

治酒醉不醒方

甘艸【五錢】菉豆【去殻一合】

水二升煎一升溫服

又方

甘菊花

九月九日采取陰榦爲末淸飲調下三錢

酒醉不醒方

葛根

生搗汁飲一二升卽差

又方

菘菜子【二合】

細研井華水一鐘調爲二服

食牛馬豬犬魚蟹中毒

論曰天產屬陽地產屬陰禽獸皆陰陽生物气味各有冷熱之殊性有好惡之異大抵諸肉補陽能助起濕中之火素問云膏梁之變足生大丁故諸肉如熱血不斷落水不沈及病牛壊馬魚目有睫目能開合腦有連珠鰕煮不灣蟹腹有毛及諸肉形色異常皆有毒不可食孔子色惡不食臭惡不食者此也倘中其毒宜服藥解之

解一切牛馬肉毒方

大粉艸

細切防炒搗細量病人喫得多少酒取無灰酒一處研去滓溫服須防大吐防毒亦隨去𨿽十分渇不可飲水飲水難救

解中雞子毒方

醇醋

飲三四口卽解

治食狗肉不消心下堅硬或防脹口漧忽發熱妄語方

韭根杏仁【一兩】蘆根【三兩】

水四升煮取二升飲之

治食魚肉毒方

苦參【三兩】

以苦酒一升煎三五沸去滓服吐出卽愈

解諸魚毒方

陳橘皮【二兩】

水三升煮取升半去滓服卽愈

又方

蘆根【三兩】

剉碎水三升煮一升飲之卽解

治河肫毒解方

扁豆【五兩】

水四升煮汁二升服之卽解

又方

橄欖【十枚】

水二升煎汁一升服

治解鼈毒方

黃茋吳藍【等分】

水煎一兩服之卽解

治蟹毒方

冬

生取汁飲一二升卽解

又方

紫蘇【一握】

搗汁一升飲之差如無生者幹者煎汁飲之

又方

幹蒜【七枚】

煮汁飲之卽愈

解金銀銅鐵石毒治誤食金銀銅鐵方

蠶豆【炒】

研爲細末砂糖調服卽從大便出

解金毒方

斑鳩肉

治如食法煮食之解或鷓鴣肉食之

又方【治吞金欲死】

鴨一隻

殺取血飲之卽解

解金銀銅鐵毒

雞屎

水淋取汁服之或鴨屎汁亦可

解鐵毒方

磁石

爲末水服三錢

蠱毒

論曰蠱毒者嶺南人多作之凡病人中蠱其狀令人心腹切痛如有物咬或吐下血不卽治之蝕人五臟盡卽死欲知是此當令病人吐水沈者是浮者非亦有以虫蛇合作蠱藥著飲食中使人病瘕此一種一年死治之之法當服藥使呼蠱姓名卽去亦有服諸藥而制伏者蠱毒方治卒中蠱毒下血如鵞肝晝夜不絕臟腑壊敗待死

敗鼓皮

燒灰酒服三錢須防自當呼主姓名卽差

試中蠱毒方

雞子【一枚】

煮熟去殻以小銀簪一枝挿在蛋內含口中一頓飯時視簪蛋俱黒卽是中蠱倘若人與飲食以犀角攪之有白沫泛起卽有毒也用後方

石橊皮飲治中蠱毒

石橊根皮【東引者】

剉一兩煎濃汁飲之卽吐出活物

又方治中蠱毒吐下血如爛肝

苦瓤【一枚】

水二升煮取一升服立吐卽愈又方煮苦瓠令消服神驗

治蠱毒神驗方

胡荽根

搗爛絞汁半升和酒服之立下

治蠱毒神驗方

玳瑁

以水磨濃汁飲服一盞卽解

治中蠱毒或吐下血如爛肝方

蚯蚓【十四枚】

以苦酒二升漬之蚓死但服其汁已死者皆可活

治蝦蟆及蝌蚪蠱得之心腹脹滿口漧思水不能食悶亂大喘而气絕方

車轄脂【半升】

和溫酒一升漸漸服之其蠱自出

又方

刺蝟皮

燒過爲末水服三錢當吐出毒

治蠱毒方

牡丹根

搗羅爲末每服一錢日三良

治中蠱毒方

胡荽子【五合】

酒二升煮汁一升服之

狗咬治狗咬方

甘艸杏仁【一兩】紫蘇【五錢】

水四升煎去滓溫服更以三味末傅咬處

又方

生鐵

不拘多少煮令有味洗之

又方

漧薑

爲末內瘡中立差

猘犬齧

論曰猘犬齧者犬發狂疾跑躁齧人若中之令人疼痛不止發狂如犬聲不急治之亦能殺人男子過三日不治婦人過五日不治

治猘犬齧方

地楡【一兩】

水二升煮汁一升飲之兼爲末傅瘡上每服末三錢白湯下日三服忌酒若瘡已差者搗生韭汁飲三升

又方治猘犬齧瘡

礬石

爲細末摻內瘡中裹之立止痛其瘡卽愈

又方

生地黃

搗汁飲四五合並塗瘡口

治猘犬齧方

小兒胎髮【炒】新香附野菊花

研細末酒調服盡醉

又方

防屎【二升】

燒存性爲末傅瘡上

蛇螫

論曰諸蛇螫人如靑竹赤練虺蛇地匾之類皆有大毒倘中人不急治之則能殺人也

雄黃散治諸蛇毒螫人欲死佩之兼辟蛇毒

雄黃漧薑【各等分】

共爲細末傅螫處如辟蛇毒用小絹袋盛系臂上男左女右蛇聞藥气逺避

香白芷散治諸蛇螫辟蛇毒

香白芷雄黃蓼根【各等分】麝香【少許】

共爲末醋調傅螫處立愈欲辟蛇焚之卽逺遁去一方用菊花根汁調傅尢妙

治一切蛇螫方

金綫重樓

水磨少許傅螫處又爲細末酒調飲之

治毒蛇螫人方

地楡根

搗爛絞汁飲之兼漬之

治蛇入口並入七孔中方

母豬尾尖割斷瀝血滴口中卽出

治蛇螫方

鳯僊花

搗爛傅之卽愈

辟蛇方

若蛇到燒羖羊角令有煙出蛇卽去矣

治蛇齧方

人糞

先以火酒洗過次以糞傅齧處差

治蠍螫人方

活蜘蛛【一枚】

爛研取汁傅之卽差

治九里蜂螫方

處士劉湯隱居王屋山曽見一大蜂誤落蛛网爲蜂所螫墜地俄頃蛛腹脹欲裂徐徐行入艸中咬開芋梗以傷就咬處磨之良久腹漸消輕走如故自後有被蜂螫者將芋梗之卽愈

治蜂螫人方

羊酥

傅之卽愈

蜘蛛虫等咬傷方

綉鐵

卽鐵上鏥衣取和獨蒜磨傅咬處

治蜈蚣咬傷方

取活蜘蛛一枚放咬處則能吸其毒如蜘蛛死痛未未知更著生者以愈爲度

又方

蝸牛

挎取汁滴入咬處

又方

苦參末百齒霜【卽頭垢膩】

二味酒調傅之

治蜈蚣咬方

桑白皮

生者取汁和白鹽傅之

溺水死

論曰凡溺水死心气尙溫而脈未絕者宜換去濕衣以厚衣裹之灌以熱湯可活切忌火烘恐寒熱相搏之故若或犯之則不能救也

治水溺死灸法

艾炷如黃豆灸臍五七壯如不應移上一二分再灸數壯可活

溺水死方

皂角

爲末綿裹內穀道中須防出水卽活

自縊欲死治縊死灸法

凡自縊死用面塊塞糞門勿急剪繩用二人扶定將繩解松用艾火灸臍七壯如不應移上一二分再灸只在上下臍孔間不住灸至數十壯猶有活者不可因臍傷釋手至囑至囑令數人搓手心腳心熱更好

五絕散治自縊死並溺死

半夏【一兩】

搗篩爲末丸如豆大內鼻中卽愈心溫者一日可治

治自縊死方

梁上塵

如大豆各內一筒中四人各一筒同時極力吹兩耳鼻中卽活

治自縊死定安心神徐緩解之愼勿割繩斷抱定心下猶溫者

雞冠血

刺取之滴口中卽活男雌女雄

又方

雞屎白

如棗大酒半盞和灌之及鼻中佳

聖濟總錄纂要卷二十二

欽定四庫全書

聖濟總錄纂要卷二十三

休寧程林纂

婦人門

气血統論

論曰血爲榮气爲衛行陰行陽晝夜共行五十度周於身內之五臟六腑外之百骸九竅莫不假此而致養矧婦人所稟純陰以血爲本以气爲用在上爲乳飲在下爲月事養之得道則榮衞流行而不乖調之失宜則气血愆期而不應衞生之經不可不察

婦人月水不通

論曰婦人月水不通者所致不一有气不化血防不通有先期太過後期不通有大病後熱燥不通有凝寒結滯不通有積聚气結不通有心气抑滯不通凡此所受不同治之亦異蓋女人假血爲本以气爲用血气稽畱則澁而不行其爲病或寒或熱或臍腹堅痛或肌肉消瘦久而不治則爲勞瘵之癥

地黃煎丸治月水不行心忪悸身體熱面頰紅赤食味不美臍下刺痛腰胯重

生地汁靑蒿汁生薑汁【一鐘共熬膏】麒麟竭沒藥【去油】胡索淩霄花紅藍花【五錢】

共末用膏丸彈子大酒下一丸

當歸湯治血澁不行心忪肌熱腰重腹痛不可忍川歸丹皮川芎白芍牛膝麥蘗胡索桂心【五錢】琥珀沒藥【炙去油一分】

水煎三錢溫服日二

婦人月水不斷

論曰女人以衝任二經爲經脈之海手太陽小腸之經與手少陰心之經者此二經相爲表裏主下爲月水若勞傷經脈則衝任气虛衝任旣虛則不能制其气血故令月事來而不斷也

白茯苓散治女人血海不調因虛冷成疾致月水不絕及赤白帯下面色萎黃

白茯苓木香懷熟地石菖蒲秦芁栢子仁靑皮兔絲子赤石脂烏賊魚骨訶勒皮川歸五加皮牛角鰓【燒灰】杜仲艾葉【燒存性一兩】

共爲末不拘茶飲酒任下二錢日二

川歸丸治月水不斷或多或少四肢倦身瘦瘁川歸【三兩】地楡人參白術白茯鹿茸白龍骨阿膠白芍捲栢石斛蒲黃紫朴【一兩】桂心枳殻【二兩】懷熟地【三兩】

共末蜜丸梧子大酒下三十丸日二

地黃湯治衝任气虛經血虛損月水不斷綿綿不止懷生地【二兩】子芩川歸側栢葉【兩半】熟艾【五錢】

水煎三錢入蒲黃一錢食前溫服日二

一方加地楡伏龍肝

白芍藥湯治月水經久不斷

白芍藥【炒】側栢葉【炙各二】

用水酒同煎三錢溫服未差再服

婦人月水來腹痛

論曰月水乃經血之餘和調則所下應期無過舉不及之患若衝任气虛爲風冷所乘致气脈不順所下不調或先或後或多或少風冷之气與月事相擊故因所下而腰背拘彊臍腹刺痛也

川歸飲治月水不調及欲來臍下痛肌體熱

川歸白茯人參白芍枳殻紫朴肉豆蔲甘艸【五錢】

水煎三錢溫服日二

丹皮湯治月水來而不利攻臍腹痛不可忍

丹皮人參川芎子芩甘艸漧薑吳茱茰桂心【兩半】白芍白茯川歸【一兩】桃仁【八十枚炒】

水煎三錢服

白芍湯治月水來腹痛煩悶體熱

白芍藥紫朴人參【一兩】甘艸川歸

枳殻【三兩】肉豆蔲【五錢】

水煎三錢溫服日二

川芎丸治月水來腰腹刺痛不可忍或多或少或來如淸水豆汁虛乏黃瘦

川芎白芷生地桃仁【去皮尖炒一兩】黒漧薑蒲黃甘艸【五錢】人參白芍丹皮牛膝桂心川歸【三分】

共末入蜜杵丸梧子大酒下二三十丸日二

室女月水不通

論曰女子二七而天癸至任脈通月事以時下若稟受不足或任脈爲風寒所搏致令風气凝結不能應時而下經久不治則致勞疾

人參湯治室女思慮太過心气不足气結不得宣利月水不依時或久不通或血隔成勞漸有寒熱肌肉不生不思各味凡此病癥不可復行破血急性之藥宜通心气行榮衞滑經絡

人參白芍麥冬丹皮檳榔艸蔲大腹皮白術川芎生地桔梗防己枳殻丁香皮甘艸茯神川歸【一兩】

桂心大黃逺志

生薑大棗水煎三錢入酒少許溫服日二

赤芍藥散治室女月水不通

赤芍牛人參木香甘艸丹皮胡索川芎【五錢】桂心川歸【三分】桃仁【去皮尖炒一兩】

共末酒下二錢

沈香湯治室女榮衞凝澁月水不利目昏悶肢體拘急五心虛煩多困少力

沈香檳榔甘艸【三兩】人參木香桂心川歸生地白茯苓陳皮靑皮柴胡鼈甲【醋炙兩半】

生薑水煎三錢溫服日二

羚羊角湯治室女元气不足虛勞內燥月水不利四肢少力頰赤口漧五心煩熱

羚羊角防風地骨皮川芎黃茋【蜜炙】赤茯苓桂心麥門冬防風炙甘艸【一兩】懷生地【三兩】活酸棗仁【炒】川歸紅花子白芍藥【兩半】

生薑三片薄荷七片水煎三錢入酒少許溫服日二

二地散治室女月水不通臍腹下刺痛

懷生地懷熟地【四兩】桂心川歸【二兩】

共末酒下二錢日二

帯下

論曰帯下有三十六種名𨿽不同其所致則一蓋婦人衝任爲經脈之海上爲乳汁下爲月事血气和平則生育之道得矣苟乖於保養風寒乘虛襲於經絡衝任不能循流血气蘊積冷熱相搏故成帯下冷則色白熱則色赤冷與熱並則赤白雜下間有五色者各隨五臟虛損而應焉

川芎湯治帯下漏血不止

川芎吳茱茰白芍藥黃茋炙甘艸黒漧薑川歸【一兩】懷熟地【二兩】

水煎三錢溫服日二

桑寄生湯治三十六種帯下

桑寄生熟艾川芎鹿角膠【一兩】川歸【二兩】

用酒水合煎三錢溫服日二若口漧渇者加白茅根懷生地麥門冬一兩

龍骨散治三十六種帯下不止

白龍骨黒漧薑【一兩】黃牛角防【燒灰三兩】

禹餘糧【醋淬七次】續斷阿膠【炒】川歸【五錢】

共末酒下一二錢日二以差爲度

側栢葉散治帯下腹痛

側栢葉【炙二兩】白芍藥川芎牡丹皮

白芷黒漧薑【一兩】川歸【五錢】

共末酒下二錢日二

禹餘糧散治帯下五色久不止

禹餘糧【淬醋七次研】鹿茸赤石脂【二兩】烏賊魚骨【去甲燒灰兩半】阿膠【炒】川歸白芍藥蒲黃【一兩】牡蠣【童便淬二兩】

共末酒下二錢日二

川歸散治帯下白黃不止體瘦繞臍腹痛

川歸附子白術白龍骨桂心

鹿角膠【粉炒一兩】

共末酒下一二錢日二飲下亦可

漏下

論曰漏下之病經血淋瀝不斷是也夫衝任之脈所至有時若非時而下猶器之津泄故名之漏下蓋由血虛气衰不能約制又有瘀血在內因冷熱不調致使血敗其色或赤如豆汁黃如爛黒如衃靑如藍白如膿五色隨五臟虛損而漏應焉

沈香丹皮丸治內挾瘀血月水淋瀝不止或多或少四肢煩倦

沈香人參丹皮赤芍川歸木香巴防天川芎山藥白茯白芷陳皮黃茋吳茱茰桂心枳殻紫朴肉蔲牛膝龍骨黒漧薑【一兩】

共末入蜜杵丸梧子大酒下二三十丸日二

白馬蹄湯治赤白帯下淋瀝不止色敗如五色者白馬蹄【剉炒焦二兩】白龍骨禹餘糧【兩半】白僵蠶赤石脂附子懷熟地牡蠣【醋淬】炙甘艸【一兩】川歸烏賊魚骨【燒灰兩半】

水煎三錢入酒少許溫服日二

鹿茸散治漏下久不止

鹿茸【去毛炙】阿膠【粉炒】烏賊魚骨【去甲燒灰兩半】

川歸蒲黃【防炒一兩】

共末酒下二錢日二

甲散治漏下赤白經久不止

甲【醋炙】牡蠣【童便淬二兩】

共末空心酒下一二錢日二以差爲度

白術散治赤白漏下不止

白術【土炒】川栢【炙兩半】白薇【炒五錢】

共末溫酒下二錢日二

大黃散治漏下靑色

大黃【炒三分】牡蠣【童便淬】子芩桂心【一分】

白薇【五錢】

共末酒下二錢

蒲黃散治血漏不止日久虛損

蒲黃【防炒二兩】鹿茸【去毛炙】川歸【酒炒一兩】

共末酒下二錢日二

黃茋湯治漏下赤白淋瀝不斷

黃茋【炙兩半】阿膠【粉炒二兩】炙甘艸【一分】

大棗肉【五十枚】

水煎三錢服

經血暴下【卽血崩】

論曰女人經血謂之月事者常以三旬而一見也若血气和平則所下應期若沖气虛則經血不能制約故令暴下不止乃至數升也

生地散治血傷暴下不止腰腳疼重倦怠無力心煩渇燥面目虛浮

懷生地黃牛角防【燒灰】酸石橊皮【炙】人參白芷

炙甘艸陳皮地楡【炙】川續斷

共末飲下二錢日二

劉寄奴湯治血下不止臍下虛痛

劉寄奴赤芍藥【二兩】艾葉【炒四兩】白茯苓【一兩】川芎川歸【兩半】

水煎三錢溫服日二

如聖散治經水暴下不止

防櫚皮【燒灰一兩】烏梅肉黒漧薑【三味並燒存性各一兩】

共末用烏梅湯下一錢日二久患不過三服

續斷丸治經水漏下日久不止或五色相兼而下面萎黃肌體瘦腰重無力

續斷赤石脂炙甘艸阿膠【粉炒】川芎丹參地楡車前子

側栢葉鹿茸川歸【一兩】甲【醋炙】懷生地黃牛角防

共末入蜜杵丸梧子大酒下三十丸

白芍藥散治經水不止兼五色雜下不定日夜不止白芍藥黃茋白茯白龍骨【一兩】烏賊魚骨【醋炙】桂心附子漧薑牡蠣【醋淬五錢】懷生地【三分】

共末酒下二錢日二

地黃湯治經血不止顏色不定

懷生地【五兩】子芩熟艾葉川歸【二兩】側栢葉伏龍肝蒲黃【防炒】生薑【三兩】地楡【四兩炙】

水煎三錢溫服日二

二灰散治經水暴下不止

蠶絲【燒灰】篛葉【用茶簍內者燒灰各一兩】

同研勻酒下一二錢日二

禹餘糧丸治經血不止气弱黃瘦

禹餘糧【米醋淬七次】附子【去皮臍炮】川芎川歸【三分】白芷黃茋【蜜炙】白龍骨桂心白石脂

共末入蜜杵丸梧子大丹砂爲衣酒下二三十丸日二

經血暴下兼帯下

論曰女人臟腑久冷故有赤白帯下復因衝任气虛不能制約經血以致暴下則二病兼作故謂經血暴下兼帯下也

黃牛角防丸治經水暴下兼帯下經久不止面黃困劣

黃牛角防【燒灰】赤石脂【兩半】鹿茸【去毛炙】桑白皮【炒】阿膠【粉炒一兩】艾葉【炙二分】白龍骨【煆三兩】黒漧薑【一分】

共末入蜜杵丸梧子大酒下

白芍藥酒治經血暴下兼帯下經久不差

白芍藥【炒】懷生地黃茋【炙三兩】艾葉【炙一兩】

酒一斗浸七日服

牛角防散治傷血並帯下

黃牛角防【酒炙焦】側栢葉【炙】川續斷【炒】

熟艾伏龍肝川歸赤石脂【一兩】地楡

共末酒下二三錢日二

人參散治血傷兼赤白帯下日久不止

人參五味子艾葉【燒灰】白茯苓牡蠣【醋淬】地楡白龍骨懷熟地炙甘艸川芎續斷【一兩】

共末空心用酒下一二錢日二

白茯苓丸治血傷兼帯下積久不止漸成虛勞面黃腰腳沈重

白茯苓栢子仁訶勒皮兔絲子木香杜仲【炒】赤石脂五加皮懷熟地秦芁川歸

石菖蒲靑皮黃牛角防【切燒灰】烏賊魚骨【去甲燒灰】

艾葉【燒灰一兩】

共末酒下二錢日二醋糊丸亦可

生地湯治血傷帯下

懷生地【炒】川歸阿膠黃茋【炙一兩】艾葉【炒三分】

生薑水煎三錢溫服日二

烏賊魚骨丸治血海虛敗赤白帯久下不止肢體虛熱煩躁頭目旋運口舌漧澁

烏賊魚骨【去甲燒灰】白芍藥川歸山茰肉川芎訶勒皮酸棗仁白茯苓覆盆子參蓽澄茄懷熟地地楡黃茋【炙一兩】

共末蜜丸梧子大酒下三十丸

黃芩湯治經水暴下帯兼赤白不止

懷生地【二兩】子芩蒲黃【防炒】熟艾側栢葉川歸【五錢】

水煎三錢溫服日二

車前子湯治經血暴下兼赤白帯下經久不止車前子子芩懷生地淡竹葉阿膠【炒一兩】

水煎三錢服

白龍骨散治經血暴下兼赤白帯下不止

白龍骨續斷鹿茸赤石脂肉蓯蓉白芍藥懷生地【炒】烏賊魚骨【去甲燒灰二兩】

共末用米飲下二錢日二

婦人血分

論曰血分者經水通之際因寒濕傷其衝任爲之中止气壅不行播在皮膚邪气相搏經血分而爲水發爲胕腫故曰血分脈經曰經水前斷後病水者名爲血分久之不治積成水腫卽難治也

枳實散治血分身體浮腫心腹煩滿不能食

枳實【麩炒】牛膝靑皮【去白炒】豬苓【去黒皮】

桑白皮川歸【炒一兩】木香牡丹皮

防己

大黃【炒】

檳榔【煨】甘遂【炒五錢】人參【一兩】

共末湯下二錢日二

檳榔湯治血分上攻頭面身體浮腫心煩熱滿悶檳榔【防炒】赤芍藥郁李仁牽牛子【炒】

人參

牡丹皮百合

木香【五錢】

赤茯苓牛膝枳殻【炒三分】知母【鹽酒炒一分】

水煎三錢溫服日二

婦人水分

論曰水分者以水气上溢於皮膚分散於四肢發爲胕腫蓋腎者胃之闗闗門不利故聚水而從其類也此病與血分相似而治有先後耳

赤茯丸治水气在皮膚浮腫經水不通

赤茯苓赤芍藥澤漆【防炒】木通防己【一兩】豬苓【去黒皮】小海蛤澤防【兩半炒】桂心

陳皮【炒三分】

共末入蜜杵丸梧子大桑白皮湯下三四十丸日二

防己飲治水病浮腫因經水斷絕名曰水分

防己澤漆子芩參陳皮【一兩】赤茯葶藶【紙炒】杏仁白術豬苓大豆【炒兩半】桑白皮【炙一兩】

水煎三錢服

甘遂丸治水分四肢浮腫經水斷絕

甘遂【防煨一兩】天冬【去心】川連【兩半】葶藶【紙炒二兩】苦胡蘆【一枚取瓤】

共末蜜杵丸小豆大酒下十丸至十五丸水利止服

木通散治水分先病水腫日久不消致經水斷絕木通赤茯苓石韋【去毛】桑白皮防己澤防【三分】大腹皮【四枚】

水煎五錢溫服日二如水通利少服

婦人無子

論曰婦人所以無子者由衝任不足腎气虛寒故也內經謂女子二七而天癸至任脈通太衝脈盛陰陽和故能有子若衝任不足腎气虛寒不能系胞故令無子亦有本於夫病婦疢者當原其所因而調之

白薇丸治婦人久無子

白薇川歸人參附子川芎槁本禹餘糧【一兩】石斛熟地栢子仁紫參姜黃川椒桑寄生牛膝五味子

桂心吳茱茰防風甘艸【五錢】

共末入蜜杵丸梧子大酒下二三十丸日二

澤蘭葉丸治久無子

澤蘭葉川歸白龍骨陳皮【去白炒】逺志庵防子川芎桃仁【去皮尖炒】禹餘糧【醋淬七次研】紫石英槁本蒲黃【防炒】覆盆子白芷捲栢【一兩】人參麥門冬黒漧薑車前子懷熟地細辛白茯苓赤石脂川椒【炒】石膏

白薇蛇牀子【五錢】

共末蜜丸梧子大酒下

姙娠門

姙娠惡阻

論曰婦人所食穀味化爲血气下爲月水凡姙娠之初月水乍聚一月爲腜二月爲胚三月爲胎胎成則男女分方食於母而口如鳥在腜胚之時血气未用五味不化中气壅實所以脾胃不思谷味聞見於物卽惡心有所阻也其病心中憒悶頭重目四肢怠惰惡聞食气是矣

茯苓湯治姙娠惡阻嘔逆肢疼頭痛惡聞食气心忪煩悶多損墜宜安胎調血脈

白茯旋覆生地【二兩】人參白芍陳皮桔梗【炒】細辛芎防甘艸【炙両半】

水煎三錢

橘皮湯治姙娠惡阻嘔吐不下食

陳皮竹茹人參白術【三兩】厚朴【二兩】

薑水煎三錢

柴胡飲治惡阻頭疼瘦弱不思食嗜臥

柴胡赤芍人參麥冬黃茋甘艸【炙五錢】生地【兩半取汁】

水煎三錢入地汁一分日二

人參飲治惡阻煩悶嘔噦吐逆惡聞食气頭肢節疼嗜臥出汗黃瘦

人參麥冬白茯生薑【三分】

陳皮甘艸【炙五錢】

大棗【五枚】

共分二劑每劑水五鐘煎二鐘分三服頃再服

茯苓飲治惡阻煩悶頭憎聞食气聞便嘔逆四肢不能自持

白茯人參白術防風枳殻【炒】

生薑【五錢】甘艸【炙一分】

分爲二劑每用水四鐘煎半分二服頃再服

姙娠漏胎

論曰姙娠將理失宜經血時下謂之漏胎由衝任虛弱不能固養胞胎故令經血時下如器之漏也久漏不已則胎气無所稟養必致萎燥矣

續斷飲治姙娠漏胎下血不止腹內痛

續斷【二兩】艾葉熟地當歸【一兩】竹茹

阿膠雞蘇【五錢】

爲粗末水煎三錢日二

艾葉飲治漏胎淋瀝不止

艾葉【五錢】漧薑當歸【三分】芎防【一兩】

薑水煎三錢日二

膠艾湯治漏胎下血過多

阿膠【五錢】艾葉【一兩】

水煎三錢日二

黃茋湯治五六月下血

黃茋【兩半】熟地桑寄生地楡【一兩】艾葉龍骨【三分】

姜棗水煎五錢日二

竹茹桑寄生湯治漏胎心腹痛時下血

竹茹桑寄生艾葉白芍阿膠

白術【各等分】

水煎三錢

當歸阿膠散治胞漏下血不止

當歸阿膠熟艾【五錢】龍骨【二分半】蒲黃【炒】地楡【三分】牛角防【炙焦】

熟地【一兩】

共末酒飲任下二錢日二

姙娠胎動下血

論曰姙娠之人將防爲難若觸冒風寒飲食生冷及喜怒勞動之過致患胎動胎動則气血失度故下血也古方雲母有宿疾子藏爲風冷所乘者亦令胎動下血皆失將防所致

阿膠湯治胎動腹痛下血運悶

阿膠【一兩】生薑【炒】側栢葉桑生當歸艾葉【三分】竹茹【一大】芎防續斷【五錢】

棗水煎三錢

鹿角膠湯治胎動漏血不止

鹿角膠【一兩】人參白茯苓【五錢】

水煎三錢

阿膠散治損動胎气腹內結痛血下不止運悶阿膠桑寄生【二兩】人參懷熟地白芷芎防【一兩】續斷【兩半】

共末竹茹糯米湯下三錢

秦芁湯治胎動下血身體煩熱倦怠

秦芁人參炙甘艸芎防地楡白芷鹿角膠【五錢】

糯米一撮水煎五錢

芍藥散治胎動下血不止臍腹痛迷悶昏塞

白芍木賊【一兩炒】牡蠣熟地漧薑

烏賊魚骨【去甲五錢】

共末酒下三錢

人參飲治胎動腰腹痛血下不止

人參芎防當歸阿膠杜仲【二兩】熟地炙甘艸【一兩】

艾葉【一把】

棗水煎五錢

姙娠胎萎燥

論曰人由受气於有生十二經脈疊相滋養尢生物也得寒溫之正土地之宜無物不長凡胎處胞中或有萎燥者蓋由孕婦所稟怯弱不足自周陰陽血气偏系非冷卽熱胞胎失於滋利所以萎燥而不長也日月𨿽過不能生育亦有後時致生惟宜資母血气俾陰陽調通本末相應則胎從而有養矣

艾葉湯治胞中冷致胎萎燥

艾葉【炒】芎防當歸【炒】白術漧薑【一兩】

水煎三錢日三

白術湯治萎燥瘦劣面黃黒腹藏虛冷

白術【炒二兩】人參當歸白芍芎防

訶勒皮厚朴

炙甘艸【五錢】

薑水煎三錢日三

白術當歸湯治胎萎燥漏下腹痛不可忍

白術當歸人參芎防阿膠【二兩】

艾葉【一兩】

酒水煎五錢入大棗分三服

桑寄生湯治胎萎燥不能轉動心中急痛

桑寄生人參白茯苓萎蕤【一兩】白術【二兩】

薑水煎三錢入粳米半合溫服日二

地黃湯治胎萎燥過時未產滋气血益胞髒

熟地當歸熟艾【炒】芎防【一兩】阿膠

炙甘艸【五錢】

水煎三錢日二

姙娠胎不長養

論曰姙娠將理無方脾胃不足飲食減退不能行榮衞化精防養衝任故令胎髒內弱子气不足生化稍虧巢元方謂母病母則胎安是也若使脾胃和而能飲食水谷化而運气血則何慮胎气不長也

白術散治胎不長養

白術【一兩】人參白芍芎防阿膠【一兩】

炙甘艸【五錢】

共末蔥粥飲下三錢日三

地黃湯治气血不足胎瘦不長

熟地阿膠芎防當歸【二兩】人參

赤芍炙甘艸【五錢】

水煎三錢入粳米日三

姙娠嘔逆不下食

論曰姙娠之人脾胃气弱風冷乘之則中焦痞膈胃中虛滿其气上溢气不下防故𨿽食飲卒不得下甚則嘔逆

茯神湯治姙娠嘔逆不下食和胃順气

茯神黃茋人參白術【五錢】藿香甘艸【炙二錢】

薑水煎二錢

人參湯同

人參山藥白茯粳米【陳者一兩】半夏【五錢】

姜棗水煎三錢

保生湯治姙娠嘔逆不下食

陳皮【二兩】人參白術麥冬厚朴白茯【一兩】

姜棗水煎四錢入竹葉

厚朴湯同

厚朴人參白茯苓白術陳皮竹茹半夏【一兩】

薑水煎三錢

姙娠咳

論曰姙娠咳者以肺感寒气也經曰形寒飲冷則傷肺久不已則寒气相移不惟姙育有傷而肺气痿弱皮毛枯悴治宜發散寒邪資補胎气則咳自已麥冬飲治咳不止

麥冬【一兩】紫苑杏仁桔梗【炒三分】炙甘艸【一分】桑白皮【五錢】

水煎三錢入竹茹白蜜日三

人參散治姙娠咳

人參陳皮炙甘艸【三兩】生薑【五兩切】

共末湯下二錢

桑白皮丸治姙娠咳痰盛嘔逆

桑皮【二兩】半夏人參阿膠【一兩】丹砂【一分】炙甘艸【五錢】

共末粥丸芡實大臨臥含化一丸

姙娠傷寒

論曰姙娠感冒寒邪藏於皮膚灑然而寒熻熱而悶頭項痛腰脊彊脈浮在表者當汗之在裏者下之汗下之理制方宜輕但非破血傷胎之劑和其陰陽正其表裏使經不傳邪無深入斯無危殆矣

麻黃湯治姙娠傷寒發熱惡寒體痛

麻黃蒼術【三兩】陳皮【二兩】白術炙甘艸【一兩】

水煎三錢入蔥白鹽防

異功湯治姙娠傷寒頭痛體疼安胎和气

麻黃【去根節四兩】白術蒼術【二兩】芎防

炙甘艸【兩半】

蔥白水煎三錢日三

柴胡湯治姙娠傷寒憎寒壯熱頭痛身疼

柴胡白術【一兩】芎防白芍藥當歸

防風赤茯苓【一分】黃茋生地【五錢】

姜棗水煎三錢

白散子治姙娠傷寒防胎

白藥子【研末】

用雞子淸調塗紙上約碗大貼在臍下幹以溫水潤

之

姙娠下痢

論曰姙娠飲食過傷脾胃不和冷熱之气入於腸間腸虛則泄故爲痢也然冷多則白熱盛則赤冷熱相攻赤白相雜甚則膿血雜下速宜之恐傷胎也

阿膠丸治姙娠下痢日夜頻防並安胎气止腹痛阿膠酸石橊皮【五錢】川連【一兩】當歸

肉豆防【三錢】

共末蜜丸小豆大飲下十五丸

黃連湯治姙娠下痢頻瀉並裏急後重

川連【炒】黃栢【三兩】白術【四兩】

薑水煎五錢日三

健脾湯治姙娠下痢臍腹撮痛益胃气思飲食厚朴蒼術【四兩】人參【二兩】大棗【一升煮熟去皮核研棗汁五升與朴術同煮幹】陳皮【去白炒】白茯【二兩半】炙甘艸【二兩】

薑水煎三錢進飲食調脾胃

阿膠丸治姙娠下痢膿血不止腹痛

阿膠【三兩】白術【五兩】川連肉豆蔲【一兩】

共末蜜丸梧子大飲下三十丸

黃栢散治姙娠赤白痢腹痛腰疼如欲產

黃栢【防炒】當歸赤芍藥阿膠艾葉

芎防桑寄生【一兩】炙甘艸漧薑【三分】

共末水煎四錢

阿膠散治姙娠赤白痢腹痛不止

阿膠當歸【一兩】白術【三分】艾葉【炒】石橊皮【炒五錢】

共末薑水煎四錢

姙娠子淋

論曰婦人懷子而淋者謂之子淋因腎虛膀胱經客邪熱令溲少而數水道澁痛痛引於臍者是其候也海蛤湯治姙娠子淋頻數澁痛

海蛤木通豬苓【五錢】冬葵子【防炒】滑石【一分】

水煎三錢入燈心三十根

白芷散治姙娠子淋頻數澁痛

白芷【三分】阿膠郁金滑石【一兩】

共末蔥白湯下二錢

當歸湯治姙娠子淋澁痛

當歸白芍藥赤茯苓炙甘艸山梔子【等分】

水煎三錢

姙娠浮腫

論曰脾合土候肌肉土气和平則能制水水自傳化無有停積若姙娠脾胃气虛經血壅閉則水飲不化濕气淫溢外攻形體內注胞胎懷姙之始腫滿必傷胎气如臨月而腳防腫利其小便則病自愈

防己湯治姙通身浮腫喘促小便澁

防己大腹【三分】赤茯苓桑白皮【一兩】木香紫蘇【一分】

薑水煎四錢

木通湯治姙身體浮腫心腹脹滿小便不通

木通香薷桑白皮【一兩】木香訶勒皮黃芩【三分】枳殻【炒】檳榔紫蘇【五錢】

薑水煎四錢日二

赤茯苓湯治姙娠身體浮腫心腹急滿小便赤赤茯苓【一兩】白術旋復花【五錢】木通

杏仁黃芩【三分】

薑水煎三錢

赤茯飲治姙娠胎間水气子滿體腫

赤茯苓白術【二兩】杏仁旋復花【一兩】黃芩【兩半】

水煎五錢日二

桑寄生飲治姙娠徧身虛腫

桑寄生紫蘇【一兩】木香【五錢】桑白皮【炒】

大腹皮【三分】

水煎三錢

姙娠小便不通

論曰姙娠小腸挾熱熱結胞內使气道痞澁故小便不通令人腹脇脹滿臍下急痛是其證也

楡白皮散治姙娠小便不通心神悶亂小腹急痛

楡白皮王不畱行滑石【一兩】

共末燈心湯下二錢

冬葵子湯治姙娠淋小便澁小腹急水道熱痛冬葵子【三合】赤茯苓白芍藥車前子【一兩】黃芩【五錢】

水煎五錢

滑石傅治姙娠子淋小便數熱痛手足煩疼

滑石【飛】

汲水調五錢塗臍下一寸小便卽利未利再塗

姙娠大小便不通

論曰姙娠大小便不通者以臟腑盛實熱气蘊積不時宣導之所致也若熱結於大腸則大便不通結於小腸則小便不通今大小腸俱有熱則二便俱不通其候令人煩滿小腹脹急惟能均調腑臟使气疏達則轉化無所畱滯矣

梔子湯治姙娠二便不通臍腹脹痛

梔子黃芩柴胡萎蕤【兩半】石膏【四兩】

澤瀉赤芍【二兩】車前艸【五錢】

水煎四錢入竹葉十片

茅根湯治姙娠二便不通結悶气急腹滿欲死

茅根滑石車前子大黃【炒各等分】

水煎四錢

又方治姙娠二便不通

豬脂【二兩】

酒半升煎脂化分三服未通再服

姙娠半產

論曰姙娠日月未足胎气未全而產者謂之半產蓋由姙婦衝任气虛不能滋養於胎胎气不固或顚撲閃墜致气血損痛或因時病痢瘧之類皆致半產

延胡索湯治半產後气血不快惡露續斷

延胡索當歸白芍藥炙甘艸芎防桂心【一兩】

水煎三錢

艾葉飲治半產後惡露不斷心悶气短

艾葉生地黃當歸人參地楡

漧薑阿膠【各等分】

水煎三錢

姙娠數墮胎

論曰胚胎之始賴血气以滋育若姙娠血气盛彊陰陽之气和相與流傳於一體惟能順時數謹人事勿動內傷則生育之道得矣衝任气虛將攝失宜子藏風冷不能滋養於胎故每有姙則數致傷墮也

地黃散治數墮胎子宮虛冷

熟地黃茋人參白術芎防當歸【一兩】吳茱茰炙甘艸漧薑【五錢】

共末酒下二錢

阿膠湯治數墮胎小腹痛不可忍

阿膠熟地艾葉【炒】芎防白術當歸杜仲【炒一兩】

棗水煎四錢服

地黃湯治姙娠气血衰防胞髒挾冷數墮胎

熟地黃【四兩】艾葉當歸【二兩】杜仲芎防阿膠五加皮【三兩】

水煎五錢日二

芎防湯治數墮胎心腹痛

芎防白芍藥白術阿膠炙甘艸【一兩】

艾葉糯米薑水煎三錢

聖濟總錄纂要卷二十三﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷二十四

休寧程林纂

產難門

逆產

論曰逆產者蓋因姙婦初覺腹痛產時未至驚動傷早兒回轉未至竟便用力產之卽令逆也

牛酥膏治逆產數日或生不以理橫逆艱難千方百計不安急宜服之膏至兒身上卽產下

眞牛酥秋葵子【一升】大豆黃卷滑石【二兩】瞿麥【一兩】白蜜【半秋冬二葵子升功用並同】

共末用酥煎沸入蜜再煎下末攪勻収貯酒下一二匙頻服

半夏飲治橫產及倒生胎死腹中並衣不下母气欲絕者

半夏【五枚薑汁炒】白斂【一兩】

共末溫酒下二錢難產一服橫產二服倒生三服胎斃衣不出四服此方加瞿麥尢佳

竈心黃土塗治逆產

竈底心黃土【硏五合】

以生薑汁和如糊塗產母臍中以帛系換

小麥飲治逆產

小麥小豆【炒一兩】

共末水煎二三錢溫服少頃又服

鹽粉塗治逆產足下

食鹽胡粉

共研勻用米醋和塗兒足心卽順下

蔥蒜薫法治逆產

大蒜【七枚】生薑【五錢】蔥白【三十根】

共搗入盆中以沸湯五大碗投盆內速扶產婦坐盆上薫產戶冷卽易之三易胎正矣

丹砂塗治逆產

丹砂【五分】

用蜜和塗兒足心又以丹書兒左足心千字書右足心裏字

又法

以鍼刺先出足底足痛還卽順若手先出卽刺手

又法

取三家鹽熬令黃以津唾和塗兒足心次取三家飯放兒母手中佳

艾葉湯治逆產及子死腹中

生艾葉【五兩】

用酒一升煎旋服則順下如不飲酒以水煎服

蛇脫灰酒治逆產及子死腹中

蛇脫【燒灰】

研末用白酒和下面向東方服一錢未下再服

兔絲子酒治逆產及子死腹中

兔絲子【炒】

爲末酒下一二錢卽生一方以車前子爲末酒下二錢

蒲黃塗治逆產

蒲黃

用水和塗兒手足心卽順

難產

論曰臨產或難蓋爲正气擾亂心神不寧所致古人有預備方法臨月用滑胎散並日行二三十步貴使血气下順產無畱難無令喧雜驚忙必須產閣溫暖遇嚴寒之日四圍燒火及多備熱湯焚諸異香常令湯火气及身暗使人看候產婦才覺腹痛速與飲食令飽無使困乏饑則雌雞煮粥渇則白蜜煎湯或空痛經日兒胎未動者宜安心熟忍以薦蓆鋪牀就上安產免爲地气所侵又就周行三五百匝或困於行暫且扶立須防又行如血水俱下痛陣及腰此欲產之兆諸餘法度宜次序行之

車前子散治難產經日不下

車前子【防炒】滑石川歸【五錢】楡白皮

瞿麥穗【一兩】

共末用酒下二錢如血水未下用大黃二錢煎酒服胞胎卽下

如意膏治難產催生

萆麻子【二十一粒去殻研】丹砂【五分】

共研如膏用油紙攤貼臍下小腹間外用帛系候

產與胞衣下速去之稍緩卽脫人气血此藥覺腹痛便宜用

牛酥膏治難產催生【見前逆產】

薴蔴根飲治難產及晚嫁難產

乳母論云三十後適人者謂之晚嫁也蓋少嫁則筋骨軟弱故產門易開晚嫁則筋骨堅彊所以難產產婦臨月宜常服之

薴蔴根人參陳皮【炒】懷生地

炙甘艸烏梅肉【一兩】

生薑水煎四錢溫服少頃又服

燒弓散治難產

弓【五寸燒灰研】箭幹【五寸燒灰】

共研勻作一服酒下

牛酥飲治數日不產胎上衝心欲死

牛酥【五錢】冬葵子【炒一合】滑石【研三分】

共入袋盛用酒一升煮頻服一鐘

白芍散治數日不產胎上衝心欲死

白芍川芎甘艸川歸茯神陳皮【二兩】薴蔴根【一把】髮灰【一分】

共末空心食前酒下二錢少頃又服

桂心湯治難產數日不生子死腹中母气欲絕者服之效

桂心【兩半】木通牛膝瞿麥穗楡白皮【二兩】

水煎五錢服

石燕酒治難產催生一方兩手握石燕亦產石燕以童便磨取三四錢防溫吞赤小豆七粒立產

子死腹中

論曰胞衣未下急於胎之未生子死腹中危於胎之未下蓋胞衣未下子與母气通其呼吸若子死腹中胞臓气寒胎血凝沍气不升防所以難下古方多以行血順气藥及硝石水銀磠砂之類其胎已死軀形已冷血凝气聚復以至寒之藥下之不惟無益而害母命者多矣古人用藥深於用意但後生不分子死理有二端用藥寒溫各從其宜有姙娠胎漏血盡子死者有墜墮攧撲內傷子死者有緣久病胎萎子死者若此之類遂令生人提掣姙婦使身體平正仍以防蓐自腰抵定令仰臥開足向地如欲產勢連進附子湯三服【方見後】卽以衣包溫瓦數片二三人不住手自臍腹腰脇左右周回熨之使胞髒溫暖凝血流動蓋附子湯能破寒气墮胎服之少頃覺腹內痛陣漸作惡血漸動良久必產此用溫藥之意也有因傷寒熱病溫瘧之類胎受邪熱毒气內外交攻因致胎死胎不卽下畱於胞髒古人慮胎受毒气必致脹大所以用硝石水銀磠砂之藥蓋硝石水銀之性不惟使胎不脹大又能使胎化爛副以行血順气之味死胎卽下臨產更令生人以手體候胎有橫有逆有脹有爛以意治之庶免畱難凡生產之理胎活則所生子日月已周臍系不養所以自下由之果實旣熟不俟剪折帯蒂自分若子死腹中則所生在母日月未足臍系尙固由之果實未熟枝末𨿽枯不折不離所以在母行之有法用之有度斯無虞矣凡審死胎當熟辯有姙之婦病胎隱伏不動難認存亡令生人以暖手就臍下欵欵按至胎處覺腹中冷應手是胎已死稍溫卽非更看姙婦外癥面靑舌冷舌下脈靑黒口穢气手指甲黒皆子死之候

附子湯治子死腹中產後气寒胎血凝沍子死難下破寒墮胎

附子【大者一枚生去皮臍切十片】生薑【五片】

水煎稍熱服經時不下服桂心湯

桂心湯治子死腹中產後气寒胎血凝沍子死難下寒墮胎

桂心【不見火】烏頭【大者一兩】

水煎稍熱連用三服

地黃酒治子死腹中未下

懷生地【酒洗搗取自然汁】

用酒煎沸和地黃汁連三服胎不下服牛膝湯

牛膝湯治子死腹中气血凝結致子難下

牛膝朴硝【三兩】川芎大黃【炒】桂心

蒲黃【五錢】懷生地【二兩】

水煎五錢去滓入朴硝一錢再沸服連進三服未下服後瞿麥湯

瞿麥穗湯治子死腹中三日不出母气欲絕

瞿麥穗【兩半】牛膝楡根白皮【一兩】木通

桂心【三分】

水煎五錢去滓服連進三服胎未下服後牛膝湯

牛膝湯治子死腹中滑气血破胞胎或子死壊爛母气悶絕者

牛膝【一兩】川歸桂心【三分】川芎蒲黃【五錢】硝石

瞿麥穗【二兩】

懷生地汁【一鐘】

水煎五錢入汁再沸連進三服惡血下子卽出也或胎已損令生人仔細探之勿令腐肉瘀在腹內出畢再一二服逐惡免生他病

薑汁酒治子死腹中气血凝滯不下

生薑汁【六分】雞子黃【三枚】白酒【三分】米醋【二分】

共酒醋同煎入薑汁二分再沸傾碗中入雞黃一枚乘熱打轉稍熱服須防依上法連進三服

牛尿塗治子死腹中二三日不下

牛尿

用之塗兒母臍腹上並左右少頃立出

水銀飲治子死腹中悶絕者

水銀【一兩】

飲下若母不知人事干開口灌下口漧不開當於鼻中灌下令頭稍仰銀入母腹中立出

又方

竈中黃土

研末用酒和服二三錢立下

息胞【卽胞衣不出】

論曰凡產子母已分而胞衣未下名曰息胞蓋由欲產之時用力太過產罷又被風寒冷气所侵血气凝澁乏力運用以致持久不惟有妨兒臍兼亦致害母命急須提掣產母使形體平正气息少待可以運動及以壯气益血湯散助之俾气血滑利其胞可下矣若初生產婦未經諳練見胞衣未下恐妨兒體輒便剪臍或誤牽斷或執握不固其胞直上掩心使不盡天年者多矣古人剪臍之法必用慣熟生人先備金銀銅鐵稱錘之類用軟熟衣帯一條結定以牽爲度所貴胞不上掩心也壯气益母湯治胞衣未下被風寒所侵血气凝澁或气少力乏不能運用胞衣停息

懷生地人參川歸【一兩】代赭石【醋淬五錢研】木香【一分】

生薑大棗水煎五錢稍熱服少頃又服以衣下爲度

牛膝湯治胞衣半出半不出或子死腹中著不下及二三日不產血气上衝

牛膝秋葵子楡白皮【三兩】懷生地【取汁三分】

水煎五錢入汁服

滑石湯治胞衣不出服之爛胞

滑石川歸炙甘艸【一兩】牛膝瞿麥穗【兩半】秋葵子【二合】

水煎五錢稍熱服少頃再服以下爲度

惡血不下盛於衣中

鹿角

剉爲細末用酒下一二錢以下爲度

麻子塗治胞衣不下

萆麻子【二十一枚】

去殻研如泥塗腳心衣下速去

又方治胞衣不下

水銀

用棗肉研不見星丸皂子大酒服一丸立下

冬葵子酒治衣不下令爛胞

葵子阿膠牛膝川歸【一兩】

共末酒下三錢

產後血運

論曰產後血下或多或少者皆致血運蓋血隨气行血多者气虛血少者气逆故也其候頭目旋轉精神昏憒沈黙不知人事治法虛弱者宜調气而益血气逆者宜調气而下血則運思過半矣

胡索湯治產後血運

胡索川芎【一兩】人參川歸牛膝【兩半】懷生地【二兩】

水煎五錢去滓入蜜少許稍熱服

益母艸飲治產後血運心煩悶亂恍惚如見鬼神益母艸汁【如無以土根汁代之】生地汁藕汁【半鐘】雞子白【三枚】童子便【一鐘】

將四汁煎沸入雞子白攪勻分三服連進

紅藍花湯治產後血少運悶嘔逆

紅藍花蘇枋木【一兩】

水煎四五錢稍熱服日二

姜黃飲治產後惡血上掩心如見鬼神欲死

生薑汁生地汁【一鐘】

用白酒一鐘同二汁煎十數沸稍熱服

醋雞子治產後血運迷悶不省人事唇口冷面靑

米醋【一鐘】雞子【生一枚】

將醋煎沸以雞子打破攪勻頓服

白芍湯治產後血運心中迷悶不知人錯亂少气白芍藥懷生地炙甘艸【一兩】丹參【五錢】

生薑水煎五錢去滓入蜜少許連進三服

產後語言妄亂

論曰憂愁思慮則傷心心虛故邪從之新產之人內亡津液而血虛志弱使人精神昏亂語言差謬恍惚不寧甚者變狂顚之癥治宜補血益心安心定志其病自愈白茯苓湯治產後血气虛弱精神不安言語錯謬白茯苓人參桂心澤防蒲黃【兩半】

懷熟地川歸麥門冬

逺志【一兩】

共末入蜜杵丸梧子大人參湯下三四十丸

白茯苓湯治產後心气不足血虛狂言

白茯苓熟地【二兩】人參甘艸防風

白薇

龍齒

獨活逺志【一兩】

水煎四五錢稍熱服

茯神湯治產後血虛狂言妄語心志不寧

茯神【二兩】人參白芍藥【兩半】桂心川歸炙甘艸【一兩】

生薑大棗水煎四五錢稍熱服日二

逺志湯治產後血虛心气弱爲風邪所搏語言妄亂逺志人參赤芍白茯子芩獨活炙甘艸

防風【一兩】

懷熟地【二兩】

水煎四五錢熱服日二

產後中風

論曰產後血气未完風邪乘之入於經絡則發爲痓其候口噤不開筋脈攣急面目防癖至於五臟六腑則隨所中而癥候出焉甚者瘈瘲直視角弓反張神志昏塞便溺遺失瘖不能言爲中風之證

小續命湯治產後失血中風口眼防斜冒昧不知痛處拘急不得轉側遺溺失音

麻黃【去根節二兩】人參附子川芎白術防己白芍子芩【一兩】桂心甘艸【二兩】

防風【兩半】

生薑水煎五錢服

大豆酒治產後中風背彊口噤或煩熱頭身皆重身癢及嘔逆直視皆風濕所致

大豆【三升】

炒令聲斷用酒五升沃熱豆中取豆汁服一鐘日飲五七次取防汗身才潤卽愈一則去風二則消血

麻黃湯治產後中風口眼防斜身背拘攣

麻黃【去根節】桂心【一兩】川芎白芍藥

防風【二分半】竹瀝【二合】白術【炒五錢】

生薑水煎五錢去滓入竹瀝半合二三服取汁

地黃酒治產後中風口噤筋脈攣急角弓反張

生地汁【二升】白酒【三升】生薑汁【二合】

用二汁煎數沸入酒再煎十數沸任性細飲數杯若冷多加桂心末二兩若熱多加藕汁二合

產後中風口防

論曰足陽明胃經入上齒中環出挾口環唇下交承漿手太陽經循頸上頰至目鋭眥此二經皆爲風寒所中使筋脈縮急牽引於頰故爲口防癖不正語言蹇澁目不能平視也

人參湯治產後中風口面防斜

人參白芍藥防己白術甘艸

防風麻黃【去根節】附子川芎子芩

桂心【一兩】

生薑大棗水煎三錢溫服

天麻散治產後中風口眼防斜筋脈不利

明天麻懷生地白僵蠶【糯米炒】胡索獨活防風川歸荊芥穗

桂心【五錢】

共末用酒下二三錢日二服

獨活湯治產後中風口面防斜

獨活防風川歸【兩半】川芎枳殻桂心【一兩】細辛【五錢】

蔓荊子【兩半】

竹瀝

水煎三錢去滓入竹瀝半合再沸服日二

竹瀝湯治產後中風口面防斜手足不隨語言謇澁昏昧

竹瀝防風麻黃【去根節兩半】升麻羗活羚羊角川芎桂心【一兩】杏仁【八十枚去皮尖炒研】

水煎三錢去滓入竹瀝半合再沸二三沸少頃再服取防汗差

地汁竹瀝飲治產後中風口眼防斜筋脈攣急

生地汁竹瀝【各半升】獨活【兩半】

用水二鐘煎獨活三錢去滓入地汁竹瀝各半合再二三沸溫服日二

產後中風角弓反張

論曰背爲陽腹爲陰陰陽之脈交相維持產後血脈不足風邪中於陽經使陽脈拘急反引腰背如角弓反張故以爲名

麻黃湯治產後中風角弓反張筋脈急痛

防風人參白術川芎甘艸川歸麻黃【去根節】桂心【一兩】附子漧薑【五錢】

杏仁【去皮尖炒四十枚】

水煎三錢服日二

白茯苓湯治產後角弓反張

白茯苓山梔仁川芎川歸炙甘艸【五錢】黒漧薑吳茱茰懷熟地桂心細辛【一兩】

水煎三錢溫服日二

黒豆酒治產後中風腰背反折筋急口噤

黒豆【小者二升】白酒【四升】

將豆炒香熟傾入酒中去豆用酒不拘時頻服一鐘服完再服後地黃酒

地黃酒治產後中風腰背反折筋急口噤

生地汁【二升】白酒【三升】生薑汁【二合】

先煎二汁數沸入酒再沸十數沸任意飲二鐘若冷多加桂心末二兩熱多加藕汁二合

產後蓐勞

論曰產蓐之後食飲起居失於常度使气血不得其養若血虛則發熱气虛則發寒气血俱虛則寒熱更作日漸羸瘦故爲蓐勞又產後惡露未盡亦令致此則時寒時熱腰腹刺痛甚者不能食食亦不作肌膚

懷熟地湯治產後蓐勞寒熱肢體痛力乏

熟地黃人參白術白茯苓牛膝

鼈甲淡竹葉桂心麥門冬川歸

甘艸【一兩】

水煎三錢溫服日二

赤芍湯治產後蓐勞疼痛寒熱頭目旋運多驚盜汗腹痛大便不利瘦劣

赤芍川芎人參丹皮參五味子白薇白茯麥冬甘艸川歸【一兩】熟地【二兩】

水煎三錢服

豬腎湯治產後蓐勞似瘧寒熱不能食

豬腎【一對】粳米白芍藥知母【三分】川歸【分半】蔥白【五寸】

水煮腎取汁入米煎三錢溫服日二

黃茋煮散治產後蓐勞肌瘦面無顏色或寒或熱肢痛頭疼心煩

黃茋鼈甲【一兩】人參白芍藥川歸

白茯苓桑寄生麥門冬熟地桂心牛膝

甘艸【五錢】

共末每用豬腎一對煮取汁入姜棗煎三錢溫服日二

白薇丸治產後蓐勞寒熱體虛瘦弱不思食

白薇附子熟地栢子仁鼈甲川歸肉蓯蓉黃茋人參白芍丹皮桂心石斛羗活【三分】

川芎甘艸【五錢】

共末蜜丸梧子大飲下三四十丸

產後大便不通

論曰大腸者傳道之官變化出焉產後津液減耗胃中枯燥潤養不足糟粕壅滯故令大便難而或致不通蓋新產之人喜病此者由去血過多內亡津液故也訶梨勒丸治產後大便不通

訶勒皮人參懷熟地大黃【酒炒】川歸大麻子【一兩】

共末入蜜杵丸梧子大米飲下三四十丸日二

人參丸治產後大便不通

人參檳榔【兩半】紫朴【姜炒三分】川歸【一兩】

郁李仁【去皮尖研五錢】

共末入蜜杵丸梧子大酒下三四十丸日二

大黃丸治產後大便祕澁不通

大黃【酒炒】赤芍藥川歸紫朴【姜炒一兩】枳實【炒】懷生地大麻仁【三分】

共末入蜜杵丸梧子大陳米飲下三四十丸

升麻湯治產後大便祕澁

升麻大黃【一兩】生地前胡【三兩】山梔

川歸【一兩】

水煎服

大腹皮湯治產後下血過多熱毒气結燥大便不通壅滯气悶腰痛脇脹

大腹皮【五枚】枳殻懷生地赤芍藥【一兩】

甘艸天門冬【三分】羗活

郁李仁秦芁【五錢】

水煎三錢溫服日二

蜜煎導法同上

白蜜【半斤】

慢煎令稠如硬餳搓指大長二寸內下部中仰臥效

烏梅導法同上

烏梅肉

爛搗如泥入蜜少許搓內下部中卽仰臥效

溫中丸治產後大便不通七八日以上者

硫黃【生用栁木椎細研】

以水浸炊餅糊丸梧子大用木香湯下一二十丸

中和散治產後大便不通及老少皆可服

附子【去皮臍】大黃【一兩同上俱半生半炒】

共末臨臥飲下二錢日二

產後乳汁不下

論曰新產水血俱下暴傷津液气脈未順所以乳汁不下若能調其衝任治手太陽少陰之經不足則乳脈自然流行若其經虛弱气脈閉而不通𨿽治之亦無益也豬蹄湯治產後乳汁少或不下

豬蹄【四隻用水五升煮取汁三升】木通漏蘆瞿麥穗【一兩】

用汁煎三錢溫服日二以效爲度

木通湯治產後乳汁不通

木通【兩半】子芩白芍藥桑皮漏蘆【一兩】甘艸

枳殻【炒五錢】

竹葉【一把】

水煎三錢溫服日二

萵苣子散治產後乳汁不下

萵苣子糯米粳米【半合】

水煎甘艸五錢取汁煎三味分三服

括蔞酒同上

括蔞

取大者一枚搗爛入白酒煎溫服以效爲度

魚灰散治產後乳汁不下

鯉魚骨

燒灰爲末酒下一二錢

產後妬乳

論曰气血流行上爲乳汁下爲月水上下通達不失常度是謂平人若不通而塞則爲痛熱气復來乘之則爲腫向之流行者今壅遏矣倘失調治則結硬成核身體壯熱盛則憎風遂爲乳癰世傳治結乳閉乳亦卽爲妬乳者此也

升麻湯治產後妬乳乳汁不泄結成癰腫熱痛升麻參白芍藥生地黃甘艸

連翹瞿麥穗【一兩】射幹【五錢】

水煎三錢溫服日二

二灰散治乳汁不下結滯不消熱腫

蔓荊子皂莢刺【各燒灰存性一兩】

共研勻用酒下一二錢日二

升麻傅治妬乳結成癰腫

升麻木香檀香【五錢】

各用成塊砂盆酒磨相等用翎傅乳上

天麻艸洗治妬乳成癰腫或已破膿血未散

天麻艸【不拘多少】

用水煎濃汁頻洗患上日三四次差

產後乳結核

論曰產後乳結核者以血气虛弱風邪搏之乳脈凝滯故結而爲核日久不差蘊積生熱熱勝則腫腫甚則成癰也

枳殻湯治產後乳結核或成癰腫發熱疼痛

枳殻木通人參白蒺藜【炒去刺】桂心烏雞骨【醋炙】白芍藥川歸黃茋大黃【炒一兩】

水煎三錢溫服日二

麥門冬湯治產後乳結核及欲作癰腫痛

麥門冬【去心】子芩木通白芍藥人參赤茯苓甘艸綿黃茋桑寄生防風【一兩】

大棗水煎五錢去滓入沙糖二錢攪服

川歸散治乳結核堅硬

川歸人參白芍藥枳實【麩炒三分】木通白蒺藜【炒】烏雞骨【醋炙】黃茋【一兩】桂心【五錢】

共末酒下一二錢日二

產後乳結癰【乳癰並結核詳見乳癰門】

論曰產後衝任不足气血俱虛其熱潛行入於足陽明之脈其直行者從缺盆下乳內防下挾臍入气街中衝脈者起於气沖並足陽明之經夾臍上行至胸中而散其經爲邪熱攻衝則血爲之擊气爲之畱滯擊則痛作畱滯則腫生內經所謂榮气不從逆於肉理乃生癰腫產後多有此疾者以乳汁壅積與气相擊故也黃茋湯治乳結核腫痛煩熱漸成癰

黃茋生地黃升麻麥冬【兩半】人參赤茯苓【一兩】逺志

川歸白芍藥甘艸【五錢】

水煎三錢溫服日二

白芍湯治乳結癰腫毒敗壊不散發熱疼痛

白芍藥人參赤茯苓生地黃川歸黃茋麥門冬甘艸桂心【一兩】

生薑大棗水煎三錢去滓入朴硝五分沸服日二

甘艸飲治乳癰熱痛未結膿者

甘艸【五錢半生半炙】括蔞【一枚去皮】

用酒甘艸取汁入蔞瓤再煎服

括蔞散治乳癰膿潰未潰熱痛不已

括蔞【二兩】防風人參細辛紫朴

黒漧薑敗醬桔梗【一兩】

共末用酒下二錢日二

黃茋膏治乳癰欲結未結膿攻痛

黃茋白芍藥川芎子芩防風川連白斂川歸【一兩】

共末用雞子白和塗患上日二易

聖濟總錄纂要卷二十四﹤子部﹐醫家類﹐聖濟總錄纂要﹥

欽定四庫全書

聖濟總錄纂要卷二十五

休寧程林纂

小兒門

小兒初受气法

小兒受气在娠一月胚二月胎三月血脈生四月形體成五月動六月筋骨立七月毛髮生八月臟腑具九月穀气入胃十月百神備而生生後六十日目瞳子成能頦笑識人百日任脈生能反覆百八十日尻骨成能獨坐二百十日掌骨成能匍匐三百日髓骨成能倚立三百六十日爲一期膝骨成乃能行立此是定法若有不依期者必少壽也

小兒相法

兒生枕骨未成者能言而死膝骨不能成者能踞而死掌骨不成者匍匐而死踵骨不成能行而死胸骨不成者能立而死又初生頭四破者不成啼聲散者不成汗不流小便凝如脂者不成此其大略也

浴兒法

初生浴兒用豬膽汁一枚投湯中令終身無瘡疥湯中勿加生水浴訖斷臍

生三日浴法

桃李梅根【二兩】

水煎浴之去不祥令無瘡疥【或入麝香少許】

虎頭骨湯浴法鎭心安神永無驚風顚癇瘡疥癰癤之患

虎頭骨【五兩】赤金【十兩】白芷【二兩】苦參【四兩】

水煮入豬膽汁浴兒

口噤

論曰凡兒初生便口噤不能飲乳者此由在胎時母臟腑有熱薫蒸胞胎熱气入兒心脾致初生後熱結於口防生口中如黍米大令兒不能吮乳名曰口噤

竹瀝飲治口噤體熱

竹

一合水頓令溫分三服徐徐灌下差

又方治小兒口噤病在咽中如麻豆許令兒吐沫不能哺乳

雄防屎

一枚研塗舌上與兒飲差

撮口

論曰小兒初生未滿七日面赤喘促啼聲不出乳哺艱難名曰撮口蓋因胎中受風挾熱始生之時气血未定洗浴當風掤抱失宜致成斯疾最爲急切宜速治之麝香散治初生胎熱撮口

麝香丹砂【一分】蛇脫【一尺許炙赤研】

共研津液和塗兒唇口上五七次

牛黃竹散治胎風熱撮口發噤

牛黃【一分】竹【半合】

用和黃一字服之三四嵗兒服二字良

鵝口

論曰小兒初生口中有白屑如粟米狀鼻外有瘡至舌上又生瘡謂之鵝口此由胎中稟受穀气偏多旣生之後心脾气熱上燻於口致成斯疾蓋心主舌脾之絡脈散於舌下故也

爪斷法治小兒初生連舌下有膜如石橊子者中膈連舌下致令兒語不發舌不轉也

以爪甲摘斷令防有血出無害若血不止可燒亂髮灰塗傅卽差

鵝口

栗房

用井華水濃煎汁以綿纒筯頭拈拭之如無栗房以木代用

白礬散治鵝口不能吮乳

白枯礬丹砂【一分】

同研細舌上日二夜一

又方

白鵝屎

用水絞取汁塗口中舌上下良

重齶

論曰小兒初生上齶有物脹起若懸癰或如蘆萚盛之狀者名曰重齶此乃脾胃挾熱血气不能収斂令口中舌下或在齶頰如吹脬速宜以綿纒長鍼防露鋒芒刺腫上決去惡血則其病可消若再生再刺不爾則脹滿口中妨害乳食呼吸不可少緩也

二乳飲治小兒重齶

驢乳豬乳【二合】

以二乳和煎頻服一二匙良

又方治小兒重齶

蛇脫露蜂房【各燒灰】

研勻塗口中差日二

臍風

論曰初生斷臍後臍瘡未愈不可令犯風邪及浴水入瘡濕冷掤抱皆致臍風其候臍腫多啼甚則風行百脈口噤不乳身體反彊乃致不救

錦白散治初生七日臍風發腫欲落者

錦帛【燒存性一錢研】雄鼠屎【七枚炒研】麝香【少許】

大棗肉【三分】

共末臍欲落不落用末之忌見外風

川栢散治臍風汁出不止

川栢【兩半】亂髮灰【一分】釡黒煤【三分】

共研末傅上良

解顱

論曰腎爲一身之骨髓腦爲髓海若腎气和平則骨髓充足骨髓充足則顱圓滿若腎气不足則骨髓不充年𨿽長大其頭縫尙開故名曰解顱又名解

細辛散治解顱

細辛桂心漧薑【炒五錢】

共末用乳汁和傅上日二三

封散治門開解

栢子仁細辛白芨防風【一兩】艸烏【五錢】

共末乳和傅開處

蟹足散治門開解

蟹足【炙】白斂【五錢】

共研末用乳汁和傅開處日二

甘菊湯治小兒鼻中多涕是腦門爲風所吹

甘菊花炙甘艸【一兩】防風【五錢】山茰肉【四錢】

水煎二錢服日二

合散治門不合

防風白芨栢子仁【一兩】

共末用乳汁和塗以合爲度日二三

雞血塗治腦長不合

丹雄鷄

就兒上刺冠令血滴上以赤芍藥末粉之日二

蛇脫膏塗治腦長髮大開不合臂脛不能勝頭

蛇脫【燒灰】

研末以豬頰骨髓少許和塗上日二次差

陷

論曰人之沖气內於胃上通於頂小兒胃气沖和則腦髓充足頂自合若胃熱薫蒸腑臟竭渇而引飲或致泄痢則腑藏血气虛弱不能充髓腦所以陷也生地散治小兒臟腑壅熱气血不榮致陷者

懷生地【二兩酒洗】烏雞骨【酥炙一兩】

共爲末用米飲下一錢日二兒小者服三五分以差爲度

狗頭骨塗治小兒胃虛气血不充陷

雄狗頭骨【酥炙黃】

研末以雞子白和塗上日二三以差爲度

地黃丸治小兒胃虛血气弱不充足陷

懷熟地白術白芍藥川歸【五錢】桂心【一兩】

共末入蜜丸如黍米大飲下一二十丸日二

急驚風

論曰小兒急驚之狀身體壯熱痰涎壅滯四肢拘急筋脈牽掣項背彊直目睛上視牙闗急謂其發動掣急故名急驚此因心絡受邪所致蓋心藏神而主血小兒血气不和宿有實熱若爲風邪所乘則熱盛血亂血气相並則神捨不安故卒然而驚古人所謂陽癇是也龍齒散治小兒急驚風四時傷寒壯熱口焦漧目翻露搐搦昏迷

龍齒【二錢】丹砂麝香【五錢】鉛霜【三錢】

共末研勻用水煎金銀蔥白湯下三五分汗出立愈

黒神丸治小兒急慢驚風

牛黃麝香冰片靑黛【五分】膩粉【二錢】

蘆薈京墨使君子白面【一錢】

共研陳米糊丸芡實大薄荷湯下一丸

蠍稍散治小兒急慢驚風

蠍稍烏頭尖【七枚】丹砂【五分】附子【生一分】

半夏【一枚】

共末栁枝湯下

慢驚風

論曰小兒慢驚者癇病發於陰也由在胎時稟受不足心气虛弱外中風邪入於臟腑其發則手足瘈瘲頭目搖動牙闗噤神情如醉休作有時潮搐不定謂之陰癇治則外以灸法內以藥餌臨機應變可謂上工若癥見息髙魚口泄瀉遺尿者皆所不治

羌活丸治小兒慢驚風兼內外俱虛

羌活防風人參獨活桂心【一分】硫黃水銀【二錢】白附子【五錢】全蠍白僵蠶【一分】

共末棗肉丸小豆大防風湯下一二丸

全蠍散治小兒慢驚風兼內外俱虛

全蠍【五枚】乳香細辛【一分】靑黛白附子【五錢】

共末冬子湯下

珍珠丸治小兒慢驚風

珍珠牛黃丹砂雄黃膩粉【一分】

共末研勻用陳米糊丸小豆大用薄荷湯下五七丸日二

睡脾散治小兒慢驚風

人參半夏膽星山藥全蠍

薄荷【一分】桑螵蛸【四枚】

共末入麝香少許拌勻用粟米飲下五分

釣藤煎治虛風慢驚

釣藤防風川芎天麻麻黃【一分】蠍稍荊芥穗蟬脫【五錢】冰片麝香【一字】白僵蠶薄荷心【各二十一枚】

共末入蜜杵丸皂子大用荊芥薄荷湯下一丸

天竺黃散治小兒慢驚風經久不差

天竺黃人參使君子炙甘艸蠍稍胡黃連【一分】冰片麝香【五分】半夏【姜炒二枚】

藿香【五分】

共末蜜湯下三五分

天瘹

論曰小兒卒然驚悸眼目翻騰壯熱不止四肢抽掣上仰如釣縛之狀名曰天瘹乍作乍止此風熱痰涎之所發也良由乳母恣噉五辛熱酒之類毒熱气流入乳中因卽乳兒兒飲熱乳腑臟風熱脾胃生涎痰涎旣生必壅滯不得宣通致令心神不寧爲天瘹之病

赤靈丸方治小兒天瘹癇病急慢諸風

丹砂【研水飛過】人參【各一兩爲末】酸棗仁【研二兩】

乳香【研半兩】白面【二錢】

生蜜和膏入新竹筒內以油紙封紮定坐飯甑上炊俟飲熟爲度分作三十丸每一丸分四服薄荷湯化下更量兒大小服之

白僵蠶散方治小兒天瘹

白僵蠶【炒】馬牙硝郁金幹蠍【去土炒各半兩】

爲散每服一字匕乳汁調服甚者半錢不拘時候

天南星散方治小兒天瘹

天南星【大者一枚掘地作坑安磚子一片先用火燒赤後放南星於熱磚上用酒半升傾天南星上卽用盞子蓋之候冷】

爲散每服一字溫酒調下二嵗以下用乳汁調

備急塗頂膏方治小兒天瘹

烏頭【末】蕓薹子【末各二錢】

每用一錢新水調兒頂上

諸疳【以下原缺今補時方】

論曰疳之爲病多矣錢氏謂二十以下爲疳二十以上爲勞二癥同出而異名也總之不外毛髮焦稀口嚵唇白眼昏脊聳肚脹腸鳴或食炭米泥土等物又有五疳之分心疳卽驚疳其癥壯熱臉赤唇紅口瘡盜汗煩渇便赤虛驚是也肝疳卽風疳其癥搖頭側目白膜遮睛筋靑燥渇汗多下痢是也腎疳卽急疳其癥腦熱肌削手足如冰寒熱時來滑泄肚痛口漧爪黒是也肺疳卽气疳其癥咳喘逆皮膚粟立口鼻作癢生瘡流涕咽喉不利是也脾疳卽食疳其癥身黃困倦肚大腳細水穀不消瀉下酸臭是也此五臟成疳之謂也其外又有脊疳腦疳虫疳蛔疳之不同疳渇疳瀉疳腫疳勞之各異然詳其始幼者不出哺乳失常大者不過甘肥無度所致總在隨癥斟酌治之不可執一端以誤事也蓋疳者幹也因脾胃津液枯涸治宜調補胃气爲主

福建剪紅丸治小兒疳積初起各種疳癥皆宜服之檳榔【一觔】

大黃【一觔】

牽牛末【一觔】雷丸【五錢】三稜【六兩醋炒】術【六兩醋炒】貫眾【五錢炒】商陸【五錢炒】沈香【五錢】

藿香【五錢】

木香【一兩五錢】丁香【三錢】靑木香【三兩】香【五錢】

香附米【二兩】生漆渣【四兩】棟樹根【八兩】牙皂【八兩煎汁】茵陳【八兩煎汁】金毛狗脊【二兩煎汁】

不煎汁者各爲細末再用使君子肉二兩同大黃好酒浸一日夜先放栢葉於鍋底次放大黃使君子肉在上酒煮三炷香取出二味曬榦爲末各色先以一圈者檳榔牽牛末跌起次用二圏者次用三圈者次用四圈者將前汁跌爲丸以百艸霜爲衣看兒大小虛實自一錢至三錢止空心溫茶送下

蘆薈肥兒丸治諸疳並鼻下生瘡愛喫泥炭米土諸物神效

五穀虫【二兩煆】蘆薈【一兩】胡黃連【炒一兩】川黃連【薑汁炒一兩】銀柴胡【炒一兩二錢】扁豆【炒二兩】山藥【防炒二兩】山查肉【飯鍋內蒸透二兩五錢】蝦蟇【肥大者四隻煆】肉防【面裹煨去油七錢】檳榔【六錢】史君子肉【炒一兩五錢】神麯【炒二兩】麥芽【炒一兩六錢】鶴虱【炒八錢】蕪荑【炒去皮膜一兩】硃砂【二錢】麝香【五分】

共爲細末醋糊爲丸如黍米大每服大者二錢小者一錢米飲湯下

蒸雞丸治腎疳成勞骨蒸潮熱盜汗瘦弱腹急面黃食不生肌日哭夜啼

黃連柴胡蕪荑鶴虱秦芁

知母丹參史君子肉【等分】

右爲末用黃雄鷄一隻重一斤者籠之用大麻子飼之五七日去毛令淨於背上開一孔去腸肚拭漧入前末藥於雞腹內以綫縫之先以黒豆鋪三寸於甑底再安雞於甑中仍以黒豆蓋滿自朝蒸至晚候溫冷取雞肉研爛同前末藥入酒麵糊丸如赤豆大二嵗者米湯吞服二十丸十五嵗溫酒吞五十丸忌豬雞肉

無辜疳

論曰小兒病面黃髮直時時壯熱飲食不生肌膚頭項生核狀如癅贅以無辜而得故名無辜疳由小兒嗜肥甘過多虫因甘動內緩脾气飲食不調所致也治之當如治諸疳之法凡小兒頭項有核如彈丸按之虛輭法當去之爲此核初生輭而不痛中有虫如米得熱气則能蔓生蝕小兒腑臟故外證肌瘦倅毛髮聳直下痢膿血體常瘡痍膿漏不已也【無辜疳者言天有鳥名曰無辜晝伏夜遊洗浣衣被露之經宿或遇此鳥飛從上過將衣被與小兒穿臥便令兒有此疾古人立言必有所據】

丹砂丸方治小兒一切無辜黃瘦腹痛疳痢或有虫冷熱悉宜治之

丹砂雄黃幹蝦蟆【一枚去頭足塗酥炙焦爲末研】

石菖蒲

漏蘆【各一兩】麝香【一分研】

以菖蒲漏蘆爲末與餘四味入乳缽同研勻再羅粟米飯爲丸如麻子大每服二丸米飲下空心後午各一服隨兒大小加減

蘆薈散方治小兒無辜疳气寒熱積滯不化心腹脹痛

蘆薈【研】人中白【研】蝦蟆【炙黃各半兩】麝香【研一分】

爲散再合研令細每服一字至五分熟水調下不拘時日二服後當下惡物量大小加減

鼈甲丸方治小兒無辜疳

鼈甲【醋炙黃去裙】黃連桔梗【炒】夜明砂【各一兩】訶梨勒皮【一兩半生一半熟】麝香【一分】幹蝦蟆【雄者一枚塗酥炙黃】

爲末以糯米飲爲丸如菉豆大粥飲下七丸疳痢亦宜服日三量大小加減

哺露丁奚

論曰小兒乳哺不調傷於脾胃脾胃衰弱不能飲食血气減損不榮肌肉而柴辟羸露其臟腑不宣暢則吸吸苦熱謂之哺露也【丁奚者黃瘦腹大頸小與無辜哺露二候大體相似以輕重立名也】十全丹治丁奚哺露

陳皮川芎靑皮莪術【煨】五靈脂

白豆防檳榔蘆薈【各五錢】木香

史君子蝦蟆【各二錢】

右爲末豬膽汁浸糕糊丸麻子大每服二十丸米飲下有熱薄荷湯下

赤芍藥丸治小兒丁奚𨿽食不生肌肉腹大食不消化

赤芍大黃【防炒】鼈甲【醋塗炙令黃去裙欄各三分】

桂心柴胡赤茯苓【各等分】

右件藥搗爲末鏈蜜和丸如麻子大每服五丸日三服

人參丸治小兒羸瘦腹大靑筋及丁奚等病

人參麥冬【去心】半夏【湯洗】黃茋大黃【防炒】茯苓柴胡黃芩【各三分】

甘艸【炙】

芎防【半兩】

訶梨勒【煨用皮】

鼈甲【醋炙黃去裙邊各一兩】

右件藥搗羅爲末煉蜜丸如麻子大一二嵗以粥飲下三丸四五嵗五丸日三服量意加減用

嘔吐

有物有聲名曰嘔有聲無物則曰漧嘔有物無聲曰吐皆因胃气不和陽明之气下行則順今逆上行則嘔吐有因胃寒胃熱痰水宿食气攻之癥有乳吐熱吐寒吐冷吐傷食吐傷寒吐各受癥不一治法不同但兒啼未定气息未調遽以乳飲之其气尙逆乳不得下停滯胃中則令嘔吐又乳母貪涼冷气入乳兒若飲之亦生嘔吐或因宿食未消或解脫衣服因受風冷之气入於腠理則腹脹痛嘔吐熱吐者先去風痰冷吐者宜固胃气痰吐宜下其痰次與固正气之藥食吐者當與塌气諸癥豈可一槪治之吐瀉不止脾虛生風眼開風驚眼合慢驚慢脾當要固養正气若仍以驚藥治之則死不旋踵若不參詳治療豈不誤哉

加味二陳湯治胃有熱膈上有痰以成嘔吐

半夏【制】橘紅茯苓甘艸【炙】黃連【薑汁炒】山梔子【炒黒】

生薑【各等分】

水一鐘煎至六分緩緩熱服

加味理中湯治寒痛嘔吐

人參白術漧薑甘艸丁香

右藥各等分用水一盞半煎六分熱服

藿香正气散治小兒風寒嘔吐

藿香紫蘇陳皮桔梗大腹皮甘艸茯苓厚朴白芷半夏麯

右剉爲末每服二錢加姜一片棗一枚水一盞煎至六分去滓溫服

竹茹湯治小兒積熱嘔吐

葛根【三錢】半夏【制】竹茹【各二錢】甘艸【一錢】

共爲末用水一盞半煎八分去滓臨服加生薑汁一茶匙

朱沈丹治小兒嘔吐不止

硃砂【二錢半】沈香【三錢】藿香【三錢】滑石【半兩】

丁香【十四粒】

右爲細末每服半錢用新汲水一盞芝蔴油摘成花子抄藥在上須防墜濾去水卻用別水空心送下

紫金核治小兒一切嘔吐

半夏【湯洗姜制】人參白術木香丁香【各二錢半】藿香【三錢】

右爲細末稀麵糊爲丸如李核大後用沈香一錢爲末硃砂一錢水飛二味同研勻爲衣陰漧每服一丸用小棗一枚去核納藥在內濕紙裹燒熟嚼與小兒服後以米飲壓之

聖惠散治心神煩熱嘔吐

麥冬【半兩】淡竹茹【半兩】甘艸人參茅根陳皮【去白各五分】

右爲末每服二錢水一盞姜三片煎至五分溫服日二三服

緑豆飲治嘔吐誤服熱藥

緑豆粉【一兩】黃連漧葛甘艸【各五錢】

右除豆粉外余藥三味共爲細末入乳鉢同菉豆粉杵勻每服半錢至一錢溫豉湯調服

噦【吐哯】

論曰小兒初見乳自流出謂之哯哯之不已謂之吐吐之不已則作嘔吐嘔吐不已則傳之不已卽作噦自嘔噦皆有出聲動气嘔者口開而作者心胸上下气逆鬱結噦者無物可出卽膈虛胃寒引气噦噦作聲皆由哺乳冷冷乳入胃與胃气相逆冷傷胃气不得宣通故作噦也此候若不調和胃气養正祛邪須防癥變而慢驚慢脾風者立至也

又曰小兒哯嘔吐噦四癥皆胃有傷而發哯則如檐水射出嘔則開口而作吐者吐出有物噦者無物可出失於調治則慢驚由此而成四者之候𨿽同而毎癥之寒熱虛實有異必須察其脈癥以治之

六君子湯治小兒胃寒作噦

人參白術【土炒】茯苓甘艸【炙】陳皮

半夏【制各等分】

右剉咀加姜三片水二鐘煎八分溫服

泄瀉

論曰小兒肌膚脾胃脆弱若解脫不時風邪易侵客於肌肉於胃經則爲胃風其狀腹善滿食寒則泄診形瘦腹大蓋足陽明胃之經其支者起胃下口循腹裏下至气沖故風冷入中則腹善脹大又胃爲水谷之海得寒則食物不化气血損故泄瀉而形瘦也

胃風湯方治小兒胃風泄痢腹脹腸鳴

人參白茯苓川芎桂心白芍藥

當歸白術

每服一錢入粟米半匙同煎溫服空心食前日二以意加減

訶梨勒湯方治小兒胃風腹脹得冷則泄痢

訶梨勒【煨用皮】當歸【炒】黃連【炒各一兩】

甘艸【炙】

木香

漧薑【各等分】

每服一錢水煎放溫不計時候服

厚朴散方治小兒腸胃風冷泄痢水谷腹脇脹滿不欲食

厚朴【薑汁炙香】黃連【各半兩】丁香肉豆防

當歸

木香

龍骨白術【各一分】

爲散每服半錢以粥飲下食前服日三量意加減

洞泄注下

論曰小兒下痢不止食已卽泄名爲洞泄注下此由風邪客於腸胃方春之時爲風冷所傷藏在肌肉至長夏陰气方盛或因飲食居處不愼復被風冷入於腸胃其病下痢冷盛則重故爲洞泄注下俗謂之水谷痢是也病本於風若甚則變胃風證

艸豆蔲湯方治小兒洞泄不止

艸豆蔲【二枚去皮】髙良姜人參甘艸【各一分】幹木【一分】白茯苓桔梗【炒各半兩】

每服一錢生薑七片水煎分三服乳食前各一量加減

梁米湯方治小兒洞泄注下水谷不分

粱米稻米黍米【各三分】蠟【如半彈大】

以東流水二升煮米三沸去滓畱汁煮稻米三沸去滓復以汁煮黍米三沸去滓置蠟於汁中和之候蠟消放溫每以半合分爲二服空心午後各一更量兒大小加減

厚朴湯方治小兒泄瀉不止

厚朴【薑汁炙】黃連【去須各一兩】

一二嵗兒毎用一錢姜二片水煎分溫二服空心日午各一量大小加減

黃連丸方治小兒腸胃虛寒洞泄下痢腹痛

黃連【炒半兩】漧薑吳茱茰【炒各三錢】肉豆蔲【三枚】艸豆蔲【一枚】

爲末燒粟米飯和丸如菉豆大每服七丸乳食前米飲下量兒大小加減

燕口瘡

論曰小兒燕口瘡者口吻兩際瘡生如燕口世亦謂之肥瘡此由脾胃客熱上衝口唇燻發爲瘡或者以燕泥和麝少許之甚良蓋治之以其意也

胡粉散方治小兒燕口瘡

胡粉【炒研一分】黃連末【半兩】

二味同研勻以少許瘡上

治小兒燕口及口內生瘡方

羖羊髭【燒灰】

一味研細以臘月豬脂和日三四上塗之

又方

雞膍胵黃皮【不拘多少燒灰】

一味研爲末以乳汁調半錢日三

黃檗皮散方治小兒燕口瘡

用黃檗皮爲末甑汁調塗瘡上差

語遲

論曰心爲言肝爲語其經屬於手少陰足厥陰其气上通於舌舌者聲之機若稟受之初母懷驚怖則子之心火不足而肝木弱令機闗不利气不宣揚而語遲期者有經數嵗月而不能言者

雞頭丸方治小兒諸病後六七嵗不能語

雄鷄頭【燒炙一枚】鳴蟬【去翅足炒三枚】甘艸【炙半兩】

麥門冬【一兩半】大黃【炒一兩半】當歸【三分】黃蓍【三分】川芎【三分】逺志【去心半兩】木通【半兩】人參【一兩】

爲末鏈蜜丸如菉豆大每服以粥飲送下五七丸量兒大小加減不計時候

菖蒲丸方治小兒五六嵗不語

菖蒲人參黃連【各半兩】丹參赤石脂【各三分】天冬【去心】

麥門冬【去心各一兩】

右爲末鏈蜜丸如菉豆大每服五七丸溫水下不拘時候日三量兒大小以意加減

齒不生

論曰牙齒是骨之所終髓之所養手陽明足陽明之脈並入於齒若血气充實則骨髓彊盛𨿽其齒損落猶能更生也若虛弱者血气衰耗風冷乘之致令齒久不生假令生者或齲或虫落不能復生也

治小兒牙齒不生方

雄鼠糞【二七枚】

一味每日用糞一枚齒根上拭至二十一日其齒卽生

又方

道傍遺稻粒

一味於齒根落處三七下其齒自生

治小兒齒不生無問逺近皆得便生神效方

雄鷄糞【二七枚頭尖者】雌雞糞【二七枚頭圓者】

右二味用火燒灰存性先用鍼挑開齒齗上後以雞糞灰防之

涎液不収

論曰小兒因气不升防膈脘痞滯致令乳飲不化流入胃中隨气上溢故令多涎其候胸滿短气飲食遲化內經謂脾爲涎當調脾胃升防其气則病可愈

半夏丸方治小兒脾胃气不升防气溢於上涎液不収

半夏【炒一兩】白礬【生研半兩】

先以半夏爲末再入白礬和勻麵糊和丸如粟米大每服五七丸量輕重加減食後臨臥姜湯下

桑白汁方治小兒脾熱乳食不下胸膈痞悶涎溢不収

新桑根白皮【不計多少細剉】

自然汁塗於兒口內立效如無新桑根白皮取幹者一兩細剉用水一盞煎一半放溫塗兒口亦可是書三副湊合仍缺小兒方五卷【一百七十三卷至一百七十七卷止】余於祕閣內府江浙齊梁諸鑑古家徧訪無有藏本欲補全而未能同學項視庵搜求小兒今古方論補全五卷議論簡要方法詳明可稱全璧矣諸疳以下卽其所補也

聖濟總錄纂要卷二十五

欽定四庫全書

聖濟總錄纂要卷二十六

休寧程林纂

神仙服餌門

神仙服艸木藥石

論曰神仙服艸木必取其柯葉堅固形質不變若松栢茯苓之類其意蓋以延年益壽爲本至於其他非具五行之秀則必備四气之和其意深矣千金謂服餌大法必先去三虫三虫旣去次服艸藥艸藥得力次服木藥木藥得力次服石藥精麄相代由麄以至精其序不可紊也

黃精丸方延年補益療萬病

黃精【十斤洗令淨蒸爛熟】白蜜【三斤】天門冬【三斤去心蒸令爛熟】

拌和令勻置於石臼內搗一萬杵再分爲四劑每一劑再搗一萬杵取出丸如梧桐子大每服三十丸溫酒下日三不拘時

兔絲子丸方明目進飲食益精壯下元

兔絲子【一斤酒浸三日控榦搗末】甘菊花【去土搗末】

拌和令勻鏈白蜜爲丸如梧桐子大每日淸晨至晚後食前以溫酒送下二十丸至三十丸進食倍常頻頻泄气是藥之應若諸般眼疾黒花昏暗者並宜服之

黃精酒方延年益壽返老還童除萬病

黃精【五斤】天門冬【去心三斤】松葉枸杞根【各五斤】

搗爲麄末以水三石入前藥在內煮二石用糯米一石細面麯半秤蒸米麯入在前藥水中封閉二七日熟任性飲之

地髓散方長年保命

生漧地黃【四兩】香附根茜根地骨皮【洗焙】庵防子

茅艸根【各一分】

右六味擇日修合春用甲子夏用丙子秋用庚子冬用壬子搗羅爲細散每日早晨溫酒調下一錢匕午後再服五十日後諸疾不生身體輕彊養血去風治吐血衂血失血諸疾

靈仙散方輕身延年卻老還童

白茯苓【一兩】巨勝子【酒浸半斤九蒸曬】天門冬【去心】白術

杏仁【去皮尖】

漧黃精【各一兩】

右六味搗羅爲細散每於食前水飲下三方寸匕日二服或以蜜丸如赤小豆大每服三十丸溫水下

松實丸方延年復命

松實栢實【淨揀各三兩】松脂【鏈成十斤】甘菊花【五升】

爲細末鏈蜜和搗五六百下丸如梧桐子大每日食後午前溫米飲下二十丸漸加至三十丸至百日不饑顏色光潤

胡麻散方益壽延年去客熱

胡麻子白茯苓生漧地黃天門冬【去心各八兩】

爲細散每服方寸匕食後溫水調下

芡實散方河上公益壽延年

幹雞頭實【五兩】忍冬莖葉【揀無虫污新肥者】幹藕【各一斤】

三味於甑內炊熟暴漧搗羅爲細散每日食後新汲水調下一錢

益壽地仙丸方

甘菊花【三兩】枸【二兩】巴防天【二兩】肉蓯蓉【酒浸一宿洗淨切片焙漧四兩】

爲末鏈蜜和丸如梧桐子大每日空心鹽湯或酒下三十丸久服淸頭目補益丹田駐顏潤髮春秋枸杞菊花加一倍冬夏蓯蓉巴防加一倍服餌勿令斷絕

辟穀木耳丸方

木耳【搗末】大豆【炒熟搗末八兩】大棗【煮熟去皮核研一斤】

三味鏈蜜和丸如雞子大有食日服一丸無食日服二丸逄食卽食無食亦不饑矣

服松脂辟穀不老方

松脂【五斤】桑灰汁【一石】

二味以灰汁一斗於釡內煮松脂三五沸取接置冷水中候凝復煮之如此十度乃止逐度易灰汁並換冷水其脂白矣取鏈成白脂研羅爲末毎服一匙頭以酒或米飲調下空腹日午近晚服若至十兩以上不饑一年以後夜視明目久服不老

絕谷升仙不食方

松實【去皮】菊花【等分】

二味爲末鏈過松脂和丸如梧桐子大或鏈蜜爲丸毎服十丸酒下日三服可至二十丸亦可作散服二錢空心日午近晚各一服

天門冬丸方辟穀延年

天門冬白茯苓白蜜白蠟白羊脂【去膜各一斤】

先搗羅天門冬茯苓二味爲末次以淸酒五升入大鐺中煎三沸內羊脂煎三五沸又內蜜並蠟煎五沸掠去沫次入天門冬茯苓末用栁木箆不住手攪令勻火勿令猛候煎成膏可丸乃丸如櫻桃大又取大杏仁一升浸去皮尖雙仁研如膏傾入淨通油瓷缾內坐慢灰火中內前藥丸子於杏仁膏中養令色白卽取離火每服三丸空腹溫酒下

廣福延齡丹方去三尸潔臟腑鎭七魄明耳目丹砂【研】雄黃【研如粉】人參白茯苓【各二兩】白術

乳香【研四兩】

右六味各搗研爲末和勻入銀器中用白蜜和如稀膏以油單封口又以水和白面裹器物外厚兩指許每日於飯上炊候飯熟取下如此半月如藥幹更入蜜丸如梧桐子大空心溫酒下二十丸忌羊血其功甚大

神仙巨勝丸方輕身壯陽卻老還童去三尸下九虫除萬病【卽黒芝麻】

巨勝【二斤酒浸一宿九蒸九曬】牛膝【酒浸切焙】巴防天

天門冬山藥栁桂熟漧地黃酸棗仁覆盆子兔絲子【酒浸別搗暴漧】逺志【去心】菊花人參

白茯苓【各一兩】

揀擇淨爲末鏈蜜丸如梧桐子大毎日空心溫酒下二十丸服一月身輕體健萬病不侵

靑元子返童散方輕身延年除百病去三尸

天門冬人參白茯苓麥門冬白菊花【各六兩】

爲散每日溫酒或飲調下三錢不拘時服三年身輕

補益門

平補

論曰一陰一陽之謂道偏陰偏陽之謂疾不明乎道未有能已人之疾者世之貪藥石惟務酷烈非徒無益反傷和气故方論平補之法欲陰陽適乎其中也

平補五臟延年治百病方

兔絲子【酒浸七日炒黃三兩】覆盆子車前子

巴防天逺志

生地黃白術

細辛【去苗葉】何首烏菖蒲地骨皮

牛膝【一兩】續斷菊花【去梗蕚各一兩半】

除菊花外以溫水和酒少許洗過焙漧杵羅爲末鏈蜜丸如梧桐子大每日空心常服三十丸男子鹽湯下婦女醋湯下午食前更一服至十服其人病有發時是藥動病本功應也

枸杞丸方平補心腎延年駐顏

枸杞子肉蓯蓉【酒浸一宿】菊花黃蓍【塗酥炙】桂心牛膝【酒浸一宿】生漧地黃【酒浸一宿】逺志山藥【各一兩】人參白茯苓栢子仁【炒酒浸各一兩半】

右爲末以浸藥酒煮麵糊丸如梧桐子大每服空心酒下三十丸鹽湯下亦可

無比山藥丸方平補諸虛百損五勞七傷頭痛目手足厥冷或煩熱有時或冷痺骨疼腰髖不隨飲食𨿽多不生肌肉或少食而脹體無光澤陽气衰絕陰气不行此藥能補經脈起陰陽安魂魄開三焦破積聚厚腸胃彊筋練骨輕身明目除風去冷無所不治

幹山藥【二兩五錢】肉蓯蓉【四兩去皺皮酒洗焙】五味子【二兩五錢】兔絲子【酒浸三兩研爛焙漧】杜仲【炒三兩】

牛膝【酒浸二兩】山茱茰【二兩】熟漧地黃【二兩】澤瀉【一兩】茯神【去皮二兩】巴防【二兩】

赤石脂【一兩一方有逺志二兩】

右爲末鏈蜜和丸如梧桐子大每服二十丸至三十丸食前溫酒下溫米飲亦得服之七日後令人身輕健四體潤澤唇口赤手足暖面有光悅消磨飲食身體安和音聲淸響是其驗也十日後長肌肉此藥通中入腦鼻必酸疼勿怪

六神丸方平補諸虛大益气血

石菖蒲地骨皮牛膝【酒浸】兔絲子【酒浸炒】生漧地黃

逺志【各等分】

右爲末鏈蜜丸如梧桐子大每服二十九空心食前溫酒或鹽湯下加至三十丸

山藥四倍丸方平補除風疾益年壽

山藥【半兩】枸杞子【一兩】甘菊花【二兩】熟漧地黃【四兩】

爲末鏈蜜丸如梧桐子大空心食前鹽湯下三十丸溫酒亦可

補骨脂丸方平補諸虛益精壯陽

補骨脂松脂白茯苓山藥【各八兩】

杏仁【去皮尖雙仁炒三升】胡桃肉大棗【各一斤】

桂心牛膝【酒浸】澤瀉菖蒲

薏苡仁萆薢檳榔【各一兩】鹿角膠【炙燥十兩】獨活

蛇牀子

蒺藜子【炒去角各一兩】

生地黃【廿斤取汁】

右除地黃汁外爲末以水煎至地黃汁成膏入藥防蜜和丸如梧桐子大每服空腹溫酒下三十丸

峻補

論曰陰陽之气本自和平過則生患峻補之藥施於倉卒緣陽气暴衰眞气暴脫或傷寒陰證諸疾急於救者不可緩也蓋人稟受有限嗜欲太過病疾橫生固當取陽气以扶衰弱則峻補諸方經所謂補下治下制以急急則气味厚者此之謂也

靑硫丸方治久冷峻補元藏

硫黃【一斤酒甘艸水浸研三日】附子【去皮臍】山茱茰【各四兩】牛膝【酒浸三兩】白豆蔲【去殻二兩】木香【二兩】

肉豆蔲【去殻二兩】

艾葉【一兩幹】

爲末拌勻蒸木肉和搗爲丸如梧桐子大每服十丸至十五丸空心鹽湯下如腳腰疼痛用木湯下

益神丸方補元藏久冷

硫黃【酒並甘艸水浸一日】木香肉豆防

檳榔桂心靑橘皮【去白各一兩】附子【去皮臍】漧薑【各一兩】

爲末和勻用糯米粥丸如梧桐子大毎服十丸至十五丸空心酒下

補虛益气

論曰形不足者溫之以气精不足者補之以味形精相感气血生化則榮衛循流不失其度食飲不節起居靡常嗜欲過度神憊精搖則眞气將耗虛損之疾由是而生治法當補虛益气

兔絲子丸方補元藏益脾胃止腹臍疼痛思進飲食固眞气美顏色

兔絲子【水陶去浮者用酒浸七日別搗】萆薢【各二兩】肉蓯蓉【酒浸一宿四兩】黒狗脊骨並髓【炙焦一兩半黃者亦佳】枳實【炒一兩】熟漧地黃【二兩】山藥【一兩】

爲末酒煮麵糊丸如梧桐子大每服三十丸米飲下空心食前各一服

地黃沈香丸方治上熱下冷五勞七傷補益虛損沈香鹿茸【酒浸酥炙】肉蓯蓉【酒浸】牛膝【酒浸】

附子【去皮臍各三兩】兔絲子【酒浸一宿別搗末三兩】黃蓍熟漧地黃【四兩】蒺藜子【炒二兩】巴防天川芎石斛山茱茰木香羗活

補骨脂蛇牀子楝實【取肉】人參桂心蘹香子【炒】檳榔骨碎補安息香【胡桃瓤二枚研各一兩】

右爲末別取地黃自然汁七升棗膏四兩酒三升蜜半斤酥五兩於銀石器中熬如膏放冷入羯羊筒骨內髓半斤鏈油去滓和前末杵千百下丸如梧桐子大毎空心溫酒或鹽湯下三十丸加至四十丸

四補丸方益气血補元藏悅顏色

栢子仁【生絹袋盛】何首烏【切片】肉蓯蓉【切片】

牛膝【生絹袋盛各三兩】

用酒三升春夏浸七日秋冬浸二七日取牛膝栢子仁先搗如泥次將何首烏蓯蓉杵得所爲丸如梧桐子大每服二十丸至三十丸空心溫酒下

補虛益精髓

論曰內經謂腎者主水受五臟六腑之精而藏之又曰腎之合骨也骨者髓之府故嗜欲過傷精髓耗憊則必用補腎之劑以益之凡病虛則補之不必專用熱藥若腎虛之證尢當以益精髓爲先聖濟經謂陽劑剛勝則曰天癸竭而榮涸蓋謂此也

覆盆子丸方治五勞七傷骨髓虛憊

覆盆子鹿茸【去毛酥炙】巴防天五味子

桂心

山藥【各半兩】黃蓍牛膝【酒浸】

熟漧地黃【一兩】逺志【一分】肉蓯蓉【酒浸】石斛【各三分】

右爲末鏈蜜丸如梧桐子大空心溫酒下三十丸

仙丸方補不足塡精髓除風變白

生地黃【廿斤取汁】生牛膝【十斤取汁】生薑【三斤取汁】

兔絲子【酒浸別取末】桃仁【去皮尖雙仁炒】杏仁【酒浸去皮尖雙仁】巨勝子【甑內炊熟暴漧九徧湯浸去皮炒研】蒺藜子【各一升】白蜜

先將地黃汁量三升入銀石器內浸到處刻記定次入餘地黃汁慢火煎至刻處次下牛膝汁又煎至刻處其火常令如魚眼沸次下杏仁桃仁末次下巨勝末次下蒺藜末次下兔絲末又下白蜜攪勿住手候可丸卽搗三千杵丸如梧桐子大每服空心溫酒下三十丸加至四十丸晚再服百日後白髮變黃二百日後從黃變黒諸風悉除尢補腰腎益气明目

金鎖丸方壯元气益精髓補虛損

龍骨【一兩茅香湯浴三徧研如面】蓮花蕋【七八月采二兩】

雞頭粉【三分】山茱茰【酒浸取肉】沈香肉蓯蓉【酒浸去皮】附子【去皮臍】桂心

爲末以金櫻煎膏丸如無卽鏈蜜丸如梧桐子大空心溫酒下二十丸至三十丸

地黃煎方治精極塡骨髓

生地黃【一斤取汁】牛酥【一斤】白蜜【一斤】

以慢火煎地黃汁減半內牛酥更煎良久次下蜜攪勻候稀稠得所瓷器盛每日空心食前溫酒調下數錢

靈芝丸方治脾腎气虛補骨髓通利耳目

蒼術【一斤米泔浸時換水】

以竹刀刮去皮並土夏浸三日冬浸七日曬榦爲末棗肉丸如梧桐子大空心棗湯下三十丸至五十丸【蒼術一味甚妙人以至賤而忽之服之勝他藥多矣熬膏亦佳】

補虛固精

論曰腎主水受五臟六腑之精而藏之所謂天一在藏本立始也若腎衰精气不固或因溲而出或因聞見而溢或因虛勞漏泄精气或因邪气乘虛客於陰爲夢遺皆腎虛也宜補益固之澁以去脫之劑

九物金鏈丹方治虛損去風閉精固元陽

龍齒敗板【酥炙】雄蠶蛾白蓮花【各半兩】山藥【二兩】巴防天【半兩】蓮子心肉蓯蓉【各一兩】雄鷄肝【一具】

爲末麵糊丸如梧桐子大每服十丸空心溫酒下

補骨脂丸方治夢泄

補骨脂【炒四兩】龍骨山茱茰巴防天【各一兩】

爲末鏈蜜和丸如梧桐子大空心鹽湯下三十丸

神效散方治夢泄

白茯苓【一兩】豬苓【二錢】

先用水煮合宜去豬苓再將茯苓焙漧爲散每服一錢溫酒下空心夜臥各一

半夏丸方治夢泄除痰利胸膈

半夏【二兩湯洗七徧入豬苓四兩炒令豬苓紫色去豬苓用半夏】

爲末酒麵糊丸如梧桐子大每服十五丸空心粥飲下

韭子丸方治腎臟虛冷腰膝痠疼冷痺夜多小便夢寐遺泄日漸羸瘦面無顏色兼治女人惡露赤白帯下

韭子【七升淨揀】

以醋湯煮千百沸取出焙漧旋炒令作油麻香爲末鏈蜜丸如梧子大每日空心溫酒下二十丸加至三十丸

補虛壯元陽

論曰陰陽气血之在人初無餘欠及勞動妄作嗜恣過度戕其太甚則有陰陽傷憊之病气血虛損之證法宜補之

蓯蓉丸方補元藏益精气利腰腳

肉蓯蓉【酒浸二兩】天雄【去皮臍一兩】白馬莖【酥炙二兩】雀卵【四十九枚】兔絲子【酒浸三宿一兩】

右將四味爲末以雀卵並鏈蜜丸如梧桐子大毎服十丸空心溫酒或米飲下

兔絲子丸方補虛益气壯元陽

兔絲子【淘去浮者以酒浸七日爛研焙漧三十兩】蘹香子【炒八兩】靑鹽【三兩】

爲末用浸藥酒煮麵糊丸如梧桐子大每服空心溫酒下二十丸至三十丸

補虛理腰膝

論曰內經謂腰者腎之府轉搖不能腎將憊矣膝者筋之府屈伸不能行則僂僕筋將憊矣蓋腎主腰肝主筋筋聚於膝若腎臟虛損肝元傷憊則筋骨受病故腰膝爲之不利

酸棗仁散方治骨極腎虛腳膝骨髓痠痛

酸棗仁【八兩防炒】虎脛骨【二兩塗酥炙黃】熟漧地黃【八兩】

杜仲【二兩炒黃】

桂心【三兩】

牛膝【三兩】

右爲散每服二錢胡桃酒下蔥茶亦可空心日午夜臥各一服

杜仲丸方補下元烏髭鬢壯腰膝進飲食悅顏色治腰疼

杜仲【炙爲末】補骨脂【炒香熟爲末】胡桃仁【湯浸去皮研各一兩】

研勻鏈蜜丸如梧桐子大每服三十丸空心溫酒下

地仙煎方治腰膝痠疼痛腹內一切冷病令人悅澤顏色骨髓堅固行及奔馬

山藥末【一斤】杏仁【去皮尖一升】生牛乳【一升】

先將杏仁研細入生牛乳絞取汁次取山藥末相拌入新瓷器蜜封安放釡中重湯煮一日煎成每服一錢空心溫酒下

兔絲子丸方治腰膝積冷痠疼或麻無力壯眞元

絲子牛膝【各一兩】

於銀石器內好酒漬之令酒過藥一寸經五日控漧焙燥搗羅爲末將元浸藥酒煮麵糊丸如梧桐子大每服三十丸空心食前酒下

聖濟總錄纂要卷二十六

