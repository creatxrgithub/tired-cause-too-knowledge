

焦氏喉科枕祕

序

醫之爲道。切於民生日用。理近而事難。故古人有司命之目。自仲景著一百十三方。後賢纘而衍之。湯液之方。遂加於鍼石。迨子和﹑河間﹑東垣﹑丹溪輩根柢聖經。發揮心得。學人益泛濫沈酣。準方施治。而鍼石之法乃日微。吳中金君保三。業軒岐家言。能貫穿於靈樞﹑素問﹑秦越人八十一難經。以意爲變化。心殷濟時。爲士大夫所推服。近得喉科枕祕一書。

鍼石與湯藥並施。審癥繪圖。曲折詳盡。特以無副本傳世。爲此商之孫君云齋。云齋遂引爲己任。鳩資以付剞劂。將緣起弁其首。予謂喉以納气。通於天和。咽以納食。通於地道。

會厭管乎其上。以司開闔。實爲心肺肝腎呼吸出入之路。聲音吐納之道。關系生死。爲任綦重。先民有言。咽腫屬痰。喉風屬火。治法宜祛風豁痰。解熱開郁。乃無遺誤。若猝投辛散。煽動風火。必至增腫腐灼。陰陽絡失所養。遂不可救藥。今觀是書。參合證因。條列治要。錯綜疑似。縷晰絲分。令人一望而得療治之法。有補於民生日用爲何如耶。鍼石之有裨於湯液。爲何如耶。固宜不脛而走。羣奉爲枕中鴻寶者矣。𨿽然。陰陽相貫。如環無端。營行脈中。衛行脈外。倘脈理之偶淆。卽洞垣其誰屬權衡乎。病之淺深。治之標本。選用成方。能奏奇效。刀圭所授。立起沈。是在善讀書者。

同治七年龍在戊辰孟春月永康應寶時

卷一

治喉祕法

夫喉咽之癥。用藥須知緩急。行鍼貴識頭尾。如牙關緊急。通關散可施。風毒痰壅。追風散當用。三黃涼膈。有消痰降火之效。二陳荊芥。有豁痰驅風之功。潰爛必須內托。收成全賴生肌。麻藥用於未鍼之前。祕藥用於旣鍼之後。箍藥敷之紅腫散。水藥服後郁痰行。洗藥去舊生新。燻藥伐邪存正。吹藥施於痛時。刀鍼用於腫處。雙單蛾生於咽門。而圓小無膿。吹本行鍼。有膿挑破自愈。可服涼膈等湯。喉疔花疔。形似靴疔而差長。上麻藥而鉤住刀割。

用鐵烙而吹祕止痛。內托自消。紅色可治。黑色難療。癰之雙單。耳下腮邊或腫。治同乳蛾潰服內托。雀舌左右形小而尖。喉中舌底有痰。治類喉疔。只服三黃。鈿舌蓮花。靠舌起中。不可用鍼。纏舌喉風。口噤舌捲腫大。三黃涼膈不可緩。緩則難痊。蛾之雙單並死活日久脹大。作痛無時。用刀細割一層。搽爛藥於其中。切勿吞下。須吐出。吹祕一月。方見其功。用烙烙之。三黃可服。至若走馬牙疳。喉疳口疳結毒。牙齦紫腫。臭穢不堪。必吹本祕。生肌在用。午後年幹漱口。臉腫頭搖。咽漧音啞。身熱唇穿。落牙無血。俱爲不治。

服土茯苓末。自有奇能。喉單似蛾尖而小。宛若牛乳之狀。气單似梅核而小。用其四十九鍼。回食單。卽甸气。生蒂疔兩旁。紅起當中名梅核。吐不出而吞不入。梅核用鍼。甸气用三黃八。兼用二陳四七成功。重舌舌上生。可刺金津玉液。蒂疔腫後號懸疔。吹祕勿鍼。藥服三黃與犀地。死舌名木舌。堅硬不能舒。咂舌癰。生喉中。能令舌短難語。有痰先用追風。癰頭必須剔破。初服三黃。久宜內托。白紅紫色猶堪治。黑色腫時魂魄離。兜腮癰。生腮下。外敷金箍散。內服十八方。膿從口出易治。膿從腮出難痊。膿生火鍼刺。肉爛祕生肌。螓。黑宜挑去。更服三黃涼膈。間用祕本吹之。收功仍用生肌。飛瘍立時而起。喉痺頃刻而治。此必先探吐。本吹刀刺何傷。鎖喉風。牙關緊急。手足登開。先刺四穴。以辧生死。次浴手足。以開脾胃。或刀或鍼。血去腫消爲上策。纏喉風。眼白面紫。項腫不言。勢如角弓反張。命在須臾而難保。探痰刺血病根除。喉球相牽似綿。可服益气疏風。再用麝香調服。兼吹本祕追風。骨槽風如口噤者。治之先吐風痰。垂下五分灸七壯。淸陽散火療之愈。舌下痰癰刺靑筋。膠涎隨出如蛋淸。加味二陳湯。淸熱如聖散。用之皆靈。喉中有肉。壅塞相重疊。枸橘湯﹑雄黃末。飲搽最妙。出汗生癰。腫黑生癰。左右陰瘡。三般無異。金箍散。十八方。

敷之服之相當。气癰喉痺。酒毒喉痺。二者同塗。金鎖匙。三黃散。吹飲卽愈。大抵吹藥本下過。刀鍼祕復吹。余腫不消用均末。刀口難完上生肌。喉中气味人中白。追取風痰金鎖匙。

水藥時含口。冰梅頻咽津。抑火三黃涼膈散。消腫須知十八味。內托千金散。化痰二陳湯。

虛火血虧從四物。陽虛气弱四君當。惡寒須解表。便祕必疏通。此是喉科眞要訣。學人必得盡心功。

卷一

治喉要訣

一鍼手足辧陰陽。鮮血迸流命自長。若是些些黃白水。預知旦夕見危亡。二從耳下頸腮中。

慢說麻絲細刮紅。方用眉刀患處割。鮮血多者不爲凶。三鍼舌下小靑筋。血出鮮紅病體輕。

黑腐成條絡是死。胸中結熱把痰淸。四般惡癥曰懸癰。重纏喉並鎖風。熱積風痰胸膈結。

三黃行下自疏通。五內虛邪火上行。欲教分散須施鍼。少商曲池頰車穴。男左女右辧分明。

六用追風散取痰。痰如淸水不多。連吹本祕寬胸結。涼膈追風及早啖。七從頭尾可行鍼。

切忌中間根上行。鮮血多來休慮遠。黑而少者不長生。八刀割患要深知。麻藥先從患處吹。

撐口中間勾搭住。連施刀法莫狐疑。九行烙鐵要除根。炭火桐油一處焚。只待燒紅方細烙。

連將祕藥上安寧。十全灸法在風池。五壯原來甚得宜。再把頰車加幾壯。少商灸罷曲池隨。

卷一

臨癥二十法

凡咽喉無病。其色淡紅而白。不髙不腫。一有患處。必紫而腫。試病之法。或癰﹑或痺﹑或蛾。認不眞。只吹本於外腫處。下刀鍼。次吹祕。無有不效。如不腫。只外痛。乃風熱太甚。先宜疏泄。後用淸化。若喉痺。不須下刀鍼。吹本祕。服三黃湯三四劑自愈。

一﹑蒂疔在喉中。爲人之主。用刀用鍼用烙。切不可犯之。犯之必死。

一﹑重。自上腫起至舌。風熱過甚。早治可生。遲則湯藥難進。

一﹑懸疔卽蒂疔。腫起垂下。懸塞喉中。刀鍼難施。

一﹑蘊積熱毒。喉中有大小諸瘡。謂之珍珠毒。口漧起稠痰。辛苦或作痛。吞吐不利。吹本祕挑破出血。服學士湯。

一﹑鍼之法。先捺倒舌。鍼靠撩舌根輕輕一挑卽出。切不可慢。恐病患低頭吐痰血誤事。

遠遠刺去。須防蒂疔。

一﹑烙鐵。用紋銀打茶匙樣。用陳艾包烙鐵外。以棉花包住。蘸桐油。燈火上燒盡無煙。擱在燈上。取圈撐住口。令人扶住。捺定舌根。使人刮淨烙鐵。看眞患處。連烙一烙。卽出。不可緩慢。恐傷犯蒂疔。烙後卽吹祕藥。解熱毒。又一烙法。將炭燒紅。入幹艾。烙鐵放艾上燒紅。根據前法治之。須眼明手快。

一﹑夜深看病用燈。著人站於醫生腦後照看。方見喉中。或喉小。病在喉下。看不眞。勿下刀鍼。只吹追風本祕數次。待天明再看。

一﹑天陰忌用刀鍼。恐看病不眞。或傷好肉。待天明朗。借日光以助眼力。方可看治。

一﹑鍼少商穴。果系病篤。方鍼其穴。在大拇指角尖。離一韭葉許。

一﹑頸外腫甚。方用水藥。滚下其痰。若不甚腫。用之非宜。

一﹑牙關閉緊。不可卽用圈撐口。先用通關散吹鼻。俟口略開。用薄小木片撬入。吹追風散去痰。口又略開。方以圈扁入。緩緩撐起。令人扶住。捺舌於圈內。細看何癥。方可用藥。

一﹑用刀割。須令病患仰面。後使人扶頭。捺住舌。些些細割。勿傷好肉。

一﹑癰蛾疳疔等癥。紅暈可治。黑色必死。

一﹑疳瘡爛深。不必用刀鍼。只吹本祕數次。如腐肉多。卽用頭髮紮一小刷。將黃連黃芩煎水去渣。以刷蘸水。刷盡腐肉。卽以此水漱口數次。吹祕止痛。不然。藥气不入。

一﹑疳瘡爛透頸外。用藥燻。燻藥作撚子入竹筒。筒口如瘡大。一頭蓋瘡。一頭燻之。煙衝入竹筒。漸透至瘡上。以七條爲度。口含甘艸湯解毒。恐毒入內。致生別癥。燻後忌發物。

一﹑面赤。目睛上視。不治。

一﹑頭低。無精神。不治。

一﹑臭似煙煤。不治。

一﹑鼻中入气少。出气多。不治。

一﹑頸下腫甚。蜜調藥敷之。常使水濕。勿使藥幹。

卷一

焦氏喉癥圖形鍼藥祕傳

鎖喉風圖按此癥因風熱蘊積。或酒色勞力。生於喉中。如鎖喉樣。有單有雙。雙者治必先探風痰。或兩邊俱無形迹。只是白色。疼痛難以飲食。名曰鎖喉風。口噤先用通關散。吹鼻內開口。次鍼少商穴。喉內用六鍼。吹風取痰後。吹祕。宜速治。若痰涎壅塞。手足反張。熱水洗溫。

重者服三黃湯。或用甘桔。加荊防銀花卽愈。

鎖喉口噤通關散。追風散後用刀鍼。少商鍼罷鍼六穴。膿血去後吹祕神。更服三黃加甘桔。

荊防銀花入更靈。

白纏喉風此癥因積熱久。或煎炒傷胃。冒風勞力受气而起。其癥眼白耳赤。面腫腮紫向下。患此者。

死於旦夕。延一二日。慢風也。先鍼少商。用追風散取痰。次吹本於腫處。下刀鍼。去膿血。吹祕數次。服三黃湯。多加荊芥防風銀花。如背朝天。面朝地。手足登開。口亂言。角弓反張。口難開者。

先吹通關散。如鼻中使嚏則口開。如不嚏是風火太甚。再吹一二次。等半晌自嚏。口開。剪刀撬。以圈側入捺舌。吹追風散取痰。吹本於患處。下刀鍼。又吹祕。服三黃湯。吹祕加生纏喉風腫噤難言。左右腮邊腫赤兼。手足登開面朝地。吁嗟立刻喪黃泉。先探風痰鍼四穴。

旋吹本藥刺喉間。祕吹用服三黃散。有膿內托卽安痊。

黃纏喉風此癥受病治法同前。在蒂疔後有膿。用鉤刀鉤破膿出。吹祕。服三黃湯二劑。次吹本祕均。

加冰麝。破爛吹生肌。如膿不出。服千金內托。多加銀花。如蒂疔人身之主。刀鍼烙鐵。切不可犯。如疔腫。只可以吹藥。服三黃涼膈。或蒂丁紫腫。用甘桔俱妙。

兜腮癰圖此癥寒濕風毒。而生腮下兩邊或一邊者。如口內腫吹祕。用刀去血。日久去膿。初起頭疼發熱惡寒。服荊芥防風敗毒散。後服學士湯。日久不得消。千金內托。外敷金箍散。或以火鍼去膿。膏貼自愈。

兜腮風毒因風熱。左右腮邊多腫結。口內腫甚宜鍼血。初起頭疼發寒熱。荊防敗毒何須說。

瀛洲學士及千金。敷用金箍奇妙訣。

纏舌喉風此癥受風熱濕毒。或因風勞酒色而起。下頦俱腫。口噤舌捲腫大。上有筋如蚯蚓之狀。生黃刺白胎。如切牙不開。宜鍼少商。出血可治。然血白黃水不治。治者先探風痰。次刮舌胎。

吹本。刀刺靑筋出血。宜鍼玉液金津。出血漱淨。吹祕。服三黃湯涼膈散。一二日可治。日久有膿。服千金內托散。如木舌短大者。吹追風散。﹝頭搖勿治塊黑難治此癥死者多先鍼四纏舌喉風頦腫生。先刮舌胎刺靑筋。旋探風痰吹本祕。再鍼玉液與金津。口噤舌黃黑。宜刺少商出血輕。三黃涼膈初宜進。膿成內托用千金。

走馬喉風此癥食熱物。或酒或風而生。先鍼四穴定死生。吹追風散取痰。又吹本祕於喉內。並齒爛處。舌捲擦追風散。或吹本於舌上。鍼舌下三穴。不捲不鍼。二陳三黃涼膈。多加荊防。若頭搖牙切牙落頭腫疔破者。諸不治。語言淸楚。年輕體壯。猶可施治。用白午後。年幹。炒灰爲末。吹上止痛。再以午後取汁。同年幹追風。合漱。服三黃。加荊防。頭劑可用。後劑不可用。記之。

走馬喉風生舌下。迅如走馬入喉中。先鍼四穴還吹祕。噙取午後及追風。淸心舌下鍼三穴。有痰吐去气宣通。二陳涼膈猶宜用。頭搖疔黑總成空。

雙乳蛾此癥外受風熱。內由气元明粉醋取痰。吹本。刀刺出血。吹祕與本。服三黃涼膈散。有膿去之。服千金內托散。吹生肌散。服桔梗湯更穩。

卷一

單方

用子窠十餘張。瓦上燒灰存性。點三四次卽愈。或土牛膝艸根。搗汁含口亦妙。鮮薄荷一撮。洗淨。搗和醋汁嗽口。吐涎卽愈。荔枝艸搗碎。水煎待溫。含漱口。吐涎立效。

雙乳蛾生喉兩旁。皆由風熱痛驚慌。痰涎壅塞水難入。探吐風痰本藥當。頭尾小刀宜去血。

祕加均末服三黃。日久有膿千金散。收口生肌極妙方。

單乳蛾此癥因風熱勞郁而起。於邊痰涎壅塞甚者。手足冷。頭昏沈者。用玄明粉醋取痰。吹本去血。吹祕服十八味。或三黃湯。若五六日。服千金內托散。鼻吹通關散。膿自出。灸合谷穴。

用均祕生肌。如腫不省人事。命欲絕者。用吳茱萸。米醋調敷湧泉穴。

單蛾勞郁熱風因。腫塞喉中似乳形。頭目昏沈手足冷。探吐風痰吹本鍼。十八神方能散毒。

有膿內托用千金。膿成畏刺通關散。吹入鼻中膿自淋。

喉癰圖此癥食炙爆濃味醇酒。胃火上衝。生於疔旁。腫痛與蛾相似。圓而小。癰塌而長。耳根腮腫。項痛牙疼。治法同前。如腐爛。先服十八味一劑。吹祕。次將本與生肌。又用童牙血靑黛末。合吹最妙。

積熱喉癰濃味因。疔旁腫痛若蛾形。本吹去血還吹祕。三黃學士細評論。七日膿成內托散。

通關吹鼻免刀鍼。祕合生肌收口用。管教起死立回生。

死乳蛾此癥受風熱鬱怒而起。喉中緊。靠蒂疔。不甚痛。飲食有礙。若勞心。不忌口。不避風。日不治。長塞喉中。漸加气悶。以致殞命。治者用刀橫刺。必要長大。待血盡。入白藥於刀口內以爛之。每日行刀用藥一次。吹本祕護之。逐日如是。爛盡下烙。以平爲度。服涼膈散甘桔湯十餘劑。忌煎炒雞魚豆腐牛肉犬肉。生風發熱。宜服水藥拔毒。

死蛾鬱怒起咽中。不不痛塞喉嚨。日長日增能閉气。損軀殞命最爲凶。吹本用刀須割去。

均末頻吹遂日功。患上將平方不烙。二陳三黃喜气隆。

乳蛾核圖此癥气惱鬱結不伸而起。喉邊形起乳頭。遇陰天。勞神气惱。頸外如繩扣住。飲食不下。呼吸不利。日久年深。則蛾下起黃皮或白皮一條。長入喉底。治者吹本。用鉤鉤住皮條。細細割盡無影。如割未盡。服桔梗二陳湯。消盡下烙。忌靑菜。刀口不收。生肌散加冰片吹之。

初起未有如嫩骨之皮。吹本。刺蛾。吹祕。服劑同前。或久甚。如嫩骨之黃皮長入喉內。以至於服藥。則不能治矣。

喉中生起乳蛾核。气郁於心由此得。長在喉中似乳頭。天陰勞气如繩赤。呼吸不利飲食難。

日久月深成嫩骨。吹本刀割待無蹤。方平下烙將蹤滅。宣通桔梗二陳湯。收口生肌卻有益。

喉疳圖此癥受風熱。或食炙爆受毒而起。老者難愈。少者易痊。先以白午後汁二杯。年榦末三錢七含漱拔毒。少頃吐出。不可咽下。含止痛。次以祕。加冰片麝香珠粉牙末合均吹。服學士湯。

加大黃三錢二劑。壯盛者卽服土茯苓十二三劑。時含前藥。色轉紅者治。否則不治。或三黃湯三劑。若爛洞。吹生肌散。止痛後。用紫雲煙燻之。口含甘艸湯解毒。忌生羊肉。與煎炒喉疳熱毒心腸傳。可憐臭爛不堪聞。噙用年幹加午後。祕加珠片射吹頻。初服大黃加學士。

三黃土茯末回生。紫雲燻口功奇妙。收斂生肌止痛靈。

開花疔圖此癥因夏天滴鼻汗於豆腐內食之。食穢惡自死禽獸肉。或食水缸內日久生毛米糝。或因怒气而起。形若花疔之狀。色紅易治。黑者難治。搽追風散數次。轉紅可治。如大而硬。鉤搭烙。吹本止痛。吹祕服千金內托散。再吹生肌涼膈散。或甘桔湯二劑。如較少。只用挑去紅筋。搽本自消。

開花疔因怒气生。狀若開花取長名。吹本用刀平割去。祕搽下烙病無形。三黃涼膈初宜進。

千金內托治膿成。毒若內攻頻气喘。疔形黑色命難存。

喉疔圖此癥原由治法。同上癥開花疔。

喉疔因食毒穢生。長在喉中棗核形。紅易紫難黑不治。先用追風轉色生。用刀割去吹本祕。下烙能教病除根。三黃涼膈加銀艸。有膿內托用千金。

喉單圖此癥食煎炒熱物。及受气而起。喉內微腫而紅。初起吹追風散取痰。吹本於患處。鍼首尾出血。吹祕。服三黃涼膈散。日久有膿。吹本挑破。祕加生肌散吹之。服千金內托散。如膿不幹。吹本與追風。卽愈。又一癥形如狗尿。下刀去血。刀痕卽合。刀割宜長。吹祕可愈。

喉單風熱喉中腫。頃刻水气不可通。吹祕鍼攻頭尾穴。三黃涼膈早宜攻。日久膿成須內加祕生肌最有功。

回食單圖此癥因气郁有痰而生。在喉中兩邊兩條紅色爲甸气。在喉小舌下紫紅色點如豆大。名梅核。

若疔下無核。定在前舌根下。或在左。或在右。中必有靑筋系在。或白色如蜆肉。似桃膠。兩邊紅筋垂下。久則前心後背疼。且噯气。喉中若虫行。骨梗噎气阻食。或犯之卽痛。治一二次。鍼去血。吹祕數次。將平則烙三四下除根。再吹祕以解火气。乃灸喉下。初起一穴。

久者三穴。深甚灸五穴。灸口內出煙爲妙。如不出煙。九壯爲止。先服十八味加減。入大黃三錢。行痰瀉火。年大者服酒藥二三十行。兼服二陳四七等湯二三十劑。大抵開郁化痰。

順气利膈泄肺爲主。若頭大而無血。謂之焦頭。若鍼不入。與甸气垂下不見形迹。俱不治。

後心痛。當用火灸。甸气用刀割。梅核用鍼。如灸稍好。喉中漧燥。要灸气血三里穴七壯。

足三里。在膝眼下三寸。脛骨外。大筋宛中。舉足取之。

弄舌喉風圖弄舌喉風時吐舌。常時手弄命須臾。直刺少商流去血。隨吹金鎖卽痰除。雄黃化毒須先服。

用刀刺腫祕時吹。疏風甘桔湯宜服。管教患者病消除。

歸尾花粉山梔甘葛荊芥桔梗元參川芎連翹人參枳殼茯苓陳皮甘艸防風黃連祕十六本十五雄黃化毒丸九。金鎖匙四。

此癥因熱毒積於心經。以咽喉漧燥無痰。妨飲食。難治。

順气利膈湯川芎桔梗粘子白芷花粉黃芩甘艸元參防風山梔枳殼烏藥陳皮用連根蔥一枝。燈心一團。水二盞。煎七分。食後服。如心肺間刺痛者。用當歸連翹散。加毒陷能傷人命。

嗆食喉風熱積心。喉中漧燥立時疼。更無痰涎多气喘。若還嗆食命無存。順气利膈湯急進肺間心刺痛。連翹散利妙若神。

嗆食喉風圖此癥七情所傷。郁塞喉間。痰涎稠粘。身發熱惡寒。分上中下三關。毒在下關難治。上中可丸。後服參苓順气散。

气癰喉風圖參苓順气散人參枳殼紫蘇粉艸陳皮元參桔梗茯苓蒼術炭白術烏藥山梔花粉等分水煎溫服。

气癰喉閉塞喉間。憎寒惡熱吐稠涎。雄黃解毒宜吞下。參苓順气急須煎。喉內還須吹祕藥喉風圖此癥因熱盛膈間。或過食炙爆濃味。以致火動痰生而起。治者吹本下刀。吹祕。服三黃涼膈又甘桔湯。加銀花。腫不消。用均末。加冰麝吹之。

喉風積熱气喉中。壅塞須臾气不通。痰涎腫痛難言語。先將祕藥入喉嚨。用刀去血還吹祕。

宜托千金散。生肌收口有神功。

肉喉風圖此癥因受惡穢之气。及風熱而起。喉間生赤肉。層疊腫起。有孔出臭气。气塞不通者是也。治法以祕。加雄黃人中白吹之。再以臭枸橘葉煎湯頻服。疊肉不消。用小刀刺去血。再以臭肉喉風生喉中。肉赤層層口臭衝。涎痰壅塞气不通。雄黃中白祕吹入。枸橘煎湯服有功。

酒腐魚蝦同。

此癥痰塞於咽膈之間。故牙關不開。不能言。急用蟾酥化水滴鼻中。卽開。桐油探吐風痰。

用甘艸湯解桐油之气。喉中赤腫吹本。下刀去血。吹祕。連服荊芥防風敗毒散一二服。面紫舌靑唇黑。鼻流冷涕。甲面俱靑。目赤多淚。不治。

啞瘴喉風圖啞瘴喉風口不言。牙關緊急吐流涎。水化蟾酥滴鼻內。桐油探吐可安然。喉中有腫難直刺。

荊芥防風敗毒散。

風熱喉痺圖此癥因積熱毒。又感風邪而致紅。微紫。其形若拳。面赤而目上視。壯熱惡寒。如傷寒。

若聲音不響。宜用潤肺之藥。外吹祕。若外腫。以金箍散敷之。牙關彊急。宜探風痰。發熱惡寒。服荊芥防風敗毒散表之。後服加四物湯。以滋陰降火。並用此方。

黃連桔梗貝母甘艸花粉牛蒡射幹杏仁薄荷用水煎服。

風熱喉痺受熱風。忽生紅紫塞喉嚨。目睛上視有寒熱。荊芥敗毒表相攻。聲音嘶啞當淸肺。

四物滋陰藉神通。腮項紅腫金箍散。還將祕藥入喉中。

喉痺圖此癥熱毒傷心脾。二經之气。通於口。循環上下。故咽喉腫痛而黃。其血黑。其形若臂。其腫如坎。面赤上視。治先探風痰。吹本祕。腫不消。去血。服粘子湯。若單痛不腫。無形可見。吞吐不利。先鍼少商穴。以定生死。又有結喉痺。舌根俱黑。甘桔湯。加漧薑附子各一分。一服自愈。有痰加貝母。去附子。如熱气外衝。難以用藥。超本祕一匙於水上。令患人仰臥。灌入喉中。其熱卽愈。

卷一

治喉痺單方

牛膝艸根洗淨。搗汁。人乳少許灌服。不能服者。灌鼻內。

喉痺熱毒感心脾。咽喉痛閉最難醫。其形似臂腫如坎。目睛上視面如朱。治法探痰吹本祕。

粘子解毒湯爲妙。不消刺血祕頻吹。牛膝根湯頻漱之。

陰毒喉痺圖此癥冬日感陰濕火邪而起。腫如紫李。微見黑色。外癥惡寒身熱。振動腰疼。頭痛。血紅可治。血黑不治。血微紅。腫處軟。有痰者可治。血黑硬。痰幹者。難治。先服化毒丹。次服蘇子降气湯。吹祕。戒酒一月。

陰毒喉痺感陰濕。邪火相攻最爲急。喉腫如紫李子形。外癥惡寒其血黑。紅血可治黑難醫。無痰不治傳言的。化毒丹吞降气湯。祕藥吹之神妙極。

酒毒喉痺圖此癥上焦心脾二經之火。因酒傷而起。形如雞卵。其色鮮紅。其光如鏡。壅塞喉中。發熱惡寒頭痛項腫。治者吹本刺血。次吹祕。內服粘子解毒湯。

酒毒喉痺飲酒生。紅塞喉間雞卵形。惡熱憎寒頭項痛。吹本去血得回生。粘子解毒加甘葛。

不必他方把藥尋。

喉閉圖此癥外因感寒。內傷熱物。大寒後便入熱湯洗浴。將寒气入脾經。冷气阻於中脘。邪熱客於心經而生。卒然祕塞。气不宣通。死者多矣。急以三稜鍼刺手腕中紫筋上。或刺少商穴出血。用雄黃解毒丸冷水磨化下。吹金鎖匙。出痰。服八正順气湯。

問你因何成喉閉。爲感風邪受熱气。致令寒气入脾經。邪熱於心卒然閉。少商手腕刺三稜。

雄黃毒解試爲最。金鎖匙散入喉中。八正順气湯能治。

傷寒喉閉圖此癥因傷寒遺毒不散。八九日後。喉中腫閉。乃熱毒入於心脾二經之故。急服四七湯二三劑。吹祕。噙冰梅丸後。服蠲毒飲。

一人傷寒。舌出寸餘。連日不收。用梅花冰片糝舌上卽收。十者五愈。喉閉傷寒遺毒生。熱入心脾毒瓦斯侵。先吞四七湯三劑。吹祕冰梅噙更靈。蠲毒流气如方服。管教一服值千金。

飛瘍圖此癥受穢惡之气。後因怒生喉中。卒然腫脹。漸至殺人。吹金鎖匙取痰。服粘子解毒湯。加紅花丹皮。若紅腫不消。下刀去血。吹祕。惡心腹脹者難治。

飛瘍因從怒火盛。或中穢毒亦能生。卒然腫脹傷人命。金鎖吹之效若神。粘子解毒湯堪治。

加上紅丹服更靈。

松子喉風圖此癥因上焦風熱而起。形如松子。色若豬肝。口喉皆赤。張口吐物則气逆。關閉不能飲食。

用金鎖匙去痰。吹本祕。用小刀刺腫出血。再吹本祕合吹服三黃涼膈散。加荊芥防風。

松子喉風松子形。色似豬肝喉畔生。張口吐物則气逆。飲食湯來咽不能。金鎖吹喉吐痰沫。

祕藥吹喉卽用鍼。急進三黃涼膈散。加上荊芥效若神。

腳跟喉風圖此癥從腳至於喉中。或一年一次。半年一次。其病一日行一穴。七日行七穴。發至喉中。

如魚腦水晶之狀。先吹本。次吹祕。內服荊防敗毒散。發後腥惡者死。

腳根喉風從足起。七情鬱气致有因。一年一次或二次。喉內生如魚腦形。本祕時時吹痛處。

荊防敗毒散除根。發後痰鮏臭穢死。醫者潛心仔細評。

陰毒喉風圖此癥受四時不正之气。及非常暴寒。而生少陰癥。脈微細而沈。自汗。咽不利。一名腎傷寒。切不可用寒涼之藥。宜用半夏桂枝湯。或苦酒湯。髒寒咽閉。吞吐不利。用蜜附子。

陰毒喉風脈細沈。自汗咽疼屬少陰。藥忌寒涼爲要切。桂甘半夏得回生。苦酒湯能醫此癥。

一服須知妙若神。髒寒咽閉蜜附子。奇方妙訣出三因。

喉癤圖此癥生於雄尾之中。初起如梅核。在喉膈之間。乃七情所致也。用刀刺破。吹冰硼散。服雄黃化毒丸並四七湯。卽愈。

喉癤緣由七情起。吞吐不利阻喉中。刺破吹上冰硼散。雄黃化毒有奇功。再服四七湯爲妙。

須教患者病無蹤。

喉癬圖此癥因受風熱。或飲酒太過。上焦火燥而起。喉之內外皆白。吹祕。服山豆根湯。

喉癬原來受熱气。上焦火气往咽攻。滿喉白色須吹祕。山豆根湯最有功。

喉癅圖此癥肺經受熱。多語損气。或怒髙喊。或誦讀太急。或多飲醇酒。多食爆炙而起。喉兩旁。

或單。或雙。形如圓眼。血絲相裹。犯之卽痛。斂神息气。以藥攻之則愈。勿用刀刺。吹麝香散。服益气疏風湯。

喉癅生在喉兩旁形如圓眼或單雙。犯之卽痛喉中硬。養神晏息得安康。不可輕用刀鍼刺。益气疏風是妙方。麝香散末時吹上。何必求神告上蒼。

喉球圖此癥因外感六气。內傷七情而起。咽喉之內生肉球。如龍眼核大。有根如綫五寸餘長。吐球出。方可飲食。以手輕撚。痛徹至心。服益气疏風湯。用眞麝香二錢。作二次。水和服。或麝香散服三次。根化而愈。

喉球生如龍眼核。肉綫相連妨飲食。七情六气致根由。手扯肉球心痛徹。益气疏風除病根。

麝香散服奇功絕。

風熱喉丹圖此癥風熱。勞思太過。或對風言語。風入肺經而起。其色鮮紅。久而赤紫。治者以多去痰爲要。吹祕。刺破。去血。火自瀉矣。服粘子解毒湯。去熱涼血。紫色轉紅。漸愈。風熱喉丹縈思起。邪風入肺致痰生。喉內鮮紅多腫閉。探痰吹祕用刀鍼。粘子解毒湯宜治。涼血祛風藥用神。

气子圖此癥因气郁。及時風熱而起喉間。形如赤珠。或紫或白。犯之卽痛。日久則嗌气。治者挑破去血。吹祕。服淸气利咽湯。如火盛咽痛。色紫。加片芩黃連。去半夏生薑。如虛火不甚紅。勞力卽痛。加元參生地芎歸知柏。

气子如珠因鬱气。或紅或紫在喉中。勞心努力皆能舉。日久年深气欠通。治者用刀先刺破。

還將祕藥上收功。淸气利膈誠妙劑。能令病者喜相逢。

走馬牙疳圖此癥食炙爆醇酒肥甘。以致陽明胃經火動而生濕熱。故發。牙齦作爛。頃刻腐黑沿開。其患迅速。故名走馬。甚者牙齦脫落。根柯污黑。不數日。以致穿腮破唇。沿及滿口。走入喉中。誠爲不治。治者鍼少商穴。以定死生。先用午後年幹。泡汁拭淨。吹本祕。鼻爛加冰片﹑麝香。時含水藥拔毒。爛處用香附炒黃爲末搽。並吹本祕。服三黃湯。次服粘子解毒湯。如鼻爛。則服土茯苓末藥五劑。小兒生此。服蘆薈消疳飲。吹祕。或人中白散。若冰硼散亦可。若牙尖穿出。刺唇作痛。挑破去腐吹藥。凡治此。必取黑腐。見紅肉血流爲吉。聲啞漧燥。黑腐不脫。牙落無血。穿破唇。身熱不退。漸入喉中。俱爲不治。

走馬牙疳如馬迅。肥甘炙爆起陽明。牙齦黑爛多脫落。頃刻沿開鼻穢深。午後年幹頻拭淨。

牙癰圖此癥胃火上衝。發於牙齦。生毒如豆大。或如指大。紫色腫硬。疼痛難忍。治者吹本下刀。

次吹祕。頭痛惡寒。用荊防敗毒散。加升麻葛根解表。後服淸胃湯而愈。治者將鍼柄捺軟處。是頭穴。可下鍼。去膿血。

牙癰之癥起牙齦。生如豆大腫多疼。發熱憎寒頭腦痛。荊防升葛表神通。吹祕癰頭輕刺破。

淸胃湯宜在後吞。

牙疔圖此癥食臭毒自死禽獸。或炙爆濃味。或惡气觸於陽明胃經。而生疔牙縫中。疔根頂起牙上。

者。牙根末痛連腮。破則流血。治者吹本。用刀去血。吹祕。如疔大。以刀鍼割去。吹均。服三黃涼膈化之。以千金內托托之。時時吹祕。口含水藥。按此癥發熱惡寒。頭痛身彊。

其癥在表。宜用荊芥防風敗毒散。口渴煩躁。其癥在裏。服三黃湯。涼膈加大黃。

牙疔惡穢觸陽明。縫中髙突若疔形。腫連腮生寒熱。破流紫血臭多疼。吹本用刀平割去。

均祕時吹效更靈﹐三黃涼膈多宜服。還將水藥口中噙。

牙宣圖此癥陽明胃經之火上攻。而宣露牙縫出血不止。上屬脾。下屬胃。吐痰血至升斗者難生。急速治。遲則不救。治者水藥漱淨。吹祕。塞楝裘丹。服淸胃散。犀角地黃湯。止血四生湯。

甘露飲。或胃中虛火動而牙齦腐爛。痰血常流不止。不可用上藥。宜服蘆薈飲。吹人中白散四生湯生荷葉生艾葉生柏葉生地﹝各三錢﹞

水煎入童便一杯。食後服。

牙宣胃火起陽明。縫中出血不畱停。急用瑤池噙漱淨。楝裘丹塞立通神。犀角地黃淸胃散。

四生甘露選中評。胃中虛火牙齦爛。蘆薈丸吞極有功。

重舌癰圖此癥因心火旺動。或受鬱怒酒色而生。大舌先捲。根下另生小舌。形紅肉嫩。名曰重舌。治者吹追風於大舌上。吹本於大舌下。大舌治軟。

吹本於大舌兩邊根下。一邊鍼去血。次鍼小舌。兩中不可刺鍼。數以本與祕吹之卽愈。初起者。服三黃瀉心湯。瀛洲學士湯。涼膈散。俱可擇用。將成膿。只用千金內托托之。待膿一熟挑放。搽追風。吹本祕。

重舌緣因心火生。或因鬱怒火隨升。舌下還生一小舌。頦腫流涎多疼痛。金津玉液頻鍼血。

祕吹痛喊實時寧。初宜學士瀛洲服。成膿須要用千金。

陰瘡圖此癥受風熱濕鬱結。或食煎炒炙爆而成。或左或右。治者用熱水多洗手足。開脾胃。外敷金箍散。內吹祕於瘡口。過一日。將藥水洗淨。貼八寶膏。十三四日。貼白膏後。如瘡口不收。穿破喉內。外用紫霞云燻之。俟口內煙出。服三黃湯。加回生散。再加四味末藥。

翻白艸五加皮白蘚皮黑醜﹝各等分﹞

爲細末。共入回生散內煮服。又宜服學士湯。還魂飲。有膿。服內托千金散。男用女吮。女用男吮。去膿。忌發物。

陰瘡風濕兩相因。致患喉旁左右生。熱水不時洗手足。內服不須用二陳。吹祕敷用金箍散。

膏封瘡口紫霞燻。三黃加上回生散。瀛洲四味及還魂。

蝦蟆瘟此癥感四時不正之气。初似風寒。惟耳項發腫。毒入喉間腫痛。吞吐不利。沿門傳染。始起發寒熱。體彊頭眩。脈浮緊數。爲邪在表。以荊防敗毒散汗之。兩目鼻面腫者。乃陽明受病。發熱便閉。口漧。多熱少寒。脈數有力。爲邪在內。用五錢大黃湯下之。頭角兩耳結腫。

頗痛。寒熱嘔吐。口舌咽漧。煩躁特甚。以知母石膏湯。小柴胡湯和之。通用防風通聖散加牛蒡子元參。解毒。通解表裏。勞役凶荒。沿門傳染。用普濟消毒飲。藿香正气散以安之。表裏俱解。腫仍不消。宜鍼去惡血。熱甚者金箍散敷之。後仍不消。必欲作膿。宜托裏消散。加白芷皂角刺托之。膿成脹痛鍼之。已潰體倦食少。補中益气湯。膿穢脾虛。食而嘔吐。香砂養胃丸。腐潰而不斂。十全大補湯。如毒中三陽。項上俱腫。光如水色。雙目合縫。

唇白楮形。口角流涎。聲音不出。飲食不入。喉腫閉。牙關難開。破流臭水。穢气不絕者。

不治。年荒時毒流行。忌用攻發。法當和解以養正气。

落架風圖此癥上熱下虛。血气俱虛。以致筋不收。或大笑之後。或呵欠久。下頦落下。牙齒不交合。

語言飲食難。一二日可治。久則難治。治者令患人平身正坐。以兩手托住下頦左右。治將兩大指捺牙槽。端緊下頦。用力住肩下。捺開關窮。隨用絹條兜住下頦。系於項上。虛者服補中益气湯。或灸頰車穴七壯。

補中益气湯黃人參當歸白術甘艸﹝各一錢﹞

升麻柴胡陳皮﹝一錢﹞棗﹝二枚﹞生薑﹝二片﹞

水煎。食後服。咽痛加麥冬﹑粘子﹑玄參。去生薑。

落架風因气血虛。致將筋骨不收拘。或因大笑及呵欠。牙關落下气長吁。平身正坐兩手托。

大指入口捺牙槽。食中小指端下頦。望後推之病卽愈。

面腮腫黑圖此癥凡食熱物出汗過多而生。面黑向下腫。兩邊腮腫。喉中气閉。治者用熱水洗手足。喉內出气。先鍼少商穴。如有血出。內吹祕。如不愈。合追風均末吹之。服桔梗二陳湯。或甘桔數劑。吹追風散於頰內。並吹牙盡處。亦有風串入牙。致牙根膿出齒落。用蜜和祕敷之。

面腮腫黑濕熱生。兩腮腫黑又多疼。喉中气閉人妨悶。洗和手足少商鍼。祕均合用追風散。

桔梗湯須合二陳。

鎖喉風圖此癥心經毒瓦斯。少腹邪風。發於聽會之端。注於會膺之側。列生如。閉塞難通。不能飲食。紅腫發熱。漸次潰膿。軟而脹疼。此癥初起用連翹當歸散。日久用千金內托。吹祕加生肌。貼白膏。外腐內潰。湯隨水孔出者。曾治數人亦效。

連翹當歸散當歸生地連翹前胡甘艸枳殼桔梗黃芩粘子白芍元參花粉引用燈心。初起外用蜒蚰片麝。杵爛敷之妙。

鎖喉風癥心經毒。少腹火气及邪風。發於聽會初如。咽喉閉塞气難通。當用連翹宜進服。

膿成內托散收功。祕合生肌吹患處。初起麝蚰敷卽松。

喉腫圖此癥起於脾經。食煎炒油熾等物。及飲酒太過而行房事。以致毒瓦斯不能流行。聚結喉根。若不速治。毒閉卽死。治者先去痰涎。後吹祕藥。服八正順气湯。

喉腫脾家濕熱生。醉後行房所致成。气不流通結喉下。先探痰涎祕藥噙。八正順气宜煎服。

管教患者得安寧。

骨槽風圖此癥憂愁多慮。太陽受病。結於大腸之間。邪毒交生。蘊於經絡之內。或鬱怒傷肝。致筋骨緊急。思慮傷脾。致肌肉結腫。膏粱濃味。致釀膿穢小兒生此。乃气稟虛弱。感暑風濕熱。

食肥甘。而起於耳前。或耳下。腮腫連項。隱隱皮肉痛徹筋骨。略有小核。如李大。紅腫。

寒熱如瘧。或下或上。或左或右。牙關緊急。初生堅硬不消。久則瘡口難愈。先探風痰。初宜艾灸。腫項。及耳下五分。各灸七壯。膏貼之。以泄內毒。用金箍散。加追風散。敷外腫處。牙關腫處。吹本追風散。刀刺出血。吹祕。服淸陽散火湯。潰後服千金內托加五味麥冬。或中和湯。吹祕。合生肌。使水升木降。脾健金淸乃愈。若外腐不合。虛熱不退。堅硬不消。形體消瘦者死。

淸陽散火湯。治牙根盡處結腫。連及耳項作痛。

升麻﹝四分﹞白芷﹝七分﹞黃芩當歸粘子連翹防風荊芥﹝各一錢四分﹞甘艸﹝四分﹞石膏﹝三錢﹞白蒺藜﹝一錢﹞

水煎。食後服。

骨槽風起太陽經。皆因鬱怒致傷筋。思慮傷脾肌肉結。耳下牙關急痛生。垂下五分鍼七壯。

吹用追風亦用鍼。淸陽散火初宜用。中和內托值千金。

死舌癰圖此癥因久積熱毒於心而起。舌腫色白。如木舌相似。但木舌小硬。此腫而白。治者以刀刮去白皮。用追風散。加冰麝靑皮榦薑末。手指濕水。蘸擦舌上卽愈。腫甚刺金津玉液。出血。

吹祕。服學士湯。含口水藥。時吹本祕。日久膿成。左右挑放舌出黑血。刺治不轉色。舌捲不能言。並舌硬者死。

死舌癰生如木舌。其形白色腫多疼。刮去白苔須洗淨。追風冰麝漧薑靑。玉液金津宜去血。吹祕還將水藥噙。瀛洲學士湯宜服。舌捲黑色命無存。

蓮花鈿舌圖此癥因心經積熱。及气郁勞傷。兼挾暑濕熱之气而起。舌下生五峯。尖似蓮花之狀。三峯者輕。七峯者重。有痰追風取痰。吹本於旁。峯上出血吹祕。中尖乃心之苗。切不可鍼。以傷人命。初起服黃連瀉心湯。並學士湯。日久則服千金內托散。膿熟刺放吹祕。再吹生肌散。

亦有生於舌上者。比舌髙寸許。在下根兩旁放血。吹本祕卽愈。

細舌蓮花何以因。皆由積熱在心經。三五七峯生舌下。形似蓮花取此名。忌傷舌下中央穴。

須鍼玉液與金津。有膿內托千金散。初起黃連學士湯。

珍珠毒圖此癥小兒飲甘甜熱物。或母喜飲。或胎中受熱而生。舌上如珠。先赤紫。後白黃。疼痛難。大者吹本。鍼刺出血。次吹祕。少加冰片。小者吹祕。服三黃涼膈散。或化毒丹。如不能飲者。令母飲之。搽祕於乳頭上。令小兒吞之。舌珠亦同。

舌上生起珍珠毒。皆由火毒犯心經。紅黃赤白多疼痛。小刀去血祕藥靈。三黃涼膈除心火。

化毒丹丸孩子吞。

螓舌圖此癥因心膈蘊積熱毒而生於舌。老者難醫。少者尢可。若有孔。則全癥也。或有一二孔。其中流血。或在左右。有黑心。大者用藥爛去黑心。小者用鍼挑去。用水藥洗淨。吹本。服三黃涼膈二三劑。如不收口。用生肌散拌勻用。

螓舌因心勞鬱气。舌生四眼是全角。或生一二流鮮血。年老難除少者生。三黃涼膈初宜進。

黑心挑去祕吹頻。收功全在生肌散。舌硬瘡生命不存。

雀舌圖此癥因心膈蘊積熱毒。感風熱气郁勞苦而生。或上或左右。疼痛臭爛。舌上生苔。並腮腫。治者吹本均。割去。次吹本祕數次。服三黃丸化之。雀舌小者。以刀剔破。不必割。如不收口用生肌散。

雀舌感風由鬱气。生於舌畔苦多痰。吹本用刀須割去。還吹祕藥內加均。三黃涼膈宜多服。

收口生肌如入神。

捲舌癰圖此癥因風熱感於心經。或煎炒熱物而生舌下。或左右。或正中。形如圓眼。或如棗核。腫疼不堪。言語不能。舌捲紫硬。初起吹本。去血吹祕均。服黃連瀉心。加金銀花貝母花粉。日久去膿吹祕。服千金內托散。後用生肌散收口。

捲舌癰生於舌下。或左或右或居中。形如果核多疼痛。舌黃卷紫閉喉嚨。患處用刀宜點破。

均祕吹之有大功。黃連瀉心加貝母。日久千金內托通。

舌上生癰圖此癥心經積熱。生瘡於舌。狀似楊梅。作事心煩。服竇氏甘桔湯。梔子。後服黃連解毒湯。

吹祕。不用刀鍼。或有痰結於舌上。成核彊硬者。吹冰硼散。刀刺出血。服加味二陳。

舌上生瘡名腫。多由火毒內干心。作事煩躁多痛苦。祕吹不可用刀鍼。甘桔黃連先後服。

舌上痰凝用二陳。

舌衄圖此癥因心火熾盛而起。形如簪孔。出血不止。治者摻槐花末於孔處。服犀角丹皮生地赤芍。黃連當歸黃芩山梔。蒲黃炒黑。共煎服。

又方赤豆一升。杵碎。水三碗。和搗取汁。每服一盞。不拘時刻。

舌衄皆由心火盛。形如簪孔血流鮮。急須上摻槐花末。四物丹犀與黃連。赤豆一升生杵碎。

水和煎汁服通仙。

舌上龜紋圖此癥思慮太甚。多醒少睡。虛火動而起。口破舌若無皮。色淡而白斑細點。甚者陷路龜紋。

脈虛不渴。治者用四物湯。加黃柏﹑知母﹑丹皮﹑肉桂爲引導。從治法也。外以柳花散搽之。不可誤作實火。用寒涼之劑。並書實癥於後。以備參考。

實火因膏粱濃味醇酒炙爆。心火旺而發。其色紅紫。滿口爛斑。甚者腮舌俱腫。脈實口漧。宜服涼膈。吹祕。如舌上生瘡。舌漧黃破。作渴。加八味丸滋化源。俱禁水漱。

舌上龜紋虛火動。狀若無皮色淡紅。四物桂丹加知柏。柳花散藥漫收功。忌用寒涼多克伐。

實火休言在此中。

痰泡圖此癥乃痰飲乘火。流行凝注。舌下結成痰腫。綿軟不硬。有妨飲食。作痛不安。治者吹本。

用刀將泡刺破。捺幹其中之痰。吹冰硼散。服二陳湯。如愈後復發。服淸熱如聖散。

痰飲火升流舌下。壅腫如綿痛不安。吹本用刀須刺破。流去痰膠捺令幹。還要吹上冰硼散。

二陳加減卽安然。

泡舌圖此癥因火上衝。痰隨火上注。舌忽脹滿口中。軟如豬尿泡形。不疼痛。口中流涎。妨言語。

治者看舌下有靑泡如蟹眼。吹本祕。挑破捺淨其痰。以溫湯漱淨吹祕。加冰硼元明粉。服加味二陳湯。加牛蒡連翹木通花粉。一人舌忽腫脹退場門。痛如鍼刺。遇一遊僧。云是蜈蚣毒沿碗上。人食染毒。用雄鷄血一盞浸舌。搽玉樞丹。亦可服。如無。雄黃朱砂冰片研極細末。

吹患處。亦妙。泡舌像如豬脬形。痰隨火上犯心經。不疼不痛妨言語。滿口流涎食不成。

舌下靑筋宜刺破。流出痰如雞蛋淸。祕合冰硼吹患處。服藥增加用二陳。

連珠喉風圖此癥因心經火毒上衝。而生舌下。其形如珠。初見一二。少頃蔓生盛。三五七八九如貫珠。

舌脹痰升。不能飲食。治者探去風痰。吹本藥於患上。逐粒去血。兼刺玉液金津。吹祕。

服黃連瀉心湯。

連珠風起似連珠。心火衝生舌下瘀。蔓生三五七八九。舌脹痰生探吐愈。吹本用刀須刺破。

玉液金津血亦祛。黃連瀉心湯內服。如斯治法外無餘。

气單圖此癥受濕熱七情所傷鬱气而起。靠舌根橫起紫紅色筋。治者吹本於筋上。用一大鍼。將桐油蘸。燒紅。照圖式上根據橫筋鍼七處。次將三小鍼。紮品字樣。每大鍼孔。各鍼二次。共成四十九鍼。如舌根腫。灸外邊喉下橫三穴。口內煙出乃止。如不出煙。七壯爲止。服涼膈散。

或甘桔湯數劑。吹祕自愈。

气單鬱結原由起。舌根橫紫起靑筋。吹本大鍼鍼七次。每鍼品字各三鍼。外邊喉下橫三灸。

涼膈三黃並二陳。以上共鍼四十九。調理須知要養神。

懸疔圖此癥受風熱。或食煎炒濃味。或重衣疊被。或思慮過度。心火上衝蒂疔。卒然紫腫。吞吐不利。治者不可用刀鍼。只吹祕。或用烏龍尾。和炒鹽。用箸頭點上。用枕臥一時。甚者服三黃湯。加木通桔梗。去川芎。

懸疔之癥由火生。重衣濃味起心經。倏忽蒂中垂下腫。祕吹切忌用刀鍼。鹽水同炒烏龍尾。

研吹仰臥片時停。甚者宜服三黃湯。通桔粘子荊防功。

木舌圖此癥因心火太盛而起。舌硬如山。憎寒壯熱。言語謇澀。內服黃連瀉心湯。外吹祕。以刀刺紫腫處去血。再鍼金津玉液。出血自愈。又或舌上紫腫。用飛朴。加冰片少許搽之。出涎自愈。或吹冰硼散。

木舌皆由心火盛。舌如木硬紫多疼。壯熱憎寒言謇澀。吹祕舌下刺靑筋。黃連瀉心湯內服。間吹本祕合冰硼。刀刺紫腫去血後。再鍼玉液與金津。

七星瘡圖此癥因脾經積熱。上屬脾。脾气通於喉。故上生瘡。似粟如珠。或黃或白。口中鮏臭。

手足怕冷。身體畏寒。治者用水藥。或苦茶拭淨。吹祕。服淸脾降火湯。戒酒色。

七星瘡生喉上。皆由熱毒積脾經。似粟如珠黃白色。滿口涎流極臭腥。手足畏寒身發熱。

苦茶拭淨吹祕頻。降火淸脾噙水藥。如斯指日可回生。

口瘡圖此癥因勞碌。乃食火酒炙爆椒姜之物而起。小兒食肥甘。或胎受毒。或母病食熱乳而生。或紅紫。或黃白。疼痛流涎。難以飲食。甚者發熱惡寒。口漧便閉。治者用米泔或苦茶。靑布蘸拭淨。出血不妨。吹祕。服粘子解毒湯。加梔子或三黃湯。如小兒不能服之。只以犀角化毒丹服。小兒服之如臭。用祕。加人中黃黃連冰片麝香。研極細末。吹之。

口瘡積熱在心經。滿口生瘡黃白形。米泔拭淨時吹祕。甚宜去血火方平。粘子解毒三黃湯。服之退火與涼心。小兒化毒湯宜服。桑葉汁塗瘡自輕。

懸蜞風圖此癥上焦蘊積熱毒。風痰塞壅而起。上腫垂。形如蛙腹。或如雞子。咽喉閉塞。痰涎滿口。治者用元明粉醋。探去風痰。吹本藥於腫處。刀刺去血。吹祕。服三黃涼膈散。有表癥者。服荊防敗毒散。日久千金內托散。

懸蜞風毒生上。形如蛙腹閉喉嚨。探痰須用元明醋。本吹刺血祕相攻。內服三黃涼膈散。

表癥荊防大有功。有膿千金內托散。頓教患者喜重重。

出汗生癰圖此癥受濕熱。出汗過多而起。治者吹追風散。刀刺去血。吹祕加均本。如不腫疼。其內定破。吹祕。次以均多加冰片兒茶硼砂靑黛末。吹之。不用本藥。有痰﹐以元明粉醋探去。有膿。千金內托。不收口。生肌散。

汗出生癰餘毒因。追風吹上用刀鍼。祕均加末時吹上。內服三黃桔梗湯。探痰須用元明醋。膿成須速用千金。出膿瘡口多疼痛。生肌吹上實時平。

咂舌癰圖此癥受風熱酒毒濕痰而起。牙齦裏兩邊生癰。致舌短大。兩邊未破。吹本。鍼破去血。吹祕。已破吹本祕。或擦追風散於舌上。兩邊臭爛。祕合生肌。加冰麝吹之。水藥噙口。起初服學士湯。或粘子解毒湯。已成。服千金內托散。有痰。亦須探去。

咂舌癰生舌兩邊。口中鮏臭吐稠涎。未破癰頭宜刺破。祕本生肌合共吹。學士神方粘子解。

已成內托散神仙。

撮口喉風圖此癥因脾胃蓄痰。風火擾動而起。其唇或如口袋收撮。不能飲食。喉內風痰壅塞。或經一年發。治者用馬齒莧汁洗唇。玄明粉醋探風痰。鍼少商穴出血。吹本於喉內及唇上。服防風通聖散。如毒入心包。脘中脹滿。上气喘促。下部洞泄不止者死。

撮口喉風胃有痰。唇如口袋似繩攀。喉內有痰元明粉。口噤三黃刺少商。馬齒莧汁洗唇軟。

本藥先吹祕再嘗。內服通聖防風散。立起沈免受殃。

懸癰圖此癥因脾經積熱。感風熱而起。上形如紫李。垂下抵舌。口不能言。舌不能伸。頭不能低。仰面而立。鼻出紅涕。若不速治。其毒陷入於腦卽死。速用刀刺癰頭去血。用鹽湯漱淨。

吹祕。服荊防散。雄黃化毒丸而愈。

懸癰生於上中。形如紫李垂喉嚨。不能言語舌難動。頭不能低涕出紅。刺破癰頭出毒血。

鹽漱湯淨祕收功。雄黃解毒荊防散。看癥機關要變通。

卷二

應用良方

祕藥方黃連黃柏黃芩黑梔黃薄荷防風荊芥元參連翹細辛川芎白芷羌活山柰檳榔川朴苦參甘艸木通半夏川烏艸烏烏藥蒼術三七麻黃大黃僵蠶牛膝桔梗射幹漧葛牛蒡麥冬杏仁生地歸尾花粉南星赤芍升麻皂角刺車前子桑白皮五加皮地骨皮山豆根金銀花川槿皮廣陳皮以上共五十一味。每重一兩。各揀道地潔淨。有泥者去淨。法制者法制。用新缸一隻盛之。

淸水。量用多少浸之。日曬夜露四十九日。濾去渣。將藥水入銅鍋內。文武火熬。以棒攪勿住手。煎稠如糊。入後藥。

明雄黃﹝五分﹞靑礞石﹝一錢童便七次﹞沒藥﹝五分去油﹞乳香﹝五分去油﹞眞龍骨﹝五分﹞枯白礬﹝一錢﹞白硼砂﹝七分水飛﹞鑪甘石﹝五分童便七次﹞桑元明粉﹝五分﹞制靑黛﹝五分﹞兒茶﹝一錢﹞輕粉﹝三分﹞石燕﹝五分醋七次﹞

虢丹﹝三分水飛﹞血竭﹝五分﹞銅靑﹝五分﹞石蟹﹝五分童便七次﹞海螵蛸﹝五共計二十味。研極細末。將前膏和勻。做小餅如指大。曬露七晝夜。後放土上。用瓦盆蓋之。一日一翻。七日取起。置透風處陰漧。瓷瓶收好。三月方可用。研爲細末。每二分。加後冰片﹝四釐﹞麝香﹝二釐﹞珍珠﹝四釐﹞西黃﹝二釐﹞珊瑚﹝四釐﹞輕粉﹝二釐﹞硼砂﹝二釐﹞

共爲極細末。和勻。收入小瓶內。以烏金紙塞口。用吹喉癥。神效。

通關散牙皂﹝一兩瓦焙存性﹞川芎﹝五錢﹞

共研爲細末。瓷瓶收好。聽用。

追風散淮烏川烏艸烏牛膝麝香各等分。研極細末。瓷瓶收好。

麻藥方川烏艸烏淮烏各等分。共研細末。瓷瓶收用。

本藥方川烏艸烏淮烏烏頭龍骨象皮靑黛﹝制﹞硼砂兒茶﹝各一錢﹞銀花﹝五分﹞

血竭﹝一錢﹞珍珠﹝二釐﹞麝香﹝三釐﹞冰片﹝三釐﹞乳香﹝五分去油﹞沒藥﹝五分去油﹞靑魚膽﹝五分焙漧﹞

共十七味。研極細末。瓷瓶收貯。勿令泄气。銅管吹喉。

本藥方明硼砂龍骨制靑黛兒茶牙硝銀花﹝各一錢﹞乳香﹝五分去油﹞沒藥﹝五分去油﹞白附子熊膽冰片麝香珍珠﹝各三分﹞西黃﹝五分﹞琥珀﹝五分﹞

共十五味。研極細末。瓷罐收好。勿令泄气。吹喉用。

均藥方梔子﹝三錢炒﹞薄荷﹝一兩﹞黃連﹝一兩﹞升麻﹝三錢﹞雞肫皮﹝二錢﹞

共爲細末。瓷瓶收好。

元霜散薄荷僵蠶靑黛朴硝白礬火硝黃連硼砂共計八味。研極細末。用豬膽七八个。到臘月初一日。將膽汁倒出。又將前藥末和勻。復裝灌膽殼內。以綫紮頭。外用靑紅紙包。地掘一坑。深廣各一尺。用竹一根。將藥掛穿橫擔懸其中。上用板鋪。復以土密蓋。掛至立春日取出。掛風處陰漧。去膽殼紙。將藥研極細末。每藥一兩。加冰片三分。治喉神效。

生肌散赤石脂﹝五分﹞海螵蛸﹝竹篛包煨去殼一錢﹞龍骨﹝一錢﹞血竭﹝一錢﹞輕粉分半去油﹞沒藥﹝一錢去油﹞朱砂﹝飛炒黑一錢﹞白芷﹝三分半﹞文蛤﹝冰片﹝少許﹞

共計十三味。研極細末。瓷瓶收好。勿令泄气。每用吹喉。

紫霞雲水銀﹝一錢﹞朱砂﹝一錢﹞鉛﹝熔化入水銀和勻一錢﹞雄黃﹝五分﹞麝香﹝五釐﹞百艸霜﹝二錢﹞

共爲細末。每紙一條。用藥五分。加艾捲作條。每日食後燻之。以七條爲度。甚者九條卽愈。

金箍散川大黃﹝一兩錦紋丸大者或三四重穿心者更佳用紙包煨去廁中浸一月取起洗淨曬榦爲末用﹞

白芷﹝五錢﹞蜂房﹝三錢蜜炒﹞芙蓉葉﹝二兩曬漧﹞羌活﹝五錢﹞

共研極細末。瓷器裝。每用蜜水調敷腫處周遭。中畱一孔。出毒瓦斯。

人中白散人中白﹝二兩紅溺壺內佳﹞兒茶﹝一兩﹞黃柏﹝六錢﹞薄荷﹝六錢﹞靑黛﹝六錢﹞

上藥共六味。研細末。瓷罐收好。勿令泄气。每用吹喉。

綠袍散黃柏﹝一兩﹞靑黛﹝三錢﹞陀僧﹝一錢﹞

共爲極細末。每用吹喉。

金鎖匙焰硝﹝二兩五錢﹞冰片﹝一錢﹞白僵蠶﹝一錢﹞雄黃﹝二錢﹞

共爲細末。吹患處。

八寶膏﹝貼瘡生肌收口﹞

黃丹﹝一兩﹞宮粉﹝一兩﹞血餘﹝一兩滚水泡去淨﹞銅靑﹝三錢﹞羊糞﹝一撮以新罐貯曬露七日不可見雨﹞

以上諸藥爲末。用桐油四兩。香油八兩。下鍋熬煎。次下血餘。猛火煎至血餘化盡。入黃蠟末藥。以柳條不住攪。滴水成珠爲度。取出。退火毒。方用。

二神散漧薑﹝一兩﹞雄黃﹝三錢﹞

二味共研極細末。瓷瓶裝盛。吹痛處。立止。

化毒丹防風連翹桔梗荊芥穗當歸﹝各一兩酒洗﹞甘艸赤芍山梔黃芩元參薄荷山豆根犀角羚羊角﹝各五分﹞

上藥共十四味。研極細末。煉蜜爲丸。燈心竹葉湯送下。

麝香散麝香﹝三錢﹞冰片﹝三分﹞黃連﹝一錢﹞

共研細末。密收。一日夜吹五六次。

柳花散黃柏末﹝一兩﹞靑黛﹝三錢﹞肉桂﹝一錢﹞冰片﹝二錢﹞

共研細末。瓷瓶收貯。吹患處。

冰硼散元明粉﹝五錢﹞硼砂﹝一錢﹞朱砂﹝一錢﹞冰片﹝一錢﹞麝香﹝一錢﹞

上藥共五味。研極細末。收好。勿令泄气。吹喉。

白膏方制乳香制沒藥兒茶血竭輕粉定粉﹝各等分﹞

上藥爲極細末。用豬板油熬四兩。和藥末搗千餘下。後入人乳再搗。臨用攤貼。

解毒雄黃丸雄黃﹝一兩﹞巴豆﹝十四粒去油殼淨﹞郁金﹝一兩﹞

上藥共爲極細末。醋和爲丸。如綠豆大。每服七丸。專治咽喉科急癥。頑痰閉塞。牙關不開藥丸研灌下。吐盡痰涎。卽愈。有起死回生之功。

冰梅丸專治喉痺十八種。俱妙。

大南星﹝二十五个鮮者切片用﹞大半夏﹝二十五雙切片用﹞皂角﹝四兩﹞朴硝﹝四兩﹞

四兩﹞桔梗﹝三兩﹞

一方用甘艸。無皂角。

揀七分熟大靑梅一百个。先將硝鹽水浸一周時。然後將藥研細。入水拌勻。將梅浸入藥水中。其水過梅子三指爲度。浸至七日後。取出曬漧。又入前藥汁內浸透。再曬再浸。以藥水漧爲度。方將梅子用瓷器蠟封收好。若梅上有白霜更好。用時以薄棉紙裹之。噙口內。令津液徐徐咽下。痰化病卽愈。一丸可治三人。不可輕棄之。

箍藥方大黃﹝一兩﹞文蛤﹝一兩﹞蜂房﹝三錢蜜炙﹞芙蓉葉﹝一兩陰漧﹞白芨﹝五錢﹞羌活﹝五錢﹞

上藥共研極細末。瓷器裝盛。每用蜜調圍箍之。中畱一孔。出毒瓦斯。頻以蜜水潤之。

雄膽散﹝治喉科七十二癥﹞

黃芩﹝三錢生用﹞黃連﹝三錢生用﹞梔仁﹝三錢炒黑﹞制梅幹﹝五錢存性﹞靑黛雄黃﹝一錢﹞硼砂﹝三錢﹞雞內金﹝一錢不見水﹞人中白﹝五錢﹞枯礬﹝一錢﹞

共十味。根據法制度。研極細末。入冰片﹝六分﹞麝香﹝三分﹞

再勻每藥末五錢。加西黃﹝二分﹞銅靑﹝五分﹞熊膽﹝五分﹞珍珠﹝五分﹞兒茶﹝八分﹞

共研極細末。以瓷瓶封收緊密。每用少許。吹入患上。一日夜吹十餘次。徐徐咽下。流出痰涎漸愈。如有腐臭。急用蚌水漱淨。或用豬皂艸烏柏子和搗。加水去渣。灌淨。吹之。大妙吹喉散﹝唐先生傳專治口內一切雜癥﹞

人中白﹝二錢﹞硼砂﹝五錢﹞靑黛﹝二錢﹞五倍子﹝一錢﹞冰片﹝五分﹞

外加以下二味杉木炭﹝一錢﹞六一散﹝一錢﹞

共研極細末。瓷瓶收好。勿使泄气。吹患處。立效。

喉風雙蛾。一切火毒並治。無不應驗。

人中白﹝一錢火﹞硼砂﹝五分﹞膽礬﹝三分﹞冰片﹝一分﹞

共研細末。吹患處。吐痰而愈。

走馬牙疳臭爛。痘內牙根腫疼。並遠近虫牙俱效。

兒茶﹝一錢﹞朱砂﹝三分﹞輕粉﹝三分﹞沒藥﹝二錢制﹞乳香﹝二錢制﹞血竭﹝二錢﹞西黃﹝一分﹞

龍骨﹝五分﹞枯礬﹝五分﹞黃丹﹝五分﹞冰片﹝一分﹞珍珠﹝三分﹞大棗﹝十个﹞桑炭﹝五分﹞柳炭﹝五分﹞麝香﹝一分﹞

共研極細末。瓷瓶收好。每用先將湯漱口。再用荊芥五倍子煎湯。加銀朱少許。同洗淨。再治走馬牙疳午後汁兩鐘﹝卽白馬糞是也如一時難辧可預取爲末臨時水泡取汁應用﹞

萬年幹三錢七分﹝卽糞碱是也用新瓦合蓋燒灰存性研細末﹞

二藥和勻漱之。後再以冰麝生肌藥吹之。又吹祕本二藥卽愈。

大小口內臭疳瘡枯礬﹝三錢﹞人中白﹝一錢﹞雞內金﹝一錢﹞銅靑﹝一錢﹞麝香﹝二分﹞冰片﹝一分﹞阿魏﹝一分﹞

共研細末。瓷瓶收好。每用先將米泔洗淨患上。將此藥幹搽口。蚌水洗更妙。

治喉閉立效硼砂﹝二分﹞冰片﹝二分﹞明礬﹝二分﹞黃連﹝二分﹞黃柏﹝二分﹞

共研極細末。瓷瓶收好。勿令泄气。每用吹筒入喉中卽開關。三五次而自愈。

喉閉不能開關急方老王瓜﹝一劑剮出瓜穣﹞朱砂﹝三錢﹞芒硝﹝三錢﹞

二藥和勻。灌入瓜內。倒弔陰漧。候瓜外出霜。刮下曬漧。倘遇患此癥。吹之卽愈。

取痰方二一用車前艸。連根葉搗汁。加醋含漱口。或吞或吐。取痰極佳。

一用山豆根爲末。吹喉。或煎湯漱口。痰涎自出卽效。

牙痛方蘆薈﹝一錢二分﹞龍骨﹝八分火﹞冰片﹝五分﹞

共研細末。擦牙患處。

又方胡椒﹝一錢﹞甘松﹝一錢﹞麝香﹝五分﹞

共研極細末。煉蜜爲丸。如梧桐子大。每用一丸。將新棉包。安患處。牙咬定。止痛卽愈。

卷二

焦氏喉科煎藥方

三黃湯黃連黃柏黃芩赤芍梔子川芎薄荷甘艸靑皮陳皮花粉銀花元參射幹當歸引用燈心﹑竹葉。同煎服。

涼膈散當歸川芎赤芍防風荊芥元參梔子黃連石膏花粉連翹桔梗薄荷風甚加銀花﹑粘子。火甚加貝母﹑栝蔞。

水煎服。

荊芥防風敗毒散荊芥獨活防風川芎羌活桔梗前胡茯苓枳殼柴胡﹝各一錢﹞人參﹝五分﹞甘艸﹝五分﹞

引加荷葉一小片。水煎八分。食後服。或加姜三片。寒甚加蔥三根。

千金內托散元參人參桔梗靑皮陳皮連翹甘艸川芎當歸赤芍蔞仁花粉銀花濃朴防風加燈心。水煎。食後服。

托裏消毒散人參白術黃當歸白芍川芎茯苓﹝各一錢﹞銀花白芷﹝各七分﹞桔梗角刺甘艸水二鐘。煎八分。食後服。若脾弱者。去白芷。倍人參。

四七气湯茯芩濃朴半夏橘紅靑皮枳實砂仁南星神曲檳榔蘇梗白豆蔻益智仁引加姜片。煎服。

補中益气湯黃﹝一錢炙﹞人參﹝一錢﹞甘艸﹝一錢炙﹞當歸﹝一錢﹞白術﹝一錢炒﹞升麻﹝三分﹞麥冬﹝六分﹞

五味子﹝三分﹞柴胡﹝五分﹞

引棗二枚。姜三片。同煎。空心熱服。

瀛洲學士湯乳香沒藥川芎白芷梔子貝母薄荷陳皮當歸黃連升麻木通防風甘艸赤芍花粉銀花穿山甲皂角刺引加燈心﹑淡竹葉。水煎服。

十八味防風銀花甘艸赤芍知母荊芥陳皮麥冬花粉貝母黃柏牛蒡當歸梔子連翹元參桔梗川芎水二鐘煎。去渣服。

還魂散陳皮人參赤芍黃蒼術黃芩防風栝蔞黃柏銀花川芎當歸茯苓白術黃連甘艸水二鐘煎。去渣服之。

回生散白丑﹝一兩﹞五加皮﹝一兩炒﹞桔梗﹝四錢﹞連翹﹝五錢去心﹞花粉﹝五錢﹞土茯苓﹝三兩﹞薄荷﹝一兩﹞梔子﹝一兩﹞皂角刺﹝七錢﹞

煎服。當用三分之一。或煮酒服。可用全方。入陳酒三斤。

內補湯當歸赤芍白術栝蔞銀花連翹梔子元參川芎薄荷黃連花粉黃柏黃芩防風陳皮靑皮黃﹝蜜炙﹞桔梗水二鐘煎。去渣服之。

蘆薈消疳飲蘆薈銀柴胡牛蒡子胡黃連元參桔梗川連山梔薄荷石膏羚羊角升麻甘艸引加淡竹葉。水同煎服。

藿香正气湯藿香白芷大腹皮紫蘇桔梗﹝各一錢﹞茯苓半夏陳皮濃朴白術﹝各八分﹞

引加姜一片。棗一个。水二鐘。同煎熱服。取汗爲度。

治陰瘡方治一切陰瘡。加均藥末三錢。共十六味。

乳香沒藥穿山甲白芍防風當歸川芎赤芍木通陳皮花粉甘艸銀花貝母皂角刺水煎。去渣服。

又方當歸甘艸黃連茯苓白術陳皮元參赤芍黃芩蒼術黃防風黃柏栝蔞銀花水煎。去渣服。

治口疳瘡方白醜五加皮白蘚皮桔梗甘艸連翹花粉銀花薄荷山梔治口疳毒瘡方皂角子山豆根土茯苓引加燈心。水煎服。或研末和服。俱妙。

又方栝蔞仁花粉桔梗銀花連翹赤芍川芎白茯苓當歸薄荷陳皮黃芩靑皮黃連款冬花黃柏防風元參水煎。去渣服之。

桔梗湯﹝治肺癰咳嗽吐膿血﹞

桔梗栝蔞仁百合防風當歸枳殼黃貝母元參白蘚皮薏苡仁﹝各八分﹞杏仁甘艸﹝各五分﹞

黃芩﹝八分﹞

水煎服。

洗藥方藿香山柰苦參荊芥甘艸防風白芷細辛黃柏銀花地骨皮﹝各等分﹞

煎湯。用靑綢蘸藥水。溫洗患處。

牙疼加減方荊芥防風甘艸石膏靑皮生地丹皮升麻上正四牙。加黃連麥冬下正四牙。加黃柏知母上左二牙。加川芎白芷下左二牙。加白術白芍上左盡牙。加膽艸羌活下左盡牙。加柴胡山梔上右二牙。加當歸茯苓下右二牙。加木通車前上右盡牙。加大黃枳殼下右盡牙。加黃芩桑皮蘇子降气湯蘇子﹝三錢﹞濃朴﹝一錢﹞陳皮﹝一錢﹞前胡﹝一錢半﹞肉桂﹝四分﹞半夏﹝一錢半﹞甘艸﹝五分﹞

引加生薑三片。同煎八分。食遠服。

粘子解毒湯牛蒡甘艸升麻生地花粉連翹白術黃芩黃連山梔桔梗防風靑皮元參漧葛水煎服。

八正順气散陳皮砂仁枳殼桔梗白芍甘艸當歸川芎人參牛蒡水煎服。

蠲毒流气飲白芷防風陳皮連翹人參香附川芎當歸元參花粉枳殼甘艸牛蒡桔梗柴胡山梔水二鐘。煎服。

苦酒方黃﹝三兩﹞白芍﹝二兩﹞桂枝﹝一兩六錢﹞

上爲末。每服三錢。苦酒三合。煎至七分。不以時頻服。

半夏桂枝湯半夏桂枝甘艸引加生薑三片。水二鐘。煎八分服。

蜜附子大附子去皮臍。切大片。蜜塗。瓦上炙黃。每一片。含在口中。津甘咽下。味盡再換。

山豆根湯山豆根﹝去白﹞陳皮元參桔梗連翹﹝各一錢﹞麝香﹝五分﹞麥冬﹝一錢二分去心﹞甘艸薄荷﹝各七分﹞

引加燈心同煎服。

益气疏風湯升麻甘艸當歸川芎生地白芍桔梗黃芩麥冬前胡靑皮漧葛紫蘇連翹防風白蒺藜水二鐘。煎服。

四七气湯茯苓山梔甘艸紫蘇生地桔梗枳殼元參花粉牛蒡連翹陳皮水二鐘煎。去渣服。

淸气利咽湯茯苓蘇梗甘艸山梔陳皮桔梗貝母香附花粉枳殼半夏引加姜一片。水二鐘。煎服。

又方生荷葉生柏葉生地黃水煎。入童便半酒杯。溫服。

甘桔湯甘艸﹝五分﹞桔梗﹝一錢﹞花粉﹝二錢﹞牛蒡﹝三錢﹞連翹﹝一錢五分﹞山梔﹝一錢四分﹞黃連﹝四分﹞生地﹝三錢﹞

水二鐘。煎服。

解毒湯黃連牛蒡桔梗連翹當歸生地白芍丹皮靑皮枳殼前胡甘艸元參銀花柴胡水二鐘。煎八分。去渣服之。

四物湯加味黃柏﹝一錢五分﹞芍藥﹝三錢酒洗﹞川芎﹝一錢﹞生地﹝四錢﹞當歸﹝一錢酒洗﹞知母﹝一錢﹞丹皮﹝一錢﹞肉桂﹝四分﹞

引加棗二枚。水二鐘。同煎服加味二陳湯陳皮﹝一錢﹞半夏﹝一錢五分﹞茯苓﹝三錢﹞甘艸﹝五分﹞黃連﹝五分﹞薄荷﹝五分﹞

引加姜三片。水二鐘。同煎服。

如聖散枳殼﹝一錢﹞荊芥﹝一錢﹞薄荷柴胡﹝各五分﹞花粉﹝三錢﹞山梔﹝一錢﹞連翹﹝去心﹞牛蒡﹝各一錢五分﹞甘艸﹝四分﹞

引加燈心。水二鐘。同煎服。

淸脾降火湯丹皮當歸生地黃連黃芩桔梗白芍薄荷防風茯苓白術澤瀉豬苓山梔麥冬元參水二鐘。煎服。

八正順气湯濃朴砂仁半夏陳皮茯苓靑皮桔梗赤芍枳殼木香﹝研末﹞元參牛蒡山梔引加姜三片。水二鐘煎。衝木香服。

當歸連翹散當歸連翹甘艸桔梗梔子花粉生地前胡枳殼黃芩元參白芍引加燈心。水二鐘。同煎服之。

學士湯乳香沒藥白芷山梔貝母薄荷陳皮木通防風甘艸引加燈心﹑淡竹葉。同煎服。

防風通聖散防風白芍薄荷川芎桔梗山梔黃芩白術當歸連翹荊芥麻黃滑石芒硝大黃﹝酒炒﹞甘艸或加牛蒡子元參水二鐘。煎八分。空心溫服。

甘露飲天門冬﹝一錢﹞麥冬﹝一錢﹞生地黃﹝二錢﹞熟地黃﹝三錢﹞金釵石斛﹝三錢﹞枇杷葉﹝三錢拭淨毛去筋炙﹞黃芩枳殼茵陳﹝各一錢﹞甘艸﹝五分﹞

水二鐘煎。食後服。

治雙單蛾立效方黑升麻﹝一錢﹞桔梗﹝一錢五分﹞甘艸﹝一錢五分﹞

井水二鐘。煎服。二劑自愈。

甘桔湯當歸﹝酒洗﹞川芎薄荷﹝炒﹞黃芩山梔連翹甘艸銀花元參防風桔梗荊芥大黃﹝酒浸﹞

水二鐘。煎服。

卷二

諸穴

曲池穴。在肘外輔骨屈肘核後頭陷中。以手拱胸取之。鍼七分。灸七壯。可日灸七壯至二百紋尖。

少商穴。在大指內側。去爪甲角如韭菜葉許。鍼一分。宜用鋒鍼出血。中衝穴。在中指端。去爪甲韭菜葉許。鍼一分。灸一壯。

圖湧泉穴。在足心。屈足蜷指取之。宛宛中白肉際。鍼五分。不宜出血。灸三壯。

環跳穴。髀樞中。卽硯子骨下宛宛中。側臥伸下足取之。鍼二寸。灸五壯。至五十壯。

足三里穴。在膝下三寸。腳骨大筋內。坐取之。鍼八分。灸止百壯。

金津玉液二穴。左爲金津。右玉液。舌下兩旁紫脈上是穴。捲舌取之。治重舌腫痛喉閉。用圖圖

頰車穴。在耳下八分。近前曲頰端上陷中。側臥開口有空。鍼四分。灸日七壯。至七七壯。

合谷穴。在手大指次指HT骨間陷中。鍼三分。灸三壯。孕婦不宜鍼。

內庭穴。在足大指次指外間陷中。鍼三分。灸三壯。

卷二

灸刺各法

五種鍼式圖平半寸。長一寸六分。頭大末銳。病在皮膚刺熱者用此。今名箭頭鍼是也。

其兩三隅長一寸六分。發痼疾。刺大者用此。今之所謂三稜鍼是也。

一名破皮鍼。末如劍鋒。廣二寸。長四寸。破皮。癰腫出膿。今名劍鍼是也。

法象毫。尖如蚊虫喙。長三寸六分。取痛痺刺寒者用此。

尖如。且圓而銳。其末微大。長一寸六分。取暴痺刺小者用。

制鍼法本艸云。馬銜鐵無毒。日華子云。古舊鋌者好﹐或作醫工鍼。按本艸桑鐵。卽熱鐵有毒。故火。火克金。解鐵毒。故用以作鍼者。貴之也。又金爲總名。銅鐵金煮鍼法先將鐵絲於火中紅。截之。或二寸。或五寸。長短不拘。次以蟾酥塗鍼上。仍入火中微塗酥三次。至第三次。乘熱插入臘肉皮之裏。肉之外。將後藥先以待冷。將鍼取出。於黃土中插百餘下。

麝香﹝五分﹞膽礬﹝一錢﹞石斛﹝一錢﹞穿山甲﹝三錢﹞歸尾﹝三錢酒炒﹞朱砂﹝三錢﹞細辛﹝三錢﹞

郁金﹝三錢﹞川芎﹝三錢﹞沒藥﹝三錢去油﹞甘艸節﹝三錢﹞沈香﹝五錢﹞磁石﹝一兩﹞能引諸藥入鐵內。

卷二

附方

宋明懷祕傳口疳方川文蛤﹝瓦上燒存性﹞兒茶﹝中﹞人中白﹝中﹞大梅片﹝少許﹞

上共細末。搽患上。忌食甜物煎炒。

走馬牙疳。牙牀腐爛。神效。

白垢﹝要婦人溺桶中的火一錢﹞銅綠﹝三分﹞麝香﹝一分﹞冰片﹝五釐﹞

研極細末。瓷瓶收用。

又方﹝名曰冰螺散﹞

白螺螄殼﹝一錢燒灰存性﹞兒茶﹝一錢﹞大梅片﹝少許﹞

研極細末。吹患處。

治口疳瘡﹝卽走馬牙疳﹞

靑黛﹝二錢﹞兒茶﹝二錢﹞冰片﹝二分﹞薄荷﹝二分﹞京靑﹝二分﹞川柏末﹝一錢﹞硼砂﹝五錢﹞川連﹝八分﹞

共研極細末。吹患處。立效。

又方靑黛﹝二錢﹞黃柏﹝一錢﹞飛丹﹝五分﹞冰片﹝三分﹞蒲黃﹝三分﹞枯礬﹝二分﹞

共研爲細末。吹患處。立效。

又方單用馬蘭﹝葉不用﹞

洗去泥。入木盤內搗碎。取起。入醋少許。用布絞出汁。漱口卽愈。

又方﹝各黛礬散﹞

五倍子﹝五分﹞靑黛﹝五分﹞枯礬﹝五分﹞

爲末。用淡鹽湯漱淨。摻之立效。

又方兒茶﹝一兩﹞黃柏﹝六錢﹞薄荷﹝六錢﹞靑黛﹝六錢﹞人中白﹝二兩﹞冰片﹝五分﹞

共爲細末。先用溫湯漱淨。再吹藥疳上。一日六七次。涎從外流出者爲吉。涎毒內收者爲凶煎劑蘆薈銀柴胡胡黃連川連牛蒡子桔梗山梔石膏薄荷升麻甘艸羚羊角﹝等分﹞

加淡竹葉十片爲引。同煎。此方能治穿腮破唇之癥也。

楊天池先生傳治牙疳煎方生地﹝二錢﹞連翹﹝一錢五分﹞石斛﹝二錢﹞銀柴胡﹝一錢﹞薄荷﹝一錢﹞木通﹝八分﹞桔梗﹝一錢五分﹞山梔﹝一錢五分﹞赤芍﹝一錢五分﹞石膏﹝三錢﹞

水煎服。看病輕重。加用黃連﹑靑黛。

鳳凰膏﹝又名救命延壽丹﹞治口瘡。口疳。喉癰閉塞等癥。神效方。

鳳凰衣﹝卽雞蛋內衣膜去淨殼微火焙黃﹞橄欖核﹝瓦上煙淨存性用﹞孩兒茶﹝各等共爲細末。和勻。瓷瓶收貯。口瘡。口疳。搽患處。喉癥用銅吹裝藥。吹入喉內。卽飲食。

硼砂﹝一兩﹞牙硝﹝三錢﹞冰片﹝六分﹞麝香﹝四分﹞

共爲細末。瓷瓶收貯。不泄气。臨用時。少許吹患處。

治口瘡喉閉。乳蛾之癥。

膽礬﹝一錢﹞熊膽﹝一錢﹞廣木香﹝三分﹞

共爲細末。以木鱉子一个。去殼。磨井水以又方﹝治大人舌上瘡腫神方﹞

雞肫皮一个﹝雄者佳不見水以陰陽瓦焙酥研末﹞硼砂﹝三分白色透明者佳﹞烏丁泥﹝五共爲細末。擦舌上。瘡卽愈。

又方﹝治項頸浮腫外用敷藥﹞

大黃﹝一兩﹞楡樹皮﹝五錢﹞皮硝﹝三錢﹞

共爲細末。用醋水各一半。調敷周遭。自愈。

檳榔散﹝治口瘡大有神效﹞

五味子﹝三錢﹞寒水石﹝五錢﹞蒲黃﹝一錢五分﹞黃丹﹝一錢五分﹞

上爲細末。每服少許。幹貼瘡上。

立效散訶子肉五倍子﹝各等分﹞

上爲細末。幹貼唇上。立效。

又方﹝治口瘡疼痛﹞

五味子﹝三錢嫩者妙﹞滑石﹝五錢研﹞黃柏﹝五錢蜜炙﹞

上爲細末。每服五分。幹摻瘡上。良久便飲食。

黑參丸﹝治口舌生瘡久不愈﹞

黑參﹝去心﹞天門冬﹝去心﹞麥門冬﹝各一錢去心﹞

上爲細末。煉蜜爲丸。如彈子大。每用一丸。綿裹噙化。咽津。

雙靑硼砂散﹝治口內一切諸瘡等癥﹞

靑黛﹝八方﹞靑鹽﹝六分﹞兒茶﹝一錢﹞人中白﹝一錢五分﹞硼砂﹝八分﹞胡連﹝二分﹞冰片﹝一分﹞

共爲細末。吹口內。效驗如神。

綠雲散﹝治口瘡爛臭久不愈﹞

黃柏﹝蜜炙﹞靑黛﹝水飛各等分﹞

共爲細末。臨臥用少許摻口。咽津妙。

又方﹝治小兒口瘡不能食乳﹞

白明礬﹝等分研末﹞

和雞蛋淸。置醋中。調塗小兒足底。二七日愈。

麻藥方細辛南星半夏牙皂各等分。研極細末。用少許。放患處。便不知痛。可用刀鍼。

