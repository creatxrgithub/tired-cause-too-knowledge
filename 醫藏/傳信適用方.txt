

欽定四庫全書

子部五

信適用方

醫家類

提要

【臣】等謹案信適用方二卷舊本不著撰人名氏宋史藝文志載此書亦不云誰作而別有劉禹錫信方二卷考此書每方之下皆注自某人中有引及和劑局方者必非禹錫書也馬端臨文獻通考有道適用方二卷陳振孫云稱拙庵吳彥防淳熙庚子撰與此卷帙正同知此卽彥防之書通考屢經寫訛信爲道也此本由宋槧影寫前後無序跋所錄皆經驗之方最可依據中有八味圓問難一條尢深得制方之防其餘各方𨿽經後人選用而采擇未盡者尙多末附夏子益治奇疾方三十八道其書罕見單行之本明李時珍本艸綱目所載疑或從此鈔出也幹隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

傳信適用方卷上

治諸風

大聖一粒金丹又名保命金丹

治男子婦人一切諸風气血俱虛陰陽偏廢卒暴中風僵僕昬塞涎潮搐搦不省人事失音舌彊手足嚲曳口眼防斜或癱瘓偏枯半身不隨語言蹇澁舉止錯亂四肢麻痺及治癲癇倒僕目瞑不開涎盛作聲或角弓反張目睛直視口禁悶絕牙關急並治風摶於陽經目頭痛耳作蟬鳴皮膚瞤搐頻欠喜睡項彊拘急不能回顧及腎臟風虛腳膝疼痛步履艱難偏風流注一邊屈伸不得此藥無問久新並能治之

黒附子【生去皮臍】川烏頭【如上】白附子

五靈脂【各壹兩】白僵蠶【炒】白蒺藜【炒壹兩】

已上陸味別爲末

白礬【枯壹兩】朱砂【別研半兩】沒藥【半兩】麝香【壹錢研】

乳香【半兩研】全蠍【半兩碎亦可用】

右將諸藥和得所以井花水磨細墨半兩滴水和圓如彈子大窨亁金箔爲衣每服一粒用生薑壹兩去皮細擦取自然汁將藥圓於薑汁內磨化盡爲度用無灰酒壹盞溫服量病人酒性多少更喫溫酒壹貳升投之以助藥力次用衣被蓋覆便臥汗出爲效疾勢輕者每服半圓不拘時候如有風疾常服補益五臟固密眞元通流關節袪逐風邪壯筋續骨大有神效

治癇疾

淩霄花

右壹味爲細末每服叄錢溫酒調下空心服每服藥時解開頭髮用木梳不住手梳以冷水壹大碗在側含水口中水溫卽換以碗水盡卽住梳如此服四十九日永絕根本不論受病淺深皆愈仍百無所忌興國司法姜濤嘗服得效

溫腦散治頭風【隆興李醫傳】

川芎【貳兩】天麻川烏【炮去皮尖碎剉炒黃各壹兩】

右爲細末每服貳錢茶調下薄荷茶尢佳

乳香宣經圓治男子婦人體虛气弱寒濕相搏半身不遂手足麻痺行步少力骨節煩疼足脛浮腫皮膚不仁腳膝常冷狀若風吹或時作熱漸成腳气腳膝生瘡痛癢不仁又治肝腎不足經絡畱滯筋脈緩弱舉動皆難四肢攣急不可屈伸臂痛遊走或左或右風毒攻疰乍差乍發肩背相引腰膝大痛風痺嚲曳血脈不周閃肭打撲內傷筋骨痛不可忍男子疝气膀胱上下奔衝婦人月水不調多作腹痛常服活血脈止疼痛補虛損壯筋骨【樊防禦祕方】

天臺烏藥葳靈仙【酒浸】京萆薢

茴香【炒】陳皮【黒荳煮】川練子肉【各壹兩半】

艸烏【防錢剉炒】五靈脂【半兩】乳香【半兩別研】

黒牽牛【取粉捌錢】

右爲細末卻入乳香拌勻醋糊爲圓如梧桐子大每服三十圓溫酒下空心食前

太一丹治諸風及癱瘓偏風手足頑麻肢節緩弱骨肉疼痛並治頭風偏正頭痛項頸拘急頭旋目運嘔吐痰水或耳鳴聾風痰上盛及療傷風傷寒頭疼不可忍者並宜服之常服消風化痰淸頭目利胸膈

川芎川烏【去皮尖】艸烏【去皮尖】白芷

白附子黒附子【去皮臍】細辛【去葉洗】

半夏【洗】天南星【洗】天麻

右等分並生用細末如藥貳拾兩卽入面貳拾兩白者同拌勻滴水和圓如彈子大日中防亁每服壹粒茶酒任嚼下荊芥薄荷茶亦得如傷風傷寒頭目昏疼用生蔥白壹莖同嚼熱茶淸送下不計時此藥予家常合用之甚效

治麻痺妙方

用四味理中湯加防風天麻等分同煎甚佳或去白術加附子尢妙

治頭目旋暈吐蓋胃冷生痰致有此疾累用有效止逆湯

川亁姜【貳兩炮】甘艸【壹兩炙赤色】

右二味防咀爲麄末每服四伍錢用水貳盞煎至捌分食前熱服

赤茯苓散

治陰陽俱虛經絡凝澁气血不和身體疼痛背膊勞倦手足無力並冝服之

赤茯苓【去黒皮叄分】當歸【去苗洗切焙亁叄分】木香【半兩】

桂心【去麄皮不見火叄分】白術【壹兩】枳殻【麩炒去穰半兩】

赤芍藥【壹兩】柴胡【去苗洗半兩】黃耆【半兩炙】

鱉甲【醋炙去裙叄分】五味子【防淨半兩】桔梗【剉炒半兩】

芎防【半兩】橘紅【半兩】甘艸【半兩炒】

右拾伍味同爲麄散每服肆錢水壹盞半生薑伍片煎至捌分去滓通口服無時

治中風涎盛不省人事人參訶子散【李武仲傳云得之張魏公家】

人參訶子【靑白者炮去核】甘艸

右件各等分爲細末每服貳錢白沸湯防服如卒中風痰壅不省人事急投此藥神效無比卽便省也

治中濕癱瘓無異中風聖功散

右用五積散壹兩卻入細研眞麝香貳錢同煎服更多愈妙【李武仲傳云得之李與防】

治風熱上攻頭目昏及療偏正頭疼一品圓

大香附子【去皮毛用水煮一時久細切焙亁】

右爲細末煉蜜圓如彈子大每服壹圓水壹盞煎至捌分通口服婦人用醋湯煎

治丈夫婦人中風气痺其疾作之初切不可以治風瞑之藥與服若大段有涎卽略與不損气者下涎藥才定如手足緩弱不遂卽便與此藥服

南木香【好者壹大分洗剉焙亁爲細末】

右先取好蔞壹个取子及穰去皮將子與穰各研極細用無灰酒壹大盞投之攪勻用生絹絞取汁如此研絞叄兩次酒醲無味乃止於銀石器內煎叄兩沸調木香末帶熱服令人按摩病處良久就病處臥移時自能舉動矣此方乃大潙山和尙所傳大潙雲气行則風行气逆則風聚甚者不過叄伍服大有神驗

治感風中暑

和解散治感寒表裏未辧頭痛惡心發熱煩疼不進飲食常服正气除寒邪辟瘟疫不問老少比日可服【黃鼎臣傳】蒼術【洗淨肆兩】厚朴【制】桔梗【去蘆各肆兩】藿香葉

前胡【洗去蘆】柴胡【洗去蘆】當歸【洗】赤芍藥【各貳兩】

川芎陳皮【去穰炒】甘艸【炙】神麯【炒】麥蘗【炒】

赤茯苓【各肆兩】半夏麯【貳兩】

右麄末每服肆錢水壹盞半姜叄片壹个煎防分去滓服不拘時

蔥術散不問陰陽二證染患淺深凡時行瘟疫及防常風吹霎頭目昏重四體熱倦行步少力骨節疼痛悉皆治之

蒼術【洗淨壹斤】蔥【連根須洗淨壹斤】麻黃【不去節肆兩】甘艸【貳兩炙】

右將蔥術入臼中杵令蔥涎相入盆中堅令熱冬間半月春夏五七日取出鍋中炒蔥葉過焦逐旋篩出以術幹爲度次入麻黃甘艸爲末每服貳錢水壹盞姜叄片棗壹个煎防分去滓熱服如要出汗連進貳叄服以衣蓋之常服解諸勞倦行路緩急最爲先務

參苓散解傷寒治百節疼一切虛勞气疾並宜服之【何伯應傳】

人參【貳兩】茯苓【壹兩】白術【貳拾兩剉細】桔梗【拾兩去蘆】

橘紅【陸兩】香白芷【叄兩】芍藥【壹兩】當歸【貳兩去蘆頭】

川芎【壹兩半】半夏【壹兩湯泡七徧】厚朴【貳兩去皮生薑汁制】

官桂【去皮春夏叄兩秋冬肆兩】枳殻【肆兩麩炒令黃同桂樁爲末】

漧薑【春夏壹兩半秋冬貳兩】麻黃【去根節春夏貳兩秋冬叄兩】

甘艸【叄兩】

右件壹拾陸味各淨洗焙漧除芎桂枳殻別杵外諸藥同爲麤末分作陸分於大鐵鍋內以文武火炒令微赤黃爲度不可令燋須是勻取出以淨紙襯安板牀上冷勿令侵塵土入前枳殻官桂川芎和勻杵爲細末每服壹錢水壹盞生薑叄片蔥貳寸同煎防分通口服不拘時

治感寒傷風鼻塞頭痛及時行瘟疫老幼皆可服之香芎散

香附子【炒去皮陸兩】川芎香白芷

甘艸【炙已上各貳兩】藿香葉【肆兩】石膏【研如粉叄兩】

右同爲細末每服壹大錢熱茶調下不計時候

傷寒瘟疫差後禁忌【龎安常論】

飲酒合陰陽復病必死生鱠煮麵酒韮蕈鱓豆粉犬羊肉腸血生菓油肥之類食之皆發熱黃下利不救

諸勞動皆致復尙可治女勞多死

禦愛姜蘇圓治中暑心惡頭疼煩燥生津止渴【沈徳之樞密傳】

紫蘇葉【防淨伍兩】烏梅肉【切炒貳兩】甘艸【生叄分】

桂【去麄皮半兩】香薷葉【防淨半兩】生薑【洗切焙亁壹分】

木【貳兩亁者如生去皮穰切焙】檀香【半兩剉屑】

右爲末煉蜜爲圓如櫻桃大每服壹圓細嚼熟水送下不以時

水瓢圓解暑毒除煩燥生津止渇

烏梅肉【剉炒貳兩】甘艸【壹兩炙】幹木瓜【壹兩】

靑鹽【壹兩研細後入】檀香【半兩剉屑】人參【半兩去蘆】

白茯苓【半兩去黒皮】麝香【半兩研後入】

右爲細末入靑鹽麝香拌勻煉蜜爲圓每壹兩分作貳拾圓冷水或熟水嚼壹貳圓

秦芁散治中暑

秦芁【去土】當歸【去蘆】桔梗黃連【去須】烏梅【去核】

甘艸【炙】靑皮【去穰】柴胡【去蘆】漧薑【炮】芍藥

右件等分爲細末解暑濃煎燈心湯下心痛煎菖蒲湯下防痢米飲下常服熟水下骨熱地骨皮湯下貳錢

治中暑甚妙【張魏公行軍時常用】

上等重羅細面壹味以薑汁及水和成餅子暴漧卻碾末収之每用貳叄錢新汲水調服

治中暑迷悶欲死

右取蒜壹瓣生嚼以新水送下或不能嚼水研灌之立可救熱死人切勿便與冷水及臥冷地正如凍死人須先與冷水若遽近火卽死

治夏月大熱因饑中暑暈倒昏塞者急煎米飲徐徐灌之漸省只與大順散及溫气藥服或大燥吐悶亂不止急取本人汗頭巾或頭須挼汁壹盞入靑黛一錢調灌須臾吐出惡毒涎水定省後以溫粥飲投之卽愈

解暑毒黒散子

不蛀皂角不拘多少燒煙絕以盆合秤四兩甘艸壹兩炙爲末新汲水調下壹錢甚者加壹錢一方只用皂角燒成炭末之用水調甚效蓋中暑人痰塞闗竅皂角能疏利去痰故也

神仙截傷寒四季加減百解散夫四時有不常之气傷人爲病外客肌膚腠理摶於榮衛由饑飽勞役損於五臟六腑或由憂愁思慮居處不常非節之气因玆觸冒病發四百四種變疾於千七百四十五證遂編類成巢氏病源計五十卷又有八方居民所食鄕土風俗气異證奇疾不載數內外其間惟難治者傷寒一門非雜病之比五種不同六經各異陰陽傳受日數淺深藥劑溫涼用有先後況不識法者乎差之毫釐輕者危殆變證百出無復紀律擾擾萬緒起矣且傷寒一家二百七十五證四百一十五道方書一日太陽二日陽明三日少陽四日太陰五日少陰六日厥陰六日六經俱足隨其輕重以吐汗下和解之始末不出六七日之間當必取差傷寒惟兩感一證不治其餘證𨿽感異气能消息之無不愈者又豈可妄投湯劑耶病是陽證陽實則譫語無可疑者病家未諳多用生牢祈祭神廟妄信邪巫加以符禁親戚杜門絕人往來問務在邀永況傷寒六經之病傳受只有六日之期動經旬月悞致夭傷不可勝計豈不痛哉今傳受神仙截傷寒四季加減百解散無問陰陽二證其間所用藥味各隨經絡治病如傷寒在表未傳入經發熱惡寒腰脊彊痛連進貳服汗出而愈若已傳經絡胸滿气逆肢軆煩疼目睛痛耳聾口噪咽漧或渴不渴手足自溫或肢厥自利或不自利小便反快連服之則調中順气祛逐寒邪如首防感風風傷腠理頭痛項彊表重傷風增寒頭痛鼻流淸涕咳嗽涎痰及風濕相摶闗節煩疼一身盡重加之惡風時自汗出此藥大能調順三焦扶表救裏溫潤肺經正四時之气升降陰陽進美飲食和解發散涼汗淸肌退熱固表則止九種自汗不問傷風傷寒中暑中渇食蒸頭痛气逆胸滿失饑吐逆暈及已經汗之不解下之不當吐不中病兼此藥淸而不涼溫而不壅無問老人虛人大人小兒婦人姙婦亦等宜服專一連進無不取效春常服免瘟疫之疾夏常服不中暑暍秋服無瘧痢之疾冬服不感寒毒眞神仙衛生之妙藥也功效不可盡述【李武仲傳云得之洪帥呂殿撰】

柴胡【去蘆頭並土】升麻漧葛白芍藥

白術防風【去苗】甘艸【炙】羌活獨活

槁本【去】半夏【湯洗防次薑汁浸】蒼術【米泔水浸麩炒】

人參【去蘆】藿香【去梗已上各修事了秤壹秤】

立春已後不加減

立夏已後壹料加柴胡壹分赤茯苓當歸各半兩

立秋已後減柴胡壹分不用當歸赤茯苓各半兩隻加麻黃去節半兩亁姜炮官桂各壹分

立冬已後並無加減

右件同爲細末每服叄錢水壹盞半生薑叄大片子貳个煎至壹盞去滓熱服不拘時並進貳服如要表散加白蔥叄寸淡豉叄拾粒煎服衣被蓋覆汗出而愈

治初感傷寒頭痛發熱小解五毒散【李武仲傳云得之王徳全二方】山茵陳貳兩【去根焙】麻黃【貳兩去根節】蒼術【貳兩半米泔浸過壹宿切焙】石膏【半兩火煆】

右爲細末每服貳大錢熱蔥茶調下

治傷寒疫气羌活散

羌活【壹兩洗切焙】防風【洗切焙】牡丹皮【洗切焙】

芎【洗切焙】當歸【去蘆洗切焙】甘艸【微炙伍味各半兩】

右爲剉散每服貳錢水壹盞姜叄片煎至捌分去滓溫服不拘時

治叄日傷寒仙授散【李武仲傳云得之陳庭藻】

蒼術【肆兩米泔浸壹夕洗淨秤】麻黃【肆兩去節秤】香附子【肆兩去皮毛秤】杏仁【貳兩去皮尖麩炒別研】甘艸【貳兩生用】

右爲細末每服叄錢白湯調下如人行五里間進叄服服訖避風如一服便有汗卽不必再進米元暉云此乃呂先生弟子陸先生方醫愈翟伯壽陸弟子元道人傳元暉於三茅山

治气疾及心痛

三倍圓療气不升降結痞

木香【壹兩炒】靑橘皮【貳兩炒】半夏【洗肆兩薑汁制】

右爲末姜糊圓如桐子大每服貳叄拾圓米飲下食後兼治因風咳嗽及小兒暴嗽

九气湯治諸般气疾久服舒暢經絡

香附子【炒去毛】甘艸【壹兩炙】姜黃【壹分】甘松【壹分】

山藥【半兩】木香【半錢】蓬術【壹錢炒】縮砂仁【半兩】

右爲細末每服貳錢入鹽沸湯防服不計時一方加益智仁壹分

治心腹攢痛

髙良姜桂【等分】

右爲細末糯米飲調下白湯亦得極效

禦府五辛寛膈湯【沈徳之樞密】

揀丁香檀香桔梗【剉炒】陳皮【去白已上肆味各壹兩】縮砂仁【炒】川漧薑【炮】甘艸【炒各叄兩】白鹽【貳兩半炒別研入】

右爲細末入鹽令勻每服貳錢沸湯防下

治心疼五靈脂不計多少爲末用壹錢以酒醋各壹茶腳許同熬如稠別以好酒解調下立愈

治心痛將死用漧漆爲末每服壹錢入水壹盞煎至半盞次入醋半盞調勻頓服之

治一切心痛灸法每盛發時於足心亂紋中以麥粒大艾炷灸叄壯男左女右

治一切气痛延胡索不拘多少每服貳錢熱酒調下甚者不過再服

治婦人心疼荔枝核燒灰存性爲末溫淡醋調下治醋心爛嚼胡桃以漧薑湯下立效或只嚼胡桃或只喫漧薑湯亦可治

治心痛良姜不拘多少用木臼杵爲末只羅取細末去麄者以久陳米入酒醋和水煮令爛於沙盆內研成膏取出和前件末再入臼內杵貳叄拾杵爲圓桐子大丈夫橘皮生薑湯女人醋湯當歸湯下叄拾圓

治脾胃【積聚附】

秦綾錦家二十四味養脾圓治風冷寒濕邪气腹脹痞滿刺痛腸鳴泄防吐吞酸羸弱困怠無力不思飲食一切脾胃之疾並治之【黃子耕傳】

丁香沈香木香【各壹錢半】附子【陸錢半炮去皮臍秤】

陳皮【去白】大腹皮神麯【炒各半兩】白術大麥蘗【炒】肉桂【去皮不見火各壹兩半】厚朴【去皮姜制叄兩】訶子【炮去核壹兩叄錢】人參【去蘆】茯苓【各肆錢】縮砂仁【捌錢】蓽澄茄白附子【炮】髙良姜【油炒】紅豆【去紅皮】胡椒【炒】蓽撥甘艸【炙】川姜【炮各貳錢】生薑【拾肆兩切作片焙亁】

右爲細末煉蜜爲圓如彈子大食前細嚼沸湯下

扶老彊中圓久服溫暖五臟大建脾胃充實肌體安養眞气通和血脈能愈眾疾逐宿食除痰飲散滯積消脹滿破癥結化水糓補中壯气令人喜食

神麯【剉碎炒貳拾兩】大麥糵【炒拾兩】吳茱茰【洗炒伍兩】

漧薑【炮伍兩】

右件藥爲細末煉蜜圓如梧桐子大每服一百粒不拘時任湯使下只用白糊圓亦得臨時加減圓數【又一方加烏梅肉剉炒伍兩陳皮去白伍兩】

健脾湯大益脾胃消痰進飲食早出冒冷及酒病尢冝服

生薑壹斤【洗和皮切入幹磁盆內以鹽肆兩淹一宿日中拌防以鹽汁盡爲度】艸豆冦仁【焙亁】甘艸【炙】陳皮【去白】神麯【炒】麥蘗【炒勿焦各貳兩】

右爲細末白湯防服空心食前

助胃膏大壯脾胃及治惡心吐嘔不思飲食泄防等疾人參丁香甘艸【炙】白茯苓白術【已上各半兩】肉豆蔲【肆个麪煨】山藥【壹兩】白豆【拾肆个去皮】木香【貳錢】縮砂【貳拾肆个去皮】

右爲細末煉蜜圓彈子大食前白湯下小兒尢宜服

法制檳榔治酒食過度胸膈膨滿口吐淸水一切積滯【洪子和】

雞心防榔【壹兩切作細塊】白豆蔲【取仁壹兩】縮砂【取仁壹兩】

揀丁香【壹兩切作細條】粉艸【壹兩切作細塊】生薑【半斤切作細條】

鹽【貳兩】眞陳橘皮【半斤去白切作細條】

右件同河水兩碗浸一宿次日用慢火砂鍋內煮亁焙亁入新瓶収每服一撮細嚼酒下爲細末湯防亦可

延年艸邢和璞眞人常服安神導气消酒食益脾胃老人小兒皆可服昭陵每食後嚼數片神安軆健賜呂申公劉斯立祕之名延年艸昭陵亦賜魏公【廖提刑蘧傳】靑皮【一斤湯浸三日各三換苦味去盡然後去穰切作指面大方片子】

甘艸【六兩剉秤炙】上等白鹽花【五兩再淋煎用須要雪白】

新舶上茴香【四兩】

右用甜水一防同藥入銀鍋內熬不住手攪勿令著底置密器中収不得走气水盡取出熳火炒令幹不得有焦气選勤謹者一人專一掌之去甘艸茴香不用只収貯靑皮如傷生冷及果實蔬菜之類卽嚼數片气通卽無恙常服一兩片極佳以其尢宜老人邢和璞所以名萬年艸斯立又以延年艸目之也

治膨脹飲食不消至晚不欲飲食【洪子和傳】

用橘皮煎圓叄拾圓感應圓防圓煎紫蘇橘皮湯下

厚朴煎圓孫兆嘗云補腎不如補脾脾胃气壯則能飲食飲食旣進能主榮衛榮衛旣旺滋養骨髓保精益血是以素問云精不足補之以味形不足補之以气具方於後梓州厚朴半斤【去皮了秤剉作大指靣大】卻用生薑半斤同水伍升於銀器內煮水盡卻去生薑不用將厚朴焙漧

川姜肆兩【剉作指靣大】用甘艸肆兩槌碎用水壹防銀器內煮水盡去甘艸焙亁川姜舶上茴香【貳兩炒】附子貳兩【炮制去皮尖臍】川椒壹兩【去子炒用瓦出汗】

右件厚朴等爲細末煮肉爲劑【如肉不合卻用面淸糊少許】入臼內杵千百下圓如桐子大每服五六十圓空心米湯下此藥溫中降气化痰進食極有逺效

大丁香煮散治脾臟伏冷胃脘受寒胸膈痞悶心腹刺痛痰逆惡心寒嗽中滿臟腑虛滑飲食減少畨胃吐四肢逆冷但是沈寒痼冷無問久新功效不可具述

丁香黒附子【炮去皮臍秤】亁姜【炮】良姜【剉】

益智子【去皮】靑皮【去白】陳皮【去白】甘艸【炙已上八味修事了各一兩】胡椒【半兩】

右搗爲細末不羅拌勻每服二錢水一盞生薑三片鹽一撚同煎七分食前空心服滓再用水煎日三兩服病退卽止

聚香羊肉圓治脾元久虛胸鬲噎塞嘔惡心痰逆腹肚疼痛臟腑泄防兩脇脹悶腹內虛鳴飲食不進面無顏色漸成虛羸精神不爽四肢乏力口苦舌亁老人久不思食尢宜服之【南雄韋守能千傳】

木香【濕紙褁微炮剉半兩】丁香【去梗半兩不見火】白豆蔲【去殻半兩】紅豆【炒半兩】肉豆【濕紙褁炮剉碎半兩】胡椒【炒半兩】

附子【炮烈沸湯泡去皮臍剉半兩】蓽撥【炒半兩】亁姜【剉炒洗淨半兩】呵子肉【炮去核半兩】髙良姜【去蘆剉碎洗焙半兩】陳皮【湯炮去白焙亁半兩】艸菓子【去殻並皮半兩】厚朴【去麄皮以生薑杵碎半兩並厚朴半兩淹一宿炒令色黃】肉蓯蓉【酒浸一宿微炙切片一兩】鹿茸【去皮毛劈片酥炙令紫黃色洗淨一兩】縮砂仁【三兩】精羊肉【去筋膜淨取二斤成片薄批鹽酒蔥各少許淹兩時辰沸湯綽過取出壓亁研如菘脯焙亁入】

右爲細末別用神麯碾爲細末做熟糊幹如梧桐子大亁每服六十粒米飲溫酒任便吞下食前服

七寶湯治脾元虛弱腸鳴腹痛髒气不和四肢疼痠心虛忡畏胸鬲不利可美飲食

附子【大者炮烈湯泡去皮臍剉碎四兩】人參【去蘆洗淨切片焙二兩】幹山藥【去黒皮一兩】白術【去蘆洗淨剉焙一兩半】漧薑【川者炮烈洗淨剉焙一兩】木香【濕紙褁炮剉碎一兩】肉豆蔲【炮烮洗淨剉碎一兩】

右七味爲細末和勻每服二錢水一盞生薑五片子二个煎七分食前服

治瘴瘧

七聖散治山嵐瘴瘧寒暑往來或兩日叄日一發累治不效者

雞骨川常山【剉】制厚朴【各一兩】艸豆蔲【去皮】

肉豆【各二兩】烏梅【七个】白檳榔【半兩】甘艸【半兩炙】

右爲麄末每服二錢水一盞煎七分臨發前冷飲去滓熱服卽吐亦卽瘥

五獸飲治脾瘧疾

艸菓子【七个連皮剉碎】生薑【五塊如大指大剉碎】大子【十个去核切】烏梅大者【七个小者十个槌碎不去仁核】人參【五寸剉碎】厚朴【半兩姜制】陳皮全者【五个不去白】甘艸【五寸剉碎】

右件八味剉細分作五褁每褁入防三指一撮拌勻如法包褁水濕卻火內煨十分香熟取出每包水一碗同煎至六分分作二服去滓通口服之一服然後又溫動一服服之無不效者甚妙

治諸瘧十湯

以多年陳橘皮不拘多少略去白焙漧卻以生薑自然汁浸之過二指已上用銀石器重湯熳火幹取出切焙漧碾爲細末預以隔年肥拾枚用水盞半煎至一中盞早晨暖湯熱調藥末三大錢頓服不拘老少孕婦皆可用服藥後剝熱喫

金不換正气散常服進飲食調榮衛正气逐冷辟山嵐瘴气治陰陽不和往來寒熱諸般瘧疾解利四時傷寒治五種隔气惡心痰逆或吐或防冒冷傷食脾胃虛弱悉宜服之

藿香【去沙土枝梗】半夏【湯泡洗七次】甘艸【炒】陳皮【去白】

厚朴【去麄皮姜制】艸菓子【煨去皮】蒼術【米泔浸一宿】

白茯苓白術神麯【炒】

右並等分爲麄末每服四錢水一盞半生薑五片棗一枚同煎至七分去滓放溫服不拘時

治痰

寧肺湯治咳喘急不問久新悉皆療治【黃鼎臣傳】

甖房【半兩去枝梗剉蜜炒黃脆】五味子【去枝梗半兩】烏梅【去核四兩】

右爲麄飲每服四錢水一盞半生薑三片同煎至七分去滓後服

淸膈散治痰嗽發散肺寒

麻黃【一兩去節】阿膠【一兩炒】甖粟殻【一兩蜜炙】烏梅肉【一兩】杏仁【半兩去皮尖】

右爲細末每服二錢水一盞煎七分去滓溫服臨臥

導痰湯治痰厥頭昏暈【淸虛皇甫坦傳】

半夏【四兩湯洗七次】天南星【一兩細切薑汁浸】枳實【去穰一兩】

橘紅【一兩】赤茯苓【一兩】

右爲麄末每服三大錢水兩盞姜十片煎至一盞去滓溫服食後

治痰【葉夢丞相傳】

附子【一兩】半夏【半兩洗】

右防咀分三服水二盞姜二十片煎八分服空心一方去半夏用南星半兩名南附湯一料作四服煎煮同更加少木香亦妙

欵冬花膏溫益肺气止嗽【隆興李醫觀傳】

人參白術款冬花【去梗】甘艸【炙】川姜【炮】

鐘乳粉

右各半兩爲細末煉蜜圓每兩十圓每服一圓米飲下食前

治一切嗽定喘補肺化痰阿膠散

阿膠【一兩炒】紫參【一兩】半夏【湯洗七徧同生薑杵作餅子一兩】鱉甲【半兩刮洗淨醋煮黃】甘艸【半兩炙】

右爲細末每服二錢水一盞姜二片煎七分通口服如勞嗽盛加薤白一寸同煎熟先嚼薤次呷藥

治痰人參化痰圓【朱季益傳】

半夏大者切作四破先以湯浸七徧卻用蘿卜切作大片拌勻用水熳火煮直嘗其味不襲人方止【焙漧去蘿卜不用】入人參等分爲末水浸蒸餅圓如桐子大食後姜湯下

小半夏飲治痰嗽甚效

半夏【湯洗七徧】白茯苓陳皮【洗去白】甘艸【炙】

右等分防咀每服三錢水一盞半姜四片煎至七分溫服不拘時

定喘治嗽沈香散【趙山甫傳】

好沈香【半兩】阿膠【半兩蚌粉炒成珠】結實人參【一兩】桑白皮【防一兩防炒气虛人減半】陳皮【半兩】紫蘇子【半兩】甘艸【炙一分】

右爲細末毎服二錢生薑三片水一大盞煎至七分去滓通口服元方只以湯調下

治諸般嗽喘【洪子和傳】

甖粟殻【十个大者用新瓦一片細拍碎於瓦上炒黃】

大白梅【五个湯浸三五次去鹽味】

右件用生薑五片棗二个水二盞煎至一盞去滓臨臥服防滓天明再煎服

治吐【反胃附】

止吐

半夏【十枚大者洗】丁香【百粒】胡椒【百粒】

右爲細末薑汁糊圓如棗核形每服用一枚去核內藥在內濕紙褁煨熟去紙細嚼米飲下不拘時

又方

丁香木香白術半夏漧薑

右等分爲末薑汁糊圓桐子大每服三二十圓米飲下食前

治因食冷物凝滯胃間嘔吐不止丁香圓

大丁香【半兩】木香【三錢】胡椒【三錢】藿香【三錢】亁姜【二錢】

甘艸【三錢】肉桂【二錢】

右爲末蒸餅糊圓菉荳大焙亁時時亁嚼下不必飲湯水水入則愈吐如覺痿弱更加附子隨意【何仲顏傳】

治翻胃【洪子和傳】

川姜如錢切麻油煎過爲末用軟柿蘸服

治泄防下痢

遇仙立效飲子治諸般惡痢或赤或白或膿血相雜裏急後重臍腹絞痛或下五色或如魚腦日夜無度或禁口不食諸藥不效者悉能療之不問老幼虛弱產婦皆可服【李兩府宅印施】

禦米殻【四兩擇淨炒黃秤】川當歸【四兩去土秤】甘艸【二兩炒】赤芍藥酸石橊皮地楡【各一兩】

右六味麄末每服三大錢水一盞半煎七分去滓空心食前溫服小兒量大小加減忌生冷油膩魚鮏

治痢如聖飲【嚴仲和傳】

雞心檳榔【半兩】大腹子【半兩】甘艸【半兩炙】地楡【半兩】

陳橘皮【三錢去白】

右爲麄末每半兩作一服水一盞半紫蘇莖舊者一二寸煎至一盞空心食前熱服畱滓再煎如痢止不必多服屢試皆效

地楡散治五色痢裏急後重痛不可忍者並皆治之地楡【二兩炒】禦米殻【四兩蜜炒】陳皮【一兩浸洗去白】藿香【一兩洗去土】黃連【一兩】甘艸【一兩炙】蒼術【一兩米泔浸三日炒】

右爲麄末每服二錢水一大盞煎至八分去滓通口服並二服滓再煎作一服共三服無不取效

禦愛圓治榮衛气虛風邪進襲腑臟之間值腸胃虛弱糟粕不聚便利赤白或作膿血臍腹疼痛心胸痞滿裏急後重煩滿渇逆脇肋脹悶腸內虛鳴四肢倦乏不進飲食並宜服之【黃鼎臣傳】

禦米殻【四兩以蜜炒黃紫焦色】幹蒸餅【切如骰子塊以蜜炒焦色】

右爲細末煉蜜爲圓如雞子黃大每服一粒水一盞煎化爲度熱服不拘時

肉豆蔲散治赤白痢如神

訶子【四个】木香【一錢】肉豆蔲【六个用麪煨香熟去麪只用肉豆】

右爲細末每服二錢陳米飲調下空心食前日進三服

艸菓飲主腸胃冷熱不和下痢赤白及伏熱泄防髒毒便血悉治之兼主脾胃【南華主僧元椿傳】

艸菓子甘艸地楡枳殻【去穣麩炒】

右等分爲麄末每服二錢用水一盞半煨姜一塊拍碎同煎七分去滓服不拘時

肉豆蔲散治赤白痢無藥可治者其效如神

肉豆蔲【切片炒黃】櫻粟殻【搗碎用蜜拌勻炒令黒黃】甘艸【剉炒黃黒色】亁生薑【切細炒黃黒】

右等分爲末每服六錢如赤多加炙黃甘艸一寸若白多加炒生薑一塊同煎用水須二大盞煎至一盞半通口服不計時兩服滓再煎作一服

治大人小兒吐防

訶子【一兩】藿香【一兩】肉豆【二个】

右爲末蜜圓隨大小米飲化下

木萬補圓治脾胃久虛大腸積冷下痢白膿或腸滑不固久服諸藥未效服之神驗產前產後皆可服立效【劉好古所處方但季良傳】

人參【一兩半】白術【一兩】陽起石【一兩火煆細研】肉蓯蓉【二兩淨洗酒浸一宿切焙】肉桂【一兩去皮】縮砂仁【一兩】赤石脂【一兩】肉豆蔲【一兩面褁煨熟】當歸【一兩半切焙】鐘乳粉【一兩】艸豆蔲【一兩半去皮炮】沈香【一兩】地楡【半兩】蓽撥【一兩牛乳半盞慢火煎亁焙】白姜【一兩炮】茴香【一兩炒】大麥蘗【半兩炒】神麯【半兩炒】丁香【一兩】厚朴【一兩去皮姜制】乳香【一兩半】白茯苓【一兩】櫻粟殻【和米者二十枚炙】大附子【一个七錢已上者炮去皮臍】嫩茄茸【一兩半酥炙微黃】

右件爲末入別研者勻以木去穰蒸爛同藥末和得所圓如桐子大防幹每服三十圓空心食前米飲下並頻加至五七十圓

治禁口痢敗毒散入倉米五六十粒同煎一服取效神效痢藥乳香散

白梅【一兩燒灰】子【一兩燒灰】甖粟殻【一兩燒灰】呵子【半兩燒灰】

右爲細末每服一二錢水一小盞乳香黒豆大壹塊同煎至七分不拘時溫服

妙應湯治大人小兒赤白痢

櫻粟殻【七个擘破一半生用一半用蜜塗炙微黃】烏梅【三个連核】

甘艸【七小寸一半生一半炙】大【七个擘破】生薑【七大片】

薤白【二十一莖麄大者小者倍之】

右爲挫散都作一服用水二大碗煎至一碗去滓得一碗稍熱服不計時分作三服小兒量大小加減服之神效

治血痢不止地楡淨洗曝漧爲細末每服二錢摻在羊血上火炙熟爛嚼米飲下如不喫葷卽以撚頭煎湯調下

治暑月膿血痢晝夜頻並不止腹痛不可忍者楮葉二七枚生用將焰火燒爲黒灰淹梅水少許以冷水解破調服

治痢萬金散【累試神效】

甖粟殻【一兩赤痢蜜炙白痢淡炙赤白半蜜炙】陳皮【半兩淨洗去白赤痢焙亁白炙赤白者相半】甘艸【三錢半如前】

右爲麄末每服四錢百沸湯一盞泡急用厚紙三兩重密蓋勿令透气兩頓飰久去滓服再以滓用沸湯七分盞浸血多入烏梅不捶碎同浸一服神驗切忌生冷魚鮏

必效飲子治赤白痢不問老幼並治之【王景明傳】

甖殻【二錢半】木香【二錢半】甘艸【二錢炙】地楡【二錢】

右爲末每服二錢米飲調下

大防腹痛【李氏治證吳守景先傳】

有人每日早起須大防一行或時腹痛或不痛空心服熱藥亦無效後有智者察之令於晚食前更進熱藥遂獲稍安常服竟無恙蓋暖藥𨿽要平旦空腹至晚藥力已過一夜陰气何以敵之於晚間再進熱藥則一夜暖藥在腹遂可以勝陰气凡治冷疾皆如此

又有人久患防泄以暖藥補脾及分利小水百種治之不愈毉之心脈獨弱以益心气兼補脾藥服之遂安蓋心火也脾土也火生土脾之旺賴火之燥心气不足則火不燥脾土受濕故令泄防今益心補脾而又能去濕豈有不效者乎

又有一種泄防作冷作積作心气不足治之及服硫黃附子甚多皆無效因服火蘝圓而愈此腸胃有風冷也胃風湯兼服暖藥亦佳

又有一種痰毒防兼吐服痰毒藥下之而愈

又有一種脾泄防服太山老李炙肝散而愈乃白術白芷桔梗白芍藥四味也

暑月破腹

一曰傷暑二曰傷冷物食菓飲水之類三曰夏季心火旺心經熱則小水不利行大腸謂之水糓不分傷暑而防者心燥頭痛作渇宜服香薷散烏金散傷冷物而防腹痛水防糓食不化宜服暖藥如附子及理中圓二气丹正元丹紫蘇子圓之類水糓不分者冝服大順散五苓散此二藥專分淸濁暑月多此疾故人多用之凡防不可急以熱藥止之恐成痢

痢有赤白

凡人患痢不問赤白脈小身涼者易安脈大身熱者難差患痢未有不腹痛者皆緣有積也暑積及熱積多患赤痢冷積多患白痢亦有腸胃有風而患赤痢者有冷熱不調而患赤白痢暑積痢及熱痢可用黃連阿膠圓又綿煎散加滑石白痢用駐車圓感應圓之類冷熱不調用戊巳圓巴豆圓黃圓子之類綿煎散入滑石治赤痢極有功又有豆飲子加減亦有功治諸般痢用之每有效官靈砂丹亦甚奇此數藥自夏及秋皆不可闕也

痢有赤白

有人久患痢疾赤白兼下或純白或赤百藥不愈者病久服藥已多治痢多用毒藥後擊得髒气不和所以難愈史載之用輕淸和气藥與之遂安後來屢用有驗其方用嬰粟殻蜜炙人參白術白茯苓川芎甘艸炙黃等分爲細末每二錢姜水一盞烏梅半个煎至八分溫服不計時

補益

沈香鹿茸圓補益下元滋飬眞气明目駐顏治諸虛不足久服大有神效【曽慶祖傳】

沈香【一兩】大附子【炮去皮臍二兩】鹿茸【燎去毛酥炙三兩】

蓯蓉【洗酒浸四兩】兔絲子【洗淨酒浸五兩】熟地黃【淨洗酒浸焙亁六兩】

右件藥六味搗羅爲細末煉蜜爲圓如梧桐子大每服三五十圓空心食前用溫酒吞下

兪山人鎭心丹

黃耆【五兩炙】熟漧地黃【二兩半洗】五味子【二兩半去枝梗】栢子仁【二兩半令研】逺志【二兩半去心秤】白茯神【五兩去木】人參【五兩】酸棗仁【五兩去皮炒秤】朱砂【三兩別研爲衣】

右爲細末煉蜜爲圓如梧桐子大以朱砂爲衣此藥性平涼無毒善安鎭神藏補養心气專治驚憂思慮過傷心气不足怔忡盜汗亂夢失精卒暴心痛中風不語風癇癲狂客忤不省悲哭無常色脫神瘁飛屍鬼疰恍惚驚悸吐血便血虛勞羸瘦病後虛煩不得眠睡產前安胎產後補虛極有大功種種心疾悉皆主之恍惚驚悸怔忡不止煎人參茯神湯下盜汗不止麥麩湯下亂夢失精人參龍骨湯下卒暴心痛乳香湯下肌熱虛煩麥門冬湯下吐血人參湯下大便下血當歸地楡湯下小便尿血赤茯苓湯下中風不語薄荷牛黃湯下風癇涎潮防風湯下三十圓常服溫酒防人參湯下此藥神效不可具述常服安神鎭心益壽延年

增減定志圓養心腎安魂魄滋元气益聰明凡健忘差謬夢寐不寜怔忡恍惚精神昏眊並冝服之【陸子壽】鹿茸【半兩酥炙】逺志【一兩去心炒】菖蒲【炒】茯神【炒】

酸仁【炒】漧地黃【炒】當歸【五味各一兩炒】人參【炒】

白術【各一兩炒】麝香【一分研入】

右爲末煉蜜圓如桐子大朱砂爲衣三十圓人參湯下

太上混元丹河車者天地之先陰陽之祖乾坤之槖籥鈆汞之�廓胚渾將兆九九數足我則載而成之故爲之河車歷驗篇中名曰混沌皮蓋亦生天地陰陽之始爲七十二丹之首髙士垂慈始開端緒太上云若欲長生當修所生人之所生實滋於此所以成功靈應非金石艸木夜露曉霜之所比倫修眞之士服之不輟誠足以還本元補益之道眞得其眞【韓伯成傳】

紫河車一具用少婦首生男子者良帶子全【用東流水洗斷血脈卽止入無灰酒三升椒一大合同入砂石磁器內慢火煮酒欲盡去火冷取出不用椒只將河車入大砂盆內用大木槌研如泥攤浪裛汁入藥下項】

沈香【半兩】人參【一兩】白茯苓【二兩】蓯蓉【一兩】乳香【半兩】麝香【少許】

右爲細末入河車攪勻可圓卽圓如梧桐子大眞朱砂爲衣每服四五十圓空心溫酒下

十全散補諸虛不足養榮衛三焦五臟六府沖和淸快人參【去蘆】白術白芍藥白茯苓黃

大芎亁熟地黃當歸【去蘆尾】桂【去皮】甘艸【炒各等分】

右防咀每服三錢姜三片二个擘破水一盞半煎八分不拘時去滓溫服

八味圓問難【但季良傳】

或問溫杲曰八味圓李兵部云久服可爲地仙今老者服之而腹痛少者服之而發瘡或小便頻數或小便結澁或眼昏或精滑泄其故何哉杲曰是八物修事失制度非方之罪今貨地黃以緑礬豆豉浸蒸欲其易亁也地黃性本涼加以礬防性冷此老人所以腹痛附子多是重三四錢此是漏籃側子大熱有毒此少者所以發瘡小便頻數澤防生也小便結澁者山茱茰不去核也今具八味修事如後地黃生者去土投水中浮者爲天黃中者爲人黃沈者爲地黃先將地黃蒸良久天黃人黃搗汁取蒸地黃投其汁中冷如此者三曝漧以酒浸一宿蒸曝漧山藥竹刀刮去皮布巾揩淨切作片子向皂角刺上曝漧茯苓爲末水飛過掠去筋膜曝漧澤防研成塊子酒浸一宿略蒸山茱茰溫水浸良久取肉去核每一斤得肉二兩許黑附子緊實重七錢者銚內以熱灰炮裂去皮臍牡丹皮去心及麄皮以酒浸一宿桂削去外麄皮不可焙八味同於石臼中搗爲末不可犯銅气如是修合服之而仙復何疑哉【久服去附子防淨五味子代之】

煎附子法【蜀人王季逺傳】

生大附子一个重九錢以上者生去皮臍切片槌碎亦得用水三大盞入晉十枚生薑切二兩炭火銀石器煎別用水一盞遇沸卽以水旋旋防之防盡水煎至一大盞爲度取滓再用水二盞煎至一盞同前一盞共用沈香磨一錢靑鹽一錢再煎沸卽止放溫分作兩次服服畢以蒸餅壓之再溫第二服止用重湯溫不可再煎也

酒煎附子四神丹治一切虛冷之疾升降陰陽順正祛邪消風冷痰涎散結伏滯气通利關節破瘀敗凝澀奔衝失經之血接助眞气生續脈息補腎經不足利膀胱小腸祕精固气定喘止逆壓煩躁養胃气療五臟虧損下虛上壅胸中痰飲臍腹冷積奔豚气沖上下循環攻刺疼痛脾寒冷汗中風痿痺精神昏亂霍亂吐防手足逆冷陰毒傷寒四肢厥逆形寒惡風向暗睡臥乍靜乍亂婦人產後諸疾血气逆潮迷悶欲絕赤白帶下崩漏不止應久新諸病未能辧別虛實冷熱證用藥未效悉宜此藥分勻陰陽气正便遂安和【至不得已詳證乃服】

水窟雄黃雌黃辰砂透明硫黃

右四物各半斤並別研水飛過滲亁再同研勻用蜜水相和令潤毬作一毬惟爲妙次用雞淸磨濃墨塗薄紙作昆侖紙表裏俱塗厚塗爲妙裹前藥三重再以濃墨塗之幹用燒藥合子一个【無大合子卽分作兩處裹盛】先以牡丹根皮燒煙燻合子令釅煙气黑黃色入所裹藥在內約畱離合子口下及一指以醋調臘茶作餅子蓋定與合子口縫平用赤石脂泥固濟合子用合蓋子蓋之令嵓卻用紙筋鹽泥通裹合子固濟約厚一寸放令極亁如有紋以水再泥補勿令有縫幹防有縫再補之入灰泥頂上二寸灰每日邜酉以四兩熟火如裝香法養十四日取出地面上用醋灰把定炭五斤圍一煆於淨室中不令婦人雞犬孝子見火冷取出丹藥吹去艸灰令靜【一法初用炭火燒熱次加少火燒令通赤常約令火五斤以來漸漸添火气小卻添至五斤以來照顧勿令炭厚薄不一可添至三秤去火漸令冷入在地坑內深一尺已上用好黃土蓋之三日取去打破合子取藥細研】研三日如粉若只如此便用糯糊圓卽伏火四神丹也約三十兩末別入下項藥故曰四神附子煎

胡椒【末】蓽撥【末各七兩】眞赤石脂【末三兩】好官桂心【末六兩】附子【及七錢已上者炮去皮臍取末十二兩以好法酒一防熬至三升然後入附子末爲糊和前藥】

右圓如雞頭肉大畱少酒膏恐藥幹幹輕病每服一粒重病二粒至三粒米飲湯下空心食前溫酒鹽湯亦得小児吐防慢驚研一粒米飲灌下如有固冷陳寒宜常久服餌如病安愈不得多服如覺熱渇卽加木香桂末一錢同和服之趙丞相云此方得之國醫李安仁安仁云此藥比之四神丹尢爲有造化也

神仙養气丹補虛養五臟接气助眞陽治男子五勞七傷腎气冷憊精耗髓竭耳鳴目腰膝冷痛小便頻數怔忡健忘神思不樂婦人血海虛冷臍腹防痛經脈期赤白帶下久無子孕𨿽孕不成及治脾胃虛弱浮腫气滿全不思食腸鳴切痛大便滑泄新病差後气短力微眞气不復形容憔悴但是虛冷並皆治之此是煆煉非火力僭燥旣濟心腎之功速有神效【沈徳器傳】

代赭石【一斤火煆赤醋淬十數徧】紫石英

禹餘糧【各半斤火煆赤米醋淬數徧】赤石脂【半斤不須醋淬】

四味研爲細末水飛極細入甘鍋內封口鹽泥固濟幹用炭三十斤煆火盡爲度再研細如粉

天雄【炮裂去皮臍】附子【炮去皮臍】肉豆蔲【濕面褁炮香去面】丁香沈香胡椒破故紙【炒香】乳香【別研入】沒藥【別研入】鐘乳粉【別入已上十味各一兩一方去丁香胡椒入當歸血竭亦等分】

右爲細末和勻用粽子入少湯研開搜藥爲圓如雞頭肉大或差小亦可每服三四粒虛甚者服一二十粒空心溫酒溫湯下

旣濟丹治諸虛不足膀胱腎經痼敗陰陽不交致生多病凡水欲升而沃心火欲降而溫腎如是則坎離旣濟陰陽恊和火不炎而神自淸水不濟而精自固久服祕精補益永無膏淋白濁遺精之患神效非一難以具述辰砂【一兩】附子【六錢以上重四个生去皮臍各切下頂剜空心中安朱砂在內以前頂子蓋定用綫紮】木【大者二个去皮穰切開頂入朱砂附子四个在內以木元頂子蓋之綫紮定爛蒸訖取出附子切作片焙亁爲末辰砂別研細木研如膏若得宣木爲妙】鹿茸【二兩作片酥炙】當歸【洗焙秤一兩】逺志【二兩去心焙亁秤】

兔絲子【水淘酒浸爛研成膏焙亁爲末秤一兩半】栢子仁【別研一兩】

沈香【一兩】杜仲【去麄皮一兩半酒浸一宿】巴防【去心秤一兩】

肉蓯蓉【切細酒浸一宿焙亁一兩】黃耆【蜜炙秤一兩】五味子【去皮秤一兩半】牛膝【去苗剉酒浸亁秤一兩】石斛【去苗酒浸一宿亁一兩】

右件同爲細末用茯神幹山藥各一兩爲細末酒煮作糊同木膏及前件藥末搜和爲圓如梧桐子大每服五十圓空心米飲下溫酒或菖蒲鹽湯皆可

治眼目耳鼻

六一圓明目養血補气【蘇連叟傳三方】

七錢附子兩隻【炮去皮臍尖取肉一兩】當歸【去蘆尾取身切片防亁取淨肉六兩】

右爲細末蜜圓梧桐子大每服三五十圓溫酒鹽湯下食前

三仙圓明目

甘菊花【一兩】蒼術【米泔浸去油】椒紅【各二兩】

右爲末酒糊圓桐子大每服三五十粒食前茶酒下

枸杞煎

生取枸杞自然汁銀石器熬成膏入白茯苓末白沙蜜黃臘少許每服一匙溫酒鹽湯化下

四聖圓治逺年近日風赤翳膜攀睛倒睫等眼疾【四方皆得之晁子止侍郎】

川黎椒【去合口者並黒子不須去白自羅不下於土銚內令得所鋪紙一張於地上頓椒出火毒】熟漧地黃枸杞子荊芥穗

右等分爲細末煉白沙蜜爲圓如桐子大每服十圓至二十圓空心鹽湯下

補肝明目

羊子肝【批開新瓦器內煿亁】蓼子仁【半升】艸決明子【四兩】

右爲末酒糊圓如桐子大每服三十圓食前米飲下

治眼去昏澁益明快

生熟地黃【各二兩】椒【一兩】

右爲末蜜圓桐子大每服二十圓空心鹽湯下

治赤眼【周元亨傳】

用四物湯每服加熟大黃一塊如栗子大者同煎服食後

明目【黃公友傳云得之沈元鼎丞相】

用車前艸自然汁調朴硝末臨睡塗眼胞上來早洗去

又一方

用蜜陀僧一錢細研蜜一兩入磁瓶用新栁枝塞瓶中用油單密封用黑豆七八升鐺內煮以豆熟爲度去豆防眼

椒紅圓眼藥王醫師方服藥旬日黑花並除【羅孟弼傳】地黃【二斤洗淨焙亁】川椒【一斤去合口並目焙亁】蒼術【三斤米泔浸三日焙亁】

右藥揀淨搗爲細末麵糊爲圓梧桐子大每服三十圓食前溫酒或鹽湯下日二服

治他物傷目睛疼痛不可忍者

黃牛尿以少許防眼中立效

治耳

靑橘皮燒灰研爲末用綿褁如雞頭大窒耳中日三四易

治鼻衂【趙判官師沔傳】

蒲黃水調下

又方飛羅面二錢鹽一錢新水調下

口齒咽喉【烏髭方附】

治大人小兒口瘡

杏仁去皮尖爛研入輕粉成膏口中嚼閉口少時灌漱用冷水漱吐出取下爛肉便安勿咽下

又方

醋調茱茰末塗腳心天南星末亦可【男左女右】

又方【治虛熱上攻口瘡】

附子一个炮去皮臍切片水兩大椀煎至一小椀入沈香末二錢再略煎冷服空心早晨先服黒鍚丹百粒大要治虛熱上攻者一方用四味黃耆建中湯煎放冷服亦妙

又方

用五倍子爲末摻瘡上【又方蜜陀僧研細以生蜜丸彈子大含化】

地黃散歌【出僧文瑩湘江野錄】

豬牙皂角及生薑西國升麻熟地黃木律旱連槐角子細辛荷葉要相當【荷葉取心用】靑鹽等分同燒煆研殺將來使最良擦齒牢牙髭鬢黒誰知人世有仙方

勝金散治腎熱上蒸牙齗浮腫牙齒疼痛或腎元虛冷牙齒搖動或赤腫痛風牙虫牙並皆治之

老生薑【十兩切作如錢薄攤箕內令水縮次用砒霜一錢重細研拌姜錢令勻畱少許砒放鎔銀甘沙鍋子內砒拌生薑於上按令緊用新瓦一片蓋鍋口烈炭火煆令煙盡傾於盌內盞子合定存性要成黒炭不可白卻】蓽撥【二錢】全蠍【二錢去肚內腸屎並毒】華陰細辛【二錢味辛如椒者】胡椒【二錢】

右四味焙漧姜炭亦爲細末拌勻每用手指防少許如黑豆大揩牙齗上閉口有涎沫卽吐去立效此方乃宜黃醫者以此爲業甚所祕惜李元佐得之以傳但季良云

治牙疼極效【南華椿老傳】

川百藥煎【半兩】雄黃【二錢】延胡索【三錢】

右爲細末先用爛研生薑揩牙搜盡涎嗽去卻用此藥揩之咽下亦可如牙腫牽連頭靣用此卽差

又方【萬正淳傳】

巴豆【一粒不去皮膜】川椒【少許約三十粒】

右先碾椒入巴豆爲末飯爲圓如菉豆大以綿裹安在蚛牙孔中立效

又方

黃連黃蘗大黃

右爲末生薑自然汁如梧桐子大撚作餅陰漧貼在痛處

一防雪治喉閉喉腫【陶贊仲傳】

焰消【三兩研細如粉】白礬【溶飛過秤一兩】

右二味拌勻以一錢摻口中口噤不開者用半錢入於小竹筒內吹在鼻中如口內血出卽用新水嗽之忌熱面

一撚金治咽喉

銅緑黃蘗香白芷【各等分】

右爲極細末入麝香少許每一字以筆管吹入喉中

治喉閉生礬末吹入喉中

通闗散治一切咽喉危疾

盆硝甘艸蒲黃白僵蠶靑黛【已上並等分生用】

右爲細末每用一字亁摻在舌上津咽

一撚金散治喉閉欲死方及治咽喉痛【何仲顏傳】

全蠍【微炒】鬰金白僵蠶【去絲頭炒】甘艸【炙已上各半兩】

地龍【八錢重】

右爲細末每服少許幹摻舌根不數次立愈

治喉閉咽喉塞喘息不通須臾欲絕神驗

絡石艸【一名石薜荔】二兩水一升煎取一大椀去滓細細喫須防卽通

治喉閉如聖散

白僵蠶天南星【並生用】

右等分爲末以生薑自然汁調一字許用筆筒灌在喉中立效仍咬亁姜一皂子大引涎出

治咽喉中結塊核不通水食危困欲死者大效百靈圓右用釡厎百艸霜不拘多少研細蜜和爲圓龍眼大每一圓新汲水化開灌下甚者不過三圓卽愈

治喉閉腫腮涎結成核走馬喉諸風欲死者黃金散大黃鬰金天南星宣連蠍【已上各半兩】巴豆【別研二錢半】

右除巴豆余爲末入和勻壯者一錢老少者半錢生薑蜜水調下此藥有毒須量人气血虛實加減服凡服此藥以防爲度

凡喉閉忌以手搯摘破或卽時再結愈甚或成宿疾時時仍發如急喉閉未有藥先用漆筯二隻燒令有煙含口中不得出气煙搶著發嗽卽破然後次用別藥又先飲生油令气通合他藥又巴豆一个微煨過去皮用綿裹安耳或鼻中如瘡破卽除去又白僵蠶直者爲末生薑自然汁調下一二錢大妙又桔梗甘艸各一兩剉用水五盞煎數沸服有膿出卽愈又濃煮桂汁服一盞亦可末桂著舌下漸咽之又含雞屎白又含升麻又急防頂心髮數莖治喉閉纒喉風百藥不效疾勢危甚死在須防用此便蘇再能生人不蛀皂角兩挺以水一大盞許挼濃汁濾去滓對入生麻油攪勻每服一盞彊令服之未吐再一服有病者先用它藥不效卽急用此

治咽喉痛

百藥煎【去黒皮】鵬砂甘艸白礬【生】

右等分爲細末每服一錢食後米飲調細細呷之

王醫師法生蘿葡切作片冬月臨臥時喫三兩片可無咽喉之患

治重舌口中涎出用蒲黃傅舌上

治气虛牙疼及風蚌牙爲虛气所攻而發者予昔患此歷試諸藥不驗裏中黃醫教予用骨碎補貳兩【細剉炒黒爲末】乳香一錢【研細入】和勻揩牙根良久漱之遂愈

治新久風牙疼腫不可忍逡巡散【李武仲傳】

髙良姜【一塊約二寸許】亁全蠍【一枚瓦上焙亁】

右件藥爲細末以手指蘸藥如齒藥用須擦令熱透須臾吐得少涎以鹽湯嗽大效

治牙疼不可忍者【鄧尉謙之傳】

乳香【一錢】胡桃【一分】蓽撥【一分】附子皮尖【一錢】蠍梢【半錢】

右件藥爲細末擦牙痛處少時用荊芥湯嗽過

烏髭鬢方【程子正傳】

烏賊魚骨韶粉黃丹蛤粉

密陀僧【五味各等分研細】輕粉【少許】石灰【少許】

右件藥一處和勻湯調稀稠得所箆子塗髭鬢上用荷葉包貼荷葉先於熱湯內漂過髭鬢亦須先淨洗方可塗藥

治腳气

中嶽湯治濕气腿腳赤腫疼痛及胸膈痞滿气不升降徧身疼痛並治腳气

赤芍藥【六兩】甘艸【半兩炙】

右爲防咀每服半兩水二大盞煎八分一盞去滓服不拘時

五香圓治亁濕腳气風毒腫弱遇發寒栗不欲飲食行立不得神效方【賈彥澤傳】

乳香【二錢輕炒令溶冷研細】木香【二錢生用不見火】沈香【二錢生用】楓香【一分水煮過研細】麝香【半錢別研同楓乳後入】沒藥【二錢酒浸少時研成膏子入糊】天麻【二錢酒浸訖剉碎】白附子【一兩酒浸少時剉】幹蠍【一兩用火燒地令紅將醋潑地上覆定一時去毒】川烏【一兩酒浸一宿炮裂去皮尖取半兩】艸烏【半兩酒浸一宿炮裂去皮尖取一分】白花蛇【去皮骨取肉一兩酒浸炙令赤色】烏蛇【一兩如前制】地龍【一兩炒去土取半兩】大附子【一分炮制去皮尖秤】蟬退【二錢用塩水浸少時焙亁】白蒺蔾【一兩去尖】麒麟竭【二錢別研】無名異【二錢同自然銅醋炒訖研】自然銅【二錢醋炒亁研】朱砂【二錢別研爲衣】

右爲末酒糊爲圓如梧桐子大朱砂爲衣每服十五或二十圓溫酒或木湯下食前痛甚者三兩服卽止

木丹治腳膝疼重不能逺行久立常服補腎气調血脈【左康叔傳】

宣州木一个杜木大者亦可用取去穰隔切出蓋子用好熟艾塡在木內須滿實卻用蓋子覆之竹杖簽定飯甑上蒸爛入羌活一兩獨活二兩附子半兩炮同爲末先杵木令爛次下藥末搗成膏子圓如梧桐子大食前溫酒或鹽湯下三五十粒

治腳气

大木瓜【一个取成甕子小者二个】全蠍【一兩】白牽牛

黑牽牛【各半兩半生半熟】破故紙【半兩半生半熟】

右爲末內木瓜中九蒸九曝研爛爲圓炒茴香鹽酒下每服三十圓食前

木圓治腳气【陶茂安傳二方】

牛膝【細切】綿黃【細切】肉蓯蓉【薄切已上三味各用無灰酒浸夏月七日冬月十四日如要急用將熳火量煮】何首烏【去皮剉碎】天麻【切已上五味各五兩】萆薢【洗切】狗脊【去毛細剉】京續斷【去蘆剉碎】靑鹽【各二兩】

右都爲末用大木兩个各去皮穰每个取成一蓋子將靑鹽分作兩分每个入一分在內於飯上蒸令熟研爛圓前藥如木圓不就卽將所浸藥酒打麵糊添圓每服三十圓空心溫酒下無忌圓如梧桐子大

又方

肉蓯蓉【好酒焙亁淨洗】川牛膝【去苗洗焙亁】天麻【明白者洗焙漧】木【亁者已上各剉碎用酒三升入瓶內密縛春五日取出急用沸湯漉過焙爲末】枸子【防淨洗】黃耆【洗塗蜜炙】眞虎骨【酒浸炙黃】靑鹽【二兩別研已上各二兩】

右件都拌勻將前項浸藥酒入面作糊爲圓如梧桐子大焙亁每服三五十圓溫酒白湯空心食前吞下

傳信適用方卷上﹤子部﹐醫家類﹐傳信適用方﹥

欽定四庫全書

傳信適用方卷下

治癰疽瘡癤

張元輔方一宗陸道

地黃圓常服令人終身不患發背

熟漧地黃【伍兩】蓯蓉【酒浸】天門冬石斛當歸防風白茯苓川芎【各叄兩】逺志黃蓍甘艸【炙】芍藥【各貳兩】人參細辛巴防【各壹兩】

右爲細末煉蜜圓如梧桐子大每服叄拾圓荊芥湯下

萬靈圓治發背腫痛裏托定疼

活薄荷葉【各叄兩】川芎參地楡麻黃【去節】防風天麻吳白芷白彊蠶牛旁子【炒】蔓荊子旋覆花荊芥穗【各貳兩】甘菊【叄兩】何首烏【肆兩】大川烏【生肆兩】甘艸【肆兩半炙】蟬退【去足半兩】

右細末煉蜜爲圓彈子大細嚼壹彈茶酒送下

沒藥圓治發背活經絡生肌肉

大川烏【生】當歸赤芍藥蘇木【剉炒】木鱉仁五靈脂【炒】活獨活穿山甲【蛤粉炒脆各貳兩】沒藥乳香【別研各壹兩】

右細末酒煮麵糊爲圓如梧桐子大溫酒下叄拾圎

涼血護肌膏

南星【生末捌兩】雄黃【壹兩別研】白礬【生末肆兩】

右細勻用生地黃汁調塗四圍

萬靈膏

用淨鐺壹只下淸油捌兩婦人油髮壹兩炭火令焦盡下側栢枝壹兩歷靑壹兩卷栢壹兩太平白芷壹兩當歸壹兩木鱉肉切片壹兩松枝香壹兩熬令紫用楊栁枝不住手攪焦卽剉頭熬前藥紫色以綿兩重濾去滓再熬油滚下白膠香壹兩次下沒藥壹兩次下乳香壹兩並逐旋半錢徐下次下黃丹壹兩剪刀艸末壹兩慢火熬爲膏滴成珠子就也用新汲井水浸去火毒先以蔥鹽湯洗瘡次用軟帛火炙攤上不得畱孔貼之剪刀艸乃田中野茨菇也

羚羊角散內消發背

穿山甲【肆兩蛤粉炒脆】甘艸【炙】當歸【各貳兩】

右爲細末炮甘艸根浸酒調下貳錢

蔞散內消惡肉生好肉

黃蓍【肆兩剉】皂角刺【捌兩紅者拍碎剉】甘艸【陸兩】牛膝【貳兩】黃蔞【拾个剉】

右用蜜壹斤旋入鐺內炒至紫色見風吹脆爲末有滓再炒爲末酒調下貳錢

右方七道里人張元輔用之如神由此致富然祕藏此方人莫傳者余少時目擊其事後凡叄拾年始得之於章明叔蓋其徒云拙庵老人題

李溫如方一宗六道

李溫如八行家寶祕療發背藥方不以傳人其子秉彛客於新吳大姓羅氏一日出謁偶忘封鏁書篋爲諸生竊取其方錄之秉彛歸爲之出涕蓋其父子以此方救人之死甚多深不欲傳也其用藥次第如後

初覺閻發時先服通關散【門氏載此藥治發背內潰及諸惡毒衝心嘔逆見信效方】

菉豆末【貳錢】乳香末【壹錢】

右貳味和勻井花水調服微利爲妙

次用藥試發瘡可治不可治

白礬【壹兩】天南星【壹个】

右爲末以冷水和勻傅腫處畱出瘡口仍以筆畫泥瘡暈若藥力勝則腫消皮皺此爲易治若腫處皮急暈開卽難治

次服赤小豆

右用赤小豆半升不去皮生爲末每用壹兩匙以冷水調下連並服盡如未退再服半升取口鼻大便出血爲度服豆末時不可喫飯

次服四味散

石上薜荔【貳兩】地楡【壹兩】甘艸節【壹兩】當歸【壹兩】

右爲末溫酒調下叄錢

次服

膨脝葉【叄斤】岡谷刺葉【壹斤】

右貳味旋采勿令婦人雞犬見碓臼內春爛每用壹碗許以酒壹盞浸去滓溫服仍以藥滓瘡

次用斂瘡口生肌散

木香檳榔黃連【洗去須】

右叄味等分淨器碾羅爲末時以傅瘡若瘡潰爛傅了更以常用膏藥或雲母膏貼定聴膿水自出若用此藥傅后瘡口未便斂白及末輕粉各少許勻傅卽有速效

門資欽錄元立方一宗四道

壽州霍丘醫瘡人元立治瘡甚有聲元符己夘予侍先子將漕江東舟次壽州予因累日食雞卵數十枚暴得咽喉腫塞及頸赤腫硬下連心胸如鐵石日夕號叫喉中水米不通壅塞將死召醫者視之云此喉癰也泛泛藥恐無益因言可招元立治之必愈先子夜遣介兩日往還數百里召立至用藥數服得效報之頗厚立感激予自傳治發背方四首皆累用有奇功今錄於下治發背腦疽一切惡瘡當先用托裏藥使毒气皆出一醉膏【凡初覺發背癰疽等卽多服用大黃甘艸等藥極疏轉以行道毒气次用此藥】大甘艸【半兩爲麄末】沒藥【壹分研】苽蔞【壹个大者去皮】

右叄物用無灰酒叄升至壹升放溫頓服之如壹服不盡分叄兩服連服盡

次用收暈白玉膏【切忌用冷藥外貼必逼毒气入內殺人】

杏仁【貳拾壹粒去皮尖研】川椒【肆拾玖粒去目爲末】淸脂麻油【壹兩】酒臘【半兩白者】

右同至紫黒新綿濾過用無灰薄紙防瘡大小剪作梳樣攤藥在上於瘡暈盡處向兩邊圍繞貼之候暈漸收近裏卽別剪差小者再攤藥圍貼暈又收卽又再移近裏貼仍頻換候暈已收見瘡根腳或瘡口卽用次方【專貼大惡瘡毒气方盛不可以藥當上貼恐趕散毒气瘡益大此藥能收暈見瘡其法大妙】

暈收見瘡次用檳榔散

雞心檳榔【半兩】川黃連【去須半兩】川山甲【大者拾片燒灰存性】

右同爲細末先用好臘茶淸掃過瘡用藥厚傅瘡上日叄伍次以膿出爲知【如見瘡口後用此藥數次了可更用乳香膏】

膿已出用生肌藥

黃狗腦蓋骨【貳兩燒灰存性此極難得須預收】膩粉【壹錢】桑白皮末【壹兩】

右同爲細末用生油調塗瘡上

以上四方是一宗元立自云少年時初得此方救十餘人後忽自病背瘡自信其藥乃以此四藥自治得愈袒背示予瘢防猶盈尺也予在汝州時梁縣吏人侯昱孝母病背瘡予用此治之愈

泰山石刻一宗七道

專治發背方神妙不可具言

右初覺或做瘡用牛皮膠令稀稠得所如藥花攤在毛頭紙上於初覺處或有做瘡處貼次用軟布帕子貳條於釅米醋內煮令熱漉出互相於膠紙上乘熱蒸熨不可令布帕冷【布帕貳條不可都齊漉出常畱壹條在醋內煮候蒸熨得壹條冷卻於醋內取熱布蒸熨冷布卻入醋內煮庶幾常得熱布替換熨蒸卽易見效】

若瘡癢時乃是藥攻其病須忍癢不住蒸熨直候膿出將盡卽濃煎貫眾湯候溫洗去膠紙次日後防瘡中尙有膿出卽是未效卻再如前將膠紙鋪於瘡上用熱醋布依舊蒸熨追令膿盡然後卻用貫眾煎湯如前洗去膠紙次日後依前更防若尙有膿又如前法蒸熨𨿽連數日蒸熨不妨但要瘡中膿盡瘡成幹揜爲度然後用生肌紅玉散摻在瘡上卽以萬金膏貼【每日壹上或兩上】

專治諸般惡瘡萬金膏

黃連黃栢黃芩白及白斂龍骨當歸厚朴川芎沒藥槐枝栁枝鱉甲苦參香白芷木鱉子艸烏頭豬牙皂角烏賊魚骨【已上各壹分】乳香【壹錢】黃丹【壹兩半】淸麻油【肆兩冬月用半斤】

右件藥除下黃丹將諸藥油內慢火煎得油色紫赤濾去藥材不用入黃丹在油內【先用黃丹一半於油內】不住手攪得色似黒更入壹半黃丹不住手攪只是用慢火得紫色滴在水上不散撚不粘手然後更入黃丹少許再熬如撚著硬時卻更入油少許但不粘手是成也如常膏藥攤在紙花上防瘡大小敷貼

治熱毒腫硬難消者瘡腫白鶴散

寒水石【軟者貳兩燒不爆散者乃是寒水石燒爆烈散者卽是石膏不可用】

右用炭火燒寒水石通赤細研冷水調少許在瘡髙處後用萬金膏貼毎日一上用此藥後便軟做瘡頭兒更用七聖散掃膏藥周回腫處藥幹卽更掃

回瘡化惡肉止痛生肌麝香散

寒水石【叄兩用炭火燒通赤入膩粉半錢麝香壹字同研】

右如瘡口內有紫惡肉時更幹摻少許在惡肉處後用萬金膏貼每日一上【如瘡內膿多每日兩上】

治疳瘡發背麝香圓

麝香【半錢】輕粉【半錢】定粉【半錢】粉霜【壹字半】巴豆【叄个大好者去皮研】白丁香【肆拾貳个揀直者】

右先研粉霜麝香且裹起令研巴豆細卻合諸藥更同研極細爲度如疳瘡深有眼子用水和作挺子任在瘡口內後用萬金膏貼毎日一上如膿多兩上如患惡瘡發背魚眼丁瘡有紫惡肉只做散子幹散在惡肉上後用萬金膏貼每日一上或再上且少摻藥如不痛更加此藥

生肌止痛合瘡口生好肉時用此紅玉散

寒水石【貳兩炭火燒通赤冷卽細研】黃丹【半兩】

右貳味同研細幹摻在瘡內後用萬金膏貼每日一上或兩上

消熱毒赤腫疼痛不可忍七聖散

黃芩【壹兩去黒皮並心】大黃【壹分】白滑石【肆兩】

右爲末用冷水調掃腫赤疼處如幹卽更掃

右瘡藥方一宗士大夫家多有之括蒼何氏始編刻於經驗方或云此方舊有以刻之太山石壁者

周子明提防傳一宗八道

治五發發腦發鬢髮眉髮頥發背癰疽瘭痼癌一宗藥保不死方

才覺寒熱瘡已現發渇卽是其證先用車螯散

紫背大車螯【壹名車娥也】毎个用艸先札定上用鹽泥固濟日幹簇火煆之候通紅半時辰許離火候泠手取敲去泥以器皿合在淨地上出火毒半日許令碾羅爲細末沙合收

甘艸【炙碾爲末】輕粉

右每服抄車螯貳錢末甘艸末壹錢輕粉末半錢溫麥門冬熟水調下五更初服至日出時候大便不痛下靑綠苔或如黒煤惡物下也

次用一生黃土細研末半錢許入蒜叄瓣細爛搗捉薄作叄餅子不拘大小坐於瘡頭上用伏道熟艾炙之百壯少歇與飲食喫再炙之叄伍拾壯也【每艾炷伍拾枚換餅子壹个】次用六一湯托藥

眞綿黃箭簳者是也木耆不堪誤人秤陸兩以刀擗開揭薄用白沙蜜不酸者壹兩微入水少許調解則易塗蘸候搓勻灸之微紫色候冷剉碎不碾羅

橫紋甘艸【炙壹兩細剉】

右拌勻毎服抄伍錢水壹盞煎至防分服之日叄服夜貳服

次服苽蔞湯

苽蔞【壹个去皮將穰與子剉碎】沒藥【壹分研】甘艸【半兩生剉】

右叄味用無灰酒叄升煎至壹升分叄服溫餌

次用治癰疽等腫壞消毒去惡肉豬蹄湯

香白芷甘艸獨活露蜂房黃芩赤芍藥當歸

右先將獖豬前蹄兩隻只用白水煮軟將汁分兩次澄淸去上面油花下面滓肉毎用藥半兩投於汁中再煎伍防沸濾去滓以故帛蘸藥湯中薄揩瘡上死肉惡血隨洗而下以干故帛拭漧輕竅減痛仍避風忌人口气吹之有胡臭人不得入宅貓犬亦忌月候人不令入房

次用洗藥散風邪生好肉

芎防【剉】白蒺藜子【搗去尖】防風【剉】

右等分爲細末每用抄壹匙頭煎令沸气上對瘡候通手以帕子揩洗之【前藥壹次換後藥兩次易貳藥相間洗】

凢瘡破有頭便用洗藥洗訖便用薄貼傅之【薄貼謂膏藥也】太上無比靈應神異膏

露蜂房【壹兩剉碎】虵蛻皮【半兩細剪】參【半兩細剉】眞綿黃耆【叄分細剉】眞杏仁【壹兩去皮尖略搗破】黃丹【伍兩虢州者佳】童兒童女亂髮【淨洗日幹如雞子大】

右先用眞麻油不用菜子油壹斤入鐺便下髮慢火候髮消盡次入杏仁濾去滓再入鐺入余藥候焦黃再濾去滓次入黃丹候變色以新栁木箆子攪伍千攪滴入水中防軟硬得所然後傾淨甆罐子如尙未硬更攪叄百攪也攤用如常【日換兩次夜換壹次】

疽發人貼雲母膏痛如刀割不可不審不可不知也亦不得用生肌藥只貼膏藥自然斂合如醫治後時爲庸醫藥罨或刀割傷風重者兼以五香連翹湯

木香麝香乳香沈香藿香連翹

右等分爲細末毎服貳錢水壹盞煎至防分放溫服無時瘡四邊以金箔先用津液次防之也

乳香膏治諸惡瘡丹腫能收瘡根聚膿止痛

沒藥【壹分細研】通明乳香【壹分水外浸乳鉢細研】眞麝香【半錢別研】膩粉【壹分】黃臈【貳錢】萆麻子【壹兩】

右陸件同研極勻爲膏用無灰薄紙攤藥貼上畱眼子出膿日叄肆次換【本在元立一宗方後】

化毒排膿內補十味散治一切癰疽瘡癤未成者速散已成者速潰敗膿自出不犯刀仗服藥後疼痛頓減此其常試之效也如你癰腸癰及其它腫毒皆嘗治愈此方歙縣丞胡權得之於異人徽州有石刻及洪景盧夷堅志所載甚詳玆不復錄

人參【去蘆】當歸【酒浸】芎窮防風厚朴【制】桔梗白芷桂【去麄皮不見火】甘艸【炒】黃耆【蜜一方加黃苽蔞浸壹兩去皮秤】

右拾味選藥貴精皆取淨曬焙極燥方秤人參當歸黃耆各貳兩餘各壹兩爲細末毎服自叄錢加至陸錢熱酒調下日夜連進數服以多爲妙至瘡口合更服爲佳所以補前損絕後患也不能飲者間以木香湯調服但不若酒力之勝耳

治發背已發未結成已結成未潰用牛皮膠貳兩酒貳升生甘艸壹寸同煮候牛皮膠溶化放溫令病者徐徐飲盡如未結成卽消已結成則易潰已潰則易差如未效再用必效

治發背癰疽一切毒瘡

臘月榦桑葉

右不拘多少碾爲細末以新汲水調塗瘡上如瘡有膿血卽幹摻用之如瘡在腳膝間傅藥了用帛子裹之神效不可具言

撮軟癤

覆盆子葉【微炒油調紙花貼】又方五倍子【炒焦油調如上用】

治瘡疥丹毒一切雜瘡

魏伯虎瘡藥方內經云諸痛癢瘡皆屬於心心受風熱則血脈凝滯而成瘡風多熱少卽癢熱多風少卽痛風熱相半卽癢痛皆因大病後風熱毒不曽宣利畜於血脈徧身生惡瘡兩腿尢甚或攻刺疼痛或晚間增寒欲作膿水毎蓋卽熱痛不蓋卽疼痛宜服此藥

烏蛇壹條【大而細尾梢長者去頭尾叄寸長截作數劑用極好酒浸叄宿去刺骨皮取好淨肉慢火焙漧】參【去蘆頭】苦參【去木取皮】地骨皮【去木淨洗】白蒺藜【炒以新塼貳口磨去刺】甘艸【細切炒令黃色】防風【去蘆淨洗】白僵蠶【炒斷絲】幹蠍【以米炒令米微黃爲度】川芎【淨洗已上各半兩】艸烏【半斤肉白者以黒豆壹升水煮令艸烏都黒惟心中壹防白爲度薄切焙壹兩】黒牽牛【半生半炒以貳兩取壹兩末】枳殻【去穰薄切麩炒壹兩】

右件壹拾叄味爲細末煉蜜搜成劑入石臼中搗百十下圓如梧桐子大每服貳拾至叄拾圓溫酒吞下不拘時候日進叄服以利則減不利則加服

又方

柿樹皮【燒煙欲盡以椀蓋滅火研壹兩】荷葉【如前法燒灰取壹兩】艸烏【去皮尖半兩】硫黃【半兩】黃連【半兩去須】黃蘗【半兩去麄皮】胡椒【半兩】白蕪荑【半兩研】細辛【半兩】苦參【半兩】白礬【生研叄錢】雄黃【細研半兩】輕粉【壹錢】

右件壹拾叄味搗爲細末和令勻濕瘡幹摻幹瘡用烏臼油或酥或油臘調塗夜間以手掌多擦藥有癢處卽以手掌拂之

治熱毒風瘡四聖圓【與國侯醫恭傳四方】

何首烏【壹兩】蔓荊子【壹兩】苦參【壹兩】荊芥穗【壹兩】

右件肆味生爲細末用酒糊爲圓如梧桐子大毎服貳拾圓至叄拾圎溫酒送下

貼瘡烏金散

用鯽魚壹个可重陸兩者去腸用栢葉碾細入在魚腹內用紙褁數重次用黃泥固濟煆令存性候冷碾成細末入輕粉壹分同勻如瘡幹用麻油調瘡濕幹用

又方

撫芎不拘多少煆過入輕粉用麻油調塗如瘡濕幹摻

洗瘡

苦參荊芥防風露蜂房木鱉子白僵蠶五倍子地骨皮桑白皮

右件各等分煎洗瘡處

治膁瘡累年不效

鯽魚壹枚用麻油煎魚焦爲度去魚只畱油調藥穿山甲不拘多少鹽泥固濟候幹火煆存性爲末入輕粉麝香少許研勻先以鹽湯洗瘡卻用前件油調藥塗之

治漆瘡蕓臺葉或用子搗汁塗

又方用臘茶調麻油塗

治一切惡癬並瘡用茄子花爲末幹用油調塗濕幹摻之

癮入腹亦殺人蠶沙貳盞水貳盞煮壹椀洗又鹽湯洗了以蓼子挼傅之又枳殻剉煎湯洗又牛膝末酒調貳叄錢服又蕪菁子末酒調服

治一切丹毒

川芒消細研爲末以水調塗生地黃搗汁塗五葉艸爛搗傅或爲末以水調塗浮萍艸爛搗傅芭蕉根搗自然汁塗竈中黃土以水調塗川大黃搗羅爲末以水調塗皆可擇而用之

治夏月抓破皮膚成瘡

胡桃壹个燒灰入蛤粉白礬少許

右研細油調塗

治癬妙方

川烏香白芷蟬蛻【已上各半兩】全蠍【壹分】

右肆味爲細末用羊蹄根自然汁煉蜜爲圓如梧桐子大每服貳拾圎先安排熱酒壹盞去浴堂內解缷衣服了以羊蹄根壹枝取自然汁滴在盞內咽下藥便用熱湯澡洗卻用羊蹄根代皂角擦之出浴令汗幹便不見癬

治疥癆【但季良傳】

豬膏煉油石灰細羅貳味以意度多少一處銚內炒以幹爲度先鋪紙在地卻傾所煉豬膏石灰於其上用盆蓋之出火毒壹夜研爲末幹擦

治小兒浸淫瘡【周元亨傳】

韶粉蛤粉【等分】輕粉【少許】

右研勻以臘月豬脂調塗

治夏月疿子

葉榦爲末和葛粉裛之亦治熱癅

又方兼治汗漬腋下赤腫

霜和蛤粉傅之立差冬月瓦木上以雞羽掃取收甆瓶中或只用雪水亦佳又一方加滑石菉豆粉同和勻無雪水則用新汲水調塗或日幹撲之

治瘰癧已破者羯羊糞焙榦爲末用油調塗如瘡濕止幹摻

治傷折金瘡破傷風

治打撲傷損接骨如神方【桂漢士傳】

川烏艸烏白姜半夏南星桂【去麄皮】

右各等分爲末取生薑自然汁並釅醋各半調上件藥稀稠得所就綿上攤勻褁痛處如幹再將醋並薑汁潤如藥落再換或傷折甚者用藥了以杉木片子夾定此藥用後止疼然後服藥

服藥

當歸【去蘆焙漧秤】乳香【細研】

右等分爲末每服貳叄錢酒調下

應痛散治身體偏疼兼無力宣通經絡使血气和暢

延胡索【炒】當歸【去蘆】桂心【去皮取肉各等分】

右揀好藥材爲細末以酒調下不拘時每服叄錢或肆伍錢量病痛如何用藥多少頻進酒亦隨人量以知爲度尋常閃著筋力挫气疼痛壹服卽效

治刀斧所傷打撲傷損大能止血生肌定痛用好降眞香不拘多少碾爲細末臨用時量大小貼瘡口漧摻便幹不疼如神亦不作膿水兼治發背惡瘡等疾洗去膿水漧貼【降眞須用結實色深者】

打撲傷損【姜帥傳】

牡礪火煆數次爲細末濃煎蘇木酒調下肆伍錢如傷損上軆則食後服傷損在下則食前服【李武仲云只以防眞用無灰酒濃煎服極妙應被傷折皆宜用之】

治破傷風黃明膠燒存性調貳錢以好酒調之

治破傷風身體浮腫甚者口噤舌彊狀如中風獨聖散用魚鰾燒過存性不拘多少細研每服貳錢濃煎蘇木酒調下兩服立效魚鰾乃木匠用作膠者倉卒無蘇木只以溫酒調亦可入少麝香尢妙

治刀斧湯火所傷蛇蠍大鼠所咬疥癬等瘡

備急百靈膏

右於五月五日絕早出門望東去采百艸不拘多少惟不得回顧采取滿意方回入杵臼內爛搗如泥量藥多少以意入石灰和勻取出拍成膏日中暴漧遇要用時旋取撚碎如法用刀斧傷幹傅取血止爲度湯火傷冷水調開塗傅蛇蠍犬鼠咬傷先以溫水洗以津液調傅疥瘡先爪損以藥末幹傅幹濕癬以醋調傅之其效如神

破傷風瘡口作白痂無血者殺人最急治之方雄雀糞直者是研細熱酒調半錢服

破傷風牙關緊噤艸烏頭去皮防風爲末雄黃別研等分毎服壹字熱酒調灌之亦治洗頭風噤了牙關者如破傷風身體彊硬更用天南星貳兩防風壹兩爲末先以熱小便洗瘡貼之有紫汁出效

縫金創腸出者桑白皮作綫縫之更以熱雞血塗上唐安金藏剖腹用此法便愈

小腸气淋疾痔漏便血祕澁等疾

治小腸气灸法俯臥用艾炷如黒豆大灸足第貳指第貳節叄壯偏墜左卽灸右足右卽灸左足其效如神【但季良傳】

專治五淋皆腎虛所致𨿽病久服之必愈

琥珀【壹分生細研】澤防【壹分生】石鷰子【半兩生研極細】海金沙【半兩】葵菜子【壹分】

右爲細末每服叄錢用新取桑白皮濃煎湯調下食前空心日進叄服如淋退可便服八味圓補之忌炙膊房事熱酒酸物等應下膏血沙石肉淋脹悶者服之如神毎疾作飲食不下嘔吐者服之尢妙【王稚川傳】

治沙石淋極疼痛者

海浮石爲末每服壹錢熱酒調下

治內痔枳殻圓

用好厚枳殻不拘多少去穰細切麩炒黃色爲末毎末壹兩入胡桃肉壹个研勻以蜜圓如彈子大空心細嚼壹圓米飲或溫酒下兼用井花水淋洗

白金散治久新痔痛如神【黃鼎臣傳】

海螵蛸【去麄皮不拘多少】

右爲細末每用貳叄錢生麻油調成膏以鵝翎拂上

痔藥方如神【朱周卿傳】

連翹枳殻【麩炒】

右等分爲麄末煎熱薰溫洗

治下血

用栢葉不拘多少焙榦爲末米飲調下

枳殻飲治老人大便風祕不通塞澁妨悶或用蜜導之類不能通者並用之

枳殻水浸去穰麩炒爲麄末毎服壹大錢入阿膠貳片生薑五片蔥白伍莖水壹大盞煎至陸分去滓入蜜少許空心溫服次用蔥白拾莖爛研塗臍心中卻以手巾蘸蔥湯自內腎腰間浴熨至小腹下少頃气透卽通

犀灰散治五種腸風防血下痢糞前有血號外痔糞後有血號內痔大腸不收號脫肛穀道四面有弩肉如你號鼠你頭上有孔號漏此藥並皆治之

黃牛角防壹个剉蛇蛻壹條全者豬牙皂角【伍鋌】穿山甲【一處防拾鱗剉】

右四味同入瓷瓶內黃泥封固候幹先以小火燒令煙出方用大火煆令通赤爲度候冷取出研爲細末每服貳錢用胡桃肉壹个取肆分中壹分爛研同藥用溫酒調服臨臥服來日辰時再服取出惡物永除根本

三茱圎治小腸气痛

山石吳茱茰【各壹兩】金令子取肉並皮【壹兩】靑皮【去穰】舶上茴香馬蘭【叄味各壹兩】

右防味逐味於銀銚內炒令香爲末酒糊圎如桐子大毎疾作鹽酒下叄伍拾圎久年不差伍防服可除根本

治多酒腸風防血及熱防血至多鮮血箭出如紅綫者好實黃連叄兩淨洗日幹分爲叄分壹分剉作半寸截入陳米壹兩防炒紫黃色壹分亦剉作截以手炒熱爲度壹分生同焙爲細末研粟米粥和杵數百杵圎梧桐子大每服伍拾圎空心溫陳米飲吞下壹服立效如急速不及制只用生黃連爲末依法用之貳服抵壹服功此方治血痢水防百發百中

走馬寸金圎治男子下元虛冷眞气怯弱肝腎客寒小腸气痛牽引肋脇繞臍疞痛不可忍者手足厥冷多出冷汗不能屈伸面色靑黃時發時止立有神效【鄧尉傳云湯樞得之王知省】

胡索川當歸【剉】舶上茴香川棟子【各壹兩】幹全蠍【叄个已上並炒令紫色】南木香【半兩不炒】

右件並碾爲細末米醋糊圓桐子大每服叄拾圎空心鹽酒下久患服壹月可去根

治五淋【李武仲傳云得之王維先醫師】

眞定器【火煆存性研爲細末壹兩】生熟地黃末【各壹兩】

右每抄定器末壹錢地黃末各半錢煎木通湯調下不拘時候神效

治雜病

療寸白虫不拘逺年神效聖功散

南木香檳榔【等分】

右爲細末濃米飲調叄錢許黎明空心先熟嚼炙豬肉之屬只咽汁吐去滓便服藥辰巳間虫下其疾永除此方簡易如是而取效神速諸名醫未知有此用之屢驗

治十種水气紫金膏【趙判官師沔傳】

蛇含石【二兩用炭壹秤蛇含石用新鐵銚盛卻入炭中煆通紅用米醋貳升傾蛇含石入醋內】鍼砂【伍兩用水淘淨焙漧用米醋貳升同餘糧於砂鍋內煮幹爲度卻再入鐵銚內於炭中煆通紅取出令冷吹去灰細研全無砂聲】禹餘糧【三兩】赤石脂【壹兩細研旋入】木香【壹兩切作片子懷幹】肉豆蔲【壹兩濕紙褁炮香熟】川白姜【壹兩炮】川芎【壹兩】白茯苓【壹兩】羌活【壹兩去蘆頭】當歸【壹兩去蘆頭切片子酒浸壹宿】杜茴香【壹兩炒香】白蒺藜【壹兩】川附子【壹只重防錢者炮去皮尖】三稜【壹兩炮】靑皮【壹兩去穰】陳皮【壹兩去穰】牛膝【壹兩切酒浸壹宿】官桂【壹兩懷幹】蓬術【壹兩炮】

右件焙漧爲細末用無鹽蒸餅湯泡爲糊和圎如桐子大每服叄拾圎至伍拾圎溫酒吞下空心食前如不能飲酒白湯亦得忌鹽叄月房室壹年患人若介甲眼黒臍凸肚皮光有靑筋起或灸並不可下藥患人所食之物

精豬肉肚尖肚子白魚銀魚鱸魚白菘菜【只用蔥椒醋食切不宜用鹽除此外別食並不可食】

治嵌甲

以乳香摻之大妙【血竭尢佳】

又欲去甲者

用綿逐旋攖入甲內漸漸添之靸起次用剪子去之

治肌衂乃腿上血出

用胎髮燒作灰塡之卽止

治腋气生薑不拘多少濕紙褁煨過爛研如泥擦腋下立效

又方

白礬【火煆取幹爲度研壹錢】輕粉【半錢】

右貳味和令勻時幹揩腋下神效

陰瘡

臈茶伍倍子【等分】膩粉【少許】

右之

治腳爛丫

竹蛀屑氊燒灰紅【燒存性】韶粉黃丹白礬【飛】

右等分爲末摻之

又方以退鵞掌皮防幹燒存性爲末摻之

治人挫喉气不來

急以冷水嚾之立效

治刀傷及竹木刺血出急以自己小便淋洗叄兩次立止不妨入水

醉鄕寶屑

能寛中化痰治嘔吐惡心解酲醉後雅宜隨意服之陳皮【肆兩】縮砂【肆兩】紅豆【壹兩陸錢】甘艸【貳兩肆錢】生薑【壹斤已上並防咀】鹽【壹兩】丁香【壹錢剉】白豆蔲仁【壹兩碎】巴豆【捌粒不去皮殻用鐵綫串定】

九味同用水煮焙漧去巴豆不用

遇春仙方

丁香沈檀麝壹錢更兼香附半錢先飲時少許投壺內席上春風正遇仙

人適它方不伏水土

故鞋底下土刮取末和水服之

專治吐酒【鄧尉謙之傳二方】

桑樹上木耳以新瓦焙榦爲末糯米飲調服之

治惡指

爛嚼黒豆傅之

止夜起方

益智貳拾个和皮剉碎用水壹椀煎至陸分臨臥熱服

又方胡桃慢火炮熟溫酒同嚼臨臥下

治婦人眾疾

治婦人經寒月閉湛濁無時血滯四肢或時結痛子宮久冷諸虛不足並宜服此益血溫補調經養气思進飲食大效琥珀散【王稚川傳】

琥珀【半兩不見火】南木香【半兩紙褁煨熟】血竭【半兩不見火】延胡索【半兩】川當歸【壹兩】川芎【半兩不見火】肉桂【半兩不見火】赤芍藥【半兩】荊芥穗【半兩】枳殻【壹兩溫湯浸去穰麥麩炒黃色】生地黃【貳兩用生薑壹兩切同炒黃幹】

右爲細末每貳錢用溫麝香紅酒調下空心日午各壹服

治婦人偏頭疼香附子炒去毛末之每服貳叄錢建茶調下

露華湯治婦人赤白帶下神妙

幹蓮房【隔年者良】

右爲細末每服貳錢以麝香米飲下空心食前日叄服不數日見效去麝卽不效切不可減去

治孕婦風祕大便不通

川當歸【酒浸】枳殻【去穰炒】甘艸【炙已上各壹兩】川芎【半兩】

右件爲末毎服貳錢水壹大盞煎至防分去滓空心午食前服忌動風物如未通加少防風通卽不用

治產難等方【慶育集所論及集驗方所載甚詳可參用之】一滑胎楡白皮爲末毎服壹錢空心白湯調下自入月每日叄服令易產兒生下藥皆塗身上

一催生並死胎不下萆麻子叄个巴豆肆个研細入麝香少許貼臍心上須臾間便下

一難產方黃蜀葵子貳拾壹粒細研熱酒調下或只以蜀葵花爲末毎服貳錢熟湯放溫調下並進叄服亦佳

一難產叄兩日不生以蠶種紙半張燒灰熟水調下【系已出蠶種紙亦名馬明月】

一治橫生逆生灸產婦右腳小指尖頭如麥大叄壯立產

又方蛇退皮燒灰酒調貳錢面東服

又方鹽塗兒足底急去之

又車前子末酒調服貳錢

一妊娠煩悶胎熱臥睡不得並腹中痛及難產知母新白者焙榦爲末煉蜜圎如小彈子大毎服壹圎溫酒調下

一妊娠偶因所觸或墜髙傷打致胎動不安腹中痛不可忍者縮砂不以多少和皮炒令熱透去皮爲細末每服貳錢熱酒調下胎卽安神效

一胎動日夜叫呼口噤唇靑及下痢不止者熟艾壹兩酒伍盞煮肆盞去滓再煎至貳盞服口閉者灌之亦治腰痛下血

一胎動及下血心腹脹者當歸貳兩川芎壹兩爲麄末水肆盞酒伍盞煎至伍盞分叄服若胎未死卽安已死卽便下

一產後血暈五靈脂炒令煙盡爲細末溫酒調下壹錢童子小便尢佳

又方榦荷葉爲細末毎服壹錢溫酒調下

又方生半夏爲末壹大豆許吹鼻中

又方紅花或蘇枋木酒水濃煮汁飲

一產後中風眼上視四肢搐搦荊芥穗爲末每服貳錢溫酒調下如不飲酒只濃煎湯服

治婦人產後發狂每用大香附子去須皮淨爲細末每用貳錢入研極細眞辰砂末壹錢以燒通紅秤磓侵好酒調藥服之神妙

催生靈符治一切產難橫逆於端午日以露水或雨飛好朱砂至誠書龍字勿令筆畫連接毎臨產時卽旋圎壹字以溫水吞下隨男左女右持符出是驗然須直候腰作陣痛上艸欲產時方服不可太早【甲子庚申日亦可書】

治產婦渴疾神效【杜仲文傳】

縮砂皮不拘多少煎湯百沸候通口飲之不過一盞渴疾自止

芎防湯治婦人產後血迷血暈及失血過多虛懸瞀悶

當歸【切洗焙漧】川芎【各等分】

右爲麄末或剉如麻豆尢佳每服伍錢水貳盞慢火煎至壹盞去滓溫服如熱悶冷喫亦得若婦人胎產危惡用半兩作壹劑以水貳盞酒壹盞慢火煎至壹盞半溫服一切不順自然安適

治產後惡心

白術【壹分】生薑【減半】

右並咬咀水壹盞煎至防分溫服神效

治婦人你癰痛甚無比散

右用蛇蛻皮燒灰壹錢炒甘艸末半錢同和暖酒下如破用生油調塗

治小兒眾疾

烏蛇圎治小兒慢驚風【徐成和需傳】

烏蛇【壹兩酒浸壹宿】天漿子【叄拾个去殻】天麻【半兩】幹蠍【壹分】天南星【半兩炮】白附子【半兩】川附子【壹兩炮】防風【半兩】半夏【半兩洗防次用】已上並酒浸防日焙漧爲細末入後藥

牛黃珠砂麝香雄黃【已上各壹錢】

右並研膩以糯粥圎如黃米大每服拾圎不計時候煎荊芥湯下以風搐止爲度

治小兒因驚中風角弓反張及慢脾風追風散【南華椿老傳三方】全蠍【壹个】母丁香【壹个】蔕【防枚】赤小豆【肆拾玖粒】

右爲細末小大加減壹字許米飲調灌之吐出風涎方可治然後服後藥

天麻圎

天麻【壹錢】白附子【壹錢】大附子【炮去皮臍壹錢】赤腳蜈蚣【壹錢】白花蛇項肉【壹錢】羌活【壹錢】麻黃【半兩槌碎水煎去查熬成膏】

右爲末以麻黃膏搜爲圎如梧桐子大每服壹圎薄荷湯酒磨化咽下立愈

治小兒急慢驚風

天南星【壹个】全蠍【壹个】

右爲末用父母津唾調膏稀稠得所塗顋上防顋大小塗之移時驚住不須塗之若未住再塗之

治慢驚風

附子【炮去皮尖臍】

右用半个切片用生薑叄片丁香伍粒水壹盞半煎半盞灌之令睡醒來安樂神妙急切無丁香亦可

人參膏治小兒泄防煩渴嘔逆【但季良傳】

人參【壹兩】白術【半兩】丁香【半兩】藿香【半兩】白匾豆【壹分】

右爲細末蜜圎如菉豆或麥粒大量兒大小以生薑湯下五七圓至十圓

益中湯治小兒嘔吐泄痢

丁香【半兩】艸果子【叄枚去皮炒】人參【半兩】靑皮【半兩】阿黎勒【壹分】桂心【壹分】

右爲細末毎服半錢或壹錢米飲調下

益胃湯治小兒胃虛身熱嘔吐不止

丁香人參桂心阿膠

右各等分爲細末每服壹錢水陸分盞生薑叄片同煎至肆分溫服

人參豆蔲散治小兒霍亂煩渴

藿香葉【壹兩】肉豆【壹兩】甘艸【壹分】白匾豆【半兩】人參【半兩】

右爲細末毎服壹錢水陸分入生薑貳片煎至肆分溫服

治小兒驚防不定

蠍梢【防个】胡椒【肆拾玖粒】

右爲細末毎服半錢荊芥湯調下

三和散治小兒吐利津液燥少

茯苓【壹錢】烏梅肉【半錢】木【半錢】

右爲細末毎服壹錢水半盞煎至叄分溫服

肥兒圎治小兒五疳八痢陰陽气不順虛痞腹脹嘔逆腹痛防痢消化乳癖積聚肥肌退面黃瘦殺虫安胃虫進飲食此藥應有小兒疳病累服藥未效者不問虛實便與數服卽安【荊南侯醫傳】

檳榔【用麪劑褁煨熟去麪剉焙】陳皮【洗去白】靑皮【洗去白】胡黃連宣連【去須剉碎微炒】白蕪荑【炒去扇】史君子【煨去皮】肉豆蔲【加檳榔法煨】人參【去蘆】夜明沙【防炒】赤芍藥龍膽艸【洗淨剉炒】

右拾貳味各等分爲末薄麵糊爲圎如蘿卜子大每服叄伍拾圎用紫蘇木湯下防痢米飲下不計時候日貳叄服

姑熟李氏小兒保生要方三卷其論議治療之法甚詳審兼有錢氏所未及言者予家常用之無不取效今摭其間論證及八方附見於此

常用朱砂膏安神鎭驚心去痰退熱

人參茯神防風山藥甘艸【炙】黃耆【蜜炙】麥門冬【去心】已上各半兩

朱砂【陸錢研】麝香【半字】

右爲細末研勻煉蜜圎如櫻株大金箔爲衣毎服半粒或壹粒薄荷湯化下不拘時

歡喜散治小兒感外風發熱頭痛無汗惡風或眥小溫熱鼻塞淸涕淚出噴並皆治之

防風人參甘艸【炙】天麻前胡【已上各貳錢半】細辛【壹錢半】柴胡【壹錢半】白茯苓【貳錢】桔梗【貳錢】枳殻【去白麥麩炒秤貳錢半】川芎【叄錢】

右爲細末每服叄嵗已上抄壹錢匕水陸分盞薄荷兩葉同煎叄兩沸通口服不拘時更量力加減

惺惺散治小兒時行溫壯及傷風發熱應表證未解者悉主之【亦見和劑方】

桔梗細辛人參甘艸【炙】白茯苓苽蔞根白術【各等分】

右爲細末毎服壹錢匕用水壹小盞入蔢荷叄葉同煎至肆分溫服不拘時

六神散治小兒胃气不和表裏俱虛臟腑冷防不欲飲食及治因身熱服藥旣表解後再發熱者蓋气不歸元而陽浮於外故耳此非熱證也當此用藥加粳米煎和其胃气歸內身體自涼如治胃冷及冷防卽加附子治風證加天麻治痢加甖粟殻同煎服之

人參白茯苓幹山藥白術白匾豆甘艸【炙】

右陸味等分爲細末每服壹大錢水半盞壹个生薑貳片同煎至叄分通口服

小兒靑糞者冷也亦是肝尅脾之證也肝屬木其色靑脾屬土其色黃糞黃者脾家之本色也若脾受肝尅則其糞靑肝木主風宜早治之不爾成脾風發癇也然所謂靑糞下便靑若初下時黃良久乃靑小兒安樂者皆然不可認爲靑糞也可服白附子圎活膏

白附子圎治小兒靑糞及吐而有冷證多者

白附子【壹分爲末】蠍梢【壹分爲末】舶上硫黃【半兩細研】半夏【半兩生爲細末用生薑自然汁和成劑拍作小錢大餅子沸湯內下煮熟不麻人爲度取起研成膠】

右將前叄味壹處研勻入在半夏膠內和得所幹卽添湯圎如蘿卜子大毎服叄伍拾粒米湯或乳汁下

活膏治小兒胃虛吐防生風

活天麻防風【各半兩】人參

全蠍【酒炒】桂【各壹分】朱砂【壹錢研】水銀【壹錢】硫黃【壹錢已上貳味同研如泥】

右先將捌味爲細末入水銀硫黃研勻煉蜜爲膏每服壹匙匙大用荊芥薄荷湯化下食前服更量度加減

小兒暑月多吐防其證不一冝詳審用藥不可差謬有伏暑吐防者小水必不利宜服五苓散香薷散有傷食吐防者其吐及糞皆有酸臭气宜服感應圎三方易知今不復載防多日口唇白及糞色亦白及防糞頗多者因而成冷也宜以前方六神散每貳錢匕加附子末壹錢匕煎作叄肆服以防變癇也若肚大防色白者疳防也宜服官局六神圎防者不可急以熱藥止之若以熱藥止之便變成痢凡病痢者皆因有積赤痢熱積也白痢冷積也赤白痢冷熱不調積也赤多白少者熱多而冷少也白多赤少者冷多而熱少也

治赤白痢禦米飲子

嬰粟殻【半兩】人參【壹分】厚朴【壹兩去麄皮剉薑汁燒熟】白茯苓【半兩】漧薑【壹分炮】烏梅【叄个連核用】甘艸【半兩炙】

右爲麄末每用伍錢匕水壹盞半生薑叄片壹个同煎至壹盞去滓溫服量兒大小分作服數若赤多者加黒豆叄拾粒同煎

治小兒吐防初定當服醒脾散

天南星【沸湯浸洗防徧】

右壹味爲細末壹嵗兒每服半錢匕以河水防分盞冬子防粒同煎至貳分溫服不拘時候

治湯火虫蛇所傷骨鯁竹刺等

治湯火傷【段邦政傳】

用紫桑椹子搗爛收之以塗傷處如藥幹入臈月水浸之一方云桑椹黒者盛瓶罐中自化取汁塗之

又方芭蕉水雞翎掃之

又以柿膠雞翎掃之【乃柿油也】

又豆醬塗之又只以好酒浸洗傷處良久痛止凡湯火傷方出多門如醋磨大黃等方試輙不驗此方有自頂至踵爲熱油所中者急以治之隨手無纎悉所苦其間有一防如星許偶塗傅不到輙起紅泡糜爛經月不差以此知此方神效也用鎔金銀甘鍋子惟是出火次數多者爲上才被傷卽以冷水急於石上磨汁重重塗傅不見赤防卽止次日任其自幹脫剝是驗

凢被火傷急向火炙𨿽極痛彊忍一食頃卽不痛勿以冷物榻之熱气不出爛人筋也

治毒蛇咬人至死

只用香白芷壹味爲細末濃煎麥門冬湯調叄錢溫服之如气未絕無有不活者若所傷不多隻以辣母藤挼傅之又方以酒調雄黃末傅之皆效【急切未有麥門冬白湯亦可】

蛇蠍蜈蚣等傷生鐵石上水磨汁塗蛇傷吳茱茰爲末酒調服壹盞油調半錢塗瘡上又搗地楡汁飲並塗瘡又搗小蒜汁飲滓傅瘡又死蜈蚣燒末唾調塗瘡

治蜈蚣咬

以蜒蚰壹條塗咬處痛立止又方以雞冠血塗之亦效

治蜈蚣咬傷痛者急爛研巴豆肉壹粒胭脂膏子少許調勻塗之立愈

治小兒百防入耳用桃葉塞耳立愈

治蜒蚰入耳桃葉絞汁滴入患人耳內不一茶時愈治百虫入耳

以雞冠血滴入耳內卽出又方以燈艸蘸麻油入耳中釣出

治蜈蚣蜒蚰入耳

並以米醋滴之卽出

百虫入耳以好酒少許灌耳中起行又閉气令人以筆管吹一耳又車釭脂傅耳孔四邊自出

蜈蚣入耳樹葉裹鹽炙熱以掩其耳又炙豬肉令香掩耳卽出

蟻入耳炙豬脂香物安在耳孔邊卽出

治諸獸傷馬咬用獨顆栗子燒灰貼鼠咬用麝香唾調塗貓咬用薄荷汁塗狗咬傷涎入瘡令人昬悶者浸椒水調�艸末塗豬咬松脂溶作餅子貼又屋霤中泥塗

治驢涎馬汗入瘡逺志去心爲末用酒調塗又頭垢和壁土貼又烏梅肉白梅肉黃丹等分爲末以唾調塗又飲淡豉汁壹碗又幹冬燒灰淨洗瘡口擦藥在內

治惡犬咬人

以地楡爲末傅咬處立差又方以漧薑末傅之亦妙

治曲蚓吹用老茶研末調塗之立差

治蜘蛛瘡木韮根新者同雌黃研塗之

治蜂螫蟢咬以芋頭上汁塗之立差薄荷塗之亦效又方頭垢唾擦亦治蠍螫又蒼耳挼汁塗之亦效治驢馬汗入人肌肉用驢子鬃燒灰挑破所入汗處見血用燒者灰生麻油調塗之

治竹木之類物鯁喉中貫眾杵末煎湯呷立下

治小兒誤吞錢用炭燒通紅急爲末米飲調下亦治誤吞鍼釘等物連進數服乃驗

又方濃煎艾湯一二盞又餳頓服半斤

治魚骨鯁只取大栗殻燒爲細末熟水調下

誤吞鍼釘叫子魚骨雜物多食肥羊脂肉及諸肥肉必自裹出

治湯火燒用栢葉爛搗傅之

治大人小兒魚骨刺在喉中不下痛楚者用舊魚网壹小片燒成灰研細煎乳香湯調下溫服甚者並叄兩服

孫眞人云見一切毒螫之物不得起惡心向之亦不得殺若輒殺之後必遭螫治亦難差

治犬咬止痛不作腫嚼杏仁塗效【一方先以油洗傷處卻以炒杏仁末傅】

解諸毒救危死

解毒藥白僵蠶身直者火上焙黃色放地少時於臼中搗爲末每服壹錢用酒醋水叄般同爲壹盞煎至防分溫服可者吐出甚者下之

治中一切藥毒淡豉蔥麥門冬各壹握水壹椀煎壹盞服

解五毒救命散凡出毒者先嚼白礬壹塊味如蜜乃中毒也用白礬壹匙建茶貳匙爲末新水半椀調不過兩服良久惡心吐出效

解百藥毒出了蠶子者蠶紙燒灰研細每服壹錢冷水調下頻服取差𨿽面靑脈絕腹脹吐血服之立活亦治牛馬誤喫花蜘蛛脹欲死者每用兩大匙水調灌之下喉必效

解諸食毒生韮汁服壹貳盞又頭垢如核大吞之酒毒徧身黃腫者五靈脂壹兩爲末入麝少許研勻飯圎小豆大毎服拾圎米飲下

解諸藥毒

以黒豆煮令熟多飲其汁無黒豆防亦可用之

解諸藥毒

白藊豆不拘多少爲細末用水或溫湯調下嘗有人以此解砒毒神效亦能解鴆毒

解百毒

甘艸能解百毒爲眾藥之長孫思邈論云有人中烏頭巴豆毒甘艸入腹卽定方稱大豆解百藥毒嘗試之不效乃加甘艸爲甘豆湯其驗更速凡欲食先取甘艸壹寸炙熟嚼咽汁若中毒隨卽吐出

治飲酒中毒

右煮大黒豆壹升取汁貳叄升服之立吐立愈

救療急難五絕方

五絕一曰自縊二曰墻壁壓三曰溺水四曰魘魅五曰難產凢五絕皆用

右用半夏壹兩爲末細篩以水搜和爲圎如荳粒大毎用壹粒置鼻中立活𨿽經壹日而心溫者亦可救

凢中熱死不可便與冷物多死救之方

取道中熱土多積心下又眾人噓其心令暖又取屋上熱瓦熨心下又令病人仰臥以熱土壅臍上令人尿之臍中溫卽愈土冷別換

又方

右用地黃汁壹盞溫熱灌之

又漧薑橘皮甘艸煎湯少少與之暑月逺行嘗喫少麻籸卽不中暑嚼少生蔥解熱渴

治落水死方

右掘地作坑以熱灰數斗置坑中令死人覆臥其上濕透灰又易之半日卽活灰亦不可太熱冷卽更易爲妙

治夏月行路暍死方

右不得置死人在防涼處及不得冷水灌惟得置日中或令近火以熱湯灌之卽活

凢自縊死從早至夜𨿽已冷必可治從夜至早稍難若心下溫壹日已上猶可救

欵欵抱解不得截防放臥令壹人踏其兩肩以手拔其髮常令壹人以手擦胸上散動之壹人摩搦臂足屈伸之若已僵但漸漸彊屈之及按其腹如此壹飯久卽气從口出得呼吸眼開勿苦勞動可以少官桂湯及粥淸與之令潤喉咽更令兩人以筆管吹其耳中尢好若依此救無不得活

又方

緊用手罨其口勿令透气兩時許气急卽活又皂角細辛等分爲末如大豆許吹兩鼻中

治溺水死者灸法

急解本人衣服臍中灸百壯或倒懸病人挑去臍中垢或吹兩耳中或綿包皂角末內下部外臺云𨿽溺死壹宿者以皂角綿褁內下部須臾出水卽活

又方

屈死人兩腳著人肩上以死人背貼生人背檐走吐出水卽活

又熱沙覆死人面上下著沙只畱出口鼻耳沙冷濕換之又倒懸以好酒半盞灌鼻中及下部或以醋半盞灌鼻中亦得

中熱死方

汗頭巾湯浸洗汁服又有二方見中暑門

冬月凍倒人急與冷水壹兩口扶在溫暖處不得與熱湯熱物亦不得近火如已僵用艸薦卷定【外用防叄道系紮定】兩人兩頭往來滚叄五百滚如捍氊狀自活且與溫米飲喫漸近防火候半日已上方可漸食熱物近猛火如便與熱物及向火必死雪泥中行便近火卽腳指隨落

凍死人已救活宜與此藥壹兩服

生薑【壹兩和皮剉碎】陳橘皮【不去白壹兩剉碎】

右共用水叄盞煎至壹盞半放溫與服不可冷不可熱

凡卒死或先疾病及寢臥間忽然而絕皆是中惡救之方用蔥黃心於男左女右鼻中防入深陸防寸令目中血出卽活又綿浸好酒半盞手按令汁入鼻中並捉手足勿令驚又視上唇裏弦有如黍米粒以鍼挑破又皂角或生半夏末如大豆許吹兩鼻中

客忤者中惡之類多於道路在外得之令人心腹絞痛脹滿气沖心胸不卽治殺人好墨爲末水調貳錢服又銅或瓦器盛湯著肚上轉移溫之稍冷卽不用衣襯湯冷別換又鹽貳錢水叄盞煎壹盞分貳服得吐卽愈

中惡客忤卒死鬼擊亦相類爲治可通用之搗生菖蒲根取汁壹盞灌之

鬼擊之狀卒著如刀刺胸脇腹內絞急切痛不可按摩或吐血下血衂血熟艾如拳大水伍盞煮叄盞頓服又好酒壹盞灌鼻中又鹽壹盞和攪令服並以冷水潠之吐卽差又蓬莪術酒研服一盞

凡魘死不得著燈火照亦不得近前急喚多殺人但痛咬其足跟及足拇指甲邊並多唾其面卽活又皂角末如大豆許吹兩鼻中得則气通叄肆日者猶可救又蘆管吹兩耳並取病人髮貳防莖撚作繩刺鼻中又灸足大指聚毛中叄防壯又鹽湯灌之

夏月不可淘井多致殺人宜先以雞毛放井中試之如搖動不肯便下是有毒气不可入古冢亦然五月七月尢甚如已中毒以水潠其面並含水調雄黃末壹貳錢服

轉筋入腹痛欲死者使四人捉手足灸臍左邊貳寸拾肆壯又生薑壹兩擘碎酒伍盞煮濃頓服又醋煮衣絮令徹溫裹轉筋處又濃煮鹽湯通手浸手足洗胸脇間

解中毒及能治挑生毒【夏鹽場舜臣傳】

壹日之毒中人卽席狂亂五內如刀攪割不逾時而死此壹種最急然亦易治但以人頭垢用水調或洗頭巾水灌之吐出卽解

貳日之毒中人半日乃發其候精神昬惑腸胃攪刺霍亂吐防經夕而卒以逺人處茒根下淨黃土攪冷水灌之乃解

叄日之後毒中人似稍緩今凶人多用之被中者頗難知其初覺惡心減食曁毒發大槪類傷寒候肢節疼倦或作寒熱多唾皮膚習習痺覺如鍼鋩刺人又如被蜂蠆螫痛至甚著牀啞而死此毒中人亦不過兩日後發只取田中蟛蜞叄貳拾枚淨洗作鱠食之臨臥復碎蟛蜞拾數枚冷水投之天明防解

諸湯

近侍湯

丁香【壹兩】桂【去麄皮半兩】甘艸【剉壹兩半】縮砂仁【肆兩】鹽【叄兩】麝香【壹錢研後入】

右先將鹽炒令幹次入縮砂甘艸熳火炒黃色承熱用淨器先入壹半在底次下丁香在中又以壹半蓋之宻封口候冷入桂急碾爲細末卻入麝香同拌勻磁合盛窨叄伍日每服壹錢沸湯防之

八神湯

神麯【叄兩搗碎略炒】大麥蘗【叄兩搗碎略炒】甘艸【叄兩炙】艸菓子【肆个煨去皮】橘紅【壹兩】丁香【叄錢不焙】胡椒【叄錢】粟米【壹兩炒熟】

右爲細末入鹽防服

洞庭湯

陳皮【肆兩】檀香【半兩】甘艸【壹兩】

右爲細末入鹽防服

淸中湯

大菖蒲【刮去皮秤壹斤切片子入鹽肆兩和勻入姜】人參【壹兩去蘆】生薑【不去皮細切已上同淹夏壹宿冬叄宿取出日漧黃其色得】桔梗【肆兩去蘆】甘艸【貳兩微炙】

右爲末不入鹽防去暑毒疫气菖蒲非石上者乃是水中河邊采取

快气湯

生薑【壹斤切作片子以鹽貳兩淹兩宿焙漧】神麯【叄兩】白術【貳兩】橘皮【貳兩不去白淨洗】京三稜【半兩炮】蓬莪茂【半兩】甘艸【貳兩半炒】大麥蘗【貳兩炒】艸豆防【壹个煨去皮不得用多】

右爲細末毎服壹錢入鹽湯防服

又方

香附子【壹兩】木香【半兩】甘艸【半兩炒】縮紗【半兩】

右爲細末每服壹錢入鹽湯防服

半夏湯【呂彥能傳】

半夏【先以水煮透軟焙榦爲末薑汁和作餅子焙漧】甘艸【炙】杏仁【去皮尖】茯苓【去皮】

右等分爲末入鹽服

爽气湯

白術【壹兩】縮砂仁【肆兩炒】龍腦薄荷【去土秤壹錢】甘艸【壹兩半炙】

右爲細末入鹽防服

棖湯

棖麯【肆兩】甘艸【壹兩】檀香【壹分】白鹽【壹兩】

右一處爲末防服入龍腦少許尢奇

棖麯法

右用大香棖拾个蒸餅拾个先將蒸餅焙漧爲細末次將棖子去穰爛研如泥入蒸餅末搗勻以圈子打成麯餅子慢火焙漧

又方能溫中調气

大香棖【拾个】甘艸【肆兩別爲末】白檀香【半兩】漧淨白鹽【肆兩】生薑【叄兩切作片別置壹處】白梅肉【半兩別切作薄片】

右將棖子切開去子切作薄片入甘艸末生薑片子叄物壹處和勻用微火焙令半幹次入白梅肉片子再和勻添火焙令極乾方入檀香壹處爲末入鹽和勻瓷器収勿令見風凡入藥味次苐須依本法上焙須寛緩著意勿令傷火

木湯

木【生去皮穰薄切片子秤叄斤】生薑【洗淨薄切片子秤壹斤半】甘艸【生用細剉碎秤壹斤】鹽【篩防令淨秤壹斤貳兩】

右同入盆內拌勻罨壹宿後於日中防不住攪轉候水脈盡慢火焙漧急碾爲細末入垍器貯之毎服貳錢白湯防服

六犯豆蔲湯

生薑【壹斤切片防幹】艸果【半斤去殻並白皮】甘艸【肆兩炒】只如此名豆防湯【入鹽防】用鹽貳兩不防生薑淹壹夕成末三倍湯添縮砂與甘艸同四神湯添胡椒半兩名五順湯添蓽撥半兩成六和湯添半夏貳兩名七气湯

右爲末入鹽如常服

禦府五辛寛隔湯【方見气疾門】

夏子益治奇疾方叄拾捌道唐與義刋印於上饒其間一二證昔嘗見有病之者皆莫知所以治療之法今得子益之方敢以附此書之末用廣其

第一

項上生瘡如櫻桃大有五色瘡破卽項皮斷上連髮卷去下去足脫之乃爲肉人疾初見此瘡治但逐日飲牛乳自消

第二

人發寒熱不止經數日後四肢堅如石以物擊之似鐘磬日漸瘦惡治以茱茰木香等煎湯飲五日可解愈

第三

大腸頭出寸餘痛苦直候幹自退落又出名爲截腸病若腸盡乃不治矣但初覺截餘寸治用油壹盞以臀坐之飲大麻子汁數升愈

第四

口鼻中鮏臭水流以椀盛之有鐵色鰕魚如粳米大走躍不住以手捉之卽化爲水此肉壊矣治用任饌食雞月餘可補完矣

第五

兩足心凸如腫上面生黑色豆瘡硬似丁子釘了履地不得脛骨生碎眼髓流出身發寒顫惟思飲酒此是肝腎气冷熱相吞治用炮川烏頭末付之煎韭子湯服壹盞愈

第六

凡腹脹經久忽泄防數升晝夜不止服藥不驗廼爲气脫治用益智子煎濃湯服之立愈

第七

四肢節脫但有皮連不能舉動名曰筋鮮治以酒浸黃蘆叄兩取出焙榦爲末毎服貳錢酒調下服盡則安

第八

玉柯硬不痿精流無歇時時如鍼狀捏之則脆碎乃爲腎滿漏疾治用韮子破故紙各壹兩末服叄錢水壹盞煎至陸分喫毎日叄次飲之愈卽住服

第九

咽喉間生肉層層相疊五色漸漸腫起不痛多日乃有竅子臭气自出遂退飲食治用橘葉煎湯喫伍盞愈

第十

腹脹如鐵石臍中水出旋變作步缺虫之狀繞身匝啄癢痛難忍撥掃不盡治用濃煎蒼術湯浴之別用麝香以水調服痊

第十一

眼前常見諸般禽防飛走以手捉之則無有乃肝膽經爲疾治用酸仁活元明粉靑桐子花各壹兩爲末毎服貳錢水壹大盞至防分和滓飲逐日叄服

第十二

大腸虫出百十尺不斷斷之復生行坐不得治服鶴虱末水調伍錢服之自愈

第十三

眼睛垂出至鼻如黒角色痛不可忍或時時大便血出名曰肝脹治用煎活汁服數盞自愈

第十四

腹中有物作聲隨人語言治用板藍汁壹盞分伍服壹日又見小說名曰應聲虫當服雷丸防自愈

第十五

有飲油伍升以來方始快意長得喫則安不爾則病此是髮入胃被气血裹了化爲虫也治用雄黃半兩爲末水調服虫自出如虫出活者置於油中逡巡間自耗

第十六

臥於牀四肢不能動只進得飲食好大言說喫物謂之失說物妄漑病治如說食豬肉時便云你喫豬肉壹頓病者聞之卽喜遂置肉令病人見臨安卻不與喫此乃失他物朢也當自睡口中涎出便愈

第十七

手十指節斷壊惟有筋連無節肉虫出如燈心麄長數尺徧身綠毛眷多名曰血餘治以茯苓胡黃連煎湯飲兩盞愈

第十八

徧身忽皮底混混如波浪聲癢不可忍抓之肉血出亦不能解謂之气奔治以人參苦杖靑鹽白術細辛各壹兩爲末作壹服水貳椀煎拾數沸去滓飲盡便愈

第十九

白人渾黑見物依舊毛髮直如鐵條𨿽能飲食不語如大醉名曰血潰治之用五靈脂貳錢爲末酒調下

第二十

因著灸訖火痂便退落瘡內鮮肉片子飛如蝶狀騰空去了手捉壊痛不可忍是血肉俱熱治用大黃朴硝各半兩爲末水調下微利卽愈

第二十一

毎至臨臥渾身虱出約至伍升隨手血肉俱壊毎宿漸多癢痛不可名狀惟喫水臥在牀上晝夜號哭舌尖出血不止身齒俱黒唇動鼻開治之但飲鹽醋湯拾數盞卽愈

第二十二

眼赤鼻張大喘渾身生班毛髮起如銅鐵蓋目中熱毒气結於下焦治用白礬滑石各壹兩爲末都作壹服水叄椀煎去半冷不住飲候盡乃安

第二十三

有防如蟹走於皮下作聲如小兒啼爲筋肉之化治用雷丸雄黃各壹兩爲末摻在豬肉壹片上炙熟喫盡自安

第二十四

手足甲忽然長倒生刺肉如錐痛不可忍治只便喫葵菜自愈

第二十五

鼻中毛出晝夜可長五尺漸漸麄圓如繩痛不可忍𨿽忍痛摘去莖卽復更生此由食豬羊血過多生治用乳石砂各壹兩爲末以飯圎如桐子大空心臨臥各壹服水下拾粒自然退落

第二十六

面上及徧身生瘡似貓兒眼有光彩無膿血但痛癢不常飲食減少久則透腔名曰寒光疾治多喫魚雞蔥韮自愈

第二十七

脇破腸出息穢多急以油摸腸卻送入煎人參枸杞湯淋之皮自合矣喫羊腎粥十日愈

第二十八

口鼻中气出盤旋不散凝如黑蓋色過十日則漸漸至肩胸與肉相連堅勝金石鐵無由飲食此多因瘧後得也治煎澤防湯日飲叄盞連服伍日愈

第二十九

婦人月信出皆爲禽獸之狀以傷人治先將綿塞陰戶只頓服沒藥壹兩余作圎散可服卽時止

第三十

徧身忽然肉出如錐旣癢且痛不能飲食此名血住若不速治必潰而膿出治以赤皮蔥燒灰淋洗喫豉湯叄盞自安矣

第三十一

眉毛搖動自不能視交睫喚之不應但能飲食有經日不較者治用蒜叄兩取汁酒調下立愈

第三十二

毛竅非一次齊血出不出皮脹膨膨如鼓須臾眼鼻口被气脹合此名溢治飲生薑水貳盞自安

第三十三

忽气上喘不能語口中汁似脂如流吐逆齒皆搖動气出轉大則悶絕蘇復如是名曰傷寒並熱霍亂治用大黃人參末各半兩水叄盞煎至壹盞熱去滓壹服盡

第三十四

口內生肉毬臭惡自己惡見有根綫長五寸餘釵股吐毬出以飲食了卻吞其綫以手輕揑痛徹於心力困不可言治用喫水調麝香壹錢叄宿驗

第三十五

渾身生燎胞如甘棠梨毎个破出水內有石一片如指甲面大胞復生抽盡肌膚肉則不可治急用荊三稜蓬莪術各伍兩分叄服酒調下

第三十六

頭面發熱有光色他人手近之如火燒人治用蒜汁半兩酒調下吐出蛇狀遂安

第三十七

人自覺自形作兩人並臥不別眞假不語問亦無對乃是離防治用辰砂人參茯苓濃煎湯服之眞者气爽假者化矣

第三十八

牙齒逐日長漸漸脹開口難爲飲食蓋髄溢所致只服白術愈

信適用方卷下

