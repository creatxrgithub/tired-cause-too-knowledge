

吳醫匯講淸唐大烈

自序

粵稽炎暉紀物﹐首垂《本艸》之經﹐云瑞名官﹐肇啟《靈蘭》之笈。宗傳歷代﹐各立家言﹐衍迄今﹐尢工搜錄。

篁南江氏﹐有《類案》之編﹐東逸羅君﹐有《匯粹》之選。惟淵源之有自﹐斯繼述之多人。矧吾吳文獻之邦﹐乃良醫薈萃之域﹐韓門昆季﹐擅盧扁之稱﹐葛氏喬梓﹐紹張劉之學﹐新甫﹑啟東二十子﹐前朝之著述已繁﹐生洲﹑路玉諸公﹐聖代之闡揚亦夥。《印機艸》識元儀臨証之愼重﹐《讀書記》知在涇學業之深沈。凡此各自成書﹐出自諸家見地。

康熙時有過君繹之者﹐裒集眾賢治案﹐合鏤爲書﹐名曰《吳中醫案》﹐此又片善悉錄﹐一藝必庸﹐旁搜博采而成者也。

夫廣羅成效﹐固以志鄕先輩之典型﹐而各抒論言﹐亦以徵諸君子之詣力﹔況乎精是業者﹐髙才不少﹐明其理者﹐卓識自多﹔匿采韜光﹐非乏枕中之祕﹔靈機妙緒﹐詎鮮囊底之珍﹐凡屬蘊藏﹐可勝惋惜。僕謹仿《吳中醫案》之舊帙﹐更輯《吳醫匯講》之新編﹐奧義顯詞﹐統爲求教﹐長篇短節﹐並曰無拘﹐苟步武之克追﹐期當仁之不讓。乃荷同志弗靳輝光﹐共表深思﹐互相賞析﹐或疏往訓﹐旣發覆而摘微﹐或出心裁﹐尢領新而標異﹐詮《玉版》之祕要﹐欣符麗澤之占﹐索《金匱》之眞言﹐胥協盞簪之慶﹐勿謂禁方三十﹐獨推思邈得其奇﹐須知《肘後》四編﹐不惟《抱朴》窮其蘊。縱釀花爲蜜﹐未免書癖之譏﹐而集腋成裘﹐堪補藝林之闕。

乾隆壬子仲秋長洲唐大烈立三氏書於問心艸堂

卷一

禱告藥皇誓疏

康熙三十一年壬申長至日﹐王家瓚謹以淸香禱告於藥皇曰﹕竊聞《詩》云「上帝臨汝﹐無貳爾心。」《書》曰「作善降之百樣﹐作不善降之百殃。」又曰「惠迪吉﹐從逆凶﹐惟影響。」此列聖所垂之明訓也。微氓如家瓚﹐生旣不辰﹐命復多舛﹐蓋自先祖母五十餘年﹐撫孤植節﹐一綫單傳﹐以迄於今。吾父衰齡望八﹐吾母見背﹐兩弟繼歿﹐俱無嗣息。

瓚所生兒女六人﹐亦皆以痘殤﹐孤危至此﹐無日不返躬自責也。惟此瘍醫世業﹐謹守家傳﹐凡見諸苦惱﹐無論貧富﹐先懷悲憫﹐耿耿此心﹐惟無可表。第自揣以褊淺之見識﹐荷司命之擔當﹐任大責重﹐豈盡無訛﹐淸夜深思﹐愈增憂懼。

幸而歲戊辰﹐竟得子﹐已已冬出痘矣。庚午又得子﹐今冬又出痘矣。家瓚向天稽首﹐末由報答鴻麻﹐誠恐遷善不力﹐惡將集﹐舜之分﹐間不容髮﹐敢矢誓願爲承先裕後之基址。其首重者﹐忍辱安貧﹐畢生兢守﹐誓不趨時誇耀﹔或遇瀕危之癥﹐悉心療治﹐誓不惜名恝置﹔或遇輕淺之疾﹐實時安慰﹐誓不張皇顯功﹔或病果疑難﹐學識未到﹐必詳審以待髙明﹐誓不耽延貽誤﹔或遇富濃之家﹐誓不幸災攫利﹔或遇貧困之人﹐隨力救援﹐誓不市恩而沾譽﹔或遇當道紳﹐隨緣調治﹐誓不媚諛以玷祖先。嗟乎﹗人命至重﹐冥報難逃﹐執一得以誤人﹐昧良心而罔利﹐均弗爲之﹐若知之而自犯之﹐是自絕於天也。設家瓚世味攖心﹐初終易轍﹐陽譴陰誅﹐交加不悔﹐神抵在上﹐其明鑑之。惟是力有所不逮﹐情有所不忍﹐目擊貧病無告﹐煙火不繼之家﹐每有不堪之慘﹐徹底躊躇﹐點金乏術﹐今擬於薪水布袍之外﹐量爲畱余﹐制諸藥餌﹐爲救療貧病之萬一。猶以母靈暴露﹐力不從心﹐然一安慈魄﹐此事亦誓必爲之也。所仰祈者﹐老父壽而康寧﹐優遊晚景﹐二子克自振立﹐以延列祖書香﹐以報張太君之苦節﹐則臣願足矣。若夫一身之榮辱﹐則家瓚命相已定﹐不敢妄祈﹐不勝戰栗投誠之至。

丙午之秋﹐東作陰騭文頌言畢﹐復命兒輩於祖筆一卷中﹐檢先大父緘齋公「禱告藥皇誓疏」底稿﹐讀之怦怦心動。

鳴呼﹗以慈悲爲命脈﹐以神明爲監史﹐以忍辱爲安貧之極致﹐以種徳爲詒謀之首務﹐苟非深明於天人相與之微﹐有能如是之憂勤惕厲者乎﹖東老矣﹐幸食舊徳﹐以迄於今﹐綿及曾元﹐識字讀書﹐皆先人之賜也﹐謹錄一通﹐俾兒孫朝夕觀省﹐相與動心忍性﹐溫溫惴惴﹐無忝所生﹐是則予小子之責也夫。孫岱東百拜謹識﹐時年七十有三。

此篇誓疏﹐𨿽非講學之文﹐然惟有此實心﹐斯有實學﹐則是此心亦吾醫所宜亟講也。雲林先生之後﹐迄今五世矣﹐不僅良醫代出﹐抑且書香相繼﹐安知非此存心之報哉﹖當弁卷首﹐以志我儕講學之一證。

大烈識

卷一

溫證論治

溫邪上受﹐首先犯肺﹐逆傳心胞。肺主气﹐屬衛﹔心主血﹐屬營。辧營衛气血﹐𨿽與傷寒同﹐若論治法﹐則與傷寒大異。蓋傷寒之邪畱戀在表﹐然後化熱入裏﹔溫邪則化熱最速。未傳心胞﹐邪尙在肺﹐肺合皮毛而主气﹐故云在表。初用辛涼輕劑。挾風﹐加薄荷﹑牛蒡之屬﹔挾濕﹐加蘆根﹑滑石之流。或透風於熱外﹐或滲濕於熱下﹐不與熱相搏﹐勢必孤矣。不爾﹐風挾溫熱而燥生﹐淸竅必幹﹐謂水主之气不能上榮﹐兩陽相劫也。濕與溫合﹐蒸鬱而蒙痺於上﹐淸竅爲之壅塞﹐濁邪害淸也﹐其病有類傷寒。驗之之法﹐傷寒多有變癥﹐溫熱𨿽久﹐總在一經爲辧。

前言辛涼散風﹐甘淡驅濕﹐若病仍不解﹐是漸欲入營也。營分受熱﹐則血液受劫﹐心神不安﹐夜甚無寐﹐或斑點隱隱﹐卽撤去气藥。如從風熱陷入者﹐用犀角﹑竹葉之屬﹔如從濕熱陷入者﹐用犀角﹑花露之品﹐參入涼血淸熱方中。若加煩躁﹐大便不通﹐金汁亦可加入﹔老年及平素有寒者﹐以人中黃代之﹐急速透斑爲要。若斑出熱不解者﹐胃津亡也﹐主以甘寒﹐重則如玉女煎﹐輕則如梨皮﹑蔗漿之類。或其人腎水素虧﹐病𨿽未及下焦﹐每多先自彷徨﹐此必驗之於舌。

如甘寒之中加入鹹寒﹐務在先安未受邪之地﹐恐其陷入耳。若其邪始終在气分流連者﹐可冀其戰汗透邪﹐法宜益胃﹐令邪與汗並﹐熱達腠開﹐邪從汗出。解後胃气空虛﹐當膚冷一晝夜﹐待气還自溫暖如常矣。蓋戰汗而解﹐邪退正虛﹐陽從汗泄﹐故漸膚冷﹐未必卽成脫癥。此時宜安舒靜臥﹐以養陽气來復﹐旁人切勿驚惶﹐頻頻呼喚﹐擾其元气。但診其脈﹐若虛軟和緩﹐𨿽倦臥不語﹐汗出膚冷﹐卻非脫癥﹔若脈急疾﹐躁擾不臥﹐膚冷汗出﹐便爲气脫之癥矣。更有邪盛正虛﹐不能一戰而解﹐停一二日再戰汗而愈者﹐不可不知。

再論气病有不傳血分﹐而邪畱三焦﹐猶之傷寒中少陽病也。彼則和解表裏之半﹐此則分消上下之勢。隨癥變法﹐如近時杏﹑朴﹑苓等類﹔或如溫膽湯之走泄。因其仍在气分﹐猶有戰汗之門戶﹐轉瘧之機括也。大凡看法﹐衛之後方言气﹐營之後方言血。在衛汗之可也﹐到气才宜淸气。乍入營分﹐猶可透熱﹐仍轉气分而解﹐如犀角﹑元參﹑羚羊等物是也。

至入於血﹐則恐耗血動血﹐直須涼血散血﹐如生地﹑丹皮﹑阿膠﹑赤芍等物是也。若不循緩急之法﹐慮其動手便錯耳。

且吾吳濕邪害人最多﹐如面色白者﹐須要顧其陽气﹐濕勝則陽微也。如法應淸涼﹐用到十分之六七﹐卽不可過涼﹐蓋恐濕熱一去﹐陽亦衰微也。面色蒼者﹐須要顧其津液﹐淸涼到十分之六七。往往熱減身寒者﹐不可便云虛寒而投補劑﹐恐鑪煙𨿽熄﹐灰中有火也﹐須細察精詳﹐方少少與之﹐愼不可漫然而進也。又有酒客﹐裏濕素盛﹐外邪入裏﹐與之相搏﹐在陽旺之軀﹐胃濕恆多﹐在陰盛之體﹐脾濕亦不少﹐然其化熱則一。熱病救陰猶易﹐通陽最難。救陰不在補血﹐而在養津與測汗﹔通陽不在溫﹐而在利小便﹐較之雜癥有不同也。

再論三焦不從外解﹐必致裏結﹐裏結於何﹖在陽明胃與腸也。亦須用下法﹐不可以气血之分﹐謂其不可下也。惟傷寒熱邪在裏﹐劫爍津液﹐下之宜猛﹔此多濕邪內搏﹐下之宜輕。傷寒大便溏爲邪已盡﹐不可再下﹔濕溫病大便溏爲邪未盡﹐必大便硬﹐乃爲無濕﹐始不可再攻也。再人之體﹐脘在腹上﹐其位居中﹐按之痛﹐或自痛﹐或痞脹﹐當用苦泄﹐以其入腹近也。必驗之於舌﹐或黃或濁﹐可與小陷胸湯或瀉心湯隨癥治之。若白不燥﹐或黃白相兼﹐或灰白不渴﹐愼不可亂投苦泄。其中有外邪未解﹐裏先結者﹐或邪郁未伸﹐或素屬中冷者﹐𨿽有脘中痞痛﹐宜從開泄﹐宣通气滯﹐以達歸於肺﹐如近世之杏﹑蔻﹑橘﹑桔等﹐輕苦微辛﹐具流動之品可耳。又有舌上白苔粘膩﹐吐出濁濃涎沫者﹐其口必甜﹐此爲脾癉。乃濕熱气聚﹐與穀气相搏﹐土有餘也﹐盈滿則上泛。當用佩蘭葉﹐芳香辛散以逐之。若舌上苔如碱者﹐胃中宿滯﹐挾濁穢郁伏﹐當急急開泄﹐否則閉結中焦﹐不能從募原達出矣。

再舌苔白濃而漧燥者﹐此胃燥气傷也﹐滋潤藥中加甘艸﹐令甘守津還之意。舌白而薄者﹐外感風寒也﹐當疏散之。

若薄白而幹者﹐肺液傷也﹐加麥冬﹑花露﹑蘆根汁等輕淸之品﹐爲上者上之也。若苔白而底繹者﹐濕遏熱伏也﹐當先泄濕透熱﹐防其卽幹也﹔此可勿憂﹐再從裏而透於外﹐則變潤矣。初病舌卽幹﹐神不昏者﹐宜急養正﹐微加透邪之藥﹔若神已昏﹐此內潰﹐不可救藥矣。

前云舌黃或濁﹐當用陷胸﹑瀉心﹐須要有地之黃。若光滑者﹐乃無形濕熱﹐已有中虛之象。大忌前法。其臍以上爲大腹﹐或滿﹑或脹﹑或痛﹐此必邪已入裏﹐表癥必無﹐或存十之一二﹐亦須驗之於舌。或黃甚﹐或如沈香色﹐或如灰黃色﹐或老黃色﹐或中有斷紋﹐皆當下之﹐如小承气湯﹐用檳榔﹑靑皮﹑枳實﹑元明粉﹑生首烏等皆可。若未現此等舌﹐不宜用此等藥﹐恐其中有濕聚太陰爲滿﹐或寒濕錯雜爲痛﹐或气壅爲脹﹐又當以別法治之矣。

再黃胎不甚濃而滑者﹐熱未傷津﹐猶可淸熱透表。若𨿽薄而幹者﹐邪𨿽去而津受傷也﹐苦重之藥當禁﹐宜甘寒輕劑養之。

再論其熱傳營﹐舌色必絳。絳﹐深紅色也。初傳繹色﹐中兼黃白色﹐此气分之邪未盡也﹐泄衛透營﹐兩和可也。純絳鮮澤者﹐胞絡受邪也﹐宜犀角﹑鮮生地﹑連翹﹑郁金﹑石菖蒲等淸泄之。延之數日﹐或平素心虛有痰﹐外熱一陷﹐裏絡卽閉﹐非菖蒲﹑郁金等所能開﹐須用牛黃丸﹑至寶丹之類﹐以開其閉﹐恐其昏厥爲痙也。

再論舌絳而漧燥者﹐火邪劫營﹐涼血淸血爲要。色絳而舌心幹者﹐乃心胃火燔﹐劫爍津液﹐卽黃連﹑石膏亦可加入。

其有舌心獨絳而幹者﹐亦胃熱而心營受灼也﹐當於淸胃方中加入淸心之品﹐否則延及於尖﹐爲津幹火盛之候矣。舌尖獨絳而幹﹐此心火上炎﹐用導赤散瀉其腑。若煩渴﹑煩熱﹐舌心幹﹑四邊色紅﹑中心或黃或白者﹐此非血分也﹐乃上焦气熱爍津﹐急用涼膈散散其無形之熱﹐再看其後轉變可也﹔愼勿用血藥﹐反致滋膩畱邪。至舌絳望之若干﹐手捫之原有津液﹐此津虧濕熱薰蒸﹐將成濁痰蒙閉心胞也。舌色絳而上有粘膩﹐似苔非苔者﹐中挾穢濁之气﹐急加芳香逐之。舌絳而抵齒難伸退場門者﹐痰阻舌根﹐有內風也。舌絳而光亮﹐胃陰亡也﹐急用甘涼濡潤之品。舌絳而有碎點黃白者﹐將生疳也。

大紅點者﹐熱毒乘心也﹐用黃連﹑金汁。其有𨿽絳而不鮮﹐漧枯而痿者﹐此腎陰涸也﹐急以阿膠﹑雞子黃﹑地黃﹑天冬等救之﹐緩則恐涸極而無救也。

再有熱傳營血﹐其人素有瘀傷宿血在胸膈中﹐舌色必紫而暗﹐捫之潮濕﹐當加散血之品﹐如琥珀﹑丹參﹑桃仁﹑丹皮等﹐否則瘀血與熱相搏﹐阻遏正气﹐遂變如狂發狂之癥。若紫而腫大者﹐乃酒毒衝心。紫而幹晦者﹐腎﹑肝色泛也﹐難治。

舌若淡紅無色﹐或幹而色不榮者﹐乃是胃津傷而气無化液也﹐當用炙甘艸湯﹐不可用寒涼藥。

再有不拘何色﹐舌生芒刺者﹐皆是上焦熱極也﹐當用靑布拭冷薄荷水揩之﹐卽去者輕﹐旋卽生者險矣。

舌苔不燥﹐自覺悶極者﹐屬脾濕盛也。或有傷痕血迹者﹐必問曾經搔挖否﹐不可以有血而便爲枯癥﹐仍從濕治可也。

再有神情淸爽﹐舌脹大不能退場門者﹐此脾濕胃熱郁極化風﹐而毒延於口也﹐用大黃磨入當用劑內﹐則舌脹自消矣。

舌無苔而有如煙煤隱隱者﹐愼不可忽視。如口渴煩熱而燥者﹐平時胃燥也﹐不可攻之﹐宜甘寒益胃﹔若不渴﹑肢寒而潤者﹐乃挾陰病﹐宜甘溫扶中﹐此何以故﹖外露而裏無也。

舌黑而滑者﹐水來克火﹐爲陰癥﹐當溫之。若見短縮﹐此腎气竭也﹐爲難治﹐惟加入參﹑五味子﹐或救萬一。舌黑而幹者﹐津枯火熾﹐急急瀉南補北。若黑燥而中心濃者﹐土燥水竭﹐急以鹹苦下之。

若舌白如粉而滑﹐四邊色紫絳者﹐溫疫病初入募原﹐未歸胃腑﹐急急透解﹐莫待傳入而爲險惡之癥。且見此舌者﹐病必見凶﹐須要小心﹗凡斑疹初見﹐須用紙燃照看胸背兩脇﹐點大而在皮膚之上者爲斑﹐或雲頭隱隱﹐或瑣碎小粒者爲疹﹐又宜見而不宜多見。按方書謂斑色紅者屬胃熱﹐紫者熱極﹐黑者胃爛﹐然亦必看外癥所合﹐方可斷之。春夏之間﹐濕病俱發斑疹爲甚﹐如淡紅色﹐四肢淸﹐口不甚渴﹐脈不洪數﹐此非虛斑﹐卽屬陰斑。或胸前微見數點﹐面赤足冷﹐或下利淸谷﹐此陰盛格陽於上﹐當溫之。若斑色紫而點小者﹐心胞熱也﹔點大而紫﹐胃中熱也。斑黑而光亮者﹐熱毒極熾﹐𨿽屬不治﹐然其人气血充者﹐根據法治之﹐或有可救。若黑而晦者﹐必死。黑而隱隱﹐四旁赤色者﹐乃火郁內伏﹐大用淸涼透發﹐間有轉紅而可救者。又有夾斑帶疹﹐皆是邪之不一﹐各隨其部而泄﹔然斑屬血者恆多﹐疹屬气者不少。斑疹皆是邪气外露之象﹐發出之時﹐宜神情淸爽﹐方爲外解裏和﹔如斑疹出而昏者﹐此正不勝邪而內陷﹐或胃津內涸之候矣。

再有一種白﹐小粒如水晶色者﹐此濕熱傷肺﹐邪𨿽出而气液枯也﹐必得甘藥補之。若未至久延﹐气液尙在未傷﹐乃爲濕郁衛分﹐汗出不徹之故﹐當理气分之邪。枯白如骨者多凶﹐气液竭也。

再溫熱之病﹐看舌之後﹐亦須驗齒。齒爲腎之餘﹐齦爲胃之絡﹐熱邪不燥胃津﹐必耗腎液﹐且二經之血走於此處。

病深動血﹐結瓣於上。陽血色紫﹐紫如漧漆﹔陰血色黃﹐黃如醬瓣。陽血若見﹐安胃爲主﹔陰血若見﹐救腎爲要。然豆瓣色者多險﹐惟癥尙不逆者猶可治﹐否則難治矣﹐此何故耶﹖蓋陰下竭﹐陽上厥也。

齒若光燥如石者﹐胃熱甚也﹐證見無汗惡寒﹐衛偏勝也﹐辛涼泄衛透汗爲要。若如枯骨色者﹐腎液枯也﹐爲難治。

若上半截潤﹐水不上承而心火上炎也。急急淸心救水﹐俟枯處轉潤爲妥。若切牙嚙齒者﹐濕熱化風﹐痙病。但切牙者﹐胃熱气走其絡也。切牙而脈癥皆衰者﹐胃虛無谷以內榮也﹐此何以故﹖虛則喜實也。舌本不縮而硬﹐牙關咬定難開者﹐此非風痰阻絡﹐卽欲作痙癥﹐用酸物擦之卽開﹐酸走筋﹐木來泄土故也。

若齒垢如灰糕樣者﹐胃气無權﹐津亡而濕濁用事﹐多死。初病齒縫流淸血﹐痛者爲胃火衝激﹐不痛者爲龍火內燔。

齒焦無垢者死﹔齒焦有垢者﹐腎熱胃劫也﹐當微下之﹐或玉女煎淸胃救腎可也。

再婦人病溫與男子同﹐但多胎前產後﹐以及經水適來適斷。大凡胎前病﹐古人皆以四物加減用之﹐謂恐邪來害妊也。

如熱極者﹐有用井底泥及藍布浸冷覆蓋腹上等﹐皆是護胎之意﹐然亦須看其邪之可解而用之。如血膩之藥不靈﹐又當審察﹐不可固執﹐仍宜步步保護胎元﹐恐正損邪陷也。至於產後﹐方書謂愼用苦寒﹐恐傷已亡之陰也﹐然亦要辧其邪能從上中解者﹐稍從癥用之﹐亦無妨也﹔不過﹐勿犯下焦﹐且屬虛體﹐當如虛怯人病邪而治。況產後當血气沸騰之際﹐最多空竇﹐邪必乘虛內陷﹐虛處受邪﹐爲難治也。如經水適來適斷﹐邪將陷於血室﹐少陽傷寒言之詳悉﹐不必多贅﹐但數動與正傷寒不同﹐仲景立小柴胡湯﹐提出所陷熱邪﹐參﹑棗以扶胃气﹐因衝脈隸屬陽明也﹐此惟虛者爲合治。若熱邪陷入﹐與血相結者﹐當宗陶氏小柴胡湯﹐去參﹑棗﹐加生地﹑桃仁﹑查肉﹑丹皮﹐或犀角等。若本經血結自甚﹐必少腹滿痛﹐輕者刺期門﹐重者小柴胡湯去甘藥﹐加延胡﹑歸尾﹑桃仁﹐挾寒加肉桂心﹐气滯加香附﹑陳皮﹑枳殼等。然熱陷血室之癥﹐多有譫語﹑如狂之象﹐與陽明胃熱相似﹐此種病機﹐最須辧別。血結者﹐身體必重﹐非若陽明之輕便者﹐何以故耶﹖陰主重濁﹐絡脈被阻﹐身之側旁气痺﹐連及胸背﹐皆爲阻窒﹐故去邪通絡﹐正合其病。往往延久﹐上逆心胞﹐胸中痺痛﹐卽陶氏所謂血結胸也﹐王海藏出一桂枝紅花湯﹐加海蛤﹑桃仁﹐原欲表裏上下一齊盡解之理﹐此方大有巧妙焉。

卷一

人身一小天地論

造化一陰陽也﹐陰陽一太極也﹐太極本無極也。無極之前﹐陰含陽也﹐有象之後﹐陰分陽也。陰爲陽母﹐陽爲陰父。

陽生於子﹐極於已﹐而一陰來﹔陰生於午﹐極於亥﹐而一陽來復。震爲長男屬火﹐火生於寅﹐胞胎在已﹔巽爲長女屬水﹐水生於申﹐胞胎在亥。巳亥爲天地之門戶﹐陰陽之根本也。人稟健順之徳﹐以生五行之气﹐隱於五臟﹐見於六腑。呼吸﹐卽陰陽運輸也﹔津液﹐卽雨露灌漑也﹔光澤﹐卽花木榮繁也﹔耳目﹐卽日月晦明也﹐人身一小天地﹐信哉。善觀脈者﹐知陰則知陽﹐知陽則知陰﹐可以心察﹐可以指別﹐可以類求﹐可以意會﹐可以萬全﹐至道淵微﹐莫逾於此。順而調之﹐眞气乃安﹐邪气乃正﹐反之則病。實則气入﹐虛則气出﹔气實則熱﹐气虛則寒。治之若何﹖溫涼各隨其候﹐補瀉各有其宜﹐無虛虛﹐無實實﹐無太過﹐無不及﹐上應天光﹑星辰﹑象緯﹐下副四時﹑五行﹑貴賤﹐以明三部九候﹐以察八正﹑八風﹑陰陽﹑升降﹐配天象地之說﹐是在神悟靈機﹐心識微妙者矣。

卷一

書方宜人共識說

國家徵賦﹐單曰易知﹔良將用兵﹐法雲貴速﹔我儕之治病亦然。嘗見一醫﹐方開小艸﹐市人不知爲遠志之苗﹐而用甘艸之細小者。又有一醫﹐方開蜀漆﹐市人不知爲常山之苗﹐而令加漧漆者。凡此之類﹐如寫玉竹爲萎蕤﹐乳香爲薰陸﹐天麻爲獨搖艸﹐人乳爲蟠桃酒﹐鴿糞爲左蟠龍﹐竈心土爲伏龍肝者﹐不勝枚舉。但方書原有古名﹐而取用宜乎通俗﹐若圖立異矜奇﹐致人眼生不解﹐危急之際﹐保無誤事﹖又有醫人工於艸書者﹐醫案人或不識﹐所系尙無輕重﹔至於藥名﹐則藥鋪中人﹐豈能盡識艸書乎﹖孟浪者約略撮之而貽誤﹐小心者往返詢問而羈延。可否相約同人﹐凡書方案﹐字期淸爽﹐藥期共曉。再如藥引中生薑常寫幾片﹐燈心常寫幾根﹐竹葉﹑橘葉常寫幾瓣﹐蔥管﹑荷梗常寫幾寸﹐余謂片有濃薄﹐根有短長﹐瓣有大小﹐寸有粗細﹐諸如此類﹐皆須以分兩爲準。又煎藥宜囑病家﹐各藥各罐﹐勿與他人共享﹐恐彼煎攻克﹐此煎補益﹐彼煎寒涼﹐此煎溫熱﹐譬如酒壺泡茶﹐𨿽不醉人﹐難免酒气。此說偶見於《願體集》中﹐竊以爲先得我心﹐故亦摘而贅之。

卷二

日講雜記

在《易》先天圖KT在上在南﹐後天圖KT﹐在下在西北﹐與《內經》之旨正合﹐體用互呈﹐生成供著﹐人身一小天地﹐豈不信哉﹖《系辭》釋先天圓圖云「數往者順﹐知來者逆。」「數往者順」﹐卽後天之用﹐五行相生之謂﹐《內經》人壽可得百年之說也﹔「知來者逆」﹐卽反五行之相克者爲相生﹐軒岐治病之祕旨也。從後天圖經逆到先天圖位﹐便是金丹大道﹐攢簇五行作用。余嘗言人須到得半个神仙身分﹐方當得起名醫二字﹐實非浪語。

凡大疫之年﹐多有難識之癥﹐醫者絕無把握﹐方藥雜投﹐夭枉不少﹐要得其總訣﹐當就三年中司天在泉﹐推气候之相乖者在何處﹐再合本年之司天在泉求之﹐以此用藥﹐𨿽不中﹐不遠矣。

讀《素問》耳兼心﹑腎﹐與《靈樞》合看﹐則又兼肺﹐可見每竅皆兼五行﹐如天地之互相入者。

諭江西才宏筆肆﹐專以大言欺人﹐惟論溫則自呈敗缺不少﹐人不知其牽混也﹐溫﹑瘟二癥﹐絕無界限﹐使後學亦往往混讀﹐而不甚分明﹐余故於此三致意焉。

長沙夫子用阿膠﹐何曾云炒﹐後人畫蛇添足耳。阿膠之用﹐專爲濟水伏流也﹐炒之濟水何在哉﹖「傷寒脈浮滑﹐此表有熱﹐裏有寒」。表之熱﹑寒之用﹐裏之寒﹑熱之體。言熱病本於寒﹐寒旣病而爲熱矣﹐則體用皆熱也﹐漢之文法如此。

「婦人手少陰脈動甚者﹐妊子也」。「陰搏陽別﹐謂之有子」。手少陰脈盛﹐是宜妊子之象﹐及笄之子﹐亦有之者﹐過此不得﹐亢極爲病﹐比比然也。若陰搏陽別﹐已有子也。一句虛看﹐一句實看﹐方是女子尺脈常盛﹐寸脈常虛。此言陽別者﹐猶云與平日之脈有別﹐至是而寸脈亦覺洪滑﹐故云少陰脈動甚者妊子也。

《內經》夢事﹐𨿽分臟腑陰陽﹐大要總系心﹑肝兩髒爲主﹐何也﹖未有神魂靜而夢寐顚倒者也。

卷二

《金匱》上工治未病一節辯

此節諸家注釋﹐皆隨文敷衍﹐惟尢在徑以「酸入肝」以下十五句﹐謂「疑非仲景原文﹐後人謬添注腳﹐編書者誤收之也。細按語意﹐『見肝之病』以下﹐是答「上工治未病」之辭﹐「補用酸」三句﹐乃別出肝虛正治之法﹐觀下文「肝虛則用此法﹐實則不在用之」﹐意可見矣。烈謂在涇所云注腳之說﹐可稱千古隻眼﹐惟是此節專爲「治未病」而設﹐「補用酸」三句﹐非皆肝虛之治﹐兼出實脾之法﹐蓋言肝若虛者﹐用酸補之﹐若實者﹐用焦苦補火以助土﹐甘味直益其土也。

「酸入肝」三句﹐與上三句鍼對﹐尙可爲上三句申明其義﹐可毋謂之謬注。「脾能傷腎」以下十二句﹐無論補脾以傷腎﹐縱火以爍金﹐然後使肝無伐﹐獲益者少﹐受傷者反多﹐已屬不經﹐且於治法亦隔四髒﹐迂回極矣。更脾得補而生肺金來克木﹐僅隔二髒﹐脾土勝而克水少於涵木﹐亦隔二髒﹐忘其近者﹐而以迂遠之說彊爲穿鑿﹐謬注顯然。況凡「髒病惟虛者受之﹐而實者不受﹔髒邪惟實者能傳﹐而虛者不傳。」故治肝虛者﹐直補其肝﹐以禦外侮﹔治肝實者﹐先實脾土﹐以防滋蔓﹐此正治也。「肝虛則用此法﹐實則不在用之」二句﹐愚見亦以爲謬注﹐刪此十四句﹐則下文虛虛實實等句﹐一气貫穿矣。

卷二

辧《金匱》之

《金匱》第十三節

「淸邪居上﹐濁邪居下﹐大邪中表﹐小邪中裏」之下﹐魏柏鄕諸本作「飪之邪」﹐徐忠可諸本作「之邪」﹐醫以「字讀作「谷」字者居多﹐以致《金匱心典》竟作「谷之邪」矣。蓋因梅誕生《字匯》無此「」字﹐而「」字注云﹕面裹屬﹐故誤以「谷」字配之﹐而爲難化之物也。考《康熙字典》「」字注云﹕讀與「」同﹐卽以《金匱》飪之邪」句實之。按「飪爲烹調生熟之節﹐則此句當作馨香可口﹐過食之而停滯﹐應讀「﹝音馨﹞飪」爲是。以「」讀「谷」﹐以「飪」作「」﹐及竟作「谷」者﹐皆非也。

卷二

二陽之病發心脾解

二陽者﹐足陽明胃﹑手陽明大腸也。其病發於心脾﹐蓋因思爲脾志﹐而實本於心。其始也﹐有不得於隱曲之事﹐於是思則气結﹐郁而爲火﹐以致心營暗耗﹐旣不能下交於腎﹐脾土鬱結﹐又轉而克腎﹐是以男予少精﹐女子不月﹐無非腎燥而血液漧枯也。且夫脾有郁火﹐則表裏相傳﹐胃津亦涸﹔大腸爲胃之傳道﹐故並大腸而亦病也。此二陽之病﹐當以燥火之證言﹐在胃則爲消﹑爲格﹐在腸則爲閉﹑爲鞭﹔至於胃腑旣燥﹐而脾無以行其津液﹐則爲風消。風消者﹑火甚而生風﹐脾憊而肌肉消削也。大腸之燥傳入於肺﹐則爲息奔。息奔者﹐息有音而上奔不下也。四髒二腑交相燔灼﹐陰液盡耗﹐故直斷爲「死不治」。昔王安道以腸胃有病﹐延及心﹑脾﹐顚倒其說﹐於「不得隱曲」之故﹐闕而未洋。諭嘉言闡髮稍明﹐亦但言其所當然﹐而未窮其所以然﹐故更詳之。

卷二

維脈爲病論治

《二十九難》曰「陽維爲病苦寒熱﹐陰維爲病苦心痛」。越人但有是說﹐而無治法﹐後人以桂枝湯爲治﹐可謂中肯。

蓋「陽維維於陽」﹐屬於衛也﹐故爲寒熱﹔「陰維維於陰」﹐屬於營也﹐故爲心痛。桂枝湯有和營衛﹐調陰陽之力﹐適合比例以治也。

卷二

張﹑劉﹑李﹑朱后﹐當以薛﹑張﹑吳﹑諭配爲八大家論

自有軒﹑岐﹑越人以來﹐著書立說者﹐不下數百家﹐而久推張﹑劉﹑李﹑朱爲四大家者﹐蓋以仲景首論傷寒﹐立法立方﹐實爲醫祖。守眞復以春溫夏熱立言﹐補仲景之未備。東垣詳辧脾胃內傷﹐與外感懸殊﹐又補張﹑劉之未備。丹溪又專論補陰﹐再補東垣之未備。各有見地﹐疊爲補閥﹐已有李士材論之曉暢矣。而余謂言外感者張﹑劉﹐言內傷者李﹑朱﹐似乎備矣﹐而實有未盡。明之薛立齋﹐謂十三科一理﹐慨外科固執成方﹐不窮病本﹐特發內外合一之論﹔又以風會不齊﹐今人虛薄﹐痛戒寒涼﹐多行溫補﹐此又補丹溪之未備﹐而擴人胸臆者。由是張景嶽﹑李士材輩﹐著述頗行﹐實皆立齋之餘韻也。𨿽然﹐內傷諸癥﹐脾胃獨詳於李氏﹐陰陽分擅於朱﹑薛﹐可謂無遺蘊矣。而外感風寒溫熱之外﹐尙有夏月直受暑邪者﹐𨿽潔古﹑東垣輩以動靜分陰陽﹐似屬近理﹐自有張鳳逵申明傷暑之理蘊﹐特著《全書》﹐可云見老。復有諭嘉言﹐不獨從仲景書中悟出冬溫﹑春溫﹑伏气爲病﹐於千百年無人道破之書﹐一旦揭其微義﹐誠爲暗中一大炬﹔更悟出秋燥一門﹐指破《內經》秋傷於濕」之誤﹐可稱千古隻眼﹐至此而天之六气﹐方云大備。更有不關六气﹐而亦屬外受之疫邪﹐諸書中𨿽亦有所闡發﹐而莫如吳又可直窮變態﹐反復詳明﹐此又於講求外感諸家﹐補其未備者也。其外載籍充棟﹐縱各有可采之論﹐可傳之方﹐無論醇於此者疵於彼﹐難稱完壁﹐卽有腹筒廣博﹐卷帙充盈者﹐要不及薛﹑張﹑吳﹑諭四先生﹐各開生面﹐以補張﹑劉﹑李﹑朱之闕也﹐讀其書﹐不敢沒其功﹐故特以八大家推之。

卷二

醫宜博覽論

病有常變﹐治亦有常變﹐無不備載於書中﹐固在乎人之善於取裁也。然而世人之病﹐不獨變端莫測﹐談非容易﹐更有證出希奇﹐人難習見﹐當此時也﹐將束手而待斃那﹐抑漫然而嘗試耶﹖載籍極博﹐奇妙不少﹐試舉一二言之。辛亥春﹑元墓墳丁沈長觀﹕大腸頭忽出寸許﹐痛苦難忍﹐幹則退落﹐又出又落﹐二十日余﹐如是者三次﹐就治於外科﹐始有稱爲肛癰者﹐繼則莫能治之。一日赴城中王士林家求治﹐士林曰﹕此名「截腸」﹐病出於夏子益《怪疾奇方》﹐此時尙可治之﹐再出再落﹐則不可救矣。令以臀坐浸於芝麻油內﹐再日飲麻於汁數盞﹐不數日而愈。夫夏子益書﹐今已無傳﹐不過散見於《本艸綱目》﹐王子畱心及此﹐其博記可知。又巳亥歲春﹐有泰興縣人纓志文﹐被訟管押﹐驟然周身發泡﹐流水皮HT﹐毫無空隙﹐卽行斃命﹐屍屬具控﹐奉撫臬各憲調發蘇州府審辦﹐郡侯楊公﹐轉行府醫學翁公查議﹐是否毒發﹐有無此瘡﹖翁公以系內科﹐請飭外科查覆﹐闔郡外科﹐皆無以對。翁公偶過寒齋﹐談及此事﹐余曰﹕曾見彭用光《普濟良方》載有「虜瘡」﹐云建武中南陽擊虜所得﹐與此證情形悉合﹐須以蜜煎升麻拭摩﹐若不卽療﹐數日必死等語﹐《綱目》蜂蜜注中亦有是說﹐翁卽借去此書﹐並卽申明於內科醫生唐立三家借得﹐簽呈詳覆而定案﹐於是縣差之罪得雪﹐設使是時苟無此書﹐幾成冤獄矣。又庚戍冬﹐南營髙姓女﹐兩足指忽靑黑紫爛﹐不知痛癢﹐漸延至跗脛踝間﹐請治於外科多人﹐有云脫疽者﹐有云落腳傷寒者﹐並有推爲冤業癥者﹐咸稱不治﹐及邀葑門陸鳳翼視之﹐云「此不成爲病﹐止服溫通气血之劑﹐外用臘槽煎洗﹐不數日可愈」﹐果如其言。眾皆異之﹐余於附近視癥﹐聞之亦異﹐後遇陸子詢其故﹐答曰「診其脈﹐惟稍澀﹐余無病象﹐並問其素常裹足過緊﹐因知此癥不過血脈受寒﹐冰凝不運﹐於是肌肉潰爛耳。」此乃切問精詳﹐又不張大顯功﹐殊可欽也。又丙午春﹑有海門人王潮患病﹐延醫張勝林用桂﹑附等藥﹐病已漸輕﹐換醫陳若山﹐因王潮面帶赤色﹐身不惡寒﹐用犀角等味涼藥﹐越日卽死。其父王徳甫毆傷陳若山身死﹐奉臬憲常公提至省城審辦﹐因余有府醫學之任﹐下余辧議﹐余以《傷寒論》少陰病﹐裏寒外熱﹐身反不惡寒﹐其人面色赤﹐通脈四逆湯主之一條﹐與此案前醫所用之藥相符﹔又景嶽《寒熱眞假篇》云﹐凡眞熱本發熱﹐而假熱亦發熱﹐其病亦爲面赤躁煩等證﹐昧者見之﹐便認爲熱﹐妄投寒涼﹐下咽必斃等語﹐又與服犀角等藥越日卽死相符。其爲陳若山誤治而死無疑﹐詳覆定案﹐於是王徳甫痛於毆醫﹐罪得輕減。又巳酉歲﹑表甥陸灌園患瘧半年﹐大肉盡削﹐後變黃疽﹐繼而兩膝腫痛﹐大如鶴膝﹐兩股腑皆靑黑﹐痛甚而冰冷﹐又上下牙齦紅腫﹐形如橊子﹐色若塗殊﹐日漸潰爛﹐滿口熱如火烙﹐舌亦紅紫而痛﹐湯粥難下﹐病勢可危﹐徧請外科圖治﹐皆云下部陰寒﹐上焦火亢﹐殊爲棘手﹐余索不諳外科﹐亦同聲無措。一日延山塘劉玉如來﹐云此一癥也﹐名曰「靑腿牙疳」﹐載於《禦纂醫宗金鑑》﹐如方調治而愈。夫《醫宗金鑑》人所應讀之書也﹐延過外科數碼﹐無人或識﹐惟劉於知之﹐多見其有學也。卽此五病﹐失治則死﹐得治則生﹐一死一生﹐出乎醫手﹐由是觀之﹐書可不覽哉﹗覽可不博哉﹗司人性命者﹐豈僅粗知經絡﹑藥性﹑脈訣﹑湯頭﹐遂可云勝任哉﹗

卷二

讀《傷寒補天石》《貫珠集》二書合記

傷寒一癥﹐頭緒繁多﹐自仲景立法立方以來﹐叔和編次﹐無已注釋﹐理蘊爲之一顯。迨後續爲注釋者﹐不下數十家﹐互相訾低﹐殆無底止。余謂數十家中﹐吳蒙齋之《指掌》﹐固爲快捷方式﹐𨿽李士材亦以爲善﹐然而奧義深微﹐末由參究。方中行起而《條辧》﹐洵爲卓識。程郊倩拾其唾餘﹐徒滋浮衍。柯韻伯立言𨿽暢﹐不免穿鑿。至如張路玉﹑周禹載諸君詮發﹐各極精詳﹐又或嫌其叢蔓。獨有諭氏之書﹐膾炙人口者﹐以其繁簡得宜﹐通乎眾耳。然以尢在涇先生《貫珠集》較之﹐則又徑庭矣。卽如首篇云「寒之淺者﹐僅傷於衛﹐風而甚者﹐並及於營﹔衛之實者﹐風亦難泄﹐衛而虛者﹐寒猶不固。

但當分病癥之有汗無汗﹐以嚴麻黃﹑桂枝之辧﹐不必執營﹑衛之孰虛孰實﹐以證傷寒中風之殊。」立爲正治法﹑權變法﹑斡旋法﹑救逆法﹑類病法﹑明辧法﹑雜治法等﹐仲景著書之旨﹐如雪亮月明﹐令人一目了然﹐古來未有。何其《金匱心典》梓行於世﹐並采入《禦纂醫宗金鑑》﹐而《貫珠集》一書﹐尙未傳播﹐良可惜哉。至於變通其法而云今昔異宜者﹐如陶節庵﹑髙鼓峯輩﹐𨿽亦代有傳書﹐而莫如戈存橘之《補天石》爲最﹐舉凡四時感癥﹐無論正傷寒﹑類傷寒﹐分條辧治﹐各極其妙﹐可謂博而詳﹐詳而約矣。其書板廢之後﹐莫之再鏤者﹐余實不得其解﹐欲將戈﹑尢二君之書合鐫行世﹐一則由證以立法﹐一則由法以辧證﹐相爲經緯﹐了如指掌﹐竊以爲凡屬感癥﹐止須讀此二書﹐思過半矣。無如力不從心﹐因循未鏤﹐今老矣﹐有志而不逮矣﹐愛紀數語﹐以俟諸同學﹐或有意見相同者否。

卷二

妊娠陰脈小弱論

《內經》言手少陰脈動甚謂之有子﹐陰搏陽別謂之有子﹐曰動﹑曰搏﹐皆有力之象也﹔而《金匱》復以「陰脈小弱﹐其人渴﹐不能食﹐無寒熱」者爲妊娠﹐二說何其相反耶﹖蓋《內經》所云者﹐一謂手中之少陰腎脈﹐血聚气盛故脈動﹐一謂陰得胎气而彊﹐故陰脈搏指﹐而陽脈反與之有別﹐此皆於三月之胎診之始驗。其《金匱》所云者﹐謂下焦之气血驟爲胎蝕﹐暫似有虧﹐故脈小弱﹐此惟於兩月左右驗之﹐過此則不然矣﹐是以下文有「於法六十日當有此證」句。由是觀之﹐二書似反而實同也﹐然更以《千金》所云「初時寸微小﹐呼吸五至﹐三月而尺數」之語﹐合而參之﹐斯得圓通之妙焉。

卷二

讀書十則﹝有小序﹞

嘗讀諭西昌書﹐有曰「邇來習醫者眾﹐醫學愈荒﹐無方之書全不考究﹐有方之書奉爲靈寶」云云﹐可知吾儕之學問﹐全在乎無方之書爲根本也﹐然而《典》《墳》具在﹐蘊奧良多﹐何以考之﹐何以究之哉﹖聊紀數則﹐以爲引伸之鑑。

卷二

讀書須看反面

丹溪曰﹕方書瘦胎飲一論﹐爲湖陽公主作也﹐予族妹苦於難產﹐予甚憫焉﹐視其形肥而勤於鍼HT﹐構思旬日﹐忽自悟曰﹐此正與湖陽公主相反。彼奉養之人﹐其气必實﹐耗其气使和平﹐故易產。今形肥﹐知其气虛﹐久坐﹐知其不運﹐今其有孕至五六月﹐遂於大全方紫蘇飲加補气藥﹐與十數貼﹐因得男兒甚快。烈按同一難產﹐而有虛實之別﹐補气之方﹐反從瘦胎飲悟出。故凡前賢議論﹐必明其正義﹐又必於反面構思﹐方不爲其所囿﹐可見讀書不可獨泥於正面也。

卷二

讀書須悟對面

趙養葵《五行論》曰「世人皆曰金生水﹐而予獨曰水生金。夫肺出气也﹐腎納气也。凡气從臍下逆奔而上者﹐此腎虛不能納气歸元也﹐毋徒從事於肺﹐或壯水之主﹐益火之源﹐肺向水中生矣」。烈按﹕水生金﹐乃金生水之對面也﹐世人但知其一面﹐而不知又有彼一面﹐凡此之類﹐自在人善悟之耳。

卷二

讀書須識正旨

《素問﹟通評虛實論》曰「帝曰﹕腸便血何如﹖岐伯曰﹕身熱則死﹐寒則生。」吳鶴臯注云「身熱則血敗﹐而孤陽獨存﹐故死。」烈按﹕腸便血之身熱有三﹕一則表邪下陷於陽明﹐藥中加葛根﹐胃气得升卽愈﹔一則陰盛格陽﹐𨿽爲危候﹐亦有用溫藥而得生者﹔惟陰气已竭之身熱﹐於法不治。吳鶴臯但注得孤陽獨存﹐可知陽陷與格陽不在此例也﹐苟使泥於吳注﹐幾疑此癥惟有孤陽獨存矣﹐並疑凡身熱者皆死矣。故曰讀書須識正旨。

卷二

讀書必須匯參

李念莪《腫脹論》引《內經》實脹四條﹐虛脹二條﹐寒脹三條﹐熱脹一條﹐又五運六气各有腫脹。然有提其綱者﹐曰「諸濕腫滿﹐皆屬於脾。」又曰「其本在腎﹐其末在肺﹐皆聚水也。」又曰「腎者胃之關也﹐關門不利﹐故聚水而從其類也。」可見諸經皆有腫脹﹐無不由於脾肺腎三者。烈按﹕今醫之各有所偏者﹐因看書時不能參考異同﹐以致囿於一說﹐遂爲成見。張路玉《醫通》凡例曰「從古立言﹐止就一端而論」﹐誠哉是言也﹐故引此以爲讀書必須匯參之法。

卷二

讀書須立主見

《景嶽全書﹟關格門》歷引《經》文﹐而曰關格一證﹐《內經》本言脈體﹐以明陰陽離絕之危證。又歷辯越人以「上魚爲溢﹐爲外關內格﹐入尺爲覆﹐爲內關外格」﹐及仲景﹑叔和﹑東垣等﹐以「在尺爲關﹐在寸爲格﹐關則不得小便﹐格則吐逆」之非。而獨創論曰﹕人迎察六腑之陽﹐寸口察五臟之陰。人迎盛至四倍以上﹐此孤陽獨見﹐故曰格陽﹐格陽者﹐陰格於陽也﹔气口盛至四倍以上﹐此元陰無主﹐故曰關陰﹐關陰者﹐陽關於陰也﹔若人迎寸口俱盛至四倍以上﹐且大且數﹐此陰陽相離﹐故名關格也。總由傷腎傷精﹐陽不守舍﹐𨿽與勞損癥不同﹐實卽勞損之別名也。烈按﹕關格二字﹐諸先哲久已相傳爲下關上格矣﹐一旦獨辟爲陰陽離絕之脈證﹐不囿於相傳舊說﹐觀此可以開我儕自立主見之一助。

卷二

讀書必須隅反

王損曰﹕《內經》言溫瘧在髒者﹐止以風寒中於腎﹐言癉瘧者﹐止以肺素有熱。然冬令之寒﹐旣得以中於腎﹐則其餘令气之邪﹐又寧無入客於所屬之髒者﹖旣肺本气之熱爲瘧﹐則四髒之气郁而爲熱者﹐又寧不似肺之爲瘧乎﹖此殆舉一可以三隅反也。烈按﹕《內經》止說得冬令之寒﹐而損卽於冬令推到春夏秋令气之邪﹔《內經》止說得肺素有熱﹐而損卽於肺臟推到心肝脾腎。可見讀書貴乎隅反﹐不可固執一說也。

卷二

讀書須善比例

諭嘉言治金鑑一案曰﹕觀其陽癥﹑陰癥﹐混在一區﹐與兩感傷寒無異﹐仲景不立治法﹐然曰發表攻裏﹐本自不同。

又曰﹕活法在人﹐神而明之﹐未嘗教人執定勿藥也﹐於是以麻黃附子細辛湯兩解其在表陰陽之邪﹐附子瀉心湯兩解其在裏陰陽之邪而愈。烈按﹕春溫之癥本無兩感﹐嘉言以其病情同於兩感﹐而卽以仲景之方比例治之﹐眞所謂活法在人﹐神而明之也。今人奇疾甚多﹐治法宜從權變﹐故引此以爲比例之法。

卷二

讀書須剔錯處

王安道《內傷余議》曰﹕東垣《內外傷辯》有曰飲食勞倦傷而內熱者﹐乃陰火乘其坤土也。又曰勞者溫之﹐損者溫之﹐惟宜溫藥以補元气而瀉火邪﹐《內經》曰溫能除大熱耳。按「陰火」二字﹐《靈》《素》《難經》未嘗言﹐而東垣每每言之。又勞者溫之﹐所以調其飲食﹐適其起居﹐澄心息慮﹐以待其眞气之復常也﹐《禮記》所謂「柔色以溫之」﹐正與此同。今東垣謂宜溫藥補元气而瀉火邪﹐又易損者益之爲損者溫之﹐又以溫能除大熱爲《內經》所云﹐而徧考《內經》﹐並無此語﹐此亦不能無疑者也。烈按﹕東垣乃醫賢中翹楚﹐尙有舛惜《內經》之處﹐況其他書哉﹗讀書者豈可苟焉從事哉﹐故引此以爲一鑑。

卷二

讀書須汰衍說

張會卿曰﹕瘧疾一證﹐《內經》言已詳盡﹐後世議論煩多﹐反資疑貳﹐玆舉陳氏《三因》之說﹐以見其槪。如內因五臟之瘧﹐在《內經》所言﹐不過爲邪在何經之辧﹐原非謂七情所傷也。再若不內外因﹐或以瘧邪亂神﹐因致狂言似鬼者有之﹐豈鬼祟果能爲瘧乎。至若胃瘧﹐旣云飲食﹐明是內傷﹐且凡先因於瘧﹐而後滯於食者有之﹐未有不因乎外邪﹐而單有食瘧者也。陳氏之說﹐旣以三因立論﹐故不得不敷衍其說﹐不知響影之談﹐不但無益﹐而且亂人意見。烈按﹕此類之衍說甚多﹐如士材之《診家正眼》﹐每脈中必以寸﹑關﹑尺爲主病﹐甚至將遲數之脈亦復分之﹐而云寸遲上寒﹐關遲中寒﹐尺遲火衰﹐夫三部之脈﹐數則俱數﹐遲則俱遲﹐如何提出一部之獨遲﹑獨數以爲主病乎﹐此亦景嶽所謂敷衍其說也。

諸如此類﹐不可爲其所惑。

卷二

讀書須辧訛字

諭嘉言《秋燥論》曰﹕《生气通天論》謂秋傷漧燥﹐誤傳「傷燥」爲「傷濕」﹐解者竟指燥病爲濕病﹐遂至《經》旨不明。烈按﹕此一字之訛﹐而有毫釐千里之謬﹐諸書中傳寫訛字頗多﹐讀書者自須具眼

卷三

石芝醫話

人之生命﹐天气最急﹐地味次之﹐二時不呼吸﹐絕天气而死﹐七日不飲食﹐絕地味而死﹐此其緩急可知也。保命當先納天气﹐以接元气﹐食地味以納天气。《素問》曰「天食人以五气﹐地食人以五味。」人身之否泰﹐與《易》理相同﹐地天則泰﹐天地則否。耳兩竅﹑目兩竅﹑鼻兩竅合爲坤象。鼻之下﹐人之中也。口一竅﹑前陰一竅﹑後陰一竅合爲乾象。頭至唇不動﹐地道也﹐口至足皆動﹐天道也﹔頭之上天﹐足之下地﹐人身上下合之﹐故能中立。逆之則泰﹐順之則否﹐理所當然﹐人自不察耳。

人身前面可動者﹐陰用陽也﹐後面不動者﹐陽用陰也﹐故曰前抱陽﹐後負陰。

西洋自鳴鐘﹐以比人身气血之周流﹐最爲切肖。

水不升爲病者﹐調腎之陽﹐陽气足﹐水气隨之而升。火不降爲病者﹐滋心之陰﹐陰气足﹐火气隨之而降。則知水本陽﹐火本陰﹐坎中陽能引升﹐離中陰能降故也。

火上浮則右尺虛﹐不獨腎寒尺虛﹔食下行則右尺大﹐不獨腎虛尺大﹐蓋以命門﹑大腸同居於下也。

气之性善升而易散﹐育與固﹑養气之妙法﹐惟靜存守中﹐善養气者矣。血之性善降而易凝﹐和與溫﹑養血之妙法﹐惟運動調中﹐善養血者矣。

髒病入腑卽愈﹐惟咳嗽癥入腑卽危﹐蓋肺與大腸爲表裏﹐胃傷則飲食不進故也。

經寒絡熱者﹐溫經淸絡﹐絡寒經熱者﹐溫絡淸經﹔但經直絡橫﹐溫甘通經﹐辛香通絡爲別。

傷於情志﹐和肝﹑開心﹑醒脾﹑解郁爲主﹐然必緩治﹐用輕藥﹐漸可向愈﹔重藥則反傷胃陽﹐元气不復﹐血气耗散矣。

口授丹方﹐無不誇張效驗﹐而又藥物輕賤﹐便於采取﹐故人樂於聽聞﹐不辧病之陰陽﹑表裏﹑淺深﹑虛實﹐漫以試之﹐禍不旋踵者多矣﹐鄕愚之人﹐往往蹈此﹐哀哉﹗看病認不眞切﹐則靜坐思之﹐總於望﹑聞﹑問﹑切四者中搜求病機﹐必有得心之處﹐胸中了了﹐用藥方靈﹐若終於疑惑﹐而勉彊投方﹐竊恐誤人性命也。

卷三

管見芻言

春溫﹑夏熱﹑秋涼﹑冬寒﹐時之正也﹐而風實應之。凡治感冒﹐取用表散﹐自宜隨時制方﹔若應熱反涼﹐病隨時變﹐施治尢貴圓通。至久晴久雨﹐燥濕異宜﹐臨癥更宜畱心﹐不可槪執常例。

凡外感病﹐挾食者頗多﹐當思食爲邪裹﹐散其邪則食自下﹐若雜消導於發散中﹐不專達表﹐胃汁復傷﹐因而陷閉者有之。至若風多挾暑﹑濕﹑寒﹐或挾燥﹑火﹐或惱怒﹐或勞倦﹐或房事﹐及肝气﹑宿瘕﹑諸血癥﹐皆外感病之不無有挾者﹐所貴隨癥制宜﹐斟酌盡善﹐庶無差誤也。

凡內傷病﹐損上﹑損下﹑損及中州﹐在气﹑在血﹑在腑﹑在髒﹐用藥補救﹐宜專任﹐宜的對﹐無論已﹐設或挾有外感﹐最當畱心﹐補膩卽不可施﹐當以輕劑調停﹐庶不致粗疏誤事。其有上損宜治下﹐下損宜治上﹐或砥柱中流﹐或作隔二﹑隔三之治﹐古人具有良法可師﹐不敢多贅。

病變無常﹐方難執一﹐然無定之中﹐自有一定之法﹐此卽中無定體﹐隨時而在之道也。蓋離規矩不可以爲方圓﹐執規矩亦不可以爲方圓。每見前人用古﹐師其意而不泥其方﹐或采取其二三﹐或減增其一二﹐得心應手﹐方推能事。

君﹑臣﹑佐﹑使﹐制方自有定法﹐然品味不可拘泥﹐陸淸獻曾論仁﹑義﹑禮﹑智﹑信﹐隨時疊相爲用﹐比之醫家之於君﹑臣﹑佐﹑使也。有然卽如參﹑苓﹑術﹑艸四君子﹐隨癥從宜﹐因時取用﹐當亦如十二律之旋相爲宮也。

寒﹑熱﹑溫﹑涼﹐有一定之藥﹐無一定之治。入腑﹑入髒﹐或補﹑或攻﹐其气味與性﹐不可不細按也。故有正用﹐亦有反用﹐有獨用﹐又有兼用﹐並有活用﹑借用之不同。如用寒可以治熱﹐反用可以入寒﹐獨用寒而熱可除﹐兼用寒而熱可制﹐微行消導﹐大可和中﹐稍借淸滋﹐自能表汗﹐隅反焉而取資無盡矣。

外感﹑內傷﹐爲證治兩大關鍵﹐然去其所本無﹐復其所固有﹐兩言可盡之也。蓋六淫外襲﹐身中气血﹐日失和平﹐一切外感有餘之癥﹐有須汗﹑吐﹑下﹑和之治﹐皆是去其所本無也。若七情受傷﹐腑臟有損﹐身中气血﹐日就虧耗﹐一切內傷不足之癥﹐有須滋塡培補之治﹐皆是復其所固有也。

讀古人書﹐須識其補偏救獘﹐一片苦心﹐互相抵觸﹐卽是互相闡發處﹐所貴多讀多看﹐融會貫通﹐由博反約﹐以求理明心得﹐臨癥無望洋之苦是已。若好爲指摘﹐棄瑜錄瑕﹐殊失欽承前哲之道。至矜家祕而執成法﹐頭痛醫頭﹐尋方覓藥﹐一切無方之書置之髙閣﹐此又孟浪之流﹐不足與語斯道者矣。

卷三

核骨踝脛辯

《靈樞﹟經脈篇》﹕脾足太陰之脈﹐起於大趾之端﹐循趾內側白肉際﹐過核骨後。

汪注﹕「核骨」﹐俗名孤拐骨﹐足跟後兩旁起骨也。按張景嶽曰「核骨」﹐卽足大趾本節後內側圓骨也﹐滑氏言孤拐骨者非。李士材亦宗之。當以張﹑李之注爲是﹐汪注未確﹐論詳下節。

上內踝前廉。

汪注﹕脛兩旁內外曰「踝」。按《字匯》「踝」字﹐華上聲。俗有從其便者﹐卽從旁讀作果音﹐諺云腳果骨﹐當卽此字﹔孤拐骨亦卽此也。汪注以踝爲核骨﹐而以脛兩旁爲踝。夫脛者﹐膝以下至足之總名﹐俗名小腿者是也﹐與俗名大腿之股相配﹐是四肢中分出之四大名目﹐上肢曰膊﹑曰臂﹐下肢曰股﹑曰脛也﹐故皆從月。若踝者﹐近足之突骨也﹐故從足。若曰踝在脛下則可﹐而謂脛旁卽踝未可也。

上內。

按「」字﹐張景嶽《類經》及汪《類纂》李士材《知要》﹐皆刻從足﹐《類纂》注﹐先曰音短﹐足跟也﹐又曰一作﹐音善﹐足肚也。此因誤刻從足﹐故其言岐疑無定。《類經》與《知要》皆注足肚曰﹐此注不誤﹐而字之從足者﹐皆誤刻也。按從足之「」字考諸字匯﹑《字典》《玉篇》﹐皆曰足跟也。脈由大指而上內踝﹐已交於脛﹐自此上行則在脛中矣﹐豈有反下入足跟之理哉﹗若入足跟﹐當用下字﹐不當用上字﹐而曰「上內」矣﹐故知其誤刻從足也。

循脛骨後。

統繹四節﹐自核骨而上踝﹐自踝而上﹐自而循脛骨後﹐可知踝在之下﹐而脛不在之下矣。欲明經脈﹐必當明其部位﹐𨿽分寸不得混淆也。

卷三

爛喉丹痧論

近來丹痧一癥﹐患者甚多﹐患而死者﹐亦復不少﹐世人因方書未及﹐治亦無從措手﹐或云辛散﹐或云涼解﹐或云苦寒泄熱﹐俱師心自用﹐各守專門﹐未嘗探其本源。按仲師《金匱》書﹐「陽毒之爲病﹐面赤斑斑如錦紋﹐咽喉痛﹐吐膿血﹐五日可治﹐七日不可治﹐升麻鱉甲湯主之」之文﹐細繹其義﹐實與此癥相類﹐何會心者之絕少耶﹖惟是升麻鱉甲湯﹐蓋以升麻升透厲毒﹐鱉甲泄熱守神﹐當歸和血調營﹐甘艸瀉火解毒﹐正《內經》「熱淫於內﹐治以鹹寒﹐佐以甘苦」之旨。

而內有蜀椒﹑雄黃﹐似當加於陰毒方中﹐或因傳寫之訛耳。一轉移間﹐則於陽毒﹑陰毒之義﹐尢爲貼切﹐而人之用之者﹐亦鮮疑畏矣。今如遇此丹痧一證﹐當於經義詳之﹐毋謂古人之未及也﹐不揣愚陋﹐用敢質之同人。

卷三

臟腑受盛辯

讀《難經﹟四十二難》有臟腑之長短﹑輕重﹑廣狹﹐受盛之數﹐余竊以爲未必然。如人輕重﹑長短不齊﹐飲食多寡不一﹐卽可類推也。卽長短尙有以中指屈曲而取中節之角以量之論﹐而受盛水谷之升合﹐迥然各異。可見吾儕看書﹐要在圓通活潑﹐未可拘泥成說也。

卷三

大溫中飲炙甘艸湯合論

閱景嶽《新方》中於大溫中飲方下﹐有「從補血而散﹐而云騰致雨之妙﹐則仲景猶所未及」句﹐竊謂傷寒方中﹐仲師用炙甘艸湯﹐有桂﹑酒﹑地﹑麥﹑膠﹑麻之品﹐非陽根於陰﹐汗化於液﹐云騰致雨之妙乎﹖未可謂其未及也。

卷三

論柴胡

按柴胡爲少陽藥者﹐因傷寒少陽証之用柴胡湯也。夫邪入少陽﹐將有表邪漸解﹐裏邪漸著之勢﹐方以柴﹑芩對峙﹐解表淸裏的爲少陽和解之法。而柴胡實未印定少陽藥也﹐蓋以柴胡之性苦平微寒﹐味薄气升﹐與少陽半表之邪適合其用耳。乃有病在太陽﹐服之太早﹐則引賊入門﹔若病入陰經﹐復服柴胡﹐則重虛其表之說﹐此恐後人誤以半表半里之品﹐爲認病未淸者﹐模糊混用﹐故設此二端以曉之也。不觀之景嶽《新方》中諸柴胡飲﹑柴芩煎﹑柴胡白虎煎諸方﹐信手拈用﹐頭頭是道﹐是誠知柴胡之用﹐而先得我心之所同然矣。再古方中有逍遙散之疏解郁熱﹐歸柴飲之和營散邪﹐補中益气湯之升發淸陽﹐提邪下陷﹐疏肝益腎湯之疏肝淸熱﹐養陰透邪﹐其妙難於僕數﹐何至重虛其表乎﹖余於風邪初感之輕癥﹐及邪气淹畱﹐表熱不解之久病用之﹐並臻神效﹐柰何將此有用之良品﹐拘泥成說而畏之﹐卽用亦準之以分數﹐竟至相沿成習﹐不得不爲置辯。

卷三

論犀角﹑升麻

按朱南陽有「如無犀角﹑以升麻代之」之說﹐以其同於一透也﹐朱二允以此二味升降懸殊爲辯﹐余謂尙非確論。夫犀角乃淸透之品﹐升麻乃升透之味﹐一重於淸﹐一重於升﹐其性不同﹐其用自異﹐未嘗聞有異而可代者也。若夫風寒壅遏﹐疹點未透者﹐斯爲升麻之任﹔而溫邪爲病﹐丹斑隱現者﹐又系犀角之司。如以升麻爲代﹐其肺气熱者﹐必致喉痛﹐甚增喘逆﹔營分熱者﹐必致吐血﹐輕亦衄宣﹐其誤若此﹐豈可代乎﹖又角生於首﹐故用爲透劑﹐二允以爲下降之品﹐亦不可不辯﹐余非敢輕議前輩﹐實出婆心之不禁耳﹐故謹論之。

卷三

辧紫茸之僞

痘科所用紫茸﹐卽紫艸之嫩苗也。《活幼新書》云﹕紫艸性寒﹐小兒脾實者可用﹐脾虛者反能作瀉。古方惟用茸﹐取其初得陽气﹐以類觸類﹐用發痘瘡。今人於前四朝﹐涼血利竅﹐則用紫艸﹐若痘局布齊後﹐攺用紫茸﹐以血熱未淸﹐於涼血中兼寓升發之義也。今肆中所用﹐色紫而形如松膏者﹐乃系洋內樹脂﹐與紫艸茸迥異﹐醫俱不察而用之﹐不可不急爲之辧。

卷三

辧郁金之誤

郁金一物﹐出於川產﹐野者色黑﹐不可多得。其川中所種者﹐皆系外白內黃﹐卽今人誤呼爲姜黃子者也。至肆中所用川郁金﹐乃莪術中揀出莪術之子﹐因其色黑﹐與川中野郁金相似而混之也。醫俱不究﹐反以川中種本之黃郁金謂廣郁金﹐或謂姜黃子﹐殊堪捧腹。余於弱冠時入川﹐卽曾深究此品﹐當以種本之外白內黃者爲是﹐勿泥姜黃子之說而廢之。

卷三

大豆黃卷辯

大豆黃卷﹐古人罕用。《本艸》載其性曰﹐治濕痺﹐筋攣膝痛﹐五臟不足﹐益气宜胃﹐破婦人惡血﹐除胃中積熱﹐消水气脹滿。卽《金匱﹟虛勞門》薯蕷丸﹐於气血並補方中佐之﹐後之著方解者﹐有宣發腎气之論﹐亦未謂其發表也﹐近來誤作表藥者﹐其故何歟﹖蓋因吾吳人喜服輕方﹐而昔之治病﹐俱於醫家取藥﹐有云馬元儀先生預用麻黃湯浸豆發﹐凡遇應用麻黃者﹐方開豆捲﹐俾病家無所疑懼﹐渠得藥投中病﹐曲以兩全﹐此心亦良苦矣。後醫不明細底﹐竟認豆捲與豆豉同類﹐公然影射作爲表劑﹐但肆中豆捲豈亦有麻黃湯浸發者乎﹖卽以格致之理論之﹐豆得水而發﹐或能些微宣濕﹐亦不能爲通用表藥也。若用二三錢之豆捲﹐卽可表汗﹐世人以此爲菜蔬者﹐每食盈簋﹐何不汗至亡陽耶﹖一笑﹗

卷三

瘟疫贅言

春溫﹑夏熱﹑秋燥﹑冬寒﹐固病之常﹐若夫疫者﹐穢惡之气﹐互相傳染﹐吳又可論之詳矣。惟吳氏謂從口鼻而入﹐卽踞膜原﹐愚謂旣由口鼻吸受﹐肺爲出入之門戶﹐無有不先犯肺者。疫皆熱毒﹐肺金所畏﹐每見此癥之身熱﹐先有憎寒﹐肺先病也﹔繼而充斥三焦﹐或有徑入心胞者。所云厲气﹐無非郁熱﹐是以諭西昌所講瘟﹑溫二字﹐未嘗區別﹐蓋亦有見乎此耳。況所云「上焦如霧﹐升逐解毒﹐中焦如漚﹐疏逐解毒﹐下焦如瀆﹐決逐解毒」﹐總不脫一毒字者﹐其爲郁熱﹐意在言表矣。更有患此病者﹐縱飲冷水﹐亦能大汗而解﹐此非熱毒之明驗乎﹖至於疫邪𨿽解﹐而肺蓄餘熱﹐每多咳嗆﹑肌熱﹑自汗等證﹐亦所謂肺先受病而未愈之明徵也。又有大旱之年﹐水涸日烈﹐河水每多熱毒﹐飲其水者﹐多發疫痢﹐以痢門常法治之無效﹐余於治痢方中﹐加以貫眾之苦寒解毒﹐無不應手取效﹐此亦熱毒之一驗也﹐合並志之。

卷三

合論丹溪景嶽相火大意

丹溪論陽有餘﹐陰不足﹐所謂陽者﹐相火也。景嶽駁之﹐謂陰有餘﹐陽不足﹐而著「相火以位」之辧。各樹旗幟﹐幾如冰炭之不相入矣。嘗舉二者參之﹐丹溪大旨﹐本於周子主靜立說﹐謂相火一動﹐則五志厥陽之火並煽﹐煎熬眞陰﹐故東垣目爲元气之賊。此論相火二字﹐專從後天之變動者言﹐與景嶽之主命門﹐有源流之別。夫「天非此火不能生物﹐人非此火不能有生」﹐考前哲如褚氏﹑趙氏﹐人生先具命門及相火﹐行陽二十五度之語參之﹐景嶽所云﹐相得益彰。蓋靜而守位者﹐此相火﹐靜則溫養﹔動而無方者﹐亦此相火﹐動則燔灼。譬之天與日﹐太陽之火也﹐𨿽烈而不能焚物﹐以陽燧取之﹐不過星星之火﹐其用卽可燎原。故景嶽之說日也﹐失其所則折壽而不彰﹐丹溪之說日而火也﹐飛走狂越﹐莫能禦之。今將指日爲火固失之﹐而指火爲日﹐亦豈云得乎﹖《陰陽應象大論》﹕「壯火之气衰﹐少火之气壯」﹐「壯」與「少」之別﹐卽兩家宗旨所分﹐故必合兩家所論﹐義始完備﹐若偏執一說﹐於道失之。

卷三

升降出入說

《素問﹟六微旨大論》﹕「出入廢則神機化滅﹐升降息則气立孤危。」嘗謂《傷寒》所論傳經﹐卽是出入精義﹐蓋正气之出入﹐由厥陰而少陰﹑而太陰﹑而少陽﹑陽明以至太陽﹐循環往復。六淫之邪﹐則從太陽入﹐一步反歸一步﹐至厥陰而極﹐此邪气進而正气退行﹐不復與外气相通。令韶張氏謂之逆傳﹐養葵趙氏謂之郁證﹐卽此義也。故開﹑闔﹑樞三者﹐乃其要旨。夫分言之﹐爲出入﹐爲升降﹐合言之﹐總不外乎一气而已矣。觀東垣《脾胃論》浮沈補瀉之圖﹐以卯酉爲道路﹐而歸重於蒼天之气。考其所訂諸方﹐用升﹑柴﹑苓﹑澤等法﹐實卽發源於長沙論中葛根﹑柴胡﹑五苓之意以引而伸之﹐所謂升之九天之上﹐降之九地之下﹐𨿽內傷外感殊科﹐而於气之升降出入﹐則總無以異耳。王氏曰﹕凡竅橫者﹐皆有出入往來之气﹐竅豎者﹐皆有陰陽升降之气﹐蓋人在气中﹐如魚在水中﹐人不見气﹐如魚不見水﹐上下九竅﹐外而八萬四千毛孔﹐皆其門戶也﹐气爲之充周而布KT﹐𨿽有大風苛毒﹐莫之能害。是故「邪之所湊﹐其气必虛」﹐內陷者﹐有入而無出﹐下陷者﹐有降而無升﹐此升降出入四字﹐爲一生之橐﹐百病之綱領。

卷三

寸口趺陽緊脈不同論

詳考《傷寒論》中寸口之緊與趺陽之緊﹐𨿽同曰緊﹐而義自各別。蓋緊見於寸口﹐是客邪所致之病。脈緊見於趺陽﹐趺陽是胃之本脈。《平脈篇》云「跌陽脈微而緊﹐緊則爲寒」﹐又云「跌陽脈沈而數﹐沈爲實﹐數消穀﹐緊者﹐病難治。」夫緊則爲寒﹐數則爲熱﹐旣曰數﹐又曰緊﹐不幾寒熱混淆歟﹗盧予繇疏云﹕緊則爲寒﹐爲其嫌於無陽﹐蓋此寒字非寒邪之寒﹐鍼對陽字而言﹐乃是形容無陽意思。無陽者﹐無胃脘之陽也﹐卽所云知陰常在﹐絕不見陽意。知陰常在絕不見陽﹐以尺脈言是腎陽﹐此以趺陽言是胃陽。人以胃气爲本﹐故診趺陽須知遲緩﹐診寸口當求濡弱﹐皆胃陽敷布之象﹐卽《經》文「無胃气曰死」之要旨耳。至於寸口脈浮而緊﹐寸口脈陰陽俱緊﹐此緊字以寒邪言。細參之﹐要自有濡弱者在﹐所謂「濡弱何以反適十一頭」﹐爲五臟六腑之主﹐脈之骨也﹐不得與跌陽之緊混同而論。

卷三

中腑中髒辯

《病機機要》云「中腑者﹐宜汗之﹐中髒者﹐宜下之。」此腑臟二字﹐實是指經絡﹐言腑無汗法﹐入髒亦豈有下法﹖「五臟者﹐藏精气而不寫﹐故滿而不能實﹔六腑者﹐傳化物而不藏﹐故實而不能滿。」此髒宜補﹐腑宜通之要旨也。考長沙三百九十七法﹐邪歸中土﹐乃可議下﹐其少陰急下三條﹐指轉入陽明腑證者言﹐仍是土郁奪之之義﹐如已髒眞失守﹐而復瀉之﹐是虛虛也。古於汗下之法﹐禁例綦嚴﹐豈宜如是之倒行逆施乎﹖觀其論中腑曰脈浮惡風寒﹐則明是中經﹔論中髒曰大便祕結﹐則明是中腑。辧名正誤﹐庶於立言之旨有合云。

卷四

人身一小天地亦有南北兩極論

按周天三百六十五度四分度之一﹐其間日月星辰之周流循環而不息者﹐有南北兩極以爲樞紐。二極居其所﹐而眾星共之﹐星動而極不動﹐動主於靜也。《靈樞﹟五十營篇》曰﹕人經脈上下﹑左右﹑前後二十八脈﹐以應二十八宿﹐一呼气行三寸﹐一吸气行三寸﹐一萬三千五百息﹐气行五十營於身﹐水下百刻﹐日行二十八宿﹐漏水皆盡﹐脈終矣。夫人之營衛營運﹐無極以統之﹐焉得常周不休。心主與命門﹐卽人身之南極北極也。心者﹐神之舍也﹐神藏不露而無爲﹐五藏六府之營運﹐莫不以心爲君主﹐故《經》言「主明則下安﹐主不明則十二官危。」心之元神﹐卽天之南極也。命門一點﹐爲生气之原﹐藏於兩腎中間﹐以爲十二經脈之根本﹐必須鎖鑰閉固﹐卽《經》所云「陰平陽祕﹐精气乃治。」腎之元气﹐卽天之北極也。天之南極﹐入地三十六度﹐而位乎南﹐下爲陰而南爲陽﹐居陰位之陽也。人之心君位乎腹之上﹐腹爲陰而上爲陽﹐亦居陰位之陽。天之北極﹐出地三十六度﹐而位乎北﹐上爲陽而北爲陰﹐居陽位之陰也。人之命門﹐位乎背之下﹐背爲陽而下爲陰﹐亦居陽位之陰。天之二極﹐對待以爲中樞﹐而後營運不息﹔人之心君與命門﹐亦必神气相合﹐而後營衛得以周流不息。顧靜者﹐動之根也﹐心爲十二官之君主﹐而主乎靜定﹐命門爲十二經脈之根本﹐而主乎祕密﹐是卽兩極之居其所而不動也。

卷四

命門脈診辯

張景嶽《三焦胞絡命門辧》云「命門爲陽气之根﹐故隨三焦相火之脈﹐同見於右尺。」按命門居兩腎中間﹐卽人身之太極﹐乃陰陽之根底﹐旣爲陽气之根﹐亦爲陰气之根。景嶽《眞陰論》云「命門之火﹐謂之元气﹐命門之水﹐謂之元精。」論理並無偏倚﹐及至論及脈位﹐則但將右尺以候陽气之根﹐將謂左尺不可以候陰气之根乎﹖將謂陰气之根﹐亦於右尺診之乎﹖將謂命門但候元气﹐不必候其元精乎﹖此景嶽之偏於溫補﹐其誤卽在於此﹐所謂差之毫釐者也。按命門原气﹐稟於有生之初﹐得父母之兩神相合而化形﹐如露珠之一滴升於丹鼎之上﹐以爲生身立命之根﹐天地﹑陰陽﹑五行之精﹐亦卽妙合﹐於是五臟六腑﹑四肢百骸由此而生﹐不可以言水火﹐並不可以言精气﹐乃精﹑气﹑神三家會合﹐而始成此一點﹐莫可名言﹐而曰命門﹐指人身有生之根﹐天之所命而名之。左氏曰﹕民受天地之中以生﹐所謂命也﹐此之謂歟。命門一點﹐藏於兩腎中間﹐以營運陰陽之气﹐全借腎中陽气﹑陰精以爲之養。在有生以前﹐則精气生長於命門﹐在有生以後﹐則精气之生於命門者﹐命門反須精气以養焉。精气不足﹐猶可峻補以救之﹐至精气大傷﹐而命門生气之原絕﹐則非補精气之所能挽回﹐故言至水火精气﹐已屬腎陰﹑腎陽﹐而非命門矣。夫命門爲生气之原﹐非特右尺不能候﹐卽兩尺亦不能候﹐且六部俱不能候﹐是當以《難經》爲斷也。《八難》曰「諸十二經脈者﹐皆系於生气之原。所謂生气之原者﹐謂十二經之根本也﹐謂腎間動气也。此五藏六腑之本﹐十二經脈之根﹐呼吸之門﹐三焦之原﹐一名守邪之神。故气者﹐人之根本也﹐根絕則莖葉枯矣。寸口脈平而死者﹐生气獨絕於內也。」獨是《一難》獨取寸口以決死生﹐而《八難》言寸口脈平亦死﹐是何其自相悖謬乎﹖蓋寸口爲脈之大會﹐可決死生﹐乃穀气之變見﹐後天有形之可脈也﹔生气之原絕﹐則寸口脈平猶死﹐乃元神之聚散﹐先天無形之不可脈也。然則命門之絕﹐將不可脈之而已乎﹖《經》曰「望而知之謂之神」﹐在醫者之以神照神﹐乃神聖之能事﹐誠非下士之所能窺測﹐而以右尺爲診﹐則固知其非也。

卷四

治肝補脾論

《金匱》論治肝補脾﹐肝虛則用此法﹐此指肝之陽虛而言﹐非指肝之陰虛火旺而言也。肝陽虛而不能上升﹐則胃乏生發之气﹐脾無健運之力﹔而水無土制﹐腎水之陰寒得以上制心陽﹐周身陰盛陽衰﹐而純乎降令﹐則肺陰之金气盛行﹐肝陽之生气愈病矣。必得補土之陽﹐以制腎水之陰寒﹐則心陽無水以克而火盛﹐火盛則肺金陰气不行﹐不至陰肅降令﹐從右行左﹐以傷發生之气﹐則肝木之陽气自必暢茂條達矣。古方用逍遙散治木郁土中﹐以宣陽气﹐是肝木陽虛﹐而用治肝補脾之法者也。乃後人用以治陰虛火旺之肝病﹐則以升令之太過者而復升之﹐宜其有升無降﹐而至厥逆矣。蓋一陰一陽﹐可不明辧哉。其治陰虛火旺之肝病﹐如血虛宜滋水﹐虛則補其母也﹔火旺則苦泄﹐實則瀉其子也﹔气升上逆則降气﹐以金制木也﹐其與治肝補脾之法正相反﹐豈可混治耶﹖

卷四

四維相代﹐陽气乃竭解

按王太僕注﹕「四維」爲血﹑肉﹑筋﹑骨。吳鶴版臯注﹕「四維」爲血﹑脈﹑筋﹑骨﹐以是四者﹐維持一身﹐以注「維」字之義。馬元臺以血﹑脈﹑筋﹑骨於「四」字未妥﹐因注「四維」爲四肢。汪以王注之血﹑肉﹑筋﹑骨﹑馬注之四肢﹐俱於「代」字無著﹐因注「四維」爲四時。諸說紛紜不一。顧四肢腫而愈者甚多﹐未可便云「陽气乃竭」﹔至血﹑脈﹑筋﹑骨及四時之說﹐又腫病中從未論及。竊思「四維」之見《素問》者屢矣﹐《气交變大論》曰「土不及﹐四維有埃云潤澤之化﹐則春有鳴條鼓拆之政。」《五常政大論》曰「其眚四維。」故王注以「四維」爲東南﹑西南﹑東北﹑西北之位也。及後世馬元臺﹑吳鶴臯等注此二篇之四維﹐亦俱宗王注四隅方位而說﹐是「四維」當作「四隅」解﹐一定而不移矣。

「四維相代」﹐當作人身之「四隅」解﹐亦無疑矣。蓋言腫之起於前後左右者﹐自此至彼﹐一身盡腫﹐陽气乃壞極而無存矣。四隅盡腫者﹐卽臍突﹑背平﹑缺盆平﹑足心平之類是也。丹溪以此二句爲衍文﹐此求其說而不得﹐從而爲之辭﹐亦不知爲不知之義也。但無此二句﹐則語气未全﹐且於義理亦未周足。至汪以陽气乃竭之「竭」字作「壞」字﹐未知本於何人﹐竭之與壞﹐其義不甚遠﹐姑置不論。

卷四

膀胱者州都之官﹐津液藏焉﹐气化則能出矣解

王太僕注曰「得气海之气施化﹐則溲便注泄﹐气海之气不及﹐則隱不通﹐故曰气化則能出矣。」王太僕爲注釋之開山﹐宋﹑元﹑明歷代諸家﹐各仍其說﹐莫不以津液卽爲溲便。殊不思气化則能出者﹐言膀胱之津液﹐得太陽之气而後能出於皮毛﹐非津液下出之謂也。且津自津﹐液自液﹐小便自小便﹐逐字考之﹐《內經》各有明文。《靈樞﹟決气篇》曰「腠理發泄﹐汗出溱溱﹐是謂津」。「谷入气滿﹐淖澤注於骨﹐骨屬屈伸﹐泄澤補益腦髓﹐皮膚潤澤﹐是謂液。」又曰「津脫者﹐腠理開﹐汗大泄。液脫者﹐骨屬屈伸不利。」又《五癃津液別篇》曰「三焦出气﹐以溫肌肉﹐充皮膚﹐爲其津﹐其流而不行者爲液。」是《經》文津液二字﹐各有著實注解者﹐不得以津液小便混而莫辧矣。自古以來﹐接《內經》之統﹐以繼往開來者﹐其惟仲景先師《傷寒論》乎。其治太陽病﹐無汗用麻黃湯﹐有汗用桂枝湯﹐此津藏於膀胱﹐气化則能出之一證也。《金匱》用栝蔞桂枝湯以治柔﹐葛根湯以治剛﹐因邪傷太陽﹐液不養筋﹐故助太陽之气化以營運於皮毛﹐以流通津液﹐則筋脈得以濡潤﹐此液藏於膀胱﹐气化則能出之又一證也。以《經》注《經》﹐己甚明矣。而仲景治法﹐又與《經》旨符合﹐則津液之非小便﹐尙何疑哉﹐又水飲入於胃﹐上升於肺﹐以下布於三焦者﹐謂之水。水濕壅而不通﹐則小便不利﹐輕爲腹膨﹐重爲腫脹﹐此水在三焦﹐而未入膀胱者也﹔其旣入膀胱以後﹐水之上升而汗出溱溱者謂之津﹐所謂「下輸膀胱﹐水精四布」也。貯於膀胱而下出者﹐則謂之溺﹔溺孔閉澀﹐則爲癃祕﹐《內經》之胞痺等癥是也。《素問﹟宣明五气篇》曰「膀胱不利爲癃﹐不約爲遺溺」﹐《靈樞﹟本輸篇》曰「實則閉癃﹐虛則遺溺」﹐《經脈篇》曰「肝所生病者﹑遺溺閉癃。」又曰「足少陰之別﹐實則閉癃。」竊意三焦不能化入膀胱者﹐其病多虛﹐故歷來治水腫水脹者﹐總以气不化水爲主也﹔因溺竅不通﹐膀胱之內水脹者﹐其病多實。故統觀《內經》諸篇﹐癃閉則皆有實而無虛也。又按﹕津之外出者爲汗﹐津之內出者爲溺﹐故汗多不得利小便﹐恐陰從下脫也﹔失小便者亦不得發汗﹐慮其陽從上脫也。小便之與汗﹐俱爲津之所化﹐是同出而異名者也。液爲水谷之精華﹐卽津之流而不行﹐隨气以運於周身﹐則潤皮膚﹐澤筋骨﹐補腦髓﹐聚於膀胱﹐布於經絡﹐宜藏而不宜出﹐故十二官之神明等俱言出﹐而此獨曰藏者﹐言津之液藏也。「气化則能出」者﹐但可指津而言也﹐若液從溺竅而出﹐則爲膏淋等癥矣﹐尙得謂之气化哉﹖

卷四

膀胱上口論

膀胱上口﹐《靈》《素》未言有無﹐後世聚訟紛紜﹐或言有上口而無下口者﹐乃以「气化則能出」之句而誤會也﹐若無下口﹐焉得气一化則遂若此通利哉﹖是無下口之說不必論矣。或言有下口而無上口者﹐張景嶽﹑李士材俱主是說。因景嶽﹑士材之書﹐近世風行海內﹐故人皆以爲無上口矣。第無上口﹐則交腸之易位而出者﹐糞從何處入於膀胱乎﹖張三錫以爲上下俱有口者是矣﹐但語焉而未詳也。夫水道旣從小腸下口以入膀胱﹐則淸濁不分者﹐何獨並於大腸之水瀉﹐人所常有﹐而糞入膀胱之交腸﹐患者甚少乎﹖諦思其故﹐必系膀胱有上口而常閉﹐乃爲平人之常﹐水之入於膀胱者﹐仍是三焦化入﹐而非從上口以入者也。或腑气大虛﹐則力乏而竅不能閉﹐或邪熱傷腑﹐則熱主開泄而竅亦不能閉﹐以致糞從小腸下口入於膀胱上口﹐並隨小便而出矣﹐譬如人身之外竅﹐亦有常閉而不通者﹐臍孔與兩耳﹑兩乳﹐無故則常閉而不開﹐有故則或出膿血﹐或通乳汁﹐膀胱之上口﹐亦可以類推矣。世人皆以爲無上口者﹐一則宗景嶽﹑士材之書﹐一則見獸脬之止有下口也。不思天地之生物﹐各有不同者﹐如毛虫則五臟俱全﹐羽虫則無肺而無前陰﹐卽人身亦有不同者﹐男子肋骨二十有四﹐女子肋骨二十有八﹐男子頭骨八塊﹐女子頭骨六塊﹐人與人尙有異焉﹐人與獸豈無異乎﹖

卷四

五芩散解

此治小便不利之主方﹐乃治三焦水道﹐而非太陽藥也。《素問﹟經脈別論》曰「飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱﹐水精四布﹐五經並行。」此方用桂以助命門之火﹐是釜底加薪﹐而後胃中之精气上騰﹔再用白術健脾﹐以轉輸於肺﹔而後用二苓澤瀉﹐運水道之升已而降。其先升後降之法﹐與《內經》之旨﹐滴滴歸源﹐復與太陽何涉﹖《傷寒論》治小便不利﹐「汗出而渴者﹐五苓散主之﹐不渴者﹐茯苓甘艸湯主之。」蓋渴爲陽气不足﹐水不上升也﹐不升則不降﹐故用肉桂以升之﹐二苓﹑澤瀉以降之﹐而用白術一味﹐以爲中樞。乃注者莫不以渴爲熱入膀胱﹐津液被劫所致﹐如果熱入﹐而復用桂﹑術﹐以溫液耗津﹐又二苓﹑澤瀉以滲之﹐是熱之又熱﹐耗之又耗﹐速之斃矣。且不渴者﹐反不用五苓﹐而用茯苓甘艸湯﹐可知不渴則無需桂﹑術之蒸騰津液﹐而桂﹑術之非治太陽﹐而治三焦﹐更不待言矣。有小便不通而以桂枝易桂者﹐此必命門之火未衰﹐而外有太陽表癥﹐因邪傷太陽﹐傳入三焦﹐故表邪未解﹐而三焦之水道不利﹐卽《傷寒論》所謂「中風發熱﹐六七日不解而煩﹐有表裏證﹐渴欲飲水﹐水入則吐者﹐名曰水逆﹐五苓散主之」是也。表癥爲太陽不足﹐故用桂枝以宣陽气﹐通津液於周身﹐卽《經》文「水精四布﹐五經並行」之旨﹐非用之以通水道下出也。裏癥爲三焦之气化不宣﹐故用二苓之瀉﹐以通三焦之閉塞﹐非開膀胱之溺竅也。夫下焦之气化不宣﹐則腹膨而小便不利﹐水蓄膀胱﹐此乃水蓄於膀胱之外﹐不能化入膀胱﹐故用五苓以化之。亦有用桂枝而效者﹐因衛出下焦﹐助太陽气化以運之﹐非爲太陽腑內之水蓄也。如三焦旣將水气運化入於膀胱而不出﹐此眞太陽府內痺而不宣﹐卽胞痺癥也。《素問﹟痺論》曰「胞痺者﹐少腹膀胱按之內痛﹐若沃以湯﹐澀於小便﹐上爲淸涕。」水在膀胱之內﹐是膀胱脹滿而非腹脹﹐故按之內痛﹔若沃以湯﹐其溺孔之道痺而不通﹐故澀於小便﹔膀胱痺气隨太陽經脈之行以從巓入腦﹐故上爲淸涕。此眞太陽本府水結膀胱之內﹐而非腹中膨脹之小便不利也。總之﹑水入膀胱之內﹐方屬太陽﹐若水在膀胱之外﹐腹膨滿而小水不利者﹐此臟腑之外﹐軀殼之內﹐三焦主之。虞大民曰﹕三焦者﹐指腔子而言也。故治腹滿腫脹之癥﹐設使一味利水﹐則三焦之气更不能施化﹐而膀胱津液爲之下竭﹐非仲景五苓之意也。

卷四

辧《素問》「濁气歸心」之訛

讀《素問》至「食气入胃﹐濁气歸心﹐淫精幹脈」節﹐此「濁气歸心」﹐不得其解。因思心者﹐君主之官﹐神明出焉。

如果濁气歸心﹐焉得虛靈不昧﹐具眾理而應萬事乎﹖按此「心」字﹐必因千百年相傳之書﹐「脾」字誤爲「心」字。考《靈樞﹟陰陽淸濁篇》曰「受谷者濁﹐受气者淸。」又曰「營者﹐水谷之精气也﹐和調於五臟﹐灑陳於六腑。」又曰「陰淸而陽濁。」又曰「諸陰皆淸﹐足太陰獨受其濁。」夫腑爲陽﹐髒爲陰﹐旣曰「諸陰皆淸」﹐則心之受淸可知﹔旣曰「足太陰獨受其濁」﹐則濁气歸脾之外﹐更無一臟再受其濁。可知是濁气歸脾﹐《經》文無不印合﹐竊以爲一字之訛﹐敢以質諸髙明。

卷四

祖气論

夫鼓蕩於大地之間者﹐孰推行是﹐孰發育是﹐無非一气爲之橐龠而已。天以五行化生萬物﹐人以五臟應之。天一水也﹐故兩腎爲先天之本﹔天五土也﹐故脾胃爲後天所資。此東垣﹑丹溪之論﹐後人皆起而宗之。至汪氏苓友﹐獨主一心﹐其言曰﹕萬病皆起於心﹐五臟六腑皆系於心。天有日則晝夜分﹐四時序﹐萬物生﹔世有君則尊卑定﹐貴賤明﹐兆姓治。心者﹐君主之官也﹐在天以日爲主﹐在人以心爲主。論凡數萬言﹐直與前賢鼎立﹐其嘉惠來玆﹐豈淺鮮哉﹗特是三家之說﹐一指脾﹐一指腎﹐一指心﹐則猶是以有形之髒體言也。夫气者﹐形之本也﹐人自賦形以後﹐陽曰气﹐陰曰血﹐而先天無形之气﹐則宰乎陰陽血气之先﹐修養家謂之祖气﹐卽天地生生之气也。《緯書》之言曰﹕有生皆在气中﹐凡夫負陰抱陽﹐昆虫艸木之屬﹐莫不感此气而生﹐故气在則形存﹐气去則形壞。孔子曰﹕子食於其死母者﹐少焉若﹐皆棄之而走。所愛其母者﹐非愛其形也﹐愛使其形者也。使其形者何也﹖气也。《生气通天論》曰「蒼天之气淸淨﹐則志意治﹐順之則陽气固。」又曰「服天气而通神明。《靈》《素》之言﹐汪洋浩瀚﹐其要旨止歸一气字。夫涕﹑唾﹑津﹑精﹑汗﹑血﹑液﹐七般靈物﹐皆屬陰。陰者﹐死質也﹔气者﹐生陽也。方書中往往以血肉有情爲煉石補天之具﹐不知吾身中生陽之气﹐旣若存而若亡﹐則此塊然者﹐亦漸鄰於朽腐之鄕﹐乃反恃此物之朽腐者以卻病延年﹐不其難乎﹖是故治形必先治气﹐形特气之宮城﹔治气必先治心﹐心實气之主宰。先天之植此形者惟气﹐後天之帥此气者惟心﹐斗柄招太陽﹐徑寸混三才三奇論之﹐祖气卽子輿氏之言養气﹐求放心也。古人云﹕行醫不識气﹐治病從何據﹖蓋無此沖和不息之气﹐則心何由而藏神﹐脾何由而載物﹐腎何由而爲蟄藏之本﹖《經》曰「知其要者﹐一言而終」﹐其斯之謂歟。

卷四

連珠

連珠之作﹐肇自漢章之世﹐義取貫珠﹐文多假諭﹐節短而韻長﹐言近而旨遠﹐蓋詞賦之流派也。前賢葛稚川論醫用連珠文﹐今仿其體。

蓋聞天動星回﹐而辰極居其所﹐璣旋輪轉﹐而衡軸執其中﹐是以位定坎離﹐握樞紐於南北﹐緯纏卯酉﹐分升降於西東。

蓋聞水障於土﹐還以潰其土﹐火生於木﹐仍自焚其木。是以植千章之嘉樹﹐必漑淸渠﹐築百丈之修堤﹐先疏支瀆。

蓋聞漏滴銅壺﹐水滑必迅﹐灰傳葭管﹐气至斯飛。是以虧天一之眞﹐脈行必速於常度﹐定甲乙之候﹐節令每決於先幾。

蓋聞熱獸炭之盈鑪﹐暖勝三春﹐而不能代燭龍之照﹔焚蘭缸之寸燼﹐光逾四壁﹐而不能代谷之暄。是以鏡本非臺﹐君以名而離精獨炳﹐薪傳有火﹐相以位而泉水常溫。﹝「名」字借用王氏注。﹞

蓋聞陽爲陰逼﹐不走卽飛﹐陰遇陽消﹐非枯則槁。是以蟄雷之性﹐激以豪雨而勃升﹐旱魃之災﹐沛乎甘霖而卻掃。

蓋聞虱處頭而黑﹐麝食柏而香﹐頸根據而癭﹐齒居晉而黃。是以漸染深而變質﹐方宜之異﹐服用久而增气﹐物化之常。

蓋聞鰲山之燈名走馬﹐旋轉於點火之光﹐西洋之鐘號自鳴﹐循環於周天之度。是以桃梗土偶﹐形本气而營運﹐肝丑肺寅﹐經隨時而流注。

蓋聞機引桔橰﹐不敵尾閭之泄﹐戕從萌﹐何假甘露之滋。是以《參同契》之金華﹐難塡欲海﹐《悟眞篇》之首經﹐詎起枯枝。

蓋聞樹合歡於繡閣﹐不怡思婦之顏﹐栽萱艸於蘭庭﹐無解愁城之織。是以七情相倚﹐鍼石何施﹖五欲交攻﹐刀圭莫塞。

蓋聞朔雪嚴風﹐不解燎原之熱﹔流金爍石﹐難回冰室之涼。是以五方之裏攸分﹐性殊寒燠﹐六气之中異所﹐髒別陰陽。

卷五

痘毒藏脾經說

痘之毒﹐當由妊婦飲食中得來﹐曾見《伍氏痘科》論毒藏脾經﹐云飲食气味屬濕﹐濕本從脾﹐胎孕賴脾气生養﹐母脾气有濕熱﹐襲於子之脾經﹐猶豆種土中﹐非時則寂然不動﹐必待陽气外鼓﹐萌芽內生﹐然後苗而秀﹐秀而實矣。且物入水則腐﹐入木則蠢﹐入火則焚﹐金堅不容物﹐惟土受物則可久﹐又能植物﹐又能生實也。按此論最爲有識﹐其云痘毒藏脾﹐只是太陰經气有未純處﹐毒字亦勿太泥。卽此知古人保嬰用拭口法及朱蜜等方逐下穢糞﹐亦非不見到者。命門藏毒之說﹐從此無容印定矣。

卷五

痘出同時論

痘本天瘡﹐其始也﹐無不因天時驟暖﹐气從外泄﹐濕熱乃蒸而爲痘﹐譬如大人病春溫﹐同一自內達外之象﹐所以溫病禁汗下﹐痘瘡亦禁汗下。病痘者﹐多則痘气燻蒸﹐飄泊遠近﹐天气通於鼻﹐橐龠相感﹐引動而出﹐故證候相同﹐而亦各隨其人之體气爲變動。治法以和其陰陽爲主﹐而升發尢爲喫緊。蓋諸瘡屬火﹐火郁則發﹐況气從鼻入﹐在上者尢宜引而越之。若毒厲深重﹐必直行膜原﹐擾動三焦﹐與素有之濕熱﹐兩相搏激﹐阻遏气機﹐則當如諭嘉言論疫之法﹐「上焦如霧﹐升而逐之﹐兼以解毒﹔中焦如漚﹐疏而逐之﹐兼以解毒﹔下焦如瀆﹐決而逐之﹐兼以解毒」﹐乃爲調劑無誤。榮衛得通﹐痘出自順。務宜先達其邪﹐而後聽其元气之收發﹐拓之﹑斂之﹐貴在行所無事而已。蓋痘𨿽本胎中濕熱﹐然爲毒皆不甚重﹐惟穢惡之气﹐乘內气不實而潛入者﹐痘發乃密。今種痘之法盛行﹐而選苗不善﹐易涉險候﹐其明驗也。故毒重者﹐須分別三焦以逐其邪﹐卽宜照顧中气以扶其正﹔但云見痘治痘﹐急於淸解﹐無惑乎輿屍而歸矣。至於必先歲气﹐無伐天和﹐道理極變通﹐極精微﹐《內經﹟至眞要大論》詳列司天在泉﹑間气﹑主客﹑勝復之治法﹐最難執一﹐非子午火燥﹐治皆淸潤﹐丑未濕寒﹐治皆溫補之謂也。苟能於陰陽﹑表裏﹑虛實﹑寒熱﹑標本﹑先後之間﹐因病施治﹐卽於歲气天和之道﹐無不合矣。

卷五

痘由太陰轉屬陽明論

疹屬肺而達於皮毛﹐從太陽而泄﹔痘屬脾而達於肌肉﹐從陽明而透。其宜於溫補者﹐大陰虛寒也﹐異功﹑保元﹐所以得效﹔其宜於涼瀉者﹐陽明郁熱也﹐承气﹑白虎﹐所以致勝。只因由內達外﹐激動眞气﹐癥候似旁涉五臟﹐非相傳也。

傷寒邪自表入﹐痘瘡毒自裏出﹐毒由太陰轉屬陽明﹐土爲萬物所歸﹐無所復傳﹐灌漿收靨﹐計日可愈。故順者﹐能自出者也﹔險者﹐欲出而不能自出者也﹔逆者﹐不得出者也。然則痘瘡之首尾﹐重陽明一經﹐從可知矣。胃爲十二經之海﹐气血俱多﹐外鄰太陽爲之﹐自能領毒出戶﹐鼓淸陽而上升﹐務使毒火透出肌肉﹐夫然而內火得化﹐膿之灌﹐漿之養﹐何莫非陽明融化之功乎﹐卽如升麻葛根湯﹐古人以爲首尾可用﹐深得鼓舞陽明之旨。若妄執解毒之說﹐承气入胃﹐劫盡眞陰﹐白虎下咽﹐鏟盡元陽﹐中土一餒﹐後天本撥矣﹐明者必計不出此。

卷五

題費建中《救偏瑣言》

是書也﹐今人家置一編﹐而究竟解悟者亦少﹐夫旣云「救偏」﹐原爲爾時偏尙溫補者說法。集中𨿽虛實並舉﹐而虛癥作賓﹐意以人所共知者﹐不妨從略也﹔實癥作主﹐意以人所未悉者﹐不嫌縷述也。苟順口念去﹐眼光都注定實火一邊﹐直以痘爲有實無虛矣。又每條詳載治驗﹐全以大黃﹑石膏等收功﹐然其詳述病情處甚明﹐無一癥非身熱如火﹐躁亂異常﹐口膩如脂者。夫身熱而日如火﹐陽明熱盛也﹔躁亂而曰異常﹐三陽熱極也﹔口燥咽漧﹐亦少陰中急用承气湯癥也。建中治法﹐原自中款﹐況所述痘點﹐不日形色紫黯﹐卽日按之板實﹐可知脈象亦必滑數實大﹐實火有餘﹐於玆可悟。然則表癥苟非壯熱之極﹐內癥苟非躁亂之極﹐咽中苟非干燥之極﹐痘粒苟非紫黯板實之極﹐脈象苟非滑數實大之極者﹐斷不宜參用大黃﹑石膏等藥矣。建中未始非錚錚者﹐卽所著《瑣言》﹐亦一片婆心﹐惜語意太責重熱毒﹐治驗復多誇蕩滌﹐且又雜撰覆釜﹑鱗座﹐及遊蠶﹑疊錢﹐諸名目﹐槪用寒涼攻發﹐全罔顧慮气血﹐和其陰陽﹐俾灌漿周浹﹐以偏救偏﹐語不能休﹐使無識者﹐奉爲指歸﹐更無隅反﹐則建中與有罪焉。嘗考吳又可論治疫而及痘癥﹐專以承气爲制勝之法﹐且云「諸家論痘﹐從未言及﹐但知揚湯止沸﹐不思釜底抽薪﹐則古來小兒不死於正命者多矣。」此論當爲建中開山之祖。顧下奪之法﹐𨿽不可偏廢﹐只是全體中一隅﹐古人如萬密齋﹑聶久吾方書﹐何嘗無三一承气湯﹑桂枝大黃湯﹑敗毒和中飲等法﹐只取數語﹐該括救偏全部﹐其餘按癥列方﹐變化生心﹐未嘗印定後人眼目也。效密齋﹑久吾不得﹐當不失爲中醫﹐刻鵠不成﹐尙類焉﹔效又可﹑建中不得﹐必致殺人無矣。卽又可著《瘟疫論》時﹐因明季辛巳﹑壬午之疫起見﹔而諭嘉言《寓意艸》又言辛巳﹑壬午時疫盛行﹐道相望﹐各處醫者﹐發汗和中藥內惟用人參﹐多以活人。更有發斑一癥最毒﹐惟用人參入消斑藥內﹐全活者多。由此觀之﹐南昌去蘇郡𨿽遠﹐或癥治自當不同﹐然安知諭氏所謂活者﹐入又可手而不誤藥耶﹖著書垂後﹐爲萬世計也。病變何常﹐而師心自用﹐據目前得效之方﹐自詡爲不易之法﹐多見其不知量耳。

卷五

回瀾論

痘瘡關系生死﹐非精於《內經》《傷寒論》者不能療﹐一有專門﹐則局量不闊﹐識見不廣﹐沿流而昧其源﹐此道遂絕﹐卽如建中濫觴﹐釀成今日之倒懸。究其變本加厲之故﹐因見痘初起﹐血有熱﹐駭爲毒火﹐峻用苦寒逆折﹐在爾時火勢勃勃欲出﹐𨿽經冰伏﹐尙相持不下﹐不致入口卽斃﹐醫者遂信爲用熟無礙﹐於是气機郁遏﹐紅暈轉深﹐倍增煩熱﹐益共信爲血熱毒重﹐恣用寒涼﹐以誤傳誤﹐其獘一也。遇眞險癥﹐卽作危言﹐斷以不治﹐而按日處方﹐尢害在手口相應﹐到得送終﹐病家不咎其手法之辣﹐轉贊其眼力之髙﹔醫者益自負﹐無復變計﹐斷決愈精﹐聲名鵲起﹐其獘二也。病家樂聞淸解之說﹐婦嫗嘈嘈﹐總以瀉食積﹐降火毒爲第一著﹐苟不迎合其意﹐卽使收功後稍有咳嗽及痤﹐尙認爲未曾解毒所致﹐歸咎前醫﹔其或過十餘朝﹐諸法並窮﹐不得已加人參入淸攻藥中﹐爲江心補漏﹐徒見气喘胸髙﹐死後心頭猶熱﹐無識者益悔用補之誤﹐視同鴆砒﹐時醫深於世故﹐務求不失人情﹐其獘三也。刻板方治﹐通國皆然﹐稍有異同﹐便無聲援﹐入附出污﹐顯成時局﹐彼此互薦﹐方同一律﹐成固可以居功﹐敗亦可告無罪﹐醫道之行﹐惟此爲嚆矢矣﹐彼惟急於道之行﹐寧復知其術之謬﹐況箕裘如是﹐衣缽如是﹐數頁方書﹐錦囊具在﹐眼光本不盈尺咫﹐更無從參悟靈機﹐其獘四也。具此諸獘﹐種種相因﹐𦇤褓何知﹐遭此巨劫﹐謹披肝膽﹐吐心腹而告諸爲人父母者﹐曰順痘﹐本無不生之癥﹐而誤藥轉有致死之因﹔險痘﹐極有可生之路﹐而誤藥必無不死之幸﹔逆痘﹐尙有求生之法﹐而誤藥反爲速死之方﹐與其誤藥﹐毋寧不藥。年來痘疹甚行﹐比戶哭聲﹐順而死者猶十之三﹐險而死者已十之七﹐幸而獲愈者﹐非痘出極稀﹐卽貧家無力延醫﹐或兒性倔彊﹐滴藥不肯沾唇﹐否則藥𨿽下咽﹐立卽嘔出﹐如有神助﹐求其因藥而愈者﹐百不獲一也。曾有一幼醫之女痘殤﹐哭甚哀﹐余笑謂之曰﹕君當取《左傳》語自爲告解﹐因朗誦「余殺人子多矣﹐能無及此乎」。嗟嗟﹗余豈好爲垢病哉﹐亦思稍挽狂瀾﹐爲嬰兒開一綫生路耳﹐苟能明「不服藥爲中醫」之訓﹐則全活已過半矣﹐況由《內經》《傷寒論》而精之者哉﹖

卷五

葵菜預解痘毒說

預解痘毒﹐萬氏有代天宣化丸﹐但可預防天行﹐究於內毒無涉。若餌朱砂﹑珍珠﹑黃連﹑犀角﹑兔血﹑鶴卵之屬﹐總因視爲欲火之毒﹐故專入少陰﹐方𨿽新奇﹐試多無效。或塗萆麻膏﹐浴鱧魚湯﹐欲提毒出外﹐亦取未捨本。余究心格致﹐獨主毒襲脾經之說﹐又得《松山人筆記》﹐詳言葵菜解毒之驗。按葵性涼滑﹐入脾淸濕熱有功﹐喜其言之信而有徵也﹐今附載於後。葵﹐一名紅菜頭﹐一名女菜﹐一名滑菜﹐一名﹐蓋百菜之主也。四時可種爲蔬﹐秋種者更佳﹐故冬葵子尢爲藥品所尙。嘗閱《本艸綱目》﹐李氏開載葵菜之功﹐萬不失一﹐而歷代流傳﹐疑信相半﹐遂從菜部攺入艸部﹐且因葵性寒滑﹐恐傷脾胃﹐不敢輕試﹐遂令對病妙藥﹐棄置不用﹐而惡毒流染﹐坐致痿頓﹐心甚傷之。久有此疑﹐無從識別﹐十數年間﹐廣詢博訪﹐乃知爲紅菜頭無疑。間令童稚餌之﹐𨿽無傷害﹐而功效未顯﹐未敢輕傳。比年以來﹐數經此癥盛行﹐見不治者十有八九﹐而嘗食此菜者﹐百無一失﹐乃知相傳之訛﹐致神功之久湮也﹐可勝慨哉﹗方敢形之諸著﹐以廣其傳。嗟乎﹗因愼重而坐令陸沈﹐因未廣而猶然胥溺﹐失今不傳﹐後悔奚及﹐乃開列其方﹐以公諸天下後世。蓋其寒滑者﹐性也﹐泄利者﹐毒也﹐與脾胃根本何與﹖且未病而先藥﹐病受之﹐病去本完﹐最爲上策。卽見點而後食﹐猶將收大半之功﹐不猶愈於坐火觀薪者乎﹐又豈若俗醫見危迫﹐輒進芩﹑連﹐慘均刃者乎﹖噫﹗是在信不信﹑試不試之間耳﹐安敢以人命爲等閒﹐而冀其必售乎﹖其法﹐采此菜熟之以供蔬食﹐愈久愈佳。余所爲懇懇﹐祈人之必信必傳者﹐聊以逭逋慢之愆﹐而爲不可復生者志痛耳﹗余何慕焉﹖

卷五

擬張令韶《傷寒直解》辧證歌

辧表分寒熱

晝夜頭疼渾不了﹝先提淸表分﹞﹐身熱脈浮邪在表。病癥看來似一般﹐表寒表熱須分曉﹝點出眉目﹞。或有汗﹐或無汗﹐汗少汗多且莫管。只就脈浮中﹐分出兩條綫﹝是最當著眼處﹞。表寒浮緊或兼弦﹐表熱浮數兮﹐或兼滑長與弦緩。寒者身疼慣怕寒﹝以下旁証之﹞﹐頻求衣被遮溫暖﹔熱者𨿽然也畏風﹐無風便欲開帷幔。寒不渴兮熱或渴﹐寒舌白苔熱黃澤﹐寒者口和熱口苦﹐寒減食兮熱能食。表寒散以辛溫味﹝收束﹞﹐表熱辛涼非一例。表寒切勿先消食﹐惟恐引邪入裏去﹔表熱切忌是辛溫﹐變成燥熱爲難治。

辧表分虛寒虛熱

頭痛脈浮﹝表也﹞或兼大兼弦﹐或兼數兼弦﹐按無力﹝虛也﹞﹐表分虛同寒熱別。表若虛寒必惡寒﹐屢進辛溫汗難出﹝若用辛涼﹐必致汗多而近於亡陽矣。﹞气擾翻教身體麻﹝此下言辛溫之後變象﹞﹐或大熱兮或微熱﹐胸前微滿且欲嘔﹐口淡或渴或不渴。表如虛熱口亦淡﹐必兼微渴思潤澤。服過辛涼身反痛﹐舌形定現微苔色﹝此下是服辛涼後變象﹞。不論大汗與無汗﹐但查熱勢加猖獗。兩癥皆須補益來﹐寒加姜桂﹝宜用桂枝湯加﹑術﹐甚則加人參﹑幹炮姜之類﹔如血虛﹐無汗可加當歸﹑紅花和其陰血。﹞熱芩柴﹝宜柴﹑芩﹑歸﹑芍﹑﹑術之類﹐甚則加人參。﹞

辧裏寒

裏寒脈沈緊﹐或兼緩與遲。惡寒骨節痛﹝五字是表證﹞﹐表癥似而非。胸腹滿痛且欲嘔﹐或吐或利俱有諸。或熱或不熱﹐手足指冷厥。喉有冷涎苔白滑﹐或如豬腰或茶褐。此宜桂枝湯去芍加漧薑﹐裏寒溫補是良方﹐甚則加桂﹑附﹐可以復其陽。

辧裏熱

裏熱脈沈數﹝主腦﹞﹐或緩滑以長。無論其神昏與淸﹐無論其身熱與涼﹐唇焦齒黑語現﹐舌短苔黑或起芒。裂破出血反不渴﹐或渴飲冷小溲長。或利淸水或便鞭﹐聲音洪厲力气彊﹐狂發登髙棄衣走﹐否且循衣而摸牀。

面目或赤或不赤﹐其色垢濁如薰黃﹝卽不赤亦面垢﹞。此宜芩﹑連﹑石膏類﹐甚則芒硝與大黃。

辧裏虛寒

裏若虛寒者﹐脈必沈而緩﹝主腦﹞﹐微細按無神﹐救之惟愁晚。手足常四逆﹐面色靑黑黯。渴而不欲飲﹐但覺口中淡﹐惟喜極熱湯﹐稍解胸中滿。或嘔或吐或下利﹐或不大便心下悸。心煩喜躁不思食﹐蜷臥恍惚每獨語。

舌帶淡黑色﹐或如豬腰或糙米﹐或白苔而潤﹐或無苔而燥﹐短縮不能伸﹐望之萎且槁。理中四逆急溫之﹐否則神昏汗脫了。

辧裏虛熱

欲知裏虛熱﹐脈沈而數按無力﹝主腦﹞。身熱退不淨﹐口渴神恍惚﹐與湯則飲之﹐不與亦不討。有時思食來﹐食到便先飽。舌上略覺燥﹐得湯燥卽好﹔或有微苔或無苔﹐或淡紅色如桃腮。此爲裏分少津液﹐瀉心﹑導赤佐生脈。

辧假虛寒

脈沈細兮或緩長﹐出則遲兮入則疾﹝主腦﹞﹐或伏筋骨按有力。口中不渴舌燥短﹐不但身涼且四逆。

神昏譫語口目動﹐狀若驚風作痙厥。或利淸水或不便﹐解下或如爛桃色。人事不知歌且哭﹐身輕偏自能起立﹝大證據﹞。

或吐蛔虫口苦辣﹐小便行時長且赤。此是虛寒假癥現﹐應須解毒和涼膈。

辧假實熱

脈弦而大或洪數﹐無柰按之全不見﹝主腦﹞。任他熱勢如燎原﹐眞底實板已先現。苔白或黑短不燥﹐或如豬腰或米糙。面目俱赤爲戴陽﹐譫語發狂手足躁。或有汗兮或無汗﹐坐臥只求井中蹈。舌腫唇焦齒出血﹐渴飲湯水常不絕。內是眞寒外假熱﹐理中八味合生脈﹐煎成冷凍飲料代茶湯﹐庶幾虛火歸源得﹐誤用芩連增躁渴﹝變成死癥﹞﹐庸師到此休饒舌。

辧渴

渴癥須分寒與熱﹐熱者脈數而口苦﹝主腦﹞﹐身熱汗出喜冷凍飲料﹐或兼湯水百杯可﹝大證據﹞。此宜花粉與川連﹐加味參同伴白虎。虛寒而渴者﹐脈必細兼遲﹐卽教洪且大﹐終是數而虛﹝主腦﹞。渴喜極熱湯﹐稍溫便嫌冷﹔有時思得水﹐仍復不能飲﹝大證據﹞。此宜生脈中﹐姜﹑附辛以潤。又有汗下之後亡津液﹝著眼﹞﹐生津之品始爲得﹐不宜涼藥不宜溫﹐何況諸多辛與熱。

辧舌

胃气現於舌﹐上有淡白苔。俗醫漫消食﹐必致光無胎。調理到思食﹐苔白漸生來。君不見病有濃苔滿舌者﹐忽然退去光而燥﹐乃爲胃气絕之徵﹐從此參詳便分曉。又有大紅舌色無苔者﹐君火之色浮於外﹐盛極將衰欲化灰﹝無病之人亦常有之﹐宜用附子。﹞引火歸源才得退﹝舌色純紅﹐必腎气素虛之人﹐無他癥而忽現此舌者﹐用附子引火歸源固合。又若《敖氏傷寒金鏡錄》載純紅爲將瘟舌﹐乃熱畜於內而病將發也﹐不問何經﹐宜用透頂淸神散搐鼻法﹐亦不可不知。﹞又有舌黑如淡墨﹐更不須分燥與濕﹐總歸腎水克心火﹐陰盛陽衰須早識﹔除非黑起芒刺燥而裂﹐陽邪熱結何消說。

辧虛寒舌燥

舌燥有多般﹐或淡黃﹐或淡白﹐或起微刺或灰色。更有望之如燥們之澤﹐其色或紫而或黑﹐必兼吐利而厥逆﹐神昏譫語詞謇澀﹝舌燥而語言不淸﹐因燥而下淸可治。舌潤而語言不淸﹐所謂口𨿽欲言﹐舌不得前﹐死癥也。﹞脈形微細定如絲﹝虛寒定案﹞﹐或𨿽洪大終無力。急用生脈以養津﹐附﹑姜﹑苓﹑艸和﹑術﹝俗醫謂五味味濃﹐多則用十餘粒﹐少則七八粒﹐此不通之論﹐必須錢余方效。﹞

辧實熱舌燥

實熱舌燥先有地﹐或黃或黑起芒刺。卽使苔輕偏破裂﹐必兼身熱焦唇齒。渴喜飲冷面目赤﹐並無吐利與厥逆。語便閉諸癥現﹐洪數滑長脈可驗﹐白虎承气隨變換。

辧寒頭痛

寒頭痛脈浮而緊﹝主腦﹞﹐或弦或沈更兼遲。惡風與寒四肢冷﹝大證據﹞﹐頭喜熱物包裹之﹝更有劉河間論頭痛屬熱者﹐亦惡寒喜熱﹐緣熱爲寒閉﹐則其痛甚﹐熱气流通﹐則痛止也﹐然止後必復作而益甚爲驗﹐脈亦必有異。﹞理中參入桂﹑天麻﹐附子﹑細辛重者加﹐少佐羌﹑防法亦精。

辧熱頭痛

熱頭痛脈浮而數﹐或滑而長亦有諸。口苦舌漧渴欲飲﹐痛連風府與風池﹝大證據﹞。惡熱其常惡風暫﹐此爲風熱癥已顯。羌﹑防﹑柴﹑葛﹑連翹﹑芩﹐甚則石膏用之驗。

辧虛頭痛

虛頭痛脈弦而大﹐弦則爲寒大則虛﹝主腦﹞。痛極不堪喜得按﹐日夜呼叫語聲嘶﹝大證據﹞。其痛或專在額上﹐徧頭皆痛亦有之。急宜參﹑苓﹑﹑術加附子﹐此癥失治危卽死。

辧風寒骨痛

風寒骨痛脈弦緊﹝主腦﹞﹐或遲而緩亦有準。身熱惡寒手足冷﹝大證據﹞﹐舌上白苔口不渴﹐拘攣徧體酸難忍﹐甚則上嘔下利並。桂枝湯內用天麻﹐有濕去芍加附穩。

辧虛骨痛

脈弦而大數無力﹝主腦﹞﹐或發熱兮或不熱。惡風兮拘急﹐口淡兮神思恍惚﹝大證據﹞。痛在骨節兮﹐服發散藥而痛愈劇﹐此神气傷也﹐合用桂枝與﹑術。大凡人身諸骨節﹐其數三百有六十﹐是神气之所遊行而出入﹐君不見仲景新加湯﹐重用參﹑姜以復脈。

辧虛寒腹滿

藏寒生滿病﹝出《內經》﹞﹐脈遲緩兮或沈緊﹐或虛大兮按無力﹝主腦﹞。腹滿時減減又甚﹝證據出《金匱》﹞﹐不欲食兮食卽嘔﹐或泄瀉惡寒兮﹐而渴喜熱飲。姜﹑桂﹑香砂溫散之﹐不應再加參﹑術﹑。

辧實熱腹滿

脈沈而實兮﹝主腦﹞﹐或滑與長兼。腹滿不減兮﹝證據﹞﹐減亦不足言﹝二句出《金匱》﹞。大便𨿽解而不暢兮﹐或得解而少寬。腹滿硬痛不可按兮﹐無吐暈等虛癥之相參。此宜枳﹑朴以消之﹐甚則加大黃參其間。

辧虛寒不大便

大便不通羣呼熱﹐不知寒凝亦斂結。腹不滿兮口不渴﹝疑案﹞﹐白滑胎兮弦緊脈﹝定案﹞。此屬虛寒無浪攻﹐照常飲食且從容﹝切不可餓﹞﹐遲之一二十日後﹐溫補足時气自通。

辧實熱不大便

脈數有力長滑甚﹝主腦﹞﹐煩渴腹滿按之硬﹝證據﹞﹐或潮熱兮食卽脹﹐時有濁气從後進﹐此爲胃熱宜下之﹐一有虛癥須細審﹝大約實癥一下卽愈﹐一有虛癥﹐便須細審﹐卽必當下者﹐亦只用涼膈以微利之﹐解毒以和之﹐陶氏黃龍湯以補而下之。﹞

辧小便不通

小便不通分虛實﹐虛則三焦失其職﹐屢經利水不相合﹔此宜《金匱》腎气丸﹐治其三焦決瀆官﹐象牙生煎服亦安。實者人素彊﹐或好食熱物﹐肺熱不能通水道﹐以致膀胱成熱結﹐宜用豬苓﹑澤瀉﹑梔﹑滑石。用後仍不效﹐須向膀胱尋外竅﹐《經》說毫毛是其應﹝《經》曰﹕三焦膀胱者﹐腠理毫毛其應﹐是三焦主腠理﹐膀胱主毫毛﹐膀胱有出竅而無入竅﹐濟泌別汁而滲入於膀胱者也。毫毛是其外竅﹐譬如水注﹐塞其上竅﹐則永不能出矣。如人不虛﹐利小水而仍不通者﹐宜發其汗﹐外竅通而內竅亦通﹐此所謂開鬼門也﹞﹐攺從發汗最爲妙。又有動其胞中血﹐虛寒實熱隨癥別﹐虛寒便溫補﹐熱則淸熱而養血﹐因癥施方不可執。

辧嘔

其人受暴寒﹝審因﹞﹐或食生冷物﹐吐酸並漧嘔﹝證據﹞﹐平胃﹑正气合。脈滑胃有餘﹝主腦﹞﹐飲冷不喜熱﹐服溫熱藥嘔愈甚﹝證據﹞﹐黃連﹑竹茹佐薑汁﹐兼虛參以參加入。脈或虛大數無力﹝主腦﹞﹐嘔吐淸涎及冷沫﹝證據﹞﹐胃虛不能容谷食﹐聞食卽嘔食反出﹐人參理中最爲良﹐丁香﹑附子加亦得。脈滑有力癥不虛﹐胸滿按之痛愈劇﹝證據﹞﹐合用朴﹑實與二陳﹐此謂中焦之嘔從乎積﹝東垣語﹞。

辧吐蛔

熱厥吐蛔蛔必多﹐神情淸楚脈形和﹐隨生隨吐無煩躁﹐瀉其濕熱勿蹉跎。厥陰傷寒屬風木﹐吐虫兼吐水淸綠﹐手足厥冷煩躁甚﹐烏梅丸義君須讀。

辧汗

虛汗須分陰與陽﹐陽虛自汗補其衛﹝其人素虛﹐或勞傷﹐或大病後﹐腠理虛﹐陽不能衛外而爲固﹐則自汗﹐宜用參﹑﹑五味﹑芩﹑術﹐甚則加桂﹑附﹐如漧薑﹑半夏﹑陳皮開達之藥﹐皆不可用。﹞盜汗歸之陰气虛﹐參﹑歸﹑甘﹑地從其類。﹝人臥則血歸於肝﹐陰虛而不能爲守﹐則盜汗﹐宜參﹑芩﹑﹑術﹑五味﹑歸﹑芍﹑生﹑熟地之類﹞。

惟有陽明邪並來﹐熱气薰蒸毛竅開﹐汗出溱溱常不止﹐但宜涼解得和諧﹝汗有心家血液之汗﹐太陽津液之汗﹐俱不可出﹐惟陽明水谷之汗﹐𨿽出無害﹐故陽癥傷寒﹐熱气燻蒸﹐毛竅開發﹐溱溱而自出﹐亦猶滚湯貯於器中﹐熱气上蒸而外濕也﹐若汗不出﹐熱气不得泄﹐必郁而發黃﹐卽宜用淸涼以解其熱﹐而汗自止﹐不必用止汗之藥﹞。更有傷寒病久無汗出﹐大劑參﹑﹑柴﹑桂合﹐頓然出汗退其熱﹐景嶽書中亦曾說。

辧譫妄

語是多言﹐皆因胃汁幹。就中語有實像﹐字從嚴侃侃然。旋轉風輪難自主﹐才呼李四便張三。

鄭聲气短神蕭索﹐鄭重頻煩不厭復﹐一樣逢人講話多﹐不曾說南又道北。設使與鄭﹐大半屬無稽﹐是則名爲妄﹐虛實皆有之。若夫似睡非睡間﹐隱隱躍躍如交談﹐此爲獨語未全亂﹐各從脈癥細詳參。

辧面目赤

面目赤有三﹐須從脈癥參。陽气郁於表﹐辛涼可散焉。裏熱薰於上﹐白虎及黃連。無根火外浮﹐此是內眞寒﹐八味生脈煎冷凍飲料﹐假對假兮古所傳。

辧下利

下淸谷者爲虛寒﹐下淸水者爲實熱﹐惟有膿血﹑稀溏﹑和汁沫﹐此三件中細詳別。假如作嘔不食兮﹐腹痛喜按﹐心恍惚而煩兮﹐或動悸與頭眩﹐燥而不欲飲兮﹐頭眩耳鳴而口淡﹔後重逼迫兮﹐旣解而仍不減﹔脈弦數而虛大兮﹐皆虛寒之外現。苟脈癥之反是兮﹐卽實熱之證驗。

辧厥

手足冷時爲四逆﹐厥者其冷過肘膝﹐仲景《傷寒》俱禁汗﹐無論陽厥與陰厥。陽厥是傳經﹐病自三陽並入陰﹐熱極必兼勝化行﹐還有始熱終寒因。藥誤也能轉入陰寒路﹐執定傳經亦是錯。陰厥是直中﹐諭氏《中寒論》當誦。

寒邪斬關直入來﹐急救眞陽休夢夢。還怕熱邪深入血﹐頓然厥冷身無熱。君不見吞痧樣子忌熱湯﹐不比中寒一例說。總之脈癥要詳參﹐莖艸拈來生殺間﹐陽厥譫渴陰吐涎﹐陽者身輕陰者蜷。復看其人唇﹑爪﹑甲﹐靑紫爲熱靑黑寒。又有痰厥﹑食厥﹑和屍厥﹐病久陰陽二气虛亦厥﹐各等各樣在《準繩》﹐步步須求脈癥合。

辧腹痛

腹痛是虛喜揉按﹐虛者必寒病涉陰﹐脈遲緩兮或虛大﹐諸多虛像察其因﹐理中桂﹑附可施行。熱者面黃澤﹐加以長滑脈﹐宜用黃連苦淸熱﹐少佐姜﹑萸亦相得。更有欲嘔不嘔腹痛多﹐寒熱其如錯雜何﹐黃連湯內漧薑﹑桂﹐好共參﹑甘兩下和。食痛應消食﹐難在虛寒兼食積﹐學士溫脾法可宗﹝許學士有溫脾湯﹐見《本事方》﹞。化爲煎法尢熨貼﹝有虛寒之人患腹痛﹐服溫補藥而相安。時止時作﹐痛仍不解﹐甚則利淸水或白沫﹐此虛中有買﹐或先有宿食在腸不曾去﹐或病中腸胃虛不能運化﹐所食之物停於腸中﹐卽一二塊宿糞﹐亦能作楚﹐宜用溫補藥煎好﹐去渣﹐入大黃一錢﹐不甚虛者﹐可加一錢五分﹐滚四五沸服之﹐宿食自下﹐正气不傷﹐而病隨愈。此屢試屢驗之妙法也。﹞虫痛面黃吐涎沫﹐食酸卽安甜卽劇﹐虛實寒熱要分曉﹐殺虫方中求配合。气痛因郁惱﹐必連胃脘與兩脇﹐病久人必虛﹐滋補兼疏郁。痛不可近者﹐按之濡軟爲畜血﹐不比硬滿爲熱結﹐重則桃仁承气湯﹐輕者宣通微下奪。別有吞痧一癥現﹐濕熱薰蒸邪變幻﹐急刺委中出血良﹐磨服玉樞丹亦善。最怕是三陰寒癥認爲痧﹐不飲溫湯飲冷茶﹐亂進丹丸並放﹑刮﹐臨危空自悔前差。

辧脈脫

六脈俱脫者﹐大命垂危矣﹝神昏脈脫者死﹐神淸脈脫者亦死。﹞通脈四逆急服之﹐還怕脈因暴出死。

但得脈來微續生﹐更需附子四五枚﹐人參小半斤﹐周時服盡休間斷﹐隨進米粥始回春﹔參力偶不繼﹐前功必盡棄﹐平時無學力﹐到此滋疑懼。每見虛寒之極服溫補﹐躁亂不寧嘔且吐﹐此爲藥力尙未全﹐切莫心疑換別路。大約三陰病癥露危劇﹐急則六日或三日﹐緩則行期十二日。幸而君火未全衰﹐反見舌干等癥出﹐更須姜﹑附助其陽﹐漸得陽回舌生液。若見舌漧投涼劑﹐壞乃百年人壽事﹐起手果然認得眞﹐斷不朝三與暮四。君不見《景嶽全書》用法精﹐十補一淸巧相濟﹔又不見嘉言《寓意》重叮嚀﹐陰癥轉陽必自愈﹐濟困扶顚道在斯﹐一有遊移便錯去。更有虛寒服藥來﹐溫補不安涼適意﹐兩寒相得從其類﹐正气敗壞決不治。至於實熱失汗下﹐脈伏似脫君休怕﹐大承﹑十棗用卽安﹐神气分明現眞假。須知實熱治可緩﹐涼瀉一投撥便轉﹐不比虛寒救濟難﹐仁術全憑思與辧。

卷六

三皇藥王考

自古三皇畫卦而分陰陽﹐辧藥而作《本艸》﹐論病而垂《內經》﹐吾醫開教於《三墳》﹐至今尙讀其傳書﹐內而醫院﹐外而醫學﹐並奉爲主祀﹐列入條編者也。至唐而有韋氏名訊﹐道號慈藏者﹐施藥濟人﹐世人共仰爲藥王﹐醫史可考。則是藥王之距三皇﹐已隔唐﹑虞﹑夏﹑商﹑周﹑秦﹑漢﹑晉﹑及南北朝十餘代矣。今有無知僧道﹐以藥王之像﹐塑爲卉服﹐與神農之像無異﹐借以通書所載﹐每年四月二十八日藥王誕之語﹐影射混淆﹐惑人酬款﹐以致庸俗之人﹐誤稱三皇爲藥王﹐殊爲可笑。查《欽定禮科則例》﹐現載京師先醫廟﹐奉三皇於南向﹐配句芒等四位於東西向﹐又分列僦貸季等二十四位於兩廡﹐由上古而遞次及唐藥王韋慈藏﹐現與啟元子王冰東西對列﹐則例彰彰。吾醫之有三皇﹐猶儒者之有孔子也﹔若夫藥王﹐較之程朱諸子﹐尙有間焉﹐譬諸範﹑歐諸儒﹐庶兒相近。今以若賢若神之號﹐而與開物成務之大聖人相混﹐褻慢甚矣﹐故特考而辯之。

卷六

《脈訣》正訛

《四言脈決》﹐始自崔紫虛﹐嗣後校者﹑纂者頗多﹐迨至明季李士材《醫宗必讀》中之所著﹐固爲盡善﹐而亥豕之訛﹐尙有未正﹐彭也不才﹐謹陳管見﹐以俟髙明鑑定。

【脈形主病節】「沈弱陰虧」句﹐「陰」字誤刻﹐當作「陽」字。蓋沈弱皆陰脈﹐有陰無陽﹐豈非陽虧。況上文有「浮濡陰虛」句﹐是此句之緊對面﹐爲可徵也。注中卽作「陰」字解﹐乃因訛承誤。

【奇經八脈節】「尺外斜上﹐至寸陰維﹐尺內斜上﹐至寸陽維」句﹐注中以二脈分左右﹐恐未必然。李瀕湖云「陽維起於諸陽之會﹐由外踝而上行於衛分﹔陰維起於諸陰之交﹐由內踝而上行於營分﹐所以爲一身之綱維也。」旣爲一身之綱維﹐何得以左右分言之。且言經位﹐仍以三焦列於右尺﹐小腸列於左寸﹐與所著《脈法心參》之三焦分列三部﹐小腸列於右尺之論﹐自相矛盾﹐此亦有訛。

【五臟本脈節】「腎在左尺﹐沈石而濡」句﹐字必有訛。按《訣》中曰「浮小爲濡」。又本集《脈有相似宜辧篇》中曰「濡與弱﹐皆細小也。濡在浮分﹐重按卽不見也﹔弱主沈分﹐輕取不可見也。」如此則濡脈不得與沈脈並見﹐而此處又何以並稱耶﹖考諸《內經》云「平腎脈來﹐喘喘累累如鉤。」因思「而濡」二字﹐形似「喘喘」二字﹐所以誤刻﹐當作「喘喘」讀之﹐但久訛莫正﹐此何故耶﹖豈因「喘喘」義奧﹐庸淺校錄﹐反以「喘喘」爲誤而攺之﹐繼而蕘悅口﹐習焉而不察耶﹔抑因「濡」字有「」音﹐從來賢哲止作音讀之﹐卽作「」字解之﹐而不作脈名﹐則於脈義似乎不犯﹐所以未之或校耶﹖然旣有濡脈﹐而此又以非濡脈之「濡」字混淆不淸﹐恐不足以教天下。彭反復推敲﹐終不若以《內經》「喘喘」二字易之﹐非惟不與濡脈相混﹐而與形容胃气之義﹐較「濡」「」二字更爲超妙也。

「右尺相火﹐與心同斷」句﹐疑有衍文。蓋兩尺皆腎部也﹐《內經》於中附上﹑上附上﹐皆言左右﹐而於尺則獨曰「尺外以候腎」﹐並不言左右﹐可見兩尺皆腎﹐一定之位﹐右尺旣亦屬腎﹐脈亦宜同左尺之沈石矣。若與心同﹐則上文心脈是浮大而散﹐豈此腎部亦浮大而散乎﹖或曰「心」字乃「腎」字之誤﹐當作右尺相火﹐與腎同斷﹐其理固通﹐但相火位居命門正中﹐不偏不倚﹐不過驗脈之法﹐附於右尺﹐其脈自宜以腎爲主﹐相火爲附﹐若讀作右尺相火﹐與腎同斷﹐則文法倒裝﹐主客不明。愚意不若直貫之﹐文作「右尺亦腎﹐相火同斷」讀之﹐方見得右尺亦屬腎部﹐其脈自必同於左尺之沈石喘喘矣﹐不過較其大小﹐有力無力﹐以徵相火之衰旺﹐故曰同斷耳。

卷六

三焦論贅言

嘗讀《難經》﹑叔和﹑啟玄﹑諸大賢三焦論﹐皆謂有名無形。又讀《靈樞經》曰﹕密理濃皮者﹐三焦濃﹔粗理薄皮者﹐三焦薄。勇士者﹐三焦理橫﹔怯士者﹐三焦理縱。則似乎有形矣。及觀李士材曰﹕肌肉之內﹐藏腑之外爲三焦﹔亦無形也。而士材又以無形爲誤﹐而以《靈樞》之濃薄﹑縱橫﹐如霧﹑如漚﹑如瀆﹐以徵其形。則三焦究屬有形耶﹐無形耶﹖謹贅一言以辧之。夫三焦者﹐卽胸﹑膈﹑腹內﹑三空處也﹐諸大賢皆謂有名無形者﹐所以別其不同於他藏他腑之自具一形耳﹐非曰無形卽無其處﹐正欲指空處﹐故曰無形也。《靈樞》謂濃薄縱橫者﹐卽借胸膈腹之腔子裏面爲言﹐非另具一形而爲濃薄﹑縱橫也。《經》又曰﹕如霧﹑如漚﹑如瀆﹐而中焦又有作如瀝者﹐蓋卽指胸﹑膈﹑腹內空處之水气爲諭。如果有形﹐則霧乃气聚﹐有時而散﹐漚爲水泡﹐時起時沒﹐瀝是余滴﹐可有可無﹐皆無常形﹐豈可比之上中二焦乎﹖至於下焦如瀆者﹐亦不過以溝瀆中水道﹐比下焦之水道﹐非以溝瀆之殼子相比較也。卽士材所謂肌肉之內﹐藏腑之外﹐𨿽有其處﹐原無其形﹐何反以無形爲誤﹐豈其意以旣有其處﹐卽不得謂之無形耶﹖然處與形不同﹐有其處﹐《內經》所以云云﹔無其形﹐諸賢所以定論。先聖後賢﹐言似異而旨實同也。惟陳無擇言有形如脂膜﹐疑未妥協﹐蓋脂膜乃身中原有之物﹐三焦之形如之﹐則又一層假脂膜也﹐假脂膜與眞脂膜﹐其何以辧哉﹖故敢謂其未妥。

卷六

認疫治疫要言

疫癘之證﹐病家每每忌諱﹐醫家故不明言﹐然口𨿽不必明言﹐心內還須認淸﹐若認之不淸﹐不但用藥無效﹐而且開口便差。認疫若何﹖於聞見中但有兩三人病情相同者﹐便要畱心。畱心若何﹖病有來蹤去迹﹐怪怪奇奇﹐傳變遲速﹐不近情理﹐較諸正傷寒﹑風溫﹑溫熱﹑濕溫﹑暑等門﹐迥乎大異者﹐卽疫也。脈證不必大涼﹐而服大涼之藥﹐似有害而終無害者﹐卽疫也。脈證可進溫補﹐而投溫補之劑﹐始似安而漸不安者﹐卽疫也。

治疫之法﹐總以毒字爲提綱﹐憑他如妖似怪﹐自能體會無疑。君如不信﹐試觀古今治疫之方﹐何莫非以解毒爲主﹐吳又可之專用大黃﹐非解毒乎﹖張路玉之酷喜人中黃﹐而以童便配蔥﹑豉爲起手方﹐非解毒乎﹖葉天士之銀花﹑金汁必同用﹐非解毒乎﹖至於犀角﹑黃連﹑生甘艸等味﹐十方九用﹐非解毒乎﹖故嘉言諭氏有要言不繁曰「上焦如霧﹐升而逐之﹐佐以解毒﹔中焦如漚﹐疏而逐之﹐佐以解毒﹔下焦如瀆﹐決而逐之﹐佐以解毒。」觀其旨﹐上中下則有升疏決之異﹐而獨於解毒一言﹐疊疊緊接﹐不分彼此﹐豈非反復丁寧﹐示人以眞諦也哉。

卷六

趨庭雜記

憶余少時﹐嘗讀《內經》云「肺藏魄﹐肝藏魂。」又云「肺主气﹐肝主血。」夫旣淸陽之气歸之於肺﹐濁陰之血歸之於肝﹐又何以淸陽之魂不歸於肺金﹐濁陰之魄不歸於肝木哉﹖以是析疑於先子﹐先於曰﹕噫﹗汝之愚也﹐然亦不可無此一問。蓋人法天地﹐稟賦陰陽﹐先天皇極﹐乾南坤北﹐離東坎西﹐是以東離日府﹐反藏庚位之金雞﹐西坎月宮﹐又賴甲方之玉兔﹐金中有木﹐木中有金﹐金情戀木﹐木性戀金﹐是大地沖和之道也﹐肝魂肺魄﹐更何疑哉﹖相傳孫思邈有降龍伏虎之說﹐余問於先子﹐先子曰﹕此亦當時之寓言耳。蓋今之肝气橫逆﹐脇痛嘔惡﹐目張痙厥﹐非猙獰之逆龍乎﹖而肺气不宣﹐喘急痰壅﹐便溺俱無﹐非猖狂之猛虎乎﹖當此之際﹐有慧心明手﹐一劑而其病如失﹐是卽思邈之降龍伏虎也。子輩讀書﹐由此說而隅反之﹐自可日進於髙明矣。

竊怪今之人學術未精﹐每咎於藥品之未醇﹐或嫌膠之不陳﹐或憎連之非川﹐用桂無交趾之產﹐用術難於邑之眞﹐諉辭卸責﹐不知上古之世﹐衣服宮室尙有未全﹐金﹑石﹑艸﹑木之品豈如今之悉備耶﹖然古人未嘗不治人也。且醫之有藥﹐猶繪事之有色也。靑﹑黃﹑赤﹑黑﹐色之常也﹐而淡紅﹑微翠﹑嫩綠﹑嬌黃﹐乃繪家均合之巧。寒﹑熱﹑溫﹑涼﹐藥之範也﹐而大小﹑綏急﹑奇偶﹑輕重﹐亦由醫者配合之微妙耳。嗟乎﹗可以醫而不如繪者乎﹖讀《素問》五運合化之理﹐有黃气橫於甲巳﹐白气橫於乙庚﹐黑气橫於丙辛﹐靑气橫於丁壬﹐赤气橫於戊癸﹐余潛心仇對﹐難以自明﹐及讀《天元冊》文﹐有丹天之气經於牛女﹐天之气經於心尾﹐蒼天之气經於危室﹑柳鬼﹐素天之气經於亢氐﹑昂畢﹐玄大之气經於張翼﹑婁胃﹐因以張介賓所繪《運气圖》玩索之﹐始悉天干與二十八宿所處之向﹐所合之位﹐讀時𨿽少開茆塞﹐然其合化之根源﹐一定不移之法﹐則尙難胸中明轍﹐確乎無疑﹐由是問於先子﹐先子曰﹕天下之事不出乎五行﹐而《河圖》爲五行之祖﹐今爾以合化之所以然﹐而欲溯流窮源﹐盍以《河圖》思之也。夫《河圖》之數﹐一與六合﹐二與七合﹐三與八合﹐四與九合﹐五與十合。試屈指天干之次第﹐甲數居一﹐巳數居六﹐乙數居二﹐庚數居七﹐丙數居三﹐辛數居八﹐丁數居四﹐壬數居九﹐戊數居五﹐癸數居十﹐卽《河圖》生成之數。土爲萬物之母﹐故以爲首而相生合化也。此至簡至易之事﹐而人多未有悟及者也。

卷六

辧醫書音義

《傷寒》書有「噫气不除」句﹐今人以「噫」字讀作「根據」字聲者居多﹐因《四書》注﹕「噫﹐心不平聲也。」但此噫气由中气不和﹐胃气上逆﹐與心不平聲義不合。考《字典》音於介切﹐應讀「隘」字之去聲爲是。

《脈訣》二十八脈內有濡脈﹐注云「與爛綿相似。」今人讀作「如」字聲者居多﹐然非濡滯之義。考《字典》「濡」字有而﹑囚﹑如﹑柔﹑﹑五音﹐《莊子》有「濡弱謙下爲表」句﹐與「」字之義頗合﹐則此「濡脈」﹐宜讀「脈」爲是。

痺者﹐閉而不通之謂也。《字典》兵糜切﹐音祕。今人多念作「避」字聲者非。

卷六

夏月忌枳說

枳殼﹑枳實﹐皆破气之品﹐夏月乃「熱傷气」之令﹐二藥非宜﹐故暑濕熱三气門方中﹐惟陽明實滿﹐不得不與承气湯者間有用之﹐其餘皆不用﹐此古人制方之意﹐若有不謀而合焉。今人未能體會﹐每於暑熱之時任意用之﹐是何讀古人書而漫然未覺耶﹖或曰﹕枳不宜於夏令﹐檳榔尢甚矣﹐余曰﹕不然﹐夏月之邪﹐三焦受者居多﹐非檳不達﹐故爲要藥﹐枳不能通三焦﹐故爲時令之禁。

卷六

喜傷心恐勝喜解

心有所樂謂之喜﹐何反謂其傷心哉﹖凡人之气﹐以平爲期﹐不及者病﹐過者亦病。《經》曰「心藏神﹐神有餘則笑不休。」試卽以「不休」二字味之﹐乃樂之過而失其正也。當此樂以忘憂之際﹐有放心而不知求其心﹐所藏之神不亦因之而渙散乎﹖至於恐能勝喜﹐其義維何﹖蓋喜爲心志﹐恐爲腎志﹐水能制火﹐旣濟之道也。抑更有顯而易見者﹐人當極喜之時﹐適有恐懼之事﹐猝然遇之﹐莫不反喜爲憂者﹐惟以喜之情緩於恐﹐而恐之情急於喜也。是僅以水火克制之理言之﹐或近傅會﹐而不知勝復之道本乎人情﹐實有沒相印合者。

卷六

恐傷腎思勝恐解

恐爲腎之志﹐何卽傷腎乎﹖蓋「腎者主蟄﹐封藏之本」﹐喜靜而不喜動﹐恐則气下﹐偏能動之﹐如張子和云﹕恐气所致﹐爲骨酸痿厥﹐爲暴下淸水﹐爲陰痿﹐爲懼而脫頤﹐凡此諸癥﹐非皆傷腎之明驗歟﹖若善思者處此﹐卽非常臨之﹐自有定識﹐豈得以恐懼搖其意見哉﹖況思慮之志出乎脾﹐以思勝恐﹐亦卽以土制水﹐論情論理﹐亦適符也。

卷六

思傷脾怒勝思解

脾志思而肝志怒﹐木能克土﹐此其理也﹐而曰傷曰勝﹐義亦顯明。岐伯曰「思則心有所存﹑神有所歸﹐正气畱而不行﹐故气結矣。」蓋脾處中州而屬土﹐喜健運而惡鬱結﹐思則气結﹐故曰傷也。況思𨿽爲脾志﹐而實本乎心﹐心者﹐脾之母也。今以多思而心營暗耗﹐母气旣虛﹐則所以助脾者亦寡矣。若夫怒可勝思﹐不言而諭﹐嘗見人熟思審處之時﹐忽有拂逆之加﹐一朝之忿﹐無不爲已﹐前此之思之弗得弗措者﹐至此而無暇計及矣。此無他﹐亦惟人之常情﹐有緩與急而已矣。

卷六

怒傷肝悲勝怒解

肝爲木髒﹐欲散而苦急。《經》曰「肝气虛則恐﹐實則怒。」又曰「怒則气上。」夫以將軍之官﹐至剛之髒﹐復以嗔怒而助其气﹐是急也﹐非散也﹐故曰傷也。若夫悲者﹐有所哀痛而然也。《經》曰「悲則气消。」則當气逆之時﹐適以此消气者值之﹐謂之曰勝﹐誰曰不然。

或曰﹕四志所勝﹐皆與五行克制之理合﹐玆怒爲肝志﹐何獨非肺志之憂勝之﹐而云「悲勝怒」乎﹖蓋喜怒憂思悲恐驚﹐其情有七﹐而五臟止有五志﹐故遺去悲與驚二者﹐以悲與憂相類﹐皆屬不遂其心也﹐驚與恐相類﹐皆有所怯也﹐惟悲之情較急於憂﹐故其勝怒爲更切耳。由是觀之﹐卽謂之憂勝怒﹐亦何不可。

卷六

憂傷肺喜勝憂解

肺爲气主﹐忌乎郁。《經》曰「憂愁者﹐气閉塞而不行」﹐是憂能傷肺之由也。至於喜可勝憂﹐其義何居﹖亦考諸岐伯曰「喜則气和志達﹐營衛通利﹐故气緩矣。」則以閉塞者而和緩之﹐豈不得謂之勝乎﹖然亦更有顯明者﹐凡人有所憂愁﹐每多胸膈不舒﹐適逢歡快之事﹐卽可情懷開曠﹐此尢情性之常﹐寧獨火可勝金而已哉。

卷六

百合病贅言

此癥行止坐臥皆不能安﹐自朱奉議以爲傷寒之變證﹐後之注《金匱》者﹐或言屬气﹐或言屬血﹐論說紛紜﹐余竊以爲皆未中肯。夫「百脈一宗﹐悉致其病」﹐乃本乎心神渙散也。心主脈﹐故心病而脈爲之皆病矣。惟其心神渙散﹐故下文常默默﹐不能食﹐不能臥﹐不能行數句﹐無可柰何之態﹐皆所以形容百脈悉病之語。未經誤治﹐病情如是者﹐乃爲此病之正﹐故用百合而加生地黃汁﹐顯爲五志之火﹐消爍心陰﹐於是以此救之。《經》所云「津液相成﹐神乃自生」之意也。

此外因誤治之變﹐而隨癥治之﹐如《金匱》所立數方﹐亦不過略舉其槪﹐以令人隅反﹔設未用汗﹑吐﹑下三法﹐而曾或寒﹑或熱﹑或補﹑或瀉之藥以誤治者﹐治法亦宜權變﹐惟在法古者之引伸觸類耳。趙以徳《衍義》云「病多從心主﹐或因情欲不隨﹐或因離絕菀結﹐或憂惶煎迫﹐致二火郁之所成」﹐最爲切當。惜其有見及此﹐而未明言心神渙散之故﹐注中反雜以熱毒瘀血等解﹐殊爲白璧之瑕。昔張路玉治孟端士太夫人此病﹐用生脈散加百合﹑茯神﹑龍齒﹐稍兼黃連而病愈﹐蓋以百合攝神之法而推展之﹐洵爲能讀仲景書者矣。第安神之藥不一﹐而專取乎百合者﹐因其形象心﹐瓣瓣合抱﹐取其凝合渙散之心神﹐由是而百脈皆利矣。嘗閱《中吳紀聞》云﹕百合乃蚯蚓所化﹐張路玉亦曾親見﹐於包山土罅中﹐有變化未全者﹐大略野生百合﹐蚓化有之。夫蚯蚓性動而專通經絡﹐及至變而爲百合﹐則由動而靜﹐由散而合﹐用爲主治﹐卽此意耳。且百脈悉病﹐則病變百出﹐非經文數癥之所能盡﹔設或癥不盡合乎經文﹐而遇病態類此者﹐亦宜體會其意而推測之﹐不可泥定下文數癥也。當明欲食不能食等句﹐乃無可形容之辭﹐病爲神病﹐而難以形容﹐醫者亦須神會﹐而非語言文本之所能罄者矣。景嶽雲﹕無形者﹐神也﹐變幻倏忽﹐換回非易﹐引《經》文「粗守形﹐上守神」二句﹐而嘆安得有通神明而見無形者﹐與之共談斯道哉。旨哉﹐是言也﹗向來注者﹐多以百合爲消瘀血﹐然消瘀血者﹐乃赤花之山丹﹐非百合也。蘇頌以病名百合﹐而用百合﹐不識其義。李士材曰﹕亦淸心安神之效耳。士材能見及此﹐而未發明此癥之機要﹐殊缺典也。

卷七

辧脾胃升降

余嘗考治脾胃莫詳於東垣﹐求東垣治脾胃之法﹐莫精於升降。夫升降之法易知﹐而升降之理難明。其在《經》曰「脾胃爲倉廩之官﹐五味出焉。」蓋脾主生化﹐其用在於無形。其屬土﹐地气主上騰﹐然後能載物﹐故健行而不息﹐是脾之宜升也明矣。胃者﹐水谷之海﹐容受糟粕﹐其主納﹐納則貴下行﹐譬如水之性莫不就下﹐是胃之宜降也又明矣。故又曰「淸气在下﹐則生飧泄﹔濁气在上﹐則生脹。」夫淸气何﹖蓋指脾气而言﹐不然何以在下則飧泄也﹔其濁气何﹖蓋指胃气而言﹐不然何以在上則脹也。是非可爲脾升胃降之一確證乎﹖由此而推﹐如仲聖所立靑龍﹑越脾等方﹐卽謂之升脾之淸气也可﹔其所立三承气諸方﹐卽謂之降胃之濁气也無不可。觸類引伸﹐理原一貫﹐先聖後聖﹐其揆一也。考東垣所著補中益气﹑調中益气﹑升陽益胃各方﹐其論𨿽詳於治脾﹐略於治胃﹐而其意則一臟一腑﹐升降各有主治﹐顯然不可混者﹐其與先聖之理﹐又何嘗相悖﹐而後先輝映﹐足以發明千古﹐良可師也。苟其顚倒錯施﹐俾升降失宜﹐則脾胃傷﹐脾胃傷則出納之機失其常度﹐而後天之生气己息﹐鮮不夭紮生民者已。余偶讀東垣書﹐詳究脾胃﹐以辧其升降之理如此。

卷七

气有餘便是火解

昔賢有云「气有餘﹐便是火。」此當專以病气立論。若元气有不足﹐而無有餘者也﹐何則﹖气化於精﹐精生於水谷﹐故人情一日不再食則饑﹐饑則气怯而倦怠﹐若飲食適宜﹐起居有節﹐始得元气充流﹐一晝一夜﹐正合一萬三千五百息﹐爲人身之常度﹐故聖人禦气﹐如持至寶﹐非以气之易於不足乎﹖自夫風﹑寒﹑暑﹑濕﹑燥﹑火六淫之气﹐外侵營衛經府﹐阻塞正气流行出入之道﹐遂致腠理閉塞﹐胸腹痞滿﹐二便不通﹐種種顯病气有餘之象﹐而元气已形內餒之機﹐醫者但當察其所因﹐如風則用和﹐寒則用汗之類﹐卽不致化火﹐而元气復矣。若治不中要﹐病气畱著﹐則六者皆可化火﹐卽熱病爲傷寒之類﹐而病機十九條﹐屬熱者多是也﹐故曰气有餘便是火。卽七情之病﹐亦莫不然﹐如喜太過﹐則喜气有餘而心火熾﹐怒太過﹐則怒气有餘而肝火炎﹐此尢當從髒气之陰陽虛實而調劑之﹐若執是說以往﹐不曰破气降气﹐卽曰淸火瀉火﹐吾恐少火生气﹐一傷則俱傷﹐一敗而難復﹐非衛生之道也﹐豈古人立言之旨哉﹗

卷七

東垣景嶽論相火辯

東垣曰「相火者﹐元气之賊也。」丹溪述之﹐景嶽非之。論曰「情欲之火﹐邪念也﹐邪念之火爲邪气﹐非相火之所爲也。」二家之說俱有詞障。夫相火者﹐腎中之眞陽﹐稟自先天﹐爲人生之根本﹐云爲動作賴之以立﹐衰則病﹐息則死。

老子曰「一」生二。」周子曰「無極而太極﹐太極動靜而生陰陽。」是相火一人身之太極也﹐太極不能無動﹐然動而有節﹐卽是少火以生气﹐動而無制﹐則爲壯火以害气﹐如水能浮舟﹐亦能覆舟﹐實一相火之所爲﹐豈得另有邪火也﹖故人之喜怒愛懼﹐不過五藏之本志﹐男女大欲﹐則又萬物之化醇﹐是皆天地間經常之理﹐原不至於傷生﹐惟狂蕩無節﹐斯爲害耳。然相火旣定位於下焦﹐蒸騰發育﹐夫能使之理勝而安﹐欲勝而危者﹐則惟一心﹐故心爲君火。《經》曰「君火以明﹐相火以位。」又曰「主不明則十二官危。」此其尢大彰明較著者也。《大學》正心﹐釋氏降伏其心﹐養生者善治其心。

則推而極之﹐爲聖賢﹐爲仙佛﹐守而持之﹐康寧壽考。若捨君而言相﹐無怪乎或爲元气之賊﹐或爲生气之本﹐意旨岐趨﹐則瀉火補陽﹐爭門角立﹐黨同伐異﹐欲爲闡發前賢﹐恐先與《經》旨相謬。

卷七

古今元气不甚相遠說

「五方風土異宜﹐古今元气不同」﹐醫林每奉此二語爲治病立方之要旨。以爲西北髙燥多寒﹐東南卑濕多熱﹐髙燥則筋骨勁彊﹐卑濕則肌肉柔弱﹐此分情勢之剛柔﹐非以判本原之彊弱﹐故《內經﹟異法方宜論》《五常政大論》﹐聖人早爲詳言之。至古今元气不同﹐則愚竊有說焉。皇古之世﹐壽稱千百﹐薦紳先生難言之﹐或者書缺有間﹐未足徵信歟﹖《尙書》載自帝堯以來﹐則皆彰彰可考﹐所謂元气之濃薄﹐必徵諸壽數之短長﹐故古人之元气不可見﹐而古人之壽數有可稽。

唐虞三代﹐已不聞有數百歲之人﹐觀之孔顏﹐尢明驗也。仲師誕生於漢﹐爲制方之祖﹐其用藥也﹐不啻數倍於今﹐由其察脈眞﹐審證確﹐任使精專﹐一湯日作數服﹐病愈或不終劑﹐蓋有是病﹐必用是藥﹐去疾務盡﹐斷斷然也﹐然非謂漢時气濃則可也。古者以百歲爲上壽﹐七八九十者爲老﹐遞降而夭殤﹐自漢迄今﹐果有異歟﹖蓋至誠無息﹐天地之體未有久而漸薄之理﹐惟天地無心於造物﹐人稟天地之气以生者﹐原各得此百年之用﹐而修短不齊者﹐人自有其濃薄耳﹐今古一轍也。不然﹐軒岐垂教﹐長沙祖述﹐豈專爲一方一代而言哉﹖若謂今之人稟气日薄﹐則善乎徐洄溪有艸木之性隨之亦薄之論﹐此又不移至理也。自元气不同之說行﹐羣以古法不宜於今﹐麻﹑桂慮其亡陽﹐姜﹑附畏其劫陰﹐柴﹑葛以升而代之﹐硝﹑黃以厲而制之﹐卽偶然一用﹐不過數分﹐病則猶是也﹐藥則不及矣﹐安能奏效乎﹖因是邪不去﹐正立亡﹐始之以謹愼愛之者﹐終之以因循害之也。故愚以爲學人﹐當專務審證辧脈﹐旣得證因之本﹐幸勿拘元气不同之見﹐當宗古人用藥而稍減之﹐矯今人立方而增重之﹐庶幾病气速除﹐生機不息矣。鼎也學識淺陋﹐有志未逮﹐書此以俟之。

卷七

四時皆有傷寒說

三陽傷寒﹐俱有表證﹐至於三陰﹐旣無表證可據﹐而又不必一日太陽﹑二日陽明循經而傳﹐卒然直中﹐無拘太少﹐今試有人卒然患得三陰條脈證﹐醫者診視﹐將不知目爲何病﹐無論治之也。故有謂南地無傷寒者﹐非無傷寒﹐實有之而難於識﹐難於治也。寒者﹐天地之一气﹐《傷寒》者﹐舉一以名書﹐一百一十三方﹐果皆治寒之劑哉﹖猶魯史錯舉四時而名《春秋》也。竊謂傷寒一證﹐不特霜降以後﹐春分以前有之﹐卽三時皆有之﹐不過因時易名﹐春溫﹑夏暑﹐其證治已全具於三百九十七法中﹐在學人能通其變耳。是《傷寒》實備六气之治﹐厥後或專論溫熱﹐或專主三焦﹐或主心營肺衛﹐要不過《傷寒》中之一气一經﹐未足以窺全豹也。讀書貴在參悟﹐不可如小僧縛律。如邪中三陰﹐不必皆寒﹐故三陰亦有熱下證﹔直中三陰﹐多兼內傷﹐故三陰每多溫補證。又況外感不出六經﹐內傷無過五臟﹐然則《傷寒》一書﹐並可以槪雜病﹐何時何地無之哉﹖溯心源於長沙﹐當必沈潛反復於其書﹐猶必詳審於無表証之治﹐則官墻𨿽峻﹐庶幾可窺。

卷七

幼科似驚非驚辯

幼科驚癥﹐自諭氏以食﹑痰﹑風﹑驚四字立名﹐大剖從前之訛﹐實爲確論﹐葉香巖亦宗之。然更有未盡者﹐近多冬令气暖失藏﹐入春寒溫間雜﹐小兒吸收其邪﹐先傷肺經﹐起自寒熱气粗﹐延綿失治﹐漸從胞絡內傳﹐上部𨿽有微汗﹐而痰多﹑鼻煽﹑煩躁﹑神蒙﹐病家惶懼﹐輒云變爲驚癥﹐動用香開﹐妄投金石﹐以致陰液消亡﹐熱勢愈張﹐正不敵邪﹐肝風陡動﹐漸見肢牽﹑目竄﹑痙閉﹑發厥﹐勢多傾敗。若於病未猖撅之前﹐先以辛涼開肺﹐繼以甘寒化熱﹐佐以潤劑降痰﹐兩候自能痊可。此蓋溫邪陷入﹐陰液內耗﹐而動肝風﹐實非驚恐致病也。若誤以驚藥治之﹐恐幼稚之銜冤不少﹐故爲之一辧。

卷七

痘科伏毒急於悶癥說

痘之一癥﹐先賢立論甚詳。但近時气候變遷﹐竟有不同於向日者﹐莫甚於伏毒﹐而爲時癘壅遏。初起寒熱悠悠﹐腰腹並無痛楚﹐兩潮而見點﹐亦色潤而形單。並非要害之處﹐身熱未解﹐得嚏便通。根窠𨿽立﹐不易掀發。一到三朝﹐神蒙气喘﹐斑點全無﹐唇不腫而口不渴﹐火伏內攻﹐迅如反掌﹐痘未退縮﹐卽已喘閉告竭。𨿽多識者﹐進以芳香雙解﹐大劑劫奪﹐一無奏績﹐亦未如之何也已矣。

卷七

司天運气贅言

《內經﹟气交變大論》詳言歲運﹐《六元正紀大論》詳言司天在泉﹐而今似有不驗者﹐何歟﹖蓋歲運已分太少﹐而一歲之中﹐再分爲五運﹐五運之中﹐又分主客﹐主客之中﹐又分太少司天在泉﹐再與間气分而爲六﹐六气之中﹐又分主客﹐是每候中必有歲運與司天﹑在泉﹐及主運﹑客運﹑主气﹑客气六者矣。角﹑徵﹑宮﹑商﹑羽﹐與風﹑火﹑濕﹑燥﹑寒﹐雜合於一時﹐變化靡窮。無怪執歲運之說者﹐司天在泉不驗﹐執司天在泉之說者﹐歲運不驗﹐執五運六气之說者﹐歲運與司天在泉皆不驗﹐幾疑古聖賢書爲不可盡信矣。不知五運六气﹐《經》文𨿽逐一分言﹐而未及合參之理﹔然《天元紀》《六微旨》二篇﹐論至天符歲會﹐則參合而言。如天符乃歲運﹐與司天相會﹐奉天行令而主半年﹐譬之相輔也﹐故曰執法也。故中其病者﹐危而速也。歲會乃歲運與年辰相會﹐猶爲平气﹐而主一年﹐譬之方伯也﹐故曰行令也。故中其病者﹐徐而持也。至於太乙天符﹐則司天﹑歲運﹑年辰三者會合﹐偏盛極焉。故中其病者﹐暴而死也。吾儕在醫諭醫﹐如一方中純寒純熱﹐其性自偏﹐服之未有不驗者。其非天符﹑歲會之年﹐五行錯雜﹐猶之一方中苦辛相制﹐寒熱雜陳﹐則气味皆輕﹐自不覺其利害耳。天符﹑歲會如此﹐可知五運六气亦須參合以類推矣。《內經》未言及此者﹐提其綱而略其目也。

然余更有說者﹐《經》言中執法者﹐其病速而危﹔中行令者﹐其病徐而持﹔中貴人者﹐其病暴而死。曰中﹑曰其﹐乃指偏勝之時﹐卽中此偏勝之邪﹐於是其病如斯﹐非泛言其年得病﹐無論風﹑寒﹑暑﹑濕﹑燥﹑火﹐一槪如此斷也。況偏勝之時﹐𨿽必有其邪﹐亦非舉世之人而盡中之也。或起居不愼﹐或寒暖失宜﹐凡屬外感皆然。再壯者气行則散﹐怯者著而爲病﹐則是中其邪者﹐本非常有﹐何謂《經》文之不驗耶﹖愚意以爲運气之說如此。抑更有釋天符太乙之說者﹐謂非一年之病皆然﹐當以得病之一日爲言﹐如戊子日亦稱天符﹐戊午日卽爲太乙﹐似乎近理﹐而與中﹑其二字﹐究隔一層﹐仍當作值其日而中其邪﹐或合以其年其日而中其邪﹐如此推之﹐竊謂斷無不驗者。

卷七

周身經絡總訣﹝有小序﹞

治病須分經絡﹐古人以經界諭之﹐猶夫射之的﹑禦之範也。《靈樞﹟經脈》一篇﹐爲我醫所必讀﹐惟是其文參差繁複﹐習者苦之。東垣編爲歌訣﹐國朝汪庵更爲諧暢﹐可謂記誦無難矣。惟是熟此經脈﹐於逐經之起止循行𨿽己了了﹐而人之身體﹐每一處有兩三經﹐或四五經﹐錯綜循及者﹐皆散見於各經之下﹐臨證倉卒﹐未免或遺。烈不揣愚陋﹐竊以人身自巓至足﹐凡十二經絡行及之所﹐匯而輯之。再奇經八脈﹐除帶脈及陰陽維蹺﹐皆簡明易曉﹐可無纂輯外﹐其衝﹑任﹑督三經﹐亦爲摘入。仿四六之體﹐編爲俚句﹐而不拘拈對﹐不嫌粗俗﹐惟求便於記誦﹐俾人之身體四肢﹐一云某處﹐便識爲某經某絡﹐實爲臨證﹑辧經﹑分經﹑議治之快捷方式﹔但不敢曰熟此總訣﹐竟可置《經》文而不讀也。譬之《本艸綱目》﹐旣已按藥而治病﹐復有《本艸類方》﹐爲之按病以集方﹐二者縱橫爲用﹐尢爲心目了然耳。

頭上諸脈

蓋聞手之三陰﹐從藏走手﹝手太陰肺﹐少陰心﹐厥陰心包﹞﹐手之三陽﹐從手走頭。﹝手少陽三焦﹐陽明大腸﹐太陽小腸﹞。足之三陽﹐從頭走足﹝足太陽膀胱﹐陽明胃﹐少陽膽﹞﹐足之三陰﹐從足走腹﹝足太陰脾﹐少陰腎﹑厥陰肝﹞。《靈樞》逐一而分言﹐玆乃合編而便讀。膀胱之脈交於巓﹐肝與督脈會於巓﹐絡腦須知膀督﹝惟欲便於誦讀﹐故用簡字訣﹐餘仿此﹞。髮際循乎胃脈﹐胃至額顱﹝髮際下爲額顱﹞﹐膽抵頭角。上額者督與膀胱﹝在內直上﹞﹐出額者其惟肝脈﹝在外直出﹞。目系連於肝脈﹐心之支者﹐並系目之內角﹐名曰內﹐小支至而膀胱起﹐胃經還約於其旁﹝小腸之支者至目內﹐膀胱之脈起於目內﹐胃脈起於鼻之交中﹐旁約太陽之脈﹐下循鼻外。約﹐一作納﹞。目之外角名曰銳﹐膽接焦支﹝三焦之支者﹐至目銳﹐膽脈起於目銳﹞。小腸亦至目下爲﹝音拙﹞﹐焦膽小腸而合至﹝三脈俱支者﹞。兩旁爲頰﹐大小肝焦而上下﹝夾面橫骨爲頰﹐大腸貫頰﹐小腸上頰﹐肝與三焦俱下頰﹐四脈亦俱支者﹞。小腸之支斜絡於顴﹐督脈至於鼻柱﹐胃脈起於交﹝卽山根﹞。大腸之支挾鼻孔﹐而交中挾口﹝從下齒還出挾口﹐交人中﹐左之右﹐右之左﹐上挾鼻孔至迎香穴而終﹐交足陽明經﹞﹐胃經之脈循鼻外﹐而挾口環唇。肝又環於唇內﹐胃又交於承漿﹝下唇陷中﹞。胃經之脈入上齒﹐大腸之支入下齒。頷前大迎﹐胃脈出而膽支下﹝下爲頷﹐頷前一寸三分動脈陷中爲大迎﹐乃胃經穴﹞﹐頷下爲頤﹐胃脈循而任脈上﹝胃脈循頤後下廉﹞。耳之上角﹐焦支出而膀支至﹐客主人穴﹐膽出走而胃脈過﹝耳前上廉起骨曰客主人﹐乃膽經穴﹐膽脈之支者﹐出走耳前﹐至目銳後﹐胃脈上耳前﹐過客主人﹞。三焦之孫脈﹐出走客主人前﹝《靈樞》云﹕經脈爲裏﹐支而橫者爲絡﹐絡之別者爲孫﹐此支之歧者﹐故曰孫脈﹐後仿此﹞。小腸與焦膽﹐三支並入耳中。膽脈焦支系於耳後﹐膽支胃脈循在頰車。﹝耳下曲骨爲頰車﹞。咽有小心﹐脾腎之脈。﹝小腸脈循咽﹐心脈之支者挾咽﹐脾脈挾咽﹐腎脈至咽﹞。喉爲胃支﹐腎脈之循﹝二脈循喉嚨﹞。肝循喉後而入咽顙﹝肝脈循喉嚨之後﹐上入咽顙﹐咽顙一名頏顙﹐在上後﹞。脾連舌本而散舌下。腎脈挾乎舌本﹐胃支下在人迎﹝結喉旁一寸五分動脈﹞。此爲諸陽之會﹐先須大略而陳。

在身諸脈

原夫腦後爲項﹐膀胱督脈與焦支。兩旁爲頸﹐大小腸支同膽脈。肩骨之前廉﹐大腸出之。肩後之下爲膊﹐膀胱循也。焦膽小腸﹐交合於肩﹝會於大椎者爲肩﹞。腎經督脈﹐並貫於脊。脊骨兩旁第一行﹐相去各一寸五分﹐挾脊肉爲膂﹐膀脈循之而挾脊。脊骨兩旁第二行﹐相去各三寸﹐成片骨爲胛﹝音夾﹞﹐小腸繞而膀支貫。至於肩前﹐陷下名曰缺盆﹐焦膽胃腸並入其中。是以膽脈循胸﹐三焦布膻﹝上焦兩乳中間爲膻中﹞。乳內廉乃胃經直下﹐腋之中分﹐膽經包絡﹝心包絡亦有直者﹑支者之分﹐恐辭句繁複﹐故此處支者僅云包絡﹐下文正脈﹐乃用心包二字以別之﹞。腋下爲包絡之過﹐心直下而肺橫。出脇裏爲膽脈之循﹐心包出而肝經布。脇骨之下爲季脇﹐須識膽經之過。臍下四寸爲中極﹐當知任脈之起﹝任脈起於中極之下﹞。然而任脈當臍﹐衝胃挾臍。脾脈入腹﹐胃支循腹﹐肝脈上抵乎小腹﹐膽胃出入於气街﹝臍下毛際兩旁動脈爲气街﹐一名气沖﹐乃胃經穴﹞﹐膽繞毛際﹝曲骨之外爲毛際﹞﹐肝環陰器。此在身軀之脈﹐所當臚列而明。

臟腑中諸脈

其在臟腑之脈﹐太陽與少陰爲表裏﹝手太陽小腸﹐少陰心﹔足太陽膀胱﹐少陰腎﹞﹐少陽與厥陰爲表裏﹝手少陽三焦﹐厥陰心包﹔足少陽膽﹑厥陰肝﹞﹐陽明與太陰爲表裏﹝手陽明大腸﹐太陰肺﹐足陽明胃﹐太陰脾﹞﹐凡此六經﹐脈皆互絡﹐手足同然﹐無煩詳贅﹝如肺脈絡大腸﹐大腸脈絡肺之類﹐十二經皆仿此﹞。更有肺之一臟﹐心直上而腎直入﹐胃之一腑﹐肝脈挾而肺小循﹝肝脈挾胃﹐肺脈還循胃口﹐小腸之脈抵胃﹞﹐心有腎支之絡﹐肝有腎經之貫﹐脾支又注於心中﹐肺脈自起於中焦﹐心下有膈﹐惟膀胱爲無涉﹐十有一經﹐皆上下而貫之﹝心下隔膜﹐遮隔濁气﹐不使上薰心肺﹐惟膀胱之脈挾脊抵腰中﹐入循膂﹐絡腎屬膀胱﹐故不貫膈﹞。此屬臟腑之間﹐並須熟諳者。

手經諸脈

論乎肩肘之間﹐乃號爲﹝音柔﹐俗名大臂﹞。之內廉有三﹐肺循前而心循後﹐包絡恰循乎其問。之外廉有三﹐小循後而大循前﹐三焦乃循乎其外。下爲肘﹐三焦上貫內廉﹑尺澤﹐包絡入之﹝包絡之支者﹐入肘內陷中尺澤穴﹞﹐肺則下於內前﹐心又下於內後﹝肺脈下肘中﹐心脈下肘內﹐惟肺脈行前﹐心脈行後﹐心包行其中間爲別﹞﹐小腸出於內側﹝兩筋之間﹞﹐大腸入於外廉。肘下爲臂﹐包仍在中﹝卽上文支者﹞﹐大循上而小循下﹐心脈仍循內後廉。上渭下廉之內﹐仍循肺脈﹐臂外兩骨之間﹐還出三焦。肺入寸口﹐而循魚際﹝關前動脈爲寸口﹐大指後肉隆起處爲魚﹐魚際其間穴名﹞﹐心抵銳骨而入後廉。﹝心脈抵掌後銳骨之端﹐入掌內後廉﹞。包絡直入於掌中﹝從曲澤行掌後兩筋之間橫紋陷中﹐入掌中﹞﹐三焦仍循乎表腕。大腸出於合谷﹐而上入兩筋之中﹐﹝合谷俗名虎口﹐大腸經穴﹞小腸循於外側﹐而出腕下之踝﹝循手外側上腕出踝中。踝音華上聲﹐腕外兌骨﹞。肺脈出於大指﹐包絡出於中指﹐次指爲肺支腸脈之交﹝肺脈之支者﹐直出次指﹐內廉出其端﹐大腸之脈起於次指之端﹞。四指爲包孫焦脈之接﹐三焦又上出小次之間﹐小指爲心脈小腸之接。

所謂手經﹐大略如斯。

足經諸脈

至如尻上爲腰﹐膀胱脈抵﹝背脊下橫骨爲腰﹞﹐腰下爲臀﹐膀支貫之。兩旁捷骨之下名髀樞﹐而膽橫膀過﹝一名髀厭﹐膽脈橫入髀厭中﹐膀胱之支者過髀樞﹞﹐前面气街之下號髀關﹐而胃經直下。股之內廉前廉脾而後廉腎﹐又肝脈內循於股陰。股外爲髀﹐後膀支而前胃脈﹝髀前膝上六寸起肉爲伏兔﹐胃脈抵之﹞﹐又膽脈下循於髀陽﹝循髀外行太陽陽明之間﹞。是以挾膝筋中爲臏﹝卽膝蓋骨﹞﹐仍屬胃經之直下。而膝內脾經﹝內前廉﹞﹐膝外膽脈﹐﹝外廉﹞﹐膝後曲處爲﹐還是膀支之直入﹐而腎出肝上﹐俱在內廉﹝腎脈出內廉﹐肝脈上內廉﹞。脾腎上於內﹝﹑足肚也。

二脈上內廉﹞﹐膀支貫於外﹝從中下貫內﹐出外踝之後﹞。膽下於外輔骨前﹐而直抵絕骨之端﹝髀骨爲輔骨﹐外踝上爲絕骨﹞。肝斜於脛內側﹐而胃循脛外之廉。內踝有脾前腎後之分﹐外踝有膽前膀後之別﹝跟上兩旁內外曰踝﹞。

大趾節後爲核骨﹐脾經脈過﹐足外側骨爲京骨﹐膀脈支循。腎入跟中﹐胃膽循跗。跗上廉乃肝經循處﹐足心中有腎脈斜趨﹝湧泉穴﹞。大趾甲後屬膽支﹐肝脈之交﹐大趾內側爲胃支﹐脾脈之接。中趾內外分胃直胃支之入﹐四趾之間﹐又膽經直入而終。膀支至於小趾之外﹐腎脈起於小趾之下。足經之脈﹐又如此也。

卷八

木郁達之論

《內經》云「木郁達之」﹐古來注釋者﹐以「達」爲宣吐﹔又云﹕用柴胡﹑川芎條而達之。愚謂此不過隨文訓釋﹐而於「達之」之意﹐猶有未盡然也。夫木郁者﹐卽肝郁也。《素問》云「治病必求其本。」而郁癥之起﹔必有所因﹐當求所因而治之﹐則郁自解﹐郁者旣解﹐而達自在其中矣。矧木郁之癥﹐患於婦人者居多﹐婦人情性偏執﹐而肝病變幻多端﹐總宜從其性﹐適其宜﹐而致中和﹐卽爲達道。彼若吐﹑若升﹐止可以言實﹐未可以言虛也。今人柔脆者恆多﹐豈可槪施升吐哉﹖其餘火﹑土﹑金﹑水四郁﹐古人之注釋﹐𨿽於《經》義未必有悖﹐然亦止可以言實﹐止可以言外因﹐未可以言虛﹐未可以言內因也。蓋因郁致疾﹐不特外感六淫﹐而於情志爲更多。調治之法﹐亦當求其所因而治之﹐則郁自解﹐郁者旣解﹐則發﹑奪﹑泄﹑折俱在其中矣。因者病之本﹐本之爲言根也﹑源也﹐「君於務本﹐本立而道生﹐」可師也。

卷八

頤毒頤字辯

按時病之後﹐多有發頤毒之癥﹐然古人又有云遺毒者﹐愚謂當以此「遺」字爲正。蓋遺者﹐遺畱也﹐謂余邪未盡﹐遺於經絡﹐以致榮气不從﹐逆於肉理﹐乃生癰腫也。頤者﹐但以部位相近而言也。然今之患者﹐發於耳下爲多﹐兩頤甚少。按耳下者﹐少陽之部也﹐三陽以少陽爲樞﹐是余邪從樞而出也。兩頤者﹐少陰之部也﹐三陰以少陰爲樞﹐是亦余邪從樞而出也。病在三陽﹐發於耳下﹐病在三陰﹐發於兩頤﹐此一定之理也。張石頑云﹕過用發散﹐引邪泛濫﹐而頤毒多有延及膺脇肘臂如流注者﹐則去頤益遠﹐尙可謂之頤毒乎﹖

卷八

方藥等分解

嘗讀古方﹐每有藥味之下不注分兩﹐而於末一味下注「各等分」者﹐今人誤認爲一樣分兩﹐余竊不能無疑焉。夫一方之中﹐必有君臣佐使﹐相爲配合﹐況藥味有濃薄﹐藥質有輕重﹐若分兩相同﹐吾恐駕馭無權﹐難於合轍也。卽如地黃飲子之熟地﹑菖蒲﹐分兩可同等乎﹖天眞丹之杜仲﹑牽牛﹐分兩可同等乎﹖諸如此類﹐不一而足﹐豈可以各等分爲一樣分兩哉﹖或曰﹕子言是矣。然則古人之不爲注定而云各等分者﹐何謂耶﹖愚曰「各」者﹐各別也﹐古人云﹕用藥如用兵﹐藥有各品﹐猶之將佐偏裨﹐各司厥職也。「等」者﹐類也﹐分類得宜﹐如節制之師﹐不致越伍而嘩也。「分」者﹐大小不齊﹐各有名分也。惟以等字與上各字連讀﹐其爲各樣分兩﹐意自顯然﹔今以等字與下分字連讀﹐則有似乎一樣分兩耳。

千里之錯﹐失於毫釐﹐類如是耳。窺先哲之不以分兩明示後人者﹐蓋欲令人活潑潑地臨證權衡﹐毋膠柱而鼓瑟也。竊以爲古人之用心如此﹐不揣愚陋﹐敢以質諸髙明。

卷八

保護元陽說

聖人作《易》﹐爻先一畫﹐是元陽爲萬物資始﹐神變化合太和﹐所以《彖詞》獨稱其大耳。讀仲景《傷寒》﹐首論太陽﹐以桂枝湯爲方祖﹐誠一法立而諸法已悉具﹐亦此經治而他經可不傳。無論《太陽篇》內輒用桂枝﹐卽陽明表未解﹐尙宜桂枝﹐少陽柴胡癥每合桂枝﹔至於誤下腹痛﹐桂枝加芍藥﹑桂枝加大黃等湯﹐乃屬太陰矣﹔若夫少﹑厥二陰﹐風熱痰壅﹐有半夏散及湯﹐發表溫中﹐有當歸四逆﹐液涸用復脈法﹐蛔動用烏梅丸﹐凡此不以桂枝命名者﹐而仍不離夫桂枝﹐可知仲景意不特陽經宜用﹐卽陰經亦常兼顧及陽也。再參《金匱》﹐開卷論臟腑經絡﹐次章治痙﹐必先列括蔞桂枝﹐其餘各癥﹐以桂枝法加減者﹐復不勝枚舉﹐此非始終體干行健﹐教人以保護元陽哉﹖近來風气﹐畏溫熱而喜寒涼﹐每見元虛﹐濕溫﹑風溫等癥﹐舌白渴不欲飲者﹐亦有用犀角﹑地黃﹑竹葉﹑石膏輩﹐病本在气分﹐或反引入血分﹐或胃敗不納﹐呃逆泄瀉﹐輕病重﹐重病死﹐深爲扼腕。試觀大《易》﹐以陽剛諭君子﹐以陰柔諭小人﹐若使陰道長則陽道消﹐何以輔相裁成﹐躋斯人共登壽域。以方位論﹐五穀利在東南﹐以歲時論﹐百卉敷榮春夏﹐由此推之﹐天包乎地﹐气先於血﹐元陽實生生之本﹐亟宜保護﹐醫當活潑潑地﹐𨿽不必偏熱﹐而斷不可偏寒也明矣。彼丹溪陽常有餘﹐陰常不足之說﹐故景嶽非之。

洞見本源

﹝江淑齋跋﹞

古人云﹕不知《易》者﹐不足以言醫﹐此淪以《易》理闡明醫理﹐而以護陽立說﹐並論及仲聖用桂枝諸方﹐皆從護陽起見﹐誠爲確論。蓋陽气一分不盡則不死﹐人能保護元陽﹐則太和之气充滿於身﹐熙熙﹐共躋春臺矣。《易》以陽諭君子﹐吾於楊君亦云然﹝繆松心識﹞。

以儒理通醫理﹐故其指遠﹐以《易》理通《傷寒》《金匱》之理﹐故其辭文﹝年姻家眷弟葉元符拜讀﹞。

講《易》講醫﹐《三墳》一理﹝受業門人程淸泰百拜志﹞。

卷八

讀《傷寒論》附記

嘗謂長沙之論﹐謹嚴之中﹐皆活法也。天之气化不一﹐有主气﹐有客气﹔人之髒性亦不一﹐有陰髒﹐有陽髒。春溫﹑夏熱﹑秋燥﹑冬寒﹐四時之定位也﹔厥陰風化爲初之气﹐少陰熱化爲二之气﹐少陽火化爲三之气﹐太陰濕化爲四之气﹐陽明燥化爲五之气﹐太陽寒化爲終之气﹐六節之常度也。故寒必傷於冬﹐而溫與熱必在於春與夏﹐此其大較也。然而以五運言之﹐則土運﹑金運之遷代無常﹐以六气言之﹐則司天﹑在泉﹑左間﹑右間之加臨各別﹐益之以勝﹑復之理﹐太過﹑不及之數﹐於是乎春夏亦有傷寒﹐隆冬非無溫病﹐所謂非其時而有其气﹐不可膠於節候之常。《素問》曰﹕至髙之地﹐冬气常在﹐至下之地﹐春气常在。《靈樞》曰﹕以一日分爲四時﹐日出爲春﹐日中爲夏﹐日入爲秋﹐夜半爲冬。皆是以活法言之。說者於傷寒必主冬月﹐於桂枝﹑麻黃﹑三陰諸辛熱劑﹐必主冬月之傷寒﹐而不可用於春夏之時﹐拘泥時令﹐於變化之理﹐得毋有未備歟﹗《通天篇》曰﹐有太陰之人﹐少陰之人﹐太陽之人﹐少陽之人﹐陰陽和平之人﹐及夫五五二十五人之政﹐《本髒篇》又言二十五變。昔夏英公有異稟﹐臥卽身冷如僵﹐常服仙茅﹑鐘乳﹑硫黃﹐莫知紀極﹐小吏竊食﹐卽發疽死。而太陽之人﹐則飲啖生冷而不知節﹐恣情房室而不加疲﹐此其陰陽之反﹐何啻天淵﹐是故有從化之說。從者﹐大之气也﹔化者﹐髒之性也。陰髒者多寒﹐陽髒者多熱﹐所謂陰從陽化﹐陽從陰化﹐熱從寒化﹐寒從熱化﹐亦皆以活法言之﹐而尢不可泥於溫涼寒燠之常也。夫以運气主客之殊﹐加之以臟腑陰陽之別﹐其病遂千態萬狀﹐而莫可窮詰。仲聖述軒岐之蘊﹐廣湯液之用﹐約之以三百九十七法﹐一百一十三方﹐而《金匱》不在其數﹐其立法之妙﹐爲治之活﹐於主客陰陽之變﹐莫不融貫﹐是在乎用之者之神而明之耳。後之論足經﹐論卒病﹐論三綱﹐論六气﹐論傷寒卽雜証之一﹐紛紛聚訟﹐返而求之仲聖之書﹐其活潑潑地者﹐固無乎不包也﹐故治病須用活法。

卷八

論白

白一癥﹐考古方書無專條論及﹐間有在疹門中發明一二﹐究未能盡其底蘊。今溫熱證中﹐每多發出如粞如粟﹐色白形尖者﹐謂之白。有初病卽見者﹐有見而卽愈者﹐有見而危殆者﹐有病經日久﹐疹已見﹐補瀉已施之後﹐仍然發此而愈者。泛稱時气所致﹐殊不知致病之由旣異﹐治療之法不同﹐不可不與疹詳辧而審處之也。蓋傷寒傳經﹐熱病汗出不徹﹐邪熱轉屬陽明﹐多气多血之經﹐或由經入府﹐受熱蒸灼﹐營傷血熱不散﹐而裏實表虛﹐熱气乘虛出於膚腠﹐故稀如蚊迹﹐稠如錦紋者爲斑﹔紫黑爲胃爛而不治也。時行風熱之气﹐侵入肺虛血熱之體﹐失於淸透﹐傷及手太陰血分﹐乘虛出於皮膚﹐如沙如粟而色紅瑣碎者爲麻。或歲當火運﹐復感時厲之毒﹐卽咽痛而成丹痧及爛喉痧之類﹐爲最劇者也。

至於白一癥﹐則溫熱暑邪病中﹐必兼濕爲多。蓋伏气之發﹐本從內出﹐然必因外感﹐及人身素蘊之濕﹐與外觸之邪﹐互相蒸發﹐上甚爲熱。初病治法﹐設不用淸透滲解﹐則肺爲熱傷﹐气從中餒﹐不能振邪外解﹐熱漸陷於營分﹐轉投淸營滋化﹐熱勢稍緩﹐而肺气亦得借以自復﹐所畱之濕﹐仍從上焦气分尋隙而出﹐於是發爲白。以肺主气﹐故多發於頤﹑項﹑肩﹑背﹑胸臆之間﹔白爲肺之色﹐光潤爲濕之餘气﹐至此而邪始盡泄也。甚有幾經補瀉之後﹐病仍不解﹐忽然發此而愈者﹐以其人之气液內復﹐邪自外透﹐故不治亦愈也。若其根本已虛﹐無气蒸達﹐多有延爲衰脫者。故此癥以元气未漓﹐色潤晶瑩﹐有神者爲吉﹔枯白乏澤﹐空殼稀散者﹐爲气竭而HT。總以形色之枯潤﹐卜其气液之竭與否也。大抵此癥﹐在春末﹑夏初﹐暑濕之令爲甚﹐秋冬則間有之﹐要不出乎手經受病﹐仍從手經發泄﹐不比足經之邪﹐可從下解也。夫肺爲主气之藏﹐气旺則邪從外解﹐上泄而病愈﹐气衰則邪正並竭﹐𨿽發必朽白無神而難治。觀《內經》暑與濕同推﹐仲聖痙濕合論﹐益知暑熱溫邪癥中﹐多夾濕邪﹐更無疑矣。一隙微明﹐以俟髙賢正之。

卷八

爛喉痧論

爛喉痧一癥﹐古書不載﹐起於近時﹐而並易傳染。治之者﹐每謂太陰陽明二經風熱之毒。而至爛之由﹐亦不可不詳察也﹐譬之於物﹐以盛火逼之﹐只見漧燥﹐而不知濕熱鬱蒸﹐所以致爛耳。此癥凡風熱者﹐治宜淸透﹔濕熱者﹐治宜淸滲﹔痰火凝結者﹐治宜消降。蓋邪達則痧透﹐痧透則爛自止矣﹔若過用寒涼﹐勢必內陷﹐其害可勝言哉﹗夫癥有可治﹐有不可治。口中作臭者﹐謂之回陽。其色或淡黃﹐或深黃者﹐此系痰火所致﹐皆可治之癥。他如爛至小舌者﹐鼻塞者﹐合眼者﹐並有元气日虛﹐毒瓦斯深伏﹐色白如粉皮樣者﹐皆不可治之癥也。總之﹑因天地不正之气﹐感而受之﹐故體有虛實之不同﹐卽癥有重輕之各異耳。其餘喉癥﹑痧癥﹐古人言之詳矣﹐槪不復贅。

卷八

爛喉丹痧治宜論

夫丹痧一癥﹐方書未有詳言﹐余究心是癥之所來﹐不外乎風寒溫熱時厲之气而已。故解表淸熱﹐各有所宜﹐治之得當﹐愈不移時﹐治失其宜﹐禍生反掌﹐無非宜散﹑宜淸之兩途也。其癥初起﹐凜凜惡寒﹐身熱不甚﹐並有壯熱而仍兼憎寒者﹐斯時𨿽咽痛煩渴﹐先須解表透達爲宜﹔卽或宜兼淸散﹐總以散字爲重﹐所謂「火郁發之」也。苟漫用寒涼﹐則外益閉而內火益焰﹐咽痛愈劇﹐潰腐日甚矣。不明是理者﹐反云如此涼藥﹐尙且火勢勃然﹐不察未散之誤﹐猶謂寒之未盡﹐於是愈涼愈遏﹐以致內陷而斃者有之。或有云是癥專宜表散者﹐余謂所見亦偏。前所云寒熱之時﹐散爲先務﹐俾汗暢而丹痧透發﹔已無惡寒等癥﹐至此則外閉之風寒已解﹐內蘊之邪火方張﹐寒涼泄熱﹐是所宜投﹐熱一盡而病自愈矣。若仍執辛散之方﹐則火得風而愈熾﹐腫勢反增﹐腐亦滋蔓﹐必至滴水下咽﹐痛如刀割。間有議用淸涼者﹐乃以郁遏誹之﹐炎熱燎原﹐殺人最暴﹐此偏於散而謗匪淸者之爲害也。彼言散之宜﹐此言散之禍﹐彼言寒之禍﹐此言寒之宜﹐要惟於先後次第之間﹐隨機權變﹐斯各中其耳。再此癥愈後﹐每有四肢酸痛﹐難以屈伸之狀﹐蓋由火爍陰傷﹐絡失所養﹐宜進滋陰﹐非同痺癥﹐此又管窺之所及﹐敢以質之髙明。

卷八

痧疹今昔不同﹐治法亦異說

夫痧之與痘﹐同一胎毒也﹐而有府藏之分焉。其發也﹐亦有出遲出速之異﹐以伏藏之地有遠近也。第痧之一證﹐古人治法﹐惟以升麻葛根湯爲祖劑﹐芫荽酒之外治而已。其有風寒外束﹐內毒難出而喘急者﹐麻杏石甘湯主之。若夫輕淺之證﹐竟有不必延醫﹐自用櫻桃核﹑粗艸紙﹑棉紗綫煎湯飲之而愈者。卽其發也﹐不過周時而透﹐透之後亦僅二三日而自愈矣。今之痧也則不然﹐有二三日而方透者﹔有四五日而終未透者﹔或身肢𨿽達﹐而頭面不透﹐咳聲不揚﹐喘逆气粗﹐悶伏危殆者﹔又有一現卽回﹐旋增喘促﹑狂躁﹑悶亂﹐謂之隱早者﹔更有痧𨿽外達﹐而紅紫滯﹐或目封﹐或赤﹐譫語﹑神昏﹑便祕﹑腹痛﹐或便泄無度﹐種種熱盛毒深之象。以向來痧疹門方治之無濟﹐仿治痘之法﹐先以紫雪芳透於前﹐繼以犀﹑羚﹑芩﹑連﹑丹﹑地﹑石膏﹑人中黃大劑淸涼解毒﹐始得轉重爲輕﹐易危爲安。或有病深藥淺﹐而至於危變者﹐幾同痘瘡﹐有順﹑險﹑逆之別。嗟嗟﹗同一痧也﹐何今昔不侔若此耶﹖揆其所以然﹐大率邇年來種痘盛行﹐胎毒未得盡泄﹐借此痧癥以泄其毒者有之﹔抑或近來時厲之气甚於昔日﹐以致癥之險重者有之。要在臨此證者﹐無執前人之治﹐因時制宜﹐因證立方﹐圓機活潑﹐勿以痘重痧輕而忽之﹐庶無愧爲司命矣。

卷八

辧《活人書》婦人傷寒之說

嘗讀朱肱《活人書》云﹕婦人傷寒﹐治法與男子不同﹐舉男子調气﹐女於調血以爲大略﹐似補前人之未及﹐然愚謂此說未可一槪論也。夫長沙張氏﹐醫中之聖也﹐其著《傷寒論》﹐原爲卒病而設﹐故又謂之《卒病論》。卒病者﹐宜捨本而治標﹐故一百一十三方﹐皆男婦共享﹐卽熱入血室﹐亦用小柴胡湯﹐婦人之陰陽易﹐亦用燒KT散。自有《活人書》創立婦人治法異於男子之說﹐後人宗之者多矣﹐不思仲聖之方﹐早合气血爲一致﹐今試以藥考之﹐其立法用意﹐自躍如也。

卽如桂枝﹑芍藥﹐固營而閉衛﹐非血藥乎﹖麻黃﹑防風﹐𨿽謂之發汗﹐本治乳子餘疾﹐非血藥乎﹖白虎﹑小柴胡中﹐知母則治腎﹐柴胡則調經﹐皆气中之血藥也﹐當歸﹑地黃﹐固不必言﹐卽白術﹑人參﹐人皆以爲气劑﹐而《本艸》言能「利腰臍間血」﹐可知亦爲血藥也。大抵用之在陽﹐便爲气藥﹐用之在陰﹐便爲血藥。總之﹐傷寒一證﹐皆爲營衛受病耳﹐何必分男先調气女先調血耶﹖云岐張氏﹐好古王氏﹐皆以朱氏之說爲治雜病之常法﹐誠所謂自具慧眼﹐而不爲前人所惑者也。

本仲聖以論傷寒治法﹐由正路也﹐中幅詮疏气血陰陽尢妙﹐獨開生面﹐斯可謂用古而不泥古者乎。今而後讀《活人書》者﹐當知所擇矣﹝西疇顧業師評﹞。

卷八

攝生雜話

命門眞火﹐藏於兩腎之中﹐性門眞水﹐藏於一心之內。人但言命門眞火﹐而不參究性門眞水何也﹖因眞陽之火﹐能生眞陰之水故也。殊不知性命相生﹐水火不可以一息不交。天一所生之水﹐爲我生身之始﹐水中能生眞火﹐人皆未究。

況保眞陰之水﹐則眞陽之火常存而不散﹔若眞陰一衰﹐則眞陽無附﹐飛揚上越﹐變爲邪火﹐能返涸眞陰之水﹐豈不危哉﹗火性本燥烈發揚﹐而腎中相火偏職閉藏﹐水性本柔弱蟄藏﹐而心精三合﹐獨主淸利。則知性以位變﹐水火本無二气。

噓气卽有水﹐陽化陰也﹐蒸水卽有气﹐陰化陽也﹔燈因膏而不滅﹐陽根據陰也﹐水因火而不冰﹐陰根據陽也。相需如此﹐可以知其情性矣。

補心气﹐益心精而不見效者﹐則知命門火衰﹑腎水不足﹐何也﹖命門之火﹐卽心火之根﹐腎水之精﹐卽心精之源。

心無水則孤火上逆﹐腎無火則寒水下凝。水弱火炎﹐則肺金受克﹐陽焰飛揚於上焦﹐而生咳喘﹑咯血等病﹐下虛則上盛也。火弱水剛﹐則肝木失養﹐濁陰凝結於下焦﹐而生癃閉﹑壅腫﹑精寒等病﹐上虛則下實也。水火兩平﹐陰陽斯無偏勝。

脾之權在腎﹐胃之權在心﹐自下而上水滋土﹐自上而下火生土也。脾土屬陰﹐生於相火而健行不息﹐胃土屬陽﹐傳導於大腸而容受無窮﹐總在主納之腎﹐於是土以火生也。脾虛則胃滯而不食﹐脾實則胃運而能食﹐總在主出之肺﹐於是气機流動也。故凡治脾胃﹐當以調肺气﹐交心腎爲先。

人身之痰﹐最能爲害。勢湧如潮﹐勢衰如汐。風﹑寒﹑濕﹑燥﹐隨气而生﹐體實﹑體虛﹐隨人而致。濁則濃﹐淸則稀。五藏六腑無盛痰之所﹐上下升降無時而定﹐又與正气不兩立﹐殆猶天地間陰雲瘴霧耳。

周身气血﹐無不貫通。故古人用鍼通其外﹐由外及內﹐以和气血﹔用藥通其裏﹐由內及外﹐以和气血﹐其理一而已矣。至於通則不痛﹐痛則不通﹐蓋指本來原通﹐而今塞者言﹐或在內﹐或在外﹐一通則不痛﹐宜十二經絡藏府﹐各隨其處而通之﹐若通別處﹐則痛處未知﹐而他處反爲掣動矣。

補﹑戒急授而驟壅﹐伐﹑戒亟奪而峻利﹐用之不當﹐皆能致害。故攻熱失宜﹐熱未去而寒復作﹐寒熱各踞於其所﹐反致溫涼並禁﹐良醫莫措矣﹔攻寒亦然。

人但知冬不藏精者致病﹐而不知夏不藏精者更甚焉。嘗見怯弱之人﹐而當酷暑﹐每雲气欲悶絕﹐可知中而死者﹐直因气之悶絕也。夫人值搖精﹐恆多气促﹐與當暑之气悶不甚相遠。《經》曰「熱傷气」﹐又曰「壯火食气。」余故曰夏令之炎威﹐甚於冬令之寒﹐苟不藏精﹐壯者至秋而發爲伏暑﹐怯者卽中而死。

卷九

四大家辯

李士材《讀四大家論》一篇﹐本自王節齋大意﹐謂三子補仲景之未備﹐而與仲景並峙也。然仲景醫中神聖﹐徳備四時﹐三子則伯夷﹑伊芳尹﹑柳下惠而已。試觀《玉函金匱方》中﹐黃芩﹑白虎﹐已開河間之先也﹔建中﹑理中﹐已開東垣之先也﹔復脈﹑黃連阿膠﹐已開丹溪之先也。然則謂三於得仲景之一徳﹐而引伸條暢之﹐則可謂三子補仲景之未備則未確也。

卷九

論《醫宗必讀》

明季李士材先生﹐我城人也﹐所著《醫宗必讀》一書﹐固已膾炙人口矣﹐然余竊有議焉。夫必讀者﹐軒岐之書也﹐越人﹑仲景之書也﹐下此而《脈經》《千金》《外臺》﹐以及近代諸名家書﹐𨿽不能盡讀﹐或取其十之六七﹐或取其十之三四﹐不可不讀矣。苟守張長沙博聞彊識之訓﹐以探本窮源﹐則是書又爲淺醫畫限之書矣﹐攺其名曰不必讀﹐其庶幾乎﹖

卷九

論讀景嶽書不可專得其溫補之益

竊觀富貴之家﹐投寒涼則忌﹐進溫補則合﹐醫之喜用溫補者﹐遂有景嶽派之名。殊不思《景嶽》亦溫涼補瀉並收之書也﹐觀其論癥﹐先述古而補以已見﹐分劑﹐先古方而補以新方﹐作者以《全書》名之﹐讀者以《全書》貫之﹐捨其短而錄其長﹐則上而溯諸河間﹑易水﹑金華諸家﹐無不合也﹐更上而溯諸南陽醫聖﹐亦無不合也﹐而得景嶽之益者﹐豈特在左歸﹑右歸而已哉。

卷九

考正古方權量說

古方自《靈》《素》至《十金》《外臺》﹐所集漢﹑晉﹑宋﹑齊諸名方﹐凡云一兩者﹐以今之七分六釐準之。凡云一升者﹐以今之六勺七抄準之。謹考定如左。

凡古方權量﹐皆趙於律﹐黃帝律尺九寸﹐夏尺則加一寸而爲十寸﹐今木工之曲尺是也。

唐孫眞人《千金方》論述鍼穴分寸云「其尺用夏家古尺﹐司馬法六尺爲步﹐今江﹑淮﹑吳﹑越所用八寸小尺是也。」據此知卽今曲尺無疑﹐知此尺卽黃帝律尺寸者﹐以藥升之龠積與尺度考得之﹐詳見《律學淨聞》。

以曲尺之寸度作方徑一寸六分﹐上下相等﹐深七分八釐彊﹐共積二千分﹐卽古藥升之容積。

《千金》論「藥升方作上徑一寸﹐下徑六分﹐深八分。」當作上下徑一寸六分﹐深八分弱。按《管子》云「釜不得爲侈」﹐且計其容積﹐僅五百廿二分﹐不應如此之小﹐故知傳寫之誤也。升口自乘得二百五十六分﹐以深七分八釐彊乘之﹐得二千分爲容積﹐云深八分者﹐舉成數言之也。

藥升一升﹐容黃鐘兩龠之實。以黍二百四十粒爲一兩﹐但黍之重﹐今無可考。根據《千金》論蜜一斤﹐得藥升七合﹐及《靈臺儀象志》﹐水與蜜同積異重之比例﹐若二十與廿九﹐而次第以準測之﹐古一兩﹐今七分六釐也。

古律龠容一千二百八十黍﹐《千金》論「一撮者﹐四刀圭也﹝六十四黍爲圭﹐半之爲一刀圭﹞。十撮爲一勺﹐﹝勺卽龠也﹞﹐兩勺爲一合」﹝「合」爲「升」字之誤﹐一升共二千五百六十黍也﹞。李時珍沿兩勺爲一合之誤﹐更增十合爲一升﹐則誤以傳誤矣﹐幸《千金》及《外臺》原文﹐俱無此五字可證。

黍一稃二米﹐用以量龠﹐取基圓滑而齊﹝見《考工記》輪人條下注疏中﹞。自劉歆變亂古法﹐置用﹐前明鄭世於特覓黍﹐權以今平﹐每龠一千二百粒﹐重三錢﹐未足爲訓也﹝鄭世子《樂書》穿鑿附會﹐其云黍權黍量盡屬臆斷﹐張介賓采入《類經圖翼》﹐殊誤後人也﹞。

知二百四十黍爲一兩者﹐《千金》云「十黍爲一銖﹝《圖翼》謂十黍當作百黍者﹐非也﹞。六銖爲一分﹐四分爲一兩﹐十六兩爲一斤﹐此則神農之秤也。」考正古權之法﹐先作藥升滿曲尺二千分﹐中容井水﹐秤重一兩二錢﹐而推得其同積異重之比例﹐假如水與蜜各貯一盞中﹐容積相等﹐而水輕蜜重﹐水若二十兩﹐則蜜必二十九兩﹐以此推算﹐一藥升之水重一兩二錢者﹐則一藥升之蜜必一兩七錢四分明矣。

以三率明之﹕水二十﹐蜜二十九﹐水一兩二錢﹐相乘得數三十四兩八錢﹐以第一率之二十爲法除之﹐得第四次一兩七錢四分。蜜一兩七錢四分。

旣得蜜一藥升之重﹐以三率重測之﹐如法乘除﹐得蜜七合之重。

藥升一升﹐蜜今重一兩七錢四分﹐藥升七合﹐蜜今重一兩二錢一分八釐。

夫此七合之蜜﹐今重一兩二錢一分八釐者﹐卽古蜜十六兩之數也﹐根據上法重測之﹐得古一兩﹐今若干之數。

古十六兩﹐今重一兩二錢一分八釐﹔古一兩﹐今重七分六釐彊。

以古方參之﹕麻黃湯﹐麻黃三兩﹝準今二錢三分﹞﹐分三服﹐中病卽止﹝每服止七分六釐﹞。

小柴胡湯﹐柴胡八兩﹝準今六錢﹞﹐分三服。﹝每服止二錢﹞。

承气湯﹐大黃四兩﹝準今三錢﹞﹐分再服﹐中病卽止﹝每服止一錢半﹞。

白虎湯﹐石膏一斤﹝準今一兩二錢﹞。分三服﹝每服止四錢﹞。

藥升之容積二千分﹐以今倉斛之積寸推之﹐古一升﹐今六勺七抄也。

立方算法﹐滿千分爲一寸﹐曾以倉斛計之﹐合曲尺之寸度﹐積一千四百九十七寸爲今五斗﹐則知曲尺二寸﹐爲六勺七抄。

以古方參之﹕半夏秫米湯﹐半夏五合﹝準今三勺三抄半﹞﹐秫米一升﹝準今六勺七抄﹞﹐甘瀾水五升﹝準今三合三勺﹞﹐煎取升半﹝準今一合﹞﹐分三次﹐每服飲一小杯﹝杯如杯飲﹐約可手掬﹐今比此尢小﹐故曰小杯﹞。

四逆散﹐每服方寸匕﹝準今一錢﹞﹐其泄利下重者﹐加薤白一升煎服﹝末藥少而一升之薤﹐其少亦可知﹞。

方寸匕者﹐作匕正方一寸﹐根據曲尺之寸度爲之。錢匕者﹐以五銖錢爲之﹐開元錢亦同。皆抄散取不落爲度。

古人用散藥﹐以刀圭抄取之﹐匕亦刀圭之意也。準前論一刀圭爲三十二黍﹐方寸匕者﹐十刀圭也。立方一寸積千分三除之﹐得三百三十三分爲方一寸匕之實﹐容三百二十黍﹐準今一錢﹝藥性輕重不等﹐今但就黍計之﹐以得其大槪﹞。

《千金》論「錢匕者﹐以大錢上全抄之﹔若云半錢匕者﹐則是一「錢抄取半邊耳﹐井用五銖錢也。錢五匕者﹐今五銖錢邊五字者以抄之﹐亦令不落爲度。」按五銖錢與開元錢徑相同﹐準曲尺九分﹐其冪六十三分﹐以九分乘之﹐得五百六十七分﹐三除之﹐得一百八十九分爲一錢匕之實。乃以三百三十三分爲首率﹐重一錢爲次率﹐一百八十九分爲三率﹐得重五分六釐爲四率﹐是一錢匕之重也。半錢匕者﹐準今二分八釐﹔錢五匕者﹐準今一分四釐也。

以古方參之﹕五苓散﹑四逆散等方﹐每服方寸匕﹝準今一錢﹞。

桃花湯﹐赤石脂末半斤﹐每服方寸匕﹐日三服﹝每方寸匕準今之二錢﹐石藥性重也﹞。

燒散﹐每服方寸匕﹐日三服﹝灰性必輕﹞。

大陷胸湯﹐甘遂一錢匕﹐分二服﹝每服是半錢匕﹐準今二分八釐﹞。

十棗湯﹐彊人服一錢匕﹝準今五分六釐﹞。

文蛤散﹐一錢匕﹝藥性較輕﹞。

一撮者﹐以三指爲度。

《千金》論「一撮者﹐四刀圭也。」得一百二十八黍﹐準今四分。

以古方參之﹕澤術糜銜散﹐藥共二十五分﹝準今四錢七分五釐﹞﹐以三指撮爲後飯﹝每服四分﹐日三服﹐三日後病瘳﹐而藥將盡矣﹞。

風引湯﹐藥共五十五兩﹝準今四兩一錢八分﹞﹐取三指撮井水煮服﹝石藥性重﹐每服八分﹐以五十餘日爲度﹞。

凡丸藥如梧子大者﹐準藥末一分。如彈丸及雞子黃者﹐準藥末一錢。

《千金》論「刀圭者﹐十分方寸匕之一﹐準如梧桐子大也。」一方寸匕散以蜜和﹐得如梧桐子十丸爲定。如彈丸及雞子黃者﹐以十梧桐子準之。準前論刀圭容三十二黍﹐應重一分﹐方寸匕加十倍﹐應重一錢。

以古方參之﹕己椒藶黃丸﹐藥共四兩﹝準今三錢﹐蜜丸如梧子大﹞﹐飲服一丸﹐日三服﹝每日三丸﹐每丸一分﹐蜜在外﹐十日而瘳可知也﹞。

薯蕷丸﹐藥共百七十八分﹝準今三兩三錢八分﹞﹐大棗百枚爲膏﹐和蜜丸如彈子大﹐空腹酒服一丸﹐一百丸爲劑﹝每丸藥末當重三分四釐﹐因有大棗一枚及蜜﹐故得如彈子大也。彈子大者﹐或較小於雞子黃﹐然亦不甚相遠耳﹞。

理中丸﹐藥共十二兩﹝準今九錢一分﹞﹐蜜和丸如雞子黃大﹐以沸湯數合和一丸﹐研碎溫服之﹐日三四服﹐夜二服﹐腹中未熱﹐益至三四丸﹝每丸藥末一錢﹐當得九丸﹞。然不及湯﹐湯法以四物根據兩數切﹐用水八升﹐煮取三升﹐去滓﹐溫服一升﹐日三服﹝作湯者﹐卽用此九錢一分之藥煎之也。寇宗疑丸藥少﹐湯藥多﹐妄謂古方如雞子黃者﹐應是大丸﹐李時珍宗之﹐遂於古法如彈丸及雞子黃準十梧子者﹐奮筆增爲四十梧子﹐謬也﹞。

備急丸﹐每服大豆許三四丸﹐未差﹐更與三丸﹝按《千金》「十六黍爲一大豆」﹐合七丸計之﹐不過百十二黍之重﹐準今三分半﹞。

凡藥有云大升﹑大兩者﹐以神農秤三兩爲一兩﹐藥升三升爲一升。

《千金》論「隋人以三兩爲一兩。」權三倍﹐故量亦三倍。

以古方參之﹕《外臺》載《廣濟方》蒜煎﹐主冷气﹐用牛乳五升﹝準今三合四勺﹞﹐納剝淨蒜肉二升﹐煎候蒜消盡﹐下牛膝一大斤末﹝準今三兩六錢﹞﹐煎成﹐酒和兩匙服之﹝乳經煎蒜後﹐約存二合﹐配三兩六錢煎而調和之﹐其末必不可復多矣﹞。

《外臺》載《錄驗方》杏仁煎﹐療咳气。杏人一升﹐搗﹐以水和研﹐取三大升汁﹝準藥升九升﹞﹐煎取一大升﹐酒服一匙﹐日三﹝以水九升﹐研杏仁一升﹐其水亦不可復多矣﹞。

凡煮湯﹐大略古藥二十兩﹐今一兩五錢﹐用水一斗﹐今七合﹐煮取四升﹐今二合八勺﹐勺二﹐三次服之。

上藥皆咀如豆大﹐必水乘气熱﹐方始透入藥中﹐旣而藥乘水沸﹐乃始溢出汁間﹔然且火欲其微﹐沸欲其小﹐絞以兩人﹐助以尺木﹐澄去濁而後服之。全欲得其气之淸﹐而不欲多水以耗其气﹐讀《千金》論自明。

至於《千金》論諸藥權量互求之法﹐往往不合﹐則古今藥性不同故也。卽如蜀椒﹑吳茱萸﹑地膚子﹑蛇牀子﹐古取陰漧﹐今皆曬爆﹐爆則藥性爲之輕﹐輕則各有差等﹐而權與量不相合矣。又如附子以一枚準半兩﹐古取其土中自養﹐形神足者。棗有大小﹐以三枚準一兩。古以八月采爆幹﹐尙皮不尙肉﹝《別錄》云﹕棗皮利﹐肉補虛﹐惟十棗湯取肥者十枚用之﹞﹐今並不如法﹐宜與古不符也。惟巴豆治淨﹐以一分得十六枚﹐頗合﹝《千金》云﹕巴豆先去心皮畢秤之﹐曾如法修治﹐其薄衣務盡去之﹐約十六枚﹐重分九釐﹞。苟能於古方中緒論求之﹐蛛絲馬迹﹐非不可尋也。

以古方參之﹕《千金方》治歷節諸風﹐百節酸疼不可忍﹐用松脂三十斤﹝準今三十六兩﹞﹐煉五十徧﹐少亦須二十徧﹐服方寸匕﹐日三﹐百日差﹝方寸匕容三百二十黍﹐準今一錢﹐此最足據者。每日服三錢﹐百日須三十兩也。以松脂煉去六兩﹐適合百日之用﹐則古一斤爲一兩二錢﹐更無疑矣﹞。

《千金》治結气﹐冷癥積在脇下﹐及香港腳上入小腹﹐腹中脹滿。大蒜去心﹐三升﹐搗令極熱﹐以水三升﹐和調絞汁﹐更搗﹐以水三升和﹐絞去滓﹐更以水三升和之﹐共成九升﹐滓可桃顆大﹐棄卻﹝三升蒜肉研汁後﹐滓僅如挑顆大﹐升小可知﹞。以微火煎取三升﹐下牛乳三升﹐合煎至三升。旦起空腹一頓溫服﹐令盡﹝三升蒜汁﹐可以一頓服﹐升小可知﹞。

至申時食。三日服一劑﹐三十日服十劑止﹝蒜汁最辛劣﹐全不慮及﹐而頻作服之﹐升小可知﹞。

宋﹟林億以古三兩爲今一兩﹐古三升爲今一升﹐龐安常亦云然。此誤以漢之權量爲憑耳﹐於古方不相涉也。

古方以二龠爲一升﹐以二百四十黍爲一兩﹐此與劉歆所定二十龠爲升﹐二千四百黍爲兩者﹐大相懸絕﹐後儒誤信《班志》﹐遂以新莽刀布之重及銅斛之式斷爲古律權量﹐於是以古準今﹐遂有三兩爲一兩﹐三升爲一升之說﹐而彊合於醫方之權量耳﹝秦漢之量﹐每一斗爲今之二升﹐見閻百詩《四書釋地》及沈彤《周官祿田考》﹐附識於此﹞。

前明張介賓惑於鄭世子之《樂書》﹐定爲古方一兩﹐今之六錢﹐古方一升﹐今之三合三勺者﹐尢爲大謬。

李時珍云﹕古之一兩﹐今之一錢﹐古之一升﹐今之二合半﹐亦非也。

以古方參之﹕《肘後方》治消渴﹐以黃連三斤﹝準今三兩六錢﹞﹐納豬肚中蒸服﹝根據景嶽說﹐是廿八兩八錢矣﹐豬肚中能容之否﹖﹞。

又《肘後方》治中風腹痛﹐用鹽半斤﹝準今六錢﹞﹐熬水漧﹐著口中﹐飲熱湯二斤﹐得吐愈﹝根據張則四兩八錢﹐能著口中耶﹖並能飲如許熱湯耶﹖﹞。

又《肘後方》治風毒香港腳﹐用硫黃末一兩﹐牛乳調服﹐取汗﹐北方人用此多效﹝根據張則六錢﹐可作一頓服耶﹖﹞。

又《肘後方》治勞復﹐用漧薑四兩﹐爲末﹝準今三錢﹞﹐湯調頓服﹝根據張則爲二兩四錢之漧薑﹐可一頓服耶﹖﹞。

《外臺》載《備急方》治五屍﹐以雄黃﹑大蒜各一兩﹐搗和如彈丸﹝準今一錢三分﹐故適如彈子大﹞﹐納熱酒中服之﹝根據張則一兩二錢﹐能與彈丸相似耶﹖﹞。

《千金方》治吞金銀﹐用白糖二斤﹝唐以前方用糖﹐皆指飴糖﹐非蔗糖也﹞﹐一頓﹝準今二兩四錢﹞﹐漸漸食之﹐多食亦佳﹝根據張則十九兩二錢﹐能作一頓服耶﹖﹞。

以上辧古秤。

《金匱》方﹐解菌毒﹐人糞飲一升﹝此豈今之三合三勺耶﹖﹞。

《外臺》載《集驗方》﹐療水腫﹐用黃牛尿﹐一飲三升﹝準今二合﹞﹐若不覺﹐更加服之﹝若謂是今之一升人糞牛尿﹐誰堪多服者﹖﹞。

《肘後方》治齒痛﹐醋炙枸杞白皮一升﹐取半升含漱卽瘥﹝若如今之一合六七勺﹐如何含而漱之﹞。

又《肘後方》治霍亂﹐大渴不止﹐多飲則殺人﹐黃粱米五升﹐水一斗﹐煮淸三升﹐稍稍飲之﹝若如今之一升﹐獨不慮其多飲而殺人耶﹖﹞。

《外臺》載《崔知悌方》治血痢﹐鍛石三升﹐熬黃﹐水一斗投之﹐澄淸﹐一服一升﹐日三服﹝每服準今三合三勺﹐日三服﹐豈鍛石湯可多服耶﹖﹞。

《千金》術膏酒﹐治腳弱風虛﹐用濕荊二十五束﹐束別三尺圍﹐各長二尺五寸﹐徑頭二寸﹐燒瀝三斗﹝準今二升﹞。

靑竹三十束﹐束別三尺圍﹐各長二尺五寸﹐徑一寸﹐燒瀝三斗﹝試如式取荊與竹燒之﹐能取今一斗之瀝否﹖﹞。

《千金》耆婆萬病丸條下云﹕服藥取微下三升惡水爲良﹝若三升爲今一升﹐尙云微下耶﹖﹞。

《千金》第七卷

雜方云﹕治崩中下血一斛﹐服之卽斷﹝若血下至三斗三升﹐尙堪救藥耶﹖﹞。

《千金》紫菀湯云﹕小兒六十日至百日﹐一服二合半﹐百日至二百日﹐一服三合﹝若如今之八勺有奇﹐百日以內之小兒能頓服耶﹖﹞。

﹝以上辧古升﹞

夫以藥秤藥升﹐農﹑軒創造之法物﹐晉﹑宋以來失古意﹐故梁﹟陶貞白先生著《名醫別錄》﹐論用藥分劑法則﹐一遵神農之秤﹐而不用子穀黍之制。孫眞人祖述其意﹐定《千金方》﹐首言「今根據四分爲一兩稱爲定」﹐亦不根據隋人以三兩爲一兩之法﹐其述古藥升制度下卽曰「今人分藥﹐不復用此」﹐蓋有存羊愛禮之思焉。繼此有王刺史者﹐輯《外臺祕要》﹐每萬必紀其所出﹐凡六朝諸名家所定分兩升合﹐皆兢兢法守﹐間有大升大兩﹐必分別注明。今良方具在﹐顧以權量難求﹐棄若弁髦﹐彊作解事者﹐從而武斷之﹐而醫宗之微旨﹐勢不至盡墜於地不止。

武斷之最者﹐莫如景嶽﹐以其所宗者﹐悉本之僞造夏律周之鄭世子也。

微旨者何﹖聖人治病之樞機也。升降浮沈之气﹐順者生﹐逆者死﹐但得撥之使轉﹐卽行所無事矣。故藥也者﹐求其中﹐不貴多也﹔求其循序﹐不貴速也。藥必有毒﹐非毒無以馭病﹐非節制無以馭毒。故升秤之以小爲度者﹐誠愼之也。

陶隱居曰﹕一物一毒﹐服一丸如細麻大﹔二物一毒﹐服二丸如大麻﹔三物一毒﹐服三丸如胡豆﹔四物一毒﹐服四丸如小豆﹔五物一毒﹐服五丸如大豆﹔六物一毒﹐服六丸如梧子﹐從此至十﹐皆以梧子爲度。按《千金》論如梧子者﹝準上論重一分﹞﹐以二大豆準之﹔如大豆者﹝重五釐﹞﹐以二小豆準子﹔如小豆者﹝重二釐半﹞﹐以三大麻準之﹔如胡豆者﹝重一釐七毫﹞﹐以二大麻準之﹔如大麻者﹝重八毫半﹞﹐準三細麻﹝每一細麻重二毫八絲﹞。

今人疑古方立法太峻﹐而不詳其用意之謹密﹐反謂古人稟濃﹐能勝重劑﹐則所見益顚倒矣。得吾說而通之﹐庶兒能師古之意﹐用古之法乎。

《千金》論云「古者﹐藥在土中﹐自養經久﹐气味眞實。今時藥力輕虛﹐人多巧詐。學人須加意﹐重復用藥﹐藥乃有力。」此亦不可不知也。然觀東垣方﹐藥味多而分量輕﹐又宋時一切作煮散者﹐每服皆以五錢爲例﹐可知仍不貴多也。

古人疑漢方湯液﹐大劑三十餘兩﹐小劑十餘兩﹐用水六七升﹐煎取二三升﹐並分三服﹐若以古龠量水七升﹐煎今之三十兩﹐未淹得過﹖又疑散末藥只服方寸刀圭匕﹐圓子如梧子大﹐極至三十粒﹐湯液豈得如此懸絕﹖又疑風引湯一料計五十五兩﹐每用三指撮﹐水三升﹐煮三沸﹐去渣﹐溫服一升﹐觀其煮制﹐每只三指撮末﹐應料劑如此之多﹖今一旦考而正之﹐三疑盡釋矣。

古方惟百合湯用百合七隻﹐配水三升﹐似與前說不相合﹐頃友人言﹔吾蘇陽山澄照寺前一片地上﹐天然自產百合﹐僅如錢大﹐煮之淸香絕勝﹐療病極效。可知百合入藥者﹐以小爲貴耳。

卷九

《生气通天論》病因章句辯

丹溪《格致餘論》曰﹕《生气通天論》病因四章﹐第一章

「因於寒」之下「欲如運樞」三句﹐與上文意不相屬﹐皆衍文也﹐當以第二章

「因於暑」之下﹐「體若燔炭﹐汗出而散」二句﹐移於因寒之下云云。尢在涇先生深通《經》義者也﹐獨於此論未甚研求﹐乃於《讀書記》云﹕因於寒﹑因於暑二節﹐丹溪重定章句爲是。烈謂「因於寒」之下「欲如運樞」句﹐不必謂之衍文﹐惟「起居如驚﹐神气乃浮」二句﹐與下文「體若燔炭﹐汗出而散」二句彼此舛錯﹐僅以此四句互爲移掇﹐讀作「因於寒﹐欲如運樞﹐體若燔炭﹐汗出而散。因子暑汗﹐煩則喘喝﹐靜則多言﹐起居如驚﹐神气乃浮。」意卽貫串。蓋謂因子寒者﹐如樞運動﹐寒气自散﹐如《內經》洗熨﹑按摩等法是也。若寒郁爲熱﹐有似燔炭﹐必須汗出而散﹐如仲景麻黃湯之類是也。因於暑者﹐乃君火爲病﹐故自汗﹑喘喝而多言﹐以及起居卒暴﹐神气浮越也。丹溪﹑在涇皆相承而誤。

卷九

申明三年中气候相乖化疫之說

本集第二卷

﹐薛一瓢先生《日講雜記》中有此一則﹐而語焉未詳﹐書出之後﹐諸同學疊有來問此說者﹐爰爲之詳說於左。

此本諸《素問遺篇﹟刺法論》﹐𨿽經張景嶽類釋於剛柔失守之條﹝甲﹑丙﹑戊﹑庚﹑壬﹐五年爲陽﹐於气剛﹔乙﹑丁﹑辛﹑已﹑癸﹐五年爲陰﹐於气柔。應交而不布政者﹐謂之失守﹞﹐而尙未甚晰﹐竊參鄙臆﹐詳以明之。假如甲子年﹐上半歲多風少暖﹐爲上年司天之厥陰不退位﹐本年司天之少陰不遷正﹔若下半歲多涼﹐爲在泉之陽明得位﹐甲子之在泉﹐陽明已卯也﹝在泉之幹﹐卽以司天之幹相合者推之﹐如甲與巳合﹐乙與庚合也。在泉之支﹐以司天之支各就四正﹑四偏﹑四維中陰陽相配者推之﹐如子與卯爲四正中之一陰一陽﹐寅與巳爲四偏中之一陰一陽﹐辰與未爲四維中之一陰一陽也﹐餘仿此﹞。以上年之司天﹐臨本年之在泉﹐則上癸下巳﹐爲不和。甲失其位﹐謂之木勝土虛﹝甲己化土﹞﹐木勝必金復﹝指下年乙庚化金之歲言﹞﹐金旣復﹐木必稍退﹐而子年司天之少陰至矣。木反助火克金﹐其復必微。而甲己之土皆失守﹐土郁之久﹐後化爲疫﹐早則丙寅﹐晚則丁卯﹐土疫至也﹝丙辛化水之年﹐久郁之士方得勝之而爲病﹐再次年丁壬化木﹐木又克土﹐亢則害而爲病也。土疫卽濕疫﹐今所謂濕溫之類是也﹞。疫之微甚﹐詳其年之司天在泉或盛或衰爲定。又若上半歲气暖﹐爲少陰司天布政﹐而下半歲多溫少涼﹐爲上年在泉之少陽不退位﹐本年在泉之陽明不遷正﹐夫己卯之柔﹐不至於下﹝本年在泉屬陽明﹐己卯解見上﹞﹐則甲子之剛﹐孤立於上﹐亦爲土虛﹐後化爲癘﹝凡司天失守化爲疫﹐在泉失守化爲癘。疫﹑瘟疫也﹐癘﹑殺癘也﹞。土疫將至﹐恐傷腎臟﹐當先補腎兪﹐次泄土气以去其郁﹐戒夜行遠行﹝經本論刺法﹐故以兪言﹐用藥者﹐亦仿其意可也﹞。其餘詳載《類經》﹐不必復贅﹐餘年皆仿此。

疫癘每發於陽年﹐除天刑六年﹐其餘二十四年是也﹝庚子﹑庚午君火刑金運﹐庚寅﹑庚申相火刑金運﹐戊辰﹑戊戌寒水刑火運﹐此六年本非有餘﹐故不發疫﹐餘皆陽剛太過﹐故作疫也﹞。然此指陽運自勝而無邪傷者也﹐若剛柔疊失其位﹐四時不節﹐謂之失之疊位﹐卽生大疫﹝應司天而不司天﹐應在泉而不在泉﹐𨿽屬陽年﹐亦爲不及﹐不必郁至三年始發疫癘也﹞。

卷十

虛勞論

虛勞之病﹐皆由內傷﹐而無外邪也。如酒傷肺﹐則濕熱薰蒸﹐肺陰消爍。色傷腎﹐則精室空虛﹐相火無制。思虛傷心﹐則血耗而火易上炎。勞倦傷脾﹐則熱生而內伐眞陰。惟忿怒傷肝有二﹕鬱怒則肝火內熾而灼血﹔大怒則肝火上升而吐血。此五者﹐皆能勞其精血。《道經》云「涕﹑唾﹑津﹑精﹑汗﹑血﹑液﹐七般靈物總屬陰。」陰虛內熱而成虛勞之癥﹐大約酒色爲多﹐然有童子未室而患此癥者﹐或有先天不足﹐或稟母气陰虛﹐其師尼﹑寡婦﹑室女愆期﹐气血鬱結﹐以致寒熱如瘧﹐朝涼暮熱﹐飲食不思﹐經期不準﹐或致閉絕而成此病者﹐多由郁火內蒸所致也﹝以上論致病之由﹐以下論眞陰易虧﹞。

方書言此癥者﹐皆以气虛﹑血虛﹑陰虛﹑陽虛﹑混同論治。不知气虛者﹐面白無神﹐言語輕微﹐四肢無力﹐脈來微弱﹔陽虛者﹐體冷畏寒﹐手足逆冷﹐溺淸便溏﹐脈沈小遲。此二者﹐能服參﹑溫補﹐乃爲受補可治﹐斯气虛陽虛之癥也。𨿽血脫者亦有補气之法﹐乃指卒暴失血﹐素非血虛之人﹐如新產之類耳。其餘患此癥者﹐《經》云﹕一水不能勝五火。

五火者﹐五志之火也﹔一水者﹐腎中眞陰之水也。水卽精也﹐卽如「女子二七而天癸至」﹐「男子二八而天癸至」﹐非陰衰於前而陰成之難乎﹖又言人「年四十﹐而陰气自半」﹐非陰衰於後而陰凋之易乎﹖所謂陰者﹐卽我之精﹐而造我之形者也。

人生全盛之數﹐前後止二十餘年﹐故丹溪引日月之盈虧﹐以爲陽常有餘﹐陰常不足。而王節齋則以爲﹐陰虛成病者﹐十有八九﹐陽虛成病者﹐百無一二﹐蓋以節欲者少﹐縱欲者多耳﹝以下敍五藏虛證﹞。

其爲病也﹐在腎﹐則爲腰﹑脊﹑腿酸﹐或攸隱而痛﹐爲骨蒸盜汗﹐或至夜發熱﹐爲徧身骨酸﹐或疼痛如折﹐爲夢泄遺精﹐爲耳中鳴﹐爲足心熱。在心﹐則爲驚悸怔忡﹐爲掌中幹熱﹐爲虛煩無寐﹐或夢魘不寧﹐爲口苦舌漧﹐或口舌糜爛。

在肺﹐則爲痰嗽漧咳﹐爲气逆喘促﹐爲鼻中气熱﹐爲顴紅吐衄﹐甚則吐涎白沫﹐側眠﹐咽痛音啞聲嘶。在肝﹐則爲寒熱如瘧﹐爲頸項瘰﹐爲脇脹肋疼﹐爲兩目澀痛﹐爲頭暈﹐爲眼花﹐爲多怒﹐爲吐血。在脾﹐則爲食減不化﹐爲惡心嘔吐﹐爲脹滿腹痛﹐爲腸鳴泄瀉﹐肌肉消瘦。此皆五藏虛勞之本癥。《經》曰「治病必求於本。」須審其因何致損﹐何藏受傷﹐如因於色者﹐則知腎傷﹐縱有他經現癥﹐亦當補腎爲主﹐而兼治他癥﹔因於酒者﹐又當以淸肺爲先﹝以下敍標本傳乘﹞。

旣審標本﹐再明傳變。如腎傳心﹐心傳肺﹐肺傳肝﹐肝傳脾﹐脾再傳腎﹐此傳其所勝之藏﹐侮而乘之﹐謂之賊克﹐大凶之兆。《經》曰﹕諸病以此相傳者死﹐謂五藏以次相傳而克徧也。《難經》曰﹕七傳者死。謂如病始於腎﹐而脾復傳腎﹐是謂六傳已盡﹐一藏不可再傷也。又如腎病不傳心而傳肺﹐此間一藏而傳於生我之母﹐以母子气通也﹔如腎病不傳心肺而傳肝﹐此間二藏而傳於己生之子﹐母病及子也﹔如腎病不傳心﹑肺﹑肝而傳脾﹐此間三藏而傳已所不勝之藏﹐《經》所謂「輕而侮之」也。傳乘不明﹐豈能療病﹝以下辧誤治﹞﹖虛勞一癥﹐偏於陰虛者居多﹐而醫之誤治者有七﹐試詳言之。一曰誤認陽虛。命門之火﹐龍火也﹐亦謂之眞陽﹐如果腎中陰盛﹐龍火不能安其位﹐而爲上焦假熱﹐面赤﹑煩躁﹑口渴等癥﹐口𨿽渴而不欲飲﹐足冷過膝﹐小便淸長﹐右尺脈沈小而遲﹐或浮大無根﹐此陰盛逼陽之假癥。如夏至一陰生﹐水底冷而天上熱﹐龍爲陽物﹐隨陽而上升﹐宜用八味之屬﹐冰冷與飲﹐得引浮火歸元﹐如冬至一陽來復﹐地中水暖﹐而龍歸大海也。至若虛勞之癥﹐是因腎水眞陰虛極﹐水不攝火﹐火因上炎而致面赤唇紅﹐口鼻出血﹐齒痛齒衄﹐𨿽亦龍火上炎﹐與虛陽上浮不同﹐縱有下部惡寒足冷﹐此因虛火上升所致﹐非眞陽衰而然﹐故其小便必黃赤﹐其脈必帶數﹐有內熱的癥可據﹐設誤用引火歸元之法﹐是抱薪救火﹐上焦愈熱﹐而咳喘燥渴益甚﹐咽痛喉爛諸癥至矣。二曰誤認中寒。腹痛之屬於虛寒者﹐綿綿痛而無增減﹐喜熱手按﹐熱飲食。

泄瀉之屬於虛寒者﹐水谷不化﹐而澄徹淸冷﹐必有虛寒之脈證可憑﹐然後用之有效。今人一見脹滿腹痛﹐食不消化﹐腸鳴泄瀉等癥﹐便認爲虛寒﹐而投理中溫燥之劑﹐再補其陽﹐則陽益亢而陰益竭矣。更有見其脹滿泄瀉﹐遂引《經》文「淸气在下﹐則生飧泄﹐濁气在上﹐則生脹」﹐而用補中益气﹐反提陰火上逆﹐以致咳喘頻增﹐吐衄交至﹐而立見危亡。

此其溫補得售者﹐不過助陽之藥﹐能使胃气一時暫壯﹐飲食增加﹐彼此相誇﹐至死不悟﹐良爲可憫。三日誤認外感。世之眞陰虛而發熱者﹐十之六七亦與外感無異﹐火逆衝上﹐則頭脹微痛﹐火熱壅肺﹐則有時鼻塞﹐陰虛陽陷入裏﹐則灑浙惡寒。陰虛陽無所附﹐則浮越肌表而熱﹐但其發時﹐必在午後﹐先灑浙惡寒﹐少頃發熱﹐熱至寅卯時﹐盜汗出而身涼﹔或無微寒而但午後發熱。必現腎虛癥﹐或兼唇紅顴赤﹐口渴煩躁﹐六脈搏數﹐或虛數無力。此宜大劑滋陰﹐如保陰﹑六味之屬。若誤爲外感而表之﹐則魄汗淋漓﹐諸虛蜂起。或有失血之人﹐表之無汗﹐《經》所謂「奪血者無汗」也﹐再彊發之﹐必然吐衄﹐爲下厥上竭之癥﹐此尢孟浪之流也。四曰苦寒瀉火之誤。實火爲病﹐可以直折﹐虛火爲病﹐非寒可淸﹐非惟不能淸熱﹐抑且敗其胃气﹐食少瀉多﹐將何療治﹖甚者見其燥結﹐肆用硝黃以通之﹐不知腎主二便﹐腎主五液﹐腎液旣虧﹐自不濡潤﹐滋其陰﹐潤其燥﹐而便自通﹐彼旣虧之陰﹐豈能勝硝黃之攻伐乎﹖五曰二陳消痰之誤。痰在脾經者﹐名曰濕痰﹐其痰滑而易出﹔或稀如水者﹐名曰痰飲。濕者燥之﹐半夏自爲正治。若陰水不足﹐肺受火侮﹐津液凝濁﹐不生血而生痰﹐此當潤劑滋陰﹐使上逆之火得返其宅﹐痰自淸矣﹔二陳之燥﹐立見其殆。六曰參助火之誤。夫虛勞之可受參者﹐肺必無熱者也﹐肺脈按之而虛﹐必不數者也﹐故有土旺而生金﹐勿拘拘於保肺之說﹐古人每用之而奏功。今則火已爍金而咳矣﹐火蒸津液而化爲濃痰矣﹐君相亢甚而血隨上逆矣﹐猶引陽生陰長﹐虛火可補之說﹐漫用參﹑﹐因之陽火愈旺﹐金益受傷﹐所以好古有肺熱還傷肺﹐節齋有食參必死之叮嚀也。七曰治療過時。上古「聖人不治已病﹐治未病」。如勞神者﹐常養其心﹐勞倦者﹐常補其脾﹐多怒者﹐常滋其肝血﹐多飲者﹐常淸其肺熱﹐好色者﹐峻補其腎水。

仲景曰﹕凡人有病﹐不時卽治﹐隱忍冀延﹐必成痼疾。所以終罕得愈者﹐以內熱之癥﹐人多易忽﹐自恃飲食如常﹐起居如舊﹐仍縱恣酒色﹐迨至病已成而後藥之﹐譬之渴而穿井﹐斗而鑄兵﹐不亦晚乎﹗﹝以下三大治法﹞

然而治之最難﹐有三大要法﹐不可不講也。一曰補腎水。《經》云「腎者主水﹐受五臟六腑之精而藏之。」精藏於此﹐气化於此﹐精卽陰中之水也﹐气卽陰中之火也﹐故命門之水火﹐爲十二髒之化源。火不畏其衰﹐水則畏其少﹐所以保陰﹑六味﹑左歸之屬﹐皆甘寒滋水添精之品﹐補陰以配陽﹐正王太僕所謂壯水之主﹐以制陽光﹐丹溪所謂滋其陰則火自降﹐譬之燈殘火焰﹐添油則焰光自小也。然須制大其劑﹐長久服之﹐以陰無速補之法也。至若因於酒者﹐淸金潤燥爲主﹐而保陰之屬仍不可廢﹐蓋補北方﹐正所以瀉南方而救肺也。因於思慮者﹐淸心養血爲主﹐而佐保陰之屬﹐所謂水壯而火熄﹐勿亟亟於淸心是也。因於勞倦者﹐培補脾陰爲主﹐而佐保陰之劑。《經》曰﹕有所遠行勞倦﹐逢大熱而渴﹐渴則陽气內伐﹐內伐則熱捨於腎。」故知勞倦傷脾內熱者﹐必及腎也。若忿怒傷肝動血﹐保陰﹑六味大爲正治﹐蓋水旺則龍火不炎﹐雷火亦不發﹐乃腎肝同治之法也。二曰培脾土。脾胃爲後天根本﹐《經》曰「安谷則昌。」蓋精生於谷﹐飲食多自能生血化精﹐𨿽有邪熱﹐藥得以制之﹐久則火自降而陰自復也。若脾胃一弱﹐則飲食少而血不生﹐陰不能以配陽﹐而五藏齊損﹐故越人歸重脾胃而言﹐一損損於肺﹐皮聚而毛落﹐二損損於心﹐血脈不能營養藏府﹐三損損於脾﹐飲食不爲肌膚﹐四損損於肝﹐筋緩不能自收持﹐五損損於腎﹐骨痿不能起於牀。從上而下者﹐過於胃則不治﹐至骨痿不能起於牀者﹐死﹔從下而上者﹐過於脾則不治﹐至皮聚而毛落者﹐死。所以仲景治虛勞﹐惟用甘藥創建中气﹐以生血化精﹐一遵「精不足者﹐補之以味」之旨也。味﹑非獨藥也﹐補以味而節其勞﹐則積貯漸富﹐大命不傾。《經》云「陰陽形气俱不足者﹐調以甘藥」﹐故中气不足者﹐非甘不可。況土彊則金旺﹐金旺則水充。又男子以脾﹑胃爲生身之本﹐女子以心﹑脾爲立命之根﹐故治此者﹐當以調養脾胃爲主。三曰愼調攝。虛勞之因﹐因於酒色者固多﹐其因於憂愁思慮﹑抑鬱多怒者亦不少﹐所以童子室女﹐不生歡笑﹐及鰥寡僧尼﹐易犯此病﹐經謂非鍼藥之可治﹐必須消遣情懷﹐隨遇皆安﹐然後療治﹐庶能愈病。乃今之患此癥者﹐徒仗諸艸木﹐奉爲復元之品﹐外則疲勞形體﹐內則沈湎七情﹐不知心有妄動﹐气隨心散﹐气散不聚﹐精逐气亡﹐故廣成子曰「必靜必淸﹐無勞汝形﹐無搖汝精。乃可以長生。」斯言眞可爲虛勞調攝之良法也。予今所論虛勞致病之因﹐次及方書之混列﹐更推眞陰易虛之故﹐以及標本傳乘﹐並誤治之獘﹐而終之以治要﹐非敢矯當世之偏﹐實本諸先哲發明治要﹐予又自驗之而不爽者﹐故特立說以識之。

保陰煎﹝自制﹞熟地黃生地黃天門冬麥門冬玉竹龜版茯苓山藥牛膝桂圓肉人乳上藥或水煎﹐或用石斛煎湯代水煎。內熱有汗﹐加地骨皮。內熱無汗﹐加壯丹皮。腰痛﹐加杞子﹑杜仲﹔或加豬腰﹑豬脊髓。盜汗﹐加棗仁﹑五味子。忡怔不寐﹐加棗仁。咳嗽﹐加桑白皮﹑枇杷葉﹑百合。有痰﹐加貝母。有血﹐加藕汁﹑童便。食少﹐加薏苡仁。泄瀉﹐去生地﹑天冬﹐加山萸肉﹑白芍﹑大棗﹑蓮肉。肺脈按之無力者﹐量加人參。

卷十

讀先祖保陰煎謹記

予先祖學舟公﹐治虛勞有自制保陰煎一方﹐其意旨所存﹐蓋卽固本丸﹑集靈膏之制而加減者也。二地爲君﹐壯水以制亢越之火﹔二冬爲臣﹐保金以滋生化之源。惟固本丸有人參﹐玆去參者﹐恐肺中有熱﹐反致助火也﹔代以龍眼﹑葳蕤﹐一以悅脾而生金滋水﹐一以潤肺而益腎養肝﹐二味代參﹐非獨較參爲穩當﹐抑且貧富可以通行。集靈膏有枸杞﹑牛膝﹐玆去杞者﹐恐其性溫助陽﹔用膝者﹐取其引藥下行﹐一汰一存﹐權衡適當。至人乳補血液﹐爲潤燥之妙品﹐龜版補心腎﹐實養陰之良藥。統而計之﹐卽「精不足者﹐補之以味」之意也。然羣聚沈陰靜味﹐得無過於凝滯﹐上阻胃納﹐下妨脾運歟﹖故佐以山藥﹑茯苓﹐一培一滲﹐調和脾胃﹐使無偏勝之虞。且備擬加減之法﹐以治病之變化﹐毫無遺漏焉。壯水制火﹐補精養陰﹐較之錢仲陽之六味﹐張景嶽之左歸﹐不能多讓﹐而或更勝之。乃或有議其平庸者﹐是未籌勞者養之﹐惟宜王道﹐不尙霸功也。先祖當年﹐先葉香巖﹑薛一瓢兩先生而著名﹐制此方以療虛勞者千百人﹐不僅爲獨創之奇﹐實上探古人之精奧﹐世𨿽多髙明之士﹐而治虛勞者﹐誰復能捨此而別求良法哉﹗予也痛先人之已邈﹐幸舊笈之猶傳﹐思濟美於後先﹐有慚學術﹐讀祖書之良善﹐敢祕遺編﹖用是梓此新方﹐附於《匯講》﹐非徒求行世﹐亦以祈活人也。

卷十

六味地黃丸方解

此爲補陰之主方﹐補五藏之陰以納於腎也。藏陰虧損﹐以熟地大滋腎陰﹐壯水之主以爲君。用山萸肉之色赤入心﹐味酸入肝者﹐從左以納於腎。山藥之色白入肺﹐味甘入脾者﹐從右以納於腎。又用三味通府者﹐恐府气不宣﹐則气郁生熱﹐以致消爍藏陰﹐故以澤瀉淸膀胱﹐而後腎精不爲相火所搖﹔又以丹皮淸血分中熱﹐則主血之心﹐藏血之肝﹐俱不爲火所爍矣。又以茯苓淸气分之熱﹐則飲食之精﹐由脾輸肺以下降者﹐亦不爲火所爍矣。夫然後四藏之眞陰無所耗損﹐得以攝納精液﹐歸入腎藏﹐腎受諸藏之精液而藏之矣。從來囫圇看過﹐未識此方之元妙﹐至於此極。今將萸肉﹑山藥二味分看﹐一入心肝﹐一入肺脾﹐旣極分明﹐而气味又融洽。將熟地﹑萸肉﹑山藥三味總看﹐旣能五藏兼入﹐不致偏倚﹐又能將諸藏之气﹐盡行納入腎藏﹐以爲統攝藏陰之主﹐而不致兩歧。至澤瀉﹑茯苓﹑丹皮與三補對看﹐其配合之妙﹐亦與三補同法。制方妙義﹐周備若此﹐非臻於神化者﹐其孰能之﹖惟其兼補五藏。故久服無虞偏勝﹐而爲萬世不易之祖方也。

卷十

八味地黃丸方解

此方用附子﹑肉桂補兩腎之陽﹐非補兩腎中之命門也。附子補气中之陽﹐由肺以入於腎﹐故陽虛肺气喘急者﹐服之卽止﹐乃右腎之陽藥也。肉桂補血中之陽﹐由肝以入於腎﹐故陽虛肝火上浮者﹐服之則納﹐乃左腎之陽藥也。夫從左從右﹐非兩腎之中﹐可知命門居中﹐是以一而神﹐非以兩而化。附子﹑肉桂﹐一气一血﹐兩相對待﹐故非命門藥也。如以附爲補命門﹐則以命門屬气﹐桂不得爲補命門矣﹔以桂爲補命門﹐則以命門屬血﹐附不得爲補命門矣。總之﹐命門爲先天之气﹐本於始生﹐爲生气﹑生血之根本﹐非艸根樹皮所能補者﹔藥餌入口﹐從胃气敷布﹐然後輸入腎藏﹐卽系後天飲食之气所化﹐但能補益藏腑﹐不能補益先天。故前人加入地黃丸者﹐不特附﹑桂一气﹑一血﹐卽車前﹑牛膝亦是一气﹑一血﹐知母﹑黃柏亦是一气﹑一血。一气﹑一血者﹐俱入兩腎﹐而非命門也。以命門爲陽者﹐此命門與兩腎分陰陽﹐則命門爲陽﹐兩腎爲陰。命門爲始生之根本﹐卽是萬物資始之乾元﹐故爲元陽﹐象坎中之一畫也﹐非以火爲陽也。如以兩腎分析而論﹐則左血爲陰﹐右气爲陽﹐亦非以水火分也。如專以一腎而論﹐則左腎不獨有精﹐气亦有之﹐右腎不獨有气﹐精亦有之﹐精卽爲陰﹐气卽爲陽﹐此兩腎各有陰陽﹐故八味地黃丸各補其陰陽也。

卷十

司天運气徵驗

余曾撰《司天運气贅言》﹐已鐫入是編第七卷

矣。愚意以每歲每候必有歲運與司天﹑在泉﹐及分五運之主客﹐六气之主客﹐六者雜聚﹐變化靡窮﹐吾儕在醫諭醫﹐譬如一方中純寒純熱﹐其劑自峻﹐若苦辛相制﹐寒熱雜陳﹐卽有所偏﹐蓋亦微矣。故《天元紀》《六微旨》二篇﹐論至天符﹑歲會﹐則有中其病者速而危﹑徐而持﹑暴而死之別﹐天符﹑歲會如此﹐可知五運六气亦須參合﹐以類推矣﹐《內經》未言及此者﹐提其綱而難於盡數其目也。抑更有釋天符﹑太乙者﹐謂當以得病之一日爲言﹐如戊子日亦稱天符﹐戊午日亦稱太乙之說。玆嘉慶元年丙辰﹐乃統一歲者﹐太羽水運﹐上半歲又值太陽寒水司天﹐已爲天符矣﹐而初之主運值太角﹐初之客運值太羽﹐初之主气又值厥陰風木﹐則是六者之中﹐三寒二風﹐惟初之客气值少陽相火﹐一火孤立﹐幾爲羣水所掩﹐初之運气﹐天候應寒也。正月初九日丙辰﹐又天符之日﹐水寒會聚。

余於去冬曾與鄰金子東屏﹑胡子誠齋﹑謝子由喬﹐曁同道唐子迎川﹑周子思哲﹑朱子澗溶﹐以及門人王文海輩﹐談及是日防受寒邪。不意至期﹐果於雞鳴時﹐烈風震屋﹐積雪盈庭﹐及午﹑雪益密﹐紅鑪不暖﹐繒纊無溫﹐抵夜風更壯﹐卽重毳幕﹐不啻大荒冰窖矣。迨詰朝﹐風少息﹐然寒威凜冽﹑吹气成凍﹐不獨貯水缸壇﹐插花瓶擊﹐一旦都爲冰泐﹐甚至煙筒酒甕﹐無不凝冰﹐耄耋之老﹐皆云有生以來﹐未遇如此嚴寒﹐諸鄰友謂余曰﹕推之何精也﹖余亦未料如此其驗也。

因而追溯乾隆三十八年癸已﹐夏炎暑酷烈﹐中而死者﹐難以僕數﹐試亦以運气推之﹐乃少徵火運﹐而值巳歲﹐所謂歲會也。大暑後少陽相火在泉﹐所謂同歲會也。維時乃三之運﹐四之气﹐客气又值少陽相火﹐則是七者之中﹐火居其四﹐至於主運少宮﹐客運少商﹐主气太陰濕土﹐五行中全未見水﹐有陽無陰﹐可謂亢害之至矣。於是益知運气之說﹐不可執一而論﹐當以六者之中﹐角﹑徵﹑宮﹑商﹑羽與風﹑火﹑濕﹑燥﹑寒﹐互相參究﹐自無不驗﹐縱不必偏甚若此﹐始能獲應﹐亦須以此六者主客太少何勝﹖何遜﹖何遠﹖何近﹖窮究其微﹐必有曲驗﹐卽此癸已﹑丙辰二歲可徵也。再試以本年他運他气推之﹐除五行錯雜﹐不甚偏乖者﹐無庸瑣述﹐小滿後交三之客气﹐乃太陽寒水與歲運司天相合﹐且主客運气之中﹐客气最爲切近﹐是時應有寒徵。又小雪後交終之气﹐主運太羽﹐主气太陽寒水﹐與歲運之太羽三水會聚。惟是主運主气不過時令之常﹐非比客運客气加臨﹐變化顯有異徵耳。十一月十五日丙辰﹐益以天符之日﹐寒應倍之﹐玆乃時當夏仲﹐衣必纊綿﹐三之气亦己驗焉。前撰贅言﹐可詡未謬﹐試再觀終之气何如﹖﹝五月望日識﹞

卷十一

三焦說

三焦有形﹑無形之說﹐越人﹑華佗﹑王冰﹑東垣皆曰有名無形﹔余則或言無狀﹐或言有形﹐紛紜無定。愚意當以無形之說爲是﹐非若五藏五府各自成形﹐可以定其象也。《營衛生會篇》云「上焦如霧﹐中焦如漚﹐下焦如瀆」﹐此三焦定論也。以其無形﹐故舉功用之相似者以比擬之也。霧﹑類乎气﹐《決气篇》所謂「若霧露之漑」是也。考漚﹑瀆二字之義﹐漚﹑漬也﹐漸也﹐漸漬之使柔爛也。則漚者狀「腐熟水谷」之義﹐謂漸漬以化也。瀆﹑濁也﹐通也﹐所以通垢濁也。則瀆者狀分別淸濁﹐卽「決瀆之官﹐水道出焉」之義也。其「三焦」字義﹐亦屬無形﹐蓋火灼則焦﹐火卽是气﹐以少陽爲相火﹐卽取「焦」字之義也。上﹑中﹑下﹑有分司之任﹐故曰「三」也。《營衛生會篇》云「上焦出於胃上口﹐並咽以上﹐貫膈而布胸中。……中焦亦並胃中﹐出上焦之後。此所受气者﹐泌糟粕﹐蒸津液﹐化其精微﹐上注於肺脈﹐乃化而爲血﹐以奉生身﹐莫貴於此﹐故獨得行於經隧﹐命曰營气。……下焦者﹐別回腸﹐注於膀胱而滲入焉。故水谷者﹐常並居於胃中﹐成糟粕而俱下於大腸﹐而成下焦。」又云「營出於中焦﹐衛出於下焦。」《五味篇》云「谷始入於胃﹐其精微者﹐先出於胃之兩焦﹐以漑五藏﹐別出兩行﹐營衛之道。」細玩《經》文﹐曰「出於胃上口」﹐「出上焦之後」﹐曰「成下焦」﹐曰「胃之兩焦」﹐皆見無形體之意焉。而細繹《經》旨﹐卽營﹑衛之气所從出﹐其職司功用﹐莫非气之所爲﹐故《中藏經》曰「總領五藏六府﹑營衛經絡﹑左右上下之气也。」至《本藏篇》有濃﹑薄﹑緩﹑急﹑直﹑結之說者﹐孫東宿謂五藏﹑五府﹑五行﹐正配合者也﹐獨三焦無合﹐故附膀胱而言﹐非謂三焦有物如是也。若《論勇篇》理縱﹑理橫之說﹐不過言其人之軀殼上下通體如此﹐故以「三」字貫之﹐而借「焦」字助語成辭﹐與《五味篇》所云「胃之兩焦」句法相仿耳。再以《背兪篇》五焦﹑七焦之文觀之﹐則三焦縱橫之句﹐亦可不必拘泥矣。使必以無形之說爲誤﹐豈越人﹑華佗其才智反在後人下耶﹖

卷十一

命門說

命門者﹐人身之眞陽﹐腎中之元陽是已﹐非另是一物也。後世立論﹐有謂在兩腎中間者﹐有誤引「七節之旁﹐中有小心」爲命門者﹔至謂其形如胡桃﹐尢爲荒誕﹗夫越人倡右腎命門之說﹐而後人非之﹐抑思不有越人﹐又何從有命門之說乎﹐其意以陽气爲重﹐人身左血右气﹐故歸之右也。人之每藏每府﹐各具陰陽﹐腎爲一身之根柢﹐元陽爲人身所尢重﹐故特揭之也。自古命門治法﹐亦惟溫補腎陽而已﹐別無他法也。故虞天民兩腎總號命門之說﹐最爲近理。景嶽亦有分而言之﹐則左水右火﹐合而言之﹐爲水火之府﹐陰陽之宅﹐及命門總主乎兩腎﹐兩腎皆屬於命門之論。至以子腸當之﹐又於理未安也。孫東宿以生气立論﹐其意頗合﹐竟指爲先天之太極﹐亦非也。近時靈胎徐氏﹐謂腎之有兩﹐則皆名爲腎﹐不得名爲命門﹐蓋腎爲牝藏﹐其數偶﹐命門之義﹐惟衝脈之根柢﹐其位適當兩腎之中﹐眞可稱爲命之門﹐不得以右腎當之也。夫以牝藏釋兩腎﹐其說最的﹔以衝脈當命門﹐倡論似甚新奇﹐細按亦非確當﹐不過執兩腎中間之語﹐而另開一說耳。竊以爲兩腎爲立命之門﹐命門穴在中間﹐似因腎而得名﹐越人以腎爲命門﹐又因穴而名之也。總之﹑《三十六難》曰「命門者﹐諸神精之所捨﹐原气之所系也。男子以藏精﹐女子以系胞。」此眞上補《素》《靈》之未及﹐惟「非皆腎」﹑「知腎有一」二語﹐不免詞病﹐以致後人辧論紛紛也。

卷十一

陰陽常變論

陰陽者﹐一气所分﹐宜平宜合﹐忌偏忌離。或爲對待﹐或爲流行﹐有會處﹐有分處﹐本相生﹐亦相克﹐天地萬物無一可以去之﹐其理之精微﹐實非易言者也。考之醫籍﹐或謂陰易虧而陽易亢﹐務以益陰爲先﹔或謂陰主殺而陽主生﹐必以扶陽爲重。若此之類﹐各有至理﹐而均非定論﹐何也﹖以未分常與變耳。試以四時晝夜核之﹐春夏爲陽﹐秋冬爲陰﹐兩分焉而毫弗參差﹔夜則爲陰﹐晝則爲陽﹐總計焉而纖無多寡﹐此陰陽之常也。以大地之變論之﹐時或亢旱﹐卽陽盛陰虛之象﹐必有待於甘霖﹔時或久陰﹐卽陽衰陰盛之徵﹐是有賴於皎日﹐此各執其說者﹐亦有至理也。以人之病論之﹐水虧火旺﹐非淸涼無以救其燎原﹐旣不可專以陽爲重﹔气脫神霾﹐非溫熱無以消其陰翳﹐亦不可獨以陰爲先。非偏執之見﹐均非定論乎﹖考之先儒﹐語其大綱﹐一動一靜﹐互爲其根﹐是爲流行﹔分陰﹑分陽﹐兩儀立焉﹐則爲定位。言其體用﹐天以陽生萬物﹐以陰成萬物﹐惟兩故化合而後能遂也。以陽爲用則尊陰﹐以陰爲用則尊陽﹐隨時變易﹐疊相爲用也。陽不能獨立﹐必得陰而後立﹐故陽以陰爲基﹔陰不能自見﹐必待陽而後見﹐故陰以陽爲唱。陰陽相生也﹐體性相須也﹐是以陽去則陰竭﹐陰盡則陽滅。顧陰之爲道﹐利於從陽﹐不利於抗陽﹔陽之爲性﹐宜於潛藏﹐不宜於發泄。若夫陽主進而陰主退﹐陽主息而陰主消﹐進而息者其气彊﹐退而消者其气弱。陽剛溫濃﹐居東南﹐主春夏﹐而以作長爲事﹔陰柔嚴凝﹐居西北﹐主秋冬﹐而以斂藏爲事。作長爲生﹐斂藏爲殺﹐似乎以陽爲重﹐及觀天不地不生﹐夫不婦不成﹐又謂元不生於元而生於貞﹐蓋天地之化﹐不翕聚則不能發散﹐故不貞則無以爲元﹐而非生生不窮之道也﹔又不必以陰爲輕﹐則先儒之說未嘗偏輕偏重也。故陰陽得其正﹐則平若權衡﹐陰陽失其和﹐則反如冰炭。自其變者而觀之﹐陽主乎熱﹐陰主乎寒﹐不可混而爲一﹔自其不變者而觀之﹐陰气流行卽爲陽﹐陽气凝聚卽爲陰﹐豈可分而爲二。且陰陽互藏其宅﹐故傷其陽卽及其陰﹐傷其陰亦卽及其陽。陰陽消長無窮﹐故陽之退便是陰之生﹐陰之退便是陽之生﹐《內經》亦曰﹕陰陽之道﹐如環無端是也。

如曰陽能生陰﹐陰則不能生陽﹐豈理也耶﹖且果谷艸木﹐有生於春而成於秋者﹐亦有生於秋而成於春者﹐惟獨陽則不生﹐獨陰則不長耳。要之﹐論其常﹐則毫釐不可輕重﹔如其變﹐則剛柔大有懸殊。所以寒極則凍而死﹐暑極則熱而斃﹐過則主乎殺也﹔晴明物亦榮﹐雨露物亦茂﹐和則主乎生也。惟今人之體﹐偏勝者多﹐在乎臨證者﹐於向來偏執之說﹐毋低其短﹐善用其長可也。陰陽之理﹐非一言可以盡之也。

卷十一

中道說

中之爲道﹐無所不涵﹐無所不徹﹐推之醫理﹐尢不可忽。蓋萬病由於乖戾﹐用藥惟以調和﹐益其不足﹐損其有餘﹐溫涼攻補﹐必歸於中而後可。夫中者﹐不偏不倚﹐無過不及之謂也。故中無定體﹑隨時而在﹐一病有一中﹐不可偏向一病﹐而今日如此爲中﹐明日如彼爲中﹐愼勿固執。且同一病而此﹐則如此爲中者﹐彼則如此而又非中﹐無窮活變。故中者﹐如權之稱物﹐如鏡之取火﹐少越焉﹐太過矣﹔少退焉﹐不及矣﹔總在死機之順應也。醫之中道﹐非不寒﹑不熱﹐不補﹑不瀉之謂﹐中病卽是中﹐中病而毫無偏倚﹐毫無過不及﹐卽是至中。是以補如參﹑地﹐瀉如硝﹑黃﹐熱如姜﹑附﹐寒如膏﹑連﹐散如麻﹑桂﹐毒如虻﹑蛭﹐合宜而用﹐何一非大中之理乎﹐是在平時窮理精而辧癥明﹐則臨病自生變化﹐能統萬理於一原﹐自能通一心於萬事也。嘗怪前賢往哲﹐代不乏人﹐其聰明才辯之資﹐縱橫反復﹐蹈奇入險﹐固皆醫林之傑也﹐然而適中者寡矣。《書》曰「允孰厥中。」子曰﹕中庸不可能也﹐醫𨿽小道﹐何獨不然﹖

卷十一

三百九十七法考

仲景《傷寒》書爲叔和編次﹐已失其眞﹐卽林億校本﹐亦已難得﹐今世所傳﹐惟成無已注釋之本而已。至三百九十七法﹐莫不津津樂道﹐而究鮮確指。汪苓友亦云﹕前人所未明言﹐其引張孝培《傷寒類疏》桂枝湯服後至以助藥力爲一法﹐溫覆至如水流漓又一法﹐稱與諸家不同﹐顧吾不知其何本而有此。考前明有吾虞趙開美翻刻宋板《傷寒論》全文﹐其三百九十七法﹐於每篇之首注共幾法﹐先則節錄原文﹐開明第一﹑第二﹐次於原文之下﹐復列一﹑二﹑三之數﹐總計全書治法﹐了如也。但不知出自叔和﹐出自林億﹐今之傳本亡之者﹐殆爲無己所刪乎﹖後人未見宋刻﹐茫然不曉﹐如王安道亦未之見也。國朝王晉三𨿽於每方之下注以各法﹐亦不過繼張孝培﹑汪苓友之志而愛禮存羊﹐究有未能悉洽者。故愚以爲注書不應攺移﹐止宜就文辧論﹐如朱子之賢﹐闕文錯簡﹐皆仍其舊﹐無已何人﹐而乃擅削﹐以致迄今﹐盈庭聚訟也。

僕先祖笠山公﹐精於醫理﹐傅極羣書﹐臨癥之暇﹐靜坐小齋﹐手不釋卷﹐𨿽至老不倦。於暮年采取諸同學髙論﹐輯成《吳醫匯講》行世。舊存見聞篇什﹐及諸公送來佳作﹐先祖必反復細閱﹐再商之二三老友﹐考訂盡善﹐方始付梓。是以采取者果多﹐存止者亦復不少﹐緣集行海內﹐同人之公論系焉﹐不苟采選﹐可見僕先祖愼且重也。選至十一卷周省吾先生佳章之後﹐忽抱沈﹐於辛酉歲辭世﹐迄今十四載矣﹐痛音容之已杳﹐幸《匯講》之流傳。慶耆僅守遺板﹐卽以十一卷第八頁省吾先生佳作爲止。慶耆年幼無知﹐不能克承家學﹐醫林典籍﹐未經探討﹐𨿽承佳章賜教﹐不敢續入集內﹐所以遵先祖愼采之遺意也。爰書數語﹐附於簡末。

嘉慶十九年歲次甲戌春正月孫男慶耆百拜謹識

