

傷寒舌鑑淸張登

自序

嘗讀仲景書。止言舌白﹑苔滑。並無黃﹑黑﹑刺﹑裂。至金鏡錄始集三十六圖。逮後觀舌心法。廣至一百三十有七。

何后世證變之多若此。寧知傷寒自表傳裏。舌苔必由白滑而變他色。不似伏邪瘟疫等熱毒。自內達外之一病便見黃黑諸苔也。觀仲景論中。一見舌白﹑苔滑。卽言難治。安有失治而致變者乎。所以仲景止言白苔。已見一斑。不煩瑣屑。後人無先聖治未病之能。勢不得不反復辧論以啟蒙昧。蓋邪气入裏。其虛實寒熱之機。必現於舌。非若脈法之隱而不顯也。

況陰盛格陽。與邪熱郁伏。多有假證假脈。惟驗舌上苔色之滑﹑燥﹑濃﹑薄。昭若冰鑑。無所遁形。由是取觀舌心法。

正其錯誤。削其繁蕪。汰其無預於傷寒者。而參入家大人治案所紀。及己所親歷。共得一百二十圖。命曰傷寒舌鑑。授之剞劂。以公同志臨証之一助云。

康熙戊申年秋月誕先張登書於永堂

白苔舌總論

傷寒邪在皮毛。初則舌有白沫。次則白涎白滑。再次白屑白。有舌中﹑舌尖﹑舌根之不同。是寒邪入經之微甚也。

舌乃心之苗。心屬南方火。當赤色。今反見白色者。是火不能制金也。初則寒郁皮膚。毛竅不得疏通。熱气不得外泄。

故惡寒發熱。在太陽經。則頭痛﹑身熱﹐項背彊﹑腰脊疼﹑等癥。傳至陽明經。則有白屑滿舌。𨿽癥有煩躁。如脈浮緊者。猶當汗之。在少陽經者。則白苔白滑。用小柴胡湯和之。胃虛者。理中湯溫之。如白色少變黃者。大柴胡。大小承气﹑分輕重下之。白舌亦有死癥。不可忽視也。

微白滑苔舌寒邪初入太陽。頭疼﹑身熱﹑惡寒﹑舌色微白有津。香蘇散﹑羌活湯之類發散之。

薄白滑苔舌此太陽裏證舌也。二三日未曾汗。故邪入丹田漸深。急宜汗之。或太陽與少陽合病。有此舌者。柴胡桂枝湯主之。

濃白滑苔舌病三四日。其邪只在太陽。故苔純白而濃。卻不漧燥。其證頭疼發熱。脈浮而緊。解表自愈。

幹濃白苔舌病四五日。未經發汗。邪熱漸深。少有微渴。過飲生冷。停積胸中。營熱胃冷。故令發熱煩躁。四肢逆冷。

而苔白幹濃。滿口白屑。宜四逆散加漧薑。

白苔黃心舌此太陽經初傳陽明府病舌也。若微黃而潤。宜再汗。待苔燥裏證具。則下之。若煩躁嘔吐。大柴胡湯加減。

亦有下淡黃水沫。無稀糞者。大承气湯下之。

白苔黃邊舌舌中見白苔。外有微黃者。必作泄。宜用解毒湯。惡寒者五苓散。

幹白苔黑心舌此陽明府兼太陽舌﹐其苔邊白中心幹黑者。因汗不徹。傳至陽明所致。必微汗出﹑不惡寒﹑脈沈者。可下之。如二三日未曾汗。有此舌必死。

白滑苔尖灰刺舌此陽明府兼少陽舌也。三四日自利脈長者生。弦數者死。如有宿食。用大承气下之。十可全五。

白苔滿黑刺幹舌白苔中生滿幹黑芒刺。乃少陽之裏證也。其證不惡寒反惡熱者。大柴胡加芒硝急下之。然亦危證也。

白滑苔黑心舌白苔中黑。爲表那入裏之候。大熱譫語。承气等下之。倘食復而發熱﹑或利不止者。難治。

半邊白滑舌白苔見於一邊。無論左右。皆屬半表半里。宜小柴胡湯。左加葛根。右加茯苓。有咳嗽引脇下痛﹑而見此舌苔者。小靑龍湯。夏月多汗自利。人參白虎湯。

髒結白滑舌或左或右。半邊白苔。半邊或黑或老黃者。寒邪結在髒也。黃連湯加附子。結在咽者。不能語言。宜生脈散合四逆湯。可救十中一二。

白苔黑斑舌白苔中有黑小斑點亂生者。乃水來克火。如無惡候。以涼膈散承气湯下之。十中可救一二。

白苔燥裂舌傷寒胸中有寒。丹田有熱。所以舌上白苔。因過汗傷營。舌上無津。所以燥裂。內無實熱。故不黃黑。宜小柴胡加芒硝微利之。

白苔黑根舌舌苔白而根黑﹔火被水克之象。𨿽下亦難見功也。

白尖黃根舌邪𨿽入裏。而尖白未黃。不可用承气。宜大柴胡湯加減。下後無他證。安臥神淸。可生。倘再有變證。多凶。

白苔雙黃舌此陽明裏證舌也。黃乃土之色。因邪熱上攻。致令舌有雙黃。如脈長惡熱。轉矢气煩躁者。大柴胡調胃承气下之。

白苔雙黑舌白苔中見黑色兩條。乃太陽少陽之邪入於胃。因土气衰絕。故手足厥冷。胸中結痛也。理中湯瀉心湯選用。

如邪結在舌根。咽嗌而不能言者。死證也。

白苔雙灰色舌此夾冷食舌也。七八日後見此舌而有津者。可治。理中四逆選用。無津者不治。如幹濃見裏證。則下之。

得湯次日灰色去者安。

白尖中紅黑根舌舌尖白而根灰黑。少陽邪熱傳腑。熱極而傷冷凍飲料也。如水停津液固結而渴者。五苓散。自汗而渴者。白虎湯。

下利而渴者。解毒湯。如黑根多﹑白尖少﹑中不甚紅者。難治。

白苔尖紅舌滿舌白滑而尖卻鮮紅者。乃熱邪內盛。而復感客寒入少陽經也。小柴胡湯加減。

白苔中紅舌此太陽初傳經之舌也。無汗者發汗。有汗者解肌。亦有少陽經者。小柴胡湯加減。

白苔變黃舌少陽證罷。初見陽明裏證。故苔變黃色。兼矢气者。大柴胡湯下之。

白尖紅根舌舌尖苔白。邪在半表半里也。其證寒熱﹑耳聾﹑口苦﹑脇痛﹑脈弦。小柴胡湯和解之。

白苔尖灰根黃舌此太陽濕熱並於陽明也。如根黃色潤﹑目黃小便黃者。茵陳蒿湯加減。

白苔尖根俱黑舌舌根尖俱黑而中白。乃金水太過。火土气絕於內。𨿽無凶證。亦必死也。

熟白舌白苔老極。如煮熟相似者。心气絕而肺色乘於上也﹐始因食瓜果冰水等物。陽气不得發越所致。爲必死候。

用枳實﹑理中。間有生者。

淡白透明舌年老胃弱。𨿽有風寒。不能變熱。或多服湯藥。傷其胃气。所以淡白透明。似苔非苔也。宜補中益气加減治之。

白苔如積粉舌此舌乃瘟疫初犯募原也。達原飲。見三陽表證。隨經加柴胡﹑葛根﹑羌活。見裏證。加大黃。

黃苔舌總論

黃苔者。裏證也。傷寒初病無此舌。傳至少陽經。亦無此舌。直至陽明府實。胃中火盛。火乘土位。故有此苔。當分輕重瀉之。初則微黃。次則深黃有滑。甚則漧黃焦黃也。其證有大熱﹑大渴﹑便祕﹑譫語﹑痞結﹑自利。或因失汗發黃。或蓄血如狂。皆濕熱太盛。小便不利所致。若目白如金。身黃如橘。宜茵陳蒿湯﹐五苓散。梔子柏皮湯等。如蓄血在上焦。犀角地黃湯。中焦﹑桃仁承气湯。下焦﹐代抵當湯。凡血證見血則愈。切不可與冷水。飲之必死。大抵舌黃證𨿽重。若脈長者。中土有气也。下之則安。如脈弦下利﹑舌苔黃中有黑色者。皆危證也。

純黃微幹舌舌見黃苔。胃熱之極。土色見於舌端也。急宜調胃承气下之。遲則恐黃老變黑。爲惡候。

微黃苔舌舌微黃而不甚燥者。表邪失汗而初傳裏也。用大柴胡湯。若身目俱黃者。茵陳蒿湯。

黃幹舌舌見漧黃。裏熱已極。急下勿緩。下後脈靜身涼者生。反大熱而喘脈躁者死。

黃苔黑滑舌舌黃而有黑滑者。陽明裏證具也。𨿽不漧燥。亦當下之。下後身涼脈靜者生。大熱脈躁者死。

黃苔黑斑舌黃苔中亂生黑斑者。其證必大渴譫語。身無斑者。大承气下之。如脈澀﹑譫語﹐循衣摸牀﹑身黃斑黑者。俱不治。下出稀黑糞者死。

黃苔中黑通尖舌黃苔從中至尖通黑者。乃火土燥而熱毒最深也。兩感傷寒必死。惡寒甚者亦死。如不惡寒。口燥咽漧而下利臭水者。可用調胃承气湯下之。十中可救四五。口漧齒燥。形脫者。不治。

老黃隔瓣舌舌黃漧澀而有隔瓣者。乃邪熱入胃。毒結已深。煩躁而渴者。大承气湯。發黃者。茵陳蒿湯。少腹痛者。有瘀血也。抵當湯。結胸。大陷胸湯。

黃尖舌舌尖苔黃。熱邪初傳胃腑也。當用調胃承气湯。如脈浮惡寒。表證未盡。大柴胡兩解之。

黃苔灰根舌舌根灰色而尖黃。𨿽比黑根少輕。如再過一二日。亦黑也。難治。無煩躁直視。脈沈而有力者。大柴胡加減治之。

黃尖紅根舌根紅而尖黃者。乃濕熱乘火位也。瘟熱初病。多有此舌。涼膈解毒等藥。消息治之。

黃尖黑根舌舌黑根多而黃尖少者。𨿽無惡證惡脈。誠恐暴變一時。以胃气竭絕故耳。

黃苔黑刺舌舌苔老黃極而中有黑刺者。皆由失汗所致。邪毒內陷已深。急用調胃承气下之。十中可保一二。

黃大脹滿舌舌黃而脹大者。乃陽明胃經濕熱也。證必身黃﹑便祕﹑煩躁。茵陳蒿湯。如大便自利而發黃者。五苓散加茵陳﹑梔子﹑黃連等治之。

黃尖白根舌舌根白尖黃。其色倒見。必是少陽經傳陽明府病。若陽明證多者。大柴胡湯。少陽證多者。小柴胡湯。如譫語煩躁者。調胃承气湯。

黃根白尖舌舌尖白根黃。乃表邪少而裏邪多也。天水散﹑涼膈散合用。如陽明無汗﹑小便不利﹑心中懊者。必發黃。

茵陳蒿湯。

黃根灰尖舌舌乃火位。今見根黃尖灰。是土來侮火也。不吐不利﹑心煩而渴者。乃胃中有郁熱也。調胃承气加黃連。

黃根白尖短縮舌舌見根黃尖白而短硬。不燥不滑。但不能伸出。證多譫妄煩亂。此痰挾宿食占據中宮也。大承气加姜﹑半主之。

黑苔舌總論

傷寒五七日。舌見黑苔。最爲危候。表證皆無此舌。如兩感一二日間見之。必死。若白苔上漸漸中心黑者。是傷寒邪熱傳裏之候。紅舌上漸漸黑者。乃瘟疫傳變。壞證將至也。蓋舌色本赤。今見黑者。乃水來克火。水極似火。火過炭黑之理。然有純黑﹑有黑暈﹑有刺﹑有隔瓣﹑有瓣底紅﹑瓣底黑者。大抵尖黑猶輕。根黑最重。

如全黑者。總使神丹。亦難救療也。

純黑舌徧舌黑苔。是火極似水。髒气已絕。脈必代結。一二日中必死。切勿用藥。

黑苔瓣底紅舌黃苔久而變黑。實熱亢極之候。又未經服藥。肆意飲食。而見脈伏﹑目閉﹑口開﹑獨語﹑譫妄。醫遇此證。必掘開舌苔。視瓣底紅者。可用大承气下之。

黑苔瓣底黑舌凡見瓣底黑者。不可用藥。𨿽無惡候。脈亦暴絕。必死不治。

滿黑刺底紅舌滿舌黑苔。漧燥而生大刺。揉之觸手而響。掘開刺底紅色者。心神尙在。𨿽火過極。下之可生。有肥盛多濕熱人。感冒發熱。痞脹悶亂。一見此舌。急用大陷胸丸攻下。後與小陷胸湯調理。

刺底黑舌刺底黑者。言刮去芒刺。底下肉色俱黑也。凡見此舌。不必辧其何經何脈。𨿽無惡候。必死勿治。

黑爛自嚙舌舌黑爛而頻欲嚙。必爛至根而死。𨿽無惡候怪脈。切勿用藥。

中黑邊白滑苔舌舌見中黑邊白而滑。表裏俱虛寒也。脈必微弱。證必畏寒。附子理中湯溫之。夏月過食生冷而見此舌。則宜大順冷香選用。

紅邊中黑滑舌舌黑有津。證見譫語者。必表證時不曾服藥。不戒飲食。冷物結滯於胃也。虛人黃龍湯。或枳實理中加大黃。壯實者用備急丸熱下之。夏月中。多有此舌。以人參白虎湯主之。

通尖黑幹邊白舌兩感一二日間。便見中黑邊白濃苔者。𨿽用大羌活湯。恐無濟矣。

黑邊暈內微紅舌舌邊圍黑。中有紅暈者。乃邪熱入於心胞之候。故有此色。宜涼膈合大承气下之。

中燥舌舌苔中心黑濃而幹。爲熱盛津枯之候。急宜生脈散合黃連解毒湯以解之。

中黑無苔漧燥舌舌黑無苔而燥。津液受傷而虛火用事也。急宜生脈散合附子理中湯主之。

黑中無苔枯瘦舌傷寒八九日。過汗。津枯血燥。舌無苔而黑瘦。大便五六日不行。腹不硬滿。神昏不得臥。或時呢喃嘆息者。炙甘艸湯。

黑幹短舌舌至幹黑而短。厥陰極熱已深。或食塡中脘。脹所致。急用大劑大承气下之。可救十中一二。服後。糞黃熱退則生。糞黑熱不止者死。

灰色舌總論

灰色舌﹑有陰陽之異。若直中陰經。則實時舌便灰黑而無積苔。若熱傳三陰。必四五日表證罷而苔變灰色也。有在根在尖在中者。有渾舌俱灰黑者。大抵傳經熱證。則有灰黑幹苔。皆當攻下泄熱。若直中三陰之灰黑無苔者。卽當溫經散寒。又有蓄血證。其人如狂。或瞑目譫語。亦有不狂不語。不知人事。而面黑舌灰者。當分輕重以攻其血。切勿誤與冷水。引領敗血入心而致不救也。

純灰舌舌灰色無苔者。直中三陰而夾冷食也。脈必沈細而遲。不渴不煩者。

附子理中四逆湯救之。次日。舌變灰中有微黃色者生。如漸漸灰縮幹黑者死。

灰中舌灰色現於中央。而消渴﹑气上衝心﹑饑不欲食﹑食卽吐蛔者。此熱傳厥陰之候。烏梅丸主之。

灰黑苔幹紋裂舌土邪勝水。而舌見灰黑紋裂。涼膈調胃皆可下之。十中可救二三。下後。渴不止熱不退者。不治。

灰根黃尖中赤舌舌根灰色而中紅尖黃。乃腸胃燥熱之證。若大渴譫語。五六日不大便。轉矢气者。下之。如溫病熱病。惡寒脈浮者。涼膈﹑雙解選用。

灰色重暈舌此瘟病熱毒。傳徧三陰也。熱毒傳內一次。舌卽灰暈一層。毒盛故有重暈。最危之證。急宜涼膈﹑雙解解毒。承气下之。一暈尙輕。二暈爲重。三暈必死。亦有橫紋二三層者。與此重暈不殊。

灰黑幹刺舌灰黑舌中又有幹刺。而見咽漧﹑口燥﹑喘滿。乃邪熱結於少陰。當下之。然必待其轉矢气者。方可下。若下之早。令人小便難。

灰黑尖舌已經汗解而見舌尖灰黑。有宿食未消。或又傷飲食。邪熱復盛之故。調胃承气湯下之。

灰黑尖幹刺舌舌尖灰黑有刺而幹。是得病後猶加飲食之故。𨿽證見耳聾﹑脇痛﹑發熱﹑口苦。不得用小柴胡。必大柴胡或調胃承气加消導藥。方可取效。

灰中墨滑舌淡淡灰色中間。有滑苔四五點如墨汁。此熱邪傳裏。而中有宿食未化也。大柴胡湯。

灰黑多黃根少舌舌灰色而根黃。乃熱傳厥陰。而胃中復有停滯也。傷寒六七日不利。便發熱而利﹑汗出不止者死。正气脫也。

邊灰中紫舌舌邊灰黑而中淡紫。時時自嚙舌尖爲爽。乃少陰厥气逆上。非藥可治。

紅色舌總論

夫紅舌者。伏熱內蓄於心胃。自裏而達於表也。仲景云。冬傷於寒。至春變爲溫病。至夏變爲熱病。故舌紅而赤。又有瘟疫疫癘。一方之內。老幼之病皆同者。舌亦正赤而加積苔也。若更多食。則助熱內蒸。故舌紅面赤。甚者面目俱赤而舌瘡也。然病有輕重。舌有微甚。且見於舌之根尖中下左右。瘡蝕脹爛。癟細長短。種種異形。皆瘟毒火熱蘊化之所爲也。其所治亦不同。當解者內解其毒。當砭者砭去其血。若論湯液。無過大小承气﹑黃連解毒﹑三黃石膏等。此類而推可也。

純紅舌舌見純紅色。乃瘟疫之邪熱初蓄於內也。宜敗毒散加減。或升麻葛根湯等治之。

紅中淡黑舌舌紅中見淡黑色而有滑者。乃太陽瘟疫也。如惡寒。有表證。雙解散合解毒湯微微汗之。汗罷急下。如結胸煩躁直視者。不治。

紅中焦黑舌舌見紅色。中有黑形如小舌。乃瘟毒內結於胃。火極反兼水化也。宜涼膈散。若黑而漧硬。以指甲刮之有聲者。急用調胃承气湯下之。

紅中黑斑舌見小黑斑星於紅舌上者。乃瘟熱乘虛入於陽明。胃熱則發斑也。或身上亦兼有紅赤斑者。宜黑參升麻湯﹑化斑湯等治之。

紅內黑尖舌舌本紅而尖黑者。足少陰瘟熱乘於手少陰也。竹葉石膏湯。

紅色人字紋裂舌舌紅甚而又有紋裂者。陽明熱毒燻蒸膈上。故現人字紋也。宜服涼膈散。如渴甚轉矢气者。大承气下之。

紅斷紋裂舌相火來乘君位。致令舌紅燥而紋裂作痛。宜黃連解毒湯加麥門冬寒潤之。

紅內紅星舌舌見淡紅色。又有大紅星點如瘡瘰者。濕熱傷於脾土。罨而欲發黃之候。宜茵陳蒿湯﹑五苓散選用。

深紅虫碎舌舌紅更有紅點。坑爛如虫蝕之狀。乃水火不能旣濟。熱毒熾盛也。不拘日數。宜小承气湯下之。不退﹑再以大承气下之。

紅色紫瘡舌瘟疫多有此舌。其證不惡寒。便作渴煩躁。或咳痰者。宜解毒湯加黑參﹑薄荷。並益元散治之。尺脈無者必死。戰栗者亦死。

紅中微黃根舌熱入陽明胃腑。故舌根微黃。若頭汗﹑身涼﹑小便難者。茵陳蒿湯加梔子﹑香豉。

紅中微黃滑舌病五七日。舌中有黃苔。是陽明證。如脈沈實譫語。𨿽苔滑。宜大柴胡湯。若干燥者。此內邪熱盛。急用大承气下之。

紅長脹退場門外舌舌長大脹退場門外。是熱毒乘心。內服瀉心湯。外砭去惡血。再用片腦﹑人中黃摻舌上。卽愈。

紅舌舌頻退場門爲弄舌。至鼻尖上下或口角左右者。此爲惡候。可用解毒湯加生地黃。效則生。不效則死。

紅痿舌舌痿軟而不能動者。乃是心臟受傷。當參脈證施治。然亦十難救一也。

紅硬舌舌根彊硬失音。或邪結咽嗌以致不語者。死證也。如脈有神而外證輕者。可用淸心降火去風痰藥。多有得生者。

紅尖出血舌舌上出血如濺者。乃心臟邪熱壅盛所致。宜犀角地黃湯加大黃﹑黃連輩治之。

紅中雙灰幹舌瘟熱病而舌見兩路灰色。是病後復傷飲食所致。令人身熱譫語。循衣撮空。如脈滑者。一下便安。如脈澀下出黑糞者死。

紅尖白根舌紅尖是本色。白苔爲表邪。如惡寒﹑身熱﹑頭痛。宜汗之。不惡寒﹑身熱﹑煩渴者。此太陽裏證也。五苓散兩解之。

紅戰舌舌戰者。顫掉不安。蠕蠕動也。此證因汗多亡陽。或漏風所致。十全大補﹑大建中湯選用。

紅細枯長舌舌色幹紅而長細者。乃少陰之气絕於內。而不上通於舌也。縱無他證。脈再衰絕。朝夕恐難保矣。

紅短白舌口瘡舌短有。聲啞﹑咽漧﹑煩躁者。乃瘟疫彊汗。或傷寒未汗而變此證。宜黃連犀角湯﹑三黃石膏湯選用。

邊紅通尖黑幹舌瘟病不知調治。或不禁飲食。或不服湯藥。而致舌心幹黑。急下一二次。少解再下。以平爲期。

紅尖紫刺舌汗後食復而見紅尖紫刺。證甚危急。枳實梔子豉湯加大黃下之。仍刮去芒刺。不復生則安。再生則危。

紅尖黑根舌瘟疫二三日。舌根灰黑。急用涼膈﹑雙解微下之。至四五日後。火極似水。漸變深黑。下無濟矣。若邪結於咽。目瞑脈絕油汗者。一二日內死。

紅嫩無津舌汗下太過。津液耗竭。而舌色鮮紅柔嫩如新生。望之似潤。而實燥涸者。生脈散合人參三白湯治之。然多不應也。

紫色舌總論

紫舌苔者。酒後傷寒也。或大醉露臥當風。或已病而仍飲酒。或感冒不服藥。而用蔥姜熱酒發汗。汗𨿽出而酒熱畱於心胞。衝行經絡。故舌見紫色。而又有微白苔也。苔結舌之根尖。長短濃薄。涎滑幹焦。種種不同。

當參其源而治之。

純紫舌傷寒以蔥酒發汗。酒毒入心。或酒後傷寒。皆有此舌。宜升麻葛根湯加石膏﹑滑石。若心煩懊不安。梔子豉湯。不然。必發斑也。

紫中紅斑舌舌渾紫而又滿舌紅斑。或渾身更有赤斑者。宜化斑湯﹑解毒湯。俱加葛根﹑黃連﹑靑黛。有下證者。涼膈散。

紫上白滑舌舌紫而中見白苔者。酒後感寒。或誤飲冷酒所致。亦令人頭痛﹑惡寒﹑身熱。隨證解表可也。

淡紫靑筋舌舌淡紫帶靑而潤。中絆靑黑筋者。乃直中陰經。必身涼﹑四肢厥冷。脈沈面黑。四逆﹑理中等治之。

紫上赤腫幹焦舌舌邊紫而中心赤腫。足陽明受邪。或已下。便食酒肉。邪熱復聚所致。若赤腫津潤。大柴胡微利之。若煩躁厥逆脈伏。先用枳實理中。次用小承气。

紫上黃苔漧燥舌嗜酒之人傷於寒。至四五日。舌紫。上積漧黃苔者。急用大承气下之。如表證未盡。用大柴胡湯。

紫短舌舌紫短而團KT者。食滯中宮而熱。傳厥陰也。急用大承气湯下之。下後熱退脈靜舌柔和者生。否則死。

紫上黃苔濕潤舌舌淡靑紫而中有黃濕苔。此食傷太陰也。脈必沈細。心下臍旁按之硬痛或矢气者。小承气加生附子。或黃龍湯主之。

紫尖蓓蕾舌感寒之後。不戒酒食。而見咳嗽生痰。煩躁不寧。舌色淡紫。尖生蓓蕾。乃酒濕傷肺。味濃傷胃所致也。

宜小柴胡湯加減治之。

熟紫老幹舌舌全紫如煮熟者。乃熱邪傳入厥陰。至篤之兆。當歸四逆湯。

淡紫帶靑舌舌色靑紫無苔。且滑潤瘦小。爲直中腎肝陰證。吳茱萸湯﹑四逆湯急溫之。

淡紫灰心舌舌淡紫而中心帶灰。或靑黑。不燥不濕者。爲邪傷血分。𨿽有下證。只宜犀角地黃湯加酒大黃微利之。

黴醬色苔舌總論

黴醬色苔者。乃夾食傷寒。一二日間卽有此舌。爲寒傷太陰。食停胃腑之證。輕者苔色亦薄。𨿽腹痛。不下利。桂枝湯加橘﹑半﹐枳﹑朴。痛甚加大黃。冷食不消加漧薑﹑濃朴。其苔色濃而腹痛甚不止者。必危。舌見醬色。乃黃兼黑色。爲土邪傳水。證必唇口漧燥大渴。𨿽用下奪。鮮有得愈者。

純黴醬色舌舌見黴色。乃飲食塡塞於胃。復爲寒邪郁遏。內熱不得外泄。濕气燻蒸。罨而變此色也。其脈多沈緊。其人必煩躁腹痛。五七日下之不通者。必死。太陰少陰气絕也。

中黴浮濃舌傷寒不戒葷膩。致苔如醬餅浮於舌中。乃食滯中宮之象。如脈有胃气。不結代。嘴不尖。齒不燥。不下利者。可用枳實理中湯﹑加薑汁炒川連。若舌苔揩去復長仍前者。必難救也。

黴色中黃苔舌舌黴色中有黃苔。乃濕熱之物郁滯中宮也。二陳加枳實﹑黃連。若苔漧黃。更加酒大黃下之。

藍色苔舌總論

藍色苔者。乃肝木之色發見於外也。傷寒病久。已經汗下。胃气已傷。致心火無气。胃土無根據。肺無所生。木無所畏。故乘膈上而見純藍色。是金木相並。火土气絕之候。是以必死。如微藍﹑或稍見藍紋。猶可用溫胃健脾。調肝益肺藥治之。如純藍色者。是肝木獨盛無畏。𨿽無他證。必死。

微藍舌舌見純藍色。中土陽气衰微。百不一生之候。切勿用藥。

藍紋舌舌見藍紋。乃胃土气衰。木气相乘之候。小柴胡去黃芩﹑加炮姜。若因寒物結滯。急宜附子理中﹑大建中湯。

妊娠傷寒舌總論

妊娠傷寒。邪入經絡。輕則母病。重則子傷。枝傷果必墜。理所必然。故凡治此。當先固其胎气。胎安則子母俱安。

面以候母。舌以候子。色澤則安。色敗則斃。面赤舌靑者。子死母活。面舌俱靑沫出者。母子俱死。亦有面舌俱白。母子皆死者。蓋謂色不澤也。

孕婦傷寒白苔舌孕婦初傷於寒。而見面赤舌上白滑。卽當微汗以解其表。如面舌俱白。因發熱多飲冷水。陽極變陰所致。當用溫中之藥。若見厥冷煩躁。誤與涼劑。則厥逆吐利而死。

孕婦傷寒黃苔舌妊娠面赤舌黃。五六日裏證見。當微利之。庶免熱邪傷胎之患。若面舌俱黃。此失於發汗。濕熱入裏所致。

當用淸熱利水藥。

孕婦傷寒灰黑舌妊娠面舌俱黑。水火相刑。不必問其月數。子母俱死。面赤舌微黑者。還當保胎。如見灰黑。乃邪入子宮。其胎必不能固。若面赤者。根本未傷。當急下以救其母。

孕婦傷寒純赤舌妊娠傷寒溫熱。而見面舌俱赤。宜隨證汗下。子母無虞。傷寒面色皎白。而舌赤者。母气素虛。當用姜﹑桂等藥。

桂不墜胎。龐安常所言也。若面黑舌赤。亦非吉兆。若在臨月。則子得生而母當殞。

孕婦傷寒紫靑舌妊娠傷寒而見面赤舌紫。乃酒毒內傳所致。如淡紫戴靑。爲陰證夾食。卽用枳實理中四逆輩。恐難爲力也。

若面赤舌靑。母𨿽無妨。子殞腹內。急宜平胃散加芒硝下之。

孕婦傷寒捲短舌妊娠面黑而舌漧捲短。或黃黑刺裂。乃裏證至急﹐不下則熱邪傷胎。下之危在頃刻。如無直視循衣撮空等證。十中可救一二。

