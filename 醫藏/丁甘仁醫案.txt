丁甘仁醫案

馬序

丁甘仁先生﹐孟河名醫也﹐孟河故醫學淵藪﹐而先生獨超。其再傳至濟萬君﹐箕裘弗替﹐衣缽克承﹐以祖庭心法之所得﹐分門別類﹐列爲醫案﹐公諸當世﹐懸壺申江者有年矣。丁卯夏﹐僕漫遊滬上﹐一見如故﹐名下無虛﹐察色觀豪﹐應手回春﹐斯固穎悟華淋﹐似飲上池之水﹐薪傳橘井﹐厭窺中古之書者矣。嗣出所輯思補山房醫案見示﹐屬爲之序文。夫醫之爲術﹐濟世活人﹐而世往往視爲神祕﹐深隱莫測﹐如佛家之心印﹐道家之口訣﹐致使數千年之醫學﹐竟爾失傳。至如扁鵲﹑華佗之流﹐史存其文﹐術亡其舊﹐於是西醫以解剖之精﹐研幾之審﹐起而代之﹐而中華醫術﹐勢將爲時代之落伍者﹐良可慨也﹗濟萬君有鑑於此﹐感喟而興﹐振乃祖之心得﹐付梨棗而徧觀﹐成一家之言﹐爲萬世之方﹐析疑辧難﹐矯未俗之膚受﹐苦心勤求﹐挽旣失之國粹﹐此蓋爲耶之慈善﹐墨之博愛﹐而吾儒之所謂仁者﹐愛人者也。

甘仁先生後起有人﹐向導萬古﹐於玆益信已。

丁卯嘉平月上浣日隴右馬福祥序

王序

古方書之見於著錄者﹐有長桑君之禁方﹐葛洪肘後救卒方﹐陶宏景補肘後救卒備急方﹐孫思邈之千金方﹐以及華佗漆葉靑粘之散﹐素女玉機金匱之藏﹐片羽吉光﹐珍爲祕笈。蓋醫之有方﹐猶吏之有課﹐史之有評﹐詩之有品﹐書之有斷﹐於以考鏡得失﹐鉤稽利病﹐非徒重空文以自見者比也。周禮醫師歲終則稽其醫事﹐以制其食﹐十全爲上﹐十失一次之﹐十失二又次之﹐十失三更次之﹐十失四爲下。所謂稽其醫事者﹐度亦去其方案﹐以驗其成績之良否耳。宋代編輯名方﹐頒行天下郡國﹐述時疫之狀﹐至爲纖悉。慶曆中﹐範文正達言自京師以逮四方﹐學醫之人﹐皆聚而講習﹐以精其術。黜庸謬﹐拯生靈﹐倬然爲治道之助﹐其重視醫術﹐猶不失周禮之遺意。夫醫之爲道﹐至精且專﹐病者托其生命於醫師之手﹐呼吸之間﹐生死以之﹐故有不爲良相之諭。叔季以還﹐學術衰落﹐不獨於醫道然也﹐而脈不審樞闔﹐味不辧咀﹐昧帷中之十指﹐忘涪上之六微﹐形上也而形下示之﹐陳陳相因﹐恬不爲怪。試過夫一之市﹐彼家和緩而戶岐區者﹐上者浮光掠影﹐幸而有瘳﹐自矜首功﹐不幸而否﹐亦不任咎﹐若是者﹐其用心至巧﹐而其弋大名也亦至速。下焉者則直冥途埴﹐如大匠之操刀而割耳。苟有能著書立說﹐本其平日學識經驗所得﹐明詔當世﹐以共事切磋者﹐則且心折而目笑存之﹐然而卒亦不數數覯﹐蓋醫道之難能而可貴也如此。余頻季客海上﹐習習聞丁甘仁先生之名﹐客夏舊患便血癥大劇﹐鎭海金君雪塍語余﹐非求治於丁先生不可﹐因爲預言其處方治病事甚悉﹐乃驅車往訪﹐至則遇先生於門﹐蓋已日旰罷診矣。越數日而訃至﹐匆匆一面﹐竟成千古﹐自悵求益之晚。嗣乞其文孫濟萬診斷﹐不一月而所患若失。濟萬之學﹐一出先生﹐過從旣數﹐輒因濟萬而思及先生﹐以未得親炙爲憾。一日﹐濟萬出所集先生方案示余﹐以墨首之文相屬。余受而讀之﹐恍若親承先生之緒論﹐證以金君所言﹐又往往而合﹐夙昔懷想﹐爲之大慰。夫醫非三世不專﹐非九折不精﹐先生之矯然自異﹐濟萬之恪守祖徳﹐皆晚近所罕見﹐丁氏之以醫世其家也有以哉﹗昔扁鵲之治病也﹐飲藥三十日﹐視見垣一方﹐與科學家之所謂愛格司光者﹐照人臟腑﹐洞見癥結﹐將毋同﹖濟萬虛中劬學﹐鍥而不捨﹐行且媲美昔賢﹐寧止發揚家學﹐聊於此書﹐一發其凡。若夫先生之勤味道腴﹐術擅活人﹐則精於醫者﹐類能道之﹐毋余之贅言云。

丁卯十有一月元吉西神王蘊章謹序於秋平云室

夏序

醫何尙乎有案﹐案何尙乎有方﹐方者﹐效也﹔案者﹐斷也。案有理有法﹐窮其因﹐詳其證﹐而斷以治。方有君有臣﹐有正有反﹐有奇有偶﹐因其過﹐去其偏﹐而持乎平。平卽治﹐治卽愈矣。慨自長沙以降﹐名賢如鯽﹐著述之多﹐更僕難盡﹐至於今日﹐讀者不暇舉其名目﹐遑論其所說哉﹗卽其說也﹐亦復各持一端﹐善於此者毀於彼﹐主於此者奴於彼﹐而更句繁語疊﹐篇重簡復﹐片言可盡﹐累捲難窮﹐𨿽妙語如環﹐動人耳目﹐而淸談徒尙﹐無補實用。論不能必其有用﹐用不能必其有效﹐徒使學人目眩耳迷﹑徘徊岐路﹐盡信書則不如無書﹐以有涯之生﹐致無窮之學﹐其不殆者寡矣。博以求約﹐信而有徵﹐則醫案是尙。蓋醫案之作﹐因證求因﹐以因求治﹐因治制方﹐以方觀效。其效也﹐如鼓應桴﹐其不效也﹐如日月之食﹐非可以空言搪塞﹐敷語維持也。後之學人﹐按圖以索﹐亦步以趨﹐損益成法﹐錯縱新意﹐因規矩以成方圓﹐舉一隅而得三反﹐其用宏﹐其效著矣。案之佳者﹐首推淸代﹐徐﹑尢﹑葉﹑薛﹐各有專精。宅誦家傳﹐奉爲鴻祕﹐惟精於此者拙於彼﹐癖於補者難於攻﹐殆所謂專精易深﹐眾善難求者歟。甘仁丁先生﹐系出孟河﹐孟河固多名醫。先生耳目所及﹐取精擷華﹐益復上追古人﹐窮研至理﹐熔古鑄今﹐內外兼善﹐蓋無病而不治﹐無治而不痊者也。懸壺海上﹐戶限爲穿﹐社會推爲良工﹐醫界讓爲巨擘。紹庭幾席追陪﹐謬承知己﹐誼同昆季﹐進於友師﹐磨琢切磋﹐獲益無旣。惜乎仁者不壽﹐先生遽歸道山﹐馬首難瞻﹐他山莫助﹐此紹庭所爲嘻吁流涕者也。乃者先生文孫濟萬﹐克承先志﹐收輯遺案﹐編訂成書。以資後學之觀摩﹐以作同道之借鏡﹐意至善也。辱承不棄﹐索序於余﹐慚余無學﹐不足以序先生﹐惟以爲醫案之關系醫道也如此其巨﹐而先生之學問﹐爲紹庭所深知﹐則此編之有益於同道﹑於後學﹐蓋無待乎燭照數計而龜卜矣﹐是爲序。

丁卯年冬月應堂夏紹庭謹撰

王序

陰陽五行﹐參伍錯綜﹐疊相爲用。气有偏勝﹐故理有扶抑﹐其間輕重疾徐﹐酌其盈﹐劑其虛﹐補其偏﹐救其獘﹐審察乎毫釐之際﹐批導乎隙之中﹐蓋戛乎其難哉。

先生以孟河宿學﹐爲歇浦良師﹐其根柢之深﹐經驗之富﹐固不待贅言。文孫濟萬來匯先生遺案成帙﹐將壽諸棗梨﹐徵序於余。余笑曰﹕是殆以管蠡之見﹐窺天而測海也。𨿽然﹐余嘗與先生相會診﹐見其虛衷抑己﹐恆心折焉。今讀其所遺醫案﹐信乎先生之學﹐眞能明陰洞陽。酌其盈﹐劑其虛﹐補其偏﹐救其獘﹐而有功於後學也。非根柢之深﹐經驗之富﹐其孰能與於斯。

丁卯十月古歙王仲奇謹撰

曹序

予之得交甘仁先生也有年矣﹐先生嘗曰﹕道無術不行。昔固聞而疑之﹐竊謂江湖術士﹐有時自祕其長﹐以要人重幣﹐醫𨿽小道﹐爲病家生命所托﹐緩急死生﹐間不容髮﹐何處可用術者﹖先生曰﹕是有說焉﹐昔者卞和得良璞﹐獻之荊臺﹐楚王以爲燕石也﹐三獻不受﹐卒刖卞和之足。齊王好竽﹐雍門子抱琴立於王門﹐三年不得見﹐夫雍門子之琴誠善矣﹐其如王之不好何﹖夫交淺言深﹐取信良難﹐況在死生存亡之頃﹐欲求速效﹐授以猛劑﹐則病家畏﹔素不相習﹐漫推心腹﹐則病家疑﹔疑與畏交相阻﹐𨿽有上工良劑﹐終以棄置不用。嗚呼﹗此亦荊臺之璞﹐王門之琴﹐卞和﹑雍門子所爲痛心者也。聞古之善醫者﹐曰和曰緩﹐和則無猛峻之劑﹐緩則無急切之功。

凡所以免人疑畏而堅人信心者﹐於是乎在﹐此和緩之所以名﹐卽和緩之所以爲術乎﹗先生之言如此﹐可以知所尙矣。嗟夫﹗自金元四家而後﹐各執仲景一偏﹐以相抵牾﹐異說蜂起﹐統系亡失﹐葉﹑薛以來﹐幾於奄忽不振﹐先生愀然憂之。每當延醫﹐規定六經綱要﹐輒思求合於古﹐故其醫案﹐胸痺用栝蔞薤白﹐水气用麻黃附子甘艸﹐血證見黑色﹐則用附子理中﹐寒濕下利﹐則用桃花湯﹐濕熱則用白頭翁湯﹐陽明腑气不實﹐則用白虎湯﹐胃家實﹐則用調胃承气﹐於黃癉﹑則用梔子柏皮﹐陰黃則用附子﹐𨿽劑量過輕﹐於重癥間有不應﹐甚或連進五六劑﹐才得小效﹐然此卽先生之道與術﹐所以免人疑畏者也。先生自去歲歸道山﹐文孫濟萬﹐將舉而付之剞劂﹐問序於予﹐予率性直﹐寧終抱卞和之璞﹐雍門之琴﹐以待眞賞﹐於先生遺說﹐背負良多﹐爰略舉大凡﹐俾讀先生醫案者﹐得以考焉。

丁卯冬十一月穎甫曹家達謹序

許序

半龍自畢業於中醫專校﹐卽束裝還蘆墟。乙丑春﹐丁師馳書相招﹐俾於廣益善堂施診。半龍自顧學識譾陋﹐惴惴如不勝。無何﹐千頃堂書肆索予《外科學大綱》﹐將以付之剞劂﹐予固不敢自信﹐因卽就正丁師。師慨然曰﹕予自寓滬以來﹐從遊者不下數百人﹐而於外科一道﹐研求者蓋寡。今是編行世﹐不獨爲吾門光﹐抑亦造福於病家者﹐殊匪淺鮮也。越日﹐丁師爲序文﹐辭意深摯﹐多所獎借。明年六月﹐半龍以避暑﹐暫歸鄕井﹐丁師卽於月杪謝世﹐嗚呼﹐可悲也已﹗今歲冬﹐文孫濟萬﹐將丁師外科醫案﹐屬爲參校﹐予性疏懶﹐請謁之日常少﹐丁師乃不以爲慢而優容之﹐又從而褒許之﹐今幾日耳﹐深情濃貌﹐猶在目前﹐而丁師之墓艸宿矣﹐然則予之不能已於言者﹐蓋不惟泰山梁木之悲﹐亦聊以存知己之感也。

丁卯十一月弟子許半龍敬書於中醫專校

陶序

昔者淳於意嘗自錄治驗﹐上之史氏﹐以示治病之要﹐乃後世醫案之嚆矢也。元明以降﹐此風大熾﹐而可傳之作﹐寥若晨星。迫於近今﹐更渺不可得。蓋駁雜而不醇﹐驗與不驗﹐不復計焉。而箴於海上乃得丁師甘仁﹐師上追軒岐之奧旨﹐中發仲景之原理﹐晚得葉﹑王之治法﹐實昏夜之燭﹐空谷之音也。惜以診務紛繁﹐席無暇暖﹐著作甚鮮﹐所存者惟醫案數卷而已。文孫濟萬世兄﹐繩武祖徳﹐不忍見手澤之湮沒﹐校付刊﹐嘉惠後學﹐其功誠不淺﹐而吾師之作﹐自此傳矣。箴椎魯無文﹐不敢贊一辭﹐敬綴數言﹐聊志景仰云爾。

丁卯季秋門人陶可箴謹序

秦序

丁卯冬仲﹐秉臣世兄輯錄甘仁師醫案﹐問序於余﹐余再拜受之。今世之所謂名醫者﹐有三術焉。見病勢較重﹐卽多防變推諉之辭﹐爲日後愈則居功﹐變則諉過之地﹐此其一也﹔專選平淡和平之藥﹐動曰爲某方所增損﹐以博穩當之名﹐可告無罪於天下﹐此其二也﹐和顏悅色﹐溫語婉詞﹐動效奴僕之稱﹐求媚於婦女庸愚之輩﹐使其至死不悟﹐此其三也。三者之外﹐求見理明決﹐處方活潑﹐進而預定病勢之吉凶﹐先言愈期之早暮者﹐百不得一焉。乃舉世悠悠﹐孰分涇渭之日﹐於海上得丁師甘仁﹐師於黃帝﹑岐伯﹑越人﹑元化之書﹐旣多心得﹐而尢致力於仲景古訓。嘗謂醫有二大法門﹐一爲傷寒之六經病﹐一爲金匱之雜病﹐皆學理之精要﹐治療之準則。更旁及劉﹑李﹑朱﹑張﹑天士﹑盂英輩﹐歷代專集﹐比擬考求﹐發明其奧。蓋不以術豪﹐而獨以積學自髙﹐宜其別病處方。展指上陽春﹐而沈寒忽散﹔潑壺中甘露﹐而元气頓光。有若洞垣之照﹐大還之丹﹐孟瀆海濱﹐咸化爲春臺壽域矣。不幸去歲以微疾易簀﹐大呂黃鐘﹐正音遽寂﹔茫茫宇宙﹐大覺焉求。平居又以診務紛繁﹐著述鮮少﹐所存者僅喉科槪要一卷而已。門生故舊嗟嘆之餘﹐因倩文孫秉臣世兄邏輯歷年醫案﹐以資流傳。秉臣世兄宿承家學﹐臨診多時﹐其收集者﹐自當較同儕富且稽也。𨿽然﹐先大父又詞公以文學之暇﹐攻研醫籍﹐名被浦江東西﹐召樓奚丈鑄翁曾作讀內經圖贈之﹐迄今棄養垂十載﹐鄕人士遇疾苦﹐猶有稱道之者﹐家藏醫案盈尺﹐余僅輯數十紙刊諸醫學雜誌﹐久欲付刊專集﹐未能償願﹐以視秉臣世兄之孝思﹐不禁又興手澤之悲矣。

門弟子上海秦之濟伯未甫敬撰

丁甘仁先生別傳

丁君甘仁歿後﹐予旣據生平實錄﹐爲之撰述家傳。然先生良醫也﹐以先生之緒論﹐爲予所得聞者﹐及今不爲論次﹐後將無有知者矣﹐爲作別傳云。

甘仁先生旣卒業於其鄕﹐初行道於蘇州﹐無所合﹐復東行之海上﹐乃大行。旣而問業於汪蓮石﹐汪令治傷寒學﹐於舒氏集注﹐最有心得。由是凡遇雜證﹐輒先規定六經﹐然後施治。嘗謂腦疽屬少陰﹐發背屬太陽﹐皆不當誤投寒涼﹐此其大較也。又善易理。嘗語予曰﹕夏至一陰生﹐易象爲。嗣是陰气漸長﹐中陽漸虛﹐陽散於外﹐陰守於內﹐設持循而不亂﹐足以抵禦天陽﹐當無暑熱之病。設或過於飲冷﹐中陽不支﹐乃有洞泄寒中﹐及寒霍亂諸證。予因是悟附子理中及通脈四逆方治。冬至一陽生﹐易象爲復﹐嗣是陽气漸長﹐裏陰漸薄﹐陰寒在外﹐伏陽在內﹐設固而不耗﹐足以抵禦寒气﹐則必無傷寒重證。惟妄爲作勞﹐陰液散亡﹐陰不勝陽﹐乃有冬溫之病。予是以悟少陰有大承气及黃連阿膠方治。予曰﹕善。先生於治病方藥﹐知無不言﹐言無不盡。其論疔毒曰﹕熱毒暴發﹐頭面爲重﹐甚有朝發而夕死者﹐鄕村求藥﹐去城市遼遠﹐一時不及措手﹐惟有速取野菊葉﹐搗汁飲之﹐渣塗患處﹐消腫最速。予向者於吳姓驗之。

又曰﹕凡濕毒在裏之證﹐正當祛之出表。但旣出於表﹐宜重用大小薊﹑丹皮﹑赤芍﹐以淸血分餘毒﹐不獨外瘍爲然﹐卽歷節風亦無不然。是說也﹐予近於戴姓婦人驗之。又曰﹕凡心痛不可忍者﹐急用乳香﹑沒藥﹐酒水合煎﹐可以立止。是說也﹐予於江姓縫工驗之。又嘗言吳又可溫疫論﹐最得仲景微旨。予問其故﹐先生曰﹕太陽篇云﹕本發汗而復下之﹐此爲逆也﹐若先發汗﹐治不爲逆。本先下之﹐而復汗之﹐爲逆﹐若先下之﹐治不爲逆。

由前之說﹐則傷寒之治法也﹔由後之說﹐則溫熱之治法也。予治夏秋之交熱病﹐亦屢驗之。今先生往矣﹐惜乎相見日淺﹐緒論無多﹐故卽夙昔所聞者﹐著之於篇﹐俾後生小子﹐知吉光片羽之大可珍惜焉。

丁卯冬十二月世愚弟曹家達拜撰

卷一

傷寒案

姜左外寒束於表分﹐濕痰內蘊中焦﹐太陽陽明爲病。寒熱無汗﹐頭疼﹐胸悶泛惡﹐納谷減少﹐脈浮滑﹐苔白膩。擬汗解化滯﹐重用表藥。經云﹕體若燔炭﹐汗出而散。

淡豆豉﹝三錢﹞赤茯苓﹝三錢﹞炒枳殼﹝一錢五分﹞淨麻黃﹝四分﹞生薑﹝二片﹞姜半夏﹝二錢﹞

六神曲﹝三錢﹞靑防風﹝一錢﹞廣陳皮﹝一錢﹞炒穀芽﹝三錢﹞炒赤芍﹝一錢五分﹞

孔左外邪襲於太陽﹐濕滯內阻中焦﹐有汗惡風不解﹐徧體酸疼﹐胸悶泛惡﹐腹內作脹。宜疏邪解肌﹐化滯暢中。

川桂枝﹝八分﹞仙半夏﹝二錢﹞炒枳殼﹝一錢﹞白蔻仁﹝八分﹞炒赤芍﹝一錢五分﹞陳廣皮﹝一錢﹞

大腹皮﹝二錢﹞六神曲﹝三錢﹞紫蘇梗﹝一錢五分﹞苦桔梗﹝一錢﹞赤苓﹝三錢﹞制川朴﹝一錢﹞生薑﹝二片﹞

張左寒邪外束﹐痰飲內搏﹐支塞肺絡﹐淸肅之令不行﹐气機窒塞不宣﹐寒熱無汗﹐咳嗽气喘﹐難於平臥﹐胃有蘊熱﹐熱郁而煩躁﹐脈浮緊而滑﹐舌苔薄膩而黃。宜疏外邪以宣肺气﹐化痰飲而淸胃熱﹐大靑龍加減。

蜜炙麻黃﹝四分﹞云苓﹝三錢﹞橘紅﹝八分﹞炙款冬﹝一錢五分﹞川桂枝﹝六分﹞象貝母﹝三錢﹞

半夏﹝二錢﹞石膏﹝三錢﹞旋復花﹝包﹐一錢五分﹞杏仁﹝三錢﹞生甘艸﹝六分﹞

王左脈郁數﹐苔薄膩尖紅﹐身熱不揚﹐煩躁不寐﹐時欲嘔﹐此無形之邪﹐與有形之痰滯互阻陽明﹐陽明經邪﹐不能外達也。宜疏達伏邪﹐而化痰滯。

淡豆豉﹝三錢﹞薄荷葉﹝一錢﹞鮮竹茹﹝枳實同炒﹐三錢﹞炒穀麥芽﹝各三錢﹞黑山梔﹝一錢五分﹞

朱茯神﹝三錢﹞荊芥穗﹝一錢五分﹞象貝母﹝三錢﹞淨蟬衣﹝一錢﹞苦桔梗﹝一錢﹞地枯蘿﹝三錢﹞

淸炙枇杷葉﹝去毛﹑包﹐三張﹞

吳左發熱不退﹐胸悶嘔吐﹐舌中有一條白苔﹐脈弦滑而數﹐太陽陽明未解﹐痰滯逗畱﹐中焦气滯﹐宣化失司。當擬梔豉湯疏解表邪﹐溫膽湯蠲除痰飲﹐俾得邪從外解﹐飲從內化﹐則熱可退﹐而嘔吐自止。

淡豆豉﹝三錢﹞黃芩﹝一錢五分﹞半夏﹝二錢﹞炒穀麥芽﹝各三錢﹞赤芍﹝二錢﹞生薑﹝一片﹞

川桂枝﹝四分﹞竹茹﹝一錢五分﹞陳皮﹝一錢﹞雞金炭﹝一錢五分﹞澤瀉﹝一錢五分﹞

袁右傷寒兩候﹐太陽之邪未罷﹐陽明之熱已熾﹐熱燻心包﹐神明無以自主﹐發熱譫語﹐口渴欲飲﹐脊背微寒﹐脈浮滑而數﹐苔黃。宜桂枝白虎﹐一解太陽之邪﹐一淸陽明之熱。

川桂枝﹝五分﹞仙半夏﹝二錢﹞生甘艸﹝四分﹞連翹﹝三錢﹞熟石膏﹝打﹐三錢﹞炙遠志﹝一錢﹞

朱茯神﹝三錢﹞知母﹝一錢五分﹞生薑﹝一片﹞紅棗﹝二枚﹞

李左傷寒挾滯﹐太陽陽明爲病﹐身熱十餘日不解﹐脊背微寒﹐脈浮滑而數﹐口漧不多飲﹐唇焦﹐苔薄膩而黃﹐五六日不更衣﹐太陽之邪未罷﹐陽明之熱燻蒸﹐腸中濁垢﹐不得下達。擬桂枝白虎湯加減﹐疏太陽之邪﹐淸陽明之熱﹐助以通腑﹐蓋陽明有胃實當下之條也。

川桂枝﹝五分﹞生甘艸﹝五分﹞元明粉﹝一錢五分﹞竹茹﹝一錢五分﹞石膏﹝三錢﹞栝蔞﹝三錢﹞

川軍﹝三錢﹞半夏﹝一錢五分﹞生薑﹝二片﹞大棗﹝三枚﹞

狄右傷寒兩候﹐壯熱無汗﹐譫語煩躁﹐舌焦無津﹐脈象沈數﹐肢反逆冷﹐五六日不更衣﹐此邪已化熱﹐由陽明而傳厥陰﹐陰液已傷﹐燥矢不下﹐有熱深厥深之見象﹐風動痙厥﹐恐在目前。急擬生津淸熱﹐下則存陰﹐以望轉機。

生石膏﹝四錢﹞生甘艸﹝五分﹞肥知母﹝一錢五分﹞鮮生地﹝六錢﹞玄參﹝三錢﹞鮮石斛﹝三錢﹞

郁李仁﹝研﹐三錢﹞大麻仁﹝研﹐四錢﹞天花粉﹝三錢﹞茅蘆根﹝各一兩﹞淸寧丸﹝包煎﹐三錢﹞

二診昨進生津淸熱﹐下則存陰之劑﹐得便甚暢﹐壯熱漸減﹐微汗蒸蒸﹐四肢轉溫﹐書所謂裏气通而表自和之意。惟口漧欲飲﹐尙有譫語﹐舌上干糙未潤﹐少陰津液已傷﹐陽明伏熱尙熾﹐脈數未靜。仍宜滋少陰之陰﹐淸陽明之熱﹐冀其津生邪卻﹐始得入於坦途。

生石膏﹝四錢﹞肥知母﹝一錢五分﹞生甘艸﹝五分﹞天花粉﹝三錢﹞鮮生地﹝六錢﹞鮮石斛﹝三錢﹞

玄參﹝三錢﹞川貝﹝二錢﹞冬桑葉﹝二錢﹞粉丹皮﹝二錢﹞北秫米﹝包﹐三錢﹞茅蘆根﹝各一兩﹞

三診兩進生津淸熱之劑﹐壯熱大減﹐譫語亦止﹐舌糙黑未潤﹐口漧欲飲﹐脈數溲赤﹐陰液被熱銷鑠﹐津無上承。再擬甘涼生津﹐以淸邪熱。

羚羊片﹝五分﹞鮮生地﹝八錢﹞鮮石斛﹝五錢﹞生石膏﹝打﹐四錢﹞冬桑葉﹝二錢﹞玄參﹝三錢﹞

生甘艸﹝五分﹞肥知母﹝一錢五分﹞粉丹皮﹝二錢﹞大麥冬﹝三錢﹞茅蘆根﹝各一兩﹞

四診表裏之邪﹐均已大減﹐舌焦黑轉爲紅絳﹐津液有來復之漸﹐邪熱有退化之機﹐脈數較和。仍守甘涼生津﹐以淸余焰。

西洋參﹝一錢﹞鮮生地﹝八錢﹞鮮石斛﹝五錢﹞肥知母﹝一錢五分﹞玄參﹝三錢﹞大麥冬﹝三錢﹞

天花粉﹝三錢﹞生甘艸﹝五分﹞桑葉﹝二錢﹞粉丹皮﹝三錢﹞川貝母﹝二錢﹞北秫米﹝包﹐三錢﹞

茅蘆根﹝各一兩﹞

諸右傷寒一候﹐經水適來﹐邪熱陷入血室﹐瘀熱交結﹐其邪外無向表之機﹐內無下行之勢﹐發熱惡寒﹐早輕暮重﹐神糊譫語﹐如見鬼狀﹐脇痛胸悶﹐口苦苔黃﹐少腹痛拒按﹐腑气不行﹐脈象弦數﹐癥勢重險﹐恐再進一步則入厥陰矣。姑擬小柴胡湯﹐加淸熱通瘀之品﹐一以和解樞機之邪﹐一以引瘀熱而下行﹐冀其應手爲幸。

柴胡﹝一錢﹞炒黃芩﹝一錢﹞羚羊片﹝八分﹞藏紅花﹝八分﹞桃仁泥﹝包﹐一錢﹞靑皮﹝一錢﹞

絳通艸﹝八分﹞赤芍﹝三錢﹞淸寧丸﹝包﹐三錢﹞生蒲黃﹝包﹐二錢﹞

王左腎陰本虧﹐寒邪外受﹐太陽少陰同病﹐發熱微寒﹐徧體酸楚﹐腰痛如折﹐苔薄膩微黃﹐脈象尺弱﹐寸關浮緊而數。太陽主一身之表﹐腰爲少陰之府﹐風寒乘隙而入﹐營衛不能流通﹐兩感重癥。姑擬陽旦疏達表邪﹐以冀速解爲幸。

川桂枝﹝五分﹞蘇梗葉﹝各一錢五分﹞北細辛﹝三分﹞濃杜仲﹝一錢五分﹞絲瓜絡﹝一錢五分﹞

蔥頭﹝三枚﹞酒炒黃芩﹝一錢﹞淡豆豉﹝三錢﹞炙甘艸﹝五分﹞晚蠶沙﹝三錢﹞生薑﹝兩片﹞

封左診脈浮緊而弦﹐舌苔幹白而膩﹐身熱不揚﹐微有惡寒﹐咳嗽气逆﹐十四晝夜不能平臥﹐咽痛淡紅不腫﹐兩顴赤色﹐據述病起於奪精之後﹐寒邪由皮毛而入於肺﹐乘虛直入少陰之經﹐逼其水中之火飛越於上﹐書曰戴陽重癥也。閱前方﹐始而疏解﹐前胡﹑薄荷﹑牛蒡﹑杏﹑貝之品﹐繼則滋養﹐沙參﹑石斛﹑毛燕﹑川貝﹐不啻隔靴搔癢﹐揚湯止沸。夫用藥如用兵﹐匪勢凶猛﹐非勇悍之將﹐安能應敵也。拙擬小靑龍合二加龍骨湯﹐一以溫解寒邪﹐一以收攝浮陽﹐未識能挽回否﹖尙希明哲指教。

蜜炙麻黃﹝五分﹞川桂枝﹝八分﹞大白芍﹝三錢﹞生甘艸﹝八分﹞熟附片﹝一錢五分﹞牡蠣﹝﹐四錢﹞花龍骨﹝四錢﹞五味子﹝漧薑三分拌搗﹐一錢﹞光杏仁﹝三錢﹞仙半夏﹝三錢﹞

水炙桑皮﹝二錢﹞遠志﹝八分﹞

服二劑後﹐气喘漸平﹐去麻黃又服兩劑﹐顴紅退﹐卽更方﹐攺用平淡之劑調理﹐如杏﹑貝﹑甘﹑桔﹑茯神﹑桑皮﹑苡仁﹑冬瓜子﹑北秫米等﹐接服五六劑而痊。

姚左傷寒兩感﹐太陽少陰爲病。太陽爲寒水之經﹐本陰標陽﹐標陽郁遏﹐陽不通行﹐故發熱惡寒而無汗﹔少陰爲水火之髒﹐本熱標寒﹐寒入少陰﹐陰盛火衰﹐完谷不化﹐故腹痛而洞泄。胸悶嘔吐﹐舌苔白膩﹐食滯中宮﹐濁气上逆﹐脈象沈遲而細﹐仲聖云﹕脈沈細﹐反發熱﹐爲少陰病。與此吻合﹐挾陰挾食﹐顯然無疑﹐癥勢非輕。姑宜溫經達邪﹐和中消滯。

淨麻黃﹝四分﹞熟附子﹝一錢﹞藿蘇梗﹝各一錢五分﹞制川朴﹝一錢﹞枳實炭﹝一錢﹞仙半夏﹝二錢﹞

赤苓﹝三錢﹞白蔻仁﹝研﹐八分﹞六神曲﹝三錢﹞生薑﹝一片﹞榦荷葉﹝一角﹞

二診服溫經達邪﹐和中消滯之劑﹐得微汗﹐惡寒發熱較輕﹐而胸悶嘔吐﹐腹痛泄瀉﹐依然不止﹐苔膩不化﹐脈沈略起﹐太陽之經邪﹐𨿽有外解之勢﹐少陰之伏邪未達﹐中焦之食滯互阻﹐太陰淸气不升﹐陽明濁气不降也﹐恙勢尙在重途﹐還慮增劇。仍守原法出入﹐擊鼓而進取之。

荊芥﹝一錢﹞防風﹝一錢﹞淡豆豉﹝三錢﹞熟附子﹝一錢﹞藿蘇梗﹝各一錢五分﹞仙半夏﹝二錢﹞

生薑﹝二片﹞枳實炭﹝一錢﹞制川朴﹝一錢﹞六神曲﹝三錢﹞大腹皮﹝二錢﹞酒炒黃芩﹝一錢﹞

榦荷葉﹝一角﹞

三診脈沈已起﹐惡寒已而身熱未退﹐泄瀉止而嘔惡胸悶。渴喜熱飲﹐心煩少寐﹐舌轉灰膩﹐少陰之邪﹐已轉陽明之經﹐中焦之食滯﹐與素蘊之濕濁﹐互阻不化也﹐脈證參合﹐漸有轉機。今擬透解陽明之經邪﹐宣化中焦之濕滯。

粉葛根﹝二錢﹞淡豆豉﹝三錢﹞嫩前胡﹝一錢五分﹞藿香梗﹝一錢五分﹞炒黃芩﹝一錢五分﹞

仙半夏﹝二錢﹞枳實炭﹝一錢﹞炒竹茹﹝一錢五分﹞六神曲﹝三錢﹞大腹皮﹝二錢﹞赤茯苓﹝朱砂拌﹐三錢﹞

榦荷葉﹝一角﹞

四診得汗﹐表熱大減﹐而裏熱尙熾﹐嘔惡止而胸脘不舒﹐渴喜冷凍飲料﹐心煩少寐﹐小溲短赤﹐舌邊尖紅絳碎痛﹐苔轉薄黃﹐脈象濡數﹐良由寒已化熱﹐熱又傷陰﹐津少上承﹐心肝之火內熾﹐還慮劫液之變。今擬生津淸解而降浮火﹐邪卻津生﹐始得坦然。

天花粉﹝三錢﹞生甘艸﹝五分﹞炒黃芩﹝一錢五分﹞川雅連﹝四分﹞連翹殼﹝三錢﹞朱茯神﹝三錢﹞

江枳殼﹝一錢﹞炒竹茹﹝一錢五分﹞川貝母﹝二錢﹞活蘆根﹝一尺﹞

五診表裏之熱均減﹐渴喜冷凍飲料﹐心煩少寐﹐小溲短赤﹐舌紅絳碎痛﹐糜點已起﹐脈左弦數﹐右濡數。此陰液已傷﹐津乏上承﹐心肝之火內熾﹐伏熱蘊濕交蒸﹐病情變化﹐正難預料。仍以滋液生津﹐引火下行。

西洋參﹝一錢五分﹞生甘艸﹝五分﹞鮮生地﹝四錢﹞川連﹝五分﹞川通艸﹝八分﹞天花粉﹝三錢﹞

川貝﹝二錢﹞連翹﹝三錢﹞白薇﹝一錢五分﹞北秫米﹝包﹐三錢﹞鮮竹葉﹝三十張﹞活蘆根﹝去節﹐一尺﹞

六診熱勢漸退﹐舌糜亦化﹐佳兆也。而心煩少寐﹐渴喜冷凍飲料﹐脈數不靖﹐陰液傷而難復﹐虛火旺而易升﹐邪熱已解﹐余焰未淸﹐仍守增液生津﹐引火下行﹐藥旣獲效﹐毋庸更張。

原方加琥珀安寐丸﹝一錢五分﹞﹐野薔薇花露﹝半斤﹞﹐入煎。

賀右傷寒兩感﹐挾滯交阻﹐太陽少陰同病。惡寒發熱﹐頭痛無汗﹐胸悶腹痛拒按﹐泛惡不能飲食﹐腰酸骨楚﹐苔白膩﹐脈象沈細而遲。病因經後房勞而得﹐下焦有蓄瘀也。慮其傳經增劇。擬麻黃附子細辛湯加味﹐溫經達邪﹐去瘀導滯。

淨麻黃﹝四分﹞熟附片﹝一錢五分﹞細辛﹝三分﹞赤苓﹝三錢﹞仙半夏﹝三錢﹞枳實炭﹝一錢﹞

制川朴﹝一錢﹞大砂仁﹝八分﹞楂炭﹝三錢﹞延胡索﹝一錢﹞兩頭尖﹝酒浸﹑包﹐一錢五分﹞生薑﹝三片﹞

二診昨投麻黃附子細辛湯﹐去瘀導滯之劑﹐得暢汗﹐寒邪已得外達﹐發熱漸退﹐腹痛亦減﹐惟頭脹且痛﹐胸悶不思納食﹐脈象沈遲﹐舌苔薄膩﹐余邪瘀滯未楚﹐陽气不通﹐脾胃健運失司。今制小其劑而轉化之。

川桂枝﹝五分﹞炒赤芍﹝三錢﹞紫蘇梗﹝一錢五分﹞云苓﹝三錢﹞仙半夏﹝三錢﹞枳實炭﹝一錢﹞

金鈴子﹝二錢﹞延胡索﹝一錢﹞大砂仁﹝八分﹞炒穀麥芽﹝各三錢﹞生薑﹝三片﹞

楊右脈象浮弦﹐汗多如雨﹐惡風發熱不解﹐徧體骨楚﹐少腹痛拒按﹐舌苔薄而膩﹐病從房勞經後而得。

風入太陽﹐皮毛開而經閉﹐蓄瘀積而气滯阻﹐卽兩感之重癥也。亟宜溫經達邪﹐去瘀消滯﹐以冀應手乃吉。

川桂枝﹝八分﹞白芍﹝二錢﹞淸炙艸﹝八分﹞熟附子﹝二錢﹞云茯苓﹝三錢﹞砂仁﹝八分﹞

焦楂炭﹝三錢﹞五靈脂﹝一錢﹞兩頭尖﹝酒浸﹑包﹐一錢五分﹞生薑﹝三片﹞

此癥一劑而愈﹐故錄之。明日以桂枝湯加和胃之品調之。

陳左气陰已傷﹐伏邪畱戀﹐漸欲傳入少陰﹐虛陽易於外越﹐痰濕彌漫中宮﹐淸陽不能宣布﹐頗慮正虛邪實。姑擬扶正達邪﹐宣化痰濕﹐俾太陰之邪﹐從陽樞外泄乃順。

潞黨參﹝三錢﹞生甘艸﹝八分﹞廣陳皮﹝一錢五分﹞熟附塊﹝二錢﹞仙半夏﹝三錢﹞熟穀芽﹝三錢﹞

軟柴胡﹝八分﹞云茯苓﹝三錢﹞生薑﹝三片﹞紅棗﹝五枚﹞

衛左始由發熱惡寒起見﹐繼則表不熱而裏熱﹐口漧不欲飲﹐四肢逆冷﹐脈沈苔膩﹐加之嘔惡呃逆﹐大便不實。外邪由太陽而陷於太陰﹐不得泄越﹐陽气被遏﹐胃陽不宣也。脈沈非表﹐爲邪陷於裏之證。四肢逆冷﹐經所謂陽气衰於下﹐則爲寒厥是也﹐傷寒內陷之重癥。姑擬四逆湯加減﹐通達陽气﹐和胃降濁。

淡漧薑﹝五分﹞丁香﹝四分﹞川桂枝﹝八分﹞六神曲﹝三錢﹞炙甘艸﹝五分﹞柿蒂﹝三枚﹞

熟附子﹝一錢五分﹞川朴﹝八分﹞陳皮﹝一錢五分﹞仙半夏﹝三錢﹞熟穀芽﹝三錢﹞生薑﹝三片﹞

卷一

風溫案

吳右風溫秋燥之邪﹐蘊襲肺胃兩經。肺主一身之气﹐胃爲十二經之長﹐肺病則气機窒塞﹐淸肅之令不行﹐胃病則輸納無權﹐通降之職失司﹐以故肌熱不退﹐業經旬餘﹐咳嗽痰多﹐脇肋牽痛﹐口渴唇燥﹐谷食無味﹐十餘日未更衣﹐至夜半咳尢甚﹐不能安臥﹐象似迷睡。子丑乃肝膽旺候﹐木火乘勢升騰﹐擾犯肺金﹐肺炎葉舉﹐故咳嗽脇痛肋痛若斯之甚也。脈象左尺細數﹐左寸關浮弦而滑﹐右尺軟數﹐右寸關滑數不揚﹐陰分素虧﹐邪火充斥﹐顯然可見。據述起病至今﹐未曾得汗﹐一因邪鬱气閉﹐一因陰液虧耗﹐無蒸汗之數據。脈癥參合﹐癥非輕淺﹐若進用汗法﹐則陰液素傷﹐若不用汗法﹐則邪無出路﹐顧此失彼﹐棘手之至﹐輾轉思維﹐用藥如用兵﹐無糧之師﹐利在速戰。急宜生津達邪﹐淸肺化痰﹐去邪所以養正﹐除暴所以安良﹐然乎否乎﹖質之髙明。

天花粉﹝三錢﹞光杏仁﹝三錢﹞金銀花﹝三錢﹞冬桑葉﹝三錢﹞生甘艸﹝八分﹞川象貝﹝各二錢﹞

連翹殼﹝二錢﹞淡豆豉﹝三錢﹞嫩前胡﹝二錢﹞薄荷葉﹝一錢﹞冬瓜子﹝三錢﹞黑山梔﹝一錢五分﹞

廣郁金﹝一錢﹞活蘆根﹝去節﹐一兩﹞枇杷葉露﹝二兩﹞

二診風燥外受﹐溫從內發﹐蘊蒸肺胃兩經﹐以致肌熱旬餘不退﹐咳嗽痰多﹐脇肋牽痛﹐不便轉側﹐口渴溲赤﹐夜半咳甚气逆﹐直至天明稍安。夜半乃肝膽旺時﹐木火乘勢升騰﹐擾犯於肺。加之燥痰戀肺﹐肺炎葉舉﹐淸肅之令不能下行﹐谷食衰少﹐十天不更衣﹐胃內空虛﹐腸中漧燥可知。唇焦﹐舌不紅絳﹐但干而微膩﹐脈象兩尺濡數﹐兩寸關滑數無力。經云﹕尺膚熱甚爲病溫。脈數者曰溫。皆是伏溫燻蒸之見象﹐平素陰液虧損﹐溫病最易化熱傷陰﹐是陰液愈傷﹐而風溫燥痰爲患愈烈也。欲淸其熱﹐必解其溫﹐欲化其痰﹐必淸其火。昨進生津解溫﹐淸肺化痰之劑﹐脇痛潮熱𨿽則略平﹐余恙依然﹐尙不足恃﹐頗慮喘逆變遷。今仍原意去表加淸﹐淸其溫卽所以保其陰﹐淸其燥卽所以救其肺﹐未識能出險入夷否﹖鄙見若斯﹐擬方於後。

天花粉﹝三錢﹞甘菊花﹝三錢﹞冬桑葉﹝三錢﹞川象貝﹝各二錢﹞山梔﹝一錢五分﹞生甘艸﹝八分﹞

銀花﹝三錢﹞連翹﹝一錢五分﹞光杏仁﹝三錢﹞竹茹﹝一錢五分﹞絲瓜絡﹝一錢五分﹞蘆根﹝去節﹐一兩﹞

竹油﹝一兩﹞枇杷葉露﹝二兩﹞

三診兩進淸解伏溫﹐淸化燥痰之劑﹐昨日申刻得汗不暢﹐伏溫有外達之勢﹐肌熱較輕﹐而未盡退﹐咳嗽脇痛气逆亦覺輕減二三﹐固屬佳兆。無如陰液虧耗之體﹐木火易熾﹐津少上承﹐肺失輸化之權﹐燥痰膠結難解﹐口漧欲飲﹐唇燥溲赤﹐脈象寸關滑數不靖﹐尺部無力﹐舌苔化而復薄膩﹐王孟英先生稱第二層之伏邪﹐有類乎斯﹐眞陰如此之虧﹐溫邪若斯之重﹐安有不肌肉消瘦﹐皮毛憔悴者乎﹗所慮正不勝邪﹐虛則多變﹐尙未敢輕許無妨也。昨方旣獲效機﹐仍守原意出入。

天花粉﹝三錢﹞薄荷葉﹝八分﹞光杏仁﹝三錢﹞鮮竹茹﹝一錢五分﹞蘆根﹝去節﹐一兩﹞生甘艸﹝八分﹞

金銀花﹝三錢﹞

通艸﹝一錢﹞川象貝﹝各一錢五分﹞淡竹油﹝一兩﹞冬桑葉﹝三錢﹞連翹殼﹝一錢五分﹞冬瓜子﹝三錢﹞

黑山梔﹝一錢五分﹞枇杷葉﹝去毛﹑包﹐三張﹞

四診連進淸解伏溫﹐淸燥化痰之劑。午後申刻得汗兩次﹐伏溫有外解之象。仲景云﹕陽明病欲解時﹐從申至戌上是也。溫熱已去其七﹐咳嗽气逆亦去其半﹐惟形神衰弱﹐唇燥口漧﹐睡則驚悸﹐小溲未淸﹐右脈滑數較和﹐左脈弦數不靖﹐舌苔化而未淨。此气液素虧﹐肝熱內熾﹐肺胃兩經﹐受其摧殘﹐安能輸化津液﹐灌漑於五臟﹐灑陳於六腑哉﹖脈證參合﹐險關已逾﹐循序漸進﹐勢將入於坦途。仍議淸余焰以化痰熱﹐生津液而滋化源。

𨿽不更衣﹐多日不食﹐胃中空虛﹐腸中漧燥﹐𨿽有燥屎﹐勿亟亟於下也﹐卽請方正。

天花粉﹝三錢﹞光杏仁﹝三錢﹞鮮竹茹﹝一錢五分﹞黑山梔﹝一錢五分﹞淡竹油﹝一兩﹞生甘艸﹝五分﹞

川象貝﹝各一錢五分﹞金銀花﹝三錢﹞知母﹝一錢五分﹞活蘆根﹝去節﹐一尺﹞冬桑葉﹝三錢﹞朱茯神﹝三錢﹞連翹殼﹝一錢五分﹞通艸﹝一錢﹞枇杷葉﹝去毛﹑包﹐三張﹞

五診身熱已去七八﹐咳嗽亦減五六﹐咳時喉有燥癢﹐鼻孔烘熱﹐口漧唇燥﹐舌苔化而未淨﹐肺金之風燥﹐尙未淸澈﹔餘熱畱戀﹐燥字從火﹐火灼津液爲痰﹐書所謂火爲痰之本﹐痰爲火之標也。右脈滑數較和﹐左脈弦數不靜。陰液虧耗﹐肝火易熾﹐胃气未醒﹐納谷減少﹐脈證參合﹐漸有轉機之象﹐倘能不生枝節﹐可望漸入坦途。前方旣見效機﹐仍守輕可去實﹐去疾務盡之義﹐若早進滋陰﹐恐有畱邪之獘﹐拙見如此﹐卽請明正。

淨蟬衣﹝八分﹞光杏仁﹝三錢﹞金銀花﹝三錢﹞花粉﹝三錢﹞炙兜鈴﹝一錢五分﹞輕馬勃﹝八分﹞

川象貝﹝各一錢五分﹞連翹﹝一錢五分﹞生艸﹝五分﹞枇杷葉﹝去毛﹑包﹐三張﹞冬桑葉﹝三錢﹞

栝蔞皮﹝三錢﹞黑山梔﹝一錢五分﹞竹茹﹝一錢五分﹞蘆根﹝去節﹐一尺﹞

六診病有標本之分﹐治有先後之別﹐病生於本者﹐治其本﹐病生於標者﹐治其標。今治標以來﹐伏邪已解﹐肺炎亦消﹐咳嗽痰鳴﹐亦減六七。惟陰分本虧﹐津少上承﹐余焰畱戀气分﹐肺金輸布無權﹐厥陽易於升騰﹐口漧唇燥﹐頭眩且痛﹐形神衰弱﹐小溲帶黃﹐舌苔化而未淨﹐皆系余燥爲患。燥字從火﹐火灼津液爲痰﹐有一分之燥﹐則一分之痰不能淸澈也。左脈弦數已緩﹐右脈滑數亦和﹐恙已轉機﹐循序漸進﹐自能恢撤消狀。再淸余燥以化痰熱﹐生津液以滋化源﹐俾得津液來復﹐則燥去陰生矣。

淨蟬衣﹝八分﹞生甘艸﹝五分﹞生石決﹝五錢﹞桑葉﹝三錢﹞活蘆根﹝去節﹐一尺﹞輕馬勃﹝八分﹞

光杏仁﹝三錢﹞鮮竹茹﹝一錢五分﹞冬瓜子﹝三錢﹞枇杷葉﹝去毛﹑包﹐三張﹞天花粉﹝三錢﹞

川象貝﹝各一錢五分﹞炙兜鈴﹝一錢五分﹞鉤藤﹝三錢﹞

張童風自外來﹐溫從內發﹐風性屬陽﹐溫易化熱﹐熱盛生痰﹐風善上升﹐風溫痰熱﹐互蘊肺胃﹐發熱旬餘﹐口漧欲飲﹐咳嗽气粗﹐脇肋牽痛﹐熱痰蒙蔽淸竅﹐靈機堵窒﹐心主神明之所﹐變爲雲霧之鄕﹐神識模糊﹐譫語妄言﹐起坐如狂﹐前醫疊投犀羚不應﹐其邪在气﹐不在營也。況按胸腹之間﹐似覺悶脹﹐內夾宿食﹐又可知也。舌尖紅﹐苔薄膩黃﹐唇焦﹐脈滑數﹐傷寒大白雲﹕唇焦屬食積﹐腑行溏薄﹐不得徑用下達明矣。脈診參合﹐痙厥之險﹐不可不慮。姑擬辛涼淸疏﹐以解伏气﹐溫膽滌痰﹐而通神明﹐苟能神淸熱減﹐自有轉機。

薄荷﹝一錢﹞朱茯神﹝三錢﹞廣郁金﹝一錢五分﹞天竺黃﹝二錢﹞荸薺汁﹝衝﹐一酒杯﹞銀花﹝四錢﹞

枳實﹝一錢五分﹞象貝母﹝三錢﹞鮮石菖蒲﹝五分﹞保和丸﹝三錢﹞連翹﹝二錢﹞竹茹﹝一錢五分﹞

活蘆根﹝去節﹐一尺﹞冬瓜子﹝三錢﹞

一劑神淸﹐二劑熱減﹐三劑熱退而愈。

王幼發熱八日﹐汗泄不暢﹐咳嗽痰多﹐煩躁懊﹐泛泛嘔惡﹐且抽搐有如驚風之狀﹐腑行溏薄﹐四末微冷﹐舌苔薄膩而黃﹐脈滑數不揚。前師作慢驚治﹐用參﹑術﹑苓﹑半﹑貝齒﹑竺黃﹑鉤鉤等﹐煩躁泛惡益甚。此乃風溫伏邪﹐蘊襲肺胃﹐蓄於經絡﹐不能泄越於外﹐勢有內陷之象。肺邪不解﹐反移大腸則便溏﹐陽明之邪不達﹐陽不通行則肢冷﹐不得與慢驚同日而語也。況慢驚屬虛﹐豈有煩躁懊之理﹖卽曰有之﹐當見少陰之脈證。今種種病機﹐恐有痧疹內伏也﹐亟擬疏透﹐以冀弋獲。

荊芥穗﹝一錢五分﹞粉葛根﹝二錢﹞蟬衣﹝八分﹞薄荷﹝八分﹞苦桔梗﹝八分﹞淡豆豉﹝三錢﹞

銀花炭﹝三錢﹞連翹﹝一錢五分﹞赤苓﹝三錢﹞枳實炭﹝一錢五分﹞炒竹茹﹝一錢五分﹞藿香梗﹝一錢五分﹞

二診服疏透之劑﹐得汗甚多﹐煩躁泛惡悉減。面額項頸之間﹐有紅點隱隱﹐卽痧疹之見象。咳嗽痰多﹐身熱不退﹐舌質紅﹐苔薄膩而黃﹐脈滑數。伏溫之邪﹐有外達之機﹐肺胃之气﹐窒塞不宣。仍從辛涼淸解﹐宣肺化痰﹐冀痧透熱退則吉。

原方去豆豉﹐加紫背浮萍。

趙左溫邪四天﹐身熱有汗不解﹐口渴欲飲﹐煩躁不安﹐脈濡數﹐舌黃﹐伏邪郁於陽明﹐不得外達﹐慮其化火入營。急宜淸解伏溫﹐而化痰熱。

淡豆豉﹝三錢﹞金銀花﹝三錢﹞霜桑葉﹝三錢﹞活蘆根﹝去節﹐一兩﹞黑山梔﹝一錢五分﹞

連翹殼﹝一錢五分﹞甘菊花﹝三錢﹞鮮竹葉﹝三十張﹞粉葛根﹝二錢﹞天花粉﹝三錢﹞象貝母﹝三錢﹞

孫女初起身熱形寒﹐卽鼻衄如湧﹐吐血盈碗﹐口漧不多飲﹐入夜煩躁不安﹐脈濡數﹐舌邊紅﹐苔薄膩。伏溫之邪在營﹐逼血妄行﹐大忌驟用滋陰﹐恐溫邪不得從陽明而解也。

黑荊芥﹝一錢五分﹞輕馬勃﹝八分﹞連翹﹝一錢五分﹞白茅花根﹝三錢﹑兩札﹞冬桑葉﹝三錢﹞

淡豆豉﹝三錢﹞象貝母﹝三錢﹞側柏炭﹝一錢五分﹞粉丹皮﹝一錢五分﹞竹茹﹝一錢五分﹞黑山梔﹝一錢五分﹞薄荷葉﹝八分﹞

復診投藥兩劑﹐吐衄均止﹐身熱轉盛﹐苔膩稍化﹐脈仍濡數。伏溫之邪﹐由營及气﹐由裏達表﹐佳象也。仍與辛涼淸解﹐以泄其溫。

薄荷﹝八分﹞淡豆豉﹝三錢﹞象貝﹝三錢﹞連翹﹝一錢五分﹞朱茯神﹝三錢﹞赤芍﹝一錢五分﹞

桑葉﹝三錢﹞黑山梔﹝一錢五分﹞竹葉﹝三十張﹞竹茹﹝一錢五分﹞茅根﹝去節﹐一兩﹞

陳左身熱及旬﹐咳嗽痰有鮏味﹐大便不實﹐舌質紅﹐苔黃﹐脈滑數﹐白疹布而未透﹐風溫襲入肺胃﹐濕熱蘊蒸气分﹐癥勢非輕。擬輕淸宣解﹐輕可去實﹐千金葦莖加味。

淨蟬衣﹝八分﹞生艸﹝五分﹞金銀花﹝三錢﹞象貝母﹝三錢﹞連翹﹝一錢五分﹞生苡仁﹝三錢﹞

嫩前胡﹝一錢五分﹞桔梗﹝五分﹞冬瓜子﹝三錢﹞赤芍﹝一錢五分﹞桑葉﹝三錢﹞蘆根﹝去節﹐五錢﹞

鮮荷葉﹝一角﹞金絲荷葉﹝五張﹞

徐孩發熱六天﹐汗泄不暢﹐咳嗽气急﹐喉中痰聲漉漉﹐切牙嚼齒﹐時時抽搐﹐舌苔薄膩而黃﹐脈滑數不揚﹐筋紋色紫﹐已達气關。前醫疊進羚羊﹑石斛﹑鉤藤等﹐病情加劇。良由無形之風溫﹐與有形之痰熱﹐互阻肺胃﹐肅降之令不行﹐陽明之熱內熾﹐太陰之溫不解﹐有似痙厥﹐實非痙厥﹐卽馬脾風之重癥﹐徒治厥陰無益也。

當此危急之秋﹐非大將不能去大敵﹐擬麻杏石甘湯加減﹐冀挽回於什一。

麻黃﹝一錢﹞杏仁﹝三錢﹞甘艸﹝一錢﹞石膏﹝三錢﹞象貝﹝三錢﹞天竺黃﹝二錢﹞郁金﹝一錢﹞

鮮竹葉﹝三十張﹞竹瀝﹝五錢﹞活蘆根﹝去節﹐一兩﹞

二診昨投麻杏石甘湯加減﹐發熱較輕﹐切牙嚼齒抽搐均定﹐佳兆也。惟咳嗽气逆﹐喉中尙有痰聲﹐脈滑數﹐筋紋縮退﹐口漧欲飲﹐小溲短赤﹐風溫痰熱﹐交阻肺胃﹐一時未易淸澈。仍擊鼓再進。

麻黃﹝一錢﹞杏仁﹝三錢﹞甘艸﹝一錢﹞石膏﹝三錢﹞象貝﹝三錢﹞廣郁金﹝一錢﹞天竺黃﹝二錢﹞

兜鈴﹝一錢五分﹞冬瓜子﹝三錢﹞淡竹油﹝五錢﹞活蘆根﹝去節﹐二兩﹞

三診兩進麻杏石甘湯以來﹐身熱減﹐气急平﹐嚼齒抽搐亦平﹐惟咳嗽痰多﹐口漧欲飲﹐小溲短赤﹐大便微溏色黃﹐風溫已得外解﹐痰熱亦有下行之勢﹐脈仍滑數﹐余焰畱戀。然質小體稚﹐毋使過之﹐今宜制小其劑。

淨蟬衣﹝八分﹞川象貝﹝各一錢五分﹞金銀花﹝三錢﹞冬桑葉﹝三錢﹞通艸﹝八分﹞杏仁﹝三錢﹞

炙遠志﹝五分﹞連翹﹝一錢五分﹞花粉﹝三錢﹞兜鈴﹝一錢五分﹞冬瓜子﹝三錢﹞活蘆根﹝去節﹐一兩﹞

荸薺汁﹝一酒杯﹞

李左壯熱一候﹐有汗不解﹐口渴煩躁﹐夜則譫語﹐脈洪數﹐舌邊紅中黃﹐伏溫化熱﹐蘊蒸陽明气分﹐陽明熱盛﹐則口漧煩躁﹐上燻心包﹐則譫語妄言﹐熱勢炎炎﹐慮其入營劫津。急擬白虎湯加味﹐甘寒生津﹐專淸陽明。

生石膏﹝五錢﹞連翹殼﹝三錢﹞粉丹皮﹝一錢五分﹞鮮竹葉﹝三十張﹞肥知母﹝一錢五分﹞

黑山梔﹝一錢五分﹞霜桑葉﹝三錢﹞朱茯神﹝三錢﹞生甘艸﹝八分﹞天花粉﹝三錢﹞淡黃芩﹝三錢﹞活蘆根﹝去節﹐一兩﹞

汪左診脈沈細而數﹐苔薄黃﹐表熱不揚﹐而裏熱甚熾﹐神識昏糊﹐譫語妄言﹐甚則逾垣上屋﹐角弓反張﹐唇焦﹐渴不知飲﹐此溫邪伏營﹐逆傳膻中。溫郁化火﹐火灼津液爲痰﹐痰隨火升﹐蒙蔽心包﹐神明無主﹐肝風驟起﹐風乘火勢﹐火借風威﹐所以見證如是之猖狂也。脈不洪數﹐非陽明裏熱可比﹐厥閉之險﹐勢恐難免。亟擬淸溫熄風﹐淸神滌痰﹐以救涸轍而滋化源﹐是否有當﹐質之髙明。

鮮石斛﹝三錢﹞犀角片﹝五分﹞薄荷﹝八分﹞朱茯神﹝三錢﹞川貝﹝三錢﹞花粉﹝三錢﹞

羚羊片﹝三分﹞連翹﹝一錢五分﹞江枳實﹝一錢﹞竹茹﹝一錢五分﹞天竺黃﹝一錢五分﹞石菖蒲﹝八分﹞

竹瀝﹝衝﹐二兩﹞紫雪丹﹝衝﹐四分﹞

兩劑﹐風平神淸﹐表熱轉盛﹐去紫雪﹑犀﹑羚﹐加芩﹑豉﹐重用銀﹑翹﹐數劑而安﹐伏溫由營達气而解。

張左發熱汗多﹐气短而喘﹐脈數而亂﹐舌紅﹐暑熱傷津耗气﹐肺金化源欲絕﹐肺爲水之上源﹐肺虛不能下蔭於腎﹐腎不納气﹐肺主皮毛﹐肺傷則衛气失守﹐是以汗出甚多。經云﹕因於暑﹐汗﹐煩則喘喝是也。癥勢危篤﹐勉擬生脈散﹐益气生津﹐而淸暑熱。

西洋參﹝三錢﹞大麥冬﹝三錢﹞鮮石斛﹝三錢﹞淸炙枇杷葉﹝三錢﹞天花粉﹝三錢﹞肥知母﹝一錢五分﹞

牡蠣﹝一兩﹞浮小麥﹝一兩﹞

謝右溫邪發熱八天﹐汗泄不暢﹐渴而引飲﹐神昏譫語﹐疊見呃逆﹐舌紅﹐脈沈數無力﹐陰液已傷﹐邪郁不達﹐暑熱痰濁互阻﹐木火夾沖气上逆﹐胃气不得下降﹐淸竅被蒙﹐神明無以自主﹐癥勢沈重。急宜生津淸溫﹐和胃降逆。

鮮石斛﹝五錢﹞金銀花﹝三錢﹞陳廣皮﹝一錢﹞旋復花﹝包﹐一錢五分﹞淡豆豉﹝三錢﹞連翹殼﹝一錢五分﹞鮮竹茹﹝一錢五分﹞天花粉﹝三錢﹞黑山梔﹝一錢五分﹞柿蒂﹝五枚﹞炙遠志肉﹝八分﹞

雷右身熱一候﹐有汗不解﹐咳嗽气逆﹐但欲寐﹐譫語鄭聲﹐口渴不知飲﹐舌光紅漧涸無津﹐脈細小而數﹐右寸微浮而滑﹐此風溫伏邪﹐始在肺胃﹐繼則傳入少陰﹐陰液已傷﹐津乏上承﹐熱灼津液爲痰﹐痰熱彌漫心包﹐靈機堵塞﹐肺炎葉枯﹐有化源告竭之虞﹐勢已入危險一途。勉擬黃連阿膠湯合淸燥救肺湯加減﹐滋化源以淸溫﹐淸神明而滌痰﹐未識能挽回否﹖蛤粉炒阿膠﹝三錢﹞天花粉﹝三錢﹞鮮生地﹝三錢﹞天竺黃﹝二錢﹞川雅連﹝五分﹞冬桑葉﹝三錢﹞

鮮石斛﹝三錢﹞光杏仁﹝三錢﹞川貝﹝三錢﹞淡竹瀝﹝衝﹐五錢﹞冬瓜子﹝三錢﹞蘆根﹝去節﹐一兩﹞銀花露﹝一兩﹞

枇杷葉露﹝煎藥﹐二兩﹞

另飲去油淸鴨湯﹐佐生陰液。

二診昨進黃連阿膠湯合淸燥救肺湯之劑﹐津液有來復之漸。舌漧涸轉有潤色﹐神色較淸﹐迷睡亦減﹐而裏熱依然﹐咳嗽气逆﹐咯痰艱出﹐口漧欲飲﹐脈息如昨﹐數象較和。伏溫燥痰﹐互阻肺胃﹐如膠似漆﹐肺金無以施化﹐小溲不通﹐職是故也。昨法旣見效機﹐仍守原意出入。

蛤粉炒阿膠﹝三錢﹞桑葉﹝三錢﹞鮮生地﹝三錢﹞鮮石斛﹝三錢﹞川貝﹝三錢﹞光杏仁﹝三錢﹞

天花粉﹝三錢﹞天竺黃﹝二錢﹞生甘艸﹝五分﹞活蘆根﹝去節﹐一兩﹞冬瓜子﹝三錢﹞知母﹝一錢五分﹞

竹瀝﹝衝﹐五錢﹞銀花露﹝一兩﹞枇杷葉露﹝煎藥﹐二兩﹞

三診投藥兩劑﹐神識已淸﹐舌轉光紅﹐身熱較退﹐咳痰艱出﹐口漧欲飲﹐脈細滑帶數。陰液傷而難復﹐肝火旺而易升﹐木叩金鳴﹐火爍津液爲痰﹐所以痰稠如膠﹐而咳逆難平也。仍擬生津淸溫﹐潤肺化痰﹐俾能精勝邪卻﹐自可漸入坦途。

原方去知母﹑天竺黃﹑加靑蒿梗﹝三錢﹞﹑嫩白薇﹝三錢﹞。

張左發熱十二天﹐有汗不解﹐頭痛如劈﹐神識時明時昧﹐心煩不寐﹐卽或假寐﹐夢語如譫﹐咽痛微咳﹐口漧欲飲﹐舌質紅苔黃﹐脈弦滑而數。風溫伏邪﹐蘊襲肺胃﹐引動厥陽升騰﹐擾犯淸空﹐陽升則痰熱隨之﹐蒙蔽靈竅﹐頗慮痙厥之變。亟擬淸疏風溫﹐以熄厥陽﹐淸化痰熱而通神明﹐如能應手﹐庶可轉危爲安。

羚羊片﹝五分﹞銀花﹝三錢﹞朱茯神﹝三錢﹞川象貝﹝各一錢五分﹞菊花﹝三錢﹞竹茹﹝一錢五分﹞

桑葉﹝三錢﹞帶心連翹﹝一錢五分﹞枳實﹝一錢五分﹞天竺黃﹝二錢﹞山梔﹝一錢五分﹞茅根﹝去心﹐五錢﹞鮮石菖蒲﹝五分﹞珠黃散﹝衝服﹐二分﹞淡竹瀝﹝衝服﹐一兩﹞

二診神識已淸﹐頭痛亦減﹐惟身熱未退﹐咽痛紅﹐咽飲不利﹐口漧溲赤﹐咳痰不爽﹐脈滑數﹐舌質紅苔黃。風爲陽邪﹐溫爲熱气﹐火爲痰之本﹐痰爲火之標。仍從辛涼解溫﹐淸火滌痰。

桑葉﹝三錢﹞薄荷﹝八分﹞連翹﹝一錢五分﹞川象貝﹝各一錢五分﹞天竺黃﹝二錢﹞桔梗﹝八分﹞

菊花﹝三錢﹞銀花﹝三錢﹞山梔﹝一錢五分﹞輕馬勃﹝八分﹞生甘艸﹝八分﹞竹茹﹝枳實拌炒﹐二錢﹞活蘆根﹝去節﹐一兩﹞淡竹瀝﹝衝﹐五錢﹞

陸左風溫伏邪﹐夾痰交阻﹐肺胃不宣﹐少陽不和﹐寒熱往來﹐咳嗽胸悶﹐甚則泛惡。脈象弦滑﹐舌前半無苔﹐中後薄膩。和解樞機﹐宣肺化痰治之。

前柴胡﹝各五分﹞云苓﹝三錢﹞光杏仁﹝三錢﹞炒穀麥芽﹝各二錢﹞象貝﹝三錢﹞苦桔梗﹝一錢﹞

橘紅﹝一錢﹞冬桑葉﹝三錢﹞枳實炭﹝三錢﹞半夏﹝一錢五分﹞炒竹茹﹝一錢五分﹞冬瓜子﹝三錢﹞

復診寒熱輕減﹐咳嗽痰多﹐口漧欲飲﹐五六日未更衣。舌前半光繹﹐中後膩黃﹐脈數不靜﹐陰液已傷﹐陽明腑垢不得下達。今擬存陰通腑﹐淸肺化痰。

天花粉﹝三錢﹞生艸﹝六分﹞象貝﹝三錢﹞生枳實﹝一錢五分﹞杏仁﹝三錢﹞元明粉﹝一錢五分﹞

川軍﹝三錢﹞冬瓜子﹝三錢﹞炒枳殼﹝三錢﹞幹蘆根﹝去節﹐一兩﹞

許咳嗽膺痛﹐身熱輕而復重﹐大便溏泄﹐舌苔灰膩而黃﹐脈滑數。風溫伏邪﹐挾滯交阻﹐邪不外達﹐移入大腸。擬葛根芩連湯加減。

粉葛根﹝二錢﹞淡豆豉﹝三錢﹞枳實炭﹝三錢﹞酒黃芩﹝一錢五分﹞炒銀花﹝四錢﹞赤苓﹝三錢﹞

香連丸﹝一錢﹞炒赤芍﹝一錢五分﹞桔梗﹝八分﹞荷葉﹝一角﹞象貝母﹝三錢﹞

袁左溫邪挾滯﹐陽明爲病﹐發熱十天﹐口渴煩躁﹐譫語妄言﹐舌糙黃﹐六七日未更衣﹐脈象滑數有力﹐此濁垢不得下達之徵也。法宜生津淸溫﹐加栝蔞﹑大黃﹐以符仲景急下存陰之意。

粉葛根﹝二錢﹞金銀花﹝三錢﹞肥知母﹝一錢五分﹞生甘艸﹝八分﹞生石膏﹝三錢﹞天花粉﹝三錢﹞

全栝蔞﹝四錢﹞玄明粉﹝一錢﹐同搗﹞生軍﹝三錢﹞鮮竹葉﹝三十張﹞茅蘆根﹝去心﹑節﹐各五錢﹞

陳左身熱四天﹐有汗不解﹐煩燥胸悶﹐入夜神糊譫語﹐苔黃脈數。此無形之伏溫﹐與有形之痰濁互阻﹐淸陽被灼﹐君主乃昏。宜淸溫滌痰﹐而安神明。

粉葛根﹝一錢五分﹞天花粉﹝三錢﹞黑山梔﹝一錢五分﹞竹葉心﹝三錢﹞金銀花﹝三錢﹞

鮮竹茹﹝一錢五分﹞九節菖蒲﹝一錢﹞荸薺汁﹝衝﹐一酒杯﹞帶心連翹﹝三錢﹞枳實炭﹝二錢﹞

炙遠志肉﹝五分﹞活蘆根﹝去節﹐一兩﹞

祁左冬溫伏邪﹐身熱十七天﹐有汗不解﹐咳嗽脇痛﹐甚則痰內帶紅﹐渴喜熱飲﹐大便溏泄。前投疏表消滯﹐荊防敗毒﹑小柴胡﹑及葛根芩連等湯﹐均無一效。今忽汗多神糊﹐譫語鄭聲﹐汗愈多則神識愈糊﹐甚則如見鬼狀。苔幹膩﹐脈濡細。是伏邪不得從陽分而解﹐而反陷入少陰﹐眞陽外越﹐神不守舍﹐陰陽脫離﹐不能相抱。

脈證參合﹐危在旦夕間矣。急擬回陽斂陽﹐安定神志﹐冀望一幸。

吉林參須﹝一錢﹞熟附片﹝一錢﹞牡蠣﹝四錢﹞花龍骨﹝三錢﹞朱茯神﹝三錢﹞炙遠志﹝二錢﹞

仙半夏﹝二錢﹞生白術﹝一錢五分﹞浮小麥﹝四錢﹞焦楂炭﹝二錢﹞榦荷葉﹝一角﹞炒苡仁穀芽﹝各三錢﹞

兩劑後卽汗斂神淸﹐去參﹑附﹑龍﹑牡﹐加炒淮山藥﹝三錢﹞﹐川貝﹝二錢﹞﹐又服二劑。瀉亦止﹐去楂炭﹐加炒扁豆衣﹝三錢﹞﹐藕節﹝三枚﹞﹐卽漸漸而痊。

董左初起風溫爲病﹐身熱有汗不解﹐咳嗽痰多﹐夾有紅點﹐气急胸悶﹐渴喜熱飲﹐大便溏泄。前師疊投辛涼淸解﹐潤肺化痰之劑﹐似亦近理﹐然汗多不忌豆豉﹐泄瀉不忌山梔﹐汗多傷陽﹐瀉多傷脾﹐其邪不得從陽明而解﹐而反陷入少陰﹐神不守舍﹐痰濁用事﹐蒙蔽淸陽﹐气機堵塞。今見神識模糊﹐譫語鄭聲﹐汗多肢冷﹐脈已沈細﹐太溪﹑趺陽兩脈亦覺模糊﹐喉有痰聲﹐嗜寐神迷﹐與邪熱逆傳厥陰者﹐迥然不同﹐當此危急存亡之秋﹐陰陽脫離卽在目前矣﹐急擬回陽斂陽﹐肅肺滌痰﹐冀望眞陽內返﹐痰濁下降﹐始有出險入夷之幸﹐然乎否乎﹐質之髙明。

吉林參﹝八分﹞熟附片﹝八分﹞左牡蠣﹝三錢﹞花龍骨﹝三錢﹞朱茯神﹝三錢﹞炙遠志﹝一錢﹞

仙半夏﹝一錢五分﹞川象貝﹝各二錢﹞水炙桑葉皮﹝各一錢五分﹞炒扁豆衣﹝三錢﹞生薏仁﹝四錢﹞

冬瓜子﹝三錢﹞淡竹瀝﹝一兩﹐生薑汁兩滴同衝服﹞另眞猴棗粉﹝二分﹞

二診前方服後﹐肢漸溫﹐汗漸收﹐脈略起﹐原方加光杏仁三錢。

三診肢溫汗收﹐脈亦漸起﹐陽气已得內返﹐神識漸淸﹐譫語鄭聲亦止﹐惟咳嗽痰多﹐夾有血點﹐气逆喉有痰鳴﹐舌苔薄膩轉黃﹐伏溫客邪已有外達之機﹐痰濁逗畱肺胃﹐肅降之令失司。今擬淸徹餘溫﹐宣肺化痰。

桑葉﹝一錢五分﹞桑皮﹝一錢五分﹞光杏仁﹝三錢﹞川象貝﹝各一錢五分﹞朱茯神﹝三錢﹞

炙遠志﹝一錢﹞炙兜鈴﹝一錢﹞生薏仁﹝三錢﹞冬瓜子﹝三錢﹞淡竹油﹝一兩﹞猴棗粉﹝衝服﹐二分﹞

鮮枇杷葉﹝去毛﹑包﹐三錢﹞

四診服兩劑後﹐咳嗽气逆痰鳴﹐均已大減﹐咽喉漧燥﹐痰內帶紅﹐舌邊絳﹐苔薄黃﹐神疲肢倦﹐脈濡小而數﹐是肺陰暗傷﹐痰熱未楚。今擬淸燥救肺﹐化痰通絡。

蛤粉炒阿膠﹝一錢五分﹞南沙參﹝三錢﹞側柏炭﹝一錢﹞竹茹﹝二錢﹞藕節﹝二枚﹞桑葉皮﹝各一錢五分﹞粉丹皮﹝一錢五分﹞甜光杏﹝三錢﹞川象貝﹝各二錢﹞

栝蔞皮﹝二錢﹞蜜炙兜鈴﹝一錢﹞冬瓜子﹝三錢﹞幹蘆根﹝去節﹐一兩﹞猴棗粉﹝二分﹞竹瀝﹝衝﹐一兩﹞

枇杷葉露煎藥二三劑漸次告愈。

原按﹕風溫冬溫﹐用參﹑附﹑龍﹑牡等﹐是治其變癥﹐非常法也﹐蓋人之稟賦各異﹐病之虛實寒熱不一﹐傷寒可以化熱﹐溫病亦能化寒﹐皆隨六經之气化而定。是證初在肺胃﹐繼傳少陰﹐眞陽素虧﹐陽熱變爲陰寒﹐迨陽旣回﹐而眞陰又傷﹐故先後方法兩殊﹐如此之重癥﹐得以挽回。若猶拘執溫邪化熱﹐不投溫劑﹐仍用辛涼淸解﹐如連翹﹑芩﹑連﹑竺黃﹑菖蒲﹑至寶﹑紫雪等類﹐必當不起矣﹐故錄之以備一格。

卷一

暑溫案

計左暑溫一候﹐發熱有汗不解﹐口渴欲飲﹐胸悶气粗﹐入夜煩躁﹐夢語如譫﹐小溲短赤﹐舌苔薄黃﹐脈象濡數。暑邪濕熱﹐蘊蒸陽明﹐漫布三焦﹐經所謂因於暑煩則喘喝﹐靜則多言是也。頗慮暑熱逆傳厥陰﹐至有昏厥之變。

淸水豆捲﹝四錢﹞靑蒿梗﹝一錢五分﹞天花粉﹝三錢﹞朱茯神﹝三錢﹞通艸﹝八分﹞黑山梔﹝一錢五分﹞帶心連翹﹝三錢﹞益元散﹝包﹐三錢﹞靑荷梗﹝一支﹞竹葉心﹝三錢﹞郁金﹝一錢五分﹞

萬氏牛黃淸心丸﹝一粒﹞

二診暑溫九天﹐汗多發熱不解﹐煩悶譫語﹐口渴欲飲﹐舌邊紅苔黃﹐脈象濡數﹐右部洪滑。良由暑濕化熱﹐蘊蒸陽明之裏﹐陽明者胃也﹐胃之支脈﹐貫絡心包﹐胃熱上蒸心包﹐擾亂神明﹐故神煩而譫語也。恙勢正在鴟張﹐還慮增劇﹐今擬竹葉石膏湯加味。

生石膏﹝五錢﹞茯苓﹝三錢﹞郁金﹝一錢五分﹞仙半夏﹝一錢五分﹞通艸﹝八分﹞竺黃﹝二錢﹞

鮮竹葉心﹝三錢﹞益元散﹝包﹐三錢﹞鮮石菖蒲﹝五分﹞白茅根﹝去心﹐三錢﹞荷梗﹝一支﹞萬氏牛黃淸心丸﹝一粒﹞

三診神識漸淸﹐壯熱亦減﹐原方去石膏﹑牛黃淸心丸﹐加連翹心﹑花粉﹑蘆根。

方左長夏酷熱﹐炎威逼人﹐經商勞碌﹐赤日中暑。暑熱吸受﹐痰濁內阻﹐心包被蒙﹐淸陽失曠﹐以致忽然跌僕﹐不省人事﹐牙關緊閉﹐肢冷脈伏。暑遏熱郁﹐气機閉塞﹐脈道爲之不利﹐中暑重癥﹐卽熱深厥深是也。急擬淸暑開竅﹐宣气滌痰﹐以冀挽回。

薄荷葉﹝八分﹞淨銀花﹝三錢﹞連翹殼﹝三錢﹞碧玉散﹝包﹐四錢﹞廣郁金﹝一錢五分﹞川貝母﹝三錢﹞天竺黃﹝二錢﹞枳實炭﹝三錢﹞炒竹茹﹝一錢五分﹞鮮石菖蒲﹝一錢﹞西瓜翠衣﹝三錢﹞

另蘇合香丸﹝研衝﹐一粒﹞淡竹瀝﹝衝﹐五錢﹞

二診服淸暑開竅﹑宣气滌痰之劑﹐神識已淸﹐牙關亦開﹐伏脈漸起﹐而轉爲身熱頭脹﹐口漧不多飲﹐胸悶不能食﹐舌苔薄黃﹐暑熱有外達之機﹐暑必夾濕﹐濕熱蘊蒸﹐有轉入陽明之象。今擬淸解宣化﹐以善其後。

炒香豉﹝三錢﹞薄荷﹝八分﹞銀花﹝三錢﹞桑葉﹝三錢﹞菊花﹝三錢﹞郁金﹝一錢﹞黑山梔﹝一錢五分﹞連翹﹝一錢五分﹞枳實﹝一錢五分﹞竹茹葉﹝各一錢五分﹞六一散﹝包﹐三錢﹞川貝﹝三錢﹞

西瓜翠衣﹝四錢﹞

謝右秋涼引動伏暑﹐夾濕滯內阻﹐太陽陽明爲病﹐寒熱無汗﹐頭脹且痛﹐胸痞泛惡﹐苔薄膩﹐脈濡數﹐邪滯互郁﹐胃气不得下降也。亟宜疏透伏邪﹐而化濕滯﹐以冀邪從外達﹐濕滯內化﹐不致增劇乃佳。

豆豉﹝三錢﹞前胡﹝一錢五分﹞半夏﹝三錢﹞六曲﹝三錢﹞薄荷﹝八分﹞竹茹﹝一錢五分﹞

香薷﹝五分﹞山梔﹝一錢﹞桔梗﹝八分﹞鮮藿香﹝一錢五分﹞鮮佩蘭﹝一錢五分﹞荷葉﹝一角﹞炒枳實﹝一錢﹞

錢右外受風涼﹐內蘊伏暑﹐暑必夾濕﹐濕與滯阻﹐陽明爲病﹐發熱惡寒﹐胸痞泛惡﹐頭脹且痛﹐徧體酸楚﹐舌苔膩布﹐脈象濡數﹐邪勢鴟張﹐非易速解。擬黃連香薷飲加減。

陳香薷﹝五分﹞淡豆豉﹝三錢﹞六神曲﹝三錢﹞姜川連﹝四分﹞炒枳實﹝一錢五分﹞姜竹茹﹝一錢五分﹞制川朴﹝八分﹞仙半夏﹝一錢五分﹞鮮藿香﹝一錢五分﹞鮮佩蘭﹝一錢五分﹞玉樞丹﹝衝服﹐三分﹞

李童暑溫十天﹐身熱汗出不徹﹐渴不多飲﹐胸脘煩悶﹐口有甜味﹐苔薄膩黃﹐脈濡數。暑必夾濕﹐伏於募原﹐旣不能從陽明而解﹐亦不能從下焦而去﹐勢有欲發白之象。暑濕爲粘膩之邪﹐最爲纏綿。

香薷﹝八分﹞靑蒿梗﹝一錢五分﹞淨蟬衣﹝八分﹞江枳殼﹝一錢五分﹞通艸﹝八分﹞川連﹝三分﹞

淸水豆捲﹝三錢﹞炒牛蒡﹝二錢﹞郁金﹝一錢五分﹞赤苓﹝三錢﹞鮮藿香﹝一錢五分﹞鮮佩蘭﹝一錢五分﹞

甘露消毒丹﹝包﹐三錢﹞

榮左伏暑秋溫﹐發熱兩候﹐早輕暮重﹐煩躁不寐﹐夢語如譫﹐鼻衄痰紅﹐口漧欲飲﹐大便溏薄色黃﹐汗泄不多﹐舌質紅苔黃。此伏暑化熱﹐蘊蒸陽明之裏。陽明者胃也﹐胃絡上通心包﹐胃熱上蒙淸竅﹐心神不得安寧﹐故煩躁少寐﹐夢語如譫也。鼻衄𨿽曰紅汗﹐究屬熱迫營分﹐逼血而妄行也。脈象左弦數﹐右滑數。參脈合證﹐陰液暗傷﹐邪熱猖獗﹐頗慮傳入厥陰﹐致神昏痙厥之險。急宜甘寒生津﹐淸解伏暑﹐冀營分之熱﹐能得從气分而解爲幸。

天花粉﹝三錢﹞朱茯神﹝三錢﹞粉葛根﹝一錢五分﹞鮮竹茹﹝二錢﹞益元散﹝包﹐三錢﹞

金銀花﹝五錢﹞酒炒黃芩﹝一錢﹞冬桑葉﹝二錢﹞連翹殼﹝三錢﹞川雅連﹝五分﹞白茅根﹝去心﹐三紮﹞

二診昨投淸溫生津之劑﹐身熱略減﹐夜寐稍安﹐鼻衄亦止﹐而口漧欲飲﹐胸悶懊﹐難以名狀﹐汗泄不多﹐舌質紅﹐苔黃﹐脈數依然﹐良由暑溫之熱﹐仍在陽明之裏﹐未能達到气分﹐勢欲蒸發白之象﹐陰液暗傷﹐無作汗之數據﹐還慮增劇。溫邪有汗而再汗之例﹐仍宜甘寒生津﹐解肌淸溫﹐冀望正勝邪卻﹐始能入於坦途。

天花粉﹝三錢﹞粉葛根﹝五錢﹞粉丹皮﹝二錢﹞鮮石斛﹝三錢﹞淸水豆捲﹝四錢﹞雞蘇散﹝包﹐三錢﹞

熟石膏﹝打﹐三錢﹞冬桑葉﹝二錢﹞連翹殼﹝三錢﹞鮮竹葉﹝三十張﹞活蘆根﹝去節﹐一尺﹞北秫米﹝包﹐三錢﹞

三診連進生津淸溫﹐服後熱勢反增。渴欲引飲﹐飲後得汗甚暢。白布於胸腹之間﹐至天明時熱勢始減﹐胸悶漸舒﹐脈數稍和﹐卽是正勝邪卻之機。旣已獲效﹐仍守原法擴充。

天花粉﹝三錢﹞生甘艸﹝六分﹞連翹殼﹝三錢﹞鮮石斛﹝三錢﹞嫩白薇﹝一錢五分﹞生石膏﹝打﹐三錢﹞仙半夏﹝一錢五分﹞川貝母﹝二錢﹞通艸﹝八分﹞鮮竹葉﹝三十片﹞白茅根﹝去心﹐兩紮﹞

北秫米﹝包﹐三錢﹞

四診身熱大減﹐汗泄溱溱﹐白密布腹臍之間﹐伏暑濕熱已得外達。惟咳痰帶紅﹐睡醒後口舌漧燥﹐神疲肢倦﹐小溲頻數不爽﹐溺時管痛﹐脈象濡數不靜﹐舌質淡紅﹐此陰液已傷﹐木火易升﹐肺金化源受傷﹐不能下及州都﹐陽明之蘊熱﹐尙畱戀爲患也。仍擬竹葉石膏湯加減﹐生津液以滋化源﹐淸陽明而息余焰。

西洋參﹝一錢五分﹞朱茯神﹝三錢﹞川通艸﹝八分﹞活蘆根﹝去節﹐一尺﹞生石膏﹝打﹐三錢﹞

川貝母﹝二錢﹞粉丹皮﹝二錢﹞北秫米﹝包﹐三錢﹞鮮竹葉﹝三十張﹞生甘艸﹝六分﹞天花粉﹝三錢﹞

冬桑葉﹝二錢﹞滋腎通關丸﹝包煎﹐一錢五分﹞

五診身熱已退﹐白密布甚多﹐口舌漧燥亦減﹐伏暑之熱有整肅之漸﹐而小溲尙未爽利﹐咳痰色黃﹐脈象濡數無力﹐舌淡紅﹐肺胃餘熱畱戀﹐气化不及州都也。仍擬甘寒生津﹐養胃淸肺﹐以善其後。

西洋參﹝一錢五分﹞朱茯神﹝三錢﹞冬桑葉﹝二錢﹞冬瓜子﹝三錢﹞活蘆根﹝去節﹐一尺﹞

生甘艸﹝八分﹞川貝母﹝三錢﹞粉丹皮﹝一錢五分﹞北秫米﹝包﹐三錢﹞金石斛﹝二錢﹞栝蔞皮﹝三錢﹞

嫩白薇﹝一錢五分﹞通天艸﹝八分﹞滋腎通關丸﹝包煎﹐一錢五分﹞

何女秋溫伏暑﹐延今三候﹐初起吐血衄血﹐繼則身灼熱無汗﹐熱盛於夜﹐譫語妄言﹐口渴欲飲﹐七八日未更衣﹐舌焦糙無津﹐唇色紫暗﹐脈象弦滑而數﹐紅白疹𨿽現卽隱﹐咳嗆痰內帶紅﹐良由伏溫由營及气﹐由裏及表﹐表未得汗﹐仍傳於裏﹐裏熱熾盛﹐少陰之陰液被劫﹐津無上承﹐陽明經熱未得外解﹐腑中燥屎不得下行﹐腑熱燻蒸心包﹐神明無以自主﹐手指震動﹐肝風欲起﹐痙厥之變﹐卽在目前矣。急擬生津解肌﹐下則存陰﹐表裏兩治﹐以望轉機。

鮮生地﹝六錢﹞天花粉﹝三錢﹞熟石膏﹝打﹐三錢﹞川貝母﹝三錢﹞茅蘆根﹝去心節﹐各一兩﹞

京玄參﹝三錢﹞

薄荷葉﹝八分﹞生甘艸﹝五分﹞枳實炭﹝一錢﹞鮮石斛﹝四錢﹞粉葛根﹝一錢﹞全栝蔞﹝切﹐四錢﹞

玄明粉﹝一錢五分﹐同搗﹞鮮竹茹﹝二錢﹞淸寧丸﹝包﹐三錢﹞

二診投生津解肌﹐下則存陰之劑﹐已服兩帖﹐微微得汗﹐腑垢已得下行﹐所下之垢﹐色紫黑甚暢﹐灼熱略衰﹐譫語亦減﹐而咳嗆咯痰不出﹐痰內帶紅﹐耳聾失聰﹐口漧欲飲﹐舌糙黑已減﹐脈尙弦數﹐唇焦而裂﹐此少陰陰液已傷﹐陽明伏暑化熱﹐灼津液而爲痰﹐痰阻肺絡﹐淸肅之令不行﹐木火升騰﹐擾犯淸竅﹐𨿽有轉機之兆﹐尙未敢輕許無妨。今擬人參白虎湯合淸營增液湯加減﹐淸營涼气﹐肅肺化痰﹐能得精勝邪卻﹐卽可望出險入夷。

西洋參﹝一錢五分﹞鮮生地﹝五錢﹞肥知母﹝二錢﹞連翹殼﹝三錢﹞鮮竹葉﹝三十張﹞生石膏﹝打﹐四錢﹞京玄參﹝三錢﹞川貝母﹝三錢﹞粉丹皮﹝二錢﹞生甘艸﹝八分﹞鮮石斛﹝三錢﹞朱茯神﹝三錢﹞

枳實炭﹝八分﹞活蘆根﹝去節﹐一尺﹞

三診人參白虎湯﹑淸營增液湯又服二劑﹐灼熱已減其半﹐神識亦淸﹐舌焦黑已退﹐轉爲紅絳﹐脈左弦數﹐右濡滑而數﹐睡則驚悸﹐耳聾口渴﹐咳嗆咯痰不爽﹐痰中夾血﹐津液有來復之漸﹐暑熱有退避之勢。余焰爍液爲痰﹐膠阻肺絡﹐木火升騰﹐擾犯淸空﹐合脈論證﹐已有出險入夷之佳象。再議生津泄熱﹐淸肺化痰。

西洋參﹝一錢五分﹞肥知母﹝一錢五分﹞冬桑葉﹝二錢﹞朱茯神﹝三錢﹞活蘆根﹝去節﹐一尺﹞

生甘艸﹝六分﹞靑蒿梗﹝一錢五分﹞生石膏﹝打﹐三錢﹞天花粉﹝三錢﹞粉丹皮﹝二錢﹞川貝母﹝三錢﹞

生石決﹝八錢﹞嫩白薇﹝一錢五分﹞鮮藕﹝切片入煎﹐四兩﹞

四診身灼熱已去七八﹐惟咳嗆咯痰不爽﹐口渴不多飲﹐痰中之血﹐兩日不見﹐耳鳴失聰﹐脈左弦小而數﹐右濡滑而數﹐舌絳紅﹐腎陰胃液難復﹐木火易於上升﹐餘波未盡﹐肺金淸肅之令不行﹐況值燥令﹐燥從火化﹐火未有不克金也。再宜甘涼濡潤﹐生津泄熱﹐淸肺化痰。

西洋參﹝一錢五分﹞生甘艸﹝八分﹞水炙桑葉皮﹝各一錢五分﹞生石決﹝八錢﹞朱茯神﹝三錢﹞

天花粉﹝三錢﹞肥知母﹝一錢五分﹞粉丹皮﹝一錢五分﹞嫩白薇﹝一錢五分﹞北秫米﹝包﹐三錢﹞

冬瓜子﹝三錢﹞活蘆根﹝去節﹐一尺﹞枇杷葉露﹝後入﹐四兩﹞

茅童溫邪夾濕﹐發熱十三天﹐汗泄不暢﹐口漧欲飲﹐舌質紅﹐罩薄膩﹐左脈弦數﹐右脈濡數。前醫早進白虎湯﹐致邪陷太陰﹐淸气不升﹐大便溏薄﹐日夜十餘次﹐小溲短赤﹐心煩少寐﹐熱勢加劇﹐病情非輕。擬解肌疏邪﹐而理中土﹐仲聖謂裏重於表者﹐先治其裏﹐仿此意化裁。

粉葛根﹝二錢﹞炮姜炭﹝四分﹞炒潞黨﹝三錢﹞生白術﹝二錢﹞生甘艸﹝五分﹞赤苓﹝三錢﹞

金銀花﹝三錢﹞山楂炭﹝三錢﹞炒車前子﹝包﹐三錢﹞戊己丸﹝包﹐二錢﹞鮮荷葉﹝一角﹞

二診昨進理中湯加減﹐大便溏泄漸止﹐而發熱依然﹐口漧欲飲﹐舌轉紅絳﹐脈象弦數﹐汗泄不通。此气分之溫未罷﹐營分之熱內熾﹐濕化爲燥﹐燥亦傷陰﹐津乏上承﹐今擬淸營透气﹐兼顧中土。

天花粉﹝三錢﹞炒銀花﹝三錢﹞赤苓﹝三錢﹞冬桑葉﹝三錢﹞煨葛根﹝一錢五分﹞生白術﹝二錢﹞

粉丹皮﹝一錢五分﹞扁豆衣﹝三錢﹞生甘艸﹝五分﹞白薇﹝一錢五分﹞鮮荷葉﹝一角﹞白茅根﹝五錢﹞

三診昨進淸營透气﹐兼顧中土之劑﹐身熱漸減﹐又見鼻紅﹐𨿽曰紅汗﹐究屬熱遏營分﹐逼血上行。舌紅絳﹐脈弦數不靜﹐陰分已傷﹐肝火內熾﹐濕從燥化﹐陽明之溫﹐尙未淸徹也。旣有效機﹐再進一籌出入。

鮮生地﹝三錢﹞炒銀花﹝三錢﹞赤苓﹝三錢﹞桑葉﹝三錢﹞天花粉﹝二錢﹞生白術﹝二錢﹞

粉丹皮﹝一錢五分﹞川貝﹝二錢﹞生甘艸﹝五分﹞白薇﹝一錢五分﹞炒扁豆衣﹝三錢﹞北秫米﹝包﹐三錢﹞

鮮荷葉﹝一角﹞茅根﹝去心﹐五錢﹞

陳左濕溫已延月餘﹐潮熱時輕時劇﹐渴喜熱飲。白亦布﹐譫語鄭聲﹐小溲渾赤﹐脈象虛滑而數﹐舌質紅潤﹐唇燥﹐此乃气陰已傷﹐伏邪濕熱畱戀陽明﹐上蒙淸竅﹐神明無以自主也﹐脈證參合﹐已入危險一途。亟宜扶正宣邪﹐苦化濕熱﹐以望轉機。

黨參﹝三錢﹞朱茯神﹝三錢﹞川雅連﹝三分﹞川貝母﹝三錢﹞銀柴胡﹝一錢﹞炙遠志肉﹝五分﹞

細木通﹝五分﹞天竺黃﹝二錢﹞白薇﹝一錢五分﹞紫貝齒﹝三錢﹞仙半夏﹝一錢五分﹞北秫米﹝包﹐三錢﹞

益元散﹝包﹐三錢﹞

卷一

濕溫案

李左濕溫四天﹐身熱有汗不解﹐胸痞泛惡﹐口漧不多飲﹐舌苔薄膩而黃﹐脈濡滑而數。伏邪濕熱﹐漫布三焦﹐气機不宣﹐痰濁交阻﹐胃失降和。治宜宣气淡滲。

光杏仁﹝三錢﹞淸水豆捲﹝四錢﹞鮮竹茹﹝一錢五分﹞江枳實﹝一錢五分﹐同炒﹞茯苓皮﹝三錢﹞

通艸﹝八分﹞白蔻仁﹝一錢﹞塊滑石﹝三錢﹞佛手露﹝衝﹐一兩﹞生熟苡仁﹝各三錢﹞仙半夏﹝一錢五分﹞

酒炒黃芩﹝一錢五分﹞鮮藿香佩蘭﹝各一錢五分﹞

兪左濕溫五天﹐身熱不解﹐有汗惡風﹐徧體骨楚﹐胸悶泛惡﹐不能飲食﹐舌苔膩布而垢﹐脈象濡遲。伏溫夾濕夾滯﹐互阻中焦﹐太陽表邪郁遏﹐太陰裏濕彌漫﹐淸不升而濁不降﹐胃乏展和之權﹐邪勢正在鴟張。擬五苓合平胃散加減。

川桂枝﹝八錢﹞赤豬苓﹝各三錢﹞澤瀉﹝一錢五分﹞淸水豆捲﹝四錢﹞制川朴﹝一錢﹞陳皮﹝一錢﹞

半夏﹝一錢﹞制蒼術﹝一錢﹞枳實炭﹝一錢﹞六神曲﹝三錢﹞鮮藿梗﹝一錢五分﹞鮮佩蘭﹝一錢五分﹞

王左溫邪暑濕﹐夾滯互阻﹐太陰陽明爲病。發熱五天﹐有汗不解﹐胸痞泛惡﹐腹痛痢下﹐日夜四﹑五十次。

舌尖絳﹐中濃灰膩而黃﹐脈象滑數有力。暑爲天之气﹐濕爲地之气﹐暑濕蘊蒸陽明﹐濕滯郁於腸間﹐气機窒塞﹐胃失降和﹐濕溫兼痢之重癥。姑宜泄气分之伏邪﹐化陽明之垢濁﹐表裏雙解﹐通因通用之意。

炒香豉﹝三錢﹞銀花炭﹝四錢﹞六神曲﹝三錢﹞炒竹茹﹝一錢五分﹞黑山梔皮﹝一錢五分﹞扁豆衣﹝三錢﹞焦楂炭﹝三錢﹞靑陳皮﹝各一錢五分﹞酒炒黃芩﹝一錢五分﹞仙半夏﹝一錢五分﹞鮮藿香﹝一錢五分﹞炒赤芍﹝一錢五分﹞鮮佩蘭﹝一錢五分﹞枳實導滯丸﹝包﹐三錢﹞

李左伏邪濕熱﹐蘊蒸气分﹐漫布三焦。身熱早輕暮重﹐已有旬餘﹐白疹布而不多﹐濕熱原有暗泄之機。無如入夜夢囈﹐如譫語之狀﹐亦是濕熱燻蒸淸竅所致。

口漧溲赤﹐大便溏薄﹐熱在陽明﹐濕在太陰﹐經所謂熱搏注泄是也。吳鞠通先生云﹕濕溫之癥﹐氤氳粘膩﹐非易速解﹐慮其纏綿增劇。擬葛根黃芩黃連湯加味﹐解肌淸溫﹐苦化濕熱。

粉葛根﹝二錢﹞朱茯神﹝三錢﹞炒麥芽﹝三錢﹞朱燈心﹝三紮﹞酒炒黃芩﹝一錢五分﹞炒銀花﹝三錢﹞通艸﹝八分﹞水炒川連﹝三分﹞連翹殼﹝一錢五分﹞淨蟬衣﹝八分﹞雞蘇散﹝包﹐三錢﹞

靑荷梗﹝一枝﹞鮮竹葉﹝三十張﹞

王右濕溫身熱兩候﹐有汗不解﹐早輕暮重﹐口漧不多飲﹐紅疹白﹐布於胸膺之間。脈數﹐苔灰黃﹐伏邪濕熱﹐蘊蒸气分﹐漫布三焦。葉香巖先生云﹕濕熱爲粘膩之邪﹐最難驟化﹐所以身熱久而不退也。宜以宣化。

淨蟬衣﹝八分﹞茯苓皮﹝三錢﹞香靑蒿﹝一錢五分﹞荷梗﹝一支﹞熟牛蒡﹝二錢﹞通艸﹝八分﹞

嫩白薇﹝一錢五分﹞黑山梔﹝一錢五分﹞淸水豆捲﹝三錢﹞六一散﹝包﹐三錢﹞酒炒黃芩﹝一錢五分﹞

楊左濕溫七天﹐身熱有汗不解﹐午後入夜尢甚﹐口苦而幹﹐渴不多飲﹐脈濡滑帶數﹐舌苔薄膩﹐伏邪蘊濕﹐逗畱膜原﹐少陽陽明爲病。前進達原宣化不應﹐今擬柴葛解肌加味。

軟柴胡﹝八分﹞淸水豆捲﹝四錢﹞仙半夏﹝一錢五分﹞六一散﹝包﹐三錢﹞粉葛根﹝一錢五分﹞

赤苓﹝三錢﹞六神曲﹝三錢﹞澤瀉﹝一錢五分﹞甘露消毒丹﹝包﹐四錢﹞

二診服藥兩劑﹐身熱較前大減﹐胸脘不舒﹐納減少寐﹐余邪濕熱未楚﹐胃不和則臥不安也。脈濡滑﹐苔薄膩微黃。今擬芳香淡滲﹐以靖余氛﹐更當避風節食﹐不致反復爲要。

淸水豆捲﹝四錢﹞佩蘭葉﹝一錢五分﹞仙半夏﹝一錢五分﹞炒枳殼﹝一錢﹞廣藿香﹝一錢五分﹞

赤茯苓﹝三錢﹞炒秫米﹝三錢﹞炒麥芽﹝四錢﹞通艸﹝八分﹞益元散﹝包﹐三錢﹞佛手﹝八分﹞

甘露消毒丹﹝包﹐四錢﹞

馮左濕溫三候﹐身熱有汗不解﹐胸痞泛惡﹐臍腹作脹﹐兩足痿軟不能步履﹐苔膩脈濡。濕邪自下及上﹐自外入內﹐蓋香港腳之重癥也。若加气喘﹐則危殆矣﹐急擬逐濕下行。

淸水豆捲﹝四錢﹞陳廣皮﹝一錢﹞制蒼術﹝一錢﹞制川朴﹝一錢﹞仙半夏﹝二錢﹞枳實炭﹝一錢﹞

赤茯苓﹝三錢﹞淡吳萸﹝五分﹞大腹皮﹝二錢﹞木防己﹝二錢﹞陳木瓜﹝三錢﹞生苡仁﹝四錢﹞生薑﹝三片﹞

範童初患間日瘧﹐寒短熱長﹐繼因飲食不節﹐轉成濕溫。身熱早輕暮重﹐熱盛之時﹐神識昏糊﹐譫語妄言﹐胸痞悶泛惡﹐腑行不實﹐舌苔灰膩滿布﹐脈象滑數﹐良由伏溫夾濕夾滯﹐蘊蒸生痰﹐痰濁蒙蔽淸竅﹐淸陽之气失曠﹐與陽明內熱者﹐不可同日而語也﹐頗慮傳經增變。擬淸溫化濕﹐滌痰消滯﹐去其有形﹐則無形之邪﹐自易解散。

豆豉﹝三錢﹞前胡﹝一錢五分﹞漧葛﹝一錢﹞銀花﹝三錢﹞連翹﹝三錢﹞赤苓﹝三錢﹞半夏﹝二錢﹞

藿香佩蘭﹝各一錢五分﹞炒枳實﹝一錢五分﹞荷葉﹝一角﹞竹茹﹝姜炒﹐一錢五分﹞神曲﹝三錢﹞菖蒲﹝八分﹞

二診服前方以來﹐諸恙漸輕﹐不過夜有夢語如譫之象。某醫認爲暑令之恙﹐暑熱燻蒸心包﹐投芩﹑連﹑益元散﹑竹葉﹑茅根等﹐變爲泄瀉無度﹐稀粥食升﹐猶不知飽﹐渴喜熱飲﹐身熱依然﹐舌灰淡黃﹐脈象濡數﹐此藜藿之體﹐中气本虛﹐寒涼太過﹐一變而邪陷三陰﹐太陰淸气不升﹐濁陰凝聚﹐虛气散逆﹐中虛求食﹐有似除中﹐而尙未至除中也。陰盛格陽﹐眞寒假熱﹐勢已入於險境。姑仿附子理中合小柴胡意﹐冀其應手則吉。

熟附塊﹝一錢五分﹞炒潞黨﹝二錢﹞炮姜炭﹝六分﹞炒冬術﹝二錢﹞炙艸﹝四分﹞云茯苓﹝三錢﹞

煨葛根﹝一錢五分﹞軟柴胡﹝七分﹞仙半夏﹝二錢﹞陳皮﹝一錢﹞炒穀芽苡仁﹝各三錢﹞紅棗﹝二枚﹞

荷葉﹝一角﹞

三診溫運太陰﹐和解樞機﹐連服三劑﹐身熱泄瀉漸減﹐脹滿亦松﹐脘中𨿽饑﹐已不多食﹐均屬佳境。而神疲倦怠﹐渴喜熱飲﹐舌淡黃﹐脈濡數無力﹐中虛脾弱﹐飲水自救。效方出入﹐毋庸更張。

炒潞黨﹝二錢﹞熟附片﹝一錢﹞炮姜炭﹝五分﹞云苓﹝三錢﹞炙艸﹝五分﹞大砂仁﹝八分﹞陳皮﹝一錢﹞炒穀芽苡仁﹝各三錢﹞炒白術﹝二錢﹞荷葉﹝一角﹞

又服三劑﹐加炒淮藥﹝三錢﹞。

原按﹕此癥驟見似難著手﹐然旣瀉而腹仍膨﹐則非實脹﹐已可槪見。苔灰淡黃﹐脈象濡數﹐俱是假熱﹐所謂不從脈而從癥也。

費左濕溫三候﹐初病足背濕熱結毒起見﹐腐潰不得膿﹐瘡旁四周腫紅痛﹐寒熱晚甚﹐夢語如譫。前醫疊投寒涼解毒﹐外瘍𨿽見輕減﹐而加呃逆頻頻﹐胸痞泛惡﹐口有酸甜之味﹐不能飲食﹐渴不欲飲﹐口舌糜腐﹐小溲短赤﹐脈象濡滑而數。良由寒涼太過﹐濕遏熱伏﹐熱處濕中﹐胃陽被遏﹐气機窒塞﹐已成壞癥。議進辛以開之﹐苦以降之﹐芳香以宣之﹐淡滲以利之﹐復方圖治﹐應手乃幸。

仙半夏﹝二錢﹞淡吳萸﹝一分﹞郁金﹝五錢﹞通艸﹝八分﹞淸水豆捲﹝四錢﹞枳實炭﹝一錢﹞

川雅連﹝四分﹞姜竹茹﹝五錢﹞柿蒂﹝五枚﹞鮮藿香﹝五錢﹞鮮佩蘭﹝五錢﹞鮮枇杷葉﹝去毛﹑包﹐三張﹞

二診連服辛開苦降﹐芳香淡滲之劑﹐呃逆止﹐泛惡亦減﹐胸痞噫气﹐口舌糜腐依然﹐口有酸甜之味﹐身熱起伏無常﹐小溲短赤﹐脈象濡數。濕熱爲粘膩之邪﹐最難驟化﹐膠阻於中﹐則胸痞噫气﹐燻蒸於上﹐則口有酸甜﹐三焦決瀆無權﹐則小溲短赤﹐白疹不現﹐邪無出路。前方旣見合度﹐循序前進﹐以圖後效。

仙半夏﹝五錢﹞左金丸﹝包﹐五分﹞淸水豆捲﹝四錢﹞通艸﹝八分﹞枳實炭﹝一錢﹞炒竹茹﹝二錢﹞

茯苓皮﹝三錢﹞鮮藿佩﹝各五錢﹞柿蒂﹝五枚﹞枇杷葉﹝去毛﹑包﹐五張﹞滋腎通關丸﹝包煎﹐五錢﹞

三診嘔惡止﹐胸痞未舒﹐口舌糜腐亦減﹐白疹漸現﹐伏邪濕熱﹐已有暗泄之機。十餘日未更衣﹐小溲短赤﹐身熱臨晚似劇﹐脈濡數。申酉爲陽明旺時﹐陽陰腑垢不得下達﹐三焦之餘濕﹐一時未易淸澈。再守原法﹐加入通幽潤腸之品﹐腑垢得去﹐則經中之餘熱﹐自無形默化也。

仙半夏﹝四錢﹞川連﹝四分﹞靑蒿梗﹝五錢﹞白薇﹝五錢﹞淸水豆捲﹝四錢﹞全栝蔞﹝切﹐四錢﹞

郁李仁﹝研﹐三錢﹞大麻仁﹝研﹐三錢﹞枳實炭﹝一錢﹞炒竹茹﹝五錢﹞鮮佩蘭﹝四錢﹞滋腎通關丸﹝包煎﹐五錢﹞

四診腑气已通﹐諸恙均平。今且調其胃气﹐宣化余濕﹐更當節飲食﹐以杜反復。

南沙參﹝三錢﹞靑蒿梗﹝五錢﹞白薇﹝五錢﹞淸水豆捲﹝三錢﹞鮮佩蘭﹝五錢﹞仙半夏﹝五錢﹞

江枳殼﹝一錢﹞竹茹﹝五錢﹞通艸﹝八分﹞鮮枇杷葉﹝四張﹞生熟穀芽﹝各三錢﹞滋腎通關丸﹝包﹐五錢﹞

徐右伏溫夾濕﹐陷入厥陰﹐神識昏糊﹐牙關緊閉﹐四肢逆冷﹐唇燥而焦﹐胸悶嘔吐﹐飲食不進﹐濕熱釀成濁痰﹐互阻中焦﹐胃失降和﹐脈沈細而數﹐苔灰黃﹐況素體陰虧﹐肝火內熾﹐更兼懷孕﹐頗慮殞胎﹐危篤之癥也。仿經旨有故無殞亦無殞也之意﹐擬四逆散加減﹐冀陷入之邪﹐從陽明而解爲幸。

銀柴胡﹝一錢﹞炙遠志肉﹝一錢﹞炙僵蠶﹝三錢﹞仙半夏﹝五錢﹞淨蟬衣﹝七分﹞枳實炭﹝八分﹞

九節石菖蒲﹝八分﹞炒竹茹﹝五分﹞嫩鉤鉤﹝後下﹐三錢﹞淸水豆捲﹝二錢﹞

廣郁金﹝五錢﹞薄荷葉﹝八分﹞淡竹瀝﹝一兩﹞薑汁﹝衝服﹐三﹑四滴﹞

二診昨進四逆散加減﹐神識漸淸﹐嘔吐亦止。𨿽屬佳兆﹐無如牙關拘緊﹐齒垢無津﹐裏熱口漧﹐胸悶气粗﹐按脈沈細而數﹐良由陰液已傷﹐津無上承﹐陷入之溫邪﹐未能透達﹐痰熱膠阻肺絡﹐肺失輸布之權﹐況懷孕七月﹐胎气已傷﹐𨿽見小效﹐尙不足恃也。今擬生津達邪﹐淸神滌痰﹐未識能得轉危就安否。

霍石斛﹝三錢﹞炙遠志肉﹝一錢﹞川貝母﹝二錢﹞淡竹油﹝衝﹐一兩﹞淸水豆捲﹝三錢﹞鮮石菖蒲﹝八分﹞栝蔞皮﹝二錢﹞嫩鉤鉤﹝後下﹐三錢﹞黑山梔﹝二錢﹞鮮枇杷葉﹝三張﹞鮮竹茹﹝二錢﹞枳實﹝七分﹐同炒﹞

三診神識漸淸﹐嘔吐漸止﹐牙關拘緊亦舒﹐齒垢無津﹐咳嗽咯痰不爽﹐裏熱頭眩﹐按脈濡滑而數﹐是陰液已傷﹐津少上承﹐陷入之邪﹐有暗泄之機﹐厥陽升騰﹐痰熱膠阻肺絡﹐肺失輸布﹐懷麟七月﹐今太陰肺經司胎﹐胎熱乘肺﹐肺气愈形窒塞﹐𨿽逾險嶺﹐未涉坦途。再宜生津達邪﹐淸神滌痰﹐冀望正勝邪卻爲吉。

霍山石斛﹝三錢﹞炙遠志肉﹝一錢﹞霜桑葉﹝三錢﹞淸水豆捲﹝三錢﹞鮮石菖蒲﹝八分﹞滁菊花﹝三錢﹞黑山梔﹝二錢﹞鮮竹茹﹝二錢﹞光杏仁﹝三錢﹞

川貝母﹝二錢﹞栝蔞皮﹝二錢﹞嫩鉤鉤﹝後下﹐三錢﹞鮮枇杷葉﹝三張﹞淡竹油﹝衝﹐一兩﹞

四診神識已淸﹐津液漸回﹐裏熱亦減﹐而嘔吐又起﹐不能飲食﹐口舌碎痛﹐腑气不行﹐脈象左弦數﹐右濡滑。此濕火上升﹐痰濁未楚﹐肺胃之气﹐不得下降﹐能得不生枝節﹐可望漸入佳境。仍宜生津和胃﹐苦降痰濁﹐懷麟七月﹐助順胎气。

川石斛﹝三錢﹞川貝母﹝二錢﹞炙白蘇子﹝五錢﹞水炒川連﹝三分﹞全栝蔞﹝切﹐四錢﹞旋復花﹝包﹐五錢﹞仙半夏﹝五錢﹞鮮竹茹﹝二錢﹞生熟穀芽﹝各三錢﹞幹蘆根﹝去節﹐一兩﹞淸炙枇杷葉﹝去毛﹑包﹐三錢﹞柿蒂﹝十四枚﹞廣橘白﹝一錢﹞

五診嘔吐已止﹐口舌碎痛亦減﹐胸脘不舒﹐飲食少進﹐神疲﹐右顴赤色﹐脈象軟滑無神。懷麟七月﹐陽明少陰陰液已傷﹐痰濁未楚﹐厥气乘勢橫逆。再宜益陰柔肝﹐助順胎气﹐而化痰濁。

川石斛﹝三錢﹞抱茯神﹝三錢﹞廣橘白﹝一錢﹞生白芍﹝二錢﹞川貝母﹝二錢﹞炒竹茹﹝二錢﹞

仙半夏﹝五錢﹞栝蔞皮﹝二錢﹞生熟穀芽﹝各三錢﹞幹蘆根﹝去節﹐二兩﹞淸炙枇杷葉﹝去毛﹑包﹐三錢﹞春砂殼﹝四分﹞

六診嘔吐止﹐口舌碎痛亦減﹐惟納谷不香﹐頸項胸膺發出白﹐伏邪濕熱﹐已有外泄之佳象。口漧不多飲﹐舌質紅﹐苔薄膩﹐脈象濡滑而數。陰傷難復﹐濁痰未化﹐津少上承。懷麟七月﹐胎前以淸熱養陰爲主。再宜養陰宣肺﹐和胃化痰。

川石斛﹝三錢﹞抱茯神﹝三錢﹞熟穀芽﹝四錢﹞淨蟬衣﹝八分﹞淸水豆捲﹝三錢﹞佩蘭梗﹝五錢﹞

光杏仁﹝三錢﹞陳廣皮﹝一錢﹞象貝母﹝三錢﹞淸炙枇杷葉﹝去毛﹑包﹐三錢﹞炒竹茹﹝五錢﹞幹蘆根﹝去節﹐一兩﹞淨蟬衣﹝八分﹞吉林參須﹝八分﹞

謹按﹕此癥爲陰虛溫邪內陷﹐若遇時醫﹐見神識昏糊而大進犀羚﹐則邪遏不達而斃。或見四肢逆冷﹐而任投姜附﹐則陰液涸竭而亡。況懷麟七月﹐恐其胎气受傷﹐用藥最爲棘手。而夫子初診﹐卽認定爲熱厥﹐投四逆散以解之。繼又速進養陰淸熱之劑﹐使內陷之邪﹐由髒轉腑﹐由裏達表﹐竟使病者得慶更生﹐夫子之識見深矣。治安幸列門墻﹐彌殷瞻仰﹐謹錄之。受業朱治安志。

鄒女濕溫九天﹐身熱午後尢甚﹐口漧不多飲﹐頭痛且脹﹐胸悶不能食﹐腑行溏薄﹐舌苔薄膩帶黃﹐脈象濡數﹐左關帶弦﹐溫與濕合﹐熱處濕中﹐蘊蒸膜原﹐漫布三焦﹐溫不解則熱不退﹐濕不去則溫不淸﹐能得白﹐而邪始有出路﹐然濕爲粘膩之邪﹐最難驟化﹐恐有纏綿之慮。姑擬柴葛解肌﹐以去其溫﹐芳香淡滲﹐而利其濕。

軟柴胡﹝八分﹞葛根﹝一錢五分﹞淸水豆捲﹝三錢﹞赤苓﹝三錢﹞澤瀉﹝五錢﹞銀花炭﹝三錢﹞

連翹﹝二錢﹞鮮藿香﹝一錢五分﹞鮮佩蘭﹝一錢五分﹞神曲﹝二錢﹞大腹皮﹝二錢﹞通艸﹝八分﹞

荷葉﹝一角﹞甘露消毒丹﹝包﹐四錢﹞

二診濕溫十二天﹐汗多﹐身熱𨿽減﹐而溏瀉更甚於前﹐日夜有十餘次之多。細視所瀉之糞水﹐黑多黃少﹐並不臭穢﹐唇焦齒垢﹐口漧欲飲﹐飲入腸鳴﹐小溲短少而赤﹐舌邊紅﹐苔漧黃﹐脈象左濡數﹐右濡遲﹐趺陽之脈亦弱。此太陰爲濕所困﹐淸气下陷。糞水裏黑多黃少﹐黑屬腎色﹐是少陰勝趺陽負明矣﹐況瀉多旣傷脾﹑亦傷陰。

脾陽不能爲胃行其津液﹐輸運於上﹐傷陰津液亦不上承﹐唇焦齒垢﹐職是故也。書云﹕自利不渴者屬太陰﹐自利而渴者屬少陰。少陰爲水火之髒﹐爲三陰之樞﹐少陰陰陽兩傷﹐上有浮熱﹐下有虛寒﹐顯然可見。脈證參觀﹐頗慮正不敵邪﹐白不能外達﹐有內陷之險﹐欲滋養則礙脾﹐欲溫化則傷陰﹐顧此失彼﹐殊屬棘手。輾轉思維﹐惟有扶正祛邪﹐培補中土﹐冀正旺則伏邪自達﹐土濃則虛火自斂﹐未識能弋獲否。

人參須﹝一錢﹞米炒於術﹝二錢﹞淸水豆捲﹝四錢﹞云苓﹝三錢﹞生甘艸﹝三分﹞炒淮山藥﹝三錢﹞

炮姜炭﹝三分﹞炒扁豆衣﹝三錢﹞炒穀芽苡仁﹝各三錢﹞榦荷葉﹝一兩﹞陳倉米﹝一兩﹐煎湯代水﹞

三診濕溫兩候﹐前方連服三劑﹐泄瀉次數已減。所下糞水﹐仍黑黃夾雜﹐小溲短赤﹐口漧欲飲﹐齒縫滲血﹐舌邊紅﹐苔漧黃﹐脈象濡數﹐尺部細弱﹐白布於胸膺臍腹之間﹐籽粒細小不密﹐伏溫蘊濕﹐有暗泄之機。

然少陰之陰﹐太陰之陽﹐因瀉而傷﹐淸津無以上供。瀉不止﹐則正气不復﹐正不復﹐則邪不能透達﹐𨿽逾險嶺﹐未涉坦途也。仍宜益气崇土爲主﹐固胃澀腸佐之。

吉林參﹝一錢﹞米炒於術﹝二錢﹞生甘艸﹝三分﹞云苓﹝三錢﹞炒淮山藥﹝三錢﹞炒川貝﹝二錢﹞

禹餘糧﹝三錢﹞炒穀芽﹝三錢﹞橘白﹝一錢﹞炒薏仁﹝三錢﹞榦荷葉﹝一角﹞

四診濕溫十七天﹐泄瀉已減七八﹐糞色轉黃﹐亦覺臭穢﹐太陰已有健運之漸﹐白布而甚多﹐色亦顯明﹐正勝邪達之佳象。口漧而膩﹐不思谷食﹐睡醒後面紅﹐稍有譫語﹐超時而淸﹐脈濡數而緩﹐舌質紅苔黃。良由气陰兩傷﹐神不安捨﹐余濕釀成痰濁﹐畱戀中焦﹐胃气呆頓。今擬七分扶正﹐三分祛邪﹐虛實兼顧﹐以善其後也。

人參須﹝八分﹞炒於術﹝一錢五分﹞炒川貝﹝二錢﹞云苓神﹝辰砂拌﹐各三錢﹞遠志﹝一錢﹞

炒淮藥﹝三錢﹞橘白﹝一錢﹞炒穀芽苡仁﹝各三錢﹞淸水豆捲﹝三錢﹞佩蘭﹝一錢五分﹞淸炙枇杷葉﹝二錢﹞

張左秋溫伏暑﹐蘊蒸陽陰﹐身熱甚壯﹐有汗不解﹐口漧欲飲﹐苔黃脈數﹐兩足逆冷。是熱在陽明﹐濕在太陰﹐與中寒者不同﹐癥勢沈重。姑擬加味蒼術白虎湯﹐淸溫燥濕﹐以望轉機。

生石膏﹝五錢﹞天花粉﹝三錢﹞黑山梔﹝一錢五分﹞肥知母﹝一錢五分﹞金銀花﹝三錢﹞活蘆根﹝去節﹐一兩﹞生甘艸﹝五分﹞連翹殼﹝一錢五分﹞制蒼術﹝一錢﹞

王幼濕溫伏邪﹐已十六天﹐汗多潮熱﹐口漧欲飲﹐白布於胸腹之間﹐八九日未更衣﹐臍下按之疼痛﹐舌紅絳中後膩黃﹐脈象沈數。疊投淸溫化濕之劑﹐諸癥不減﹔良由伏邪蘊濕化熱﹐由气及營﹐由經入腑﹐腑中宿垢不得下達也。吳又可云﹕溫病下不嫌早。導滯通腑爲主﹐淸溫涼營佐之﹐使有形之滯得下﹐則無形之邪自易解散。

生川軍﹝二錢﹞玄明粉﹝後入﹐一錢五分﹞枳實﹝一錢﹞生甘艸﹝五分﹞冬桑葉﹝二錢﹞粉丹皮﹝二錢﹞

靑蒿﹝一錢五分﹞

嫩白薇﹝一錢五分﹞京赤芍﹝一錢五分﹞靑荷梗﹝一尺﹞活水蘆根﹝去節﹐一尺﹞

復診昨進導滯通腑﹐淸營泄熱之劑。腑气已通﹐潮熱漸減﹐白布而不多﹐口漧欲飲﹐舌中膩黃漸化﹐脈濡數無力﹐陰液暗傷﹐餘熱畱戀气營之間﹐淸津無以上供。今擬生津淸化﹐佐入和胃之品﹐尙須節食﹐恐多食則復﹐少食則遺之獘。

天花粉﹝三錢﹞霜桑葉﹝二錢﹞粉丹皮﹝一錢五分﹞京赤芍﹝一錢五分﹞朱茯神﹝三錢﹞靑蒿梗﹝一錢五分﹞嫩白薇﹝一錢五分﹞通艸﹝八分﹞六一散﹝包﹐三錢﹞靑荷梗﹝一尺﹞生熟穀芽﹝各三錢﹞

裘左濕溫八天﹐壯熱有汗不解﹐口漧欲飲﹐煩躁不寐﹐熱盛之時﹐譫語妄言﹐胸痞泛惡﹐不能納谷﹐小溲渾赤﹐舌苔黃多白少﹐脈象弦滑而數。陽明之溫甚熾﹐太陰之濕不化﹐蘊蒸气分﹐漫布三焦﹐有溫化熱﹑濕化燥之勢﹐癥非輕淺。姑擬蒼術白虎湯加減﹐以觀動靜。

生石膏﹝三錢﹞肥知母﹝一錢五分﹞枳實炭﹝一錢﹞通艸﹝八分﹞制蒼術﹝八分﹞茯苓皮﹝三錢﹞

炒竹茹﹝一錢五分﹞飛滑石﹝三錢﹞仙半夏﹝一錢五分﹞活蘆根﹝去節﹐一尺﹞

荷梗﹝一尺﹞

二診今診脈洪數較緩﹐壯熱之勢大減﹐稍能安寐﹐口漧欲飲﹐胸悶泛惡﹐不能納谷﹐舌苔膩黃漸化﹐伏溫漸解﹐而蘊濕猶畱中焦也。旣見效機﹐毋庸更張﹐參入芳香淡滲之品﹐使濕熱有出路也。

熟石膏﹝三錢﹞仙半夏﹝一錢五分﹞枳實炭﹝一錢﹞澤瀉﹝一錢﹞制蒼術﹝八分﹞赤茯苓﹝三錢﹞

炒竹茹﹝一錢五分﹞通艸﹝八分﹞飛滑石﹝三錢﹞鮮藿佩﹝各一錢五分﹞荷梗﹝一尺﹞

三診熱退數日﹐復轉寒熱似瘧之象﹐胸悶不思納谷﹐且有泛惡﹐小溲短赤﹐苔黃口苦﹐脈象左弦數﹐右濡滑。此伏匿之邪﹐移於少陽﹐蘊濕畱戀中焦﹐胃失降和。今宜和解樞機﹐芳香淡滲﹐使伏匿之邪﹐從樞機而解﹐濕熱從小便而出也。

軟柴胡﹝八分﹞仙半夏﹝二錢﹞酒黃芩﹝一錢﹞赤苓﹝三錢﹞枳實﹝一錢﹞炒竹茹﹝一錢五分﹞

通艸﹝八分﹞鮮藿佩﹝各一錢五分﹞澤瀉﹝一錢五分﹞荷梗﹝一尺﹞

趙童濕溫已延月餘﹐身熱早輕暮劇﹐有時畏冷背寒﹐熱盛之時﹐譫語鄭聲﹐渴喜熱飲﹐小溲短赤﹐形瘦骨立﹐納谷衰微﹐舌質紅﹐苔薄黃﹐脈象虛弦而數﹐白疹布而不多﹐色不顯明。良由病久正气已虛﹐太少之邪未罷﹐蘊濕畱戀膜原﹐樞機不和﹐頗慮正不敵邪﹐致生變遷。書云﹕過經不解﹐邪在三陽。今擬小柴胡合桂枝白虎湯加減﹐本虛標實﹐固本去標爲法。

潞黨參﹝一錢五分﹞軟柴胡﹝一錢﹞生甘艸﹝五分﹞仙半夏﹝二錢﹞熟石膏﹝三錢﹞赤茯苓﹝朱砂拌﹐三錢﹞炙遠志﹝一錢﹞川桂枝﹝八分﹞通艸﹝八分﹞澤瀉﹝一錢五分﹞焦穀芽﹝三錢﹞

佩蘭葉﹝一錢五分﹞

二診進小柴胡合桂枝白虎湯加減﹐寒熱漸退﹐譫語亦止﹐白疹布而漸多﹐脈象濡數﹐苔薄黃。太少之邪﹐已有外達之勢﹐口漧不多飲﹐精神疲倦﹐谷食衰微﹐正气已奪﹐脾胃鼓舞無權。今擬制小其劑﹐扶正祛邪﹐理脾和胃﹐冀胃气來復﹐自能入於坦途。

潞黨參﹝一錢五分﹞銀柴胡﹝一錢﹞生甘艸﹝五分﹞云苓﹝辰砂拌﹐三錢﹞仙半夏﹝二錢﹞粉葛根﹝一錢五分﹞廣橘白﹝一錢﹞佩蘭葉﹝一錢五分﹞白薇﹝一錢五分﹞川通艸﹝八分﹞生熟穀芽﹝各三錢﹞

生薑﹝一片﹞紅棗﹝三枚﹞

李左脈來濡數﹐濡爲濕﹐數爲熱﹐濕與熱合﹐蘊蒸气分﹐漫布三焦﹐是以身熱三候﹐朝輕暮重﹐白疹滿布胸膺之間﹐形瘦神疲﹐乃濕熱郁久不化﹐耗气傷陰所致﹐癥勢非輕。急宜存陰淸宣。

金石斛﹝三錢﹞嫩白薇﹝一錢五分﹞六一散﹝包﹐三錢﹞象貝母﹝三錢﹞南北沙參﹝各一錢五分﹞

茯苓皮﹝三錢﹞淨蟬衣﹝八分﹞鮮竹葉﹝三十張﹞香靑蒿﹝一錢五分﹞通艸﹝八分﹞連翹殼﹝一錢五分﹞荷梗﹝一支﹞

沈左濕溫四候﹐身熱早輕暮重﹐有汗不解﹐白已布﹐色不顯明﹐口漧欲飲﹐唇燥齒垢﹐形瘦神疲﹐舌質紅﹐苔微黃﹐脈濡數無力。此乃气陰已傷﹐余邪濕熱﹐畱戀气營之間﹐入夜夢語如譫﹐有神不守舍之象﹐且有咳嗽﹐肺胃亦虛﹐虛多邪少﹐還慮生波。今擬淸養肺胃之陰﹐宣化三焦之濕。

南沙參﹝三錢﹞朱茯神﹝三錢﹞川貝﹝二錢﹞通艸﹝八分﹞川石斛﹝三錢﹞冬桑葉﹝三錢﹞

栝蔞皮﹝二錢﹞冬瓜子﹝三錢﹞嫩白薇﹝一錢五分﹞粉丹皮﹝一錢五分﹞廣橘白﹝一錢﹞生苡仁﹝三錢﹞

淸炙枇杷葉﹝去毛﹑包﹐二錢﹞

復診諸恙見輕﹐原方加北秫米﹝包﹞三錢。

鄭左濕溫十六天﹐身灼熱﹐有汗不退﹐口渴欲飲﹐煩躁少寐﹐夢語如譫﹐目紅溲赤﹐舌紅糙無津﹐脈象弦數﹐紅疹布於胸膺之間。此溫已化熱﹐濕已化燥﹐燥火入營﹐傷陰劫津﹐有吸盡西江之勢﹐化源告竭﹑風動痙厥之變﹐恐在目前。亟擬大劑生津涼營﹐以淸炎炎之威﹐冀其津生邪卻﹐出險入夷爲幸。

鮮生地﹝六錢﹞天花粉﹝三錢﹞川貝母﹝二錢﹞生甘艸﹝八分﹞粉丹皮﹝二錢﹞冬桑葉﹝三錢﹞

銀花﹝八錢﹞白薇﹝一錢五分﹞

羚羊片﹝八分﹞朱茯神﹝三錢﹞帶心連翹﹝三錢﹞茅蘆根﹝各一兩﹞鮮石斛﹝四錢﹞鮮竹葉﹝三十片﹞

二診濕溫十八天﹐甘寒淸解﹐已服二劑﹐舌紅糙略潤﹐津液有來復之漸。身灼熱﹑口渴引飲均減﹐夜寐略安﹐佳境也。紅疹布而漸多﹐目白紅絲﹐小溲短赤﹐脈數不靜﹐少陰之陰已傷﹐水不濟火﹐營分之熱尙熾﹐木火升騰。前方旣見效機﹐毋庸攺弦易轍也。

原方加﹕西洋參﹝一錢五分﹞﹑鮮藕﹝四兩﹐切片入煎﹞。

三診濕溫三候﹐溫化熱﹐濕化燥﹐疊進生津涼解﹐身灼熱大減﹐寐安﹐夢語亦止。紅疹滿布﹐營分之熱﹐已得外達﹐脈數不靜﹐舌轉光紅﹐小便黃﹐七﹑八日未更衣﹐陰液難以驟復﹐木火尙熾﹐余焰未淨。仍擬生津泄熱﹐佐通腑气﹐𨿽緩下﹐亦寓存陰之意。

西洋參﹝一錢五分﹞冬桑葉﹝二錢﹞天花粉﹝三錢﹞白薇﹝一錢五分﹞鮮生地﹝四錢﹞粉丹皮﹝二錢﹞川貝母﹝三錢﹞生甘艸﹝六分﹞鮮石斛﹝四錢﹞朱茯神﹝三錢﹞郁李仁﹝研﹐三錢﹞

麻仁﹝研﹐四錢﹞活蘆根﹝去節﹐一尺﹞

四診濕溫二十二天﹐身灼熱已退﹐寐安神淸﹐紅疹布而漸化﹐腑气亦通﹐舌質紅﹐苔微白﹐脈象濡軟而數﹐精神疲倦﹐小溲淡黃﹐谷食無味﹐邪退正虛﹐脾胃鼓舞無權。今擬養正和胃﹐寒涼愼用﹐慮過猶不及也。

西洋參﹝米炒﹐五錢﹞朱茯神﹝三錢﹞川石斛﹝三錢﹞生甘艸﹝五分﹞通艸﹝八分﹞栝蔞皮﹝二錢﹞

廣橘白﹝一錢﹞川貝母﹝二錢﹞北秫米﹝包﹐三錢﹞

巫左濕溫癥已延月﹐寒熱時輕時劇﹐口漧不喜飲﹐腑行溏薄。初由伏邪濕熱﹐蘊於募原﹐少陽樞機不和﹐太陰爲濕所困﹐淸气不升。閱前方參﹑附﹑龍﹑牡﹑姜﹑桂﹑二陳等劑﹐溫澀太過﹐致伏邪無路可出﹐愈郁愈深﹐如膠似漆。邪遏化熱﹐濕遏化燥﹐傷陰劫津﹐化源告竭﹐气逆而促﹐神糊譫語﹐所由來也。舌苔黑糙而垢﹐有似少陰熱結旁流﹑急下存陰之條﹐無如脈象左弦細促數﹐右部虛散﹐腹無燥實堅滿之形﹐安有可下之理﹖陰液枯槁﹐正气亦匱﹐厥脫之變﹐卽在目前矣。勉擬增液生津﹐以救其焚﹐亦不過盡人力以冀天眷﹗西洋參﹝三錢﹞朱茯神﹝三錢﹞天竺黃﹝一錢五分﹞嫩鉤鉤﹝後入﹐三錢﹞大麥冬﹝二錢﹞

紫貝齒﹝三錢﹞銀柴胡﹝八分﹞枳實炭﹝八分﹞霍石斛﹝三錢﹞川貝母﹝二錢﹞淸炙艸﹝四分﹞

炒竹茹﹝一錢五分﹞

費右濕溫三候﹐灼熱不退﹐舌絳起刺﹐脈洪數。溫邪化火﹐由气入營﹐熱邪內熾﹐擾犯包宮﹐傷津劫液﹐化源欲竭。以致唇焦齒垢﹐譫語妄言﹐內陷重癥﹐危篤之至。擬養陰救液﹐淸火開竅﹐未識能有挽回否。

犀角尖﹝三分﹞粉丹皮﹝一錢五分﹞帶心麥冬﹝三錢﹞鮮石菖蒲﹝五分﹞鮮生地﹝三錢﹞

京赤芍﹝一錢五分﹞上川連﹝三分﹞鮮竹葉心﹝三錢﹞帶心連翹﹝三錢﹞京玄參﹝三錢﹞天竺黃﹝二錢﹞活蘆根﹝去節﹐一兩﹞牛黃淸心丸﹝一粒﹐另研細末化服﹞

葉左初病喉痧﹐治愈之後﹐因復感停滯﹐釀成濕溫。身熱有汗不解﹐臨晚畏寒﹐入夜熱勢較盛﹐天明卽覺輕減﹐已有三候。口漧不多飲﹐小溲短赤﹐超時有粉汁之形。苔薄黃﹐脈濡數。素有失紅﹐陰虛體質﹐疊進淸溫化濕之劑﹐其熱非特不減﹐反加膚腫足腫﹐臍腹飽滿﹐面浮咳嗽。細推病情。太陽經邪未解﹐膀胱腑濕不化﹐久則濕困大陰﹐健運無權。濕爲陰邪﹐易於化水﹐水濕泛濫﹐則爲膚腫足腫﹔中陽不運﹐濁陰凝聚﹐則爲臍腹飽滿﹔水濕逆肺﹐則爲咳嗽面浮﹔格陽於外﹐則身熱不退也。恙勢已入險境﹐豈可泛視。今擬五苓加味﹐溫開太陽而化水濕﹐勿可拘執陰虛體質﹐而畏投溫劑﹐致一誤而再誤也。然乎否乎﹖質之髙明﹗川桂枝﹝八分﹞連皮苓﹝四錢﹞炒白術﹝三錢﹞豬苓﹝三錢﹞仙半夏﹝三錢﹞大腹皮﹝二錢﹞

砂仁﹝八分﹞光杏仁﹝三錢﹞澤瀉﹝一錢﹞姜皮﹝八分﹞陳皮﹝一錢﹞冬瓜子皮﹝各三錢﹞

二診兩進五苓﹐癥勢未見動靜。夫太陽爲寒水之經﹐本陰標陽﹔太陽與少陰爲表裏﹐少陰爲水火之髒﹐本熱標寒。太陽之陽不行﹐少陰之陰亦傷﹐少火不能生土﹐中央幹健無權﹐水濕日積﹐泛濫橫溢﹐濁陰凝聚﹐陰盛格陽﹐肺失治節﹐水道不行﹐險象環生﹐殊可慮也。脈象寸部濡數﹐關尺遲弱﹐眞陽埋沒﹐陰霾滿布﹐若加气喘﹐則難爲力矣。再擬五苓合眞武湯﹐震動腎陽﹐溫化水濕﹐千鈞一髮﹐惟此一舉﹐狂見如斯﹐明者何如﹗﹖熟附塊﹝一錢﹞川桂枝﹝八分﹞陳皮﹝一錢﹞大砂仁﹝八分﹞連皮苓﹝四錢﹞豬苓﹝二錢﹞

大腹皮﹝二錢﹞川椒目﹝十四粒﹞炒白術﹝三錢﹞澤瀉﹝一錢五分﹞水炙桑皮﹝一錢五分﹞淡姜皮﹝八分﹞

三診連服五苓眞武以來﹐膚腫跗腫腹滿﹐已見輕減﹐小溲稍多﹐眞陽有震動之漸﹐水濕有下行之勢﹐臨晚形寒身熱﹐至天明得汗而退﹐樞機有斡旋之意﹐均屬佳象。口漧渴喜熱飲﹐痰多咳嗽﹐谷食衰微﹐白苔化而轉淡。夫太陰爲濕久困﹐幹健無權﹐肺失肅化。脈象關尺遲弱略起﹐𨿽逾險嶺﹐夫涉坦途。仍守前法﹐努力前進。

桂枝﹝六分﹞白術﹝三錢﹞熟附塊﹝一錢﹞軟柴胡﹝七分﹞大腹皮﹝二錢﹞茯苓﹝四錢﹞

澤瀉﹝一錢五分﹞大砂仁﹝八分﹞仙半夏﹝二錢﹞水炙桑皮﹝一錢五分﹞淸炙艸﹝五分﹞生薑﹝二片﹞

紅棗﹝四枚﹞炒穀芽苡仁﹝各﹐三錢﹞

四診溫少陰﹐開太陽﹐運中陽﹐逐水濕﹐又服二劑﹐腫退﹐腹滿漸消﹐臨晚寒熱亦輕﹐惟痰多咳嗽﹐納谷衰少﹐小溲不淸﹐苔薄膩微黃﹐脈象緩滑。此脾不健運﹐胃不流通﹐濕痰積之於肺﹐肺失肅化之權。

再仿前意﹐制小其劑。

吉林參須﹝八分﹞連皮苓﹝四錢﹞炒白術﹝一錢五分﹞光杏仁﹝三錢﹞冬瓜子皮﹝各三錢﹞

陳皮﹝一錢﹞熟附塊﹝八分﹞炒穀麥芽﹝各三錢﹞軟柴胡﹝八分﹞福澤瀉﹝一錢五分﹞淸炙艸﹝五分﹞

大砂仁﹝八分﹞仙半夏﹝二錢﹞

五診腫滿已消﹐寒熱亦退﹐惟納谷衰少﹐口有甜味﹐痰多咳嗽﹐小溲不淸﹐脈象濡滑。余濕畱戀中焦﹐脾胃運化失司﹐津液不布爲痰﹐此痰多而咳嗽也。今當調理脾胃以化余濕﹐節其飲食而愼起居。

炒白術﹝五錢﹞陳廣皮﹝一錢﹞淸水豆捲﹝四錢﹞炒穀芽苡仁﹝各三錢﹞冬瓜子皮﹝各三錢﹞

連皮苓﹝四錢﹞仙半夏﹝二錢﹞省頭艸﹝一錢五分﹞大砂仁﹝七分﹞光杏仁﹝三錢﹞川貝﹝二錢﹞

通艸﹝八分﹞淸炙枇杷葉﹝去毛﹑包﹐二錢﹞

哈右濕溫匝月﹐身壯熱﹐汗多畏寒﹐胸悶嘔吐﹐納食不進﹐煩躁懊﹐少腹脹痛拒按﹐溺時管痛﹐小便不利﹐口漧唇燥﹐渴喜熱飲﹐舌苔白膩﹐脈象左弦遲而緊﹐右沈細無力﹐據述病起於經行之後﹐閱前所服之方﹐梔豉﹑二陳﹑瀉心﹑八珍﹑金鈴子散等劑。推其病情﹐其邪始在太陰陽明﹐苦寒疊進﹐邪遂陷入少陰厥陰﹐淸陽窒塞﹐蓄瘀積於下焦﹐膀胱宣化失司﹐煩躁似陽﹐實陰躁也﹐陰盛於下﹐格陽於上﹐若再投苦降﹐則邪愈陷愈深矣。今擬吳茱萸湯加味﹐溫經逐濕﹐理气祛瘀﹐冀其轉機爲幸。

淡吳萸﹝六分﹞熟附片﹝八分﹞赤苓﹝三錢﹞連殼蔻仁﹝八分﹞焦楂炭﹝三錢﹞姜半夏﹝二錢﹞

砂仁﹝八分﹞陳皮﹝八分﹞延胡索﹝一錢﹞五靈脂﹝一錢五分﹞兩頭尖﹝酒浸﹑包﹐一錢五分﹞

澤瀉﹝一錢﹞生薑﹝二片﹞

二診兩進吳茱萸湯﹐嘔吐煩躁﹐均已輕減﹐少腹脹痛亦松﹐反加大便溏泄﹐有七八次之多﹐寒滯有下行之機﹐中陽有來復之漸﹐佳象也。身熱依然﹐口漧唇燥﹐渴喜熱飲﹐苔膩稍化﹐脈仍弦遲﹐勿可因口漧唇燥﹐卽攺弦易轍﹐𨿽有身熱﹐可毋庸慮﹐但使衛陽能入於陰﹐則身熱自除矣。仍守原法﹐更進一籌。

原方去生薑﹑連殼蔻仁﹐加炮姜炭﹝六分﹞﹑炒白術﹝一錢﹞。

三診嘔吐溏泄已止﹐少腹脹痛亦減大半。惟小溲不利﹐溺時管痛﹐唇燥口漧不多飲。脈象寸關濡滑﹐尺部澀遲﹐是蓄瘀蘊濕﹐畱戀下焦﹐膀胱气化無權﹐脾不能爲胃行其津液﹐浸潤於上﹐癥𨿽轉機﹐還當謹愼。今制小其劑﹐加入通關滋腎之品﹐使蓄瘀蘊濕﹐從下竅而出。

吳萸﹝四分﹞仙半夏﹝二錢﹞熟附片﹝八分﹞赤苓﹝三錢﹞陳皮﹝一錢﹞炒白術﹝二錢﹞

炮姜炭﹝四分﹞淸炙艸﹝四分﹞砂仁﹝八分﹞琥珀屑﹝衝﹐六分﹞通天艸﹝五錢﹞滋腎通關丸﹝包煎﹐三錢﹞

四診諸恙十減七八﹐小溲亦利﹐惟納谷衰少﹐神疲肢倦﹐唇幹口漧不多飲﹐苔轉淡黃﹐脈現濡緩﹐是脾胃兩傷﹐運化失常。今擬醒脾和胃﹐而宣余濕﹐隔一日服一劑﹐仿經旨大毒治病﹐十去其六﹐小毒治病﹐十去其八﹐毋使過之﹐傷其正也之意。

炒白術﹝二錢﹞云苓﹝三錢﹞淸炙艸﹝五分﹞陳皮﹝一錢﹞仙半夏﹝二錢﹞大砂仁﹝八分﹞

焦穀芽﹝五錢﹞省頭艸﹝五錢﹞絳通艸﹝八分﹞通天艸﹝五錢﹞生薑﹝二片﹞紅棗﹝四枚﹞

鄭左濕溫十八天﹐初起身熱﹐繼則不熱﹐兩顴紅赤﹐小溲自遺﹐時時欲寐﹐舌灰薄膩﹐口漧不欲飲﹐脈沈細無神。此邪陷少陰﹐腎陽堙沒﹐龍雷之火﹐飛越於上﹐戴陽癥也﹐殊爲可慮﹗急擬溫經扶正而潛浮陽﹐未識能得挽救否。

潞黨參﹝五錢﹞龍骨﹝三錢﹞煨益智﹝一錢五分﹞炙遠志﹝一錢﹞熟附塊﹝三錢﹞牡蠣﹝三錢﹞

淸炙艸﹝五分﹞炒於術﹝一錢五分﹞鹿角霜﹝五錢﹞

復診加炙黃﹑大砂仁。

周左濕溫月餘﹐身熱汗多﹐神識昏糊﹐譫語鄭聲﹐唇燥口漧不欲飲﹐谷食不進﹐舌苔幹膩﹐脈象沈細。此濕邪久困太陰﹐陷入少陰﹐濕爲陰邪﹐最易傷陽﹐衛陽失於外護則汗多﹐浮陽越於軀殼則身熱﹐神不守舍則神糊﹐與熱入心包者﹐有霄壤之別。動則微喘﹐腎气不納也。十餘日未更衣﹐此陰結也。脈證參合﹐正气渙散﹐陰陽脫離卽在目前矣。急擬參附回陽﹐龍牡潛陽﹐苟能陽回神定﹐庶可望轉危爲安之幸。

別直參﹝二錢﹞熟附塊﹝二錢﹞左牡蠣﹝三錢﹞大砂仁﹝八分﹞仙半夏﹝二錢﹞炙遠志﹝一錢﹞

花龍骨﹝三錢﹞朱茯神﹝三錢﹞炒棗仁﹝三錢﹞北秫米﹝包﹐三錢﹞浮小麥﹝四錢﹞

二診兩進參附回陽﹐龍牡潛陽﹐汗收神淸﹐陽气有內返之佳境。口漧﹐渴喜熱飲﹐納谷衰少﹐精神困頓﹐十餘日未更衣﹐腹內微脹﹐並不拒按﹐苔幹膩﹐脈沈細。陽不營運﹐陰气凝結﹐腸垢不得下達﹐猶嚴寒之時﹐水冰而地坼也﹐險嶺𨿽逾﹐未入坦途。再擬扶正助陽﹐溫通腑气。

別直參﹝一錢五分﹞熟附塊﹝一錢五分﹞朱茯神﹝三錢﹞炙遠志﹝一錢﹞炒棗仁﹝三錢﹞仙半夏﹝三錢﹞陳廣皮﹝一錢﹞大麻仁﹝研﹐四錢﹞郁李仁﹝研﹐三錢﹞焦穀芽﹝四錢﹞半硫丸﹝包﹐二錢﹞

外用蜜煎導法。

三診服兩劑後﹐腑气已通﹐余恙如故。原方去半硫丸﹑郁李仁﹑大麻仁﹐加米炒於術。

朱孩濕溫已延月餘。身熱不退﹐腹痛便泄﹐大腹膨脹﹐面浮體腫﹐舌苔灰黃﹐脈象濡數﹐紋色靑紫﹐已逾气關。某專科投以銀翹﹑芩﹑連﹑滑石﹑通艸﹑楂﹑曲﹑雞金﹑苓﹑術等﹐意謂疳積成矣。惟按脈論證﹐此三陽之邪﹐已傳入三陰。在太陰則大腹脹痛﹐在少陰則泄瀉體腫﹐在厥陰則腹痛肢冷。衛陽不入於陰則發熱﹐水濕泛濫橫溢﹐則徧體浮腫。小孩稚陽﹐病情若此﹐猶小舟之重載﹐覆沈可慮﹗今擬眞武﹑理中﹑小柴胡復方圖治﹐冀挽回於什一。

熟附片﹝八分﹞炒漧薑﹝五分﹞炒白術﹝一錢五分﹞連皮苓﹝三錢﹞陳皮﹝一錢﹞炒潞黨﹝一錢﹞

軟柴胡﹝五分﹞淸炙艸﹝五分﹞川椒目﹝十粒﹞砂仁﹝八分﹞大腹皮﹝二錢﹞六神曲﹝三錢﹞

二診服理中﹑眞武﹑小柴胡復方以來﹐腹脹滿肢體腫均見輕減﹐泄瀉亦止﹐佳兆也。惟身熱晚作﹐乳食少進﹐口漧欲飲。指紋色靑紫已回气關之內﹐脈仍濡數無力﹐是陰盛格陽﹐眞寒假熱﹐切勿因身熱而卽攺弦易轍也。仍守原法﹐努力前進。

原方加﹕嫩白薇﹝一錢﹞。

三診腫脹十減七八﹐身熱亦覺漸退﹐惟神疲形瘦﹐谷食少進﹐水濕已化﹐正虛困頓﹐脾胃陽衰﹐鼓舞無權也。仍守原方出入。

原方去柴胡﹐加焦穀芽﹝三錢﹞﹑佩蘭梗﹝一錢五分﹞。

按﹕此癥疑似之處﹐最難辧別。認定三陰見象﹐投以溫藥﹐故能無慮也。否則再進寒涼﹐必致邪陷陽越﹐而不起矣。

卷一

痙癥案

陳幼兩目上竄﹐時劇時輕﹐今晚角弓反張﹐臍腹疼脹﹐舌彊不利吮乳﹐舌尖邊淡紅﹐中後薄膩﹐脈濡弱﹐哭聲不揚。气陰暗傷﹐虛風內動﹐痰熱逗畱﹐肺胃气機室塞﹐竅道不通。與熄風安神﹐化痰宣肺法。

石決﹝三錢﹞朱茯神﹝三錢﹞川象貝﹝各二錢﹞嫩鉤鉤﹝後下﹐三錢﹞靑龍齒﹝三錢﹞炙遠志﹝一錢﹞陳木瓜﹝二錢﹞山茨菇片﹝五分﹞淨蟬衣﹝八分﹞炙僵蠶﹝三錢﹞珍珠粉﹝衝服﹐一分﹞

金器﹝入煎﹐一具﹞

二診角弓反張之勢已和﹐舌彊不利吮乳﹐手足心熱﹐哭泣聲啞﹐脈象弦細﹐風陽挾痰熱上阻廉泉﹐橫竄絡道。肺胃气機窒塞不宣。再擬熄風滌痰﹐淸熱宣肺。

霜桑葉﹝二錢﹞朱茯神﹝三錢﹞川象貝﹝各二錢﹞嫩白薇﹝一錢五分﹞甘菊花﹝三錢﹞遠志肉﹝一錢﹞

炙僵蠶﹝三錢﹞靑龍齒﹝三錢﹞淨蟬衣﹝八分﹞石決﹝三錢﹞山茨菇片﹝四分﹞

嫩鉤鉤﹝後入﹐三錢﹞淡竹瀝﹝衝服﹐一兩﹞眞猴棗珍珠粉﹝衝服﹐各一分﹞金器﹝入煎﹐一具﹞

朱幼初病伏邪化熱﹐銷爍陰液﹐發熱口渴﹐唇皮焦燥﹐過服淸涼﹐以致脾陽受傷﹐淸气下陷﹐小溲淸長﹐而大便溏泄也﹐勢成慢驚重癥。急擬溫腎運脾。

煨葛根﹝二錢﹞炒於術﹝一錢五分﹞陳廣皮﹝一錢﹞扁豆衣﹝三錢﹞熟附片﹝八分﹞炙甘艸﹝五分﹞

焦穀芽﹝三錢﹞炮姜炭﹝四分﹞炒淮藥﹝三錢﹞榦荷葉﹝一角﹞

馮幼先天不足﹐後天又弱﹐吐瀉已久﹐神疲內熱﹐口漧不多飲﹐舌質紅﹐指紋紅紫帶靑﹐已過气關。嘔吐傷胃﹐泄瀉傷脾﹐脾陽胃陰兩傷﹐肝木來乘﹐所謂陰虛生內熱﹐陽陷則飧泄也﹐漸入慢驚一途﹐恐鞭長莫及矣。勉擬連理湯加味﹐溫養脾胃﹐抑木和中﹐以望轉機。

炒潞黨參﹝一錢五分﹞炙甘艸﹝五分﹞炮姜炭﹝三分﹞焦穀芽﹝三錢﹞陳木瓜﹝二錢﹞陳廣皮﹝一錢﹞

云茯苓﹝二錢﹞川雅連﹝三分﹞炒於術﹝一錢五分﹞竈心黃土﹝一兩﹞

馬左形寒畏冷﹐徧身骨楚﹐頭項彊痛﹐泛泛作惡﹐小溲短少﹐脈緊急﹐苔薄膩。太陽陽明兩經同病﹐急與葛根湯散其寒邪﹐不致纏綿是幸。

粉葛根﹝一錢五分﹞云苓﹝三錢﹞炒穀芽﹝三錢﹞川桂枝﹝五分﹞姜半夏﹝三錢﹞陳佩蘭﹝一錢五分﹞淨麻黃﹝五分﹞陳廣皮﹝一錢五分﹞炒香豉﹝三錢﹞煨姜﹝兩片﹞

二診昨進葛根湯﹐得汗甚多﹐頭項痛骨楚均舒﹐泛泛作惡已止。身熱頭眩﹐口漧欲飲﹐脈象弦數﹐苔薄膩黃﹐舌質紅。太陽之邪已解﹐陽明之熱內熾﹐幸喜素體彊盛﹐不致遷延。今與桂枝白虎﹐一以淸陽明之熱﹐一以肅太陽之邪。

川桂枝﹝三分﹞赤苓﹝三錢﹞炒穀芽﹝三錢﹞生石膏﹝三錢﹞江枳殼﹝一錢五分﹞省頭艸﹝一錢五分﹞天花粉﹝三錢﹞苦桔梗﹝八分﹞炒竹茹﹝一錢五分﹞幹蘆根﹝去節﹐五錢﹞

費左身熱不退﹐頭項彊痛﹐角弓反張﹐神昏譫語﹐渴喜冷凍飲料﹐脈象弦數﹐苔薄膩﹐舌紅。前醫疊投表散之劑﹐汗出太多﹐髙年气陰本虧﹐重汗乏陰﹐以致陰虛不能斂陽﹐二元不入於陽﹐若見風動呃逆﹐則無望矣﹗急與桂枝羚羊﹐未識能轉危爲安否。

粉葛根﹝一錢五分﹞朱茯神﹝三錢﹞生石決﹝四錢﹞川桂枝﹝三分﹞羚羊片﹝五分﹞鮮石菖蒲﹝一錢﹞

嫩鉤尖﹝三錢﹞天花粉﹝三錢﹞天竺黃﹝一錢五分﹞鮮竹葉﹝三十張﹞活蘆根﹝去節﹐一尺﹞

二診頭項彊痛輕減﹐身熱亦略退﹐神志平靜﹐渴喜多飲﹐脈細數﹐苔膩舌紅。陰虧於下﹐陽浮於上。前方旣見效機﹐仍守原意出入。

粉葛根﹝一錢五分﹞朱茯神﹝三錢﹞生石決﹝五錢﹞羚羊角﹝五分﹞石菖蒲﹝八分﹞嫩鉤尖﹝三錢﹞

天花粉﹝三錢﹞天竺黃﹝一錢五分﹞川貝母﹝三錢﹞鮮竹葉﹝三十張﹞朱燈心﹝二紮﹞

三診神志已淸﹐頭項彊痛亦止﹐神疲欲臥﹐納谷不香﹐脈濡細﹐苔薄膩﹐險嶺已逾﹐可告無虞。再與淸養之品﹐善後可矣。

冬桑葉﹝三錢﹞朱茯神﹝三錢﹞生穀芽﹝三錢﹞甘菊花﹝三錢﹞川貝母﹝三錢﹞香佩蘭﹝一錢五分﹞

生石決﹝三錢﹞天花粉﹝三錢﹞生竹茹﹝一錢五分﹞嫩鉤尖﹝後入﹐三錢﹞鮮竹葉﹝三十張﹞

卷二

霍亂案

陳左夏月陽外陰內﹐偏嗜生冷﹐腠理開發﹐外邪易襲。驟觸疫癘不正之气﹐由口鼻而直入中道﹐以致寒暑濕滯﹐互阻中焦﹐淸濁混淆﹐亂於腸胃﹐胃失降和﹐脾乏升運﹐而大吐大瀉﹐揮霍撩亂。陽邪錮閉於內﹐中陽不伸﹐不能鼓擊於脈道﹐故脈伏﹔不能通達於四肢﹐故肢冷﹐兩足轉筋。一因寒則收引﹐一因土虛木賊也。汗多煩躁﹐欲坐井中之狀﹐口渴不欲飲﹐是陰盛於下﹐格陽於上﹐此陰躁也。形肉陡然削瘦﹐脾土大傷﹐穀气不入﹐生化欲絕﹐陰邪無退散之期﹐陽气有脫離之險﹐脈證參合﹐危在旦夕間矣﹗擬白通四逆加人尿豬膽汁意﹐急回欲散之陽﹐驅內勝之陰﹐背城借一﹐以冀獲效。

生熟附子﹝各三錢﹞淡漧薑﹝五錢﹞炙艸﹝一錢﹞姜半夏﹝三錢﹞吳萸﹝七分﹞川連﹝三分﹞赤苓﹝四錢﹞陳皮﹝一錢﹞陳木瓜﹝五錢﹞童便﹝衝服﹐一杯﹞

豬膽汁﹝衝服﹐三四滴﹞

復診吐瀉煩躁均減﹐脈伏肢冷依然﹐加炒潞黨參四錢。

羅左觸受寒疫不正之气﹐夾濕滯交阻﹐太陰陽明爲病﹐淸濁相干﹐升降失常﹐猝然吐瀉交作﹐脈伏肢冷﹐目陷肉削﹐汗出如雨。脾主四肢﹐濁陰KT盤踞中州﹐陰气不能通達﹐脈伏肢冷﹐職是故也。陽气外越則自汗﹐正气大虛則目陷肉削。舌苔白膩﹐虛中夾實﹐陰霍亂之重癥。亟擬白通四逆湯合附子理中湯加減﹐以期轉機爲幸。

熟附子塊﹝二錢﹞淡漧薑﹝一錢﹞淸炙艸﹝八分﹞姜半夏﹝三錢﹞吳萸﹝七分﹞童便﹝衝服﹐一酒杯﹞炒潞黨﹝三錢﹞生白術﹝二錢﹞赤苓﹝四錢﹞制川朴﹝一錢﹞川連﹝三分﹞豬膽汁﹝衝服﹐三﹑四滴﹞竈心黃土﹝一兩﹞陰陽水煎。

朱右疫癘之邪﹐由口鼻而直入中道﹐與伏暑濕滯互阻﹐脾胃兩病﹐猝然腹中絞痛﹐煩躁懊﹐上爲嘔吐﹐下爲泄瀉﹐四肢厥逆﹐口漧欲飲﹐脈伏﹐舌苔薄膩而黃。淸气在下﹐濁气在上﹐陰陽乖戾﹐气亂於中﹐而爲上吐下瀉﹐濕遏熱伏﹐气機閉塞﹐而爲肢冷脈伏﹐熱深厥深﹐霍亂重癥。亟宜萸連解毒湯加減﹐辛開苦降﹐芳香化濁﹐冀挽回於什一。

上川連﹝八分﹞淡吳萸﹝二分﹞仙半夏﹝二錢﹞枳實炭﹝一錢﹞黃芩﹝一錢五分﹞藿香梗﹝一錢五分﹞六神曲﹝三錢﹞赤豬苓﹝各三錢﹞炒白芍﹝一錢五分﹞玉樞丹﹝磨衝﹐四分﹞陰陽水煎二診昨投萸連解毒湯﹐吐瀉漸減﹐脈息漸起﹐四肢微溫﹐佳兆也。惟煩躁幹惡﹐口渴喜冷凍飲料﹐舌前半紅絳﹐中後薄黃﹐小溲短赤。是吐傷胃﹐瀉傷脾﹐脾陽胃陰旣傷﹐木火上衝﹐伏暑濕熱畱戀不化也。今守原意﹐加入淸暑滲濕之品﹐能得不增他變﹐可冀出險履夷。

上川連﹝八分﹞淡吳萸﹝一分﹞仙半夏﹝一錢五分﹞枳實炭﹝八分﹞黃芩﹝一錢五分﹞炒白芍﹝一錢五分﹞炒竹茹﹝一錢五分﹞枇杷葉﹝四片﹞柿蒂﹝五枚﹞赤苓﹝三錢﹞活蘆根﹝去節﹐一尺﹞

通艸﹝八分﹞神仁丹﹝衝服﹐四分﹞

三診吐瀉已止﹐脈起肢溫﹐煩躁幹惡亦減﹐惟身熱口渴﹐欲喜冷凍飲料﹐小溲短少而赤﹐舌紅苔黃﹐陰液已傷﹐伏暑濕熱蘊蒸膜原﹐三焦宣化失司。再擬生津淸暑。苦寒泄熱﹐淡以滲濕。

天花粉﹝三錢﹞仙半夏﹝一錢五分﹞銀花﹝三錢﹞六一散﹝包﹐三錢﹞赤苓﹝三錢﹞鮮石斛﹝三錢﹞川雅連﹝五分﹞連翹﹝三錢﹞通艸﹝八分﹞竹茹﹝一錢五分﹞活蘆根﹝去節﹐一尺﹞枇杷葉﹝去毛﹑包﹐四張﹞

尢左寒暑濕滯互阻﹐太陰陽明爲病﹐陰陽逆亂﹐淸濁混淆﹐猝然吐瀉交作﹐腹中絞痛﹐煩悶懊﹐脈沈似伏﹐霍亂之癥﹐弗輕視之。亟擬芳香化濁﹐分利陰陽。

藿蘇梗﹝各一錢五分﹞枳實炭﹝一錢﹞陳廣皮﹝一錢﹞姜川連﹝五分﹞大腹皮﹝二錢﹞姜半夏﹝二錢﹞

制川朴﹝一錢﹞白蔻仁﹝八分﹞淡吳萸﹝二分﹞六神曲﹝三錢﹞炒車前﹝三錢﹞生薑﹝三片﹞

赤豬苓﹝各三錢﹞玉樞丹﹝衝服﹐四分﹞

二診昨進正气合左金法﹐吐瀉漸止﹐腹痛亦減﹐脈轉濡數﹐反見身熱﹐口漧不多飲﹐舌苔灰膩而黃﹐伏邪有外達之機﹐裏病有轉表之象﹐均屬佳境。仍守原意﹐加入解表﹐俾伏邪從汗而散。

淡豆豉﹝二錢﹞嫩前胡﹝一錢五分﹞蘇藿梗﹝各一錢五分﹞仙半夏﹝二錢﹞大腹皮﹝二錢﹞

薄荷葉﹝八分﹞制川朴﹝一錢﹞陳廣皮﹝一錢﹞炒枳殼﹝一錢﹞六神曲﹝三錢﹞白蔻殼﹝一錢﹞

姜竹茹﹝一錢﹞荷葉﹝一角﹞

三診恙由吐瀉而起﹐太陰陽明爲病﹐今吐瀉𨿽止﹐而裏熱口渴﹐煩躁不寐﹐舌糙黑﹐脈細數。脾胃之陰已傷﹐心肝之火內熾。當宜養陰救液而淸伏熱。

鮮石斛﹝三錢﹞連翹殼﹝三錢﹞冬桑葉﹝三錢﹞朱茯神﹝三錢﹞細生地﹝三錢﹞黑山梔﹝一錢五分﹞粉丹皮﹝二錢﹞天花粉﹝三錢﹞生甘艸﹝六分﹞活蘆根﹝去節﹐一尺﹞

李左暑濕夾滯﹐互阻中焦﹐太陰陽明爲病﹐吐瀉交作﹐腹中絞痛﹐脈沈﹐四肢厥冷﹐舌灰膩微黃。

此系感受疫癘之气﹐由口鼻而入中道﹐遂致淸濁混淆﹐升降失司。邪入於胃﹐則爲嘔吐﹐邪入於脾﹐則爲泄瀉。濕遏熱伏﹐气道閉塞﹐气閉則不能通達經隧﹐所以四肢逆冷也。傷寒論曰﹕嘔吐而利﹐名曰霍亂。此重癥也﹐急擬芳香化濁﹐分利陰陽。

藿蘇梗﹝各一錢五分﹞川雅連﹝五分﹞淡黃芩﹝一錢五分﹞炒竹葉﹝一錢五分﹞廣陳皮﹝一錢﹞

淡吳萸﹝二分﹞炒赤芍﹝二錢﹞大腹皮﹝二錢﹞仙半夏﹝二錢﹞制川朴﹝八分﹞枳實炭﹝一錢﹞

六神曲﹝三錢﹞炒車前﹝三錢﹞玉樞丹﹝衝﹐四分﹞

居左疫癘之邪﹐挾暑濕滯互阻﹐太陰陽明爲病﹐腹中絞痛﹐煩躁不安﹐上爲嘔吐﹐下爲泄瀉﹐四肢逆冷﹐口漧欲飲﹐脈細欲伏﹐舌苔薄膩而黃。淸气在陰﹐濁气在陽﹐陰陽反戾﹐气亂於中﹐遂有此變。

濕遏熱伏﹐气機痞塞﹐所以四肢逆冷﹐脈道爲之不利﹐霍亂重癥﹐急擬萸連解毒湯加味﹐辛開苦降﹐芳香化濁。

川雅連﹝八分﹞淡吳萸﹝三分﹞淡黃芩﹝一錢五分﹞鮮竹葉﹝三錢﹞枳實炭﹝一錢﹞大白芍﹝一錢五分﹞竈心土﹝五錢﹞藿香梗﹝一錢五分﹞仙半夏﹝一錢五分﹞六神曲﹝三錢﹞玉樞丹﹝磨衝﹐三分﹞陰陽水煎趙右寒疫不正之气﹐挾濕滯互阻﹐太陰陽明爲病﹐淸濁相干﹐升降失常﹐忽然吐瀉交作﹐脈伏肢冷。目陷肉削﹐汗出如冰。脾主四肢﹐濁陰盤踞中州。陰气不能通達﹐肢冷脈伏﹐職是故也。陰無退散之期﹐陽有散亡之象﹐陰霍亂之重癥﹐危在旦夕﹗勉擬通脈四逆湯加味﹐驅內勝之陰﹐復外散之陽﹐未識能有挽回否﹖熟附片﹝三錢﹞姜川連﹝八分﹞仙半夏﹝一錢五分﹞豬膽汁﹝衝服﹐三﹑四滴﹞淡漧薑﹝五分﹞

炙甘艸﹝五分﹞赤豬苓﹝各三錢﹞淡吳萸﹝三分﹞制小朴﹝八分﹞蔥白頭﹝三个﹞

卷二

泄瀉案

章左感受時气之邪﹐襲於表分﹐濕滯互阻腸胃﹐淸濁混淆﹐以致寒熱無汗﹐徧體酸疼﹐胸悶泛惡﹐腹鳴泄瀉﹐日十餘次﹐小溲不利﹐舌膩脈浮﹐表裏兩病﹐勿輕視之。仿諭氏逆流挽舟之意﹐擬倉廩湯加減﹐疏解表邪﹐而化濕滯。

荊芥﹝一錢五分﹞防風﹝一錢﹞羌獨活﹝各一錢﹞桔梗﹝一錢﹞炒枳殼﹝一錢﹞赤苓﹝三錢﹞

仙半夏﹝二錢﹞六神曲﹝三錢﹞焦楂炭﹝三錢﹞榦荷葉﹝一角﹞陳倉米﹝四錢﹞薄荷﹝八分﹞

鄔左受寒挾濕停滯﹐脾胃兩病﹐淸不升而濁不降﹐胸悶泛惡﹐腹痛泄瀉﹐苔膩脈遲。擬正气飲加減﹐芳香化濁﹐分利陰陽。

藿蘇梗﹝各一錢五分﹞陳皮﹝一錢﹞仙半夏﹝二錢﹞制川朴﹝一錢﹞赤苓﹝四錢﹞大腹皮﹝二錢﹞

白蔻殼﹝八分﹞大砂仁﹝八分﹞六神曲﹝三錢﹞焦楂炭﹝二錢﹞生薑﹝二片﹞榦荷葉﹝一角﹞

另純陽正气丸﹝五分﹐吞服﹞

宋右暑濕挾滯交阻﹐腸胃爲病﹐腹痛泄瀉黃水﹐日十餘次﹐胸悶不能納谷﹐小溲短赤﹐口漧欲飲﹐舌質紅﹑苔黃﹐脈濡數。治宜和中分利﹐利小便正所以實大便也。

煨葛根﹝二錢﹞赤豬苓﹝各三錢﹞生白術﹝一錢五分﹞炒扁豆衣﹝三錢﹞陳皮﹝一錢﹞大腹皮﹝三錢﹞

六神曲﹝三錢﹞炒車前子﹝三錢﹞春砂殼﹝八分﹞六一散﹝包﹐三錢﹞香連丸﹝吞服﹐一錢﹞榦荷葉﹝一角﹞

銀花炭﹝三錢﹞

王孩泄瀉旬日﹐腹鳴且脹﹐舌薄黃根白膩﹐指紋靑﹐已至气關﹐面色萎黃。此太陰爲病﹐健運無權﹐淸气不升﹐濁气凝聚﹐恐有慢驚之變。姑仿理中湯加味。

生白術﹝二錢﹞炮姜炭﹝四分﹞熟附片﹝六分﹞淸炙艸﹝五分﹞云茯苓﹝二錢﹞陳皮﹝一錢﹞

煨木香﹝五分﹞焦楂炭﹝一錢五分﹞炒荷蒂﹝三枚﹞炒淮藥﹝三錢﹞竈心黃土﹝四錢﹐煎湯代水﹞

朱右形瘦色蒼﹐木火體質﹐血虧不能養肝﹐肝气橫逆﹐犯胃則嘔﹐克脾則瀉﹐瀉久陰傷﹐津無上潮﹐口漧舌光﹐經閉四月﹐脈象弦細﹐延卽成損。擬斂肝柔肝﹐扶土和中。

炙烏梅﹝四分﹞陳木瓜﹝五錢﹞大白芍﹝一錢五分﹞云茯苓﹝三錢﹞生白術﹝三錢﹞炒淮藥﹝三錢﹞

陳皮﹝一錢﹞紫丹參﹝二錢﹞炒訶子皮﹝五錢﹞炒禦米殼﹝五錢﹞竈心黃土﹝四錢﹞焦穀芽﹝四錢﹞

陳米湯煎十劑後﹐嘔瀉均止﹐加炒潞黨二錢。

裴左五更泄瀉﹐延經數月﹐瀉後糞門墜脹﹐納谷衰少﹐形瘦色萎﹐舌無苔﹐脈濡細。命火式微﹐不能生土﹐脾乏健運﹐淸气下陷。擬補中益气﹐合四神加減﹐益气扶土﹐而助少火。

炒潞黨﹝三錢﹞淸炙黃﹝三錢﹞土炒於術﹝二錢﹞淸炙甘艸﹝五分﹞陳皮﹝一錢﹞炒補骨脂﹝一錢五分﹞煨益智﹝一錢五分﹞淡吳萸﹝五分﹞煨肉果﹝一錢﹞炮姜炭﹝八分﹞桂附地黃丸﹝吞服﹐三錢﹞

匡孩泄瀉黃水﹐已延旬餘﹐口舌糜腐﹐妨於吮乳。指紋色紫﹐已到气關﹐此脾土已虛﹐濕熱內蘊﹐熱蒸於上﹐濕注於下﹐濕多成五泄也。生甫數月﹐小舟重載﹐勿輕視之。

生白術﹝一錢五分﹞炒淮藥﹝二錢﹞赤茯苓﹝三錢﹞炒扁豆衣﹝三錢﹞薄荷葉﹝六分﹞川雅連﹝四分﹞生甘艸﹝四分﹞焦楂炭﹝二錢﹞車前子﹝一錢五分﹞榦荷葉﹝一角﹞陳倉米﹝一合﹐煎水煎藥﹞

鄺孩泄瀉色靑如藍﹐日七八次﹐腹鳴作痛﹐納少溲赤﹐舌苔黃白相兼。此風邪從臍而入腸胃﹐挾滯交阻﹐中土不運﹐淸濁不分也。

炒黑防風﹝一錢﹞炒黑荊芥﹝一錢﹞生白術﹝二錢﹞赤茯苓﹝三錢﹞炒扁豆衣﹝三錢﹞煨木香﹝八分﹞廣陳皮﹝一錢﹞焦楂炭﹝三錢﹞雞金炭﹝二錢﹞陳萊菔英﹝三錢﹞戊己丸﹝包﹐一錢﹞

談右泄瀉黃水﹐爲日已久﹐腎主二便﹐始因濕勝而濡瀉﹐繼因濡瀉而傷陰。濁陰上干則面浮﹐淸陽下陷則足腫。脾濕入於帶脈﹐帶無約束之權﹐以致帶下頻頻。脾津不能上蒸﹐則內熱口漧。浮陽易於上升﹐則頭眩眼花。腰爲腎之府﹐腎虛則腰。脈象弦細﹐脾失健運之功﹐胃乏坤順之徳。營血虛則肝燥﹐脾濕陷則腎寒。擬參苓白術散加味﹐養胃扶土而助命火﹐譬之釜底添薪﹐則釜中之水﹐自能化气上行﹐四旁受其滋漑﹐則少火充足﹐胃納漸加﹐卽眞陰自生﹐而濕自化﹐虛熱乃不治自平矣。

炒潞黨﹝三錢﹞淮山藥﹝三錢﹞焦白芍﹝三錢﹞牡蠣﹝五錢﹞連皮苓﹝三錢﹞生甘艸﹝八分﹞

濃杜仲﹝三錢﹞紅棗﹝三枚﹞炒於術﹝二錢﹞熟附子﹝二錢﹞龍骨﹝三錢﹞

王右脾土薄弱﹐濕滯易停﹐泄瀉靑水。乃風邪淫肝﹐肝木乘脾﹐脾胃運化失常﹐納少神疲﹐脈濡軟。宜以扶土和中﹐祛風勝濕。

炒白術﹝二錢﹞云茯苓﹝三錢﹞範志曲﹝三錢﹞炙甘艸﹝五分﹞焦白芍﹝二錢﹞扁豆衣﹝三錢﹞

炒穀芽﹝三錢﹞黑防風﹝一錢五分﹞陳廣皮﹝一錢﹞榦荷葉﹝一角﹞

吳左泄瀉傷脾﹐脾陽式微﹐淸气下陷﹐脾主四肢﹐陽不營運於四肢﹐衛气乃不能衛外爲固。虛陽逼津液而外泄﹐大有亡陽之慮。擬附子理中﹐合二加龍骨牡蠣主治。

熟附塊﹝三錢﹞炮姜炭﹝八分﹞川桂枝﹝一錢﹞浮小麥﹝三錢﹞吉林參﹝一錢﹞云茯苓﹝三錢﹞

大白芍﹝二錢﹞炒於術﹝一錢五分﹞炙黃﹝三錢﹞龍骨﹝三錢﹞炙甘艸﹝八分﹞炙升麻﹝五分﹞

牡蠣﹝四錢﹞

朱左嘔吐傷胃﹐泄瀉傷脾﹐脾胃兩敗﹐健運失常﹐木乘土位﹐淸不升而濁不降。宜抑木扶土﹐佐入益火之品。

熟附塊﹝一錢﹞云茯苓﹝三錢﹞黑防風﹝一錢五分﹞生薑﹝二片﹞焦於術﹝二錢﹞姜半夏﹝三錢﹞

大砂仁﹝八分﹞範志曲﹝三錢﹞炒白芍﹝三錢﹞廣陳皮﹝一錢﹞煨木香﹝五分﹞

卷二

痢疾案

王嫗寒熱嘔惡﹐飲食不進﹐腹痛痢下﹐日夜五六十次﹐赤白相雜﹐裏急後重﹐舌苔膩布﹐脈象浮緊而數。感受時气之邪﹐襲於表分﹐濕熱挾滯﹐互阻腸胃﹐噤口痢之重癥。先宜解表導滯。

荊芥穗﹝一錢五分﹞靑防風﹝一錢﹞淡豆豉﹝三錢﹞薄荷葉﹝八分﹞藿蘇梗﹝各一錢五分﹞

仙半夏﹝二錢﹞枳實炭﹝一錢五分﹞苦桔梗﹝一錢﹞炒赤芍﹝一錢五分﹞六神曲﹝三錢﹞焦楂炭﹝三錢﹞生薑﹝二片﹞陳紅茶﹝一錢﹞另玉樞丹﹝開水先衝服﹐四分﹞

二診得汗﹐寒熱較輕﹐而痢下如故﹐腹痛加劇﹐胸悶泛惡﹐飲食不進﹐苔膩不化﹐脈象緊數。表邪𨿽則漸解﹐而濕熱挾滯﹐膠阻曲腸﹐濁气上干﹐陽明通降失司﹐恙勢尙在重途﹐書云﹕無積不成痢。再宜疏邪導滯﹐辛開苦降。

炒豆豉﹝三錢﹞薄荷葉﹝八分﹞吳萸﹝三分﹞川雅連﹝五分﹐拌炒﹞枳實炭﹝一錢﹞仙半夏﹝二錢﹞

炒赤芍﹝一錢五分﹞

酒炒黃芩﹝一錢﹞肉桂心﹝三分﹞生薑﹝二片﹞靑陳皮﹝各一錢﹞六神曲﹝三錢﹞焦楂炭﹝三錢﹞

大砂仁﹝八分﹞木香檳榔丸﹝包煎﹐三錢﹞

三診寒熱已退﹐嘔惡亦減﹐佳兆也。而腹痛痢下﹐依然如故﹐脘悶不思納谷﹐苔膩稍化﹐脈轉弦滑﹐濕熱滯尙畱曲腸﹐气機窒塞不通。仍宜寒熱並用﹐通行積滯﹐勿得因年老而姑息也。

仙半夏﹝二錢﹞川連﹝四分﹞酒炒黃芩﹝一錢五分﹞炒赤芍﹝二錢﹞肉桂心﹝三分﹞枳實炭﹝一錢﹞

金鈴子﹝二錢﹞延胡索﹝一錢﹞六神曲﹝三錢﹞焦楂炭﹝三錢﹞大砂仁﹝研﹐八分﹞全栝蔞﹝切﹐三錢﹞

生薑﹝一片﹞木香檳榔丸﹝包煎﹐四錢﹞

四診痢下甚暢﹐次數已減﹐腹痛亦稀﹐惟脘悶不思納谷﹐苔濃膩漸化﹐脈象濡數﹐正气𨿽虛﹐濕熱滯尙未淸澈﹐脾胃運化無權。今制小其劑﹐和中化濁﹐亦去疾務盡之意。

酒炒黃芩﹝一錢五分﹞炒赤芍﹝一錢五分﹞全當歸﹝一錢五分﹞金鈴子﹝二錢﹞延胡索﹝一錢﹞

陳皮﹝一錢﹞春砂殼﹝八分﹞六神曲﹝三錢﹞炒穀麥芽﹝各三錢﹞全栝蔞﹝切﹐四錢﹞銀花炭﹝三錢﹞

薺菜花炭﹝三錢﹞香連丸﹝吞服﹐一錢﹞

宣童發熱六天﹐臨晚尢甚﹐熱度至百零四之盛﹐下痢日夜七八十次之多﹐速至圊而不能便﹐腹痛墮脹難忍﹐谷食不進﹐幸無嘔吐﹐而口漧欲飲﹐苔膩黃﹐脈滑數。時疫伏溫﹐蘊蒸陽明﹐欲達而不能達﹐濕滯敗濁﹐互阻曲腸﹐欲下而不能下。手足陽明爲病﹐病情猛烈﹐急議表裏雙解﹐通因通用﹐冀望熱淸痢減﹐始有轉機之幸。

粉葛根﹝二錢﹞薄荷葉﹝八分﹞金銀花﹝八錢﹞連翹殼﹝四錢﹞酒炒黃芩﹝一錢五分﹞炒赤芍﹝一錢五分﹞靑陳皮﹝各一錢﹞全栝蔞﹝切﹐四錢﹞春砂殼﹝八分﹞苦桔梗﹝一錢﹞六神曲﹝三錢﹞

焦楂炭﹝三錢﹞枳實導滯丸﹝包煎﹐三錢﹞

二診連投解肌通腑之劑﹐得汗甚多﹐發熱較輕﹐白疹隱隱﹐布於胸膺之間﹐伏溫之邪﹐有外達之機﹐痢下次數𨿽則不少﹐而腹痛已減﹐後重亦松﹐納谷無味﹐口漧欲飲﹐苔黃﹐脈滑數不靜。濕熱敗濁﹐尙在曲腸之間﹐未得下行也。原法增減﹐努力前進。

原方去薄荷葉﹐加淸水豆捲﹝四錢﹞。

三診發熱漸退﹐痢下亦稀﹐腹痛後重﹐已減其半。谷食無味﹐口漧不多飲﹐神疲色萎﹐苔薄黃﹐脈濡滑而數。陰液暗傷﹐濕熱滯尙未淸澈﹐腸胃气機不和。今擬理脾和胃﹐淸化濕濁﹐更宜薄滋味﹐節飲食﹐恐有食復之獘﹐𨿽有虛像﹐不可驟補。

炒銀花﹝五錢﹞炒赤芍﹝一錢五分﹞酒炒黃芩﹝一錢﹞全當歸﹝一錢五分﹞陳皮﹝一錢﹞

春砂殼﹝八分﹞苦桔梗﹝一錢﹞焦楂炭﹝三錢﹞焦穀麥芽﹝各三錢﹞全栝蔞﹝切﹐三錢﹞薺菜花炭﹝三錢﹞

香連丸﹝包﹐一錢二分﹞

洪左血痢及旬﹐日夜十餘次﹐腹疼裏急﹐身熱晚甚﹐口漧欲飲﹐舌前半糙絳﹐中後膩黃﹐脈象弦數。此乃陰液素虧﹐津乏上承﹐伏溫在營﹐血滲大腸﹐腸中濕濁稽畱﹐气機痞塞不通﹐癥非輕淺。姑擬生津達邪﹐淸營化濁。

鮮石斛﹝三錢﹞淡豆豉﹝三錢﹞金銀花﹝五錢﹞連翹殼﹝三錢﹞白頭翁﹝三錢﹞北秦皮﹝二錢﹞

酒炒黃芩﹝一錢五分﹞炒赤芍﹝一錢五分﹞焦楂炭﹝三錢﹞全栝蔞﹝切﹐四錢﹞枳實炭﹝一錢﹞苦桔梗﹝一錢﹞活蘆根﹝去節﹐一尺﹞

二診昨投藥後﹐諸恙不減﹐而反煩躁不寐﹐舌紅絳﹐苔糙黑無津﹐脈弦數。伏溫化熱﹐由陽明而傳於厥少二陰﹐厥陰爲藏血之經﹐內寄相火﹐厥陰有熱﹐則血溢沸騰﹐而下迫大腸﹐則爲血痢﹔少陰爲水火之髒﹐水虧火無所濟﹐津液愈傷﹐神被熱擾﹐則煩躁而不寐也。身熱晚甚者﹐陽明旺於申酉。陽明之溫熱熾盛也﹐溫已化熱傷陰﹐少火悉成壯火﹐大有吸盡西江之勢﹗急擬黃連阿膠湯﹐滋少陰之陰﹐白頭翁湯﹐淸厥陰之熱﹐銀翹﹑花粉﹐解陽明之溫。復方圖治﹐猶兵家之總攻擊也。勇往前進﹐以冀弋獲。

阿膠珠﹝二錢﹞川雅連﹝四分﹞生甘艸﹝五分﹞白頭翁﹝三錢﹞鮮石斛﹝四錢﹞連翹殼﹝三錢﹞

生赤白芍﹝各一錢五分﹞酒炒黃芩﹝一錢﹞北秦皮﹝二錢﹞金銀花﹝四錢﹞粉葛根﹝一錢五分﹞

天花粉﹝三錢﹞活蘆根﹝去節﹐一尺﹞生山楂﹝三錢﹞

三診服藥後﹐已得安靜﹐水火有旣濟之象﹐且有微汗﹐伏溫有外解之勢﹐血痢次數亦減﹐藥已中肯﹐有轉危爲安之兆。惟陰液大傷﹐淸津無以上供﹐齒垢唇燥﹐舌仍焦糙﹐口渴不欲飲﹐熱在營分﹐蒸騰營气上升﹐故口渴而不欲飲也。脈弦數不靜﹐守原法而出入一二﹑冀望津液來復﹐邪熱退卻﹐由裏及表﹐由營返气﹐始能入於坦途耳。

原方去葛根﹐加粉丹皮﹝一錢五分﹞﹑鮮生地﹝四錢﹞。

四診血痢大減﹐臨晚身熱亦去其半﹐舌黑糙已退﹐轉爲光紅﹐唇燥口漧﹐不思納谷﹐脈濡數﹐陰液傷而難復﹐邪熱退而未淨也。仍擬生津淸營﹐以和胃气。

鮮石斛﹝三錢﹞天花粉﹝三錢﹞生甘艸﹝五分﹞阿膠珠﹝二錢﹞川雅連﹝三分﹞白頭翁﹝三錢﹞

酒炒黃芩﹝一錢﹞赤白芍﹝各一錢五分﹞嫩白薇﹝一錢五分﹞炒銀花﹝四錢﹞廣橘白﹝一錢﹞生熟穀芽﹝各三錢﹞活蘆根﹝去節﹐一尺﹞

五診血痢止﹐潮熱亦退﹐唇燥齒幹﹐睡醒後口舌無津﹐谷食衰少﹐神疲萎頓﹐脈濡數不靜。陰液未復﹐津無上承﹐脾胃輸化無權﹐生气受戕﹐人以胃气爲本。今擬甘寒生津﹐養胃淸熱﹐以善其後。

西洋參﹝一錢五分﹞鮮石斛﹝三錢﹞生甘艸﹝五分﹞大麥冬﹝二錢﹞炒銀花﹝三錢﹞嫩白薇﹝一錢五分﹞

廣橘白﹝一錢﹞生穀芽﹝四錢﹞抱茯神﹝三錢﹞生扁豆衣﹝三錢﹞淮山藥﹝三錢﹞活蘆根﹝去節﹐一尺﹞

陶左夏秋痢下﹐至冬不止﹐赤白夾雜﹐日夜二十餘次﹐腹痛後重﹐納谷衰少﹐面色萎黃﹐舌苔薄膩﹐脈象沈細而遲﹐此脾臟受寒﹐不能統血﹐血滲大腸﹐腸中濕濁﹐膠阻不化﹐延久有脹滿之慮。急擬溫運太陰﹐而化濕濁﹐勿因久痢驟進兜澀也。更宜節飲食﹐薄滋味﹐亦是助藥力之一端。

炒潞黨參﹝一錢﹞熟附塊﹝一錢五分﹞炮姜炭﹝八分﹞淸炙艸﹝六分﹞生白術﹝二錢﹞

全當歸﹝二錢﹞炒赤白芍﹝各一錢五分﹞軟柴胡﹝七分﹞川桂枝﹝八分﹞焦楂炭﹝三錢﹞大砂仁﹝研﹐一錢﹞

炒焦赤砂糖﹝三錢﹞

二診投溫運太陰﹐而化濕濁之劑﹐已服三帖﹐下痢赤白﹐已減其半﹐納谷衰少﹐神疲萎頓﹐脈象沈細﹐寒濁𨿽則漸化﹐脾胃輸運無權。旣已獲效﹐更進一籌。

原方去柴胡﹑桂枝﹐加炒麥穀芽﹝各四錢﹞﹐竈心黃土﹝四錢﹞。

呂右經閉一載﹐營血早虧﹐今下痢赤白﹐已延三月﹐腹痛後重﹐納谷衰少﹐形瘦骨立﹐舌光無苔﹐脈象濡細。據述未病喜食水果﹐旣病又不節食﹐脾土大傷﹐中焦變化之血﹐滲入大腸﹐腸中濕濁互阻﹐積而爲痢也。今擬溫運脾胃﹐以和胃气﹐寒熱並調﹐去其錯雜。

炒潞黨參﹝一錢五分﹞熟附塊﹝一錢﹞炮姜炭﹝六分﹞生白術﹝三錢﹞淸炙艸﹝六分﹞全當歸﹝二錢﹞炒赤白芍﹝各一錢五分﹞肉桂心﹝飯丸吞服﹐三分﹞焦楂炭﹝三錢﹞大砂仁﹝研﹐八分﹞阿膠珠﹝一錢﹞戊己丸﹝包煎﹐二錢﹞

炒焦赤砂糖﹝三錢﹞

二診經治以來﹐血痢𨿽則輕減﹐而余恙如舊。舌邊碎痛﹐恐起口糜之先端。谷食衰少﹐胃气索然。欲溫中則陰分愈傷﹐欲滋養則脾胃益困﹐顧此失彼﹐棘手之癥﹐難許完璧。專扶中土﹐以冀土濃火斂之意。

炒潞黨﹝三錢﹞生於術﹝二錢﹞淸炙艸﹝五分﹞炒淮藥﹝三錢﹞炮姜炭﹝六分﹞全當歸﹝一錢五分﹞

赤白芍﹝炒﹐各一錢五分﹞禦米殼﹝炒﹐三錢﹞炒穀芽﹝四錢﹞駐車丸﹝包煎﹐三錢﹞

滕左暑濕挾滯﹐郁於曲腸﹐煉成積﹐气機流行窒塞﹐腹痛痢下﹐日夜數十次﹐赤白相雜﹐裏急後重﹐納少。舌苔膩布﹐脈象沈緊。先宜通因通用。

炒黑荊芥﹝一錢﹞銀花炭﹝三錢﹞炒赤芍﹝五錢﹞全當歸﹝二錢﹞苦桔梗﹝一錢﹞靑陳皮﹝各一錢﹞

全栝蔞﹝切﹐三錢﹞六神曲﹝三錢﹞焦楂炭﹝三錢﹞炒條芩﹝八分﹞大砂仁﹝研﹐八分﹞煨姜﹝二片﹞

陳紅茶﹝一錢﹞枳實導滯丸﹝三錢﹐吞服﹞

羅左寒暑濕滯﹐互阻腸胃﹐腹痛下痢﹐次數甚多﹐胸悶泛惡﹐不能飲食﹐苔膩脈遲﹐宜溫下法。

熟附塊﹝一錢五分﹞制川軍﹝三錢﹞枳實炭﹝一錢五分﹞姜半夏﹝三錢﹞藿香梗﹝一錢五分﹞玉樞丹﹝先開水沖﹐四分﹞靑陳皮﹝各一錢﹞白蔻仁﹝研﹐八分﹞

大砂仁﹝研﹐八分﹞制川朴﹝一錢﹞焦楂炭﹝三錢﹞生薑﹝三片﹞

靳左痢下純紅﹐裏急後重﹐腹痛納少﹐苔黃﹐脈濡數。此濕熱入營﹐血滲大腸﹐腸中滯濁互阻﹐鍛煉而爲紅積也。宜淸熱導滯﹐調气行血﹐气調則後重自除﹐血行則便紅自愈。

白頭翁﹝三錢﹞北秦皮﹝二錢﹞炒黃芩﹝一錢五分﹞全當歸﹝一錢五分﹞酒川連﹝五分﹞炒赤白芍﹝各一錢五分﹞桃仁泥﹝包﹐一錢五分﹞杜紅花﹝八分﹞焦楂炭﹝三錢﹞全栝蔞﹝切﹐四錢﹞春砂殼﹝八分﹞細靑皮﹝一錢﹞

祁右痢下匝月﹐次數𨿽少﹐谷食不進﹐裏熱口漧﹐加之呃逆口糜﹐脈小數﹐舌質紅﹐苔糜腐﹐痢久傷陰﹐木火衝胃﹐濕熱敗濁﹐稽畱曲腸﹐腸膜已腐矣﹐危狀疊見﹐恐難挽回。勉擬參連開噤意﹐聊盡人工。

西洋參﹝一錢五分﹞川雅連﹝五分﹞炒黃芩﹝一錢﹞生白芍﹝一錢五分﹞甘艸﹝五分﹞陳皮﹝一錢﹞

炒竹茹﹝一錢五分﹞淸炙枇杷葉﹝三錢﹞柿蒂﹝十枚﹞石蓮﹝三錢﹞焦麥芽﹝一錢五分﹞薺菜花炭﹝三錢﹞

滋腎通關丸﹝包煎﹐一錢五分﹞

吳左年五十陰气自半。腸中漧燥﹐喜用西法灌腸﹐而轉爲下痢﹐色靑如藍﹐肛門時時墮脹﹐歷五六日﹐片刻不能安適﹐谷食減少﹐舌中剝﹐邊薄膩﹐脈虛弦﹐良由灌腸之時﹐風邪從肛門而入。風气通於肝﹐靑爲肝之色﹐風淫於肝﹐肝木乘脾﹐脾失健運之常﹐谷食入胃﹐不能生化精微﹐而變爲敗濁。風气從中鼓蕩﹐驅敗濁下注大腸﹐而爲之下痢色靑如藍也。肛門墜脹者﹐中虛淸气不升﹐經所謂中气不足﹐溲便爲之變也。宜補中益气﹐去風化濁之治。

淸炙黃﹝三錢﹞炒防風﹝一錢﹞淸炙艸﹝六分﹞銀柴胡﹝一錢﹞蜜炙升麻﹝五分﹞炒潞黨﹝一錢五分﹞

全當歸﹝二錢﹞炒白芍﹝一錢五分﹞苦桔梗﹝一錢﹞陳皮﹝一錢﹞炒焦赤砂糖﹝三錢﹞山楂肉﹝三錢﹞

炒穀麥芽﹝各三錢﹞

此方一劑知﹐三劑已﹐接服歸芍六君湯。

哈左脾有寒﹐腸有濕熱﹐痢下赤白﹐腹痛綿綿﹐舌薄黃﹐脈沈細。土虛木來侮之﹐气機窒塞不通﹐不通則痛。徒用攻劑﹐恐有流獘﹐今宜溫運脾陽﹐苦化濕熱。

銀柴胡﹝八分﹞淸炙艸﹝五分﹞廣陳皮﹝一錢﹞酒炒黃芩﹝一錢五分﹞金鈴子﹝二錢﹞炒白芍﹝二錢﹞

春砂殼﹝八分﹞六神曲﹝三錢﹞肉桂心﹝三分﹞全當歸﹝二錢﹞苦桔梗﹝一錢﹞焦楂炭﹝三錢﹞薺菜花炭﹝三錢﹞香連丸﹝包﹐七分﹞

王右脾寒腸濕﹐血痢色紫﹐腹無痛苦﹐久而不止﹐納少神疲﹐脈象沈細﹐苔薄黃。擬黃土湯加味﹐溫運中陽﹐而淸濕熱﹐以冀火土相生﹐陽气得以上升﹐陰血不致下泄矣。

炮姜炭﹝三分﹞生地炭﹝三錢﹞酒炒黃芩﹝一錢﹞白歸身﹝二錢﹞生於術﹝二錢﹞阿膠珠﹝三錢﹞

炒赤芍﹝二錢﹞肉桂心﹝三分﹞淸炙艸﹝五分﹞地楡炭﹝三錢﹞竈心黃土﹝煎湯代水﹐一兩﹞

黃左濕熱滯郁於腸胃﹐气機流行窒塞﹐腹痛痢下鮮血﹐裏急後重﹐納谷減少﹐苔黃脈數﹐癥勢沈重。擬白頭翁湯加味﹐苦寒淸熱﹐和中滌腸。

白頭翁﹝一錢五分﹞北秦皮﹝一錢五分﹞全當歸﹝三錢﹞銀花炭﹝四錢﹞酒炒黃芩﹝三錢﹞川黃柏﹝一錢五分﹞炒靑陳皮﹝各一錢五分﹞炒黑荊芥﹝一錢五分﹞炒赤芍﹝二錢﹞地楡炭﹝一錢﹞春砂殼﹝五分﹞

薺菜花炭﹝三錢﹞枳實導滯丸﹝四錢﹞

卷二

瘧疾案

馬左夏傷於暑﹐以營爲捨﹐秋冒風涼﹐與衛並居。涼者陰邪也﹐陰欲入而陽拒之﹐陰並於陽﹐則陽虛而陰盛﹐陰盛則寒﹔暑者陽邪也﹐陽欲出而陰格之﹐陽並於陰﹐則陰虛而陽盛﹐陽盛則熱。是以先寒栗鼓頷﹐而後壯熱頭痛﹐根據時而作﹐汗出而解﹐日日如是﹐已有兩旬之久。胸悶不思飲食﹐舌苔膩布﹐脈象弦滑﹐弦爲少陽之脈﹐滑爲痰濕之徵。邪伏少陽﹐痰濕阻於募原﹐無疑義矣。今擬淸脾飲加減﹐和解樞機﹐蠲化痰濕。

軟柴胡﹝一錢﹞仙半夏﹝二錢﹞酒黃芩﹝一錢﹞制小朴﹝八分﹞煨艸果﹝八分﹞細靑皮﹝一錢﹞

生甘艸﹝四分﹞六神曲﹝三錢﹞鮮佩蘭﹝二錢﹞生薑﹝一片﹞

錢左寒熱日作﹐已有匝月﹐胸脘不舒﹐納少神疲﹐脈象弦滑無力﹐舌苔薄白。此正虛邪伏募原﹐少陽樞機爲病。今擬小柴胡湯加味﹐扶正達邪﹐和胃化痰。

潞黨參﹝一錢五分﹞軟柴胡﹝一錢﹞姜半夏﹝二錢﹞生甘艸﹝四分﹞廣皮﹝一錢﹞炒枳殼﹝一錢﹞

煨艸果﹝八分﹞川象貝﹝各二錢﹞炒穀麥芽﹝各三錢﹞佩蘭﹝一錢五分﹞生薑﹝二片﹞紅棗﹝四枚﹞

陸左間日瘧先戰寒而後壯熱﹐熱盛之時﹐煩躁胸悶譫語﹐自午後至夜半﹐得汗而解﹐已發七八次﹐納少神疲﹐脈弦滑而數﹐苔薄膩而黃。伏邪痰濕互阻陽明爲病﹐營衛循序失司。擬桂枝白虎湯加味﹐疏解肌邪﹐而淸陽明。

川桂枝﹝八分﹞陳皮﹝一錢﹞熟石膏﹝打﹐四錢﹞生甘艸﹝一錢﹞炒穀芽﹝四錢﹞仙半夏﹝三錢﹞川象貝﹝各二錢﹞煨艸果﹝八分﹞肥知母﹝一錢五分﹞佩蘭﹝一錢五分﹞生薑﹝二片﹞紅棗﹝四枚﹞甘露消毒丹﹝荷葉包煎﹐四錢﹞

二診服桂枝白虎湯三劑﹐間日寒熱已減大半﹐發時譫語亦止﹐惟胸悶納少﹐神疲乏力﹐脈弦滑不靜﹐苔薄膩﹐夜不安寐。伏邪痰濕未楚﹐胃不和則臥不安也。前法旣效﹐率由舊章。

川桂枝﹝六分﹞仙半夏﹝三錢﹞熟石膏﹝打﹐二錢﹞生甘艸﹝四分﹞陳皮﹝一錢﹞茯神﹝朱砂拌﹐三錢﹞

川象貝﹝各二錢﹞北秫米﹝包﹐三錢﹞炙遠志﹝一錢﹞佩蘭﹝一錢五分﹞生薑﹝二片﹞紅棗﹝四枚﹞

姜童間日瘧已延月餘﹐加之大腹時滿﹐納少便溏﹐舌苔薄膩﹐脈象沈弦。乃久瘧傷脾﹐脾陽不運﹐濁濕凝聚募原﹐三焦輸化無權﹐書所謂諸濕腫滿﹐皆屬於脾﹐又曰濁气在上﹐則生脹是也。表病傳裏﹐勢非輕淺。

亟與溫運太陰﹐以化濕濁﹐和解樞機﹐而達經邪。

熟附片﹝一錢﹞淡漧薑﹝五分﹞生白術﹝一錢五分﹞連皮苓﹝四錢﹞澤瀉﹝一錢五分﹞軟柴胡﹝八分﹞仙半夏﹝二錢﹞生甘艸﹝四分﹞制川朴﹝一錢﹞腹皮﹝二錢﹞六神曲﹝三錢﹞炒麥芽苡仁﹝各三錢﹞

復診溫運太陰﹐和解樞機﹐連服三劑﹐腹脹滿漸見輕減﹐寒熱又作﹐是陷入太陰之邪﹐仍欲還出陽經之佳象。胸悶納少﹐腑行不實﹐小溲短少﹐脈轉弦滑﹐痰濕畱戀中焦﹐脾胃運化失職。前法頗合﹐再進一籌。

熟附片﹝一錢﹞炮漧薑﹝六分﹞生白術﹝二錢﹞赤豬苓﹝各三錢﹞澤瀉﹝一錢五分﹞軟柴胡﹝一錢﹞

仙半夏﹝二錢﹞粉葛根﹝一錢﹞生甘艸﹝五分﹞小朴﹝八分﹞大腹皮﹝二錢﹞六神曲﹝三錢﹞

榦荷葉﹝一角﹞

楊右三日瘧已延半載﹐發時寒戰壯熱﹐歷十小時始衰﹐納谷漸少﹐面色萎黃﹐脈象沈弦無力﹐苔薄膩。

此正气已虛﹐邪伏三陰﹐營衛循序失司﹐纏綿之癥。姑擬扶正達邪﹐用陽和陰。

炒潞黨﹝一錢五分﹞柴胡﹝八分﹞生甘艸﹝六分﹞仙半夏﹝二錢﹞川桂枝﹝六分﹞熟附片﹝一錢﹞

炙鱉甲﹝四錢﹞靑蒿梗﹝一錢五分﹞鹿角霜﹝三錢﹞茯苓﹝三錢﹞陳皮﹝一錢﹞焦穀芽﹝四錢﹞

生薑﹝二片﹞紅棗﹝四枚﹞

二診前方服六劑﹐寒熱卽止﹐接服六君子湯﹐加艸果﹑姜﹑棗。

兪左伏邪久蘊﹐消耗陰液﹐臨晚身熱﹐至夜半而減﹐已延數月﹐咳嗆咯痰不爽﹐納少形肉消瘦﹐苔薄黃﹐脈弦滑而數。少陰之陰已傷﹐陽明之邪不解。書云﹕但熱不寒﹐名曰癉瘧﹐久不愈﹐卽爲癆瘧也。

潞黨參﹝一錢五分﹞生甘艸﹝六分﹞靑蒿梗﹝一錢五分﹞炙鱉甲﹝三錢﹞川貝母﹝三錢﹞熟石膏﹝打﹐三錢﹞仙半夏﹝一錢五分﹞銀柴胡﹝一錢﹞冬瓜子﹝三錢﹞朱茯神﹝三錢﹞嫩白薇﹝一錢五分﹞

大荸薺﹝五枚﹞焦穀芽﹝四錢﹞

屠右但寒不熱﹐名曰牡瘧﹐間日而作﹐已有月餘﹐汗多淋漓﹐納谷減少﹐脈沈細而弦﹐舌中剝邊薄白而膩。

是陽虛失於外護﹐不能托邪外出﹐痰濕困於中宮﹐脾胃運化失職﹐髙年患此﹐勿輕視之。亟擬助陽達邪﹐和中化濕。

潞黨參﹝三錢﹞熟附塊﹝二錢﹞川桂枝﹝一錢﹞軟柴胡﹝一錢﹞陳廣皮﹝一錢﹞姜半夏﹝三錢﹞

云茯苓﹝三錢﹞鹿角霜﹝三錢﹞煨艸果﹝八分﹞淸炙艸﹝五分﹞生薑﹝二片﹞紅棗﹝四枚﹞

二診寒減﹐胸悶气逆﹐去參﹐加旋復花﹝包﹐一錢五分﹞炙白蘇子﹝二錢﹞。

三診牡瘧寒熱已減﹐汗多淋漓﹐納少胸悶﹐脈沈細而弦﹐舌中剝邊薄膩。陽虛气弱﹐不能托邪外出﹐痰濕逗畱募原﹐皮毛開而經隧閉也。仍宜助陽達邪﹐和中化濕。

潞黨參﹝三錢﹞熟附片﹝二錢﹞川桂枝﹝一錢﹞白芍﹝一錢五分﹞淸炙艸﹝五分﹞軟柴胡﹝八分﹞

仙半夏﹝三錢﹞煨艸果﹝一錢﹞常山﹝一錢﹞鹿角霜﹝三錢﹞生薑﹝二片﹞紅棗﹝四枚﹞

楊左伏邪痰濕﹐逗畱募原﹐營衛失其常度﹐邪與營爭則熱﹐與衛爭則寒﹐寒熱日作﹐胸悶泛惡﹐舌苔薄膩﹐脈象弦滑。此邪在少陽﹐濕在陽明﹐少陽爲半表半里之經﹐寒熱往來﹐職是故也。今宜和解宣化﹐淡滲濕熱﹐俾得邪從外達﹐濕從下趨﹐則營衛調和﹐寒熱自解矣。

前柴胡﹝各一錢五分﹞茯苓皮﹝四錢﹞塊滑石﹝三錢﹞仙半夏﹝二錢﹞象貝母﹝三錢﹞通艸﹝八分﹞

酒炒黃芩﹝一錢五分﹞白蔻殼﹝八分﹞鮮藿香﹝一錢五分﹞生薑﹝二片﹞

卷二

喉痧案

﹝附﹕白喉案瘀後案﹞

楊左風溫疫癘之邪﹐引動肝膽之火﹐蘊襲肺胃兩經﹐發爲喉痧。痧布隱隱﹐身熱﹐咽喉腫紅痛﹐內關白腐﹐舌苔薄黃﹐脈象郁滑而數。天气通於鼻﹐地气通於口﹐口鼻吸受天地不正之气﹐與肺胃蘊伏之熱﹐燻蒸上中二焦。咽喉爲肺胃之門戶﹐肺胃有熱﹐所以咽喉腫痛﹐而內關白腐也。邪勢正在鴟張之際﹐慮其增劇。經云﹕風淫於內﹐治以辛涼﹐此其候也。

淨蟬衣﹝八分﹞苦桔梗﹝一錢﹞金銀花﹝三錢﹞京赤芍﹝二錢﹞荊芥穗﹝八分﹞甜苦甘艸﹝各六分﹞連翹殼﹝三錢﹞鮮竹葉﹝三十張﹞淡豆豉﹝三錢﹞輕馬勃﹝一錢﹞象貝母﹝三錢﹞白茅根﹝二紮﹞薄荷葉﹝八分﹞黑山梔﹝一錢五分﹞炙僵蠶﹝三錢﹞

二診痧𨿽布﹐身灼熱不退﹐咽喉腫痛白腐﹐脈洪數﹐舌絳。伏溫化熱﹐蘊蒸陽明﹐由气入營﹐銷爍陰液﹐厥少之火﹐乘勢上亢。癥勢沈重﹐急宜气血雙淸﹐而解疫毒。

犀角尖﹝五分﹞甘中黃﹝八分﹞象貝母﹝三錢﹞鮮竹葉﹝三十張﹞鮮生地﹝四錢﹞苦桔梗﹝一錢﹞

連翹殼﹝三錢﹞茅蘆根﹝去心節﹐各一兩﹞生石膏﹝打﹐四錢﹞輕馬勃﹝一錢﹞黑山梔﹝一錢五分﹞

鮮石斛﹝三錢﹞粉丹皮﹝一錢五分﹞陳金汁﹝一兩﹞枇杷葉露﹝衝﹐四兩﹞

三診痧己回﹐身熱不退﹐項頸漫腫疼痛﹐咽喉腫﹐內關白腐﹐舌薄黃﹐脈沈數。溫邪伏熱﹐稽畱肺胃兩經﹐血凝毒滯﹐肝膽火熾﹐一波未平﹐一波又起﹐殊屬棘手﹐宜淸肺胃之伏熱﹐解疫癘之蘊毒。

薄荷葉﹝八分﹞甘中黃﹝八分﹞京赤芍﹝二錢﹞鮮竹葉茹﹝各一錢五分﹞京玄參﹝二錢﹞苦桔梗﹝一錢﹞

生蒲黃﹝包﹐三錢﹞黑山梔﹝一錢五分﹞連翹殼﹝三錢﹞炙僵蠶﹝三錢﹞淡豆豉﹝三錢﹞象貝母﹝三錢﹞

益母艸﹝三錢﹞活蘆根﹝去節﹐一尺﹞

李左疫癘之邪﹐不外達而內傳﹐心肝之火內熾﹐化火入營﹐傷陰劫津。擬犀角地黃合麻杏石甘湯﹐气血雙淸而解疫毒。

犀角尖﹝五分﹞熟石膏﹝打﹐五錢﹞金銀花﹝三錢﹞活蘆根﹝去節﹐一尺﹞鮮生地﹝四錢﹞

甘中黃﹝八分﹞連翹殼﹝三錢﹞鮮竹葉﹝三十張﹞淨麻黃﹝四分﹞苦桔梗﹝一錢﹞川貝母﹝三錢﹞

陳金汁﹝衝﹐一兩﹞光杏仁﹝三錢﹞京赤芍﹝二錢﹞京玄參﹝二錢﹞

陳左溫邪疫癘﹐郁而化火﹐肺胃被其燻蒸﹐心肝之火內熾﹐白喉腐爛痛﹐妨於咽飲﹐壯熱煩躁﹐脈洪數﹐舌質紅苔黃。經云﹕熱淫於內﹐治以鹹寒﹐當進鹹寒解毒﹐淸溫泄熱。

犀角尖﹝四分﹞甘中黃﹝八分﹞連翹殼﹝三錢﹞京玄參﹝一錢五分﹞鮮生地﹝三錢﹞淡豆豉﹝三錢﹞

京赤芍﹝一錢五分﹞大貝母﹝三錢﹞天花粉﹝三錢﹞薄荷炭﹝七分﹞金銀花﹝三錢﹞生石膏﹝打﹐三錢﹞

鮮竹葉﹝三十張﹞白茅根﹝去心﹐兩紮﹞

王右吸受時气﹐引動伏邪﹐蘊襲肺胃兩經。肺主皮毛﹐胃主肌肉﹐邪畱皮毛肌肉之間﹐則發爲紅痧。痧點隱隱﹐布而不透﹐形寒發熱﹐胸悶泛惡﹐邪郁陽明﹐不得外達也。舌苔薄黃﹐脈象浮滑而數。邪勢正在鴟張﹐慮其增劇。宜以辛涼淸解。

荊芥穗﹝一錢﹞赤茯苓﹝三錢﹞淨蟬衣﹝八分﹞炒竹茹﹝一錢五分﹞淡豆豉﹝三錢﹞江枳殼﹝一錢﹞

連翹殼﹝三錢﹞熟牛蒡﹝二錢﹞薄荷葉﹝八分﹞苦桔梗﹝一錢﹞京赤芍﹝二錢﹞

項童痧後肺有伏邪﹐痰气壅塞﹐脾有濕熱﹐不能健運﹐積濕生水﹐泛濫橫溢﹐無處不到﹐以致面目虛浮﹐腹膨肢腫﹐咳嗽气逆﹐苔薄膩﹐脈濡滑﹐勢成腫脹重癥。姑宜肅運分消﹐順气化痰。

嫩前胡﹝一錢五分﹞豬苓﹝三錢﹞生熟苡仁﹝各三錢﹞炙桑皮﹝三錢﹞光杏仁﹝三錢﹞大腹皮﹝二錢﹞

地枯蘿﹝三錢﹞旋復花﹝包﹐一錢五分﹞淸炙枇杷葉﹝去毛﹑包﹐三錢﹞象貝母﹝三錢﹞廣陳皮﹝一錢﹞

枯碧竹﹝一錢五分﹞鮮冬瓜皮﹝一兩﹐煎湯代水﹞連皮苓﹝四錢﹞福澤瀉﹝三錢﹞

李左痧後余邪痰熱未楚﹐肺胃兩病﹐身熱無汗﹐咳嗽气逆﹐口漧欲飲﹐脈數苔黃。此乃無形之伏溫﹐蘊蒸陽明﹐有形之痰熱﹐逗畱肺絡﹐癥勢沈重。姑擬淸解伏溫﹐而化痰熱。

粉葛根﹝一錢五分﹞金銀花﹝三錢﹞桑葉皮﹝各二錢﹞活蘆根﹝去節﹐一尺﹞淡豆豉﹝三錢﹞

連翹殼﹝三錢﹞光杏仁﹝三錢﹞京赤芍﹝二錢﹞黑山梔﹝一錢五分﹞生甘艸﹝八分﹞象貝母﹝三錢﹞

鮮竹茹﹝二錢﹞天花粉﹝三錢﹞薄荷葉﹝八分﹞

卷二喉痧案

附﹕白喉案

陸童痧後失音﹐咽喉內關白腐﹐气喘鼻煽﹐喉有痰聲﹐苔黃脈數。痧火蘊蒸肺胃﹐肺津不布﹐凝滯成痰﹐痰熱畱戀肺胃﹐肺葉已損﹐气機不能接續﹐咽喉爲肺胃之門戶﹐肺胃有熱﹐所以內關白腐﹐音聲不揚﹐會厭肉脫﹐癥勢危篤。勉擬淸溫解毒﹐而化痰熱﹐勒臨崖之馬﹐挽旣倒之瀾﹐不過聊盡人工而已。

金銀花﹝三錢﹞京玄參﹝三錢﹞象貝母﹝三錢﹞活蘆根﹝去節﹐一尺﹞連翹殼﹝三錢﹞薄荷葉﹝八八﹞

天花粉﹝三錢﹞淡竹油﹝衝﹐一兩﹞甘中黃﹝八分﹞京赤芍﹝二錢﹞冬桑葉﹝三錢﹞大麥冬﹝二錢﹞

卷二喉痧案

附﹕痧後案

孫童痧後肺胃陰傷﹐伏邪畱戀﹐身熱不退﹐咳嗽咽痛﹐口渴欲飲﹐舌質絳苔黃﹐脈象滑數。伏熱蘊蒸肺胃﹐津液灼而爲痰﹐肺失淸肅﹐胃失降和﹐咽喉爲肺胃之門戶﹐肺胃有熱﹐所以咽痛。今擬竹葉石膏湯加味﹐淸陽明﹐解蘊熱﹐助以生津化痰之品。

鮮竹葉﹝三十張﹞京玄參﹝三錢﹞桑葉皮﹝各三錢﹞粉丹皮﹝二錢﹞熟石膏﹝打﹐四錢﹞生甘艸﹝八分﹞

甜杏仁﹝三錢﹞金銀花﹝三錢﹞鮮石斛﹝三錢﹞天花粉﹝二錢﹞川象貝﹝各三錢﹞通艸﹝八分﹞

活蘆根﹝去節﹐一尺﹞枇杷葉露﹝後入﹐四兩﹞

錢左痧後復感外邪﹐痰滯內阻﹐水濕不化﹐太陰陽明爲病﹐徧體浮腫﹐气逆難於平臥﹐寒熱甚壯﹐大便溏泄﹐泛惡不能飲食﹐苔膩脈數。此氤氳之外邪﹐與粘膩之痰滯﹐交阻肺胃﹐肺气不能下降﹐脾弱不能運化﹐水濕易聚﹐灌浸腠理﹐泛濫橫溢﹐無所不到﹐三焦決瀆無權﹐癥勢危險。姑宜疏邪分消﹐而化痰滯﹐未識有效否。

淡豆豉﹝三錢﹞川桂枝﹝五分﹞鮮竹茹﹝二錢﹞枳實﹝一錢同炒﹞大腹皮﹝二錢﹞連皮苓﹝四錢﹞

象貝母﹝三錢﹞淡姜皮﹝八分﹞焦楂炭﹝三錢﹞豬苓﹝三錢﹞澤瀉﹝三錢﹞仙半夏﹝二錢﹞酒炒黃芩﹝一錢五分﹞

卷三

中風案

羅左年甫半百﹐陽气早虧﹐賊風入中經﹐營衛痺塞不行﹐陡然跌僕成中﹐舌彊不語﹐神識似明似昧﹐嗜臥不醒﹐右手足不用。風性上升﹐痰濕隨之﹐阻於廉泉﹐堵塞神明也。脈象尺部沈細﹐寸關弦緊而滑﹐苔白膩﹐陰霾彌漫﹐陽不用事﹐幸小溲未遺﹐腎气尙固﹐未至驟見脫象﹐亦云幸矣。急擬仲景小續命湯加減﹐助陽祛風﹐開其痺塞﹐運中滌痰﹐而通絡道﹐冀望應手﹐始有轉機。

淨麻黃﹝四分﹞熟附片﹝一錢﹞川桂枝﹝八分﹞生甘艸﹝六分﹞全當歸﹝三錢﹞川芎﹝八分﹞

姜半夏﹝三錢﹞光杏仁﹝三錢﹞生薑汁﹝衝服﹐一錢﹞淡竹瀝﹝衝服﹐一兩﹞

另再造丸﹝去殼研細末化服﹐一粒。﹞

二診兩進小續命湯﹐神識稍淸﹐嗜寐漸減﹐佳兆也。而舌彊不能言語﹐右手足不用﹐脈息尺部沈細﹐寸關弦緊稍和﹐苔薄膩。陽气本虛﹐藩籬不固﹐賊風中經﹐經痺塞﹐痰濕稽畱﹐宗气不得分布﹐故右手足不用也。腎脈絡舌本﹐脾脈絡舌旁﹐痰阻心脾之絡﹐故舌彊不能言﹐靈機堵塞也。𨿽見小效﹐尙不敢有恃無恐﹐再擬維陽气以祛邪風﹐滌痰濁而通絡道﹐努力前進﹐以觀後效。

熟附片﹝一錢﹞云茯苓﹝三錢﹞川桂枝﹝八分﹞姜半夏﹝二錢﹞生甘艸﹝六分﹞枳實炭﹝一錢﹞

全當歸﹝二錢﹞光杏仁﹝三錢﹞大川芎﹝八分﹞炙僵蠶﹝二錢﹞生薑汁﹝衝﹐一錢﹞淡竹瀝﹝衝﹐一兩﹞

三診又服三劑﹐神識較淸﹐嗜寐大減﹐略能言語﹐陽气有流行之機﹐濁痰有克化之漸﹐是應手也。

惟右手足依然不用﹐腑气六七日不行。苔膩﹐脈弦緊漸和﹐尺部沈細﹐腎陽早虧﹐宗气不得分布﹐腑中之濁垢﹐須陽气通﹐而後能下達﹐經腑之邪風﹐必正气旺﹐始托之外出。仍擬助陽益气﹐以驅邪風﹐通胃滌痰﹐而下濁垢﹐腑气以下行爲順﹐通腑亦不可緩也。

生黃﹝三錢﹞桂枝﹝八分﹞附子﹝一錢﹞生甘艸﹝五分﹞

當歸﹝三錢﹞川芎﹝八分﹞云茯苓﹝三錢﹞風化硝﹝五分﹞全栝蔞﹝三錢﹞枳實炭﹝一錢﹞

淡蓯蓉﹝三錢﹞半硫丸﹝吞服﹐一錢五分﹞

四診腑气已通﹐濁垢得以下行﹐神識已淸﹐舌彊﹐言語未能自如﹐右手足依然不用﹐脈弦緊轉和﹐尺部沈細﹐陽气衰弱之體﹐風爲百病之長﹐陰虛之邪風﹐卽寒中之動气﹐陽气旺一分﹐邪風去一分。濕痰盤踞﹐亦藉陽气充足﹐始能克化。經所謂陽气者﹐若天與日﹐失其所則折壽而不彰﹐理有信然。仍助陽气以祛邪風﹐化濕痰而通絡道﹐循序漸進﹐自獲效果。

生黃﹝五錢﹞生白術﹝二錢﹞生甘艸﹝五分﹞熟附子﹝一錢﹞桂枝﹝八分﹞全當歸﹝三錢﹞

川芎﹝八分﹞姜半夏﹝三錢﹞西秦艽﹝二錢﹞懷牛膝﹝二錢﹞嫩桑枝﹝三錢﹞指迷茯苓丸﹝包﹐五錢﹞

服前方﹐諸恙見輕﹐仍守原法擴充。生黃用至八錢﹐間日用鹿茸二分﹐研細末﹐飯爲丸﹐陳酒吞服﹐大活絡丹﹐每五日服一粒﹐去殼研末﹐陳酒化服﹐共服六十餘帖﹐舌能言﹐手能握﹐足能履。接服膏滋方﹐藥味與煎藥仿佛﹐以善其後。

沈左年逾古稀﹐气陰早衰於未病之先﹐舊有頭痛目疾﹐今日陡然跌僕成中﹐舌彊不語﹐人事不省﹐左手足不用。舌質灰紅﹐脈象尺部沈弱﹐寸關弦滑而數﹐按之而勁。良由水虧不能涵木﹐內風上旋﹐挾素蘊之痰熱﹐蒙蔽淸竅﹐堵塞神明出入之路﹐致不省人事﹐痰熱阻於廉泉﹐爲舌彊不語﹐風邪橫竄經﹐則左手足不用。《金匱》云﹕風中於經﹐舉重不勝﹐風中於腑﹐卽不識人﹐此中經兼中腑之重癥也。急擬育陰熄風﹐開竅滌痰﹐冀望轉機爲幸。

大麥冬﹝三錢﹞玄參﹝二錢﹞羚羊片﹝先煎汁衝﹐八分﹞仙半夏﹝二錢﹞川貝﹝二錢﹞天竺黃﹝一錢五分﹞明天麻﹝八分﹞陳膽星﹝八分﹞竹茹﹝一錢五分﹞枳實﹝一錢﹞全栝蔞﹝切﹐四錢﹞嫩鉤鉤﹝後入﹐三錢﹞淡竹瀝﹝衝﹐一兩﹞生薑汁﹝衝﹐二滴﹞至寶丹﹝一粒﹐去殼研末化服﹞

二診兩投育陰熄風﹑開竅滌痰之劑﹐人事漸知﹐舌彊不能言語﹐左手足不用﹐脈尺部細弱﹐寸關弦滑而數﹐舌灰紅。髙年營陰虧耗﹐風自內起﹐風擾於胃﹐胃爲水谷之海﹐津液變爲痰涎﹐上阻淸竅﹐橫竄經﹐論恙所由來也﹐本癥陰虛﹐風燭堪慮﹗今仿河間地黃飲子加味﹐滋陰血以熄內風﹐化痰熱而淸神明﹐風靜浪平﹐始可轉危爲安。

大生地﹝四錢﹞大麥冬﹝二錢﹞川石斛﹝三錢﹞羚羊片﹝先煎汁衝﹐四分﹞仙半夏﹝二錢﹞

明天麻﹝一錢﹞左牡蠣﹝四錢﹞川貝母﹝三錢﹞陳膽星﹝八分﹞炙遠志﹝一錢﹞九節菖蒲﹝八分﹞全栝蔞﹝切﹐四錢﹞

嫩鉤鉤﹝後入﹐三錢﹞淡竹瀝﹝衝服﹐一兩﹞

三診疊進育陰熄風﹐淸熱化痰之劑﹐人事已淸﹐舌彊言語蹇澀﹐左手足依然不用。苔色灰紅﹐脈象弦數較靜﹐尺部細弱﹐內風漸平﹐陰血難復。津液被火煉而爲痰﹐痰爲火之標﹐火爲痰之本﹐火不靖﹐則痰不化﹐陰不充﹐則火不靖。經枯澀﹐猶溝渠無水以貫通也。前地黃飲子能獲效機﹐仍守原意進步。然艸木功能﹐非易驟生有情之精血也。

西洋參﹝一錢五分﹞大麥冬﹝三錢﹞大生地﹝三錢﹞川石斛﹝三錢﹞生左牡蠣﹝四錢﹞煨天麻﹝八分﹞

竹瀝半夏﹝二錢﹞川貝﹝三錢﹞炙遠志﹝一錢﹞全栝蔞﹝切﹐四錢﹞鮮竹茹﹝二錢﹞嫩鉤鉤﹝後入﹐三錢﹞

黑芝麻﹝研包﹐三錢﹞

四診神識淸﹐舌彊和﹐言語未能自如﹐腑气行而甚暢﹐痰熱已有下行之勢。左手足依然不用﹐脈弦小而數﹐津液虧耗﹐筋無血養﹐猶樹木之偏枯﹐無滋液以灌漑也。仍議滋下焦之陰﹐淸上焦之熱﹐化中焦之痰﹐活經之血﹐復方圖治﹐尙可延年。

西洋參﹝一錢五分﹞大麥冬﹝二錢﹞大生地﹝二錢﹞川石斛﹝三錢﹞生左牡蠣﹝四錢﹞仙半夏﹝二錢﹞川貝﹝三錢﹞全栝蔞﹝切﹐四錢﹞濃杜仲﹝二錢﹞

懷牛膝﹝二錢﹞西秦艽﹝二錢﹞嫩桑枝﹝三錢﹞黑芝麻﹝研包﹐三錢﹞

祁嫗中風延今一載﹐左手不能招舉﹐左足不能步履﹐舌根似彊﹐言語蹇澀﹐脈象尺部沈細﹐寸關濡滑﹐舌邊光﹑苔薄膩﹐年逾七旬﹐气血兩虧﹐邪風入中經﹐營衛痺塞不行﹐痰阻舌根﹐故言語蹇澀也。書云﹕气主煦之﹐血主濡之。今宜益气養血﹐助陽化痰﹐兼通絡道。冀望陽生陰長﹐气旺血行﹐則邪風可去﹐而濕痰自化也。

潞黨參﹝三錢﹞生黃﹝五錢﹞生於術﹝二錢﹞生甘艸﹝六分﹞熟附片﹝八分﹞川桂枝﹝五分﹞

全當歸﹝三錢﹞大白芍﹝二錢﹞大川芎﹝八分﹞懷牛膝﹝二錢﹞濃杜仲﹝三錢﹞嫩桑枝﹝四錢﹞

紅棗﹝十枚﹞指迷茯苓丸﹝包﹐四錢﹞

此方服三十劑﹐諸恙均減﹐後服膏滋﹐得以收效。

李嫗舊有頭痛眩暈之恙﹐今忽舌彊不能言語﹐神識時明時昧﹐手足弛縱﹐小溲不固﹐脈象尺部細小﹐左寸關弦小而數﹐右寸關虛滑﹐舌光紅。此陰血大虧﹐內風上擾﹐痰熱阻絡﹐靈竅堵塞﹐中風重癥。急擬滋液熄風﹐淸神滌痰﹐甘涼濡潤﹐以冀挽救。

大麥冬﹝三錢﹞大生地﹝三錢﹞川石斛﹝三錢﹞左牡蠣﹝四錢﹞生石決﹝四錢﹞煨天麻﹝八分﹞

川貝﹝三錢﹞炙遠志﹝一錢﹞天竺黃﹝一錢五分﹞竹瀝半夏﹝一錢五分﹞鮮竹茹﹝一錢五分﹞嫩鉤鉤﹝後入﹐三錢﹞淡竹瀝﹝衝服﹐一兩﹞珍珠粉﹝衝服﹐二分﹞

此方服十劑﹐諸恙已輕。原方去竹瀝﹑珠粉﹑天竺黃﹐加西洋參﹝一錢五分﹞﹐阿膠珠﹝一錢五分﹞。

黎左二年前右拇指麻木﹐今忽舌彊語言蹇澀﹐右手足麻木無力﹐脈象虛弦而滑﹐舌苔薄膩。此體丰气虛﹐邪風入絡﹐痰阻舌根﹐神气不靈。中風初步之重癥也﹐急擬益气去風﹐滌痰通絡。

生黃﹝五錢﹞靑防風﹝一錢﹞防己﹝二錢﹞生白術﹝二錢﹞全當歸﹝二錢﹞大川芎﹝八分﹞

西秦艽﹝一錢五分﹞竹瀝半夏﹝二錢﹞枳實炭﹝一錢﹞炒竹茹﹝一錢五分﹞炙僵蠶﹝三錢﹞陳膽星﹝八分﹞嫩桑枝﹝三錢﹞再造丸﹝一粒﹐去殼研細末化服﹞

五劑後恙已見輕﹐去再造丸﹑枳實﹐加指迷茯苓丸三錢吞服。

廖左體丰气虛﹐濕勝痰多﹐陡然跌僕成中﹐不省人事﹐小溲自遺﹐喉中痰聲漉漉﹐汗多脈伏﹐身熱肢冷。此本實先撥﹐眞陽飛越。气血渙散﹐樞紐不交﹐𨿽曰中髒﹐實暴脫也。勉擬一方﹐聊盡人工。

別直參﹝三錢﹞熟附塊﹝三錢﹞淡竹瀝﹝二兩﹞生薑汁﹝一錢﹞

﹝兩液同衝﹞

卷三

類中案

嚴左右手足素患麻木﹐昨日陡然舌彊﹐不能言語﹐診脈左細弱﹐右弦滑﹐苔前光後膩﹐此乃气陰本虧﹐虛風內動﹐風者善行而數變﹐故其發病也速。挾痰濁上阻廉泉﹐橫竄絡道﹐營衛痺塞不通﹐類中根苗顯著。經云﹕邪之所湊﹐其气必虛。又云﹕虛處受邪﹐其病則實。擬益气熄風﹐化痰通絡。

吉林參須﹝一錢﹐另煎汁衝服﹞云茯苓﹝三錢﹞炙僵蠶﹝三錢﹞陳廣皮﹝一錢﹞生白術﹝一錢五分﹞

竹節白附子﹝一錢﹞炙遠志肉﹝一錢﹞黑豆衣﹝三錢﹞竹瀝半夏﹝二錢﹞陳膽星﹝八分﹞九節菖蒲﹝八分﹞

薑水炒竹茹﹝一錢五分﹞嫩鉤鉤﹝後入﹐三錢﹞

二診舌彊蹇於語言﹐肢麻艱於舉動﹐口漧不多飲﹐舌光絳中後幹膩﹐脈象右細弱﹐左弦滑﹐如昨診狀。心開竅於舌﹐腎脈絡舌本﹐脾脈絡舌旁﹐心腎陰虧﹐虛風內動﹐挾痰濁上阻廉泉。先哲云﹕舌廢不能言﹐足痿不良行﹐卽是喑痱重癥。再仿地黃飲子意出入。

大生地﹝三錢﹞云茯苓﹝三錢﹞陳膽星﹝八分﹞九節菖蒲﹝一錢﹞川石斛﹝三錢﹞竹瀝半夏﹝二錢﹞

川象貝﹝各二錢﹞炙遠志﹝一錢﹞南沙參﹝三錢﹞煨天麻﹝八分﹞炙僵蠶﹝三錢﹞嫩鉤鉤﹝後入﹐三錢﹞

三診昨投地黃飲子加減﹐脈癥依然﹐並無進退。昔人云﹕麻屬气虛﹐木屬濕痰。舌彊言艱﹐亦是痰阻舌根之故。腎陰不足是其本﹐虛風痰熱乃是標﹐標急於本﹐先治其標﹐標由本生﹐緩圖其本。以養陰之劑﹐多能助濕生痰﹐而化痰之方﹐又每傷陰劫液﹐顧此失彼﹐煞費躊躇﹐再宜滌痰通絡爲主﹐而以養正育陰佐之﹐爲急標緩本之圖﹐作寓守於攻之策﹐能否有效﹐再商別途。

南沙參﹝三錢﹞云茯苓﹝三錢﹞川象貝﹝各二錢﹞西秦艽﹝一錢五分﹞竹瀝半夏﹝二錢﹞炙遠志﹝一錢﹞

炙僵蠶﹝三錢﹞枳實炭﹝一錢﹞煨天麻﹝八分﹞廣陳皮﹝一錢﹞陳膽星﹝八分﹞嫩鉤鉤﹝後入﹐三錢﹞

九節菖蒲﹝一錢﹞淡竹瀝﹝一兩﹐生薑汁兩滴同衝服﹞

四診脈左細滑﹐右濡數﹐舌中剝﹐苔薄膩。諸恙均覺平和﹐養正滌痰﹐通利節絡﹐尙屬獲效﹐仍宗原法再進一籌。

前方去秦艽﹑枳實﹐加焦穀芽四錢﹐指迷茯苓丸﹝包﹞四錢。

五診舌彊言語蹇澀﹐已見輕減﹐左手足麻木依然﹐脈象細滑﹐舌苔薄膩﹐投劑合度﹐仍擬滌痰通絡爲法。

照前方去煨天麻﹑焦穀芽﹑指迷茯苓丸﹐加生白術二錢﹑云茯苓三錢﹑竹節白附子八分。

鐘左類中舌彊﹐不能言語﹐神識時明時昧。苔薄膩﹐脈弦小而滑﹐尺部無神。體丰者﹐气本虛﹐濕勝者﹐痰必盛。气陰兩耗﹐虛風鼓其濕痰﹐上阻廉泉之竅﹐癥勢頗殆﹐捨熄風潛陽淸神滌痰不爲功。

生白芍﹝三錢﹞云茯苓﹝三錢﹞陳膽星﹝八分﹞九節石菖蒲﹝一錢﹞滁菊花﹝三錢﹞煨天麻﹝八分﹞

川象貝﹝各二錢﹞蛇膽陳皮﹝三分﹞生石決﹝一兩﹞竹瀝半夏﹝三錢﹞炙遠志﹝一錢﹞嫩鉤鉤﹝後入﹐三錢﹞

淡竹瀝﹝一兩五錢﹐生薑汁兩滴同衝服﹞

錢左類中偏左﹐半體不用﹐神識𨿽淸﹐舌彊言蹇﹐切牙嚼齒﹐牙縫滲血﹐呃逆頻仍﹐舌絳﹐脈弦小而數。諸風掉眩﹐皆屬於肝﹐陰分大傷﹐肝陽化風上擾﹐肝風鼓火內煽﹐痰熱阻於廉泉之竅﹐肺胃肅降之令不行﹐恙勢正在險關。勉擬地黃飲子合竹瀝飲化裁﹐挽墮拯危﹐在此一舉。

鮮生地﹝四錢﹞川石斛﹝三錢﹞栝蔞皮﹝二錢﹞柿蒂﹝十枚﹞大麥冬﹝二錢﹞抱茯神﹝三錢﹞

生蛤殼﹝六錢﹞老枇杷葉﹝四張﹞西洋參﹝一錢五分﹞川貝母﹝二錢﹞鮮竹茹﹝三錢﹞嫩鈞鉤﹝後入﹐三錢﹞

活蘆根﹝去節﹐一尺﹞淡竹瀝﹝衝﹐一兩﹞眞珍珠粉﹝一分﹞眞猴棗粉﹝一分﹐二味另服﹞

顧左疥瘡不愈﹐濕毒延入經絡﹐四肢酸軟﹐不能步履﹐痰濕阻於廉泉﹐舌彊不能言語﹐口角流涎﹐脾虛不能攝涎也。《內經》云﹕濕熱不攘﹐大筋軟短﹐小筋弛長﹐軟短爲拘﹐弛長爲痿。此證是也。恙久根深﹐蔓難圖治﹐姑擬溫化痰濕﹐通利節絡﹐以漸除之。

潞黨參﹝二錢﹞仙半夏﹝二錢﹞陳膽星﹝八分﹞木防己﹝三錢﹞生白術﹝一錢﹞陳廣皮﹝一錢﹞

西秦艽﹝二錢﹞全當歸﹝二錢﹞竹節白附子﹝一錢五分﹞炙甘艸﹝五分﹞陳木瓜﹝二錢﹞紫丹參﹝二錢﹞

酒炒嫩桑枝﹝四錢﹞指迷茯苓丸﹝包﹐五錢﹞

董左心開竅於舌﹐腎脈絡舌本﹐脾脈絡舌旁﹐外風引動內風﹐挾濕痰阻於廉泉﹐橫竄絡道﹐右半身不遂已久﹐邇來舌彊不能言語﹐苔薄膩﹐脈弦小而滑﹐類中風之重癥。姑擬熄風滌痰﹐和營通絡。

左牡蠣﹝四錢﹞朱茯神﹝三錢﹞炙僵蠶﹝二錢﹞淡竹瀝﹝一兩五錢﹞生薑汁﹝衝服﹐二滴﹞

花龍骨﹝三錢﹞炙遠志肉﹝一錢﹞陳膽星﹝八分﹞川象貝﹝各二錢﹞仙半夏﹝二錢﹞枳實炭﹝一錢﹞

西秦艽﹝二錢﹞煨天麻﹝八分﹞嫩鉤鉤﹝後入﹐三錢﹞

金左气陰本虧﹐外風引動內風﹐挾濕痰上阻廉泉﹐橫竄絡道﹐陡然右手足不用﹐舌彊不能言語﹐神識時明時昧﹐口漧欲飲﹐舌質紅﹐苔薄膩﹐脈虛弦而滑﹐類中重癥﹐急宜熄風潛陽﹐淸神滌痰。

西洋參﹝一錢五分﹞朱茯神﹝三錢﹞煨天麻﹝八分﹞生石決﹝八錢﹞大麥冬﹝二錢﹞竹瀝半夏﹝二錢﹞

炙僵蠶﹝三錢﹞炙遠志肉﹝一錢﹞川石斛﹝三錢﹞川貝母﹝二錢﹞嫩鉤鉤﹝後入﹐三錢﹞鮮石菖蒲﹝一錢﹞

淡竹瀝﹝衝﹐一兩﹞眞猴棗粉﹝衝服﹐二分﹞

卷三

神志案

倪左診脈左尺沈濡﹐寸關弦滑而數﹐右寸郁澀﹐右關軟滑﹐舌質紅﹐苔淡白。此乃少陰水虧﹐水不涵木﹐厥陽獨亢﹐引動中焦素蘊之痰濁﹐上蒙淸竅﹐堵塞神明出入之路﹐上焦淸曠之所﹐遂成雲霧之鄕﹐是以神機不靈﹐或不語而類癲﹐或多言而類狂﹐經所謂重陰則癲﹐重陽則狂是也。重陽者﹐乃風乘火勢﹐火藉風威﹐則痰悉變爲火﹐故云重陽。重陰者﹐乃火漸衰而痰濁彌漫﹐類乎陰象﹐究非眞陰可比。據述大便通則神識稍淸﹐胃絡通於心包﹐胃濁下降﹐痰亦隨之而下也。小溲短少而黃﹐气化不及州都也。恙久根深﹐非易速功﹐拙擬滋肺腎以柔肝木﹐滌痰濁而淸神智﹐冀水升火降﹐陰平陽祕﹐則肺金有輸布之權﹐痰濁有下降之路﹐伏匿𨿽深﹐可望其整肅耳。

北沙參﹝三錢﹞全栝蔞﹝四錢﹞朱茯神﹝三錢﹞鮮竹茹﹝一錢五分﹞枳殼﹝一錢﹐同炒﹞川貝母﹝八錢﹞

珍珠母﹝八錢﹞酒炒黃連﹝三分﹞生甘艸﹝四分﹞仙半夏﹝三錢﹞靑龍齒﹝三錢﹞酒炒木通﹝七分﹞

遠志﹝一錢﹞鮮石菖蒲﹝七分﹞保心丹﹝開水吞服﹐三分﹞

二診心爲君主之官﹐神明出焉﹔肝爲將軍之官﹐謀慮出焉﹔脾爲諫議之官﹐思想出焉。曲運神機﹐勞傷乎心﹔謀慮過度﹐勞傷乎肝﹔持籌握算﹐勞傷乎脾。心肝之陰已傷﹐暗吸腎陰﹐水不涵木﹐厥陰獨亢﹐脾弱不能爲胃行其津液﹐水谷之濕生痰。陽升於上﹐痰濁隨之﹐蒙蔽淸竅﹐堵塞神機﹐神呆不語﹐類乎癲也﹐時或多言﹐類乎狂也。前哲云﹐陰並於陽則狂﹐陽並於陰則癲﹐癲則如醉如癡﹐皆由頑痰積熱﹐阻於上中二焦﹐神明無出入之路。夫痰爲火之標﹐火爲痰之本﹐痰得熱而色應黃﹐今反白而粘膩者何也﹖蓋肺津不能輸布﹐聚液爲痰﹐津液之痰﹐與濕濁之痰﹐互結爲援﹐肺色屬白﹐故痰色白而粘也。腑气五日不行﹐痰濁不得下達也﹔小溲短少而黃﹐肺爲水之上源﹐源不淸則流不潔也。脈尺部沈濡﹐左寸關弦滑而數依然如昨﹐右部寸澀關滑﹐舌質紅﹐苔薄黃﹐本虛標實﹐顯然可見﹐況素有肢麻腿足無力等癥﹐非本虛之明證乎﹔今脈數便祕﹐非標實之明證乎。治本宜補﹐治標宜攻﹐頗有顧此失彼之慮。進藥後尙屬平平﹐玆擬七分攻三分補﹐祛其頑痰﹐存其津液﹐俾腑气通則頑痰可以下降﹐陰液存則浮火不致上擾﹐竊恐根株已深﹐難圖近功耳。

北沙參﹝四錢﹞生甘艸﹝五分﹞陳膽星﹝八分﹞生石決﹝八錢﹞玄參﹝一錢五分﹞小生地﹝四錢﹞

仙半夏﹝三錢﹞天竺黃﹝一錢五分﹞川貝母﹝八錢﹞炙遠志﹝一錢﹞鮮竹茹﹝一錢五分﹞

枳殼﹝一錢﹐同搗﹞保心丹﹝三分﹞礞石滚痰丸﹝包煎﹐三錢﹞九節石菖蒲﹝八分﹞淡竹油﹝一兩﹞

生薑汁﹝一二滴﹐二味同衝﹞

三診昨進祛痰濁﹐養津液﹐系養正攻邪﹐增水行舟之意。脈寸略小﹐右關脈流利﹐餘部平平。腑气得通﹐痰濁𨿽有下行之勢﹐惟頑痰郁閉心包﹐依然不化。痰而曰頑﹐是梗而不化也。譬如盜賊焉﹐伏匿深藏﹐擾亂莫測﹐搜逐甚艱﹐苟欲直搗巢穴﹐絕其種類﹐當初病時﹐正气尙充﹐不妨出偏師以制勝﹐蕩然整肅。尊恙之來﹐由乎謀慮過度﹐深思气結﹐心神過用﹐暗吸腎陰﹐坎水虧於下﹐坤土困於中﹐脾不能爲胃行其津液﹐致所入水谷﹐不能化生精液﹐悉變爲痰。涎漬於肺則咳嗽﹐沃於心包則神呆﹐蔽障神明﹐靈機堵塞﹐始而語無次序﹐繼則默默不言﹐其來也漸﹐其去也亦不易。夫寇不除﹐則黨類日眾﹔病不去﹐則枝節橫生。張石頑先生曰﹕癲癥旣久﹐面色萎黃﹐時多疑惑﹐或吐白沫﹐默默不言﹐虫積爲患。審色辧證﹐有類乎是。爲今之計﹐擬十味溫膽湯﹐扶正滌痰爲君﹔以妙功丸﹐殺其虫積爲佐﹔以祕方甘遂丸﹐搜內竄之痰涎﹐驅痰下降爲使。猶兵家深溝髙壘﹐先立於不敗之地﹐而後出奇兵以制敵也。然乎否乎﹖請質髙明﹗北沙參﹝四錢﹞姜半夏﹝三錢﹞川貝母﹝八錢﹞炙遠志﹝五分﹞小生地﹝四錢﹞枳實炭﹝五分﹞

陳膽星﹝八分﹞竹油﹝衝﹐一兩﹞生艸﹝六分﹞炒竹茹﹝五錢﹞天竺黃﹝三錢﹞生薑汁﹝衝﹐一二滴﹞

妙功丸方丁香木香沈香﹝各五分﹞乳香﹝研﹞麝香﹝另研﹞熊膽﹝各二分五釐﹞白丁香﹝三十粒﹐卽雄雀屎﹐但直者爲雌屎﹞鶴虱﹝卽天名精子﹐勿誤胡蘿菔子﹞陳皮﹝去白﹐各一錢﹞輕粉﹝四分五釐﹞大黃﹝酒浸﹐一錢五分﹞赤小豆﹝三十粒﹐卽杜赤豆﹐擇其細者﹐勿誤認半赤半黑者名相思子也﹞巴豆﹝一粒﹐去皮﹐研壓去油淨﹞朱砂﹝一錢﹐水飛﹐一半爲衣﹞

鄙意加制黃精﹝三錢﹞﹑明天冬﹝三錢﹞﹐烘燥研入﹐以監制其香燥﹐而助殺虫之用。

上藥爲末﹐蕎麥粉三錢作糊爲丸﹐每丸約重一錢﹐朱砂爲衣﹐陰漧﹐間日服一粒﹐溫水浸一宿﹐去水﹐再用溫水化開﹐空心服之。

治癲癥祕方甘遂丸甘遂二錢爲末﹐以豬心管血和藥入心內縛定﹐濕紙裹煨熟取藥﹐用辰砂末﹝一錢﹞﹐分四丸﹐每服一丸﹐以豬心煎湯下﹐大便利下惡物爲效﹐未下﹐再服一丸。如下後﹐緩一二日再服。

此方治驗多人﹐惟心虛怔忡﹑脾虛便溏者﹐不可服。

李左腎陰不足﹐心肝之火有餘﹐此離坎不交之象也。痰熱蒙蔽淸竅﹐神不守舍﹐捨空而痰熱踞之﹐痰火上炎﹐如徹夜不寐﹔痰蒙心則多疑﹐時聞申申之詈。脈弦滑帶數。治宜益腎陰﹐淸心火﹐助入安神滌痰之品。

大麥冬﹝二錢﹞朱茯神﹝三錢﹞石決﹝一兩﹞淡竹油﹝衝﹐一兩﹞川雅連﹝四分﹞炙遠志肉﹝一錢﹞

生甘艸﹝五分﹞金器﹝入煎﹐一具﹞細木通﹝八分﹞紫貝齒﹝三錢﹞川貝母﹝三錢﹞鮮竹茹葉﹝各二錢﹞

錢左肝藏魂﹐心藏神﹐腎藏精﹐肝虛則魂不安寧﹐心虛則神無所根據﹐腎虛則封藏失職﹐以致驚悸惕息﹐恍若有亡﹐遺泄頻頻﹐心腎之陰不足﹐君相之火有餘也。盜汗甚多﹐汗爲心液﹐虛陽迫津液而外泄也。脈象軟弱﹐右尺虛數﹐肝與膽爲表裏﹐腎與肝爲乙癸﹐三陰旣虛﹐君相內動﹐欲潛其陽﹐必滋其陰﹐王太僕云﹕壯水之主﹐以制陽光。當擬三才合六味珍珠母丸加減﹐滋腎陰以柔肝木﹐淸君相而安神志﹐俾得陰平陽祕﹐水升火降﹐則諸恙可愈。

北沙參﹝三錢﹞粉丹皮﹝二錢﹞珍珠母﹝八分﹞生白芍﹝二錢﹞天麥冬﹝各一錢五分﹞抱茯神﹝三錢﹞

靑龍齒﹝三錢﹞炒棗仁﹝三錢﹞大生熟地﹝各三錢﹞淮山藥﹝三錢﹞左牡蠣﹝四錢﹞炙遠志肉﹝一錢﹞

封髓丹﹝包﹐三錢﹞金器﹝入煎﹐一具﹞

朱左心者君主之官﹐神明出焉。腎者作彊之官﹐伎巧出焉。心營與腎水交虧﹐神機不靈﹐作彊無權﹐不能動作﹐不能思想﹐心悸跳躍﹐右耳響鳴﹐兩目羞明﹐腰痛酸脹﹐健忘膽怯。舌質光﹐苔尖白中後黃膩﹐脈象弦小而滑﹐痰熱乘勢內生﹐弦乃肝旺﹐小屬腎虛﹐滑則有痰之明證。經云﹕主不明則十二官危。心病則一身皆病矣。脈證參合﹐或則成損﹐或則爲癲﹐欲求速愈﹐靜養調攝﹐當居其半﹐艸木扶助﹐尙在其次﹐姑宜復方圖治﹐養心陰﹐益腎水﹐柔肝木﹐化痰熱﹐參以調和脾胃之品。水足則木得涵養﹐脾健則痰熱自化。

柏子仁﹝四錢﹞朱茯神﹝三錢﹞廣橘白﹝一錢﹞枸杞子﹝三錢﹞酸棗仁﹝三錢﹞水炙遠志﹝一錢﹞

靑龍齒﹝四錢﹞陳膽星﹝八分﹞滁菊花﹝二錢﹞潼沙苑﹝三錢﹞九節菖蒲﹝八分﹞生熟穀芽﹝各三錢﹞冬靑子﹝三錢﹞合歡皮﹝三錢﹞

卷三

內傷雜病案

﹝附﹕不寐案肝气肝陽案頭痛眩暈案﹞朱右產後未滿百日﹐虛寒虛熱﹐早輕暮重﹐已有匝月﹐納少便溏﹐形瘦色萎﹐且有咳嗽﹐自汗盜汗﹐脈濡滑無力﹐舌苔淡白﹐此衛虛失於外護﹐營虛失於內守﹐脾弱土不生金﹐虛陽逼津液而外泄也﹐蓐勞漸著﹐恐難完璧。姑擬黃建中湯合二加龍骨湯加味。

淸炙黃﹝三錢﹞炒白芍﹝二錢﹞淸炙艸﹝六分﹞川桂枝﹝五分﹞牡蠣﹝四錢﹞花龍骨﹝三錢﹞

米炒於術﹝三錢﹞云茯苓﹝三錢﹞炒淮藥﹝三錢﹞炒川貝﹝二錢﹞浮小麥﹝四錢﹞熟附片﹝八分﹞

二診前投黃建中二加龍骨﹐寒熱較輕﹐自汗盜汗亦減﹐𨿽屬佳境﹐無如昔日所服之劑﹐滋陰太過﹐中土受戕﹐淸气不升﹐大便溏薄﹐納少色萎﹐腹痛隱隱。左脈細弱﹐右脈濡遲﹐陽陷入陰﹐命火式微。脈訣云﹕陽陷入陰精血弱﹐白頭猶可少年愁。殊可慮也。再守原意加入益火生土之品﹐冀望中土彊健﹐大便結實爲要著。

淸炙黃﹝三錢﹞炒白芍﹝一錢五分﹞淸炙艸﹝六分﹞熟附片﹝八分﹞牡蠣﹝三錢﹞花龍骨﹝三錢﹞

炒淮藥﹝三錢﹞米炒於術﹝三錢﹞云苓﹝三錢﹞大砂仁﹝研﹐六分﹞炒補骨脂﹝一錢五分﹞煨益智﹝一錢五分﹞浮小麥﹝四錢﹞

三診寒熱輕﹐虛汗減﹐便溏亦有結意﹐而咳嗽痰多﹐納谷衰少﹐形瘦色萎﹐舌光無苔﹐脈來濡細﹐幸無數象。脾弱土不生金﹐肺虛灌漑無權﹐仍擬創建中气﹐培補脾土﹐能得谷食加增﹐不生枝節﹐庶可轉危爲安。

炒潞黨參﹝三錢﹞淸炙黃﹝二錢﹞炒白芍﹝一錢五分﹞淸炙艸﹝六分﹞熟附片﹝八分﹞左牡蠣﹝四錢﹞

花龍骨﹝三錢﹞米炒於術﹝三錢﹞炒淮藥﹝三錢﹞炒川貝﹝二錢﹞大砂仁﹝研﹐五分﹞陳廣皮﹝一錢﹞

浮小麥﹝四錢﹞紅棗﹝五枚﹞

蔣左勞役太過﹐脾胃兩傷﹐營衛循序失常﹐寒熱似瘧﹐已有數月。形瘦色萎﹐食減神疲﹐脈象虛遲﹐舌光有津﹐勢將入於虛損一途。損者益之﹐虛者補之。甘溫能除大熱﹐補中益气湯加減。

潞黨參﹝三錢﹞炙黃﹝三錢﹞炒冬術﹝二錢﹞淸炙艸﹝五分﹞銀柴胡﹝一錢五分﹞陳廣皮﹝一錢﹞

全當歸﹝二錢﹞懷牛膝﹝二錢﹞西秦艽﹝一錢五分﹞大砂仁﹝研﹐八分﹞焦穀芽﹝四錢﹞生薑﹝二片﹞

紅棗﹝四枚﹞

匡左誦讀勞傷乎心﹐房幃勞傷乎腎。陰虛於下﹐陽升於上﹐頭眩耳鳴﹐心悸少寐﹐遺泄頻頻﹐神疲肢倦。脈象尺部細弱﹐寸關虛弦﹐舌質淡紅。姑擬育陰潛陽﹐交通心腎。

大生熟地﹝各三錢﹞粉丹皮﹝一錢五分﹞生石決﹝四錢﹞左牡蠣﹝四錢﹞抱茯神﹝三錢﹞淮山藥﹝三錢﹞炙遠志﹝一錢﹞炒棗仁﹝三錢﹞潼蒺藜﹝三錢﹞北秫米﹝包﹐三錢﹞生白芍﹝二錢﹞

白蓮須﹝一錢五分﹞三才封髓丹﹝三錢﹐淸晨淡鹽湯送下﹞

宦左入夜潮熱﹐延今兩月﹐納少形瘦﹐神疲乏力﹐舌質光絳﹐脈象濡小而數。此三陰虧耗﹐脾胃生气受戕﹐慮成損怯。

西洋參﹝一錢五分﹞川石斛﹝三錢﹞茯神﹝三錢﹞淮山藥﹝三錢﹞靑蒿梗﹝一錢五分﹞炙鱉甲﹝四錢﹞

嫩白薇﹝一錢五分﹞陳皮﹝一錢﹞生熟穀芽﹝各三錢﹞紅棗﹝五枚﹞

姜左虛寒虛熱﹐寒多熱少﹐口唾白沫﹐納減便溏﹐苔薄膩﹐脈濡細﹐脾弱胃虛﹐衛陽不入於陰也﹐虛勞堪慮。擬黃建中合二加龍骨湯加減。

淸炙黃﹝一錢五分﹞炒白芍﹝一錢五分﹞淸炙艸﹝六分﹞熟附片﹝一錢﹞牡蠣﹝三錢﹞花龍骨﹝三錢﹞米炒於術﹝三錢﹞云茯苓﹝三錢﹞炒淮藥﹝三錢﹞砂仁﹝研﹐八分﹞陳皮﹝一錢﹞焦穀芽﹝四錢﹞

煨姜﹝二片﹞紅棗﹝四枚﹞

宋右恙由抑鬱起見﹐情志不適﹐气阻血瘀﹐土受土克﹐胃乏生化﹐無血以下注衝任﹐經閉一載﹐納少形瘦﹐臨晚寒熱﹐咳嗽痰沫甚多﹐脈象左虛弦﹐右濡澀﹐經所謂二陽之病發心脾﹐有不得隱曲﹐女子不月﹐其傳爲風消﹐再傳爲息賁﹐若加气促﹐則不治矣。姑擬逍遙合歸脾﹑大黃虫丸﹐復方圖治。

全當歸﹝三錢﹞大白芍﹝二錢﹞銀柴胡﹝一錢﹞炒潞黨﹝二錢﹞米炒於術﹝一錢五分﹞淸炙艸﹝五分﹞

炙遠志﹝一錢﹞紫丹參﹝二錢﹞茺蔚子﹝三錢﹞川貝母﹝二錢﹞甜光杏﹝三錢﹞北秫米﹝包﹐三錢﹞

大黃虫丸﹝一錢﹐每日吞服﹐以經通爲度﹞

復診臨晚寒熱﹐𨿽則輕減﹐而咳嗽依然。經閉納少﹐舌光無苔﹐脈左弦右澀﹐此血室漧枯﹐木火刑金﹐脾胃生化無權。還須怡情適懷﹐以助藥力。今擬培土生金﹐養血通經﹐然亦非旦夕所能圖功者也。

蛤粉炒阿膠﹝二錢﹞茯神﹝三錢﹞淮山藥﹝三錢﹞川貝﹝二錢﹞甜光杏﹝三錢﹞紫丹參﹝二錢﹞

茺蔚子﹝三錢﹞全當歸﹝三錢﹞懷牛膝﹝二錢﹞廣艾絨﹝六分﹞西藏紅花﹝八分﹞北秫米﹝包﹐三錢﹞

大黃虫丸﹝吞服﹐一錢﹞

蔡左仲秋燥邪咳嗽起見﹐至冬不愈﹐加之咽痛漧燥﹐蒂丁下墜﹐妨於咽飲﹐內熱納少。脈象濡數﹐幸不洪大﹐舌質紅苔黃。平素陰虛﹐燥邪化火﹐上刑肺金﹐下耗腎水﹐水不上潮﹐浮火炎炎。頗慮吐血而入虛損一途﹐急擬淸燥潤肺﹐而降浮火。

蛤粉炒阿膠﹝一錢五分﹞天花粉﹝三錢﹞川象貝﹝各一錢﹞京玄參﹝一錢﹞肥知母﹝一錢五分﹞

甜光杏﹝三錢﹞柿霜﹝八分﹞生甘艸﹝八分﹞冬桑葉﹝三錢﹞冬瓜子﹝三錢﹞枇杷葉露﹝後入﹐四兩﹞

活蘆根﹝去節﹐一兩﹞

方左吐血屢發﹐咳嗽有年﹐動則气逆﹐咽痛失音﹐形瘦骨立﹐潮熱口燥﹐脈象弦大而數。弦則爲勞﹐數則病進﹐陰液枯涸﹐木火犯肺﹐肺葉已損﹐卽是金破不鳴﹐肺癆顯然。勉擬壯水之主﹐以柔肝木﹐淸養肺气﹐而滋化源﹐然亦不過盡人工而已。

南北沙參﹝各三錢﹞天麥冬﹝各二錢﹞蛤粉炒阿膠﹝二錢﹞生甘艸﹝五分﹞茯神﹝三錢﹞淮山藥﹝三錢﹞

川貝﹝二錢﹞栝蔞皮﹝二錢﹞甜光杏﹝三錢﹞熟女貞﹝二錢﹞冬虫艸﹝二錢﹞北秫米﹝包﹐三錢﹞

鳳凰衣﹝一錢五分﹞豬膚﹝刮去油毛﹐三錢﹞

候左肺虛則咳嗽寒熱﹐脾虛則納少便溏﹐心虛則脈細神疲﹐腎虛則遺泄﹐肝虛則頭眩﹐五虛俱見﹐非易圖功。惟宜培土生金﹐益腎養肝﹐苟能泄瀉止﹐谷食增﹐寒熱除﹐咳嗽減﹐則虛者可治。

炒潞黨﹝三錢﹞云茯苓﹝三錢﹞炒於術﹝二錢﹞淸炙艸﹝六分﹞陳皮﹝一錢﹞炒淮藥﹝三錢﹞

炒川貝﹝二錢﹞炒禦米殼﹝二錢﹞牡蠣﹝三錢﹞花龍骨﹝三錢﹞水炙遠志﹝一錢﹞北秫米﹝包﹐四錢﹞

傅左小溲淸長﹐已經匝月﹐脈象尺部軟弱﹐寸關虛小﹐气分不足﹐腎陽亦虧﹐中無砥柱之權﹐下失封藏之固。補益中气﹐而滋腎水。

潞黨參﹝三錢﹞白歸身﹝二錢﹞熟女貞﹝三錢﹞炙黃﹝三錢﹞大白芍﹝二錢﹞廣橘白﹝一錢﹞

甜冬術﹝二錢﹞淮山藥﹝三錢﹞炙升麻﹝四分﹞炙甘艸﹝五分﹞潼蒺藜﹝三錢﹞紅棗﹝二錢﹞七味都气丸﹝包煎﹐三錢﹞

陸左陰虛則內熱﹐陽虛則外寒﹐肺虛則咳嗽﹐脾虛則形瘦﹐脈象細弦而數﹐弦則爲勞﹐數則病進﹐勞已入損﹐恐難完璧。擬黃建中湯創建中气﹐宗經旨勞者溫之﹐損者益之之意。

炙黃﹝三錢﹞朱茯神﹝三錢﹞甜杏仁﹝三錢﹞淮山藥﹝三錢﹞川桂枝﹝四分﹞炙甘艸﹝五分﹞

廣橘白﹝一錢﹞炒白芍﹝三錢﹞紅棗﹝二枚﹞生薑﹝二片﹞生穀芽﹝三錢﹞飴糖﹝四錢﹞

卷三內傷雜病案

附﹕不寐案

李左不寐已久﹐時輕時劇﹐苔薄膩﹐脈弦小﹐心體虧﹐心陽亢﹐不能下交於腎﹐濕痰中阻﹐胃因不和﹐胃不和故臥不安也。擬和胃化痰﹐交通心腎。

生白芍﹝二錢﹞朱茯神﹝三錢﹞上川連﹝一分﹞炒棗仁﹝三錢﹞法半夏﹝二錢﹞遠志肉﹝一錢﹞

上肉桂﹝一分﹞柏子霜﹝二錢﹞北秫米﹝包﹐三錢﹞炙甘艸﹝八分﹞

程右鬱怒傷肝﹐肝膽之火內熾﹐痰濕中阻﹐胃失和降﹐懊少寐﹐胸痺不舒。擬溫膽湯加減。

法半夏﹝二錢﹞朱茯神﹝三錢﹞珍珠母﹝三錢﹞黑山梔﹝一錢五分﹞北秫米﹝包﹐三錢﹞

遠志肉﹝一錢﹞靑龍齒﹝三錢﹞川貝母﹝二錢﹞炒棗仁﹝三錢﹞生白芍﹝二錢﹞鮮竹茹﹝一錢五分﹞

枳實﹝一錢﹐同搗﹞廣郁金﹝一錢五分﹞合歡花﹝一錢五分﹞夜交藤﹝三錢﹞

陳左髙年气陰兩虧﹐肝陽挾痰濁上蒙淸空﹐健忘少寐﹐神疲肢倦﹐脈象虛弦而滑﹐苔薄膩﹐虛中夾實﹐最難著手﹐姑擬益气陰以柔肝木﹐化痰濁而通神明。

太子參﹝一錢﹞仙半夏﹝二錢﹞白歸身﹝二錢﹞豆衣﹝三錢﹞抱茯神﹝三錢﹞薄橘紅﹝八分﹞

生白芍﹝二錢﹞炒杭菊﹝一錢五分﹞炒竹茹﹝一錢五分﹞遠志肉﹝一錢﹞天竺黃﹝一錢五分﹞石菖蒲﹝八分﹞淡竹油﹝一兩﹞生薑﹝同衝服﹐兩滴﹞

陳左陰虛難復﹐肝火易升﹐宗气跳躍﹐夜夢紛壇﹐脈象軟小而數。擬育陰潛陽﹐交通心腎。

蛤粉炒阿膠﹝二錢﹞朱茯神﹝三錢﹞珍珠母﹝三錢﹞生白芍﹝二錢﹞小生地﹝三錢﹞炙遠志﹝一錢﹞

靑龍齒﹝三錢﹞粉丹皮﹝一錢五分﹞川貝母﹝二錢﹞潼蒺藜﹝三錢﹞熟女貞﹝二錢﹞炒竹茹﹝二錢﹞

鮮藕﹝切片入煎﹐一兩﹞

倪左不寐之恙﹐乍輕乍劇﹐脇痛略減﹐頭眩心悸﹐皆由陰虛不能斂陽﹐陽亢不入於陰也。擬柔肝潛陽﹐和胃安神。

蛤粉炒阿膠﹝二錢﹞朱茯神﹝三錢﹞靑龍齒﹝三錢﹞左牡蠣﹝四錢﹞生白芍﹝二錢﹞酸棗仁﹝三錢﹞

仙半夏﹝二錢﹞炙遠志﹝一錢﹞川雅連﹝二分﹞柏子仁﹝三錢﹞北秫米﹝包﹐三錢﹞琥珀多寐丸﹝吞服﹐一錢﹞

卷三內傷雜病案

附﹕肝气肝陽案

虞左肝爲將軍之官﹐其性陰﹐其體陽﹐其發病也速。操勞過度﹐肝陽內動﹐化風上擾﹐痰熱隨之﹐淸竅被蒙﹐神明不能自主﹐陡然神糊不語﹐牙關緊閉﹐四肢抽搐﹐脈沈似伏﹐良由血虧不能養肝﹐肝熱生風﹐肝主筋﹐肝風入筋﹐所以四肢抽搐﹐痰气閉塞﹐脈道亦爲之不利也。此爲痙厥重癥﹐肝屬剛髒﹐非柔不克。當擬柔肝熄風﹐淸神滌痰。

生白芍﹝二錢﹞朱茯神﹝三錢﹞鮮竹茹﹝二錢﹞嫩鉤鉤﹝後下﹐三錢﹞羚羊片﹝煎衝﹐八分﹞水炙遠志﹝一錢﹞天竺黃﹝一錢五分﹞川貝母﹝三錢﹞

煨天麻﹝八分﹞石菖蒲﹝八分﹞淡竹油﹝一兩﹞生薑汁﹝同衝﹐二滴﹞

趙左風陽上擾﹐巓頂爲病﹐痰濕內阻﹐胃失降和﹐所以耳鳴失聰﹐兩目紅赤﹐視物模糊者﹐風陽之爲患也﹔所以頭眩泛惡者﹐胃气不降﹐而濁陰上僭也。舌質紅苔黃﹐脈弦數。陰虧於下﹐陽浮於上﹐危象顯然。治宜熄風淸肝﹐而化痰濁。

薄荷葉﹝八分﹞石決﹝四錢﹞淨蕤仁﹝二錢﹞仙半夏﹝一錢五分﹞冬桑葉﹝三錢﹞炒竹茹﹝一錢五分﹞

甘菊花﹝三錢﹞夏枯花﹝一錢五分﹞嫩鉤鉤﹝後下﹐三錢﹞

丁左勞心過度﹐心腎不足﹐肝陽易升﹐肝气易動﹐气郁於中﹐則胸膺牽痛﹐陽升於上﹐則頭眩眼花﹐心腎不交﹐則夜不安寐。腎主骨﹐肝主筋﹐肝腎血虛﹐失於營養﹐則徧體楚。宜調益心腎﹐柔肝潛陽法。

生白芍﹝二錢﹞朱茯神﹝三錢﹞石決﹝四錢﹞熟女貞﹝二錢﹞金鈴子﹝二錢﹞玫瑰水炒竹茹﹝一錢﹞

馬料豆﹝三錢﹞紫貝齒﹝三錢﹞桑椹子﹝二錢﹞甘杞子﹝二錢﹞夜交藤﹝四錢﹞滁菊花﹝一錢五分﹞

潼白蒺藜﹝各一錢﹞左金丸﹝包﹐七分﹞

孫右盛怒後忽然心胸大痛﹐喜笑不休﹐脈沈伏﹐肢冷。久郁傷肝﹐肝病善怒﹐怒則气上﹐所以心胸大痛﹔气郁化大﹐擾於膻中﹐所以喜笑不休﹔气機窒塞﹐所以肢冷脈伏。種種見證﹐皆由肝病爲患。木郁則達之﹐宜疏肝解郁﹐而理气機﹐若誤爲寒厥則殆矣。

銀花炭﹝三錢﹞金鈴子﹝二錢﹞制香附﹝一錢五分﹞川貝母﹝三錢﹞薄荷葉﹝八分﹞靑陳皮﹝各一錢﹞

上沈香﹝四分﹞大白芍﹝二錢﹞廣郁金﹝一錢五分﹞白蒺藜﹝一錢五分﹞金器﹝入煎﹐一具﹞蘇合香丸﹝去殼研細末化服﹐一粒﹞

沈左脇乃肝之分野﹐肝气挾痰瘀入絡﹐气機不得流通﹐脇痛偏左﹐呼吸尢甚。肺司百脈之气﹐宜宣肺气以疏肝﹐化痰瘀而通絡。

廣郁金﹝一錢五分﹞當歸須﹝二錢﹞延胡索﹝一錢﹞廣木香﹝八分﹞旋復花﹝包﹐一錢五分﹞

眞新絳﹝八分﹞橘紅絡﹝各一錢﹞絲瓜絡﹝二錢﹞炒竹茹﹝一錢五分﹞靑蔥管﹝一錢五分﹞鮮枇杷葉﹝去毛﹑包﹐四張﹞

卷三內傷雜病案

附﹕頭痛眩暈案

葛左頭爲諸陽之會﹐惟風可到﹐風邪客於陽位﹐襲入太陽之經﹐頭脈脹痛﹐痛引後腦﹐連及項背﹐惡風鼻流淸涕﹐胸悶納少﹐脈浮苔白。治以辛溫解散。

荊芥穗﹝一錢﹞靑防風﹝一錢﹞川桂枝﹝五分﹞生甘艸﹝五分﹞江枳殼﹝一錢﹞苦桔梗﹝一錢﹞

炒赤芍﹝一錢五分﹞炒薄荷﹝八分﹞廣陳皮﹝一錢﹞荷葉﹝一角﹞

何右頭痛且脹﹐痛引頭額﹐畏風鼻塞﹐苔黃脈浮﹐風邪客於陽明之經也﹐風爲陽邪。辛以散之﹐涼以淸之。

荊芥穗﹝一錢五分﹞薄荷炭﹝八分﹞淨蟬衣﹝八分﹞蔓荊子﹝一錢五分﹞冬桑葉﹝三錢﹞甘菊花﹝三錢﹞

江枳殼﹝一錢﹞苦桔梗﹝一錢﹞粉葛根﹝一錢五分﹞連翹殼﹝三錢﹞苦丁茶﹝一錢五分﹞荷葉邊﹝一圈﹞

任左頭額掣痛﹐痛引左耳﹐夜半則痛尢甚﹐脈浮數﹐苔黃。陰分本虧﹐風邪化熱。引動肝膽之火﹐上犯空竅。姑擬辛涼解散﹐淸泄厥少。

冬桑葉﹝三錢﹞甘菊花﹝三錢﹞薄荷炭﹝八分﹞羚羊片﹝先煎汁衝服﹐三分﹞連翹殼﹝三錢﹞

黑山梔﹝二錢﹞京赤芍﹝一錢五分﹞生甘艸﹝五分﹞蒼耳子﹝一錢五分﹞夏枯花﹝一錢五分﹞荷葉邊﹝一圈﹞

居左頭痛如劈﹐筋脈掣起﹐痛連目珠﹐舌紅絳﹐脈弦數。此肝陽化火﹐上擾淸空﹐當壯水柔肝﹐以熄風火。

勿可過用風藥﹐風能助火﹐風藥多﹐則火勢有更烈之獘。

小生地﹝四錢﹞生白芍﹝二錢﹞粉丹皮﹝二錢﹞生石決﹝八錢﹞

薄荷葉﹝八分﹞甘菊花﹝三錢﹞羚羊片﹝另煎汁衝服﹐四分﹞夏枯花﹝一錢五分﹞黑山梔﹝二錢﹞

黑芝麻﹝三錢﹞嫩鉤鉤﹝後入﹐三錢﹞

詹右產後血虛﹐厥陽上擾﹐頭腦空痛﹐目花眩暈﹐脈弦細﹐舌光無苔。當養血柔肝﹐而潛厥陽。

大生地﹝四錢﹞生白芍﹝二錢﹞阿膠珠﹝二錢﹞豆衣﹝三錢﹞炒杭菊﹝一錢五分﹞潼蒺藜﹝三錢﹞

熟女貞﹝二錢﹞酸棗仁﹝三錢﹞生石決﹝八錢﹞生牡蠣﹝六錢﹞黑芝麻﹝三錢﹞嫩鉤鉤﹝後入﹐三錢﹞

黃左肝爲風木之髒﹐賴腎水以滋養﹐水虧不能涵木﹐肝陽上擾淸空﹐頭痛眩暈﹐心悸少寐﹐筋惕肉﹐恙久根深﹐非易速痊。當宜滋腎水以柔肝木﹐潛浮陽而安心神。

阿膠珠﹝三錢﹞生白芍﹝三錢﹞左牡蠣﹝六錢﹞靑龍齒﹝三錢﹞朱茯神﹝三錢﹞酸棗仁﹝三錢﹞

豆衣﹝三錢﹞炒杭菊﹝一錢五分﹞潼蒺藜﹝三錢﹞仙半夏﹝二錢﹞北秫米﹝包﹐三錢﹞嫩鉤鉤﹝後入﹐三錢﹞黑芝麻﹝三錢﹞琥珀多寐丸﹝吞服﹐一錢﹞

鄭右諸風掉眩﹐皆屬於肝﹐肝陰不足﹐肝陽上僭﹐頭眩眼花﹐泛泛嘔吐﹐納谷減少﹐苔薄膩﹐脈弦滑﹐濕痰內阻﹐胃失降和。丹溪云﹕無痰不作眩。當柔肝潛陽﹐和胃化痰。

生白芍﹝三錢﹞豆衣﹝三錢﹞仙半夏﹝二錢﹞明天麻﹝一錢﹞朱茯神﹝三錢﹞枳實炭﹝一錢﹞

炒竹茹﹝一錢﹞陳皮﹝一錢﹞潼白蒺藜﹝各二錢﹞炒杭菊﹝一錢五分﹞生石決﹝八錢﹞嫩鉤鉤﹝後入﹐三錢﹞

卷三內傷雜病案

附﹕頭痛眩暈案

葛左頭爲諸陽之會﹐惟風可到﹐風邪客於陽位﹐襲入太陽之經﹐頭脈脹痛﹐痛引後腦﹐連及項背﹐惡風鼻流淸涕﹐胸悶納少﹐脈浮苔白。治以辛溫解散。

荊芥穗﹝一錢﹞靑防風﹝一錢﹞川桂枝﹝五分﹞生甘艸﹝五分﹞江枳殼﹝一錢﹞苦桔梗﹝一錢﹞

炒赤芍﹝一錢五分﹞炒薄荷﹝八分﹞廣陳皮﹝一錢﹞荷葉﹝一角﹞

何右頭痛且脹﹐痛引頭額﹐畏風鼻塞﹐苔黃脈浮﹐風邪客於陽明之經也﹐風爲陽邪。辛以散之﹐涼以淸之。

荊芥穗﹝一錢五分﹞薄荷炭﹝八分﹞淨蟬衣﹝八分﹞蔓荊子﹝一錢五分﹞冬桑葉﹝三錢﹞甘菊花﹝三錢﹞

江枳殼﹝一錢﹞苦桔梗﹝一錢﹞粉葛根﹝一錢五分﹞連翹殼﹝三錢﹞苦丁茶﹝一錢五分﹞荷葉邊﹝一圈﹞

任左頭額掣痛﹐痛引左耳﹐夜半則痛尢甚﹐脈浮數﹐苔黃。陰分本虧﹐風邪化熱。引動肝膽之火﹐上犯空竅。姑擬辛涼解散﹐淸泄厥少。

冬桑葉﹝三錢﹞甘菊花﹝三錢﹞薄荷炭﹝八分﹞羚羊片﹝先煎汁衝服﹐三分﹞連翹殼﹝三錢﹞

黑山梔﹝二錢﹞京赤芍﹝一錢五分﹞生甘艸﹝五分﹞蒼耳子﹝一錢五分﹞夏枯花﹝一錢五分﹞荷葉邊﹝一圈﹞

居左頭痛如劈﹐筋脈掣起﹐痛連目珠﹐舌紅絳﹐脈弦數。此肝陽化火﹐上擾淸空﹐當壯水柔肝﹐以熄風火。

勿可過用風藥﹐風能助火﹐風藥多﹐則火勢有更烈之獘。

小生地﹝四錢﹞生白芍﹝二錢﹞粉丹皮﹝二錢﹞生石決﹝八錢﹞

薄荷葉﹝八分﹞甘菊花﹝三錢﹞羚羊片﹝另煎汁衝服﹐四分﹞夏枯花﹝一錢五分﹞黑山梔﹝二錢﹞

黑芝麻﹝三錢﹞嫩鉤鉤﹝後入﹐三錢﹞

詹右產後血虛﹐厥陽上擾﹐頭腦空痛﹐目花眩暈﹐脈弦細﹐舌光無苔。當養血柔肝﹐而潛厥陽。

大生地﹝四錢﹞生白芍﹝二錢﹞阿膠珠﹝二錢﹞豆衣﹝三錢﹞炒杭菊﹝一錢五分﹞潼蒺藜﹝三錢﹞

熟女貞﹝二錢﹞酸棗仁﹝三錢﹞生石決﹝八錢﹞生牡蠣﹝六錢﹞黑芝麻﹝三錢﹞嫩鉤鉤﹝後入﹐三錢﹞

黃左肝爲風木之髒﹐賴腎水以滋養﹐水虧不能涵木﹐肝陽上擾淸空﹐頭痛眩暈﹐心悸少寐﹐筋惕肉﹐恙久根深﹐非易速痊。當宜滋腎水以柔肝木﹐潛浮陽而安心神。

阿膠珠﹝三錢﹞生白芍﹝三錢﹞左牡蠣﹝六錢﹞靑龍齒﹝三錢﹞朱茯神﹝三錢﹞酸棗仁﹝三錢﹞

豆衣﹝三錢﹞炒杭菊﹝一錢五分﹞潼蒺藜﹝三錢﹞仙半夏﹝二錢﹞北秫米﹝包﹐三錢﹞嫩鉤鉤﹝後入﹐三錢﹞黑芝麻﹝三錢﹞琥珀多寐丸﹝吞服﹐一錢﹞

鄭右諸風掉眩﹐皆屬於肝﹐肝陰不足﹐肝陽上僭﹐頭眩眼花﹐泛泛嘔吐﹐納谷減少﹐苔薄膩﹐脈弦滑﹐濕痰內阻﹐胃失降和。丹溪云﹕無痰不作眩。當柔肝潛陽﹐和胃化痰。

生白芍﹝三錢﹞豆衣﹝三錢﹞仙半夏﹝二錢﹞明天麻﹝一錢﹞朱茯神﹝三錢﹞枳實炭﹝一錢﹞

炒竹茹﹝一錢﹞陳皮﹝一錢﹞潼白蒺藜﹝各二錢﹞炒杭菊﹝一錢五分﹞生石決﹝八錢﹞嫩鉤鉤﹝後入﹐三錢﹞

卷四咳嗽案

附﹕痰飲﹑哮喘案

朱左新寒引動痰飲﹐漬之於肺﹐咳嗽气急又發﹐形寒怯冷﹐苔薄膩﹐脈弦滑。仿金匱痰飲之病﹐宜以溫藥和之。

川桂枝﹝八分﹞云苓﹝三錢﹞生白術﹝五錢﹞淸炙艸﹝五分﹞姜半夏﹝二錢﹞橘紅﹝一錢﹞

光杏仁﹝三錢﹞炙遠志﹝一錢﹞炙白蘇子﹝五錢﹞旋復花﹝包﹐五錢﹞萊菔子﹝炒﹑研﹐二錢﹞

鵝管石﹝﹐一錢﹞

兪右暴寒外束﹐痰飲內聚﹐支塞於肺﹐肅降失司﹐气喘咳嗽大發﹐故日夜不能平臥﹐形寒怯冷﹐納少泛惡﹐苔白膩﹐脈浮弦而滑。擬小靑龍湯加減﹐疏解外邪﹐溫化痰飲。

蜜炙麻黃﹝四分﹞川桂枝﹝八分﹞云苓﹝三錢﹞姜半夏﹝二錢﹞五味子﹝四分﹞淡漧薑﹝四分﹞

炙蘇子﹝二錢﹞光杏仁﹝三錢﹞熟附片﹝一錢﹞鵝管石﹝﹐一錢﹞哮吼紫金丹﹝另吞﹐連服二天﹐兩粒﹞

二診服小靑龍湯兩劑﹐气喘咳嗽﹐日中大減﹐夜則依然﹐納少泛惡﹐苔薄膩﹐脈弦滑。夜爲陰盛之時﹐飲邪竊踞陽位﹐阻塞气機﹐肺胃下降之令失司﹐再以溫化飲邪﹐肅降肺气。

川桂枝﹝八分﹞云苓﹝三錢﹞姜半夏﹝二錢﹞橘紅﹝一錢﹞五味子﹝四分﹞淡漧薑﹝四分﹞

水炙遠志﹝五分﹞光杏仁﹝三錢﹞炙蘇子﹝五錢﹞旋復花﹝包﹐五錢﹞熟附片﹝一錢﹞鵝管石﹝﹐一錢﹞

三診气喘咳嗽﹐夜亦輕減﹐泛惡亦止﹐惟痰飲根株已久﹐一時難以驟化。脾爲生痰之源﹐肺爲貯痰之器。今擬理脾肅肺﹐溫化痰飲。

原方去旋復花﹑遠志二味﹐加生白術﹝五錢﹞﹑炒補骨脂﹝五錢﹞。

屈左痰飲咳嗽已有多年﹐加之徧體浮腫﹐大腹脹滿﹐气喘不能平臥﹐腑行溏薄﹐谷食衰少﹐舌苔淡白﹐脈象沈細。此脾腎之陽式微﹐水飲泛濫橫溢﹐上激於肺則喘﹐灌漑肌腠則腫﹐凝聚膜原則脹﹐陽气不到之處﹐卽是水濕盤踞之所﹐陰霾彌漫﹐眞陽埋沒﹐恙勢至此地步﹐已入危險一途。勉擬振動腎陽﹐以驅水濕﹐健運太陰﹐而化濁气﹐眞武﹑腎气﹑五苓﹑五皮合黑錫丹﹐復方圖治﹐冀望離照當空﹐濁陰消散﹐始有轉機之幸。

熟附子塊﹝二錢﹞生於術﹝三錢﹞連皮苓﹝四錢﹞川桂枝﹝八分﹞豬苓﹝二錢﹞澤瀉﹝二錢﹞

陳皮﹝一錢﹞大腹皮﹝二錢﹞水炙桑皮﹝二錢﹞淡姜皮﹝五分﹞炒補骨脂﹝五錢﹞陳葫蘆瓢﹝四錢﹞

黑錫丹﹝吞服﹐一錢﹞濟生腎气丸﹝淸晨另吞﹐三錢﹞

二診前方已服五劑﹐气喘較平﹐小溲漸多﹐腫亦見消﹐而大腹脹滿﹐納谷不香﹐咳嗽夜盛﹐脈象沈弦﹐陽气有來復之漸﹐水濕有下行之勢﹐旣見效機﹐率由舊章。

原方去黑錫丹﹐加冬瓜皮﹝二兩﹞﹐煎湯代水。

三診又服五劑﹐喘已平﹐徧體浮腫減其大半﹐腹脹滿亦松﹐已有轉機。惟納谷不香﹐神疲肢倦﹐脈左弦右濡﹐舌𨿽幹﹐不欲飲﹐腎少生生之气﹐脾胃運輸無權﹐津液不能上潮﹐猶釜底無薪﹐鍋蓋無汽水也﹐勿可因舌漧而攺弦易轍﹐致反棄前功。仍守溫腎陽以驅水濕﹐暖脾土而化濁陰。

熟附塊﹝五錢﹞連皮苓﹝四錢﹞生於術﹝三錢﹞川桂枝﹝六分﹞豬苓﹝二錢﹞福澤瀉﹝五錢﹞

陳皮﹝一錢﹞大腹皮﹝二錢﹞水炙桑皮﹝五錢﹞淡姜皮﹝五分﹞炒補骨脂﹝五錢﹞冬瓜子皮﹝各三錢﹞

陳葫蘆瓢﹝四錢﹞濟生腎气丸﹝淸晨吞服﹐三錢﹞

四診喘平腫消﹐腹脹滿亦去六七﹐而咳嗽時輕時劇﹐納少形瘦﹐神疲倦怠﹐口漧欲飲﹐舌轉淡紅﹐脈象左虛弦﹐右濡滑。脾腎虧而難復﹐水濕化而未盡也。今擬平補脾腎﹐順气化痰。

炒潞黨參﹝五錢﹞連皮苓﹝四錢﹞生於術﹝三錢﹞陳廣皮﹝一錢﹞仙半夏﹝二錢﹞炙遠志﹝一錢﹞

炙白蘇子﹝五錢﹞旋復花﹝包﹐五錢﹞水炙桑皮﹝五錢﹞大腹皮﹝二錢﹞炒補骨脂﹝五錢﹞冬瓜子皮﹝各三錢﹞陳葫蘆瓤﹝四錢﹞濟生腎气丸﹝淸晨吞服﹐三錢﹞

五診喘平腫退﹐腹滿亦消﹐惟咳嗽淸晨較甚﹐形瘦神疲﹐納谷不香﹐脈濡滑無力﹐脾腎虧虛﹐難以驟復﹐痰飲根株﹐亦不易除也。今以丸藥緩圖﹐而善其後。

六君子丸每早服三錢﹐濟生腎气丸午後服三錢。

文右舊有痰飲咳嗽﹐觸受風溫之邪﹐由皮毛而上干肺系﹐蘊郁陽明。飲邪得溫气之燻蒸﹐變爲膠濁之痰﹐互阻上焦﹐太陰淸肅無權﹐以致气喘大發﹐喉有鉤聲﹐咳痰不出﹐發熱畏風﹐舌苔膩黃﹐脈象浮弦而滑。閱前方降气化痰﹐似亦近理﹐然邪不外達﹐痰濁膠固益甚﹐頗慮壅閉之險。書云﹕喘之爲病﹐在肺爲實﹐在腎爲虛。此肺實之喘也﹐急擬麻杏石甘湯加味﹐淸開溫邪﹐肅肺滌痰﹐冀望熱退气平爲幸。

蜜炙麻黃﹝四分﹞光杏仁﹝三錢﹞生石膏﹝打﹐三錢﹞生甘艸﹝五分﹞炙白蘇子﹝二錢﹞旋復花﹝包﹐五錢﹞竹瀝半夏﹝三錢﹞水炙遠志﹝一錢﹞炙兜鈴﹝一錢﹞海浮石﹝三錢﹞象貝母﹝三錢﹞冬瓜子﹝三錢﹞活蘆根﹝去節﹐一尺﹞淡竹瀝﹝衝服﹐一兩﹞

二診前投麻杏石甘湯加味﹐已服兩劑﹐气喘已平﹐身熱亦退﹐佳象也。惟咳嗽痰多﹐胸悶不思飲食﹐苔薄黃﹐脈滑數不靖﹐溫邪已得外達﹐痰濁畱戀上焦﹐肺胃肅降失司﹐適值經臨﹐少腹隱痛﹐挾宿瘀也。今制小其劑﹐佐入和營祛瘀之品。

炙白蘇子﹝二錢﹞光杏仁﹝三錢﹞象貝母﹝三錢﹞水炙桑葉皮﹝各二錢﹞竹瀝半夏﹝二錢﹞

水炙遠志﹝一錢﹞旋復花﹝包﹐五錢﹞海浮石﹝三錢﹞炙兜鈴﹝一錢﹞紫丹參﹝二錢﹞茺蔚子﹝三錢﹞

冬瓜子﹝三錢﹞幹蘆根﹝去節﹐一兩﹞

胡左暴感寒涼﹐內停食滯﹐引動痰飲﹐互阻中上二焦﹐肺胃之气不得下降﹐哮喘喉有痰聲﹐胸悶嘔吐﹐不能納谷﹐身熱惡風﹐有汗不解﹐苔膩﹐脈弦滑﹐此畱飲也。

擬五苓﹑平胃﹐解肌達邪﹐和胃滌飲。

川桂枝﹝五分﹞云豬苓﹝各三錢﹞福澤瀉﹝五錢﹞陳皮﹝一錢﹞蒼術﹝一錢﹞濃朴﹝二錢﹞

半夏﹝五錢﹞枳實炭﹝一錢﹞白蔻仁﹝五分﹞炒麥芽﹝四錢﹞萊菔子﹝炒研﹐三錢﹞藿香梗﹝五錢﹞

玉樞丹﹝開水磨衝服﹐四分﹞

復診寒熱解﹐哮喘平﹐嘔吐亦減﹐而胸悶噯气﹐不能納谷﹐小溲短赤﹐腑气不行﹐苔薄膩﹐脈弦滑﹐宿食畱飲﹐難以驟化﹐夜不能寐﹐胃不和則臥不安。胃以通爲補﹐今擬通胃消滯﹐和中滌飲。

陳廣皮﹝一錢﹞仙半夏﹝二錢﹞枳實炭﹝一錢﹞濃朴﹝一錢﹞赤茯苓﹝三錢﹞澤瀉﹝五錢﹞

姜竹茹﹝五錢﹞萊菔子﹝炒研﹐三錢﹞生苡仁﹝四錢﹞炒穀麥芽﹝各三錢﹞

阮左酒濕傷脾﹐脾失健運﹐水谷入胃﹐不生津液﹐化爲痰飲。飲射於肺則咳嗽泛吐﹐飲流脇下﹐則脇肋引痛。脇乃肝膽之位﹐飲气在脇﹐則肝气拂郁﹐此懸飲也﹐仿仲聖治飲不治咳之例。

炙蘇子﹝五錢﹞葶藶子﹝炒研﹐一錢﹞水炙桑皮﹝二錢﹞全栝蔞﹝切﹐四錢﹞姜半夏﹝二錢﹞

橘紅﹝一錢﹞茯苓﹝一錢﹞白蒺藜﹝三錢﹞川郁金﹝一錢五分﹞枳子﹝三錢﹞椒目﹝二十粒﹞生薑﹝二片﹞

費左咳嗽气逆﹐宿疾有年﹐交冬益甚﹐邇來四肢浮腫﹐身重無力。此脾腎陽衰﹐陰寒之水飲﹐上射於肺﹐旁流四末﹐是溢飲也。今擬助陽逐飲。

川桂枝﹝八分﹞連皮苓﹝四錢﹞生白術﹝二錢﹞豬苓﹝二錢﹞福澤瀉﹝五錢﹞陳皮﹝一錢﹞

制半夏﹝二錢﹞熟附子﹝二錢﹞椒目﹝四十粒﹞姜皮﹝五分﹞水炙桑皮﹝二錢﹞大腹皮﹝二錢﹞

朱左咳喘十餘年﹐遇感則劇﹐胸悶納谷減少﹐舌苔灰黃﹐脈象寸浮關弦﹐素性嗜酒﹐酒濕生痰聚飲﹐漬之於肺則咳﹐肺病及腎﹐腎少攝納則喘﹐上實下虛﹐顯然可見。酒性本熱﹐溫藥難投。姑宜開其上焦﹐以肅肺气﹐斡旋中樞﹐而納腎元。是否有當﹐尙希明正。

蜜炙麻黃﹝三分﹞光杏仁﹝三錢﹞仙半夏﹝二錢﹞薄橘紅﹝八分﹞炙白蘇子﹝五錢﹞象貝﹝三錢﹞

炙桑皮﹝五錢﹞海浮石﹝三錢﹞甘杞子﹝三錢﹞濃杜仲﹝三錢﹞炒補骨脂﹝五錢﹞核桃肉﹝拌炒﹐二枚﹞

二診咳喘均減﹐肺金之風邪已去﹐而多年之痰飲根深蒂固﹐脾腎之虧虛﹐由漸而致。脾爲生痰之源﹐肺爲貯痰之器﹐今擬扶土化痰﹐順气納腎﹐更宜薄滋味﹐節飲食﹐以助藥力之不逮。

炙白蘇子﹝二錢﹞光杏仁﹝三錢﹞仙半夏﹝三錢﹞薄橘紅﹝八分﹞云苓﹝三錢﹞炙遠志﹝一錢﹞

象貝母﹝三錢﹞水炙桑皮﹝二錢﹞海浮石﹝三錢﹞旋復花﹝包﹐五錢﹞甘杞子﹝三錢﹞濃杜仲﹝三錢﹞

補骨脂﹝五錢﹞核桃肉﹝二錢﹞

三診咳嗽已減﹐納谷漸香﹐肺得下降之令﹐胃有醒豁之機﹐然嗜酒之體﹐酒性本熱﹐易於生濕生痰。痰積於內﹐飲附於外﹐新飲𨿽去﹐宿飲難杜﹐況年逾花甲﹐腎少攝納﹐故气易升。再擬崇土化痰﹐肅肺納腎﹐亦只能帶病延年耳。

南沙參﹝三錢﹞云苓﹝三錢﹞淮山藥﹝三錢﹞炙遠志﹝一錢﹞炙白蘇子﹝二錢﹞甜光杏﹝三錢﹞

仙半夏﹝二錢﹞薄橘紅﹝八分﹞海浮石﹝三錢﹞旋復花﹝包﹐五錢﹞甘杞子﹝三錢﹞濃杜仲﹝三錢﹞

補骨脂﹝五錢﹞核桃肉﹝二枚﹐拌炒﹞

孟左秋冬咳嗽﹐春夏稍安﹐遇感則劇﹐甚則臥難著枕﹐是脾胃之陽早衰﹐致水液變化痰沫﹐隨气射肺則咳﹐沖气逆上則喘﹐畏寒足冷﹐跗腫溺少﹐陽不潛藏﹐陰濁用事故也。古法外飲治脾﹐內飲治腎。今仿內飲論治﹐攝納腎气﹐溫化痰飲。若以降气泄气﹐取快一時﹐恐有暴喘厥脫之虞。

肉桂心﹝三分﹐大熟地四錢同搗﹞云茯苓﹝三錢﹞淮山藥﹝三錢﹞熟附片﹝一錢﹞福澤瀉﹝五錢﹞

仙半夏﹝二錢﹞懷牛膝﹝二錢﹞甘杞子﹝三錢﹞濃杜仲﹝三錢﹞五味子﹝四分﹞補骨脂﹝五錢﹞核桃肉﹝二枚﹞

童左脈沈弦﹐弦爲飲。飲泛咳嗆﹐動則气喘﹐乃下虛無以制上﹐中虛易於化飲。擬早服腎气丸﹝三錢﹞﹐攝納下焦﹐以治水泛之飲﹔午服外臺茯苓飲﹐斡旋中焦﹐使食不致釀痰﹐無求速功﹐只圖緩效。

一丸方﹕金匱腎气丸﹝三兩﹐每服三錢﹞

二煎方﹕云茯苓﹝三錢﹞仙半夏﹝三錢﹞薄橘紅﹝八分﹞生白術﹝二錢﹞枳實炭﹝一錢﹞炙遠志﹝一錢﹞

旋復花﹝包﹐五錢﹞炙款冬﹝五錢﹞鵝管石﹝﹐一錢﹞

章左咳嗆有年﹐動則气喘﹐痰味鹹而有黑花﹐脈尺部細弱﹐寸關濡滑而數。鹹爲腎味﹐腎虛水泛爲痰﹐沖气逆肺﹐則咳嗆而气喘也﹐恙根已深﹐非易圖功。姑宜滋補腎陰﹐攝納沖气﹐勿拘見咳而治肺也。

蛤蚧尾﹝一對﹐酒洗烘研爲丸吞服﹞

大生地﹝三錢﹞蛤粉﹝三錢﹐同炒﹞甘杞子﹝三錢﹞淮山藥﹝三錢﹞茯苓﹝三錢﹞北沙參﹝三錢﹞

川貝母﹝三錢﹞淸炙艸﹝五分﹞甜杏仁﹝去皮﹑尖﹐三錢﹞核桃肉﹝去紫衣﹐二枚﹞

申左咳嗽气喘﹐臥難著枕﹐上气不下﹐必下衝上逆﹐脈象沈弦﹐諒由年逾花甲﹐兩天陰陽並虧﹐則痰飲上泛﹐飲與气湧﹐斯咳喘矣。閱前方疊以淸肺化痰﹐滋陰降气﹐不啻助紂爲虐。況背寒足冷﹐陽气式微﹐藩籬疏撤﹐又可知也。仲聖治飲﹐必以溫藥和之﹐擬桂苓甘味合附子都气﹐溫化痰飲﹐攝納腎气。

桂枝﹝八分﹞云苓﹝三錢﹞炙甘艸﹝五分﹞五味子﹝五分﹞生白術﹝五錢﹞制半夏﹝二錢﹞

炙遠志﹝一錢﹞炒補骨脂﹝五錢﹞熟附塊﹝五錢﹞淮山藥﹝三錢﹞大熟地﹝炒松﹐三錢﹞核桃肉﹝二枚﹞

陸左咳嗽兩月﹐音喑不揚﹐舌糙黃﹐脈滑數﹐燥邪痰熱﹐上戀於肺﹐銷爍陰液﹐肺體屬金﹐譬如鐘然﹐鐘損則聲短。今擬補肺阿膠湯加減﹐潤肺生津﹐而化痰熱。

北沙參﹝三錢﹞甜光杏﹝三錢﹞冬桑葉﹝三錢﹞北秫米﹝包﹐三錢﹞冬瓜子﹝三錢﹞蛤粉炒阿膠﹝二錢﹞

川貝母﹝二錢﹞炙兜鈴﹝一錢﹞炙甘艸﹝五分﹞栝蔞皮﹝二錢﹞

王左咳嗽數月不愈﹐舌苔薄膩﹐脈象濡滑﹐肺虛痰濕畱戀﹐淸肅之令不行。薛立齋先生云﹕久咳不已﹐必須培土以生肺金﹐取虛則補母之意﹐此證近之。

淮山藥﹝三錢﹞仙半夏﹝二錢﹞象貝母﹝三錢﹞炒竹茹﹝一錢五分﹞抱茯神﹝三錢﹞橘紅﹝一錢﹞

生苡仁﹝三錢﹞淸炙艸﹝五分﹞甜光杏﹝三錢﹞冬瓜子﹝三錢﹞

謝左肺爲五臟之華蓋﹐腎爲元气之根本﹐肺气不降﹐腎气不納﹐痰飲隨气上泛﹐咳嗽多年﹐邇來尢甚﹐气喘難於平臥﹐面浮肢腫﹐脈沈細﹐苔淡白﹐痰飲盤踞﹐水濕泛濫。經云﹕諸气郁﹐皆屬於肺﹐諸濕腫滿﹐皆屬於脾。肺脾兩虛﹐喘腫重癥。勉擬扶土化痰﹐降气納气。

炒潞黨參﹝三錢﹞制半夏﹝二錢﹞五味子﹝三分﹞炙甘艸﹝五分﹞川桂枝﹝三分﹞橘紅﹝八分﹞

補骨脂﹝一錢五分﹞炙蘇子﹝一錢五分﹞連皮苓﹝三錢﹞旋復花﹝包﹐一錢五分﹞濃杜仲﹝二錢﹞

冬瓜子皮﹝各三錢﹞鵝管石﹝﹐四錢﹞濟生腎气丸﹝包煎﹐二錢﹞

孫左脾爲生痰之源﹐肺爲貯痰之器﹐肺虛不能降气﹐腎虛不能納气﹐咳嗽气急﹐難於平臥﹐舌白膩﹐脈弦緊而滑﹐脾不能爲胃行其津液﹐津液無以上承﹐所以口漧不欲飲也。金匱云﹕痰飲之病﹐宜以溫藥和之。擬苓桂術甘合眞武意﹐溫腎運脾﹐降气納气﹐俾陽光一振﹐則陰霾自除矣。

云茯苓﹝三錢﹞生甘艸﹝八分﹞橘紅﹝八分﹞光杏仁﹝三錢﹞川桂枝﹝三分﹞熟附塊﹝一錢﹞

旋復花﹝包﹐一錢五分﹞補骨脂﹝一錢五分﹞生白術﹝二錢﹞制半夏﹝二錢﹞炙白蘇子﹝一錢五分﹞

核桃肉﹝二枚﹞五味子﹝三分﹐淡漧薑二分同搗﹞

卷四

肺癰案

沈左外感風溫﹐內蘊濕熱﹐燻蒸於肺﹐肺臟生癰﹐咳嗽胸膺牽痛﹐痰臭膿血﹐身熱口漧﹐脈滑數﹐苔黃﹐重癥也。急擬辛涼淸溫﹐而化痰瘀。

薄荷葉﹝八分﹞冬桑葉﹝二錢﹞粉丹皮﹝二錢﹞桃仁﹝一錢﹞生甘艸﹝八分﹞桔梗﹝一錢﹞

銀花﹝五錢﹞連翹殼﹝三錢﹞光杏仁﹝三錢﹞象貝母﹝三錢﹞生苡仁﹝五錢﹞冬瓜子﹝四錢﹞

活蘆根﹝去節﹐二尺﹞鮮金絲荷葉﹝去背上白毛﹐十張﹞

另單方﹕金絲荷葉﹝一兩﹐去毛打汁﹞﹑陳酒﹝一兩﹞﹑杏仁粉﹝五錢﹞﹑川貝粉﹝五錢﹞﹐燉溫服之。

前方連服三劑﹐咳嗽膿血均減﹐身熱亦退大半﹐原方去桃仁及薄荷葉﹐加輕馬勃﹝八分﹞﹑通艸﹝八分﹞。

崔左咳嗆已延月餘﹐胸膺牽痛﹐痰味鮏臭﹐臨晚潮熱﹐脈數苔黃﹐煩勞過度﹐五志化火﹐平素嗜酒﹐酒濕生熱﹐肝火濕熱互蒸於肺﹐肺臟生癰也。急擬千金葦莖湯加味。

鮮葦莖﹝去節﹐一兩五錢﹞冬瓜子﹝四錢﹞生苡仁﹝四錢﹞

冬桑葉﹝三錢﹞光杏仁﹝三錢﹞川象母﹝各二錢﹞枳子﹝三錢﹞栝蔞皮﹝三錢﹞絲瓜絡﹝二錢﹞

通艸﹝八分﹞鮮金絲荷葉﹝去背上白毛﹐十張﹞枇杷葉露﹝後入﹐半斤﹞

另單方﹕陳芥菜鹵﹝一錢﹞﹐豆腐漿﹝二兩﹞和入燉溫﹐每日服之。

龔右咳嗽自去歲初冬起見﹐至今春益甚﹐脇肋牽痛偏右﹐痰多鮏臭﹐形肉漸削﹐脈象濡數﹐舌質紅苔黃。

陰分素虧﹐木火刑金﹐濕熱互蒸﹐肺癰早成﹐肺葉已傷﹐輸轉無權﹐惟慮由癰而痿﹐致入不治之條。

南北沙參﹝各三錢﹞生甘艸﹝五分﹞生石決﹝四錢﹞抱茯神﹝三錢﹞甜光杏﹝三錢﹞川象貝﹝各三錢﹞

栝蔞皮﹝二錢﹞生苡仁﹝四錢﹞冬瓜子﹝四錢﹞幹蘆根﹝去節﹐一兩﹞金絲荷葉﹝去背上白毛﹐十張﹞

二診前方服二十劑﹐咳嗽痰臭﹐均已大減。原方加蛤粉炒阿膠﹝二錢﹞﹐蜜炙兜鈴﹝一錢﹞。

鞠左肺癰已延兩月﹐咳嗽膿多血少﹐稠濁鮏臭﹐納谷減少﹐形瘦神疲﹐脈數無力﹐肺葉已腐﹐蘊毒畱戀﹐癥勢入險﹐姑擬托裏排膿﹐淸肺化痰﹐未識能得轉機否﹖生黃﹝三錢﹞紫丹參﹝二錢﹞生甘艸﹝五分﹞苦桔梗﹝一錢﹞甜光杏﹝三錢﹞川象貝﹝各二錢﹞

栝蔞皮﹝二錢﹞桑葉皮﹝各五錢﹞生苡仁﹝四錢﹞冬瓜子﹝四錢﹞幹蘆根﹝去節﹐一兩﹞金絲荷葉﹝去背上白毛﹐十張﹞川白蜜﹝三錢﹞鮮荷葉﹝一張﹐煎湯代茶﹞

聞左外感風寒﹐襲於肺胃﹐膏粱濃味﹐釀成痰濁﹐血瘀凝滯﹐壅結肺葉之間﹐致成肺癰。是以咳嗽气粗﹐痰穢如膿﹐脇痛難於轉側﹐振寒發熱﹐舌苔白濃而膩﹐脈象浮緊而滑。病來湧急﹐非猛劑不爲功﹐急仿金鑑射幹麻黃湯合金匱皂莢丸﹐一以散發表邪﹐一以蕩滌痰濁。

淨麻黃﹝四分﹞嫩射幹﹝八分﹞甜葶藶﹝炒研﹐八分﹞光杏仁﹝三錢﹞象貝母﹝三錢﹞生甘艸﹝五分﹞

苦桔梗﹝一錢﹞嫩紫菀﹝一錢﹞生苡仁﹝四錢﹞冬瓜子﹝四錢﹞川郁金﹝五錢﹞皂莢末﹝蜜爲丸吞服﹐五分﹞

二診前投發散肺邪﹐蕩滌痰濁之劑﹐得汗寒熱已解﹐咳嗽气急亦見輕減﹐而痰稠腥穢依然﹐胸悶脇痛﹐不思飲食﹐小溲短赤﹐苔膩﹐脈滑數﹐膠粘之痰濁﹐蘊蓄之瘀濕﹐結於肺葉之間﹐一時難以整肅。今宜制小其劑﹐蠲化痰濁﹐淸肅肺气﹐毋使過之﹐傷其正也。

淨蟬衣﹝八分﹞嫩前胡﹝八分﹞嫩射幹﹝五分﹞生甘艸﹝六分﹞桔梗﹝一錢﹞光杏仁﹝三錢﹞

象貝母﹝三錢﹞炙紫菀﹝一錢﹞生苡仁﹝四錢﹞冬瓜子﹝四錢﹞橘紅絡﹝各一錢﹞桃仁泥﹝包﹐一錢﹞

卷四

吐血案

包左仲秋﹐上失血下便血﹐治愈之後﹐季冬又發﹐吐血盈盆﹐便血如注﹐發熱形寒﹐頭痛骨楚﹐咳嗽脇肋牽疼﹐艱於轉側﹐舌苔罩白﹐脈象浮滑芤數﹐良由陰分大傷﹐肝火內熾﹐蓄瘀畱戀﹐復感新邪﹐蘊襲肺胃﹐引動木火上炎﹐損傷血絡﹐血不歸經﹐邪不外達。書云﹕奪血者不可汗﹐然不汗則邪無出路﹐病已入險﹐用藥最難著手。暫擬輕劑解表﹐以透其邪﹐淸營祛瘀﹐引血歸經﹐冀其應手爲幸。

炒黑荊芥﹝一錢五分﹞桑葉﹝二錢﹞丹皮﹝二錢﹞淸豆捲﹝四錢﹞薄荷葉﹝八分﹞茜艸根﹝二錢﹞

炙柏炭﹝一錢五分﹞川象貝﹝各二錢﹞馬勃﹝八分﹞鮮竹茹﹝三錢﹞白茅根﹝去心﹐二紮﹞白茅花﹝包﹐一錢﹞參三七﹝另研末衝﹐三分﹞藕汁﹝衝服﹐二兩﹞

二診服藥後﹐煩躁得汗﹐表熱頭痛均已減輕﹐溫邪𨿽有外解之勢﹐而吐血不止﹐咳嗆脇肋牽痛﹐寐不安﹐便血依然﹐舌苔轉黃﹐脈弦芤而數。此陰分素虧﹐君相之火內熾﹐逼衝任之血妄行﹐假肺胃爲出路。肺受火刑﹐肺炎葉舉﹐淸肅之令﹐不得下行﹐頗慮血湧暴脫之險﹗亟擬養陰涼榮﹐淸肺降气﹐冀水來制火﹐火降气平﹐气爲血帥﹐气平則血自易下行。然乎否乎﹖質諸髙明。

西洋參﹝一錢五分﹞粉丹皮﹝二錢﹞炙白蘇子﹝二錢﹞玄參﹝二錢﹞桑葉﹝二錢﹞茜艸根﹝二錢﹞

羚羊片﹝煎衝﹐四分﹞川貝母﹝三錢﹞側柏葉﹝二錢﹞甜杏﹝三錢﹞犀角尖﹝煎衝﹐四分﹞鮮竹茹﹝三錢﹞

茅蘆根﹝去心節﹐各一兩﹞

三診投養陰涼營淸肺降气之劑﹐吐血大減﹐咳嗆依然﹐裏熱口漧﹐內痔便血﹐舌邊紅苔黃﹐脈芤數不靜。

此坎水早虧﹐離火上亢﹐肺金受制﹐淸肅之令不得下行﹐肺與大腸爲表裏﹐肺移熱於大腸﹐逼血下注﹐內痔便血﹐所由來也﹐𨿽逾險嶺﹐未涉坦途。旣見效機﹐仍守原意擴充。

西洋參﹝一錢五分﹞羚羊片﹝煎衝﹐四分﹞生石決﹝八分﹞冬桑葉﹝二錢﹞丹皮﹝二錢﹞茜艸根﹝二錢﹞

側柏炭﹝一錢五分﹞槐花炭﹝三錢﹞川貝﹝三錢﹞甜杏﹝三錢﹞鮮竹茹﹝三錢﹞冬瓜子﹝三錢﹞枇杷葉露﹝後入﹐四兩﹞蠶豆花露﹝後入﹐四兩﹞活蘆根﹝去節﹐一尺﹞

四診吐血漸止﹐便血亦減﹐而咳嗆內熱﹐脇肋牽痛﹐動則气逆﹐舌質紅苔黃﹐脈芤數不靜﹐血去陰傷﹐木扣金鳴﹐肺炎絡損﹐淸肅無權。再以涼肝淸肺﹐養陰生津﹐冀陰平陽祕﹐水升火降﹐始能出險入夷。

西洋參﹝一錢五分﹞川石斛﹝三錢﹞桑葉﹝二錢﹞丹皮﹝二錢﹞生石決﹝八錢﹞茜艸根﹝二錢﹞

側柏炭﹝一錢五分﹞川貝﹝二錢﹞甜杏﹝三錢﹞槐花炭﹝三錢﹞鮮竹茹﹝三錢﹞冬瓜子﹝三錢﹞

活蘆根﹝去節﹐一尺﹞枇杷葉露﹝後入﹐四兩﹞

五診吐血便血均止﹐裏熱亦減﹐惟咳嗆依然﹐痰多而稠﹐動則气逆﹐脈數較緩﹐舌質紅苔黃﹐陰液難復﹐木火易升﹐肺受其衝﹐不能輸布津液﹐而反化爲稠痰也。今擬補肺阿膠湯合淸燥救肺湯意﹐滋養化源﹐而淸木火。

蛤粉炒阿膠﹝二錢﹞川貝﹝二錢﹞甜光杏﹝三錢﹞生石決﹝八錢﹞川石斛﹝三錢﹞粉丹皮﹝一錢五分﹞

桑葉﹝二錢﹞茜艸根﹝二錢﹞生甘艸﹝五分﹞大麥冬﹝二錢﹞鮮竹茹﹝三錢﹞冬瓜子﹝三錢﹞

活蘆根﹝去節﹐一尺﹞北秫米﹝包﹐三錢﹞枇杷葉露﹝後入﹐四兩﹞

六診投補肺阿膠淸燥救肺以來﹐咳嗆已見輕減﹐肺獲滋潤之力也。脈濡軟而數﹐脇肋痛亦止﹐木火有下降之勢。再守原法﹐加入培土生金之品﹐取虛則補母之意。

蛤粉炒阿膠﹝二錢﹞川貝﹝二錢﹞甜光杏﹝三錢﹞左牡蠣﹝四錢﹞大麥冬﹝二錢﹞茜艸根﹝二錢﹞

桑葉﹝二錢﹞抱茯神﹝三錢﹞淮山藥﹝三錢﹞鮮竹茹﹝三錢﹞冬瓜子﹝三錢﹞北秫米﹝包﹐三錢﹞

幹蘆根﹝去節﹐一兩﹞枇杷葉露﹝後入﹐四兩﹞

另瓊玉膏﹝三兩﹞﹐每日用三錢﹐分早晚二次開水沖服。

戚左吐血四天﹐盈盞成盆﹐色不鮮紅﹐脈象芤數無力﹐舌苔淡白。閱前服之方﹐均是涼血淸營﹐未能應效﹐今脈舌參看﹐陰分本虧﹐陽气亦虛﹐不能導血歸經﹐而反上溢妄行也﹐勢非輕淺。姑仿金匱側柏葉湯加味。

蛤粉炒阿膠﹝三錢﹞側柏葉﹝三錢﹞炮姜炭﹝六分﹞丹參﹝二錢﹞茜艸根﹝二錢﹞懷牛膝﹝二錢﹞

茯神﹝三錢﹞川貝﹝二錢﹞竹茹﹝二錢﹞藕節炭﹝三枚﹞淸童便﹝衝服﹐一酒杯﹞

二診前方服二劑﹐吐血已止﹐原方加茺蔚子﹝三錢﹞。

崔右經云﹕中焦受气取汁﹐變化而赤是爲血。血屬陰﹐主靜﹐賴陽气以營運﹐內則灑陳五臟﹐外則循行經絡。今陽虛气滯﹐不能導血歸經﹐血因停蓄﹐蓄久則絡損血溢﹐上爲吐血﹐盈盞成盆﹐下爲便血﹐色黑如墨。舌淡白﹐脈芤無力。所謂陽絡損傷﹐則血上溢﹐陰絡損傷﹐則血下溢是也。上下交損﹐宜治其中﹐理中湯加味。

炒潞黨參﹝一錢五分﹞生白術﹝一錢五分﹞云苓﹝三錢﹞淸炙艸﹝四分﹞炮姜炭﹝八分﹞陳廣皮﹝一錢﹞

全當歸﹝二錢﹞丹參﹝二錢﹞懷牛膝﹝二錢﹞藕節炭﹝二枚﹞

二診投兩劑﹐上下之血均止﹐惟胃呆納少﹐加砂仁﹝八分﹞﹑焦穀芽﹝四錢﹞。

支左吐血七晝夜﹐狂溢不止﹐有數斗許﹐神志恍惚﹐气短﹐四肢逆冷過於肘膝﹐舌質紅苔灰黃﹐脈象微細﹐似有若無。此乃陰不斂陽﹐陽不抱陰﹐气難攝血﹐血不歸經﹐虛脫之變﹐卽在目前。先哲治血﹐有血脫益气之例﹐有形之血﹐勢將暴脫﹐無形之气﹐所當急固。益气納气﹐大劑頻進﹐冀挽回於萬一。

吉林人參﹝另煎衝服﹐三錢﹞蛤粉炒阿膠﹝三錢﹞炙白蘇子﹝二錢﹞左牡蠣﹝五錢﹞花龍骨﹝五錢﹞川貝母﹝三錢﹞白歸身﹝二錢﹞懷牛膝﹝二錢﹞養心丹﹝分三次吞服﹐三十粒﹞

水﹑童便各半煎服。

二診連服益气納气﹐气平血止肢溫﹐脈漸起﹐汗亦收﹐陰平陽祕﹐大有生機。仍守原法﹐毋庸更張。

原方去養心丹﹐加抱茯神﹝三錢﹞﹑淮山藥﹝三錢﹞。

三診原方加旱蓮艸二錢。

原按﹕此吐血中之最劇者﹐家祖連診十餘次﹐守方不更﹐至半月後停藥﹐每日吞服人參粉﹝一錢五分﹞﹐瓊玉膏﹝三錢﹞﹐開水沖服﹐服至一月後﹐諸恙已愈﹐精神漸復﹐亦可謂幸矣。孫濟萬志。

翁左吐血已延數月之久﹐時發時止﹐形神萎頓﹐面無華澤﹐所吐之血﹐色淡紅不鮮﹐脈象虛細﹐良由煩勞太過﹐心脾並虧﹐絡損血溢﹐气不攝納。擬歸脾湯加減﹐徒恃養陰涼營﹐無益也。

潞黨參﹝三錢﹞炙黃﹝三錢﹞淮山藥﹝三錢﹞茯神﹝三錢﹞炙遠志﹝一錢﹞酸棗仁﹝二錢﹞

白歸身﹝二錢﹞大白芍﹝二錢﹞淸炙艸﹝五分﹞橘絡﹝一錢﹞紅棗﹝五枚﹞藕節﹝三枚﹞

周左始由脇肋作痛﹐煩躁少寐﹐繼則吐血不止﹐內熱口漧﹐舌質紅苔黃﹐脈弦芤而數﹐良由鬱怒傷肝﹐操煩勞心﹐气郁化火﹐火熾气焰﹐擾動陽絡﹐則血上溢也。亟擬淸气涼肝﹐祛瘀生新。

生白芍﹝三錢﹞茜艸根﹝二錢﹞川貝母﹝三錢﹞粉丹皮﹝二錢﹞側柏炭﹝一錢五分﹞黛蛤散﹝包﹐四錢﹞

黑山梔﹝二錢﹞山茶花﹝一錢五分﹞羚羊角﹝煎衝﹐四分﹞竹茹﹝三錢﹞鮮藕汁﹝衝服﹐二兩﹞白茅根﹝去心﹐二紮﹞

二診服淸气涼肝﹐祛瘀生新之劑﹐吐血漸減﹐而未能盡止﹐煩躁不寐﹐脇痛依然﹐脈弦數而芤﹐按之不靜。气火入絡﹐絡熱則痛﹐水不制火﹐心腎不交﹐還慮血湧﹗今擬壯水淸肝﹐泄熱和絡。

大麥冬﹝三錢﹞生白芍﹝二錢﹞生甘艸﹝五分﹞粉丹皮﹝二錢﹞川貝﹝二錢﹞茜艸根﹝二錢﹞

側柏葉﹝一錢五分﹞黛蛤散﹝包﹐四錢﹞生石決﹝八錢﹞茯神﹝三錢﹞制軍炭﹝一錢五分﹞眞新絳﹝八分﹞

鮮竹茹﹝三錢﹞白茅花﹝包﹐一錢﹞白茅根﹝去心﹐二紮﹞

三診脇痛減﹐夜寐稍安﹐吐血不止﹐而反狂湧﹐幸脈轉小數﹐神疲萎頓﹐緣已出絡之血盡去﹐陰分大傷﹐虛火炎炎﹐大有吸盡西江之勢﹐頗爲可慮。今仿血脫益气之例治之。

西洋參﹝三錢﹞大麥冬﹝三錢﹞左牡蠣﹝四錢﹞阿膠珠﹝三錢﹞石斛﹝三錢﹞茜艸根﹝二錢﹞

側柏炭﹝一錢五分﹞生白芍﹝二錢﹞丹皮﹝二錢﹞懷牛膝﹝二錢﹞抱茯神﹝三錢﹞鮮竹茹﹝三錢﹞

鮮藕汁﹝衝服﹐二兩﹞

四診吐血已止﹐原方去藕汁﹐加瓊玉膏﹝三錢﹞衝服。

楮左傷寒兩感證已半月﹐疊投溫經達邪﹐諸恙向安﹐昨忽吐血﹐鼻衄﹑牙齦舌衄俱見﹐晝夜不止﹐盈盞成盆﹐幸脈象濡中不洪﹐神識尙淸﹐蓋由气分大傷﹐邪熱入營﹐逼血妄行﹐𨿽曰衄解﹐然尙在危險中也。今擬大劑育陰淸營﹐以制炎上之火﹐未識能得挽回否﹖西洋參﹝三錢﹞京玄參﹝三錢﹞大麥冬﹝三錢﹞大生地﹝一兩﹞

生白芍﹝三錢﹞犀角片﹝煎衝﹐四分﹞粉丹皮﹝二錢﹞側柏葉﹝二錢﹞鮮藕﹝切片入煎﹐四兩﹞

鮮竹茹﹝三錢﹞

二診服育陰淸營之劑﹐諸衄已見輕減﹐原方去犀角﹐加川石斛﹝三錢﹞。

三診加淸阿膠﹝三錢﹞。

淩左水不涵木﹐肝火升騰﹐陽絡損傷﹐則血上溢﹐血去陰傷﹐陰不抱陽﹐陽不攝陰。宜益气養陰﹐淸肺涼肝。

西洋參﹝一錢五分﹞生白芍﹝二錢﹞粉丹皮﹝二錢﹞栝蔞皮﹝三錢﹞細生地﹝三錢﹞生石決﹝八錢﹞

懷牛膝﹝二錢﹞生牡蠣﹝四錢﹞大麥冬﹝一錢五分﹞茜艸根﹝二錢﹞川貝母﹝三錢﹞藕節炭﹝二枚﹞

童便﹝衝服﹐一酒杯﹞

趙左春令木旺﹐肝膽之火升騰﹐風燥之邪外襲﹐肺金受制﹐陰絡損傷﹐咳嗆吐血﹐脇肋牽痛﹐燥化火﹐火刑金﹐肺炎葉舉﹐脈數苔黃﹐慮其血湧狂吐﹐亟擬涼肝淸燥﹐潤肺去瘀。

冬桑葉﹝二錢﹞粉丹皮﹝二錢﹞生石決﹝八錢﹞馬勃﹝八分﹞茜艸根﹝二錢﹞側柏葉﹝一錢五分﹞

川象貝﹝各二錢﹞甜光杏﹝三錢﹞竹茹﹝三錢﹞白茅花﹝包﹐一錢﹞冬瓜子﹝三錢﹞活蘆根﹝去節﹐一尺﹞

蠶豆花露枇杷葉露﹝衝服﹐各四兩﹞

諭左負重努力﹐血絡損傷﹐血由上溢﹐吐血盈碗。脇肋牽痛﹐艱於轉側﹐脈象芤數﹐去瘀生新主治。

全當歸﹝二錢﹞紫丹參﹝二錢﹞懷牛膝﹝二錢﹞茜艸根﹝二錢﹞川貝﹝二錢﹞劉寄奴﹝一錢五分﹞

仙鶴艸﹝三錢﹞眞新絳﹝八分﹞川郁金﹝一錢五分﹞竹茹﹝三錢﹞白茅花﹝包﹐一錢﹞茺蔚子﹝三錢﹞

參三七﹝另研細末衝﹐三分﹞藕汁﹝衝服﹐二兩﹞

匡左水虧不能涵木﹐木火升騰﹐陽絡損傷﹐則血上溢﹐咯血內熱﹐舌質紅﹐脈芤數﹐還慮血湧。宜壯水柔肝﹐祛瘀生新。

天麥冬﹝各二錢﹞左牡蠣﹝四錢﹞粉丹皮﹝二錢﹞生石決﹝八錢﹞白芍﹝二錢﹞茜艸根﹝二錢﹞

側柏炭﹝一錢五分﹞川貝母﹝二錢﹞紫丹參﹝二錢﹞牛膝﹝二錢﹞鮮竹茹﹝二錢﹞白茅花﹝包﹐一錢﹞

白茅根﹝去心﹐兩紮﹞鮮藕﹝切片入煎﹐二兩﹞

莫左腎陰不足﹐肝火有餘﹐吐血屢發﹐脈微寡神﹐血不華色﹐舌苔淡白﹐血去陰傷。陰不抱陽﹐則陽益亢﹔陰不勝陽﹐故陰愈虧。脈癥相參﹐損癥已著。姑仿王太僕壯水之主﹐以制陽光﹐以冀萬一之幸。

大生地﹝三錢﹞淮山藥﹝二錢﹞生石決﹝五錢﹞熟女貞﹝三錢﹞粉丹皮﹝一錢五分﹞生白芍﹝三錢﹞

旱蓮艸﹝三錢﹞茜艸根﹝一錢四分﹞抱茯神﹝三錢﹞淸炙艸﹝五分﹞潼蒺藜﹝三錢﹞鮮竹茹﹝一錢五分﹞鮮藕﹝二兩﹞

祈左腎陰早虧﹐龍雷之火﹐肆逆於上﹐逼血妄行﹐以致湧吐六七日﹐盈盞盈盆﹐汗多气喘﹐脈細如絲﹐有欲脫之象﹐陰不抱陽﹐陽不攝陰﹐气血有渙散之虞﹐陰陽有脫離之險﹐病勢至此﹐危在頃刻﹗宗經旨血脫益气之法﹐峻補其气﹐以生其血﹐未識能得挽回否。

吉林人參﹝二錢﹞黑錫丹﹝五分﹞

二診湧吐大減﹐气喘略平﹐脈細無力﹐是血去陰傷﹐龍雷之火上升﹐肺气不能下降。古人云﹕天下無逆流之水﹐人身無倒行之血﹐水之逆流者因乎風﹐血之倒流者因乎气﹐气逆則血溢矣。癥情尙在險關﹐還慮意外之變。再宜益气益陰﹐順气降逆﹐以望轉機。

吉林參﹝一錢五分﹞當歸身﹝三錢﹞陳廣皮﹝八分﹞

黃左吐血後﹐咳嗽吐涎沫﹐形瘦色萎﹐陰損及陽﹐土不生金。脾爲生痰之源﹐肺爲貯痰之器﹐脾虛不能爲胃行其津液﹐水谷之濕﹐生痰聚飲﹐漬之於肺﹐肺失淸肅之權﹐涎出於脾﹐脾無攝涎之能﹐穀气旣不化精微﹐何以能生長肌肉﹐形瘦色萎﹐職是故也。經云﹕一損損於皮毛﹐皮聚而毛落。三損損於肌肉﹐肌肉消瘦。病情參合﹐肺勞之勢漸著。書云﹕損之自上而下者﹐過於胃則不可治﹐自下而上者﹐過於脾則不可治。蓋深知人身之气血﹐全賴水谷之所化。當宜理胃健脾﹐順气化痰﹐取虛則補母之意﹐金匱薯蕷丸加減。

淮山藥﹝三錢﹞炙甘艸﹝五分﹞仙半夏﹝一錢五分﹞旋復花﹝包﹐一錢五分﹞潞黨參﹝二錢﹞云茯苓﹝三錢﹞炙蘇子﹝一錢五分﹞川貝母﹝三錢﹞野於術﹝一錢﹞薄橘紅﹝五分﹞甜光杏﹝三錢﹞炙遠志﹝五分﹞

核桃肉﹝二个﹞

卷五

痿痺案

封右溫病後﹐陰液已傷﹐虛火爍金﹐肺熱葉焦﹐則生痿。兩足不能任地﹐咳嗆咯痰不爽﹐谷食減少﹐咽喉漧燥﹐脈濡滑而數﹐舌質紅苔黃﹐延經數月﹐恙根已深。姑擬養肺陰﹐淸陽明﹐下病治上﹐乃古之成法。

南沙參﹝三錢﹞川石斛﹝三錢﹞天花粉﹝三錢﹞生甘艸﹝五分﹞川貝母﹝三錢﹞嫩桑枝﹝三錢﹞

冬瓜子﹝三錢﹞懷牛膝﹝二錢﹞絡石藤﹝三錢﹞甜光杏﹝三錢﹞栝蔞皮﹝三錢﹞肥知母﹝一錢五分﹞

活蘆根﹝去節﹐一尺﹞

二診前進養肺陰淸陽明之劑﹐已服十帖﹐咳嗆內熱﹐均見輕減。兩足痿軟不能任地﹐痿者萎也﹐如艸木之萎﹐無雨露以灌漑﹐欲艸木之榮茂﹐必得雨露之濡潤﹐欲兩足之不痿﹐必賴肺液以輸布﹐能下蔭於肝腎﹐肝得血則筋舒﹐腎得養則骨彊﹐陰血充足﹐絡熱自淸。治痿獨取陽明﹐淸陽明之熱﹐滋肺金之陰﹐以陽明能主潤宗筋而流利機關也。

大麥冬﹝二錢﹞北沙參﹝三錢﹞抱茯神﹝三錢﹞淮山藥﹝三錢﹞細生地﹝四錢﹞肥知母﹝一錢五分﹞

川貝母﹝二錢﹞天花粉﹝三錢﹞絡石藤﹝二錢﹞懷牛膝﹝二錢﹞嫩桑枝﹝三錢﹞

三診五臟之熱﹐皆能成痿﹐書有五痿之稱﹐不獨肺熱葉焦也。然而𨿽有五﹐實則有二﹐熱痿也﹐濕痿也。

如艸木久無雨露則萎﹐艸木久被濕遏亦萎﹐兩足痿﹐亦猶是也。今脈濡數﹐舌質紅絳﹐此熱痿也。疊進淸陽明滋肺陰以來﹐兩足𨿽不能步履﹐已能自行舉起之象﹐藥病尙覺合宜。仍守原法﹐加入益精養血之品﹐徐圖功效。

北沙參﹝三錢﹞大麥冬﹝二錢﹞茯神﹝三錢﹞淮山藥﹝三錢﹞川石斛﹝三錢﹞小生地﹝三錢﹞

肥知母﹝一錢五分﹞懷牛膝﹝二錢﹞絡石藤﹝三錢﹞茺蔚子﹝三錢﹞嫩桑枝﹝三錢﹞豬脊髓﹝酒洗入煎﹐兩條﹞虎潛丸﹝淸晨淡鹽湯送服﹐三錢﹞

程左初病香港腳浮腫﹐繼則腫𨿽消而痿軟不能步履﹐舌淡白﹐脈濡緩﹐谷食衰少﹐此濕熱由外入內﹐由肌肉而入筋絡﹐絡脈壅塞﹐气血凝滯﹐此濕痿也。經云﹕濕熱不攘﹐大筋軟短﹐小筋弛長﹐軟短爲拘﹐弛張爲痿是也。濕性粘膩﹐最爲纏綿。治宜崇土逐濕﹐去瘀通絡。

連皮苓﹝四錢﹞福澤瀉﹝一錢五分﹞木防己﹝三錢﹞全當歸﹝二錢﹞白術﹝一錢五分﹞蒼術﹝一錢﹞

陳皮﹝一錢﹞川牛膝﹝二錢﹞杜紅花﹝八分﹞生苡仁﹝四錢﹞陳木瓜﹝三錢﹞西秦艽﹝一錢五分﹞

紫丹參﹝二錢﹞嫩桑枝﹝三錢﹞

另茅山蒼術﹝一斤﹞﹐米泔水浸七日﹐飯鍋上蒸九次﹐曬漧研細末。加苡仁米﹝半斤﹞﹐酒炒桑枝﹝半斤﹞﹐煎湯泛丸。每服﹝三錢﹞﹐空心開水吞下。

原注﹕服此方五十餘劑﹐丸藥兩料﹐漸漸而愈。

李左兩足痿軟﹐不便步履﹐按脈尺弱寸關弦數﹐此乃肺腎陰虧﹐絡有蘊熱﹐經所謂肺熱葉焦﹐則生痿是也。陽明爲十二經之長﹐治痿獨取陽明者﹐以陽明主潤宗筋﹐宗筋主束骨而利機關也。癥勢纏綿﹐非易速痊。

南北沙參﹝各一錢五分﹞鮮生地﹝三錢﹞川黃柏﹝一錢五分﹞絲瓜絡﹝二錢﹞川石斛﹝三錢﹞

生苡仁﹝三錢﹞肥知母﹝一錢五分﹞大麥冬﹝三錢﹞陳木瓜﹝二錢﹞絡石藤﹝三錢﹞虎潛丸﹝包煎﹐三錢﹞

楊右手足痺痛微腫﹐按之則痛更劇﹐手不能招舉﹐足不能步履﹐已延兩月餘。脈弦小而數﹐舌邊紅﹐苔膩黃﹐小溲短少﹐大便燥結。體丰之質﹐多濕多痰﹐性惰躁急﹐多郁多火﹐外風引動內風﹐挾素蘊之濕痰入絡﹐絡熱﹑血瘀不通﹐不通則痛。書云﹕陽气多﹐陰气少﹐則爲熱痺﹐此癥是也。專淸絡熱爲主﹐熱淸則風自熄﹐風靜則痛可止。

羚羊片﹝先煎﹐一錢﹞鮮石斛﹝三錢﹞嫩白薇﹝一錢五分﹞生赤芍﹝二錢﹞生甘艸﹝五分﹞茺蔚子﹝三錢﹞鮮竹茹﹝二錢﹞絲瓜絡﹝二錢﹞忍冬藤﹝四錢﹞夜交藤﹝四錢﹞嫩桑枝﹝四錢﹞大地龍﹝酒洗﹐二錢﹞

復診前淸絡熱﹐已服十劑﹐手足痺痛十去六七﹐腫勢亦退﹐風靜火平也。惟手足未能舉動﹐舌質光紅﹐脈數漸緩﹐口漧欲飲﹐小溲短少﹐腑行燥結。血不養筋﹐津液旣不能上承﹐又無以下潤也。前方獲效﹐毋庸更張。

原方去大地龍﹐加天花粉﹝三錢﹞。

又服十劑﹐痺痛已止﹐惟手足乏力。去羚羊片﹑白薇﹑鮮石斛﹐加紫丹參﹝二錢﹞﹑全當歸﹝三錢﹞﹑西秦艽﹝一錢五分﹞﹑懷牛膝﹝二錢﹞。

嚴右腰髀痺痛﹐連及胯腹﹐痛甚則泛惡淸涎﹐納谷減少﹐難於轉側。腰爲少陰之府﹐髀爲太陽之經﹐胯腹爲厥陰之界。產後血虛﹐風寒濕乘隙入太陽﹑少陰﹑厥陰之絡﹐營衛痺塞不通﹐厥气上逆﹐挾痰濕阻於中焦﹐胃失下順之旨。脈象尺部沈細﹐寸關弦澀﹐苔薄膩。書云﹕風勝爲行痺﹐寒勝爲痛痺﹐濕勝爲著痺。痛爲寒痛﹐寒郁濕著﹐顯然可見。恙延兩月之久﹐前師謂肝气入絡者﹐又謂血不養筋者﹐理亦近是﹐究未能審其致病之源。

鄙擬獨活寄生湯合吳茱萸湯加味﹐溫經達邪﹐泄肝化飲。

紫丹參﹝二錢﹞云茯苓﹝三錢﹞全當歸﹝二錢﹞大白芍﹝一錢五分﹞川桂枝﹝六分﹞靑防風﹝一錢﹞

濃杜仲﹝二錢﹞懷牛膝﹝二錢﹞熟附片﹝一錢﹞北細辛﹝三分﹞仙半夏﹝三錢﹞淡吳萸﹝五分﹞

川獨活﹝一錢﹞桑寄生﹝二錢﹞

服藥五劑﹐腰髀胯腹痺痛大減﹐泛惡亦止﹐惟六日未更衣﹐飲食無味。去細辛﹑半夏﹐加砂仁﹝七分﹞﹐半硫丸﹝一錢五分﹞吞服。又服兩劑﹐腑气已通﹐谷食亦香。

去半硫丸﹑吳萸﹐加生白術﹝一錢五分﹞﹑生黃﹝三錢﹞﹐服十劑﹐諸恙均愈﹐得以全功。足見對癥用藥﹐其效必速。

汪翁腰痛偏左如折﹐起坐不得﹐痛甚則四肢震動﹐形瘦骨立﹐食少神疲﹐延一月餘。診脈虛弦而浮﹐浮爲風象﹐弦爲肝旺。七秩之年﹐气血必虛﹐久坐電風入腎﹐气虛不能托邪外出﹐血虛無以流通脈絡﹐故腰痛若此之甚也。拙擬大劑玉屏風﹐攺散爲飲。

生黃﹝五錢﹞靑防風﹝五錢﹞生白術﹝三錢﹞生甘艸﹝六分﹞全當歸﹝二錢﹞大白芍﹝二錢﹞

濃杜仲﹝三錢﹞廣木香﹝五分﹞陳廣皮﹝一錢﹞

原注﹕此方服後﹐一劑知﹐二劑已。方中木香﹑陳皮二味﹐止痛須理气之意也。

黃左髀部痺痛﹐連及腿足﹐不能步履﹐有似痿之狀﹐已延兩月之久。痿不痛﹐痛則爲痺。脈左弦滑﹐右濡滑﹐風寒濕三气雜至﹐合而爲痺﹐痺者閉也﹐气血不能流通所致。擬蠲痺湯加減﹐溫營去風﹐化濕通絡。

全當歸﹝二錢﹞大白芍﹝一錢五分﹞桂枝﹝六分﹞淸炙艸﹝六分﹞紫丹參﹝二錢﹞云茯苓﹝三錢﹞

秦艽﹝二錢﹞牛膝﹝二錢﹞獨活﹝一錢﹞海風藤﹝三錢﹞防己﹝二錢﹞延胡索﹝一錢﹞嫩桑枝﹝三錢﹞

陳木瓜﹝三錢﹞

陳左風爲陽邪﹐中人最速﹐其性善走﹐竄入經絡﹐故肢節作痛﹐今見上下左右無定﹐名曰行痺。脈弦細而澀﹐陰分素虧﹐邪風乘虛入絡﹐營衛不能流通。當宜和營去風﹐化濕通絡。

全當歸﹝二錢﹞大川芎﹝八分﹞威靈仙﹝一錢五分﹞嫩桑枝﹝四錢﹞大白芍﹝二錢﹞晚蠶沙﹝包﹐三錢﹞

海風藤﹝三錢﹞

西秦艽﹝二錢﹞靑防風﹝二錢﹞甘艸﹝八分﹞

汪左風寒濕三气雜至﹐合而爲痺﹐風勝爲行痺﹐寒勝爲痛痺﹐濕勝爲著痺。髀骨酸痛﹐入夜尢甚﹐亦痺之類。脈象沈細而澀﹐肝脾腎三陰不足﹐風寒濕三气入絡﹐與宿瘀畱戀﹐所以酸痛入夜尢甚也。擬獨活寄生湯加味。

全當歸﹝二錢﹞西秦艽﹝二錢﹞濃杜仲﹝三錢﹞云茯苓﹝三錢﹞大白芍﹝二錢﹞靑防風﹝一錢﹞

川獨活﹝一錢﹞五加皮﹝三錢﹞紫丹參﹝二錢﹞川桂枝﹝四分﹞桑寄生﹝三錢﹞嫩桑枝﹝四錢﹞炙甘艸﹝五分﹞小活絡丹﹝入煎﹐一粒﹞懷牛膝﹝二錢﹞

沈左脈滑而有力﹐舌苔薄膩﹐胸痛徹背﹐夜寐不安﹐此乃痰濁積於胸中﹐致成胸痺。胸爲淸陽之府﹐如離照當空﹐不受纖翳﹐濁陰上僭﹐淸陽被蒙﹐膻中之气﹐窒塞不宣﹐癥屬纏綿。當宜金匱栝蔞薤白半夏湯加味﹐辛開苦降﹐滑利气機。

栝蔞皮﹝四錢﹞仙半夏﹝二錢﹞云茯苓﹝三錢﹞薤白頭﹝酒炒﹐一錢五分﹞江枳殼﹝一錢﹞

廣陳皮﹝一錢﹞潼蒺藜﹝三錢﹞廣郁金﹝一錢五分﹞

謝左左肩髀痺痛已久﹐連投去風之劑﹐依然如故。經云﹕邪之所湊﹐其气必虛。气陰兩虧﹐痰濕畱戀經絡﹐營衛不能流通。擬玉屏風散加味﹐益气養陰﹐化痰通絡。

生黃﹝三錢﹞細生地﹝三錢﹞西秦艽﹝二錢﹞竹瀝半夏﹝二錢﹞靑防風﹝二錢﹞甘菊花﹝三錢﹞

廣陳皮﹝一錢﹞炒竹茹﹝二錢﹞生白術﹝二錢﹞京玄參﹝二錢﹞煨木香﹝八分﹞嫩桑枝﹝四錢﹞

大地龍﹝酒洗﹐二錢﹞指迷茯苓丸﹝包煎﹐三錢﹞

錢左初起寒熱﹐繼則臍腹膨脹﹐右髀部酸痛﹐連及腿足﹐不能舉動﹐小溲短赤﹐腑行燥結﹐舌苔膩黃﹐脈象濡滑而數。伏邪濕熱挾滯﹐互阻募原﹐樞機不和。則生寒熱。厥陰橫逆﹐脾失健運﹐陽明通降失司﹐則生脹。痺痛由於風濕﹐經絡之病﹐連及臟腑﹐彌生枝節。姑擬健運分消﹐化濕通絡﹐冀其應手爲幸﹗淸水豆捲﹝四錢﹞茯苓皮﹝四錢﹞枳實炭﹝一錢﹞嫩白薇﹝一錢五分﹞冬瓜子﹝三錢﹞通艸﹝八分﹞

全栝蔞﹝切﹐四錢﹞郁李仁﹝研﹐三錢﹞西秦艽﹝一錢五分﹞大麻仁﹝研﹐四錢﹞木防己﹝二錢﹞

肥知母﹝二錢﹞地枯蘿﹝三錢﹞

二診腑气通﹐臍腹脹勢亦減。納少﹐渴不多飲﹐小溲短赤﹐右髀部痺痛﹐連及腿足﹐不便步履﹐苔薄膩黃﹐脈象濡數。陰液本虧﹐濕熱气滯互阻募原之間﹐肝失疏泄﹐脾失健運﹐絡中風濕畱戀﹐營衛不得流通﹐還慮纏綿增劇。再擬健運分消﹐化濕通絡。

淸水豆捲﹝三錢﹞連皮苓﹝四錢﹞枳實炭﹝一錢﹞益元散﹝包﹐三錢﹞天花粉﹝二錢﹞豬苓﹝二錢﹞

陳廣皮﹝一錢﹞西秦艽﹝二錢﹞生熟苡仁﹝各三錢﹞通艸﹝八分﹞大腹皮﹝三錢﹞地枯蘿﹝三錢﹞

小溫中丸﹝吞服﹐一錢五分﹞冬瓜皮﹝三錢﹞

三診腑气通而溏薄﹐臍腹脹勢已能漸消﹐小溲亦利﹐右髀部漫腫﹐痺痛大輕﹐但不便步履耳。脈象虛弦而數﹐舌邊紅﹐苔薄膩。陰分本虧﹐肝脾气滯﹐蘊濕濁气﹐凝聚募原﹐絡中痰瘀未楚﹐營衛不能流通。效不更方﹐仍宗原意出入。

川石斛﹝三錢﹞西秦艽﹝三錢﹞地枯蘿﹝三錢﹞冬瓜子﹝三錢﹞連皮苓﹝四錢﹞陳廣皮﹝一錢﹞

木防己﹝二錢﹞川牛膝﹝二錢﹞生白術﹝一錢五分﹞大腹皮﹝二錢﹞藏紅花﹝八分﹞炒苡仁﹝三錢﹞

嫩桑枝﹝三錢﹞

朱左診脈三部弦小而數﹐右寸澀﹐關濡﹑尺細數﹐舌苔膩黃﹐見癥胸痺痞悶﹐不進飲食﹐時泛惡﹐裏熱口漧不多飲﹐十日未更衣﹐小溲短赤混濁﹐目珠微黃面﹐色灰暗無華﹐良由腎陰早虧﹐濕遏熱伏﹐犯胃貫膈﹐胃气不得下降。脈癥合參﹐證屬纏綿﹐陰傷旣不可滋﹐濕甚又不可燥﹐姑擬宣气泄肝﹐以通陽明﹐芳香化濁﹐而和樞機。

栝蔞皮﹝三錢﹞赤茯苓﹝三錢﹞江枳實﹝一錢﹞荸薺梗﹝一錢﹞

五分﹞薤白頭﹝酒炒﹐一錢﹞福澤瀉﹝一錢五分﹞炒竹茹﹝一錢五分﹞鮮枇杷葉﹝三片﹞綿茵陳﹝一錢五分﹞

仙半夏﹝二錢﹞通艸﹝八分﹞銀柴胡﹝一錢﹞水炒川連﹝四分﹞鮮藿佩﹝各二錢﹞塊滑石﹝三錢﹞

二診脈左三部細小帶弦﹐右寸澀稍和﹐關濡尺細﹐舌苔薄膩而黃﹐今日嘔惡漸減﹐胸痞依然﹐不思納谷﹐口漧不多飲﹐旬日未更衣﹐小溲短赤混濁﹐目珠微黃﹐面部晦色稍開。少陰之分本虧﹐濕熱挾痰滯互阻中焦﹐肝气橫逆於中﹐太陰健運失常﹐陽明通降失司。昨投宣气泄肝﹐以通陽明﹐芳香化濁﹐而和樞機之劑﹐尙覺合度﹐仍守原意擴充。

仙半夏﹝二錢﹞赤茯苓﹝三錢﹞銀柴胡﹝一錢﹞綿茵陳﹝一錢五分﹞上川雅連﹝五分﹞鮮藿香佩蘭﹝各二錢﹞廣郁金﹝一錢五分﹞建澤瀉﹝一錢五分﹞栝蔞皮﹝三錢﹞炒枳實﹝一錢﹞生熟穀芽﹝各三錢﹞

薤白頭﹝酒炒﹐一錢﹞塊滑石﹝三錢﹞炒竹茹﹝一錢五分﹞通艸﹝八分﹞鮮枇杷葉﹝去毛﹑包﹐三片﹞

鮮荷梗﹝一尺﹞

三診嘔惡已止﹐濕濁有下行之勢﹐胸痞略舒﹐气機有流行之漸﹐惟納谷衰少﹐小溲渾赤﹐苔薄黃﹐右脈濡滑﹐左脈弦細帶數。陰分本虧﹐濕熱畱戀募原﹐三焦宣化失司﹐脾不健運﹐胃不通降﹐十餘日未更衣﹐腸中漧燥﹐非宿垢可比﹐勿亟亟下達也。今擬理脾和胃﹐苦寒泄熱﹐淡味滲濕。

栝蔞皮﹝三錢﹞赤茯苓﹝三錢﹞黑山梔﹝一錢五分﹞鮮荸薺梗﹝三錢﹞薤白頭﹝酒炒﹐一錢﹞

炒枳實﹝七分﹞通艸﹝八分﹞鮮枇杷葉﹝三片﹞仙半夏﹝二錢﹞川貝母﹝二錢﹞塊滑石﹝三錢﹞

鮮荷梗﹝一尺﹞水炒川連﹝四分﹞鮮藿香佩蘭﹝各二錢﹞生熟穀芽﹝各三錢﹞

四診胸痞十去七八﹐腑气已通﹐濁气已得下降。惟納谷衰少﹐小溲短赤混濁﹐臨晚微有潮熱﹐脈象右濡滑而數﹐左弦細帶數﹐苔薄膩微黃。腎陰虧於未病之先﹐濕熱逗畱募原﹐三焦宣化失司﹐脾胃營運無權。葉香巖先生云﹕濕熱爲粘膩燻蒸之邪﹐最難驟化﹐所以纏綿若此也。再擬宣气通胃﹐苦降滲濕。

淸水豆捲﹝六錢﹞赤茯苓﹝三錢﹞銀柴胡﹝一錢﹞鮮枇杷葉﹝四片﹞鮮荷梗﹝一尺﹞黑山梔﹝一錢五分﹞炒枳實﹝八分﹞塊滑石﹝三錢﹞仙半夏﹝二錢﹞川貝母﹝二錢﹞通艸﹝八分﹞穀麥芽﹝各三錢﹞川黃連﹝三分﹞鮮藿香佩蘭﹝各二錢﹞栝蔞皮﹝三錢﹞荸薺梗﹝一錢五分﹞

五診門人余繼鴻接續代診。小溲渾赤漸淡﹐胃气來復﹐漸漸知饑。頭眩神疲﹐因昨晚饑而未食﹐以致虛陽上擾也。脘痞已除﹐午後仍見欠舒﹐良由濕熱之邪﹐旺於午後﹐乘勢而上蒸也。脾胃𨿽則漸運﹐而三焦之間﹐濕熱逗畱﹐一時未能淸徹。口涎甚多﹐此脾虛不能攝涎也。今擬仍宗原法中加和胃運脾之品。

淸水豆捲﹝六錢﹞赤茯苓﹝三錢﹞塊滑石﹝三錢﹞鮮枇杷葉﹝去毛﹐四片﹞鮮荷梗﹝一尺﹞

黑山梔﹝一錢五分﹞生於術﹝八分﹞通艸﹝八分﹞仙半夏﹝一錢五分﹞穀麥芽﹝各三錢﹞炒枳實﹝八分﹞

鮮藿香佩蘭﹝各二錢﹞杭菊花﹝一錢五分﹞栝蔞皮﹝三錢﹞川貝母﹝二錢﹞橘白絡﹝各一錢﹞荸薺梗﹝一錢五分﹞

六診飲食漸增﹐口亦知味﹐脾胃運化之權﹐有恢復之機﹐小溲赤色已淡﹐較昨略長﹐濕熱有下行之勢﹐俱屬佳徵。神疲乏力﹐目視作脹﹐且畏燈亮﹐此正虛浮陽上擾也。口涎漸少﹐脾气已能攝涎。舌苔薄膩﹐而黃色已化﹐脈象右寸關頗和﹐左關無力﹐兩尺細軟﹐邪少正虛。再擬溫膽湯﹐加扶脾宣气﹐而化濕熱之品﹐標本同治。

淸水豆捲﹝六錢﹞赤茯苓﹝三錢﹞川貝母﹝二錢﹞鮮枇杷葉﹝四片﹞鮮荷梗﹝一尺﹞生於術﹝一錢五分﹞

橘白絡﹝各八分﹞穀麥芽﹝各三錢﹞杭菊花﹝一錢五分﹞廣郁金﹝一錢﹞生苡仁﹝三錢﹞炒竹茹﹝一錢五分﹞

仙半夏﹝一錢五分﹞鮮藿香佩蘭﹝各二錢﹞通艸﹝八分﹞建蘭葉﹝三片﹞

此方本用枳實﹑栝蔞皮二味﹐因大便又行兼溏﹐故去之。

七診腹脹已舒﹐飲食亦香﹐小溲漸淸﹐僅帶淡黃色﹐昨解大便一次頗暢﹐作老黃色﹐久畱之濕熱滯濁﹐從二便下走也。今早欲大便未得﹐略見有血﹐良由濕熱蘊於大腸血分﹐乘勢外達﹐可無妨礙。脾胃運化有權﹐正气日漸恢復﹐當愼起居﹐謹飲食﹐不可稍有疏忽﹐恐其橫生枝節也。再與扶脾宣化﹐而暢胃气。

生於術﹝一錢﹞朱茯苓﹝三錢﹞通艸﹝八分﹞鮮荷梗﹝一尺﹞鮮藕節﹝三枚﹞淸水豆捲﹝四錢﹞

橘白絡﹝各一錢﹞川貝母﹝二錢﹞仙半夏﹝一錢五分﹞生苡仁﹝三錢﹞穀麥芽﹝各三錢﹞京赤芍﹝一錢五分﹞

炒竹茹﹝一錢五分﹞杭菊花﹝一錢五分﹞建蘭葉﹝三片﹞荸薺梗﹝一錢五分﹞

八診脾胃爲資生之本﹐飲食乃气血之源﹐正因病而虛﹐病去則正自復。今病邪已去﹐飲食日見增加﹐小溲漸淸﹐略帶淡黃﹐三焦蘊畱之濕熱﹐從二便下達﹐脾胃資生有權﹐正气日振矣。舌根膩﹐未能盡化﹐脈象頗和﹐惟尺部細小。再與扶脾和胃﹐而化余濕。

生於術﹝一錢﹞朱茯苓﹝三錢﹞穀麥芽﹝各三錢﹞鮮荷梗﹝一尺﹞鮮建蘭葉﹝二片﹞淸水豆捲﹝四錢﹞

橘白絡﹝各一錢﹞豆衣﹝一錢五分﹞仙半夏﹝一錢五分﹞生苡仁﹝三錢﹞炒杭菊﹝一錢五分﹞炒竹茹﹝一錢五分﹞鮮藿香佩蘭﹝各二錢﹞通艸﹝八分﹞

九診脈象漸漸和緩﹐臟腑气血﹐日見充旺﹐病後調養﹐飲食爲先﹐藥物次之。書云﹕胃以納谷爲寶。又云﹕無毒治病﹐十去其八﹐毋使過之﹐傷其正也。補養身體﹐最沖和者﹐莫如飲食。今病邪盡去﹐正宜飲食緩緩調理﹐𨿽有餘下微邪﹐正足則自去﹐不必慮也。再與調養脾胃﹐而化余邪。

生於術﹝一錢五分﹞橘白絡﹝各一錢﹞穀麥芽﹝各三錢﹞鮮荷梗﹝一尺﹞淸水豆捲﹝四錢﹞

生苡仁﹝三錢﹞佩蘭梗﹝一錢五分﹞建蘭葉﹝二片﹞朱茯神﹝二錢﹞生淮藥﹝二錢﹞豆衣﹝一錢五分﹞

炒杭菊﹝一錢五分﹞鮮佛手﹝一錢﹞通艸﹝八分﹞

十診病邪盡去﹐飲食頗旺﹐脈象和緩有神﹐正气日見充旺。小便𨿽長﹐色帶黃﹐苔薄膩﹐余濕未盡。四日未更衣﹐因飲食多流汁之故﹐非燥結可比﹐不足慮也。當此夏令﹐還宜愼起居﹐節飲食﹐精心調養月餘﹐可以復元。再擬健運脾胃﹐而化余濕。

生於術﹝一錢五分﹞栝蔞皮﹝三錢﹞川貝母﹝三錢﹞鮮佩蘭三錢﹞淸水豆捲﹝四錢﹞朱茯神﹝三錢﹞生苡仁﹝三錢﹞通艸﹝一錢﹞鮮荷梗﹝一尺﹞橘白絡﹝各一錢﹞

生熟穀芽﹝各三錢﹞

卷五諸痛案

脘脇痛

傅右舊有胸脘痛之宿疾﹐今新產半月﹐胸脘痛大發﹐痛甚嘔吐拒按﹐飲食不納﹐形寒怯冷﹐舌苔薄膩而灰﹐脈象左弦緊右遲澀。新寒外受﹐引動厥气上逆﹐食滯交阻中宮﹐胃气不得下降﹐頗慮痛劇增變。急擬散寒理气﹐和胃消滯﹐先冀痛止爲要著﹐至於體質虧虛﹐一時無暇顧及也。

桂枝心﹝各三分﹞仙半夏﹝三錢﹞左金丸﹝包﹐六分﹞栝蔞皮﹝炒﹐三錢﹞陳皮﹝一錢﹞薤白頭﹝酒炒﹐一錢五分﹞云茯苓﹝三錢﹞大砂仁﹝研﹐一錢﹞金鈴子﹝二錢﹞延胡索﹝一錢﹞枳實炭﹝一錢﹞

炒穀麥芽﹝各三錢﹞陳佛手﹝八分﹞神仁丹﹝另開水沖服﹐四分﹞

二診服藥兩劑﹐胸脘痛漸減﹐嘔吐漸止﹐谷食無味﹐頭眩心驚﹐苔薄膩﹐脈左弦右遲緩。此營血本虛﹐肝气肝陽上升﹐濕滯未楚﹐脾胃運化無權。今擬柔肝泄肝﹐和胃暢中。

炒白芍﹝一錢五分﹞金鈴子﹝二錢﹞延胡索﹝一錢﹞云茯苓﹝三錢﹐朱砂拌﹞仙半夏﹝二錢﹞

陳廣皮﹝一錢﹞栝蔞皮﹝二錢﹞薤白頭﹝酒炒﹐一錢五分﹞紫丹參﹝二錢﹞大砂仁﹝研﹐一錢﹞

紫石英﹝三錢﹞陳佛手﹝八分﹞炒穀麥芽﹝各三錢﹞

三診痛嘔均止﹐谷食減少﹐頭眩心悸。原方去延胡索﹑金鈴子﹐加制香附﹝三錢﹞﹑靑龍齒﹝三錢﹞。

張右胸脘痛有年﹐屢次舉發﹐今痛引脇肋﹐气升泛惡﹐夜不安寐﹐苔薄黃﹐脈左弦右澀。良由血虛不能養肝﹐肝气橫逆﹐犯胃克脾﹐通降失司﹐胃不和則臥不安﹐肝爲剛髒﹐非柔不克﹐胃以通爲補﹐今擬柔肝通胃﹐而理气機。

生白芍﹝三錢﹞金鈴子﹝二錢﹞左金丸﹝包﹐八分﹞朱茯神﹝三錢﹞仙半夏﹝一錢五分﹞

北秫米﹝包﹐三錢﹞旋復花﹝包﹐一錢五分﹞眞新絳﹝八分﹞炙烏梅﹝五分﹞瓦楞﹝四錢﹞川貝母﹝二錢﹞薑水炒竹茹﹝一錢五分﹞

二診胸脇痛略減﹐而心悸不寐﹐頭眩泛惡﹐內熱口燥﹐不思納谷﹐腑行燥結﹐脈弦細而數﹐舌邊紅苔黃。

气有餘便是火﹐火內熾則陰傷﹐厥陽升騰無制﹐胃气逆而不降也。肝爲剛髒﹐濟之以柔﹐胃爲燥土﹐得陰始和。今擬養陰柔肝﹐淸燥通胃。

川石斛﹝三錢﹞生白芍﹝二錢﹞金鈴子﹝二錢﹞左金丸﹝包﹐七分﹞川貝母﹝二錢﹞朱茯神﹝三錢﹞

黑山梔﹝二錢﹞烏梅肉﹝五分﹞珍珠母﹝六錢﹞靑龍齒﹝三錢﹞瓦楞﹝四錢﹞全栝蔞﹝切﹐三錢﹞

荸薺﹝洗打﹐二兩﹞

章右胸脘痛已延匝月﹐痛引脇肋﹐納少泛惡﹐舌質紅苔黃﹐脈弦而數。良由气郁化火﹐銷爍胃陰﹐胃气不降﹐肝升太過﹐書所謂暴痛屬寒﹐久痛屬熱﹐暴痛在經﹐久痛在絡是也。當宜泄肝理气﹐和胃通絡。

生白芍﹝三錢﹞金鈴子﹝二錢﹞左金丸﹝包﹐七分﹞黑山梔﹝二錢﹞川石斛﹝三錢﹞川貝母﹝二錢﹞

栝蔞皮﹝三錢﹞黛蛤散﹝包﹐四錢﹞旋復花﹝包﹐一錢五分﹞眞新絳﹝八分﹞瓦楞﹝四錢﹞帶子絲瓜絡﹝二錢﹞

復診兩劑後﹐痛減嘔止﹐原方去左金丸﹐加南沙參﹝三錢﹞﹑合歡皮﹝一錢五分﹞。

朱童脘痛喜按﹐得食則減﹑脈象弦遲﹐舌苔薄白﹐中虛受寒﹐肝脾气滯。擬小建中湯加味。

大白芍﹝三錢﹞炙甘艸﹝一錢﹞肉桂心﹝四分﹞云茯苓﹝三錢﹞陳廣皮﹝一錢﹞春砂殼﹝八分﹞

烏梅肉﹝四分﹞全當歸﹝二錢﹞煨姜﹝二片﹞紅棗﹝四枚﹞飴糖﹝烊衝﹐四錢﹞

韋左脘腹作痛﹐延今兩載﹐飽食則痛緩腹脹﹐微饑則痛劇心悸﹐舌淡白﹐脈左弦細﹑右虛遲。體丰之質﹐中气必虛﹐虛寒气滯爲痛﹐虛气散逆爲脹﹐肝木來侮﹐中虛求食。前投大小建中﹐均未應效﹐非藥不對癥﹐實病深藥淺。原擬小建中加小柴胡湯﹐合荊公妙香散﹐復方圖治﹐奇之不去則偶之之意。先使肝木條暢﹐則中气始有權衡也。

大白芍﹝三錢﹞炙甘艸﹝一錢﹞肉桂心﹝四分﹞潞黨參﹝三錢﹞銀州柴胡﹝一錢五分﹞仙半夏﹝二錢﹞

云茯苓﹝三錢﹞陳廣皮﹝一錢﹞烏梅肉﹝四分﹞全當歸﹝二錢﹞煨姜﹝三片﹞紅棗﹝五枚﹞飴糖﹝烊衝﹐六錢。﹞妙香散方人參﹝一錢五分﹞炙黃﹝一兩﹞淮山藥﹝一兩﹞茯苓神﹝各五錢﹞龍骨﹝五錢﹞遠志﹝三錢﹞桔梗﹝一錢五分﹞木香﹝一錢五分﹞甘艸﹝一錢五分﹞

上藥爲末﹐每日服二錢﹐陳酒送下﹐如不能飲酒者﹐米湯亦可。

原按﹕韋君乃安慶人也﹐病延二載﹐所服之方約數百劑﹐均不應效﹐特來申就醫﹐經連診五次﹐守方不更﹐共服十五劑而痊愈矣。

關右舊有脘痛﹐今痛極而厥﹐厥則牙關拘緊﹐四肢逆冷﹐不省人事﹐超時而蘇﹐舌薄膩﹐脈沈澀似伏。良由鬱怒傷肝﹐肝气橫逆﹐痰滯互阻﹐胃失降和﹐肝脹則痛﹐气閉爲厥。木喜條達﹐胃喜通降﹐今擬疏通气機﹐以泄厥陰﹐宣化痰滯﹐而暢中都。

銀州柴胡﹝一錢五分﹞大白芍﹝一錢五分﹞淸炙艸﹝五分﹞枳實炭﹝一錢﹞金鈴子﹝三錢﹞

延胡索﹝一錢﹞川郁金﹝一錢五分﹞沈香片﹝四分﹞春砂殼﹝八分﹞云茯苓﹝三錢﹞陳廣皮﹝一錢﹞

炒穀麥芽﹝各三錢﹞蘇合香丸﹝去殼研末化服﹐一粒﹞

二診服藥兩劑﹐厥定痛止﹐惟胸脘飽悶噯气﹐不思納谷﹐腑行燥結﹐脈左弦右澀。厥气漸平﹐脾胃不和﹐運化失其常度。今擬柔肝泄肝﹐和胃暢中﹐更當怡情適懷﹐以助藥力之不逮也。

全當歸﹝二錢﹞大白芍﹝二錢﹞銀州柴胡﹝一錢﹞云茯苓﹝三錢﹞陳廣皮﹝一錢﹞炒枳殼﹝一錢﹞

川郁金﹝一錢五分﹞金鈴子﹝二錢﹞沈香片﹝四分﹞春砂殼﹝八分﹞全栝蔞﹝切﹐四錢﹞佛手﹝八分﹞

炒穀麥芽﹝各三錢﹞

黃嫗大怒之後﹐卽胸脘作痛﹐痛極則喜笑不能自禁止﹐笑極則厥﹐厥則人事不知﹐牙關拘緊﹐四肢逆冷﹐超時而蘇﹐日發十餘次。脈沈澀似伏﹐苔薄膩。此鬱怒傷肝﹐足厥陰之逆气自下而上﹐累及手厥陰經﹐气閉則厥﹐不通則痛﹐气復返而蘇。經所謂大怒則形气絕而血菀於上﹐使人薄厥是也。急擬疏通气機﹐以泄厥陰﹐止痛在是﹐止厥亦在是﹐未敢云當﹐明哲裁正。

川郁金﹝二錢﹞合歡皮﹝一錢五分﹞金鈴子﹝二錢﹞延胡索﹝一錢﹞朱茯神﹝三錢﹞炙遠志﹝一錢﹞

靑龍齒﹝三錢﹞沈香片﹝五分﹞春砂仁﹝研﹐八分﹞陳廣皮﹝一錢﹞瓦楞﹝四錢﹞金器﹝入煎﹐一具﹞

蘇合香丸﹝去殼﹐研末﹐開水先化服﹐二粒﹞

二診投劑以來﹐痛厥喜笑均止。惟胸脘痞悶﹐噯气不能飲食﹐脈象左弦右澀。厥气𨿽平﹐脾胃未和﹐中宮運化無權。今擬泄肝通胃﹐開擴气機﹐更當適情怡懷﹐淡薄滋味﹐不致反復爲要。

大白芍﹝一錢五分﹞金鈴子﹝二錢﹞代赭石﹝﹐二錢﹞旋復花﹝包﹐一錢五分﹞朱茯神﹝三錢﹞

炙遠志﹝一錢﹞仙半夏﹝二錢﹞陳廣皮﹝一錢﹞春砂仁﹝研﹐八分﹞制香附﹝一錢五分﹞川郁金﹝一錢五分﹞

佛手﹝八分﹞炒穀麥芽﹝各三錢﹞

沈右操煩謀慮﹐勞傷乎肝﹐肝無血養﹐虛气不歸﹐脘痛喜按﹐驚悸少寐。前方泄肝理气﹐已服多劑﹐均無效﹐今仿金匱肝虛之病﹐補用酸﹐助用苦﹐益以甘藥調之。

大白芍﹝三錢﹞炙甘艸﹝一錢﹞金鈴子﹝二錢﹞炒棗仁﹝三錢﹞

五味子﹝四分﹞阿膠珠﹝二錢﹞左牡蠣﹝三錢﹞靑龍齒﹝三錢﹞炙遠志﹝一錢﹞朱茯神﹝三錢﹞

潞黨參﹝一錢五分﹞陳皮﹝一錢﹞飴糖﹝烊衝﹐四錢﹞

黎右脇乃肝之分野﹐肝气入絡﹐脇痛偏左﹐轉側不利﹐胸悶納少﹐甚則泛惡﹐自冬至春﹐痛勢有增無減。

先哲云﹕暴痛在經﹐久痛在絡﹐仿肝著病例治之。

旋復花﹝包﹐一錢五分﹞眞新絳﹝八分﹞大白芍﹝二錢﹞金鈴子﹝二錢﹞左金丸﹝包﹐七分﹞

橘白絡﹝各一錢﹞炒竹茹﹝一錢﹞春砂殼﹝八分﹞當歸須﹝一錢五分﹞絲瓜絡﹝二錢﹞川郁金﹝一錢五分﹞

紫降香﹝四分﹞

卷五諸痛案

少腹痛

董左少腹爲厥陰之界﹐新寒外束﹐厥气失於疏泄﹐宿滯互阻﹐陽明通降失司﹐少腹作痛拒按﹐胸悶泛惡﹐臨晚形寒身熱﹐小溲短赤不利﹐舌苔膩黃﹐脈象弦緊而數。厥陰內寄相火﹐與少陽爲表裏﹐是內有熱而外反寒之徵。寒熱夾雜﹐表裏並病﹐延今兩候﹐病勢有進無退。急擬和解少陽﹐以泄厥陰﹐流暢气機﹐而通陽明。

軟柴胡﹝八分﹞黑山梔﹝一錢五分﹞淸水豆捲﹝八分﹞京赤芍﹝一錢五分﹞金鈴子﹝二錢﹞

延胡索﹝一錢﹞枳實炭﹝一錢五分﹞炒竹茹﹝一錢五分﹞陳橘核﹝四錢﹞福澤瀉﹝一錢五分﹞

路路通﹝一錢五分﹞甘露消毒丹﹝包煎﹐五錢﹞

復診前投疏泄厥少通暢陽明﹐已服兩劑。臨晚寒熱較輕﹐少腹作痛亦減﹐惟胸悶不思納谷﹐腑气不行﹐小溲短赤﹐溺時管痛﹐苔薄膩黃﹐脈弦緊較和。肝失疏泄﹐胃失降和﹐气化不及州都﹐膀胱之濕熱壅塞溺竅也。

前法頗合病機﹐仍從原意擴充。

柴胡梢﹝八分﹞淸水豆捲﹝八分﹞黑山梔﹝二錢﹞陳橘核﹝四錢﹞金鈴子﹝二錢﹞延胡索﹝一錢﹞

路路通﹝一錢五分﹞

方通艸﹝八分﹞福澤瀉﹝一錢五分﹞枳實炭﹝一錢﹞炒竹茹﹝一錢五分﹞荸薺梗﹝一錢五分﹞

滋腎通關丸﹝包煎﹐三錢﹞

鈕右經行忽阻﹐少腹痛拒按﹐痛引腰胯﹐腰腹屈而難伸﹐小溲不利﹐苔薄膩﹐脈弦澀﹐良由蓄瘀積於下焦﹐肝脾气滯﹐不通則痛。急擬疏气通瘀﹐可望通則不痛。

全當歸﹝二錢﹞紫丹參﹝二錢﹞茺蔚子﹝三錢﹞撫芎﹝八分﹞川楝子﹝二錢﹞延胡索﹝一錢﹞

制香附﹝一錢五分﹞大砂仁﹝研﹐八分﹞生蒲黃﹝包﹐三錢﹞五靈脂﹝一錢五分﹞兩頭尖﹝酒浸﹑包﹐一錢五分﹞琥珀屑﹝衝服﹐八分﹞

溫右病本濕溫﹐適值經行﹐寒涼郁遏﹐濕濁阻於中宮﹐舊瘀積於下焦﹐以致少腹作痛﹐小溲淋瀝不利﹐胸痞泛惡﹐不能納谷﹐舌苔灰膩﹐脈左弦澀﹐右濡緩﹐病情夾雜﹐最難著手。急擬通气去瘀﹐苦降淡滲。

藿香梗﹝一錢五分﹞仙半夏﹝二錢﹞姜川連﹝五分﹞兩頭尖﹝一錢五分﹞淡吳萸﹝三錢﹞

赤茯苓﹝三錢﹞枳實炭﹝一錢﹞延胡索﹝一錢﹞生蒲黃﹝包﹐三錢﹞藏紅花﹝八分﹞五靈脂﹝一錢五分﹞

福澤瀉﹝一錢五分﹞荸薺梗﹝一錢五分﹞滋腎通關丸﹝包煎﹐三錢﹞

吉左風冷由臍而入﹐引動寒疝﹐臍腹攻痛﹐有形積塊如拳﹐形寒怯冷﹐腸鳴﹐不能飲食﹐舌苔白膩﹐脈象弦緊。陽不營運﹐濁陰凝聚﹐急擬溫通陽气﹐而散寒邪。

桂枝心﹝各三分﹞炒白芍﹝一錢五分﹞金鈴子﹝二錢﹞延胡索﹝一錢﹞熟附塊﹝一錢五分﹞小茴香﹝八分﹞大砂仁﹝研﹐一錢﹞臺烏藥﹝一錢五分﹞云茯苓﹝三錢﹞細靑皮﹝一錢﹞陳橘核﹝四錢﹞淡吳萸﹝四分﹞枸橘﹝打﹐一枚﹞

卷五諸痛案

虫痛

龔童腹痛有年﹐陡然而來﹐截然而止﹐面黃肌瘦﹐舌光無苔﹐脈象虛弦。此脾虛生濕﹐濕郁生虫﹐虫日積而脾愈傷﹐脾愈傷而虫愈橫也。當崇土化濕﹐酸苦殺虫﹐以虫得酸則伏﹐得苦則安之故。

生白術﹝一錢五分﹞云茯苓﹝三錢﹞大白芍﹝二錢﹞烏梅肉﹝五分﹞金鈴子﹝二錢﹞陳廣皮﹝一錢﹞

使君肉﹝三錢﹞陳鶴虱﹝二錢﹞白雷丸﹝一錢五分﹞開口花椒﹝十粒﹞

原按﹕虫痛一癥﹐孩童最多﹐其別卽在面黃與陣作之間﹐此方屢試屢效。惟隨癥之新久﹐病之虛實﹐而加減施用。使初起者﹐可去白術﹑白芍﹐加蕪荑﹝一錢五分﹞﹐延胡索﹝一錢﹞﹐重在殺虫﹐以其脾胃尙未傷也。

卷五

消渴案

尹左診脈左三部弦數﹐右三部滑數﹐太溪細弱﹐趺陽濡數。見癥飲食不充肌膚﹐神疲乏力﹐虛裏穴動。

自汗盜汗﹐頭眩眼花。皆由陰液虧耗﹐不能涵木﹐肝陽上僭﹐心神不得安寧﹐虛陽逼津液而外泄則多汗﹐消灼胃陰則消穀。頭面烘熱﹐汗後畏冷﹐營虛失於內守﹐衛虛失於外護故也。脈數不減﹐頗慮延成消癥。姑擬養肺陰以柔肝木﹐淸胃陰而寧心神﹐俾得陰平陽祕﹐水升火降﹐方能漸入佳境。

大生地﹝四錢﹞抱茯神﹝三錢﹞潼蒺藜﹝三錢﹞川貝母﹝二錢﹞浮小麥﹝四錢﹞生白芍﹝一錢五分﹞

左牡蠣﹝四錢﹞熟女貞﹝三錢﹞天花粉﹝三錢﹞肥玉竹﹝三錢﹞花龍骨﹝三錢﹞冬虫夏艸﹝二錢﹞

五味子﹝三分﹞

二診心爲君主之官﹐肝爲將軍之官﹐曲運勞乎心﹐謀慮勞乎肝﹐心肝之陰旣傷﹐心肝之陽上亢﹐消灼胃陰﹐胃熱熾盛﹐飲食入胃﹐不生津液﹐旣不能灌漑於五臟﹐又不能輸運於筋骨﹐是以飲食如常﹐足膝軟弱。汗爲心之液﹐心陽逼津液而外泄則多汗﹔陰不斂陽﹐陽升於上則頭部眩暈﹐面部烘熱﹐且又心悸。胃之大絡名虛裏﹐虛裏穴動﹐胃虛故也。脈象左三部弦數﹐右三部滑數﹐太溪細弱﹐趺陽濡數﹐唇紅舌光﹐微有苔意﹐一派陰液虧耗﹐虛火上炎之象﹐此所謂獨陽不生﹐獨陰不長也。

必須地气上升﹐天气始得下降。今擬滋養肺陰﹐以柔肝木﹐蒸騰腎气﹐而安心神。務使陰陽協和﹐庶成旣濟之象。

北沙參﹝三錢﹞抱茯神﹝三錢﹞五味子﹝三分﹞肥玉竹﹝三錢﹞天麥冬﹝各二錢﹞左牡蠣﹝四錢﹞

生白芍﹝二錢﹞川貝母﹝二錢﹞大生地﹝四錢﹞花龍骨﹝三錢﹞潼蒺藜﹝三錢﹞制黃精﹝三錢﹞

浮小麥﹝四錢﹞金匱腎气丸﹝包﹐四錢﹞

三診飲食入胃﹐不生津液﹐始不爲肌膚﹐繼不爲筋骨﹐書謂食亦見癥﹐已著前章矣。陰液虧耗﹐肝陽上僭﹐水不制火﹐火不歸宅。兩進養肺陰以柔肝木﹐益腎陰而安心神之劑﹐尙覺合度。診脈弦數較和﹐細數根據然﹐仍守原意出入﹐俾得陰陽和協﹐水火旣濟﹐則入胃之飲食﹐自能生化精微﹐灌漑於五臟﹐灑陳於六腑。第是恙延已久﹐斷非能克日奏功也。

照前方去金匱腎气丸﹑五味子﹑制黃精﹐加淮山藥﹝三錢﹞﹑鹽水炒杜仲﹝三錢﹞﹑上桂心﹝四分﹞。

何左多飲爲上消﹐多食爲中消﹐多溲爲下消。經云﹕二陽結謂之消。金匱云﹕厥陰之爲病爲消。皆由陰分不足﹐厥陰之火消灼胃陰﹐津少上承。擬育陰生津法。

大麥冬﹝三錢﹞川石斛﹝三錢﹞栝蔞皮﹝二錢﹞北秫米﹝包﹐三錢﹞大生地﹝四錢﹞天花粉﹝三錢﹞

淮山藥﹝三錢﹞川貝母﹝二錢﹞金匱腎气丸﹝包﹐三錢﹞南北沙參﹝各三錢﹞生甘艸﹝六分﹞

邱左上消多渴﹐下消多溲﹐上消屬肺﹐下消屬腎。肺腎陰傷﹐胃火內熾﹐治火無益。宜壯水之主﹐以制陽光。

大生地﹝四錢﹞生甘艸﹝八分﹞川貝母﹝二錢﹞粉丹皮﹝一錢五分﹞川石斛﹝三錢﹞天花粉﹝三錢﹞

肥知母﹝一錢五分﹞生白芍﹝二錢﹞大麥冬﹝三錢﹞炙烏梅﹝四分﹞活蘆根﹝去節﹐一尺﹞靑皮甘蔗﹝劈開入煎﹐三兩﹞

卷五

腫脹案

﹝附﹕腫脹槪論﹞

朱女痧子後﹐因谷食不謹﹐積滯生濕﹐濕郁化熱﹐阻於募原﹐太陰失健運之常﹐陽明乏通降之職﹐遂致脘腹膨脹﹐小溲不利﹐咳嗽气喘﹐面目虛浮﹐身熱肢腫﹐苔幹膩而黃﹐脈弦滑﹐右甚於左﹐腫脹之勢漸著。急擬疏上焦之气機﹐通中宮之濕滯﹐去其有形﹐則無形之熱自易解散。

淡豆豉﹝三錢﹞黑山梔﹝一錢五分﹞枳實炭﹝一錢五分﹞光杏仁﹝三錢﹞川貝母﹝三錢﹞桑白皮﹝二錢﹞

陳廣皮﹝一錢﹞大腹皮﹝二錢﹞萊菔子﹝炒﹑研﹐二錢﹞福澤瀉﹝一錢五分﹞雞金炭﹝二錢﹞茯苓皮﹝三錢﹞冬瓜子皮﹝各三錢﹞

程女肺有伏風﹐痰气壅塞﹐脾有濕熱﹐不能健運﹐以致咳嗽气逆﹐面浮四肢腫﹐食入腹脹有形﹐小溲不利﹐苔薄膩﹐脈浮滑﹐勢成腫脹。急擬疏風宣肺﹐運脾逐濕﹐庶免加劇耳。

紫蘇葉﹝一錢﹞靑防風﹝一錢﹞光杏仁﹝三錢﹞象貝母﹝三錢﹞連皮苓﹝四錢﹞陳廣皮﹝一錢﹞

桑白皮﹝二錢﹞大腹皮﹝二錢﹞萊菔子﹝炒研﹐三錢﹞枳實炭﹝一錢﹞漢防己﹝三錢﹞冬瓜子皮﹝各三錢﹞

徐右產後兩月餘﹐徧體浮腫﹐頸脈動時咳﹐難於平臥﹐口漧欲飲﹐大腹脹滿﹐小溲短赤﹐舌光紅無苔﹐脈虛弦而數。良由營陰大虧﹐肝失涵養﹐木克中土﹐脾不健運﹐陽水濕熱﹐日積月聚﹐上射於肺﹐肺不能通調水道﹐下輸膀胱﹐水濕無路可出﹐泛濫橫溢﹐無所不到也。脈癥參合﹐剛劑尢忌﹐急擬養肺陰以柔肝木﹐運中土而利水濕﹐冀望應手﹐庶免凶危。

南北沙參﹝各三錢﹞連皮苓﹝四錢﹞生白術﹝二錢﹞淸炙艸﹝五分﹞淮山藥﹝三錢﹞川石斛﹝三錢﹞

陳廣皮﹝一錢﹞桑白皮﹝二錢﹞川貝母﹝三錢﹞甜光杏﹝三錢﹞大腹皮﹝二錢﹞漢防己﹝三錢﹞冬瓜子皮﹝各三錢﹞生苡仁﹝五錢﹞另用冬瓜汁溫飲代茶。

二診服藥三劑﹐小溲漸多﹐水濕有下行之勢﹐徧體浮腫﹐稍見輕減。而咳嗽气逆﹐不能平臥﹐內熱口漧﹐食入之後﹐脘腹飽脹益甚。舌光紅﹐脈虛弦帶數。皆由血虛陰虧﹐木火上升﹐水气隨之逆肺﹐肺失肅降之令﹐中土受木所侮﹐脾失健運之常也。仍宜養金制木﹐崇土利水﹐使肺金有治節之權﹐脾土得砥柱之力﹐自能通調水道﹐下輸膀胱﹐而水气不致上逆矣。

南北沙參﹝各三錢﹞連皮苓﹝四錢﹞生白術﹝二錢﹞淸炙艸﹝五錢﹞川石斛﹝三錢﹞肥知母﹝一錢五分﹞

川貝母﹝二錢﹞桑白皮﹝二錢﹞大腹皮﹝二錢﹞漢防己﹝二錢﹞炙白蘇子﹝一錢五分﹞甜光杏﹝三錢﹞

冬瓜子皮﹝各三錢﹞雞金炭﹝二錢﹞

衛左曝於烈日﹐暑气內逼﹐居處潮濕﹐濕郁滯阻﹐三焦決瀆無權﹐遂致脘腹脹滿﹐泛泛嘔惡﹐面浮肢腫﹐裏熱口漧﹐二便不通﹐皮色晦黃﹐苔灰膩﹐脈弦滑而數﹐此屬熱脹。先擬苦辛通降﹐泄上中之痞滿。

川雅連﹝五分﹞仙半夏﹝二錢﹞淡黃芩﹝一錢﹞枳實炭﹝一錢五分﹞制小朴﹝一錢﹞大腹皮﹝二錢﹞

連皮苓﹝四錢﹞福澤瀉﹝一錢五分﹞萊菔子﹝炒研﹐三錢﹞鮮霍香﹝一錢五分﹞西茵陳﹝一錢五分﹞

六神曲﹝三錢﹞

金童初病春溫寒熱﹐經治已愈﹐繼因停滯﹐引動積濕﹐濕郁化水﹐復招外風﹐風激水而橫溢泛濫﹐以致徧體浮腫﹐兩目合縫﹐气逆不能平臥﹐大腹脹滿﹐囊腫如升﹐腿腫如斗﹐小溲澀少﹐脈象浮緊﹐苔白膩﹐此爲風水重癥。急擬開鬼門﹐潔淨府。

紫蘇葉﹝一錢﹞靑防風﹝一錢﹞川桂枝﹝五分﹞連皮苓﹝四錢﹞福澤瀉﹝一錢五分﹞陳廣皮﹝一錢﹞

大腹皮﹝二錢﹞水炙桑葉﹝二錢﹞淡姜皮﹝五分﹞雞金炭﹝一錢五分﹞萊菔子﹝炒研﹐二錢﹞

二診徧體浮腫﹐咳嗽气急﹐難於平臥﹐大腹脹滿﹐小溲不利﹐囊腫腿腫如故﹐苔白膩﹐脈浮緊而弦。良由脾陽不運﹐積滯內阻﹐水濕泛濫橫溢﹐灌浸表裏﹐無所不到也。恙勢尙在重途﹐還慮易進難退。再擬汗解散風﹐化气利水﹐俾气化能及州都﹐則水濕斯有出路。

淨麻黃﹝四分﹞川桂枝﹝六分﹞連皮苓﹝四錢﹞生白術﹝一錢五分﹞豬苓﹝二錢﹞澤瀉﹝一錢五分﹞

陳皮﹝一錢﹞大腹皮﹝二錢﹞水炙桑葉﹝二錢﹞漢防己﹝二錢﹞萊菔子﹝炒研﹐三錢﹞淡姜皮﹝五分﹞

三診連投開鬼門﹐潔淨府之劑﹐𨿽有汗不多﹐小溲漸利﹐徧體浮腫不減﹐咳嗽气逆如故﹐大腹脹滿﹐苔白膩﹐脈浮緊。良由中陽受傷﹐脾胃困頓。陽气所不到之處﹐卽水濕灌浸之所﹐大有水浪滔天之勢﹐尙在重險一途。今擬麻黃附子甘艸湯合眞武﹑五苓﹑五皮﹐復方圖治﹐大病如大敵﹐兵家之總攻擊也。然乎否乎﹖質之髙明。

淨麻黃﹝四分﹞熟附塊﹝一錢﹞生甘艸﹝五分﹞豬云苓﹝各三錢﹞川椒目﹝二十粒﹞川桂枝﹝六分﹞

生白術﹝一錢五分﹞福澤瀉﹝一錢五分﹞陳廣皮﹝一錢﹞大腹皮﹝二錢﹞水炙桑皮﹝二錢﹞淡姜皮﹝五分﹞漢防己﹝二錢﹞

外以熱水袋熨體﹐助陽气以蒸汗﹐使水气從外內分消也。

四診服復方後﹐汗多小溲亦暢﹐徧體浮腫漸退﹐气逆咳嗽漸平﹐大有轉機之兆。自覺腹內熱气蒸蒸﹐稍有口漧﹐是陽气內返﹐水濕下趨之佳象﹐不可因其口漧﹐遽謂寒已化熱﹐而攺弦易轍﹐致半途盡廢前功也。仍守原法﹐毋庸更章。

原方加生熟苡仁﹝各三錢﹞。

五診徧體浮腫﹐十去五六﹐气逆亦平﹐脈緊轉和﹐水濕已得分消。惟脾不健運﹐食入難化﹐易於便溏﹐口漧欲飲﹐脾不能爲胃行其津液﹐輸潤於上﹐不得據爲熱象也。今制小其劑﹐溫腎助陽﹐運脾利水﹐去疾務盡之意。

熟附塊﹝一錢﹞生白術﹝二錢﹞生甘艸﹝五分﹞茯豬苓﹝各三錢﹞炒補骨脂﹝一錢五分﹞

川桂枝﹝五分﹞福澤瀉﹝一錢五分﹞陳廣皮﹝一錢﹞大腹皮﹝二錢﹞水炙桑皮﹝二錢﹞淡姜皮﹝五分﹞

生熟苡仁﹝各三錢﹞冬瓜子皮﹝各三錢﹞

六診徧體浮腫﹐已退八九﹐气逆咳嗽亦平﹐飲食亦覺漸香。諸病已去﹐正气暗傷﹐脾土未健﹐神疲肢倦﹐自汗蒸蒸﹐有似虛寒之象。今擬扶其正气﹐調其脾胃﹐佐化余濕﹐以善其後。

炒潞黨參﹝二錢﹞熟附片﹝八分﹞生白術﹝二錢﹞云茯苓﹝三錢﹞淸炙艸﹝五分﹞陳廣皮﹝一錢﹞

大砂仁﹝研﹐八分﹞炒補骨脂﹝一錢五分﹞炒穀麥芽﹝各三錢﹞生熟苡仁﹝各三錢﹞冬瓜子皮﹝各三錢﹞福澤瀉﹝一錢五分﹞生薑﹝二片﹞紅棗﹝四枚﹞

關左暴腫气急﹐小溲短赤﹐口渴欲飲﹐脈浮滑而數。此外邪壅肺﹐气道不通﹐風水爲患。風爲陽邪﹐水爲陽水﹐風能消穀﹐故胃納不減也。擬越婢湯加味。

淨麻黃﹝四分﹞熟石膏﹝三錢﹞生白術﹝一錢五分﹞光杏仁﹝三錢﹞肥知母﹝一錢五分﹞

茯苓皮﹝三錢﹞大腹皮﹝二錢﹞桑白皮﹝二錢﹞冬瓜子皮﹝各三錢﹞淡姜皮﹝五分﹞

林左年近花甲﹐思慮傷脾﹐脾陽不運﹐濕濁凝聚﹐以致大腹脹滿﹐鼓之如鼓﹐小溲淸白﹐脈象沈細。脾爲太陰﹐濕爲陰邪。當以溫運分消。

熟附子塊﹝一錢﹞淡漧薑﹝八分﹞生白術﹝三錢﹞廣陳皮﹝一錢﹞制川朴﹝一錢﹞大腹皮﹝二錢﹞

雞金炭﹝一錢五分﹞炒穀芽﹝四錢﹞陳胡蘆瓢﹝四錢﹞淸炙艸﹝五分﹞

二診前進溫運分消之劑﹐臍腹脹滿略松﹐納谷減少﹐形瘦神疲﹐小溲淸長﹐腑行不實﹐脈沈細。良由火衰不能生土﹐中陽不運﹐濁陰凝聚﹐鼓之如鼓﹐中空無物﹐卽無形之虛气散逆﹐而爲滿爲脹也。仍擬益火消陰﹐補虛運脾﹐亦經旨塞因塞用之意。

炒潞黨參﹝三錢﹞熟附子﹝一錢五分﹞淡漧薑﹝八分﹞淸炙艸﹝五分﹞陳廣皮﹝一錢﹞大砂仁﹝研﹐八分﹞陳胡蘆瓢﹝四錢﹞胡蘆巴﹝一錢五分﹞炒補骨脂﹝一錢五分﹞煨益智﹝一錢五分﹞

三診臍腹脹滿較前大減﹐小溲微黃﹐自覺腹內熱气烘蒸﹐陽气內返之佳象。脈沈未起﹐形肉削瘦。

仍擬益火之源﹐以消陰翳﹐俾得離照當空﹐則濁陰自散。

炒潞黨參﹝三錢﹞熟附子﹝一錢五分﹞淡漧薑﹝八分﹞淸炙艸﹝八分﹞陳廣皮﹝一錢﹞大砂仁﹝研﹐八分﹞炒淮藥﹝三錢﹞炒補骨脂﹝一錢五分﹞胡蘆巴﹝一錢五分﹞煨益智﹝一錢五分﹞小茴香﹝八分﹞焦穀芽﹝四錢﹞陳胡蘆瓢﹝四錢﹞

陳左大腹膨脹﹐鼓之如鼓﹐臍突靑筋顯露﹐形瘦色萎﹐脈沈細﹐舌無苔。良由脾腎之陽大傷﹐虛气散逆﹐陽气不到之處﹐卽濁陰凝聚之所。閱前方均用理气消脹之劑﹐脹勢有增無減﹐病延一載﹐虛脹無疑。姑仿經旨塞因塞用之法﹐冀望應手爲幸。

炒潞黨參﹝三錢﹞熟附塊﹝一錢﹞淡漧薑﹝六分﹞淸炙艸﹝六分﹞連皮苓﹝四錢﹞陳廣皮﹝一錢﹞

炒補骨脂﹝一錢五分﹞胡蘆巴﹝一錢五分﹞陳胡蘆瓢﹝三錢﹞金液丹﹝一錢﹐每早空心吞服﹞

傅左宦途失意﹐憂思傷脾﹐營運無權﹐肝木來侮﹐濁气在上﹐則生脹﹐大腹脹滿﹐自秋至冬﹐日益加劇﹐動則气逆﹐小溲涓滴難通﹐靑筋顯露﹐足腫不能步履﹐口燥欲飲﹐舌紅絳﹐脈細數。疊進六君﹐五皮﹐腎气等劑﹐病勢不減﹐已入危篤一途﹗勉擬養金制木﹐運脾化气﹐亦不過盡心力而已。

南北沙參﹝各三錢﹞連皮苓﹝四錢﹞生白術﹝三錢﹞淮山藥﹝三錢﹞左牡蠣﹝四錢﹞花龍骨﹝三錢﹞

川貝母﹝三錢﹞甜光杏﹝三錢﹞漢防己﹝二錢﹞鮮冬瓜汁﹝衝服﹐二兩﹞滋腎通關丸﹝包煎﹐一錢五分﹞

另單方﹕每日蝦士蟆﹝二錢﹞﹐泛水如銀耳狀﹐煮服。

連蟆肉食之﹐如法食兩天後﹐卽小溲暢行﹐且時時頻轉矢气﹐腫脹漸消。按蝦士蟆爲益腎利水之品﹐故能應效﹐洵治虛脹之妙品也。

文右舊有脘痛﹐繼則腹滿作脹﹐食入難化﹐面黃溺少。此肝气怫郁﹐木乘土位﹐濕熱濁气﹐凝聚於募原之間﹐三焦气機流行窒塞﹐書所謂濁气在上﹐則生脹是也。兩關脈弦﹐寸部郁澀﹐急擬疏肝解郁﹐運脾逐濕。

銀州柴胡﹝一錢﹞生白術﹝二錢﹞枳實炭﹝一錢﹞連皮苓﹝四錢﹞陳廣皮﹝一錢﹞大腹皮﹝二錢﹞

黑山梔﹝一錢五分﹞帶殼砂仁﹝八分﹞冬瓜皮﹝三錢﹞雞金炭﹝一錢五分﹞炒穀麥芽﹝各三錢﹞小溫中丸﹝每早吞服﹐三錢﹞

楊左形瘦色蒼﹐木火體質﹐抑鬱不遂﹐气阻血痺﹐與濕熱凝聚募原﹐始則裏熱口漧﹐繼而大腹脹硬﹐自夏至秋﹐日益脹大﹐今已臍突﹐紅筋顯露﹐納谷衰少﹐大便色黑﹐小溲短赤﹐舌灰黃﹐脈弦數﹐此血臌之重癥也。气爲血之先導﹐血爲气之根據附﹐气滯則血凝﹐气通則血行。先擬行气去瘀﹐淸熱化濕﹐然恙根已深﹐非旦夕所能圖功者也。

銀州柴胡﹝一錢﹞生香附﹝二錢﹞連皮苓﹝四錢﹞紫丹參﹝二錢﹞粉丹皮﹝一錢五分﹞赤芍﹝二錢﹞

藏紅花﹝八分﹞當歸尾﹝三錢﹞絳通艸﹝八分﹞黑山梔﹝一錢五分﹞澤蘭葉﹝一錢五分﹞靑寧丸﹝包﹐三錢﹞

卷五腫脹案

附﹕腫脹槪論

靈樞脹論謂﹕五臟六腑﹐皆各有脹﹐諸脹者﹐皆因厥气在下﹐營衛畱止﹐寒气逆上﹐眞邪相攻﹐兩气相搏﹐乃合而爲脹也。故凡治脹病﹐必會通聖經諸條之旨﹐然後能識臟腑之部分﹐邪气之盛衰﹐蓋名曰厥气者逆气也﹐寒气者濁陰也﹐逆气下塞﹐濁陰上干﹐衛气滯畱﹐營血凝止﹐營衛不調﹐寒邪得以乘虛而入﹐眞邪相持﹐互結不解﹐髒虛邪卽入髒﹐腑虛邪卽入腑﹐故有五臟六腑諸脹之見癥﹐治法分別列後。

心脹者﹐煩心短气﹐臥不安。心爲君主之官﹐神明出焉﹐寒邪來犯﹐心陰鬱遏﹐陰陽交戰則短气﹐火被水克爲心煩﹐心腎不交﹐則臥不安也。當宜發揚神明﹐以安心臟﹐俾離火空照﹐則陰翳自散。

川桂枝﹝四分﹞光杏仁﹝三錢﹞生甘艸﹝五分﹞朱茯神﹝三錢﹞酸棗仁﹝三錢﹞紫丹參﹝三錢﹞

炙遠志﹝一錢﹞川郁金﹝一錢五分﹞琥珀屑﹝衝服﹐六分﹞姜皮﹝五分﹞沈香片﹝四分﹞朱燈心﹝二紮﹞

肺脹者﹐虛滿喘咳。肺爲至髙之髒﹐位主上焦﹐職司淸肅。寒客於肺﹐肺气壅塞﹐淸肅之令﹐不得下行。先哲云﹕喘咳之爲病﹐在肺爲實﹐在腎爲虛﹐此肺金之實喘也。宜溫肺散寒﹐射幹麻黃湯加減﹐如寒包熱者﹐麻杏石甘湯治之。

淨麻黃﹝四分﹞嫩射幹﹝八分﹞光杏仁﹝三錢﹞生甘艸﹝六分﹞象貝母﹝三錢﹞仙半夏﹝二錢﹞

薄橘紅﹝八分﹞桑白皮﹝二錢﹞炙款冬﹝一錢五分﹞栝蔞皮﹝二錢﹞淸水炒枇杷葉﹝去毛﹑包﹐二錢﹞

脾脹者﹐善噦﹐四肢煩﹐體重不能勝衣﹐臥不安。脾爲太陰而主四肢﹐脾弱生濕﹐濕阻中宮﹐眞陽不運﹐土徳日衰﹐寒邪乘之﹐濁陰凝聚而爲噦﹐爲體重﹐爲煩也。脾與胃爲表裏﹐脾病胃亦病﹐胃不和則臥不安。宜溫運太陰﹐而化濕濁。

熟附片﹝一錢五分﹞生白術﹝一錢五分﹞炮姜炭﹝八分﹞云茯苓﹝三錢﹞仙半夏﹝二錢﹞靑陳皮﹝各一錢﹞大砂仁﹝八分﹞炒薏仁﹝八錢﹞炒穀麥芽﹝各三錢﹞制川朴﹝一錢﹞

肝脹者﹐脇下滿而痛引少腹。脇乃肝之分野﹐少腹乃厥陰之界﹐寒客厥陰﹐木失條達﹐厥气橫逆鴟張﹐故脇滿而少腹痛也。宜疏泄厥气﹐而散寒邪。

軟柴胡﹝一錢﹞炒赤白芍﹝各一錢五分﹞金鈴子﹝二錢﹞延胡索﹝一錢﹞細靑皮﹝一錢﹞春砂殼﹝八分﹞

川郁金﹝一錢五分﹞廣木香﹝六分﹞靑橘葉﹝一錢五分﹞小茴香﹝八分﹞臺烏藥﹝一錢﹞江枳殼﹝一錢﹞

腎脹者﹐腹滿引背﹐央央然腰髀痛。腎爲水髒﹐腰爲腎府﹐寒著於腎﹐下元虛寒﹐眞陽埋沒﹐陰邪充斥﹐故腹滿而腰髀痛也。宜溫腎助陽﹐而驅濁陰﹐俾得陽光普照﹐則陰霾自消。

熟附塊﹝一錢五分﹞生白術﹝二錢﹞西秦艽﹝二錢﹞川牛膝﹝三錢﹞濃杜仲﹝三錢﹞補骨脂﹝一錢五分﹞

靑陳皮﹝各一錢﹞臺烏藥﹝一錢﹞小茴香﹝一錢﹞廣木香﹝六分﹞嫩桑枝﹝四錢﹞生薑﹝三片﹞

胃脹者﹐腹滿﹐胃脘痛﹐鼻聞焦臭﹐妨於食﹐大便難。胃爲陽土﹐主司出納﹐寒邪乘之﹐胃气不通﹐不通則痛。胃旣受病﹐水谷停滯中宮﹐欲化不化﹐反變敗濁﹐故鼻聞焦臭而妨礙飲食也。穀气不行﹐陽不通達﹐受盛傳導﹐皆失所司﹐故大便難﹐與腑實便閉者不同。宜平胃散合脾約麻仁丸加減。

制蒼術﹝一錢﹞制川朴﹝一錢﹞陳廣皮﹝一錢﹞細靑皮﹝一錢﹞江枳殼﹝一錢﹞大砂仁﹝研﹐八分﹞

廣郁金﹝一錢五分﹞全栝蔞﹝切﹐三錢﹞脾約麻仁丸﹝包﹐五錢﹞廣木香﹝四分﹞

大腸脹者﹐腸鳴而痛濯濯﹐冬日重感於寒﹐則飧泄不化。大腸爲傳導之官﹐變化糟粕而出焉﹐寒客大腸﹐變化無權﹐淸濁混淆﹐則生飧泄﹔虛寒气滯﹐則腸鳴而痛濯濯也。宜溫中化濁﹐分利陰陽。

熟附塊﹝八分﹞炮姜炭﹝六分﹞生白術﹝二錢﹞廣木香﹝八分﹞陳廣皮﹝一錢﹞豬茯苓﹝各三錢﹞

大砂仁﹝研﹐一錢﹞制小朴﹝八分﹞大腹皮﹝二錢﹞六神曲﹝三錢﹞

小腸脹者﹐少腹脹﹐引腰而痛。小腸爲受盛之官﹐化物出焉。位居胃之下口﹐大腸之上口﹐寒客小腸﹐物無由化﹐水液不得滲於前﹐糟粕不得歸於後﹐故爲少腹脹﹐引腰而痛﹐小溲必不利也。宜通幽化濁﹐滑利二便。

細靑皮﹝一錢五分﹞赤茯苓﹝三錢﹞臺烏藥﹝一錢﹞細木通﹝酒炒﹐一錢五分﹞栝蔞仁﹝研﹐三錢﹞

車前子﹝二錢﹞廣木香﹝六分﹞江枳殼﹝二錢﹞靑橘葉﹝一錢五分﹞光杏仁﹝三錢﹞生薑﹝三片﹞

膀胱脹者﹐少腹滿而气癃。膀胱爲州都之官﹐津液藏焉﹐气化則能出矣。寒客膀胱﹐濕郁下焦﹐气化不及州都﹐水道窒塞不通﹐故少腹滿而气癃﹐卽今之癃閉也。宜打開上閘﹐以通下源﹐如提壺挈蓋之意。

苦桔梗﹝二錢﹞光杏仁﹝三錢﹞云茯苓﹝三錢﹞細木通﹝八分﹞車前子﹝三錢﹞瞿麥穗﹝二錢﹞

冬葵子﹝四錢﹞懷牛膝﹝二錢﹞滋腎通關丸﹝包﹐三錢﹞荸薺梗﹝三錢﹞

三焦脹者﹐气滿於皮膚中﹐輕輕然而不堅。三焦卽募原﹐爲決瀆之官﹐水道出焉。寒气逆於三焦﹐決瀆失職﹐气與水逆走腠理﹐其水不得從膀胱而泄。气本無形﹐水質不堅﹐故气滿於皮膚中﹐輕輕然而不堅﹐與膚脹等耳。當行气利水﹐五苓五皮加減。

川桂枝﹝五分﹞生白術﹝一錢五分﹞桑白皮﹝二錢﹞鮮姜皮﹝一錢﹞陳廣皮﹝一錢﹞赤豬苓﹝各三錢﹞

江枳殼﹝一錢﹞福澤瀉﹝一錢五分﹞大腹皮﹝二錢﹞廣木香﹝六分﹞冬瓜皮﹝一兩﹐煎湯代水﹞

膽脹者﹐脇下痛脹﹐口中苦﹐善太息。膽爲中正之官﹐決斷出焉﹐惟其气血皆少﹐爲淸淨之府﹐而內寄相火。寒客於膽﹐膽與肝爲表裏﹐膽病而肝亦病﹐膽汁上溢﹐故口苦﹔肝气怫郁﹐故脇痛脹善太息也。宜和解樞機﹐而泄厥陰。

柴胡﹝一錢﹞當歸﹝二錢﹞白芍﹝一錢五分﹞梔子皮﹝一錢五分﹞白蒺藜﹝三錢﹞云苓﹝三錢﹞

陳皮﹝一錢﹞枳殼﹝一錢﹞合歡皮﹝二錢﹞川郁金﹝一錢五分﹞佛手﹝八分﹞

由是觀之﹐五臟六腑之脹﹐屬寒者多而屬熱者少﹐屬實者多而屬虛者少。中滿分消﹐治寒脹也﹔丹溪小溫中丸﹐治熱脹也﹔金匱工在疾下﹐治實脹也﹔濟生腎气﹐治虛脹也。爲司命之職﹐苟不辧明淸切﹐而籠統處方﹐豈不自欺欺人乎﹖

卷五

香港腳案

何左濕濁之气﹐從下而受﹐由下及上﹐由經絡而入臟腑﹐太陰健運失常﹐陽明通降失司﹐腿足浮腫﹐大腹脹滿﹐胸悶气逆﹐不能平臥﹐面色灰黃﹐脈左弦右濡滑﹐香港腳衝心重癥﹐香港腳謂之壅疾。急擬逐濕下行。

紫蘇梗﹝一錢五分﹞連皮苓﹝五錢﹞陳木瓜﹝五錢﹞苦桔梗﹝一錢﹞海南子﹝三錢﹞陳廣皮﹝三錢﹞

漢防己﹝三錢﹞淡吳萸﹝一錢五分﹞生熟苡仁﹝各五錢﹞福澤瀉﹝二錢﹞連皮生薑﹝三片﹞

二診昨進逐濕下行之劑﹐大便先結後溏﹐气逆略平﹐而大腹脹滿﹐腿足浮腫﹐依然如舊。面無華色﹐舌苔白膩﹐脈左弦細﹐右濡滑。蘊濕由下而上﹐由經絡而入臟腑﹐脾胃運化無權﹐香港腳重癥﹐還慮衝心之變。前法旣獲效機﹐仍守原意出入。

照前方加川牛膝﹝三錢﹞﹑冬瓜皮﹝五錢﹞。

三診腿足腫略減﹐兩手背亦腫﹐大腹脹滿𨿽松﹐胸悶气升﹐難以平臥。身熱不壯﹐口漧且苦﹐面色無華﹐舌苔薄膩微黃﹐脈象濡小而滑。脾主四肢﹐脾弱水濕泛濫﹐濁气上干﹐肺胃之气﹐失於下降﹐恙勢尙在重途﹐未敢輕許不妨。再仿五苓合雞鳴散加減﹐逐濕下行。

川桂枝﹝五錢﹞福澤瀉﹝二錢﹞陳木瓜﹝三錢﹞大腹皮﹝三錢﹞酒炒黃芩﹝八分﹞豬苓﹝三錢﹞

川牛膝﹝二錢﹞淡吳萸﹝八分﹞

連皮苓﹝五錢﹞陳皮﹝三錢﹞冬瓜皮﹝五錢﹞漢防己﹝三錢﹞生熟苡仁﹝各五錢﹞連皮生薑﹝三片﹞

四診香港腳腫勢減﹐大腹脹滿亦松﹐小溲漸多﹐水濕有下行之勢。身熱時輕時劇﹐口苦且幹﹐面無華色﹐舌苔膩黃﹐脈象濡小而滑。濁气畱戀募原﹐脾胃運化無權﹐能得不增他變﹐可望轉危爲安。香港腳壅疾﹐𨿽虛不補﹐仍宜五苓合雞鳴散加減﹐逐濕下行﹐運脾分消。

前方去吳萸﹐加地枯蘿﹝三錢﹞。

五診腫勢大減﹐大腹脹滿漸松﹐小溲漸多﹐水濕有下行之漸。納少噯气﹐且見咳嗽﹐舌苔薄白而膩﹐脈象弦小而滑。濁气聚於募原﹐水濕未能盡化﹐太陰健運失常﹐陽明通降失司也。前法頗合﹐毋庸更張。

川桂枝﹝六分﹞澤瀉﹝一錢五分﹞大腹皮﹝二錢﹞光杏仁﹝三錢﹞連皮苓﹝四錢﹞生熟苡仁﹝各三錢﹞

陳皮﹝一錢﹞淡吳萸﹝八分﹞陳木瓜﹝三錢﹞連皮生薑﹝三片﹞粉豬苓﹝二錢﹞牛膝﹝二錢﹞

漢防己﹝三錢﹞地枯蘿﹝三錢﹞

六診腫勢十去七八﹐脹滿大減﹐小溲漸多﹐水濕濁气﹐已得下行﹐溝瀆通則橫流自減﹐理固然也。

苔膩未化﹐納谷不旺﹐余濕未楚﹐脾胃運化未能如常。去疾務盡﹐仍守前法。

前方去地枯蘿﹐加生白術﹝一錢五分﹞﹑冬瓜皮﹝四錢﹞。

趙左香港腳上衝入腹﹐危險之極﹐變生頃刻﹐勉方作萬一之幸﹐破釜沈舟﹐遲則無濟矣。

熟附子﹝五錢﹞云茯苓﹝八錢﹞陳木瓜﹝五錢﹞花檳榔﹝三錢﹞淡漧薑﹝三錢﹞生白術﹝三錢﹞

淡吳萸﹝二錢﹞黑錫丹﹝包﹐三錢﹞

卷五

黃膽案

朱右溫病初愈﹐因飲食不謹﹐濕熱滯互阻中焦﹐太陰健運無權﹐陽明通降失司﹐以致脘腹脹悶﹐不思納谷﹐一身盡黃﹐小溲短赤如醬油色﹐苔薄膩黃﹐脈濡滑而數﹐黃膽已成﹐非易速痊。擬茵陳四苓合平胃加減。

西茵陳﹝一錢五分﹞連皮苓﹝四錢﹞豬苓﹝二錢﹞陳廣皮﹝一錢﹞黑山梔﹝二錢﹞福澤瀉﹝一錢五分﹞

炒麥芽﹝三錢﹞制蒼術﹝一錢﹞制川朴﹝一錢﹞六神曲﹝三錢﹞炒苡仁﹝三錢﹞

陳左喉痧之後﹐滋陰太早﹐致伏溫未發﹐蘊濕逗畱募原﹐著於內而現於外﹐遂致徧體發黃﹐目珠黃﹐溺短赤﹐身熱晚甚﹐渴喜熱飲﹐肢節酸疼﹐舉動不利﹐苔薄膩黃﹐脈濡數。溫少濕多﹐互阻不解﹐纏綿之癥也。姑擬淸宣气分之溫﹐驅逐募原之濕﹐俾溫從外達﹐濕從下趨﹐始是病之去路。

淸水豆捲﹝八錢﹞忍冬藤﹝三錢﹞連翹殼﹝三錢﹞澤瀉﹝一錢五分﹞西茵陳﹝一錢五分﹞黑山梔﹝二錢﹞

豬苓﹝二錢﹞制蒼術﹝七分﹞粉葛根﹝一錢五分﹞通艸﹝八分﹞雞蘇散﹝包﹐三錢﹞甘露消毒丹﹝包煎﹐八錢﹞

孔左素體陰虛﹐濕從熱化﹐燻蒸鬱遏﹐與胃中之濁气相並﹐遂致徧體發黃﹐目黃溲赤﹐肢倦乏力﹐納谷減少﹐舌質淡紅。從陽疸例治之。

西茵陳﹝二錢五分﹞赤豬苓﹝各三錢﹞通艸﹝八分﹞冬瓜皮﹝四錢﹞黑山梔﹝二錢﹞澤瀉﹝一錢五分﹞

飛滑石﹝三錢﹞白茅根﹝去心﹐兩紮﹞生白術﹝一錢五分﹞杜赤豆﹝一兩﹞

韓女室女經閉四月﹐肝失疏泄﹐宿瘀內阻﹐水谷之濕逗畱﹐太陰﹑陽明﹑厥陰三經爲病﹐始而少腹作痛﹐繼則脘脹納少﹐目黃溲赤﹐肌膚亦黃﹐大便色黑﹐現爲黃膽﹐久則恐成血臌。急擬運脾逐濕﹐祛瘀通經。

陳廣皮﹝一錢﹞赤豬苓﹝各三錢﹞杜紅花﹝八分﹞制蒼術﹝一錢﹞大腹皮﹝二錢﹞桃仁泥﹝包﹐一錢五分﹞制川朴﹝一錢﹞福澤瀉﹝一錢五分﹞延胡索﹝一錢﹞西茵陳﹝二錢五分﹞

蘇木﹝一錢五分﹞靑寧丸﹝吞服﹐二錢五分﹞

髙左身熱旬餘﹐早輕暮重﹐夜則夢語如譫﹐神機不靈﹐徧體色黃﹐目黃溺赤﹐口漧欲飲﹐舌漧灰膩﹐脈象左弦數右濡數。伏邪濕熱逗畱募原﹐如醬然。濕熱挾痰﹐易於蒙蔽淸竅﹐淸陽之气失曠﹐加之呃逆頻頻﹐手足蠕動﹐陰液暗耗﹐沖气上升﹐內風煽動﹐濕溫黃膽﹐互相爲患﹐頗慮痙厥之變﹗急擬生津而不滋﹐化濕而不燥﹐淸宣淡滲﹐通利三焦﹐勿使邪陷厥陰﹐是爲要策。

天花粉﹝三錢﹞朱茯神﹝三錢﹞鮮石菖蒲﹝一錢﹞黑山梔﹝二錢﹞益元散﹝包﹐三錢﹞柿蒂﹝十枚﹞

嫩鉤鉤﹝後入﹐三錢﹞西茵陳﹝二錢五分﹞嫩白薇﹝一錢五分﹞炒竹茹﹝一錢五分﹞白茅根﹝去心﹐兩紮﹞

褚左躬耕南畝﹐曝於烈日﹐復受淋雨﹐又夾食滯﹐濕著於外﹐熱郁於內﹐遂致徧體發黃﹐目黃溲赤﹐寒熱骨楚﹐胸悶脘脹﹐苔膩布﹐脈浮緊而數。急仿麻黃連翹赤豆湯意。

淨麻黃﹝四分﹞赤茯苓﹝三錢﹞六神曲﹝三錢﹞連翹殼﹝三錢﹞枳實炭﹝一錢﹞福澤瀉﹝一錢五分﹞

淡豆豉﹝三錢﹞苦桔梗﹝一錢﹞炒穀麥芽﹝各三錢﹞西茵陳﹝一錢五分﹞杜赤豆﹝一兩﹞

衛左饑飽勞役﹐脾胃兩傷﹐濕自內生﹐蘊於募原﹐遂致肌膚色黃﹐目黃溲赤﹐肢倦乏力﹐納谷衰少﹐脈濡﹐舌苔黃﹐諺謂脫力黃病﹐卽此類也。已延兩載﹐難許速效﹐仿補力丸意﹐緩緩圖之。

炒全當歸﹝一兩﹞云茯苓﹝一兩四錢﹞炒西秦艽﹝一兩﹞大砂仁﹝五錢﹞紫丹參﹝一兩﹞鹽水炒懷牛膝﹝一兩﹞炒六神曲﹝一兩四錢﹞炒赤芍﹝一兩﹞米泔水浸炒制蒼術﹝八錢﹞鹽水炒濃杜仲﹝一兩﹞

炒苡仁﹝二兩﹞生曬西茵陳﹝二兩﹞土炒白術﹝一兩﹞皂礬﹝五錢﹞炒陳廣皮﹝七錢﹞炒福澤瀉﹝八錢﹞

上藥各研爲細末﹐用大黑棗﹝六兩﹞﹐煮熟去皮核﹐同藥末搗爛爲丸﹐曬漧。每早服三錢﹐開水送下。

麥左嗜酒生濕﹐濕郁生熱﹐熱在陽明﹐濕在太陰﹐燻蒸鬱遏﹐如醬然﹐面目發黃﹐黃甚則黑﹐心中嘈雜﹐𨿽食甘香﹐如啖酸辣﹐小溲短赤﹐口漧而渴﹐此酒疸也。姑擬淸解陽明之郁熱﹐宣化太陰之蘊濕﹐使熱邪從肌表而解﹐濕邪從小便而出也。

粉葛根﹝二錢﹞肥知母﹝一錢五分﹞赤茯苓﹝三錢﹞西茵陳﹝三錢﹞黑山梔﹝二錢﹞陳皮﹝一錢﹞

車前子﹝三錢﹞天花粉﹝三錢﹞枳子﹝三錢﹞生苡仁﹝煎湯代水﹐一兩﹞

刁左抑鬱起見﹐肝病傳脾﹐脾不健運﹐濕自內生﹐與胃中之濁气相並﹐下流膀胱。膀胱爲太陽之府﹐太陽主一身之表﹐膀胱濕濁不化﹐一身盡黃﹐小溲赤色﹐食穀不消﹐易於頭眩﹐此谷疸也。治病必求於本﹐疏肝解郁爲主﹐和中利濕佐之。

銀州柴胡﹝一錢﹞云茯苓﹝三錢﹞大砂仁﹝研﹐八分﹞制蒼白術﹝各一錢﹞全當歸﹝二錢﹞

生熟穀芽﹝各三錢﹞陳廣皮﹝一錢﹞炒赤芍﹝一錢五分﹞生熟苡仁﹝各三錢﹞制川朴﹝一錢﹞西茵陳﹝一錢五分﹞炒車前子﹝三錢﹞黑山梔﹝二錢﹞

任右經閉三月﹐膀胱急﹐少腹滿﹐身盡黃﹐額上黑﹐足下熱﹐大便色黑﹐時結時溏﹐納少神疲﹐脈象細澀。良由寒客血室﹐宿瘀不行﹐積於膀胱少腹之間也。女勞疸之重癥﹐非易速痊。古方用硝石礬石散﹐今仿其意﹐而不用其藥。

當歸尾﹝二錢﹞云茯苓﹝三錢﹞藏紅花﹝八分﹞帶殼砂仁﹝研﹐八分﹞京赤芍﹝二錢﹞桃仁泥﹝包﹐一錢五分﹞肉桂心﹝三分﹞西茵陳﹝一錢五分﹞紫丹參﹝二錢﹞靑寧丸﹝包煎﹐二錢五分﹞

延胡索﹝一錢﹞血餘炭﹝包﹐一錢﹞澤瀉﹝一錢五分﹞

周左思慮過度﹐勞傷乎脾﹐房勞不節﹐勞傷乎腎﹐脾腎兩虧﹐肝木來侮﹐水谷之濕內生﹐濕從寒化﹐陽不營運﹐膽液爲濕所阻﹐漬之於脾﹐浸淫肌肉﹐溢於皮膚﹐遂致一身盡黃﹐面目黧黑﹐小溲淡黃﹐大便灰黑﹐納少泛惡﹐神疲乏力﹐苔薄膩﹐脈沈細。陽虛則陰盛﹐气滯則血於﹐瘀濕下流大腸﹐故腑行灰黑而艱也。陰疸重癥﹐纏綿之至。擬茵陳術附湯加味﹐助陽運脾爲主﹐化濕祛瘀佐之﹐俾得離照當空﹐則陰霾始得解散。然乎否乎﹖質之髙明。

熟附子塊﹝一錢五分﹞連皮苓﹝四錢﹞紫丹參﹝二錢﹞大砂仁﹝研﹐一錢﹞生白術﹝三錢﹞

陳廣皮﹝一錢﹞藏紅花﹝八分﹞炒麥芽﹝三錢﹞西茵陳﹝二錢五分﹞制半夏﹝二錢﹞福澤瀉﹝一錢五分﹞

炒苡仁﹝四錢﹞淡姜皮﹝八分﹞

金君躁煩郁慮﹐心脾兩傷﹐火用不宣﹐脾陽困頓﹐胃中所入水谷﹐不生精微﹐而化爲濕濁﹐著於募原﹐溢於肌膚﹐以致一身盡黃﹐色灰而暗﹐納少神疲﹐便溏如白漿之狀﹐起自仲夏﹐至中秋後﹐臍腹膨脹﹐腿足木腫﹐步履艱難。乃土徳日衰﹐肝木來侮﹐濁陰凝聚﹐水濕下注﹐陽气不到之處﹐卽水濕凝聚之所。癥情滋蔓難圖也﹐鄙見淺陋﹐恐不勝任。拙擬助陽驅陰﹐運脾逐濕﹐是否有當﹐尙希教正。

熟附塊﹝一錢五分﹞連皮苓﹝四錢﹞西茵陳﹝一錢五分﹞淡漧薑﹝八分﹞陳廣皮﹝一錢﹞胡蘆巴﹝一錢五分﹞米炒於術﹝二錢﹞大腹皮﹝二錢﹞大砂仁﹝研﹐八分﹞淸炙艸﹝五分﹞

炒補骨脂﹝一錢五分﹞陳胡蘆瓢﹝四錢﹞金液丹﹝吞服﹐二錢﹞

卷五

呃噯案

倪右脈象左弦澀﹐右濡滑﹐舌邊紅﹐中薄膩﹐見證胸悶气升﹐噯气泛惡﹐食入作哽﹐痰多咳嗽﹐十餘日未更衣﹐月事八旬未止﹐良由營血虧虛﹐肝气上逆﹐犯胃克脾﹐濕痰逗畱中焦﹐肺胃肅降失司﹐恙纏匝月﹐豈能再使蔓延。急擬平肝通胃﹐順气化痰﹐以觀動靜。

代赭石﹝﹐三錢﹞左金丸﹝包﹐七分﹞栝蔞皮﹝二錢﹞薤白頭﹝酒炒﹐一錢﹞云茯苓﹝三錢﹞

水炙遠志﹝一錢﹞川象貝﹝各二錢﹞旋復花﹝包﹐一錢五分﹞銀柴胡﹝八分﹞炒黑荊芥﹝八分﹞姜竹茹﹝一錢五分﹞仙半夏﹝二錢﹞佛手露﹝衝服﹐一錢﹞炒穀麥芽﹝各三錢﹞

王左濕溫伏邪﹐內陷少陰﹐引動沖气上擊﹐犯胃衝肺﹐肅降之令無權﹐气喘呃逆﹐身熱不揚﹐舌苔薄膩﹐脈象左關弦小而促﹐右濡細﹐趺陽虛弦而數﹐太溪似有似無﹐鄭聲神糊﹐時明時昧﹐正虛邪陷﹐神不守舍﹐顯然可見矣。厥脫之變﹐指顧間事。勉擬攝納沖气﹐和胃安神﹐以爲無法之法﹐或有效驗﹐亦未可知。

靈磁石﹝﹐四錢﹞朱茯神﹝三錢﹞仙半夏﹝二錢﹞柿蒂﹝五枚﹞左牡蠣﹝四錢﹞炙遠志﹝一錢﹞

炒竹茹﹝一錢五分﹞刀豆殼﹝三錢﹞花龍骨﹝三錢﹞陳廣皮﹝一錢﹞吉林參﹝另煎汁衝服﹐一錢五分﹞

黑錫丹﹝吞服﹐八分﹞

余左髙年營液本虧﹐肝气易於上逆﹐胃失降和﹐昨日食後﹐呃逆頻頻﹐超時而止﹐脈弦小而滑﹐舌光無苔。治肝宜柔﹐治胃宜通。姑以養陰柔肝爲主﹐和胃順气佐之。

吉林參須﹝一錢﹞云茯苓﹝三錢﹞刀豆殼﹝三錢﹞生白芍﹝一錢五分﹞代赭石﹝﹐二錢﹞

合歡花﹝一錢五分﹞仙半夏﹝一錢五分﹞陳廣皮﹝一錢﹞旋復花﹝包﹐一錢五分﹞柿蒂﹝五枚﹞潼白蒺藜﹝各一錢五分﹞淸炙枇杷葉﹝去毛﹑包﹐二錢﹞

卷六

疝气案

陳左厥陰之脈﹐循陰器而絡睪丸。厥陰者﹐肝也。肝失疏泄﹐濕熱下注﹐膀胱宣化失司﹐小溲夾濁﹐偏疝墜脹疼痛﹐苔膩﹐脈濡數。經云﹕諸液混濁﹐皆屬於熱。又云﹕肝病善痛。是無形之厥气﹐與有形之濕熱﹐互相爲患也。當宜疏泄厥气﹐淡滲濕熱。

柴胡梢﹝七分﹞延胡索﹝一錢﹞路路通﹝二錢﹞炒赤芍﹝一錢五分﹞塊滑石﹝三錢﹞赤茯苓﹝三錢﹞

車前子﹝三錢﹞荸薺梗﹝一錢五分﹞金鈴子﹝二錢﹞陳橘核﹝一錢五分﹞粉萆﹝三錢﹞黑山梔﹝一錢五分﹞

細木通﹝八分﹞枸橘﹝打﹐一枚﹞

李左濕火挾厥气下注﹐勞動過度﹐偏疝墜脹疼痛﹐口漧內熱﹐小溲混濁﹐納谷不香﹐胸脘悶脹﹐脈弦數﹐苔膩而黃。脾胃淸气不能上升﹐小腸膀胱濁气不得下降﹐肝气失於疏泄﹐脾虛生濕﹐濕郁生痰﹐痰火瘀凝﹐淸不升而濁不降﹐然皆素體气虛之所致也。姑擬健脾胃﹐淸濕火﹐俾淸气自升﹐濁气得降。

炒白術﹝二錢﹞赤茯苓﹝三錢﹞陳廣皮﹝一錢﹞陳橘核﹝一錢五分﹞炒知母﹝二錢﹞炒黃﹝三錢﹞

粉萆﹝三錢﹞荔枝核﹝三錢﹞軟柴胡﹝五分﹞酒炒黃柏﹝一錢﹞小茴香﹝五分﹞淸炙艸﹝五分﹞

又診前進健脾胃﹐淸濕火﹐偏疝略收﹐疼痛漸止﹐胸悶不舒﹐淸气有上升之象﹐濁气有下降之勢。擬原方更進一籌。

原方去柴胡﹐加金鈴子﹝一錢五分﹞﹑延胡索﹝五分﹞。

莫左疝气墜脹﹐腹痛筋急﹐泛泛作惡﹐甚則脘痛嘔吐﹐脈弦細﹐苔薄膩。中陽衰弱﹐厥气失於疏泄。姑擬大建中湯治之。

炒潞黨參﹝二錢﹞淡吳萸﹝八分﹞金鈴子﹝一錢五分﹞熟附片﹝二錢﹞川花椒﹝五分﹞延胡索﹝八分﹞

炮姜炭﹝八分﹞姜半夏﹝三錢﹞路路通﹝一錢五分﹞絲瓜絡﹝一錢五分﹞酒炒桑枝﹝三錢﹞

江左髙年气虛﹐疝气屢發﹐墜脹作痛﹐小溲短赤﹐睡則略安。治宜補中气﹐疏厥气﹐以丸代煎﹐緩圖功效。

補中益气丸﹝一兩﹞橘核丸﹝二兩﹞

每早晚各服二錢﹐開水送下。

黃左勞倦奔走﹐元气下陷﹐睪丸墜脹﹐不能行動﹐胸脘不舒。肝主筋﹐睪丸爲筋之所聚。先建其中气﹐俾得元气上升﹐睪丸自能不墜。

炙黃﹝三錢﹞炙升麻﹝一錢﹞小茴香﹝五分﹞炒潞黨﹝三錢﹞柴胡梢﹝五分﹞陳廣皮﹝一錢五分﹞

炒白術﹝三錢﹞淸炙艸﹝五分﹞廣木香﹝五分﹞橘核丸﹝吞服﹐三錢﹞

又診墜痛已止﹐舉動亦便。前進補中益气湯﹐甚爲合度﹐仍守原法治之。

炙黃﹝三錢﹞云苓﹝三錢﹞炙升麻﹝六分﹞炒潞黨﹝三錢﹞細靑皮﹝一錢五分﹞金鈴子﹝一錢五分﹞

淸炙艸﹝五分﹞荔枝核﹝三錢﹞延胡索﹝五分﹞佛手柑﹝八分﹞

費左偏疝墜脹作痛﹐頭內眩暈﹐泛泛作惡﹐厥气失於疏泄﹐肝气肝陽易於上升﹐治宜淸肝理气。

金鈴子﹝一錢五分﹞云苓﹝三錢﹞荔枝核﹝三錢﹞延胡索﹝五分﹞姜半夏﹝三錢﹞橘核丸﹝吞服﹐三錢﹞

石決﹝二錢﹞細靑皮﹝一錢五分﹞小茴香﹝五分﹞白蒺藜﹝三錢﹞酒炒桑枝﹝三錢﹞

卷六

癃閉案

王左三焦者﹐決瀆之官﹐水道出焉。上焦不宣﹐則下焦不通﹐以肺爲水之上源﹐不能通調水道﹐下輸膀胱也。疏其源則流自潔﹐開其上而下自通﹐譬之沈竹管於水中﹐一指遏其上竅﹐則滴水不墜﹐去其指則管無餘水矣﹐治癃閉不當如是乎﹖苦桔梗﹝一錢﹞帶皮杏仁﹝三錢﹞赤茯苓﹝三錢﹞六一散﹝包﹐三錢﹞炙升麻﹝八分﹞黑山梔﹝一錢五分﹞黃柏﹝鹽水炒﹐一錢﹞知母﹝鹽水炒﹐一錢﹞肉桂心﹝飯丸吞服﹐二分﹞土牛膝根﹝三錢﹞鮮車前艸汁﹝二兩﹞鮮藕汁﹝二味燉溫衝服﹐二兩﹞

沈左小溲頻數﹐少腹脹痛。經云﹕下焦絡腎屬膀胱﹐別於回腸而滲入焉﹐此證少陰眞火不充﹐太陽之寒水﹐轉爲濕熱所阻﹐少陰無火﹐故小溲數而不暢﹐太陽爲濕熱阻滯﹐故气不通而脹痛。法當暖髒泄熱﹐冀火歸其源﹐水得其道﹐擬滋腎通關飲。

肥知母﹝三錢﹞川黃柏﹝三錢﹞肉桂心﹝三分﹞

朱左中气不足﹐溲便爲之變。小溲頻數﹐入夜更甚﹐延今一載余﹐癥屬纏綿。姑擬補中益气﹐滋腎通關。

炒潞黨參﹝一錢五分﹞淸炙艸﹝五分﹞云茯苓﹝三錢﹞陳廣皮﹝一錢﹞川升麻﹝三分﹞淸炙黃﹝二錢﹞

苦桔梗﹝一錢﹞全當歸﹝二錢﹞生白術﹝一錢五分﹞生蒲黃﹝包﹐三錢﹞小薊根﹝二錢﹞滋腎通關丸﹝包﹐三錢﹞

卷六

遺精案

陳左精藏於腎﹐而主於心﹔精生於气﹐而役於神﹔神動於中﹐精馳於下。遺泄已久﹐心悸頭暈。補精必安其神﹐安神必益其气﹐擬益气養陰﹐安神固泄。

炒潞黨參﹝二錢﹞熟女貞﹝二錢﹞大砂仁﹝研﹐八分﹞剪芡實﹝三錢﹞淸炙黃﹝三錢﹞生棗仁﹝三錢﹞

川黃柏﹝八分﹞朱茯神﹝三錢﹞大熟地﹝四錢﹞靑龍齒﹝四錢﹞桑螵蛸﹝三錢﹞明天冬﹝二錢﹞

紫石英﹝三錢﹞白蓮須﹝一錢五分﹞

王左癸水不足﹐相火有餘﹐精關因而不固。始患遺泄﹐延及上源﹐更兼咳嗽﹐恙久根深﹐非易速痊。擬壯水之主﹐以制陽光。

明天冬﹝一錢五分﹞抱茯神﹝三錢﹞左牡蠣﹝四錢﹞竹瀝半夏﹝二錢﹞大生地﹝三錢﹞黃柏炭﹝八分﹞

花龍骨﹝三錢﹞炙遠志肉﹝一錢﹞潞黨參﹝三錢﹞帶殼砂仁﹝八分﹞剪芡實﹝三錢﹞川象貝﹝各二錢﹞甜光杏﹝三錢﹞白蓮須﹝一錢五分﹞

戴左眞陰不足﹐肝火客之﹐鼓其精房﹐乃病遺泄。內熱口燥﹐頭痛眩暈﹐擬育陰淸肝﹐固澀精房。

明天冬﹝一錢五分﹞黃柏炭﹝八分﹞左牡蠣﹝四錢﹞豆衣﹝三錢﹞大生地﹝三錢﹞春砂殼﹝八分﹞

靑龍齒﹝三錢﹞嫩鉤鉤﹝後入﹐三錢﹞南北沙參﹝各二錢﹞白蓮須﹝一錢五分﹞

卷六

瘕案

杜右腹部結塊﹐按之略痛﹐或左或右﹐內熱神疲﹐脈沈弦﹐苔薄膩。病屬髒﹐著而不移﹐瘕病屬腑﹐移而不著。中陽不足﹐脾胃素傷﹐血不養肝﹐肝气瘀凝﹐脈癥參合﹐病非輕淺。若僅用攻破﹐恐中陽不足﹐脾胃素傷﹐而致有膨滿之患﹐輾轉思維﹐殊屬棘手。姑擬香砂六君加味﹐扶養脾胃﹐冀其消散。

炒潞黨參﹝三錢﹞制香附﹝一錢五分﹞大棗﹝五枚﹞云茯苓﹝三錢﹞春砂殼﹝五分﹞炙甘艸﹝八分﹞

炒白術﹝二錢﹞陳廣皮﹝一錢﹞

復診﹕前方服二十劑後﹐神疲內熱均減。瘕塊不疼略消﹐納谷漸香。中陽有來復之象﹐脾胃得生化之機。

再擬前方進步。

炒潞黨參﹝三錢﹞炙甘艸﹝八分﹞陳廣皮﹝一錢﹞云茯苓﹝三錢﹞制香附﹝一錢五分﹞大腹皮﹝三錢﹞

炒白術﹝二錢﹞春砂殼﹝五分﹞炒穀芽﹝三錢﹞大紅棗﹝五枚﹞桂圓肉﹝五粒﹞

孫右肝之積﹐名爲肥气。肝气橫逆﹐有升無降﹐脇部作痛﹐按之有塊﹐泛泛作惡﹐頭內眩暈﹐納谷衰少。

多愁善郁﹐癥屬七情﹐非易圖治﹐若能怡情悅性﹐更以藥石扶助﹐或可消散於無形。

軟柴胡﹝五分﹞金鈴子﹝一錢五分﹞制香附﹝一錢五分﹞全當歸﹝二錢﹞延胡索﹝五分﹞春砂殼﹝八分﹞炒白芍﹝三錢﹞細靑皮﹝八分﹞廣木香﹝五分﹞失笑散﹝包煎﹐一錢五分﹞

二診泛泛作惡略止﹐脇部气塊亦覺略消。頭內眩暈﹐納谷衰少﹐肝气橫逆﹐上升則嘔惡﹐下郁則痞塊作痛。再與平肝理气﹐和胃暢中。

金鈴子﹝一錢五分﹞制香附﹝一錢五分﹞仙半夏﹝一錢五分﹞延胡索﹝五分﹞春砂殼﹝五分﹞陳廣皮﹝一錢五分﹞炒白芍﹝一錢五分﹞大腹皮﹝三錢﹞制小朴﹝八分﹞失笑散﹝包煎﹐一錢五分﹞

姜右經停四月﹐忽然崩漏﹐狀如小產﹐腹內作痛﹐泛泛嘔吐﹐形瘦骨立﹐納谷衰少﹐脈象弦細而數﹐苔薄膩而灰。前醫疑是妊孕﹐疊投安胎之劑。參合脈癥﹐肝脾兩虛﹐寒瘀停凝。夫肝藏血﹐脾統血﹐藏統失司﹐气血不能循經而行﹐偶受寒气﹐停於腹內﹐狀如懷孕﹐經所謂瘕病是也。癥勢沈重﹐非易圖治﹐急與培補气陰﹐溫通寒瘀。

炒潞黨﹝二錢﹞熟附塊﹝二錢﹞單桃仁﹝一錢五分﹞炙黃﹝三錢﹞炮姜炭﹝一錢﹞杜紅花﹝八分﹞

炒白術﹝二錢﹞淡吳萸﹝一錢﹞澤蘭﹝一錢五分﹞大紅棗﹝五枚﹞廣木香﹝五分﹞

此藥服三劑﹐崩漏腹痛均止﹐仍以前方去淡吳萸﹑桃仁﹑紅花﹑澤蘭﹐加杞子﹑杜仲﹑川斷﹐共服十劑而愈。

王右心下結塊﹐痛則嘔吐﹐噯气不舒﹐納谷不多。素體气陰兩虧﹐肝木用事﹐肝气挾痰瘀阻於心下﹐經書所謂伏梁﹐卽此候也。治宜開淸陽而化濁陰﹐平肝气而化痰瘀。

金鈴子﹝一錢五分﹞云苓﹝三錢﹞全當歸﹝三錢﹞延胡索﹝五分﹞姜川連﹝三分﹞炒白芍﹝二錢﹞

淡吳萸﹝五分﹞白蔻殼﹝四分﹞瓦楞﹝三錢﹞佛手柑﹝八分﹞

卷六

淋濁案

﹝附﹕毒癥案﹞

史左溲濁淋瀝赤白﹐溺時管痛﹐濕勝於熱則爲白﹐熱勝於濕則爲赤。經云﹕諸轉反戾﹐水液混濁﹐皆屬於熱。一則熱迫血分﹐一則濕郁下焦﹐瘀精畱滯中途﹐膀胱宣化失司﹐赤濁白濁所由來也。擬淸肝火﹐滲濕熱﹐佐去瘀精。

龍膽艸﹝一錢五分﹞粉萆﹝三錢﹞細木通﹝八分﹞黑山梔﹝一錢五分﹞遠志肉﹝一錢﹞滑石﹝三錢﹞

生艸梢﹝八分﹞粉丹皮﹝一錢五分﹞琥珀屑﹝衝﹐三分﹞淡黃芩﹝一錢五分﹞川雅連﹝三分﹞通艸﹝八分﹞

謝左淋濁積年不愈﹐陰分已虧﹐而濕熱未楚。腎與膀胱爲表裏﹐腎陰不足﹐不能潛伏元陽﹐致浮陽溢入膀胱﹐蘊成濕熱。擬育陰淸化﹐緩圖功效。

大生地﹝四錢﹞云茯苓﹝三錢﹞潼蒺藜﹝三錢﹞山萸肉﹝一錢五分﹞熟女貞﹝二錢﹞粉丹皮﹝一錢五分﹞

黃柏炭﹝八分﹞威靈仙﹝二錢﹞福澤瀉﹝一錢五分﹞淮山藥﹝三錢﹞剪芡實﹝二錢﹞豬脊髓﹝酒洗﹐二條﹞

卷六淋濁案

附﹕毒癥案

朱左陰虛毒火上攻﹐喉疳腐爛﹐頭痛鼻塞﹐肢節酸楚﹐此爲餘毒濕熱畱戀經絡所致。癥勢纏綿﹐非易速痊。擬結毒紫金丹加減﹐育陰解毒﹐化濕通絡。

玄武版﹝四錢﹞甘中黃﹝八分﹞連翹殼﹝三錢﹞絲瓜絡﹝二錢﹞生石決明﹝八錢﹞胡黃連﹝六分﹞

寒水石﹝三錢﹞仙遺糧﹝四錢﹞朱茯神﹝三錢﹞忍冬藤﹝三錢﹞飛滑石﹝三錢﹞五寶丹﹝五分﹐分五次﹐開水送下﹞

王左脊背腰髀疼痛﹐牽及兩脇﹐屢進益气去風﹑化濕通絡之劑﹐未見效機﹐今擬土茯苓散合金蟾脫殼煎加味。

土茯苓﹝五錢﹞忍冬藤﹝四錢﹞晚蠶沙﹝三錢﹞西秦艽﹝二錢﹞紫丹參﹝二錢﹞五寶丹﹝開水送下﹐二分﹞獨活﹝一錢﹞土貝母﹝五錢﹞連翹殼﹝三錢﹞鉆地風﹝一錢五分﹞

另﹕幹蟾皮半張﹐陳酒半斤﹐浸酒內一周時﹐將酒燉溫服﹐服後睡一﹑二小時。

卷六

便血案

施左身熱六七日不退﹐大便膿血﹐脈郁數﹐苔黃。伏邪蘊蒸气分﹐濕郁化熱入營﹐血滲大腸﹐腸有瘀濁﹐大便膿血﹐職是故也。今擬白頭翁湯加味﹐淸解伏邪﹐苦化濕熱。

白頭翁﹝三錢﹞炒黃芩﹝一錢五分﹞地楡炭﹝一錢五分﹞杜赤豆﹝五錢﹞北秦皮﹝一錢五分﹞

炒赤芍﹝一錢五分﹞焦楂炭﹝三錢﹞淡豆豉﹝三錢﹞川雅連﹝四分﹞炒當歸﹝二錢﹞炙甘艸﹝五分﹞

沈左身熱不揚﹐大便膿血色紫﹐脈沈苔膩。脾爲陰土之髒﹐統血之經﹐賴陽气以營運。脾陽不健﹐瘀濁畱戀﹐血不循經而下溢﹐經所謂陰絡傷則血下溢是也。身熱不揚﹐陰盛而格陽於外也。當宜溫運脾陽﹐而化瘀濁﹐以冀火土相生﹐陽气得以上升﹐陰血不致下走矣。

肉桂心﹝三分﹞炒於術﹝一錢五分﹞焦楂炭﹝三錢﹞熟附子﹝八分﹞炮姜炭﹝六分﹞陳廣皮﹝一錢﹞

炒當歸﹝二錢﹞炙甘艸﹝五分﹞大砂仁﹝八分﹞炒赤芍﹝一錢五分﹞

丁左便血色紫﹐腑行不實﹐納谷衰少﹐此遠血也。近血病在腑﹐遠血病在髒﹐髒者肝與脾也。血生於心﹐而藏統之職﹐司於肝脾。肝爲剛髒﹐脾爲陰土﹐肝虛則生熱﹐熱迫血以妄行﹔脾虛則生寒﹐寒泣血而失道﹐藏統失職﹐血不歸經﹐下滲大腸﹐則爲便血。便血之治﹐寒者溫之﹐熱者淸之﹐肝虛者柔潤之﹐脾虛者溫運之﹐一方而擅剛柔溫淸之長﹐惟金匱黃土湯最爲合拍﹐今宗其法圖治。

土炒於術﹝一錢五分﹞阿膠珠﹝二錢﹞炒條芩﹝一錢五分﹞竈心黃土﹝荷葉包煎﹐四錢﹞陳廣皮﹝一錢﹞炙甘艸﹝五分﹞炒白芍﹝一錢五分﹞抱茯神﹝三錢﹞炮姜炭﹝五分﹞炙遠志﹝一錢﹞

葛左腎陰不足﹐肝火有餘﹐小溲頻數﹐肛門墜脹﹐內痔便血。擬淸養肺腎﹐取金水相生之義。

細生地﹝三錢﹞西洋參﹝一錢五分﹞炒槐花﹝包﹐三錢﹞朱燈心﹝二紮﹞粉丹皮﹝二錢﹞大麥冬﹝二錢﹞京赤芍﹝二錢﹞髒連丸﹝包﹐八分﹞黑山梔﹝一錢五分﹞生艸梢﹝六分﹞淡竹茹﹝一錢五分﹞

王左內痔便血又發﹐气虛不能攝血﹐血滲大腸﹐兼濕熱內蘊所致。擬益气養陰﹐而化濕熱。

潞黨參﹝一錢五分﹞全當歸﹝二錢﹞荊芥炭﹝八分﹞杜赤豆﹝一兩﹞炙黃﹝二錢﹞大白芍﹝一錢五分﹞

側柏炭﹝一錢五分﹞淸炙艸﹝六分﹞生地炭﹝三錢﹞槐花炭﹝包﹐三錢﹞

孫右脾臟受寒﹐不能攝血﹐肝虛有熱﹐不能藏血﹐血滲大腸﹐腸內有熱﹐經事不調。擬黃土湯兩和肝脾﹐而化濕濁。

炮姜炭﹝八分﹞炒白芍﹝一錢五分﹞炒於術﹝一錢五分﹞陳皮﹝一錢﹞阿膠珠﹝二錢﹞炙甘艸﹝六分﹞

竈心黃土﹝包煎﹐四錢﹞

復診腸紅大減﹐未能盡止﹐經事愆期﹐胸悶納少﹐脾胃薄弱﹐運化失常。再擬和肝脾﹑化濕熱﹐佐以調經。

原方加大砂仁﹝八分﹐研﹞﹑生熟穀芽﹝各三錢﹞。

卷六

溲血案

趙左溺血之癥﹐痛者爲血淋﹐不痛者爲尿血﹐腎陰不足﹐君相之火下移小腸﹐逼血下行﹐小溲帶血﹐溺管不痛﹐脈象細小而數。王太僕曰﹕壯水之主﹐以制陽光。當宜育坎藏之眞陰﹐淸離明之相火。

大生地﹝三錢﹞抱茯神﹝三錢﹞小川連﹝四分﹞蒲黃炭﹝三錢﹞粉丹皮﹝一錢五分﹞玄武版﹝四錢﹞

生甘艸﹝六分﹞生白芍﹝二錢﹞淮山藥﹝三錢﹞阿膠珠﹝三錢﹞黃柏炭﹝一錢﹞藕節炭﹝二枚﹞

黃左肝爲藏血之經﹐脾爲統血之髒。肝脾兩虧﹐藏統失司﹐溲血甚多﹐小便頻數﹐大便溏薄﹐舌中剝邊黃膩﹐脈濡弦而數。陰無陽化﹐陽不生陰﹐膀胱宣泄無權﹐足腫面浮﹐脾虛之象見矣。擬歸脾湯法引血歸經﹐合滋腎通關丸生陰化陽。

西洋參﹝三錢﹞抱茯神﹝三錢﹞紫丹參﹝二錢﹞焦穀芽﹝三錢﹞淸炙黃﹝三錢﹞炒棗仁﹝三錢﹞

茜艸根炭﹝一錢﹞焦白芍﹝一錢五分﹞活貫眾炭﹝三錢﹞炒於術﹝一錢五分﹞滋腎通關丸﹝包煎﹐二錢﹞

二診溲血有年﹐血色紫黑﹐少腹脹滿﹐小溲頻數。

大便溏薄﹐內熱心悸﹐耳鳴頭眩﹐面色萎黃﹐腿足浮腫﹐脈左弦小而數﹐右濡弦。肝虛不能藏血﹐脾虛不能統血﹐血隨溲下。色紫黑﹐少腹滿﹐宿瘀尙未淸也。前進歸脾法合滋腎丸﹐尙覺合度﹐再從原方復入通瘀之品。

前方去活貫眾﹐加生艸梢﹑蒲黃炭﹑琥珀屑﹑鮮藕。

三診溲血色紫﹐小溲頻數﹐少腹酸脹﹐大便溏薄﹐兼有脫肛﹐頭眩心悸耳鳴﹐腿足浮腫﹐兩進歸脾﹐病無進退﹐脾虛固屬顯然﹔小溲頻數﹐少腹酸脹﹐肝熱有瘀﹐亦爲的當不移之理。惟病本𨿽在肝脾﹐病標卻在膀胱。

經云﹕胞移熱於膀胱﹐則病溺血。膀胱者﹐州都之官﹐藏津液而司气化。气化不行﹐則病腫滿。肺者﹐膀胱水道之上源也。治肝脾不應﹐治膀胱不應﹐今擬淸宣肺气﹐去瘀生新﹐下病上取﹐另辟途徑﹐以觀後效。

西洋參﹝三錢﹞抱茯神﹝三錢﹞茜艸根﹝二錢﹞通天艸﹝一錢五分﹞川貝母﹝二錢﹞炙遠志﹝一錢﹞

紫丹參﹝二錢﹞活貫眾炭﹝三錢﹞淸炙枇杷葉﹝去毛﹑包﹐三錢﹞生艸梢﹝八分﹞另鮮車前汁鮮藕汁﹝各一兩﹞燉溫衝服。

四診昨投淸宣肺气﹐去瘀生新之劑﹐溲血已減﹐小便亦爽﹐下病治上﹐已獲效徵。惟面浮足腫﹐脘腹作脹﹐納谷減少﹐頭眩心悸﹐大便不實。明系肝體不足﹐肝用有餘﹐脾弱不磨﹐運化失其常度。急其所急﹐緩其所緩﹐又當從肝脾著手。肝爲乙木﹐脾爲戊土﹐脾虛木橫﹐順乘脾土﹐固在意中﹐則治肝實脾﹐下病治上﹐亦一定不移之法矣。

生於術﹝三錢﹞扁豆衣﹝三錢﹞紫丹參﹝二錢﹞荸薺梗﹝一錢五分﹞遠志肉﹝一錢﹞云茯苓﹝三錢﹞

陳廣皮﹝一錢﹞生艸梢﹝八分﹞生熟苡仁﹝各三錢﹞生熟穀芽﹝各三錢﹞淸炙枇杷葉﹝去毛﹑包﹐三錢﹞

五診溲血已止﹐小便不爽﹐足腫面浮﹐納谷減少﹐脈尺部細小﹐寸關濡弦。此血虛肝气肝陽易升﹐脾弱水谷之濕不化也。血虛宜滋養﹐脾弱宜溫燥﹐顧此失彼﹐動形掣肘。今擬健運中土﹐而化水濕。

炒白術﹝三錢﹞陳廣皮﹝一錢﹞炒神曲﹝三錢﹞滋腎通關丸﹝包煎﹐三錢﹞連皮苓﹝四錢﹞

煨木香﹝五分﹞穀麥芽﹝各三錢﹞冬瓜皮﹝煎湯代水﹐一兩﹞淸炙艸﹝八分﹞春砂殼﹝八分﹞炒苡仁﹝三錢﹞

六診健運分消﹐腫仍不退﹐便溏口漧不欲飲﹐面無華色﹐頭眩耳鳴﹐納谷減少﹐脈象尺部細小﹐寸關虛弦。血虛之體﹐肝陽易升﹐脾弱水谷之濕泛濫﹐欲扶脾土﹐須益命火﹐經所謂少火生气﹐气能生血﹐血不能自生﹐全賴水谷之精液所化。擬崇土滲濕法﹐再進一層。

炒於術﹝三錢﹞連皮苓﹝四錢﹞煨木香﹝五分﹞滋腎通關丸﹝包煎﹐一錢﹞紅棗﹝三枚﹞熟附片﹝五分﹞陳廣皮﹝一錢﹞炒神曲﹝三錢﹞焦苡仁﹝三錢﹞淸炙艸﹝四分﹞春砂殼﹝八分﹞焦穀芽﹝三錢﹞

冬瓜皮﹝五錢﹞

七診身半以下腫依然﹐胸悶納少﹐大便溏泄﹐小便短少﹐口漧不多飲﹐舌薄膩﹐脈象尺部細小﹐寸關濡弦無力。皆由肝腎陽虛﹐水谷之濕﹐生痰聚飲﹐橫溢於募原之間。中气已虛﹐肝木來乘﹐气化不及州都﹐膀胱宣化無權也。再擬崇土滲濕﹐滋腎通關。

前方去木香﹑神曲﹐加炒淮藥﹑炒車前子。

卷六

衄血案

李左始由腹痛﹐誤服姜醋﹐辛熱過度﹐引動心肝之火上亢﹐陽絡損傷﹐則血上溢﹐舌衄如湧﹐气粗喘促﹐口漧不欲飲﹐欲小溲則大便隨之﹐脈弦數而促﹐舌漧涸無液﹐肺金化源告竭﹐龍雷之火飛越升騰﹐頗慮喘脫之險。

急擬生脈湯救化源﹐犀角地黃湯淸血熱。

西洋參﹝二錢﹞鮮生地﹝三錢﹞生白芍﹝二錢﹞鮮竹茹﹝一錢五分﹞大麥冬﹝二錢﹞犀角尖﹝四分﹞

粉丹皮﹝一錢五分﹞鮮藕汁﹝衝服﹐一杯﹞鮮鐵石斛﹝三錢﹞川貝母﹝二錢﹞懷牛膝﹝二錢﹞

郭右發乃血之餘﹐血虛則發落。血虛生熱﹐熱搏營分﹐上爲鼻衄﹐下爲便血。宜養血淸營主治。

細生地﹝四錢﹞天麥冬﹝各二錢﹞槐花炭﹝二錢﹞夏枯艸﹝一錢五分﹞生甘艸﹝五分﹞粉丹皮﹝一錢五分﹞側柏炭﹝一錢五分﹞肥知母﹝一錢五分﹞冬桑葉﹝三錢﹞川石斛﹝三錢﹞鮮藕﹝切片入煎﹐二兩﹞

卷七

調經案

沈右气升嘔吐﹐止發不常﹐口漧內熱﹐經事愆期﹐行而不多﹐夜不安寐﹐舌質紅﹐苔薄黃﹐脈象左弦右澀﹐弦爲肝旺﹐澀爲血少。良由中懷抑塞﹐木郁不達﹐郁極化火﹐火性炎上﹐上衝則爲嘔吐﹐經所謂諸逆衝上﹐皆屬於火是也。肝膽同宮﹐肝郁則淸淨之府豈能無動﹐挾膽火以上升﹐則气升嘔逆﹐尢爲必有之象。口漧內熱﹐可以類推矣。治肝之病﹐知肝傳脾。肝气橫逆﹐不得舒泄﹐順乘中土﹐脾胃受制。胃者﹐二陽也。經云﹕二陽之病發心脾﹐有不得隱曲﹐女子不月。以心生血﹐脾統血﹐肝藏血﹐而細推營血之化源﹐實由二陽所出。經云﹕飲食入胃﹐遊溢精气﹐上輸於脾。又云﹕中焦受气取汁﹐變化而赤﹐是謂血。又云﹕營出中焦。木克土虛﹐中焦失其變化之功能﹐所生之血日少﹐上旣不能奉生於心脾﹐下又無以澤灌乎衝任﹐經來愆期而少﹐已有不月之漸﹐一傳再傳﹐便有風消息賁之變﹐蟻穴潰堤﹐積羽折軸﹐豈能無虛。先哲云﹕肝爲剛髒﹐非柔養不克﹐胃爲陽土﹐非淸通不和。擬進養血柔肝﹐和胃通經之法﹐不治心脾﹐而治肝胃﹐窮源返本之謀也。第是癥屬七情﹐人非太上﹐尢當怡養和悅﹐庶使藥達病所﹐卽奏膚功。不致纏綿爲要耳。

生白芍﹝二錢﹞朱茯神﹝三錢﹞仙半夏﹝一錢五分﹞川石斛﹝二錢﹞炒棗仁﹝三錢﹞代赭石﹝﹐二錢﹞旋復花﹝包﹐一錢五分﹞銀柴胡﹝一錢﹞靑龍齒﹝三錢﹞廣橘白﹝一錢﹞茺蔚子﹝三錢﹞

丹參﹝二錢﹞鮮竹茹﹝一錢五分﹞生熟穀芽﹝各三錢﹞左金丸﹝包﹐七分﹞

二診气升嘔吐未發﹐夜寐不安﹐經事行而不多﹐苔灰黃﹐按脈弦細而澀。皆由營血虧耗﹐肝失條達﹐脾失健運﹐胃失降和爲病。昨投養血柔肝﹐和胃降逆﹐助以調經之劑﹐尙覺獲效。仍擬逍遙合覆赭二陳加減﹐但得木土不爭﹐則諸恙可愈。

白歸身﹝二錢﹞朱茯神﹝三錢﹞炒棗仁﹝三錢﹞炒竹茹﹝一錢五分﹞生白芍﹝二錢﹞仙半夏﹝一錢五分﹞

靑龍齒﹝三錢﹞廣橘白﹝一錢五分﹞銀柴胡﹝八分﹞北秫米﹝包﹐三錢﹞代赭石﹝﹐三錢﹞茺蔚子﹝三錢﹞川石斛﹝三錢﹞旋復花﹝包﹐一錢五分﹞靑橘葉﹝一錢五分﹞

李右天癸初至﹐行而不多﹐腹痛隱隱﹐鼻紅甚劇。气滯血瘀﹐肝火載血﹐不能順注衝任﹐而反衝激妄行﹐上溢淸竅﹐有倒經之象。逆者順之﹐激者平之﹐則順气祛瘀﹐淸肝降火﹐爲一定不易之法。

紫丹參﹝二錢﹞懷牛膝﹝二錢﹞全當歸﹝二錢﹞粉丹皮﹝一錢五分﹞鮮竹茹﹝三錢﹞茺蔚子﹝三錢﹞

制香附﹝一錢五分﹞白茅花﹝包﹐一錢﹞炒荊芥﹝八分﹞福橘絡﹝一錢﹞春砂殼﹝八分﹞

吳右經事愆期﹐臨行腹痛﹐血室有寒﹐肝脾气滯。血爲气之根據附﹐气爲血之先導﹐气行血行﹐气止血止。

欲調其經﹐先理其气﹐經旨固如此也。擬嚴氏抑气散﹐復入溫通之品。

制香附﹝一錢五分﹞云茯苓﹝三錢﹞廣艾絨﹝八分﹞延胡索﹝一錢﹞月季花﹝八分﹞全當歸﹝二錢﹞

茺蔚子﹝三錢﹞金鈴子﹝二錢﹞大砂仁﹝研﹐八分﹞紫丹參﹝二錢﹞臺烏藥﹝八分﹞懷牛膝﹝二錢﹞

陳廣皮﹝一錢﹞

鄭右正虛邪伏﹐營衛循序失常﹐形寒已久﹐納少神疲﹐經事三月不行﹐漸成損怯。姑與扶正達邪﹐和營通經。

炒潞黨﹝二錢﹞抱茯神﹝三錢﹞茺蔚子﹝三錢﹞銀柴胡﹝八分﹞淸炙艸﹝五分﹞紫丹參﹝二錢﹞

月季花﹝五分﹞酒炒黃芩﹝一錢五分﹞陳廣皮﹝一錢五分﹞仙半夏﹝二錢﹞逍遙散﹝包﹐三錢﹞

二診寒熱已止﹐納減神疲﹐經事三月不行﹐脈象弦數﹐客邪𨿽退﹐而正气不復﹐衝任虧損﹐而經事不通。

仍宗前法。

前方加懷牛膝﹝二錢﹞﹑西藏紅花﹝八分﹞。

翁右經停九月﹐胃納不旺。經旨月事不以時者﹐責之衝任﹐衝爲血海﹐隸於陽明﹐陽明者胃也﹐飲食入胃﹐化生精血﹐營出中焦﹐陽明虛﹐則不能化生精血下注衝任﹐太衝不盛﹐經從何來。當從二陽發病主治﹐擬金匱溫經湯加味。

全當歸﹝二錢﹞阿膠珠﹝二錢﹞紫丹參﹝二錢﹞赤白芍﹝各一錢五分﹞川桂枝﹝四分﹞吳茱英﹝四分﹞

仙半夏﹝二錢﹞炙甘艸﹝五分﹞茺蔚子﹝三錢﹞大川芎﹝八分﹞粉丹皮﹝一錢五分﹞生薑﹝二片﹞

紅棗﹝二枚﹞

徐右經云﹕暴痛屬寒﹐久痛屬熱﹐暴痛在經﹐久痛在絡。少腹痛陣作﹐痛甚有汗﹐已延匝月。形寒納少﹐咳嗽泛惡﹐胸悶不舒﹐口漧引飲﹐肝熱瘀阻﹐气滯不流﹐陰傷津少上承﹐肺虛痰熱畱戀﹐舌質紅絳﹐脈細如絲﹐虛羸太極﹐恐難完壁。

金鈴子﹝二錢﹞旋復花﹝包﹐一錢五分﹞朱茯神﹝三錢﹞赤白芍﹝各一錢五分﹞全栝蔞﹝切﹐四錢﹞

光杏仁﹝三錢﹞眞新絳﹝八分﹞川象貝﹝各二錢﹞焦楂炭﹝三錢﹞銀柴胡﹝八分﹞失笑散﹝包﹐三錢﹞

靑橘葉﹝一錢五分﹞炒山梔﹝一錢五分﹞

二診少腹痛已舒﹐泛惡漸止﹐有汗甚多﹐四肢逆冷﹐形瘦骨立﹐口渴欲飲。肝郁化熱﹐熱深厥深﹐陰傷津少上承﹐肺虛痰熱畱戀﹐舌質光﹐脈細依然。頗慮陰不斂陽﹐陽不藏陰﹐致有厥脫之變。皆由虛贏太極﹐不任攻補使然。

川石斛﹝三錢﹞朱茯神﹝三錢﹞川象貝﹝各二錢﹞花龍骨﹝四錢﹞烏梅炭﹝八分﹞炒山梔﹝一錢五分﹞

大白芍﹝二錢﹞浮小麥﹝四錢﹞生白術﹝一錢五分﹞銀柴胡﹝八分﹞紫丹參﹝二錢﹞生熟穀芽﹝各三錢﹞

淸炙枇杷葉﹝去毛﹑包﹐三錢﹞柿霜﹝八分﹞

三診厥復汗收﹐胃納漸進﹐佳兆也。形瘦骨立﹐脈細如絲﹐舌紅而絳﹐咳嗽泛惡。木郁化火﹐肝病傳脾﹐陰傷津少上承﹐肺虛痰熱畱戀。難經云﹕從所不勝來者爲賊邪。𨿽見轉機﹐未足恃也。

前方去朱茯神﹑紫丹參﹑柿霜﹐加生甘艸﹝五分﹞﹑陳木瓜﹝二錢﹞。

王右適值經臨﹐色紫黑﹐少腹脹痛拒按﹐痛甚有暈厥之狀。形寒怯冷﹐口漧不多飲﹐苔黃膩﹐脈濡澀。

新寒外束﹐宿瘀內阻。少腹乃厥陰之界﹐厥陰爲寒熱之髒﹐肝失疏泄﹐气滯不通﹐不通則痛矣。气爲血之帥﹐气行則血行﹐行血以理气爲先﹐旨哉言乎﹗肉桂心﹝五分﹞金鈴子﹝二錢﹞春砂殼﹝二錢﹞靑橘葉﹝一錢五分﹞小茴香﹝八分﹞延胡索﹝一錢﹞

失笑散﹝包﹐三錢﹞細靑皮﹝一錢﹞茺蔚子﹝三錢﹞焦楂炭﹝三錢﹞制香附﹝一錢五分﹞酒炒白芍﹝二錢﹞

兩頭尖﹝酒浸﹑包﹐一錢五分﹞

另﹕食鹽末﹝二兩﹞﹐香附末﹝四兩﹞﹐酒﹑醋炒﹐熨腹痛處。

吳右女子二七而天癸至。年十六矣﹐經猶未行﹐面色白﹐心悸跳躍﹐神疲乏力﹐營血虧耗﹐無以下注衝任使然﹐舌苔薄膩﹐脈象濡小無力。姑與和營通經。

全當歸﹝二錢﹞抱茯神﹝三錢﹞靑龍齒﹝三錢﹞靑橘葉﹝一錢五分﹞京赤芍﹝二錢﹞廣橘白﹝一錢﹞

雞血藤﹝二錢﹞月季花﹝八分﹞紫丹參﹝二錢﹞茺蔚子﹝三錢﹞嫩鉤鉤﹝後入﹐三錢﹞

卷七

崩漏案

丁右血生於心﹐藏於肝﹐統於脾。肝脾兩虧﹐藏統失司﹐崩漏已久。邇來面浮足腫﹐納少便溏﹐脈細﹐舌絳。此陰液已傷﹐衝任之脈失固﹐脾胃薄弱﹐水谷之濕不化。人以胃气爲本﹐陰損及陽﹐中土敗壞﹐虛像疊見﹐已入險途﹗姑擬益气生陰﹐扶土運中﹐以冀陽生陰長﹐得谷則昌爲幸。

炒潞黨參﹝二錢﹞炙甘艸﹝五分﹞連皮苓﹝四錢﹞生熟穀芽﹝各三錢﹞米炒於術﹝一錢五分﹞

扁豆衣﹝三錢﹞陳廣皮﹝一錢﹞炒淮藥﹝三錢﹞榦荷葉﹝一角﹞炒苡仁﹝四錢﹞炒補骨脂﹝一錢五分﹞

羅右崩漏不止﹐形瘦頭眩﹐投歸脾湯不效。按脈細數﹐細爲血少﹐數爲有熱﹐營血大虧﹐衝任不固﹐陰虛於下﹐陽浮於上﹐欲潛其陽﹐必滋其陰﹐欲淸其熱﹐必養其血。擬膠艾四物合三甲飲﹐滋養陰血而潛浮陽﹐調攝衝任而固奇經。

阿膠珠﹝二錢﹞生地炭﹝四錢﹞大白芍﹝一錢五分﹞左牡蠣﹝四錢﹞廣艾炭﹝八分﹞白歸身﹝二錢﹞

丹皮炭﹝一錢五分﹞炙龜版﹝三錢﹞炙鱉甲﹝三錢﹞貫眾炭﹝三錢﹞血餘炭﹝二錢﹞鮮藕﹝切片﹐入煎﹐一兩﹞

李右肝脾兩虧﹐藏血統血兩髒失司﹐經漏如崩﹐面色萎黃﹐按脈細小﹐腰骨酸楚。腰爲腎腑﹐腎主骨﹐腎虛故腰痛而骨酸。玆從心脾二經調治﹐擬歸脾湯加味﹐俾得中气充足﹐力能引血歸經。

潞黨參﹝三錢﹞淸炙艸﹝五分﹞遠志肉﹝一錢﹞濃杜仲﹝鹽水炒﹐二錢﹞紅棗﹝兩枚﹞炙黃﹝三錢﹞

抱茯神﹝三錢﹞白歸身﹝二錢﹞川斷肉﹝二錢﹞桂圓肉﹝二錢﹞甜冬術﹝一錢五分﹞炒棗仁﹝三錢﹞

大白芍﹝一錢五分﹞阿膠珠﹝二錢﹞藕節炭﹝兩枚﹞

錢右衝任虧損﹐不能藏血﹐經漏三月﹐甚則有似崩之狀。腰酸骨楚﹐舌淡黃﹐脈細澀﹐心悸頭眩﹐血去陰傷﹐厥陽易於升騰。昔人云﹕暴崩宜補宜攝﹐久漏宜淸宜通﹐因未盡之宿瘀畱戀衝任﹐新血不得歸經也。今擬膠艾四物湯﹐調攝衝任﹐祛瘀生新。

阿膠珠﹝二錢﹞朱茯神﹝三錢﹞大白芍﹝二錢﹞紫丹參﹝二錢﹞廣艾葉﹝八分﹞生地炭﹝四錢﹞

大砂仁﹝研﹐八分﹞百艸霜﹝包﹐一錢﹞白歸身﹝二錢﹞炮姜炭﹝四分﹞炒穀麥芽﹝各三錢﹞

錢右漏紅帶下﹐時輕時劇﹐便後脫肛﹐肛門墜脹﹐腑行燥結﹐腰腿酸楚﹐脈象虛弦。气虛不能攝血﹐血虧肝陽上升。擬補中益气﹐調攝奇經﹐冀望气能攝血﹐血自歸經。

生黃﹝三錢﹞白歸身﹝三錢﹞大白芍﹝二錢﹞全栝蔞﹝切﹐四錢﹞吉林參須﹝八分﹞朱茯神﹝三錢﹞

豆衣﹝三錢﹞苦桔梗﹝一錢﹞淸炙艸﹝六分﹞炒棗仁﹝三錢﹞柏子仁﹝三錢﹞嫩鉤鉤﹝後入﹐三錢﹞

黑芝麻﹝研﹑包﹐三錢﹞松子肉﹝三錢﹞

卷七

帶下案

費右營虛肝旺﹐肝郁化火﹐脾虛生濕﹐濕郁生熱﹐濕熱郁火流入帶脈﹐帶無約束之權﹐以致內熱溲赤﹐腰酸帶下﹔濕熱下迫大腸﹐肛門墜脹。郁火宜淸﹐淸火必佐養營﹐蘊濕宜滲﹐滲濕必兼扶土。

白歸身﹝二錢﹞赤茯苓﹝三錢﹞濃杜仲﹝二錢﹞六一散﹝包﹐三錢﹞大白芍﹝二錢﹞淮山藥﹝三錢﹞

烏賊骨﹝三錢﹞炒條芩﹝一錢五分﹞黑山梔﹝一錢五分﹞黃柏炭﹝八分﹞生白術﹝一錢五分﹞荸薺梗﹝一錢五分﹞

吳右三陰不足﹐濕熱下注﹐帶下頻頻﹐陰挺墜脹﹐腑行不實﹐裏急後重。擬益气升淸﹐滋陰化濕。

生黃﹝三錢﹞黃柏炭﹝八分﹞小生地﹝三錢﹞川升麻﹝三分﹞蜜炙枳殼﹝一錢﹞烏賊骨﹝三錢﹞

粉丹皮﹝一錢﹞淨槐米﹝包﹐三錢﹞生甘艸﹝八分﹞苦桔梗﹝一錢﹞福澤瀉﹝一錢五分﹞威喜丸﹝包﹐三錢﹞

黃右營血虧﹐肝火旺﹐挾濕熱入擾帶脈﹐帶下赤白﹐頭眩腰酸。與養肝化濕束帶。

白歸身﹝二錢﹞云茯苓﹝三錢﹞濃杜仲﹝二錢﹞鮮藕﹝切片﹐二兩﹞生苡仁﹝四錢﹞烏賊骨﹝三錢﹞

生白芍﹝二錢﹞嫩白薇﹝一錢五分﹞川斷肉﹝二錢﹞黃柏炭﹝八分﹞粉丹皮﹝一錢五分﹞福澤瀉﹝一錢五分﹞

生白術﹝三錢﹞震靈丹﹝包﹐三錢﹞

復診赤白帶下﹐已見輕減。經事超前﹐營陰不足﹐肝火有餘﹐衝任不調。再擬養血柔肝﹐而調奇經。

前方去白薇﹐加炙鱉甲﹝三錢﹞。

卷七

胎前案

唐右腰爲腎府﹐胎脈亦系於腎﹐腎陰不足﹐衝任亦虧﹐妊娠四月﹐忽然腹痛墜脹﹐腰酸流紅﹐脈細小而弦。胎气不固﹐營失維護﹐慮其胎墮。急擬膠艾四物湯養血保胎。

阿膠珠﹝二錢﹞生白術﹝一錢五分﹞濃杜仲﹝二錢﹞大白芍﹝一錢五分﹞廣艾炭﹝八分﹞炒條芩﹝一錢五分﹞川斷肉﹝二錢﹞薴麻根﹝二錢﹞白歸身﹝二錢﹞生地炭﹝四錢﹞桑寄生﹝二錢﹞

朱右懷孕足月﹐漏紅疊見﹐是血有熱﹐衝任不固。胎之生發由於血﹐今血溢妄行﹐胎萎不長﹐不能根據時而產也。擬養血淸熱﹐而固胎元。

阿膠珠﹝二錢﹞生地炭﹝四錢﹞白歸身﹝二錢﹞炙黃﹝三錢﹞薴麻根﹝二錢﹞炒條苓﹝一錢五分﹞

嫩白薇﹝一錢五分﹞大白芍﹝一錢五分﹞西洋參﹝一錢五分﹞藕節炭﹝二枚﹞

嚴右咳嗽較減之後﹐忽然流紅甚多﹐舌質淡紅﹐脈弦小而數。懷麟七月﹐正屬手太陰司胎﹐太陰原有燥邪﹐引動肝火﹐由气入營﹐血得熱以妄行﹐頗慮熱傷胎元﹐致成小產。急擬養營泄熱以保胎﹐佐入滋水淸肝而潤肺。

蛤粉炒阿膠﹝三錢﹞生地炭﹝三錢﹞側柏炭﹝一錢五分﹞濃杜仲﹝三錢﹞生白術﹝一錢五分﹞

光杏仁﹝三錢﹞冬桑葉﹝三錢﹞炒條芩﹝一錢﹞川象貝﹝各二錢﹞冬瓜子﹝三錢﹞鮮藕﹝去皮﹑切片﹑入煎﹐四兩﹞枇杷葉露﹝後入﹐四兩﹞

蔡右懷麟八月﹐腰酸流紅。疫喉痧四天﹐寒熱不退﹐痧子隱隱﹐布而不透﹐咳嗽泛惡﹐咽喉紅作痛﹐舌質紅﹐苔粉白﹐脈象濡滑而數。風溫疫癘之邪﹐蘊襲肺胃二經﹐兩兩相衡﹐自以淸溫解疫爲要。疫邪一日不解﹐則胎元一日不安﹐急擬辛涼汗解﹐宣肺化痰﹐不必安胎﹐而安胎止漏之功卽在是矣。

薄荷葉﹝八分﹞苦桔梗﹝一錢﹞連翹殼﹝三錢﹞荊芥穗﹝一錢五分﹞江枳殼﹝一錢﹞光杏仁﹝三錢﹞

淨蟬衣﹝八分﹞輕馬勃﹝八分﹞象貝母﹝三錢﹞淡豆豉﹝三錢﹞熟牛蒡﹝二錢﹞鮮竹茹﹝二錢﹞芫荽子﹝一錢五分﹞

唐右受寒停滯﹐脾胃爲病﹐淸濁混淆﹐腹痛泄瀉﹐似痢不爽﹐有墜脹之狀﹐胸悶不納﹐舌光無苔﹐按脈濡遲。懷娠四月﹐頗慮困瀉動胎。急擬和中化濁﹐佐保胎元。

藿香梗﹝一錢五分﹞云茯苓﹝三錢﹞六神曲﹝三錢﹞陳廣皮﹝一錢﹞炒扁豆衣﹝三錢﹞焦楂炭﹝三錢﹞

生白術﹝一錢五分﹞大腹皮﹝二錢﹞帶殼砂仁﹝八分﹞焦穀芽﹝四錢﹞陳萊菔子﹝三錢﹞榦荷葉﹝一角﹞

吳右牙齒屬胃﹐胃火循經上升﹐風熱之邪未楚﹐左顴面腫紅已退﹐右顴面漫腫又起。內熱口漧﹐心中雜﹐舌質淡紅﹐脈象滑數。懷麟足月﹐胎火內熾﹐擬辛涼淸解﹐而淸胎熱。

薄荷葉﹝八分﹞天花粉﹝三錢﹞生赤芍﹝二錢﹞熟牛蒡﹝二錢﹞生甘艸﹝八分﹞大貝母﹝三錢﹞

冬桑葉﹝三錢﹞苦桔梗﹝一錢﹞炙僵蠶﹝三錢﹞甘菊花﹝三錢﹞金銀花﹝三錢﹞連翹殼﹝三錢﹞鮮竹葉﹝三十張﹞活蘆根﹝去節﹐一尺﹞

戴右懷麟十二月﹐漏紅五六次﹐腹已大﹐乳不脹﹐脈弦小而滑。衝任虧損﹐肝火入營﹐血熱妄行﹐不得養胎﹐故胎萎不長﹐不能根據期而產也。當宜益气養血﹐淸營保胎﹐俾气能攝血﹐血足蔭胎﹐胎元充足﹐瓜熟自然蒂落。

吉林參須﹝一錢﹞生黃﹝三錢﹞生地炭﹝三錢﹞濃杜仲﹝三錢﹞生白術﹝二錢﹞白歸身﹝二錢﹞

阿膠珠﹝二錢﹞炒條芩﹝一錢﹞側柏炭﹝一錢五分﹞生白芍﹝二錢﹞桑寄生﹝三錢﹞鮮藕﹝切片入煎﹐一兩﹞

張右妊娠九月﹐便溏旬餘﹐漏紅色紫﹐腰不酸﹐腹不墜﹐殊非正產之象。良由肝虛不能藏血﹐脾虛不能統血﹐中焦變化之汁﹐盡隨濕濁以下注也。舌苔薄膩﹐脈象弦滑。當宜培養中土﹐而化濕濁。俾得健運復常﹐則生气有權﹐而胎元易充易熟矣。

生白術﹝三錢﹞云茯苓﹝三錢﹞春砂殼﹝八分﹞桑寄生﹝二錢﹞炒淮藥﹝三錢﹞陳廣皮﹝一錢﹞

焦楂炭﹝三錢﹞藕節炭﹝二枚﹞炒扁豆衣﹝三錢﹞煨木香﹝五分﹞焦麥芽﹝三錢﹞榦荷葉﹝一角﹞

二診孕已足月﹐腹痛腰酸﹐穀道墜脹﹐中指跳動﹐正產之時已屆。气足則易送胎﹐血足則易滑胎。惟宜大補气血﹐以充胎元﹐水足則舟行無礙之意。

炙黃﹝五錢﹞抱茯神﹝三錢﹞陳廣皮﹝一錢﹞大白芍﹝一錢五分﹞大熟地﹝五錢﹞菟絲子﹝二錢﹞

炒黑荊芥﹝八分﹞生白術﹝二錢﹞白歸身﹝三錢﹞大川芎﹝五分﹞紅棗﹝五枚﹞

卷七

產後案

趙右新產五日﹐陡然痙厥不語﹐神識時明時昧﹐脈弦滑﹐舌薄膩。良由气血虧耗﹐腠理不固﹐外風引動內風﹐入於經絡。風性上升﹐宿瘀隨之﹐蒙蔽淸竅﹐神明不能自主﹐所以痙厥疊發﹐神糊不語﹐癥勢重險﹗勉擬淸魂散加減﹐和營祛風﹐淸神化痰。

吉林參須﹝五分﹞炙甘艸﹝五分﹞琥珀屑﹝衝﹐六分﹞嫩鉤鉤﹝後入﹐三錢﹞紫丹參﹝二錢﹞

朱茯神﹝三錢﹞鮮石菖蒲﹝八分﹞澤蘭葉﹝一錢五分﹞炒黑荊芥炭﹝八分﹞炙遠志﹝一錢﹞童便﹝燉衝服﹐一酒盅﹞

嚴右血藏於肝﹐賴脾元以統之﹐衝任之气以攝之。肝腎兩虧﹐气不固攝﹐脈細小﹐當宜培養肝脾﹐調攝衝任﹐八珍湯加減。

潞黨參﹝二錢﹞炙甘艸﹝四分﹞白歸身﹝二錢﹞大白芍﹝一錢五分﹞抱茯神﹝三錢﹞阿膠珠﹝二錢﹞

血餘炭﹝二錢﹞川斷肉﹝二錢﹞炒於術﹝一錢五分﹞生地炭﹝四錢﹞葛氏十灰丸﹝包煎﹐二錢﹞

沈右新產後去血過多﹐頭眩眼花﹐神昏气喘﹐自汗肢冷﹐脈細如絲。此乃血去陰傷﹐陰不抱陽﹐陽不攝陰﹐正气難以接續﹐浮陽易於上越﹐气血有渙散之慮﹐陰陽有脫離之險﹐血脫重癥﹐危在頃刻﹗勉仿經旨血脫益气之義﹐以冀萬一之幸。

吉林參須﹝一錢﹞全當歸﹝三錢﹞養正丹﹝包煎﹐二錢﹞

鄒右產後腹痛﹐小溲淋漓﹐脈弦緊右濡細﹐此營血已虧﹐宿瘀未楚﹐挾濕下注膀胱﹐宣化失司。擬和營祛瘀﹐通利州都。

全當歸﹝二錢﹞朱茯神﹝三錢﹞澤蘭葉﹝一錢五分﹞荸薺梗﹝一錢五分﹞紫丹參﹝二錢﹞生艸梢﹝八分﹞

益母艸﹝三錢﹞大川芎﹝八分﹞絳通艸﹝八分﹞琥珀屑﹝衝﹐六分﹞

金右產後寒熱﹐汗多不解﹐大便溏泄﹐衛气不能外護﹐營虛失於內守﹐營衛不和﹐邪不易達﹐健運無權。

當擬調和營衛﹐扶土和中。

川桂枝﹝三分﹞云茯苓﹝三錢﹞炙甘艸﹝五分﹞炒白芍﹝一錢五分﹞扁豆衣﹝三錢﹞炒苡仁﹝三錢﹞

生白術﹝一錢五分﹞廣陳皮﹝一錢﹞穀麥芽﹝各三錢﹞紅棗﹝二枚﹞生薑﹝二片﹞榦荷葉﹝一角﹞

虞右產後肺脾兩虧﹐肅運無權﹐徧體浮腫﹐咳嗽气逆﹐難以平臥﹐脈象濡軟而滑。經云﹕諸濕腫滿﹐皆屬於脾。脾虛生濕﹐濕郁生水﹐水濕泛濫﹐無所不到。肺爲水之上源﹐不能通調水道﹐下輸膀胱﹐聚水而爲腫也。肺病及腎﹐腎气不納﹐肺虛不降﹐喘不得臥﹐職是故也﹐喘腫重癥。擬五苓﹑五皮合蘇子降气湯﹐肅運分消﹐順气化痰﹐以望轉機。

生白芍﹝一錢五分﹞肉桂心﹝三分﹞炙白蘇子﹝二錢﹞淡姜皮﹝六分﹞連皮苓﹝四錢﹞化橘紅﹝八分﹞

炙桑皮﹝三錢﹞川椒目﹝十粒﹞粉豬苓﹝二錢﹞光杏仁﹝三錢﹞象貝母﹝三錢﹞濟生腎气丸﹝包煎﹐三錢﹞

張右新產後气血已虧﹐惡露未楚﹐感受時气氤氳之邪﹐引動先天蘊毒﹐由內達外﹐天痘已布﹐尙未灌漿﹐身熱骨楚﹐苔薄膩﹐脈濡數。經云﹕邪之所湊﹐其气必虛。擬益气托漿﹐和營祛瘀。

生黃﹝三錢﹞全當歸﹝二錢﹞杜紅花﹝八分﹞生甘艸﹝四分﹞京赤芍﹝一錢五分﹞益母艸﹝三錢﹞

桃仁泥﹝包﹐一錢五分﹞紫丹參﹝二錢﹞淨蟬衣﹝八分﹞鮮筍尖﹝二錢﹞生薑﹝一片﹞紅束﹝二枚﹞

莊右未產之前﹐發熱咳嗽﹐風溫伏邪﹐蘊蒸气分﹐肺胃兩經受病。今產後發熱不退﹐更甚於前﹐惡露未楚﹐苔黃脈數。良由气血已虧﹐宿瘀畱戀﹐伏邪不達﹐邪與虛熱相搏﹐所以身熱更甚也。投解肌藥不效者﹐因正虛不能托邪外出也。今宗傅靑主先生加參生化湯﹐養正達邪﹐去瘀生新﹐助入宣肺化痰之品。

吉林參須﹝八分﹞大川芎﹝八分﹞荊芥炭﹝八分﹞炙桑葉﹝三錢﹞炙甘艸﹝五分﹞炮姜炭﹝四分﹞

光杏仁﹝三錢﹞全當歸﹝二錢﹞桃仁泥﹝包﹐一錢五分﹞象貝母﹝三錢﹞童便﹝燉溫衝服﹐一酒盅﹞

於右人身之經絡﹐全賴血液以滋養。產後陰血已虧﹐不能營養經脈﹐邪風入絡﹐絡有宿瘀﹐不通則痛﹐以致手不能舉﹐足不能履﹐肢節痺痛﹐脈細澀。當宜養血祛風﹐去瘀通絡。

全當歸﹝二錢﹞大川芎﹝八分﹞靑防風﹝八分﹞大白芍﹝一錢五分﹞木防己﹝二錢﹞西秦艽﹝二錢﹞

陳木瓜﹝二錢﹞茺蔚子﹝三錢﹞紫丹參﹝二錢﹞懷牛膝﹝二錢﹞嫩桑枝﹝酒炒﹐四錢﹞

陳右產後五朝﹐腹痛陣作﹐拒按﹐甚則泛惡﹐脈弦細而緊。新產營血已傷﹐宿瘀交阻﹐上衝於胃﹐胃失降和﹐凝滯於中﹐气機窒塞﹐所謂不通則痛也。產後以去瘀爲第一要義﹐當宜和營去瘀﹐蓋瘀血去則新血可生﹐不治痛而痛自止。

全當歸﹝二錢﹞五靈脂﹝三錢﹞延胡索﹝一錢﹞杜紅花﹝八分﹞

大川芎﹝八分﹞陳廣皮﹝一錢﹞臺烏藥﹝八分﹞桃仁泥﹝一錢五分﹞益母艸﹝三錢﹞紫丹參﹝二錢﹞

炙沒藥﹝一錢﹞制香附﹝一錢五分﹞炮姜炭﹝四分﹞

兪右鼻鳴鼻幹﹐漧嘔﹐咳嗽不爽﹐肺有燥邪也。胸悶不舒﹐口甜時苦﹐胃有濕熱也。胸前板痛﹐按之更甚﹐痰滯阻於賁門也。自汗甚多﹐內熱不淸﹐徧體骨楚﹐正虛陰不足也。病起胎前﹐延及產後﹐諸藥備嘗﹐時輕時劇﹐良以體虛邪實﹐肺燥痰濕﹐攻旣不得﹐補又不可﹐淸則助濕﹐燥則傷陰﹐每有顧此失彼之憂﹐尢多投鼠忌器之慮。

同擬兩法並進﹐先投苦溫合化﹐開其中隔之痰濕﹐繼進甘涼生津﹐潤其上焦之煩躁﹐是否有當﹐尙希髙明裁政。

﹝先服﹞水炒川雅連﹝四分﹞竹瀝半夏﹝二錢﹞枳實炭﹝一錢﹞淡漧薑﹝三分﹞橘白絡﹝各八分﹞

生蛤殼﹝六錢﹞薤白頭﹝酒炒﹐一錢五分﹞川貝母﹝三錢﹞白殘花﹝五分﹐後服﹞鱉血炒銀柴胡﹝一錢﹞

天花粉﹝三錢﹞鮮竹葉茹﹝各一錢五分﹞炒地骨皮﹝一錢五分﹞冬桑葉﹝三錢﹞活蘆根﹝去節﹐一尺﹞

鮮枇杷葉﹝去毛﹑包﹐五張﹞

張右新產後營陰虧耗﹐惡露未楚﹐舊患便溏﹐脾土薄弱﹐胃呆納少﹐舌苔薄膩﹐脈象濡緩﹐新邪舊恙﹐治宜兼顧。姑擬和營生新﹐扶土和中。

全當歸﹝二錢﹞云茯苓﹝三錢﹞生白術﹝一錢五分﹞益母艸﹝三錢﹞紫丹參﹝三錢﹞杜紅花﹝五分﹞焦楂炭﹝二錢﹞大川芎﹝五分﹞炮姜炭﹝四分﹞炒穀芽﹝三錢﹞

炒赤砂糖﹝三錢﹞榦荷葉﹝一角﹞

二診新產三朝﹐咋起寒熱﹐至今未退﹐頭痛骨楚﹐胸悶不思飲食﹐舌苔薄膩﹐脈象弦滑帶數﹐此營血已虧﹐惡露未楚﹐氤氳之邪乘隙而入﹐營衛循序失常。姑擬淸魂散合生化湯加味﹐一以疏邪外達﹐一以祛瘀生新。

紫丹參﹝二錢﹞大川芎﹝四分﹞炮姜炭﹝三分﹞炒黑荊芥炭﹝一錢五分﹞益母艸﹝二錢﹞

杜紅花﹝六分﹞淸水豆捲﹝三錢﹞炒赤砂糖﹝三錢﹞全當歸﹝二錢﹞焦楂炭﹝三錢﹞炒穀芽﹝四錢﹞

炒白薇﹝一錢﹞榦荷葉﹝一角﹞

三診新產五朝﹐寒熱輕而復重﹐頭痛骨楚﹐胸悶不思飲食﹐舌苔膩布﹐惡露未止﹐脈象弦滑帶數﹐宿瘀畱戀﹐氤氳之邪挾痰滯交阻陽明爲病。再擬淸魂散合生化湯﹐復入疏散消滯之品。

紫丹參﹝二錢﹞杜紅花﹝八分﹞枳實炭﹝一錢﹞炒白薇﹝一錢五分﹞炒黑荊芥﹝一錢五分﹞

全當歸﹝一錢五分﹞焦楂炭﹝三錢﹞益母艸﹝二錢﹞淡豆豉﹝三錢﹞大川芎﹝五分﹞炒穀芽﹝四錢﹞

保和丸﹝包煎﹐三錢﹞

四診新產八朝﹐形寒身熱﹐有汗不解﹐胸悶﹐饑不思納﹐渴不多飲﹐舌苔薄膩而黃﹐脈象弦滑帶數。客邪移於少陽﹐宿瘀未楚﹐營衛失常﹐有轉瘧之機括﹐還慮纏綿增劇。再擬小柴胡湯合淸魂散﹑生化湯復方圖治。

吉林參須﹝五分﹞杜紅花﹝八分﹞淸水豆捲﹝四錢﹞嫩白薇﹝一錢五分﹞軟柴胡﹝五分﹞全當歸﹝二錢﹞

紫丹參﹝二錢﹞大川芎﹝四分﹞炒黑荊芥﹝一錢﹞全栝蔞﹝切﹐三錢﹞炒穀芽﹝三錢﹞益母艸﹝二錢﹞

通艸﹝八分﹞

五診新產十二朝﹐寒熱得退﹐胸悶不納如故﹐小溲短赤﹐舌苔薄膩﹐陰血己虧﹐蘊濕未楚﹐脾胃運化無權。再擬養正祛瘀﹐和胃化濕。

吉林參須﹝五分﹞赤茯苓﹝朱砂拌﹐三錢﹞全當歸﹝二錢﹞淸水豆捲﹝三錢﹞炒黑荊芥﹝五分﹞

福澤瀉﹝一錢五分﹞穀麥芽﹝各三錢﹞益母艸﹝二錢﹞陳廣皮﹝一錢﹞紫丹參﹝二錢﹞通艸﹝八分﹞

佩蘭梗﹝一錢五分﹞大砂仁﹝研﹐五分﹞榦荷葉﹝一角﹞

張右產後兩月﹐營陰未復﹐重感新邪﹐內停宿滯﹐肺胃爲病﹐形寒身熱﹐有汗不解﹐脘痞作痛﹐納少泛惡﹐且又咳嗽﹐經行色紫﹐舌苔白膩﹐脈象左弦右濡。標邪正在鴟張﹐不能見虛投補﹐姑擬疏邪消滯﹐和中祛瘀﹐病去則虛自復。

炒黑荊芥﹝一錢五分﹞淸水豆捲﹝四錢﹞赤茯苓﹝三錢﹞金鈴子﹝二錢﹞光杏仁﹝三錢﹞仙半夏﹝一錢五分﹞延胡索﹝一錢﹞嫩前胡﹝一錢五分﹞象貝母﹝三錢﹞

枳實炭﹝一錢﹞茺蔚子﹝二錢﹞帶殼砂仁﹝八分﹞炒穀麥芽﹝各三錢﹞佛手﹝八分﹞

二診形寒身熱漸解﹐脘痞作痛﹐咳嗽則痛輒劇﹐納少泛惡﹐小溲短赤﹐經行色紫﹐舌質紅﹐苔薄膩﹐脈左弦右濡。產後營陰未復﹐外邪宿滯﹐挾肝气橫逆﹐肺胃肅降失司。投劑合度﹐仍擬宣肺化痰﹐理气暢中。

嫩前胡﹝一錢五分﹞赤茯苓﹝三錢﹞川楝子﹝二錢﹞象貝母﹝三錢﹞仙半夏﹝二錢﹞炒枳殼﹝一錢﹞

延胡索﹝一錢﹞茺蔚子﹝三錢﹞川郁金﹝一錢五分﹞光杏仁﹝三錢﹞春砂殼﹝八分﹞絳通艸﹝八分﹞

臺烏藥﹝八分﹞炒穀麥芽﹝各三錢﹞

馬右未產之前﹐已有痛風﹐產後二十一天﹐肢節痺痛﹐痛處浮腫﹐痛甚於夜﹐不能舉動﹐形寒內熱﹐咳嗽痰多﹐風濕痰瘀﹐羈畱絡道﹐營衛痺塞不通﹐肺失淸肅﹐胃失降和﹐病情夾雜﹐非易圖治。姑擬和營祛風﹐化痰通絡。

紫丹參﹝二錢﹞朱茯神﹝三錢﹞光杏仁﹝三錢﹞木防己﹝二錢﹞炒黑荊芥﹝一錢﹞遠志肉﹝一錢﹞

象貝母﹝三錢﹞夜交藤﹝四錢﹞炒白薇﹝二錢﹞西秦艽﹝二錢﹞藏紅花﹝八分﹞甜瓜子﹝三錢﹞

嫩桑枝﹝四錢﹞澤蘭葉﹝二錢﹞

李右產後二十四天﹐營血已虛﹐惡露未楚﹐腹痛隱隱﹐納谷減少﹐畏風怯冷﹐有汗不解﹐旬日未更衣﹐舌無苔﹐脈象濡細。衛虛失於外護﹐營虛失於內守﹐腸中津液枯槁﹐腑垢不得下達也。仿傅靑主加參生化湯意﹐養營祛瘀﹐和胃潤腸。

吉林參須﹝一錢﹞紫丹參﹝三錢﹞春砂殼﹝八分﹞生熟穀芽﹝各三錢﹞全當歸﹝三錢﹞藏紅花﹝四分﹞

全栝蔞﹝切﹐四錢﹞益母艸﹝一錢五分﹞大川芎﹝四分﹞炮姜炭﹝三分﹞大麻仁﹝研﹐四錢﹞

朱右產後八旬﹐寒熱匝月﹐痰多納減﹐脈象虛弦而數。气虛則寒﹐營虛則熱﹐胃虛納減﹐脾弱痰多﹐勢成蓐癆。姑擬八珍湯加減﹐以望轉機。

炒潞黨參﹝三錢﹞全當歸﹝二錢﹞銀州柴胡﹝八分﹞云茯苓﹝三錢﹞大白芍﹝二錢﹞嫩白薇﹝一錢五分﹞

米炒於術﹝一錢五分﹞廣橘白﹝一錢﹞大熟地﹝三錢﹞炮姜炭﹝三分﹞生熟穀芽﹝各三錢﹞

張右新產十一天﹐惡露不止﹐少腹作痛﹐咳嗽聲音不揚﹐風寒包熱於肺﹐宿瘀畱戀下焦﹐脈象浮濡帶滑。

姑擬祛瘀生新﹐開胃化痰。

全當歸﹝二錢﹞抱茯神﹝三錢﹞光杏仁﹝三錢﹞嫩射幹﹝五分﹞紫丹參﹝二錢﹞金鈴子﹝二錢﹞

象貝母﹝三錢﹞春砂殼﹝八分﹞淨蟬衣﹝八分﹞延胡索﹝一錢﹞藏紅花﹝八分﹞冬瓜子﹝三錢﹞

卷八外科案

腦疽

張左正腦疽兩候﹐瘡口𨿽大﹐而深陷不起﹐瘡根散漫不收﹐色紅疼痛﹐舌質光紅﹐脈象濡緩。气虛血虧﹐不能托毒外出﹐痰濕蘊結﹐營衛不從﹐癥勢重險﹗再擬益气托毒﹐和營化濕﹐冀其瘡頂髙起﹐根腳收縮﹐始有出險之幸。

生黃﹝八錢﹞全當歸﹝三錢﹞抱茯神﹝三錢﹞生首烏﹝四錢﹞生潞黨參﹝三錢﹞京赤芍﹝二錢﹞

炙遠志肉﹝一錢﹞白茄蒂﹝一錢﹞生艸節﹝八分﹞紫丹參﹝三錢﹞鹿角霜﹝三錢﹞陳廣皮﹝一錢﹞

大貝母﹝三錢﹞

外用黑虎丹﹑九黃丹﹑補天丹﹐陽和膏。

錢左腦疽三日﹐紅腫寒熱﹐外邪客於風府﹐蘊熱上乘﹐邪熱相搏﹐血瘀停凝。法當疏散。

荊芥穗﹝一錢五分﹞靑防風﹝一錢﹞全當歸﹝二錢﹞京赤芍﹝二錢﹞大貝母﹝三錢﹞炙僵蠶﹝三錢﹞

羌活﹝一錢﹞大川芎﹝八分﹞香白芷﹝八分﹞

外用金箍散﹑沖和膏﹐陳醋﹑白蜜調﹐燉溫敷。

二診投劑後﹐得大汗﹐熱退腫減﹐再用和解。

全當歸﹝二錢﹞京赤芍﹝二錢﹞大川芎﹝八分﹞生艸節﹝八分﹞苦桔梗﹝一錢﹞大貝母﹝三錢﹞

炙僵蠶﹝三錢﹞晚蠶砂﹝包﹐三錢﹞絲瓜絡﹝二錢﹞香白芷﹝六分﹞萬靈丹﹝入煎﹐一粒﹞

仍用金箍散﹑沖和膏。

柯左腦旁屬太陽﹐爲寒水之府﹐其體冷﹐其質沈﹐其脈上貫巓頂﹐兩旁順流而下。花甲之年﹐气血已虧﹐加之體丰多濕﹐濕郁生痰﹐風寒侵於外﹐七情動於中﹐與痰濕互阻於太陽之絡﹐營衛不從﹐疽遂成矣。所喜紅腫髙活﹐尙屬佳象﹐起居調攝﹐尢當自愼。

生黃﹝三錢﹞靑防風﹝一錢﹞生艸節﹝八分﹞苦桔梗﹝一錢﹞陳廣皮﹝一錢﹞仙半夏﹝二錢﹞大川芎﹝八分﹞大貝母﹝三錢﹞炙僵蠶﹝三錢﹞羌活﹝一錢﹞小金丹﹝陳酒化服﹐一粒﹞

外用金箍散﹐金黃散﹑沖和膏﹐陳醋﹑白蜜調﹐燉溫敷。

二診腦疽偏者較正者難治﹐前方連服三劑﹐根盤略收。瘡頂髙突﹐有潰膿之勢。今癥位𨿽偏﹐情勢尙佳﹐所喜瘡頂起發﹐胃納健旺﹐人以胃气爲本﹐有胃則生﹐書有明文。再擬消托兼施法。

生黃﹝三錢﹞全當歸﹝二錢﹞京赤芍﹝二錢﹞陳廣皮﹝一錢﹞仙半夏﹝三錢﹞生艸節﹝八分﹞

大貝母﹝三錢﹞苦桔梗﹝一錢﹞炙甲片﹝一錢五分﹞皂角鍼﹝一錢五分﹞筍尖﹝三錢﹞炙僵蠶﹝三錢﹞

香白芷﹝八分﹞

外用金箍散﹑金黃散﹑沖和膏。

三診疊進提托之劑﹐得膿甚暢﹐四圍根盤漸收﹐調養得宜﹐生機有慶。

生黃﹝三錢﹞全當歸﹝二錢﹞京赤芍﹝二錢﹞紫丹參﹝二錢﹞陳廣皮﹝一錢﹞仙半夏﹝三錢﹞

云茯苓﹝三錢﹞制首烏﹝三錢﹞生艸節﹝八分﹞紅棗﹝二枚﹞

外用九黃丹﹑海浮散﹑陽和膏。

卷八外科案

夭疽

唐左夭疽腫硬﹐位在左耳之後﹐癥由情志抑鬱﹐郁而生火﹐郁火挾血瘀凝結﹐營衛不從﹐頗慮毒不外泄﹐致有內陷之變。急與提托﹐冀其速潰速腐﹐得膿爲佳。

銀柴胡﹝一錢﹞全當歸﹝二錢﹞京赤芍﹝二錢﹞川象貝﹝各二錢﹞陳廣皮﹝一錢﹞生艸節﹝八分﹞

炙遠志﹝一錢﹞炙僵蠶﹝三錢﹞炙甲片﹝一錢五分﹞皂角鍼﹝一錢五分﹞琥珀蠟礬丸﹝開水化服﹐一粒﹞

二診前投提托透膿之劑﹐瘡頂紅腫髙活﹐有潰膿之象﹐是屬佳兆。惟恙從七情中來﹐務須恬虛無﹐心曠神怡﹐勝乞靈於藥石也。

生黃﹝三錢﹞全當歸﹝二錢﹞京赤芍﹝二錢﹞紫丹參﹝二錢﹞生艸節﹝八分﹞銀柴胡﹝八分﹞

生香附﹝一錢﹞皂角鍼﹝一錢五分﹞川象貝﹝各三錢﹞炙僵蠶﹝三錢﹞筍尖﹝三錢﹞琥珀蠟礬丸﹝開水化服﹐一粒﹞

三診疽頂隆起﹐內膿漸化﹐旋理調護﹐可保無慮矣。

全當歸﹝二錢﹞京赤芍﹝二錢﹞銀柴胡﹝八分﹞生艸節﹝八分﹞川象貝﹝各三錢﹞炙僵蠶﹝三錢﹞

陳廣皮﹝一錢﹞半夏曲﹝二錢﹞制首烏﹝三錢﹞香白芷﹝六分﹞

何右夭疽匝月﹐色黑平塌﹐神糊脈細﹐汗多气急﹐陰陽兩損﹐肝腎俱敗﹐瘍癥中之七惡已見﹐𨿽華佗再世﹐亦當謝不敏也。勉方冀幸。

吉林參﹝二錢﹞生黃﹝六錢﹞血鹿片﹝八分﹞生於術﹝二錢﹞

淸炙艸﹝八分﹞云茯苓﹝三錢﹞炮姜炭﹝五分﹞川貝母﹝三錢﹞大熟地﹝四錢﹞五味子﹝六分﹞

左牡蠣﹝四錢﹞半夏曲﹝三錢﹞

二診服藥後﹐神淸思食﹐脈象弦硬﹐此系孤陽反照﹐不足恃也。勉宗前法﹐以冀萬一。

原方加熟附片﹝一錢﹞。

卷八外科案

骨槽風

周左骨槽風腫硬不痛﹐牙關拘緊﹐纏綿二月餘﹐此陰癥也。位在少陽﹐少陽少血多气之髒﹐脈絡空虛﹐風寒乘隙而入﹐痰瘀凝結﹐徒恃淸涼無益也。法當溫化﹐陽和湯主之。

淨麻黃﹝五分﹞肉桂心﹝四分﹞大熟地﹝二味同搗﹐四錢﹞炮姜炭﹝五分﹞生艸節﹝八分﹞白芥子﹝砂研﹐一錢﹞鹿角霜﹝三錢﹞小金丹﹝陳酒化服﹐一粒﹞

外用生薑切片﹐上按艾絨灸之﹐再覆以陽和膏。

朱右骨槽風破潰經年﹐膿積成骨﹐流水淸稀﹐气血兩虧﹐不能載毒外出﹐纏綿之癥也。法與補托。

潞黨參﹝三錢﹞生黃﹝四錢﹞全當歸﹝二錢﹞京赤芍﹝二錢﹞云茯苓﹝三錢﹞炮姜炭﹝五分﹞

陳廣皮﹝一錢﹞川貝母﹝三錢﹞炙僵蠶﹝三錢﹞香白芷﹝六分﹞

金右骨槽風穿腮落齒﹐膿水臭穢﹐癥屬棘手。

西洋參﹝二錢﹞北沙參﹝三錢﹞川石斛﹝四錢﹞赤白芍﹝各一錢五分﹞金銀花﹝三錢﹞粉丹皮﹝二錢﹞

川貝母﹝三錢﹞天花粉﹝三錢﹞旱蓮艸﹝二錢﹞黛蛤散﹝包﹐六錢﹞

施左頤腫堅硬﹐寒熱交作﹐牙關開合不利﹐骨槽風之漸也。宜與疏散。

荊芥穗﹝一錢五分﹞靑防風﹝一錢﹞薄荷葉﹝八分﹞炒牛蒡﹝二錢﹞生艸節﹝八分﹞苦桔梗﹝一錢﹞

大貝母﹝三錢﹞炙僵蠶﹝三錢﹞晚蠶砂﹝包﹐三錢﹞山慈菇片﹝八分﹞萬靈丹﹝入煎﹐一粒﹞

外用消核錠﹐陳醋磨敷。

二診寒熱已退﹐腫硬漸消﹐此系風痰交阻絡道所致。再與疏散。

荊芥穗﹝一錢五分﹞靑防風﹝一錢﹞薄荷葉﹝八分﹞炒牛蒡﹝二錢﹞生艸節﹝八分﹞苦桔梗﹝一錢﹞

大貝母﹝三錢﹞炙僵蠶﹝三錢﹞小靑皮﹝一錢﹞光杏仁﹝三錢﹞萬靈丹﹝入煎﹐一粒﹞

洪左頰車漫腫紅﹐且有寒熱﹐肝胃之火升騰﹐風熱之邪外乘。宜以淸疏。

荊芥穗﹝一錢五分﹞靑防風﹝一錢﹞薄荷葉﹝八分﹞炒牛蒡﹝二錢﹞生石膏﹝打﹐四錢﹞

生艸節﹝八分﹞苦桔梗﹝一錢﹞京赤芍﹝二錢﹞大貝母﹝三錢﹞炙僵蠶﹝三錢﹞金銀花﹝三錢﹞茅蘆根﹝去心﹑節﹐各一兩﹞

鄒左骨槽癰內外穿潰﹐腐爛已久﹐气陰兩傷﹐少陰伏熱上升﹐喉痺燥痛﹐蒂丁下墜﹐妨於咽飲﹐咳嗽痰濃夾紅﹐舌質紅絳﹐脈象濡小而數﹐加之手足浮腫﹐動則气喘﹐胸膺骨脹﹐肺絡損傷﹐子盜母气﹐脾土薄弱。肺喜淸潤﹐脾喜香燥﹐治肺礙脾﹐治脾礙肺﹐棘手重癥。勉擬培土生金﹐養肺化痰﹐未識能得應手否﹖南沙參﹝三錢﹞生甘艸﹝六分﹞栝蔞皮﹝二錢﹞豬膚﹝刮去油﹑毛﹐三錢﹞淮山藥﹝三錢﹞

苦桔梗﹝一錢﹞生苡仁﹝四錢﹞冬瓜子皮﹝各三錢﹞連皮苓﹝四錢﹞川象貝﹝各二錢﹞藏靑果﹝一錢﹞

外用金不換吹喉搽腐。

卷八外科案

牙疳

謝左腎主骨﹐齒爲骨餘﹐牙齦屬胃。痘疹後﹐熱毒內蘊腎胃兩經﹐以致牙疳腐爛﹐苔黃﹐脈數﹐聽其漫延﹐恐有穿腮落齒之險﹐重癥也。姑擬蘆薈消疳飲加味﹐淸陽明而解熱毒。

眞蘆薈﹝八分﹞甘中黃﹝八分﹞金銀花﹝四錢﹞活貫眾﹝三錢﹞川升麻﹝三分﹞胡黃連﹝四分﹞

黑山梔﹝一錢五分﹞京玄參﹝一錢五分﹞生石膏﹝打﹐三錢﹞銀柴胡﹝八分﹞活蘆根﹝去節﹐一尺﹞

外用走馬牙疳散﹐桐油調敷。

卷八外科案

牙巖

何右營血久虧﹐肝郁不達﹐郁從火化﹐火性上炎﹐致發牙巖﹐已延半載﹐慮其翻花出血﹐下部酸軟乏力。

擬養營淸上。

小生地﹝四錢﹞肥知母﹝一錢五分﹞生甘艸﹝六分﹞粉丹皮﹝二錢﹞京赤芍﹝二錢﹞連翹殼﹝三錢﹞

川黃柏﹝一錢五分﹞京玄參﹝二錢﹞大貝母﹝三錢﹞生蒲黃﹝包﹐三錢﹞藕節﹝四枚﹞

卷八外科案

大頭瘟

沈右重感氤氳之邪﹐引動伏溫﹐外發溫毒﹐滿面紅腫﹐透及後腦﹐耳根結塊﹐久而不消﹐形寒身熱﹐超時得汗而解﹐胸悶不思飲食﹐舌苔薄膩微黃﹐脈象左弦數右濡數﹐慮其纏綿增劇。姑擬淸解伏溫﹐而化痰瘀。

薄菏葉﹝八分﹞朱茯神﹝三錢﹞荊芥穗﹝八分﹞鮮竹茹﹝一錢五分﹞淸水豆捲﹝四錢﹞熟牛蒡﹝二錢﹞

江枳殼﹝一錢﹞連翹殼﹝三錢﹞大貝母﹝三錢﹞淨蟬衣﹝八分﹞苦桔梗﹝一錢﹞生赤芍﹝二錢﹞

板藍根﹝三錢﹞

二診大頭瘟復發﹐滿面腫紅痛﹐寒熱日發兩次﹐得汗而解﹐胸悶不思飲食﹐口漧不多飲﹐耳根結塊﹐久而不消﹐舌苔薄膩﹐脈象左弦數右濡數。伏溫時气﹐客於少陽陽明之絡﹐溫從內發﹐故吳又可云﹕治溫有汗而再汗之例。體質𨿽虛﹐未可滋養﹐恐有畱邪之獘。昨投普濟消毒飲加減﹐尙覺獲效﹐仍守原法爲宜。

薄荷葉﹝八分﹞朱茯神﹝三錢﹞金銀花﹝三錢﹞生艸節﹝四分﹞板藍根﹝二錢﹞熟牛蒡﹝二錢﹞

苦桔梗﹝一錢﹞連翹殼﹝三錢﹞生赤芍﹝二錢﹞淨蟬衣﹝八分﹞輕馬勃﹝八分﹞鮮竹茹﹝二錢﹞

通艸﹝八分﹞

三診大頭瘟之後﹐頭面紅色未退﹐睡醒後時覺烘熱﹐超時而平。舌苔幹白而膩﹐脈象左弦數右濡滑﹐餘溫畱戀少陽陽明之絡﹐引動厥陽升騰﹐所有之痰濕阻於中焦﹐陽明通降失司﹐納谷減少﹐小溲短赤﹐職是故也。

滋陰則畱邪﹐燥濕則傷陰﹐有顧此失彼之獘。再擬淸泄伏溫爲主﹐宣化痰濕佐之。

霜桑葉﹝三錢﹞生赤芍﹝二錢﹞赤茯苓﹝三錢﹞夏枯艸﹝一錢五分﹞滁菊花﹝三錢﹞連翹殼﹝三錢﹞

福澤瀉﹝一錢五分﹞枯碧竹﹝三錢﹞薄荷炭﹝八分﹞輕馬勃﹝八分﹞象貝母﹝三錢﹞鮮竹茹﹝一錢五分﹞

金銀花露﹝後入﹐六兩﹞

四診昨投淸泄伏溫﹐宣化痰濕之劑﹐頭面紅色略減﹐烘熱稍平﹐納谷減少﹐舌漧白而膩﹐余濕畱戀陽明之絡﹐厥陽易於升騰﹐痰濕互阻中焦﹐脾胃運輸無權。已見效機﹐仍守原意出入﹐陰分𨿽虧﹐不可滋養﹐俾得伏溫速淸﹐則陰分自復。

冬桑葉﹝三錢﹞象貝母﹝三錢﹞輕馬勃﹝八分﹞碧玉散﹝包﹐三錢﹞滁菊花﹝三錢﹞生赤芍﹝二錢﹞

赤茯苓﹝二錢﹞廣橘白﹝一錢﹞薄荷葉﹝八分﹞連翹殼﹝三錢﹞福澤瀉﹝一錢五分﹞鮮竹茹﹝一錢五分﹞

夏枯艸﹝一錢五分﹞金銀花露﹝後入﹐六兩﹞

五診面部紅色漸退﹐烘熱形寒﹐時作時止﹐胸悶不舒﹐納谷減少﹐舌中微剝﹐後薄膩﹐脈象左濡小右濡滑。陰分本虧﹐肝經气火易升﹐濕痰中阻﹐胃失降和﹐絡中蘊濕未楚﹐營衛失其常度。今擬淸泄厥陽﹐和胃化痰﹐待伏溫整肅後﹐再爲滋陰潛陽可也。

冬桑葉﹝三錢﹞朱茯神﹝三錢﹞珍珠母﹝五錢﹞仙半夏﹝一錢五分﹞滁菊花﹝三錢﹞生赤芍﹝一錢五分﹞

嫩白薇﹝一錢五分﹞北秫米﹝包﹐三錢﹞碧玉散﹝包﹐三錢﹞川象貝﹝各二錢﹞通艸﹝八分﹞嫩鉤鉤﹝後入﹐三錢﹞鮮竹茹﹝一錢五分﹞橘白絡﹝各八分﹞

朱左頭面腫大如斗﹐寒熱口漧﹐咽痛腑結﹐大頭瘟之重癥也。頭爲諸陽之首﹐惟風可到﹐風爲天之陽气﹐首犯上焦﹐肝胃之火﹐乘勢升騰﹐三陽俱病。擬普濟消毒飲加減。

荊芥穗﹝一錢五分﹞靑防風﹝一錢﹞軟柴胡﹝八分﹞酒炒黃芩﹝一錢五分﹞酒炒川連﹝八分﹞

苦桔梗﹝一錢﹞連翹殼﹝三錢﹞炒牛蒡﹝二錢﹞輕馬勃﹝八分﹞生甘艸﹝八分﹞炙僵蠶﹝三錢﹞

酒制川軍﹝三錢﹞板藍根﹝三錢﹞

二診腫勢較昨大松﹐寒熱咽痛亦減。旣見效機﹐未便更張。

荊芥穗﹝一錢五分﹞靑防風﹝一錢﹞薄荷葉﹝八分﹞炒牛蒡﹝二錢﹞酒炒黃芩﹝一錢﹞酒炒川連﹝八分﹞生甘艸﹝六分﹞苦桔梗﹝一錢﹞輕馬勃﹝八分﹞大貝母﹝三錢﹞炙僵蠶﹝三錢﹞連翹殼﹝三錢﹞板藍根﹝三錢﹞

三診腫消熱退﹐咽痛未愈﹐外感之風邪未解﹐炎炎之肝火未淸也。再與淸解。

冬桑葉﹝三錢﹞生甘艸﹝六分﹞金銀花﹝三錢﹞甘菊花﹝二錢﹞苦桔梗﹝一錢﹞連翹殼﹝三錢﹞

粉丹皮﹝一錢五分﹞輕馬勃﹝八分﹞黛蛤散﹝包﹐五錢﹞鮮竹葉﹝三十張﹞

陶右頭面漫腫紅﹐寒熱日夜交作﹐前醫投以承气﹐進凡三劑﹐病象依然不減。夫身半以上﹐天之气也﹐爲諸陽薈萃之樞。外感風溫之邪﹐引動少陽膽火上升﹐充斥淸竅﹐淸陽之地﹐遂如雲霧之鄕。承气是瀉胃中之實熱﹐病在上焦﹐戕伐無故﹐所以病勢有進無退。東垣普濟消毒飲﹐專爲此病而設﹐加減與之﹐以觀進退。

軟柴胡﹝八分﹞薄荷葉﹝八分﹞炒牛蒡﹝二錢﹞靑防風﹝一錢﹞生甘艸﹝八分﹞苦桔梗﹝一錢﹞

輕馬勃﹝八分﹞大貝母﹝三錢﹞炙僵蠶﹝三錢﹞炙升麻﹝三分﹞酒炒黃芩﹝一錢﹞酒炒川連﹝五分﹞

板藍根﹝三錢﹞

杜左巓頂之上﹐惟風可到﹐風溫疫癘之邪﹐客於上焦﹐大頭瘟頭面紅腫痛﹐壯熱口漧﹐溲赤便結﹐苔薄膩﹐脈郁滑而數。風屬陽﹐溫化熱﹐如煙如霧﹐彌漫淸空﹐蘊蒸陽明﹐癥非輕淺。亟擬普濟消毒飲加味﹐淸徹風邪﹐而通腑气。仿經旨火郁發之﹐結者散之﹐溫病有下不嫌早之例。

薄荷﹝八分﹞山梔﹝一錢五分﹞馬勃﹝八分﹞銀花﹝三錢﹞豆豉﹝三錢﹞大貝﹝三錢﹞牛蒡﹝二錢﹞

生艸﹝八分﹞赤芍﹝一錢五分﹞連翹﹝三錢﹞桔梗﹝八分﹞淡芩﹝一錢五分﹞生軍﹝八分﹞板藍根﹝三錢﹞

一劑腑通﹐去川軍﹐服三劑愈。

陳左大頭瘟頭面腫紅痛﹐發熱甚壯﹐口渴欲飲﹐頭痛如劈﹐入夜譫語﹐舌灰糙﹐脈洪數。此時气疫癘客於上焦﹐疫邪化火﹐傳入陽明之裏﹐津液已傷﹐厥陽獨亢﹐頗慮昏厥﹗亟擬生津淸溫﹐以制其焰。

鮮石斛﹝三錢﹞薄荷﹝八分﹞銀花﹝三錢﹞生甘艸﹝八分﹞鮮竹葉﹝三十張﹞天花粉﹝三錢﹞牛蒡﹝三錢﹞連翹﹝三錢﹞羚羊片﹝另衝服﹐五分﹞生石膏﹝三錢﹞

大靑葉﹝三錢﹞馬勃﹝八分﹞

卷八外科案

時毒

史左時毒五天﹐寒熱頭痛﹐風邪挾痰瘀凝結﹐營衛不從。急擬疏散消解。

荊芥穗﹝一錢﹞靑防風﹝一錢﹞薄菏葉﹝八分﹞炒牛蒡﹝二錢﹞生艸節﹝八分﹞苦桔梗﹝一錢﹞

輕馬勃﹝八分﹞大貝母﹝三錢﹞炙僵蠶﹝三錢﹞生蒲黃﹝包﹐三錢﹞山慈菇片﹝八分﹞萬靈丹﹝入煎﹐一大粒﹞

卷八外科案

瘰

髙右瘰發於耳後﹐頭痛﹐脈弦﹐少陽膽火上升﹐挾痰凝結。擬淸解化痰法。

羚羊尖﹝八分﹞京玄參﹝二錢﹞薄荷葉﹝八分﹞川貝母﹝三錢﹞生牡蠣﹝六錢﹞連翹殼﹝三錢﹞

淡海藻﹝一錢五分﹞海蛤粉﹝四錢﹞夏枯艸﹝二錢﹞外用消核錠﹐陳醋磨敷。

翟左瘰之生也﹐多由於膽汁之不足。丹溪云﹕瘰皆起於少陽膽經。少陽風火之府也﹐內寄相火﹐風气通肝﹐與少陽相合﹐少陽屬木﹐木最易郁﹐郁未有不化火者也。郁火與相火交煽﹐膽汁被其消爍﹐煉液成痰。

痰卽有形之火﹐火卽無形之痰﹐痰火相聚爲患﹐成爲瘰﹐發於耳後頸項之間。延今已有半載﹐屢屢失寐﹐時時頭痛﹐一派炎炎之象﹐非大劑淸化﹐不足以平其勢﹔非情懷寬暢﹐不足以淸其源﹐二者並施﹐或可消患於無形﹐此正本淸源之治也。

羚羊尖﹝八分﹞大生地﹝四錢﹞銀柴胡﹝一錢﹞京玄參﹝四錢﹞象貝母﹝四錢﹞生牡蠣﹝四錢﹞

竹瀝半夏﹝二錢﹞海蛤粉﹝四錢﹞淡海藻﹝二錢﹞夏枯艸﹝二錢﹞紫菜﹝二錢﹞陳海蜇皮﹝漂淡﹐二兩﹞

大荸薺﹝洗打﹑兩味煎湯代水﹐二兩﹞

外用海浮散﹐九寶丹﹐九仙丹﹐太乙膏。

鄭右瘍自頸竄至胸膺﹐胛窩破深潰大﹐內熱脈數﹐經閉﹐谷食不香﹐勢入損門。急擬養陰淸熱。

南沙參﹝三錢﹞川石斛﹝四錢﹞炙鱉甲﹝三錢﹞靑蒿梗﹝一錢五分﹞地骨皮﹝三錢﹞粉丹皮﹝二錢﹞

云茯苓﹝三錢﹞川貝母﹝四錢﹞功勞子﹝三錢﹞甘蔗﹝一兩﹞

外用桃花散﹑海浮散﹑太乙膏。

朱右瘰竄發﹐未潰者腫硬疼痛﹐已潰者膿水不多。經停半載﹐寒熱食減﹐肝脾腎三者並虧﹐難治之癥也。肝藏血﹐脾統血﹐腎藏精﹐三經精血大虧﹐血脈漧澀﹐經水不通﹐經不通則气不行﹐气不行則瘰成矣。當補益三陰﹐怡養性情。

吉林參須﹝一錢五分﹞銀柴胡﹝一錢﹞大生地﹝四錢﹞炙鱉甲﹝三錢﹞地骨皮﹝三錢﹞生牡蠣﹝六錢﹞

廣橘紅﹝一錢﹞云茯苓﹝三錢﹞生於術﹝一錢五分﹞京玄參﹝二錢﹞夏枯艸﹝二錢﹞川象貝﹝各四錢﹞

紅棗﹝四枚﹞

二診寒熱已退﹐納谷略增﹐項間累累成串﹐彼沒此起﹐此斂彼潰﹐三陰精血不足﹐損癥之根萌也。還宜塡補三陰﹐怡養性情﹐庶潰易斂而腫易消矣。

吉林參須﹝一錢五分﹞云茯苓﹝三錢﹞生於術﹝一錢五分﹞淸炙艸﹝八分﹞廣橘白﹝一錢﹞仙半夏﹝二錢﹞濃杜仲﹝三錢﹞川斷肉﹝三錢﹞大生地﹝四錢﹞玄武版﹝四錢﹞川象貝﹝各四錢﹞

生牡蠣﹝四錢﹞紅棗﹝四枚﹞

黃左陰虛肝火上升﹐肺經痰熱入絡﹐頸間瘰腫大﹐內熱咳嗆﹐涕中夾紅。擬滋陰淸肝﹐養肺化痰。

南沙參﹝三錢﹞川石斛﹝四錢﹞石決明﹝四錢﹞粉丹皮﹝二錢﹞光杏仁﹝三錢﹞象貝母﹝三錢﹞

京玄參﹝三錢﹞栝蔞皮﹝三錢﹞鮮竹茹﹝二錢﹞夏枯艸﹝二錢﹞海蛤粉﹝四錢﹞枇杷葉﹝去毛﹑包﹐三錢﹞

外用消核錠﹐酒磨敷。

卷八外科案

痰核

陳右陰虛痰熱結於脈絡﹐項左痰核破潰﹐近及結喉﹐骨腫痛﹐四肢酸楚﹐陰血虧耗﹐營衛不能流通。擬養陰淸絡法。

羚羊尖﹝八分﹞小生地﹝四錢﹞炙鱉甲﹝三錢﹞全當歸﹝二錢﹞粉丹皮﹝二錢﹞京玄參﹝二錢﹞

京赤芍﹝二錢﹞天花粉﹝三錢﹞川黃柏﹝一錢﹞絲瓜絡﹝二錢﹞大貝母﹝三錢﹞竹二靑﹝二錢﹞

外用海浮散﹑太乙膏。

黃右少陽相火﹐挾痰上升﹐頸左痰核﹐腫突堅硬﹐勞則作痛﹐並起水泡﹐防其破潰。擬養陰淸肝。

羚羊尖﹝八分﹞粉丹皮﹝二錢﹞京赤芍﹝二錢﹞全當歸﹝二錢﹞京玄參﹝二錢﹞大貝母﹝三錢﹞

炙僵蠶﹝三錢﹞夏枯艸﹝二錢﹞廣橘紅﹝八分﹞海蛤粉﹝四錢﹞淡海藻﹝二錢﹞連翹殼﹝三錢﹞

海蜇皮﹝漂淡﹐二兩﹞大荸薺﹝洗打﹑兩味煎湯代水﹐二兩﹞

卷八外科案

痰毒

費右盤頸痰毒半月﹐勢將成膿。

熟牛蒡﹝二錢﹞大貝母﹝三錢﹞炙僵蠶﹝三錢﹞粉丹皮﹝二錢﹞京赤芍﹝二錢﹞酒炒黃芩﹝二錢﹞

陳廣皮﹝一錢﹞粉甘艸六分﹞夏枯艸﹝二錢﹞竹二靑﹝二錢﹞小金丹﹝陳酒化服﹐一粒﹞

外用金箍散﹐金黃散﹐蔥汁﹐白蜜調﹐燉溫敷。

鮑左鎖喉痰毒﹐漫腫疼痛﹐根盤紅﹐風溫痰熱﹐蘊結上焦。擬辛涼淸解。

荊芥穗﹝一錢﹞靑防風﹝一錢﹞薄荷葉﹝八分﹞炒牛蒡﹝二錢﹞生艸節﹝八分﹞苦桔梗﹝一錢﹞

輕馬勃﹝八分﹞大貝母﹝三錢﹞炙僵蠶﹝三錢﹞金銀花﹝三錢﹞連翹殼﹝三錢﹞海蛤粉﹝四錢﹞六神丸﹝吞服﹐十粒﹞

二診淸解後﹐證象較松﹐藥旣合病﹐仍宗原法進步。

薄荷葉﹝八分﹞生艸節﹝八分﹞大貝母﹝三錢﹞熟牛蒡﹝二錢﹞苦桔梗﹝一錢﹞炙僵蠶﹝二錢﹞

靑防風﹝一錢﹞輕馬勃﹝八分﹞京赤芍﹝二錢﹞金銀花﹝三錢﹞海蛤粉﹝三錢﹞山慈菇片﹝八分﹞

六神丸﹝吞服﹐十粒﹞

周左痰毒漫腫作痛﹐釀膿之兆。宜與和托﹐以冀一潰﹐癥自安矣。

薄菏葉﹝八分﹞熟牛蒡﹝二錢﹞京赤芍﹝二錢﹞生艸節﹝六分﹞苦桔梗﹝一錢﹞輕馬勃﹝八分﹞

大貝母﹝三錢﹞炙僵蠶﹝三錢﹞山慈菇片﹝八分﹞炙甲片﹝一錢五分﹞皂角鍼﹝一錢五分﹞絲瓜絡﹝二錢﹞

卷八外科案

痰癅

錢左陽明痰气﹐循經上升﹐結於上﹐發爲痰癅﹐腫大且堅﹐鼻旁髙突﹐迄今年餘﹐勢須破潰。擬化痰淸熱。

法半夏﹝二錢﹞廣橘紅﹝八分﹞大貝母﹝三錢﹞苦桔梗﹝一錢﹞連翹殼﹝三錢﹞海蛤粉﹝四錢﹞

炙僵蠶﹝三錢﹞京玄參﹝二錢﹞淡昆布﹝一錢五分﹞淡海藻﹝一錢五分﹞京赤芍﹝二錢﹞竹二靑﹝二錢﹞

海蜇皮﹝漂淡﹐一兩﹞荸薺﹝洗打﹐二十枚﹞

二味煎湯代水。

外用中白散搽。

卷八外科案

血癅

汪左肝火逼血妄行﹐凝結少陽之分﹐右耳根血癅有年﹐驟然脹大﹐堅腫色紅﹐日夜掣痛﹐有外潰之勢。癥屬不治﹐勉擬涼血淸肝。

羚羊尖﹝一錢﹞小生地﹝三錢﹞粉丹皮﹝二錢﹞京赤芍﹝二錢﹞上川連﹝四分﹞黑山梔﹝一錢五分﹞

京玄參﹝二錢﹞側柏葉﹝一錢五分﹞生蒲黃﹝包﹐三錢﹞大貝母﹝三錢﹞連翹殼﹝三錢﹞藕節﹝四枚﹞

卷八外科案

气癭

王左肩膊腫大如盆﹐名曰气癭﹐難治之癥也﹐治宜調營順气。

潞黨參﹝二錢﹞云茯苓﹝三錢﹞生白術﹝一錢﹞全當歸﹝二錢﹞大白芍﹝二錢﹞大川芎﹝八分﹞

陳廣皮﹝一錢﹞仙半夏﹝一錢﹞制香附﹝一錢五分﹞淡昆布﹝二錢﹞淡海藻﹝二錢﹞紅棗﹝四枚﹞

生薑﹝二片﹞

外用沖和膏。

孫左痰气凝於肉裏﹐右臂膊發爲气癭﹐腫大如盆﹐不易調治。擬養營流气﹐而化痰瘀。

全當歸﹝二錢﹞大白芍﹝二錢﹞大川芎﹝八分﹞大生地﹝三錢﹞杭菊花﹝一錢五分﹞紫丹參﹝二錢﹞

制香附﹝一錢五分﹞川續斷﹝三錢﹞柏子仁﹝三錢﹞小金丹﹝陳酒化服﹐一粒﹞

卷八外科案

發背

宋左中發背腐潰﹐得膿不多﹐大似覆碗﹐肉堅腫﹐瘡頂深陷﹐臨晚寒熱不壯﹐納谷減少﹐舌苔薄膩﹐脈象虛弦。背脊屬督脈所主﹐脊旁爲太陽之經﹐督陽已衰﹐太陽主寒水之化﹐痰濕蘊結﹐營血凝塞﹐此陰疽也﹐勢勿輕視。急擬助督陽以托毒﹐和營衛而化濕﹐冀其瘡頂髙起﹐膿毒外泄﹐始能入於坦途。

生黃﹝五錢﹞朱茯神﹝三錢﹞陳廣皮﹝一錢﹞鹿角膠﹝一錢五分﹞紫丹參﹝三錢﹞仙半夏﹝二錢﹞大貝母﹝三錢﹞生艸節﹝五分﹞全當歸﹝三錢﹞紅棗﹝四枚﹞生熟穀芽﹝各三錢﹞

洗方全當歸﹝二錢﹞生艸節﹝六分﹞獨活﹝二錢﹞大川芎﹝二錢﹞石菖蒲﹝二錢﹞鮮豬腳爪﹝劈碎﹐一枚﹞

煎湯洗之。

外用九黃丹﹐海浮散﹐陽和膏。

二診中發背腐潰﹐得膿不多﹐大如覆碗﹐瘡頂不起﹐四圍腫硬色紫﹐納後減少﹐舌苔薄膩﹐脈象濡滑。少陰陰陽本虧﹐痰濕蘊結太陽之絡﹐營衛凝塞﹐肉腐爲膿。前投助陽托毒和營化濕之劑﹐尙覺合度﹐仍守原意出入。

生黃﹝六錢﹞朱茯神﹝三錢﹞陳廣皮﹝一錢﹞春砂殼﹝八分﹞生艸節﹝四分﹞紫丹參﹝三錢﹞

炙遠志肉﹝一錢﹞全當歸﹝三錢﹞生熟穀芽﹝各三錢﹞鹿角膠﹝三錢﹞仙半夏﹝三錢﹞大貝母﹝三錢﹞

紅棗﹝四枚﹞

三診中發背腐潰﹐腐肉漸脫﹐膿漸多﹐四圍腫硬略減﹐舌苔薄膩﹐脈象虛弦而滑。少陰陰陽本虧﹐痰濕凝結太陽之絡﹐營衛循序失常﹐仍擬助陽益气﹐化濕托毒﹐冀其正气充足﹐則膿自易外泄。

生黃﹝六錢﹞朱茯神﹝三錢﹞全當歸﹝三錢﹞生艸節﹝四分﹞紫丹參﹝二錢﹞陳廣皮﹝一錢﹞

春砂殼﹝八分﹞炙遠志肉﹝一錢﹞炒赤芍﹝一錢五分﹞仙半夏﹝二錢﹞紅棗﹝四枚﹞鹿角霜﹝二錢﹞

大貝母﹝三錢﹞生熟穀芽﹝各三錢﹞

外用九黃丹﹐呼膿丹﹐海浮散﹐陽和膏。

四診中發背腐肉漸脫﹐膿亦多﹐根腳腫硬亦收﹐苔薄膩﹐脈虛滑。少陰陰陽兩虧﹐痰濕稽畱太陽之絡﹐營衛循序失常。飲食喜甜﹐中虛故也。再擬助陽益气﹐化濕托毒﹐佐入和胃之品。

生黃﹝六錢﹞云茯苓﹝三錢﹞全當歸﹝三錢﹞光杏仁﹝三錢﹞

紫丹參﹝二錢﹞炙遠志肉﹝一錢﹞陳廣皮﹝一錢﹞紅棗﹝五枚﹞生艸節﹝四分﹞仙半夏﹝三錢﹞

春砂殼﹝八分﹞鹿角霜﹝二錢﹞川象貝﹝各二錢﹞生熟穀芽﹝各三錢﹞

五診中發背腐肉漸脫﹐得膿亦多﹐根腳腫硬亦松﹐惟胃納不旺﹐脈象左虛弦右濡滑。少陰陰陽兩虧﹐蘊毒痰濕﹐稽畱太陽之絡﹐脾胃運化失其常度。再擬益气托毒和胃化濕。

生黃﹝四錢﹞全當歸﹝二錢﹞仙半夏﹝三錢﹞鹿角霜﹝四錢﹞紅棗﹝五枚﹞紫丹參﹝二錢﹞

云茯苓﹝三錢﹞陳廣皮﹝一錢﹞炙款冬﹝一錢五分﹞生薑﹝一片﹞生艸節﹝四分﹞炙遠志肉一錢﹞春砂仁﹝一錢﹞生熟穀芽﹝各三錢﹞

六診中發背腐肉已去其半﹐得膿亦多﹐根腳腫硬亦松﹐胃納不旺﹐脈象左虛弦右濡滑。少陰陰陽兩虧﹐蘊毒痰濕畱戀﹐一時未易淸沏。再擬益气托毒﹐和胃化痰。

生黃﹝四錢﹞生艸節﹝四分﹞仙半夏﹝一錢五分﹞紫丹參﹝二錢﹞抱茯神﹝三錢﹞陳廣皮﹝一錢﹞全當歸﹝二錢﹞鹿角霜﹝三錢﹞生熟穀芽﹝各三錢﹞杜赤豆﹝五錢﹞紅棗﹝五枚﹞

洗藥方全當歸﹝三錢﹞生艸節﹝三錢﹞石菖蒲﹝一錢五分﹞豬腳爪﹝劈碎﹐一枚﹞紫丹參﹝三錢﹞生赤芍﹝三錢﹞蜂房窠﹝二錢﹞

煎湯洗之。

外用﹐紅肉﹕上補天丹﹑海浮散。腐肉﹕上桃花散﹑九黃丹。外貼陽和膏。

七診中發背腐肉已去其半﹐得膿亦多﹐四圍根腳漸平﹐納谷不旺﹐臨晚足跗浮腫﹐牙齦虛浮﹐脈象左濡弦右濡滑。气血兩虧﹐脾胃不健﹐餘毒蘊濕未楚﹐再擬益气托毒﹐崇土化濕。

生黃﹝四錢﹞抱茯神﹝三錢﹞全當歸﹝二錢﹞紫丹參﹝二錢﹞陳廣皮﹝一錢﹞冬瓜皮﹝三錢﹞

生白術﹝一錢五分﹞生艸節﹝四分﹞焦穀芽﹝三錢﹞紅棗﹝五枚﹞

外用海浮散﹑九黃丹﹑補天丹﹑九仙丹﹐陽和膏。

八診中發背腐肉十去七八﹐四圍根腳﹐亦覺漸收﹐牙齦虛浮﹐臨晚足跗微腫﹐脈象左虛弦不柔﹐右濡滑。气血兩虧﹐浮火易升﹐脾弱淸气下陷﹐餘毒畱戀。再擬益气托毒﹐崇土化濕。

生黃﹝四錢﹞抱茯神﹝三錢﹞淮山藥﹝三錢﹞冬瓜皮﹝三錢﹞紫丹參﹝三錢﹞全當歸﹝三錢﹞

生白芍﹝一錢﹞紅棗﹝五枚﹞生艸節﹝四分﹞陳皮﹝一錢﹞生熟穀芽﹝各三錢﹞

外用海浮散﹑桃花散﹑九黃丹﹑補天丹﹐陽和膏。

九診中發背腐肉已去七八﹐根腳亦平﹐膿水亦少﹐惟納谷不香﹐牙齦虛腫﹐面部虛浮﹐脈左虛弦右濡滑。气血兩虧﹐津少上承﹐脾胃不健﹐運化失常。再擬益气托毒﹐理脾和胃。

生黃﹝四錢﹞云茯苓﹝三錢﹞大貝母﹝三錢﹞冬瓜子﹝三錢﹞紫丹參﹝二錢﹞陳廣皮﹝一錢﹞

佩蘭梗﹝一錢五分﹞紅棗﹝四枚﹞全當歸﹝二錢﹞生艸節﹝四分﹞生熟穀芽﹝各三錢﹞

外用桃花散﹑九黃丹﹑補天丹﹐陽和膏。

十診中發背腐肉已除﹐新肉已生﹐納谷衰少﹐口舌糜點﹐牙齦腫痛﹐妨於咽納﹐便溏似痢﹐苔膩布﹐脈象左虛弦右濡滑。此乃气陰兩虧﹐無根之火﹐易於上升﹐脾胃不運﹐濕濁畱戀﹐人以胃气爲本。再擬和胃運脾﹐宣化濕濁。

炒淮藥﹝三錢﹞炒扁豆衣﹝三錢﹞佩蘭梗﹝一錢五分﹞藏靑果﹝一錢﹞云茯苓﹝三錢﹞新會皮﹝一錢五分﹞穀麥芽﹝各三錢﹞榦荷葉﹝一角﹞野薔薇花露﹝二兩﹞香稻葉露﹝二兩﹐二味後入﹞

龍腦薄荷一支﹐剪碎泡湯﹐洗口舌糜腐處﹐再用珠黃散搽之。

十一診中發背腐肉已去七八﹐新肉已生﹐便溏似痢亦止﹐惟口舌糜點碎痛﹐牙齦虛浮﹐妨於咽飲﹐納谷減少﹐苔薄膩﹐左脈弦象略緩﹐右部濡滑。此气陰兩虧﹐虛火挾濕濁上浮﹐脾胃運化無權。人以胃气爲本﹐再擬和胃淸宣。

炒淮藥﹝三錢﹞川象貝﹝各二錢﹞通艸﹝八分﹞佩蘭梗﹝一錢五分﹞云茯苓﹝三錢﹞陳廣皮﹝一錢﹞

炒穀麥芽﹝各三錢﹞香稻葉露﹝三兩﹞薔薇花露﹝三兩﹐二味後入﹞

十二診中發背腐肉𨿽去七八﹐新肉生長遲遲。皆由正气虧虛﹐不能生長肌肉﹐口舌糜腐碎痛﹐牙齦腐爛﹐妨於咽飲﹐谷食衰少﹐苔粉膩﹐虛火挾濕濁上浮﹐脾胃生气無權﹐還慮正虛不支﹐致生變遷。再擬和胃淸化。

眞蘆薈﹝八分﹞甘中黃﹝五分﹞赤茯苓﹝三錢﹞京玄參﹝一錢五分﹞胡黃連﹝五分﹞活貫眾﹝三錢﹞

川象貝﹝各二錢﹞通艸﹝八分﹞生熟穀芽﹝各三錢﹞薔薇花露﹝三兩﹞香稻葉露﹝三兩﹐二味後入﹞

卷八外科案

乳巖

莊右脈左寸關弦數不靜﹐右寸關濡滑而數﹐舌苔剝絳﹐乳巖腫硬已久﹐陰液虧而難復﹐肝陽旺而易升﹐血不養筋﹐營衛不得流通﹐所以睡醒則徧體酸疼﹐腰腿尢甚。連投滋陰柔肝﹐淸熱安神之劑﹐尙覺合度﹐仍守原意出入。

西洋參﹝另煎汁衝服﹐二錢﹞朱茯神﹝三錢﹞蛤粉炒阿膠﹝一錢五分﹞絲瓜絡﹝二錢﹞霍山石斛﹝三錢﹞

生左牡蠣﹝八錢﹞嫩白薇﹝一錢五分﹞鮮竹茹﹝二錢﹞大麥冬﹝二錢﹞靑龍齒﹝三錢﹞全栝蔞﹝切﹐四錢﹞

鮮枇杷葉﹝去毛﹑包﹐三張﹞鮮生地﹝四錢﹞川貝母﹝二錢﹞生白芍﹝一錢五分﹞香穀芽露﹝後入﹐半斤﹞

外用金箍散﹑沖和膏﹐陳醋﹑白蜜調敷。

二診脈象尺部細弱﹐寸關弦細而數﹐舌質紅絳﹐徧體酸痛﹐腰膝尢甚﹐納谷減少﹐口漧不多飲﹐腑行燥結﹐小溲淡黃﹐乳巖依然腫硬不消﹐皆由陰液虧耗﹐血不養筋﹐血虛生熱﹐筋熱則酸﹐絡熱則痛。況肝主一身之筋﹐筋無血養﹐虛陽易浮﹐腹內作脹﹐亦是肝橫熱郁﹐陽明通降失司。欲淸絡熱﹐必滋其陰﹐欲柔其肝﹐必養其血﹐俾得血液充足﹐則絡熱自淸﹐而肢節之痛﹐亦當輕減矣。

西洋參﹝另煎汁衝服﹐二錢﹞生左牡蠣﹝八錢﹞蛤粉炒阿膠﹝一錢五分﹞霍山石斛﹝三錢﹞

靑龍齒﹝二錢﹞羚羊片﹝另煎汁衝服﹐四分﹞大麥冬﹝三錢﹞生白芍﹝二錢﹞嫩白薇﹝一錢五分﹞

鮮生地﹝四錢﹞甜瓜子﹝三錢﹞鮮竹茹﹝二錢﹞嫩桑枝﹝一兩﹞絲瓜絡﹝五錢﹐二味煎湯代水﹞

另﹕眞珠粉二分﹐用嫩鉤鉤三錢﹐金器一具﹐煎湯送下。

三診徧體酸疼﹐腰膝尢甚﹐溲黃便結﹐納谷減少﹐口漧不多飲﹐乳巖依然腫硬不消﹐皆由陰液虧耗﹐血不養筋。筋熱則酸﹐絡熱則痛﹐病情夾雜﹐難許速效。再擬養血淸絡。

西洋參﹝二錢﹞羚羊片﹝另煎汁衝服﹐八分﹞黑芝麻﹝三錢﹞霍山石斛﹝三錢﹞左牡蠣﹝八錢﹞

靑龍齒﹝三錢﹞蛤粉炒阿膠﹝二錢﹞大地龍﹝酒洗﹐三錢﹞大麥冬﹝二錢﹞生白芍﹝一錢五分﹞

嫩桑枝﹝一兩﹞首烏藤﹝三錢﹞鮮生地﹝四錢﹞川貝母﹝五錢﹞甜瓜子﹝三錢﹞絲瓜絡﹝五錢﹐二味煎湯代水﹞

另﹕眞珠粉二分﹐用朱燈心兩紮﹐金器一具﹐煎湯送下。

四診乳巖起病﹐陰血虧虛﹐肝陽化風入絡﹐肢節酸疼﹐心悸气逆﹐時輕時劇﹐音聲欠揚﹐舌質光紅﹐苔薄膩黃﹐脈象左弦數右濡數﹐病情夾雜﹐還慮增劇。姑擬養肝體以柔肝木﹐安心神而化痰熱。

西洋參﹝一錢五分﹞朱茯神﹝三錢﹞川象貝﹝各二錢﹞柏子仁﹝三錢﹞黑芝麻﹝三錢﹞霍山石斛﹝三錢﹞

靑龍齒﹝三錢﹞栝蔞皮﹝二錢﹞鳳凰衣﹝一錢五分﹞夜交藤﹝四錢﹞眞珠母﹝六錢﹞生地﹝蛤粉拌﹐三錢﹞

嫩鉤鉤﹝後入﹐三錢﹞薔薇花露﹝一兩﹞香稻葉露﹝四錢﹐二味後入﹞

另﹕眞珠粉二分﹐朱燈心二紮煎湯送下。

王右肝郁木不條達﹐挾痰瘀凝結﹐乳房屬胃﹐乳頭屬肝﹐肝胃兩經之絡﹐被阻遏而不得宣通﹐乳部結塊﹐己延三四月之久﹐按之疼痛﹐恐成乳巖。姑擬淸肝郁而化痰瘀﹐撤消通气飲合逍遙散出入。

全當歸﹝二錢﹞京赤芍﹝二錢﹞銀柴胡﹝八分﹞薄荷葉﹝八分﹞靑陳皮﹝各一錢﹞苦桔梗﹝一錢﹞

全栝蔞﹝切﹐四錢﹞紫丹參﹝二錢﹞生香附﹝二錢﹞大貝母﹝三錢﹞炙僵蠶﹝三錢﹞絲瓜絡﹝二錢﹞

靑橘葉﹝一錢五分﹞

卷八外科案

肝疽

鄭左肝疽生於左脇肋﹐漫腫而硬﹐按之疼痛﹐大如手掌。此气陰兩虧﹐肝郁挾痰濕凝結﹐營衛不從﹐有釀膿之象。宜消托兼施﹐消未成之毒﹐托已成之膿也。

如膿從外泄則吉﹐破膜則危。

生黃﹝六錢﹞生艸節﹝八分﹞川象貝﹝各二錢﹞皂角鍼﹝一錢﹞全當歸﹝三錢﹞苦桔梗﹝一錢﹞

炙僵蠶﹝三錢﹞陳廣皮﹝一錢﹞生赤芍﹝三錢﹞銀州柴胡﹝一錢﹞炙甲片﹝一錢﹞

外用十將丹﹑平安散﹑陽和膏。

二診前投益气消托之劑﹐肝疽腫硬疼痛﹐較前大減﹐可望消散。惟神疲肢倦﹐形肉削瘦﹐脈象濡軟﹐气血兩虧﹐痰濕未能盡化。旣見效機﹐仍守原意出入。

生黃﹝六錢﹞云茯苓﹝三錢﹞川象貝﹝各二錢﹞杜赤豆﹝一兩﹞全當歸﹝三錢﹞生艸節﹝六分﹞

紫丹參﹝二錢﹞生苡仁﹝四錢﹞生赤芍﹝三錢﹞陳廣皮﹝一錢﹞鮮荷葉﹝一角﹞

卷八外科案

肺疽

王右肺疽已成﹐漫腫如盆﹐疼痛不已﹐胸悶气結﹐汗多肢冷﹐脈象濡細。初由風邪痰瘀﹐蘊結肺兪﹐繼則釀膿﹐肺炎葉舉﹐淸肅之令不得下行﹐頗慮正不支持﹐致虛脫之變﹗勉擬扶正托毒﹐淸肺化痰﹐盡人力以冀天眷耳。

生黃﹝四錢﹞抱茯神﹝三錢﹞京赤芍﹝二錢﹞絲瓜絡﹝二錢﹞生艸節﹝八分﹞炙遠志肉﹝一錢﹞

象貝母﹝三錢﹞冬瓜子﹝二錢﹞苦桔梗﹝一錢﹞全當歸﹝二錢﹞炙僵蠶﹝三錢﹞栝蔞皮﹝二錢﹞水炙桑皮﹝二錢﹞

卷八外科案

鼻痔

傅右陽明濕濁上升﹐鼻痔壅塞﹐頭目不淸﹐畏風怯冷﹐肢體作酸﹐肺胃气虛。擬營衛並調﹐兼肅肺胃。

潞黨參﹝一錢五分﹞全當歸﹝二錢﹞大白芍﹝一錢五分﹞陳辛夷﹝八分﹞蒼耳子﹝一錢五分﹞

大川芎﹝八分﹞藿香梗﹝一錢五分﹞云茯苓﹝三錢﹞生白術﹝一錢﹞陳廣皮﹝一錢﹞煨姜﹝二片﹞

外用柳花散﹐麻油調揉。

卷八外科案

鼻疳

賈左肺胃積熱﹐釀成鼻疳﹐迎香腐缺﹐鼻準已塌﹐內外之腫不消﹐防其崩陷。擬再造散加減。

羚羊尖﹝另煎汁衝服﹐一錢﹞大麥冬﹝三錢﹞天花粉﹝三錢﹞京玄參﹝二錢﹞京赤芍﹝二錢﹞

酒炒黃芩﹝一錢﹞寒水石﹝三錢﹞連翹殼﹝三錢﹞大貝母﹝三錢﹞夏枯艸﹝二錢﹞鮮竹葉﹝三十片﹞

幹蘆根﹝去節﹐一兩﹞

外用治疳結毒靈藥。

卷八外科案

疔瘡

李右掌心疔頂𨿽潰﹐未曾得膿﹐四圍腫硬疼痛﹐濕火蘊結﹐血凝毒滯﹐癥勢非輕。急擬淸解托毒。

甘菊花﹝五錢﹞地丁艸﹝三錢﹞京赤芍﹝二錢﹞薄荷葉﹝八分﹞生艸節﹝六分﹞大貝母﹝三錢﹞

炙僵蠶﹝三錢﹞金銀花﹝三錢﹞連翹殼﹝三錢﹞艸河車﹝一錢五分﹞絲瓜絡﹝二錢﹞

外科蟾酥丸﹝開水化服﹐二粒﹞

外用九黃丹﹑太乙膏﹐四周用玉露散﹑菊花露調敷。

卷八外科案

濕瘡

徐左濕瘰發於徧體﹐浸淫作癢﹐延今已久。血虛生熱生風﹐脾弱生濕﹐風濕熱蘊蒸於脾肺兩經也。姑擬淸營祛風﹐而化濕熱。

淨蟬衣﹝八分﹞小生地﹝四錢﹞粉丹皮﹝一錢五分﹞肥玉竹﹝三錢﹞茯苓皮﹝三錢﹞通艸﹝八分﹞

六一散﹝包﹐三錢﹞苦參片﹝一錢五分﹞綠豆衣﹝三錢﹞

外用皮脂散﹐麻油調敷。

卷八外科案

痔瘡

吳左外痔痛已止﹐脫肛未收。气虛不能收攝﹐陰虛濕熱下注﹐大腸不淸﹐傳導變化乏力﹐苔薄膩﹐脈濡滑。姑擬補中益气﹐育陰淸化。

米炒南沙參﹝二錢﹞蜜炙升麻﹝五分﹞淸炙黃﹝二錢﹞炒扁豆衣﹝三錢﹞朱茯神﹝三錢﹞水炙桑葉﹝三錢﹞淨槐米﹝包﹐三錢﹞生白術﹝二錢﹞土炒當歸﹝三錢﹞杜赤豆﹝一兩﹞竈心黃土﹝一兩﹐荷葉包﹐煎湯代水﹞

潘左外痔痛﹐脫肛便血﹐气陰兩虛﹐大腸濕熱畱戀﹐今擬調益气陰﹐淸化濕熱。

細生地﹝四錢﹞粉丹皮﹝一錢五分﹞京赤芍﹝二錢﹞淨槐米﹝包﹐三錢﹞抱茯神﹝三錢﹞地楡炭﹝三錢﹞髒連丸﹝包﹐一錢﹞橘白絡﹝各一錢﹞生苡仁﹝三錢﹞全當歸﹝二錢﹞杜赤豆﹝一兩﹞幹柿餅﹝三錢﹞

外用黃連膏。

卷八外科案

縮腳陰痰

髙右傷筋起見﹐變爲縮腳陰痰﹐頂𨿽潰﹐未嘗得膿﹐根腳腫硬疼痛﹐痛引少腹﹐小溲不利﹐腑行燥結﹐身熱晚甚﹐口有甜味﹐舌苔薄膩﹐脈象濡滑。蘊濕縮瘀﹐凝結厥陰之絡﹐營衛不從﹐癥屬纏綿。姑擬益气托毒﹐化濕通絡。

生黃﹝三錢﹞茯苓皮﹝三錢﹞炙甲片﹝一錢﹞淸水豆捲﹝四錢﹞當歸尾﹝三錢﹞福澤瀉﹝一錢五分﹞澤蘭葉﹝一錢五分﹞光杏仁﹝三錢﹞桃仁泥﹝一錢五分﹞

赤芍藥﹝二錢﹞通艸﹝八分﹞象貝母﹝三錢﹞蘇木﹝一錢五分﹞陳廣皮﹝一錢﹞

外用九黃丹﹑陽和膏﹐並用金箍散﹑沖和膏﹐敷其四周。

二診傷筋起見﹐變爲縮腳陰痰﹐腫硬疼痛﹐連及少腹﹐咳嗽則痛更甚﹐小溲不利﹐身熱晚甚﹐舌苔薄膩。

蘊濕凝結厥陰之絡﹐營衛不從﹐纏綿之癥。再擬和營去瘀﹐化濕通絡。

淸水豆捲﹝四錢﹞藏紅花﹝八分﹞福澤瀉﹝一錢五分﹞通艸﹝八分﹞當歸尾﹝三錢﹞桃仁泥﹝一錢五分﹞黑白醜﹝各八分﹞澤蘭葉﹝一錢五分﹞生赤芍﹝三錢﹞連皮苓﹝四錢﹞炙甲片﹝八分﹞

大貝母﹝三錢﹞蘇木﹝一錢五分﹞醒消丸﹝吞服﹐一錢﹞

三診縮腳陰痰﹐腫硬疼痛﹐上及少腹﹐下及腿側﹐皮色不變﹐右足曲而不伸﹐寒熱晚甚﹐舌苔薄膩﹐脈弦小而遲。寒濕痰瘀﹐凝結厥陰之絡﹐營衛不從﹐纏綿之癥也。今擬陽和湯加減﹐溫化消解﹐冀望轉陰爲陽﹐始能出險入夷。

淨麻黃﹝三分﹞大熟地﹝四錢﹐二味同搗﹞肉桂心﹝五分﹞生艸節﹝一錢﹞炮姜炭﹝五分﹞

銀柴胡﹝一錢﹞白芥子﹝炒研﹐三錢﹞鹿角膠﹝陳酒化衝服﹐二錢﹞醒消丸﹝吞服﹐一錢﹞

膏方

徐先生精气神者﹐人身之三寶也。論先天之生化﹐則精生气﹐气生神﹔論後天之運用﹐則神役气﹐气役精。人身五臟﹐各有所藏﹐心藏神﹐腎藏精﹐精藏於腎﹐而主於心﹐心君泰然﹐腎精不動﹐是爲平人。尊體气陰兩虧﹐坎離失濟﹐心虛易動﹐腎虛不藏﹐神動於中﹐精馳於下﹐此夢遺舊恙所由起也。遞進膏滋﹐遺泄漸減﹐藥能應手﹐未始無功。惟是補牢已晚﹐亡羊難復﹐久遺之後﹐腎陰大傷。腎者主骨﹐骨中有髓﹐腎之精也。腰爲腎之外候﹐脊乃腎之道路﹐腎精走失﹐骨髓空虛﹐脊痛腰酸﹐在所必見。肝爲乙木﹐中寄陽魂﹐膽爲甲木﹐內含相火。腎水旣虧﹐豈能涵木﹐木失所養﹐水走火飛﹐相火不能潛藏﹐肝陽易於上亢。淸空不空﹐則爲頭眩﹔淸竅阻塞﹐則爲耳鳴。陰虛於下﹐火浮於上﹐上實下虛﹐亦勢所必然矣。癥勢各類﹐治本一途﹐挈要提綱﹐補精爲重。

補精必安其神﹐安神必益其气﹐治病必求其本也。壯水以涵其木﹐滋陰以潛其陽﹐子虛補母﹐乃古法也。仍宗前意﹐再訂新方﹐補气安神﹐育陰固攝﹐仿乙癸同源之治﹐爲坎離固濟之謀﹐復入血肉有情﹐塡益精髓﹐復元精之走失﹐補奇脈之空虛﹐爲日就月將之功﹐作一勞永逸之計。是否有當﹐卽正髙明。

臺參須﹝一兩五錢﹞潞黨參﹝三兩﹞大熟地﹝砂仁拌﹐六兩﹞炙綿﹝四兩﹞炒淮藥﹝二兩﹞

朱茯神﹝三兩﹞酸棗仁﹝三兩﹞炙遠志肉﹝一兩﹞淸炙艸﹝六錢﹞明天冬﹝二兩﹞大麥冬﹝二兩﹞

濃杜仲﹝鹽水炒﹐三兩﹞甘杞子﹝二兩﹞川斷肉﹝鹽水炒﹐二兩﹞桑椹子﹝三兩﹞制首烏﹝四兩﹞陳廣皮﹝一兩﹞仙半夏﹝二兩﹞北秫米﹝炒﹐包﹐三兩﹞寧子淡﹝四兩﹞牡蠣﹝四兩﹞紫貝齒﹝四兩﹞

紫石英﹝三兩﹞胡桃肉﹝鹽水炒﹐去紫衣﹐二十枚﹞五味子﹝六錢﹞金櫻子﹝包﹐一兩﹞剪芡實﹝三兩﹞

川黃柏﹝一兩﹞熟女貞﹝二兩﹞豬脊髓﹝酒洗﹐二十條﹞紅棗﹝四兩﹞鰾膠﹝二兩﹐溶化收膏﹞

上藥煎四次﹐取濃汁﹐加龜版膠四兩﹐淸阿膠四兩﹐均用陳酒燉烊﹐再將鰾膠和入﹐白文冰半斤溶化收成膏。每早晚各服二匙﹐均用開水化服。如遇傷風停滯等癥﹐暫緩再服可也。

羅先生始患痔漏﹐繼則不寐﹐痔漏傷陰﹐陰傷及气﹐气陰不足﹐气不能配陽﹐陰虛及陽﹐故爲不寐。不寐之因甚多﹐而大要不外乎心腎。離中一陰﹐是爲陰根﹐陰根下降﹐是生水精。坎中一陽﹐是爲陽根﹐陽根上升﹐則爲火母。坎離交濟﹐水火協和﹐陽入於陰則爲寐﹐陽出於陰則爲寤也。腎陰不足﹐水不濟火﹐心火不能下通於腎﹐腎陰不能上濟於心﹐陽精不升﹐水精不降﹐陰陽不交﹐則爲不寐﹐此不寐之本也。肝爲乙木﹐內寄陽魂﹐膽爲甲木﹐內含相火。平人夜寐﹐魂歸於肝﹐陽藏於陰也。腎陰虧耗﹐水不涵木﹐肝不能藏其陽魂﹐膽不能祕其相火﹐神驚火浮﹐亦爲不寐﹐此不寐之兼見也。離處中宮﹐坎居下極﹐位乎中而職司升降者脾胃也。胃以通爲補﹐脾以健爲運﹐胃失流通﹐中宮阻塞﹐不能職司升降﹐上下之路隔絕﹐欲求心腎之交﹐不亦難乎。故經云﹕胃不和則臥不安﹐胃不和者﹐不寐之標也。道書云﹕離爲中女﹐坎爲中男﹐而爲之媒介者坤土也﹐是爲黃婆﹐其斯之謂乎。錯綜各說﹐奇偶制方﹐益气以吸陽根﹐育陰以滋水母﹐升戊降己﹐取坎塡離﹐益气卽所以安神﹐育陰亦兼能涵木﹐標本同治﹐以希弋獲﹐是否有當﹐卽正髙明。

淸炙黃﹝四兩﹞上潞黨參﹝四兩﹞仙半夏﹝二兩﹞大生地﹝四兩﹞抱茯神﹝朱砂拌﹐三兩﹞

大熟地﹝四兩﹞炙遠志肉﹝一兩﹞淸炙艸﹝六錢﹞酸棗仁﹝三兩﹞北秫米﹝包﹞

﹝三兩﹞明天冬﹝一兩五錢﹞大麥冬﹝一兩五錢﹞炒淮藥﹝二兩﹞甘杞子﹝二兩﹞生牡蠣﹝四兩﹞

廣橘白﹝一兩﹞白歸身﹝三兩﹞大白芍﹝三兩﹞花龍骨﹝二兩﹞靑龍齒﹝二兩﹞紫石英﹝三兩﹞

炙鱉甲﹝三兩﹞川石斛﹝三兩﹞馬料豆﹝三兩﹞潼蒺藜﹝三兩﹞紫丹參﹝二兩﹞川貝母﹝二兩﹐去心另研末收膏﹞制首烏﹝六兩﹞合歡花﹝一兩五錢﹞蓮子﹝二兩﹞紅棗﹝六兩﹞雞子黃﹝十枚﹐另打攪收膏﹞

上藥煎四次﹐取濃汁﹐加龜版膏﹝四兩﹞﹐淸阿膠﹝四兩﹞﹐均用陳酒燉化﹐白冰糖半斤溶化。再將川貝﹑雞子黃﹐根據次加入﹐攪和收膏。每早晚各服二匙﹐均用白開水沖服。如遇傷風停滯等癥﹐暫緩再服可也。

張先生每冬必咳﹐气急不平﹐天暖則輕﹐遇寒則甚﹐此陽虛畱飲爲患也。陽爲天道﹐陰爲地道﹐人生賤陰而貴陽。經云﹕陽气者﹐若天與日﹐失其所則折壽而不彰。素體陽虛﹐脾腎兩病﹐腎虛水泛﹐脾虛濕聚﹐水濕停畱﹐積生痰飲﹐年深不化﹐盤踞成窠﹐阻塞气機﹐據爲山險。上礙肺金右降之路﹐下啟沖气上逆之機﹐不降不納﹐遂爲气急。飲爲陰邪﹐遇寒則陰從陽屬﹐虎借風威﹐遇暖則陰弱陽彊﹐邪勢漸殺矣。痰飲生源於土濕﹐土濕本源於水寒﹐欲化其痰﹐先燥土濕﹐欲燥土濕﹐先溫水寒﹐書所謂外飲治脾﹐內飲治腎也。肺主气﹐胃爲化气之源﹐腎爲納气之窟。肺之不降﹐責之腎納﹐腎之不納﹐責之火衰。欲降其肺﹐先和其胃﹐欲納其腎﹐先溫其陽﹐書所謂上喘治肺﹐下喘治腎是也。癥屬陽虛﹐藥宜溫補。今擬溫腎納气﹐溫腎則所以彊脾﹐和胃降逆﹐和胃功兼肅肺。但得土溫水暖﹐飲無由生﹐胃降金淸﹐气當不逆﹐气平飲化﹐咳自愈矣。癥涉根本﹐藥非一蹴能治﹐仿前賢方乃三思而定﹐略述病由﹐以便裁奪。

別直參﹝三兩﹞云茯苓﹝四兩﹞潛於術﹝三兩﹞淸炙黃﹝三兩﹞淸炙艸﹝八錢﹞炙遠志肉﹝一兩﹞

大熟地﹝四兩﹞川桂枝﹝六錢﹞五味子﹝八錢﹐淡漧薑四錢同搗﹞熟附塊﹝一兩﹞川貝母﹝三兩﹞

甜光杏﹝三兩﹞蛤蚧尾﹝酒洗﹐五對﹞砂仁末﹝八錢﹞範志曲﹝三兩﹞陳廣皮﹝一兩﹞仙半夏﹝三兩﹞

旋復花﹝包﹐一兩五錢﹞代赭石﹝﹐四兩﹞補骨脂﹝二兩﹞核桃肉﹝二十枚﹐二味拌炒﹞炙白蘇子﹝二兩﹞

淮山藥﹝三兩﹞山萸肉﹝三兩﹞福澤瀉﹝一兩五錢﹞濃杜仲﹝三兩﹞川斷肉﹝三兩﹞甘杞子﹝三兩﹞

上藥煎四次﹐取極濃汁﹐加鹿角膠﹝四兩﹞﹐龜版膠﹝四兩﹞﹐均用陳酒燉烊﹐白冰糖﹝半斤﹞﹐溶化收膏。

每早服﹝三錢﹞﹐臨臥時服﹝三錢﹞﹐均用開水沖服。如遇傷風停滯等﹐暫緩再服可也。

