

本艸經解淸

葉桂

序一

夫立言者不其難哉。或敷陳繁賾而肯綮無聞。或梗槪粗呈而源流俱昧。失則維均。故職詳未若職要。而明其當然。又必抉其所以然。正如經籍。漢唐注疏。亦云詳矣。宋賢則略名物而窮義理。斯道始朗如星日。今醫之本艸而有綱目。猶經籍之有注疏也。終身學而未知注疏者眾矣。而醫之於綱目亦然。畏其繁重記誦維艱也。驚猶河漢。會歸不易也。於是乎因陋就簡。承訛襲謬。凡然刀圭漫試。自詡良工。與夫坐擁臯比。居然名宿。滔滔皆是。堪一嘆也。古吳葉先生儒者也。邃於易而善醫。卽以易之盈虛消息。通乎劑之緩急輕重。著書等身。其一爲本艸經解。於本經三百六十五種而損之。而益之。凡一百七十有四。其詮釋也縷析詳明。其制方也斟酌盡善。蓋東璧之書淹通博大。此則撮其至要。潔靜精微。固義文家法。

一立言而三不朽具焉者也。其錫山王君悅田。爲海文殿元之羣從。學易於先生。兼得活人之術焉。間出此視予。予尋繹再四。謂是論衡也。忍終祕乎。頃者家大人於政事餘暇。刊布方書數種。補子惠所難周。掖斯人於耆艾。顧物藥則其權也。並鍥是書。欲學人咸奉爲指南。譬若經生。卽未遑遠稽。討矜奧博。但力守宋賢傳注。深思潛玩。融會貫通。已無愧眞儒。此葉先生著書本懷也。悅田兄尊聞雅意也。亦卽家大人保赤情殷。常以濟人利物。當隨事力行。惇勉余兄弟之素志也。工竣爲識諸首簡。

雍正甲辰歲午月上浣河東楊緝祖序於六署之敬徳堂

序二

古稱神農氏辧別百艸之性。咀味窮理。列爲成書。後人定之。名曰本艸綱目。然品匯旣多。

篇章亦富。不無煩衍錯雜之病。能貫通而得其要者誠難其人。昌黎韓子有言。記事者提要。

纂言者鉤玄。苟或昧於陰陽類聚羣分。未能推明其所以然。而欲臨癥補瀉。得其所當然。難矣。葉君天士儒者。喜讀書。尢邃於易。嘗著易經象訓十二卷。因易以悟醫。通乎其理。撰述頗多。本艸經解其一也。集中所載。擇湯液中要品而得其精。家侄悅田從學有年。得其指示。抄錄此書。出入必偕。近遊六安。省捨弟於奎光淸署。得謁州刺史楊公。公一見之。反復贊嘆。以爲詮釋之精。無逾此編。卽命遠齋公子付之梓人。以公當世。使學人識其要領。

於本艸之精義。洞然豁然。綱舉目張。忘乎其纂輯之勞。而具有貫通之益。其於人之疾也。

庶無謬乎。願以此編爲良醫家法也。

雍正二年十一月日長至錫山王云錦書於荷經之凝齋

卷一艸部上

【人參】

气微寒。味甘。無毒。補五臟。安精神。定魂魄。止驚悸。除邪气。明目。開心益智。久服輕身延年。

人參气微寒。稟天秋令少陰之气。入手太陰肺經。味甘無毒。稟地中正之土味。入足太陰脾經。气濃於味。陽也。肺爲五胖之長。百脈之宗。司淸濁之運化。爲一身之橐龠。主生气。

人參气寒淸肺。肺淸則气旺。而五臟俱補矣。精者陰气之英華。神者陽气之精靈也。微寒淸肺。肺旺則气足而神安。脾屬血。人身陰气之原。味甘益脾。脾血充則陰足而精安。隨神往來者謂之魂。並精出入謂之魄。精神安。魂魄自定矣。气虛則易驚。血虛則易悸。人參微寒益气。味甘益血。气血平和。驚悸自止。邪之所湊。其气必虛。人參益气。正气充足。其邪自不能畱。故能除邪气。五臟藏陰者也。五臟得甘寒之助。則精气上注於目而目明矣。心者神之處也。神安所以心開。開者朗也。腎者精之舍也。精充則伎巧出而智益。久服則气足。故身輕。气足則長生。故延年也。

制方﹕人參同五味子﹑麥冬。名生脈散。補陰生津液。同辰砂。治驚。同炮姜。則補气溫中。

同白術﹑炮姜﹑甘艸。名理中湯。治胸中寒邪痞塞。同白茯﹑白術﹑甘艸。名四君子湯。治脾濕不治食入卽同蘇治血虛發熱。同炮姜﹑北味﹑白術﹑甘艸﹑白芍。治中气虛喘。同黃﹑甘艸﹑天冬﹑麥冬﹑生地﹑熟地﹑北味﹑蓯蓉。治腎虛水泛成痰。同乳香各一錢。丹砂五分末。雞蛋淸和薑汁調服。

治橫生倒產。同歸身﹑麥冬﹑五味。治聞雷卽暈。同赤茯﹑龍齒﹑辰砂。治離魂。同陳皮。

治房後困倦。同柴胡﹑大棗﹑生薑。治虛勞發熱。同赤茯﹑麥冬。治齒縫出血。同蓮肉﹑川蓮。

白芍﹑甘艸。治血虛腹痛。同附子﹑肉桂﹑炮姜。治寒厥。同附子﹑北味。治气脫中寒。同白術﹑麥冬﹑五味。治中暑倦怠。同白芍﹑沈香。治气虛胸滿。同升麻。補上焦元气。瀉肺中伏火。同白茯。補下焦元气。瀉腎中伏火。同沈香﹑茯神。治心虛邪客作痛。同黃﹑白芍﹑北味。治汗多亡陽。同知母﹑石膏﹑粳米﹑甘艸。名人參白虎湯。治气虛傷暑。同附子﹑白芍﹑白術﹑白茯﹑甘艸。治小兒慢驚。同菖蒲﹑蓮肉。治產後不語。同附子﹑肉桂﹑麥冬﹑五味。治下虛寒而上大熱。同黃﹑天冬﹑北味﹑牛膝﹑杞子﹑菖蒲。治中風不語。同大棗﹑白芍﹑甘艸﹑棗仁﹑圓肉。治脾陰虛。同木瓜﹑藿香﹑橘紅。治气虛反胃。同姜皮各兩許。水煎露服。治气虛瘧久不止。

卷一艸部上

【黃】

气微溫。味甘。無毒。主癰疽久敗瘡。排膿止痛。大風癩疾。五痔鼠。補虛。小兒百病。﹝酒炒醋炒蜜炙白水炒﹞

黃气微溫。稟天春升少陽之气。入足少陽膽經。手少陽三焦經。味甘無毒。稟地和平之土味。入足太陰脾經。气味俱升。陽也。脾主肌肉。甘能解毒。溫能生肌。所以主癰疽久敗瘡。排膿止痛也。風濕熱壅於肌肉筋脈中。則筋壞肉敗而成大麻風癩疾矣。脾主濕。膽主風。

三焦主熱。邪之所湊。其气必虛。黃甘溫。補益气血。故治癩疾也。腸爲痔。腸者手陽明經也。太陰脾。爲陽明行津液者也。甘溫益脾。脾健運。則腸行而痔愈也。鼠者瘰也。乃少陽經風熱郁毒。黃入膽與三焦。甘能解毒。溫能散郁。所以主之。人身之虛。萬有不齊。不外乎气血兩端。黃气味甘溫。溫之以气。所以補形不足也。補之以味。所以益精不足也。小兒稚陽也。稚陽爲少陽。少陽生气條達。小兒何病之有。黃入少陽補生生之元气。所以槪主小兒百病也。

制方﹕黃同桂枝﹑白芍﹑甘艸﹑姜﹑棗﹑飴。名黃建中湯。治脾陰虛。同桂枝﹑白芍﹑甘艸﹑防風。治表虛自汗。同茅術﹑生地等分。牛膝﹑黃柏減半。丸。治濕毒瘡久不愈。用鹽水炒五錢。白茯一兩。末。治气虛白濁。同甘艸。治虛渴。同麻仁﹑陳皮﹑白蜜。治老人虛閉。同川蓮。治腸風下血。同川芎﹑糯米。治胎不安。同生地﹑熟地﹑黃柏﹑黃連﹑黃芩﹑歸身﹑棗仁。治陰虛盜汗。同生地﹑熟地﹑歸身﹑人參﹑棗仁﹑北味。治表虛自汗。同人參﹑甘艸。名保元湯。治陽虛及虛痘癥。同白芷﹑白芨﹑甘艸﹑金銀花﹑皂刺。排膿止痛。

卷一艸部上

【術】

气溫。味甘無毒。主風寒濕痺。死肌痙疸。止汗除熱。消食。作煎餌久服。輕身延年不饑。

術性溫。稟天陽明之燥气。入足陽明胃經。味甘無毒。稟地中正之土味。入足太陰脾經。气味俱升。陽也。風寒濕三者合成痺。痺者拘攣而麻木也。蓋地之濕气。感則害人皮肉筋骨也。死肌者。濕邪侵肌肉也。痙者。濕流關節而筋勁急也。疸者。濕乘脾土肌肉發黃也。皆脾胃濕癥。術性甘燥。所以主之。胃土濕。則濕熱交蒸而自汗發熱。術性燥濕。故止汗除熱也。脾者爲胃行其津液者也。脾濕。則失其健運之性而食不消矣。術性溫益陽。則脾健而食消也。煎餌久服。則胃气充足。气盛則身輕。气充則不饑。气納則延年。所以輕身延年不饑也。

制方﹕術同枳實作湯。治水飲。作丸。名枳術丸。治面黃食不化。同人參。治脾肺俱虛。同白芍﹑白茯﹑甘艸。治脾虛肌熱。同澤瀉。治心下有水。同牡蠣﹑浮麥﹑石斛。治脾虛盜汗。同姜酒煎。治產後嘔逆。同陳皮。治脾虛脹滿。同穀芽﹑豬肚丸。治脾虛少食而瘦。同白芍﹑肉果炮姜暑瀉。同苦參﹑牡蠣﹑豬肚丸。治胃濕熱而瘦。同麥冬﹑石斛﹑黃柏﹑白芍﹑木瓜﹑苡仁﹑北味。

治痿。

卷一艸部上

【甘艸】

气平。味甘。無毒。主五臟六府寒熱邪气。堅筋骨。長肌肉。倍气力。金瘡。解毒。久服輕身延年。﹝生用淸火炙用補中﹞

甘艸气平。稟天秋涼之金气。入手太陰肺經。味甘無毒。稟地和平之土味。入足太陰脾經。

气降味升。陽也。肺主气。脾統血。肺爲五臟之長。脾爲萬物之母。味甘可以解寒。气平可以淸熱。甘艸甘平。入肺入脾。所以主五臟六腑寒熱邪气也。肝主筋。腎主骨。肝腎熱而筋骨。气平入肺。平肝生腎。筋骨自堅矣。脾主肌肉。味甘益脾。肌肉自長。肺主周身之气。

气平益肺。肺益則气力自倍也。金瘡熱則。气平則淸。所以治。味甘緩急。气平淸熱。

故又解毒。久服肺气淸。所以輕身。脾气和。所以延年也。

制方﹕甘艸佐黃﹑防風。治气虛痘癥。同白芍﹑黃芩。名黃芩湯。治痢。同白芍。名甲己湯。

治泄。同人參﹑炮姜﹑肉桂。則溫中。同麥冬﹑枇杷葉﹑蘇子。則下气。同川蓮﹑白芍﹑升麻﹑滑石。治熱痢。同人參﹑菖蒲﹑益智﹑圓肉﹑棗仁﹑遠志。治健忘。同桔梗﹑元參﹑牛蒡﹑花粉。利咽喉。同麥冬﹑石膏﹑竹葉﹑知母。名竹葉石膏湯。治煩悶燥渴。同川蓮﹑木通﹑赤茯﹑生地。瀉心火。同桂枝﹑人參﹑生地﹑麥冬﹑阿膠﹑麻仁﹑姜﹑棗﹑酒。名復脈散。

治心脾血枯。甘艸一味。水炙熬膏。治懸癰如神。

卷一艸部上

【山藥】

气溫平。味甘。無毒。主傷中。補虛羸。除寒熱邪气。補中。益气力。長肌肉。彊陰。久服耳目聰明。輕身。不饑延年。﹝炒用﹞

山藥气溫平。稟天春升秋降之和气。入足厥陰肝經﹑手太陰肺經。味甘無毒。稟地中正之土味。入足太陰脾經。气升味和。陽也。脾爲中州而統血。血者陰也。中之守也。甘平益血。

故主傷中。脾主肌肉。甘溫益脾。則肌肉丰滿。故補虛羸。肺主气。气虛則寒邪生。脾統血。血虛則熱邪生。气溫益气。味甘益血。血气充而寒熱邪气除矣。脾爲中州。血爲中守。甘平而益脾血。所以補中。脾主四肢。脾血足。則四肢健。肺气充。則气力倍也。陰者宗筋也。宗筋屬肝。气溫稟春升之陽。所以益肝而彊陰也。久服。气溫益肝。肝開竅於目。目得血則明。气平益肺而生腎。腎開竅於耳。耳得血則聰。味甘益脾。脾气充則身輕。脾血旺則不饑。气血調和。故延年也。

制方﹕山藥同生地﹑杞子﹑牛膝﹑甘菊﹑白蒺藜﹑五味。治肝腎虛怯。同蓮肉﹑扁豆﹑人參﹑白芍﹑白茯﹑甘艸﹑陳皮。治脾虛泄瀉。同羊肉﹑肉蓯蓉作羹。治虛羸。

卷一艸部上

【薏苡仁】

气微寒。味甘。無毒。主筋急拘攣不可屈伸。久風濕痺。下气。久服輕身益气﹝糯米炒﹞

苡仁气微寒。稟天秋金之燥气。入手太陰肺經。味甘無毒。得地中平之土味。入足太陰脾經。气降味和。陰也。經云。濕熱不攘。則大筋軟短而拘攣。苡仁气微寒。淸熱利濕。所以主筋急拘攣不可屈伸也。久風。長久之風也。風淫則末疾。所以手足麻木而濕痺生焉。苡仁甘寒。其主之者。甘以行之。寒以淸之也。微寒。稟秋金之燥气而益肺。肺气治則下行。故主下气。久服輕身益气者。濕行則脾健而身輕。金淸則肺實而气益也。

制方﹕苡仁同木瓜﹑石斛﹑萆﹑黃柏﹑生地﹑麥冬。治痿厥。同五加皮﹑牛膝﹑石斛﹑生地﹑甘艸。治筋拘急。專一味多服久服。治濕火傷肺。肺癰肺痿及痿癥。

卷一艸部上

【何首烏】

气微溫。味苦澀。無毒。主瘰。消癰腫。療頭風面瘡。治五痔。止心痛。益血气。黑髭發。悅顏色。久服長筋骨。益精髓。延年不老。亦治婦人產後及帶下諸疾。﹝馬豆蒸用﹞

何首烏气微溫。稟天春升少陽之气。入足少陽膽經﹑手少陽三焦經。味苦澀無毒。得地火水之味。入手少陰心經﹑足少陰腎經。气味升少降多。陰也。瘰少陽之郁毒。首烏入少陽。

气溫則通達。所以主之。癰腫及頭面風瘡。皆屬心火。味苦入心。气溫能行。所以主之。腸爲痔。痔者濕熱傷血之癥也。味苦淸血。故亦主之。心爲君火。火郁則痛。苦能泄。溫能行。故主心痛。心主血。腎藏气。味苦益血。味澀益气也。髭發者血之餘也。心者生之本。

其華在面。心血通流。則髭發黑而顏色美矣。其黑髭發悅顏色者。苦益血而溫能通也。肝主筋。腎主骨。藏精與髓。膽气疏則肝血潤。心血充則腎精足。其堅筋骨益精髓者。气溫益膽。味苦澀而交心腎也。心腎交。則火降水升。自延年不老矣。治產後及帶下諸疾者。以气溫能升少陽之生气。味苦澀交心腎之陰陽也。

制方﹕首烏同牛膝﹑鱉甲﹑陳皮﹑靑皮。治瘧邪在陰分。如表虛脾弱。加人參三五錢。同金銀花﹑地楡﹑川蓮﹑白芍﹑升麻﹑葛根﹑甘艸﹑滑石﹑山豆根﹑犀角﹑艸石蠶。治痢純血諸藥不效者。首烏日日生嚼。治瘰或破或不破。並用葉搗塗。同牛膝丸。治腰膝軟疼。及風痰久瘧。

卷一艸部上

【百合】

气平。气甘。無毒。主邪气腹脹心痛。利大小便。補中益气。

百合气平。稟天秋平之金气。入手太陰肺經。味甘無毒。得地中正之土味。入足太陰脾經。

气降味和。陰也。肺主气。气逆則腹脹心痛。謂之邪者。蓋非其位則爲邪也。气平下降。所以主之。膀胱者州都之官。津液气化則出。肺主气。而與大腸爲合。脾者又爲胃行津液者也。百合甘平。平則气降。气化及於州都。則小便利。甘則脾潤。脾行胃之津液。則大便利也。脾爲中州。補中者味甘益脾也。肺主气。益气者气平肅肺也。

制方﹕百協議麥冬﹑白芍﹑甘艸﹑木通。利大小便。同知母﹑柴胡﹑竹葉。治寒熱邪气。通身疼痛。同麥冬﹑五味﹑白芍﹑甘艸。補中益气。同白芍﹑白茯﹑車前﹑桑皮。治皮毛浮腫。

卷一艸部上

【菟絲子】

气平。味辛甘。無毒。主續絕傷。補不足。益气力。肥健人。﹝酒蒸﹞

菟絲子气平。稟天秋平之金气。入手太陰肺經。味辛甘無毒。得地金土二味。入足太陰脾經﹑足陽明燥金胃經。气味升多於降。陽也。其主續絕傷者。肺主津液。脾統血。辛甘能潤。

潤則絕傷續也。肺主气。脾主血。胃者十二經之本。气平而味辛甘。則气血俱益。故補不足也。气力者得於天。充於谷。辛甘益脾胃。則食進而气力充也。脾胃爲土。辛甘能潤。則肌肉自肥也。

制方﹕菟絲子單服。補血。同熟地丸。治陰損。同杜仲丸。治陽虛。同白茯﹑石蓮。治白濁。

同麥冬丸。治心腎不足。口漧怔忡。同牛膝。治腰膝痛。

卷一艸部上

【淫羊藿】

气寒。味辛。無毒。主陰痿絕傷。莖中痛。利小便。益气力。彊志。﹝羊脂拌炒﹞

淫羊藿气寒。稟天冬令之水气。入足少陰腎經。味辛無毒。得地潤澤之金味。入手太陰肺經。气味降多於升。陰也。陰者宗筋也。水不制火。火熱則筋失其剛性而痿矣。淫羊藿入腎而气寒。寒足以制火而痿自愈也。絕傷者。陰絕而精傷也。气寒益水。味辛能潤。潤則陰精充也。莖。玉莖也。痛者火郁於中也。熱者淸之以寒。郁者散之以辛。所以主莖中痛也。小便气化乃出。辛寒之品。淸肅肺气。故利小便。肺主气。腎統气。寒益腎。辛潤肺。故益气力也。气力旣益。內養剛大。所以彊志。蓋腎藏志也。

制方﹕淫羊藿浸酒。治偏風不遂。水涸腰痛。同五味﹑覆盆丸。治三焦咳嗽。專爲末泡湯漱。

治牙痛。

卷一艸部上

【巴戟天】

气微溫。味辛甘。無毒。主大風邪气。陰痿不起。彊筋骨。安五臟補中。增志益气。﹝酒焙﹞

巴戟天气微溫。稟天春升之木气。入足厥陰肝經。味辛甘無毒。得地金土二味。入足陽明燥金胃經。气味俱升。陽也。風气通肝。巴戟入肝。辛甘發散。主大風邪气。散而瀉之也。陰者宗筋也。宗筋屬肝。痿而不起。則肝已全無鼓動之陽矣。巴戟气溫益陽。所以主之。蓋巴戟治陽虛之痿。淫羊藿治陰虛之痿也。肝主筋。腎主骨。辛溫益肝腎。故能彊筋骨也。胃者五臟之原。十二經之長。辛甘入胃。溫助胃陽。則五臟皆安也。胃爲中央土。土溫則中自補矣。腎統气而藏志。巴戟气溫益肝。肝者敢也。肝气不餒。則不耗腎。而志气增益也。

制方﹕巴戟天同五味﹑蓯蓉﹑山茱萸﹑鹿茸﹑柏仁﹑杞子﹑補骨脂。治陰痿。同鹿角﹑柏仁﹑天冬﹑遠志﹑蓮須﹑覆盆﹑黃柏。治夜夢鬼交泄精。同熟大黃。治飲酒人腳。

卷一艸部上

【肉蓯蓉】

气微溫。味甘。無毒。主五勞七傷。補中。除莖中寒熱痛。養五臟。彊陰。益精气。多子。婦人癥瘕。久服輕身。﹝洗去甲用﹞

肉蓯蓉气微溫。稟天春升之木气。入足厥陰肝經。味甘無毒。得地中正之土味。入足太陰脾經。色黑而潤。制過味鹹。兼入足少陰腎經。气味俱濁。降多於升。陰也。塡精益髓。又名黑司命。五勞者。勞傷五臟之眞气也。勞者溫之。蓯蓉气溫。所以治勞也。七傷者。食傷。

憂傷。飲傷。房室傷。饑傷。勞傷。經絡營衛气傷之七傷也。七者皆傷眞陰。肉蓯蓉甘溫滑潤。能滋元陰之不足。所以主之也。中者陰之守也。甘溫益陰。所以補中。莖。玉莖也。寒熱痛者。陰虛火動。或寒或熱而結痛也。蓯蓉滑潤。滑以去著。所以主之。五臟藏陰者也。

甘溫潤陰。故養五臟。陰者宗筋也。宗筋屬肝。肝得血則彊。蓯蓉甘溫益肝血。所以彊陰。

色黑入腎。補益精髓。精足則气充。故益精气。精气足則頻禦女。所以多子也。婦人癥瘕。

皆由血成。蓯蓉溫滑而咸。咸以軟堅。滑以去著。溫以散結。所以主之也。久服。肝脾腎精充足。所以身輕也。

制方﹕肉蓯蓉同白膠﹑杜仲﹑地黃﹑當歸﹑麥冬。治婦人不孕。同人參﹑鹿茸﹑牡狗莖﹑白膠﹑杜仲﹑補骨脂。治陽痿。及老人陽衰。一切腎虛腰痛。兼令人有子。同黃。治腎气虛。同北味丸。治水泛成痰。同鹿茸﹑山藥﹑白茯丸。治腎虛白濁。同沈香﹑脂麻丸。治汗多便祕。

同山萸﹑北味丸。治消中易饑。專用二三兩白酒煎服。治老人便閉。同山藥﹑杞子﹑山萸﹑北味﹑黃﹑歸身。治腎燥泄瀉。同白芍﹑甘艸﹑黃芩﹑紅曲。治痢。

卷一艸部上

【地黃】

气寒。味甘。無毒。主傷中。逐血痺。塡骨髓。長肌肉。作湯除寒熱積聚。除痺。

療折跌絕筋。久服輕身不老。生者尢良。

地黃气寒。稟天冬寒之水气。入足少陰腎經。味甘無毒。得地中正之土味。入足太陰脾經。

气味重濁。陰也。陰者中之守也。傷中者。守中眞陰傷也。地黃甘寒。所以主之。痺者血虛不運。而風寒濕湊之。所以麻木也。地黃味甘益脾。脾血潤則運動不滯。气寒益腎。腎气充則開合如式。血和邪解而痺瘳矣。腎主骨。气寒益腎。則水足而骨髓充。脾主肌肉。味甘潤脾。則土滋而肌肉丰也。作湯除寒熱積聚者。湯者蕩也。或寒或熱之積聚。湯能蕩之也。蓋味甘可以緩急。性滑可以去著也。其除痺者。血和則結者散。陰潤則閉者通。皆補脾之功也。

其療折跌絕筋者。筋𨿽屬肝。而養筋者脾血也。味甘益脾。脾血充足。則筋得養而自續也。

久服气寒益腎。腎气充所以身輕。味甘益脾。脾血旺則華面。所以不老。且先後二天交接。

元气與穀气俱納也。

制方﹕地黃同大薊﹑小薊各半。搗取自然汁。和童便服。治血熱吐衄癥。同麥冬。治產後煩悶。

同沙蒺藜﹑蓯蓉﹑鹿茸﹑山茱萸﹑北味。治男子精寒。同白茯﹑丹皮﹑澤瀉﹑山茱萸﹑山藥。

名六味湯丸。治一切陰虛癥。同人參﹑遠志﹑麥冬﹑棗仁﹑柏仁﹑茯神﹑甘艸。治心虛怔忡悸忘。

同黃﹑川蓮﹑黃柏﹑棗仁﹑五味﹑麥冬﹑圓肉﹑牡蠣。治盜汗不止。同麥冬﹑五味﹑牛膝﹑杞子﹑車前﹑阿膠﹑天冬。治尿血。同麥冬﹑五味﹑牛膝。治下部無力。同砂仁。治胎動下血腰痛。同生薑。治產後中風。同醋炒黃。治腸風不止。同肉桂﹑山藥﹑山茱萸﹑丹皮﹑澤瀉﹑白茯。名七味湯丸。治命門火衰。同肉桂﹑附子﹑山茱萸﹑白茯﹑丹皮﹑澤瀉﹑山藥丸。

名腎气丸。治命門虛寒。

卷一艸部上

【天門冬】

气平。味苦。無毒。主諸暴風濕偏痺。彊骨髓。殺三虫。去伏屍。久服輕身益气。延年不饑。﹝去心﹞

天門冬气平。稟天秋平之金气。入手太陰肺經。味苦無毒。得地寒涼之火味。入手少陰心經。气味俱降。陰也。其主暴風濕偏痺者。燥者濡之。熱者淸之。著者潤之也。蓋風本陽邪。

風濕偏痺。發之以暴。暴病皆屬於火也。骨屬腎。腎屬水。天冬气平益肺。肺金生水。故骨髓彊也。三虫伏屍。皆濕熱所化。味苦可以祛濕。气平可以淸熱。濕熱下逐。三虫伏屍皆去也。久服益肺。肺淸則气充。故益气。气足則身輕。气治則延年。气滿則不饑也。

制方﹕天冬同麥冬﹑五味煎膏。治消渴。同生地﹑人參。滋養陰血。同生地﹑麥冬丸。煎逍遙散下。治婦人骨蒸。同生地﹑麥冬﹑白芍﹑鱉甲﹑牛膝﹑杜仲﹑續斷﹑童便。治吐血。

卷一艸部上

【麥門冬】

气平。味甘。無毒。主心腹結气。傷中傷飽。胃絡脈絕。羸瘦短气。久服輕身。

不老不饑。﹝去心﹞

麥冬气平。稟天秋平之金气。入手太陰肺經。味甘無毒。得地中和之土味。入足太陰脾經。

气降味和。陰也。心腹者。肺脾之分。結气者。邪熱之气結也。其主之者。麥冬甘平。平能淸熱。甘緩散結也。中者陰也。傷中者陰傷也。甘平益陰。故主傷中。脾爲胃行津液者也。

脾血不潤。則不能爲胃行津液。而傷飽之癥生矣。味甘而潤。滋養脾血。故主傷飽。脈者血之府。胃與脾合。胃絡脈絕者。脾血不統。脈絡不與胃相接也。甘潤養陰。所以續脈。脾主肌肉。而稟气於胃。脾陰不潤。則肌肉不長。而胃气上逆。肺亦能呼不能吸。而气短促矣。

麥冬味甘益脾。故主羸瘦。气平益肺。故主短气也。久服肺气充。所以身輕。脾血潤。所以不老不饑也。

制方﹕麥冬同川連。治消渴飲水。同甘艸﹑粳米﹑大棗﹑竹葉。治勞气欲絕。同烏梅。治下利口渴。同人參﹑北味﹑杞子。治虛熱病暑。同沙參﹑北味。治心肺虛熱。

卷一艸部上

【葳蕤】

气平。味甘。無毒。主心腹結气。虛熱濕毒。腰痛。莖中寒。及目痛爛淚出。

葳蕤气平。稟天秋降之金气。入手太陰肺經。味甘無毒。得地中和濕土之味。入足太陰脾經。气降味和。陰也。甘平之品。則能淸能潤。故亦主心腹結气也。其主虛熱者。甘能補虛。

平可淸熱也。濕毒腰痛。及莖中寒。目痛爛淚出。皆太陽膀胱之病也。膀胱之經。起於目內。其直者下項挾脊。抵腰中。入循膂絡腎屬膀胱。膀胱本寒水之經。膀胱有濕毒。則濕气走腰中而痛。走膀胱而莖中寒矣。於是膀胱濕火上炎於經絡。目痛內爛而淚自出也。其主之者。膀胱之開合。皆由气化。葳蕤气平益肺。肺气降則小便通。濕行火降。而諸癥平矣。蓋膀胱津液之府。肺乃津液之原。潤其原。則膀胱之濕亦行也。所謂治病必求其本者如此。

制方﹕葳蕤同黃。治老人大便祕。同漆葉。治陰虛。兼令人有子。

卷一艸部上

【牛膝】

气平。味苦酸。無毒。主寒濕痿痺。四肢拘攣。膝痛不可屈伸。逐血气。傷熱火爛。墮胎。久服輕身耐老。

牛膝气平。稟天秋降之金气。入手太陰肺經。味苦酸無毒。得地木火之味。入足厥陰肝經﹑手厥陰心包絡。气味俱降。陰也。肺熱葉焦。發爲痿痺。牛膝苦平淸肺。肺气淸則通調水道。寒濕下逐。營衛行而痿痺愈矣。濕熱不攘。則大筋軟短。而四肢拘攣。膝痛不可屈伸矣。

牛膝苦酸。酸則舒筋。苦除濕熱。所以主之也。逐血气者。苦平下泄。能逐气滯血凝也。傷熱火爛者。熱湯傷。火傷瘡也。苦平淸熱。酸能收。斂則止。而瘡愈也。苦味伐生生之气。

酸滑傷厥陰之血。所以墮胎。久服則血脈流通無滯。所以輕身而耐老也。

制方﹕牛膝同生地。治下元虛。專用五兩酒煎。治女人陰痛。同當歸﹑生地。下死胎。用三兩同鱉甲三錢。治瘧在陰分久不愈。胃虛加人參一兩。陳皮去白五錢。同靑蒿﹑生地﹑麥冬﹑杞子。治血虛發熱。

卷一艸部上

【續斷】

气微溫。味苦。無毒。主傷中。補不足。金瘡癰瘍折跌續筋骨。婦人乳難。久服益气力。﹝酒炒用﹞

續斷气微溫。稟天春升之木气。入足厥陰肝經。味苦無毒。得地南方之火味。入手少陰心經。

气升味降。陽也。肝藏血。心主血。血者營也。中之守也。血虛則中傷。續斷气微溫入肝。

肝者陽中之少陽。以生气血者也。所以主傷中。補不足者。補肝經之不足也。金瘡癰瘍。

皆傷血之癥。气溫益血。味苦淸心。所以主之。折跌續筋骨者。气微溫能活血。血活則斷者續也。女人血不足則乳難。气溫行血。血充乳自多也。肝者罷極之本。以生血气之髒也。气微溫。達少陽之气。所以益气力也。

制方﹕續斷一味。治產後諸癥。同杜仲﹑棗肉丸。治胎不安。同北味﹑木瓜﹑炮姜﹑牛膝﹑丹皮﹑生地。治產後火升。

卷一艸部上

【五味子】

气溫。味酸。無毒。主益气。咳逆上气。勞傷羸瘦。補不足。彊陰。益男子精。

五味子气溫。稟天春升之木气。入足少陽膽經。味酸無毒。得地東方之木味。入足厥陰肝經。气升味降。陰也。膽者擔也。生气之原也。肝者敢也。以生血气之髒也。五味气溫益膽。

味酸益肝。所以益气。肝血虛則木枯火炎。乘所不勝。病咳逆上气矣。五味酸以收之。

溫以行之。味過於酸。則肝气以津而火不炎矣。肝气不足。則不勝作勞。勞則傷其眞气。而肝病乘脾。脾主肌肉。故肌肉瘦削。五味酸以滋肝。气溫治勞。所以主勞傷羸瘦也。肝膽者。東方生生之臟腑。萬物榮發之經也。肝膽生發。則余髒從之宣化。五味益膽气而滋肝血。所以補不足也。陰者宗筋也。肝主筋。味酸益肝。肝旺故陰彊也。酸溫之品。收斂元陽。斂則陰生。精者陰气之英華也。所以益男子精也。

制方﹕五味子同黃﹑麥冬﹑黃柏。治夏月困乏無力。同炮姜炭。斂浮游之火歸於下焦。同漧葛﹑扁豆。治酒疸。同苦茶﹑甘艸。治久咳。同白礬末。豬肺蘸服。治痰嗽並喘。專爲末。治肝虛泄精。及陽事不起。同生地﹑丹皮﹑山萸﹑山藥﹑澤瀉﹑茯芩。名都气湯。治水虛火炎。同淫羊藿丸。治陰虛陽痿。臨房不舉。易泄易軟。

卷一艸部上

【沙參】

气微寒。味苦。無毒。主血結驚气。除寒熱。補中益肺气。

沙參气微寒。稟天初冬之水气。入足少陰腎經。味苦無毒。得地南方之火味。入手少陰心經。气味俱降。陰也。心主血而藏神。神不寧則血結而易驚矣。結者散之。驚者平之。沙參味苦能散。气寒能平也。心火稟炎上之性。火郁則寒。火發則熱。苦寒之味能淸心火。故除寒熱。陰者所以守中者也。气寒益陰。所以補中。肺爲金藏。其性畏火。沙參入心。苦寒淸火。所以益肺气也。

制方﹕沙參一味。治肺熱咳嗽。爲末。酒服方寸匕。治卒疝。少腹及陰中相引絞痛。自汗出欲死者。用米飲下二錢。治白帶。

卷一艸部上

【芍藥】

气平。味苦。無毒。主邪气腹痛。除血痺。破堅積。寒熱疝瘕。止痛。利小便。益气。﹝赤者破血﹞

芍藥气平。稟天秋收之金气。入手太陰肺經。味苦無毒。得地南方之火味。入手少陰心經。

气味俱降。陰也。腹者足太陰行之地。邪气者。肝木之邪气乘脾土作痛也。芍藥入肺。气平伐肝。所以主之。血痺者。血澀不行而麻木也。芍藥入心。苦以散結。故主之也。堅積。堅硬之積也。疝者。小腹下痛。肝病也。瘕者。假物而成之積也。寒熱疝瘕者。其原或因寒或因熱也。芍藥能破之者。味苦散結。气平伐肝也。諸痛皆屬心火。味苦淸心。所以止痛。膀胱津液之出。皆由肺气。苦平淸肺。肺气下行。故利小便。肺主气。壯火則食气。芍藥气平益肺。肺淸故益气也。赤者入心與小腸。心主血。小腸主變化。所以行而不畱。主破血也。

制方﹕芍藥醋炒則入肝。同白術補脾。同川芎瀉肝。同人參補气。同歸身補血。同甘艸止痛。

同黃連止瀉。同姜棗溫經散濕。同甘艸。夏加黃芩。冬加桂枝。治腹中虛痛。同甘艸。治消渴引飲。同犀角。治衄血咯血。同香附﹑熟艾。治經水不止。同香附末。鹽湯調服。治血崩帶下。

同川連﹑滑石﹑甘艸﹑升麻﹑人參﹑蓮心﹑扁豆﹑紅曲﹑漧葛。治痢。同荊芥﹑防風﹑生地﹑甘艸。治腸風。同歸身﹑生地﹑牛膝﹑炮姜﹑續斷﹑麥冬﹑五味。治產後虛熱。同黃﹑防風。治表虛自汗。同陳皮﹑藿香﹑木瓜﹑甘艸。治中惡腹痛。同白術﹑白茯﹑豬苓﹑陳皮。

治脾濕腹痛。

卷一艸部上

【當歸】

气溫。味苦。無毒。主咳逆上气。溫瘧寒熱洗洗在皮膚中。婦人漏下絕子。諸惡瘡瘍金瘡。煮汁飲之。

當歸气溫。稟天春升之木气。入足厥陰肝經。味苦無毒。得地南方之火味。入手少陰心經。

气升味濃。陽也。其主咳逆上气者。心主血。肝藏血。血枯則肝木挾心火上刑肺金。而咳逆上气也。當歸入肝養血。入心淸火。所以主之也。肝爲風。心爲火。風火爲陽。但熱不寒者爲溫瘧。風火乘肺。肺主皮毛。寒熱洗洗在皮毛中。肺受風火之邪。不能固皮毛也。當歸入心入肝。肝血足則風定。心血足則火息。而皮毛中寒熱自愈也。婦人以血爲主。漏下絕子。

血枯故也。當歸補血。所以主之。諸惡瘡瘍。皆屬心火。心血足則心火息。金瘡失血之癥。

味苦淸心。气溫養血。所以皆主之。用煮汁飲者。取湯液之功近而速也。

制方﹕當歸同黃。名補血湯。治血虛發熱象白虎癥。同川芎。名佛手散。治失血眩暈。本味酒煮。治血虛頭痛。同知母。治衄血不止。同牛膝﹑甘艸梢。治小便血。爲末酒服。治心下刺痛。酒浸。治臂痛。用一兩水煎露服。治溫瘧。用二兩。吳萸一兩同炒。去萸爲末蜜丸。治久痢。同白芷。治大便不通。同生地。治婦人血虛。同川芎﹑砂仁。治胎動及胎死腹中。同炮姜。治產後血脹。同白蜜。治產後腹痛。同黃﹑白芍。治產後自汗。同白術。治面黃色枯。

同白芍﹑川芎等分。香附加三倍丸。名調經丸。治經水不調。同麥冬﹑甘艸。治熱病鄭語神昏。同蓯蓉﹑山藥﹑小麥。治腎燥泄瀉。同桂枝﹑白術﹑甘菊﹑牛膝。治痺。同牛膝﹑鱉甲﹑陳皮﹑生薑。治瘧在陰分久不止。同棗仁﹑遠志﹑茯神﹑人參。治心虛不眠。同人參﹑川芎。治產難倒生。同白膠﹑地黃﹑白芍﹑續斷﹑杜仲。治女人血閉無子。同地楡﹑金銀花﹑紅曲﹑滑石。治利下純血。

卷一艸部上

【紫菀】

气溫。味苦。無毒。主咳逆上气。胸中寒熱結气。去蠱毒。痿安五臟。﹝蜜蒸﹞

紫菀气溫。稟天春升之木气。入手厥陰心包絡經。味苦無毒。得地南方之火味。入手少陰心經。气升味降。陰也。心爲君火。火刑肺金則咳逆上气矣。紫菀入心。味苦淸火。所以主之也。心包絡手厥陰脈。起於胸中。手厥陰之筋。其支者入腋散胸中。厥陰主散寒熱結气者。

厥陰有或寒或熱之气結也。結而不散。厥陰病矣。紫菀气溫。可以散寒。味苦可以散熱也。

蠱毒者。濕熱之毒。化虫成蠱也。味苦無毒。泄而殺虫。所以主之也。痿者。肺受濕熱燻蒸。不能行淸肅之令。心气熱下脈厥而上。上實下虛。樞折挈脛縱不任地。而生痿也。味苦入心。淸熱降气。故主痿也。心爲君。主十二官之宰。五臟之主也。味苦益心。心安則五臟皆安也。

制方﹕紫菀五錢煎。治肺傷咳嗽。紫菀﹑款冬各一兩。百部五錢末。姜﹑烏梅煎湯。調服三錢。

治久咳嗽。同杏仁等分蜜丸。五味湯化服。治小兒咳嗽。同五味丸含化。治吐血痰咳。爲末水服三撮。治女人卒不小便。及小便血。

卷一艸部上

【知母】

气寒。味苦。無毒。主消渴熱中。除邪气。肢體浮腫。下水。補不足。益气。﹝去毛鹽水炒﹞

知母气寒。稟天冬寒之水气。入足少陰腎經。味苦無毒。得地南方之火味。入手少陰心經。

气味俱降。陰也。腎屬水。心屬火。水不制火。火爍津液。則病消渴。火燻五內。則病熱中。其苦之者。苦淸心火。寒滋腎水也。除邪气者。苦寒之味。能除燥火之邪气也。熱勝則浮。火勝則腫。苦能淸火。寒能退熱。故主肢體浮腫也。腎者水藏。其性惡燥。燥則開合不利。而水反蓄矣。知母寒滑。滑利關門而水自下也。補不足者。苦寒補寒水之不足也。益气者。苦寒益五臟之陰气也。

制方﹕知母同麥冬﹑石膏﹑貝母﹑陳皮﹑鱉甲﹑靑蒿﹑牛膝。治久瘧煩渴。同桂枝﹑白芍﹑甘艸﹑飴糖。治脾虛胃熱。多食而煩。同牛膝﹑生地﹑白芍﹑甘艸﹑桂枝﹑桑枝。治手足牽引。夜臥不安。同白芍﹑花粉﹑甘艸﹑桂枝。治柔痙。驚呼不安臥。同黃柏﹑車前﹑木通﹑天冬﹑甘艸。治彊陽不痿。

卷一艸部上

【秦艽】

气平。味苦。無毒。主寒熱邪气。寒濕風痺。肢節痛。下水利小便。﹝便浸曬﹞

秦艽气平。稟天秋降之金气。入手太陰肺經。味苦無毒。得地南方之火味。入手少陰心經。

气味俱降。陰也。皮毛屬肺。外感之邪气。從皮毛而入者。或寒或熱。感則肺先受邪。秦艽入肺。味苦能泄。所以主之。風寒濕三者合而成痺。痺則血澀不行矣。味苦入心。心生血。

苦能散結。血行痺自愈也。肢節痛。濕流關節而痛也。秦艽气平降肺。肺气行則水道通。水道通則濕下逐矣。其下水利小便者。皆通水道之功也。左文者良。

制方﹕秦艽酒煎。治黃膽。專一兩。治小便難腹滿。同柴胡﹑甘艸。治急勞煩熱。同漧葛﹑茵陳﹑五味﹑川蓮﹑扁豆﹑木通﹑苡仁。治酒疸。同苡仁﹑木瓜﹑五加皮﹑黃柏﹑蒼術﹑牛膝。治下部濕熱作痛。及濕瘡。

卷一艸部上

【石斛】

气平。味甘。無毒。主傷中。除痺。下气。補五臟虛勞羸瘦。彊陰益精。久服濃腸胃。﹝酒浸曬﹞

石斛气平。稟天秋降之金气。入手太陰肺經。味甘無毒。得地中正之土味。入足太陰脾經。

甘平爲金土之气味。入足陽明胃﹑手陽明大腸經。气降味和。陰也。陰者中之守也。陰虛則傷中。甘平益陰。故主傷中。痺者閉也。血枯而澀。則麻木而痺。甘平益血。故又除痺。肺主气。肺熱則气上。气平淸肺。所以下气。五臟藏陰者也。陰虛則五藏俱虛。而不勝作勞。

勞則愈傷其眞气矣。五臟之陰。脾爲之原。脾主肌肉。故五藏虛勞。則肌肉消瘦也。甘平益陰。所以主虛勞而生肌肉也。陰者宗筋也。太陰陽明之所合也。石斛味甘益脾胃。所以彊陰。精者陰气之英華也。甘平滋陰。所以益精。腸者手陽明大腸也。胃者足陽明胃也。手足陽明屬燥金。燥則腸胃薄矣。久服甘平淸潤。則陽明不燥。而腸胃濃矣。

制方﹕石斛同麥冬﹑五味﹑人參﹑白芍﹑甘艸﹑杞子﹑牛膝﹑杜仲。理傷中。補虛勞。彊陰益精。

同麥冬﹑白茯﹑陳皮﹑甘艸。治胃熱四肢軟弱。專一味。夏月代茶。健足力。

卷一艸部上

【延胡索】

气溫。味辛。無毒。主破血。婦人月經不調。腹中結塊。崩中淋露。產後諸血癥。血暈。暴血衝上。因損下血。煮酒或酒磨服。

延胡索气溫。稟天春升之木气。入足厥陰肝經。味辛無毒。得地西方之金味。入手太陰肺經。气味俱升。陽也。辛能散結。溫能行血。肝藏血。故入肝而破血。肝屬木。木性條達。郁則肝血不藏。月經不調矣。辛溫暢肝。所以調經。腹爲陰。腹中結塊。血結成塊也。辛能散結。溫能行血。所以主之。崩中肝血不藏而下崩也。淋露下之淋瀝不止也。辛溫气味上升條達主之。血暈。血閉而暈也。其主之者。藉其辛散之功也。暴血衝上。血挾邪气而上衝也。其主之者。辛溫破血之力。然必佐他藥以成功也。因損下血。血傷而下也。辛溫活血。故佐酒則血歸經也。

制方﹕延胡索爲末酒服。治胃脘痛。及下利腹痛。同歸身﹑生地﹑牛膝﹑益母艸﹑童便。治產後血暈。同芎﹑歸﹑芍﹑地﹑白膠﹑牛膝﹑香附。治女人經阻少腹痛。同朴硝。治蓄血。專爲末。

豬胰蘸服。治气塊痛。同當歸﹑陳皮丸。治經水不調腹痛。同歸身﹑桂心末。治冷气腰痛。

卷一艸部上

【細辛】

气溫。味辛。無毒。主咳逆上气。頭痛腦動。百節拘攣。風濕痺痛。死肌。久服明目。利九竅。輕身長年。

細辛气溫。稟天春升之木气。入足厥陰肝經。味辛無毒。得地西方之金味。入手太陰肺經。

气味俱升。陽也。肺屬金而主皮毛。形寒飲冷則傷肺。肺傷則气不降。而咳逆上气之癥生矣。細辛辛入肺。溫能散寒。所以主之。風爲陽邪而傷於上。風气入腦則頭痛。腦動風性動也。其主之者。風气通肝。入肝辛散也。地之濕气。感則害人皮肉筋骨。百節拘攣。濕傷筋骨也。風濕痺痛。濕傷肉也。死肌。濕傷皮也。細辛辛溫。散濕活血。則皮肉筋骨之邪散而愈也。久服辛溫暢肝。肝開竅於目。五臟精液上奉。故目明。辛溫開發。故利九竅。肝木條暢。

以生气血。所以輕身長年也。

制方﹕細辛同石膏。治陽明火熱齒痛。同芎﹑歸﹑芍﹑丹皮﹑本﹑甘艸﹑白薇。治女子子宮冷不孕。同甘艸。治傷寒少陰咽痛。同五味﹑白芍﹑甘艸﹑肉桂﹑炮姜﹑黃﹑蘇梗。治咳逆上气。及筋骨疼痛。同白芍﹑甘艸﹑桂枝﹑木通﹑歸身。治風濕痛。專爲末吹鼻。治卒倒不省人事。

卷一艸部上

【小茴香】

气溫。味辛。無毒。主小兒气脹。霍亂嘔逆。腹冷不下食。兩肋痞滿。

小茴气溫。稟天春升之木气。入足厥陰肝經。味辛無毒。得地西方之金味。入手太陰肺經。

气味俱升。陽也。小兒皆肝气有餘。肝滯則气脹。小茴辛溫益肝。兼通三焦之眞气。所以主脹也。肺爲百脈之宗。司淸濁之運化。肺寒則淸濁亂於胸中。揮霍變亂而嘔逆矣。小茴辛入肺。溫散寒。故主霍亂嘔逆也。腹屬太陰脾經。冷則火不生土。不能化腐水谷。而食不下矣。小茴辛溫益肺。肺亦太陰。芳香溫暖。而脾亦暖。食自下也。肋屬厥陰肝經。痞滿者。肝寒而气滯也。小茴辛可散痞。溫可祛寒。所以主兩肋痞滿也。

制方﹕小茴同生地﹑北味﹑白芍﹑甘艸﹑歸身﹑山藥。治膈癥。同山藥﹑白芍﹑甘艸﹑白茯﹑焦米。治食不下。同磁石﹑白芍﹑木瓜。治气脹。同荔枝核。治疝。

卷一艸部上

【遠志】

气溫。味苦。無毒。主咳逆傷中。補不足。除邪气。利九竅。益智慧。耳目聰明不忘。彊志。倍力。久服輕身不老。﹝去心甘艸湯浸曬漧用﹞

遠志气溫。稟天春和之木气。入足厥陰肝經。味苦無毒。得地南方之火味。入手少陰心經。

气溫味苦。入手厥陰心包絡。气升味降。陽也。中者脾胃也。傷中。脾胃陽气傷也。遠志味苦下气。气溫益陽。气下則咳逆除。陽益則傷中愈也。補不足者。溫苦之品。能補心肝二經之陽不足也。除邪气者。苦溫之气味。能除心肝包絡三經鬱結之邪气也。气溫益陽。陽主開發。故利九竅。九竅者。耳目鼻各二。口大小便各一也。味苦淸心。心气光明。故益智慧。心爲君主。神明出焉。天君明朗。則五官皆慧。故耳目聰明不忘也。心之所之謂之志。心靈所以志彊。肝者敢也。遠志暢肝。肝彊故力倍。久服輕身不老者。心安則坎離交濟。十二官皆安。陽平陰祕。血旺气充也。

制方﹕遠志同茯神﹑人參﹑生地﹑棗仁﹑丹砂。鎭心定驚。同木香﹑歸身﹑棗仁﹑人參﹑白術﹑茯神﹑甘艸﹑圓肉。名歸脾湯。治脾虛健忘。同人參﹑棗仁﹑柏仁﹑麥冬﹑五味﹑歸身﹑茯神﹑茯苓﹑益智﹑生地﹑甘艸﹑沈香。治心虛神不守舍。專酒煎。治郁癥癰疽。

卷一艸部上

【菖蒲】

气溫。味辛。無毒。主風寒濕痺。咳逆上气。開心孔。補五臟。通九竅。明耳目。

出音聲。主耳聾。癰瘡。溫腸胃。止小便利。久服輕身。不忘。不迷惑。延年。益心智。髙志。不老。﹝蒸﹞

菖蒲气溫。稟天春和之木气。入足厥陰肝經。味辛無毒。得地西方之金味。手入太陰肺經。

气味俱升。陽也。風寒濕三者合而成痺。痺則气血俱閉。菖蒲入肝。肝藏血。入肺。肺主气。气溫能行。味辛能潤。所以主之也。辛潤肺。肺潤則气降。而咳逆上气自平。辛溫爲陽。

陽主開發。故開心竅。辛潤肺。肺主气。溫和肝。肝藏血。血气和調。五臟俱補矣。通九竅者。辛溫開發也。辛溫爲陽。陽气出上竅。故明耳目。肺主音聲。味辛潤肺。故出音聲。主耳聾。卽明耳目之功也。治癰瘡者。辛能散結也。腸胃屬手足陽明經。辛溫爲陽。陽充則腸胃溫也。膀胱寒。則小便不禁。菖蒲辛溫。溫肺。肺乃膀胱之上源。故止小便利也。久服輕身。肝條暢也。不忘不迷惑。陽气充而神明也。延年。陽盛則多壽也。益心智髙志。辛溫爲陽。陽主髙明也。不老。溫能活血。血充面華也。

制方﹕菖蒲同熟地﹑黃柏丸。治腎虛耳聾。同白術﹑蒼術﹑木瓜﹑苡仁﹑石斛﹑萆﹑黃柏。

治濕痿及濕瘡。同人參﹑麥冬﹑棗仁﹑茯神﹑遠志﹑生地。治心虛气郁。專爲水。搽濕瘡。

卷一艸部上

【肉豆蔻】

气溫。味辛。無毒。主溫中。消食止泄。治積冷心腹脹痛。霍亂。中惡鬼气冷疰。嘔沫冷气。小兒乳霍。﹝麵包煨﹞

肉蔻气溫。稟天春和之木气。入足厥陰肝經。味辛無毒。得地西方燥金之味。入足陽明燥金胃經﹑手陽明大腸經。气味俱升。陽也。胃者中州也。辛溫溫胃。所以溫中。胃溫則食易化。故主消食。大腸寒則溏。辛溫溫腸。所以止泄。日積月累。積冷於腸。冬日重感於寒。

則大腸病脹。胃亦妨於食而胃脹。脹則腹滿而心胃痛矣。肉蔻溫腸胃。胃陽充而脹平也。霍亂。胃有濕熱也。辛溫燥胃。霍亂自止。胃者陽气之原也。胃陽衰則陰邪乘之。而患中惡冷疰矣。肉蔻溫胃。胃陽充則陰邪消。而中惡冷疰愈也。肝寒而陰气上升。則嘔沫而冷气出矣。肉蔻溫肝。肝平嘔逆定也。小兒乳霍。胃寒不納也。辛溫散寒。所以亦主之也。

制方﹕肉蔻同人參﹑補骨﹑吳茱萸﹑五味﹑砂仁。治冷泄。同砂仁﹑陳皮﹑人參﹑紅曲﹑查肉﹑藿香﹑麥芽。治泄消食。同木香﹑棗肉丸。治久瀉。同川附米糊丸。治寒泄。

卷一艸部上

【附子】

气溫大熱。味辛。有大毒。主風寒咳逆邪气。寒濕痿拘攣。膝痛不能行步。破癥堅積聚血瘕。金瘡。﹝便浸水煮去皮臍用﹞

附子气溫大熱。溫則稟天春和之木气。入足厥陰肝經。大熱則稟天純陽炎烈之火气。入足少陰腎經。補助眞陽。味辛而有大毒。得地西方燥酷之金味。入手太陰肺經。气味俱濃。陽也。其主風寒咳逆邪气者。肺受風寒之邪气。則金失下降之性。邪壅於肺。咳而气逆也。附子入肺。辛熱可解風寒也。寒濕之气。地气也。感則害人皮肉筋骨。而大筋軟短。小筋舒長。

拘攣痿之癥成焉。附子入肝。肝主筋。辛可散濕。熱可祛寒。寒濕散。而拘攣痿之癥愈矣。膝痛不能行步者。肝腎陽虛。而濕流關節也。溫熱益陽。辛毒行濕。所以主之。癥堅積聚血瘕者。凡物陽則輕松。陰則堅實。堅者皆寒凝而血滯之癥也。附子熱可軟堅。辛可散結。

溫可行滯也。金瘡寒則不合。附子溫肺。肺主皮毛。皮毛暖。則瘡口合也。

制方附子佐人參﹑肉桂﹑五味。補腎眞陽。佐白術。除寒濕。同人參﹑白芍﹑甘艸﹑砂仁﹑陳皮。治慢驚。同白術﹑肉桂﹑牛膝﹑木瓜﹑靑皮。治寒疝。同人參﹑陳皮。治久病嘔噦。同人參﹑白芍﹑甘艸﹑桂枝﹑北味。治傷寒誤汗下。眞陽虛脫癥。

卷一艸部上

【補骨脂】

气大溫。味辛。無毒。主五勞七傷。風虛冷。骨髓傷敗。腎冷精流。及婦人血气墮胎。﹝鹽水炒﹞

補骨脂气大溫。稟天陽明之火气。入足陽明胃經。味辛無毒。得地西方之金味。入手太陰肺經。色黑而形如腎。入足少陰腎經。气味俱升。陽也。其主五勞七傷者。五臟之勞。食憂飲房室饑勞經絡營衛七者之傷。莫不傷損先天後天眞气而成也。補骨入腎。補眞陽以生土。先天與後天相接。腐水谷而化精微。則勞者可溫。而傷者可益。風虛冷者。邪風乘虛而入。以致患冷也。其主之者。辛溫可以散風祛冷也。腎主骨。骨髓傷敗。腎虛寒也。腎旣虛寒。則气不足攝精。精自流矣。補骨溫益陽气。辛能潤髓。所以主之。婦人血气。婦人血冷气寒也。補骨溫肺。肺主气。而爲津液之化源。所以治血冷气寒也。胎者大气舉之也。補骨辛溫。

溫能活血。辛能散气。气血活散。所以墮胎也。

制方補骨脂四兩。菟絲子四兩。核桃肉一兩。沈香﹑乳香﹑沒藥各二錢半丸。治下元虛敗。

同黑芝麻丸。治五勞七傷。同杜仲﹑核桃肉。名靑娥丸。治腰痛。同白茯﹑沒藥﹑酒丸。名返精丸。治心腎不交。同靑鹽末。治精气不固。同小茴香酒丸。治小便無度。同韭子末。治玉莖不痿。同肉蔻丸。名二神丸。治虛泄。同粟殼。治久痢不止。

卷一艸部上

【益智子】

气溫。味辛。無毒。主遺精虛漏。小便餘瀝。益气安神。補不足。利三焦。調諸气。夜多小便者。取二十四枚。碎。入鹽同煎服。有奇驗。﹝鹽水炒﹞

益智气溫。稟天春和之木气。入足厥陰肝經。味辛無毒。得地西方之金味。入手太陰肺經。

气味俱升。陽也。其主遺精虛漏者。气溫益肝。肝气固。則不遺泄也。其主小便餘瀝者。味辛益肺。肺主气。气能收攝。膀胱稟气化而行。所以膀胱亦固也。辛益肺。肺主气。所以益气。气足則神安。故又安神。補不足者。辛溫之品。補肝肺陽气之不足也。三焦者。相火之腑。辛溫益陽。故利三焦。肺主气。味辛潤肺。所以調諸气。小便气化乃出。益智固气。所以小便多者。煎服有效。

制方﹕益智同烏藥﹑山藥丸。名縮泉丸。治小便頻數。同白茯﹑白術末。治赤白濁。同遠智﹑茯神﹑甘艸丸。治赤濁。同人參﹑白茯﹑半夏﹑陳皮﹑車前。治濕痰上泛。同藿香﹑蘇子﹑陳皮﹑木瓜﹑枇杷葉。治气上逆。同五味﹑山茱萸﹑人參。治淋瀝。同人參﹑炮姜﹑藿香﹑陳皮。

治胃寒嘔吐。

卷一艸部上

【木香】

气溫。味辛。無毒。主邪气。辟毒疫溫鬼。彊志。主淋露。久服不夢寤魘寐。

木香气溫。稟天春和之木气。入足厥陰肝經。味辛無毒而香燥。得地燥金之正味。入足陽明胃經。气味俱升。陽也。辛溫益胃。胃陽所至。陰邪惡毒鬼气皆消。所以主邪气毒疫溫鬼也。辛溫之品。能益陽明。陽明之气。能彊志气。淋露者。小便淋瀝不止。膀胱气化。津液乃出。淋露不止。陽气虛下陷也。陽者胃脘之陽也。辛溫益胃。胃陽充而淋露止也。久服則陽勝。陽不歸於陰。故不夢寤。陽气淸明。陰气伏藏。故不魘寐也。

制方﹕木香同延胡索。治女人血气刺心痛不可忍。同牽牛﹑雷丸﹑檳榔。治虫積。佐川蓮﹑白芍。

治痢。同陳皮﹑砂仁﹑白蔻﹑蘇葉。治气不通順。

卷一艸部上

【半夏】

气平。味辛。有毒。主傷寒寒熱心下堅。胸脹咳逆頭眩。咽喉腫痛。腸鳴。下气。

止汗。﹝湯浸去涎淨薑汁拌焙﹞

半夏气平。稟天秋燥之金气。入手太陰肺經。味辛有毒。得地西方酷烈之金味。入足陽明胃經﹑手陽明大腸經。气平味升。陽也。主傷寒寒熱心下堅者。心下脾肺之區。太陰經行之地也。病傷寒寒熱而心下堅硬。濕痰在太陰也。半夏辛平。消痰去濕。所以主之。胸者肺之部也。脹者气逆也。半夏辛平。辛則能開。平則能降。所以主之也。咳逆頭眩者。痰在肺。則气不下降。气逆而頭眩暈也。東垣曰。太陰頭痛。必有痰也。半夏辛平消痰。所以主之。咽喉太陰經行之地。火結則腫痛。其主之者。辛能散結。平可下气。气下則火降也。腸鳴者。

大腸受濕。則腸中切痛。而鳴濯濯也。辛平燥濕。故主腸鳴。下气者。半夏入肺。肺平則气下也。陽明之气本下行。上逆則汗自出矣。平能降气。所以止汗也。

制方﹕半夏同黃連﹑栝蔞實。名小陷胸湯。治心下堅。同甘艸﹑防風﹑生薑。治痰厥中風。同神曲﹑南星﹑白術﹑枳實﹑薑汁。治風痰濕痰。同甘艸。治風痰喘急。同黃芩﹑薑汁。治上焦熱痰。同白芍﹑甘艸﹑黃芩。治身熱吐瀉。同瓜仁。治肺熱咳。同陳皮。治痰飲。同白茯。治水飲。同人參。治反胃。同白茯﹑甘艸丸。名消暑丸。治伏暑。同人參﹑白茯﹑白術﹑甘艸﹑陳皮。名六君子湯。治脾濕生痰。不思飲食。

卷二艸部下

【白豆蔻】

气大溫。味辛。無毒。主積冷气。止吐逆反胃。消穀下气。

白蔻气大溫。稟天水火之气。入足厥陰肝經。手少陽相火三焦經。味辛無毒。得地西方燥金之味。入手太陰肺經﹑足陽明胃經。气味俱升。陽也。肺主气積冷气。肺寒也。气溫溫肺。

味辛散積。所以主之。食入反出。胃無火也。辛溫暖胃。故止吐逆反胃。胃中寒則不能化水谷。肺寒則不能行金下降之令。白蔻辛溫。所以胃暖則消穀。肺暖而下气也。

制方﹕白蔻同丁香﹑砂仁﹑陳米﹑黃土﹑薑汁丸。名太倉丸。治反胃。同人參﹑生薑﹑陳皮﹑藿香。治胃寒嘔吐。同半夏﹑陳皮﹑生薑﹑白術﹑白茯。治寒痰作吐。同藿香﹑陳皮﹑木香。治上焦滯气。同人參﹑白術﹑陳皮﹑生薑。治秋瘧。胃嘔不食。同扁豆﹑五味﹑橘紅﹑木瓜。

治中酒嘔吐。

卷二艸部下

【白蒺藜】

气溫。味苦。無毒。主惡血。破癥結積聚。喉痺。乳難。久服長肌肉。明目輕身。﹝炒去刺﹞

白蒺藜气溫。稟天春和之木气。入足厥陰肝經。味苦無毒。得地南方之火味。入手少陰心經。气升味降。秉火气而生陽也。主惡血者。心主血。肝藏血。溫能行。苦能泄也。癥者有形可徵也。有形之積聚。皆成於血。白蒺藜能破之者。以入心肝而有苦溫气味也。痺者閉也。

喉痺。火結於喉而閉塞不通也。溫能散火。苦可去結。故主喉痺。乳難。乳汁不通也。乳房屬肝。气溫達肝。其乳自通。白蒺藜一名旱艸。秉火气而生。形如火而有刺。久服心火獨明。火能生土。則飲食倍而肌肉長。肝木條暢。肝開竅於目。故目明。木火通明。元陽舒暢。

所以身輕也。

制方﹕白蒺藜同歸身。治月經不通。同杞子﹑菟絲子。治肝虛。同五味﹑淫羊藿﹑杞子﹑海螵蛸。

治肝虛陽痿。專爲末服。治一切郁癥。明二三十年之目疾。

卷二艸部下

【縮砂仁】

气溫。味辛澀。無毒。主虛勞冷瀉。宿食不消。赤白泄利。腹中虛痛下气。﹝薑汁炒﹞

砂仁气溫。稟天春和之木气。入足厥陰肝經。味辛澀無毒。得地西方燥金之味。入手太陰肺經﹑足陽明胃經﹑手陽明大腸經。气味俱升。陽也。主虛勞冷瀉者。陽虛而作勞。則眞气愈耗。所以土冷而泄瀉也。砂仁气溫益气。味澀可以止泄也。辛溫溫胃。胃暖則宿食自消。赤白瀉利。腸寒積滯也。辛溫散寒。味澀止泄也。腹中虛痛。腹中陽气虛而寒痛也。溫以益陽。辛以散寒。所以止之。肺主气。下气者。辛能益肺。肺平气自下也。

制方﹕砂仁同人參﹑陳皮﹑藿香﹑白茯﹑白芍﹑炙艸。治吐瀉不食。同藿香﹑橘紅﹑木瓜。治霍亂轉筋。同川附﹑炮姜﹑濃朴﹑陳皮﹑飯丸。治冷痢。連殼炒黑末。熱酒下二錢。安胎止痛。

用兩許炒爲末。入鹽三錢。湯泡冷服。治幹霍亂。

卷二艸部下

【姜黃】

气大寒。味辛苦。無毒。主心腹結積。疰忤下气。破血。除風熱。消癰腫。功力烈於郁金。

姜黃气大寒﹑稟天冬寒之水气。入足少陰腎經﹑足太陽寒水膀胱經。味辛苦無毒。得地金火之二味。入手太陰肺經﹑手少陰心經。气味俱降。陰也。心腹心肺之分也。心主血。肺主气。結積者。气血凝結之積也。其主之者。辛能散气。苦能破血也。疰忤者。濕熱內疰。性與物忤也。其主之者。苦寒淸濕熱也。下气者。苦寒降气也。破血者。辛苦行血也。除風熱者。風熱爲陽邪。外感太陽經。气寒淸熱。味辛散風也。苦寒而辛散。故又主癰腫。功力烈於郁金者。气較郁金更寒也。

制方﹕姜黃同肉桂﹑枳殼。治左脇痛。同當歸﹑生地﹑牛膝﹑延胡索﹑肉桂。治積血痛。同肉桂末。治中寒心痛。

卷二艸部下

【郁金】

气寒。味辛苦。無毒。主血積。下气。生肌止血。破惡血。血淋尿血。金瘡。

郁金气寒。稟天冬令之水气。入足少陰腎經﹑手太陽寒水小腸經。味辛苦無毒。得地金火之二味。入手太陰肺經﹑手少陰心經。气味降多於升。陰也。心主血。肺主气。味苦破血。气寒降气。所以主血積下气也。瘡口熱則腐爛血流。苦寒之品。爲末治外。能生肌止血也。破惡血者。卽味苦破血積之功。其主血淋尿血者。則入小腸苦寒淸血之力也。以其生肌止血。所以又主金瘡。

制方﹕郁金同韭菜﹑降香﹑歸身﹑生地﹑童便。治吐血衄血。同牛黃。治陽毒失血。

卷二艸部下

【款冬花】

气溫。味辛。無毒。主咳逆上气。善喘。喉痺。諸驚癇。寒熱邪气。

款冬气溫。稟天春和之木气。入足厥陰肝經。味辛無毒。得地西方潤澤之金味。入手太陰肺經。气味俱升。陽也。肺金主气。气逆則火乘金。而咳逆上气气喘矣。其主之者。味辛潤肺。

气溫宣通。則肺金下降之令行而諸癥平也。喉痺者。火結於喉而閉塞也。喉亦屬肺。款冬辛溫通肺。故並主喉痺也。諸驚癇寒熱邪气者。驚有虛實之別。癇有五臟之分。其類不一。所以邪气亦有寒熱之殊也。其主之者。以其邪𨿽有寒熱之殊。然皆厥陰肝木气逆火炎之癥。款冬辛溫。溫能達肝。辛能降气。气降火平。邪气退矣。

制方﹕款冬同麻黃﹑杏仁﹑桑皮﹑甘艸。治寒鬱气喘。同百合煎膏。名百花膏。治痰咳有血。

卷二艸部下

【旋覆花】

气溫。味鹹。有小毒。主積气。脇下滿。驚悸。除水。去五臟間寒熱。補中下气。

旋覆气溫。稟天春和之木气。入足厥陰肝經。味鹹有小毒。得地北方陰慘之水味。入足少陰腎經。气味降多於升。陰也。溫能散積。咸能軟堅。故主結气脇下滿也。水气乘心則驚悸。

咸溫下水。所以並主驚悸也。去五臟間寒熱者。五臟藏陰者也。痰蓄五臟。則寒不藏而寒熱矣。咸溫可以消痰。所以去寒熱也。補中者。中爲脾胃。水行痰消。則中宮脾胃受補也。下气者。鹹性潤下也。因有小毒。所以服之必煩也。

制方﹕旋覆同人參﹑半夏﹑代赭石﹑甘艸﹑生薑﹑大棗。治傷寒汗下後。心下痞堅。噫气不除。

卷二艸部下

【藿香】

气微溫。味辛甘。無毒。主風水毒腫。去惡气。止霍亂。心腹痛。

藿香气微溫。稟天初春之木气。入足少陽膽經﹑足厥陰肝經。味辛甘無毒。得地金土之二味。入手太陰肺經﹑足太陰脾經。气味俱升。陽也。風水毒腫者。感風邪濕毒而腫也。其主之者。風气通肝。溫可散風。濕毒歸脾。甘可解毒也。惡气。邪惡之气也。肺主气。辛可散邪。所以主之。霍亂。脾气不治揮霍擾亂也。芳香而甘。能理脾气。故主之也。心腹亦脾肺之分。气亂於中則痛。辛甘而溫。則通調脾肺。所以主之也。

制方﹕藿香同香附末。升降諸气。同陳皮。治霍亂。同滑石﹑丁香。治夏月吐瀉。同香附﹑甘艸。

治胎气不安。同白茯﹑半夏。治風水毒腫。

卷二艸部下

【前胡】

气微寒。味苦。無毒。主痰滿。胸脇中痞。心腹結气。風頭痛。去痰下气。治傷寒寒熱。推陳致新。明目益精。

前胡气微寒。稟天初冬寒水之气。入足太陽膀胱經。味苦無毒。得地南方之火味。入手少陰心經。气味俱降。陰也。胸者肺之部也。心火刑肺。則肺之津液不下行。郁於胸中而成痰矣。前胡味苦淸心火。所以主痰滿胸也。人身之气。左升右降。心火乘肺。肺不能降。則升亦不升而脇中痞矣。前胡味苦气寒。淸心降气。肺气降。則升者亦升。而痞愈矣。心腹結气。

邪熱之气結於心腹也。寒能下气。苦能散結。所以主之。風頭痛。傷風而頭痛也。風爲陽邪。苦寒抑陽。故止頭痛。去痰下气。淸心寧肺之功也。傷寒寒熱。乃陽盛陰虛之風熱癥也。

苦寒淸熱。所以治之。苦寒之味。行秋冬肅殺之令。所以推陳致新。蓋陳者去而新者方來也。味苦淸火。所以明目。气寒助陰。所以益精也。

制方﹕前胡同杏仁﹑甘艸﹑桑皮﹑桔梗。治熱喘下气。同花粉﹑歸身﹑甘艸﹑黃芩。治傷寒寒熱。

同甘菊﹑丹皮。治風熱目疼。

卷二艸部下

【羌活】

气平。味苦甘。無毒。主風寒所擊金瘡止痛。奔豚癇痙。女子疝瘕。久服輕身耐老。﹝一名獨活﹞

羌活气平。稟天秋燥之金气。入手太陰肺經。味苦甘無毒。得地南方中央火土之味。入手少陰心經﹑足太陰脾經。气味降多於升。陰也。其主風寒所擊金瘡止痛者。金瘡爲風寒所擊。

則血气壅而不行。其痛更甚矣。羌活苦能泄。甘能和。入肺解風寒。所以風血行而痛止也。

奔豚者。腎水之邪。如豚奔突而犯心也。苦可燥濕。甘可伐腎。所以主之。癇者風癥也。痙者濕流關節之癥也。羌活气平。可以治風。味苦可以燥濕。故止癇痙也。女子疝瘕。多經行後血假風濕而成。羌活平風燥濕。兼之气雄。可以散血也。久服則脾濕散。所以輕身。心血和。所以耐老。皆味甘苦之功也。

制方﹕羌活同麥冬﹑前胡﹑黃芩﹑甘艸。治太陽疫癥。同白術﹑蒼術﹑秦艽﹑生地﹑苡仁﹑木瓜﹑石斛﹑黃柏。治下部濕熱。同生地﹑赤芍﹑甘艸﹑丹皮﹑石膏。治風熱牙疼。

卷二艸部下

【升麻】

气平微寒。味苦甘。無毒。主解百毒。殺百精老物殃鬼。辟瘟疫瘴气邪气。蠱毒入口皆吐出。中惡腹痛。時气毒癘。頭痛寒熱。風腫諸毒。喉痛口瘡。久服不夭。輕身長年。

升麻气平微寒。稟天秋平冬寒金水之气。入手太陰肺經﹑足太陽膀胱經﹑手太陽小腸經。

味苦甘無毒。得地南方中央火土之味。入手少陰心經。味苦則燥。入足陽明胃經。气味輕淸。

陽也。其解百毒者。气平而寒。味甘而苦。能淸能和。所以解毒也。其殺百精老物殃鬼者。

升麻稟平寒之气。則得淸陽通達之性。能破幽暗。制精鬼也。瘟疫瘴气邪气。皆天地郁塞燻蒸之气也。平寒能淸。苦能泄。甘能和。所以能辟之也。蠱毒陰惡敗壞之毒。甘苦之味。能和能解。故藥入口。蠱卽吐出也。其主中惡腹痛者。甘能解毒。苦能泄邪也。其主時气毒癘頭痛者。甘平和毒。苦寒淸熱。平苦又燥濕也。其主寒熱風腫諸毒者。平甘以和之。寒苦以淸之。入膀胱。能散寒熱風腫也。喉痛口瘡。火郁於上也。其主之者。苦寒之味。火郁發之也。久服不夭。輕身長年者。升麻爲陰中之陽。能升陽气於至陰之下。陰精所奉。其人壽也。蓋必佐補藥。方可久服耳。

制方﹕升麻同蔥白。散陽明風邪。同石膏。止陽明齒痛。同葛根﹑白芍﹑甘艸。名升麻葛根湯。

治陽明之熱邪。及疹。同人參﹑蓮子。治噤口痢。同石膏﹑知母﹑麥冬﹑竹葉。治陽明經風熱。同川連﹑紅曲﹑滑石﹑白芍﹑甘艸。治痢。

卷二艸部下

【川芎】

气溫。味辛。無毒。主中風入腦頭痛。寒痺筋攣。緩急金瘡。婦人血閉無子。

川芎气溫。稟天春和之木气。入足厥陰肝經。味辛無毒。得地西方之金味。入手太陰肺經。

气味俱升。陽也。風爲陽邪而傷於上。風气通肝。肝經與督脈會於巓頂。所以中風。風邪入腦頭痛也。其主之者。辛溫能散也。寒傷血。血澀則麻木而痺。血不養筋。筋急而攣。肝藏血而主筋。川芎入肝而辛溫。則血活而筋舒。痺者愈而攣者痊也。緩急金瘡。金瘡失血。則筋時緩時急也。川芎味辛則潤。潤可治急。气溫則緩。緩可治緩也。婦人稟地道而生。以血爲主。血閉不通。則不生育。川芎入肝。肝乃藏血之藏。生發之經。气溫血活。自然生生不已也。

制方﹕川芎同白芍﹑歸身﹑生地。名四物湯。治血虛。同甘菊﹑歸身﹑生地﹑白芍﹑甘艸。治血虛頭痛。同歸身﹑桂心﹑牛膝。治子死腹中。同續斷﹑生地﹑白膠﹑杜仲﹑山萸﹑北味﹑人參﹑黃﹑棗仁。治血崩不止。

卷二艸部下

【防風】

气溫。味甘。無毒。主大風頭眩痛。惡風風邪。目盲無所見。風行周身。骨節疼痛。久服輕身。

防風气溫。稟天春和風木之气。入足厥陰肝經。味甘無毒。得地中正之土味。入足太陰脾經。气味俱升。陽也。肝爲風木。其經與督脈會於巓頂。大風之邪入肝。則行於陽位。故頭眩痛。其主之者。溫以散之也。傷風則惡風。惡風風邪。在表之風也。肝開竅於目。目盲無所見。在肝經之風也。風行周身。在經絡之風也。骨節疼痛。風在關節而兼濕也。蓋有濕則陽气滯而痛也。皆主之者。風气通肝。防風入肝。甘溫發散也。脾主肌肉。濕則身重矣。久服輕身者。風劑散濕。且引淸陽上達也。

制方﹕防風同白芍﹑黃。治表虛自汗。同荊芥﹑白芷﹑生地﹑地楡﹑黃。治破傷風。

卷二艸部下

【葛根】

气平。味甘辛。無毒。主消渴。身大熱。嘔吐。諸痺。起陰气。解諸毒。

﹝葛根气平。稟天秋平之金气。入手太陰肺經。味甘辛無毒。得地金土之味。入足陽明經燥金胃。气味輕淸。陽也。其主消渴者。葛根辛甘。升騰胃气。气上則津液生也。其主身大熱者。葛根气平。平爲秋气。秋气能解大熱也。脾有濕熱。則壅而嘔吐。葛根辛甘。升發胃陽。

胃陽鼓動。則濕熱下行而嘔吐止矣。諸痺皆起於气血不流通。葛根辛甘和散。气血活。諸痺自愈也。陰者從陽者也。人生陰气。脾爲之原。脾與胃合。辛甘入胃。鼓動胃陽。陽健則脾陰亦起也。甘者土之衝味。平者金之和气。所以解諸毒也。

葛穀气平味甘。入足陽明胃﹑手陽明大腸。陰中陽也。陰中之陽爲少陽。淸輕上達。能引胃气上升。所以主下痢十歲以上。陽陷之癥也。

制方﹕葛根同香薷﹑生地。煎服。可以預防熱病。同白芍﹑甘艸﹑山藥﹑白茯﹑焦米。治痢血不止。葛根一味。治中毒。

卷二艸部下

【麻黃】

气溫。味苦。無毒。主中風傷寒頭痛。溫瘧發表出汗。去邪熱气。止咳逆上气。除寒熱。破癥堅積聚。﹝去節水煮去沫用﹞

麻黃气溫。稟天春和之木气。入足厥陰肝經。味苦無毒。得地南方之火味。入手少陰心經。

气味輕升。陽也。心主汗。肝主疏泄。入肝入心。故爲發汗之上藥也。傷寒有五。中風傷寒者。風傷衛。寒傷營。營衛俱傷之傷寒也。麻黃溫以散之。當汗出而解也。溫瘧。但熱不寒之瘧也。溫瘧而頭痛。則陽邪在上。必發表出汗。乃可去溫瘧邪熱之气。所以亦可主以麻黃也。肺主皮毛。皮毛受寒。則肺傷而咳逆上气之癥生矣。麻黃溫以散皮毛之寒。則咳逆上气自平。寒邪郁於身表。身表者。太陽經行之地。則太陽亦病而發熱惡寒矣。麻黃溫以散寒。

寒去而寒熱除矣。癥堅積聚者。寒气凝血而成之積也。寒爲陰。陰性堅。麻黃苦入心。心主血。溫散寒。寒散血活。積聚自破矣。﹝根節﹞气平。味甘無毒。入足太陽脾經﹑手太陰肺經。所以止汗也。

制方﹕麻黃同桂心。治風痺冷痛。同桂枝﹑甘艸﹑杏仁﹑生薑﹑大棗。治傷寒營癥。同白芍﹑甘艸﹑炮姜﹑細辛﹑蘇梗﹑北味。治肺寒而喘。麻黃根同黃﹑牡蠣末。小麥湯下。治自汗。

卷二艸部下

【白芷】

气溫。味辛。無毒。主女人漏下赤白。血閉。陰腫寒熱。頭風侵目淚出。長肌肉。

潤澤顏色。可作面脂。

白芷气溫。稟天春和之木气。入足厥陰肝經。味辛無毒而芳香。得西方燥金之味。入足陽明胃經﹑手陽明大腸經。气味俱升。陽也。其主女人漏下赤白者。蓋肝主風。脾主濕。風濕下陷。則爲赤白帶下。白芷入肝散風。芳香燥濕。故主之也。肝藏血。血寒則閉气。溫散寒。

故治血閉。陰者男子玉莖。女人牝戶也。屬厥陰肝。腫而寒熱。肝經風濕也。濕勝故腫也。

白芷入肝。辛可散風。溫可行濕。所以主之也。肝經會督脈於巓頂。風气通肝。肝開竅於目。頭風侵目淚出。肝有風而疏泄也。其主之者。以辛溫可散風也。胃主肌膚而經行於面。辛溫益胃。故長肌膚。芳香辛潤。故澤顏色也。可作面脂。乃潤澤顏色之餘事也。

制方﹕白芷同黃﹑甘艸﹑生地﹑麥冬﹑五味。能長肉。同辛夷﹑細辛。治鼻癥。同甘艸﹑生薑﹑豆豉﹑大棗。名神白散。治一切傷寒。同貝母酒煎。治乳癰初起。同白芍﹑甘艸﹑白茯﹑焦米。治胃虛泄漏。

卷二艸部下

【本】

气溫。味辛。無毒。主婦人疝瘕。陰中寒腫痛。腹中急。除頭風痛。長肌膚。悅顏色。

本气溫。稟天春升之木气。入足厥陰肝經。味辛無毒。得地西方之金味。入手太陰肺經。

气味俱升。陽也。婦人以血爲主。血藏於肝。肝血少。則肝气滯而疝瘕。之癥生矣。本溫辛。溫行辛潤。气不滯而血不少。疝瘕自平也。厥陰之脈絡陰器。厥陰之筋結陰器。其主陰中寒腫痛者。入肝而辛溫散寒也。厥陰之脈抵小腹。肝性急。腹中急。肝血不潤也。味辛潤血。所以主之。風气通肝。肝經與督脈會於巓頂。風邪行上。所以頭痛。其主之者。辛以散之也。肺主皮毛。長肌膚。味辛益肺之力。悅顏色。辛能潤血之功也。

制方﹕本同木香。治霧露淸邪中於上焦。同羌活﹑細辛﹑川芎﹑蔥白。治寒郁太陽頭痛。同白芷。可作面脂。

卷二艸部下

【柴胡】

气平。味苦。無毒。主心腹腸胃中結气。飲食積聚。寒熱邪气。推陳致新。久服輕身。明目益精。

柴胡气平。稟天中正之气。味苦無毒。得地炎上之火味。膽者中正之官。相火之腑。所以獨入足少陽膽經。气味輕升。陰中之陽。乃少陽也。其主心腹腸胃中結气者。心腹腸胃。五臟六腑也。髒府共十二經。凡十一臟皆取決於膽。柴胡輕淸。升達膽气。膽气條達。則十一臟從之宣化。故心腹腸胃中。凡有結气。皆能散之也。其主飲食積聚者。蓋飲食入胃散精於肝。肝之疏散。又借少陽膽爲生發之主也。柴胡升達膽气。則肝能散精。而飲食積聚自下矣。

少陽經行半表半里。少陽受邪。邪並於陰則寒。邪並於陽則熱。柴胡和解少陽。故主寒熱之邪气也。春气一至。萬物俱新。柴胡得天地春升之性。入少陽以生气血。故主推陳致新也。

久服淸气上行。則陽气日彊。所以身輕。五臟六腑之精華上奉。所以明目。淸气上行。則陰气下降。所以益精。精者陰气之英華也。

制方柴胡同人參﹑半夏﹑黃芩﹑甘艸﹑大棗﹑生薑。名小柴胡湯。治少陽寒熱。同白芍﹑甘艸﹑枳實。名四逆散。治胸脇痛。四肢厥冷。同人參﹑升麻﹑黃﹑甘艸﹑歸身﹑白術﹑廣皮﹑生薑﹑大棗。名補中益气湯。治勞傷倦怠。同人參﹑黃﹑白術﹑甘艸﹑升麻﹑白茯﹑澤瀉﹑葛根﹑神曲。治暑傷元气。同升麻﹑葛根等。能升陽散火。同白芍﹑丹皮﹑山梔﹑甘艸﹑白茯﹑白術﹑廣皮﹑歸身。名逍遙散。治肝膽郁火。

卷二艸部下

【桔梗】

气微溫。味辛。有小毒。主胸脇痛如刀刺。腹滿。腸鳴幽幽。驚恐悸气。

桔梗气微溫。稟天初春稚陽之木气。入足少陽膽經。味辛有小毒。得地西方陰慘之金味。

入手太陰肺經。气味俱升。陽也。胸者肺之分也。脇者膽之分也。膽气不升。肺气不降。則滯於胸脇。痛如刀刺矣。其主之者。辛以散之。溫以達之也。足之三陰。從足走腹。太陰行气於三陰者也。肺亦太陰。通調上下。相傳之職。太陰不能通調。則腹飽滿矣。其主之者。辛以調气。溫以行气也。大腸者燥金之腑也。大腸濕熱。則鳴幽幽。肺與大腸爲表裏。桔梗辛以益肺。肺通調水道。則濕熱行而腸鳴自止。膽爲中正之官。膽者擔也。膽气傷。則不能擔當而驚恐悸矣。桔梗辛溫。則扶蘇條達。遂其生發之性。復其果敢之職。而驚恐悸自平也。

制方﹕桔梗同貝母﹑巴霜。名結胸湯。治痰在中焦。同人參﹑北味﹑麥冬。治小便不通。同枳殼。

治胸滿不痛。同甘艸。名甘桔湯。治肺癰。同生薑。治妊娠中惡心腹痛。

卷二艸部下

【茵陳】

气平。微寒。味苦。無毒。主風濕寒熱邪气。熱結黃膽。久服輕身益气。耐老。

面白悅。長年。

茵陳气平微寒。稟天秋平冬寒金水之气。入手太陰肺經﹑足太陽寒水膀胱經。味苦無毒。

得地南方之火味。入手少陰心經。气味俱降。陰也。風爲陽邪。濕爲陰邪。風濕在太陽。陽邪發熱。陰邪發寒也。其主之者。气寒淸熱。味苦燥濕也。心爲君火。火郁太陰。則肺不能通調水道。下輸膀胱。而熱與濕結矣。太陰乃濕土之經。所以蒸土色於皮毛而成黃膽也。其主之者。苦平可以淸心肺。微寒可以解濕熱也。久服則燥勝。所以身輕。平寒淸肺。肺主气。所以益气。心主血。味苦淸心。淸則血充華面。所以耐老。而面白可悅也。心爲十二官之主。

心安十二官皆安。所以長年也。

制方﹕茵陳同川蓮﹑漧葛﹑黃柏﹑苡仁﹑北味。治酒疸。同二術﹑茯苓﹑澤瀉﹑車前﹑木通﹑陳皮﹑神曲﹑紅曲。治谷疸。同生地﹑石斛﹑木瓜﹑牛膝﹑黃柏。治女勞疸。

卷二艸部下

【夏枯艸】

气寒。味苦辛。無毒。主寒熱。瘰鼠。頭瘡破癥。散癭結气。腳腫濕痺。輕身。

夏枯艸气寒。稟天冬寒之水气。入足太陽膀胱寒水經。味苦辛無毒。得地火金之味。入手少陰心經﹑手太陰肺經。遇火令而枯。稟金水之气獨全。水制火。金平木。故專主少陽相火。

風木膽經之癥。气味輕淸。少陽也。太陽主表。表邪外入。則太陽有病。而惡寒發熱矣。其主之者。味辛可以散表寒。味苦可以淸熱也。瘰鼠。皆少陽膽經風熱之毒。夏枯艸稟金水之气味。所以專入少陽。解風熱之毒也。頭乃太陽行經之地。膀胱濕熱則生頭瘡。其主之者。气寒淸熱。味苦燥濕也。積聚而有形可徵謂之癥。乃濕熱結气也。味辛可以散結。味苦可以燥濕熱。所以主之也。癭亦少陽之癥。其主之者。以夏枯艸專治少陽之癥。而辛散之功也。

濕邪傷下。腳腫濕痺。無非濕也。苦能燥濕。所以主之。且入肺與膀胱。而有祛濕之力。

濕勝則身重。旣有祛濕之功。所以能輕身也。

制方﹕夏枯艸末。治血崩不止。及赤白帶下。夏枯艸可代柴胡升發。可代甘菊淸肝。同白茯﹑白術﹑黃柏。治濕熱。同連翹﹑金銀花﹑貝母﹑元參﹑薄荷﹑花粉﹑紫背天葵﹑甘艸。治瘰有功效。用數兩煎湯。煮甘菊紫花地丁﹑金銀花﹑連翹﹑白芨﹑白蘞﹑甘艸﹑生地﹑白芷﹑半枝蓮。消一切腫毒甚神。

卷二艸部下

【丹參】

气微寒。味苦。無毒。主心腹邪气。腸鳴幽幽如走水。寒熱積聚。破癥除瘕。止煩滿益气。

丹參气微寒。稟天初冬寒水之气。入手太陽寒水小腸經。味苦無毒。得地南方之火味。

入手少陰心經。气味俱降。陰也。心腹者。心與小腸之區也。邪气者。濕熱之邪气也。气寒則淸熱。味苦則燥濕。所以主之。腸小腸也。小腸爲寒水之腑。水不下行。聚於腸中。則幽幽如水走聲響矣。苦寒淸泄。能瀉小腸之水。所以主之。小腸爲受盛之官。本熱標寒。所以或寒或熱之物。皆能積聚腸中也。其主之者。味苦能下泄也。積聚而至有形可徵謂之癥。假物成形謂之瘕。其能破除之者。味苦下泄之力也。心與小腸爲表裏。小腸者心火之去路也。小腸傳化失職。則心火不能下行。郁於心而煩滿矣。其主之者。苦寒淸泄之功也。肺屬金而主气。

丹參淸心瀉火。火不刑金。所以益气也。

制方﹕丹參同牛膝﹑生地﹑黃﹑黃柏。則健走飛步。同麥冬﹑沙參﹑五味﹑甘艸﹑靑蒿﹑花粉。

治煩滿。同牛膝﹑木瓜﹑萆﹑﹑杜仲﹑續斷。治脊彊腳痺。專一味。治濕熱疝气。自汗出欲死者。爲末水丸。治軟腳病。

卷二艸部下

【益母子】

气微溫。味辛甘。無毒。主明目益精。除水气。久服輕身。

益母气微溫。稟天初春之木气。入足厥陰肝經。味辛甘無毒。得地金土之味。入手太陰肺經﹑足太陰脾經。气味俱升。陽也。肝爲藏血之髒。脾爲統血之髒。辛甘益血。目得血則能視。所以明目。脾者陰气之原也。肺者津液之原也。甘辛能潤。所以益精。脾者爲胃行津液者也。肺者相傳之官。通調水道者也。辛甘益脾肺。則津液行而水道通。所以除水气。久服益肝脾肺。肺主周身之气。脾主周身之血。肝爲生生之髒。以生气血。气血生。生長旺。自然身輕矣。﹝莖﹞主疹癢。所以可浴兒也。

制方﹕益母子童便煎服。能下死胎。同川芎﹑歸身﹑白芍﹑生地﹑杜仲﹑阿膠﹑續斷丸。安胎止痛。同生地﹑白芍﹑麥冬﹑靑蒿﹑五味﹑阿膠。治胎漏下血。

卷二艸部下

【紅花】

气溫。味辛。無毒。主產後血暈口噤。腹內惡血不盡絞痛。胎死腹中。並酒煮服。

亦主蠱毒。

紅花气溫。稟天春和之木气。入足厥陰肝經。味辛無毒。得地西方之金味。入手太陰肺經。

气味俱升。陽也。肝爲藏血之髒。生生之經。產後血暈口噤者。產後則肝血不藏。肝枯則風熾。所以血暈而口噤也。治風先治血。血行風自滅。紅花辛溫潤血。所以主之。腹內惡血不盡絞痛。胎死腹中。皆血寒不行。不能養肝之故。紅花辛溫。活血暢肝。所以主之也。並酒煎服者。借酒活血潤血之力也。亦主蠱毒者。辛溫則散而毒可解也。

制方﹕紅花煎汁和童便服。治胞衣不下。產後血暈。同當歸﹑生地﹑牛膝﹑白芍﹑益母﹑川芎﹑延胡索。治產後惡血不盡。

卷二艸部下

【香附】

气微寒。味甘。無毒。除胸中熱充皮毛。久服令人益气。長須眉。﹝醋炒﹞

香附气微寒。稟天深秋之金气。入手太陰肺經。味甘無毒。得地中正之土味。入足太陰脾經。气降味和。陰也。胸中者肺之分也。皮毛者肺之合也。肺主气。气滯則熱而皮毛焦。香附甘寒淸肺。所以除胸中熱而充皮毛也。久服令人益气者。微寒淸肺。肺淸則气益也。須眉者血之餘。脾統血。味甘益脾。脾血盛。所以須眉長也。

制方﹕香附生則上行胸膈。外達皮毛。熟則下走肝腎。外徹腰足。炒黑則止血。童便炒則入血分補虛。鹽水炒則入血分潤燥。靑鹽炒則益腎。酒炒則行經絡。醋炒則入肝。薑汁炒則化痰飲。

同參﹑術則補气。同歸﹑地則補血。同木香則去滯。同蔻仁則理气。同沈香則降气。同川芎﹑蒼術則解郁。同梔子﹑川蓮則降火。同茯神則交心腎。乃十二經气分之要藥也。童便炒爲末。醋湯服。治血崩。同茯神﹑甘艸。治气逆。同沈香﹑砂仁﹑甘艸。治痞脹噫酸。同砂仁﹑甘艸。治一切气滯癥。同烏藥﹑甘艸。治一切心腹刺痛。同茯神﹑甘艸﹑橘紅。治婦人血滯气虛之癥。

卷二艸部下

【貝母】

气平。味辛。無毒。主傷寒煩熱。淋瀝邪气。疝瘕。喉痺。乳難。金瘡。風痙。﹝去心糯米炒﹞

貝母气平。稟天秋平之金气。入手太陰肺經。味辛無毒。得地西方之金味。入手陽明燥金大腸經。气味降多於升。陰也。其主傷寒煩熱者。傷寒有五。風寒濕熱溫。而風與熱。乃陽盛之癥。陽盛所以煩熱也。貝母气平則淸。味辛潤散。故主之也。淋瀝者膀胱有熱也。邪气者熱邪之气也。膀胱以气化爲主。貝母味辛潤肺。肺乃主气之髒。肺化則气潤及於州都。小便通而不淋瀝矣。其主疝瘕者。肺气不治。則不能通調水道。下輸膀胱。因而濕熱之邪。聚結成疝成瘕。貝母气平。可以通調水道。味辛可以散熱結也。大腸之脈。其正者上循咽喉。火發於標。乃患喉痺。痺者閉也。其主之者。味辛气平。能解大腸之熱結也。肺乃津液之腑。主乳難者。味辛能潤。潤則乳自通也。肺主皮毛。味辛气平。則肺潤而皮毛理。可愈金瘡也。

風痙者。風濕流於關節。致血不能養筋而筋急也。貝母味辛。辛則散風濕而潤血。且貝母入肺。肺潤則水道通而津液足。所以風濕逐而筋脈舒也。

制方﹕貝母﹑薑汁丸。治憂鬱不伸。同濃朴丸。化痰降气。同知母﹑牡蠣末。豬蹄湯調服。治乳汁不下。專末。治吐血衄血。吹鼻中。治吹乳作痛。同知母﹑前胡﹑麥冬﹑葛根﹑甘艸。治傷寒煩熱。同陳皮﹑前胡﹑石膏﹑知母﹑麥冬﹑竹瀝。治痰瘧。同白芷﹑白蒺藜。治郁癥乳癰。

卷二艸部下

【葶藶子】

气寒。味辛。無毒。主癥瘕積聚結气。飲食寒熱。破堅逐邪。通利水道。﹝炒用﹞

葶藶子气寒。稟天冬寒之水气。入足太陽寒水膀胱經﹑手太陽寒水小腸經。味辛無毒。

得地西方之金味。入手太陰肺經。气味降多於升。陰也。其主癥瘕積聚結气者。气結聚而成積。

有形可徵者謂之癥。假物成形者謂之瘕。葶藶入肺。肺主气。而味辛可以散結也。小腸爲受盛之官。飲食入腸。寒熱之物。皆從此運轉。如調攝失宜。則寒熱之物積矣。葶藶气寒可以去熱。味辛可以散寒。下泄可以去積也。破堅者辛散之功。逐邪者下泄之力。十劑云。泄可去閉。葶藶是也。肺者通調水道。下輸膀胱。葶藶入肺入膀胱。辛寒下泄。所以通利也。

制方﹕葶藶炒成末蜜丸。大棗同煎。治肺癰喘急。及支飲不得息。同棗肉丸。治通身浮腫。專酒浸。治腹脹積聚。

卷二艸部下

【元參】

气微寒。味苦。無毒。主腹中寒熱積聚。女子產乳餘疾。補腎气。令人明目。﹝蒸曬﹞

元參气微寒。稟天冬寒之水气。入足少陰腎經。味苦無毒。得地南方之火味。入手少陰心經﹑手厥陰心包絡經。气味俱降。陰也。腹中者心腎相交之區也。心爲君火。心不下交於腎。

則火積於上。而熱聚腎爲寒水。腎不上交於心。則水積於下而寒聚矣。元參气寒益腎。味苦淸心。心火下而腎水上。升者升而降者降。寒熱積聚自散矣。女子以血爲主。產乳餘疾。產後諸癥以產血傷也。心主血。味苦淸心。所以主之。補腎气者。气寒壯水之功也。令人明目者。益水可以滋肝。淸心有以瀉火。火平水旺。目自明也。

制方﹕元參同生地﹑甘菊﹑蒺藜﹑杞子﹑柴胡。能明目。同貝母﹑連翹﹑甘艸﹑花粉﹑薄荷﹑夏枯艸。治瘰。同升麻﹑甘艸。治發咽痛。同知母﹑麥冬﹑竹葉。治熱病燥熱煩亂。

卷二艸部下

【天花粉】

气寒。味苦。無毒。主消渴。身熱。煩滿大熱。補虛安中。續絕傷。

天花粉气寒。稟天冬寒之水气。入足少陰腎經﹑足太陽寒水膀胱經。味苦無毒。得地南方之火味。入手少陰心經。气味俱降。陰也。膀胱者津液之腑也。心火內爍。則津液枯而病消渴。膀胱主表。火盛則表亦熱而身熱也。其主之者。苦寒可以淸火也。心爲君火。火盛則煩滿大熱。其主之者。寒以淸之。苦以泄之也。火盛則陰虛。補虛者。淸潤能補陰虛也。陰者中之守。安中者苦寒益陰。陰充。中有守也。其主續絕傷者。血爲陰。陰虛則傷。陰枯則絕。

花粉淸潤。則虛者滋。枯者潤也。實名﹝栝蔞﹞。甘寒之性。能解陽邪。所以主傷寒陽邪結胸也。

制方﹕花粉同川蓮。治心火乘金消渴。同人參﹑麥冬。治肺津枯消渴。同麥冬﹑竹葉。治心火煩渴。實同川蓮﹑枳實。名小陷胸湯。治傷寒結胸。

卷二艸部下

【牛蒡子】

气平。味辛。無毒。主明目補中。除風傷。﹝一名惡實酒蒸拭淨焙﹞

牛蒡子气平。稟天秋平之金气。味甘無毒。得地西方之金味。入手太陰肺經。气味降多於升。陰也。牛蒡气平淸熱。味辛散郁。郁熱淸。則目得血而能視矣。所以明目。中者陰之守也。人身陰陽。求之升降。牛蒡辛平淸肺。肺气下降則陰生。所以補中也。風傷於衛。衛附皮毛。皮毛者肺之合也。辛平疏肺。則皮毛解散。所以除風傷也。

制方﹕牛蒡同紫艸﹑犀角﹑生地。治痘血熱不出。同桔梗﹑甘艸。治風熱咽痛。

卷二艸部下

【甘菊花】

气平。味苦。無毒。主諸風。頭眩腫痛。目欲脫。淚出。皮膚死肌。惡風濕痺。

久服利血气。輕身耐老延年。

甘菊气平。稟天秋平之金气。入手太陰肺經。味苦無毒。得地南方之火味。入手少陰心經。

气味俱降。陰也。味苦淸火。火抑金勝。發花於秋。其稟秋金之气獨全。故爲制風木之上藥也。諸風皆屬於肝。肝脈連目系上出額。與督脈會於巓。肝風熾則火炎上攻頭腦而眩。火盛則腫而痛。其主之者。味苦可以淸火。气平可以制木也。肝開竅於目。風熾火炎。則目脹欲脫。其主之者。制肝淸火也。手少陰之正脈。上走喉嚨。出於面。合目內。心爲火。火甚則心系急而淚出。其主之者。苦平可以降火也。皮膚乃肺之合。肌肉乃脾之合。木火刑肺金脾土。則皮膚肌肉皆死。甘菊稟金气。具火味。故平木淸火而主皮膚死肌也。其主惡風濕痺者。風濕成痺。風統於肝。甘菊气平。有平肝之功。味苦有燥濕之力也。久服利血气者。肺主气。气平益肺。所以有利於气。心主血。味苦淸心。所以有利於血。利於气。气充身自輕。利於血。血旺自耐老。气血皆利。其延年也必矣。

制方﹕甘菊搗汁。治疔瘡。重九采花末服。治酒醉不醒。同杞子丸服。終身無目疾瘡疽。同谷精艸﹑綠豆皮等分末。治目翳。

卷二艸部下

【丹皮】

气寒。味辛。無毒。主寒熱中風。螈驚癇。邪气。除癥堅瘀血。畱捨腸胃。

安五臟。療癰瘡。

丹皮气寒。稟天冬寒之水气。入手太陽寒水小腸經。味辛無毒。得地西方之金味。入手太陰肺經。气味降多於升。陰也。寒水太陽經。行身之表而爲外藩者也。太陽陰虛。則皮毛不密而外藩不固。表邪外入而寒熱矣。其主之者。气寒可以淸熱。味辛可以散寒解表也。肝者風木之髒也。肺經不能制肝。肝風挾濁火上逆。中風螈驚癇之癥生矣。丹皮辛寒。益肺平肝。肝不升而肺气降。諸癥平矣。小腸者受盛之官。與心爲表裏。心主血。血熱下注。畱捨小腸。瘀積成瘕。形堅可徵。丹皮寒可淸熱。辛可散結。所以入小腸而除瘕也。五臟藏陰者也。辛寒淸血。血淸陰足而藏安也。榮血逆於肉裏。乃生癰瘡。丹皮辛寒。可以散血熱。所以和榮而療癰瘡也。

制方﹕丹皮同防風末酒服。治癩疝。同麥冬﹑五味﹑白茯﹑甘艸﹑木通﹑生地。治心包絡之火。

卷二艸部下

【黃連】

气寒。味苦。無毒。主熱气目痛傷淚出。明目。腸腹痛下痢。婦人陰中腫痛。

久服令人不忘。﹝酒炒吳茱萸同炒薑汁炒﹞

黃連气寒。稟天冬寒之水气。入足少陰腎經。味苦無毒。得地南方之火味。入手少陰心經。

气味俱降。陰也。其主熱气目痛者。心主火。火气熱。心病捨肝。肝開竅於目也。黃連苦寒。所以淸火也。手少陰之正。出於面。合目內。手少陰爲心火。火盛則心系急而淚出。

傷淚出皆心火也。黃連淸心。所以主之。實則瀉其子。心者肝木之子也。淸心則肝邪瀉。所以明目也。大腸爲庚金之腑。心火乘之。則津液化成膿血。痛而下痢矣。其主之者。寒以淸火。苦以泄熱也。北方黑色。入通於腎。開竅於二陰。婦人陰中乃腎竅也。熱勝則腫。腫痛者火盛也。黃連入腎。寒苦淸火。所以主之。其久服令人不忘者。入心淸火。火淸則心明。能記憶也。

制方﹕黃連同西河柳﹑黃芩﹑黃柏﹑石膏﹑知母﹑甘艸。治痧疹已透。煩躁不止。同當歸﹑棗仁﹑圓肉﹑生地﹑黃芩﹑黃柏﹑黃。治火癥盜汗。同槐花﹑枳殼﹑乳香﹑沒藥。治痢純血腹痛。同五味﹑麥冬﹑漧葛。治酒病。同麥冬﹑五味。治卒消渴小便多。同人參﹑蓮子。治虛痢。專爲末丸。名瀉心丸。治心實心痛。同吳茱萸﹑神曲丸。治肝火作痛。同白術﹑陳皮﹑神曲丸。名四物丸。治胸中嘈雜作痛。同白茯。治思想所致白淫。同木香丸。名香連丸。治痢。

同炮薑末。治气痢後重。

卷二艸部下

【黃芩】

气平。味苦。無毒。主諸熱。黃膽。腸泄痢。逐水。下血閉。惡瘡疽蝕。火瘍。

﹝酒炒﹞

黃芩气平。稟天秋涼之金气。入手太陰肺經。味苦無毒。得地南方之火味。入手少陰心經。

气味俱降。陰也。心者火髒也。十二官之君。諸熱之主也。苦平淸心。故主諸熱。黃膽者濕熱乘脾之癥也。脾爲太陰濕土。土濕熱。則本色現而發黃膽。黃芩苦平淸肺。肺亦太陰。太陰濕熱退。而脾疸亦平也。肺與大腸爲表裏。大腸濕熱則腸泄痢。黃芩淸肺。肺淸則通調水道。而濕熱下逐。腸肺復其燥金之气。而泄痢愈矣。肺司水道。熱則肺失淸肅之令。而水道不通。水因而蓄焉。黃芩淸肺。則化气下及膀胱而水下逐矣。血閉者。實熱在血分而經閉不通也。心主血。味苦淸心。則能下泄。所以主之。惡瘡疽蝕者。瘡疽敗壞潰腐而不收口也。火瘍者。火傷瘡也。皆心火有餘而腐壞肺之皮毛也。苦平淸心肺。所以主諸痛癢瘡瘍也。

制方﹕黃芩同白芍﹑甘艸。名黃芩湯。治濕熱腸痛。及瀉痢。同白芍﹑甘艸﹑半夏。治吐瀉。

同白芍﹑麥冬﹑白術。治胎不安內熱。

卷二艸部下

【連翹】

气平。味苦。無毒。主寒熱。鼠瘰。癰惡瘡。癭癅結熱。蠱毒。﹝去心用﹞

連翹气平。稟天秋平之金气。入手太陰肺經。味苦無毒。得地南方之火味。入手少陰心經﹑手厥陰心包絡經。气味俱降。陰也。心包絡者。臣使之官。喜樂出焉。其經別屬三焦。出循喉嚨。出耳後。合少陽。郁則包絡之火上炎經絡。而成寒熱鼠瘰矣。連翹輕淸平苦。輕而揚之。因而越之。結者散而寒熱愈也。癰惡瘡。皆生於心火。連翹味苦淸心。所以主之。

癭癅結熱。亦心包絡之鬱結火也。其主之者。輕揚有散結之功也。蠱毒因辛熱而成。辛熱則生虫也。連翹平能淸而苦能泄。熱解虫化而蠱自消也。

制方﹕連翹同脂麻。治瘰。同貝母﹑白芷﹑甘艸﹑金銀花﹑玄參﹑薄荷﹑夏枯艸﹑白芨。治同上。

卷二艸部下

【天麻】

气平。味辛。無毒。主諸風濕痺。四肢拘攣。小兒風癇驚气。利腰膝。彊筋力。久服益气。輕身長年。

天麻气平。稟天秋平之金气。味辛無毒。得地西方之金味。入手太陰肺經。得天地之金气獨全。故爲制風木之上藥。气降味升。陽也。肝爲風木。諸風皆屬於肝。肝主血。血澀不通。

則濕感成痺也。其主之者。天麻气平味辛。入肺而通水道。能活血而散風也。四肢脾主之。

因於濕則大筋吹短而成拘攣也。肺亦太陰。水道通調。則太陰濕行。而脾濕解拘攣愈矣。小兒風癇驚气。皆肝經血虛气亢。以致气逆而驚癇也。天麻味辛。辛則潤血气平。平則鎭驚也。辛平之品。潤肝﹑血而平肝气。肝主筋而位居下。故能利腰膝而彊筋力也。久服辛平益肺。肺主气。所以益气。气充身自輕。而年自長也。

制方﹕天麻同半夏﹑黃芩﹑前胡﹑陳皮﹑白茯。治痰厥頭痛。同白術﹑陳皮﹑白茯﹑車前。治飲在心下。同南星﹑前胡﹑陳皮﹑白茯。消一切風痰。

卷二艸部下

【木通】

气平。味辛。無毒。主除脾胃寒熱。通利九竅血脈關節。令人不忘。去惡虫。

木通气平。稟天秋平之金气。味辛無毒。得地西方之金味。專入手太陰肺經。气降味苦。

陰也。其除脾胃寒熱者。蓋飲入於胃。遊溢精气。上輸於脾。脾气散精。上歸於肺。肺气通調水道。乃下輸膀胱。如水道不通。則飲畱於脾胃而發寒熱矣。木通入肺。以通水道。故除脾胃寒熱也。九竅者。耳目鼻各二。口大小便各一也。木通气平則利。味辛則通。所以通利九竅血脈關節也。其令人不忘者。心藏神而屬火。水道通則心火有制。神淸多記憶也。濕熱不除。則化生惡虫。水道通。則濕熱有去路。故惡虫不生也。

制方﹕木通同生地﹑炙艸﹑竹葉。治心熱便赤。同白茯﹑澤瀉﹑車前﹑豬苓﹑燈心。治癃閉。

同牛膝﹑生地﹑天冬﹑麥冬﹑五味﹑黃柏﹑甘艸。治尿血。同生地﹑甘艸﹑赤茯﹑竹葉。名導赤散。瀉小腸之火。

卷二艸部下

【車前子】

气寒。味甘。無毒。主气癃。止痛。利水道通小便。除濕痺。久服輕身耐老。

車前气寒。稟天冬寒之水气。入足太陽寒水膀胱經。味甘無毒。得地中正之土味。入足太陰濕土脾經。气降味和。陰也。膀胱者州都之官。津液藏焉。气化則能出矣。出气不化。閉塞下竅。而爲癃閉。其主之者。寒能化熱。甘能化气也。小便者心火之去路也。火結於膀胱。

則小便痛矣。其止痛者。气寒能淸火也。飲入於胃。遊溢精气。上輸於脾。脾气散精。上歸於肺。肺乃下輸膀胱。車前味甘。甘能益脾。脾气散精。則肺气通行。故水道通。小便利也。益脾利水。則濕下逐。故又除濕痺也。久服輕身耐老者。指有病者而言也。人身有濕則身重。濕逐則身輕。濕逐脾健。脾主血。血充故耐老也。不然。滑泄之品。豈堪久服者哉。

制方﹕車前同木通﹑沈香﹑陳皮﹑升麻。治气癃。同二術﹑木瓜﹑石斛﹑萆﹑白茯﹑五加皮。

治濕痺。同白芍﹑白茯﹑扁豆﹑甘艸。治水泄。同生地﹑牛膝﹑天冬﹑麥冬﹑黃柏﹑五味﹑杞子﹑人參﹑白膠。治尿血。及女子血淋。專末服。治暴泄。

卷二艸部下

【澤瀉】

气寒。味甘。無毒。主風寒濕痺。乳難。養五臟。益气力。肥健。消水。久服耳目聰明。不饑。延年輕身。面生光。能行水上。

澤瀉气寒。稟天冬寒之水气。入足太陽寒水膀胱經。味甘無毒。得地中正之土味。入足太陰脾經。气降味和。陰也。其主風寒濕痺者。風寒濕三者合而成痺。痺則血閉而肌肉麻木也。

澤瀉味甘益脾。脾濕去。則血行而肌肉活。痺癥瘳矣。其主乳難者。脾統血。血不化。乳所以難也。味甘益脾。脾濕行則血運而乳通也。其主養五臟益气力肥健者。蓋五臟藏陰者也。

而脾爲之原。脾主肌肉而性惡濕。澤瀉瀉濕。濕去則脾健。脾乃後天之本。所以肌肉長而气力益。陰血充而五臟得所養也。其消水者。入膀胱气寒下泄也。久服耳目聰明。不饑。延年輕身者。腎與膀胱爲表裏。膀胱水道通。則腎之精道固。精足則气充。腎開竅於耳。所以耳聰。水之精爲目瞳子。所以明目。腎者胃之關。關門固所以不饑。腎气納。所以延年輕身也。其言面生光能行水上者。脾爲濕土。濕則重。燥則輕。輕則能行水上。脾統血。血充則面有光彩也。蓋表其利水有固腎之功。燥濕有健脾之效也。

制方﹕澤瀉同白茯﹑白術﹑豬苓﹑肉桂。名五苓散。治濕熱。同山藥﹑山萸﹑白茯﹑丹皮﹑生地﹑北味。名都气湯。補腎眞陰。及小兒行語遲。同白茯﹑建蘭葉﹑豬苓。治飲痰咳嗽。

卷二艸部下

【萆】

气平。味苦。無毒。主腰脊痛彊。骨節風寒濕周痺。惡瘡不瘳。熱气。

萆气平。稟天秋降之金气。入手太陰肺經。味苦無毒。得地南方之火味。入手少陰心經。

气味俱降。陰也。太陽寒水經。挾脊抵腰中。太陽有濕。則陽气不布。腰脊彊而痛矣。太陽經行身表附皮毛而爲外衛者也。皮毛者肺之合。萆气平入肺。味苦燥濕。肺之皮毛理而太陽之濕亦逐。所以主腰脊彊痛也。骨節者節犍之處也。亦屬太陽經。濕流孔竅。故風寒濕合而成痺。則周身麻木而骨節更甚也。其主之者。萆入肺。肺通調水道。下輸膀胱。可以去太陽之濕而理痺也。惡瘡熱气。皆屬心火。萆味苦淸心。心火退。則瘍瘡愈而熱气解矣。

制方﹕萆同蓮子﹑白茯﹑車前﹑木通﹑澤瀉﹑牛膝﹑甘艸﹑黃柏。可釐淸治濕。同杜仲。治腰腳痺。同菖蒲﹑益智﹑烏藥。治白濁。佐杜仲﹑肉蓯蓉﹑菟絲子﹑北味丸。名金剛丸。治筋痿足不能行。

卷二艸部下

【防己】

气平。味辛。無毒。主風寒溫瘧熱气諸癇。除邪。利大小便。

防己气平。稟天秋降之金气。味辛無毒。得地西方燥金之味。入手太陰肺經。气味降多於升。陰也。風寒溫瘧者。感風寒而患但熱不寒之瘧也。諸癇熱气者。心有熱而患一切風癇也。

溫熱皆爲陽邪。癇瘧皆屬風木。防己气平可以淸陽邪。味辛可以平風木。而消風痰也。除邪者辛平之品。可除濕熱之邪也。小便出於膀胱。膀胱津液。肺气化乃出。防己气平可以化气。故利小便。大便出於大腸。肺與大腸爲表裏。味辛可以潤腸。故利大便也。但臭惡傷胃。

宜愼用之。

制方﹕防己同黃﹑桂枝﹑白茯﹑甘艸。治皮水。同黃﹑白術﹑甘艸﹑生薑﹑大棗。治風水。

惡風汗出。身重脈浮。

卷二艸部下

【大黃】

气寒。味苦。無毒。主下瘀血。血閉寒熱。破癥瘕積聚。畱飲宿食。蕩滌腸胃。

推陳致新。通利水谷。調中化食。安和五臟。

大黃气寒。稟天冬寒之水气。入手太陽寒水小腸經。味苦無毒。得地南方之火味。入手少陰心經﹑手少陽相火三焦經。气味俱降。陰也。濁陰歸六腑。味濃則泄。兼入足陽明胃經﹑手陽明大腸經。爲蕩滌之品也。味濃爲陰。則入陰分。血者陰也。心主者也。血凝則瘀。大黃入心。味苦下泄。故下瘀血。血結則閉。陰不和陽。故寒熱生焉。大黃味苦下泄。則閉者通。

陰和於陽而寒熱止矣。癥瘕積聚。皆有形之實邪。大黃所至蕩平。故能破之。小腸爲受盛之官。無物不受。傳化失職。則飲畱食積矣。大黃入小腸而下泄。所以主畱飲宿食也。味濃則泄。濁陰歸腑。大黃味濃爲陰。故入胃與大腸而有蕩滌之功也。消積下血。則陳者去而新者進。所以又有推陳致新之功焉。其推陳致新者。以滑潤而能通利水谷。不使阻礙腸胃中也。腸胃無礙。則陽明胃與太陰脾調和。而食消化矣。飲食消化。則陰之所生。本自五味。五臟主藏陰。陰生而藏安和矣。

制方﹕大黃同黃芩﹑沈香﹑礞石丸。名滚痰丸。治痰癥。同當歸﹑檳榔。治痢初起。同甘艸。

治胃火食入卽吐。

卷二艸部下

【燈心艸】

气寒。味甘。無毒。主五淋。生煮服之。

燈艸气寒。稟天冬寒之水气。入手太陽寒水小腸經﹑足太陽寒水膀胱經。味甘無毒。得地中正之土味。入足太陰脾經。气味降多於升。陰也。心與小腸爲表裏。小便者心火之去路也。

心火結於小腸膀胱。則小便淋瀝矣。燈心生煮服之。气寒淸熱。味甘化气。結者解而火下泄矣。

制方﹕燈心焙。同炒鹽共末。吹喉痺。煎湯調燈花末塗乳。小兒吮之。止夜啼。

卷二艸部下

【使君子】

气溫。味甘。無毒。主小兒五疳。小便白濁。殺虫療瀉痢。

使君子气溫。稟天春和之木气。入足厥陰肝經。味甘無毒。得地中正之土味。入足太陰脾經。气味俱升。陽也。小兒疳癥。名𨿽有五。原皆由脾虛。脾虛則不健運。於是積聚生疳也。

其主之者。味甘可以益脾。气溫可以健運也。中气不足。則溲溺爲之變。所以小便白而混濁也。其主之者。甘溫益气。气足則淸肅而便淸也。甘溫之品。則具條達之性。能瀉脾經之濕熱。濕熱淸。則瀉利自止而虫不生。所以殺虫療瀉痢也。

制方﹕使君子同蘆薈﹑蕪荑﹑滑石﹑麥芽﹑濃朴﹑陳皮。殺疳虫。消疳積。專爲末。治小兒蛔痛及虛腫。煎湯漱虫牙疼痛。

卷三木部

【枸杞子】

气寒。味苦。無毒。主五內邪气。熱中消渴。周痺風濕。久服堅筋骨。輕身不老。耐寒暑。

枸杞子气寒。稟天冬寒之水气。入足少陰腎經。味苦無毒。得地南方之火味。入手少陰心經。气味俱降。陰也。五內者五臟之內也。邪气者邪熱之气也。蓋五內爲藏陰之地。陰虛所以有熱邪也。其主之者。苦寒淸熱也。心爲君火。腎爲寒水。水不制火。火爍津液。則病熱中消渴。其主之者。味苦可以淸熱。气寒可以益水也。水益火淸。消渴自止。其主周痺風濕者。痺爲閉癥。血枯不運。而風濕乘之也。治風先治血。血行風濕滅也。杞子苦寒益血。所以治痺。久服苦益心。寒益腎。心腎交。則水火寧而筋骨堅。筋骨健則身自輕。血足則色華。

所以不老。耐寒暑者。气寒益腎。腎水足可以耐暑。味苦益心。心火寧可以耐寒也。

制方﹕杞子同五味。治疰夏。同熟地﹑白茯﹑白術。治腎虛目暗。

卷三木部

【金櫻子】

气平。味酸澀無毒。主脾泄下痢。止小便利。澀精气。久服令人耐寒輕身。

金櫻子气平。稟天秋成之金气。入手太陰肺經。味酸澀無毒。得地東生西收金木之味。

入足厥陰肝經。入手陽明燥金大腸經。气味俱降。陰也。十劑云。澀可去脫。脾泄下痢。大腸不禁也金櫻子味酸澀。所以固脫也。小便气化乃出。金櫻子气平益肺。肺气足以收攝。則小便利自止。五臟六腑之精。皆藏於腎。所以疏泄。肝散之也。金櫻子味酸斂肝。肝不疏泄。精气自澀矣。久服酸平益肺。肺主皮毛。皮毛固所以耐寒。肺主气。气充所以輕身也。

制方﹕金櫻子同芡實丸。名水陸丹。益气補眞。煎膏。丸杜仲末。治腎泄。

卷三木部

【杜仲】

气平。味辛。無毒。主腰膝痛。補中益精气。堅筋骨彊志。除陰下癢濕。小便餘瀝。久服輕身耐老。﹝鹽水炒﹞

杜仲气平。稟天秋降之金气。味辛無毒。得地潤澤之金味。專入手太陰肺經。气味升多於降。陰也。腰者腎之腑。膝者腎所主也。杜仲辛平益肺。肺金生腎水。所以腰膝痛自止也。中者陰之守也。辛平益肺。肺乃津液之化源。所以陰足而補中也。初生之水謂之精。天一之水也。杜仲入肺。肺主气而生水。所以益精气。精气益則肝有血以養筋。腎有髓以塡骨。所以筋骨堅也。肺主气。辛平益肺。則气剛大。所以志彊。陰下者卽篡間。任脈別絡也。癢濕者濕也。杜仲辛平潤肺。則水道通而濕行也。小便气化乃出。有餘瀝气不收攝也。杜仲益肺气。气固則能攝精也。久服辛平益气。气充則身輕。辛潤滋血。血旺則耐老也。鹽水炒則入腎。醋炒則入肝。以類從也。

制方﹕杜仲同續斷﹑砂仁。治胎前雜癥。同續斷﹑山藥糊丸。治頻墮胎。專一味酒炒丸。治腰背痛。

卷三木部

【茯苓】

气平。味甘。無毒。主胸脇逆气。憂恚驚邪恐悸。心下結痛。寒熱煩滿咳逆。口焦舌漧。利小便。久服安魂養神。不饑延年。

茯苓气平。稟天秋降之金气。入手太陰肺經。味甘無毒。得地中正之土味。入足太陰脾經。

气平味和。降中有升。陰也。胸者肺之分也。脇者肝之分也。肝主升而肺主降。肺金不足則气不降。肝木有餘則气上逆。逆於肝肺之分。故在胸脇間也。茯苓入肺。气平則降。味甘可以緩肝。所以主之。脾爲土。肺爲金。脾肺上下相交。則五臟皆和。位一身之天地矣。若脾肺失中和之徳。則憂恚驚邪恐悸。七情乖戾於胸。發不中節而爲病。茯苓味甘和脾。气平和肺。脾肺和平。七情調矣。心下脾之分也。濕熱在脾則結痛。濕熱不除。則流入太陽而發寒熱。郁於太陰而煩滿。濕乘肺金而咳逆。茯苓甘平淡滲。所以能燥脾伐水淸金。治以上諸癥也。人身水道不通。則火無制。而口焦舌漧矣。茯苓入肺。以通水道。下輸膀胱。則火有去路。故止口舌漧焦。水道通。所以又利小便也。肝者魂之居也。而隨魂往來者神也。久服茯苓。則肺淸肅。故肝木和平。而魂神安養也。不饑延年者。脾爲後天之本。肺爲元气之腑。

脾健則不饑。气足則延年也。

制方﹕白茯同人參﹑白術﹑甘艸﹑陳皮﹑山藥﹑扁豆﹑白芍。治脾虛。同人參﹑白術﹑甘艸﹑陳皮﹑半夏。名六君子湯。治咳而吐。同二術﹑澤瀉﹑車前﹑白芍﹑陳皮﹑木瓜﹑豬苓。治水腫。同陳皮﹑半夏﹑甘艸﹑人參﹑枳殼﹑川芎﹑白芍﹑歸身﹑生地﹑前胡﹑葛根﹑桔梗﹑蘇葉﹑生薑﹑大棗。名茯苓補心湯。治火郁心包痛而吐血咳逆。

卷三木部

【茯神】

气平。味甘。無毒。主辟不祥。療風眩風虛。五勞口漧。止驚悸。多恚怒。善忘。

開心益智。安魂魄。養精神。

茯神气平。稟天秋平之金气。入手太陰肺經。味甘無毒。得地中正之土味。入足太陰脾經。

气平味和。降中有升。陰也。茯神味甘气平。得中正之气味。和脾肺。位一身之天地。所以能辟不祥也。諸風皆屬肝木。木虛則風動而眩。其主之者。味甘性緩。可以益肝傷。气平淸金。可以定風木也。五勞。五臟勞傷其神也。五勞神傷。則陰火動而口漧矣。茯神甘平。安神。故止口漧。驚悸多恚怒善忘。皆心腎不交。而肝木不寧之癥。茯神气平益肺。肺气下降。則心亦下交。味甘益脾。脾气上升。則腎亦上交。蓋天地位則水火寧。土金實則風木定。

五行相制之道也。其開心益智者。皆气平益肺之功。肺益。則水道通而心火有制。所以心神開朗而光明。肺益。則金生腎水。所以伎巧出而智益也。肝者魂之居。肺者魄之處。茯神气平益肺。肺寧肝和。故安魂魄。精者陰之華。神者陽之靈。茯神味甘益脾。脾和則飲食納。

而精神得所養也。

制方﹕茯神同沈香丸。名朱雀丸。治心神恍惚。專爲末。艾湯服。治心孔有汗。及心虛夢泄白濁。

卷三木部

【松花】

气溫。味甘。無毒。主潤心肺。益气。除風。止血。亦可釀酒。

松花气溫。稟天春和之木气。入足厥陰肝經。味甘無毒。得地中正之土味。入足太陰脾經。

气味俱升。陽也。其主潤心肺者。飲食入胃。脾气散精。輸於心肺。松花味甘益脾。气溫能行。脾爲胃行其津液。輸於心肺。所以潤心肺也。益气者。气溫益肝之陽气。味甘益脾之陰气也。風气通肝。气溫散肝。所以除風。脾統血。味甘和脾。所以止血也。可釀酒者。淸香芳烈。宜於酒也。

制方﹕松花同山藥﹑白芍﹑甘艸﹑茯苓。治泄瀉。同紅曲﹑山藥﹑北味﹑肉蓯蓉﹑白芍﹑杜仲。

治腎泄。專浸酒。治頭旋腦腫。

卷三木部

【山茱萸】

气平。味酸。無毒。主心下邪气寒熱。溫中。逐寒濕痺。去三虫。久服輕身。﹝去核﹞

山萸气平。稟天秋成之金气。入手太陰肺經。味酸無毒。得地東方之木味。入足厥陰肝經。

气味俱降。陰也。心下脾之分也。脾之邪。肝木之邪也。肝木血少气亢。則克脾土。並於陽則熱。並於陰則寒矣。山萸味酸入肝。益肝血而斂肝气。則心下之寒熱自除也。山萸味酸收斂。斂火歸於下焦。火在下謂之少火。少火生气。所以溫中。山萸气平益肺。肺主皮毛而司水道。水道通調。則皮毛疏理。而寒濕之痺瘳矣。三虫者濕熱所化也。濕熱從水道下行。則虫亦去也。久服味過於酸。肝气以津。肝者敢也。生气生血之髒也。所以身輕也。

制方﹕山萸同人參﹑五味﹑牡蠣﹑益智。治老人小便淋瀝及遺尿。同菖蒲﹑甘菊﹑生地﹑黃柏﹑五味。治腎虛耳聾。同杜仲﹑牛膝﹑生地﹑白膠﹑山藥。治腎虛腰痛。同生地﹑山藥﹑丹皮﹑白茯﹑澤瀉﹑柴胡﹑白芍﹑歸身﹑五味。名滋腎淸肝飲。治水枯木亢之癥。同杜仲。治肝腎俱虛。

卷三木部

【柏子仁】

气平。味甘。無毒。主驚悸。益气除風濕。安五臟。久服令人潤澤美色。耳目聰明。不饑不老。輕身延年。

柏仁气平。稟天秋平之金气。入手太陰肺經。味甘無毒。得地中正之土味。入足太陰脾經。

以其仁也。兼入手少陰心經。气升味和。陽也。心者神之舍也。心神不寧。則病驚悸。柏仁入心。驚者平之。气平。平驚悸也。益气者。气平益肺气。味甘益脾气。滋潤益心气也。治風先治血。血行風自滅。柏仁味甘益脾血。血行風息而脾健運。濕亦下逐矣。蓋太陰乃濕土之經也。五臟藏陰者也。脾爲陰气之原。心爲生血之髒。肺爲津液之腑。柏仁平甘益陰。陰足則五臟皆安矣。久服甘平益血。令面光華。心爲君主。主明則十二官皆安。耳目聰明矣。味甘益脾。不饑不老。气平益肺。輕身延年也。

制方﹕柏仁同松仁﹑麻仁。治老人虛閉。同白術﹑生地﹑棗肉丸。治心脾虛。

卷三木部

【酸棗仁】

气平。味酸。無毒。主心腹寒熱。邪結气聚。四肢酸痛。濕痺。久服安五臟。輕身延年。﹝炒研﹞

棗仁气平。稟天秋斂之金气。入手太陰肺經。味酸無毒。得地東方之木味。入足厥陰肝經﹑手厥陰風木心包絡經。气味俱降。陰也。心者胸臆之分。手厥陰心包絡脈起之處。腹者中脘之分。足厥陰肝經行之地。心包絡主熱。肝主寒。厥陰主散。不能散則寒熱邪結气聚矣。棗仁味酸。入厥陰。厥陰和。則結者散也。四肢者手足也。兩厥陰經行之地也。酸痛濕痺。風濕在厥陰絡也。棗仁味酸益血。血行風息。气平益肺。肺理濕行。所以主之也。心包絡者。

心之臣使也。代君行事之經也。肝者生生之髒。發榮之主也。久服棗仁。則厥陰陰足。所以五臟皆安。气平益肺。所以輕身延年也。

制方﹕棗仁同茯神﹑遠志﹑麥冬﹑石斛﹑五味﹑圓肉﹑人參。治驚悸。同生地﹑白芍﹑麥冬﹑五味﹑圓肉﹑竹葉。治自汗。同茯神﹑人參。治盜汗。同人參﹑茯神﹑白術﹑甘艸。治振悸不眠。同知母﹑茯神﹑甘艸。名酸棗仁湯。治虛煩不眠。

卷三木部

【女貞子】

气平。味苦。無毒。主補中。安五臟。養精神。除百疾。久服肥健。輕身不老。

女貞子气平。稟天秋收之金气。入手太陰肺經。味苦無毒。得地南方之火味。入手少陰心經。气味俱降。陰也。中者陰之守也。五臟者藏陰者也。女貞气平益肺。肺爲津液之化源。所以補中而髒安也。心者神之居。肺者水之母。入心肺而益陰。陰足气充。气充神旺精生。所以主養精神也。气失其平則爲病。女貞气平。肺主气。气得其平。百病皆除矣。人身有形之皮肉筋骨。皆屬陰者也。女貞平苦益陰。則肌肉自丰。筋骨自健也。心者生之本。其華在面。肺者气之源。气足則身輕。血華故不老也。

制方﹕女貞同甘菊﹑生地﹑杞子﹑蒺藜。治目昏暗。搗汁熬膏。埋地中七日。點風熱赤眼。

卷三木部

【肉桂】

气大熱。味甘辛。有小毒。利肝肺气。心腹寒熱冷疾。霍亂轉筋。頭痛腰痛。出汗。止煩。止唾。咳嗽。鼻。墮胎。溫中。堅筋骨。通血脈。理疏不足。宣導百藥無所畏。

久服神仙不老。

肉桂气大熱。稟天眞陽之火气。入足少陰腎經。補益眞陽。味甘辛。得地中西土金之味。

入足太陰脾經﹑手太陰肺經。有小毒。則有燥烈之性。入足陽明燥金胃﹑手陽明燥金大腸。气味俱升。陽也。肉桂味辛得金味。金則能制肝木。气大熱。稟火气。火能制肺金。制則生化。故利肝肺气。心腹太陰經行之地。寒熱冷疾者。有心腹冷疾而發寒熱也。气熱能消太陰之冷。所以愈寒熱也。霍亂轉筋。太陰脾經寒濕癥也。熱可祛寒。辛可散濕。所以主之。經云。頭痛巓疾。過在足少陰腎經。腰者腎之腑。腎虛則火升於頭。故頭痛腰痛也。肉桂入腎。

能導火歸原。所以主之。辛熱則發散。故能汗出。虛火上炎則煩。肉桂導火。所以主止煩也。腎主五液。寒則上泛。肉桂溫腎。所以止唾。辛甘發散。疏理肺气。故主咳嗽鼻。血熱則行。所以墮胎。肉桂助火。火能生土。所以溫中。中者脾胃也。筋者肝之合也。骨者腎之合也。甘辛之味。補益脾肺。制則生化。所以充肝腎而堅筋骨也。其通血脈理疏不足者。熱則陽气流行。所以血脈通而理疏密也。宣導百藥無所畏者。藉其通行流走之性也。久服神仙不老者。辛熱助陽。陽明故神。純陽則仙而不老也。

制方﹕肉桂同人參﹑炮姜﹑附子。治中寒腹痛。同姜黃﹑枳殼﹑甘艸﹑生薑﹑大棗。治左脇痛脹。

同當歸﹑牛膝。治冬月產難。產門不開。同黃柏﹑知母丸。名滋腎丸。治小便不通。

卷三木部

【桂枝】

气溫。味辛。無毒。主上气咳逆。結气喉痺吐吸。利關節。補中益气。久服通神。

輕身不老。

桂枝气溫。稟天春和之木气。入足厥陰肝經。味辛無毒。得地西方潤澤之金味。入手太陰肺經。气味俱升。陽也。肺爲金藏。形寒飲冷則傷肺。肺傷則气不下降。而病上气咳逆矣。桂枝性溫溫肺。肺溫則气下降。而咳逆止矣。結气喉痺吐吸者。痺者閉也。气結於喉。閉而不通。但吐而不能吸也。桂枝辛溫散結行气。則結者散而閉者通。不吐而能吸也。辛則能潤。

則筋脈和而關節利矣。中者脾也。辛溫則暢達肝气。而脾經受益。所以補中。益气者肺主气。肺溫則眞气流通而受益也。久服通神輕身不老者。久服則心溫助陽。陽气常伸而靈明。陽盛而身輕不老也。

制方﹕桂枝同白芍﹑甘艸﹑生薑﹑大棗。名桂枝湯。治中風。同白芍﹑甘艸﹑飴糖﹑生薑﹑大棗﹑黃。名黃建中湯。治陰血不足。

卷三木部

【吳茱萸】

气溫。味辛。有小毒。主溫中下气。止痛。除濕血痺。逐風邪。開腠理。咳逆寒熱。﹝泡焙用﹞

吳萸气溫。稟天春和之木气。入足厥陰肝經。味辛有小毒。得地西方燥烈之金味。入手太陰肺經。气味俱升。陽也。中者脾也。太陰經也。肺主气。亦太陰也。气溫則肺令下行。而太陰亦暖。所以溫中下气也。寒邪客於胸腹。則眞气不通而痛矣。辛溫則流行和散。所以止痛也。辛溫暖肺。肺气通行。則水道通調。故又除濕。血泣則成痺。肝藏血。血溫則活。故主血痺。辛溫爲陽。則能發散。故逐風邪。肺主皮毛而司腠理。辛溫疏散。腠理自開。形寒飲冷則傷肺。肺傷則气不下降。而火反上逆。咳逆寒熱之癥生焉。吳萸辛溫暖肺。肺气下降。

而寒熱咳逆之癥自平也。

制方﹕吳萸同人參﹑生薑﹑大棗。名吳萸湯。治嘔涎頭痛。同陳皮﹑附子。治腎气上噦。同川連﹑白芍丸。治痢。同炮薑末湯服一錢。治食已吞酸。同肉桂﹑炮姜丸。名和中丸。治寒腹脹。

卷三木部

【丁香】

气溫。味辛。無毒。主溫脾胃。止霍亂壅脹。風毒諸腫。齒疳。能發諸香。

丁香气溫。稟天春和之木气。入足厥陰肝經。味辛無毒。得地西方之金味。入手太陰肺經。

气味俱升。陽也。丁香味辛入肺。芳香而溫。肺太陰也。脾亦太陰。肺暖則太陰暖。而脾亦溫。肺與大腸爲表裏。大腸屬胃。所以主溫脾胃也。霍亂。太陰寒濕癥也。气壅而脹。肝邪乘土也。丁香辛溫。故能散太陰寒濕。平厥陰脹气。所以主之也。風气通肝。風毒諸腫。風兼濕。濕勝而腫也。丁香气溫。可以散肝風。味辛可以消濕腫也。齒疳。陽明濕熱生虫也。太陰與陽明爲一合。丁香辛溫太陰。則太陰爲陽明行濕熱。而齒疳愈也。能發諸香者。

丁香气味辛溫。而有起發之力也。

制方﹕丁香同白蔻﹑藿香﹑陳皮﹑濃朴﹑砂仁。治寒霍亂。同陳皮﹑薑汁糊丸。治小兒虛寒吐瀉。

同半夏﹑薑汁丸。治小兒寒濕吐瀉不止。

卷三木部

【蜀椒】

气溫。味辛。有毒。主邪气咳逆。溫中。逐骨節皮膚死肌寒濕痺痛。下气。久服頭不白。輕身增年。

蜀椒气溫。稟天春暖之木气。入足厥陰肝經。味辛有毒。得地西方酷烈之金味。入手太陰肺經。气味俱升。陽也。其主邪气咳逆者。气溫入肝。可以散邪。味辛入肺降气。可以止咳逆也。中者太陰脾也。蜀椒入肺。肺亦太陰。肺溫脾亦溫也。骨節皮膚肝肺之合也。蜀椒气溫。可以散寒。味辛可以祛濕。所以主死肌痺痛也。肺主气。肺溫則下降之令行。所以下气。

久服辛溫活血。發者血之餘。所以頭不白也。辛溫益陽。陽气充盛。所以身輕增年也。

制方﹕蜀椒炒去汁。搗取紅末一斤。生地取自然汁煎至一升。和椒末丸。名椒紅丸。治元髒傷憊。

同蒼術醋糊丸。治餐泄不化。﹝椒目﹞同巴豆﹑菖蒲﹑松脂﹑黃蠟爲梃。納耳中。一日一易。

治耳聾神效。

卷三木部

【沈香】

气微溫。味辛。無毒。療風水毒腫。去惡气。

沈香气微溫。稟天初春之木气。入足少陽膽經﹑足厥陰肝經。味辛無毒。得地西方之金味。

入手太陰肺經。气味俱升。陽也。沈香辛溫而香燥。入肝散風。入肺行水。所以療風水毒腫也。風水毒腫。卽風毒水腫也。肺主气。味辛入肺。而气溫芳香。所以去惡气也。

制方﹕沈香同人參﹑菖蒲﹑遠志﹑茯神﹑棗仁﹑生地﹑麥冬。治思慮傷心。同木香﹑藿香﹑砂仁。

治中惡腹痛。辟惡气。同蘇子﹑橘紅﹑枇杷葉﹑白蔻﹑人參﹑麥冬。治胸中气逆。

卷三木部

【烏藥】

气溫。味辛。無毒。主中惡心腹痛。蠱毒。疰忤鬼气。宿食不消。天行疫瘴。膀胱腎間冷气攻衝背膂。婦人血气。小兒腹中諸虫。

烏藥气溫。稟天春暖之木气。入足厥陰肝經。味辛無毒。得地西方之金味。入手太陰肺經。

气味俱升。陽也。肺者手太陰經。主气合皮毛而爲外固者也。肺气不虛。則外邪無從而入。

正气不傷。則外邪不能爲害。心腹太陰經行之地。中惡而心腹痛。太陰正气不能祛邪也。烏藥味辛而溫。溫能行。辛能散。所以主之。辛溫爲陽。陽能破陰。故主蠱毒疰忤鬼气也。飲食入胃。散精於肝。肝之能散。全賴辛溫之陽以行之也。烏藥辛溫助肝。所以消食。疫瘴之邪。皆因濕熱釀成。辛溫條達。可消濕熱抑塞之气。所以主之。膀胱腎間冷气。寒水之气也。攻衝背膂。從陰位來而犯陽也。烏藥辛溫助陽。陽之所至。陰寒自退。且背膂太陰肺所主也。气溫入肝。肝藏血。味辛入肺。肺主气。辛溫走泄。所以主婦人血气凝滯也。小兒腹中諸虫。皆濕熱所化。辛溫則具上達下泄之性。所以能去諸虫也。

制方﹕烏藥同人參﹑沈香﹑檳榔。各磨汁名四磨湯。治七情鬱結。上气喘息。同沈香﹑人參﹑甘艸末。名烏沈散。治一切气。一切冷。一切痛。及中惡吐瀉轉筋。疰忤鬼气疫瘴。

卷三木部

【降眞香】

气溫。味辛。無毒。燒之辟天行時气。宅舍怪異。小兒帶之。辟邪惡气。

降香气溫。稟天春和之木气。入足厥陰肝經。味辛無毒。得地西方之金味。入手太陰肺經。

气味俱升。陽也。燒之能降天眞气。所以辟天行時气。宅舍怪異也。小兒帶之能辟惡气者。

气溫味辛。辛溫爲陽。陽能辟惡也。色紅味甜者佳。

制方﹕降香同白芍﹑甘艸﹑北味﹑丹皮﹑白茯﹑生地。治怒气傷肝吐血。多燒能祛狐媚。爲末。

治刀傷血出不止。

卷三木部

【蘇方木】

气平。味甘鹹。無毒。主破血。產後血脹悶欲死者。水煮五兩。取濃汁服。

蘇木气平。稟天秋降之金气。入手太陰肺經。味甘鹹無毒。得地中北土水之味。入足太陰脾經﹑足少陰腎經。气味降多於升。陰也。味甘入脾。脾統血。味鹹走血。所以破血也。產後血脹悶。煮汁五兩服。破血之功也。

制方﹕蘇木同澤蘭﹑生地﹑人參﹑小便﹑益母﹑牛膝﹑黑豆。治產後血暈。同人參名參蘇飲。

治產後气喘。面黑欲死。

卷三木部

【蔓荊子】

气微寒。味苦。無毒。主筋骨間。寒熱濕痺拘攣。明目堅齒。利九竅。去白虫。

久服輕身耐老。

蔓荊子气微寒。稟天冬寒之水气。入足少陰腎經﹑足太陽寒水膀胱經。味苦無毒。得地南方之火味。入手少陰心經。气味俱降。陰也。太陽寒水。主筋所生之病。而骨者腎之合也。蔓荊寒可淸熱。苦可燥濕。濕熱攘。則寒熱退而拘攣愈矣。气寒壯水。味苦淸火。火淸則目明。水壯則齒堅。齒乃腎之餘也。九竅者。耳目鼻各二。口大小便各一也。苦味淸火。所以九竅皆利也。白虫濕熱所化。苦寒入膀胱以瀉濕熱。所以去白虫也。久服輕身者祛濕之功。耐老者壯水之力也。

制方﹕蔓荊子同甘菊﹑荊芥﹑黃芩﹑烏梅﹑芽茶﹑白蒺藜﹑川芎﹑黑豆﹑土茯苓。治偏正頭風。

目將損者。

卷三木部

【桑皮】

气寒。味甘。無毒。主傷中。五勞六極。羸瘦崩中絕脈。補虛益气。﹝焙﹞

桑皮气寒。稟天冬寒之水气。入足少陰腎經。味甘無毒。得地中正之土味。入足太陰脾經。

气降味和。陰也。中者中州脾也。脾爲陰气之原。熱則中傷。桑皮甘寒。故主傷中。五勞者。五臟勞傷眞气也。六極者。六腑之气虛極也。臟腑俱虛。所以肌肉削而羸瘦也。其主之者。桑皮甘以固脾气而補不足。寒以淸內熱而退火邪。邪气退而脾陰充。脾主肌肉。自然肌肉丰而勞極愈矣。崩中者血脫也。脈者血之腑。血脫故脈絕不來也。脾統血而爲陰气之原。甘能益脾。所以主崩中絕脈也。火與元气。勢不兩立。气寒淸火。味甘益气。气充火退。虛得補而气受益矣。

制方﹕桑皮同白芍﹑苡仁﹑木瓜﹑白茯﹑陳皮﹑赤小豆。治水腫如神。同白芍﹑沙參﹑杞子﹑黃﹑甘艸﹑北味。治虛勞。同糯米末。米飲下。治吐血咳嗽。桑皮一味。治皮水。

卷三木部

【桑葉】

气寒。味苦甘。有小毒。主除寒熱。出汗。

桑葉气寒。稟天冬寒之水气。入足太陽寒水膀胱經。味苦甘有小毒。得地中南火土之味。

而有燥濕之性。入手少陰心經﹑足太陰脾經。气味降多於升。陰也。太陽者行身之表。而爲一身之外藩者也。太陽本寒標熱。所以太陽病則發寒熱。桑葉入太陽。苦能淸。甘能和。故除寒熱。汗者心之液。得膀胱气化而出者也。桑葉入膀胱而有燥濕之性。所以出汗也。

制方﹕桑葉同黃﹑歸身。治血虛身熱無汗。同附子﹑黃。治裏气虛寒。表邪末盡。同脂麻丸。

名桑麻丸。治血痺。

卷三木部

【槐花】

气平。味甘。無毒。主五痔。心痛。眼赤。殺腹髒虫。及皮膚風熱。腸風瀉血。赤白痢。並炒研用。

槐花气平。稟天秋涼之金气。入手太陰肺經。味苦無毒。得地南方之火味。入手少陰心經。

气味俱降。陰也。肺與大腸爲表裏。五痔大腸之火癥也。槐花味苦淸心。所以主之。火郁於心則痛。气平能淸。味苦能泄。所以主之也。眼赤。肝有實火也。實則瀉其子。味苦淸心。

心乃肝之子也。腹太陰經行之地。髒卽大腸。肺之合也。味苦可以殺虫。所以主之也。皮膚肺之合也。平能淸風。苦能泄熱。所以主之。腸風下血。大腸火也。赤白痢。大腸濕熱也。

味苦者能淸。所以並炒研服也。

制方﹕槐花同荊芥。治下血。同牡蠣末。治白帶。

卷三木部

【黃柏】

气寒。味苦。無毒。主五臟腸胃中結熱。黃膽。腸痔。止泄痢。女子漏下赤白。陰傷蝕瘡。﹝鹽水炒﹞

黃柏气寒。稟天冬寒之水气。入足少陰腎經。味苦無毒。得地南方之火味。入手少陰心經。

气味俱降。陰也。五臟六腑。心爲君主。心屬火。結熱。火气結也。味苦泄熱。所以主之。

黃膽。胃經濕熱之癥。腸痔。大腸火結之病。泄痢。大腸濕熱之癥。其主之者。黃柏入腎。

腎者胃之關。大腸腎所主也。气寒能淸。味苦能燥。故治以上諸癥也。漏下赤白。胎漏下血及赤白帶也。一因血熱妄行。一因濕熱下注。黃柏入腎。寒能淸熱。苦可燥濕。所以主之。

陰陽蝕瘡。陰戶傷蝕成瘡也。諸瘡皆屬心火。其主之者。苦寒瀉火也。

制方﹕黃柏同知母。滋陰降火。同茅術。除濕淸熱。治痿要藥。同細辛。瀉膀胱火。用蜜炙成末。

煨大蒜丸。治妊娠下痢白色。同木瓜﹑白茯﹑二術﹑石斛﹑生地。治痿。同白芍﹑甘艸。治火熱腹痛。

卷三木部

【山梔仁】

气寒。味苦。無毒。主五內邪气。胃中熱气。面赤酒鼻。白癩赤癩。瘡瘍。

﹝炒黑用﹞

山梔气寒。稟天冬寒之水气。入足太陽寒水膀胱經。味苦無毒。得地南方之火味。入手少陰心經。气味俱降。陰也。五內者。五臟之內也。五臟爲陰。其邪气乃陽邪也。山梔苦寒淸陽。所以主之。胃爲陽明。胃中熱气。燥熱之气也。气寒。稟冬寒之水气。所以除燥熱也。心主血。其華在面。面赤色。心火盛也。苦味淸心。所以主之。鼻屬肺。肺爲金。金色白。心火乘肺。火色赤。故鼻紅。成酒鼻。其主之者。入心淸火也。癩者麻皮風也。膀胱主表。心火郁於膀胱寒水經。則濕熱成癩也。白者濕也。赤者火也。山梔入心與膀胱。苦寒可以燥濕熱。所以主之也。瘡瘍皆屬心火。苦寒淸心。故主瘡瘍也。

制方﹕梔子同桑皮﹑黃芩﹑甘艸﹑桔梗﹑五味﹑漧葛。治酒鼻。同連翹﹑麥冬﹑竹葉﹑燈心﹑川連﹑甘艸。瀉心經有餘之火。

卷三木部

【琥珀】

气平。味甘。無毒。主安五臟。定魂魄。殺精魅邪气。消瘀血。通五淋。

琥珀气平。稟天秋平之金气。入手太陰肺經。味甘無毒。得地中正之土味。入足太陰脾經。

气味降多於升。陰也。色赤專入血分。五臟藏陰者也。血有所凝。則五臟爲之不安。琥珀甘平和血。故安五臟也。隨神往來者謂之魂。並精出入者謂之魄。魄陰而魂陽也。琥珀气平入肺。肺主气。味甘入脾。脾統血。質堅有鎭定之功。所以入肺脾而定魂魄也。魂魄定則神气內守。而精魅邪鬼不得犯之。所以云能殺鬼魅也。气平則通利。味甘則緩中。所以能消瘀血也。气平入肺。肺通水道。所以治五淋。

制方﹕琥珀同乳香﹑沒藥﹑延胡索﹑漧漆﹑鱉甲爲末。治產後血暈。同丹砂﹑滑石﹑竹葉﹑木通﹑麥冬。治心火小便閉。

卷三木部

【豬苓】

气平。味甘。無毒。主瘧。解毒蠱疰不祥。利水道。久服輕身耐老。

豬苓气平。稟天秋涼之金气。入手太陰肺經。味甘無毒。得地中正之土味。入足太陰脾經。

气味降多於升。陰也。其主瘧者。蓋主太陰嘔吐之濕瘧也。豬苓入脾肺以化气。則濕行而瘧止也。蠱疰不祥。皆濕熱之毒。甘平滲利。所以主之。肺主气。气平益肺。肺气化及州都。則水道利。所以利水。久服則味甘益脾。脾統血。血旺故耐老。气平益肺。肺主气。气和故身輕也。

制方﹕豬苓同白茯﹑澤瀉﹑滑石﹑阿膠。名豬苓湯。治傷寒口渴。及嘔而思水。

卷三木部

【枳實】

气寒。味苦。無毒。主大風在皮膚中如麻豆苦癢。除寒熱結。止痢。長肌肉。利五臟。益气輕身。﹝麩炒﹞

枳實气寒。稟天冬寒之水气。入手太陽寒水膀胱經﹑手太陽寒水小腸經。味苦無毒。得地南方之火味。入手少陽相火三焦。气味俱降。陰也。太陽主表。經行身表。爲外藩者也。大風在皮膚中如麻豆苦癢者。皮毛患大麻風也。其主之者。枳實入太陽。苦寒淸濕熱也。小腸爲寒水之經。丙火之腑。寒熱結者。寒熱之邪結於小腸也。其主之者。苦以泄結也。小腸爲受盛之腑。化物出焉。受物不化。則滯而成痢。枳實苦寒下泄。所以止痢。太陰脾主肌肉。乃濕土之髒也。土濕則脾困。而肌肉不生。枳實入小腸膀胱。苦寒濕熱。所以脾土燥而肌肉長也。三焦人身一大腔子也。苦寒淸三焦之相火。火息則陰足。而五臟皆安也。益气者。枳實泄滯气。而正气受益也。輕身者。邪去積消。則正气流通而身輕也。

制方﹕枳實同白術。名枳術湯。治心下堅。水飲痞滿。同白芍。治產後腹大滿痛。同川芎﹑甘艸。

治左脇痛脹。

卷三木部

【枳殼】

气微寒。味苦酸。無毒。主風癢麻痺。通利關節。勞气咳嗽。背膊悶倦。散畱結胸膈痰滯。逐水消脹滿。大腸風。安胃止風痛。﹝麩炒﹞

枳殼气微寒。稟天初冬寒水之气。入足太陽寒水膀胱經﹑手太陽寒水小腸經。味苦酸無毒。

得地東南木火之味。入足少陽相火膽經﹑手厥陰風木心包絡經。气味俱降。陰也。太陽經行身表。附皮毛而爲衛者也。太陽爲寒水。風入寒水。則風濕相搏。風癢麻痺矣。其主之者。

酸可治風。苦可燥濕也。關節皆筋束之。太陽主筋所生病。苦寒淸濕熱。故利關節也。勞則傷少陽之气。於是相火刑金而咳嗽矣。枳殼味酸。可以平少陽。味苦可以瀉相火。火息木平而咳止矣。背膊。太陽經行之地。火熱郁於太陽。則背膊悶倦。苦寒下泄。可以瀉火熱也。手厥陰經起於胸中。厥陰爲相火。火炎胸中。則痰涎滯結。枳殼寒可淸火。苦可以泄胸膈之痰也。入小腸膀胱而性苦寒。故可以逐水消脹滿。風爲陽邪。入大腸陽經。兩陽相爍。則血熱下行。而爲腸風。心包乃風木之經。代君行事而主血。枳殼淸心包之火。可以平風木而治腸風。胃爲燥金。味苦能燥。所以安胃。經云。胃過於苦。胃气乃濃。益以苦能泄也。風入太陽。气壅而痛。枳殼味苦能泄。所以止痛也。

制方﹕枳殼同人參﹑麥冬。治气虛大便不快。同川芎﹑歸身﹑生地﹑白芍﹑秦艽。治腸風下血。

卷三木部

【檳榔】

气溫。味苦辛澀。無毒。主消穀。逐水。除痰癖。殺三虫伏屍。療寸白。

檳榔气溫。稟天春升之木气。入足厥陰肝經。味苦辛澀無毒。得地南火西金之燥味。入手少陰心經﹑足陽明燥金胃經﹑手陽明燥金大腸經。气味降多於升。陰也。足陽明爲水谷之海。

气溫則行。味辛則散。故主消穀逐水。手陽明爲傳導之官。消化不盡。則水谷畱滯。變成痰癖。檳榔溫辛。具消穀之才。苦泄有下降之徳。所以主之也。三虫伏屍寸白。皆濕熱所化之虫也。辛則散。澀則燥。苦則殺虫。故主以上諸虫也。

制方﹕檳榔同川蓮﹑扁豆﹑蓮肉﹑橘紅﹑紅曲﹑白芍﹑烏梅﹑葛根﹑枳殼。治痢下後重。同雷丸﹑使君子﹑白蕪荑﹑蘆薈﹑肉蔻﹑胡黃連。治小兒疳蛔。同楝根﹑鶴虱﹑錫灰﹑苡仁根﹑貫仲﹑烏梅。治一切寸白虫。同茅術﹑艸果﹑靑皮﹑甘艸。治瘴瘧。

卷三木部

【濃朴】

气溫。味苦。無毒。主中風傷寒頭痛。寒熱驚悸。血痺死肌。去三虫。﹝薑汁炒﹞

濃朴气溫。稟天春升之木气。入足厥陰肝經。味苦無毒。得地南方之火味。入手少陰心經。

气味升多於降。陽也。難經云。傷寒有五。中風傷寒濕溫熱病溫病是也。中風傷寒者。中風癥也。風气通肝。肝脈與督脈會於巓。風爲陽邪而傷上。所以頭痛。其主之者。濃朴入肝溫散也。寒熱驚悸者。病寒熱而驚悸也。心虛則悸。肝虛則驚。濃朴气溫可以達肝。味苦可以淸心也。肝藏血。心主血。血凝泣則成痺。苦可以泄。溫可以行。故主血痺。死肌者。亦血泣而皮毛不仁麻木也。苦泄溫行。故亦主之。三虫濕所化也。味苦燥濕。可以殺虫。所以去虫也。

制方﹕濃朴同檳榔﹑木香﹑川蓮﹑滑石﹑陳皮﹑甘艸。治痢初起。同白術﹑人參﹑白茯﹑白芍。

治腹脹。同生薑﹑陳皮﹑藿香﹑砂仁﹑半夏。治胃寒嘔逆。

卷三竹部

【竹葉】

气大寒。味甘平。無毒。主胸中痰熱。咳逆上气。

淡竹葉气大寒。稟天冬寒之水气。入足少陰腎經。味甘平無毒。得地中央燥土之味。入足陽明燥金胃土。气味俱降。陰也。足少陰之脈。其支者注胸。少陰腎。主五液。水泛成痰。痰滯胸中則熱。其主之者。寒可淸也。陽明胃气本下行。气逆而上。則燻肺而咳。竹葉寒可淸胃。甘平可以下气也。

制方﹕竹葉同陳皮。治上气發熱。同石膏﹑知母﹑甘艸﹑麥冬。名竹葉石膏湯。治壯熱口渴。

卷三竹部

【竹茹】

气微寒。味甘。無毒。主嘔溫气寒熱。吐血崩中。

竹茹气微寒。稟天初冬寒水之气。入足太陽寒水膀胱經。味甘無毒。得地中正之土味。

入足太陰脾經。气味降多於升。陰也。太陽者寒水經也。冬日燥熱。則太陽陰精不藏。感天燥熱之气。至春木令則爲病溫。火性炎上。故多嘔。病在太陽。故發寒熱。竹茹气寒。可以祛溫火。味甘可以緩火炎。所以主之也。脾統血。血熱妄行。非吐卽崩。其主之者。甘寒可以淸熱也。

制方﹕竹茹同麥冬﹑半夏﹑甘艸﹑生薑。治嘔噦。同木瓜﹑陳皮﹑麥冬﹑枇杷葉﹑人參﹑蘆根汁﹑石斛。治胃熱嘔。同花粉。治病後大熱搐。

卷三竹部

【竹瀝】

气大寒。味甘。無毒。療暴中風。風痺。胸中大熱。止煩悶消渴勞復。

竹瀝气大寒。稟天冬寒之水气。入足少陰腎經。味甘無毒。得地中正之土味。入足太陰脾經。气味降多於升。陰也。暴病皆屬於火。火熾風生。以致僵僕。或偏痺不仁。竹瀝甘寒。可以淸熱緩急。所以主之。胸中者。太陰脾經行之地。脾陰虛。則胸中大熱矣。甘淸寒熱。所以主之。腎者水也。心者火也。水不制火。則心中煩悶而消渴矣。其主之者。甘寒可以壯水而淸火也。勞復者。傷寒熱病愈後。勞碌而復熱也。其主之者。亦以甘寒能更淸耳。

制方﹕竹瀝同薑汁。治中風。及小兒狂語。同生地﹑麥冬﹑花粉﹑石斛﹑蘇梗﹑北味。治暴中風。

同桔梗﹑甘艸﹑麥冬。治肺痿咳嗽。

卷三果部

【蓮子】

气平澀。味甘。無毒。主補中。養神。益气力。除百疾。久服輕身耐老。不饑延年。﹝去心炒﹞

蓮子气平澀。稟天秋收之金气。入手太陰肺經。味甘無毒。得地中正之土味。入足太陰脾經。以其仁也。兼入手少陰心經。气味升多於降。陽也。脾者五臟之中也。甘平益脾。所以補中。心者神之居也。芳香淸心。所以養神。脾爲萬物之母。後天之本。肺主周身之气。先天之源。甘平益脾肺。所以益气力。心爲十二官之主。主安則十二官俱安。而百病皆除也。久服輕身耐老者。益气和血之功。不饑延年者補脾養神之力也。

制方﹕石蓮子蒸熟蜜丸。不饑淸心寧神。同白茯。治遺精。同川蓮﹑木香﹑陳米。治噤口痢。

同川蓮﹑白芍﹑扁豆﹑葛根﹑升麻﹑紅曲﹑甘艸﹑滑石﹑烏梅丸。治痢如神。同馬豆末。治脾虛不食。

卷三果部

【陳皮】

气溫。味苦辛。無毒。主胸中瘕熱逆气。利水谷。久服去臭。下气通神。

陳皮气溫。稟天春升之木气。入足厥陰肝經。味苦辛無毒。得地南西火金之味。入手少陰心經﹑手太陰肺經。气味升多於降。陽也。胸中者肺之分也。肺主气。气常則順。气變則滯。滯則一切有形血食痰涎。皆假滯气而成瘕。瘕成則肺气不降而熱生焉。陳皮辛能散。苦能泄。可以破瘕淸熱也。苦辛降气。又主逆气。飲食入胃。散精於肝。溫辛疏散。肝能散精。水谷自下也。肺主降。苦辛下泄。則肺金行下降之令。而下焦臭濁之气。無由上升。所以去臭而下气也。心爲君主。神明出焉。味苦淸心。味辛能通。所以通神也。

制方﹕陳皮畱白和中。去白消痰理气。同術補脾。同甘艸補肺。同補气藥補气。同破气藥破气。

同消痰藥去痰。同消食藥化食。各從其類以爲用也。同人參﹑首烏﹑桂枝﹑歸身﹑姜皮。治三日瘧寒多。同白蔻﹑生薑﹑藿香﹑半夏。治寒痰。同白茯﹑甘艸﹑半夏。名二陳湯。治痰癥。同生薑。治噦。同藿香。治霍亂吐瀉。同薑汁焙末。同棗煎。治脾瘧。去白爲末。麝香調酒下。治乳癰初發。鹽湯泡。刮去白。同甘艸丸。治痰涎上泛。同白術丸。名寬中丸。治脾虛脹滿。不思飲食。

卷三果部

【靑皮】

气溫。味辛苦。無毒。主气。下食。破積結。及膈气。

靑皮气溫。稟天春和之木气。入足厥陰肝經。味辛苦無毒。得地西南金火之味。入手太陰肺經﹑手少陰心經。气味升多於降。陽也。其主气者。味辛入肺。肺主气。而辛溫能通也。

下食者。飲食入胃。散精於肝。气溫入肝。肝能散精。食自下也。辛能散。溫能行。積者破而結者解矣。肝主升。肺主降。升而不降。气膈於右。降而不升。气膈於左。溫可達肝。辛苦泄肺。則升降如而膈气平矣。

制方﹕靑皮同人參﹑鱉甲。治瘧母。同枳殼﹑肉桂﹑川芎。治左脇脹滿痛。

卷三果部

【大棗】

气平。味甘。無毒。主心腹邪气。安中養脾气。平胃气。通九竅。助十二經。補少气少津液。身中不足。大驚四肢重。和百藥。久服輕身延年。

大棗气平。稟天秋收之金气。入手太陰肺經。味甘無毒。得地中正之土味。入足太陰脾經。

气味升多於降。陽也。心腹者。太陰經行之地也。邪之所湊。其气必虛。陰陽形气不足者。

宜調以甘藥。大棗味甘。可以調不足。故主心腹邪气。外爲陽。內爲陰。陰和則中安。甘平益陰。所以安中。脾者陰气之原也。胃者陽气之原也。甘平益陰。故養脾气。陰和則陽平。

故平胃气。中气不足。則九竅不通。甘能滿中。中气足。九竅通也。十二經者。三陰三陽也。

脾胃者。陰陽之原也。大棗養脾气。平胃气。則十二經無不助矣。肺主气而生津液。气平益肺。所以主少气少津液也。肺主一身之气。脾統一身之血。甘平益脾肺。身中气血和。自無不足之癥矣。血气足則神安。所以定大驚。脾主四肢。味甘益脾。脾气充。四肢自輕。甘平解毒。故和百藥。肺气充。脾血足。所以輕身延年也。

制方﹕大棗同小麥﹑甘艸。名甘艸小麥湯。治婦人髒燥。無故悲啼。

卷三果部

【芡實】

气平澀。味甘。無毒。主濕痺。腰脊膝痛。補中。除暴疾。益精气。彊志。令耳目聰明。久服輕身不饑。耐老神仙。﹝炒﹞

芡實气平澀。稟天秋收之金气。入手太陰肺經。味甘無毒。得地中正之土味。入足太陰脾經。气味降多於升。陰也。脾爲濕土而統血。濕邪傷於下。則走腰脊膝。致血泣而成痺。芡實甘平。則益脾肺。肺通水道則濕行。脾和則血活。而痺者瘳矣。中者脾也。味甘益脾。故能補中。暴疾多屬於火。得水之精者。多能抑火。芡實味甘屬土。而生於水。所以制火而主暴疾。腎藏精。肺爲金而腎爲水。气平益肺。肺气旺則生精。金生水也。味甘益脾。脾气升。

气平益肺。肺气降。升降如。則天淸地寧。養之以剛大。而志彊矣。味甘益脾。脾統血。目得血則明。耳得血則聰。故令耳目聰明也。久服气平益肺。肺气充則身輕。味甘益脾。脾血旺耐老不饑也。肺脾气血充足。神仙有自來矣。

制方﹕芡實同金櫻子丸。補下元虛。同白茯﹑秋石﹑蓮肉﹑棗肉丸。治便數遺精。

卷三果部

【木瓜】

气溫。味酸。無毒。主濕痺香港腳。霍亂大吐下。轉筋不止。

木瓜气溫。稟天春和之木气。味酸無毒。得地東方之木味。气溫升達。味酸收斂。一直一曲。曲直爲木。入足厥陰肝經。气味降多於升。陰也。肝主筋。濕傷筋。筋攣則痺。木瓜溫能散濕。酸能舒筋。故主濕痺。香港腳者濕侵肝絡也。酸能滋肝。溫能散濕。故亦主之。霍亂大吐下轉筋不止者。肝屬木。木邪乘土。上吐下泄。肝主筋。筋熱短縮而爲之轉也。木瓜入土以瀉木。木平筋自舒。所以主之也。

制方﹕木瓜同桑皮﹑大棗。治霍亂轉筋。同歸身﹑牛膝﹑石斛﹑續斷﹑白芍﹑陳皮。治血虛轉筋。

同苡仁﹑白茯﹑白術﹑五加皮﹑石斛﹑萆﹑黃柏。治香港腳。專爲末。治楊梅結毒。

卷三果部

【烏梅】

气平。味酸。無毒。主下气。除熱。煩滿。安心。止肢體痛。偏枯不仁死肌。去靑黑痣。蝕惡肉。

烏梅气平。稟天秋收之金气。入手太陰肺經。味酸無毒。得地東方之木味。入足厥陰肝經。

气味俱降。陰也。肺主气。气平則降。所以下气。肝屬木。木苦火炎。逆於胸中。則熱而煩滿。烏梅味酸。能收浮熱。吸气下行。所以止煩滿也。心者火也。木之子也。味酸气平。能平肝木。木和心自安也。肢體屬脾。脾爲土。肝木克土則痛。味酸則斂。所以止痛。肝藏血。血枯則偏枯不仁死肌矣。味酸益肝血。血和則潤。不仁死肌愈也。去靑黑痣及蝕惡肉。酸收之味。外治能消痣與肉也。

制方﹕烏梅作湯。治火炎頭痛。同豆豉﹑甘艸﹑生薑﹑童便。治勞瘧。同川蓮丸。治赤痢。專燒灰。敷治肉。

卷三果部

【枇杷葉】

气平。味苦。無毒。主卒不止。下气。﹝火炙刷盡毛﹞

枇杷葉气平。稟天秋收之金气。入手太陰肺經。味苦無毒。得地南方之火味。入手少陰心經。气味俱降。陰也。暴病屬火。火炎上逆。而不止。者噦也。味苦淸心火。所以主之。

肺主气。气熱則上逆。气平降肺气。所以下气也。

制方﹕枇杷葉同麥冬﹑五味﹑白芍﹑甘艸。治卒不止。同蘇梗﹑前胡﹑丹皮﹑花粉﹑五味﹑木瓜。治气逆不下。

卷三果部

【龍眼肉】

气平。味甘。無毒。主五臟邪气。安志厭食。除蠱毒。去三虫。久服彊魂聰明。

輕身不老。通神明。

圓肉气平。稟天秋平之金气。入手太陰肺經。味甘無毒。得地中正之土味。入足太陰脾經。

气味降中有升。陰也。脾者五臟之原也。邪之所湊。其气必虛。圓肉味甘益脾。脾健運則五臟皆充。而邪气不能容矣。腎藏志。腎者水藏也。圓肉气平益肺。肺金生腎水。水滋而志安。味甘益脾。脾補則食自進。甘能解毒。故除蠱。三虫濕熱所化也。气平益肺。肺金藏也。

肺益則淸肅之令行。水道通。濕熱下逐。而虫去矣。久服气平益肺。味甘益脾。脾主一身之血。肺主一身之气。气足生精。而陰气獨彊。心肝腎俱滋矣。肝藏魂。肝滋血藏。故魂彊而目明。腎滋水旺。則身輕而耳聰。心滋血潤。血色華面。所以不老。心靈通達。所以神明也。

制方﹕圓肉同生地﹑天冬﹑麥冬﹑丹參﹑柏仁﹑遠志﹑蓮肉﹑五味﹑茯神﹑人參。補心安神。

卷三果部

【山楂子】

气冷。味酸。無毒。煮汁服。止水痢。沐頭洗身。治瘡癢。

山楂气冷。稟天秋涼之金气。入手太陰肺經。味酸無毒。得地東方之木味。入足厥陰肝經。

气味俱降。陰也。飲食入胃。散精於肝。肝不散精。則滯而成痢。山楂味酸益肝。肝能散精。則滯下行。气冷益肺。肺气通調。則水谷分而痢止矣。沐頭者。山楂消滯能去垢也。皮毛者肺之合也。瘡癢肺熱也。气冷淸肺。所以洗之也。

制方﹕山楂同礬紅﹑川蓮﹑紅曲。消肉積。同紅曲﹑麥芽﹑陳皮﹑白術﹑肉果﹑濃朴﹑砂仁。

消食積。同小茴丸。治疝气。

卷三果部

【杏仁】

气溫。味甘。有小毒。主咳逆上气。雷鳴喉痺。下气。產乳金瘡。寒心奔豚。﹝湯泡去皮尖雙仁者大毒勿用﹞

杏仁气溫。稟天春和之木气。入足厥陰肝經。味甘。得地中正之土味。入足太陰脾經。

杏果本苦。且屬核仁而有小毒。則稟火性。入手少陰心經。气味俱升。陽也。肺爲金藏。气上逆乘肺則咳。肺苦气逆。急食苦以泄之。杏仁苦而下泄。所以止咳也。火結於喉。閉而不通。

則爲喉痺。雷鳴者。火結痰雍聲如吼也。杏仁溫能散結。苦能下泄。甘可緩急。所以主之也。杏仁味苦制肺。制則生化。則肺金下行。所以下气。肝藏血。血溫則流行。故主產乳。血旣流行。瘡口亦合。故又主金瘡也。心陽虛。則寒水之邪自下。如豚上奔衝犯心君矣。故爲寒水奔豚。其主之者。杏仁稟火土之气味。能益心陽而伐水邪也。杏本有小毒。若雙仁則失其常。所以能殺人也。

制方﹕杏仁同白芍﹑甘艸﹑北味﹑蘇梗﹑百合﹑款冬。治火逆气喘。專一味。消狗肉積。

卷三果部

【桃仁】

气平。味苦甘。無毒。主瘀血。血閉癥瘕邪气。殺小虫。﹝雙仁者大毒﹞

桃仁气平。稟天秋收之金气。入手太陰肺經。味苦甘無毒。得地中南火土之味。入手少陰心經﹑足太陰脾經。气味降多於升。陰也。心主血。脾統血。血者陰也。有形者也。周流乎一身。灌漑乎五臟者也。一有凝滯。非瘀卽閉矣。至有形可徵卽成癥。假物成形則成瘕。蓋皆心脾不運故也。桃仁甘以和血。苦以散結。則瘀者化。閉者通。而積者消矣。桃爲五木之精。能鎭辟不祥。所以主邪气。稟火之苦味。所以殺小虫也。

制方﹕桃仁同大黃﹑朴硝﹑甘艸﹑桂枝。名桃仁承气湯。治蓄血。

卷四金石部

【鐵衣】

气平。味辛甘。無毒。主風熱惡瘡瘍疽瘡。痂疥气在皮膚中。﹝醋炒研﹞

鐵衣气平。稟天秋降之金气。入手太陰肺經。味辛甘無毒。得地金土之味。入足陽明燥金胃土。气味降多於升。性重色黑。陰也。肝爲風木。風熱瘡疽痂疥。肝火癥也。气平可以平肝。味甘可以緩熱。所以主之也。皮膚者肺之合也。气在皮中。气不斂也。其主之者。气平可以斂气也。素問用鐵落治狂。狂者肝木之癥。故取金气以制之也。

制方﹕鐵衣同白芍﹑甘艸﹑丹皮﹑杞子﹑牛蒡﹑茯神﹑木瓜﹑遠志。治狂癥。同白芍﹑北味﹑炮姜﹑杞子﹑肉桂﹑甘艸。治小兒驚風。

卷四金石部

【丹砂】

气微寒。味甘。無毒。主身體五臟百病。養精神。安魂魄。益气明目。殺精魅邪惡鬼。久服通神明不老。﹝水飛﹞

丹砂气微寒。稟天初冬寒水之气。入足少陰腎經。味甘無毒。得地中正之土味。入足太陰脾經。色赤而生水銀。入手少陰心經。蓋心乃火藏而藏陰者也。气味降多於升。質重味薄。陰也。心腎者。人身之水火也。天地之用在於水火。水火安則人身天地位矣。丹砂。色赤質重可以鎭心火。气寒可以益腎水。水升火降。心腎相交。身體五臟之病皆愈也。心者生之本。

神之居也。腎者气之源。精之處也。心腎交。則精神交相養矣。隨神往來者謂之魂。並精出入者謂之魄。精神交養。則魂魄自安。味甘益脾。脾爲後天。气者得於天。充於谷。後天納谷。所以益气。心病多捨於肝。心火不炎。則肝血上奉。故又明目也。色赤具南方陽明之色。陽明能辟陰幽。所以殺精魅邪惡鬼也。久服通神明不老者。心之所藏者神明。久服丹砂。

則心火淸。火淸則血充。故虛靈不昧。光彩華面也。

制方﹕丹砂一兩。同人參﹑茯神﹑甘艸各二錢。山藥﹑馬豆各四錢。靑黛﹑僵蠶各一錢。冰片一分丸。名安神丸。治小兒驚癥。同生地﹑當歸﹑白茯﹑甘艸﹑川蓮。名朱砂安神丸。安神淸熱。

卷四金石部

【芒硝】

气寒。味苦。無毒。主五臟積熱。胃脹閉。滌去蓄結飲食。推陳致新。除邪气。煉之如膏。久服輕身。

芒硝气寒。稟天冬寒之水气。入手太陽寒水小腸經。味苦無毒。得地南方之火味。入手少陽相火三焦經。气味俱降。陰也。其主五臟積熱胃脹閉者。五藏本爲髒陰之經。陰枯則燥。而火就之。則熱積於髒而陽偏盛矣。陽者胃脘之陽。陽偏盛。故胃脹而閉塞也。其主之者。芒硝入三焦。苦寒下泄。水谷之道路通。而脹者平矣。小腸爲受盛之官。化物出焉之腑。小腸燥熱。則物受而不化。飲食蓄結於腸矣。芒硝入太陽。苦寒下泄。咸以軟堅。則陳者下而新者可進也。除邪气者。苦寒治燥熱之邪气也。煉之如膏。久服輕身者。指三焦小腸有實積者言也。蓋積去身自輕也。

制方﹕芒消同大黃﹑枳實﹑濃朴。名承气湯。治胃實積聚。

卷四金石部

【滑石】

气寒。味甘。無毒。主身熱泄。女子乳難。癃閉。利小便。蕩胃中積聚寒熱。益精气。久服輕身。耐饑長年。﹝水研飛﹞

滑石气寒。稟天冬寒之水气。入足太陽寒水膀胱經﹑手太陽寒水小腸經。味甘無毒。得地中正之土味。入足太陰脾經。气味降多於升。陰也。其主身熱腸者。蓋太陽行身之表。爲諸經主气者也。暑傷太陽﹑則气化失職。水谷不分。身熱泄利腸矣。滑石。甘以益气。寒以淸暑。所以主之也。其主﹑女子乳難者。乳汁不通也。甘寒有益脾土。脾濕行則脾血化乳也。膀胱熱則癃閉。甘寒滑滲。故主癃閉而利小便也。脾者爲胃行津液者也。脾濕則困。不行胃中津液。渣穢則積聚於胃而寒熱生焉。滑石入膀胱利小便。則濕去脾健。而胃中積聚皆行矣。

益精气者。滑石入小腸。則心火有去路。火不刑金。肺金旺生水也。久服濕行脾健。所以輕身耐饑。脾爲後天。脾旺谷充。自然長年也。

制方﹕滑石同甘艸末。治暑邪小便閉。水飛。治濕熱惡瘡。同石膏末。大麥汁服。治女勞疸。

同藿香﹑丁香末。治霍亂。

卷四金石部

【石膏】

气微寒。味辛。無毒。主中風寒熱。心下逆气驚喘。口漧舌焦不能息。腹中堅痛。

除邪鬼。產乳。金瘡。﹝﹞

石膏气微寒。稟天初冬寒水之气。入足太陽寒水膀胱經。味辛無毒。得地西方燥金之味入手太陰肺經﹑足陽明燥金胃﹑手陽明燥金大腸經。气味降多於升。陰也。中風者。傷寒五種之一也。風爲陽邪。中風病寒熱。而心下逆气驚喘。則已傳陽明矣。陽明胃在心之下。胃气本下行。風邪挾之上逆。乘肺則喘。聞木聲則驚。陽明火爍津液。致口漧舌焦。不能呼吸。故用石膏辛寒之味。以瀉陽明實火也。腹中大腸經行之地。大腸爲燥金。燥則堅痛矣。其主之者。辛寒可以淸大腸之燥火也。陽明邪實。則妄言妄見。如有神靈。若邪鬼附之。石膏辛寒淸胃。胃火退而邪妄除。故云除邪鬼也。產乳者。產後乳不通也。陽明之脈。從缺盆下乳。

辛寒能潤。陽明潤則乳通也。金瘡熱則皮腐。石膏气寒。故外糝合金瘡也。

制方﹕石膏同川蓮﹑甘艸。治發狂。同知母﹑甘艸﹑粳米。名白虎湯。治陽明中風熱病。同知母﹑麥冬﹑甘艸﹑竹葉。名竹葉石膏湯。治陽明邪熱。同防風﹑荊芥﹑細辛﹑白芷末。擦胃火牙痛。同銀朱末。治金瘡不合。

卷四金石部

【磁石】

气寒。味辛。無毒。主周痺風濕。肢節中痛不可持物。洗洗酸消。除大熱煩滿。及耳聾。﹝醋研﹞

磁石气寒。稟天冬寒之水气。入足少陰腎經。味辛無毒。得地西方之金味。入手太陰肺經。

气味降多於升。陰也。其主周痺風濕肢節中痛不可持物洗洗酸者。蓋濕流關節。痛而不可持物。濕勝筋軟也。濕而兼風。風屬木。木曰曲直。曲直作酸。洗洗酸痛。所以爲風濕周痺也。磁石味辛入肺。金能平木。可以治風。肺司水道。可以行濕也。腎水藏也。水不制火。濁气上逆。則大熱煩滿。磁石入腎。气寒壯水。質重降濁。所以主之。腎開竅於耳。腎火上升則聾。磁石气寒可以鎭火。所以主耳聾也。

制方﹕磁石同生地﹑白芍﹑五味﹑小茴﹑歸身﹑山藥。治膈癥。同生地﹑肉桂﹑炮姜﹑五味。

治龍雷火逆。同麥冬﹑五味﹑牛膝﹑白芍﹑知母﹑歸身﹑蘇梗。治大熱煩滿。及耳聾。

卷四金石部

【代赭石】

气寒。味苦。無毒。主鬼疰。賊風蠱毒。殺精物惡鬼。腸中毒邪气。女子赤沃漏下。﹝火醋淬﹞

代赭石气寒。稟天冬寒之水气。入足少陰腎經。味苦無毒。得地南方之火味。入手少陰心經。气味俱降。陰也。天地者陰陽之體。水火者陰陽之用也。腎爲坎水。代赭气寒益腎。則腎水中一陽上升。心爲離火。代赭味苦益心。則心火中一陰下降。水升火降。陰陽互藏其宅。而天地位矣。故鬼疰。邪气。精魅惡鬼。賊風毒邪。不能相干。卽或有邪。亦必祛逐也。寒可淸熱。苦可泄邪。所以又主蠱毒。及腹中邪毒也。腎主二便。心主血。血熱則赤沃漏下。苦寒淸心。心腎相交。所以主女子赤沃漏下也。

制方﹕代赭石同旋覆花﹑人參﹑半夏﹑生薑﹑大棗﹑甘艸。名旋覆代赭湯。治傷寒汗吐下後。

心下痞硬。噫气不除。細研。眞金湯下。治小兒驚癥。

卷四金石部

【紫石英】

气溫。味甘。無毒。主心腹咳逆邪气。補不足。女子風寒在子宮。絕孕十年無子。久服溫中。輕身延年。﹝火醋淬﹞

紫石英气溫。稟天春和之木气。入足厥陰肝經。味甘無毒。得地中正之土味。入足太陰脾經。气味俱升。陽也。心腹者足太陰經行之地。肺虛不能生肺。肺失下降之令。則邪气上逆而咳矣。紫石英味甘質重。益脾土而降气逆。所以主咳也。補不足者。气溫補肝气之不足。味甘補脾陰之不足也。厥陰之脈絡於陰器。則子宮亦屬肝經。肝爲兩陰交盡之經。風木之腑。

風寒在子宮。則肝血不藏。脾血亦不統。不能生育而孕矣。脾土之成數十。所以十年無子也。紫石英气溫。可以散子宮之風寒。味甘可以益肝脾之血也。中者。中州脾土也。久服甘溫益脾。所以溫中。肝木條達。脾土健運。所以身輕延年也。

制方﹕紫石英同白薇﹑艾葉﹑白膠﹑歸身﹑山萸﹑川芎﹑香附。治女子絕孕無子。同龍齒﹑牡蠣﹑甘艸﹑北味﹑炮姜。治小兒驚癥。

卷四金石部

【赤石脂】

气大溫。味甘酸辛。無毒。主養心气。明目益精。療腹痛腸下痢赤白。小便利。及癰疽瘡痔。女人崩中漏下。產難胞衣不出。久服補髓好顏色。益智不饑。輕身延年。﹝火﹞

赤石脂气大溫。稟天春夏木火之气。入足厥陰肝經﹑手厥陰心包絡經。味甘酸辛無毒。

得地中東西土木金之味。入足陽明燥金胃土﹑手陽明燥金大腸。气味升多於降。陽也。心包絡者臣使之官。喜樂出焉。代心君行事之府也。石脂气味酸溫。則條暢心包絡。而心君之气得所養矣。肝開竅於目。辛溫疏達。則肝和而目明。精者五臟陰气之華也。甘酸之味可以益陰。

所以益精而補髓也。腹者太陰經行之地。太陰爲濕土。土濕而寒則痛。石脂气溫。溫能行寒去濕。所以主之也。胃與大腸爲陽明燥金。陽虛不燥。則腸下利。石脂溫辛收澀。故主下利及小便利。蓋澀可以固脫也。諸痛癢瘡瘍。皆屬心火。火有虛實。實火可瀉。虛火可補。心包絡代君行事。其气味酸溫。可補心包絡之火也。肝藏血。肝血不藏。則崩中漏下產難胞衣不出矣。味甘酸可以藏肝血。气溫可以達肝气。所以主之也。久服補益陽明。陽明經行於面。所以好顏色。腎爲慳藏而藏智。酸收益陰。所以益智。陽明胃气充益。所以不饑而延年也。

制方﹕赤石脂同炮姜﹑粳米。名桃花湯。治痢下膿血。專爲末酒服。治痰飲。同炮姜蒸餅丸。

名桃花丸。治痢下白凍。

卷四谷菜部

【粳米】

气平。味甘苦。無毒。主益气。止煩止泄。

粳米气平。稟天秋成之金气。入手太陰肺經。味甘苦無毒。得地中南火土之味。入足太陰脾經﹑手少陰心經。气味降多於升。陰也。肺主气。气平益肺。所以益气。脾爲陰气之原。脾陰充足。則五臟血脈精髓。周身皮肉筋骨。皆因之彊健。自無心煩下泄之事矣。所以止煩止泄也。

制方﹕白米五合。雞屎一升。同炒焦爲末。水一升頓服。治食生米成瘕。炒焦入藥。開胃下气。

卷四谷菜部

【小麥】

气微寒。味甘。無毒。主除客熱。止煩渴咽燥。利小便。養肝气。止漏血唾血。令女人易孕。

小麥气微寒。稟天冬寒之水气。入足少陰腎經。味甘無毒。得地中正之土味。入足太陰脾經。气味降多於升。陰也。客熱外熱也。小麥味甘而潤。潤則陰生。故除客熱。少陰之脈絡咽。水不制火。則煩渴咽漧。小麥气寒。則壯水淸火。故止煩燥。腎與膀胱爲表裏。气寒益腎。則膀胱熱退而小便利矣。腎水足則生肝木。木滋則气平。所以養肝气也。脾統血。血熱則妄行。下漏上吐矣。味甘益脾。气寒淸熱。所以止唾漏也。甘潤益血。女人以血爲主。血足所以易孕也。

制方﹕小麥同通艸。治五淋腹滿。同甘艸﹑大棗。治女人髒燥悲啼。

卷四谷菜部

【馬料豆】

气平。味甘。無毒。生研塗癰腫。煮汁殺鬼毒。止痛。久服令人身重。

馬豆气平。稟天秋成潤澤之金气。入手太陰肺經。味甘無毒。得地中正之土味。入足太陰脾經。气味降多於升。陰也。甘平潤燥淸熱。故生塗癰腫。煮汁殺鬼毒止痛也。久服。則脾土滋潤。故令人身重也。蓋土濕則重也。

制方﹕馬豆同甘艸。解百毒。同首烏蒸服。黑髮烏須。同歸身蒸服。治血枯。同赤豆﹑綠豆。

名三豆湯。治痘血熱癥。

卷四谷菜部

【綠豆】

气寒。味甘。無毒。主丹毒。煩熱風疹。藥石發動。熱气奔豚。生研絞汁服。亦煮食。消腫下气。壓熱解石。用之勿去皮。令人小壅。

綠豆气寒。稟天冬寒之水气。入足少陰腎經。味甘無毒。得地中正之土味。入足太陰脾經。

气味降多於升。陰也。丹毒煩熱風疹。皆屬心火。綠豆入腎。气寒足以淸心火。味甘可以解熱毒。所以主之也。丹石之藥性熱。多服則熱毒發動。其主之者。甘寒能解熱毒也。奔豚者心病也。心受火邪而藏之於肝。肝受之而藏之於腎。腎气上突。如豚奔衝也。其主之者。寒可淸火。甘可緩突也。熱勝則腫。气寒淸熱。所以消腫。火性炎上。气熱則炎上。气寒淸熱。所以下气。气寒所以壓熱。味甘所以解石毒也。皮性寒。故用之不可去皮。去皮令人小壅者。甘故也。

制方﹕綠豆同赤豆﹑黑豆。醋調敷痘癰。同大黃﹑薄荷。塗丹毒。

卷四谷菜部

【扁豆】

气微溫。味甘。無毒。主和中下气。

扁豆气微溫。稟天春初少陽之气。入足少陽膽經﹑手少陽三焦經。味甘無毒。得地中正之土味。入足太陰脾經。气味俱升。陽也。中者。脾胃也。扁豆气溫入膽。膽气生發。則脾胃之气宣通。所以曰和中也。味甘入脾。脾健則气下行。所以下气也。

制方﹕扁豆同人參﹑白術﹑白茯﹑甘艸﹑山藥﹑苡仁﹑蓮肉﹑桔梗﹑砂仁末。名參苓白術散。

治脾濕泄瀉。及小兒脾虛癥。同麥冬﹑五味﹑川連﹑漧葛。解酒毒。

卷四谷菜部

【脂麻仁】

气平。味甘。無毒。主傷中虛羸。補五內。益气力。長肌肉。塡髓腦。久服輕身不老。黑色者良。﹝酒蒸曬﹞

脂麻气平。稟天秋涼之金气。入手太陰肺經。味甘無毒。得地中正之土味。入足太陰脾經。

八谷之仁。兼入手少陰心經。气味升多於降。陽也。陰者。中之守也。傷中者。陰血傷也。

肺爲津液化源。脾統血。心主血。脂麻入脾肺心。甘平益血。所以主傷中也。脾主肌肉。脾燥則虛瘦。味甘潤脾。故主虛羸。內爲陰。外爲陽。五內。五臟之內。藏陰之所也。脂麻滋潤。故補五內。陰虛則餒。五臟旣補。气力自充。脾主肌肉。味甘潤脾。肌肉自長。髓與腦。皆陰气所化也。甘平益陰。陰長髓腦自塡。久服味甘益脾。脾血潤。故不老。气平益肺。

肺气充。故身輕也。

制方﹕麻仁同甘菊﹑天冬﹑黃柏﹑生地﹑首烏﹑柏仁﹑桑皮﹑牛膝﹑杞子﹑麥冬丸。治半身不遂。

同茅術丸。治脾濕。

卷四谷菜部

【穀芽】

气溫。味苦。無毒。主寒中下气。除熱。

穀芽气溫。稟天春生之木气。入足厥陰肝經。味苦無毒。得地南方之火味。入手少陰心經。

气味升多於降。陽也。中者脾胃也。谷食入土。溫能散寒。故主寒中。味苦下泄。所以下气除熱也。

制方﹕穀芽同炙艸﹑砂仁﹑白術丸。名谷神丸。啟脾進食。同山藥﹑白茯﹑白芍﹑白術﹑陳皮。

治脾虛不食。

卷四谷菜部

【豆豉】

气寒。味苦。無毒。主傷寒頭痛寒熱。瘴气惡毒。煩躁滿悶。虛勞喘吸。兩腳疼冷。

豆豉气寒。稟天冬寒之水气。入足太陽寒水膀胱經﹑手太陽寒水小腸經。味苦無毒。得地南方之火味。入手少陰心經﹑手少陽相火三焦經。气味俱降。陰也。傷寒有五。風寒濕熱溫。

當其初傷太陽也。太陽經行於頭。而本寒標熱。故必頭痛寒熱。豆豉气寒能淸。味苦能泄。

所以主之也。瘴气惡毒。致煩躁滿悶。熱毒郁於胸中。非宣劑無以除之。故用豆豉苦寒。所以湧之也。虛勞喘吸。火乘肺也。兩腳疼冷。火上而不降也。豆豉苦寒足以淸火。淸上則火自降。所以皆主之也。

制方﹕豆豉同蔥白。治傷寒初起。同薤白。治血利。

卷四谷菜部

【紅曲】

气溫。味甘。無毒。主消食活血。健脾燥胃。治赤白痢。下水谷。

紅曲气溫。稟天春和之木气。入足厥陰肝經。味甘無毒。得地中正之土味。入足太陰脾經。

气味俱升。陽也。主消食者。飲食入胃散精於肝。肝散之。然後脾消之。紅曲入脾肝。气溫達肝。肝疏暢。則脾亦健運也。肝藏血。脾統血。血溫則活也。人之水谷入胃。中焦濕熱燻蒸。遊溢精气。日化爲經。是爲營血。紅曲以白飯蒸罨成紅色。與營血有同气相求之理。能生血而健脾。脾健則爲胃行其津液而胃燥矣。治赤白痢者。以有活血消食之功也。下水谷者。气溫達肝。味甘益脾之力也。

制方﹕紅曲同白術﹑甘艸。治吐逆。同滑石﹑甘艸末。治暑痢。

卷四谷菜部

【神曲】

气溫。味辛甘。無毒。主化水谷宿食。癥結積聚。健脾暖胃。﹝炒黃﹞

神曲气溫。稟天春升之木气。入足厥陰肝經。味辛甘無毒。得地中西土金之味。入足陽明燥金胃土。气味俱升。陽也。飲食入胃。散精於肝。肝不散精。則水谷宿積矣。積之旣久。則有形可徵者結於內。神曲气溫散肝。肝气疏散。則宿者銷而積者化也。肝气旣疏暢。則脾土自健。陽者胃脘之陽。辛溫益陽。所以又暖胃也。

制方﹕神曲同茅術丸。健脾燥濕。專炒研末。酒服二錢。能回乳。

卷四谷菜部

【醋】

气溫。味酸。無毒。主消癰腫。散水气。殺邪毒。

醋气溫。稟天春和之木气。入足少陽膽經。味酸無毒。得地東方之木味。入足厥陰肝經。

气味降多於升。陰也。肝藏血。少陽爲相火。火逆血壅。則生癰腫。味酸收斂。气溫行血。故外敷消癰腫也。水畏土克。味酸斂木。木斂土伸。所以散水气也。邪毒多屬發物。味酸收斂。所以殺邪毒也。

制方﹕醋同半夏﹑雞蛋黃。治少陰病咽中生瘡。同黃﹑白芍﹑桂枝。治黃汗。火炭沃醋。治產婦昏暈。

卷四谷菜部

【酒】

气大熱。味苦辛甘。有毒。主行藥勢。殺百邪惡毒瓦斯。

酒气大熱。稟天純陽之气。入手少陽相火三焦經。味苦辛甘有毒。得地火金土之味。燥烈之性。入足陽明燥金胃土﹑手陽明燥金大腸經。气味升多於降。陽也。純陽之性。走而不守。

故行藥勢。气熱助陽。味辛甘則發散。所以殺百邪惡毒瓦斯也。

制方﹕酒浸淫羊藿。治腰痛。浸牡荊子。治耳聾。

卷四谷菜部

【飴糖】

气大溫。味甘。無毒。主補虛乏。止渴。去血。

飴糖气大溫。稟天春和之木气。入足厥陰肝經。味甘無毒。得地中正之土味。入足太陰脾經。气味俱升。陽也。肝者生生之髒。生气生血之經也。脾者後天之本。萬物之母也。飴糖气溫達肝。肝气升。則陽气充。味甘益脾。脾血潤則陰气盛。所以主虛乏也。味甘益脾。脾陰足則渴止。气溫溫肝。肝藏血。血溫則瘀者行。所以去血也。

制方﹕飴同白芍﹑甘艸﹑桂枝﹑生薑﹑大棗。名建中湯。治肝脾血不足。同川椒﹑炮姜﹑人參。

名大建中湯。治腹痛不可觸。

卷四谷菜部

【漧薑】

气溫。味辛。無毒。主胸滿咳逆上气。溫中。止血出汗。逐風濕痺。腸下痢。生者尢良。﹝炮﹞

漧薑气溫。稟天春升之木气。入足厥陰肝經。味辛無毒。得地西方之金味。入手太陰肺經。

炮灰色黑。入足少陰腎經。气味俱升。陽也。胸中者肺之分也。肺寒則金失下降之性。气壅於胸而滿也。滿則气上。所以咳逆上气之癥生焉。其主之者辛散溫行也。中者脾與胃也。脾胃爲土。土賴火生。炮姜入腎助火。火在下謂之少火。少火生气。气充則中自溫也。血隨气行。气逆火動。則血上溢。炮姜入腎。腎溫則浮逆之火气皆下。火平气降。其血自止矣。出汗者。辛溫能發散也。逐風濕痺者。辛溫能散風濕而通血閉也。腸下痢。大腸之癥。蓋大腸寒則下痢腥穢。肺與大腸爲表裏。辛溫溫肺。故大腸亦溫而下痢止也。生者其性尢烈。所以尢良。

制方﹕炮姜同北味。斂火下行。同人參。溫中益气。同生地﹑白芍﹑牛膝﹑歸身。治產後發熱。

同人參﹑陳皮。治胃虛嘔逆。同陳皮﹑白術﹑貝母﹑白茯。治痰瘧。同人參﹑白術﹑桂枝﹑陳皮。治寒瘧。同人參﹑白術﹑甘艸。名理中湯。治虛寒泄瀉。

卷四谷菜部

【生薑】

气微溫。味辛。無毒。久服。去臭气。通神明。

生薑气微溫。稟天初春之木气。入足少陽膽經﹑足厥陰肝經。味辛無毒。得地西方之金味。

入手太陰肺經。气味俱升。陽也。臭气。陰濁之气也。久服辛溫益陽。陽能去陰。所以去臭气也。神者陽之靈也。明者陽之光也。辛溫爲陽。久服陽勝。所以通神明也。

制方﹕生薑取自然汁曬粉。同甘艸﹑半夏﹑陳皮﹑白茯爲末。治中焦濕郁之痰。

卷四谷菜部

【荊芥】

气溫。味辛。無毒。主寒熱鼠瘰生瘡。破積聚气。下瘀血。除濕疽。

荊芥气溫。稟天春升之木气。入足少陽膽經﹑足厥陰肝經。味辛無毒。得地西方之金味。入手太陰肺經。气味俱升。陽也。少陽膽經。行半表半里。邪客之則往來寒熱。荊芥辛溫。和解少陽。所以主之。鼠瘰生瘡。皆少陽火郁之癥。荊芥辛以達風木之气。溫以發相火之郁。郁火散而風寧。諸癥平矣。飲食入胃。散精於肝。肝不散精。气聚而積聚成矣。荊芥入肝。溫能行气。所以主之。肝藏血。血隨气行。肝气滯。則血亦滯而瘀焉。溫可行气。辛可破血。故下瘀血也。肺者通調水道之官也。水道不通。則濕熱成疽。荊芥辛能潤肺。肺治則水道通。所以除濕疽也。

制方﹕荊芥同童便。治產後衄血。同槐花。治大便下血。同生地。治疥瘡。荊芥穗末。酒服二錢。

治中風口噤。兼治產後風噤迷悶。

卷四谷菜部

【薄荷】

气溫。味辛。無毒。主賊風傷寒發汗。惡气心腹脹滿。霍亂。宿食不消。下气。煮汁服。亦堪生食。

薄荷气溫。稟天春升之木气。入足厥陰肝經。味辛無毒。得地西方之金味。入手太陰肺經。

气味俱升。陽也。傷寒有五。中風傷寒濕溫熱病溫病是也。賊風傷寒者中風也。風傷於衛。

所以宜辛溫之味以發汗也。惡气心腹脹滿。蓋脹之惡气必從肝而來。薄荷入肝。溫能行。辛能散。則惡气消而脹滿平也。太陰不治。則揮霍擾亂。薄荷辛潤肺。肺气調而霍亂愈矣。飲食入胃。散精於肝。肝不散精。則食不消。薄荷入肝辛散。宿食自消也。肺主气。薄荷味辛潤肺。肺潤則行下降之令。所以又能下气也。以气味芳香。故堪生食也。

制方﹕薄荷同漆葉﹑苦參﹑何首烏﹑麻仁﹑荊芥﹑生地﹑蒺藜﹑蒼術﹑菖蒲。治大麻風。專爲末。

蜜丸。治風熱上壅。

卷四谷菜部

【香薷】

气微溫。味辛。無毒。主霍亂。腹痛吐下。散水腫。

香薷气微溫。稟天初春之木气。入足少陽膽經。味辛無毒。得地西方燥金之味。入手太陰肺經﹑手陽明大腸經。气味俱升。陽也。夏月濕熱之气。郁於太陰陽明。則揮霍擾亂而腹痛吐瀉矣。其主之者。溫能行气。辛可解濕熱也。肺者相傳之官。主通調水道。下輸膀胱。香薷味辛潤肺。所以主散水腫也。

制方﹕香薷同人參﹑白術﹑木瓜﹑白茯﹑白芍﹑陳皮﹑車前。治水腫。同白術丸。治水腫。以小便利爲效。

卷四谷菜部

【紫蘇】

气溫。味辛。無毒。主下气。除寒中。其子尢良。

紫蘇气溫。稟天春和之木气。入足厥陰肝經。味辛無毒。得地西方之金味。入手太陰肺經。

气味俱升。陽也。肺主气而屬金。金寒則不能行下降之令。紫蘇辛溫溫肺。肺溫則下降。所以下气。脾爲中州太陰經也。肺亦太陰。肺溫則脾寒亦除。故除寒中也。其﹝子﹞尢良。下降之性辛溫气味尢甚也。其﹝梗﹞本乎地者親下。下气尢速。

制方﹕紫蘇同陳皮。治感寒上气。同人參。治虛咳上气。蘇子同良姜﹑廣皮丸。治風濕香港腳。

同粳米。治上气咳逆。

卷四谷菜部

【蔥白】

气平。味辛。無毒。作湯。治傷寒寒熱。中風面目浮腫。能出汗。

蔥白气平。稟天秋涼之金气。入手太陰肺經。味辛無毒。得地西方燥金之味。入足陽明燥金胃經。气味升多於降。陽也。太陽寒水經。爲人身外藩者也。寒水虛。則外邪傷。病名傷寒。

傷寒有五。風寒濕熱溫也。當初傷太陽。太陽爲病。必發寒熱。故可從表散之。蔥白入肺。

肺合皮毛。味辛可散。所以主傷寒。寒熱表邪也。風爲陽邪。陽邪傷上。風勝則浮腫。辛平可以散風。所以主之。气平入肺。肺合皮毛。味辛發散。則胃气充而谷精化汗。故能出汗也。

制方﹕蔥白同生薑。治傷寒頭痛。同人參。治脫陽危癥。炒熨小腹。治小便閉脹。搗敷金瘡出血。

卷四谷菜部

【薤白】

气溫。味辛苦滑。無毒。主金瘡瘡敗。輕身不饑耐老。

薤白气溫。稟天春和之木气。入足厥陰肝經。味辛苦滑無毒。得地西南金火之味。而有潤澤之性。入手太陰肺經﹑手少陰心經。气味升多於降。陽也。金瘡气虛。則瘡口不合。气溫可以益气。所以主瘡敗也。气溫達肝。肝气條暢。則气血日生。所以輕身。溫暖脾土。土健所以不饑。味辛潤血。血華所以耐老也。

制方﹕薤白同瓜蔞﹑白酒。治胸痺心背痛。同瓜蔞﹑白酒﹑半夏。治胸痺不臥。心痛徹背。同枳實﹑桂枝﹑濃朴﹑瓜蔞。治胸痺胸滿。脇下逆搶心。

卷四谷菜部

【白芥子】

气溫。味辛。無毒。發汗。主胸膈痰冷。上气。面目黃赤。醋研敷射工毒。

芥子气溫。稟天春升之木气。入足厥陰肝經。味辛無毒。得地西方之金味。入手太陰肺經。

气味俱升。陽也。味辛入肺。肺合皮毛。辛溫發散。所以發汗。胸者肺之分也。膈者肝之分也。白芥子辛溫疏散。所以入肝肺之分而消痰冷也。肺主气。气溫則下行。所以主上气也。面目黃赤。肝乘脾也。气溫達肝。肝不乘脾。黃赤自退也。醋研主射工毒。亦辛溫條達之功效也。

制方﹕白芥子同白術。棗肉丸。治胸膈痰飲。同甘遂﹑大戟﹑蠍尾﹑巴霜﹑辰砂丸。名控涎丹。

治痰迷心竅。

卷四禽獸部

【五靈脂】

气溫。味甘。無毒。主療心腹冷气。小兒五疳。辟疫。治腸風。通利气脈。女子月閉。﹝酒研﹞

五靈脂气溫。稟天春和之木气。入足厥陰肝經。味甘無毒。得地中正之土味。入足太陰脾經。气味俱升。陽也。心腹者。太陰厥陰經行之地也。寒則冷气凝矣。其主之者。气溫可以祛寒也。气溫可以暢肝。味甘可以益脾。小兒疳𨿽有五。皆由肝气滯脾气虛而成。所以槪主五疳也。味甘能和。所以辟疫。久風入中。乃爲腸風。气溫達肝。肝主風而藏血。故治腸風。溫則通行。故利气脈。脾統血。肝藏血。血溫則行。故主月閉也。

制方﹕五靈脂同澤蘭﹑牛膝﹑益母﹑延胡﹑丹皮﹑紅花﹑赤芍﹑山楂﹑生地。治惡露未盡。同降香﹑紅曲﹑通艸﹑紅花﹑延胡﹑韭菜﹑童便。治胃脘瘀血痛。同木香﹑烏藥。治血气刺痛。專用生熟各半爲末。治暈不知人事。

卷四禽獸部

【龍骨】

气平味甘。無毒。主心腹鬼疰。精物老魅。咳逆。泄痢膿血。女子漏下。癥瘕堅結。小兒熱气驚癇。﹝﹞

龍骨气平。稟天秋收之金气。入手太陰肺經。味甘無毒。得地中正之土味。入足太陰脾經。

龍爲東方之神。鱗虫之長。神靈之骨。入足厥陰肝經。气味降多於升。陰也。心腹太陰經行之地也。太陰脾气上升。則肺气下降。位一身之天地。而一切鬼疰精魅不能犯之矣。龍骨气平益肺。肺平則下降。味甘益脾。脾和則上升。升降如。而天地位焉。所以祛鬼疰精物老魅也。咳逆者肝火炎上而乘肺也。泄痢膿血淸气下陷也。女子漏下肝血不藏也。龍骨。味甘可以緩肝火。气溫可以達淸气。甘平可以藏肝血也。脾統血。癥瘕堅結。脾血不運而凝結也。

气溫能行。可以散結也。小兒熱气驚癇。心火盛。捨肝而驚癇也。驚者平之。龍骨气平。所以可平驚也。

制方﹕龍骨同牡蠣﹑白芍﹑甘艸﹑桂枝﹑生薑﹑大棗。治夢遺。同遠志﹑朱砂丸。治勞心夢遺。

同韭子。治泄精。同白石脂。治泄瀉。同牛黃﹑犀角﹑鉤藤﹑丹砂﹑生地﹑茯神﹑琥珀﹑金箔﹑天竹黃﹑竹瀝。治大人癲癥。小兒驚癇。

卷四禽獸部

【鹿茸】

气溫。味甘。無毒。主漏下惡血。寒熱驚癇。益气彊志。生齒不老。

鹿茸气溫。稟天春升之木气。入足厥陰肝經。味甘無毒。得地中正之土味。入足太陰脾經。

气味俱升。陽也。肝藏血。脾統血。肝血不藏。則脾血不統。漏下惡血矣。鹿茸气溫可以達肝。味甘可以扶脾。所以主之也。寒熱驚癇者。驚癇而發寒熱也。蓋肝爲將軍之官。肝血虛。則肝气亢。挾濁火上逆或驚或癇矣。鹿茸。味甘可以養血。气溫可以導火。所以止驚癇之寒熱也。益气者。气溫則益陽气。味甘則益陰气也。甘溫有益陰陽之气。气得剛大而志彊矣。

鹿茸。骨屬也。齒者骨之餘也。甘溫之味主生長。所以生齒。眞气充足。气血滋盛。所以不老也。

制方﹕鹿茸同牛膝﹑杜仲﹑地黃﹑山茱萸﹑補骨﹑巴戟﹑山藥﹑蓯蓉﹑菟絲。治腰痛陰痿。同白膠﹑陽起石﹑蓯蓉﹑棗仁﹑柏仁﹑黃﹑熟地﹑丹砂丸。名斑龍丸。治諸虛。專用浸酒。治陽事虛痿。同菟絲﹑小茴﹑羊腎丸。治腰痛不能轉側。

卷四禽獸部

【白膠】

气平。味甘。無毒。主傷中勞絕。腰痛羸瘦。補中益气。婦人血閉無子。止痛安胎。久服輕身延年。

白膠气平。稟天秋收之金气。入手太陰肺經。味甘無毒。得地中正之土味。入足太陰脾經。

气味降多於升。質滋味濃。陰也。中者脾土也。傷中勞絕者。脾虛之人而作勞以傷眞气。脾爲陰气之源。源枯而陰絕也。其主之者。味甘益脾陰也。腰痛羸瘦者。脾爲陰气之源。而外合人身之肌肉。脾陰虛。則腎陰亦虛。故腰痛而肌肉瘦削也。其主之者。味甘可以補脾。气平可以益肺滋腎也。補中者補脾中气也。益气者。肺主气。气平可以益肺也。脾統血。女人血閉無子。脾血不統也。味甘益脾陰。所以主之。脾血少。則燥而痛矣。味甘養血。所以止痛。血足則胎安。故又安胎也。久服輕身延年者。白膠气平益肺。肺主气。气足則身輕。味甘益脾。脾統血。血足。則谷納而延年也。

制方﹕白膠同牛膝﹑丹皮﹑麥冬﹑生地﹑白芍﹑歸身﹑郁金﹑續斷﹑小便。治勞傷吐血。同山茱萸﹑杞子﹑鹿茸﹑生地﹑麥冬﹑杜仲﹑補骨﹑山藥﹑車前﹑五味﹑巴戟﹑蓮須﹑歸身﹑紫石英。

治女人血閉無子。

卷四禽獸部

【阿膠】

气平。味甘。無毒。主心腹內崩勞極。灑灑如瘧狀。腰腹痛四肢酸疼。女子下血。

安胎。久服輕身益气。

阿膠气平。稟天秋收之金气。入手太陰肺經。味甘無毒。得地中正之土味。入足太陰脾經。

气味降多於升。色黑質潤。陰也。心腹者。太陰經行之地也。內崩勞極者。脾血不統。內崩而勞極也。陰者中之守。陰虛則內气餒。而灑灑惡寒如瘧狀也。其主之者。味甘可以益脾陰也。腰腹皆藏陰之處。陰虛則空痛。阿膠色黑益陰。所以止痛。四肢脾主之。酸疼者血不養筋也。味甘益脾。脾統血。四肢之疼自止。女子下血。脾血不統也。味甘以統脾血。血自止也。安胎者亦養血之功也。久服輕身益气者。气平益肺。肺主气。气充則身輕也。

制方﹕阿膠同杜仲﹑杞子﹑白芍﹑山藥﹑生地﹑人參﹑黃﹑續斷。治崩中漏下。同白芍﹑炙艸﹑麥冬﹑生地﹑白膠﹑歸身﹑杞子﹑杜仲﹑續斷。治婦人胎漏下血。同川蓮﹑黃芩﹑白芍﹑雞子黃。名黃蓮阿膠湯。治少陰病。心煩不臥。同蒲黃﹑生地。治吐血衄血。同黃連﹑白茯丸。治下痢赤白。

卷四禽獸部

【羚羊角】

气寒。味鹹。無毒。主明目。益气。起陰。去惡血注下。辟蠱毒。惡水不祥。常不魘寐。

羚羊角气寒。稟天冬寒之水气。入足少陰腎經。味鹹無毒。得地北方之水味。入足太陽寒水膀胱經。气味俱降。陰也。膀胱經起於目內。气寒可以淸火。火淸則水足而目明矣。益气者。鹹寒益腎气之不足也。起陰者鹹寒益腎。腎足則宗筋彊也。味鹹則破血。气寒則淸熱。

故主惡血注下也。蠱毒。濕熱之毒也。鹹寒可淸濕熱。所以主之。羚羊性靈通神。故辟惡鬼不祥。鹹寒益腎。腎水足。則精明。所以常不魘寐也。

制方﹕羚羊角同犀角﹑丹砂﹑牛黃﹑琥珀﹑天竺黃﹑金箔﹑茯神﹑遠志﹑竹瀝﹑鉤藤。治癲狂。

同杞子﹑甘菊﹑谷精﹑生地﹑五味﹑女貞子﹑黃柏。治肝熱目翳。

卷四禽獸部

【犀角】

气寒。味苦酸鹹。無毒。主百毒虫疰。邪鬼瘴气。殺鉤吻鴆羽蛇毒。除邪。不迷惑魘寐。久服輕身。

犀角气寒。稟天冬寒之水气。入足少陰腎經。味苦酸鹹無毒。得地東南北木火水之味。

入手少陰心經﹑手厥陰風木心包絡經﹑手太陽寒水小腸經。气味俱降。陰也。百毒之性皆熱。虫疰亦濕熱而成。其主之者。苦寒可以淸熱散毒也。气寒壯腎水。味苦淸心火。火降水升。心腎相交。一身之天地位矣。所以能除邪殺鬼。不迷惑魘寐也。气寒味苦。行天地肅殺之令。

所以辟瘴解鉤吻鴆羽蛇毒也。久服輕身者。心腎交則陰陽和。心神淸則百脈理。所以身輕也。

制方﹕犀角同丹砂﹑琥珀﹑金箔﹑天竺黃﹑牛黃﹑鉤藤﹑羚羊角﹑珠麝。治風熱驚癇。同生地﹑紅花﹑麥冬﹑紫艸﹑白芍﹑牛蒡。治血熱痘病。同郁金﹑小便﹑生地﹑麥冬﹑甘艸﹑白芍。治吐血衄血。

卷四禽獸部

【虎骨】

气微熱。味辛。無毒。主邪惡气。殺鬼疰毒。止驚悸。治惡瘡。鼠。頭骨尢良。

﹝酥炙﹞

虎骨气微熱。稟天初夏之火气。入足少陽相火膽﹑手少陽相火三焦經。西方之神。味辛無毒。得地西方之金味。入手太陰肺經。气味俱升。陽也。其除邪惡气者。味辛入肺。肺主气。

气肅則一切邪惡皆除也。鬼疰之毒。陰惡之毒也。虎骨气味辛熱。入三焦而通達。所以殺鬼疰也。膽虛則驚悸。辛熱溫膽。故止驚悸。惡瘡風毒之瘡。虎爲西方金獸。虎嘯風生。金能制木也。風毒屬木。所以主之。鼠。少陽膽與三焦之毒。所以主之者。亦以味辛制風木之毒也。頭骨气濃。所以尢良也。

制方﹕虎骨同牛膝﹑木瓜﹑生地﹑山藥﹑山茱萸﹑黃柏﹑杞子﹑麥冬﹑五味。治痿弱不能步履。

同萆﹑獨活﹑防己﹑茅術﹑牛膝﹑何首烏﹑苡仁﹑木瓜。治偏痺不仁。同歸身﹑白芍﹑炙艸﹑續斷﹑牛膝﹑白膠﹑生地﹑麥冬。治白虎痛風。同龍骨﹑遠志末。名預知散。治驚悸。久服令人聰慧。同羚羊角﹑白芍浸酒。治臂痛。

卷四虫魚部

【石蜜】

气平。味甘。無毒。主心腹邪气。諸驚癇痙。安五臟諸不足。益气補中。止痛。解毒。除眾病。和百藥。久服彊志輕身。不饑不老。延年神仙。﹝火煉﹞

石蜜气平。稟天秋收之金气。入手太陰肺經。味甘無毒。得地中正之土味。入足太陰脾經。

气味升多於降。陽也。心腹太陰經行之地也。气味甘平。故主邪气。諸驚癇痙。肝熱而气逆也。驚者平之。癇痙者緩之。甘平之味。平之緩之也。甘爲土化。土乃萬物之母。五臟諸不足。補之以甘也。眞气者得於天。充於谷。甘味益脾。脾和則谷納。所以益气補中也。蜜乃采百花釀成。而得至甘之正味。所以止痛解毒。除眾病。和百藥也。久服气平益肺。肺主气。味甘益脾。脾統血。血气和調。所養剛大。所以彊志輕身。不饑不老。延年神仙也。

制方蜜同蘆根汁﹑梨汁﹑人乳﹑牛乳﹑童便﹑竹瀝。治膈噎。煉熟。和諸丸藥膏子。塗火灼瘡。

煉硬。加皂角末作挺。納便道中。治大便硬結。

卷四虫魚部

【烏賊魚骨】

气微溫。味鹹。無毒。主女子赤白漏下。經汁血閉。陰蝕腫痛。寒熱癥瘕。無子。﹝﹞

烏賊魚骨气微溫。稟天春和之木气。入足厥陰肝經。味鹹無毒。得地北方之水味。入足少陰腎經。气味升多於降。陽也。女子以血爲主。肝爲藏血之髒。肝血不藏。則赤白漏下。其主之者。气溫以達之也。肝藏血。血枯則血閉。其主之者。味鹹以通之也。腎爲藏精之髒。主陰戶隱曲之地。肝爲厥陰。其經絡陰器。其筋結陰器。二經濕濁下注。則陰蝕腫痛。其主之者。气溫可以燥濕。味鹹可以消腫也。寒熱癥瘕者。癥瘕而發寒熱也。烏賊骨。咸可軟堅。

溫可散寒熱也。男子腎虛。則精竭無子。女子肝傷。則血枯無子。鹹溫入肝腎。通血益精。

令人有子也。

制方﹕烏賊魚骨同蘆茹雀卵丸。治肝傷血枯。同橘紅末。寒食麵丸。治骨鯁。同蒲黃末。治舌腫出血不止。同北味﹑杞子﹑淫羊藿﹑歸身丸。久服令人多子。

卷四虫魚部

【鱉甲】

气平。味鹹。無毒。主心腹癥瘕。堅積寒熱。去痞疾息肉。陰蝕痔核惡肉。﹝醋炙﹞

鱉甲气平。稟天秋收之金气。入手太陰肺經。味鹹無毒。得地北方之水味。入足少陰腎經。

气味俱降。陰也。心腹者。厥陰肝經。經行之地也。積而有形可徵謂之癥。假物而成者謂之瘕。堅硬之積。致發寒熱。厥陰肝气凝聚。十分亢矣。鱉甲气平入肺。肺平可以制肝。味鹹可以軟堅。所以主之也。痞者肝气滯也。鹹平能制肝而軟堅。故亦主之。息肉陰蝕痔惡肉一生於鼻。鼻者肺之竅也。一生於二便。二便腎之竅也。入肺腎而軟堅。所以消一切惡肉也。

制方﹕鱉甲同牛膝﹑當歸﹑陳皮﹑首烏﹑知母﹑麥冬。治久瘧。同知母﹑石膏﹑麥冬﹑貝母﹑竹葉。治溫瘧。同靑蒿﹑麥冬﹑五味﹑生地﹑杞子﹑牛膝。治骨蒸勞。

卷四虫魚部

【龜甲】

气平。味甘。有毒。主漏下赤白。破癥瘕。瘧。五痔陰蝕。濕痺。四肢重弱。小兒囟不合。久服輕身不饑。

龜甲气平。稟天秋收之金气。入手太陰肺。味甘。得地中正之土味。入足太陰脾。北方之神。介虫之長。性復有毒。稟陰寒之性。入足少陰腎經。气味降多於升。陰也。脾統血。脾血不統。則漏下赤白。其主之者。味甘益脾也。瘧而至於有癥瘕。濕熱之邪。已痼結陰分矣。

龜甲陰寒可以淸熱。气平可以利濕。所以主之也。火結大腸。則生五痔。濕濁下注。則患陰蝕。肺合大腸。腎主陰戶。性寒可去熱。气平可消濕。所以主之也。脾主四肢。濕勝則重弱。

龜甲味甘益脾。性平去濕。濕行。四肢健也。腎主骨。小兒腎虛。則囟骨不合。其主之者。

補腎陰也。久服益腎。腎者胃之關。關門利。能去脾濕。所以身輕不饑也。

制方﹕龜甲同熟地﹑黃柏﹑知母﹑豬脊髓丸。名補陰丸。治陰虛相火熾。同發﹑川芎﹑歸身。

治難產。及短小女子交骨不開。

卷四虫魚部

【牡蠣】

气平微寒。味鹹。無毒。主傷寒。寒熱。溫瘧灑灑。驚恚怒气。除拘緩鼠。女子帶下赤白。久服彊骨節。殺邪鬼。延年。﹝鹽泥固﹞

牡蠣气平微寒。稟天秋冬金水之气。入手太陰肺經﹑足太陽寒水膀胱經。味鹹無毒。得地北方之水味。入足少陰腎經。气味俱降。陰也。冬不藏精。水枯火旺。至春木火交熾。發爲傷寒熱病。病在太陽寒水。所以寒熱。其主之者。鹹寒之味入太陽。壯水淸火也。夏傷於暑。但熱不寒。名爲溫瘧。溫瘧陰虛。陰者中之守。守虛所以灑灑然也。其主之者。鹹寒可以消暑熱。气平入肺。肺平足以制瘧邪也。肝虛則驚。肝實則恚怒。驚者平之。恚怒降之。气平則降。蓋金能制木也。味鹹足以軟堅。平寒可除拘緩。故主鼠。濕熱下注於腎。女子則病帶下。气平而寒。可淸濕熱。所以主之。久服彊骨節。鹹平益肺腎之功也。殺邪鬼。气寒淸肅熱邪之力也。能延年者。固澀精气之全功也。

制方﹕牡蠣同龍骨﹑桂枝﹑白芍﹑甘艸﹑姜﹑棗。治夢泄。同黃﹑麻黃根。治盜汗。同元參﹑研。米醋搜成團。再研。以米醋調艾末熬膏丸。醋湯下。治月水不止。

卷四人部

【人乳】

气平。味甘鹹。無毒。主補五臟。令人肥白悅澤。

人乳气平。稟天秋金之平气。入手太陰肺經。味甘鹹無毒。得地中北土水之味。入足太陰脾經﹑足少陰腎經。气味降多於升。陰也。肺主一身之气。脾統一身之血。腎藏一身之精。人乳本血所化。入脾肺腎三經。補益精气血。所以五臟皆益。而令人肥白悅澤也。

制方﹕人乳同梨汁。名接命丹。治气血衰弱。同牛膝﹑杜仲﹑補骨脂﹑白茯﹑牛乳﹑當歸丸。

名太乙神應丸。治虛損。

卷四人部

【小便】

气寒。味鹹。無毒。療寒熱頭痛溫气。童男者尢良。

小便气寒。稟天冬寒之水气。入足太陽寒水膀胱經。味鹹無毒。得地北方之水味。入足少陰腎經。气味俱降。陰也。太陽膀胱經。起於目內。上額交巓行身之表。而爲外藩者也。感天燥火之溫气。入寒水之經。則寒熱頭痛矣。小便鹹寒下降。所以可淸燥火之邪也。童男者穢气少。故尢良也。

制方﹕小便同白芍﹑甘艸﹑丹皮﹑白茯﹑山茱萸﹑北味。治吐血不止。同人參﹑附子﹑肉桂。

治陰盛格陽。同豆豉。治頭痛至極。

卷四人部

【紫河車】

气溫。味甘鹹。無毒。主血气羸瘦。婦人勞損。面皮黑。腹內諸病。漸瘦瘁者以五味和之。如法與食之。勿令知。

紫河車气溫。稟天春生之木气。入足厥陰肝經。味甘鹹無毒。得地中北土水之味。入足太陰脾經﹑足少陰腎經。气味升多於降。陽也。脾者統血之髒。腎者藏气之經。肝者生生之髒。

以生气血之經。甘鹹益脾腎。气溫暢肝气。所以主血气羸瘦也。婦人以血爲主。勞傷五臟。

則損其眞陰。陰虛血枯。血不華面。面皮黑。河車味濃益陰。所以主之也。腹者陰也。腹內諸病。陰分虧也。陰主質。所以形漸瘦也。陰虛補之以味。所以用五味和之也。勿令病患知者。恐知之而惡其穢也。

制方﹕河車同人參﹑黃﹑鹿茸﹑白膠﹑當歸﹑補骨﹑五味﹑巴戟天。治眞陽虛損。同敗龜板﹑黃柏﹑杜仲﹑牛膝﹑生地﹑砂仁﹑白茯﹑天冬﹑麥冬﹑人參﹑五味丸。名大造丸。治男女虛勞骨蒸。

附余

凡生養補救之術。率肇端隆古。而歷代聖哲以漸修明。如炎帝味百艸。軒皇究息脈。流傳舊矣。然無確據。今素問。子程子謂出周秦之際。蓋非誣矣。嘗艸遇毒。本淮南子。王安道亦嘗著論非之。舊有本艸經三卷。自弘景以下各增益。宋馬志等合並。凡屬最初。白字別之。

吾家升庵好奇。謂白字本艸。乃神農之舊也。或謂上世未立文本。但師學相承。謂之本艸。

漢季張機華佗輩。始附以新說。由是見於經錄。此爲近是。蓋𨿽簡古可喜。而多過其實。又好言神仙不老。固漢魏人習气然也。歷宋元明。編纂益眾。嘉隆間。楚人瀕湖李時珍。撰綱目五十二卷。載藥千八百七十一種。時稱大備。願讀者難之。多約略擷采。各爲小帙。然毛膚略具而義蘊缺如。今姚先生學易艸廬本。則更貴精而不貴多。於諸品。準時定位。分五行以配臟腑。藥與疾相應之。故源委莫不了焉。其闡義。若金在熔。其立言。如珠就貫。易奇而法。所由來矣。於斯道。信精義入神者。朝議。醫必先明理。明理在於讀書。殆是之謂矣。其及門悅田王君。偶過吾六。尊聞行知。湯液所投。應如影響。遠齋公子。與之遊而善之。謂是書𨿽便誦習。然傳抄難免脫誤。慨付開雕。公諸寓內。洵不朽盛事也。僕前者借觀。

隨考證數條。略及音訓。今並附載。庶便初學。他日先生見之。當復一莞然。謂是猶劑之有佐使也夫。古六城南種竹人楊友敬希洛氏題時午月望日也。

附余考證

術

本經不分蒼白。功用正同。宋元以來始分用。謂白術苦甘气和。補中焦。除脾胃濕。用以止汗。蒼術苦辛气烈。能上行。除上濕。發汗功大。白術歙產者勝。陳壁土炒。蒼術茅山者良。糯泔浸焙也。

附余考證

山藥

本經名薯蕷。其攺稱山藥。避唐代宗宋英宗禦名也。唐本艸云。蜀道者良。今惟重懷慶產。然六地此種實佳。有自河北來者。云在彼煮服。尙不逮六產也。裏有窶人生兒乏乳。

困瘁已甚。或教糜山藥飼之。始終此一物。竟得長成。且肥白無疾。勝他兒。則本艸稱補虛羸。信有證矣。綱目云。入藥宜野生者。今六圃產煮熟去皮。色白微碧而堅實。山中有自生者更勝。然但充果菜。若依法修治入藥。應不在懷慶下耳。綱目列菜部。

附余考證

葳蕤

本經主中風暴熱。不能動搖。跌筋結肉諸不足。久服去面黑。好顏色。潤澤。輕身不老。解要主別錄也。綱目云。治諸不足。用代參。不寒不燥。大有殊功。解要內同漆葉方。卽華佗漆葉靑粘散。靑粘世無能識。或云黃精之正葉者。或云卽葳蕤也。然吾鄕有兩老儒。先後服此方皆致殞。或云漆葉乃五茄皮葉。本經名豺漆也。裏有兵子臂痛不能挽弓。或教用葳蕤一斤五加皮四兩浸酒飲。盡一卣。健旺勝常。豈古方正爾。綱目殆誤附漆樹下耶。

漆本有毒。本經久服輕身。卽抱朴子云通神長生。皆難信。綱目謂因貨漆人雜桐油。故多毒。亦非。有割漆人誤覆漆。徧體瘡至莫救。向在中山親見。況服食乎。弘景云。生漆毒烈是也。古無用葉者。故气味缺。綱目殆因古方。臆立主治耳。

附余考證

芍藥

本經不分赤白。東垣云。赤者利小便下气。白者止痛散气血。俗云。白補赤瀉。綱目云。白芍益脾。能於土中瀉木。赤芍散邪。能行血中之滯。產後气血已虛。不可更瀉。故禁用。非僅以其酸寒也。日華子謂主女人一切病。並及產後用宜酒炒。愚意不若勿用爲穩。

附余考證

石斛

名醫別錄稱生六安山谷。蘇頌謂廣南者佳。綱目謂蜀中者勝。今眞石斛幹者色正黃。

形如蚱蜢髀。所謂金釵石斛也。其生者髙不及寸。極似矮小瓦松。叢生連根。種之磁盤。亦堪愛玩。然六境罕有。產英邑深山中。峭壁千尋。可望而不可卽。采者自巓頂縋巨而下及山腰。用器極力搜剔。令紛紛墜落。始就澗谷檢取。亦至危險矣。且每斤幹才數兩。故采者絕少。今地誌誤爲合肥方物。好事者間向徵求。李虛舟大令云。境無崇山。何由得此。每用爲笑。近友人歸自粵西。偶及三七。云彼地亦甚貴。以上官熬膏。需索無厭也。取之銖錙。

用之土苴。吾鄕玉面金芽。尢物非幸。其不及此。猶喜未有讀本艸者耳。

附余考證

菖蒲

石菖蒲。陶隱居謂一寸九節者良。葉有脊如劍者眞。其相類而葉無脊者蘭蓀也。又云。露根不可用。李瀕湖謂菖類有五。惟生水石間。葉有劍脊。瘦根密節。髙尺餘者。乃石菖蒲。移植盆盎以爲觀玩。愈剪愈細也。凡用。泔浸。飯上蒸。借穀气尢佳。今六之西南諸山溪石上多有。且一寸不啻九節。移植亦極易生。但露根甚多。采者未必能審擇矣。

附余考證

蒺藜

綱目稱刺蒺藜。子有三角。所在有之。治風明目。其白蒺藜生同州沙苑。子光細微綠。補腎治腰痛云。今人稱刺者爲白蒺藜。其關中產。但稱沙苑蒺藜。解要白蒺藜。卽綱目刺蒺藜也。吾鄕昔一老儒偶病目。服此乃大下不已。反致雙瞽。用者審之。

附余考證

羌活

卽獨活。一物二種。本經不分。後人乃別用。謂羌活气淸屬陽。善行气分。入足太陽。獨活气濁屬陰。善行血分。入足少陰。至逐風勝濕。透關利節。功用正同。羌活理遊風。

獨活理伏風。但眞气不足者忌之。懼虛虛也。羌活色紫。獨活色黃。蘇肆多以老宿前胡及土當歸充獨活。宜辧之。

附余考證

蒿本

方云同木香。治霧露淸邪中於上焦。淸去聲。寒也。本張潔古。其同白芷作面脂。取祛風濕。非僅香澤已也。

附余考證

益母艸子

根莖花葉俱入藥。濟陰返魂丹及益母膏皆全用也。綱目謂胎產諸疾。並用爲良。

又謂根莖花葉專於行。而子則行中有補。此解要所以獨有取於花子也歟。

附余考證

貝母

一名。讀萌。詩采。取能散心胸鬱結也。本艸稱治乳難。蓋乳病多由鬱結。故相宜。又唐時有病患面瘡者。用貝母愈。正曼倩酒澆怪哉。取散郁蠲忿意也。蘇子容謂類金瘡。故宜貝母。豈其然乎。

附余考證

天麻

本經主殺鬼精物。治蠱毒惡气。久服益气力。長陰肥健。解要所主。乃開寶也。

附余考證

車前

方云末服治暴泄。昔歐陽公得暴下。國醫不能治。夫人買市人藥一帖進之愈。乃車前子爲末。米飲服二錢匕。蓋車前子利水道而不動气。水道利則淸濁分而谷藏自止矣。理甚精。

附余考證

澤瀉

綱目稱其行水瀉腎。仲景地黃丸用茯苓澤瀉者。取其瀉膀胱之邪气。古人用補藥必兼瀉邪。邪去則補藥得力。後世不知此理。一意用補。故久服有偏勝之患。是澤瀉但長於利水。未可專任。扁鵲云。多服病患眼。蓋小便利。腎气虛。故昏目也。本艸久服云云。揚之太過。用者審之。

附余考證

枳殼

開寶首云風痺淋痺。下云大脇風。綱目諸刻皆同。惟湯液本作風癢麻痺。下作大腸風。蓋以枳殼勝濕化痰。疏泄肺與大腸之气也。解要因之。愚意當是風痺淋閉。大脇痛。原誤二字。故不可解。淋閉多郁熱。脇痛多气逆。淋閉者淸陽不升則濁陰不降。殼主髙主气。用以理上。患自除矣。气逆刺痛。亦皆近上。脇言大者。別於下之季脇也。散畱結乃統言。胸膈痰滯其一耳。蓋用實治下主血。用殼治髙主气。潔古東垣皆如此。非臆說也。

附余考證

竹葉

竹類極繁。本艸陶蘇二家云。入藥宜竹淡竹。又謂甘竹似篁而茂。卽淡竹也。六地多竹。此所指似俗呼水黃連者。余庭前舊植數十竿。鄰近每采用。今醫家好言淡竹葉。傖父謬以鴨跖艸當之。本艸艸部另載淡竹葉云。苗髙數寸。似竹米落地所生。甘寒無毒。葉去煩熱。利小便淸心。今六之西山有一種艸。髙不盈尺。莖中空有節。葉亦全肖竹而稍薄。生叢棘間。淩冬不凋。僅一痘醫識之云。其師江右人也。指授此爲眞淡竹。用之已數十年。嘗貽余合他藥浸酒。未知是否。湯液本艸。竹淡竹俱載木部。於淡竹引日華子並用根莖。所主痰熱驚癇等癥也。按詩綠竹。鄭箋綠爲王芻。竹爲篇竹。郭璞云。篇亦作扁。似小藜。陸璣云。綠竹乃一艸。髙數尺。可磨治器物。俗呼木賊。以上皆指艸。惟班彪志云。淇園殷紂竹箭園也。朱子云。淇上多竹。漢世猶然。此則實指今竹。蓋竹卽多種難辧。又有艸木混之。故迄無定論。記此質諸博雅君子。

附余考證

蓮子

稱石蓮子。以秋深沈水。堅黑如石得名。綱目載別有石蓮子。狀如土石而味苦。不知何物也。

附余考證

大棗

卽北地曬漧赤棗。肉濃多脂。宜用入藥。其蒸熟色黑。是爲膠棗。亦有用者。至南棗以糖蜜拌蒸。更甘而潤。食多損脾動濕熱。未堪用也。棗仁陳久者彌良。

附余考證

龍眼

本艸主治云。安志厭食。厭平聲。飽也。綱目稱其開胃益脾。補虛長智。卽安志厭食之謂也。

附余考證

杏仁

綱目云。气溫味甘苦冷利。冷利者其性也。凡用。湯浸去皮尖。麩炒黃。然治風寒肺病。有連皮尖用者。取其發散也。桃仁行血。宜連皮尖生用。若潤燥活血。則宜湯浸去皮尖炒黃用也。

附余考證

鐵衣

本經名鐵落。主風熱惡瘡瘍。疽瘡。痂疥气在皮膚中。痂說文訓幹瘍。疥有甲。故曰疥。皆外漧燥。邪郁皮膚。痛癢不可耐。金以制木。木平則邪熱自淸。故主之。千金方用治小兒丹毒。亦此意也。煎汁服。亦治水腫。蓋借鐵气以制肝木。使不能克土。土不受邪。水自消矣。愈後仍斷鹽。以鹽性濡潤。恐致復病也。

附余考證

芒硝

綱目依本經。朴硝硝石並列。而以芒硝屬硝石。謂硝有水火二種。形質𨿽同。性气迥別。朴硝卽水硝。經煎煉。有細芒者爲芒硝。如馬牙者爲牙硝。气寒而味鹹。硝石卽火硝。

經煎煉。亦有芒牙二種。气大溫而味辛苦。自唐宋以來。所用芒硝牙硝。皆水硝也。信然。

則气溫味辛之火硝。旣不復用。不必以性寒常用之芒硝另屬硝石。且稱硝石爲火硝矣。湯液本艸載朴硝盆硝硝石。於朴硝稱气溫。盆硝硝石稱气寒。又云。硝石者其總名。不經火者爲生硝朴硝。經火者爲盆硝苦硝。其餘諸家。皆稱朴芒一物。而有精粗之別。固是。但今藥肆朴硝。一名皮硝。工以治皮。煉淨則名芒硝。並入藥用。正是水硝。產河南睢州。其火硝得火卽然。一名焰硝。產壽春。今禁私販。重火器也。至本經硝石。气味主治。與朴硝無大異。

正蘇頌所稱。又有生硝。亦出蜀地。不因煮煉。類朴硝而小堅。則硝石殆自然銅之比。未易多致。且旣有芒硝可用。亦不更求耳。綱目辧論紛紜。惜未盡一。宋惠民和劑。有碧雪方。

治諸熱病。內朴硝芒硝馬牙硝硝石並用。皆水硝也。業歧黃者。於此等處。亦宜研竅。未容姑置。

附余考證

代赭石

方稱研末。眞金湯下。治小兒驚癥。綱目載一兒瀉後。眼上。三日不乳。將危。有名醫曰。慢驚也。宜治肝。水飛代赭石末。每用半錢。冬瓜仁煎湯調下。果愈。考冬瓜仁研末服。補肝明目。故用煎湯。此更簡易。附記便用。

附余考證

粳米

粳同。稻粘者爲糯。不粘者粳。入藥。晚粳良。其早熟者爲。綱目另列。雲气溫。主溫中除濕。先秋登場。江淮間於糯之外。統名爲。不復稱粳。於此種早。謂之白稻。以其米色獨白。本艸列稻粳三種。稻卽糯。蓋專稱糯爲稻也。

附余考證

神曲

紅曲神曲出藥性本艸。用白面合藥汁。取配六神。於諸神聚會日作之。故名紅曲。

出丹溪補遺。用粳米造。以入酢醢。鮮紅可愛。二曲制法。俱載綱目。

附余考證

生薑

舊附漧薑下。綱目始分出另列。且云。食姜久。積熱患目。病痔人多食兼酒立發。癰瘡人多食則生惡肉。是皆昔人所未及。所謂好而知其惡者此也。

附余考證

漧薑

造法。以老薑水浸三日去皮。置流水中六日。更刮皮淨。然後曬漧。置瓷缸中。釀三日乃成。以白淨結實者爲良。又名白姜。綱目言孕婦不可食。恐使胎內消。以其性熱而辛散也。入藥宜炮黑。本經云。生者尢良。蓋指上文濕痢諸病。東垣云。生則逐寒邪而發表。炮則除胃冷而守中是也。六地產姜。藥肆所貨。或連皮略曬。尙帶泥沙。正綱目生薑後附載幹生薑者。湯液本艸於生薑稱气溫味辛。气味俱輕陽也。謂姜屑比之漧薑則不熱。比之生薑則不濕。姜屑卽幹生薑也。於漧薑稱气熱味大辛。味薄气濃。陽中之陽也。姜附四逆理中等湯用之。則不獨生薑漧薑有別。卽漧薑幹生薑。未可槪施明矣。

附余考證

白膠

卽鹿角膠。藥性本艸謂白膠一名黃明膠。非是。黃明膠乃牛皮膠也。

附余考證

阿膠

一名傳致膠。本經阿膠。煮牛皮爲之。今世惟重烏驢皮。療風勝諸膠。必用烏者。取色屬水以制熱則生風之義。貴阿井者。以濟水所注淸而重。其性趨下。故治淤濁及逆上之痰。

糯米粉炒成珠用。然眞者難得。或依法汲鹹苦井水。自造用可也。並造白膠法。俱詳綱目。

附余考證

石蜜

卽蜂蜜。以生山石中。色白如膏者良。今用河南白蜜。蓋采梨花釀成。殊勝他產。綱目果部別載石蜜。卽今冰糖也。

附余考證

紫河車

古之本艸。不分部類。於人僅用發皮。海藏湯液。旁附人尿。亦不立人部。蓋藥本人胞。重在人也。用之及人。且列人部。失則已甚。人胞創自陳氏拾遺。綱目𨿽收而未以爲是。引崔行功只言治人之虛失癆瘵偶用之。崔行功云。炮炙入藥。令兒慘夭。於心何忍。瀕湖又言吳燮山大造丸用此。然諸藥皆平補。內卽無人胞。亦可服餌。今吳門郭氏論此方。謂如陰虛精涸。水不制火。發爲咳嗽吐血。骨蒸盜汗等癥。屬陽盛陰虛。服此耗將竭之陰。爲患非細。夫病未甚不必服。病旣甚又不宜服。則後之纂述者於此藥此方俱逸之可也。

附余考證

附考

藥性本艸宋掌禹錫謂藥性論四卷。多與本艸戾。未知何人撰。綱目云。卽藥性本艸。

甄權著也。甄權當唐太宗時。年一百二歲。帝臨訪藥性。因上此書。按唐書權本傳。貞觀中權已百歲。太宗幸其捨。視飲食。訪逮其術。擢朝散大夫。尋卒。年一百三歲。所撰脈經鍼方明堂等圖。傳於時。其弟立言亦精醫。藝文志載甄權脈經一卷。鍼經鈔三卷。鍼方一卷。明堂人形圖一卷。甄立言本艸音義七卷。又本艸藥性三卷。古今錄驗方五十卷。則藥性屬立言。

然多一卷。恐並非立言本。綱目實指甄權。未穩。不若但稱藥性本艸也。

卷帙次第古本但列上中下三品。不分部類。自後各家編次不同。綱目先水火土金石。

解要曰艸。曰木曰苞。木。曰金石。曰人。曰獸。曰魚虫。曰果。曰菜谷。今攺編先艸木。藥之本也。次竹。竹說文以艸名之。其實非艸非木。自爲一種。解要依綱目稱苞木。不若竟稱竹部。次果實。蓋不離乎艸木。次金石。古本艸首金石。固藥所重也。次谷菜禽獸虫魚。彊半日用所需。兼屬已疾。人則依綱目最後。綱目謂由賤至貴。愚意藥物已多。必欲近取諸身。

以其餘焉者可。今姑仍舊。且去紫河車。進人中黃。稱近余附載。庶幾穩當也。

附餘音訓

諸藥

藥有五形。﹝金木水火土卽五行﹞五气。﹝香臭臊鮏羴﹞五色。﹝靑赤黃白黑﹞五味。﹝酸苦甘辛鹹﹞五性。﹝寒熱溫涼平﹞五用。﹝升降浮沈中﹞凡使用。別陰陽補瀉。酌君臣佐使。不待言矣。凡作湯液。用水各別。火欲緩。恆令小沸。利湯欲生。補湯欲熱。凡用諸香諸角丹砂芒硝蒲黃阿膠等。須另研。俟湯熟去。納入和服。加酒亦然。凡服藥。疾在胸膈以上者。食後服。在心腹以下者。食先服。在四肢血脈者。宜空服而在旦。在骨髓者。宜飽滿而在夜。凡云等分者。多寡相等。云方寸匕者。匕匙也。匙挑藥末。不落爲度。正方一寸也。刀圭者。

寸匕十之一也。一錢匕。匕大如錢者。五匕。將五銖錢取藥。僅當五字不落。蓋一錢之半。

又云一字是也。一撮者。四刀圭也。

玆於解要內藥。及制方同用之藥。宜音釋者。並列之。

何首烏同諸藥治血痢。內有艸石蠶﹝見本艸綱目菜部。卽甘露了。气平。主除風破血。和五臟。虫部另有石蠶。生溪澗石上。一名石蠹。气寒。主五癃石淋。除熱解結。石部又有石蠶。生海岸。狀如蠶。其實石也。气熱。主石淋血結。治金瘡。三者世皆罕用也。﹞葳蕤﹝音威蕊。﹞紫菀﹝宛郁二音。別有白菀。﹞秦艽﹝音交。以根作羅紋相交結者良。故名。﹞柴胡﹝柴舊作茈。茈別音紫。在此自讀柴也。﹞硝﹝入水卽消。又能消化諸物。故名。俗作硝。﹞山楂﹝俗作查。﹞牡荊子﹝卽黃荊。與葉如杏之蔓荊異。﹞飴﹝音移。米糖也。﹞餳﹝徐盈切。卽飴也。

﹞香薷﹝音殊。此讀柔。本作茅。﹞茹蘆﹝音如閭。茜艸也。﹞凡使黃柏地黃忌鐵器﹝二味。腎經藥也。錢仲陽曰。腎有補而無瀉。又曰。虛者補其母。實者瀉其子。腎乃陰中之少陰爲涵養眞元之水髒。忌鐵。蓋防伐木瀉肝。恐子能令母虛也。﹞贗品宜辧龍骨﹝古礦灰充。﹞麝﹝荔核攙。﹞輕粉﹝石膏攙。﹞藿香﹝茄葉攙。﹞黃精﹝萊菔攙。﹞郁金﹝黃姜充。﹞防己﹝木通充。﹞款冬﹝枇杷蕊充。﹞阿膠﹝廣膠入蕎麥麵充。﹞麒麟竭﹝松脂攙。﹞龍腦香﹝番硝攙。﹞肉蓯蓉﹝鹽松梢充。﹞虎骨﹝驢脛充。﹞元胡索﹝小半夏煮黃充。﹞艸豆蔻﹝艸仁充。﹞南木香﹝西芎充。﹞鐘乳﹝煮令白。﹞細辛﹝水漬使直。﹞當歸﹝酒灑取潤。﹞枸杞﹝蜜拌令甜。﹞琥珀﹝舊用雞子魚僞造令更能吸芥。或云楓脂爲之本具粘性也。﹞人參﹝贗品不止薺尼。近有首尾眞參。中插土參。曾被欺。咀試味帶苦辣也。﹞此外未易枚舉。宜細察之。方免因誤致損也。

附餘音訓

諸癥

無病服藥。如壁裏添柱。蓋藥性各偏。周禮醫師掌醫政。令聚毒藥以共醫事是也。信如節嗜好。愼寒暑。夫復何患。谷茗果蔬。盡堪頤養。參術𨿽良。亦姑捨是。否則六淫之邪。乘虛而入。疾乃未免。而藥始奏功。仲景於傷寒著一百一十三方。於雜病著金匱要略廿有二門。

備矣。今葉先生於二書。闡微辧惑。別開生面。稱南陽經解。又有刪補愼齋遺書。誠滄溟之慈航。中宵之寶炬。學人熟讀而精思之。庶臨癥了如。而無昧於施治也。今姑要所及諸癥。

音釋以便讀者。

﹝音漏。﹞痺﹝音祕。詳素問痺論。靈樞周痺篇。周痺。徧身痛也。俗作痺誤。痺音脾。

雌鶉也。﹞痙﹝擎上聲。風彊病。俗作誤。音熾。惡也。﹞疸﹝音旦。黃病。癥有五。﹞痿﹝音威。實痺虛痿。痺宜行气勝濕。痿宜淸燥滋陰。﹞﹝同。足腫也。﹞攣﹝音鸞。手足拘曲。﹞末疾﹝末。四肢也。風淫末疾。見左傳。﹞瘰﹝音裸歷。筋結病。﹞怔忡﹝音徵衝。﹞癥瘕﹝音徵加。下焦之疾。見於臍下。婦人多有之。別有癥字音止。亦腸病。﹞三虫伏屍﹝解要但云濕熱所化。理甚正。﹞瘍﹝陽音。﹞疝瘕﹝疝音訕。陰病。此音異。心痛曰疝。女子多此疾。﹞衄咯﹝音各。﹞﹝音碧。一足廢曰跛。兩足廢曰。﹞疰﹝注音。﹞噦﹝淵入聲。有聲無物。气逆病也。﹞溏﹝上音木。卽鴨溏。﹞夢寤魘寐﹝寐息也。寐覺而有言曰寐。謂夢而寤魘於寐也。蓋火起於下而痰閉於上。心血虧而神失守。非眞有異物作祟也。﹞痰飲﹝痰有六。濕熱風寒食气。飲有五。支畱伏溢懸。皆生於濕。然金匱但稱飲有四。痰懸溢支。姚注。謂畱飲卽痰飲也。支飲不得息。支者如果在枝。旁而不正。其人喘滿冒眩。有礙呼吸。故云不得息也。

﹞螈﹝音熾縱。卽搐搦也。音竹諾。﹞﹝同。音頹。﹞﹝音僻。卽下利也。﹞癃﹝音隆。

小水不利也。﹞皮水風水﹝脾虛不能制水故也。詳金匱。﹞血泣﹝泣同澀。﹞﹝音匿。食肛小虫。﹞﹝音炮租。酒赤鼻也。﹞﹝音抉。﹞沃﹝音屋。水從上澑下曰沃。﹞﹝音膩。滯也。﹞﹝同。音幹。面上黑气。﹞癘﹝本音例。又言賴。卽癩字。﹞

