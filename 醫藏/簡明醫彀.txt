

簡明醫彀孫志宏

敍

古人有言曰﹕學書紙費﹐學醫人費。蓋戒徇臆﹐尢警泥方﹐兢兢志愼重也。今世刻方書充棟﹐而是豈皆秦越人著撰哉。必洞情晰理﹐廣究細核﹐斯勒一家﹐稱醫學宗。爾古不論﹐昭代原禮樹幟於建業﹐立齋標譽於吳中﹐節庵振響於杭浙﹐皆獨斷鮮徇臆之失﹐師古絕拘方之獘﹐故著述光焉。

越數十載﹐復得我臺石孫翁。翁生節庵鄕﹐入戴﹑薛室﹐精心博覽於此道﹐旣家缽而矚垣慧照﹐時有創裁。且篤事丈六金身﹐不忍欺世誤人。是以時時窮討﹐念念虔肅﹐談一證能晰本証之發源﹐制一藥能盡本藥之至理。三十年來﹐輯其先人聞見徵信之遺﹐續以增芟疏論計八卷。俾客旅仕商一見了然﹐得方書之要領﹐識其宗旨﹐別類分門﹐確可據信以療治。予友沈刺史題曰《簡明醫彀》。

二三好徳之士﹐梓以壽世﹐問敍於予。予醫不異聾瞽﹐然讀其書﹐義先暢而系之以方﹐使人了了於心﹐乃入之口。不苦人以窮鄕難得之藥﹐不眩人以鉤深難解之辭。其意若專爲貧愚倉皇時設﹐實則大富貴聰明極閒暇時亦復用之不盡﹐咀味之不窮。斯其願力也宏﹐功徳也大矣﹗卷中大旨已臚列刺史公序中﹐予第三復「簡明」二字﹐名實兩無慚焉。古稱仁人孝子疇其兼之﹐其惟斯集歟。臺石有善男子女人者八﹐子庠生﹐仲父氏曁五齡季處子往生事最奇。今臺石著書修道﹐鴻光一室﹐斷塵世嗜好﹐老益堅﹑貧益樂﹐應是龐道玄載來。若八卷中諄諄告語﹐惟恐病者不自了了﹐爲充棟者誤則亦煩惱。佛之苦心﹐不可以弗表也。遂不辭而爲之序。

賜進士出身資善大夫刑部尙書大理寺卿侍經筵官都察院右副都禦史通家眷侍生吳仲偉頓首拜題。

題辭

浩然公曰﹕醫者之中病﹐猶射者之中的。射匪入彀﹐𨿽羿蒙罔與呈如樹之巧﹐醫匪入彀﹐縱軒岐莫能奏霍然之功。斯彀之說所從來已。余不諳醫﹐居恆每嗜閱方書。掛漏其句者﹐似簡矣而義不暢﹐令人探討而莫之指歸﹐明於何有﹔疊架其詞者﹐似明矣而文或贅﹐令人汜濫而莫之窮詰﹐柰何云簡。兩者皆譏書﹐卽汗牛充棟﹐有大逕庭不近醫術焉。全者﹐其惟臺石孫君之玆集乎。溯余疇曩﹐雅聞虎林有名醫臺石其人﹐第未韓識。實維壬戌﹐乃餘投紱圯上之次年﹐臺石以病家不遠省郡﹐多請謁之我平原﹐余始得與語。語及儒書﹐則經﹑史﹑子﹑集間亦有所發明。

至於語釋典則﹐於《楞嚴》《法華》等諸經﹐偈縷縷﹐口陳之如倒囊而出物﹐余不覺亟其嘆服﹐曰﹕噫噫嘻嘻﹐孫君者寧翅良醫﹐固醫而儒者也﹐亦醫而佛者也。迨假館國中﹐凡薦紳衿佩交者日益眾﹐譽望彌隆。其治病也﹐小試則小效﹐大試則大效。若挹水於河﹐而取火於燧﹐叩靡弗應者。詩曰﹕發彼小﹐殪此大兕。蓋言射之中的也。而臺石醫之中病﹐亦大率類是。

居鹽六﹑七年所﹐所全活者無慮幾千百人。邑中畏﹐庚桑之祝正殷﹐忽一日﹐翻然動歸思﹐告人曰﹕某將潛蹤禮佛﹐作來生西土蓮花計矣。急流勇退﹐交知多方慰止而不得去﹐HT亭圃湧金城下﹐余嘗爲顏其齊曰「全眞小憩」云爾。越二載復來﹐則手持一編視余曰﹕此某一生殫竭精神求醫﹐禿筆穿硯﹐竊附窺豹一斑﹐編輯而成帙者也。今將付剞劂氏﹐願先生弁以嘉名﹐冀傳不朽。余遂謝不敏﹐不獲巳受而卒業。第一卷

言醫要十六則之類。第二卷

言六淫變生諸證﹐直單詞耳﹐其於治標固本之妙解﹐儼加列眉。第三卷

言七情九气爲病。第四卷

言气血虧損﹐沈祗短語耳﹐其於榮衛腠理之眞詮﹐宛如指掌。自五卷以迄八卷﹐則言頭面﹑耳目﹑口鼻眾患﹐並纂述嬰科﹑女科﹑外科諸書﹐皆要言不繁耳。然於古今濟世傳本﹐鉤玄抉奧﹐若燭照﹐數計而龜卜。譬之汰泥沙而拾拱璧﹐則卞和凝眸﹔掄駘駑而撥驊驑﹐則孫陽轉盼。巨細槪括﹐終始包羅﹐良工大是苦心﹐此眞人彀之書﹐最明亦最簡﹐余因漫題曰《簡明醫彀》。臺石唯唯﹐鼓掌大快﹗揆厥所繇﹐臺石洞晰禪機﹐《大藏》數千卷﹐總之不離阿耨多羅三藐三菩提心﹐倘亦略闖世尊之藩籬歟。臺石兼通儒道﹐《毛詩》三百而蔽之一言﹐《曲禮》三者家傳戶誦﹐卽都人士屬﹐意意內之藏中亦斷斷不可少﹐當人人寶之﹐世世珍之。且也禦醫局將購之﹐掛漏其句﹐疊架其詞﹐畱貿焉汗牛充棟者同乎哉。抑又有說焉﹐臺石大父蘿椿公﹑尊君桂嚴公﹐世以儒醫起家﹐水源木本﹐厥有所自。況繞膝有丈夫子三﹐到處咸以此道行。惜季弟臺嶼﹐有聲尙院而不克終﹐亦稱二難。然則臺石《醫彀》之刻﹐謂之蘧種可也﹐謂之濟美亦可也﹐謂之承前可也﹐謂之啟後亦可也。

又況跨釜仲君﹐早補博士弟子員食廩餼﹐更有淑媛﹐各賦性媚佛。及考終又並多異狀﹐識者以爲得道而化。若夫臺石孝友﹐懿行藉藉﹐膾炙人口。曾刻施《淨土三經》《大乘法寶》曁《佛法指掌》若干捲行世﹐斯又自度度人之淨業﹐尢卓越者歟﹗時龍飛崇禎紀元之二己巳嘉平月哉生明海上浩然公沈弘遇書於浩然樓中

序

天下不患無對病之藥﹐而患無識病之醫。有識病之醫以用藥﹐則藥之溫涼補瀉﹐與病之寒熱虛實﹐一一合罔弗效。如善射者引滿而發﹐發必中的。今孫君臺石﹐蓋識病之醫也。著書八卷﹐不曰簡明藥方﹐而曰簡明醫彀﹐其自負良不薄矣。夫醫籍莫詳於《本艸》﹐讀者每苦其浩而難窮﹐妄謂不簡﹔莫精於《素問》﹐讀者每苦其奧而難解﹐妄謂不明。今孫君編﹐而能簡能明﹐卽命曰《本艸》之鉤玄﹑《素問》之注腳可也。諸君子捐貲助梓﹐共成勝事宜矣﹐予所以藥爲之序而不辭也。有客從旁訊余曰﹕昔者蒼頡作書﹐容成造律﹐胡曹爲衣﹐儀狄作酒﹐奚仲爲車。此五人者﹐皆有神明之道﹐聖智之迹。故人作一事﹐而遺後世﹐非能一人而兼有之。今孫君於禪乘﹐嘗著《佛法指掌》一編﹐流播寓內。乃今復有刻﹐得無多岐矣乎﹖余曰不然。金氏以慈悲度世爲教﹐𨿽螻蟻蠛蠓﹐皆所不棄。矧人之疾病夭死﹐而忍不爲之所乎﹖編行而家諭戶習﹐庶知微早事無疾者可以長寧﹐因病施方﹐抱者可以立。躋斯民於壽考﹐轉子爲彭。予政喜孫君之能﹐現醫王身而說佛法也。子顧訝其多岐﹐無乃有蓬之心也乎﹖客於是竦然起而謝不敏﹐促余爲孫君序之。孫君名志宏﹐字克容﹐臺石其別號﹐家世錢塘人。

厥考桂公以醫術著嘉﹑隆間﹐君仍其業而闡繹之。嘗采藥三山﹐遇異人得龍宮祕訣﹐所至輒活人。僑寓我監良久﹐監人倚爲司命﹐低徊畱之不能捨。且與吾友松日﹑玄海兩沈君﹐仲修﹑則梁兩陳君相善﹐余是以識荊云。

崇禎庚午歲長至日桐窗老人鐘祖保撰

自序

蓋聞吾儒民物胞與﹐乃身。醫𨿽藝乎﹐根據仁者所必遊﹐以弘聖賢之徳業﹐徹性命之淵微。

然而醫之人與醫之書﹐鈞重而弗可偏廢。世專托命於人﹐不窺其書﹐其失非鮮。夫古精醫者﹐謂身所曁有盡﹐書所訖無窮。故各以其所得筆諸書﹐政欲令天下萬世﹐人人得而讀焉。以偕脫凶疾之極﹐而綏壽康之福﹐豈徒爲業醫者訓乎哉。第書緒紛還﹐猝難領會﹐間有纂本﹐輒多掛漏。或門類未備﹐或置方而不疏病源﹐不析致病異同﹐或未經信驗﹐或方論未盡協古﹐皆於濟世不能無憾﹗先君桂巖翁嘗擬精輯一書行世。非徒欲醫者歸博於約﹐兼慮遊宦行商及僻居貧窶﹐倉卒感疾﹐延醫不給﹐顚連罔措者﹐俾得仿書修救﹐坐收良醫之功﹐厥志殷殷而未竟。不佞宏幼業制舉﹐長乃顓醫﹐迄今五十餘載﹐恆以所佩庭訓及所驗心得﹐視人疾懍懍﹐勿敢憑臆﹐勿敢徇俗﹐壹摹古人成法。遂興念纘緒﹐並酬夙願﹐搜网古今羣書﹐反復演互﹐幾換星霜﹐始成斯集。卷首先弁一十六篇﹐乃修徳砥行﹑尊生愼疾之要﹐及醫藥得失喫緊之綱。其次門類臚方﹐必溯致病所繇﹐與其同異﹐確有徵信﹐程古而不私創﹐博采而不隅執。務宣先人救世之懇衷﹐彌彰於人心目間。卽諳閱之久﹐而於載籍外別有證悟﹐可補往哲未發者﹐亦必公諸世﹐毋敢私祕。其書備而不冗﹐約而不漏﹐義類淺顯﹐人人可解﹐若射必有彀﹐故命曰《簡明醫彀》云。人人宜手一冊﹐晨夕覽繹﹐以爲未然之防。偶或遘疾﹐有醫則可據以參同﹐無醫亦可恃以弭患。旣免受誤於衰見﹐復能默契於名手。捷取守約之益﹐浸爲淹博之階﹐可以自利﹐可以利人。寧直天涯遊旅之寶函﹐實亦家居衛生之靈銓也。可謾曰吾疾自有醫之人在﹐而書可閣弗窺耶﹐則古所稱爲人子者不可不知﹐其謂之何﹖夫開卷有益﹐非醫者尙爾﹐而醫者益可知矣。嗟乎﹐弗自欺乃能孚世﹐惟自愼乃能益人。幼誦孔子﹐已知斯人徒與﹐迨皈竺教﹐逾覺同體親切。我人苦樂癢﹐胡忍二親。卽於此道﹐未敢自謂入微﹐其或不愼以欺世﹐實未有也。神而明之﹐存乎其人﹐踵事增華﹐俟後之君子。

崇禎己巳陽生日武林孫志宏序

凡例

是編諸論﹐首《內經》要旨﹐次先哲格言﹐次感受根源﹐次本證形狀﹐次治療方法﹐次脈理大體。悉從簡徑明白﹐藥名字眼根據俗﹐欲令覽者易了也。

是編最便宦遊旅客﹑鄕居僻處﹐及暮夜叵測﹑迎醫不給者。簡捷去病﹐故於微言奧義﹐惟采切要。

是編於各門各病﹐備載感受之由﹐加以警戒之語。尊生君子﹐預知調攝﹐可避疾迓壽。

諸證主方﹐後附成方。皆前哲造理精妙﹐兼以祖傳家祕﹐參酌用之﹐無不奏效。至如末附簡方﹐亦皆選驗無誤﹐更便無藥者。

傷寒法祖仲景﹐方兼節庵。及胎產﹑痘疹﹑外科﹐比諸證關系尢重﹐故特加詳備。

諸病惟嘔證不能納藥﹐服時欲嘔﹐預備姜湯兼送﹐更以炒鹽二包﹐輪熨喉下至胸﹐多炒﹑頻熨卽安。

藥品必取眞實﹑新鮮﹑方產最佳者﹐根據法制度﹐乃得獲痊。倘低僞蛀﹐或捨貴用賤﹐及制配鹵莽。或遇略知醫者﹐妄亂加減﹐皆無效﹐非方之咎。

治病分寒熱虛實﹐不可混。須細玩方論﹐如有疑惑﹐先配小劑少服﹐相安漸加進之﹐病愈卽止﹐勿多服。若攻利藥﹐尢不宜過。

是書成後﹐惟願髙明重加訂梓﹐用廣拯濟﹐志宏幸甚。

卷之一要言一十六則

卻病延齡

卻病之法﹐惟治未病爲上。人能淸心寡欲﹐愼起居﹑節飲食﹐則病自不萌﹐而齡可延矣。凡人百病﹐無出三因。一曰外因﹕風﹑寒﹑暑﹑濕﹑燥﹑火﹐天之六淫是也。一曰內因﹕喜﹑怒﹑憂﹑思﹑悲﹑恐﹑驚﹐人之七情是也。一曰不內外因﹕起居失宜﹑飲食失節﹑房勞過度﹑跌損﹑金刃﹑五屍﹑鬼疰﹑邪祟﹑蠱毒﹑山嵐瘴气﹑不伏水土等證是也。舉外因六气言﹕風者﹐天地郁勃之气。

經曰﹕風爲百病之長﹐善行數變。其變莫測。輕則傷風咳嗽﹐重則中風﹑風痱諸證。故云避風如避箭。寒者﹐天地嚴凝之气。經曰﹕冬傷於寒﹐春必病溫。三時猶輕﹐冬感爲重。卽病者名傷寒﹐伏於肌骨﹐春月隨發生之气爲病﹐謂之春溫。次日晚發﹐及熱病也。暑者﹐天地酷烈之气。經曰﹕夏傷於暑﹐秋必瘧痢。夏月天之陽气盡浮於地﹐人之陽气盡浮於表﹐故多煩渴﹐嗜冰水瓜果。不知陽外陰內﹐生冷停積﹐濕熱相蒸而爲痢。腠理汗泄﹐風寒襲之﹐邪正相搏﹐陰陽相並而爲瘧。冒暑奔馳﹐病名中熱。水閣蔭軒﹐過於寒涼﹐病名傷暑。

若臥於磚石﹑泥地﹑漆凳之類﹐感受風寒濕气﹐秋深收斂﹐腠理閉密﹐邪伏難出﹐歷節走注作疼﹐而成痛風等證。濕者﹐天地陰潤之气﹐爲害匪細。東南地卑薄﹐衣履﹑坐臥﹐濕從外入﹔西北地髙燥﹐嗜乳酪﹑面﹐濕自內生。燥者﹐陽明燥金之气。經曰﹕諸澀枯涸﹐幹勁皺搗﹐皆屬於燥。蓋因風熱耗其血液而成。在表則爲皮膚裂屑﹑手足幹勁﹐甚而筋縮爪枯等證﹔在裏則爲大便祕結﹐消渴引飲等證。火者﹐君相五志之火。經曰﹕諸熱躁擾﹐狂罵气逆﹐衝上嚏嘔﹐瘡瘍痛癢﹐耳目諸證等﹐皆屬於火。腎經孤水﹐奚能勝之﹐且火日增而水日損。東垣云﹕火爲元气之賊﹐此勝則彼負。若上下往來﹐熬眞陰﹑涸津液﹐則爲陰虛等證矣。舉內因七情言。經曰﹕喜傷心。蓋喜極則心火熾盛﹐輕爲口舌破爛﹑瘡瘍斑疹﹐重爲顚狂等證。經曰﹕怒則气上。又曰﹕大怒則火起於肝﹐甚則嘔血。蓋怒則陽气逆上﹐而肝木乘脾﹐故爲嘔血﹐飧泄﹐胸脇痞痛﹐不食等證。經曰﹕憂則心气乘之。

又曰﹕憂愁不解則傷意。夫憂气郁而生痰﹐痰與气搏﹐升而不降﹐多成噎膈等證。經曰﹕思則气結。蓋指其專篤沈滯者言。如難思﹑釋怨思報﹑苦吟竭志﹑男女懷思之類﹐遂成怔忡諸證矣。气結爲病﹐爲昏瞀﹐爲中滿痞塞﹐爲咽嗌不利﹑不嗜飲食等證。經曰﹕悲則气消。蓋悲則心竅蘊結﹐肺布葉舉而上焦不通﹐榮衛不行﹐熱气在中﹐故气消。又曰﹕悲气所至﹐爲陰縮筋攣﹐肌痺脈痿。男爲便數﹑溲血﹐女爲血崩﹑孕婦胎漏﹑目昏等證。經曰﹕恐則气下。陰气無能上行﹐則志气恐懼﹐日久則爲矢志之證。經曰﹕驚則气亂。神無所歸﹐棲靈之舍虛﹐而爲痰涎所聚﹐有成顚癇諸證矣。舉不內外因數事言。起居者﹐人身運動﹐全賴精血﹐《經》有七損八益﹑五勞七傷﹑六極之戒。飲食者﹐經曰﹕飲食自倍﹐腸胃乃傷。生冷滯膩﹑炙爆辛熱﹐愼勿太過。又曰﹕諸肉補陽﹐諸谷補陰。陽盛則火熾痰壅﹐津液燔爍﹔陰盛則火熄水盈﹐精血生長。房欲者﹐人身所寶精﹑气﹑神﹐至人祕固﹐以煉金丹﹐大則成仙﹐小則卻病。多欲者﹐如飛蛾赴火﹐迷不自知。但能撙節﹐卽期頤之基。跌撲金刃數種﹐多由不愼所值﹐不立於巖墻可也。苟知預爲謹持﹐精神內守﹐外邪豈得侵哉﹖故善治未病者﹐巧出良醫之外﹐功居美藥之先。其於康寧永壽乎何有。

卷之一要言一十六則

福壽眞樂

箕疇五福。一曰壽﹐以有壽乃能享諸福也﹐然其四曰攸好徳﹔及六極之五曰惡﹐六曰弱。可見徳爲福壽之本。若其剛惡而不肯好徳﹐柔弱而怠於修徳﹐則禍極隨之﹐而絕福壽根源矣。至衛生一節﹐尢爲修徳中事也。觀子之所愼疾﹐及君子三戒等可見矣。又黃帝問岐伯曰﹕余聞上古之人﹐春秋皆度百歲而動作不衰﹐今人年半百而動作皆衰者﹐時勢異耶﹖人將失之耶﹖岐伯對曰﹕上古之人﹐知道者法於陰陽﹐和於術數﹐飲食有節﹐起居有常﹐不妄作勞﹐故能形與神俱而終其天年﹐度百歲乃去。今時之人不然﹐以酒爲漿﹐以妄爲常﹐醉以入房﹐以欲竭其精﹐以耗散其眞﹐不知持滿﹐不時禦神﹐務快其心﹐逆於生樂﹐起居無節﹐故半百而衰也。觀此﹐則壽命修短﹐全系精气神之盈虧。精血一敗﹐神气無所根據附﹐欲長壽而享諸福難矣﹗其害以淫欲爲最。少壯宜節﹐老年宜絕﹐男女皆同。蓋男二八精通﹐八八精絕﹔女二七天癸至﹐七七天癸止。交合施泄不可太早﹐男三八﹐女三七爲佳。古人少年遲婚﹐中年後早絕欲﹐多得上壽。今人早婚縱欲﹐水枯火亢﹐精神垂盡﹐仙丹莫療﹐悔之晚矣﹐達者當知。精髓有限﹐生之甚難﹐耗之甚易﹐如油滿燈明﹐油盡燈滅。若縱欲喪精﹐假力藥餌﹐棄眞取僞﹐棄內取外﹐不亦愚乎﹗請以貪﹑儉二字醒之。貪不久之名利﹐而不貪長久之福壽﹐儉易得之財物﹐而不儉難得之精神﹐顚倒極矣﹗其次嗔怒憂愁﹐皆能傷气血﹑爍元和﹐致不測之疾。噫﹗人誠能制情忍性﹐以惜福養壽﹐𨿽南面王樂不與易。《詩》所謂自求多福﹔《書》所謂自作元命也。將時時享勿藥之喜焉﹗卽偶違和而精气神原固﹐可一劑立瘳矣﹗

卷之一要言一十六則

奉養髙年

養親不可不知醫﹐髙年尢爲切要。然醫特其輔耳﹗其本在得親歡心﹐親心多拂多違﹐疾所由生。常使親心喜悅﹐非止盡孝﹐亦以善治親之未病也。其次當調適其飲食﹐𨿽或貧乏﹐亦必約己丰親﹐勞力致養﹐常盡心於目前﹐勿姑俟於日後。務令精潔﹐不在肥腴。生冷﹑膩滯﹑煎炒﹑硬韌及烹飪失宜等皆忌。又次當撿其起居﹐行﹑住﹑坐﹑臥皆令安樂。棲息處宜髙燥﹐靜密無風﹐冬暖夏涼。衣服常須浣焙﹐器皿常須拭潔。玩物適情之類﹐無弗迎合。寒﹑暑﹑風﹑雨﹑霾﹑霧﹑黑早﹑黃昏﹑險途﹑遠道﹐皆勿令行。一切瑣屑可惱事﹐皆勿令聞。如有意外災咎﹐必先自己鎭靜﹐安慰親心﹐勿令驚怖。有疾則擇延明醫﹐勿泥卜筮﹐受誤庸手。湯藥必躬爲閱治如法﹐勿托他人。老年嗜欲或有過當處﹐須婉節之﹐勿縱其情﹐長其過﹐恆以玄守衛生法告之。若夫禪宗出世之旨﹐則尢宜朝夕勸勉﹐慫恿成就。急乘易盡殘年﹐了徹無上大事。又豈區區奉養醫藥之比乎﹖𨿽然爲人父母﹐亦當自愛﹐曲體子心。至老年尢宜知止﹑知足﹐告解前過﹐勤行善事爲齋歸計。噫﹗人生結果事﹐時刻當警省。勉之哉﹗

卷之一要言一十六則

撫育幼齡

﹝附﹕戒溺女歌﹞

經曰﹕滋苗者﹐必固其根﹔伐下者﹐必枯其上。嬰兒一生之彊弱安危﹐其根全系於父母﹐可不愼歟﹗懷妊十月﹐能尊胎教﹐則子多賢﹑多壽﹐痘輕疾少。若父母縱欲不謹﹐加以濃味膻腥﹐煎炒姜椒﹐諸熱毒物﹐或服種子助陽熱藥﹐致生子有驚風及惡痘﹑胎毒諸證。初生時﹐如拭口﹑斷臍﹑洗浴等事﹐悉宜如法。乳母飲食起居﹐極宜嚴愼。如嗜濃味熱毒﹐兒患積熱﹔食生冷及感風寒﹐兒飲冷乳﹐吐瀉腹痛﹔母恚怒﹐致兒驚恐。久停乳﹐先略擠去前乳﹐次與兒吮。母多欲﹐乳之气味皆變。有孕乳子﹐令兒黃瘦。小兒變蒸發熱﹐乃是長筋骨﹑堅腑臟﹑生智能﹐常以數日而安﹐但宜調護﹐不必服藥。小兒驚疾﹐或因揉兒胸﹑搖兒身﹐誘兒笑語﹐久戲不止﹐使兒力疲頭眩﹐气喘腸痛﹔或繼以哭﹐多睡中驚。甚至擲兒上下﹐兒𨿽彊笑﹐實惶怖不堪﹐駭其神志﹐傷其腑臟。有以無知幼兒打撲﹐尢可痛恨﹐當爲大戒。小兒乳食宜少不宜多﹐衣服忌太暖。初冬未甚寒﹐只薄牽舊絮﹐若早重裹新綿﹐致火鑠肺金﹐生風成痰﹐致肺風痰喘﹑驚搐等證。啼哭未止及初止﹐皆未可與乳食﹐未及期不可茹葷﹔𨿽期後不宜縱食大腥及生冷﹑煎炒﹑油膩﹑甘甜﹑閉气硬物。經曰﹕多食肥﹐令人內熱﹔多食甘﹐令人腹滿肚大是也。脾气弱者﹐停積爲吐瀉﹑瘧﹑痢﹑疳虫等證。又忌嚼食餵兒﹐易生疳積及虫。又小兒夜臥被下﹐須著小單衣﹐勿過熱﹐臥宜露首近枕﹐勿以被覆頭面。又小兒常令見日色﹐受和風﹐間坐履地上﹐皆能使堅筋骨﹑實肌理。若時刻不離裹抱﹐悶閉密室反有損。又兒額上常須以手撫拭﹐脫衣則以手拭胸背﹐斂毛孔防風。又乳母﹑抱母﹑僮婢等﹐皆須愼擇其人朴實﹑謹濃者。又小兒不特護其形體﹐尢宜保其心性。勿恣其欲﹑縱其怒﹐常教以仁濃端方﹐勿導以機詐巧言等﹔常教以好生施濟﹐勿導以慘殺驕吝等。勿以虫鳥等籠縛爲娛﹐勿使聞淫歌鄙語。三﹑四歲便須謹防其習風﹐勿姑息其幼。以俟後七﹑八歲國小時﹐常以先輩名公善言善事及三教明顯要言﹐時時語之﹐使記憶。稍長謹防其友伴損益﹐能移換性情﹐雕鑿眞朴﹐是爲首戒。然後讀書習禮法﹐處處印證前聞﹐俱於身心實有受用。古云﹕教婦初來﹐教子嬰孩。一生人品善惡﹑髙下﹐全系幼時﹐又豈特保護醫藥已乎﹗

卷之一要言一十六則

撫育幼齡

﹝東越藥園道人撰﹞

乾坤六子女﹐並重無偏倚。人生子女同﹐骨肉均一體。皆是天所命﹐胡爲獨不舉。我聞人溺水﹐慘狀不可睨。力掙不能免﹐石人亦汗。蓋念斯痛苦﹐而忍加吾女。痛苦親罔顧﹐女子默自茹。

莫謂女無知﹐但口不能語﹐性靈已具備﹐貌與親宛似。生我者何人﹖父母天地比。殺我者何人﹖卽我父母是。借問何爲然﹐不過爲貧耳。貧窮本前定﹐殺女不可抵。親未成富翁﹐女已作怨鬼。女有女之福﹐不待親分與。女若命好時﹐助親增福祉﹔女或命薄時﹐夭傷自遄己。何如全我慈﹐目前且完聚。幼女衣食需﹐相挨費幾許。稍長學女工﹐綠窗其蔬水。嫁不責聘儀﹐荊布亦非恥。況殺自己女﹐實殺他家婦﹐他家也溺女﹐汝婦在何處。世間男人多﹐無妻者屢屢﹐殺女女益少﹐天地喜不喜﹖禽魚猶放生﹐虫蟻亦赦死。我女反殺之﹐殘忍一至此。豈無有王法﹐豈無有天理﹖王法或可逃﹐天理暗報汝。現世及來世﹐罪譴誰能避。嗟哉溺女者﹐不仁又不智﹐請君聽此歌﹐相傳相勸諭。

卷之一要言一十六則

業醫須知

古人延醫﹐如求良將。良將系眾之死生﹐國之存亡﹔醫系人之安危死生﹐眷屬之悲歡聚散。豈非天地間最重大事故﹗故非其人不可信托﹐是必其徳仁濃﹐其學淹通諳練﹐而後能起回生﹐奪災行之數﹐而造天命﹑慰人心焉。然則業醫者﹐當時刻兢兢業業﹐以救人之徳。殺人之罪爲儆戒也明矣﹗每臨病﹐務以濟人自矢﹐勿重財利。若遇危難證﹐當明告某方某藥﹐勿詭言珍祕而索重價。若病果易治﹐勿故言難療﹐致病家驚憂而妄勞。如果難治﹐勿故言易愈﹐致病家虛喜而空費。或有早晚可奏效﹐而故以藥停阻之﹐以勒重酬﹐或前醫有成功﹐而故捏詞誹謗之﹐以自居功。又或諸醫覆絕﹐詒彼獨肩可挽。如癆瘵僅存皮骨﹐語言不能﹐尙誘其濃饋﹐乃不日旋斃之類。又或盡心富家﹐而忽慢貧家﹐延請不往﹐求藥不發。此等種種不一﹐總是重利鄙夫﹐忍心害理之所爲﹐詎可以軀命付托乎﹖且今醫不自揆淺陋﹐气傲心妒﹐旣不肯咨訪髙明﹐又不肯溫讀醫書﹐暇則棋酒晏笑﹐或算計財利﹐此所謂學醫人費﹐以人命爲僥幸者也。先輩云﹕道未行﹐謂無利益不學﹔道旣行﹐謂應酬無暇不學。尢不可犯此二語。古之良醫﹐不敢逞臆見而務博學﹐又不敢泥俗諦而求諸閱歷﹐又不執一﹑二證驗而求圓變無窮之心悟。至老手不釋卷﹐虛心常廣咨詢﹐誠以人命爲重﹐自存徳行也。𨿽然其責又在延醫者﹐勿輕聽人言﹐進用多誤﹐全在鑑察精確。人謀爲主﹐獨斷行之﹐不可專憑卜筮。嗟嗟﹗醫人有胸無心﹐病家有耳無眼﹐人命其危矣哉。

卷之一要言一十六則

臨病須知

臨病時﹐古有望﹑聞﹑問﹑切四法。切脈固爲重﹐望﹑聞﹑問尢居先。當細察受病之源﹐辯其所現之象。望其色之榮枯﹐聞其聲之勇怯﹐問其飲食進否﹐喜冷喜熱。探其胸腹有無痛處﹐便溺祕利。驗其目睛﹑鼻﹑舌﹑气息﹑蜷臥挺身﹑向內向外。次診脈理﹐明表裏虛實﹐寒熱陰陽﹐有餘不足﹐與外證相參合不合。酌見病之淺深正變﹐明辯病之同異眞似。追溯病前日如何﹐又預料病後日如何。急則治標﹐緩則治本。或當正治﹐或當從治。病劇者﹐再候兩足太溪﹑太衝﹑衝陽之脈。更驗服過某方某藥﹐著意詳審﹐盡得病情﹐始擬方立案。在患病者﹐尢當以自己平日嗜好性情及受病原由﹐詳細說與醫者。倘諱疾忌醫﹐則是助庸醫之謬﹐掣明醫之肘﹐而自貽其禍也。又醫者固當熟透古方﹐當神契物性。蓋藥品有陰陽升降﹑气勝﹑味勝等之不同﹐須令洞徹詳明﹐則取用時能不泥古而不悖古。所謂藥不執方﹐合宜則用。古人方藥﹐但陳大略﹐原俟後人潤色。蓋天時有寒燠之不同﹔民居有燥濕之不同﹔人身有老少﹑彊弱﹑肥瘦﹑黑白﹑飲啖多寡之不同﹔病情有內外虛實﹐似虛而實﹐似實而虛﹐似寒而熱﹐似熱而寒等之不同﹔其間情態百變﹐相機時措。古所稱神聖工巧﹐豈異人任哉﹖又凡治法用藥﹐有奇險駭俗者﹐只要見得病眞﹐便可施用﹐不必顧忌。卽如病有臨危﹐原屬有餘﹐失於攻下所致﹐𨿽至幾微欲絕﹐猶當攻下取效。若久瀉久痢﹐至於滑脫不禁﹐則宜劫止而後調之。如國家以刑治姦盜﹐以兵卻虜寇﹐不得已而用權﹐權不離經﹐非霸術也﹐王道也。乃有醫謬稱王道﹐一味平補調停﹐此可施與不足﹐不可施於有餘。施於有餘﹐則邪气得補而愈盛﹐是速其斃也。又有遇危難證﹐如大黃﹑附子﹐迥若霄壤﹐恐致殺人﹐而惟用中和之方﹐無大熱大寒﹐救療而死﹐其殺人一也。病家無識﹐喜其平穩﹐卒受害而不覺。悲夫﹗𨿽然臨病妙用﹐全系平日之識見﹐學力明透精熟﹐豈能徼幸襲取於朝夕哉﹗

卷之一要言一十六則

制方定規

醫有成法﹑有活法﹐成法師古不可悖﹐活法因時不可拘。古方切中人病﹐自有定見。品味及分兩﹐皆按君臣佐使﹐不可漫爲增減﹐其制丸散﹐用服時候﹐悉有肯綮。蓋心肺居上屬陽﹐治心肺﹐藥必大丸調化﹐或湯散﹐或噙咽﹐皆使易化﹐必飯後臨睡服之﹐欲其藥气戀於心肺也。腎肝居下屬陰﹐治腎肝﹐藥必細丸吞服﹐以煉蜜﹑酒糊﹑黃蠟等爲丸﹐皆使遲化﹐必早空心服﹐更以干物壓之﹐欲藥气令直達於腎肝也。脾爲中州﹐藥須細丸﹐或水疊﹑或蒸餅糊﹑或棗肉﹑或飯丸﹐服於半饑半飽巳時之分﹐使藥气正歸中州也。如風﹑火﹑寒﹑暑急證﹐欲取功速者﹐及走表四達者﹐皆以湯散爲主。湯者蕩也﹐取其蕩滌﹔散者散也﹐欲其疏散。如虛損淹延之病﹐不能一時奏效者﹐主以丸﹐丸者緩也。令其從容培植﹐各有定格。常見時俗﹐心肺丸方減數味﹐加肝腎病之藥﹔腎肝丸方減數味﹐入心肺病之餌。上下混淆﹐皆不奏功。虛費藥本爲輕﹐遷延病深爲重﹐若此者﹐須分二方早晚各服爲是。

卷之一要言一十六則

病分寒熱

病有寒有熱﹐有似寒實熱﹑似熱實寒者﹐皆須細審。經曰﹕諸躁狂越﹐驚惑悲笑﹐屬於熱。喘嘔吐酸﹐暴注下迫﹐諸禁鼓栗﹐皆似寒實熱﹐治以涼藥。諸病上下所出水液﹐澄徹淸冷﹐面靑肢厥﹐屬於寒﹔面紅不熱﹐躁渴﹐不喜冷凍飲料﹐欲坐臥泥水﹑井中﹐皆似熱實寒﹐治以熱藥。心盛則生熱﹐腎盛則生寒﹐心虛則熱攻於內﹐腎虛則寒動於中。此熱淸﹐寒溫﹐虛補﹐實瀉也。有初感熱病﹐因過服寒劑及生冷之類﹐遂變而爲寒者﹔有初感寒病﹐因過服熱藥及姜﹑椒之類﹐變而爲熱者。不知用藥之法﹐中病卽止﹐治之太過則病外添病矣。如病家不知脈理﹐欲辯寒熱﹐但看病患畏熱惡火﹐怕日色暖气﹐口渴思飲冷湯水﹐大便閉結﹐小便短赤﹐心煩身躁﹐多言聲響﹐不寐﹐仰身挺臥﹐喜睡涼處﹐皆屬熱證。凡病患畏寒喜暖﹐口不幹﹐思飲熱湯﹐大便利﹐小便長﹐口鼻气冷﹐懶言蜷臥﹐皆屬寒證。熱多屬實﹐寒多屬虛﹐仿此推之﹐寒熱虛實﹐皆可辯矣。

卷之一要言一十六則

傷寒不藥

諸病中﹐惟傷寒關系最重﹐然治之亦有捷要。但乘其初起在肌表時﹐蚤如法治之﹐無弗愈者。

譬禦盜於未入室之前﹐自易驅除﹐要在審辯的確。所謂陰盛陽虛﹐汗之則愈﹐下之則死﹔陽盛陰虛﹐下之則愈﹐汗之則死。差毫釐謬千里﹐不死於病而反死於醫藥﹐不如不藥之爲愈矣。故曰傷寒不藥爲中醫。蓋或值旅邸舟次﹐或山僻鄕村﹐無明理醫家﹐切勿妄服藥。凡傷寒初起﹐頭疼身痛﹐怕寒拘急﹐無汗﹐爲寒傷榮﹐卽宜絕戒腥酒谷味﹐諸果飲食﹐一切有形難化之物。更宜卻勞﹐斷怒气﹑房欲﹑風寒﹐安臥。急取帶須蔥頭一握﹐生薑五錢﹐陳皮二﹑三錢﹐細茶葉一撮﹐白梅一个﹐紫蘇三錢。水二大鐘﹐砂鍋煮沸﹐以被袱覆患者﹐頭入藥確﹐令熱气先燻頭面﹐汗出﹐再乘熱飲一大鐘﹐渣卽煎﹐接飲。以濃被覆身﹐裹頭烘足﹐俟汗出至足爲愈。腿足無汗﹐而身熱頭疼仍在者﹐寒邪未盡也﹐宜再發微汗。如病初起﹐頭疼身熱大汗出者﹐屬風傷衛﹐不必發汗﹐恐有亡陽之害。如自有微汗﹐仍如前法﹐再略取汗。前法中去紫蘇﹑蔥頭﹐加黑棗三个煎服﹐汗止爲愈。如起病時﹐胸膈脹滿﹐因傷谷﹑肉諸物﹐本日卽與淡鹽湯熱飲三﹑二碗﹐以吐出飲食爲度。不得吐﹐卽以所傷之物燒灰﹐姜湯調服。如過數日者﹐用姜﹑蔥熨﹝法見傷寒。﹞最忌腥﹑酒。米湯不飲一口﹐必無餓死之理﹐絕戒谷味﹐易安。如絞腸沙﹐米湯一口﹐殺人例也。如口漧大渴﹐但飲茶﹑白湯﹑燈心湯﹑姜湯。或至七﹑八日熱極﹐則加悉尼﹑西瓜﹑鮮菱﹑嫩藕﹑生蘿卜﹐惟搗取淸汁啜之﹐去渣。凡調理不如法﹐至數日後熱邪傳裏﹐身大熱﹐口大渴﹐譫語煩躁﹐狂言發斑﹐大便閉﹔或下利穢水﹐揚手擲足﹐揭去衣被﹐唇焦﹐舌白苔漸變黃黑﹔或天气暄熱﹐內外熱極。可將病患臥於涼地席上﹐四圍多致水盆﹐令病患手浸水中﹔或更以靑布一幅﹐浸濕覆於胸前﹐切宜避風﹐必病患喜好﹐方可爲之。若渴極欲水﹐問其欲飲幾何﹐但與之半﹐勿多飲。或和蘇葉﹑薑汁﹑砂糖﹑鹵梅之類亦佳﹐勿彊與水﹐致水結胸之患。又有大熱至六﹑七日﹐忽然作冷﹐濃加蓋覆猶寒﹐戰悚不定﹐此名發戰﹐乃正气復而邪欲出之象。急宜泡姜湯一大壺﹐置病患胸前﹐任意呼啜﹐以助正气﹐少頃正勝邪散﹐汗出而解矣。如七﹑八日外熱退﹐或乍有潮熱﹐二便通快﹐胸膈淸爽﹐惟以淸米湯飲之﹐漸加稠湯﹐進薄粥﹐以少爲貴。若進腥酒﹐立刻番復﹐更愼房室。尢有鄕村專務殺牲禱神﹐所謂食歸眾口﹐罪歸病患。惜哉﹗又陰證傷寒﹐腹痛肢冷﹐根據中寒條多喫濃姜湯﹐炒鹽熨﹐用灸法治之。

卷之一要言一十六則

脾胃爲主

𨿽有美饌靈藥﹐必賴脾胃運化。蓋脾胃一臟一腑屬土。《易》曰﹕至哉坤元﹐土爲萬物之母。

經曰﹕飲入於胃﹐遊溢精气﹐上輸於脾﹐脾气散精﹐上歸於肺﹐通調水道﹐下輸膀胱。水精四布﹐五經並行﹐合於四時﹑五臟﹑陰陽﹐揆度以爲常也。蓋五臟各得受此精華﹐爲精爲血﹐分布脈絡﹐灌漑周身﹐皆仰賴脾胃司納谷味而成。所以脾爲倉廩之官﹐胃爲水谷之海。胃主納受﹐脾司運化。

胃不和則食不思﹐脾不和則食不化。故气血﹑津液﹑百骸﹑臟腑各失榮養﹐百病滋起矣。𨿽然胃常有餘﹐脾常不足﹐脾尢重焉。故先哲云﹕治諸病以健脾爲先﹐調一身以理脾爲主。從來補虛皆重腎經﹐獨東垣云﹕補腎不如補脾。苟或飲食失節﹐寒溫失調﹐思慮過度﹐四肢勞極﹐皆傷脾之由也。夫脾居坤靜之徳﹐而有幹健之運﹐健則能食而形體壯盛﹐傷則少食而肌肉消瘦。故節食﹑節勞以養脾也﹐悅心平怒﹐惜气寡欲以養四髒也。養四髒﹐亦以助脾也。母子克制﹐環相資養之功﹐知此則養生之道﹐思過半矣。

卷之一要言一十六則

大黃芒硝

謹按《神農本艸經》大黃味苦寒﹐無毒。主調中化食﹐破積除痰﹐通利水谷﹐腸胃結熱﹐推陳致新﹐安和五臟。又按芒硝﹐味辛苦寒。主五臟積聚久熱﹐破畱血﹐腹中痰實結搏﹐通經脈﹐利二便。古今通治傷寒有餘熱證。東垣賦云﹕大黃定禍亂而致太平﹐故名將軍。如傷寒熱邪傳陽明之本﹐陽邪傳入陰經﹐陽毒火極等證﹐用之則頃刻回生﹐捨之則死不逾日。如不能以脈理明辯者﹐可以舌色驗之。如舌漧燥苔﹐唇焦口渴者﹐先宜白虎湯﹐重用錢塘硬石膏﹝研末﹞。如小便短赤﹐大便祕結﹐大熱大渴﹐不怕寒﹐反怕熱﹐揚手擲足﹐揭去衣被﹐大便下利﹐蒼黑穢水﹐名協熱自利﹐臍內梗硬作痛﹐乃腸中有燥屎﹐則大黃可用矣。渴極睛紅﹐苔黃煩躁﹐芒硝可用矣。如舌苔黑色如芒刺﹐芒硝﹑大黃可倍用矣。如舌燥﹐𨿽有白苔﹐大便下利淸水﹐身無大熱﹐手足厥冷﹐脈沈細﹐名協寒自利﹐硝﹑黃不可用也。如舌苔黑色而濕滑﹐名髒結﹐有陽證變陰者﹐皆不可用也。如痢疾初起﹐或日數多猶有積滯不淸﹐後重窘迫﹐非大黃不能通快。如頭大痛﹐目赤腫等證﹐非酒煮大黃不除。凡實證涼藥不效者﹐可用數分﹐專在用之中病﹐誤則傷人﹐失用尢殺人﹐豈可畏如鴆毒﹐一例不用乎﹖今醫者逢迎病家﹐不用大黃﹐恐傷胃气爲談柄﹐病家敬其謹愼王道﹐屢有熱邪熾極﹐寧袖手坐視其斃﹐嗚呼痛哉﹗余曾見小兒患痘﹐大渴﹐失用石膏﹐胃爛潰穿胸背而死。見痢疾大熱﹐失用大黃﹐腰後腎兪枯涸成窟而死。失用硝﹑黃所致﹐如此甚多。如明醫視病的確﹐用之無不起死回生。歷代名師治法方中多用。今以硝﹑黃奏奇功者﹐豈勝枚舉﹐姑舉一案例之。

附紀﹕如鹽官沈觀察弟天谷公﹐應試南都﹐與選貢劉芑源公同日患痢。沈憶宏曾語﹐初感卽用大黃等﹐一劑獲瘳。劉延醫不肯用﹐沈亟往告﹐醫用熟大黃丸一錢﹐藥中仍加白術﹑山藥﹐失於通導﹐竟至不起。又石膏者﹐傷寒等證神藥﹐醫有絕不用者﹐惜哉﹗

卷之一要言一十六則

人參附子

謹按《神農本艸經》人參味甘﹐气微寒﹐無毒。主補五臟﹐安精神﹐定魂魄﹐止驚悸﹐除邪气﹐明目開心﹐益智。附子味辛甘﹐气大熱﹐有大毒。主風寒咳逆邪气﹐溫中﹐破堅積聚﹐血瘕﹐寒濕﹐拘攣膝痛﹐不能行步。入補劑宜熟﹐溫散寒气宜生。人參補臟腑元气﹐附子益臟腑眞陽﹐火衰陽弱﹐非此不能回生。如久病气血虛憊﹐一切虛損﹐人參可用。如命門火熄﹐中气日損﹐一切虛寒﹐附子可用。先哲用補劑﹐必加附子數分﹐以壯參﹑之功力﹐追復散失之元陽。參﹑附之助﹐豈小補哉﹗凡有羸虛冷之象﹐亟宜用矣。倘有如瘧邪未散之類﹐醫家常執正气足而邪自避之語﹐專用補法﹐猶如閉門逐盜﹐盜從何出﹖且邪得補而愈盛﹐反助其邪﹐爲害匪細。此所謂損不足而益有餘。如肺熱還傷肺﹐參亦不可槪用。近醫遇富貴人﹐輒慮其虛﹐不問病之虛實﹐一例從補﹐亦致失誤。此與當用不用者﹐等於亡羊﹐皆由不能洞矚病情故耳。

卷之一要言一十六則

三法神功

張子和治病﹐不離汗﹑吐﹑下三法﹐本療暴病﹐而久病亦可以奏捷。暴病者﹐如傷寒冒邪者﹐汗之﹔及大頭瘟面腫脹﹐並熱爲寒包﹐喘急難眠﹐諸風濕證﹐一汗可安。癰毒初起﹐經曰﹕汗之則瘡已。此皆邪隨汗解也。如食積痰滯者﹐吐之。及喉風﹑乳蛾﹐而頭面頸項大腫﹐點水不入﹐音聲不出﹐命懸須臾﹐愼勿刺破﹐破者多立斃﹐惟一吐﹐則腫消索食。並幹霍亂﹑絞腸沙類﹐皆賴吐全。經曰﹕木郁達之是也。如裏邪實熱者﹐下之﹐及頭目周身火熱熾盛﹐皆可下之。痢疾腹痛等證﹐下之卽暢。經曰﹕痛隨利減﹐脹以利寬是也。久病者﹐如風寒久伏肌髓﹐微熱惡風﹐或累月瘧﹐諸寒濕腫脹﹐皆可汗之。年遠厲風﹐大汗驅之。如積月關格或小便癃閉等患﹔或伏痰滯气﹐時痛時脹﹐懨懨數年﹐不能發越﹐百藥無功﹐一吐可愈。如痢證始初失下﹐大痛口渴﹐肛門腫閉﹐小便不通﹐粒米不進﹐气息機微﹐一下霍然。至於气結痰凝﹐蓄血畱積﹐必以攻下﹐推陳致新是也。可見此三法之妙﹐毋論暴病﹐卽久病亦甚神。又毋論少壯﹐卽衰老亦多奏功。今人能以此治暴病﹐而不敢用諸久病。又並遇暴病而謬慮虛弱﹐疑畏不用﹐以致病邪深入﹐漸不可救。𨿽然病屬有餘。極至困篤﹐用可立起﹔病屬不足亦難行之﹐最宜詳審。

卷之一要言一十六則

气不歸元

經曰﹕出入廢﹐則神機化滅﹔升降息﹐則气立孤危。又曰﹕一息不運則機緘窮﹐一毫不續則霄壤判。

故人身一動一止﹐至理寓焉﹔一升一降﹐存亡系焉。經曰﹕心出血﹐肝納血﹔肺出气﹐腎納气。蓋足少陰腎經﹐爲元气之主司。其經設有虧損﹐不能藏其气﹐則气無所根據﹐由別道而出﹐如泄气﹝卽今出屁﹐﹞古書轉屎气是也。因過食﹐或气滯﹐得气出卽寬﹐及小兒﹑老人皆勿論。然有少年因所斫喪過度所致﹐泄不自知﹐不能自禁其徵也。其人必面容靑慘﹐形色憔悴﹐誠虛損之漸﹐患此者﹐當自警之。有男﹑婦久病之後﹐腎經虛乏﹐眞水涸竭﹐气不歸元﹐而變成喘滿气急﹐痰實壅嗽﹐呼吸短促﹐不能安臥﹐甚至擡肩擷肚等狀。若多服降气利膈﹑定喘寬胸之藥﹐彊下其气﹐致气無所歸﹐反增大便下墜﹐後重裏急﹐頻至圊而不解。有用補腎藥而愈者﹐其始必因多欲傷精﹐失意傷志﹐則腎不得養﹐不能藏攝其气﹐猶器敗不能藏物也。其有男遺精﹑女下帶而不可止﹐及大小便頻多﹑易出而不自禁者﹐皆可例推入。能寡欲節食﹐起居有常﹐則脾腎彊固﹐精能通運﹐無气之可漏﹐力能完攝﹐不使气之妄行﹐何病之有﹖

卷之一要言一十六則

毋恣茶酒

按《本艸》有茶﹑茗二名。茶味甘苦﹐微寒無毒﹐早采細者﹐气淸上升。主瘡﹐淸頭目﹐去痰﹑熱﹑渴﹐令人少睡。茗味同﹐晚采粗者﹐重濁下降。主下气﹑消宿食﹑利小便﹑通大腸﹐宜熱飲。如多飲少睡﹐令人瘦﹐去人脂。《茶茗賦》云﹕釋滯消壅﹐一日之利暫佳﹔瘠气侵精﹐終身之累斯大。蓋十二經補瀉﹑溫涼之藥﹐茶爲腎經瀉品。《難經》曰﹕瀉南方﹐補北方。東垣云﹕腎無實﹐不可瀉。生民以來﹐七火常有餘﹐一水常不足。七藏神云﹕腎藏精與志﹐尢爲元气所藏﹐瀉腎則精气日損。古無茶﹐茶始於唐﹐盛於宋﹐然亦惟飽後乃飲﹐空心但飲百沸白湯耳。酒大熱有毒﹐主殺百邪惡毒瓦斯﹐通血脈﹐濃腸胃﹐禦風寒霧瘴﹐養脾﹐行藥力。味辛者能散﹐通導周身﹐至極髙之分﹔味苦者能下﹐甘者和中﹐淡者利小便。然大寒凝海﹐惟酒不冰﹐能熾心火﹑傷肺金﹑腐腸胃﹑成癖積﹐甚至成勞。傷寒飲酒者﹐死。其在火酒﹐及過於辛勁者﹐爲害尢甚。況又爲肝經補品﹐豪飲則肝橫膽浮。肝者﹐將軍之官﹐勇敢出焉﹐故怒發無懼。膽者﹐中正之官﹐故直許無隱﹐取禍招尢﹐職酒之故。噫﹗能養人亦能害人﹐善葆者愼之哉。

卷之一要言一十六則

炅气愈痛

帝曰﹕願聞人之五臟卒痛﹐何气使然﹖岐伯對曰﹕經脈流行不止﹐環周不休﹐寒气入經而稽遲﹐泣而不行。客於脈外則血少﹐客於脈中則气不通﹐故卒然而痛。帝問種種不同之義。岐伯曰﹕寒气客於脈外則脈寒﹐脈寒則蜷﹐蜷則脈絀﹐急則外引小絡﹐故卒然而痛。得炅﹝炅﹐音拱﹐暖气也﹞則痛立止﹐所以諸痛得暖气則止。甚者火烘﹐炒鹽熨﹐炒姜﹑蔥或炒麩糠﹑灰砂皆可。如臍中痛﹐用面或布條作圈放臍上﹐炒鹽塡於中﹐大艾炷灸之。陰經中寒﹐灸气海﹑關元。感風﹑寒﹑濕气﹐四肢筋骨痛甚﹐絮包火烘。勞傷痛者同法。癰毒初起﹐蒜灸卽散。如腿足寒濕腫痛﹐六月水邊熱砂﹐堆擁腿足可愈。若腹痛得炅不止者﹐是寒气與腹中炅气相薄而滿﹐熱气畱於小腸﹐腸中痛﹐癉熱焦渴﹐則堅不得出﹐故痛而便閉不通﹐須涼藥治之。面色黃赤爲熱﹐白爲寒﹐靑黑爲痛﹑爲蠱積。

卷之一

總論制度諸藥法

今人制藥﹐勢不能悉根據雷公矣﹗然如地黃犯鐵﹐男損榮﹐女損衛﹐久服令人腎消。沈木香﹑乳香﹑沒藥﹑豆蔻﹑砂仁等﹐取气味﹐不取形質。世俗常配入藥中﹐殊不知見火則辛香盡失﹐惟存其熱性助火損血。凡取香气者﹐皆宜另研末﹐調入服。如人參不去蘆﹐反不效。山茱萸固精﹐核反滑精。麥門冬淸心﹐其心反煩心。酸棗仁安神而得睡﹐生用則反不寐之類。不勝枚舉﹐必宜遵之。又制藥專在取效﹐不必膠泥古法。如鹿茸﹑虎骨﹑龜板酥炙﹝久無眞酥﹞焦極成末﹐气味何在﹖﹝宏﹞

變煮法。世以阿膠炒珠同煎﹐滚起粘於藥罐之口。﹝宏﹞阿﹑鹿﹑龜膠必切片頓化﹐作丸﹐酒蒸和入。如地黃﹑胞衣等﹐酒蒸煮﹐搗膏和入﹐𨿽不犯鐵﹐春夏黴蛀。至於炒枯研末者﹐滋潤之性全無﹐血少陰虛何賴﹐無利而有害矣。用藥必要求眞﹐如阿膠﹑膃肭臍﹑丁皮﹑馬蘭花﹑紫艸之類﹐難得其眞﹐莫如不用。

人參﹝亮潤﹞沙參玄參丹參苦參防風白芷桔梗秦艽本升麻﹝綠﹞膽艸靈仙撫芎漏蘆茜根前胡柴胡﹝軟苗性柔﹞銀柴胡﹝細潤﹞續斷﹝川﹞地楡羌活獨活﹝羌活內揀黃白色者是﹐香者名土當歸。無﹐用羌﹞胡黃連﹝折有煙起﹞大小薊﹝並去蘆﹞烏藥木通防己天粉豬苓澤瀉﹝俱白﹞良姜漧葛萆﹝川﹑赤﹞姜黃﹝並洗淨﹞蔓荊決明牛蒡白芥槐角韭子蒿子紅豆艸蔻黑醜白醜﹝並細研﹞薄荷澤蘭益母﹝紫花﹞靑蒿蘄艾側柏柴蘇﹝葉﹐散邪﹔子﹐降气﹔梗﹐下气﹔以上並取葉﹞金銀花淩霄旋復密蒙款冬花甘菊山茶葛花槐花紅花﹝並取花﹞枳殼枳實綠枳實﹝麩炒﹞橘皮﹝廣東﹐去白﹐消痰下气﹔畱白﹐暖胃和中﹞陳香櫞靑皮﹝並去穣﹞桃仁杏仁﹝泡﹐去皮尖﹞栝蔞仁柏子仁﹝去殼﹐研並去油﹞益智艸果郁李核﹝並取仁﹞肉桂海桐樗皮﹝臭椿根﹐去粗皮﹞牡丹皮地骨皮五加白蘚皮桂枝﹝並去骨﹞薏苡仁神曲﹝並炒﹞蘿卜子麥芽酸棗仁﹝並炒研﹞蒼術﹝炒﹞白術﹝土炒﹐並米泔浸﹞

荊芥香薷瞿麥劉寄奴夏枯艸﹝並取穗﹞三稜蓬術川芎天麻﹝並火煨﹐切﹞山茱萸金櫻金鈴﹝去核﹞訶子﹝煨﹐剝去核﹞石斛﹝川﹞射幹貫眾石菖蒲﹝並去根須﹞茯苓﹝白補﹐赤利﹞

茯神﹝去皮木﹐並取雲南堅白者﹞天門冬麥冬百部貝母蓮肉﹝並去心﹞胡麻靑葶藶地膚子蛇牀子﹝並揀淨﹞桑寄生山豆根三七﹝並廣西佳﹞蒺藜蒼耳﹝並炒﹐擂去刺﹞海藻昆布全蠍﹝並洗去咸﹞血竭蘆薈孩兒茶﹝並取脆嫩﹞黃桑皮﹝並拌蜜炒﹞藜蘆瓜蒂﹝微炒﹐研末﹞骨碎補知母﹝去毛﹞赤芍延胡﹝並酒洗﹞遠志巴戟﹝甘艸﹑黑豆煮汁﹐泡透剝肉﹞

半夏南星﹝湯泡七次﹞蓄淡竹葉地丁﹝並去根﹞百合蓮蕊覆盆﹝去蒂﹞五靈脂荊芥蒲黃﹝生用行血﹐炒用止血﹞皂刺辛夷﹝並去枝﹞茵陳﹝鈴兒﹞藿香﹝枝﹑梗者眞﹞濃朴﹝紫濃﹐姜炒﹞黃柏﹝黃濃補腎﹐鹽炒﹞杜仲﹝去皮﹐切﹐薑汁炒斷絲﹐有絲再炒﹞檳榔﹝雞心﹞山藥懷慶者佳﹞五味子﹝﹐肥潤紫﹞黃連﹝川者﹐蒼黃多須﹐心空﹑性堅﹐先煎數沸﹔土者﹐外光內實﹞郁金﹝蟬肚﹞枸杞子﹝甘州﹞麻黃﹝去根節﹐根止汗﹞黃芩﹝枯片瀉肺火﹔條實瀉大腸火﹔調經﹑頭痛﹑徧身痛﹐酒炒﹞海石﹝研細﹞連翹﹝黑色閉口﹞甘遂﹝用一分﹐研﹐勿多﹞

當歸﹝頭﹐止血上行﹔身﹐養血中守﹔梢﹐破血下流﹔全﹐活血不走﹞兜鈴﹝用仁﹞肉果﹝面裹煨熟﹞斑蝥﹝用一个制﹐勿多﹞甘艸﹝生則分身﹑梢而瀉火﹔炙﹐健脾胃而和中﹔解毒藥用節﹞

紫菀﹝取茸﹞白附子﹝略泡﹞木鱉﹝一二个﹐多發寒﹞白芍藥﹝生用瀉脾﹐止腹痛後重﹔酒炒補脾﹐止瀉痢﹐益血﹞蘇木﹝打細﹞梔子﹝研碎﹐炒﹞使君子﹝肉色如栗﹞車前子﹝有殼粗大者眞﹐取鮮艸搗絞汁入藥服﹐更效﹞白芨﹝明亮﹞牛膝﹝去蘆﹐酒浸﹞紫艸﹝取茸﹐久無眞者﹞

山楂﹝肉能消痰下气﹔核能消食健脾。傷葷﹑腥肉食者加用﹞

常山﹝酒煮﹞細辛﹝北﹐細而香﹞竹茹﹝去外靑﹐刮內靑﹞大黃﹝錦紋滋潤者﹐去大熱﹐生用﹔欲緩﹐酒潤﹐紙包煨﹔煮又緩﹞蟬蛻﹝去土﹞蕪荑﹝微炒﹐取仁﹞靑黛﹝水淘去標﹑去腳﹞犀角﹝劈﹐直開如竹絲者眞﹐斜開者僞。入藥磨或銼細末﹞蜂房﹝火炙﹞吳茱萸﹝湯泡﹞京墨﹝火﹐煙盡研﹞羚羊角﹝明亮光澤﹐照近稍有血色者佳﹐枯憔燥裂不堪﹞丁香﹝去枝﹞赤小豆﹝廣東﹞黑大豆﹝細馬料豆﹞沈香﹝紫黑色﹐上火成油珠者眞﹔黑綠色﹐上火成炭灰者僞﹞故紙﹝炒鹽﹞淡豆豉﹝江西﹞白扁豆﹝研﹐薑汁炒﹞乳香沒藥﹝新瓦上略炙﹐出汗﹐研細末﹐調入藥服﹐效﹞粟殼﹝取皮﹞川椒﹝去閉口目﹞鱉甲﹝童便或醋炙研﹞枇杷葉﹝刷去毛﹐塗蜜﹐炙﹞皂莢﹝炙﹐去皮弦。豬皮者佳﹞芒硝﹝化服﹞僵蠶﹝洗淨﹐炒﹐研﹞大腹皮﹝黑豆湯洗﹞熊膽﹝置水上一絲掛下﹐眞﹞商陸﹝治腫效必﹐復可外敷﹞石葦﹝去毛﹞漧漆﹝炒﹐煙盡﹞蛤粉﹝松江﹐大濃殼﹐﹞牡蠣﹝火醋淬三次﹐研細﹞木香﹝形如枯骨﹐咬之粘牙﹞決明﹝火﹞龍骨﹝五花者佳﹞穿山甲﹝炙黃﹐研末﹞大小茴香﹝鹽水拌炒﹞冰﹑麝﹝諸香气藥﹐皆忌見火﹞

制附子平正重一兩者﹐灰火炮去皮臍。或切開﹐薑汁浸透﹐用甘艸﹑黃連﹝各二錢﹞童便煮幹﹐天雄﹝大﹞川烏﹝小﹞烏喙﹝雙尖﹞側子﹝五名一種﹞

制香附搗光。散寒理气生用﹐散郁醋炒。如四制﹕一米醋﹐一童便﹐一人乳﹐一鹽酒。浸透﹐曬﹑焙漧。或同艾醋煮﹐搗作餅﹐曬。

制膽星南星白膩圓小者眞﹐粗黑臍凹扁大皆非。以姜湯泡透研末﹐拌入臘月牛膽﹐掛至次冬又拌﹐如此七年。牛黃同功。

半夏曲湯泡七次﹐爲末。九兩﹐面一兩﹐薑汁拌踏餅﹐竹紙包﹐掛久佳。南星﹑半夏﹑姜﹑礬﹑甘艸﹑皂莢水浸透﹐煮幹﹑切﹑曬﹐用效。

制神曲面二十斤﹐辣蓼艸汁八合﹐靑蒿汁六合﹐蒼耳汁四合﹐赤小豆﹑杏仁各二合﹐研細和勻踏餅﹐黴過﹐曬﹐藏。

制麥芽大麥﹝水浸一周時﹞濾﹐竹籮內作窩﹐上蓋濕艸﹐日曬﹐水三徧﹐芽出。

地黃末懷酒浸透﹐入甑蒸﹐或入瓶包固﹔或蒸﹑或重湯煮一日﹐搗膏。諸藥爲末。將地擦勻﹐重曬磨末﹐入蜜和丸。如生地﹝浸﹑搗﹑擦﹑曬﹑磨。﹞

蓯蓉末取大者酒洗去鱗甲﹐晾漧搗膏拌末曬﹐重磨丸。天門冬﹑五味﹑枸杞皆可用此法。如炒﹐涸滋潤之性。地黃犯鐵俱無功。

制河車先用米泔水洗淨﹐以銀簪腳挑去血筋﹐好酒砂鍋煮至極爛﹐重十五兩﹐幹重一兩二錢﹐首男胎。預成藥末﹐候煮幹﹐搗﹐擦勻﹐曬﹐重磨。未有末﹐新瓦焙漧切磨。

竹瀝法淡竹現砍者﹐截斷打碎﹐插新大口烏壇﹝髙尺許者﹞內﹐一新缽掘地坑埋﹐缽口平地﹐竹壇合上﹐缽口壇肩縫布條塞緊﹐布外堆泥﹐壇背上堆礱糠三斗﹐點火﹐煨三時後掃去灰﹐泥並布﹐瀝在新缽內。每瀝一杯﹐夏入薑汁一分﹐冬二分。﹝糠成灰卽取出﹐經宿味酸不堪。﹞

制虎骨脛骨一對鋸八片﹐好酒一斤﹐砂鍋慢煮酒汁小半杯。將骨上筋膜剝下搗膏﹐骨切極薄片﹐研末﹐同膏汁入末﹐加蜜丸。

制鹿茸茸截下劈八條﹐如前煮。將茸條搗膏﹐同汁入藥﹐加蜜。

用膠法鹿膠﹑阿膠﹑龜膠﹐入煎藥切片﹐藥煎成汁蒸化服。入丸藥用酒少許蒸化﹐同蜜和勻。

如蒸不化者﹐僞膠也。

取麻仁新鮮麻子揀淨﹐入小薴袋﹐下百沸湯滚透﹐懸過夜﹐次早芽出﹐傾碗內飯上蒸過﹐曬燥。操板二塊﹐合磨碎﹐播去殼。

巴豆霜取肉﹝一兩﹞研細﹐艸紙包打油盡﹐霜重一錢用﹝琉璃店鐵板打﹐甚便。﹞

菟絲餅菟絲子絹袋淘淨﹐好酒浸二日﹐砂鍋添酒煮﹐皮搭絲出酒幹﹐石臼搗膏捏餅﹐曬燥入藥﹐形細性堅﹐否此不成末。

煉血餘壯盛入亂髮﹐米泔洗﹐次豆腐漿洗黑亮﹐入壇中封固。外以鹽鹵泥搪灰滲幹﹐先微火﹐次炭火燒靑煙盡取起﹐待冷開。

玄明粉眞來路硝﹝切﹐勿誤用皮店硝﹐皮中出﹐可入洗藥。﹞每斤用蘿卜一斤切片﹐鋪鍋底上放硝﹐水煮化﹐麻布絞去卜汁﹐傾淨缽﹐去腳﹐次早結成芒硝。再煮﹐或鋪豆腐上蒸一徧﹐取硝。

濾幹﹐紙包掛當風﹝火煉費力。﹞

飛朱砂鮮紅光明墻壁砂﹐研極細﹐水攪﹐輕者隨水飛過﹐定下之粗者﹐又研飛盡﹐澄出淸水﹐曬燥﹐重研二萬下﹐揚之不墜乃佳。珍珠﹑雄黃﹑滑石﹑礞石﹑石膏等同法。靑黛亦水中揚過﹐澄出者用。

藥法蛇含石﹐先微火煨數日﹐次用銷銀罐或瓦上燒紅﹐投米醋中淬之﹐再燒再淬﹐如此七次﹐色紅可研爲度﹐未酥打碎燒淬。

代赭石法同前。

蘆甘石﹝廣東舊坑﹞點眼藥﹐先煎黃連濃汁﹐次以甘石入銷銀罐﹐瓦蓋﹐燒紅透﹐投入黃連汁內﹐如此三徧﹔再燒﹐投童便內一徧﹐將酥化者洗下研﹑水飛﹐燒不化﹐硬靑石去之。

蒸藥法何首烏﹝滿斤者佳﹐雄赤﹑雌白﹐對用。﹞竹刀刮去皮﹐切片﹝拌細黑豆﹑牛膝﹐九蒸九曬。﹞

大胡麻﹝揀淨﹐﹞好酒浸透﹐九蒸九曬。艸﹐酒拌和蜜少許﹐九蒸九曬。

煎膠法鹿角﹝截斷﹑﹞龜板﹝去肋﹑﹞鱉甲﹝俱換水浸三日﹐刷洗極淨﹐打碎。﹞新砂鍋﹐桑柴煎汁多次﹐煨過夜﹐汁濃粘爲度﹐汁濾入砂鍋﹐慢火熬稠﹐和藥﹐欲成餅﹐瓷盤曬漧。

煉膏法止嗽﹑益金諸膏﹐新砂鍋煎首汁﹐濾渣煎二汁﹐再煎三汁﹔麻布絞去渣﹐濾第三汁﹐入鍋煎減半﹐入二汁﹐又減半﹐下首汁熬。入糖蜜﹐慢火收稠﹐傾碗中﹐坐水內一周﹐每半杯﹐重湯頓溫服。

人中黃竹截斷﹐兩頭畱節。外餘寸許﹐鉆一眼系繩﹐節上鉆一眼入甘艸末﹐裝滿﹐竹釘楔緊。

竹筒外劈去靑﹐浸糞缸內﹐繩懸縛。四十九日﹐劈開取甘艸曬燥用。若空筒浸久﹐納汁卽糞淸﹝糞制功同。﹞

人中白僧房數十年夜壺﹐入米醋滿﹐瓦蓋口﹐鐵絲紮定﹐用鹽泥搪固﹐礱糠火煨至醋幹﹐炭火紅﹐待冷打開刮取。或長流水多浸刮用亦可。圊桶底垢﹐鑿取火﹐或置屋上日曬﹑雨露數月亦可用。

黃﹐治一切熱毒。

白主養陰退陽﹐皆能除傷寒大熱﹐過經不解壞證﹐退骨蒸勞熱神藥。糞淸解一切毒﹝壇成埋久更佳﹐童便說見火證。﹞

卷之一總論制度諸藥法

煎丸服法

煎藥大法﹕每劑水二鐘﹐煎八分。渣用水鐘半﹐煎七分。如劑大﹐再水一鐘﹐煎半鐘﹐劑輕水減。小兒藥水量用之﹐補湯須是熟﹐利藥不嫌生。熟者多水煎﹐生者少水浸透﹐數沸卽濾服。用桑柴火不緩烈﹐取幾分者﹐必準其數。汁有餘則藥力未得盡出﹐汁過少則藥味耗涸焦枯﹐及傾番滚出皆無效。必宜至親監督﹐切勿專委僕婢。若外有煎成磨調﹑化入之藥﹐並煎藥引﹐極宜點檢。

服藥大法﹕如細丸湯送。大丸及末藥先以湯少許調勻﹐添湯咽下。服煎丸時候﹐如頭目咽舌﹑止嗽安神﹐心肺上焦藥﹑末藥﹐大丸噙化﹐及水疊細丸﹐俱宜食後臨睡服。煎藥少哈細咽。喉項藥﹐去枕臥牀徐服﹐令藥气在上也。如散郁﹑寬胸快气﹑進食﹑脾胃中膈藥﹐水疊桐子大﹐及黃米粉﹑神曲糊丸﹐宜半饑飽﹑午飯前服﹐藥居中也。如腹病﹑瀉痢﹑膝股腿足﹑腎肝下部藥﹐宜蜜蠟酒醋糊丸﹐空心食前頓服﹐更以干物壓或頓足使藥行於下也。寒藥熱服﹐熱藥溫服﹐附子藥冷服。如嘔證藥不能下者﹐另搗生薑及陳皮數錢﹐炒糯米百粒泡湯﹐哈藥一口﹐飲湯送之﹐令人摩胸﹐藥可咽下。如醫畱藥多劑﹐倘病有變遷﹐天時寒暄更攺﹐藥宜止服。

卷之二

中風

﹝附﹕四肢不舉口眼斜諸類中風酒厥食厥預防中風﹞

經曰﹕風之傷人也﹐或爲寒熱﹐或爲熱中﹐或爲寒中﹐或爲癘風﹐或爲偏枯﹐或﹝疑作「均」爲風也。﹞

又曰﹕風者﹐百病之長也。至其變化﹐乃爲他病也﹐無常方﹐然致有風气也。又曰﹕諸風掉眩﹐皆屬肝木。所謂理﹐中風大法有四﹕一曰偏枯﹐半身不遂也﹔二曰風痱﹐四肢不收也﹔三曰風﹐奄忽不知也﹔四曰風痺﹐諸痺類風也。古名醫槪以外中風邪立論定方﹐謂人有勇怯﹐气有盛衰﹐邪有微甚﹐中有淺深。分中腑﹑中經可治﹐中髒難痊。中腑小續命湯解表﹐中經大秦艽湯調養﹐中髒三化湯攻裏。後賢乃分西北地髙土燥﹐則眞中風邪者有之﹔東南地卑土濕﹐皆濕生痰﹐痰生熱﹐熱生風也。劉河間謂將息失宜﹐君相五志﹐七火妄動﹐腎水虧虛﹐不能制之。熱气拂郁﹐心神昏憒而卒倒也﹐宜防風通聖散之類。李東垣謂年逾四十﹐陰气半衰﹐或因七情﹐致傷其气﹐或肥濃者﹐亦是形盛气衰故耳﹐宜補中益气湯之類。朱丹溪謂多屬濕痰﹐有气血虛者﹐宜六君子湯之類。以三先生之論﹐悉屬內因﹐主火﹑主气﹑主濕痰爲本﹐則臟腑經絡﹐榮衛气血﹐亦以諸邪致損。故腠理不密﹐外邪易侵﹐則風爲標矣。以歷年試之﹐有暴感盛怒﹐肝木之風實甚而忽倒者﹐其證喉無痰聲﹐目瞑口合﹐肢冷脈沈﹐乃中气也。有卒中者﹐多因處於順境﹐恣幃幕之樂﹔或年已五八後﹐陰气半衰而猶縱欲﹔或年近八八﹐精絕而不斷淫﹐致水竭火騰﹐銷爍眞陰﹐煎熬津液﹐凝泣爲痰﹐隨气升降﹐四肢百骸無所不至﹐更以濃味醇酒補助其陽﹐陽實陰虛﹐气血日耗﹐𨿽外之動作如常﹐內之臟腑榮衛精髓竭矣。驀然痰火上逼﹐壅塞淸道﹐出入頓廢﹐僵僕不省。其證面赤汗流﹐眼合口漧﹐喉中痰聲如鋸﹐涎沫湧溢﹐勢如釜沸﹐隨呼吸而濺出唇吻﹐並見種種惡候。湯藥不受﹐服牛黃丸﹐更用陜西牛黃數分灌之﹐無功﹐不適時而斃。若有生者﹐則我未之見。有老年惟因七情﹑勞役﹐气血虧傷﹐神明失守﹐奄忽而作﹐不省人事﹐喉無痰壅﹐但鼾之狀﹐𨿽數日不醒﹐進藥得宜﹐可至痊愈。不可驟進牛黃﹑冰﹑麝及大戟﹑甘遂﹑芫花損血耗气。忌利小便﹐以奪津液。先進淸痰順气之藥﹐少兼疏風﹐接服大秦艽湯之類﹐應變而施可安。《脈經》曰﹕脈微而數﹐中風使然。滑而大者爲痰﹐沈而實者爲气﹐浮遲吉﹐急數凶。治法﹕宜提頂發﹐掐人中﹐以皂角末吹入鼻﹐或生半夏末﹐或北細辛末取噴嚏﹐得嚏可治﹐無嚏不治。口噤者﹐用細辛﹑南星末泡烏梅搗﹐擦牙自開。或鹽梅﹑或單用烏梅擦﹐隨以生薑自然汁灌之﹐次灌稀涎散吐痰﹔痰盛者﹐瓜蒂散。虛老人﹐參蘆煎湯吐。口噤者﹐鼻中灌之。令患人覆身﹐雞毛蘸生桐油﹐或燈窩油絞口﹐痰涎吐盡可蘇。虛而不勝吐者﹐用陳年鍛石﹑靛靑調灌﹐痰降。或滚痰丸﹑牛黃豁痰丸﹝方見痰門﹞調下﹐痰降可治。或灸百會﹑關元﹑气海﹑人中﹐少蘇煎主方服﹐隨證加減。中气證﹐先以蘇合香丸﹝方見中寒﹞灌之。口噤先以半丸擦齒﹐次宜八味順气散﹑枳桔二陳湯﹑烏藥順气散﹑蘇子降气湯﹝气門﹞選用。審的因暴怒所致﹐气平自復﹐不藥可安。凡疑似難明﹐先服攝生飲﹝方見類中風﹞。痰熱盛者﹐宜主方加黃連﹑枳實。

主方﹝順气逐痰﹞陳皮半夏白茯苓人參白術烏藥南星天麻僵蠶白芷﹝等分﹞甘艸﹝減半﹞上加生薑五片﹐水煎成﹐入竹瀝半小杯﹐生薑自然汁五匙﹐服。

加減方通連癱瘓﹝見後﹞參酌。方者法之體﹐法者方之用。

中腑者﹐手足偏廢﹐面顯五色﹐惡風寒﹐拘急﹐先小續命湯一劑解表。有汗及夏月去麻黃﹔汗多加黃﹔有熱去附子﹔血虛加當歸。次以主方加川芎﹑香附﹑羌活﹑防風﹝各八分﹞﹑細辛﹑桂枝﹝各三分。﹞減人參﹑白術﹑僵蠶﹑天麻。忌牛黃﹑冰﹑麝﹐能通關利竅﹐反引邪深入。

中經者﹐口眼斜﹐舌彊難言﹐外無六經形證﹐內無便溺阻澀。主方加菖蒲﹑遠志﹑黃連﹑枳實﹑麥門冬。無汗加羌﹑防﹑麻黃﹑川芎﹑蔥頭﹐去人參﹑白術﹑僵蠶﹑天麻﹔汗多加白芍﹑桂枝﹑黃﹐去白芷﹑天麻。次服大秦艽湯。

中髒者﹐邪極深也。九竅不利﹐二便祕澀﹐痰聲如鋸﹐先服三化湯利便﹐兼服牛黃丸。次主方加當歸﹑川芎﹑芍藥﹑羌﹑防﹑枳實﹑秦艽﹔減烏梅﹑白芷﹑僵蠶﹑天麻。便祕有痰﹐滚痰丸﹝痰門﹞。

左癱屬血與風﹐血虛合四物湯﹐死血加桃仁﹑紅花。風加羌活﹑防風﹑蒺藜﹔火加芩﹑連﹔手不遂加黃芩﹝酒炒﹞﹑桂枝﹔足不遂加黃柏﹑牛膝。

右瘓屬气與痰。气滯加枳殼﹑桔梗﹑紫蘇子﹑枇杷葉﹑郁金﹔气虛加黃﹑參﹑術﹔痰盛加栝蔞﹑貝母﹑天粉﹑海石﹑白附﹑白芥子﹑皂莢﹑天竺黃﹑玄明粉之類﹔風疾加白附﹑全蠍﹔實人用荊﹑瀝﹔火盛加芩﹑連﹑梔子﹔血虛加四物﹔自汗加黃﹑白芍﹑桂枝﹔身體痛加羌活﹑蒼術﹑酒芩﹔頭痛加川芎﹑細辛﹑荊芥﹑蔓荊子﹔頂痛加本﹑酒芩﹔心虛加遠志﹑石菖蒲﹔驚悸加酸棗仁﹑麥門冬﹑茯神﹑竹茹﹔肥人栝蔞﹑貝母﹑黃連﹑黃芩﹑羌活﹑防風﹑荊芥﹑靈仙﹑薄桂﹐少加附子﹔瘦人合四物﹑三黃﹝俱酒炒﹞﹔嘔不止加藿香﹑磨木香。如風熱已淸﹐宜天門冬﹑麥門冬﹑當歸﹑芍藥﹑菊花﹑枸杞﹑郁金﹑淮生地﹑五味子﹑黃柏﹑黃﹑牛膝﹑人乳之類。悉以主方加減。大便祕﹐滚痰丸﹑搜風順气丸多服﹐後服虎潛丸﹝方見虛損﹞及大補气血﹑滋培元本之藥。

小續命湯中腑不省人事﹐手足戰掉﹐語謇痰盛﹐筋脈拘急﹐不能屈伸﹐痛難轉側﹐半身不遂等證。香港腳緩弱﹐久病風人亦服。

防風﹝三錢﹞桂心黃芩杏仁芍藥甘艸川芎麻黃人參﹝各錢四分﹞防己﹝二錢﹞附子﹝七分﹞

上作二服。水鐘半﹐姜五片﹐棗一枚﹐煎服﹐取微汗。無汗惡寒﹐麻黃﹑杏仁﹑防風各加一倍﹔有汗惡風﹐桂枝﹑芍藥﹑杏仁各加一倍﹔身熱無汗﹐不惡寒﹐加知母﹑石膏各錢四分﹐減附子﹔身熱有汗惡風﹐加葛根一錢﹐黃芩﹑桂心各加一倍﹔無汗身涼加漧薑一錢﹐附子﹑甘艸各加一倍﹔有汗無熱﹐桂﹑附﹑艸各加一倍﹔汗多加黃。如有雜證﹐相仍隨宜加減。

大秦艽湯中經脈者﹐外無六經表證﹐內無便祕裏證﹐乃血弱不能養筋﹐故手足不能運動﹐舌彊難言﹐口眼斜﹐宜養血舒筋。

秦艽石膏﹝各一錢﹞甘艸川芎當歸芍藥羌活獨活防風黃芩白芷白術生地熟地茯苓﹝各七分﹞細辛﹝五分﹞

上加姜﹑棗﹐水煎服。遇天陰﹐姜七片﹔春夏加知母一錢﹔心下痞加枳實。

三化湯中髒九竅不利﹐有表證。先服小續命﹐次此湯通便溺。

大黃枳實濃朴羌活﹝各二錢五分﹞

上水煎服。

愈風湯通治諸風初覺﹐不致倒僕﹐治未病聖藥。又中風內邪已除﹐外邪未盡﹐此方加減常服。久則淸濁自分﹐榮衛自和。

羌活甘艸防風當歸蔓荊子川芎細辛黃枳殼人參麻黃白芷甘菊薄荷枸杞子知母地骨皮獨活秦艽黃芩芍藥﹝各三兩﹞蒼術生地﹝各四兩﹞肉桂﹝一兩﹞

上銼﹐每服一兩﹐水二鐘﹐生薑三片﹐煎﹐空心服﹐渣再煎。欲汗加麻黃一錢﹔欲利加大黃一錢﹔大寒後加半夏﹑人參﹑柴胡各三分﹔谷雨後加石膏﹑黃芩﹑知母各三分﹔季夏加防風﹑白術﹑茯苓各三分﹔大暑後加濃朴﹑藿香各三分﹐肉桂半分﹔霜降後附子﹑肉桂各半分﹐當歸三分。

防風通聖散諸風潮搐﹐手足螈﹐邪熱暴甚﹐肌肉蠕動﹐徧身疹疙瘩﹐頭痛目赤﹐一切屬風﹑屬火證神效。小兒急驚﹑痧喑。

滑石﹝三錢﹞防風﹝一錢二分﹞甘艸﹝一錢﹞當歸石膏黃芩﹝各八分﹞桔梗﹝八分﹞

麻黃﹝夏減半﹞芍藥連翹薄荷梔子川芎芒硝﹝各四分﹞白術荊芥﹝各三分﹞

上加生薑﹐水煎服﹐入硝。熱盛便祕﹐量虛實加大黃﹝有汗去麻黃﹔﹞頭痛加羌活﹑白芷﹑蔥頭﹔喘嗽加桑皮﹑杏仁﹑半夏﹑桔梗﹑冬花﹑紫菀﹔目腫赤瘴加羌活﹑赤芍﹑木賊﹑蒺藜﹑菊花﹑決明﹑蔓荊﹑蟬蛻﹔鼻濁涕﹐每兩加薄荷﹑黃連﹝各一錢﹞﹐小便淋閉去麻黃﹐倍滑石﹑連翹﹐加木通﹔小兒急驚加大黃﹑梔子﹑茯神﹐調辰砂服。

烏藥順气散一切風气攻注走痛﹐手足癱瘓﹐骨節拘攣﹑麻木。

烏藥陳皮﹝各二錢﹞麻黃枳殼桔梗白芷川芎﹝各一錢﹞僵蠶漧薑﹝炮。各五分﹞甘艸﹝炙﹐三分﹞

上姜三片﹐棗一枚﹐水煎服。中風一身麻木﹐加人參﹑白術﹑當歸﹑麥冬。先服此﹐次進風藥。久病去麻黃﹐加羌活﹑防風﹑南星﹑半夏﹔徧身痛加當歸﹑官桂﹑乳香﹑沒藥﹔臂痛加桂枝﹑蒼術﹑羌活﹑防風﹔腳膝腫痛加牛膝﹑薏苡仁﹔腰痛加杜仲﹑故紙﹑茴香﹔手足冷痺加附子﹑肉桂﹔胸滿加蓬術﹑三稜。

搜風順气丸治三十六種風﹐七十二般气。腸胃積熱﹐胸膈痞悶﹐大便閉﹐小便澀﹐腸風痔漏﹐肢節麻痛﹐手足癱瘓﹐語謇。孕婦勿服。

大黃﹝五兩﹐酒蒸九次﹞車前子﹝二兩五錢﹐酒浸﹞檳榔牛膝山藥麻仁菟絲餅山茱萸郁李仁﹝各二兩﹞防風枳殼獨活﹝各一兩﹞

上爲末﹐蜜丸桐子大﹐每服三十丸。早酒或米湯﹐臨睡茶湯下。

瓜蒂散諸風痰壅﹐膈食諸癇﹐脹滿﹐吐後服降火利气淸神藥。

瓜蒂﹝炒研﹞﹐每服實人一錢﹐虛﹑老五分﹐茶末﹝二分半﹞﹐酸齏汁調下。風癇加全蠍末五分﹔腫脹加赤小豆。宜晴天午前空心服。不止﹐用麝香少許﹐白湯送下。煮淡豆豉汁調尢佳。

稀涎散中風涎潮﹐气閉膈塞不通﹐鬱結﹐關格﹐喉蛾諸痰證。

皂莢﹝不蛀者炙﹐去弦﹐豬牙尢佳﹞明礬等分研末﹐每服一錢﹐白湯調下。不止﹐陳皮﹑姜湯。

史國公浸酒仙方癱瘓筋攣﹐半身不遂﹐幹濕香港腳﹐濕滯經絡不宣﹐諸气。

木瓜﹝五兩﹞川萆白僵蠶續斷五靈脂牛膝天麻白芍烏藥威靈仙黃松節當歸虎骨﹝打極細﹞防風﹝各一兩﹞

上用無灰酒一斗﹐浸藥二七日﹐緊封日足﹐取藥曬漧﹐研末。每服二錢﹐藥酒調下。酒完米湯下。

丸中風不語﹐口眼斜﹐時吐涎沫﹐四肢麻痺﹐徧身酸軟。

艸﹝五月五日﹑六月六日采葉﹐陰漧﹞

煮酒﹐入蜜少許﹐拌勻﹐甑內蒸過﹐曬燥。如此九次﹐搗末﹐蜜丸桐子大。每服百丸﹐空心﹐酒或米湯下。

靈仙丸通十二經脈﹐去宿垢﹐微利不瀉﹐口眼斜﹐癘風﹑頭風﹑癜風﹑皮膚瘙癢﹐手足頑麻﹑疥癬﹑腰重陰腫﹐婦人月閉諸證。

威靈仙﹝洗淨焙漧﹞

上爲末﹐好酒拌潤﹐入竹筒內塞口﹐九蒸九曬﹐煉蜜和丸如桐子大。每服二十丸﹐酒下﹐朝服暮效。外靈仙煎洗。

八味順气散卽四君子湯加陳皮﹑靑皮﹑烏藥﹑白芷﹐水煎服。

神气不淸﹐涼膈散加靑黛﹑藍根爲末﹐蜜丸彈大﹐朱砂﹑金箔爲衣﹐臨睡茶下。風虛眩運﹐四物湯﹝四兩﹞加秦艽﹑羌活﹝各半兩﹞﹐每服五錢﹐水煎服。四肢不收﹐恍惚不言﹐竹瀝﹑生葛﹝汁﹐各二升﹑﹞生薑﹝汁﹐二合﹞和分三服。中風多熱﹐痰盛﹐常服竹瀝﹑荊瀝﹑薑汁﹝減半﹞和勻﹐五合溫服。

簡便方癱瘓諸風取汗﹕紫背浮萍﹝七月半收﹞﹐攤竹篩內﹐下著水盆﹐曬漧研細末﹐煉蜜和丸彈子大。每服二丸﹐細黑豆煎酒調下﹐暖室﹑蓋﹐大汗出。

通治諸風﹕蒼耳艸﹝端陽日采﹞﹐研末﹐蜜丸桐子大。每服二十丸﹐日三服﹐酒下。若有風處如麻豆粒起﹐此風毒出也﹐鍼刺﹐黃汗出愈。

中風癱瘓﹑肢廢﹑癘風﹕麻黃﹝去根節﹐二斤﹞河水﹝五升﹐﹞煎汁去渣﹐再熬膏﹔入白芷﹑桑皮﹑蒼術﹑甘松。浮萍﹝各一兩﹞﹔川芎﹑苦參﹝各二兩﹐﹞爲末和膏﹐丸如彈子大。每服一丸﹐臨臥酒下﹐取微汗﹐隔二日服。

中風經年不愈﹔靑松﹝一斤﹞。上細銼爲末﹐石臼搗細﹐生絹袋﹐以淸酒一斗浸二宿﹐火煨一宿﹐初服半升﹐加至一升﹐汗出卽止。

三十六種風﹕菖蒲﹝淨根薄切﹐三斤﹞絹袋盛﹐懸壇內﹐入酒一斗密封。百日以熟黍米一升﹐內壇中封﹐十四日開出﹐取淨酒溫飲。

風昏迷﹐彊直吐沫及產後﹕黑豆炒焦投酒﹐淬淋﹐漬酒一碗﹐入川獨活﹑荊芥﹝各三錢﹐﹞煎七分溫服﹐未安再服。

中風腹中切痛﹕食鹽﹝少許﹞﹐炒燥含口中﹐熱湯吞下﹐得吐痰安。

口噤涎潮﹕皂莢﹝大者一條﹐去皮﹞﹐豬膽﹝炙﹐﹞研末﹐一錢調灌﹐不吐再服。

諸風及男子陰癢﹐婦人帶下﹐小兒客忤﹕僵蠶爲末一錢﹐酒下。

水腫風疾﹐腳軟筋攣﹐膝痛﹕大黃豆同甘艸煮湯﹐頻飲。

卷之二中風

四肢不舉

經曰﹕足受血而能步﹐手受血而能攝﹐掌受血而能握。動言視聽﹐無非血養。是證若膏粱之士﹐感於中風之後﹐兼以語謇流涎﹐乃痰飲隨气入於四肢﹐無血以養﹐故不能舉動也。專宜治痰﹐不須養血﹑壯筋骨等藥。有水竭火盈﹐耗損營血﹐宗筋失養而致﹐宜養血滋陰﹔有肥甘過享﹐脾土太實所致﹐宜三化承气湯瀉﹐令陽虛土平可安﹐有脾虛不能爲胃行其津液以達四肢﹐故不舉﹐當十全大補湯隨證加味可也。

主方﹝膏粱風痰壅盛﹞橘紅貝母膽星﹝各二錢﹞茯苓白附子天麻栝蔞仁﹝去油﹞白芥子海石﹝研。各一錢﹞水二鐘﹐生薑五片﹐枇杷葉三大片﹝去毛蜜炙﹞﹐煎八分﹐入竹瀝一杯﹐薑汁十匙﹐食後服。

卷之二中風

口眼斜

舉世皆謂風邪中於臟腑﹐痰飲畱於經絡。專用祛風豁痰之藥﹐多不見效。外用鱔血弔法﹐尢爲非理。

切戒﹗治法當以淸火養血爲主﹐或兼散郁行气。有風痰者兼而治之﹐必宜頓服藥餌。脈洪火炎﹐澀爲血少。

主方黃連黃芩梔子當歸芍藥川芎生地天麻秦艽木瓜﹝等分﹞上水煎溫服。

火盛加連翹﹑石膏﹑玄參﹔便祕加大黃﹔滋陰天門冬﹑麥門冬﹑知母﹑黃柏﹑甘菊﹑枸杞﹑五味﹑牛膝﹑石斛﹑人乳﹔利气﹐烏藥。

卷之二中風

諸類中風

經曰﹕神傷於思慮則肉脫﹔意傷於憂愁則肢廢﹔魂傷於悲哀則筋攣﹔魄傷於喜樂則皮槁﹔志傷於盛怒則腰膝難以俯仰。勿謂肢廢筋攣等槪作風治﹐更有五志過及﹐六淫气侵﹐勞傷气血﹐房幃精脫﹐凶喪暮夜﹐邪惡衝觸及厥﹑屍厥﹑痰厥﹑气厥﹑血厥等證﹐皆至卒暴倒僕不省。先宜掐人中﹑取嚏﹑艾灸等法﹝見前﹐﹞急煎主方﹐同蘇合香丸。中風寒﹑暑﹑濕皆可服。少蘇﹐詳辧證名﹐各根據本門治理。

主方﹝攝生飲諸卒中﹞半夏﹝姜湯泡﹞南星﹝濕紙包﹐煨﹞木香﹝各二錢半﹞蒼術﹝生﹞

甘艸﹝生﹞北細辛石菖蒲﹝各一錢﹞

上劑加生薑七片﹐水煎﹐磨入木香﹐溫服。調蘇合丸同灌﹐尢佳。

痰盛加全蠍﹝炙﹐研﹞二枚。

卷之二中風

酒厥

有因飲酒過多而致。蓋酒之爲物﹐水形而火性﹐故悍酷烈﹐濕熱蘊積之久﹐則爲飲﹐爲痰﹐滲以臟腑﹐流於關節爲半身不遂﹐口眼斜﹔更值醉甚﹐亦至昏憒﹑僵僕。治宜解酒除濕。

主方葛根﹝葛花尢佳﹞陳皮﹝各三錢﹞砂仁白豆蔻豬芩澤瀉白茯苓人參白術漧薑﹝各一錢﹞水煎服。

卷之二中風

食厥

因飲食倍常﹐不能運化﹐塡塞胃气﹐升降不通﹐卒然倒僕﹐目瞑口噤﹐亦似中風。急宜多灌姜鹽湯探吐﹐吐出痰食自蘇。萬勿誤服祛風藥﹐重傷胃气﹐斃可立待。右關脈弦緩而浮──胃風。夏月胃風證﹐乃傷食乘風而感亦此類也。

主方白術﹝二錢﹞陳皮半夏白茯苓濃朴山楂﹝各錢半﹞人參木香﹝磨﹞砂仁﹝研﹐各一錢﹞甘艸﹝五分﹞

上加姜﹑棗﹐水煎。調入香﹑砂﹐服。隨證加減。

卷之二中風

預防中風

膏粱之士﹐肥甘醇酒﹐皆能助火生痰。痰生熱﹐熱生風﹐風火同陽﹐性並上行。致頭目眩運﹐痰盛气虛﹐手足指節麻木﹑軟弱﹐面如虫行﹐口眼牽掣﹐肌肉動﹐臂膊﹑臀髀不仁﹐語言顚錯﹐胸膈迷悶﹐神思不淸﹐口渴便祕﹐小便赤少﹐此皆中風階梯﹐極當防微杜漸。脈多弦滑﹐虛軟無力﹐左脈不足﹐服四物湯﹝方見婦科﹞﹗右脈不足﹐服四君子湯﹝方見虛損﹞﹔痰壅﹐導痰湯﹝方見痰門﹞﹗火盛﹐防風通聖散﹐次服愈風湯﹑搜風順气丸﹝三方見前﹞。

主方天麻荊芥白術﹝各二錢﹞膽星半夏﹝制﹞甘艸﹝各五分﹞水二鐘﹐生薑二片﹐黑棗二枚﹐煎八分﹐入竹瀝半杯﹐薑汁五匙﹐食遠服。

以此方加減﹐配合爲末﹐竹瀝﹝九分﹞﹐薑汁﹝一分﹞﹐疊丸如綠豆大﹐每服二錢﹐食遠服﹐日二﹑三次。忌鮮豬肉之類。

卷之二

傷風

經曰﹕傷於風者﹐上先受之。又曰﹕虛邪賊風﹐陽先受之。又曰﹕淸淨則肉腠閉拒﹐𨿽有大風苛毒﹐弗之能害。蓋風爲天地浩蕩之气﹐四時八風之變﹐未嘗無也。間有傷者﹐不能法道淸淨﹐不得腠理固密﹑表上陽虛所致﹐一因也。有挾虛痰熱﹐其气拂郁﹐風邪易於外束﹐二因也。有火乘肺金﹐煎熬津液成痰﹐痰火騰奔﹐風自內生﹐三因也。感病者﹐無出於此。其脈浮而大者爲風﹐浮緩爲傷風鼻塞﹐浮滑而大爲內熱生風。治法﹕表虛受風﹐專宜發散﹐勿致汗多亡陽。有汗老實表散邪﹐桂枝湯主方加桂﹑芍之類。內夾痰熱而傷風邪者﹐參蘇飲之類。痰壅火盛﹐內熱生風者﹐防風通聖散﹝方見中風﹞之類加減調之。凡鼻塞聲重﹐腦脹頭痛﹐鼻流淸涕﹐畏風﹐屬寒﹔鼻中濁涕而熱气時出﹐咽漧咳嗽﹐痰唾稠粘﹐屬熱。外之風邪疏散﹐內之痰火未平﹐芩﹑連﹑枳﹑桔﹐二陳湯﹝方見痰飲﹞之類淸肺降火﹐利气消痰。

主方﹝頭疼鼻塞﹞蒼術本羌活白芷川芎防風﹝各七分﹞細辛甘艸﹝炙。各五分﹞

上加姜三片﹐蔥頭三个﹐水煎。

有汗表邪加桂枝﹑白芍﹔無汗惡風加紫蘇﹑葛根。

參蘇飲傷風感冒﹐發熱頭痛﹐咳嗽涕稠。疏邪淸气﹑消痰除熱。

人參紫蘇葉葛根半夏前胡桔梗陳皮茯苓枳殼﹝等分﹞木香甘艸﹝減半﹞

上加姜﹑棗﹐水煎服。咳嗽去參﹑香﹐加桑皮﹑杏仁﹔肺熱加黃芩。

川芎茶調散治傷風﹐上攻頭目﹐鼻塞聲重。

薄荷葉﹝四兩﹞川芎荊芥﹝各二兩﹞羌活白芷防風甘艸﹝各一兩﹞細辛﹝五錢﹞

上爲末﹐每服二錢﹐食後茶湯調下。

卷之二

中寒

經曰﹔冬三月﹐此謂閉藏﹐水冰地坼﹐無擾乎陽﹐早臥晚起﹐必待日光。夫中寒者﹐卒中天地之寒气也。或冬月嚴凝之气﹐或三時暴客之寒。手足厥冷﹐臍腹絞痛﹐戰悚昏迷﹐唇靑口噤﹐面如刀刮﹐引衣蜷臥﹐不渴。當分三陰治之。中脘痛屬太陰﹐理中湯﹔臍腹痛屬少陰﹐五積散﹔小腹痛屬厥陰﹐四逆湯﹝倍附子﹐加吳萸﹞治之。先用灸熨之法﹐稍緩不救。如腹不痛﹐惟脈沈肢冷者﹐俗謂陰證傷寒是也。醫以房室受寒爲論﹐若患人因平素斫喪腎虛而成﹐病時不犯﹐必堅執不伏﹐不肯服藥﹔或以他證外治﹐反樂從之﹐藥亦怠緩﹐不滿六日而死。嗚呼﹗遇此之候﹐但根據方調理﹐勿以犯淫爲論﹐致病者疑惑。有初感乍寒乍熱﹐脈弦似瘧﹐猶能行動﹐失用附子溫散﹐三﹑四日手指漸冷而斃。脈遲緊或沈細澀﹐皆寒﹔堅弦或沈細爲中寒。寒脈散者﹐死。有汗﹐尺脈遲滯﹐寒在下焦者﹐死。

主方﹝回陽救急湯﹞人參白術茯苓半夏﹝姜制﹞漧薑﹝炮﹞肉桂附子﹝煨﹐去皮臍﹞

甘艸﹝炙。各一錢﹞陳皮﹝五分﹞五味子﹝九粒﹞加姜煎服。

上方通治中寒證﹐甚者倍附子。漧嘔吐痰涎白沫﹐加吳茱萸﹔無脈加豬膽汁一匙﹔瀉甚加黃﹑升麻﹔吐甚多加薑汁﹐次兼官桂﹑當歸溫血分﹐蓋寒傷榮也。倉卒無藥﹐用布條纏作圈放臍上﹐中安炒鹽﹐上以大艾炷三个﹐灸多壯﹐腹痛止爲度。更灸气海﹝一穴﹐臍下一寸五分﹐二十壯﹞﹑丹田﹝一穴﹐臍下二寸﹞﹑關元﹝一穴﹐臍下三寸。治髒結不可攻者及陰汗不止﹑腹脹腸鳴﹑面黑指甲靑﹐百餘壯。量法。病患屈中指﹐中節兩折紋尖爲一寸。﹞

熨法用食鹽﹝一斤﹐炒熱﹐﹞布二層包﹐熨腹臍痛處﹐冷卽換﹝無鹽﹐麥麩﹑灰﹑砂皆可。﹞

一法用吳茱萸二升﹐酒拌炒﹐煮熱﹐以絹袋盛﹐或二﹑三合煮滚。入麩一升﹐鹽一合炒﹐包熨心腹及手足心﹐气通則止。姜蔥熨﹝方見傷寒﹞。

一法用蔥一握﹐束縛如餅﹐切去根葉﹐存白二寸許﹐先以火烙一徧﹐令通熱﹐著病患臍上下﹐以熨斗火熨之。先以麝香﹑硫黃安臍中尢妙﹐更作三﹑四餅﹐壞則換。手足溫﹐微汗乃止。內服主方。

蒸臍法麝香半夏末皂角末﹝各三分﹐﹞安臍中﹐上鋪鹽﹐灸二﹑七壯。

理中湯治太陰中脘痛﹐自利不渴﹐寒多﹐腹痛瀉﹐霍亂厥冷。

人參白術漧薑甘艸﹝各二錢﹐病輕減﹞上加生薑煎服。

腎气動者﹐去術加桂二錢﹔吐多﹐去術加生薑三錢﹑丁香五分﹔利多﹐加木香一錢﹔小便澀﹐加茯苓﹔渴加術﹔寒加姜﹔腹痛下利﹐加附子炮﹑二錢﹔霍亂轉筋﹐加石膏五錢。枳實理中丸治寒實結胸﹐加茯苓﹑枳實﹐爲末﹐蜜丸彈大﹐白湯下。

五積散治少陰臍腹痛及感冒寒邪﹐頭疼﹐身痛拘急﹐嘔吐。不問外感風寒﹐內傷生冷﹐寒濕客於經絡﹐腰背酸疼﹐婦人經閉。

白芷當歸川芎陳皮濃朴蒼術白芍枳殼桔梗半夏﹝制。各一錢﹞漧薑茯苓官桂﹝各五分﹞

甘艸﹝三分﹞麻黃﹝冬八分﹐夏二分﹞加生薑三片﹐蔥頭三个﹐煎服。

四逆湯治厥陰小腹痛﹐太陰自利不渴﹐陰證脈沈﹐身痛﹝先服輕劑﹞。

附子﹝一枚﹐生﹐去皮臍﹐切作八片。﹞甘艸﹝炙﹐六錢﹞漧薑﹝五錢﹞分二劑﹐水煎溫服﹐取汗。

茱萸四逆湯治厥陰中寒﹐小腹痛甚。通脈四逆湯﹝前方倍加甘艸﹞。

吳萸﹝泡﹞附子﹝炮﹞漧薑﹝各二錢﹞炙艸﹝錢半﹞上加姜﹐水煎服。

附子散中寒陰證﹐唇靑面黑﹐身背彊直﹐四肢厥冷﹐諸沈寒痼冷。

附子﹝制熟﹐二錢﹞官桂當歸白術漧薑半夏﹝各七分﹞姜﹝五片﹞棗﹝二枚﹞煎服。

蘇合香丸治中風﹑中气﹑中寒﹐卒倒﹐口噤不省﹐暴感寒毒﹐臍腹絞痛﹐肢冷吐瀉﹐心痛痺疼﹐鬼祟邪惡﹐癆瘵傳屍﹐疫癘穢气﹐嵐瘴蠱疰﹐小兒急﹑慢驚風。每服男﹑婦一丸﹐小兒半丸﹐生薑汁化開﹐姜湯調下。牙緊半丸擦﹐牙開灌之。如感冒風寒﹐咳嗽痰喘﹐姜﹑蔥湯下。產後泄瀉﹑腹痛﹐一切風寒﹑怒气胸滿等證﹐防霧露﹐酒服。火病戒服。

香附白術安息香﹝如無﹐以白豆蔻代﹞檀香木香蓽茇犀角﹝另銼末﹞沈香訶子﹝肉。

各二兩﹞麝香乳香朱砂﹝水飛﹐重研﹞蘇合油﹝各一兩﹞冰片﹝五錢﹞

上各取眞者﹐另研細末﹐次入麝﹑冰﹑油﹑砂﹐研勻加煉熟白蜜和。每丸重二錢﹐黃蠟濃封或入小瓶﹐蠟封口﹐勿令泄气﹐勿濕潤。

卷之二

傷寒

﹝正名論初感論兩感六經形證治例陰陽似證陰陽毒腎傷寒汗吐下等可不可治法變證辧證大要察脈大要用藥大法傷寒方法﹞

經曰﹕風寒客於人﹐使人毫毛畢直﹐皮膚閉而爲熱。又曰﹕凡傷於寒﹐則爲病熱﹐熱𨿽甚﹐不死。若兩感於寒而爲病者﹐必死。傷寒者﹐霜降後至春分前感寒﹐卽病之名也。冬時寒伏於肌骨﹐春時隨陽气升發﹐或復感寒邪﹐發爲溫病。經曰﹕冬傷於寒﹐春爲溫病是也。三﹑四月病名晚發。

郁而至五﹑六月爲熱病。夏月壯熱﹐不惡寒爲中。頭疼脛冷﹐腹滿爲濕溫。身熱足冷﹐項彊惡寒﹐頭搖口噤﹐身背反張爲證。春宜溫而反寒﹐夏宜熱而反涼﹐秋宜涼而反熱﹐冬宜寒而反溫﹐感之爲病名時气。有沿家徧戶﹐長幼病同者﹐名疫癘。不時有暴感風寒而病者﹐名感冒。又有冬溫﹑溫毒﹑寒疫﹑風濕等﹐同類一十四證。凡身熱無汗屬寒邪﹐可用主方發汗﹔身熱有汗屬風與濕﹐可根據加減方止汗而愈。

有類傷寒四證﹕如頭疼發熱﹐身不痛﹐气口脈盛﹐惡食欲吐者﹐食積也。不頭疼﹐身痛惡寒﹐或煩熱時頭痛不眠者﹐虛煩也。憎寒發熱﹐不頭疼項彊﹐气急胸滿﹐脈滑大者﹐寒痰也。發熱憎寒﹐嘔綠色水﹐腿腳紅光腫痛﹐甚而衝心作痛者﹐香港腳也﹝各有門類﹞。有惡寒拘急﹐飲食作嘔﹐甚則心煩﹐眩暈气急﹐脈浮緊者﹐腫毒﹑疔癰也。或內生肺癰﹑腸癰之類﹝根據外科治﹞。有因跌損閃挫亦發熱者﹐瘀血也。婦人經脈不行及陰虛血少等證﹐亦惡寒發熱拘急﹐切宜分別。如傷寒誤食傷人﹐諸證誤作傷寒﹐斷其谷食﹐尢至傷人﹐愼之。

卷之二傷寒

論初感﹝附﹕小愈﹞

夫寒邪中人﹐陽經受病﹐太陽爲首﹔陰經受病﹐少陰爲先。足少陰腎經與足太陽膀胱經相爲表裏﹐陰陽臟腑之配合也。然寒之初感﹐必入膀胱陽經而作熱。若腎虛或因房勞遇寒﹐則邪乘虛直入少陰作寒﹐爲陰證矣﹝根據中寒門﹞。如膀胱受邪﹐寒主收引﹐腠理閉塞其陽气﹐爲徧身熱﹐可卽以發散藥服之。腠理開﹐汗出而邪解﹐陽气得泄﹐身涼而愈。若此時逡巡畏縮﹐或藥下不中病﹐則邪熱漸傳六經﹐變態百狀﹐治療最難。但能防之於未然﹐寧有深重之疾哉﹗蓋風初感﹐肺先受之﹐必噴嚏鼻塞﹐頭痛腦脹﹑惡風等候﹐乃風入之漸也。此際能增益衣衾﹐百凡戒謹﹐豈有傷風之患乎﹖如寒初感﹐腠理閉之﹐必足下微冷﹐身上覺寒﹐形體拘急﹐臂膝頻欲舒挺爲快﹐乃寒入之漸也。此際能斷谷食﹐絕房幃﹐包首裹足﹐濃覆安臥﹐惟飲熱姜﹑蔥﹑茶湯﹐令有微汗出﹐過宿自然平復﹐豈有傷寒之患乎﹖若已感冒寒邪﹐初猶不覺﹐仍前作勞﹐彊進飲食﹐邪气得腥酒谷味補助﹐所謂邪得補而愈盛是也﹐寒气必然入裏﹐多至危怠。更犯色欲﹐必爲陰證﹐爲兩感。皆由失於防微杜漸也。

有小愈病加者何﹖蓋此證多日不食﹐必不餓死﹐必宜待熱退﹐方可飲食。日數縱多﹐亦待熱勢將平﹐微與粥湯﹐養其胃气。熱除﹐漸與薄粥﹐最忌腥酒。又有因病時熱渴﹐誤飲涼酒﹐遂致危亡者。經曰﹕多食則復﹐食肉則遺﹐飲酒則劇﹐復感風寒勞復﹐皆難治。犯淫自病﹐名女勞復。無病者病﹐名陰陽易﹐多死。

卷之二傷寒

論兩感

帝曰﹕其兩感於寒者﹐其脈應與其病形何如﹖岐伯曰﹕兩感於寒者﹐一日太陽與少陰俱病﹐則頭疼發熱﹐口漧而煩滿﹔二日陽明與太陰俱病﹐則腹滿身熱﹐不欲食﹐譫語﹔三日少陽與厥陰俱病﹐則耳聾﹑囊縮而厥﹐水漿不入﹐不知人﹐六日死。又云﹕天之邪气﹐感則害人五臟﹐以知內外兩感﹐臟腑俱病。欲解表則有裏﹐欲攻裏則有表﹐表裏槪不能一治﹐故死。感之淺者﹐猶或可治﹐宜沖和靈寶飲﹐或大羌活湯治之。次察形證﹐如裏證急者﹐大柴胡湯或調胃承气湯微攻之﹔表證急者﹐柴葛解肌湯或小柴胡湯微解之﹔若下利身痛﹐四肢厥冷﹐脈沈﹐邪傳陰經﹐宜四逆湯或理中湯分輕重溫之。

卷之二傷寒

六經形證治例

足太陽膀胱經﹕頭痛項彊﹐脊腰膝痛﹐惡寒拘急﹐身熱無汗爲表實﹐根據主方。得病微熱譫語﹐小便不利﹐熱結膀胱﹐宜桂苓飲。小便利而小腹急脹﹐爲蓄血證。看大便黑﹐口渴飲水不欲咽﹐桃仁承气湯下去黑血﹔熱甚汗出﹐至頸而還﹐渴欲飲水﹐小便不利﹐必發黃﹐宜茵陳五苓散﹝五苓加茵﹞

。汗後口渴鼻塞﹐表未解﹐煩躁目瞑﹐必衄血成流﹐病解﹔不成流﹐再微汗。

足陽明胃經﹕目痛鼻幹不眠﹐身熱微畏寒﹐自汗舌漧﹐脈微洪長﹐屬陽明表證本病。舌苔白滑﹐葛根湯加柴胡﹑黃芩﹔不退﹐生地芩連湯。以後大渴舌黃苔﹐屬經證﹐如神白虎湯﹔渴甚倍石膏﹐加天粉﹑黃連﹑竹葉。潮熱自汗﹐揚手揭被﹐大便祕﹑轉矢气﹝臭屁也﹞﹐或自利穢水﹐胸痞﹐舌黃苔﹐乃陽明標病﹐大柴胡湯﹔未效﹐六乙順气湯。舌苔黑燥如芒刺﹐重用大黃﹑芒硝﹔未效加用﹐失用則死。表未淸﹐裏又劇﹐大柴胡湯。熱甚﹐三黃石膏湯。睛紅﹐三黃巨勝湯。

足少陽膽經﹕耳聾脇痛﹐漧嘔口苦﹐寒熱往來﹐微畏寒﹐汗少﹐舌白苔﹐脈浮弦者﹐爲少陽經病。膽無出入之路﹐在半表半里﹐禁汗﹑吐﹑下﹐宜柴胡雙解飲和解。以後身熱耳聾﹐胸滿嘔渴﹐舌黃苔﹐自利﹐脈弦﹐爲標病﹐只宜小柴胡加黃連﹑竹茹﹑枳實。二便祕少加大黃。

足太陰脾經﹕腹滿咽漧﹐舌黃苔﹐手足溫﹐身黃﹐小便澀﹐大便祕﹐腹痛﹐脈沈有力﹐爲本病﹐宜桂枝大黃湯下。以後頭汗至頸而還﹐口渴小便赤﹐大便實﹐身目黃﹐脈沈實爲標病﹐宜茵陳大黃湯。如不渴﹑嘔吐﹐大便通利﹐小便淸長﹐舌紅潤﹐脈沈無力﹐手足厥冷﹐宜加味理中湯。或先屬陽證﹐因體虛下之太過﹐虛邪傳入陰經﹐寒證悉具﹐理中湯溫補。

足少陰腎經﹕口燥咽漧﹐舌苔邊黃﹑中黑﹐大便祕或淸水﹐脈沈實有力﹐此熱邪傳少陰本病﹐調胃承气湯微下之。以後譫語便祕﹐繞臍硬痛﹐煩躁大渴﹐脈反沈疾﹐此熱邪傳入少陰標病﹐宜大承气湯急下之。本經有熱邪傳入衝脈﹐幹於血分﹐血熱妄行﹐逆上則嘔血﹐迫下則便血。外證神昏譫語﹐舌燥無苔﹐如火炙豬腰子﹐脈沈澀﹑或洪數﹐宜生地黃連阿膠湯或歸地養榮湯。以上皆熱邪傳腎﹐水涸爲病﹐非眞陰證也。本經惡寒厥逆﹐蜷臥不渴﹐吐瀉﹑腹疼身重﹐脈沈遲屬髒寒﹐宜回陽救急湯溫補。

足厥陰肝經﹕胸腹脹滿﹐消渴飲水﹐譫語煩躁﹐便祕或下淸水﹐舌漧﹐黃黑燥苔﹐脈沈實有力﹐此熱邪傳入厥陰本病﹐宜六乙順气湯下。以後有前證﹐手足反冷﹐或乍溫﹐乃熱深厥亦深﹐非寒厥也。脈沈實有力爲標病﹐大承气湯急下之。本經口吐涎沫﹐四肢逆冷﹐過乎肘膝﹐不渴﹐小腹痛﹐脈沈遲。此本經眞陰證﹐急宜回陽救急湯﹑茱萸四逆湯溫之。

六經中惟少陰腎經疑似難明﹐脈俱沈。沈而有力爲陽﹐大黃﹑芒硝攻下﹔沈而無力爲陰﹐附子﹑姜﹑桂溫補。一毫千里﹐殺人反掌﹐臨時細心並外證參酌。陽證似陰﹑陰證似陽等十二證﹐古書皆各分條立論﹐初學最難剖析。﹝宏﹞極欲後人易解﹐姑匯爲二論﹐𨿽然大同小異﹐用藥寒熱輕重﹐臨牀細加詳察。

卷之二傷寒

陰陽似證

陽證似陰﹝陽亢於內﹐逼陰於外﹕﹞陽邪傳入陰經﹝有陰經之名﹐屬胃腑實熱﹞。陽厥當下﹝熱邪傳裏失下﹐熱深厥亦深也﹞。表寒裏熱﹝身體厥冷﹐反不欲衣﹐寒在皮膚﹐熱在骨髓。﹞陽盛拒陰﹝身𨿽寒﹐脈洪數。﹞火極似水﹝亢則害﹐承乃制。﹞上六證名異病同。初起時身大熱﹐頭項痛﹐陽證也。六﹑七日後﹐熱伏於裏﹐陽邪陷入少陰經﹐外證徧體𨿽寒﹐反不欲衣﹐手足厥冷不過肘膝﹐或乍冷乍溫。此因失用大黃攻下﹐伏熱已深﹐陰失其守而避在肌表﹐亢陽侵於內﹐爲裏熱表寒之證。

𨿽有前證﹐猶有口渴舌燥﹐譫語昏亂不眠﹐大便祕或利黑水﹐小便赤﹐爪甲紅﹐六脈沈實有力可證也。正气猶實﹐六乙順气湯下之﹔弱者﹐如神白虎湯淸之﹔危者﹐歸地養榮湯。誤認爲陰寒而用熱藥者立死。

陰證似陽﹝陰伏於內﹐逼陽於外﹞﹕陰盛格陽﹝淫陰潛亢於裏﹐孤陽飛越於上。﹞陰厥當溫﹝內外皆陰無陽﹐厥逆過乎肘膝。﹞表熱裏寒﹝陰證亦有發熱者﹐熱在皮膚﹐寒在骨髓也。﹞陰極發躁﹝陰躁宜熱藥溫之。﹞水極似火﹝物極則反。﹞陰證﹝脈弦﹑乍寒乍熱﹐誤作瘧治﹐死者多矣﹐切當知之。﹞上六證名異病同。初起時身不熱﹐頭不疼﹐口不渴﹐或乍寒乍熱﹐手足常冷﹐大便泄﹐或陰寒凝結而大便祕﹐小便淸長﹐陰證也。三﹑四日陰極煩躁﹐面赤不熱﹐欲坐泥水井中﹐口微渴﹐欲飲水﹐不能入口﹐或身熱反欲﹝穿衣又熱﹐脫衣又寒。﹞此因失用附子溫經﹐伏寒已深﹐陽失其守而浮於肌表﹐淫陰僭於內﹐爲裏寒表熱之證。𨿽有前證﹐猶有惡寒蜷臥﹐身難轉側﹐昏沈多睡﹐爪甲靑黑﹐六脈沈微無力可證也。宜理中湯﹑四逆湯﹑回陽返本湯溫散寒邪﹐使陽气復而微汗出爲愈。誤認爲陽熱而用涼藥者立斃。

太陽脈似少陰﹕始得病﹐頭疼身熱﹐故爲太陽證﹐脈當浮。今反沈﹐似少陰脈。多因裏虛久寒﹐正气衰微﹐身必痛。故宜救裏﹐使正气內彊﹐逼邪外出﹐用生附四逆湯。𨿽曰溫裏﹐亦能汗出而解。

少陰證似太陽﹕始得病﹐脈沈細﹐不頭疼﹐故爲少陰證﹐當無熱。今反有熱﹐似太陽證﹐猶有寒邪在表﹐未傳入裏﹐腠理郁閉爲熱﹐宜麻黃附子甘艸湯。熟附溫裏寒﹐麻黃散表熱。

卷之二傷寒

陰陽毒

陽毒﹕受惡毒之气﹐入於陽經﹐或失汗下﹐或熱病誤熱藥。其證大熱﹐咽疼發斑﹐面赤譫語﹐脈洪﹐宜陽毒升麻湯﹑靑黛一物湯。咽痛﹐玄參升麻湯﹑三黃巨勝湯。甚至舌捲焦黑﹐鼻孔如煤﹐宜水漬法。五日治﹐七日不治。

陰毒﹕受深重之寒﹐伏於腎經﹐致陰气獨盛。其證腹痛下利﹐咽閉嘔逆﹐唇靑面黑﹐手足厥冷﹐身如被杖﹐短气難息﹐六脈沈微﹐宜服甘艸湯﹑眞武湯兼蔥熨法﹑燻法﹐灸關元百壯。三日後不可治。

卷之二傷寒

腎傷寒

少陰咽痛﹐伏气病﹐三名一證也。因冬月受寒﹐伏於少陰腎經﹐或太陽傳入﹐或感暴寒﹐多發於春。本經循喉嚨﹐挾舌本﹐故咽痛﹐後必下利﹐屢有誤爲火病﹐服涼藥殺人﹐先宜甘桔湯﹝寒熱皆效﹞加玄參服。如覺惡寒拘急﹐服參蘇飲﹐倍甘﹑桔﹐取微汗安。口瘡赤爛﹐宜升麻六物湯之類。

卷之二傷寒

汗吐下等可不可治法

可汗﹝失汗邪不出﹐變生爲諸病﹞﹕寒邪在表﹐頭疼骨痛﹐發熱惡寒﹐脈浮。一日至十三日或多日﹐略有前證﹐皆宜主方隨輕重發表。少陰脈沈身痛﹐麻黃附子細辛湯發汗﹐切勿太過。

不可汗﹝不宜汗而汗﹐奪血竭津液﹞﹕因風暑濕﹐自有汗﹐勿再汗。臍上下左右有動气﹔瘡家﹑衄血﹑咽閉口瘡﹑瀉利淸谷﹑婦人經行﹑小便淋澀﹐皆宜小柴胡加減和解。

可下﹝陽毒等證﹐失下傷人﹞﹕熱邪在裏﹐大渴舌苔﹐大便祕﹐繞臍硬痛﹐協熱自利﹐肢溫﹐六乙順气湯下。結胸﹐大陷胸湯。

不可下﹝不當下而下﹐邪入損眞气﹞﹕凡有表證﹐無裏證﹐小便澀﹐四肢冷﹐咽閉嘔吐﹐有汗﹐臍上下左右有動气﹐犯此而有下證﹐大柴胡湯微下。虛﹑老﹐黃龍湯。

可吐﹝痰食宜吐﹞﹕初病有食﹐淡鹽湯吐。气滯有痰﹐稀涎散吐。

不可吐﹝無食痰﹐傷胃气﹞﹕傷風有汗﹐四肢冷﹐虛人皆忌。

可溫﹝益火之源﹐以消陰翳﹞﹕陰寒盛﹐脈沈遲﹐下利腹滿身痛﹐發熱﹐脈反沈﹐陰毒呃逆﹐四逆湯。少陰寒嘔﹐理中湯。

不可溫﹝諸陽熱﹐證似陰寒﹞﹕脈𨿽沈而數﹐先頭痛大熱﹐後肢冷﹐禁溫。

可補﹝邪出正虛﹞﹕脈弱气虛﹐汗多肢冷﹐獨語鄭聲﹐不眠不食﹐皆宜補。

不可補﹝余邪未盡﹞﹕脈實頭痛﹐身熱﹐大渴舌苔﹐便祕﹐下利穢水﹐腹滿。

可和解﹝大勢已平﹞﹕無汗﹑吐﹑下證﹐惟往來寒熱﹐胸未淸﹐宜小柴胡湯。

未可和解﹝表裏未盡﹞﹕表證未罷﹐裏證猶甚﹐防風通聖散合六一散。

可水﹝以水濟火﹞﹕但要病患自思水飲﹐問欲幾何﹐惟與其半飲之。

不可水﹝不思而與﹐水停心下﹞﹕彊與則成水結胸﹐陰證似陽﹐𨿽思不能飲。

卷之二傷寒

變證

﹝已見六經形證者﹐皆不重贅﹞

結胸﹝同類十一證﹞﹕大結胸﹕不按而痛。因頭疼惡寒﹐表證未罷﹐早用大黃等下藥﹐致邪乘虛入裏﹐心下堅滿如石。外用姜蔥熨法﹐服大陷胸湯。

小結胸﹕按之方痛﹐心胸硬滿。亦用熨法﹐內服小陷胸湯。

熱結胸﹕實熱結胸﹐懊煩渴﹐心下滿﹐脈實﹐宜三黃石膏湯。

寒結胸﹕外無熱證而內脹結﹐宜枳實理中丸﹝方見中寒。﹞

水結胸﹕飲水過多﹐有聲﹐小半夏茯苓湯。小便不利﹐五苓散。

血結胸﹕有衄血彊止﹐蓄於上焦﹐胸滿﹐漱水不欲咽﹐犀角地黃湯。

支結﹕支結者﹐滿而濡﹐心下妨悶也﹐小柴胡湯加桂枝。

髒結﹕狀如結胸﹐舌上有胎濕滑﹐飲食如故﹐時時下利﹐小柴胡倍姜﹐更灸關元。然素有痞﹐連在臍旁﹐痛引小腹﹐控入陰筋者﹐死。

气結﹕胸滿刺痛﹐脈沈﹐二陳湯﹝方見痰門﹞加枳實﹑濃朴﹑檳榔。

痰結﹕胸痞不痛﹐脈滑。二陳湯加枳﹑桔﹑前﹑貝﹔痰火﹐芩﹑連﹑粉﹑茹。

痞滿﹕按之不痛而硬。有表﹐枳桔湯最良﹔欲下﹐大柴胡湯。

嘔吐噦﹕有物無聲曰吐。此胃寒不能司納而自反﹐屬太陽﹐藿香正气散﹝方見二卷﹞加羌活。

有物有聲曰嘔吐。此寒熱交並於胃﹐鬱鬱不寧而上逆﹐屬少陽﹐小柴胡。有聲無物曰嘔。此胃火衝逆﹐屬陽明表證。經曰﹕嘔多𨿽有陽明證﹐不可下﹐枳桔湯。渴甚﹐竹葉石膏湯。無物無聲若嘔狀﹑延頸開口名噦。此大便祕桔﹐膈上有寒﹐火伏於中﹐上下不得泄越所致﹐以小柴胡湯加黃連﹑竹茹。

二痙﹕項彊頭搖﹐面赤口噤﹐身反張是也﹐屬太陽中風。重感寒濕﹐或發濕家汗及產後血虛﹐宜如聖飲。有汗名柔﹐加桂枝﹑白術﹔無汗名剛﹐加麻黃﹑蒼術。如腳攣切牙﹐皆裏熱﹐承气湯下。

譫語﹝附﹕鄭聲﹑獨語﹞﹕經曰﹕實則譫語﹐虛則鄭聲。譫語屬陽﹐鄭聲屬陰。譫亦有虛實。

實者﹐胃中實熱乘心﹐神識昏亂﹐身熱躁渴﹐脈洪便祕﹐或旁流穢汁﹐腸有燥屎﹐三承气湯量輕重用。虛者﹐誤汗亡陽﹐或吐。下後利不止﹐脈沈微難治﹐柴胡桂枝湯。三陽合病﹐譫語﹐宜白虎湯。大熱﹐黃連解毒湯。男子失汗成瘀血﹐女人熱入血室﹐桃仁承气湯。鄭聲者﹐气脫神竭也﹐或一事言之不已。獨語者﹐如見鬼狀﹐或睡中呢喃﹐脈沈肢冷﹐參附藥溫補或獨參湯。

發黃﹝卽癉病﹞﹕脾陰爲濕熱所蒸﹐則土色現外﹐茵陳五苓散。大便祕﹐茵陳大黃湯。初覺發黃﹐瓜蒂爲末﹐口含水﹐搐末三分入鼻﹐出黃水愈。

吐血﹝鼻衄﹑便血﹑溺血﹑下利膿血﹞﹕陽邪在表﹐失汗致熱毒蘊於經絡﹐逼血妄行﹐火炎气逆則吐血﹐犀角地黃湯加芩﹑連。煩躁目瞑必衄﹐因汗不出﹐得衄爲汗也。有表證﹐葛根湯。衄不止﹐生地芩連湯﹑茅花湯。便膿血﹐地楡散。溺血﹐延胡索散。

潮熱﹕陽明旺於未申﹐一日一發﹐如潮汛應時﹐此表欲解而裏未和也﹐必大便祕﹐小承气湯下。譫語自汗﹐大承气湯下。小便難﹐大便溏﹐小柴胡湯。熱於寅卯屬少陽﹐巳午屬太陽。

四肢拘急﹕拘急者﹐四肢屈伸不便﹐蜷臥惡寒之貌﹐乃諸陽本虧﹐過汗所致﹐宜芍藥甘艸附子湯。誤謂余邪﹐重發汗必死。

下利﹕雜病下利當屬沈寒﹐傷寒下利多緣協熱。如手足冷﹐脈沈無大熱屬陰寒﹐用溫經藥﹐理中湯。如頭疼發熱至四﹑五日﹐熱邪傳裏﹐口大渴﹐頻下穢水﹐經云﹕火極反兼水化﹝若五金火煉﹐亦化如水也﹞﹐協熱自利﹐旁流穢汁﹐桃花湯爲丸。如繞臍硬痛﹐舌漧有苔﹐乃腸中燥屎未下﹐六一順气湯下。熱除利止﹐俗呼「漏底」﹐誤用止瀉熱藥﹝肉果之類﹞﹐殺人多矣。太陽﹑陽明合病下利﹐先服葛根湯。太陽﹑少陽下利﹐黃芩湯﹔嘔甚加半夏﹑生薑。少陽﹑陽明合病下利﹐脈弦長者﹐木邪克土也﹐名曰負﹐負者死。脈長不弦﹐余證皆屬熱﹐承气湯下。自利而大渴﹐白虎湯。裏寒下脫﹐桃花湯。三陰下利﹐先從陽經來者﹐通脈四逆湯。下利﹐譫語﹐直視﹐舌白苔而滑﹐厥逆無脈﹐或脈反實者﹐不治。

發斑﹕熱則傷血﹐血熱不散﹐裏實表虛﹐出於皮膚爲斑。輕如蚊迹﹐重如錦紋。或因失汗失下﹐或過熱藥所致。已發斑忌汗﹐若汗﹐更加斑爛也。消斑﹐靑黛飲﹔兼咽痛﹐玄參升麻湯。表證多﹐防風通聖散去硝﹑黃﹔如大便利﹐短气﹐肢冷﹐斑靑黑﹐小建中湯﹔甚者四逆湯。

短气﹕謂呼吸之气不能接續也。心腹脹滿短气﹐邪在裏﹐爲實﹐大柴胡湯下。心腹濡滿﹐自汗短气﹐邪在表﹐爲虛﹐宜桂枝湯。無邪宜補。

喘﹕喘者﹐表裏不淸﹐邪盛所致也。太陽無汗而喘﹐宜主方麻黃湯﹔陽明失下而喘﹐承气湯﹔陰證喘﹐理中湯﹑四逆湯﹔水停心下﹐服五苓散。

煩躁﹕心不安曰煩﹐身不寧曰躁。心熱則煩﹐陽實陰虛爲熱輕﹔腎熱則躁﹐陰實陽虛爲熱重。

分虛實治。太陽煩躁宜主方﹔陽明內實煩躁﹐承气湯﹔陽明經熱﹐白虎湯﹐煩躁消渴﹐宜五苓散。

少陰煩躁﹐脈沈﹐肢冷﹐自利屬寒﹐又不欲衣﹐欲水不能入口﹐宜中寒主方。吐利交作﹐脈如湧泉者﹐死。結胸煩躁﹐肢冷自利﹐不得臥者﹐死。煩躁大渴﹐點水入口卽嘔不能咽﹐宜竹葉石膏湯或大半夏湯加黃連﹑天粉﹑麥冬。

似瘧﹕寒熱止作有時也。太陽似瘧﹐桂枝湯﹔陽明似瘧﹐柴葛解肌湯﹔少陽﹐小柴胡湯。惡寒發熱﹐日二﹑三度﹐面赤身癢﹐主方加白術﹐微汗。婦人經水適來﹐熱入血室似瘧﹐小柴胡。

懊﹕鬱悶惱亂﹐甚於煩躁也﹐汗下之不當﹐正气內虛﹐宜梔子豆豉湯微吐之。胸滿硬﹐大陷胸湯。陽明有燥屎﹐承气湯。

咳嗽﹕肺爲邪所乘﹐气逆不下也。水逆射肺而嗽﹐大靑龍湯主之。水與裏寒相合而嗽﹐眞武湯溫之。三陰嗽﹐四逆散﹐五味﹑漧薑。

腹痛﹕邪正相搏也。如陽邪傳裏而痛﹐止作不常﹐辛劑和之﹐小建中湯。陰寒在內而作﹐悠悠常痛﹐熱劑溫之﹐宜理中湯。

筋惕肉﹕經曰﹕陽气者﹐精則養神﹐柔則養筋。發汗過極﹐陽虛津涸﹐筋肉失養所致。宜眞武湯救之﹐及溫經益元湯調之。

陰陽易﹕謂邪熱之气﹐變相換易也。如傷寒男病新瘥與婦交﹐而婦反病﹐曰陽易﹔婦病新瘥與男構﹐而男卽病﹐曰陰易。其證身重腹痛﹐四肢不持﹐百節解散﹐宜逍遙湯﹑竹皮湯。失治﹐男陰挺﹑女舌出而死。

拂郁﹕陽气蒸越﹐面赤若醉﹐汗不徹﹐主方微汗﹔便祕﹐承气湯。

蛔厥﹕病患素有寒而妄發其汗﹐或過汗﹐致胃寒不食﹐食卽吐蛔﹐靜煩上下無定﹐蛔也。宜理中湯﹑烏梅丸兼黃連﹑川椒﹑烏梅。

狐惑﹕久病精气乏﹐熱積本髒爲虫。虫食肛曰狐﹐下唇生瘡﹔虫食髒曰惑﹐上唇生瘡。宜桃仁湯﹑雄黃銳散或犀角地黃湯加黃連﹑桃仁。

咳逆﹝卽呃﹑KT﹐喫忒﹕﹞才發聲於喉間而遽止者是也。陽證失下﹐火熱內郁﹐少與承气下。因汗﹑吐﹑下太過﹐虛气沖逆﹐脈微﹐橘皮半夏生薑湯加竹茹﹔虛寒加桂﹑附或柿蒂湯﹝方見呃逆﹞﹔胃寒理中湯﹔下利心煩﹐呃﹐導赤飲。以雄黃﹝一錢﹐研極細末﹐﹞溫水下卽止。或灸期門穴。

渴﹕渴者﹐津液爲裏熱耗涸也。太陽無汗﹐渴﹐忌白虎﹐宜小柴胡湯加減。陽明多汗﹐渴﹐忌五苓﹐宜竹葉石膏湯。少陰自利而渴﹐導赤飲。汗後渴﹐白虎加人參湯。先嘔後渴爲欲解﹐可與水﹔先渴後嘔爲停水﹐小半夏湯。小便不利﹐五苓散﹑六一散。

戰栗﹕六﹑七日﹐邪气外與正爭爲戰﹔邪內與正气爭爲栗﹐乃病欲解。不必藥﹐但宜濃蓋﹐飲姜湯﹝見用藥大法。﹞

發狂﹕熱毒在胃﹐並入於心﹐神不安而狂﹐獨陽亢極所致﹐非大下不止。有失汗﹐脈洪面赤微汗之。熱瘀蓄血﹐上﹐犀角地黃﹔下﹐桃仁承气﹔熱極﹐三黃石膏湯。陽狂﹐膽艸一物湯﹐與水飲﹐水面。

厥逆﹕初起手足冷﹐從中寒治。先微熱後寒﹐亦有陰證﹐先大熱後微寒﹐乃陽邪傳入陰經﹐四逆散。冷厥﹐四逆湯﹔熱厥﹐白虎湯。若疑似難明﹐先以小劑理中湯倍甘艸試之。

汗﹕初起無汗屬寒﹐有汗屬風﹑暑﹑濕﹐根據主方服。汗後惡寒﹐黃建中湯﹔大汗﹐小便難﹐五苓散。汗多﹐大便祕﹐承气湯下。大汗脈洪﹐渴﹐人參白虎湯。頭汗者﹐邪搏諸陽﹐則齊頸而還﹐不可再汗。熱郁於內而上達﹐或吐或下﹐以去其邪。如大便黑﹐蓄血也。手足汗者﹐手足﹐諸陽之本﹐熱聚胃則津液旁連四肢﹐承气湯下。盜汗者﹐睡出醒收﹐柴胡桂枝湯﹐或當歸六黃湯﹝方見盜汗。﹞

大便祕﹕經曰﹕脈浮而數﹐能食不大便爲實﹐名曰陽結﹐大柴胡湯﹔甚者﹐承气湯。脈沈而遲﹐身體重﹐大便反硬﹐名曰陰結﹐金液丹﹔甚者﹐從陰證治。發汗﹑利小便津耗﹐但宜蜜導﹐或豬膽法。多曰熱祕﹐小承气。繞臍硬痛﹐大承气急下。髒結而厥﹐四逆湯冷服。三下不通﹐吐以提之。虛者﹐皂莢燒煙燻﹐大便通﹔棕櫚灰煎湯洗﹐亦通﹔或炒鹽熨臍下。冷結不通﹐先服理中湯﹐次熨。

小便澀﹕熱邪聚於下焦﹐結而不散﹐脈浮﹐五苓散﹔脈沈﹐導赤飲。不通﹐五苓散合六一散加梔子。汗後﹑汗多﹐戒利小便。

壞證﹕十餘日猶大熱﹐口燥舌苔﹐諸藥不效﹐謂之壞證﹐不可治。用藥全以苦寒淸熱之餌﹐殊不知陰气愈泄﹐熱可退乎﹖蓋受病之始﹐由寒傷榮﹐當以調榮養血﹑壯水滋陰之品﹐大劑﹑日數服乃安。經曰﹕壯水之主﹐以制陽光。宜鱉甲散。未效﹐歸地養榮湯﹐更兼苦參湯。

百合﹕謂百脈一宗﹐病久臟腑不平也。似寒非寒﹐似熱非熱﹐欲食不食﹐欲臥不臥﹐不知所以﹐舉身俱痛﹐柴胡百合湯。

瘥後昏沈﹕初愈錯語少神﹐屬气血虛。似瘧﹐可微汗。日輕夜重﹐宜歸﹑地﹑芍﹑參﹑﹑麥冬﹑知母。餘熱遺胞絡﹐導赤各半湯。

勞復﹕新瘥﹐略有勞煩﹐憂怒復病﹐小柴胡湯加減。復感風寒﹐微汗之。復見胸滿﹐腹痛﹑大便祕﹐微下之。犯房室﹝方見陰陽易﹐﹞但初病易治﹐病後元气已虛﹐易於感病而難治﹐患人多壞於此。

食復﹕臟腑受傷﹐脾胃尙弱﹐不能健運﹐多食觸助餘熱﹐仍以小柴胡加山楂﹑神曲﹑麥芽﹑砂仁消食。腹脹﹐枳實﹑濃朴﹑陳皮﹑白芍。

熱入血室﹕婦人衝脈爲血海﹐得熱則妄行﹐寒熱作而似瘧﹐晝靜夜劇﹐如見鬼祟﹐小柴胡加丹皮﹑赤芍﹐合四物﹝婦科。﹞未安﹐鍼灸期門。

胎前﹕血能養胎﹐涼則固而熱則行。熱邪傳裏﹐護胎爲主﹐藥宜條芩﹑白術﹐兼淸涼﹐毋活血﹑毋耗气﹐則胎气無犯。外用井底泥﹑靛靑﹑竈心土頻敷臍腹。遇大滿大實證﹑黃龍湯下。大黃可﹐芒硝禁。

產後﹕𨿽云產後宜補﹐如感冒風寒﹐仍宜主方輕表微汗﹐不可大汗。食積遇下證﹐大柴胡輕劑攻之﹐邪去兼補。產後風邪易侵﹐謹防爲要。

小兒傷寒﹕治療悉與大人同法﹐但劑輕小耳。﹝宜於幼科﹐傷寒參酌﹞傷寒陰﹑陽﹑表﹑裏﹑虛﹑實﹑寒﹑熱﹐辯認不眞﹐愼勿妄治。所謂不藥爲中醫﹐病邪傳盡﹐自能气復而安﹐誤用藥必死矣。

聖人憫生民病苦而醫藥興﹐若不能精明至理而妄治﹐是不死於病而死於醫藥也。

卷之二傷寒

辯證大要

頭痛骨痛﹐身熱惡寒屬太陽﹐宜發散表邪﹔按其胸腹脹滿﹐兼消導食積。如口燥鼻幹﹐目痛﹐不眠屬陽明﹐宜解肌﹔胸寬而大便祕﹐宜攻下﹔如寒熱口苦﹐脇痛耳聾屬少陽﹐宜和解。如前一經之證未罷﹐又見一經之證﹐名病﹔如見兩經之證﹐名二陽合病。如手足冷﹑脈沈﹐乃陰證也﹐尢宜驗舌色。傷寒切要分別表裏﹑陰陽﹑寒熱﹑虛實八字﹐生死系焉。舌色紅潤屬表﹐屬陰﹐屬寒﹐屬虛﹔舌漧有苔屬裏﹐屬陽﹐屬熱﹐屬實。如舌靑紫﹐陰寒也﹔泥色﹐虛極也。舌漧白苔﹐邪初入裏也﹗黃苔熱甚﹔黑苔如芒刺或捲縮﹐極熱也。凡面赤病熾﹐面目黃色﹐病已。舌無苔﹐結成幹赤光皮﹐似煨熟豬腎﹐乃陽中伏陰也。舌苔黑而濕滑者﹐髒結證也。舌苔黃燥﹐足冷脈沈﹐亦非純陽證﹐切忌硝﹑黃。

卷之二傷寒

察脈大要

傷寒之脈﹐浮﹑大﹑動﹑滑﹑數屬陽﹔沈﹑澀﹑弱﹑弦﹑微屬陰。陰證見陽脈者生﹐陽證見陰脈者死。外感﹑內傷之脈最宜察﹐人迎緊盛受風寒﹐气口緊盛傷飲食。初病脈浮緊有力﹐爲傷寒﹔初病脈浮緩無力﹐爲傷風。有不浮者﹐一手無脈曰單伏﹔有不浮者﹐兩手無脈曰雙伏。略有頭疼發熱﹐表證悉具﹐卽當主方發汗﹐乃證書不憑脈也。有熱邪傳裏﹐脈必沈﹐沈滑有力爲裏實﹐沈滑無力爲裏虛。間有脈沈微無力者﹐但口渴便祕﹐身大熱﹐手足溫﹐實熱證悉具﹐亦當大柴胡湯微下也。陰證脈沈遲﹐微細無力﹐爲虛﹐爲寒﹐爲髒病﹐宜甘溫補益或辛熱溫散。陽證脈浮洪﹑實數有力﹐爲實﹑爲熱﹐爲胃腑病﹐宜甘寒淸解或苦寒下泄。虛證脈浮芤﹐細數無力﹐爲表虛﹐宜參﹑﹑桂﹑芍以實表﹔沈澀微弱無力﹐爲裏寒﹐宜參﹑術﹑姜﹑桂﹑附子溫裏。實證脈洪大﹑滑數有力﹐如斑狂譫語之證﹐爲在經﹐宜三黃石膏湯或白虎湯淸利。若便祕﹐舌苔之證爲在腑﹐宜服大柴胡湯或承气湯攻下。

卷之二傷寒

用藥大法

初感發熱﹐頭疼骨痛﹐項彊﹐拘急﹐惡心﹐有食積﹐先宜淡鹽湯吐之。不吐藥兼消導﹐濃蓋臥﹐腿足裹﹐烘極暖﹐次服藥。

主方﹝羌活沖和湯﹞羌活蒼術﹝各一錢半﹞防風川芎白芷黃芩﹝各一錢﹞生地黃﹝一錢﹞甘艸﹝七分﹞北細辛﹝五分﹞

上加生薑三片﹐蔥頭三个﹐水煎二次﹐熱服。取汗出至足﹐卽愈。天涼減生地黃﹑黃芩﹐加紫蘇一錢﹔胸滿有食積加山楂﹝二錢﹞﹑麥芽﹝一錢﹞﹑神曲﹝六分﹞﹔夏月大熱﹐主方加石膏﹝三錢﹑﹞

知母﹝一錢五分。﹞

脈浮緊﹐無汗惡寒﹐屬寒傷榮﹐宜發表散邪﹐出汗安﹐根據主方。脈浮緩﹐有汗惡風﹐屬風傷衛﹐宜實表疏邪﹐止汗安﹐根據加減。

減蒼術﹑蔥﹐加白術﹝一錢半﹑﹞棗﹝二枚﹞﹔微汗﹐蒼﹑白﹝各一錢﹞同用﹔汗多﹐去蒼加黃﹝蜜炒﹐錢半﹔﹞有食﹐楂﹑芽﹑曲﹔汗不止﹐加桂枝﹝五分﹞﹑芍藥﹝一錢。﹞上二方﹐春分後至霜降用。如霜降後天暖﹐亦用。

冬月正傷寒﹐脈浮緊﹐無汗惡寒﹐頭疼骨痛﹐發熱﹐宜發汗﹐麻黃湯。減蒼術﹑生地﹑黃芩﹑細辛﹐加麻黃﹝二錢﹞﹑桂枝﹝三分﹞﹑杏仁﹝一錢﹞﹑升麻﹝五分﹞﹑姜﹑蔥﹑楂﹑茅﹑曲。食不消﹐將所傷之物燒灰服﹐更用蔥熨﹝見後﹞。

冬月正傷風﹐脈浮緩﹐有汗惡風﹐頭痛脊彊﹐發熱﹐宜止汗﹐桂枝湯。減蒼﹑地﹑芩﹑辛﹑蔥﹐加桂枝﹝五分﹞﹑赤芍﹝一錢﹞﹑白術﹝一錢﹞﹑棗﹝二枚﹞﹑楂﹑芽﹑曲。上二方﹐霜降後至春分用。如春分後天寒及有微汗﹐麻﹝七分﹞﹑桂﹝三分。﹞

兩感傷寒﹐因日傳陰陽兩經﹐表裏俱病﹐故爲死證﹐沖和靈寶飲。主方減蒼術﹑蔥﹐加柴胡﹑葛根﹑石膏﹑棗﹝二枚﹞﹐黑豆﹝一撮﹞﹐煎服﹐取微汗。次根據兩感論調治。

凡服麻黃﹑桂枝藥﹐面赤身癢﹐汗不出者﹐用紫蘇﹑姜﹑蔥煎湯熱飲助汗。已有汗﹐切勿過表。

前發表四方服後﹐頭疼骨痛﹑拘急皆減﹐惟熱未盡退﹐四時可接服柴葛解肌湯疏余邪退熱﹐則不傳陽明﹑少陽也。如再有餘熱﹐宜小柴胡湯加減淸之。胸猶未寬﹐加黃連﹑枳實﹑栝蔞仁﹐兼姜﹑蔥熨。切勿早用大黃﹐必待胸中食積消化﹐俟下至臍腹間﹐方可攻之。如邪熱漸傳陽明﹐口大渴﹐熱不解﹐如神白虎湯。若胸寬﹐惟臍腹硬痛﹐大便祕﹐宜大柴胡湯下之。甚至熱邪傳入陽明之本﹐大渴引飲﹐舌上白苔漸變黃黑﹐譫言狂亂﹐揚手擲足﹐揭去衣被﹐唇焦睛紅﹐小便赤短﹐大便祕結﹔或直泄淸水﹐乃協熱自利﹐旁流穢汁﹐腸中燥屎未下﹐宜六一順气湯。小便不通﹐五苓散合六一散加梔子﹑燈心。若燥硬宿糞以下﹐熱𨿽減未淸﹐小柴胡加減。熱甚者﹐涼膈散﹑黃連解毒湯之類退餘熱。有伏陰證及婦人邪傳衝任血海﹐舌如煨熟豬腰子﹐服小柴胡﹑涼膈散之類。如不效﹐宜歸地養榮湯滋養。有虛人病至七﹑八日﹐忽發寒戰﹐悚身大冷﹐乃邪正相攻﹐急宜濃蓋﹐火烘極暖﹐用生薑數兩搗細﹐泡湯一壺﹐放病患懷中頻飲﹐以助正勝邪去﹐汗出熱除。如多日猶大熱大渴舌苔﹐服諸退熱藥不效﹐爲過經不解﹐名壞證﹐宜鱉甲散﹑歸地養榮湯調理。如病已退﹑神昏懶言﹑短气無力﹐參﹑﹑歸﹑地﹑白術﹑茯苓﹑麥冬﹑五味﹑棗仁﹑遠志之類補益气血﹑安養心神﹐健脾助胃。隨余證加減。如暴感風寒輕淺之證﹐以十神湯至參蘇飲八方采用亦可。又有發表藥二﹑三劑﹐汗不出﹐乃陽虛不能作﹐勿彊發﹐宜再造飲。有身熱頭疼﹐不煩便躁﹐面赤飲水﹐不能入口﹐名戴陽證﹐宜益元湯。無頭疼惡寒﹐惟身熱渴﹐大便黑﹐口無倫﹐邪傳心脾﹐名挾血﹔如見祟﹐當歸活血湯。有頭疼身熱﹐惡寒微汗﹐身痛﹐腿腳酸疼無力﹐沈倦脈空﹐誤發大汗爲害﹐此名勞力感寒﹐宜調榮養衛湯。有因過發汗出不止﹐宜溫經益元湯。患人叉手冒胸﹐尋衣摸牀﹐乃熱乘肺經﹐宜升陽散火湯。病後無熱﹐二便淸利﹐神思漸昏﹐不語或獨語﹐目赤唇焦﹐不飲水﹐與稀粥則咽﹐乃邪傳心經﹐導赤各半湯。

卷之二傷寒

傷寒方法﹝通計一百二十﹞

主方﹝總合七方﹞治足太陽膀胱經﹐初感春溫﹑夏熱﹑秋濕﹑冬寒等證。散邪發表隨證用﹕大靑龍湯﹑加味麻黃湯﹑加味桂枝湯﹑羌活沖和湯﹑桂麻各半湯﹑沖和靈寶飲。

十神湯時令不正﹐瘟疫妄行﹐發熱頭疼﹐咳嗽無汗﹐陰陽兩感。

麻黃川芎甘艸﹝各八分﹞漧薑紫蘇升麻赤芍﹝各一錢﹞白芷陳皮香附﹝各六分﹞

姜五﹑蔥三﹐煎服取汗。

不換金正气散傷寒嵐瘴﹐商旅遠方﹐不伏水土﹐霍亂吐瀉諸證。

蒼術陳皮藿香半夏濃朴﹝制。各一錢﹞甘艸﹝五分﹞上姜﹑棗﹐水煎服。

神術散四時傷寒發熱﹐頭疼項彊﹐咳嗽鼻塞等證。

蒼術﹝錢半﹞羌活白芷川芎本﹝各七分﹞甘艸北細辛﹝各五分﹞

上加生薑三片﹐蔥白三莖﹐水煎﹐熱服取汗。

香蘇飲傷寒﹑疫癘﹑時气﹐胸滿嘔逆。

紫蘇香附子陳皮﹝各二錢﹞甘艸﹝七分﹞上加姜﹑棗﹐水煎服。

對金飲﹝卽平胃散﹞風寒濕气﹐嵐瘴霧露﹐霍亂吐瀉﹐不服水土﹐腹滿脹悶等證。

蒼術﹝八兩﹞濃朴陳皮﹝各六兩﹞甘艸﹝四兩﹞

上加木香﹑砂仁尢佳。爲末﹐姜棗湯或煎服。

沖和散寒溫不常﹐陰晴時作﹐客途旅邸﹐將理失常﹐頭疼拘急。

蒼術﹝三兩﹞荊芥甘艸﹝各七錢﹞爲末﹐每三錢﹐姜棗湯下﹐煎亦可。

敗毒散四時不正之气﹐天行疫癘﹐妊婦傷寒﹝方見瘟疫主方。﹞

參蘇飲感冒風寒﹐發熱頭疼﹐咳嗽聲重﹐流涕﹐有痰胸滿﹝方見傷風﹞。

大羌活湯治兩感傷寒。

防風羌活獨活防己黃芩黃連蒼術白術甘艸﹝炙﹞細辛﹝各五分﹞知母川芎生地﹝各錢半。﹞

水煎熱服。不解再服﹐見效則止。余證根據兩感論。

柴葛解肌湯服藥汗出﹐表證已除﹐熱猶未退﹐四時可接服此湯。

柴胡﹝二錢﹞葛根黃芩﹝各錢半﹞羌活白芷芍藥桔梗﹝各一錢﹞甘艸﹝五分﹞

上加姜三片﹐棗二枚﹐水煎服。口渴加石膏﹔汗出不透徹﹐猶頭疼骨痛﹐冬﹑春加麻黃﹐夏﹑秋加紫蘇﹔胸滿加山楂﹑麥芽。

小柴胡湯少陽寒熱往來﹐口苦﹐脇痛耳聾﹐和解餘熱。

柴胡﹝三錢﹞黃芩﹝二錢﹞半夏人參甘艸﹝各一錢﹞姜﹑棗煎服。

柴胡桂枝湯本方加桂枝。

柴胡雙解散本方加芍藥﹑陳皮。小便澀﹐加茯苓﹔嘔加薑汁﹑竹茹﹔脇痛加靑皮﹔痰加栝蔞﹑貝母﹔似瘧加桂﹔渴加天粉﹑知母﹐甚加石膏﹔嗽加五味子﹑金沸艸﹔胸滿未可下﹐加枳實﹑桔梗﹑黃連﹑栝蔞﹐效。少陽陽明合病﹐加葛根﹑芍藥。

如神白虎湯身熱大渴﹐有汗不解﹐或汗後舌漧﹐脈微洪﹑中。

石膏﹝五錢﹞知母﹝二錢﹞甘艸﹝一錢﹞加麥冬﹝三錢﹞梔子﹝錢半﹞人參﹝七分﹞

五味子﹝十五粒﹐打﹞

加姜一﹑棗一﹑竹葉二十片。背寒﹐去梔﹐加天粉﹔心煩﹐竹茹。

三黃石膏湯傷寒汗不暢﹐發熱脈大﹐表裏皆實﹐陽盛拂郁﹔或醫謂汗後不解﹐復下之﹐致大便頻﹐小便澀﹐目紅面赤﹐齒黃大渴﹔或以下脈數﹐身熱拘急。解表淸裏。

石膏﹝五錢﹞黃連黃柏黃芩梔子﹝各一錢﹞豆豉﹝半合﹞麻黃﹝冬一錢﹐夏五分。﹞

水煎服﹐未效再服如神。汗下誤治後﹐三焦生熱﹐脈洪﹐諂語﹐喘息﹐鼻衄﹐熱不懈﹐身目黃﹐狂叫欲走﹐或過經壞證。

三黃巨勝湯陽毒斑﹑狂﹑渴﹑目赤﹑脈大气喘﹐便燥﹐舌捲囊縮。

石膏湯去麻黃﹑豆豉﹐加大黃﹑芒硝﹑姜一﹑棗一﹐煎服。入泥漬水二匙。

小陷胸湯小結胸脹悶﹐按之而痛。

栝蔞﹝三錢﹞半夏﹝二錢﹞黃連﹝錢半﹞

上先煎栝蔞﹐次入半夏﹑黃連煎﹐熱服。口渴去半夏﹐加枳實。

大陷胸湯大結胸滿實﹐不按而痛﹐兼用熨法﹔或六乙順气湯去甘艸﹐加甘遂。

大黃﹝二錢﹞芒硝﹝一錢﹞甘遂末﹝一分﹞

水煎成﹐納硝﹔滚一沸﹐入甘遂。分爲二服﹐勿多服。

大柴胡湯內實大便難﹐身熱不惡寒﹐反惡熱﹐有下證先用此。

柴胡﹝三錢﹞黃芩芍藥﹝各二錢﹞半夏大黃﹝各一錢﹞枳實﹝八分﹞

上加生薑五片﹐黑棗二枚﹐水煎熱服。渴減半夏﹐加天花粉。

調胃承气湯太陽﹑陽明﹐不惡寒﹐反惡熱﹐大便祕﹐用承气湯。先此。

大黃﹝一錢﹞甘艸芒硝﹝各五分﹞

煎成去渣﹐入芒硝﹐滚一沸﹐服。

小承气湯五﹑六日不大便﹐胸腹脹滿﹐陽明無表證﹐潮熱狂言。

大黃﹝二錢﹞濃朴﹝一錢五分﹞枳實﹝一錢﹞

上水二鐘﹐煎八分﹐熱服﹐得利止。

大承气湯六﹑七日大便祕﹐腹痛煩渴﹐少陰口燥﹐日晡熱﹐脈實。

大黃﹝三錢﹞濃朴﹝五錢﹞枳實﹝二錢五分﹞芒硝﹝一錢﹞

上先煮濃朴﹐枳實減半﹐下大黃﹔滚數沸﹐次下芒硝﹐滚服。

三乙承气湯三湯證兼有﹐此湯合治。及中風僵僕﹐風癇發作。

大黃芒硝枳實濃朴﹝各一錢﹞甘艸﹝五分﹞加姜三片﹐煎服。

六乙順气湯熱邪傳裏﹐代大陷至大承﹑三乙承气等六湯神藥。大便祕﹐或協熱自利﹐口漧怕熱﹐揭衣揚手﹐斑黃﹐腹滿硬痛﹐燥屎。

大黃濃朴枳實芍藥黃芩﹝各一錢﹞柴胡﹝二錢﹞芒硝甘艸﹝各五分﹞

上水二鐘﹐滚三沸﹐入眾藥﹐煎至八分﹐次下芒硝﹐滚一沸。臨服入鐵銹水三匙。

桂枝大黃湯太陰腹痛﹐渴﹐肢溫﹐脈沈有力﹐熱邪陽經傳入﹐便祕。

大黃﹝錢半﹞芍藥桂枝﹝各一錢﹞甘艸﹝五分﹞

加枳實﹑柴胡﹑姜﹑棗煎﹐磨檳榔入內服。

茵陳大黃湯太陰腹滿﹐身目黃﹐小水不利﹐大便實﹐渴﹐頭汗際頸而還。

大黃茵陳梔子黃芩枳實濃朴甘艸﹝各等分﹞上加燈心﹐水煎服。

桃仁承气湯小腹滿痛﹐小便利﹐大便黑﹐有蓄血﹐下盡黑血﹐愈。

桃仁﹝十个﹐搗﹞大黃﹝錢半﹞桂枝芒硝甘艸﹝各七分﹞

上加當歸﹑芍藥﹑靑皮﹑枳實﹑柴胡﹐水煎服﹐入硝。

黃龍湯大便祕﹐或利淸水﹐乃日飲湯藥也﹐宜急下。如虛老﹑產婦不勝下﹐用此湯。

大黃芒硝人參濃朴枳實當歸甘艸﹝各五分﹞上加姜﹑棗﹐水煎服。

附子瀉心湯心下痞﹐惡寒汗出﹐有陽證仍在﹐又見脈沈﹐足冷身重﹐死證﹔或姑以此湯漸試。

附子﹝一錢﹐水半鐘﹐煎二分﹞大黃﹝一錢﹞黃連黃芩﹝各五分﹞上用百沸湯半鐘﹐浸去渣﹐入附子汁服。

陽毒升麻湯陽毒發斑﹐狂言吐血。

升麻犀角屑射漧黃芩人參甘艸﹝各一錢﹞水煎服。

靑黛一物湯陽毒發斑。

靑黛﹝二錢﹞上水研服﹐效。

玄參升麻湯發斑咽痛。

玄參升麻甘艸﹝各五分﹞上水煎服。

升麻六物湯﹝口瘡。﹞

升麻梔子﹝各錢半﹞大靑黃芩杏仁﹝各一錢﹞加蔥煎服。

消斑靑黛飲邪熱傳裏失下﹐裏實表虛﹐血熱爲斑﹐便祕短气。

黃連犀角玄參石膏山梔知母生地靑黛柴胡人參甘艸﹝各一錢﹞加姜一﹑棗一﹐水煎服。

生地芩連湯鼻衄成流不止﹐熱深吐血過多﹐神昏錯語。

生地黃芩黃連山梔犀角川芎芍藥桔梗柴胡甘艸﹝等分﹞

加棗二枚﹐水煎服。入茅根﹑藕節汁﹐磨京墨。

桂苓飲初病無熱﹐狂躁不安﹐乃熱結膀胱﹐名如狂證。

豬苓澤瀉桂枝白術知母黃柏山梔甘艸茯苓滑石﹝各一錢﹞加姜三片﹐煎服﹐取微汗。

導赤飲治小便不利﹐卽桂苓減知母﹑黃柏﹐加燈心。汗後﹑汗多戒利。

再造飲頭疼發熱﹐表汗藥汗不出﹐勿妄發﹐乃陽虛不能作汗。

黃人參桂枝川芎附子﹝制熟﹞細辛羌活防風﹝各一錢﹞甘艸﹝七分﹞

加生薑五﹑棗二煎成﹐入炒芍藥﹐滚三沸﹐服。夏加黃芩﹑石膏。

益元湯身熱頭疼﹐不煩便躁﹐面赤欲水﹐不能入口﹐乃元虛火泛﹐名戴陽證。若誤服涼藥者必死。

附子﹝熟﹞人參漧薑甘艸﹝炙﹞麥冬黃連五味子知母﹝等分﹞

加蔥﹑艾﹑姜﹑棗煎成﹐入童便三匙﹐頓冷服。

當歸活血湯無頭疼惡寒﹐惟身熱口渴﹐小便利﹐大便黑﹐口語無倫﹐乃邪傳入心脾﹐或如見鬼祟。

當歸赤芍生地柴胡人參枳殼漧薑紅花﹝酒拌﹞桂心甘艸桃仁﹝等分﹞

上水煎服﹐後去桃仁﹑紅花﹑漧薑﹑桂心﹐加白術﹑茯苓煎服。

導赤各半湯病後胸腹寬﹐二便利﹐身無熱﹐神漸昏﹐不飲水﹐與稀粥則咽﹐乃邪傳心經。

黃連梔子黃芩滑石甘艸知母犀角茯神麥冬人參﹝等分﹞

上加姜﹑棗﹑燈心﹐水煎服。

調榮養衛湯頭疼身熱惡寒﹐微汗﹐腳軟倦﹐脈空浮﹐乃勞力內傷气血﹐外感寒邪。禁大汗。

當歸生地川芎柴胡防風羌活陳皮白術人參﹝漸加﹞黃﹝等分﹞細辛甘艸﹝減半﹞

上加生薑三片﹐蔥白三莖﹐棗二枚﹐水煎服。

升陽散火湯叉手冒胸﹐尋衣摸牀﹐昏沈﹐乃熱乘肺气虛。小便利可治﹔祕﹐危。

人參當歸柴胡芍藥黃芩麥冬白術茯神陳皮﹝等分﹞甘艸﹝減半﹞

上加姜﹑棗﹑金與銀煎服。痰加半夏﹔便祕加大黃。

犀角地黃湯失汗﹐上焦瘀血﹐漱水不欲咽﹐大便黑等證。

生地﹝三錢﹞丹皮芍藥犀角﹝各一錢﹞

上加陳皮﹑桔梗﹑當歸﹑紅花﹑甘艸水煎﹐入藕節汁服。

茅花湯鼻血不止。

茅花﹝一把﹐無﹐用根﹞上水煎服。

地楡散傷寒熱毒不解﹐晚卽壯熱﹐腹痛便膿血。

地楡犀角﹝無﹐用升麻﹞黃連茜根黃芩梔子﹝等分﹞上加韭白﹐水煎服。

延胡索散尿血。

延胡索﹝三錢﹞上水煎成﹐入芒硝三分服。

溫經益元湯過汗不止﹐肉筋惕﹐亡陽衛虛﹐及下後利不止。

熟地生地白術黃甘艸芍藥當歸人參茯苓薄桂﹝等分﹞

上加姜﹑棗﹑糯米煎服。胸滿加陳皮﹑枳殼﹔虛甚加附子。

如聖飲剛柔二﹐頭搖口噤﹐身反張﹐手足攣搐﹐面赤﹐螈同。

羌活防風川芎白芷柴胡芍藥當歸烏藥半夏黃芩﹝等分﹞甘艸﹝減半﹞

上加姜煎。入竹瀝﹑薑汁服。有汗剛﹐加白術﹑桂枝﹔無汗﹐加蒼術﹑麻黃。

逍遙湯初愈交接淫欲﹐名女勞復。無病者反得病﹐名陰陽易。

人參知母黃連滑石生地柴胡犀角﹝等分﹞甘艸﹝減半﹞

上加韭根﹑竹靑﹝刮取碗許﹞同姜﹑棗煎﹐入褲襠末一錢五分調服。有粘汗出愈。無汗再服。

燒散取襠近隱處﹝一方燒灰﹐錢半服﹐男用女﹐女用男﹐陰腫溺通﹐效。﹞或只竹靑煎。

鼠矢湯雄鼠屎﹝十四粒﹐兩頭尖者﹞韭根﹝一大握﹞水煎服。必取汗安。

柴胡百合湯瘥後昏沈﹑發熱﹑渴﹐錯語失神﹐及百合﹑勞復等證。

柴胡人參黃芩百合生地知母陳皮﹝等分﹞甘艸﹝減半﹞

上加姜﹑棗﹑鱉甲﹐水煎服。渴如天粉﹕熱加梔子﹔嘔加半夏﹔胸滿加枳殼﹑桔梗﹔煩加竹葉。

回陽返本湯陰盛格陽﹐陰極證。回陽救急湯治陰證﹝中寒主方﹞

附子﹝制﹞漧薑麥冬人參陳皮﹝各一錢﹞甘艸﹝七分﹞五味子﹝九粒﹞臘茶﹝一撮﹞

上水煎成﹐入蜜五匙﹐頻冷服﹐取汗爲效。

眞武湯陰證﹐脈沈身痛﹐發汗過多﹐肉筋惕﹐少陰咽痛。

茯苓芍藥附子﹝各三錢﹞白術﹝二錢﹞

上加生薑﹝三錢﹐﹞煎﹐分二服。

通脈四逆湯厥逆下利﹐脈不至﹝方見中寒﹞﹐面赤加蔥﹔嘔加生薑﹔咽痛加桔梗﹔利止脈不出加人參。

三建湯元虛冷證。

天雄附子川烏﹝等分﹞上水煎服。

陰毒甘艸湯甘艸升麻當歸桂枝雄黃蜀椒﹝各一錢﹞鱉甲﹝三錢﹞水煎服。

麻黃附子細辛湯少陰發熱﹐脈沈身痛等證。

麻黃細辛﹝各一錢﹞附子﹝二錢﹞

上水煎服﹐取微汗出﹐安。

麻黃附子甘艸湯少陰無表裏證。

麻黃﹝二錢﹞附子甘艸﹝各一錢﹞上水煎服。

四逆散少陰四逆﹐或咳或悸﹐或小便不利﹐腹痛等證。

甘艸枳殼柴胡芍藥﹝各五錢﹞

爲細末﹐每二錢湯下。嗽加五味子﹐腹痛﹐附子。

大半夏湯傷寒痰證。

茯苓陳皮半夏﹝各二錢五分﹞加生薑煎服。

小半夏湯水結胸。

赤茯苓﹝三錢﹞半夏﹝四錢﹞水煎﹐入生薑汁服。

大橘皮湯嘔噦煩滿。

陳皮甘艸人參﹝各二錢半﹞加姜煎服。

小橘皮湯嘔噦肢冷。

陳皮﹝五錢﹞生薑﹝一兩﹞上水煎服。

橘皮竹茹湯痰逆惡寒。

陳皮﹝五錢﹞人參﹝二錢﹞甘艸﹝一錢﹞加竹茹﹑生薑﹐水煎服。

橘皮漧薑湯咳逆噦惡。

陳皮通艸漧薑人參﹝等分﹞水煎。

甘桔湯少陰咽痛。

桔梗﹝二錢五分﹞甘艸﹝五錢﹞上水煎服。

枳桔湯痞證胸滿。

桔梗相殼﹝各五錢﹞上水煎服。

小建中湯少陰惡寒﹐手足蜷而溫。

桂枝甘艸﹝各二錢﹞芍藥﹝三錢﹞

上加姜三﹑棗二﹐水煎﹐入飴三匙﹐服。

黃建中湯身痛尺脈遲﹐汗後脈弱。加黃﹝二錢﹞﹐餘同。

黃芩湯陽明協熱自利﹐太陽﹑少陽合病下利。

黃芩﹝三錢﹞白芍甘艸﹝各一錢﹞

加棗二枚煎。嘔加半夏﹝一錢﹞。

竹葉石膏湯陽明汗多而渴﹐渴欲飲水﹐飲入卽吐﹐及病後渴。

石膏﹝六錢﹞麥冬﹝五錢﹞人參甘艸﹝各一錢﹞半夏﹝一錢五分﹞竹葉﹝七錢﹞

水二鐘半﹐煎鐘半﹔入粳米一撮﹐煮米熟去渣﹐入生薑自然汁三匙﹐服。

梔子豉湯吐下後心中懊﹐身熱不去﹐心中痛。

肥梔子﹝四个﹞香豉﹝五錢﹞

水二鐘﹐煮梔至一鐘﹐納豉煮七分服﹐得吐﹐止後服。

桃花湯少陰下利膿血﹔溫毒下利﹝協熱自利。赤脂﹑漧薑各一兩﹐黃連﹑當歸各二兩﹐丸服。﹞

赤石脂﹝二兩﹐用半煎﹑半爲末﹞漧薑﹝一錢五分﹞糯米﹝一合﹞

上水二鐘﹐煮米熟去渣﹐取半杯﹐調脂末二錢服﹐日三服。

烏梅丸蛔厥。

烏梅﹝肉﹐十个﹞細辛附子人參黃柏桂枝﹝各一錢五分﹞漧薑﹝二錢五分﹞黃連﹝四錢﹞蜀椒當歸﹝各一錢﹞

上爲末﹐醋煮梅﹐加蜜搗﹐和丸桐子大﹐每服三十丸﹐白湯送下。

鱉甲散十餘日頭疼骨痛﹐惡寒﹐表證悉除﹐胸腹全寬﹐二便皆通﹐小柴胡﹑白虎﹑涼膈等藥盡服。惟身熱﹐口渴舌苔﹐名曰壞證。

鱉甲升麻前胡烏梅﹝一个﹞黃芩犀角﹝銼﹞枳實﹝各七分﹞生地﹝一錢﹞甘艸﹝五分﹞

上水煎服。未效﹐服養榮湯。

歸地養榮湯壞證身熱﹐口渴舌苔及舌如煨熟豬腰子。

當歸生地﹝懷慶﹐極大﹞鱉甲﹝醋炙﹐研細﹞麥冬﹝各五分﹞芍藥靑蒿阿膠﹝各三錢﹞五味子﹝一錢五分﹞加枇杷葉﹝五片﹐去毛蜜炙﹞燈心﹝二十枝﹞

上煎成﹐烊化阿膠服﹐日二﹑三劑。甚者﹐人中黃﹑人中白研細﹐各一錢調服。加知母﹑地骨皮﹑苦參亦可。虛人加人參﹑黃﹑炙甘艸。患人服藥安臥﹐竟日熱除渴止。

苦參湯傷寒大熱多日及時疫。

苦參﹝一兩﹞煎服。楝樹子煎服亦可。

桃仁湯失汗狐惑。

桃仁槐子艾﹝各五錢﹞棗﹝十枚﹞水煎服。

雄黃銳散唇瘡聲啞。

雄黃靑葙子苦參黃連﹝各二錢﹞桃仁﹝一錢﹞

上爲末﹐生艾汁蜜和如小指﹐綿裹﹐納下部中。

白頭翁湯治腸垢﹑協熱自利﹐渴而下利。

白頭翁黃柏黃連秦皮﹝各一錢﹞上水煎服。

大靑龍湯傷寒見風﹐傷風見寒﹐太陽無汗﹐脈浮緊﹐煩躁﹐服。

麻黃﹝二錢﹞桂枝甘艸杏仁﹝各七分﹞石膏﹝二錢﹞

加姜﹑棗煎服﹐取微汗出。

葛根湯太陽無汗惡風﹐剛。太陽﹑陽明合病。

葛根﹝一錢三分﹞桂芍藥甘艸麻黃﹝各八分﹞

加姜﹑棗煎服﹐取微汗。

芍藥附子甘艸湯汗下後惡寒拘急﹐切戒再汗。

芍藥附子甘艸﹝各三錢﹞

上水二鐘﹐煎八分﹐去渣服。

橘皮半夏生薑湯咳逆。卽小橘皮湯加半夏。

獨參湯气虛脫陽等證﹐及吐血去多﹐孤陽不能獨存﹐陽欲飛越﹐服。人參﹝一兩﹞水煎服。

膽艸一物湯及黃連﹑百合﹑靑木香之類﹐凡一物者單味煎服。

參蘇飲﹝方見傷風﹞五苓散﹝方見便癃﹞藿香正气散﹝二卷﹞二陳湯﹝痰門﹞六一散﹝暑門﹞涼膈散黃連解毒湯﹝火門﹞茵陳五苓散﹝卽五苓加菌陳﹐方見泄瀉﹞防風通聖散稀涎散﹝方見中風﹞四逆湯茱萸四逆湯理中湯枳實理中丸﹝並見中寒﹞

蜜導法自汗﹑大便祕﹐或虛﹑老﹐不勝攻下。

蜜﹝一杯﹞銅杓熬如飴﹐勿焦﹐撚作挺如指﹐內肛門中卽通。加皂角末尢效。

豬膽法陽明自汗﹐小便利﹐勿攻。

大豬膽﹐入醋少許﹐蘆管紮緊﹐灌入穀道中。

香油法甚有日久不解﹐多以香油灌穀道﹐至鼻中油气卽通。

燻陰毒大豆﹝二升﹐炒極熱。﹞先桶內置熱醋﹝三升﹐﹞扶病患坐桶上燻少時﹐次傾豆入﹐燻囊下。

蔥熨法陰毒﹐以索纏蔥白﹐如臂大﹐切去根及靑﹐先以火脇一面熱﹐著臍﹐熨斗熨。

姜蔥熨傷寒初起﹐必有食積。先接患人胸腹﹐略覺脹悶作痛﹐卽是病。時飲食停滯﹐變成結胸殺人﹐及諸結胸﹑痞滿等證。凡男﹑婦﹑老﹑幼食積气滯﹐痰凝冷痛﹐悉效。

用生薑﹑蔥﹝連須葉﹐各八兩另切﹑搗細﹐麻布絞汁﹑並置一處聽用。二渣內入鉛粉﹝二兩﹐漆匠用者﹞研勻﹐起油鍋炒極熱﹐布包著實﹐順气揉熨脹處。先隔布﹐次貼肉重熨﹔如冷﹐拌入姜蔥汁調勻﹐﹞少許炒﹐又熨多次﹐全暢爲度。

陰毒灸法幹艾搓軟﹐豎箸頂上捺成炷﹐灸關元二百壯﹝方見中寒。﹞

陽毒漬法內外結熱﹐舌捲唇焦﹐鼻孔如煤﹐用靑布以新水漬濕﹐搭於患人胸腹﹐燥再漬。以手足浸水﹐患人要飲水可與飲。

咳逆硫黃﹑乳香研末入瓶﹐充熱酒入﹐患人。或雄黃調﹔或雄黃末服。

灸期門呃逆﹐婦人熱入血室。婦起乳房處﹐男乳下一寸動處是。男左女右﹐炷如麥大﹐灸三壯。

撲汗法汗多不止。

白術本川芎白芷﹝等分﹞爲末﹐米粉對和﹐絹包﹐周身撲。

蒸汗法薪火燒地熱透﹐去火灑水﹐鋪蠶沙﹑柏葉三寸濃﹔不足﹐桃葉﹑糠麩湊之。放席令患人臥﹐濃蓋﹐令汗至足﹝凡服藥取汗﹐必至足卽安。﹞

灸結胸黃連﹝二寸﹐爲末﹞巴豆肉﹝七粒﹐搗。﹞入黃連末﹐撚作餅﹐放臍中﹐艾灸。瀉惡積。

卷之二

暑證

﹝附﹕中暑風注夏﹞

經曰﹕夏至後病熱爲暑。又曰﹕脈虛身熱﹐得之傷暑。蓋暑時相火司令﹐炎熱盛行﹐感受爲病﹐則有陰陽動靜之殊。如勞役辛苦之人﹐於烈日酷暑中作勞奔走致之者﹐是動而得之﹐中熱之陽證也。其病必苦頭眩﹐煩躁惡熱﹐齒燥舌漧﹐捫之肌膚烙手﹐大渴引飲﹐汗大泄﹐無气以動﹐乃暑熱外傷元气也。宜淸涼之劑﹐益元散﹑黃連香薷飲﹔虛者﹐淸暑益气湯﹑生脈散之類。如富貴安逸之士﹐於深堂廣廈中乘風取涼致之者﹐是靜而得之﹐傷暑之陰證也。其病必頭疼骨痛﹐惡寒﹐形體拘急﹐心煩胸滿﹐發熱無汗﹐乃陰寒閉塞陽气也。宜辛溫之劑﹐藿香正气散﹝見二卷末﹑﹞縮脾飲﹐甚者理中湯﹝方見中寒﹞加附子之類。中熱脈虛大﹐傷暑脈弦緊。

主方﹝治傷暑陰寒﹞漧薑濃朴蒼術茯苓陳皮枳殼羌活白芷﹝各一錢﹞

甘艸﹝五分﹞加姜﹑蔥煎服﹐取汗。

頭痛加川芎﹝一錢﹞細辛﹝五分﹞食積加山楂﹑麥芽。

十味香薷飲治中熱口渴﹐或吐或瀉﹐一切暑證。

香藿﹝二錢﹞濃朴扁豆人參白術茯苓陳皮黃木瓜﹝各一錢﹞甘艸﹝五分﹞

上水煎﹐冷服。熱甚加黃連﹔渴甚加石膏﹑知母。

益元散﹝卽六一散﹑天水散﹞治中暑身熱﹐煩渴泄瀉﹐小便不利﹐白濁﹐痢疾。能燥濕去熱﹐利水實脾﹐化食行滯﹐逐凝血﹑淸火邪之聖藥﹐夏月遠行不可缺。小便赤少﹐合五苓散﹝方見便癃。﹞

滑石﹝水飛﹐六兩﹞甘艸末﹝一兩﹞研勻﹐每服二錢﹐不拘時﹐燈心湯調下。熱﹑渴﹐新汲水下。

淸暑益气湯治中暑汗出﹐喘急無气﹐以動懶言。

蒼術黃升麻﹝各一錢﹞人參白術陳皮麥冬神曲澤瀉﹝各五分﹞黃柏當歸靑皮葛根甘艸﹝各三分﹞五味子﹝九粒﹞上水煎服。

縮脾飲解伏暑﹐除煩渴﹐消暑毒﹐止吐瀉﹑霍亂。

漧葛白扁豆﹝炒﹞甘艸﹝各一錢﹞烏梅肉砂仁艸果﹝各五分﹞上劑水煎﹐冷服。

生脈散生津益气﹐潤肺養心﹐夏月陰內陽外﹐煩渴宜服。

人參﹝一錢﹞麥門冬﹝二錢﹞五味子﹝九粒﹞上水煎﹐不拘時服。

簡便方治中暑。車輪上土﹐水調﹐澄飲﹐或掘地坑注水攪﹑澄﹐取水飲。

又方大蒜﹑熱土研爛﹐水調去渣服。又水蓼煮汁灌之。

又方絲瓜葉﹝一片﹞白鹽梅﹝一个﹐連仁﹐﹞共研細﹐新汲水下。亦治中暑﹑霍亂。

法﹕冒暑倒僕者﹐若飲水卽死。宜移置陰涼處﹐掬途熱土於臍上作窩﹐眾人尿窩中﹔更以童便灌之﹐次以前地漿水飲﹐徐徐扇之﹐乃蘇。

卷之二暑證

中

其證身熱頭痛﹐微寒拘急﹐舌燥生苔﹐前板齒燥﹐大渴煩躁﹐乃熱傷膀胱經也。

主方石膏﹝二錢﹞知母﹝一錢﹞人參﹝五分﹞麥冬香薷梔子芍藥茯苓白術扁豆﹝各一錢﹞陳皮﹝八分﹞甘艸﹝五分﹞上加烏梅﹝一个﹞﹐蓮肉﹝七个﹞﹐水煎服。

腹痛﹑胸滿﹑吐瀉忌石膏。

卷之二暑證

暑風

因火熱之气克制肺金﹐不能平木﹐搐搦卒倒﹐不省人事﹐名曰暑風。亦有因痰火气郁而倒者﹐宜吐痰﹝法見中風﹞淸火。

主方羌活﹝二錢﹞黃連﹝姜炒﹐一錢﹞香薷﹝一錢﹞扁豆濃朴陳皮茯苓﹝各八分﹞

水煎服。痰加南星﹑半夏﹔气加枳殼﹑桔梗。

卷之二暑證

注夏

夏初頭眩身倦﹐五心煩熱﹐神昏多睡﹐口苦舌漧﹐飲食減少﹐胸膈不利﹐脈數無力。乃陰虛血少﹐元气不足。

主方人參﹝五分﹞白術茯苓當歸白芍熟地麥冬﹝各一錢﹞黃柏﹝酒炒﹞

知母陳皮﹝各七分﹞甘艸﹝三分﹞五味子﹝十粒﹞上加棗二枚﹑烏梅一个﹐水煎服。

少食﹑嘔吐加藿香﹑砂仁﹑白蔻﹐去當﹑芍﹑地﹑柏﹑知﹔泄瀉加山藥﹑澤瀉﹐去當﹑柏等﹔行動無力加牛膝﹑杜仲﹔有汗﹑少睡加黃﹑棗仁。煎成﹐調朱砂一錢服。

卷之二

濕證

﹝附﹕身重﹞

經曰﹕諸濕腫滿﹐皆屬脾土。又曰﹕濕勝則濡泄。又曰﹕地之濕气﹐感則害人皮肉筋骨。蓋濕气侵人﹐有從外入﹐有自內生。外入者﹐感山嵐之瘴气﹐受陰雨之濕潤﹐江海地卑﹐居處泥地﹐履之則濕气客於腠理﹐滲走皮膚﹐泛溢經絡。致頭痛目眩﹐自汗拘急﹐骨節酸疼﹐四肢困倦﹐其脈浮緩。治宜滲濕爲主﹐而略兼發散。內生者﹐酒醪濃味﹐瓜果生冷﹐濕面乳酪﹐多飲湯液﹐畱積於胃﹐脾土虛弱﹐土不制水﹐浸漬肌肉。致面目浮腫﹐胸滿喘急﹐大便溏泄﹐小便短澀﹐腿膝腫﹐其脈沈緩﹐治宜理脾爲主而兼利水。所謂治濕不利小便﹐非其治也。

主方﹝治外感﹞蒼術紫蘇羌活漧葛防風川芎本柴胡﹝各八分﹞升麻甘艸﹝各三分﹞上加生薑三片﹐黑棗一枚﹐水煎服。微散外邪。有內邪﹐後參用。

利水實脾湯治濕由內生﹐通利小便。

蒼術白術茯苓陳皮豬苓澤瀉滑石香附撫芎濃朴砂仁﹝各八分﹞甘艸﹝三分﹞

上加生薑三片﹐燈心二十枝﹐水煎﹐食前服。發腫﹑气急加腹皮﹑枳殼﹑蘇子﹑桑皮﹑蘿卜子﹐去白術﹑甘艸﹔面目虛浮加山藥﹑芍藥﹐去撫芎。實人先以神佑丸下之﹝方見痰門。﹞

二術四苓湯治諸濕腫滿﹐一身盡痛﹐發熱煩悶﹐二便不利。

白術蒼術茯苓豬苓澤瀉羌活芍藥梔子﹝各等分﹞甘艸﹝減半﹞

上加姜三片﹐燈心二十枝﹐水煎服。

除濕湯治中濕身體重著﹐腰腿酸疼﹐大便溏﹐小便或澀或利。

蒼術半夏曲濃朴茯苓﹝各錢半﹞陳皮﹝七分﹞藿香炙甘艸﹝各五分﹞

上加姜七片﹑棗二枚﹐水二盞﹐煎八分﹐食遠服。

羌活勝濕湯治脊痛項彊﹐腰如折﹐項如拔﹐上衝頭痛﹐乃足太陽經不行﹐此藥主之。

羌活獨活﹝各二錢﹞本防風﹝各錢半﹞蔓荊子川芎炙甘艸﹝各四分﹞

上水二盞﹐煎八分﹐食後溫服。

滲濕湯治坐臥濕地﹐雨露所襲﹐身重腳弱﹐關節疼痛﹐發熱惡寒﹐小便不利﹐大便溏泄等證。

人參白術茯苓甘艸附子﹝炮﹞漧薑﹝炮﹞桂枝芍藥﹝等分﹞

上加姜三片﹑棗一枚﹐水煎﹐不拘時服。

簡便方感濕鼻塞﹐腦痛黃腫。

甜瓜蒂爲末﹐口含水﹐吹三分入鼻中﹐流出黃水﹐效。

又方治一切風濕痺﹐四肢拘急疼痛。

蒼耳子去刺爲末﹐三兩﹐水二鐘半﹐煮二鐘﹐去渣呷服。

又治風濕。

樟木皮屑煎水洗。

又小便不利。

茵陳蒿﹑木通煎服。

又方煮赤小豆連汁喫﹐一日勿飲食﹐效。

又方寒濕疼痛﹐用薑汁半碗﹐米醋一盞﹐水膠四兩熬稠﹐用肉桂﹑花椒﹑皂角末各一兩﹐攪成膏﹐絹布攤貼患處﹐包暖烘熱痛止。

卷之二濕證

身重

經曰﹕肝虛﹑腎虛﹑脾虛﹐皆令體重煩冤﹐由气血不能克暢﹐四肢沈重﹐食後昏悶﹐治宜補脾﹑益腎﹑理元气。

主方黃﹝二錢﹞人參甘艸﹝炙﹞陳皮靑皮﹝各五分﹞當歸黃柏﹝酒炒﹞

升麻柴胡﹝各三分﹞神曲﹝七分﹞上水煎﹐加燈心。

卷之二

燥證

經曰﹕諸澀枯涸﹑幹勁揭皴﹐皆屬於燥。若皮膚裂屑﹐幹疥爪枯之類﹐爲燥病之表證。大便祕結﹐消渴引飲之類﹐爲燥病之裏證。脈芤而虛﹐宜滋陰養血﹔脈澀而弱﹐宜益腎壯水。更察表裏緩急分治﹐如脈浮而弦﹐乃風勝其濕潤﹐兼治風。脈洪而數﹐乃火其津液﹐兼治火。臨證詳審。

主方黃芩黃﹝各一錢﹞天門冬麥門冬﹝各一錢五分﹞當歸﹝三錢﹞生地熟地﹝各二錢﹞蔞仁桃仁﹝各五分﹞五味子﹝九粒﹞紅花﹝酒炒﹞升麻﹝各二分﹞水煎服。

大便燥加麻仁﹑郁李仁﹑杏仁﹔不通加酒煮大黃。

潤腸丸治脾胃伏火﹐大便祕澀﹐全不思食﹐宜潤燥﹑和血﹑疏風。

麻仁郁李仁桃仁﹝各一兩﹞大黃﹝酒煮﹞當歸尾羌活防風秦艽山藥﹝各五錢﹞皂莢仁枳殼檳榔﹝各三錢﹞

上爲末﹐煉蜜和丸桐子大﹐每服三十丸﹐空心白湯送下。

瓊脂膏治血虛﹑皮膚枯燥﹐消渴等證。

鮮地黃﹝十斤﹐洗淨﹐搗﹐絞淸汁﹞鹿肉膠眞酥油白蜜﹝各半斤﹞生薑﹝眞汁一兩﹞

上以砂鍋慢火熬地黃汁﹐減三之一﹐下膠﹑油﹑蜜﹑姜﹐煎如飴﹐傾瓷器中﹐坐水內一日夜﹐每服數匙﹐溫酒或湯送﹐頻服。

簡便方便祕。

豬油﹝熬﹞白蜜紅棗﹝煮取肉。各四兩﹞上研勻﹐任服。

又方治血燥。

四物湯﹝方見婦科﹞桃仁﹝搗﹞大黃﹝等分﹞

上爲末﹐蜜丸如桐子大﹐每服三十丸﹐白湯送下。

又方諸燥。

山藥﹝爲末﹞杏仁﹝搗細。各一斤﹞牛乳﹝二斤﹞共入瓷瓶包固﹐重湯煮﹐一日任服。

卷之二

火證

經曰﹕諸痛癢瘡瘍﹐皆屬於心。諸禁鼓栗﹐如喪神守﹔諸逆衝上﹔諸躁狂越﹐皆屬於火。諸腹脹大﹔諸病有聲﹐鼓之如鼓﹔諸病腫﹐疼酸驚駭﹔諸轉反戾﹐水液混濁﹔諸嘔吐酸﹐暴注下迫﹔皆屬於熱。又曰﹕諸熱瞀﹐暴喑冒昧﹐躁擾狂越﹐罵詈駭驚﹐嚏嘔喉痺﹐耳鳴及聾﹐嘔湧溢食不下﹐目不明﹐暴注﹐暴病暴死﹐皆屬於火。又五火者﹕喜動心火﹐怒動肝火﹐思動脾火﹐憂動肺火﹐恐動腎火﹐兼以君﹑相二火﹐七火日熾﹐左腎一水﹐奚能勝之。火邪燔爍﹐則耗損元气﹐煎熬眞陰﹐陰血旣虧﹐則陽火愈盛﹐津液枯涸﹐諸火熱之證生焉。治火之要﹕微者﹐涼藥淸解﹔甚者﹔苦寒直折﹔極者﹐溫藥從治﹝調酒炒﹑姜制﹐或少加姜﹑桂﹐爲寒藥之向導。﹞三法不已﹐當滋腎補血﹐是壯水制火﹐養陰抑陽之理。經曰﹕益火之源﹐以消陰翳﹔壯水之主﹐以制陽光。脈虛浮爲虛火﹐宜補﹔洪大爲實火﹐宜瀉。見於何部﹐而於本經補瀉之。細澀而急數者﹐乃陰虛火動﹐宜滋培之。治肥人火兼淸痰﹐治瘦人火兼養血﹐熱極生風﹐防風通聖散﹝方見中風。﹞

主方﹝治實火﹞黃連黃柏黃芩梔子﹝等分﹞水煎熱服。

心﹑小腸火﹐倍黃連﹐加木通﹑生地﹑甘艸﹑淡竹葉﹔肝火加柴胡﹑白芍﹐膽火加龍膽艸﹔脾火倍梔子加滑石﹑防風﹑白芍﹑枳殼﹐胃火加石膏﹔肺火倍枯片芩﹐加桑皮﹑地骨皮﹑甘艸﹐大腸火﹐條黃芩﹑枳殼﹔腎﹑膀胱火﹐黃柏﹑知母﹝鹽水炒﹐又退骨蒸熱。﹞連翹散郁火﹐瀉諸經客熱。玄參去上焦浮游之火﹐除無根失守之火﹐尢能壯水制火。靑黛瀉五臟郁火﹐又淸肺﹑肝火。人中白瀉肝火﹐療勞熱。甘艸緩急速之火。人中黃淸陰火﹐理傷寒疫癘大熱。薄荷葉祛上焦風火。梔子去三焦屈曲之火﹐從小便出。大黃﹑芒硝瀉有餘實火。瀉實火藥中暫加酒煮大黃數分﹐效速。

補中益气湯治虛火最效﹝方見虛損﹞。

益元散瀉實火有功﹝方見暑證。﹞

升陽散火湯治男﹑婦四肢筋骨肌表俱熱如火﹐捫之烙手。此因血虛或胃虛﹐食生冷之物﹐郁遏陽气於脾土之中。火郁宜發之。

升麻葛根獨活羌活白芍人參﹝各六分﹞柴胡防風﹝各三分﹞甘艸﹝二分﹞

上加生薑三片﹐水煎熱服。

滋陰降火湯治陰虛血少﹐陽火妄動﹐爲骨蒸等證。

當歸地黃﹝生涼血﹐熱補血﹞麥冬﹝二錢﹞天門冬﹝二錢﹞白芍甘艸﹝炙﹞白術﹝各一錢﹞知母黃柏﹝蜜炒﹞遠志陳皮川芎﹝各七分﹞

上加生薑﹑燈心﹐水煎服。气虛加參﹑﹔嗽加五味﹑阿膠﹔痰加貝母﹑栝蔞﹔吐血加丹皮﹑藕節汁﹑焦荊芥﹑焦蒲黃﹔骨蒸熱加地骨皮﹐甚者靑蒿﹑鱉甲﹑胡黃連﹑銀柴胡之類﹔火盛者用涼藥﹐少兼溫散。

麥門冬湯治病後火熱乘肺﹐咳唾有血﹐胸脇脹滿﹐上气喘急﹐五心煩熱﹐渴而躁悶等證。

麥冬﹝七分﹞天門冬﹝七分﹞桑白皮﹝七分﹞五味子﹝九粒﹞紫菀茸貝母﹝各六分﹞

桔梗甘艸﹝各五分﹞生地黃淡竹葉﹝各一錢﹞

上加姜﹑棗﹐水煎服。

涼膈散瀉三焦六經諸火。加黃連﹐名淸心湯。

大黃朴硝甘艸﹝各一錢﹞連翹﹝一錢五分﹞梔子黃芩薄荷﹝各五分﹞

上水盞半煎﹐入蜜一匙﹐和勻服。

三補丸瀉三焦火﹐令元气安﹐故名。加大黃去黃連﹐名三黃丸。

黃芩黃柏黃連共爲末﹐滴水丸服﹝加梔子﹐名金花丸。每百丸茶下。﹞

生薑瀉腸湯治大陽實熱﹐腹脹不通﹐口舌生瘡。

生薑橘皮竹茹﹝各五分﹞生地黃﹝錢半﹞白術茯苓黃芩梔子﹝各一錢﹞朴硝﹝二錢﹞桂心﹝五分﹞

上加棗﹝一枚﹞﹐水煎服。

黃連解毒湯三焦實火﹐五臟積熱﹐內外火熾﹐口瘡煩渴﹐便赤。

黃連黃芩黃柏梔子柴胡芍藥連翹﹝等分﹞

上加燈心二十枝﹐水煎服。減柏﹑柴﹑芍﹑翹﹐餘各二兩﹐加黑醜﹝爲末﹞滑石﹝水飛。各四兩﹞共爲末﹐水疊丸桐子大﹐每服五十丸﹐白湯下。治諸經火邪﹐熱毒瘡﹑腸癰腫﹐筋脈拘攣﹐切牙﹐驚悸﹐淋濁﹐痔漏。

簡便方淸火。

扁柏葉泡湯飲﹐或﹑或芹﹐焯食皆去熱。

又方悉尼頻食﹐大治火熱之病。糞淸大解熱毒。

又方童便以其出於二陰竅﹐故性寒治火﹐然而源從太陽經來﹐不傷胃气。古人猶謂便溺及乳﹐人有七情之火﹐特取驢﹑馬﹑牛﹑羊者。

卷之二

厲風

﹝附﹕癜風﹞

經曰﹕衛气與太陽俱入﹐行諸脈兪﹐散於分肉之間﹐與衛气相干﹐其道不利﹐故使肌肉而有瘍﹕衛气有所凝而不行﹐故其肉不仁也。厲者﹐以其暴悍可畏之惡疾﹝俗名大麻風﹑癩風﹐﹞感天地殺物之气而成。

𨿽然﹐未有不由嗜欲作勞﹐气血郁熱﹔或汗泄不避風邪濕冷﹐使濕淤熱蒸﹐外則腐潰﹐內則生虫。食肝眉脫﹐食肺鼻崩﹐食脾音變﹐食腎耳聾﹐食心足底穿而死。間有傳染而成者﹐亦必有風濕郁熱之气乃感。《千金方》謂業報所招﹐脈多浮而大﹐治宜先服防風通聖散﹝方見中風﹞加苦參﹑天麻﹑蟬蛻百帖﹐令臭汗常出﹐大便微利。更以瓜蒂散﹝方見中風﹞吐去腥涎穢沫﹐外用七珍湯洗浴﹐次以主方爲丸久服。最宜斷濃味﹑五辛﹑鹽醬﹐淸心絕欲﹐十生一﹑二。

主方苦參﹝一斤﹞防風荊芥蒼耳子胡麻子﹝半生半熟﹞皂角刺﹝各十兩﹞蛇牀子何首烏﹝各三兩﹞白芷﹝兩半﹞蔓荊子牛蒡子生地枸杞子薄荷黃荊子﹝各一兩﹐末﹞上末﹐皂莢搗碎煎膏﹝見制藥法﹐﹞和丸桐子大﹐每服五十丸﹐茶酒任下﹐日三服。

醉仙散大風在上者﹐乃徧身癮疹﹑瘙癢麻木。

胡麻子牛蒡子枸杞子蔓荊子﹝各一兩﹞苦參白蒺藜防風天花粉﹝各五錢﹞

上爲末﹐每一兩入輕粉七分﹐和勻﹐每服一錢﹐茶調下﹐早﹑午﹑晚各一服。五﹑七日﹐先於牙縫出臭黃涎﹐渾身疼痛﹔昏悶如醉﹔次利下膿血惡气﹐病根乃去﹝止可食淡粥﹑水煮菜。﹞

通天再造散大風在下者﹐內實熱壅。

郁金﹝兩半﹞大黃﹝一兩﹐酒蒸﹞皂角刺﹝一兩﹐炒﹞白醜﹝取頭末﹐六錢半﹐生用﹞

上爲末﹐每服五錢。日未出﹐面東﹐無灰酒下﹐盡量飲。晚利下黑頭小虫﹐病輕﹐下如魚腸穢物。忌葷腥﹑濃味。𨿽半年犯之病再作難救。

七珍湯大風洗浴。

蘄艾靑蒿金銀花﹝藤﹞蒼耳子桑條桃條柳條﹝三條搗碎﹞

上煎。水一桶﹐入炒鹽﹝半斤﹞﹐間日一洗﹝密室中席圍﹐暖取汗﹐待幹乃出。﹞

神效第一方厲風惡疾﹐取桑枝灰﹝一斗﹞﹐熱湯淋取汁洗頭面﹐一日一次。再用黑豆﹑綠豆漿添湯﹐三日一浴﹐內用扁柏葉﹝蒸曬﹞幹白膠香﹝卽楓樹脂。等分。﹞

爲細末﹐滴水丸桐子大﹐每服七丸﹐溫水下﹐日三服。

簡便方癩風。

用苦參﹝五斤﹐新鮮白色﹐﹞好酒三斗﹐浸三十日﹐頻飲。

苦參曬榦爲末或水丸服﹐或陸續水煎服。

又扁柏葉九蒸九曬爲末﹐蜜丸桐子大﹐每服三十丸﹐白湯下﹐日三服。

又天門冬去心酒拌﹐蒸搗膏﹐每服二﹑三錢﹐酒下﹐久服長生。

又殺厲風虫。明硫黃研細﹐酒調浸過夜﹐空心飲淸汁。再添硫黃浸酒﹐次日飲汁。搗大風子同浸尢妙。

又諸風癮疹﹑癜風。用蒼耳子制丸服。

又一切諸風取汗。用紫背浮萍二法﹝並見中風簡便方。﹞

卷之二厲風

癜風

白癜風者﹐身﹑面﹑頸項﹑皮膚生紫白癜﹐並不痛癢。此亦風邪搏於膚腠之間﹐气血不和而成。紫癜風者﹐多在四肢﹐或身上有紫疙瘩﹐此爲風熱壅結而然。治法﹐紫白同方。

主方蒼術﹝制﹞苦參何首烏荊芥穗﹝等分﹞上爲丸。服法與厲風主方丸相同﹐癜風亦可服。

四神散治紫﹑白癜風。

雄黃雌黃硫黃白礬﹝等分﹞

上爲末﹐先以湯浴汗出﹐肥皂擦癜處洗淨﹐次用生薑﹝切斷盡碎﹞蘸藥擦患處﹝過三日又洗又擦﹐五次愈。﹞

簡便方癜風。

硫黃爲末﹐雞蛋淸調塗布上曬漧﹝汗出時布擦患處。﹞

又雄黃硫黃黃丹密陀僧南星﹝等分﹞爲末﹐照前法塗布﹝擦汗斑亦效。﹞

卷之二

破傷風

按此證有三因之別焉。如患瘡瘍日久﹐外著白痂﹐閉塞其气﹐陽熱內郁﹐熱極生風爲內因。有諸瘡不瘥﹐艾火灸法﹐熱毒內攻﹐甚而生風﹐爲不內外因。有偶爲刀剪等傷﹐或跌磕破損﹐或生瘡毒﹐淋洗敷藥見風爲外因。外受者多。傷處或如豆粒些許﹐忽爲風邪襲之肌表﹐卽傳播經絡﹐寒熱更作﹐手足抽掣﹐戰掉不安﹔漸至身體反張如弓﹐口噤牙緊﹐飲食不納﹐腸腹大痛﹐邪深入髒﹐七日而死。若藥能中病﹐十生二﹑三。往往患者必不慮此。倘醫非經歷﹐誤作他病治理﹐十無一生。

有富貴家﹐至死終不知何病者多矣。脈浮太陽﹐長而有力陽明﹐弦屬少陽﹐沈數爲裏﹐治亦類中風﹑傷寒也。

主方蒼術﹝四錢﹞川烏﹝二錢﹞艸烏白芷﹝各一錢﹞防風﹝五分﹞川芎﹝五分﹞天麻細辛﹝各三分﹞全蠍﹝二分﹞上分爲二劑煎服。或爲細末﹐每服二錢﹐熱酒調下﹔被蓋出汗﹐未效再服。

玉眞散治破傷手足﹐打撲損傷。

南星防風﹝等分﹞上末﹐生薑汁同酒調服二錢﹐再敷傷處。牙緊反張﹐童便酒下。

靈砂丹治破傷風﹐及一切風。

威靈仙黑醜﹝取頭末﹞蒼術﹝各五錢﹞何首烏香附﹝各六錢﹞乳香﹝另研﹞川烏去皮尖﹞沒藥﹝研﹐各三錢﹞朱砂﹝二錢爲末﹞皂莢﹝炙去皮弦﹞

上爲末﹐皂莢打碎﹐用酒二升半﹐春秋三日﹐夏二﹑冬七日﹐浸汁打糊煎﹝亦可爲丸﹐每百丸酒下。﹞

如聖散治破傷﹐止血定痛。

蒼術﹝三兩﹞川烏﹝炮去皮臍﹞艸烏﹝炮。各一兩﹞蠍梢﹝微炒﹐二錢五分﹞天麻細辛川芎兩頭尖﹝去皮﹞白芷﹝各七錢﹞防風﹝一兩﹞雄黃乳香﹝各二錢﹞

上爲細末﹐每服一錢﹐不拘時﹐酒調下。

獨聖散五六日身反牙緊。

蟬蛻﹝五錢﹞爲末﹐好酒一盞﹐煎滚服。

羌活防風湯治破傷風﹐初盛在表。

羌活防風川芎本當歸芍藥地楡細辛甘艸上水煎服。大便祕加大黃下之﹔服後汗出不止﹐加白術﹑黃﹑防風﹝各二錢﹞﹔未效﹐邪入裏﹐芎黃湯。

芎黃湯邪傳裏﹐大便祕﹐取利爲痊。

川芎黃芩﹝各二錢﹞甘艸﹝五分﹞

水煎服。未利去甘艸﹐加羌活一錢﹑大黃三錢。

簡便方治破傷風。

蜈蚣﹝幹者一條﹐炙﹞爲末﹐擦牙吐出涎﹐安。

又僵蠶﹝直者﹞炒研末﹐薑汁調五分﹐灌。多調﹐以雞翎掃瘡口﹐勿令幹。

又艸烏爲末﹐每五分酒下。

又蠍梢七个爲末﹐熱酒下。

又川烏﹑半夏﹑南星﹑天麻﹝等分爲末﹐﹞每服一錢﹐黑豆炒焦﹐淋酒調服。

歌曰﹕﹝半兩當歸蠍二錢﹐合來捶碎酒同煎。直須軟爛和渣嚼﹐一切傷瘡保萬全。魚膠能治破傷風﹐先煮一錢瘡口封。兩許燒灰調酒服﹐麝香少許立成功。﹞

一人臂生小癤﹐挑破出血感風﹐說有大害﹐不信。夜覺臂如水浸﹐證漸危﹐大劑峻攻﹐忽胸背腫大如碗。又制眞人活命飲十帖﹐調牛黃作三日服﹐安。

卷之二

歷節風

﹝附﹕鶴膝風﹞

是證亦與痺證相類﹐俗謂白虎歷節風。白虎者﹐痛甚如虎嚙﹔歷節者﹐循歷四肢關節而痛也。

因夏月腠理開豁之際﹐貪涼乘風﹔或泥地﹑漆橙坐臥而受風濕﹔或汗出當風﹔或酒醉感風。秋冬腠理閉塞﹐風寒濕邪與气血相並﹐手指攣曲﹐腿膝腫脹﹐作非常之痛不可忍。亦有濕痰流注作痛者﹐如風寒則夜尢甚﹐濕痰日夜皆然。脈浮大爲風寒﹔弦細濕﹔滑多痰。治宜辛溫解表﹑逐風寒濕邪﹐當歸拈痛湯之類。

濕痰滲濕導痰﹐痛減兼養血舒筋。

主方羌活蒼術黃芩﹝酒炒﹞防風豬苓澤瀉秦艽麻黃﹝夏日減用﹞茵陳﹝鈴兒等分﹞升麻﹝減半﹞上水煎服。

手臂痛加桂枝﹑海桐皮﹐腿膝痛加牛膝﹑木瓜﹔痛甚﹐調乳香服。

當歸拈痛湯﹝方見身痛﹞

導痰湯﹝方見痰門﹞

羌活續斷湯治一切歷節風﹐手足肢節腫痛如錐。

羌活川續斷牛膝防風當歸川芎﹝各一錢﹞蒼術麻黃甘艸節枳殼穿山甲﹝各七分﹞秦艽川烏﹝五分﹞薄桂﹝三分﹞

上加蔥一根﹐水煎服﹐取汗至足。

簡便方治歷節風。

三年釅醋﹝五碗﹞煎數沸﹐切蔥白二碗﹐煮一沸﹐包﹐熨患處熱。

又羌﹑獨活煮酒飲。

又松葉一斗搗爛﹐酒三斗浸七日﹐每日服三次。

又虎骨﹝三兩﹞打細﹐好酒三碗﹐煮至半碗﹐將骨切片搗爲末﹐乳香﹑沒藥﹝各五錢﹞﹐出汗研末﹐同虎骨末調酒內﹐分十次﹐添酒調服。

又用羊蹄根﹑好醋﹑生鐵磨漿﹐塗患處﹐入硫黃末尢妙。

萬靈膏撚入乳香末攤布上﹐貼痛處﹐外包熨熱﹐痛止﹝方見外科﹞。或以綿布絮濃包﹐烘熨極熱﹐汗出痛止。

卷之二歷節風

鶴膝風

膝頭重大作痛﹐腿脛漸細故名。致筋攣不能屈伸﹐由風寒濕气流注也﹐更宜風濕痺門撿方急治。有日久不痊﹐延及臀股﹐腫大出膿﹐至肉削而斃者。

主方羌活防風白芷當歸牛膝苡仁川芎川烏杜仲白術木瓜水煎服。

瘀血加桃仁﹑漏蘆﹔筋攣加木瓜﹑秦艽﹑威靈仙﹔痛甚加乳﹑沒﹐研細調服。或小續命湯加川萆﹑川楝子﹑羌﹑獨活﹑木瓜﹐服時調麝香少許。後以五積散去麻黃﹐酒煎服。

膝腫大痛﹕旱蓮艸﹝摘斷黑者﹞一握﹐搗﹐入糯飯﹝一團﹞酒菜﹝一塊﹞勻﹐烘放膝上﹐篛油紙﹑布包火熨﹐聞酒香﹐數日愈﹔未安再包。或陳年糟炒熱包暖。

又無名異﹝五錢﹞地骨皮﹝三錢﹞乳香沒藥﹝各研錢半﹞麝﹝一分﹐研勻﹞車前艸汁﹐入酒調敷。

卷之二

惡寒

經曰﹕陽虛生外寒。蓋陽气不能外衛﹐所以惡寒。必背惡寒甚﹐脈浮無力﹐陽虛﹐宜參之類。甚者加附子三分。病久而惡寒者﹐亦宜解郁。蓋惡寒非寒﹐明是熱證﹐火極似水﹐熱甚而反覺自冷﹐實非寒也。有用熱藥少愈者﹐以辛能發散﹐郁遏暫開耳。又曰﹕火熱內熾﹐寒必蕩外。故實非寒證以辯理﹐並外證參酌﹐擬定寒熱用藥。

主方﹝寒邪內伏﹞人參白術漧薑炙艸白茯苓半夏肉桂五味子陳皮姜﹑棗煎。熱月猶要濃綿衣加附子。

淸涼飲惡寒而脈洪數﹐兼目痛口渴﹐心煩便祕﹐屬熱。

黃連黃芩梔子連翹薄荷甘艸上加燈心﹐水煎服。有夏月外棉衣﹐脈洪數﹐小便短赤﹐大便祕結﹐加大黃﹑芒硝﹐愈。飲酒人惡寒﹐黃﹝二兩﹐﹞葛根﹝一兩﹞煎服。汗出﹐安。

卷之二

惡熱

經曰﹕陰虛生內熱﹐陽在外﹐爲陰之衛﹔陰在內爲陽之守。房室過度﹐斫損眞陰﹐陰气旣虛﹐陽無所根據﹐遂致浮散於肌表之間。𨿽有惡熱之狀﹐誠陰虛證也﹐脈必細數﹐治宜滋陰。

主方當歸白芍藥生地黃知母麥門冬白術白茯苓﹝等分﹞柴胡甘艸﹝減半﹞姜﹑棗煎服。

卷之二

瘟疫

﹝附﹕大頭瘟蝦蟆瘟﹞

帝曰﹕有病瘟者﹐汗出輒復熱而脈躁疾﹐不爲汗衰﹐狂言不能食﹐病名爲何﹖岐伯對曰﹕病名陰陽交﹐交者死不治﹝此陰陽交錯﹐而气血不循﹐亂經妄走而熱﹐所以不息。謂服藥汗出熱不解﹐脈躁不治。﹞又曰﹕冬傷於寒﹐春必病溫。故溫疫當推運气所發。夫春溫﹑夏熱﹑秋涼﹑冬寒﹐乃四時正气﹐反此爲不正之气﹐感受則病。如冬月嚴寒﹐若觸之卽病爲傷寒。寒毒藏於肌膚﹐春變爲溫﹐夏爲熱病。或冬有非時之暖﹐感之爲冬溫。有眾人病一般者﹐爲天行時疫。有一歲之內﹐節气不和﹐寒暑乖候及有豪雨疾風﹐霧露不散﹐則民病瘟疫。無論少長﹐率皆相似﹐故云瘟疫厲病。所謂冬不藏精﹐春必病溫。君子固密﹐不傷於寒﹐智者自謹﹐𨿽大風苛毒﹐弗之能害是也。其傳經治療與傷寒大同小異﹐可以傷寒方法酌用。發表宜辛平之劑﹐不可麻黃熱藥。脈法﹕太陽大﹐陽明弦長﹐少陽弦數﹐太陰細弦﹐少陰沈細﹐厥陰微緩。

主方﹝敗毒散﹞羌活獨活前胡柴胡川芎枳殼桔梗白茯苓人參﹝減亦可﹐各等分﹞甘艸﹝減半﹞加生薑煎。或爲末﹐湯調服。尢治傷寒風濕肢痛﹐憎寒壯熱﹐項彊睛痛。或嶺南瘴气﹐老幼疫癘﹐或風痰香港腳等證。日三服。瘟疫頭疼骨痛屬太陽﹐羌活沖和湯﹔發熱口渴屬陽明﹐柴葛解肌湯﹔寒熱往來屬少陽﹐小柴胡湯﹝方並見傷寒。﹞

六神通解散通治瘟疫。

蒼術﹝二錢﹞麻黃﹝夏用紫蘇﹞黃芩石膏滑石﹝各一錢﹞甘艸﹝五分﹞

上咀。加豆豉二十粒﹐生薑七片﹐蔥頭二个﹐水煎服。蓋被出汗。

《活人心統》方治瘟疫。

蒼術麻黃黃芩漧葛川芎升麻甘艸﹝等分﹞加姜﹑蔥﹐水煎服。春加柴胡﹑防風﹑薄荷﹔夏加石膏﹑滑石﹑黃連﹐減麻黃﹔秋加羌活﹑前胡﹑枳殼﹔冬加漧薑﹑官桂﹑白芷﹑細辛。

咽痛甘桔湯﹝方見咽喉﹞

玉樞丹﹝方見蠱門﹞

藿香正气散﹝見二卷末﹞

又人中黃飯丸﹐每七十丸白湯下。極熱者飲糞淸﹐效。

卷之二瘟疫

大頭瘟

因天行邪气﹐客於三陽之經﹐頭目俱腫而爲病也。太陽頭頂﹑腦項赤腫﹐宜荊防敗毒散加羌活﹑本。陽明鼻額面腫﹐二目不開﹐气喘口漧﹐普濟消毒飲﹔內實﹐防風通聖散間服。少陽耳之上下﹑前後﹑頭角赤腫﹐寒熱脇痛﹐小柴胡加消毒藥﹔頭面大腫﹑發熱骨痛﹐沖和湯﹑冬麻黃湯﹐汗出腫消。

卷之二瘟疫

蝦蟆瘟

天行邪气﹐客於少陽﹐頸項並腮俱腫大﹐如蝦蟆樣﹐故名。宜用消風淸熱之藥﹐宜敗毒散﹐倍羌活﹐加酒炒黃芩﹑大黃﹐隨病加減﹐不可峻用降藥。內實𨿽用硝﹑黃﹐須細細呷之。如有大熱狂證﹐可用承气湯﹑白虎湯等治之﹐或水漬法﹐看輕重用。

普濟消毒飲子疫癘初覺憎寒壯熱﹐頭面漸腫﹐咽喉不利﹐服之卽愈。

黃連﹝酒炒﹞黃芩﹝酒炒。各五錢﹞人參﹝三錢﹐無亦可﹞陳皮﹝去白﹞甘艸玄參﹝各二錢﹞馬勃連翹牛蒡子桔梗板藍根﹝各一錢﹞柴胡﹝八分﹞升麻僵蠶﹝各七分﹞

上爲末﹐半用湯調﹐臥牀慢服﹔半用蜜丸噙化﹐如上法。或加防風﹑川芎﹑薄荷﹑當歸﹑細辛﹐水煎服。如大便祕﹐加酒煮大黃﹝一錢或二錢﹞以利之。頭疼骨痛﹑身熱﹐宜先汗之。

二黃湯治大頭瘟。

黃連黃芩﹝俱酒炒﹞生甘艸﹝等分﹞

上爲末﹐每五錢水煎服﹐慢呷﹔未退加牛蒡﹑芒硝。加引經藥﹕太陽羌活﹑防風﹔陽明石膏﹔少陽柴胡。渴加栝蔞根﹐或口漧﹐葛根﹔身痛﹐羌活﹑防風﹑芍藥。

水漬法治內外熱極﹝法見傷寒。﹞

簡便方治瘟疫瘟熱。大渴欲飲水者﹐蚯蚓泥擂新水飲之。

又方晚蠶沙﹐擂水濾淸汁飲。

又方向東桃枝葉煎湯浴﹐席圍汗出。

又方以眞降香燒﹐辟邪﹐小兒帶之。

又方赤小豆囊置井中﹐三日取起﹐向東立﹐水吞。男三十粒﹐女二十粒。舉家服之﹐不染瘟疫。

瘟疫咒法﹝並治邪病﹐宜戒房室﹑葷酒。﹞

用棗一枚﹐咒曰「華表柱」﹐念七徧﹐望天罡取气一口吹棗上﹐令病患嚼喫﹐湯下。此三字鬼之祖名也。

宣聖辟瘟丹﹝孔氏六十餘代用之﹞法以臘月二十四日五更初﹐取井花水﹐在乎旦第一汲﹐盛淨器中﹐量人口多少﹐浸乳香至歲旦五更﹐令溫暖。從小至大﹐每人以乳香湯飲之﹐香一小豆塊吞下﹐則一年不患時疫。

五瘟丹黃連黃柏黃芩山梔香附紫蘇甘艸梢上七味﹐生爲末。將大黃三倍煎汁熬膏﹐和丸雞子大﹐朱砂﹑雄黃爲衣﹐金箔貼。每用一丸﹐取泉水七碗﹐浸化﹐可服七人。前方﹐乙庚年黃芩爲君﹔丁壬﹐山梔﹔丙辛﹐黃柏﹔戊癸﹐黃連。

甲己﹐甘艸爲君者﹐加一倍也﹐余減半。

雞子淸飲治熱病。五﹑六日壯熱之甚﹐狂言欲走。

雞子﹝二枚﹐取淸﹞芒硝﹝研細﹞軟石膏﹝研細。各二錢﹞

上先取新汲水調硝石末﹐次下淸﹐攪勻﹐分二服。

卷之二

痼冷

帝曰﹕陰盛生內寒柰何﹖曰﹕厥气上逆﹐寒气積於胸中而不散。不散則溫气去﹐寒獨畱則血凝。血凝則脈不通﹐其脈盛大以澀﹐故中寒。按諸病上下﹐所出水液澄澈淸冷﹐瘕疝﹐堅痞腹滿急痛﹐下利淸白﹐食已不饑﹐吐利腥穢﹐屈伸不便﹐厥逆禁固﹐皆屬於寒。蓋痼冷之證﹐乃眞陽耗散﹐脾胃虧傷﹐又啖生冷難化之物。或受風寒陰濕﹐經年累月﹐日久乃成。則脾胃因而漬積﹐臟腑致成虛寒。及有外邪觸犯﹐內外邪相感﹐忽然而作手足厥冷﹑戰栗憎寒﹐嘔吐涎沫﹐臍腹絞痛﹐或常得大便洞泄﹐小便頻數﹐飲食不化﹐咳嗽﹐疝等證。其脈沈而遲﹐治宜溫養脾胃﹐補益气血﹐助陽固本。

主方﹝理中湯﹞人參白術漧薑炙甘艸寒甚加附子或川烏。生薑七片﹐黑棗二枚﹐水煎服。未安加丁香﹑木香﹑砂仁﹑白豆蔻﹑胡椒﹑肉桂﹑茴香﹑沈香﹑蓽茇之類﹐隨輕重用﹐另研末調入服。以上皆暖脾胃﹑溫臟腑之品﹐隨證加減用之。

气血虛﹐十全大補丸﹔下元冷憊﹐桂附八味丸﹝二方見補益。﹞

兜肚方﹝治腹中寒積痼冷﹐用之神效。兼丹田﹑神闕﹐令人有子。男﹑婦可用。有孕去之。﹞

檀香排艸﹝各一兩﹞沈香丁香﹝各五錢﹞馬蹄辛廣零陵白芷丁皮﹝各六錢﹞

甘松附子乳香﹝各二錢﹞麝香﹝五分﹞

上爲末﹐和揉艾綿鋪中﹐用帛做成兜肚﹐以綫釘定﹐勿令移動﹐外又細夾兜肚及小腹﹐初裹一夜﹐日去之﹐漸至二夜一去之﹐漸至五夜一去﹐方可常裹。

洗浴法治下元虛寒﹐一切冷病。腰腹冷痛﹐崩漏帶下﹐小腹癖積痛。

椒目川烏細辛漧薑官桂﹝等分﹐研末﹞煎洗下部﹐妙。

簡便方治一切冷气。

胡椒三﹑七粒﹐擂酒服。

又方治下元虛冷。

胡椒﹑破故紙﹝炒﹞﹐共爲末﹐蜜丸空心酒下。

又方治心腹冷痛。

大菖蒲三寸﹐細嚼酒下。

卷之二

泄瀉

經曰﹕春傷於風﹐夏必飧泄。又曰﹕濕勝則濡泄。又曰﹕暴注下迫﹐皆屬於熱。又曰﹕諸病水液﹐澄澈淸冷﹐皆屬於寒。夫脾胃同濕土之化﹐主腐熟水谷。胃气和平﹐飲食入胃﹐精气則輸於脾土﹐歸於肺經﹐行於百脈﹐而成榮衛。若飲食過多﹐起居不時﹐傷其脾胃﹐則不輸化上升精華之气﹐反至下降﹐是爲飧泄。經謂淸气在下﹐則生飧泄是也。久則太陰傳於少陰而爲痢疾矣。治瀉大綱﹐必分寒熱爲要。但以脈沈遲﹐口不渴﹐身倦少食﹐腹溫溫常痛﹐直出淸水﹐小便淸白者屬寒﹔脈沈數﹐口渴﹐聲響亮﹐暴注下迫﹐肛門熱痛﹐腹忽大痛﹐小便短赤者屬熱。﹝無藥﹐可包暖臍腹﹐一日不食﹐安。﹞

主方白術茯苓車前子澤瀉芍藥﹝煨﹞陳皮炙甘艸﹝等分﹞加生薑﹑棗﹐﹝熱加燈心﹐﹞水煎服。

傷食加山楂﹑神曲﹑麥芽﹔熱瀉加滑石﹑黃連﹑梔子﹔寒加木香﹑砂仁﹑漧薑﹑肉桂。冬月再加益智﹑香附﹑丁香﹐去車﹑芍﹑澤瀉﹑燈心。夏月﹐香薷﹑扁豆﹑木通﹑濃朴﹔口渴﹐葛根﹑石膏﹔小便短赤或不通﹐豬苓﹑木通﹑滑石﹑石蓮子﹔濕加蒼術﹑半夏﹔痰乍瀉乍止﹐加半夏﹑南星﹔胸脹﹐濃朴﹑枳實﹑香砂﹔口渴引飲﹐人參﹑五味﹑麥冬﹑葛根﹑升麻﹝少許﹞﹑烏梅﹝一个﹞﹔胃气下陷﹐人參﹑黃﹑升麻﹑柴胡﹔久瀉滑脫不禁﹐肉果﹝面煨﹑﹞訶子肉﹑粟殼﹑木香﹑漧薑﹝各五分﹔﹞五更瀉﹐加肉果﹑茴香﹑破故紙﹝炒﹞﹔脾虛加人參﹑山藥﹑苡仁﹑扁豆﹑蓮肉﹔暑瀉﹐六一散﹔夏秋濕熱大行﹐暴注水瀉﹐加炒黃連﹑蒼術﹑升麻﹑木通。

胃苓湯治男﹑婦暑濕停飲﹐泄瀉﹐不伏水土等證。

蒼術﹝制﹞濃朴﹝制﹞陳皮甘艸﹝減半﹞白術茯苓豬苓澤瀉﹝各等分﹞

上咀。加姜﹑棗﹐水煎服。本方加黃連﹑扁豆﹑香薷﹐去蒼術﹑陳皮﹑甘艸﹐名薷苓湯﹝治夏月欲成痢者。﹞

靑六丸治三焦濕熱泄瀉﹐兼治產後腹痛自利﹐亦治血痢。

六一散﹝六兩﹞紅曲﹝炒﹐一兩﹞

上爲末﹐飯丸桐子大。每七十丸白湯下。

溫六散治泄瀉﹑嘔吐﹐神效。

六一散﹝六兩﹞漧薑﹝一兩﹞

上研勻﹐每服三錢﹐姜湯下。

溫脾散治大人﹑小兒外受風寒﹐內傷飲食﹐腹痛泄瀉﹐一服安。

香附﹝四兩﹞山楂三稜甘艸﹝各二兩﹞甘松益智﹝各一兩﹞丁香三柰﹝各五錢﹞

上爲末﹐每服二錢﹐空心姜湯下。小兒量服。

固腸丸治日久泄瀉﹐痢後滑脫不禁。

白術﹝二兩﹞人參訶子肉木香肉果﹝麵包煨﹞龍骨﹝研﹞山藥白茯苓赤石脂﹝研﹐各一兩﹞肉桂炙艸升麻﹝各五錢﹞

上爲末﹐研入龍骨﹑赤脂﹐水法丸或神曲糊丸﹐桐子大。每百丸﹐空心姜﹑棗湯下。

脾虛加黃﹑蓮肉﹑芡實﹔虛寒加附子﹑漧薑﹑丁香﹑蓽茇﹔腹脹加陳皮﹑濃朴﹑茴香﹐去炙艸﹔不食加藿香﹑白豆蔻﹔食不消加砂仁﹑山楂﹑麥芽﹔五更瀉加破故紙﹔甚不止加粟殼﹑沒石子﹑臭椿﹝根皮﹞。

參苓白術散治泄瀉。因脾虛者及瀉後調補。

白術﹝二兩﹞人參山藥茯苓薏苡仁扁豆砂仁桔梗蓮肉甘艸﹝炙。各一兩﹞

上末﹐每二錢白湯下。老幼虛弱久瀉﹐去桔梗加芡實﹐配米粉﹑白糖爲末﹐蒸糕大效。

桂苓甘露飲﹝方見卷末﹞治夏月水瀉口渴﹐小便短赤。加香薷。

簡便方﹝止水瀉﹞車前子﹝炒﹐研末﹐一錢﹐﹞米湯下。

又生薑﹑半夏﹑棗子煎服。

又方生薑一塊打細﹐同艾煎服。

又榦薑末﹝一錢﹞﹐米湯調下。

又方黃連濃朴﹝各二錢﹐薑汁炒﹐﹞加生薑三片﹐煎服。

又方吐瀉﹐神昏﹐手足冷。

南星末﹝五錢﹞﹐姜﹑棗煎服。

水瀉及男遺精﹐女白帶﹕風化鍛石﹝五錢﹞茯苓﹝一兩五錢﹞

上爲末﹐糊丸白湯下。

又方百年鍛石一味﹐丸服亦效。

又蠟礬丸﹝方見外科﹞止瀉﹐效。

灸法百會﹝頂心﹑﹞關元﹝臍下三寸﹑﹞气海﹝臍下一寸。﹞

卷之二

痢疾

經曰﹕諸下痢﹐皆屬於濕。又曰﹕下痢稠粘﹐皆屬於火。又曰﹕下痢膿血滯下﹐皆實熱證也。

受病之源﹐𨿽云夏感酷熱﹐過食生冷﹐至秋陽气始收﹐金气下降而成。如冬月患者亦多﹐莫不因於飲食致傷﹐畱積腸胃﹐濕蒸熱瘀。幹於气分則白﹐幹於血分則赤。及如塵腐屋漏﹑豆汁魚腦色﹐裏急後重﹐窘迫不通﹐腹中絞痛者﹐皆屬實熱。不俱日數﹐必以苦寒藥治之。醫家畏縮遷延﹐甚至所下純血﹐兼紫血塊﹐𨿽見日色﹑暖气﹑人來近皆畏﹐爲熱。漸至肛門紅腫﹐大便不通﹐小便短赤﹐大渴舌苔﹐引飲不止﹐腹中大痛﹐飲食不進。至於腰脊兩旁﹐腎涸成窟﹐舌黑皺捲﹐前陰漧縮﹐肛門火逼﹐幹弔如孔﹐積全不下﹐茶湯過多﹐穢水直出﹝有醫認爲大孔如竹筒﹐誤用人參﹑附子殺人者﹐悲痛之極﹐﹞初則煩躁﹐至此神昏。細察病情眞確﹐此際仍可以主方服之。如得臟腑猶未煎熬腐壞者﹐十救七﹑八。一服積下﹐頃刻回生。脈滑而沈細﹐身涼易安﹔脈洪而弦數﹐身熱難治。又有寒涼太過﹐而成大孔如竹筒者﹐宜固澀之。必因日久而成元气下陷﹑虛坐努責﹐宜養血升提。有失於通導﹐多成休息痢﹐經年累月有致不起者。治法﹐調气則後重自除﹐和血則便膿自愈。忌腥酒易安。

主方﹝不拘日數﹞大黃﹝壯人五錢﹐一服可安﹔弱人二﹑三錢﹔小兒一錢至五分量用﹞

黃連黃芩﹝條。各二錢﹞芍藥﹝二錢﹞當歸枳殼檳榔﹝各一錢﹞桂﹝二分﹐爲寒藥之向導﹞

水一鐘半﹐煎數沸去渣﹐化入芒硝一錢﹐虛人五分﹐磨入木香七分﹐調滑石﹝水飛﹐一錢﹞﹐空心熱服。未暢﹐加黑醜一錢﹐車前艸搗汁半杯尢妙。或以大黃﹑芒硝﹑木香﹑滑石另丸﹐藥汁吞服。

香連化滯湯痢已通暢﹐積未盡宜服。

黃連黃芩﹝條﹞當歸白芍﹝各一錢﹞檳榔木香﹝另磨﹞枳實濃朴陳皮靑皮﹝各八分﹞滑石﹝一錢五分﹞甘艸﹝五分﹞

上銼﹐水煎成﹐調木香﹑滑石﹐空心熱服。小便短赤加石蓮﹑車前﹑香薷﹔不食加砂仁﹑神曲﹑麥芽﹔血痢加生地﹑桃仁﹔腹痛加赤芍﹑倍白芍﹑甘艸﹔腹脹痛加三稜﹑蓬術﹔血不止加地楡﹔如積通痛止﹐頻頻空解﹐名虛坐努責。倍當﹑芍﹐加升麻。積盡不實﹐加白術﹑茯苓﹑山藥﹑砂仁。

香連丸治赤白﹑休息諸痢﹐已通後皆可服﹝黃連仍同萸炒至萸焦﹐去萸用連。﹞

川黃連﹝四兩﹐切斷﹞吳茱萸﹝二兩﹐煎汁一碗﹐煮黃連﹐幹炒﹞木香﹝八錢﹞

上爲末﹐醋糊和丸綠豆大。每服百丸﹐空心米湯下。去木香﹐加白芍﹝二兩﹐名戊己丸。﹞

駐車丸治冷熱不調﹐下痢﹐無問新久赤白﹐日夜無度﹐腹痛後重。

黃連﹝六兩﹐酒炒﹞阿膠﹝蛤粉炒成珠﹞當歸﹝酒洗﹞漧薑﹝炒。各三兩﹞

上爲細末﹐醋煮米糊爲丸﹐如桐子大。每服五十丸﹐加至七十丸﹐空心米飲送下。一方就用阿膠﹐醋熬化﹐調和爲丸。

眞人養髒湯治痢積已通﹐日久不止﹐大孔如竹筒﹐滑脫不禁。

人參白術當歸白芍﹝酒炒﹞肉果﹝面裹煨﹞罌粟殼訶子肉﹝各一錢﹞木香﹝另磨﹐七分﹞肉桂甘艸﹝炙。各四分﹞次服加升麻﹔小便澀加茯苓﹔不止﹐龍骨﹑赤石脂﹑烏梅﹑樗根皮﹝臭椿﹞﹔虛寒﹐焦姜﹑砂仁﹑丁香。

白術調中丸治脾胃不和﹐心下堅滿﹐脇腹脹痛﹐噫宿腐气﹐霍亂吐瀉﹐完谷不化﹐久痢赤白﹑膿血相雜﹐多日羸瘦不食。

白術神曲﹝炒﹐四錢﹞人參茯苓豬苓澤瀉﹝各三錢﹞木香﹝二錢﹞官桂﹝一錢五分﹞甘艸﹝炙﹞漧薑﹝炮。各一錢﹞

上爲末﹐麵糊丸如桐子大。每服五﹑七十丸﹐空心淡姜湯下。

外炙膏治一切虛寒久痢赤白﹐或時腹痛﹐腸滑不禁﹐用此法。

木香附子﹝炮﹞蛇牀子吳茱萸胡椒川烏﹝各等分﹞

上爲細末﹐每三錢和面二錢﹐用生薑汁調﹐作餅貼臍中﹐上以油紙掩定﹐復以衣服﹑帛蓋之﹐以熨斗盛火熨之﹐痢止爲度。

烏梅丸治夏秋腹痛泄瀉﹑後重﹐將欲成痢疾。或痢已通﹐後猶有餘積﹐腹中鳴痛﹐胸滿腹脹﹐心疼﹑痔血等證﹐神效。

烏梅﹝取肉﹐一斤﹞半夏﹝研﹞生薑﹝切。各五兩﹞食鹽﹝二兩﹐同入臼搗勻﹐入壇包固。春五﹑夏三﹑秋七﹑冬十日取出﹐曬燥﹞神曲麥芽﹝各二兩半﹞木香檳榔陳皮靑皮枳殼三稜蓬術﹝各一兩﹞

上爲細末﹐水丸如桐子大。每服百丸﹐空心姜湯下。

六一散﹝方見暑門﹞燈心湯調﹐多服效。痢前渴﹐悉尼妙﹔後渴﹐烏梅湯。

簡便方痢初起﹐腹大痛﹐後重不通﹐用大黃五錢﹐好酒一鐘﹐浸半日﹐煎數沸濾服。渣水煎﹐未通再服。已通﹐再以條黃芩﹑白芍煎服。

又﹝久滑不禁﹞痢後不止﹐日夜無度。粟殼﹝蜜炒﹞﹑濃朴﹝姜炒﹞等分爲末﹐每服二錢﹐米湯下。

又方﹝不止﹞臭椿根﹝白皮﹐略炒﹞

上爲末﹐糊丸如桐子大﹐每五十丸米湯下。

又方﹝血痢﹞黃連﹝三錢﹞烏梅﹝五个﹞水煎服。

又黃連﹝一錢﹞漧薑﹝五分﹐﹞煎服。

又艾葉﹐醋煎服。或加生薑止瀉痢﹐心腹痛﹐五痔血。

又柏葉﹝四兩﹞芍藥﹝兩半爲末﹞每二錢﹐水煎服。

又木耳﹝燒灰﹐二錢﹞水服﹐或姜﹑醋煮食。

又枳實末﹝二錢﹞米湯下﹐小兒尢效。

又生薑﹑細茶煎服。

又紅菜頭絞汁服﹝又止血生肌﹐人畜傷﹐敷之。﹞

又馬齒莧煮粥﹐食。

又紫蘇﹝四錢﹞防風﹝二錢﹞煎汁﹐調白蜜﹝四兩﹞服。

又雞子﹐醋煮食。

三方止久滑痢﹐石橊搗汁飲。﹝或以皮曬﹐研末﹐棗肉丸服。﹞

又五倍子﹑枯礬研﹐丸服。

又訶子﹝十二个取肉﹐六个煨熱﹐六个生用。﹞研末。赤痢﹐生甘艸﹑白炙艸煎湯下。

又方﹝日久津液枯﹐四肢冷﹞用冬瓜一枚﹐以黃泥五寸﹐煨熟去土﹐絞汁服。

又方﹝如痢大渴﹞悉尼數个﹐去皮﹑心喫﹐搗汁頓溫飲尢妙。

又蔥一握切﹐和米煮食。

又蒜搗爛﹐貼兩足心亦可。

又百艸霜﹝二錢﹐﹞研﹐米湯下。

又赤小豆煮粥食亦可。

又方﹝治噤口痢﹞石蓮子去殼﹐取肉微炒﹐研末﹐二錢﹐陳米湯下。

又石蓮末﹑香連丸﹝各一錢同服。﹞

又木鱉子﹝研﹑﹞雄黃少許﹐貼臍中。

又山藥銼碎﹐一半砂鍋煮﹐一半生﹐同爲末。每三錢﹐米湯下。

又人參二錢﹐黃連一錢﹐石菖蒲八分﹐石蓮肉二錢。上銼碎﹐煎﹐終日慢服﹐一口下卽食。

又取向東壁土炒陳皮﹐共爲末。每服一錢﹐姜﹑棗湯下。

又紅槿花陰榦爲末。先用麵餅二个﹐末摻上食﹐先湯灌﹐開胃口。

卷之二

瘧疾

經曰﹕夏傷於暑﹐秋必瘧﹝﹐老也。俗名三日瘧。﹞夏熱已甚﹐秋陽復收﹐兩熱相攻故爲瘧。帝曰﹕瘧先寒而後熱者何也﹖岐伯對曰﹕夏傷於大暑﹐其汗大出﹐腠理開發﹐因遇夏气淒愴之小寒﹐藏於脈理皮膚之中﹐秋傷於風﹐則病成矣。夫寒者﹐陰气也﹔風者﹐陽气也。先傷於寒而後傷於風﹐故先寒而後熱也。病以時作﹐名曰寒瘧﹝云云。﹞《內經》論瘧極詳﹐皆謂風寒暑濕之邪客於臟腑﹐致陰陽上下交爭﹐虛實更作﹐陰陽相並相移也。後人始論七情勞役﹐食積痰飲皆成瘧。

所謂無汗要有汗﹐發散邪爲主﹐帶補﹔有汗要無汗﹐扶正气爲主﹐帶散﹝發散邪則升﹐葛﹑芎﹑蒼﹑柴胡之類﹔扶正气謂小柴﹑桂枝湯﹐白虎﹑桂枝湯之類。猶傷寒有汗﹐用桂枝疏邪﹐實表之義。﹞

又謂傷之淺者近而暴﹐傷之重者遠而緩﹐爲瘧也。瘧脈自弦﹐弦數多熱﹐弦遲多寒﹐弦緊發汗﹐弦遲宜溫。瘧不宜截早﹐欲速愈則邪气閉塞﹐而成他證﹐爲害匪細﹐有變水腫﹑鼓脹﹑諸毒等證。

惟夏秋連日發邪瘧四﹑五次可截﹝如二﹑三日發及陰瘧﹐必先發汗散邪﹐勢輕﹐常山藥截亦可。﹞

主方蒼術川芎白芷羌活防風葛根柴胡﹝等分﹞甘艸﹝減半﹞加姜﹑棗煎服。

無汗加紫蘇﹑細辛﹑荊芥穗﹑蔥頭﹔有汗加桂枝﹑檳榔﹑白芍﹑白術﹝土炒﹞﹑茯苓﹐去蒼術﹔連日發及午前﹐加黃芩﹔間日及下午﹑夜間﹐加當歸﹑白芍各八分﹐紅花﹑升麻各三分﹕有痰加陳皮﹑半夏﹔有食及不食﹑脹痛﹐加山楂﹑神曲﹑麥芽﹑靑皮﹑陳皮﹑艸果﹑砂仁﹔暑月加香薷﹑扁豆﹐兼服六一散﹔口大渴加石膏﹑知母﹑麥冬﹔痞悶加枳實﹑桔梗﹔寒﹑不熱加漧薑﹑官桂﹑良姜﹑白術﹐去麻黃﹑葛根﹑柴胡﹑蒼術﹔寒甚加附子﹔濕瘧﹐因雨濕身體﹐重痛﹐嘔脹﹐加豬苓﹑澤瀉﹑白術﹑茯苓﹑陳皮﹑半夏﹐去葛根﹑柴胡。服一﹑二帖後﹐服淸脾飲加豬苓﹑澤瀉﹐分理陰陽﹐瘧自止。若不止﹐惟處暑前一日一發於日間者﹐三四發之﹐後行截藥。若處暑後間日或三日一發於夜間者﹐先根據方服二﹑三帖。天寒加麻黃﹐必令汗出。趲至日間﹐再宜主方加當歸﹑芍藥﹑生地﹑知母﹐少加升麻﹑紅花﹝酒洗﹞﹐提至二日至一日﹐漸漸輕可。如汗多少食﹐身倦無力﹐或遷延日久﹐气血兩虛﹔或小勞則甚﹐宜服八珍湯﹝方見虛損﹞﹐或十全大補湯。猶有微熱﹐補藥加柴胡﹑黃芩﹑蒼術﹑葛根之類﹐一補一發也。久不已﹐四獸飲截之。久虛欲吐不吐者﹐宜藜蘆末水調服﹐以吐爲度﹔或雄黃﹑瓜蒂﹑赤小豆各二分﹐研服可吐。

淸脾飲治先寒後熱﹐熱多寒少﹐單熱不寒者。

黃芩半夏靑皮濃朴茯苓白術﹝各一錢﹞艸果﹝一錢﹞柴胡﹝一錢五分﹞甘艸﹝五分﹞

加生薑三片﹑黑棗一枚﹐水煎服。

人參養胃湯治寒多熱少及單寒不熱者。

蒼術﹝二錢﹞陳皮濃朴﹝各一錢半﹞半夏茯苓艸果藿香人參炙艸﹝各一錢﹞

烏梅﹝一个﹞生薑三片﹐水煎服。

七寶飲治諸瘧。已服發表散藥﹐提上陽分﹐漸輕欲截。

常山濃朴﹝姜制﹞靑皮陳皮甘艸﹝炙﹐減半﹞檳榔艸果﹝各一錢﹞

上酒﹑水各半﹐煎首汁﹐二汁露過夜。當發之日早重溫﹐先首汁﹐次二汁﹐面東服。

艸果飲治諸瘧通用。

艸果白芷良姜靑皮川芎紫蘇甘艸﹝炙。各等分﹞

上咀﹐每服五錢。水盞半﹐加姜煎。亦寒瘧。

四獸飲截虛瘧﹑久瘧。

人參白術茯苓甘艸﹝減半﹞陳皮半夏艸果上加烏梅﹑姜﹑棗﹑鹽少許﹐拌腌少時﹐濕紙包煨﹐香熟煎服。

截瘧常山飲治瘧﹐處暑前連日發四﹑五次後。

常山檳榔烏梅艸果知母甘艸﹝炙﹞穿山甲﹝炮﹞

每服五錢﹐水盞半煎﹐露一宿﹐臨發日前二時溫服。

黃鱉甲飲治瘧疾久不愈﹐脇下痞滿﹐腹中結塊﹐名曰瘧母。

鱉甲﹝醋炙﹞艸果仁黃白術白芍藥濃朴﹝制﹞檳榔橘紅川芎甘艸﹝炙。

各等分﹞

上咀﹐每服四錢。水一盞﹐姜七片﹐棗一枚﹐烏梅一个﹐煎服。

瘴瘧﹐乃山嵐气蒸﹐嶺南燥濕不常﹐人患血乘上焦迷悶﹐發有啞者﹐此實熱所致。宜涼膈散疏通大便﹔小柴胡湯加大黃﹐或平胃散﹑五苓散﹑二陳湯之類調之。

簡便方﹝截瘧﹞常山艸果知母貝母﹝各一錢﹐﹞好酒半鐘﹐浸過夜﹐天初明煎滚數沸﹐向東服。

七轉丹﹝連日發宜﹐三日發忌﹞巴豆﹝肉﹐研﹐五錢﹞麝香﹝五分﹐東方﹞白礬﹝五錢﹞白芷﹝二錢﹐西方﹞硫黃雄黃﹝各五錢﹐中央﹞官桂﹝五錢﹞朱砂﹝一錢﹐南方﹞

靑黛﹝五錢﹞黑附﹝三錢﹐北方﹞

上另研細末﹐各包。按方列淨盤預供神前﹐端陽午時潔誠拜禱﹐取五家粽尖和丸桐子大。每一丸發日五更綿裹塞鼻﹐男左女右﹐用過醋洗﹑曬藏﹐可愈七人。忌婦﹑喪﹑雞﹑犬。

瘧﹝三日一發﹕﹞由風寒感深﹐故發遲﹐必主方。減葛加蘇﹑檳﹑陳﹑半﹑蔥﹔冬加麻黃﹐食加楂﹑芽。大發汗﹐從頭至足不暢再汗﹐次柴葛解肌湯加陳﹑半﹑苓﹑檳﹔次淸脾飲加豬苓﹑澤瀉﹑陳皮自止。如減輕未止﹐用酒煮常山等藥截無害﹔如不發汗﹐散邪﹐卽用常山截﹐有一﹑二年尢腫脹而斃。單用參補亦閉門遂盜。虛老﹐參﹑術。

卷之二

霍亂

經曰﹕歲土不及﹐風乃大行﹐民病飧泄﹑霍亂﹐體重腹痛﹐筋骨繇並。是證𨿽因飲食過度﹐七情內傷﹐風寒濕熱外感﹐誠因暑火所致﹐發必夏秋﹝口大渴﹐轉筋﹐反戾﹐火也﹐病感於火﹐治從溫散。﹞蓋夏時腠理開豁﹐暑气易入﹐或坐臥陰濕﹐當風取涼﹐風寒之邪﹐客於三焦﹐傳於脾胃﹐更傷飲食勞役。復感風寒外束﹐則內邪雜揉﹐陽气不能外舒﹐變爲郁熱﹐致陰陽反戾﹐淸濁相干。陽气暴升﹐陰气頓墜﹐上下痞膈﹐邪客胃多吐﹐邪客脾多瀉。受邪淺乃得上下分爲易治﹔若深者﹐邪恣中焦﹐上不得吐﹐下不得瀉﹐攪腹顚倒﹐揮霍撩亂﹐大痛危甚﹐此幹霍亂也﹝俗名絞腸沙。﹞急治則生﹐失治則死。多飲淡鹽湯﹝水二鐘﹐燒百沸﹐入鹽一撮﹐和河水二鐘﹐加生薑及皂角末少許﹐尢佳。﹞患人頻飲﹐必得吐或瀉﹐便是生機。次服煎藥。切戒米湯﹐一口入胃立死。轉筋者﹐手足攣縮﹐筋收入心腹者﹐死。男子急挽其陰囊﹐女子挽定兩乳﹐用鮮蓼一束煎﹔或鹽煎熱湯﹐淋漬腿足﹐筋攣處可舒﹔或以綿絮裹暖﹐飲溫姜湯﹐過一時與米湯。脈宜洪大﹐忌虛細。如大痛時﹐脈多伏﹐不宜漸遲﹝鹽湯吐瀉﹐不藥亦安。﹞

主方半夏茯苓蒼術陳皮濃朴豬苓藿香澤瀉炙艸上姜﹑棗﹑枇杷葉煎服。

手足厥冷加漧薑﹑官桂﹑良姜﹔冷極脈欲脫加人參﹑附子﹔怕寒加紫蘇﹑白芷﹔吐甚去藿香﹔腹痛加炒芍藥﹔少腹痛加吳茱萸﹝泡﹞﹔心腹脹加木香﹑砂仁﹑大腹皮﹔轉筋加牛膝﹑木瓜﹑火石膏﹔食積加山楂﹑神曲﹑麥芽﹔心下痞加枳實﹑靑皮﹔暑加香藿﹑扁豆﹔大渴欲水﹐水調六一散﹐微渴湯調﹔煩渴加麥冬﹑葛根﹔胃寒發呃加丁香﹑香附﹑茴香﹑良姜﹐去甘艸﹔遠至他鄕﹑不伏水土而作﹐加木香﹑砂仁﹔瀉加白術﹑山藥﹑烏梅﹔喘加蘇子﹑桑皮﹐去甘艸。

藿香正气散﹝方見卷末﹞

鍼刺十指甲盡處出血。先從臂復下﹐繩紮十指乃刺。及兩委中﹝穴在膝後腕中橫紋處。﹞先以冷水﹐從腿肚搭上﹐見紫點起鍼﹐或用瓷鋒刺出紫血。腹痛不止﹐炒鹽麩或灰砂包熨。痛甚﹐將面或布條作圈﹐放臍上﹐圓圈中放炒鹽﹐上以大艾炷三个﹐灸多壯﹐痛止爲度。痛在上下對痛灸。

六和半夏湯治霍亂吐瀉。

白術甘艸砂仁杏仁人參半夏﹝制。各五分﹞藿香赤茯苓白扁豆﹝薑汁炒﹞

木瓜﹝各一錢﹞香薷﹝二錢﹞濃朴﹝姜制﹐二錢﹞

上咀﹐作一服。姜三片﹐棗一枚﹐水二盞煎至一盞﹐溫服。

木瓜湯治霍亂吐瀉﹐舉身轉筋﹐入腹則悶絕。

紫蘇葉﹝十片﹞幹木瓜﹝一兩﹞吳茱萸﹝半兩﹞小茴香﹝炒﹞甘艸﹝炙。各一錢﹞

上加姜﹑棗﹐水煎服。更用絲瓜葉搗﹐絞汁﹐河﹑井水和服。

藿苓湯治外感風寒﹐內傷飲食﹐霍亂轉筋﹐嘔吐瀉泄等證。

藿香濃朴白術茯苓﹝各一錢﹞甘艸﹝炙﹐五分﹞紫蘇白芷大腹皮桔梗半夏陳皮﹝各八分﹞肉桂豬苓澤瀉﹝各七分﹞

上咀﹐一服。水二鐘﹐姜五片﹐煎八分﹐食遠服。

簡便方用良姜﹝半兩﹐﹞煎服。

又枇杷葉﹝刷去毛﹞橘皮棗﹑姜煎服。

又桑葉搗汁一盞服﹝冬月煎湯。﹞

又濃朴﹝薑汁浸﹐炒﹞爲末﹐﹝二錢﹐﹞汲新水服。

又丁香十四枚爲末﹐服。或白羊眼豆爲末﹐醋調服。垂死者﹐用生薑三兩﹐搗爛﹐煎湯一碗溫服。吐不止﹐梨枝葉一握煎服。

又胡椒四十粒﹐滚白湯吞下。或枯礬一錢﹐白湯服。

又胡椒綠豆﹝各四十九粒﹞﹐研細﹐水煎服。口渴﹐爲末﹐水調下。

大瀉肢冷﹕附子炮爲末四錢﹐鹽三錢﹐水二鐘﹐煎溫服。

吐瀉不止﹕艾一把﹐水煎服。

漧嘔不息﹕用薤葉煎服。

轉筋﹕赤蓼﹝切﹐﹞三合﹐水煎服。或皂角末吹入鼻﹐取嚏。

筋攣﹕薏苡仁爲末﹐連進數服。

筋痛﹕生薑或蔥﹝搗﹐炒﹞﹐貼患處。

痢後轉筋﹕用羊眼豆葉一握﹐搗﹐醋煎服。

幹霍亂不得吐瀉﹕鹽湯未通﹐用小蒜一碗﹐水三碗﹐煮汁碗半服。

煩躁﹕蔥白﹝二十莖﹞大棗﹝二十枚﹞﹐水煎汁服。

沙病﹕水紅花根﹐水煎服。

吐瀉後大渴﹕飲童便妙﹐漸少與黃米湯。

卷之二

疸證

﹝附﹕黃腫﹞

經曰﹕溺黃赤﹐安臥者疸病。多由酒食過度﹐臟腑不和﹐水谷相並﹐移於脾胃﹐復爲風濕所搏﹐瘀結不散﹐熱气鬱蒸﹐如食已卽饑﹐身體面目及爪甲小便盡黃﹐時欲安臥﹐乃其證也。疸證有五﹕曰黃﹑谷﹑酒﹑女勞疸﹑黃汗是也。濕熱一同﹐皆由濕生熱﹐濕熱相黴爲黃。常多大小便澀﹐專宜通利小便﹐最爲捷要。但小便淸長﹐黃自退也。近世多用艸藥者﹐取新鮮味涼﹐气悍而快利耳。

凡脈浮者吐之﹑汗之﹔脈沈者下之﹑利之。七﹑八日口有血者﹐亦宜下之。

主方茵陳﹝鈴兒者﹞梔子﹝各一錢﹞赤茯苓豬苓澤瀉黃連﹝七分﹞甘艸梢﹝三分﹞上加燈心二十枝﹐水煎﹐空心服。

不通加車前艸汁﹐調滑石末服。甚加葶藶﹑枳實﹑艸龍膽。

茯苓滲濕湯治黃膽。

蒼術白術﹝各二錢﹞梔子黃芩﹝各八分﹞枳實黃連﹝各七分﹞茯苓澤瀉茵陳陳皮防己靑皮﹝各五分﹞水煎服。

葛根湯治酒疸。

葛根﹝六錢﹞枳實﹝麩炒﹞山梔子豆豉﹝各三錢﹞甘艸﹝五分﹞上水煎服。

茵陳石膏湯治黃汗。

石膏﹝二錢﹞茵陳赤芍藥黃麥冬﹝各一錢﹞豆豉﹝一撮﹞甘艸﹝炙﹐五分﹞

上加姜三片﹐水煎服。

理中湯﹝方見中寒﹞

建中湯﹝方見傷寒﹞並治內傷勞役發黃之證。

簡便方﹝治黃膽﹞秦艽一兩﹐作二服﹐好酒煎﹐空心服。

又蘿卜子爲末﹐白湯下﹐日三服。或絲瓜連子燒灰。因面病﹐麵湯﹔酒病﹐酒調下。

黃膽無汗﹕麻黃﹝二錢﹞﹐春夏少用﹝秋﹐水煎﹔冬﹐酒煎﹐﹞亦治傷寒發黃。

皮膚﹑眼目如金﹕用靑小麥或苗搗汁﹐每用一盞﹐空心溫服。

又野薴麻根煎服。或漧葛酒煎﹐研白豆蔻﹝五粒﹞服。或桃枝﹑柳枝研﹐水服。

黑疸多死﹐急以栝蔞根搗汁服。

急﹑心黃膽﹕百合蒸﹐和蜜食。

又生茅根﹝一握﹞﹐細切﹐同豬肉煮汁飲。勿食肉。

今用艸藥治疸﹕車前艸﹑平地木﹑雪裏靑﹑荷包艸﹑仙人對坐艸﹐隨取一味搗細﹐和生白酒絞汁飲。

卷之二疸證

黃腫

卽俗謂黃胖。起於食積﹐濕郁傷脾﹐脾气虛敗﹐色黃而腫。

主方白術蒼術﹝各二兩﹞濃朴﹝薑汁拌炒﹞陳皮﹝各一兩﹞甘艸﹝五錢﹞砂仁﹝五錢﹞皂礬﹝二兩﹐粉炒﹞

上爲末﹐除皂礬另制﹐用紅米粉一升﹐先將皂礬砂鍋內炒至煙盡﹐再下粉﹐炒香熟爲度。取起和前末一處﹐醋煮糊丸如桐子大﹐每服五十丸﹐日進二服﹐姜湯送下。忌麵食﹑生冷﹑油膩。

又方皂礬﹝﹐五兩﹞棗肉﹝三兩﹞幹蒸餅﹝三兩﹞

上爲末﹐生薑自然汁爲細丸﹐每服二十丸﹐米湯送下﹐日進三服。

褪金啟脾丸治黃腫腹脹。

蒼術香附制礬﹝各四兩﹞茵陳﹝鈴兒﹞白術濃朴陳皮靑皮﹝各三兩﹞漧漆﹝炒煙盡﹞蓬術三稜﹝各二兩﹞川椒甘艸﹝各一兩﹞

上爲末﹐用大黑棗煮一滚﹐去皮核﹐搗爛和丸﹐如幹﹐添棗湯勻﹐丸桐子大﹐每服五十丸﹐空心米湯或姜﹑棗湯下﹐病去七分﹐藥止。

制礬法綠礬﹝十兩﹞﹑小麥﹝一升﹞﹐淘淨曬燥﹐入鍋內用好米醋五﹑六碗煮半幹﹐入礬在內煮幹﹐炒黃色﹐掐麥開看黃色﹐急搶起﹐勿焦。

棗礬丸治食癆疸﹐身背皆黃色。

皂礬﹝不拘多少﹐砂鍋炒令通紅﹐醋點赤色用。﹞紅棗﹝煮熟取肉﹐﹞同礬搗勻爲丸﹐每五十丸﹐米湯或姜湯下。

卷之二

香港腳

﹝附﹕足跟痛﹞

經曰﹕濕甚則腫。又曰﹕當風取涼﹐醉以入房﹐多致香港腳。腳爲腎之外候﹐司下體。腎屬水﹐主寒化。暴寒傷人﹐腎先受之﹔水濕居下﹐腳先受之。飲食入胃﹐脾濕下流﹐注於足而不散。風寒暑濕﹐皆能患此﹐而濕熱居多。始覺惡寒發熱﹐類傷寒。但足脛紅光腫痛﹐腿膝酸疼﹐小便短澀﹐惡聞食气﹐甚至衝心作痛﹐吐綠色水﹐勿誤作腫毒治。腫者﹐名濕香港腳﹐宜滲濕淸熱﹔不腫而痛﹐名幹香港腳﹐宜養血潤燥。初宜敗毒散發汗疏邪﹝瘟疫主方﹞﹐冬月五積散﹝方見中寒﹞﹐接本門主方﹔次服當歸拈痛湯﹝方見身痛﹞。脈浮風﹑緊寒﹑濡濕﹑數熱﹐若乍大小﹐妄言不食﹐危。

主方蒼術羌活當歸﹝各錢半﹞防風防己澤瀉酒芩苡仁牛膝﹝各一錢﹞

上加姜﹑棗﹐水煎服。

筋攣加木瓜﹑靈仙﹔大便祕﹐枳實﹑大黃﹔小便澀﹐豬苓﹑茵陳或大腹皮﹑檳榔﹑荊芥﹑烏藥﹑陳皮﹑紫蘇﹑枳殼﹑桑皮﹑木瓜加姜煎。

檳榔湯治一切香港腳﹐疏壅利膈。

香附陳皮紫蘇檳榔五加皮木瓜炙艸﹝各七分﹞加生薑一片﹐水煎服。

《澹寮方》香港腳入腹衝心﹐大痛腫滿﹐大小便祕。

蘇葉蘇子木瓜﹝各七分﹞羌活白芍藥檳榔枳殼﹝各五分﹞靑皮甘艸﹝各三分﹞

加姜煎﹐磨沈木香﹝各五分﹞調服。

雞鳴散男﹑婦香港腳風濕﹐流注筋脈﹐腫大痛極第一效。

檳榔﹝七枚﹞陳皮木瓜﹝各一兩﹞吳茱萸﹝二錢﹞生薑桔梗﹝各五錢﹞紫蘇﹝三錢﹞

上爲粗末﹐分四服。隔宿用水三鐘﹐煎鐘半﹔渣﹐再水二鐘﹐煎一鐘。並置牀頭﹐五更分數次冷服冬月略溫服﹐後餅物壓﹔天明大便黑糞﹐愈。

加味二妙丸兩足感濕熱﹐腫痛如火﹐漸至胯腹﹐或香港腳常發。

蒼術﹝四兩﹞黃柏﹝酒炒﹐二兩﹞牛膝防己當歸﹝俱酒浸﹞萆﹝川﹞龜板﹝酥﹐酒炙﹞熟地﹝搗。各一兩﹞

上末﹐酒糊丸桐子大﹐每百丸空心鹽酒下。

當歸拈痛湯濕熱香港腳最效﹐及肢節腫痛﹐徧身大痛﹝方見身痛﹞。

簡便方香港腳必效。

蒼術﹝制﹞黃柏﹝制。各四錢﹞水煎﹐空心服。外包暖鹽炒熱熨﹐或小便乘熱浸洗。多食煮白蘿卜下气。

香港腳衝心﹕白礬三兩﹐用漿水一斗五升﹐煎數沸﹐浸腳良。

卷之二香港腳

足跟痛

有痰﹐有濕熱﹐有血熱﹐察其兼證﹐脈理推療。如患風寒瘧邪等而足跟痛﹐但宜淸解足太陽經邪﹐病痊自已。

主方蒼術防風枳殼當歸﹝各二錢﹞防己﹝錢半﹞牛膝薏苡仁木瓜﹝各一錢﹞水煎服。

血熱﹐四物加黃柏﹑知母﹑牛膝﹔寒痰﹐五積散加木瓜﹔濕熱﹐除濕湯加薏苡仁。

卷之二

祕結

經曰﹕北方黑色﹐通入於腎﹐開竅於二陰﹐藏精於腎。又曰﹕腎主五液。故腎實則津液足而大便潤﹐腎虛則津液竭而大便燥。凡大便祕結﹐皆由房勞過度或恣飲酒﹐喜食辛熱。飲食火起於脾胃﹐淫欲火起於命門。致陰虛血耗﹐火盛水虧﹐津液少生﹐傳道失度。有髙年血少或脫血腸枯﹔或新產血竭﹔或虛人運滯﹔皆成斯證。惟當養血滋陰﹐滑澀潤燥﹐勿妄通利﹐耗傷眞元﹐再發轉甚。辧風祕﹑气祕﹑熱祕﹑寒祕﹑濕祕之異酌治。若日久幽門不通﹐上衝吸門不開﹐漸成噎膈者有矣。脈沈伏而結﹐自汗﹐小便澀﹐忌攻﹐宜豬膽法潤。

主方﹝熱祕﹞當歸生地熟地麻仁桃仁杏仁枳殼濃朴條芩﹝各七分﹞大黃﹝酒蒸﹐五分﹞水煎服﹝或丸。﹞

血虛加芍藥﹐倍歸﹑地﹑桃仁﹔風祕﹐郁李仁﹑羌活﹑皂莢﹔气虛﹐人參﹑麥冬﹔气實﹐檳榔﹑枳實﹔痰多﹐栝蔞﹑竹瀝﹔老人﹐天麥冬﹑蔞仁﹐倍歸地﹔產後加人參﹑紅花﹝倍歸﹑地﹑玄﹑苓﹑桃﹔﹞幽門不通加檳榔。

脾約丸治腸胃燥熱﹐大便不通﹐宜兼燥證參酌。

大黃﹝酒蒸﹞濃朴枳實白芍﹝各二兩﹞杏仁麻仁﹝各兩半﹞

上末﹐煉蜜和丸桐子大﹐每服三十丸﹐空心白湯下﹐常服寸丸。

潤腸丸治脾火﹐腸燥祕結﹐少食。

瓊脂膏潤燥通便﹝二方並見燥證。﹞

補中益气湯﹝方見虛損﹞治气虛祕﹐加養血潤腸藥。血虛﹐四物吞脾約丸。

四物湯﹝方見婦科﹞治血燥祕﹐加桃仁﹑大黃﹝等分﹞爲末﹐蜜丸﹐三十丸湯下。

搜風順气丸能潤腸宣水﹐久服諸病皆效﹝方見中風。﹞

掩臍法大小便祕。蔥﹝一枝﹞﹑姜﹝一塊﹞﹑豉﹝二十粒﹞﹑鹽﹝一匙﹞﹐共搗掩臍﹐帛縛自通。

蜜導﹐豬膽﹐香油灌等法﹝見傷寒門。﹞

簡便方便祕。

朱砂﹝飛﹐研﹐一錢﹞眞蘆薈﹝一錢四分﹞

細研﹐滴好酒和丸﹐作二次﹐好酒下。

又黑丑﹝半生半熟﹞研末﹐每服二錢﹐熱茶下。或麻子研﹐和米煮粥。

又羊蹄根一兩﹐水煎服。常食豬油及悉尼﹐妙。

又蓯蓉﹝一个﹐重三﹑四兩者﹐酒洗﹐去鱗甲﹐﹞白酒三碗﹐煎一碗服。峻補精血﹐便通。

卷之二

積熱

經曰﹕諸病喘逆﹐轉筋反戾﹐小便混濁﹐癰疽瘍疹﹐癅气結核﹐吐下霍亂﹐瞀郁腫脹﹐鼻塞衄﹐血溢血泄﹐淋閉﹐身熱惡寒﹐戰栗﹐驚惑悲笑﹐譫妄﹐衄血汗﹐皆屬於熱。熱毒蘊積﹐非朝夕之故。人生陰平陽祕﹐神气以寧﹐無熱可積。徇情縱欲﹐因致積熱﹐皆出於心﹐甚則傷血。或在心肺之內﹐令人口苦咽漧﹐涎唾稠粘﹐目澀多眵。蓋心气通於舌﹐脾气通於口。故口舌生瘡﹐便祕等證﹐皆積熱所致也。經曰﹕﹐粗大者﹐陰不足﹐陽有餘﹐爲熱中也。治宜淸熱降火﹐養血滋陰。

主方黃連連翹黃芩梔子薄荷大黃甘艸芒硝﹝各七分﹞加燈心﹐水煎服。

咳嗽痰多﹐胸膈脹滿﹐大便利﹐加桑皮﹑杏仁﹑枳殼﹑桔梗﹐去芒硝﹑大黃。

淸炎解毒湯長幼內熱痰盛﹐腮腫項核﹐口舌破爛生瘡。

牛蒡子﹝三錢﹞甘艸﹝錢半﹞犀角防風荊芥﹝各一錢﹞水煎服。

旣濟淸神散益腎水﹐降心火﹐淸上實下。

桔梗黃芩川芎山梔當歸羌活白術茯苓﹝各八分﹞知母甘艸薄荷﹝各五分﹞

煎﹐入蜜二匙。

神芎丸一切熱證。常服淸頭目﹐利咽膈﹐淸痰利气﹐神彊體健。

滑石黑醜﹝各四兩﹞大黃黃芩﹝各二兩﹞黃連薄荷川芎﹝各五錢﹞

上末﹐水疊丸桐子大﹐每四十丸﹐常服二十丸﹐溫水下。

碧雪一切積熱﹐喉閉口瘡﹐發熱煩悶﹐蜜丸頻噙。﹝喉閉﹐蘆管吹入﹐方見舌證。﹞

簡便方熱煩不食﹐艸搗汁服。或藍靛水調下。

熱毒﹕雞子淸﹝三个﹞﹐蜜﹝一杯﹞﹐和服。或軟石膏﹝研﹞﹐每服一錢﹐水下。

熱渴﹕葛粉﹝四兩﹞﹐粟米﹝半升﹐水浸一宿﹞拌煮粥食。悉尼﹑西瓜﹑甘蔗可食。

熱攻心﹕牛蒡子根搗汁飲。諸熱﹐用六月雪煎湯﹐日三服。

﹝補遺﹞藿香正气散傷寒頭痛發熱﹐咳嗽痰飲﹐霍亂嘔逆﹐中脘疼。

藿香紫蘇桔梗﹝各一錢﹞白術濃朴﹝各八分﹞前胡陳皮半夏茯苓甘艸﹝各六分﹞腹皮白芷﹝各五分﹞

上劑加生薑三片﹐黑棗一枚﹐水煎熱服。蓋取微汗﹐渣再煎。

﹝補遺﹞桂苓甘露飲淸暑除熱﹐利小便﹐止煩渴﹐霍亂吐瀉。

澤瀉﹝一錢五分﹞豬苓茯苓白術﹝各一錢﹞肉桂﹝五分﹞滑石寒水石石膏﹝各錢二分﹞甘艸﹝四分﹞水煎﹐研末服亦可。霍亂﹐姜湯下。

發背方敗龜板﹝去肋﹐黃蠟炙透﹐﹞研末服。外五倍子末﹝二兩﹐﹞藤黃﹝三錢﹐﹞醋化調敷。

疔瘡方露天鐵銹研極細﹐金銀簪甲挑破摻﹐原皮蓋﹐根出安。

下疳方小薊﹝卽小貝母﹞土枸杞﹝根皮。各五兩﹞煎濃汁頻浸﹐三日痛止﹐愈。

肺癰方魚鮏艸煮汁﹐不住飲﹐卽痊。或金絲荷葉﹑白酒﹐搗汁飲。

便毒方棉地楡﹝四兩﹞山甲﹝二片﹐炒﹐研﹞白酒三碗煎。加甘艸﹑銀花﹑白芷﹑皂刺水煎﹐早服妙。

梅瘡棉花子﹝仁﹐搗如泥﹞槐花﹝細末﹐研勻﹞丸服。

對口金銀花槿樹根皮﹝各一兩﹞水﹑酒煎﹐飽服。

卷之三

諸气

經曰﹕怒則气上﹐喜則气緩﹐悲則气消﹐恐則气下﹐寒則气收﹐炅則气泄﹐驚則气亂﹐勞則气耗﹐思則气結﹐此九气之爲病也。夫怒則气逆﹐甚則嘔血及飧泄﹔喜則笑不休﹐爲毛革焦﹐甚爲狂﹔悲則陰縮筋攣﹐女人血崩﹔恐則肉脫﹐骨酸痿厥﹔寒則水液澄澈淸冷﹔炅則嘔逆吐酸﹑暴注﹔驚則潮涎口噤癇癡﹔勞則喘息汗出气竭﹔思則气郁不眠﹑中痞不食等證。《內經》治七情九气之法﹐皆以五行五志之理﹐制而勝之﹐深中痛情之至治也。夫怒動肝火﹔喜動心火﹔思動脾火﹔憂動肺火﹐恐動腎火﹔凡一經气盛則病。如怒甚者﹐病屬肝木﹐宜肺金勝之﹐當以悲憂苦楚之言感之﹐故悲可以治怒。如喜甚病屬心火﹐宜腎水勝之﹐當以恐懼死亡之言怖之﹐故悲可以治喜。如悲甚屬肺金﹐宜心火勝之﹐當以謔浪褻狎之言娛之。恐甚屬腎水﹐宜脾土勝之﹐當以慮彼忘此之言奮之。思甚屬脾土﹐宜肝木勝之﹐當以污辱誣罔之言怒之。夫何今人不諳此理﹐徒以方藥治之﹐與情志之病﹐殊不相通。鬱結諸病﹐必令自遣﹐但以藥餌助之。气無補法﹐誠爲大敝。如邪气壅盛﹐必宜驅散﹐病去五則中和﹐病去七則漸兼補益矣。气脈必沈﹐沈極則伏﹐澀弱難治。

主方陳皮半夏茯苓枳殼神曲靑皮濃朴﹝各八分﹞蘿卜子﹝炒﹐研﹞

撫芎桔梗蘇子﹝研﹞香附﹝各一錢﹞上加姜三片﹐水煎成﹐磨木香汁五匙服。鬱怒痞脹作痛加檳榔﹑三稜﹑木通﹑蓬術﹔气急加蔞仁﹔面目浮腫加豬苓﹑澤瀉﹑葶藶﹔兼外邪加紫蘇﹑前胡﹑羌活﹑蒼術﹑甘艸﹔血瘀腹痛加赤芍﹑玄胡﹑郁金﹔脇痛加柴胡﹑膽艸﹑黃連﹔胃脘痛加艸豆蔻﹔不食加藿香﹑砂仁﹑麥芽﹑山楂﹔气閉加烏藥﹑蘇梗﹔久變成熱者加姜制黃連﹑山梔﹔初起兼寒凝者宜溫散﹐加吳茱萸﹑小茴香。

木香檳榔丸一切滯气痞塊﹐心腹脹痛﹐脇滿﹐吐酸﹐痰涎﹐食積﹑酒毒及痢疾﹐便閉不通﹐積熱口漧﹐煩躁。能推陳致新﹐滋陰抑火﹐活血通經。

大黃﹝二兩﹞黑醜﹝頭末二兩﹞香附﹝醋炒﹐四兩﹞木香檳榔枳殼靑皮當歸陳皮三稜蓬術黃連木通蘿卜子﹝各二兩﹞郁金甘艸﹝各一兩﹞

上爲末。水法丸如綠豆大﹐每服百丸﹐姜湯送下。

蘇子降气湯治心腹脹滿﹐喘促短急。

蘇子半夏曲前胡當歸陳皮濃朴﹝制。各八分﹞官桂甘艸﹝各三分﹞

上咀﹐水二鐘﹐姜三片﹐煎七分﹐不拘時服。常服消痰飲﹐散滯進食。

升陽順气湯治七情所傷及勞役﹑飲食不節﹐滿悶短气。

人參﹝一錢﹞黃﹝二錢﹞陳皮半夏升麻柴胡當歸黃柏﹝各七分﹞艸豆蔻﹝四分﹞神曲﹝炒﹐一錢﹞甘艸﹝五分﹞加姜﹐水煎服。

分消導气湯治气痰壅盛﹐二便不利。

桔梗枳殼﹝麩炒﹞濃朴﹝姜炒﹞靑皮香附子﹝制﹞茯苓半夏﹝各八分﹞栝蔞黃連川貝母檳榔澤瀉川芎麥芽木通﹝各五分﹞甘艸梢﹝三分﹞

水煎服﹐或神曲糊丸。

復元通气散治气不宣通﹐腹脇刺痛﹐或成瘡癤﹐並閃挫腰脇作痛。

舶上茴香﹝炒﹞穿山甲﹝蛤粉炒﹐去粉。各二兩﹞玄胡索﹝兩半﹞白牽牛﹝炒﹞甘艸﹝炒﹞陳皮﹝去白﹐一兩﹞木香﹝七錢﹞白芷天粉靑皮﹝各二兩﹞貝母﹝一兩﹞

上爲末﹐每服一錢﹐熱酒調下。病在上﹐食後服﹐病在下﹐食前服。

四磨飲理諸气。

眞沈香烏藥枳殼檳榔等分﹐水磨服。

蘇合香丸一切鬱气壅滯等證﹝方見中寒。﹞

參蘇飲發散諸气﹝方見傷風。﹞

簡便方﹝快气除脹﹞黑醜﹝頭末﹞木香檳榔蘿卜子﹝等分﹞爲末﹐白湯下。暫用。

又陳香丸﹑蘿卜子﹝炒﹐研﹞﹐等分爲末﹐服。或陳皮﹑蘇梗﹐水煎服。

又烏藥﹑香附爲末服。或陳香丸﹐木香一味﹐湯服。或姜蔥熨法﹝見傷寒。﹞

卷之三

郁證

經曰﹕治五郁者﹐木郁達之﹐謂吐之令其調達。火郁發之﹐謂汗之令其疏散。土郁奪之﹐謂下之令無壅礙。金郁泄之﹐謂滲泄解表利小便。水郁折之﹐謂抑之制其衝逆。六郁者﹔气﹑血﹑濕﹑熱﹑痰﹑食也。郁者﹐結滯而不得發越也。人之气血沖和﹐百病不生﹔一有凝聚﹐諸病生焉。在婦人尢有貪﹑戀﹑慈愛﹑妒嫉﹑憂患﹐八者染一﹐則堅牢不破﹐無論富貴貧賤﹐感此最多。

气郁胸脇脹痛﹐脈沈而澀﹔濕郁周身走痛﹐陰雨則發﹐脈沈細﹔熱郁瞀悶煩心﹐小便赤﹐脈沈數﹐痰郁行動喘急﹐脈沈而滑﹔血郁四肢無力﹐能食便血﹐脈沈而芤﹔食郁噯酸腹飽惡食﹐气口脈緊﹔治宜發散鞠郁﹐詳審其由。凡久病必開郁破滯﹐令气血調和始愈。

主方香附﹝童便或醋炒﹞撫芎蒼術神曲陳皮桔梗上加生薑水煎服。

气加木香﹑靑皮﹑蘇子﹑濃朴﹑枳殼﹔濕加羌活﹑白芷﹑澤瀉﹔熱加梔子﹑連翹﹔痰加貝母﹑茯苓﹑半夏﹑海石﹕血加桃仁﹑牡丹皮﹑紅花﹔食加山楂﹑麥芽﹑濃朴﹑砂仁﹑檳榔。痰郁不能吐咯﹐气郁不舒﹐先用稀涎散吐之﹝方見中風。﹞

越鞠丸治諸郁。

香附﹝制﹞蒼術﹝制﹞神曲﹝炒﹞梔子﹝炒﹞撫芎﹝等分﹞

上爲末﹐水法丸綠豆大。每服百丸﹐白湯送下。加貝母尢效。

六郁湯能解諸郁。

陳皮﹝去白﹞貝母連翹蒼術枳殼撫芎﹝各一錢﹞梔子﹝炒﹞赤茯苓﹝各七分﹞

香附子﹝二錢﹞蘇子砂仁﹝研。各五分﹞

上水二盞﹐姜三片﹐煎一盞溫服。气郁加木香﹑檳榔﹑蘿卜子﹐倍香附﹑砂仁﹔濕郁加白術﹐倍蒼術﹔熱郁加芩﹑連﹐倍梔子﹔痰郁加南星﹑半夏﹔血郁加桃仁﹑紅花﹑赤芍﹔食郁加山楂﹑神曲﹑麥芽。

木香檳榔丸治气郁﹑食郁﹐胸膈痞滿﹐大便結滯﹝方見諸气。﹞

生韭飲治食郁。久則胃脘有瘀血作痛﹐大能開提气血。

生韭﹝搗自然汁一碗﹐溫﹐加酒一﹑二杯同服。﹞

右先以桃仁連皮細嚼數十枚﹐後以韭汁送下。

簡便方﹝治諸郁﹞木香砂仁白豆蔻﹝等分﹞研末﹐每五分﹐不拘時﹐白湯下。或木香酒磨下﹔或砂仁﹑白蔻﹐常嚼一粒佳。郁金﹐酒磨服效。

又枇杷葉﹝刷去毛﹞﹑蘭香葉二味煎湯﹐時時啜之。或貝母嚼細﹐白湯送下。

卷之三

梅核气

是證因七情之气﹐鬱結不舒﹔或因飲食之時﹐觸犯惱怒﹐婦人患此最多。總由痰與气結﹐狀如梅核﹐或如破絮﹐停於咽嗌之間﹐咯之不出﹐咽之不下。或中脘痞滿﹐气不舒快﹔或痰壅熱盛﹐上气喘急﹔或畱飲惡心﹐嘔吐涎沫。久久不已﹐則爲噎膈﹑關格之漸。治宜開郁順气﹐利膈化痰﹑淸肺爲主。

主方陳皮半夏﹝姜制﹞白茯苓﹝各一錢﹞枳實靑皮南星﹝姜制﹞蘿卜子蘇子神曲﹝炒﹞砂仁﹝炒﹐研﹞白豆蔻﹝研﹞益智仁檳榔﹝各五分﹞上姜五片﹐水煎成﹐調砂﹑蔻末﹐臥牀慢服。

气郁加香附﹑撫芎﹑濃朴﹔脹加靑皮﹑腹皮﹔火加梔子﹑黃芩。

七气湯﹝一名四七湯﹞治七情九气結滯成痰﹐狀如破絮﹐或如梅核在咽喉之間﹐咯不出﹐咽不下﹐中脘痞滿﹐气不舒快﹔或痰飲嘔逆等證﹐並皆治之神效。

半夏茯苓﹝各三錢﹞紫蘇葉濃朴﹝姜炒。各二錢﹞

上水二盞﹐姜三片﹐煎一盞﹐食遠服。

簡便方用臘糟不下水者一斤﹐朴硝淨者半斤﹐和勻。新瓷壇收貯﹑封﹐置淨處﹐每取三匙﹐煎湯一盞﹐臥牀慢飲。

卷之三

關格

經曰﹕陰陽不相應﹐病名曰關格。《難經》曰﹕五臟不和﹐則九竅不通﹔六腑不和﹐則畱結爲癰。邪在六腑﹐則陽脈不和﹔陽脈不和﹐則气畱之﹔气畱之﹐則陽脈盛矣。邪在五臟﹐則陰脈不和﹐陰脈不和﹐則血畱之﹔血畱之﹐則陰脈盛矣。陰气太盛﹐則陽气不得相榮也﹐故曰格。陽气太盛﹐則陰气不得相榮也﹐故曰關。陰陽俱盛﹐不得相榮也﹐故曰關格。關格者﹐不得盡其正命而死。是證膈中覺有所礙﹐欲升而不升﹐欲降而不降﹐欲食不能食﹐此謂气之橫格也。關者﹐則不得大小便﹐甚熱之气﹐在於下焦﹐塡塞不通﹐無出之由﹐故曰關也。格者﹐則吐逆不能食﹐甚寒之气﹐在於胸中﹐遏絕不納﹐無入之理﹐故曰格也。胸中有寒者﹐當以熱藥治之﹔丹田有熱者﹐當以寒藥治之。胸中之寒﹐丹田之熱﹐上下治法﹐主當緩治﹐客當急治。經曰﹕陽盛陰不得榮﹐故人迎大三倍於寸口﹐曰關﹔陰盛陽不得榮﹐故气口大四倍於人迎﹐曰格。

主方陳皮白茯苓貝母枳實﹝麩炒﹐一錢﹞蘇子﹝炒﹐研﹞栝蔞仁香附﹝童便炒﹞撫芎濃朴﹝各七分﹞木香沈香﹝各五分﹐俱另磨﹞甘艸﹝三分﹞上生薑三片水煎﹐加燈心﹐竹瀝﹐磨沈香﹑木香調服。

利格湯治關格。

陳皮滑石木通﹝各一錢﹞半夏茯苓﹝各八分﹞人參蘆﹝錢半﹞甘艸﹝四分﹞

上姜﹑棗煎服﹐再煎探吐。如气虛脾弱﹐治宜吐法﹐以提其气之橫格﹐不在痰也。有痰者﹐二陳湯吐之。如中气不運者﹐利格湯去滑石﹑木通﹑參蘆﹐加人參﹑白術﹑升麻﹑枳實﹑栝蔞。如胃寒不納﹐以沈木香﹑砂仁﹑白蔻爲末﹐不時舐咽。下焦大便不通﹐以承气湯爲末﹐糊丸曬燥﹐湯下。或以大黃末布條圈臍中作窩﹐朴硝湯逐匙漬之﹐大便通。痰多﹐二陳湯加木通之類。

卷之三

噎膈

經曰﹕三陽結﹐謂之膈。又曰﹕少陽所致﹐爲嘔湧溢﹐食不下。食不得入﹐是有火也。是證因七情過極﹐房室勞役﹐致五臟火熾﹐血液枯涸﹐煎熬成痰﹐漸致胃脘漧槁。近咽嗌間則水飲可行﹐食物難入﹐名之曰噎。槁在胃脘﹐食𨿽可下﹐不能營運﹐良久復出﹐不出則脹滿難當﹐名之曰膈。旣無谷味生養气血﹐自然衰憊。或因病起微漸之時﹐惟欲速效﹐過用香燥辛熱之藥﹐損傷陰血而致者﹐然去死不遠也。脈寸緊而尺微澀﹐浮弱气虛﹐澀小血弱。治宜補气養血﹐順气消痰淸熱。五噎者﹐憂﹑思﹑气﹑勞﹑食也。五膈者﹐思﹑憂﹑喜﹑怒﹑悲也。此神思間病﹐惟內觀自養﹐神靜陰生﹐陰生則血生。火降而腸胃滋潤﹐能斷濃味﹐庶不助火。若吐白沫﹐糞如羊屎者不治。

主方人參﹝五分﹞白術茯苓當歸陳皮半夏﹝姜制﹞黃連﹝各八分﹞甘艸﹝三分﹞上加姜﹑棗煎﹐磨入沈香汁﹝三匙﹞服。

气虛加黃﹔嘔加霍香﹑砂仁﹔助胃加山藥﹑蓮肉﹔消食﹐山楂﹑麥芽﹔開郁﹐香附﹑神曲﹑撫芎﹑山梔﹔气脹不舒加木香﹑蘿卜子﹔大便祕加酒煮大黃﹔肥人多痰加二陳﹐制半夏﹑貝母﹑蔞仁﹐藥中入竹瀝﹑薑汁少許﹐韭汁﹑童便﹑驢尿服。瘦人四物養血﹐少加桃仁﹑紅花﹐常宜人乳﹑牛羊乳。

少入薑汁﹑蜂蜜﹑砂糖﹑甘蔗汁﹑梨汁作飲。枇杷葉﹑靑橘葉﹑蘭葉煎湯飲。禦米﹑粟米煎粥﹐入竹瀝食。此證有幹食糯米飯﹐絕不飲茶湯而安者。

五噎五膈散治膈噎等證。

人參半夏桔梗白術白豆蔻木香沈香漧薑HT頭糠蓽HT茄甘艸﹝各三分﹞

枇杷葉﹝五片﹐刷去毛﹐蜜炙﹞

上加生薑七片﹐水一盞煎服。

生薑汁煎﹐治噎食不下﹐咽喉壅塞﹐胸膈煩悶等證。

生薑汁白蜜牛酥﹝各五兩﹞人參百合﹝各二兩﹞

上藥入銅銚中﹐以慢火熬膏﹐不拘時。每用三匙﹐用人參百合湯調下。

枇杷葉煎治五噎立效。

枇杷葉﹝刷去毛﹐炙﹞陳皮﹝去白。各三錢﹞生薑﹝五錢﹞

水盞半﹐煎七分﹐作二次溫服。

嘉禾散治脾胃不利﹐胸膈痞悶﹐气逆生痰﹐不進飲食﹐五噎五膈。

砂仁白茯苓薏苡仁﹝炒﹞枇杷葉﹝刷去毛﹐薑汁炙﹞桑白皮﹝炒﹞沈香﹝磨汁﹞

五味子甘艸﹝炙。各五分﹞木香﹝磨汁﹞靑皮芽﹝炒﹞藿香隨風子石斛﹝酒炒﹞大腹皮﹝洗﹞陳皮半夏曲﹝炒﹞神曲﹝炒﹞檳榔杜仲﹝薑汁炒斷絲。各三分﹞

白豆蔻丁香人參白術﹝各五分﹞

上水二盞﹐姜三片﹐棗二枚﹐煎八分﹐食遠服。五噎入柿幹一枚﹔膈气吐逆﹐入韭白三寸﹑棗五枚同煎。

人參利膈丸治胸中不利﹐痰逆喘滿﹐利脾胃壅滯﹐膈噎聖藥。

人參當歸藿香﹝各一兩﹞木香檳榔﹝各七錢﹞枳實﹝炒﹞甘艸﹝各八錢﹞濃朴﹝姜炒﹞大黃﹝酒浸各二兩﹞

上爲末﹐滴水丸桐子大﹐溫水下三十丸。

卷之三

翻胃

經曰﹕濁气在上﹐則生脹﹐邪气逆上﹐則嘔而吐。是證由榮衛俱虛﹐气血不足﹐停水積飲於胃﹐則髒冷而脾不營運﹐气逆而成翻胃也。故朝食暮吐﹐心下牢大如杯﹔甚則食已卽吐。經曰﹕得谷則昌﹐絕谷則亡。谷味難進。去死不遠。患者知此﹐萬緣屏息。澄心靜養。參酌方藥。尢宜食漧飯﹐以陳年醬﹑姜下之。渴以甘蔗汁﹐少入薑汁爲飲﹐能飲驢尿最佳﹐切忌羹湯﹑生冷﹑硬物。近世多以辛香燥熱之藥治之﹐間有虛寒者取效。若食已卽吐﹐屬實熱者用之﹐因辛能行气破滯。𨿽然暫可﹐由是五臟之火反熾﹐脾胃之陰愈傷﹐病轉甚矣。尢有藥餌將養得宜﹐遂獲小愈﹔則百念復生。飲食雜進﹐病加不能生全﹐理當預知。如有痰熱﹑大便燥祕﹐日服滚痰丸數分﹝方見痰門﹞。脈緊而弦爲虛寒﹐浮緊滑數皆爲熱。小弱遲澀爲寒而正气虛﹐兼助元﹑健脾和胃爲本。

主方半夏﹝制﹞濃朴梔子﹝炒黑﹞黃連﹝姜制﹞陳皮﹝各八分﹞茯苓蒼術﹝米泔浸﹐炒﹞竹茹枳殼﹝各八分﹞香附子神曲澤瀉當歸白豆蔻﹝各五分﹞甘艸﹝二分﹞上生薑三片﹐水二鐘﹐煎八分﹐入磨沈香汁服。

和中桔梗湯治上焦气熱上衝﹐食已卽吐﹐脈浮而洪。

桔梗﹝兩半﹞半夏曲﹝二兩﹞陳皮﹝去白﹐一兩﹞白術﹝一兩五錢﹞枳實﹝炒﹞

白茯苓濃朴﹝姜炒﹐一兩﹞

上咀﹐每服一兩。煎取淸汁﹐調木香散﹝二錢﹞﹐隔夜空腹服。三服之後﹐气漸下﹐吐漸止。然後去木香末﹐每料中加芍藥二兩﹐黃一兩五錢﹐服之便愈。如大便燥硬﹐食不能下﹐以小承气湯微下之﹐少利爲度﹐再服前藥補之。

木香散木香﹑檳榔各等分爲末﹝小承气見傷寒。﹞

茯苓澤瀉湯治翻胃吐而渴欲飲水。

澤瀉﹝四兩﹞白茯苓﹝半斤﹞甘艸桂枝﹝各二兩﹞白術﹝三兩﹞生薑﹝四兩﹞

上水一斗﹐煮取三升﹐納澤瀉再煮取二升半﹐溫服三合﹐日三服。一方有小麥一升。

靑金丹治翻胃及一切寒熱嘔吐﹐百藥不效者﹐一服卽止。

水銀﹝一兩﹞硫黃﹝五錢﹞

上同研至不見星﹐每服一錢﹐濃生薑﹑陳皮湯調下﹐未止再服。或姜糊丸綠豆大﹐姜湯下。

屬寒者二錢﹐薑汁酒熱調服﹐濃被蓋出汗。小兒量服。

更以半夏﹝三錢﹞﹑陳皮﹝二錢﹞﹑茯苓﹑濃朴﹑藿香﹑蒼術﹝各一錢﹞生薑﹝七片﹞﹐搗﹐入水煎成﹐調砂仁﹝炒﹐研﹐一錢﹞服。另取薑汁半杯﹐和湯一杯﹐熱而辣者﹐每進藥一口﹐姜湯一口送﹐服完﹐頻飲熱姜湯。垂死者用人參二錢﹐水煎頓服。日再進以人參煮粥﹐食未安再服。

滚痰丸治痰熱吐﹝方見痰門。﹞

荊黃湯熱气沖逆﹐食已卽吐﹝方見嘔吐。﹞

簡便方平胃散﹝根據方制成﹞。薑汁﹑紅棗丸﹐鹽湯下﹔或姜﹐棗同研服。

又六一散﹐生薑自然汁澄下稠者﹝糖果店柞姜絲最多﹞﹐和丸綠豆大﹐湯下。

又白粱米汁﹝二合﹞﹐生薑汁﹝一合﹞﹐和服。

又幹柿餅燒灰﹝一錢﹞﹐酒下。

又米粉搜和成劑﹐丸如桐子大﹐煮熟﹐點鹽少許﹐空心和汁吞。

又大附子﹝一个﹞﹐薑汁一碗浸透煮幹﹐母丁香﹝十个﹞﹐共爲末﹐以少許安掌中﹐不時舐服。

又蚯蚓屎﹝一兩﹞﹐木香﹝五錢﹞﹐共爲末﹐神曲糊爲丸﹐陳皮﹐姜湯送下。

卷之三

痞滿

經曰﹕太陰所至﹐爲積飲痞膈。痞﹐不通之謂。精神榮衛﹐气血津液﹐出入流行之紋理﹐悶密而爲痞也。有傷寒下早﹐邪气攻上而痞者﹔有雜病下多亡陰﹐血虛而痞者﹔有中气虛弱﹐不能運化精微而痞者﹔有飲食﹑痰積窒塞而痞者﹔有濕熱太甚而痞者。蓋痞與脹不同﹐脹滿則內空虛而外有形﹐痞滿則內悶實而外無狀﹐脈宜浮滑﹐忌短澀。治宜察其虛實而行攻補﹐實人略與疏通﹐隨宜調補﹐不可專於通利﹐暫得寬舒﹐再作益甚。

主方陳皮半夏茯苓枳實黃連﹝姜炒﹞濃朴﹝姜炒。各八分﹞艸豆蔻木香益智靑皮柴胡﹝各五分﹞漧薑吳茱萸﹝各三分﹞上水煎服。

脾虛無血加當歸﹑芍藥﹑川芎﹑白術﹔郁加香附﹑神曲﹔中气虛痞加人參﹑白術﹑蒼術﹔痰積加貝母﹑山楂﹑麥芽﹔濕熱加酒炒黃芩﹑梔子﹑蒼術﹔肥人濕痰﹐半夏﹑茯苓﹑蒼術﹑滑石﹔瘦人﹐枳實﹑黃連﹑芍藥﹑升麻﹔痰挾血成窠囊﹐桃仁﹑紅花﹑香附﹑大黃﹑郁金。

黃連消痞丸治心下痞滿﹐小便不利有熱者。

黃連﹝炒﹐兩半﹞黃芩﹝炒﹞漧薑﹝各三錢﹞茯苓白術﹝炒﹞甘艸﹝炙﹞濃朴﹝制﹞豬苓﹝各五錢﹞枳實﹝一兩﹞陳皮﹝七錢五分﹞澤瀉姜黃﹝各三錢半﹞砂仁﹝三錢五分﹞半夏﹝制﹐一兩三錢﹞

上爲末﹐蒸餅﹐丸桐子大﹐每服百丸﹐白湯送下。

開結枳實丸﹝一名木香利膈丸﹞治濕痰畱滯﹐胸膈痞悶﹐時作鳴聲。

枳實﹝炒﹞白術半夏﹝制﹞南星﹝泡﹞枯礬大黃靑皮木香﹝各五錢﹞牽牛﹝頭末﹐二兩﹞皂角﹝炙﹐去皮弦子﹞旋復花﹝各一兩﹞

上爲末﹐麵糊丸﹐如桐子大﹐每服三十五丸﹐米飲下。

香砂枳實丸治痞。

保和丸﹝並見飲食。﹞

簡便方痰食積痞。

半夏爲末﹐薑汁和作餅子﹐用濕紙包﹐慢火煨香﹐熟水二鐘﹐餅一个﹐鹽五分﹐煎至一鐘服。

又涼物過飽﹐不消﹐遂成痞。用馬牙硝一兩﹐以陳年吳茱萸半升﹐煮濃汁入硝﹐乘熱服。

良久未轉更服。

又用枳實麩炒爲末﹐每服二錢﹐淸粥湯送下。

又卒得胸痛﹐薤根搗自然汁飲。姜﹑蔥熨﹝法見傷寒。﹞

卷之三

腹脹

經曰﹕諸腹脹大﹐鼓之如鼓﹐皆屬於熱。又曰﹕腹滿脹﹐肢膈脇﹐下厥上冒﹐過在太陰﹑陽明。乃寒濕郁遏也。是證𨿽因七情勞役﹐飲食失節﹐房室斫喪及風寒暑濕﹐皆能致此﹐然怒气抑遏而成者多。蓋鬱怒日積﹐則肝木气盛而脾土受克。脾能生養萬物﹐爲一身之主﹐𨿽具坤靜之徳﹐而有幹健之造。脾土旣虛﹐胃𨿽納受水而轉輸之官失職﹐不能司消化之令﹐營運精微﹐分布灌漑﹐致使心肺之陽不降﹐腎肝之陰不升﹐而成天地不交之否。淸濁混淆而成壅塞﹐濕气不流郁而爲熱﹐濕熱畱積﹐因成脹滿。若四肢齊腫﹐是爲水腫﹐治之尙易。如單腹脹﹐膠固難除。

脈盛而堅﹐遲而滑者爲脹。浮大順﹐虛小逆。治宜和中順气﹐健脾利水。

主方陳皮茯苓蒼術濃朴枳實香附﹝各一錢﹞豬苓澤瀉大腹皮木通﹝各八分﹞木香﹝五分﹐另磨﹞砂仁﹝七分﹐另研﹞加生薑﹑燈心水煎﹐調木香﹑砂仁服。

如腫甚﹐兼用神佑丸二服﹝方見痰門﹞。以指按之有凹不起者屬虛﹐加扁豆﹑白術﹑當歸﹝各八分﹞﹔以手按之隨手凸起者屬實﹐加三稜﹑蓬術﹑檳榔﹑靑皮﹑益智﹔便祕加大黃﹝酒煮﹞﹐邪去正虛加人參﹔气下陷加升麻﹑柴胡﹝各三分﹞﹔不食而嘔加藿香﹔先脹而後喘者治在脾﹐加扁豆﹑麥芽﹑葶藶﹝少許﹞﹔先喘而後脹者治在肺﹐加黃連﹑黃芩﹑麥門冬﹔痰加南星﹑半夏曲﹔朝寬暮急屬血虛﹐加當歸﹑紅花﹝酒洗﹐少許﹞﹔去脹﹐艸果﹔熱加梔子﹑黃連﹔暮寬朝急屬气虛﹐加人參﹑白術﹔寒加漧薑﹑肉桂﹑藿香﹑丁香﹑茴香﹑吳茱萸。腰以上腫﹐宜發微汗﹐參蘇飲﹝方見傷風﹞之類﹔郁加撫芎﹑神曲﹑益智﹑艸豆蔻﹑烏藥。腰以下腫﹐宜利小便﹐加石蓮子﹑滑石。下气加沈香﹑蘇梗﹔痛加姜黃﹑玄胡。

五子五皮飲治壯實人初感可用﹐病略減﹐止服。

梔子皮大腹皮生薑皮茯苓皮陳皮蘿卜子香附子車前子葶藶子蘇子上水煎服。

蘇子湯憂思過度﹐致傷心脾﹐腹脹喘促﹐嘔逆腸鳴﹐二便不利。

紫蘇子﹝一兩﹞大腹皮艸果半夏濃朴木香陳皮木通白術枳實人參甘艸﹝各五錢﹞

上每服五錢﹐水盞半﹐姜三片﹑棗一枚﹐煎七分服。

木香順气湯治濁气在上﹐則生脹。

木香艸蔻﹝麵包煨﹞蒼術﹝制。各三分﹞濃朴﹝制﹐四分﹞當歸﹝五分﹞升麻柴胡﹝各二分﹞

上咀作一服。水二盞煎服﹐忌生冷﹑硬物﹑惱怒﹑房勞。

雞屎醴散治心腹脹滿﹐旦食不能暮食﹐致成嘔逆﹑鼓脹。雞屎醴﹝雞屎炒極熱﹐入好酒沃之﹐陰漧﹞大黃桃仁﹝各等分﹞

上爲末﹐每服二錢。水盞半﹐姜三片﹐煎七分﹐食前服。

簡便方治腹脹。

艸豆蔻爲末﹐每服五分﹐木瓜煎湯下。

又檳榔爲末﹐每二錢﹐水煎服。

又獨蒜煨熟去皮﹐棉裹納下部﹐中冷卽易。又治關格﹑腹脹﹐大小便祕。

又用葶藶炒紫色﹐酒浸七日﹐研爛﹐每服三匙﹐好酒送下。

卷之三

蠱證

經曰﹕病久則傳化上下不並﹝不通也﹞。《易》以上下乖隔不通爲蠱。其證乃陰陽气血皆虛﹐出入升降違度。先由大怒致肝木盛極﹐克制脾土﹐營運失職﹐遂成中滿痞塞諸疾﹐漸而正虛邪實﹐以成膠固難起之。至此欲攻恐正气愈虛﹐欲補恐邪气轉熾﹐謹可中和調之。此際猶有恣食縱怒者﹐自速死耳﹐欲行治理﹐必絕怒气﹐斷鹽醬﹑遠音樂﹑戒鵝鴨﹐惹濕諸物﹐循序服藥﹐十生一二。脈浮大順﹐虛細逆。或患人急脹痛苦之甚﹐姑以腹脹﹑痞滿﹑水腫諸方及三花神佑丸﹝方見痰門﹞暫用數服﹔次以主方接服﹐消補兼行主方人參﹝五分﹞白術茯苓豬苓澤瀉﹝各一錢﹞木香﹝另磨﹞白豆菀﹝另研﹞陳皮木通﹝各七分﹞上水煎服分消丸治气蠱。腹脹如鼓﹐俗名單腹脹﹐臍突堅硬如石。

濃朴﹝一兩﹞半夏枳實﹝各五分﹞黃連漧薑知母﹝各四錢﹞澤瀉海金砂陳皮﹝各三錢﹞豬苓人參姜黃黃芩白術甘艸﹝各一錢﹞

上爲末﹐水丸綠豆大。每二錢炒﹐熱湯下。

經驗桃奴丸治血蠱。腹上有血絲﹐婦女月經不通﹐腹中有塊﹐脹痛及男子墜馬跌撲﹐瘀血畱積脹痛等證。

桃奴﹝冬月樹上小漧桃﹞鼠糞﹝雄鼠也﹐兩頭尖者是﹞玄胡索香附子肉桂五靈脂桃仁﹝去皮尖﹐搗如泥﹞砂仁﹝等分﹞

上爲末﹐水法丸如綠豆大。每服三錢﹐空心溫酒送下。

利水益元散治濕熱爲病﹐二便不利﹐正气虧虛等證。

茯苓白術人參豬苓澤瀉﹝各半兩﹞滑石﹝水飛﹐六兩﹞甘艸﹝三錢﹞

上爲末﹐每服三錢﹐食遠﹐燈心湯調下。

簡便方蠱脹﹐用馬鞭艸銼曬﹐勿見火﹐或酒﹑或水煎服。

又初感气實有痰﹐陳葫蘆﹝一枚﹐去頂﹞入酒﹐竹箸松其籽﹐仍用頂封固﹐重湯煮數沸﹐去子飲酒盡﹐一吐幾危﹐吐後腹漸寬﹐調理而愈。

卷之三

水腫

﹝附﹕陰腫﹞

經曰﹕肺移寒於腎﹐名曰湧水。如溢囊裹漿﹐或徧身腫滿﹐疾行則濯濯有聲。諸有水气者﹐微腫見於目下也。身浮而光﹐手按成窟﹐舉手卽滿。上則喘咳气急﹐下則足膝皆腫﹐大小便短澀不利。皆因脾虛不能制其腎水﹐水气妄行﹐漬於肌肉。蓋以脾虛則肺金旣不得母气之養﹐又肝木無所畏﹐更來侮土﹐此脾所以益虛也。土弱則水愈彊﹐故腫不易消﹐古方多用攻下之劑﹐特攻其標耳。治法﹕必養脾土﹐上輸精气以全運化之職﹔保肺气以下降滲道﹐開通敗濁之邪。其稍淸者﹐復回而爲气﹑爲血﹑爲津液﹔其敗濁者﹐在上爲汗﹐在下爲溺而分消矣。脈洪數爲熱﹐沈遲爲寒。浮大則順﹐沈細則逆。

主方香薷﹝大葉者﹞赤小豆桑白皮白醜白術蒼術﹝各一錢﹞豬苓澤瀉赤茯苓﹝連皮﹞大腹皮防己濃朴﹝各八分﹞滑石﹝一錢五分﹞上加椒目﹑燈心水煎服。

加減法與前腹脹相類﹐五子五皮飲﹑神佑丸可以兼用。

茯苓散治諸般气腫。

澤瀉莞花﹝醋拌炒﹞郁李仁甜葶藶漢防己本﹝各三錢半﹞陳皮﹝去白﹞白茯苓白檳榔瞿麥﹝各五錢﹞滑石大戟﹝各七錢半﹞

上爲細末﹐每服二錢。桑白皮煎湯﹐空心調服。取下碧綠水﹐如爛羊脂爲度。忌鹽醬百日﹐不可多服。

當歸散水腫多由腎水不能攝養心火﹐土無所滋﹐水溢泛濫﹐滲透經絡﹐發爲浮腫。

當歸木香肉桂赤茯苓白術陳皮木通赤芍藥檳榔牡丹皮紫蘇﹝等分﹞

水煎服。

簡便方治水腫。香薷爲末﹝更以香薷煎汁熬膏﹞爲細丸﹐日三服。

又黃瓜﹝一根﹐切開勿去子﹞醋煮一半﹐水煮一半﹐空心食。

又棗子﹝一斤﹞﹐放鍋入水四指﹐以大戟根苗﹝一兩﹞﹐鋪上煮幹﹐去戟食棗。

又苦葫蘆子炒爲末﹐每服二錢﹐陳皮木通湯或酒下。

又豬腰子一个分七片﹐甘遂末一分摻入﹐濕紙包﹐煨熟頓食。

又瓜蒂末﹝二分﹞﹐吹鼻內﹐日三次。未愈﹐黃芩末﹝五錢﹞煎湯服。

又香附﹝醋煮研末﹞醋糊丸服。

又馬齒莧﹐少入粳米﹐醬汁煮食。

卷之三水腫

陰腫

是證由膀胱蘊熱﹐風濕相乘﹔或因濕熱﹐水腫流注﹔或疝气攻作﹔或暴風客熱﹐及小兒啼叫﹐怒气結聚﹔或坐濕地冷石﹔或虫蟻吹毒所致。詳其所因而施治之。

主方白術桑皮木通陳皮﹝各半兩﹞白醜﹝二兩﹞共爲末﹐每服二錢小兒止服五分。空心姜湯調下。

治小兒啼叫成者﹕桃仁﹝去皮尖﹞官桂黑醜﹝炒﹞白蒺藜牡丹皮大黃﹝各三錢﹞

爲末﹐蜜丸桐子大﹐每五十丸。靑皮﹑木通﹑蔥白﹑鹽少許﹐煎湯下。

治小兒陰腫﹕牡蠣﹝﹐研粉﹞﹐津調服﹐次以粉擦之。

五苓散加丹皮﹑防風服。或桃仁研膏﹐津唾調敷。

又蟬蛻五錢﹐煎水頻洗﹐仍以五苓散加燈心煎服。

簡便方治外腎腫。

小茴香穿山甲﹝炒﹞木香﹝各等分﹞爲末﹐每二錢酒下。

男﹑婦陰腫﹕馬鞭艸搗爛絞汁塗。小兒用老杉木燒灰﹐入膩粉油調敷。

又荊芥﹝一兩﹞朴硝﹝二兩﹞蘿卜子﹝一兩五錢﹞蔥白同煎洗。

又蔥圍蚯蚓糞﹐甘艸煎汁調塗。或生薄荷汁敷亦可。

外腎腫﹕大黃末﹐醋調塗﹐幹再塗。或加牛糞燒灰等分。

卷之三

積聚

《難經》曰﹕積者﹐陰气也﹔聚者﹐陽气也。故陽浮而動﹐陰沈而伏。气之所積﹐名曰積。气之所聚﹐名曰聚。故積者﹐五臟所生﹔聚者﹐六腑所成。積者﹐陰气也﹐其始發有常處﹐其痛不離其部﹐上下有所終始﹐左右有所窮處。聚者﹐陽气也﹐其始發無根本﹐上下無所畱止﹐其痛無常處﹐謂之聚。

故以是別知積聚也。蓋五積之名﹐肝之積名曰肥气﹐在左脇下﹐如覆杯。心之積名曰伏梁﹐在心下﹐如臂。脾之積名曰痞气﹐在胃脘﹐如復盤。肺之積名曰息賁﹐在右脇下﹐大如杯。腎之積名曰奔豚﹐在少腹上﹐若豚狀。尢有者﹐腹中堅硬﹐有形可徵﹔瘕者﹐假物而結﹐推移可動﹔者﹐气血凝聚肌肉之間﹔癖者﹐飲食凝滯﹐外無形迹及痞塊。多證皆不外乎七情鬱結﹐痰食气血而成。凡積聚脈多沈伏或附骨﹐瘕多弦。實彊順﹐微弱逆。治宜消積爲標﹐次兼養正爲本。

服藥最忌濃味﹐發气之物主方陳皮濃朴枳實靑皮香附山楂﹝肉﹐各八分﹞三稜﹝醋炒﹞蓬術﹝醋炒﹞砂仁檳榔﹝各六分﹞木香﹝五分﹞上加生薑﹐水煎服。

痰積加半夏﹑貝母﹑海石﹑芒硝﹐去山楂﹔血積加桃仁﹑紅花﹑官桂﹑當歸尾﹔食積加神曲﹑麥芽。痛加玄胡索﹑撫芎﹑五靈脂﹑艸豆蔻﹐甚者加乳香﹑沒藥﹔痞加黃連﹝姜炒﹞﹔脹加蘿卜子﹔不消加黑醜﹑良姜﹔吐酸加紅豆蔻。

上方五丸治五積﹐羣書具載﹐根據法服亦多效。但五方中皆有巴豆霜﹐近世鮮用。今另考五方於下﹐用者酌之。

伏梁丸治心積。

茯苓﹝去皮﹞濃朴﹝炒﹞人參枳殼﹝炒﹞三稜﹝煨﹞半夏﹝泡﹞白術﹝各等分﹞

上爲末﹐薄糊丸桐子大。每五十丸﹐食遠﹐米湯送下。

痞气丸治脾積。

大烏頭﹝一兩﹐炮去皮臍﹞附子﹝同﹞川椒﹝炒出汗﹞漧薑桂心赤石脂﹝火﹐醋淬。各半兩﹞

上爲末﹐煉蜜丸桐子大﹐朱砂爲衣﹐每服五丸﹐米湯下。

肥气丸治肝積。

靑皮陳皮三稜蓬術﹝醋炒﹞黃連枳實濃朴﹝各一兩﹞檳榔蘿卜子﹝炒﹞

穿山甲肉桂漧薑﹝炮。各五錢﹞

上爲末﹐入炒鹽三錢﹐醋糊和丸桐子大﹐每五十丸﹐食遠﹐米湯送下。

息賁丸治肺積。

半夏﹝炮﹞桂心人參吳茱萸﹝泡﹞桑白皮﹝炙﹞葶藶甘艸﹝各一錢半﹞

上水二盞﹐姜五片﹐棗一枚﹐煎至一盞服。作丸亦可。

奔豚丸治腎積。

漧葛川芎當歸桑白皮﹝炙﹞黃芩甘艸﹝炙﹞甘李根皮﹝焙﹐各一錢五分﹞半夏﹝泡﹐二錢﹞

加生薑三片﹐水煎﹐食遠服﹐作丸亦可。

香稜丸治五積六聚﹐二焦痞塞﹐癖諸積。

三稜﹝四兩﹐醋炒﹞靑皮陳皮蓬術﹝煨﹞枳實蘿卜子香附子濃朴﹝各二兩﹞

黃連肉桂神曲麥芽山楂肉檳榔益智﹝各一兩﹞幹添﹝炒煙盡﹞木香砂仁桃仁﹝各五分﹞

上爲末﹐醋糊丸桐子大﹐每服七十丸﹐空心姜湯下。

玄白丸治五積六聚﹐胸膈脹滿﹐痞悶吞酸﹐心疼腹痛﹐脇下刺痛。遇風寒﹑怒气﹑食生冷﹑發气之物﹐勞碌憂愁則積。攻動大痛﹐得熱熨暖气痛減者﹐宜服此。

黑醜白醜良姜﹝各四兩﹞砂仁紅豆蔻陳皮三稜蓬術漧薑﹝各二兩﹞靑皮艸豆蔻肉桂玄胡索五靈脂﹝各一兩﹞

上爲末﹐用眞阿魏五錢銼細﹐米醋浸研化﹐拌入末內﹐醋煮麵糊丸桐子大。每服百丸﹐空心姜湯下。

簡便方治諸積。瓦楞子火煉七次爲末﹐酒調服。卽蚶殼。

酒食積﹕平胃散加丁香﹑神曲﹑麥芽﹑香附﹑砂仁﹐共研末﹐每二錢﹐姜湯下。

酒積酸嘔﹕神曲麥芽﹝各一兩﹞黃連﹝五錢﹞巴豆霜﹝一錢﹞同研爲末﹐湯﹑丸每一錢姜湯下。

魚蟹積﹕紫蘇陳皮山楂香附煎服。

粉面積﹕蘿卜子炒研煎服。

癖結及諸虫﹕馬齒莧和鹽﹑醋煮一碗食﹐有虫盡出。

膜外及气塊﹕玄胡索爲末﹐豬胰一具切碎﹐炙熟拌食。

痰食積塊﹕風化鍛石丸服﹝陳者尢妙﹞。

食膾成瘕﹕馬鞭艸﹝搗汁﹞﹐入薑汁服。

熨法﹕吳茱萸一斤擂碎﹐酒煮﹐幹布包熨﹐冷再煮﹐炒至移動。

卷之三

血證

﹝吐衄咳咯唾便溺血等﹞

經曰﹕心出血﹐肝納血。又曰﹕臥則血歸肝﹐目受血而能視﹐足受血而能步﹐掌受血而能握﹐指受血而能攝。所以動言視聽﹐無非血養。又曰﹕怒則气逆﹐甚則嘔血。夫吐血者﹐多因大怒傷肝﹐憂愁思慮傷心﹔酒色過度﹐陽盛陰虛﹐水不制火﹔或濃味醇酒﹐以動胃火﹐感受之由不同﹐無出於火載血上﹐錯經妄行。凡榮衛太虛﹐腑臟易損﹐血脈空竭。因而恚怒驚忿﹐暴气逆溢﹐不循經絡﹐血脈流散﹐是證作矣。諸失血多屬於君相二火﹑諸經之熱﹐煎逼其血而出諸竅也。色赤紫爲熱極。凡血上行者爲逆﹐復而下行變痢爲順。藥兼降气﹐則血歸經。脈多芤澀﹐沈細者順﹐洪大者逆。身涼脈靜者易治﹐身熱脈盛者難治。

主方犀角﹝磨汁或鎊﹞牡丹皮赤芍﹝各錢半﹞生地黃﹝二錢﹞黃連﹝一錢五分﹞

上水一盞﹐童便一鐘﹐煎服。

如血不止加茅根汁﹐磨京墨汁各半鐘和服。吐血出於胃加天門冬﹑黑山梔﹑阿膠﹑焦荊芥﹑蒲黃﹔濃味動胃火加石膏﹑枳殼。衄血鼻出﹐咳血﹐痰中血絲皆肺火﹐加黃芩﹑連翹﹑玄參。唾血咯血皆出於腎﹐加黃柏﹑知母﹑熟地﹑黑山梔。凡血紫黑成塊﹐胸中气塞加大黃﹑桃仁。大便血﹐髒气傷﹐風邪入﹐下血﹐面黃時熱加防風﹑枳殼﹑柴胡﹑升麻﹑槐角﹑地楡。小便血﹐小腸與心爲表裏﹐心熱則尿血﹐兼有膀胱火﹐山梔﹑滑石﹑瞿麥﹑木通。諸見血﹐藥中可用藕節汁﹑扁柏葉﹑山茶花﹑大小薊﹔甚不止﹐暫用廣西三七﹑眞花蕊石﹑發灰﹑白芨﹐可以爲末﹐調服三錢。止後多用郁金﹑山茶﹑桃仁﹐以淸瘀血﹐心無後患。有吐多神昏不省者﹐乃陰气暴絕﹐孤陽欲飛越而去﹐不能獨存﹐急用人參一兩﹐煎濃汁半鐘灌下﹐气復則蘇。如血止火降﹐胸寬气和﹐止是虛弱無力﹐參﹑﹑白術﹑歸身之類補之。

地黃飲子治吐血﹑衄血﹑下血﹑溺血等證﹐皆屬於熱。

生地熟地枸杞子地骨皮黃芩天門冬芍藥黃甘艸﹝等分﹞

上咀﹐每服七錢﹐水二鐘﹐煎八分﹐去渣﹐食遠服。如脈微身涼惡風者﹐加桂二分。

必勝散治男﹑婦錯經妄行流溢﹐或咳或衄血﹐並治。

小薊人參﹝肺熱減去﹞蒲黃﹝炒黑﹞熟地黃﹝酒洗﹞當歸烏梅川芎﹝各一錢﹞

上咀﹐作一服﹐水二鐘﹐煎一鐘﹐不拘時服。

麥門冬湯治思慮傷心﹐吐血衄血。

麥冬天門冬遠志當歸白芍藥生地黃人參黃牡丹皮阿膠藕節炙艸﹝各一錢﹞

上作一服﹐每服水二鐘﹐姜一片﹐煎一鐘﹐不拘時服。

刺薊散治衄血諸血﹐經日不止。

刺薊苦參黃連梔子仁生地黃側柏葉大黃﹝炒。各一兩﹞

上咀﹐每服五錢﹐水二鐘﹐入竹茹五分﹐煎八分﹐溫服。

槐楡丸治大便下血﹐諸痔及脫肛。

槐角子地楡枳殼黃芩﹝條﹞防風當歸﹝頭﹐等分﹞

上爲末﹐水法丸桐子大﹐每服二錢﹐空心白湯送下。

四生丸治吐衄血﹐陽乘於陰﹐血熱妄行等證。

生艾葉生薄荷葉側柏葉生地黃﹝等分﹞

上俱搗爛﹐丸如雞子大﹐每用一丸煎﹐去渣服。

十灰散治癆證﹐諸失血﹐嗽血﹐先服此。

大薊小薊荷葉側柏葉茅根茜根山梔大黃牡丹皮棕櫚皮各燒灰﹐紙包蓋﹐地下過宿﹐等分發﹐研勻。先以藕節汁或蘿卜汁﹐磨京墨調末五錢﹐服。

甚有去升斗不能止者﹐花蕊石﹑發灰﹑三七﹑白芨﹑研末暫服。神昏服獨參湯。

簡便方治吐血。

藕節荷葉頂﹝各七个﹞水煎﹐入蜜一匙服。

又鮮地黃汁﹝一升﹞薑汁﹝半合﹞和服。或生地酒煎服﹐或生蜜湯服。

又百合搗汁飲﹐煮食亦可。又熟豬肝蘸白芨末食﹔或單白芨。

又生藕﹑生地黃﹑大薊各搗汁三合﹐入蜜一匙服。

又蘿卜搗汁和童便﹝或鹽少許﹐或酒同服。﹞

舌上無故出血﹕槐花末敷。

止吐衄血﹕白芨末﹐涼水調鹽花貼鼻中。或貼印堂及鼻﹐紙封﹐頻以涼水潤之﹔或濕紙搭頸項或頂心﹐頻以涼水潤之。茅根﹝煎﹞﹑京墨﹝磨﹞﹑藕﹑萱艸﹑馬鞭艸﹑車前艸﹝並搗汁﹞﹑百艸霜﹝或鍋煤﹞﹑梔子﹝炒研﹞﹑黃葵子﹑炒黃糯米﹑發灰並可研末﹐涼水調下皆效﹝隨用一味。﹞

止衄血﹕槐花﹝末﹞﹑蓮房﹝燒灰﹞﹑發﹝燒灰﹞﹑鸕糞﹝燒灰﹞﹑梔子﹝燒灰﹞﹐皆可吹入鼻。蘿卜﹝汁﹞﹑車前﹝汁﹞﹑蔥﹝汁﹐皆可滴入鼻內。石橊花瓣﹑墻頭苔蘚﹐皆可塞入鼻。

咯血疙瘩﹕杏仁﹝研細﹞﹐靑黛作餅﹐以柿合濕紙裹煨﹐慢嚼﹐米湯下。

大便下血﹕烏梅五倍子﹝炒焦﹞白芷﹝研末﹐等分﹞米糊丸桐子大。每服百丸﹐白湯送下。

又臭椿根皮爲末﹐醋糊丸湯下。或僵蠶末﹑烏梅肉蒸﹑搗﹐丸服。或苦楝子炒黃爲末﹐蜜和丸服。

又茄科﹝燒灰﹐三錢﹞﹐米湯下﹐或木槿煎服。或山楂末﹐或五倍子末﹐皆可湯服。

小便出血﹕蒲黃﹝炒﹞破故紙﹝炒﹞陳鍛石﹝炒﹞等分﹐研末﹐湯服。

又辰砂五苓散﹐燈心湯下。或柿餅﹝燒灰﹞﹐米湯調下。或車前子水煎服。或車前艸搗汁服。

又蒲黃﹝炒﹞﹐研末服。後四物湯加木通﹑車前子煎﹐調玄明粉服﹐全止。

小便血條﹕當歸﹑白芷爲末﹝二錢﹞﹐淡豆豉煎湯下。或黃連﹑黃柏末﹝二錢﹞﹐車前子煎湯調下。

又五倍子末﹐烏梅搗丸服。或郁金爲末﹐蔥湯調下﹔或扁柏葉爲末﹐酒調下。

卷之三

傷食

經曰﹕飲食自倍﹐腸胃乃傷。又曰﹕飲食勞倦則傷脾﹐脾傷則內閉九竅﹐外壅肌肉﹐衛气散解。此謂自傷﹐气之削也。又曰﹕安谷則昌﹐絕谷則亡。蓋脾者﹐陰气也。脾居陰靜之體﹐而有陽健之用﹐故司消化之令﹐貴在節飲食以養脾﹐使滋榮中外﹐猶土气盛而萬物發生。若肌飽過﹐則諸病所階。右手气口脈緊盛者﹐傷食﹔右關沈遲﹐脾胃虛寒﹔關沈而滑﹐爲食不消﹔兩關弦大﹐脾胃飽脹。

主方人參﹝五分﹞白術茯苓﹝各一錢﹞炙艸陳皮半夏麥芽﹝各七分﹞山楂﹝錢半﹞上加姜三片﹐棗一枚﹐水煎服。

脾虛少食加砂仁﹑白蔻﹑蓮肉﹑扁豆﹑官桂﹔嘔加藿香﹑丁香。

行气香蘇散外感風寒濕气﹐內傷飲食生冷﹐腹脹﹑頭痛﹑身熱。

紫蘇陳皮香附烏藥川芎羌活枳殼麻黃﹝等分﹞甘艸﹝減半﹞

加生薑三片水煎﹐熱服取汗。寒甚加蔥白﹔傷食山楂﹑麥芽﹔濕加蒼術。隨宜加減。

枳術丸健脾彊胃﹐利气消痰。除痞滿﹐化飲食﹐定嘔吐﹐止泄瀉。

白術﹝土炒﹐四兩﹞枳實﹝麩炒﹐二兩﹞

上爲細末﹐荷葉湯煮老米飯爲丸﹐綠豆大﹐每服百丸﹐食前白湯下。痰多加橘皮﹑半夏﹔食不化﹐神曲﹑麥芽﹝各二錢﹞腹痛﹑瀉﹐木香﹑砂仁﹝各一兩﹞﹔濕火噎酸﹐黃連﹑黃芩﹝炒。各一兩﹞胃火﹐石膏﹑梔子﹔血少﹐歸﹑芍﹔气郁﹐香附﹑蘿卜子。

保和丸寬胸順气﹐消滯化食。加白術﹐名大安丸。

山楂﹝二兩﹞茯苓半夏神曲陳皮﹝各一錢﹞連翹蘿卜子﹝各半兩﹞

上爲末﹐水丸或神曲糊丸﹐綠豆大﹐每二錢白湯下。消痰利气﹐去濕熱﹐快脾﹐加蒼﹑白術﹑香附﹑朴﹑實﹑芩﹑連﹝酒炒﹞﹐姜糊丸。

葛花解酲湯飲酒太過﹐嘔吐痰逆﹐胸膈不利﹐神昏體倦。

人參白術茯苓白豆蔻葛花﹝或根﹞砂仁﹝各一錢﹞陳皮靑皮豬苓澤瀉﹝各七分﹞神曲﹝炒﹞木香﹝各五分﹞

上加生薑五片﹐水煎﹐食遠溫服﹐取微汗。或爲末﹐姜醋湯調下。

瀉黃散脾胃壅滯不食﹐口內生瘡﹐煩渴。

防風藿香石膏﹝﹞砂仁山梔甘艸﹝等分﹞

上加燈心二十枚﹐黑棗一枚﹐水煎服。

簡便方蘿卜子炒﹑研﹐煎服。食已作脹﹐飲淡鹽湯﹐指攪探吐。

飲食傷胸滿﹐卽以所食之物。如傷酒用酒藥﹐飯食用鍋焦﹐肉食用肉骨之類﹐燒成炭﹐研細﹐白湯下。

卷之三

內傷

﹝附﹕倦怠嗜臥﹞經曰﹕陽者﹐天气也﹐主外﹔陰者﹐地气也﹐主內。故陽道實﹐陰道虛。犯賊風虛邪者﹐陽受之﹔飲食不節﹐起居不時者﹐陰受之﹐卽內傷也。陽受之﹐則入六腑﹔陰受之﹐則入五臟。入六腑則身熱時臥﹐上爲喘呼﹔入五臟則滿閉塞﹐下爲飧泄﹝瀉而完谷不化﹞﹐久爲腸癖﹝痢也﹞

。蓋內傷飲食﹐勞役房室﹐亦與外感相似﹐誤治則危。內傷則气口﹝右寸前一分﹞脈大﹐寒熱間作﹐惡寒得微暖卽解。惡些小風﹐出言懶怯﹐先重後輕﹐手心熱﹐頭痛時作時止﹐怠情嗜臥﹐四肢不收﹐口不知味﹐惡食不渴﹐宜補﹝溫補調養﹞。外感則人迎﹝左寸前一分﹞脈大﹐寒熱齊作﹐惡寒得烈火不除﹐惡一切風﹐發言壯厲﹐先輕後重﹐手背熱﹐頭痛常無止歇﹐筋攣骨疼﹐拘急蜷臥﹐口能知味﹐可食而渴﹐宜瀉﹝瀉利汗吐。﹞兼微邪﹐先用發散藥一劑﹝傷寒主方。﹞

主方人參﹝疑似禁用﹞黃白術﹝各一錢﹞當歸﹝八分﹞陳皮茯苓炙艸﹝各七分﹞柴胡﹝五分﹞升麻﹝三分﹞加姜三片﹐棗一枚﹐煎服。

頭痛加川芎﹑羌活﹔頂腦痛﹐本﹝一錢﹞﹑細辛﹝三分﹞﹔痰加半夏﹑前胡﹔額痛﹐白芷﹑防風﹔嗽﹐桑﹑杏﹔食積﹐楂﹑曲﹑芽﹔舌漧﹐葛根﹔煩渴﹐天粉﹑麥冬﹔熱﹐芩﹑連﹔下體無力﹐牛膝﹑杜仲﹔腳弱﹐木瓜。

升陽順气湯飲食不節﹐勞役所傷﹐腹脇滿悶短气。春時則口淡無味﹔遇夏猶有惡寒﹐饑常如飽﹐不喜冷物。

人參﹝五分﹞黃白術﹝各一錢﹞當歸黃柏﹝炒﹞陳皮半夏﹝各七分﹞神曲﹝六分﹞艸豆蔻﹝四分﹞升麻炙艸﹝各一錢﹞柴胡﹝三分﹞

上加生薑三片﹐水煎。食前溫服。

茯神湯勞心思慮﹐復損精神﹐頭眩目昏﹐心虛气短﹐驚悸煩熱。

茯神酸棗仁﹝炒﹐研﹞人參當歸麥冬﹝各一錢﹞芍藥生地黃川芎陳皮山梔﹝各七分﹞五味﹝十五粒﹞甘艸﹝五分﹞

上加生薑三片﹐龍眼五个﹐水煎溫服。

調中益气湯補中益气湯﹝並見虛損﹞二方隨證服。

卷之三內傷

倦怠嗜臥

夫胃主納受﹐脾主運動。脾虛﹐穀气不克﹐脾愈無所稟矣。脾運四肢﹐旣稟气有虧﹐則四肢倦怠而嗜臥也。有食後體倦瞌睡者﹐乃脾虛不能運化而然﹐皆當補脾理胃﹐兼消導自安。脈沈無力﹐右關細濡爲倦怠。

主方人參﹝五分﹞白術茯苓黃山藥山楂麥芽﹝各一錢﹞炙艸﹝三分﹞

加姜三片﹐棗一枚。

肥人加陳皮﹑半夏﹑蒼術﹑升﹑柴﹔瘦人當歸﹑芩﹑連﹔食不消﹐保和丸﹝方見傷食﹞。

生脈散治倦怠嗜臥﹐口漧少神﹝方見暑門﹞。

卷之三

嘔吐噦

﹝附﹕惡心﹞

經曰﹕諸逆衝上﹐皆屬於火。諸嘔吐酸﹐暴注下迫﹐皆屬於熱。又曰﹕寒气客於腸胃﹐厥逆上出﹐故痛而嘔。是證總屬胃气不和﹐然有寒﹑熱﹑痰﹑食﹑風邪﹑气逆﹑久病胃虛之異﹐必當詳辧。胃寒者﹐惡寒惡食。朝餐暮吐﹐淸水涎沫。喜熱物﹐脈沈遲。胃熱者﹐食入卽嘔﹐躁悶煩渴﹐吐味酸苦﹐思食冷物﹐脈洪大。痰飲則吐有痰涎﹐食積則脹噯酸腐﹐風邪則暴發而甚﹐气逆則胸膈郁遏﹐胃虛則不能納食﹐各以脈理參酌。嘔屬陽明﹐有聲有物﹐宜生薑爲主﹔吐屬太陽﹐有物無聲﹐陳皮爲主﹔噦屬少陽﹐有聲無物﹐半夏爲主。

主方半夏陳皮蒼術濃朴藿香﹝各一錢﹞甘艸﹝三分﹞加生薑七片﹐棗二枚﹐水煎成﹐入薑汁服。不能咽藥者﹐另以生薑搗細﹐陳皮﹐炒糯米泡湯﹐每藥一口﹐隨飲湯一口送。

寒嘔加漧薑﹑白術﹐以丁香﹑白蔻﹑砂仁﹐另研調服﹔熱嘔加竹茹﹑梔子﹑黃連﹝姜炒﹞﹔痰加茯苓﹑南星﹑枳實﹔食加山楂﹑曲﹑芽﹑蘿卜子﹑砂仁﹔風寒﹐香附﹑紫蘇﹔气逆﹐香附﹑枳實﹑枇杷葉﹔久病﹐六君子﹝痰門﹞加丁﹑寇﹔吐蛔加黃連﹑川椒﹑烏梅﹑檳榔﹔酒加葛根﹑砂仁﹑白蔻﹑黃連﹑烏梅﹐諸吐大渴飲童便﹐切勿飲水﹐姜湯冷凍飲料﹔夏月﹐五苓散加陳皮﹑半夏﹑生薑﹔虛人神昏﹐人參一兩煎服﹐或同米煮粥食。

半夏曲芽湯治飲食積滯﹐痰涎壅盛﹐嘔吐不已。

半夏陳皮茯苓枳殼檳榔神曲麥芽香附濃朴蒼術﹝各一錢﹞甘艸﹝三分﹞

姜﹑棗煎服。

荊黃湯治嘔吐暴作﹐熱气上逆﹐煩渴便祕。

荊芥大黃﹝各二錢﹞黃芩﹝一錢﹞甘艸﹝六分﹞

水煎﹐調檳榔末一錢服﹐或調胃承气湯。

姜橘湯治病後或虛弱人一切嘔吐﹐不納藥食。

橘紅﹝四錢﹞生薑﹝七錢﹐略打破﹐濕紙包﹐煨﹐再打碎﹞棗一枚﹐粟米一撮﹐水煎細呷。

和中橘梗湯﹝方見翻胃﹞上焦气熱衝逆﹐食已暴吐﹐脈浮洪。

蘇合香丸﹝方見中寒﹞治冷嘔。

靑金丹﹝方見翻胃﹞治冷熱吐極﹐一服卽止。

簡便方薑汁煎滚﹐白蜜煉熟﹐每薑汁一匙﹐入蜜二匙﹐白湯調﹐頻服。

冷嘔﹕砂仁﹑白豆蔻﹐不時嚼咽。又陳年醬姜﹐嚼細﹐米湯下。

熱嘔﹕黃連﹝姜炒﹞﹐同柿蒂煎服。痰多加竹瀝﹑薑汁。

漧嘔﹕生薑﹑葛根取汁服﹔或甘蔗汁溫服﹔或羊乳空心飲。

卷之三嘔吐噦

惡心

無物無聲﹐欲吐不吐﹐气至咽而復入﹐心中兀兀不寧。

主方半夏茯苓陳皮﹝各二錢﹞生薑七片﹐煎成﹐加薑汁熱服。

有痰而虛加參﹑術﹑艸﹔胃寒﹐丁香理中湯﹝方見寒門﹞﹔火﹐姜﹐連之類。

卷之三

吞酸吐酸

﹝附﹕吐淸水﹞

經曰﹕諸嘔吐酸﹐皆屬於熱。或以吐酸爲寒者﹐蓋胃傷生冷硬物則發﹐殊不知寒涼抑遏腸胃﹐陽气怫郁而爲熱也。吞酸與吐酸不同﹐吐酸是濕熱郁於肝﹐出於胃﹐隨气上升而吐出也﹔吞酸乃气郁日久﹐不能發越﹐伏於肺胃之間﹐咯不出﹐咽不下。肌表復因風寒外束﹐則內郁愈甚而酸味刺心。肌表得溫暖﹐則腠理開豁而略解。或有用辛香燥熱湯丸而暫愈者﹐因本熱標寒﹐辛以散表故也。如過服溫熱之藥﹐致津液涸竭﹐反成噎膈﹑翻胃之證﹐久病必宜散郁火﹐少佐辛溫。脈遲寒﹑數熱﹑浮緊﹑熱內郁﹑寒外束。

主方陳皮蒼術茯苓半夏﹝泡﹞梔子﹝姜炒﹞黃連﹝姜炒﹞香附﹝童便炒﹞

紅豆蔻﹝研﹞神曲﹝各一錢﹞吳茱萸﹝八分﹞甘艸﹝三分﹞上加生薑煎服。

寒加丁香﹑藿香﹔熱加黃芩﹝酒炒﹞﹔吐酸加山楂﹑扁豆﹑木香﹑砂仁﹔痰加南星﹔吞酸用生料蒼﹑陳﹑朴﹑艸﹑曲﹑芽﹐加姜﹐水煎服。治酸必用吳茱萸﹝泡過﹞﹑蒼術﹑神曲﹑紅豆之類。

連芩茱萸丸治濕熱吐酸。

黃連﹝一兩﹐陳土炒﹞蒼術﹝七錢半﹞黃芩﹝土炒﹞陳皮吳茱萸﹝各五分﹞

上爲末﹐神曲糊丸綠豆大﹐津液咽下。

神橘丸治中脘宿食畱飲﹐酸蜇心痛﹐口吐酸水。

神曲﹝炒﹞橘皮蒼術﹝等分﹞

共爲細末﹐神曲糊丸﹐每百丸姜湯下。

加味二陳湯﹝方見痰門﹞痰飲吐酸﹐頭眩﹐或食生冷﹐脾胃不和﹐加丁香九粒。

卷之三吞酸吐酸

吐淸水

是證忽作﹐淸水如從齒縫中出﹐源源而來﹐吐至碗許。感受之由﹐種種不同。因寒﹑因濕﹑因虫﹑痰飲﹐食積﹐因醉飽﹑房勞者居多﹐治亦小異。諸方與吐酸參用﹐皆宜戒濃味。

主方益智滑石﹝各錢二分﹞蒼術﹝土炒﹞白術﹝土炒﹞半夏﹝制﹞陳皮﹝去白﹞茯苓﹝各一錢﹞吳萸﹝五分﹞甘艸﹝二分﹞加姜﹑棗煎﹐熱服。

虛寒加人參﹑漧薑﹝炮﹞﹔痰加南星﹔宿食加神曲﹑砂仁﹔虫加烏梅。

卷之三

嘈雜

經曰﹕胃爲水谷之海﹐無物不受。若恣食濕曲﹑魚鮏﹑生冷及烹飪濃味﹐朝傷暮損﹐食積﹑痰飲畱滯中宮﹐兼七情郁熱﹐故爲嘈雜噯气﹐吞酸痞滿等證。蘊久失治﹐則爲翻胃﹑噎膈之漸。

蓋嘈雜爲病﹐倏而腹中如火﹐發於腔內﹐空空若無一物﹐似痛非痛﹐似饑非饑﹐懊熱辣﹐得食暫止者是也。乃痰動其火﹐有兼噯气惡心。胃脘痛者﹐兩寸脈弦滑﹐胸有畱飲。關脈弦急﹐將成翻胃﹐沈澀爲郁。總不外痰火二字。

主方橘紅半夏南星黃連﹝姜炒﹞梔子﹝姜炒﹞黃芩﹝酒炒﹞茯苓﹝各等分﹞

上加生薑五片﹐水煎服。

痰多加蒼白術﹔郁加香附﹑撫芎﹔熱加靑黛﹑黃柏﹑軟石膏﹔從治加紅豆蔻。

三聖丸治嘈雜。

白術﹝四兩﹞橘紅﹝一兩﹞黃芩﹝炒﹐五錢﹞

共末﹐神曲糊丸綠豆大﹐每五十丸姜湯下。

益君湯治心血少而嘈者。

當歸白芍藥生地黃熟地﹝各二錢﹞人參﹝五分﹞白術茯苓麥冬梔子陳皮﹝各八分﹞甘艸﹝三分﹞烏梅﹝一个﹞

上加炒米百粒﹐水煎成。調辰砂﹝水飛﹐五分﹐﹞臨睡服。

和中湯治虛火嘈雜。

人參白術陳皮半夏茯苓﹝各一錢﹞甘艸﹝五分﹞黃連﹝姜炒﹐錢半﹞

加棗二枚﹐粳米百粒﹐水煎服。

卷之三

噯气

經曰﹕太陽所謂上走心爲噫者﹝噯气也﹞﹐陰盛而上走陽明﹐陽明絡屬心爲噫。又曰﹕胃中伏火﹐膈上停痰﹐令人噯气。是證多因胃气不和﹐窒塞不通。脈右關弱短﹐左關弦大﹐肝盛脾虛﹐治宜健胃消滯﹐淸痰降火。

主方陳皮半夏茯苓白術香附﹝各一錢﹞藿香黃連﹝姜炒﹞砂仁﹝各六分﹞

木香炙艸﹝各三分﹞加姜﹑棗煎。

寒加白蔻﹑益智﹑濃朴﹔熱加梔子﹝炒﹞﹑石膏﹝﹞﹔虛﹐人參﹔气實﹐枳實﹑檳榔。

半夏丸治痰火噯气。

半夏南星﹝並姜制﹞軟石膏香附子梔子﹝等分﹞

上爲末﹐神曲糊和丸桐子大﹐每服七十丸﹐食遠﹐白湯送下。

卷之三

咳逆

經曰﹕歲金太過咳逆﹔余郁之發咳逆。若胃火上衝而逆隨口應。起於上膈者易治﹔若臍下上衝直出於口者﹐陰火上衝難治。俗名打呃是也。脈浮緩者順﹐弦急者逆。治宜順气爲先﹐久者淸火。

主方冷呃丁香柿蒂良姜官桂半夏﹝姜炒﹞陳皮木香﹝磨﹞藿香沈香﹝磨﹞茴香濃朴﹝薑汁炒﹞砂仁乳香﹝另研﹐等分﹞甘艸﹝減半﹞上加枇杷葉三片﹐姜三片﹐水煎成。調木﹑沈﹑乳香服。

寒極脈沈肢冷﹐加附子﹑漧薑﹐去良姜﹑官桂。

熱逆湯治發熱﹑煩渴﹑便祕﹑脈數﹑熱呃。

黃芩梔子柿蒂陳皮香附﹝鹽水炒﹞連翹白芍藥半夏﹝各一錢﹞砂仁藿香﹝各六分﹞甘艸﹝三分﹞加蓮肉七个﹐烏梅一个﹐竹茹一團﹐水煎服。痰加茯苓﹑貝母﹔气虛並久痢﹐加人參﹑白術﹑茯苓﹔陰火﹐黃連﹑黃柏﹑滑石。

藍玉散治火邪上炎﹐肺金受克﹐欲悲而呃。

六一散﹝方見暑門﹞加靑黛﹑薄荷末﹐燈心湯調下。或黃連解毒湯﹝方見火門﹞。

簡便方雄黃末﹝一錢﹞﹐溫水服卽止。或柿蒂﹝十五个﹞﹑白鹽梅﹝半个﹞﹐水煎服。

寒呃﹕丁香﹑柿蒂﹝各二錢﹞﹐煎服。呃﹑嘔﹑噦﹐半夏﹝半兩﹞﹑生薑﹝一兩﹞﹐水煎作二服。

又吳萸﹝泡﹞﹑靑橘葉﹝各二錢﹞﹐姜三片﹐煎服。或陳皮﹑枳殼﹑半夏煎服。

又川椒末﹐麵糊丸﹐桐子大﹐二十丸白湯下。

傷寒呃﹝見本門﹞。

痰呃﹕半夏﹝十四枚﹞豬牙皂角﹝一條﹐炙﹐研﹞姜五片煎服﹐得吐痰出妙。

又食鹽﹝一兩﹞濕艸紙包﹐煨紅去紙﹐以河水三碗﹐入鹽滚數沸﹐溫飲探吐。

灸法男左乳下﹝一寸餘動處灸﹞﹐女右乳下起肉處。艾炷麥大﹐三壯。气海﹐臍下寸半。

卷之三

眩運

經曰﹕諸風掉眩﹐皆屬肝木。夫眩運之始﹐必因火克肺金﹐金衰不能制木﹐故木旺而生風。

肝木旣旺﹐復能生火。風火二气屬陽﹐陽主動﹐性同上升﹐兩動相搏﹐則爲旋轉﹐猶焰得風。然而未有不兼四气七情者。七情相感﹐髒气不平﹐郁而生涎﹐積而爲飲﹐煎熬成痰﹐火動其痰﹐令人眩運。又挾於疲勞過度﹐血液耗損﹐精髓虧傷﹐皆能致此。發則頭運目眩﹐耳鳴身轉﹐昏憒欲倒﹐如立舟車﹐乃上實下虛也。脈浮有汗屬風﹔脈緊無汗屬寒﹔脈虛煩悶屬暑﹔脈沈吐逆屬濕。

左關弦數肝火﹐右寸滑大多痰。治痰爲主﹐降火驅風﹐補養血气。

主方天麻﹝明實﹞荊芥穗橘紅半夏﹝各二錢﹞茯苓﹝錢半﹞枳實川芎﹝各一錢﹞酒芩羌活防風南星﹝各七分﹞甘艸﹝三分﹞加生薑三片﹐水煎﹐入竹瀝﹑薑汁服。

火盛加黃連﹝酒炒﹞﹑梔子﹔肥人及病後气虛﹐加人參﹑白術﹐去枳實﹔瘦人血虛有火及婦人產後﹐當歸﹑熟地﹐去南星﹔風熱上攻﹐防風通聖散。

滋補正元湯治气血兩虛﹐心脾耗損﹐神昏﹐有痰眩運﹐一服安。

當歸黃白術﹝各錢半﹞白芍﹝酒炒﹞茯苓茯神生地麥冬﹝一錢﹞人參遠志陳皮半夏川芎﹝各七分﹞炙艸﹝五分﹞

上加生薑三片﹑黑棗一枚﹐水煎﹐早晚服。

運倒肢冷虛極﹕人參﹝五錢﹞﹑附子﹝三錢﹞﹐加姜煎。勞苦人眩﹐補中益气湯﹝見虛損﹞。

眩運甚者火極﹕大黃﹝酒煮﹐炒榦研末﹐三錢﹞﹐茶下。有痰人眩﹐半術天麻湯﹝見頭痛﹞。

卷之三

痿證

經曰﹕肺主身之皮毛﹔心主身之血脈﹔肝主身之筋膜﹔脾主身之肌肉﹔腎主身之骨髓。故肺熱葉焦﹐則皮毛虛弱急薄﹐著則生痿也。蓋痿之始。必因縱欲傷精﹐腎水虛敗﹐不能制火﹐火克肺金﹐致肺熱葉焦也。又曰﹕治痿獨取陽明。陽明者﹐五臟六腑之海﹐主潤宗筋。宗筋能束骨而利機關﹐陽明熱。宗筋失養﹐故足痿。水竭火盈﹐必兼唇燥﹐小便澀﹐𨿽遺如豚膏﹑漿糊之狀﹐脈浮大洪數。宜壯水制火﹐補气血﹐健筋骨。足常熱者﹐火起湧泉穴﹐防痿證。

主方黃柏﹝鹽酒炒﹞知母﹝鹽水炒﹞當歸生地白芍藥石斛麥門冬山茱萸﹝等分﹞水煎﹐空心服。

虛加人參﹑黃﹔補腎加枸杞﹑龜膠﹔補脾加白術﹑山藥﹔小水不利﹐茯苓﹑萆﹑滑石﹑車前﹑石蓮﹑地膚子﹑海金砂﹔火盛﹐芩﹑連﹑梔﹑翹﹑玄參﹔气下陷﹐升麻﹑柴胡﹔渴﹐五味﹑天粉﹔壯筋骨﹐杜仲﹑牛膝﹑故紙。

鹿角膠丸治血气兩虛﹐腿足痿弱﹐久臥不起。

鹿角膠﹝一斤﹞鹿角霜熟地﹝各半斤﹞當歸身﹝四兩﹞牛膝白茯苓菟絲子餅人參﹝各三兩﹞白術杜仲﹝各二兩﹞虎脛骨﹝一對﹞龜膠﹝一兩﹞

上爲末﹐入制虎骨﹐以無灰酒﹝二盞﹞﹐溶化角膠﹐和丸桐子大﹐每服百丸﹐空心鹽湯下。

萆丸治痿不起。

萆杜仲﹝薑汁炒﹞肉蓯蓉﹝酒洗﹞菟絲子﹝煮餅﹞

上末﹐蜜丸桐子大﹐每服三錢﹐空心鹽酒下。後再服健步丸﹑虎潛丸﹝方見虛損﹞尢佳。

健步丸治膝軟無力﹐屈伸不便﹐腿腳沈重﹐行動艱難。

歸尾白芍﹝酒炒﹞陳皮蒼術牛膝﹝酒﹐各一兩﹞條芩吳茱萸生地﹝各五錢﹞

桂枝﹝二錢﹞大腹子﹝三个﹐卽扁檳榔﹞

上爲細末﹐酒煮﹐蒸餅糊丸桐子大﹐每百丸﹐空心﹐白術木通湯下。風濕加防己﹑風﹑羌﹑澤﹔濕熱﹐滑石﹔寒濕﹐川烏。隨證加減。

卷之三

痺證

﹝附﹕麻木﹞經曰﹕風寒濕三气雜至﹐合而爲痺也。其風气勝者爲行痺﹔寒气勝者爲痛痺﹔濕气勝者爲著痺。五痺者﹐冬爲骨痺﹔春筋痺﹔夏脈痺﹔季夏肌痺﹔秋皮痺。又曰﹕血凝於膚者爲痺。又周痺者﹐在身上下移徙﹐隨脈左右相應﹐間不容空也。眾痺者﹐各有其處﹐更發更止也。按風寒濕气﹐客於分肉之間﹐迫切而爲沫﹐沫得寒則聚﹐聚則排分肉作痛﹐此內不在髒﹐外不在皮﹐獨居分肉之間。如痺不已﹐在骨則重而不舉﹔在筋則屈而不伸﹔在肉則不仁﹔在脈則血凝﹔在皮則寒悚﹐皆不痛也。凡痺逢寒則急﹐逢熱則縱。治宜先攻風濕﹐定痛﹔次養血潤燥滋陰。脈澀而緊爲痺。

主方羌活蒼術白術酒芩防己當歸片姜黃﹝溫州﹞防風﹝各一錢﹞甘艸﹝七分﹞生薑五片﹐水煎﹐食前服。

寒勝痛甚﹐倍羌加麻黃﹑桂枝﹔風勝加獨活﹑本﹑白芷﹔濕勝倍蒼白術﹐加豬苓﹑澤瀉﹑茵陳。當歸拈痛湯效﹝方見身重﹞。

定痛丸治諸痺風濕流注﹐骨節疼痛麻痺。

乳香﹝兩半﹐另研﹞沒藥﹝並出汗﹞羌活歸尾﹝各一兩﹞兩頭尖﹝去皮生用﹐五錢﹞

上各爲末﹐酒糊丸如桐子大﹐每服三十丸﹐煮酒送下。

蒼術薏苡湯治手足流注作痛﹐麻木不仁﹐難以屈伸。

蒼術﹝制﹐二錢﹞薏苡仁﹝炒﹞當歸芍藥桂心麻黃﹝各一錢﹞甘艸﹝五分﹞

上加生薑五片﹐水煎服。有汗去麻﹐熱去桂。

芎附湯寒濕痺痛甚﹐五痺從腿臂間發。

撫芎附子﹝炮﹐去皮臍﹞黃防風白術當歸熟地桂心柴胡炙艸﹝等分﹞

加姜﹑棗﹐水煎服。

三邪飲風寒濕邪成痺﹐痛甚﹐四肢麻木不舉。

麻黃蒼術浮萍﹝七月半采﹞白芷苦參桑皮川芎甘松﹝各一錢﹞

水酒煎服﹐暖室出汗﹐三日再服。

祕傳藥酒方男﹑婦風濕相搏﹐腰膝及徧身骨節痛甚。

麻黃白芷當歸芍藥肉桂桔梗半夏防己甘艸﹝各一兩﹞杜仲牛膝烏藥枳殼濃朴陳皮﹝各二兩﹞蒼術木瓜羌活檳榔﹝各兩半﹞無灰酒三壇﹐藥盛三袋﹐懸壇心﹑重湯煮二時﹔或煨過三日取飲﹐日三次。渣爲末﹐酒糊丸桐子大﹐每百丸早酒下。

痛寧酒治風寒濕火相乘﹐徧身筋骨走痛﹐白虎歷節諸風痛。

當歸秦艽﹝各二兩﹞川芎白芍藥生地黃蒼術羌活黃芩﹝各一兩﹞豬苓澤瀉防風茵陳﹝鈴兒﹞苦參虎骨﹝打細﹐酒煮﹞

上身痛﹐靈仙﹑升麻﹔下體痛﹐牛膝﹑黃柏﹔臂痛﹐桂枝﹐冬加麻黃﹔痛甚﹐乳香研末調。

將藥絹袋盛內﹐封固十四日﹐取酒飲。渣曬爲末﹐米糊丸桐子大﹐每服八十丸﹐空心酒下。

忌發風﹑動火物。

烏頭粥風寒濕痺﹐麻木不仁。如四肢腫痛﹐加苡仁末煮啜。

烏頭﹝生﹐研爲末﹐每四錢﹞﹐入白米﹝二合﹞﹐砂鍋煮稀粥﹐入薑汁一匙﹐白蜜三匙。

熨汗法治風寒濕痺﹐徧身大痛﹐不可忍者。

醇酒﹝二十斤﹞川椒漧薑桂心﹝各一斤﹞

爲粗末﹐同棉絮一斤﹐白布四丈﹐並入酒中。用馬糞或礱糠煨三日夜﹐取布絮曬漧﹐復漬酒盡爲度。

椒藥爲末﹐布縫如夾復﹐藥絮塡入復內﹐復用炭火炙熱﹐裹痛處﹐冷再炙。熨數十徧﹐汗出復拭漧﹐勿見風。﹝病輕者﹐制半料﹞。

燻蒸法風寒濕停於腿膝痛甚者。

川椒﹝一把﹞蔥﹝一握﹐俱打細﹞鹽﹝一把﹞小麥麩﹝約四﹑五升﹞

酒﹐醋各碗許拌潤﹐銅器內炒極熱﹐燻蒸痛處﹐上濃蓋﹐臥一時﹐要汗出﹐冷再炒。避風。

簡便方痺痛。布絮包緊﹐烘極熱痛減。又治一切痺痛癢。五加皮﹝五兩﹞﹑南木香﹝二兩﹞﹐好酒一壇﹐絹袋盛浸﹐篛包煮一時﹐過七日開飲。

卷之三痺證

麻木

經曰﹕不痛不仁爲麻痺﹐卽麻木證。又曰﹕麻屬气虛﹐木者屬死血。此證由气血兩虛﹐風寒濕乘之。病邪入深﹐榮衛之行旣澀﹐經絡時疏﹐故不痛﹔皮膚不榮故不仁﹐如繩紮縛初解之狀也。治宜先汗後補。或痰滯四肢﹐或手指麻木﹐脈浮澀而濡。防爲類中風之徵﹐宜預調之。

主方蒼術羌活川芎白芷陳皮半夏茯苓﹝各八分﹞桂枝麻黃升麻附子﹝制﹞甘艸﹝各三分﹞上加姜﹑棗﹐水煎服。

補气養榮湯气血虛而邪乘﹐先散邪後用此補養﹐兼淸濕熱。

人參黃天麻當歸芍藥茯苓黃連黃柏﹝俱酒炒﹞蒼術牛膝澤瀉﹝等分﹞

姜﹑棗煎服。

溫經丸治徧身麻木。

附子﹝一个﹐制去皮臍﹞黃﹝一兩﹞人參當歸白芍﹝酒炒。各五錢﹞

上爲細末﹐煉蜜丸如桐子大。每服五十丸﹐酒下﹐早晚服。

十指疼麻﹕附子﹝一錢﹞煎成﹐調木香末﹝一錢﹞服。有痰常服滚痰丸。

卷之三

厥證

黃帝問曰﹕厥之爲寒熱者何也﹖岐伯對曰﹕陽气衰於下﹐則爲寒厥﹔陰气衰於下﹐則爲熱厥。又曰﹕厥令人腹滿﹐或暴不知人﹐或半日﹑一日知人者何也﹖伯曰﹕陰气盛於上﹐則下虛腹滿﹐陽气盛於上﹐則邪气逆﹑陽气亂﹐暴不知人也﹐名曰屍厥。气復則生﹐不復則死。皆因斫喪傷精﹐致陽气日損﹐陰气獨盛。邪在三陰﹐則爲寒厥﹐身冷脈沈﹐面慘唇靑﹐眼反﹐蜷臥。若醉飽入房﹐致陰精日竭﹐陽火獨熾。邪在三陽﹐則爲熱厥﹔身熱脈數﹔便祕煩渴﹐甚至昏僕。又有气血兩虛﹐痰郁暴怒﹐及弔喪入廟﹐登冢夜行﹐飛屍鬼擊﹐忽然厥冷﹐神昏妄言者﹐先掐人中。兩人分提頂發﹐面﹔用皂莢末搐鼻取嚏﹔或鍼入人中至齒﹐灸關元﹝臍下三寸﹞百壯。鼻尖有汗﹐蘇爲度。婦人灸乳下。

主方﹝陽厥﹞大黃黃芩白芍濃朴枳殼柴胡甘艸﹝各一錢﹞水煎成﹐化入芒硝﹝一錢﹞﹐熱服。或六一散﹝暑門﹞﹑白虎湯﹝傷寒﹞。

附子理中湯﹝方見中寒﹞治陰厥。冷甚﹐重用附子﹑肉桂﹔腹痛﹐吳茱萸。

異香平胃散治屍厥﹐中惡邪气。

蒼術﹝二兩﹞陳皮濃朴﹝兩半﹞甘艸白豆蔻丁香檀香木香砂仁藿香﹝各一兩﹞

爲末﹐二錢﹐棗湯少入鹽調下。

減桂麻黃湯治卒厥暴死。攝生飲可服﹝類中風門﹞。

麻黃﹝三錢﹞杏仁﹝十五粒﹐研﹞炙艸﹝一錢﹞

水煎﹐灌下卽蘇﹐提發引肩臂。

返魂湯血逆卒厥﹐並產後血厥﹐昏暈目閉﹑口噤﹐婦人多患此。

當歸﹝酒洗﹞川芎肉桂漧薑﹝炮﹞赤芍藥甘艸黑豆﹝炒﹐去殼﹞紫蘇﹝等分﹞

上水煎服。或爲細末﹐每服二錢﹐酒調下。

八味順气散﹝方見中風﹞治气厥。

導痰湯﹝方見痰門﹞治痰厥。

酒厥生薑汁灌。

四物湯﹝方見婦科﹞治失血發厥。

蛔厥﹕烏梅﹑川椒煎服﹝加黃連﹑楝樹根皮尢效﹞。

蘇合香丸﹝方見中寒﹞﹑玉樞丹﹝方見蠱毒﹞﹐諸厥效。更以菖蒲末﹑枯礬﹑雄黃吹鼻。

卷之三

痙證

﹝俗作﹞

經曰﹕諸痙項彊﹐皆屬於濕。又曰﹕諸暴彊直﹐皆屬於風。劉河間曰﹕諸痙彊直﹐乃筋勁而不柔和也。蓋脾土主安靜﹐濕勝過極則反兼風化。亢則害﹐承乃制﹐實非風也。身熱足冷﹐頸項彊急﹐惡寒口噤﹐頭搖面赤﹐背反張如弓者﹐痙證也。陰痙曰柔﹐陽痙曰剛。如傷寒太陽發汗過多﹐或瘡家過汗﹐或大發濕家汗。亦有气血內虛﹐風濕外襲﹔有火熱傷肺﹐金不平木﹔有產後血枯﹔有破傷風﹐皆能致此。脈浮緩有汗爲柔﹐浮緊無汗爲剛。治宜養血爲主﹐分虛實。

主方當歸川芎芍藥熟地白術茯苓﹝等分﹞甘艸﹝減半﹞加姜﹑棗煎。

無汗加羌活﹑防風﹑蒼術﹑柴胡﹑葛根﹔冬加麻黃﹐去芍﹑地﹑白術﹔有汗加桂枝﹑黃﹐去川芎﹔厥冷加熟附﹑羌活﹔虛加人參。煩渴﹐麥冬﹑知母﹑漧葛﹑黃芩﹐去白術﹑川芎。身熱煩渴﹐臥不著席﹐大便祕﹐大黃﹑枳實﹑濃朴﹑黃芩﹐去白術﹑川芎﹑茯苓。汗吐下後發者﹐重加參﹑﹑歸﹑地﹑羌﹑荊。痰火發﹐二陳﹑蔞﹑貝﹑枳﹑桔﹑參﹑麥﹑梔﹑芩﹑當歸﹑蘇子﹐加姜煎﹐入竹瀝﹐薑汁服。

栝蔞桂枝湯太陽病﹐其證備﹐身體彊﹐KTKT然﹐脈反沈遲﹐病。

栝蔞根桂枝芍藥﹝各錢半﹞甘艸﹝五分﹞

姜五片﹐棗二枚煎。

卷之三

疝气

經曰﹕任脈爲病﹐男子內結七疝﹐女子帶下瘕聚。夫疝者﹐少腹控引睪丸﹐脹急而腫痛也。

由郁熱內積﹐抑遏至久﹐寒濕外侵﹐收引拘縮﹐相搏而痛。衝上則面黑口噤﹔墜下則僕地昏沈﹐甚至絕者﹐亦爲頑證﹐有七種之別。水疝﹐腫脹明亮﹐瘙癢水出﹐得之醉酒飲冷﹐汗泄當風﹐宜逐水。寒疝﹐囊冷結硬﹐陰莖不睪﹐得之坐臥濕處﹐子嗣艱難﹐宜溫經。疝﹐大如升斗﹐不癢不痛﹐得之地卑土薄﹐江淮多感﹐宜滲濕。血疝﹐小腹之旁﹐橫骨中腫﹝俗名便毒﹞﹐得之气血凝滯﹐畱結爲癰﹐宜攻散。气疝﹐狀連腎區﹐下及陰囊﹐得之號哭忿怒﹐气郁而成﹐宜散滯。狐疝﹐臥入晝出﹐往來有聲﹝今鐵圈托﹞﹐得之鬱怒憤气﹐抑遏不舒﹐宜逐气。筋疝﹐陰腫潰痛﹐挺縱溲濁﹐得之房欲之傷﹐邪術所感﹐宜制火。經曰﹕肝脈急大沈爲疝﹐牢急者順﹐弱急者逆。治宜除內熱﹐祛外邪﹐兼疏利行气﹐後補逐並施。治宜龍膽瀉肝湯兼主方。

主方烏藥陳皮蒼術茴香﹝酒炒﹞香附﹝各一錢﹞當歸玄胡索木香川烏﹝各五分﹞甘艸﹝三分﹞加姜煎服。

囊熱加梔子﹐去川烏﹔冷濕加吳萸。諸疝定痛﹐山楂﹑枳實﹑橘核﹑荔核﹑靑皮﹑膽艸﹑川楝子﹑三稜﹑蓬術﹑檳榔﹑撫芎﹑柴胡﹑山甲﹑砂仁﹑益智等酌用。痛甚﹐調乳香﹑沒藥﹔有痰﹐加海石﹑半夏﹔小便澀﹐配五苓散。

茱萸內消丸腎經虛弱﹐膀胱爲邪气所搏結﹐成寒疝偏大。

吳茱萸山茱萸肉肉桂馬藺花陳皮木香山藥川楝子靑皮茴香﹝鹽炒﹐研﹐等分﹞

上爲末﹐酒糊丸桐子大。每服五十丸﹐空心溫酒送下。

保命丹遠年近日﹐小腸疝气﹐偏墜臍下﹐搐痛﹐以致悶亂。陰間癢瘡。

吳茱萸﹝揀淨﹐一斤﹐分四分煮。酒﹑米醋﹑鹽水﹑童便﹐各浸一宿﹐曬焙漧﹞澤瀉﹝二兩﹞

上爲末﹐酒煮﹐薄麵糊丸桐子大。每五十丸空心鹽湯下。

硫黃丸疝气﹐甚至手足厥冷﹐上衝心腹欲死者﹐數服愈。

硫黃﹝溶化卽投水中﹐去毒﹐研細末﹞陳皮荔枝核﹝打碎炒黃﹐各等分﹐研細末﹞

上飯丸桐子大﹐每服五丸﹐酒下。勿多用。

蒼附湯治諸疝痛。或加破故紙﹑葫蘆巴。

蒼術香附﹝俱鹽水炒﹞黃柏﹝酒炒。各一錢﹞靑皮玄胡索益智桃仁﹝研。各七分﹞茴香﹝炒﹞附子﹝鹽水炒﹞甘艸﹝三分﹞

水煎服﹐或爲末﹐湯下。

楂橘丸治諸疝痛。

山楂﹝四兩﹞橘核﹝炒﹞山梔﹝炒﹐二兩﹞柴胡牡丹皮桃仁﹝炒﹞大小茴香﹝俱鹽炒。各一兩﹞吳茱萸﹝炮﹐半兩﹞爲末﹐酒糊丸桐子大﹐十丸﹐鹽湯下。

簡便方寒疝。玄胡索﹑胡椒﹑小茴香﹝等分﹞爲末﹐每二錢﹐酒調下。或桂心末﹝一錢﹞

或靈脂﹑蒲黃末﹝二錢﹞﹔或苦楝子末﹝二錢﹞或丹參末﹝一錢﹞並酒下。

諸疝﹕小茴﹑穿山甲﹑全蠍﹝洗﹐炒﹞﹐木香﹝等分﹞爲末﹐每服二錢﹐空心酒下。

又茴香﹑豬苓﹑木通﹑甘艸﹝等分﹞燈心﹑淡竹葉煎﹐調乳香服。

又枇杷葉﹑野蘇葉﹑椒葉﹑蒼耳葉﹑葡萄葉煎洗。或炒鹽包熨。

又柏香五錢﹐好酒煎﹐去渣服。再飲酒至醉﹐三服安。

血疝﹕四物湯加大黃﹑枳實﹑濃朴﹐水煎﹐入芒硝服。

偏墜﹕牡蠣粉﹑良薑末﹝等分﹞﹐津調敷。或槐子炒研﹐入鹽少許﹐酒下。或五倍子研末﹐酒下至醉。

小腸气﹕小茴香﹝鹽炒﹞﹑枳殼末﹝各一兩﹞﹑沒藥末﹝五錢﹞勻﹐每一錢酒下。或荔核末酒下。或烏藥﹝酒浸一宿﹞﹑良姜﹑茴香﹐靑皮﹝等分﹞爲末﹐每二錢酒下。或幹絲瓜燒灰﹐研末酒下。

法﹕兩手合搓熱掌﹐揉數百回痛止﹐久可消。小兒偏墜用雙蒂茄懸房門上﹐出入令兒視之﹐茄幹愈。或釘釘﹐日視多次。

卷之三

諸痔

﹝附﹕脫肛﹞經曰﹕因而飽食﹐筋脈橫解﹐腸癖爲痔。多由飽食用力﹐或恣濃味﹔醉飽房勞﹐熱毒蘊蓄﹔或彊忍敗精及過服固精藥餌﹐停積歸注﹔或怒動肝火﹐火侮燥金﹐毒聚肛門﹔或脾胃濕熱﹐下迫大腸﹐不勝枚舉﹐更兼六淫七情而成。痔有七種﹕肛邊肉珠﹐時出膿血﹐名牡痔﹔肛瘡腫突﹐如出血﹐名牝痔﹔瘡血淋漓﹐痛而復癢﹐名脈痔﹔腫核脫肛﹐往來寒熱﹐名腸痔﹔始如腸風﹐淸血時下﹐名血痔﹔並酷飲而成﹐名酒痔﹔憂怒則發﹐名气痔也﹔破潰日久﹐膿血水出﹐名痔漏。欲調治﹐須斷房室﹐戒濃味﹑怒气。脈沈小實易治﹐洪大軟弱難治。

主方﹝諸痔﹞當歸連翹生地芍藥防風梢荊芥白芷梔子條芩地楡﹝等分﹞甘艸﹝減半﹞上加棗﹑烏梅各一枚﹐水煎空心服。

熱加連﹑柏﹔瀉加白術﹔祕加大黃﹑麻仁﹔濕加蒼術﹑豬苓﹑澤瀉。酒痔﹐葛根﹑枳殼﹑半夏。

秦艽蒼術湯諸痔﹐痔漏﹐大便祕澀大痛﹐一服安。

秦艽桃仁﹝研﹞皂莢仁﹝燒﹐研﹞蒼術﹝制。各一錢﹞防風﹝七分﹞黃柏﹝酒浸﹞歸尾靑皮﹝各五分﹞澤瀉檳榔大黃木香﹝各三分﹞

上除桃﹑皂﹑檳﹑木另研外﹐水煎成。調入四末﹐煎一沸服﹐少時以干物壓之。有膿﹐加白葵花﹝五朵﹐去萼心﹞。忌熱毒物。

羌活秦艽湯痔漏下垂﹐不勝其癢。

羌活秦艽黃防風﹝各八分﹞升麻炙艸麻黃柴胡﹝各五分﹞本﹝三分﹞

細辛紅花﹝各二分﹞水煎服髒連丸治諸痔及腸風下血。

黃連﹝川者﹐去須蘆﹐研末﹐六兩﹞槐角子末﹝二兩﹞豬大腸﹝去頭梢﹞

將連﹑槐末裝入半空﹐勿脹腸破﹐砂鍋水煮爛﹐待幹連髒搗。若濕﹐加炒黃米粉少許﹐丸如桐子大。每服百丸﹐空心白湯下。

皮丸諸痔漏下血﹐遠年近日皆效。

皮﹝一个﹐火炙﹞槐角防風當歸貫眾枳殼黃枯礬發灰﹝各一兩﹞豬懸蹄小甲﹝十个﹐炙﹞

上爲末﹐蜜丸或醋糊丸﹐如桐子大。每服百丸﹐空心白湯送下。

收痔丸理諸痔通用。或服槐楡丸﹐諸痔有效﹝方見血門﹞。

眞阿膠黃連貫眾﹝各半兩﹞皮﹝炙﹞蜂房﹝炒焦﹞蛇蛻﹝炙黃﹞皂角刺﹝炒﹞

穿山甲﹝炙黃﹞當歸川芎槐花發灰豬後蹄垂甲﹝燒。各三錢半﹞皂莢﹝長尺﹞者﹐﹝醋炙﹐去弦﹞

爲末﹐醋糊丸﹐桐子大﹐服如前。

黑丸子年久痔漏累效。

百艸霜漧薑﹝炮。各一兩﹞木饅頭﹝生墻頭者﹐二兩﹞烏梅肉白芷敗棕扁柏葉油發﹝俱燒焦﹐研。各半兩﹞桂心﹝三錢﹞

上爲末﹐醋糊丸桐子大﹐服如前。

敷痔﹕硼砂﹝一錢﹐透明﹞朱砂﹝水飛﹐五分﹞冰片﹝二分﹞研勻﹐熊膽調敷。豬膽亦可。

又乳香﹑沒藥﹑輕粉﹑黃柏末﹑軟石膏﹝﹞龍骨﹝等分﹐﹞研極細摻之。

枯痔﹕用五倍子﹝一个﹞﹐尖上開孔﹐掃淨蛀屑﹐入輕粉滿﹐孔糊好﹐外用濕艸紙包數層﹐微火煨令燥﹐去紙研細﹐入冰片少許。濕者幹摻﹐幹者膽調敷。下疳﹑瘡等﹐亦收水結靨。

簡便方馬齒莧煎湯﹐燻洗肛門。腫加皮硝﹐再以熊膽水研化敷尢妙。

痔血﹕東行臭椿根皮爲末﹐醋糊丸桐子大﹐每百丸﹐空心米湯下。

諸痔﹑腸風﹕扁柏﹝四兩﹞白礬﹝五錢﹐研末﹐拌柏炒幹﹞敗棕﹝燒灰﹐一兩﹞槐花﹝四兩﹐炒﹞共末﹐每服三錢﹐酒調下。

洗痔﹕韭菜煮汁置壇中﹐先坐燻﹐次傾盆中﹐將韭蘸洗﹐日三次。

又茄柯﹑槐花﹑冬瓜皮﹑陳香圓煎湯﹐入壇﹐患人坐燻﹐次傾出洗。

又用幹蓮房﹑荊芥﹝各一兩﹞﹐枳殼﹑薄荷﹝各半兩﹞﹐水煎﹐入朴硝五錢洗。

又槐花﹑艾葉﹑荊殼水煎﹐入白礬洗。或冬瓜﹐或五倍子洗。

痛甚﹕用枸杞根煎洗。或水楊柳根上赤須煎洗﹔羊蹄根葉油蒸食﹔枳殼末蜜丸服﹔蒼耳子末白湯調服。

痔癢﹕甘艸﹑白芷﹑荊芥﹑槐花煎湯燻洗﹐更以布鞋底烘熱熨。

卷之三諸痔

脫肛

經曰﹕下者舉之﹐滑者澀之。先哲皆謂气虛有熱﹔或謂大腸熱甚故出﹔或謂大腸與肺爲表裏﹐肺經蘊熱﹐則肛門閉結﹐虛寒則滑出不收。或因用力﹐或因痢後﹐細推寒熱治理。小兒患多。

主方白術茯苓當歸川芎芍藥﹝酒炒﹞生地升麻﹝各一錢﹞桔梗炙艸﹝各五分﹞加姜﹑棗水煎﹐空心服。

虛加參﹑﹔熱加芩﹑連﹔滑脫倍升麻﹐加訶子﹑五倍子﹐醋糊丸服。

補中益气湯﹝方見虛損﹞治瀉痢﹑大病及產後。

槐楡丸﹝方見血門﹞治脫肛。

簡便方老幼脫肛。香附子﹑荊芥穗﹐或蓮蓬殼﹐橡斗殼煎洗。

又用朴硝湯洗﹐次魚鮏艸搗爛坐肛門下﹔或鍛石炒熟包坐肛下﹔或五倍子﹑明礬煎洗﹔或桑葉﹑桃葉湯洗﹐萆麻仁搗塗頂心。

又赤石脂或五倍子﹐或龍骨﹑木賊﹝燒﹞﹐或黃柏﹑軟石膏﹑滑石﹐皆可研末﹐摻艸紙上烘熱托上﹔或梁上塵﹑鼠糞桶內燒燻自上。

卷之三

體气

﹝附﹕腋漏﹞

證屬足厥陰肝經郁熱而成。腋下有竅泄臭气﹐以枯礬﹑麝香之類搓擦﹐僅止一時﹐必久服疏肝藥乃愈。關脈弦急實大﹐主腋气。

主方龍膽艸生地黃當歸木通車前子澤瀉柴胡黃芩靑皮﹝等分﹞水煎服。或當歸龍蒼丸。

驅穢散治體气。外用除根法﹐內以此藥。每五分﹐姜湯調下﹐瀉穢毒出爲度。

大黃﹝三錢﹞檀香末﹝一錢﹞檳榔﹝八分﹞靑木香丁香﹝各三分﹞共末﹐入麝二分服。

除根法先剃去腋毛﹐用鉛粉水調塗之﹐數日後看有一小孔﹐卽出气處也﹐以艾炷如米大﹐灸七壯﹐孔實愈。

簡便方密陀僧﹐入麝研末﹐水調塗。用熱蒸餅急夾腋下﹐一時擲之。

又五更用精豬肉二大片﹐拌甘遂末﹝一兩﹞﹐挾腋下﹔天明﹐甘艸﹝一兩﹞煎汁飲。瀉穢物地上卽埋﹐恐傳入。或白芷﹑枯礬﹑黃丹﹑花椒末擦﹔或夜明砂﹑薑汁研敷。

卷之三體气

腋漏

兩腋下並手足心﹐陰股及囊﹐常有汗濕污衣﹐故名。

主方枸杞根薔薇根甘艸﹝各一兩﹞商陸鉛粉滑石﹝各五錢﹞上爲細末﹐醋少許和﹐頻塗諸處﹐愈爲度。

簡便方木饅頭﹝生墻頭﹞煎湯洗各處﹐再以密陀僧研敷。

卷之三

瘴气

瘴出閩廣嶺南﹐山嵐致濕﹐金石生水﹐霧多風少﹐鬱蒸爲熱。冬不甚寒﹐腠開汗出﹔夏月連雨﹐伏暑冷侵。寒熱不齊﹐陰陽相搏﹐遷客羈士﹐飲食乖常﹐崎嶇勞損气虛。感受輕者﹐惡寒戰栗類瘧﹐謂之冷瘴。重者﹐蘊熱昏沈﹐如臥灰火中﹐謂之熱瘴。其最重者﹐得病便失音﹐謂之啞瘴。有歸路復感﹐謂之回頭瘴﹐相類傷寒﹐但不宜大汗吐下﹐可根據傷寒法治。有發黃者﹐根據傷寒發黃治。俗云﹕莫飲卯時酒﹐莫食申時飯。又云﹕瘴染勞力體虛人﹐飲酒勿多﹐飽食卻無事。患愈七日洗面﹐二七梳頭﹐三七酒腥絕﹑戒房室﹐治法悉備萬病玉樞丹﹝方見蠱毒﹞。初覺﹐水磨湯服﹔或頻咬咽﹐並蘇合香丸﹝方見中寒﹞若畏寒﹐飲熱酒﹑姜湯﹑滚水。冷瘴﹐正气散﹔暑月﹐六和湯﹔熱瘴﹑啞瘴艸子法﹔身熱頭痛﹐和解散。有先受冷而病﹐後變身熱煩渴﹐𨿽思水而不能入口﹐仍宜附子湯﹐生煎冷服﹝類陰證似陽。﹞煩甚加竹茹﹔渴甚加人參﹑五味子﹔呃加丁香﹑淡竹葉﹔煩渴大作﹐竹葉石膏湯減石膏﹐加熟附子﹐或冷湯﹔足冷﹑頭額虛汗﹐姜附湯並灸气海﹝臍下二寸。﹞若非上熱下冷﹐未可用附子之類預服。及初感﹐用主方﹐次和解散。若有傷寒頭痛發熱證﹐卽服羌活沖和湯。如寒熱往來﹐且與小柴胡湯。辧認的確屬寒﹐方服附子等熱藥。欲散血﹐黑神散﹝方見產後。﹞

主方﹝預服不染﹞半夏﹝制﹐一錢﹞陳皮濃朴﹝姜炒﹞茯苓﹝各七分﹞枳殼人參﹝感病禁用﹞砂仁﹝研。各五分﹞甘艸﹝三分﹞加生薑三片﹐棗二枚﹐水煎服。

和解散瘴初作﹐胸滿頭弦發熱﹐及中風感寒﹐諸病皆效。

蒼術﹝制﹐六兩﹞濃朴陳皮甘艸﹝各四兩﹞本桔梗﹝各三兩﹞

上咀﹐每服五錢﹐姜三﹑棗二﹐水煎。日再服﹐夜一服。

生薑附子湯冷瘴。手足冷﹐內虛發熱﹐痰嘔吐逆﹐頭疼身痛。

附子﹝一枚﹐制熟﹞分四服。每服加生薑十片﹐水一鐘﹐煎六分溫服。

漧薑附子湯瘴毒陰候發熱﹐或煩躁肢冷﹐舌苔引飲﹐附子配漧薑。

附子湯瘴瘧。寒振熱微﹐面色靑白﹐食少﹐手足冷﹐大小便淸利。

附子﹝一枚﹐根據前制藥法制﹞艸果仁﹝二十粒﹞

分四服。加生薑水煎。非寒甚勿用。

奪命散傷寒﹐瘴證﹐陰陽不明﹐或誤投藥致病重煩渴。婦人胎產感瘴。

人參﹝七錢﹞水二鐘﹐煎一鐘去渣﹐連罐沈新汲水﹐取冷﹐一服完。

六和湯廣南夏月瘴疾﹐冷熱未分﹐煩躁口渴﹝方見霍亂﹞。

椒囊法辟瘴气﹑風寒﹑時疫﹐絳紗囊兩許﹐佩身內衣﹐諸邪不侵。

降椒酒降香﹝二兩﹐銼﹞川椒﹝一兩﹐去閉口者﹞絹囊貯﹐無灰酒二斗中浸飲。辟瘴气。

檳榔煎治瘴气寒熱﹐嘔吐腹滿。

檳榔蒼術濃朴陳皮艸果﹝各五分﹞甘艸﹝一寸﹞生薑﹝一塊﹐濕紙包﹐煨﹐搗﹞。

加棗二枚﹐水煎服。寒熱作瘧﹐四獸飲﹔小便短赤﹐五苓散。

冷湯人參﹝一錢﹞大附子﹝一錢﹞炙艸﹝三寸﹞淡竹葉﹝十四片﹞棗五枚﹐水煎服。

啞瘴銅靑﹝五錢﹞石綠﹝三錢﹞研末水調﹐生麵糊丸芡實大﹐每服一丸﹐汲水化服。

艸子法飲酒太過﹑多食煎炒鮏羴﹐熱毒感瘴﹐熱甚﹐晝夜不安﹐遲三日血凝不救。用鍼刺頭額及上下唇﹐仍以楮葉擦舌﹐皆令出血﹔次以艸藥解其內熱卽愈。南方有土人專刺者。

不換金正气散﹝方見傷寒﹞一切嵐瘴﹐傷寒頭痛﹐風濕諸瘧﹐吐瀉霍亂﹐膈脹腹疼﹐吞酸痰飲﹐不伏水土﹐胎前產後﹝加艸果佳﹞﹐預研末常服。

羌活沖和湯小柴胡湯﹝並見傷寒﹞五苓散﹝方見便癃﹞四獸飲﹝方見瘧門。﹞

卷之三

蠱毒

世傳閩廣有人造毒﹐密藏飲食害人。中者﹐面目靑黃﹐躁悶胸滿﹐吐血﹐腹痛如虫嚙﹐吐下皆如爛絮﹐小便淋瀝﹐不急治卽死。亦有緩者﹐經年而死。有傳他人﹐名曰蠱疰。有客彼娶妻欲歸﹐婦人下定年蠱﹐違期則死。試法﹕一唾津淸水中﹐沈者是﹐浮者非。一口含大豆﹐豆脹皮脫﹐嚼之不鮏气是。一煮雞蛋去殼﹐簪腳插入﹐口含一飲時﹐看簪蛋俱黑是。一噙白礬不澀反甜者蠱也。一閩有石首魚腦骨爲器置食﹐有蠱卽暴裂。倘已中蠱於某物﹐能終身不再食亦安﹐切忌食冷。若至蠱鄕﹐看其門窗﹐滿屋無塵者有蠱。食第一箸﹐捏手中出門﹐埋十字路口安。或先問主人云﹕恐有蠱麼﹖說破無害。脈洪大生﹐微細死。治法﹕服解毒玉樞丹﹐不及磨﹐嚼細咽下﹐多服卽吐下毒物﹔未吐﹐用白礬一錢﹐配膽礬五分﹐或配皂莢末五分﹐滚水調服。或鵝毛蘸桐油探吐﹐毒物盡出。如臍腹痛﹐再以郁金末二錢﹐空心白湯調下﹐瀉毒物地上愈。本日忌甜物﹐次日服四君子湯。

主方萬病解毒丹﹐卽玉樞丹﹑紫金錠﹑神仙追毒丸。治一切嵐瘴﹑霧露﹑寒暑﹑曠野﹑邪魅﹑蠱毒﹐誤食諸般菌﹑鱉﹑禽﹑獸毒﹑疫癘﹑蛇虺。凡遠行賁帶時臭藥气﹐稍覺不快﹐嚼咽少許安。

川文蛤﹝卽五倍子。打碎﹐取淨﹐日色曬﹐研細末﹞山慈茹﹝處州﹑遂昌者佳。淨﹐研細末。各四兩﹞續隨子﹝卽千金子。取白仁四兩﹐研細﹐竹紙包﹐加艸紙裹﹐琉璃店冷鐵板打﹐頻換紙﹐油盡﹐研篩淨末﹐二兩﹞紅芽大戟﹝勿誤用柴大戟﹐取鮮者水洗冷﹑曬漧﹐去骨﹑剝皮﹐切片﹐勿近眼鼻﹐曬﹐研細末﹐二兩五錢﹞眞麝香﹝極香﹞雄黃﹝透明﹞朱砂﹝鮮紅墻壁劈砂﹐俱水飛﹐澄去水﹐曬燥重研二萬下。各六錢﹞

上研勻﹐端午爲上﹐七夕﹑重陽天月二徳亦可﹐預齋戒獨宿。及期﹐宜神前香燭供藥末包﹐乃沐浴更衣﹐拜禱於淨室﹐不見婦女﹑孝服﹑生人﹑雞犬﹑腥酒。每末一兩﹐熟糯米粉團七錢和勻﹐太幹入團湯二錢﹐入臼杵千餘下﹐搓條印錠﹐欲便佩帶穿眼﹐陰漧後略曬密藏。一切癰疽﹑發背﹑疔腫﹑癤毒﹐水磨頻塗﹐蔥酒服﹐濃蓋出汗。凡蛇﹑蠍﹑蜈蚣﹑諸虫﹑顚犬傷﹑楊梅﹑風濕﹑核﹑乳蛾﹑丹毒等﹐水磨塗患處﹐酒服。凡中風﹑中气﹑中惡﹑卒倒不省﹑噎膈腫脹﹐酒下。傷寒﹑疫癘﹑幹霍亂﹑赤白痢﹑喉風﹑諸食毒﹐小兒驚疳﹐薄荷湯下。心腹痛﹐諸气積聚蠱脹﹐姜湯下。自縊﹑溺水﹑跌打損傷﹐酒下。諸頭痛﹐姜蔥汁磨塗太陽﹐川芎湯下。牙痛﹐酒塗。瘧發時東流水磨﹐桃柳枝煎湯下。婦人月閉腹痛﹐紅花酒下﹐孕婦勿服。鬼怪﹐酒服﹐更燒數錠。六畜疫毒﹐磨灌。忌諸甜物。醫家大宅皆宜制﹐遠行佩帶﹐諸邪不侵﹐尢便濟人﹐功徳無量。

簡便方蠱毒。白礬﹑甘艸等分爲末﹐每二錢﹐白湯下﹐吐瀉妙。

又雄黃﹑白礬﹝等分﹞﹐端午溶黃臘和﹐眾手丸桐子大﹐念藥王菩薩七徧﹐湯吞七丸。

又平胃散﹝生料爲末﹞﹐用生漆和丸桐子大﹐每七十丸酒下﹐漸加服

卷之三

解諸毒

﹝附﹕藥毒飲食中毒獸虫傷毒﹞

卷之三解諸毒

藥毒

中砒信毒﹕躁狂﹐腹痛﹐眩嘔﹐面靑肢冷。宜地漿水﹝淨地掘坑﹐入水攪﹐澄淸取多飲﹑﹞

藍根汁﹑砂糖和服﹝凡解毒藥或煎汁﹐皆宜冷服﹐忌熱飲﹞。綠豆﹝半升﹐擂﹞﹐水飲。白扁豆爲末水下。靑靛花水下。糞淸一鐘﹑灌下效。幹犬糞尖﹐研水多服。

附子毒﹕防風﹑甘艸煎服。或豆汁﹑飴糖﹑童便﹐皆可效。

巴豆毒﹕芭蕉根葉搗汁。或黃連﹑甘艸煎汁﹐冷服。

丹毒﹕地漿水﹝見砒毒下﹞。

蕈毒﹕金銀花葉﹐生啖或煎汁服。

斑蝥毒﹕豬油和大豆汁飲。

烏頭毒﹕甘艸煎汁服﹝諸藥出毒皆效﹞。

射工毒﹕溪澗中虫射人影則病似傷寒﹐俗名沙發﹐失治者死。

淡豆豉﹝半合﹞葛根升麻﹝各二錢﹞加蔥水煎服。或白礬﹑甘艸煎服。

箭藥毒﹕交廣人以焦銅作箭﹐中人卽死。急飲糞淸﹐以糞塗患處。

一切藥毒﹕薺汁﹑扁豆汁﹑綠豆汁﹑甘艸汁﹑飴糖﹐隨取一味服。

藥相反毒﹕面靑脈絕﹐腹娠吐血。蠶蛻紙燒灰服﹐或甘艸煎。

卷之三解諸毒

飲食中毒

飲麻油一鐘吐﹐或鹽湯吐。玉樞丹﹝諸毒宜服﹐方見蠱毒﹞。

禽獸魚鱉諸毒﹕豆豉﹝一合﹞﹐煎汁飲。或蘆根搗汁﹐幹者煎亦可。

蟹毒﹕紫蘇或藕汁。

酒毒﹕黑豆煮汁飲。或橘皮﹑葛根皆可。

禽獸自死﹐魚無鱗腮﹐鱉下有文﹐蟹腹有毛﹐煮酒新出﹐夏月飲食經宿﹐酒貯錫壺過夜﹐銅器蓋熱食﹐桃李雙仁﹐果熟自落﹐皆勿飲食。

卷之三解諸毒

獸虫傷毒

虎傷﹕飲香油一碗﹐葛根湯洗﹐香油塗傷處﹐靑布作條﹐燃火入竹筒﹐放煙燻傷處。口漧﹑砂糖調水飲。

顚犬傷﹕斑蝥﹝二十一个﹐去頭﹑足﹑翅﹞﹐糯米﹝一撮﹞﹐同蝥七个炒米黃﹐去蝥﹔又七个同米炒赤﹐去蝥﹔又七个炒米焦﹐去蝥。止用米研末﹐入香油少許﹐水調空心服﹐須臾再服﹐二便利下惡物爲度。腹痛以靑靛調水解﹔或黃連﹑甘艸煎湯冷服﹔或水調六一散服。終身禁食犬﹑犯則死。

瘋犬咬﹕急於無風處嗍去惡血﹐再鍼刺出血﹔小便洗淨﹐虎骨研末﹐油調敷﹔或雄黃加麝油搽。拔去頭頂紅髮﹐艾灸傷處。

常犬咬﹕南星防風﹝等分爲末﹞童便調服。口含水洗傷處﹐或杏仁湯﹑或鹽湯洗。

蛇傷﹕卽以鍼刺傷處出血﹐用雄黃等敷﹐畱孔泄毒﹐傷處兩頭繩紮極緊﹐不致毒瓦斯內攻﹐取核桃殼半个盛糞合傷處﹐殼外艾火灸。內服玉樞丹﹐或五靈脂﹑雄黃等分爲末﹐每服二錢酒下。

又雄黃﹝另研﹞細辛白芷﹝等分爲末﹞

每服二錢酒下﹔或玉簪花葉搗汁酒服﹐渣敷﹔或貝母末三錢酒下﹐油調敷﹔或蒼耳葉汁飲﹐渣敷﹔或扁豆葉﹐或絲瓜葉搗敷﹐或白礬﹑甘艸爲末服。急無藥以糞塗之﹐如手足急浸糞中。

蠍螫﹕膽礬研搓患處。或半夏﹑白礬爲末﹐醋調敷﹔或雞口瀝出涎塗之﹔或南星﹑白礬敷。

人家藏雄黃﹐最辟蛇虫毒。

蜈蚣傷﹕鹽擦﹑鹽湯洗﹐或吳茱萸嚼塗。井底泥﹑雞糞﹑雄黃皆可塗。油燈燻。夏夜呼茶壺嘴中﹐並吹火筒內﹐防蜈蚣。

螞蝗誤吞﹕田泥﹝少許﹞小死魚巴豆數粒﹝去油﹞豬脂搗丸﹐田冷水下。

蜂蠶﹕小便洗﹐溫湯漬﹐雄香油搽。

刺毛虫傷﹕嚼甘艸敷。

尿射人影徧身生瘡﹕用宿久幹雞毛燒灰﹐油或雞糞調﹔或鹽湯洗。

蜘蛛咬人﹕胸腹赤脈貫喉欲死。雄黃﹑靑黛﹑麝少許研服。

蚯蚓毒﹕形如大風﹐須眉脫落。鍛石化冷浸洗﹐或鹽湯洗。

小兒受毒陰腫﹕將鴨口含少時消。

鼠毒﹕貓毛燒灰﹐入麝調服。

卷之三

諸虫

經曰﹕飲食自倍﹐腸胃乃傷。過食生冷﹑腥膾﹑肥甘﹐臟腑致傷成積。濕熱相蒸﹐化而爲虫﹐猶腐艸爲螢之義也。人腹之虫有九。曰﹕伏﹑蛔﹑白﹑肉﹑肺﹑胃﹑弱﹑赤﹑蟯虫是也。更因五行五味相感﹐如鱉如蚓﹐種種不同﹐治亦小異。患者心腹痛﹐脹滿少食﹐嘔吐淸水﹐日漸羸瘦﹐眼眶鼻下靑黑﹐是其候也。若元气尙實﹐未爲大害﹔根本虧損﹐遂受其殃。然而勞瘵﹑諸虫﹑傷寒﹑狐惑﹑異如應聲﹑溪鼠之類﹐非理可測者有矣。脈沈實者生﹐虛大者危。服虫藥宜月初﹐虫頭向上。

主方黑丑﹝半生半炒﹐頭末﹞三稜﹝煨﹞檳榔﹝各二兩﹞雷丸錫灰﹝醋炒﹞

蓬術﹝煨﹞木香靑皮大黃﹝各二兩﹞上爲末﹐每服三錢。月初一至五前晚飯莫喫﹐五更嚼香肉一塊﹐少時吐出﹐卽以蜜湯或砂糖水調下。能記食某物生虫﹐更嚼某物同藥咽﹐直待虫下﹐喫白粥。

化虫丸楝樹根﹝去粗皮﹞使君子肉檳榔鶴虱胡粉﹝炒﹞蕪荑﹝炒﹐取仁。各一兩﹞白礬﹝二錢半﹞

爲末﹐皂莢汁熬稠﹐和丸麻子大﹐每二十丸。小兒五丸﹐米湯下。

簡便方楝根皮﹝二兩﹞水三碗﹐煎碗半﹐取汁煎粥﹐先嚼炒肉一塊﹐漸喫粥完﹐虫下。

或使君子肉七个嚼﹐熱水下。虫出。

寸白虫﹕榧子﹝一斤﹐去殼﹞﹐月頭食盡﹐虫下﹐未盡再食。或檳榔末﹐蔥湯下。

蛔虫攻心﹕川椒﹑黃連﹑烏梅﹐楝根煎服﹔或龍膽艸一兩煎服。前晚勿食。

卷之四

虛損

﹝附﹕脫陽﹞

經曰﹕男子盡八八而精絕﹐女子盡七七而經閉。夫人之陰气﹐止供三十年運用﹐難成而易虧﹐可以縱欲耶﹖又曰﹕年四十而陰气自半﹐起居衰矣。又曰﹕飲食飽甚﹐汗出於胃﹔驚而奪精﹐汗出於心﹔持重遠行﹐汗出於腎﹔疾走恐懼﹐汗出於肝﹔搖體苦勞﹐汗出於脾。又曰﹕久視傷血損心﹔久臥傷气損肺﹔久坐傷肉損脾﹔久立傷骨損腎﹔久行傷筋損肝。若夫七情五臟之火飛越﹐男女聲色之欲過淫﹐是虛損之所由也。《難經》曰﹕感寒則損陽﹐陽虛則陰盛。凡損自上而下﹐一損損肺﹐皮聚而毛落﹔二損損心﹐血脈虛少﹐不榮臟腑﹐婦人則月水不通﹔三損損胃﹐飲食不爲肌膚。治宜以辛甘淡﹐過於胃則不可治矣。感熱則損陰﹐陰虛則陽盛。故損自下而上﹐一損損腎﹐骨痿不能起牀﹔二損損肝﹐筋緩不能自收持﹔三損損脾﹐飲食不能消克。又曰﹕心肺損而色憊﹐腎肝損而形痿。又曰﹕損其肺者﹐益其气﹔損其心者﹐補其榮血﹔損其脾者﹐調其飲食﹐適其寒溫﹔損其肝者﹐緩其中﹔損其腎者﹐益其精。蓋虛損之證﹐多由色欲過度﹐喜怒不節﹐起居不時﹐飲食恣意。有所勞傷﹐皆損其气。气衰則火旺﹐火旺則乘其脾土而胃气散解﹐不能滋榮百脈﹐灌漑臟腑﹐衛護周身﹐而病成矣。故百脈煩痛﹐腰腳酸軟﹐胸滿气短﹐心煩不安﹐耳鳴目眩﹐口漧盜汗﹐嗽痰失血﹐遺精白濁﹐飧泄肌瘦﹐食少無味﹐睡中驚悸﹐乍寒乍熱﹐倦怠嗜臥﹐女子經閉﹐皆虛損之候也。脈洪數火熾﹐芤澀失血﹐滑大痰多﹐浮長嗽甚。最忌寸部細數急澀﹐而溢出本位者難治。此證宜防微杜漸﹐若病成﹐不可全賴藥力﹐極當斷房室﹐絕怒气﹐薄滋味﹐戒殺生﹐淸心滌慮﹐默養可安。忌食鮮豬肉﹑諸動火發气物。

主方人參白術茯苓當歸生地麥冬白芍﹝各一錢﹞甘艸﹝五分﹞加姜一片﹐棗一枚﹐水煎服。

日晡寒熱﹐骨蒸夜甚加知母﹑地骨皮﹔不退加銀柴胡﹑胡黃連﹑靑蒿﹑鱉甲﹝醋炙﹐研細﹞﹑人中白﹑人中黃﹐隨輕重暫用﹔不退加焦三分或桃柳腦。汗多加黃﹑酸棗仁﹝炒﹑研﹞。嗽加五味﹑冬花﹑天冬﹑百部﹑百合﹑紫菀﹑桑皮﹑杏仁。痰多﹐貝母﹑橘紅﹑天粉﹑栝蔞。神不安﹐遠志﹑茯神﹑柏子仁﹑朱砂﹝水飛﹐調服﹞。遺精﹐蓮蕊﹑芡實﹑龍骨﹑牡蠣﹝醋﹞。

保和湯治嗽痰肺痿諸證。

知母貝母天冬麥冬冬花蕊﹝各二錢﹞天粉苡仁五味子當歸生地桔梗﹝各一錢﹞甘艸﹝五分﹞

上加生薑一片﹐煎。化入阿膠﹝一錢﹞﹑飴糖數匙服。

嗽甚加紫菀﹑百合。潤肺﹐栝蔞仁﹑杏仁。火盛﹐芩﹑連﹑薄荷﹑梔子﹑竹茹。失血﹐蒲黃﹝炒黑﹞﹑茜根﹑藕節﹑小薊。喘加眞蘇子﹑桑皮﹑橘紅﹑沈香。

補中益气湯補气養血﹐理脾助胃﹐升陽益陰﹐扶元固本。

黃白術﹝各一錢半﹞人參當歸陳皮﹝各一錢﹞炙艸﹝五分﹞柴胡﹝三分﹞

升麻﹝二分﹞

上加姜一﹑棗一﹐水煎﹐空心服﹐隨證加減。

調中益气湯理气血兩虛﹐前方減白術﹑當歸。加蒼術﹝五分﹞﹑木香﹝二分﹞。

人參固本丸補養心腎﹐滋塡精血聖藥﹐選料誠制。有痰﹐二地﹑姜制。

生地黃熟地黃天門冬麥冬﹝各二兩﹞人參五味子﹝各一兩﹞。

上根據法爲末﹐蜜丸桐子大﹐每服七十丸﹐空心﹐溫酒或鹽湯下。

六味地黃丸五臟齊損﹐六腑致虛﹐陽盛陰虧﹐水不制火﹐煎熬肺金。嗽痰失血﹐盜汗骨蒸﹐煩渴形悴﹐腰膝酸軟﹐遺精便濁等證。

熟地﹝懷﹐大﹐八兩﹞山茱萸﹝肉﹞山藥﹝懷﹐各四兩﹞牡丹皮白茯苓澤瀉﹝各三兩﹞

上爲末﹐煉蜜和搗千下﹐丸桐子大。每百丸﹐空心﹐淡鹽湯送下。

桂附八味丸治命門火衰﹐夜多便溺﹐陽事痿弱﹐火不生土等證。前方加附子一个﹝根據制藥法﹞肉桂﹝去皮。一兩﹞﹐丸﹐服法同。

知柏八味丸陰虛火動﹐腎水不足﹐五心煩熱﹐口燥咽漧﹐溺赤。前方加黃柏﹝鹽水炒褐色﹐四兩﹞知母﹝鹽炒﹐二兩﹞﹐丸﹐服法同。

加味地黃丸男﹑婦陰虛火動﹐手足心熱﹐口漧唇燥﹐夜臥不安﹐遺精白濁﹐咳嗽失血﹐痰涎壅盛﹐面黃肌瘦﹐骨蒸勞熱等證。

六味加黃柏﹝制﹐四兩﹞當歸白芍知母﹝生﹞麥冬﹝各三兩﹞五味子﹝二兩﹐法同﹞

培元大補丸虛損勞傷﹐頭運目眩﹐耳鳴體倦﹐嗜臥懶言﹐一切气虛無力證悉治。常服補精駐顏﹐益腎塡髓﹐彊筋骨﹐養榮衛。

人參白術茯神茯苓天冬麥冬生地熟地遠志牛膝杜仲蓯蓉黃柏﹝鹽酒炒﹞知母﹝鹽酒炒﹞當歸山藥等分爲末﹐蜜丸桐子大﹐每百丸酒下。

補陰丸濟陰養血﹐補腎益精﹐彊腰膝﹐壯筋骨。

黃柏知母﹝俱鹽酒炒﹞熟地﹝蒸。各三兩﹞龜板﹝酥炙﹐四兩﹞白芍當歸牛膝﹝各二兩﹞虎脛骨﹝制﹞鎖陽﹝酒炙﹞陳皮﹝各兩半﹞

上爲細末﹐煉蜜和丸﹐如桐子大﹐每服百丸﹐空心﹐溫好酒或淡鹽湯送下。

加味虎潛丸諸虛不足﹐腰腿酸疼﹐行動無力﹐壯元陽﹐滋腎水。前方加人參﹑黃﹑杜仲﹑枸杞﹑山藥﹑菟絲餅﹝各兩半﹞﹐故紙﹝七錢﹞﹐減陳﹑芍。

天王補心丸﹝古方﹞寧心保神﹐益血固精﹐壯力彊志﹐令人不忘。淸三焦﹐化痰涎﹐祛煩熱﹐除驚悸﹐療咽漧口燥﹐育養心气。

人參熟地天冬麥冬茯苓茯神石菖蒲遠志丹參玄參酸棗仁柏子仁當歸五味子杜仲百部桔梗甘艸﹝等分﹞

上制成爲末﹐蜜丸龍眼大﹐每一丸﹐臨睡燈心﹑黑棗泡湯化下。

仙傳斑龍丸壯精神﹐除百病﹐養气血﹐補虛損奇效。衰弱常服﹐延年遐壽。昔蜀中道人酣歌酒肆曰﹕尾閭不禁滄海竭﹐九轉金丹都慢說﹐惟有斑龍頂上珠﹐能補玉堂關下血﹝眞人仲源索方傳世。﹞

鹿角膠鹿角霜菟絲餅柏子仁熟地﹝各八兩﹞白茯苓破故紙﹝各四兩﹞

爲末﹐將膠用酒二碗蒸化﹐添酒糊和丸﹐桐子大﹐百丸鹽湯下。

斑龍二至丸前方減菟絲﹑柏仁﹑熟地﹑故紙﹐加黃柏﹑知母﹑首烏﹑當歸﹑生地。

補天丸治气血虛敗﹐百髓羸憊﹐臟腑虧傷﹐精神疲竭等證。

紫河車﹝一具﹐法見前制藥法﹞常服。配十全大補湯藥料十數兩爲末﹐另將河車煮爛﹐搗膏和末﹐焙﹑磨﹐幹者切。同藥研﹐蜜丸﹐每三錢酒下。有病者﹐隨證配藥。

四君子湯補元气﹐益脾胃。

人參白術茯苓﹝各一錢﹞甘艸﹝炙﹐五分﹞

加姜﹑棗﹐水煎服。

六君子湯補元健脾﹐消痰理气。卽四君加陳皮﹑半夏。

八珍湯補气養血。四君子合四物歸﹑芎﹑芍﹑地。

十全大補湯大補气血﹐實腠溫經。八珍湯加黃﹝一錢﹞肉桂﹝五分﹞

卷之四虛損

脫陽

此由斫喪過度﹐腎水虧竭﹐相火獨熾﹐不能攝精﹐易於傾泄。或吐瀉大病後﹔或傷寒證新瘥﹐交接狂縱﹐忽致脫絕。其證四肢厥冷﹐小腹急痛﹐外腎弔縮﹐短气不續﹐冷汗神昏。急宜搗姜﹑蔥炒熨臍腹。煎獨參湯或五積散﹐或理中湯﹝方見中寒﹞。更以薑汁﹑好酒熱灌﹐根據中寒門灸法。

卷之四

勞瘵

﹝附﹕傳屍﹞

經曰﹕有所勞倦﹐形气衰少﹐气不盛﹐上焦不行﹐下脘不通﹐胃气熱﹐熱气燻胸中故內熱。又曰﹕陰气者﹐靜則神藏﹐躁則消亡。又曰﹕神靜則陰生﹐形役則陽亢﹐陰虛生內熱﹐陽虛生外寒。夫虛勞者﹐五勞﹑七傷﹑六極是也。五勞者﹐心勞則悸惕善忘﹐口舌生瘡﹔肝勞則面黑目昏﹐精神不守﹔脾勞則舌本若直﹐不得咽唾﹔肺勞則短气面浮﹐不聞香臭﹔腎勞則背難俯仰﹐餘瀝莖痛﹐囊濕生瘡﹐小腹滿急。七傷者﹐大飽傷脾﹐脾傷善噫﹐倦臥面黃﹔大怒傷肝﹐肝傷失血﹐目暗不明﹔彊力舉重﹐久坐濕地傷腎﹐腎傷少精﹐腰脊彊痛﹐厥逆下冷﹔形寒飲冷傷肺﹐肺傷少气﹐咳嗽鼻鳴﹔憂愁思慮傷心﹐心傷苦驚﹐怔忡健忘﹔風濕寒暑傷形﹐形傷則發膚枯槁﹐恐懼不節傷志﹐志傷則恍惚不樂。六極者﹐气極令人內虛﹐五臟不足﹐不欲多言﹔血極令人無顏色﹐眉髮落墜﹔筋極令人數轉筋﹐指爪甲痛﹐苦倦不能立久﹔骨極令人瘦削齒痛﹐手足煩疼﹐立不欲行﹔肌極令人羸疲無澤﹐不生肌肉﹔精極令人少气﹐翕翕然內虛。感病之始必因形體虛弱﹐勞損心神。七情六欲﹐妄動陽火﹔房勞斫喪﹐致耗眞陰。或風寒瘧痢﹐咳嗽痰飲﹐日久變成。漸至朝涼夜熱﹐盜汗遺精﹐咯吐膿血﹐煩躁咽漧。病機不可勝言﹐無出陰虛陽盛﹐火邪燔灼﹐最宜絕欲藏言﹐澄心靜慮﹐內觀自養﹐乃得陽伏陰生。若至音啞肉削﹐女子血枯經閉﹐盧扁莫療。凡脈洪大者猶可治﹐細數急澀者難調﹐宜滋陰抑陽﹐壯水制火﹐養血益气﹐和胃健脾。藥忌寒涼﹐食戒生冷。

主方當歸白芍生地天冬麥冬黃柏﹝鹽炒﹞知母﹝生﹞白術陳皮﹝等分﹞

甘艸﹝減半﹞加姜﹑棗煎﹐入竹瀝﹑童便各半盞﹐薑汁二匙服。

夜熱加骨皮﹑秦艽﹔晝熱加丹皮﹔血痰加天冬﹑紫菀﹑阿膠﹔肺火﹐玄參﹑片芩﹑枇杷葉﹑石膏﹔腎虛﹐山萸﹑枸杞﹔胸滿加枳殼﹑桔梗﹔腰痛膝軟加牛膝﹑杜仲﹑破故紙﹑石斛﹑山藥﹔泄瀉加蓮肉﹑扁豆﹑山藥﹑苡仁﹔小便不利﹐石蓮﹑車前﹑滑石﹔咽痛﹐甘艸﹑桔梗﹑山豆根﹔音不出﹐訶子﹝浸軟﹐蜜煮﹐噙﹞。加減法與虛損參用。

抑陽丸虛勞初甚﹐形肉未脫﹐最宜退熱爲急務。𨿽有泄瀉等證﹐皆由熱致﹐熱除瀉止。

若病者遷延﹐藥力怠緩﹐其熱晝夜煎熬﹐故血涸水枯﹐津液幹竭﹐眞陰頓絕﹐內熱愈熾﹐何異烈焰﹗肺金受害尢劇﹐痰涎壅盛﹐喉音漸啞﹐肌肉瘦削﹐必不起矣。熱退止服。

人中黃人中白﹝研細﹞鱉甲﹝童便或醋炙﹐研極細﹞。靑蒿﹝秋冬用子﹞當歸﹝各二兩﹞麥門冬地骨皮﹝各兩半﹞

上爲末﹐豬膽十个﹐取汁和水疊丸綠豆大﹐每服百丸﹐白湯送下﹐日三服。鱉甲同龜甲煎膠﹐入豬膽和丸尢妙。

黃益損湯男﹑婦﹑童男﹑女諸虛不足﹐五勞七勞﹐骨蒸盜汗﹐咽漧痰嗽﹐咯吐血絲﹐寒熱頰赤﹐神昏不食。服熱藥煩躁﹑衝滿﹔寒藥膈塞﹑腹痛。

黃人參石斛白術當歸茯苓川芎白芍熟地山藥丹皮麥冬﹝各六分﹞

木香﹝另磨﹞肉桂甘艸﹝各二分﹞五味子﹝五粒﹞

上咀﹐水盞半﹐姜三片﹐棗一枚﹐小麥五十粒﹐烏梅一个﹐煎七分服。

鱉甲散虛勞客熱﹐肌肉消瘦﹐煩熱心悸﹐盜汗食少﹐多渴嗽血。

鱉甲黃靑蒿﹝淨葉﹞知母秦艽紫菀地骨皮銀柴胡懷生地赤芍藥桔梗甘艸﹝等分﹞

上加枇杷葉﹝三片﹐去毛﹞﹐水煎服。虛加人參﹑天門冬﹑五味﹑茯苓。

太平丸治陰虛咳嗽﹐吐嘔咯血﹐骨蒸虛勞諸證﹝白湯調服亦可﹞。

天門冬麥門冬知母貝母冬花杏仁﹝各二兩﹞生地黃熟地黃當歸黃連阿膠﹝各兩半﹞蒲黃﹝炒黑﹞京墨﹝火﹞桔梗薄荷﹝各一兩﹞麝香﹝不用亦可﹞

爲末﹐蜜和丸龍眼大﹐噙化服。

犀角丸治骨蒸勞熱等證效。

犀角屑鱉甲﹝打﹞枳殼黃連﹝各一兩﹞龍膽艸貝母升麻﹝各三錢﹞烏梅肉﹝三兩﹞秦艽﹝二兩﹞軟柴胡﹝一兩五錢﹞

上末﹐烏梅蒸﹐搗入豬膽汁﹝二合﹞﹐煉蜜和搗﹐丸桐子大﹐每服三十丸﹐不時米湯下。忌豬肉﹑莧。

坎離膏治勞瘵發熱﹐陰虛火動﹐咳嗽吐衄﹐咳﹑咯血﹐喘急盜汗。

黃柏﹝炒﹞知母﹝各四兩﹞生地黃熟地黃天冬麥冬﹝各二兩﹞杏仁﹝淨﹐研﹐七錢﹞胡桃肉﹝去衣﹞蜂蜜﹝各四兩﹞

先將柏﹑知﹐童便八碗﹐添側柏葉﹝二兩﹞煎四碗﹐去渣﹔次將二冬﹑地入汁﹐添水二碗﹐煎二碗﹔將眾渣搗細﹐水二碗﹐煎一碗﹐共三碗﹔杏﹑桃搗如泥﹐同蜜入汁﹐慢火熬成膏。瓷器盛貯﹐坐水內一日出火毒。每服數匙﹐扁柏湯下。

生津止嗽膏悉尼汁﹝十鐘﹞藕汁鮮地黃汁茅根汁﹝各五鐘﹞麥門冬汁蘿卜汁﹝各二鐘半﹞濾淨﹐入新砂鍋煎減半﹐入白蜜﹝八兩﹞﹐飴糖﹝四兩﹞﹐薑汁﹝少許﹞。有血加扁柏﹝入童便搗﹐﹞韭汁﹑茜根汁各半鐘熬膏﹐每半鐘溫服。

簡便方除骨蒸﹐祛鬼气。童便五碗﹐靑蒿汁五碗﹐砂鍋煎至三碗﹐濾淨﹐慢火熬至二碗﹔入豬膽汁三枚﹐煎至半碗許﹐入甘艸末﹐搗千下﹐丸如桐子大﹐每五十丸﹐空心米湯下。

又童便二鐘﹐無灰酒一鐘﹐新瓷器盛﹐入豬腰子一對﹐重湯煮過夜。五更﹐腰﹑汁同食﹐多乃效。煮雞子亦可。

又胡黃連末﹝一錢﹞﹐蜜湯下。或羚羊角末﹝一錢﹞﹐溫水下。

又生地黃汁一斤﹐蜜四兩熬稠﹐頻服。或苦參末﹝一兩﹞﹐芒硝﹝三錢﹞﹐蜜丸湯下。

虛勞不眠﹐酸棗仁﹝一兩﹐炒﹑研﹞﹐水二盞﹐絞汁﹐地黃汁一合﹐米﹝二合﹞煮粥食。

卷之四勞瘵

傳屍

此證父子﹑兄弟﹑夫妻﹐患病傳染﹐相延數世﹐甚至滅門者﹐實有勞虫出死入生﹐羣書繪形﹐逐世變易﹐計九種﹐弱人切宜防避。萬病解毒玉樞丹﹝方見蠱毒﹞治傳屍勞﹐每用一錠﹐雞鳴時磨服﹐俟下惡物﹐或有形﹐或如亂髮﹑紅絲亦是也。次進飲食。未下﹐明早再服﹐下爲度。又榧子百枚﹐空心食﹐殺虫。

又屍虫。雄黃﹝一兩﹐水飛﹞松香﹝一兩﹞溶化和丸蓮子大﹐平旦吞一丸﹐七日虫盡出。

蘇合香丸用石橊皮﹑桃﹑柳﹑梅﹑桑枝﹑靑蒿﹑鬼臼﹑赤箭煎湯服。

又桃仁﹝百二十粒﹐泡去皮﹞﹐搗﹑爲丸﹐平旦水服完﹐飲酒至醉﹔未下再服﹐忌肉百日。

屍虫﹑骨蒸﹕百部﹝一斤﹐酒炒﹞﹐靑蒿子﹝八兩﹞爲末﹐蜜丸。每百丸﹐早晚米湯下。瀉﹐減服。

卷之四

音聲

經曰﹕內奪而厥﹐則爲喑俳﹐皆腎虛也﹝俳者廢也﹞。蓋心爲音聲之主﹐肺爲聲音之門﹐腎爲音聲之根。舌乃心之苗﹐故心絕者﹐舌不能轉而爲言也。然而又有暴感風邪咽閉者﹐有因爭兢叫傷者﹐有因歌唱損气者﹐風寒暑濕燥火﹐並可幹於音聲﹐皆爲易治。惟酒色過度﹐腎臟虧傷﹐不能納气歸元﹐气奔咽嗌﹐嗽痰喘脹﹐諸病雜揉﹐致气乏失音者﹐俗名啞勞是也﹐神人莫療。脈浮緊爲風寒﹐洪大爲火﹐滑爲痰﹐微弱气虛﹐惟細數﹑急澀危候。

主方桔梗甘艸茯苓陳皮石菖蒲木通訶子﹝煨﹐取皮。各等分﹞加燈心撚枝﹐水煎﹐食後服。

風寒﹐冬加麻黃﹑杏仁﹐少加桂枝﹔夏﹐紫蘇﹑葛根﹑前胡。痰﹐半夏﹑竹瀝﹑薑汁少許。

火加芩﹑連﹑梔﹑翹﹑玄參﹑薄荷。嗽加金沸艸﹑麥冬﹑貝母。咽痛﹐山根﹑射幹﹑牛蒡。熱痰壅盛﹐音不出﹐鹽湯探吐之。便祕﹐大柴胡湯。感濕﹑啞﹐不換金正气散﹝並見傷寒﹞。諸風﹐啞加防風﹑羌活﹑僵蠶。痰多﹐甘﹐桔﹑訶子煎湯﹐吞滚痰丸﹝痰門﹞。

龍腦膏治謳歌叫傷﹐及痰火等諸般失音。

薄荷葉﹝四兩﹞甘艸桔梗連翹﹝各二兩半﹞百藥煎﹝二兩﹐如無﹐用五倍子﹞川芎﹝兩半﹞訶子﹝皮﹞砂仁大黃﹝酒蒸熱。各一兩﹞

爲末﹐雞子淸和﹐臨睡噙化。

肅音湯一切痰火﹐勞瘵失音。

麥門冬﹝二錢﹞桔梗茯苓﹝各一錢﹞橘紅甘艸﹝各七分﹞杏仁﹝七粒﹐研﹞

取金竹刮茹一團﹐劈取竹衣﹝一錢﹞竹葉﹝十片﹞水煎﹐加竹瀝服。

杏仁煎治咳嗽音不出。

杏仁﹝泡去皮尖﹐搗如泥﹞蜂蜜薑汁砂糖﹝各一盞﹞桑皮﹝去赤皮﹐炒﹞木通貝母北五味紫菀茸﹝各一兩﹞石菖蒲款冬花﹝各五錢﹞

上咀﹐水五碗﹐煎半﹐去渣﹔入杏﹑姜﹑糖﹑蜜﹐微火煎至二碗﹐兩日夜服。

風寒畱滯﹕桂花二錢﹐石菖蒲一錢﹐煎﹐細細呷。

火盛失音﹕桔梗﹝兩半﹞甘艸﹝二寸半﹐生﹑炙各半﹞﹐訶子﹝四个取肉﹞﹐分二服﹐水煎﹐入童便服。

纏喉風閉﹕靛花﹑薄荷葉等分爲末﹐蜜丸噙化。

簡便方蘿卜搗汁﹐入薑汁少許﹐慢呷。治痰閉﹐陳皮五兩﹐水煎頓飲。

又訶子﹐水煮軟﹐入蜜煮幹﹐常噙一个﹐慢咽汁﹐少時徐嚼咽。

卷之四

虛煩

經曰﹕因於暑汗﹐煩則喘喝﹝大聲也﹞。又曰﹕陽虛則外寒﹐陰虛則內熱。是證多屬陰虛﹐水虧火盛﹐其煩﹝心不安也﹞必躁﹝身不安也﹞﹐暑月多有之﹐吐瀉後煩而口渴。傷寒後及婦人產後﹐煩渴而手足厥冷脈沈者﹐乃內傷元气﹐邪伏至陰﹐從其所化。六脈沈﹑遲﹐津涸舌漧﹐宜漧薑﹑附子之劑﹐復陰回陽。苟榮衛失調﹐亢煩復起﹐或證明相似而脈沈數有力﹐口渴大便祕﹐屬實熱﹐宜承气湯下。有表裏實熱煩渴﹐人參白虎湯。有傷寒大渴﹐點水入口取嘔﹐煩躁欲絕﹐竹葉石膏湯﹝並見傷寒﹞去參﹐加知母。煩渴﹐辰砂六一散﹑燈心湯服﹔煩熱﹑渴﹐五苓散﹝方見便癃﹞﹔恍惚﹐妙香散﹝方見癇證﹞﹔不寐﹐淸心蓮子飲﹝見淋﹞。脈大緩吉﹑急數凶。

主方麥門冬﹝三錢﹞茯神﹝二錢半﹞棗仁﹝炒﹐研﹐二錢﹞當歸﹝錢半﹞半夏﹝制一錢﹞炙艸﹝七分﹞加姜三﹑棗一﹐竹茹一團﹐小麥﹝炒﹐三錢﹞﹐煎服。

虛加參﹑﹑小艸﹔心虛﹐人參﹑遠志﹔有痰﹐橘紅﹐竹瀝﹔大渴﹐石膏﹑知母。

小艸湯治虛勞憂思過度﹐遺精白濁﹐煩躁不安。

小艸﹝遠志苗﹞黃當歸酸棗仁﹝炒﹐研﹞麥冬石斛﹝各一兩﹞人參炙艸﹝各五錢﹞

上咀﹐每四錢﹐水一盞﹐姜五片﹐煎八分服。

酸棗仁湯霍亂吐瀉增劇﹐虛勞煩擾﹐气奔不眠。

棗仁﹝炒﹐兩半﹞人參桂心﹝各一錢﹞知母茯苓﹝各三錢﹞炙艸﹝二錢﹞石膏﹝﹐五錢﹞

上咀﹐每七錢﹐姜三片﹐棗一枚﹐水煎服。

簡便方大病後及諸虛煩。竹茹﹑麥冬各三錢﹐水煎服。

又棗仁﹝炒﹐研﹐三錢﹞﹐竹葉湯下。

又苦竹筍煮食﹝亦治消渴﹐利水下气﹐風熱香港腳﹞。發汗不得﹐心煩骨疼嘔逆﹐人參﹑陳皮﹝各二錢﹞﹐竹茹﹑甘艸﹝各一錢﹞﹐加姜﹐棗煎服。

卷之四

驚悸

﹝附﹕怔忡﹞

經曰﹕陽气與陰气相搏﹐水火相惡﹐故惕然驚也。夫人之所主者心﹐心之所主者血。心血一虧﹐神气不守﹐此驚悸之肇端也。驚者﹐謂實有見聞﹔悸者﹐恍如見聞﹐虛之甚也。血不足則神不守﹐神不守則驚恐﹑悸怖﹑恍惚﹐眾證作焉。肝脈急數﹐主驚﹔心脈澀數﹐虛熱。治宜鎭心神﹐安魂魄﹐淸痰制火﹐養血疏肝。

卷之四驚悸

怔忡

怔忡之證﹐無時而作﹐忽然虛火上浮﹐煩悶昏眩﹐心中惕惕動搖﹐不能主持﹐少頃復安﹐治亦大同小異。

主方當歸人參黃連遠志炙艸茯神石菖蒲﹝炒。各一錢﹞加竹葉﹑龍眼﹑燈心煎成﹐調朱砂﹝飛一錢﹐臨睡服。﹞

心虛加柏子仁﹐麥冬﹔有汗﹐黃﹑棗仁﹔痰加半夏﹑膽星﹑橘紅﹐痰多﹐在膈上稀涎散吐之﹐膈下滚痰丸利之。養血﹐生血﹑芍藥﹔寧心﹐龍齒﹑金銀箔﹝或金銀入藥前﹞造命丹﹝效﹐見幼科急驚﹞。

養心湯治心虛血少﹐驚悸不寧。

當歸川芎茯神遠志﹝各一錢﹞人參黃半夏曲﹝三分﹞茯苓柏子仁棗仁﹝各五分﹞官桂甘艸﹝三分﹞五味子﹝九粒﹞

加蓮肉七个﹐棗一枚﹐水煎服。

寧志丸治驚悸﹐定心神。安神丸宜服﹝方見不寐﹞。

人參茯苓茯神柏子仁棗仁﹝酒浸﹐去殼﹞遠志﹝肉﹞當歸琥珀﹝另研﹞石菖蒲﹝各五錢﹞乳香朱砂﹝研。各二錢﹞

上爲細末﹐入珀﹑乳﹑砂﹐勻﹐蜜丸綠豆大。每服二錢﹐臨睡棗湯下。

溫膽湯心膽虛祛﹐怔忡驚悸。

二陳加竹茹﹑枳實﹑遠志﹑姜﹑棗。

簡便方金銀煎湯或朱砂水飛服。因驚﹐九竅出血﹐水面止。

卷之四

健忘

帝曰﹕人之善忘者﹐何气使然﹖岐伯曰﹕上气不足﹐下气有餘﹐腸胃實而心气虛﹐則榮衛畱於下﹐久之不以時上﹐故善忘也。夫善忘者﹐乃憂思過度損其心胞﹐以致神捨不淸﹐遇事則忘。

然思傷脾﹐亦能令人健忘。心脈洪大而散主於火﹐澀爲血少。治宜養血安神﹐寧心醒脾。

主方人參石菖蒲遠志肉茯神丹參當歸麥冬生地﹝等分﹞甘艸﹝減半﹞

加燈心﹐龍眼七枚﹐水煎﹐臨睡服。

中脘有痰﹐妨於心竅﹐亦令健忘加橘紅﹑膽星﹑黃連。

歸脾湯憂思傷脾﹐心血耗損﹐健忘驚悸﹐怔忡恍惚﹐盜汗煩熱﹐神亂少睡﹐或嗜臥減食﹐女人經愆晡熱﹐瘰流注﹐不消不斂。

人參白術龍眼肉白茯苓遠志肉當歸酸棗仁﹝研﹐炒﹞黃﹝各一錢﹞木香甘艸﹝炙。各五分﹞姜三﹐棗一﹐水煎服。

二神散治健忘﹐十日效﹐久服日記千言。

茯神遠志石菖蒲﹝等分爲末﹞

早晚各四錢﹐水一鐘﹐煎十沸﹐連渣服。

簡便方健忘。

吉祥艸爲末﹝三錢﹐酒下﹞﹔書室栽之﹐明目彊記。

又蓮子﹝泡﹐去皮心﹞研粉﹐先以粳米二合煮粥﹐次入粉煮食。

卷之四

恐喜怒

經曰﹕腎在志爲恐﹐恐傷腎﹐思勝恐。恐者﹐自知如人將捕之狀﹐欲人作伴﹐夜設燈燭是也。又曰﹕肝在志爲怒﹐怒傷肝﹐悲勝怒。怒在陰之陽﹐陰气閉遏其陽﹐而陽不得伸﹐故怒也。又曰﹕肝木太過﹐其病怒而勇敢﹐喜笑不休者。經曰﹕心藏神﹐神有餘則笑不休。又曰﹕精气並於心則喜笑﹐皆屬心火之甚﹐猶燔爍之火而鳴笑也。

主方﹝治恐﹞人參枳殼五味子桂心﹝各六分﹞柏子仁熟地茯神﹝各錢半﹞

枸杞子甘菊花山茱萸﹝各一錢﹞加姜﹑棗﹐水煎服。

不能獨臥加遠志﹑白術﹑前胡﹝各七分﹞﹑細辛﹝三分﹞。

抑肝散治怒。甚者﹐服當歸龍薈丸﹝方見脇痛﹞。

香附﹝四兩﹞柴胡黃連靑皮﹝各二兩﹞甘艸﹝一兩﹞爲末﹐每二錢﹐白湯下。

黃連解毒湯治喜﹝方見火門﹞。加半夏﹑竹瀝﹑薑汁。

先以食鹽﹝二兩﹞燒赤﹐河水二碗﹐煎三沸﹐徐啜之﹔以指探喉中﹐吐痰爲度。

因驚邪﹑心虛致笑﹐宜服牛黃造命丹﹝方見小兒驚門﹞。

卷之四

自汗

﹝附﹕頭汗心汗汗斑﹞經曰﹕汗者心之液﹐陽加於陰謂之汗。自汗者﹐無時而然出﹐動則更甚﹐屬陽气虛。陽實則無汗。人賴衛气固其表﹐衛弱則自汗津津時泄﹐當補陽助衛﹐腠理可實矣。亦有心火上騰﹐脾濕不降﹐猶濕熱蒸而爲雨﹐故汗多出﹐宜淸利之。脈微澀而濡﹐主虛汗。

主方人參黃﹝蜜炒﹞白術茯苓當歸黃連白芍棗仁﹝炒﹐研﹞牡蠣﹝。各一錢﹞桂枝﹝七分﹞甘艸﹝炙﹐五分﹞上加浮小麥一撮﹐烏梅一个﹐棗二枚﹐水煎服。

不止加五味子﹑肉桂﹑麻黃根﹐煎成﹐調龍骨末。虛人加山茱萸﹑肉蓯蓉。濕勝者﹐澤瀉﹑茯苓﹑防風﹑白芷。陽虛加制附子。火盛倍黃連。熱極者另煎涼膈散﹝方見火門﹞。甚不止﹐浮小麥半升﹐煎汁去麥﹐用汁煎藥。兼痰盛气滯等﹐隨證加減。

黃氏建中湯治虛勞自汗。

黃﹝三錢﹞芍藥﹝二錢﹞桂枝﹝一錢五分﹞甘艸加姜三﹑棗二﹐水煎服。

黃湯喜﹑怒﹑驚﹑恐﹑房勞致傷﹐陰陽偏虛﹐自汗。

黃﹝蜜炒﹞茯苓熟地肉桂麥冬麻黃根龍骨﹝另研﹞當歸﹝各一錢﹞防風甘艸﹝炙。各七分﹞五味﹝九粒﹞

加浮小麥一撮﹐水煎﹐食遠服。四肢厥冷加熟附子﹝五分﹞﹔發熱加石斛。

大補斂汗湯治气虛自汗。

人參茯苓熟地蓯蓉黃﹝各一錢﹞當歸防風山茱萸白術﹝各八分﹞肉桂甘艸﹝炙。各四分﹞五味﹝十粒﹞

上加生薑三片﹐黑棗一枚﹐水煎﹐食遠服。

玉屏風散治表虛自汗。

白術﹝二錢﹞防風黃﹝各七分﹞

加姜三﹐棗一﹐水煎服。

簡便方自汗。

朱砂﹝水飛﹞白芷末﹝各二錢﹞麥冬茯神棗仁﹐煎湯服。

又牡蠣﹝火﹐醋淬﹞麻黃根黃﹝各五錢﹞分二服﹐加浮小麥﹐水煎服。

又黃﹝六錢﹞甘艸﹝一錢﹞水煎服。

又人參茯苓棗仁爲末﹐每三錢米湯下。

又麥麩﹝炒黃﹞椒末﹝等分﹞爲末﹐每三錢。水煎﹐露一宿﹐溫服。

又浮麥﹑黑豆煎湯作飲。

又粳米﹝炒﹐三合﹞﹐磨末﹐龍骨末﹝三錢﹞﹐絹袋撲身。

卷之四自汗

頭汗

惟頭出。乃陽气上脫﹐或寒熱脇滿﹐心煩而嘔﹐小便澀。

主方柴胡桂枝黃芩天粉漧薑牡蠣﹝﹞甘艸﹝等分﹞水煎服。

渴欲水﹐必發黃﹐五苓散治之。

卷之四自汗

心汗

汗爲心液﹐人多有之。憂﹑怒﹑驚﹑恐﹑勞傷心气﹐或鬱結成。

主方人參白術當歸生地棗仁白芍麥冬黃連陳皮﹝各一錢﹞甘艸﹝三分﹞加姜﹐棗二枚﹐烏梅一个﹐浮麥一撮﹐水煎服。

簡便方思慮太過﹐心汗。

茯神爲末﹐艾湯調下。或敗蒲扇燒灰﹐綿包周身撲。

卷之四自汗

汗斑

暑汗濕熱郁於皮膚﹐日久不散﹔或汗衣曬熱未燥而穿﹐濕熱蒸侵﹐發而爲斑﹐黑白相雜。有變癜風者﹐亦當祛之。

主方玄參滑石﹝各二錢﹞防風荊芥升麻甘艸﹝各一錢﹞水煎服。

外以白附子﹑硫黃﹑密陀僧爲末﹐擦之。

敷方密陀僧一錢黃丹硫黃雄黃﹝各三分﹞信﹝五釐﹞研極細﹐先以肥皂擦洗斑淨。用生薑搗細﹐稀紗包令汁出﹐蘸末塗斑﹝三日後肥皂擦洗﹐愈。﹞

卷之四

盜汗

﹝附﹕陰汗腳汗﹞

是證屬陰虛血弱﹐陽蒸陰分而液出者﹐爲盜汗。然陰虛陽必湊﹐陽火乘之﹐故睡中出汗如洗﹐覺來卽收﹐非若自汗常出也。脈虛細而微濡﹐宜補陰淸火﹐實腠理﹐壯腎水。

主方當歸芍藥生地熟地黃麥冬棗仁茯神﹝等分﹞水煎服﹐加麻黃根亦可。

當歸六黃湯陽乘陰分盜汗﹐一服安。

黃﹝二錢﹞當歸黃連黃柏黃芩生地熟地﹝各一錢﹞水煎服。

斂汗益脾湯治气虛脾弱盜汗。

黃人參白術茯苓扁豆山藥陳皮半夏葛根甘艸﹝炙﹐等分﹞水煎服。

麥麩散止盜汗。

麥麩﹝炒黃﹞防風白術牡蠣黃﹝各錢半﹞加棗煎。

簡便方止盜汗。

白術﹝八兩﹞切塊﹐浮麥一升﹐水十碗﹐煮幹將術切片爲末﹐每三錢﹐另取浮麥湯下。或牡蠣﹝﹐研﹐二錢﹐﹞防風末﹝一錢﹞﹐麥湯下。

盜汗不止﹕椒目﹑麻黃根等分爲末﹐每服一錢﹐無灰酒下。

盜汗有熱﹕龍膽艸﹑防風等分爲末﹐每服一錢﹐米湯調下。

脾虛盜汗﹕白術﹝三錢﹞茯苓﹝二錢﹞加姜﹑棗﹐水煎服。

陰虛盜汗﹕黃柏﹝炒﹞知母﹝炒。各二錢﹞甘艸﹝七分﹞水煎服。

睡中出汗﹕酸棗仁﹝炒﹞人參茯苓﹝等分﹞水煎服。

卷之四盜汗

陰汗

下焦濕熱不行﹐以致陰間及囊汗出﹐宜滲濕﹐利小便。

主方滑石﹝三錢﹞龍膽艸豬苓澤瀉茯苓白術﹝各一錢﹞桂﹝三分﹞加燈心二十枝﹐水煎服。

簡便方大蒜煨熟﹐同淡豆豉搗丸﹐朱砂爲衣﹐每三十丸﹐空心燈艸湯下。

又蛤粉﹑牡蠣俱﹐研極細﹐絹袋盛撲。

卷之四盜汗

腳汗

脾經濕熱內淫﹐手足心汗﹐至冬陽气內伏﹐則汗愈多。

主方白術蒼術茯苓半夏黃連滑石﹝各一錢﹞羌活﹝七分﹞柴胡升麻甘艸﹝各三分﹞燈心煎服。

簡便方白礬﹑黃煎湯﹐頻洗。

又牡蠣﹑陀僧﹑枯礬﹑黃丹﹐研﹐摻腳指縫中。

卷之四

痰飲

經曰﹕諸痙彊直﹑積飲﹐皆屬於濕。稠濁者爲痰﹐屬肺火﹔淸稀者爲飲﹐屬脾濕。論痰有五﹐曰﹕風﹑濕﹑食﹑火﹑酒是也。夫風痰者﹐形寒飲冷﹐外感內郁﹐淸白多涎﹐或成癱瘓﹔濕痰者﹐生冷寒濕﹐停積不散﹐倦怠軟弱﹐或面﹑腹腫﹔食痰者﹐膏粱濃味﹐煎爆辛辣﹐重疊褥﹐多成癖塊﹔火痰者﹐諸經火炎﹐煎爍肺金﹐津液稠粘﹐有成癰痿﹔酒痰者﹐酷飲過縱﹐不得運導﹐次日猶嘔﹐傷肺成積。夫人之气血流行無一息間斷﹐才有壅滯﹐郁而爲熱﹐痰遂生焉。亦有因寒者﹐然而百病生於痰。如中風口噤﹐言謇流涎﹐不能行動﹐二便失常﹐眩運嘈雜﹐顚僕喪神等證﹑以至婦人白帶﹐小兒驚癇﹐周身諸疾﹐多因痰成。論飲有四﹐曰﹐痰﹑懸﹑溢﹑支是也。

如人素肥今瘦﹐水走腸間﹐瀝瀝有聲﹐謂之痰飲﹔水流脇下﹐咳唾引痛﹐謂之懸飲﹔水入四肢﹐失汗身痛﹐謂之溢飲﹔咳逆形腫﹐短气不臥﹐謂之支飲。諸飲因於酒後飲冷所致﹐脈滑大有痰﹔兩關大實﹐膈上有痰﹐宜吐。眼胞及眼下黑者亦痰。肝脈濡散﹐弦而浮滑﹐飲證。治痰淸肺利气﹐治飲實脾燥濕。

主方﹝二陳湯﹞陳皮半夏﹝各三錢﹞茯苓﹝二錢﹞甘艸﹝一錢﹞姜三﹑棗一煎。

順气加枳殼﹑桔梗。火盛﹐芩﹑連﹑梔子。淸肺﹐桑皮﹑杏仁。熱痰﹐天粉﹑靑黛﹑玄明粉。老痰﹐貝母﹑海石﹑栝蔞。虛痰﹐參﹑術。痰在脇下﹐白芥子。痰在四肢經絡﹐竹瀝﹐薑汁﹝實人﹐荊瀝。﹞風痰﹐天麻﹑白附﹑膽星。濕痰﹐蒼﹑白術。積痰﹐香附﹑楂﹑曲﹑芽。酒痰﹐葛根﹑砂仁﹑烏梅。結核在咽﹐海石﹑芒硝。寒痰﹐官桂﹑漧薑。濕痰流注腫﹐殼﹑蒼﹑羌﹑防﹑酒芩﹑香附﹑木香﹑紅花﹑竹﹑姜。停痰流飲﹐南星﹑香附﹑靑皮﹑木香﹑蒼﹑蔞實。諸飲﹐旋花﹑白術﹑豬﹑澤﹑肉桂。

導痰湯治痰多气滯。

主方加南星﹑枳實。

溫膽湯寧神﹑豁痰﹑止嘔。

主方加竹茹﹑枳實。

蠲痰疏气湯一切痰疾及肺气壅塞﹐日服此湯﹐夜服滚痰丸。

前胡﹝素多鬱怒﹐先用柴胡數服﹞半夏﹝各二錢﹞人參﹝虛者用﹐痰火忌﹞枯芩陳皮南星枳殼紫蘇薄荷葉濃朴羌活甘艸﹝各五分﹞加姜五片﹐水煎服。中風﹐加獨活。無熱去黃芩。

滚痰丸治痰因火炎﹐肺金受克﹐煎熬津液而成﹐晝夜吐咯不已。一切實熱﹐咳嗽痰多及顚狂﹑癱瘓﹑風毒腮頤腫硬﹐頸項結核﹐徧身走痛﹐頭疼牙痛﹐噎气吞酸﹐胸痞气塊﹐涎飲翻胃﹐怔忡驚悸﹐陰陽關格﹐久痰喘嗽﹐喉閉赤眼﹐結核瘰﹐女人經閉﹐小兒嗽熱﹐痰喘驚癇﹐功難盡述。中風後言謇肢痿﹐奇病皆治。泄瀉﹑孕婦勿服。

大黃﹝錦紋者﹐切好酒拌﹐飯上九蒸﹐曬﹞黃芩﹝枯片者﹐去腐﹐竹瀝制佳。各八兩﹞。礞石﹝硝金色﹐水飛﹐重研一兩﹞沈香﹝紫色﹐上火成油珠眞﹐五錢﹞

俱爲末﹐水疊丸如芥子大﹐每服實人一錢﹐虛﹑老五﹑七分﹐小兒二分。晚飯後茶湯一口﹐送過咽喉﹐卽便仰臥﹐使藥攻喉間之痰﹐從上而下。次早去﹐多減服。痰不下﹐加服。素多痰而大便不潤者﹐每晚服三分﹐永無中風諸患。拌蜜含化尢妙。

三花神丸治一切濕熱沈積﹐痰飲气滯﹐變生諸病。或風熱燥郁﹐肢體麻痺﹐走注痛腫﹐風痰喘嗽﹐气血不通﹐水鼓﹑脹滿痞塞﹐大便不利。

黑牽牛﹝取頭末﹐二兩﹞大黃﹝生﹐研﹐一兩﹞芫花﹝醋拌炒﹞大戟﹝紅芽者﹐取皮另研﹞甘遂﹝研末。各五錢﹞輕粉﹝一錢﹞和勻﹐水法丸芥子大﹐每服一分﹐早﹑午﹑晚各一服。大便利﹐日一服。

此攻結破飲瞑眩之藥﹐用合宜必得中病。惟要量虛實﹐能推陳致新﹐順三焦﹐調五臟神品。嬰兒腹脹便閉﹐每服三釐。

牛黃豁痰丸治中風顚狂﹐驚癇僵僕﹐不省人事。痰涎壅盛﹐牙關緊急。男婦老幼一切痰盛喘滿﹐危篤者多服。痰下卽安﹐痰不下難治。

膽星天竺黃熟大黃黃芩﹝枯。各五錢﹞貝母黑醜﹝頭末﹞玄明粉白附子天麻﹝各三錢﹞雄黃朱砂礞石﹝俱水飛。各錢半﹞沈香﹝眞者﹐一錢﹞牛黃﹝眞陜西者﹐五分﹞麝香﹝三分﹞冰片﹝二分﹞

各研極細末﹐稱配勻﹐蜜丸彈大﹐金箔爲衣﹐每服一丸。小兒量﹐用竹瀝入姜自然汁一匙調﹐或金銀煎湯﹐或燈心姜湯化下。

丹溪化痰丸治上焦痰火壅盛﹐咳嗽煩熱﹐胸滿气急。

陳皮半夏枳實﹝各六兩﹞茯苓黃芩﹝枯﹞黃連南星﹝各五兩﹞栝蔞仁杏仁天粉前胡﹝各四兩﹞甘艸﹝二兩﹞

上爲末﹐竹瀝﹑薑汁或水疊丸﹐綠豆大﹐每二錢﹐食後白湯送下。

加味潤下丸治濕熱痰涎久積。丸服法與化痰丸同。

橘紅﹝八兩﹐食鹽五錢﹐水調拌﹐過夜曬﹞南星﹝制﹞半夏黃芩﹝枯﹞黃連﹝各一兩﹞

石膏丸治久﹑近痰火﹐效。

軟石膏﹝一斤﹐火紅﹐火HT入無灰白酒﹑米泔﹑水各一碗內﹐如此三次﹞土山藥﹝如手者﹐濕紙裹﹐煨熟﹐曬燥﹐四兩﹞蚌殼﹝火﹐二兩﹞

俱研極細﹐水疊丸或末服﹐早﹑晚大麥湯下﹐或蜜和丸噙。

醫林蠲痰丸治風痰﹑冬月冷痰﹐安神定志。

半夏﹝泡七次﹐六兩﹞南星﹝泡﹐三兩﹞明礬﹝另研﹐兩半﹞辰砂﹝五錢爲衣﹞薑汁糊丸﹐百丸姜湯下。

五飲丸治一切停痰畱飲﹐理脾順气﹐消食寬胸。

靑皮陳皮茯苓枳實白礬﹝各一兩﹞白術半夏南星﹝俱制﹞皂莢生薑﹝各二兩﹐搗﹞香附蘇子山楂﹝肉﹞神曲﹝各半兩﹞

上末﹐竹瀝﹑薑汁糊丸﹐桐子大﹐每服七十丸﹐臨睡白湯下。

稀涎散痰在膈上﹐喉如拽鋸﹐中風口噤﹐乳蛾﹑喉風﹐並宜吐愈。

瓜蒂散甚者用之。女人宜束定兩乳﹝二方並見中風﹞。

礬蜜湯白礬﹝一錢﹞﹐水一碗﹐煮十沸﹐入蜜小半杯﹐溫服。未吐﹐再飲熟水卽吐。

簡便方風痰。

僵蠶七條﹐洗﹑炒爲末﹐薑汁一匙﹐溫水調下。

又蚶殼或蛤蚌殼﹐研細﹐栝蔞黃熟者﹐搗餅曬爲末﹐每一錢蜜湯調下。

寒痰惡心﹕蓽茇或胡椒末﹐每五分姜湯下﹐吐涎水淸痰﹐赤石脂研服。

痰飲昏眩﹕吳茱萸﹝泡﹞白茯苓等分爲末﹐蜜丸白湯下。

痰厥气絕﹕古塔上陳鍛石﹝兩許﹞﹐水煎滚﹐去水。用淸水一碗﹐煎滚﹐澄取汁﹐灌下。

痰盛喘急﹕好牛黃﹝一分﹞貝母﹝一錢﹞研勻﹐白湯下。單服貝母亦可。

頸項痰核﹕五倍子南星大黃朴硝爲末﹐醋﹐蜜調圍﹐日久者亦消。

卷之四

咳嗽

﹝附﹕哮吼﹞

經曰﹕秋傷於濕﹐冬必咳嗽。又曰﹕五臟六腑﹐皆令人咳﹐非獨肺也。皮毛者﹐肺之合﹐皮毛先受邪气﹐以從其合也。五臟咳之久﹐乃移六腑﹐故諸咳皆由邪正相搏。蓋邪伏則气靜﹐邪動則气奔。气上逆於咽嗌﹐不得宣通﹐而爲咳嗽﹐甚至煩悶欲絕﹐皆邪气使然也。感病之始﹐必宜散邪爲要。如變諸咳﹐則有十種﹐曰﹕風﹑寒﹑支﹑肝﹑心﹑脾﹑肺﹑腎﹑膽﹑厥陰咳是也。又六咳者﹐風﹑熱﹑火﹑燥﹑寒﹑濕是也。咳者﹐無痰有聲﹐肺气傷而不淸﹔嗽者﹐無聲有痰﹐脾濕動而所致﹔咳嗽者﹐有聲有痰﹐因傷肺而動於濕﹐因咳而嗽也。又咳有三因之別﹐如風寒暑濕燥火而致﹐爲外因﹔喜怒憂思悲恐驚而致﹐爲內因。如咳而寒熱﹐引腰背痛﹐中滿搶心﹐痛不欲食﹐乃饑飽傷脾﹐或勞役傷肝﹐房幃傷腎﹐叫呼傷肺之類﹐屬不內外因。又漧咳嗽者﹐嗽多聲而無痰﹐乃陰虛火盛﹐火郁而成。漸至午後寒熱﹐盜汗血痰﹐多成弱證。或嗽久津亡﹐或濁唾涎沫﹐膿血腥穢﹐胸中隱痛﹐而成肺痿﹑肺癰。如浮風﹑緊寒﹑數熱﹑細濕﹑浮緊虛寒﹑沈數實熱﹑弦澀不足﹑洪滑多痰。治法﹐初感疏散肺經風寒﹔內有肺火﹐宜淸降之﹐必兼消痰順气﹑止嗽寬中。

主方前胡葛根﹝各錢半﹞茯苓枳殼桔梗陳皮半夏桑皮杏仁紫蘇﹝各一錢﹞甘艸﹝五分﹞上加生薑三片﹐黑棗一枚。首貼蔥頭二个。春是上升之气﹐加知母﹑黃芩﹔夏是火炎於上﹐加黃芩﹑石膏﹑薄荷﹔秋是濕熱傷肺﹐加防風﹑梔子﹑枇杷葉﹔冬是風寒外束﹐麻黃﹝一錢﹞桂枝﹝三分﹞﹑金沸艸。早晨嗽﹐黃連﹑枳殼﹔午前嗽﹐知母﹑石膏﹔晚嗽加四物﹑黃柏﹑知母。黃昏﹐五味子。

胸滿﹐栝蔞。喘﹐貝母﹑蘿卜子﹑蘇子。嗽有血﹐犀角地黃湯﹑紫菀﹑阿膠。虛嗽﹐天﹑麥冬﹐知﹑貝母。風寒啞﹐細辛﹝三分﹞﹐姜﹑蔥。痰多﹐合痰方。嗽久﹐人參﹑五味﹑冬花﹑麥冬﹑阿膠﹑白芨﹑百部﹑百合﹑知﹑貝母﹑烏梅。如諸邪已淸﹐惟是嗽久﹐肺脹不能止﹐兜鈴﹑粟殼去穣﹑五倍之類暫用。﹝一劑﹐亦可﹐初感切忌。﹞

三拗湯治風寒冷嗽。遇風冷則嗽喘痰涎﹐胸滿气塞。

麻黃﹝不去節﹞杏仁﹝連皮研。各二錢﹞甘艸﹝生用﹐一錢﹞加荊芥﹑桔梗名五拗﹐姜煎。

祛邪止嗽丸因感風寒雨濕成嗽﹐患久不已﹐冬月風冷嗽甚。

紫蘇葉冬花蕊紫菀茸杏仁﹝研﹐紙壓油﹐另搗如泥﹞烏梅肉﹝洗﹑蒸﹑搗﹞粟殼﹝潤去穣。各四兩﹞麻黃﹝去根﹞陳皮桑皮﹝蜜炒﹞知母甘艸﹝各二兩﹞官桂﹝一兩﹞

爲末﹐入梅拌﹐重曬磨﹐和杏蜜丸龍眼大﹐每一丸臨睡﹐姜﹑蔥湯化下。

淸金利肺湯諸嗽痰盛﹐气急胸滿。

陳皮茯苓貝母枯芩天冬麥冬桔梗枳殼杏仁桑皮﹝各一錢﹞甘艸﹝三分﹞

加姜﹑棗煎。气急加蘇子﹑蘿卜子﹑葶藶﹑栝蔞﹑竹瀝﹑枇杷葉。火盛加梔子﹑黃連。虛嗽﹐當歸﹑知母。血痰﹐生地﹑芍藥﹑阿膠﹑紫菀。久嗽﹐五味子﹑冬花﹑百部﹑百合﹑兜鈴。嗽痰加旋復﹑半夏。

蘇子煎治上气咳嗽。

眞蘇子﹝研細﹞生薑汁生地汁白蜜杏仁﹝去皮尖﹐搗如泥。各八兩﹞

五味攪勻﹐微火熬成膏﹐每數匙噙化﹐或白湯下。

定嗽噙化丸一切咳嗽气急﹐有痰咽喉不利﹐煩渴火盛。

薄荷﹝淨葉﹐二兩﹞天冬麥冬橘紅枯芩﹝各一兩﹞桔梗甘艸冬花貝母﹝各五錢﹞

共研極細末﹐另用軟石膏﹝﹞靑黛﹝眞﹞栝蔞仁﹝去油﹐搗霜﹞﹑海石﹑玄明粉﹑硼砂﹝各五錢﹐俱另研﹞﹑柿霜﹝篩淨﹐一兩﹞﹑冰片﹝五分﹞﹑烏梅肉﹝十个﹐洗﹐蒸﹐搗﹞﹐和勻﹐蜜和﹐丸彈大﹐不拘時噙化。

焚香透膈筒一切風寒冷嗽﹐胸膈脹滿。

鵝管石﹝一兩﹞款冬花﹝七錢﹞艾葉﹝搓軟﹞雄黃﹝各五錢﹞

各研和勻﹐紙捲成筒﹐火點﹐合漏鬥於上口﹐哈煙一口﹐淡姜湯咽下﹐加佛耳艸佳。

寧嗽膏嗽久﹐諸邪服藥已淸﹐惟是嗽不止可服﹐邪未淸切忌。

天冬麥冬﹝各一兩﹞粟殼﹝去穣取衣﹞陳皮﹝各七錢﹞五味子蘿卜子貝母﹝各五錢﹞冬花百合百部天花粉枳殼兜鈴紫菀﹝各三錢﹞

加白果三十个﹝天衣打碎﹞﹐根據前煉膏法煎成。入飴糖八兩﹐熬稠﹐傾瓷碗內﹐坐水中一日﹐每服半杯﹝重湯頓溫慢哈﹞。

太平丸治血痰虛嗽﹝方見勞瘵﹞。

簡便方止嗽。

蛤粉﹝濃大者﹐﹐研細﹞靑黛﹝少許﹞研勻﹐每二錢入麻油一點﹐齏菜湯調下。

又桑皮﹝掘鮮者﹐米泔浸一宿﹐竹刀刮淨﹐曬﹐八兩﹐蜜水炒﹞糯米﹝二兩﹐略炒﹞

共末﹐每二錢﹐米湯調下。

久嗽﹕粟殼﹝水潤去穣﹞醋拌﹐曬﹐研末﹐蜜丸噙化。或梨汁略熬﹐徐咽。

久嗽肺癰﹕薏苡仁﹝三兩﹞水一大鐘﹐煎三分﹐入酒一分﹐服。

咳嗽血痰﹕款冬花五味子訶子肉﹝各一錢﹞白礬﹝五分﹞共末﹐雞子十个取淸﹐蜜﹝四兩﹐﹞攪勻﹐用豬肺一个﹐倒掛水盡﹐同裝入管內﹐水五碗煮﹐大蘿卜十个﹐搗細煮爛﹐去卜取汁﹐煮肺熟﹐空心食。或肺一个﹐病患每一歲﹐用杏仁﹝一个﹐去皮﹞竹簽眼入杏﹐將麻紮煮熟﹐去杏食肺﹐效。

又杏仁﹝淨搗如泥﹞牛骨髓白蜜﹝各四兩﹞慢火熬稠﹐逐匙噙化﹐或白湯下。

久嗽﹕杏仁﹑胡桃仁﹝等分研細﹞蜜丸噙。或杏仁﹑蘿卜子各一兩研﹐粥糊丸吞。

卷之四咳嗽

哮吼

始因風寒傷肺﹐變生痰飲﹐復遇外邪閉塞﹐滯痰鬱气不舒﹐是證作矣。有因鹹酸致傷﹐實人宜吐痰﹐忌生冷濃味﹐藥忌寒涼。

主方麻黃﹝二錢﹞杏仁石膏﹝﹞陳皮半夏茯苓桑皮款花蘇子﹝各一錢﹞

甘艸﹝五分﹞上加生薑三片﹐蔥頭二个﹐細茶一撮﹐白果念个﹝去衣打碎﹞﹐煎成。磨沈﹑木香各五分服。

寧肺丸哮吼喘急﹐咳嗽痰涎﹐擡肩擷肚﹐不能睡臥﹐風冷尢甚。

南星﹝圓小粉團者﹐泡三次﹐四兩﹞蛤粉﹝濃大者﹞靑黛﹝畫家用者﹞半夏﹝泡七次。各一兩﹞兜鈴﹝去梗﹞蜂房﹝炙。各五錢﹞天竺黃白礬﹝各三錢﹐信制法﹕用明礬﹐白砒各三錢同研﹐入小砂罐內﹐瓦蓋鐵絲紮﹐鹽泥通身溏好眼﹐幹﹐炭火紅﹐待冷開﹐止存礬錢半許﹞。

各研細末﹐稱和用薄麵糊爲丸﹐如粟米大﹐每服大人三分﹐小兒分半﹐臨睡蘿卜或米湯茶下﹐忌鹹酸生冷。

簡便方蘿卜子研末﹐薑汁調薄糊細丸﹐每三十丸津咽。

又雞子﹝一个﹐﹞略敲浸尿缸﹐三日煮食。

卷之四

喘證

﹝附﹕短气﹞

經曰﹕諸病喘滿﹐皆屬於熱。又曰﹕淫气喘息﹐痺聚在肺。夫喘急之候﹐發則張口擡肩﹐搖身擷肚﹐而作哮吼之聲。痰壅喉中﹐聲如拽鋸﹐或如水雞之響﹐此內外邪干而气實也。有气爲火郁﹐而痰在肺胃之間﹔有水气乘肺﹐而肺虛挾寒作喘﹔有肺虛挾熱﹐火炎而喘﹔有驚憂气遏﹐肺脹而喘﹔有胃絡不和而喘﹔有腎虛不能攝气而喘。然未有不由痰火內郁﹐風寒外束。經曰﹕熱爲寒包﹐則喘者明矣。又喘則必脹﹐脹則必喘何也﹖蓋肺朝百脈﹐通調水道﹐下輸膀胱﹐小便出焉。如肺受邪而失降下之令﹐則小便漸短而發腫﹐此必先喘後脹屬肺病。當淸肺降气﹐分利水道。

夫脾主肌肉﹐脾土受邪﹐不能制水﹐妄漬肌肉而爲腫。肺無母气之養﹐反得泛溢之侵﹐气不下行而爲喘。此必先脹後喘屬脾病﹐當理脾滲濕﹐順气定喘﹐宜分標本先後治之。短气者﹐似喘而實非喘﹐因元气虛少﹐气不接續而然。或有气從臍下起﹐直衝淸道而上﹐乃正气虛損﹐切宜認辧﹝喘急攻邪﹐短气養正﹞﹐二證霄壤﹐誤治必危。喘證脈浮滑﹐手足溫者生﹐沈澀急疾代止﹐肢冷自汗者死。治喘發時宜散表淸裏﹔未發時攻補隨宜。

主方陳皮半夏枳殼桔梗紫蘇麻黃杏仁﹝等分﹞甘艸﹝減半﹞加生薑三片﹐黑棗一枚﹐水煎服。

嗽加桑皮﹑冬花﹑紫菀。气壅加栝蔞﹑卜子﹑蘇子。乍喘乍止﹐貝母﹑麥冬。肺火﹐枯芩﹑枇杷葉﹔甚加葶藶子﹑檳榔。

五虎湯治風寒喘急﹐哮吼不臥。

麻黃杏仁﹝研﹞軟石膏﹝。各二錢﹞甘艸﹝七分﹞細茶﹝錢半﹞加桑皮﹝一錢﹞

上加生薑三片﹐蔥頭三个﹐水煎熱服。痰多﹐合枳桔二陳湯。

千緡湯治風痰壅盛﹐喘促不能睡﹐一服安。

半夏﹝四个﹐泡﹐切﹞南星﹝二个﹐泡﹐切﹞甘艸﹝炙﹐一寸﹐切﹞皂莢﹝炙﹐去皮弦﹐一寸﹞

姜指大﹐水煎服。

蘇子降气湯虛陽上攻﹐气不升降﹐上盛下虛﹐痰壅喘嗽。

眞蘇子﹝三錢﹞陳皮濃朴前胡﹝各二錢﹞肉桂半夏﹝制﹞當歸南星﹝各一錢﹞

甘艸﹝五分﹞

上加生薑三片﹐棗一枚﹐水煎服。寒喘去前﹑半﹑當﹑星﹐加漧薑﹝一錢﹞﹐加姜煎﹐調砂仁﹝一錢﹞﹔磨沈﹑木香各三分。

四磨湯治七情之气鬱結而喘。

喘而腫﹐三花神丸﹝方見痰門﹞。

眞沈香檳榔枳殼烏藥﹝各磨﹐三分﹞湯調服。

安气湯治弱人腎虛﹐不能納气﹐气不歸元而喘。

人參﹝五分﹞五味子﹝九粒﹞麥冬酸棗仁﹝炒﹐研﹞山藥茯苓阿膠﹝各一錢﹞

煎成﹐沖化阿膠服。次八味地黃丸減桂﹐加五味﹝二兩﹞﹐參﹝一兩﹞﹐丸服。

簡便方桔梗一兩﹐童便一鐘﹐煎八分﹐去渣服。

喘甚﹕葶藶﹝一錢﹐隔紙炒﹐研﹞蜜丸﹐水二鐘﹐棗﹝十枚﹞﹐煮一鐘﹐去棗入丸﹐煮八分服。

又眞沈香末﹑朱砂﹝各三分﹞湯調服。或川椒子﹝沈水者﹐研﹐一錢﹐﹞姜湯下。

又杏仁﹝炒﹐研﹞﹐和米煮食。

火喘﹕石膏﹝二兩﹐研細﹞甘艸﹝炙﹐研﹐五錢和﹞﹐每三錢姜蜜湯下。

灸法膻中﹝穴在兩乳折中﹞气海﹝臍下二寸﹞

喘證忌苦寒藥。

短气方人參白術茯苓陳皮﹝各一錢﹞杏仁紫蘇子當歸桑皮﹝各七分﹞

甘艸﹝五分﹞

加姜一﹑棗一﹐水煎。磨沈﹑木香各三分﹐服。

卷之四

肺痿

證屬上焦遊火蘊熱﹐肺金受其燻蒸﹐則淸純之气擾亂﹐生化之令不施﹐故爲咳嗽紅痰﹐往來寒熱﹐自汗﹐便數﹐口中濁唾﹐涎沫多出。寸脈數﹐而虛者是也。又有因汗多﹐有因吐甚﹐或消渴而反通小水﹐或虛閉而峻利大便﹐重亡津液﹐眞陰日損﹐致肺燥而亦成痿矣。如咳嗽惡風﹑胸脇脹滿者﹐防成此患。

主方貝母知母紫菀阿膠黃茯苓人參﹝各一錢﹞桔梗麥冬冬花薄荷﹝各七分﹞甘艸﹝五分﹞五味﹝十二粒﹞姜一片﹐水煎﹐衝膠服。

往來寒熱﹐柴胡﹑黃芩。痰多加橘紅﹑制半夏。血虛加當歸﹑白芍。咽漧而渴﹐另用生薑﹝五錢﹞﹑人參﹝二錢﹞﹑甘艸﹝三錢﹞﹑大棗﹝三枚﹞﹐分煎。涎多不渴﹐用桂枝﹝五錢﹞﹑甘艸﹝二錢﹞﹑大棗﹝六枚﹞﹑皂角﹝二條﹐炙﹐去皮弦﹞﹐分二服﹐水煎。

保肺飲肺痿咳嗽﹐胸中隱痛﹐辟辟燥咳。

人參麥冬薏苡仁百部黃桑皮五味子當歸芍藥﹝酒炒﹞片黃芩百合﹝等分﹞加姜煎服。

卷之四

癲狂

經曰﹕癲疾厥狂﹐久逆之所生也。又曰﹕陽气太上﹐甚則狂癲﹐陽盡在上而陰气從下﹐下虛上實﹐故癲狂也。又曰﹕重陰者癲﹐重陽者狂。又曰﹕陰陽復爭﹐則欲登髙而歌﹐棄衣而走。又曰﹕狂病始發﹐少臥不饑﹐自髙賢也﹐自辯智也﹐自尊貴也﹐語言善惡﹐不避親疏﹐神明之亂也。夫感病之由﹐得於大怒﹐大恐﹑大喜﹐及不得志﹔或有所失﹐或得於驚﹐驚則能動人之神。心爲神之舍﹐神去則捨空﹐津液流入﹐則變爲痰迷心竅。痰郁成火﹐火性炎上﹐故登髙碩言。或屈無所伸﹐怒不能泄﹐肝木膽火﹐炎上於心﹐心火奔騰﹐神捨失守﹐久逆而成也。脈實大堅滑者生﹐弦急而虛者死。治宜降火淸痰﹐鎭心安神。

兼服滚痰丸﹑豁痰丸﹝並見痰門﹞﹐造命丹﹝小兒驚門﹞。

主方黃連黃芩梔子﹝炒﹞連翹茯神遠志棗仁﹝炒﹐研﹞石菖蒲當歸生地黃川芎﹝等分﹞甘艸﹝減半﹞加燈心﹑竹葉﹐水煎﹐調辰砂服。

虛加人參﹑白術。實熱大便祕﹐加大黃或防風通聖散﹝方見風門﹞。痰多加橘紅﹑南星﹑半夏﹑天麻﹑白附﹑海石﹑栝蔞﹑竹瀝﹐去遠志﹑棗仁﹑當歸﹑生地。

淸心湯治心受熱邪﹐狂言叫罵﹐動履失常。

黃連黃芩薄荷連翹梔子甘艸大黃芒硝﹝各等分﹞

上水盞半﹐竹葉十个﹐煎八分﹐溫服。

抱膽丸男﹑婦一切癲狂﹑風癇﹐婦人產後驚心﹐室女經行驚气。

朱砂﹝二兩﹐飛﹐研﹞乳香﹝研末﹞水銀黑鉛﹝各一兩﹞先將鉛銚內溶化﹐下水銀攪勻﹐研細﹐入朱﹑乳木﹐用米粥和丸綠豆大。每服一錢﹐井水送下﹐得睡愈。

牛黃瀉心散治心經邪熱﹐狂言妄語﹐禁捉不定。

牛黃冰片﹝各一錢﹞朱砂﹝水飛﹐二錢﹞大黃﹝生末﹐一兩﹞研勻﹐每服三錢﹐姜湯和水調下。

蔚金丸癲狂多年不愈﹐痰迷心竅﹐驚擾忿怒得之。

蔚金﹝蜀地香者﹐六兩﹞明礬﹝三兩﹞

上爲細末﹐薄糊丸桐子大。每五十丸﹐白湯下。

簡便方陽狂火熾作渴﹐用鉛溶化下﹐水銀﹝等分﹞攪勻研細﹐每服三分﹐水一碗﹐調勻服。狂甚時﹐與水飲之可安。

此證﹐宜察致病之由﹐當如其願。有喜甚致狂者﹐以恐怖抑之。悉尼消痰淸火﹐多食大益。

忌鮮豬﹑羊肉﹐濃味﹑酒﹑動火發气物。

卷之四

癇證

經曰﹕神不得守﹐謂神亂也。按此病皆由驚動其神﹐使髒气不平﹐郁而生涎﹐閉塞諸經﹐痰涎壅積﹐變熱生風﹐癲屬於心﹐癇屬五臟。故有五種﹕馬癇﹐作馬嘶鳴﹐應心﹔羊癇﹐作羊咩聲﹐應脾﹔雞癇﹐猶雞撲翅﹐應胃﹔豬癇﹐若豬叫狀﹐應腎﹔牛癇﹐似牛吼喘﹐應肺。發則昏運倒僕﹐口眼相引﹐目睛上視﹐手足搐搦﹐腰背彊直﹐隨吐涎沫。皆由痰火時潮﹐平復則蘇。𨿽因痰郁膈間﹐更屬肝經風火。先宜治痰﹐次疏肝火。脈浮陽癇﹐沈爲陰癇。滑大易治﹐微細難痊。凡气血虛者﹐早服補藥﹐晚服諸方。

主方茯神南星﹝制﹞橘紅栝蔞枳實桔梗梔子半夏黃芩﹝各一錢﹞甘艸﹝三分﹞加生薑三片﹐水煎成。磨入木香﹝五分﹞﹑辰砂﹝一錢﹞竹瀝半杯﹐薑汁三匙調服。

淸心抑膽湯平肝解郁﹐淸火化痰﹐定眩運﹐養血气。

當歸白芍﹝酒炒﹞白術茯苓陳皮半夏黃連石菖蒲枳實香附﹝炒。各一錢﹞

麥冬川芎人參遠志﹝各七分﹞甘艸﹝四分﹞

加生薑三片﹐竹茹一團﹐水煎服。

牛黃安神丸鎭養心神﹐消痰﹐淸火﹐養血﹐五癇宜常服。

當歸人參茯苓酸棗仁生地黃黃連﹝酒炒﹞橘紅膽南星牛黃珍珠琥珀﹝各二錢﹞朱砂﹝水飛﹞天竺黃﹝各五錢﹞

上諸藥爲末﹐次以牛﹑珍﹑珀﹑砂﹑竺各研極細﹐和勻﹐蜜丸綠豆大。每服百丸﹐臨睡燈心龍眼湯下。金銀煎湯尢妙。

追風祛痰丸治諸癇﹐與前安神丸兼服﹐無不效。

天麻﹝煨﹞白附子﹝麵包煨﹞防風僵蠶﹝各一兩﹞全蠍﹝洗淨﹐微炒﹞枯礬木香﹝各五錢﹞半夏﹝六兩﹐湯泡七次﹐爲末﹐一半用皂角搗﹑浸漿出﹐和作曲﹐一半薑汁作曲﹐預制﹞

共爲末﹐薑汁打稀糊丸﹐綠豆大﹐朱砂衣。每百丸﹐臨睡姜湯下。火加黃連﹝姜炒﹐一兩﹞﹐薄荷湯下。胃虛﹐白術。

簡便方南星﹝粉團﹞九泡﹑蒸﹐九曬爲末﹐薑汁糊丸桐子大﹐麥冬湯下。

又荊芥穗﹝研末﹞白礬﹝研。各一兩﹞糊丸黍米大﹐朱砂爲衣。每服一錢﹐臨睡姜湯下。

又代赭石﹝一兩﹐火﹐醋淬﹞明礬﹝二兩﹞各研末勻﹐糊丸綠豆大﹐每三十丸﹐白湯送下。

卷之四

邪祟

經曰﹕邪气盛則實外邪﹔精气奪則虛。又曰﹕人憂愁思慮則傷心。又曰﹕驚而奪汗出於心。

世俗謂衝斥邪惡爲病﹐有諸奇怪之狀及妄聞見﹐妄言作。誠因其人元气耗損﹐心血虧傷而致。蓋心者﹐神明之舍。經曰﹕心藏神﹐爲君主之官﹐神明出焉。心君失職﹐則十二官各失其守。故視聽言動﹐皆不得其正矣。又有曠野靜僻﹐山谷幽陰﹐魑魅魍魎﹐迷惑乎人。及人家男﹑婦﹐似有鬼附者﹐當知必非精神完固﹐气血充足之人也。《脈經》以乍疏乍數﹐乍大乍小﹐邪祟之脈。治宜驅邪辟惡﹐安神鎭心。

主方菖蒲﹝一寸九節﹞鬼箭桃奴﹝臘月樹上干小桃﹞當歸川芎人參茯神麥冬遠志蒼術﹝各一錢﹞甘艸﹝三分﹞上加生薑七片﹐金銀同煎﹐調辰砂﹑雄黃﹝各一錢﹞﹐磨木香﹝五分﹞﹐調服。

蘇合香丸宜服﹝方見中寒﹞。玉樞丹宜服﹐可燒﹝方見蠱毒﹞。燒檀速諸香﹝蒼術﹑白芷﹞。

秦承祖灸鬼法一切驚狂譫妄﹐衝斥邪祟。以患人捉定﹐先縛兩臂﹐次細繩並縛兩大指﹐用大艾炷置於中兩指甲及兩指角肉﹐四處著火﹐灸七壯。一處不著火不效﹐及灸人中﹑臍中百壯。

簡便方五屍邪惡卒中。掐人中﹐提頂發。半夏﹑皂角末﹐搐鼻取嚏。或竈心土爲末﹐吹入鼻。或竈突煤﹐薑汁酒調灌。燒諸香﹐多人圍繞﹐蘇醒方可移動。以雞蛋一枚﹐取白與吞﹐搖﹐頓令下。

又桃奴﹝小漧桃﹞﹑桃蠹爲末﹐酒下。或搗菖蒲汁灌﹔或多取桃仁﹑桃枝煎汁灌。

女子邪交﹕雄黃﹝一兩﹐研細﹞松香﹝二兩﹞溶化﹐桃枝攪勻﹐丸如彈大﹐焚嗅﹐令女坐焙籠中﹐被圍﹐畱頭面身﹐下燒丸燻之﹐邪斷。

卷之四

夢遺

﹝精滑﹞

經曰﹕精者身之本﹐生气之源﹐髓之化也。又曰﹕陰平陽祕﹐精神乃治﹔陰陽離決﹐精神乃竭。蓋精之藏攝在腎﹐精之主宰在心。心爲君火﹐腎爲相火。相奉君命﹐故病在腎而責在心。心藏神﹐神動精泄。病機有五﹕曰夢交﹐火熾神虛﹐宜養心藥斂。曰滑脫﹐腎虛不攝﹐宜滋補腎气。曰滿溢﹐少壯鰥曠﹐宜靜默精化﹝精能化气﹞。曰情想﹐妄言視聽﹐宜攝意降心。曰濕熱﹐傷熱流通﹐宜滲濕淸火。大都制相火﹐壯腎水﹐寧心神﹐固精髓﹐不易法也。尺脈洪數﹐失精便濁﹔心脈短小﹐主夢遺。

主方黃連生地遠志茯神棗仁芡實柏子仁石蓮肉黃柏﹝鹽炒﹞麥門冬蓮蕊﹝各一錢﹞上加燈心二十枝﹐水煎成﹐調朱砂﹝飛﹞﹑龍骨﹝研。各一錢﹞﹐服。

王荊公妙香散安神定心﹐固精。

茯苓茯神﹝各二兩﹞遠志益智仁龍骨﹝研。各一兩﹞甘艸朱砂﹝飛。各五錢﹞

上爲末﹐入龍﹑朱研勻﹐每服二錢﹐臨睡溫酒調下。

金鎖丹腎虛精滑﹐心神不安。

黃柏﹝鹽水炒﹞知母﹝炒。各一兩﹞牡蠣﹝火﹐醋淬﹞赤石脂龍骨﹝三味另研﹞

蓮蕊芡實茯苓遠志山萸肉﹝各三錢﹞朱砂﹝二錢﹞

上爲末﹐山藥末調糊﹐丸桐子大﹐朱衣。每服六十丸﹐空心酒下。

固精丸扶元益腎祕精。

人參白術茯苓熟地山藥鎖陽牡蠣﹝﹞蛤粉﹝煨﹞黃柏知母﹝俱酒炒﹞

杜仲金櫻子椿根皮﹝臭﹞破故紙﹝酒炒。各一兩﹞

上末﹐蜜丸桐子大﹐朱衣。每五十丸﹐空心酒下。

十全大補湯或補中益气湯﹝方見虛損﹞加山萸﹑五味﹑山藥之類﹐治气血虛﹑遺精。

簡便方泄精。

蓮子心爲末一錢﹐入朱砂二分﹐空心白湯下。

又嫩烏藥﹑益智仁﹑朱砂﹝各一兩﹐畱半爲衣﹞。山藥糊丸桐子大﹐每百丸﹐早鹽湯下。

又韭子﹝炒﹐研末﹞﹐酒糊丸﹐每二錢鹽湯下。或旱蓮艸焙﹐研末﹐米湯下。

遺精盜汗﹕臥牀中﹐側身縮腳﹐唾調五倍子末﹐塡臍內﹐帛束﹐一手紮陰囊。

卷之四

便濁

﹝附﹕交腸﹞

經曰﹕諸轉反戾﹐水液混濁﹐皆屬於熱。又曰﹕脾胃濕熱下流﹐滲入膀胱﹐故便溲白或赤而混濁。蓋緣思慮過節﹐房欲無度﹐致心腎气虛﹐君相不能管攝﹐陰陽不能降升﹐上下乖睽﹐淸濁混淆﹐傷气分者白﹐傷血分者赤。又有肥人因濕痰流注﹐稠粘如糊﹐宜燥脾土。弱人因傷精漩白﹐光彩如膏﹐宜益下元。少年患者﹐溺時痛似刀割﹐管口精濁幹凝﹐多緣欲事中阻﹐淫火不泄。治宜分利淸火爲主﹐赤兼淸心調气﹐白兼補腎培元。兩尺脈洪數﹐便濁。

主方﹝便濁﹐大痛﹞赤茯苓澤瀉豬苓木通黃柏﹝鹽炒﹞瞿麥車前子淡竹葉蓄﹝各八分﹞滑石﹝研細﹐錢半﹞甘艸﹝三分﹞上加燈心二十枝﹐水煎﹐空心服。

火盛加梔子﹑條黃芩﹑車前艸﹝搗絞汁。﹞

釐淸飲治赤﹑白濁。

益智川萆﹝赤者﹞石菖蒲車前子赤茯苓豬苓澤瀉白術枳殼陳皮﹝各八分﹞升麻甘艸梢﹝各三分﹞

上加燈心﹑水酒各半﹐煎﹐空心服。首帖加麻黃﹝八分﹞﹐減升麻。如熱甚作痛加炒黃柏﹝二錢﹞﹐煎成﹐調靑黛﹝七分﹞﹑滑石末﹝二錢﹞﹐去枳﹑陳﹑智。不通加木通﹑淡竹葉﹑蓄﹑石葦等。變虛寒加炮姜﹑肉桂﹝三分﹞。

日久服涼藥過多﹐眞元耗損﹐腎虛有寒﹐頻數無度﹐光彩如膏。益智﹑萆﹑菖蒲﹑烏藥﹑茯苓等分﹐水煎﹐入鹽一分﹐空心服。

珍珠粉丸治白濁遺精。

黃柏﹝鹽炒爲末﹞蛤粉﹝﹐另研。各四兩﹞珍珠﹝五錢﹐水飛﹐如無﹐用眞靑黛﹞。

水丸﹐桐子大﹐每二錢燈心湯下。

水陸二仙丹治赤﹑白濁及遺精。

芡實肉﹝研末﹞金櫻子﹝刮刺去子﹞

搗絞汁﹐熬膏﹐和芡丸﹐每服二錢﹐空心白湯下。

白龍丸治白濁滑精。

龍骨牡蠣﹝。各一兩﹞鹿角霜﹝二兩﹞

爲末﹐山藥末調糊丸﹐桐子大。五十丸﹐空心酒下。

妙靈丸治赤﹑白濁﹐遺精。

白茯苓菟絲子﹝煮餅﹞龍骨﹝。各五錢﹞益智仁石蓮肉桑螵蛸﹝各三錢半﹞

上末﹐山藥末調糊﹐丸桐子大﹐每服五十丸﹐空心﹐人參棗仁湯下﹐白湯亦可。

淸心蓮子飲赤濁淋瀝﹑澀痛﹐遺精﹑口苦咽漧渴﹐婦人帶下﹝方見淋門﹞。

二陳湯﹝方見痰門﹞

肥人濕痰下流加白術一錢﹑升麻﹑柴胡各五分。濕痰兼气血虛加蒼﹑白術﹑參﹑歸﹑地黃﹑梔﹑柏﹑牛膝。

六味地黃丸﹝方見虛損﹞

瘦人虛熱便濁加芍﹑知﹑麥﹑柏﹑參﹑術﹑艸﹑膝﹑蓄。

六一散﹝方見暑門﹞濁痛。

每三錢﹐車前艸搗汁﹐調勻﹐燈心湯送下。

簡便方白濁遺精。

白鹽入瓷罐﹐蓋﹐通紅﹐地上放冷﹐每兩入茯苓﹑山藥末﹝各一兩﹞。

棗肉和蜜丸﹐如梧桐子大。每服三十丸﹐空心棗湯下。

又茯苓﹝二兩﹞豬苓﹝一兩﹞水一碗﹐煮幹去豬﹐用茯苓爲末﹐臘丸彈大﹐每丸嚼細﹐燈心棗湯下。或韭子研末酒下﹔或陳皮﹑冬瓜仁研末﹐米湯下。

卷之四便濁

交腸

乃大便出尿﹐小便出糞。凡人小腸下口名闌門﹝七飛門之一﹞。由此分別淸濁﹐气不循故道﹐則失其守也。

主方澤瀉豬苓白術黃連阿膠滑石﹝各一錢﹞官桂木香﹝磨。各五分﹞。

加燈心﹐水煎﹐化膠服。

簡便方破頭或漆帽燒灰﹐米湯下。

卷之四

便癃

﹝附﹕大小便閉﹞

經曰﹕胞移熱於膀胱﹐則癃溺血﹐膀胱不利爲癃。又曰﹕足三焦者﹐太陽之別也。並太陽之脈﹐入絡膀胱約下焦。實則閉癃﹐虛則遺溺。蓋腎主水﹐膀胱儲之﹐陰陽升降﹐榮衛流行﹐則水竇開合有常。若二經气虛﹐水不制火﹐或客熱乘之﹐致君﹑相不攝﹐陰陽不調﹐熱閉下焦﹐故水道澀。察熱微甚﹐用藥寒涼﹐當寒因熱用﹐必伏其所主﹐而先其所因。始則大同﹐終多小異。虛而熱乘﹐壯水制火﹐气虛補气﹐血虛補血。兼濕痰﹐則滲濕淸痰﹔緣气結﹐則導气升結。數證先宜吐法﹐大吐升提其气﹐則水自降。

譬如滴水之器﹐上竅通而下竅之水出矣。又有鬱怒日久﹐木克脾虛﹐土不制水﹐漬入肌膚﹐腫脹急痛﹐水道絕矣。漸見毛孔水出者不治。婦人多患﹐須初覺時﹐猛宜健脾疏肝。脈多澀數﹐左尺脈實﹐淸熱調气。

主方﹝熱結﹞黃柏牛膝滑石﹝研﹞木通豬苓澤瀉麥門冬車前子瞿麥蓄﹝各八分﹞甘艸梢﹝三分﹞加燈心二十枝﹐水煎﹐空心服。

未通加地膚子﹑萆﹑石蓮子﹑秋葵子﹑海金砂﹑枳殼。老人气血虛﹑不通加四物湯﹑黃芩﹐減利水藥。

淸肺飲肺乏生化之源﹐口渴便閉﹐熱在气分。

豬苓通艸﹝各二錢﹞赤茯苓﹝錢半﹞澤瀉﹝一錢﹞燈心﹝五分﹞木通蓄瞿麥﹝各七分﹞

水煎成﹐調入眞琥珀末﹝五分﹞﹐車前末﹝一錢﹞﹐服。

坎離丸不渴而小便閉﹐熱在血分。

黃柏知母﹝俱鹽炒。各二兩﹞肉桂﹝二錢﹞

爲末﹐蜜丸桐子大﹐每百丸﹐空心淡鹽湯下。頓足藥行﹐小便利﹐莖中痛﹐以六一散﹑燈心湯服﹐有惡物下。

助元湯便閉﹐因气血兩虛。

人參當歸生地赤苓豬苓澤瀉黃柏﹝鹽炒﹞知母牛膝梔子枳殼﹝各八分﹞

升麻﹝二分﹞甘艸﹝三分﹞

加燈心二十枝﹐水煎﹐空心服。

益陽湯便閉無熱﹐證屬虛寒﹐甚因涼藥過多﹐加附子。

肉桂當歸赤苓白術枳殼牛膝石蓮子澤瀉﹝各八分﹞甘艸梢﹝三分﹞

加姜一片﹐燈心二十枝﹐水煎。

五苓散分理陰陽﹐淸利水道﹐通小便﹐止泄瀉。

澤瀉﹝二兩半﹞茯苓白術豬苓﹝各兩半﹞肉桂﹝六錢﹐熱甚減去﹐名四苓散﹞。

上爲細末﹐每服二錢﹐空心白湯調下﹐煎服亦可。

八正散實熱便癃﹐或大小便閉﹝方見淋門﹞。

六味地黃丸通治前證。虛而熱乘﹐頻數遺溺加黃柏﹑知母鹽炒。老人元虛﹐轉胞脹痛﹐數日困篤欲絕﹐倍澤瀉煎服﹐效﹝方見虛損﹞。

十全大補湯加黃柏﹑知母﹐扶虛﹝气虛﹐參﹑﹔血虛﹐芎﹑歸﹐﹞藥中兼探吐。

簡便方便閉。

甘遂末﹐水調塡臍內﹐用甘艸節煎汁飲。

又秋葵子﹝研﹞赤茯苓﹝各二錢﹞水煎。或牛膝水煎﹐入麝少許服。

又陳皮﹝兩半﹞秋葵子﹝五錢﹞分三服﹐蔥白三莖﹐水煎。或年久筆頭燒灰﹐水服。

又車前艸搗汁﹝一杯﹞﹐入蜜﹝一杯﹞﹐服。或秦艽﹝一兩﹞煎服。或吞雞卵黃三个。或烏臼皮煎服。或雄黃末蜜和﹐撚條納溺孔。或杏仁二七﹐研服。

又便閉轉胞。

無煙梁上掛塵一撮﹐水調服。

法用豬尿脬底開小孔﹐將鵝毛管道紮緊﹐口用小竹筒紮緊﹐吹滿气﹐將鵝毛管湊入小便之口﹐將气擠入﹐小便卽出。或蔥﹝三斤﹐炒﹞﹐鋪臍腹熨。或炒鹽熨。或鹽塡臍中﹐艾灸卽通。或萵苣菜搗﹐貼臍。或蚯蚓泥水調﹐塡臍。

妊婦胞胎壓便閉﹐或因腸曲﹐服補中益气湯﹐倍升﹑柴﹝方見虛損﹞。患人仰臥﹐下體擡髙頻擺動﹐更托胎舒腸﹐小便自出。

卷之四便癃

大小便閉

乃大小腸﹑膀胱三經之實熱也。多由暴感驚憂﹐忿怒郁遏之气﹐無可伸發﹐觸動心肺之火﹐傳於三經。卒然气乘﹐致大小便閉﹐迫小腹急脹﹐逆上衝心﹐甚則悶絕欲死﹐脈多沈數。

主方大黃滑石﹝研﹞皂角﹝各三錢﹞上爲末﹐煮酒﹐調作四服。

大便不通加大黃﹝三錢﹞﹐小便不通加滑石﹝三錢﹞。

丁香散臟腑實熱﹐大小便不通﹐兼服八正散﹝方見淋門﹞。

苦丁香﹝五分﹞川烏﹝炮﹞艸烏﹝炮﹞白芷皂莢﹝炮﹞細辛﹝各三錢﹞胡椒﹝一分﹞麝香﹝少許﹞

上爲末﹐用竹管吹入肛門卽通。

簡便方皂莢炙去皮子爲末﹐酒糊丸﹐桐子大﹐每三十丸酒下。

又木通爲末﹐酒下。掩臍法﹝見祕結﹞﹐更以朴硝同蜜湯調下。

卷之四

遺溺

﹝附﹕不禁﹞

經曰﹕膀胱不約爲遺溺。又曰﹕督脈主病爲遺溺。夫人之遊溺﹐藉心腎二經傳送。蓋心與小腸爲表裏﹐腎與膀胱爲表裏。若心腎气衰﹐陽道不固﹐傳送失度﹐必成遺溺不禁之愆。亦有因三焦气虛而作者﹔肺從上焦﹐通調水道﹐下輸膀胱﹐腎上連肺﹐母子相關﹐腎與膀胱虧損則子能令母虛。肺金水源滲流﹐膀胱無能藏攝﹐尢致斯患。或熱病時過用寒涼藥﹐或立夏前多服白虎湯﹐並宜溫藥升陽。然二證大同小異﹐遺溺較甚。遺溺者﹐睡中遺出而不自知﹔不禁者﹐時常欲溺而不能制。左尺微澀﹐皆宜補腎滋陰﹐調榮益衛﹐少佐升提。

主方人參黃當歸白術熟地黃石斛益智﹝研。各一錢﹞陳皮﹝七分﹞

肉桂﹝五分﹞升麻末﹝效﹐倍加﹞柴胡﹝各三分﹞

虛﹑老加附子﹝制﹞。姜三片﹐棗一枚﹐水煎﹐空心服。

體虛加山藥﹑山萸﹑棗仁﹑五味﹔或六味地黃丸合補中益气湯煎服﹝方見虛損﹞。

家韭丸治少﹑長遺尿不禁﹐白濁﹐夢遺﹐精滑﹐補元進食。

鹿茸﹝一對﹐制﹞韭子﹝炒﹞肉蓯蓉菟絲子﹝煮餅﹞熟地黃當歸牛膝﹝各二兩﹞

杜仲﹝姜炒斷絲﹞巴戟天﹝去骨﹞石斛肉桂漧薑﹝各一兩﹞

上各根據法制度﹐除鹿﹑地外﹐共爲細末﹐制鹿﹑地﹝法見前﹞。入好酒﹐糊和丸﹐桐子大﹐每服五十丸﹐空心﹐鹽湯或酒下。

祕元丹治小便不禁﹑自汗。

龍骨﹝另研﹐三兩﹞靈砂﹝水飛﹐二兩﹞訶子肉砂仁﹝各一兩﹞

上爲細末﹐煮糯米糊丸﹐桐子大﹐每服五十丸﹐空心鹽湯下。

縮泉丸治頻數不禁。

益智仁烏藥﹝天臺者﹞等分爲末﹐山藥糊丸﹐桐子大。每五十丸﹐鹽湯送下。

益血固元湯治陰虛血少﹐火盛不禁。

黃柏知母﹝俱鹽水炒﹞當歸白芍生地熟地天門冬麥門冬白術梔子﹝炒﹞

益智﹝各一錢﹞姜﹑棗煎。

六味地黃丸久患不愈﹐去澤瀉﹐加益智﹐多合久服﹐見效。

簡便方遺溺不禁。

雞肫內黃皮﹝火炙爲末﹐男用雌﹐女用雄﹞﹐空心酒下。

又牡蠣﹝入小砂罐﹐上下安鹽﹐瓦蓋外鹽泥溏﹐炭火紅取用﹞赤石脂﹝研細﹐拌醋﹐鐵銚內慢火炒幹﹞

上各研極細末﹐等分﹐酒糊丸﹐桐子大。每五十丸﹐空心鹽湯下。

又茯苓爲末﹐同麵餅﹐空心米湯下﹝忌茶﹞。或豬脬燒研﹐酒下。

又小茴香﹝一錢﹞﹐川椒﹝七粒﹞﹐鹽﹝一撮﹞﹐炒研﹐晚間糯食蘸喫﹐溫酒送下。

又豬脬﹝糯米泔洗﹞﹐入椒鹽煮﹐蘸茴香食﹐酒下。或羊脬盛水﹐兩頭紮緊﹐煮食。

又鹿肉霜爲末﹐酒糊丸﹐酒下。或益智﹝兩半﹞﹐酒煎。或烏藥爲末﹐酒下。

老人夜溺多﹕白芷﹝一兩﹞糯米﹝五錢﹞炒黑爲末﹐糯糊丸﹐木饅頭或根煎湯下。

小兒遺尿﹕肉桂爲末﹐雄鷄肝搗丸﹐每寸丸﹐酒下。或燕去後窩內艸﹐燒研末﹐水調下。

卷之四

淋證

經曰﹕血泄淋閉﹐皆屬於熱。蓋諸淋始作﹐當以同類析之。小便濁﹐痛不甚。白曰白濁﹐赤曰赤濁。不痛自出﹐或脹癢者爲滑精。不痛下血爲溺血﹐不痛脹澀爲癃閉。惟小腹脹急﹐痛引臍下﹐小便頻少﹐解時滴瀝澀痛﹐叫喊難忍爲淋。有五證﹕血﹑石﹑膏﹑勞﹑肉是也。血淋火動則發﹐所下皆血﹔石淋如小砂石﹐澀痛難出﹔膏淋邪熱煎稠﹐狀如脂膏﹔勞淋作勞則甚﹐痛引气沖﹔肉淋成條窒塞﹐甚至人呼多方得出﹐隨腹大痛﹐死證不治。又气淋者﹐小便澀數﹐常有餘瀝。

膀胱經客熱﹐皆由斫喪致傷腎水。七情飲食﹐助其火邪﹐水道不下輸﹐而施其淸化之令也。脈盛實大生﹐虛細澀死。戒發汗。

主方﹝諸淋﹞黃柏﹝酒炒﹞知母﹝酒炒﹞滑石﹝水飛﹐調服﹞木通梔子蓄生地黃當歸赤茯苓枳殼麥門冬牛膝﹝各一錢﹞甘艸﹝五分﹞加燈心煎。

血淋加炒蒲黃﹑茅根汁。石淋﹐石葦。膏淋加川萆﹑石蓮子。勞淋加人參。肉淋﹐連翹﹑秋葵子。气淋加靑皮。熱淋﹐黃連﹑酒煮大黃。尿淋﹐車前艸搗絞汁。死血淋﹐桃仁﹑牡丹皮﹑玄胡索﹑琥珀﹝另研﹐調服﹞。老人虛淋加人參﹑黃﹑升麻﹝少許﹞﹐去知﹑柏﹑﹑滑。久虛﹐補中益气湯﹑六味地黃丸。

五淋散諸淋初感皆效﹐日久宜滋陰補腎。忌瀉腎與膀胱藥。

赤茯苓赤芍藥梔子﹝各一錢﹞木通澤瀉生地車前子黃芩﹝條﹞當歸﹝各八分﹞滑石﹝水飛。減半﹞甘艸梢﹝五分﹞水煎成調滑石服。

八正散治心經蘊熱﹐臟腑祕結﹐小便赤澀﹐淋瀝不通。

大黃瞿麥木通滑石蓄梔子﹝炒﹞車前子甘艸梢﹝各等分﹞

上加燈心二十枝﹐水煎﹐空心服。

海金砂散五淋﹐一服效。

當歸﹝酒洗﹞大黃﹝酒浸﹞川牛膝﹝酒洗﹞木香﹝另研﹞海金砂﹝研﹞雄黃﹝等分﹞

上爲末﹐入香﹑沙﹑雄﹐每服錢半﹐臨睡好酒調下。

淸心蓮子飲上盛下虛﹐心火炎上﹐口苦咽漧渴﹐小便濁或淋。

石蓮子人參黃麥冬赤苓﹝各一錢﹞車前子黃芩地骨皮甘艸﹝各五分﹞

水煎﹐空心服。

二陳湯加香附﹑木通。探吐﹐痰出上竅通﹐下竅利﹔初疏通﹐久升提。

簡便方血淋﹐車前艸搗汁飲。石淋﹐用汁調軟石膏﹝﹑研﹐一錢﹞服。

石淋﹕土牛膝煎服﹐入乳香﹑麝香﹝各少許﹞妙。秋葵子研末﹐米湯下。

又黑豆百粒﹐甘艸二寸﹐水煎﹐調滑石末﹐服。或黃魚腦骨﹝﹐研﹞湯下。

血淋﹕竹茹五錢﹐水煎服。或苦杖根﹐研服。尿血﹐升麻煎服。

諸淋﹕三葉酸漿艸搗絞汁﹐蕩熱﹐空心服﹐加蜜少許。便閉加砂糖少許﹐妙。

諸淋痛﹕六一散﹝暑門﹞﹑海金砂﹝研﹞各二錢﹐燈心﹑木通﹑麥冬。煎湯﹐入蜜少許﹐調服。

又大蘿卜切一指濃五片﹐蜜二兩﹐浸拌鐵鏟上﹐慢火炙蜜盡﹐細嚼﹐鹽湯下。

痛甚﹐牛膝煎濃汁飲﹝酒煎亦可﹞。或萱艸根搗汁服﹔或茅根煎服。

又赤芍藥﹝一兩﹞﹑檳榔﹝一枚﹐麵包﹐煨﹞爲末﹐水調空心服。或船底靑苔一團﹐煎服。

卷之四

不寐

經曰﹕衛气者晝行於陽﹐夜行於陰。行於陽不得入於陰﹐陰虛故目不瞑。蓋陽主動辟也﹐陰主靜也。故行於陽則動而醒﹐行於陰則靜而臥。陽光亢上﹐則气有餘。又曰﹕合夜至雞鳴﹐天之陰﹐陰中之陰也。气行於陽而陰不足﹐則陽愈狂而陰乃格。靜反爲動﹐反爲辟。神气散而不守﹐故不得瞑也。然而又有思慮過極﹐心陽獨亢者﹔有心气耗傷﹐血不育養者﹔有神明失養﹐眞陰不升者﹔有肺受火炎﹐膈上痰壅者。寸脈浮滑痰火﹐洪大陰虛陽盛﹐澀爲血虧。治當養陰抑陽﹐淸痰降火﹐安神寧心。

主方當歸身生地黃黃連橘紅半夏﹝制﹞茯神人參麥門冬酸棗仁柏子仁炙艸﹝各一錢﹞

上加龍眼肉﹑竹茹﹑生薑﹑燈心﹐水煎成﹐調辰砂﹐臨睡服。

朱砂安神丸治心虛有熱﹐夜臥不安﹐神气不寧。

黃連﹝二兩﹞甘艸﹝炙﹐兩半﹞生地當歸身﹝各八錢﹞朱砂﹝水飛﹐一兩﹐一半爲衣﹞

上爲細末﹐入朱砂﹐蒸餅糊和丸粟米大﹐朱衣。每服一錢﹐臨睡燈心湯下。

溫膽湯寧神豁痰﹝二陳湯加竹茹﹑枳實﹞。

竹葉石膏湯傷寒天王補心丸虛損

卷之四

三消

經曰﹕二陽結謂之消。又曰﹕心移熱於肺﹐傳爲膈消也。夫三消者﹐上焦受病﹐多飲而少食﹐小便多利而不禁﹐甚至舌漧白苔或裂﹐屬肺﹐名消渴﹐亦名膈消。中焦受病﹐渴而多食﹐食已卽饑﹐屬胃﹐名消中。下焦受病﹐小便淋濁如膏糊﹐甚至面色黧黑﹐形瘦耳焦﹐屬腎﹐名腎消。

多因脾不輸精於肺﹐肺乏生化之源。經曰﹕多食肥﹐令人內熱﹐恣食肥甘炙爆咸物﹐及醉飽入房﹐斫喪傷腎。或大病陰虛﹐或過勞血耗﹐所因多種﹐燥熱則一。宜淸心絕欲﹐戒濃味﹐斷思慮﹐靜養生陰。不則腎水不升﹐心火不降﹐復變癰毒﹑鼓脹等證者多矣。脈實疾可治﹐弦小難痊。洪數陽盛﹐濡散血虛。宜養肺降火﹐生血滋陰﹐補益腎水。

主方當歸生地﹝各三錢﹞白芍藥﹝二錢﹞

上消加人參﹑麥冬﹑五味﹑天粉水煎﹐入生藕﹑鮮地黃汁﹑人乳服。中消加石膏﹑知母﹑甘艸﹑滑石﹑寒水石。下消加黃柏﹑知母﹑熟地﹑五味之類。

加味白虎湯治上焦消渴熱甚。

石膏﹝三錢﹞知母﹝錢半﹞人參﹝一錢﹞甘艸﹝五分﹞黃芩杏仁梔子﹝各一錢﹞

麥冬﹝二錢﹞五味﹝十五粒﹐打﹞加粳米一撮﹐水煎服。

生津甘露飲治消中﹐能食而瘦﹐口漧自汗﹐大便結﹐小便數。

石膏﹝二錢﹞黃柏龍膽艸黃芩﹝各一錢﹞黃知母生地﹝各八分﹞葛根梔子當歸甘艸﹝半炙﹞天粉﹝各六分﹞升麻﹝四分﹞桃﹑杏仁﹝各十粒﹐去皮尖﹐研﹞

水煎﹐溫服。

加味地黃丸治腎消﹐小便淋濁等證﹝方見虛損﹞。

簡便方消渴。白芍藥﹑甘艸﹝等分﹞﹐水煎服。或烏梅﹝一斤﹐打碎﹞﹐水四腕﹐煎一碗﹐入蜜﹝一斤﹞﹑砂仁﹝末﹐五錢﹞﹐砂鍋慢火熬膏。冷﹐入檀香末三錢﹐麝二分﹐湯服。

又大豆﹝五升﹞﹐大黃﹝兩半﹞﹑甘艸﹝四兩﹐碎﹞﹐水一桶﹐煮至豆熟﹐飲汁食豆。

又繅絲湯﹐隨意飲﹐大效。壇貯埋久愈佳。如無﹐絲棉煎湯亦可。

又桑椹汁﹐牛乳蘿卜汁﹑栝蔞根汁﹑淘糯米泔水﹑黃連煎汁﹑蔗汁﹑梨汁﹑麻子煮汁﹑陳粟米粥﹐隨取飲。

又栝蔞﹑葛根﹐搗焙研末。雄牛穿鼻橫木燒灰﹐晚蠶沙末﹐隨取服。

卷之四

皮膚

﹝附﹕瘙癢﹞

經曰﹕凡十二經絡脈者﹐皮之部也。百病之生﹐必先於皮毛。邪中之則腠理開﹐開則入客於絡脈﹐畱而不去﹐傳入於經﹔畱而不去﹐傳入於腑﹐於腸胃也。故皮者﹐有分部不與而生大病也。又曰﹕肺主皮毛﹐在髒爲肺﹐在體爲皮。故气不榮﹐則皮毛焦﹔津液去﹐則爪枯毛折而斃。

皮膚索澤﹐卽所謂皮膚甲錯﹐皮滯而不淸澤也﹐皮膚枯燥或痛。治宜生血滋榮而潤燥。脈右寸浮澀。

主方黃連黃芩當歸生地麥冬﹝各錢半﹞玄參柴胡秦艽漧葛﹝各一錢﹞

白芷﹝六分﹞升麻甘艸﹝各四分﹞上加生薑三片﹐蔥頭一寸﹐水煎熱服﹐取微汗。

卷之四皮膚

搔癢

經曰﹕諸癢爲虛。蓋肺主气﹐司皮毛﹐肺气不通﹐閉固郁熱生風。宜淸熱疏風﹐涼血散郁﹐服防風通聖散。蓋出微汗﹔無汗﹐姜﹑蔥﹑紫蘇湯助。虛人中气不足﹐衛虛作癢﹐補中益气湯加防﹑芎﹑芷。

主方玄參升麻白芷﹝各一錢﹞蟬蛻防風黃川芎﹝各七分﹞甘艸﹝四分﹞上加蔥白一寸﹐水煎服。

胡麻散治風邪挾熱﹐瘙癢及癮疹等證。

艸胡麻﹝二兩﹞苦參荊芥何首烏威靈仙防風石菖蒲牛蒡子白蒺藜蔓荊子菊花﹝各一兩﹞甘艸﹝五錢﹞

上爲細末﹐每服二錢﹐薄荷湯或菜湯調下﹐水丸服亦可。

簡便方薄荷葉蟬蛻﹝等分﹞爲末﹐每服二錢﹐酒下。

浴方榦荷葉﹑本﹑甘松﹑白芷﹑靈仙﹑蒼耳艸﹑金銀花藤煎湯﹐入煨鹽一撮。

卷之四

癮疹

﹝附﹕斑﹑丹﹞

經曰﹕風痺癮疹﹐乃風气挾熱﹐郁於腠理﹐無從發散。起於皮膚﹐不紅不腫﹐惟有顆粒髙起而作癢者﹐風痺也﹔略有形迹見於皮膚者﹐癮疹也。皆風熱所成。或因新浴湊風及汗出脫解而得﹔或挾暑濕﹐久而不退﹐亦變瘡瘍。如風熱甚者﹐防風通聖散。脈多浮數。

主方羌活前胡﹝各一錢﹞防風天麻蟬蛻薄荷川芎﹝各七分﹞荊芥連翹梔子﹝各六分﹞水煎服。

消風散治諸風癮疹﹝方見傷風﹞。未效﹐於風﹑火二門采方治之。

卷之四癮疹

斑﹑丹

斑﹑丹火毒﹐皆熱邪積久﹐郁於皮膚﹐輕爲細斑﹐重爲丹毒。如錦紋赤色﹐便祕心煩﹐風熱搏於榮血而成。自內出遊四肢易治﹐四肢走入心腹難治。甚者排鍼刺出惡血﹐否則肌肉糜爛。

主方防風玄參黃芩梔子生地黃芍藥牛蒡子連翹﹝各一錢﹞枳殼荊芥﹝各七分﹞﹐上水煎服。

防風通聖散治丹毒﹝方見中風﹞。

白虎湯丹毒渴甚﹝方見傷寒﹞。

簡便方寒水石滑石黃柏﹝等分﹞靑黛﹝減半﹞芭蕉或冬靑葉汁調敷。

又大黃末﹑朴硝同研﹐水調敷。

又赤小豆爲末﹐雞子淸調。

又愼火艸﹝俗名火丹艸﹞搗敷。

又竈心土﹝一錢﹞﹐淡豆豉末﹝五分﹞﹐麻油調。

又木鱉子煎油敷﹐最效﹝方見幼科火灼瘡﹞。與外科丹毒參看。

卷之四

傷損

﹝附﹕金瘡杖瘡竹木刺湯火﹞

經曰﹕有所墜墮﹐惡血畱內﹐腹中脹滿﹐不得前後﹐先飲利藥導之。如落馬跌磕﹐從髙墜墮﹐打撲傷損﹐內肭挫折﹐杖瘡腫大痛﹐不破損出血﹐先宜主方行去瘀血。若金刃傷﹐皮破血出過多﹐但宜活血和血止痛﹐次兼調气養血﹐補益胃气﹐切忌大行血之藥。跌撲損傷﹐骨折出臼﹐急用白礬衝湯﹐布蘸熨傷處痛止。實時整理稍遲﹐則肉腫血凝痛甚矣。切須仔細辧認曲直﹐或宜輕手揣摸揉捺。更要相度左右骨﹐宜正宜斜﹐交接平正﹐看骨縫情勢捺歸臼。或宜數人重手拔捺﹑端正﹐當近本骨平復﹐用薴繩紮﹔或杉木板片綁﹐三五日淋洗換藥。切勿見風﹐不救。如手臂骨出﹐向左右拔﹐向右左拔。如腦骨碎﹐剪去發﹐輕手搓揉平正。不破﹐用烏龍散敷圍﹔破者﹐風流散塡塗﹐外用油紙或綿紙包。凡入骨後﹐用烏龍散圍腫處﹐畱破處﹐用風流散塡。凡無藥處﹐但挑開口﹐解小便入﹐咽之卽生。

主方大黃枳殼﹝各二錢﹞當歸尾濃朴陳皮甘艸梢紅花蘇木木通﹝各一錢﹞水鐘半﹐煎數沸﹐濾服。

不通加芒硝﹝一錢﹞﹔已通去大黃。瘀血不下加桃仁﹑肉桂﹑黑醜﹑劉寄奴﹑土牛膝之類。

輕者無瘀血﹑及去血多﹐或老﹑幼﹐減黃﹑殼﹑蘇﹑硝等﹐加玄胡索﹑赤芍﹑丹皮﹑澤蘭﹑骨碎補之類。定痛﹐以眞乳香﹑沒藥研細﹐調入藥服﹔次兼歸﹑芎﹑白芷﹑木香之類。弱人加參﹑。切忌生冷艸藥。飲酒無灰者﹐食牛肉痛甚。

烏龍散跌撲骨碎出臼﹐先煎蔥湯洗。整骨端正﹐用軟絹或皮紙攤貼﹐外木片縛。虫獸傷亦貼。畱破口以風流散塗。

穿山甲﹝炒黃﹞丁皮﹝無眞者﹐用丁香。各六兩﹞土當歸﹝卽土獨活﹐二兩﹞百艸霜﹝另研﹞枇杷葉﹝去毛。各五錢﹞

上爲細末﹐薑汁水或生地黃汁﹐同薑汁調貼。

風流散治損傷皮肉﹐血出不止﹐及破腦傷風﹐用藥塡敷。

血竭﹝二錢半﹞乳香﹝同燈心研﹞沒藥﹝各五錢﹞降香節﹝四錢﹞歸尾﹝三錢﹞

龍骨﹝五花者﹞紅花﹝各二錢﹞蘇木﹝一錢﹞燈心﹝一把﹞

上各爲細末和勻﹐每用少許﹐幹摻傷處﹐血不止多摻。血藥幹結﹐外用淸油調塗。

淋洗方傷重用此煎洗﹐然後上藥。

荊芥穗土當歸﹝各三錢﹞大蔥數株同生薑搗爛﹐煎湯熱洗患處。

小紅丸皮破骨出筋斷﹐損後傷肢節攣縮﹐多服養筋骨气血。

骨碎補﹝姜制﹞土當歸川烏﹝炮﹞楊白皮芍藥﹝各六錢﹞川芎蓬術﹝煨。各三錢﹞肉桂細辛﹝各四錢﹞漧薑﹝炮﹞丁香﹝各二錢﹞續斷﹝一錢﹞附子﹝三錢﹐半制﹞

乳香﹝另研﹞沒藥﹝研。各五分。﹞

爲末﹐醋糊丸綠豆大﹐朱砂衣﹐三十丸酒下。

簡便方墜打痛腫。歸尾﹑大黃﹝等分﹞爲末﹐每三錢酒下。

又大黃杏仁當歸赤芍川芎酒煎服。以綠豆粉炒﹐酒﹑醋調敷。

又立止痛無痕﹐砂糖﹑蔥白搗敷﹐板縛﹔或半夏末水調敷。

又白蒺藜或益母艸﹐或沒藥﹐爲末酒下。瘀血﹐老茄種爲末﹐酒下。

惡血攻心﹕榦荷葉燒灰三錢﹐酒下﹐日三服。無藥只飲酒﹐瘀血亦下﹔外蔥搗﹑炒﹑敷﹐熨斗熨﹔或小粉炒黑﹐蔥汁﹑醋調敷﹔或蔥蜜搗敷。

骨斷﹕白芨末﹝三錢﹞酒下卽續﹔外用骨碎補爲末﹐黃米粥調敷。

跌打傷﹕沒藥﹝研末﹐三錢﹞酒下﹔或胡桃肉酒下。外麥麩﹑熱酒﹑醋和敷。

又薑汁四兩﹐香油四兩﹐順攪勻﹐以無灰酒熱調下﹐飲至醉。

卷之四傷損

金瘡

一切刀斧所傷也。

主方﹝作膏﹞黃柏黃芩當歸赤芍藥黃連黃牡丹皮地骨皮生地黃桑皮﹝各錢半﹞甘艸白芷馬藜梢﹝用葉﹐燒過。各一錢﹞木鱉子﹝三个﹐去殼﹞筋斷加杜仲﹑續斷各二錢。

上用桐油二兩﹐煎藥焦﹐濾去渣﹐油仍入鍋燒熱﹐下白嫩松香﹝一兩﹞﹐黃蠟﹝一兩﹞﹐慢火煎﹐頻用柳條攪勻﹐傾水內扯白。另研乳香﹑沒藥末﹑黃丹﹝眞者﹐泡﹐飛﹐研。各七錢。﹞手揉和膏﹐納入缽﹐水養蓋好﹐七日換水。凡刀斧傷量大小﹐取膏塡傷孔中﹐白紙護之疼止﹐一日一換。五日生肌收口﹐加龍骨末五分入膏。損傷只用油紙攤貼。

止血散刀斧傷出血不止。或加鍛石﹝風化﹞﹑澱粉﹝各一兩﹞﹐去無名﹑倍子。

龍骨﹝三錢﹞無名異﹝一兩﹞乳香沒藥﹝各二錢﹞五倍子﹝二兩﹐半生半炒﹞白礬﹝一兩﹐半生半枯﹞

各研細和勻﹐摻傷處﹐不作膿﹐不怕風﹐定痛生肌。

長肌散治金瘡止血定痛﹐生肉收口。內以本婦衣帶二寸燒灰﹐酒服。

乳香沒藥三七象皮龍骨飛丹兒茶軟石膏﹝﹐飛﹐﹞各研極細﹐等分和勻﹐摻。

簡便方出箭頭。花蕊石﹝七次﹞﹐研細﹐撒傷處﹐四周箭頭自出。

一撚金金櫻葉嫩薴頭﹝各二兩﹞桑葉﹝一兩﹞搗敷。或端午閉日研末備用。

刀斧傷﹕降眞香五倍子銅末等分研勻敷。

又桑葉炕榦爲末﹐更搗汁調敷。桑汁調鍛石亦可。

又鍛石入臘月牛膽﹐陰漧研敷。頭碎亦效﹐或鍛石﹑飛面敷。

又夏枯艸嚼爛敷。或白芨末﹐或雞肫內黃皮﹐焙﹐研敷。

血不止﹕三七嚼﹐花蕊石研﹐五倍子研﹐野薴葉搗﹐隨用。

傷未透膜﹕乳香﹑沒藥﹝各一錢﹞﹐研細。以小便﹐熱酒﹝各半盞﹞調服﹝外用敷藥。﹞

傷重气存﹕蔥白搗﹐炒熱﹐徧敷傷處﹐冷則再換﹐痛止。

止痛﹕劉寄奴爲末﹐糯米湯調敷。

凡傷處﹐急用炒鹽摻﹐不爛。

卷之四傷損

杖瘡

飲童便或眾人尿﹐則血不攻心。切忌房室﹐犯之難斂。

主方歸尾赤芍生地白芷防風荊芥羌活連翹黃連黃芩黃柏梔子枳殼車前子甘艸﹝等分﹞水煎服。

潤肌湯治杖瘡日久不斂。

人參白術茯苓當歸白芍熟地香附陳皮貝母白芷﹝各八分﹞甘艸﹝三分﹞

水煎服。寒熱加柴胡﹑骨皮。口漧﹐麥冬﹑五味子。膿淸﹐黃﹔膿多﹐川芎。斂遲﹐肉桂。

消腫寧痛膏濾淨豬油﹝二兩﹞下鍋燒熱﹐熬化黃蠟﹝一兩﹞﹐攪入後藥。

乳香沒藥兒茶雄黃﹝各三錢﹞輕粉﹝一錢﹞官粉﹝一兩﹞

各研細﹐和入油﹐勻收缽內﹐用油紙攤貼﹐去腐﹐抽膿﹑定痛﹐長肉。

洗方防風荊芥苦參當歸煎湯洗。

簡便方杖不破者﹐瓷鋒出血﹐用豆腐切片鋪傷處﹐散血定痛。

卷之四傷損

竹木刺

治竹木鍼入肉﹐用生薑﹑橘皮﹑鹽﹝等分﹞研如膏塗﹐自出。

桂臘丸肉桂爲末﹐以黃蠟溶化﹐和桂末作丸﹐豆大一丸﹐置刺處。濕紙濃蓋﹐火炙蠟化﹐去紙﹐蠟連刺出。或松香﹐如上法敷。

又土牛膝。搗塗。或羊糞﹐水調塗。或象牙末﹐津調塗。或萆麻子研爛﹐絹襯傷處敷。

或白梅塗﹐看刺頭出﹐指甲拔。

卷之四傷損

湯火

燒泡者﹐切戒冷水﹐火毒入內難救﹔宜鹽﹑鹽鹵敷塗安。

主方生地當歸芍藥劉寄奴黃連黃柏黃芩木通梔子赤茯苓甘艸﹝等分﹞上加燈心﹐水煎服。二便淸利爲愈。次宜四物加白芷等服。

凝露散治湯泡﹑火燒﹐香油調鵝毛頻搽﹐水出幹摻結靨愈。

白芨﹝一兩﹞黃連黃柏黃芩大黃﹝各二兩﹞﹐共爲末。

簡便方軟石膏﹝﹞赤石脂﹝研細﹞﹐大黃末﹝等分﹞﹐香油調搽﹐濕幹摻。

又黃柏末﹐豬膽汁調搽。或枯白螺螄殼火﹐研香油搽。

又火丹艸搗敷。或扁柏末﹐雞子調。或秋葵花搗﹐浸油敷。

又桐油﹝二分﹞﹐水﹝一分﹞﹑攪勻塗。或苦杖根爲末﹐油調。或槐子﹐或皮炒﹑研﹐香油調敷。

煙燻垂死﹕白蘿卜搗汁﹐灌之蘇。

卷之四

骨物鯁

蓋骨物鯁刺不下﹐若復從上出則爲順。治法之妙﹐莫甚於湧吐或指絞﹐或鵝毛蘸桐油﹐或燈油攪令吐﹐哽物隨出。宜急爲之﹐遲則喉腫食消﹐不能吐矣。有因循累日不食﹐至不救者。如鸕﹑豺﹑獺治魚骨鯁﹔梳灰治發鯁﹔磁石下鐵﹔貍﹑虎﹑狗涎化諸骨﹝理宜類推。﹞

圖將小盞盛滿水或湯﹐以左手大﹑食﹑小三指豎起﹐屈中﹑名二指﹐駕水在上﹐向東橫左足﹐豎右足作丁字。右手豎食指﹐屈餘四指﹐空書上九字於水面﹐又二篆書蓋面﹐向東吸气一口﹐吹入水中﹐令患人口飲水卽化。如幼兒不能飲水﹐食白飴糖粘骨卽下﹐或吐。

魚骨﹕韭白嚼令軟﹐用細綫系﹐口中吞至鯁處﹐引之骨出。

又水一盞﹐默以左眼睛於水中書龍字﹐服不過兩盞﹐小兒書與飲。

又砂仁﹑甘艸爲末﹐棉裹含﹐徐咽津﹐久隨痰出。或萱艸根搗汁﹐吞下。

又獺爪爬喉下。或獺骨含口中自下。或金鳳花子﹑或根搗絞汁﹐服。

又皂莢末﹐吹鼻得嚏哽出。或口念鸕七徧﹐水咽下。

又本魚骨頂頭上﹐咳聲出﹐或左右手﹐反復擲骨背後﹐立出。

又魚骨肚肉刺痛﹐煎吳茱萸湯飲。或飲好米醋半杯。

諸骨哽﹕威靈仙煎汁﹐入砂糖服。或野薴根搗丸。雞骨﹐雞湯下﹔魚骨﹐魚湯下。

又將狗後腳提起﹐涎出﹐飲少許。或胡荽略擂拌醋﹐連渣咽。

又霜梅肉搗﹐指大綿裹﹐冷茶下﹐扯住綫頭嘔出。

麥芒梗﹕鵝倒提口涎飲消。

篾刺﹕爛竹籬棍﹐急流水煎飲。

錢梗﹕生茨菇搗汁飲。或荸薺汁﹐或艾汁﹐或百部四兩煎﹐酒飲效。

錢﹑金銀物﹕胡粉﹝一兩﹞﹐搗硝石少許﹐作二服。在腹中﹐服此亦消。

又取薤黃曬﹐令萎黃﹐煮熟勿切﹐食一大束卽下。

又誤吞鍼。瓷器一塊。呵之卽出。

又多食豬﹑羊肥肉汁﹐自瀉出。

一兒誤吞釣鉤﹐刺喉﹐得鉤綫在外。用數珠子穿在綫﹐逐个送入喉中﹐以珠抵釣﹐頂脫其尖﹐一掣而鉤上出﹐巧法也。

一吞錢哽喉﹐以白紙捲實如箸﹐以刀橫亂割其端作狀﹐別取一箸﹐縛鍼鉤於端﹐令不可脫。先下咽輕提輕抑﹐覺鉤入錢眼﹐次以紙捲納入咽中﹐與鉤尖相抵﹐一掣而出。

卷之四

五絕

自縊﹑溺水﹐壓墜﹑鬼魘﹑產死﹐气已絕皆可救蘇﹐及諸暴絕。並以半夏末或皂莢末﹐撚入鼻取嚏。或蔥韭白心﹐刺入鼻數寸﹐掐人中﹐提頂發﹔及大指甲下離一韭葉許﹐各灸數壯﹐更灸臍下。

自縊﹕急抱起﹐緩解下﹐切勿割斷繩﹐用手裹衣抵住糞門﹐婦人並塞陰戶﹐气泄不救。放下安臥﹐一人以腳踏兩肩﹐手緊挽其發勿縱。一人搓正頸喉﹐摩動胸腹﹔一人將臂腿徐屈伸之﹔四人各執蘆管吹耳鼻﹐更掩其口﹐待眼開气舒﹐卽以姜湯﹑粥飲灌之。諸絕﹐心下溫者﹐可生。

溺水﹕撈救得合復安大凳上﹐垂其頭﹐腹下仰臥活人。或復牛背上﹐刀斡開口﹐橫放箸一隻﹐令水出﹔腳髙起數寸﹐用皂莢末綿裹塞糞門內﹐以鹽擦臍中﹔水出盡﹐取燥壁土杵細鋪地上﹐溺人仰臥﹐埋其身﹐以艾灸臍中。冬月急換暖衣﹐用竈內無火熱灰埋蓋其身﹐四人吹耳鼻﹐薑汁灌。

墜壓﹕磚木石壓﹐從髙墜下。气絕者﹐斡開口﹐令人撒尿口內﹐得咽卽生。取淡豆豉數兩﹐水酒煎服。血攻心﹐榦荷葉燒灰﹐童便調下三錢﹐日三服。或熱好酒灌。將連根韭搗﹑炒﹐縛傷處。熨斗火熨。

魘寐不宜上前叫喚﹐但痛咬腳跟﹑足拇指﹐多唾其面。有燈則存﹐無燈勿點。半夏﹑皂莢末吹鼻﹔取向東桃﹑柳枝煎湯灌﹔或竈心土﹝研﹞二錢﹐井水下﹐次用蘆管吹耳鼻。

鬼擊﹑客忤等一切卒死﹐用菖蒲根或韭﹝冬用根﹞搗汁灌口﹑鼻中。或幹菖蒲研末吹鼻﹐水調下﹐更取井底泥塗身目﹐令人垂頭井中喚姓名。或腹痛如刀刺﹐艾煮汁灌。吐虫物﹐灸足大指甲後﹐十四壯。

凍死﹕急換活人暖衣﹐用大米或竈灰炒熱囊熨心上﹐冷再換。熱酒﹑姜湯﹑粥湯頻灌。以氈單或艸薦裹緊﹐二人輕手滚捍﹐肢溫卽活﹐切勿見火。蘇合香丸﹐姜湯﹑酒調灌﹐妙。

中熱﹕移陰處﹐熱土堆臍。眾人尿﹑熱土同大蒜研﹐水灌﹝詳見暑門﹞。

胎產﹑血運救療﹐極宜肅靜﹐喧叫則死﹝詳見產後﹞。

卷之五

頭痛

﹝頭風。附﹕眉稜痛﹞

難經曰﹕手三陽之脈﹐受風寒伏畱不去﹐則厥頭痛。蓋厥者﹐逆也。逆壅而衝其頭﹐故作痛。如痛引腦﹑齒﹐陷於泥丸宮者﹐名眞頭痛。手足厥冷至節﹐旦發夕死﹐非藥可治。夫頭痛之證﹐內成者因气血痰飲﹐七情抑鬱﹔外感者因風寒暑濕﹐諸邪致傷﹐然屬風火居多。以人之頂﹐惟風火二气易升故也。矧面爲五臟精華﹐頭爲六陽會首。宜疏風散邪﹐兼淸火養血﹐此其大略也。

尢當分別六經及气血寒熱﹑濕痰新久爲要。凡太陽巓頂痛連額項﹐惡風﹔陽明頭目痛連齒頰﹐身熱﹔少陽頭角偏痛連耳﹐寒熱往來﹔太陰體重有痰﹐腹滿﹔少陰足寒气逆爲厥頭痛﹔厥陰頂痛厥冷﹐或吐痰沫。有頭痛耳鳴﹐九竅不利﹐气虛也﹔眼目昏花﹐晝寧夜劇﹐血虛也﹔痛而多痰﹐頭目眩運﹐痰厥也﹔痛而心煩﹐體麻足熱﹐濕熱也。有犯大寒﹐內至骨髓﹐髓以腦爲主﹐腦逆爲痛﹐寒也﹔目頰浮腫﹐躁熱大痛﹐熱也。新發爲實﹐經年爲虛。如頭痛惡寒身熱屬傷寒﹐從本門治。又頭風之證﹐偏正皆屬風熱伏畱﹐男子迎風露宿﹐婦人頭不包裹者多患此。日久不愈﹐邪乘空竅﹐乃致喪明。偏左屬風及血虛﹔偏右屬痰與气虛。治療方法﹐頭痛同類。經曰﹕寸口脈中手短者﹐頭痛。《脈經》曰﹕陽弦頭痛。凡寸口緊急﹐或短或浮或弦﹐皆爲頭痛。脈浮滑﹐風痰易治﹐短澀難痊。

主方川芎﹝一錢五分﹞羌活白芷防風本﹝各一錢﹞升麻細辛甘艸﹝各三分﹞

加細茶一撮﹐蔥頭三个﹐水二鐘﹐煎時以復被覆頭﹐通連藥罐口﹐令熱气燻頭痛處汗出﹐煎至八分熱服。再煎再燻﹐服完濃包頭臥﹐汗出痛止。巓頂痛倍本﹐加酒炒升麻﹑柴胡。火加酒芩﹔痰加橘﹑半。冬加麻黃﹔夏加石膏。太陽﹐倍羌活﹐加蒼術﹔惡風寒﹐麻黃﹑獨活。陽明﹐倍白芷﹑升麻﹔自汗﹑發熱惡寒﹐葛根﹑石膏。少陽加柴胡﹑酒芩。太陰加半夏﹑蒼術﹑南星﹔脈沈﹐理中湯﹝寒門﹞。少陰﹐倍細辛﹔厥冷﹐脈沈細﹐麻黃附子細辛湯爲主﹝方見傷寒。﹞厥陰﹐連項痛﹐欲入太陰﹐亦倍羌﹑蒼﹔厥冷﹐脈沈緩﹐吳萸湯主之。气虛﹐人參﹑黃﹔血虛﹐當歸﹑川芎﹔兩虛﹐調中益气湯﹝方見虛損﹞加川芎﹑蔓荊﹑細辛神效。痰厥﹐半夏白術天麻湯。因濕﹐可吐濕熱﹐空淸膏。有宿痰﹐先以川芎茶調散吐之﹐再服川芎﹑薄荷辛涼之藥。犯大寒厥頭痛﹐羌活附子湯。火極大痛﹐便閉﹐大承气下﹝大黃酒煮﹐方見傷寒﹞。肥人﹐二陳加蒼白術﹔瘦人四物﹐酒芩﹑防風。勞苦及下虛痛甚﹐此相火自下衝上﹐補中益气湯﹝方見虛損﹞加芎﹑歸﹐甚者知﹑柏﹑蔓荊﹑細辛。頭面壅腫有熱﹐涼膈散﹝火門﹞去硝﹑黃﹐加桔梗﹑荊芥﹑薄荷。

風熱上攻﹐天麻﹑蔓荊﹑臺芎﹑酒芩﹑細辛。

羌活附子湯治冬月犯寒及風邪入腦﹐痛甚連齒﹐亦名腦風。

麻黃附子﹝炮﹞防風白芷僵蠶羌活蒼術﹝各七分﹞佛耳艸﹝無嗽不用﹞黃﹝各五分﹞甘艸升麻﹝各三分﹞水煎服。

川芎茶調散治諸風上攻﹐偏正頭風﹐頭痛﹐鼻塞聲重。

薄荷葉﹝二兩﹞川芎荊芥防風﹝各一兩﹞白芷羌活甘艸﹝各兩半﹞細辛﹝二錢半﹞

上爲細末﹐每服二錢。食後茶湯調下。

如聖餅治風寒伏畱陽經﹐痰飲气逆頭痛。

防風半夏天麻﹝各五錢﹞南星川烏﹝炮﹞川芎漧薑甘艸﹝各一兩﹞

上末﹐蒸餅糊和﹐作餅如錢﹐每五餅同荊芥末嚼細﹐茶湯下。

九仙丹男﹑婦八般頭風﹐一切頭痛。

川烏﹝炮﹞石膏﹝水飛﹞白芷川芎艸烏南星半夏﹝各五錢﹞細辛全蠍﹝各二錢半﹞

上末﹐韭汁丸桐子大﹐每五十丸茶下。

空淸膏偏正頭痛久不愈﹐及風熱目痛﹑腦疼等證。

羌活防風黃連甘艸﹝各兩半﹞柴胡﹝七錢﹞川芎﹝五錢﹞枯芩﹝兩半﹐酒炒一半﹞

上末﹐每三錢茶淸調如膏﹐抹口內﹐臨臥白湯下。頭痛甚加細辛三錢﹐痰厥痛加半夏﹐偏頭痛倍羌﹑防﹑芎。

上淸散頭痛連眉骨﹐眼痛不可忍。

川芎郁金芍藥荊芥芒硝﹝各五錢﹞乳香沒藥﹝俱另研﹞薄荷﹝各一錢﹞冰片﹝五分﹞

上爲細末﹐每用三分搐鼻內。

半術天麻湯痰厥頭痛欲裂﹐眼黑昏運﹐惡心﹐如風雲中﹐身重冷不臥。

橘紅半夏麥芽﹝各七分半﹞白術神曲﹝各五分﹞蒼術人參黃天麻茯苓澤瀉漧薑黃柏﹝各三分﹞

上加生薑三片水煎﹐一服安。

簡便方決明子爲末﹐水調貼太陽穴﹐或作枕。血虛痛﹐當歸二兩﹐好酒煎服。

新沐感風﹕川芎﹝四錢﹞天麻﹝一錢﹞爲末﹐蜜和﹐嚼茶下。久痛﹐栝蒂末吹鼻﹐淸水出安。

風吹項背腦痛﹐婦人胎產頭痛﹕白芷泡﹐研末﹐蜜和細嚼﹐茶下。

風熱頭痛﹕川芎﹑白芷﹑石膏﹐等分爲末﹐每四錢茶下。頭項痛﹐蒸大豆一升枕﹐愈再蒸。

止痛﹝太陽丹﹞﹕大南星﹑川芎﹝等分﹞爲末﹐連須蔥白搗餅﹐貼太陽痛處。

痰厥痛﹕烏梅﹝十个﹞﹑鹽﹝二錢﹞水煎服。吐痰愈。

卒痛﹕僵蠶末﹝二錢﹞﹐湯下。

諸頭痛﹕蒼耳﹑川芎﹑當歸﹝等分﹞爲末﹐每服三錢﹐臨臥茶下。

冷痛﹕艾葉揉軟﹐用帛夾包痛處﹐以熨斗火熨暖熱﹐痛止。

熱痛﹕大黃末﹑朴硝等分研勻﹐井底泥和作餅﹐貼太陽及痛處。

痛不可忍﹕玄胡索﹝七枚﹞﹐豬牙皂角﹝二條﹞﹐靑黛﹝二錢﹞爲末﹐水調數分﹐令患人臥。竹管送入男左女右鼻中﹐藥至喉小酸﹐坐起﹐門牙咬一錢﹐涎出盛盆安。

卷之五頭痛

眉稜痛

屬風熱與痰﹐痛連頭額﹐作風痰治。素多怒者﹐疏肝火﹐理風痰。見光明痛甚﹐屬肝虛﹐目不能開﹐晝靜夜劇﹐導痰湯加細茶。

主方羌活防風川芎酒芩白芷﹝各一錢﹞荊芥薄荷﹝各八分﹞細辛升麻甘艸﹝各三分﹞蔥茶煎服。

濕痰﹐蒼白術﹐二陳﹐南星﹔火加梔子﹑連翹﹔多怒﹐柴胡﹑膽艸﹔血虛﹐當歸﹑生地﹑赤芍﹔肝虛﹐阿膠﹑橘葉﹔風寒﹐川艸烏﹝俱童便制。﹞

卷之五

項彊

經曰﹕諸頸項彊﹐皆屬於濕。蓋頸項彊直﹐不能回顧﹐不得轉動者﹐乃風濕之邪﹐幹於足太陽經﹐或痰熱客於經絡。或致微痛﹐脈數而實﹐右手爲甚。治宜驅風散邪﹐利气舒筋。有痰熱寒濕相干者﹐隨證治之。

主方陳皮半夏茯苓﹝各一錢半﹞木瓜﹝三錢﹞羌活酒芩﹝各一錢﹞紅花甘艸﹝各五分﹞

上水煎服。兼有外邪加烏藥﹑蒼術﹝各二錢﹞﹐甚者加乳香﹑沒藥。

治項彊﹕鮮木瓜一个﹐取蓋去穣﹐入乳香﹑沒藥末各五錢﹐紮定﹐飯上蒸多次﹐研成膏。每服五錢﹐地黃汁和酒下﹔或幹者酒煮﹐搗入乳﹑沒服。

卷之五

身體痛

夫周身骨節之痛﹐種種不同。有濕郁周身作痛者﹔有食滯而身痛者﹔有痰凝經絡作塊而痛者﹔有諸骨節疼酸﹐或寒或熱者﹔有好酒濕熱郁滯而痛。至於臂項腫疼﹐發熱嘔吐﹐上焦不能淸利者﹐皆日常醞釀﹐致生痰涎飲沫﹐隨气上行。浮壅於肺﹐咳嗽發動稠膿者爲痰﹔畱聚於脾﹐溢流口角不禁者爲涎﹔停積於胃﹐嘔吐出淸稀者爲飲。飲脈多沈濡而弦﹔痰脈多浮大而滑﹔郁滯脈多沈伏﹔痛甚脈沈而緊。治宜散郁行气﹐滲濕疏風﹐淸痰去熱。痛止之後﹐調補气血。

主方蒼術羌活酒芩秦艽威靈仙當歸防風姜黃甘艸水煎服。未安﹐服後方。

當歸拈痛湯治風寒濕三气雜至﹐合而爲痺﹐徧身走注﹐肩臂背腰腿膝﹑周身作痛甚者﹐及風濕諸證。脛足水濕﹐膿瘡潰爛。

蒼術白術酒芩羌活豬苓澤瀉當歸茵陳﹝鈴兒﹐酒炒﹞知母﹝各六分﹞人參﹝不用亦效﹞苦參﹝酒炒﹞升麻葛根防風炙艸﹝各四分﹞

水煎﹝上痛食後服﹐下痛空心服﹞。痛甚加乳香。上身痛倍升麻﹔下體痛加牛膝。腿足加木栝﹑苡仁﹔臂痛桂枝。

威靈仙丸治濕痰風痛。

威靈﹝酒炒﹞桂枝羌活﹝各三兩﹞南星黃柏﹝酒炒﹞蒼術﹝各二兩﹞神曲川芎﹝各一兩﹞防己白芷桃仁紅花龍膽艸﹝各五錢﹞

上爲末﹐神曲糊丸如桐子大﹐每百丸白湯下。

舒筋散治風濕血刺身體疼痛﹐四肢拘攣。

當歸玄胡索辣桂﹝各等分﹞爲末﹐每二錢酒下。痰滯﹐二陳湯加肉桂﹔勞倦身疼﹐十全大補湯加陳皮﹑半夏。

淸痰寧痛丸治酒客多飲﹐致痰涎飲積致痛﹐兼服拈痛湯效。

橘紅茯苓半夏貝母天麻白術膽星白附子栝蔞仁酒芩﹝等分﹞

上共爲末﹐水法丸綠豆大。每服二錢﹐白湯下。竹瀝﹑薑汁爲丸尢妙。痰飲稀涎散吐。

卷之五

肩臂痛

經曰﹕寒气客於背兪之脈則血脈泣﹐脈泣則血虛﹐血虛則痛。其兪注於心﹐故相引而痛。按之則熱气至﹐熱气至則痛止矣。若背脹而痛﹐捶打稍愈者﹐乃痰滯气凝﹐故捶散而行之少愈。背痛連腰脊者﹐皆屬太陽經之風寒也。脈有促而急者﹐有弦緊者﹐左候左﹐右候右。肩背痛﹐治當散風瀉火行气﹝左屬血與風﹐右屬气與痰﹞。

主方羌活獨活﹝各一錢﹞本防風甘艸﹝各五分﹞川芎荊芥﹝各三分﹞

姜一片蔥一莖水煎服。火加酒連﹔虛加人參。

蒼術復煎散風濕合作﹐腦後痛﹐惡寒。頸項﹑肩脊﹑筋骨彊痛﹐腿膝酸痛。

蒼術羌活﹝各一錢﹞白術澤瀉升麻柴胡本黃柏紅花﹝各五分﹞

另煎蒼術汁二鐘﹐煎眾藥﹐再煎如前。

烏藥順气散治肩背痛﹝方見中風﹞。

凡周身﹑腿膝﹑臂膊等處痛甚者﹐用綿絮包暖﹐以火烘令極熱﹐微汗出痛可止。或以姜蔥湯淋洗﹔或用姜蔥熨法﹝法見傷寒﹞內以乳香研細﹐充熱酒服尢佳。

卷之五

心痛

﹝附﹕膻中痛﹞

經曰﹕眞心痛者﹐寒邪傷其君主。手足甲靑至節﹐甚則旦發夕死。厥心痛者﹐乃寒邪客於心胞絡也。蓋諸心痛證﹐皆少陰﹑厥陰之气上衝也。有熱厥心痛者﹐身熱足寒﹐痛甚則煩躁而吐﹐額上汗出﹐脈浮洪大。有火實心痛者﹐因气而食﹐卒然發痛﹐大便燥祕﹐小便短赤﹐久則注悶﹐心胸髙起﹐口渴思冷凍飲料﹐按之愈痛﹐時作時止﹐不能飲食﹐多屬久病﹐急宜下之﹐服寧痛湯。有寒厥心痛者﹐手足厥逆﹐身冷汗出﹐便溺淸長﹐大便利而不渴﹐气微力弱﹐急宜溫之﹐服術附湯﹝方見寒門﹞。凡寒痛者﹐綿綿無增減﹐喜手按﹐近溫暖﹐飲熱姜湯則痛少安﹐多屬新感。有恚怒憂鬱﹐飲食勞役﹔或生冷濃味﹐不能消散﹐結而爲積﹐遇食還發﹐名積心痛。及其髒寒吐蛔﹐亦致心痛。謂九種者﹐曰﹕飲﹑食﹑風﹑冷﹑熱﹑悸﹑虫﹑注﹐曰去來痛是也。世之心痛﹐皆胃脘痛。胃受病不營運﹐𨿽多日不食﹐亦不死。痛初止便食﹐必復痛甚﹐脈短而數﹐痛甚則伏。沈細而遲者生﹐浮大弦長者死。病患喜熱湯暖气﹐宜熱藥﹔如口渴喜冷凍飲料﹐宜涼藥。

主方蒼術陳皮香附撫芎玄胡索五靈脂﹝各一錢﹞甘艸﹝五分﹞艸蔻﹝十粒﹐研細﹞水煎服。

傷肉食加山楂﹔麵食﹐神曲﹔谷味﹐麥芽﹐水果﹐艸果。有塊加三稜﹑蓬術。如喫熱姜湯﹑炒鹽熨痛減加良姜﹑漧薑﹝炮﹞﹑官桂﹑藿香﹑木香﹑砂仁。

淸火寧痛湯治心胃痛甚不可忍者﹐口渴思飲﹐大便不通﹐忽大痛或暫止﹐胸膈間如有塊築塞升上﹐手按愈痛。此因怒气鬱悶成火致痛﹐婦人多患之。必以大便通利方止。經曰﹕痛隨利減﹐脹以利寬。

梔子﹝姜炒﹐三錢﹞黃連﹝吳萸汁炒﹞枳實濃朴檳榔﹝各二錢﹞五靈脂蓬術玄胡索大黃﹝各一錢﹞木香﹝另研﹐五分﹞甘艸﹝三分﹞

上水煎服。未通去木香﹑甘艸﹐倍大黃﹐以大便通爲度。實人或再加黃芩﹑赤芍藥﹑金鈴子﹑沒藥﹑艸果﹑荔枝核﹝燒焦﹞滑石之類。煎成入芒硝一錢。

枳實大黃湯治大痛﹐大便不通﹐口渴等證。

枳實大黃檳榔濃朴﹝各二錢﹞木香﹝另研﹐五分﹞水煎溫服。

加味七气湯治七情或風濕致痛。

半夏﹝制﹐一錢五分﹞肉桂玄胡﹝各一錢二分﹞人參乳香﹝各五分﹞甘艸﹝三分﹞加姜一片﹐棗一枚﹐水煎服。

落盞湯治急心痛。

陳皮香附良姜吳茱萸石菖蒲﹝各一錢﹞煎成﹐先以香油五點入盞內﹐調勻服。

卻痛散治冷痛。

川烏﹝炮﹐二錢﹞肉桂石菖蒲當歸木香胡椒﹝各錢半﹞靈脂蒲黃﹝各一錢﹞

水煎﹐入鹽﹑醋少許服。

行血定痛丸治素喜食熱物﹐死血畱於胃痛。

玄胡﹝兩半﹞滑石紅花官桂紅曲﹝各五錢﹞桃仁﹝三十粒﹞

上爲末﹐蒸餅糊丸綠豆大﹐每服四十丸﹐姜湯下。

白術半夏丸治气血﹑痰熱心痛。

白術﹝五錢﹞半夏砂仁白芍當歸﹝各三錢﹞桃仁黃連神曲﹝炒﹞陳皮﹝各二錢﹞吳茱萸﹝錢半﹞僵蠶甘艸﹝各一錢﹞

上爲末﹐蒸餅糊和丸綠豆大﹐每服五十丸﹐姜湯下。

術附湯寒痛﹐客忤﹑屍注﹐蘇合香丸﹝二方並見中寒﹞。

簡便方﹝治心痛﹞梔子﹝炒黑﹞漧薑﹝炒焦﹞等分爲末﹐水法丸綠豆大﹐白湯下。

又方﹝治火痛﹞梔子﹝炒焦﹞煎服﹔或爲末﹐姜湯調粥糊丸﹐白湯下。﹝加艸蔻亦可﹞。

又方﹝治熱痛﹞梔子﹑川芎煎服。或梔子合二陳湯加蒼術服。凡服梔子藥愈後復發者﹐仍用梔子不效﹐另入玄明粉一錢﹐或芒硝服。

又熱痛﹐大便不通﹐服三花神佑丸﹝方見痰門﹞。

又方﹝治冷痛﹞良姜﹑官桂各一錢爲末﹐湯下。

又玄胡索﹑胡椒各一錢爲末﹐溫酒下。

又方﹝治婦人血刺痛﹞玄胡索爲末﹐每服二錢﹐酒湯任下。或桃仁去皮尖﹐研如泥﹐飯丸服。

又方﹝治虫痛﹞面上白斑唇紅﹐痛後能食﹐上半月頭向上易治。先用肉汁或蜜引虫頭向上﹐服取虫丸﹑安虫散﹝方見虫門﹞。

又楝樹根皮煎服﹐加烏梅﹑川椒尢好。

又白熟艾一碗﹐水三碗煎服﹐有虫吐出。

諸心痛﹕玄胡索﹝一兩﹐﹞炙艸﹝二錢﹞水煎分三服。或明礬﹑石橊皮末各五分﹐白湯下。

又竈心土末一錢﹝冷痛酒下。熱痛水調﹞。

又東引桃枝﹐酒煎服。

又檳榔二錢﹑陳皮一兩爲末﹐每二錢蜜湯送下。

又桃仁七枚﹐研水調服。

又嫩槐枝﹐水煎服。

又萱艸根一寸﹐醋磨服。

又枯礬﹐蜜調服。

又久痛﹐小蒜醋煮頓服。

卷之五心痛

膻中﹝兩乳之中﹞痛

屬憂思久耗心血﹐遇憂卽發。

主方當歸﹝錢半﹞白芍﹝一錢二分﹞棗仁丹參﹝各三錢﹞陳皮﹝一錢﹞貝母茯苓﹝各二錢﹞甘艸﹝三分﹞

脈數﹐加酒炒黃連一錢。

卷之五

脾痛

經曰﹕心痛脾疼﹐陰寒之設。凡病胸膈心腹疼痛﹐動輟飲食勞倦﹐七情致傷﹐則脾气爲之郁滯。或犯寒暑濕熱﹐及食積痰气﹐脾受之而作痛﹐非心痛也。

主方木香丁香檀香香附烏藥莪術官桂片姜漧薑白豆蔻砂仁炙艸﹝等分﹞上爲末﹐每服二錢﹐紫蘇湯調下。

化食丸治飲啖生冷水果﹑油膩難化之物﹐畱積胃脘作痛。

濃朴艸果砂仁山楂麥芽神曲漧薑陳皮良姜﹝等分﹞炙艸﹝減半﹞

上爲末﹐每服三錢﹐空心﹐熱淡鹽湯送下。

胃苓湯﹝方見泄瀉﹞治脾虛積黃而痛。如內傷不食而痛﹐補中益气湯﹝方見虛損﹞加艸豆蔻﹔熱加梔子。實熱痛﹐枳實大黃湯﹝方見心痛﹞。

大安丸﹝方見飲食﹞治胃不和﹐食不化﹐脹痛﹐或以本方煎服。

簡便方﹝治脾疼﹞用烏藥﹑陳皮﹑紫蘇煎服。

又吳茱萸﹝一兩﹞﹑桃仁﹝一兩﹞﹐和炒令茱萸焦﹐去萸用桃仁研末﹐分三服﹐用蔥白三莖煨熱﹐煮酒調下。

又良姜﹝爲末一錢﹞﹐米湯下。

又生薑﹑川椒﹑丁香﹝研末﹞﹐鹽湯下。

又川椒二十五粒﹐漿水浸一宿﹐鹽湯送下。

卷之五

胃脘痛

經曰﹕木郁之發﹐民病胃脘當心而痛。夫胃爲脾之腑﹐陽先於陰﹐故髒未病而腑先病也﹐甚而致於脇下如刀刺之痛﹐已連及於髒矣。胃之下口﹐名曰賁門﹐與心相連﹐俗謂心痛。𨿽曰五運勝復之气﹐未有不由淸痰食積﹐郁於中宮﹔七情九气﹐觸於內腑而成者。致病之由﹐多因縱恣口腹﹐喜好辛酸熱辣﹐煎爆酒腥﹐生冷混淆。朝傷暮損﹐日積月深﹐痰積血液﹐妨礙升降。故酸噯嘈雜﹐嘔噦﹐噎膈﹐翻胃之漸也。寸口脈沈而遲﹐關上小緊而數。初治暫用辛溫疏散﹐後當養正﹐兼以除邪。

主方﹝气郁痰火﹞撫芎漧薑﹝炮﹞蒼術梔子﹝姜炒焦﹞陳皮半夏﹝姜制﹞

茯苓﹝各一錢﹞艸豆蔻﹝研碎﹞甘艸﹝各五分﹞生薑﹝五片﹞水煎﹐正痛時服。痛止半日﹐方可飲食﹐卽食復作痛。

寒痛去梔﹐加木香﹑砂仁﹔痛不止加靈脂﹑玄胡﹔痛甚加乳香﹑沒藥。

艸豆蔻丸治客寒犯胃作痛﹐及心脾胞絡諸痛﹐或濕熱郁滯寒熱痛。

艸豆蔻﹝麵包煨﹐去皮﹐一錢四分﹞益智陳皮僵蠶延胡索黃吳萸﹝各八分﹞

甘艸﹝三分﹞炙艸當歸靑皮神曲姜黃﹝各四分﹞澤瀉﹝一錢﹐小便數減半﹞桃仁﹝七个﹐去皮尖﹐另研﹞柴胡﹝四分﹐詳脇痛加減﹞半夏﹝制﹐四分﹞

上除桃仁另研﹐余爲末。蒸餅糊丸綠豆大。每服三十丸﹐空心白湯送下。熱厥痛﹐金鈴子散﹔大實痛﹐三花神佑丸﹝方見痰門﹞。

卷之五

腹痛

﹝附﹕絞腸沙﹞

帝曰﹕願聞人之五臟卒痛﹐何气使然﹖岐伯對曰﹕經脈流行不止﹐環周不休。寒气入經而稽遲﹐泣而不行。客於脈外則血少﹔客於脈中則气不通﹐故卒然而痛。夫腹痛之證﹐多因勞役過甚﹐飲食失節﹐中气不足﹐寒气乘虛而客之﹐故卒然而作大痛。經曰﹕得炅則止。炅者﹐以熱治寒﹐治之正也。然腹痛有部分﹐髒位有髙下﹐感受不同﹐爲病非一。故痛有九種﹐曰寒﹑熱﹑食﹑血﹑濕﹑痰﹑虫﹑虛﹑實是也。凡痛綿綿無減增﹐以熱手暖气按之﹐飲熱姜湯之類得暫止﹐脈沈遲者﹐虛寒也。時痛時止﹐腹滿堅實﹐按之愈痛﹐口渴﹐大便祕結﹐脈洪數者﹐實熱也。痛甚欲大便﹐利後痛減﹐脈沈實者﹐食積也。痛有常處而不動移﹐從心下至腹﹐徧滿而痛﹐若小便不利﹐宜通小便。若小便利者﹐屬蓄血﹐脈澀者﹐瘀血或死血也。居處卑濕﹐多飲停蓄爲涎﹐肥人气虛﹐脾濕生痰﹐小便不利﹐或得辛辣熱湯少可﹐脈濡滑者﹐濕痰也。痛定能食﹐時作時止﹐面白唇紅﹐或肚上靑筋腫聚﹐往來無休止﹐嘔吐淸水﹐脈乍大乍小者﹐虫也。﹝脈宜沈細﹐忌浮大﹞。

主方蒼術香附撫芎茯苓白芍﹝各一錢﹞陳皮濃朴神曲半夏枳實﹝各七分﹞甘艸﹝三分﹞上生薑三片﹐水煎服。

寒痛加良姜﹑漧薑﹝炮﹞﹑肉桂﹑藿香﹑木香﹑砂仁﹑吳萸﹑濃朴﹔不止加玄胡﹑茴香﹐甚者加乳香﹑沒藥各五分﹐研細﹐調入服。寒極手足冷加附子﹐去良姜﹑吳萸﹐甚則用理中湯之類﹝方見寒門﹞。熱痛加梔子﹝炒﹞﹑滑石﹑黃連﹝炒﹞﹑白芍﹝煨﹞﹔不止加玄胡﹐甚者加木香﹑砂仁﹑茴香﹑乳香從治。食痛加濃朴﹑山楂﹑麥芽﹑木香﹑砂仁﹑官桂﹑漧薑。濕痛﹐小便不利加豬苓﹑澤瀉。痰痛加南星。痛甚防幹霍亂﹐戒米湯﹐一口卽死。

活血湯治瘀血作痛。

烏藥赤芍藥當歸尾桃仁牡丹皮玄胡﹝各一錢﹞枳殼﹝一錢﹞撫芎紅花官桂木香﹝各五分﹞加姜煎服。

桂枝大黃湯治腹滿痛﹐躁渴。經曰﹕痛隨利減﹐脹以利寬。

白芍﹝六錢﹞桂枝生薑﹝各三錢﹞甘艸﹝二錢﹞大黃﹝一錢﹞姜﹑棗煎服。

芍甘湯治諸腹痛效。

白芍﹝三錢﹞甘艸﹝一錢﹞

上加生薑五片﹐水煎服。熱痛加黃芩。

艸蔻湯治臍腹虛寒疼痛。

澤瀉﹝一錢﹞木香﹝三分﹞神曲﹝四分﹞半夏﹝制﹞枳實﹝麩炒﹞艸豆蔻黃益智仁甘艸﹝炙﹐各五分﹞靑皮陳皮﹝各六分﹞川歸茯苓﹝各七分﹞

上咀﹐加生薑三片﹐黑棗一枚﹐水煎服。

濃朴溫中湯治胃虛腹滿疼痛。

濃朴﹝姜制﹞陳皮﹝各一錢﹞茯苓艸豆蔻木香甘艸﹝各五分﹞漧薑﹝三分﹞

上咀﹐水盞半﹐姜五片﹐煎八分﹐不拘時熱服。

黃芩芍藥湯治腹痛脈洪大﹐口渴因火者。

黃芩芍藥甘艸﹝等分﹞上銼﹐加生薑水煎服。

溫經湯治虛寒腹痛。

良姜香附陳皮濃朴當歸茴香益智砂仁木香官桂玄胡﹝等分﹞水煎服。

檳梅湯治虫痛檳榔枳實香附木香砂仁濃朴漧薑肉桂川楝子楝根皮﹝等分﹞甘艸﹝減半﹞川椒﹝二十粒﹞烏梅﹝二个﹞

上姜一片﹐水煎服。未止加黃連。

承气湯﹝方見傷寒﹞加檳榔﹑木香﹐治實熱痛。

簡便方﹝治諸腹痛﹞小麥稈燒灰﹑去火毒﹐將麻布包﹐煮汁服﹐立止。

又方白砂糖一兩﹐酒三碗煮服。

又菖蒲根二寸﹝捶碎﹞吳萸同煎熱服。

又官桂一兩﹐水二碗﹐煎八分服。未止再服﹐無桂用生薑。

又木瓜三片﹐桑葉七片﹐大棗三枚﹐水煎服。或胡椒二十一粒擂﹐熱酒服。川椒亦可。

又方﹝熱痛﹞梔子十四枚﹐豆豉七合﹐水二大腕﹐先煮豆豉至碗半﹐絞去渣﹐納梔子煎至八分去渣﹐分二服。或明礬末淡湯泡服。

卷之五腹痛

絞腸砂

由外感內傷﹐痛極欲死。先用鹽一兩﹐百沸湯﹑冷水各一碗調化﹐令飲盡﹐得吐瀉痛止。陰沙手足冷﹐身有紅點﹐油燈火燒﹔陽沙肢溫﹐鍼刺十指爪甲邊出血﹐蘸溫水重搭﹐膝腕有紫點﹐鍼刺出血安。

卷之五

脇痛

經曰﹕肝病兩脇痛引少腹﹐善怒﹐何謂也﹖曰﹕厥陰肝經之脈﹐自足而上﹐環陰器﹑抵少腹﹐又上貫肝膈﹑布脇肋﹐故兩脇下痛引少腹。蓋脇痛之證﹐當分左右治之。左屬肝主血﹐有瘀血爲病﹔右屬肺主气﹐有滯气爲病。而脾亦系於右﹐其經濕勝﹐故痰飲流注右脇作痛。所以通論﹐則左屬肝火瘀血﹐右屬气郁濕痰。𨿽然﹐若左右脈弦者﹐乃鬱怒動肝火﹐肝木熾盛﹐則制己所勝之經脾也﹐侮所不勝之經肺也。肝木乘之﹐右亦痛矣。如七情气結﹐飲食失節﹐冷熱不調﹐常有鬱怒者﹐兩脇俱痛﹐皆宜疏肝木爲主。或有濕痰流注﹐顚僕傷形﹐所挾之證﹐不可執一。脈沈澀气滯﹐弦澀順﹐洪大逆。

主方﹝左右脇痛﹞柴胡靑皮白芍川芎枳殼﹝炒。各錢半﹞香附當歸﹝各一錢﹞龍膽艸木香砂仁﹝各五分﹞加姜﹐水煎服。

气急加桑皮﹑紫蘇﹔脹加腹皮﹑艸果﹑陳皮﹑蘿卜子。左痛加黃連﹝吳萸炒﹞﹑桃仁﹝各一錢﹞紅花﹝五分﹞﹑香附﹑砂仁﹑甘艸﹔右痛加陳皮﹑半夏﹝各一錢﹞﹑檳榔﹑肉桂﹝各五分﹞﹐去芍﹑芎﹑當歸﹑龍膽。

當歸龍薈丸通治脇痛﹐因气成火者神效。

當歸龍膽艸梔子仁﹝大者﹞黃連大黃﹝酒蒸﹞蘆薈靑黛﹝各五錢﹞靑皮木香﹝二錢五分﹞麝香﹝五分﹞柴胡﹝五分﹞

上爲末﹐研入蘆薈﹑黛﹑麝﹐用神曲糊丸桐子大。每服三十丸﹐熱濃姜湯下。

豁痰丸治素有痰飲而致右脇痛。

陳皮貝母茯苓栝蔞仁枳實白芥子半夏靑皮梔子﹝各一錢﹞木香甘艸﹝各四分﹞加薑水煎。

枳殼煮散治悲哀煩惱﹐有傷肝气﹐致兩脇皆痛﹐筋脈拘急﹐腰腳重滯﹐股脇彎痛﹐四肢不舉。

防風川芎細辛枳殼﹝炒﹞桔梗﹝各一錢﹞甘艸﹝炙五分﹞葛根﹝八分﹞

上咀﹐水二盞﹐姜三片﹐煎八分﹐食遠溫服。

左金丸瀉肝火行濕﹐爲熱甚之反佐。

黃連﹝六錢﹞吳茱萸﹝一錢﹞

上爲末﹐湯浸蒸餅﹐丸綠豆大。每服三十丸﹐滚姜湯送下。

木通散治男﹑婦脇肋苦痛。

木通靑皮川楝子﹝取肉一兩﹐用巴豆去殼半兩同炒黃﹐去巴不用﹞蘿卜子﹝炒﹞莪術木香滑石﹝各半兩﹞

上爲細末﹐蔥白湯調下﹐每服三錢。或煎服卽愈。甚者只二服。

異香散治腹脇痞悶。

莪術三稜益智甘艸﹝各一錢﹞靑皮陳皮﹝各五分﹞石蓮肉濃朴﹝姜制﹐三分﹞

上咀﹐水盞半﹐姜三片﹐棗二枚﹐煎七分﹐溫服。

气鍼丸治久積風壅﹐心胸築痛﹐兩脇似有鍼刺﹐疼痛不可忍。六脈沈伏﹐按之不可近﹐此藥屢試神效﹐常服疏肝气﹑止痛。

木香檳榔靑皮陳皮大黃﹝各四兩﹞牽牛﹝半生半炒熟﹐取頭末﹐半斤﹞

上爲細末﹐煉蜜丸桐子大。每服三十丸﹐姜湯送下。

左痛不動移乃死血﹐宜活血湯﹝方見腹痛﹞。

因傷勞虛﹐痛久不止﹐宜補中益气湯﹝方見虛損﹞。

熨法姜﹑蔥炒熱包熨﹐或蔥﹑或艾﹑或韭﹑或蒜﹐皆可熨。

灸法治卒脇痛。以蠟繩橫度兩乳中間﹐屈繩從乳橫以趨痛脇下﹐灸繩盡處三十壯爲度。

外貼法芥菜子水研敷﹔或吳茱萸醋研敷。

卷之五

腰痛

經曰﹕太陽所致爲腰痛。巨陽虛﹐則腰背頭項疼﹐是動則項如拔﹐夾脊痛﹔腰似折﹐髀不可以曲。蓋腰者腎之府﹐爲一身之大關節﹐所恃以轉移闔辟者也。且諸脈皆貫於腎﹐而絡於腰脊﹐腎气一虛﹐腰必痛矣。《內經》推足三陰三陽﹐皆令人腰脊痛。書敍五種三因致痛。曰陽气不足﹔曰風痺寒濕﹔曰腎虛勞役﹔曰墜墮險地﹔曰寢臥卑濕五也。如六淫气浸﹐皆屬外因。用力舉重﹐因於墜墮﹐惡血畱滯﹐閃肭挫气﹐房勞疲力﹐耗竭精气﹔及腎著腰痛﹐腰冷如水﹐身重不渴﹐如帶五千錢﹔因作勞汗出﹐衣裏冷濕﹐久久得之﹐臀腰傴僂﹐腰重引季脇痛﹐屬不內外因。失志傷腎﹐鬱怒傷肝﹐憂思傷脾﹐皆致腰痛。其證虛羸不足﹐面色黧黑﹐兩耳熱痛﹐精气不固﹐齒疼齦腫﹐失志所爲也﹔腹急脇脹﹐目視KTKT﹐所祈不得﹐意淫於外﹐宗筋弛縱﹐及爲白淫﹐鬱怒所爲也﹔肌肉濡漬﹐痺而不仁﹐飲食不化﹐腸胃脹滿﹐閉墜腰脇﹐憂思所爲也﹐皆屬內因。感受𨿽有種種﹐無出腎虛一門。脈沈而弦澀﹐血﹔滑﹐痰。治𨿽祛邪﹐必以補腎爲主。

主方杜仲﹝姜炒斷絲﹞破故紙﹝鹽酒炒﹞牛膝當歸生地白芍黃柏知母﹝俱鹽炒﹞熟地﹝各一錢﹞茴香﹝鹽炒﹞肉桂﹝各二分﹞懷山藥﹝七分﹞棗﹝二枚﹞煎成﹐入鹽一分﹐服。多食胡桃肉﹐飲好酒送藥。

痛甚加玄胡﹐另磨沈香﹐研乳香﹑砂仁末服。去白芍藥﹑生地。虛加人參﹑黃﹑龜膠﹑枸杞﹑山萸之類。

煨腎散治腎虛﹐日夜悠悠痛不已﹐與主方兼用。

杜仲﹝姜炒﹐二錢﹞破故紙﹝鹽酒炒﹐一錢﹞

上研細﹐先以豬腰子一个﹐切七片﹐鹽腌拭淨﹔將仲﹑紙入茴香末﹐鹽少許摻﹐挾濕紙包煨﹐酒下。

靑娥丸治腎虛腰痛。

杜仲﹝四兩﹞破故紙﹝二兩﹐一方加牛膝﹑熟地黃尢可﹞

上爲末﹐胡桃肉四十九个搗細﹐入山藥糊和﹐丸如桐子大﹐每服七﹑八十丸﹐酒下。

補腎丸治腎虛腰痛。

熟地當歸杜仲﹝各錢半﹞白芍破故紙枸杞子黃柏﹝酒炒﹞川楝肉茴香﹝鹽酒炒﹞川芎﹝各七分﹞桃仁﹝一錢﹐炒﹞

上爲末﹐蜜丸桐子大。每服七十丸﹐鹽湯下。

腎著丸治腎虛爲病﹐身重腰冷如冰﹐不渴﹐小便自利﹐飲食如故﹐腰下重痛如帶五千錢。滲濕湯亦可服。

白術茯苓﹝各四兩﹞漧薑甘艸﹝炙。各一兩﹞上咀﹐每四錢﹐空心煎服。

川芎肉桂湯治冬月因感寒濕腰痛﹐兼行瘀血。

羌活﹝錢半﹞柴胡肉桂桃仁當歸尾蒼術甘艸﹝炙﹞川芎﹝各八分﹞獨活神曲防風防己﹝酒。各三分﹞

上酒三盞﹐煎至一盞﹐食前暖室溫服。

牛膝酒治腎受風毒﹐攻刺腰痛不可忍者。

牛膝地骨皮五味子薏苡仁川芎羌活甘艸﹝炙。各一兩﹞海桐皮生地黃﹝二兩﹞

上咀﹐用綿包藥﹐入無灰酒﹐裝入壇內浸﹐春五﹑夏三﹑秋七﹑冬十日。每服一盞﹐一日三﹑四次﹐常令酒气不絕。

摩腰膏治寒濕腰痛。

附子﹝一兩﹞天南星川烏﹝各二錢半﹞肉桂﹝一錢﹞雄黃樟腦丁香﹝各一錢半﹞

麝香﹝五分﹞

上爲末﹐蜜丸龍眼大﹐每用二丸﹐薑汁化開﹐頓熱塗腰間﹐綿紙覆﹐外烘熱﹐綿衣縛定﹐內火熱。三日一次。

風濕寒熱痛﹐宜當歸拈痛湯﹝方見身痛﹞。瘀血夜痛甚﹐四物湯加桃仁﹑紅花。閃挫痛﹐當歸﹑玄胡﹑肉桂爲末﹐每二錢酒下。

大便祕﹐三花神佑丸﹝方見痰門﹞。痛甚者﹐經曰﹕腰痛不可俯仰﹐腎將憊矣。宜參﹑配補腎藥大劑服﹐忌寒涼藥。

簡便方﹝治腰痛﹞用大胡桃二个炮焦﹐取肉燒﹐酒送下。

又方﹝治風冷寒濕痛﹞川烏一兩爲末﹐鹽酒調﹐敷痛處﹐綿紙軟帛束之。

又方﹝治卒痛﹞杜仲一兩﹐制﹔次以韭白七莖﹐鹽﹑花椒﹑姜﹑醋﹑醬﹐作羹食。

又方﹝腰腫痛﹞檳榔末一錢﹐酒下。

又鱉甲炙爲末﹐酒下。

又方﹝腰痛無力﹞風栗子每早喫十枚﹐再以豬腰子煮粥食。

又白蒺藜爲末﹐蜜丸桐子大。每服七﹑八十丸﹐一日三服。

又杜仲一兩﹐川萆二兩﹐爲末﹐每三錢﹐酒調下。

又紅曲一錢﹐﹝炒研﹞﹐酒下。或炒鹽熨﹔或橘核﹝炒﹐去殼﹞﹐茴香酒下。

卷之五

眼科

經曰﹕諸脈者﹐皆屬於目。目得血﹐睛能視。又曰﹕肝气通於脈﹐肝和則目能辧五色而明矣。其五輪者應五行﹐八廓者象八卦。凡患者煎﹑腥酒﹑房室﹑怒郁憂思﹑久視等因而成。癢而不痛爲風眼﹔紅腫刺痛爲熱眼﹔腫軟酸澀爲气眼﹔視物不明爲虛眼。風與熱並﹐赤腫淚出﹔風與气搏﹐癢澀昏沈。血熱交聚﹐致紅縷﹑偸鍼之類﹔气血不至﹐成雀目﹑盲瘴之形。紅肉﹐心熱﹔黑珠星障﹐肝火。眼眶赤爛﹐脾胃濕熱﹔瞳人不明﹐腎水枯竭。一眼忽痛﹐乃犯飛絲﹔瞳子散大﹐食毒熱甚﹔痛癢大作﹐火熾生風﹔拳毛倒睫﹐脾受肝克。所謂散熱爲治目之要﹐行血爲療眼之綱﹐此皆論其標也。治本之理﹐補益脾胃﹐育養心神。脾者﹐諸陰之首﹔心者﹐眾脈之宗。脾虛則五臟之精气皆失﹐心虛則百骸之榮養皆虧。脈洪火盛﹐當察何部﹔澀爲血少﹐浮風﹑濡濕。

五輪八廓圖一五輪歌﹕血輪四屬心經﹐气輪白肺黑風輪﹐肉輪上下瞼脾胃﹐水輪屬腎主瞳人。

五輪八廓圖二八廓歌﹕水脾胃關泉心﹐會陰屬腎胞陽門﹝命門﹞﹐傳道肺腸淸淨膽﹐津液膀胱養化林﹝肝木﹞。

主方﹝初起痛癢﹞當歸尾川芎赤芍生地黃防風羌活黃芩黃連石膏﹝冬不用﹞梔子﹝各一錢﹞荊芥﹝七分﹞薄荷﹝七分﹞甘艸﹝五分﹞加燈心二十枝﹐水煎﹐食後服。次加木通﹑菊花。

痛甚﹐大便實或祕﹐加酒煮大黃一錢﹐煎成﹐化入芒硝五分﹐未安再服。怒動肝火加柴胡﹑龍膽艸﹐去薄荷。小便短赤加滑石﹔郁火加連翹。有星障加木賊﹑蒺藜﹑蟬蛻。多淚加蔓荊子。痛止去黃連﹑黃芩﹑梔子﹑歸尾﹑石膏﹐加當歸﹑菊花﹑決明子﹑密蒙花﹑知母﹑精艸。目不痛﹐惟是黑睛上有障翳﹐凝結不退﹐宜養血祛風。去障藥多宜酒炒﹐加白芷八分﹑細辛三分﹐服藥時先嚼白豆蔻二粒﹐辛溫退之﹐去涼藥。

凡痛止﹑障退﹑腫消﹐止是隱澀難開﹐視物不明﹐藥宜養血爲主﹐兼養心神﹑滋腎水﹑理脾胃﹐更宜瞑目靜養。如時行暴發風熱﹐火眼腫痛難開﹐頭面俱腫﹐怕日羞明﹐防風通聖散﹝方見中風﹞。

明目丸生精補血﹐益腎養肝﹐退翳止淚﹐除澀明目。

生地﹝酒浸﹞熟地﹝酒蒸﹞黃柏﹝鹽炒﹞知母﹝鹽炒﹞牛膝﹝酒浸﹞枸杞﹝各二兩﹞蒺藜羌活防風石斛枳殼菊花﹝各一兩﹞

上末﹐蜜爲丸﹐每百丸空心鹽酒下或鹽湯﹐臨睡白湯下。久服明目﹐兼補陰益腎。

六味地黃丸﹝方見虛損﹞加當歸﹑白芍﹑枸杞子﹑菊花﹑五味子﹐共爲末﹐蜜丸﹐如前服法。

滲濕淸脾散治常患上下眼眶赤爛﹐屬脾胃濕熱。

石膏﹝一錢﹞蒼術白芷白芍黃芩黃連梔子羌活防風枳殼﹝各八分﹞荊芥甘艸﹝各五分﹞滑石﹝水飛﹐三錢﹞

上水煎成﹐調入滑石末﹐食遠服。

蟬花無比散治大人﹑小兒遠年﹑近日一切風眼﹑气眼﹐攻注昏暗﹐瞼生風粟﹐或痛或癢﹐漸生翳膜。或久患頭風﹐牽搐兩目﹐漸漸細小﹐眼眶赤爛﹐並皆治之。若常服﹐祛風退翳﹐除障明目。

蒼術防風芍藥茯苓甘艸﹝各三兩﹞蛇蛻﹝炒﹐一兩﹞羌活當歸石決明﹝鹽水煮一時﹞川芎﹝各二兩﹞蟬蛻﹝去頭﹑翅﹐一兩﹞白蒺藜﹝炒去刺﹐八錢﹞

上爲末﹐每服二錢﹐臨臥時飲湯下。或酒亦可。

當歸養榮湯治睛珠痛甚﹐血少枯澀。

當歸川芎芍藥防風熟地黃白芷羌活﹝等分﹞上水二盞﹐煎至一盞﹐食後熱服。

明目羊肝丸治肝虛風熱﹐冷淚赤澀﹐內外障眼。

黃連﹝三兩﹞家菊花石決明﹝﹞熟地黃龍膽艸麥門冬當歸枸杞子牛膝防風羌活黃柏人參柴胡靑鹽﹝各八錢﹞肉桂﹝四錢﹞羯羊肝﹝一具﹐烙榦爲末﹐生搗亦可﹞

上爲末﹐煉蜜丸梧桐子大﹐每服七十丸﹐溫水下。

養肝散治肝虛目痛﹐冷淚不止﹐畏明。

夏枯艸﹝七兩﹞香附子﹝三兩﹞俱童便浸透﹐曬漧同爲末﹐每三錢茶下。

明目第一方古諸賢有目疾皆用此。

省看書﹐減思慮﹐專內視﹐簡外視﹐晨興遲﹐夜眠早。

洗方黃連﹝五錢﹞切﹑煎﹐上鋪稀絹﹐濾汁洗眼﹐日三徧。或用黃連五分切﹐拌人乳蒸點。

又黃連﹑黃柏﹑黃芩﹑梔子﹑防風﹑連翹﹑白芷﹑當歸尾﹑苦參﹑五倍子﹑荊芥﹑薄荷﹑朴硝﹐等分爲末﹐薄荷湯丸芡實大﹐每一丸滚水泡化﹐頻洗妙。

又方﹝眼胞赤爛﹞五倍子﹑黃連﹑荊芥﹑防風﹐各一錢五分﹐苦參四錢﹐銅靑五分。薄荷湯丸龍眼大﹐每一丸湯泡化﹐頻洗。

又白鹽一錢﹐每早擦牙﹐以鹽津洗面﹐眼閉一時。

吹方治一切火眼內障。

黃丹芒硝﹝各一兩﹞雄黃﹝三錢﹞沒藥﹝五分﹞

上研末﹐吹鼻中。先含溫水一口﹐左目吹左﹐右目吹右。如兩目痛俱吹﹐久患者勿吹。

拳毛倒睫﹕木鱉子去殼搗爛﹐用綿紙包﹐撚成細條塞鼻中。左病塞左﹐右病塞右﹐一日三次﹐其毛自起。

簡便方﹝治風弦冷淚﹐癢澀有虫﹞用肥簪腳插入母姜﹐拔出點眼角。

又方﹝治諸眼疾﹞春月嫩桑條曬漧﹐淨器燒成白灰﹐用三錢﹔滚水一大碗泡﹐打轉﹐澄出淸汁﹐重湯頓溫洗。

又方﹝治久患目疾﹞用決明子炒﹐研末﹐每服一錢﹐白湯下。

又方﹝治目翳及諸物入目﹞用男左女右手指甲洗淨﹐用木賊艸磨下細末﹐刀刮亦可﹐以燈艸頭打濕蘸其末﹐點翳上﹐數次卽去。

天絲入眼﹕忽然一眼大痛﹐急用鉛粉或京墨濃挑入眼﹐略閉復開﹐令人撮起上眼胞﹐看粉白墨黑細珠卽是。天絲聚成者﹐用光肥銀或骨簪腳撥出﹐如未盡再入墨﹐取盡自安。

灰塵入眼﹕睜眼看水自出﹐或舐濕自手背﹐睜眼挹出。

卷之五

鼻證

﹝臭淵﹐俗名腦漏﹞

經曰﹕鼻者﹐肺之外候。又曰﹕膽邪移熱於腦﹐令人辛鼻淵。蓋肺開竅於鼻﹐肺气淸順﹐鼻气通利而知香臭﹔肺受風火之邪﹐怫郁於經﹐則津液壅沸﹐故鼻气不得宣調﹐或流濁涕﹐稠水不止﹐名鼻淵證﹐俗爲腦漏是也。此火極反兼水化之象。夫五行之理﹐微則當其本化﹐甚則兼其鬼賊。故經曰亢則害﹐承乃制也。凡鼻之爲病﹐如生瘡﹐幹結﹑痛癢﹑鼽衄﹐至於鼻痔﹑鼻息﹑鼻癰﹑鼻等諸證﹐皆屬於火也。惟傷風鼻塞﹐流淸涕者爲寒﹔若鼻中熱气﹐濁涕有痰﹐亦爲熱矣。脈右寸浮洪而數。治當淸肺火﹐有風邪兼疏散。

主方﹝鼻竅不利﹞片芩梔子防風桔梗枳殼桑皮石膏玄參荊芥木通﹝等分﹞甘艸﹝減半﹞枇杷葉﹝三片﹐刷去毛﹐蜜炙﹞水煎服。

又防風通聖散﹝因熱宜服。寒天減硝﹑黃等味﹞。

辛荑湯治肺气不利﹐頭目昏眩﹐鼻塞聲重﹐鼻淵涕水。

辛荑川芎白芷防風羌活荊芥本薄荷木通﹝各一兩﹞細辛升麻甘艸﹝炙。各三錢﹞

上咀﹐每服五錢。水二盞﹐煎一盞﹐食遠溫服。

麗澤通气散治鼻不聞香臭。

黃﹝八分﹞蒼術羌活獨活防風升麻﹝各六分﹞葛根﹝六分﹞炙甘艸﹝四分﹞

麻黃﹝冬月可加﹞川椒白芷﹝各二分﹞

上咀﹐作一服。姜三片﹑棗二枚﹐蔥白三寸﹐水二盞煎﹐食遠溫服。

芎散治鼻塞爲癰。

芎檳榔肉桂麻黃防己木通細辛石菖蒲白芷﹝各八分﹞木香川椒甘艸﹝各四分﹞

上咀﹐每服三錢。水二盞﹐姜三片﹐紫蘇葉﹝少許﹞﹐煎八分﹐食遠服。

簡便方﹝治鼻內窒塞不通﹞

菖蒲皂角﹝等分﹞爲末﹐每一錢﹐綿裹塞鼻﹐仰臥。

又南星湯泡二次﹐切﹑曬爲末。每二錢﹐棗七枚﹐甘艸﹝少許﹞﹐食後服。

又瓜蒂﹑藜蘆﹝各等分﹞﹐爲末﹐每一錢綿裹塞鼻中﹐日三易之。

又槐葉五兩﹐水五碗﹐煎二碗﹐量下蔥三莖﹐豆豉一撮﹐再煎二沸﹐分二服。或用麻鞋燒灰﹐吹鼻中卽通。

又方﹝治鼻赤﹑酒皺鼻﹞梔子略炒爲末﹐黃蠟丸桐子大﹐每服三十丸﹐茶酒任下。

又天門冬側柏葉細茶﹝各一兩﹞共研一處。每日用一撮﹐盛於罐中滚湯內﹐蓋好當茶﹐一月效。

又方﹝治鼻內生瘡﹞用黑牛耳內垢敷。

又橘核微炒爲末﹐每服一錢﹐研胡桃肉酒下。

卷之五

耳證

經曰﹕腎開竅於耳﹐耳爲腎之外候。又曰﹕腎者﹐作彊之官﹐技巧出焉。又曰﹕脫精者則耳聾。又曰﹕心通竅於耳﹐陽气上甚而躍﹐故耳鳴也。夫腎經寄竅於耳﹐所藏者精﹐所納者气。精气調和﹐腎經充足﹐則耳聰矣。若勞傷气血﹐耗損精髓﹔或酒醪濃味﹐痰火上升﹔或素多鬱怒﹐气逆於上﹔或大病後皆致耳鳴。設若精脫腎憊﹐則爲聾矣。有厥﹑風﹑陰﹑熱﹑气﹑勞諸聾﹐名𨿽種種﹔感受無出腎虛所致。又有邪熱乘虛隨脈入耳﹐作耵耳﹑膿耳之證﹐亦皆熱候。脈尺部洪盛爲火﹐濡澀而短爲陰虛。治宜補腎﹐壯水制火。

主方﹝腎虛耳鳴﹞黃柏﹝鹽酒炒﹞知母﹝鹽酒炒﹞當歸川芎白芍柴胡生地﹝各一錢﹞麥冬五味子﹝各七分﹞

上水煎﹐空心服。

疏肝淸耳湯治左耳鳴聾﹐恚怒气郁﹐肝火炎灼。

黃連黃芩梔子當歸靑皮膽星﹝各一錢﹞香附龍膽艸玄參﹝各七分﹞靑黛木香﹝各五分﹞焦姜﹝三分﹞

上銼﹐加生薑三片﹐水煎服。

補腎養陰湯治右耳鳴聾﹐屬腎不足﹐命門火盛。

黃柏﹝酒炒﹞知母﹝酒炒﹞山藥山茱萸牡丹皮澤瀉白芍白茯苓石菖蒲遠志當歸川芎﹝各八分﹞熟地﹝一錢五分﹞

上銼水煎﹐空心溫服。

淸炎寧痛湯治耳痛。

黃連黃芩﹝酒炒﹞連翹玄參蔓荊子當歸白芍山梔防風川芎柴胡﹝等分﹞

上水煎服。

平肝淸胃丸治耳聾耳鳴。因於飲食濃味﹐挾怒气以動肝胃之火。

枯芩黃連白芍﹝俱酒炒﹞生地﹝酒洗﹞柴胡半夏﹝各七錢﹞人參﹝五錢﹞靑皮﹝醋炒﹐五錢﹞赤茯苓蔓荊﹝各一兩﹞甘艸﹝二錢﹞

上爲末﹐蔥湯浸﹐蒸餅爲丸綠豆大。每服百丸﹐食遠﹐姜﹑茶湯下。

補腎丸治腎虛耳鳴﹑耳聾。

芍藥山茱萸漧薑﹝炮﹞巴戟﹝去心﹞澤瀉菟絲子﹝制餅﹞桂心遠志﹝取肉﹞

黃細辛石斛漧地黃附子﹝炮﹞蛇牀子﹝酒浸﹞當歸牡丹皮肉蓯蓉﹝酒浸﹞

人參﹝各三兩﹞菖蒲茯苓﹝各一兩﹞防風甘艸﹝各半兩﹞羊腎﹝二枚﹞

上爲末﹐以羊腎研細﹐酒糊丸桐子大﹐每服五十丸﹐鹽酒下。

益气聰明湯治飲食不節﹐勞役形體﹐脾胃不足﹐得受內障﹑耳聾之患。服此令人精神過倍﹐元气自益﹐輕身健體﹐耳目聰明。

黃柏﹝酒炒﹞芍藥﹝各五分﹞蔓荊子升麻葛根人參黃甘艸﹝各一錢﹞

上水二盞﹐煎至一盞﹐臨臥時服。

黍粘子湯治耳痛生瘡。

蘇木黍粘子生甘艸昆布龍膽艸連翹蒲黃黃芩當歸梢﹝各五分﹞紅花﹝少許﹞桔梗﹝一錢﹞生地黃柴胡黃﹝各四分﹞黃連﹝三分﹞桃仁﹝三粒﹐另研﹞

水煎﹐食後服。忌涼藥。

兩耳聾﹐膿耳﹑耵耳﹐上焦痰火﹐並宜涼膈散﹑神芎丸﹑當歸龍薈丸﹝方見脇痛﹞防風通聖散﹝方見中風﹞﹔痰火﹐滚痰丸﹝方見痰門﹞諸方采用。

耳鳴﹑聾因火者﹐吳茱萸﹑艸烏尖﹑大黃﹐三味爲末﹐津調塗足底﹐引火下行。

耳鳴﹑耳塞﹐用石菖蒲﹑肥巴豆﹝一粒﹐去殼﹞﹑全蠍﹝一个﹞﹐共爲末﹐蔥涎爲丸。如棗核﹐綿裹塞耳。或用生川烏爲末﹐綿裹塞耳。或用磁石﹝能引鍼者﹐豆大﹞﹐穿山甲﹝炒爲末各三分﹞﹔二味綿裹塞二耳﹐口含少生鐵﹐覺耳內如風聲﹑愈。

簡便方﹝治耳聾塞﹞芥菜子搗爛﹐人乳調﹐綿裹塞。

又方雄黃﹑硫黃研﹐綿裹塞﹔或蓖麻肉﹝五粒﹞﹑熟棗﹝一个﹞﹐乳汁研丸﹐塞﹐日一換﹝曬漧易丸。﹞或大蒜﹝一瓣﹐剜孔﹞﹐入巴豆﹝一粒﹞﹐慢火炮熟﹐研丸塞。或骨碎補削成條﹐火煨乘熱塞﹔或鮮烏頭削塞﹔或巴豆﹝一粒﹞﹑斑蝥﹝一个﹐去翅﹞﹐研塞﹔或巴豆一个﹐鍼透眼﹐塞耳中。

耳鳴及膿﹕用香附爲末﹐砂鍋煎﹐蘿卜種湯調二錢服。

耳大痛或有血水﹕蛇蛻燒灰﹐用鵝毛管吹入耳。

耵耳出膿﹕方見幼科耵耳門。

諸虫入耳﹕香油滴入自出。或桃葉卷筒切齊塞﹝搗塞亦可﹔﹞或蒜汁滴入﹔或姜﹑韭﹑蔥﹑醬﹑醋汁皆可滴。

耳凍瘡﹕用橄欖核燒灰﹐淸油調搽。耳痛﹐鹽炒包熨。

卷之五

口證

經曰﹕中央黃色﹐入通於脾﹐開竅於口。藏精於脾﹐故病在口。蓋口爲脾之竅﹐脾气通於口﹐口和則知五味矣。若臟腑熱盛﹐熱乘心脾﹐气沖於口﹐故胃熱則口臭﹔脾熱則口甜﹔心熱則口燥﹔膽熱則口苦﹔肝熱則口酸﹔肺虛則口辛﹔腎熱則口咸﹔胃虛則口淡﹔肺熱則喉腥。又口瘡者﹐乃脾虛凝滯﹐風熱加之則發口瘡。小兒將養太過﹐衣衾暖濃﹐心臟客熱﹐其口亦臭。此口瘡應臟腑之邪熱也。復有酒色過度之人﹐服涼藥久而不愈者﹐乃中气不足﹐虛火泛上無制﹐宜溫熱之藥。惟在細參脈證﹐以別其虛實可也。脈浮大洪數﹐見於何部皆屬實熱﹔脈虛﹐屬中气不足。治理尢當審別。

主方﹝口瘡糜爛﹞黃連黃芩梔子連翹當歸生地白芍枳殼桔梗薄荷甘艸﹝等分﹞水煎。食後臥牀徐徐噙咽﹐愼勿頓服﹐恐上熱未除﹐下成寒疾。

甘露飲治男﹑婦﹑小兒胃中客熱﹐牙宣穢气﹐牙齦腫爛﹐時出膿血﹐口舌生瘡﹐咽喉腫痛。又療脾胃受濕﹐瘀熱在裏﹔或醉飽多勞﹐濕熱相搏﹐致成膽病﹐身面皆黃。或時身熱而腫﹐大小便不調。

枇杷葉﹝拭去毛﹞生地黃熟地黃天門冬麥門冬茵陳石斛枳殼﹝炒﹞黃芩﹝各一錢﹞甘艸﹝炙﹐五分﹞

上作一服。水二鐘﹐煎至七分﹐食後服。去麥冬﹐加山豆根﹑犀角﹐大效。

玄參散治滿口並舌生瘡﹐連齒齦爛痛。

玄參升麻獨活麥門冬﹝去心﹞黃芩黃柏大黃﹝炒﹞梔子仁前胡犀角屑甘艸﹝炙。各三分﹞

上水煎服。

升麻黃連丸治多食肉﹐口臭不欲聞其穢惡。

升麻﹝半兩﹞生薑黃連黃芩﹝酒炒﹞檀香甘艸﹝各三錢﹞靑皮﹝半兩﹞

上爲末﹐泡﹐蒸餅丸彈大﹐每一丸不拘時細嚼﹐白湯下。

淸胃飲治口臭。

黃連黃芩梔子石膏生地滑石連翹﹝各一錢﹞知母升麻葛根大黃﹝酒炒﹞

石斛﹝各八分﹞甘艸﹝五分﹞

加蘆根﹐水煎服。口甜加枳殼﹑骨皮﹐去知母﹑葛根﹐石斛。

涼肺飲治口辛辣。

桔梗桑白皮地骨皮金沸艸﹝各二錢﹞甘艸﹝一錢﹞上水煎服。

加減柴胡湯治口苦及口酸。

柴胡黃芩半夏麥冬黃連靑皮膽艸當歸骨皮白芍藥﹝等分﹞上水煎服。

坎離丸治口咸。

黃柏知母﹝各二兩。好酒拌濕﹐陰漧﹐曬﹞肉桂﹝二錢﹞

爲末﹐水法丸﹐鹽湯下。

敷方治口舌破爛﹐唇吻燥裂﹐咽喉腫痛。

黃連黃柏黃芩梔子細辛漧薑﹝等分﹞上爲末﹐先以米泔水漱口﹐搽敷﹐或吐或咽。

又方黃柏末一兩﹐或蒲黃末﹑靑黛三錢﹐同研搽﹝加少冰片﹞。

又方﹝治口瘡﹞黃連﹝三錢﹞﹐好酒煎二沸﹐候冷﹐噙漱慢咽。或枯礬﹑黃丹敷﹔或蓮瓣貼。

赴筵散﹝治口瘡﹞黃連末﹝一兩﹞漧薑﹝炮﹐研﹐三錢﹞和勻﹐淡鹽湯漱口﹐敷。

口糜生瘡﹕胡連﹝五錢﹞川連﹝三錢﹞細辛藿香﹝各一錢﹞研勻敷。

又硼砂﹑靑黛﹑薄荷﹑石膏﹐研勻搽。

又白芷﹑銅靑﹝等分﹞﹐敷。

又黃柏﹑靑黛敷。或大黃﹑明礬敷。或枯礬﹑雄黃敷。

噙方益智﹑甘艸爲末﹐舐咽﹐或湯調下。

又白芷﹑川芎爲末﹔或丁香﹑川芎﹑甘艸﹑白芷爲末﹐蜜丸噙服。

口漧燥﹕石膏﹝水飛﹞﹐寒水石﹝研。各八兩﹞。水四碗﹐煎碗半﹐入白蜜八兩﹐煎稠噙服。

口上忽生紫泡如蛋﹐急刺破出血﹐用蒲黃﹑靑黛敷﹐服涼膈散﹝方見火門﹞。

簡便方﹝治口瘡﹞五倍子爲末﹐敷。

又先以亂髮拭口淨﹐用桑樹汁敷之。

又方薔薇根避風者﹐去土﹐煮濃汁﹐捨冷則易。

又方芒硝陸續含化。

又香薷煎汁哈咽。

卷之五

唇證

經曰﹕脾胃﹑大小腸﹑三焦﹑膀胱者﹐倉廩之本﹐榮之居也﹐其華在唇。夫脾臟應唇通口气﹐脾與胃爲合。足陽明胃之經﹐其脈挾口環唇﹐故脾胃受邪﹐則唇爲之病。風則動﹐寒則緊﹐燥則幹﹐熱則裂﹐气郁則生瘡﹐血少則色白。治法宜對證淸理脾胃﹐外敷散藥乃安。唇緊﹑撮口難開﹑飲食難進者﹐名曰緊唇﹐又曰HT唇。失治則死。

主方﹝心胃客熱﹞杏仁﹝去皮尖﹐麩炒微黃﹞黃連麥門冬赤茯苓黃芩地骨皮山梔大黃﹝酒炒﹞薔薇根﹝各五分﹞甘艸犀角屑﹝各三分﹞上加竹葉水煎服。唇幹生痰加石膏。

獨活散治唇生惡核﹐由脾胃熱壅。﹝唇燥生瘡﹐橄欖燒﹐研末﹐豬油和塗﹔或荷花瓣貼﹞

。

獨活升麻桑寄生犀角沈香漢防己連翹川大黃甘艸﹝各五分﹞

上水煎﹐磨入犀﹑沈服。

薏苡仁湯治風熱在脾﹐唇動。或結核﹐或浮腫。

苡仁防己赤小豆甘艸﹝炙。各等分﹞

上咀﹐每七錢﹐水煎服。

唇生腫核﹔用松香﹝半兩﹞﹐大黃﹑白蘞﹑赤小豆﹑胡粉爲末﹐雞子淸調搽。

緊唇﹕用白布一塊﹐纏作燈柱如指大﹐燃﹐安斧刃上﹐有汗出拭取﹐敷唇上﹐日三度﹐愈。

舊靑布亦佳。或用靑布燒灰﹐豬脂調敷。

繭唇﹕用黃柏﹝二兩﹞﹐五倍子﹝二錢﹞﹐密陀僧﹝一錢﹞﹐甘艸﹝少許﹞﹐各爲末﹐和勻﹐水調﹐頻塗唇上。

卷之五

舌證

經曰﹕南方赤色﹐入通於心﹐開竅於舌。故曰﹕舌乃心之苗。又曰﹕七情气郁﹐心經蘊熱﹐則舌腫滿不得息。心熱則舌裂而瘡﹔肝熱則舌木而硬﹔脾熱則舌滑而苔。又曰﹕少陰气至則嚙舌﹔少陽气至則嚙頰﹔陽明气至則嚙唇。若產後血竭﹐舌如黃土﹐或色幹白。子死則舌黑﹐母死則唇黑。心脈洪大﹐舌病﹔浮滑﹐舌喑。

主方﹝心熱﹞生地﹝酒洗﹞木通黃連升麻玄參梔子甘艸﹝等分﹞加竹葉二十片﹐燈心三分﹐水煎。

食後臨睡服。

玄犀散心脾熱壅﹐木舌腫脹。

玄參升麻大黃犀角﹝無﹐用黃連﹞生地黃芩黃柏﹝等分﹞甘艸﹝減半﹞水煎服。

升柴湯心脾虛熱上攻﹐舌瘡﹑舌彊﹑頰腫。

柴胡升麻芍藥梔子木通大靑黃芩﹝各七分﹞石膏﹝錢半﹞

水煎服。甚者﹐加熟附子三分﹐從治。

絳雪舌瘡﹑口瘡﹑咽喉腫痛等證。

軟石膏﹝﹐飛﹞玄明粉﹝各二錢﹞朱砂﹝飛﹞硼砂﹝各一錢﹞冰片﹝二分﹞

上研細勻﹐頻摻患處﹐咽下不妨。喉痛﹐蘆管吹入。

碧雪一切熱壅﹐舌瘡﹐舌根緊彊﹐腮頰腫痛﹐咽腫﹐皆心﹑脾火。

蒲黃靑黛﹝畫家用者﹞軟石膏﹝﹞硼砂﹝明亮﹞甘艸﹝各一錢﹞冰片﹝二分﹞

玄明粉或焰硝﹝淡者加一錢﹐咸不用﹞

各研極細末﹐入冰勻﹐頻摻咽下﹐或蜜和丸噙化。

簡便方舌瘡。

薄荷蒲黃靑黛研末﹐等分和敷﹐加冰片尢妙。

舌上細孔出血﹕黃連﹑黃柏﹑梔子﹐酒煎服。蒲黃末敷。

木舌腫大殺人﹕枯礬﹑百艸霜等分研﹐撚糟茄自然汁調灌。或蓖麻油紙撚蘸點煙燻﹐舌消縮。

舌下有筋﹕刺破﹐鍋煤敷。

虛陽上浮舌瘡﹕吳萸﹝醋炒﹞漧薑﹝炮。各五錢﹞木鱉﹝五个。去殼﹞研﹐五分﹐水調納臍中﹐外紙貼。

卷之五

齒證

經曰﹕腎衰則齒豁﹐精固則齒堅。又曰﹕齒乃腎之標﹐骨之餘也。夫齒者﹐骨之所終﹐髓之所養。內牀生者名齒﹐外單立者名牙。手足陽明所過﹐上齦隸於坤土﹐乃足陽明胃脈貫絡。重濁不動﹐惡熱喜寒。下齦嚼物屬金﹐乃手陽明大腸脈絡﹐輕淸能動﹐惡寒喜熱。故痛時﹐飲食有寒熱相宜。又有疳蝕﹑蛀缺﹐血出而痛﹔有脾胃風熱﹐齦腫而痛。有風﹑寒﹑濕﹑熱﹑虫五種之別﹔有牙疳臭爛穢气者﹐火熱極也﹐脈見右寸關浮洪數大﹐二陽明之火盛矣。

主方當歸身生地牡丹皮黃連﹝各二錢﹞升麻石膏﹝上齒倍﹞大黃﹝酒煮﹞

黃芩條﹝各一錢﹐下齒倍﹞細辛﹝三分﹞水煎﹐食後服。上齒痛甚﹐涼膈散﹐大黃﹝酒煮﹞﹐加石膏﹑升麻﹑知母﹐一劑卽安﹝方見火門﹞。

淸胃湯治一切風熱濕痰牙痛﹐接服七神。

梔子蒼術條芩當歸生地石膏黃連﹝各一錢﹞白芍靑皮﹝各八分﹞荊芥藿香升麻細辛丹皮﹝各五分﹞甘艸﹝四分﹞

水煎服。含浸痛處。

七神散痛甚﹐繼以姜黃﹑白芷﹑川芎﹑細辛末﹐椒鹽湯漱﹐敷患處。

龍膽艸﹝錢半﹞黃連防風﹝各一錢﹞升麻﹝七分﹞艸豆蔻﹝建寧者﹐十粒﹐研﹞

北細辛﹝連葉﹐二分﹞炙艸﹝四分﹞

水一鐘﹐煎半鐘﹐哈一口含浸患處﹐少時咽。

宣風牢牙散駐顏補腎﹐滋血固齒。

當歸川芎﹝各一兩﹞靑鹽﹝七錢﹞細辛﹝四錢﹞

上爲末﹐淸晨漱口淨用﹐擦牙﹐連藥咽下。不咽﹐加石膏一兩。

簡便方綠豆﹝十粒﹞胡椒﹝七粒﹞

搗細﹐綿裹豆大﹐咬於痛處。

又黑豆﹑蔥白﹑艾葉﹑川椒﹐水煎含漱。或漧薑﹝一錢﹞﹑雄黃﹝五分﹞﹐研擦。或獨蒜煨熱熨﹐冷則易。或霜後絲瓜燒﹐擦。或雄黃研﹐蜜丸塞。

走馬牙疳﹕婦人溺桶垢﹝火﹐一錢﹞﹑銅靑﹝三分﹞﹑麝﹝一分﹞研勻﹐釐許敷患處。

欲取下牙﹕蓽菝艸烏﹝各五錢﹞川椒細辛﹝各三錢﹞爲末﹐敷患牙內外﹐自落。

堅牙去風﹕香附﹝炒焦﹐三兩﹞研末﹐入靑鹽﹝一兩﹞﹐日擦。

牙動出血﹕白蒺藜爲末﹐擦。

風虫牙痛﹕鮮菖蒲咬痛處。或良姜煨熱﹐咬患處痛止。或李根皮煎湯漱。或槐白皮醋煮﹐入鹽含。或胡荽子煎汁含。或莧莖﹑或茄蒂燒﹐搽。

卷之五

咽喉

經曰﹕一陰一陽結﹐謂之喉痺﹝厥陰風木﹐少陽相火﹞。又曰﹕咽喉者﹐水谷之道路也﹔喉嚨者﹐气之所以上下也﹔會厭者﹐音聲之門戶也。足少陰腎﹐上系於舌﹐絡於橫骨﹐終於會厭。

夫喉痺者﹐由痰生熱﹐熱生風﹐火主腫脹﹐故熱客上焦﹐而咽嗌腫痛也。咽喉之於會厭﹐《內經》謂之吸門。咽以候气﹐通肺屬金﹔輕淸不容﹔喉以納食﹐通胃屬土﹐無物不受。會厭管乎其中以司開合﹐能閉其咽以進食。倉卒誤投滴粒﹐嗽出乃止。咽中惟呼吸行焉﹐故爲人身之緊關。

卒然漿水不入﹐語言不出﹐命懸須臾。喉痺卽今之乳蛾﹐咽喉一十八證﹐謂單蛾﹑雙蛾﹑纏喉風之類。名狀不同﹐其源則一﹐相火是也。多感於酒腥辛辣濃味﹐七情痰火。發則通連頸項﹐頭面腫脹。古書治法﹐刺破出血。今屢見因刺有傷人者﹐莫如探吐痰涎﹐萬無一失。脈宜浮洪﹐忌微伏。尢有傷寒少陰咽痛及陰證下虛痛﹐不能分別﹐先根據主方。

主方桔梗﹝四錢﹞甘艸﹝三錢﹞荊芥﹝錢半﹞玄參﹝一錢﹞水煎服。臥牀慢咽。

詳脈證屬熱﹐漸加牛蒡﹑連翹﹑天粉﹑僵蠶﹑射幹﹑山根﹑薄荷﹑芩﹑連﹑梔﹑柏﹑防風﹑升麻﹑生地﹑當歸擇用。

大便祕﹐大黃﹔小便澀﹐木通。

淸心利嗌湯咽喉腫痛﹐痰涎壅盛。

桔梗黃連黃芩薄荷荊芥防風梔子﹝各錢半﹞甘艸玄參連翹﹝各一錢﹞

大黃芒硝牛蒡子﹝各七分﹞

上作一劑﹐水煎﹐食後服。兼用碧雪﹝方見舌證﹞

透天水一切風熱喉痺﹐口舌生瘡﹐頭目不淸﹐痰涎壅盛。

黃連薄荷葉檳榔蒲黃荊芥穗甘艸黃柏﹝各末﹐五分﹞冰片﹝三分﹞柿霜﹝五錢。無﹐用白糖﹞

蜜和丸﹐不時噙化。

玉雪散咽喉腫痛﹐單﹑雙乳蛾一十八證皆效。

僵蠶﹝堅亮者洗﹐一錢﹞山豆根﹝廣西者﹐取皮研﹐五分﹞雄黃﹝飛﹞玄明粉﹝如無﹐用焰硝淡者﹞硼砂﹝明亮者。各三分﹞

研極細﹐入冰片二分勻﹐先以箸捺下舌﹐蘆管吹入患處﹐閉口一時。口噤吹入鼻﹐加薄荷﹑甘﹑桔﹐末﹐蜜丸噙亦佳。

稀涎散乳蛾喉腫﹐面浮目閉﹐口噤食絕。

皂莢﹝末﹐豬牙者尢佳﹞明礬﹝研。各一錢﹞

白湯調灌。牙緊﹐灌入鼻﹔未吐﹐以鵝毛蘸生桐油﹝或燈窩油﹞﹐口內攪卽吐。一人托額﹐一人用指﹐口內引出痰涎盆許﹐卽刻痛止腫消﹐聲出食進。未痊愈﹐再吐。

或只白礬﹐或油亦可發吐。

或土牛膝根﹝一名鼓槌艸﹐俗名夫娘子。紅梗大葉﹐壯節生子刺衣﹞。搗汁入白礬灌。

或馬藍頭﹝春苗可食﹐秋小紫花如菊﹞﹐搗絞汁﹐入香油少許灌。

或膽礬五分﹐湯調得吐﹐愈。或飲鹽湯二碗﹐吐亦可。

簡便方治喉痺。

眞山豆根﹐水浸透﹐含咽汁。

急喉痺﹕巴豆﹝去殼﹞﹐紙打油作燃﹐點火吹滅﹐以煙燻入鼻﹐涎出牙開。

又皂角﹝炙﹐去皮子﹞。爲末﹐箸頭蘸點患處﹐以米醋調敷項下﹐自破﹐血出卽安。

又悉尼搗絞汁飲﹐效。

走馬喉痺﹕桔梗﹝二兩﹞﹐水煎﹐分二服。

喉痺並毒瓦斯﹕生薑汁和蜜共一碗﹐熬六分﹐日服三﹑五次。

纏喉風﹕生白礬末﹝二錢﹞﹐水調下。或韭菜搗細敷項上﹔或蘿卜汁和皂角末服﹐吐痰﹔或硼砂噙化。

卷之五

面證

帝曰﹕首面與身形也﹐屬骨連筋同血﹐合於气耳。天寒則冽﹐地淩則冰。其卒寒﹐或手足懈惰﹐然其面不衣何也﹖岐伯曰﹕十二經脈﹐三百六十五絡﹐其气血皆上於面而走空竅。其精陽气上走於目而爲晴﹔其別气走於耳而爲聽﹔其宗气上出於鼻而爲臭﹔其濁气出於胃﹐走唇舌而爲味。其气之津液﹐皆上燻於面﹐而皮濃肉堅﹐故大寒﹑甚熱不能勝之也。又曰﹕頭者﹐諸陽之會也。然諸陽脈皆上於頭﹐而面之寒熱﹐由足陽明胃經之虛實。本經多血多气﹐木實則風熱上行﹐或面鼻紅紫﹐風刺﹑癮疹兼而作焉。其面之浮腫﹐有二者之別。腫屬肝風﹐胃火爲實﹐風火上炎﹐紅腫而熱﹐按之作痛。此邪气有餘﹐脈必躁急緊實﹐當用防風通聖散之類﹝方見中風﹞散而瀉之。浮屬脾土﹐肺金爲虛﹐脾傷勞役﹐肺气失度﹐或時作喘﹐此正气不足﹐脈必虛浮無力。當用利水實脾湯之類﹝方見濕證﹞導而利之。

主方﹝面生瘡疹﹞

防風﹝一錢﹞連翹黃連酒芩桔梗川芎白芷梔子﹝炒。各七分﹞薄荷升麻﹝各五分﹞甘艸﹝三分﹞水煎服。加竹瀝尢佳。

頭面瘡加芍﹑地﹑玄﹑荊之類。便實﹐大黃。

升麻附子湯治面作寒﹐畏風冷。

升麻葛根附子﹝炮﹞黃白芷﹝各七分﹞人參艸豆蔻益智仁炙艸﹝各三分﹞

上加蔥白三莖﹐水煎服。

犀角黃連湯治面作熱﹐燥赤。

犀角黃連白芍酒芩白芷炙艸川芎﹝各五分﹞薄荷荊芥﹝各三分﹞升麻葛根﹝各錢半﹞

水煎服。膏粱之士﹐面熱生瘡加大黃﹑芒硝﹑連翹﹐去芷﹑芎﹑葛﹐研末調服。

美容膏治面生黑雀斑﹐單用密陀僧研末﹐人乳敷亦妙。

防風零陵本﹝各二兩﹞白芨白附子白蘞天粉綠豆粉僵蠶白芷﹝各一兩﹞

甘松三柰茅香﹝各五錢﹞肥皂﹝去皮弦﹞

共爲末﹐蜜和搗勻擦。或白茯苓﹑白芨﹐白附﹑白蘞爲末﹐密陀僧﹑澱粉﹑白石脂﹝另研﹞

等分﹐人乳調敷過夜。

簡便方面瘡毒。

黃連﹑黃柏爲末﹐入鉛粉﹐油調敷。

指爪傷面﹕生薑自然汁調輕粉敷﹐無痕。

面﹕僵蠶﹑白芷﹑細辛等分爲末﹐人乳和丸芡實大﹐洗面化塗。

粉刺﹕菟絲子﹐浸數日﹐搗絞汁塗。或白礬末酒調搽。

面上卒得紫黑丹如疹﹐至徧身殺人。急用鹿角燒灰﹐香油調搽。

面目身上赤斑作癢腫﹐羊角燒灰研細﹐雞子淸調搽。

卷之五

須髮

經曰﹕腎之合骨也。其榮發也。多食甘﹐則骨痛而發落。又曰﹕女子七歲腎气實﹐齒更發長﹔五七陽明脈衰﹐面始焦﹐發始墮。丈夫八歲腎气實﹐發長齒更﹔五八腎气衰﹐發墮齒槁。又曰﹕發髭黃赤者﹐多熱多气﹔白者﹐少血少气﹔黑者﹐多血少气。美眉者﹐太陽多血﹐通髯極須者﹐少陰多血﹔美須者﹐陽明多血﹐此其時然也。蓋足少陽膽之經﹐其榮在須﹔足少陰腎之經﹐其華在發。故气血充盛﹐髮須黑而美﹔若气血衰弱﹐須髮白而落。鮮能挽復於旣衰之後﹐可以保護於未敗之前。人年三十外﹐常服補腎滋陰之餌﹐不致枯槁也。

主方﹝六子丸﹞菟絲子﹝酒煮﹞金鈴子覆盆子五味子枸杞子蛇牀子﹝各一兩﹞牛膝何首烏﹝酒浸﹞熟地黃﹝酒蒸﹞地骨皮﹝各三兩﹞木瓜﹝川﹞茴香﹝舶上者﹐鹽炒。各二兩﹞

上除地另搗﹐余爲末﹐入地重曬﹑磨﹐酒糊和丸桐子大﹐每服七十丸﹐空心米湯下﹐新衣不污。加參﹑苓﹑術﹝各二兩﹞﹐尢效。﹝忌白蘿卜﹞。

七寶美髯丹﹝一名七珍至寶丹﹞與神仙六子丸相間久服﹐補功無以加。

何首烏﹝赤白各一斤。酒洗﹐竹刀刮去皮﹐同牛膝﹑黑豆蒸﹞破故紙﹝鹽酒炒香﹞菟絲子﹝根據制藥法煮餅﹞牛膝﹝去蘆。各八兩﹞﹐拌黑豆三升﹐用酒浸一日﹐甑內蒸熟﹐去豆用首烏﹑膝﹐搗如泥。當歸身﹝酒浸﹐曬﹑焙漧﹐四兩﹞赤茯苓﹝用牛乳﹞白茯苓﹝用人乳各五碗﹐砂鍋煮半幹﹐曬燥。各一斤﹞枸杞子﹝甘州者﹐曬燥。四兩﹞

上爲細末﹐煉蜜和勻﹑搗千下﹐丸如彈大﹐每服一丸﹐日三服。早溫酒﹐午後姜湯﹐臨睡鹽湯。初服七日﹐小便多或雜色﹐是臟腑病出﹔二七唇紅津生﹐有腹痛勿懼﹐乃搜病根去﹔三七身輕乳潤﹐一月百病皆出﹔七七血長精添﹐火瀉水溢。久服彊健康寧。

烏須方京省通行﹐此方可用﹐不壞須﹐制得法﹐可黑一月。

五倍子﹝四川大者﹐打碎撿淨﹐鍋內炒黑色﹐軟爛有白煙起。用濕潤靑布裹﹐踏石壓成餅﹐曬燥﹐研末聽用﹞紅銅花﹝取細銅絲炭火燒赤﹐淬醋內﹐再燒淬至化盡﹐去醋﹐曬漧研﹐用時焙末﹐二錢﹞銅末﹝四分﹞皂礬明礬﹝各三分﹞沒石子﹝研末﹞食鹽﹝各二分﹞

砂﹝淨﹐一分﹞

和勻﹐以燒酒或煎濃茶﹐用瓷杯調如稀糊﹐坐湯中﹐煮至杯內綠气生面上爲好。先將皂角湯洗須淨﹐拭漧﹐用濕皮紙托定﹐柄挑藥塗須﹐紙包過夜。次早溫水洗﹐胡桃油撚之﹐連染二夜﹐黑矣。

三靑膏生胡桃皮生酸石橊皮生柿子皮先將橊皮去子﹐入丁香滿﹐稱過分兩﹔後將桃﹑柿皮與橊﹑丁等分曬研末﹐牛乳調盛鉛瓶中﹐封口埋馬糞內三﹑七日﹐取塗須。

簡便方發白返黑。

烏芝麻﹝酒拌﹞九蒸九曬爲末﹐棗肉丸服。

發落不生﹕麻子﹝一升炒黑﹐﹞壓油搽頭。或鮮半夏搗擦。

發油污衣﹕早梳畢﹐以雞子淸塗頸發﹐新衣不污。

卷之五

癭癅

經曰﹕堅者削之﹐畱者攻之﹐結者散之﹐郁者達之﹐發者奪之﹐泄者折之。夫人之气血﹐循環一身﹐必使周流﹐常無畱滯之患。倘喜怒失節﹐憂思過度之類﹐致气滯血凝﹐而成此疾。屬足陽明與任脈二經。气凝於上﹐血不下流﹐故多著頸項﹑腹脇皮寬之處﹐日久血气寢衰﹐不能攻擊矣。癭有五﹕曰肉﹑筋﹑血﹑气﹑石﹔癅有六﹕曰骨﹑脂﹑肉﹑筋﹑血﹑石。二證惟气癭可消﹐脂癅可破﹐余證皆不宜彊治。屢見膿血潰漏無已﹐竟致難救。服藥內消﹐必咸以軟堅﹐斷濃味﹐戒房室。

主方海藻膽艸海蛤﹝﹞通艸昆布枯礬松蘿﹝各三兩﹞半夏貝母﹝各七錢﹞上末﹐入麥麵一兩﹐每二錢酒下﹐日三服。

祕傳木香散治一切癭癅結核。

豬腌子﹝七个﹐燈盞火烘漧﹐爲細末﹞海螵蛸南木香靑木香神曲麥芽孩兒茶﹝各五錢﹞雄黃辰砂﹝各二錢﹞

上爲末﹐每服三錢﹐臨睡酒調下卽臥﹐勿言語﹑惱怒﹑房室﹐累驗。

簡便方消癅。

黃連海藻﹝等分爲末﹞置掌中﹐時舐之﹐津咽下。

又鮮南星﹝搗爛﹞﹐或幹者爲末﹐醋研如膏﹐先以小鍼密刺﹐布攤貼。

又久服蠟礬丸﹐效。﹝方見外科﹞。或昆布﹝一錢﹐研﹞﹐綿裹醋浸﹐常含咽汁。

海藻﹑昆布嫩者﹐酒浸或醋拌﹐家常作小菜﹐久食消癭癅﹑結核。

卷之五

結核

經曰﹕癅气結核﹐皆屬於熱。蓋由气郁成火﹐結滯堅硬﹐如果之核﹐不須潰發﹐气散自消。

結於頸項臂脇﹐多在皮裏膜外。濕痰流注﹐七情過傷﹐皆致斯患。婦女常感者﹐因富貴貧賤多有郁也。若臥枕動悲苦忿怒乃成。項中不散﹐則變瘰﹔腋下不消﹐則爲馬刀。必宜早治。日積月累而得﹐服藥亦須久長。最忌鮮豬肉﹑熱毒物。

主方﹝項腋結核﹞橘紅南星半夏﹝並姜制﹞枳實桔梗羌活防風前胡柴胡連翹赤芍藥黃連蓬術蔓荊子木通甘艸﹝等分﹞上加生薑五片﹐燈心三十枚﹐水煎。去枕臥牀﹐患處向下﹐慢哈細咽。

散結丸治結核久不消。兼用圍方﹝見痰門﹞。

橘紅﹝鹽水拌﹞赤茯苓大黃﹝酒煮﹞連翹﹝各一兩﹞黃芩﹝酒炒﹞山梔﹝炒。各八錢﹞半夏曲桔梗栝蔞仁牡蠣﹝﹑童便淬﹞玄參天粉僵蠶﹝洗。各七錢﹞甘艸節﹝四錢﹞

上爲末﹐水疊丸蘿卜子大﹐每服二錢﹐臥牀白湯下。

滚痰丸﹝方見痰門﹞每服五分﹐臨睡蔥鹽湯下﹐常服三分﹐睡時拌蜜噙。

簡便方僵蠶﹝炒﹞大黃﹝酒浸﹞靑黛膽星各等分爲末﹐蜜丸噙化。

又蓖麻子﹝七个﹐去殼﹞﹐研爛﹐紙捲插入雞子內﹐紙封固﹐水浸濕﹐煨熟﹔去紙殼﹐只食雞子﹐每早晚一枚﹐十日效。或射幹磨﹐酒服效。

卷之六

幼科總論

﹝附﹕初生十則發蒸胎熱胎寒胎肥胎怯胎驚胎黃臍風撮口口噤鎖肛臍突眼閉﹞

黃帝曰﹕吾不能察其幼小者﹐爲別是一家調理爾。此不在黃帝圖經之論﹐古來以嬰幼爲啞科﹐謂其不能體問病源﹐極爲疑難﹐世以幼科爲易者﹐乖謬甚矣。兒在母胎﹐受其精气﹐十月百神滿而生。六十日瞳子成﹐識人﹐學語笑﹔百日任脈生﹐能反復﹔一百八十日尻骨成﹐能獨立﹔二百一十日掌骨成﹐能葡﹔三百日髕骨成﹐能起立﹔周滿膝骨成﹐能行步。否此者﹐气血之盛衰也。或過重圍暖衣﹐不見風日﹐不著地气﹐致筋骨軟弱者有之。鄕兒得地气﹐故幼兒能行。

卷之六幼科總論

初生十則

拭口﹕兒初生﹐莫待聲出﹐急以綿帛裹指蘸溫湯﹐展去舌上穢血。用手遲﹐啼一出﹐卽入腹中﹐斯爲患矣。兒口舌未堅﹐無伶俐婦人﹐恐傷兒﹐但以後法解之。用黃連﹑甘艸各煎汁少許﹐滴口內﹔朱砂﹝大塊鮮紅明亮如雲母者﹐水飛過﹐曬燥﹐重研萬下﹐﹞以二分蜜調﹐抹兒口中。以五﹑七分蜜﹐丸赤豆大。每日甘艸湯化服一丸﹐去穢毒﹐鎭心神。

回气﹕兒初生有不出聲者﹐急灌溫水少許﹐更以口頻進气於兒口﹐自啼。有因難產受寒﹐兒气欲絕者﹐急烘綿絮﹐包裹懷中﹐以胎衣置火上燒燃﹔又以大紙撚淸油點﹐燒於臍帶上下﹐使暖气入腹﹐須臾卽回。

洗浴﹕未可斷臍帶﹐﹝恐進濕气﹐臍風﹐臍爛。﹞湯中切桃﹑李﹑梅﹑柳枝﹐去不祥﹔取豬膽周身擦之﹐不生瘡﹐﹝月內浴皆可用。﹞背勿受風﹐勿多浴﹐勿久浴﹐恐作風癇。浴罷﹐看口上有細白泡﹐名七星﹐銀簪挑破﹐京墨塗。有白膜﹐名鵝口﹐用軟絹裹指蘸湯絞去﹐塗京墨﹔舌下有﹐亦絞去塗墨。無重舌等證。

著衣﹕男用父女用母舊衣綿攺之。切勿過濃﹐貴乎適中。﹝恐動火生瘡。痰熱發驚癇﹐皆由此始﹞。周內造衣皆須故帛﹐用新綿令兒壯熱發驚。曬兒衣勿使過夜﹐露濕之毒﹐八邪之害﹐兒黃瘦﹑腹痛﹑壯熱﹑夜啼﹑瘡疥。又夜染無辜鳥屎﹐令兒致病。

斷臍﹕切忌用剪刀﹐致兒內。切宜浴後﹐用紙作大撚如指﹐油點燒臍帶﹑畱六寸。長則傷肌﹐短則傷髒。﹝古用單衣隔咬﹐呵入暖气﹐看臍帶中有虫﹐急剔去﹐入腹內成疾。﹞裹臍古用白練新綿﹐今以絹絲裹﹝帶上滲枯礬﹞合之﹐緩急得中﹐急則兒吐。臍解﹐貼膏藥臍上。換衣俱宜閉戶下脹﹐冬月宜火烘暖气﹐勿令水濕﹑尿屎﹑風寒入臍。輕則腫爛﹐重則臍風﹑撮口﹑鎖肛諸患。

服餌﹕所落之臍帶﹐宜炭火研﹐每重幾何﹐對稱朱砂和勻。濃煎甘艸汁﹐陸續調與兒服﹐解痘疹胎毒﹐最效神方透肛﹕罕有兒初生無穀道﹐大便不能出者﹐旬日必不救。須速用細刀刺穿﹐要對孔親切開通之﹐後用絹帛捲如小指﹐以香油浸透插入﹐使不再合﹐旁用生肌散敷之﹝方見腫毒﹞自愈。如有孔不透者﹐以金玉肥光簪腳透之﹐銀簪腳亦可。

乳哺﹕乳食以少爲貴﹐﹝諺云﹕忍三分寒﹐喫七分飽。又云﹕小兒常病傷於飽﹞。多則傷脾胃。﹝初則吐瀉﹐久成癖疾。﹞初生未有乳﹐豬乳代之﹐﹝可免驚癇﹑痘瘡﹐﹞月內常飲最佳。﹝取法﹕豬兒吮乳時﹐以鐘接定﹐便提豬兒後腳﹐口離乳。﹞

藏胞﹕胎衣盛於新瓶內﹐以靑布裹口﹐紮緊﹐用磚蓋好﹔三日後根據月吉地﹐向陽髙燥處﹐埋入地三尺﹐築實﹐兒壽有志。

看囟﹝頭頂前動處是﹕﹞﹕顱囟者﹐精神之門戶也﹐開竅之也。上下相貫﹐百會相通﹐七竅應透﹐五臟所藉﹐泥丸之宮﹐魂魄之穴。气實則闔﹐气虛則開。良由長大﹐不可不合。醫家看病﹐切宜察之。寬大者﹐受病深重﹔未合者﹐怕熱怯寒。成坑者滑泄﹔突起者風疾﹔久冷者吐瀉﹔虛軟者癲癇﹔連額者易驚﹔動數者气弱。兒之致疾﹐多由於此。喜暖忌寒﹐保固無病。﹝兒生冬月﹐卽做小帽如碗樣﹐時時戴之。﹞兒在月內未宜抱出與生人見﹐幼時勿令入廟登冢﹝恐中惡气﹞。夏月用色帛縫囊﹐盛去皮尖杏仁七个﹐與兒佩之﹐聞雷不驚﹝惺惺散方﹐卷末。﹞

卷之六幼科總論

變蒸

初生小兒﹐陰陽變蒸於气血﹐而使形體成就﹐由五臟之變蒸﹐而七情所以生也。變者﹐性情變易也﹔蒸者﹐身體蒸熱也。兒當變蒸之候﹐身熱目倦﹐耳尻俱冷﹐上唇白泡如珠﹐微驚而不乳哺。甚則躁渴﹑夜啼﹐傷寒相似﹐或自汗盜汗﹐先期發熱﹐七日自安﹐不必服藥﹐反致驚恐。但宜避風寒﹐少乳食﹐謹愼調護。自初生三十二日爲一變﹐首生腎經﹝天一生水﹞﹔六十四日二變兼蒸﹐生膀胱﹔九十六日三變﹐生心﹝地二生火﹞﹔一百二十八日並蒸﹐生小腸。五生肝﹐六生膽﹐七生肺﹐八生大腸﹐九生脾。三百二十日十變並蒸﹐生胃﹝未滿﹐此脾胃猶未成全﹐而與難化之物食之﹐安有不致傷而成病者﹐譬如磨齒未鑿﹐可能磨物乎﹖﹞每生一臟﹐成一智能。過期不愈﹐抱龍丸﹑惺惺散治之﹝方見後條。﹞如有雜證相仍﹐隨病調理。﹝兒壯气實不熱者﹐名暗變﹞

。若與傷寒疑似﹐服後方或參蘇飲之類。

主方紫蘇羌活防風川芎白芷柴胡黃芩桔梗陳皮﹝各五分﹞甘艸﹝二分﹞姜﹑棗煎服。

卷之六幼科總論

胎熱

胎熱者。小兒在胎﹐母食熱毒之物﹔或服熱藥。致兒生下﹐身熱面赤﹐眼合痰喘﹐大便祕﹐小便赤。若不治﹐則鵝口﹑重舌﹑赤癅﹑急驚等證生焉。治宜先用木通湯煎與母服﹐使通於乳﹐令兒飲之。通心气﹐解煩熱。母忌辛辣﹑酒面濃味。兒服甘豆湯及古方化毒丹。

主方﹝乳母與兒同服﹞木通扁豆﹝各一錢半﹞赤茯苓甘艸﹝各一錢﹞大黃﹝五分﹞

滑石﹝研﹞梔子車前子黃芩瞿麥﹝各八分﹞燈心﹑薄荷水煎服。

甘豆湯治胎熱。

黑豆﹝二錢﹞甘艸﹝一錢﹞淡竹葉﹝十片﹞燈心﹝七莖﹞水煎。

化毒丹治熱邪蘊積﹐口舌生瘡﹐徧身賴﹐遊風丹毒﹐瘡瘍疥癬﹐初生一切胎中熱毒致病﹐及痘疹後餘毒之患﹐悉治。

玄參桔梗﹝各一兩﹞茯苓﹝八錢﹞靑黛﹝畫家用者﹞甘艸﹝各三錢﹞牙硝﹝二錢﹞

上爲末﹐和黛﹑硝﹑蜜丸彈大﹐金銀箔爲衣。每半丸﹐薄荷泡湯調化﹐抹兒口內上﹐湯送下。

卷之六幼科總論

胎寒

兒生百日內﹐覺口冷腹痛﹐身起寒粟﹐時發戰栗﹐曲足握拳﹐日夜啼哭。或口噤不開﹐昏睡﹐乳﹐泄瀉。母受寒濕﹐過食生冷﹐或服涼藥。不治成慢驚﹐治宜當歸散。兒瀉﹐服參苓白術散﹝方見泄瀉。﹞

主方肉桂木香香附炮姜川芎當歸甘艸﹝等分﹞上爲末﹐每服三分﹐乳汁調﹐抹兒口內﹐日二服。

卷之六幼科總論

胎肥

兒生下﹐肌肉濃﹐徧身紅如血色。盈月後﹐肌肉漸瘦﹐目白睛紅筋﹐五心熱﹐大便難﹐時吐涎沫﹐治宜浴體法。

浴方天麻末﹝一錢﹞全蠍﹝二个﹐研細﹞白礬蟬蛻﹝各三錢﹞靑黛﹝二錢﹞麝香﹝二分﹐同靑黛研勻﹞

水三碗﹐桃枝一握。前藥一半煎十沸﹐調黛﹑麝浴﹐勿浴背。

卷之六幼科總論

胎怯

兒生下﹐面無精光﹐肌肉薄弱﹐大便白水﹐身無血色﹐時時哽气﹑多噦﹐無神彩﹐治宜前浴法。泄瀉﹐服參苓白術散﹝方見泄瀉。﹞

卷之六幼科總論

胎驚

兒在胎﹐因母驚悸﹐有所觸撲受驚﹐子乘母气﹐生後精神不爽﹐顏色虛白。初則溫溫有熱﹐其後頰赤多驚﹐略動則恐﹐聲響則悸﹐印堂靑色﹐睡中驚跳﹐手足抽掣﹐身僵目反﹐則成驚癇矣。

主方人參南星牛膽﹝制﹞天麻茯神白附﹝炮。各一兩﹞朱砂﹝水飛﹐二錢﹞甘艸﹝炙﹐一錢半﹞靑黛﹝一錢﹞麝香﹝五分﹞上爲細末﹐煉蜜丸如芡實大﹐用鉤藤﹑皂莢子煎湯﹐化服。

豬乳膏治胎驚諸癇證。

全蠍﹝一个﹐焙﹐研﹞琥珀﹝一分﹞朱砂﹝二分﹞

上爲極細末﹐每服二分﹐麥門冬泡湯調下﹐加豬乳妙。

卷之六幼科總論

胎黃

兒在胎﹐受母熱毒﹐生下徧身﹐面目俱黃﹐大便閉﹐小便赤﹐多啼﹐不乳。

主方﹝母子同服﹞生地黃赤芍藥天花粉赤茯苓川芎當歸豬苓澤瀉茵陳甘艸﹝等分﹞水煎。

卷之六幼科總論

臍風

多因斷臍帶後﹐風濕傷臍而成。風入臍者﹐令臍腫腹脹﹐口撮多啼﹐不能飲乳。若入經絡﹐多變爲癇。如臍邊靑黑﹐撮口不開﹐爲內搐。爪甲黑者死。如熱在胸臆﹐伸縮努气﹐亦令臍腫。

治宜千金龍膽湯﹝方見撮口﹑﹞稀涎散吐痰﹝方見中風﹐﹞或降痰藥化服。

主方﹝治臍風﹞羌活防風白芷川芎當歸甘艸﹝等分﹞上爲細末﹐每二分燈心湯調。抹兒口內。

宣風散治斷臍後﹐外傷風濕﹐唇靑不乳﹐多喘﹐臍風撮口。

全蠍﹝二十一个。頭足全者﹐洗淨﹐無灰酒拌炒﹐研末﹞麝香﹝二分。另研﹐和勻﹞爲末每二分金銀煎湯﹐或麥門冬湯調服。

卷之六幼科總論

撮口

兒在母胎﹐或於風熱﹐生後血气未調﹐洗浴冒風而成。口吐白沫﹐四肢俱冷﹐必難救矣。此證最急﹐𨿽有多種﹐皆由內結郁熱。幹於腸胃﹐閉悶不通﹐气不得化﹐腹中滿脹﹐肚下靑筋﹐撮口不乳﹐證候甚急﹐若不速與气通利下﹐無可救療﹐少緩卽斃。

主方僵蠶﹝直者﹐去綿﹐炒研。一錢﹞蛇蛻﹝炒﹑研。一錢﹞朱砂﹝水飛﹐五分﹞麝香﹝五釐﹞和勻﹐每二分蜜調服。

千金龍膽湯臍風撮口﹝胎驚。﹞

大黃﹝濕紙包煨。一錢﹞桔梗柴胡龍膽艸黃芩﹝炒﹞赤芍藥鉤藤甘艸﹝炙﹞

茯苓﹝各八分﹞

上爲細末﹐每三分﹐黑棗煎湯﹔或防風麥門冬湯調服。

撮風散﹝治撮口﹞蜈蚣﹝幹﹐赤足者半條﹐炙研。﹞鉤藤﹝五分﹞麝香﹝二分﹞全蠍梢﹝洗淨﹐炙﹑研﹞朱砂﹝水飛﹐各一錢﹞

上爲末﹐每服二分﹐竹瀝調下。

卷之六幼科總論

口噤

兒在胎時﹐母食熱物﹐攻入臟腑﹐則生後熱毒結聚於口﹐舌上有形如粟﹐口不能開。但見不能吮乳﹐啼聲漸小﹐口吐涎沫。須急看兒上胯﹐如有白點﹐先以指甲輕輕刮去﹐次用藥。初生臍風﹑撮口﹑口噤三證﹐惟貴預防則不患﹐若有患者﹐多難救治。

主方﹝治口噤不乳﹞蟬蛻﹝二十枚﹐去嘴﹑足﹞全蠍﹝七个﹐洗﹐炒﹞輕粉﹝少許﹞

上爲末﹐乳調服。

全蠍散全蠍﹝二十个﹐洗﹑炒﹞朱砂﹝水飛﹐五分﹞硼砂冰片麝香﹝各二分半﹞

上爲末﹐用乳母唾調﹐塗兒口唇內及牙上。或豬乳調﹐入口內。

又方蜈蚣﹝藥店幹者﹐去足﹐炙焦爲末﹐﹞入麝少許﹐豬乳調。或豬乳獨用﹐治兒口噤。

卷之六幼科總論

鎖肛

由胎中受熱﹐熱毒壅盛﹐結於肛門而不通﹐無復滋潤﹐所以有此。急令婦人以溫水漱口﹐吸咂兒前後心並臍下﹑手足心共七處﹐凡四﹑五次。仍以輕粉五分﹐蜜少許﹐溫水化開﹐時時些少服之﹐以通爲度。如不通﹐卽是肛門內合﹐當以物透之﹐金簪爲上﹝須肥大﹑光﹔﹞玉簪次之。

須插入二寸許﹐以蘇合丸爲條﹐納入孔中﹐糞出爲快。﹝肚脹不乳﹐至一七死。﹞或以豬膽導法﹝見便祕﹐﹞蘇合丸﹝方見中寒。﹞

卷之六幼科總論

臍突

初生兒有熱邪在胃及胸中﹐則頻頻伸引﹐呃呃作聲﹐努掙其气﹐抑入臍腹之內﹐臍腫赤大。

由母受驚熱﹐勿外敷毒藥。

主方梔子仁﹝炒﹞白術白茯苓豬苓澤瀉﹝等分﹞官桂﹝減半﹞上爲末﹐每服三分﹐蜜湯或燈心湯調﹐日二服。

二豆散赤小豆淡豆豉南星﹝制﹞白蘞﹝各一錢﹞

上爲末﹐每服五分﹐以芭蕉自然汁調敷四圍﹐日一次。小便白卽愈。

卷之六幼科總論

眼閉

初生眼閉不開者﹐由產母食熱毒之物﹐致成斯疾。宜用熊膽少許﹐以水一滴浸化﹐點入眼中﹐一日七﹑八次。

主方當歸川芎赤芍藥生地黃天粉甘艸﹝各一錢﹞上劑水煎服。或爲細末﹐燈心湯調﹐抹兒口中。宜多服。

釀乳方澤瀉茵陳﹝各三錢﹞栝蔞根豬苓生地黃甘艸﹝各一錢﹞

上劑水煎﹐食後服。初用二服﹐且捏去宿乳。第三服兒吮。

卷之六

論形色

﹝附﹕手指脈紋八段錦手指訣﹞

額屬心﹐色紅﹐主火盛﹐風熱煩躁﹔靑主驚。

左臉屬肝﹐色赤﹐主身熱拘急﹐肝風﹔靑主驚﹔黑﹐腹痛。

右臉屬肺﹐色赤﹐主身熱﹐气粗壅嗽﹔白主咳嗽痰气﹔靑﹐風入肺。

鼻屬脾﹐色紅﹐肺熱極﹑衄血﹐內燥孔幹﹐熱气出﹔或濁涕痰嗽﹐內生風。白色淸涕﹐外感傷風﹐或泄瀉。

下頦屬腎﹐色赤﹐主膀胱熱﹐小便不利。

顴色赤﹐積熱痰盛﹐身熱。

頰色赤﹐內熱夜啼。

印堂靑﹐主驚﹔紅﹐火盛﹔黑﹐客忤﹑邪祟。

山根紫﹐傷乳食﹔靑﹐驚﹔黑﹐危。

準頭黃﹐吐瀉﹔赤﹐熱﹔靑﹐驚﹔紅紫﹐痰气﹔黑﹐危。

眉皺﹐痢疾﹔紅﹐夜啼﹑心煩躁熱。

眼黑睛黃﹐傷寒﹔白睛黃﹐濕積﹐赤﹐心熱﹔淡紅﹐心虛熱﹔靑﹐肝熱。眼胞赤爛﹐脾臟濕熱﹔白睛黑﹐死。

人中黑﹐腹痛虫動﹔點點黑﹐吐利。

口唇紅﹐漧燥﹑脾熱﹔赤裂﹐脾熱極﹔紫﹐風寒﹔白﹐虛弱。

承漿黃﹐吐﹔靑﹐驚。

面淡白﹔惡心不食﹔靑白﹐吐瀉﹐欲發驚風。面靑唇白﹐吐乳胃冷﹔靑黑﹐吐沫﹔不吐者虫痛。黃﹐食積﹔亦主驚或天。面靑身熱發躁﹐多變痢疾﹔面靑有汗﹐口內气熱﹐必發痛。面黃盜汗﹐面靑有驚﹔靑黑或時吐沫者﹐客忤﹑天﹐啼哭凶。面紅赤色﹐傷寒發熱﹐身躁不安﹐心煩。

頭面靑筋﹐欲作驚搐﹐或吐﹐肚痛。頭面大小靑筋如綠繩透起者﹐急治﹔不爾﹐發驚搐。

太陽紅﹐血淋﹔靑﹐驚﹔赤﹐傷寒。

風池紅﹐熱﹐多啼﹔黃﹐吐逆。

《金匱》靑筋﹐驚。

舌紅﹑漧﹐燥熱﹔白苔﹑黃苔熱甚﹔舌捲﹐驚﹔舌破裂有瘡﹐心火﹔赤腫﹐大便祕﹐小便不通﹐或熱瀉﹔舌黑如芒刺﹐陽毒熱極﹔久瀉痢﹐舌黑及傷寒等證﹐舌黑而濕滑者死。

耳微黃﹐驚。耳葉漧燥﹐睡中切牙主疳﹑骨蒸熱。耳尖冷﹐耳後紅紋﹐麻痘﹔耳內膿﹑外有瘡﹐腎經積熱。

卷之六論形色

面部五臟色診圖

面部五臟色診圖面靑屬肝﹐病驚風。

面赤屬心﹐病熱盛。

面黃屬脾﹐病疳積。

面白屬肺﹐病虛寒。

面黑屬腎﹐病惡候。

四時面色順逆﹕春肝木靑﹐夏心火赤﹐秋肺金白﹐冬腎水黑﹐各七十二日﹐四季月後各十八日。脾土﹐黃色爲順﹐春白﹑夏黑﹑秋赤﹑冬黃﹐四季月靑色爲逆。

總論主病﹕赤﹐熱盛﹔面赤唇靑﹐傷寒﹔靑﹐驚風﹔白﹐吐瀉﹔黃﹐積﹑作瘧﹔黑﹐危候。

圖初生至半歲﹐虎口紋未成。

額上候寒熱﹐兼面色察病。

嬰幼初生至半周﹐額聞眉際候因由﹐醫家三指橫排定﹐頭左須將右手求。若是傷寒三指熱﹐食中熱嗽痰驚風﹐三指冷兮爲吐瀉﹐中名熱積腹中躊。

圖初﹐風關紋見易治﹔中﹐气關紋見病深﹔末﹐命關紋見病危。

三關紋直透難救。

紅﹐傷寒﹔淺紅﹐內熱吐瀉﹐紫﹐風熱﹔靑﹐驚﹔白﹐疳﹔黃﹐脾積﹔靑紫相半﹐驚積﹑風熱。靑紫黑紋﹐亂者極重﹐純黑者不治。

卷之六論形色

手指脈紋八段錦

魚刺形圖魚刺形﹐主驚風﹑痰熱。

懸鍼形圖懸鍼形﹐主傷風﹑泄瀉﹑積熱。

水字形圖水字形﹐主食積﹑咳嗽﹑驚疳。

乙字形圖乙字形﹐主疳病﹑驚風。

環形圖環形﹐主疳積﹑吐逆。

亂紋形圖亂紋形﹐主虫。

虫形圖虫形﹐主疳虫﹑大腸穢積。

珠形圖珠形﹐主死。

卷之六論形色

手指訣

五指稍頭冷﹐驚來不可當。

若逢中指熱﹐必定是傷寒。

中指獨自冷﹐麻痘證相參。

男左女右手﹐分明仔細看。

卷之六

脈法

小兒三歲以上﹐醫用中指滚轉﹐按寸﹑關﹑尺三部﹐六﹑七至爲常脈。增則爲熱﹐減則爲寒。浮﹐風邪﹔洪﹐熱盛﹔數﹐多驚﹔遲﹐爲虛﹔浮洪爲風熱﹔沈實爲食積。浮緊無汗爲傷寒﹔浮緩有汗爲傷風。沈緊﹐腹痛﹔弦緊﹐气急﹔緊促﹐痘疹﹔堅實﹐風癇﹔虛軟﹔慢驚﹔軟細﹐疳虫﹔牢實﹐便祕﹔大芤﹐便血﹔大小不勻﹐惡候。二﹑三至爲脫絕﹐十餘至爲死脈。

卷之六

養子十法

背暖﹕經曰﹕背脊三椎下節之兩傍﹐是肺之兪也。若風寒傷之﹐致發熱咳嗽﹐痰喘﹑嘔等證。

肚暖﹕肚者﹐胃也。若冷則不能腐化谷食﹐致腸鳴﹑腹痛﹑泄瀉等證。

足暖﹕經曰﹕足爲陽明胃經所司﹐況寒從地起。致傷寒發熱﹑冷積等證。

頭涼﹕經曰﹕頭者﹐六陽之會﹔首面者﹐五臟之精華。頭爲髓之海﹐太熱則髓溢汗泄﹐致顱囟腫起﹐頭瘡眼疾。

心胸涼﹕心屬丙火﹐若外受客熱﹐內外俱熱。輕則口漧面紅﹔重則夜啼﹑驚跳。

精神未全﹕忽見非常之物﹑未識之人﹑雞犬牛馬等畜﹐及嬉戲叫喊﹐皆易成驚疾。宜服鎭心安神﹑補養之藥﹐病愈藥止。其牛黃﹑朱砂﹑金銀﹑冰﹑麝﹐毋得過用﹐致成冷疾。

吐瀉慢驚﹔脾胃全固﹐气血流暢﹐一身康健。小兒變蒸﹐誤作外邪﹐服發汗藥﹔或因食積﹐過用通泄﹔或冷熱不調﹐致傷脾胃﹐吐瀉淹延。脾土旣虛﹐肝木乘之﹐故筋攣作搐。

嘔乳糞淸﹕兒在胎時﹐母過取涼﹐冷气入於胞胎。後因悲啼未定﹐便與乳食﹐使气與食結﹐久而不散﹐致傷脾胃。輕則嘔泄﹐重則腹鳴气逆﹐涎潮流溢﹐以致難治。

勿輕服鎭墜諸藥﹕水銀﹑輕粉﹑朱砂﹑珠珀﹐𨿽云下痰鎭心﹐毋得泛常輕用。凡小兒皆畏服藥。倘病源究未眞確﹐藥不切中﹐勿服。

因浴致生丹毒﹕一周之內﹐肌膚脆嫩﹐腠理不密﹐洗之恐濕熱鬱蒸﹐變生赤遊丹毒。身發壯熱﹐毒入腹者死。有因浴﹐傷風咳嗽上气﹐漸成篤疾﹐由此而始焉。

卷之六

五臟虛實

心主驚﹐實則叫哭發熱﹐飲水而搐﹔虛則悸動不安。心熱﹐喜涼處臥﹐睡中口气溫﹐目上竄﹐搖頭切牙﹐皆心熱﹐導赤散主之。喜仰臥﹐瀉心湯主之。

肝主風﹐實則目直﹑大叫﹑呵欠﹑項急﹑頓悶﹔虛則切牙多欠。肝熱﹐手尋衣領及亂撚物。

肝有風﹐目連札不搐﹐瀉靑丸治之。熱甚﹐身反張﹐目直視﹐風火相搏﹐導赤散兼之。

脾主困﹐病則困睡﹐泄瀉﹐不思乳食。實則多睡﹐身熱飲水﹐虛則吐瀉﹐益黃散主之。

肺主喘﹐實則悶亂喘促﹔虛則哽气長出。肺熱﹐手掐眉目﹑鼻面。肺盛復有風冷﹐胸滿短气嗽痰。當先散肺熱﹐後散風冷。肺實熱﹐瀉白散主之。

腎主虛﹐無實也。虛者﹐由胎气不成﹐則神不足。目多白睛﹐顱囟開解﹐面色皎白﹐下竄畏明﹐兩足熱﹐不喜衣覆。此腎水虛﹐而心火乘之﹐宜地黃丸主之。

卷之六

雜病歌

小兒雜病切須知﹐不問男兒與女兒。多睡只因肝是本﹐心中積熱夜驚啼。叫呼冷汗因虫痛﹐寒熱其中積在脾。面赤口瘡心肺熱﹐虛風搐搦四肢垂。冷滑傷脾多瀉痢﹐如膿如血下無時。積多肚大多掀水﹐气喘腮黃不問醫。眼重吐涎頭擺急﹐莫教脈息慢微微。堪笑愚人偏問鬼﹐不求良藥苦求師。

卷之六

調護歌

養子須調護﹐看承莫縱馳﹐乳多終損胃﹐食擁則傷脾。衾濃非爲益﹐衣單正所宜﹐無風頻見日﹐寒暑順天時。

卷之六

寒熱藥忌

小兒不宜服涼藥足脛冷﹐腹虛脹﹐糞色靑﹐吐乳食﹐眼珠靑﹐面靑白﹐脈沈微。此皆寒證﹐故不宜涼藥。

小兒不宜服熱藥足脛熱﹐兩臉紅﹐大便祕﹐小便赤﹐上气急﹐脈緊數﹐渴不止。此皆熱候﹐故不宜熱藥。

卷之六

驚風總論

小兒急﹑慢驚風﹐古謂之陰陽癇。急慢者﹐後世名之也。急屬陽盛而陰虛﹔慢屬陰盛而陽虛。皆臟腑邪熱﹐銷克肺經而成痰。痰復生熱﹐熱生風﹐風生驚。必因驚﹑風﹑痰﹑熱﹐四證合作而爲搐﹝兩手伸縮﹑﹞搦﹝十指開合﹑﹞掣﹝勢如相撲﹑﹞顫﹝頭偏不止﹑﹞反﹝身仰向後﹞﹑引﹝臂若開弓﹑﹞竄﹝目直似怒﹑﹞視﹝露睛不活﹞八候生焉。及搭眼搖頭﹑張口出舌﹑唇靑臉赤﹑面靑睛靑﹐太陽髮際﹑印堂皆靑﹐三關﹑虎口紅紫及靑﹐皆驚風之候也。

男搐左視左﹔女搐右視右。男眼上竄﹔女眼下竄。男握母指出外﹔女握母指入內。男引手挽﹐左直右曲﹔女引手挽﹐右直左曲﹐皆爲之順。反此爲逆。治風先利驚﹐治驚先豁痰﹐治痰先解熱。

若驚風由痰熱而生﹐必退熱化痰﹐而驚自止。若四證俱有﹐治必兼施﹐先後綱領如此。析而言之﹐暴烈爲急﹔沈重爲慢。急則勢𨿽甚﹐而屬有餘﹐其愈易﹔慢則候𨿽緩﹐而屬不足﹐其愈難。有初爲壯熱發搐之急驚﹐因吐下太過﹐涼藥用多﹐脾胃虧損﹐肢冷昏憒﹐而變慢驚者。有先爲吐瀉﹑脾虛之慢驚﹐因溫補太過﹐熱藥用多﹐體熱涎壅﹐面紅目赤﹐而變急驚者。醫家用藥﹐可不愼歟﹗大抵嬰兒之疾﹐貴乎早治。才覺受驚﹐傷風發熱﹐便與疏解﹐何慮之有哉﹖治宜先用搐鼻法﹐以豬牙皂角末﹐或半夏末﹝或二物並﹐﹞以紙撚蘸撚鼻孔﹐或蘆管吹入。﹝得嚏可治﹐無嚏難治。﹞次吐痰﹐瓜蒂散﹝五分調服﹔﹞或稀涎散﹝五分白湯調服﹞﹐吐痰爲妙。或通關散﹐或以神佑丸﹝二分﹐白湯化下﹔﹞或靑州白丸子﹐或滚痰丸﹝同抱龍丸﹑豁痰丸﹞化痰。或以造命丹治驚。如驚風已退﹐定志丸調之。

卷之六

急驚

急驚之證﹐因熱所生。熱客於心﹐痰壅於肺﹐熱極生風﹐風生驚﹐劇則搐搦﹑僵﹝仰陽﹞僕﹝覆陰﹑﹞反目﹑八候漸見矣。凡兒欲發驚風﹐必精神不定﹐恍惚懼人﹐顧左復右﹐觀上回下﹐卽宜淸熱降痰﹑鎭養心神﹐不令至甚。如只反張﹑搐搦﹑上竄﹐若牙關不緊﹐喉無痰聲﹐口無涎沫﹐非爲驚風。蓋夾驚﹑夾食﹑傷寒﹑痘疹或三焦蘊熱﹐五臟不宣﹐流入經絡﹐熱在筋脈﹐亦作搐搦﹐量輕重而利之。脈候浮數洪緊﹐虎口紋靑紫相半。治宜主方利驚丸﹑導赤散﹝方見火門﹞﹑安神丸。﹝與前方參用﹞。

主方﹝利驚丸﹞龍膽艸靑黛﹝畫家用者﹞防風﹝各三錢﹞鉤藤﹝二錢﹞黃連﹝一錢﹞牛黃麝香冰片﹝各二分﹞黛﹑牛﹑麝﹑冰﹐研細末。上爲末﹐入四味勻﹐神曲糊丸黍米大。每三十丸﹐金銀﹑薄荷煎湯送下。

安神丸治小兒驚悸﹑渴悶﹐面紅頰赤﹐口燥脈實。

牙硝山藥麥門冬茯神甘艸﹝各五分﹞朱砂﹝水飛﹐一錢﹞

上爲細末﹐蜜丸雞頭大﹐每服半丸﹐砂糖湯下。

鎭驚造命丹治胎驚﹐急慢諸驚。癲癇不省人事﹐目直上視﹐驚風痰壅﹐睡中驚跳﹐夜臥不安﹐啼哭不止﹐客忤﹑內。凡一切驚疾﹐初生至長﹐及奇怪形狀不能辯名者﹐並大人因驚憂勞損﹐臥不安寐﹐怔忡恍惚﹐恐怖顚狂﹐婦人產後不語﹐昏憒啼笑。﹝神藥。﹞

蛇含石﹝微火煨熱﹐炭火紅﹐米醋淬﹔再再淬七次﹐研細水飛﹐澄去水﹐曬燥﹐重研萬下。四兩﹞代赭石﹝研﹐如前﹞辰砂﹝水飛﹞靑礞石﹝硝﹐金色﹐水飛﹐重研﹞南星﹝牛膽制過﹞茯神﹝各五錢﹞僵蠶﹝洗﹑炒﹞蟬蛻﹝去土﹞白附子使君子天麻﹝各末﹐三錢﹞牛黃﹝陜西﹐七分﹞麝香﹝五分﹞冰片﹝三分﹞

上研勻﹐煉蜜和丸﹐金箔爲衣。大人二錢﹐小兒一錢﹐嬰兒三﹑五分﹐燈心﹐薄荷湯化服﹐金銀煎湯尢好。

抱龍丸治傷風﹑寒﹑暑﹐發熱﹑變蒸﹐驚風痰壅﹑喘急咳嗽等證。驚後調理﹐初生至長﹐微有不快﹐卽宜服。及大人風痰等證悉效。

南星﹝臘月牛膽﹐制多次佳。四兩﹞天竺黃﹝另研﹐一兩﹞朱砂﹝水飛﹞雄黃﹝飛。

各五錢﹞甘艸﹝七錢﹞麝香﹝五分﹐未出痘不必加﹞加牛黃﹝陜西﹐千層﹞琥珀﹝眞者。

各五分﹐尢效。﹞

上和勻﹐取臘雪水或早首汲井水﹐另煎甘艸汁﹐和丸如芡實大。每服一丸﹐臨睡薄荷湯化下﹐病急多服。傷風感寒﹐姜﹑蔥﹑紫蘇湯下﹐取汗。大人每服三﹑五丸。如風痰﹐用竹瀝入薑汁數匙化服。姜湯亦可。

卷之六

慢驚

是證非因急驚變成﹐必因大病之後﹐吐瀉之餘。或久痢滑脫﹔或气虛暴吐﹔或久嗽成癇﹔或峻攻癖積。感受之由不同﹐無出脾胃虛損﹐風邪相乘。肺爲脾子﹐子母皆虛﹐津液不運﹐變爲痰涎﹐喉如鋸聲﹐昏睡盜汗﹐睛露唇掀﹐煩躁引飲﹐四肢浮腫﹐大小便祕﹐口鼻气冷﹐時復螈﹝似搐搦而不甚﹞胃痛啼叫﹐哭如鴉聲。若發直睛定﹐便溺自遺﹐形骸似癱者﹐並皆不治。治宜回陽補气﹐理脾調中。有驚﹐造命丹﹔有寒﹐蘇合丸。

主方人參白術茯苓甘艸﹝炙﹞天麻僵蠶白附子木香﹝另磨﹞

寒加漧薑﹐甚加附子。寒嘔加丁香﹑藿香﹔痰嘔加陳皮﹑半夏﹔久瀉加肉果﹐訶子﹔痰多加膽星。

上加姜﹑棗﹐水煎服﹔或加全蠍﹝洗﹐焙﹞共爲細末﹐調服。

卷之六

夜啼

有陰陽二證。陰者﹐髒冷也﹐夜則陰盛﹐與冷相搏﹔陽者﹐髒熱也﹐夜則陽衰﹐皆致腹病而啼。先宜母吮咂眉心﹐次服主方。

主方當歸赤芍五味子白術﹝各五分﹞茯神陳皮官桂甘艸﹝各二分﹞水煎服。

治一百二十日內啼﹕蟬蛻﹝四十九个。只用下半截﹐﹞爲細末﹐鉤藤煎湯下。

又燈花﹝七个﹞朱砂﹝二分﹞爲末﹐蜜調﹐兒睡抹唇內或乳頭上。

卷之六

客忤

小兒心虛神弱﹐生人卒至﹐或父母家人遠來﹐未宜兒見。恐經履神廟﹑喪門﹑墳冢﹑病家﹐有帶來穢惡之气﹐或飲酒騎馬汗气﹐觸犯於兒﹐面變五色﹐口吐涎沫﹐喘急腹痛﹐倒僕不省﹐狀若驚癇﹐脈來急數。口中有懸壅﹐左右有小泡﹐卽以竹刺潰之﹐或銀簪刺﹐或指甲摘破。治宜辟邪气﹑扶正气﹑鎭心安神之藥。如造命丹﹑蘇合丸﹑玉樞丹﹝可服可燒。﹞或燒沈﹑檀﹑速降諸香。或艾灸百會﹑印堂二穴。有因小兒心愛之物﹐大人彊取之﹐則神逐物遷﹐昏憒口噤﹐宜先與其物﹐次服安神鎭心之藥。如無前項藥﹐只用煎方。﹝百會穴﹐頭頂心﹔印堂穴﹐眉中心。﹞

主方人參茯神麥門冬天麻鉤藤藿香紫蘇遠志﹝甘艸煮﹑剝﹞甘艸﹝等分﹞水煎成﹐調朱砂又方竈心土﹝二兩﹐研﹞雞子﹝一枚﹞和水少許﹐調勻﹐塗胸﹑手足心﹑頂門。

卷之六

天

由乳母飲酒食肉﹐房勞熱毒之气﹐流入乳中﹐兒飲之﹐傳其熱毒﹐津液成痰﹐蘊積於內﹐外加風寒。致壯熱驚悸﹐眼白翻騰﹐手足抽掣﹐或啼或笑﹐甚則爪甲皆靑﹐如祟之狀﹐脈大而實﹐宜解利風熱。

主方鉤藤人參﹝各五分﹞犀角﹝三分﹐另磨﹞天麻全蠍﹝洗﹑焙﹞甘艸﹝炙。

各二分﹞加研細綠豆十四粒﹐細茶﹝三分﹞﹐水煎服。

風加荊芥。有痰神昏﹐天竺黃﹑辰砂﹑雄黃﹝各一分﹞﹐枯礬﹝半分﹞﹐研細調入﹐煎藥服。

卷之六

內

腹痛多啼﹐汗出糞淸﹐咬乳﹐睛慢﹑流涎﹐或唇焦黑﹐囊腫傴僂﹐眼內紅筋﹐虎口脈紋侵入掌中﹐治宜造命丹﹐或利驚丸。﹝二方並見急驚。﹞

主方桃符丸乳香﹝研末﹐一錢﹞銀朱﹝五分﹞蒜﹝一个﹐煨熟去皮﹞搗丸黍米大﹐每服五丸﹐薄荷湯下。

卷之六

癇證

經曰﹕癇爲神不守舍﹐謂神亂也。皆由驚動﹐髒气不平﹐郁而生涎﹐閉塞諸經﹐厥而乃成。或母胎中受驚﹐或感風寒暑濕﹐或飲食不節﹐逆於髒气而成者有矣。其癇有三﹕曰驚﹑曰風﹑曰食。驚癇起於驚駭﹔風癇起於衣服過暖﹐熱極生風﹝初時曲指﹐如數物而作﹞食癇由於乳食太過﹐吐而發熱。其候瞪眼直視﹐面目牽引﹐口噤涎流﹐肚腹作脹﹐手足抽掣﹐項背反張﹐時作時止。治宜順气豁痰及平和气血之藥﹐調下蘇合丸或預服五癇丸。以造命丹爲主。

主方人參石菖蒲白蘚皮茯神﹝各五分﹞遠志肉﹝五分﹞麥冬﹝五分﹞犀角﹝另研﹞石膏﹝研﹐各三分﹞甘艸﹝一分﹞水煎服。

五癇丸治小兒諸癇﹐及大人顚狂等證。

鉛﹝一兩。銅杓烊化﹞水銀﹝五錢﹐和勻鉛內﹐待冷同研極細﹞珍珠﹝水飛﹐重研一兩﹞雄黃﹝一兩﹞朱砂﹝五錢﹞

俱水飛研萬下﹐和前再研﹐蜜丸麻子大﹐每服一丸﹐金與銀煎湯送下。

牛黃膏治風癇。抽搐﹑潮熱。

膽南星全蠍﹝洗﹑炒﹞蟬蛻﹝去足。各二錢﹞僵蠶﹝去嘴﹐炒﹐二錢﹞白附防風天麻﹝煨。各一錢﹞牛黃﹝二分﹞

上爲細末﹐棗肉丸﹐如小豆大﹐用荊芥﹑姜泡湯調服。

卷之六

傷寒

小兒與大人無異﹐初感畏寒﹐宜散邪消化乳食。如熱邪傳裏﹐嬰兒亦舌上白苔﹐揚手擲足﹐怕熱不惡寒﹐可與白虎湯。大便閉結﹐小便短赤﹐承气湯下之。若手足涼﹐口气冷﹐頭額冷汗﹐面色黑暗﹐大便瀉靑﹐此爲陰證。須用溫裏之藥﹐治方與大人相同﹐但藥劑之分兩輕少耳。凡天行痘疹時﹐從痘疹門用藥﹐微感風寒﹐宜抱龍丸﹑惺惺散治之。如遇變蒸之期﹐但宜調護﹐不藥可也。

卷之六

中暑

小兒身熱汗出﹐口渴吐瀉﹐霍亂等證﹐治宜辰砂五苓散﹝五苓散加辰砂。﹞治伏暑吐瀉﹑渴煩﹐六和半夏湯。霍亂痰嗽﹐六一散加辰砂。一切暑熱證﹝三方見大人門﹞。

卷之六

濕證

陰雨地濕﹐坐臥感受﹐或溺污衣被﹐皆能致之。脈見沈緩﹐身體煩痛﹐發熱惡風而多汗﹐小便不利﹐大便溏泄﹐日久則手垂足腫﹐入髒則喑啞不言。治宜疏利小便﹐其濕自除﹐兼健脾土。

不宜發汗及峻攻之。

主方白術﹝五分﹞蒼術﹝五分﹞豬苓﹝五分﹞澤瀉﹝五分﹞漧薑﹝炮﹐五分﹞

車前﹝五分﹞赤茯苓木通﹝各一錢﹞上加燈心十莖﹐水煎服。

寒濕去木通﹐加濃朴﹑甘艸。嘔加陳皮﹑半夏﹑藿香。腫脹加大腹皮。

卷之六

諸熱

小兒純陽﹐臟腑易熱。陰陽气遷﹐燻蒸於外﹐致身熱也。肝熱則眼腫﹑翳瘴﹔心熱則舌瘡﹑溺赤﹔肺熱則鼻衄﹑便祕脾熱則唇燥流涎﹔胃熱則口臭作渴﹔腎熱則耳瘡膿出。若夫五臟蘊熱﹐面赤煩躁﹐痰涎壅盛。大抵小兒爲病﹐多因熱極生風﹐風生驚﹐故有熱卽當淸之﹐此拔本塞源者也。然小兒發熱﹐更有多種。患潮熱者﹐發歇有時﹔驚熱者﹐顚叫恍惚﹔夜熱者﹐夕發旦止﹔邪熱者﹐晝夜熱盛﹔實熱者﹐壯盛壅滯﹔虛熱者﹐气血俱虛﹔食熱者﹐乳食致傷﹔疳熱者﹐肚大形瘦﹔煩熱者﹐身躁心煩﹐積熱者﹐頰赤口瘡﹔風熱者﹐汗出惡風﹔客熱者﹐去來不定﹐癖熱者﹐腹中有塊﹔痰熱者﹐涎嗽喘急﹐脈浮沈皆數﹐治宜隨證用方。幼科𨿽另門類﹐方藥亦可與大方參用。

主方﹝瀉肝火﹐治目赤。﹞

防風當歸川芎羌活薄荷大黃﹝酒煮﹞龍膽艸梔子甘艸﹝等分﹞水煎或爲末﹐茶調下。

心熱﹐導赤散﹔脾熱﹐瀉黃散。胃火加石膏﹔肺熱﹐瀉白散加芩﹑天粉﹑防風﹑茯苓﹔腎熱耳膿﹐通聖散﹝四方並見火門。﹞潮熱﹑壯熱﹑夜熱﹐宜後方。

又方﹝治三種熱﹞柴胡骨皮知母麥門冬半夏赤茯苓黃芩甘艸﹝等分﹞

加姜﹑棗﹐水煎服。燈心可加。

驚熱﹐從驚風治﹔邪熱﹐從傷寒治。實熱﹐涼膈散﹝方見火門﹞﹐虛熱﹐四物湯加黃芩﹑黃連﹑人參﹑黃﹑甘艸水煎。食熱﹐從傷食治﹔疳熱﹐從疳證治﹔風熱﹐從傷風治。客熱﹐甘露飲子﹝方見火門﹞﹐煩熱﹐生地﹑木通﹑當歸﹑梔子﹑黃芩﹑甘艸﹐水煎。積熱﹐保和丸﹝方見脾胃﹔﹞痰熱﹐抱龍丸﹝方見驚風。﹞小柴胡湯﹝往來寒熱﹞白虎湯﹝治發熱渴﹞參蘇飲﹝方見傷風寒門﹞

卷之六

牙疳

走馬牙疳者﹐多因气虛受邪﹐及有宿滯不去﹐積濕成熱﹐气蒸斷齒。或食甜﹑酸﹑咸﹑膩﹔或瘡疹餘毒不散﹐致牙焦黑爛。有潰穿腮頰傷人者﹐治宜內服主方蘆薈丸﹐外以敷藥細末﹐淡鹽湯絞口淨﹐敷。

主方﹝蘆薈丸﹞蘆薈龍膽艸使君子﹝去殼﹞麥芽﹝炒﹞檳榔黃連﹝酒炒﹞

蕪荑﹝炒取仁﹞人參木香﹝各二錢﹞胡黃連﹝五錢﹞上爲末﹐豬膽汁調糊丸如黍米大﹐每服六十丸﹐空心米湯下。

敷方雞肫內黃皮﹝陰榦爲末﹐二錢﹞白芷末﹝一錢﹞銅靑﹝二分﹞麝香﹝四釐﹞

敷患處。

又方雞肫皮﹝燈上燒存性﹐研細﹞入黃柏末﹑枯礬﹑麝香少許﹐和勻﹐米泔攪﹐淨口敷之。

又靑黛黃柏五倍枯礬﹝等分﹞上爲末﹐米泔攪口﹐淨敷。

又橡斗殼二个﹐盛鹽對合﹐炭火透﹐放地上冷﹐研細﹐入麝少許﹐米泔攪﹐淨敷。

卷之六

脾胃

小兒臟腑怯弱﹐乳食過度﹐則脾胃受傷﹐疾病生焉。面黃肌瘦﹐肚大靑筋﹐嘔吐瀉泄﹐腹痛積滯﹐皆所不免也。其脈關部弦數﹐治宜補脾益胃﹐消食化積。脾胃以消爲補﹐在小兒尢宜用之﹐以助消導之力。

主方白術﹝一錢﹞茯苓﹝七分﹞陳皮﹝六分﹞山楂﹝一錢﹞神曲﹝五分﹞麥芽﹝炒﹐研﹐六分﹞上水煎服。或爲末﹐蜜丸彈大﹐每服一丸﹐米湯化下。

腹痛加木香﹑砂仁﹑濃朴。虛加人參﹑黃﹑甘艸﹐去楂﹑曲﹑芽﹐少加陳皮。虛冷加漧薑﹝炮﹞瀉加豬苓﹑澤瀉﹐甚加肉果﹝面煨﹞嘔加半夏﹑藿香。脹加香附﹑腹皮。積塊加三稜﹑蓬術﹑檳榔。熱加黃連。濕加蒼術。

卷之六

疳疾

小兒油膩生冷﹐乳食太過﹐則脾胃不能營運﹐疳疾之證成矣。或因缺乳﹐飲食太早而成。則腹大靑筋﹐大便溏泄﹐小便白色﹐上熱口臭﹐發豎毛焦﹐四肢瘦怯。甚而項小腳弱﹐目澀白膜﹐耳鼻生瘡﹐尢有丁奚﹑哺露﹑無辜等疳﹐皆由微漸而起。治宜消積﹑除熱﹑理脾。

主方胡黃連川黃連山楂麥芽神曲三稜蓬術靑皮陳皮檳榔﹝各五錢﹞

木香蘆薈﹝二錢﹞使君子﹝五錢﹞上爲細末﹐煉蜜丸如彈大。每服一丸﹐空心米湯化下。

熱退去胡連﹐瀉加肉果。服至病去七分卽止﹐另以後方服。

白術﹝二兩﹞白茯苓懷山藥山楂神曲麥芽﹝各一兩﹞黃連﹝五錢﹞龍膽艸﹝五錢﹞

虛加人參﹝五錢﹞制服法同。

卷之六

嘔吐

嘔者有聲﹐吐者有物。凡乳食不宜過飽﹐飽則傷胃。有感外邪而成者﹐熱吐則頭額溫﹐嘔黃涎﹐唇幹口渴﹐五心煩熱﹐小便赤色﹐多是得於暑月﹐其脈洪數。冷吐則淸涎夾乳﹐小便淸長﹐面色白﹐得於冒寒﹔或乳母當風乳兒﹐飲之則冷气入胃而作﹐其脈沈遲。有因痰吐﹐必夾痰涎﹔因食吐﹐必夾食。治宜隨證用藥。

主方半夏陳皮茯苓濃朴藿香蒼術山楂麥芽神曲加生薑煎﹐入薑汁服。

寒吐﹐木香﹑砂仁﹐甚加丁香﹑白蔻。熱吐﹐黃連﹝姜炒﹞漧葛﹑竹茹﹑枇杷葉。痰加南星﹑枳實。虛加人參﹑白術。夏月﹐香薷﹑扁豆。

卷之六

泄瀉

此證有寒﹑熱﹑食﹑驚﹑風﹑暑﹑濕等多種。冷瀉則肚痛﹐谷完不化﹐名飧泄。﹝熱瀉亦有不化者﹐爲邪熱不殺谷。﹞小便淸長﹐大便黃白﹐手足厥冷﹐與溫米湯﹑薄粥﹐全可方與乳。熱瀉﹐大便黃赤﹐小便短澀或無﹞口渴﹝甚有舌苔﹞頻與冷米湯飲。傷食瀉﹐腹脹噯噦﹐不食﹐先須消導去積﹐次補脾胃。驚瀉﹐則大便菜色﹐睡中驚跳﹐當止瀉﹐兼鎭驚之藥。風瀉﹐春月多兼傷風咳嗽。暑瀉﹐夏月口渴欲水﹐小便澀少﹐面垢煩躁。濕瀉﹐著冷腸鳴﹐腹痛肢寒。脈微緩順﹐洪大逆。治宜隨證加減。脾虛﹐參苓白術散﹝方見大人瀉。﹞

主方白術茯苓豬苓澤瀉濃朴陳皮甘艸上加姜一﹑棗一﹐水煎服。

寒加木香﹑砂仁﹑漧薑﹑藿香。熱加車前﹑黃連﹑黃芩﹑木通。夏月口渴﹐小便短赤加香薷﹐煎成﹐調六一散。食積加山楂﹑神曲﹑麥芽。久瀉加人參﹑訶子﹑粟殼﹑肉果﹑升麻﹑蓮肉。

香橘餅治小兒泄瀉﹑傷食﹑冷積﹑腹痛及痢疾。

濃朴﹝姜炒﹞神曲麥芽﹝炒。各一兩﹞木香陳皮靑皮﹝各五錢﹞

上爲細末﹐煉蜜丸如彈大。每服一丸﹐空心﹐姜米湯。痢﹐白湯服。

夏月水瀉﹕滑石﹝一錢﹞香薷﹝七分﹞豬苓﹝五分﹞澤瀉﹝五分﹞車前﹝五分﹞

益智﹝六分﹞白術﹝一錢﹞茯苓﹝七分﹞升麻﹝一分﹞甘艸﹝二分﹞水煎服。

熱瀉﹕舌苔口渴﹐小便全無。

茯苓﹝一錢五分﹞黃連﹝七分﹞肉果﹝面煨﹐七分﹞白術﹝一錢﹞人參﹝五分﹞

香附﹝三分﹞麥冬﹝八分﹞甘艸﹝三分﹞加燈心煎服

卷之六

霍亂

脾居中州﹐乳食入胃﹐脾主運化﹐分其淸濁。乳食不節﹐致傷脾胃﹐不能營運﹐則淸濁相干﹐或兼外邪﹐吐瀉作矣。先瀉後吐﹐乃脾胃虛寒﹐必先白水﹐吐亦不多﹐气緩神倦﹐額汗腹痛﹐六脈沈濡。先吐後瀉﹐乃脾胃有熱﹐气促唇紅﹐面赤脈洪﹐渴飲水漿與冷米湯。或兼吐痰。有傷風吐瀉兼咳嗽者﹔有暑月傷暑煩渴者有伏暑厥冷者。大抵夏至後熱多﹐大暑後相半﹐立秋後寒漸多矣。

主方蒼術﹝制﹞濃朴陳皮甘艸﹝熱生﹑冷炙﹞半夏藿香茯苓熱加白術﹑豬苓﹑澤瀉﹐去蒼術。虛寒厥冷加漧薑﹑白術﹑桂﹑去蒼。虛加人參。暑加香薷﹑扁豆﹑滑石。風寒加紫蘇﹑白芷。食加神曲﹑麥芽。加姜﹑棗﹐水煎。﹝幹霍亂與淡鹽湯﹐得吐瀉痛止。﹞

卷之六

痢疾

多因夏月食生冷﹑油膩難化之物﹐或乳母縱食以敷之。必先服通導之劑﹐次及調理。方與大人同﹐但劑分輕重耳。若謂小兒不敢用大黃等藥﹐且以止澀之藥塞之﹐誤兒性命矣﹗但宜大人方減半量與服。

卷之六

腹痛

周內無故啼哭不止者﹐腹痛也。面慘唇靑﹐瀉利淸白屬寒。烘熱綿裹腹﹐乳母多飲姜湯。如面赤唇紅﹐大便不通﹐得暖啼甚者﹐屬熱﹐勿彊就暖。周外多因食積所致。脈細小順﹐實大逆。

主方蒼術濃朴陳皮茯苓藿香半夏甘艸姜﹑棗煎服。

寒加漧薑﹝炮﹞肉桂。熱加白芍﹑黃芩﹐去藿香。大便不通少加大黃。食積加山楂﹑麥芽。

卷之六

腫脹

脾虛則土不能制水﹐反得浸漬於土﹑滲於皮膚﹐注於肌肉﹐而爲腫脹也。其狀目胞上下微起﹐肢體重著﹐小便澀黃﹐大便溏泄﹐皮薄而光﹐手按成凹。脈浮大者順﹐沈細者逆。

主方赤茯苓白術陳皮大腹皮澤瀉豬苓木通小便少加滑石﹑車前子。气喘加麻子﹑桑皮﹑蘿卜子﹑枳殼﹐甚加葶藶。痰加半夏。腹脹加濃朴﹑艸果﹑木香。气滯加香附﹑三稜﹑蓬術。加生薑皮﹐燈心﹐水煎服。

卷之六

蛔虫

臟腑虛弱﹐或食肥甘﹐因寒因熱﹐皆能作痛。髙聲啼叫﹐貫傷心者﹐死。只看人中﹑鼻額﹑唇口一時皆黑﹐脈大者是。

主方烏梅漧薑﹝炮﹞黃連川椒細辛檳榔苦楝根皮腹痛加芍藥﹐甚者加使君子。水煎服。

卷之六

咳嗽

小兒之嗽﹐多因感冒風邪﹐傷於肺經﹔或因衣衾太濃﹐肺家壅熱﹔或因過食鹹酸而致。受病不外此三種﹐最宜愼之。蓋兒臟腑脆﹐難於速效﹐遷延日久﹐變爲頓嗽。發則捏拳頓足﹐面赤淚流﹐飲食吐出﹐甚至有血﹐遂成頑疾。或變肺風痰喘﹐有至危殆者﹐皆由微漸成。外感宜參蘇飲﹐壅熱宜芩連二陳湯之類。

主方﹝嗽久者﹞貝母天門冬麥門冬款冬花紫菀百部百合五味﹝七粒﹐打細﹞栝蔞仁蘿卜子﹝炒﹐研﹞水煎服。

气喘加桑皮﹑蘇子﹝炒﹑研﹞﹑枳殼。痰多﹐天粉﹑半夏﹑南星﹑海石。潤肺加杏仁。肺火﹐黃芩﹑枇杷葉﹝刷去毛﹐蜜炙﹑煎﹞﹑竹瀝。利肺﹐桔梗﹑赤苓。

止小兒嗽﹕悉尼﹐去皮心﹐入蜜蒸食。白蘿卜﹑白果水煮﹐化入飴糖同食。

卷之六

瘧疾

小兒瘧疾﹐緣乳母解脫冒風﹐或感暑濕﹐尢多因於傷食﹐用藥必兼消導﹐與大人同治法。初患者﹝俗名胎瘧﹐﹞始以散邪發表﹐次淸解表裏﹐分利陰陽。如下午﹑夜間陰分發者﹐加養陰藥﹐提轉陽分﹐令其漸輕自止﹐尢無後患。若驟截之﹐卽臍腹脹大而變諸患﹐不可測度。如微見腹脹﹐仍服散邪之藥﹐服神佑丸﹝方見痰門﹞二﹑三分﹐微利。

主方﹝初起﹞柴胡羌活蒼術川芎白芷半夏陳皮防風紫蘇﹝各六分﹞

細辛甘艸﹝各三分﹞

上加生薑三片﹐蔥頭二个﹐水煎熱服﹐取微汗至足。有食加山楂﹑麥芽。

汗後熱多﹐淸脾飲加豬苓﹑澤瀉。寒多﹐養胃湯﹝方見大人瘧門﹞。

卷之六

黃膽

凡皮膚﹑面目俱黃者﹐黃病也。一身面目指甲皆黃﹐大小便澀﹐溺如屋塵色﹐著物皆如染黃者﹐黃膽也。百日﹑半歲身微黃者﹐胃熱也﹐脈多沈。

主方山茵陳梔子仁川大黃﹝等分﹞日進三服。小便如皂莢汁﹐赤色而安。

又﹝服前方病減半後﹐宜服此方﹞澤瀉豬苓白術茯苓茵陳黃連黃芩梔子﹝等分﹞水煎服。

卷之六

陰腫﹑疝气

多因居處近於濕地﹐或坐於土石上﹐致感風寒濕气﹐或內有濕熱。常坐冷處﹐寒濕凝結﹐內熱爲外寒所束﹐濕熱相搏﹐爲腫爲痛。或啼叫怒气﹐閉擊抑遏不散﹐聚於脬囊﹐加以水竇不行﹐卽成是證。

主方澤瀉豬苓白術茯苓牡丹皮防風﹝等分﹞官桂﹝少許﹞加生薑﹐水煎服。

又防風﹑丹皮爲末﹐調服。

又方牡蠣研極細末﹐津唾調﹐或雞子淸調﹐敷腫處。

卷之六

盤腸气

小兒腹痛﹐腰曲幹啼﹐額上有汗﹐口閉腳冷﹐上唇漧燥﹐是其候也。

主方烏藥當歸芍藥吳茱萸陳皮香附茴香﹝等分﹞上加生薑三片﹐水煎服。

痛加玄胡索﹑乳香﹑木香﹝二末調服﹔﹞或用乳香﹑沒藥﹑木香爲末﹐調服。

卷之六

諸汗

兒气血嫩弱﹐膚腠未密﹐衣衾太濃﹐臟腑生熱﹐心爲熱邪所勝﹐津液不能內藏﹐蒸出肌體而爲汗也。或傷冷熱﹐陰陽不和﹐津液外泄﹐或諸病後虛汗﹐宜養心气﹑實腠理。如上至頭﹐下至項﹐謂六陽虛汗﹐不須治。

主方黃生地黃當歸酸棗仁﹝炒﹞牡蠣茯神甘艸﹝炙﹞上加燈心﹐水煎﹔調水飛朱砂﹐臨睡服。

又方﹝治虛汗﹞人參﹑當歸﹑黃﹐水煎服。

又方﹝夜徧身汗﹞龍膽艸爲末﹐醋糊丸如桐子大﹐每七丸﹐米湯化下。

又方﹝虛汗﹞黃連﹑牡蠣﹑貝母﹝各一兩﹐末﹐﹞米粉半升﹐和勻絹囊盛﹐撲徧身汗出處。

又蒲扇燒灰﹐撲。

又浮麥煎﹐或黑豆煎飲。

卷之六

遺尿

由膀胱冷﹐不能約於水故也。尿牀者﹐膀胱與腎俱冷。夜屬陰﹐故自出也。

主方雞肫皮﹝炙﹞牡蠣茯苓肉桂桑螵蛸龍骨上爲末﹐每服二錢﹐空心﹐姜﹑棗湯調下。

又方破故紙﹝炒香﹐﹞研爲末﹐每服一錢﹐熱湯調下。

又方益智仁﹑白茯苓﹝等分﹞爲末﹐每服一錢﹐米湯調下。

又方五倍子半生﹑半炒熟爲末﹐米糊丸﹐每服一錢﹐白湯下。

卷之六

脫肛痔證

皆因久患瀉痢得之﹐大腸頭自糞門出。亦有因大腸熱而出者﹐宜用蔥湯蒸洗﹐令軟送上。或五倍子煎湯﹐入明礬燻洗而上。

主方龍骨訶子肉赤石脂粟殼﹝水潤去筋﹐醋炒。各二錢﹞沒石子﹝二个﹞上爲末﹐每服一錢。空心﹐米湯調下。熱加芩﹑連。

又方防風﹑荊芥煎湯洗﹐密陀僧﹑白礬﹑冰片爲末﹐敷。

又方蓖麻子研成膏﹐貼頂上﹐腸入卽洗去。或苦參煎湯洗。

又方腸頭作癢﹐卽有虫。以生艾﹑川楝根煎湯洗。

痔方黃丹﹑滑石。

上爲細末﹐水調﹐日上五次。托法見大人「脫肛」。

卷之六

五軟﹑五硬

良由父精不足﹐母血不充﹐生後筋骨痿弱﹐頭﹑項﹑手﹑足﹑身體軟弱﹐名五軟。有頭硬不能俯視﹐气壅胸膈﹐手足心冷如石而硬﹐名五硬。又有肚大靑筋而不寬﹐宜去積之藥治之。﹝瀉靑丸能治五硬﹑五軟。﹞

主方腳軟立不起虎脛骨生地黃酸棗仁茯苓防風川芎牛膝肉桂﹝等分﹞

上爲末﹐蜜丸麻子大﹐每二十丸酒下﹐或木瓜湯。

又方﹝五軟不起﹞附子南星上爲末﹐薑汁調敷膝脛。

又方五加皮爲細末﹐酒調下。仍以此末酒調﹐敷頭骨上。

卷之六

白虎證

小兒病此﹐如太歲在巳﹐白虎在辰方﹐餘仿此。觸犯之﹐乍冷乍熱﹐啼叫不息。

主方安息香﹝白豆蔻代﹞沈香降眞香檀香乳香人參茯神酸棗仁甘艸﹝等分﹞麝香﹝少許﹞爲末﹐每五分﹐金銀湯調下。

卷之六

龜胸﹑龜背

胸髙腫突﹐此肺家受邪﹐喘久所致﹐或乳母多受五辛者。背髙傴僂﹐此爲風寒入脊骨﹐或坐早而然﹐多成痼疾。間有灼艾收功者。

主方百合天門冬杏仁木通桑皮石膏大黃﹝煨﹞甜葶藶﹝隔紙炒﹞上爲末﹐蜜丸綠豆大。每服五丸﹐臨睡時白湯下。

又方枳殼防風羌活前胡麻黃當歸大黃﹝煨。各一錢﹞

上爲末﹐酒糊丸如黍米大﹐食後米湯送下。

卷之六

語遲

言乃心之聲。兒在胎時﹐母驚邪乘心﹐兒感母气﹐心宮不守﹐舌本不通﹐故四﹑五歲不言。

主方石菖蒲﹝九節者妙﹞人參麥門冬遠志當歸川芎﹝各三錢﹞乳香朱砂﹝五錢﹞上爲末﹐蜜丸麻子大﹐每十丸臨臥米湯下。

卷之六

齒遲

齒乃骨之餘﹐骨乃腎之候。腎气不足﹐骨痿少力﹐故齒遲生。

主方川芎﹝五錢﹞當歸白芍生地黃山藥甘艸﹝炙。各二錢﹞上爲末﹐每服一錢﹐食前白湯調下﹐更調敷齒根。

卷之六

行遲

周歲膝骨成乃行。不能行者﹐由父精母血虛弱﹐胎气不彊﹐骨髓軟弱。

主方五加皮川牛膝宣木瓜﹝等分﹞上爲末﹐每服一錢﹐入好酒調﹐空心﹐米湯送下。未效﹐服大補气血﹑滋腎壯筋藥。

卷之六

鶴膝

稟受不足﹐故肌肉瘦薄﹐骨節呈露﹐狀如鶴膝﹐亦腎虛髓虧﹐日漧枯悴。

主方熟地﹝四兩﹞山茱萸山藥﹝各二兩﹞白茯苓澤瀉﹝各一兩﹞丹皮﹝一兩﹞鹿茸﹝一對﹞川牛膝﹝二兩﹞上爲末﹐蜜丸﹐空心﹐酒或白湯下。

卷之六

赤遊丹毒

由乳母食酒﹑面﹑煎炙﹑熱毒﹐與夫烘衣兒穿。或發於手足﹐或發於頭面胸背﹐令兒躁悶﹐腹脹如火﹐痛不可言﹐入腹者死。周內不可頻浴﹐濕熱之气鬱蒸不散而成。或片片如胭脂塗染﹐腫而壯熱﹐急用蜞鍼法得生。姑以法附後﹐極危篤始用﹐萬不可輕施。

主方防風荊芥牛蒡子犀角﹝另磨﹞梔子木通黃芩連翹玄參﹝各等分﹞

甘艸﹝減半﹞上加竹葉﹐水煎﹐空心服。熱極加大黃﹝少緩去之﹞﹐加麥冬﹑天粉。

敷方大黃末二錢﹐綠豆粉﹑薑汁﹑薄荷汁﹐蜜調﹐塗患處。

又方滑石﹑寒水石﹝等分﹞爲末﹐水調塗。或用大黃﹝一錢﹞﹐土硝﹝五分﹞﹐敷。

蜞鍼法先用濕紙搭毒上﹐看腫處一點先幹卽是正頂。以大筆管一个﹐安於頂上﹐以水蜞一條於管中﹐頻以冷水灌之﹐吮其膿血﹐其毒自散。如毒甚﹐可再用。若不去﹐十無一生。

血出不止﹕藕節泥塗之。又以瓷器打碎﹐鋒利去惡血亦妙。

又方竈心土研細末﹐新汲水調塗﹐幹再敷。

卷之六

癰毒腫節

皆由气血凝滯﹐而蘊熱之气乘之﹐故結聚成毒。凡始初﹐微見細起﹐急用不語唾﹐夜半頻塗卽消。

不退﹐用萬病解毒丸磨塗患處﹐並以酒磨服﹐立效。化毒丹﹝方見胎毒﹞唾舐掌後﹐多揉至散。

主方漏蘆麻黃連翹升麻黃芩甘艸芒硝﹝各二錢﹞白蘞﹝七錢﹞大黃﹝一兩﹞上爲末﹐每二錢﹐水煎服。

圍方﹝塗一切腫毒﹞南星艸烏赤小豆黃柏﹝等分﹞

上爲末﹐如紅腫以醋調﹐白腫以薑汁調﹐圍患處四畔。

解毒丸治兒一切瘡腫癤毒﹐丹遊周身﹐瘡及痘疹餘毒。

玄參連翹升麻黃芩芍藥當歸羌活防風生地荊芥甘艸﹝等分﹞

上爲末﹐蜜丸如彈大。每服一丸﹐薄荷湯化下。

靑解丸治兒五臟積熱﹐毒瓦斯上攻﹐胸腫喉痛﹐頭面瘍疹﹐口唇漧燥﹐面頰生瘡﹐驚風潮熱﹐痰壅﹐陽明胃火﹑渴等證。

寒水石﹝﹞石膏﹝水飛。各四兩﹞靑黛﹝一兩﹞

上爲極細末﹐水浸蒸餅﹐打糊丸如芡實大﹐每一丸﹐薄荷湯下。

又方大枳殼﹝一枚﹐去穣﹞石上磨平﹐以麵糊搭四圍﹐粘在癤上自破﹐膿出盡﹐更無瘢痕。

又軟癤久不愈﹐用新磚爲末﹐醋調敷。

卷之六

懸癰

初生口內上及舌上﹐有泡如癤﹐或如蘆。有此﹐急以鍼用綿裹﹐畱鍼尖如粟米許。刺泡上﹐出黃赤血汁﹐用淡鹽湯拭淨﹔次以朱砂﹑硼砂﹝各五分﹞﹐冰片﹝少許﹞﹐研勻蜜調敷患處﹐咽下無妨。若再發﹐仍用刺法及敷藥﹐卽安矣。更以涼膈散服之尢佳。

卷之六

停耳

耳者腎之候。小兒腎气實﹐其熱上攻於耳﹐由津液壅滯﹐爲膿汁出矣。亦有沐浴水入耳中﹐傳於气血釀成。

有久不愈﹐變成耳重。

主方防風荊芥薄荷梔子黃芩玄參黃柏蔓荊連翹甘艸水煎服。

吹藥枯礬龍骨黃丹﹝一錢﹞幹胭脂﹝一錢﹞麝香﹝少許﹞

上研勻﹐先用綿紙條撚﹐滲膿水漧﹐吹以蘆管或鵝毛管﹝吹入耳內。﹞

又方枯礬﹝一錢﹞幹胭脂﹝大紅膏子用粉吸者﹐三分﹞麝香﹝少許﹞研勻﹐吹法同前。

耳內外爛﹕黃連蛇牀子﹝各一錢﹞

上爲末﹐入輕粉二分﹐研勻。內吹入﹔外油調。

卷之六

白瘡

胎中熱毒﹐或生後感熱毒﹐上攻頭額成瘡﹐致白屑燥癢﹐或黃汁流爛。

敷方瀝靑﹝一兩﹞苦參末川椒末水銀﹝各五錢﹞杏仁﹝研如泥﹞百艸霜﹝各三錢﹞

先入地瀝靑少許﹐百艸霜﹑杏仁同水銀研﹐不見星﹔再入眾藥﹐添地瀝靑﹐研如糊。先以蔥﹑椒煎﹐米泔或濃茶洗﹐剃髮搽之。忌發气﹑熱毒之物。

卷之六

諸瘡

小兒瘡﹐皆因乳母飲食熱毒﹑七情之火﹐發於內爲驚痰身熱﹐發於外爲瘡瘍疥癬。必先令乳母服淸火解毒煎餌。小兒服解毒丸﹑化毒丹之類﹝方見前門﹞﹐次用敷藥﹝二方見前﹞。

月蝕瘡﹝小兒指月耳前後瘡﹕﹞薔薇根﹝四錢﹞地楡皮﹝二錢﹞輕粉﹝五分﹞上研末﹐敷。

眉瘡﹝生眉上﹞﹕用傾銀罐研爲極細末﹐加輕粉少許﹐麻油調敷。

鼻匿瘡﹝鼻外四邊生瘡﹕﹞枯礬海螵蛸雄黃﹝各一錢﹞赤石脂鉛粉黃丹﹝各二錢﹞

孩兒茶﹝五分﹞輕粉﹝五分﹞

上研極細末﹐濕者幹摻﹐幹者油調搽。

鼻下爛﹝鉛粉油敷﹕﹞澤瀉郁金山梔甘艸﹝等分﹞上水煎服。

火灼瘡﹝小兒徧身赤爛﹐如無皮﹕﹞木鱉子﹝去殼﹞封半切開﹐用香油一鐘﹐煎至木鱉焦﹝切開無白心﹐﹞濾淨碗內﹐坐水中﹝過夜出火毒﹐﹞鵝毛搽患處。

魚臍瘡﹝頭黑﹐深黃﹐水四畔流出﹕﹞蛇蛻燒存性爲末﹐雞子淸調搽。

澑膿瘡﹝膿流至卽成瘡﹕﹞綠豆粉﹝一兩﹞黃丹﹝三錢﹞枯礬﹝三錢﹞輕粉﹝一錢﹞

香油調搽。

賴頭瘡﹝滿頭生瘡﹕﹞牛皮煙膠﹝燻皮煙出﹐口上刮起者爲末﹐一兩﹞加黃丹﹑枯礬各三錢﹐輕粉﹑香油調搽。

滿頭徧身瘡爛癢痛﹕黃連末﹝五錢﹞蛇牀子末﹝二錢半﹞五倍子末﹝一錢﹞輕粉﹝三分﹞

上研勻﹐先以荊芥﹑蔥﹑椒煎湯﹐沖化白礬﹑朴硝﹝各一撮﹐﹞洗淨﹐次將前末香油調搽。

又楝樹根皮炒﹑研末﹐豬油調搽。

頭瘡﹕地瀝靑﹝山西來者﹞搽﹐或調苦杖根末搽。前藥用地瀝靑調尢效。

頭至足諸熱瘡﹕滑石﹝水飛﹐一兩﹞大黃末﹝二錢﹞大黃末黃柏末﹝各一錢五分﹞

靑黛﹝二錢﹞

研勻﹐冬靑葉搗汁﹐調搽。

周身有膿結靨諸瘡﹐用外科萬靈膏加乳香﹑銀﹑朱等者﹐攤貼卽效﹐且不污衣。

諸瘡久不愈﹕白膠香﹝卽楓樹脂﹐五錢﹞輕粉﹝二錢﹞

上研勻﹐細末﹐豬骨髓或油調搽。

癬瘡﹕羊蹄根﹑明礬同搗﹐絹包﹐搽。或川槿皮醋磨﹔或馬鞭艸葉搽。

漏疳﹕松香﹝蔥﹑椒煮﹐曬燥﹐研末﹞頭髮﹝燒灰﹞黃丹﹝等分﹞

上研勻﹐油調﹐敷患處。

卷之六

痘疹總要

夫太極而生兩儀﹐人道而有夫婦﹐男女交合﹐無欲不行﹐無火不動。恣情縱欲﹐而火毒遺於精血之間﹐小兒痘疹之毒﹐由此而成。然痘之與疹﹐𨿽皆胎毒﹐原同而證異。孕成之初﹐先有髒而後有腑﹐腑屬陽而髒屬陰。痘在裏﹐從肌肉內起﹐故難﹔疹在表﹐從皮膚間出﹐故易。痘屬陰﹐陰主靜﹐有形有汁﹐顆粒不動而合偶數﹔疹屬陽﹐陽主動﹐有形無汁﹐乍出乍收﹐一日三見﹐三日九發而合奇數也。其見証之不同者﹐痘則首尾不可吐瀉﹐能進飲食爲吉。如吐瀉﹐乃毒火盛極而攻衝﹔不食﹐由毒火郁遏而壅滯﹐藥不可治。疹則吐瀉並作﹐飲食不進爲吉。得吐瀉﹐則毒火由此而泄﹔不食﹐則空虛而毒火疏通。痘宜益气生血﹐藥用補托而求內實﹔疹宜養陰制陽﹐藥用解散而忌內實。痘則有平順﹑有虛寒﹑有實熱﹑有血熱。疹則皆屬實熱。毒火一從淸涼﹐忌辛溫藥。痘以頭面多爲逆﹔疹以頭面多爲順。皆宜房室固密﹐衣衾濃覆﹐常令和暖則腠理疏豁而易出﹐又須嚴守禁戒。如或風寒外襲﹐觸犯避忌﹐皆能以輕變重﹐以安易危。但疹之日數少﹐痘之日數多。若謂痘重而疹輕﹐不知疹之變態﹐作於頃刻﹐危亡之機﹐甚於痘也。

卷之六

論痘

﹝卽天瘡﹑百歲瘡﹞

凡看痘之法﹐治痘之方﹐當知有順﹑逆﹑險三種之分。順候但宜謹愼調理﹐不必服藥。如不宜表而表﹐則成斑爛難收之患﹔不須補而補﹐則有助毒發癰之愆。或痘未出而藥用淸涼﹐痘得寒而反爲凝滯﹔毒未解而妄行溫補﹐毒得熱而反不化漿﹐轉增他劇﹐豈非藥之過歟﹐設謂痘輕不加敬謹﹐有犯禁戒﹐變而爲重﹐誠非失藥之咎矣﹗逆候服藥﹐誠然無功﹐若以仁術論之﹐姑與立方﹐勉彊治療﹐十中幸得生一﹐寧非無量功徳乎﹖險證全籍藥餌合宜﹐調理謹愼。父母保護如法則從順﹐不爾則從逆矣。其始也﹐必遇歲火太過﹐熱毒流行﹐則痘毒因之而發。爲証之初﹐與傷寒相似。

發熱煩躁﹐面赤唇紅﹐頭疼身痛﹐噴嚏呵欠﹐咳嗽痰涎。有因外感風寒﹔有因傷食吐瀉﹐有因時气傳染﹐有因跌撲驚恐致成。蓋痘疹之毒伏於腎經﹐痘毒旣發﹐腎經應無證矣。故必預驗耳冷﹑尻冷﹝尻﹐尾骨﹑﹞足冷﹝是知腎經無證﹐若三處熱而腰疼﹐見痘必凶。當知毒火極盛﹐腎經傳之不出也﹑﹞中指冷﹑鼻尖冷﹑耳後筋紋﹝淡紅﹐少而輕﹔深紅﹐多而重﹑﹞眼目困倦﹐而顴有紅紋﹐皆出痘之候。

卷之六

痘疹無醫

若鄕居﹐若宦邸﹐無醫之處﹐忽患痘與疹﹐最宜房室固密﹐謹避風寒﹐衣衾溫濃﹐懷抱和暖。父母﹑乳母須赤身與臥﹐令患兒融和如春﹐大助發生之力。又不宜烈火燻蒸﹐以助火毒。經云﹕寒主收引。人之腠理﹝卽毛孔﹞暖則疏通快暢﹐在痘則易於發出﹐起脹貫膿﹐收斂結靨﹐落痂無滯﹔在疹則根據時發出﹐根據時收斂﹐三日毒盡﹐疹散斑消。寒則閉塞不通﹐在痘則不能盡出﹐有陷伏﹑內攻﹑倒靨等證作焉﹐在疹則發不透徹﹐有喘急﹑腹脹﹑昏亂等證生焉。蓋痘之與疹﹐內之本原﹐𨿽有輕重寒熱之殊﹐外之調護﹐當知宜忌﹐始終則一。倘遇寒天﹐和暖最爲急務﹔若逢暄日﹐淸涼必爲要詮。用意調理﹐可保無虞。今之變壞者﹐原犯逆證者有之﹐常因風寒觸犯﹐而枉者亦多矣﹐深可痛惜﹐大凡兒至十歲外﹐气血壯盛﹐飲食寒暖自知保護﹐肯聽教戒﹐保全爲易。所以嬰兒值遇痘疹天行﹐勿令出外﹐恐傳染流殃。及避風寒節飲食﹐更令歡悅﹐勿焦煩怒哭﹐致動心肝之火﹐及跌撲驚恐﹐庶可延免。

卷之六

發熱三朝證治

順身熱和緩﹐不時發驚﹝忽然跳動也﹞﹐神色淸爽﹐气息和平﹐睡臥安寧﹐飲食不減﹐二便如常﹐不必服藥。疑似難明﹐通治方一劑﹐略表微汗﹐令痘易出。若因風寒﹐汗出卽愈﹝但令兩足暖﹐微有汗出﹐微有吐瀉﹐痘出止。﹞

險身體壯熱﹐乍盛乍輕﹐神昏汗出﹐口渴嘔瀉﹐飲食減少。或二便祕澀﹐宜服散邪發表之藥。或發驚搐﹐宜服平肝木﹑利小水之劑。勿服涼心藥﹐恐寒閉腠理。

主方升麻漧葛前胡桔梗山楂陳皮枳殼川芎羌活﹝等分﹞甘艸﹝減半﹞

水煎服。

熱甚加木通﹑防風。聲音忽變﹐倍甘艸﹑桔梗﹐加玄參﹑牛蒡﹑荊芥﹐或加淸肺飲。熱盛合導赤散﹐或消毒飲﹝方俱見後﹞。

逆身發大熱﹐絕不飲食﹝但宜消毒火﹐勿誤用養胃進食熱藥殺人﹐﹞腹脹啼叫﹐喘急悶亂。

或飲食入口﹐卽大吐不止﹝此乃毒火不能發越﹐攻衝胃口﹐故忌熱藥﹞。或泄瀉﹝只宜升提發表﹐亦忌止瀉熱藥。﹞或腰疼腹痛﹐不能站立﹝乃命門毒火盛﹐不能傳出﹐故極爲惡候。若能飲食有愈者﹐大宜淸涼解毒﹐痘出痛止。﹞頭面一片如胭脂﹐及照心胸肉裏﹐或周身有紅塊者死。頭溫足冷﹐昏悶如癡﹐凶。

卷之六

報痘三朝證治

順發熱始終溫和﹐三日見痘﹐標於年壽﹑鼻準﹑人中﹑口角﹑唇吻﹑腮頰﹑兩耳﹑面之下部。單粒圓綻﹐如珠如粟﹐陸續增出﹐大小不等﹐淡紅潤澤﹐頂尖光彩﹐礙手出快﹐根窠紅活。

頭面稀少﹐胸背全無。乳食如常﹐神气淸朗﹐四肢溫和﹐二便如前﹐不必服藥﹐嚴守禁忌﹐根據法調理。

胡荽懸牀前﹐並作湯飲﹐泡酒噴房內﹐切避風寒﹐毋令痘兒怒气助火。飲食宜淡﹐忌辛辣﹑甘甜﹑雞﹑魚﹑豬肉﹑棗﹑柿﹑栗﹑蔥﹑蒜﹑醋及荔枝與酒﹝皆能發癢﹑﹞難化濃味。房中宜燒乳香﹑蒼術﹑大棗。

老幼伏侍﹕戒少年男婦﹝恐犯淫穢﹞房事﹑月經﹝用東向土炒黃﹐囊懸陰前﹑﹞生人﹑家人遠歸﹑糞穢气﹑腋臭﹑瘡毒人﹑蚊煙﹑吹滅燈燭﹑誤燒發骨﹑煎炒气﹑蔥韭鮏气﹑麝香﹑叫罵﹑梳頭﹑瘙癢﹑荒急言﹑飲食﹑歌樂﹑掃地。

輕變重﹕不忌口﹐常泄瀉﹐冒風寒﹐犯房事﹐過服涼藥﹐穢气相觸﹐生人輒至。

重變輕﹕節飲食﹑避風寒﹐常和暖﹐嚴禁忌。用藥得宜﹝能戒煎炒﹑調理謹愼。﹞

險壯熱﹐二日見痘﹐气粗胸滿﹐煩躁不寧﹐飲食減少﹐口渴泄瀉﹐痘標叢出﹐見於頭額﹑天庭﹑山根﹑印堂﹑眉稜﹑方廣﹑兩顴﹑耳後﹑項頸﹑面之上部﹐心胸稀少。痘粒𨿽多而成顆分﹔頭𨿽瑣碎而陸續增出﹐但干枯而不紅潤。或昏暗而帶滯澀﹐或夾疹﹝惟表痘出而疹自消﹐﹞或見幹紅紫黑﹐大便祕結。微下之﹝不然﹐恐毒火不暫泄而變黑陷。﹞痘色紅紫﹐忌升麻﹐但宜發表﹝勿謂有火用芩﹑連﹑翹﹑芥。﹞忌涼藥﹝寒則凝滯難出。﹞或有虛候﹐忌補气藥﹝參﹑補﹐則熱毒愈甚﹐而腠理閉密﹐痘難出。﹞或吐血者﹐服藥可愈﹝犀角地黃湯之類。﹞痘至腳底﹐方爲出齊。

主方川芎前胡桔梗山楂陳皮木通枳殼﹝等分﹞甘艸﹝減半﹞水煎服。

大便不實去枳殼。熱甚加漧葛根﹐後劑加防風﹑牛蒡﹑蟬蛻。色紅加生地﹝酒洗﹑﹞紅花﹑當歸。小瀉去當歸﹑生地。如不甚熱﹐面容靑慘見白﹐精神懶怯﹐痘出不振﹐乳﹑便溏瀉﹐屬虛寒證。前方去前胡﹑木通﹑枳殼﹐加白芷。瀉加白術﹑生薑煎。

如毒火壅遏﹐身熱面赤﹐毛焦皮燥﹐睡臥不寧﹐大便祕﹐小便赤﹐此屬實熱之證。

防風荊芥桔梗川芎連翹黃芩牛蒡子甘艸生地葛根羌活木通燈心或升麻葛根湯合導赤散﹐隨服羌活散郁湯﹝方見後。﹞

如初發壯熱﹐腮紅臉赤﹐毛焦色枯﹐渴欲飲水﹐日夜啼哭﹐好睡冷處﹐此屬血熱之證。

川芎桔梗木通連翹丹皮赤芍歸尾紅花﹝酒洗﹞大腹皮生地黃加燈心煎。

熱極便實﹐暫加大黃。渴不止﹐加天粉﹑滑石﹐或退火回生丹。但干紅紫色﹐二便不利﹐卽宜疏利﹐導赤散加酒制芩﹑連﹑大黃﹐或四順淸涼飲。不然﹐後成黑陷﹝出之太驟﹐毒火極盛者﹐用冰肌散一服略斂之。輕者戒用。﹞

逆大熱烙手﹐一日見痘﹐一齊壅出﹐如如麩﹐如蠶種稠密成片﹐不分顆粒﹐紅紫焦枯。報痘卽叢出﹐見於天庭﹑方廣﹑司空﹑太陽。毒邪太盛﹐妄參於面之上截陽位。頭額多﹐謂之蒙頭﹔頸項多﹐謂之瑣項﹔兩腮多﹐謂之托腮﹔口唇多﹐謂之攢口。或隱隱不起﹐或出而復沒﹐譫語狂言﹐胸滿喘急﹐飲食不進﹐唇焦音啞﹐不能言語﹐眼目無神﹐大小便祕﹐大渴吐蛔﹐舌捲囊縮。痘色靑幹或紅紫黑陷﹐或夾斑疔﹑賊痘﹝後各有條﹞。前證姑從實熱治。

卷之六

起脹三朝證治

順顆粒漸長﹐粗肥圓綻﹐髙聳結實﹐根窠紅潤﹐一圈紅暈﹐緊附痘根﹔痘頂壯滿﹐光澤明亮﹐腳地疏朗﹐內外平正﹐漸至根紅項白﹐毒化水色。乃气充血盛﹐血气歸附。

險痘𨿽起發﹐昏滯枯澀﹔或平塌灰白﹐而頂不圓綻﹔或根腳𨿽紅﹐而暈不緊附。蓋痘之形由气﹐根之色由血﹐必賴气血而始終其功﹐然而解毒尢爲急務。痘於六日乃爲界限﹐六日前淸盡毒火﹐六日後溫補助漿。至此失治﹐欲溫補﹐又助毒邪熾盛﹐反不化漿﹔欲淸涼﹐復恐漿滯不行﹐遂成掣肘。然臨證又不可固執。六日前﹐毒火已淸﹐卽兼補益﹔六日後﹐熱邪未盛﹐少兼淸解。

如痘不光澤飽滿﹐亦有二焉。如花卉遇陰天﹐則艷麗華美﹔逢烈日﹐則焦萎漧枯﹐誠不系於樹力之彊弱耳。痘不綻﹐看余證。有躁煩熱渴﹐二便祕澀等熱候﹐宜淸涼﹔有體倦熱緩﹐二便淸利等虛候﹐宜溫補。最宜細察﹐豈可槪謂不綻﹐便行補益﹐而蹈實實虛虛殺人之罪乎﹗凡口渴多飲﹐急宜淸胃火。失治則外𨿽收斂﹐胃受火毒﹐爛潰內攻﹐致穿胸背而死。輕者徧身赤斑﹐亦危。

主方當歸川芎芍藥﹝酒炒﹞蟬蛻僵蠶山楂牛蒡子白芷桔梗﹝等分﹞

甘艸﹝減半﹞上水煎服。

有虛寒證﹐六日加人參﹑黃﹑肉桂﹑糯米﹐少加陳皮。無則七日用。

又方治虛寒證。川芎白芷山楂陳皮當歸桔梗甘艸﹝等分﹞漸加溫補﹐加棗水煎。

又方治實熱證。川芎蟬蛻山楂牛蒡子桔梗木通防風加燈心﹑大棗﹐水煎服。

又方治血熱證。歸尾生地木通桔梗連翹川芎蟬蛻僵蠶水煎服。

夾斑加黃芩﹑黃連﹑紅花﹑丹皮﹝酒炒﹑﹞生地。小便淸長去木通。便澀﹑腹脹加腹皮。不潤加當歸﹔不快加牛蒡。陷塌﹐黃。痛加白芷。不勻﹐防風。細斑難治﹐大斑令人呼出毒血。口渴服六一散﹐甚﹐白虎湯﹝方見傷寒。﹞

逆痘不起而平塌虛浮﹐色不澤而根窠無暈﹐腹脹不食﹐气促神昏。或痘粒徧體過頭﹐紅紫如胭脂﹔或頭面紅腫﹐而痘反退伏﹔或痘中陷眼如鍼孔而黑紫﹔或如粟粥皮面﹐或口唇上下腫甚﹐俗名判官嘴。皆气澀血凝﹐或气離血散爲逆。逆者﹐交會不足﹐致毒乘機而內攻也。又邪視﹐面如橘皮﹐不分肉地﹐或腰下有痘﹐腰上無痘﹐皆不治證。

卷之六

貫漿三朝證治

順痘初貫膿﹐先作水色﹐漸轉白亮﹐濃濃飽滿﹐變黃蠟色﹐根圈紅活﹐緊附痘腳﹐飲食﹑二便如常。

險痘𨿽行漿﹐不濃濃滿足﹔或皮薄嬌紅﹐淡白闊塌﹐必然發癢而有後患。急宜保元湯溫補﹐自然濃濃。猶有熱毒﹐略兼淸涼。或如白飯色﹐平塌不起﹐四圍淡白﹐漧澀不紅活﹐血虛﹔頂不起﹐气虛。保元湯加川芎﹑當歸﹑肉桂﹑木香﹝人乳﹑好酒﹞。或見諸惡候﹐煩躁不安﹐但得痘色不變﹐飲食如前﹐不妨。癢塌﹝後另有條﹞抓破有膿血吉﹐空殼﹑無膿血凶。

主方人參﹝一錢﹞黃﹝一錢﹞甘艸﹝四分﹞肉桂﹝三分﹞當歸﹝八分﹞川芎﹝七分﹞白芍﹝首尾﹐酒炒﹞糯米百粒﹐水煎服。

如兼解毒﹐加白芷﹑防風﹑牛蒡之類。用人參﹐少加山楂﹐以消參﹑之膩﹔加木香﹐行气血之滯。恐參作飽﹐少加陳皮以制之。如多用或再用枳殼﹑靑皮之類﹐則人參無功矣。脹痛𨿽爲順候﹐不止﹐加木香﹑山楂。或行漿半足﹐忽然幹紫﹐腫消眼開﹐名爲倒靨﹝後另有條﹞。或停食﹑泄瀉等﹐加消食止瀉﹐隨證治之。或過用涼藥﹐遏而不進﹐身不熱﹐遂成冰伏之證﹐大劑溫補﹝異功散﹑木香散之類。﹞或頂平腳闊漿淸﹐十全大補加木香﹑漧薑。痘毒盛者﹐十日外漿未足﹐大補气血﹐略兼解毒﹐恐後有癰毒之患。或上身成膿﹐腿足成大水泡﹐毒亦解矣。

逆痘色焦枯黑陷﹐不得貫膿﹐或紅色變紫﹐紫變黑﹐或如水晶﹐全無紅色﹐皆毒未盡﹐气血已竭﹐死證。或發驚寒戰﹐切牙不食等證。﹝惡候﹐姑補气血。﹞

卷之六

結靨三朝證治

順飲食如常﹐气調血和﹐毒解漿回﹐老色收斂﹐次轉黃蠟色﹐漸變醬褐色。結靨從口唇﹑人中起﹐頭面周身﹐未至腿足﹐紫黑色堅濃之痂。惟宜節飲食﹐愼風寒。

險气血已竭﹐未易收靨﹐停漿不斂﹐身重發熱﹝補脾利水解毒。﹞凡曾經泄瀉後﹐所見諸證皆作虛治﹝十全大補﹑異功﹑木香參酌。﹞泄瀉而煩渴不止﹐大用升提。漿足難收﹐大便結實﹐略宜疏通。或風冷入胃﹐下利膿粘﹐熱滲膀胱﹐小便尿血﹐並宜淸利。痘後發熱﹐午前是陽盛﹐宜淸熱﹔午後是陰虛﹐宜滋陰。大熱便實﹐恐變急驚﹐微熱便溏﹐恐變慢驚。

主方當歸芍藥﹝酒炒﹞白術茯苓山藥苡仁桔梗﹝等分﹞甘艸﹝減半﹞

蓮肉﹝七个﹞

口渴加麥冬﹑五味﹔虛加人參﹐不斂加木通。水煎服。

逆气滯而血凝﹐毒畱而漿薄。不能回水結靨﹐則爲漧枯外剝。

卷之六

落痂三朝證治

順疤痕綻凸﹐色見桃紅﹐光澤鮮明﹐神气淸爽。

險疤痕淡紅而不綻﹐宜補气血。如全白者﹐急用大補﹐則數月猶危。從發熱至此﹐身常溫熱﹝不熱爲水伏證。﹞如大熱疤紫幹焦﹐大宜淸涼解熱。如稠密危痘﹐賴能飲食﹐外收結靨﹐成片落者﹐切勿剝傷。見風太早﹐變成瘡瘍﹐年年生發。若痂後身弱﹐立則戰搖等證﹐宜後方。

主方人參白術茯苓當歸川芎白芍熟地黃知母麥冬﹝等分﹞甘艸﹝減半﹞水煎服。

小便澀加木通﹔大便瀉加肉果。痂當落不落乃火盛也﹐柴苓湯調辰砂六一散﹐外以蜜水調滑石末敷之。

逆痂若竹衣﹐大便膿血﹐若發慢驚﹐目無神而面靑。或發牙疳﹔或生癰毒﹐後另有條。

卷之六

表裏虛實寒熱

凡痘灰白﹐不紅綻﹐不起發﹐昏暗頂陷﹐爲表寒而虛﹐參補气﹐兼四物養血。凡二便淸利﹐身涼﹐口气冷﹐少食﹐唇白﹐涕淸﹐爲裏寒而虛﹐四物養血﹐兼參補气。皆宜溫脾胃﹑補气血﹐加木香﹑肉桂之類﹐助成漿收靨。凡紅紫幹滯﹐黑陷焦枯﹐屬表熱而實﹐淸涼兼解毒。次分利小便﹝導赤散之類﹞凡二便祕澀﹐身熱气盛﹐鼻漧燥渴﹐屬裏熱而實﹐解毒兼淸涼﹐微通利大便﹝四順飲之類。﹞皆宜化毒湯﹑六一散﹐黃芩﹑黃連﹑丹皮﹑紅花﹑蟬蛻﹑荊芥之類。

卷之六

气血虛實寒熱

寒則虛﹐實則熱。虛寒溫補﹐實熱淸利﹐气虛補气﹐血虛補血。气熱則淸涼﹐血熱則解毒。

凡頂陷不起﹐不堅實﹑不礙手﹑不起脹﹑不行漿﹐皆气虛。保元湯倍酒炒黃﹑川芎﹑肉桂﹑木香﹐人乳﹑好酒漿同服。凡根窠不紅﹐或紅色不緊圈痘根而鋪散﹐手摸過變白色﹐痘上如寒毛豎起﹐枯澀不紅潤﹐皆血虛。保元湯加歸﹑芎﹑酒洗紅花﹔加山楂消參﹑之滯﹔加木香少許﹐行气活血。凡用參﹑﹐在痘盡出之後。凡用丁香﹑木香﹑桂﹐在毒盡解之時。凡用地黃﹝姜制﹐﹞

芍藥﹝酒炒﹐﹞當歸﹝酒洗﹔泄瀉﹐土炒。﹞其大黃﹑車前﹑滑石﹑生地﹑牛蒡﹑枳殼﹐過用則气陷內攻。麻黃﹑漧葛﹑升麻﹑羌活﹑防風﹑荊芥﹑蟬蛻﹑穿山甲﹑人牙﹝火﹐用一﹑二釐﹐﹞過用則表虛癢塌。

卷之六

血熱痘證

初發壯熱﹐腮紅面赤﹐毛焦色枯﹐煩躁﹐渴欲飲水﹐啼哭不寧﹐喜臥涼處﹐揭去衣被﹐大便祕結﹐小便赤澀﹐宜升麻葛根湯合十神解毒湯服。熱證悉平﹐太乙保和湯助漿﹔漿足後﹐保嬰百補湯。八﹑九日紫黑幹陷﹐獨勝﹑人牙之類。惟泄瀉後熱證已除﹐見虛寒證﹐異功散﹑木香散可用矣。

卷之六

气虛痘證

凡兒久病之後﹐或元气極弱﹐發熱和緩﹐或乍熱乍涼﹐手足時冷﹐面靑神倦﹐食少昏睡﹐二便淸利。輕用發表﹐宜紫蘇﹑川芎﹑防風﹑白芷﹑桔梗﹑大腹皮﹐少加白術﹑茯苓﹑甘艸﹐略佐升麻。痘出齊後﹐卽加參﹑﹑芎﹑桔之類。如漿淸﹐痘灰白色﹑自汗﹐保元湯爲主﹐或十全大補去川芎﹐加山楂。如見泄瀉﹐足冷寒戰﹐切牙﹐虛寒證﹐則異功﹑木香可擇用。

卷之六

實熱痘證

初發壯熱﹐猶如火烙﹐紅赤毛焦﹐气粗燥渴﹐腹脹怒哭﹐狂言譫語﹐二便祕澀﹐面浮眼腫﹐宜升麻葛根湯加發表藥一服﹐隨用羌活散郁湯。熱毒已平﹐益元透肌湯﹑保嬰百補湯。後治法與血熱同。表裏熱盛者﹐但宜安表﹑和中﹑勻气﹑透肌﹑解毒﹐五者不失﹐𨿽甚可痊。

卷之六

咽啞水嗆

音聲出於肺﹐肺金爲火所克﹐毒壅气道﹐音不出也。作痛者亦由此耳。甘桔湯﹑玄參﹑牛蒡之類。水嗆者﹐蓋气喉居前﹐食喉在後﹐气喉有痘壅礙﹐茶湯誤入﹐故嗽也。甘桔湯解毒爲主﹐加玄參﹑牛蒡﹑麥門冬﹑杏仁﹑荊芥之類。但痘斂自安矣。

卷之六

癢塌灰白

是證由气血兩虛也﹐陽气虛則陰血乘之。血味鹹﹐腌蜇肌肉﹐故癢﹐宜溫補兼芍藥酸斂。陰血虛則陽气乘之﹐气性熱猶灼火﹐故痛﹐養血兼淸涼。灰白者﹐因气虛﹐故灰色而不光澤﹐血虛﹐故白色而不紅潤。

卷之六

寒戰切牙

斯證見於七日之前寒戰者﹐乃心火亢盛﹐上燻肺金﹐九竅閉塞﹐火極之故﹐宜解表諸熱﹔切牙者﹐乃陽明熱甚﹐宜淸胃火。七日之後﹐皆屬虛寒。寒戰者﹐溫補陽气﹐兼養血﹔切牙者﹐大培陰血兼補气。

卷之六

漧枯倒陷

是證尢有陷伏倒靨之類﹐形略似而證不同也。痘色幹紅變紫﹐紫變黑﹐名曰漧枯﹐熱極也。

當於幹紅時﹐急宜淸涼解毒﹐防風﹑白芷﹑連翹﹑荊芥﹑牛蒡﹑升麻﹑漧葛之類﹐兼利小便。如胃虛不能納食﹐副榮衛不能盡出﹐𨿽出而復沒﹐故根暈白色或黑﹐此內虛所致。手足微冷﹐或嘔或倦﹐名曰陷伏。宜辛溫之藥﹐如理中湯之類﹐甚則異功﹑木香。如被風寒所觸﹐或香臭惡气﹐生人﹑房事﹐月經衝觸﹐痘色忽變﹐名曰倒陷。風寒﹐參﹑蘇之類加羌﹑防﹑蠶蛻。衝觸﹐加味四聖飲。如貫膿七﹑八日間﹐气血兩虛﹐不能漿老結靨﹔或因泄瀉不食﹐忽然痘色幹紫﹐腫消開眼﹐名曰倒靨。毒伏內攻﹐非結痂也﹐急宜大補气血﹐倍用人參﹑黃﹝酒炒﹑﹞白術﹑當歸﹑川芎﹑肉桂﹑炙甘艸﹑丁香﹑木香﹝二味爲末﹐﹞加山甲﹝炒﹑研一錢﹑﹞人牙﹝火研﹐二釐﹞

攻補。或得頭面數粒結靨﹐或攻潰成外收﹐或出細痘數粒﹐或生癰毒﹐皆生機矣。

卷之六

口渴內潰

口渴者﹐因毒熱攻衝﹐致胃火上炎﹐口作大渴也。內潰者﹐胃脘潰爛﹐穿出胸背而死﹐慘傷莫此爲甚。羣書皆謂風寒外襲﹐腠理固密﹐壅塞不通﹐陽气挾同毒火﹐內攻而潰。如無大渴﹐有惡寒狀﹐宜升麻葛根湯加羌﹑防﹑芎﹑芷散風寒。如見渴證﹐卽勿專於畏縮﹐但用麥冬﹑五味之類止渴﹐則杯水之力﹐豈能救車薪烈火也耶﹖凡小渴﹐六一散﹔大渴﹐大劑白虎湯。大便祕﹐兼涼膈散一劑﹐必令渴止﹐方免大害。安可坐視生靈之斃乎﹖如痘後渴不甚者﹐保元湯加麥冬﹑五味﹑天粉﹐或參苓白術散之類。口舌白色﹐胸痘灰色﹐乃內潰預驗。

卷之六

煩躁啼叫

心經有熱則煩躁。蓋痘毒之熱﹐蘊蓄於心﹐所以煩躁啼叫﹑悶亂狂言也。宜解毒湯及辰砂六一散﹐使二便淸利﹐火泄自可。有因痛癢煩躁者﹐隨證治之。痘後煩躁﹐虛而有餘毒也﹐大補气血爲主﹐兼解餘毒。

卷之六

咳嗽痰涎

是證由熱毒壅遏而克肺金﹐或風邪乘虛而入。或解毒﹐或發散﹐暫加止嗽淸痰之藥﹐桑皮﹑杏仁﹑枳殼﹑桔梗﹑前胡﹑貝母﹑陳皮﹑茯苓之類。半夏﹑南星戒之。有藥入口卽嗽吐出者﹐毒熱停積於肺胃也﹐隨證治之。

卷之六

痘內夾斑

斑者﹐血之餘也。有點而無頭﹐粒如筆尖點脂﹐如蚊虫所咬。然痘隨髒而出﹐其勢迅速﹐如熱毒熾盛﹐痘有太過之血﹐夾毒上浮﹐乘痘毒之熱而發爲斑也。如痘毒起齊﹐內必虛矣。內虛則斑從內解﹐如不解﹐當散其火邪。涼血活血解毒之藥﹐宜玄參升麻湯加黃芩﹑黃連﹑紅花﹝三味酒炒﹞﹑丹皮﹑荊芥﹑當歸﹑川芎﹑白芍。在初起宜用表散﹐次宜解利。如得斑退血附﹐則當補益﹐猶防損陷。但痘中夾斑﹐亦危惡之候﹐十救一﹑二。紫斑不過三日﹐靑﹑黑斑不出周時﹐斑如錦紋﹐六日而斃。

卷之六

水泡失血

水泡者﹐毒盛之時﹐火不能炎上﹐水不能潤下﹐搏激於皮膚之間而成者也。宜理脾順气。然而起於腿足之處﹐毒亦由此而化﹐痘收泡亦斂。帶紅紫色﹐乃熱極也。失血者﹐毒火逼血妄行也。鼻出易治﹐口及大小便出者難治。

卷之六

不食能食

經曰﹕得則昌﹐絕則亡。凡痘見危惡諸候﹐但脾胃彊健而能飲食﹐從首至尾﹐皆可扶持收功。極篤者﹐切勿棄捨﹐用意作外收﹐不過麻面而已。如不食在一﹑二日者﹐痘出自食。若在五﹑六日不食﹐乃危候也。𨿽用補藥﹐多不奏功。有因唇口痘脹﹐不能吮乳進食者﹐可用糯粉作細圓﹐拌砂糖少許﹐逐粒餵之﹐兼以湯送。欲補者﹐和人參於內亦可。如能食太過﹐乃胃火盛﹐藥中加石膏之類﹐以淸胃火。失治能爲大害﹐愈後能食者宜矣。但勿過食。

卷之六

餘毒癰腫

險痘𨿽愈﹐身熱不退﹐發毒之預徵也。急宜服大連翹飲﹝作丸亦可。﹞如發出頭頂上﹐或兩臂肘曲池穴﹐或兩膝腕委中穴﹐俱無妨害。發於胸背者死。切勿嚼生豆之類散﹐則攻於內矣﹗惟宜前方﹐或眞人活命飲治之。甚而腫軟有膿﹐不得穿破者﹐以皂角刺鍼深入﹐血出見膿爲止﹝以綿紙撚納孔內﹐畱出紙撚頭﹐分開貼拔毒膏﹐膿盡長肉。如臂直不能曲﹐日久自屈。﹞又气急痰嗽﹐毒在肺﹔口臭泄瀉﹐毒在脾胃﹔盜汗熱渴﹐毒在心﹔睡中驚跳﹐熱在肝﹔耳KT尙熱﹐毒在腎﹐藥中兼治之。又眼稱身熱﹐不樂﹐皆餘毒。

卷之六

痘疔賊痘

報痘之時﹐如痘不出不長﹐恐有痘疔﹝徧身細照看﹐獨大色黑者是疔。貫漿之時﹐畱滯不行﹐﹞須防賊痘﹝大而黃色者是。﹞二者皆以銀簪挑破﹐口含淸水﹐吸去穢血﹐珍珠研末﹐頭髮燒灰﹐蠟胭脂調勻﹐塡入破處。無脂﹐幹摻或後灸法亦可。

卷之六

紙撚照法

患痘疹﹐房室﹑門窗密閉﹐小孔亦遮蔽之。凡看時用艸紅紙﹐或用方髙﹐烘燥撚條如小指﹐蘸油燈上烘漧﹐勿令油滴兒身。點火照頭﹑面﹑眼﹑鼻﹑口﹑耳及徧身皮膚之內﹐細加認辧﹐曉然明白。屢有看痘者﹐要抱兒房外﹐就天日光﹐觸冒風寒﹐痘疹由此隱沒﹐爲害多矣﹗惟知痘之有變證﹐豈知看誤之過。若看婦人之痘﹐額可驗胸﹔鼻可驗腹﹔兩顴﹐臂﹔兩腮驗腿。徐體之皆應。

卷之六

調護得宜

兒出痘疹之時﹐必服發表疏散之藥。腠理開豁﹐風寒易侵﹐及飲食起居﹐百凡嚴禁。天寒﹐被褥宜濃﹐乳母當赤身伴臥﹐不宜烈火烘蒸。如過天暖﹐被褥不宜太濃﹐恐反助火毒。如此則重痘可生﹐否則輕痘變重﹐悔恨何及。

卷之六

乳母服藥

蓋小兒都不肯服藥﹐病值猖獗﹐非藥不痊﹐彊之益增驚恐。無法與服﹐切勿惜藥﹐但須大劑濃煎﹐頭汁兒多寡服之。余藥及渣再煎汁﹐小兒吮乳時﹐乳母服之。如大劑藥﹐於兒前煎燻有效。

卷之六

諸證治方

三豆湯治痘蘊熱煩躁。

以下十方可預服﹐或天行時卽服。

赤小豆﹝出廣東﹞黑豆﹝卽馬料豆﹞綠豆加甘艸煎熟﹐令兒飲汁食豆。

四脫丹蟬蛻﹝去土﹞鳳凰蛻﹝卽抱出雞子殼﹞神仙脫﹝卽父母爪甲﹐火炙﹞蛇蛻﹝火焙﹞

上四味各爲細末﹐等分﹐每服一錢。煉蜜爲丸如綠豆大﹐每年除夜甘艸湯服﹐三年痘毒消。

玄菟丹玄參﹝去蘆﹐木杵﹐石臼搗﹐曬燥﹐研細末。四兩﹞菟絲子﹝絹袋﹐水淘淨﹐好酒浸二日﹐煮絲出﹐搗﹑捏餅﹐曬﹑研﹐八兩﹞二味俱勿犯鐵器。黑砂糖和丸如彈子大﹐每日服三丸﹐砂糖湯化下﹐無時。

朱砂丹朱砂﹝大塊如墻壁﹐鮮紅光明似雲母色者。細研﹑水飛﹐澄去水﹐曬﹑研萬下。

五錢﹞牛黃﹝陜西﹐千層者。二分﹐勻﹞每服五分﹐蜜調服。痘將發時﹐用豬糞調水﹐濾淸汁調朱砂服﹐大解痘毒。

甘艸散預服消毒﹐痘出不太盛。

大甘艸﹝炙﹞爲末﹐每日食後白湯調下五分。人中黃尢佳。

生油劑治小兒臟腑伏熱﹐未成痘疹﹐四肢﹑頭額微熱。用生油一小盞﹐旋入鐵銚內﹐用溫水一小盞傾和入﹐以杖攪之﹐煎令水盡﹐更令攪勻﹐如蜜則止。夜臥時﹐百日至三歲﹐每服一蜆殼﹔五﹑七歲三蜆殼﹔八歲至十五歲半合﹔大人一合﹐量增減。服後良久令臥﹐少時大小便通利﹐熱毒退﹐痘疹不生。

苦楝子湯取楝樹子煎湯浴兒﹐痘疹不出﹐出亦稀少。

麻油擦法痘發時﹐每夜臨臥用手中三指蘸麻油﹐擦兒頭至足徧身﹐然後睡﹐卽可以使輕。此亦暢達流通﹐升脫凝滯之義也。

稀痘飲﹝天行將發痘時預服﹞

山楂紫艸牛蒡子﹝各一錢﹞防風荊芥﹝各一錢二分﹞甘艸﹝五分﹞

生薑一片﹐水一鐘﹐煎服。

瑣瑣葡萄﹝出回回國。進貢年陜西﹑北京皆有。﹞小兒食之﹐稀痘。

升麻葛根湯治初熱壯盛﹐疑似難明﹐服之。末見痘﹐表熱甚者。

升麻﹝一錢﹞葛根﹝二錢﹞甘艸﹝一錢﹞白芍藥﹝一錢﹞加姜﹑蔥煎服。

或加紫蘇﹑山楂﹑牛蒡子﹑筍尖﹝各一錢﹐﹞冬加麻黃﹝一錢。﹞

消毒飲﹝治痘已出﹐上焦壅熱﹐胸膈不快。﹞

荊芥﹝二錢﹞牛蒡子﹝二錢﹞甘艸﹝一錢﹞姜﹝二片﹞水煎服。

淸肺飲咽漧聲啞。

麻黃﹝一錢二分﹞麥門冬﹝一錢五分﹞知母天花粉荊芥﹝各八分﹞訶子﹝取肉﹞

菖蒲﹝各六分﹞

水煎﹐加竹瀝小半鐘﹐薑汁三匙﹐服。

羌活散郁湯治實熱痘初發﹐身熱壯盛﹐腮紅面赤﹐毛焦躁亂﹐咳嗽喘急﹐實熱等證。

防風羌活白芷荊芥桔梗地骨皮川芎連翹牛蒡子紫艸大腹皮甘艸﹝等分﹞

上爲粗末﹐每五錢加燈心十四枝﹐水煎服。

熱郁難發加升麻。渴加葛根﹑天粉。腹脹鼻塞﹐面赤若怒﹐毛直枯加麻黃。大便祕加枳殼﹑當歸。甚不通加大黃。嘔吐加陳皮﹑豬苓﹑澤瀉。﹝禁用生薑﹑半夏﹑丁香﹑木香。﹞洞泄加升麻﹝禁用白術﹑茯苓﹑肉果。﹞咳嗽惡風加紫蘇﹑桑皮。失血加犀角﹑地黃﹑黃連。發斑加黃連﹑黃芩﹑山梔。小便赤加滑石﹑梔子﹑地黃﹑芍藥。鼻衄加犀角﹑黃芩。驚悸加木通﹑山梔。搐加靑皮。不食加山楂﹑麥芽﹑神曲。出不快加牛蒡﹑山楂﹑蟬蛻。痘紅赤色加生地﹑紅花﹑丹皮。熱壯甚加葛根﹑前胡。見點三日內根據方加減﹔三日後另有方。

退火回生湯﹝熱極枯澀﹞

滑石辰砂﹝各一錢﹞冰片﹝三釐﹞

研勻﹐每一分溫水調服。

四順淸涼飲﹝壯熱便閉﹞

當歸芍藥甘艸大黃﹝等分﹞水煎服。

冰肌散治痘一齊湧出﹐一服略斂。熱極者用﹐熱輕者戒之。

柴胡前胡黃芩梔子連翹澤瀉黃連黃柏犀角地骨皮牡丹皮爲粗末﹐每三錢﹐水煎服。

保元湯﹝卽參飲﹞治元气虛弱﹐精神倦怠﹐肌肉柔慢﹐飲食少進﹐面靑白﹐睡臥寧靜﹐痘頂不起﹐漿不足及有雜證﹐皆屬虛弱﹐宜服。﹝血熱﹑毒壅﹑火證禁用。﹞

人參﹝一錢﹞黃﹝二錢﹞甘艸﹝五分﹐前生用﹐後炙用﹞桂﹝二分﹐虛寒加用﹞

上加生薑一片﹐水煎服。

初起的屬虛寒﹐本方加川芎﹑桔梗。起脹便兼服。漿足後助收斂﹐方可加白術﹑茯苓﹑白芍之類。出不快加川芎﹑官桂。禁蟬蛻﹑牛蒡﹑人牙。小便赤加木通﹑腹皮﹑茯苓。禁車前﹑滑石﹑山梔。泄瀉加白術﹑茯苓﹑木香﹑肉果。禁豬苓﹑訶子﹑龍骨﹑石脂。大便祕加當歸。禁大黃﹑枳殼﹑生地。嘔吐加橘皮﹑漧薑﹑丁香。禁半夏。痰﹐貝母﹑杏仁。減食加白術﹑人參﹑神曲。禁山楂﹑砂仁。傷食加山楂﹑神曲﹑麥芽。禁枳實﹑三稜﹑蓬術。煩渴加麥冬﹑五味子。禁加山楂﹑砂仁。

風則微散﹐加紫蘇﹑防風﹑枳殼。喘急﹐三﹑四日前加桔梗﹑杏仁﹑蟬蛻。有虛證見者﹐決非實喘﹐乃毒不得外達﹐上乘於肺。禁麻黃﹑蘿卜子﹐枳殼諸下气藥。喘嗽加麥冬﹑杏仁﹑五味。禁天粉﹑桑皮﹐六﹑七日間曾經泄瀉﹐後气喘﹐乃短气虛極﹐加人參則喘自止。腹脹加腹皮﹑濃朴。

可兼發散。有傷生冷﹐寒气郁遏﹐從內傷﹑外感治。內傷用丁香﹑肉桂﹑神曲﹑木香。外感用防風等藥。四﹑五日手足厥冷加丁香﹑肉桂﹑川芎﹐倍用黃。夏月去丁香。四肢不起加防風﹐減川芎。漿不足加白術﹑當歸﹑川芎。發癢加川芎﹑當歸﹑白芍﹑白術﹑茯苓。禁僵蠶﹑蒺藜。癢甚﹐燒茵陳燻。禁沐浴髮散。

異攻散治痘表虛癢塌﹐裏虛泄瀉﹐腹脹喘嗽﹐悶亂煩渴﹐寒戰切牙﹐頭溫足冷。凡曾經泄瀉後見證﹐皆屬虛寒﹐宜急服之。有始初血熱毒火證﹐過服涼藥變虛寒者亦服。

木香官桂當歸人參茯苓陳皮濃朴丁香肉果﹝各七分﹞附子﹝寒甚者加﹞

半夏﹝各五分﹞

上爲粗末﹐每服五錢。生薑三片﹑棗二枚﹐水一大鐘﹐煎至六分服。

木香散治痘表虛灰白﹐內虛泄瀉﹐腹脹﹐其效如神。﹝如無灰白﹐泄瀉等證﹐勿服。﹞

木香人參肉桂赤茯苓大腹皮靑皮前胡訶子﹝取肉﹞半夏丁香甘艸﹝各等分﹞

每服五錢﹐生薑三片﹐水一大鐘﹐煎六分溫服。

四君子湯﹝補元气﹐養脾胃﹞

人參白術茯苓甘艸姜﹑棗煎服。

四物湯﹝養血水方﹐配四君子名八珍湯﹞

當歸白芍川芎熟地七日後酒炒﹐水煎服。

十全大補湯大補血气﹝痘頂平腳闊﹐漿不滿足﹐卽四君子﹑四物名八珍湯﹐更加黃﹑肉桂。﹞

化毒湯治痘已出﹐淸熱涼血。﹝毒一解﹐不至黑陷﹔血一涼﹐不至紅紫。﹞

紫艸﹝無眞者﹐不必用﹞升麻蟬蛻地骨皮黃芩﹝酒炒﹞甘艸加木通等分﹐水煎服。

十神解毒湯治血熱痘證﹐身如火烙﹐腮紅臉赤﹐毛焦色枯﹐已出未出。三日前痘點煩紅﹐燥渴多飲﹐睡臥不寧﹐小便赤澀者﹐此血熱也。並宜服。

生地紅花當歸尾桔梗牡丹皮赤芍藥木通大腹皮連翹川芎﹝等分﹞上加燈心十枝﹐水煎服。

身熱盛加葛根﹑前胡。毒盛綿密加荊芥﹑牛蒡。渴加天粉﹑竹葉﹑滑石。嘔加橘皮。瀉加豬苓﹐澤瀉﹑防風。大便閉加枳殼﹑前胡。喘加蔞仁。便黑加犀角﹑黃連或桃仁。小便短加木通﹑澤瀉﹐赤加梔子﹑滑石。發紅斑加犀角﹑黃芩﹑黃連﹑山梔﹑玄參。煩渴狂亂﹑譫語加知母﹑石膏﹑麥門冬﹑天粉。嘔﹑瀉加黃連﹑豬苓﹑澤瀉。咽痛加甘艸﹑牛蒡﹑荊芥。

痘證屬血熱者多﹐乃制前方。此證認明﹐只宜重用升提﹑發散﹐使毒得以達表而從外解﹔引以滲泄﹐使熱得以下行而從內消。佐以淸涼解毒﹐行血涼血之劑。則𨿽稠密﹐亦能消散易﹐漿易斂﹐此方之功也。用至痘頂白光﹐接用太乙保和湯﹐切勿誤用補藥﹑熱藥及兜塞藥﹐則變危急不救。

太乙保和湯治血熱痘﹐服十神解毒湯﹐熱證悉去。三日之後﹐不易長大﹐用之成漿收靨。

桔梗川芎山楂木通人參紅花生地糯米﹝五十粒﹞燈心﹝七枝﹞生薑﹝一片﹞水煎服。

起不快加牛蒡子。便澀腹脹加大腹皮。繁紅不潤加當歸﹑蟬蛻。陷塌加黃。痛加白芷。不勻加防風。嗽﹑渴加麥門冬﹑五味。癢及水泡加白芷﹑白芍藥。七﹑八日漿足﹐接用保嬰百補湯。

益元透肌湯治實熱痘。服羌活散郁湯後壅熱悉開﹐三﹑四日後不肥大﹐用之成漿收靨。

卽太乙保和湯去生地﹑紅花﹐加蟬蛻﹑牛蒡﹑陳皮煎服﹐加減悉同。七﹑八日漿足﹐接服保嬰百補湯。

保嬰百補湯治實熱血熱痘。八﹑九日無他證﹐並以此方調理。蓋痘證平順者﹐不必藥﹔惡逆者﹐藥無功。險證宜藥。虛寒者少﹐二熱證多﹐特另出此五方。此方後用。

當歸芍藥地黃白術人參茯苓山藥甘艸﹝等分﹞棗二枚﹐水煎服。

气虛加黃﹑官桂。有別證﹐虛實加減。

加味四聖飲治痘出不快﹐及變陷倒靨﹐小便赤﹐身熱未退﹐或風吹復冒者。

紫艸黃人參川芎蟬蛻木通木香甘艸大便祕加枳殼。上加糯米百粒﹐水煎服。

活血解毒湯﹝解餘毒﹞

防風荊芥生地赤芍當歸連翹黃連牛蒡紫艸白術薄荷川芎木通甘艸﹝等分﹞水煎服。

玄參升麻湯﹝溫毒發斑﹞

玄參升麻甘艸﹝等分﹞水煎服。

大連翹飲﹝痘後一切熱毒癰腫﹞

連翹防風荊芥牛蒡當歸柴胡黃芩梔子蟬蛻赤芍木通玄參滑石甘艸﹝等分﹞上加姜一片﹐水煎服。

獨聖散﹝發痘﹞穿山甲﹝炒﹐研極細末﹞

每服五分﹐兒大加服﹐酒漿調。

人牙散﹝痘不起發﹞老人牙﹝火﹐研極細末﹞每服二釐﹐酒漿調下﹐勿多服。

參蘇飲﹝方見傷風﹞犀角地黃湯﹝方見血門﹞六一散﹝方見暑門﹞白虎湯﹝方見傷寒﹞

柴苓湯卽小柴胡湯﹝方見傷寒。﹞配四苓散﹝方見便癃﹞甘桔湯﹝方見咽喉﹞理中湯﹝方見中寒﹞眞人活命飲﹝方見癰毒﹞

卷之六

論疹

﹝卽麻痧斑﹞麻疹之發﹐必在天行厲气。傳染之時﹐沿門徧戶﹐輕重不等。其始也﹐身體發熱﹐面腫腮赤﹐眼泡浮腫﹐淚出汪汪﹐鼻流淸涕﹐嘔吐惡心﹐大便泄瀉﹐卽是疹候。便宜發表散邪﹐行气解毒﹐必兼泄火淸肺之藥﹐次淸胃火﹐次宜滋陰養血。蓋疹乃陽毒﹐火邪熾盛﹐肺金受克﹐所以疹證必有咳嗽痰涎﹑胸滿喘急之患﹐皆肺家之證也。若見口漧作渴﹐乃胃火也﹐卽宜白虎湯之類﹐隨輕重用。失治則陽明火盛﹐後有走馬牙疳﹑齒齦臭爛之證﹐傷人最多。滋陰者﹐疹毒熱甚﹐則陰血受其煎熬而虛耗也。表發旣出﹐必子後出而午後收﹐午後出而子後收﹐以六小時爲度﹐此陽生陰成﹐陰生陽成之妙也。如吐瀉不食﹑鼻衄﹑滯下之證﹐皆不必用藥。諺云﹕吐不殺﹐瀉不殺﹐餓不殺。誠哉斯言也。吐瀉則毒火得泄﹐不食則內虛易出。鼻衄﹑滯下﹐肺與大腸之火由此疏通﹐惟宜表發。疹出之後﹐諸證可安﹐飲食自進﹐最宜避風寒﹐忌腥酒濃味﹑鹹酸生冷﹑糟物海味﹐守禁忌服藥。所謂疹有六閉﹕觸冒風寒﹐毒火熾盛﹐飲食塡塞﹐皮膚粗濃﹐出而復沒﹐藥誤辛熱是也。但宜古方防風通聖散﹝方見中風﹐﹞通治有效。世傳痘重而疹輕﹐殊不知死生系於反掌﹐豈可忽諸﹗

卷之六

發熱五朝證治

發熱之初﹐憎寒壯熱﹐鼻流淸涕﹐嘔吐泄瀉﹐咳嗽气急﹐腮紅眼倦﹐卽當解表。得微汗則皮膚通暢﹐腠理開豁﹐麻疹易出。寧有閉悶﹑腹脹﹑喘急之患哉﹖初起全似傷寒﹐但面赤﹑中指冷爲異。

主方﹝次劑根據後加減﹞升麻葛根防風荊芥桔梗枳殼前胡桑皮杏仁﹝等分﹞甘艸﹝減半﹞加連須﹑蔥頭﹐水煎服。

暄熱加黃芩﹑黃連﹑梔子﹑玄參﹑木通﹑石膏﹑知母﹐減升麻﹑葛根﹐入淡竹葉﹑燈心煎。

和暖加石膏﹑知母﹑牛蒡﹑薄荷﹑連翹﹑木通﹐減升麻﹑葛根﹑燈心十枝﹐水煎。

時暖時寒加羌活﹑牛蒡﹑連翹﹑赤芍﹐減枳殼。水煎服。

大寒加麻黃﹝酒炒﹑﹞羌活﹑川芎﹝少加桂枝﹐﹞去升麻﹑葛根。水煎服。

四方加桑皮﹑杏仁。

凡吐瀉不食﹐不必治。惟發散表﹐疹出透﹐諸證自安。如大便祕加大黃五﹑七分﹐以通爲度。

卷之六

見疹三朝證治

疹之初出﹐多於耳後﹐項上及腰腿先見。其頂尖而不長﹑其形小而勻淨者吉。旣出之時﹐色宜淡紅﹑疏朗﹐如深紅紫色﹐兼火化也。若紫紅漧燥﹐昏暗無光﹐乃火盛毒熾也。服表藥後﹐紙撚照之﹐紅影出於肌膚﹐成片而將起。切戒風寒﹑生冷及諸禁忌。一有觸犯卽反收沒﹐多致不救。遇此急宜表出﹐如不出﹐猛加發藥﹐外用擦法。若毒內攻﹐則致癢塌﹐難救。或皮膚閉塞﹐毒气壅滯﹐遂變爲渾身靑紫﹐煩躁腹痛﹐喘急悶亂而死。若自利不止﹐或小便頻數﹐𨿽爲惡候﹐如疹稠密﹐深紅紫色﹐則又無妨。但至三日後﹐熱不退﹑疹不收者﹐毒火太盛﹐余邪未盡也。宜服淸火解毒之藥﹐自收。根據後方﹕輕﹕或熱或退﹐五﹑六日後出疹﹐色淡紅滋潤﹐頭面勻淨而多﹐根據時發透﹐三日漸收。

重﹕頭面不出﹐紅紫黯燥﹐咽喉腫痛﹐不能食﹐冒風寒沒早﹐移熱變痢。

主方防風前胡川芎枳殼桔梗桑皮杏仁陳皮﹝等分﹞甘艸﹝減半﹞水煎服。

發未透加升麻﹑麻黃﹐夏少用。出透加連翹﹑牛蒡。毒火﹑渴甚加石膏﹑知母﹑玄參﹑黃連﹑黃芩﹑梔子。喘嗽加蘇子﹑栝蔞仁﹑蘿卜子。火閉加大黃。色白加紅花﹝酒炒﹞﹑赤芍藥﹝酒炒﹞。

疹色深紅而渴﹕石膏﹝二錢﹞知母﹝一錢﹞牛蒡連翹升麻地骨皮淡竹葉甘艸﹝各七分﹞上加糯米﹝百粒﹐﹞水煎服。

天熱﹑大渴引飲不止加梔子﹑麥冬﹑天粉﹐與綠豆燈心湯飲。

風寒閉塞﹐疹出不透﹕麻黃﹝酒洗﹐一錢或二錢。發爲度﹞升麻﹝酒洗﹐一錢﹞人中黃﹝如無﹐用童便拌甘艸﹞蟬蛻牛蒡子﹝各一錢﹞

姜﹑蔥煎服。外用胡荽同酒糟蒸熱﹐於無風暖處﹐周身頭至足擦﹐令熱汗出爲度。

紫赤漧燥﹕川芎生地紅花﹝酒洗﹞漧葛黃芩連翹牛蒡子上水煎成﹐調六一散服。

將出復沒﹕麻黃﹝酒洗﹐二錢﹞升麻葛根羌活防風荊芥牛蒡子前胡桔梗甘艸水煎服。

孕婦出疹﹕主方加川芎﹑生地﹑條芩﹑艾葉﹐安胎爲主﹐兼解毒藥﹐宜多服。如胎气上衝﹐急用薴根﹑艾葉煎湯﹐磨生檳榔服。

熱毒蒸胎﹕胎多受傷﹐內服藥﹐外用護胎法保全。倘失治胎墜﹐母可無恙。蓋痘宜內實﹐胎落母亡﹔疹宜內虛﹐故母可安﹝必宜母子俱生。﹞

護胎法﹕靛靑竈心土井底泥研勻﹐塗臍腹寸濃﹐頻敷。

不治證﹕黑黯焦枯﹐忽見紫點﹐一出卽沒﹐鼻扇口張﹐目直無神﹐鼻靑糞黑﹐气喘前心吸﹐疹後牙疳臭爛。

卷之六

疹後餘毒證治

疹屬陽毒﹐感之則暴悍酷烈﹐爲害匪細﹐變態頃刻。所以發熱時﹐最宜解表散邪﹐必令發出透徹﹐乃無餘毒蘊熱之患。或表發不透﹐或風寒阻塞﹐或誤飲食﹐或犯禁忌﹐疹𨿽收而余證作者多矣。疹後自宜熱退﹐若拂熱猶在﹐隨證詳審。如嘔吐﹐仍用前方。便祕加制大黃。若胸髙如圭﹐肩聳而喘﹐口鼻出血﹐面紅或靑枯黯﹐皆爲惡候。然亦有肺虛﹐爲毒所遏而發喘﹐連聲不已﹐用止嗽淸肺方參酌。如日夜煩躁﹐譫語狂亂﹐主方調六一散﹝方見暑門﹞加辰砂燈心湯下。小便赤短﹐五苓散﹝方見便癃﹞加芩連煎調辰砂服。

煩躁譫語﹐升麻葛根湯﹑辰砂六一散服。隨所見證﹐以後方酌用。

止嗽淸肺﹕知母貝母天門冬麥冬桔梗軟石膏杏仁馬兜鈴﹝等分﹞糯米百粒﹐水煎服。熱加連翹。

气熱鼻燥﹐毛焦咳嗽﹕麥門冬桔梗﹝各二錢﹞知母﹝一錢﹞荊芥﹝取穗一錢﹞天粉石菖蒲﹝一寸﹐九節者﹞訶子肉﹝各四分﹞水煎服。

餘毒不盡加防風﹑牛蒡﹑甘艸。

熱乘肺金﹐聲啞咳喘﹕當歸﹝酒洗﹞白芍﹝酒炒﹞生地黃﹝酒洗﹞陳皮貝母栝蔞仁白茯苓片黃芩﹝酒炒﹞梔子﹝炒﹞天門冬玄參麥門冬桑皮杏仁熱加黃連﹑石膏﹑蘇梗﹑甘艸。水煎服。

嗽不止﹕陳皮半夏茯苓黃連﹝姜炒﹞甘艸竹茹水煎服。

瀉不止﹕豬苓澤瀉滑石赤芍黃連﹝姜炒﹞升麻甘艸水煎服。未止﹐加止瀉藥。

痢不止﹕黃芩芍藥﹝各一錢半﹞黃連枳殼當歸木通生地﹝各七分﹞

不通加酒大黃。後重﹐木香﹐另磨檳榔。水煎。

汗不止﹕黃黃連黃柏黃芩生地熟地黃酸棗仁當歸加浮小麥一撮﹐水煎服。

鼻衄出血﹕玄參丹皮生地茅花﹝無﹐用根汁﹞片黃芩梔子石膏﹝等分﹞甘艸﹝減半﹞水煎﹐調百艸霜服。

咽喉腫痛﹕黃連﹝二錢﹞黃芩﹝二錢﹞黃柏﹝一錢五分﹞苦參﹝一錢﹞玄胡索乳香﹝各三分﹞雄黃孩兒茶﹝各五分﹞上各爲細末﹐研勻﹐蘆管吹入喉中。

心神恍惚﹐夜臥不安﹕黃連﹝二錢﹞當歸生地遠志﹝甘艸煮﹐剝﹞茯神人參酸棗仁﹝炒﹞丹參柏子仁石菖蒲麥冬甘艸﹝炙。各一錢﹞上爲末﹐入金箔三張﹐山藥糊丸﹐朱砂爲衣﹐每服一錢﹐燈心竹葉湯送下。

疹後癰毒﹐肢節腫痛﹕羌活穿山甲﹝炒﹐研末。各一兩﹞金銀花白芷梢大黃﹝各五錢﹞

甘艸節﹝一錢﹞乳香﹝制研﹐二錢﹞上爲末﹐每服一錢。用牙皂角刺同煎﹐酒調下﹐發汗出爲度。

咽喉腫痛﹐不能飲食﹕甘艸桔梗﹝各二錢﹞玄參﹝一錢﹞連翹牛蒡子射幹山豆根﹝各五分﹞上水煎服。

﹝前吹葉入薄荷﹑甘艸﹑桔梗﹑玄參﹑山根末﹐蜜丸噙化﹐效。﹞

走馬牙疳﹐齦肉黑爛﹕人中白蘆薈使君子肉龍膽艸胡黃連五靈脂﹝等分﹞上爲末﹐蒸餅﹐糊丸黍米大﹐每服一錢﹐臨睡白湯下。

敷方﹝牙疳黑爛﹞雄黃﹝水飛﹐一錢﹞黃柏﹝研末﹐二錢﹞麝香﹝五釐﹞上研勻﹐先用艾煎湯洗淨﹐次敷藥。

又方五倍子﹝研末﹐二錢﹞雄黃﹝水飛﹐五錢﹞枯礬﹝八分﹞蠶蛻紙﹝燒灰﹐一錢﹞上研勻﹐先溫米泔﹑亂髮洗淨﹐敷藥。﹝痘前後牙疳急﹐宜敷。服。有傳於兩頰浮腫﹐穿潰死者﹞

疹後水蓄證﹐因渴時多飲所致。水停於胃爲嘔噦﹐入脾爲腫脹﹐宜利水實脾﹐豬苓﹑澤瀉﹑茯苓﹑白術。入肺爲喘咳﹐加葶藶。入心驚悸﹐宜赤苓﹑木通。入肝脇痛﹐加芫花。入腎﹑膀胱﹐小便不利﹐車前子。疹後晝夜發熱﹐毛髮焦枯﹐皮膚漧槁﹐肌肉羸瘦﹐淸熱丸﹝方見牙疳門主方。﹞如忽然心腹絞痛汗出﹐乃元气虧損﹐失於補養﹐外𨿽似安﹐內虛未實﹐偶中惡气﹐多致不救。及睡中露睛﹐手足厥冷﹐欲作慢脾風﹐不救之證。

熱甚失血﹕犀角地黃湯﹝方見血門﹞加三黃﹑梔子﹑茵陳﹑木通﹐小便泄火。

疹時食雞﹑魚﹐終身皮膚粟起﹐天行疹時重出。食豬肉﹐每歲出疹之月下痢。食鹽醋﹐每歲月咳嗽。食五辛﹐則生驚﹑熱不時﹐必四十九日或百日無忌。

﹝賀千秋傳﹞痘癢或痛﹕樺皮﹑乳香﹑茵陳和勻﹐燒燻及燻被蓋﹐立止。

痘瀉﹐三日前毒火發﹐藥重加黃連﹐愈。三日無功﹐痘疹後餘毒瀉﹐幹柯根﹝卽刀茅﹐﹞

煎汁服安。

痘喘﹐白花地丁煎服﹐愈。火痘毒盛﹐搗絞汁和白酒漿少許服﹐效。

稀痘神方﹕金銀花爲末﹐砂糖調﹐經年服。或再花連藤煎湯作飲。

痧疹喘急悶亂﹕西河柳研末﹝四錢﹐﹞水調服愈﹝發疹藥中重加﹐大效。疹後痢﹐砂糖調柳服。﹞

﹝補遺﹞惺惺散小兒變蒸發熱﹐痰嗽﹐風寒時疫﹐痘疹大行﹐气不和。

人參白術茯苓芍藥桔梗天粉細辛甘艸﹝等分﹞爲末二錢﹐生薑﹑薄荷煎。熱﹐柴胡。隨證加。

卷之七

婦科總論

夫天地造端乎夫婦﹐乾坤配合於陰陽﹐𨿽淸濁動靜之不同﹐而成像效法之有類。原玆婦人之病﹐如風﹑寒﹑暑﹑濕﹑燥﹑火六气之外侵﹔喜﹑怒﹑憂﹑思﹑悲﹑恐﹑驚七情之內擾﹐與夫飲食勞役諸患﹐悉與男子同法治理。其不同者三焉。一﹑婦人气習偏僻﹐執滯難移﹐情志抑遏不舒﹐心思鬱結不暢。丹溪所謂婦人之病﹐因於郁者﹐十常八九﹐富貴貧賤皆有之﹐何也﹖蓋貪﹑戀﹑慈﹑愛﹑妒﹑嫉﹑憂﹑忌八者之中﹐一有所染﹐則蒂固根深﹐堅牢不破﹐是以有郁也。故多胸滿痞膈﹐脇脹腹膨諸證﹐醫難豁然快效﹐此性質之不同也。二﹑婦人常多諱疾之獘﹐𨿽問之未必盡吐。若豪貴之婦﹐深居奧室之中﹐覆護幃幔之內﹐不可望色聞聲﹐則治病之法﹐闕其二焉。黃帝曰﹕凡治病。察其形气色澤。形气相得﹐謂之可治﹔色澤已孚﹐謂之易已。形气相失﹐謂之難治﹔色夭不澤﹐謂之難已。又曰﹕診病之道﹐觀人勇怯﹑骨肉皮膚﹐能知其虛實﹐以爲診法。若婦人脈病不相應﹐旣不見其形﹐醫惟據脈供藥﹔或未得其病情﹐欲究感受根源﹐不免瑣屑繁問﹐逮爲醫學不精故耳。往往得藥﹐反不深加敬信﹐可謂最難﹐此治療之不同也。三﹑婦人之病多於男子者﹐經脈愆期﹐淋﹑帶﹑崩漏﹐孕育胎產﹐乳﹑陰諸患﹐及妊娠所挾之證﹐此爲病之不同也。故診視用藥之際﹐難於調理。古人云﹕寧醫十男子﹐莫醫一婦人。斯言誠然也。《脈經》曰﹕寸口脈微而澀﹐微則衛气不足﹐其息短﹐其形燥﹔澀則榮气不足﹐其形逆。榮衛俱虛﹐言語乏力。微弱而澀﹐少年無子﹐中年絕產。六脈沈弦細澀急數﹐皆病脈。婦人之病﹐气多血少而成﹐治法以理气養血爲主。

主方香附子﹝打細。行气生用﹐內熱童便﹔鬱气醋炒。三錢﹞當歸﹝二錢﹞地黃﹝有熱用生﹐補血用熟﹞白芍藥﹝涼血用生﹐補血酒炒。各一錢半﹞川芎﹝一錢﹞水煎﹐空心服。

調和气血﹐加烏藥﹑砂仁﹐丸服亦可。胸膈鬱悶不寬﹐減地黃﹐加陳皮﹑茯苓﹑枳殼﹑蘇梗﹑蒼術﹔甚者加木香﹑砂仁﹑濃朴﹑蘿卜子。气滯加烏藥﹑三稜﹑蓬術。腹痛﹐加赤芍藥。胃脘痛加玄胡﹑五靈脂﹑艸豆蔻。食不消﹐山楂﹑神曲﹑麥芽。痰加陳皮﹑半夏﹑茯苓﹑貝母。風加防風﹑羌活。風濕痛﹐秦艽。徧身痛﹐蒼術﹑羌活﹑酒芩。嘔吐﹐陳皮﹑半夏﹑茯苓﹑藿香﹑生薑﹑炒黃連。胃虛加白術。熱嘔﹐黃連﹝姜炒﹞。血虛頭眩﹐體倦懶言動加人參﹑黃﹑白術﹑炙艸。自汗﹐黃。盜汗加酸棗仁﹝炒﹑研﹞浮小麥。有熱心煩加梔子﹑黃連。陰虛內熱﹐手足心熱﹐口燥咽漧加麥冬﹑知母﹑地骨皮﹑黃柏﹝鹽水炒。﹞骨蒸勞熱﹐胡黃連﹑銀柴胡﹑靑蒿﹑鱉甲﹝醋炙﹐打細。﹞口渴﹐麥冬﹑五味子﹑天花粉﹑烏梅。煩渴喜冷﹐石膏﹑知母。心气虛﹐丹參﹑人參。神不安﹐茯神﹑遠志﹑麥冬﹑棗仁﹑柏子仁﹐金與銀同煎﹐調朱砂﹝水飛﹞服。不寐﹐黃連﹑酸棗仁﹝炒香熟﹐研﹑﹞炙甘艸。虛弱幹嗽﹐減香附﹑川芎﹐加天﹑麥冬﹐百部﹑百合﹑冬花﹑紫菀﹐上焦風熱﹐黃芩﹑黃連﹑梔子﹑玄參﹑薄荷。風痰眩運加天麻﹑荊芥﹑秦艽﹑羌活。子宮閉冷不孕﹐漧薑﹑肉桂﹑蘄艾﹝醋煮。﹞赤白帶下﹐臭椿根皮﹑牡蠣﹝火﹑醋淬﹞赤石脂﹑烏梅。血積成塊加三稜﹑蓬術﹑官桂﹑漧漆﹝炒﹞﹑蘇木﹑紅花﹐丸服。

艾附女珍丸﹕治婦人气盛血衰﹐經期不準﹐或前或後﹐紫淡多少﹐赤白帶下﹐崩漏淋瀝﹐面黃肌瘦﹐四肢無力﹐倦怠嗜臥﹐精神短少﹐目暗耳鳴﹐頭眩懶言﹐五心煩熱﹐咽漧口燥﹐夜寐不安等證﹐並皆治之。

香附﹝五兩﹐分四份﹕一童便﹑一米醋﹑一人乳﹑一鹽酒浸﹞蘄艾﹝醋煮﹞當歸﹝各二兩﹞川芎白芍熟地黃﹝酒蒸﹞黃芩﹝條﹐各兩半﹞阿膠﹝酒蒸﹞臭椿根皮﹝各一兩﹞

上爲末﹐搗地黃﹑阿膠﹝酒蒸﹐﹞和勻﹐加醋糊丸如桐子大﹐每百丸﹐空心米湯下。

八珍益母丸治气血兩虛﹐脾胃並弱﹐飲食少思﹐四肢無力。月經違期﹐或先期而至﹐或腰疼腹脹﹐愆期不收﹐赤白帶下﹐身作寒熱。服之罔不獲效﹐一月之後卽可受胎。虛甚者﹐用藥一斤﹐必能對期受孕。

益母艸﹝四兩﹐不見鐵器﹐止用上半截帶葉者﹞人參﹝去蘆﹞白術﹝土炒﹞茯苓﹝去皮。各兩半﹞炙甘艸﹝去皮﹐一兩﹞當歸﹝酒洗﹞白芍藥﹝醋炒﹞川芎熟地﹝酒洗。

各二兩﹞

上爲末﹐蜂蜜和丸如彈子大﹐空心蜜湯下一丸。或丸如小豆大﹐每服七十丸。

脾胃虛寒者﹐加砂仁﹝一兩﹐姜炒﹞。胸滿加山楂肉﹝一兩。﹞多气郁加香附子﹝二兩﹐童便制。

﹞

丹參散補新血﹐破瘀血﹐安生胎﹐下死胎﹐止崩帶﹐調經脈。逐產後惡血﹐治冷熱勞﹑腰脊痛﹐骨節煩疼。與四物湯同功。

丹參﹝酒洗淨﹐切﹞上爲末﹐每服二錢﹐空心溫酒調下。

艾附暖宮丸治經水不調﹐小腹時痛﹐赤白帶下﹐子宮虛寒。

香附﹝一斤﹐四兩醋浸﹐四兩酒浸﹐四兩童便浸﹐四兩人乳浸。如無人乳﹐鹽酒浸。夏一日﹐春秋二日﹐冬三日。曬漧﹞當歸﹝二兩﹞蘄艾﹝四兩﹐醋煮﹞川芎白芍﹝酒炒﹞熟地黃﹝姜制﹞玄胡﹝各二兩﹞甘艸﹝八錢﹞

上爲末﹐醋糊和丸如桐子大﹐每服百丸﹐空心米湯下﹐或酒下。

全元百補丸婦女勞傷气血﹐陰陽不和﹐乍寒乍熱﹐心腹疼痛﹐少食乏力。

香附﹝一斤﹐四制法如前﹞當歸﹝六兩﹞川芎熟地﹝各四兩﹞茯苓玄胡索﹝各二兩﹞白術﹝四兩﹞甘艸﹝炙﹐一兩﹞益母艸葉﹝八兩﹐端五日采佳﹞

上爲末﹐蜜丸桐子大﹐每七十丸﹐空心﹐砂仁湯下﹔醋湯﹑酒﹑滚水任下。

四物益母丸婦人經水不調﹐小腹有塊﹐久服痊愈﹐且有孕。

當歸熟地﹝各四兩﹞益母艸﹝勿見鐵﹞香附子﹝制。各半斤﹞白芍藥﹝炒﹞川芎吳萸﹝各二兩﹞

爲末﹐蜜丸彈子大﹐每一丸空心酒下﹝作小丸服亦可。﹞

十全大補湯治气血兩虛﹐肢體無力﹐脾胃怯弱﹐飲食少思﹐一切虛羸之證並效。四君子﹑四物湯加黃﹑肉桂﹝方見虛損。﹞

卷之七

調經

﹝附﹕經閉﹞

岐伯曰﹕女子二七而天癸至﹐任脈通﹐太衝脈盛﹐月事以時下則有子。蓋任主胞胎﹐通以陰道之泰也﹔衝爲血海﹐盛則气血俱盛也。婦人稟陰柔之體﹐以血爲主。陰血充足﹐腎气全盛﹐衝任周流﹐如月之虧盈﹐應期行止﹐而有常度日調﹐遇交合則有子矣。否則三五錯綜﹐皆所謂不調也。不調則百病變生﹐甚至不治﹐孕暇言乎﹖經曰﹕二陽之病發心脾﹐有不得隱曲。女子不月﹐其傳爲風消﹐其傳爲息賁者﹐死不治。況心屬陽而主血﹐脾裹血以行气。若月經不通﹐未必不由心事不足。思慮傷脾﹐適有勞役﹐穀气不輸﹐肺金失養﹐腎水無滋﹐經血津液﹐日以枯涸﹐以致三五不調﹐漸至閉絕。虛損內熱﹐骨蒸勞瘵之證作﹐則卒難於治也。有稟賦薄弱﹐自幼羸多病。

或飲食不節﹐起居不常﹐性情急暴﹐素多忿怒﹔或生而明敏﹐性質聰慧﹐用心太過﹐精神耗損﹔或行經時﹐手掬水漿﹐口食生冷﹐畱阻敗血﹔或婦人有犯房室﹐血去不淨﹐皆致後期小腹作痛。

經未行而先疼﹐旣來而斷續﹐漸成崩漏淋瀝之證﹐孕育不成。或憂愁鬱結﹐累月經年不能發越﹐稍不治理﹐致气滯血凝﹝蓋陽气之虛實﹑寒熱﹑升降﹐通塞﹐而陰血悉隨之以消長行止也﹐﹞爲瘕癖塊﹐血枯經閉﹐變患無涯﹐豈勝枚舉﹗無非經愆之所致矣。婦人乏孕﹐多服種子肇娠之餌﹐而不專於調經﹐是不揣其本而齊其末也。調經之要﹐莫先於益血滋陰﹔益血之道﹐必先補心健脾。所謂寧其心﹐則血生﹔實其脾﹐則血足。又曰﹕養心則血生﹐健脾則气布﹐二者胥和﹐則气暢血行﹐而調經之要﹐斯其至矣。蓋婦人調理急務﹐莫甚於此﹐能經前無閉阻腹痛之患﹐經後無遷延斷續之尢﹐亦無遲速之愆期﹐不致紫淡之異色﹐何患胎孕之不受哉﹗凡欲孕之脈﹐宜六部和而帶滑﹐忌微弱遲澀。微則無精﹐弱爲榮虛﹐遲是陰中寒﹐澀乃血不流而經閉。或三月一來﹐此謂居經。少年脈微﹐气血兩虛﹐治宜補血爲主。

主方當歸﹝二錢﹞白芍藥生地﹝各一錢半﹞川芎﹝一錢﹞吳茱萸﹝七分﹞

上水煎服。加吳茱萸者﹐恐芍藥酸寒﹐地黃涼滯。素有熱者去之﹐或但以芍藥﹝酒炒﹞生地﹝姜制﹞則無害於脾胃也。經水不及期而來者﹐血虛有熱也。加黃連﹑條芩﹑香附﹝醋炒。各一錢﹞黃柏﹑知母﹝炒﹐各五分﹞蘄艾﹝醋煮﹑﹞甘艸﹝各三分﹞水煎成﹐化入阿膠﹝一錢﹞服。

經水過期不行或腹痛者﹐血少有寒或气滯也。去生地﹐加熟地﹑香附﹑蓬術﹑蘇木﹝各一錢﹑﹞木通﹝八分﹞肉桂﹝五分﹞桃仁﹝去皮尖﹐十个研﹞紅花﹝三分﹞

肥人多痰﹐色淡加蒼術﹝制﹞﹑南星﹑半夏﹝制﹞﹑陳皮﹑海石﹑貝母﹝各八分﹞

瘦人多火﹐加黃芩﹑白術。過期倍當歸﹑芍藥﹔少佐桃仁﹑紅花。

經水閉絕不通者﹐血枯也。倍當歸﹐加桃仁﹑紅花﹐牛膝。熱加黃芩﹐寒加肉桂。

經阻發腫者﹐瘀血入脾也。加丹皮﹑漧薑﹑香附﹑濃朴﹑玄胡﹑枳殼﹑木香。

經阻腹脇有塊者﹐加砂仁﹑木香﹑小茴香﹑枳實﹑濃朴﹑玄胡﹑香附﹑牛膝。

過期色淡﹐挾虛有痰。宜活血化痰﹐本方倍當歸﹑合二陳﹐加蒼術。

過期紫黑成塊者﹐气郁血滯也。加桃仁﹑紅花﹑靑皮﹑玄胡﹑丹皮﹑香附﹐蓬術。

將來腹痛者﹐气滯血實也。加香附﹑桃仁﹑紅花﹑靑皮﹑玄胡索﹐牡丹皮﹑木香﹑五靈脂﹐痛甚者加蓬術﹑烏藥﹑酒煮大黃。有熱加柴胡﹑黃芩。

經後作痛者﹐气血兩虛也。倍當歸﹐合四君子湯﹔寒加黃﹑漧薑﹑肉桂。

肥胖體盛﹐月經不通﹐或三月一行者﹐由痰多軀脂滿礙。合二陳湯加南星﹑枳實﹑蒼術﹑白術﹑黃連﹑香附。

瘦弱體虛﹐月經不調﹐不能成孕﹐乃陰虛少血。倍當歸﹐加熟地﹑丹參﹐兼補气﹐加人參﹑白術﹑黃﹑茯苓。

經水過多﹐日久不止﹐將成血崩。加白術﹑條芩﹑白茯苓﹑山梔﹑地楡﹑香附﹝童便﹞炒﹑蒲黃﹑荊芥﹝並炒焦黑﹞﹐水煎﹐化入阿膠﹝一錢﹞﹐不止﹐磨入京墨﹑茅艸根汁。

久不止發腫滿者﹐脾敗血虛也。加茯苓﹑白術﹑砂仁﹑大腹皮﹑陳皮﹑木香﹑濃朴﹑蘇子﹝炒研﹞豬苓﹑木通﹑香附子﹑蘿卜子﹝炒研。﹞

經行著怒气﹐心腹腰脇痛﹐乃瘀血也。加桃仁﹑紅花﹑玄胡索﹑蓬術﹑靑皮。

錯經妄行﹐出於口鼻﹐乃火載血上﹐气之亂也。加條芩﹑山梔﹑丹皮﹑犀角﹑阿膠﹑麥冬﹑黃連﹑大薊﹑郁金﹑焦荊芥﹑焦蒲黃﹑山茶花。水煎成﹐和入藕節汁﹑童便﹑茅根汁﹐甚者加薑汁二匙從治﹐磨京墨﹑發灰服。

經行身痛麻痺﹑寒熱頭疼﹐乃觸經感冒也。加羌活﹑白芷﹑蒼術﹑防風﹑紫蘇﹑香附。

調經至寶湯理赤白帶下﹐崩漏淋瀝﹐惡寒發熱﹐口渴﹐腹痛﹐小腹急疼﹐五心煩熱﹐久不成孕。

當歸﹝三錢﹞白芍藥﹝酒炒﹞熟地黃川芎﹝各二錢﹞人參吳茱萸﹝炒﹞丹皮半夏﹝制﹞阿膠﹝各一錢﹞麥冬﹝一錢五分﹞肉桂﹝五分﹞加姜﹑棗煎服。

大補調經湯治婦人气血虛損﹐血海虛寒﹐經水不調﹔或心腹作痛﹐帶下淋瀝﹐面黃肢瘦﹐頭眩肌羸虛證﹐悉皆療之。

當歸熟地黃白芍藥川芎﹝各二錢﹞香附﹝制﹞白術茯苓黃﹝蜜炒﹞阿膠﹝各一錢﹞人參砂仁吳茱萸﹝炒﹞陳皮小茴香玄胡﹝各五分﹞肉桂炙艸﹝各三分﹞姜﹑棗煎服。

婦寶調經湯治經期不準﹐或前或後﹐紫淡不同﹐多少不等。

當歸﹝二錢﹞熟地黃白芍藥川芎﹝各一錢半﹞香附﹝一錢二分﹞大腹皮吳萸紫金皮肉蓯蓉﹝洗淨﹞條芩﹝各一錢﹞甘艸﹝五分﹞姜﹑棗煎﹐經時服。

丹桂散治气血虛損﹐內則經閉不行﹐外則肢髓羸瘦﹐潮熱﹐漸成骨蒸。

丹皮桂心蓬莪術京三稜玄胡﹝炒﹐各八分﹞當歸﹝酒洗﹐錢半﹞陳皮﹝去白﹞

赤芍藥甘艸﹝各五分﹞漧漆﹝炒﹞沒藥紅花蘇木﹝各四分﹞鬼箭﹝三分﹞烏藥﹝一錢﹞上水盞半﹐煎八分﹐不拘時服。

理气調榮湯治室女气血不和﹐致生諸病。

香附﹝醋炒﹞當歸﹝各二錢﹞川芎白芍﹝酒炒﹞生地﹝各一錢半﹞烏藥陳皮砂仁﹝研細﹞茯苓﹝各一錢﹞甘艸﹝三分﹞姜﹑棗煎﹐空心服﹝作丸亦可。﹞

調經八物丸養血調經﹐除赤白帶﹐久服如期自然成孕。

白術熟地黃﹝酒蒸﹞當歸﹝各二兩﹞川芎﹝鹽湯浸﹑切﹞白芍﹝各兩半﹞白茯苓條芩﹝酒炒﹞陳皮﹝鹽水拌﹐炒﹞玄胡索丹皮﹝各一兩﹞

上爲末﹐蜜丸如桐子大﹐每服百丸﹐空心淡鹽湯下。寒月酒下。

鎭經湯經水先期而來﹐過多不止。蓋因腎損陰虛﹐不能鎭守﹐待時相火助行故也。

當歸﹝錢半﹞白芍藥生地黃黃柏﹝各七分﹞阿膠條黃芩知母甘艸川芎﹝各五分﹞香附子﹝制﹞黃連﹝姜各八分﹞白芷﹝三分﹞

上水盞半﹐煎七分﹐空心服。

活血通經散气虛畱滯﹐瘀血不行﹐過期斷續﹐時作腹痛﹐漸至閉絕。

白芷肉桂﹝各一兩半﹞劉寄奴﹝取穗﹞赤芍﹝各五兩﹞淩霄花蘇木紅花牛膝﹝土者尢可﹞甘艸香附﹝各二兩﹞木通桃仁﹝各一兩﹞

上爲末﹐每服三錢﹐空心熱好酒下﹐午晚再服。未效﹐紅花酒下。

樗白固經丸經水過多不止﹐及赤白帶下﹐崩漏淋瀝。

龜板﹝炙﹞臭椿根皮黃芩﹝條﹐各一兩﹞白芍藥﹝七錢﹞香附﹝醋炒﹞黃柏﹝各二錢半﹞

上爲末﹐醋糊丸桐子大﹐每服七十丸﹐空心﹐烏梅或醋湯下。

卷之七調經

經閉

婦女經閉之證﹐始因憂愁怒气﹐鬱結不舒﹐抑遏成火。致成五心煩熱﹐咽漧口渴﹐大便祕結﹐小便短赤諸證。經水參前﹐或一月兩至﹐妄行去多﹐皆火逼之也。血旣去多﹐又因內熱耗涸﹐遂至二﹑三月一行﹐卽閉之漸也。則寒熱煩躁﹐盜汗咳嗽﹐飲食進少﹐不食𨿽嘈﹐食已難化﹐胸膈痞悶等證。乃至腹中結塊﹐或動或痛﹐似孕非孕﹐乃血枯經閉﹐俗謂幹血勞是也。此際神丹莫療﹐大培陰血﹐寧心理脾﹐不致陰陽失度﹑气血乖離﹐望生十一﹐再與香附﹑桂枝﹑三稜﹑蓬術﹑砂仁﹑豆蔻﹑蘿卜子﹑烏藥﹑玄胡﹑桃仁﹑紅花彊逼其行﹐是速其死也。脈必細數急澀。

主方當歸﹝三錢﹞芍藥生地﹝各二錢﹞白術白茯苓麥冬牡丹皮地骨皮丹參穀芽﹝各一錢﹞陳皮﹝五分﹞上加蓮子七枚﹐姜一片﹑棗一枚﹐水煎﹐早晚服。

肺虛加沙參﹑天門冬﹔痰中見血加側柏葉及止血藥﹔夜熱加知母﹑柴胡梢﹔煩躁口渴加炒山梔﹐倍麥冬﹔脇下脹疼加靑皮﹑川芎﹔胸膈滿悶加黃連﹝姜炒﹞﹑枳實﹑桔梗﹐去麥門冬﹑地骨﹔盜汗加黃連﹑黃﹐去柴胡﹑桔梗﹔大便悶結加桃仁﹐倍當歸﹔咳嗽不已加栝蔞﹑阿膠﹑沙參﹔頭眩頭痛加天麻﹑川芎﹔小水不利加木通﹑茯苓﹔煩渴不利加滑石﹐倍麥冬之類﹐隨證加減。

簡便方桃仁﹝七个﹐去皮﹐研如泥﹞大黃末﹝七分﹞斑蝥﹝三个﹐糯米炒﹞

上爲末﹐酒糊丸桐子大﹐每服七丸﹐酒下。血枯經閉﹐四物湯送下。或單桃仁搗爲丸服。

卷之七

廣嗣

《易》曰﹕天地﹐萬物化醇﹐男女媾精﹐萬物化生。又曰﹕陰陽合徳而剛柔有體。正所謂獨陽不生﹐獨陰不成是也。蓋人之夫婦﹐猶天地然。天地之道﹐陰陽和而萬物育﹔夫婦之道﹐陰陽和而男女生。苟或父精母血﹐一有不及﹐而謂有胎孕者﹐未之見也。是故欲求子者﹐必先審其婦之月經調否。經者﹐常也。如月月應期而來﹐按期而止﹐無易常也﹐故曰月經。經或不調﹐先後﹑頻閉﹑紫淡﹑多少﹐而致赤白帶下﹐崩漏淋瀝﹐兼以夜熱諸證﹐斷不成孕。𨿽得成孕﹐半產墮胎﹐坐蓐不育﹐或兒致疾苦﹐常有之矣。此所以論經血之病也。更有三因之雜證﹐必宜調之。若六淫外侵﹐七情內擾﹐及不內外因﹐則起居作勞﹐飲食失節諸證﹐尢當療於經血之前。如气體不充﹐榮衛虛弱﹐則風冷乘虛而幹之。或受於經絡﹔或循於腸腹。或致脾胃不和﹐則不能司消運之令﹐飲食必減﹐生化之道有虧﹐則四髒百骸失養。故榮衛凝滯﹐肌膚黃燥﹐面不光澤﹔或兼大腸气虛﹐則爲泄瀉﹑不利。若流入關元﹐致絕子嗣。隨有所傷﹐臟腑悉能致疾﹐此舉一外感風冷而言也。其如暑濕燥火﹐內傷諸患﹐皆類此而推之矣。經曰﹕婦人三十六病﹐皆因六邪外傷﹐七情內郁﹐加以勞役等因。是故衝任之脈﹐爲十二經之會海。故婦人之病﹐皆見於少陰﹑太陽之經而致焉。能先愈其病﹐將攝順理﹐則榮衛充足﹐腠理固密﹐何六邪之襲乎﹖气血和暢﹐性靜神怡﹐何七情之擾乎﹖若此則陰陽衝葉而經調﹐經旣調而服以肇妊之丸﹐引以種子之法﹐則自然受孕無惑矣。及夫男子之病﹐亦當詳審﹐如或精气不足﹐子嗣難成。有腎虛精滑﹐精少精淸﹔或臨事痿弱﹔或盜汗精遺﹑便濁腰憊﹐好色陰虛等證﹐皆致精髓虧損。更有男子不誠實謹守﹐妄作外淫﹐又不足言也。欲求嗣者﹐必至夫婦無病﹐一一謹節﹐血盈精足﹐何難誕育乎﹖如服藥必宜久久滋培﹐不可斷續﹐致腎气充足﹐精髓盈滿﹐子生藥止。

主方﹝男服五方﹞肉蓯蓉﹝一个重斤許﹐實者酒洗﹐竹刀刮去浮鱗﹐淨﹔曬漧八兩余﹐同五味子搗成膏擦藥末﹐曬﹐磨細﹞五味子﹝遼者﹐紫色肥潤﹐去梗﹐淨。六兩﹞懷地黃﹝極大者﹐酒煮﹑蒸熟﹐搗膏﹞山茱萸肉人參﹝明大﹞枸杞子﹝甘州佳﹞鹿角膠懷山藥菟絲餅﹝制﹞當歸身﹝各四兩﹞巴戟肉遠志肉茯神杜仲﹝姜炒﹞牛膝益智仁覆盆子蛇牀子﹝淘取堅實者﹐酒浸。各二兩﹞鹿茸﹝一對﹐法煮﹞附子﹝一枚﹐制熟﹞

上根據法制成﹐除蓉﹑味﹑膠﹑茸﹑地外﹐共爲細末﹐入蓉﹑味﹑地﹑膏擦勻﹐重曬磨末。次制茸﹐將鹿膠酒蒸﹐化膠﹑茸和﹐添煉蜜﹐和丸如桐子大。每服九十丸﹐空心鹽酒或鹽湯送下。

金水生時﹐日三服。精不固加蓮蕊﹑芡實﹑龍骨﹑牡蠣﹝法制。﹞

巨勝子丸﹝又名延壽丹﹞左尺脈微而弱﹐陽虛不舉宜服。

胡麻﹝逐粒揀﹐酒拌﹐九蒸九曬﹞白茯苓何首烏﹝拌黑豆﹐九蒸九曬﹞牛膝熟地﹝四兩﹞生地肉蓯蓉﹝酒洗﹞菟絲子﹝制餅﹞天門冬枸杞子天雄﹝制﹞柏子仁酸棗仁破故紙北五味巴戟天韭子山藥楮實子川續斷﹝各一兩﹞芡實肉覆盆子川椒﹝去目及合口者﹞胡蘆巴蓮蕊﹝各五錢﹞南木香﹝二錢五分﹞

上爲末﹐煉蜜丸如桐子大。每服七十丸﹐空心酒下﹐食物壓之。

滋陰大補丸腎脈微弱﹐陰陽兩虛﹐與虎潛丸﹝方見虛損﹞相間服之。所謂補陰和陽﹐生益精血﹐潤澤肌膚﹐彊筋骨﹐性不寒不熱﹐有效。

牛膝山藥﹝各一兩半﹞杜仲﹝薑汁炒斷絲﹞巴戟﹝去心﹞肉蓯蓉﹝酒洗﹐去甲﹑眼幹﹐搗入﹞茴香﹝炒﹞白茯苓五味子遠志﹝甘艸湯泡透取肉﹞枸杞子﹝各五錢﹞熟地黃﹝二兩﹞

上爲細末﹐煉蜜和紅棗肉丸﹐如梧桐子大。每服七十丸﹐空心酒下﹐或淡鹽湯送下。

五子衍宗丸﹕男子服此藥﹐添精補髓﹐疏利腎气。不問下焦虛實寒熱﹐服之自能平祕。

獨稱古今第一名方﹐有世服此藥﹐子孫蕃衍﹐遂成村落之說﹐故名「衍宗」。

甘州枸杞子菟絲子﹝各八兩﹐酒煮﹐搗作餅﹐曬漧﹞北五味子車前子﹝各二兩﹐微炒﹑研﹞覆盆子﹝四兩﹐酒洗淨﹞

上爲末﹐煉蜜和丸如桐子大。空心服九十丸﹐臨臥服五十丸﹐白沸湯送下。修合日春取丙丁﹑巳午﹔夏取戊己﹑辰戌﹑丑未﹔秋取壬癸﹑亥子﹔冬取甲乙﹑寅卯。

補陰丸左尺脈浮洪大虛。此藥固精元﹐滋陰降火﹐壯水益腎。

黃柏知母﹝俱鹽酒炒。各半斤﹞熟地黃﹝三兩﹞白芍藥﹝炒﹞川牛膝﹝炒﹞陳皮瑣陽當歸﹝各兩半﹞龜板﹝酥炙﹐四兩﹞虎脛骨﹝兩半﹞冬加漧薑﹝五錢﹞

爲末﹐酒煮羊肉爛﹐搗和丸桐子大﹐每五十丸空心鹽酒下﹐或鹽湯送下。

主方女服十方杜仲﹝姜炒﹞桂心防風秦艽濃朴﹝各五錢﹞人參﹝一兩﹞

白茯苓細辛白薇沙參牛膝漧薑﹝炮﹞半夏﹝制。各一兩五錢﹞附子﹝一个﹐面裹煨﹐去皮臍﹞

上爲末﹐煉蜜丸如桐子大。每服五十丸﹐空心米湯或酒下。覺有孕止服。

墨香丸婦人久無孕育﹐月經不調及數月墮胎﹑半產甚效。

香附米﹝一斤﹐分四制﹕酒﹑醋﹑童便﹑米泔﹐各浸一周時﹐曬漧用。﹞蘄艾﹝去梗﹐四兩﹐好醋數碗煮幹﹐搗成餅﹐曬燥﹞上品靑煙墨﹝一兩﹐﹐煙盡﹐醋淬﹑研細入藥﹞當歸川芎人參熟地黃﹝酒拌﹐飯上蒸﹞白茯苓木香﹝各一兩﹞

上爲末﹐糊丸如桐子大。每服六十丸﹐空心溫酒或醋湯下。

滋血暖宮丸﹝一名百子附歸丸﹞陰陽不和﹐气血不足﹐服此藥無不孕者。

香附﹝十二兩﹐如前四制﹞當歸﹝酒洗﹞川芎白芍藥﹝酒炒﹞熟地黃﹝酒洗﹞眞阿膠﹝酒蒸化和入﹞艾葉﹝醋煮曬漧。各二兩﹞白術﹝二兩﹞澤蘭葉﹝二兩﹞甘艸﹝酒炒﹐一兩。﹞

上爲末﹐醋糊丸桐子大﹐每服百丸﹐空心醋點湯下﹐食物壓之。

濟陰丸婦人血虛挾火﹐子宮漧澀不能攝精﹐久無子。服此滋陰養血有孕。

當歸熟地黃生地黃川芎芍藥﹝各二兩﹞香附﹝八兩﹐法制﹞人參﹝八錢﹞肉桂﹝七錢﹞黃芩﹝一兩﹞

上爲末﹐蜜丸桐子大﹐食前米湯或酒下五十丸。

妙應丸婦人气虛痰盛﹐滿溢子宮﹐不能受精。肥胖婦人無子服此﹐效。

人參黃﹝蜜炙﹞白術﹝土炒﹞地黃﹝酒洗﹞陳皮﹝去白﹞半夏﹝制﹞當歸﹝酒洗﹞茯苓蒼術﹝米泔水浸﹐酒炒。各一兩﹞滑石炙艸﹝各七錢﹞

上爲末﹐糊丸桐子大。每服五十丸﹐空心姜湯下。

加味養榮丸此藥能助婦人速孕﹐且無小產之患。

熟地當歸﹝酒洗﹞白術﹝各三兩﹞白芍藥川芎黃芩﹝炒。各兩半﹞人參茯苓香附子陳皮﹝去白﹞麥門冬知母﹝各一兩﹞阿膠﹝蒸化和﹐七錢﹞炙甘艸﹝五錢﹞黑豆﹝四十九粒﹐炒﹐去殼﹞

上爲末﹐煉蜜丸如桐子大。每服八十丸﹐食前溫酒或鹽湯下。忌食諸血。

勝金丸婦人久虛無子及胎前產後一切病患。此藥能安胎催生﹐妊娠臨月服數丸﹐產時痛減。亢治積年麻痺﹐半身不遂﹐赤白帶﹑崩﹑淋﹑月閉﹐婦人諸病﹐新久皆效。男子下虛無力並治之。

當歸﹝酒洗﹞芍藥川芎人參白術﹝炒﹞白茯苓白芷炙甘艸白薇﹝酒洗﹞

牡丹皮玄胡索桂心﹝妊﹐後微炒﹞本沒藥﹝一兩﹐除石脂﹑沒藥二味另研外﹐餘皆一處磨﹐羅﹞香附子﹝醋浸三日炒﹐曬榦爲末﹐十五兩﹞

上末﹐煉蜜和丸如彈子大﹐瓷瓶藏﹐空心﹐溫酒化下。受孕及產後三日一丸﹐醋湯下猶妙。

加赤石脂﹝俱各一兩。﹞

續嗣降生丹凡婦人稟受气弱﹐胎髒虛寒﹐服必孕。

當歸﹝酒洗﹞桂心烏藥﹝天臺者﹞秦艽杜仲﹝炒斷絲﹞吳茱萸龍骨益智仁茯神﹝各一兩﹞防風石菖蒲﹝去毛﹞細辛桔梗半夏﹝制﹞川牛膝﹝酒浸﹞白芍﹝各五錢﹞漧薑﹝一兩五錢﹐半生半煨﹞川椒﹝一兩﹐去目﹞附子﹝一枚﹐臍開竅。入朱砂末一錢﹐濕紙裹。煨﹞牡蠣﹝大者﹐童便浸四十九日。五日一換﹐取出用硫黃半兩爲末﹐酒浸塗徧﹐皮紙包﹐醋浸濕﹐鹽泥固濃﹐待幹﹐炭火紅﹐以二兩研細入藥﹞

上爲末﹐畱附子內﹐朱砂爲衣﹐酒調米粉糊和丸如桐子大。每服三十丸﹐漸加至七十丸﹐空心淡醋湯或酒﹑鹽湯任下。

芡實粥健脾土﹐生萬物﹐精气神皆盛﹐多子神效。老服愈健。

芡實﹝一升﹐淨﹞白粱米﹝三合﹞蓮肉﹝泡去皮心﹞薏苡仁﹝鮮者﹞山藥末﹝各一合﹞

共爲末﹐和白糖四兩研勻﹐每日早﹐調數盞服﹐以代早粥。

壬子丸此藥要壬日修合。

白芨白蘞吳茱萸白茯神﹝各一兩﹞牛膝細辛菖蒲白附子桂心﹝各五錢﹞

濃朴人參當歸﹝各四兩﹞乳香﹝二兩﹞沒藥﹝三兩﹞

上爲末﹐蜜丸豆大﹐每服十丸﹐空心溫酒下。

卷之七

交感

黃帝曰﹕婦人有徹老不生男女﹐何也﹖曰﹕因多房事﹐損動臟腑﹔或天癸不通﹐子宮挾寒﹔或男子事狂﹐陽弱精少﹐淸寒不能射﹐又不旣濟而相接﹐此所以不生也。或有正生產﹐斷六﹑七年﹐數歲不生﹐何也﹖亦由女人有上數疾﹐勞損身體﹐以致經脈不調﹐𨿽有亦微弱﹐難以容納陽精也。且夫婦之道﹐交合以時﹐生子必壯﹐聰慧永壽。古人有圖﹐擇生男之月﹐而王隱君謂春取甲乙日﹐夏丙丁﹑秋庚辛﹑冬壬癸﹐四季月後各十八日。取戊己爲旺相日﹐及天月二徳諸吉日﹐論時﹐則取婦人經行適當三十時。訣云﹕三十時辰兩日半﹐二十八﹑九君須算﹐落紅滿地是佳期﹐金水過時空霍亂。霍亂之時枉費工﹐樹頭樹底覓殘紅﹐但解花開能結子﹐何愁丹桂不成叢。此云婦人月經方止﹐金水初生時﹐子宮正開﹐乃受精結胎之候﹐妙合太和之際﹐宜以人事副之﹐庶不失造化之理也。過此佳期﹐則子宮閉而不受胎矣。然婦人經水耒時﹐有兩日半淨者﹐有三﹑五﹑七日淨者﹐惟以敗血去盡﹐新血初生﹐但以潔白布帛拭之。如鮮紅者﹐未盡也﹔淺淡者﹐太過也﹔看新血如金色者﹐正當時也﹐交合無不成孕。更宜淨後一﹑三﹑五日成男﹐雙日成女﹐宜子時後﹐得遇天月二徳及諸吉辰﹐不近穢污﹐擇淨潔之處﹐則有福徳善慧靈光托化﹐得子必神气淸秀﹐聰慧勝人。又云﹕男子施精向左﹐女子屈左足﹐而左側臥成男。胎成之後﹐不宜連續交合﹐最宜安靜調養﹐乃保彌月而誕生福壽之子嗣矣。或曰﹕女子受孕﹐此常道也﹐何苦是之難乎﹖曰﹕大矣哉﹗人之有生也﹐其陰陽造化之妙乎。夫陰陽生生不息之徳﹐其在於物﹐則本乎乾坤﹔其在於人﹐則根乎精血。是故𨿽有道體之妙﹐而實遇修用之機。自其常而觀之﹐則愚夫愚婦無不知也﹔自其變而言之﹐𨿽博綜之士﹐亦有所不能焉。是故體則陰陽精血﹐用則陰陽配合也。精血盈足﹔配合中時﹐此其常也﹐及其變也﹐當忝所以變之理。達人君子﹐可不於有變之際而加意焉。子嗣之求﹐研究聖賢之蘊﹐以贊化育之機者也。世之人知所以用﹐則螽斯兆於此矣。錫祚永之胤﹐終大地之功﹐豈小補云。俗有男子精气未足﹐女子經脈未通﹐而成合HT之體﹐男子有成勞怯﹐女子多成崩淋。𨿽不能如古人男子三十﹐女子二十爲父母者﹐必待男成冠納室﹐女及笄於歸﹐自成孕育﹐分娩無虞。蕃衍胤嗣﹐更何病之有哉﹖婦人不孕﹐不可槪謂子宮虛寒冷閉﹐而通用溫熱之藥。有體瘦而多气郁﹐全是內火煎熬﹐陰血津液枯涸﹐但宜滋陰養血﹐兼以淸熱乃效。若全用溫熱之藥﹐則陰血愈虧﹐非惟無孕﹐變生他病﹐禍不旋踵矣。脈法沈澀﹐气郁﹔洪數﹐內火﹔微遲﹐虛寒。微弱細澀﹐气血兩虛﹐少年無孕﹐中年絕產。六脈相停﹐滑而和乃成孕。

主方﹝男服﹞秋石﹝四兩﹞鹿角霜﹝四兩﹞人參枸杞子﹝甘州﹞山茱萸肉麥冬天門冬杜仲﹝姜炒斷絲﹞生地黃熟地黃﹝酒蒸。各二兩﹞上爲末﹐老米粉作糊丸桐子大。每服五十丸﹐空心白湯下。

一月後候女子月經過﹐金水正生時﹐男子空心服車前子湯半盞﹐夜交合得孕。隨時更以前方參酌修合兼服。

主方﹝女服﹞香附子﹝一斤﹐四制﹕春﹑秋三﹔夏二﹔冬七日﹔曬榦爲末﹐篩去頭末﹐取中末半斤用﹞當歸﹝酒浸﹞白術﹝土炒。各三兩﹞川芎白芍藥熟地黃生地黃阿膠丹皮黃芩﹝炒﹞益母艸柴胡臭椿根白皮﹝各二兩﹞上末﹐醋糊丸桐子大﹐每六十丸空心淡醋湯下﹐幹物壓之。

卷之七

妊娠

﹝附﹕轉男驗胎法驗男女半產惡阻漏胎鬼胎妊娠藥忌妊娠食忌﹞

帝曰﹕人有重身﹐九月而喑﹐此何爲也﹖岐伯對曰﹕胞之絡脈絕也。胳絡者﹐系於腎﹐少陰之脈貫腎﹑系舌本﹐故不能言﹐當十月而復﹝十月胎產﹐胞絡復通﹐不治而語音自出也。﹞又曰﹕婦人重身﹐毒之柰何﹖岐伯對曰﹕有故無殞﹐亦無殞也﹐衰其大半而已。蓋妊婦有疾﹐不可不投藥也。必在醫者審度疾勢輕重﹐量度藥性髙下﹐處以中庸﹐不必多品。視其疾勢已衰﹐藥宜止服﹐則病去母安﹐子亦無損﹐復何懼於攻治哉﹗夫妊娠受孕之始﹐其說見於古書。一月名始胎﹐二月名始膏﹐三月名始胚。血不流行﹐形象始化﹐未有定儀﹐見物而變。母宜見賢良貴人。欲男操弓矢﹐玩美玉﹑觀孔雀。四月始受水精﹐以成血脈。五月始受火精﹐以成其气。六月始受金精﹐以成其筋。七月始受木精﹐以成其骨。八月始受土精﹐以成其膚。九月始受石精﹐以成其毛髮。十月五臟六腑﹑關節人神皆備。古人胎教之法﹐寢不側﹐坐不偏﹐立不蹕。不食邪味﹐動止端嚴﹐情性和悅﹐常處靜室﹐多聽美言﹐聆人講讀詩書﹐陳禮說樂。耳不聽淫聲﹐目不視惡色。如此則生子形容端正﹐才力過人﹐忠孝賢達﹐智能聰明﹐此所謂因外像而內感也。最宜淨房幃﹐兒不受淫人之毒﹐無危惡之痘疹﹐尢免半產墮胎之憂﹐不慮臨盆橫逆之害。母受驚﹐恐兒有胎驚諸證﹔母食熱毒﹐兒成胎熱賴瘡瘍﹔母受風冷﹐兒致胎寒嘔泄諸尢。兒生月內諸患﹐皆母懷娠之失調也。孕婦若發動喜怒憂悲﹐感風寒暑濕及多沐浴﹐掬冷水﹐妄作勞﹐輕舉動。受胎之後﹐身體不安而腰酸腹痛﹐甚至下墜﹔及身熱倦怠﹐少食吐嘔﹐胸膈滿悶﹐至於行動少力等證﹐皆由气血兩虧﹐無所榮養而使然也。有懷孕而仍行經者﹐名盛胎﹐血盛故也。有逾月不產﹐十二﹑三至二十四﹑五月生者亦有之﹐由气血不足故也。惟宜服大補气血藥。有貴人多在十一﹑二月生。

主方白術黃芩﹝條﹞當歸香附﹝醋炒﹞生地﹝各二錢﹞川芎白芍藥﹝各一錢﹞

上水煎服。胎痛﹐加紫蘇﹔胎動﹐砂仁﹝一錢﹞調服。胎漏﹐加牡蠣﹝醋一錢﹐﹞桑寄生﹝一錢。﹞房室動加阿膠﹝一錢服﹞。

安胎飲妊娠胎气不安﹐腰腹微痛﹐飲食少進。

白術條芩當歸﹝各一錢半﹞白芍藥﹝酒炒﹞熟地﹝各一錢﹞人參川芎陳皮﹝各五分﹞砂仁甘艸紫蘇﹝各三分﹞

上水煎服。下血加阿膠﹐甚加艾葉。腹痛﹐倍芍藥。腰痛﹐杜仲﹑枸杞。

保胎丸三月胎墮﹐气血不足﹐中衝脈傷﹐宜戒怒少勞﹐節飲食。

香附子﹝四制法﹐見前﹞當歸身條芩﹝無熱減半﹞白術熟地﹝各四兩﹞川芎白芍藥艾葉﹝醋煮﹞阿膠﹝酒蒸﹞川續斷益母艸陳皮砂仁﹝各一兩﹐有熱減半﹞

上爲末﹐煮棗肉和丸﹐桐子大﹐每二錢﹐米湯下。

白術散妊娠四肢浮腫﹐或面目徧身俱浮﹐名子腫。

白術﹝一兩﹞大腹皮白茯苓生薑皮陳皮上末﹐每二錢﹐米湯調下。

未安加木通﹑條芩﹑檳榔﹑木香。足腫加靑木香﹑蒼術。

消痰利气湯四肢不能轉側﹐痰气喘促﹐飲食不進﹐腹脹甚者。

陳皮貝母茯苓﹝各一錢半﹞杏仁荊芥﹝各一錢﹞紫蘇枳殼桑皮﹝鮮者尢妙﹞

澤瀉﹝各八分﹞

先服二帖﹐痰消喘定﹐去貝母﹑荊芥﹑枳殼﹑杏仁﹐加荊芥子﹐倍茯苓。下體安﹐去荊芥子﹑澤瀉﹐加白術﹑條芩﹑當歸﹑川芎﹑芍藥。有熱加梔子﹝連皮炒。爲末﹐﹞米湯下。

竹葉湯妊婦煩悶不安﹐名子煩。

當歸茯神麥冬﹝各錢半﹞防風黃芩梔子加竹葉二十片煎。未安加人參﹑生地﹑犀角﹑甘艸﹐去防風﹑梔子﹐加蓮肉煎服。

澤瀉散喘急胸滿﹐小水不利﹐名子滿。

澤瀉赤茯苓木通﹝各一錢﹞枳殼桑皮檳榔陳皮﹝各八分﹞

加生薑三片煎服。不食加白術﹑腹皮﹑紫蘇﹑桑皮煎。

車前散妊婦小便頻澀作痛﹐下焦有熱﹐名子淋。

當歸枳殼梔子﹝各八分﹞車前子﹝研﹞赤苓﹝各一錢﹞木通﹝五分﹞赤芍﹝五分﹞石葦﹝炙﹐去毛﹞陳皮檳榔川芎﹝各四分﹞甘艸﹝三分﹞

加燈心煎服。未安加澤瀉﹑石蓮肉﹑地膚﹑淡竹葉﹑蓄﹑瞿麥。

又地膚艸﹝四兩﹐﹞水煎或搗汁服﹝可治諸淋。﹞或鮮地黃搗汁﹐入蜜二匙﹐服。

羚角散忽然冒悶不省人事﹐四肢角弓反張﹐痰壅盛﹐名子癇。

羚羊角﹝銼﹞當歸川芎酸棗仁﹝炒﹑研﹞茯神﹝各一錢﹞五加皮防風薏苡仁杏仁﹝各五分﹞木香甘艸﹝各三分﹞加姜煎服。

瀉肝飲人事不省﹐目直上視﹐譫語﹐罵詈﹑狂叫﹐關脈洪數。

貝母﹝三錢﹞白芍藥茯苓﹝各一錢半﹞黃連天麻橘紅龍膽艸梔子﹝各一錢﹞

靑皮﹝八分﹞上水煎成﹐調靑黛五分服。

紫蘇飲妊娠胎元不和﹐上湊心腹脹滿疼痛﹐名子懸。

香附當歸﹝各一錢﹞紫蘇大腹皮陳皮﹝各八分﹞白芍藥川芎﹝各五分﹞甘艸﹝三分﹞水煎服。

藿香正气散可服。

又紫蘇﹑橘紅﹑麥冬等分爲末﹐每服四錢﹐加枇杷葉﹑竹茹一錢五分煎。

當歸湯胎動衝心﹐悶躁口渴﹐上衝下築﹐唇口靑黑﹐手足厥冷。

當歸人參阿膠﹝各二錢﹞甘艸﹝一錢﹞蔥白﹝帶根一握﹞連煎二劑。

四聖散妊娠不能飲食﹐衝心欲死﹐徧身疼痛。

白術黃芩白芍﹝各一兩﹞砂仁﹝五錢﹞上分四帖﹐水煎服。

卷之七妊娠

轉男

凡妊娠未滿三月﹐形象未著男女﹐宜用方術轉女成男﹐多驗。特錄。

法取明雄黃﹝一塊﹐重兩餘者﹐﹞用絳囊盛之﹐佩於孕婦身左﹐更以弓弦同貯佩之。或萱花同佩﹝名宜男艸。﹞

又常張弓弦於其父側﹐懸弧以視母。

又鉞戈﹑斧斤﹐密置於牀席之下﹐勿令人知﹐當誦詩書之聲。

又孕婦著夫衣冠﹐於井中左顧井內影三日﹐封並﹐半月方開﹐生男。

卷之七妊娠

驗胎法

三个月足用白大川芎一个﹐研末三錢﹐空心溫酒或艾湯調下﹐微動是。胎不動者﹐血阻也。

卷之七妊娠

驗男女

胎動時﹐頭向左動者是男﹐頭向右動者是女。診左尺脈洪盛是男﹐右尺脈沈實是女。五月作偶遣妊婦面南行﹐忽呼之﹐左者男﹐右者女。

卷之七妊娠

半產

夫半產墮胎之患﹐每至三月而落。蓋妊娠三月名始胚﹐至此則血不流行﹐形象始化﹐未有定儀﹐易於傷墮﹐皆由气血不充﹐肌體薄弱。有稟賦而致者﹐有勞損而致者﹐胎元𨿽成﹐而無以滋養之故也。或因七情火熾﹐逼血妄行﹐或因行動跌磕致傷而墮﹐皆宜隨證用藥調理﹐最宜安靜爲貴。蓋胎元﹝說見胎前﹞僅得臍帶系母腰腎﹐名紫河車蒂﹐甚微甚脆。有孕婦气血充足﹐胎元安穩﹐飲食起居如常﹐忽然小產﹐實非產也。乃少年男婦﹐不諳事理﹐惟恣情欲﹐褥妄爲﹐致婦蜷腰曲腹﹐忽斷此蒂﹐瞬息母死胎亡﹐若此甚多﹐深可痛憫。

主方﹝三个月服﹞人參黃白術條芩﹝各二錢﹞當歸身﹝一錢﹞熟地川芎白芍﹝各七分﹞陳皮﹝五分﹞黃連升麻柴胡﹝各三分﹞糯米八十一粒﹐水煎服。爲丸亦可。

磐石散因瘦而血虛有熱﹐肥而气虛不實﹐少食體羸而致墮胎者。此方平和气血﹐補益脾胃。有熱倍芩﹐減砂仁﹐無熱反之。

人參黃當歸川續斷熟地﹝各一錢﹞白術﹝二錢﹞川芎白芍﹝各八分﹞糯米﹝一撮﹞炙甘艸﹝五分﹞黃芩﹝一錢﹞砂仁﹝五分﹞

上水鐘半﹐煎七分﹐食遠服。二﹑三﹑四月間日服。丸亦可。

卷之七妊娠

惡阻

謂孕婦嘔吐惡心﹐气逆胸滿﹐不能飲食﹐四肢倦怠。

主方橘紅半夏﹝制﹞茯苓木瓜麥冬﹝各二錢﹞人參﹝一錢﹞藿香﹝五分﹞

加竹茹一團﹐枇杷葉﹝三大片﹐去毛﹞﹐生薑水煎服。

安胃飲妊娠惡阻不食。

半夏﹝薑汁浸透﹐香油拌炒﹐不傷胎﹞藿香白茯苓陳皮神曲白術香附﹝炒﹞

當歸白芍藥砂仁﹝等分﹞姜﹑棗水煎。

烏附湯孕婦惡心阻食﹐養胃調和元气。

烏藥香附白術陳皮人參﹝等分﹞炙甘艸﹝減半﹞上加生薑三片﹐水煎服。

時另以薑汁入糯米﹝炒﹐一撮﹐泡湯送﹔或加丁香﹑砂仁。﹞

蘇梗飲治血熱气逆﹐嘔噦異常﹐湯藥難進。

蘇梗﹝五錢﹞山楂芍藥﹝各二錢﹞茯苓﹝一錢二分﹞黃連﹝鹽酒炒﹞木瓜﹝各錢半﹞橘紅﹝一錢﹞水煎﹐徐徐熱服。

未止去蘇梗﹑山楂﹑芍藥﹑茯苓﹑黃連﹐加麥冬﹑人參﹑竹茹﹝各一錢﹞﹐枇杷葉﹝三片﹞

眞藿香﹝五分﹞﹐卽安。

參橘散妊娠胃虛﹐惡阻嘔吐﹐飲食少進﹐益胃和中。

人參橘皮白術茯苓麥芽﹝各一錢﹞炙艸﹝五分﹞生薑﹝二錢﹞竹茹一團粳米﹝一撮﹞

上水煎服。未止﹐加制半夏。

安妊進食湯治不食。胎气沖心﹐徧身疼痛欲死。

黃芩﹝條實﹞白芍藥白術﹝各一兩﹞砂仁﹝五錢﹞

上分四劑﹐水煎服。次服藿香正气散﹐易產。

卷之七妊娠

漏胎

婦人懷孕﹐胞內惟有水﹐水涵兒身。胞兒臍帶系母左腎﹐卽猶果蒂在枝﹐賴母之元气生長﹐胞之外皆是血養。若母因憂悲怒郁以動其血﹐或飲食辛熱﹑老酒濃味﹐其鮮豬肉尢忌﹝諸失血證﹐食之卽甚。﹞經曰﹕形役則陽亢。或因作勞所致﹐或跌撲振擊胎元﹐致傷衝任之脈。先則微下﹐後略有傷動則源源而來。有至八﹑九个月血大行﹐僅存胞兒﹐視之如無孕者﹐能服參﹑歸大補之藥﹐將理得宜﹐仍得分娩無虞﹐母子皆安。有不得藥餌﹑飲食補益﹐致胎幹難產﹐母子俱損者亦有之。有逐月血微下﹐謂之記月。有少壯者﹐懷孕而復行經﹐名曰盛胎。有過月不產﹐十八﹑九﹐二十三﹑四月而產者﹐惟宜大補气血可也。

主方當歸川芎白芍﹝酒炒﹞熟地阿膠山藥條芩白術砂仁香附﹝童便制﹞艾葉﹝等分﹞糯米﹝一撮﹞水煎服。

不止加蒲黃﹑荊芥﹝俱炒焦﹑﹞地楡之類。

有八﹑九月兒哭者﹐因母仰身承髙取物﹐致兒口含臍帶脫出故也﹐仍曲身令兒含之卽安。或煎黃連湯啜之。胎不安之故﹐非有觸犯﹐不外虛熱二字。虛者﹐气血之虛﹔熱者﹐非五志之火﹐則欲念之火﹐亦致不安。當加制相火之藥治之。

卷之七妊娠

鬼胎

婦人鬼胎之說﹐非實有鬼交而成胎也。皆本婦自心所現之境也。凡人晝之所思﹐卽爲夜之所見﹐亦猶男子之夢遺。因女子血盛思欲所致﹐或虛而有欲念者﹐則相火無時不起。故淫津血液流入子官﹐結聚成塊者也。遂至腹中脹滿﹐儼若胎形﹐因而精神气血相感﹐亦能轉動﹐世俗謂之鬼胎也。古良醫治一女﹐因抵暮入廟﹐見黃衣神﹐忽然心動﹐是夜夢神與交﹐腹大似孕。母告其由﹐醫以破血墮胎藥進之﹐下如蝌蚪魚目者二升許而安。噫﹗非神之感女﹐乃女感於神。智者明之。

卷之七妊娠

妊娠藥忌

雄黃﹑雌黃﹑水銀﹑鉛粉﹑麝香﹑朴硝﹑芫花﹑大戟﹑牛黃﹑巴豆﹑野葛﹑牛膝﹑薏苡﹑皂角﹑藜蘆﹑槐子﹑瞿麥﹑附子﹑烏頭﹑天雄﹑蜈蚣﹑斑蝥﹑水蛭﹑虻虫﹑螻蛄﹑蠐螬﹑皮﹑蟬蛻﹑蛇蛻﹑蟹甲﹑半夏﹑南星﹑牽牛﹑代赭﹑大黃﹑滑石﹑木鱉﹑紅花﹑蘇木﹑三稜﹑蓬術﹑甘遂﹑漧漆﹑桃仁﹑官桂﹑丹皮。

卷之七妊娠

妊娠食忌

螃蟹﹑兔肉﹑蝦﹑羊肝﹑羊眼﹑犬肉﹑鱉肉﹑鱔魚﹑田雞﹑雀﹑驢﹑馬肉﹑菌﹑茨菇﹑無鱗魚﹑燒酒﹑姜﹑椒﹑蒜﹑辣﹑煎爆﹑熱毒。忌鵝肉﹑HT鯉﹑鴨子﹑糯米﹑雞子﹑桑椹同食。孕婦喜食桃﹑梅﹑李﹑杏﹑楊梅﹑酸醋之類。經曰﹕心出血﹐肝納血﹐肝味酸﹐血養胎。肝虛而求外之酸味以補之耳﹐亦不宜過多﹐恐肝木盛﹐克制脾土也。亦有過食酸物聚痰而成子癇者。

卷之七

胎前

﹝附﹕論胎元論自產論收遲胎前十要盤腸產﹞

《詩》云﹕誕彌厥月﹐先生如達﹝惟彌滿其月﹐𨿽首產﹐亦如羊子之易。﹞夫孕婦生育之難易﹐母子性命之安危﹐全賴人事調護之。其最者至八﹑九个月﹐極宜保養气血﹐安和臟腑﹐謹愼起居﹐嚴避風寒﹐不妄作勞。加餐飲食﹐棲止適宜﹐身心悅逸﹐乃得胎元穩足。尢宜禁戒房幃﹐自然十月彌滿﹐此生生之道得也。設若孕婦气血不充﹐形體羸﹐而復無藥餌之補益﹐飲食之滋養﹐反致勞役不息﹐怒忿憂愁﹐諸法乖違﹐必至危殆而生矣。凡能根據十法調理﹐可保萬無一失﹐明者細心體行。

卷之七胎前

論胎元

夫胎元之形﹐不可不知。兒在母腹胞衣之中﹐惟水涵兒形﹐團身胞內﹐男頭向左﹐女頭向右﹐兩手抱耳﹐兩膝抵頷﹐胞外血護。兒之臍帶連胞系母左腎﹐卽命門也﹐名紫河車蒂。正產者﹐卽猶果熟自落﹔半產者﹐因气血兩虛﹐猶樹木無力﹐花果脫落﹐觸損胎墮者﹐卽此諭也。至若房室放縱﹐蒂斷腎傷﹐及未當產而彊收﹐致損母子﹐猶摘生果而枝折也。

卷之七胎前

論自產

鄕居無穩婆處﹐皆當自產。先以浴盆內置艸﹐扶產婦坐於上﹐背後令人抱之﹐候時至則兒自然出矣。無收早﹐過時壞兒之咎。古書催生之藥﹐必待臨盆坐艸始服﹐此正合古意。穩婆之設﹐亦無不可﹐但全藉爲主宰﹐反致遲速之愆。蓋兒產時﹐至十月足﹐腹中痛陣﹐兒如夢覺﹐轉頭向下﹐母腹漸收﹐兒能拆﹐胞自出﹐頭對產門﹐隨水而下﹔產婦用力一逼﹐兒胞齊落﹐惟令穩婆接取﹐此最宜之法也。世多不明此理﹐產婦初覺腹痛﹐卽喚穩婆。或彼有富貴家欲產﹐行止倉忙﹐但云取湯試之﹐詒謂產門已開﹐幾乎悶壞﹐卽令產婦坐上圊桶﹐產婦無知﹐用力努掙﹐兒如未覺﹐隨力亂出﹐橫生逆產﹐由此故耳。或穩婆手入掐斷其蒂而彊收之﹐致產婦痛苦萬狀﹐重則傷命﹐輕則臥病累月。豈若自然生者﹐無大痛苦﹐數日卽安﹐動作如故。上帝好生﹐本不傷人﹐人之矯拂者﹐自取之耳。

卷之七胎前

論收遲

世俗皆謂收遲致兒悶死﹐死胎難下﹐母子俱亡﹐其故何也﹖由產婦諸人﹐不知生產自然﹐母子無恙。因藉穩婆爲主﹐彼倘來遲﹐兒本欲出﹐不知自然之理﹐家眾彷徨﹐反教產婦寧耐﹐按捺產門﹐不令兒出﹐以致悶死。諸人驚駭﹐產婦神魂已離﹐死胎難下﹐危亡必矣。凡欲產之婦﹐預當幫助此理。如初產尢宜詳告﹐所謂天生天化者也。但宜安心守至胞破水下。穩婆未至﹐先以圊桶滌淨﹐納襯艸紙一﹐二百﹝不能接取﹐恐傷兒頭﹐﹞產婦坐其上﹐後人抱靠﹐任兒自出。倘胞衣不下﹐婦將自發含嚼﹐一噦而下。預備小腳箱﹐紙絮作窩﹐將兒胞急取起放於內﹐上以紙絮蓋覆﹐勿掩兒口﹝天寒﹐下置微火﹞自不能斷臍洗浴﹐候穩婆至可也。

卷之七胎前

胎前十要

一﹑胎前宜絕房室情欲﹐一動气血皆燔﹐臟腑皆爲之不寧﹐胎息因之而弗安。且誤損其胎﹐多致傷生﹝說見小產。﹞產母能淸淨斷欲﹐子無癩﹐頭瘡﹑熱毒諸患﹐懷孕卽能戒﹐必無危惡痘疹。

二﹑飲食忌煎炒炙爆﹑姜椒雞魚﹑蝦蟹海鮮﹑羊肉豬首﹑醇酒辛辣﹑一切熱毒之物。兒無眼赤﹐便祕﹑瘡瘍﹐胎熱﹑胎毒諸患﹝並妊娠忌﹞。

三﹑起居行動﹑切宜謹愼。忌登髙涉險﹐仰身攀物。尢不宜跌撲﹐響聲驚恐﹝如母敲響一下﹐兒必一驚跳﹐﹞致兒胎驚諸疾﹐最爲嬰兒重病。

四﹑避風寒。孕婦傷寒﹐治理最難。發表攻裏﹐如芒硝﹑大黃﹑桂枝之類﹐用則妨胎﹐不用病劇﹐誠爲掣肘。邪入大熱﹐多致胎下﹐𨿽彊存之﹐後多不育。

五﹑七情五志﹐皆能動火﹐逼血妄行﹐致半產﹑胎漏。故安胎必用條黃芩等淸涼之藥﹐蓋血熱行﹑冷凝也。如首產者﹐必有恐怖之憂﹐宜預說天然之理﹑生育自然容易﹐以安其心﹐不致慌懼。

六﹑孕婦最宜安靜。經曰﹕神靜則陰生﹝血足養胎易產﹐﹞形役則陽亢﹝陽火行﹐血耗涸。﹞一切女工﹐皆當暫止﹐常令挺身舒步﹐行止自由。

七﹑節飲食。得谷則昌﹐絕谷則亡。人生全賴谷味運化精微﹐生養气血。勿因不甘美而不節養﹐致饑飽失時﹐胎元不長。气血不足﹐必爲難產之徵。

八﹑不宜無故占卜。如小有不安﹐只宜安靜調養﹐如問卜師巫﹐必云禳解災咎﹐則宰殺牲命﹐妄費資財。或備辦不周﹐家人聒噪﹐反致產婦疑惑憂懼﹐以成大病大害。

九﹑預擇老練寧耐穩婆﹐擬定安靜誠謹媼婦﹐臨時毋得錯雜違誤。將十月腹痛﹐或胎元轉動﹐名曰弄胎﹝俗名轉換。﹞未爲產時﹐若無母姑輩老成經歷者﹐少年不諳事理﹐誤喚穩婆﹐彼或恐後日他喚﹐惟圖一時之利﹐詒謂當產而嘗試之﹐如摘生果之諭﹐小則致病﹐大則傷生。

十﹑將欲生產之候﹐急備藥餌﹑飲食﹑酒醋﹑童便﹑薑糖之類﹑置辦器具﹐炭火諸物。房中切宜安靜﹐產婦可進如意濃味﹐但忌糯粉滯膩難化之物。惟徐步舒身正立﹐令人緩覆胸腹兩旁﹐多耐痛陣﹐直候胞破水下﹐方可坐蓐。

卷之七胎前

盤腸產

臨產腸先出﹐胎後下﹐宜先安產婦心﹐切勿驚慌。用淨盆或漆器盛之﹐取黃或枳殼煎湯浸﹐或溫水養之。產畢﹐令婦仰臥﹐以米醋半碗﹐和溫水七分﹐哈婦面。每一﹐腸一收﹑至完。

或搗蓖麻子四十九粒塗頂心﹐收盡卽去之。或以大紙撚香油點吹滅﹐煙燻入鼻卽收。或半夏末。

或皂角末搐鼻取嚏。

若干難收﹐用香油五斤﹐盆盛頓溫﹐坐一時﹐潤之可收。

主方﹝達生散﹞大腹皮﹝洗﹞白術白芍藥當歸﹝各七分﹞人參陳皮紫蘇﹝各五分﹞甘艸﹝四分﹞加黃楊腦﹑蔥三葉。春加川芎﹑防風﹔夏加黃芩﹑五味子﹔秋加澤瀉﹔冬加砂仁。

胸滿加枳殼﹑砂仁。胎動加金銀湯﹐野薴根。多怒加柴胡﹑芩﹑連。少食加神曲﹑砂仁。渴加麥門冬﹑葛根。有痰加貝母﹑半夏﹝姜制﹞。九个月多服之。

束胎散順气滑胎易產。

香附﹝二兩﹞枳殼﹝三兩﹞甘艸﹝炙﹐一兩半﹞上爲末﹐每二錢﹐空心白湯下。

催生散直至臨盆坐艸﹐見胞水破﹐服之。

滑石百艸霜白芷各研細末﹐等分和勻﹐每服二錢。童便﹑老酒調勻﹑入醋一匙﹐白湯送下。

佛手散將臨盆時服﹐早多服尢佳。

當歸川芎益母艸﹝各五錢﹞上水二鐘﹐煎﹐頓服。

縮地湯治胎動必欲下者﹐服之卽安。

砂仁﹝一兩﹐研細﹞懷地黃﹝二兩﹑酒炒﹞上水﹑酒各二碗﹐煎一碗﹐分二次服。

金銀湯治胎動作痛﹐欲下者效。

金﹑銀共兩許﹐煎湯調砂仁末服。

獨聖散妊娠有所傷觸﹐激動胎元﹐腹痛下血極效。安胎易產。

砂仁﹝帶殼炒令黃﹐剝取仁爲末﹐熱酒調服﹔不飲酒﹐米湯下﹞此一味乃妊娠之聖藥。

簡便方胎產百病﹐益母艸煎服。

妊娠轉胞﹐不得小便﹕秋葵子﹑梔子﹑滑石﹝各五錢﹐﹞木通﹝三錢﹐﹞水煎服。

外以前藥爲末﹐蔥汁調膏堆臍中卽通。前藥分二次。

大便不通﹕大黃枳實黃芩白芍濃朴﹝等分﹞煎服卽通。

胎逆喘急﹕黃芩﹝條﹞香附﹝等分﹞上爲末﹐每服二錢﹐空心白湯下。

傷寒護胎法﹕竈心土﹝研末﹞靛靑﹑井底泥﹐調勻塗臍腹﹐頻加濃。

卷之七

產後

﹝附﹕初產十要產後狂言夜臥不安產後不語惡露下少﹞

丹溪云﹕產後如有雜證相仍﹐以末治之﹐惟以大補气血爲主。𨿽然先生一代之良師﹐一言之下﹐後人亦當圓融。若惡露去盡﹐腹中不疼﹐手按臍至小腹﹐亦無梗礙﹐亦無風寒﹑頭疼﹑發熱﹑傷食﹑胸滿等證﹐惟是气血兩虛﹐大補宜矣。如神气淸爽﹐飲食可進﹐猶有腹中梗痛﹐敗血未盡﹐宜服行血之藥﹐黑神散之類。如感風寒頭疼骨痛﹐畏寒拘急﹐卽當服散邪藥﹐故必穿衣而起。正气虛時﹐腿足微露﹐風寒易侵﹐古方用茯苓補心湯常不能速效﹐亦當傷寒沖和湯之類﹐取微汗易愈。如傷飲食﹐胸膈脹悶加山楂﹑麥芽﹑神曲之類。產後忌芍藥﹐恐酸寒伐發生之气。如白芍藥酒炒﹐產後止腹痛之妙品﹔赤芍藥加用﹐產後行敗血之良藥。可不用乎﹖

卷之七產後

初產十要

產婦坐靠牀中。

一﹑人頻覆臍腹﹐庶令惡露易下。大略一晝夜後敗血下盡﹐方才睡倒乃安。

二﹑房中伏侍宜老媼﹐曾有經歷者。行步輕緩﹐語言低悄﹐百凡謹愼﹐細心安妥。忌少婦﹑幼婢﹐輕舉妄動﹐多言髙聲﹐致產婦動怒﹐變生不測。

三﹑牀前置炭火鑪﹐頻燒漧漆渣﹑破漆器﹐漆消敗血﹐常令嗅其气味﹐不令惡血上逆。

四﹑宜備醋一碗﹐頻令婦嗅﹐知醋味則無事﹐不知醋味﹐乃耳中聞如烹茶聲﹐乃血運之候。

預以鐵器燒炭內令紅﹐仍置醋半壺﹐以韭菜一握﹐揉浸醋內。連作時﹐提起頂發﹐掐住人中﹐急取赤鐵投醋壺內﹐蓋定口﹐令熱气從壺嘴出﹐對鼻孔燻﹔取炭火醋沃燻面﹐肅靜則神復而蘇﹔若驚慌叫哭﹐則不復矣。急灸關元﹝臍下三寸﹞﹑气海﹝臍下二寸。﹞

五﹑頻與砂糖湯行惡血﹐兼與姜湯。天熱與綠豆湯﹔心煩與白蜜調湯﹔腹中兒枕痛與山楂湯。

六﹑預備淸魂散治血運﹔益母返魂丹治百疾﹔保生錠鎭心神﹔黑神散治胞衣不下。惡露不行﹑腹痛及兒枕痛﹐用童便煮酒調下。

七﹑冬月牀前多置火鑪禦寒﹐房中固密﹐勿有小隙入風。起身便溺﹐腿足勿露﹐虛時寒邪易入﹐難治﹐多致危殆。

八﹑夏月牀前勿置火鑪﹐不可搖扇冒風﹐臥房樓上者尢熱﹐多致血崩傷人﹐必當預移樓下﹐牀下多置水盆。

九﹑月內勿令洗浴﹐每見少婦欲淨﹐因浴作勞﹐致病危篤。夏月七日後可浴。

十﹑產婦頻與熱粥湯﹐漸與薄粥﹐切戒腥酒。各方風俗﹐有產卽食蛋二枚煮湯者﹐有食煮豬血一碗者﹐多致傷食爲病﹐皆不宜。尢不宜爲產婦宰殺牲命及宴客﹐則母安子壽。

產後數日間﹐必探其血盡﹑腹軟不痛爲安。否此﹐卽服行血藥。多因失看﹐十數日忽然崩下不救。

次傷食冒寒﹐次恃健勞早。且產中成病﹐治亦難效﹐多成痼疾。更勿多飲酒﹐引敗血流入遂道及四肢關節﹐永久疼痛。古云﹕產婦致患﹐微若秋毫﹐成病重如山嶽。《地藏經》云﹕殺生致母子不安。俗云﹕產亡者﹐受血湖地獄﹐此獄殺業重者受之。婦女預釋其疑。

主方﹝惡露下﹐少腹痛﹞當歸尾赤芍藥益母艸澤蘭葉玄胡索焦姜熟地黃山楂﹝各一錢﹞蒲黃﹝七分﹞官桂﹝五分﹞甘艸﹝三分﹞上加姜﹑棗煎成。用黑豆炒焦﹐淋入好酒一杯﹐去豆用酒﹐並童便和服。

血不下加蘇木﹑紅花﹑丹皮﹑桃仁﹑香附﹑五靈脂﹑荊芥之類。敗血去盡﹐腹不痛加補藥。

血去多不止者﹐去歸尾﹑玄胡﹑赤芍﹑蒲黃﹑官桂﹐加參﹑﹑生地﹑阿膠﹑梔子﹝炒﹞﹐烏梅﹑荊芥﹝炒﹑﹞地楡﹐作血崩治。另以當歸﹝五錢﹐﹞荊芥﹝炒﹐二錢﹞﹐山楂﹝一兩﹞煎服﹐無他患。

黑神散產後惡露不盡﹐胎死難產﹐胞衣不下﹐敗血攻心﹐腹痛。

黑豆﹝半升﹐炒熟﹞熟地黃當歸尾肉桂﹝各二兩﹞漧薑﹝炒焦﹐三兩﹞甘艸﹝二兩﹞赤芍藥蒲黃﹝生﹐二兩﹞

爲末﹐每服二錢。童便煮酒下﹐血盡止服。

益母丸胎前產後百疾皆治。

益母艸﹝端午日采取葉﹐陰漧﹐八兩﹐搗末﹞蜜丸彈大﹐每服三丸﹐臨產白湯﹑童便﹑酒化下。加四物湯各二兩尢效。搗絞汁煉膏服更佳。

烏玄湯治惡露不下﹐腹痛﹐乍寒乍熱﹐不時作運。

何首烏﹝二兩﹞玄胡索﹝一兩﹞荊芥﹝五錢﹞

上煎汁二碗﹐重滚熱﹐用橘紅﹝一兩﹐﹞置碗中﹐熱汁泡入﹐蓋少時去橘紅﹐取汁服﹐血行痛止。

淸魂散產後血運昏迷。去瘀血﹐生新血。

川芎﹝二錢﹞澤蘭葉荊芥﹝各四錢﹞人參﹝一錢﹞甘艸﹝八分﹞共爲末﹐每二錢酒下。

奪命丸血寒凝滯﹐胞衣不下。

丹皮﹝八錢﹞當歸尾黑附子漧漆﹝炒﹐各五錢﹞

上爲末﹐用大黃﹝爲末﹐八錢﹞﹐醋煮成膏﹐加雞子白搗勻﹐和丸桐子大﹐酒吞五十丸卽下。

歸膝湯治胞衣不下﹐服此卽下。

歸尾﹝二錢﹞牛膝木通滑石﹝各五錢﹞冬葵子﹝研﹐三錢半﹞水煎服。

八味理中湯產後气血俱虛﹐汗出﹐嘔吐。

白術﹝一兩﹞炙甘艸﹝七錢﹞人參茯苓漧薑﹝炒﹞滑石麥芽神曲﹝各五錢﹞

爲末﹐米糊丸桐子大﹐每五十丸﹐食前姜湯下。

返元湯惡露上逆﹐神昏不省﹐二便不通﹐脈洪。

當歸﹝五錢﹞川芎﹝三錢﹞五靈脂桃仁﹝各錢半﹞大黃﹝二錢﹞芍藥﹝一錢﹞

肉桂﹝六分﹞人參﹝五分﹞上水煎﹐加童便﹐砂糖﹑酒服。

保生錠產後鎭養心神。更以山楂﹝一兩﹑﹞當歸﹝五錢﹑﹞荊芥﹝炒﹐二錢﹐﹞水煎服。

辰砂﹝上好﹐水飛﹞當歸川芎﹝等分﹞爲末﹐蜜和﹐印定金銀﹐煎湯化下。

歸竭丸產後血積腹中成塊﹐單用五靈脂爲末﹐每服二錢﹐酒下亦效。

當歸血竭蓬術﹝煨﹞白芍﹝酒炒﹐二兩﹞五靈脂﹝四兩﹞

上爲末﹐醋糊丸如梧桐子大。每服六十丸空心酒送下。

神昏气促自汗﹕人參﹝二錢﹞核桃肉麥門冬﹝各五錢﹞上水煎服。

元气脫﹐血上逆﹕人參﹝五錢﹞蘇木﹝一兩﹞上童便煎服。

血運﹕荊芥﹝炒﹐五錢﹞童便煎服。气虛加當歸﹑人參﹔血虛﹐川芎各二錢。

胞衣不下﹕最宜產時婦自發嚼﹐一嘔而下﹐稍遲﹐敗血入胞矣。

砂仁﹝五錢﹐炒﹐研﹑﹞當歸尾﹝五錢﹐﹞水煎服。

血未盡﹐悶亂欲絕﹕紅花﹝一兩﹞﹑酒二鐘﹐烏梅湯二匙和服。

惡血未盡﹐腹痛﹕當歸﹑赤芍﹝各二錢﹑﹞肉桂﹝一錢﹐﹞姜三片﹐水煎服。

產後隨處作痛﹕當歸﹑玄胡﹝爲末﹑﹞血竭﹑沒藥﹝另研﹑等分﹞。共末﹐每二錢酒下。

玉門不斂﹐陰戶突出﹕硫黃﹝二錢﹐﹞菟絲子﹑吳茱萸﹑蛇牀子﹝各一錢﹐﹞水煎洗。

簡便方子宮不合。

藿香﹑荊芥﹑臭椿根皮﹐煎湯燻洗。

難產數日不下﹐體俱冷﹕椒橙葉煎湯一盆﹐小凳﹐令產婦坐盆中燻洗﹐良久腿腹熱﹐气溫血行而產。

胞衣不下﹕黑豆﹝一合﹐﹞炒熟入醋煮六﹑七沸﹑去豆﹐用醋三次﹐以熱手摩婦小腹下。

又取夫單衣蓋井上。

又澤蘭葉浸酒中﹐鐵錘燒熱飲。

產後百病血不下﹕用血竭﹑沒藥爲末﹐每二錢童便酒下。

血不止﹕百艸霜﹝二錢﹞﹐童便﹑酒下﹐或桑白皮煎湯﹐入薑汁二匙飲。

一月血水不幹﹕竹紙﹑綿皮紙﹝各七張﹐燒灰﹐﹞荊芥﹝一握﹐炒焦﹑﹞半夏﹝五分﹐﹞

水﹑酒煎服。

子腸不收﹕枳殼﹑訶子﹑五倍子﹑白礬﹐煎湯燻洗。或頭頂心灸數壯﹐收。

卷之七產後

產後狂言

產婦妄見鬼祟﹐因驚恐動其心神﹐致敗血衝心﹐昏憒狂亂﹔或因去血過多﹐心無所養﹐敗血上干於心﹐造命丹效。

卷之七產後

夜臥不安

榦荷葉﹑生地黃﹑牡丹皮﹝等分﹞煎﹐調生蒲黃服﹐卽安﹔或芎歸益母煎﹐調水飛朱砂服﹔或幼科驚門﹐牛黃造命丹尢效。

卷之七產後

產後不語

蓋聲言出於心﹐心主血﹐血去心虛故也。宜芎﹑歸﹑益母﹑麥冬﹑遠志﹑茯神﹑人參﹐加紅花少許﹐同金與銀煎成﹐調朱砂服。造命丹可服。或用白礬末一錢﹐熱湯調下。

卷之七產後

惡露下少

欲知敗血有無﹐但看腹中痛否﹐腹軟不痛去盡矣。痛之微甚﹐驗血多少。如小腹痛劇﹐服主方及黑神散﹐外用綿衣裹手﹐烘熱揉痛處。若失治﹐忽然血崩昏運而絕矣。

卷之七

崩中

婦人崩中﹐最爲沈。年少之婦女﹐火熾血熱﹐幃恣情﹐或經未盡而犯交感﹔或鬱怒气逆﹐手掬冷水﹔或飲食生冷﹐皆致敗血畱阻。遇勞役陽亢﹐七情火炎﹐敗血妄行﹐紅紫不同﹔或紫黑成塊﹐致成斯疾。大都涼血固澀﹐升气養榮可愈。中年以上及髙年婺婦﹐多屬憂愁過度。怒气傷肝﹐肝傷不能藏血﹐以致錯經妄行﹐先後愆期。或欲來而先痛﹐旣來而斷續﹔或年近七七﹐天癸當止而不止。皆由郁火不能發越﹐攻衝臟腑﹐逼血妄下﹐或反倍常﹐皆爲血山崩漏之證。此气血兩虛﹐難以速愈。必涼血止血﹐散郁火﹐和肝气﹐隨兼大補气血﹐庶可奏功。

主方當歸頭白芍生地川芎黃芩條地楡梔子黃連黃柏﹝各錢半﹞水煎服﹐未止去當歸﹐加炒黑荊芥。

涼血地黃湯婦人陰虛﹐不能制火﹐火激其血﹐妄行不止。

生地當歸頭條黃芩荊芥﹝炒﹐各一錢﹞黃柏知母本川芎黃連甘艸﹝各五分﹞升麻柴胡防風蔓荊﹝各三分﹞

水煎服。未止加蒲黃﹝炒黑﹞﹑玄參﹑阿膠﹑醋炒香附。

固源湯血崩日久不止。

條芩﹝錢半﹞臭椿根皮﹝二錢﹞竈心土當歸頭熟地黃白芍藥地楡川芎﹝各一錢﹞艾葉荊芥﹝炒﹐各五分﹞加烏梅煎服。

參湯治血崩虛甚者。

人參黃麥冬﹝各三錢﹞五味子﹝七分﹞杜仲熟地黃山茱萸﹝各二錢﹞枸杞子﹝三錢﹞川續斷﹝一錢﹞荊芥﹝炒﹐八分﹞阿膠﹝二錢﹞

上河水煎三次﹐一日服。

一赤八烏丸治血崩甚者。

血竭京墨﹝火﹞發灰百艸霜蓮蓬殼黃絹敗棕﹝俱燒灰﹞蒲黃梔子﹝俱炒黑﹞

共爲末﹐蜜丸綠豆大。每服百丸﹐米湯送下﹐或米湯調服亦可。

簡便方﹝止血崩﹞棉花子仁﹝炒黃﹑﹞條芩﹑甘艸﹝等分﹐﹞爲末﹐每二錢空心酒下。

又京墨﹝煙盡﹐研﹐爲末﹐﹞二錢酒下。

又柿餅燒灰﹐二錢白湯下。

又漧漆﹝燒煙盡﹐三錢﹞五靈脂﹝五分﹞﹐爲末﹐二錢酒下﹔或貫眾燒灰服。

又幹黑驢屎研﹐入壇中燒煙﹐崩婦坐上燻﹐止。或槐子燒﹐研服。

又龍骨﹝研﹞﹑當歸﹑香附﹝制。各一兩﹞棕灰﹝五錢﹞爲末﹐每四錢﹐空心米湯下。

又烏梅肉﹝炒﹞﹐研末﹐二錢酒下﹔或棕燒灰﹐加枯礬末酒下。

又蒼耳艸燒灰﹐三錢酒下。或槐花﹑地楡﹝炒﹑研﹞酒下或煎服。或荊芥穗﹐香油燈上燒焦﹐研末﹐童便﹑酒下。或烏金﹑木耳炒存性﹐研末三錢﹐阿膠﹝炒﹞研末二錢﹐烏梅湯調服。

卷之七

赤白帶下

經曰﹕濕痰流下﹐滲入膀胱經爲帶﹐此言肥人也。瘦人由內火煎熬津液而成。然而婦人﹑女子帶下之證﹐又多由脾胃濕熱所致。白多爲气虛﹐赤多爲血熱。患久則漸次虛寒﹐面黃體瘦﹐肌膚憔悴﹐形容枯槁﹐行動懶怯﹐多因帶證而致焉。何則﹖但因感此者﹐外無病患之形﹐內無痛楚之苦﹐隱而不覺﹐歲月遷延。《脈訣》云﹕崩中日久成白帶﹐漏下多時骨木枯。是以气血漸損﹐形體漸羸而變成大病者多矣。

調理之要﹕治標必以止塞爲主﹐肥人兼消痰﹐瘦人兼淸火﹐少佐升提固斂。治本必理气和血﹐次健脾滲濕﹐六君子﹑五苓﹐姜炒黃連。大補气血﹐多不以爲急﹐患之旣久﹐脾胃虛弱。至於月經不調﹐甚者淋崩漏﹐遂成危疾﹐難爲攻治矣。方藥合宜﹐庶可獲效。如日久不止者﹐專以補气血爲主﹐先以主方治之﹔次服十全大補湯去桂﹐加醋炒芍藥﹐牡蠣粉﹐禹餘糧﹝補中益气湯見脾胃。﹞

主方當歸川芎赤芍熟地艾葉茯苓牡丹皮臭椿根皮香附﹝醋炒﹞山藥﹝各一錢﹞升麻﹝三分﹞上加烏梅兩个水煎。另用牡蠣﹝火﹐醋淬﹐﹞龍骨﹑赤石脂﹝各七分﹞﹐研成末調服﹐或作丸服亦可。

固眞丸帶久不止﹐腹痛﹐眼昏澑火﹐陽明伏火﹐此丸大瀉寒濕。

漧薑﹝炮﹐一兩﹞柴胡白石脂﹝另研﹞白龍骨﹝另研﹞當歸﹝各五錢﹞白芍﹝酒炒﹞黃柏﹝酒炒﹞白術﹝各二錢﹞

上爲末﹐醋糊丸桐子大﹐每服百丸﹐空心醋湯下﹐以干物壓之﹐不令熱藥犯胃。

斂帶丸帶久气血兩虛﹐面黃肌瘦﹐無力身熱﹐飲食無味﹐四肢倦怠。

當歸川芎茯苓白術香附﹝醋炒﹞山藥臭椿根皮杜仲﹝薑汁﹑酒炒﹞牡蠣﹝火﹑醋淬﹞鹿角霜﹝另研﹞破故紙﹝酒炒﹞白芍﹝酒炒﹞人參﹝各等分﹞

上爲末﹐烏梅肉蒸搗和入﹐加醋糊丸如桐子大。每服百丸﹐空心米湯下。

虛加黃﹑地黃﹔熱加地骨皮﹑靑黛﹔痰加陳皮﹑半夏﹑南星。小便澀加車前子。瘦人加黃柏。胸滿去人參﹐加砂仁。腹痛去參﹐加玄胡﹑小茴香﹔冬加炮姜。久加升麻﹑柴胡。

收帶丸赤白帶因濕痰腹痛﹐燥中宮之濕﹐提陷下之气。

蒼術白術白茯苓陳皮﹝鹽水去白﹞當歸白芍﹝酒炒﹞熟地半夏﹝姜制﹞椿根皮﹝各一兩﹞牡丹皮黃柏﹝酒炒﹞甘艸﹝炙﹞防風﹝各五錢﹞升麻﹝三錢﹞

上爲末﹐酒糊丸桐子大。每服百丸﹐米湯下。

簡便方﹝止白帶﹞鍛石﹝風化一兩﹞白茯苓﹝二兩﹞爲末﹐水丸。每三十丸白湯下。亦止水瀉。

又赤白帶下。蕎麥麵﹑雞子淸爲丸﹐每服五十丸﹐白湯送下。

又香附子﹝醋煮﹞﹐臭椿根皮﹝去粗皮﹞﹐等分爲末﹐醋糊丸桐子大﹐百丸空心醋湯下。

卷之七

淋瀝

是證頻有穢血﹐點滴淋漓不淨﹐非若崩中頓而多也。甚至經年累月﹐不能起身﹐倦臥。

飲食𨿽進﹐面色痿黃﹐無力行動﹐四肢困乏﹝俗名血癱。﹞有因於女子未笄早嫁﹐甚而天癸未至﹐衝任未盛﹐血海未充﹐竟以合HT。後月水𨿽降﹐顚倒錯亂﹐孕育不成﹐最可憫惜。

主方當歸川芎白芍熟地丹參艾葉﹝醋煮﹞牡丹皮阿膠﹝沖化服﹞臭椿皮地楡﹝等分﹞加烏梅肉一个﹐水煎服。

七灰散治婦女崩漏﹐淋瀝。

蓮蓬殼益母艸旱蓮艸粟殼蟹殼棕毛藕節﹝七味燒灰﹐等分﹞

每服三錢﹐醋湯調下。崩中方可互用。

簡便方淋瀝。

黃芩條﹝沈水者﹐﹞爲末﹐每服三錢﹐燒秤錘淬酒下。

又崩淋﹑棕灰﹑烏梅肉﹑漧薑﹝炒焦﹞﹐等分俱爲末﹐每二錢﹐烏梅湯下。

又烏梅肉﹝炒﹐﹞研末二錢﹔或棕灰﹑枯礬爲末﹔或蒼耳艸﹝燒灰﹐三錢﹞或荊芥﹝燈上燒焦﹞爲末﹔或槐角﹑地楡爲末﹑並用酒或童便下。

卷之七

畏寒

婦人稟陰柔之體﹐畏寒常甚於男子﹐此槪言之也。婦人尢多感寒之由﹐故特另條以明之。如乳子則不時開懷解衣進風﹔如夜臥﹐兒在身側﹐肩臂常露﹐或兒便溺﹐實時起身﹐因此感冒風寒。但婦人畏寒有兩種﹐若霄壤不侔﹐最宜詳察。一外感風寒﹐惡寒則頭疼﹑骨痛﹑拘急﹐腰膝酸軟﹐惡心﹐此言暴感也。宜從傷寒門用發表取汗藥。或微惡寒﹐朝涼夜熱﹐皮膚熱﹐內不甚﹐𨿽累月如是﹐脈浮而緊﹐宜服發表藥一帖取微汗。一陽虛生外寒﹐陰虛內熱﹐五心煩熱﹐口漧舌燥﹐夜臥不安﹐幹嗽紅痰﹐漸至午後陰分微微惡寒﹐晡時手足心熱﹐黃昏漸加﹐皮膚不甚﹐重按骨裏蒸蒸大熱﹐脈必細數急澀﹐此宜主方治之。二者差誤﹐系人之死生﹐最宜斟酌。

主方當歸白芍藥懷生地麥門冬地骨皮知母牡丹皮﹝等分﹞水煎服。

气郁加香附﹝童便炒﹞﹑撫芎﹑連翹﹔口渴加天花粉﹑五味子﹔嗽加天門冬﹑紫菀﹑冬花﹔熱甚加銀柴﹑胡連﹑靑蒿﹑鱉甲﹔有痰加貝母﹑陳皮﹑茯苓﹑甘艸。

啟脾湯寡婦﹑室女思欲不遂﹐脾傷食少﹑寒熱似瘧﹐面黃時紅。

當歸白術﹝各一錢半﹞香附﹝制﹞郁金玄胡柴胡梢川芎人參﹝各一錢﹞甘艸梢靑皮﹝各五分﹞上水煎服。

卷之七

癖

是證气結而成。者﹐腹之左右﹐各有一條﹐大者如臂﹐小者如指﹐亦名弦气。癖者﹐肋之兩旁﹐有塊作痛。二者遇風冷怒气則發﹐脈多沈澀。治法須久服丸藥消之﹐兼積聚門治。

主方當歸檳榔蓬術三稜芫花﹝醋炒﹞桃仁五靈脂木香沒藥﹝另研﹞

肉桂﹝各三錢﹞阿魏﹝一錢﹞麝香﹝五分﹞上爲末﹐入沒藥﹑麝香﹑阿魏﹝醋研化入﹐﹞

飯丸桐子大。每服十丸﹐淡醋湯下。

卷之七

瘕

是證由七情時動﹐飲食失節﹐寒溫不調﹐气血凝滯而成。故者﹐臟腑气結有形可徵也。瘕者﹐痛處無定﹐浮假可移也。發則气壅腹痛﹐相引兩脇﹐煩悶。滯於經絡﹐月水不通﹐亦當丸藥治之。

主方當歸川芎漧漆﹝炒煙盡﹞木香芫花﹝醋炒﹞肉桂赤芍藥琥珀﹝各五錢﹞大黃牛膝﹝各三錢﹞桃仁﹝一兩﹞麝香﹝五分﹞上爲末或丸﹐每服一錢﹐空心﹐熱好酒送下。

流气散臟腑虛弱﹐气血不調﹐或兼外邪﹐成形作痛﹐攻注上下。

當歸延胡索川芎烏藥肉桂桃仁木香赤芍藥枳殼蓬術靑皮﹝等分﹞爲末﹐二錢酒下。

卷之七

小腹痛

婦人小腹爲衝任之脈﹐血之海。忽感嚴凝之寒﹐客於脈絡則气血畱滯﹐激搏而痛﹔得溫暖則气血和通而痛止。內服溫散之藥﹐外炒鹽熨﹐或燒熱物熨之。脈多沈緊。如臨經時腹痛﹐調經門撿方治。

主方玄胡索五靈脂吳茱萸﹝湯泡﹞肉桂木香茴香陳皮﹝各一兩﹞白豆蔻﹝五錢﹞上爲末﹐每服一錢﹐空心﹐酒下。

卷之七

心腹痛

婦人患此﹐皆由臟腑虧虛及气滯不暢﹐兼以七情動於中﹐六淫襲於外﹐邪气幹之故痛作。隨气升降﹐衝上則心膈疼﹐攻下則臍腹痛﹐皆邪正相搏而使然也。內服藥﹐外得暖气則痛止﹐脈沈緊實。

主方延胡索烏藥香附肉桂當歸川芎木香﹝另磨﹞桃仁﹝各八分﹞赤芍﹝一錢五分﹞姜三片﹐棗一枚﹐煎服。

卷之七

轉脬便閉

是證孕婦因胞胎所壓﹐或承髙取物﹐以致尿脬轉而小便不通。或由膀胱有熱﹔或忍小便久之故。小腹急痛﹐兼小便不通門治。

主方木通寒水石秋葵子車前子石葦﹝等分﹞上研細﹐水煎服﹐見效卽止。或秋葵子﹑車前子﹑亂髮燒灰爲末﹐每服兩錢﹐茶下。或五苓散﹐取鮮車前艸搗汁調服﹔或紫菀爲末﹐蔥湯下。一法用鹽炒熱﹐包熨小腹自通。

卷之七

遺尿失禁

是證屬心腎气虛﹐傳送失度。如婦人產理不順﹐致傷膀胱﹐亦無時而出。或因脬寒髒冷而致﹐宜詳察之。先用補中益气湯合六味地黃丸方煎服。

主方﹝次服﹞白龍骨赤石脂牡蠣﹝火﹑醋淬﹞益智﹝各一兩﹞枯礬訶子﹝煨﹐去核﹞砂仁﹝各五錢﹞上爲末﹐每服二錢﹐米湯調。丸服亦可。

鹿茸丸婦人久虛﹐小便稠濁﹐滑泄不禁。

鹿茸﹝一對﹞川椒桂心附子﹝制﹞牡蠣﹝制﹞石斛肉蓯蓉雞肫﹝內黃皮﹞

沈香﹝各一兩﹞上爲末﹐酒糊丸﹐每三十丸酒下。

卷之七

陰挺

﹝附﹕陰冷﹑陰腫﹑陰癢﹞

婦人隱處之疾﹐𨿽夫婦未必盡吐﹐肯告醫索藥乎﹖故醫書多不論。寧知陰中之患﹐有致傷生者﹐醫書可獨遺哉﹗蓋陰挺之證﹐因於鬱怒傷肝﹐積久不舒﹐肝气亢極。致陰中突出長數寸﹐痛癢水濕﹐牽引腰股﹐小便澀短。先服龍膽瀉肝湯或當歸龍薈丸﹝方見脇痛﹞﹐次兼主方及補中益气湯﹑歸脾湯加柴胡﹑靑皮﹑川芎﹑茯苓﹑山梔﹑黃柏之類。又有陰中如茄墜出﹐直身則收入﹝俗名「子袋」﹞前方加升麻﹑柴胡﹑本。

有多怒思淫者﹐出赤筋大痛。蓋陰戶屬肝經﹐肝主筋故也。

主方當歸芍藥熟地黃川芎桂心白薇淩霄花澤蘭葉牡丹皮蒼術甘艸﹝等分﹞上咀﹐每七錢﹐水煎服。更用金毛狗脊﹑五倍子﹑黃連﹑魚鮏艸﹐枯礬﹝各一兩﹞分四帖﹐每加水楊柳根一握煎湯用﹐有嘴瓶盛﹐再以竹管去節﹐引熱气入陰內燻﹐待溫頻洗。

突出作癢者﹐用臭椿根皮﹑荊芥穗﹑藿香﹝各等分﹐﹞煎湯燻洗至收。前方未效﹐加柴胡﹑靑皮﹑龍膽艸。

卷之七陰挺

陰冷

證因衝任虛損﹐風冷客之﹐故陰中冷襲﹐不受胎孕。久不治﹐則面黃肌瘦﹐腹痛吐淸水等冷證作矣。

主方五加皮漧薑肉桂杜仲﹝薑汁炒﹞蛇牀子丹參天門冬熟地黃鐘乳粉﹝研﹞地骨皮﹝各二兩﹞上銼﹐生絹袋藥懸壇心﹐貯黃酒滿浸三日﹐蒸熟早晚溫飲。

洗方用硫黃﹑枯礬﹝等分﹞﹐煎湯頻洗。未安﹐制桂附八味丸服。

卷之七陰挺

陰腫

陰戶腫痛﹐由正气不足﹐風邪客之不去﹐乘於陰與气血相搏﹐气血痞滯﹐腠理壅閉﹐不得泄越而爲腫矣。

主方石菖蒲當歸﹝各一兩﹞吳茱萸﹝炒﹞秦艽﹝各五錢﹞

上咀﹐每五錢加蔥白五寸﹐水煎﹐空心服。用枳殼﹝銼﹑炒﹞包熨﹐冷﹐再炒﹐熨腫處。

洗方艾葉﹑防風﹑大戟煎洗。或加麻黃﹑蛇牀﹑烏梅﹐去大戟﹐煎洗。

又甘菊苗或馬鞭艸煎洗。或小麥﹑五倍子﹑蔥白煎湯﹐化入礬﹑硝洗。或白礬﹝五錢﹑﹞大黃﹝一錢﹞﹑甘艸﹝五分﹞﹐爲末﹐薄綿裹納入﹐日三換。

卷之七陰挺

陰癢

始因濕熱生虫﹐蝕於陰中﹐痛癢不已。有寡婦﹑室女思想不息﹐濕火淫津﹐日久而成。或房室太過﹐毒火壅積爲癰﹐潰爛致傷人者﹐亦可用陰挺洗方。

主方黃黃芩大黃﹝各一兩﹞赤芍藥玄參丹參山茱萸蛇牀子﹝各五錢﹞

上爲末﹐每服二錢﹐空心酒下。

洗方﹝癢不可忍﹞花椒﹑吳茱萸﹝各一兩﹞﹑蛇牀子﹑藜蘆﹝各五錢﹞﹑陳茶葉﹝一撮﹞水煎﹐入煨鹽﹝二兩﹞﹐加明礬﹑朴硝﹐尢好燻洗。次用杏仁﹝炒﹑研﹞加雄黃﹑礬﹐入麝香少許﹐稀絹包﹐烘熱納陰中。

陰中生虫﹕用熟牛肝或豬肝﹝切﹐三寸﹐﹞炙熱﹐納陰中﹐引虫出盡。

又肝拌平胃散﹑貫眾末納。或桃葉搗﹐綿裹納﹐一日換五次。

陰中出血﹕百艸霜﹝研﹞﹑葫蘆搗汁和納。或發灰﹐靑布灰和敷。

陰瘡﹝濕熱所致﹞﹕蛇蛻﹝一條﹑炙﹞﹑枯礬﹑黃丹﹑蓄﹑本﹝各一兩﹞﹑硫黃﹑荊芥﹑蛇牀子﹝各五錢﹞爲末﹐香油調搽﹐濕者幹摻。先用荊芥﹑蛇牀子煎湯燻洗﹐後敷。

卷之七

乳巖

﹝附﹕乳癰﹑吹乳﹑乳汁不通﹑乳閉﹞婦人情思拂逆。久含鬱怒﹐無由散越﹐致肝木气盛﹐乳房屬肝﹐發於此也。始有小核如豆﹐漸漸長大﹐經年累月﹐發則大痛腫潰﹐故如巖穴之狀﹐血膿赤水淋漓﹐甚穿五內﹐終致不救。宜如小棋子時﹐先服十六味流气飲﹝方見外科﹞﹐次服主方。有穿潰者﹐姑與解毒托裏散﹐外用去腐生肌藥治之。未破﹑已破﹐兼服蠟礬丸。

主方貝母栝蔞仁靑皮柴胡赤芍當歸撫芎木通﹝等分﹞水煎服。痛加乳香﹑沒藥。

卷之七乳巖

乳癰

由暴感鬱怒﹐气滯血凝而成。先宜忍痛用熱手或手裹綿衣烘熱重揉﹔次用蔥熨﹑蒜灸﹑淋洗諸法﹝見外科﹞﹐必宜速散爲妙。婦人因苦痛延挨﹐遂成大患。

主方栝蔞仁﹝研﹞金銀花貝母﹝各二錢﹞天花粉皂角刺當歸尾穿山甲﹝研﹞白芷梢甘艸節﹝各一錢﹞酒煎服。甚加乳香。

神效栝蔞散乳癰未成卽消﹐已成化水。瘰﹑諸毒皆效﹝方見腸癰﹞

又方栝蔞﹝二个﹞﹐搗炒﹑研末﹐酒下效。或蛇蛻﹝一錢﹐燒﹞﹐甘艸末﹝五分﹞﹐酒送下。香油調敷。

蔥熨法蔥搗﹐炒熱﹐作餅罨患處﹐上用銅杓微火熨﹐汗出腫消。

敷方蒲公英﹝春生路邊﹐黃花如菊﹐後結絨球﹐莖至三寸﹞搗絞汁和酒飲﹐渣敷。

又馬鞭艸﹐酒擂絞﹐加捶碎姜一塊﹐熱服一﹑二碗﹐渣敷患處。

又五月五日粽篛燒灰﹐酒調二服安。吹乳亦宜蔥熨揉散。

卷之七乳巖

吹乳

因兒吮乳﹐母子睡熟﹐兒口熱气吹腫痛﹐名外吹﹔孕婦乳腫病﹐名內吹。亦宜前方及栝蔞散治之。或黍子﹝一合﹞﹐好酒下。

又鹿角﹝一兩﹐炭火﹐研細﹞﹐分兩次用﹐無灰酒滚熱﹐飲盡汗出安。

卷之七乳巖

乳汁不通

初覺急宜揉散﹐及搗蔥作餅熨。結核成餅﹐卽爲乳癰。

主方天花粉柴胡桔梗瞿麥木通﹝各錢半﹞連翹赤芍藥白芷靑皮﹝各七分﹞甘艸﹝五分﹞上加通艸﹝二錢﹐做花者﹞﹐水煎服。頻用油木梳烘熨乳房。

卷之七乳巖

乳閉

新產之婦﹐乳頭陷者﹐筆管捺之呼出﹐汁不通﹐宜主方。

主方漏蘆木通穿山甲﹝炙﹐研﹞天花粉王不畱行當歸﹝各二錢﹞皂角﹝五分﹞上加通艸三錢﹐用豬前蹄足五寸同煮﹐至蹄熟﹐食蹄與汁。或爲末﹐用蹄汁調下。

又芝麻﹝半升﹐炒﹐研﹞胡桃肉﹝四兩﹑另研﹞皂角﹝五錢﹞穿山甲﹝炒﹞僵蠶﹝炒。各四兩﹞肉果﹝麵包煨熟﹐三錢﹞

上共爲末﹐每服三錢﹐溫酒送下﹐一日五服。

又豬前足﹑通蔥艸﹝做花切下者煮﹞﹐食蹄汁。

又赤小豆煮汁飲。

又肥胖婦人因痰气壅盛﹐乳閉滯塞﹐消痰藥加漏蘆之類。

又天花粉﹝研末﹐﹞二錢酒下。或飲萵苣湯﹐並食炒菜子﹐同穿山甲研服。

乳頭裂痛﹕薴麻根搗敷。

卷之七

補遺胎產諸方

乳巖﹕夏枯艸蒲公英﹝幹。各二兩﹞金銀花漏蘆﹝各兩半﹞貝母橘葉菊花鼠糞﹝尖者﹞連翹白芷紫花地丁山慈菇炙甘艸栝蔞茜根陳皮﹝各一兩﹞乳香沒藥﹝各研﹐七錢﹞上爲末﹐用夏枯五斤﹑公英二斤﹐搗絞汁煎濃爲丸﹐每二錢﹐食遠湯下﹐日淺半料。

乳﹕潰爛經年者。鼠糞﹝尖者﹞土楝子﹝經霜者﹐忌川楝﹞露蜂房﹝各三錢﹐俱過﹞

取淨末和勻﹐分三次酒下﹐間兩日一服﹐完卽愈。

乳癖﹕白芷﹑鼠糞﹝各一錢﹞﹐爲末﹐好酒下至醉﹔外用白芨末﹐水調敷。

胎痛少血﹕四物湯加香附﹝童便浸﹞﹐共爲末﹐每服三錢﹐紫蘇湯調下。

火逼胎動﹕四物湯加條黃芩﹑黃連﹔逆上气急加香附。

房事胎動﹕四物﹑阿膠﹑蘄艾﹑白術﹑條芩煎服。動而痛﹐當歸六錢﹑川芎四錢﹐煎服。

難產胞幹﹕滑石﹝水飛﹐一兩﹞﹐白蜜﹑香油﹝各半杯﹞﹐慢火略熬﹐調石頓服。煎調一兩摩塗臍腹上下﹐未產﹐更以楡白皮﹑秋葵子﹑蔥煎﹔調豬油﹑牛乳﹑油﹑蜜服。

交骨不開難產﹕當歸﹑川芎﹝各五錢﹞﹐生育婦人發﹝燒﹐三錢﹞﹐龜板﹝炙﹐研﹐五錢﹞

煎服。或十全大補湯服。

難產多日欲死﹕人參﹝五錢﹞﹑當歸﹝一兩﹞﹑炮姜﹝二錢﹞﹐水煎服。夏月難產﹐益元﹑五苓和服。

子死腹中﹕唇紅舌黑子死﹔唇黑舌紅母死。俱紅並生﹐俱黑同死。平胃散一大帖﹐煎一鐘﹐入芒硝三錢服。再煎大帖﹐入硝洗腹﹐胎下。

又肉桂﹝三錢﹐研末﹞﹑麝香﹝五分﹞﹐作一服酒下。或百艸霜﹑竈心土﹑白芷等分研末﹐童便﹑酒下﹔或蔥白二﹑七莖煎服﹐加童便﹑酒更好。

催生驗方魚膘﹝四錢﹐切﹐以鍼刺﹐燈上炙脆﹐研﹞柘枝﹝一兩﹐一葉一刺﹐五月開白花﹐蠶食者眞﹞白芷﹝一錢半﹞百艸霜﹝山家者﹐一錢﹐研﹞千里馬﹝男左足舊艸鞋燒灰﹐二錢﹞上以柘﹑芷﹑水﹑酒各一鐘﹐煎一鐘﹐去渣﹐入膘煮化﹐調二末服。

產不快順﹕雲母﹝水飛﹐五錢﹞﹐用溫酒調服卽生。胞不下﹐芒硝三錢酒服。

催生﹕魚膠﹐燈上燒焦一錢﹐或香油炒三錢﹐研服。敗筆頭燒灰﹐溶蠟丸服。

貝母﹝一錢﹐去心﹐研末﹞秋葵子﹝七十粒﹐炒﹑研末﹞鳳仙花子﹝炒﹐研﹞路旁艸鞋鼻﹝燒灰﹐二錢﹞乳香﹝出汗﹑研末﹐一錢﹞白蒺藜貝母﹝等分爲末﹐三錢﹞竈心土﹝爲末﹐二錢﹞隨取一味﹐酒下或米湯下。弩牙燒赤﹐淬酒飲﹐鑿柄蓬頭燒灰﹔或槐子七枚﹔或細艾炷灸右足小指尖三壯﹔或蓖麻肉搗﹐貼腳心﹝產下卽去﹔﹞或赤小豆煮汁服。

橫生﹕益母艸﹝六兩﹞﹐童便﹑酒煎服。天寒難下﹐五積散加牛膝﹑葵子﹑蛇蛻煎服。觸犯禁忌﹐朱砂符燒灰酒下。

產後气脫﹕人參﹝五錢﹞﹑漧薑﹝二錢﹞﹑肉桂﹝二錢﹞﹐煎服。虛甚﹐倍參﹐加制附一錢。

產後虛喘﹕人參﹝五錢﹞﹑附子﹝五分﹞﹐煎服。有漸加參至三兩﹐附三錢效。

產後喘﹑汗﹐用參﹑﹔不效﹐宜補心腎。棗仁﹝一兩﹞﹑懷生地﹑白芍﹑麥冬﹑五味﹑枸杞﹑牛膝﹑杜仲﹑當歸身﹑阿膠﹑牡蠣﹑龍眼肉﹐至數十劑全安。

種子丹海鹽都諫陳海洋公五十無子﹐服此連舉五子﹑五女。

何首烏﹝八兩﹞仙茅﹝川者﹐四兩﹞牛膝﹝酒浸﹞白茯苓﹝人乳﹑砂鍋煮﹑蒸﹞赤茯苓﹝牛乳同法﹞生地黃﹝酒浸﹐蒸﹑搗﹞枸杞﹝甘州﹐紅細﹞人參﹝堅明﹞當歸身﹝酒浸﹞杜仲﹝薑汁拌﹐鹽酒炒去絲﹞遠志﹝甘艸汁浸﹐剝肉﹞柏子仁﹝去油﹞山茱萸肉菟絲子﹝煮餅﹞破故紙﹝鹽酒炒香﹞大胡麻﹝酒蒸九次﹞核桃仁松子仁﹝俱另研。各一兩﹞上各爲末﹐稱配﹐入地黃﹐重曬﹑磨﹐加二仁煉蜜丸桐子大﹐每百丸空心酒下。夏﹐鹽湯。

制首烏﹕八月采赤﹑白各半﹐極大如龜﹑蛇形尢佳。竹刀刮去皮﹐切片﹐米泔水浸一宿﹐濾﹑曬三次﹐木臼搗末。

肇妊丸調經養血﹐順气健脾。男子預宜脾健腎足﹐精滿气充。

香附﹝一斤四分。鹽﹑酒﹑童便搗光﹐人乳﹑米醋各浸三日﹐曬漧﹞當歸﹝酒浸﹞熟地﹝酒蒸薑汁拌﹞川芎白芍藥﹝酒炒。各四兩﹞白術﹝土炒﹞澤蘭葉陳皮﹝各二兩﹞黃柏﹝酒炒﹞甘艸﹝酒炒﹞阿膠﹝酒蒸化。各一兩﹞上爲末﹐磨地入膠﹐酒糊丸﹐每服百丸﹐空心米湯下。

男忌六錯﹕一﹑甲子庚申﹐本命朔望。二﹑奔走作勞﹐力疲气乏。三﹑醉酒病後﹐憂怒驚恐。四﹑交接頻數﹐起早睡遲。五﹑神聖座近﹐星月風雷。六﹑大寒大熱﹐大飽大饑。

女忌五迷﹕一﹑經愆多病﹐帶下崩淋。二﹑皮粗肉燥﹐口大气雄。三﹑勞弱羸怯﹐瘢風暗疾。四﹑肥胖﹑太瘦﹐多產少食。五﹑形質不全﹐陰妒不良。巧奪天機之妙﹐孕嗣人倫大端﹐得人不傳失人﹐非人而傳失巧。但敬授愼默﹐廣爲善事耶。

卷之八

外科總論

經曰﹕膏粱之變﹐足生大疔﹐受如持虛。膏粱濃味﹐熱毒內積﹐其變多生大疽。其受毒部分﹐則毒從虛處受之﹐大疔﹑大疽也﹐以其根深在內也。又曰﹕榮气不從﹐逆於肉理﹐乃生癰腫。

夫瘡瘍之證﹐初成之時﹐當察經之傳變﹐病之表裏﹐人之虛實﹐受之淺深而攻補之。如腫病熱渴﹐大便閉結﹐邪在裏也﹐疏通之。腫赤痛﹐寒熱頭疼﹐邪在表也﹐發散之。腫痛甚者﹐邪在經絡也﹐和解之。微腫微痛而不作膿者﹐气血虛也﹐補托之。漫腫不痛﹐或不作膿﹐或膿成不潰者﹐气血虛甚也﹐峻補之。色黯而微覺腫痛﹐或膿成不出﹐或腐肉不潰者﹐陽气虛寒也﹐溫補之。若泥於未潰﹐而槪用敗毒之藥﹐復損脾胃﹐不惟腫者亦不能成膿﹐而潰者也難收斂。七惡之候蜂起﹐多致不救﹐此其大略而已。

卷之八

論陰陽

癰疽之證有二十餘種﹐最切要者﹐分別陰陽是也。發於陽者﹐屬六腑﹐爲表爲火爲實﹔發於陰者﹐屬五臟﹐爲裏爲郁爲虛。故陽發則大而髙起﹐皮薄色赤﹐發有椒眼數十﹐輕按卽痛﹐形大而淺爲癰。故陰發則平而內作﹐皮濃色淡﹐腫硬不起﹐狀如頑膚﹐重按隱木而痛﹐形小而深爲疽。又有陽中之陰﹐似熱非熱﹐𨿽腫而實虛。若赤而不躁﹐𨿽痛而無膿﹐卽浮而復隱﹐外盛而內腐﹔其人多肥﹐肉緊而內虛。有陰中之陽﹐似冷非冷﹐不腫而實﹐赤微而躁﹐有膿而痛﹐形𨿽不盛﹐而內實煩悶﹐其人多瘦﹐肉緩而內實。有陽變爲陰者﹐病發於陽而極熱﹐則當順气勻血。因有赤腫發熱﹐便閉躁渴之熱證﹐脈洪數而實﹐𨿽嚴冬﹐惟當暫用苦寒之藥以瀉熱毒。如過用寒涼﹐或誤艸藥性冷﹐則气滯血凝而危﹐急用溫熱藥﹐使气行血和﹐乃可成膿。有陰變爲陽者﹐病發於陰而極冷﹐則當內用平補﹐兼以宣气滋血助陽﹐健脾進食。或不腫不赤﹐皮寒肢冷﹐瀉利腸鳴﹐飲食不入﹐不時嘔逆等冷證﹐脈微弱而遲﹐𨿽盛暑﹐亦當暫用辛溫之藥以助陽气。倘又誤涼藥﹐急用大熱之劑回陽﹐不回者死。蓋陽者﹐气也﹔陰者﹐血也。陰不足﹐陽有餘。血澀气滯﹐榮衛不行﹐而邪熱相搏則患成。數日後漸宜溫和气血﹐使陽動而陰隨﹐气運而血行﹐則出膿而收斂。若專於淸涼﹐气血凝結則血死﹐血死則肌死而斃矣。

卷之八

論虛實

寒熱作痛﹐皮膚壯熱﹐口渴煩躁﹐飲食如常﹐大便祕硬﹐小便赤澀﹐膿出稠粘﹐膿盡收斂﹐爲實證易治。气血虛弱者﹐塌而不起﹐𨿽腫不赤而軟慢﹐肌寒肢冷﹐自汗色脫﹐食少懶言﹐小便自利﹐大便滑泄﹐不起不腐﹐膿少而淸﹐極難收斂。切忌攻伐﹐專宜溫補﹐此虛寒證難治。小按卽痛者﹐膿淺爲實﹔重按乃痛者﹐膿深爲虛。按之不復起者無膿﹐乃淸水也。按之卽復者﹐有膿也。膿出反痛者﹐虛也﹐宜補。有膿多者﹐亦气血虛而不能禁固也。有腫髙而軟者﹐此膀胱經絡從背起也。豈可槪以爲熱而用涼藥﹖潰後脈澀遲緩者易愈﹐細而沈﹑時直者裏虛。若痛尙未痊﹐脈洪滑粗散者難治﹐以正虛邪實也。

發熱而渴﹐脈虛而大﹐乃眞气虛﹑邪气盛﹐不治。凡腫堅硬而無光澤﹐皮濃瘡頭如粟﹐脈洪大﹐按之澀﹐此精气已絕﹐不治。如未穿破﹐毒攻臟腑﹐一毫熱藥不可用﹔若已破潰﹐臟腑旣傷﹐飲食少進﹐一毫冷藥不可用。此亦言其常也﹐變者又宜斟酌。如毒成膿管寸長深滿﹐膿血膠粘易治﹐臭穢淸水﹐血敗气衰﹐陽絕陰盛不治。

卷之八

論感受

夫人之一身﹐本於五臟﹐五臟皆本於胃气。邪气郁於胃中﹐胃气盛而體實﹐則邪气相搏而流注於經絡。澀於所滯﹐血脈會聚﹐結而爲癰。胃气弱而體虛﹐則邪气盛而宿於經絡﹐阻於所行﹐血脈凝畱﹐結而爲疽。故曰﹕外如粟﹐內如﹔外如錢﹐內著拳。𨿽因榮衛不調﹐經絡凝滯﹐致病之由﹐非止於此。究其源有五﹕一﹑天行時气。二﹑七情气郁。三﹑體虛外感。四﹑蘊熱搏於風冷。五﹑食膏粱濃味﹐鮏羴熱毒。又云﹕一﹑天行。二﹑疲弱气滯。三﹑怒气。四﹑腎經虛﹐五﹑服法酒﹐服丹藥﹐食炙爆物﹐及大怒郁憤﹐盡力房勞﹐精虛气耗。皆能致發背﹑搭手﹑腦疽﹑大疔﹑懸癰﹑腳發﹑乳癰諸般腫毒之證。

卷之八

論治法

經曰﹕汗之則瘡已﹐所謂疏泄榮衛之邪﹐此大法也。故初感脈浮數﹐腫赤痛﹐加減敗毒散發散之。脈沈實﹐煩熱躁渴﹐腫硬痛深﹐大便祕﹐邪在裏﹐宜下之﹐黃連湯之類疏通之﹐仙方活命飲。外無腫﹐內無便祕﹐邪在經絡也﹐宜調和榮衛﹐托裏養榮湯﹑白芷升麻湯。腫髙痛﹐脈浮﹐宜托裏藥治﹐內托復煎散。大痛或不痛﹐腫不作膿者﹐邪气凝結也﹐宜解散之﹐內服仙方活命飲。煩躁飲冷﹐痛脈數者﹐邪在上也﹐宜淸利之﹐淸涼飲﹑金銀花散。惡瘡久而不潰﹐气實兼寒邪也﹐宜宣而補之﹐十宣散也。如發熱汗多﹐大渴﹑便閉﹑譫語者﹐結陽證也﹐宜下之﹐黃連內疏湯﹑破棺丹是也。不作膿而不潰者﹐虛也﹐大補之﹐補中益气或十全大補湯。腫痛飲冷﹐發熱睡語者﹐火也﹐宜淸降之﹐淸心湯﹝卽防風通聖散加黃連。﹞不作膿﹐或不潰及不斂﹐陽气虛也﹐托補之﹐托裏消毒散。微腫微痛不作膿﹐及漫腫不痛﹐膿成不潰﹐俱宜大補﹔色黯加助陽藥﹐亦宜補之。有陰證而又誤涼藥﹐急宜大熱藥回陽﹐姜附湯﹑三建湯之類。首先宜服乳香﹑綠豆粉﹑救心護膜。初病作嘔﹐毒攻心胞絡﹐救其心神安寧。𨿽有重病不死﹐世有輕病反死者﹐因透膜而元气泄也﹐故救心護膜爲第一義。如按之上下不熱不軟﹐都牽彊者﹐尙未有膿﹐急消之﹔凡按之軟﹐實有膿而不潰﹐宜急破之﹐不然則內潰日久﹐難於收斂。若未有膿﹐切不可鍼破。

卷之八

五善七惡

動息自寧﹐飲食知味一﹔大小便調二﹔膿潰腫消水鮮不臭三﹔神彩精明﹐語聲淸亮四﹔體气和平五善也。大渴發熱﹐泄瀉或閉一﹝黃竹葉湯。气血俱虛﹐八珍湯加黃﹑麥冬﹑五味﹑山藥。或八味丸方﹐咀煎服。﹞膿血旣泄﹐腫痛尢甚﹐膿色敗臭二﹝人參黃湯﹐或十全大補湯加麥冬﹑五味。﹞目視不正﹐黑睛緊小﹐白睛靑赤﹐瞳子上視三﹝六味丸加山梔﹑麥冬﹑五味。

如未效﹐八珍湯加山梔﹑麥冬﹑五味子。﹞喘粗短气﹐恍惚嗜臥四﹝六君子加姜﹑棗。如未效﹐補中益气湯加山藥﹑山萸﹑五味﹑赤茯苓。十全大補湯加山藥﹑山萸﹑五味之類。﹞肩背不便﹐四肢沈重五﹝補中益气加山萸﹑山藥﹑五味。如未效﹐十全大補加山萸﹑山藥﹑五味子。﹞不能服藥﹐飲食不下﹐舌不知味六﹝六君子加木香﹑砂仁。如未效﹐加附子。﹞聲嘶色敗﹐唇鼻靑赤﹐面目四肢浮腫﹐七惡也﹝補中益气加姜﹐棗。未效﹐六君子加炮姜。甚者加附子﹐或十全加附子﹐炮姜。﹞若腹痛泄瀉﹐咳逆昏潰﹐救裏溫中湯。後用六君子加附子﹑姜﹑桂。若潰後寒熱作渴﹐怔忡驚悸﹐寤寐不寧﹐牙關緊急﹐自汗﹑脈洪大﹐按之如無。或身熱惡衣﹐欲投於水﹐或濃衣仍寒﹐或手足逆冷﹐腰背反張﹐頸項勁彊﹐急用參﹑苓﹑歸﹑術﹑附子救之。五善見三則吉﹐七惡見四則危。實證見惡候可治﹐虛證見惡候不可治。

卷之八

內消

經曰﹕汗之則瘡已。又曰﹕發表不遠熱。故瘡瘍初感﹐必以消散爲最勝。內服發汗之劑﹐外用蒜灸之法﹐靡不奏功。惟當審經絡處所﹐形脈虛實﹐深淺大小﹐而兼引經之藥。如腦﹑背﹑腰﹑項﹑臀﹑﹑皆太陽經﹐宜黃連﹑羌活。脊背連脇處﹐爲近少陽﹐宜敗毒散。形實脈實者﹐宜漏蘆湯﹑五利大黃湯等疏利之。气虛﹐參﹑爲主﹔血虛﹐參﹑歸爲主。佐以消毒﹐加以引經﹐而行補瀉。惟少陽一經﹐與气血虛同法治。凡栝蔞﹑射幹﹑山甲﹑蟾酥﹑連翹﹑地丁﹑牛蒡子﹑金銀花﹑木鱉之類﹐皆內消之藥。

卷之八

托裏

凡癰疽血气虛者﹐則邪气入深而散漫不能突起﹐亦難潰膿。或潰後膿少﹐或膿淸稀﹐或堅硬不軟﹐或根腳𨿽紅而膿不開大者﹐皆气血兩虛。必用內托﹐以補藥爲君﹐活血驅邪爲臣﹐辛香行滯爲佐﹐加溫藥以禦虛寒。亦有一﹑二日便覺﹐脈沈細而煩悶﹐臟腑弱而皮寒﹐恍惚不寧。外證深沈者﹐卽當用托裏諸方采擇﹐兼溫熱之劑從治之。

卷之八

膿蝕

瘡瘍穿破﹐膿血潰出﹐則重者亦覺輕可﹐甚不得已乃用刀鍼。若勢緩證輕﹐以藥餌破之。後有替鍼丸之類﹐皆可用以咬頭出膿。

卷之八

定痛

經曰﹕諸痛癢瘡瘍﹐皆屬心火。後有止痛諸方。痛甚者﹐必宜苦寒藥爲主。虛弱者﹐補中益气湯加苦寒藥﹐量輕重用。血熱者﹐四物湯加牛蒡﹑黃芩﹑連翹﹑在下加黃柏。肥人加羌﹑防﹑荊﹑芷。大便祕加大黃。諸藥中兼乳香﹑沒藥﹐痛可定矣。

卷之八

惡肉

去惡肉者﹐腐肉也﹐必宜去之﹐推陳致新。壯人自去﹐老弱必取之﹐不去則腐爛筋膜﹐結成多骨。有致大潰而死者﹐用大補气血藥收斂﹔或可用手法去之﹔或用雄黃﹐輕粉敷之。蠹肉努出﹐或用遠志末﹐酒調塗之。又法﹕息肉突出﹐烏頭半兩﹐醋三碗﹐浸三周時洗之﹐日夜三﹑四次。諸瘡肉如蛇﹐突出數寸﹐硫黃末敷之卽落。宿膿潰久﹐蠹肉不腐﹐亦用硫黃﹑輕粉敷之。四圍仍有腫處﹐用毫鍼燒赤刺之約一米深﹐紅腫卽縮。

卷之八

生肌

潰後收斂遲速﹐在气血之盛衰也。然龍﹑竭﹑乳﹑沒﹑赤石脂﹝﹞﹑寒水石﹑象皮﹑水銀﹑輕粉之類﹐𨿽可收斂﹐必宜內服參﹑﹑當歸﹑白術﹑白芷之類以助之。如色赤血熱不收﹐四物加山梔﹑連翹。色白﹐宜補托。或潰後而根腳赤暈﹐反開展不收﹐宜大補十宣散去朴﹑桂﹐倍參﹑﹑當歸﹐加金銀花﹑白芷﹑連翹﹑犀角﹑栝蔞根。夏秋加三黃﹑羌活。破後不潰﹐瘡口堅硬者風也。蠹肉不腐者﹐雄黃﹑輕粉研勻敷之。如癰疽腐爛及諸瘡毒﹐滑石一兩﹑雄黃五錢﹐研細。

先洗淨﹐敷上﹐外以綿紙蓋覆。未收﹐再用生肌散之類。

卷之八

避忌

患諸毒者﹐宜愼風寒﹐謹口腹﹐適起居﹐減言動。藥餌精潔﹐飲食以時﹐𨿽小愈﹐尢宜絕戒房室。犯之必不合口﹐存細孔如簪腳﹐津津水出而成漏﹐累月經年不收﹐多變小便澀數﹐消渴﹑消中等證。致津液枯涸﹐肌肉瘦削諸患而死﹐可不愼歟﹗又有發背之證﹐腥穢尢其﹐常有小蜈蚣潛入則大病大潰﹐必至於死。切宜置臥榻於室之中﹐榻下縛雄鷄數隻﹐得免此害。凡血气聞香則行﹐得臭則逆﹐且香气入脾﹐而醒脾進食。患人臥處宜香气﹐忌穢气。

卷之八

食肉

經曰﹕膏粱之變﹐足生大疔。此言富貴人也。日食濃味以助其陽﹐不能走空竅以行陽道﹐反行陰道﹐則脾土濕气大勝﹔子能令母實﹐則心火大熾。火土旣盛﹐腎水虧傷﹐濕熱上行﹐必出於太陽膀胱之經﹐爲腦疽。爲發背等諸最重之證。故患時不宜再食濃味﹐以助宿積之蘊熱也。若貧家則不然﹐無過气郁而成。蓋諸補陰﹐諸肉補陽。素不得肉之養﹐再泥以諸毒戒肉﹐何所賴以補益乎﹖故不可一途而論也。

﹝一貧士患發背﹐無力買人參補藥﹐日食肉餛飩而愈。﹞

卷之八

作渴

﹝附﹕預防﹞

瘡瘍之證﹐必因膏粱濃味﹐或恚怒鬱結﹐致毒火蘊蓄。漸覺心煩躁熱﹐口作大渴﹐引飲不休﹐食已卽饑﹐乃欲發癰疽之候。當急服淸火解毒之藥而預防之﹐可免斯患。如患後因膿水泄其津液﹐亦至口渴不已﹐無問初重﹐潰後作渴﹐竹葉黃湯﹔脈數無力﹐口漧﹐補中益气湯﹔便祕﹐淸涼飲﹔尺脈洪大﹐按之無力﹐用加減八味丸。若口燥舌黃﹐渴欲飲水﹐此丸尢妙。渴與口漧不同﹐若用丹藥鎭墜﹐禍不旋踵。惟截嫩桑枝同五味子煎湯飲﹐可以救陽水。

卷之八

灸法

﹝隔蒜灸﹑豆豉餅灸﹑淨土灸﹞

瘡瘍用灸﹐有回生之功。一切癰毒發背初起﹐赤熱腫痛﹐可拔引鬱結滯气﹐及攻散沈凝畱血﹐必能取效。老弱元气虛寒者﹐不灸必至敗亡。先以濕紙覆其上﹐立視紙先漧處﹐卽癰頭也。取蒜炙﹐獨蒜猶佳。切片如三文錢濃﹐安瘡頭上﹐用大艾炷灸之﹐三壯換蒜。痛者灸至不痛﹐不痛灸至痛。一﹑二日﹐十灸十愈﹔二﹑四日﹐灸六﹑七愈﹔五﹑六日﹐灸三﹑四愈﹔十數日﹐灸無功。若有十數頭﹐蒜研成餅﹐聚艾灸之亦愈。如瘡大﹐日夜灸﹔若有椒眼一﹑二十﹐逐眼灸之﹐用蒜並淡豆豉﹑乳香﹑搗作餅灸尢效。初起中有一黃粟米頭﹐用獨蒜切去兩頭﹐安瘡上灸十四壯﹐多至四十九壯。一人背疽﹐逾月益甚﹐艾加瘡上﹐早灸至晚﹐百五十壯知痛。明日鑷去黑痂﹐敷藥服藥卽安。如無蒜﹐用豆豉搗作餅﹔如俱無﹐用淨土以眾人唾﹐或加蔥汁﹐或嗽口水﹐和捏作餅﹐大小根據瘡﹐濃一﹑二分。痛則加濃﹐不大熱﹐減薄。一壯一換﹐灸四十九壯﹐以驗爲度。

卷之八

明灸

明灸者﹐著肉灸也。患人勿畏痛楚而失之﹐能耐一時之痛﹐免多日之大痛苦也。人年四十以上﹐患發背等毒﹐急宜早治。爲治之要﹐莫過灼艾之功﹐勝於用藥。使毒瓦斯外泄﹐而有行散之力﹔使熱气內攻﹐而有消逐之能﹐則凝血滯气由此而解矣。若處鄕居僻境﹐深山窮谷﹐及遊宦行商﹐舟車驛邸﹐無醫藥之處﹐尢宜行此灸法﹐其效甚捷。明灸之法﹐亦施於陰毒﹑頑木不痛惡瘡。

在陽證瘡瘍腫毒﹐隔蒜可也。最勝者﹐獨蒜大顆﹐切片三分濃﹔次赤皮蒜搗爛作餅﹐或切片。古有豆豉﹑椒﹑姜﹑鹽﹑蔥﹐相和搗爛撚餅灸法。其硫黃灸﹐豆豉餅灸﹐淨土灸﹐皆良法也﹐取其便而用之。初起攻散﹐已潰接補陽气。如瘡不開大﹐肉不敗壞﹐瘡口易斂﹐皆一灸之神力也。灸後根據次采取方法﹐隨證而治之﹐庶幾可云十全矣。

卷之八

桑枝灸法

發背不起﹐或瘀肉不潰﹐乃陽气虛。用桑枝燃火吹息稍近肉﹐取其火气﹐灸患處片時。日三﹑五次﹐助腫潰。若已腐潰﹐新肉生遲﹐宜四畔灸之。瘰﹑流注﹑瘡﹑惡瘡﹑久不愈者﹐亦宜此法。未潰﹐解毒止痛消瘀﹔已潰﹐補气﹑散餘毒﹐生肌肉。陽證初起﹐用此卽出毒水內消﹔日久用之﹐𨿽潰亦淺﹐大有神功。勿以平易而賤忽之。

卷之八

騎竹馬灸法

竹馬灸圖治一切癰疽腫毒﹐按諸項灸法皆好﹐惟此尢能消患於未形。諸師首取﹐惜乎近世少用﹐是不知其妙也。其法令患人以肘憑几案豎臂腕﹐腰直﹐用篾一條﹐自臂腕中曲紋盡處﹐男左女右﹐貼臂肉量起﹐直至中指尖﹐不連指甲。用竹杠一條﹐患人脫衣騎定﹐身正直前行﹐二人扛起﹐令腳不著地﹐使二人扶定﹐勿令仰覆。將量臂腕篾﹐從竹杠坐處尾骨盡邊﹐直豎竹杠上﹐貼脊背量至篾盡爲則﹐用墨點記﹐此只是取中﹐非灸穴也。另用薄篾量病患中指中節﹐相去兩橫紋尖爲則﹐截爲一寸﹐就前所點記處﹐兩邊各量開指篾盡處﹐乃是灸處。兩穴各灸五壯或七壯﹐不可多灸。不問癰生何處﹐及乳癰﹐並用此法灸之﹐無不愈者。如疽發身左﹐灸左﹔發身右﹐灸右﹔甚者﹐左右皆灸。蓋此二穴﹐心脈所過。經曰﹕諸痛癢瘡瘍﹐皆屬心火。又云﹕心主血﹐心气滯則血不行﹐故逆於肉理而生癰。灸此使心火調暢﹑血脈流通﹐卽能奏效﹐起死回生。

卷之八

神燈照疽法

雄黃朱砂血竭沒藥﹝各一錢﹞麝香﹝等分﹞共研﹐摻綿紙十四條作燃潤麻油點﹐照瘡毒﹐離半寸﹐自外而內周遭照藥气燻毒令熱﹐先三條起﹐漸消用敷藥。車前艸﹑艸﹑五龍艸﹑金銀花﹝俱鮮者﹞同搗細﹐加陳年小粉﹑飛鹽少許﹐又搗如糊﹐頻敷﹐中畱頭。早可散﹐遲略潰。諸艸缺鮮者﹐取根或幹者爲末﹐加陳醋調﹐內兼服敗毒散﹑護心散﹑活命飲﹑十宣散尢效﹐忌涼藥。

卷之八

灸漏

凡瘡瘍日久成漏者﹐非止一端。有因生於虛軟卑下之處﹐其气脈下行而難於收口﹔或气血虧傷﹐遷延不收﹔或患瘡毒未平復﹐因犯房室成漏﹐小孔出水不已﹐漸成不救之患。用大附子一个﹐重一兩者气足﹐爲末﹐津唾調作餅。如漏孔大﹐三文錢濃﹐用艾炷於餅上灸﹔內服大劑十全大補湯助之﹐至孔合爲度。如無附子﹐用淡豆豉搗作薄餅灸。或猶在穿潰時﹐難於生肌﹐疽毒根深﹐水從內出﹐用硫黃爲末﹐和入白面﹐以大蒜搗撚成餅。如孔大﹐濃三分艾灸﹐勿令痛﹐要令大熱﹐至二十一壯﹐每壯一換。隔五日﹐用翠云錠﹑信效錠子﹐以些許用入瘡口﹐歹肉去﹐好肉生。次上生肌散﹐內服大補托之藥。

卷之八

鍼法

瘡瘍用鍼爲貴。有肉已潰﹐膿不出﹐必宜鍼之﹐惟審淺深。若皮薄鍼深﹐恐傷良肉﹔肉濃鍼淺﹐膿毒不出。如先見血﹑後見膿﹐綿紙條撚塞口。若附骨疽﹑气毒流注﹐及其經久不消內潰者﹐用鍼開之。若治咽喉﹐宜用三稜鍼。及癰痛而四畔赤腫如灼﹐用瓷鋒砭破﹐皂角刺亦可﹝毒破膿出﹐重者卽輕﹐切勿見風。﹞癰若皮薄﹐而多有椒眼﹑蜂窠之狀﹑膿血不出者﹐用鍼橫直裂之。凡瘡不起可托﹐不膿可補﹐膿成不出﹐及時鍼之﹐但不宜早。如在虛處近筋骨﹐未可鍼﹐若畏痛而不鍼則誤矣。恐傷良肉則惑矣。瘡發於肉薄之處﹐腫髙寸許﹐鍼入二分﹔發背髙三﹑四寸﹐鍼入寸許﹝附骨疽同﹞。況患處肉已腐﹐何痛之有﹖怯弱人﹐及附骨疽不破﹐遷延日久﹐膿變臭水而透內膜﹐必致大潰而死。

卷之八

火烙鍼法

如附骨疽﹑气毒流注及其經久不消﹐內潰不痛﹐宜火鍼開之。鐵箸一焙﹐極爲快意﹐烙後膿水流通﹐名曰熟瘡﹝此法必用於日久頑木不痛者。﹞如用尖鍼﹐恐口再合。必如箸大頭圓﹐長六﹑七寸一樣兩枚。撚時蘸香油於炭火上燒紅﹐於瘡頭近下烙﹐宜斜入向軟處﹐一烙不透再烙﹐必得膿水流出。不假按抑﹐須用眞綿紙作撚﹐折轉如索樣﹐隨深淺入瘡口﹐余紙分開﹐瘡外貼膏藥﹐焙直入恐透膜﹐宜斜入之。

卷之八

吸法

諸毒初感﹐用苦竹長一﹑二寸﹐用頭節妙﹐削去靑皮﹐似紙薄爲佳﹐其大小隨瘡斟酌。當毒瘡初發時﹐用白蒺藜﹑蒼術﹑濃朴﹑烏皮各五錢銼片﹐用水一碗﹐藥與竹筒同煮﹐以藥將幹爲度。乘竹筒熱﹐以手按之於患處﹐須待其筒自粘在瘡上﹐不必手按。須臾用前藥分兩再煮﹐候前竹筒冷﹐以手拔去﹐再將熱者如前法﹐其膿自吸入筒中而瘡愈矣。

卷之八

蔥熨法

治瘡瘍﹑腫毒﹑癰疽及流注﹑結核﹑鶴膝風﹑附骨疽等﹐及婦人乳癰。若先已用灼艾等法﹐而余腫猶未消﹐或輕者未經艾灼﹐皆宜用此法。以蔥連白頭根須搗爛炒熱﹐勿畏痛楚﹐須布包著實熨之﹐必用二包輪轉炒熨。痛者熨至不痛﹐硬者熨揉至軟爲度。大抵此法必用於微覺之時﹐且熨且揉﹐必至於散而後已﹐最有大功。若跌撲傷損﹐瘀血凝滯﹐亦用此法。更以南星﹑艸烏爲末﹐拌入爛蔥內熱熨﹐尢爲神效。蔥與生薑搗﹑炒﹑布包熨。傷寒結胸及男﹑婦﹑老﹑幼﹐一切食積气滯﹐胸膈滿脹痞悶﹐大有功力﹐頃刻見效。

卷之八

漬法

凡瘡腫諸毒﹐無出气血凝滯而然﹐所謂熱則行﹐冷則凝。又云﹕熱則流通﹐寒則凝結。必使熱气攻之﹐使腠理疏通﹐經絡融暢﹐誠至理也。古人有此方焉﹐其法以藥濃煎成汁。如瘡在四肢﹐則漬之﹔在腰腹者﹐則淋洗之﹔下部者﹐則蕩浴之。仍以淨布蘸汁多淋患處﹐冷則再熱。日用十餘次﹐夜亦不息﹐乃效。藥方見後。

卷之八

圍法

發表不遠熱﹐敷圍亦發之意。又云﹕熱則行﹐冷則凝。不可一於寒涼﹐當隨陰陽寒熱﹐各適其宜。如果極熱陽證﹐淸涼可用﹐大都寒兼之。若非極熱﹐必從溫治。如大涼非特气血凝滯﹐致令腠理閉塞而毒攻內矣。如圍藥時﹐但宜斂其根腳﹐必不可當頭敷遏﹐所謂避其來銳是也。

卷之八

砭法

治背癰等證及小兒丹毒腫赤﹐遊走不定。用細瓷器打碎﹐取有鋒者一塊﹐以竹箸劈開頭寸許﹐夾住瓷鋒﹐用綫紮定﹐以兩指輕撮箸梢﹐將鋒對患處懸寸許﹐再用箸擊之﹐刺其毒﹐血出自愈。若如是而痊者﹐不可怠緩。不然毒入心胞﹐多致不救。按心屬火﹐毒亦火﹐同气相求﹐故獨攻心。

卷之八

刺法

諸毒宜刺此穴。在手大指內側﹐去爪甲如韭葉﹐刺三分許﹐以手自按至刺處﹐血出則消。若重者及成膿者﹐須再灸患處。

卷之八

諸方法

主方﹝加減敗毒散﹞治癰疽﹑疔腫﹑發背﹑乳癰等證。憎寒壯熱﹐其狀似傷寒。一﹑二日至五日﹐連進二﹑三服。重者輕﹐輕者散﹐諸毒首服。

羌活獨活柴胡前胡桔梗茯苓枳殼川芎金銀花連翹防風荊芥甘艸節薄荷等分加生薑三片﹐連須蔥頭三个﹐水煎熱服。濃蓋﹐取汗出透徹可散。

毒在上﹐食後﹔在下﹐食前。諸藥皆然。冬加麻黃﹑升麻﹔熱甚加黃芩﹑連翹﹔大便祕加大黃﹑芒硝。

追風通聖散治癰疽﹑發背﹑腦疽﹑流注﹑腫毒﹑壞病﹑死肌。弭患於未萌之前﹐拔毒於旣成之後﹐順气勻血﹐扶植胃本。並折傷﹑疝气﹑血疝﹑香港腳﹑諸般瘡毒腫痛﹐腰疼痰飲皆治。

當歸尾何首烏﹝忌鐵﹞木通﹝去皮節﹞赤芍藥白芷小茴香烏藥枳殼甘艸﹝等分﹞

水﹑酒各一鐘﹐照前煎服。

壯人去當歸﹔腦疽﹑發背去木通。有痰加半夏﹑風痰加桔梗﹑生薑﹔流注加川﹑獨活。傷寒變流注﹐尙有熱邪加蘇葉﹑升麻﹑葛根﹔頭痛加川芎。發背已久﹐涼藥太過去木通﹐加濃朴﹑陳皮﹐甚者加白豆蔻。腸癰宜十宣散與此間服﹐加金銀花藤。腫毒堅硬不穿加川芎﹑獨活﹑麻黃﹑蔥頭﹐出汗卽穿。折傷去木通﹐加川芎﹑陳皮。經年腰痛加川萆﹐玄胡索酒煎﹐香港腳﹐木瓜﹐檳榔﹐山果水煎﹐濕痰流注﹐徧身拘急﹐喘咳﹐腫硬不赤﹐南星﹑半夏。

眞人活命飲治一切癰疽﹑發背﹑疔瘡﹑腫毒。不問陰陽虛實善惡﹐赤腫大痛﹐或不痛。然當服於未潰之先與初潰之際﹐毒已大潰﹐勿服。發痛惡毒甚者﹐須一日夜服二﹑三劑可消。

金銀花﹝三錢﹞穿山甲﹝三大片﹐火炙﹐研細﹞當歸尾陳皮﹝各一錢半﹞天花粉甘艸節赤芍藥乳香﹝另研﹞白芷﹝各一錢﹞貝母防風﹝各七錢﹞沒藥﹝另研﹞皂角刺﹝各五分﹞

好酒二鐘﹐煎成充化乳香﹐沒藥。上身﹐食後服﹔下體﹐食前服。渣再煎﹐多飲酒。蓋汗出爲度。在背﹐倍皂角刺﹔胸加栝蔞仁﹔腹倍白芷﹔手足倍金銀花﹔老弱病後加參﹑﹔疔瘡加紫花地丁。發背惡毒初起﹐每帖調化牛黃二分服﹐大效。

托裏消毒飲一切癰疽﹐六﹑七日服此﹐未成卽消﹐已成卽潰。能壯气血﹑固脾胃﹐使毒瓦斯不內攻﹐膿易出﹐肌易生。膿未盡﹐切忌生肌藥。收口早。必復內攻。

金銀花﹝三錢﹞黃﹝鹽水炒﹞天粉﹝各二錢﹞防風當歸川芎皂角刺穿山甲﹝炒﹐研﹞濃朴﹝姜炒﹞桔梗白芷﹝各二錢﹞陳皮﹝三錢﹞

水﹑酒煎服。一方用參﹑苓﹑術﹑翹﹐去枳﹑朴﹑粉﹑風。

托裏十宣散治癰疽﹑疔瘡﹑發背。未成膿猶可散﹐已成速潰﹐膿出切勿手擠﹐惡肉自去﹐不必用鍼﹐此藥用於前藥之後八﹑九日間。

人參黃﹝蜜炒﹞當歸﹝酒。各一錢﹞川芎防風桔梗白芷濃朴薄桂甘艸﹝生。各一錢﹞

上爲細末﹐每服三錢﹐黃酒調下﹐不飲酒﹐木香湯調下﹐煎亦可。

癰疽腫毒﹐倍白芷﹔不腫痛﹐倍官桂﹔不食加砂仁﹑香附﹔痛甚加乳香﹑沒藥﹔水不幹﹐知母﹑貝母﹔不破﹐皂刺﹔咳﹐陳皮﹑杏仁﹑生薑﹔大便祕﹐大黃﹑枳殼﹔小便澀﹐麥冬﹑車前﹑木通﹑燈心。

十六味流气飲流注因一切恚怒气結﹐腫硬作痛。或胸膈痞滿﹐風寒濕毒﹐血气不和﹐結成腫塊﹐肉色不變﹔或漫腫無頭。婦人乳中結核﹐恐成乳癌。

人參桔梗當歸官桂甘艸﹝炙﹞黃﹝炙﹞濃朴防風紫蘇芍藥烏藥枳殼檳榔木香川芎白芷﹝各五分﹞水煎﹐食遠服。

五香連翹湯諸瘡初覺一﹑二日便厥逆。咽喉閉塞﹐發寒熱﹝些小寒熱﹐不可輕用。﹞

連翹升麻獨活甘艸﹝炙﹞桑寄生木通黃﹝各等分﹞大便祕加大黃。

上爲末﹐每五錢水煎。沈香﹑木香﹑丁香﹑乳香爲末﹐麝調服﹐取利。

當歸黃湯瘡瘍臟腑已行﹐如痛不可忍﹐宜和榮衛。

當歸黃生地地骨皮川芎芍藥﹝等分﹞熱加黃芩﹔不臥加梔子﹔嘔乃濕气侵胃﹐加白術﹐水煎服。

內疏黃連湯瘡毒腫熱作嘔﹐大便祕﹐煩躁飲冷﹐心煩脈實。邪在髒﹐宜服此疏通之。

黃連梔子當歸芍藥木香檳榔黃芩薄荷桔梗連翹大黃甘艸﹝各一錢﹞

上水煎服。

黃竹葉湯癰疽气血虛﹐胃火盛﹐而作渴漧嘔。

淡竹葉生地﹝各二錢﹞麥門冬當歸川芎黃芩芍藥人參半夏軟石膏﹝﹞

黃加甘艸各一錢﹐水煎服。

內托復煎散腫於外﹐根盤不深﹐形證在表。脈浮﹐痛在皮肉﹐此因邪甚﹐宜急服救裏。

防風地骨皮黃芍藥黃芩白術人參茯苓當歸防風甘艸﹝各五錢﹞桂﹝二錢﹞上咀。先將蒼術半斤﹐水五升﹐煎四升﹐去蒼術。入前藥煎至四盞﹐作四次終日服完。又煎蒼渣﹐復煎前藥。未效﹐再半料。﹝大便祕﹐煩熱﹐再少服黃連湯。﹞

奪命丹惡瘡﹐腦疽﹐發背等諸熱毒。

大黃牡蠣﹝各一兩﹐研﹞乳香﹝五錢﹞沒藥﹝五錢﹞上分二服﹐加生薑﹑好酒一碗﹐熬數沸﹐去渣調入乳﹑沒﹐露一宿﹐空心溫服。

護心散一日至三日連進數服﹐內托不透膜﹐𨿽甚無妨﹝透膜者死。﹞

眞綠豆粉﹝一兩﹞明乳香﹝半兩﹐慢火瓦上出汗﹐研末﹞

上研﹐每服三錢﹐濃煎甘艸汁調下﹐時時細呷﹐要藥在心膈。若毒衝心嘔逆﹐宜多服。或因受寒嘔﹐另用溫藥止嘔。陰毒冷證及老弱﹐非因丹石致病﹐三日外皆不宜服。

人參養榮湯潰瘍發熱倦怠﹐黃瘦少食﹐气血不足﹐不能收口。

黃天粉陳皮當歸皂角刺濃朴穿山甲桔梗防風熟地黃五味子桂心遠志肉﹝甘艸煮﹐剝。各等分﹞上加姜﹑棗﹐水煎服。

定痛托裏散﹝定諸腫毒瘡痛聖藥﹞

當歸白芍﹝各五分﹞肉桂乳香沒藥﹝俱出汗﹐研。各一錢﹞粟殼﹝去蒂﹐二錢﹞

上水煎服。

內托黃湯潰瘍作痛﹐少睡口漧。

人參白術茯苓當歸川芎白芍生地甘艸黃麥冬遠志官桂﹝各等分﹞

上加姜﹑棗﹐水煎服。

乳香定痛散乳香沒藥﹝各二錢﹞寒水石﹝﹞滑石﹝各四錢﹞冰片﹝一分﹞

上爲細末﹐諸痛不可忍者﹐敷上患處﹐寒熱痛皆止。

獨聖散諸癰疽﹑發背﹐因气滯血凝﹐或因鬱怒所致﹝服此非膏粱人。﹞

香附子﹝打碎﹐去毛﹐生薑汁腌一宿﹐曬焙。﹞

上爲末﹐每三錢白湯送下。若非鬱怒﹐切不可服﹐服反增甚。

千金托裏散一切癰疽﹑發背﹑疔瘡。

黃﹝一兩半﹞川芎白芷芍藥官桂甘艸節人參﹝各一兩﹞濃朴防風桔梗連翹﹝各二兩﹞當歸﹝五錢﹞

木香乳香沒藥﹝各二錢﹞上爲末﹐每服三錢﹐酒一大盞﹐煎二﹑三沸﹐和渣熱服。

托裏消毒散胃气虛弱﹐或因克伐不能潰散﹐服此。無膿可消﹐有膿卽潰﹐去腐生新。

人參黃﹝鹽水拌炒﹞當歸﹝酒拌﹞白芍﹝酒炒﹞白茯苓川芎白術﹝炒。各一錢﹞金銀花白芷﹝各七分﹞甘艸﹝炙﹐五分﹞連翹﹝五分﹞

水煎服。髙腫痛加黃連﹔漫腫微痛﹐去銀花﹑連翹﹐倍參﹑術﹔頭痛加羌活﹑川芎﹔渴煩﹐大便祕去參﹑術﹑﹑歸﹐加大黃。

鍼頭散一切頑瘡瘀肉不化﹐根不消﹐潰久成管﹐兼托裏藥。

赤石脂白丁香沈香﹝各二錢﹞黃丹﹝飛﹞人言﹝各一錢﹞輕粉麝香﹝各五分﹞

蜈蚣﹝一條﹐炙﹞上末﹐搽瘀肉等。瘡口小﹐或腐管﹐用蠟和成條之。

托裏養榮湯瘰流注及一切不足證。不作膿或不潰﹐或潰後發熱惡寒﹐肌肉消瘦﹐飲食少思﹐臥不寧﹐盜汗不止。

人參黃生地﹝酒蒸﹞當歸川芎芍藥白術﹝各一錢﹞五味子麥冬甘艸﹝五分﹞上加姜三片﹐水煎服。

白芷升麻湯治臂癰腫痛﹐右手脈大﹐未成膿者。

白芷﹝一錢五分﹞升麻桔梗﹝各一錢﹞黃芩﹝三錢﹐生用﹞甘艸﹝炙﹞紅花﹝各五分﹞黃芩﹝四錢﹐酒炒﹞上水一鐘﹐酒半鐘﹐煎服。

漏蘆湯一切惡瘡腫毒﹑瘰﹑疔瘡﹑五發﹑癰疽。初覺一﹑二日﹐便如傷寒頭痛﹐煩渴拘急﹐惡寒身痛﹐四肢沈重﹐恍惚悶亂﹐坐臥不寧﹐皮膚壯熱﹐大便祕結﹐小便黃赤並治。孕婦勿服。

漏蘆白蘞黃芩麻黃枳實升麻芍藥甘艸﹝炙﹞大黃芒硝連翹上水煎服。

蟾酥丸疔瘡多種﹐至徧身麻子細疔﹐發病諸毒﹝危者﹐兼服八寶散﹐見疔門﹞

朱砂雄黃﹝飛﹐研﹞蟾酥﹝酒研﹐化和﹞丸如蘿卜子大﹐每二丸用金銀花﹑紫花地丁﹑﹑夏枯﹑車前﹑鐵筲帚﹑艸木賊﹑過山龍﹝各二錢﹞陳煮酒二碗﹐前八分吞。下渣﹐水煎熱服。火烘濃蓋﹐汗出﹑大便瀉﹑小便長﹐愈。未效﹐再多服﹐漸與粥湯。

神仙解毒丸一切疔瘡發背﹐便毒諸般惡疳﹐無名腫毒。初起者卽服﹐神效。

明礬溶化﹐丸如綠豆大﹐朱砂爲衣。每服二十丸﹐連須蔥頭七个﹐煎湯熱服﹐蓋汗出﹐卽消。

淸涼飲熱毒祕結。

大黃﹝炒﹞赤芍藥當歸甘艸﹝各二錢﹞水煎服。

蠟礬丸一切癰疽腫毒﹐陰陽虛實﹐肺癰﹑腸癰﹑乳癰﹑乳癌等證。未潰﹐消腫解散﹔已破﹐護心托裏﹐潰後收斂生肌﹐多服有效。粉癅﹑痰核﹑惡瘡﹐三﹑五年者可消。

白礬﹝三兩﹐生﹐研﹞黃蠟﹝二兩﹞溶化﹐和礬末爲丸﹐但易冷難丸﹐一新瓦焙熱﹐上鋪濕布數層﹐放布上蒸軟﹐眾手丸﹔一以蠟煮湯中﹐乘軟熱撈起﹐和礬﹐丸﹔一再入銀花末﹝一兩﹐﹞

蜜﹝一兩﹐﹞搗勻﹐丸桐子大。每服三十丸﹐酒﹑米湯任下。

國老膏治一切癰疽腫毒﹐懸癰﹐附骨疽﹐初覺卽服。

甘艸﹝大者八兩﹐捶碎﹞河水四碗﹐浸二宿﹐令漿汁出﹐再煎﹐去渣﹐慢火砂鍋熬成膏﹐酒或湯點服。

牛膠酒截癰疽惡瘡﹐外塗患處﹐內可服之﹐使毒瓦斯不攻於內。

牛皮膠﹝四兩﹞﹐用好酒一大碗﹐入膠﹐內重湯煮烊﹐攪化傾出浸酒﹐飲醉爲度。銼碎爲丸﹐服亦可。

遠志酒一切癰疽發背﹐癤毒惡候有死血。陰毒則不痛﹐敷之卽痛。有憂﹑怒等气積而內攻﹐則痛不可忍﹐敷之則不痛。若蘊熱在內﹐熱逼人手不可近﹐敷之則淸涼。或气虛血冷﹐潰而不斂﹐敷之則斂。若七情內郁﹐治之必愈。

遠志﹝甘艸湯浸透﹐捶去骨取肉﹞曬研末﹐每三錢酒一盞調澄飲﹐渣敷患處。

麻油酒疔瘡﹑發背諸毒。

眞芝麻油﹝一斤﹞熬滚﹐取起﹐陸續和好酒飲。

銀花酒治癰疽發背﹑乳癰疔瘡﹑一切腫毒。

金銀花﹝鮮者﹑連藤葉﹐幹者亦可﹞瓷器內搗﹐入無灰酒和﹐絞汁飲﹐渣敷患處﹝幹者煎﹐搗或取五兩﹐甘艸節一兩酒煎﹐日夜飲﹐初起服。大﹑小便通﹐愈。﹞

槐花酒治同銀花。

槐花﹝揀淨﹐四兩﹐﹞微炒黃﹐乘熱入酒二碗﹐煎十餘沸﹐去渣服。凡癰毒﹐先飲槐花﹐或銀花酒﹐外用灸法。次以銀花﹑黃﹑甘艸節煎服。效非他藥比。

回陽酒治陰毒﹐誤服涼藥﹐不腫不腐﹐吐瀉气脫。

附子﹝炮﹞漧薑﹝各二錢﹞人參白術黃﹝各三錢﹞當歸甘艸﹝炙﹞陳皮﹝各二錢﹞

上用酒﹑水各半﹐煎服。不效﹐倍參附。

十全大補丸治癰疽潰後﹐補气血﹐進飲食﹐最爲切要。凡膿血出多﹐有回生起死之功。或有腫平痛寬﹐遂以爲安。謾不知補養﹐後變他病。

桂附地黃丸治命門火衰﹐不能生土﹐致脾土虛寒﹐而患流注等證。及癰疽潰後虛寒﹐七惡證見﹐並宜服。如虛熱者﹐去附子加五味子﹝二兩。﹞未得成丸﹐加減煎服。潰後調理﹐如補中益气﹐四君子﹑四物﹑八珍﹐皆可間服﹝諸湯方見虛損。﹞合宜則用六君子湯﹝卽四君子加陳﹑半。﹞

雄黃解毒散一切癰疽﹑腫毒勢甚﹐𨿽用此藥二﹑三次後﹐用豬蹄湯。

明礬﹝四兩﹞寒水石﹝﹞雄黃﹝飛。各一兩﹞水三碗﹐入前末﹝五錢﹞淋洗﹐貼膏藥。

豬蹄湯消腫毒﹐去惡肉﹐潤瘡口﹑止痛。用豬蹄一隻煮汁五碗﹐煎藥。

白芷黃芩蜂房﹝陳年者佳﹞當歸赤芍藥甘艸﹝各五錢﹞上銼﹐以蹄汁煎藥﹐去渣﹐淋洗患處。以下俱洗方。

腫湯升麻黃防風生地黃細辛川芎﹝各三錢﹞上用水五碗﹐煎十餘沸﹐稍熱淋﹐內消如神。

又方漏蘆升麻芒硝梔子仁蒴黃芩﹝各三錢﹞上用水五碗﹐煎十餘沸﹐稍熱淋﹐或以淨布蘸﹐效。

又方苦參防風甘艸露蜂房照前法洗。

大鐵箍散敷一切腫毒。以下皆圍方。

芙蓉葉木鱉﹝各四兩﹞寒水石白芷赤小豆黃柏白蘞﹝各二兩﹞紫荊皮貝母大黃地靑羌活白芨﹝各一兩﹞防風﹝五錢﹞

上爲末﹐水調圍四畔﹐如肉脆去白蘞﹑白芨﹐加生地﹑地楡﹐芭蕉汁調。

敷極熱證寒水石大黃焰硝梔子﹝炒﹞朴硝﹝研﹞南星上爲末﹐生地黃汁或芙蓉葉汁調敷亦可。

南星膏治毒發險處﹐以此藥圍之﹐可使移之不險處。

五倍子﹝一兩﹐炒﹞南星艸烏黃柏白芨﹝各二兩﹞爲末﹐醋調圍漸收。

四虎散治發背初生﹐筋脈緊急不舒。

附子﹝生﹐去皮﹐一兩﹞天南星﹝泡﹞半夏﹝湯洗七次﹞野狼毒﹝各五錢﹞上爲細末﹐熱酒調成膏塗腫處﹐以帛掩定﹐𨿽覺熱﹐如火燒無礙。

神效散治癰疽發背﹐一切疔毒並瘰等證。已成未成﹐皆可敷之。

川烏﹝炮去皮臍﹞川黃柏﹝炙去粗皮﹞

上爲末﹐唾調﹔唾少﹐漱口水調﹐敷患處。四圍畱頭﹐藥幹用米泔不住潤濕。已成潰爛﹐先以槐枝﹑艾葉煎湯洗淨﹐以香油潤之﹐日換一次。膿出無擠﹐痛減生肌﹐腐肉自落。不落剪去﹐不宜用鍼。發背不宜貼膏藥。忌怒气﹑房室﹑孝服﹑體气﹑飲酒人。忌一切發气熱毒物。腦疽﹑對口不必洗﹐逐次添藥﹐恐進風。

又白鳳仙花科根﹑葉搗爛﹐先以陳醋洗﹐後敷藥。一日一換﹐將好桑葉醋煮﹐貼﹐收口。

又初起以風化鍛石﹝二兩﹞細辛﹝一兩﹞爲末﹐醋調﹐敷三次。或白芷末﹐水調敷。

又南星﹑赤小豆爲末﹐醋調﹐或薑汁調圍﹐或野薴麻根根搗圍。

又鼓捶艸根﹝卽土牛膝﹞搗圍﹔或蒲公英﹝路邊黃﹐花如菊﹞或羊蹄根搗敷。

神奇無敵膏一切癰疽危毒﹐兼服紫金錠﹝蠱門﹞﹐諸解毒﹐煎丸藥。

桑柴灰﹝五升﹐綿紙襯淘籮內﹐滚水淋汁﹐缽盛﹐味淡則止﹔入碗重湯濃如稀糊﹐﹞茄灰﹑鍛石﹝各五升﹐根據前法取汁﹞三汁熬成膏﹝亦可點輕毒﹐﹞每膏一兩調細﹐藥取極眞好者。

朱砂﹑雄黃﹑珍珠﹝綿裹打細﹐俱水飛﹐曬﹐重研萬下﹑﹞冰片﹑硼砂﹑輕粉﹑乳香﹑沒藥﹝俱人乳研化。各四分﹑﹞蟾酥﹝酒研﹐五分﹑﹞銅靑﹝三分﹞﹑明礬﹑火硝﹝各六分﹑﹞牛黃﹑麝香﹝各二分﹞鹵砂﹝五釐﹞。和研萬下﹐膏攪極勻﹐入小口瓶塞緊﹐黃蠟濃封。每用少許﹐塗毒正頂﹝勿著好肉﹐﹞藥幹﹐醋蜜潤化﹐其毒爆出黑血﹑毒水﹐實時松解。疔瘡加鐵銹黃﹝細研﹞塗頂﹐經宿﹐根出。

替鍼丸膿成不得穿破者﹐可咬頭出膿﹐潰後無內攻之患。

白丁香鹵砂﹝另研﹞沒藥﹝另研﹞乳香﹝研﹐各一錢﹞糯米﹝四十粒﹞用礦灰如拳大﹐貯碗內量入井水化﹐待熱气將息﹐以米排灰中﹔良久米如水晶﹐取出候用。上各爲末﹐和勻﹐以米粒研丸綠豆大﹐用一粒安毒頭上﹐將拔毒膏貼於外﹐膿自出。

又方﹝膿成不潰﹞巴豆肉﹝一粒﹐不去油﹞油鹽豆豉﹝十四粒﹐含去皮﹐令軟﹞同研爛﹐入眞麝香﹝少許﹞﹐捏小餅安頭上。

如有孔不大﹐潰出膿﹐撚作小麥樣﹐用紙燃送入﹐痛少時膿大出﹐肉色黯不得去﹐用巴豆肉炒黑﹐搗成膏塗之。

又用鵝口繭﹝一个﹞﹐燒灰酒調服﹐頭破。

又牛蒡子﹝一粒﹞﹐酒吞下﹐可破。

巴油膏解一切瘡毒﹐及腐化瘀肉。最能推陳致新。

巴豆﹝去殼﹐炒焦﹐研如膏﹞香油﹝少許﹞共研勻﹐點些少於腫處﹝瘀肉自化﹐亦取收斂。﹞

乳沒生肌散治諸般瘡瘍癰疽毒﹐凡一切新久諸瘡﹐生肌收口。

軟石膏﹝紅色者尢佳﹐炭火紅﹐待冷去灰土﹐取研細﹐一兩﹞龍骨﹝三錢﹞乳香﹑沒藥﹝俱出汗﹐研末﹞血竭赤石脂﹝各一錢﹞輕粉﹝五分﹞上各研極細末﹐和勻重研﹐入瓷罐﹐塞緊勿出气。瘡毒洗淨﹐挹幹摻上﹐外貼膏藥或護紙。

烏龍膏治癰疽發背﹐疔毒瘡瘍﹐一切無名腫毒﹐HT頭﹐癤毒﹐跌撲損傷﹐流注﹐諸毒惡瘡。凡已破潰﹐不能生肌收口﹐悉宜貼之﹐抽膿拔毒﹐去腐生肌。及瘡﹑凍瘡﹐湯火﹑灸瘡﹑杖傷﹑腳裂﹐楊梅毒久爛不收者﹐悉效。及五內諸癰﹐並宜爲丸﹐蛤粉爲衣﹐酒下﹔熱毒﹐水下﹔赤白帶﹐當歸湯﹔咳嗽﹐喉疾﹐綿裹含咽﹔一切頭風赤眼﹐梔子湯下﹐仍貼太陽穴。跌打傷﹐陳皮湯下﹔膝痛﹐鹽湯下。

仍治婦人經閉血塊﹐貼臍腹。虎犬傷﹑金瘡﹑瘰﹑梅毒﹐鹽湯洗淨﹐粘貼。

當歸赤芍藥官桂大黃生地黃白芷玄參﹝各一兩﹞

銼細。芝麻油﹝二斤﹞﹐浸藥三日﹐入鍋煎至藥焦﹐以薴布濾去渣﹐淨油再熬熱滚。桃﹑柳﹑槐三枝紮緊﹐不住手絞轉﹐看靑煙起﹐入水飛丹十二兩﹝夏增冬減﹐﹞陸續傾入油﹐不住攪轉﹐滴水中成珠﹐不拈手爲度。掇起安定缸上攪﹐噴水三口﹐扇令煙盡﹐薄綿濾入缽內﹐待冷﹐攪入乳香﹑沒藥末﹝各五錢﹞﹐數年不壞。

萬靈膏治風寒濕气﹐跌撲損傷﹐風毒香港腳﹐徧身疼痛﹐挫气閃肭﹐筋骨酸疼﹔及血風﹑膿窠﹐裙邊﹑瘡﹐手足一切諸瘡毒﹐立效。

木鱉﹝去殼﹐二十个﹞蓖麻﹝去殼﹐百粒﹞威靈仙當歸川芎赤芍防風荊芥羌活獨活生地黃白芷黃芩黃連黃柏姜黃﹝各二錢﹞蛇蛻﹝一條﹞麻油﹝冬七兩﹐夏五兩﹐秋六兩﹞浸藥一日﹐煎藥焦﹐濾去渣﹐油入鍋煎滚﹐下黃蠟﹝二兩﹞﹐次入嫩松香﹝二斤﹐老松添油﹞。桃﹑柳枝攪化﹐滴水成珠﹐不拈手。預備水半缸﹐稀麻布一幅﹐鋪綿少許﹐二人扯定﹐將膏傾於布上﹐濾入水中﹐二人對扯黃色入缽﹐陸續置小器中微火燉﹐攤油紙或布。如風气閃挫﹐搗﹐炒姜﹑蔥擦患處。次貼膏藥。泄瀉﹑腹痛﹐貼臍上。

朱竭膏貼諸瘡尢效。

血竭銀朱輕粉乳香沒藥﹝各二錢﹞上各研細末和勻﹐以前萬靈膏﹝四兩﹞﹐以手蘸水﹐將諸末拌扯紅色。

散毒膏治一切癰疽發背﹐諸般腫毒熱癤﹐HT頭毒﹑周身諸毒。初起貼之卽消。有膿者咬頭出膿﹐去腐消腫﹐抽膿拔毒﹐膿盡亦能收口。前膏木鱉至蛇蛻﹐再加金銀花﹑皂角刺﹑川山甲﹝切碎﹞﹑麻油﹑黃蠟﹑松香﹐煎法相同。略不拈手﹐卽取起扯黃﹐每斤用眞銅靑二兩﹝米醋少許研化﹑﹞眞蟾酥二錢﹝酒少許研﹐﹞二味拌扯入膏內。用隨大小捏薄﹐捺布上貼。如小者﹐油紙攤。

神異膏治癰疽﹑瘡瘍﹑腫毒﹐一切諸毒﹐甚效。

露蜂房﹝有子者一兩﹐勿用新鮮者﹞蛇蛻﹝鹽水洗﹐焙﹐半兩﹞飛丹﹝拾二兩﹞眞麻油﹝二斤﹞﹐先用黃﹑玄參﹑杏仁﹝各一兩﹞﹐入油煎至黑色。方入蜂﹑蛇﹐男發一團﹐再煎一時。不住以柳枝攪﹐將稀麻布一方﹐鋪綿少許﹐幔缽口濾去渣﹐淨油入鍋﹐徐下飛丹﹐柳枝攪﹔滴水撚﹐不沾爲度。

卷之八

疔瘡

經曰﹕膏粱之變﹐足生大疔。此證因於肥甘濃味﹐煎爆熱毒﹐醇酒房室﹐以致邪穢蘊蓄而成此患。亦有誤食死牛﹑馬肉﹐及夏月烹調肉食﹐人汗滴肉中﹔或造豆腐者汗滴﹔或人家水缸中飯糝墮於缸底﹐數日泛起﹐水煮飲食﹐人偶食此糝﹝水缸置有須﹑貫眾﹐免此患﹞﹐多發頭面﹑額眉﹑唇吻﹑四肢臂膝。初生𨿽腫﹐而形小頭凹﹐赤黃紫黑﹐常無定色。或如黃泡﹐中有黑水﹐但如小瘡﹐按之內硬﹐或麻或癢﹐先寒後熱﹐心胸煩悶﹐頭疼拘急﹐嘔吐眩運﹐神思昏憒﹐徧身麻木﹐四肢沈重﹐甚則心悸眼花等證﹐是其候也。急取生豆嚼之不腥﹐生礬嚼之不澀﹐爲的是無疑。速宜調治。瘡毒致害﹐莫此爲甚。慢疔七日﹐急疔三日而死。人不早覺者﹐因形小而無大痛﹐故常忽之﹝初起不覺﹐復犯腥﹑酒﹑房室者﹐速死。﹞此證𨿽有多種﹐爲治則一。倉卒無藥﹐則取蒜灸。不痛﹐去蒜明灸﹔數十壯不痛﹐用肥鍼箸﹐炭火燒赤烙之如焦炭﹐取痛爲度。四邊用鍼刺令出血﹐更看瘡邊有紅絲。如瘡在唇口﹐入於喉﹔生手者﹐入於心﹔生足者﹐入於腹卽死。細尋紅絲盡處﹐鍼刺出毒血﹐以蟾酥少許﹐酒研化塗入。尢宜瘡頭用銀簪腳撥破﹐入酒化蟾酥。得四圍腫起﹐或有細瘡﹐名護場﹐易治﹔不起難治。內服加減敗毒散及漏蘆湯取微汗﹐隨服追疔奪命湯﹐兼眞人活命飲﹐萬病紫金錠及諸方法急治。藥力少緩﹐毒攻心﹐患人眼黑﹐如見火光﹐必不可救矣。

主方﹝追疔奪命湯﹞羌活何首烏黃連﹝各一錢﹞甘艸節﹝一錢﹞僵蠶﹝一錢﹞

北細辛防風﹝各八分﹞金銀花靑皮﹝各七分﹞艸河車﹝卽金綫重樓﹞赤芍﹝各六分﹞

澤蘭﹝五分﹞蟬蛻﹝四分﹞加紫花地丁﹑藕節﹝各一錢﹞尢可。

上銼﹐首服倍金銀花一兩﹑澤蘭一兩﹐蔥頭三个﹐生薑五片﹐同搗爛﹐好酒鏃熱泡之﹐去渣熱服。

不飲酒者﹐用水﹑酒各一半﹐或水煎生薑十片﹐熱服。出汗病減﹐後再加大黃三錢﹐弱人減半。同煎熱服﹐利數次去餘毒。若有膿﹐加何首烏﹑白芷梢﹔在腳﹐加木瓜﹑檳榔﹔要通利﹐加大黃﹑梔子﹑黑丑﹑靑皮﹑木香。

聖功丸一切癰疽﹑疔毒﹑發背初起﹐小兒痘瘡黑陷﹑喉閉﹑蠱毒﹑破傷風等證。

血竭﹝二錢﹞蟾酥﹝眞者﹐一錢﹞雄黃朱砂冰片乳香沒藥﹝各五分﹞輕粉﹝三分﹞眞麝香﹝二分﹞

上爲末﹐用人乳研化﹐蟾酥爲丸如黃豆大。每服一丸﹐嚼化﹐好酒咽下。

神仙解毒丸﹝妙方見前﹞

八寶散疔如白泡輕。黃黑根紫﹐脹痛﹐頭疼﹐寒熱煩嘔﹐指冷﹐狂躁﹐胸滿﹐危急將死﹐服。戒谷味。

牛黃珍珠﹑琥珀﹑朱砂﹑雄黃﹑犀角﹑金箔﹑麝香冰片﹝研極細﹞金與銀煎湯調下。

二活散﹝與奪命湯間服﹞

羌活獨活當歸烏藥連翹金銀花﹝酒洗﹞赤芍天花粉甘艸節﹝各五錢﹞白芷﹝五錢﹞紅花蘇木荊芥蟬蛻漧葛﹝各三錢﹞檀香﹝二錢﹞

上共爲細末﹐每服三錢﹐煎蒼耳湯調下。

賽奪命丹治癱疽﹑發背﹑疔瘡﹑乳癰﹑便毒及一切無名腫毒。

蟾酥辰砂雄黃膽礬血竭乳香沒藥﹝各三錢﹞蜈蚣麝香﹝各五分﹞細辛全蜴蟬蛻穿山甲僵蠶牙皂﹝各六錢﹞片腦白礬﹝各五分﹐用信少許同枯﹞

上爲末﹐端午日酒糊丸綠豆大。每三丸﹐蔥酒一小鐘吞下。衣覆取汗﹐或汗或不汗﹐再進一服﹐後喫白粥。忌黃瓜﹑水茄。

內托連翹散治疔瘡初發﹐色不變﹐不痛﹐身發寒熱者﹐看有黃泡處﹐卽是瘡頭。用鍼刺出惡血﹐服此藥內托。

生地黃赤芍藥連翹白芷﹝各一兩﹞大黃﹝五錢﹞黃芩﹝五錢﹞梔子薄荷﹝各七錢﹞朴硝﹝二兩﹞甘艸﹝一兩五錢﹞

上研﹐每服一兩﹐加竹葉﹑燈心煎。大病只三﹑四服愈。如喘加人參少許﹝硝泡化。﹞

治疔方用油樹葉搗爛﹐絞汁二碗﹐頓服﹐得大瀉愈。冬月取枝搗﹐水頓溫服﹐瀉爲度。

又千頭子﹝卽掃帚子﹞槐花子﹑紫花地丁。水煎服﹐加蟾酥少許。

又古文錢一个﹐核桃仁同嚼細﹐黃酒送下﹐至死不過二服愈。

圍毒散﹝疔癰諸毒﹞

川烏艸烏蒼術細辛白芷薄荷防風甘艸各等分爲末﹐雞子淸調﹐畱頭。

又經霜芙蓉葉白芨﹝各四兩﹞兒茶﹝二錢﹞乳香沒藥血竭靑木香廣木香﹝各一錢﹞

上爲細末﹐用生蜜﹑米醋調塗患處﹐綿紙貼之﹐數次消。

又用鍼刺破蔥白﹐搗爛﹐敷上﹐手帕系住﹐人行五里﹐其疔白出﹐熱醋洗。

又歇鐵石爲細末﹐醋調敷﹐疔出加巴豆﹝半粒﹞研﹐蔥涎﹑蜜搗敷尢妙。

又玉簪花根﹑粟根﹐各搗﹐絞汁。首用二汁共半碗﹐取甘艸﹝二錢﹞﹐綠豆一撮﹐水八分﹐煎半碗﹐合前汁飲。次二汁共半碗﹐取甘艸﹑綠豆﹐加麻黃一兩﹐水二鐘﹐煎八分﹐合前汁服。蓋汗出。未愈﹐再用前二汁半碗﹐取甘艸﹑綠豆﹐加大黃一兩煎﹐和服愈。

簡便方治疔毒。

萵苣搗汁敷﹐冬用苗爲末﹐水調。

又﹕核桃殼半个﹐入雞溏糞合瘡上﹐殼外灸。便毒等皆效。

又蒼耳艸或子﹐同白梅搗敷﹐疔出。根葉搗﹐加童便絞汁飲。

又僵蠶﹑蟬蛻爲末﹐醋調塗四圍﹐疔出去之﹐再塗。

又疔毒垂死。

菊花葉搗汁一碗﹐入口卽活。

卷之八

發背

經曰﹕气傷痛﹐形傷腫。發背之證﹐感受有五。酒肉肥鮮﹐幃幕恣意一﹔陽熱熾盛﹐傷寒餘毒二﹔誤服金石﹐燒煉熱藥三﹔陰毒瓦斯冷﹐深隱漸發四﹔山嵐瘴气﹐冒蓄臟腑五也。大都富貴家﹐多因法酒肥羊﹐膏粱濃味。寒薄者﹐大怒憂憤﹐鬱結不舒。屬於督脈及足太陽膀胱之經。或癢或麻﹐或痛或不痛﹐有陰陽﹐腑臟之別焉。感於六腑積熱﹐舉發於膚肉之間。其候暴速﹐腫皮髙軟﹐侵展闊大﹐炎灼於表﹐如碗如盆﹐赤熱痛﹐名曰背癰。乃邪气壅遏於經絡﹐證屬於陽﹐故其毒專攻於外﹐勢𨿽盛而骨髓終不枯竭﹐臟腑亦不致傷﹐此爲易治。惟難調護而愈遲﹐十無一死。感於五臟積熱﹐攻注於肌骨之內﹐其發遲緩﹐內外俱平﹐微作赤色﹐如粟如錢﹐時作癢痛﹐名曰背疽。乃邪气隱伏於筋膜﹐證屬於陰﹐故其毒專於內﹐形𨿽微而精气皆已敗壞﹐榮衛必不能固斂﹐此爲難治。𨿽然極力而罔效﹐十無一生。所謂外如粟﹐內如谷﹔外如錢﹐內著拳是也。治法宜先用蒜搗餅﹐多艾灸之﹝痛灸至不痛﹐不痛灸至痛﹞﹐或去蒜明灸。先以加減敗毒散大劑汗之﹐接服眞人活命飲﹐日二﹑三劑。其銀花酒﹐槐花酒﹐蠟礬丸﹐皆可兼用。次服托裏諸方﹐十宣﹑八珍﹑十全大補之類。便祕服黃連內疏湯﹐淸涼飲﹝忌木通。﹞必服護心散﹐外用敷藥。膿成不得穿破者﹐用替鍼丸﹔不穿﹐用鍼法﹝方見前。﹞

主方眞人活命飲﹐倍皂角刺﹐加羌活﹝二錢﹞﹑肉桂﹝三分﹞﹐好酒煎服。如不飲酒﹐水﹑酒同煎。前後宜用諸方﹐皆於總論中采用。

男子五十外患此﹐四﹑五日腫大病﹐赤暈尺許﹐重如負石。勢熾當峻攻﹐察其脈虛﹐先砭赤處﹐出黑血碗許﹔稍輕﹐外圍藥﹐內多服眞人活命飲﹐砭處出黑水而消。

卷之八

瘰

帝曰﹕寒熱瘰在項腋者﹐何气使然﹖岐伯曰﹕此皆鼠寒熱之毒瓦斯﹐畱於脈而不去者也。

帝日﹕去之柰何﹖岐伯曰﹕鼠之本﹐皆在髒﹐其末上出於頸腋之間。浮於脈中﹐尙未內著於肌肉﹐而外爲膿血者易去也。瘰者﹐結核連續是也﹔形長如蛤者﹐爲馬刀也。必起於少陽一經﹐不守禁忌﹐延及陽明。大抵原屬气血不足﹐復感恚怒气逆﹐憂思鬱結﹐風熱邪气﹐內搏於肝﹐食味之濃﹐曰毒﹑曰風﹑曰熱﹐皆此三端﹐招引變換。須分虛實﹐實者易治﹐虛者兼補。以其三焦相火﹑气多血少所致。婦人患此則月經不調﹐寒熱變生﹔稍久轉爲潮熱等證漸寬﹐則俗謂怯是矣。宜隔蒜灸之﹐服敗毒散十帖。不消﹐服後方。必宜戒怒寡欲﹐斷絕濃味可治。脈浮數﹐淸熱涼血﹔脈沈伏﹐散郁行气。經曰﹕火淫所勝﹐治以鹵寒。先用食鹽一﹑二兩炒熱﹐入長流水數碗頻飲。以鵝翎於喉中探引﹐得吐涎三﹑二碗。先服五香連翹飲加牡蠣﹐便實加大黃數錢。攻動作痛作熱﹐次用消散之藥。接服涼血通經藥﹐加玉燭散﹑四物湯﹝方見婦科﹞﹑涼膈散﹑黃連解毒湯﹝方見火門。﹞

主方桔梗甘艸﹝炙﹞防風海藻昆布﹝各五錢﹞連翹柴胡梢三稜龍膽艸條芩﹝半生半酒﹞蓬術﹝各三錢﹞黃連白芍藥黃柏﹝酒炒﹞知母﹝炒﹞天粉葛根﹝各三錢﹞升麻當歸尾﹝各五錢﹞

上銼﹐每服一兩﹐水二鐘﹐浸半日﹐煎至一鐘﹐去渣。臥牀去枕﹐頭著席﹐患處向下﹐足伸髙﹐頓熱呷一口﹐作十次咽。用後方亦如此服法。另配一料﹐水法丸綠豆大﹐畱前藥汁一口﹐咽下卽安臥﹐藥气在咽。

甘桔散湯治瘰先從喉下起。

甘艸桔梗枳殼羌活川芎芍藥前胡大腹皮紫蘇黃芩柴胡﹝各等分﹞水煎服。

羌獨破結湯治先從項中起。

羌活獨活防風紫蘇連翹川芎芍藥桔梗前胡蒼術甘艸﹝各等分﹞水煎服。

疏肝消滯湯治先從左起。

柴胡靑皮羌活防風枳殼桔梗當歸芍藥龍膽艸川芎甘艸﹝各等分﹞水煎服。

導气抑畱湯治先從右起。

香附子蘿卜子烏藥蘇子濃朴桔梗羌活防風半夏﹝制﹞茯苓甘艸﹝等分﹞

上水煎服。

玉燭散治瘰自消﹐和血通經。

當歸川芎赤芍藥熟地黃大黃黃芩甘艸﹝等分﹞上爲末﹐每三錢加姜三片﹐水煎﹐入芒硝三分﹐連渣服。

淸肝飲治馬刀生脇下。

柴胡桔梗連翹當歸尾黃芩黃連牛蒡子三稜﹝各二錢﹞甘艸﹝一錢﹞紅花﹝少許﹞上水煎服。

連翹潰堅湯治瘰﹑馬刀。

柴胡﹝一兩二錢﹞天粉﹝一兩﹐酒炒﹞龍膽艸黃芩﹝俱酒炒﹞防風羌活﹝各七錢﹞

連翹當歸尾芍藥﹝各五錢﹞三稜﹝酒炒﹞蓬術﹝酒炒﹞黃連﹝酒炒﹞蒼術甘艸﹝炙。各二錢﹞

上銼一料爲粗末﹐每服一兩。水煎一料爲末﹐水法丸﹐藥汁送下。

又連翹﹝一斤﹞瞿麥﹝八兩﹞大黃﹝酒煮﹐三兩﹞甘艸﹝二兩﹞分六十服﹐每日水煎﹐臥牀服﹐法同前。

又夏枯艸大治瘰﹐散滯气﹐補養厥陰血脈﹐退寒熱。虛者﹐盡可倚仗﹔實者﹐行散。佐之艾灸﹐取效。艸髙尺許﹐枝頭密﹐開紫花﹐夏至卽枯﹐鮮者搗汁煎膏﹐枯者煎服。

又桑椹黑者﹐搗汁﹐桑柴火﹐砂鍋熬膏﹐臥牀服。

又五倍子﹑大黃﹑南星﹑芒硝爲末﹐等分。初起時用米醋﹐蜜調圍﹐日數次﹐散爲度。﹑馬刀﹑結核皆消。

又皂角刺﹝一升﹞﹑玄參﹑連翹﹝各一兩﹞。水五碗﹐砂鍋慢火熬﹐水盡爲度。用煮皂子軟者﹐每夜嚼三粒﹐津唾咽下。硬者爲末﹐蜜丸噙化。

卷之八

流注

經曰﹕精气奪則虛﹐邪气盛則實。流注之證﹐因於怒气鬱結﹔或濕痰流積﹐或飲食勞倦﹐脾胃傷損﹔或房室陰虛﹐陽气湊襲﹔或腠理不密﹐外邪客之﹔或閃肭折挫﹐跌撲血滯﹔或脾虛气弱﹐風濕相搏﹔或傷寒失汗﹐邪畱經絡﹔或榮气不從﹐逆於肉理﹔或產後敗血﹐流入關節﹐皆能致此。或發胸背腰臀﹐或生四肢臂膝﹐或結塊﹑或漫腫﹑或作痛﹑或潰膿。若气凝滯者﹐散之攻之﹔腠疏脾虛者﹐驅之補之。最宜先散外邪﹐次調气血﹐又次生肌收口。有風濕筋攣骨痛﹐宜溫經絡。有膿管或瘀血者﹐用去惡肉方法治。如久而瘡口寒不收者﹐更宜附子餅灸。愼起居﹐節飲食﹐除七情﹐戒房事﹐可安。初起用蔥熨法﹐隨服主方﹐驅逐寒邪﹐接補陽气﹐更宜參酌加減。

未成者令散﹐已成者令潰。如抑鬱所致而不痛者﹐宜散郁行經絡﹔腫硬作痛者﹐通气和血爲主﹔潰而不斂者﹐益气養血爲主﹔傷寒餘邪未盡者﹐和解爲主﹔暴怒所致﹐胸膈不寬者﹐調气爲主﹔脾虛濕熱﹐凝滯肉理而然﹐健脾除濕爲主﹔閃肭瘀血﹐活血調气爲主﹔寒邪筋攣骨痛﹐宜溫經絡﹑養气血爲主。

主方何首烏烏藥羌活白芷防風川芎枳殼當歸紫蘇﹝各一錢﹞檳榔﹝七分﹞水煎服。漫腫﹑木悶﹐加官桂﹑木香。气郁加香附﹑陳皮﹑濃朴。濕加蒼術﹑秦艽。痰加二陳湯﹝方見痰門﹞。傷寒餘邪﹐加減敗毒散加小柴胡湯。寒加五積散﹝方見寒門﹞。气血虛﹐加人參﹑黃﹑白術﹑芍藥。腫在下部加牛膝﹑杜仲。

一人因怒﹐脇下作痛﹐以小柴胡對四物湯加靑皮﹑枳殼﹑桔梗﹐愈。

一人腿腫﹐肉色不變﹑不痛﹐以補中益气湯加生薑﹑茯苓﹑枳殼﹑木香﹐煎。以附子餅熨之。

後服流气飲﹐愈。虛﹐始用六君子湯加當歸﹐愈。

卷之八

胃癰

證由寒气隔陽﹐熱聚胃腕﹐寒熱不調﹐血肉腐壞﹐气逆於胃﹐令人寒熱如瘧﹐咳嗽嘔膿﹑吐血。脈洪數﹐膿已成﹐急宜排膿之劑﹔脈遲緊﹐屬瘀血﹐可下之。否則毒瓦斯內攻﹐爲害非細。

主方射幹山梔赤茯苓升麻﹝各一錢﹞赤芍﹝一錢五分﹞白術連翹﹝各五分﹞

上水煎服。

薏苡仁湯治風熱唇口潤動﹐或結核﹐或浮腫。

防風薏苡仁赤小豆甘艸﹝炙。各等分﹞

上水煎服。

卷之八

肺癰

肺癰者﹐由風寒傷於肺經﹐其气結聚所成也。肺主气﹐候皮毛﹐勞傷气血﹐則腠理開豁﹐而寒邪乘虛入之﹐寒搏於血﹐蘊結成癰。積熱不散﹐敗血爲膿。其人喘咳﹐則胸內滿﹐隱隱痛﹐兼右脇痛而戰動﹐咽漧﹐口內辟辟燥而不渴﹐時時出濁吐鮏臭﹐久久吐膿如米粥者難治。上寸脈緊數而實爲肺癰。治法﹕初起宜先服小靑龍湯﹝方見寒門﹞﹐只一劑﹐以散風邪﹔次服主方黃桔梗貝母薏苡仁百合﹝各一錢﹞當歸枳殼栝蔞桑皮防己杏仁﹝去皮尖﹞甘艸節﹝各七分﹞上加姜五片﹐水二鐘﹐煎服。大便祕加大黃﹝五分﹞。

又方知母貝母生地阿膠桑皮射幹桔梗天門冬杏仁薄荷白芨﹝各七分﹞

甘艸﹝五分﹞烏梅﹝一个﹞

姜三﹐棗二﹐水煎﹐食後服。痰盛加南星﹑半夏。風寒加防風﹑白芷﹑紫蘇。

排膿補肺﹕黃﹝一兩﹞水煎服。或甘艸﹑桔梗多煎服。

又葶藶棗湯宜服﹝方見喘門。﹞

簡便方槿樹皮水煎服。或烏農樹皮煎服。或薏苡仁煮粥食。

又白芨爲末﹐每二錢白湯下。或槿皮﹑白蘞煎服。或葦葉煎湯作飲。

卷之八

臂癰

證發臂上如鴨蛋狀﹐皆由榮衛不調所致。急宜消散﹐否則上下筋骨交連﹐舉動不便﹐垂手墜痛﹐痛極徹骨﹐或致筋傷拳縮。若發臂內﹐名曰魚肚﹐宜活命飲加羌﹑獨活﹑桂枝﹑桔梗﹐水﹑酒各半﹐煎服。或奪命丹﹑紫金錠兼用﹐壯者可下。若漫腫無頭﹐服敗毒藥不散者﹐十全大補加桂枝﹑桔梗托之。若肘之內生癰﹐屬三陰經﹐乃心胞絡郁火﹐引經用黃連﹑升﹑柴。肘之外生癰﹐屬三陽經﹐乃手大﹑小腸積毒﹐引經用本﹑升﹑柴。並用黃連消毒散﹑活命飲之類﹔後用托裏大補之藥。又有臂表裏俱赤﹐惟肘節處差小﹐俗名藕包﹐以內外分陰陽﹐俱同上治。

主方赤芍羌活防風金銀花獨活桔梗桂枝水﹑酒煎服。接服白芷升麻湯﹝方見總門。﹞

油泥膏治藕包。

桐油﹝三兩﹞鹽泥信﹝鹽泥裹信﹐﹐一兩和勻﹐﹞鵝毛頻掃。

卷之八

腹癰

證困膏粱之變﹐七情久郁﹐脾虛气滯而成。發於肚腹﹐皮裏膜外﹐腹腫痛甚﹐易至潰腐。先宜隔蒜灸法﹐內服活命飲﹐次用托裏藥。若紅腫無膿﹐托裏消毒散速其潰﹔如不潰﹐代鍼丸或鍼刺破。如漫腫堅硬﹐色不紅腫﹐用托裏十宣散﹐次服主方。戒克伐涼藥。如潰後﹐必用十全大補湯﹐倍人參﹑黃﹐加漧薑﹑附子補托。

主方人參白術茯苓白芷枳殼當歸川芎黃﹝各等分﹞甘艸﹝炙﹐減半﹞

上水煎服。

卷之八

臀癰

證屬太陽膀胱部分﹐陰中之陰﹐位僻道遠﹐气血難及﹐宜急治之。切宜愼起居﹐絕房室﹐旬日平復﹐乃保無虞。稍遲多成冷漏﹐則難治矣。始用蔥熨﹑蒜灸等法﹐內服敗毒散﹑活命飲﹑次托裏消毒飲﹐次十全大補湯之類兼服之。

主方﹝治臀癰腫痛﹞羌活黃柏﹝各一錢﹞防風本肉桂連翹甘艸﹝炙﹞

蒼術﹝各八分﹞上水﹑酒各半煎﹐空心服。

卷之八

腸癰

證因榮衛不調﹐或瘀血停滯﹐或下焦積熱﹐多患婦人﹑處子。致臍腹彊急﹐按之若有水聲﹐小便如淋﹐時時汗出﹐微覺惡寒﹐身皮甲錯﹐大腹如鼓﹐或繞臍生瘡﹐二便不通﹐口渴引飲﹐甚則痛如刀剜﹐小腹硬痛。脈遲緊小者﹐有瘀血﹐未有膿也。用大黃湯下之﹐次兼敗毒散加秦艽﹑連翹。脈芤澀﹐四物湯加桃仁﹑紅花﹑玄胡索﹑木香。小腹軟痛﹐脈洪數者﹐已有膿也﹐用薏苡湯排之﹐次用諸方。膿從臍出﹐或大便出﹐爲害匪輕﹐急服藥消之﹐不出膿爲愈。

主方﹝初起臍腹腫痛﹞大黃芒硝﹝各一錢﹞牡丹皮桃仁栝蔞仁薏苡仁﹝各二錢﹞水煎服。

大便未通﹐硝﹑黃加用﹐以通爲度。小便不通加滑石。痛甚加玄胡索﹑五靈脂﹑赤芍藥。口渴﹐食悉尼或蘿卜。

薏苡仁湯治腸癰。煩躁渴﹐腹滿不食。

薏苡仁栝蔞仁﹝各三錢﹞牡丹皮桃仁﹝各二錢﹞上水煎服。

神效栝蔞散腸癰﹑瘰﹑便毒﹑一切腫毒﹐效。乳癰尢爲最神驗。

栝蔞﹝大者二个﹐連殼搗細﹞當歸甘艸﹝各五錢﹞乳香沒藥﹝俱另研。各一錢﹞

上作二帖﹐用好酒三碗﹐煎二碗﹐分二次﹐調乳﹑沒服﹐渣罨患處。

龍膽瀉肝湯懸癰﹑下疳及腸癰﹑乳癰﹐因鬱怒致肝經邪實者。

柴胡澤瀉﹝各一錢﹞車前子木通﹝各五分﹞生地黃歸尾龍膽艸﹝酒浸﹐炒黃。

各三錢﹞

上加燈心二十枝﹐水煎﹐食前服。

卷之八

懸癰

經曰﹕气傷痛﹐形傷腫。患於肛門之前﹑陰囊之後者﹐懸癰也。因於七情鬱怒﹐气滯血凝﹐有彊忍敗精﹐有情欲不遂﹐皆能致此。治之不早﹐鮮不傷生。凡覺腫痛﹐急用大赤皮甘艸連節數兩﹐取長流水煎汁﹐空心飲。更制入藥。先服敗毒散﹐如寒熱痛﹐淸肝解熱﹐小柴胡湯﹔如痛腫之甚﹐肝經濕熱﹐龍膽瀉肝湯。諸方皆制甘艸爲君﹐外用隔蒜灸法﹐膿成不穿﹐鍼之。

主方甘艸﹝五錢﹞龍膽艸當歸尾金銀花生地黃柴胡﹝各三錢﹞澤瀉車前子木通﹝各五分﹞水煎﹐空心服。

小便澀﹐倍車前子﹑木通﹑澤瀉﹐加茯苓﹑黃柏﹑知母。發熱加黃連﹑靑皮。陰虛加四物湯。小柴胡湯﹝方見傷寒﹞﹕次服此方﹐以制甘艸爲主。不潰﹐用八珍湯加制甘艸。無力﹐淸心蓮子飲﹝方見便濁。﹞以上諸方﹐悉制甘艸爲君。久不收﹐服大補藥﹐外用豆豉餅灸。

制甘艸法治懸癰腫痛﹐發熱﹐不問腫潰﹐俱效。

甘艸﹝赤皮﹐大者用四兩﹐切十段﹞用澗流水一大盞浸透﹐慢火炙幹﹐又浸又炙﹐水盡爲度。每服一兩﹐無灰好酒一碗﹐煎七分去渣﹐空心服。

卷之八

囊癰

證屬厥陰肝經。陰道虧虛﹐濕熱不利﹐濁气下注﹐流入滲道而然﹔有腹腫漸流入囊﹐水液不分而致。甚有膿潰皮脫﹐睪丸懸掛﹐囊裂水流。惟在治理得宜﹐亦可平復。先疏肝除濕﹐次滋陰補養气血。有醉後飲水入房﹐乃汗出遇風寒濕毒﹐乘聚於囊﹐先以導水丸二服﹐水去小便如常﹐以胃苓湯倍白術﹑茯苓。

主方歸尾龍膽艸生地﹝各三錢﹞柴胡澤瀉木通車前子茯苓﹝各一錢﹞上加燈心﹐水煎﹐空心服。

未效加黃柏﹑金銀花﹑皂角刺﹑白芷。膿成不破﹐鍼之。次服參﹑﹑歸﹑術﹑四物湯加知母﹑黃柏。外用紫蘇末敷。或杉炭末敷﹐紫蘇葉包裹﹐仰臥養之。久不收斂﹐服大補藥﹐外以附子餅灸。

卷之八

腦疽

腦後腫﹐屬太陽膀胱經積熱﹐或濕毒上壅﹐或腎虛陰涸。初腫痛甚﹐煩渴﹐脈洪數。腫硬未作膿者﹐宜除濕解毒。痛甚屬濕熱﹐宜黃連消毒飲之類。大痛或不痛﹐隔蒜灸﹐服眞人活命飲﹝方見前﹞。如便祕﹐邪在內﹐宜瀉之。不甚痛﹐不作膿﹐宜四君子湯加當歸﹑黃補托。膿成而痛﹐鍼之兼托裏。膿多不斂﹐大補气血。喜飲冷﹐宜瀉火。毒盛便祕者﹐防風通聖散﹝方見風門﹞。此證亦用騎竹馬灸法。

主方黃連﹝酒制﹞羌活生地當歸身連翹黃黃柏獨活防風本防己蘇木陳桔梗﹝各一錢﹞澤瀉﹝七分﹞知母﹝酒炒﹐四分﹞人參甘艸﹝各五分﹞上水煎成﹐入酒少許﹐服。

卷之八

鬢疽

是證多因怒气而成﹐或肝﹑膽﹑三焦風熱﹐血虛所致。腫大痛﹐寒熱拘急﹐先服加減敗毒散﹐發散表邪。因於怒動肝火﹐小柴胡湯加連翹﹑桔梗﹑金銀花﹐次服活命飲之類。不作膿不潰﹐宜托裏。如作膿大痛﹐托裏解毒。膿成不破﹐鍼之。膿潰不斂﹐大補气血。

主方﹝淸肝﹞柴胡山梔﹝炒。各錢半﹞黃芩川芎人參﹝各一錢﹞連翹桔梗﹝各八分﹞甘艸﹝五分﹞上水煎﹐食後服。

卷之八

胸疽

疽發於胸﹐初如黃豆﹐肉色不變。若冷气攻心﹐精神恍惚﹐嘔吐冷痰﹐毒瓦斯內陷﹐腹脹者死。若心煩身躁﹐肌如火熱﹐汗出唇焦﹐渴飲冷水﹐是其候也。急服活命飲加黃連﹑桔梗﹐及奪命丹之類汗之﹐下之。惡證見﹐犀角解毒湯。疽發於膺﹐在胸兩旁髙處﹐名臆疽。色靑﹐寒熱﹐治同上法。

心窩上兩乳間生者﹐名膻中疽﹐發於气之海﹐分布陰陽之所﹐由臟腑不和﹐七情鬱結而成﹐宜活命飲加紫蘇﹑薄荷汗之﹐再兼紫金錠選用。

脾發疽﹐生心窩下﹐兩旁皆有﹐乃過食煎爆﹐醉飽入房所致﹐治法大同小異。

卷之八

腰疽﹝附﹕石疽﹞

證發脊骨第十四椎之旁﹐乃腰腎之位﹐名曰腰疽﹐卽下搭手也。由於房勞過度﹐腎水虧傷而致。其證口漧舌燥﹐寒熱交作﹐百節疼痛﹐急服敗毒散﹑活命飲及黃托裏之類。若穿潰透膜者﹐不可救矣。

有在腰胯之間﹐患疽如石不潰者﹐名石疽﹐屬少陽﹑陽明二經之積熱。邪毒內結﹐元气不足﹐不能起發﹐急服活命飲加羌活﹑獨活﹑柴胡﹑黃芩﹐及紫金錠汗之。實者一粒金丹﹐或黃連內疏湯下之﹐隨服十全大補湯﹑人參養榮湯托之。

卷之八

附骨疽

﹝俗名貼骨癰﹞

證因風露寒濕所侵﹐或夏月貪涼﹐腠理開豁﹐臥於漆凳泥地而成。蘊蓄日久﹐變而爲熱。或因醇酒濃味﹐畱積熱毒下注﹔或濕痰瘀血相搏而成。始則環跳穴作痛﹝穴在臀之側﹐屬厥陰肝經﹐﹞

不便行動﹐臥難轉側﹐疽生骨之上﹑肉之內﹐多至不救﹐急宜治療﹐外用取汗法﹐內服追風散﹐兼漏蘆湯﹝方見總論﹞﹑敗毒散﹑活命飲皆可服﹐攻散爲愈。稍緩則膿成﹐外無赤腫之狀﹐必宜鍼破。如待潰穿﹐多難收斂而殂﹐鍼破後宜托裏排膿﹑補養气血﹐十全大補湯之類。

主方蒼術﹝制﹞黃柏﹝炒。各五錢﹞靑皮﹝三錢﹞甘艸節﹝一錢﹞金銀花﹝一錢﹞上用水煎﹐入薑汁少許﹐服。

生於腿加牛膝﹝一錢﹞﹑薏苡仁﹝一錢﹞﹐冬月加肉桂﹝七分﹞﹔夏加黃芩﹝一錢﹞。無汗加麻黃﹝一錢﹞。

又方足太陰﹑厥陰經分﹐瘡生腿內近膝股﹐或癰﹑或附骨疽﹐初起腫痛勢大。

黃﹝二錢﹞柴胡﹝一錢﹞羌活﹝五分﹞連翹﹝一錢五分﹞歸尾﹝七分半﹞肉桂﹝三分﹞生地黃柏﹝各二分﹞土瓜根﹝酒洗。一錢﹞上水酒三盞煎﹐熱服﹐二帖愈。

又方治足少陰經分﹐癰生腿外側。或因寒濕得附骨疽﹔或微侵陽明經分﹐堅硬腫痛﹐不能行動等證。

黃﹝二錢﹞當歸尾﹝二錢﹞柴胡﹝一錢五分﹞連翹﹝一錢﹞肉桂﹝一錢﹞大力子﹝一錢﹞白芷﹝一錢﹞升麻﹝七分﹞黃柏﹝五分﹞甘艸﹝五分﹞上水﹑酒各一鐘﹐煎服。

取汗法掘地坑深數尺﹐柴炭燒紅﹐將小便一桶潑之﹐急放小凳﹐令患人赤身坐定﹔坑上放木板﹐鋪濃被﹐勿出气﹐止露出患人頭面。或以大桶令患人赤身竹椅坐下﹐置盆盛燒赤鵝卵石或鍛石﹐用荊芥末調米醋沃之﹐桶口用綿被蓋覆﹐止露頭出﹐令熱气燻蒸﹐汗出毒散﹐未效再汗。

卷之八

耳發

經曰﹕耳爲腎之外候。又曰﹕腎通竅於耳。亦因大怒﹐動厥陰肝經﹐風熱燥火﹐瘡生耳葉﹐作熱痛癢﹐用柴胡淸肝之類兼小柴胡湯﹐次服加味地黃丸。耳內生毒﹐皆由手少陽﹑足少陰二經風熱。

耳證有五﹕日耳﹔曰濕耳﹐常出黃膿水﹔曰風耳﹐常出紅膿﹔曰纏耳﹐出白膿﹔曰耳疳﹐生瘡臭穢﹔曰震耳﹐耳內虛鳴﹐時出淸水。證𨿽有五﹐其源則一。又有耳蕈﹑耳痔閉塞不通﹐用黃連消毒飲﹑活命飲治之。有爲耳癰﹐用活命飲加升麻﹑桔梗﹑蔓荊子。有大痛爲疔者﹐先以經絲艸﹝俗名天荷葉﹑延紅絲﹐到處生石砌邊﹞。搗汁滴入﹐失治﹐則頭腫極大而死。

主方﹝若耳後一寸三分生疽﹐急服解毒之藥﹐遲多不救。﹞柴胡梔子丹皮芍藥當歸蔓荊子川芎生地龍膽艸上銼﹐水煎﹐食後服。

卷之八

面瘍

﹝附﹕腮﹞面瘡之發﹐見於眉﹑頤﹑腮﹑頰﹑鼻﹑髭﹑地角諸瘍﹐皆屬上焦郁火﹐諸經積熱﹐風濕壅結﹑陰陽相滯而生。宜萬病解毒丹之類。腫赤痛﹐先服加減敗毒散發汗﹐次用眞人活命飲加黃芩﹑黃連﹑梔子﹑玄參﹑桔梗﹑木通之類。

主方治口唇﹑頰車﹑發鬢腫痛﹑鼻額連頭痛。

犀角﹝七錢五分﹞升麻﹝五錢﹞白芷﹝二錢五分﹞防風黃芩﹝各三錢半﹞白附子川芎﹝各二錢半﹞甘艸﹝一錢五分﹞羌活﹝三錢﹞上作一服﹐水五盞﹐煎至三盞﹐去滓﹐分作三服。一日一服﹐熱減﹐制輕劑服之。

卷之八面瘍

腮

證屬陽明胃經﹐或因風熱所乘﹐或因積熱而致。內熱腫痛﹐外用敷方﹐內服祛風淸火之藥。

主方治風熱上攻﹐面目腫痛﹐牙關緊急。

白芷升麻﹝各二錢半﹞當歸﹝一錢五分﹞甘艸﹝一錢﹞蒼術﹝八分﹞葛根﹝七分﹞

艸豆蔻柴胡黃柏本羌活﹝各四分﹞蔓荊子僵蠶﹝各三分﹞麻黃﹝七分﹞上水煎服。

敷方靛靑﹑蚯蚓泥﹝水研﹞井底泥。隨取一味﹐敷患處。

卷之八

穿腮

證由憂愁思慮﹐驚恐悲傷﹐或過熱毒藥物。初生下連頸項隱痛﹐內有小核漸大﹐牙齦腫痛﹐寒熱間作﹐穿潰腐爛淋漓不已。或左或右﹐牙關不開﹐飲食難進。始宜鵝翎蘸生桐油探吐﹐多去痰熱。切忌刀鍼。已破﹐切勿入風﹐多致不救。

主方﹝宜接服活命飲﹞黃連黃柏黃芩梔子玄參桔梗柴胡甘艸﹝等分﹞

升麻﹝減半﹞上水煎服。

卷之八

頸癰

證因怒郁﹑驚惶﹑積憤而成。屬手少陽三焦經。初覺宜隔蒜灸多壯。內服活命飲加玄參﹑桔梗之類。

壯者攻下﹐老弱補托。神勞多怒﹐頸項腫硬﹐用八珍湯加柴胡﹑香附。勞心過度﹐宜服補中益气湯。

卷之八

喉癰

癰發嗌中﹐憂憤積熱所致。屬任脈及手太陽少陰﹐宜淸熱攻毒﹐用眞人活命飲﹑黃連消毒散﹑紫金錠。壯人攻下﹐若過時失治﹐穿潰咽嗌者死。

卷之八

對口

證由熱毒上攻﹐屬足太陽膀胱之經。甚者﹐類腦癰治﹔輕者取鮮白茄蒂七个﹐鮮何首烏對稱準﹐水鐘半﹐煎服。如出膿﹐再一服收口。如無鮮者﹐幹者亦可。

卷之八

夾疽

夾喉兩旁而生。屬手少陰﹑足太陰﹑足厥陰﹐火熱蘊毒上攻而發。宜加減敗毒散及黃連消毒散﹝見腦癰﹞﹐活命飲加玄參﹑桔梗﹑黃連。潰內者危。

卷之八

脇疽

證由心肝二經火盛﹐虛中有熱﹐而發於兩脇下﹐名發脇﹐屬手﹑足厥陰經。初宜神效栝蔞散﹝方見乳癰﹞﹑柴胡淸肝湯﹝方見鬢疽﹞或活命飲加柴胡。漬後宜淸熱﹑托裏﹑滋腎水﹔有熱當歸龍薈丸﹝方見脇痛。﹞脇下至腰及徧身紅紫﹐宜砭出惡血﹐內服防風通聖散﹝方見中風﹞﹐紫金錠塗﹑服。

簡便方雞糞搗入﹐鹽少許﹐醋和﹐敷患處。腫消痛止﹐膿成有效。

卷之八

手疽

﹝附﹕手發背丫刺指疽天蛇頭穿掌疽腕癰代指﹞

卷之八手疽

手發背

兩手背發癰﹐無頭漫腫﹐乃三陽風熱郁滯﹐宜活命飲加黃芩﹑梔子﹑桔梗﹑升麻。寒加桂枝﹐熱加姜黃﹐水﹑酒煎服。或紫金錠﹑奪命丹。老弱者大補之。

卷之八手疽

丫刺

虎口內結毒腫﹐又名合骨疽。屬陽明大腸風熱積毒﹐始宜隔蒜灸﹐內服眞人活命飲加桂枝﹑姜黃﹑桔梗﹑升麻﹐煎服。外以玉樞丹水磨塗之。

卷之八手疽

指疽

證發大指頭﹐亦名指發。如粟漸大﹐靑紫黃黑﹐麻木作癢﹐或大痛徹心﹐屬手太陰經。外以玉樞丹濃敷﹐內服更用發汗﹑攻下諸方﹔次托裏補益﹐悉如前法。此證切勿怠緩﹐若攻心嘔吐不食﹐齒縫出血者﹐不治。指變黑色﹐急宜截去﹐可生。若黑至臂﹐必死。別指猶可。

拔毒散泥蜂窩﹝壁間﹞乳香上爲末﹐米醋調﹐頻塗痛止。

又方蜈蚣﹝幹者﹞燒煙燻。

又方雞子淸浸指﹐痛止。

卷之八手疽

天蛇頭

指頭結毒﹐赤腫痛﹐膿潰裂開﹐形如蛇頭﹐故以爲名。屬手厥陰心包經絡積熱。宜服活命飲加柴胡﹑羌活﹑桔梗﹑黃連消毒飲﹑玉樞丹之類。

敷方雄黃蜈蚣全蠍﹝各一錢﹞爲末﹐摻入瘡。抹油﹐帛包紮﹐幹痛油潤。

卷之八手疽

穿掌疽

手心赤腫﹐偏者名曰穿邊﹐屬手厥陰心胞絡經積熱。初宜隔蒜灸法﹐內服活命飲加桂枝﹑姜黃。實人宜斟酌表裏而汗﹑下之﹐次托裏補益﹐大同小異。

卷之八手疽

腕癰

手屈處腫。治法同前。更以玉樞丹加蟾酥少許塗之。

卷之八手疽

代指

患於指甲內﹐冷藥潰爲快。蓋爪者﹐筋之餘。筋賴血養﹐血熱毒成﹐流注於指端﹐故指赤腫成膿﹐證類指疽。然無蘊毒﹐不致傷人。

治代指麻黃煎汁﹐入芒硝熱浸之。

又甘艸煎濃汁﹐浸之。

又酸漿水入﹐鹽熱浸冷﹐再換。

又烏梅肉蒸爛﹐醋研浸。

英蒼散治手指結毒及天蛇頭。

蒲公英﹝解諸毒﹐神效。路邊﹑田畔開黃花如菊﹞蒼耳艸共爲末﹐酒服。更以米醋濃煎﹐浸之效。或蒲公英同金銀花藤煎﹐酒服。

又蒲公英鮮者搗汁﹐酒服。渣患處。

卷之八

足瘍

﹝附﹕脫疸香港腳瘡甲疽代指足發背足跟疽手足裂﹞足部之證﹐屬三陽經濕熱﹐或三陰經精血虧損﹐微赤而腫﹐膿出而淸﹐難治。若赤腫痛而潰膿者﹐屬濕熱﹐易治。若色黯不腫﹐不痛﹐不潰膿﹐煩熱作渴﹐小便澀短者﹐陰气敗絕之惡候。

初宜蒜灸﹐內服活命飲﹐次服托裏﹔次補中益气湯﹑六味地黃丸。色黯不痛者﹐著肉用桑枝灸﹐內服十全大補﹑八味地黃丸之類。

卷之八足瘍

脫疽

足大趾漬而自脫﹐難治。如色變赤黑者﹐死﹐宜急截去。餘指易治。初起以萬病解毒丹﹐醋磨濃塗﹔未成者﹐宜蒜灸﹐次托裏消毒﹐用引經藥﹐或敗毒散加銀花﹑牛膝﹑白芷﹑大黃或活命飲。

卷之八足瘍

香港腳瘡

因腎虛風濕所搏﹐气血壅滯﹐毒在膚腠﹐不得宣通﹐腳上生瘡。若風毒不散﹐遷延日久﹐黃水淋漓﹐气血虧傷﹐難治。

主方﹝風濕腫潰﹞漏蘆五加皮槐皮白蘞甘艸﹝各七錢半﹞蒺藜子﹝二兩﹞

水煎﹐無風處淋洗。

敷腳瘡氈灰紅棗﹝燒灰﹞竹蛀屑黃丹枯礬韶粉上各等分﹐研勻摻之。

卷之八足瘍

甲疽

指甲內潰爛。因於濕熱﹐或剪傷﹐或履窄。勿涼藥敷。

敷方綠礬﹝鐵器內炭火封溶化﹐令汁幹﹐取赤者研﹐五錢﹞蘆薈﹝一錢五分﹞麝香﹝三分﹞

上研細和勻﹐制一絹袋盛藥﹐套指上﹐綫紮定﹐日摻自愈。

腳指四邊腫爛﹐以前礬末一錢﹐入乳香末三分﹐敷愈。

又方牡蠣頭生研極細﹐每服二錢﹐靛花研酒調下﹐仍敷患處。

又方烏梅或白梅﹐取肉蒸爛裹﹐或燒灰調敷。

卷之八足瘍

代指

指頭腫爛﹐爪甲結膿﹐用烏梅核中仁爲末﹐米醋調膏﹐另以朴硝泡湯洗﹐漬指於前膏內﹐或以豬油調蚯蚓糞塗。

卷之八足瘍

足發背

足面生疽﹐屬足厥陰﹑陽明二經之會。由濕熱乘虛下注。活命飲加木瓜﹑肉桂﹑牛膝。先蒜灸﹐次托裏﹐再用十全之類。用羊糞瓦上炙幹﹐煙盡羅末﹐麻油調敷。癢加輕粉﹐痛加麝少許﹐敷。外以山茶葉﹐或冬靑葉裹之﹐絹條才定。

卷之八足瘍

足跟疽

屬太陽經﹐乃陰﹑陽二蹺發源之所。由臟腑積熱所致。忌毒藥敷﹐外宜蒜灸﹐內服活命飲加牛膝﹑肉桂﹐或紫金錠之類。陰虛服補陰諸丸﹐煎服。

婦人足跟﹑足趾腫痛﹐足心發熱﹐腫處潰膿﹐皆宜八珍湯﹑六味丸﹔內熱﹐逍遙散之類。

敷方白術爲細末﹐先以鹽湯洗淨﹐幹摻上﹐一日一換﹐效。

治腿肚上瘡﹐水出作癢﹐用貫眾煎湯洗﹐後用百藥煎末﹐唾調敷。

卷之八足瘍

手足裂

乃手足皴澀﹐皮膚裂開﹐疼痛不能見風。

膏方瀝靑﹝四兩﹞白色黃蠟﹝八錢﹞乳香﹝二錢﹐另研末﹞

上用鐵器先熬麻油﹝一兩﹞﹐煎熟﹐次下瀝靑﹐卽下黃蠟﹐以麻布濾入水中﹐扯拽黃色﹝揉入乳末﹞。瓷器收貯。每用以藥火上烘軟塗之﹐外貼紙﹐其縫自合。

又方手足裂痛﹐用淸油﹝五錢﹞﹐慢火煎沸﹐入黃蠟一塊﹐再煎溶﹐入水粉﹑五倍末各少許﹐熬紫色爲度﹐以熱水洗手足軟﹐用藥敷﹐以紙貼痛止。

又腳縫濕爛﹐用枯礬三錢﹐黃丹五分爲末﹐糝。

又指縫搔癢成瘡﹐血出不止﹐用多年糞桶箍燒灰敷之。

又腳裂爛﹐以蒸熟藕研成膏﹐敷之。

又腳裂縫﹐以五倍子爲末﹐同牛骨髓塡縫內卽愈。

冬月腳跟裂﹐大開出血﹐用白芨﹝要明亮堅﹐勿枯燥者﹞研細末﹐水調如糊﹐先以裂熱湯洗淨﹐抿藥﹐外用紙蓋﹐裹腳﹐過夜愈。冬月施人﹐大有利益。

通論以上諸毒﹕凡諸般腫毒初見﹐赤腫痛﹐髙碩速起﹐屬陽證易治。惡寒發熱表證﹐宜加減敗毒散﹐發汗消解。煩躁口渴﹐裏證﹐宜黃連內疏湯攻下大便。無表裏證﹐惟作大痛﹐邪在經絡﹐先宜眞人活命飲解毒定痛﹐次托裏養榮湯調和臟腑。若微赤腫痛﹐平塌不起﹐屬陰經﹐難治。急宜十宣散﹑托裏散之類溫補助陽。外治可灸﹑可圍﹑可洗﹐惟不可鍼。或攻散﹐或穿潰﹑托裏﹑排膿﹑生肌﹑收口諸方諸法﹐悉於總論采用。其諸癰疽瘡瘍治法﹐亦大同小異。但宜各證加引經藥﹐如患在上﹐入升上之品﹔在下﹐兼降下之味。潰後溫補气血﹐寒熱虛實﹐隨證參酌﹐可獲十全之功矣。

卷之八

惡瘡

﹝附﹕人面瘡﹑翻花瘡﹞

經曰﹕諸痛癢瘡瘍﹐皆屬心火﹔諸濕腫滿﹐皆屬脾土。心主血﹐脾主肉。血熱肉濕﹐濕熱相搏﹐潰散肌膚﹐浸淫不休﹐不可定名﹐故曰惡瘡。然亦有辯焉。如气血郁於皮膚腠理﹐可以表而散者﹐如疥﹑癬﹑瘍﹑疹之類是也。汗之﹐瘡卽已。若气血郁於肌肉之分﹐外連皮膚﹐作寒發熱而生膿﹔或七情所招﹐或膏粱所致﹐皆宜內托﹐不宜發汗﹐汗之則發證。故瘡成於皮膚之間﹐則因其輕而揚之﹐故汗之﹐用殺虫潤燥藥敷之。若瘡成於肌肉之內﹐當因其重而減之﹐瀉經絡之熱﹐淸涼气血﹐外以化膿生肌膏之。瘡在頭巓﹐則升而取之﹐用酒制寒涼藥﹐更以風藥升而上之﹐外以殺虫解熱藥敷之。明此三者﹐其於治瘍﹐思過半矣。

主方連翹當歸栝蔞根生地荊芥黃芩赤芍麥冬牛蒡子瞿麥木通梔子防風川芎甘艸﹝各等分﹞爲粗末﹐每四錢﹐水煎服。

敷方﹝一切惡瘡﹞白礬﹝一錢﹞乳香﹝七分﹞輕粉﹝三分﹞沒藥﹝三分﹞上研勻敷。

洗方﹝一切惡瘡﹞貫眾川芎茵陳地骨皮荊芥獨活防風蓄當歸甘艸上水煎洗。

地丁散﹝惡瘡腫痛﹞

地丁當歸大黃赤芍金銀花甘艸﹝減半﹞上用水煎服。

卷之八惡瘡

人面瘡

多生於膝上或臂間﹐狀如人面﹐眼﹑鼻﹑口俱全﹐此爲冤業所致。內服十六味流气飲﹑苦參丸﹐外用貝母末敷之﹐次用生肌散。

卷之八惡瘡

翻花瘡

瘡潰從中翻出肉如蛇頭狀﹐大小不一﹐證由肝經血燥所致。宜內服淸肝養血之藥﹐次八珍湯﹑十全大補湯加麥冬﹑五味之類。

卷之八

丹毒

人身忽然變赤如丹﹐乃血熱肌虛。風邪所搏而成。宜防風通聖散之類治之。

主方﹝一切丹毒﹞薄荷連翹郁金黃芩黃連梔子大黃甘艸糯米﹝各等分﹞

爲末﹐每服三錢﹐蜜湯調服。

敷方﹝丹毒痛甚﹞車前艸益母艸地膽艸共搗爛﹐塗患處。

又方赤小豆﹝研末﹞羊角﹝燒灰﹞上研勻﹐雞子淸調敷。

又方治丹毒。大蒜搗如泥﹐濃塗患處﹐幹卽易。

又單方水苔愼火艸浮萍豆葉生地黃隨取一味﹐搗敷患處。

竈心土靛靑大黃蚯蚓泥隨取一味研末﹐雞子淸調塗。

卷之八

楊梅瘡

此瘡乃濕熱邪毒所成。或共處者患此傳染﹔或同飲食﹑坑廁﹑圊桶﹔或於淫室燻惹穢气﹔或患下疳﹑便毒而起。治當察其表裏虛實﹐先須髮散表邪﹐如防風通聖散﹑加減敗毒散。濕熱﹐羌活蒼術湯﹔次淸裏熱﹐內疏黃連湯之類﹐隨證連服數帖。大勢略緩﹐次服主方解毒﹐次調和气血。最不宜妄求速效﹐誤服輕粉﹑粉霜之藥﹐反收熱毒﹐沈凝骨髓﹐日久毒發﹐頭面周身潰爛不已﹐痛苦萬狀﹐悔之不及﹐致成終身痼疾。初患者﹐後有羊酒方可用。

主方當歸尾川芎赤芍生地升麻葛根黃芩﹝各一錢﹞黃連金銀花黃柏連翹﹝各八分﹞防風﹝八分﹞羌活甘艸﹝各五分﹞蟬蛻﹝二个﹞大黃﹝二錢﹞上劑煎成﹐入芒硝一錢服。大便已通﹐減去硝﹑黃。

又方防風荊芥連翹白芷梢地骨皮當歸尾川芎﹝上部倍用﹞木通﹝下部倍用﹞

黃陣赤芍藥五加皮黃芩梔子白蘚皮金銀花木瓜薏苡﹝下體多用﹞苦參皂角刺蟬蛻僵蠶黃柏白蒺藜甘艸﹝各四兩﹞土茯苓﹝三斤﹞痛加羌活﹑獨活。虛加人參﹑茯苓﹐去梔子。

上銼﹐作五十帖﹐每日二帖﹐水煎服。忌牛肉﹑燒酒﹐鹽﹐煎炒﹐食之生癬。

又方﹝治一切楊梅瘡﹐不俱始終虛實﹞金銀花黃連連翹﹝各一錢﹞當歸生地防風木通薏苡﹝各八分﹞白蘚皮白術皂角刺﹝各七分﹞甘艸﹝四分﹞

上劑加燈心二十枚﹐用仙遺糧﹝二兩﹐卽土茯苓﹞﹐石捶碎﹐煎汁二碗﹐入眾藥煎服。土茯苓二汁﹐再煎眾藥渣服。

茯苓餅﹝遠近頑癬﹐搔爛不痊﹐並治﹞

防風人參五加皮白蘚皮當歸丁皮﹝久無眞者﹐丁香代之﹞木瓜皂角刺海桐皮川芎金銀花甘艸乳香﹝出汗﹐研﹞沒藥﹝出汗﹐研。各一錢﹞

上爲末﹐對和面作餅﹐蒸熟拌乳香﹑沒藥末﹐嚼食﹐白湯送下。

西聖復煎丸治瘡後腫塊﹐經年破爛﹐諸藥不愈。

乳香孩兒茶沒藥丁香﹝各一兩﹞阿魏白花蛇血竭﹝各四錢﹐各爲末﹞白面﹝一斤﹐炒熟﹞蜂蜜﹝六兩﹐煉熟﹞香油﹝四兩﹐煎熟﹞棗﹝水煮幹﹐去皮核﹞

上爲一處﹐搗千餘下﹐丸如彈大。每服二丸﹐土茯苓煎汁化服﹐一日三次。

拔毒糕土茯苓﹝去皮爲末﹐一斤﹞白蜜﹝一斤﹞糯米粉﹝一升﹞

上和勻﹐蒸糕﹐食土茯苓汁送下﹐忌飲茶湯。

羊酒方治楊梅瘡﹐初覺卽宜服此。

大黃麻黃﹝天熱減半﹞蟬蛻﹝各一兩﹞羊肉﹝斤許﹐煮汁﹐三飯碗聽用。﹞

同好酒三碗﹐煎藥至三碗﹐先以羊肉同飯喫完﹐次服藥汁完﹐濃蓋臥﹐頭至足出大汗﹐欲瀉至空地﹐連解連移﹐勿令气復入肛門﹐內外毒盡出﹐無後患。

玉脂膏治楊梅瘡。愈後發鵝掌風﹐手上白皮層起。

牛油香油油黃蠟﹝各五錢﹐同熬化﹐待冷﹞銀珠﹝五錢﹞官粉﹝一錢﹞麝香﹝二分﹐同研﹞油藥和勻﹐火拷掌熱擦﹐再烘頻擦。

又方治楊梅瘡﹐不論久近﹐及癰毒﹑鵝掌風﹐亦須內服解毒方。

竈心土﹝二錢﹞水銀﹝一錢﹞枯礬﹝三分﹞百艸霜﹝一分﹞白蘚皮末﹝七分﹞香油﹝少許﹞

上四味研至不見星﹐入蘚﹐油和勻﹐無風處擦手足心。藥完喫蔥湯二碗﹐濃蓋臥出汗﹐三日一擦﹐三次愈。

點藥銀朱輕粉杏仁雄黃﹝各等分﹞

上研細末﹐豬膽調搽﹐或摻膏藥上貼﹐加冰片尢妙。

導水丸治便毒﹑下疳﹑楊梅毒﹑大小便閉﹑濕熱爲甚。

大黃﹝二兩﹞黃芩﹝二兩﹞黑醜﹝炒﹞滑石﹝研﹐各四兩﹞上爲末﹐水丸或糊丸﹐每服二錢﹐臨臥湯下。

簡便方官粉﹝二錢﹞豆腐﹝八兩﹞以官粉摻入腐﹐重湯煮食。

又方土茯苓﹝新鮮白者佳﹞石捶碎煎湯﹐代茶湯任意飲之。

灸法楊梅瘡初發數个﹐逐个灸三﹑五壯﹐愈。隔蒜灸亦可。

卷之八

下疳

人之前陰﹐屬足厥陰肝經。多因鬱怒日久﹐抑遏不舒﹐致成此患。或淫家交接至傷﹐或硬衣擦損而起﹐陰頭破爛﹐不速愈﹐延及玉莖﹐名曰蛀梗。治法相同﹐切宜防微杜漸。有腐去玉莖﹐塊塊累累﹐全失本形﹐數年而斃者。脈多尺部洪數。先服加減敗毒散﹐次龍膽瀉肝湯﹝方見懸癰﹞﹑小柴胡湯之類。腫痛甚者﹐宜淸肝火﹐除濕熱﹔小便赤澀﹐利小便﹔如不澀而自汗者﹐不可利﹐若利之﹐榮衛枯竭﹐無以制火﹐瘡益甚。

主方柴胡﹝一錢五分﹞黃柏赤芍藥赤茯苓膽艸﹝各九分﹞蒼術知母黃連荊芥連翹木通﹝各七分﹞防風獨活﹝各六分﹞甘艸梢﹝三分﹞上加燈心二十枝﹐水煎﹐空心服。

發便毒加大黃﹔熱甚加梔子﹑滑石﹐去蒼術﹔寒熱往來加黃芩﹑澤瀉﹔二便不利﹐宜服八正散﹝方見淋門﹞

涼血解毒丸先服敗毒散﹐次主方。未全可再制此丸服。

苦參﹝八兩﹞黃連﹝四兩﹞連翹防風石膏﹝各兩半﹞牛蒡子生地白芷大黃﹝各一兩﹞

上爲末﹐荊芥煎汁﹐打糊丸如桐子大﹐每服百丸﹐空心﹐白湯送下。久不愈﹐宜服六味地黃丸。

敷方雞肫內黃皮﹝不見水﹑取淨﹐火炙﹐研細末﹐一錢﹞孩兒茶﹝另研﹐八分﹞珍珠﹝另研﹐三分﹞冰片﹝二分﹞上研勻﹐米泔淨洗敷。

又方枯礬雄黃珍珠黃柏﹝另研﹞鉛粉﹝。各等分﹞上爲極細末﹐米泔洗﹐拭漧﹐豬膽汁調搽。

又方抱腿雞子殼﹝略炒﹐研末﹞孩兒茶﹝研細﹐等分﹞

上研勻﹐細末﹐茶洗淨。濕者幹摻﹐幹者豬膽汁調搽。

玄霜散下疳蛀梗﹐莖爛亦能長全﹐及諸瘡毒瘡﹐久不愈者﹐可收斂。舌傷﹐乳沒湯含﹐止痛﹐敷此藥。

黑鉛﹝五錢﹞。銅杓溶化入水銀﹝二錢五分﹞﹐攪勻傾出﹐研不見星﹐入軟石膏﹝火﹐三錢五分﹞眞輕粉﹝二錢五分﹞﹐明硼砂﹝一錢﹞珍珠﹝另研極細﹐五分﹞冰片﹝三分。﹞

上共研勻﹐入瓷瓶內﹐用時蔥﹑椒﹑艾煎湯﹐入壇先燻至溫﹐洗淨敷藥。幹者﹐豬膽潤濕摻上。

洗方黃連黃柏當歸白芷羌活防風荊芥苦參﹝等分﹞

加烏梅肉五个﹐銅錢五十文﹐水煎﹐入皮硝﹐明礬﹐先燻後洗﹐一日五次。

又方黃連瓦松花椒蔥根川萆艾葉﹝等分﹞上用水煎湯﹐靑布洗拭。癢加硝﹑礬﹐少時重頓。

簡便方六一散加輕粉﹑冰片﹐研勻。濕者幹摻﹐幹者豬膽汁調搽。

又用亂髮洗淨﹐燒灰敷。

又用雞肫皮炙﹐研細末﹐敷。

一人莖腫不消﹐一潰而腫痛發熱﹐便澀﹔一小兒腫痛﹐各煎小柴胡湯﹝方見傷寒﹞﹐吞當歸龍薈丸﹝方見脇痛﹞而安。

卷之八

便毒

騎馬癰﹑魚口﹑血疝﹝名四﹐實一﹐﹞生於兩腿合縫之間﹐屬衝任爲病﹐見於厥陰肝經之旁絡。皆鬱怒蘊熱﹐血聚成毒。有因勞役而致者﹔或不遂交感﹐精離不泄﹔或彊固敗精﹐畱結而致﹔或先下疳而繼生﹐常有接發楊梅瘡者。微覺﹐前羊酒方可用。初宜發散﹐卽行疏利而兼解毒。

一服已瀉﹐不必再服。次淸濕熱﹐疏肝火。如不散﹐先托裏﹐次調養气血。

主方大黃﹝三錢﹐虛人減用﹞僵蠶﹝二錢﹞當歸尾赤芍藥金銀花白芷梢﹝各一錢﹞芒硝﹝一錢﹞木鱉子﹝三个﹞穿山甲﹝三片﹐炒研﹞天粉﹝一錢﹞上用好酒二碗﹐煎至一碗﹐入大黃﹑芒硝滚一沸﹐連罐露一宿﹐五更溫服﹐濃蓋臥出汗﹐通利一﹑二次愈。

治便毒﹕山甲﹝三片﹐土炒﹞木鱉﹝三个﹐切碎﹞牡蠣﹝﹞大黃﹝三分﹞金銀花黃連黃柏黃芩連翹﹝各一錢半﹞黃蠟﹝二錢﹞好酒煎﹐入蠟﹐空心服。

又方便毒初起可消大黃皂角刺金銀花防風當歸尾甘艸節栝蔞仁﹝各等分﹞

上用水﹑酒各半煎﹐空心服。仍頻提掣頂中發。

又方三方皆可消散僵蠶槐花﹝各三錢﹞上爲末﹐酒下。欲疏利﹐加大黃。

又方龍膽艸大黃栝蔞仁桃仁﹝各一錢﹞木鱉﹝三个﹞上用水酒濃煎﹐露一宿﹐溫服。

又方代赭石﹝另研﹞梔子大黃﹝各一錢﹞當歸﹝五分﹞上用水煎﹐調乳香﹑沒藥末各一錢服。

又方毒將成膿大黃連翹﹝各五錢﹞枳實﹝三錢﹞濃朴甘艸﹝各二錢﹞桃仁﹝二十一粒﹞

上分三帖﹐酒煎服。

又方勞役而成射幹﹝三寸﹞﹐生薑﹝三片﹞﹐水煎﹐空心服。未利﹐加大黃煎服。

灸法﹕用核桃殼半个﹐以人糞塡滿﹐合毒上﹐殼外艾炷灸至消爲度。

一人腫痛﹐服疏利藥不消亦不潰﹐用人參﹑黃﹑當歸﹑白術﹑柴胡﹑白芷﹑甘艸﹑皂角刺﹐並八珍湯而愈。

一人潰而腫不消﹐脈浮澀﹐以豆豉餅灸﹐內服十全大補湯而愈。

卷之八

腎臟風

證由風濕所襲﹐濕熱汗潤﹐致陰囊抓癢。或腎水虧虛﹐火炎血燥﹐隱處瘙癢成瘡﹐致黃水浸淫。此方亦治腳汗﹐擦腳底﹑鋪鞋中﹐及腳指縫爛。

敷方枯礬﹝一兩﹞牡蠣﹝﹞黃丹﹝炒。各五錢﹞爲末﹐夜擦數徧。

卷之八

瘡

按外屬足三陽﹐內屬足三陰。此瘡皆由濕熱下注﹐瘀血凝滯﹔或寒濕裙邊﹐血風傷手細瘡而始。不守禁忌﹐恣啖熱毒﹐朝傷暮損﹔遷延日久﹐濕淤生熱﹐濕熱相蒸﹐漸成斯患。亦有跌磕破損而成﹐惟鍋口割傷者﹐竟爲終身之患﹐皆由行動勞傷﹐气從下流﹐難於收斂。外用膏藥摻藥﹐內服當歸拈痛湯。

如气血虛﹐宜補托之藥﹐更忌熱毒發气之物。

膏方阿魏﹝一錢五分﹐少酒研化﹞黃丹﹝二錢﹞兒茶龍骨﹝各一錢半﹞乳香海螵硝﹝水煮﹐曬。各二錢﹞赤石脂血竭﹝各一錢半﹞水銀﹝一錢﹐鉛制﹞輕粉﹝二錢﹞

沒藥﹝出汗﹐研細。二錢﹞上各研極細末﹐加冰片三分﹐研勻聽用。麻油﹝二兩五錢﹐﹞銅杓熬老﹐柳棍覺轉﹐化入黃白蠟﹝各五錢﹞次入嫩松香﹝二兩﹞熬化﹐綿濾碗內﹐坐水中過夜﹐將前藥調勻﹐以薄油紙二層﹐中夾膏藥。如瘡口大﹐四邊折轉﹐膏上簪腳密透眼﹐瘡用洗方﹐或蔥﹑椒煎米泔﹐洗冷挹幹﹐先摻玄霜散﹐更生肌散護之。外縛膏藥﹐每日導轉。

隔紙膏黃末﹝五錢﹞輕粉乳香沒藥銀朱﹝各一錢﹞血竭﹝五分﹞銅靑﹝二分﹞

上各研細末和勻﹐香油調膏﹐薄油紙如前法。

又方隨瘡口大﹐裁好綿紙十二張﹐四角小紙撚釘住聽用。

香油﹝二兩﹞銅杓熬﹐下川椒﹝四十九粒﹞煎黑取起﹐次下槐枝﹝長一寸﹐四十九﹞煎焦黑取起﹐次下黃蠟﹝一兩﹞﹑輕粉﹝二分﹞枯礬﹝五分﹞﹐煮前紙令透﹐勿焦﹐取起。用槐枝﹑蔥﹑椒煎湯﹐洗瘡暖透﹐拭漧﹐以膏紙貼﹐外以油單紙掩護﹐絹帛縛定﹐一日揭下﹐近瘡一張盡﹐十二日愈。

又方松香﹝三錢﹞乳香﹝二錢﹞各爲末﹐香油調敷患處。外用筍篛密刺孔縛之。或冬靑葉縛﹐每日導轉。

又方黃柏末﹝一兩﹞輕粉﹝三錢﹞豬膽汁調敷﹐濕者幹摻。

又方五倍子末﹝一兩﹞香油﹝一兩﹞百艸霜﹝一錢﹞熬滚﹐下黃蠟一兩化勻﹐調前末爲隔紙膏貼。

又方川椒末枯礬百艸霜研勻﹐調桐油敷﹔蔥﹑椒煎﹐米泔水洗。

又方竈心土黃丹輕粉黃柏末乳香沒藥﹝俱研末﹐等分﹞上研勻﹐淸油調膏﹐薄油紙﹝甘艸水煮﹐﹞夾膏透眼貼患處﹐每日導轉頻﹐勿傷動﹐守禁忌。加赤石脂妙。

又方鑪甘石﹝火至黃色﹞﹐淬入黃連﹑黃柏汁內﹐曬燥﹐研細末﹐一兩白占﹝五錢﹐研﹞象牙末﹝三錢﹞上研勻﹐香油調敷。

簡便方陳小粉﹝研﹞芝麻﹝炒研﹞細茶研末﹐用香油調勻﹐攤紙貼﹐外縛油紙﹐一日一換﹐藥包裹。

卷之八

天泡瘡

此瘡濕熱爲本﹐風邪爲標﹐脈浮緩﹐發熱拘急﹐加減敗毒散發散諸邪。脈沈實﹐二便祕澀﹐防風通聖散疏通表裏。爲末﹐敷瘡亦效。

敷方滑石黃柏﹝各二錢﹞上爲末﹐先以皂角刺挑破﹐靛靑調搽。

又大黃末﹝一兩﹞海金沙﹝半兩﹞上爲末﹐以新汲水調搽患處。

簡便方靛靑滑石末蚯蚓泥井底泥隨取一味敷。

卷之八

疥瘡

經曰﹕諸痛癢瘡瘍﹐皆屬心火﹐𨿽然亦由五臟蘊積熱毒﹐兼血虛風濕而發。疥有五種﹐曰幹﹑濕﹑虫﹑砂﹑膿是也。幹者﹐枯槁燥癢。濕者﹐濕熱多水﹔虫者﹐有虫傳人﹔砂者﹐細而癢甚﹔膿者﹐脹滿膿窠。治宜先服發汗疏風﹑涼血解毒﹑淸臟腑熱毒之藥﹐釜底抽薪﹔次用敷藥。宜用防風通聖散﹝方見﹐中風﹞減硝﹑黃﹑枯﹑術﹑加黃連﹑黃柏﹑金銀花﹑苦參煎服。

敷方水銀硫黃雄黃﹝各一錢﹞蛇牀子末大楓子﹝取肉﹞杏仁﹝去皮﹐各三錢﹞

同楓搗如泥川椒末檳榔末樟冰﹝各錢半﹞枯礬﹝一兩﹞

上先以銀﹑硫﹑礬﹑雄加信﹝五釐﹞﹐研至不見星﹐再添礬研﹐次入楓﹑杏研﹐次入諸末研勻﹐油﹝二兩﹞缽中﹐燉半烊掇起﹐調諸藥勻﹐抓破擦。

又方諸般疥瘡荊芥﹝二兩﹞苦杖皮﹝一兩﹞白芷苦參﹝各五錢﹞大黃檳榔黃柏﹝各三錢﹞爲末﹐入枯礬末﹝二兩﹞﹐硫黃﹝五錢﹞﹐以腌豬油搗勻﹐擦。

膿窠瘡﹕輕粉枯礬硫黃﹝各二錢﹞用雞子一个﹐香油一兩﹐煎蛋焦取油﹐調前三末搽。

又方枯礬﹝一兩﹞硫黃﹝七錢﹞五倍子末川椒末﹝各五錢﹞人言﹝二分﹞上爲細末﹐用香油二兩﹐根據前煎蛋油調搽。

諸瘡虫﹕蛇牀子末楓子肉﹝各五錢﹞水銀﹝二錢﹞白錫枯礬﹝各一錢﹞上將錫入銅杓溶化﹐水銀和勻﹐加礬研細﹐楓子搗如泥﹐和豬油或油﹐同前藥研勻擦。

疥瘡經年不愈﹕威靈仙蔓荊子何首烏荊芥穗苦參﹝等分﹞上爲細末﹐每服二錢﹐食前溫酒調下﹐或湯。一日三服﹐忌熱毒等物。

洗方防風荊芥馬鞭艸野菊花苦參﹝等分﹞川椒一撮上加蔥﹐水煎湯﹐化入明礬﹑朴硝﹐日洗數次。

卷之八

癬瘡

癬有五種﹕曰濕﹑頑﹑風﹑馬﹑牛是也。皆因血分燥熱﹐以致風毒克於皮膚﹐浮淺於疥﹐多挾風濕熱毒而成﹐亦有日久生虫﹐致多年不愈者。宜內外用藥﹐或防風通聖散減硝黃﹐加浮萍﹑皂角刺﹐服之有效﹐外用擦藥。

主方浮萍當歸川芎赤芍麻黃﹝天熱減半﹞荊芥防風甘艸﹝各二錢﹞

淡豆豉﹝六十粒﹞上加蔥白﹝二根﹞﹐水煎服﹐取汗出。

敷方雄黃﹝一錢﹞斑蝥﹝十个﹞蛇牀子﹝末﹞寒水石金毛狗脊輕粉硫黃朴硝﹝各五分﹞上各研細末和勻﹐香油調搽﹐淫者幹敷。

又方白蘞﹝一兩﹞川槿皮﹝五錢﹞雄黃﹝三錢﹞上爲細末﹐以無根水調﹐飯上蒸赤色爲度。癬不可抓破搽藥﹐七日勿洗。

又方枯礬﹝四錢﹞樟腦﹝二錢﹞上爲細末﹐以醋調﹐抓傷擦。

簡便方黑棗一枚﹐巴豆肉三粒﹐搗勻擦。

又蒜搗碎煮水。洗浴拭漧﹐再用生桐油搽上﹐火烘漧﹐愈爲度。

卷之八

漆瘡

近新漆器﹐或漆污身﹐感其气﹐則面身腫熱痛癢。或謂木形人﹐患漆毒。

主方甘艸滑石﹝各三錢﹞連翹﹝錢半﹞

水煎成﹐調雄黃﹑靑黛服。

簡便方鐵店磨刀水﹐盆底垢腳塗。或杉木屑煎湯洗﹐效。或蟹殼炙﹑研末﹐水調塗。或面身俱患﹐甘艸煎湯浴﹐安。

跋

嘗按軒岐之理﹐通乎性命﹐入乎聖神。自秦越人﹐旣往剖胸探心﹐幻不可追﹐而方書始汗牛充棟於世。然以生人表裏之缺陷﹐止假艸木之英﹐金石之屑﹐欲以摶造物﹐補泄五行﹐此其玄機妙解﹐蓋亦難言之矣。古今來惟《素問》《難經》諸篇﹐爲法門指南﹐然非淺夫濁眼便能洞徹。於是人持一說﹐家持一篇﹐莫不以生﹐嘗試則曷以故﹐取途紆回而逞臆汶暗也。臺石先生承桂巖先生衣缽淵源﹐夙有紹明﹐負菩提心。居恆念窮陬人子偶罹疾苦﹐盼藥餌不翅丹砂甘露﹐而市阿堵者﹐未嘗過而問焉。乃攜壺中術﹐利濟三吳﹑兩間﹐名噪甚﹐於武原尢活人多。復以不酌其徑省則惠不溥﹔不壽之剞劂則澤不永。五閱寒暑﹐構成一編﹐顏以《簡明醫彀》。夫簡則不明﹐明則不簡﹐先生胡以兼收之也﹖余知之矣。先生從儒理解入﹐從禪理參透﹐故不卽不離﹐打破葛藤﹐心胸了了﹐見垣照膽﹐罔不悉中肯綮。每論一證﹐先攻其受病之原﹐次定其瘳治之法﹐又次調其加減之宜。俾人人通曉﹐在在易給﹐而沙界眾生開卷引睫﹐七返大還﹐現前具足。公家思邈之傳﹐不在是乎﹖則謂此書卽迷津之覺路﹐苦海之慈航可也。壽國壽民﹐功徳當作無量觀。

賜進士出身江西道監察禦史﹐奉敕巡按直隸督理長蘆監課河道驛傳轄山東河南開歸等處前四奉札巡視皇城蘆溝橋城工廣渠門通家眷侍生吳興施梁頓首撰。

