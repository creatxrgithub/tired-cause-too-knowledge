

張畹香醫案淸張畹香

卷上

冬溫十四日﹐身似涼﹐脈仍大有數意﹐而久按無力﹐是屬邪減退﹐舌亦滑潤﹐尙灰﹐兩邊黃其意首存津液也。此癥病中經﹐至未經通走﹐故致肝熱而作驚多怒﹐湯中有白薇﹐能定驚涼血﹐擬以治此。

生玉竹﹝三錢﹞北沙參﹝三錢﹞炒麥冬﹝三錢﹞白薇﹝三錢﹞炒丹皮﹝三錢﹞象貝母﹝三錢﹞

丸﹞

如時昏時淸﹐當去白薇﹐加砂殼﹝一錢半﹞以運濕舒肝﹐以素體有濕多郁也。

大便以增液而解﹐可知其沸陰之熱﹐精液得滋潤﹐必不以苦寒而燥之也。診脈左手已細軟﹐﹐用淸燥湯。

北沙參﹝八錢﹞麥冬﹝五錢﹞根生地﹝六錢﹞生白芍﹝三錢﹞陳皮﹝一錢﹞知母﹝三錢﹞

天花粉﹝三錢﹞象貝母﹝五錢﹞生穀芽﹝五錢﹞羚羊角﹝三錢﹐先煎﹞元參﹝三錢﹞冬桑葉﹝一錢半﹞

溫邪先裏解﹐而後出表﹐故能出汗且多﹐是夾濕之體﹐肌肝尙蒸蒸然﹐舌苔仍黑﹐惟較前減﹐再當增液托邪﹐加以開肺﹐助之出表而全解。

地骨皮﹝四錢﹞茯苓皮﹝五錢﹞黃芩﹝三錢﹐酒炒﹞北沙參﹝六錢﹞麥冬﹝三錢﹐連心﹞

元參﹝三錢﹞根生地﹝五錢﹞桔梗﹝二錢﹞連翹﹝四錢﹞羚羊角﹝二錢﹐另包先煎﹞象貝母﹝五錢﹞金銀花﹝三錢﹞蟬蛻﹝一錢半﹞

兩太陽與腰痛﹐稍有咳嗽喉啞痛﹐脈左關反大﹐而舌苔燥﹐當用從癥不從脈法。

杏仁﹝三錢﹞蘇薄荷﹝二錢半﹐淨葉﹞冬桑葉﹝二錢半﹞象貝母﹝三錢﹞桔梗﹝二錢﹞

生甘艸﹝一錢半﹞射幹﹝一錢半﹞麥冬﹝三錢﹞連翹﹝三錢﹞酒黃芩﹝一錢半﹞枳殼﹝一錢半﹞

竹葉﹝二十四片﹞

厥陰瘧已止﹐停藥又起﹐左手虛﹐再以何人法。

制首烏﹝六錢﹞文黨參﹝三錢﹞炙鱉甲﹝五錢﹞靑蒿梗﹝三錢﹞炮姜炭﹝一錢﹞冬桑葉﹝一錢半﹞牡蠣﹝五錢﹞當歸﹝三錢﹞桂枝﹝一錢﹞炙甘艸﹝一錢半﹞炒白芍﹝三錢﹞

諸筋骨痛﹐咳嗽﹐無味﹐脈澀﹐當滋血息風。

大生地﹝六錢﹞當歸﹝三錢﹞丹參﹝四錢﹞川續斷﹝三錢﹞甘杞子﹝三錢﹞冬桑葉﹝一錢半﹞炒白芍﹝二錢﹞生牡蠣﹝五錢﹞陽春砂﹝八分﹐同煎﹞陳皮﹝八分﹞

痛瘥而作瀉﹐胃不開﹐舌尙黃﹐脈左手關尙弦﹐再以肝法建中湯法。

當歸﹝三錢﹞川楝子﹝三錢﹞桂枝﹝一錢半﹞酒元胡﹝一錢半﹞炒白芍﹝四錢﹞淸炙甘﹝一錢半﹞川續斷﹝三錢﹞制香附﹝三錢﹞川石斛﹝三錢﹞陳皮﹝八分﹞礬半夏﹝三錢﹞荷葉﹝一角﹞

寒熱往來﹐出汗已有四个月﹐脈弦細﹐此屬肝虛。當用淸骨散。

靑蒿梗﹝三錢﹞炙鱉甲﹝五錢﹞生地﹝六錢﹞當歸﹝三錢﹞地骨皮﹝四錢﹞銀胡﹝一錢半﹞秦艽﹝一錢半﹞生牡蠣﹝五錢﹞川石斛﹝三錢﹞新會皮﹝八分﹞

气急是老病﹐今傷風半个月﹐自然气愈急﹐咳嗽無痰﹐脈左手大﹐右手弱﹐尙身熱頭痛。擬淸金平木法。

蘇薄荷﹝一錢半﹞杏仁﹝三錢﹞連翹﹝三錢﹞生甘艸﹝一錢半﹞杏梗﹝三錢﹞象貝﹝三錢﹞冬桑葉﹝一錢半﹞生牡蠣﹝五錢﹞陽春砂﹝八分﹐同煎﹞麥冬﹝三錢﹞陳皮﹝八分﹞竹葉﹝卅片﹞

外感後﹐諸恙皆去﹐胃亦開﹐再益其陰。

大生地﹝六錢﹞歸身﹝三錢﹞續斷﹝三錢﹞川石斛﹝三錢﹞甘杞子﹝三錢﹞新會皮﹝八分﹞炒白芍﹝三錢﹞丹參﹝三錢﹞茯苓﹝三錢﹞制狗脊﹝三錢﹞

風木乘脾﹐口燥背冷腹痛﹐气急咳嗽﹐總屬肝也。

當歸﹝三錢﹞生白芍﹝五錢﹞桂枝﹝一錢半﹞淸炙甘﹝一錢半﹞冬桑葉﹝一錢半﹞生牡蠣﹝五錢﹞澤瀉﹝三錢﹞陽春砂﹝八分﹐同煎﹞生茅術﹝一錢半﹞制香附﹝三錢﹞陳皮﹝八分﹞

榦荷葉﹝一角﹞

書以傷風不忌油膩﹐每致耳聾﹐又年未四旬﹐從無虛致耳聾之事﹐耳病有四條﹐彼動云虛者﹐不知醫也。

滚痰丸﹝三錢﹐同煎﹞滑石﹝三錢﹞冬桑葉﹝一錢半﹞杏仁﹝三錢﹞象貝﹝三錢﹞橘紅﹝八分﹞桔梗﹝二錢﹞刺蒺藜﹝三錢﹐炒﹞薄荷梗﹝三錢﹞川石菖蒲﹝八分﹞竹葉﹝三十片﹞

外感夾肝﹐身已涼﹐胃不開﹐甘寒法。

杏仁﹝三錢﹞麥冬﹝三錢﹞生甘艸﹝一錢半﹞桔梗﹝二錢﹞生穀芽﹝四錢﹞陽春砂﹝八分同煎﹞生牡蠣﹝五錢﹞象貝﹝三錢﹞陳皮﹝八分﹞冬桑葉﹝一錢半﹞榦荷葉﹝一角﹞

痛瘥﹐大便已解﹐診右寸起徐弱﹐再以前法。

熟地當歸﹝三錢﹞甘杞子﹝三錢﹞淡附子﹝一錢半﹞桂枝﹝一錢半﹞生白芍﹝三錢﹞

續斷﹝三錢﹞制香附﹝三錢﹞陽春砂﹝八分﹐衝﹞懷牛膝﹝三錢﹞桂圓肉﹝十四枚﹞

身涼後﹐尙舌黃﹐口渴﹐小溲短﹐气急﹐是余邪化火。惟諸筋作痛﹐是屬辛勞之業﹐病後血虛﹐故而致作痛。

羚羊角﹝二錢﹐先煎﹞杏仁﹝三錢﹞象貝﹝三錢﹞桔梗﹝三錢﹞續斷﹝三錢﹞根生地﹝五錢﹞陳皮﹝八分﹞冬桑葉﹝一錢半﹞生甘艸﹝一錢半﹞栝蔞皮﹝三錢﹞生穀芽﹝四錢﹞竹肉﹝一身涼後﹐尙舌黃濃﹐大便不解﹐口渴咳痰﹐再當泄其風熱。

羚羊角﹝二錢先煎﹞杏仁﹝三錢﹞枳殼﹝一錢半﹞栝蔞仁﹝八錢﹞象貝﹝三錢﹞陳皮﹝八分﹞桔梗﹝二錢﹞川郁金﹝一錢半﹞冬桑葉﹝一錢半﹞焦山梔﹝三錢﹞竹肉﹝一丸﹞

背冷气急﹐腰痛舌黃﹐口燥﹐有汗﹐脈浮弦大﹐當屬少陽經感風。

蘇薄荷﹝一錢半﹐淨葉﹞羌活﹝一錢半﹞黃酒芩﹝二錢﹞杏仁﹝三錢﹞桂枝﹝一錢﹞淸炙甘﹝一錢﹞姜半夏﹝二錢﹞陳皮﹝八分﹞連翹﹝三錢﹞焦山梔﹝三錢﹞荷葉﹝一角﹞

少陽癥﹐身已涼﹐舌黃﹐口渴﹐咳嗽﹐痰濃﹐諸筋尙痛﹐脈平﹐當祛余風熱。

羚羊角﹝一錢半﹐先煎﹞天花粉﹝三錢﹞生白芍﹝三錢﹞生穀芽﹝四錢﹞陳皮﹝八分﹞

象貝﹝三錢﹞冬桑葉﹝一錢半﹞續斷﹝三錢﹞杏仁﹝三錢﹞陽春砂﹝八分﹐同煎﹞荷葉﹝一角﹞

胸中痛兼及腰間﹐作嘔黃水作苦﹐已有一月﹐診脈弦細﹐咳嗽寒熱﹐此屬少陽厥陰之合病。

當歸﹝三錢﹞川楝子﹝三錢﹞酒元胡﹝一錢半﹞桂枝﹝一錢半﹞炒川連﹝八分﹞半夏曲﹝三錢﹞陳皮﹝八分﹞眞降香﹝一錢﹞生香附﹝一錢半﹞杏仁﹝三錢﹞冬桑葉﹝一錢半﹞生薑﹝二片﹞

丁家沿之病﹐業將就痊﹐是知其病中走經﹐故用逍遙散法﹐而發疹出汗而解矣。若不從此著眼﹐勢必發狂﹐否則身熱至百餘日﹐而變幻叢生﹐爲不治矣。所以學醫﹐總須多讀書﹐多看各家書籍﹐自然腹中淵博﹐胸有準繩。今將現下滋肺托邪﹐爲前後調治之的方。特從尊處一轉﹐祈閱後仍付原人寄去爲望﹐專此字達﹐並候在玆賢弟日安不一。兄畹香頓首。

暑濕入肝﹐用藥胸痛作嘔皆去﹐而今日上午作冷作熱﹐出汗口渴﹐气急舌黃﹐左手弦細﹐右手弦數。又以兩尺空大﹐因詢經事﹐再三詢問﹐始知已至五日﹐今日已止﹐則似瘧非瘧﹐夢多昏話﹐口苦﹐皆熱入血室之癥矣。是怕爲纏綿之兆﹐爲多變幻之癥矣。玆姑用逍遙散﹐復以暑法﹐爲內外雙解之法程。

柴胡﹝一錢半﹞薄荷﹝一錢半﹞當歸﹝三錢﹞炒白芍﹝三錢﹞川楝子﹝三錢﹞酒元胡﹝一錢半﹞益元散﹝三錢﹞杏仁﹝三錢﹞麥冬﹝三錢﹞連翹﹝三錢﹞金銀花﹝三錢﹞竹肉﹝一丸﹞

診脈已大起﹐惟全澀﹐澀屬血虛﹐惟舌稍黃﹐且有肝气。擬滋補肝陰气分復入舒肝。

大生地﹝一兩﹞當歸﹝三錢﹞續斷﹝三錢﹞制狗脊﹝三錢﹞眞龜膠﹝三錢﹐烊衝﹞甘杞子﹝三錢﹞炒杜仲﹝三錢﹞建石斛﹝三錢﹞陽春砂﹝八分﹐研煎﹞懷山藥﹝四錢﹞新會皮﹝八分﹞桂圓肉﹝十枚﹞

產後又溫邪後﹐脈左手小且調﹐是屬吉象。惟有數意﹐寐回冷汗﹐耳響﹐皆虛也。

生地﹝八錢﹞地骨皮﹝四錢﹞當歸﹝三錢﹞炒白芍﹝三錢﹞川石斛﹝三錢﹞新會皮﹝八分﹞黑豆皮﹝四錢﹞生牡蠣﹝四錢﹞炙龜板﹝三錢﹞生穀芽﹝四錢﹞荷葉﹝一角﹞

產後病外感﹐愈後迄今﹐五个月期未至﹐述飲食起居均好﹐脈亦右手好﹐左手沈小。虛是屬肝血之虛﹐當調其肝。

熟地﹝八錢﹞當歸﹝三錢﹞烏骨﹝三錢﹞酒炒白薇﹝三錢﹞茜艸﹝一錢半﹞續斷﹝三錢﹞甘杞子﹝三錢﹐炒﹞牡蠣﹝五錢﹞炮姜炭﹝五分﹞炒杜仲﹝三錢﹞

外感後﹐左手已靜﹐右手尙大﹐舌黃未去﹐面頭上有熱細瘰﹐肺主皮毛﹐頭爲諸陽之首﹐當責肺分之濕熱﹐再擬淸養肺陰法。

北沙參﹝六錢﹞麥冬﹝三錢﹞生地﹝五錢﹞生苡仁﹝六錢﹞象貝﹝三錢﹞炒丹皮﹝三錢﹞茯苓﹝三錢﹞百合﹝三錢﹞陳皮﹝八分﹞地骨皮﹝三錢﹞連翹﹝三錢﹞竹葉﹝二十片﹞

日發熱出汗﹐稍覺有冷﹐而病者不覺﹐總當以肺熱論。至發作有時﹐熱後出汗身涼﹐是寒熱分明﹐當從瘧治﹐第日發舌薄﹐卽瘧亦在肺分﹐不必用柴胡少陽法也。惟純熱無寒﹐謂之癉瘧﹐當用白虎湯。若稍有寒﹐則桂枝白虎。玆姑減一等法﹐仍擬肺法﹐以蔻殼白芥子易桂枝可耳。

杏仁﹝三錢﹞連翹﹝三錢﹞生薏仁﹝五錢﹞知母﹝三錢﹞六一散﹝三錢﹞白芥子﹝一錢半﹞白蔻殼﹝一錢﹞象貝﹝三錢﹞通艸﹝一錢半﹞焦山梔﹝三錢﹞竹葉﹝三十片﹞

初起身熱﹐至今八日﹐面紅頭痛﹐口渴﹐舌黃滑﹐小便赤短﹐解時大便如水隨出﹐診脈左手數大﹐右亦然﹐而脾尢覺大﹐當屬冬溫﹐冬溫用三焦法。至左脇與背筋掣﹐與左邊頭尢痛﹐是素有肝气﹐此時由外感帶起。又溫病往往有大便作瀉﹐乃肺移熱於大腸﹐由濕體之故﹐並非挾熱下利。

薄荷﹝一錢半﹞杏仁﹝三錢﹞白蔻仁﹝八分﹐衝﹞象貝﹝五錢﹞栝蔞皮﹝三錢﹞桔梗﹝一錢半﹞酒黃芩﹝三錢﹞濃朴﹝一錢﹞連翹﹝三錢﹞茯苓﹝四錢﹞陳皮﹝八分﹞桑葉﹝一錢半﹞

暑濕從無大便攻瀉之理﹐此癥患經二十餘日﹐歷服枳殼蔞仁多劑﹐昨日又以制軍﹐致舌苔雪花呃逆﹐昨用益陰固脾﹐瀉瘥呃減﹐惟舌尙雪花﹐若胃口日開無礙﹐脈仍弦﹐再擬復脈加減。

生地炭﹝六錢﹞炒白芍﹝三錢﹞炒麥冬﹝三錢﹞淸炙甘﹝三錢﹐勿少﹞懷山藥﹝五錢﹞

陽春砂﹝八分﹐同煎﹞旋復花﹝三錢﹐包煎﹞陳皮﹝一錢﹞炙龜板﹝四錢﹞廣木香﹝一錢﹞生苡仁﹝六錢﹞紅棗﹝七枚﹞

暑濕誤下﹐致舌雪花﹐口燥甚﹐大便已止﹐呃已去﹐出冷汗﹐脈左手已小﹐右手尙大﹐再以前法。

眞大生地﹝六錢﹞生白芍﹝五錢﹞麥冬﹝五錢﹞淸炙甘﹝三錢﹐勿少﹞地骨皮﹝四錢﹞

陳皮﹝一錢半﹞陽春砂﹝八分﹐同煎﹞炙龜板﹝四錢﹞黑豆皮﹝五錢﹞生牡蠣﹝五錢﹞澤瀉﹝三錢﹞

瘧後或間日﹐或日日﹐已兩个月﹐熱轉輕有汗﹐汗後又冷﹐汗後嗜臥﹐轉側身重﹐舌白苔滑﹐或有時黃滑﹐口燥不能飲﹐飲後嘔黃水﹐噯風﹐腹痛﹐口味淡且滯﹐胃久不開﹐診脈皆滯緩﹐熱時之數不作憑。此屬太陰經濕瘧﹐爲日已久﹐且在秋中﹐擬溫劫濕邪。

葉氏方。

焦茅術﹝三錢﹞艸果仁﹝六分﹞檳榔﹝一錢﹞制半夏﹝五錢﹞藿香﹝二錢﹞炒漧薑﹝八分﹞白芥子﹝一錢半﹞濃朴﹝一錢半﹞陳皮﹝八分﹞桂枝﹝八分﹞鮮老姜﹝二片﹐泡﹞

患肚癰後致弱﹐所以脈虛小之至﹐嗣後逢喫力﹐必咳嗽失血﹐又腰足骨﹐是可知肝腎陰分至虛。

熟地﹝六錢﹞炙龜板﹝四錢﹞當歸﹝三錢﹞續斷﹝三錢﹞北五味﹝一錢﹐搗碎﹞炒杜仲﹝三錢﹞炮姜炭﹝一錢﹞建石斛﹝三錢﹞新會皮﹝八分﹞制狗脊﹝三錢﹞

肝病脹均差﹐而如崩亦減而帶甚﹐脈仍弦數﹐再以調肝。

大生地﹝六錢﹞當歸﹝三錢﹞生白芍﹝三錢﹞川楝子﹝三錢﹞酒元胡﹝一錢半﹞生牡蠣﹝六錢﹞炒丹皮﹝三錢﹞澤瀉﹝三錢﹞陽春砂﹝八分﹐同煎﹞石葦﹝五錢﹞

久咳痰臭气急﹐口味甜﹐小溲紅﹐診脈弦大﹐當屬肺分風熱。

羚羊角﹝二錢﹐先煎﹞苦杏仁﹝三錢﹞象貝﹝三錢﹞桔梗﹝一錢半﹞橘紅﹝八分﹞冬桑葉﹝一錢半﹞連翹﹝三錢﹞焦山梔﹝三錢﹞栝蔞皮﹝三錢﹞蘇薄荷葉﹝一錢半﹞竹葉﹝三十片﹞

久嗽﹐用藥臭痰已瘥﹐口味尙甜﹐脈尙弦而已小﹐再以甘寒。

羚羊角﹝二錢﹐先煎﹞元參﹝五錢﹞根生地﹝六錢﹞桔梗﹝三錢﹞麥冬﹝三錢﹞生甘艸﹝一錢半﹞冬桑葉﹝一錢半﹞象貝﹝三錢﹞枳殼﹝一錢半﹞焦山梔﹝三錢﹞竹肉﹝一丸﹞

久嗽夾有肝气﹐今又外感﹐舌黃胃不開﹐怕冷﹐气塞﹐再以金木法。

杏仁﹝三錢﹞麥冬﹝三錢﹞生甘艸﹝一錢半﹞桔梗﹝二錢﹞白蔻殼﹝一錢﹞冬桑葉﹝一錢﹞

生牡蠣﹝五錢﹞羚羊角﹝一錢半﹐先煎﹞陽春砂﹝八分﹐同煎﹞生穀芽﹝四錢﹞半夏曲﹝二錢﹞陳皮﹝八分﹞

上焦肺脹﹐已有一年﹐咳嗽痰少﹐口渴﹐舌黃﹐大便痛瀉﹐小溲少﹐脈弦細﹐當治上焦。

栝蔞皮﹝八錢﹞枳殼﹝一錢半﹞桔梗﹝三錢﹞象貝﹝三錢﹞陳皮﹝八分﹞冬桑葉﹝一錢半﹞

生苡仁﹝六錢﹞茯苓皮﹝六錢﹞連翹﹝三錢﹞淡黃芩﹝三錢﹞薄荷葉﹝一錢半﹞竹葉﹝三十片﹞

去年三月間﹐忽然失紅﹐至今則有咳嗽﹐昨日寒熱﹐咳嗽而不失血﹐右脇痛﹐當用淸金平木法。

杏仁﹝三錢﹞象貝﹝三錢﹞白蔻殼﹝一錢﹞桔梗﹝二錢﹞冬桑葉﹝一錢半﹞生牡蠣﹝五錢﹞陽春砂﹝八分﹐同煎﹞麥冬﹝三錢﹞生玉竹﹝三錢﹞陳皮﹝八分﹞竹葉﹝二十四片﹞

產甫盈月﹐卽發漧咳﹐至今半載﹐咳嗽未去﹐喉啞﹐盜汗﹐气急﹐小溲熱﹐少寐﹐胃不開﹐舌黃﹐診右手甚虛﹐左手弦數﹐當屬肝風之妨肺。

大生地﹝六錢﹞生白芍﹝三錢﹞歸身﹝三錢﹞生牡蠣﹝五錢﹞陽春砂﹝八分﹐衝﹞半夏曲﹝二錢﹞陳皮﹝八分﹞澤瀉﹝二錢﹞甘杞子﹝三錢﹞冬桑葉﹝一錢半﹞

動則气喘﹐屬腎虛﹐煙气亦咳喘﹐屬肺分气沖﹐脈弦細是肝衝。大抵肝腎之气沖肺﹐而肺气亦虛。

文元黨﹝四錢﹞焦冬術﹝三錢﹞礬半夏﹝三錢﹞陳皮﹝八分﹞酒炒熟地﹝六錢﹞紫石英﹝三錢﹞當歸﹝三錢﹞牡蠣﹝四錢﹞炮姜﹝八分﹞五北味﹝一錢﹐搗碎﹞

所云刀譜中一方﹐其用玉竹﹑黃﹑龍眼肉熬膏﹐代蜜爲丸﹐爲壯筋骨補气血之用。觀藥品和平﹐大抵黃補表气﹐龍眼肉補肝血﹐以玉竹爲君者﹐玉竹有黃老之名﹐久服可仙﹐本艸稱其益气生津﹐功能不減人參﹐惟須多多益善耳。於足下體質﹐洵屬有益之至﹐惟鄙見欲其速效﹐若再加入熟地一斤﹐當歸一斤﹐川續斷一斤﹐於筋骨更有裨益﹐合否乞酌之。

肝痛已瘥﹐左脈尙弦數﹐述患經一年﹐曾經期至如崩﹐現尙早而如崩﹐腹中痛而脹﹐口渴﹐是可知其血之熱而不攝。

當歸﹝三錢﹞川楝子﹝三錢﹞酒元胡﹝一錢半﹞生牡蠣﹝六錢﹞炒丹皮﹝三錢﹞生白芍﹝三錢﹞陽春砂﹝八分﹐同煎﹞澤瀉﹝三錢﹞茺蔚子﹝五錢﹞焦梔子﹝三錢﹞烏骨﹝三錢﹞

咳嗽背冷﹐身上覺脹﹐脈弦浮﹐舌淨﹐當屬肺脹﹐用上焦法。

薄荷葉﹝一錢半﹞杏仁﹝三錢﹞栝蔞皮﹝五錢﹞白蔻殼﹝一錢﹞枳殼﹝二錢﹞桔梗﹝三錢﹞象貝﹝三錢﹞冬桑葉﹝一錢半﹞連翹﹝三錢﹞陳皮﹝一錢﹞竹葉﹝三十片﹞

久嗽舌黃﹐脈弦數﹐气急發熱﹐當屬傷風帶起肝气﹐又有重感。

薄荷葉﹝一錢半﹞白蔻殼﹝一錢﹞杏仁﹝三錢﹞瓜皮﹝三錢﹞連翹﹝三錢﹞象貝﹝三錢﹞

生甘艸﹝一錢﹞桔梗﹝三錢﹞冬桑葉﹝一錢半﹞刺蒺藜﹝三錢﹐炒﹞陳皮﹝八分﹞竹肉﹝一丸﹞

肝鬱气急﹐曾經音啞﹐吐紫血而愈。玆又气急﹐先天癸至﹐周身又有風餅﹐是病屬肝气風之升﹐據書當先通經水。

丹參﹝五錢﹞當歸﹝三錢﹞茺蔚子﹝五錢﹞赤芍﹝二錢﹞川楝子﹝三錢﹞酒元胡﹝一錢半﹞

降眞香﹝一錢半﹞冬桑葉﹝一錢半﹞刺蒺藜﹝三錢﹐炒﹞炒丹皮﹝三錢﹞

外感後用下法﹐大便已解﹐𨿽舌黃未去﹐而知味不渴﹐是內邪亦去其大半﹐乃耳脹腳手不能動﹐動則痛不可忍﹐是固產後血分之虛﹐帶起肝風。

根生地﹝六錢﹞當歸﹝三錢﹞續斷﹝三錢﹞丹參﹝四錢﹞羚羊角﹝二錢﹐先煎﹞桂枝﹝一錢半﹞刺蒺藜﹝三錢﹐炒﹞片姜黃﹝三錢﹞生白芍﹝三錢﹞宣木瓜﹝三錢﹞嫩桑枝﹝一尺﹞

大流鼻衄﹐甚至成桶﹐今已止而面色痿白﹐耳響﹐兩太陽痛﹐腰酸﹐舌黃﹐脈弦細﹐當用甘寒肺金。

根生地﹝八錢﹞元參﹝五錢﹞麥冬﹝三錢﹞象貝﹝三錢﹞炒丹皮﹝三錢﹞山茶花﹝三錢﹞

生甘艸﹝一錢半﹞桔梗﹝二錢﹞北沙參﹝五錢﹞生穀芽﹝四錢﹞竹葉﹝二十片﹞

又外感﹐脈弦細﹐仍屬少陽癥﹐已有三日。

柴胡﹝一錢半﹞酒黃芩﹝三錢﹞杏仁﹝三錢﹞半夏曲﹝二錢﹞陳皮﹝八分﹞冬桑葉﹝一錢半﹞炒川連﹝八分﹞川郁金﹝一錢半﹞生香附﹝一錢半﹞枳殼﹝一錢半﹞連翹﹝三錢﹞荷葉﹝一角﹞

兩耳停痛且聾﹐而又痛響作瀉﹐以肝膽法﹐耳痛已去﹐惟尙流膿﹐卽腹痛亦去﹐而口渴作響﹐攺爲水瀉﹐脈尙弦﹐再以風木法。

當歸﹝三錢﹞生白芍﹝三錢﹞桂枝﹝一錢﹞淸炙甘﹝二錢﹞廣木香﹝一錢﹞焦茅術﹝一錢半﹞冬桑葉﹝一錢半﹞宣木瓜﹝三錢﹞澤瀉﹝三錢﹞生牡蠣﹝五錢﹞生苡仁﹝五錢﹞

十八齡咳嗽失紅﹐已有兩年﹐寒熱已有十月﹐舌黃﹐咽中曾經艾炙﹐肋痛腹中痛瀉診脈浮弦小數。大抵五月間起病﹐初時由於暑風濕熱﹐久則傳入厥陰﹐淸金平木法。

杏仁﹝三錢﹞桔梗﹝三錢﹞象貝﹝三錢﹞生牡蠣﹝五錢﹞陽春砂﹝八分﹐衝﹞靑蒿梗﹝三錢﹞炙鱉甲﹝五錢﹞六一散﹝四錢﹞冬桑葉﹝一錢半﹞生苡仁﹝五錢﹞通艸﹝一錢半﹞竹葉﹝三十片﹞

气沖咳嗽吐痰﹐逢酒煙則甚﹐總屬肝腎之虛气上衝也。

熟地炭﹝八錢﹞當歸﹝三錢﹞淡附片﹝一錢半﹞炮姜炭﹝一錢﹞紫石英﹝三錢﹞五味子﹝二錢﹐搗碎﹞淸炙艸﹝一錢半﹞磁石﹝三錢﹞甘杞子﹝三錢﹞炒補骨脂﹝三錢﹞核桃肉﹝二枚﹞

胃中痛先流涎﹐嘔淸水味酸﹐每發如此。現尙不發﹐惟噯气﹐舌白燥﹐胃不開﹐診脈沈澀﹐法當滋肝舒气。

生地炭﹝六錢﹞當歸﹝三錢﹞制香附﹝三錢﹞廣木香﹝一錢﹞炮姜炭﹝一錢﹞淸炙甘﹝一錢半﹞懷牛膝﹝三錢﹞炒半夏曲﹝三錢﹞陳皮﹝八分﹞甘杞子炭﹝三錢﹞生薑﹝二片﹞紅棗﹝七枚﹞

作瀉已有四个月﹐舌黃﹐口微渴﹐腹響﹐診脈平﹐小溲如常﹐是當調其脾胃。

生冬術﹝三錢﹞茯苓﹝三錢﹞廣木香﹝一錢﹞半夏曲﹝三錢﹞陳皮﹝八分﹞淸炙甘﹝一錢半﹞澤瀉﹝三錢﹞陽春砂﹝八分﹐衝﹞焦梔子﹝三錢﹞生苡仁﹝五錢﹞荷葉﹝一角﹞

傷風後帶起陰虛﹐當用甘寒﹐兼息肝風。

杏仁﹝三錢﹞根生地﹝六錢﹞麥冬﹝三錢﹞生牡蠣﹝五錢﹞陽春砂﹝八分﹐同煎﹞續斷﹝三錢﹞象貝﹝三錢﹞桔梗﹝二錢﹞冬桑葉﹝一錢半﹞生甘艸﹝一錢半﹞羚羊角﹝一錢半﹐先煎﹞竹肉﹝一丸﹞

冬溫十二日﹐舌中間灰色﹐兩邊白滑﹝是濕體故滑﹐﹞大便作瀉﹐喉痛﹐述口舌燥﹐是仍在肺陰﹐怕熱而不寒﹐可用甘寒法﹐手牽動﹐足筋痛﹐易於發怒﹐是仍屬肝風之動﹐舌尖紅﹐是心經之虛熱。最怕作蒙﹐查淸金可以制木﹐而肺與心同爲上焦﹐再擬生津去熱﹐復入利水之藥﹐小溲淸長﹐其病自愈矣。又脈沈大而滯﹐是濕體之象﹐數屬化熱﹐而大屬陽脈﹐於病不悖﹐若小溲一長﹐其從無汗泄者﹐卽可得汗而解。

北沙參﹝六錢﹞麥冬﹝三錢﹞羚羊角﹝二錢﹐先煎﹞連翹﹝三錢﹞炒丹皮﹝三錢﹞焦梔子﹝三錢﹞茯苓﹝四錢﹞生苡仁﹝四錢﹞象貝﹝五錢﹞陳皮﹝八分﹞冬桑葉﹝一錢半﹞燈心﹝一丸﹞

寒熱出冷汗﹐咳嗽痰紅﹐腹痛響瀉﹐兩腕腰痛﹐自正月至今﹐當屬肝風之射肺失紅。

靑蒿梗﹝三錢﹞炙鱉甲﹝五錢﹞當歸﹝三錢﹞炒白芍﹝三錢﹞地骨皮﹝四錢﹞炙甘艸﹝一錢半﹞桂枝﹝八分﹞生牡蠣﹝六錢﹞冬桑葉﹝一錢半﹞生地﹝五錢﹞續斷﹝三錢﹞

正月二十六日起﹐寒熱咳嗽痰紅﹐脈弦細﹐舌白﹐口渴﹐气急。此屬風溫失紅﹝三月初一日﹞

元參﹝五錢﹞根生地﹝六錢﹞麥冬﹝三錢﹞羚羊角﹝一錢半﹐先煎﹞山茶花﹝三錢﹞象貝﹝三錢﹞桔梗﹝三錢﹞冬桑葉﹝一錢半﹞橘紅﹝八分﹞連翹﹝三錢﹞薄荷﹝一錢半﹞竹葉﹝三十片﹞

風溫十天﹐咳嗽作瀉﹐腹痛﹐舌黃口渴﹐脈弦數﹐是已化火﹐尙冷作熱﹐當表裏均解。

薄荷葉﹝一錢半﹞杏仁﹝三錢﹞淡黃芩﹝三錢﹞生白芍﹝三錢﹞生甘艸﹝一錢半﹞生苡仁﹝六錢﹞象貝﹝三錢﹞桔梗﹝二錢﹞連翹﹝三錢﹞枳殼﹝一錢半﹞羚羊角﹝一錢半﹐先煎﹞

竹肉﹝一丸﹞

初時喉痛﹐作冷作熱﹐已有十日﹐欲嘔胸肋痛﹐咳嗽﹐尙無汗出﹐脈弦細﹐舌黃﹐是少陽經感風熱﹐當用逍遙散。

薄荷葉﹝一錢半﹞柴胡﹝一錢半﹞歸須﹝三錢﹞赤芍﹝二錢﹞桂枝﹝八分﹞冬桑葉﹝一錢半﹞杏仁﹝三錢﹞川郁金﹝一錢半﹞生香附﹝一錢半﹞降香﹝一錢﹞荷葉﹝一角﹞

風溫後又感風邪﹐致作冷出汗﹐舌白﹐脈弦﹐再當甘寒。

杏仁﹝三錢﹞象貝﹝三錢﹞冬桑葉﹝一錢半﹞麥冬﹝三錢﹞桔梗﹝二錢﹞生甘艸﹝一錢﹞

陽春砂﹝八分﹐同煎﹞白蔻殼﹝一錢﹞根生地﹝五錢﹞陳皮﹝八分﹞竹葉﹝二十四片﹞

外感後帶起肝風﹐虛頭暈。

生地﹝六錢﹞當歸﹝三錢﹞炒白芍﹝三錢﹞懷山藥﹝三錢﹞生石決明﹝五錢﹞煨天麻﹝一錢半﹞冬桑葉﹝一錢半﹞半夏曲﹝一錢半﹞陳皮﹝八分﹞續斷﹝三錢﹞荷葉﹝一角﹞

風溫後﹐邪已淨﹐惟胃不開﹐稍有咳痰﹐兩脈甚虛。

北沙參﹝五錢﹞麥冬﹝三錢﹞生地﹝五錢﹞生白芍﹝三錢﹞象貝﹝三錢﹞新會皮﹝八分﹞

生穀芽﹝四錢﹞茯神﹝三錢﹞冬桑葉﹝一錢半﹞淸炙甘艸﹝一錢﹞榦荷葉﹝一角﹞

腹腰作痛﹐期早而多如崩狀﹐脈弦大﹐當調其肝。

大生地﹝六錢﹞當歸﹝三錢﹞川楝子﹝三錢﹞炒小茴香﹝一錢半﹞酒元胡﹝一錢半﹞烏骨﹝三錢﹞白薇﹝三錢﹞茺蔚子﹝五錢﹞續斷﹝三錢﹞制香附﹝三錢﹞

身已涼﹐大便已解而不暢﹐惟咳嗽與痰气急﹐咳時肋尙痛﹐舌苔尙黃濃﹐口燥而不渴﹐六脈弦小數﹐多夢話﹐再當涼肝息風。

根生地﹝五錢﹞生白芍﹝三錢﹞羚羊角﹝二錢﹐先煎﹞冬桑葉﹝一錢半﹞生牡蠣﹝五錢﹞

炙鱉甲﹝五錢﹞當歸﹝三錢﹞象貝﹝三錢﹞陳皮﹝八分﹞陽春砂﹝八分﹐同煎﹞柏子仁﹝四錢﹞

竹肉﹝一丸﹞

身熱三日﹐出冷汗﹐咳嗽有痰﹐胃不開﹐口燥頭眩﹐診脈弦﹐當用甘寒。

根生地﹝六錢﹞麥冬﹝三錢﹞地骨皮﹝四錢﹞生穀芽﹝四錢﹞象貝﹝三錢﹞桔梗﹝二錢﹞

生甘艸﹝一錢﹞生石決明﹝五錢﹞冬桑葉﹝一錢半﹞新會皮﹝八分﹞續斷﹝三錢﹞竹葉﹝二十四片﹞

胃痛大瘥且能食﹐而痛在右肋﹐診左手尙弦﹐右手已虛﹐厥陰大瘧後致此﹐是當再以淸肝法。

當歸﹝三錢﹞川楝子﹝三錢﹞酒元胡﹝一錢半﹞炙鱉甲﹝五錢﹞靑蒿梗﹝三錢﹞軟柴胡﹝一錢半﹞炒白芍﹝三錢﹞茯神﹝三錢﹞礬半夏﹝三錢﹞陳皮﹝八分﹞制香附﹝三錢﹞荷葉﹝一角﹞

久經失紅﹐咳嗽右肋痛﹐總怕失紅復起﹐少寐卽血分之虛﹐脈弦細﹐再當淸金潤肺。大抵勞力持重之體﹐未有不虛者。

生玉竹﹝五錢﹞大生地﹝八錢﹞生白芍﹝三錢﹞冬桑葉﹝一錢半﹞象貝﹝三錢﹞陳皮﹝八分﹞炒丹皮﹝三錢﹞麥冬﹝三錢﹞生牡蠣﹝五錢﹞軟柴胡梢﹝一錢半﹞

咳嗽失紅﹐𨿽從去年發作﹐然昨診六脈弦數﹐決其出於肺臟。今日述胃不開﹐逢食卽吐﹐不能起牀﹐勢必夾有風溫。擬再用風溫失紅例治。

元參﹝五錢﹞根生地﹝六錢﹞麥冬﹝三錢﹞山茶花﹝三錢﹞冬桑葉﹝三錢﹞炙甘艸﹝一錢半﹞絲瓜絡﹝三錢﹞

自七月間起病﹐初時間日﹐今成兩發﹐小溲赤﹐足酸﹐腹中痛﹐肋痛﹐診脈弦細﹐當屬厥陰大瘧。

靑蒿根﹝三錢﹞炙鱉甲﹝五錢﹞當歸﹝三錢﹞制首烏﹝六錢﹞牡蠣﹝五錢﹞靑皮﹝一錢半﹞半夏曲﹝三錢﹞陳皮﹝八分﹞桂枝﹝一錢﹞炒白芍﹝三錢﹞淸炙甘艸﹝一錢半﹞

夜多盜汗﹐舌黃滑﹐大便溏﹐胃亦不開﹐診脈弦小數﹐當益陰調土。

地骨皮﹝三錢﹞炙鱉甲﹝四錢﹞當歸﹝三錢﹞炒白芍﹝二錢﹞礬半夏﹝三錢﹞陳皮﹝八分﹞廣木香﹝一錢﹞黑豆衣﹝四錢﹞生牡蠣﹝五錢﹞淸炙甘艸﹝八分﹞荷葉﹝一角﹞

兩肋與肋及腰背﹐皆脹滿塞悶﹐胃亦不開﹐每至午則痛﹐診右手弱﹐是素屬六陰﹐而左關獨起﹐是必屬肝气之走絡。擬通其絡。

當歸﹝四錢﹞炒白芍﹝三錢﹞生牡蠣﹝五錢﹞澤瀉﹝三錢﹞陽春砂﹝八分﹐同煎﹞炙鱉甲﹝五錢﹞旋復花﹝三錢﹐包煎﹞片子姜黃﹝三錢﹞半夏曲﹝三錢﹞陳皮﹝八分﹞靑蔥管﹝兩支﹞

寒熱十三日﹐胸胃塞痛﹐脈弦細﹐當用逍遙散。

軟柴胡﹝一錢半﹞薄荷﹝一錢半﹞當歸﹝三錢﹞川楝子﹝三錢﹞酒元胡﹝一錢半﹞炒白芍﹝二錢﹞川郁金﹝一錢半﹞半夏曲﹝二錢﹞陳皮﹝八分﹞生香附﹝一錢半﹞荷葉﹝一角﹞

二月上旬身熱﹐今已涼﹐咳嗽多痰﹐冷汗﹐舌黃口燥﹐大便溏﹐气急﹐診脈弦數﹐當屬風溫﹐久則化火之候。

根生地﹝六錢﹞麥冬﹝三錢﹞栝蔞皮﹝三錢﹞生苡仁﹝五錢﹞枳殼﹝一錢半﹞冬桑葉﹝一錢半﹞象貝﹝三錢﹞生甘艸﹝一錢半﹞橘紅﹝八分﹞桔梗﹝三錢﹞焦山梔﹝三錢﹞竹肉﹝一丸鼻紅止﹐尙耳響﹐稍有咳嗽頭痛﹐當再治肺陰。

蘇薄荷葉﹝一錢半﹞冬桑葉﹝一錢半﹞麥冬﹝三錢﹞生甘艸﹝一錢半﹞象貝母﹝三錢﹞

根生地﹝六錢﹞桔梗﹝二錢﹞陳皮﹝八分﹞焦梔子﹝三錢﹞炒刺蒺藜﹝三錢﹞荷葉﹝一角﹞

喉癢燥則嘔﹐間有稀水﹐味不酸﹐頭筋脹痛﹐腹脹﹐脈右手調﹐左手有數意﹐舌黃﹐大抵濕熱爲病。

滑石﹝三錢﹞半夏曲﹝三錢﹞陳皮﹝八分﹞茯苓﹝四錢﹞生苡仁﹝五錢﹞連翹﹝三錢﹞

焦山梔﹝三錢﹞通艸﹝一錢﹞陽春砂﹝八分﹐衝﹞淡豆豉﹝三錢﹞絲瓜葉﹝二片﹞竹葉﹝二十片﹞

風邪解後﹐尙有餘熱﹐診脈稍弦滯﹐舌黃﹐漧咳作空嘔﹐出汗。擬用甘寒以解余邪。

北沙參﹝六錢﹞麥冬﹝三錢﹞根生地﹝六錢﹞生甘艸﹝一錢半﹞桔梗﹝一錢半﹞象貝﹝三錢﹞地骨皮﹝三錢﹞橘紅﹝八分﹞生穀芽﹝四錢﹞元參﹝三錢﹞竹肉﹝一丸﹞

濕瘧用溫燥脾經已效﹐第瘧癥𨿽口渴﹐亦當用溫﹐況舌黃而滑﹐脈未滑利﹐據理仍當溫燥中焦﹐兼以通陽。

東洋參﹝一錢半﹞焦冬術﹝三錢﹞當歸﹝三錢﹞陳皮﹝八分﹞濃朴﹝一錢﹞礬半夏﹝三錢﹞桂枝﹝一錢﹞炮姜炭﹝一錢﹞炒穀芽﹝五錢﹞陽春砂﹝同煎﹐八分﹞廣木香﹝八分﹞生薑﹝二片﹞紅棗﹝五枚﹞

舌白體肥﹐胃不甚開﹐大便易溏﹐或時作嘈﹐診脈短澀。在抵脾胃多濕痰﹐擬祛痰益脾焦冬術﹝三錢﹞茯苓﹝三錢﹞制半夏﹝三錢﹞陳皮﹝八分﹞生益智仁﹝一錢半﹞炒穀芽﹝五錢﹞炒苡仁﹝六錢﹞廣木香﹝一錢﹞焦梔子﹝三錢﹞連翹﹝三錢﹞榦荷葉﹝一角﹞

今日診兩手﹐皆較前大而有力﹐右滑利﹐惟左手尙澀﹐左手屬血﹐澀屬血虛﹐再擬肝腎血分葉。

大生地﹝八錢﹞當歸﹝三錢﹞甘杞子﹝三錢﹞炒棗仁﹝三錢﹞茯神﹝三錢﹞炒杜仲﹝三錢﹞川續斷﹝三錢﹞制狗脊﹝三錢﹞懷山藥﹝五錢﹞茯苓﹝三錢﹞陳皮﹝一錢半﹞

傷風日久﹐痰粘喉中有聲﹐脈弦﹐當用甘寒法。

杏仁﹝三錢﹞馬兜鈴﹝三錢﹞象貝﹝三錢﹞桔梗﹝二錢﹞生甘艸﹝一錢半﹞麥冬﹝三錢﹞

陳皮﹝八分﹞冬桑葉﹝一錢半﹞連翹﹝三錢﹞根生地﹝六錢﹞竹葉﹝三十片﹞

婦女以肝臟爲先天﹐肝血若足﹐自無胎產之病﹐或易於小產者﹐非气不能包﹐卽屬肝虛﹐致胎元不穩﹐此癥小產後﹐右手已起﹐左手稍小﹐惟似有微數意﹐可知是肝虛生熱之體﹐再擬柔益肝臟。

炒白芍﹝三錢﹞大生地﹝六錢﹞歸身﹝三錢﹞甘杞子炭﹝三錢﹞眞驢膠﹝三錢﹐烊衝﹞

川續斷﹝三錢﹞懷山藥﹝四錢﹞新會皮﹝八分﹞建石斛﹝三錢﹞荷葉﹝一角﹞

暑邪二十二日﹐舌上已有雪花﹐六脈弦大﹐是屬病久陰虧﹐斷無下攻之理﹐乃以制軍傷其脾分﹐據書速須救陰﹐今且呃逆﹐是肝气亦起﹐病屬棘手之至。姑擬救法﹐合否乞髙明裁之。

生地炭﹝六錢﹞炒白芍﹝三錢﹞生苡仁﹝五錢﹞淸炙甘艸﹝三錢﹞炒麥冬﹝一錢半﹞炒懷藥﹝五錢﹞陽春砂﹝八分﹐同煎﹞陳皮﹝八分﹞地骨皮﹝四錢﹞旋復花﹝三錢﹐包煎﹞此復脈加減是救法。

診脈惟右關已起﹐各脈欠有精長之象﹐大抵病後不復元﹐𨿽冬令脈宜靜小﹐第總由血不應脈﹐再擬兩益肝脾。

人參﹝八分﹞茯苓﹝三錢﹞炒棗仁﹝三錢﹞生地炭﹝六錢﹞當歸﹝三錢﹞陳皮﹝八分﹞

廣木香﹝一錢﹞淸炙甘艸﹝一錢半﹞遠志炭﹝八分﹞焦冬術﹝三錢﹞桂圓肉﹝十四顆﹞生薑﹝二片﹞紅棗﹝七枚﹞

表寒已解﹐咳嗽愈多﹐痰不易出﹐當用甘寒。

杏仁﹝三錢﹞麥冬﹝三錢﹞生甘艸﹝一錢半﹞象貝﹝三錢﹞桔梗﹝二錢﹞羚羊角﹝一錢半﹐先煎﹞陳皮﹝八分﹞冬桑葉﹝一錢半﹞枳殼﹝一錢半﹞梔子﹝三錢﹞竹葉﹝三十片﹞

瘧愈後仍自間日之寒熱分明﹐而自汗甚輕﹐胃開不甚旺﹐舌淨稍黃﹐口微渴﹐腹中知嘈﹐是元虛邪輕之候﹐想體肥固多濕痰﹐而久瘧陰虛。擬溫經法以截。

制首烏﹝六錢﹞炙鱉甲﹝四錢﹞炮姜炭﹝八分﹞制半夏曲﹝三錢﹞當歸﹝三錢﹞炒穀芽﹝四錢﹞新會皮﹝八分﹞靑蒿梗﹝一錢半﹞茯神﹝三錢﹞焦丹參﹝三錢﹞生薑﹝二片﹞紅棗﹝七枚﹞

怕冷去﹐咳嗽亦瘥﹐痰有﹐舌淨﹐惟胃不開﹐診脈弦小﹐當用甘寒法。

苦杏仁﹝三錢﹞麥冬﹝三錢﹞根生地﹝五錢﹞炒白芍﹝二錢﹞冬桑葉﹝一錢半﹞象貝﹝三錢﹞桔梗﹝二錢﹞生穀芽﹝四錢﹞新會皮﹝八分﹞川石斛﹝三錢﹞榦荷葉﹝一角﹞

身已涼﹐而右脇尙痛﹐咳嗽痰紅﹐今日當治肺陰。

根生地﹝六錢﹞元參﹝五錢﹞麥冬﹝三錢﹞山茶花﹝三錢﹞象貝﹝三錢﹞炒丹皮﹝三錢﹞

冬桑葉﹝一錢半﹞羚羊角﹝二錢﹐先煎﹞桔梗﹝二錢﹞側柏葉﹝三錢﹞陳皮﹝八分﹞竹葉﹝四十片﹞

診右手調﹐左手浮大﹐關尺虛﹐解大便時心腹痛﹐大便難﹐少寐﹐气急﹐是屬肝熱﹐當用更衣丸法。

丹參﹝四錢﹞當歸﹝三錢﹞柏子仁﹝四錢﹞蘆薈﹝三錢﹞漂辰砂﹝八分﹐衝﹞生地﹝五錢﹞丹皮﹝三錢﹞梔子﹝三錢﹞生白芍﹝三錢﹞燈心﹝三十寸﹞

上焦肺脹﹐用藥已效﹐再以上焦法﹐第患經一年﹐爲最難愈之事﹐必忌口爲要。

栝蔞皮﹝八錢﹞枳殼﹝三錢﹞桔梗﹝三錢﹞象貝﹝三錢﹞冬桑葉﹝一錢半﹞生苡仁﹝六錢﹞

茯苓皮﹝五錢﹞羚羊角﹝三錢﹐先煎﹞淡黃芩﹝三錢﹞焦梔子﹝三錢﹞陳皮﹝一錢半﹞竹葉﹝四十片﹞

頭脹﹐背間怕冷﹐腰肋咳時作痛﹐胸膈塞悶作嘔﹐診脈浮微﹐右手中部稍數而澀﹐舌淨﹐當屬肺邪。

蘇薄荷葉﹝五錢半﹞白蔻仁﹝一分﹐研衝﹞冬桑葉﹝一錢半﹞象貝﹝三錢﹞杏仁﹝三錢﹞

桔梗﹝二錢﹞枳殼﹝一錢半﹞栝蔞皮﹝三錢﹞連翹﹝三錢﹞陳皮﹝八分﹞竹葉﹝二十四片﹞

純熱﹐出汗口渴﹐舌黃燥﹐腰痛足重頭眩﹐診左手淨虛小數﹐右手浮部亦然﹐中沈兩候滯大﹐當屬癉瘧﹐是暑濕熱痰之在肺者﹐白虎湯。

生石膏﹝八錢﹞知母﹝三錢﹞生甘艸﹝八分﹞生苡仁﹝八錢﹞礬半夏﹝三錢﹞陳皮﹝八分﹞

茯苓﹝三錢﹞六一散﹝三錢﹞連翹﹝三錢﹞苦杏仁﹝三錢﹞桂枝﹝八分﹞白粳米﹝三錢﹞

用白虎湯癉瘧已減﹐舌黃退而未淨﹐頭眩腰足重滯皆去﹐脈服虛小皆去﹐而尙數﹐中沈之滯大已除﹐大便溏﹐小溲長﹐口渴去而燥﹐再擬涼肺通溲法。

根生地﹝五錢﹞連翹﹝三錢﹞生苡仁﹝八錢﹞茯苓﹝三錢﹞六一散﹝三錢﹞焦梔子﹝三錢﹞通艸﹝一錢半﹞陳皮﹝八分﹞象貝﹝三錢﹞羚角﹝一錢半﹐先煎﹞竹葉﹝三十片﹞

中年每患齒痛﹐是欲脫之象﹐總由肝血之虛﹐虛則生風﹐耳下筋痛﹐是肝風也。玆瘧止已久﹐胃口亦好﹐味苦舌黃﹐且素屬多濕多痰之體﹐擬涼血息風﹐兼以消痰。

生地﹝六錢﹞當歸﹝三錢﹞炒刺蒺藜﹝三錢﹞冬桑葉﹝一錢﹞生牡蠣﹝六錢﹞炒丹皮﹝三錢﹞礬半夏﹝二錢﹞陳皮﹝八分﹞炒白芍﹝三錢﹞川石斛﹝三錢﹞荷葉﹝一角﹞

卷下

風溫身熱退﹐昏語去﹐瀉止﹐惟尙咳嗽有痰﹐脈尙弦﹐胃口不開﹐當用甘寒。

根生地﹝六錢﹞麥冬﹝三錢﹞生甘艸﹝一錢半﹞桔梗﹝二錢﹞象貝﹝三錢﹞橘紅﹝八分﹞

生穀芽﹝四錢﹞冬桑葉﹝一錢半﹞地骨皮﹝三錢﹞川石斛﹝三錢﹞竹葉﹝三十片﹞

身熱七八日﹐咳嗽有痰﹐水瀉腹痛﹐有昏語﹐口大渴﹐舌鮮紅﹐診脈弦小數﹐是邪在心肺之間﹐當用上焦法。其瀉在肺﹐與大腸相表裏也﹝上焦以邪入心包爲重癥。﹞

羚羊角﹝二錢﹐先煎﹞根生地﹝六錢﹞麥冬﹝三錢﹐不去心﹞連翹﹝三錢﹐不去心﹞生苡仁﹝六錢﹞茯苓﹝三錢﹞象貝﹝三錢﹞橘紅﹝八分﹞川郁金﹝一錢半﹞川石菖蒲﹝一錢半﹞冬桑葉﹝一錢半﹞竹葉﹝四十片﹞

病久屬虛﹐逢勞則發﹐謂之勞復﹐古用補法﹐今脈𨿽數﹐而沈虛作冷﹐因乎坐久﹐責之陽虛﹐第筋骨作酸﹐總屬血事﹐再擬歸脾湯加減。

東洋參﹝一錢半﹞焦冬術﹝三錢﹞淸炙綿﹝三錢﹞炒棗仁﹝三錢﹞茯神﹝三錢﹞廣木香﹝一錢﹞當歸﹝三錢﹞陳皮﹝八分﹞淸炙甘艸﹝一錢﹞遠志炭﹝八分﹞熟地炭﹝五錢﹞生薑﹝二片﹞紅棗﹝七枚﹞桂圓肉﹝十四枚﹞

上焦肺脹﹐已有一年﹐是爲最難愈之癥。今已治有效驗﹐而復然如前﹐必有誤食油膩之故。

栝蔞皮﹝八錢﹞枳殼﹝二錢﹞桔梗﹝三錢﹞象貝﹝三錢﹞淡黃芩﹝三錢﹞冬桑葉﹝一錢半﹞杏仁﹝三錢﹞蘇薄荷葉﹝一錢半﹞陳皮﹝八分﹞連翹﹝三錢﹞竹葉﹝三十片﹞

肝痛在心絡﹐痛發則牽及背肋﹐用柔補絡分﹐稍瘥而不通除根。

大熟地﹝六錢﹞當歸﹝三錢﹞桂枝﹝一錢半﹞柏子仁﹝三錢﹞生白芍﹝三錢﹞淸炙甘艸﹝一錢半﹞炒甘杞子﹝三錢﹞遠志炭﹝一錢﹞制香附﹝三錢﹞淡附子﹝一錢半﹞

十三齡室女﹐去冬患下焦肝痛﹐六脈弦數﹐當用張石頑先生法。

當歸﹝三錢﹞川楝子﹝三錢﹞炒小茴﹝一錢半﹞酒延胡﹝一錢半﹞生白芍﹝三錢﹞生牡蠣﹝五錢﹞降眞香﹝一錢﹞生香附﹝一錢半﹞冬桑葉﹝一錢半﹞地骨皮﹝三錢﹞

肝痛在胃﹐已有月餘﹐舌苔﹐脈弦數﹐怕冷﹐當用河間法。

當歸﹝三錢﹞川楝子﹝三錢﹞桂枝﹝一錢﹞酒炒延胡﹝一錢半﹞陽春砂﹝八分﹐炒﹞炒白芍﹝二錢﹞礬半夏﹝二錢﹞陳皮﹝八分﹞枳殼﹝一錢半﹞川郁金﹝一錢半﹞

作瀉已久﹐用運脾已效﹐再當香砂法。

文黨參﹝三錢﹞焦冬術﹝三錢﹞茯苓﹝三錢﹞淸炙甘艸﹝一錢半﹞半夏曲﹝二錢﹞陳皮﹝八分﹞廣木香﹝一錢﹞陽春砂﹝八分﹐同煎﹞煨益智仁﹝一錢半﹞炮姜炭﹝八分﹞紅棗﹝七枚﹞

休息痢已有四年﹐用藥痛尙在﹐而已少解﹐脈尙弦﹐舌尙黃﹐再當前法。

當歸﹝三錢﹞炒白芍﹝三錢﹞淡黃芩﹝三錢﹞淸炙甘艸﹝一錢半﹞廣木香﹝一錢半﹞炒川連﹝一錢﹞靑皮﹝一錢﹞川楝子﹝三錢﹞酒延胡﹝一錢半﹞制香附﹝三錢﹞

腹痛響瀉或嘔﹐胃不開﹐舌黃﹐頭面腫﹐當屬肝分之風熱。

大生地﹝五錢﹞當歸﹝三錢﹞生白芍﹝三錢﹞桂枝﹝一錢﹞炙甘艸﹝一錢半﹞炒半夏曲﹝三錢﹞生牡蠣﹝五錢﹞陳皮﹝八分﹞澤瀉﹝三錢﹞

少年耳﹐皆由膽分之分熱﹐誤服補劑﹐每致久聾。現下少陽司令﹐故耳痛流水﹐又發寒熱﹐腹痛作瀉不爽﹐皆肝膽病也。

軟柴胡﹝一錢半﹞薄荷﹝一錢半﹞桂枝﹝一錢﹞淸炙甘艸﹝一錢半﹞防風﹝一錢﹞連翹﹝三錢﹞滑石﹝三錢﹞龍膽艸﹝一錢半﹐酒炒﹞苦丁茶﹝三錢﹞當歸﹝三錢﹞炒白芍﹝三錢﹞

胸腹痛響﹐作瀉如痢﹐舌黃﹐背冷﹐兩手皆弦細小數﹐當屬風木之乘脾。

當歸﹝三錢﹞生白芍﹝五錢﹞桂枝﹝一錢半﹞淸炙甘艸﹝一錢半﹞川楝子﹝三錢﹞酒延胡﹝一錢半﹞廣木香﹝一錢﹞炒丹皮﹝三錢﹞陽春砂﹝八分﹐同煎﹞陳皮﹝八分﹞

咳嗽已去﹐惟右乳曾經作突﹐嗣後則成小瘡﹐今則延走乳上近腋下﹐診脈弦小﹐此屬肝風郁熱。

生地﹝五錢﹞炙鱉甲﹝四錢﹞生牡蠣﹝五錢﹞炒丹皮﹝三錢﹞冬桑葉﹝一錢半﹞晚蠶砂﹝三錢﹞赤芍﹝二錢﹞夏枯艸花﹝三錢﹞連翹﹝三錢﹞生甘艸節﹝二錢﹞

寒勢往來﹐已有半年﹐頭痛﹐冷汗﹐咳嗽﹐腹作痛瀉﹐六脈弦小細數﹐無汗者用逍遙散。有汗者當以淸骨散。

靑蒿梗﹝三錢﹞炙鱉甲﹝五錢﹞當歸﹝三錢﹞炒白芍﹝三錢﹞茯苓﹝三錢﹞焦冬術﹝一錢半﹞

淸炙甘艸﹝一錢半﹞陽春砂﹝八分﹐同煎﹞冬桑葉﹝一錢半﹞生牡蠣﹝五錢﹞新會皮﹝八分﹞

荷葉﹝一角﹞

五月先肝气作痛﹐後卽咳嗽失紅﹐且腹痛作瀉﹐或如痢﹐或水瀉﹐舌黃脈弦﹐少有寒熱﹐鄙見總當用淸肝法。

當歸﹝三錢﹞生白芍﹝五錢﹞桂枝﹝一錢半﹞淸炙甘艸﹝一錢半﹞冬桑葉﹝一錢半﹞生牡蠣﹝六錢﹞廣木香﹝一錢﹞炒川連﹝一錢﹞澤瀉﹝三錢﹞陳皮﹝一錢半﹞

期早而多又延﹐色淡﹐仍諸筋骨痛﹐少寐多淋﹐是當益涼兼澀。

大生地﹝八錢﹞歸身﹝三錢﹞炒丹皮﹝三錢﹞生牡蠣﹝五錢﹞炒懷藥﹝四錢﹞炒沙苑子﹝四錢﹞川續斷﹝三錢﹞茯神﹝三錢﹞石葦﹝四錢﹞炒棗仁﹝三錢﹐勿研﹞陳皮﹝八分﹞

休息痢已有四年﹐尙腹痛﹐胸腹與足皆腫﹐解出如墨水﹐脈弦細﹐當屬痢在厥陰。﹝兩劑已效。﹞

當歸﹝三錢﹞炒白芍﹝三錢﹞淡黃芩﹝三錢﹞淸炙甘艸﹝一錢半﹞廣木香﹝一錢半﹞炒川連﹝一錢﹞小靑皮﹝一錢半﹞陳皮﹝八分﹞陽春砂﹝八分﹐同煎﹞制香附﹝三錢﹞

因跌胸痛﹐業經嘔出瘀血多﹐多乃不當必泛作嘔﹐或痰或飲﹐診脈弦細﹐是當調其肝胃。

礬半夏﹝三錢﹞陳皮﹝八分﹞炒川連﹝八分﹞炮姜炭﹝八分﹞當歸﹝三錢﹞炒白芍﹝三錢﹞廣郁金﹝一錢半﹞杏仁﹝三錢﹞陽春砂﹝八分﹐同煎﹞制香附﹝三錢﹞

汗不止﹐仍當益陰上收汗。有汗者﹐以無汗而愈也。至經至﹐無論何病﹐當從經治。胸中滿﹐仍當舒木。胃不知饑﹐再擬肝胃法﹐兼以收汗。

地骨皮﹝四錢﹞根生地﹝六錢﹞當歸﹝三錢﹞陽春砂﹝八分﹐同煎﹞天花粉﹝三錢﹞炒丹皮﹝三錢﹞丹參﹝三錢﹞新會皮﹝八分﹞川石斛﹝四錢﹞宣木瓜﹝三錢﹞荷葉﹝一角﹞

肝痛已用補劑﹐其胸中塊在﹐須久藥可平﹐至現下食稍減﹐舌苔﹐右手滯﹐當進通胃。

大生地﹝八錢﹞歸身﹝三錢﹞甘杞子﹝三錢﹞柏子仁﹝四錢﹞生牡蠣﹝五錢﹞炙鱉甲﹝五錢﹞冬桑葉﹝一錢半﹞炒丹皮﹝三錢﹞制香附﹝三錢﹞制半夏﹝二錢﹞陳皮﹝八分﹞

病經月餘﹐舌白﹐腹痛作溏﹐气急﹐咳嗽痰多﹐夜汗﹐此屬冬溫失治致此﹐診脈弦小﹐當用外寒內熱之法。

蘇薄荷葉﹝一錢半﹞杏仁﹝三錢﹞象貝﹝三錢﹞桔梗﹝一錢半﹞冬桑葉﹝一錢﹞生甘艸﹝一錢半﹞連翹﹝三錢﹞生苡仁﹝五錢﹞茯苓﹝三錢﹞白蔻殼﹝一錢﹞酒黃芩﹝三錢﹞竹葉﹝二十片﹞

腹痛響作瀉﹐以風木法﹐瀉已止﹐而痛尙未去﹐舌淨﹐診脈左關當起﹐是肝气之未淨也。

當歸﹝三錢﹞炒白芍﹝三錢﹞川楝子﹝三錢﹞酒元胡﹝一錢半﹞制香附﹝三錢﹞陽春砂﹝八分﹐同煎﹞澤瀉﹝二錢﹞焦山梔﹝三錢﹞丹參﹝四錢﹞炒丹皮﹝三錢﹞冬桑葉﹝一錢﹞

久嗽聲啞﹐痰臭脈大﹐當用甘寒。

羚羊角﹝二錢先煎﹞杏仁﹝三錢﹞麥冬﹝三錢﹞生甘艸﹝一錢半﹞桔梗﹝二錢﹞象貝﹝三錢﹞冬桑葉﹝一錢半﹞陳皮﹝八分﹞金銀花﹝三錢﹞連翹﹝三錢﹞竹葉﹝三十片﹞

漧咳五十餘日﹐連少腹右有塊震痛﹐气急﹐咳時有汗﹐胃不開﹐口燥﹐診左手弦大﹐右手弦數﹐舌右邊黃﹐是屬肺燥之夾肝風者。

杏仁﹝三錢﹞象貝﹝三錢﹞桔梗﹝二錢﹞生甘艸﹝一錢半﹞陳皮﹝八分﹞麥冬﹝三錢﹞

冬桑葉﹝一錢半﹞生牡蠣﹝五錢﹞陽春砂﹝八分﹐同煎﹞根生地﹝五錢﹞竹葉﹝三十片﹞

久有咳嗽﹐已五六年﹐現下又傷風帶起﹐是夾有外感﹐當先祛之。

蘇薄荷葉﹝一錢半﹞杏仁﹝三錢﹞栝蔞皮﹝三錢﹞桔梗﹝二錢﹞象貝﹝三錢﹞冬桑葉﹝二錢﹞

酒黃芩﹝三錢﹞白蔻殼﹝一錢﹞連翹﹝三錢﹞生甘艸﹝一錢半﹞陳皮﹝八分﹞竹葉﹝三十片﹞

重風溫已有六日﹐咳嗽气急﹐口渴舌黃﹐背冷自汗﹐診脈弦大﹐當用辛涼。

蘇薄荷葉﹝一錢半﹞酒黃芩﹝三錢﹞羚羊角﹝二錢﹐先煎﹞桔梗﹝三錢﹞生甘艸﹝一錢半﹞

栝蔞皮﹝三錢﹞苦杏仁﹝三錢﹞象貝﹝三錢﹞冬桑葉﹝一錢﹞橘紅﹝八分﹞連翹﹝三錢﹞竹葉﹝四十片﹞

曾經失經至年餘﹐現下寒熱往來﹐口苦﹐胸脹欲嘔﹐咳嗽﹐診脈弦細﹐舌淨﹐是屬肝病。當用淸骨散法。

靑蒿梗﹝一錢半﹞炙鱉甲﹝五錢﹞生地﹝五錢﹞當歸﹝三錢﹞冬桑葉﹝一錢﹞生牡蠣﹝五錢﹞

降眞香﹝一錢﹞川郁金﹝一錢半﹞炒丹皮﹝三錢﹞生白芍﹝三錢﹞陳皮﹝八分﹞荷葉﹝一角﹞

肝風射肺﹐旣經嗽血﹐又復痛瀉﹐脈弦細﹐再當用土中拔木法。

生地炭﹝六錢﹞當歸﹝三錢﹞生白芍﹝四錢﹞桂枝﹝一錢半﹞淸炙甘艸﹝一錢半﹞冬桑葉﹝一錢半﹞川斷續﹝三錢﹞宣木瓜﹝三錢﹞生牡蠣﹝五錢﹞茯苓﹝三錢﹞

胸中痛﹐胃下開﹐脈弦數﹐當用河間法。

當歸﹝三錢﹞川楝子﹝三錢﹞桂枝尖﹝一錢﹞酒延胡﹝一錢半﹞炒白芍﹝二錢﹞柏子仁﹝三錢﹞遠志炭﹝八分﹞白蔻殼﹝一錢﹞礬半夏﹝二錢﹞陳皮﹝八分﹞荷葉﹝一角﹞

屢次崩後﹐致變化不已﹐今已失紅﹐復歷用肝法﹐乃頭眩不瘥﹐而兩太陽與齒作痛。又且腹作溏﹐舌黃﹐左手尢弦數。此皆肝血虛﹐風熱上升之象。

大生地﹝一兩﹞歸身﹝四錢﹞炒刺蒺藜﹝三錢﹞冬桑葉﹝一錢半﹞生牡蠣﹝八錢﹞生白芍﹝三錢﹞淸炙甘艸﹝一錢半﹞甘菊炭﹝一錢半﹞骨碎補﹝三錢﹞炒丹皮﹝三錢﹞薄荷﹝一錢半﹞榦荷葉﹝一角﹞

八月間初發瘧﹐屬間日至﹐今仍間日﹐盜汗﹐診脈左手弦大﹐右手弦﹐是久瘧必虛。又汗多者﹐求無汗而愈﹐當遵柯氏法。

制首烏﹝六錢﹞炙鱉甲﹝五錢﹞文元黨﹝三錢﹞炮姜炭﹝一錢﹞蜜炙桂枝﹝一錢半﹞炒白芍﹝三錢﹞淸炙甘艸﹝一錢半﹞當歸﹝三錢﹞礬半夏﹝二錢﹞陳皮﹝八分﹞杏仁﹝三錢﹞紅棗﹝七枚﹞

髙年素有咳血﹐玆又發作﹐肋背抽痛﹐痰中帶血﹐脈弦細﹐舌白﹐有寒熱﹐當用肝風射肺法。

靑蒿梗﹝三錢﹞炙鱉甲﹝五錢﹞生地﹝五錢﹞當歸﹝三錢﹞川續斷﹝三錢﹞冬桑葉﹝一錢半﹞生牡蠣﹝五錢﹞橘紅﹝八分﹞生白芍﹝三錢﹞象貝﹝三錢﹞

產後左手脈應細虛﹐而右手弦大﹐喉燥﹐肌熱﹐動則有汗﹐肌膚作腫﹐當屬血虛﹐肝風爲病。產已彌月﹐身子尙未漧淨﹐服藥後經多且旺﹐其色紅﹐間有黑塊﹐恐日久致成崩漏也。

大生地﹝六錢﹞當歸﹝三錢﹞炙鱉甲﹝五錢﹞地骨皮﹝五錢﹞炒白芍﹝三錢﹞生牡蠣﹝五錢﹞澤瀉﹝一錢半﹞川石斛﹝三錢﹞陳皮﹝八分﹞麥冬﹝三錢﹞

目科分五輪八廓﹐若現物不淸﹐是腎輪之事﹐方書以目力之衰﹐以石決明五味子同用﹐可使目視得力﹐用之頗效。惟脈弦細﹐藥不宜過重。

熟地炭﹝六錢﹞炙龜板﹝四錢﹞北五味子﹝二錢﹐搗碎﹞石決明﹝五錢﹞當歸﹝三錢﹞

炒白芍﹝三錢﹞制香附﹝三錢﹞炒懷山藥﹝四錢﹞合歡﹝三錢﹞密蒙花﹝三錢﹞廣木香﹝八分﹞

炒甘杞子﹝三錢﹞

大瘧後﹐咳嗽﹐舌黃﹐盜汗﹐腹痛響瀉﹐脈弦大﹐當屬出於厥陰。

靑蒿梗﹝三錢﹞炙鱉甲﹝五錢﹞蜜炙桂枝﹝一錢半﹞淸炙甘艸﹝一錢半﹞冬桑葉﹝一錢半﹞

生牡蠣﹝五錢﹞生白芍﹝五錢﹞半夏曲﹝三錢﹞陳皮﹝八分﹞當歸﹝三錢﹞榦荷葉﹝一角﹞

肺瘧無補法﹐久則必邪不淨。玆身上有汗已透﹐而頭上尙不至流﹐診脈右手尙弦大﹐左關獨數﹐胃口兩便均好﹐鄙見總屬肺瘧。

蘇薄荷葉﹝一錢半﹞淡豆豉﹝三錢﹞滑石﹝三錢﹞白芥子﹝一錢半﹞白蔻殼﹝一錢半﹞

象貝﹝三錢﹞酒黃芩﹝三錢﹞桔梗﹝一錢半﹞炙甘艸﹝八分﹞冬桑葉﹝一錢﹞絲瓜葉﹝三片﹞

六脈滯大﹐大便作溏﹐掌心作熱﹐當屬肺分有濕熱﹐嗜臥者﹐卽其徵也。

生茅術﹝三錢﹞六一散﹝三錢﹞淡黃芩﹝三錢﹞焦梔子﹝三錢﹞生薏苡仁﹝六錢﹞半夏曲﹝三錢﹐醋水炒﹞陳皮﹝八分﹞廣木香﹝八分﹞

肺瘧寒熱已去﹐而大便響瀉﹐初時痛﹐今已不痛﹐今日舌苔尙黃﹐脈弦數去﹐而右手滯大﹐左手已有滑利之象。大抵暑淨而濕熱未除﹐再從肺治。

生苡仁﹝六錢﹞茯苓﹝三錢﹞大豆捲﹝五錢﹞象貝﹝三錢﹞通艸﹝一錢半﹞六一散﹝三錢﹞根生地﹝四錢﹞陳皮﹝八分﹞焦梔子﹝三錢﹞苦杏仁﹝三錢﹞竹葉﹝二十四片﹞

冬溫後﹐尙有餘熱作躁﹐脈細數﹐右關少帶滯象﹐舌黑苔已浮起﹐兩邊黃去而微白滑﹐喉燥喜飲﹐面色紅﹐左太陽與目牽痛﹐耳孔痛。吳氏以溫邪治肺﹐餘熱由於肺陰之虛﹐故曰根生地﹐可以除血中之熱。此癥由於病中經至﹐血分更虛﹐所以從無汗出﹐法當滋其肺陰。陰分一滋﹐則表裏皆輟矣。至目牽耳痛﹐總屬夾有肝風與火﹐再擬滋肺陰﹐息肝風火。

北沙參﹝五錢﹞根生地﹝三錢﹞麥冬﹝六錢﹞生白芍﹝三錢﹞羚羊角﹝一錢半﹐先煎﹞

丹皮﹝三錢﹞元參﹝三錢﹞焦梔子﹝三錢﹞冬桑葉﹝二錢﹞象貝﹝五錢﹞陳皮﹝八分﹞砂殼﹝一錢半﹞

感風在肝﹐業經出汗﹐且有冷汗。然六脈弦數﹐舌黃燥﹐有肺分之熱邪未淨也。小溲有時黃﹐大便亦有時溏﹐今年秋暑太酷﹐未必不夾有濕邪也。

羚羊角﹝二錢﹐先煎﹞六一散﹝三錢﹞生苡仁﹝五錢﹞大豆捲﹝五錢﹞桔梗﹝二錢﹞連翹﹝三錢﹞通艸﹝一錢半﹞陳皮﹝八分﹞茯苓﹝三錢﹞麥冬﹝三錢﹞竹葉﹝三十片﹞

出已有三日﹐舌黃無嗽與瀉﹐惟身熱大汗﹐背上已見﹐脈弦滯﹐當托風熱。

羚羊角﹝一錢半﹞連翹﹝三錢﹞桔梗﹝二錢﹞生甘艸﹝一錢﹞象貝﹝三錢﹞蟬蛻﹝二錢﹞

苦杏仁﹝三錢﹞冬桑葉﹝一錢﹞金銀花﹝二錢﹞大力子﹝五錢﹞竹肉﹝一丸﹞

二三月出﹐總當以風溫法﹐至嗜臥者﹐風也。《內經》風溫之爲病﹐身灼熱﹐汗自出﹐身重咳嗽嗜臥﹐則嗜臥者﹐風也。口渴者﹐溫而化火也。喉痛者﹐肺火也。大小便不解﹐喉痛﹐當治肺且托。舌尖紅﹐有昏語﹐當兼及心﹐再擬心肺上焦法。

炒大力子﹝三錢﹞桔梗﹝二錢﹞羚羊角﹝二錢﹐先煎﹞根生地﹝四錢﹞麥冬﹝三錢﹐不去心﹞

元參﹝五錢﹞苦杏仁﹝三錢﹞冬桑葉﹝一錢﹞川郁金﹝一錢半﹞石菖蒲﹝一錢﹞象貝﹝三錢﹞

竹葉﹝三十片﹞

後已無餘嗽﹐惟素瀉仍有﹐乃又有寒熱﹐無物不嘔﹐舌黃薄﹐診脈弦數﹐較前已大﹐當屬肝陽之犯胃﹐卽作嘔。亦當責之風木乘脾﹐脾胃兩受﹐是木邪之盛﹐當先除其嘔﹐與喉梗胸痛﹐進退法。

川連﹝八分﹐薑汁炒﹞姜制半夏﹝三錢﹞陳皮﹝八分﹞苦杏仁﹝三錢﹞當歸﹝三錢﹞炒白芍﹝一錢半﹞烏骨﹝三錢﹞陽春砂﹝八分﹐衝﹞澤瀉﹝一錢半﹞宣木瓜﹝一錢半﹞茯苓﹝三錢﹞鮮生薑﹝二片﹞

間日發瘧﹐總在少陽﹐止後復發﹐總屬復未經調養﹐總屬勞復。今又止﹐而右手已小﹐左手尙弦且澀﹐法當溫養肝膽。

制首烏﹝六錢﹞炙鱉甲﹝五錢﹞當歸﹝三錢﹞制半夏﹝二錢﹞陳皮﹝八分﹞炒白芍﹝二錢﹞懷山藥﹝四錢﹞淸炙甘艸﹝一錢﹞蜜炙桂枝﹝八分﹞黑豆衣﹝六錢﹞

後身初涼﹐大便溏﹐咳嗽痰少﹐知苔少﹐胃不開﹐脈已緩﹐再從肺治﹐甘寒法。

根生地﹝六錢﹞生白芍﹝三錢﹞生甘艸﹝一錢﹞桔梗﹝一錢半﹞象貝﹝三錢﹞麥冬﹝三錢﹞冬桑葉﹝一錢﹞生苡仁﹝五錢﹞茯苓﹝八錢﹞生穀芽﹝四錢﹞竹葉﹝二十四片﹞

身熱已有四日﹐昨日已三天﹐有汗﹐是逢年經得泄﹐卽輕。今日診脈尙數﹐當未淨﹐面色紅﹐喉痛﹐舌上無苔﹐當用肺風熱法。

蘇薄荷葉﹝一錢半﹞苦杏仁﹝三錢﹞羚羊角﹝一錢半﹐先煎﹞桔梗﹝二錢﹞生甘艸﹝八分﹞

酒炒黃芩﹝三錢﹞冬桑葉﹝一錢﹞象貝﹝三錢﹞連翹﹝三錢﹞元參﹝四錢﹞麥冬﹝一錢半﹞

竹葉﹝三十斤﹞

久瀉舌淨﹐腹中響﹐間有作痛之時﹐診脈弦數﹐是必有肝脾。然響較多痛少﹐瀉如水﹐是脾虛甚﹐再擬舒肝扶土法。

當歸﹝三錢﹞生白芍﹝三錢﹞淸炙甘艸﹝三錢﹞炒懷山藥﹝六錢﹞艸決明﹝三錢﹞焦茅術﹝二錢﹞生地炭﹝五錢﹞北五味子﹝十四粒﹞冬桑葉﹝一錢﹞茯苓﹝三錢﹞制香附﹝二錢﹞

出已盈月﹐而又受風﹐身熱有汗﹐頭脹舌燥﹐口夜間渴﹐小溲熱﹐診脈弦數﹐已有四日﹐舌微黃而燥﹐腹中有時痛﹐擬辛涼合甘寒法。

蘇薄荷葉﹝一錢半﹞冬桑葉﹝一錢﹞酒炒黃芩﹝三錢﹞生甘艸﹝一錢﹞桔梗﹝一錢半﹞

生白芍﹝三錢﹞象貝﹝三錢﹞連翹﹝三錢﹞羚羊角﹝一錢半﹞焦山梔﹝三錢﹞陳皮﹝八分﹞竹葉﹝三錢﹞

肝風齒痛後﹐右手芤﹐左手澀﹐再益肝血﹐血足風滅也。舌苔尙滑﹐胃有濕痰﹐須消之。

大生地﹝八錢﹞當歸﹝三錢﹞甘杞子炭﹝三錢﹞茶菊炭﹝五錢﹞礬半夏﹝三錢﹞陳皮﹝八分﹞懷山藥﹝四錢﹞石決明﹝五錢﹞川續斷﹝三錢﹞茯苓﹝三錢﹞榦荷葉﹝一角﹞

後脈虛﹐舌尙黃﹐大便素有瀉病﹐是腎虛。當先祛外感之風熱下移。

北沙參﹝四錢﹞麥冬﹝三錢﹞根生地﹝六錢﹞象貝母﹝三錢﹞生苡仁﹝五錢﹞茯苓﹝三錢﹞生白芍﹝一錢半﹞生穀芽﹝四錢﹞新會皮﹝八分﹞生玉竹﹝四錢﹞荷葉﹝一角﹞

經停三个月﹐曾經患暑邪十五日。今邪淨胃開﹐而六脈弦大﹐稍有數意﹐是素屬陰虛有熱之體﹐若以孕論﹐脈欠靜緩。大凡孕脈﹐初時喜靜小也﹐過於有力﹐每服不穩。玆尙未確﹐宜以涼滋肝分。

大生地﹝六錢﹞歸身﹝三錢﹞川續斷﹝三錢﹞陽春砂﹝八分﹐衝﹞川石斛﹝三錢﹞新會皮﹝八分﹞生白芍﹝三錢﹞麥冬﹝三錢﹞女貞子﹝三錢﹞懷山藥﹝四錢﹞荷葉﹝一角﹞

暑濕已余﹐熱去﹐小溲長﹐胃漸開﹐是邪當淨。述左手沈部有力且數﹐大凡左手屬血﹐是血分之熱矣。第初時夾有肝痛﹐大抵素屬肝熱耳。

生地﹝五錢﹞歸身﹝一錢半﹞生白芍﹝三錢﹞川續斷﹝三錢﹞川石斛﹝三錢﹞新會皮﹝八分﹞生穀芽﹝四錢﹞川郁金﹝一錢﹞柏子仁﹝三錢﹞炒丹皮﹝一錢半﹞榦荷葉﹝一角﹞

舌黃﹐胃不開﹐脈滯﹐因食麵而作瀉﹐南面善助濕熱﹐且動肝气。擬除面積﹐兼以調胃。

炒麥芽﹝五錢﹐要焦﹞建曲﹝二錢﹞半夏曲﹝二錢﹞陳皮﹝八分﹞廣木香﹝八分﹞澤瀉﹝二錢﹞焦梔子﹝三錢﹞生白芍﹝三錢﹞茯苓﹝三錢﹞陽春砂﹝六分﹐衝﹞荷葉﹝一角﹞

今日右手頗有收斂之象﹐而關脈頗滑利有神﹐左關較前亦當收小﹐是屬震象矣。玆惟有時腹中痛﹐且胃脹﹐再擬調肝保元法。

大生地﹝六錢﹞當歸﹝三錢﹞陽春砂﹝八分﹐衝﹞生牡蠣﹝八錢﹞川續斷﹝五錢﹞炒白芍﹝三錢﹞制香附﹝二錢﹞新會皮﹝一錢﹞建石斛﹝三錢﹞鹽水炒條芩﹝二錢﹞榦荷葉﹝一角﹞

凡出﹐葉氏曰﹐須按時令治之。春令用風溫法﹐風溫淨則風自已。玆已六日﹐身熱五日後出﹐以背上有爲齊﹐大便瀉﹐舌燥白﹐診脈弦數﹐當用辛涼合甘寒法。

蘇薄荷葉﹝一錢半﹞連翹﹝三錢﹞冬桑葉﹝一錢﹞桔梗﹝二錢﹞象貝﹝三錢﹞生甘艸﹝八分﹞

蟬衣﹝一錢半﹞苦杏仁﹝三錢﹞酒黃芩﹝二錢﹞麥冬﹝三錢﹞羚羊角﹝一錢半﹐先煎﹞竹葉﹝三十片﹞

診脈澀且大﹐左手尢澀﹐澀屬血虛﹐當益血分。

大生地﹝八錢﹞當歸﹝三錢﹞炒白芍﹝二錢﹞川續斷﹝三錢﹞炒杜仲﹝三錢﹞懷山藥﹝四錢﹞制狗脊﹝三錢﹞甘杞子﹝三錢﹞炙龜板﹝四錢﹞麥冬﹝三錢﹞

外感後﹐余邪總當涼解﹐況肺熱怕反傷也。身涼後尙咳痰﹐左肋素有塊﹐今自覺痰從此起﹐查左肋下是肝位﹐此塊當屬向來做工夫之故。然無形狀﹐非眞有瘀也﹐不過絡中之气郁耳。

古人云。淸金可以平木﹐則但淸其肺﹐而肝自可耳。

生玉竹﹝四錢﹞桔梗﹝二錢﹞象貝﹝三錢﹞麥冬﹝三錢﹞地骨皮﹝三錢﹞根生地﹝六錢﹞

橘紅﹝八分﹞冬桑葉﹝一錢半﹞炒丹皮﹝一錢半﹞牡蠣﹝五錢﹞陽春砂﹝八分﹐同煎﹞

凡病之起於產後﹐總屬虛癥﹐以去血過也﹐轉側則淋如注﹐而大便之難﹐古人每以益血潤腸如攻下﹐殆今之產科每不知也。至腸上下有塊﹐按之不痛﹐屬肝气之不舒﹐自覺气悶﹐不能消遣﹐卽此再擬前法加減。脈弦是肝病之象﹐蛔虫屬肝﹐虫由於濕熱。

大生地﹝六錢﹞歸身﹝三錢﹞懷山藥﹝五錢﹞炒沙苑子﹝五錢﹞生牡蠣﹝六錢﹞陽春砂﹝八分﹐同煎﹞炙龜板﹝四錢﹞川續斷﹝三錢﹞生龍骨﹝三錢﹞陳皮﹝一錢半﹞生白芍﹝三錢﹞

胃口稍減﹐由於飯時淘气﹐且致左肋下作脹﹐轉矢﹐气不暢﹐診脈稍數﹐舌苔右黃﹐當以香砂法加減。

半夏曲﹝三錢﹞陳皮﹝八分﹞陽春砂﹝八分﹐衝﹞廣木香﹝八分﹞當歸﹝三錢﹞炒白芍﹝二錢﹞生牡蠣﹝五錢﹞澤瀉﹝三錢﹞柏子霜﹝三錢﹞炒丹皮﹝三錢﹞焦梔子﹝三錢﹞荷葉﹝一角﹞

暑邪五天﹐舌已黃﹐晚間作熱有汗﹐熱甚則言﹐脈左手尙數﹐右手已緩﹐適逢期至﹐當用熱從血泄法。

益元散﹝四錢﹞連翹﹝三錢﹐不去心﹞川郁金﹝一錢半﹞石菖蒲﹝八分﹐九節者﹞丹參﹝五錢﹞當歸﹝三錢﹞炒丹皮﹝三錢﹞赤芍﹝二錢﹞茺蔚子﹝三錢﹞麥冬﹝三錢﹐不去心﹞陳皮﹝八分﹞竹葉﹝二十四片﹞

气急咳嗽無痰﹐汗甚多﹐諸筋抽痛﹐飯不得下﹐診脈浮弦﹐口渴﹐小便熱﹐是屬肝喘。

降眞香﹝一錢半﹞炒蘇子﹝二錢﹐後煎﹞杏仁﹝三錢﹞當歸﹝三錢﹞川續斷﹝三錢﹞半夏曲﹝三錢﹞陳皮﹝八分﹞生香附﹝一錢半﹞川楝子﹝三錢﹞酒元胡﹝一錢半﹞生牡蠣﹝五錢﹞

咳嗽舌黃﹐已有十日﹐下午作熱﹐脈弦細﹐兩肋痛﹐當屬肝風之妨肺。

靑蒿梗﹝三錢﹞炙鱉甲﹝五錢﹞當歸﹝三錢﹞生白芍﹝三錢﹞地骨皮﹝四錢﹞冬桑葉﹝一錢半﹞生牡蠣﹝五錢﹞軟柴胡梢﹝一錢半﹞半夏曲﹝二錢﹞陳皮﹝八分﹞竹葉﹝三十片﹞

石頑曰﹕凡痛自上至下﹐須用溫劑﹐閱病原﹐病在肝腎﹐肝主筋﹐筋病治肝﹐二便屬腎﹐便病治腎﹐皆有古訓。擬溫通與補益兼施。

熟地炭﹝六錢﹐要透﹞當歸﹝三錢﹞柏子仁﹝四錢﹞甘杞子﹝三錢﹐淡鹽水炒﹞制香附﹝三錢﹞桂枝﹝一錢半﹞炒懷山藥﹝六錢﹞炒菟絲餅﹝三錢﹞牡蠣﹝五錢﹞川續斷﹝三錢﹞

眞桑寄生﹝三錢﹞

大流鼻衄﹐止後而有涕赤色﹐耳響頭痛。

北沙參﹝五錢﹞麥冬﹝三錢﹞根生地﹝六錢﹞山茶花﹝三錢﹞冬桑葉﹝一錢半﹞蘇薄荷葉﹝一錢半﹞杏仁﹝三錢﹞炒丹皮﹝三錢﹞桔梗﹝二錢﹞羚羊角﹝一錢半﹐先煎﹞生甘艸﹝一錢半﹞竹葉﹝三十片﹞

痛瀉已去﹐寒熱亦減﹐舌淨﹐脈仍弦﹐再當調肝﹐述腹中有塊梗痛﹐胃不開。

當歸﹝三錢﹞炒白芍﹝三錢﹞生牡蠣﹝五錢﹞陽春砂﹝八分﹐同煎﹞半夏曲﹝三錢﹞新會皮﹝八分﹞澤瀉﹝一錢半﹞靑蒿梗﹝一錢半﹞炙鱉甲﹝四錢﹞川石斛﹝三錢﹞榦荷葉﹝一角﹞

寒熱往來﹐頭痛胸肋痛﹐咳嗽气急﹐舌黃﹐已有五日﹐脈弦細﹐口苦欲嘔﹐當屬少陽受風之癥。

軟柴胡﹝一錢半﹞蘇薄荷葉﹝一錢半﹞酒炒黃芩﹝三錢﹞冬桑葉﹝一錢半﹞礬半夏﹝二錢﹞

陳皮﹝八分﹞川郁金﹝一錢半﹞栝蔞皮﹝三錢﹞苦杏仁﹝三錢﹞生牡蠣﹝五錢﹞竹肉﹝一丸﹞

六脈全芤﹐婦人崩漏﹐玆小產後﹐血分大虛﹐故有此脈。冷气上衝﹐丹溪曰﹕凡自覺冷者﹐非眞冷也﹐此屬肝气之逆。

大生地﹝六錢﹞當歸﹝三錢﹞炙鱉甲﹝四錢﹞炙龜板﹝四錢﹞懷山藥﹝四錢﹞牡蠣﹝四錢﹞陽春砂﹝八分﹐衝﹞川續斷﹝三錢﹞新會皮﹝八分﹞建石斛﹝三錢﹞

六脈已起﹐胃口亦開﹐是病已淨盡﹐若論補法﹐則惟涼滋肺胃﹐是熱病之後路。

大生地﹝八錢﹞炒白芍﹝三錢﹞麥冬﹝三錢﹞北沙參﹝五錢﹞懷山藥﹝四錢﹞茯苓﹝三錢﹞象貝﹝三錢﹞新會皮﹝八分﹞建石斛﹝三錢﹞生苡仁﹝四錢﹞榦荷葉﹝一角﹞

肺气感冒﹐三日是半經﹐業經大汗﹐據理應涼淨﹐若未淨﹐當再三日﹐然亦無大苦﹐有汗者﹐不應再汗﹐況頭眩足滯痛皆瘥﹐脈數已流利﹐擬再淸肺。

苦杏仁﹝三錢﹞連翹﹝三錢﹞桔梗﹝一錢半﹞生苡仁﹝八錢﹞礬半夏﹝二錢﹞陳皮﹝八分﹞

茯苓﹝三錢﹞生甘艸﹝八分﹞冬桑葉﹝一錢﹞焦梔子﹝三錢﹞竹葉﹝三十片﹞荷葉﹝一角﹞

右脈已滑﹐有力有神﹐左寸亦然﹐惟左關尙澀﹐是總由肝血之虛﹐再當補其肝血﹐兼以養絡。

熟地﹝八錢﹞當歸﹝三錢﹞陳龜膠﹝三錢﹐烊衝﹞眞驢膠﹝三錢﹐烊衝﹞懷山藥﹝四錢﹞

川續斷﹝三錢﹞炒杜仲﹝三錢﹞柏子仁﹝三錢﹞制狗脊﹝三錢﹞建石斛﹝三錢﹞新會皮﹝八分﹞

經年或瀉或燥﹐今已肝陽犯胃作嘔﹐用諭氏進退法而愈﹐惟瀉仍有不痛而響﹐以肝癥合觀﹐當屬風木乘脾﹐第又有別﹐以其風勝也。

當歸﹝三錢﹞生白芍﹝五錢﹞桂枝﹝一錢半﹞淸炙甘艸﹝一錢半﹐要焦﹞懷山藥﹝五錢﹞

澤瀉﹝三錢﹞炒刺蒺藜﹝三錢﹞冬桑葉﹝一錢﹞宣木瓜﹝三錢﹞新會皮﹝八分﹞

診脈甚流利而緩﹐緩卽屬脾脈之本象﹐所謂脈貴有神者卽此﹐非可進熱﹐再用益陰健骨法。

熟地﹝八錢﹞炒杜仲﹝三錢﹞柏子仁﹝三錢﹞懷山藥﹝四錢﹞當歸﹝三錢﹞制狗脊﹝二錢﹐去毛﹞眞桑寄生﹝三錢﹞炒白芍﹝二錢﹞川續斷﹝三錢﹞懷牛膝﹝三錢﹐炒﹞建石斛﹝三錢﹞

發時純熱﹐口大渴有汗﹐總屬癉瘧。今日移早﹐瘧本將愈﹐惟不令出汗﹐明日須再至。

飲後胸微脹﹐是水不速下﹐舌苔較昨濃﹐仍微黃色﹐口喉燥甚﹐是熱傷肺津。白虎湯本生津去熱之藥﹐祛熱生津﹐於病本合﹐先有頭眩肢重﹐本有濕熱痰﹐脈數不滯﹐斷非伏暑﹐再擬白虎湯復入祛濕消痰﹐兼以生津。

生石膏﹝一兩﹞知母﹝三錢﹞生甘艸﹝一錢半﹞連翹﹝三錢﹞苦杏仁﹝三錢﹞赤茯苓﹝五錢﹞陳皮﹝八分﹞生苡仁﹝六錢﹞象貝﹝三錢﹞枳殼﹝一錢半﹞白粳米﹝三錢﹞

用白虎湯後﹐大熱大汗已止﹐舌苔前半已去﹐而根尙有黃色﹐口苦且膩﹐掌心尙熱﹐小溲赤﹐診脈左手已小﹐右手稍有滯象﹐惟皆數﹐數屬邪未淨﹐想癉瘧由於暑邪之在肺﹐再擬肺入法﹐惟素有濕邪﹐復入祛濕。

羚羊角﹝二錢﹐先煎﹞象貝﹝三錢﹞通艸﹝一錢﹞陳皮﹝八分﹞連翹﹝三錢﹞麥冬﹝三錢﹞赤茯苓﹝三錢﹞生苡仁﹝八錢﹞六一散﹝三錢﹞焦梔子﹝三錢﹞竹肉﹝一丸﹞

昨日又勞﹐今日又有寒熱﹐舌黃口渴脈數。凡寒熱﹐有出於肺與少陽膽者﹐有出於肝者﹐有出地募原者﹐有出營衛之和者﹐今逢勞則發﹐當責營之衛不和﹐出汗大便溏﹐衛病也。漧嘔或有淸水﹐肝病也。今日先擬調和營衛法。

東洋參﹝一錢半﹞陳皮﹝八分﹞炒白芍﹝三錢﹞陽春砂﹝六分﹐衝﹞生冬術﹝三錢﹞礬半夏﹝三錢﹞炮姜炭﹝八分﹞生薑﹝二片﹞當歸﹝三錢﹞桂枝﹝一錢﹞茯苓﹝三錢﹞紅棗﹝七枚﹞

舌淨脈平﹐惟鼻間尙有紅色﹐當益其陰。

大生地﹝八錢﹞北五味﹝十四粒﹞川石斛﹝三錢﹞丹皮﹝三錢﹞炙龜板﹝五錢﹐先煎﹞

懷山藥﹝四錢﹞新會皮﹝八分﹞山茶花﹝三錢﹞麥冬﹝三錢﹞茯苓﹝三錢﹞

伏邪論每至下午﹐或純熱﹐或純寒﹐或寒熱相間﹐日日如是。今身熱三日﹐涼後第六日又熱﹐第七日出汗身涼﹐診脈已緩﹐舌白燥﹐小溲赤短﹐是汗後。書以汗多者禁利小便﹐口味淡﹐胃火未淨﹐口气亦然﹐鄙見仍屬肺分受風化火之候﹐頭不脹﹐胸不悶﹐脈𨿽滯﹐腰腿𨿽酸﹐總非伏邪。再擬淸涼肺胃法。

羚羊角﹝二錢﹐先煎﹞連翹﹝三錢﹐不去心﹞焦梔子﹝三錢﹞苦杏仁﹝三錢﹞鮮生地﹝八錢﹞

麥冬﹝三錢﹐不去心﹞陳皮﹝八分﹞茯苓﹝三錢﹞桔梗﹝一錢半﹞象貝﹝三錢﹞竹葉﹝三十片﹞

肺風感冒﹐身已涼﹐舌已淨﹐脈小數﹐口渴少寐﹐頭眩痛瘥﹐指木腰痛﹐呼吸腰間痛﹐是筋中病﹐大便不解已有四日﹐是夾有勞乏。

北沙參﹝六錢﹞麥冬﹝三錢﹞根生地﹝五錢﹞象貝﹝三錢﹞生石決明﹝三錢﹞生穀芽﹝五錢﹞新會皮﹝八分﹞川石斛﹝三錢﹞茯苓﹝三錢﹞生玉竹﹝四錢﹞竹葉﹝三十片﹞

前日寒熱頭脹﹐今日又冷且戰後熱﹐熱時無汗﹐頭上與身尙覺木﹐腰背穿痛﹐舌黃滑﹐診脈兩手皆滯﹐書以木屬濕痰﹐合脈怕作伏邪﹐第冷時作戰是瘧象﹐而瘧屬肝分。擬用肺分法﹐勿用小柴胡引賊也。

蘇薄荷葉﹝一錢半﹞礬半夏﹝三錢﹞杏仁﹝三錢﹞濃朴﹝一錢﹞白芥子﹝一錢﹞陳皮﹝八分﹞

滑石﹝三錢﹞酒黃芩﹝一錢半﹞白蔻殼﹝一錢﹞桔梗﹝二錢﹞蘇梗﹝二錢﹞荷葉﹝一角﹞

肝風齒痛月餘﹐右腫去而左又腫﹐頭額痛﹐診脈尙弦﹐總由血虛生風。

炒刺蒺藜﹝三錢﹞生地﹝八錢﹞炒茶菊炭﹝一錢半﹞炒半夏曲﹝三錢﹞蔓荊子﹝三錢﹞

當歸﹝三錢﹞甘杞子炭﹝三錢﹞陳皮﹝八分﹞明天麻﹝一錢半﹞生牡蠣﹝六錢﹞生石決明﹝三錢﹞

荷葉﹝一角﹞

由癉瘧後﹐帶起胃濕熱邪﹐現下舌黃已減﹐而根未除﹐目筋尙紅﹐鼻柱色膏﹐臥不安口巳燥﹐而食後水運﹐診脈稍有滑象﹐是濕熱未罷之候﹐祛疾務盡﹐再用前法。

生苡仁﹝八錢﹞生蒼術﹝二錢﹞礬半夏﹝五錢﹞陳皮﹝八分﹞羚羊角﹝二錢﹐先煎﹞連翹﹝三錢﹞澤瀉﹝一錢半﹞陽春砂﹝八分﹐衝﹞茯苓﹝三錢﹞綿茵陳﹝三錢﹞竹肉﹝一丸﹞

失紅右肋下痛﹐舌黃﹐大小溲均熱﹐診脈右手弦﹐左關獨起﹐是必由於熱傷肝絡。

降眞香﹝一錢半﹞制香附﹝三錢﹞根生地﹝三錢﹞生白芍﹝一錢半﹞川郁金﹝三錢﹞炒丹皮﹝三錢﹞生牡蠣﹝五錢﹞焦梔子﹝三錢﹞炒蘇子﹝三錢﹐後煎﹞冬桑葉﹝一錢﹞軟柴胡﹝一錢半﹞竹肉﹝一丸﹞

身熱出汗﹐小溲赤短﹐頭痛且眩﹐兩足滯﹐診脈浮弦數﹐已有三日﹐尙渴﹐身上不怕冷而熱﹐舌上無苔微白。書以無苔者邪在肺﹐身熱有汗者屬風﹐頭尙痛者邪未淨。頭眩者濕痰﹐兩足滯兩手木者﹐亦屬濕痰。擬祛肺分之風熱濕痰。

蘇薄荷葉﹝一錢半﹞冬桑葉﹝一錢﹞生米仁﹝八錢﹞酒黃芩﹝五錢﹞炒大力子﹝三錢﹞

礬半夏﹝三錢﹞連翹﹝三錢﹞苦杏仁﹝三錢﹞陳皮﹝八分﹞桔梗﹝一錢半﹞絲瓜葉﹝三片﹞荷葉﹝一角﹞

今日診脈皆起﹐惟欠長﹐且有數意﹐總屬血分之虛。張氏書以脈洪大者可重用地黃﹐惟脈小者不能﹐以脈小爲不能載重藥也。再擬前法。

大熟地﹝六錢﹞當歸﹝三錢﹞眞驢皮膠﹝三錢﹐烊衝﹞甘杞子﹝三錢﹞炒杜仲﹝三錢﹞

川續斷﹝三錢﹞蘄艾絨﹝一錢﹞建石斛﹝三錢﹞陳皮﹝八分﹞炮姜炭﹝三錢﹞紅棗﹝七枚﹞

診兩手脈皆滯﹐舌苔根黃濃﹐頭脹𨿽瘥而未除﹐胃開气沖﹐至喉作癢而漧嘔﹐所患者是肝胃不和﹐頭脹是陽气不達顚頂﹐故有起落﹐而據脈與苔﹐恐有濕病之起﹐故以越鞠丸加減。

焦茅術﹝三錢﹞半夏曲﹝三錢﹞煨葛根﹝一錢半﹞制香附﹝三錢﹞炒建曲﹝二錢﹞炮姜炭﹝六錢﹞陳皮﹝八分﹞陽春砂﹝八分﹐衝﹞茯苓﹝三錢﹞鮮荷葉﹝一角﹞

暑濕七日﹐尙未通陽﹐頭痛汗不得出﹐尙有寒﹐舌苔甚薄﹐當在上焦﹐惟胸悶稍加中焦藥﹐至腹中流走作痛﹐必夾有肝气﹐嗜臥是濕邪。擬上中焦法﹐兼以舒肝。

蘇薄荷葉﹝一錢半﹞連翹﹝三錢﹞桔梗﹝一錢半﹞川郁金﹝一錢半﹞白蔻殼﹝一錢半﹞

六一散﹝四錢﹞半夏曲﹝二錢﹞杏仁﹝三錢﹞濃朴﹝一錢﹞陳皮﹝八分﹞絲瓜葉﹝二片﹞竹葉﹝三十片﹞

間日瘧後﹐胃開脈弦數﹐舌黃﹐想間日瘧後﹐仍當溫肝﹐惟夾有外風在肺﹐打嚏咳嗽有痰﹐喉中覺熱﹐復入淸肺可耳。

制首烏﹝六錢﹞當歸﹝一錢半﹞象貝﹝三錢﹞生玉竹﹝四錢﹞炙鱉甲﹝四錢﹞冬桑葉﹝一錢﹞桔梗﹝一錢半﹞炒白芍﹝二錢﹞杏仁﹝三錢﹞生甘艸﹝八分﹞荷葉﹝一角﹞

右邊肋間穿痛﹐且痛時作嘈﹐必欲食之﹐診脈弦細﹐舌中黃﹐是屬絡中肝痛﹐而夾有胃熱與痰。

生地炭炙鱉甲制半夏冬桑葉當歸牡蠣陳皮川續斷柏子仁﹝三錢﹞軟柴胡梢﹝一錢﹞炒丹皮﹝三錢﹞

齒痛已有月餘﹐大痛亦三四日﹐兩太陽痛﹐診脈數﹐舌白燥﹐當用肝分法。

炒刺蒺藜﹝三錢﹞蔓荊子﹝三錢﹞薄荷﹝一錢半﹞生地﹝六錢﹞羚羊角﹝一錢半﹐先煎﹞

冬桑葉﹝一錢﹞當歸﹝三錢﹞炒白芍﹝二錢﹞生牡蠣﹝五錢﹞陳皮﹝八分﹞荷葉﹝一角﹞

感風出﹐已有五日﹐業經有汗﹐無須辛期。舌黃﹐口渴。脈數﹐當用涼劑﹐且素屬火體﹐是气有餘﹐血不足﹐玆姑先祛外邪。

羚羊角﹝一錢半﹐先煎﹞桔梗﹝三錢﹞蟬蛻﹝一錢半﹞連翹﹝三錢﹞炒大力子﹝一錢半﹞

酒黃芩﹝三錢﹞象貝﹝三錢﹞陳皮﹝八分﹞苦杏仁﹝三錢﹞冬桑葉﹝一錢﹞竹肉﹝一丸﹞

身熱七日﹐涼後舌苔微黃﹐胃不開﹐鼻間有紅﹐小溲黃﹐診右手尢弦﹐有數意﹐是余邪化熱之候﹐當淸涼肺胃。

北沙參﹝五錢﹞天花粉﹝三錢﹞連翹﹝三錢﹞陳皮﹝八分﹞麥冬﹝三錢﹞山茶花﹝三錢﹞

象貝﹝三錢﹞炒丹皮﹝三錢﹞焦梔子﹝四錢﹞茯苓﹝三錢﹞竹葉﹝三十片﹞

嗽血已止﹐而口不知味﹐必有外感﹐舌黃﹐午後胸前塞﹐兩腿酸痛﹐手顫不寐﹐大約受有暑濕熱﹐當用甘寒。

六一散﹝四錢﹞桔梗﹝三錢﹞象貝﹝三錢﹞焦梔子﹝三錢﹞知母﹝三錢﹞枳殼﹝一錢半﹞

通艸﹝一錢半﹞木防己﹝三錢﹞生石膏﹝六錢﹞冬桑葉﹝一錢﹞茯苓﹝三錢﹞竹葉﹝三十片﹞

伏邪十日﹐冷顫𨿽去﹐汗𨿽有﹐而小溲未長﹐口中尙膩脈弦滯﹐當淸其肺濕。

杏仁﹝三錢﹞半夏曲﹝三錢﹞陳皮﹝八分﹞六一散﹝四錢﹞通艸﹝一錢半﹞連翹﹝三錢﹞

枳殼﹝一錢半﹞焦梔子﹝三錢﹞酒炒黃芩﹝三錢﹞桔梗﹝二錢﹞竹葉﹝三十片﹞

寒熱已有三四日﹐頭脹咳嗽﹐小溲赤﹐脈右寸弦浮數﹐當屬上焦暑風﹐因新感風寒引起。

薄菏﹝一錢半﹞白蔻殼﹝一錢﹞杏仁﹝三錢﹞連翹﹝三錢﹞枳殼﹝一錢半﹞桔梗﹝二錢﹞

冬桑葉﹝一錢半﹞象貝﹝三錢﹞陳皮﹝八分﹞竹葉﹝二十四片﹞

先瀉十餘日﹐止後反腹痛﹐且有寒熱﹐脈滯大﹐是皆濕熱不得開廓之故。

濃朴﹝一錢半﹞杏仁﹝三錢﹞川郁金﹝一錢半﹞枳殼﹝一錢半﹞六一散﹝四錢﹞茯苓﹝三錢﹞通艸﹝一錢半﹞桔梗﹝二錢﹞半夏曲﹝二錢﹞陳皮﹝八分﹞荷葉﹝一角﹞

頭痛身熱十餘日﹐大便瀉﹐舌黃﹐口渴咳嗽﹐是上焦暑濕夾風。

薄荷﹝一錢半﹞生苡仁﹝五錢﹞象貝﹝三錢﹞茯苓﹝三錢﹞杏仁﹝三錢﹞連翹﹝三錢﹞

桔梗﹝三錢﹞陳皮﹝一錢﹞六一散﹝四錢﹞川郁金﹝一錢半﹞冬桑葉﹝一錢半﹞竹葉﹝三十片﹞

前日受寒﹐昨日先冷作顫﹐熱轉神昏﹐至今早始涼﹐此刻診兩手脈弦細﹐舌白口苦胃不開﹐是邪尙未化火﹐怕成瘧疾。

蘇薄荷﹝一錢半﹞苦杏仁﹝三錢﹞漧薑﹝一錢﹞桂枝﹝一錢半﹞蘇梗﹝二錢﹞姜半夏﹝三錢﹞枳殼﹝一錢半﹞桔梗﹝一錢半﹞白蔻仁﹝五分﹐衝﹞陳皮﹝八分﹞生薑﹝二片﹞

下午發熱﹐不作冷﹐汗不透澈。脈數弦﹐舌黃﹐口不渴﹐小溲赤﹐已有兩三天﹐當屬伏邪之輕者﹐當用上中焦法﹐五日可望解﹐十天可已。

蘇薄荷葉﹝一錢半﹞連翹﹝三錢﹞通艸﹝一錢半﹞半夏曲﹝二錢﹞杏仁﹝三錢﹞濃朴﹝一錢﹞焦梔子﹝三錢﹞酒炒黃芩﹝一錢半﹞滑石﹝三錢﹞陳皮﹝八分﹞荷葉﹝一角﹞

胃中梗塞﹐或酸或苦﹐無物不嘔﹐已有三月﹐舌黃濃﹐脈弦細﹐當屬肝陽犯胃。

炒川連﹝一錢﹞杏仁﹝二錢﹞陳皮﹝八分﹞降眞香﹝一錢﹞炒漧薑﹝三錢﹞姜半夏﹝二錢﹞

當歸﹝三錢﹞川郁金﹝一錢半﹞枳殼﹝一錢半﹞廣木香﹝一錢﹞生白芍﹝三錢﹞荷葉﹝一角﹞

產後左關本虛﹐以嗣育皆肝藏事﹐產後去血過多﹐故須百日後始復。今況又外感風熱﹐出汗太多。今均已愈﹐惟胃口尙不如前﹐左關尙小﹐再擬益血壯筋。

大生地﹝八錢﹞炒白芍﹝三錢﹞炒杜仲﹝三錢﹞地骨皮﹝三錢﹞歸身﹝三錢﹞制狗脊﹝三錢﹞建石斛﹝三錢﹞陳皮﹝八分﹞甘杞子﹝三錢﹞川續斷﹝三錢﹞炒丹皮﹝三錢﹞

傷風﹐脈弦滯去而稍數﹐舌仍黃﹐耳響聾。咳嗽與痰尙有﹐再當前法。

北沙參﹝六錢﹞麥冬﹝三錢﹞象貝﹝五錢﹞冬桑葉﹝一錢半﹞石菖蒲﹝一錢﹞桔梗﹝二錢﹞生甘艸﹝一錢半﹞滑石﹝三錢﹞薄荷梗﹝二錢﹞生苡仁﹝六錢﹞竹肉﹝一丸﹞

諸筋抽痛﹐足底作癢﹐頭風作痛﹐右寸大﹐余均虛﹐當屬肝血虛風。

大生地﹝六錢﹞歸身﹝三錢﹞川續斷﹝三錢﹞炒刺蒺藜﹝三錢﹞冬桑葉﹝一錢半﹞炒旱蓮艸﹝一錢半﹞茯苓﹝三錢﹞懷山藥﹝三錢﹞炒白芍﹝二錢﹞麥冬﹝三錢﹞生牡蠣﹝五錢﹞

伏邪八日已有汗﹐舌黃口渴唇焦。今日有昏語﹐胸中痛﹐動則欲嘔﹐是屬上焦心肺﹐現在走心﹐兼有肝气﹐須防嘔蛔與痙。

羚羊角﹝二錢﹐先煎﹞鮮生地﹝八錢﹞麥冬﹝三錢﹞連翹﹝三錢﹞金銀花﹝三錢﹞石菖蒲﹝一錢半﹞川連﹝八分﹐薑汁炒﹞歸尾﹝三錢﹞益元散﹝三錢﹞川楝子﹝三錢﹞酒元胡﹝一錢半﹞陳皮﹝八分﹞竹肉﹝一丸﹞

冬溫惡寒去﹐皮膚有涼時﹐而仍有熱時﹐口能渴﹐舌漸化燥﹐大便瀉﹐小便有﹐是移熱已解﹐而肺陰餘熱未除﹐再當遵葉氏甘寒法矣。惟太陽經與兩手腕牽掣﹐且嘔酸綠水﹐是仍屬夾有肝气﹐法當復入肝藥﹐而避去甘味﹐以嘔家忌甘也。

苦杏仁﹝三錢﹞象貝﹝五錢﹞生白芍﹝二錢﹞焦梔子﹝三錢﹞栝蔞皮﹝三錢﹞陳皮﹝八分﹞

冬桑葉﹝二錢﹞天花粉﹝三錢﹞苦桔梗﹝一錢半﹞黃芩﹝三錢﹞連翹﹝三錢﹞生薑﹝二片﹞

此姜所以除嘔也﹐平肝也。丹溪有生薑梔子湯﹐用以通肝熱﹐祈勿泥。

感風肌熱已久﹐今已有汗﹐而舌黃口燥﹐咳嗽痰如水﹐喉癢﹐診脈弦數。據書風溫日久﹐表裏均熱﹐當用甘寒。

苦杏仁﹝三錢﹞生甘艸﹝一錢﹞桔梗﹝二錢﹞羚羊角﹝二錢﹐先煎﹞根生地﹝六錢﹞地骨皮﹝三錢﹞冬桑葉﹝一錢半﹞橘紅﹝八分﹞麥冬﹝三錢﹞生玉竹﹝三錢﹞象貝﹝五錢﹞竹肉﹝一丸﹞

濕瘧以溫脾得止﹐述胃開﹐大便已燥﹐小溲亦長﹐舌苔黃去而尙濃仍滑﹐尙非過燥之候。擬再祛濕溫中。

東洋參﹝三錢﹞陳皮﹝八分﹞茯苓﹝三錢﹞生苡仁﹝六錢﹞焦冬術﹝三錢﹞炮姜炭﹝一錢半﹞淸炙甘艸﹝八分﹞廣木香﹝一錢﹞礬半夏﹝三錢﹞桂枝﹝一錢半﹞炒穀芽﹝五錢﹞生薑﹝二片﹞紅棗﹝七枚﹞

少腹痛﹐气升作嘔﹐診脈兩關尺獨大﹐咳嗽多痰﹐患經四載﹐此屬奔豚﹐當用石頑先生法。

當歸﹝三錢﹞川楝子﹝三錢﹞小茴香﹝三錢﹐炒﹞酒元胡﹝一錢半﹞生牡蠣﹝六錢﹞烏骨﹝三錢﹞降眞香﹝一錢半﹞生香附﹝一錢半﹞炒白芍﹝三錢﹞澤瀉﹝三錢﹞

四帖痛去﹐而咳嗽多痰﹐再以前法﹐復以息風。

外感去後﹐帶起肝痛作嘔﹐口渴﹐脈弦數。

歸須﹝三錢﹞炒川連﹝一錢﹞杏仁﹝三錢﹞炒白芍﹝三錢﹞川楝子﹝三錢﹞半夏曲﹝三錢﹞降眞香﹝一錢﹞鮮生地﹝二片﹐泡﹞酒元胡﹝一錢半﹞陳皮﹝八分﹞生香附﹝一錢半﹞

兩劑痛嘔皆去。

診脈沈弦﹐五更腹痛作溏﹐當用建中加減。

當歸﹝三錢﹞淸炙甘艸﹝一錢半﹞生牡蠣﹝五錢﹞制香附﹝三錢﹞生白芍﹝五錢﹞南天燭﹝六錢﹞陽春砂﹝八分﹐衝﹞川續斷﹝三錢﹞桂枝﹝一錢半﹞炒丹皮﹝三錢﹞陳皮﹝一錢﹞﹐久則必失紅﹐且塊形日增痛﹐今已患有咳嗽﹐豈已愈之事﹐故用薛氏法八劑未效。鄙見仍須進之﹐藥足其瘧母自消。

炙鱉甲﹝六錢﹞當歸﹝三錢﹞小靑皮﹝一錢半﹞旋復花﹝三錢﹐包煎﹞炙龜板﹝四錢﹞

生牡蠣﹝六錢﹞柏子仁﹝四錢﹞靑蔥管﹝二支﹞生地﹝五錢﹞軟柴胡梢﹝一錢半﹞冬桑葉﹝一錢﹞

