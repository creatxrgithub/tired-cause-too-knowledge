

楊敬齋鍼灸全書明陳言

卷之上

周身經穴賦

手太陰肺大指側﹝少商﹑魚際﹞兮﹝太淵﹞穴﹝經渠﹞兮﹝列缺﹑孔最﹞兮﹝盡澤﹑俠白﹞共﹝天府﹞爲﹝雲門﹞與﹝中府﹞相接手陽明兮大腸之經循﹝商陽二間三間﹞而行﹑歷﹝合谷陽溪﹞之過﹝偏歷溫澑﹞之臏﹑﹝下廉上廉三里﹞而近﹑﹝曲池肘五里﹞之程﹝﹞上於﹝巨骨天鼎﹞紆乎﹝扶突禾﹞唇連﹝迎香﹞鼻迫﹑﹝胃﹞乃足之陽明﹑﹝厲兌﹞趨乎﹝內庭﹞過﹝陷谷衝陽﹞之分見﹝解溪丰隆﹞之神﹝下巨虛﹞兮﹝條口﹞陳﹝上巨虛﹞兮﹝三里﹞仍﹝犢鼻﹞引入﹝梁丘陰市﹞之下﹝伏兔﹞上貫﹝脾關气沖﹞之經﹝歸來﹞兮﹝水道﹑大巨﹞兮﹝外陵﹞運﹝天樞﹞兮﹝滑肉﹞禮﹝太乙﹞兮﹝關門梁門﹞兮﹝承滿不容﹞兮﹝乳根乳中﹞之﹝膺﹑窗﹑屋翳庫房﹞之﹝气戶缺盆气捨水突人迎﹑大迎地倉﹞兮﹝巨﹞績﹝四白﹞兮﹝承泣﹞分禦﹑﹝頰車﹞於﹝下關﹞張﹝頭維﹞於額垠足太陰兮脾﹝中州﹑隱白﹞出兮大指頭赴﹝大都﹞兮瞻﹝太白﹞訪﹝公孫﹞兮至﹝商丘﹞越﹝三陰﹞之交﹑而﹝漏谷地機﹞可卽步﹝陰陵﹞之泉﹑而﹝血海箕門﹞是求入﹑﹝衝門﹞兮﹝府捨﹞軒豁解﹝腹結﹞兮﹝大橫﹞優遊﹝腹哀食竇﹞兮援﹝天溪﹞而同派﹝胸鄕周兮綴﹝大包﹞而如鉤﹑迨夫眞心爲手少陰﹑﹝少衝﹞出乎小指﹝少府﹞直乎﹝神門﹑陰過﹞兮﹝靈道﹞非遠﹝少海﹑靑靈﹞兮﹝極泉﹞何深手太陽小腸之榮路﹝少澤﹞步﹝前谷後溪﹞之隆道﹑遵﹝腕骨﹞觀﹝陽谷養老﹞之崇得﹝支正﹞於﹝小海﹞逐﹝肩貞﹞以相從﹑值﹝﹞兮遇﹝天宗﹞乘﹝秉風﹞兮﹝曲垣﹞中﹝肩外兪﹞兮﹝肩中兪﹞啟﹝天窗﹞兮見﹝天容﹞﹑匪由﹝顴﹞曷造﹝聽宮﹞足膀胱兮太陽交﹑背部之二行窮﹝至陰﹞於﹝通谷﹞之口尋﹑﹝束骨﹞於﹝京骨﹞之鄕﹑﹝中脈﹞命﹝僕參﹞以前導﹝昆侖﹞辟﹝金門﹞於踝傍﹑奮﹝附陽兌端﹞之志轉﹑﹝承山承筋﹞之行﹑至於﹝合陽委中委陽淨殷門﹞以相從﹝扶承秩邊﹞而﹝胞肓﹞入﹝志室﹞兮﹝肓門胃倉﹞開﹝意捨﹞兮振彼﹝陽綱﹞出﹝魂門﹞兮﹝膈關﹞乃﹝﹞乎﹝神堂膏肓﹞兮在四椎之左右﹝魄戶﹞兮隨﹝附分﹞而﹝會陽下中次上﹞之﹝﹑白環中旅﹞之房﹝膀胱兪﹞兮﹝小腸大腸兪﹞兮在傍﹝三焦腎兪﹞兮﹝胃兪﹞接﹝脾膽﹑肝膈﹞兮﹝心兪﹞當﹝厥陰肺兪﹞之募﹝風門大杼﹞之方﹝天柱﹞豎兮﹝玉枕絡卻﹑通天﹞豁兮見被﹝承光﹞自﹝五處曲差﹞而下造﹝攢竹HT睛﹞之場足少陰兮腎屬﹝湧泉﹞流於﹝然谷﹑大溪大鐘﹞兮﹝水泉﹞綠﹝照海復澑﹞兮﹝交信﹞續從﹝築賓﹞兮上﹝陰谷﹞掩﹝橫谷﹞兮﹝大赫﹞麓﹝气穴四滿﹞兮﹝中注﹑肓兪﹞上通兮﹝商曲﹞守﹝石關﹞兮﹝陰都﹞寧閉﹝通谷﹞兮﹝幽門﹞肅﹝步廊神封﹞而﹝靈墟﹞存﹝神藏﹑中﹞而﹝兪府﹞足手厥陰心包之絡﹝中衝﹞發中指之奇﹑自﹝勞宮大陵﹞而往逐﹝內關﹑間使﹞而馳叩﹝郗門﹞於曲澤﹑酌﹝天泉﹞於天池手少陽三焦之脈﹑在小指次指之端﹝關衝﹞開乎﹝液門中渚陽池外關支溝會宗三陽絡﹑四瀆天井淸冷淵﹑消濼會肩﹞而相連﹝天﹞處﹝天牖﹞之下﹝眵風﹞讓﹝脈﹞居先﹝顱額﹞定﹑而角孫近耳﹝絲竹空﹞而禾酥倒懸﹝耳門﹞﹑旣辟夏蚋聞焉足少陽兮膽經穴﹑乃出乎﹝竅陰﹞溯﹝俠溪﹞兮﹝地五會﹞過﹝臨泣﹞兮﹝丘墟﹞平﹝懸鐘﹞兮﹝陽輔﹑光乎明外丘﹞兮﹝陽交﹑陰陵﹞西出﹝陽關﹞兮抵﹝中潰﹑風市﹞之境﹝環跳﹞居﹝﹞兮循﹝維道五樞﹞之名﹑考夫帶脈詢至﹝京門﹑日月﹞灑兮﹝輒筋﹞榮﹝淵腋﹞泄兮﹝肩井﹞盈臨﹑風池兮﹝腦空﹞鳴穹﹝竅陰﹞兮﹝完骨﹞明舉﹝浮白﹞於﹝天衝﹞接﹝承靈﹞於﹝正宮﹑目窗﹞兮﹝臨泣﹑陽白﹞兮﹝本神率谷﹞回兮﹝曲鬢﹞出﹝懸釐﹞降兮﹝懸顱﹞承﹝頷厭﹞兮佳﹝客主人﹑聽會﹞兮﹝童子﹞迎厥陰在足肝經所終起﹝大惇﹞於﹝行間﹞循﹝太衝﹞於﹝中封蠡溝中節﹞之會﹝滕關曲泉﹞之宮﹑襲﹝陰包﹞於﹝五里﹞兮﹝陰廉﹞乃發尋﹝羊矢﹞於﹝章門﹞兮﹝期門﹞可攻至若任脈行乎腹與胸﹝承漿﹞泄兮﹝廉泉﹞通窺﹝天突﹞於﹝璇璣﹞﹝華蓋﹞於﹝紫宮﹞登﹝玉堂﹞兮﹝膻中﹞逢集﹝中庭﹞兮﹝鳩尾﹞衝瞻﹝巨闕﹞兮﹝上脘中脘﹞過﹝建裏﹞兮﹝下脘﹞攸同﹝水分﹞兮﹝神闕﹞縹緲﹝陰交﹞兮﹝气海﹞鴻﹝石門﹞直兮﹝關元中極﹑曲骨﹞橫兮﹝會陰﹞乃終督脈行乎背部中﹝兌臨﹞接兮﹝齦交﹞從﹝素﹞在鼻兮﹝水溝﹞疏通﹝神庭﹞入發兮﹝上星﹞朦﹝囟會﹞現兮﹝前頂百會﹞儼兮尊崇﹝後項﹞轉兮﹝彊間﹞逢﹝腦空﹞閉兮﹝風府﹞空﹝啞門﹞通於﹝大杼﹞兮﹝陶道﹞坦夷﹝身柱﹞縹於﹝神道﹞兮﹝靈臺﹞穹窿﹝至陽﹞立下﹝筋縮脊中﹑接脊懸﹑樞命門﹞重﹑歌﹝陽關﹞兮舞﹝腰兪﹞願﹝長彊﹞兮壽無窮

卷之上

論一穴有二名

後頂﹝一名交衝﹞彊間﹝一名大羽﹞腦戶﹝一名合囟﹞風府﹝一名舌本﹞腦空﹝一名﹞顱囟﹝一名顱息﹞脈﹝一名資脈﹞素﹝一名面士﹞水溝﹝一名人中﹞承漿﹝一名懸漿﹞廉泉﹝一名吉本﹞睛明﹝一名淚孔﹞巨﹝一名巨﹞絲箜﹝一名目﹞頰車﹝一名機關﹞肩井﹝一名膊井﹞會﹝一名﹞大杼﹝一名百旁﹞命門﹝一名屬累﹞風門﹝一名熱府﹞督兪﹝一名髙蓋﹞中膂內兪﹝一名脊內兪﹞會陽﹝一名利機﹞天窗﹝一名窗籠﹞天鼎﹝一名天項﹞扶突﹝一名水穴﹞缺盆﹝一名天蓋﹞人迎﹝一名五會﹞天突﹝一名天衢﹞玉堂﹝一名玉英﹞府﹝一名輸府﹞中府﹝一名府中兪﹞天池﹝一名天會﹞中脘﹝一名太倉﹞水分﹝一名分水﹞神闕﹝一名气合﹞會陰﹝一名屏翳﹞四滿﹝一名髓府﹞橫骨﹝一名屈骨端﹞气沖﹝一名气街﹞腹結﹝一名腸HT﹞衝門﹝一名慈宮﹞太淵﹝一名太泉﹞商陽﹝一名絕陽﹞二間﹝一名間谷﹞三間﹝一名少谷﹞合谷﹝一名虎口﹞陽溪﹝一名中魁﹞三里﹝一名於三里﹞少衝﹝一名經始﹞神門﹝一名兌衝﹞少海﹝一名曲前﹞少澤﹝一名小吉﹞天泉﹝一名天溫﹞陽池﹝一名別陽﹞支溝﹝一名飛虎﹞中封﹝一名懸泉﹞蠡溝﹝一名交儀﹞中都﹝一名中﹞陰包﹝一名陰胞﹞懸鐘﹝一名絕骨﹞漏谷﹝一名太陰絡﹞地機﹝一名牌捨﹞血海﹝一名百虫窠﹞下廉﹝一名下巨虛﹞上廉﹝一名上巨虛﹞陰市﹝一名陰鼎﹞伏兔﹝一名外勾﹞湧泉﹝一名地衝﹞太溪﹝一名呂細﹞然谷﹝一名龍淵﹞照海﹝一名陰蹺﹞申脈﹝一名陽蹺﹞金闕﹝一名﹞僕參﹝一名安耶﹞昆侖﹝一名下昆侖﹞付陽﹝一名附陽﹞飛陽﹝一名厥陽﹞環跳﹝一名骨﹞然谷﹝一名然骨﹞

卷之上

論一穴有三名

絡卻﹝一名彊陽一名腦蓋﹞禾﹝一名長類一名禾﹞童子﹝一名太陽一名前關﹞上關﹝一名客主人一名客主﹞前關﹝一名太陽一名童子﹞聽會﹝一名聽河一名後關﹞肩﹝一名中肩井一名扁骨﹞脊中﹝一名神宗一名脊兪﹞膻中﹝一名中一名元見﹞鳩尾﹝一名尾眵一名鶻﹞上脘﹝一名上管一名胃脘﹞關元﹝一名丹田一名太中桓﹞气海﹝一名脖一名下肓﹞中極﹝一名玉泉一名气原﹞气穴﹝一名胞門一名子戶﹞太赫﹝一名陰維一名陰關﹞天樞﹝一名長溪一名谷門﹞日月﹝一名神光一名昭募﹞京門﹝一名气兪一名气府﹞溫澑﹝一名地頭一名逆注﹞勞宮﹝一名五里一名掌中﹞陽交﹝一名別陽一名足﹞陽關﹝一名關陽一名關陵﹞承筋﹝一名腸一名直腸﹞復澑﹝一名昌陽一名伏白﹞

卷之上

論一穴有四名

百會﹝一名三陽一名天滿一名五會﹞啞門﹝一名喑門一名舌厭一名舌橫﹞攢竹﹝一名矢光一名員柱一名光明﹞章門﹝一名長平一名脇一名季脇﹞承山﹝一名魚腹一名傷山一名肉柱﹞扶承﹝一名肉一名皮HT1名陰開﹞

卷之上

論一穴有五名

石門﹝一名利機一名精露一名丹田一名HT門﹞

卷之上

論一穴有六名

腰兪﹝一名背解一名腰柱一名髓兪一名髓孔一名腰戶﹞

卷之上

論一名有二穴

頭臨泣足臨泣腰通谷足通谷手三里足三里頭竅陰足竅陰背陽關足陽關

卷之上

金鍼賦﹟序

大明洪武唐辰仲春﹝予﹞學鍼法初學於洞玄先生﹑孟仲傀公明年父沒過維陽﹑又學於東隱先生九思彭公深得二先生發明竇太師鍼道之書﹑梓岐風谷飛經走气補瀉之法遊江湖間以之參問他師皆不過能談其槪及求精微之妙﹑百不一二﹑問有知者亦莫盡知其奧﹑予於是甚悅於心﹑則知世所得者鮮矣﹑固深胸臆寶而重之﹑數年間用而百發百中﹑無不臻效﹑永樂巳丑惜予遭誣﹑徙屬於民樂耕鋤之內﹑故退寓西河立其堂曰﹑資深其號曰泉石﹑心以遁守自娛過者皆曰﹑此讀書耕者之所也﹑凡有疾者求治不用於鍼﹑多用於灸﹑自是梓岐風谷之法荒廢﹑而名不聞非不以濟人之心爲心﹑蓋不欲取譽於時矣令也﹑予年向暮﹑髭鬢皆霜﹑恐久失傳﹑拳拳在念成文﹑名曰金鍼賦﹑金乃世之寶也﹑非富貴不能得之豈貧賤所能有也名其金稱其貴也﹑貴能劫疾於頃刻之間﹑故以觀夫發端﹑而嗟夫結之則深嘆美其法﹑而有收效之捷異耳﹑篇中首論頭病取足﹑右病取右﹑男女早晚之气﹑手足經絡順逆之理﹑次論補瀉下鍼調气出鍼﹑之法﹑末論治病驅運气血通接至微之妙﹑而又叮嚀勉其學人﹑務必以盡精誠﹑則可以起沈之疾﹑言𨿽直﹑其義詳明﹑尢且貫穿﹑次第有序﹑使後之學人易爲記誦其傳不泯﹑俟他日有竇漢卿復出而攻之熟造之﹑深得於心﹑而目顯用光大必念乎今之刪繁撮簡﹑成文者﹑誰歟是亦遺言於後也﹑必學人敬之哉時正統四年巳未歲八月旣望謹識此金鍼賦乃先師祕傳之要法得之者每每私藏而人必符價之金乃可得也予今以活人爲心更不珍藏載於卷中與同智之士共知學人愼勿輕視若能熟讀詳味久當見之則用鍼之法盡於此矣

卷之上金鍼賦﹟序

梓岐風谷飛經走气撮要金鍼賦

觀夫鍼道捷法最奇須要明於補瀉方可起於傾危先分病之上下次定穴之髙低頭有病而足取之左有病而右取之男子之气早在上而晚在下取之必明其理女子之气早在下而晚在上用之必識其時午前爲早屬陽午後爲晚屬陰男女上下憑腰分之手足三陽手走頭而頭走足手足三陰足走腹而胸走手陰升陽降出入之機逆之者爲泄瀉爲逆順之者爲補爲隨春夏刺淺者以瘦秋冬刺深以肥更觀原气濃薄淺深之刺尢宜原夫補瀉之法妙在呼吸手指男子者大指進前左轉呼之爲補退後右轉吸之爲瀉提鍼爲熱插鍼爲寒女子者大指退後右轉吸之爲補進前左轉呼之爲瀉插鍼爲熱提鍼爲寒左與右有異胸與背不同午前者如此午後者反之是故爪而切之下鍼之法搖而退之出鍼之法動而進之催鍼之法循而攝之行气之法搓則去病彈則補虛肚腹盤旋捫爲穴閉沈重豆許曰按輕浮豆許曰提一十四法鍼要所備補者一退三飛眞气自歸瀉者一飛三退邪气自避補則補其不足瀉則瀉其有餘餘者爲腫爲痛曰實不足者爲癢爲麻曰虛气速效速气遲效遲死生富貴鍼下皆知賤者硬而貴者脆生者澀而死者虛爲之不至必死無疑且夫下鍼之法先須爪按重而切之次令咳嗽一聲隨咳下之妙凡補者呼气初至鍼刺皮肉乃曰天才少停進之鍼刺至肉內是曰人才又停進鍼刺至筋骨之間名曰地才此爲極處就當補之再停良久卻須退之鍼至人之分待气沈緊倒鍼朝病進退往來飛經走气盡在其中矣凡瀉者吸气初鍼至天少停進鍼直至於地得气之瀉丹停良久卻須退鍼復至於人待气沈緊倒鍼朝病法同前矣其或暈鍼者神气虛也以鍼補之以袖搗之口鼻而气回熱湯與之略停少刻根據及夫調气之法下鍼至地之後復人之分欲气上行將鍼右撚欲气下行將鍼左撚欲補先呼後吸欲瀉先吸後呼气不至者以手循以爪切掏以鍼搖動進撚搓彈直待气至以龍虎升騰之法按之在前使气在後按之在後使气在前運气走至疼痛之所以納气之法扶鍼直插復向下納使气不回若關節阻澀气不過者以龍虎龜鳳通經接气大假之法驅而運之仍以循攝爪切無不應矣此通仙之妙況夫出鍼之法病勢旣退鍼气微松病未退者鍼气如根推之不動轉之不移此爲邪气吸拔其鍼乃眞气未至不可出之出之者其病卽復再須補瀉停以符之直候微松方可出鍼豆許搖而停之補者吸之去疾其穴急捫瀉者呼之去徐其穴不閉欲令湊密然後吸气故曰下鍼貴遲大急傷血出鍼貴緩大急傷气以上撚要於斯盡矣考夫治病之法有八一曰燒山火治頑麻冷痺先淺後深用九陽而三進三退慢提緊按熱至緊閉插鍼除寒之有準二曰治肌熱骨蒸先深後淺用六陰而三出三入緊提慢按徐徐舉鍼退熱之可憑細細搓之去病準繩三曰陽中之陽先寒後熱淺而深以九六之法則先補後瀉也四曰陰中之陽先熱後寒深而淺以六九之方則先淺法在淺則用淺法在深則用深二者不可兼而紊之也五曰子午搗臼水蠱膈气落穴之後調气均勻鍼行上下九入六出左右轉之千遭自平六曰進气之訣腰背肘膝痛渾身走注疼刺九分行九補臥鍼五七吸待气上行亦可龍虎交戰左撚九而右撚六是亦住痛之鍼七曰畱气之訣瘕癖瘕刺七分用純陽然後乃直插鍼气來深刺提鍼再停八曰抽添之諸癱瘓瘡癩取其要穴使九陽得气提按搜索大要運气周徧扶鍼直插復向下納回陽倒陰指下玄微胸中活法一有未應反復岡施若夫過關過節催運气以飛經走气其法有四一曰靑龍擺尾如扶舡舵不進不退一左一右慢慢撥動二曰白虎搖頭似手搖鈴退方進九兼之左右搖而振之三曰蒼蠅探穴如入土之象一退三進鉆﹝剔﹞四方四曰赤鳳迎源展翅之HT入鍼至地提鍼至天候鍼自搖復進其元上下左右四圍飛旋病在上吸而退之病在下呼而進之至夫久患偏枯通經接气之法已有定息寸數手足三陽上幾而下十四過經四寸手足三陰上七而下十二過經五寸在乎搖動出納呼吸同法驅運气血頃刻周流上下通接可使寒者暖而熱者涼痛者止而脹者消若開渠之決水立見時功何傾危之不起哉𨿽曰病有三因皆從气血鍼分八法不離陰陽蓋經絡晝夜之循環呼吸往來之不息和則身體康健否則疾病而生譬如天下國家地方山海田園江河溪谷值歲時風雨均調則水道疏利民安物阜其或一方一所風雨不均遭以旱澇使水道湧竭不同災傷遂至人之气血受蠲邪扶正故曰醫最奇者哉嗟夫軒岐古遠盧扁死亡此道幽深非一言而可盡斯文細密在久習而能通豈世上之常辭庸流之乏術得之者若科之及弟而悅於心用之者如射之發中而進於目述自先賢傳之學用鍼之士有志於斯果能洞造玄微而盡其精妙則世之伏枕之有緣者遇鍼到病除隨而愈

卷之上金鍼賦﹟序

流注指微賦

疾居榮衛扶救者鍼觀虛實於瘦肥辧四時之淺深是見取穴之法但分陰陽而溪谷迎風逆順須曉气血而升沈原夫指微論中顧義成賦知本時之气開說經絡之流注每挾文而參其法篇篇之誓審存覆經而察其言字字之功明諭疑隱皆知虛實撚附移痛住疼如有神鍼下獲安暴疾沈至危篤刺之勿誤詳夫陰日血引值陽气流口溫鍼暖牢濡深求諸經十二作數絡脈十五爲周陰兪六十髒主陽穴七十腑收陽刺經者可臥鍼而取奪血絡者先俾指而柔呼爲迎而吸作補逆爲鬼而從何憂淹疾延患著灸之由燥煩藥餌而求難拯必取八會壅腫奇經而蓄邪纖猶砭瘳況夫甲膽乙肝丁心壬水生我者號母我生者名子春井夏滎乃邪在秋經冬合乃刺矣犯禁忌而病復用日衰而難已絲絡在於肉分血行出於支裏悶昏鍼暈經虛補絡須然痛實癢虛瀉子隨母要指想夫先賢迅效無出於鍼今人愈疾豈離於醫徐文伯瀉孕於苑內斯由甚速範九思療咽於江夏聞見言稀大抵古今遺迹後世皆師王篡鍼魅而立康獺從被出秋夫療鬼而馘效魂免傷悲旣而感指幽微用鍼眞气亂而神墮愼妄呼吸防他鍼昏而閉血文以常尋古義由有藏機遇髙賢眞趣則超然得悟逢達人示教則表我扶危男女气脈行分時合度養子時刻注穴穴須根據今詳定疾病之儀神鍼法式廣搜難素之祕密文辭深考諸家之肘函妙臆故稱瀘江流注之指微以爲後學之規則

卷之上金鍼賦﹟序

通玄指要賦

必欲治病莫如用鍼巧運神機之妙功開聖理之深外取砭鍼能蠲邪而輔正中含水火善回陽而倒陰原夫絡別支殊經交錯綜或溝渠溪谷以岐異或山海丘陵而隙共斯流派以難睽在條綱而有統理繁而縱補瀉有何功法捷而明曰迎隨而得用且如行步難移太衝最奇人中除脊膂之彊痛神門去心性之呆癡傷風項急始求於風府頭暈目眩要覓於風池耳閉須聽會而治也眼痛則合谷以推之胸結身黃瀉湧泉而卽可腦昏目赤瀉攢竹以便宜若兩肘之拘攣仗曲池而平掃牙齒痛呂細堪治頭項彊承漿可保太白宣導於气沖陰陵開通於水道腹膨而脹奪內庭以休遲筋轉而疼瀉承山而在早大抵腳腕痛昆侖解圍股膝疼陰市能醫癇發癲狂兮憑後溪而療理瘧生寒熱兮伏間使以扶持期門罷胸滿血膨而可以勞宮退胃翻心痛以何疑稽夫大惇去七疝之偏墜王公謂此三里去五癆之羸瘦華佗言斯固知腕骨祛黃然谷溪腎行間治膝腫目疾尺澤去肘疼筋緊目昏不見二間宜取鼻塞無聞迎香可引肩井除兩臂之難任攢竹療頭疼之不忍咳嗽寒痰列缺堪治眵昏冷淚臨泣尢準骨並腿痛以祛殘腎兪腰痛而瀉泄以見越人治屍厥於維會隨手而蘇文伯能瀉死胎於陰交應鍼而殞聖人於是察麻典痛分實典虛實則自外而入也虛則自內而出之是故濟母而禪其不足奪乎而平其有餘觀二十七之經絡一一明辧據四百四之病信任狀件皆除故得天柱都華濟斯民於壽域機微已判彰往古之玄書抑又聞心胸病求掌後之大陵肩背疼責肘前之三里冷痺賢余取定陽陰之上連臍腹痛瀉少陰之水脊間心後者鍼中渚而立痊脇下筋邊者刺陽陵而卽止頭彊痛擬後溪以安然腰背疼在委中而已矣夫人用之士於此理苟明者焉收祛邪之功而在乎撚指

卷之上金鍼賦﹟序

靈光賦

黃帝岐伯鍼灸訣根據他經裏分明說三陰三陽十二經更有兩經分八脈靈光典注極幽深偏正頭疼瀉列缺睛明治眼肉扳耳聾气痞聽會間兩鼻HT衄鍼禾鼻窒不聞迎香間治气上壅足三里天突宛中治喘痰心痛手顫鍼少海少澤應除心下寒兩足拘攣覓陰市五般腰痛委中安脾兪不動瀉丘虛復澑治腫如神醫犢鼻治療風邪痰住喘腳痛昆侖愈後跟痛在僕參求承山筋轉並久痔足掌下去尋湧泉此法千金莫妄傳此穴多治婦人疾男蠱女孕而病痊百會鳩尾治痢疾大小腸兪大小便气海血海療五淋中脘下脘治腹堅傷寒過經期門應气刺兩乳求太淵大惇二穴主偏墜水溝間使治邪癲吐面定喘補尺澤地倉能止而流涎勞宮醫得身勞倦水腫水分炙卽安五指不伸中渚取頰車可鍼牙齒愈陰蹺陽蹺兩踝邊香港腳四穴先尋取陰陽陵泉亦主之陰蹺陽蹺與三里諸穴一般治香港腳在腰玄機宜正取膏肓豈止治百病灸得玄切病須愈鍼灸一穴數病除學人尢宜加仔細悟得明師流注法頭目有病鍼四肢鍼有補瀉明呼吸穴應五行順四時悟得人身中造化此歌依舊是筌蹄

卷之上金鍼賦﹟序

席弘賦

凡欲行鍼須審穴要明補瀉迎隨訣胸背左右不相同呼吸陰陽男女別气刺兩乳求太淵未應之時瀉列缺列缺頭疼及偏正重瀉太淵無不應耳聾气痞聽會鍼迎香穴瀉功如神誰知天突治喉風虛喘須尋三里中手連肩脊痛難忍合谷鍼時要太衝曲池兩手不如意合谷下鍼宜仔細心疼手顫气海間若要除根覓陰市但患傷寒兩耳聾金門聽會疾如風五般肘痛尋尺澤太淵鍼後卻收功手足上下鍼三里食癖气塊憑此取鳩尾能治五般癇若下湧泉人不死胃中有積刺璇璣三里功多人不知陰陵泉治心胸滿鍼到承山飲食思大杼若連長彊尋气滯腰疼不能立橫骨大都宜急救气海專能治五淋更鍼三里隨呼吸期門穴主傷寒患六日過經尢未汗但向乳根二肋間又治婦人生產難耳內蟬鳴腰欲折膝下明存三里穴若能補瀉五會間且莫逢人容易說睛明治眼未效時合谷光明安可缺人中治癇功最髙十三鬼穴不須饒水腫水分兼气海皮內隨鍼气自消冷嗽先宜補合谷卻須鍼瀉三陰交牙齒腫痛並咽痺二間陽溪疾怎逃更有三間腎兪妙善除肩背消風勞若鍼肩井須三里不刺之時气未調最是陽陵泉一穴膝間疼痛用鍼燒委中腰痛腳攣急取得其經血自調腳痛膝腫鍼三里懸鐘二陵三陰交更向太衝須引气指頭麻木自輕飄轉筋目眩鍼獸腹承山昆侖立便消肚疼須是公孫妙內關相應必然瘳冷風冷痺疾難愈環跳腰間鍼與燒風府風池尋得到傷寒百病一時消陽明二日尋風府嘔吐還須上脘療婦人心痛心隆穴男子疼三里髙小便不禁關元好大便閉澀大惇燒腕骨腿疼三里瀉復澑气滯便離腰從來風府最難鍼卻用工夫度淺深倘若膀胱气未散更宜三里穴中尋若是七疝小腸痛照海陰交曲泉鍼又是應時求气海關元同瀉效如神小腸气撮痛連臍速瀉陰交莫待遲良久湧泉鍼取气此中玄妙少人知小兒脫肛患多時先灸百會次鳩尾久患傷寒肩背痛但鍼中渚得其宜肩上痛連臍不休手中三里便須求下鍼麻重卽須瀉得气之時不用畱腰連膝痛必大便三里攻其隘下鍼一瀉三補之气上攻噎只管鍼气海定瀉一時立便瘥補自卯南轉鍼髙瀉從卯比莫辭勞逼鍼瀉气便須吸若補隨呼气自調左右撚鍼尋子午抽鍼瀉气自迢迢用鍼補瀉分明說更用搜窮本與標咽喉最急先百會太衝照海及陰交學人潛心宜熟讀席弘治病最名髙

卷之上金鍼賦﹟序

標由賦

拯救之法妙用者鍼夫今人愈疾豈離於醫治劫病之功莫妙於鍼刺故經云拘於鬼神不可與言至徳惡於鍼石者不可與言至巧正此之謂也察歲時於天道夫人身十二經三百六十節以應一歲十二月三百六十日歲時者春暖夏熱秋涼冬寒此四時之正气苟或春應暖而反寒夏應熱而反涼秋應涼而反熱冬應寒而反暖是故冬傷於寒春必溫病春傷於風夏必飧泄夏傷於暑秋必瘧秋傷於濕上逆而咳岐伯曰凡刺之法必候日月星辰四時入正之气气定乃刺焉是故天溫日明則人血淖液而衛气浮故血易瀉气易行天寒日陰則人血凝滯而衛气沈月始生則气血始精衛气始行月廓滿則气血實肌肉生月廓空則肌肉減經絡虛衛气去形獨居是以因天時而調血气也天寒無刺天溫無凝月生無瀉月滿無補月廓空無治是謂得天時而調之若日月生而瀉是謂髒虛月滿而補血气揚溢絡有畱血名曰虛實月廓空而治是謂亂經陰陽相錯眞邪不別沈以畱止外虛內亂淫邪乃起又曰天有五運金水木火土也地有六气風寒暑濕燥是也學人必察斯焉定形气於予心經云凡用鍼者必先度其形之肥瘦以調其气之虛實實則瀉之虛則補之必先去其血脈而後調之無問其病平調理期細察形气得於心矣形盛脈細少气不足以息者危形瘦脈大胸中多气者死形气相得者生不調者病相失者死是故色脈不順而莫鍼戒之戒之春夏瘦而刺淺秋冬肥而刺深經云病有沈浮刺有淺深各至其理無過其道過之則內傷不及則外壅壅則邪從之淺深不得反爲大賊內傷五臟後生大病故曰春病在毫毛腠理夏病在皮膚故春夏之人陽气輕浮肌肉瘦薄四气未盛宜刺之淺秋病在肌肉脈冬病在筋骨秋冬則陽气收藏肌肉肥濃血气充滿刺之宜深又云春刺十二井夏刺十二榮季夏刺十二兪秋刺十二經冬刺十二絡合以配木火土金水理見子午流注不窮經絡陰陽須逢刺禁經有十二手太陰肺少陰心厥陰心包絡太陽小腸少陽三焦陽明大腸足太陰脾少陰腎厥陰肝大腸膀胱少陽膽陽明胃也絡有十五肺絡列缺心絡通裏心包絡內關小腸絡支正三焦絡外關大腸絡偏歷脾絡公孫腎絡大鐘肝絡蠡溝膀胱絡飛揚膽絡光明胃絡丰隆陰蹺絡照海陽蹺絡申脈脾之大絡大包督脈絡長彊任脈絡屏翳也陰陽者天之陰陽平旦至日中天之陽陽中之陽也日中至黃昏天之陽陽中之陰也合夜至雞鳴天之陰陰中之陰也雞鳴至平旦天之陰陰中之陽也故人亦應之夫言人之陰陽則外爲陽內爲陰言身之陰陽則背爲陽腹爲陰手足皆以赤白肉分之言臟腑之陰陽則五臟爲陰六腑爲陽是以春夏之病在陽秋冬之病在陰皆視其所在典施鍼石也又言背爲陽陽中之陽心也陽中之陰肺也腹爲陰陰中之陰腎也陰中之陽肝也陰中之至陰脾也此皆陰陽表裏內外雌雄相輸應也是以應天之陰陽學人苟不明此經絡陰陽升降左右不同之理如病在陽明反攻厥陰病在太陽反和太陰遂致賊邪未除本气受獘則有勞無功禁刺之犯豈可勉哉旣論臟腑虛實須向經尋髒者心肝脾肺腎也腑者膽胃大小腸三焦膀胱也虛者癢麻也實者腫痛也臟腑居於內經絡行乎外虛則補其母實則瀉其子如心病虛則補肝木實則瀉脾土又且本經亦有子母如心之虛取少海穴以補之實則取少府穴以瀉之諸經皆然並不離乎五行相生之理矣原夫起自中焦水初下以太陰爲始至厥陰而方終穴出雲門抵期門而最後此言乎人气象气脈行於十二經一周爲身除任督之外計三百九十三穴一日一夜有百刻分於十二時每一時有八刻二分每一刻計六十分一時共計五百分每日寅時太陰肺脈生自中焦中府穴出於雲門起至少商穴至卯時陽明大腸經自商陽穴至迎香穴辰時陽明胃經自頭維至厲兌巳時太陰脾經自隱白至大包午時少陰心經自極泉至少衝未時太陽小腸經自少澤至聽宮申時太陽膀胱經自睛明至至陰酉時少陰腎經自湧泉至兪府戌時心包絡經自天池至中衝亥時少陽三焦經自關衝至禾子時少陽膽經自童子至竅陰丑時厥陰肝經自大惇至期門而終經十二別絡走三百餘支十二經者卽手足三陰三陽之正經也別絡者除十五絡又有橫絡絲絡孫絡不知其紀HT走於三百餘支之脈也正側偃伏气四有六百餘候此言經絡或正或側或仰或覆而气血循行孔一周於身榮行脈中三百餘候衛行脈外三百餘候手足三陽手走頭而頭走足手足三陰足走腹而胸走手此言經絡陰升陽降气血出入之機男女無以異矣要識迎隨須明逆順迎隨者要知榮衛之流注經脈之往來也明其陰陽之經逆順而取之迎者以鍼頭朝其源而逆之隨者以鍼頭從其流而順之是故逆之爲瀉爲迎順之爲補爲隨若能知迎知隨令气必和和气之方必通陰陽升降上下源流往來逆順之道明矣況夫陰陽气血多少爲最厥陰太陽少气多血太陰少陰少血多气而又气多血少者少陽之分气盛血多者陽明之位此言三陰三陽气血多少之不同取之必記爲最要也先詳多少之宜次察應至之气言用鍼者先明止文气血之多少次觀鍼气之來應也輕滑慢而未來沈澀緊而已至輕浮滑虛慢遲也入鍼之後直此三者乃眞气之未到也沈重澀滯緊實入鍼之後直此三者是正气之已到也旣至也量寒熱而畱疾畱住也疾速也此言正气旣至必審寒熱而施之故經云刺熱須至寒者必畱鍼陰气隆至乃呼之去徐其穴不捫刺也須至熱者陽气隆至鍼气必熱乃吸之去疾一穴急捫未至也據虛實而气此言鍼气之未來也經云虛則推內進搓以補其气實則循捫彈怒以引其气气之至如魚吞釣餌之浮沈气未至如閒處幽堂之深也邃气旣至則鍼自澀緊似魚吞釣或沈或浮而動其气不來鍼自輕滑如閒居靜室之中寂然無所聞也气至速而效速气遲至而不治言下鍼若得气來速則病則痊而效亦速也气若來遲則病難愈而有不治之憂故賦雲气速效速气遲效遲候之不至必死無疑矣觀夫九鍼之法毫鍼最微七星可應眾穴主持昔黃帝制九鍼者上應天地下應陰陽四時九鍼之名各不同形一曰鍼以應天長一寸六分頭尖末銳去瀉陽气二曰圓鍼以應地長一寸六分鍼如卯樣形揩磨分肉間不得傷肌肉以瀉分气三曰鍼以應人長三寸半鋒如黍粟之銳主脈勿陷以致其气四曰鋒鍼以應四時長一寸六分刃三隅以發痼疾五曰鈹鍼以應五音長四寸廣二分半末如劍鋒以取大膿六曰員利鍼以應六律長一寸六分大如釐且員且銳中身微大以取暴气七曰毫鍼以應七星長三寸六分尖如蚊虻喙靜以徐往微以久畱之而癢以取痛痺八曰長鍼以應八風長七寸鋒利身薄可以取遠痺九曰大鍼以應九野長四寸其鋒微員尖如挺以瀉機關之水九鍼畢矣此言九鍼之妙毫鍼最精能應七星又爲三百六十穴之備也本形金也有蠲邪扶正之道本形言鍼也鍼本出於金古人以砭石今人以鐵代之蠲除也邪气盛鍼能除之扶輔也正气衰鍼能輔短長水也有決疑開滯之機此言鍼有長短猶水之長短也人之气血凝滯而不通猶水之凝滯而不通也水之不通決之使流於湖海气血不通鍼之使周於經絡故言鍼應水也定刺象木或斜或正此言木有斜正而用鍼亦有或斜或正之不同刺陽經者必斜臥其鍼無中其衛刺陰分者必正立其鍼毋傷其榮故言鍼應未也口藏此火進陽補羸口藏以鍼含於口也气之溫如火之溫也羸瘦也凡欲下鍼之時必效方眞人口溫鍼暖使榮衛相接進己之陽气補彼之瘦弱故言鍼應火也循機捫而可塞以象土循者用手上下循之使气血往來也機捫者鍼畢以手捫閒其穴如用上塡塞之義故言鍼應土也實應五行而可知五行者金木水土也此結上文鍼能應五行之理可知矣然是一寸六分包含妙理言鍼𨿽但長一寸六分能巧運神機之妙中含水火回倒陰陽其理最玄妙也或細HT於毫髮何貫多岐HT鍼之幹也岐气血往來之路也言鍼之幹𨿽如毫髮之微小能貫通諸經血气之道也可平五臟之寒熱能調六腑之虛實平治也調理也言鍼能調治臟腑之疾有寒則溫之有熱則淸之虛則補之實則瀉之拘攣閉塞遣八邪而去矣拘攣者筋脈之拘速也閉塞者气血不通也八邪者所以候八風之虛邪也言疾有攣閉者必驅散八風之邪也寒熱痛痺開四關而已之寒者身作顫而發寒也熱者身作潮而發熱也痛疼痛也痺麻木也四關者五臟有六腑六腑有十二原十二原出於四關太沖合谷是也凡刺者使本神朝而後入旣刺也使本神定而气隨神不朝而勿刺神已之而可施凡用鍼者必使患人精神已朝而後方可入鍼旣刺之必使疾者精神才定而後施鍼行气若气不朝﹑其鍼必輕滑﹑不知疼痛如插豆腐者莫與進之必死﹑之候如神﹑气旣至鍼自緊澀可與根據法察虛實而施之定腳處取气血爲主意言欲下鍼之時必取陰陽气血多少爲主見上文下手處認水木是根基濟母裨其不足奪子平其有餘此言用鍼必先認子母相結之義舉水木而不及土金火者省文也天地人三才也湧泉同璇璣百會百會一穴在頭以應乎天璇璣一穴在胸以應乎人湧泉二穴在足掌心以應乎地是謂三才也上中下三部也大包與天樞地機大包二穴在乳後爲上部天樞二穴在臍旁爲中部地機二穴在足爲下部是謂三部也陽蹺陽維並督脈主肩背腰腿在表之病陽蹺脈起於足跟中循外踝上入風池陽維脈維持諸陽之會如腑會太倉之類督脈起自下極之並與春裏上行風府過腦額鼻入齦交穴也言此奇經三脈屬陽主治肩背腰腿在表之疾也陰蹺陰維任衝帶去心腹脇肋在裏之疑陰蹺脈亦起於足跟循內踝上行至咽喉交貫衝脈陰維脈維持諸陰之交如足太陰之脈交出厥陰之前任脈起於中極之下循腹上至咽喉而終衝脈起於气沖並足陽明之經夾臍上行至胸中而散也帶脈起於季脈回身一周如系帶也言此奇經五脈屬陰能治心腹脇肋在裏之疾也二陵二蹺二交似續而交五大也二陵者陰陵泉陽陵泉也二蹺者陰蹺陽蹺也二交者陰交陽交也續接續也五大者五體也言此六穴遞相交接於兩手兩足並頭也兩間兩商兩井相根據而列兩支兩間者二間三間也兩商者少商商陽也兩井者天井肩井也言此六穴相根據而分別於手之兩支也另見取穴之法有分寸先審自意次觀肉分此言取量穴法必以男左女右中指與大指相屈如環取內側紋兩角爲一寸各隨長短大小取之此乃同身之寸先審病者是何病屬何經用何穴於我意次察病者瘦肥長短大小肉分骨節髮際之間量度以取之或伸屈而得之或平直而安定伸屈者如取環跳之穴必須伸下足屈上足以取之乃得其穴平直者或平臥而取之或正坐而取之或直立而取之自然安定如承漿在唇下宛宛中之類也在陽部筋骨之側陷下爲眞在陰分之間動脈相應陽部者諸陽之經也如合谷三里陽陵泉等穴必取俠骨側指陷中爲眞也陰分者諸陰之經也如萁門五里太衝等穴在屈心之間必以動脈應指乃始爲眞穴也取五穴用一穴而必端取三經用一經而可正此言取穴之法必須點取五穴之中而用一穴則可爲端的矣若用一經必𨿽取三穴而正一經之是非矣頭部與肩部詳分督脈與任脈異定﹝異當作易﹞頭部與肩部則穴繁多但醫者以自意詳審大小肥瘦而分之督任二脈值乎背腹行中而有分寸則易定也明標與本論刺深淺之經標本者非止一端也有六經之標本有天地陰陽之標本有傳病之標本夫六經之標本者足太陽之本在足跟上五寸標在目也足少陽之本在竅陰標在耳也足陽明之本在厲兌標在人迎頰挾項顙也足太陰之本在中封前上四寸標在背脾兪與舌本也足少陰之本在內踝上三寸中標在背腎兪與舌下兩脈也足厥陰之本在行間上五寸中所標在背肝兪也手太陽之本在手外踝後標在命門之上一寸也手少陽之本在小指次指之間上一寸標在耳後上角下外也手陽明之本在肘骨中上別陽標在額下合鉗上也手太陰之本在寸口之中標在腋內動脈也手少陰之本在銳骨之端標在背心兪也手厥陰之本在掌後兩筋之間二寸中標在筋下三寸也此乃十二經之行取也經云病有標本刺有逆從淺深之理凡刺之方必別陰陽前後相應逆從得施標本相移故曰有其在標而求之於標有其在本而求之於本有其在本而求之於標有其在標而求之於本故治有取標而得者有取本而得者有逆取而得者有從取而得者故知逆從正行無問明知標本者萬舉萬當不知標本者從謂妄行夫陰陽標本逆從之道也小而言大一而知百病之害少而多淺而博可以言一而知百也以淺而知深察近而知遠標本易言而世人識見無能及也治反爲逆治得爲從先病而後逆者先逆而後病者先病而後生寒者先熱而後生病此五者俱治其本也先熱而後中滿者治其標先病而後泄者治其本先泄而後生他病者治其本必且調之乃治其他病先病而後中滿者治其標先中滿而後煩心者治其本大小便不利治其標大小便利治其本大小不利而病生病者治其本病發而有餘本而標之先治其本後治其標病發而不足標而本之先治其標後治其本又云得病日爲本傳病爲標也淺深者刺陽經必中榮須淺而臥鍼無傷於衛也刺陰分必中衛須深而立鍼無損於榮也此謂陰陽標本淺深之道也住痛移疼取相交相貫之逕此言用鍼之法有住痛移疼之功者必先以鍼左行左轉而得九數復以右行右轉而得六數此乃陰陽交貫之道也經脈亦有交貫如太陰肺之列缺交於陽明大腸之路陽明胃之丰隆別走於少陽之逕此之謂也豈不聞臟腑病求門海兪募之類兪者五臟六腑之兪也門海者如章門气海之類兪者五臟六腑之兪也俱在背部二行中募者臟腑之募肺募中府心募巨闕胃募中脘肝募期門膽募日月脾募章門腎募京門大腸募天樞小腸募關元但三焦包絡膀胱而無募矣此言五臟六腑之有病必取此門海兪募之穴而刺之最微妙矣經絡滯而求原別交會之道原者十二經之原也別陽別也交陰交也會八會也夫十二原者膽原丘墟肝原太衝小腸原腕骨心原神門胃原衝陽脾原太白大腸原合谷肺原太淵膀胱原京骨腎原太溪三焦原陽池包絡原大陵八會者血會膈兪气會膻中脈會太淵筋會陽陵泉骨會大杼髓會絕骨髒會章門腑會中脘也此言經絡血气凝結不通者必取此原別交會之穴而刺之更窮四根三結根據標本而刺無不痊根結者十二經之根結也靈樞經云太陰根於隱白結於大倉也少陰根於湧泉結於廉泉也厥陰根於大惇結於玉堂也太陽根於至陰結於目也陽明根於厲兌結於鉗耳也少陽根於竅陰結於耳也手太陽根於少澤結於天窗支正也手少陽根於關衝結於天牖外關也手陽明根於商陽結於扶突偏歷也手三陰之經下載不敢彊注又云四根者耳根鼻根乳根腳根也三結者胸結肢結便結也此言能究根結之理根據上文標本之法刺之則疾無不愈也但用八法五門分主客而刺無不效八法者奇經八脈也公孫仲脈胃心胸內關陰維下撚同臨泣膽經連帶脈陽維目銳外關逢後溪督脈內頸申脈陽蹺絡亦通列缺肺任行肺系陰蹺照海膈喉嚨五門者天地配合分於五也甲與己合乙與庚合與典辛合丁與壬合戊與癸合也主客者公孫主內關客也臨泣主外關客也後溪主申脈客列缺主照海客也此言若用八法必以五門推時取穴先主後客而無不效也詳載於後八脈始終連八會本是紀綱八脈者卽奇經也注見上文八會者气血脈筋骨髓臟腑之八會也亦注見前紀綱者如綱之有綱也此言奇經八脈起止連及八會本是人身經脈之綱領也十二經絡十二原是一樞要十二經十五絡十二原穴俱注見前此言十二原者乃十二經絡出入門戶之樞紐也一日取六十六穴之法方見幽微六十六穴者卽子午流注井榮兪原經合也陽於注腑三十六穴陰於注髒三十穴此成六十六穴具載後子午流注圖中此言經絡一日一周於身歷行十二經穴當此之時流注之中一穴用之則幽微之理可見矣一時取一十二經之原始知要妙十二經原注見於前此言一時之中當審此日是何經所主當此之時該取本日此經之原始穴而刺之則流注之法玄妙始可知矣原夫補瀉之法非呼吸而在手指此言補瀉之法非但呼吸而在乎手之指法也法分十四者循門提按彈撚搓盤推內動搖爪切進退出攝者是也法則如斯巧拙在人之活法備詳金鍼賦內速效之功要交正而識本經交正者如大腸與肺爲傳送之府心與小腸爲受盛之官脾與胃爲消化之宮肝與膽爲淸淨之位膀胱合腎陰陽相通表裏相應也本經者受病之經如心之病必取小腸之穴兼之餘仿少言能識本經之病又要認交經正經之理則鍼之功必速矣交經繆刺左有病而右畔取繆刺也刺絡脈也右痛而刺左左痛而刺右此乃交經繆刺之理也瀉絡遠鍼頭有病而腳上鍼三陽之經從頭下足故言頭有病必取足穴而刺之巨刺與繆刺各異巨刺者刺經脈也痛在左而右脈病者則巨刺之左痛刺右右痛刺左中其經也繆刺者刺絡脈也身形有痛九候無則繆刺之右痛刺左左痛刺右中其絡也經云左盛則右病右盛則左病亦有移易者右痛未已而左脈先病如此者必巨刺之中其經非絡脈也故絡病其經與經脈繆處故曰繆刺此刺法之相同但一中經一中絡之異耳微鍼與妙刺相通微鍼者刺之巧也妙刺者鍼之妙也言二者之相通觀部分而知經絡之虛實言鍼入肉分則以天人地三部而進必察其得气則內外虛實易見矣又云察脈之三部則知何經虛何經實也視沈浮而辯臟腑之寒溫言下鍼之後看鍼气緩急可決臟腑之寒熱也且夫先令鍼耀而慮鍼損次藏口內而欲鍼溫言欲下鍼之時必先令鍼光耀看鍼莫有損壞次將鍼含於口內令鍼溫暖與榮衛相接無相觸犯也目無外視手如握虎心無內慕如待貴人此戒用鍼之士貴乎專心誠意而自重也令目無他視如握虎恐有傷也心無他想如待貴人恐有責也經云凡刺之道必觀其部心無別慕手如擒虎猶待貴人不知日暮著意畱心不失其所此之謂也左手重而多按欲令气散右手輕而徐入不痛之因言欲下鍼之時必先以左手大指爪甲於穴上切之則令其气散以右手持鍼輕輕徐入此乃不痛之因也空心恐怯直立側而多暈空心者未食之前此言無刺饑人其气血未定則令人恐懼有怕怯之心或直立或側臥必有眩暈之咎也昏目沁掐坐臥平而後昏此言欲下鍼之時必令患人勿視所鍼之處以手爪甲重切其穴或臥或坐而無昏悶之患也椎於十干十變知孔穴之開闔十干者甲乙丙丁戊己庚辛壬癸也十變者遂日臨時之變也備載靈龜八法之中故得時爲之開失時爲之闔苟能明此則知孔穴之得失也諭其五行五臟察日時之旺衰五行五臟俱注見前此言病於本日時之下得五行生者旺受五行克者衰知心之病得甲乙之日時者生旺遇壬癸之日時者克衰餘皆仿此伏如橫弩應若發機此言用鍼之捷效如射之發中也陰交陽別而定血暈陰蹺陰維而下胎衣陰交穴有二一在臍下一寸一在足內踝上三寸名三陰之交也此言二穴能定婦人之血暈又言照海內關二穴能下產婦之胎也痺厥偏枯迎隨俾經絡接續痺厥者四肢厥冷麻痺也偏枯者中風半身不遂偏枯也言治此癥必須接气通經更以迎隨之法使血脈貫通經絡接續也漏崩帶下溫補使气血根據歸漏崩帶下者女子之疾也言有此癥必須溫鍼待暖以補之使榮調和而歸根據也靜以久畱停鍼待之此言下鍼之後必須靜而久停之必準者取照海治喉中之閉塞端的處用大鐘治心內之呆癡照海等穴俱載折量法中故不重錄大抵疼痛實瀉癢麻虛補此言疼痛者熱宜瀉之以涼癢麻者冷宜補以暖體重節痛而兪居心下痞滿而井十二兪者十二經中之兪穴井者十二經中之井也心脹咽痛鍼太衝而必除脾冷胃疼瀉公孫而立愈胸滿腹痛刺內關脇痛肋疼鍼飛虎太衝等穴俱載後面但飛虎穴卽童門穴也又云是支溝穴以手於虎口一飛中指書處是穴也筋攣骨痛而補魂門體熱勞嗽而瀉魄戶頭風痛刺申脈與金門眼癢眼痛瀉光明於地五瀉陰止盜汗治小兒骨蒸刺偏歷利小便醫大人水蠱中風環跳而宜刺虛損天樞而可取地五者卽地五會也由是午前卯後太陰生而疾溫離左酉南月死朔而速冷此以月生死爲期午前卯後者辰巳二時也當此之時太陰月之生也是故月廓空無瀉宜疾溫之離左酉南者未申二時也當此時分太陰月之死也是故月廓盈無補宜速冷之將一月而比一日也經雲月生一日一二日二至十五日十五十六日十四十七日十三漸退至三十日一也月望巳前謂之生月望巳後謂之死午前謂之生午後謂之死也推捫彈弩畱吸母而堅長循者用鍼之後以手上下循之使血气往來而已捫者出鍼之後以手捫閉其穴使气不泄也彈弩者以手輕彈而補虛也畱吸母者虛則補其母須待熱之至後畱吸而堅長也爪下伸疾呼子而噓短爪下者切而下鍼也伸提者施鍼輕浮豆許曰提疾呼子者實則瀉其子務待寒至之後去之速而噓且短矣動退空歇迎奪石而瀉涼動退以鍼搖動而退如气不行將鍼伸提而已空歇撒手而停鍼迎以鍼逆而迎奪卽瀉其子也如心之病必瀉脾胃之子此言欲瀉必施此法也推內進搓隨濟而補暖推內進者用鍼推內而入也搓者猶如搓綫之狀慢慢轉鍼勿令太緊隨以鍼順而隨之濟則濟其母也如心之病必補肝膽之母此言欲補必用此法也愼之大凡危疾色脈不順而莫鍼愼之者戒之也此言有危篤之疾必觀其形色更察其脈若相反者莫與用鍼恐勞而無功反獲罪也寒熱風陰饑飽醉勞而切忌此言無鍼大寒大熱大風大陰雨大饑大飽大醉大勞凡此之類決不可用鍼實大忌也望不補而晦不瀉弦不奪而朔不濟望每月十五日也晦每月三十日也弦有上下弦上弦或初七或十七下弦或二十二或二十三也朔每月初一日也凡值此二不可用鍼施法也暴忌之疾豈可拘於此哉精其心而窮其法無灸艾而壞其幹此言灸也勉醫者宜專心究其穴法無著誤於著艾之功庶免干犯於禁忌而壞人之皮肉也正其理而求其原勉投鍼而失其位此言鍼也勉學人要明其鍼道之理察病之原則用鍼不失其所也避灸處而和四肢四十有九禁刺處而除六二十有二禁灸之穴四十五吏和四肢之井共四十九也禁鍼之穴二千二外除六腑之兪也俱載於前抑又聞髙年抱疾未瘥李氏刺巨闕而復蘇太子暴死爲厥越人鍼維會而復醒一井曲池甄權刺臂痛而復射懸鐘環跳華佗刺足而立行秋大鍼腰兪而鬼免沈王纂鍼交兪而妖精立出取肝兪與命門使瞽士視秋毫之末刺少陽與交別俾聾夫聽夏蚋之聲此引先師用鍼有此立效之功以礪學人用心之誠耳且夫去聖逾遠此道漸墜或不得意而散其學或愆其能而犯禁忌愚庸智淺難契於玄言至道淵深得之者有幾偶述斯言不敢示諸明達者焉庶幾乎童蒙之心啟此先師嘆聖賢之古遠鍼道之漸衰理法幽深難造其極復以謙遜之言以結之吁竇太師乃萬世之師窮道契玄尙且謙言以示後學世之徒知一二而自矜自伐者豈不愧哉

卷之下

十二經脈歌

手太陰肺中焦生下絡大腸出賁門上膈屬肺從肺系系橫出腋中行肘臂寸口上魚際大指內側爪甲根支絡還從腕後出接次指屬陽明經此經多气而少血是動則病喘與咳肺脹膨膨缺盆痛兩手交瞀爲臂厥所生病者爲气咳喘渴煩心胸滿結臂之外前廉痛小便頻數掌中熱气虛肩背痛而寒气盛亦疼風汗出欠伸少气不足息遺失無度溺變別陽明之脈手大腸次指內側起商陽循指上連出合谷兩筋岐骨循臂肪入肘外廉循外肩端前廉柱骨傍從肩下入缺盆內絡肺下膈屬大腸支從缺盆上入頸斜賁頰前下齒當環出人中交左右上俠鼻孔注迎香此經血盛气亦盛是動頸腫並齒痛所生病者爲鼻衄目黃口漧喉痺生大指次指難爲用肩外側痛相仍胃足陽明交鼻起下循鼻起下循鼻外下入齒還出俠口繞承漿顧大迎頰車裏耳前髮際至額顱支下人迎缺盆底下膈入胃絡脾宮直者缺盆下乳內一支幽門循腹中下行直合气沖逢遂由髀關抵膝臏HT是動欠伸面顏黑淒淒之惡寒畏見人忽聞木聲心振習登髙而歌棄衣走甚則腹脹乃賁響凡此諸疾皆厥所生病者爲狂瘧濕溫汗出鼻流血口唇裂又喉痺膝臏疼痛腹脹結气膺伏兔外廉足跗中指俱痛徹有餘消穀渴溺色黃不足身前寒振栗胃房脹滿食不消气盛身前皆有熱太陰脾起足大指上循內側白肉際核骨之後內踝前上循脛膝裏股內前廉入腸中屬脾絡胃與膈通俠喉連舌散舌下支絡從胃注心宮此經气盛而血衰是動具病气所爲食入卽吐胃脘痛更兼身體痛難移腹脹善噫舌本彊得後與气快然衰所生病者舌亦痛體重不食亦如之煩心下仍急痛泄水溏瘕寒瘧隨不臥彊立股膝腫疽發身黃大指痿手少陰脈起心中下膈直與小腸通支者還從肺系走直上咽喉系目瞳直者上肺出腋下後肘內少海從臂內後廉抵掌中兌骨之端注少衝多气少血屬此經是動心脾痛難任渴欲飲水咽漧燥所生脇痛目如金脇臂之內後廉痛掌中有熱向經尋手太陽經小腸脈小指之端起少澤循手外廉出踝中循臂骨出肘內側上循外出後廉直過肩解繞肩甲交肩下入缺盆內向腋絡心循咽益下膈抵胃屬小腸一支缺盆貫頸頰至目兌卻入耳復從耳前仍上頰抵鼻升至目內斜絡於顴別絡接此經少气還多血是動則病痛咽嗌頷下腫兮不可顴肩如拔兮似欣所生病兮主肩耳聾目黃腫腮頰肘臂之外後廉痛部分猶當細分別足經太陽膀胱脈目內上懸額尖支者巓上至耳角直者從巓腦後懸絡腦還出別下頂仍循肩膊俠脊邊抵腰膂腎膀胱內一支下與後陰連貫臀斜入委中穴一支膊左右別貫肺俠脊過脾樞臂內後廉中合下貫內外踝後京骨之下脂外側是經血多气少也是動頭痛不可當項如拔弓腰似折髀謹痛徹脊中央如結兮如裂是爲踝厥筋乃傷所生瘧痔小指廢頭囟頂痛目色黃腰尻腳痛連背淚流鼻衄及癲狂足經腎脈屬少陰小指斜透湧泉心然骨之下內踝後別入跟中內侵出內廉上股內貫脊屬腎膀胱臨直者屬腎貫肝膈入肺循喉舌本尋支者從肺絡心內仍至胸中部分深此經多气而少血是動病肌不欲食喘嗽喘血喉中鳴坐而欲起面如垢目視KTKT气不足心懸如饑常惕惕所生病者爲舌漧口熱咽痛气賁逼股內後廉並脊疼心腸煩痛疽而痿厥嗜臥體怠惰足下熱痛皆腎厥手厥陰心主起胸屬包下膈三焦宮支者循胸出脇下下連腋三寸同仍上抵腋循內太陰少陰兩經中指透中衝支者別小指次指絡相通是經少气原多血是動則病乎心熱肘臂攣急腋下腫甚則胸脇支滿結心中澹澹或大動善笑目黃面赤色所生之者爲心煩心痛掌熱病之則發手經少陽三焦脈起自小指次指端兩指岐骨手腕錶上出臂外兩骨間肘後外循肩上少陽之後交別傳下入缺盆膻中分散絡心膈髙裏穿者膻中缺盆上上項耳後角旋屈下至頤仍注頰一支出耳入耳前卻從上關交曲頰至目內乃盡焉斯經少血還多气是動耳鳴喉腫痺所生病者汗自出耳後痛兼目銳肩肘臂外疼小指次指亦如廢足脈少陽膽之經始從兩踝銳生抵頭循角下耳後腦空風池次第行手少陽前至肩上交少陽右上缺盆支者耳後貫耳內出走耳前銳循一支銳大迎下合手少陽抵項根下加頰車缺盆合入胸貫膈絡肝經屬膽仍從脇裏過下入气街毛際索橫入髀厭環跳內直者缺盆下腋膺過季脇下髀厭內出膝外廉是陽陵外輔絕骨踝前過足跗小指次指分一支別從大指去三毛之際接肝經此經多气乃少血是動口苦善大息心脇疼痛難轉移面塵足熱體無澤所生頭痛連銳缺盆腫痛並兩腋馬刀俠癭生兩旁汗出振寒瘧疾胸脇髀膝至骨絕骨踝痛及諸節厥陰足脈肝所終大指之端毛際叢足跗上廉太衝分踝前一寸入中封上踝交出太陰後循胭內廉陰股充環繞陰器抵小腹俠胃屬肝絡膽逢上貫膈裏布脇肋俠喉項頸上系同脈上巓會督脈出支者還生目系中下絡頰裏還唇內支者便從膈肺通是經血多气少焉是腰動疼俯仰難男疝女人小腹腫面塵脫色及咽漧所生病者爲胸滿嘔吐同泄小便難或時遺溺並狐疝臨證還須仔細看

卷之下

十二經本一脈歌

中焦肺起脈之宗出手大指之端衝大腸卽起手次指上行環口交鼻裏胃經源又下鼻交出足大指之端毛脾脈絕起指端上注於心中少陰向心經中之入掌循手內端出小指行小腸從手小指起上斜絡肝目內膀胱經從目內生至足小指外側行腎脈動於小指下起注胸中過腹胯心包出處又連胸循手小指次指中三焦起手次指側環走耳前目銳息膽家接生目銳傍走足大指三毛上足肝就起三毛際注入肺中循不已

卷之下

經穴起止歌

手肺少商中府起大腸商陽迎香二足胃屬兌頭維三脾部隱白大包四膀胱睛明至陰間腎經湧泉兪府位心包中衝天池隨三焦關衝耳門繼膽家竅陰童子厥肝大惇期門已手心少衝極泉來小腸少澤聽宮去十二經始終歌學人銘於肺腑

卷之下

十五脈絡歌

人身絡脈一十五我今逐一從頭數手太陰絡爲列缺手少陰絡卽通裏手厥陰絡名內關手太陽絡支正是手陽明絡偏歷當手少陽絡外關位足太陽絡號飛揚足陽明絡丰隆系足少陽絡是光明足太陰絡公孫寄足少陰絡爲大鐘足厥陰絡蠡溝配陽督之絡號長彊陰任之脈絡屏翳脾之大絡大包是十五絡穴君須記

卷之下

經脈气穴多少歌

多气多血經須記火腸手經足經胃少血多气有六經三焦膽腎心脾肺多血少气心包絡膀胱小腸肝所異

卷之下

禁鍼穴歌

禁鍼穴道要先明腦戶囟會及神應絡卻玉枕角孫穴顱囟承泣隨承靈神道靈臺膻中忌水分神闕並會陰橫骨气沖手五里箕門承筋及靑靈更加臂上三陽絡二十二穴不可鍼孕婦不宜鍼合谷三陰交內亦通倫石門鍼炙應須知女子終身無妊娠外有雲門並鳩尾缺盆客主人莫稱肩井深得人悶倒三里急補人還平

卷之下

禁鍼穴歌

鍼灸之穴四十五承光啞門及風府天柱素臨泣上睛明攢竹迎香數禾顴絲竹空頭維下關與脊中肩貞心兪白環兪天牖人迎共乳中周榮淵腋並鳩尾腹哀少商魚際位經渠天府及中衝陽關陽池陽五會隱白漏谷陰陵泉條口犢鼻還陰市伏兔脾關委中穴殷門申脈承扶忌

卷之下

血忌歌

行鍼須要明血忌正丑三寅二之末四申五卯六酉宮七辰八戌九居巳十亥十一午正當臘子更加逢日閉

卷之下

逐日人神閉

初一十一廿一起足拇鼻柱手小指﹑初二十二廿二日外踝髮際外踝位﹑初三十三廿三﹑股內牙齒足及肝﹑初四十四廿四右腰間胃脘陽明手﹑初五十五廿五﹑並口內徧身足陽明﹑初六十六廿六﹑同手掌前又在胸﹑初七十七廿七﹑內踝气沖及在膝﹑初八十八廿八﹑辰腕內股內又在陰﹑初九十九廿九在尻在膝脛後﹑初十二十三十日﹑腰背內踝足跣覓

卷之下

九宮尻神歌

尻神所在足根由坤內外踝聖人畱震宮牙分明記巽位還HT乳口頭中宮肩骨連尻骨面目背從幹上游手膊兌宮難砭灸艮宮腰項也須齒宮膝肋鍼難下坎肘還肚脈求爲聲精休尻神法萬病無於禁忌憂尻神之圖此乃神農所制一歲起坤二歲震逐年順飛九宮周而復始行年到處則所生敗體切忌鍼灸若誤犯之重則喪命輕則發癰疽之疾也

卷之下

大乙人神歌

立春艮上起天畱戊寅巳丑左足求春分左脇倉門震乙卯日見定爲仇立夏戊辰巳巳異陰絡宮中左手愁夏至上天丙辰日正直應喉離首頭立秋玄委宮右手戊申巳未坤上游秋分倉果西方兌辛酉還從右脇謀立冬左足加新洛戊戌巳亥乾位收冬至坎方臨葉蟄壬子腰尻下竅流五臟六腑並臍腹招遙諸戊巳中州潰治癰疽當須避犯其天忌疾難瘳

卷之下

孫思邈鍼十三鬼穴歌

百邪癲狂所爲病鍼有十三穴須認凡鍼之體先鬼宮次鍼鬼信無不應一一從頭逐一求男從左起女從右一鍼人中鬼宮停左邊下鍼右出鍼第二手大指甲下名鬼信刺三分深三鍼足大指甲下名曰鬼壘入二分四鍼掌後大陵穴入寸五分爲鬼心五鍼申脈名鬼路火鍼三下七第六卻尋大杼上入發一寸名鬼枕七刺耳垂下五分名曰鬼牀要溫八鍼承漿名鬼市從左出右君須記九鍼間使鬼市上十鍼上星名鬼堂十一陰下縫三壯女玉門頭爲鬼藏十二曲池名鬼臣火鍼仍要七十三舌頭當舌中此穴須名是鬼封手足兩邊相對刺若逢孤穴只單通此是先師眞口訣狂猖惡鬼走無蹤

卷之下

長桑君天星祕訣歌

天星祕訣少人知此法專分前後施若是胃中停宿食後尋三里起璇璣脾病血气先合谷後刺三陰交莫遲如中鬼邪先間使手臂攣痺取肩卻若轉筋並眼花先鍼承山次內踝香港腳酸疼肩井先次尋三里陽陵泉如是小腸連臍痛先刺陰陵後湧泉耳鳴腰痛先五會次鍼耳門三里內小腸气痛先長彊後刺大惇不要忙足緩難行先絕骨次尋條口及衝陽牙疼頭痛兼喉痺先刺二間後三里胸膈痞滿先陰交鍼到承山飲食喜肚腹浮腫脹膨膨先鍼水分瀉建裏傷寒過經不出汗期門三里先後看寒瘧面腫及腸鳴先取合谷後內庭冷風溫痺鍼行何處先取環跳次陽陵指痛攣急少商好根據法施之無不靈此是桑君眞口訣時常莫作等閒輕

卷之下

馬丹陽天星十二穴並治雜病歌

三里內庭穴曲池合谷徹委中配承山太衝昆侖穴環跳與陽陵通裏並列缺合擔用法擔合截用法截三百六十穴不出十二訣治病如神靈渾如湯澆雪北斗降眞機金鎖教開徹至人可傳受匪人莫浪說三里足膝下三寸兩筋間能除心腹痛善治胃中寒腸鳴並積聚腫滿腳酸傷寒羸瘦損气蠱疾諸般人過三旬後鍼灸眼重觀取穴舉足取去病不爲難內庭足指內胃脘屬陽明善療四肢厥喜靜惡聞圭耳內喉鳴痛數穴及牙疼瘧疾不思食鍼後便醒醒曲池曲肘裏曲骨陷中求能治肘中痛偏風半不收彎弓開不得臂瘓怎梳頭喉閉促欲死發熱更無休徧身風迄HT鍼後實時痊合谷在虎口兩指岐骨間頭疼並面腫瘧疾熱又寒體熱身汗出目暗視朦朧牙疼並鼻衄口噤更難言鍼入看深淺令人病自安委中曲裏動脈正中央腰重不能舉沈沈俠脊梁風癇及筋轉熱病不能當膝頭難伸屈鍼入卽安康承山在魚腰腸分肉間善理腰疼痛痔疾大便難香港腳足下腫兩足盡寒酸霍亂轉筋急穴中刺便安太衝足大指節後三寸中動脈知生死能除驚癇風咽喉腫心脹兩足不能動七疝偏墜腫眼目似云朦亦能療腰痛鍼下有神功昆侖足外踝後跟微脈尋膊重腰尻痛陽踝更連陰頭疼脊背急暴喘滿中心踏地行不得動足卽呻吟若欲求安好須尋此穴鍼環跳在足髀則臥下足舒上足屈乃得鍼能廢毒軀冷風並冷痺身體似纏拘腿重痛甚屈伸轉側噓有病須鍼灸此穴最蘇危陽陵泉膝下外廉一寸中膝腫並麻木起坐腰背重面腫胸中蒲冷痺與偏風努力坐不得起臥似衰翁鍼入五分後神功實不同通裏腕側後掌後一寸中欲言言不出懊在心中實則四肢重頭腮面頰紅平聲仍欠數喉閉气難通虛則不能食咳嗽面無容毫鍼微微刺方信有神功列缺腕側上臨指手交入專療偏頭患偏風肘水麻痰涎頰壅上口噤不開牙若能明補瀉應手疾如拿

卷之下

四總穴歌

肚腹三里畱腰背委中求頭項尋列缺面口合谷收

卷之下

千金十一穴歌

三里內庭穴肚腹中妙訣曲池與合谷頭面病可徹腰背痛相連委中昆侖穴胸項如有痛後溪並列缺環跳與陽陵膝前兼腋脇可補卽畱久當瀉卽疏泄三百六十名十一千金穴

卷之下

治病十一證歌

攢竹絲竹主頭痛偏正皆宜向此鍼更去大都徐瀉動風池又刺三分深曲池合谷先鍼瀉水與除病不侵根據此下鍼無不應管教隨手便安寧頭風頭痛與牙疼合谷三間兩穴尋更向大都鍼眼痛太淵穴內用行鍼牙痛三分鍼呂細齒疼根據前指上明更推大都左之右交互相迎仔細尋聽會兼之與聽宮七分鍼瀉耳中聾耳門又瀉三分許更加七壯灸聽宮大腸經內將鍼瀉曲池合谷七分中醫者若能明此理鍼下之時便見功肩背並和肩膊疼曲池合谷七分深未愈尺澤加一寸更於三間次第行各入七分於穴內少風二府刺心經穴內淺深根據法用當時HT疾兩之經咽喉以下至於臍胃脘之中百病危心气痛時胸結硬傷寒嘔噦悶涎隨列缺下鍼三分許三分鍼瀉到風池二足三間並三里中衝返刺五分根據幹出難來刺腕骨五分鍼瀉要君知獸際經渠並通裏一分鍼瀉汗淋漓足指三開久三里大指各刺五分宜汗至如若通徧體有人明此是醫師四肢無力中邪風眼澀難開百病攻精神昏倦多不語風池合谷用鍼通兩手三間隨後瀉三里兼之與太衝各入五分於穴內迎隨得法有神功風池手足指諸間右瘓偏風左曰癱各刺五分隨後瀉更灸七壯便身安三里陰交行气瀉一寸三分量病看每穴又加三七壯自然瘓癱實時安瘧疾將鍼刺曲池經渠合谷共相宜五分鍼刺於二穴瘧病纏身方得離未愈更加三間刺五分深刺莫憂疑又兼气痛增寒熱間使行鍼莫用遲腿膝腰疼痞气攻骨穴內七分窮更鍼風市兼三里一寸三分補瀉同又去陰交瀉一寸行間仍刺五分中剛柔進退隨呼吸去疾除撚指工肘膝疼時刺曲池進鍼一寸是便宜左病鍼右右鍼左根據此三分瀉气哥膝痛三分鍼犢鼻三里陰交要七次但能仔細尋其理劫病之功在片時

卷之下

論子午注之法

夫子午流注者剛柔相配陰陽相合气血循環時穴開闔也何以子午言之曰子時一刻乃一陽之生至午時一刻乃一陰之生故以子午分之而得乎中也流者往也注者住也天干有十經有十二甲膽乙肝丙小腸丁心戊胃巳脾庚大腸辛肺壬膀胱癸腎余兩經者乃三焦包絡也三焦乃陽气之父包絡乃陰血之母此二經𨿽奇於壬癸亦分派於十干且每經之中有井榮兪經合以配金水木火土是故陰井木而陽井金陰榮火而陽榮水陰兪土而陽兪木陰經金而陽經火陰合水而陽合土矣經中又有返本還原者乃十二經出入之門戶也陽經有原遇兪穴並過之陰經無原以兪穴卽代之是以甲出丘墟乙太衝之例又按千金雲六陰經亦有原穴乙中都丁通裏巳公孫辛列缺癸水泉包絡內關也故陽日气先行而血後隨也陰日血先行而气後隨也得時爲之開失時爲之闔陽幹注腑甲丙戊庚壬而重見者气納並過膽原重見甲申時气納三焦榮穴屬水甲屬木是以水生木謂甲合還元化木又如乙酉時以開肝井至己丑時當脾之兪井過肝原重見乙未時血納包絡榮穴屬火乙屬木是以木生火也餘皆根據此俱以子母相生陰陽相濟也陽日無陰時陰日無陽時故甲與己合乙與庚合丙與辛合丁與壬合戊與癸合也何以甲與合曰中央戊己屬土畏東方甲乙之木所克戊方陽爲兄己屬陰爲妹戊兄遂將己妹嫁與木家於甲爲妻庶得陰陽和合而不相傷所以甲與己合餘皆然子午之法盡於此矣

卷之下

五虎建元日時歌

甲己之日丙寅起乙庚之辰戊寅頭丙辛便從庚寅起丁壬壬寅順行求戊癸甲寅定時侯六十首法肋醫流

卷之下

十二經納天干歌

甲膽乙肝丙小腸丁心戊胃己脾鄕庚屬大腸辛屬肺壬屬膀胱癸腎臟三焦亦向壬中寄包絡同歸入癸方

卷之下

十二經納地支歌

肺寅大卯胃辰宮脾巳心午小未中申胱酉腎心包戌亥子三膽丑肝通

卷之下

十二經之原歌

甲出丘墟乙太衝丙居腕骨是原中丁出神門原內過戊胃气可通巳出太白庚合谷辛原本出太淵同壬歸京骨曲池穴癸出太溪大陵中

卷之下

子午流注十二經井榮兪原經合歌

手大指內太陰肺少商爲井榮際太淵之穴號兪原行入經渠尺澤類監指陽明曰大腸商陽二間三間詳合谷陽溪根據穴取曲池爲合正相當中指厥陰心包絡中衝掌中勞宮索大陵爲兪本是原間使從容求曲澤無名指外是三焦關衝尋至液門頭兪原中渚陽池取經合支溝天井求手小指內少陰心少衝少府井縈尋神門兪穴爲原穴靈道仍須少海眞手小指外屬小腸少澤流於前谷內後溪腕骨之兪原陽谷爲經合少海足大指內太陰脾井縈隱白大都推太白兪原商丘穴陰陵泉合要須知足大指端厥陰肝大都爲井榮行間太衝爲兪原都是經在中封合曲泉足第二指陽明胃厲兌內庭須要會陷谷衝陽經解溪三里膝下三寸是足掌心中少陰腎湧泉然谷天然定太溪腎兪不爲原復澑陰谷能醫病足第四指少陽經竅陰爲井俠溪榮衛原臨泣丘墟穴陽輔陽陵泉認眞足小指外屬膀胱至陰通谷井榮當束府次尋京骨穴昆侖經合委中央

卷之下

子午流注逐日按時定穴歌

甲日戌時膽竅陰丙子時中前谷榮戊寅陷谷明陽兪返本丘墟本在寅庚辰經注陽溪穴壬午膀胱委中尋甲申時納三焦求榮合天干取液門乙日酉時肝大惇丁亥時榮少府心己丑太白太衝穴辛卯經渠是肺經癸巳腎宮陰谷合乙未勞宮水穴榮丙日申時少澤當戊戌內庭治脹康庚子時在三間兪本原腕骨可祛黃壬寅經水昆侖上甲辰陽陵泉合長丙午時受三焦木中渚之中仔細詳丁日未時心少衝己酉大都脾土逢辛亥太淵神門穴癸丑復澑腎水通乙卯肝經曲泉合丁巳包絡大陵中戊日午時厲兌先庚申榮穴二間遷壬戌膀胱尋束骨衝陽土穴必還原甲子膽經陽輔是丙寅小海穴安然戌辰气納三焦脈經火支溝刺必痊己日巳時隱白始辛未時中魚際取癸酉太溪太白原乙亥中封內踝比丁丑時合少海心巳卯間使包絡止庚日辰時商陽居壬午膀胱通谷中甲申臨泣爲兪水合谷金原返本歸丙戌小腸陽谷火戊子時居三里宜庚寅气納三焦合天井之中不用疑辛日卯時少商本癸巳然谷何須付乙未太衝原太淵丁酉心經始道引己亥脾合陰陵泉辛丑曲澤包絡準壬日寅時起至陰甲辰膽脈俠溪榮丙午小腸後溪兪返本京骨本原尋三焦寄有陽池穴返本還原似的親戌申時注解溪胃大腸庚戌曲池眞壬子气納三焦寄井穴關衝一片金關衝屬金壬屬水子母相生恩緣深癸日亥時井湧泉乙醜行間穴必然丁卯兪穴神門是本尋腎水太溪原包絡大陵原並過己巳商丘內踝邊辛未肺經合尺澤癸酉中衝包絡連子午截時安定穴畱傳後學莫忘言上子午流注之法無以考焉𨿽鍼灸四書所載尢且不全還元返本之理气血所納之穴俱隱而不具予今將流注按時定穴編成歌括一十首使後之學人易爲記誦臨用之時不待思忖且後圖乃先賢所綴故不敢廢備載於後庶有所證耳原圖十二今分定十耳圖圖

圖圖

圖圖

圖圖

圖圖

卷之下

論經脈有奇經八脈

難經云脈有奇經八脈者不拘於十二經何謂也然有陽維有陰維有陽蹺有陰蹺有衝有任有督有帶之脈凡此八脈皆不拘於經故曰奇經八脈也經有十二絡有十五凡二十七气相隨上下何獨不拘於經也然聖人圖設溝渠通利水道以備不然天雨降下溝渠溢滿當此之時霈妄行聖人不能復圖也此絡脈滿溢諸經不能復拘也旣不拘於十二經絡皆從何起何繼詳見下文

卷之下

奇經八脈周身交會歌

督脈起自下極並與脊裏上風府過腦額鼻入齦交爲陽脈海都綱要任脈起於中極底上復循喉承漿裏陰脈之海任所爲衝脈出胞至胸止從腹會咽絡口唇女人成經爲血室脈並少陰之腎經與任督本於陰會三脈並起而異行陽蹺起足跟之底循外踝上入風池陰蹺內踝循喉嗌本是陰陽脈別支諸陰會起陰維脈發足少陰築賓郗諸陽會起陽維脈太陽之金門是帶脈周四季脇問會於維道足少陽所謂奇經之八脈維系諸經乃順常

卷之下

八脈交會八穴歌

公孫衝脈胃心胸內關陰維下認同臨泣膽經連帶脈陽維自銳外關逢後溪督脈內頸申脈陽蹺絡亦通列缺肺任行肺系陰蹺照海膈喉嚨

卷之下

八脈配八卦歌

幹屬公孫艮內關巽臨泣震外關還離居列缺坤照海後溪兌坎申脈間補瀉浮沈分逆順得時呼吸不爲難祖傳祕訣神鍼法萬病如拈立便安

卷之下

八穴相配合歌

公孫偏與內關合列缺能消照海臨泣外關分主客後溪申脈正相和左鍼右病知髙下以意通經廣按摩補瀉迎隨分逆順五門八法是眞科

卷之下

八法五虎建九日時歌

申巳之辰起丙寅乙庚之日戊寅行丙辛便起庚寅始丁壬壬寅一順尋戊癸甲寅定時候五門得合是元回

卷之下

八法逐日干支歌

甲己辰戌丑未十乙庚申酉九爲期丁壬寅卯八成數戊癸巳早七裁根據丙辛亥子亦七數逐日支幹卽得知

卷之下

八法臨時支幹歌

甲己子午九宜用乙庚丑未八無疑丙辛寅申七作數丁壬卯酉六須知戊癸辰戌各有五巳亥單加四共齊陽日除九陰除六不及零余穴下椎靈龜八法之圖假如甲子日戊辰時就數逐日支於內得十數子得七數又算臨時支幹內戊得五數辰得五數共成二十七數此是陽日該除二九一十八數除有九數是離九列缺穴也又如乙丑日壬午時就算逐日支幹內乙得九數醜得十數又美臨時支幹內壬得六數午得九數共成三十九數此是陰日該除五六方三十數零有四數是巽四臨泣也餘皆仿此

卷之下

飛騰八法歌﹝與前法不同﹞

壬申公孫卽是乾丙居艮上丙關然戊午臨泣生坎水庚屬外關震相連辛上後溪裝巽卦己癸申脈到坤傳己土列缺南離上丁居照海兌金全其法只取本日天干爲例假如甲乙日戊辰時卽取戊午臨泣穴己巳時卽列缺庚午時卽外關餘皆仿愚謂奇經八脈之法各有相同前靈龜八法有陽九陰六十干十變開闔之理用之得時無不捷效後飛騰八法亦明師所授故不敢棄亦載於前以俟示之學人

卷之下

八穴交會八脈

﹝公孫二穴父通衝脈內關二穴母通陰維脈﹞合於心胸胃﹝後溪二穴夫通督脈合於目內頸項耳肩膊小腸膀胱申脈二穴妻通陽蹺脈﹞﹝臨泣二穴男通帶脈外關二穴女通陽維脈﹞合於目銳耳後頰頸肩﹝列缺二穴主通任脈照海二穴客通陰蹺脈﹞合於肺系咽喉胸膈

卷之下

八穴主治病證

公孫二穴通衝脈脾之經在足大指內側本節後一寸陷中令病患坐合兩掌相對取之主治三十六證凡治後證必先取公孫爲主次主各穴應之

卷之下

流注之穴手不過肘

手太陰肺經流注之圖少商二穴在手大指內側去爪甲如韭葉許魚際二穴在手大指本節後內側散脈中太淵二穴在掌後橫中陷中經渠二穴在手掌後寸口脈中列缺二穴在手側腕上指相叉指處是穴尺澤二穴在手肘約紋中手厥陰心包絡經流注之圖中衝二穴手中指內廉之端去爪甲如韭葉許勞宮二穴在手掌中心大陵二穴在手掌後橫紋中內關二穴在手掌後二寸中兩筋間間使二穴去內間一寸在掌後三寸中曲澤二穴在手肘內廉陷中曲肘得之手陽明大腸經流注之圖商陽二穴在手大指次指內側去爪甲角如韭葉許二周二穴在此指本節前內側陷中三間二穴在本節後內廉側陷中合谷二穴在虎口岐骨之間陷中陽溪二穴手腕上側陷中曲池二穴在肘外輔骨屈肘曲骨之中手少陽三焦經流注之圖關衝二穴在手無名指端端廉去爪甲如韭葉許液門二穴在小指次指本節前陷中中渚二穴在本節後陷中握拳取之陽池二穴在手錶腕上陷中支溝二穴在手腕後三寸兩筋骨之間天井二穴在肘外大骨大骨後肘上陷中手少陰心經流注之圖少衝二穴在手小指內廉端去爪甲如韭葉許少府二穴在手掌內小指本節後陷中有勞宮神門二穴在手掌後兌骨之端通裏二穴在掌後一寸靈道二穴在掌後一寸五分少海二穴在肘內廉橫紋頭曲手取之手太陽小腸經流注之圖少澤二穴在手小指之端外產去爪甲一分前谷二穴在手小指外側本節前陷中後溪二穴在外側本節橫紋尖上陷中腕骨二穴在手外側腕前起骨下陷中陽谷二穴在手外骨踝下少海二穴在肘大骨外去肘端五分端中足太陰脾經流注之圖﹝流注之穴足不過膝﹞隱白二穴在足大指內側端去爪甲角如韭葉大都二穴在大指本節後陷中太白二穴在大指面側核骨下陷中公孫二穴在大指內側去本節後一寸商丘二穴在足內踝微前陰陵泉二穴在足膝下內側輔骨下陷中足厥陰肝經流注之圖大惇二穴在足大指端去中一分行間二穴在大指外間動脈應手太衝二穴在大指本節後二寸動脈中中封二穴在內踝前一寸仰足取之中都二穴在內踝上七寸曲泉二穴在膝內輔骨下橫紋盡處足陽明胃經流注之圖厲兌二穴在足大指次指端去爪甲一分內庭二穴在足次指間陷中陷谷二穴在足次指本節後陷中去內庭二寸衝陽二穴在附上去內庭五寸解溪二穴在足腕上系艸鞋綫處陷中三里二穴在膝下三寸大筋內宛宛中足少陰腎經流注之圖湧泉二穴在足掌心陷中屈足捲指取之然谷二穴在足內踝前大骨下太溪二穴在足內踝後踝上動脈之中水泉二穴在太溪下一寸復澑二穴在足內踝上二寸陰谷二穴在足膝內輔骨後大筋下小宛宛中足少陽膽經流注之圖竅陰二穴在足第四指端去爪甲一分俠溪二穴在足四指外岐骨間本節前臨泣二穴在本節後去俠溪七分半丘墟二穴在足外踝微前陷中陽輔二穴在足外踝上四寸輔骨前絕骨端如前三分陽陵泉二穴在膝下骨下宛宛中足太陽膀胱經流注之圖○至陰二穴在足小指外側去爪甲角一分通谷二穴在足小指外側本節前陷中束骨二穴在小指本節後陷中京骨一穴在指外側大骨下赤白肉際昆侖二穴在外踝後骨上委中二穴在足膝腕內內約紋中

卷之下

周身折量法

夫取穴之法必有分寸﹝予﹞幸遇明師口傳心受逐部折量謹按明堂銅人千金資生甲乙資經參考釘定孔穴集成歌括名曰周身折量法也使學人易於記誦則孔穴了然在目倘有未具以俟後之君子更加削正庶斯道之不朽云

卷之下

光論取同身寸法

千金雲尺寸之法根據古者八寸爲尺八分爲寸仍取本人男左女右手中指上第一節

爲一寸又有取手大拇指第一節

橫度爲一寸以意消詳巧拙在人亦有長短不定者今考之以男左女右大指與中指相屈如環取中指中節橫紋上下相去長短爲一寸謂之同身寸法爲準屈指量寸法

卷之下

頭部中行一十四穴

平眉三寸定髮際大杼三寸亦如是卻來折作尺二寸發上五分神庭位庭上五分名上星星上一寸囟會眞前頂云囟一寸五頂上寸半百會所神聰百會四花求各取一寸風癇主後頂會後寸半中彊間項後過寸五腦戶去間寸五分戶後寸半定風府下五分啞門中門下五分髮際終更有明堂一穴差諸經俱作上星穴頭部中行折量法頭部中行之圖

卷之下

頭部二行左右一十四穴

曲差俠庭寸半量五處仍俠上星旁處後承光寸半中寸半通天絡卻在玉枕橫紋於腦戶尺寸仍準銅人數天柱在頂後髮際大筋邊外廉陷中是眉衝二穴兩眉頭直上入髮際相求銅人經中不曾載明堂經載近曲差頭部二行之圖

卷之下

頭部三行左右一十二穴

臨泣二穴當兩目直入髮際五分屬目窗泣後量一寸正營一寸足承靈營後寸五分去靈寸半是腦空風池取少陽陽經督會已當陽三穴當瞳人直上入發一寸銅人經不載明堂載風眩鼻塞不可發也頭部三行之圖

卷之下

側頭部左右二十六穴

腦空上廉爲頷厭腦空之中號懸顱釐腦空下廉取耳上三寸天衝居率谷耳上一寸半曲鬢耳上當曲隅角孫耳廓當中取開口有空治目齒竅陰耳上動有空白耳後入髮際一寸之中審端的顱囟耳後靑絡脈脈耳本後邊中雞足靑脈上相逢完骨耳後四分際耳尖後陷是醫風側頭部之圖鵝掌瘋圖半身瘋圖腳疾圖腳疾圖

卷之下

肩膀部左右二十六穴

肩膊之穴二十六缺盆之上肩井當天盆上瑟骨際巨骨肩端上兩行肩之前廉爲會肩膊骨陷中揣肩上舉臂取後肩貞當骨解脇胛上大骨中大骨之下名天宗天宗之前秉風穴肩中曲胛曲垣中肩外兪胛上廉折肩中兪胛內相逢背部中行之圖上有大杼下尾分爲二十有一柱有來自有折量法同身三寸而取七寸八分分上七上之七節卽是柱平肩大杼大骨下第二陶道三身柱四柱無穴神道五靈臺第六柱下數至陽七柱八又缺筋縮九柱十又歇脊柱十一十二無十三柱下號懸樞十四命門穴十五陽關十六柱下睹十七至二十俱無廿一柱名腰兪下去更有長彊穴請君逐一細尋之間中七節長二分大要十四與平臍一尺二寸一分四後有密戶宜審思背部中行十三穴圖

卷之下

背部二行左右四十六穴

中行各開寸五分第一大杼二風門肺兪三柱厥陰四五柱之下是腎兪督兪六柱膈兪七八柱無兪肝九覓膽兪下十一脾兪二柱下胃兪知一焦腎兪气海兪十三十四十五大腸兪關元兪怎量十六十七柱兩傍十八柱下小腸兪十九柱中是膀胱中膂內兪柱二十白環二十一柱量上次中與下一空二空俠腰踝此爲背部之二行又有會陽陰尾傍背部二行圖

卷之下

背部三行二十八穴

去脊左右各三寸第二柱下名附分魄戶第三柱下取膏肓四柱下三分神堂第五六膈關七柱八魄門陽綱十意捨十一胃倉十二柱下覓肓門十三直肋間志室十四柱下看胞肓二穴十九取秩邊二十柱下止背部三行之圖

卷之下

側頸部左右十八穴

曲頰之後名天容缺盆之上尋天牖完骨之下髮際上天柱之穴天容後頸上大筋是天窗扶突後寸天鼎雙扶突人迎後寸半缺盆肩下橫骨當人迎穴在頸大脈此穴禁灸令人傷水突穴在人迎下气捨又居天突傍側頸部之圖

卷之下

膺部中行七穴

天突喉下宛宛中璇璣突下一寸逢璣下一寸華蓋穴蓋下寸六分紫宮穴玉堂宮下一寸六兩乳中間是膻中中庭膻下仍寸六四穴各寸六分同膺部中行之圖

卷之下

膺部二行左右十二穴

戶之傍仁寸所巨闕之下尋府府下寸六分中中寸六神藏逢神下寸六靈墟穴墟下寸六到神封封下寸六步卽是膺部二行穴盡矣膺部二行之圖

卷之下

膺部三行十二穴

府之傍二寸尋穴名气戶生胸襟庫房屋翳膺窗共各去一寸六分眞乳中正當乳之上乳根乳下六分相膺部三行之圖

卷之下

膺部四行十二穴

气戶兩傍二寸分巨骨之下尋雲門云下一寸是中府周榮穴下六分胸鄕天溪並食竇各下一寸六分同膺部四行之圖

卷之下

側腋部八穴

腋下三寸名淵腋腹前一寸名承筋天池在乳後一寸大包腋下六寸眞側腋部之圖

卷之下

腹部中行十五穴

腹部中行尋鳩尾蔽骨之下五分是巨闕在尾下一寸尾下二寸上脘記尾下三寸中脘名尾下四寸是建裏尾下五寸下脘中尾下六寸水分比神闕臍中气捨眞臍下一寸陰交是臍下寸半气海中臍下二寸石門裏臍下三寸名關元臍下四寸中極底曲骨尾際陷中求會陰兩陰間是矣腹部中行之圖

卷之下

腹部二行左右二十二穴並三行二十四穴

幽門寸半巨闕邊下去一寸通谷然陰都石關及商曲肓兪中注四滿連气穴大赫並橫骨各下一寸分明言幽門兩傍寸半是名曰不容根據法取下有承滿與梁門關門太乙滑肉止以上各下一寸當天樞二穴俠臍傍樞下一寸外陵是陵下二寸名大巨水道在巨下三寸道下二寸歸來比气沖又在歸來下鼠鼷之上一寸許腹部二行三行之圖

卷之下

腹部四行左右十四穴

期門在腹肝之募不容穴傍寸半取日月門下五分求腹哀穴下一寸所大橫哀下三分看府捨在結下三寸橫下五寸衝門斷腹部四行之圖

卷之下

側脇部左右十二穴

章門脾募季筋端臨骨腰中京門看帶脈腋下一寸八五樞帶下三寸安五寸三分章門下維道有穴眞無價居合取八寸三脇堂二骨門腋下側脇部之圖陽證中風不語痰涎壅塞圖先鍼無病手足陰證中風筋脈拘攣圖中風不省人事圖中風口噤不開圖手中指相合炙之尢妙中風口眼斜圖半身不遂風圖中風左癰右瘓圖風痙癥腰脊彊圖傷寒頭痛圖傷寒頭項彊圖傷寒脇肋痛圖傷寒胸膈痛圖傷寒發熱圖傷寒惡寒發熱圖傷寒大熱不退圖傷寒熱退再發圖傷寒熱病圖傷寒溫病圖傷寒惡風自汗圖傷寒無汗圖傷寒汗不止圖傷寒咳嗽圖傷寒气喘圖傷寒咽喉閉圖傷寒結胸圖傷寒小便不通圖傷寒大便閉圖傷寒腰脊彊痛圖傷寒嘔吐圖霍亂吐瀉轉筋圖傷寒發彊圖傷寒發圖其證身體彊直有汗者柔與汗者剛傷寒發斑圖傷寒過不解圖傷寒六脈俱無圖傷寒陰毒圖腰背重痛心腹脹滿指甲黑舌捲唇黑四肢不語傷寒腹內脹滿圖傷寒小腹脹大便閉結也圖傷寒病後鼻淸沸奉壘不密肺感寒邪所致其證圖傷寒腹痛圖傷寒譫語圖雜病大寒大熱圖中暑不省人事圖發瘧寒熱圖一切瀉肚圖嘔吐圖吐血衄血圖翻胃吐食圖頭面虛腫圖水腫圖四肢浮腫圖小腹脹滿圖大小便結滯而脹非气滿也宜下之蠱脹圖癇證圖喑啞之聲圖癆瘵之證圖頭風痛及身體痛圖腎厥頭痛圖頭眩眼目生花圖赤眼腫痛圖眼目內障圖眼目昏花視物不明圖弩肉極睛圖鼻窒不聞香臭圖腦寒鼻出臭圖兩耳虛鳴圖耳聾閉气圖耳紅痛腫圖咽喉腫痛圖手背紅腫圖手掌紅腫圖手臂冷風痛圖心气疾痛圖胸膈疼痛圖气疾痛圖气喘急哮咳嗽圖冷气咳嗽久不愈圖腸風髒毒圖腕肛腫痛圖小便不利圖艸鞋風腳攣風圖兩腿風痛不能行步圖四肢厥逆圖發背癰疽圖酒渣鼻赤圖喉風圖黃腫圖腳膝鼓槌風圖霍亂吐瀉圖小兒驚風圖小兒角弓反張圖婦人血事不調孕婦不可鍼灸圖經水斷絕不行圖婦人閉經圖婦人胎冷無孕圖婦人無乳圖婦人乳癰腫痛圖胎衣不下及死胎不出圖產後惡血不下血塊痛圖血崩漏下圖

卷之下

定取四花穴法

灸骨蒸癆瘵若人初得此疾卽便如此法灸之無不效者但醫者多不得眞穴以致有誤也今具直格使後學人一見了然無誤豈非活人之心哉先用細繩一條約三四尺以蠟抽之勿令展縮令病患平身正立以繩頭男取左足女取右足從大拇指頭比齊從腳板底踏定引繩至腳跟中心向後直上腳肚貼肉至膝腕肉HT中大橫紋截斷次令患人解發分開兩邊要見頭縫自囟門平分至腦後乃平身正塵將前截索子一頭從鼻端齊按之引繩向上正循頭縫至腦後貼肉垂下當脊骨引繩向下至蠅盡處當脊骨以墨點記之﹝此墨點不是灸穴﹞別以稻稈心令病患合口將稈心按於口上兩頭至吻卻勾起稈心中心至鼻端根下如人中樣齊兩吻截斷將此稈展直於先在脊以墨記之取中橫墨勿令髙下於稈心兩頭以墨點記之中是灸穴名曰患門二穴初灸七壯累灸一百壯妙初只灸此二穴以令患人平身正坐稍縮臂膊取一繩繞項向前平結喉骨後至大杼骨俱以點記向前兩垂與尾鳩尾齊卽截斷翻繩向後以繩原點結喉墨放大杼上大杼墨放結喉結喉放骨中雙繩頭齊會處以墨點記﹝此不是灸穴﹞別取稈心令其人合口無得動唉橫墨齊兩吻截斷之還於背上墨記處脊中橫量兩頭點之此是穴又將循脊直量上下點之此是灸穴名曰四花初灸七壯累灸至百壯迨瘡愈疾未愈根據前法復穴故云累灸至百壯俱當脊骨上兩穴切宜少矣一次只可灸三五次多灸恐人蜷背凡灸此六穴亦要足三里以瀉火气爲妙若女人纏帛裹足以至短少所第一次患門穴難以準量但取右手肩穴貼肉量至中指爲盡亦可不若只取膏肓穴灸之其穴備載於後次灸四花穴亦效予嘗觀人初有此疾卽與根據法灸之無有不效但恐病根深固根據此灸之圖此上二穴名曰患門下四穴名四花故曰四花六穴圖治癰疽騎竹馬灸法不問男女諸般發背癰疽奶癰並治用竹片作圈仔闊二分頓在瘡上將藥塡平以艾灸之第一先從男左女右臂腕中曲橫紋起薄篾一條量過中指肉盡處指甲不量剪斷第二以男左女右中指屈中節兩紋頭剪斷爲一寸此系同身寸法爲則先令病患脫去上下衣服以大竹杠一條跨定兩人隨徐徐扛起足要離地五寸許兩傍更以兩人扶定母令搖動不穩卻以前量長篾貼定竹杠豎起從尾骨貼脊量至篾盡處以筆點記不是灸穴卻用後取同身寸篾取兩寸平HT自中穴橫量束各一寸方是穴可灸三七壯此二穴專治癰疽惡瘡發背瘰諸風灸之立效

