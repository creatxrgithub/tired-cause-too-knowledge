子午流注鍼經何若愚撰﹑閻明廣注撰年不詳

序

竊以久習醫業﹐好讀難素﹐辭理精微﹐妙門隱奧﹐古今所難而不易也。是以鍼刺之理﹐尢爲難解﹐博而寡要﹐勞而少功﹐窮而通之﹐積有萬端之廣。近世指病直刺﹐不務法者多矣。近有南唐何公﹐務法上古﹐撰指微論三卷﹐探經絡之源﹐順鍼刺之理﹐明榮衛之淸濁﹐別孔穴之部分﹐然未廣傳於世。又近於貞元癸酉年間收何公所作指微鍼賦一道﹐敍其首云﹐皆按指微論中之妙理﹐先賢祕隱之樞機﹐復增多事﹐凡百餘門﹐悉便於討閱者也﹐非得難素不傳之妙﹐孰能至此哉。廣不度荒拙﹐隨其意韻﹐輒申短說﹐采摭羣經﹐爲之注解。廣今復采難素遺文﹐賈氏井滎六十首﹐法布經絡往還﹐復鍼刺孔穴部分﹐鈐括圖形﹐集成一義﹐目之曰流注經絡井滎圖歌訣﹐續於賦後﹐非顯不肖之狂迷﹐啟明何氏之用心﹐致驗於人也。自慮未備其善﹐更祈明智﹐乃懇續焉。常山閆明廣序。

﹝據《普濟方》補﹞

卷上

流注指微鍼賦

﹝以鍼醫訣式流注指微爲識﹞疾居榮衛﹐榮者血也﹐衛者气也﹐由腸胃受谷化血气所爲也。上焦出气﹐以溫分肉﹐而養筋通腠理﹔中焦出气如露﹐上注溪谷而滲孫脈。津液和調﹐變化而爲血﹐血和則孫脈先滿﹐乃注絡脈﹐皆盈乃注於經脈。陰陽以張﹐因息乃行﹐行有紀綱﹐周有道理﹐與天協議﹐不得休止﹐切而調之。調護失度﹐致生其疾﹐疾者百病之總名也。百病之始﹐皆因風寒暑溫饑飽勞逸而得之﹐或起於陰﹐或起於陽﹐所傷各異﹐虛實不同。或著孫脈﹐或著絡脈﹐或著經脈﹐或著於衝﹑任脈﹐或著於腸胃之膜原﹐邪气浸淫﹐不可勝論。

扶救者鍼。救疾之功﹐調虛實之要﹐九鍼最妙﹐各有所宜。熱在頭身宜鍼﹔肉分气滿宜圓鍼﹔脈气虛渺宜鍼﹔瀉熟出血﹑發泄固疾宜鋒鍼﹔破癰腫出膿血宜鈹鍼﹔調陰陽去暴痺宜圓利鍼﹔治經絡中病痺宜毫鍼﹔痺深居骨節腰脊腠理之間宜長鍼﹔虛風捨於骨節皮膚之間宜大鍼。

觀虛實與肥瘦﹐經云﹕虛則補之﹐實則瀉之﹐不實不虛﹐以經取之。若虛實不明﹐投鍼有失﹐聖人所謂虛虛實實。若明此﹐則無損不足益有餘之過。觀肥瘦者﹐用鍼之法﹐必先觀其形之肥瘦﹐方明鍼刺之淺深。若以身中分寸肥與瘦同用﹐是謂深淺不得﹐返爲大賊也。

故肥人刺深﹐瘦人刺淺﹐以與本髒所屬部分齊平爲期﹐所以無過不及之傷也。

辧四時之淺深。四時者﹐所以分春秋夏冬之气﹐所在以時調之也。春气在毫毛﹐夏气在皮膚﹐秋气在分肉﹐冬气在筋骨。經云﹕春夏刺淺﹐秋冬刺深﹐各以其時爲則﹔又肥人宜深刺之﹐瘦人宜淺刺之。

取穴之法﹐但分陰陽而溪谷﹔陰者﹐陰气也﹔陽者﹐陽气也。謂陽气起於五指之表﹐陰气起於五指之裏也。肉之大會爲谷﹐肉之小會爲溪。分肉之間﹐溪谷之會﹐以行榮衛﹐以會大气。溪谷有三百六十五穴會﹐亦應一歲。故取穴之法﹐分其陰陽表裏部分﹐溪谷遠近﹐同身寸取之﹐舉臂拱手﹐直立偃側﹐皆取穴法也。逐穴各有所宜。

迎隨逆順﹐須曉气血而升沈。經云﹕迎隨者﹐要知榮衛之流行﹐經脈之往來也﹐隨其經逆順而取之。《靈樞》曰﹕瀉者迎之﹐補者隨之。若能知迎知隨﹐令气必和﹐和气之方﹐必通陰陽升降上下源流。手之三陰從髒走至手﹔手之三陽﹐從手走至頭。足之三陽﹐從頭下至足﹔足之三陰﹐從足上走至腹。絡脈傳注﹐周流不息﹐故經脈者﹐行血气﹐通陰陽﹐以榮於身者也。本論云﹕夫欲用迎隨之法者﹐要知經絡逆順淺深之分。諸陽之經﹐行於脈外﹐諸陽之絡﹐行於脈內﹔諸陰之經﹐行於脈內﹐諸陰之絡﹐行於脈外﹐仍各有所守之分。故知皮毛者﹐肺之部﹔肌肉者﹐脾之本﹔筋者﹐肝之合﹔骨髓者﹐腎之屬﹔血脈者﹐心之分。各刺其部﹐無過其道﹐是謂大妙。迎而奪之有分寸﹐隨而濟之有淺深。深爲太過﹐能傷諸經﹔淺爲不及﹐安去諸邪。是以足太陽之經﹐刺得其部﹐迎而六分﹐隨而一分﹔足太陽之絡﹐迎而七分﹐隨而二分。手太陽之經﹐迎而七分﹐隨而二分﹔手太陽之絡﹐迎而九分﹐隨而四分。手陽明之經﹐迎而九分﹐隨而四分﹔手陽明之絡﹐迎而八分﹐隨而三分。足陽明之經﹐迎而一寸﹐隨而五分﹔足陽明之絡﹐迎而六分﹐隨而一分﹔手少陽絡﹐迎而七分﹐隨而二分。足少陽經﹐迎而八分﹐隨而三分﹔足少陽絡﹐迎而一寸﹐隨而五分。手太陰經﹐迎而九分﹐隨而四分﹔手太陰絡﹐迎而七分﹐隨而二分。足太陰經﹐迎而一寸﹐隨而五分﹔足太陰經﹐迎而迎而七分﹐隨而二分﹔手少陰絡。迎而六分﹐隨而一分﹔足少陰經﹐迎而六分﹐隨而一分﹔足少陰絡﹐迎而一分﹐隨而五分。手厥陰經﹐迎而七分﹐隨而二分﹔手厥迎而九分﹐隨而四分。斯皆經絡相合﹐補生瀉成不過一分。鍼入貴速﹐旣入徐進﹔鍼出貴緩﹐急則多傷。明須愼之﹐勿爲殆事。男子左瀉右補﹐女子右瀉左補﹐轉鍼迎隨﹐補瀉之道﹐明於此矣。

原夫指微論中﹐賾義成賦﹔《指微論》三卷﹐亦是何公所作。探經絡之賾﹐原鍼刺之理﹐明榮衛之淸濁﹐別孔穴之部分﹐然未廣傳於世。今於論內自取其義﹐以成此賦。

知本時之气開﹐說經絡之流注。本論云﹕流者行也﹐注者往也。流謂气血之流行也﹐一呼脈行三寸﹐一吸脈行三寸﹐呼吸定息﹐脈行六寸﹐如流水走蟻﹐涓涓不息﹐不可暫止。

又云﹕流而爲榮衛﹐彰而爲顏色﹐發而爲音聲。速則生熱﹐遲則生寒﹔結而爲癅贅﹐陷而爲癰疽﹐故知流者不可止﹐若人誤中﹐則有顚倒昏悶之疾。又云﹕注者住也。謂十二經絡各至本時﹐皆有虛實邪正之气﹐注於所括之穴。所謂得時謂之開﹐失時謂之合﹐气開當補瀉﹐气閉忌鍼刺。聖人深慮此者﹐恐人勞而無功﹐豈可昧气開流注之道哉。其气開注穴之法﹐七韻中說之矣。每披文而參其法﹐篇篇之理可尋﹔覆經而察其言﹐字字之明諭其隱﹐皆知虛實總附。夫披文覆經者﹐學人之不情也﹐旣窮其理﹐賾其義﹐知其根﹐得其源﹐以見聖人之心乎﹖觀何公作流注之賦﹐玄辭妙話。可謂達理﹐非是自炫也。

移疼住痛如有神﹐鍼下獲效﹔得其鍼刺之要﹐移疼住痛﹐獲效如神。

暴疾沈至危篤﹐刺之勿誤。沈久病﹐虛弱之人﹐忽暴感疾於榮衛﹐傳於臟腑﹐其病必危篤而重也。明者是時深慮損益﹐愼勿輕勿﹐自恃聰俊﹐當須察其何經所苦﹐補瀉鍼刺﹐去之勿誤也。

詳夫陰日血引﹐值陽气流﹔賈氏云﹕陽日气先脈外﹐血後脈內﹔陰日血先脈外﹐气後脈內。交貫而行於五臟五腑之中﹐各注井滎兪經合五穴﹐共五十穴。惟三焦受十經血气﹐次傳包絡﹐又各注五穴﹐通前十二經﹐共六十穴﹐才合得十六難內六十首也。越人言﹕三部九候﹐各有頭首也。及《素問》言六十首﹐今世不傳。旣言不傳﹐其文不載六十首字也﹐故聖人畱此六十首法﹐令後人穿鑿也。余以所過爲原六穴﹐卽便是陰陽二气出入門戶也。則陽脈出行二十五度﹐陰脈入行二十五度﹐則皆會此六穴中出入也。其五臟五腑收血化精合處﹐便是逐經原气也。其餘精者﹐助其三焦﹐受十經精气﹐則以養心包絡﹐始十二經血气徧行也。

如一經精气不足﹐則便成病也。旣然有病﹐卽不根據此行度也。至今諸經失時﹐又更引毒瓦斯徧行﹐所流到處﹐卽各見本經脈候﹐或大或小﹐或浮或沈﹐病患或寒或熱﹐或輕或重﹐因證取之耳。

口溫鍼暖﹐凡下鍼﹐先須口內溫鍼令暖﹐不惟滑利而少痛﹐亦借己之和气﹐與患者榮衛無寒暖之爭﹐便得相從﹐若不先溫鍼暖﹐與血气相逆﹐寒溫交爭﹐而成瘡者多矣。

牢濡深求。經云﹕實之與虛者﹐牢濡之意﹐气來實牢者爲得﹐濡虛者爲失。凡欲行其補瀉﹐卽詳五臟之脈﹐及所刺穴中﹐如气來實牢者可瀉之﹐虛濡者可補之也。

諸經十二作數﹐絡脈十五爲周﹔手足各有三陰三陽之脈﹐合爲十二經脈。每一經各一絡脈﹐余有陽蹺之絡﹐陰蹺之絡﹐脾之大絡﹐合爲十五絡脈。周者﹐謂十二經十五絡二十七气﹐周流於身者也。

陰兪六十髒主﹐髒爲五臟肝心脾肺腎﹐並心包之脈。合之有六﹐並兼四形髒也。

兪謂井滎經合非皆兪也。然井滎兪經合者﹐肝之井﹐大惇穴也﹔滎行間穴也﹔兪﹐太衝穴也﹔經﹐中封穴也﹔合﹐曲泉穴也。心之井﹐少衝穴也﹔滎﹐少府穴也﹔兪﹐神門穴也﹔經﹐靈道穴也﹔合﹐少海穴也。脾之井﹐隱白穴也﹔滎﹐大都穴也﹔兪﹐太白穴也﹔經﹐商丘穴也﹔合﹐陰陵穴也。肺之井﹐少商穴也﹔滎﹐魚際穴也﹔兪﹐太淵穴也﹔經﹐經渠穴也﹔合﹐尺澤穴也。腎之井﹐湧泉穴也﹔滎﹐然谷穴也﹔兪﹐太溪穴也﹔經﹐復澑穴也﹔合﹐陰谷穴也。心包之井﹐中衝穴也﹔滎﹐勞宮穴也﹔兪﹐大陵穴也﹔經﹐間使穴也﹔合﹐曲澤穴也。五臟之兪﹐各有五﹐則五五二十五兪﹐井心包絡五兪﹐共三十﹐以左右見言之﹐六十兪穴也。

陽穴七十二腑收。腑謂六腑﹐非兼九形腑也。穴﹐兪穴也﹐亦謂井滎兪原經合也。肝之腑膽﹐膽之井者﹐竅陰穴也﹔滎﹐俠溪穴也﹔兪﹐臨泣穴也﹔原﹐丘墟穴也﹔經﹐陽輔穴也﹔合﹐陽陵泉穴也。心之腑小腸﹐小腸之井者﹐不澤穴也﹔滎﹐前谷穴也﹔兪﹐後溪穴也﹔原﹐腕骨穴也﹔合﹐小海穴也。脾之腑胃﹐胃之井者﹐厲兌穴也﹔滎﹐內庭穴也﹔兪﹐陷谷穴也﹔原﹐衛陽穴也﹔經﹐解溪穴也﹔合﹐三里穴也。肺之腑大腸﹐大腸之井者﹐商陽穴也﹔滎﹐二間穴也﹔兪﹐三間穴也﹔原﹐合谷穴也﹔經﹐陽溪穴也﹔合﹐曲池穴也。腎之腑膀胱﹐膀胱之井者﹐至陰穴也﹔滎﹐通谷穴也﹔兪﹐束骨穴也﹔原﹐京骨穴也﹔經﹐昆侖穴也﹔合﹐委中穴也。心包之腑三焦﹐三焦之井者﹐關衝穴也﹔滎﹐液門穴也﹔兪﹐中渚穴也﹔原﹐陽池穴也﹔經﹐支溝穴也﹔合﹐天井穴也。如是六腑之兪各有六﹐則六六三十六兪﹐以左右脈共言之﹐則七十有二兪穴也。取穴部分﹐見於井滎圖備說。

刺陽經者﹐可臥鍼而取﹔衛者屬陽﹐皮毛之分﹐當臥鍼而刺之。若深刺傷陰分﹐傷榮气也。

奪血絡者﹐先俾指而柔。奪血絡者﹐取榮气也。榮气者﹐經隧也。《靈樞》曰﹕經隧者﹐五臟六腑之大絡也﹐故言血絡。凡刺之者﹐先以左手撚按所刺之穴﹐候指下气散﹐方可下鍼﹐取榮家之气﹐不能損衛气也。經云﹕刺榮無傷衛﹐刺衛無傷榮也。

呼爲迎而吸作補﹐瀉者迎之﹐補者隨之﹐有餘則瀉﹐不足則補。瀉者﹐吸則內鍼﹐無令气散﹐靜以久畱﹐無令邪布﹐後呼盡乃去﹐大气皆出﹐是名曰瀉。補者﹐捫而循之﹐切而散之﹐推而按之﹐彈而弩之﹐抓而下之﹐外引其門﹐以閉其神﹐呼盡內鍼﹐靜以久畱﹐以气至爲故﹐候吸引鍼﹐气不得出﹐各在其處﹐推合其門﹐令神气存﹐大气畱止﹐故名曰補。

凡善治者﹐察其所痛﹐以知病有餘不足﹐當補則補﹐當瀉則瀉﹐無逆天時﹐是謂至治之妙。

逆爲鬼而從何憂。逆者﹐謂當刺之日﹐與病五行相行遞爲鬼賊﹐而不順也。從者﹐五臟之气﹐與日相和﹐而不相侵淩也。凡刺之理﹐當擇吉日﹐與本病之臟腑各無侵淩刑制﹐下鍼順從而何憂哉﹗淹疾延患﹐著灸之由。若病有久淹﹐因寒而虛﹐或陰證多寒﹐或者風寒濕痺香港腳之病﹐或者上實下虛厥逆之疾。男子勞傷﹐婦人血气之屬﹐並可用灸。亦有不可灸者﹐近髓之穴﹐陽証之病﹐不可灸也。

躁煩藥餌而難拯﹐必取八會﹔躁煩熱盛在於內者﹐宜取八會之气穴也。謂腑會太倉中腕穴﹐髒會季脇章門穴﹐筋會陽陵泉穴﹐髓會絕骨穴﹐血會膈兪穴﹐骨會大杼穴﹐脈會太淵穴﹐气會三焦膻中穴﹐此是八會穴也。

癰腫奇絡而畜邪﹐先由砭瘳。經云﹕病患脈隆盛﹐入於八脈而不環周﹐十二經亦不能拘之﹐其受邪气蓄積腫熱﹐宜砭刺出血。古者以砭石爲鍼﹐《山海經》曰﹕髙氏之山﹐有石如玉﹐可以爲鍼﹐卽砭石也。今人以鈹鍼代之也。

況乎甲膽乙肝﹐丁心壬水。甲膽乙肝者﹐謂五臟五腑﹐拘之十干﹐陽幹主腑﹐陰漧主髒。故《天元冊》又曰﹕膽甲肝乙﹐小腸丙心丁﹐胃戊脾己﹐大腸庚肺辛﹐膀胱壬腎癸﹐五臟五腑﹐收血化精合處﹐便是三焦包絡二經元气也﹐合爲十二經徧行也。賈氏各分頭首﹐十日一終﹐營運十干﹐皆以五子建元日時爲頭也。

生我者號母﹐我生者名子。夫五行者﹐在人爲五臟﹐注穴爲井滎兪經合。相合爲夫妻﹐我克者爲七傳﹐克我者爲鬼賊﹐我生者爲子﹐生我者爲母也。

春井夏滎乃邪在﹐秋經冬合乃刺矣。此言逐回時取井滎之法也﹐假令春木旺刺井﹐夏火旺刺滎﹐季夏土旺刺兪﹐秋金旺刺經﹐冬水旺刺合﹐四時刺法﹐根據此推之﹐以瀉逐時所勝之邪毒者也。聖人所謂因其時而取之﹐以瀉邪气出也。

犯禁忌而病復﹐禁忌者﹐非惟人神所在也﹐謂大饑大渴﹐大寒大熱﹐大飽大醉﹐大虛大竭﹐大勞大困﹐皆爲鍼家之禁忌。若虛實不分﹐淺深不及﹐犯觸人神﹐顚倒四時﹐其病愈而必復﹐切須誡之誡之。

用日衰而難已。本論云﹕病於當日之下﹐灸五行之刑制者﹐其病克而難愈也。謂心病遇庚日﹐肝病遇辛日﹐脾病遇乙日﹐肺病遇丁日﹐腎病遇己日﹐小腸病遇壬日﹐大腸病遇丙日﹐胃遇甲日﹐膽遇庚日﹐膀胱遇戊日﹐斯皆率義正气日下受制而气衰﹐刺病難愈故也。

孫絡在於肉分﹐血行出於支裏。孫絡﹐小絡也﹐謂絡之支別也。行於分肉之間﹐有血畱止﹐刺而去之﹐無問脈之所會。

悶昏鍼運﹐經虛補絡須然﹔本論云﹕若學人深明气血往來﹐取穴部分不差﹐補瀉得宜﹐必無鍼暈昏倒之疾﹔或忽忙之際﹐畏刺之人﹐多鍼則傷﹐壯者气行自己﹐怯者當速救療。

假令鍼肝經感气運﹐以補肝經合曲泉穴之絡﹔假令鍼肝絡血運﹐以補本經曲泉穴之經﹐鍼入復蘇﹐效如起死﹐他皆仿此。

疼實癢虛﹐瀉子隨母要指。病之虛實者﹐癢則爲虛﹐痛者爲實。刺法云﹕虛則補其母﹐實則瀉其子。假令肝臟實﹐瀉肝之榮行間穴﹐屬火是子﹔肝臟虛﹐補肝之合曲泉穴﹐屬水是母。凡刺只取木經井滎兪經合五行﹐子母補瀉﹐此乃大要也。

想夫先賢迅效﹐無出於鍼經﹔今人愈疾﹐豈離於醫法。古之治疾﹐特論鍼石﹐《素問》先論刺﹐後論脈﹔《難經》先論脈﹐後論刺。刺之與脈﹐不可偏廢。昔之越人起死﹐華佗愈﹐非有神哉﹐皆此法也。離聖久遠﹐後學難精﹐所以鍼之玄妙﹐罕聞於世。今時有疾﹐多求醫命藥﹐用鍼者寡矣。

徐文伯瀉孕於苑內﹐斯由其速﹔昔宋太子性善醫書﹐出苑見一有孕婦人﹐太子自爲診之﹐是一女。令徐文伯亦診之﹐乃一男一女。太子性急﹐欲剖腹視之。文伯因自請鍼之令落﹐於是瀉足三陰交﹐補手陽明合谷﹐胎應鍼而落﹐果如文伯之言也。

範九思療咽於江夏﹐聞見言稀。傳曰﹕嘉中有太傅程公﹐守任於江夏﹐因母之暴患咽中有癰﹐卒然而長﹐寒气不通﹐命醫者止可用藥治之﹐勿施鍼以損之。醫曰﹕咽中气尙不通﹐豈能用藥﹐藥卽下之﹐豈能卒效﹐故眾醫不敢措治。尋有醫博範九思云﹕有藥須用未使新筆點之﹐癰疽卽便差。公遂取新筆與之﹐九思乃以點藥上癰﹐藥到則有紫血頓出﹐漸气通而瘥。公曰﹕此達神聖之妙矣。公命九思飲﹐而求其方﹐九思大笑曰﹕其患是熱毒結於喉中﹐塞之气不宣通﹐病以危甚。公堅執只可用藥﹐不可用鍼﹐若從公意﹐則必誤命﹐若不從公意﹐固不能施治﹐九思當日﹐曾以小鍼藏於筆頭中﹐妄以點藥﹐乃鍼開其癰而效也﹐若非如此﹐何如紫血頓下也。公方省而歡曰﹕鍼有劫病之功﹐驗於今日。古人云﹕爲將不察士卒之能否﹐則不能決勝﹐爲醫不察藥性之主治﹐則不能便瘥﹐文將無深謀遠慮﹐則無必勝﹐醫無先機遠見﹐治無必效也。

大抵古今遺迹﹐後世皆師。昔聖人畱軌範﹐使後人仿學﹐不可獨彊也。況於鍼術﹐隱奧難究﹐妙門出乎其類者﹐今之世誰能之﹐故聖人云﹕不可不遵先聖遺文也。

王纂鍼魅而立康﹐獺從被出﹔傳曰﹕王纂少習醫方﹐尢精鍼石﹐遠近知名﹐嘉中縣人張方女﹐因暮宿於廣陵廟中﹐下有一物﹐假作其﹐因被魅感而病﹐纂爲治之﹐一鍼有一祟從女被中走出﹐而病愈矣。

秋夫療鬼而獲效﹐魂免傷悲。昔宋徐熙字秋夫﹐善醫方﹐爲丹陽令﹐常聞鬼神吟呻甚淒苦。秋夫曰﹕汝是鬼何須知此﹗答曰﹕我患腰病﹐死𨿽爲鬼﹐痛苦尙不可忍﹐聞君善醫﹐願相救濟。秋夫曰﹕吾聞鬼無形﹐何由措置﹖鬼云﹕縛艸作人﹐子根據之﹐但取孔穴鍼之。秋夫如其言﹐爲鍼腰兪二穴﹐肩井二穴﹐設祭而埋之。明日見一人來謝曰﹕蒙君醫療﹐復爲設祭﹐病今已愈﹐感惠實深﹐忽然不見。公曰﹕夫鬼爲陰物﹐病由告醫﹐醫旣愈矣﹐尙能感激﹐況於人乎﹖鬼姓斛名斯。

旣而感指幽微﹐用鍼直訣。此皆指微論中﹐用鍼幽微之直訣也。

竅齊於筋骨﹐皮肉刺要﹔竅者穴也﹐齊者淺深之宜也。經曰﹕刺皮無傷骨﹐刺骨無傷髓。病有浮沈﹐刺有淺深﹐各至其理﹐無過其道。過則傷﹐不及則生外壅﹐壅則邪從之﹐淺深不得﹐反爲大賊﹐內動五臟﹐故生大病。

痛察於久新﹐腑臟寒熱。痛者病也﹐夫人病有久新﹐髒病腑病﹐寒熱虛實﹐宜細詳審調。鍼形短長鋒類不等﹐窮其補瀉﹐各隨病所宜用之。

接气通經﹐短長根據法﹔本論曰﹕夫欲取偏枯久者榮衛諸疾﹐多是愈而復作者﹐由气不接而經不通流﹐𨿽有臨時之塊﹐客气勝眞﹐病當未愈也﹐當此乃上接而下引。呼吸多少﹐經脈長短﹐各有定數之法。手三陽接而九呼﹐過經四寸﹐乎三陰接而七呼﹐過經五寸﹔足之三陽接而一十四呼﹐過經四寸﹐足之三陰接而一十二呼﹐過經五寸。重者倍之﹐吸亦同數﹐此接气通經﹐呼吸長短之法也。

裏外之絕﹐羸盈必別。夫五臟裏外者﹐謂心肺在鬲上﹐通於天气也。心主於脈﹐肺主於气﹐外華榮於皮膚﹐故言外也。腎肝在下﹐通於地气﹐以藏精血﹐實於骨髓。心肺外絕﹐則皮聚毛落﹔腎肝內絕﹐則骨痿筋緩。其時學人﹐不能別裏外虛實﹐致使鍼藥誤投﹐所以實實虛虛﹐損不足益有餘﹐如此死者﹐醫殺之耳。

勿刺大勞﹐使人气亂而神隳﹔《禁刺論》曰﹕無刺大勞人﹐勞則喘息汗出﹐裏外昏越﹐故气耗亂﹐神隳散也。

愼妄呼吸﹐防他鍼昏而閉血。呼吸者﹐使陰陽气行流上下﹐經歷五臟六腑﹐若鍼刺妄行呼吸﹐陰陽交錯﹐則鍼昏閉血﹐气不行也。

又以常尋古義﹐由有藏機﹔遇髙賢眞趣﹐則超然得悟。逢達人示教﹐則表我扶危。先賢之書﹐文理幽深﹐隱義難窮﹔或字中隱義﹐或假令一隅﹐妙要難窮﹐遇髙達之士﹐方得其趣﹐不可穿鑿。

男女气脈﹐行分時合度﹔本論云﹕夫男女老幼﹐气候不同﹐春夏秋冬﹐寒暑各異。春气生而脈气緩﹐夏暑熱而脈行速﹐秋气燥而脈行急﹐冬气寒而脈凝澀。小兒之脈應春﹐壯年之脈應夏﹐四十以上如秋﹐六十以後如冬。其病有寒熱﹐脈有遲速﹐一一參詳﹐不可一槪與天同度矣。《難經》云﹕一呼脈行三寸﹐一吸脈行三寸者﹐平人脈法也。微抱病之人皆失天之度﹐地之紀﹐脈之用﹐不可與平人脈相合也。其診取法﹕當以一息五至爲與天同度﹔不及應春﹐不及應冬﹔太過應秋﹐太過應夏。應春冬者﹐宜畱鍼待气至﹔應秋夏者﹐呼吸數畢便宜去鍼﹐此之謂也。

養子時克﹐注穴必須根據。養子時克注穴者﹐謂逐時幹旺气注臟腑井滎之法也。每一時辰﹐相生養子五度﹐各注井滎兪經合五穴。晝夜十二時﹐气血行過六十兪穴也。每一穴血气分得一刻六十分六釐六毫六絲六忽六杪﹐此是一穴之數也。六十穴共成百刻﹐要求日下井滎﹐用五子建元日時取之。設令甲日甲戌時﹐膽統气初出竅陰穴爲井木﹐流至小腸爲滎火﹐气過前谷穴注至胃爲兪土﹐气過陷谷穴又並過本原丘墟穴。但是六腑各有一原穴﹐則不系屬井滎相生之法﹐卽是陰陽二气出入門戶也。行之大腸爲經金﹐气過陽溪穴﹐所入膀胱爲合水﹐气入委中穴而終。此是甲戌時木火土金水相生五度一時辰流注五穴畢也。他皆仿此。

今詳定療病之宜﹐神鍼法式﹐廣搜難素之祕文密辭﹐深考諸家之肘函妙臆﹐故稱瀘江流注之指微﹐以爲後學之規則。

卷上

流注經絡井滎說

夫流注者﹐爲刺法之深源﹐作鍼術之大要﹐是故流者行也﹔注者住也。蓋流者要知經脈之行流也﹔注者謂十二經脈各至本時﹐皆有虛實邪正之气﹐注於所括之穴也。夫得時謂之開﹐失時謂之合。夫開者鍼之必除其病﹐合者刺之難愈其疾﹐可不明此二者乎﹖況經气內幹五臟﹐外應支節﹐鍼刺之道﹐經絡爲始。若識經脈﹐則諸行气部分﹐脈之短長﹐血气多少﹐行之逆順﹐祛逐有過﹐補虛瀉實﹐則萬舉萬痊。若夫經脈之源而不知﹐邪气所在而不辧﹐往往病在陽明﹐反攻少陰﹐疾在厥陰﹐卻和太陽﹐遂致賊邪未除﹐本气受獘﹐以此推之﹐經脈之理不可不通也。昔聖人深慮此者﹐恐後人勞而少功也﹐廣因閒暇之際﹐爰取前經﹐以披舊典﹐緣柯摘葉﹐采摭精華﹐以明流注之幽微﹐庶免討尋之倦怠。不揆荒拙﹐列圖於後﹐凡我同聲之者﹐見其違闕﹐攺而正之﹐庶行之久遠而無獘焉﹐不亦宜乎﹖

卷上

平人气象論經隧周環圖

平人气象論經隧周環圖經脈一周於身﹐內長一十六丈二尺。人一呼脈行三寸﹐一吸脈行三寸﹐呼吸定息﹐脈行六寸﹐計二百七十定息﹐气可環周。然晝五十榮衛以一萬三千五百息﹐則气脈都行八百一十丈。

如是則應天常度﹐脈气無不及太過﹐气象平調﹐故曰平人也。

凡刺之理﹐經脈爲始。經脈者﹐所以能決死生﹐處百病﹐調虛實﹐不可不通也。夫經气者﹐內幹五臟﹐而外絡支節。其浮气不循經者﹐爲衛气﹔精專行於經隧者﹐爲榮气。陰陽相隨﹐外內相貫﹐如環之無端。常以平旦爲紀﹐其脈始從中焦手太陰出﹐注於手陽明﹐上行注足陽明﹐下行至跗上﹐注大趾間﹐與足太陰合。上行抵脾﹐從脾注心﹐中循手少陰﹐出腋下臂﹐注小指﹐合手太陽﹔上行乘腋出﹐內注目內﹐上巓下項﹐合足太陽﹔循脊下尻﹐下行注小指之端﹐循足心注足少陰﹔上行注腎注心﹐外散於胸中﹐循手心主脈﹐出腋下臂﹐入兩筋之間﹐入掌中﹐出中指之端﹐還注小指次指之端﹐合手少陽﹔上行注膻中﹐散於三焦﹐從三焦注膽﹐出脇注足少陽﹔下行至跗上﹐復從跗注大趾間﹐合足厥陰﹔上行至肝﹐從肝上注肺中﹐復出於手太陰。此榮气之行也﹐逆順之常。榮气之行﹐常循其經。周身之度﹐一十六丈二尺﹐一日一夜行八百一十丈﹐計五十度﹐周於身。衛气則不循其經焉。晝則行陽﹐夜行於陰﹐行陽者行諸經﹐行陰者行諸髒。凡刺之道﹐須衛气所在﹐然後迎隨﹐以明補瀉﹐此之謂也。

卷上

手太陰肺經

手太陰肺經圖肺脈起於中焦出於大指之端注大腸經手太陰肺之脈﹐起於中焦﹝在胃中脘﹞﹐下絡大腸﹐環循胃口﹝胃口謂賁門﹞﹐上膈屬肝﹐系橫出腋下﹐下循內﹝臂肘也﹞﹐行少陰心主之前﹐下肘中﹝尺澤穴也﹞﹐循臂內上骨下廉﹝直大指日上骨﹐內謂內側﹞﹐入寸口﹝經渠穴也﹞﹐上魚﹝循魚際穴也﹐自大指本節後內側﹞﹐出大指之端﹝謂出少商穴也﹞。其支者﹐從腕後直出次指內廉出其端。

手太陰少血多气﹐《難經》云﹕脈有是動﹐有所生病。是動者﹐气也﹔所生病者﹐血也在气﹐气爲是發﹔邪在血﹐血爲所生病。是動則病﹐肺脹滿﹐膨而喘咳﹐缺盆中痛﹐甚則交兩手而瞀﹐是爲臂厥。主肺所生病者﹐咳嗽上气﹐喘渴煩心胸滿﹐臂內前廉痛﹐掌中熱。

气盛有餘﹐則肩背痛﹐風汗出中風﹐小便數而欠﹔气虛則肩背痛﹐寒﹐少气﹐不是嘆息﹐溺色變﹐卒遺矢無度。

卷上

手陽明大腸經

手陽明大腸經圖大腸脈起於大指之端入挾於鼻孔注胃經手陽明大腸之脈﹐起於大指次指之端內側﹝商陽穴也﹞﹐循指上廉﹐出合谷兩骨之間﹐上入兩筋之中﹐循臂上廉﹝循陽溪穴也﹞﹐入肘外廉﹝曲池穴也﹞﹐上循外外前廉﹐上肩出骨之前廉﹝骨謂肩之骨乃肩端也﹞﹐上出柱骨之會上﹝柱骨肩井二穴﹞﹐下入缺盆﹝缺盆二穴﹐在肩橫骨陷中﹞﹐絡肺﹐下膈﹐屬大腸。其支者﹐從缺盆直而上頸﹝頸﹐頭莖也﹞﹐貫頰﹐入下齒中﹐環出挾口﹐交人中﹝水溝穴也﹞。左之右﹐右之左﹐上挾鼻孔。

手陽明多血多气﹐是動則病﹐齒痛腫﹐主津液所生病者﹐目黃口漧﹐鼻衄喉痺﹐肩前痛﹐大指次指痛不用也。

卷上

足陽明胃經

足陽明胃之脈﹐起於鼻﹐交中﹝兩目之間鼻吻深處謂之中﹞。旁約太陽之脈﹝足太陽起於承漿穴名也﹐在頤前唇下﹐宛宛中﹞。卻循頤後下廉﹐出大迎﹝大迎之穴﹐在曲頷前同身寸之一寸二分陷者中﹞﹐循頰車﹝頰車謂頰之牙車也﹐言足陽明脈﹐循出頰車而行﹐故頰車穴在耳下曲頰之端陷中﹞﹐上耳前﹐過客主人﹝客主人﹐在耳前起骨開口有空處﹐﹞循髮際至額顱。其支者﹐從大迎前下人迎﹝人迎﹐在結候兩旁大脈動應手是也﹞﹐循喉嚨入缺盆﹐下膈屬胃﹐絡脾。其至气沖中而合。以下髀關﹐低伏兔﹐下入膝臏中﹐下循外廉﹐下足跗﹐入中趾內間。其支者﹐下膝三寸而別﹐以下入中指外間。其支者﹐別跗上入大趾間﹐出其端厲兌穴也。

足陽明多气多血。是動則病﹐灑灑然振寒﹐善伸數欠顏黑﹐病至則惡人與火﹐聞木聲則惕然而驚﹐心欲動﹐獨閉戶塞牖而處﹐甚則欲上髙而歌﹐棄衣而走﹐賁響腹脹﹐是爲厥。﹝本經原缺﹐據《普濟方》節補。﹞

卷上

足太陰脾經

足太陰脾經圖脾脈起於大指之端注於心中注心經足太陰脾之脈﹐起於大趾之端﹐循趾內側﹝隱白穴也﹞﹐白肉際﹐過核骨後﹝太白穴之後也﹞﹐上內踝前廉﹝商丘穴也﹞﹐上內﹝魚腹也﹞﹐循骨後﹐交出厥陰之前﹐上循膝股內前廉﹝陰陵泉也﹞﹐入腹﹐屬脾﹐絡胃﹐上膈﹐挾咽連舌本﹝舌根系也﹞﹐散舌下。其支者﹐復從胃別上膈﹐注心中。

足太陰少血多气﹐是動則病﹐舌本彊﹐食則吐﹐胃脘痛﹐腹脹善噫﹐得後與气﹐則快然如衰﹐身體皆重﹐是主脾所生病者﹐舌本痛﹐體不能動搖﹐食不下﹐煩心﹐心下急痛﹐寒瘧溏瘕﹐泄水閉﹐黃膽﹐不能臥﹐彊立股膝內腫厥﹐足大趾不用也。

卷上

手少陰心經

手少陰心經圖心脈起於心中入掌內循小指注小腸經手少陰心之脈﹐起於心中﹐出屬心系﹐下膈﹐絡小腸。其支者﹐從心系﹐上挾咽﹐系目本作循胃出脇﹞。其直者﹐復從心系﹐卻上肺﹐下出腋下﹐下循內後廉﹐行太陰心主之後﹐下肘內廉﹝少海穴也﹞。循臂內後廉﹐抵掌後兌骨之端﹝神門穴也﹞。入掌內後廉﹐循小指之手少陰少血多气﹐是動則病﹐嗌干心痛﹐渴而欲欲﹐是爲臂厥。是主心所生病者﹐目黃脇痛﹐臂內後廉痛﹐厥掌中熱也。

卷上

手太陽小腸經

手太陽小腸經圖小腸脈起於小指之端斜絡於目注膀胱經手太陽小腸之脈﹐起於小指之端﹝少澤穴也﹞。循手外側上腕﹝腕骨穴也﹞。出踝中直上﹐骨下廉﹝陽谷穴也﹞。出肘內側兩骨之間﹐上循外後廉﹐出肩解繞肩胛﹐交肩上入缺盆向腋絡心﹐循咽下膈﹐抵胃﹐屬小腸。其支者﹐從缺盆貫頸上頰﹐至目銳﹐卻入耳中。其支者﹐別頰﹝天容穴也﹞﹐上抵鼻﹐至目內﹐斜絡於顴。

手太陽小腸之經﹐多血少气﹐是動則病。嗌痛頜腫﹐不可回顧﹐肩似拔﹐似折。是主液所生病者﹐耳聾目黃﹐頰頷腫﹐頸肩肘臂外後廉痛也。

卷上

足太陽膀胱經

足太陽膀胱經圖膀胱脈起於目內至小指外側注腎經足太陽膀胱之脈﹐起於目內。上額交巓上。其支者﹐以巓﹝百會也﹞﹐至耳上角。其直從巓入絡腦﹐還出別下項﹐循肩膊內﹐挾脊抵腰中﹐入循膂絡腎﹐屬膀胱。其支者﹐從腰中下會於後陰﹐下貫臀﹐入中﹝委中穴也﹞。其支者﹐從膊內左右別下﹐貫胛挾脊內﹐過髀樞﹐循髀外﹐從後廉下合中﹐以下貫內﹐出外踝之後﹝昆侖穴也﹞。循京骨至小指外側﹝至陰穴也﹞。

足太陽膀胱之經﹐多血少气﹐是動則病。衝頭痛﹐目似脫﹐項似拔脊痛﹐腰似折﹐髀不曲﹐如結﹐如裂﹐是爲踝厥。是主筋﹐所生病者﹐痔瘧狂癲疾﹐頭囟項痛﹐目黃淚出﹐鼽衄﹐項背腰尻腳皆痛﹐小指不同也。

卷上

足少陰腎經

足少陰腎經圖腎脈起於小指之下注胃中注心包足手陰腎之脈﹐起於小指之下﹐斜走足心﹝湧泉穴也﹞﹐出然谷之下﹝然谷穴內踝前﹞﹐在踝之後﹝太溪穴也﹞﹐別入跟中﹐以上內﹐出內廉﹝陰谷穴也﹞﹐上股內後廉﹐貫脊屬腎﹐絡膀胱。其直者﹐從腎上貫肝膈﹐入肺中﹐循喉嚨挾舌本。其支者﹐從肺出絡心﹐注胸中。

足少陰腎之經﹐少血多气﹐是動則病。饑不欲食﹐面黑如炭色﹐咳唾則有血﹐喉鳴而喘而欲起﹐目KTKT如無所見。心如懸﹐若饑狀。气不足則善恐﹐心惕惕如人將捕之﹐是爲骨厥。是主腎所生病者﹐口熱舌漧﹐咽腫上气﹐嗌漧及痛﹐煩心﹐心痛﹐黃膽﹐腸﹐脊股內後廉痛﹐痿厥嗜臥﹐足下熱而痛。

卷上

手厥陰心包經

手厥陰心包經圖心包脈起於胸中循小指次指出其端注三焦經手厥陰心包絡之脈﹐起於胸中﹐出屬心包﹐下膈﹐歷絡三焦。其支者﹐循胸出脇﹐下腋三寸﹐上抵腋下﹐下循內﹐行太陰少陰之間﹝太陰在上﹐少陰在下﹐心主在中﹞﹐入肘中﹝曲澤穴也﹞﹐下循臂行兩筋之間﹝太陵穴也﹞﹐入掌中﹝勞宮穴也﹞﹐循中指出其端﹝中衝穴也﹞。其支者﹐別掌中循小指次指﹐出其端﹝交手少陽也﹞。

手厥陰心包絡之脈﹐多血少气﹐是動則病。手心熱﹐肘臂攣急﹐腋腫﹐甚則胸脇支滿﹐心中火動﹐面色赤﹐喜笑不休﹐目黃。是主心包脈所生病者﹐煩心﹐心痛﹐掌中熱。

卷上

手少陽三焦經

手少陽三焦經圖三焦脈起於小指次指之端至目兌注膽經手少陽三焦之脈﹐起於小指次指之端﹝關衝穴也﹞﹐上出兩指之間﹝液門穴也﹞﹐循手錶腕池穴也﹞﹐出臂外兩骨之間﹝支溝穴也﹞﹐上貫肘﹐循外上肩﹐而交出足少陽之後﹐入缺盆﹐布膻中﹝膻中在玉堂穴下一寸六分﹐兩乳之間陷中是也﹞。散絡心包﹐下膈循屬三焦。其支者﹐從膻中上出缺盆﹐上項挾耳後﹐直上出耳上角﹐以屈下頰﹝一作顱﹞至。其支者﹐從耳後入耳中﹐出走耳前﹐過客主人﹝客主人在耳前上起骨﹐開口有空者﹞﹐前交頰﹐至目銳。

手少陽三焦之脈﹐多气少血﹐是動則病﹐耳聾耳鳴﹐渾渾﹐嗌腫喉痺﹐是主气所生病者﹐汗出﹐目銳痛﹐頰痛﹐耳後肩肘臂外皆痛﹐小指次指不用。

卷上

足少陽膽經

足少陽膽經圖膽脈起於目兌入大指循歧骨內出於端注肝經足少陽膽之脈﹐起於目銳﹐上抵頭角﹐下耳後循頸行手少陽之前﹐至肩上﹐卻交出手少陽之後﹐入缺盆。其支者﹐從耳後入耳中﹐出走耳前﹐至目銳後。其支者﹐別銳﹐下大迎﹐合於手少陽﹐抵於﹐下加頰車﹐下頸合缺盆﹐以下胸中貫膈﹐絡肝屬膽﹐循脇裏﹐出气街﹐繞毛際﹐橫入髀厭中。其直者﹐從缺盆下腋﹐循胸中過季脇﹐下合髀厭中﹐以下循髀陽﹐出膝外廉﹝陽陵泉也﹞﹐下外輔骨之前﹝輔骨在陷下﹞。直下抵絕骨之端﹝絕骨外端陽輔穴﹞。

下出外踝之前﹐循足跗上﹐入小趾次趾之間。其支者﹐別跗上﹐入大趾之間﹐循大趾岐骨內﹐出其端﹐還貫爪甲﹐出三毛中。

足少陽之經﹐多气少血﹐是動則病﹐口苦﹐善太息﹐心脇痛不能轉側﹐甚則面有微塵﹐體無膏澤﹐足外反熱﹐是爲陽厥﹐是主骨。所生病者﹐頭痛頷痛﹐目銳痛﹐缺盆中腫痛﹐腋下腫﹐馬刀挾癭﹐汗出振寒﹐瘧胸脇肋髀膝外至脛﹐絕骨外踝前及諸節皆痛﹐小趾次趾不用。

卷上

足厥陰肝經

足厥陰肝經圖肝脈起於大指聚毛之際上注肺中足厥陰肝之脈﹐起於大指聚毛之際﹝大惇穴也﹞。上循足跗上廉﹝太衝穴也﹞﹐去內踝一寸﹝中卦穴也﹞。上踝八寸﹝曲泉穴也﹞﹐交出太陰之後﹐上內廉﹐循股陰入毛中﹐過陰器﹐抵少腹﹐挾胃屬肝絡膽﹐上貫膈﹐布脇肋﹐循喉嚨之後﹐上頑顙。連目系上出額與督脈會於巓。

其支者﹐從目系下頰裏﹐環唇內。其支者﹐復從肝別貫膈﹐上注肺中﹝復交於手太陰﹞。

足厥陰之經﹐少气多血﹐是動則病。腰痛不可俯仰﹐丈夫疝﹐婦人少腹腫。甚則嗌漧﹐面塵脫色﹐是主肝所生病者﹐胸滿嘔逆﹐洞泄狐疝﹐遺溺﹐癃閉。

卷中

井滎兪經合部分圖

凡人兩手足﹐各有此三陽三陰之脈﹐合爲十二經脈。每一經中﹐各有井﹑滎﹑兪﹑經﹑合﹑皆出於井﹐入於合。經云﹕所出者爲井﹐所流者爲滎﹐所注者爲兪﹐所行者爲經﹐所入則爲合。井者﹐東方春也﹐萬物之始生﹐故言所出爲井也。合者﹐北方冬也﹐陽气入髒﹐故言所入爲合也。故春刺井﹐夏刺滎﹐季夏刺兪﹐秋刺經﹐冬刺合者﹐聖人所謂因其時而取之﹐以瀉邪毒出也。

井滎所屬﹕陰井木﹐陽井金﹔陰滎火﹐陽滎水﹔陰兪士﹐陽兪木﹔陰經金﹐陽經火﹔陰合水﹐陽合土。昔聖人先立井﹑滎﹑兪﹑經﹑合﹐配象五行﹐則以十二經中各有子母。故刺法云﹕虛則補其母﹐實則瀉其子。假令肝自病﹐實則瀉肝之滎﹐屬火﹐是子﹔若虛﹐則補肝之合﹐屬水﹐是母。餘皆仿此。若他邪相乘﹐陰陽偏勝﹐則先補其不足﹐後瀉其有餘﹐此爲鍼醫之大要。若深達洞明﹐則爲上工者也。

十經血气﹐皆出於井﹐入於合。各注井﹑滎﹑兪﹑經﹑合無根據矣。或曰﹕脈有十二經﹐又因何只言十經﹐其餘二經不言者何﹖答曰﹕其二經者﹐三焦是陽气之父﹐心包絡是陰血之母也。此二經尊重﹐不系五行所攝﹐主受納十經血气養育﹐故只言十經陰陽二脈﹐逐日各注井﹑滎﹑兪﹑經﹑合各五時辰畢﹐則歸其本。此二經亦各注井﹑滎﹑兪﹑經﹑合五穴﹐方知十二經徧行也。

手少陽三焦經三焦經﹕關衝﹝陽井﹞液門﹝滎﹞﹐中渚﹝兪﹞﹐陽池﹝原﹞﹐支溝﹝經﹞﹐天井﹝合﹞。每日遇陽干合處﹐注此六穴。如甲日甲戌時﹐至甲申時﹐爲陽幹合也。

手少陰眞心經心包經﹕中衝﹝陰井﹞﹐勞宮﹝滎﹞﹐大陵﹝兪﹞﹐間使﹝經﹞﹐曲澤﹝合﹞。每日遇陰干合處﹐注此五穴。假令甲日甲戌時﹐膽气初出爲井﹐己巳時脾出血爲井﹐陰陽並行。陽日﹐气先血後﹐陰日﹐气後血先。己巳時至己卯時爲陰漧合也。余幹日辰皆根據此。

手陽明大腸經連前共六十穴﹐合成六十首﹐每一穴分得一刻六十分六釐六毫六絲六忽六秒﹐此是一穴之數。六十穴合成百刻﹐每一時辰相生養子五度﹐各注井﹑滎﹑兪﹑經﹑合五穴﹐晝夜十二時辰﹐气血行過六十兪穴也。欲知人气所在﹐用五子元建日時﹐現前圖可見六十首﹐是活法。根據此井滎刺病甚妙。

手太陽小腸經

卷中

五子元建日時歌

甲己之日丙作首﹐乙庚之辰戊爲頭﹐丙辛便從庚上起﹐丁壬壬寅順行求﹐戊癸甲寅定時候﹐六十首法助醫流。

卷下

鍼經井滎歌訣

足少陽膽之經陽幹注腑陰漧注髒甲日甲與己合膽引气行圖木原在寅甲日甲戌時膽爲井﹝金﹞。丙子時小腸爲滎﹝水﹞。戊寅時胃爲兪﹝木﹞。迸過本原丘墟穴。

木原在寅。庚辰時大腸爲經﹝火﹞。壬午時膀胱爲合﹝土﹞。甲申時气納三焦。謂諸甲合還原化本。

【膽】竅陰爲井膽中行﹐脇痛煩熱又頭痛﹐喉痺舌漧並臂痛﹐一鍼難步卻須行。

【小腸】前谷爲滎屬小腸﹐喉痺頷腫嗌咽漧﹐頸項臂痛汗不出﹐目生翳膜並除痊。

【胃】陷谷胃兪節後邊﹐腹痛腸鳴瘧纏﹐面目浮腫汗不出﹐三分鍼入得復痊。

【膽﹝原﹞】丘墟爲膽是爲原﹐胸脇滿痛瘧安纏﹐腋腫髀樞腿酸痛﹐目生翳膜並除痊。

【大腸】陽溪爲經表腕邊﹐顚狂喜笑鬼神言﹐心煩目赤頭風痛﹐熱病心驚鍼下痊。

【膀胱】委中合穴紋中﹐腰脊沈沈溺失頻﹐髀樞痛及膝難屈﹐取其經血使能平。

足厥陰肝之經乙日乙與庚合肝引血行圖乙日乙酉時肝爲井﹝木﹞。丁亥時心爲滎﹝火﹞。己丑時脾爲兪﹝土﹞。辛卯時肺爲經﹝金﹞。癸巳時腎爲合﹝水﹞。乙未血納包絡。

【肝】大惇爲井注肝家﹐心疼腹脹陰汗多﹐中熱屍厥如死狀﹐血崩臍痛用鍼加。

【心】少府心滎木節中﹐少气悲憂虛在心﹐心痛狂顚實譫語﹐寒熱胸中便下鍼。

【脾】太白脾兪骨下分﹐身熱腹脹血便膿﹐吐逆霍亂胸中痛﹐下鍼一刺得安寧。

【肺】經渠肺經熱在胸﹐掌後寸口脈陷中﹐熱病喘疼心吐逆﹐禁灸神鍼有大功。

【腎】陰谷腎合膝後分﹐腳痛難移好用鍼﹐小腹急痛並漏下﹐小便黃赤建時尋。

手太陽小腸之經丙日丙與辛合小腸引气行火原在子火入水鄕丙日丙申時小腸爲井﹝金﹞。戊戌時胃爲滎﹝水﹞。庚子時大腸爲兪﹝木﹞。並過本原腕骨穴。故火原在子。壬寅時膀胱爲經﹝火﹞。甲辰時膽爲合土。丙午時气納三焦。

圖【小腸】少澤元本手太陽﹐井注喉痺舌生瘡﹐臂痛咳嗽連項急﹐目生翳膜一鍼康。

【胃】內庭胃滎本陷中﹐四肢厥逆滿腹疼﹐口渴牙痛根據穴用﹐使下神鍼便去根。

【大腸】三間爲兪本節後﹐喉痺咽哽齒齲痛﹐胸滿腸鳴洞泄頻﹐唇焦气喘鍼時定。

【小腸﹝原﹞】腕骨爲原手踝中﹐熱病相連汁出頻﹐目中淚出兼生翳﹐偏枯臂舉只神鍼。

【膀胱】昆侖爲經外後跟﹐腰疼腳重更難行﹐頭疼吐逆並腹脹﹐小兒癇搐一齊鍼。

【膽】陽陵泉穴膽合間﹐腰伸不舉臂風癇﹐半身不遂根據鍼刺﹐膝勞冷痺下鍼安。

手少陰心之經丁日丁與壬合心引血行圖丁日丁未時心爲井﹝木﹞。己酉時脾爲滎﹝火﹞。辛亥時肺爲兪﹝土﹞。癸丑時腎爲經﹝金﹞。乙卯時肝爲合﹝水﹞﹐丁巳時血納包絡。

【心】少衝爲井是心家﹐熱病煩滿上气多﹐虛則悲驚實喜笑﹐手攣臂痛用鍼加。

【脾】大都脾滎本書中﹐熱病相連是逆行﹐腹滿煩悶並吐逆﹐神鍼一刺實時寧。

【肺】太淵肺兪掌後尋﹐嘔吐咳嗽腹膨膨﹐眼目赤筋白翳膜﹐心疼气上一般鍼。

【腎】復澑腎經魚肚中﹐面目KTKT喜怒停﹐腹內雷鳴並脹滿﹐四肢腫痛刺時靈。

【肝】曲泉肝合跗骨中﹐女人血瘕腹腫疼﹐身熱喘中气勞病﹐足疼泄利又便膿。

足陽明胃之經戊日戊與癸合胃引气行圖土原在戊戊日戊午時胃爲井﹝金﹞。庚申時大腸爲滎﹝水﹞。壬戌時膀胱爲兪﹝木﹞。井過本原衝陽穴﹐故土原在戊。甲子時膽爲經﹝火﹞。丙寅時小腸爲合﹝土﹞。戊辰時气納三焦。

【胃】厲兌爲開主胃家﹐屍厥口噤腹腸滑﹐汗病不出如瘧狀﹐齒痛喉痺鍼刺佳。

【大腸】二間庚滎本節中﹐喉痺鼻衄在心驚﹐肩背疼時根據此用﹐下鍼牙痛更無根。

【膀胱】束骨壬兪本節中﹐耳聾項急本穴尋﹐惡風目眩並背痛﹐鍼之必定有神功。

【胃﹝原﹞】衝陽爲原動脈中﹐偏風口眼注牙痛﹐寒熱往來如瘧狀﹐建時取效有同神。

【膽】陽輔膽經四寸間﹐筋攣骨痛足腫寒﹐風痺不仁根據此用﹐神鍼一刺不須難。

【小腸】少海爲合肘上中﹐寒熱風腫頂頭疼﹐四肢無力難舉步﹐建時鍼刺有神靈。

足太陰脾之經己日甲與己合脾引血行己日己巳時脾爲井﹝木﹞。辛未時肺爲滎﹝火﹞。癸酉時腎爲兪﹝土﹞。乙亥時肝爲經﹝金﹞。丁丑時心爲合﹝水﹞。巳卯時血納包絡。

圖【脾】隱白爲井足太陰﹐腹脹喘滿吐交橫﹐鼻衄滑腸食不化﹐月經不止血山崩。

【肺】魚際爲滎熱汗風﹐咳嗽頭痛痺主胸﹐目眩少气咽漧燥﹐嘔吐同鍼有大功。

【腎】太溪腎兪內踝下﹐足厥心疼嘔吐涎﹐咳嗽上气並脈短﹐神鍼到後病伏潛。

【肝】中封爲經內踝前﹐振寒瘧色蒼蒼﹐臍腹痛時兼足冷﹐寒疝相纏鍼下康。

【心】少海心合曲節間﹐齒疼嘔逆滿胸心﹐頭項痛時涕與笑﹐用鍼一刺管驚人。

手陽明大腸之經庚日庚與乙合大腸引气行金原在申庚日庚辰時大腸爲井﹝金﹞。壬午時膀胱爲滎﹝水﹞。甲申時膽爲兪﹝木﹞。井過本原合谷穴﹐金原在申也。丙戌時小腸爲經﹝火﹞。戊子時胃爲合﹝土﹞。庚寅時气納三焦。

【大腸】商陽爲井大腸中﹐次指指上气注胸﹐喘逆熱病並牙痛﹐耳聾寒熱目赤紅。

【膀胱】通谷爲滎本節遊﹐頭重鼻衄項筋收﹐目視KTKT胸脹滿﹐食飲不化實時休。

【膽】臨泣膽前節後邊﹐中滿缺盆腫項咽﹐月事不調根據此用﹐气噎如瘧當時安。

【大腸﹝原﹞】合谷爲原歧骨中﹐痺痿漏下熱生風﹐目視不明並齒痛﹐牙關口噤一鍼功。

【小腸】陽谷爲經側腕中﹐癲疾狂走妄言驚﹐熱病過時汗不出﹐耳聾齒痛目眩鍼。

【胃】三里胃合膝下分﹐諸般疾病一般鍼﹐須去日上加時下﹐方知世上有名人。

手太陰肺之經辛日丙與辛合肺引血行辛日辛卯時肺爲井﹝木﹞。癸巳時腎爲滎﹝火﹞。乙未時肝爲兪﹝土﹞。丁酉時心爲經﹝金﹞。己亥時脾爲合﹝水﹞。辛丑時血納包絡。

【肺】少商肺井注心中﹐寒熱咳逆喘脹衝﹐飲食不下咽喉痛﹐三稜鍼刺血爲功。

【腎】然谷腎滎內踝尋﹐喘呼少气足難行﹐小兒臍風並口噤﹐神鍼並灸得安寧。

【肝】太衝肝兪本節後﹐腰引少腹小便膿﹐淋瀝足寒並嘔血﹐漏下女子本中疼。

【心】靈道爲經掌後眞﹐心痛肘攣悲恐驚﹐暴喑卽使難言語﹐建時到後卽宜鍼。

【脾】陰陵泉穴脾之合﹐腹堅喘逆身難臥﹐霍亂疝瘕及腰疼﹐小便不利鍼時過。

足太陽膀胱之經壬日丁與壬合膀胱引气行水原在午水入火鄕壬日壬寅時膀胱爲井﹝金﹞。甲辰時膽爲滎﹝水﹞。丙午時小腸爲兪﹝木﹞。並過本原京骨穴﹐水原在午﹐水入火鄕﹐故壬﹐子午相交也。

戊申時胃爲經﹝火﹞﹐庚戌時大腸合﹝土﹞。壬子時气納三焦﹐還原化本。

【膀胱】至陰爲井是膀胱﹐目生翳膜頭風狂﹐胸脇痛時根據法用﹐小便不利熱中傷。

【膽】俠溪膽滎小節中﹐胸脇脹滿足難行﹐寒熱目赤頸項痛﹐耳聾一刺便聞聲。

【小腸】後溪爲兪節陷中﹐寒熱气瘧目生筋﹐耳聾鼻衄並喉痺﹐肘臂筋攣同用鍼。

【膀胱﹝原﹞】京骨爲原肉際間﹐酸膝痛屈伸難﹐目內赤頭頸彊﹐寒瘧腰疼鍼下安。

【胃】解溪穴是胃之經﹐腹脹腫腳轉筋﹐頭痛霍亂面浮腫﹐大便下重也同鍼。

【大腸】曲池爲合肘外陷﹐半身不遂語難言﹐肘中痛急伸無力﹐喉痺鍼下也痊然。

手少陽三焦之經三焦與包絡合爲表裏壬子時三焦關衝爲井﹝金﹞。甲寅時爲滎﹝水﹞。丙辰時爲兪﹝木﹞。並過本原陽池。

戊午時爲經﹝火﹞。庚申時爲合﹝土﹞。壬戌時气入行。

【金】三焦之井號關衝﹐目生翳膜注頭痛﹐臂肘痛攻不能舉﹐喉痺鍼刺取其靈。

【水】液門爲滎次陷中﹐驚悸癇熱共頭痛﹐目赤齒血出不定﹐三稜鍼刺實時靈。

【木】中渚爲兪節後尋﹐熱病頭疼耳不聞﹐目生翳膜咽喉痛﹐鍼入三分時下明。

【三焦﹝原﹞】陽池爲原腕錶中﹐寒熱如瘧積心胸﹐臂痛身沈難舉步﹐一鍼當面有神功。

【火】支溝爲經腕後眞﹐熱病臂肘腫兼疼﹐霍亂吐時並口噤﹐下鍼得气使醒醒。

【土】天井爲合肘外尋﹐風痺筋攣及骨疼﹐咳嗽不食並驚悸﹐心胸气上實時鍼。

手厥陰心主包絡之經心主與三焦爲表裏癸丑時包絡爲井﹝木﹞。乙卯時爲滎﹝火﹞。丁巳時爲兪﹝土﹞。己未時爲經﹝金﹞。辛酉時【木】中衝爲井厥陰心﹐掌中煩熱及頭疼﹐熱病煩悶汗不出﹐舌彊鍼時得自平。

【火】勞宮心滎手掌中﹐中气攣痺口中腥﹐狂笑顚疾同日用﹐气粗喘逆也須寧。

【土】大陵心兪腕後尋﹐喜笑悲哀气上衝﹐目赤小便如赤色﹐狂言頭痛建時中。

【金】間使心經掌後間﹐心痛嘔逆惡風寒﹐熱時咽痛並驚悸﹐神鍼和忤也須安。

【水】曲澤爲合肘裏存﹐心疼煩悶口漧頻﹐肘臂筋攣多嘔血﹐呼吸陰陽去病根。

足少陰腎之經癸日戊與癸合腎引血行癸日癸亥時腎爲井﹝木。﹞乙丑時肝爲滎﹝火﹞。丁卯時心爲兪﹝土﹞。己巳時脾爲經﹝金﹞。辛未時肺爲合﹝水﹞。癸酉時血納包絡。

