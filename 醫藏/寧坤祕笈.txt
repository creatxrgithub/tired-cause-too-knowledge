

寧坤祕笈淸礪堂氏輯

序

岐黃之書﹐汗牛充棟﹐而婦科證治尢煩。然各家諸書非博而弗精﹐卽約而未盡。苟非脈理通明﹐見識廣大者仍復茫然失據﹐更致傳信傳疑﹐此有書而不如無書也。顧胎產著名者非無其人﹐但延請而始能測病之源﹐臨癥而後定藥之性﹐甚有薪傳失實﹐貽誤堪虞。夫胎產爲居家恆有之事﹐荒陬僻壤﹐安能盡覓良醫﹐而昏夜倉皇頃刻難求藥餌﹐誠可慨焉﹗僕憫世之艱﹐忘己之拙﹐合刊是編上卷﹐爲昔人潛寓�提﹐得其全璧﹐多述調經種子﹐胎前臨產之說﹐癥治方書了如指掌。中卷則獨宗生化湯爲主﹐而按癥加減﹐詳述臨產及產後諸調理事宜﹐毫無遺義。下卷則類及葉老人調經種子﹐陰陽仙棗胎息立成﹐及倪涵初先生痢瘧永效方﹐一並公世而兮。顏其目曰《寧坤祕笈》﹐末則直書曰《經驗良方》。倘家執是編﹐體察陰陽﹐於未孕欲孕之先﹐按治胎元於臨產卽產之後﹐是不特婦科祕術和盤托出而失傳﹐貽誤之獘。殆可無憂。

其視博而未精﹐約而未盡者相去爲何如哉﹗至末捲經驗諸方﹐珍藏尙多﹐此僅吉光片羽﹐統俟續刻﹐俾得共觀全豹云。

乾隆丙午孟秋閏月中浣耶溪月田礪堂氏題

上卷

婦女之病九十一癥﹐治法七十九方

第一經前論其癥﹐血來如膽水﹐五心作熱﹐腰痛﹐並小腹痛﹐面黃色﹐不思飲食。乃气血虛﹐先退其熱﹐然後調經。次月勝血而愈。先用黃芩散治之。

黃芩散方一黃芩﹝六分﹞川芎﹝八分﹞當歸白芍蒼術﹝各一錢﹞甘艸﹝三分﹞知母﹝五分﹞花粉﹝五分﹞

水煎溫服。後用調經丸。

調經丸方二三稜莪術當歸白芍生地熟地﹝各一錢﹞玄胡﹝一兩﹞茯苓﹝一兩﹞川芎小茴香烏藥﹝各八分﹞大茴香﹝八分﹞砂仁﹝五錢﹞香附﹝一兩一錢﹞

米糊爲丸﹐不拘時酒服。

第二月經後論其癥﹐經來如漏水﹐頭昏目暗﹐小腹作痛更兼白帶﹐咽中臭如魚鮏﹐惡心吐逆。先用理經四物湯﹐後用補內當歸丸。

理經四物湯三當歸川芎生地柴胡白術香附玄胡白芍黃芩三稜水煎﹐臨臥熱服。

補內當歸丸四當歸續斷白芷阿膠濃朴茯苓蓯蓉蒲黃﹝各一兩﹐炒黑﹞萸肉﹝一兩﹞川芎﹝八錢﹞

熟地﹝一兩五錢﹞甘艸漧薑﹝各五錢﹞附子﹝二錢﹞

煉蜜爲丸﹐空心溫酒下七八十粒﹐次月卽愈。

第三月經或前或後論其癥﹐因脾土不勝不思飲食﹐由此血衰﹐經或前或後﹐宜補脾則血旺气勻﹐自然應期﹐宜服紫金丸。

紫金丸五陳皮﹝五錢﹞良姜莪術﹝各八錢﹞檳榔砂仁紅花﹝各六錢﹞枳殼烏藥﹝各八錢﹞三稜﹝一兩﹞

米糊爲丸﹐用米湯送八十粒。

第四月經血虛發熱論其癥﹐因婦人性急或行經時房事觸傷﹐脇中結一塊如雞蛋大﹐在左右兩脇。月水不行﹐變成五心煩熱﹐頭痛目暗﹐咳嗽生痰。若半年一年不醫﹐肉瘦泄瀉則難治。宜先止熱﹐用逍遙散。

逍遙散六當歸白芍川芎柴胡花粉﹝各八分﹞黃芩﹝六分﹞薄荷葉﹝四分﹞膽艸﹝五分﹞地骨皮石連肉﹝各一錢﹞

水煎空心服﹐後止其嗽﹐用紫菀湯。

紫菀湯七杏仁﹝一錢五分﹐去皮尖﹞阿膠﹝炒研﹐八分﹞待藥煎好方入白桑皮﹝一錢﹐蜜炙﹞五味子﹝五分﹞知母﹝一錢﹐炒﹞川貝﹝一錢﹐去心﹞紫菀桔梗蘇子﹝各八分﹞枳實﹝一錢﹞款冬花﹝六分﹞

水煎﹐臨臥服。

第五經閉發熱論其癥﹐因行經時﹐及產後因食生冷並食水果。血見水則滯故也。起初一二月作寒作熱﹐五心煩躁﹐脾土勝自然經水流通。若半年不治﹐變成骨蒸。子午面熱﹐肌肉消瘦﹐泄瀉不止﹐急宜治之。倘病甚重﹐急用鴉片三釐調甘艸湯送下﹐有起死回生之妙﹐宜用逍遙散﹑紫菀湯二方。俱詳第四。

第六行經气血作痛論其癥﹐經來一半血未曾盡﹐腹中作痛﹐變發潮熱﹐或有不熱﹐須破其餘血﹐熱止痛安﹐宜用紅花散。

紅花散八枳殼﹝六分﹞紅花﹝一錢﹐炒﹞牛膝當歸蘇木赤芍三稜莪術﹝各八分﹞川芎﹝五分﹞

水煎﹐空心服。

第七經來不止經來一日不止﹐有半月之久﹐乃血妄行﹐問其婦﹐曾喫椒﹑姜熱物過度否﹖是謂熱癥﹐須用金拘散。

金拘散方九續斷阿膠﹝炒﹞地楡當歸白芷﹝各一錢﹞黃芩川芎白芍﹝各八分﹞熟地﹝二錢﹞

水煎﹐空心服。

第八經來如黃水此癥人虛不可用涼藥﹐須暖其經﹐以和其血。次月血勝而愈。宜用加味四物湯。

加味四物湯方十當歸烏藥川芎玄胡小茴香白芍﹝各八分﹞熟地﹝一錢﹞

姜棗水煎。空心服。

第九經來如綠水此癥全無血色﹐乃大虛大寒。不可用涼藥﹐要用烏雞丸半月。非但病愈﹐又能懷孕。

烏雞丸方十一天雄附子﹝三錢﹞鹿茸山藥蓯蓉肉桂蒲黃﹝炒黑﹞當歸萸肉川芎﹝各五錢﹞白芍﹝一兩﹞

熟地﹝一兩五錢﹞烏雞肉﹝皮油不用﹐酒蒸﹐三錢﹞

米糊爲丸﹐空心酒送下百丸。

第十經來全白色此癥無血色﹐五心煩熱﹐小便作痛﹐面色靑黃﹐乃血气虛也。服此半月必孕﹐宜用烏雞丸。方詳第十一。

第十一經來成塊如蔥白色﹐又如死豬血黑色。頭昏目暗﹐唇麻﹐此癥虛也。急用內補當歸湯。方詳第四。

第十二經來臭如夏月之腐此乃血弱﹐更兼熱物﹐譬如水漧涸﹐溝渠久則臭也。身衰﹐舊血新血不接則臭﹐宜用龍骨丸。

龍骨丸方十二龍骨海螵蛸牡蠣生地﹝各一錢﹞當歸川芎白芍茯苓﹝各八分﹞黃芩﹝六分﹞

蜜丸﹐空心服百丸。

湯藥方十三當歸三稜莪術赤芍丹皮白術﹝各八分﹞香附條芩陳皮木通﹝各八分﹞姜﹝一片﹞

水煎服第十三經來不止如魚腦雙足疼痛不能動履﹐乃下元虛冷﹐更兼風邪所致﹐宜行血行气﹐用疏風止痛散。

疏風止痛散方十四當歸天麻僵蠶烏藥牛膝獨活﹝各一錢﹞石南藤乳香紫金花骨碎補﹝各一錢﹞川芎﹝五分﹞姜﹝三片﹞蔥白﹝三个﹞

酒煎﹐空心服。

第十四經來如牛膜片此癥經來不止兼牛膜色一般﹐昏迷倒地乃气血變成﹐𨿽驚無事﹐用朱砂丸。

朱砂丸方十五朱砂﹝一錢﹞白茯苓﹝一兩﹞

水和爲丸﹐姜湯送下五十粒立效。

第十五經來如血胞經來不止或下血胞三五个如雞蛋大﹐如用刀割開內石橊子﹐其婦昏迷不知人事亦無妨﹐宜用十全大補湯。

十全大補方十六當歸白術﹝各一錢﹞川芎白芍人參茯苓﹝各八分﹞生地黃﹝各一錢﹞

姜﹑棗煎﹐空心服三五帖立效。內有甘艸﹑肉桂末二味米炒﹐令老肉桂味辛﹐恐動血﹐宜加減用之爲要。

第十六經來疼痛小便如刀割此乃血門不開﹐皆用八珍散無效﹐宜用牛膝湯一劑有功。

牛膝湯方十七牛膝﹝三兩﹞乳香麝香﹝各一錢﹞

水碗半﹐煎牛膝至一碗﹐臨服磨乳香﹑麝香入內﹐空心服之卽愈。

如系火癥﹐可用朱砂六一散。

第十七經來弔陰痛不可忍。

此癥兩條筋從陰弔起至乳上疼痛﹐身上發熱﹐宜用川楝湯二劑卽愈。

川楝湯方十八川楝子豬苓澤瀉﹝各八分﹞麻黃﹝六分﹞木香﹝三分﹞小茴香白術烏藥乳香元胡﹝各一錢﹞檳榔﹝八分﹞大茴香一錢姜﹝三片﹞蔥﹝一根﹞

水煎﹐對火服﹐發汗卽愈。

第十八經來未盡潮熱气痛此癥經來一半又覺口渴﹐小腸痛﹐此因傷食生冷﹐血滯不行﹐有餘血在內﹐不可用補劑﹐只宜涼藥。若補用莪術散﹐熱去經盡﹐痛止熱退。

莪術散方十九莪術三稜紅花牛膝蘇子﹝各一錢﹞

水煎空心服。

第十九經來已盡作痛此癥手足麻痺﹐乃腹中虛冷﹐血气衰甚。用人參四物湯治之。

人參四物湯方二十人參﹝一錢﹞白芍﹝一錢﹞當歸﹝二錢﹞川芎﹝八分﹞姜﹝三片﹞棗﹝三枚﹞

水煎服﹐卽愈。

第二十經來結成一塊如皂角一條橫過﹐痛不可忍﹐不思飲食﹐面色靑黃﹐急服元胡散治之。

元胡散方二十一元胡﹝四錢﹞發灰﹝三錢﹞

共爲末﹐酒調服下﹐服之半月﹐其塊自消。

第二十一經來脇气痛經來脇內一塊如杯大﹐其色淡黃﹐宜治塊爲先﹐用四物元胡湯治之。

四物元胡湯方二十二當歸川芎白芍﹝各八分﹞元胡﹝一錢﹞熟地﹝一錢五分﹞姜﹝三片﹞

酒煎。加沈香三分﹐食後服。或歸﹑芎﹑白芍﹑熟地﹑元胡各四兩﹐沈香五錢﹐分作四股﹐酒煎。或爲末﹐酒送下。

第二十二經來徧身疼痛經來二三日徧身疼痛﹐及寒邪入骨﹐或熱或不熱﹐宜解表。用烏藥順气散發汗卽愈。

烏藥順气散方二十三烏藥僵蠶白芷陳皮枳殼﹝各八分﹞漧薑甘艸﹝各五分﹞麻黃﹝四分﹐去節﹞姜﹝三片﹞蔥﹝一根﹞

水煎服卽愈。

第二十三觸經傷寒經來誤食生冷﹐徧身潮熱﹐痰气緊滿﹐惡寒﹐四肢厥冷﹐乃觸經傷寒。急投五積散卽安。

五積散方二十四濃朴陳皮桔梗白芷枳殼當歸白茯苓香附半夏﹝各一錢﹞川芎漧薑﹝各五分﹞蒼術柴胡﹝各四分﹞靑皮﹝六分﹞姜﹝三片﹞蔥﹝一根﹞

水煎熱服。

第二十四經逆上行經從口出﹐此因過食椒姜熱毒之物﹐其血亂行。急服犀角地黃湯數劑立效。

犀角地黃湯方二十五犀角白芍丹皮枳實﹝各一錢﹞黃芩橘紅桔梗百艸霜﹝各八分﹞生地﹝二錢﹞甘艸﹝三分﹞

水煎﹐空心服卽愈。

第二十五經水從口鼻出咳嗽气緊﹐宜推血下行﹐當用紅花散七帖﹐次用冬花散止嗽下气﹐不須五七帖﹐熱去全安。

紅花散方二十六紅花黃芩蘇木﹝各八分﹞花粉﹝六分﹞

水煎空心服。

冬花散方二十七冬花蕊粟殼﹝蜜炙﹞桔梗枳殼蘇子紫菀知母﹝各八分﹞桑皮﹝炒﹞石膏杏仁﹝各二錢﹞

水煎服。

第二十六逐日經來此癥經水日有幾點則止﹐或五日﹐或十日﹐又來數點。一月當三四次﹐面色靑黃﹐先宜艾膠湯三帖。

艾膠湯方二十八阿膠﹝炒﹞熟地﹝各二錢﹞艾葉﹝三錢﹞川芎﹝八分﹞棗﹝三枚﹞

水煎。空心服後﹐用紫金丸。方詳第三癥﹐服之次月卽安。

第二十七經來狂言如見鬼神此癥經來﹐或因家事觸怒﹐阻逆血攻心﹐不知人事﹐狂言鬼神﹐先用麝香散﹐寧心定志。

麝香散方二十九麝香沈香﹝炙﹞甘艸﹝各三錢﹞柴胡桔梗茯神﹝各八分﹞遠志﹝二錢﹐去心﹞木香﹝五分﹞人參﹝八分﹞

水煎﹐不拘時服﹐後用茯苓丸卽愈。

茯苓丸方三十遠志﹝去骨﹞茯苓﹝各八錢﹞朱砂﹝三錢﹞豬心﹝一个﹞

用早米糊爲丸如桐子大﹐用金銀湯送五十粒卽愈。

第二十八經來常嘔吐經來常嘔吐﹐不思飲食﹐宜用丁香散。

丁香散方三十一丁香漧薑﹝各五分﹞白術﹝一錢﹞

爲末﹐每淸晨米湯送三匙。

第二十九經來飲食卽嘔吐此癥乃痰在胸膈﹐掛住穀米﹐不能下胃﹐投烏梅丸化去痰涎﹐後用九仙散。

烏梅丸方三十二木香雄黃﹝各五錢﹞艸果﹝一个﹞乳香沒藥﹝各一錢﹞

烏梅爲丸如彈子大﹐每日早晨口含化一丸。

九仙奪命丹方三十三艸果﹝一个﹞濃朴茯苓﹝各一錢﹞豆果枳殼木香山楂陳皮蒼術﹝各一錢﹞

共爲末﹐姜湯下。

第三十經來徧身浮腫此因脾土虛弱﹐不能充變而爲腫﹐宜用木香調胃散。

木香調胃散方三十四木香甘艸漧薑﹝各三分﹞莪術木通山楂大腹皮﹝各八分﹞砂仁蒼術﹝各一錢六分﹞陳皮紅花﹝各五分﹞香附車前﹝各一錢﹞萆﹝三分﹞

水煎﹐空心服。

第三十一經來泄瀉若經動之時五更泄瀉如兒屎﹐此乃腎虛﹐不必治脾﹐用調中湯三五帖卽安。

調中湯方三十五人參白術﹝各八分﹞五味子甘艸﹝各三分﹞漧薑﹝五分﹞姜﹝三片﹞

水煎﹐空心服卽愈。

第三十二經來大小便俱出此名磋經﹐因喫熱物過多﹐積久而成﹐宜用分利五苓散﹐調其熱毒﹐調其陰陽卽安。

分利五苓散方三十六豬苓澤瀉白術赤茯苓﹝各一錢﹞阿膠﹝炒﹞川芎當歸﹝各八分﹞

水煎﹐空心服卽愈。

第三十三婦人白帶用白種雞冠花煎老酒﹐服之卽愈。

第三十四經來常咳嗽此癥咽中出血﹐乃肺金枯燥﹐急用茯苓湯退其嗽﹐再用雞蘇丸除其根。

茯苓湯方三十七茯苓川芎蘇葉前胡半夏桔梗枳實漧薑陳皮﹝各八分﹞當歸白芍生地﹝各一錢﹞人參﹝五分﹞桑白皮﹝六分﹞甘艸﹝三分﹞姜﹝三片﹞

水煎﹐空心服卽愈。

雞蘇丸方三十八蘿卜子﹝九錢﹞貝母﹝四兩﹞

共爲末﹐蜜丸桐子大﹐空心白滚水送下五十粒卽愈。

第三十五經水來腹大如鼓此癥月水不來二三月以至七八月腹大如鼓﹐人以爲孕一日﹐崩下血來﹐其胞血中有物如蝦蟆子﹐昏迷不知人事﹐體壯者可服十全大補湯﹐體瘦者死。

十全大補方詳第十五癥第三十六經來小便如白虫此癥經水來血內有白虫如雞腸﹐滿腹疼痛﹐只宜推去虫於大便出無事﹐先用追虫丸﹐復用建中湯補之。

追虫丸方三十九續隨子檳榔牽牛大戟﹝各五分﹞麝香﹝五分﹞甘遂芫花﹝各一錢﹞

米糊丸如桐子大﹐每服十丸酒送下。

建中湯方四十白芍﹝一兩﹞黃肉桂甘艸﹝各五錢﹞

共爲末﹐米湯送下卽愈。

第三十七經來潮熱終日不思飲食此癥經來胃气不開﹐不思飲食﹐須開胃不宜別樣﹐只宜鴨血酒立效。將雄鴨頭頂上取血﹐調酒飲之立效。

第三十八女子經閉室女月水初行不識保養﹐用冷水洗手足﹐血見冷水則凝﹐不出血海。面色靑黃﹐徧身浮腫﹐人作水腫。治之不效﹐宜用通經丸﹐通其血﹐消其腫。

通經丸方四十一三稜莪術赤芍川芎當歸紫菀劉寄奴﹝各八分﹞穿山甲﹝一片﹞

共爲末﹐米糊爲丸﹐酒送下卽愈。

第三十九血水崩此癥宜用十灰丸﹐若久崩乃虛﹐宜用雞蛋湯。若小腸痛﹐宜用加味四物湯。初起時只用十灰丸。

十灰丸方四十二阿膠﹝五錢﹞側柏葉棕櫚艾葉薴根百艸霜﹝各一錢﹞綿絹﹝一團﹞白茅根﹝一根﹞丹皮﹝一錢﹞茜根﹝一錢﹞

各燒灰存性爲細末﹐白滚湯送下。或用大小薊各一錢﹐用藕煎湯送下甚妙。

雞蛋湯方四十三雞脊肉的子﹐用蔥三根﹐姜一兩。

共搗爲泥﹐用麻油鍋內炒去渣﹐酒服要趁熱喫。加味四物湯方見第八癥內。

第四十經來吐蛔虫此癥經來寒熱﹐四肢厥冷﹐大汗﹐吐虫﹐痰气緊滿﹐百死無生。

第四十一胎前惡阻此癥胎前阻逆﹐不思飲食﹐腹中作痛﹐乃胎气不和﹐因而惡逆﹐宜用和气散加丁香﹑木香一劑而安。

和气散方四十四陳皮桔梗濃朴益智小茴香藿香﹝各八分﹞甘艸﹝三分﹞砂仁﹝五分﹞蒼術﹝四分﹞丁香﹝三分﹞木香﹝五分﹞

水煎半碗飽服。

第四十二胎前潮熱气痛此乃受熱毒所致﹐宜服五苓散二三帖卽安。

五苓散方四十五赤茯苓豬苓澤瀉白術﹝各五分﹞

水煎溫服。

第四十三胎前寒熱胎前瘧疾﹐小腹作痛﹐口燥咽漧﹐乃受熱更多﹐又傷生冷﹐陰陽不和﹐服艸果散卽安。

艸果散方四十六艸果﹝二錢﹞靑皮柴胡黃芩﹝各八分﹞甘艸﹝三分﹞

水煎空心服。

第四十四孩子頂心不知人事乃過食椒﹑姜﹑雞肉﹐熱毒積在胸中﹐如五六月蓋絮被受熱﹐亂動母胎﹐俱不安也。先用調經中和气散﹐後用勝紅丸。子母皆安。

調經中和气散方四十七大黃石膏﹝各一錢﹞檳榔枳殼知母﹝各八分﹞黃連﹝六分﹞柴胡﹝三分﹞黃柏﹝五分﹞

水煎濃大半碗﹐空心服卽愈。

勝紅丸方四十八江子﹝去殼油﹐十粒﹞百艸霜﹝二錢﹞

共爲細末﹐米糊爲丸﹐白滚水送七粒。

第四十五胎前气緊不得臥此癥過食生冷兼有風寒中胃肺經﹐生痰﹐宜用紫蘇湯﹐又宜安胎散。

紫蘇湯方四十九蘇葉桔梗枳實大腹皮貝母知母桑皮﹝各八分﹞當歸﹝八分﹞五味子石膏甘艸﹝各三分﹞

水煎溫服。

安胎散方五十人參生地當歸阿膠﹝炒﹞茯苓﹝各一錢﹞小茴香八角﹝各八分﹞川芎甘艸﹝各五分﹞

水煎﹐空心服卽愈。

第四十六胎前咳嗽此因每食生冷﹐又喫姜﹑椒﹐中傷胎熱﹐胃气不勝﹐故此作疾﹐宜用五虎湯﹐嗽止人安。

五虎湯方五十一杏仁枳實石膏﹝各一錢﹞蘇子陳皮知母桔梗﹝各八分﹞五味子甘艸﹝各三分﹞麻黃﹝四分﹞

水煎溫服。

第四十七胎前衄血常從口鼻中來此是傷熱﹐血熱亂行﹐衝傷胎絡﹐只用涼胎法﹐不用四物湯﹐用衄血立效散。

衄血立效散方五十二丹皮側柏葉黃芩﹝各八分﹞蒲黃﹝一錢﹐炒﹞

共爲末﹐米糊丸﹐白滚湯送下卽愈。

第四十八胎前瀉痢此乃椒﹑姜﹑雞肉熱物入脾﹐大腸太熱變成痢也。初起二日用甘蓮湯立效﹐如瀉久孕婦形瘦﹐精神短少者﹐子母不能治也。

甘蓮湯方五十三甘艸﹝五錢﹞川蓮﹝一錢﹐炒﹞漧薑﹝一錢﹞

水煎溫服。

第四十九胎前血漏有孕紅來如行經應期一至﹐此是漏胎。宜小烏金丸。

小烏金丸方五十四海金沙﹝三錢﹐﹞僵蠶側柏葉小茴香百艸霜川芎﹝各五錢﹞防風當歸﹝各八錢﹞濃朴﹝六錢﹞蒼術﹝四錢﹞

用早米糊爲丸﹐白滚湯送百粒。

第五十胎前帶白乃胎气虛弱﹐先用白扁豆花炒﹐酒服﹐後用閉日丸卽愈。

閉日丸方五十五龍骨海螵蛸牡蠣赤石脂﹝各五錢﹞

米糊爲丸﹐酒送百粒。

第五十一胎前赤帶漏紅如豬血水﹐日夜不止。其婦精神短少﹐急用側柏葉丸。

側柏葉丸方五十六側柏葉黃芩﹝各四兩﹞

煉蜜爲丸﹐白滚湯送百粒卽愈。

第五十二胎前气緊咳嗽凡气緊動紅久嗽不止﹐其紅每月應期而來﹐日午心熱﹐气緊人皆作癆治不效﹐先用逍遙散退熱﹐後用紫菀湯。二方俱詳第四癥內。

第五十三胎前動血此因飲食﹐跌傷﹐惡血破來如水不止﹐急用艾膠湯立止血﹐次用安胎散固胎體。壯者二三帖可愈﹐瘦弱者不治。艾膠湯方詳二十六癥﹐安胎散方詳二十五癥。

第五十四胎前小便不通此癥名爲轉脬﹐急用車前八珍散﹐如八珍散不效﹐再用八味丸。

車前八珍散方五十七白茯苓白術﹝土炒﹞當歸川芎﹝各二錢﹞人參白芍﹝各一錢五分﹞車前熟地﹝各一錢﹞炙甘艸﹝八分﹞

水煎溫服。

八味丸方五十八萸肉澤瀉丹皮﹝各八錢一分﹞附子甘艸﹝各三錢﹞熟地﹝一錢八分﹞山藥﹝一錢﹞肉桂﹝五分﹞

湯丸俱可用。

第五十五胎前小產懷孕三五月﹑七八月皆曰小產。若不調治恐再孕亦然﹐宜用益母丸治之。

益母丸方五十九益母艸﹝四兩﹞當歸﹝四兩﹞

煉蜜爲丸﹐空心白滚湯送下。

第五十六胎前怔忡心常恍惚﹐徧身煩熱﹐乃气血衰弱﹐受孕之故。宜用朱砂湯。

朱砂湯方六十豬心一个﹐不下水﹐用水一碗煎湯﹐研朱砂一錢﹐調服。

第五十七胎前浮腫此气血衰﹐切忌通利之藥﹐恐傷胎也。用大腹皮湯爲主。

大腹皮湯方六十一大腹皮五加皮陳皮靑皮姜皮﹝各一錢﹞

水煎空心服。

第五十八胎前徧身酸懶此癥面黃瘦﹐不思飲食﹐精神困倦﹐形容憔悴﹐因血少不勝﹐難養胎气。宜用四物湯。

四物湯方六十二當歸川芎熟地﹝各二錢﹞芍藥﹝八分﹞

水煎溫服。

第五十九胎前陰戶腫乃胎不運動而致﹐宜順血散治之。

訶子水一鐘﹐煎七分﹐溫服。

第六十胎前下血動胎若婦人壯盛者﹐三五日內急以安胎散救之﹐若形瘦者﹐有冷汗﹐面色如灰﹐四肢無力﹐乃積久之病﹐神色已去﹐不必醫治。安胎散詳四十五癥。

第六十一胎前腳痛此癥乃血气衰弱﹐下元又虛﹐亦兼風邪。宜用止血行气之劑。須烏藥順气散治之。烏藥順气散方。詳二十二癥內。

第六十二胎前中風牙關緊閉﹐痰气壅滿不知人事﹐因食生冷﹐兼坐風中而致﹐用黃蠟膏搽上牙關﹐再進排風湯三帖。

黃蠟膏方六十三黃蠟枯礬麻黃以上各等分爲末﹐共熔化擦牙上。

排風湯方六十四防風白術白蘚皮甘艸川芎當歸茯苓獨活﹝各八分﹞麻黃﹝四分﹞姜﹝三片﹞棗﹝二枚﹞

水煎服。

第六十三胎前癱瘓此癥手足不能動﹐乃胃中有痰凝聚血气所致。宜用烏藥順气散方。詳二十二癥內。

第六十四胎前腰痛此乃血蔭胎﹐不能養腎﹐腎水不足﹐以致腰痛。宜用豬腎丸。

豬腎丸方六十五豬腰子﹝二个﹞靑鹽﹝四錢﹐入腰子內蒸﹐煨榦爲末﹞

蜜丸﹐空心酒服卽愈。

第六十五胎前頭痛此乃寒邪入腦﹐陽气衰也。宜投芎芷湯﹐三服卽安。

芎芷湯方六十六川芎白芍白芷菊花本茯苓﹝各八分﹞甘艸﹝九分﹞姜﹝三片﹞

煎服。

如不止加細辛八分﹐原有頭風病者不能卽愈。

第六十六胎前泄瀉此癥隨四時治之﹐再宜臨癥斟酌。春宜平胃散﹔夏宜三和湯﹔秋宜藿香正气湯﹔冬宜理中湯。

平胃散方六十七茯苓炙甘艸山藥廣皮﹝各等分﹞

三和湯﹑藿香正气湯﹑理中湯﹐其方未載。

第六十七胎前心痛不可忍亦是胎气不順﹐宜順胎散治之。

順胎散方六十八艸果﹝一个﹞玄胡﹝八分﹞五靈脂﹝一錢﹞滑石﹝八分﹞

酒煎﹐半饑服。

第六十八胎前忽倒地此乃血養兒胎﹐母欠精神﹐承胎不住﹐目花眼昏﹐一時倒地。不須服藥﹐只飲食補之可也。

第六十九胎前大便虛急此癥脾土燥﹐大腸澀。只宜理脾通大腸﹐不可用硝黃﹐宜用枳實湯。

枳實湯方六十九枳實﹝二兩﹞

水二碗﹐煎七分﹐不拘時服。

第七十胎前徧身瘙癢出風脾此癥有風﹐不可服藥﹐用樟腦酒調﹐擦之自愈。

第七十一胎前陰門癢甚此癥有孕﹐房事不節﹐陽精畱蓄﹐因而作癢。宜川椒白芷湯並洗之。

川椒白芷湯方七十川椒﹝一兩﹞白芷﹝一兩五錢﹞

水煎服。渣煎洗之。

第七十二胎前乳腫或兩乳或一乳腫痛作冷作熱﹐名爲內吹。用皂角一條燒灰存性﹐酒送下立消﹐不復發矣。

第七十三胎前咽痛此乃寒攻下咽﹐胃有痰涎﹐宜去寒化痰。用升麻桔梗湯二劑卽安。

升麻桔梗湯方七十一升麻桔梗甘艸﹝各八分﹞防風元參﹝各一錢﹞

水煎服。

第七十四胎前消渴此乃血少﹐三焦火熾而然。宜四物湯加生地﹑川柏﹐共六味丸自愈。四物湯方詳五十八。

第七十五胎前耳鳴此乃腎虛。宜豬腎丸﹐方詳六十四。

第七十六胎前不降生臨產水漧﹐孩子不下﹐用益母散生其水﹐水至胎下﹐若閉不生者死。

益母散方七十二白芷當歸滑石﹝各一錢﹞益母﹝三分﹞肉桂﹝八分﹞麝香﹝一分﹞

水煎溫服。

第七十七祕傳速產用髙墻上蛇蛻一條﹐要頭向下者佳。瓦上焙榦爲末一錢﹐加麝香三分﹐乳調爲膏﹐貼臍上卽產﹐速去﹐切不可久貼。

第七十八胎衣不下此癥多因身弱血少水漧而胎衣不下﹐宜用川歸湯。在胸膈者難治。若在小腹﹐用破靈丹。婦人面色靑黃﹐口舌黑﹐指甲靑﹐此子死也。當用朝爛散打下死胎﹐急救其母。若面色靑黃﹐指甲紅色﹐其子久生不可輕用破靈丹。

川歸湯方七十三川芎﹝二錢﹞當歸﹝一錢﹞益母艸﹝二錢﹞

取汁和老酒煎服卽下。

破靈丹方七十四紅花蘇木﹝各五分﹞

無灰酒煎服。

朝爛散方未載。

第七十九產後血气痛此乃餘血不盡腹中痛﹐徧身熱﹐惡血在腹當去其血﹐則熱自退。宜紅花當歸散方。詳第六癥。

第八十產後血盡作痛此乃腹中虛痛﹐若有潮熱﹐亦是虛潮。宜四物湯加烏藥。四物湯方詳五十八癥內。

第八十一產後惡血發熱此乃內傷外感之癥。其方未載。

第八十二產後咳嗽此乃產後傷風變爲咳嗽。宜小靑龍丹。

小靑龍丹方七十五甘艸漧薑﹝各五分﹞五味﹝三分﹞杏仁﹝一錢五分﹞半夏﹝一錢﹞姜﹝三片﹞

水煎服。

第八十三產後子宮突出用鯉魚燒灰﹐調淸油﹐搽之卽愈。

第八十四產後瘕疸突出先用連翹散﹐後用黃蠟膏立效。

連翹散方七十六黃﹝炙﹞花粉連翹防風梔子﹝各一錢﹞甘艸﹝三分﹞

水煎服。

黃蠟膏方。詳六十二癥內。

第八十五產後一月惡露重來如血水不止昏迷倒地不知人事﹐此乃生產一月﹐夫婦交媾動搖骨節﹐以此血崩不止。急用金拘散方。詳第七癥內。

第八十六產後气急或泄瀉﹐气緊不止﹐煩熱口渴﹐此乃內虛外熱﹐必死之癥。

第八十七產後舌黑如塵口漧絕無津液﹐此乃腎敗﹐必死之癥。

第八十八產後譫語又水瀉此乃惡血攻心﹐上盛下虛﹐必死之癥。

第八十九產後弔陰產後浮腫俱詳調經門第一癥內。

第九十難產方用活雄鼠腎一對加麝香三分﹐搗爛﹐分作三丸﹐好朱砂爲衣﹐白滚湯送下一丸。男左手﹐女右手握出﹐如死胎頭頂也。

按此方屢經奇驗﹐丸出急用淸水洗淨﹐尙可再用一次﹐收藏不可輕泄其气。

第九十一凡人難得受孕未期之時先服此方。

白歸身﹝二錢﹞川芎﹝一錢五分﹞覆盆子﹝一錢﹐炒研﹞熟地﹝三錢﹞白芍﹝酒炒﹐二錢﹞川斷﹝去蘆﹐二錢﹞砂仁肉﹝一錢四分﹞香附末﹝二錢﹞杜仲﹝二錢﹐炒﹞廣皮﹝一錢﹞丹參﹝二錢﹞姜﹝一片﹞黑棗﹝二枚﹞空心熱服。

臨期去黑棗﹑熟地﹑加紅花一錢五分﹐蘇木三錢﹝打碎﹞﹐陳老酒一杯﹐服二帖。口忌淨爲要。

難產及子死腹中宜服龍虎散九二敗龜甲﹝一个﹐酥炙﹞蛇蛻﹝兩條﹐頭尾俱全﹞蟬蛻﹝四十八个﹐頭尾俱全﹐以新瓦上焙漧﹞婦人亂髮﹝一團﹐皂角水洗淨﹐去油﹐火存性﹞滑石﹝二錢﹐飛﹞

共爲細末﹐瓷罐收貯﹐用黃蠟封口﹐每服二錢﹐老酒送下。不飲酒者﹐用益母艸煎湯送下更佳﹐立產。

上卷

世祕資生丹方

治產後各項經脈之丸方。

歸身﹝酒洗﹞川芎﹝酒洗﹞香附末﹝去毛﹐醋炒﹐忌鐵器﹞蒼術﹝米泔水浸炒﹞玄胡﹝炒﹞蒲黃﹝炒﹞白茯苓﹝去皮﹞桃仁﹝去皮尖﹞淮熟地﹝酒蒸淨﹞

以上各二兩﹐山茱萸﹝去核﹞﹑地楡﹝酒洗﹞﹑五靈脂﹝醋浸﹐瓦焙﹞﹑羌活﹑甘艸﹝炙﹞﹑白芍﹝酒炒﹞﹑人參﹑陳皮﹑牛膝﹝去蘆﹞以上各五錢﹐三稜﹝醋浸透﹐紙包煨﹞五錢﹐白術﹝土炒﹞﹑靑皮﹑木瓜各三錢﹐良姜四錢﹐乳香﹝去油﹞﹑沒藥﹝去油﹞﹑木香各一錢﹐天臺烏藥一錢五分﹐益母艸一兩五錢﹐忌鐵器﹐阿膠﹝蛤粉炒成珠﹞八錢上藥各制淨﹐照分兩配勻爲極細末﹐用大黃膏爲丸。

上卷

大黃膏方

錦紋大黃一斤﹝去黑皮爲極細末﹞﹐蘇木三兩﹝劈碎﹞﹐河水五碗熬取三碗﹐紅花三兩﹝炒黃色﹐入好酒一大壺同煮六七碗﹐去渣存汁﹐另黑豆三升﹐用河水熬汁三碗﹞。

凡修合時務要虔心﹐並忌婦人﹑雞犬﹑孝服人不見之處方妙。先將大黃末入鍋內﹐用米醋五碗攪勻熬至滴水成珠﹐又下醋四五碗熬﹐如此三次取膏﹐卽入紅花酒﹑蘇木湯﹑黑豆汁攪開大黃膏﹐再熬成膏取出瓦盆盛之﹐卽將此鍋粑焙榦爲末﹐與前資生丹藥末和勻﹐卽將大黃膏爲丸如彈子大﹐每一丸臨用擂爲細末﹐好酒調服﹐不拘時候﹐妙妙﹗各項產後癥。並所用之﹐引開列於後。

一﹑治子死腹中。娠母因染病﹐六七日間經傳臟腑熱極﹐以致子死母身﹐墮在臍下﹐不得分離﹐命在須臾﹐急服三丸﹐胸气熱卽生矣。

二﹑因胎气以成子食母血。臨月足余血成塊俗呼爲鬼枕﹐臨產時鬼枕先破﹐血裹其子故難產耳。此藥隨去衣中敗血﹐須臾生下。其橫生逆生﹐胎衣不下等同。

三﹑胎衣不下母子分解訖。母受其產血入中衣被血所脹﹐因此胎衣不下﹐令人湯水不進﹐脹悶﹐煩急﹐化服三丸隨去衣中敗血﹐自然卽下。

四﹑產後血暈﹐起牀不得﹐眼目昏花﹐產後三日气血未定﹑還入五臟﹐奔血於肝﹐醫者不識呼爲暗風﹐用此丹卽愈。

五﹑產後口干心悶。產後六七日以母血气未定緣﹐三日後食麵物﹐瘀血結聚在心﹐是以煩渴。醫者呼爲胸膛壅脹。服此丹卽愈。

六﹑產後寒熱似瘧。緣產後虛羸﹐血瘀心肺﹐則熱入脾胃﹐則寒熱極反渴﹐不識者呼爲瘧疾﹐誤損多矣。服此丹效之。

七﹑產後四肢浮腫。因敗血走注五臟﹐轉滿四肢﹐停畱回轉不得﹐變爲浮腫。不識者呼爲水腫﹐不知水腫與血腫不同。水腫气急而小便澀﹔血腫气滿而四肢寒。服此丹隨去敗血﹐後服別藥調理气血。

八﹑產後血邪如見鬼神﹐癲狂﹑言語無度。產後血邪﹐熱气沖心﹐因物觸動﹐所以心上煩燥﹐言語癲狂﹐若醫者不識呼爲風邪則誤矣。急服此丹治之。

九﹑產後失音不語。心有七孔三毛﹐敗血入心被血所悶﹐言語不得﹐故醫者不識呼爲脫陰脫陽。失音𨿽是難治﹐殊不知審妊婦經脈行與不行﹐順與不順﹐致心气妄行流入心孔。宜服此丹卽愈。

十﹑產後瀉痢。未盈月妊婦誤食酸鹽冷堅之物﹐與血相搏流入大腸﹐不得克化﹐或瀉濃血或作污刺不得安穩。服此丹卽愈。

十一﹑產後骨節酸疼。緣生產百骨肢節開張﹐產後敗血流入諸處停畱日久﹐結聚不散﹐是以百節酸疼。不識者治以風濕﹐誤損多矣。但服此丹其凝血卽愈。

十二﹑產後小便尿血似雞肝。因妊婦月中將息失宜﹐飲食不得應口﹐兼以鬱怒﹐以致敗血流入小腸﹐閉卻小道﹐是以小便腸澀。結形似雞肝﹐流入大腸隨至大澀難醫。不識者呼爲五臟淋漓。傷心肝以致瘀血成塊﹐形如雞肝﹐殊不知敗血入腸﹐閉澀水穀道﹐以致如此。服此丹卽愈。

十三﹑產後崩中。因產後敗血惡气未止之間﹐宜服藥調理五臟﹔或食酸鹹生冷寒熱不一﹐因此榮衛不得調和﹐以致宮中便作崩漏﹐形色如肝﹐渾身潮熱﹐背膊拘急﹐胸口中悶。醫者不識呼爲崩中。但婦人癸水將至暴下不止﹐愆期過度﹐故曰崩漏。今妊婦血气正行﹐失於保養﹐以成此病。但服此丹三丸卽愈。

十四﹑產後胸膈气嘔逆不定。因產後血停於脾胃﹐食滿衝心之气不平﹐胸膈脹滿嘔吐偏多﹐不識者呼爲翻胃。是以穀气爲主﹐胃喜容受而不運動﹐傷胃心而不容飲饌﹐故曰翻胃。妊婦停血於脾﹐心气相衝而爲嘔逆﹐何得謂之翻胃﹖但服此丹二三丸卽愈。百發百中。

十五﹑產後咳嗽﹐四肢寒熱﹐心悶口漧﹐渾身煩躁﹐睡夢多驚﹐體虛無力﹐經水不來名曰血閉。腹痛面赤﹐因此難治。變作骨蒸﹐治須仔細。若服此丹不應﹐縱有再生之術不能治也。

十六﹑產後喉中似蟾鳴。敗血衝遏於心﹐轉入於肺。肺主气﹐血衝心﹐气與血俱結成一塊於喉中﹐聲似蟾鳴﹐人以爲怪。得此癥者十不救一﹐服此丹可愈。

十七﹑產後面黃舌漧﹐鼻口流血﹐徧身血點繞頂生斑。

緣產後血敗﹐五臟六腑皆滿流入肌膚﹐敗血走流四肢﹐熱結便住轉還不得﹐故有此疾可畏可懼。此癥十無一生。服此丹可愈。

十八﹑產後便澀﹐腰痛似角弓。妊婦百日之外血气方滿﹐今在月中七日以外食油面爽口之物﹐以致煩躁不得安寧﹐因循不肯服藥兼傷房事﹐或久病後坐臥當風﹐取其一時之快﹐不肯房事將息﹐宜乎有此病也。急服此丹卽愈。

治產後小便赤澀﹐大便滯遲不通。服此丹卽愈。

治經脈不通。婦人經脈猶之溝渠也﹐溝渠壅塞則水道不行﹐婦人气閉則經水不通。切不可因循養病而喪軀﹐要急服此丹以流通之﹐保其天和﹐遂其化工美哉﹗妙哉﹗治室女經痼不通。室女經脈與婦人不同﹐隱匿於胞絡漸入子宮﹐至十三四歲出現始知人事﹐苟或喜怒寒濕溫熱失宜﹐以此經不通。痼﹐涸也。室女身中亦猶是也。《易》曰﹕天一生水地六成之。先服四物湯三五帖﹐使癸水生於宮中﹐然後服此丹引導流通﹐勿可聽庸醫作癆瘵治也。

四物湯方詳第二癥內。

治經行腹中疼痛﹐婦人每遇經來而臍腹撮痛者﹐益衝任兩脈弱而血海與小腸二經虛﹐而受風便下之際﹐血气搏於風冷相攻而痛﹐但服此丹卽愈。

治產後頭疼﹐身熱有汗﹐謂之傷風。加桂枝二分﹐姜﹑蔥煎湯化服立愈。

治產後咳嗽﹐頭疼﹐身熱無汗﹐謂之傷寒。加麻黃末三分﹐蔥﹑姜煎湯化服立愈。

治產後無乳﹐加天花粉二分﹐歸身三分﹐穿山甲三分﹝炙黃﹞﹐俱爲末入酒內化服﹐不拘時喫乳﹐母要揉奶千餘轉﹐其乳卽如泉湧。

婦人陰中生虫治室女經痼不通﹐加蓬術三分﹐姜黃末五分﹐赤芍二分﹐天花粉四分。

俱爲末﹐同入酒內化開﹐不拘時服﹐經自然通矣。

治婦人月信前後不一﹐空心酒化服卽準。

治婦人血气肚痛疼﹐上下走痛﹐宜服此丹。忌酸鹹生冷等物。

上卷

救生丸方

治產後胎衣不下﹐惡血奔心﹐迷悶不蘇﹐此丸可以預合以備用濟世之簡捷良方也。

大附子﹝一个﹐泡去皮臍﹐制爲末﹞漧漆﹝二錢﹐爲末和勻﹞大黃﹝五錢﹞

爲極細末﹐酒醋熬成膏﹐和前二味爲丸如桐子大﹐每服三十丸淡酸湯下﹐一時連進三服﹐胎衣卽下如神。

上卷

治產後血結痛方﹝屢驗﹞

生蒲黃﹝五分﹞川芎﹝五分﹞白術﹝五分﹞神曲﹝五分﹞陳皮﹝四分﹞桃仁﹝五分﹐去皮尖﹞甘艸﹝四分﹞香附﹝一錢五分﹐童便炒﹞歸尾﹝一錢五分﹞

用水一碗半煎七分服。

上卷

救苦三方

婦人陰癢吳茱萸苦參蛇牀子﹝各一兩﹞

用水濃煎﹐燻洗卽愈。

生豬肝一片﹐用鍼刺多孔﹐或雞肝亦可﹐納入陰中﹐虫自引出﹐數次卽愈。仍用前方洗之。

婦人翻花此癥因眞陰不足﹐或欲事過多陰戶翻出﹐只可仰臥﹐身不能轉﹐疼痛異常。

用大鱉一个﹐重二斤者﹐破去腸雜﹐連頭整个水煮極爛﹐將汁碗盛﹐用舊絹蘸汁滴患處﹐使其滲入﹐其骨連頭項灰研末﹐夜間拭淨摻之﹐其肉作羹令病者食之﹐三日卽愈。或老年脫肛諸藥不能治者﹐用此方亦神效。

中卷

胎產奇方

全當歸﹝一錢五分﹐洗﹞川芎﹝一錢五分﹞羌活﹝三分﹞濃朴﹝七分﹐薑汁炒﹞荊芥穗﹝八分﹞菟絲子﹝一錢五分﹐酒泡﹐曬漧﹞枳殼﹝六分﹐去穣﹐麩炒﹞生黃﹝八分﹞川貝母﹝一錢﹐去心﹞

白芍﹝二錢﹐冬月用一錢﹐酒炒﹞蘄艾﹝七分﹐醋炒﹞細甘艸﹝五分﹞

引用老姜皮二片﹐水二杯﹐煎八分﹐渣再加水一杯半﹐煎六分﹐空心服。臨產者隨時服。以上照方逐件泡制﹐稱準煎服﹐無不奇驗。

此方專治一切胎產癥候﹐未產者能安胎﹐臨產者能催生﹐倘有懷孕傷胎﹐不拘月數腰痛﹑腹痛﹐服此卽愈。其有見紅勢欲小產者﹐危急之際﹐一服立愈﹐再服全安。如有十月滿足交骨不開﹐橫生逆生﹐或嬰兒死於腹中者﹐此藥服之﹐立刻卽下﹐每月不過二劑。若孕至九十月間﹐預服兩劑﹐臨盆容易﹐後患皆無。此乃異人所授傳﹐此經驗濟人﹐功世不可輕忽。

中卷

產後生化湯論

﹝卽竹林寺傳祕本﹞

產後血气暴虛﹐理當大補。但惡露未盡﹐用補須知﹐無滯血﹐能化又能生﹐攻塊無損元气﹐行中又得補﹐方爲萬全無失。世以芎﹑歸﹑芍﹑地四物湯理產﹐誤人多矣。因地黃性寒﹐芍藥酸斂﹐滯血故也。產後惡露作塊痛﹐名曰兒枕。

世多專用消散﹐然後議補。又有消補渾施﹐終無成效。不知舊血𨿽當消化﹐新血亦當生養﹐若專攻舊血﹐則新血亦不寧矣。世以濟坤丹﹐又名回生丹﹐治以攻血塊﹐下胞胎﹐𨿽見速效﹐其元气未免虧損﹐卽幸平安﹐究非良劑也。不得已而用之下胞胎﹐只可一丸﹐不可多服。夫生化湯因藥性功用而立名也。夫產後血塊當消﹐新血宜生。若專消則新血不寧﹔專生則舊血反滯。考藥性芎﹑歸﹑桃仁三品善破惡血﹐驟生新血﹐佐以炙黑漧薑﹑甘艸引三品入肺肝﹐生血理气﹐五味共方﹐則行中有補﹐化中有生﹐實產後之要藥也。故名生化湯。凡病起於血气之衰﹐脾胃之虛﹐而產後血气之虛尢甚。是以丹溪先生論產﹐必當大補血气爲先﹐𨿽兼他癥以末治之﹐此三言者已盡醫產大旨﹐若能擴充用藥立方﹐則治產可以無大過矣。夫產後憂驚勞倦﹐血气暴虛諸癥乘虛易入﹐如有气勿專耗散﹐有食勿專消導﹐熱不可用芩連﹐寒不可用桂附。寒則血塊停滯﹐熱則新血崩流。至若虛中外感﹐見三陽表癥之多﹐似可汗也。在產後而用麻黃﹐則重竭其陽。見三陰裏癥之多﹐似宜下也。在產後而用承气﹐則重亡陰血。耳聾﹑脇痛﹐乃腎肝惡血之停﹐休用柴胡。譫語汗出﹐乃元弱似邪之癥﹐毋同胃實。厥由陽气之衰﹐無分寒弱﹐非大補不能回陽而起弱。痺因陰血之虧﹐不論剛弱非滋榮不能舒筋而活絡﹐又乍寒乍熱發作有期類瘧也。若以瘧治﹐則遷延難愈。神不守舍﹐言語無倫﹐病似邪也。若以邪論﹐危亡可待。去血多而大便結燥﹐蓯蓉加於生化﹐非潤腸承气湯之能通。患汗多而小便短澀﹐六君子倍多參﹐必生津助液之可利﹐加參生化頻服﹐救產後之危。長生活絡屢用﹐蘇絕谷之人。頹疝脫肛﹐多是气虛下陷﹐補中益气之湯堪用。口噤拳攣乃因血燥類瘋﹐加參生化之湯宜服。產戶入風而痛甚﹐服宜羌活養榮方。玉門寒冷而不閉﹐洗宜牀菟萸硫類。怔忡驚悸﹐生化湯加定志。似邪恍惚﹐安神丸助歸脾。因气而滿悶虛煩﹐生化湯加木香爲佐。因食而酸噯惡食﹐六君子加神曲﹑麥芽爲良。蘇木﹑莪蓬﹐大能破血。靑皮﹑殼實﹐最消脹滿。一應耗血散气之劑﹐汗吐下之用﹐可施於少壯﹐豈宜用於胎產﹖大抵新產之後﹐先問惡露如何﹖塊痛未可遽加術。腹中痛止﹐補中益气無疑。至若亡陽脫汗﹐气虛喘促﹐頻服生化加參﹐是從權也。又以陰亡大熱﹐血崩厥暈﹐連煎生化原方﹐乃救急也。王太僕云﹕治下補下﹐制以緩急﹐緩則道路遠而力微﹐急則气味濃而力重﹐故治產當遵丹溪﹐而固本服法﹐宜效太僕而頻加﹐凡擅回生之奇術﹐須著意以拯危﹐欲求俯仰之無慚﹐心實心以濟物﹐此𨿽未盡產癥之詳﹐然見癥立方﹐皆援近鄕治驗爲據﹐未必無小補耳。

產後血塊﹐是孕成余血之所積也。夫婦人血耗气衰﹐二七而天癸至﹐三旬一見﹐以象月盈則虧也。行之有常曰經。有孕則經不行﹐其餘血注於胞中﹐以護胎元。一月始名胚﹐二月始名膏﹐三月成形而名曰胎。方受母之蔭庇胎形尙小﹐食母血尙有餘汁﹐前兩月並積於胞中﹐月久成塊﹐至產當隨兒下。多有產婦送兒送胞﹐勞倦無力﹐或失調護﹐腹欠溫暖﹐至塊痛日久不散。幸勿輕服攻血峻劑﹐姜﹑椒﹑艾﹑酒﹐過於大熱﹐新血未免虧損。治法頻服生化湯幾帖以助血兼行﹐外有熱衣暖腹可也。一時俗治血塊﹐用生地﹑紅花以行之﹐蘇木﹑牛膝以攻之。治气脹用烏藥﹑香附以順之﹐枳殼﹑濃朴以舒之﹐甚有靑皮﹑枳實以下气定喘。芩﹑連﹑梔﹑柏以退熱除煩。至若血枯大便艱實﹐反用承气下之而愈結。汗多小便短澀﹐反用五苓通之而愈悶。其有偏執﹐罔知固本。或有惜費不治﹐或有十醫相通﹐誤薦人而致夭折者﹐不可勝計﹐有謂山楂能消血塊﹐卻害弱人﹐頻服兩三帖﹐必死無疑。

生化湯﹐凡有孕至七八月者﹐預制兩三帖﹐至胞衣一破﹐速前一帖﹐候兒下地卽服。不論正產小產﹐𨿽少壯產婦﹐平安無羌﹐亦宜服兩帖以消血塊﹐生長新血。

中卷

生化湯原方

川芎﹝四錢﹞當歸﹝八錢﹐酒浸﹞甘艸﹝五分﹐炙﹞漧薑﹝四分﹐炒黑存性﹞桃仁﹝去皮﹐十粒﹞

水二鐘﹐煎七分﹐和酒六七茶匙﹐稍熱服。渣並後帖再煎﹐兩帖共三煎﹐要在一兩个時辰內﹐未進飲食之先﹐相繼煎服。因下焦惡露﹐服多而頻﹐則速化而驟長新血﹐自免暈癥﹐其胎前素弱﹐產後勞倦﹐又當再制兩帖﹐以防怠倦。且產婦服一帖﹐便長精神幾分﹐不厭藥之頻也。若虛人見危癥﹐又熱癥墮胎﹐或勞甚身熱頭痛﹐服四五帖𨿽稍安﹐未除血痛﹐又當再制服之。產後七日內未曾服生化湯﹐血塊痛未除﹐仍用生化以消塊止痛。

新產後及三日﹐服生化湯二三帖﹐痛塊未除﹐再照前方服幾帖﹐自然塊消痛止。新血長旺﹐精神自復矣。

產後七日內血塊未除﹐未可加參﹑﹑白術。如用之痛不止﹐有才分娩﹐或一二日內血塊痛未止﹐其產婦血气虛脫﹐或暈或汗多而厥﹐或形色脫去﹐口气漸冷﹐或煩渴不止﹐或气喘气急。勿論塊痛﹐且從權多用參生化湯﹐以扶危急。暑月產婦﹐服生化湯以除塊痛﹐外用熱衣暖腹。若失蓋護﹐𨿽服藥痛塊亦不止﹐產後大便八九日不通﹐由血少腸燥故也。

宜多服生化加麻仁以通潤之。服芎歸以斤數﹐自然通矣。虛加人參二三錢﹐愼勿以大黃下之。

產後一二日內﹐服生化湯三四帖塊覺減﹐其痛可揉按而定者虛也。宜生化湯加人參三錢。

產後七日內﹐感寒傷冷物﹐血塊凝結痛﹐生化湯加肉桂五六分﹐至半月或一月以上凝結﹐四消丸補湯送。

產後暈厥﹐脈脫﹑形脫﹑口冷諸危急癥﹐從權惟參可救。肥人有痰﹐或暴怒卒中﹐生化湯加竹瀝﹑薑汁。

中卷

產後危急十癥

總開於左﹐以便鄕村僻遠不須求醫。

產兒下﹐產母血暈﹐速服生化湯三四帖﹐連服神效。且服一帖﹐產婦自覺精神﹐不厭進藥之頻也。

產婦稟弱﹐及胎前癥虛﹐產畢倦暈﹐速服生化湯一帖﹐第二帖加人參二三錢﹐在生化湯內﹐連服二三帖﹐以救危急。

產後血崩﹐血暈脫﹐速服生化湯。

分娩後汗浸浸然出﹐气短神昏﹐乃危癥也。速服生化湯二帖﹐頭煎後加人參二三錢﹐在第二帖內以救急﹐胎前瀉﹐產後不止﹐昏倦同治。

產後身熱汗出﹐气促咽塞不舒﹐乃危癥也。先服生化湯一帖完﹐又連服加人參生化湯。庶可回生。

產後血崩暈倦﹐其身心溫暖﹐挖開口速灌加參生化湯救之。如不咽用鵝毛管插入喉中灌之。

產後手足冷而厥﹐或口燥渴﹐乃大虛危癥。須大補可回生。服加參生化湯﹐渴用人參麥冬散作茶。

血崩旣脫﹐煩躁不寧﹐目瞑似邪﹐言語不正﹐速服生化湯頭煎後﹐服定志養榮湯﹐毋信邪以驚之。

產後日久不食﹐服藥卽吐﹐必須獨參二三錢﹐著姜三片﹐白米一大撮﹐水煎服以安胃气。夫胃所喜者惟谷﹐日久不食﹐胃气已虛﹐豈勝藥气﹐煎參須另用新罐煎之。

產後手足冷發厥﹐由陰气虛﹐陽气亦虛﹐兩虛則手足冷而發厥。經曰﹕陽气衰於下則爲寒厥﹐厥气上行滿脈去形﹐蓋逆气上滿於經絡﹐則神气浮越去身而散也。用加味生化理中湯。

川芎﹝一錢﹞當歸﹝三錢﹞漧薑﹝五分﹐炙黑﹞甘艸﹝五分﹐炙﹞人參﹝三錢﹞黃﹝一錢﹞

服參而厥回﹐痛塊未除﹐暫減參以除痛塊。痛塊除﹐仍加參﹑﹑桃仁十五粒﹐薑水煎服。

渴加參麥散。

參麥散方人參﹝一錢﹞門冬﹝一錢﹞五味子﹝十粒﹞

手足冷﹐口气漸冷加熟附子五分﹐人參共加二三錢﹐痰加橘紅五分﹐竹瀝半酒盞﹐薑汁二匙﹔汗加黃一錢﹔血塊痛加肉桂五分﹔虛弱甚加人參三四錢。大便不通加麻仁一錢五分﹐再服五仁丸。𨿽熱不可用承气湯﹐寒厥不可用四逆湯﹐熱厥不可用白虎湯﹐大產後厥癥气血兩虛多脫﹐用藥必大補少佐丹﹑桂回陽可也。

產後厥渴甚﹐以獨參煎湯代茶﹐每煎人參三四錢。

中卷

胎衣不下

由產母才兒出﹐無力送衣﹐又有經時停久﹐外乘冷气﹐則血道凝澀而衣不下。又產母胎前素弱﹐气血固涸而衣停﹐速煎生化湯大料﹐連進二三鐘﹐使血旺腹和而衣自下。兼送益母丸一法也﹐次用鹿角灰二法也﹐後開方俱可用。

益母丸方益母艸端午後小白日收﹐當風處掛陰漧﹐石臼搗爲末﹐蜜丸如彈子大﹐臨服時掐散﹐盞盛﹐湯鍋燉熱﹐生化湯送下。

中卷

調護法

兒下胎衣不下﹐產婦未免坐守﹐不可睡倒﹐必先斷臍帶﹐用艸鞋滯之。如寒月扶產婦至牀倚入坐﹐被蓋火籠﹐被中熱衣暖腹﹐胞下後防虛﹐必須速服生化湯二盞﹐不可厭藥頻﹐自有妙處。

濟坤丹下胎衣極妙﹐不可多服。至二三丸一丸爲度。丹溪《纂要》下胎衣用朴硝神效﹐虛弱人反有害﹐夫產兒後腹內空虛﹐非虛弱而何﹖必非先生所定之方﹐乃門下人附增耳。濟坤丹列後﹐如聖膏方﹐用蓖麻子﹝二兩﹞雄黃﹝二錢﹐二味研成膏﹐塗母足心﹐胎衣卽下﹞。

加參生化湯方治產後諸危急癥通用﹐一日一夜須連服三四帖。若照常服﹐一日一帖﹐豈能接將絕之气﹐救危急之癥哉﹗川芎四錢﹐當歸八錢﹐漧薑四分﹝炒黑﹞﹐甘艸五分﹝炙﹞﹐桃仁﹝制十粒﹐去皮﹞﹐人參二錢。

虛脫厥去汗多﹐加參三四錢﹐棗湯煎服。加減法﹕脈與形俱脫將絕﹐必服此方﹐頻灌救加參四五錢於生化湯內。分娩後手足厥冷發汗﹐服生化湯加參三四錢﹐兼汗亦止加參麥冬一錢﹐左右脈脫亦加參。

產後汗多加參三四錢﹐汗多渴甚加參並麥冬三錢。汗多痰喘加竹瀝﹑薑汁﹑杏仁十粒。汗多喘嗽聲重加桔梗﹑杏仁五分。無汗喘嗽气短加半夏一錢多﹑杏仁十粒﹑桔梗五分。汗多身熱气短加參。汗不止﹐三四劑後加黃一錢。凡產三日內塊痛未除﹐人參當緩用﹐遇危急加參可救。如病勢有生意﹐又當減參﹐止服生化湯原方。

加味生化湯方治產後气短似喘非喘﹐气不相接續也。有兼熱﹐有兼痰﹐有兼一二癥而气短促危急之癥也。當大補血气爲主﹐𨿽兼風寒之邪﹐而有頭痛發熱惡寒之癥﹐惟當重產﹐且生化湯有姜﹑芎﹐再佐以表劑極穩當﹐門傷寒者愼勿發散。丹溪云﹕產後切不可發表。

川芎﹝一錢﹞當歸﹝二錢五分﹞炙甘艸﹝五分﹞漧薑﹝四分﹞桃仁﹝十粒﹞人參﹝二錢﹞棗仁﹝一錢﹞

又加參生化湯方治產後汗出气短人參﹝三錢﹞桃仁﹝十粒﹞麻黃根﹝一錢﹞棗仁﹝一錢﹐炒﹞浮麥﹝一撮﹞

渴加麥冬一錢﹐五味子十粒﹔嗽加杏仁十粒﹐桔梗五分﹔痰加竹瀝一酒盞﹐薑汁半匙﹔汗多加黃一錢。

又加味生化湯方治產後气短﹐痰嗽聲重﹐汗出。

川芎﹝一錢﹞當歸﹝三錢﹞炙甘艸﹝四分﹞杏仁﹝十粒﹐去皮尖﹞棗仁﹝一錢﹐炒﹞桔梗﹝四分﹞人參﹝二錢﹞半夏﹝八分﹞

痰多加黃一錢﹐前癥汗多加黃並參﹐如塊痛不除暫停﹐參以定塊。

產後汗多微喘气短﹐出言懶倦之甚﹐是气虛血脫﹐速服前藥﹐外須時用醋炭以防暈。

加味補中益气湯方此方須服生化湯原方三帖﹐後才可用補中益气湯。如塊痛服之不止。

人參﹝二錢﹞當歸﹝三錢﹞炙甘艸﹝五分﹞川芎﹝一錢﹞陳皮﹝三分﹞黃﹝八分﹞山藥﹝一錢﹞麥冬﹝一錢﹞

渴加五味子十粒﹔血塊作痛加桃仁十粒﹔小便不通加茯苓八分。切不可用豬苓﹑澤瀉﹑木通致亡津液。只可用茯苓。

產後頭痛發熱﹐气急發喘﹐有汗或喘甚者﹐是血气暴竭﹐或坐褥久勞所致﹐當急煎生化萬安湯﹐漸加人參治之。勿視爲气實發喘﹐誤投降气順气等藥。

又加味生化湯方治產後頭痛發熱﹐气急喘汗。

川芎﹝二錢﹞當歸﹝三錢﹞人參﹝三四錢﹞炙甘艸﹝五分﹞陳皮﹝三分﹞杏仁﹝七粒﹐去皮尖﹞七日內用黃﹝三錢﹞棗仁﹝一錢﹞麥冬﹝一錢﹞

夫產後喘汗危癥也。人多疑參助喘而不敢用﹐致不救者多矣。今加芎歸湯內萬全無失﹐有等不知用參﹐俗醫阻誤病家﹐卽有少用參﹐多加陳皮﹑枳殼監制之﹐皮從耗散切不可信。寧用獨參湯萬全無失﹐產後气血虛極﹐產畢卽有汗﹐必先服胎前預制生化湯兩三帖﹐服完塊消痛止﹐然後服調衛止汗湯。

調衛止汗湯方內麻黃根不可誤。用麻黃根善發汁﹐產後最忌發汗。

黃﹝一錢﹞當歸﹝二錢﹞麻黃根﹝一錢﹞炙甘艸﹝五分﹞防風﹝三錢﹞人參﹝一錢五分﹞虛甚﹝二三錢﹞桂枝﹝四分﹞七日外減桂枝棗﹝一枚﹞

汗多而渴﹐回液生脈。加麥冬一錢﹐五味子十粒﹔汗多小便不利﹐津液不足勿用利水藥。有痰勿用半夏﹑生薑﹐只可用橘紅四分。

產後气血暴竭虛汗然﹐形色俱脫乃危急癥也。難拘常法﹐先定痛塊﹐從權用調衛止汗湯二三帖﹐以救危急。待產婦稍有精神﹐又減參以除塊痛。

調衛從權參方黃﹝一錢五分﹞人參﹝三四錢﹞麻黃根﹝一錢五分﹞當歸﹝一錢﹞炙甘艸﹝五分﹞防風﹝二分﹞桂枝﹝五分﹞

汗少去之﹐加桂加參﹔塊亦不痛﹐棗三枚﹐水煎服。禁用半夏﹑生薑汁﹐加麥冬﹑五味子。

寒熱往來﹐勿用柴胡等。頭痛發熱﹐勿用麻黃﹑芩﹑連﹑柏。產後汗多﹐當作亡陰論﹐陰亡則陽亦隨而亡矣。豈不危哉﹗急服前方﹐自然安矣。

產後气短自喘﹐血气猶未竭。補劑可少緩﹐必先服生化湯一二帖﹐以行塊定痛﹐然後加參。其產勞甚﹐及血大崩﹐形色又脫而喘急﹐誠危急之癥也。難論塊痛﹐急於生化湯內就加參三四錢以救危急﹐當於一時內連進兩帖﹐遲則難以接續﹐如一日一帖﹐死亡立至矣。

加味生化補中益气湯方川芎﹝一錢﹞當歸﹝三錢﹞漧薑﹝四分﹞炙甘艸﹝五分﹞人參﹝三錢﹞桃仁﹝十二枚﹞茯苓﹝一錢﹞

汗多不可用茯苓﹐加黃一錢。渴加麥冬一錢﹐五味子十粒。若日久食少﹐聞藥气卽嘔﹐及誤用寒冷等物﹐嘔不納谷﹐並用獨參三四錢﹐生薑二片﹐和米一撮﹐水煎服。鍋焦粉煎亦可。汗出气短气喘﹐虛甚無疑﹐不受補者難治。

產後汗出﹐多項彊口噤﹐牙緊筋搐﹐類傷寒病癥﹐愼勿作傷寒治之。《難經》云﹕汗多亡陰﹐陰亡則陽隨而亡﹐故曰﹕汗多亡陽﹐產後血脫多汗﹐亡陰陽之危癥也。用加味生化湯治產後汗多。

筋搐方川芎﹝六分﹞當歸﹝三錢﹞人參﹝二錢﹞黃﹝一錢﹞麻黃根﹝一錢﹞天麻﹝一錢﹞

甘艸﹝四分﹞防風﹝三分﹞棗仁﹝一錢﹞荊芥﹝四分﹞棗﹝三枚﹞

水煎服。痰加竹瀝大半酒盞﹐薑汁半茶匙。虛甚加人參三四錢﹐渴加麥冬一錢﹐五味子十粒。脈脫﹐精神脫﹐加人參三四錢﹐附子四分。大便不通﹐加麻仁二錢﹝炒﹞﹐忌姜﹑蔥﹑煎炒生冷。

身熱勿多用風藥﹐並勿用芩﹑連﹑梔﹑柏。小便不通﹐因汗多亡津液﹐勿多用茯苓﹑豬苓﹑澤瀉﹑木通利水藥。勿用小續命湯﹐愈風湯﹐半夏﹑南星不可多用﹐勿用邪術符水發尺。

產後血崩﹐气脫昏亂將絕﹐或暈厥﹐牙關緊﹐速煎返魂湯灌之。如气欲絕﹐灌藥不下﹐卽將鵝毛插喉﹐用酒盞盛三四分灌之。如灌下藥﹐腹漸溫暖﹐不拘帖數可活﹐又用熱手從單衣上﹐由心操至腹﹐又常換熱衣暖腹。

淸神返魂湯方治產後暈厥危癥。

川芎﹝二錢﹞當歸﹝四錢﹞炙甘艸﹝五分﹞人參﹝一錢﹞荊芥﹝四分﹞漧薑﹝四分﹞桃仁﹝十粒﹐去皮尖﹞肉桂﹝五分﹞棗﹝一枚﹞

水煎服。

汗多再加人參二錢﹐黃一錢。兩手脈伏﹐右手脈絕﹐加麥冬一錢﹐五味子十粒。

如灌藥得蘇﹐其血塊痛仍未除﹐減參﹐仍服生化湯以除塊定痛﹐塊痛止後加參。渴加麥冬一錢﹐久不食﹐胃气虛﹐聞藥卽吐﹐可用獨參一二錢﹐水一鐘﹐煎四分﹐用鍋焦末漸引開胃。有痰加竹瀝七分﹐酒半盞﹐薑汁一匙。瀉加茯苓。血塊止減桃仁﹑肉桂。此危癥一日須服二三帖﹐可保終吉﹐產婦不厭藥頻。

產後日久﹐血崩不止﹐或崩如雞蛋大﹐或去血片。宜大補脾胃﹐升舉气血﹐少加心火之劑。宜用升舉大補湯。治產後血崩﹐並老壯婦人崩淋。

白術﹝三錢﹞人參﹝二錢﹞當歸﹝二錢五分﹞頂熟地﹝二錢﹞黃﹝一錢﹞炙甘艸﹝五分﹞升麻﹝四分﹞荊芥﹝四分﹞白芷﹝四分﹞陳皮﹝四分﹞炒黃連﹝四分﹞防風﹝三分﹞黃柏﹝炒褐色﹐四分﹞羌活﹝四分﹞

口燥加麥冬一錢﹐五味子十粒。泄瀉去黃柏﹐加澤瀉五分﹐蓮子十粒。有痰加半夏一錢。白帶多加半夏﹑蒼術一錢。

泄瀉參苓蓮子飲方治產後脾泄不止﹐並治年久不止脾瀉。

人參﹝二錢﹞白術﹝二錢﹞白芍﹝八分﹞當歸﹝一錢五分﹞白茯苓﹝一錢﹞炙甘艸﹝四分﹞升麻﹝三分﹞陳皮﹝三分﹞山藥﹝一錢﹞蓮子﹝十二粒﹐去心﹞姜﹝二片﹞

水二鐘煎服。就取藥內蓮子送藥。大忌房勞火動。年久脾泄﹐須服百餘帖。甚者腹痛﹐加漧薑﹝炙黑﹞

五分﹐虛甚加人參三四錢。但此二方有熱﹐切忌梔﹑柏﹑芩﹑連。

產後瀉方產後脾胃虛﹐產畢卽瀉﹐必先服胎前預制生化湯一煎﹐後卽加茯苓一錢五分﹐桃仁十粒﹐肉果一个﹝面裹煨去面﹐去油﹞﹐訶子皮一錢﹐蓮子十粒﹐生薑煎﹐服後不止﹐加人參一二錢。小便不通﹐因瀉亡津液﹐愼毋利水。如渴加門冬一錢﹐五味子十粒。

參苓生化湯方治胎前久瀉﹐產後不止﹐產婦虛脫﹐從權服此方以扶其虛。如痛塊不止﹐減參﹑肉果以除其痛。

川芎﹝一錢﹞當歸﹝二錢﹞漧薑﹝五分﹞甘艸﹝五分﹞茯苓﹝一錢五分﹞山藥﹝一錢﹞肉果﹝一个﹐麥裹煨﹞訶子皮﹝一錢﹞蓮子﹝七粒﹞人參﹝二錢﹞糯米﹝一大撮﹞

虛甚加人參三四錢。產後七日外﹐血塊尙痛﹐亦服此方﹐血塊不痛﹐加白術二錢﹐陳皮三分。瀉兼熱勿用芩﹑連﹑梔﹑柏﹐有痰勿用半夏﹑生薑。瀉渴用參麥散﹐以回津液。

中卷

痢方

產後七日內外﹐患赤白痢後重頻並﹐最爲難治。欲調气行血﹐推蕩利邪﹐慮傷產後之元气﹔欲滋榮益气﹐大補產虛﹐又助邪。利之初盛﹐其行不損元﹐補不助邪﹐惟生化湯去漧薑﹐加木香運气﹐則並治而不悖也。

再服加味香連丸﹐以候一二日﹐視病勢加減﹐可保無慮。若患褐色後重頻並﹐丹溪《纂要》中自有論方。其產婦素濃﹐及一月可用推蕩之方﹐與芩﹑連寒性之藥。若產婦素弱﹐𨿽產後一月﹐未可用峻劑行積。再噤口痢﹐摘刊奇方中﹐自有方治﹐愼勿用古方濃朴﹑枳殼。以治產痢用香連代之。

加減生化湯方治產婦七日內外﹐患赤白痢後重頻並。

川芎﹝二錢﹞甘艸﹝四分﹞當歸﹝四錢﹞桃仁﹝十粒﹞茯苓﹝一錢﹞陳皮﹝五分﹞木香﹝三分﹞

水二鐘﹐煎六分﹐去渣﹐送香連丸三十粒。

如產後曾服生化湯﹐產婦精神﹐可服芩﹑連﹑芍藥之類。至大黃等藥決不可用。其加味香連丸﹐其摘刊方中。產後血痢久不愈﹐屬陰虛。宜四物湯加參。

產後半月外﹐患赤痢後重﹐可服加連生化湯。

川芎﹝一錢五分﹞當歸﹝三錢﹞白芍﹝一錢﹐酒炒﹞黃連﹝六分﹐薑汁炒﹞枳殼﹝五分﹞甘艸﹝四分﹞茯苓﹝一錢﹞木香﹝三分﹞

水煎服。

中卷

產後瀉痢治癥十方

產後瀉痢已論立方﹐大率因初產气血暴竭﹐必用生化湯加減﹐未曾論產後瀉痢﹐多由飲食傷脾而得﹐故重出。余意及治癥十方。凡產必先服生化湯行塊痛止﹐可服後方。

一﹑產痢黃色乃脾土眞气虛﹐宜服加味補中益气湯加木香﹑肉果。

二﹑久瀉元气下陷﹐大便不禁﹐肛門如脫﹐宜服六君子加木香﹑肉果﹑漧薑。

三﹑傷麵食﹐宜服六君子加麥芽﹐停谷六君子加神曲。

四﹑停食肉﹐宜服六君子加山楂四个﹑砂仁四分﹑神曲一錢﹝炒﹞。

五﹑胃气虛弱瀉痢﹐完谷不化﹐宜溫助胃气﹐服六君子加肉果一个﹑木香四分。

六﹑胃气虛﹐脾气弱﹐四肢浮腫﹐宜服補中益气加五皮散。陳﹑桑﹑姜﹐苓﹑腹等皮各一錢。

七﹑諸癥兼嘔吐﹐宜加藿香五分﹐痰加半夏八分。

八﹑諸癥兼小便短澀﹐加茯苓一錢﹐澤瀉五分﹐燈心三十根。

九﹑瀉久不止﹐加蓮子十枚。

十﹑赤痢去血多﹐姜炒木香之類不可多用﹐熱則血愈行。血痢久不愈﹐用人參五錢﹐香連丸一錢﹐同爲末下。

產後胃气不和﹐嘔吐不止﹐全不納谷﹐分兩癥﹐立��生活命丹而更耗﹐百試百驗﹐又誤而致膨脹�仍用大補益气之劑﹐而不致夭折﹐十救八九﹐治者無以爲過﹐姑先用人參一二錢﹐送鍋焦粉。

乞遵丹溪醫案方以救絕谷。

誤用益气湯﹐治產後中气不足﹐中滿或噯气虛飽﹐及誤服耗气順气藥﹐致成膨脹危急癥。

中卷

治脹方

人參﹝二錢﹞白術﹝三錢﹞當歸﹝三錢﹞茯苓﹝一錢五分﹞甘艸﹝三分﹞川芎﹝七分﹞陳皮大腹皮﹝各四分﹞

腹脇痛或塊痛﹐加砂仁五分。如傷麵食﹐加麥芽五分。如傷冷粉﹑梨﹑橘腹大痛﹐加吳茱萸一錢。

中卷

養生化滯湯方

治產後大便不便﹐誤服大黃等藥致成膨脹﹐或腹中血塊痛不止。

川芎﹝一錢﹞白芍﹝一錢﹞人參﹝一錢﹞茯苓﹝一錢﹞當歸﹝四錢﹞陳皮﹝四分﹞甘艸﹝二分﹞桃仁﹝十粒﹞香附﹝三分﹞大腹皮﹝五分﹞肉蓯蓉﹝去甲酒洗﹐一錢五分﹞

如脹甚再加人參三四錢。如塊痛就將藥送三消丸。方見後。以上三方大率相同可通用。遵丹溪方加減﹐屢用治驗。常治誤用大黃多者﹐服參歸至半斤以上﹐大便不通﹐腫脹漸退。

中卷

產後嗽立三方

產後七日內﹐外感風寒嗽﹐鼻塞聲重惡寒﹐宜生化湯加杏仁﹑桔梗。有痰加天花﹐勿用麻黃以動汗﹐如嗽而脇下痛﹐勿用柴胡湯。若患火嗽而有聲﹐痰少面赤﹐勿用涼藥。凡產有火有痰﹐必調理產婦﹐半月後方可用冷寒之劑。半月前還當重產。丹溪云﹕產後不可發表﹐蓋因其內虛也。

加味生化湯方治產後感風寒嗽﹐鼻塞聲重。

川芎﹝一錢﹞當歸﹝二錢五分﹞杏仁﹝十粒﹞甘艸﹝四分﹞漧薑﹝四分﹞桔梗﹝四分﹞知母﹝八分﹞

有痰加天花粉﹐薑水煎服。虛弱有汗﹐嗽加參一錢。

加參寧肺生化湯治產弱﹑產婦旬日內﹐患感風寒聲重有痰﹐或身熱頭痛﹐或汗多﹐服此方。

川芎白芍知母訶子皮栝蔞仁﹝各一錢﹞當歸﹝三錢﹞生地﹝一錢﹞鈴﹝四分﹞桔梗甘艸﹝各四分﹞款冬花﹝六分﹞

煎服。

中卷

產後類瘧癥﹐分二癥﹐立三方

產後半月內﹐寒熱往來﹐或午後﹐或日晡﹐或夜間發熱﹐其發有期類瘧。此由气血並竭﹐陽虛寒作而陰虛發熱也。愼勿以瘧治。𨿽柴胡亦不可用﹐惟調補血气而寒熱自除矣。勿用芩﹑連﹑柏﹑梔以退熱﹐勿用艸果﹑檳榔以絕瘧。如有汗气短加參﹐熱加歸參。若產已及一月﹐亦用人參養胃湯加減調治﹐外再煎參術膏。

仲景云﹕傷寒往來寒熱﹐一二三度發﹐陰陽俱虛﹐不可更發汗﹐或更下更吐也。與此意同。

加味生化湯方治產後半月內外類瘧。

川芎人參白術﹝各一錢﹞當歸﹝二錢﹞甘艸﹝三分﹞白茯苓藿香﹝各八分﹞靑皮﹝二錢﹞烏梅﹝一个﹞

渴加麥冬一錢﹑五味子十粒﹔痰加半夏七分﹑生薑三片﹔汗多加黃﹑棗仁各一錢。

加味人參養胃湯方治產後及一月瘧疾並用參術膏。

人參﹝一錢五分﹞白術當歸﹝各二錢﹞茯苓半夏﹝各八分﹞艸果﹝三分﹞甘艸靑皮﹝各四分﹞藿香﹝五分﹞烏梅﹝三个﹞

再用白術四兩﹐洗淨銼烘漧﹐參四兩﹐用水六碗﹐各煎取半碗﹐如法再煎三次﹐渣取﹐汁共九碗﹐再熬至一碗﹐每日服半酒盞﹐白湯下。

產後乳生癰未成膿﹐服栝蔞子乳沒散。已服有膿﹐服排膿回毒散。虛人不可用。膿出後服十全大補金銀花散。

栝蔞乳沒散方栝蔞﹝一个﹐連皮搗碎﹞當歸金銀花﹝各三錢﹞白芷﹝一錢﹞靑皮乳香沒藥甘艸﹝各五分﹞

胎前生癰可照方煎服亦效。

又方﹕蒲公英八錢﹐金銀花一兩。

酒煎飽服神效。

十全大補湯方治產後膿出後虛弱甚者服之。

人參白術熟地黃﹝各二錢﹞茯苓川芎﹝各八分﹞當歸金銀花﹝各三錢﹞甘艸﹝五分﹞

水二鐘﹐煎六分。

泄瀉加蓮子十粒﹐肉果一个﹔渴加麥冬一錢五味子十粒。

產後生癰發寒熱類瘧﹐作虛治。產後惡露日久不散﹐凝結成塊。

凡產下兒惡露隨下﹐則腹無痛而自舒暢。若腹失蓋﹐或傷冷物﹐則惡露凝給成塊。虛癥百出﹐腹痛身熱﹐骨蒸﹐五心煩熱﹐食少羸瘦﹐或似瘧﹐或月水不行﹐其塊在兩脇﹐痛動作雷鳴嘈﹐眩暈身熱﹐時作時止等癥。

治法當遵丹溪云﹕欲泄其邪﹐當補其虛﹐用補中益气溫送。丹溪纂中三消丸﹐使塊消而人不弱。若塊無補非惟塊不可消盡﹐且食立減﹐甚至絕谷成勞而夭。

加味補中益气湯方人參山藥黃﹝各一錢﹞白術﹝二錢﹞當歸﹝三錢﹞陳皮甘艸﹝各四分﹞

薑水煎服。

治婦人死血﹑食積﹑痰三等塊。

黃連一兩五錢﹐一兩用吳茱萸四錢煎汁﹐去渣﹐浸﹐黃連﹝炒燥﹞五錢﹐用益志炒去心﹐蘿卜子一兩五錢﹝炒﹞﹐臺烏﹑桃仁﹑山梔﹝各炒﹞五錢﹐麥芽﹑三稜﹑莪術並醋炙。

以上各炒五錢﹐香附一兩﹝童便浸﹐炒﹞﹐山楂一兩﹐各爲末﹐蒸餅爲丸﹐食遠用補中益气湯送五六十丸﹐或以白術三錢﹐陳皮五分﹐水一鐘﹐煎五分送亦可。

產後大便不通﹐因血少腸燥﹐其虛弱產婦多服生化湯﹐則血旺气順﹐自無便澀之癥。切不可用硝黃等下藥﹐重亡陰血﹐便閉愈甚。致成脹滿者﹐或致瀉不能止者﹐又當服生化湯加減治之。

助血潤腸丸方治產後大便不通﹐或誤用下藥成脹之癥。

川芎﹝一錢﹞當歸﹝四錢﹞桃仁﹝十粒﹞甘艸﹝五分﹞麻仁﹝一錢五分﹐炒﹞陳皮﹝四分﹞

血塊痛加肉桂﹑玄胡索各五分﹐水二鐘煎七分﹐食前稍熱服。

气虛多汗加人參一二錢﹑黃一錢。汗多而渴加參一二錢麥冬二錢五分五味子八粒。

如大便燥結十日以上﹐肛門必有燥糞﹐用蜜棗導之。蜜煎褐色成膏﹐入水成棗﹐入肛門﹐其燥糞自化而出。或用蠟燭一支插入亦能化。

又方﹕用麻油口含﹐竹管入肛門內﹐吹油入四五口﹐腹中屎和卽通。豬膽一个﹐竹管照前插入亦可。

產後妄言妄見﹐由气血大虛﹐精奪神昏﹐妄所有見﹐而妄言也。輕則夢中呢喃﹐重則不睡多言﹐又痰乘虛於中焦﹐以致五官各失其職﹐視聽言動皆有虛妄﹐勿認鬼邪﹐誤用符水以致不救﹐丹溪云﹕虛癥猶似邪崇也。屢治此癥﹝服藥數多見效﹞。

加味生化安神湯方治產後三日內血塊未除﹐患妄言妄見﹐服此三四帖後加減。

川芎﹝二錢﹞當歸﹝四錢﹞茯苓﹝一錢﹞甘艸﹝四分﹞漧薑﹝四分﹞棗仁﹝一錢﹞桃仁﹝十粒﹞大棗﹝二枚﹞

水二鐘﹐煎六分﹐食遠服。

益榮安神湯方治三日內外﹐血塊不痛﹐妄見妄言癥虛極。服藥但平穩未見大效﹐候藥力充足﹐諸癥頓除。曾服二十帖多見全效。

川芎﹝一錢五分﹞當歸﹝三錢﹞茯苓人參柏子仁﹝各一錢﹞棗仁﹝一錢﹞甘艸﹝五分﹞龍眼肉﹝八个﹞陳皮﹝去白﹐三分竹肉﹝二丸﹞

汗加黃一錢﹑麻黃根一錢﹔瀉加白術一錢五分﹔痰加竹瀝一小酒盞﹐薑汁一茶匙﹔大便不通加麻仁一錢五分﹐切不可用大黃。

產後育子乳少﹐無錢雇乳母﹐勉彊乳子﹐致母子俱疲瘁﹐日食減少者﹐急急斷乳﹐速服後方。

川芎當歸黃麥冬茯苓﹝以上各一錢﹞炙甘艸﹝五分﹞五味子﹝十五粒﹞人參﹝二錢﹞大熟地白術﹝各二錢﹞陳皮﹝四分﹞棗﹝二枚﹞

水二鐘﹐煎六分。

若發熱兼作骨蒸﹐兼服紫河車丸。驚怖有汗﹐加棗仁一錢。

產後乳母生癰﹐已破出膿﹐寒熱往來如瘧﹐一日一發﹐或二三次﹐或二日一發﹐不可作瘧治﹐不可全用攻毒消癰藥﹐又不可用截瘧等藥﹐當補气血﹐少佐金銀花去毒之劑﹐以散餘邪。

黃金銀花茯苓﹝各一錢﹞人參白術生地﹝各二錢﹞甘艸連翹﹝各四錢﹞當歸﹝二錢﹞靑皮﹝三分﹞白芷﹝五分﹞烏梅﹝一个﹞棗﹝一枚﹞

水二鐘煎服。

中卷

十獘論

產後鄕曲習獘有十一﹑產畢勿食牛羊﹑豬肉﹑鵝蛋﹑雞蛋﹑鴨蛋﹑麵食﹐方產畢大虛難克化。

二﹑勿卽食涼粉﹑綠豆粉﹑粥阿汁﹑蕎麥麵食。

三﹑勿用胡椒﹑艾﹑酒﹐血塊𨿽得熱流通﹐新血不寧。

四﹑俗用姜數斤﹐以消血塊﹐不知發熱妄血﹐以致危癥。

五﹑勿食梨﹑藕﹑橙柑﹑冷果﹐及冷茶﹑冷水﹐以致血塊凝結。

六﹑勿食橙丁橘﹑幹餅﹑枳殼﹑香砂等丸﹐多損血气。

七﹑七日內勿梳頭以勞神﹐毋勉彊起早以冒風寒。

八﹑月內勿多言並勞女工。

九﹑暑月勿用涼水洗手足。

十﹑大暑用小衣烘熱﹐常溫腹內﹐冷則血痛凝結久﹐𨿽藥不行。

中卷

產後用藥十誤

一﹑產後誤用烏藥﹑木香耗气順气藥﹐反增滿悶﹐𨿽陳皮用﹐不可至五分以上﹐愼之。

二﹑誤用靑皮﹑山楂﹑枳殼﹑陳皮消食藥﹐多損胃減食﹐不進飲食。戒。

三﹑身熱誤用黃﹑黃連﹑梔子﹑黃柏﹐損胃增熱﹐致不進飲食。

四﹑四日內未服生化湯以消血塊﹐勿先用人參﹑﹑術﹐致塊不除。

五﹑不可輕用生地黃﹐以滯血路﹐勿獨用枳殼﹑枳實﹑牛膝以消塊。

六﹑不可用大黃﹑芒硝以通大便﹐起瀉以成膨脹。

七﹑不可用三稜﹑蓬術﹑牛膝等以行血塊﹐新血亦損。

八﹑俗用山楂一味煎汁﹐以攻血塊﹐致成危癥﹐每每不知。

九﹑勿用濟坤丹二三丸﹐以下胞胎。

十﹑勿信《產寶百問》及《婦人良方》。

世人多用《婦人良方》及《百問》之書﹐內成方以醫產婦﹐用芎﹑歸﹑白芍﹑生地﹐誤人甚矣。

中卷

旣產調護法

產畢未可上牀﹐兩人扶住﹐令人從心下輕輕揉按至臍腹門十五六次﹐此後𨿽睡﹐時時按之﹐血路不滯。

腹中用小衣烘熱溫之﹐𨿽暑月不可單被﹐腹寒則血塊不行且作痛。

產後兒下地﹐卽服生化湯二帖﹐三煎。

兒下而衣不下﹐要蓋護產母下部﹐冬月用火於被下﹐腹中用熱衣溫之要緊﹐又多服生化湯﹑益母丸﹑下胎衣丸。

產母虛甚﹐須燒磚石秤墜﹐以防血暈。

產下地﹐卽服生化湯一帖。如肚饑甚﹐卽喫白粥一盞﹐不可太飽﹐過一時後﹐又服生化湯。如未進飲食﹐必速服生化湯兩帖﹐三煎﹐頭煎後﹐二服兩帖﹐並爲一煎完﹐進飲食甚好。

百二十日內﹐不可勞力過度。

七日內﹐切不可洗下部。七日外﹐方可下牀溫水坐洗﹐盈月後﹐方可梳頭洗浴。

冬末春初﹐天气凝寒﹐宜謹閉窗戶四圍﹐置火常令暖气燻蒸﹐而且下部不可去棉﹐方免胎寒血結﹐以致難產胞停也。

七日內外﹐緊遮陰戶﹐勿使進風。

加味濟坤大造丸方婦人服之﹐益气血﹐溫子宮﹐種子奇方。

紫河車一个﹐須壯盛婦人頭胎者﹐洗去血盡﹐用砂罐隔篾四五根﹐用蒲包﹐剪切底﹐承胞下﹐用白酒蒸熟﹐不可著酒。

人參﹝一兩五錢﹞當歸﹝二兩﹞生地﹝二兩﹐酒洗蒸熟﹞山藥﹝一兩﹞黃柏﹝八錢﹐酒炒褐色﹞麥冬﹝一兩五錢﹐去心﹞五味子﹝五分﹞天冬﹝一兩﹐去心﹞杜仲﹝八錢﹐姜﹑酒炒去絲﹞

牛膝﹝酒浸﹐一兩﹞

虛弱多汗潮熱﹐加黃一兩﹐地骨皮一兩﹐知母二兩﹕脾胃弱久瀉﹐加白術一兩﹐蓮肉二兩﹐﹝去心﹞﹕血少﹐驚怖少睡﹐加棗仁一兩﹝炒﹞﹐龍眼肉二兩。

以上共爲末﹐搗紫河車爲丸﹐空心送六七十丸。

中卷

女金丹方

女金丹﹐一名勝金丹。又名保坤丸。又名濟陰丹。

金華香附﹝一斤﹐揀淨﹐童便浸十日足﹐淸水淘淨曬漧﹐砂鍋炒黃﹞桂心五錢當歸身白芍藥白薇白茯苓白芷丹皮人參甘艸玄胡索川芎本白術沒藥赤石脂﹝火醋淬七次﹐後二味不酒浸﹞。

以上各一兩﹐用老酒拌﹐悶一刻﹐曬漧。同前香附爲細末﹐煉蜜爲丸﹐每丸重二錢﹐朱砂爲衣﹐照引服。

婦人臨產﹐淸水湯調服一丸﹐助精神﹐壯气力﹐分娩自然順利。難產用二丸﹐卽產下。童便好酒調服一丸﹐神淸體健﹐無血崩之患。每日服一丸﹐過五日或十餘日﹐气血完固﹐自無他病。血崩者﹐童便和滚水調服一丸﹐用至二三丸卽止。

血暈者﹐川芎當歸煎湯﹐調服一丸﹐用至二三丸卽醒。

驚風者﹐防風煎湯﹐調服一丸﹐用至二三丸卽解。兒枕痛者﹐山楂煎湯和沙糖少許﹐調服一丸﹐用至二三丸卽定。

嘔吐者﹐淡姜湯﹐調服一丸﹐用至二三丸﹐卽止。

胞衣不下﹐漧薑炒黑煎湯﹐調服一二丸﹐卽下。

產下四五日後調理者﹐用滚湯服一丸。

虛怯者﹐每周滚湯服一丸﹐服一月全愈。

胎下不安者﹐滚湯調服一丸﹐睡半日﹐其胎卽安。受孕後連服不輟﹐保全足月﹐分娩無憂。

不受孕者﹐滚湯調服一丸至一月﹐必然有孕。

下卷

仲貽胡公經驗廣育神方原序﹝系越水葉老人原傳﹞。

蓋人無子嗣﹐非僅絕繼述﹐而祖宗HT祀﹐卽因以斬﹐不孝之罪﹐莫大於是。予花甲已周﹐子嗣維艱﹐卽或受孕﹐俱未成實﹐無神不求﹐無藥不服﹐而終無效驗。意謂天數已定﹐人事固不可回也。自此心灰絕望矣。忽遇異人授以廣育之方﹐並可轉女成男。根據法試之﹐果得生男。夫以垂暮之年﹐而獲意外之子﹐非仙方能若是其立效乎﹗切思良方奇驗﹐不當自祕﹐爰立願付梓以公世人﹐倘有艱於子嗣者﹐藥可以成孕﹐法可以成男。根據此行之﹐必獲麟兒之兆﹐豈曰小補之哉﹗

下卷

胡仲貽廣育神效

調經種玉方﹝百發百中﹞

當歸﹝酒洗﹞吳茱萸﹝炒﹞川芎﹝各四錢﹞香附﹝炒﹞熟地﹝各六錢﹞白芍﹝酒炒﹞白茯苓﹝卽皮﹞丹皮玄胡索陳皮﹝各三錢﹞

若過期而經水色淡者﹐乃血虛有寒。加官桂﹝炒﹞﹐漧薑﹑熟艾各二錢﹔若先期三五日而色紫者﹐加條芩三錢。

上銼作四劑﹐每劑用生薑三片﹐水一碗半﹐煎至一碗﹐空心溫服。渣再煎﹐臨臥服。待經至之日服起﹐一日一服﹐經盡藥止﹐則當交媾卽成孕矣。縱未成孕﹐經當對期﹐經來再服四劑﹐必孕無疑矣。

下卷

保產經驗奇方

凡入諸病皆可醫療﹐惟婦人生產性命懸於頃刻﹐一有凶厄﹐𨿽名醫無所措手足﹐只因產婦未生之前﹐或身體壯勝﹐气逆不順﹔或形體虛弱﹐血少不充﹐以致有橫生逆生之患。及嬰兒甫產時﹐新血未生﹐舊血未去﹐有隨進米粥等物﹐必致气血凝滯﹐昏暈傷生。殊可悼惜。予畱心保產數十餘方﹐從未有神效。如此二方者﹐一名達生湯﹐在懷孕九月之後﹐連服數帖﹐生兒如羊子之易。一名生化湯﹐在嬰兒落地時﹐連服二三帖﹐全無昏暈﹑腹痛諸癥﹐其藥須預先如法制備﹐一覺便煎﹐一生便服。二方所費無多﹐幸同志君子﹐或施藥﹐或傳方﹐則陰功無量矣。

達生湯川歸﹝一錢五分﹐酒洗﹞川芎﹝六分﹞益母艸﹝一錢﹐不犯鐵器﹞車前子﹝五分﹐炒﹐研末﹞白術﹝一錢﹐米泔浸﹐炒﹞冬葵子﹝一錢﹐炒﹐研碎﹞大腹皮﹝四分﹐遠水洗數次﹞木香﹝三分﹐研末衝入﹞生牛膝﹝六分﹐酒洗隔一宿﹞枳殼﹝五分﹐麩炒﹞炙甘﹝三分﹞

加生薑一片﹐水二鐘﹐煎八分﹐食後溫服。

如腹覺痛加白芷﹑沈香各五分﹐同煎服。

生化湯﹝產後服﹞

當歸﹝八錢﹐酒洗﹞川芎﹝四錢﹞桃仁﹝十粒﹐去皮尖﹞漧薑﹝五分﹐炙黑色存性﹞炙甘艸﹝五分﹞

水二鐘﹐加好陳酒六七匙﹐煎一鐘﹐在甫產時未進飲食之先﹐服二三帖﹐不論正產小產皆宜服之。或臨產稍遲﹐先服一帖更妙。弗聽庸醫加減。

經以對月爲準﹐然亦有準而不孕者﹐其气亦只照常營運耳﹐是必令其服溫補之劑﹐使其先期一二日﹐是月合之卽孕。蓋血非气盛勿先而气非溫補勿盛也。調鼎之法﹐惟令血气自和耳﹐乃世多稱子宮虛冷。服艾附等熱藥者﹐不知熱藥能令火熾血燥﹑猶如盛夏向鑪﹐非徒無益也。

經不及期之因有二﹐或气不能衛血﹐或血患漧燥熱。後期之因有二﹐或血不能運气﹐或气不能達血。

但瘦人多是血虛﹐肥人或者痰火﹐又不可不酌﹐用淸痰降火之劑也。

經色淺淡之因有二﹐或虛或痰。經色紫黑之因有二﹐或熱或痰。經行作痛之因有二﹐將來而作痛是气滯﹔行後而作痛是血虛。然又有气血並虛者﹐蓋气虛則無力健運﹐血虛則經脈否澀也。女精之媾﹐其樂也倍於男﹐其損也亦倍於男。愚蠢之婦不自知伶俐之男﹐亦不易察也。或气喘﹐或舌冷﹐或頰熱﹐自有一種藹然濃鬱氤氳燻蒸蘇蘇不可形容之狀。只呼吸之間當彼欲脫未脫之際﹐而我急投之﹐令其中有餘不盡之味﹐無不入殼者也。

挑戰之法﹐惟有淺嘗﹐至於戰酣﹐呼吸之時﹐尢不宜深。古詩云﹕洞裏桃花何處尋﹐原來一寸二分深﹐是的竅也。然鼎體之修而肥者必稍深﹐而短者必稍淺﹐是又不無分別﹐總之飛於淺則射有八處﹐而深則有格而未必中竅﹐是自然之理耳﹐婦人調養得宜﹐血气壯盛﹐久不逢男﹐必偶有一時欲動﹐興發怡然﹐欲合難忍之狀﹐甚而腮紅面熱﹐神思昏迷﹐此時以壯陽投之﹐萬萬無不得當。第彼含羞不言﹐我亦無由探知﹐或我知而又無壯陽應之耳﹐是必明諭以欲子之故。或偶肯吐露﹐然非平日調撫愛護﹐何能令其浹洽﹐用此一段精神﹐亦丈夫所不易易也。

自女子二七天癸初至之時﹐以至七七斷經之候﹐編就立成。凡欲種子得男者﹐根據期行之﹐萬無一失。但立成中所云歲者﹐以生日爲準。人必交生日﹐乃爲此一歲也。所雲月者﹐以節气爲準﹐時必交此節﹐乃爲此一月也。又中有狀字非孕而不固﹐必產而不收﹐或收而不永﹐尢有奇驗。夫調鼎而施功﹐不妄投於無用之地﹐當期而發﹐又不空棄於產女之時﹐如是則自然寡欲。豈徒爲生子祕訣﹐亦延年卻病之眞詮也。

種子於單年單月便生男﹐雙年雙月卽是兒﹐若還不根據天地法﹐欲求生男偏是女。

孕推男女法四十九數加孕月﹐減行年歲定無疑。一除至九多餘數﹐逢雙是女只生兒。

法曰﹕置四十九加孕月八共五十七﹐減年二十八餘二十九﹐減天除一﹐地除二﹐人除三﹐四時除四﹐五行除五﹐六律除六﹐七星除七﹐不盡之數奇爲男﹐偶爲女也。如數多再以八風除八。

男子種子仙棗二方﹝香山縣蔣令傳﹐該縣七十老人服之連生三子﹞

杜仲﹝一兩﹐薑汁炒﹞菟絲子﹝六兩﹐水洗﹞當歸﹝二兩﹐酒洗﹞大附子﹝三錢﹞黃柏﹝一兩﹐蜜炙﹞知母﹝一兩﹞遠志肉﹝一兩﹞肉蓯蓉﹝一兩﹐酒洗﹞茯苓﹝一兩﹞熟地﹝二兩﹐酒洗﹞枸杞子﹝一兩﹞小茴香﹝五錢﹞淫羊藿﹝二兩﹐去枝葉邊刺羊油炒﹐酒亦可﹞

以上各藥如法炮制﹐入瓦罐內上放﹐揀淨黑棗三斤﹐加水滿過棗﹐微火煮幹去藥﹐收棗煎汁曬漧﹐藏於磁瓶﹐勿令泄气﹐每早空心服五七枚﹐開水送下﹝可勻服月餘﹞。

圖圖

婦人服用方當歸﹝二兩﹞生地﹝二兩﹞紅花﹝五錢﹞蘇子﹝五錢﹞艾葉﹝二兩﹞韭子﹝二兩﹞香附﹝二兩﹐醋炒﹞

用黑棗二斤照前煮法﹐於半熟時加白芍一兩﹐香附﹝醋炒四次﹞二兩﹐於棗上煮好﹐去底面之藥﹐亦照前法曬藏﹐每早空心服三五枚﹐亦勻服月餘。

以上二樣仙棗﹐男女同服同止﹐不但保養月餘﹐種子神驗﹐且能百病消除﹐萬驗萬應。眞仙方也。

四奇毓麟丸粉龍骨﹝用五色者陰陽瓦﹐一錢﹞陽起石﹝見太陽飛動者眞﹐三錢﹞白芷﹝用銅器焙漧﹐黃色者佳﹐三錢﹞蓖麻﹝去殼用子﹐去淨油﹐四十九粒﹞黃春季桂﹝幹研極細末﹐五錢﹞砂仁﹝去殼幹炒﹐酒洗淨﹐焙﹐一錢﹞鬧楊花﹝焙﹐研末﹐一錢﹞參蘆﹝研細末﹐五錢﹞枸杞子﹝去核淨肉炒﹐研末﹐一錢﹞麝香﹝曬榦研末﹐一錢﹞紫梢花﹝色潤紫者佳﹐一錢﹞北細辛﹝水泡一夜﹐炒榦研末﹐三錢﹞肉蓯蓉﹝紅色者佳﹐稍焙榦研末﹐一錢﹞眞肉桂﹝去皮研細﹐二錢﹞旱地浮萍﹝肥大者佳﹐用淨葉﹐二錢﹞吳茱萸﹝醋炒一夜炒幹﹐二錢﹞石橊皮﹝陰陽瓦焙漧﹑研極細末﹐一錢﹞川椒﹝開口者佳﹐研末﹐一錢﹞眞鴉片膏﹝一錢﹞瑣陽﹝醋洗淨﹐三錢﹞象皮﹝研末﹐一錢﹞

上藥二十一味各研極細末﹐稱足﹐用半生蜜爲丸如龍眼核大﹐外用丁香油爲衣﹐再加蠟殼﹐每遇紅盡之日去殼﹐將丸放入戶內約一頓飯時﹐藥化可行﹐無不靈驗。

下卷

山陰倪涵初治痢奇效三方

痢爲險惡之癥﹐生死所關﹐不惟時醫治之失宜﹐而古今治法千家﹐多不得其道﹐是以不能速收全效。今立方何以爲奇﹐不濕成法故奇也。立論何以爲妙﹐不膠成說﹐故妙也。然其藥品又不外乎常用﹐而已有識者﹐切不可更張﹐勿爲庸醫所誤﹐遵而用之﹐百試百效者也。

初起煎方川黃連﹝去蘆﹐一錢二分﹞條黃芩﹝一錢二分﹞白芍藥﹝一錢二分﹞山楂肉﹝一錢二分﹞陳枳殼﹝去穣﹐八分﹞紫濃朴﹝去皮八分﹐薑汁拌炒﹞堅檳榔﹝八分﹞濃靑皮﹝去穣﹐八分﹞當歸﹝五分﹞甘艸﹝五分﹞地楡﹝五分﹞紅花﹝酒炒﹐三分﹞桃仁﹝去皮尖﹐一錢﹐研如粉﹞南木香﹝二分﹞

上咀片﹐如法炮制﹐用水二碗煎一碗﹐空心服。渣再煎服。此中或紅或白﹐裏急後重﹐身熱腹痛者俱可服。如單白者﹐去地楡﹑桃仁﹐加橘紅四分﹐木香三分﹔如滯澀甚﹐或大黃二錢﹐用酒拌炒﹐服一二劑仍除之。若用一劑﹐滯澀已去﹐不必又用二劑矣。用大黃於年幼之人﹐又不可拘用二錢也。上方用之三五日神效﹐用之於旬日亦效﹐惟十日半月外﹐則當加減矣。另詳於下。

加減煎方川黃連﹝酒炒﹐六分﹐生用四分﹞條黃芩﹝酒炒﹐六分﹐生用四分﹞山楂肉﹝一錢﹞大白芍藥﹝酒炒﹐六分﹐生用四分﹞廣橘紅﹝四分﹞濃靑皮﹝四分﹞堅檳榔﹝四分﹞甘艸﹝炙﹐三分﹐生二分﹞當歸﹝五分﹞地楡﹝四分﹞桃仁粉﹝六分﹞紅花﹝三分﹞木香﹝二分﹞

上咀片﹐如法炮制﹐用水二碗煎一碗﹐空心服。渣再煎服。如延至月餘覺脾胃弱而虛滑者﹐法當補理﹐具法如下﹕補理煎方川黃連﹝酒炒﹐六分﹞條黃芩﹝酒炒﹐六分﹞大白芍﹝酒炒﹐四分﹞廣橘紅﹝六分﹞當歸﹝五分﹞人參﹝五分﹞白術﹝土炒﹐五分﹞炙甘艸﹝五分﹞

上咀片﹐如法炮制﹐用水煎﹐空心服。渣再煎服。以上三方﹐如婦人有胎者﹐去桃仁﹑紅花﹑檳榔。以上三方﹐隨用輒效。其有不效者﹐必初時投參術等補劑太早﹐補塞邪气在內﹐久而正气己虛﹐邪气益盛纏綿不已﹐欲補而澀之則助邪﹐欲淸而疏之則愈滑﹐遂至於不可救。藥𨿽有奇方﹐無如之何﹗則初投溫補殺之也。

下卷

微理妙論

古今治痢﹐皆曰熱則淸之﹐寒則溫之﹐初起熱盛則下之﹐有表癥則汗之﹐小便赤澀則分利之﹐此五者舉世信用如規矩準繩﹐不可易。予謂五者惟淸熱一法無忌﹐余則犯四大忌﹐不可用也﹐今詳於後。

一曰忌溫補痢之爲病由於濕熱蘊積﹐膠滯於腸胃中而發也。宜淸邪熱﹐導滯气﹐行瘀血﹐其病卽去。若用參術等溫補之藥﹐則熱愈熱﹐气愈滯﹐而血亦凝﹐久之正气虛﹐邪气盛﹐不可療矣。此投溫補之禍爲最烈也。

一曰忌大下痢因邪熱膠滯腸胃而成﹐與溝渠壅塞相似﹐惟用磨利疏通則愈。若用承气湯大下之﹐譬如欲淸壅塞之渠﹐而注狂瀾之水﹐壅塞必不可去﹐無不岸崩堤塌矣。治痢而大下之﹐膠滯必不可去﹐徒傷胃气﹐損元气而已。

正气傷損﹐邪气不可除﹐壯者猶可﹐弱者危矣。

一曰忌發汗痢者頭痛目眩﹐身發寒熱者﹐此非外感﹐乃因毒燻蒸自內達外﹐𨿽有表癥﹐實非表邪也。若發汗則正气旣耗﹐邪气益肆。且風劑燥熱愈助熱邪﹐表虛於外﹐邪熾於內﹑鮮不斃矣。

一曰忌分利利小便者﹐治水瀉之良法也。以之治痢則大千矣。痢因邪熱交滯﹐津液枯澀而成。若用五苓等劑分利其水﹐則津液愈枯﹐而澀愈甚﹐遂至纏綿不己﹐則分利之爲害也。若淸熱導滯﹐則痢自愈﹐而小便自淸﹐又安用分利爲哉。

下卷

山陰倪涵初治瘧奇效三方

瘧之爲害﹐南人患之北人尢甚﹐弱者患之彊者尢甚。𨿽不致遽傷大命﹐然不治則發無已時﹐治之不得其道﹐則惡邪內伏﹐正气日虛﹐久而久之遂不可藥。予所定三方甚爲平易。無奇絕不入常山﹑艸果等劫劑﹐且不必分陽瘧陰瘧﹐一日﹑二日﹑三日及非時瘧。人無老幼﹐病無久近﹐此三方不用加減﹐惟按次第服之﹐無不應手而愈也。

第一方廣陳皮﹝一錢﹞陳半夏﹝薑汁煮透﹐一錢﹞白茯苓﹝一錢﹞威靈仙﹝一錢﹞蒼術﹝米泔水浸一日﹐切﹐炒淨﹐八分﹞紫濃朴﹝薑汁拌炒﹐八分﹞柴胡﹝八分﹞靑皮﹝六分﹞檳榔﹝六分﹞炙甘艸﹝三分﹞

上咀片﹐如法炮制﹐加姜三片﹐井水﹑河水各一鐘﹐煎九分﹐饑時服﹐渣再煎服。如頭痛加白芷一錢﹐此方平腸消痰﹐理气除濕﹐有疏導開先之功。受病輕者﹐二劑卽愈﹐勿再藥可也。若三劑後病勢𨿽減而不全愈﹐必用第二方﹐少則三劑﹐多則五劑而已。

第二方何首烏﹝生用三錢﹞廣陳皮﹝八分﹞柴胡﹝八分﹞白茯苓﹝八分﹞黃芩﹝八分﹞白術﹝炒﹐一錢﹞當歸﹝一錢﹞威靈仙﹝一錢﹞鱉甲﹝醋炙脆﹐研粉﹐二錢﹞知母﹝二錢﹞甘艸﹝炙﹐三分﹞

上藥加姜三片﹐井水﹑河水各一鐘﹐煎八分﹐加無灰酒五分﹐再煎一滚﹐空心服。二煎﹑三煎並服。

此方妙在補瀉互用﹐虛實得宜。不用人參﹑黃。屏云常山﹑艸果平平無奇卻有神效﹐卽極弱之人纏���病﹐十劑後立有起色﹐立奏萬全。所云加減一二卽不靈應者﹐正此方也。

第三方人參﹝一錢﹞黃﹝蜜炙﹐一錢二分﹞當歸﹝一錢二分﹞白術﹝炒﹐一錢﹞廣陳皮﹝八分﹞甘艸﹝炙﹐三分﹞柴胡﹝八分﹞升麻﹝四分﹐或加何首烏二錢﹞知母﹝炒﹐一錢﹐或加靑蒿子八分﹑麥芽一錢﹞

上藥加姜一片﹐棗一枚﹐水二鐘﹐煎八分﹐半饑時服﹐用三五劑元气充實﹐永不發矣。方𨿽有三﹐第二實爲主方﹐旣不刻削亦不峻補﹐功獨歸之其第三方﹐爲有力者設貧家﹐安得有參﹐只多服第二方可也。

下卷

祕傳治吐血神效方

好肉桂﹝五分﹞當歸﹝七分﹞桔梗﹝一錢﹞川郁金﹝八分﹞枳殼﹝七分﹞大黃﹝八分﹞濃朴﹝八分﹐薑汁炒﹞眞紫蘇子﹝八分﹐炒研﹞

水一碗﹐煎六分﹐另加童便半盞﹐薑汁二茶匙﹐服二劑﹐又照後方服。

川貝母﹝一錢﹐去心﹞茯神﹝七分﹞赤芍藥﹝七分﹞益母艸﹝三錢﹞山藥﹝四分﹞續斷﹝一錢﹞麥冬﹝一錢﹐去心﹞遠志﹝六分﹐去骨﹞丹參﹝七分﹞

此方出自祕傳已經萬試萬驗﹐其效如神﹐救人無數。凡仁人君子見此方而能廣傳播者﹐積徳寧有量哉﹗此二方不論男女﹐遠年近日﹐各種吐血﹐只要現吐之日﹐先服前方兩劑﹐隨服後方十劑﹐無不立時全愈﹐永不再發。斷不可服一切寒涼之藥﹐如從前誤服涼藥﹐以致寒血凝滯者﹐服完此十二劑之後﹐皆已陸續咳吐聲盡。不必再服﹐自然全愈﹐或身體虛弱另服六味地黃丸一斤﹐每日淸晨以淡鹽湯送下四五錢﹐或空咳不止﹐服健脾丸卽愈。

下卷

洗眼仙方

山西太原李守雙目不明十九年﹐仙授神方。用皮硝六錢﹐淸水一茶杯﹐煎至七分﹐不論風火瞽目野土犯眼俱可洗﹐旣得此方七年內洗好九十餘人﹐嗣大同府張遠騰之妻雙目不明﹐根據方洗之三月卽明。洗眼之日最忌蔥﹑韭﹑大蒜。務要誠心淨手焚香﹐洗眼日期開後。

正月初五﹑二月初一﹑三月初三﹑四月初五﹑五月初五﹑六月初四﹑七月初二﹑八月初一﹑九月十一﹑十月十三﹑十一月初四﹑十二月初四﹐余於二十年前卽知此方之功效神奇﹐少年好眼用之﹐不但終身無疾﹐至老而目力一如童子。

