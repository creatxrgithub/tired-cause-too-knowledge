石藥爾雅【唐】梅彪撰

石藥爾雅序夫爾雅者古人以訓釋難尋之所作也每想此機捷妙無以加故朝廷用之兼經多歷年代余西蜀江源人也少好道藝性攻丹術自弱至於知命窮究經方曾覽數百家論功者如同指掌用藥皆是隱名就於隱名之中又有多本若不備見猶畫餅夢桃遇其經方與不遇無別每噫嗟此事悵恨無師由何意也因見參同契云未能悉究當施直義其理盡矣經曰吾欲結舌不言恐畏獲罪誅寫情於竹帛恐泄天之符故知聖賢至道元妙之法不欲流俗偶然之所聞解也故委曲其事令上士勤而習之使下士棄而笑之理昭然也但恐後學同余苦心今附六家之口訣眾石之異名象爾雅詞句凡六篇勒爲一卷令疑迷者尋之稍易習業者誦之不難兼諸丹所有別名奇方異術之號有法可營造者條列於前無法難作之流具名於後時唐元和丙戌梅彪序石藥爾雅卷上唐梅彪集飛煉要訣釋諸藥隱名元黃花﹝一名輕飛一名鉛飛一名飛流一名火丹一名良飛一名紫粉﹞鉛黃花﹝一名黃丹一名軍門一名金柳一名鉛華一名華蓋一名龍汁一名九光丹﹞錫精﹝一名黃精一名元黃一名飛精一名金公華一名黃牙一名伏丹一名制丹一名黃輕一名黃轝一名紫粉一名黃華一名黃龍一名黃池一名河車一名太陰一名金精一名金公河車一名素丹白豪一名假公黃﹞鉛精﹝一名金公一名河車一名水鍚一名太陰一名素金一名天元飛雄一名幾黃公一名立制太陰一名虎男一名黑虎一名元武一名黃男一名白虎一名黑金一名靑金﹞水銀﹝一名汞一名鉛精一名神膠一名奼女一名元水一名子明一名流珠一名元珠一名太陰流珠一名白虎腦一名長生子一名元明龍膏一名陽明子一名河上奼女一名天生一名元女一名靑龍一名神水一名太陽一名赤汞一名沙汞﹞水銀霜﹝一名金液一名吳沙汞金一名白虎腦一名金錫虎一名赤帝體雪越楚名水雲銀﹞丹砂﹝一名日精一名眞珠一名仙砂一名汞沙一名赤帝一名太陽一名朱砂一名朱鳥一名降陵朱兒一名絳宮朱兒一名赤帝精一名赤帝髓一名朱雀﹞雄黃﹝一名朱雀筋一名白陵一名黃奴一名男精一名石黃一名太旬首中石一名天陽石一名柔黃雄一名丹山月魂一名深黃期一名帝男精一名帝男血一名迄利迦﹞雌黃﹝一名帝女血煉者一名元臺月半煉者一名黃龍血生一名黃安煉者一名赤廚柔﹞赤雌﹝煉者一名帝女回一名帝女署生帝女血黃安赤廚柔雌已上煉者元臺丹半﹞石硫黃﹝一名黃英一名煩硫一名硫黃一名石亭脂一名九靈黃童一名黃硇砂一名山不住﹞硇砂﹝一名金賊一名赤砂一名峱砂一名噥砂一名白海精一名峱砂黃一名黃砂一名赤峱砂﹞曾靑﹝一名朴靑一名赤龍翹一名靑龍血一名黃雲英﹞空靑﹝一名靑要中女一名靑油羽一名靑神羽﹞磁石﹝一名元石拾鍼一名元水石一名處石不拾鍼者一名綠秋一名伏石母一名元武石一名帝流漿一名席流漿﹞陽起石﹝一名白石一名五精全陽一名五色芙蕖一名五精金精一名五精陰華﹞理石﹝一名立制石與石瞻同名一名肥石一名不厭木胡桐律﹝一名胡桐淚一名屈原蘇﹞金牙﹝一名虎脫幽﹞石鍾乳﹝一名公乳一名盧布一名殷孽一名姜石一名乳華一名通石一名乳牀一名夏乳根一名殷孽根一名孔公孽一名逆石一名石華﹞胡粉﹝一名錫粉一名鉛粉一名丹地黃一名流丹一名解鍚麤者一名鵲粉一名流丹白豪一名白膏﹞白玉﹝一名玉札一名純陽主一名元眞赤玉一名天婦一名延婦﹞白靑﹝一名魚目靑﹞綠靑﹝一名碧靑一名畢石一名扁靑卽石綠又名銅勒﹞石瞻﹝一名黑石一名碁石一名銅勒一名石液一名立制石一名擅搖持一名制石液﹞雲母﹝一名元石一名雲華五色一名云未赤一名雲英靑一名雲液白一名雲沙靑一名燐石白一名云膽黑一名雲起一名泄涿一名雄黑一名雨華飛英一名鴻光一名石銀一名明石一名云梁石一名浮雲滓﹞消石﹝一名北帝元珠一名昆洔梁一名河東野一名化金石一名化金石生一名水石﹞朴消﹝一名東野一名單丹一名海末﹞白礬石﹝一名羽澤一名黃石又名黃老﹞雞矢礬﹝一名元武骨一名赤龍翹一名尋不見石赤者﹞滑石﹝一名石液一名共石一名脆石一名蕃石一名雷河督子一名冷石一名畱石﹞紫石英﹝一名紫陵文質﹞白石脂﹝一名白素飛龍﹞白石英﹝一名素玉女一名白素飛龍一名銀華一名水精一名宮中玉女五色﹞靑石脂﹝一名五色赤石味一名黑石脂一名黑石﹞太一禹餘糧一名石腦一名餘糧一名天師食一名山中盈脂一名石飴餅﹞雞矢礬石﹝一名靑鳥一名齒礜一名五色山脂﹞握雪礜石﹝一名化公石持生礜石一名鼠生母﹞太陰元精﹝一名監精一名元明龍膏與汞同名﹞太陽元精﹝一名無主﹞凝水石﹝一名水石一名寒水石一名淩水石一名冰石﹞礜石﹝一名白虎一名白龍一名制石一名秋石一名日礜一名固羊一名太石一名鹽倉石膏一名細石﹞長石﹝一名方石一名土石一名直石﹞靑瑯玕﹝一名石味一名靑珠一名白碧珠﹞方解石﹝一名黃石﹞石黛﹝一名碧城飛華一名靑帝流石一名碧陵文侯一名靑帝流池一名帝流靑﹞牡蠣﹝一名四海分居一名石云慈﹞金﹝一名庚辛一名天眞一名黃金一名東南陽日一名男石上火﹞銀﹝一名山凝一名白銀一名女石下水一名西北墮月﹞鍮石﹝一名黃石﹞熟銅﹝一名丹陽一名赤銅﹞鉛白﹝一名丹地黃一名金公一名靑金﹞白鑞﹝一名昆侖毗﹞水精珠﹝一名陰運一名眞珠一名夜光明一名﹤虫奉﹥精一名明合景﹞紫石英﹝一名西龍膏一名浮餘一名上白丹﹞戎鹽﹝一名仙人左水一名西戎上味一名西戎淳味一名石鹽一名寒鹽一名冰石一名光明鹽﹐一名紫女一名上味一名石一名倒行神骨﹞代赭﹝一名血師一名白善一名白玉﹞鹵咸﹝一名靑牛落一名石俾﹞大鹽﹝一名石鹽一名印鹽一名海印末鹽一名帝味一名食鹽一名味鹽﹞石鹽﹝一名石味﹞黑鹽﹝一名黑帝味一名元武味一名元武腦一名北帝髓一名北帝根﹞赤鹽﹝一名赤帝味﹞白鹽﹝一名白帝味﹞靑鹽﹝一名靑帝味﹞右四鹽並合藥造作諸物名聖無知烏頭﹝一名黃鳥首﹞附子﹝一名烏煙一名香附子一名烏頭子﹞郁金﹝一名五帝足一名黃郁一名烏頭﹞五牙者穀粟豆黍大麥等牙是也又一本云粟黍蕎豆麥也桑汁﹝一名帝女液一名鵠頭血﹞蔥涕﹝一名空亭液﹞覆盆子﹝一名缺盆一名龍膏一名雲水一名白馬汁一名秋膠一名義物餳﹞西龍膏﹝一名黃龍膏一名黃澤一名五穀孽一名童兒禾﹞桑樹上露﹝一名上淸﹞白露汁﹝一名白雲滋﹞蚯蚓屎﹝一名龍通扮一名蚓場土一名地龍粉一名寒獻玉一名土龍屎﹞白茅﹝一名白羽艸﹞桑木﹝一名蠶命食﹞蘇膏﹝一名三變柔一名三變澤生一名谷釜生﹞白項蚯蚓汁﹝一名玄龍地彊汁一名土龍膏一名土龍血﹞白殭蠶﹝一名蟻彊子一名白苟﹞白狗膽﹝一名瓠汁一名陰龍瓠汁一名陰色白狗糞一名龍膏﹞狗尿﹝一名陰龍汁﹞白狗耳上血﹝一名白龍柒一名陰龍膏瓠汁﹞黑狗糞汁﹝一名黑龍一名陰龍膏﹞黑狗血﹝一名陰龍汁﹞牛乳汁﹝一名蠢蠕漿一名首男乳﹞牛膽﹝一名陰獸當門﹞黃牛糞汁﹝一名陰獸精汁﹞水牛脂﹝一名烏衣脂一名黑帝烏脂一名烏帝肌﹞羊脂﹝一名味物脂﹞豬頂上脂﹝一名負革脂一名黑龍脂一名黑帝孫肌一名元生脂﹞豬脂﹝一名陰龍膏﹞大虫睛﹝一名山君目一名王母女爪﹞母豬足猴獼頭一名封君一名二千石腦﹞鸛鵲血﹝一名陰鳥汁﹞雨水汁﹝一名雲光液﹞野鵲腦﹝一名飛駿馬﹞鯉魚眼睛﹝一名水人目﹞馬糞﹝一名馬通一名靈薪﹞蝟脂﹝一名猛虎脂﹞螢火虫﹝一名後宮遊女一名夜遊好女兒﹞蜂子﹝一名飛軍一名飛粽﹞蜂﹝一名羅叉﹞蜜﹝一名百卉花醴一名眾口華芝﹞葦麻火﹝一名虛消薪﹞鰾膠﹝一名麒麟竭一名天筋縫縹﹞蝦蟆皮﹝一名龍子單衣﹞蛇脫皮﹝一名龍子衣一名脫皮一名蛇符弓皮﹞墻上艸﹝一名土馬鬃﹞楸木耳﹝一名金酒芝一名金商芝﹞章陸根﹝一名芬華一名六甲父母﹞桃膠﹝一名辟側膠﹞竹根﹝一名恆生骨﹞松根﹝一名千歲老翁腦﹞柏根﹝一名太陰玉足﹞石苔衣﹝一名長生石﹞松脂﹝一名丹光之母一名木公脂一名丹光母一名波羅脂﹞牡丹﹝一名兒長生﹞靑牛苔者﹝一名咸﹞西獸衣者﹝一名駝毛﹞石灰﹝一名五味一名白灰一名味灰一名聖灰一名希灰一名染灰一名散灰﹞甘土﹝一名白單一名白墡一名丹道一名土精﹞黃土﹝一名黃牛母﹞赤土﹝一名赭垔﹞黃鶯頭﹝一名黃鳥首﹞莧根﹝一名地筋﹞鼎﹝一名天器一名登瓦一名陰華明蓋一名赤色門﹞鐵釜﹝一名金匱一名登日一名地下釜﹞土釜﹝一名天器一名神室一名赤門一名神釜一名非赤堅一名土鼎﹞陰華羽蓋﹝一名釜蓋一名登瓦﹞陽曹萼﹝一名釜底﹞越竃﹝一名風鑪﹞酢﹝一名左味一名元池一名華池一名元明一名元水一名弱水一名神水一明苦酒一名靑龍味一名西海父母一名醋一名酰﹞銅靑﹝一名黃龍汋﹞五茄皮﹝一名牙石﹞地楡﹝一名豚楡系﹞蜂﹝一名蜂精﹞砌黃﹝一名黃龍華一名赤帝華精﹞井華水﹝一名五水一名露霜一名雪雨﹞鉛丹﹝一名黃龍羽﹞燭燼﹝一名夜光骨﹞桑寄生﹝一名水精﹞地黃﹝一名土精﹞黃精﹝一名重樓一名免竹一名豹格一名救窮﹞茯苓﹝一名天精﹞天門冬﹝一名大當門根﹞蜂子蜜﹝一名白葩﹞澤瀉﹝一名萬歲﹞末嫁女子月水﹝一名童女月﹞小兒尿﹝一名水精仙人水﹞水泡沫﹝一名海潮沫﹞五茄地楡匹﹝一名紫灰﹞肉蓯蓉﹝一名地精﹞死人血﹝一名文龍血﹞杏人﹝一名木落子﹞白昌﹝一名地心﹞持子屎﹝一名摩幾﹞鳥頭沒﹝一名黃附琴﹞人糞汁﹝一名玄精﹞紫﹤金丱﹥一名尙田丹﹞千尋子﹝一名大調汁﹞牡荊子﹝一名夢子﹞蝙蝠﹝一名伏翼﹞靑蚨﹝生嶺南形如蟬也﹞更有子東灰紫亭脂此是大丹之事至藥元君不許妄傳爲盟誓重此不敢載矣石藥爾雅卷下載諸有法可營造丹名太一金丹太一玉粉丹太一金膏丹太一小還丹還魂駐魄丹召魂丹太一玉液丹華陽玉漿丹華漿太一龍胎丹太一三使丹光明麗日丹熱紫粉丹黃丹小神丹安期先生丹太一足火丹眞人蒸成丹硫黃液丹裴君辟祭丹無忌丹王君雞子丹東方朔銀丹石湯赤烏丹冷紫粉丹太一小玉粉丹太一小金英丹韓眾漆丹雄黃紫油丹劉君鳳駐年丹五嶽眞人小還丹紫遊丹太一赤車使者八神精起死人仙丹太一一味硇砂丹太一八景四藥紫漿五珠絳生丹四神丹艮雪丹八石丹八神丹流黃丹龍珠丹龍虎丹龍雀丹五靈丹紫蓋丹三奇丹朝霞丹肘後丹淩霄丹羨門丹日成丹谷汁丹七變丹太黃丹菟血丹日丹酒丹棗丹蜜丹乳丹椒丹太一瑯玕丹杏金丹紫金小還丹石腦丹赤石脂丹紅槿丹紫霞丹石膽丹紫蓋丹釋諸丹中有別名異號召魂丹﹝一名返魂丹一名更生丹一名皈命丹一名金生丹﹞無忌丹﹝一名豎骨丹一名無畏丹一名凝神丹﹞紫遊丹﹝一名步虛丹一名舉輕丹一名到景丹一名華景丹一名淩虛丹﹞四神丹﹝一名太一神丹一名神變丹一名神液丹﹞艮雪丹﹝一名水銀霜丹一名流珠白雪丹一名飛仙英丹一名流珠素霜丹一名元珠絳雪丹一名太陽紅粉丹一名朝霞散彩丹一名夕月流光丹一名傾相珠丹一名凝階積雪丹﹞五嶽眞人小還丹一名金精丹一名仙萼丹一名救世丹﹞太一小還丹﹝一名太淸丹一名朝景丹一名凝霞丹一名落耀丹一名絳雪丹﹞太一硫黃丹﹝一名太陽玉粉丹﹞八石丹﹝一名麗日丹一名度死丹一名濟世丹﹞龍珠丹﹝一名曳虹丹一名垂露丹一名金光丹一名吐耀丹﹞還魂駐魄丹﹝一名駐顏丹一名朱雀丹一名定神丹一名延齡丹﹞八神丹﹝一名昭日丹一名流霞丹一名八精丹一名神光丹﹞華陽玉漿丹﹝一名陽光丹一名玉髓丹一名靈壽丹﹞太一赤車使者八神精起死人丹﹝一名還神丹一名回命丹一名通靈神一名再生丹﹞太一小玉粉丹﹝一名素紹丹一名元鶴丹一名飛雪丹﹞太一小金英丹﹝一名陽明丹一名元珠丹一名日精丹﹞太一金液華丹﹝一名金華丹一名天眞丹一名金仙丹一名躡雲丹﹞太一一味雄黃丹﹝一名赤流珠丹一名素耀丹一名赤耀丹一名紅紫相間丹﹞太一八景四藥紫遊玉珠生神丹﹝一名黃老丹一名虛無丹一名含漿丹一名散華丹﹞太一龍胎丹﹝一名持節丹一名捧香丹一名獻壽丹﹞太一三使丹﹝一名捧香丹一名持節丹一名奔云丹一名控鶴丹一名本命丹﹞五靈丹﹝一名升霞丹一名淩霄丹一名靈華丹一名太一使者丹﹞五石丹﹝一名五星丹一名五精丹一名五彩丹一名五帝丹一名五嶽丹一名五霞丹一名八仙丹五石者空靑東朱砂南白礜西磁石北雄黃中﹞太一一味硇砂丹﹝一名飛翼丹一名鹽粉丹一名素砂丹一名定神丹一名凝華丹﹞敍諸經傳歌訣名目太淸經玉鳥經九霄君經廣成君經狐剛子粉圖經抱朴子金丹經眞人天元錄面上經狐剛子河車經陵陽子經黃仙子經稷邱子經靑林子訣泉石子論九元子訣靑霞子訣黃帝纂要經元女錄圖中經茅君金藏經茅君丹陽經桐柱經黃老金公經元君經雲宮玉華經四海神水記八公枕中記金碧潛通大記元女五符記金石靈臺記石壁記洪寶記天臺石室記召河伯記謁上皇日月記紫房虎書記山嶽流傾記流金火鈴記落羽建靑記陰長生守鑪記回老返嬰記猛將朱兵記七返靈砂歌八仙歌中還歌三白歌參同契魏君訣參同指歸太淸訣衛靈訣九奇訣傳道訣龍雀隱訣登眞隱訣塗山訣守眞全生訣句畱訣金靈訣五鹽訣金樓先生訣甪裏先生訣鼓下錫黃訣東林集琳房集丹瓊集八紀集契道祕錄隋唐祕錄白子髙元圖錄太淸丹論混成論胡王冶葛論金石論婆落魔地神伏火論五明論太淸太鏡司馬煉師精義論紀仙元鏡中還經杏金經靑龍地經龍虎丹經丹家病源六甲玉女訣行廚金盤玉饌訣黃寧訣李少君訣西蜀樊徳先生伏火訣太原胡列山人訣吉章經東都陳少府訣王倪伏火丹砂傳孫思邈經揚羅開伏火丹砂傳麻姑八石傳蘇遊經淸源經太山孫杓赤龍金虎歌中還丹論釋諸經記中所造藥物名目造紫河車爲轉寧王金苟子法黃轝伏火法五石蒲樞法安靜虛無法造藥歸色法令飛法令飛者伏法令飛者飛法元女如意解五屍法造通明金虎符法造通明九流符法造朱雀符法造通明靑龍符法造通明元武符法造黃龍表符法造金經符法造石精法造乘龍符法造五色鹽法造五石銅法造三精六液法造五色鉛金法造三十六水法造行廚招遠法煉雄黃法造水法煉五礬法太一禹餘糧法煉鍾乳法煉紫石法服玉法鉛華法消玉法玉丸法玉漿法柔玉法伏米法伏金法造金液華池法造牡荊酒化藥法造朱砂酒法造理石酒法造金粉法造銀粉法造銅粉法造鐵粉法造金膏法造銀膏法水銀膏法造柔赤期法柔黃雌法造白河車法赤河車法單靑河車法造黃華法硭硝河車法石亭脂河車法東野河車法鑞河車法紫河車法造銅靑法五鹽法雄雪法雌雪法元女五符法元女白雪飛符法造鉛白法元女神丹九轉法造飛霜赤雪法造元黃法作犢食法造石灰煎法造元珠法涓子菊華九變法元子神鐵法作水華法土龍灼法伏雄黃法伏雌黃法煉礜石法伏空靑法造銀元珠法造鉛拒火法造空亭液法柔爍法拒鐵法液蠟法造鉛華法作灰坯法作水坯法造煉雌法造炮礬法造黃磚法造礜華池法九轉鉛精法造大黃牙法靑丹牙法漏鼎牙法秋石牙法苞裏流帝漿牙法攪柳牙法浣鉛法縮賀法造鳥鉛法造黑銅法液銀法造鉛粉法鍮石粉法小還丹牙法造黑牙法水煉雲母粉法右件經方世上並有文本或可以資經貸利或可以養性全生但遇一方並可營造若徧畱意其途實繁然此眾之道𨿽道有優劣但隨根器之所入而各尋其所好也故水不可以乘駿駁陸不可以駕輕舟稻粱葅肉終同於飽麻紵紈网終同於暖飽暖𨿽一而精麤有殊逐甘利者卽重小丹如金好延生者敝大丹似寶金寶之利各齊其分故具載於前矣論諸大仙丹有名無法者黃帝九鼎丹大仙升霞丹紫靑仙童丹太和龍胎丹張眞人靈飛丹太一八景丹馬明生白日升天丹金液華丹茅君白靈丹白雲赤雪丹絳陵垂壁丹七精辟惡丹三昧消災丹九光神景丹流霞鮮翠丹含暉吐耀丹太淸五色丹北帝元珠丹神光散馥丹凝霜積雪丹奔星卻月丹墮月驚心丹感靈降眞丹通神役使丹九變丹大還丹九成丹紫精丹按楚澤經已上諸丹並是往古得道者出世仙丹服之白日升天身生羽翼變化自在坐有立無藥味方法旣非塵俗所知莫得測其至要也自非宿有仙骨積代累功夢中神授者不可得其方法也唐元和中西蜀人梅彪撰石藥爾雅醫方以藥石並稱爾雅止釋艸木石不及焉宜彪取其隱名而顯著之也自序言眾石異名象爾雅詞句凡六篇勒爲一卷而白雲霽道藏目錄作二卷疑後人附益之唐代遺書傳世者罕矣乃鈔而入諸經部秀水朱彜尊跋近從吳中得袁氏貞節堂鈔本石藥爾雅二卷復假得道藏本對勘一過並錄竹垞跋於後其捲分上下者蓋由藏本析之非後人有所附益故六篇之目與序相符但此書自宜入道家類或入醫家類經義考編入擬經而此跋云鈔而入諸經部似屬未安夫編書當視其全體不當視其面貌若跋所云則近時周松靄大令嘗作佛爾雅後人將以之入諸經部其可乎哉至道藏中盡有儒書爲彼所妄據又不可以一槪論也同裏吳槎客老人鑑別最精持論甚允頃聞購得此本遺書借觀因以商之未識以爲然否嘉慶十五年冬陳鱣記梅氏石藥爾雅當屬修眞服食之書非特無關經學亦非醫宗所急竹垞檢討殆因唐人書流傳難得又觀其序之總冒遂入之擬經簡莊孝廉駁之甚當以余見只當列之若書錄解題神僊家龍虎金液通元論及羣僊珠玉集純陽金丹訣崔公入藥鏡之類庶乎近之然而昔人言服餌金石藥日久必發丹毒餘年來略究心攝生吐納之理循繹是編而觀其敍述之祕幾如聞東方先生譚十洲三島事而不禁有望洋之嘆也辛未淸明前二日免牀吳騫志時年七十又九

