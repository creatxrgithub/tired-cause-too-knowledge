養老奉親書宋陳直

序

上籍

食治養老益气方第一

食治老人眼目方第二

食治老人耳聾耳鳴諸方第三

食治老人五勞七傷諸方第四

食治老人虛損羸瘦諸方第五

食治老人脾胃气弱方第六

食治老人瀉痢諸方第七

食治老人煩渴熱諸方第八

食治老人水气諸方第九

食治老人喘嗽諸方第十

食治老人香港腳諸方第十一

食治老人諸淋方第十二

食治老人噎塞諸方第十三

食治老人冷气諸方第十四

食治老人諸痔方第十五

食治老人諸風方第十六

下籍

飲食調治第一

形證脈候第二

醫藥扶持第三

性气好嗜第四

宴處起居第五

貧富禍福第六

戒忌保護第七

四時養老通用備疾藥法第八

四時通用男女婦人方

春時攝養第九

春時用藥諸方

夏時攝養第十

夏時用藥諸方

秋時攝養第十一

秋時用藥諸方

冬時攝養第十二

冬時用藥諸方

簡妙老人備急方

養老奉親書續添

附篇

貧富禍福第六

序

昔聖人詮置藥石﹐療諸疾病者﹐以其五臟本於五行﹐五行有相生勝之理也。榮衛本於陰陽﹐陰陽有逆順之理也。故萬物皆稟陰陽五行而生﹐有五色焉﹐有五味焉﹐有寒熱焉﹐有良毒焉。聖人取其色味冷熱良毒之性﹐歸之五行﹐處以爲藥﹐以治諸疾。順五行之气者﹐以相生之物爲藥以養之﹔逆五行之气者﹐以相勝之物爲藥以攻之。或瀉母以利子。或瀉子以補母。此用藥之奇法也。

《經》曰﹕天地﹐萬物之盜﹔人﹐萬物之盜。人﹐所以盜萬物爲資養之法。其水陸之物爲飲食者﹐不啻千品﹐其五色﹑五味﹑冷熱﹑補瀉之性﹐亦皆稟於陰陽五行﹐與藥無殊。大體用藥之法﹐以冷治熱﹐以熱治冷。實則瀉之﹐虛則補之﹐此用藥之大要也。人若能知其食性﹐調而用之﹐則倍勝於藥也。

緣老人之性﹐皆厭於藥而喜於食﹐以食治疾﹐勝於用藥。況是老人之疾﹐愼於吐痢﹐尢宜用食以治之。凡老人有患﹐宜先食治﹔食治未愈﹐然後命藥﹐此養老人之大法也。是以善治病者﹐不如善愼疾﹔善治藥者﹐不如善治食。今以《食醫心鏡》《食療本艸》﹑

《詮食要法》《諸家法饌》﹑洎是注《太平聖惠方》食治諸法﹐類成養老食治方。各開門目﹐用治諸疾﹐具列於下。爲人子者﹐宜畱意焉。承奉郎前守泰州興化縣令陳直述。

上籍

食治養老益气方第一

一

法制豬肚方

食治老人補虛羸﹑乏气力。

豬肚﹝二枚﹐洗﹐如食法﹞人參﹝半兩﹐去蘆﹞漧薑﹝二錢﹐炮制﹐銼﹞椒﹝二錢﹐去目﹐不開口者。微炒﹞蔥白﹝七莖﹐去須﹐切﹞糯米﹝二合﹞

上件搗爲末。入米合和相得﹐入豬肚內﹐縫合﹐勿令泄气。以水五升於鐺內﹐微火煮令爛熟。空心服﹐放溫服之。次﹐暖酒一中盞飲之。

益气牛乳方

牛乳最宜老人。性平﹐補血脈﹐益心﹐長肌肉﹐令人身體康彊潤澤﹐面目光悅﹐志不衰。故爲人子者﹐常須供之﹐以爲常食。或爲乳餅﹐或作斷乳等﹐恆使恣意充足爲度﹐此物勝肉遠矣。

枸杞煎方

食治老人頻遭病﹐虛羸不可平復﹐最宜服之。

生枸杞根﹝細銼﹐一斗﹐以水五斗﹐煮取一斗五升﹐澄淸﹞白羊脊骨﹝一具﹐銼碎﹞

上件藥﹐以微火煎取五升﹐去滓﹐取入瓷合中。每服一合。與酒一少盞﹐合暖﹐每於食前溫服。

法煮羊頭方

食治老人補五勞七傷虛損。

白羊頭蹄﹝一副﹐艸火燒令黃色﹐刮去灰塵﹞胡椒﹝半兩﹞蓽茇﹝半兩﹞漧薑﹝半兩﹞蔥白﹝切﹐半升﹞豆豉﹝半斤﹞

上件藥﹐先以水煮羊頭蹄半熟﹐納藥﹐更煮令爛﹐去骨。空腹適性食之。日食一具﹐滿七具卽止。禁生﹑冷﹑醋﹑滑﹑五辛﹑陳臭﹑豬﹑雞等七日。

煎豬肪方

食治老人大虛羸困極﹐宜服。

豬肪﹝未中水者﹐半斤﹞

上入蔥白一莖於銚內﹐煎令蔥黃卽止。候冷暖如身體﹐空腹頻服之﹐令盡﹐暖蓋覆臥。

至日晡後﹐乃白粥調糜。過三日後﹐宜服羊肝羹。

羊肝羹方

羊肝﹝一具﹐去筋膜﹐細切﹞羊脊KT肉﹝二條﹐細切﹞枸杞根﹝五斤﹐銼﹐以水一斗五升﹐煮取四升﹐去滓﹞末半兩。

上用枸杞汁煮前羊肝等﹐令爛。入豉一小盞﹐蔥白七莖﹝切﹞﹐以五味調和作羹﹐空腹食之。後三日﹐愼食如上法。

油面方

食治老人補虛勞。

生胡麻油﹝一斤﹞浙粳米泔淸﹝一斤﹞

上二味﹐以微火煎﹐盡泔淸乃止﹐出貯之。取合鹽湯二合﹐將和面作﹐煮令熟。入五味食之。

二

食治老人補虛益气。牛乳方﹕牛乳﹝五升﹞蓽茇末﹝一兩﹞

上件藥入銀器內。以水三升﹐和乳合煎取三升﹐後入瓷合中。每於食前暖一小盞服之。

食治老人養老﹐以藥水飲牛﹐取乳服食方﹕鐘乳﹝一斤﹐上好者﹐細研﹞人參﹝三兩﹐去蘆頭﹞甘艸﹝五兩﹐炙微赤﹐銼﹞漧地黃﹝三兩﹞

黃﹝二兩﹐銼﹞杜仲﹝三兩﹐去皺皮用﹞肉蓯蓉﹝六兩﹞白茯苓﹝五兩﹞麥門冬﹝四兩﹐去心﹞薯蕷﹝六兩﹞石斛﹝二兩﹐去根﹐銼﹞

上藥爲末。以水三斗﹐先煮粟米七升爲粥﹐放盆內﹐﹝用藥一兩﹞攪﹐令勻。少和冷水﹐與渴牛飲之﹐令足。不足﹐更飲之一日。飲時﹐患渴﹐不飲淸水﹐平旦取牛乳服之。生﹑熟任意。牛﹐須三歲以上﹑七歲以下﹐純黃色者﹐爲上﹐余色﹐爲下。其乳常令犢子飲之。若犢子不飲者﹐其乳動气﹐不堪服也。愼蒜豬魚﹑生冷﹑陳臭。其乳牛淸潔養之﹐洗刷﹑飲飼須如法﹐用心看之。

增補方劑

《千金翼方》耆婆湯﹕主大虛冷風﹐羸弱﹐無顏色方。一云酥蜜湯。

酥﹝一斤﹐煉﹞生薑﹝一合﹐切﹞薤白﹝三握﹐炙令黃﹞酒﹝二升﹞白蜜﹝一斤﹐煉﹞油﹝一升﹞椒﹝一合﹐汗﹞胡麻仁﹝一升﹞橙葉﹝一握﹐炙令黃﹞豉﹝一升﹞糖﹝一升﹞

上一十一味﹐先以酒漬豉一宿﹐去滓﹐納糖蜜油酥於銅器中﹐煮令勻沸。次納薤姜﹐煮令熟。次下椒﹑橙葉﹑胡麻﹐煮沸。下二升豉汁﹐又煮一沸﹐出內瓷器中密封。空腹吞一合﹐如人行十里﹐更一服。冷者加椒。

鄒氏三妙湯﹕實气養血﹐久服彌益人。

地黃枸杞實﹝各取汁一升﹞蜜﹝半升﹞

銀器中同煎如稀餳。每服一大匕﹐湯調酒調皆可。

鄒氏山芋粥﹕薯蕷生於山者名山藥﹐一名山芋。山芋生山者佳﹐圃種者無味。取去皮﹐細石上磨如糊。每粥用山芋一合﹐以酥二合﹐蜜一合約炒令凝﹐以匙揉碎。粥欲熟﹐投攪令勻乃出。

嶽美中氏參粥﹕食治老人元气不足﹐脾胃虛弱﹐气短自汗﹐語音低怯﹐面色白﹐食少便溏﹐神疲懶動﹐四肢無力﹐易患感冒﹐舌淡胖苔淨﹐脈緩弱者。

黨參﹝三十克﹞黃

﹝三十克﹞白朮﹝十五克﹞茯苓﹝十五克﹞炙甘艸﹝十五克﹞

上五味﹐加水八百毫升﹐煎至六百毫升﹐去滓。下粳米二兩﹐煮粥四百毫升﹐淸晨頓服之。每日一次﹐常服有益气力﹑補虛弱﹑健脾胃之效。

食治老人眼目方第二

一

補肝豬肝羹方

食治老人肝藏虛弱﹑遠視﹑無力。

豬肝﹝一具﹐細切﹐去筋膜﹞蔥白﹝一握﹐去須﹐切﹞雞子﹝二枚﹞

上以豉汁中煮﹐作羹。臨熟﹐打破雞子﹐投在內﹐食之。

又方﹕靑羊肝﹝一具﹐細切﹐水煮熟﹐漉酒幹﹞

以鹽﹑醋調和食之。

又方﹕蔥子﹝半升﹐炒熟﹞

上爲末。每服一匙﹐以水二大盞﹐煎取一盞﹐去滓。入米﹐煮粥食之。

馬齒實方

食治老人靑白翳。明目﹐除邪气﹐利大腸﹐去寒熱。

馬齒實﹝一斤﹞

上爲末。每服一匙﹐煮蔥豉粥﹐和攪食之。馬齒菜作羹粥喫﹐並明目﹐極佳。

烏雞肝粥方

食治老人肝藏風虛﹐眼暗。

烏雞肝﹝一具﹐細切﹞

上以豉中和米﹐作羹粥食之。

蒼耳子粥方

食治老人目暗不明。

蒼耳子﹝半兩﹞粳米﹝半升﹞

上件搗蒼耳子爛。用布絞濾﹐以水二升﹐取汁﹐和米煮粥食之。或作散﹐煎服亦佳。

蓮實粥方

食治老人益耳目聰明﹑補中彊志。

蓮實﹝半兩﹐去皮﹐細切﹞糯米﹝三合﹞

上先以水煮蓮實令熟﹐漉出。次入糯米作粥﹐候熟﹐入蓮實攪令勻。熱食之。

竹葉粥方

食治老人膈上風熱﹑頭目赤痛﹑目視。

竹葉﹝五十片﹐淨洗﹞石膏﹝三兩﹞沙糖﹝一兩﹞浙粳米﹝三合﹞

上以水三大盞﹐煎石膏等二味﹐取二盞。去滓﹐澄淸用﹐煮粥熟。入沙糖食之。

二

食治老人熱發﹐眼赤澀痛﹐梔子仁粥方。

梔子仁﹝一兩﹞

上爲末﹐分爲四服。每服用米三合煮粥﹐臨熟時下梔子末一分﹐攪令勻食之。

食治老人益精气﹐彊意志﹐聰利耳目﹐雞頭實粥方。

雞頭實﹝三合﹞

上煮令熟﹐去殼﹐研如膏。入粳米一合﹐煮粥﹐空腹食。

食治老人補中明目﹐利小便﹐蔓菁粥方。

蔓菁子﹝二合﹞粳米﹝三合﹞

上搗碎﹐入水二大盞﹐絞濾取汁﹐著米粥空心食之。

增補方劑

《備急千金要方》補肝散﹕治失明漠漠方。

靑羊肝一具﹐去上膜薄切之﹐以新瓦瓶子未用者淨拭之﹐內肝於中﹐炭火上炙之令極幹﹐汁盡﹐末之。決明子半升。

蓼子一合﹐熬令香。

上三味合治﹐下篩。以粥飲﹐食後服方寸匕﹐日二﹐稍加至三匕﹐不過兩劑。能一歲服之﹐可夜讀細書。

食治老人耳聾耳鳴諸方第三

一

磁石豬腎羹方

食治老人久患耳聾﹐養腎臟﹑彊骨气。

磁石﹝一斤﹐杵碎﹐水淘去赤汁﹐用綿裹﹞豬腎﹝一對﹐去脂膜﹐細切﹞

上以水五升﹐煮磁石﹐取二升。去磁石﹐投腎調和。以蔥豉﹑姜﹑椒作羹﹐空腹食之。

作粥及入酒並得。磁石常畱起﹐依前法用之。

鹿腎粥方

食治老人腎气虛損﹐耳聾。

鹿腎﹝一對﹐去脂膜﹐切﹞粳米﹝三合﹞

上於豉汁中相和﹐煮作粥。入五味﹐如法調和﹐空腹食之。作羹及作酒並得。

鯉魚腦髓粥方

食治老人耳聾不瘥。

鯉魚腦髓﹝二兩﹞粳米﹝三合﹞

上煮粥。以五味調和﹐空腹服之。

豬腎粥方

食治老人腎藏气憊﹑耳聾。

豬腎﹝一兩﹐去膜﹐細切﹞蔥白﹝二莖﹐去須﹐切﹞人參﹝一分﹐去蘆頭﹞防風﹝一分﹐去蘆頭﹞

粳米﹝二合﹞薤白﹝七莖﹐去須﹞

上件藥末。並米﹑蔥﹑薤白﹐著水鍋中煮。候粥臨熟﹐撥開中心﹐下腎﹐莫攪動﹐慢火更煮良久。入五味﹐空腹服之。

二

食治老人五臟气壅耳聾。烏雞膏粥方。

烏雞脂﹝一兩﹞粳米﹝三合﹞

上相和﹐煮粥。入五味調和﹐空腹食之。烏雞脂和酒飲﹐亦佳。

補充方劑

《太平聖惠方》治耳聾﹐及不聞香臭﹐幹柿粥方。

幹柿﹝三枚﹐細切﹞粳米﹝三合﹞

上﹐於豉汁中煮粥﹐空腹食之。

食治老人五勞七傷諸方第四

一

暖腰壯陽道藥餅子方

食治老人五勞七傷﹐下焦虛冷﹐小便遺精﹐宜食之。

附子﹝一兩﹐炮制﹐去皮﹑臍﹞神曲﹝三兩﹞桂心﹝一兩﹞五味子﹝一兩﹞漧薑﹝二兩﹐炮制﹐銼﹞羊髓﹝二兩﹞大棗﹝二十枚﹐煮﹐去皮核﹞酥﹝二兩﹞蜜﹝四兩﹞白面﹝一斤﹞黃牛乳﹝一斤半﹞肉蓯蓉﹝一兩半﹐酒浸一宿﹐刮去皺皮﹐炙幹﹞菟絲子﹝一兩﹐酒浸三日﹐曝漧﹐爲末﹞漢椒﹝半兩﹐去目及閉口者﹐微炒﹐去汗﹞

上爲末。入面﹐以酥﹑蜜﹑髓﹑乳相和﹐入棗瓤﹐熟﹐搜於盤中﹐蓋覆﹐勿令通風﹐半日久卽將出。更搜令熟﹐作糊餅大﹐面上以箸挑之。卽入鑪KT中﹐上下以火爆令熟。每日空腹食五枚。一方入酵和更佳。

雌雞粥方

食治老人五勞七傷﹐益下元﹐壯气海。服經月餘﹐肌肉充盛。老成少年﹐並宜服食。

黃雌雞﹝一隻﹐去毛﹑髒腹﹞肉蓯蓉﹝酒浸一宿﹐一兩﹐刮去皺皮﹐切﹞生薯蕷﹝一兩﹐切﹞

阿魏﹝少許﹐煉過﹞粳米﹝二合﹐淘入﹞

以上﹐先將雞爛煮﹐擘骨﹐取汁﹐下米及雞肉﹑蓯蓉等﹐都煮粥。入五味﹐空心食之。

羊腎蓯蓉羹方

食治老人五勞七傷﹐陽气衰弱﹐腰腳無力﹐宜食。

羊腎﹝一對﹐去筋﹑膜﹑脂﹐細切﹞肉蓯蓉﹝一兩﹐酒浸一宿﹐刮去皺皮﹐細切﹞

上件藥和作羹。著蔥白﹑鹽﹑五味末等﹐一如常法。空腹服之。

二

食治老人五勞七傷﹑陽气衰弱﹐彊益气力。鹿腎粥方。

鹿腎﹝一對﹐去脂膜﹐細切﹞肉蓯蓉﹝二兩﹐酒浸一宿﹐刮去皮﹐切﹞粳米﹝二合﹞

上件藥先以水二盞﹐煮米作粥。欲熟﹐下鹿腎﹑蓯蓉﹑蔥。

增補方劑

《聖惠方》治五勞七傷﹐庶事衰弱﹐枸杞粥方。

枸杞菜﹝半斤切﹞粳米﹝二合﹞

上件﹐以豉汁相和﹐煮作粥。以五味蔥白等﹐調和食之。

《聖惠方》治五勞七傷﹐陰囊下濕癢﹐蘿菜粥方。

蘿菜﹝半斤﹞羊腎﹝一對﹐去脂膜﹞粳米﹝二合﹞

上細切煮粥﹐調和如常法﹐空腹食之。

《聖惠方》治五勞七傷﹐陰萎气弱﹐雞肝粥方。

雄鷄肝﹝一具﹐切﹞菟絲子末﹝半兩﹞一粟米﹝二合﹞

上以水二大盞半﹐入五味及蔥﹐煮作粥﹐空心食之。

食治老人虛損羸瘦諸方第五

雀兒粥方

食治老人臟腑虛損﹑羸瘦﹑陽气乏弱。

雀兒﹝五隻﹐治如食法﹐細切﹞粟米﹝一合﹞蔥白﹝三莖﹐切﹞

上先將雀兒炒肉﹐次入酒一合﹐煮少時﹐入水二大盞半﹐下米煮作粥﹐欲熟﹐下蔥白五味等。候熟。空心服之。

骨汁煮餅方

食治老人虛損羸瘦﹐下焦久冷﹐眼昏﹐耳聾。

大羊尾骨﹝一條﹐以水五大盞﹐煮取汁二大盞五分﹞蔥白﹝五莖﹐去須﹐切﹞面﹝三兩﹞陳橘皮﹝一兩﹐湯浸﹐去白穰﹐焙﹞羊肉﹝四兩﹐細切﹞荊芥﹝一握﹞

上件藥都用骨汁煮五七沸﹐去滓。用汁少許﹐後溲面作索餅﹐卻於汁中與羊肉煮。入五味﹐空腹服之。

羊肉粥方

食治老人虛損羸瘦﹐助陽﹑壯筋骨。

羊肉﹝二斤﹞黃

﹝一兩﹐生﹐銼﹞人參﹝一兩﹐去蘆頭﹞白茯苓﹝一兩﹞棗﹝五枚﹞粳米﹝二合﹞

上件藥先將肉去脂皮﹐取精膂肉﹐畱四兩細切﹔餘一斤十二兩﹐以水五大盞﹐並黃等﹐煎取汁三盞﹐去滓。入米煮粥﹐臨熟﹐下切了生肉﹐更煮。入五味調和﹐空心食之。

雞子索餅方

食治老人虛損羸瘦﹐令人肥白光澤。

白面﹝四兩﹞雞子﹝四兩﹞白羊肉﹝四兩﹐炒﹐作﹞

上件﹐以雞子淸溲面作索餅。於豉汁中煮令熟。入五味和﹐空腹食之。

石英水煮粥方

食治老人腎气損﹐陰萎﹐固痺﹔風濕﹐肢節中痛﹐不可持物。

白石英﹝二十兩﹞磁石﹝三十兩﹐捶碎﹞

上件藥以水二斗﹐器中浸﹐於露地安置。夜則揭蓋﹐令得星月气。每日取水作羹粥及煎茶湯喫﹐皆用之。用卻一升﹐卽添一升。如此經年﹐諸風並瘥﹐气力彊盛﹐顏如童子。

增補方劑

《聖惠方》治五臟虛損﹐羸瘦﹐益气力﹐堅筋骨﹐苣粥方。

苣子不限多少﹐揀去雜﹐蒸曝各九徧。

上每取二合﹐用湯浸布裹﹐去皮﹐再研﹐水濾取汁﹐煎成飲﹐著粳米作粥食之。或煎濃飲﹐澆索餅食之﹐甚佳。

食治老人脾胃气弱方第六

一

羊肉索餅方

食治老人脾胃气弱﹐不多食﹐四肢困乏無力﹐黃瘦。

白羊肉﹝四兩﹞白面﹝六兩﹞生薑汁﹝一合﹞

上以薑汁溲面﹐肉切作頭。下五味椒蔥煮熟﹐空心食之﹐日一服﹐如常作益準。

藿菜羹方

食治老人脾胃气弱﹑飲食不多﹑羸乏少力。

藿菜﹝四兩﹐切之﹞鯽魚肉﹝五兩﹞

上煮作羹。下五味椒姜﹐並調少面﹐空心食之。常以三五日服﹐極補益。

釀豬肚方

食治老人脾胃气弱﹐不能飲食﹐多困無力。

豬肚﹝一个﹐肥者﹐淨洗之﹞人參末﹝半兩﹞橘皮末﹝半兩﹞豬脾﹝二枚﹐細切﹞飯﹝半碗﹞蔥白﹝半握﹞

上總納豬肚中相和﹐入椒醬五味訖﹐縫口﹐合蒸之﹐令爛熟。空心漸食之。能作三兩劑﹐兼補勞。

雞子方

食治老人脾胃气弱﹐不多進食﹐行步無力﹐黃瘦气微﹐見食卽欲吐。

雞子﹝三枚﹞白面﹝五兩﹞白羊肉﹝五兩﹐作頭﹞

上件﹐以雞子白溲面﹐如常法作之。以五味煮熟﹐空心食之﹐日一服。常作極補虛。

曲末索餅子方

食治老人脾胃气弱﹐食不消化﹐羸瘦﹐舉動無力﹐多臥。

曲末﹝二兩﹐搗爲面﹞白面﹝五兩﹞生薑汁﹝三兩﹞白羊肉﹝二兩﹐作頭﹞

上以薑汁搜曲末和面作之。加羊肉頭及下醬椒五味﹐煮熟。空心食之。日一服。常服尢益。

羊脊骨粥方

食治老人脾胃气弱﹐勞損﹐不下食。

大羊脊骨﹝一具﹐肥者﹐捶碎﹞靑粱米﹝四合﹐淘淨﹞

上以水五升﹐煎取二升汁﹐下米煮作粥﹐空心食之。可下五味常服﹐其功難及﹐甚效。

粟米粥方

食治老人脾胃虛弱﹐嘔吐﹐不下食﹐漸加羸瘦。

粟米﹝四合﹐淨淘﹞白面﹝四兩﹞

上以粟米杵面﹐令勻。煮作粥﹐空心食之﹐日二服。極養腎气﹑和胃。

黃雌雞餛飩方

食治老人脾胃气弱﹐痿瘦。

黃雌雞肉﹝五兩﹞白面﹝七兩﹞蔥白﹝二合﹐切細﹞

上以切肉作餛飩﹐下椒醬五味調和煮熟﹐空心食之。日一服。皆益臟腑﹐悅澤顏色。

二

食治老人脾胃气弱﹑食飲不下﹑虛劣羸瘦﹐及气力衰微﹐行履不得。鯽魚熟方。

鯽魚肉半斤﹝細切﹞

上投豉汁中煮﹐令熟。下胡椒﹑蒔蘿並姜﹑橘皮等末及五味﹐空腹食。常服尢佳。

食治老人脾胃气弱﹑漧嘔﹑不能下食。羊血方。

羊血﹝一斤﹐鮮者﹐面醬作片﹞蔥白﹝一握﹞白面﹝四兩﹐捍切﹞

上煮血令熟﹐漸食之。三五服﹐極有驗﹐能補益臟腑。

食治老人飲食不下﹐或嘔逆虛弱。生薑湯方。

生薑﹝二兩﹐去皮﹐細切﹞漿水﹝一升﹞

上和少鹽。煎取七合﹐空心食之。常作﹐開胃進食。

食治老人脾胃虛弱﹐惡心﹐不欲飲食﹐常嘔吐。虎肉炙方。

虎肉﹝半斤﹐切﹐作臠﹞蔥白﹝半握﹐細切﹞

上件﹐以椒﹑姜﹑五味調﹐炙之。空心食﹐冷爲佳。不可熱食﹐損齒。

增補方劑

《壽親養老新書﹖卷三》造山藥麵法﹕取山藥去皮薄切﹐日中暴漧﹐柳箕中爲粉﹐下篩。如常麵食之﹐加酥蜜爲淳面尢精。益气力﹐長肌肉﹐久服輕身﹐耳目聰明﹐不饑延年。

《壽親養老新書﹖卷四》人粥﹕人半兩﹐爲末﹐生薑半兩﹐取汁。

上二味﹐以水一升﹐煮取一升。入粟米一合﹐煮爲稀粥﹐覺饑卽食之。治反胃吐酸水。

食治老人瀉痢諸方第七

一

鯽魚熟膾方

食治老人脾胃气冷﹐痢白膿涕﹐腰脊疼痛﹑瘦弱無力。

鯽魚肉﹝九兩﹐切作膾﹞豉汁﹝七合﹞漧薑﹝半兩﹞橘皮末﹝半兩﹞

上以椒﹑醬﹑五味﹐調和豉汁。沸﹐卽下魚﹐煮熟﹐下二味﹐空心食之。日一服﹐其效尢益。

赤石脂方

食治老人腸胃冷气﹐痢下不止。

赤石脂﹝五兩﹐碎﹐篩如面﹞白面﹝七兩﹞

上以赤石脂末和面﹐搜作餅﹔煮熟﹐下蔥﹑醬﹑五味﹑頭﹐空心食之﹐三四服皆愈。

黃雌雞炙方

食治老人脾胃气冷﹐腸數痢。

黃雌雞﹝一隻﹐如常法﹞

上以五味椒醬刷﹐炙之令熟。空心漸食之。亦甚補益臟腑。

甘艸湯方

食治老人冷熱不調﹐下痢赤白﹐腹痛不止。

甘艸﹝一兩﹐切﹐熬﹞生薑﹝一兩﹐刮去皮﹐切﹞烏豆﹝一合﹞

上以水一升﹐煎取七合﹐去滓﹐空心服之。不過三兩服愈。

薤白粥方

食治老人腸胃虛冷﹐泄痢水谷不分。

薤白﹝一升﹐細切﹞粳米﹝四合﹞蔥白﹝三合﹐細切﹞

上相和作羹﹐下五味椒醬姜﹐空心食。常服之效。

曲末粥方

食治老人脾虛气弱﹐食不消化﹐泄痢無定。

神曲﹝二兩﹐炙﹐搗羅爲末﹞靑粱米﹝四合﹐淨淘﹞

上相和煮粥。空心食之﹐常三五服﹐溫中﹐極愈。

車前子飲

食治老人赤白痢﹐日夜無度﹐煩熱不止。

車前子﹝五合﹐綿裹﹐用水二升﹐煎取一升半汁﹞靑粱米﹝三合﹞

上取煎汁煮作飲。空心食之﹐日二服。最除熱毒。

二

食治老人脾胃虛气頻頻下痢﹐瘦乏無力。豬肝煎。

豬肝﹝一具﹐去膜﹐切作片﹐洗去血﹞好醋﹝一升﹞

上以醋煎肝﹐微火令泣盡幹﹐卽空心常服之。亦明目﹐溫中﹐除冷气。

食治老人脾胃虛弱﹑冷痛﹐瀉痢無常﹐不下食。椒面粥方。

蜀椒﹝一兩﹐熬﹐搗爲末﹞白面﹝四兩﹞

上和椒﹐拌之令勻﹐空心食之。日一服﹐尢佳。

食治老人赤白痢﹐刺痛﹐不多食﹐痿瘦。鯽魚粥方。

鯽魚肉﹝七兩﹞靑粱米﹝四兩﹞橘皮末﹝一分﹞

上相和作粥。下五味椒醬蔥調和。空心食之﹐二服。亦治勞﹐和臟腑。

食治老人痢不止﹐日漸黃瘦﹑無力﹐不多食。黍米粥方。

黍米﹝四合﹐淨淘﹞阿膠﹝一兩﹐炙﹐爲末﹞

上煮粥﹐臨熟﹐下膠末調和。空心食之。一服尢效。

食治老人下痢赤白及水谷不度﹐腹痛。馬齒菜方。

馬齒菜﹝一斤﹐淨淘洗﹞

上煮令熟。及熱﹐以五味或姜醋﹐漸食之﹐其功無比。

增補方劑

《聖惠方》治血痢﹐日夜百餘行﹐宜服此方。葛粉二兩。蜜二合。

上以新汲水二中盞﹐攪令勻﹐空腹分兩度服之。

莧蒜湯麵﹕食治老人急性赤白痢初起﹐體質較好﹐無發熱﹐能食﹐脈小者。

鐵莧菜葉﹝鮮者三兩﹐淘淨﹞新鮮大蒜﹝一兩﹐去皮搗汁﹞白面﹝三兩﹞

上件﹐先將白面成麵條﹐以水兩碗﹐煮沸時下面條待再沸﹐入鐵莧菜葉共煮至熟﹐下油鹽調料做成湯麵﹐加大蒜汁攪和﹐一次食之。每日二次﹐以病愈爲度。

食治老人煩渴熱諸方第八

一

枸杞飲方

食治老人煩渴﹐口漧﹐骨節煩熱。

枸杞根白皮﹝一升﹞小麥﹝一升﹐淨淘﹞粳米﹝三合﹐研﹞

上以水一斗﹐煮二味﹐取七升汁﹐下米作飲。渴卽漸服之﹐極愈。

大麥湯方

食治老人煩渴不止﹐飲水不定﹐轉渴﹐舌捲幹焦。

大麥﹝二升﹞赤餳﹝二合﹞

上以水七升﹐煎取五升﹐去滓。下餳調之。渴卽服愈。

黃雌雞羹方

食治老人煩渴﹐小便黃色﹐無力。

黃雌雞﹝一隻﹐如常法﹞粳米﹝二合﹐淘淨﹞蔥白﹝一握﹞

上切雞和煮作羹。下五味﹐少著鹽﹐空心食之。漸進當效。

豬肚方

食治老人消渴熱中﹐飲水不止﹐小便無度﹐煩熱。

豬肚﹝一具﹐肥者﹐淨洗之﹞蔥白﹝一握﹞豉﹝五合﹐綿裹﹞

上煮令爛熟。下五味調和﹐空心﹐切﹐漸食之。渴卽飲汁。亦治勞熱。

兔頭飲方

食治老人煩渴﹐飲水不足﹐日漸羸瘦困弱。

兔頭﹝一枚﹐淨洗之﹞豉心﹝五合﹐綿裹﹞

上以水七升﹐煮取五升汁。渴﹐卽漸飲之﹐最效。

靑豆湯方

食治老人消渴熱中﹐飲水無度﹐常若不足。

靑豆﹝二斤﹐淨淘﹞

上煮﹐令爛熟。空心﹐饑卽食之。渴﹐卽飲汁。或作粥食之。任性益佳。

冬瓜羹方

食治老人消渴﹑煩熱﹐心神狂亂﹐躁悶不安。

冬瓜﹝半斤﹐去皮﹞豉心﹝二合﹐綿裹﹞蔥白﹝半握﹞

上以和煮作羹。下五味調和﹐空心食之。常作粥尢佳。

鹿頭方

食治老人消渴﹐諸藥不瘥﹐黃瘦力弱。

鹿頭﹝一枚﹐炮去毛﹐淨洗之﹞

上煮令爛熟。空心﹐日以五味食之﹔並服汁極妙。

二

食治老人煩渴﹐臟腑漧枯﹐渴不止。野雞方。

野雞﹝一隻﹐如常法﹞蔥白﹝一握﹞粳米﹝二合﹐細研﹞

上切作相和羹﹐作。下五味﹑椒﹑醬﹐空心食之。常作服﹐佳妙。

食治老人消渴煩悶﹐常熱﹐身體枯燥﹐黃瘦。牛乳方。

牛乳﹝一升﹐眞者﹐微熬﹞

上空心﹐分爲二服。極補益五臟﹐令人彊健光悅。

食治老人消渴﹑壯熱﹑燥不安﹐兼無力。靑粱米飲方。

靑粱米﹝一升﹐淨洗淘﹐研﹐令細﹞

上以水三升﹐和煮之。渴﹐卽漸服之。極治熱﹐燥並除。

食治老人消渴消中﹐飲食不足﹐五臟漧枯﹐蘆根飲子。

蘆根﹝切﹐一升﹐水一斗﹐煎取七升半﹞靑粱米﹝五合﹞

上以煎煮飲﹐空心食之。漸進爲度﹐益效。忌咸食﹑炙肉﹑熟面等。

增補方劑

治渴﹐栝蔞粉方。

栝蔞根多取﹐削去皮。二月﹑三月﹑八月﹑九月造佳。

上於新瓦中磨訖﹐以水淘﹐生絹袋擺﹐如造米粉法﹐曝漧。熱渴時﹐冷水調下一錢服之﹐大效。

治心臟煩熱﹐止渴除口漧﹐散積血﹐極效方。

藕﹝半斤﹐去皮﹐絞取汁﹞

上以蜜一合相和﹐服之。

食治老人水气諸方第九

一

鯉魚方

食治老人水气病﹐身體腫﹐悶滿气急﹐不能食﹐皮膚欲裂﹐四肢常疼﹐不可屈伸。

鯉魚肉﹝十兩﹞蔥白﹝一握﹞麻子﹝一升﹐熬﹐細研﹞

上以水濾麻子汁﹐和煮作。下五味﹑椒﹑姜調和﹐空心時漸食之。常服尢佳。

水牛肉方

食治老人水气病﹐四肢腫悶沈重﹐喘息不安。

水牛肉﹝一斤﹐鮮﹞

上蒸令極熟。空心﹐切﹐以五味姜醋漸食之﹐任性爲益。

麻子粥方

食治老人水气腫滿﹐身體疼痛﹐不能食。

冬麻子﹝一升﹐研﹐取汁﹞鯉魚肉﹝七兩﹐切﹞

上取麻子汁﹐下米四合﹐和魚煮作粥。以五味蔥椒﹐空心食﹐日一服。頻作皆愈。

赤豆方

食治老人水气脹悶﹐手足浮腫﹐气急煩滿。

赤小豆﹝三升﹐淘淨﹞樟柳根﹝好者﹐切﹐一斤﹞

上和豆煮爛熟。空心常食豆。渴卽飲汁。勿別雜食﹐服三二服立效。

郁李仁粥方

食治老人水气﹐面腫腹脹﹐喘乏不安﹐轉動不得﹐手足不仁﹐身體重困或疼痛。

郁李仁﹝二兩﹐研﹐以水濾取汁﹞薏苡仁﹝五合﹐淘﹞

上以煎汁作粥。空心食之﹐日二服。常服極效。

桑白皮飲

食治老人水气﹐面目﹑手足浮腫﹐足腹脹風急。

桑白皮﹝四兩﹐切﹞靑粱米﹝四合﹐研﹞

上以桑汁煮作飲﹐空心漸食﹐常服尢佳。

大豆方

食治老人水气腫滿﹐手足俱脹﹐心煩﹐滿悶﹐無力。

大豆﹝二升﹞白朮﹝二兩﹞鯉魚肉﹝一斤﹞

上以水和煮﹐令豆爛熟﹐空心常食之﹐魚豆飲其汁﹐尢佳。

二

食治老人水气浮腫﹐身﹑皮膚燥癢﹐气急﹐不能下食﹐心腹脹滿﹐气欲絕。肉羹方。

肉﹝一斤﹐細切﹞蔥白﹝半握﹐切﹞粳米﹝三合﹞

上和煮作羹。下五味﹑椒﹑姜﹐空心常食之﹐最驗。

食治老人水气疾﹐心腹脹滿﹐四肢煩疼﹑無力。白煮鯉魚方。

鯉魚﹝一頭﹐重二斤者﹐如常法﹞橘皮﹝二兩﹞

上和煮令爛熟。空心﹐以二味少著鹽食之。常服﹐並飲少許汁﹐將理爲驗。

食治老人水气﹐身體虛腫﹐面目虛脹。水牛皮方。

水牛皮﹝二斤﹐刮去毛﹐淨洗﹞橘皮﹝一兩﹞

上相和﹐煮﹐令爛熟。切﹐以生薑﹑醋﹑五味漸食之。常作﹐尢益。

食治老人喘嗽諸方第十

一

豬頤酒方

食治老人上﹐气急﹐喘息不得﹐坐臥不安。

豬頤﹝三具﹐細切﹞靑州棗﹝三十枚﹞

上以酒三升浸之。若冬三五日。春夏一二日。密封頭﹐以布絞去滓。空心﹐溫﹐任性漸服之。極驗。忌咸熱。

棗煎

食治老人上气﹐气急胸膈逆滿﹐食飲不下。

靑州棗﹝三十枚﹐大者﹐去核﹞土蘇﹝三兩﹞餳﹝二合﹞

上相和﹐微火溫令消﹐卽下棗攪之﹐相和﹐以微火煎﹐令蘇﹑餳泣盡﹐卽止。每食上卽啖一﹑二枚﹐漸漸咽汁爲佳。忌咸﹑熱﹑炙肉。

薑糖煎方

食治老人上气咳嗽﹐喘急﹐煩熱﹐不下食﹐食卽吐逆﹐腹脹滿。

生薑汁﹝五合﹞沙糖﹝四兩﹞

上相和﹐微火溫之。一﹑二十沸卽止。每度含半匙﹐漸漸下汁。

桃仁煎方

食治老人上气﹑熱﹐咳嗽引心腹痛﹐滿悶。

桃仁﹝二兩﹐去皮尖﹐熬末﹞赤餳﹝四合﹞

上相和﹐微煎三﹑五沸卽止。空心﹐每度含少許﹐漸漸咽汁尢益。

二

食治老人上气咳嗽﹐胸中煩滿﹐急喘。桃仁粥方。

桃仁﹝三兩﹐去皮尖研﹞靑粱米﹝二合﹐淨淘﹞

上調桃仁和米煮作粥。空心食之﹐日一服尢益。

食治老人上气咳嗽﹐煩熱﹐漧燥﹐不能食﹐餳煎方。

寒食餳﹝四兩﹞漧地黃﹝生者﹐汁﹐一升﹞白蜜﹝三合﹞

上相和﹐微火煎之﹐令稠。卽空心﹐每日含半匙﹐細咽汁。食後亦服。除熱最效。

食治老人上喘﹑咳嗽﹐身體壯熱﹐口漧渴燥。豬脂方。

豬肪脂﹝一斤﹐切﹐作臠﹞

上於沸湯中投煮之。空心﹐以五味漸食之。其效不可比﹐補勞﹐治百病。

食治老人上喘咳嗽﹐气急﹐面目浮腫﹐坐臥不得。蘇煎方。

土蘇﹝四兩﹞鹿髓﹝三合﹞生地黃汁﹝一升﹞

上相和﹐微火煎之如餳卽止。空心及食後﹐常含半匙﹐細咽汁。三﹑兩日卽瘥。

食治老人咳嗽﹐胸脇引痛﹐卽多涎唾涕。燠梨方。

黃梨﹝一大顆﹐刺﹐作五十孔﹞蜀椒﹝五十粒﹞面﹝二兩﹞

上以蜀椒每孔內一顆﹐軟面軟裹﹐放於塘灰火中﹐候煨令熟。去面﹐冷﹐空心﹐切﹐食用二三服尢佳。不當﹐及熱食之益甚﹐須羊肚肝羹治之。

食治老人咳嗽﹐虛熱﹐口舌漧燥﹐涕唾濃黏。甘蔗粥方。

甘蔗汁﹝一升半﹞靑粱米﹝四合﹐淨淘﹞

上以蔗汁煮粥﹐空心漸食之﹐日一﹑二服。極潤心肺。

食治老人咳嗽﹑煩熱﹐或唾血﹑气急﹐不能食。地黃飲方。

生地黃﹝半斤﹐研﹐加水取汁﹞

上以地黃汁煎作膏。空心﹐漸食之﹐日一服。極效。

增補方劑

治肺气﹐療虛羸﹐喘息促急﹐咳嗽等﹐杏仁粥方。

杏仁﹝二十一枚﹐湯浸去皮尖雙仁﹐研﹐以三合黃牛乳投絞取汁﹞棗﹝七枚﹐去核﹞粳米﹝二合﹞桑白皮﹝一兩﹐銼﹞生薑﹝一分﹐切﹞

上以水三大盞﹐先煮桑根白皮﹑姜﹑棗等﹐取汁三盞。將米煮粥﹐候臨熟﹐入杏仁汁﹐更煮五﹑七沸。粥成﹐不計時候食之。

食治老人陽虛感寒﹐咳嗽喘息不能臥﹐咯吐淸白稀痰﹐微熱少汗﹐肢冷脈沈細者﹐豬肺湯方。

豬肺新鮮者﹐一具﹐洗淨。麻黃五錢。細辛五錢。附子五錢﹐炮﹐去皮臍。

上以水六碗﹐先煎麻黃﹑細辛﹑附子至五碗﹐去藥渣及上沫。再將豬肺切塊﹐入藥液中共煮至熟﹐加鹽醬五味椒姜﹐分六次食之﹐每日早晚各一次。

食治老人久病喘息﹐咳嗽﹐吐少量淸稀痰﹐動則喘甚﹐張口擡肩﹐心悸少寐﹐虛羸消瘦﹐舌淡﹐兩寸尺脈弱﹐燉胎盤方。

胎盤﹝一具﹐取新鮮者﹐淸水漂淨污血﹐切塊﹞杏仁﹝五錢﹐去皮尖﹞百合﹝一兩﹐漬一宿﹐當白沫出﹐去其水﹞胡桃仁﹝淨者﹐一兩﹞

上四味﹐加水四碗﹐熟燉至兩碗﹐入鹽醬等調味品﹐分兩次食之﹐早晚各服一次。

食治老人咳嗽﹐咯吐黃膿痰﹐口苦舌漧﹐大便漧燥﹐微熱﹐或鼻塞流濁涕﹐舌質紅﹐脈沈數﹐豬膽蜂漿方。

豬膽﹝一枚﹐新鮮者﹐取膽汁﹞生蜂蜜﹝二斤﹞

上二味混合﹐加熱至熟。每日早晚空心時﹐以開水送服二匙。

食治老人香港腳諸方第十一

一

豬肚生方

食治老人香港腳﹐煩熱﹐流腫入膝﹐滿悶。

豬肚﹝一具﹐肥者﹐細切﹐作生﹞

上以水洗﹐布絞令幹。好蒜醋椒醬五味﹐空心常食之。亦治熱勞﹐補益效。

鯉魚方

食治老人香港腳逆﹐心悶煩躁﹐心神狂誤。

鯉魚﹝一斤﹐取肉﹞菜﹝四兩﹞粳米﹝三合﹐研﹞

上切﹐以蔥白一握﹐相和煮。下五味﹑椒﹑姜調和﹐空心食之。常服﹐佳。亦治水气。

麻子粥方

食治老人香港腳﹐煩悶或吐逆﹐不下食﹐痺弱。

麻子﹝一斤﹐熬研﹐水濾取汁﹞粳米﹝四合﹐淨淘﹞

上以麻子汁作粥。空心食之﹐日一服﹐尢益。亦中治冷气。

烏雞羹方

食治老人香港腳攻心﹐煩悶﹐胸腹脹滿。

烏雞﹝一隻﹐治如常法﹞蔥白﹝一握﹐細切﹞米﹝二合﹐研﹞

上煮令熟。空心﹐切。以五味作羹﹐常食之爲佳。

豬腎粥方

食治老人香港腳煩痺﹐緩弱不隨﹐行履不能。

豬腎﹝一雙﹐去膜﹐切細﹞粳米﹝四合﹐淘淨﹞蔥白﹝半握﹞

上和煮作粥。下五味椒姜﹐空心食之。日一服﹐最驗。

豉心酒方

食治老人香港腳痺弱﹐五緩六急﹐煩躁不安。

豉心﹝三升﹐九蒸九曝爲佳﹞酒﹝五升﹞

上以酒浸一二日。空心﹐任性溫服三盞﹐極效。

二

食治老人香港腳毒悶﹐身體不任﹐行履不能。紫蘇粥方。

紫蘇子﹝五合﹐熬﹐研細﹐以水投取汁﹞粳米﹝四合﹐淘淨﹞

上煮作粥﹐臨熟下蘇汁調之。空心而食之﹐日一服。亦溫中。

食治老人香港腳﹐逆悶﹐嘔吐﹐衝心﹐不能下食。豬腎生方。

豬腎﹝二隻﹐去膜﹐細切作生﹞

上以相和煮飲﹐空心食之﹐日壹服﹐佳極。

食治老人香港腳衝逆﹐身腫腳腫﹐大﹑小便祕澀不通﹐气息喘急﹐食飲不下。郁李仁飲方。

郁李仁﹝二兩﹐細研﹐以水濾﹐取汁﹞薏苡仁﹝四合﹐淘﹐研﹐破﹞

上以相和煮飲。空心食之。一二服﹐極驗。

食治老人香港腳煩躁﹐或逆﹐心間憒﹐嘔逆﹐水牛頭方。

水牛頭﹝一枚﹐炮﹐去毛﹐洗之﹞

上煮令爛熟﹐切。以姜醋五味﹐空心漸漸食之﹐皆效。

食治老人香港腳毒衝心﹐身面浮腫﹑气急。熊肉腌方。

熊肉﹝二斤﹐肥者﹐切作塊﹞

上切。以五味作腌臘﹐空心﹐日炙食之。亦可作羹粥﹐任性食之﹐極效。

食治老人香港腳﹐腎虛气損﹐腳膝無力﹐困乏。生栗方。

生栗﹝一斤﹐以蒸熟。透風處懸﹐令幹﹞

上以空心每日常食十顆。極治香港腳﹐不測有功。

增補方劑

治香港腳﹐心腹煩悶﹐檳榔粥方。

檳榔﹝一枚﹐熟水磨令盡﹞生薑汁﹝半兩﹞蜜﹝半合﹞粳米﹝二合﹞

上以水一大盞半﹐先將米煮粥﹐欲熟﹐次下檳榔汁等﹐更煮令熟﹐空腹頓服。

食治老人諸淋方第十二

一

靑豆方

食治老人淋﹐煩熱﹐小便莖中痛﹐澀少不快利。

靑豆﹝二升﹞橘皮﹝二兩﹞麻子汁﹝一升﹞

上煮豆臨熟﹐卽下麻子汁。空心﹐漸食之﹐並服其汁﹐皆驗。

小麥湯方

食治老人五淋﹐久不止﹐身體熱﹐小便滿悶。

小麥﹝一升﹞通艸﹝二兩﹞

上以水煮﹐取三升﹐去滓。漸漸食之﹐須臾當瘥。

酥蜜煎方

食治老人淋病﹐小便長澀不利﹐痛悶之極。

藕汁﹝五合﹞白蜜﹝五合﹞生地黃汁﹝一升﹞

上相和﹐微火煎之﹐令如餳。空心含半匙﹐漸漸下飲﹐食了亦服。忌熱食﹑炙肉。

蘇粥方

食治老人五淋燥痛﹐小便不多﹐祕澀不通。

土蘇﹝二兩﹞靑粱米﹝四合﹐淘淨﹞漿水﹝二升﹞

上煮作粥﹐臨熟﹐下蘇攪之﹔空心食之﹐日一服﹐尢佳。

車前子飲

食治老人淋病﹐小便下血﹐身體熱盛。

車前子﹝五合﹐綿裹﹐水煮取汁﹞靑粱米﹝四合﹐淘研﹞

上煮煎汁作飲。空心食之。常服﹐亦明目﹐去熱毒。

二

食治老人五淋﹐小便澀痛﹐常頻不利﹐煩熱。麻子粥方。

麻子﹝五合﹐熬研﹐水濾取汁﹞靑粱米﹝四合﹐淘之﹞

上以麻子汁煮﹐作粥﹔空心漸食之﹐一日二服﹐常益佳。

食治老人淋病﹐小便不通利﹐祕澀少痛。楡皮索餅方。

楡皮﹝二兩﹐切﹐用水三升﹐煮取一升半汁﹞白面﹝六兩﹞

上溲面作之﹐於楡汁拌煮。下五味﹑蔥﹑椒﹐空心食之。常三五服﹐極利水道。

食治老人五淋病﹐身體煩熱﹐小便痛﹑不利﹐漿水飲。

漿水﹝三升﹐酸美者﹞靑粱米﹝三合﹐研﹞

上煮作飲。空心﹐漸飲之﹐日二﹑三服。亦宣利效。

食治老人淋﹐小便祕澀﹐煩熱燥痛﹐四肢寒栗。葵菜羹方。

葵菜﹝四兩﹐切﹞靑粱米﹝三合﹐研﹞蔥白﹝一握﹞

上煮作羹。下五味椒醬﹐空心食之。極治小便不通。

食治老人五淋祕澀﹐小便禁痛﹐膈悶不利。蒲桃漿方。

蒲桃汁﹝一升﹞白蜜﹝三合﹞藕汁﹝一升﹞

上相和﹐微火溫三沸卽止。空心﹐服五合。食後服五合。常以服之﹐殊效。

增補方劑

食治老人熱淋﹑石淋﹑尿急﹐尿頻﹐少腹疼痛﹐小便黏稠有結塊﹐或時下砂粒﹐舌苔白滑﹐脈沈弦者﹐白蒺藜茅根粥方。

白蒺藜﹝一兩﹐包煎﹞鮮茅根﹝二兩﹞粳米﹝一兩﹐淨淘﹞

上三味﹐先煎白蒺藜鮮茅根﹐以水兩碗熬取一碗半汁﹐過濾去滓﹐下粳米煮粥一碗﹐空心頓服之。日服二次﹐至病愈爲度。

食治老人噎塞諸方第十三

一

羊肉索餅方

食治老人胸膈防塞﹐食飲不下﹐漸黃瘦﹐行履無气﹐軟弱。

羊肉﹝白者四兩﹐切﹐作頭﹞白面﹝六兩﹞橘皮末﹝一分﹞

上搗薑汁搜面﹐作之如常肉。下五味﹑椒﹑姜﹑橘皮末等﹐炒﹑煮熟。空心食之﹐日一服。極肥健臟腑。

黃雌雞方

食治老人噎病﹐食不通﹐胸脇滿悶。

黃雌雞﹝四兩﹐切﹐作頭﹞白面﹝六兩﹞茯苓末﹝二兩﹞

上和茯苓末﹐搜面作豉汁中煮。空心食之。常作三﹑五服﹐極除冷气噎。

蘇蜜煎方

食治老人噎病﹐气塞﹐食不通﹐吐逆。

土蘇﹝二兩﹞白蜜﹝五合﹞生薑汁﹝五合﹞

上相和﹐微火煎之令調。空心服半匙﹐細細下汁尢效。

二

食治老人噎病﹐心痛悶﹐膈气結﹐飲食不下。桂心粥方。

桂心末﹝一兩﹞粳米﹝四合﹐淘研﹞

上以煮作粥﹐半熟﹐次下桂末調和。空心﹐日一服。亦破冷气﹐殊效。

食治老人噎病﹐食飲不下﹐气塞不通。蜜漿方。

白蜜﹝一兩﹞熟湯﹝一升﹞

上湯令熟﹐卽下蜜調之。分二服﹐皆愈。

食治老人噎病﹐胸滿塞悶﹐飲食不下。姜橘湯方。

生薑﹝二兩﹐切﹞陳橘皮﹝一兩﹞

上以水二升﹐煎取一升﹐去滓﹔空心﹐漸服之。常益。

食治老人噎﹐臟腑虛弱﹐胸脇逆滿﹐飲食不下。椒面粥方。

蜀椒﹝一兩﹐杵﹐令碎﹞白面﹝五兩﹞

上以苦酒浸椒一宿﹐明旦取出﹐以拌麵中﹐令勻﹐煮熟。空心食之。日二服﹐常驗。

食治老人噎﹐冷气壅塞﹐虛弱﹐食不下。蘇煎餅子。

土蘇﹝二兩﹞白面﹝六兩﹐以生薑汁五合調之﹞

上如常法作之。空心﹔常食﹐潤臟腑﹐和中。

食治老人咽食入口﹐卽塞澀不下﹐气壅。白米飲方。

白米﹝四合﹐研﹞舂頭糠末﹝一兩﹞

上調飲熟﹐下糠米調之。空心服食﹐尢益。

食治老人噎塞﹐水食不通﹐黃瘦羸弱。餛飩方。

雌雞肉﹝五兩﹐細切﹞白面﹝六兩﹞蔥白﹝半握﹞

上如常法﹐下五味﹑椒﹑姜向雞汁中。空心食之。日一服﹐極補益。

增補方劑

老人噎膈﹐常吐白沫﹐口漧咽燥﹐大便艱澀﹐食後胸中痛如刀割﹐或吐下如赤豆汁﹐形瘦枯槁﹐稍能受納者﹐宜服五汁安中飲。

韭汁牛乳生薑汁梨汁藕汁上等分﹐混合﹐少量呷之﹐頻服。

食治老人冷气諸方第十四

一

桃仁粥方

食治老人冷气﹐心痛無時﹐往往發動﹐不能食。

桃仁﹝二兩﹐去皮尖﹐研﹐水淘取﹞靑粱米﹝四合﹐淘﹐研﹞

上以桃仁汁煮作粥。空心食之。常服﹐除冷溫中。

茱萸飲方

食治老人冷气﹐心痛不止﹐腹脹滿悶﹐坐臥不得。

茱萸末﹝二分﹞靑粱米﹝二合﹐研細﹞

上以水二升﹐煎茱萸末﹐取一升﹐便下米煮作飲。空心食之﹐一二服尢佳。

椒面方

食治老人冷气心痛﹐嘔不多﹐下食煩悶。

蜀椒﹝一兩﹐去目及閉口者﹐焙榦爲末﹐篩﹞白面﹝五兩﹞蔥白﹝三莖﹐切﹞

上以椒末和面﹐搜作之﹐水煮。下五味調和食之﹐常三五服極效﹐尢佳。

二

食治老人冷气﹑心痛繳結﹑气悶。桂心酒方。

桂心末﹝一兩﹞淸酒﹝六合﹞

上溫酒令熱﹐卽下桂心末調之。頻服。一﹑二服﹐效。

食治老人冷气﹐心痛牽引背脊﹐不能下食。紫蘇粥方。

紫蘇子﹝三合﹐熬﹐細研﹞靑粱米﹝四合﹐淘﹞

上煮作粥﹐臨熟﹐下蘇子末調之。空心服爲佳。

食治老人冷气﹐卒心痛悶澀﹐气不來﹐手足冷。鹽湯方。

鹽末﹝一合﹞沸湯﹝一升﹞

上以鹽末納湯中﹐調。頻令服盡。須臾當吐。吐﹐卽瘥。

食治老人冷气心痛。姜橘皮湯方。

生薑﹝一兩﹐切﹞陳橘皮﹝一兩﹐炙﹐爲末﹞

上以水一升﹐煎取七合﹐去滓﹐空心食之﹐日三兩服尢益。

食治老人冷气﹐心痛鬱結﹐兩脇脹滿。髙良姜粥方。

髙良姜﹝二兩﹐切﹐以水二升﹐煎取一升半汁﹞靑粱米﹝四合﹐研﹐淘﹞

上以薑汁煮粥。空心食之。日一服﹐極益效。

食治老人冷气﹐心痛發動﹐時遇冷風卽痛。蓽茇粥方。

蓽茇末﹝二合﹞胡椒末﹝一分﹞靑粱米﹝四合﹐淘﹞

上以煮作粥﹐熟﹐下二味調之。空心食。常服﹐尢效。

食治老人冷气逆﹐心痛結﹐舉動不得。漧薑酒方。

榦薑末﹝半兩﹞淸酒﹝六合﹞

上溫酒熱﹐卽下椒末投酒中。頓服之﹐立愈。

增補方劑

食治老人血虛﹐冷气內侵﹐腹中拘急﹐綿綿作痛﹐喜得溫按﹐及寒疝腹中痛﹐脇痛裏急者﹐當歸生薑羊肉湯方。

當歸﹝三兩﹞生薑﹝五兩﹞羊肉﹝一斤﹞

上三味﹐以水八升﹐煮取三升﹐溫服七合﹐日三服。若寒多者加生薑成一斤﹔痛多而嘔者加橘皮二兩﹐白朮一兩。加生薑者亦加水五升﹐煮取三升二合﹐服之。

食治老人諸痔方第十五

一

鯉魚方

食治老人痔﹐下血﹐久不瘥﹐漸加黃瘦﹐無力。

鯉魚肉﹝十兩﹐切作膾﹐如常法﹞

上以蒜﹑醋﹑五味﹐空心常食之﹐日一服﹐瘥。忌﹑甜食。

野豬肉羹方

食治老人五痔久不愈﹐生瘡疼痛。

野豬肉﹝一斤﹐細切﹞蔥白﹝一握﹞米﹝二合﹐細研﹞

上煮作羹。下五味調和椒﹑姜﹐空心﹐漸食之。常作﹐極效。

魚方

食治老人五痔﹐血下不瘥﹐肛門腫痛﹐漸瘦。

魚肉﹝一斤﹞蔥白﹝半把﹞

上以白水煮令熟空心﹐以蒜醋五味﹐漸漸食之﹐常作尢佳。

二

食治老人痔病﹐下血不止﹐肛門腫﹐貓貍羹方。

貓貍﹝一兩﹐如常法治﹞

上細切﹐以面及蔥﹑椒﹑五味拌﹐作片炙熟。空心﹐漸食之。亦可作羹粥﹐任性尢佳。

食治老人痔﹐常下血﹐身體壯熱﹐不多食。蒼耳粥方。

蒼耳子﹝五合﹐熟﹐作水二升﹐煎取一升半汁﹞粳米﹝四合﹐淘﹞

上以前件煮﹐作粥。空心食之。日常服﹔亦可煎湯服之﹐極效。破气明目。

食治老人痔﹐病久不愈﹐肛門腫痛。鰻鱺魚方。

鰻鱺魚肉﹝二斤﹐切﹐作﹞

蔥白﹝半握﹐細切﹞

上煮作﹐下五味﹑椒﹑姜。空心﹐漸食之。殺虫﹐尢佳。

食治老人痔病下血不止﹐日加羸瘦無力﹐鴝鵒散方。

鴝鵒﹝五隻﹐治洗令淨﹐曝令幹﹞

上搗爲散。空心﹐以白粥飲﹐服二方寸匕﹐日二服﹐最驗。亦可炙食任性。

食治老人五痔﹐泄血不絕﹐四肢衰弱﹐不能下食。杏仁飲方。

杏仁﹝二兩﹐去皮尖﹐細研﹐以水浸之﹞粳米﹝四合﹐淘﹞

上以杏仁汁相和﹐煮作飲。空心食之﹐日一服效。

食治老人五痔下血﹐常煩熱﹐羸瘦。桑耳粥方。

桑耳﹝二兩﹐水三升﹐煎取二升汁﹞粳米﹝四合﹐淘﹞

上以桑耳汁煮﹐作粥﹐空心食之﹐日一二服﹐皆效。

食治老人五痔﹐泄血不止﹐積日困劣無气。鴛鴦法炙方。

鴛鴦﹝一枚﹐如常法﹞

上以五味椒醬腌﹐火炙之﹐令熟。空心漸食之。亦療久瘡絕驗。

增補方劑

老人痔瘡下血久不止﹐或自潰出膿血﹐痔核腫痛﹐虛羸自汗﹐右脈虛大無力者﹐黃粥方主之。

黃一兩﹐細切。刺皮五錢﹐炙。粳米二兩﹐淘淨。

上以水兩大碗﹐先煎黃﹑刺皮至一碗半﹐去滓﹐下米煮粥﹐空腹食之﹐每日一次。

食治老人諸風方第十六

一

麻子飲方

食治老人中風汗出﹐四肢頑痺﹐言語不利。

麻子﹝五合﹐熬﹐細研﹐水淹取汁﹞粳米﹝四合﹐淨淘﹐研之﹞

煮飲食之。

大豆酒方

食治老人卒中風﹐口噤﹐身體反張﹐不語。

大豆﹝二升﹐熬之﹞淸酒﹝二升﹞

上熬豆令絕﹐卽下酒投之﹐煮一二沸﹐去滓。頓服之。覆臥﹐汗﹐瘥。口噤﹐拗灌之。�陰證﹑急傷寒﹐服此神效。

白羊頭方

食治老人中風﹐心神昏昧﹑行卽欲倒﹑嘔吐。

白羊頭﹝一具﹐治如常法﹞

上以空心﹐用姜醋漸食之﹐爲佳。

烏雞方

食治老人中風煩熱﹐言語澀悶﹐手足熱。

烏雞﹝半斤﹐細切﹞麻子汁﹝五合﹞蔥白﹝一把﹞

上煮作﹐次下麻汁﹑五味﹑姜﹑椒﹐令熟。空心漸食之。補益。

蒜煎

食治老人中風邪毒﹐臟腑壅塞﹐手足緩弱。

大蒜﹝一升﹐去皮﹐細切﹞大豆黃﹝炒﹐二升﹞

上以水一升﹐和二味﹐微火煎之﹐似稠卽止。空心﹐每服食啖三二匙。亦補腎气。

補腎地黃酒方

食治老人風濕痺﹐筋攣骨痛。潤皮毛﹐益气力﹐補虛﹐止毒﹐除面﹐宜服。

生地黃﹝一升﹐切﹞大豆﹝二升﹐熬之﹞生牛蒡根﹝一升﹐切﹞

上以絹袋盛之﹐以酒一斗﹐浸之﹐五六日。任性空心溫服三﹑二盞。恆作之﹐尢佳。

雁脂酒方

食治老人風攣拘急﹐偏枯﹐不通利。

雁脂﹝五兩﹐消之﹐令散﹞

上﹐每日空心﹐溫酒一盞﹐下脂半合許﹐調。頓服之。

巨勝酒方

食治老人風虛痺弱﹐四肢無力﹐腰膝疼痛。

巨勝子﹝二斤﹐熬﹞薏苡仁﹝二升﹞漧地黃﹝半斤﹐切﹞

上以絹袋貯﹐無灰酒一斗漬之﹐勿令泄气。滿五﹑六日﹐任性空心溫服一﹑二盞﹐尢益。

蒼耳茶方

食治老人風冷痺﹐筋脈緩急。

蒼耳子﹝一升﹐熟﹐杵爲末﹞

上每日煎服之﹐代茶。常服﹐極治風熱﹐明目。

槐茶方

食治老人熱風下血。明目﹐益气除邪。治齒疼﹐利臟腑气﹐宜食之。

槐葉﹝嫩者五斤﹐蒸﹐令熟。爲片﹐曬漧作茶﹐搗羅爲末﹞

上﹐每日煎如茶法﹐服之恆益。除風尢佳。

二

食治老人中風﹐言語謇澀﹐精神昏憒﹐手足不仁﹐緩弱不遂方。

葛粉﹝五兩﹞荊芥﹝一握﹞豉﹝五合﹞

上以搜葛粉﹐如常作之﹐煎二味取汁煮之﹐下蔥﹑椒﹑五味﹑頭。空心食之﹐一﹑二服﹐將息爲效。忌豬肉﹑蕎面。

食治老人中風﹐口面偏﹐大小便祕澀﹐煩熱。荊芥粥方。

荊芥﹝一把﹐切﹞靑粱米﹝四合﹐淘﹞薄荷葉﹝半握﹐切﹞豉﹝五合﹐綿裹﹞

上以水煮取荊芥汁﹐下米及諸味﹐煮作粥﹐入少鹽﹑醋。空心食之。常服﹐佳。

食治老人中風﹐緩弱不仁﹐四肢動搖﹐無气力。炙熊肉方。

熊肉﹝一斤﹐切﹞蔥白﹝半握﹐切﹞醬﹑椒等上以五味腌之。炙熟﹐空心冷食之。恆服﹐爲佳。亦可作羹粥﹐任性食之﹐尢佳。

食治老人中風﹐口目動﹐煩悶不安﹐牛蒡方。

牛蒡根﹝切﹐一升﹐去皮。曝漧﹐杵爲面﹞白米﹝四合﹐淨淘﹐研﹞

上以牛蒡粉和面作之﹐向豉汁中煮。加蔥﹑椒﹑五味﹑頭﹐空心食之。恆服﹐極效。

食治老人中風﹐頭旋目眩﹐身體厥彊﹐筋骨疼痛﹐手足煩熱﹐心神不安。烏驢頭方。

烏驢頭﹝一枚﹐炮﹐去毛淨﹐治之﹞

上﹐以煮令爛熟﹐細切。空心﹐以姜醋五味食之。漸進爲佳。極除風熱﹐其汁如釅酒﹐亦醫前患尢效。

食治老人中風﹐四肢不仁﹐筋骨頑彊。蒼耳葉羹方。

蒼耳葉﹝五兩﹐切﹐好﹑嫩者﹞豉心﹝二合﹐別煎﹞

上和煮作羹。下五味﹑椒﹑姜調和﹐空心食之尢佳。

食治老人中風熱毒﹑心悶﹐气壅﹑昏倒。甘艸豆方。

甘艸﹝一兩﹞烏豆﹝三合﹞生薑﹝半兩﹐切﹞

上以水二升﹐煎取一升﹐去滓。冷﹐漸食服之。極治熱毒。

食治老人風熱煩毒﹐頑痺不仁﹐五緩六急。駝脂酒方。

野駝脂﹝五兩﹐煉之爲上﹞

上﹐空心﹐酒五合﹐下半匙已上﹐調脂令消﹐頓服之﹐日二服﹐極效。

下籍

飲食調治第一

主身者神﹔養气者精﹔益精者气﹔資气者食﹔食者﹐生民之天﹐活人之本也。故飲食進則穀气充﹐穀气充則气血盛﹐气血盛則筋力彊。故脾胃者﹐五臟之宗也。四髒之气﹐皆稟於脾﹐故四時皆以胃气爲本。《生气通天論》云﹕气味辛甘發散爲陽﹐酸苦湧泄爲陰。是以一身之中﹐陰陽運用﹐五行相生﹐莫不由於飲食也。

若少年之人﹐眞元气壯。或失於饑飽﹐食於生冷﹐以根本彊盛﹐未易爲患。其髙年之人﹐眞气耗竭﹐五臟衰弱﹐全仰飲食以資气血。若生冷無節﹐饑飽失宜﹐調停無度﹐動成疾患。

凡人疾病﹐未有不因八邪而感。所謂八邪者﹐風﹑寒﹑暑﹑濕﹑饑﹑飽﹑勞﹑逸也。爲人子者﹐得不愼之。

若有疾患﹐且先詳食醫之法﹐審其疾狀﹐以食療之。食療未愈﹐然後命藥﹐貴不傷其臟腑也。

凡百飲食﹐必在人子躬親調治﹐無縱婢使慢其所食。

老人之食﹐大抵宜其溫熱熟軟﹐忌其黏硬生冷。每日晨朝﹐宜以醇酒﹐先進平補下元藥一服。女人﹐則平補血海藥一服﹐無燥熱者﹐良。尋以豬﹑羊腎粟米粥一杯壓之﹐五味﹑蔥﹑薤﹑鶉膂等粥皆可。至辰時﹐服人參平胃散一服。然後次第以順四時軟熟飲食進之。食後﹐引行一二百步﹐令運動消散。臨臥時﹐進化痰利膈人參半夏丸一服。

尊年之人﹐不可頓飽﹐但頻頻與食﹐使脾胃易化﹐穀气長存。若頓令飽食﹐則多傷滿﹐緣衰老人腸胃虛薄﹐不能消納﹐故成疾患。爲人子者﹐深宜體悉﹐此養老人之大要也。

日止可進前藥三服﹐不可多餌。如無疾患﹐亦不須服藥﹐但只調停飲食﹐自然無恙矣。

形證脈候第二

《上古天眞論》曰﹕女子之數七﹐丈夫之數八。女子七七四十九﹐任脈虛﹐衝脈衰﹐天癸竭﹐地道不通。丈夫八八六十四﹐五臟皆衰﹐筋骨解墮﹐天癸盡﹐脈弱形枯。女子過六十之期﹐丈夫逾七十之年﹐越天常數。上壽之人﹐若衣食丰備﹐子孫勤養﹐承順慈親﹐參行孝禮﹐能調其飲食﹐適其寒溫﹐上合神靈﹐下契人理﹐此順天之道也﹗髙年之人﹐形羸气弱﹐理自當然。其有丈夫﹑女子﹐年逾七十﹐面色紅潤﹐形气康彊﹐飲食不退﹐尙多祕熱者﹐此理何哉﹖且年老之人﹐痿瘁爲常﹐今反此者﹐非眞陽血海气壯也。但診左右手脈﹐須大緊數﹐此老人延永之兆也。老人眞气已衰﹐此得虛陽气盛﹐充於肌體﹐則兩手脈大﹐飲食倍進﹐雙臉常紅﹐精神康健﹐此皆虛陽气所助也。須時﹐有煩渴膈熱﹐大腑祕結。但隨時以平常湯藥﹐微微消解﹐三五日間自然平復。常得虛陽气存﹐自然飲食得進﹐此天假其壽也。切不得爲有小熱﹐頻用轉瀉之藥通利﹐苦冷之藥疏解。若虛陽气退﹐還復眞體﹐則形气羸﹐臟腑衰弱﹐多生冷痰﹐無由補復。

若是從來無虛陽之气﹐一向憊乏之人﹐全在斟量湯劑﹐常加溫補﹐調停粥﹐以爲養治﹐此養老之先也﹗

醫藥扶持第三

常見世人治髙年之人疾患﹐將同年少﹐亂投湯藥﹐妄行鍼灸﹐以攻其疾﹐務欲速愈。殊不知上壽之人﹐血气已衰﹐精神減耗﹐危若風燭﹐百疾易攻。至於視聽不至聰明﹐手足舉動不隨﹔其身體勞倦﹐頭目昏眩﹐風气不順﹐宿疾時發﹔或祕或泄﹐或冷或熱﹐此皆老人之常態也。不順治之﹐緊用鍼藥﹐務求痊瘥﹐往往因此別致危殆。

且攻病之藥﹐或吐或汗﹐或解﹑或利。緣衰老之人﹐不同年少眞气壯盛﹐𨿽汗吐轉利﹐未至危困。其老弱之人﹐若汗之﹐則陽气泄。吐之﹐則胃气逆﹔瀉之﹐則元气脫﹐立致不虞。此養老之大忌也。

大體老人藥餌﹐止是扶持之法。只可用溫平順气﹐進食補虛﹑中和之藥治之﹐不可用市肆﹑贖買﹑他人惠送﹑不知方味及野狼虎之藥與之服餌﹐切宜審詳。若身有宿疾﹐或時發動﹐則隨其疾狀﹐用中和湯藥順﹐三朝五日﹐自然無事。然後調停飲食﹐依食醫之法﹐隨食性變饌治之。此最爲良也﹗

性气好嗜第四

眉壽之人﹐形气𨿽衰﹐心亦自壯﹐但不能隨時﹑人﹑事遂其所欲。𨿽居處溫給﹐亦常不足﹐故多咨煎背執﹐等閒喜怒﹐性气不定。止如小兒﹐全在承奉顏色﹐隨其所欲﹐嚴戒婢使子孫﹐不令違背。若憤怒一作﹐血气虛弱﹐中气不順﹐因而飲食﹐便成疾患。深宜體悉。

常令人隨侍左右﹐不可令孤坐獨寢﹔緣老人孤僻﹐易於傷感。才覺孤寂﹐便生鬱悶。養老之法﹐凡人平生爲性﹐各有好嗜之事﹐見卽喜之。有好書畫者﹐有好琴棋者﹐有好賭撲者﹐有好珍奇者﹐有好禽鳥者﹐有好古物者﹐有好佛事者﹐有好丹竈者。人之僻好﹐不能備舉。但以其平生偏嗜之物﹐時爲尋求﹐擇其精純者﹐布於左右﹐使其喜愛﹑玩悅不已﹐老人衰倦﹐無所用心。若只令守家孤坐﹐自成滯悶。今見所好之物﹐自然用心於物上﹐日日看承戲玩﹐自以爲樂﹔𨿽有勞倦﹐咨煎性气﹐自然減可。

宴處起居第五

凡人衰晚之年﹐心力倦怠﹐精神耗短﹐百事懶於施爲﹐蓋气血筋力之使然也。全藉子孫孝養﹐竭力將護﹐以免非橫之虞。凡行住坐臥﹐宴處起居﹐皆須巧立制度﹐以助娛樂。

棲息之室﹐必常潔雅。夏則虛敞﹐冬則溫密。

其寢寐牀榻﹐不須髙廣。比常之制﹐三分減一﹐低﹐則易於升降﹔狹﹐則不容漫風。

褥濃藉﹐務在軟平﹔三面設屏﹐以防風冷。其枕﹐宜用夾熟色帛爲之﹐實以菊花﹐制在低長﹕低﹐則寢無罅風﹔長則轉不落枕。其所坐椅﹐宜作矮牀樣﹐坐可垂足履地﹐易於興居。左右置欄﹐面前設幾﹐緣老人多困﹐坐則成眠﹐有所欄圍﹐免閃側之傷。

其衣服制度﹐不須寬長。長﹐則多有蹴絆﹔寬﹐則衣服不著身。緣老人骨肉疏冷﹐風寒易中﹐若窄衣貼身﹐暖气著體﹐自然血气流利﹐四肢和暢。𨿽遇盛夏﹐亦不可令袒露。其頸後連項﹐常用紫軟夾帛﹐自頸後巾幘中垂下著肉﹐入衣領中﹐至背甲間﹐以護腠理。尊年人肌肉瘦怯﹐腠理開疏﹐若風傷腠中﹐便成大患。深宜愼之。

貧富禍福第六

《經》曰﹕自天子至於庶人﹐孝無終始﹐而患不及者﹐未之有也。人子以純孝之心﹐竭力事親﹐無終始不及之理。惟供養之有濃薄﹐由貧富之有分限。人居富貴﹐有濃於己而薄於親者﹐人所不錄﹐天所不容﹐𨿽處富貴而卽貧賤也﹔人𨿽居貧賤﹐能約於己而丰於親者﹐人所推仰﹐天所助與﹐𨿽處貧賤而卽富貴也。作善﹐降之百祥﹔作不善﹐降之百殃。善﹐莫大於孝﹐孝感於天﹐故天與之福﹐所以𨿽貧賤而卽富貴也﹔罪﹐莫大於不孝﹐不孝感於天﹐故天與之禍﹐所以𨿽富貴而卽貧賤也。善惡之報﹐其猶影響﹐爲人子者﹐可不信乎﹖奉親之道﹐亦不在日用三牲﹐但能承順父母顏色﹐盡其孝心﹐隨其所有﹐此順天之理也。其溫濃之家﹐不可慢於老者。盡依養老之方﹐勵力行之。其貧下闕乏之家﹐養老之法﹐𨿽有奉行之心﹐而無奉行之力者﹐但隨家丰儉﹐竭力於親﹐約禮設具﹐使老者知其罄力事奉而止。將見孝心感格﹐陰靈默佑﹐如姜詩之躍鯉﹐孟宗之泣筍﹐無非孝感所致。此行孝之驗也﹗慮孝子順孫﹐有窘乏不能依此法者﹐意有不足﹐故立此貧富禍福之說以齊之。

戒忌保護第七

人﹐萬物中一物也﹐不能逃天地之數。若天癸數窮﹐則精血耗竭﹐神气浮弱﹐返同小兒﹐全假將護以助衰晚。

若遇水火﹑兵寇﹑非橫驚怖之事﹐必先扶持老人於安穩處避之﹐不可喧忙驚動。尊年之人﹐一遭大驚﹐便致冒昧﹐因生餘疾。凡喪葬凶禍﹐不可令弔﹔疾病危困﹐不可令驚﹔悲哀憂愁﹐不可令人預報﹔穢惡臭敗﹐不可令食﹔黏硬毒物﹐不可令餐﹔敝漏卑濕﹐不可令居﹔卒風暴寒﹐不可令冒﹔煩暑燠熱﹐不可令中﹔動作行步﹐不可令勞﹔暮夜之食﹐不可令飽﹔陰霧晦暝﹐不可令饑﹔假借鞍馬﹐不可令乘﹔偏僻藥餌﹐不可令服﹔廢宅宇﹐不可令入﹔墳園荒墓﹐不可令遊﹔危險之地﹐不可令行﹔澗淵之水﹐不可令渡﹔暗昧之室﹐不可令孤﹔凶禍遠報﹐不可令知﹔輕薄婢使﹐不可令親﹔家緣冗事﹐不可令管。

若此事類頗多﹐不克備舉。但人子悉意深慮﹐過爲之防﹐稍有不便於老人者﹐皆宜忌之﹐以保長年。常宜遊息精蘭﹐崇尙佛事﹐使神識趣向﹐一歸善道。此養老之奇術也。

四時養老通用備疾藥法第八

《四气調神論》曰﹕陰陽四時者﹐萬物之終始﹐死生之本也。逆之則災害生﹐從之則苛疾不起﹐是謂得道。春溫以生之﹐夏熱以長之﹐秋涼以收之﹐冬寒以藏之﹐若气反於時﹐則爲疾癘﹐此天之常道也﹐順之則生﹐逆之則病。《經》曰﹕觀天之道﹐執天之行﹐盡矣。

人若能執天道生殺之理﹐法四時運用而行﹐自然疾病不生﹐長年可保。

其黃髮之人﹐五臟气虛﹐精神耗竭﹐若稍失節宣﹐卽動成危瘵。蓋老人倦惰﹐不能自調﹐在人資養﹐以延遐算。爲人子者﹐深宜察其寒溫﹐審其藥。依四時攝養之方﹐順五行休旺之气﹐恭恪奉親﹐愼無懈怠。今集老人四時通用備疾藥法﹐具陳於下﹝此方多用寒藥﹐蓋北人所宜。凡用藥者﹐宜參處之﹞。

四時通用男女婦人方

治老人風熱上攻﹐頭旋運悶﹐喜臥﹐怔悸﹐起卽欲倒﹐背急身彊。旋覆花散﹝女人通用﹞。

旋覆花﹝半兩﹞前胡﹝一兩﹞麥門冬﹝一兩﹐去心﹞蔓荊子﹝半兩﹞白朮﹝二分﹞枳殼﹝二分﹐去瓤﹐麩炒﹞甘菊花﹝三分﹞半夏﹝半兩﹐薑汁煮﹞防風﹝半兩﹞大黃﹝虛人者﹐用石膏﹞獨活﹝半兩﹞

甘艸﹝半兩﹞

上爲末。每服三錢。水一中盞﹐入姜半分﹐同煎至六分﹐去滓溫服﹐不計時候。

老人補壯筋骨﹐治風走注疼痛﹐並風气上攻下疰。羌活丸。

羌活牛膝﹝酒浴過﹐焙漧﹞川楝子白附子舶上茴香黃

﹝去皮﹐銼﹞靑鹽巴戟﹝去心﹞黑附子﹝炮制﹐去皮﹑臍﹞沙苑白蒺藜上件等分﹐一處搗羅爲末﹐酒煮麵糊爲丸﹐如梧桐子大。每服十丸﹐空心﹐臨臥鹽湯下。看老少﹐加減服。

老人和脾胃气﹐進飲食﹐止痰逆﹐療腹痛气﹐調中。木香人參散﹝男子女人通用﹞。

木香﹝半兩﹞人參﹝去蘆頭﹐半兩﹞茯苓﹝去黑皮﹐一分﹞白朮﹝半兩﹐微炒﹞肉豆蔻﹝去皮﹐一分﹞枇杷葉﹝去毛﹐一分﹞濃朴﹝去粗皮﹐薑汁制﹞丁香﹝半兩﹞霍香葉﹝一分﹞甘艸﹝半兩﹐炙﹞

漧薑﹝半兩﹐炮﹞陳皮﹝半兩﹐湯浸﹐去瓤﹞

上件一十二味﹐修事了﹐稱分兩﹐搗羅爲末。每服二錢。水一大盞﹐入生薑錢一片﹐棗二枚﹐同煎至六分﹐去滓﹐溫服。此藥老人常服合喫。

老人和脾胃气﹐治胸膈疰悶﹐心腹刺痛﹐不思飲食。枳殼木香散﹝男子女人通用﹞。

木香﹝一兩﹞神曲﹝杵末﹐炒﹐四兩﹞荊三稜﹝四兩﹐炮﹞靑橘皮﹝去瓤﹐三兩﹞甘艸﹝三兩﹐炮﹞

益智﹝去皮﹐三兩﹞白芷﹝一兩﹞桂心﹝三兩﹞莪朮﹝三兩﹐炮﹞白朮﹝微炒﹐二兩﹞枳殼﹝麩炒﹐炮﹞

上件藥搗羅爲末。每服二錢。水一盞﹐入生薑﹑鹽各少許﹐同煎至七分﹐並滓熱服。

解老人四時傷寒。四順散﹝男子女人通用﹞。

麻黃﹝去節﹞杏仁﹝去皮﹞甘艸﹝炙﹞荊芥穗以上各等分。

上同杵爲末。每服一錢﹐入鹽湯點熱服。

治老人心脾積熱﹐或流注﹐腳膝疼痛。黃散﹝男子女人通用﹞。

黃赤芍藥牡丹皮香白芷沙參﹝炙﹞甘艸﹝炙﹞肉桂﹝去皮﹞柴胡﹝去苗﹞當歸﹝洗後炙﹞

上件等分﹐搗羅爲末。每服二錢。水一盞﹐姜三片﹐煎至五分﹐日進二服。春季每煎時﹐入蜜蒸栝蔞煎半匙。忌黏食﹑炙爆等物。

橘皮煮散益元气﹐和脾胃﹐治傷寒。此名不換金散﹐但心腹諸疾﹐並用療之﹝男子女人通用﹞。

橘皮﹝一兩﹐去瓤﹐稱用﹞人參茯苓白朮﹝各一兩﹞木香﹝一分﹞漧薑﹝炮﹞官桂﹝半兩﹐去皮﹐稱﹞檳榔﹝一兩﹐雞心者用﹞艸豆蔻﹝二个﹐去皮﹞半夏﹝一分﹐麩炒﹞濃朴﹝半兩﹐入姜一分﹐同杵碎﹐炒幹﹞枳殼﹝半兩﹐去瓤﹐麩炒﹞訶黎勒﹝五个﹐煨熟﹐去核﹞甘艸﹝半兩﹞

上件搗羅爲末。每服一大錢﹐水一盞﹐姜棗同煎至七分﹐熱喫。不問食前﹑食後﹐並宜服﹐忌如常。

治老人臟腑冷熱不調﹐裏急後重﹐闌門不和。香白芷散﹝男子女人通用﹞。

當歸﹝三錢﹐洗﹞香白芷﹝三錢﹐洗﹞茯苓﹝三錢﹐去皮﹞枳殼﹝三錢﹐麩炒﹞木香﹝一錢﹞

上件爲末。每服一錢。水半盞﹐生薑少許﹐同煎至四分﹐溫服。

治老人大小便不通。勻气散﹝通用﹞。

生薑﹝半兩﹞蔥﹝一莖﹐和根﹑葉﹑泥用﹞鹽﹝一撚﹞豉﹝三十粒﹞

上件四味﹐搗爛。安臍中。良久﹐便通。

治老人小便不通。地龍膏。

白項地龍茴香﹝用時看多少﹞

上件杵汁。傾於臍內﹐自然便通。

治老人腳膝疼痛﹐不能履地。七聖散。

杜仲續斷萆

防風獨活﹝各一兩﹞牛膝﹝一兩酒浸一宿﹞甘艸﹝一兩﹞

上件爲末。每服二錢﹐酒調下。

治老人脾胃一切病。溫白丸。兼治脾不承受﹐吐逆﹑瀉痢﹐及宿食不消﹝男子女人通用﹞。

半夏﹝二兩﹐湯洗﹐薑汁浸﹞白朮﹝一兩﹐炮﹞丁香﹝一分﹞

上件爲末。用生薑自然汁﹐和飛面爲糊﹐搗和前藥末爲丸﹐如梧桐子大。濃煎生薑湯﹐下十丸﹐空心服。如腹疼並嘔逆﹐食後服。

本散治婦人血气﹐丈夫筋骨風﹐四肢軟弱﹐及卒中急風﹐並寸白虫﹐但長服﹐並皆攻治。或要出汗﹐解傷寒﹐湯使如後﹝此方是孟相公進過﹞。

本牛膝﹝酒浸一宿﹐焙漧﹞當歸麻黃﹝去節﹐以上各一兩﹞羌活獨活防風肉桂﹝去粗皮﹑稱﹞芍藥菊花續斷五加皮芎

甘艸赤箭枳殼﹝麩炒﹐去瓤﹐以上各半兩﹞黑附子﹝大者﹐一个﹐炮制﹐去皮臍﹞細辛﹝一分﹐去葉稱﹞

上件藥一十八味﹐並須州土好者。使水洗過﹐細銼﹐焙漧﹐搗羅爲末。空心﹐溫酒下二錢。如不飲酒﹐薄荷湯下。發汗﹐解傷寒熱﹐蔥白酒下二錢﹐並服三﹑五服爲妙。

治老人風冷﹐展筋骨。續斷散方。

續斷﹝一兩﹞牛膝﹝二兩﹞川芎﹝一兩﹞木瓜﹝二兩﹞

上爲細末。空心時﹐溫酒調下一大錢。

墜痰化涎﹐和脾胃。人參半夏丸。

半夏﹝一兩﹐生薑四兩﹐取汁。先以湯洗半夏七徧﹐浸三日後﹐於日內煎幹﹐切作餅子﹐焙漧﹞白礬﹝一兩﹞人參﹝一兩﹞茯苓﹝一兩﹐去皮﹞

上爲末。以蒸餅水浸過﹐卻用紙裹﹑煨熟﹐爲丸﹐如綠豆大。每日空心﹐夜臥﹐用淡生薑湯下五十丸。開胃口﹐姜棗湯下。風涎﹐用皂角一條﹐姜三片﹐蘿卜三片﹐同煎湯下。

治老人暖食藥。丁香丸。消食﹐治一切气悶﹐止醋心﹑腹脹﹐利胸膈﹐逐積滯方﹝男子婦人通用﹞。

大烏梅﹝一个﹐須是有裙者﹞巴豆﹝一个﹐新肥者﹐和皮用﹞香墨﹝末﹐炒﹐半錢先炒爲末﹞桂花﹝末炒﹐半錢。﹞香墨﹝末炒﹐半錢。﹞香墨﹐漧漆﹑桂花﹝末三味研入。﹞揀丁香﹝五个﹐須是新者用﹞胡椒﹝五粒﹐須是黑者﹞

上爲末﹐用馬尾羅子羅過﹐用醋﹑麵糊爲劑﹐臼中杵令勻﹐如綠豆大。溫酒下五丸至七丸﹐茶下亦得。或入蠟茶末三錢﹐更妙。

香艸散治婦人气羸﹐腸寒便白﹐食傷積滯﹐冷結腸不成。溫脾肺﹐活榮生肌﹐進食﹐益衝任二經。

閭茹桔梗白芷當歸地楡芍藥檳榔白豆蔻﹝各半兩﹞麝香﹝稱﹐一錢﹞

上爲末。每服二錢。水一盞﹐姜﹑棗同煎﹐至數沸﹐通口﹐食前﹐日進三分。

香枳湯治老人大腸祕澀。調風順气﹝男子婦人通用﹞。

枳殼﹝去瓤﹐麩炒﹞防風﹝各一兩﹞甘艸﹝半兩﹐炙﹞

上爲末。每服二錢﹐百沸湯點服。空心﹑食前各一服。

治婦人男子久積虛敗。壯元補血﹐健胃暖脾﹐止痰逆﹐消飲食。北亭丸。

北亭﹝二兩﹐去除砂石﹞阿魏﹝半兩﹐同砂研令細﹐醋化﹐去沙石﹞川當歸﹝淨洗﹐去苗﹑稍用四兩﹞濃朴﹝去皮﹐薑汁炙令黃色四兩﹞陳橘皮﹝去瓤﹐用紅四兩﹞官桂﹝去皮稱四兩﹞漧薑﹝炮﹞甘艸﹝炙﹞川芎胡椒﹝揀好者﹞縮砂﹝去皮用﹞大附子﹝炮﹐去皮臍﹐以上各稱四兩﹞茯苓﹝二兩﹞靑鹽﹝二兩﹐與砂﹑阿魏同醋研﹐去沙土﹞白朮﹝米泔水浸一宿﹐切作片子﹐焙漧﹞五味子﹝一兩半﹐去沙土﹞

上件依法修事爲末。將砂﹑阿魏﹑醋入面﹐看多少同煎稀糊﹐下藥﹔更煉好蜜﹐同搜和拌勻﹐再入臼中杵千百下﹐丸如酸棗大。每服一丸﹐空心﹐鹽湯﹑茶﹑酒任下﹐嚼破。女人一切病患﹐並宜服此。

治老人一切風。烏犀丸。

天麻﹝二兩﹞地楡﹝一兩﹞元參﹝一兩﹞川烏頭﹝一兩﹐炮制去皮﹞龍腦薄荷﹝四兩﹞藿香葉﹝一兩﹞

皂角﹝三挺﹐不蛀者﹐燒紅﹐入水中浸之﹞龍腦﹝少許﹞麝香﹝少許﹞

上爲末﹐煉蜜爲膏﹐如皂子大。每服一丸﹐嚼喫。小兒﹐半丸以下。薄荷﹑茶﹑酒調下。

鎭心丸養老人心气﹐令不健忘﹐聰耳明目方。

辰砂﹝一兩﹞桂﹝一兩﹞遠志﹝去心﹞人參﹝以上各一兩﹞茯苓﹝二兩﹞麥門冬﹝去心﹞石菖蒲漧地黃﹝各一兩半﹐以上除辰砂﹐並爲末﹐合勻﹞

上煉蜜爲丸﹐如桐子大。空心﹐薄荷酒吞下十丸至十五丸。畱少朱砂爲衣。益心气﹐養神。宜常服。

治老人脾肺客熱﹐上焦滯痰。涼心﹑潤肺﹑消壅。枇杷葉散﹝王進。男子女人通用方﹞。

枇杷葉﹝炙﹐去毛﹞人參茯苓白朮羌活黃

﹝各一兩﹞甘艸﹝炙﹞半夏﹝湯洗﹐去滑﹐切破﹐焙漧﹐各半兩﹞

上爲末。每服二錢﹔水一盞﹐入生薑﹑薄荷﹐煎至七分﹐食後﹑臨臥溫服。

羌活散治老人耳聾眼暗﹐頭頂腰背疼痛﹐渾身瘡癬﹐此乃腎臟風所攻也。

羌活枳殼﹝麩炒﹐去瓤﹞半夏﹝湯浸七徧﹞甘艸﹝炙﹞大腹子﹝洗﹞防風桑白皮﹝各等分﹞

上爲粗末。每服二錢﹔水一盞﹐生薑煎至七分﹐溫服﹐早辰﹑日午時﹑臨臥各一服。

搜風順气﹐治老人百疾。七聖丸﹝男子女人通用﹞。

檳榔木香川芎羌活桂心﹝各一兩﹞郁李仁﹝一兩﹐去皮尖﹐炒令黃色﹞大黃﹝一兩一分﹐炒﹞

上爲末﹐煉蜜爲丸﹐桐子大。不計時候﹐溫酒下七丸。要利動﹐卽加七丸。淡姜湯下﹐亦得。

春時攝養第九

春屬木﹐主發生。宜戒殺﹐茂於恩惠﹐以順生气。春﹐肝气旺﹐肝屬木﹐其味酸﹐木能勝土。土﹐屬脾﹐主甘﹐當春之時﹐其飲食之味﹐宜減酸﹑益甘﹐以養脾气。肝气盛者﹐調噓气以利之。順之﹐則安﹔逆之﹐則少陽不生﹐肝气內變。

春時﹐陽气初升﹐萬物萌發。正﹑二月間﹐乍寒乍熱。髙年之人﹐多有宿疾﹐春气所攻﹐則精神昏倦﹐宿患發動。又復經冬已來﹐擁鑪燻衾﹐啖炙飲熱﹐至春成積﹐多所發泄﹐致體熱頭昏﹐膈壅涎嗽﹐四肢勞倦﹐腰腳不任﹐皆冬所發之疾也﹐常宜體候。

若稍利﹐恐傷臟腑。別主和气﹐涼膈化痰之藥消解。或只選食治方中性稍涼﹑利飲食﹐調停與進﹐自然通暢。

若別無疾狀﹐不須服藥。常擇和暖日﹐引侍尊親﹐於園亭樓閣虛敞之處﹐使放意登眺﹐用攄滯懷﹐以暢生气﹔時尋花木遊賞﹐以快其意。不令孤坐﹑獨眠﹐自生鬱悶。春時﹐若親朋請召﹐老人意欲從歡﹐任自遨遊﹐常令嫡親侍從﹐惟酒不可過飲﹔春時﹐人家多造冷饌﹑米食等﹐不令下與﹔如水團兼粽黏冷肥僻之物﹐多傷脾胃﹐難得消化﹐大不益老人﹐切宜看承。春時﹐天气燠暖﹐不可頓減綿衣。緣老人气弱﹑骨疏﹐怯風冷﹐易傷肌體。但多穿夾衣﹐過暖之時﹐一重漸減一重﹐卽不致暴傷也﹗今具春時湯藥如後。

春時用藥諸方

治老人春時多昏倦。細辛散。明目﹐和脾胃﹐除風气﹐去痰涎﹝男子女人通用﹞。

細辛﹝一兩﹐去土﹞川芎﹝二兩﹞甘艸﹝半兩﹐炙﹞

上爲末。每服一大錢。水一盞﹐煎至六分﹐熱呷。可常服。

治老人春時熱毒﹐風攻頸項﹐頭痛面腫﹐及風毒眼澀。菊花散。

菊花前胡旋覆花芍藥元參苦參防風﹝各等分﹞

上爲末。食後臨臥﹐用溫酒調下三錢。不飲酒﹐用米飲調下﹐亦得。

治老人春時頭目不利﹐昏昏如醉﹐壯熱頭疼﹐有似傷寒。惺惺丸﹝通用﹞。

桔梗細辛人參甘艸茯苓栝蔞根白朮﹝各一兩﹞

上爲末﹐煉蜜爲丸﹐如彈子大。每服一丸﹐溫水化破。治頭痛腰痛﹐藥入口﹐當下便惺惺。

治老人春時多偏正頭疼。神效方﹝通用﹞。

旋覆花﹝一兩﹐焙﹞白僵蠶﹝一兩﹐炒﹞石膏﹝一分﹐細研﹞

上件爲末﹐以蔥煨熟﹐和根同杵爲丸﹐桐子大。急痛﹐用蔥﹑茶下二丸。慢痛﹐不過二服。

治老人春時胸膈不利﹐或時滿悶。墜痰飲子。

半夏﹝不計多少﹐用湯水洗十徧﹐爲末﹞生薑﹝一大塊﹞棗﹝七枚﹞

上二味﹐以水二盞﹐藥末二錢﹐慢火煎至七分﹐臨臥時﹐去生薑頻服。

老人春時﹐宜喫延年艸。進食順气﹝禦藥院常合進﹐通用﹞。

靑橘皮﹝四兩﹐浸洗﹐去瓤﹞甘艸﹝二兩﹐爲細末﹞鹽﹝二兩半﹐炒﹞

上三味﹐先洗﹐浸橘皮﹐去苦水﹐微焙﹐入甘艸﹐同焙漧﹐後入鹽。每早晨﹐嚼三兩葉子。通滯气﹐大好。

治老人春時﹐諸般眼疾發動。黃散。兼治口鼻生瘡。

黃川芎防風甘艸白蒺藜﹝略炒﹐杵去尖﹐出火毒﹐以上各一兩﹞甘菊花﹝三分﹐不得用新菊﹞

上淨洗曬漧﹐勿更近火﹐搗爲末。每服二錢。早晨空心﹑日午﹑臨臥各一服﹐漧咽或米飲調下﹔暴赤風毒﹐淚昏澀痛癢等﹐眼只三服﹐三兩日﹐永效。內外障眼﹐久服方退。忌房室﹑毒物﹑火上食。凡患眼﹐切不得頭上鍼烙出血﹐及服皂角﹑牽牛等藥﹐取一時之快﹐並大損眼。

治老人春時胸膈不利﹐痰壅气噎﹐及咽喉諸疾。黍黏湯方。

黍黏子﹝三兩﹐炒令香熟﹞甘艸﹝半兩﹐炙﹞

上爲末﹐搗羅細末。每服一錢。食後﹑臨臥﹐如常點之。

夏時攝養第十

夏時屬火﹐主於長養。夏心气旺﹐心主火﹐味屬苦﹐火能克金。金屬肺﹐肺主辛。當夏之時﹐宜減苦﹑增辛﹐以養肺气。心气盛者﹐調呵气以疏之。順之﹐則安。逆之﹐則太陽不長﹐心气內洞。

盛夏之月﹐最難治攝。陰气內伏﹐暑毒外蒸﹐縱意當風﹐任性食冷﹐故人多暴泄之患。

惟是老人﹐尢宜保護﹕若檐下過道﹐穿隙破窗﹐皆不可納涼。此爲賊風﹐中人暴毒。宜居虛堂淨室﹐水次木陰﹐潔淨之處﹐自有淸涼。

每日淩晨﹐進溫平順气湯散一服。飲食溫軟﹐不令太飽﹐畏日長永﹐但時復進之。渴宜飲粟米溫飲﹑豆蔻熟水。生冷肥膩﹐尢宜減之。緣老人气弱﹐當夏之時﹐納陰在內﹐以陰弱之腹﹐當冷肥之物﹐則多成滑泄﹐一傷正气﹐卒難補復﹐切宜愼之。若須要食瓜果之類﹐量虛實少爲進之。緣老人思食之物﹐若有違阻﹐意便不樂﹐但隨意與之。才食之際﹐以方便之言解之﹐往往知味便休﹐不逆其意﹐自無所損。

若是气弱老人﹐夏至以後﹐宜服不燥熱﹑平補腎气暖藥三二十服﹐以助元气﹐若蓯蓉丸﹑八味丸之類。

宜往潔雅寺院中﹐擇虛敞處﹐以其所好之物悅之。若要寢息﹐但任其意﹐不可令久眠。

但時時令歇﹐久則神昏﹐直召年髙相協之人﹐日陪閒話﹐論往昔之事﹐自然喜悅﹐忘其暑毒。細湯名茶﹐時爲進之。晚涼方歸。

謹選夏時湯藥如後。

夏時用藥諸方

治老人夏多冷气發動﹐胸膈气滯﹐噎塞﹐脾胃不和﹐不思飲食。豆蔻散。

艸豆蔻﹝四兩﹐以姜四兩﹐炒香爲度﹐和姜用﹞大麥柏子﹝十兩﹐炒黃﹞神曲﹝四兩﹐炒黃﹞杏仁﹝四兩﹐去尖﹐炒熟﹞甘艸﹝四兩﹐炙﹞漧薑﹝二兩﹐炮制﹞

上爲末。每服一錢。如茶點之﹐不計時候服。

治老人﹐夏月宜服﹐平補下元﹐明目。蓯蓉丸。

蓯蓉﹝四兩﹞巴戟﹝二兩﹞菊花﹝二兩﹞枸杞子﹝二兩﹞

上爲末﹐煉蜜爲丸﹐桐子大。每服鹽湯下二十丸。

治夏月暴發腹痛及泄瀉。木香丸。

輕好全幹蠍﹝二十个﹐每个擘三兩段子﹐於慢火上炒令黃熟﹞揀好胡椒﹝三百粒﹐生﹞木香﹝一分﹞

上件藥同搗爲末﹐濕紙裹燒﹐粟米飯爲丸﹐如綠豆大。如患腹痛﹐每服十五丸﹐煎燈心﹑陳橘皮﹑生薑湯下﹔大便不調及泄瀉﹐每服十五丸﹐煎陳橘皮湯下。

治老人夏月脾胃忽生冷气﹐心腹脹滿疼悶﹐泄瀉不止。訶子散。

訶子皮﹝五个﹞大腹﹝五个﹐去皮﹞甘艸﹝半兩﹐炙﹞白朮﹝半兩﹐微炒﹞艸豆蔻﹝十四个﹐用面裹﹐燒﹐令面熟﹑黃﹐去面並皮用﹞人參﹝去蘆頭﹐半兩﹞

上爲末。每服二錢﹐水一盞﹐入生薑少許﹐棗二个﹐同煎至六分﹐去滓﹐溫服。

治老人夏月因食冷﹐气積滯﹔或心腹疼痛等。宜常服。

荊三稜﹝三兩﹐濕紙裹﹐煨熟透﹐別杵﹞蓬莪朮﹝二兩﹐同上﹞臺烏藥﹝二兩﹞益智﹝去皮﹐二兩﹞

甘艸﹝三兩﹐炙﹞陳橘皮﹝二兩﹐用濃朴亦得﹞

上爲末。每服入鹽點之﹐不計時候﹐一錢。

治老人﹐夏月宜服三聖丸。祛逐風冷气﹐進食和胃﹐去痰滯﹑腰膝冷痛。

威靈仙﹝淨洗﹐去土﹐揀擇﹐焙漧﹐稱﹐五兩﹞漧薑﹝二兩﹐炮制﹞烏頭﹝二兩﹐炮制﹐去皮臍﹐稱﹞

上件爲末﹐煮棗肉爲丸﹐如梧子大。每服十五丸至二十丸﹐溫姜湯下。

治老人﹐夏月宜服平補楮實丸方。駐顏﹑壯筋骨﹐補益元藏﹐療積冷虛乏﹐一切气疾。

暖胃﹐進酒食。久服令人輕健﹐此神效方。

楮實﹝半斤﹐輕杵﹐去白及膜﹐揀擇淨﹐微微炒﹞鹿茸﹝四兩﹐茄子茸爲上﹐其次亦得。淨瓦上炙令黃色。如無﹐則鹿角屑代之﹐亦妙﹞大附子﹝四兩﹐炮﹐去皮臍﹐出火毒﹞懷州牛膝﹝四兩﹐去蘆頭﹐酒洗二宿﹐焙﹞紫巴戟﹝四兩﹐洗﹐去心﹞金釵石斛﹝四兩﹐去根﹐揀淨﹐細細切之﹞川漧薑﹝二兩﹐炮制﹐急於新水內淨過﹞肉桂﹝二兩﹐去粗皮﹞

上件八味﹐爲末。楮實子一味﹐用砂盆別研二日﹐令爛細後﹐入前藥末﹐同研﹐拌令細勻﹐入煮棗肉同研拌﹐得所﹐方入鐵臼杵二千下﹐丸如桐子大。每服三十丸﹐溫酒下。忌牛肉﹑豉汁。

治老人百疾。常服四順湯。

神曲﹝四兩﹐入生薑四兩﹐去皮﹐一處作餅子﹐焙漧﹞甘艸﹝一兩半﹐炙黃﹞艸豆蔻﹝一兩半﹐先炮熟﹐去皮細銼用﹞大麥柏子﹝二兩﹐炒香熟﹞

上件爲末。鹽點之﹐一錢。

婦人年老﹐夏月平補血海﹐活血去風。五倍丸。

五倍子﹝二兩﹞川芎﹝二兩﹐銼細﹞菊花﹝二兩﹞荊芥穗﹝二兩﹞旋覆花﹝二兩﹞

上爲末﹐蜜爲丸﹐如桐子大。每日空心五更﹑晚食後﹐鹽湯﹑酒下十五丸。喫至半月日﹐覺見漸安﹐手足有力﹐眼目鮮明﹐進得飲食﹐大旺血海。請每一日三服﹐若見大段安樂﹐一日只喫一服﹐尢佳。

治老人脾胃弱﹐不思飲食﹐吐瀉霍亂。理中丸。

人參甘艸漧薑白朮﹝各等分﹞

上爲末﹐煉蜜爲丸﹐桐子大。每服十五丸﹐食前服。

夏月消食和气。橘紅散。

陳橘皮﹝一斤半﹐湯浸洗五﹑七度﹐用淨巾拭漧後﹐用生薑五兩﹐取自然汁﹐拌橘皮令勻﹐淹一宿﹐焙漧﹐稱一斤﹞肉豆蔻﹝半兩﹞甘艸﹝五兩﹞

上先將甘艸寸截﹐用白鹽五兩﹐一處同炒﹐候鹽紅色﹑甘艸赤色爲度﹐一處爲末。如茶點之。

夏月平胃﹐補老人元藏虛弱﹐腑气不順﹐壯筋骨﹐益顏容﹐固精髓。八仙丸。

澤瀉﹝三兩﹞茯苓﹝二兩﹐去粗皮﹞牡丹﹝三兩﹞官桂﹝二兩﹞附子﹝三兩﹐炮﹐去皮臍﹞生漧地黃﹝八兩﹐洗﹐幹杵﹞山茱萸﹝四兩﹞幹薯藥﹝四兩﹐微炒﹐炙﹞

上事持了﹐焙漧﹐惟桂不焙﹐爲末﹐煉蜜爲丸﹐如桐子大。每日空心﹐溫酒或鹽湯下三十丸。

秋時攝養第十一

秋屬金﹐主於肅殺。秋﹐肺气旺﹐肺屬金﹐味屬辛﹐金能克木。木屬肝﹐肝主酸。當秋之時﹐其飲食之味﹐宜減辛﹐增酸﹐以養肝气。肺气盛者﹐調气以泄之。順之﹐則安﹔逆之﹐則太陰不收﹐肺气焦滿。

秋時﹐淒風慘雨﹐艸木黃落。髙年之人﹐身𨿽老弱﹐心亦如壯。秋時思念往昔親朋﹐動多傷感。季秋之後﹐水冷艸枯﹐多發宿患﹐此時人子﹐最宜承奉﹐晨昏體悉﹐舉止看詳。若顏色不樂﹐便須多方誘說﹐使役其心神﹐則忘其秋思。

其新登五穀﹐不宜與食﹐動人宿疾。若素知宿患﹐秋終多發﹐或痰涎喘嗽﹐或風眩痺癖﹐或祕泄勞倦﹐或寒熱進退。計其所發之疾﹐預於未發以前﹐擇其中和應病之藥﹐預與服食﹐止其欲發。

今布秋時湯藥如後。

秋時用藥諸方

治老人一切瀉利﹐七寶丹。此藥如久患瀉痢﹐諸藥療不瘥者﹐服此藥無不瘥。若老人反脾泄滑﹐大宜服此藥。

附子﹝炮﹞當歸陳橘皮漧薑﹝以上各一兩﹞吳茱萸濃朴﹝以薑汁炙﹞南椒﹝以上三味各半兩﹞舶上硫黃﹝一兩﹞

上件七味﹐細銼﹐以慢火焙過﹐搗羅爲末﹐與硫黃末同拌勻﹐一處煎﹐米醋和﹐作兩劑。卻以白面半斤﹐和令得所﹐亦令分作兩劑。用裹藥﹐如燒餅法﹐用文武火煨﹐令面熟爲度。去卻面﹐於臼中搗三百下﹐丸如桐子大。如諸般瀉痢﹐以米湯下二十丸﹐空心﹐日午服﹔如患气痛及宿冷食不消﹐以姜鹽湯下二十丸﹐空心日午服﹔如患气痛及宿冷﹐並無忌。此方如神如聖﹐其效無及。

治老人乘秋﹐臟腑虛冷﹐滑泄不定。攝脾丸。

木香訶子﹝炮﹐去核﹞濃朴﹝生薑汁炙﹞五倍子白朮﹝各等分﹞

上爲末﹐用燒粟米飯爲丸﹐桐子大。每服十丸﹐米飲送下。

治老人秋肺壅滯﹐涎嗽間作﹐胃脘痰滯﹐塞悶不快。威靈仙丸。

幹薄荷﹝取末﹐一兩﹞皂角﹝一斤﹐不蛀﹐肥者。以河水浸洗﹐去黑皮﹐用銀石器內﹐用河水軟揉﹐去滓﹐絹濾去粗﹐熬成膏﹞威靈仙﹝洗擇去土﹐焙榦爲末四兩﹞

上入前膏﹐搜丸如桐子大。每服三十丸﹐臨臥﹐生薑湯吞下。

治老人脾臟泄瀉﹐中心气不和﹐精神倦怠﹐不思飲食。神授髙靑丸。

髙良姜靑木香﹝各一兩﹞

上二味爲末﹐煮棗肉爲丸﹐桐子大。漧薑湯下十五丸至二十丸。

治老人秋後多發嗽﹐遠年一切嗽疾﹐並勞嗽痰壅。保救丹。

蛤蚧﹝一个﹐如是丈夫患﹐取雄者腰前一截用之。女人患﹐取雌者腰後一截用之﹞不蛀皂角﹝二挺﹐塗酥炙﹐去黑皮並子﹞漧地黃﹝一分﹐熟蒸如餳﹞五味子﹝一分﹞杏仁﹝一分﹐去皮尖﹐用童子小便浸一伏時﹐入蜜﹐炒黃色﹞半夏﹝一分﹐水煮三七徧﹞丁香﹝少許﹞

上爲末﹐煉蜜爲丸﹐如桐子大。每日食前一服﹐五丸﹐姜湯下。

治老人膈滯﹐肺疾痰嗽。生薑湯。

杏仁﹝四兩﹐去皮尖﹞生薑﹝六兩﹐去皮﹐細橫切之﹞甘艸﹝三分﹞桃仁﹝半兩﹐去皮尖﹞鹽花﹝三兩﹞

上以杏仁﹑桃仁﹑姜﹑濕紙同裹煨﹐沙盆內研極細後﹐入甘艸﹑鹽再研﹐潔器貯之。湯點服。

治諸般泄瀉不止﹐及年髙久瀉。健脾散。

川烏頭﹝炮﹐去皮臍﹐三分﹞濃朴﹝去皮﹐薑汁制一兩﹞甘艸﹝炙﹞漧薑﹝炮﹐各一兩﹞

上爲末。每服一錢。水三合﹐生薑二片﹐煎至二合﹐熱服。並進二服﹐立止。

冬時攝養第十二

冬屬水﹐主於斂藏。冬﹐腎气旺﹐屬水﹐味屬鹹。水克火﹐火屬心﹐心主苦。當冬之時﹐其飲食之味﹐宜減鹹而增苦﹐以養心气。腎气盛者﹐調吹气以平之。順之﹐則安﹔逆之﹐則少陰不藏﹐腎之水獨沈。

三冬之月﹐最宜居處密室﹐溫暖衾服﹐調其飲食﹐適其寒溫。大寒之日﹐山藥酒﹑肉酒﹐時進一杯﹐以扶衰弱﹐以禦寒气﹐不可輕出﹐觸冒寒風。緣老人血气虛怯﹐眞陽气少﹐若感寒邪﹐便成疾患﹐多爲嗽﹑吐逆﹑麻痺﹑昏眩之疾。冬燥煎鑪之物﹐尢宜少食。

冬月﹐陽气在內﹐陰气在外﹐池沼之中﹐冰堅如石﹐地裂橫璺﹐寒從下起﹐人亦如是。

故盛冬月﹐人多患膈气滿急之疾﹐老人多有上熱下冷之患。如冬月陽气在內﹐虛陽上攻﹐若食炙爆燥熱之物﹐故多有壅﹑噎﹑痰嗽﹑眼目之疾。亦不宜澡沐。陽气內蘊之時﹐若加湯火所逼﹐須出大汗。髙年陽气發泄﹐骨肉疏薄﹐易於傷動﹐多感外疾﹐惟早眠晚起﹐以避霜威。晨朝宜飲少醇酒﹐然後進粥。臨臥﹐宜服微涼膈化痰之藥一服。

今列冬時湯藥如後。

冬時用藥諸方

治老人大腸風燥气祕。陳橘丸﹝霍大使與馮尙藥同定此方﹞。

陳橘皮﹝去瓤﹐一兩﹞檳榔﹝細銼﹐半兩﹞木香﹝一分﹞羌活﹝去蘆頭﹐半兩﹞防風﹝去蘆頭﹐半兩﹞靑皮﹝去瓤﹐半兩﹞枳殼﹝麩炒﹐去瓤﹐半兩﹞不蛀皂角﹝兩挺﹐去黑皮﹐酥炙黃﹞郁李仁﹝一兩﹐去皮尖﹐炒黃﹞牽牛﹝微炒﹐杵細﹐羅﹐取末﹐二兩﹞

上爲末﹐郁李仁﹑牽牛同研拌勻﹐煉蜜爲丸﹐如桐子大。每服二十丸。食前﹐用姜湯下。未利﹐漸加三十丸﹐以利爲度。

老人有熱﹐壅滯不快﹐大腸時祕結﹐諸熱毒生瘡。搜風順气牽牛丸。

牽牛﹝二兩﹐飯甑蒸過﹞木通﹝一兩﹞靑橘﹝一兩﹐去瓤﹞桑白皮﹝一兩﹞赤芍藥﹝一兩﹞木香﹝半兩﹞

上爲末﹐煉蜜爲丸﹐如桐子大。每服十五丸至二十丸﹐丈夫酒下﹔婦人血气﹐醋湯下。

解老人熱祕方。

大附子一个﹐燒過存性﹐研爲末。每服一錢﹐熱酒調下。

簡妙老人備急方

治一切傷損血出﹐消腫毒。秦王背指散。

宣連檳榔﹝各等分﹞

上爲末。傷撲﹐幹貼。消腫﹐冷水調﹐雞翎掃﹐妙。

治失音。回聲飲子。

皂角﹝一挺﹐刮去黑皮並子﹞蘿卜﹝二个﹐切作片﹞

上以水二碗﹐同煎至半碗以下。服之。不過三服﹐便語。喫卻蘿卜﹐更妙。

治鼻衄。醍醐酒。

上以蘿卜自然汁半盞﹐熱酒半盞﹐相和令勻。再用湯溫過﹐服之﹐立驗。

補下元﹐烏髭須﹐壯腳膝﹐進食﹐悅顏色﹐治腰疼。杜仲丸。

杜仲﹝一兩﹐炙﹐令黃爲度﹞補骨脂﹝一兩﹐炒令香熟﹐爲末﹞胡桃仁﹝一兩﹐湯浸﹐去皮﹐細研﹞

上件三味﹐研令勻﹐煉蜜爲丸﹐如梧桐子大。空心﹐溫酒下三十丸。

治一切眼﹐洗眼藥。

膽礬﹝一兩﹐令白﹐去火毒用﹞滑石﹝一兩﹐研﹞秦皮﹝半兩﹞膩粉﹝二錢七﹞

上每用一字。湯泡﹐候溫﹐閉目﹐洗兩頭﹐以冷爲度。

補益療眼有黑花。明目川椒丸。

川椒﹝一斤﹐每用鹽一斤﹐拌淹一宿﹐三度換鹽﹐淹三夜﹐取出曬漧﹐去鹽用﹞黑參﹝半斤﹐銼﹞

上二味﹐爲末﹐煉蜜爲丸﹐如梧桐子大。每日鹽湯下三十丸﹐食後﹐臨臥服之。

治腎臟虛冷﹐肝膈浮熱﹐上衝兩目﹐生翳﹑黑花﹑風毒﹐久不治者。

靑鹽﹝一兩﹐生研﹞蒼朮﹝一兩﹐先用米泔水浸洗三日﹐焙漧﹐切﹞木賊艸﹝一兩﹐小便浸三日﹐焙漧﹞

上爲末。空心﹐熟水調下一錢。如大段靑白﹐不見物者﹐不過十服。小可﹐只三二服。

治眼有冷淚﹐木賊散。

木賊﹝一兩﹐爲末﹞木耳﹝一兩﹐燒爲黑灰﹞

上件二味﹐同研令勻。每用二錢﹐以淸米泔煎熟﹐放溫調下。食後﹑臨臥各一服。

治腸風瀉血﹐當日止方。

附子﹝一兩﹐炮去皮臍﹐爲末﹞綠礬﹝四兩﹐用瓶子盛之﹐火﹐食頃候冷﹐取食鹽一合﹐硫黃一兩﹐同礬研﹐依前入瓶子內燒﹐食久候冷取出﹐研細用之﹞

上二味﹐一處研令勻﹐粟米粥爲丸﹐如梧桐子大。空心﹐用生地黃汁下三十丸﹐當日止。一月除根﹐亦可久服。助下元﹐除風气﹐補益臟腑。

治瀉痢。乳香散。和气﹐止藏毒瀉血﹐腹內疼痛等。

乳香﹝少許﹞訶子皮﹝一分﹞當歸﹝半兩﹞木香﹝半分﹞

上細銼﹐與乳香微炒﹐候當歸幹爲度﹐杵爲末。每服二錢﹐用陳米第三度泔﹐六分一盞﹐煎至五分。空心﹐午前服。此方最妙﹐患及百餘日者﹐服之皆愈。

蕓香丸治風血畱滯﹐下成腸風﹐痔疾。

鹿角﹝一兩﹐燒令紅﹐候冷研﹞蕓苔子﹝半兩﹐微炒﹞

上二味﹐爲末﹐醋煮麵糊爲丸﹐如梧桐子大。每服十丸﹐飯飲下﹐溫酒下亦得。空心﹑食前服。

白香散治一切惡瘡﹐疼痛不可忍者。

楓香﹝一分﹐紙襯於地上﹐食頃令脆﹐細研﹞膩粉﹝一分﹞

上二味﹐同細研令勻。每有患者﹐先用口內含漿水令暖﹐吐出洗瘡令淨後﹐以藥末幹敷之﹐疼痛立止﹐貼至瘥爲度。

治金瘡﹐水毒﹐及木簽刺﹑癰疽﹑熱毒等﹐刻聖散方。金瘡﹐此藥最妙。

糯米三升﹐揀去粳米﹐入瓷盆內﹐於端午日前四十九日﹐以冷水浸之﹐以一日兩度換水﹐輕輕以手淘﹐轉﹐瀝去水﹐勿令攪碎﹐浸至端午日取出。用幹生絹裹﹐掛於通風處收之。

上﹐旋取少許﹐炒令焦黑﹐碾爲末﹐冷水調如膏藥大小﹐裹定瘡口外﹐以絹布包定﹐更不要動著﹐候瘡愈。若金瘡誤犯生水﹐瘡口作膿﹐烘漸甚者﹐急以藥膏裹定三食時﹐腫處已消﹐更不作膿﹐直至瘡合。若癰疽﹑毒瘡初發﹐才覺腫赤熱﹐急以膏藥貼之﹐一宿便消。喉閉及咽喉腫痛﹐吒腮﹐並用藥貼項下及腫處。若竹木簽刺入肉者﹐臨臥貼之﹐明日揭看﹐其刺出在藥內。若貼腫毒﹐幹卽換之﹐常令濕爲妙。惟金瘡水毒不可換﹐恐傷瘡口。

治手臂疼痛﹐冷重無力﹐虎骨散。虎骨二錢﹐爲粗末﹐炒黃。羚羊角屑二兩。芍藥二兩。

上﹐一處酒浸一宿﹐焙杵爲末。每服二錢﹐食前暖酒調下。

治上焦風﹐熱毒﹑瘡腫。黃散。並治發背熱毒。

黃﹝二兩﹞防風﹝一兩半﹞甘艸﹝一兩﹐炙﹞上爲末。如茶點﹐服一錢。

治風气。神白散。

白芷﹝二兩﹞甘艸﹝一兩﹞

上銼成骰子大。慢火一處炒﹐令深紫色﹐勿令焦黑。放地上﹐出火毒﹐杵爲末。每服一錢半﹐水八分一盞﹐姜二片﹑棗二个﹐同煎至六分﹐通口服。如傷寒時疾﹐去棗姜﹐卻入蔥白三寸﹐豉五十粒﹐依前服。如人行五七里以來﹐更服﹐汗出爲妙。

治一切心腹刺痛﹐應痛丸。

乳香﹝一兩﹞五靈脂﹝一兩﹞沒藥﹝一兩﹞川烏頭﹝二兩去皮臍﹞

上爲末﹐麵糊爲丸﹐如桐子大。每服熟水吞下二十丸。

治赤白痢方黃連﹝半兩﹞漢椒﹝一兩﹞

上同炒﹐令黃色﹐去火毒﹐爲末﹐以多年水梅肉﹐丸如綠豆大。每服二十丸﹐鹽湯下。

小兒加減用之。

養老奉親書續添

一﹑年老丰肥之人﹐承暑冒熱﹐腹內火燒﹐徧身汗流﹐心中焦渴。忽遇冰雪冷漿﹐盡力而飲﹐承涼而睡﹐久而停滯。秋來﹐不瘧則痢。

一﹑年老丰肥之人﹐不可騎馬﹐恐有墜墮。宜別置乘座器具﹐穩當無失。

一﹑老人目暗耳聾﹐腎水衰而心火盛也。若峻補之﹐則腎水彌涸﹐心火彌茂。

一﹑老人腎虛無力﹐夜多小溲。腎主足﹐腎水虛而火不下﹐故足痿。心火上乘肺而不入脬囊﹐故夜多小溲。若峻補之﹐則火益上行﹐脬囊亦寒矣。

一﹑老人喘嗽﹐火乘肺也。若溫補之﹐則甚。峻補之﹐則危。

一﹑老人臟腑結燥﹐大便祕澀﹐可頻服豬羊血﹐或葵菜血髒羹﹐皆能疏利。

一﹑老人﹐可常服杏湯﹔杏仁板兒﹐炒熟﹐麻子﹑芝麻作湯服之。亦能通利。

附篇

貧富禍福第六

《經》曰﹕自天子至於庶人﹐孝無終始﹐而患不及者﹐未之有也。人子以純孝之心﹐竭力事親﹐無終始不及之理﹐惟供養之有濃薄﹐由貧富之有分限。人居富貴﹐有濃於己而薄於親者﹐人所不錄﹐天所不容﹐𨿽處富貴而卽貧賤也。人𨿽居貧賤﹐能約於己而丰於親者﹐人所推仰﹐天所助與﹐𨿽處貧賤而卽富貴也。作善降之百祥﹐作不善降之百殃。善莫大於孝﹐孝感於天﹐故天與之福﹐所以𨿽貧賤而卽富貴也。罪莫大於不孝﹐不孝感於天﹐故天與之禍﹐所以𨿽富貴而卽貧賤也。善惡之報﹐其猶影響﹐爲人子者﹐可不信乎﹖奉親之道﹐亦不在日用三牲﹐但能承順父母顏色﹐盡其孝心﹐隨其所有﹐此順天之理也。其溫濃之家﹐不可慢於老者﹐盡依養老之方﹐勵力行之。其貧下闕乏之家﹐養老之法﹐𨿽有奉行之心﹐而無奉行之力者﹐但隨家丰儉﹐竭力於親﹐約禮設具﹐使老者知其罄力事奉而止。將見孝心感格﹐陰靈默佑﹐如姜詩之躍鯉﹐孟宗之泣筍﹐無非孝感所致﹐此行孝之驗也。

慮孝子順孫﹐有窘乏不能依此法者﹐意有不足﹐故立此貧富禍福之說以齊之。

