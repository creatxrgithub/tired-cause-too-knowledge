

難經經釋淸徐靈胎

敍

《難經》﹐非經也。以《靈》《素》之微言奧旨引端未發者﹐設爲問答之語﹐俾暢厥義也。古人書篇名義﹐非可苟稱﹐難者辯論之謂﹐天下豈有以難名爲經者﹐故知《難經》非經也。自古言醫者﹐皆祖《內經》﹐而《內經》之學﹐至漢而分﹕倉公氏以診勝﹐仲景以方勝﹐華佗氏以鍼灸雜法勝﹔𨿽皆不離乎《內經》﹐而師承各別。逮晉﹑唐以後﹐則支流愈分﹐徒講乎醫之術﹐而不講乎醫之道﹐則去聖遠矣。惟《難經》則悉本《內經》之語﹐而敷暢其義﹐聖學之傳﹐惟此爲得其宗。

然竊有疑焉﹐其說有卽以經文爲釋者﹐有悖經文而爲釋者﹐有顚倒經文以爲釋者。夫苟如他書之別有師承﹐則人自立說﹐源流莫考﹐卽使與古聖之說大悖﹐亦無從而證其是非﹐若卽本《內經》之文以釋《內經》﹐則《內經》具在也﹐以經證經而是非顯然矣。然此書之垂已二千餘年﹐注者不下數十家﹐皆不敢有異議﹐其間有大可疑者﹐且多曲爲解釋﹐並他書之是者反疑之﹐則豈前人皆無識乎﹖殆非也。蓋經學之不講久矣﹗惟知溯流以尋源﹐源不得﹐則中道而止﹐未嘗從源以及流也。故以《難經》視《難經》﹐則《難經》自無可議﹔以《內經》之義疏視《難經》﹐則《難經》正多疵也。余始也﹐蓋嘗崇信而佩習之﹐習之久而漸疑其或非﹐更習之久而信己之必是﹐非信己也﹐信夫《難經》之必不可違乎《內經》也。

於是本其發難之情﹐先爲申述《內經》本意﹐索其條理﹐隨文詮釋﹔旣乃別其異同﹐辧其是否﹐其間有殊法異義﹐其說不本於《內經》﹐而與《內經》相發明者﹐此則別有師承﹐又不得執《內經》而議其可否。惟夫遵《內經》之訓而詮解未洽者﹐則摘而証之於《經》﹐非以《難經》爲可訾也﹐正所以彰《難經》於天下後世﹐使知《難經》之爲《內經》羽翼﹐其淵源如是也﹐因名之爲《經釋》。《難經》所以釋《經》﹐今復以《經》釋《難》﹐以《難》釋《經》而《經》明﹐以《經》釋《難》而《難》明﹐此則所謂醫之道也﹐而非術也。其曰秦越人著者﹐始見於《新唐書﹟藝文志》﹐蓋不可定﹐然實兩漢以前書云﹗

雍正五年三月旣望松陵徐大椿敍

卷上

一難曰﹕十二經中皆有動脈﹐﹝十二經﹐手足三陰三陽也。動脈﹐脈之動現於外﹐如手太陰天府﹑雲門之類﹐按之其動亦應手是也。﹞獨取寸口﹐以決五臟六腑死生吉凶之法﹐何謂也﹖﹝寸口﹐卽太淵﹑經渠穴之分﹐兼兩手上中下三部脈也。﹞

然﹕寸口者﹐脈之大會﹐手太陰之脈動也﹐﹝會﹐聚也。手太陰﹐肺之經也。大會﹐《靈﹟動輸篇》云「胃爲五臟六腑之海﹐其气淸上注於肺﹐肺气從太陰而行之﹐其行也﹐以息往來」是也。又《靈﹟經脈篇》云﹐手太陰之脈﹐「循魚際﹐出大指之端。」﹞人一呼脈行三寸﹐一吸脈行三寸﹐呼吸定息﹐脈行六寸。人一日一夜凡一萬三千五百息﹐脈行五十度周於身。﹝呼﹐出气也。吸﹐內气也。《靈﹟五十營篇》﹕「人經脈上下﹑左右﹑前後二十八脈﹐周身十六丈二尺﹐……呼吸定息﹐气行六寸。……二百七十息﹐气行十六丈二尺﹐……一周於身﹐……一萬三千五百息﹐气行五十營於身」。度﹐過也﹐猶言過一次也。二十八脈實數﹐詳《靈﹟脈度篇》。﹞

漏水下百刻﹐﹝按《隋志》刻漏始於黃帝。一晝一夜定爲百刻﹐浮箭於壺內﹐以水減刻出﹐分晝夜之長短。﹞營衛行陽二十五度﹐行陰亦二十五度﹐爲一周也﹐﹝營衛﹐《靈﹟營衛生會篇》云「人受气於谷﹐谷入於胃﹐以傳於肺﹐五臟六腑﹐皆以受气﹐其淸者爲營﹐濁者爲衛﹐營在脈中﹐衛在脈外」是也。合言脈﹐則營衛在其中矣。日行陽而夜行陰﹐晝夜各二十五度﹐則五十度爲一周也。蓋晝夜有長短﹐此舉其中而言。其行陽行陰﹑起止出入之法﹐詳《靈﹟衛气行篇》。﹞

故五十度復會於手太陰。寸口者﹐五臟六腑之所終始﹐故法取於寸口也。﹝起於手太陰﹐止於手太陰﹐故曰終始。五臟六腑之气皆現於此﹐故取寸口可以決生死吉凶也。《靈﹟營衛生會篇》云「營出於中焦﹐衛出於下焦。帝曰﹕願聞三焦之所出。岐伯曰﹕上焦出胃上口﹐並咽貫膈﹐……循太陰之分而行﹐還至陽明﹐上至舌﹐下足陽明﹐常與營俱行於陽二十五度﹐行於陰亦二十五度﹐一周也﹐故五十度而復大會於手太陰矣。」此營衛之常度也。﹞

二難曰﹕脈有尺寸﹐何謂也﹖然﹕尺寸者﹐脈之大要會也。﹝尺寸詳下文。要會﹐言要切之地﹑會聚之處也。﹞從關至尺是尺內﹐陰之所治也﹔從關至魚際是寸口內﹐陽之所治也。﹝關者﹐尺寸分界之地﹐《脈訣》所謂髙骨爲關是也。關下爲尺﹐主腎肝而沈﹐故屬陰。魚際﹐大指本節後內廉大白肉名曰魚﹐其赤白肉分界卽魚際也。關上爲寸口﹐主心肺而浮﹐故屬陽治理也。﹞

故分寸爲尺﹐分尺爲寸。﹝此二句釋尺寸二字極明曉。言關上分去一寸﹐則餘者爲尺﹔關下分去一尺﹐則餘者爲寸﹐此言尺寸之所以得名也。﹞故陰得尺中一寸﹐陽得寸內九分。﹝此二句又於尺寸之中分其長短之位﹐以合陰陽之數。一寸爲偶數﹐九分爲奇數也。蓋關以下至尺澤。皆謂之尺﹐而診脈則止候關下一寸﹔關以上至魚際皆謂之寸﹐而診脈止候關上九分﹐故曰尺中一寸﹐寸內九分也。﹞尺寸終始﹐一寸九分﹐故曰尺寸也。﹝此又合尺寸之數而言。然得一寸不名曰寸﹐得九分不名曰分者﹐以其在尺之中﹑在寸之中也。﹞

三難曰﹕脈有太過﹐有不及﹐有陰陽相乘﹐有覆有溢﹐有關有格﹐何謂也﹖﹝太過﹑不及﹐病脈也。陰乘陽﹐則陰過而犯陽﹔陽乘陰﹐則陽過而犯陰﹐此太過不及之甚。覆﹑溢﹑關﹑格﹐又相乘之甚者也。﹞

然﹕關之前者﹐陽之動也﹐脈當見九分而浮。﹝關前爲陽﹐見上文。浮。陽之象也。﹞過者﹐法曰太過﹕減者﹐法曰不及。遂上魚爲溢﹐﹝過﹐謂浮出九分也。減﹐謂浮不至九分也。魚﹐卽魚際。上魚﹐浮至魚際﹐太過之甚也。溢﹐滿而出於外也。﹞爲外關內格﹐此陰乘之脈也。﹝關格﹐據三十七難言陽气太甚﹐則陰气不得相營﹐故曰關﹔陰气太盛﹐則陽气不得相營﹐故曰格。則此云外關者﹐外而陽盛越於外﹔內格者﹐內而陰盛距於內也。陰乘﹐陰气上乘陽位也。﹞關以後者﹐陰之動也﹐脈當見一寸而沈。﹝關後爲陰。沈﹐陰之象也。﹞過者﹐法曰太過﹔減者﹐法曰不及。遂入尺爲覆﹐﹝過﹐謂沈過一寸也。減﹐謂沈不及一寸也。尺﹐一寸後尺中也。覆﹐反而傾也。﹞爲內關外格﹐此陽乘之脈也。﹝內關﹐謂陽反在下﹐居陰之位﹐外格﹐謂陰反上越﹐居陽之位也﹐陽乘﹐陽气下入陰中也。﹞故曰覆溢。是其眞髒之脈﹐人不病而死也。﹝眞髒之脈﹐謂髒气已絕。其眞形獨現於外﹐不必有疾病而可決其必死也。按此當與三十七難合觀之。﹞

四難曰﹕脈有陰陽之法﹐何謂也﹖﹝陰陽﹐謂脈之屬於陰﹑屬於陽也。﹞

然﹕呼出心與肺﹐吸入腎與肝﹐呼吸之間﹐脾受谷味也﹐﹝心肺在上部﹐故出气由之﹐屬陽。腎肝在下部﹐故入气歸之﹐屬陰。脾主中宮﹐故司出入之間也。受谷味﹐卽因胃气以至手太陰之義。﹞

其脈在中。﹝在中﹐介乎陰陽之間也。﹞浮者陽也﹐沈者陰也﹐故曰陰陽也。﹝浮爲表﹐故屬陽。沈爲裏﹐故屬陰。﹞

心肺俱浮﹐何以別之﹖﹝呼出心與肺﹐故俱浮。別﹐分別也。﹞

然﹕浮而大散者心也﹐浮而短澀者肺也。﹝心屬火﹐故其象大散﹔肺屬金﹐故其象短澀﹐此心肺之本脈﹐而浮則其所同者也。﹞腎肝俱沈﹐何以別之﹖﹝吸入腎與肝﹐故俱沈。﹞

然﹕牢而長者肝也﹐按之濡﹐舉指來實者腎也。﹝肝屬木﹐故其象牢而長。腎屬水﹐故其象濡而實。水體外柔而內剛也。﹞

脾者中州﹐故其脈在中。是陰陽之法也。﹝在中﹐不沈不浮之間也。此以上釋陰陽之義已明﹐下文又於陰陽之中交互言之也。﹞脈有一陰一陽﹐一陰二陽﹐一陰三陽﹔有一陽一陰﹐一陽二陰﹐一陽三陰。如此之言﹐寸口有六脈俱動耶﹖﹝俱動﹐言三陰三陽盡見也﹐六脈見下文。﹞

然﹕此言者﹐非有六脈俱動也﹐謂浮﹑沈﹑長﹑短﹑滑﹑澀也。﹝此卽所謂六脈也。

浮者在上﹐沈者在下﹐長者過本位﹐短者不及本位﹐滑者流利﹐澀者凝滯。浮﹑沈﹑長﹑短以形言﹐滑﹑澀以質言也。﹞

浮者陽也﹐滑者陽也﹐長者陽也﹔沈者陰也﹐短者陰也﹐澀者陰也。﹝此所謂三陰三陽也。﹞所謂一陰一陽者﹐謂脈來沈而滑也﹐一陰二陽者﹐謂脈來沈滑而長也﹐一陰三陽者﹐謂脈來浮滑而長﹐時一沈也﹔所謂一陽一陰者﹐謂脈來浮而澀也﹐一陽二陰者﹐謂脈來長而沈澀也﹐一陽三陰者﹐謂脈來沈澀而短﹐時一浮也。﹝此六脈互見之象也。然此舉其例而言﹐亦互相錯綜﹐非一定如此也﹐但浮沈可以相兼﹐而滑澀短長不得並見﹐亦所當曉也。﹞各以其經所在﹐名病逆順也。﹝上文言脈之形體﹐而未嘗斷吉凶﹐此乃言其斷法也。其經﹐手足三陰三陽也。逆順﹐如心脈宜浮﹐腎脈宜沈則爲順﹐若心脈反沈﹐腎脈反浮則爲逆﹐此又見脈無定體﹐因經而定順逆。其法則兩經備言之。﹞

五難曰﹕脈有輕重﹐何謂也﹖﹝浮而無力爲輕﹐沈而有力爲重。﹞

然﹕初持脈﹐如三菽之重﹐與皮毛相得者﹐肺部也。

﹝持脈﹐卽按脈也。菽﹐豆之總名。三菽之重﹐言其力與三菽等也。皮毛相得﹐言其浮至皮毛之分也。肺脈最輕﹐故其象如此。﹞如六菽之重﹐與血脈相得者﹐心部也。如九菽之重﹐與肌肉相得者﹐脾部也。如十二菽之重﹐與筋平者﹐肝部也。按之至骨﹐舉指來疾者﹐腎部也﹐﹝血脈﹑肌肉﹑筋﹑骨﹐遞沈而下﹐故脈之輕重﹐以此爲準。蓋肺居最上﹐心次之﹐脾次之﹐肝又次之﹐腎居最下。至骨﹐沈之至也。舉指來疾﹐言其有力而急迫﹐卽四難「舉指來實」之義也。﹞

六難曰﹕脈有陰盛陽虛﹐陽盛陰虛﹐何謂也﹖﹝此與上文脈有陰陽之法不同。上文言脈之屬於陰﹑屬於陽﹐平脈也﹔此則言陰分之脈與陽分之脈﹐有太過﹑不及﹐病脈也。﹞

然﹕浮之損小﹐沈之實大﹐故曰陰盛陽虛。沈之損小﹐浮之實大﹐故曰陽盛陰虛。﹝浮脈主陽﹐沈脈主陰﹐損小則气血衰﹐實大則气血盛。﹞是陰陽虛實之意也。

七難曰﹕經言少陽之至﹐乍大乍小﹐乍短乍長﹔陽明之至﹐浮大而短﹔太陽之至﹐洪大而長﹔﹝少陽陽气尙微﹐離陰未遠﹐故其脈無定。陽明之陽已盛﹐然尙未極﹐故浮大而短。太陽之陽極盛﹐故洪大而長。至﹐言其气至而脈應也。﹞太陰之至﹐緊大而長﹔少陰之至﹐緊細而微﹔厥陰之至﹐沈短而惇。﹝太陰爲陰之始﹐故有緊象﹐而尙有長大之陽脈也。少陰之陰漸盛﹐故緊細而微。厥陰陰之至﹐故沈短而惇﹐陰脈之極也。﹞此六者﹐是平脈邪﹖將病脈邪﹖﹝平脈﹐本然之脈也。病脈﹐有過之脈也。﹞

然﹕皆王脈也。﹝王脈﹐得其時而气應生王也。﹞其气以何月﹐各王幾日﹖然﹕冬至之後得甲子少陽王﹐﹝自古歷元皆起於冬至﹐其日必以甲子﹐然歲周三百六十五日四分日之一﹐則日有零余﹐每歲遞差﹐至日不必皆當甲子﹐此云冬至後得甲子者﹐乃指至日之當甲子者言也。至日當甲子﹐至立春後十五日曆一甲﹐木气始盛﹐故曰少陽王也。若至日不當甲子﹐少陽之王大槪以六十日﹐不復以甲子爲限。﹞復得甲子陽明王﹐復得甲子太陽王﹐復得甲子太陰王﹐復得甲子少陰王﹐復得甲子厥陰王。﹝少陽之陽尙微。陽明則陽已盛。太陽則陽極盛﹐極則陰生而太陰用事﹔太陰之陰尙微﹐少陰則陰已盛﹐厥陰則陰極盛﹐極則陽生﹐如是無已。﹞王各六十日﹐﹝甲子至甲子﹐則六十日一周也。﹞六六三百六十日﹐以成一歲。此三陽三陰之王時日大要也。﹝時指月言﹐日指日數言﹐以終上文何月幾日之問。﹞

八難曰﹕寸口脈平而死者﹐何謂也﹖﹝平﹐謂脈不病也。﹞

然﹕諸十二經脈者﹐皆系於生气之原。所謂生气之原者﹐謂十二經之根本也﹐謂腎間動气也。﹝十二經見上。系﹐連屬也。十二經之气皆從此出﹐故謂之根本。腎間﹐兩腎之中間也。動气﹐气所開合出入之處﹐卽所謂命門也。其說詳三十六難中。﹞此五臟六腑之本﹐十二經脈之根﹐呼吸之門﹐三焦之原。一名守邪之神。﹝吸入腎與肝﹐故爲呼吸之門﹐卽所謂動气是也。三焦與腎同候﹐而腎屬下焦﹐故曰三焦之原﹐謂三焦所從出也。守邪未詳。或謂元气旣足﹐則邪不能傷﹐故曰守邪﹐未知是否。﹞故气者﹐人之根本也﹐根絕則莖葉枯矣。

﹝气﹐卽原气也。原气在人﹐猶艸木之有根本﹐若艸木根絕﹐則莖葉枯落﹐人之原气﹐亦猶是也。﹞寸口脈平而死者﹐生气獨絕於內也。﹝言內之生气已絕﹐則𨿽其外之脈甚平﹐而終不免於死也。﹞

九難曰﹕何以別知臟腑之病耶﹖然﹕數者腑也﹐遲者髒也。﹝腑屬陽﹑髒屬陰故也。﹞數則爲熱﹐遲則爲寒。﹝此二句釋所以遲數之義。﹞諸陽爲熱﹐諸陰爲寒。﹝此二句又釋所以數屬腑﹑遲屬髒之義。諸陰諸陽﹐又推言之也。故以別知臟腑之病也。﹞

十難曰﹕一脈爲十變者﹐何謂也﹖﹝一脈十變﹐謂一臟之脈其變有十﹐如下文所云也。﹞

然﹕﹝五邪剛柔相逢之意也。

五邪﹐五臟五腑之邪也。剛柔﹐五臟爲柔﹐五腑爲剛。相逢﹐爲髒邪干髒﹐腑邪干腑也。下文詳之。﹞假令心脈急甚者﹐肝邪干心也﹔心脈微急者﹐膽邪干小腸也﹔心脈大甚者﹐﹐心邪自乾心也﹔心脈微大者﹐小腸邪自幹小腸也﹔心脈緩甚者﹐脾邪干心也﹔心脈微緩者﹐胃邪干小腸也﹐心脈澀甚者﹐肺邪干心也﹔心脈微澀者﹐大腸邪干小腸也﹐心脈沈甚者﹐腎邪干心也﹔心脈微沈者﹐膀胱邪干小腸也。﹝此所謂十變也。蓋髒幹髒則脈甚﹐腑幹腑則脈微。急﹑大﹑緩﹑澀﹑沈﹐乃五臟之本脈﹐見何髒之脈﹐則知何髒之幹也。候小腸於心脈者﹐《素﹟血气形志篇》云「手太陽與少陰爲表裏」故也。

余髒配合亦準此。﹞五臟各有剛柔邪﹐故令一脈輒變爲十也。﹝此二句乃推言之﹐舉心以爲例﹐則五臟皆然﹐故曰各有﹑曰輒變也。﹞

十一難曰﹕經言脈不滿五十動而一止﹐一臟無气者﹐何謂﹝一作髒﹞也﹖﹝《靈﹟根結篇》云「五十動而不一代者﹐五臟皆受气。四十動一代者﹐一臟無气﹐三十動一代者﹐二髒無气。二十動一代者﹐三髒無气。十動一代者﹐四髒無气。

不滿十動一代者﹐五臟無气」。此引經文而約言之也。無气﹐謂其气已絕﹐故脈行至此﹐則斷而不續也﹞。

然﹕人吸者隨陰入﹐呼者因陽出。﹝吸入腎與肝﹐故吸隨陰入。呼出心與肺﹐故呼因陽出。﹞今吸不能至腎﹐至肝而還﹐﹝人一呼脈再動﹐一吸脈再動﹐言呼吸者﹐以脈由呼吸以行也。脈動未終而止﹐因以知吸不能至腎也。﹞故知一臟無气者﹐腎气先盡也。﹝不能至腎﹐故爲腎气盡。﹞

十二難曰﹕經言五臟脈已絕於內﹐用鍼者反實其外﹔五臟脈已絕於外﹐用鍼者反實其內。內外之絕﹐何以別之﹖﹝經文見《靈﹟九鍼十二原篇》。﹞

然﹕五臟脈已絕於內者﹐腎肝脈絕於內也﹐而醫反補其心肺﹔五臟脈已絕於外者﹐心肺脈絕於外也﹐而醫反補其腎肝。﹝腎肝主內﹐心肺主外。補﹐謂以鍼補之也。﹞陽絕補陰﹐陰絕補陽﹐﹝心肺爲陽﹐腎肝爲陰。﹞

是謂實實虛虛﹐損不足而益有餘。﹝絕者﹐虛也﹐不足也。不絕者﹐實也﹐有餘也。補其所不當補﹐則絕者益殆矣。﹞如此死者﹐醫殺之耳。﹝言病不必死﹐而醫者誤治以致其死也。﹞

十三難曰﹕經言見其色而不得其脈﹐反得相勝之脈者﹐卽死﹐得相生之脈者﹐病卽自已。色之與脈﹐當參相應﹐爲之柰何﹖﹝經文見《靈﹟邪气臟腑病形論》。相勝﹑相生﹐義見下文。﹞

然﹕五臟有五色﹐皆見於面﹐亦當與寸口尺內相應。﹝五色見下﹐言何髒病則現何色也。寸口指脈言﹐尺內指尺之皮膚言﹐下文自明。﹞

假令色靑﹐其脈當弦而急﹔色赤﹐其脈浮大而散﹔色黃﹐其脈中緩而大﹔色白﹐其脈浮澀而短﹔色黑﹐其脈沈濡而滑。此所謂五色之與脈﹐當參相應也。﹝《靈﹟五色篇》云「靑爲肝﹐赤爲心﹐白爲肺﹐黃爲脾﹐黑爲腎。」弦急浮大五者﹐皆五臟之本脈也。《靈﹟邪气臟腑病形篇》云「色靑者﹐其脈弦也﹔赤者﹐其脈鉤也﹔黃者﹐其脈代也﹔白者﹐其脈毛﹔黑者﹐其脈石。」與此可以參觀。﹞脈數﹐尺之皮膚亦數﹔脈急﹐尺之皮膚亦急﹔脈緩﹐尺之皮膚亦緩﹔脈澀﹐尺之皮膚亦澀﹔脈滑﹐尺之皮膚亦滑。﹝此所謂與尺內相應者也。﹞

五臟各有聲﹑色﹑臭﹑味﹐當與寸口尺內相應﹐其不﹝一本有相字﹞應者﹐病也。

假令色靑﹐其脈浮澀而短﹐若大而緩﹐爲相勝﹔浮大而散﹐若小而滑﹐爲相生也。﹝色靑屬肝﹐浮澀而短是肺脈﹐脈勝色也﹔大而緩爲脾脈﹐色勝脈也﹐故曰相勝。浮大而散是心脈﹐色生脈也﹔小而滑爲腎脈﹐脈生色也﹐故曰相生。﹞

經言知一爲下工﹐知二爲中工﹐知三爲上工。上工十全九﹐中工十全八﹐下工十全六﹐此之謂也。﹝知一﹐謂色﹑脈﹑尺三者之中能明其一也。全﹐謂不誤治﹐能愈其病也。﹞

十四難曰﹕脈有損至﹐何謂也﹖﹝少曰損﹐多曰至。﹞

然﹕至之脈﹐一呼再至曰平﹐三至曰離經﹐四至曰奪精﹐五至曰死﹐六至曰命絕﹐此至之脈也。何謂損﹖一呼一至曰離經﹐再﹝一作二﹞呼一至曰奪精﹐三呼一至曰死﹐四呼一至曰命絕﹐此損之脈也。﹝平者﹐適得其常之謂。離經﹐離其常經也。奪精﹐精气已奪也。死者﹐言其必至於死。命絕﹐則其生气已絕﹐僅存脈之動而已﹐亦隨息也。﹞

至脈從下上﹐損脈從上下也。﹝心肺爲上﹐腎肝爲下。﹞損脈之爲病柰何﹖然﹕一損損於皮毛﹐皮聚而毛落﹔二損損於血脈﹐血脈虛少﹐不能榮於五臟六腑﹔三損損於肌肉﹐肌肉消瘦﹐飲食不能爲肌膚﹔四損損於筋﹐筋緩不能自收持﹔五損損於骨﹐骨痿不能起於牀。反此者﹐至於收病也。﹝按於收二字﹐滑氏云疑作「脈之」是也。《靈﹟九鍼篇》肺主皮﹐心主脈﹐脾主肌﹐肝主筋﹐腎主骨。皮聚者﹐枯而縮也。五臟肺居最上﹐腎居最下﹐由肺以至腎﹐此所謂從上下也。反此謂至脈之病﹐則由腎以至肺﹐所謂從下上也。﹞從上下者﹐骨痿不能起於牀者死﹔從下上者﹐皮聚而毛落者死。﹝此以斷至損脈之死期也。蓋損卽爲遲﹐遲屬寒﹐故先中於表。至卽爲數﹐數爲熱﹐故先中於裏。相傳旣久﹐至內外表裏俱病﹐則不復可治矣。﹞治損之法柰何﹖然﹕損其肺者﹐益其气﹔損其心者﹐調其營衛﹔損其脾者。調其飲食﹐適其寒溫﹔損其肝者﹐緩其中﹔損其腎者﹐益其精。此治損之法也。﹝肺主气﹐故益其气。營衛者﹐血之所充。飲食寒溫﹐肌肉之所由生。

緩中者﹐卽經所謂「肝苦急﹐急食甘以緩之」之義。精者﹐腎之所藏。蓋病在何髒﹐則各隨其所在而治之也。﹞

然﹕脈來一呼再至﹐一吸再至﹐不大不小曰平。一呼三至﹐一吸三至﹐爲適得病﹐﹝適得病﹐卽上文離經之義﹐言僅爲有病之脈也。﹞前大後小﹐卽頭痛﹑目眩﹐前小後大﹐卽胸滿﹑短气。﹝前指寸﹐後指尺。前大後小﹐病气在陽﹐故頭痛﹑目眩。前小後大﹐病气在陰﹐故胸滿﹑短气。﹞一呼四至﹐一吸四至﹐病欲甚﹐﹝病欲甚﹐卽奪精之義﹐言其病將深也。﹞脈洪大者﹐苦煩滿﹐沈細者﹐腹中痛﹐滑者傷熱﹐澀者中霧露。﹝洪大爲陽邪外越﹐故煩滿。沈細爲陰邪內陷﹐故腹痛。滑爲血實﹐故爲熱。澀爲傷濕﹐故中霧露﹐此又於一息四至之病﹐分別言之﹐亦舉此爲例言﹐仍當取所現脈象以別其病﹐欲令讀者推展其義也。﹞一呼五至﹐一吸五至﹐其人當困﹐沈細夜加﹐浮大晝加﹐不大不小﹐𨿽困可治﹐其有大小者﹐爲難治。﹝困者﹐近於死也。沈細屬陰﹐故加於夜。浮大屬陽﹐故加於晝。大﹐卽浮大。小﹐卽沈細。若不大不小﹐則晝夜不至於有加﹐故可治。有大小﹐則歷晝夜而病益進﹐爲難治也。不大不小﹐卽《靈﹟禁服篇》所謂「若引繩大小齊等」之義﹐若更參差不倫﹐則難治矣。﹞一呼六至﹐一吸六至﹐爲死脈也﹐沈細夜死﹐浮大晝死。﹝死脈﹐卽命絕之謂。﹞一呼一至﹐一吸一至﹐名曰損﹐人𨿽能行﹐猶當著牀﹐所以然者﹐血气皆不足故也。﹝言𨿽能行步﹐久當不起於牀也。血气不足﹐明所以得損脈之故。﹞再呼一至﹐再吸一至﹐名曰無魂﹐無魂者當死也﹐人𨿽能行﹐名曰行屍。﹝無魂﹐言魂气已離也。行屍﹐言其人生道已絕﹐如尸之行也。﹞上部有脈﹐下部無脈﹐其人當吐﹐不吐者死。﹝吐則气逆於上﹐故脈亦從而上﹐則下部之無脈﹐乃因吐而然﹐非眞離其根也。若不吐而無脈﹐則脈爲眞無﹐而非气逆之故矣﹐故曰死。﹞上部無脈﹐下部有脈﹐𨿽困無能爲害。所以然者﹐譬如人之有尺﹐樹之有根﹐枝葉𨿽枯槁﹐根本將自生。脈有根本﹐人有元气﹐故知不死。

十五難曰﹕經言春脈弦﹐夏脈鉤﹐秋脈毛﹐冬脈石﹐是王脈耶﹖將病脈也﹖﹝經文見《素﹟平人气象論》及《玉機眞髒論》。﹞

然﹕弦﹑鉤﹑毛﹑石者﹐四時之脈也。﹝四時之脈﹐謂脈之應乎四時﹐卽王脈也。﹞春脈弦者﹐肝東方木也﹐萬物始生﹐未有枝葉﹐故其脈之來﹐濡弱而長﹐故曰弦。﹝濡弱而長﹐是弦之正象﹐否則卽爲太過﹑不及之脈也。﹞夏脈鉤者﹐心南方火也﹐萬物之所茂﹐垂枝布葉﹐皆下曲如鉤﹐故其脈之來疾去遲﹐故曰鉤。﹝來疾者﹐其來少急而勁﹔去遲者﹐其去少緩而弱﹐此所謂下曲如鉤也。﹞秋脈毛者﹐肺西方金也﹐萬物之所終﹐艸木華葉﹐皆秋而落﹐其枝獨在﹐若毫毛也﹐故其脈之來﹐輕虛以浮﹐故曰毛。﹝其枝獨在﹑若毫毛﹐言其四面無所輔﹐而體又甚輕也。﹞冬脈石者﹐腎北方水也﹐萬物之所藏也﹐盛冬之時﹐水凝如石﹐故其脈之來﹐沈濡而滑﹐故曰石。此四時之脈也。﹝冬气斂聚﹐故沈而濡滑﹐水之象也。按臟腑之與五行﹐各有所屬﹐而春夏秋脈皆以木爲諭者﹐蓋惟木爲因時遷變也。﹞如有變柰何﹖﹝變﹐謂失常也。﹞

然﹕春脈弦﹐反者爲病。何謂反﹖然﹕其气來實彊﹐是謂太過﹐病在外﹔气來虛微﹐是謂不及﹐病在內。﹝太過屬陽﹐而發於表﹐故病在外。不及屬陰﹐而怯於中﹐故病在內。﹞气來厭厭聶聶﹐如循楡葉曰平﹔﹝厭厭﹐《素問》王冰注以爲浮薄而虛也。﹞

益實而滑﹐如循長竿曰病﹔﹝此皆弦而太過之象。﹞急而勁益彊﹐如新張弓弦曰死。﹝此則弦之至﹐卽所謂眞髒脈也。﹞

春脈微弦曰平﹐弦多胃气少曰病﹐但弦無胃气曰死﹐胃气﹐﹝沖和之气也。微弦﹑胃气少﹑但弦無胃气﹐卽上文三者之象也。下文仿此。﹞春以胃气爲本。夏脈鉤﹐反者爲病。何謂反﹖然﹕其气來實彊﹐是謂太過﹐病在外﹔气來虛微﹐是謂不及﹐病在內。其脈來累累如環﹐如循瑯曰平﹔﹝如環﹐《素問》作「如連珠」﹐言其滿盛也。瑯﹐石似珠者。﹞來而益數﹐如雞舉足者曰病﹔﹝謂實而勁也。﹞

前曲後居﹐如操帶鉤曰死。﹝居﹐《素問》王冰注曰「不動也」。帶鉤﹐曲而堅者也。﹞夏脈微鉤曰平﹐鉤多胃气少曰病﹐但鉤無胃气曰死﹐夏以胃气爲本。秋脈毛﹐反者爲病。何謂反﹖然﹕其气來實彊﹐是謂太過﹐病在外﹔气來虛微﹐是謂不及﹐病在內。其脈來藹藹如車蓋﹐按之益大曰平﹔﹝車蓋﹐言其浮大而虛也。﹞

不上不下﹐如循雞羽曰病﹔﹝《素問》王冰注謂「中央堅而兩旁虛」。﹞按之蕭索﹐如風吹毛曰死。﹝《素問》云﹕如物之浮﹐如風吹毛﹐曰肺死。「王冰謂」如物之浮﹐瞥瞥然﹔如風吹毛﹐紛紛然也。「蓋皆輕虛飄亂之義」。﹞秋脈微毛曰平﹐毛多胃气少曰病﹐但毛無胃气曰死﹐秋以胃气爲本。冬脈石﹐反者爲病。何謂反﹖然﹕其气來實彊﹐是謂太過﹐病在外﹔气來虛微﹐是謂不及﹐病在內。脈來上大下兌﹐濡滑如雀之啄曰平﹔﹝雀啄﹐上大而末銳也。﹞啄啄連屬﹐其中微曲曰病﹐﹝啄啄連屬﹐言搏手而數。其中微曲﹐言其象似鉤也。﹞

來如解索﹐去如彈石曰死。﹝解索﹐緊而散﹔彈石﹐促而堅也。《素問》云「發如奪索﹐辟辟如彈石﹐曰腎死。」﹞

冬脈微石曰平﹐石多胃气少曰病﹐但石無胃气曰死﹐冬以胃气爲本。胃者﹐水谷之海﹐﹝水谷皆聚於胃﹐如海爲眾水所聚也。﹞主稟四時﹐﹝胃屬土﹐土分王四季﹐故曰主稟四時。﹞皆以胃气爲本﹐是謂四時之變病﹐死生之要會也。脾者﹐中州也﹐其平和不可得見﹐﹝中州﹐言在四髒之中﹐四髒平和﹐則脾脈在其中﹐故不可得見。﹞衰乃見耳。來如雀之啄﹐如水之下漏﹐是脾衰之﹝一本無之字﹞見也。﹝雀啄﹐言其堅銳。水下漏﹐言其斷續無常。﹞

十六難曰﹕脈有三部九候﹐有陰陽﹐有輕重﹐有六十首﹐一脈變爲四時﹐﹝三部九候﹐詳《素﹟三部九候論》。陰陽﹐詳第四難。輕重﹐詳第五難。六十首﹐見《素﹟方盛衰論》﹐王冰注謂其義不存﹐或謂卽各王六十日之義。一脈變爲四時﹐詳十五難。但諸設難下文俱無發明﹐疑有脫誤。﹞離聖久遠﹐各自是其法﹐何以別之﹖然﹕是其病有內外證。﹝凡人所受傷爲病﹐所以驗其病者爲證﹐蓋病合而證分也。﹞其病爲之柰何﹖然﹕假令得肝脈﹐﹝五臟脈體詳十三難。﹞其外證﹕善潔﹐﹝肝與膽合﹐膽爲淸淨之腑﹐故善潔。﹞面靑﹐善怒﹔﹝《素﹟陰陽應象大論》﹕肝「在色爲蒼」﹐「在志爲怒」。﹞其內證﹕臍左有動气﹐按之牢若痛﹔﹝《素﹟刺禁論》﹕「肝生於左」﹐臍左﹐肝之位也。動气﹐眞气不能藏而發現於外也。牢者﹐气結而堅。痛者﹐气郁而滯。﹞其病﹕四肢滿﹐﹝滿﹐閉塞也。蓋肢節皆屬於肝﹐左氏傳云「風淫末疾」。﹞閉淋﹐溲便難﹐﹝《靈﹟經脈篇》云﹐足厥陰循陰股﹐結於陰器﹐故病見於溲便也。﹞轉筋。﹝《靈﹟九鍼篇》云「肝主筋」﹐故病筋也。﹞

有是者肝也﹐無是者非也。﹝是﹐指上文病證而言。如無此病證﹐則𨿽見肝脈﹐而受病實不在肝也。﹞假令得心脈﹐其外證﹕面赤﹐﹝《素》心「在色爲赤」。﹞口漧﹐﹝心气通於舌﹐火上炎則幹也。﹞喜笑﹔﹝《素》心「在聲爲笑」。﹞其內證﹕臍上有動气﹐﹝臍上﹐心之位也。﹞按之牢若痛﹔其病﹕煩心﹐心痛﹐﹝病在本髒也。﹞掌中熱而。﹝《靈﹟經脈篇》手少陰之脈「入掌內」﹐故掌中熱。﹐漧嘔也。《素﹟至眞要大論》﹕「諸逆衝上﹐皆屬於火。」﹞有是者心也﹐無是者非也。假令得脾脈﹐其外證﹕面黃﹐﹝《素》脾「在色爲黃」。﹞善噫﹐﹝噫﹐卽噯气。《靈﹟口問篇》云「寒气客於胃﹐厥逆從下上散﹐復出於胃﹐故爲噫。」脾與胃合﹐故病同也。﹞善思﹐﹝《素》脾「在志爲思。」﹞善味﹔﹝《素》脾「在竅爲口」﹐故主味。﹞

其內證﹕當臍有動气﹐按之牢若痛﹔﹝當臍﹐脾位乎中也。﹞其病﹕腹脹滿﹐﹝《素﹟金匱眞言論》﹕「腹爲陰﹐陰中之至陰脾也。」故病在腹。﹞食不消﹐﹝脾主磨食。﹞體重﹐﹝脾主肌肉。﹞節痛﹐﹝《素﹟痿論》﹞﹕陽明「主束骨而利機關﹐」脾與胃合﹐故亦主節。﹞怠惰嗜臥﹐﹝勞倦亦屬脾也。﹞四肢不收。﹝脾主四肢。﹞有是者脾也﹐無是者非也。假令得肺脈﹐其外證﹕面白﹐﹝《素》肺「在色爲白」。﹞善嚏﹐﹝《靈﹟口問篇》﹕「陽气和利﹐滿於心﹐出於鼻。故嚏。肺气通於鼻﹐故善嚏也。」﹞

悲愁不樂﹐欲哭﹔﹝《素》肺「在志爲憂」﹐「在聲爲哭。」﹞其內證﹕臍右有動气﹐按之牢若痛﹔﹝《素﹐刺禁論》﹕「肺藏於右」﹐臍右﹐肺之位也。﹞其病﹕喘咳﹐﹝肺主气﹐气逆則喘咳。﹞灑淅寒熱。﹝肺主皮毛。﹞有是者肺也﹐無是者非也。假令得腎脈﹐其外證﹕面黑﹐﹝《素》腎「在色爲黑。」﹞﹝善恐《素》「在志爲恐」。﹞欠﹔﹝《靈﹟口問篇》﹕「陰气積於下﹐陽气未盡﹐陽引而上﹐陰引而下﹐陰陽相引﹐故數欠。」又云「腎主爲欠。」﹞其內證﹕臍下有動气﹐按之牢若痛﹔﹝腎居最下﹐臍下﹐腎之位也。﹞其病﹕逆气﹐﹝下气不藏則逆上。﹞小腹急痛﹐﹝腎治於下﹐故病在小腹。﹞泄如下重﹐﹝滑氏云「如讀爲而」。腎主二陰﹐下重﹐气下墜不收也。﹞足脛寒而逆。﹝《靈﹟經脈篇》足少陰腎之脈「循內踝之後﹐別入跟中﹐以上內」﹐故病如此。有是者腎也﹐無是者非也。﹞

十七難曰﹕經言病或有死﹐或有不治自愈﹐或連年月不已。﹝此亦錯引經語﹐非經之全文也。﹞其死生﹝一作生死﹞

存亡﹐可切脈而知之耶﹖然﹕可盡知也﹐診病若閉目不欲見人者﹐﹝此肝病現證﹐肝與膽合﹐肝病則膽虛﹐故閉目不欲見人。﹞脈當得肝脈彊急而長﹐﹝此肝之本脈。﹞而反得肺脈浮短而澀者﹐死也。﹝證屬木﹐脈屬金﹐爲克賊也。﹞病若開目而渴﹐心下牢者﹐﹝此心病現證。心主熱﹐熱甚則開目而渴也。﹞脈當得緊實而數﹐﹝此心之本脈。﹞而反得沈澀﹝一作濡﹞

而微者﹐死也。﹝此腎之本脈。證屬火﹐脈屬水﹐爲克賊也。﹞病若吐血﹐復鼽衄血者﹐脈當沈細﹐而反浮大而牢者﹐死也。﹝此又一義﹐不以生克言﹐所謂病虛脈實﹐故死也。《靈﹟玉版篇》云「衄而不止﹐脈大﹐是三逆」﹐卽此義也。﹞病若譫言妄語﹐身當有熱﹐脈當洪大﹐而反手足厥冷﹐脈沈細而微者﹐死也。﹝此則病實脈虛也。手足厥冷﹐兼證言之也。﹞

病若大腹而泄者﹐脈當微細而澀﹐反緊大而滑者﹐死也。﹝此亦病虛脈實也。《靈﹟玉版篇》云「腹鳴而滿﹐四肢淸﹐泄﹐其脈大﹐是二逆也。」﹞

十八難曰﹕脈有三部﹐部有四經﹐﹝三部﹐寸﹑關﹑尺也。四經﹐兩手寸﹑關﹑尺各候一臟一腑也。﹞手有太陰﹑陽明﹐﹝手太陰屬肺﹐手陽明屬大腸﹐皆診於右寸。﹞足有太陽﹑少陰﹐﹝足太陽屬膀胱﹐足少陰屬腎﹐皆診於左尺。﹞爲上下部﹐﹝右寸爲上﹐左尺爲下。﹞何謂也﹖然﹕手太陰﹑陽明金也﹐足少陰﹑太陽水也﹐金生水﹐水流下行而不能上﹐故在下部也。﹝此言左右手循環相生者也。﹞足厥陰﹑少陽﹝足厥陰屬肝﹐少陽屬膽﹐皆診於左關。﹞木也﹐生手太陽﹑少陰火﹐﹝手太陽屬小腸﹐手少陰屬心﹐皆診於左寸。火炎上行而不能下﹐故爲上部。手心主﹑少陽火﹐﹝手心主﹐卽手厥陰心包絡也。手少陽屬三焦。推本文之義﹐則宜診於右尺。﹞生足太陰﹑陽明土﹐﹝足太陰屬脾﹐足陽明屬胃﹐皆診於右關。﹞

土主中宮﹐故在中部也。此皆五行子母更相生養者也。﹝以上釋三部﹑四經上下之義﹐下文又論所主之病也。﹞脈有三部九候﹐各何所主之﹖然﹕三部者﹐寸﹑關﹑尺也。九候者﹐浮﹑中﹑沈也。﹝三部各有浮﹑中﹑沈﹐故爲九也。﹞上部法天﹐主胸以上至頭之有疾也﹔﹝此又不以經絡﹐以部位言。﹞中部法人﹐主膈以下至臍之有疾也﹔下部法地﹐﹝此四字一作尺爲下部﹐法而應乎地。﹞主臍以下至足之有疾也。﹝卽《素﹟脈要精微論》所云﹕上竟上者﹐胸﹑喉中事也。下竟下者﹐少腹﹑腰﹑股﹑膝﹑脛﹑足中事也。「但其候脈法﹐與此微別。」﹞審而刺之者也。﹝謂審其病之上下而刺其所在﹐則鍼不誤施也。《本義》謝氏謂「此一節﹐當是十六難中答辭」﹐與下文又不相屬﹐其說近是。﹞

人病有沈滯久積聚﹐可切脈而知之耶﹖然﹕診病﹝一本無病字﹞在右脇有積气﹐﹝積气﹐積聚之气也。﹞得肺脈結﹐﹝右脇﹐肺之部也。結﹐爲積聚之脈。《素﹟平人气象論》云「結而橫﹐有積矣。」﹞脈結甚則積甚﹐結微則積微。診不得肺脈﹐而右脇有積气者﹐何也﹖然﹕肺脈𨿽不見﹐右手當﹝一作脈﹞沈伏。﹝沈伏﹐亦積气之脈。右手統指三部言﹐則肺脈亦在其中。又右手气口脈所以候裏也。﹞其外痼疾同法耶﹖將異也﹖﹝痼疾﹐凡肌肉筋骨間久畱不去之病皆是﹐以其不在臟腑故曰外。﹞

然﹕結者﹐脈來去時一止﹐無常數﹐﹝無常數﹐乃爲結脈之象。若有常數者﹐或四十動一止﹐或三十動一止﹐乃代脈﹐主死﹐不但有積矣。蓋結脈之所由生﹐以積聚在內﹐脈道不通﹐故其現脈如此。﹞名曰結也。伏者﹐脈行筋下也。浮者﹐脈在肉上行也。左右表裏﹐法皆如此。﹝言結伏則病在裏﹐結浮則病在表﹐結在右病亦在右﹐結在左病亦在左﹐以此推之﹐則內外左右積气痼疾﹐其結脈同而浮伏異也﹐故曰法皆如此。﹞假令脈結伏者﹐內無積聚﹐脈浮結者﹐外無痼疾﹔有積聚脈不結伏﹐有痼疾脈不浮結﹐爲脈不應病﹐病不應脈﹐是爲死病也。﹝病脈不相應﹐乃眞气已漓﹐血脈不相聯屬﹐故云死也。﹞

十九難曰﹕經言脈有逆順﹐男女有恆﹐而反者﹐何謂也﹖﹝得其脈爲順﹐不得其脈爲逆。恆﹐常也﹐謂各有一定之法也。反﹐謂上下之彊弱相反﹐如下文所云也。經文無考。﹞

然﹕男子生於寅﹐寅爲木。陽也。女子生於申﹐申爲金﹐陰也。﹝此推本天地初生男女之理而言﹐以明脈之所以異也。﹞

然﹕男得女脈爲不足﹐病在內﹐﹝男得陰脈﹐則陽陷於陰﹐故爲不足。內﹐謂心腹之內。陽气入陰﹐則病見於陰位也。﹞左得之﹐病在左﹐右得之﹐病在右﹐隨脈言之也。﹝此又以脈之左右﹐驗病之左右也。﹞女得男脈爲太過﹐病在四肢﹐﹝女得陽脈﹐則陰越於陽﹐故爲有餘。四肢屬乎陽﹐陰气從陽﹐則病見於陽位也。﹞左得之﹐病在左﹐右得之﹐病在右﹐隨脈言之。此之謂也﹐﹝陽道全而陰道半﹐故陽得陰脈爲不足﹐陰得陽脈爲有餘也。﹞

二十難曰﹕經言脈有伏匿﹐伏匿於何髒而言伏匿耶﹖﹝引經言無考。伏匿﹐謂不見於本位﹐反藏匿於他部而見其脈也。

然﹕謂陰陽更相乘﹑更相伏也。﹝言不拘於一臟也。﹞脈居陰部﹐而反陽脈見者﹐爲陽乘陰也﹔﹝陽脈﹐卽下文浮滑而長是也。﹞脈𨿽時沈澀而短﹐此謂陽中伏陰也。﹝言陽𨿽乘陰﹐而陰猶伏於陽內也。﹞脈居陽部﹐而反陰脈見者﹐爲陰乘陽也﹔﹝陰脈﹐卽上文沈澀而短是也。﹞脈𨿽時浮滑而長﹐此謂陰中伏陽也。重陽者狂﹐重陰者癲。﹝此又因陰陽之伏匿而極言之。重陽﹑重陰﹐言不止伏匿﹐陰皆變爲陽﹐陽皆變爲陰也。狂者陽疾﹐癲者陰疾﹐邪气旣盛﹐至傷其神﹐故其病如此。《素﹟病能論》云「有病怒狂者﹐……生於陽也。﹞」脫陽者見鬼﹐脫陰者目盲。﹝此又因重陰﹑重陽而及之。鬼屬陰﹐陽旣脫﹐則純乎陰﹐故見鬼。目得血而能視﹐陰旣脫﹐則血不營於目﹐故目盲。此則重陰﹑重陽之反也。﹞

二十一難曰﹕經言人形病﹐脈不病﹐曰生﹔脈病。形不病﹐曰死。何謂也﹖然﹕人形病﹐脈不病﹐非有不病者也﹐謂息數不應脈數也。﹝言非脈之眞不病也。蓋診病以不病調病患﹐一呼二至﹐一吸二至﹐脈數之常。若其人旣病﹐則呼吸不齊﹐不能與脈數相應﹐或脈遲而其人之息適緩﹐或脈數而其人之息適促﹐醫者不能審之﹐遂以爲無病﹐而實不然也。

又或醫者之息不能自調﹐與病者相應﹐則遲數不辧﹐故誤以爲不病﹐亦通﹐經文無考。﹞此大法。

二十二難曰﹕經言脈有是動﹐有所生病﹐一脈輒﹝一本無輒字﹞變爲二病者﹐何也﹖﹝此亦非經之全文﹐乃約經語以成文者也。此脈字﹐指經脈言。是動﹑所生病﹐見《靈﹟經脈篇》。二病﹐指經文「是動」以下所舉之病﹐及「所生病」以下所舉之病﹐有此二者之殊也。﹞

然﹕經言是動者﹐气也﹔所生病者﹐血也。﹝言脈之動者﹐气爲之﹐而所生病者﹐則血爲之也。﹞邪在气﹐气爲是動﹔邪在血﹐血爲所生病。﹝此又言气血之所以病﹐則皆因乎邪也。﹞气主之﹐血主濡之。

﹝﹐煦也﹐燻蒸之義。濡﹐滋潤之義。﹞气畱而不行者﹐﹝不能也。﹞爲气先病也﹔血壅﹝一作滯﹞而不濡者﹐﹝壅﹐凝滯也。﹞爲血後病也。故先爲是動﹐後所生也。﹝言邪之中人﹐必先傷乎气而气病﹐然後及乎血而血病﹐故云一脈變二病也。﹞

二十三難曰﹕手足三陰三陽﹐脈之度數﹐可曉以不﹖然﹕手三陽之脈﹐﹝三陽﹐《靈﹟脈度篇》作「六陽」。﹞從手至頭﹐﹝手三陽之脈皆從指末起而終於頭。﹞長五尺﹐五六合三丈。﹝五六﹐合兩手言之也。﹞手三陰之脈﹐從手至胸中﹐﹝手三陰之脈亦從指末起而至胸中。﹞長三尺五寸﹐三六一丈八尺﹐五六三尺﹐合二丈一尺。足三陽之脈﹐從足至頭﹐﹝足三陽從足趾起至頭。﹞長八尺﹐六八四丈八尺。足三陰之脈﹐從足至胸﹐﹝足三陰從足趾﹑足心起至胸。﹞長六尺五寸﹐六六三丈六尺﹐五六三尺﹐合三丈九尺。人兩足蹺脈﹐從足至目﹐長七尺五寸﹐二七一丈四尺﹐二五一尺﹐合一丈五尺。﹝蹺脈屬奇經。﹞

然﹕經脈者﹐行血气﹐通陰陽﹐以營於身者也。其始從中焦﹐注手太陰﹑陽明﹔﹝營出於中焦﹐故脈從中焦始。﹞陽明注足陽明﹑太陰﹔太陰注手少陰﹑太陽﹔太陽注足太陽﹑少陰﹔少陰注手心主﹑少陽﹔少陽注足少陽﹑厥陰﹔厥陰復還注手太陰。

別絡十五﹐皆因其原﹐﹝脈所注爲原。《靈﹟九鍼十二原篇》云「……原者﹐五臟之所以稟三百六十五節气味也。」蓋謂五臟之气﹐皆會於此﹐而別絡之气﹐亦因乎此也。﹞如環無端﹐轉相灌漑﹐朝於寸口﹑人迎﹐﹝寸口﹐見第一難。人迎﹐卽左手之寸口脈也。朝﹐如朝覲之朝﹐謂會聚於此﹐復稟气以出也。﹞以處百病﹐而決死生也。﹝處﹐揆度也﹐卽第一難獨取寸口以決死生之義。﹞經云﹕明知終始﹐陰陽定矣。何謂也﹖﹝見《靈﹟終始篇》。﹞

然﹕終始者﹐脈之紀也。﹝《終始篇》云「終始者﹐經脈爲紀。」﹞寸口﹑人迎﹐陰陽之气﹐通於朝使﹐﹝朝﹐見上。使﹐言相爲用也。寸口爲陰﹐人迎爲陽。﹞如環無端﹐故曰始也。終者﹐三陰三陽之脈絕﹐絕則死。死各有形﹐﹝死形﹐見下二十四難。﹞故曰終也。

二十四難曰﹕手足三陰三陽气已絕﹐何以爲候﹖﹝候﹐以證驗之也。﹞可知其吉凶不﹖然﹕足少陰气絕﹐則骨枯。﹝以下皆言其候也。《素﹟六節髒象論》云﹕腎「其充在骨」﹐﹞少陰者﹐冬脈也﹐伏行而溫於骨髓。﹝腎脈應冬﹐其气斂藏於內。﹞故骨髓不溫﹐卽肉不著骨﹔骨肉不相親﹐卽肉濡而卻﹔﹝濡﹐滯也。經作「軟而卻。」卻﹐退縮也。﹞肉濡而卻﹐故齒長而枯﹐﹝枯﹐經作「垢」。齒肉卻則齦上宣﹐故齒長。枯﹐不澤也。齒者﹐骨之餘﹐故以此驗之。﹞發無潤澤﹔﹝《六節髒象論》云﹕腎「其華在發。」﹞無潤澤者﹐骨先死。戊日篤﹐己日死。口唇者﹐肌肉之本也。﹝《六節髒象論》云﹕脾「其華在唇四白﹐其充在肌」。﹞脈不營﹐則肌肉不滑澤﹔肌肉不滑澤﹐則肉滿﹔肉滿﹐則唇反﹔﹝滿﹐浮腫也。肉腫﹐則唇亦腫而反出於外也。﹞

唇反﹐則肉先死。甲日篤﹐乙日死。﹝經文有「木勝土也」四字﹞足厥陰气絕﹐卽﹝一作則﹞筋縮引卵與舌捲。﹝引﹐牽引也。《經脈篇》云﹐厥陰之脈「循陰器」﹐又云「循喉嚨之後」﹐又云「環唇內」。《六節髒象論》云﹕肝「其華在爪﹐其充在筋」。﹞厥陰者﹐肝脈也。肝者﹐筋之合也。筋者﹐聚於陰器而絡於舌本。﹝《素問﹟厥論》﹕「前陰者﹐宗筋之所聚」。﹞

故脈不營﹐則筋縮急﹔筋縮急﹐卽引卵與舌﹐故舌捲卵縮﹐此筋先死。庚日篤﹐辛日死。﹝經文有「金勝木也」四字﹞手太陰气絕﹐卽﹝一作則﹞皮毛焦。﹝《六節髒象論》云﹕肺「其華在毛﹐其充在皮」。﹞太陰者﹐肺也﹐行气溫於皮毛者也。

气弗營﹐則皮毛焦﹔皮毛焦﹐則津液去﹔津液去﹐則皮節傷﹔皮節傷﹐則皮枯毛折﹔﹝皮枯之皮﹐經文作「爪」。折﹐萎也。﹞毛折者﹐則毛先死。丙日篤﹐丁日死。﹝經文有「火勝金也」四字﹞手少陰气絕﹐則脈不通﹔脈不通﹐則血不流﹔﹝《六節髒象論》﹕心「其華在面﹐其充在血脈。」﹞血不流﹐則色﹝一本無色字﹞澤去﹐故面色黑如黧﹐﹝黧﹐黑黃色也。﹞此血先死。壬日篤﹐癸日死。﹝經文有「水勝火也」四字﹞三陰气俱絕﹐則目眩轉﹐目瞑﹐﹝《靈﹟大惑論》云「五臟六腑之精﹐皆上注於目而爲之精」﹐前二十難云「脫陰者目盲」﹐亦此義也。眩﹐經作「系」。﹞

二十五難曰﹕有十二經﹐五臟六腑十一耳﹐其一經者﹐何等經也﹖﹝《靈﹟九鍼論》﹕「五藏﹕心藏神﹐肺藏魄﹐肝藏魂﹐脾藏意﹐腎藏精與志也。」六腑﹐小腸﹑大腸﹑胃﹑膽﹑膀胱﹑三焦﹐主出納水谷﹐如府庫之司出入﹐故曰府也。﹞

然﹕一經者﹐手少陰與心主別脈也。心主與三焦爲表裏﹐﹝《靈﹟九鍼論》﹕「足陽明﹑太陰爲表裏﹐少陽﹑厥陰爲表裏﹐太陽﹑少陰爲表裏﹐……手陽明﹑太陰爲表裏﹐少陽﹑心主爲表裏﹐太陽﹑少陰爲表裏」。別脈﹐謂心主本心之宮城﹐宜與心爲表裏﹐乃反別與三焦爲表裏﹐別爲一經﹐故成十二經也。三焦﹐上焦﹑中焦﹑下焦也。﹞俱有名而無形﹐故言經有十二也。

《難經》言手心主與三焦凡八﹐見第八﹑三十一﹑三十六﹑三十八﹐三十九﹑六十二﹑六十六及此篇﹐俱當參觀。

二十六難曰﹕經有十二﹐絡有十五﹐餘三絡者﹐是何等絡也﹖﹝《靈﹟九鍼十二原篇》云「經脈十二﹐絡脈十五﹐凡二十七气﹐以上下」。﹞

然﹕有陽絡﹐有陰絡﹐有脾之大絡。《靈﹟經脈篇》﹕「脾之大絡﹐名曰大包﹐出淵液下三寸﹐布胸中。」﹞陽絡者﹐陽蹺之絡也。陰絡者﹐陰蹺之絡也。﹝一蹺脈詳二十三難。﹞故絡有十五焉。

二十七難曰﹕脈有奇經八脈﹐不拘於十二經﹐何謂也﹖﹝奇﹐讀如奇偶之奇﹐謂無手足配偶如十二經也。詳下編。﹞

然﹕有陽維﹐有陰維﹐有陽蹺﹐有陰蹺﹐有衝﹐有督﹐有任﹐有帶之脈。凡此八脈者﹐皆不拘於經﹐故曰奇經八脈也。﹝詳見下編。﹞經有十二﹐絡有十五﹐凡二十七气﹐相隨上下﹐﹝出見前篇。﹞何獨不拘於經也﹖然﹕聖人圖設溝渠﹐通利水道﹐以備不然。﹝不然﹐猶言不虞也。﹞天雨降下﹐溝渠溢滿﹐當此之時﹐霈妄作﹐﹝一作行﹞聖人不能復圖也。﹝此以水道諭人身血脈之道。﹞此絡脈滿溢﹐諸經不能復拘也。﹝言血脈充盛﹐十二經不足以容之﹐則溢出而爲奇經﹐故奇經爲十二經之別脈也。﹞

二十八難曰﹕其奇經八脈者﹐旣不拘於十二經﹐皆何起何繼也﹖﹝繼﹐續也。《脈經》作「系」。﹞

然﹕督脈者﹐起於下極之兪﹐﹝兪﹐卽穴也。下極﹐卽長彊穴﹐屬督脈﹐在脊骨端。﹞並於脊裏﹐﹝脊裏﹐背脊中也。﹞上至風府﹐﹝風府﹐屬督脈﹐在項上入髮際一寸大筋內宛宛中。﹞入屬於腦。﹝《靈﹟經脈篇》﹕「督脈之別﹐名曰長彊﹐挾膂上項﹐散頭上﹐下當肩胛左右﹐別走太陽﹐入貫膂。實則脊彊﹐虛則頭重。」《素問﹟骨空論》﹕「督脈者﹐起於少腹﹐以下骨中央﹐女子入系廷孔﹐其孔﹐溺孔之端也。其絡循陰器﹐合篡間﹐繞篡後﹐別繞臀﹐至少陰﹐與巨陽中絡者合少陰上股內後廉﹐貫脊屬腎﹐與太陽起於目內﹐上額交巓上﹐入絡腦﹐還出別下項。循肩膊內﹐俠脊﹐抵腰中﹐入循膂絡腎﹔其男子循莖下至篡﹐與女子等。其少腹直上者﹐貫臍中央﹐上貫心﹐入喉﹐上頤環唇﹐上系兩目之下中央。此生病﹐從少腹上衝心而痛﹐不得前後﹐爲衝疝。其女子﹕不孕﹐癃﹑痔﹑遺溺﹑嗌漧。」﹞任脈者﹐起於中極之下﹐﹝中極穴﹐屬任脈﹐在臍下四寸。中極之下﹐蓋指會陰穴也。﹞以上至毛際﹐﹝前陰之上。﹞循腹裏﹐﹝卽中極穴。﹞上關元﹐﹝關元穴在臍下三寸。﹞至咽喉。﹝《素﹟骨空論》至咽喉之下﹐有「上頤﹑循面﹑入目」六字。《靈﹟經脈篇》「任脈之別﹐名曰尾翳﹐下鳩尾﹐散於腹。實則腹皮痛﹐虛則癢搔。」﹞衝脈者﹐起於气沖﹐﹝足陽明經穴﹐在毛際兩旁。﹞並足陽明之經﹐﹝《素﹟痿論》云「衝脈者﹐經脈之海﹐主滲灌溪谷﹐與陽明合於宗筋﹐陰陽總宗筋之會﹐會於气沖﹐而陽明爲長﹐皆屬於帶脈﹐而絡於督脈。」﹞

俠﹝一作夾﹞臍上行﹐至胸中而散。﹝一本有也字。﹞

帶脈者﹐起於季脇﹐﹝季脇﹐屬足厥陰章門穴之分。﹞回身一周。﹝謂周身圍轉﹐如人束帶之狀﹐以束諸脈也。﹞《靈﹟經別篇》﹕「足少陰之正﹐至中﹐別走太陽而合﹐上至腎﹐當十四椎﹐出屬帶脈。」二十九難曰﹕奇經之爲病何如﹖然﹕陽維維於陽﹐﹝陽﹐陽經﹐身之表也。﹞陰維維於陰﹐﹝陰﹐陰經﹐身之裏也。﹞

陰陽不能自相維﹐則悵然失志﹐溶溶不能自收持。﹝溶溶﹐浮蕩之貌。﹞陽維爲病苦寒熱﹐﹝陽主外﹐陽气不和﹐故生寒熱也。﹞陰維爲病苦心痛。﹝陰主內﹐心爲少陰﹐陰气不和﹐故心痛也。﹞

卷下

三十難曰﹕營气之行﹐常與衛气相隨不﹖﹝相隨﹐言相合而並行也。﹞

然﹕經言人受气於谷。谷入於胃﹐乃傳於﹝一作與﹞五臟六腑﹐五臟六腑皆受於气。﹝言受穀气。﹞其淸者爲營﹐濁者爲衛﹐營行脈中﹐衛行脈外﹐﹝營主血﹐故在脈之中。衛主气﹐故在脈之外。《素問﹟痺論》云「營者﹐水谷之精气也﹐和調於五臟﹐灑陳於六腑﹐乃能入於脈也。……衛者﹐水谷之悍气也﹐其气疾滑利﹐不能入於脈也。」﹞營周不息﹐五十而復大會。﹝五十﹐謂五十營也。詳見第一難中。﹞

陰陽相貫﹐如環之無端﹐故知營衛相隨也。﹞

三十一難曰﹕三焦者﹐何稟何生﹖﹝稟﹐受也。﹞何始何終﹖﹝言其經之起止也。﹞其治常在何許﹖可曉以不﹖﹝治﹐猶縣治之治﹐其所居之地也。﹞

然﹕三焦者﹐水谷之道路﹐气之所終始也。﹝此總釋三焦之義﹐言其所稟所生在水谷﹐而其所始所終在气也。﹞上焦者﹐在心下﹐下膈﹐﹝膈﹐隔也。心下有膜﹐遮隔濁气﹐謂之膈。﹞在胃上口﹐主內而不出。﹝內﹐謂納水谷也。﹞其治在膻中﹐玉堂下一寸六分﹐直兩乳間陷者是。﹝膻中穴﹐屬任脈。下句是指膻中之所在﹐言在玉堂穴下一寸六分。直﹐當也。﹞中焦者﹐在胃中脘﹐﹝中院穴﹐亦屬任脈。﹞不上不下﹐主腐熟水谷。其治在臍旁。﹝臍旁﹐天樞穴也﹐屬胃脈。﹞下焦者﹐﹝一本有「在臍下」三字﹞當膀胱上口﹐﹝膀胱上口﹐闌門也。﹞主分別淸濁﹐﹝淸者入於膀胱而爲溺﹐濁者入於大腸而爲滓穢。﹞主出而不內﹐以傳道也。其治在臍下一寸。﹝臍下一寸﹐名陰交穴﹐屬任脈。﹞故名曰三焦﹐其府在气街。﹝府猶捨也﹐藏聚之義﹐言其气藏聚於此也。滑氏《本義》以此句爲錯簡﹐非。﹞

三十二難曰﹕五臟俱等﹐而心肺獨在鬲﹝一作膈﹐下同。﹞上者﹐何也﹖﹝在膈上﹐言其位獨髙處於胸膈之上也。﹞

然﹕心者血﹐肺者气。血爲營﹐气爲衛﹐﹝《素﹟五臟生成論》云「諸血者皆屬於心﹐諸气者皆屬於肺」。蓋營行脈中﹐故血爲營﹔衛行脈外﹐故气爲衛。﹞相隨上下﹐謂之營衛。﹝上下﹐謂五十度周於身也。說見第一難中。﹞通行經絡﹐營周於外﹐﹝通行經絡﹐言十二經無所不通﹐而周行於臟腑之外也。﹞故令心肺獨在膈上也。﹝營衛爲一身之統攝﹐而心肺主之﹐故獨居膈上以宰之也。﹞

三十三難曰﹕肝靑象木﹐肺白象金。肝得水而沈﹐木得水而浮﹔肺得水而浮﹐金得水而沈。其意何也﹖﹝肝居肺下。

故曰得水而沈﹔肺居肝上﹐故曰得水而浮。言肝旣屬木﹐則當浮而反沈﹔肺旣屬金﹐則當沈而反浮﹐與金木之本體不類﹐故設問也。﹞

然﹕肝者﹐非爲純木也﹐乙角也﹐﹝木屬陽﹐乙爲陰木﹐志在從金﹐故曰非純。角於五音亦屬木。﹞庚之柔。

﹝庚爲陽金﹐乙與庚合﹐剛柔相配﹐則乙之剛爲庚﹐庚之柔爲乙也。﹞大言陰與陽﹐小言夫與婦。﹝大而言之﹐卽天地之陰陽﹐小而言之﹐﹐卽人倫之夫婦﹐其理一也。﹞釋其微陽﹐而吸其微陰之气﹐其意樂金﹐﹝婦有從夫之義﹐乙爲陰木﹐故曰微陽﹐樂金﹐謂樂從乎金也。﹞又行陰道多﹐﹝肝屬足厥陰經﹐位乎膈下﹐故曰行陰道多。﹞故令肝得水而沈也。﹝得水而沈﹐言得其滋養﹐與下文得熱正相反。又﹐金性本沈﹐亦有從夫之義。﹞肺者﹐非爲純金也﹐辛商也﹐﹝金屬陰﹐辛爲陰金﹐志在從火﹐故曰非純。商於五音亦屬金。﹞丙之柔。﹝丙與辛合。大言陰與陽﹐小言夫與婦。釋其微陰﹐﹝辛爲陰金﹐故曰微陰。婚而就火﹐﹝婚﹐猶婚嫁之婚﹐言嫁於火也。﹞其意樂火﹐又行陽道多﹐﹝肺屬手太陰經﹐位乎膈上﹐故曰行陽道多。﹞故令﹝一本無令字﹞肺得水而浮也。﹝火性本浮﹐亦從乎夫也。﹞肺熱而復沈。肝熱而復浮者﹐何也﹖﹝肺气熱﹐則淸气下墜。肝气熱﹐則相火上升。﹞故知辛當歸庚﹐乙當歸甲也。﹝肝得熱﹐則微陰不足以相吸﹐肺得熱﹐則亢陽適見其可畏﹐則陰木與陽木﹐陰金與陽金﹐自爲配偶﹐而復其本體浮沈之性也。﹞

三十四難曰﹕五臟各有聲﹑色﹑臭﹐味﹐皆可曉知以不﹖然﹕《十變》言﹕肝色靑﹐﹝此亦本五行而言也。靑者﹐木之色也。《十變》未詳。﹞其臭臊﹐﹝木之气也。﹞其味酸﹝木之味也。﹞其聲呼﹐﹝呼﹐引而長﹐亦木之象也。﹞其液泣﹔﹝肝竅於目﹐故爲泣。﹞心色赤﹐﹝火之色也。﹞其臭焦﹐﹝火之气也。﹞其味苦﹐﹝火之味也。﹞其聲言﹐﹝言﹐散而揚﹐爲火之象。﹞

五臟有七神﹐各何所藏耶﹖然﹕﹝五臟藏七神者﹐脾與腎兼兩神也。見下文。﹞髒者﹐人之神气所捨藏也。故肝藏魂﹐﹝肝屬陽﹐魂亦屬陽。《靈﹟本神篇》云「隨神往來者謂之魂」﹐謂知覺之靈處也。﹞肺藏魄﹐﹝肺屬陰﹐魄亦屬陰。《本神篇》云﹕並精而出入者謂之魄」﹐謂運動之能處也。﹞心藏神﹐﹝《本神篇》云「兩精相搏謂之神」﹐謂陰陽合體之妙機也。《素﹟靈蘭祕典論》云﹕心者﹐君主之官﹐神明出焉。」﹞脾藏意與智﹐﹝《本神篇》云「心有所憶謂之意﹐……因慮而處物謂之智」﹐蓋脾主思故也。《素﹟刺法篇》云「脾爲諫議之官﹐智周出焉。」﹞腎藏精與志也。﹝《本神篇》云「初生之來謂之精﹐……意之所存謂之志」。《素﹟靈蘭祕典論》云「腎者﹐作彊之官﹐伎巧出焉。」﹞

三十五難曰﹕五臟各有所﹐腑皆相近﹐而心﹑肺獨去大腸﹑小腸遠者﹐何謂也﹖﹝肝之腑膽﹐脾之腑胃﹐腎之腑膀胱﹐其位皆相近﹐心之腑小腸﹐肺之腑大腸﹐皆相遠也。﹞

然﹕經言心營﹐肺衛﹐﹝血爲營﹐心主血﹐故營屬心。气爲衛﹐肺主气﹐故衛屬肺。﹞通行陽气﹐﹝陽气﹐卽營衛之气。《靈﹟營衛生會篇》云「行陰二十五度﹐行陽二十五度」是也。﹞

故居在上﹔﹝謂其位最髙。﹞大腸﹑小腸﹐傳陰气而下﹐﹝陰气﹐濁气也﹐謂穢滓所歸也。﹞故居在下。﹝謂其位至下。﹞所以相去而遠也。﹝所司不同﹐所以經𨿽相合﹐而位則相遠也。﹞又諸腑皆陽也﹐淸淨之處。今大腸﹑小腸﹑胃與膀胱﹐皆受不淨﹐其意何也﹖﹝謂陽宜淸淨﹐而反受穢濁﹐獨不及膽者﹐膽無施受故也。﹞

然﹕諸腑者﹐謂是非也。﹝言諸腑𨿽屬陽﹐而非皆淸淨之處也。﹞經言小腸者﹐受盛之腑也﹔﹝《素﹟靈蘭祕典》﹕「小腸者﹐受盛之官﹐化物出焉。」言受胃之物﹐化其渣滓也。﹞大腸者﹐傳瀉行道之腑也﹔﹝《素》﹕「大腸者﹐傳道之官﹐變化出焉。」﹞膽者﹐淸淨之腑也﹔﹝《素》﹕「膽者﹐中正之官﹐決斷出焉。」蓋膽無受無瀉﹐助肝以決謀慮而已﹐所以謂之淸淨之腑也。﹞胃者﹐水谷之腑也﹔﹝《素》﹕「脾胃者﹐倉廩之官﹐五味出焉。」﹞膀胱者﹐津液之腑也。﹝《素》﹕「膀胱者﹐州都之官﹐津液藏焉。」此五臟之腑也。﹞一腑猶無兩名﹐故知非也。﹝言諸腑各有名﹐如上文所云﹐皆實指其受穢濁者也。惟膽名爲淸淨﹐故不受穢濁﹐若余腑亦名淸淨﹐則有兩名矣。﹞

小腸者﹐心之腑﹔大腸者﹐肺之腑﹔膽者﹐肝之腑﹐胃者﹐脾之腑﹔膀胱者﹐腎之腑。﹝《靈﹟本輸篇》云「肺合大腸﹐……心合小腸﹐……肝合膽﹐……脾合胃﹐……腎合膀胱」﹐此之謂也。﹞小腸謂赤腸﹐大腸謂白腸﹐膽者謂靑腸﹐胃者謂黃腸﹐膀胱者謂黑腸。﹝此以五行之色名其腸﹐以爲配五臟之徵也。蓋皆名爲腸﹐則俱受穢濁﹐所以明不淨之故也。﹞

下焦之﹝一本無之字﹞所治也。﹝《靈﹟營衛生會篇》雲「水谷者﹐嘗並居於胃中﹐成糟粕而俱下於大腸﹐而成下焦﹐滲而俱下﹐濟泌別汁﹐循下焦而滲入膀胱焉。」故五腑皆下焦之气所治也。﹞

三十六難曰﹕髒各有一耳﹐腎獨有兩者﹐何也﹖﹝兩﹐謂左右各一也。﹞

然﹕腎兩者﹐非皆腎也。﹝謂一爲腎﹐一則非腎也。﹞其左者爲腎﹐右者爲命門。命門者﹐諸神精之所捨﹐﹝捨﹐藏也。言一身之精神﹐皆藏於此也。﹞原气之所系也﹔﹝原气﹐卽元气﹐言根柢乎此也。﹞男子以藏精﹐女子以系胞。﹝精﹐施化之具﹐胞﹐受孕之處﹐此乃性命之原﹐先天之所由主﹐故曰命門也。﹞故知腎有一也。﹝其一爲命門而非腎﹐則腎止有一耳。﹞

三十七難曰﹕五臟之气﹐於何發起﹐通於何許﹐﹝發起﹐言其本之所出。通﹐言其气之所注也。﹞可曉以不﹖然﹕五臟者﹐當上關於九竅也。﹝竅皆在上﹐故曰上關﹐謂其气與九竅通也。﹞故肺气通於鼻﹐鼻和則知香臭矣﹔肝气通於目﹐目和則知黑白矣﹔脾气通於口﹐口和則知谷味矣﹔心气通於舌﹐舌和則知五味矣﹔﹝舌主辧味﹐故和則能知五味。口主納谷﹐故和則能辧五穀。﹞腎气通於耳﹐耳和則知五音矣。

五臟不和﹐則九竅不通﹐﹝不通﹐謂气不得上達而失其官也。﹞六腑不和﹐則畱結爲癰。﹝五臟神气之所捨﹐故不和則止九竅不通而已﹐六腑則血气滓穢之所出入﹐故不和則有形之物積聚而爲癰也。﹞邪在六腑﹐則陽脈不和﹐﹝陽脈﹐手足三陽之脈也。﹞陽脈不和﹐則气畱之﹐气畱之﹐則陽脈盛矣。﹝气屬陽故也。﹞邪在五臟﹐則陰脈不和﹐陰脈不和﹐則血畱之﹐血畱之﹐則陰脈盛矣。﹝血屬陰故也。不和者﹐其邪在內﹐盛則脈之見乎外者也。﹞

陰气太盛﹐則陽气不得相營也﹐故曰格。陽气太盛﹐則陰气不得相營也﹐故曰關﹐陰陽俱盛﹐不得相營也﹐故曰關格。﹝營﹐和澤也。關者﹐閉絕之義。格者﹐捍拒之義。﹞關格者﹐不得盡其命而死矣。﹝言陰陽之气相睽﹐𨿽元气未盡﹐亦必至死﹐不能盡其天年也。﹞

經言气獨行於五臟﹐不營於六腑者﹐何也﹖然﹕夫气之所行也﹐如水之流﹐不得息也。故陰脈營於五臟﹐陽脈營於六腑﹐如環無端﹐莫知其紀﹐終而復始﹐而不覆溢﹐﹝言不至過盛而溢於經脈之外也。﹞人气內溫於臟腑﹐外濡於腠理。﹝濡﹐潤也。腠理﹐肌膚毛孔分理湊合處也。﹞

三十八難曰﹕髒惟有五﹐腑獨有六者﹐何也﹖然﹕所謂腑有六者﹐謂三焦也。有原气之別焉﹐﹝卽六十六難所謂「原气之別使也。」﹞主持諸气﹐有名而無形﹐其經屬手少陽。此外腑也﹐﹝言在諸腑之外﹐故曰外腑。﹞

三十九難曰﹕經言腑有五﹐髒有六者﹐何也﹖﹝經文無考﹞

然﹕六腑者﹐止有五腑也。﹝謂三焦不附於髒﹐故不名爲腑﹐如上條所云也。﹞五臟亦有六髒者﹐謂腎有兩髒也。其左爲腎﹐右爲命門。命門者﹐謂﹝一本無謂字﹞精神之所捨也﹔男子以藏精﹐女子以系胞﹐其气與腎通﹐故言髒有六也。﹝言命門气𨿽通於腎﹐而實則非腎﹐故不得與腎同爲一臟也。﹞

腑有五者﹐何也﹖然﹕五臟各一腑﹐三焦亦是一腑﹐然不屬於五臟﹐故言腑有五焉。﹝腑者對髒而言﹐旣不附於髒﹐則亦不名爲腑也。命門辧說詳見三十六難條下。﹞

四十難曰﹕經言肝主色﹐心主臭﹐脾主味﹐肺主聲﹐腎主液。

然﹕肺者﹐西方金也﹐金生於巳﹐巳者南方火﹐火者心﹐心主臭﹐故令鼻知香臭﹔腎者﹐北方水也﹐水生於申﹐申者西方金﹐金者肺﹐肺主聲﹐故令耳聞聲。﹝此以五行長生之法推之也。

木長生於亥﹐火長生於寅﹐金長生於巳﹐水土長生於申﹐以其相生﹐故互相爲用也。﹞

四十一難曰﹕肝獨有兩葉﹐以何應也﹖﹝何應﹐謂其義何所應也。﹞

四十二難曰﹕人腸胃長短﹐受水谷多少﹐各幾何﹖然﹕胃大一尺五寸﹐徑五寸﹐﹝大﹐言其四圍﹐徑﹐言其口之廣。

凡圓形者﹐徑一則圍三﹐故圍大一尺五寸﹐則徑五寸也。下文仿此。﹞長二尺六寸﹐橫屈受水谷三斗五升﹐﹝胃在腹中﹐其形盤曲而生﹐故曰橫屈。﹞其中常畱谷二斗﹐水一斗五升。﹝畱者﹐存於中不使出也。出卽胃虛﹐饑而思食﹐故一日必再食也。﹞小腸大二寸半﹐徑八分﹑分之少半﹐﹝三八得二寸四分﹐餘一分﹐亦三分之﹐故云少半﹐言不及半分也。﹞長三丈二尺﹐受谷二斗四升﹐水六升三合﹑合之大半。﹝大半﹐半合有餘也。﹞﹝一作回﹞腸大四寸﹐﹝回腸﹐卽大腸﹐以其回曲﹐故曰回腸。﹞徑一寸半﹐長二丈一尺﹐受谷一斗﹐水七升半。廣腸大八寸﹐﹝廣腸﹐大腸以下至肛門受穢滓之處﹐俗名直腸﹐以其最廣﹐故曰廣腸。﹞徑二寸半。

長二尺八寸﹐受谷九升三合﹑八分合之一。故腸胃凡長五丈八尺四寸。

此腸胃長短﹐受水谷之數也。肝重二斤四兩﹐左三葉﹐右四葉﹐凡七葉﹐主藏魂。﹝魂義見三十四難。下同。﹞心重十二兩﹐中有七孔三毛﹐﹝孔﹐竅也。﹞盛精汁三合﹐﹝謂孔中所藏之精血也。﹞主藏神。脾重二斤三兩﹐扁廣三寸﹐﹝扁廣﹐謂形不正圓﹐其闊三寸也。﹞長五寸﹐有散膏半斤﹐﹝散膏﹐津液之不凝者。﹞主裹血﹐溫五臟﹐主藏意。﹝裹血﹐謂統之使不散也。五臟皆稟气於脾胃﹐故受其气以溫暖也。﹞肺重三斤三兩﹐六葉兩耳﹐凡八葉﹐﹝垂下爲葉﹐旁出爲耳﹐共成八葉也。﹞主藏魄。腎有兩枚﹐重一斤二兩﹐主藏志。﹝兩枚﹐卽上文所謂左爲腎﹑右爲命門者也。﹞

膽在肝之短葉間﹐重三兩三銖﹐盛精汁三合。﹝上言五臟﹐以下言六腑。﹞胃重二斤十四兩﹐﹝一作一兩﹞紓曲屈伸﹝謂統計其屈曲處也。﹞長二尺六寸﹐大一尺五寸﹐徑五寸。盛﹝一作容﹞谷二斗﹐水一斗五升。小腸重二斤十四兩﹐長三丈二尺﹐廣二寸半﹐徑八分﹑分之少半﹐左﹝一作回﹐下同。﹞疊積十六曲﹐盛﹝一作容﹞谷二斗四升﹐水六升三合﹑合之大半。大腸重三﹝一作二﹞斤十二兩﹐長二丈一尺﹐廣四寸﹐徑一寸﹐當臍右回疊積十六曲﹐盛谷一斗﹐水七升半。《靈﹟腸胃篇》云「回腸當臍左環回周葉積而下﹐回運環返十六曲﹐大四寸﹐徑一寸﹑寸之少半」。上三條長短受盛﹐與經文俱同。膀胱重九兩二銖﹐縱廣九寸﹐﹝膀胱亦不正圓﹐故曰縱廣。﹞盛溺九升九合。﹝水從大腸滲入膀胱則爲溺﹐不與谷同居﹐故不曰水而曰溺﹐此越人精微處也。﹞口廣二寸半﹐唇至齒長九分﹐齒已後至會厭﹝已後﹐卽以下也﹐會厭﹐吸門也。﹞深三寸半﹐大容五合。﹝謂口內可受五合也。﹞舌重十兩﹐長七寸﹐廣二寸半。咽門重十二兩﹐﹝一作十兩。《靈﹟腸胃篇》﹕咽門重十兩」。﹞廣二寸半﹐至胃長一尺六寸。﹝咽門﹐謂咽物之處﹐卽俗名食脘者也﹐下通於胃。﹞喉嚨重十二兩﹐廣二寸﹐長一尺二寸﹐九節。﹝喉嚨﹐卽出聲之處﹐卽俗名喉脘者也﹐下通於肺。九節﹐有薄骨相聯系﹐其節有九也。﹞肛門重十二兩﹐大八寸﹐徑二寸大半﹐長二尺八寸﹐受谷九升三合﹑八分合之一。」﹝肛門﹐卽廣腸。此條長短受盛﹐亦與上同。﹞

四十三難曰﹕人不食飲﹐七日而死者﹐何也﹖然﹕人胃中當有畱谷二斗﹐水一斗五升。﹝卽上條所謂橫屈受水谷三斗五升也。﹞故平人日再至圊﹐﹝圊﹐廁也。﹞一行二升半﹐﹝行水谷﹐化糟粕。行﹐去也。日中五升﹐日中五升﹐《靈》作「一日中五升」﹐言一日之中共去五升也。﹞七日五七三斗五升﹐而水谷盡矣。故平人不食飲七日而死者﹐水谷津液俱盡﹐卽死矣。﹝津液由水谷而生﹐水谷盡則津液亦亡矣。﹞

四十四難曰﹕七衝門何在﹖﹝衝者﹐衝要之地也。﹞

然﹕唇爲飛門﹐﹝飛﹐飛動之。﹞齒爲戶門﹐﹝齒有關鍵之象﹐如家之有戶﹐物不得徑出入也。﹞會厭爲吸門﹐﹝會厭﹐謂物之所會聚﹐又能掩閉勿使物誤入。吸﹐吸納處也。﹞胃爲賁門﹐﹝賁﹐猶奔也。物入於胃﹐疾奔而下太倉也。﹞太倉下口爲幽門﹐﹝《靈﹟脹論》﹕「胃者﹐太倉也。」以其聚物如倉廩﹐故曰太倉。下口﹐接小腸處也。幽﹐深晦之地﹐與上下出入處至遠也。﹞大腸小腸會爲闌門﹐﹝會者﹐小腸之下﹐大腸之上。

小腸爲受盛之官﹐化物出焉﹐納滓穢於大腸﹐泌津液於膀胱﹐水谷於此而分別焉﹐故曰闌門﹐謂闌截分別﹑不得並出入也。﹞下極爲魄門﹐﹝極﹐底也。魄門﹐卽肛門也。飲食至此﹐精華已去﹐止存形質﹐故曰魄門﹐卽所謂鬼門也。又肺藏魄﹐肛門連大腸﹐與肺爲表裏﹐故曰魄門。《素﹟五臟別論》云「魄門亦爲五臟使﹐水谷不得久藏。」﹞故曰七衝門也。

四十五難曰﹕經言八會者﹐何也﹖﹝會﹐聚也。气之所聚﹐共八穴也。﹞

然﹕腑會太倉﹐﹝太倉﹐屬任脈﹐卽中脘穴﹐在臍上四寸。六腑取稟於胃﹐故曰腑會。﹞髒會季脇﹐﹝季脇﹐屬足厥陰﹐卽章門穴﹐在大橫外直臍季肋端﹐脾募也。五臟皆稟於脾﹐故爲髒會。﹞筋會陽陵泉﹐﹝陽陵泉﹐屬足少陽﹐足少陽之筋結膝外廉﹐卽此穴。肝主筋而膽其合也﹐故爲筋會。﹞髓會絕骨﹐﹝絕骨﹐屬足少陽﹐卽懸鐘穴﹐在外踝上四寸。《靈﹟經脈篇》論足少陽之脈云「是主骨」﹐蓋諸髓皆屬於骨﹐故爲髓會。﹞血會膈兪﹐﹝膈兪﹐屬足太陽﹐在項後第七椎下﹐去脊旁一寸半﹐在中焦之分﹐化精微而爲血之地也﹐故爲血會。﹞骨會大杼﹐﹝大杼﹐屬足太陽﹐在項後第一椎下﹐去脊旁一寸半。《靈﹟海論》云「衝脈爲十二經之海﹐其輸在於大杼」﹔《動輸篇》云﹐衝脈與腎之大絡起於腎下﹐蓋腎主骨﹐膀胱與腎合﹐故爲骨會。﹞脈會太淵﹐﹝太淵﹐屬手太陰﹐在掌後陷中﹐卽寸口也。肺朝百脈﹐故爲脈會。義詳第一難中。﹞气會三焦外﹐一筋直兩乳內也。﹝三焦外﹐謂在焦膜之外。兩乳內﹐謂兩乳之中﹐任脈之所過﹐卽膻中穴也。《靈﹟經脈篇》手少陽之脈「是主气」﹔又《海論篇》云「膻中者﹐爲气之海」﹐故爲气會。﹞熱病在內者﹐取其會之气穴也。﹝熱病在內﹐則邪气已深﹐不可淺治﹐故必從其气所會聚之處攻取其邪﹐乃能已疾也。其會﹐謂各視其病之所在﹐審取其所當治之會也。﹞

四十六難曰﹕老人臥而不寐﹔少壯寐而不寤者﹐何也﹖﹝寐﹐目瞑而神藏也。寤﹐《說文》云「覺而有信」也﹐蓋寢而心有所憶﹐不能成寐也。﹞

然﹕經言少壯者﹐血气盛﹐肌肉滑﹐滑﹐澤也。﹞气道通﹐營衛之行不失於常﹐﹝《靈﹟營衛生會篇》﹕營衛行陽二十五度﹐行陰亦二十五度﹐平旦而陽受气﹐日入而陰受气﹐如是無已。此之謂也。﹞故晝日精﹐﹝精﹐精敏不倦也。﹞夜不寤也。老人血气衰﹐肌肉不滑﹐營衛之道澀﹐﹝澀﹐謂不利順也。﹞故晝不能精﹐夜不寐也。故知老人不得寐也。

四十七難曰﹕人面獨能耐寒者﹐何也﹖然﹕人頭者﹐諸陽之會也。﹝諸陽﹐謂六陽經之脈也。﹞諸陰脈皆至頸﹑胸中而還﹐獨諸陽脈皆上至頭耳﹐﹝《靈﹟逆順肥瘦論》云「手之三陰﹐從髒走手﹔手之三陽﹐從手走頭﹔足之三陽﹕從頭走足﹔足之三陰﹐從足走腹。」此之謂也。﹞故令面耐寒也。

四十八難曰﹕人有三虛三實﹐何謂也﹖然﹕有脈之虛實﹐有病之虛實﹐有診之虛實也。﹝診﹐候也﹐證也。﹞脈之虛實者﹐濡者爲虛﹐﹝濡﹐柔弱軟滯也。《傷塞論》云﹕諸濡亡血﹔又云「濡則衛气微」﹐可見濡爲气血兩虛之候。﹞緊牢者爲實。﹝弦勁曰緊﹐堅實曰牢。《素﹟平人气象論》﹕脈「盛而緊曰脹」﹔《傷寒論》云「趺陽脈……緊者﹐脾气彊」﹔又云「寒則堅牢」﹐可見緊牢爲邪气實之候。脈不止此二種﹐舉此以類推也。﹞病之虛實者﹐出者爲虛﹐﹝出﹐謂精气外耗﹐如汗﹑吐﹑瀉之類﹐凡從內出者皆是。﹞入者爲實﹔﹝入﹐謂邪气內結﹐如能食便閉﹑感受風寒之類﹐凡從外入者皆是。﹞言者爲虛﹐不言者爲實﹔﹝言﹐多言也。病气內乏﹐神气自淸﹐故惺惺能言也。不言﹐不能言也﹐邪气外攻﹐昏亂神智也。

言﹑不言﹐亦卽上出入之義。﹞緩者爲虛﹐急者爲實。﹝緩﹐病來遲也﹐正气奪而邪气微﹐則病漸深﹐急﹐病來驟也。正气未漓而邪气盛﹐則病疾速也。﹞診之虛實者﹐濡者爲虛﹐牢者爲實﹔癢者爲虛﹐痛者爲實﹔﹝血气少而肌肉不能充﹐則癢。邪气聚而營衛不得和﹐則痛。﹞外痛內快﹐爲外實內虛﹐內痛外快﹐爲內實外虛。﹝此則須按而候之也。凡虛者喜按﹐實者不可著手﹐故按之而痛處爲實﹐快處爲虛也。﹞故曰虛實也。

四十九難曰﹕有正經自病﹐有五邪所傷﹐何以別之﹖﹝正經﹐本經也。五邪﹐謂五臟之邪互相賊也。詳下文。﹞

然﹕憂愁思慮則傷心﹔﹝思慮出於心﹐故過用則受傷。﹞形寒飲冷則傷肺﹔﹝肺臟本寒﹐故外受風寒﹐內飲冷水﹐則受傷也。﹞

恚怒气逆﹐上而不下則傷肝﹔﹝肝在志爲怒﹐恚怒則木气郁而上衝﹐故受傷也。﹞飲食勞倦則傷脾﹔﹝脾爲倉廩之官﹐主納飲食﹐四肢皆屬於脾﹐勞倦必由四肢﹐故過用則脾受傷也。﹞久坐濕地﹐彊力入水則傷腎。﹝濕傷於下﹐故濕先歸腎。又腎爲作彊之官﹐水又腎之類﹐故彊力入水則腎受傷。﹞是正經﹝一本有之字﹞自病也。何謂五邪﹖然﹕有中風﹐﹝肝爲風木﹐故風先入肝。﹞有傷暑﹝心爲君火﹐暑﹐火之气也﹐故心受之。﹞有飲食勞倦﹐﹝此言脾之受邪也。義見上。﹞有傷寒﹐﹝此言肺之受邪也。義見上。﹞有中濕。﹝此言腎之受邪也。義見上。﹞此之謂五邪。

假令心病﹐何以知中風得之﹖﹝言心得中風之病也。下仿此。﹞

然﹕其色當赤。何以言之﹖肝主色﹐﹝見四十難。下同。﹞自入爲靑﹐﹝自入﹐肝中風也。《素﹟陰陽應象大論》﹕肝「在色爲蒼」。﹞入心爲赤﹐﹝心中風也。《素》﹕心「在色爲赤」。﹞入脾爲黃﹐﹝脾中風也。《素》﹕脾「在色爲黃。」﹞入肺爲白﹐﹝肺中風也。《素》﹕肺「在色爲白。」﹞入腎爲黑。﹝腎中風也。《素》腎「在色爲黑」。﹞肝爲心邪﹐﹝風入於心而爲邪也。﹞故知當赤色也。﹝一本無也字﹞其病身熱﹐﹝凡外感之邪﹐先傷營衛﹐故身皆熱。又心屬火﹐熱爲火邪之象也。下同。﹞脇下滿痛﹐﹝脇下﹐肝所居之位。﹞其脈浮大而弦。﹝浮大﹐心脈本象。弦則肝脈之象也。﹞

何以知傷暑得之﹖然﹕當惡臭。何以言之﹖心主臭﹐自入爲焦臭﹐﹝自入﹐心傷暑也。焦﹐火之气﹐心屬火也。﹞《素﹟金匱眞言論》﹕心「其臭焦」﹞

入脾爲香臭﹐﹝脾傷暑也。香﹐土之气。《素》﹕脾「其臭香」。﹞入肝爲臊臭﹐﹝肝傷暑也。臊﹐木之气。《素》﹕肝「其臭臊」。﹞入腎爲腐臭﹐﹝腎傷暑也。腐﹐水之气。《素》﹕腎「其臭腐」。﹞入肺爲鮏臭。﹝肺傷暑也。腥﹐金之气。《素》﹕肺其臭腥。﹞故知心病傷暑得之﹐當惡臭。其病身熱而煩﹐﹝煩﹐煩躁也﹐火郁而瞀亂也。﹞心痛﹐﹝邪在心則痛。﹞其脈浮大而散。﹝浮大﹐心之本脈。散則浮大而空虛無神﹐心之病脈也。﹞何以知飲食勞倦得之﹖然﹕當喜味苦也。虛爲不欲食﹐實爲欲食。﹝虛則脾气不能化谷﹐實則尙能化谷﹐故有能食﹑不能食之分。蓋風﹑寒﹑暑﹑濕﹐其气不殊﹐故無虛實之辧﹐若飲食勞倦﹐病因各殊﹐故越人著此二語﹐義最精細。﹞何以言之﹖脾主味﹐入肝爲酸﹐﹝肝受飲食勞倦之病也。《素﹟陰陽應象大論》﹕肝「在味爲酸」。﹞入心爲苦﹐﹝心受飲食勞倦之病也。《素》﹕心「在味爲苦」。﹞入肺爲辛﹐﹝肺受飲食勞倦之病也﹐《素》﹕肺「在味爲辛」。入腎爲鹹﹐﹝腎受飲食勞倦之病也。《素》﹕腎「在味爲鹹」。﹞自入爲甘。﹝脾受飲食勞倦之病也。《素》﹕脾「在味爲甘。﹞故知脾邪入心﹐爲喜味苦也。其病身熱而體重﹐嗜臥﹐四肢不收」﹐﹝嗜臥﹐倦臥也。脾主肌肉及四肢故也。﹞其脈浮大而緩。﹝浮大﹐心之本脈。緩﹐脾之脈象也。﹞何以知傷寒得之﹖然﹕當譫言妄語。﹝譫﹐狂悖多言也。﹞何以言之﹖肺主聲﹐入肝爲呼﹐﹝肝傷寒也。《素﹟陰陽應象大論》﹕肝「在聲爲呼」。﹞入心爲言﹐﹝心傷寒也。﹞

入腎爲呻﹐﹝腎傷寒也。《素》﹕腎「在聲爲呻」。﹞自入爲哭。﹝肺傷寒也。《素》肺「在聲爲哭」。﹞故知肺邪入心﹐爲譫言妄語也。其病身熱﹐灑灑惡寒。﹝肺本寒髒﹐又傷寒則惡寒也。﹞甚則喘咳﹐﹝肺气上逆﹐則喘而咳。又《靈﹟九鍼篇》云「肺主咳」。﹞其脈浮大而澀。﹝浮大﹐心之本脈。澀﹐肺脈之象也。﹞何以知中濕得之﹖然﹐當喜汗出不可止。何以言之﹖腎主濕。

入肝爲泣﹐肝中濕也。《靈﹟九鍼論》云「肝主泣。」﹞入心爲汗﹐﹝心中濕也。《靈》﹕「心主汗。」﹞入脾爲涎﹐﹝脾中濕也。《靈》﹕「脾主涎」。入肺爲涕﹐﹝肺中濕也。《靈》﹕肺主涕。﹞自入爲唾。﹝腎中濕也。《靈》﹕「腎主唾。」﹞故知腎邪入心﹐爲汗出不可止也。﹝汗者﹐人所常有﹐惟不可止﹐乃爲腎邪入心也。﹞其病身熱﹐小腹痛﹐﹝小腹﹐腎之位。﹞足脛寒而逆﹐﹝足脛﹐腎經所過之地﹐故畏寒而逆冷﹐濕性亦近寒也。﹞其脈沈濡而大。﹝沈﹐腎脈之象。濡﹐濕气之候。大則心脈本象也。獨不言浮者。蓋沈則不浮也。﹞此五邪之法也。﹝大指謂﹕肝病見於色﹐心病見於臭﹐脾病見於味﹐肺病見於聲﹐腎病見於液。其脈以本髒之脈爲主﹐而兼受邪之脈﹐以此類推可也。﹞

五十難曰﹕病有虛邪﹐有實邪﹐有賊邪﹐有微邪﹐有正邪﹐何以別之﹖然﹕從後來者爲虛邪﹐﹝此亦以五行之義推之也。後﹐謂生我者也。邪挾生气而來﹐則𨿽進而易退﹐故爲虛邪。﹞從前來者爲實邪﹐﹝前﹐我生者也。受我之气者﹐其力方旺﹐還而相克﹐其勢必甚﹐故爲實邪。﹞從所不勝來者爲賊邪﹐﹝所不勝﹐克我者也。髒气本已相制﹐而邪气挾其力而來﹐殘削必甚﹐故爲賊邪。﹞從所勝來者爲微邪﹐﹝所勝﹐我所克也。髒气旣受制於我﹐則邪气亦不能深入﹐故爲微邪。﹞

自病爲正邪。﹝自病﹐本髒自感之邪也。﹞何以言之﹖假令心病﹐中風得之爲虛邪﹐﹝中風﹐肝邪也。得之﹐謂因中風而心得病也。肝生心﹐所謂從後來者是也。下仿此。﹞傷暑得之爲正邪﹐﹝傷暑﹐自病也。﹞飲食勞倦得之爲實邪﹐﹝心生脾也。﹞

傷寒得之爲微邪﹐﹝心克肺也。﹞中濕得之爲賊邪。﹝腎克心也。﹞

五十一難曰﹕病有欲得溫者﹐有欲得寒者﹐有欲得見人者﹐有不欲得見人者﹐而各不同﹐病在何臟腑也﹖然﹕病欲得寒﹐而欲見人者﹐病在腑也﹔病欲得溫﹐而不欲見人者﹐病在髒也。何以言之﹖腑者陽也﹐﹝《素﹟金匱眞言論》云「腑者爲陽。」﹞

陽病欲得寒﹐又欲見人﹔﹝陽病熱勝﹐故喜寒而惡熱。陽主動而散﹐故欲見人。﹞髒者陰也﹐《素》﹕「髒者爲陰。」﹞陰病欲得溫﹐又欲閉戶獨處﹐惡聞人聲。﹝陰病寒勝﹐故喜溫而惡寒。陰主靜而藏﹐故欲閉戶惡人也。﹞故以別知臟腑之病也。

五十二難曰﹕腑臟發病﹐根本等否﹖﹝此指有形質之病﹐如瘕之類﹐故曰根本。﹞

然﹕不等也。其不等柰何﹖然﹕髒病者﹐止而不移﹐其病不離其處﹔﹝髒病﹐髒體受傷﹐或髒气受病也。五臟本無出納﹐故病亦常居其所不移動也。﹞腑病者﹐仿佛賁響﹐上下流行﹐居處無常。﹝腑病﹐六腑受病也。仿佛﹐無形質也。賁響﹐賁動有聲也。忽上忽下﹐而無定位﹐蓋六腑瀉而不藏﹐气無常定﹐故其病體亦如此。﹞故以此知臟腑根本不同也。

五十三難曰﹕經言七傳者死﹐間傳者生﹐何謂也﹖﹝七傳﹐根據相克之序歷過七髒也。間傳﹐根據相克之序中間間一他髒也。﹞

然﹕七傳者﹐傳其所勝也。﹝所勝﹐所克之髒也。﹞間髒者﹐傳其子也。﹝子﹐所生也。﹞何以言之﹖假令心病傳肺﹐肺傳肝﹐肝傳脾﹐脾傳腎﹐腎傳心﹐﹝以上皆傳所勝之髒。﹞一臟不再傷﹐故言七傳者死也。﹝再傷﹐謂肺復受心病之傳也。

七傳﹐謂心病復傳至心﹐已歷六髒﹐至肺共七髒也。﹞間傳者﹐傳其所生也。﹝一本無此二句﹞假令心病傳脾﹐﹝心欲傳肺﹐而脾者肺之母﹑心之子﹐中間間此一臟﹐則不傳所克也。﹞脾傳肺﹐肺傳腎﹐腎傳肝﹐肝傳心﹐是子母相傳﹐﹝謂母病傳其子也。﹞周﹝一作竟﹞而復始﹐如環無端﹐﹝心又傳脾﹐仍爲相生之髒也。﹞故曰﹝一作言﹞生也。

五十四難曰﹕髒病難治﹐腑病易治﹐何謂也﹖然﹕髒病所以難治者﹐傳其所勝也﹔腑病易治者﹐傳其子也。與七傳﹑間髒同法也。

五十五難曰﹕病有積﹑有聚﹐何以別之﹖然﹕積者﹐陰气也﹔聚者﹐陽气也。﹝陰邪積而成積﹐陽邪聚而成聚也。﹞

故陰沈而伏﹐陽浮而動。﹝此言積聚之象也。沈伏﹐陰之體。浮動﹐陽之體。﹞气之所積名曰積﹐气之所聚名曰聚。﹝此明積聚之所由名也。積者﹐積漸而成﹔聚者﹐凝滯未散。積則有物﹐聚則無形也。﹞故積者﹐五臟所生﹔聚者﹐六腑所成也。

﹝此又明積聚之所由生也。髒屬陰﹐故陰气積於內而成積﹔腑屬陽﹐故陽气聚於外而成聚﹐各從其類也。﹞積者﹐陰气也﹐其始﹝一本無始字﹞發有常處﹐﹝有定位也。﹞其痛不離其部﹐﹝其部﹐積所起之地也。﹞上下有所終始﹐左右有所窮處﹔﹝言其形之長短大小可循按也。﹞聚者﹐陽气也﹐其始發無根本﹐﹝無定位也。﹞上下無所畱止﹐﹝無定形也。﹞其痛無常處。﹝其病亦無定在也。﹞故以是別知積聚也。

五十六難曰﹕五臟之積﹐各有名乎﹖以何月﹑何日得之﹖然﹕肝之積﹐名曰肥气﹐﹝其气肥盛也。﹞在左脇下﹐如覆杯﹐﹝左脇﹐肝之位。覆杯﹐本大末小﹐肝木之象也。﹞有頭足。﹝頭足﹐一本二末﹐木形歧出也。﹞久不愈﹐令人發咳逆﹐瘧﹐﹝咳逆﹐肝气上衝於肺﹐乘所勝也。瘧﹐間日而發爲﹐連日發爲瘧﹐肝之病狀也。﹞連歲不已。﹝言病入深而無已時也。﹞以季夏戊己日得之。﹝季夏時令屬土﹐戊己日幹屬土也。下仿此。﹞何以言之﹖肺病傳肝﹐﹝所謂髒病傳其所勝也。下仿此。﹞肝當傳脾﹐脾季夏適王﹐﹝脾當時之旺令也。﹞王者不受邪﹐﹝言邪不能傷。﹞肝復欲還肺﹐肺不肯受﹐﹝肝木又不能勝肺金也。下仿此。﹞故畱結爲積﹝邪气結聚於肝也。﹞故知肥气以季夏戊己日得之。心之積﹐名曰伏梁﹐﹝橫亙如屋梁而伏處也。﹞起臍上﹐大如臂﹐上至心下。﹝臍上至心下﹐皆心之分也。﹞久不愈﹐令人煩心。﹝煩心﹐火郁之狀也。﹞

以秋庚辛日得之。何以言之﹖腎病傳心﹐心當傳肺﹐肺以﹝一本無以字﹞秋適王﹐王者不受邪﹐心欲復還腎﹐腎不肯受﹐故畱結爲積﹐故知伏梁以秋庚辛日得之。

脾之積﹐名曰痞气﹐﹝痞﹐痞塞不通也。﹞在胃脘﹐覆大如盤。﹝胃脘﹐中焦之地﹐脾之分也。﹞久不愈﹐令人四肢不收﹐﹝脾主四肢﹐不收﹐邪气聚而正气不運也。﹞發黃膽﹐﹝黃膽﹐皮膚﹑爪﹑目皆黃色﹐濕熱病也。脾有積滯﹐則色徵於外也。《素﹟平人气象論》﹕「溺黃赤﹐安臥者曰黃膽。」又曰「目黃者曰黃膽。」﹞飲食不爲肌膚。﹝脾主肌肉﹐不能布其津液﹐則不爲肌膚也。﹞以冬壬癸日得之。何以言之﹖肝病傳脾。脾當傳腎﹐腎以冬適王﹐王者不受邪。脾復欲還肝﹐肝不肯受﹐故畱結爲積。故知痞气以冬壬癸日得之﹐肺之積﹐名曰息賁﹐﹝息賁﹐气息奔迫也。﹞在右脇下﹐﹝肺之位也。﹞

覆大如杯。久不已﹐令人灑淅寒熱﹐﹝肺主皮毛﹐故皮膚灑淅寒熱也。﹞喘咳﹐﹝肺之病。﹞發肺壅。﹝壅﹐臃腫脹悶﹐肺主气故也。﹞以春甲乙日得之。何以言之﹖心病傳肺﹐肺當傳肝﹐肝以春適王﹐王者不受邪﹐肺復欲還心﹐心不肯受﹐故畱結爲積。故知息賁以春甲乙日得之。

腎之積﹐名曰賁豚﹐﹝其狀如豚之奔突也。﹞發於少腹﹐上至心下﹐﹝少腹﹐腎之分。至心下﹐言上則至心而止﹐非謂其大至心也。下文自明。﹞若豚狀﹐﹝言其躁動如豚也。﹞或上或下無時﹐久不已﹐令人喘逆﹐﹝腎气上衝也。《素﹟逆調論》﹕腎「主臥與喘」。﹞骨痿少气﹐﹝腎主骨﹐故骨痿。下焦不能納气﹐故少气。﹞以夏丙丁日得之。何以言之﹖脾病傳腎﹐腎當傳心﹐心以夏適王﹐王者不受邪﹐腎復欲還脾﹐脾不肯受﹐故畱結爲積。故知賁豚以夏丙丁日得之。此五積之要法也。

五十七難曰﹕泄凡有幾﹖皆有名不﹖然﹕泄凡有五﹐其名不同。有胃泄﹐有脾泄﹐有大腸泄﹐有小腸泄﹐有大瘕泄﹐﹝此五者之名也。﹞名曰後重。﹝此專指大瘕泄而言﹐蓋腎邪下結﹐气墜不升故也。﹞胃泄者﹐飲食不化﹐色黃。﹝胃主納飲食﹐气虛不能運則泄。黃﹐胃土之正色也。﹞脾泄者﹐腹脹滿﹐泄注﹐﹝脾主磨化飲食。不能化。則脹滿泄注也。﹞食卽嘔吐逆。﹝脾弱不能消穀﹐則反出也。﹞大腸泄者﹐食已窘迫﹐﹝腸虛气不能攝﹐故胃气方實﹐卽迫注於下﹐窘迫不及少待也。﹞大便色白﹐﹝大腸屬金﹐故色白。﹞腸鳴切痛。﹝气不和順﹐故鳴而痛。﹞小腸泄者﹐溲而便膿血﹐﹝每遇小便﹐則大便膿血亦隨而下﹐蓋其气不相攝而直達於下﹐故前後相連屬﹐小便甚利而大便亦不禁也。又小腸屬火﹐與心爲表裏﹐心主血﹐故血亦受病而爲膿血也。﹞少腹痛。﹝小腸之气下達膀胱﹐膀胱近少腹﹐故少腹痛也。﹞大瘕泄者﹐﹝大瘕﹐邪气結於下﹐成瘕而不散也。﹞裏急後重﹐﹝腸气急迫﹐肛門重墜。﹞數至圊而不能便﹐﹝惟裏急﹐故數至廁﹔惟後重﹐故不能便﹐皆瘕結不散之故也。﹞莖中痛。﹝大便气不能達﹐則邪气移於小便﹐故莖中痛。﹞此五泄之要法也。

五十八難曰﹕傷寒有幾﹖其脈有變不﹖﹝一作否﹞

然﹕傷寒有五﹐有中風﹐有傷寒﹐有濕溫﹐有熱病﹐有溫病﹐其所苦各不同。﹝傷寒﹐統名也。下五者﹐傷寒之分證也。﹞

中風之脈﹐陽浮而滑﹐陰濡而弱﹔﹝陽﹐陽經之脈。陰﹐陰經之脈。浮滑﹐陽脈之象﹐風爲陽邪﹐故浮滑在陽經也。

《傷寒論》云「太陽之爲病脈浮。」又云「浮則爲風」《靈﹟邪气臟腑病形篇》云「滑者陽气盛﹐微有熱。」又《素﹟平人气象論》云「脈滑曰病風。」陽盛則陰虛﹐故陰脈濡而弱也。﹞濕溫之脈﹐陽濡而弱﹐陰小而急﹔﹝濕熱傷陰﹐故陽脈則無气而濡弱﹐陰脈則邪盛而小急也。﹞傷寒之脈﹐陰陽俱盛而緊澀﹔﹝寒邪中人﹐營衛皆傷﹐故陰陽俱盛緊者﹐陰脈之象。《傷寒論》云「脈陰陽俱緊者﹐名曰傷寒。」又云﹕諸緊爲寒。澀者﹐血气爲寒所凝﹐不和利也。《靈﹟邪气臟腑病形篇》﹕「澀者多血少气﹐微有寒。」﹞熱病之脈﹐陰陽俱浮﹐﹝陽气盛﹐故脈俱浮。《金匱要略》云「浮脈則熱」。浮之而滑﹐沈之散澀﹔﹝浮之﹐謂浮取之﹔沈之﹔謂沈取之也。滑則陽盛於外﹐散澀則陰衰於內也。﹞溫病之脈﹐行在諸經﹐不知何經之動也﹐各隨其經所在而取之。﹝言溫病所中之經不一﹐病在何經﹐則脈亦見於所中之經也。﹞傷寒有汗出而愈﹐﹝汗出﹐謂發其汗也。﹞下之而死者﹔有汗出而死﹐下之而愈者﹐何也﹖然﹕陽虛陰盛﹐汗出而愈﹐下之卽死﹔﹝滑氏《本義》引《外臺》語「謂表病裏和」爲陽虛陰盛﹐邪在表宜發汗﹐若反下之﹐引邪入裏﹐誅伐無過﹐故死。﹞陽盛陰虛﹐汗出而死﹐下之而愈。﹝滑氏謂「裏病表和」爲陽盛陰虛﹐邪入裏宜急下﹐若反汗之﹐兼虛其表﹐故死。﹞

寒熱之病﹐候之如何也﹖﹝寒熱﹐指忽寒忽熱者言。候之﹐言候其病在何處也。﹞

然﹕皮寒熱者﹐﹝寒熱在皮。邪之中人最淺者也。﹞皮不可近席﹐﹝邪气在皮﹐不能著物也。﹞毛髮焦﹐鼻﹐﹝一作槁﹐下同。﹞不得汗﹔﹝肺主皮毛﹐開竅於鼻﹐故皮有邪﹐則毛髮焦漧而鼻枯槁不澤也。不得汗﹐營衛不和也。﹞肌寒熱者﹐﹝皮之內則肌肉也。﹞皮膚痛﹐﹝肌肉之邪由皮膚而入故痛。﹞唇舌﹐無汗﹔﹝脾主肌肉﹐開竅於口﹐故肌有邪﹐則唇舌皆受病也。﹞骨寒熱者﹐病無所安﹐﹝骨受邪﹐則病最深﹐故一身之中﹐無所得安也。﹞汗注不休﹐齒本痛。﹝腎主骨﹐又主液﹐齒爲骨之餘﹐故骨病則腎液泄而爲汗﹐齒枯槁而痛也。﹞

五十九難曰﹕狂癲之病﹐何以別之﹖然﹕狂疾﹝一本無疾字﹞之始發﹐﹝始發﹐未成之時也。﹞少臥而不饑﹐﹝狂屬陽﹐陽气盛﹐不入於陰﹐故少臥。陽气並於上﹐故不饑。﹞自髙賢也﹐自辧智也﹐自倨貴﹝一本作貴倨﹞也﹐﹝三者皆狂之意也。﹞妄笑好歌樂﹐妄行不休是也。﹝三者狂之態也。狂屬陽﹐陽性動散而常有餘﹐故其狀如此。﹞癲疾﹝一作病﹞始發﹐意不樂﹐﹝癲之意也。﹞僵僕直視。﹝一本作直視僵僕。癲之態也。癲屬陰﹐陰性靜結而常不足﹐故其狀如此。﹞其脈三部陰陽俱盛是也。﹝此總上二者而言﹐狂則三部陽脈皆盛﹐癲則三部陰脈皆盛也。﹞

六十難曰﹕頭心之病﹐有厥痛﹐有眞痛﹐﹝厥﹐逆也﹐气逆而痛也。厥痛﹐厥頭痛﹑厥心痛也。眞痛﹐眞頭痛﹑眞心痛也。﹞何謂也﹖然﹕手三陽之脈﹐受風寒﹐伏畱而不去者﹐則名厥頭痛﹔﹝手三陽﹐小腸﹑大腸﹑三焦也。《素》﹕「手之三陽﹐從手走頭」﹐故風寒畱滯﹐則頭痛也。﹞入連在腦者﹐名眞頭痛。﹝入連在腦﹐邪進入於腦也。不在經而在腦﹐故曰眞。﹞其五臟气相干﹐﹝相干﹐謂髒有偏勝﹐邪乘於心也。﹞名厥心痛﹔其痛甚﹐但在心﹐﹝但在心﹐言無別髒相干也。﹞手足靑者﹐﹝手足靑﹐寒邪犯君火之位﹐血色變也。﹞卽名眞心痛。其眞心痛者﹐﹝滑氏《本義》謂眞字下當欠一「頭」字﹞

旦發夕死﹐夕發旦死。﹝心爲君主之官﹐故邪犯之卽不治也。《靈﹟邪客篇》﹕「心者﹐五臟六腑之大主也﹐精神之所捨也﹐其髒堅固﹐邪弗能容﹐容之則心傷﹐心傷則神去﹐神去則死矣。」卽此義也。﹞

六十一難曰﹕經言望而知之謂之神﹐﹝望﹐謂望病患之五色而知其病之所在﹐如《素﹟五臟生成篇》《靈﹟五色篇》所云是也。神﹐聖而不可知之謂。﹞聞而知之謂之聖﹐﹝聞﹐謂聞病患之聲也。如《靈﹟九鍼篇》「心主噫﹐肺主咳」﹔《素﹟陰陽應象大論》肝「在聲爲呼」﹐心「在聲爲笑」﹐及下文五音之類是也。聖﹐謂藝之至於至極者也。﹞問而知之謂之工﹐﹝問﹐謂問病患之所患及其愛憎喜怒也。如《靈﹟九鍼篇》﹕「肝惡風﹐心惡熱」﹐「气並肝則憂﹐並心則喜」之類是也。工﹐專精之謂。﹞切脈而知之謂之巧﹐﹝切脈之法﹐詳《靈》《素》及前諸難中。巧﹐心智靈變也。﹞何謂也﹖然﹕望而知之者﹐望見其五色﹐以知其病。﹝五色﹐五臟所現之色。﹞聞而知之者﹐聞其五音﹐以別其病。﹝五音﹐五臟所發之音也。又五臟之音屬宮﹑商﹑角﹑徵﹑羽﹐詳《靈﹟五音五味篇》。﹞問而知之者﹐問其所欲五味﹐以知其病所起所在也。﹝一本無也字。五味﹐五臟所喜之味。《靈﹟師傳篇》﹕「臨病患問所便。」所起﹐病之所由生﹔所在﹐病之所畱處也。﹞切脈而知之者﹐診其寸口﹐視其虛實﹐以知其病在何臟腑也﹐﹝別其何臟腑之脈象﹐則知其病在何臟腑也。﹞經言以外知之曰聖﹐以內知之曰神﹐此之謂也。﹝外﹐視色﹑聞聲也。內﹐問欲﹑切脈也。﹞

六十二難曰﹕髒井﹑滎有五﹐腑獨有六者﹐何謂也﹖﹝五﹐謂井﹑滎﹑輸﹑經﹑合也。六﹐謂井﹑滎﹑輸﹑原﹑經﹑合也。其穴詳《靈﹟本輸篇》。﹞

然﹕腑者﹐陽也。三焦行於諸陽﹐﹝諸陽經也。﹞故置一兪﹐一作﹞名曰原。﹝兪﹐穴也。

《靈﹟本輸篇》以所過之穴爲原﹐蓋三焦所行者遠﹐其气所流聚之處﹐五穴不足以盡之﹐故別置一穴﹐名曰原也。﹞所以﹝一本無所以二字﹞腑有六者﹐亦與三焦共一气也。﹝共一气﹐謂亦行於諸陽﹐非謂其气皆出於三焦也。其詳備見六十六難中。﹞

六十三難曰﹕《十變》言﹐五臟六腑滎合﹐皆以井爲始者﹐何﹝一本有謂字﹞也﹖﹝凡經穴起止﹐其次第先井﹑次滎﹑次輸﹑次經﹑次合﹐故云以井爲始。﹞

然﹕井者﹐東方春也﹐﹝《靈﹟本輸篇》以井屬木﹐故於時配春也。﹞萬物之始生。

諸KT行喘息﹐飛蠕動﹐﹝KT﹑﹑蠕﹐皆虫行之狀﹔喘息﹐言有气以息﹐俱虫豸之屬﹐一歲一生之物也。﹞當生之物﹐莫不以春生。﹝此以生物之理﹐諭人之血气亦然也。﹞故歲數始於春﹐日數始於甲﹐﹝甲亦屬木﹐言歲與日皆始於木﹐故凡物盡然。﹞故以井爲始也。

六十四難曰﹕《十變》又言﹐陰井木﹐陽井金﹔陰滎火﹐陽滎水﹔陰兪﹝一作﹞土﹐陽兪木﹔陰經金﹐陽經火﹔陰合水﹐陽合土。陰陽皆不同﹐其意何也﹖﹝髒屬陰﹐故曰陰。腑屬陽﹐故曰陽。陰井屬木﹐次火﹑次土﹑次金﹑次水﹔陽井屬金﹐次水﹑次木﹑次火﹑次土﹐皆循五行相生之序也。﹞

然﹕是剛柔之事也。﹝言此乃剛柔配合之道也。﹞陰井乙木﹐﹝乙爲陰木。﹞陽井庚金﹐﹝庚爲陽金。﹞陽井庚﹐庚者﹐乙之剛也﹔陰井乙﹐乙者﹐庚之柔也。﹝陽金與陰木剛柔相合﹐爲夫婦也。﹞乙爲木﹐故言陰井木也﹔庚爲金﹐故言陽井金也。餘皆仿此。﹝余﹐指滎﹑兪﹑經﹑合也。仿此﹐謂陰滎丁火﹑陽滎壬水﹐皆以此推之也。﹞

六十五難曰﹕經言所出爲井﹐所入爲合﹐﹝詳《靈﹟本輸篇》﹐如肺出於少商爲井﹐入於尺澤爲合是也。﹞其法柰何﹖然﹕所出爲井﹐井者﹐東方春也﹐﹝井屬木﹐春爲木令故也。﹞萬物之﹝一本無之字﹞始生﹐故言所出爲井也。所入爲合﹐合者﹐北方冬也﹐﹝合屬水﹐冬爲水令故也。﹞陽气入藏﹐故言所入爲合也。﹝此以時令之所屬﹐配之經穴﹐以明出入二字之義﹐亦與前六十三難義同。﹞

六十六難曰﹕經言肺之原﹐出於太淵﹔﹝太淵﹐在手掌後陷中。﹞心之原﹐出於大陵﹔﹝大陵﹐在掌後骨下橫文中兩筋間﹐此手厥陰之穴也。餘皆本經穴。﹞肝之原﹐出於太衝﹔﹝太衝﹐在足大指本節後二寸陷中。﹞脾之原﹐出於太白﹔﹝太白﹐在足大指後內側白肉際陷中。﹞腎之原﹐出於太溪﹔﹝太溪﹐在足內踝後五分。﹞少陰之原﹐出於兌骨﹔﹝少陰﹐手少陰也。兌骨﹐卽神門穴﹐在掌後銳骨端陷中。﹞膽之原﹐出於丘墟﹔﹝丘墟﹐在足外踝下如前陷中。﹞胃之原﹐出於衝陽﹔﹝衝陽﹐在足跗上﹐去內庭五寸髙骨間動脈。﹞三焦之原﹐出於陽池﹔﹝陽池﹐在手錶腕上陷者中。﹞膀胱之原﹐出於京骨﹔﹝京骨﹐在足小指外側﹑本節後大骨下白肉際陷中。﹞大腸之原﹐出於合谷﹔﹝合谷﹐在手大指次指歧骨間陷中。﹞小腸之原﹐出於腕骨。﹝腕骨﹐在手外側﹑腕前起骨下陷中。﹞

十二經皆以兪﹝一作﹞爲原者﹐何也﹖然﹕五臟兪﹝一作。下同。﹞者﹐三焦之所行﹐气之所畱止也。﹝十二經皆營衛爲之流行﹐三焦者營衛之所出﹐營衛所畱止之處﹐卽三焦所畱止之處也。﹞三焦所行之兪爲原者﹐何也﹖﹝言何以三焦之所畱卽名爲原也。﹞

然﹕臍下腎間動气者﹐人之生命也﹐十二經之根本也﹐故名曰原。﹝此卽三十六難所云命門乃三焦之所本也。詳三十六難中。﹞三焦者﹐原气之別使也﹐﹝言根本原气分行諸經﹐故曰別使。﹞主通行三气﹐經歷於五臟六腑。﹝三气﹐三焦有上﹑中﹑下三者之气也。﹞原者﹐三焦之尊號也﹐﹝分言之則曰三焦﹐從其本而言之則曰原﹐故云尊號。﹞故所止輒爲原。五臟六腑之有病者﹐皆取其原也。﹝三焦爲原气別使﹐則三焦气所在﹐卽原气所在﹐故卽以原名之﹐而病之深者﹐當取乎此也。《靈﹟九鍼十二原篇》云「五臟有疾﹐當取之十二原。十二原者﹐五臟之所以稟三百六十五節气味也。」說最明曉。﹞

六十七難曰﹕五臟募皆在陰﹐而兪﹝一作。下有一「皆」字。﹞在陽者﹐何謂也﹖﹝募﹐音暮。气所結聚處也。

兪﹐《史記﹟扁鵲傳》作「輸」﹐猶委輸之義也。陰﹐腹也。肺募中府屬本經﹐心主募巨闕屬任脈﹐脾募章門屬肝經﹐肝募期門屬本經﹐腎募京門屬膽經﹐胃募中脘屬任脈﹐大腸募天樞屬胃經﹐小腸募關元屬任脈﹐膽募日月屬本經﹐膀胱募中極屬任脈﹐三焦募石門屬任脈﹐諸穴皆在腹也。陽﹐背也。《素﹟气府論》﹕「五臟之兪各五﹐六腑之兪各六」﹔《靈﹟背輸篇》云「肺兪在三焦之間﹐心兪在五焦之間﹐膈兪在七焦之間﹐肝兪在九焦之間﹐脾兪在十一焦之間﹐腎兪在十四焦之間﹐皆俠脊相去三寸所」﹐焦卽椎也。其心包兪在四椎下﹐大腸兪在十六椎下﹐小腸兪在十八椎下﹐膽兪在十椎下﹐胃兪在十二椎下﹐三焦兪在十三椎下﹐膀胱兪在十九椎下﹐諸穴亦俠脊相去三寸﹐俱屬足太陽脈﹐皆在背也﹞

然﹕陰病行陽﹐陽病行陰。故令募在陰﹐兪﹝一作。下同。﹞在陽也。﹝言陰經本皆在腹﹐而其兪則俱在背﹔陽經本皆在背﹐而其募則皆在腹﹐蓋以病气互相流傳﹐由經絡本互相通貫﹐故其气之結聚輸轉之處交相會也。﹞

六十八難曰﹕五臟六腑﹐皆有井﹑滎﹑兪﹑經﹑合﹐皆何所主﹖﹝言此諸穴﹐刺之主治何病也。﹞

然﹕經言所出爲井﹐所流爲滎﹐所注爲兪﹐所行爲經﹐所入爲合。﹝出﹐始發源也。流﹐漸盛能流動也。注﹐流所向注也。行﹐通達條貫也。

入﹐藏納歸宿也。五句本《靈﹟九鍼十二原篇》。經文流作「澑」﹐義同。﹞井主心下滿﹐滎主身熱﹐兪主體重節痛﹐經主喘咳寒熱﹐合主逆气而泄。﹝由六十四難五行所屬推之﹐則心下滿爲肝木之病﹐身熱爲心火之病﹐體重節痛爲脾土之病﹐喘咳寒熱爲肺金之病﹐逆气而泄爲腎水之病﹐然此亦論其一端耳。兩經辧病取穴之法﹐實不如此﹐不可執一說而不知變通也。﹞此五臟六腑井﹑滎﹑兪﹑經﹑合所主病也。

六十九難曰﹕經言虛者補之﹐實者瀉之﹐不實不虛﹐以經取之﹐何謂也﹖﹝虛﹐血气虛也。實﹐血气實也。補之﹐行鍼用補法也。瀉之﹐行鍼用瀉法也。其說詳《素﹟離合眞邪論》等篇。以經取之﹐言循其本經所宜刺之穴也。﹞

然﹕虛者補其母﹐實者瀉其子﹐當先補之﹐然後瀉之。﹝母﹐生我之經﹐如肝虛則補腎經也﹐母气實﹐則生之益力。

子﹐我生之經﹐如肝實則瀉心經也﹐子气衰﹐則食其母益甚。詳見下文七十五難。﹞不實不虛﹐﹝一本作不虛不實﹞以經取之者﹐是正經自生病﹐不中他邪也﹐當自取其經﹐故言以經取之。﹝正經自病﹐如四十九難所云之類是也。自取其經﹐卽於本經取所當刺之穴﹐不必補母瀉子也。﹞

七十難曰﹕﹝一本有「經言」二字﹞春夏刺淺﹐秋冬刺深者﹐何謂也﹖﹝《靈﹟終始篇》云「春气在毛﹐夏气在皮膚﹐秋气在分肉﹐冬气在筋骨﹐刺此病者﹐各以其時爲齊。」兩經𨿽互有異同﹐此其大較也。﹞

然﹕春夏者﹐陽气在上﹐人气亦在上﹐故當淺取之﹔秋冬者﹐陽气在下﹐人气亦在下﹐故當深取也。﹝陽气﹐謂天地之气。人气﹐謂營衛之气。上﹐謂皮肉之上。下﹐謂筋骨之中。淺取﹑深取﹐必中其病之所在﹐則易已也。﹞春夏各致一陰﹐秋冬各致一陽者﹐何謂也﹖﹝致﹐取也﹐謂用鍼以取其气也。﹞

然﹕春夏溫﹐必致一陰者﹐初下鍼﹐沈之至腎肝之部﹐得气﹐引持之陰也。﹝溫﹐時令溫也。

陽盛則陰不足﹐故取陰气以補陽也。沈之﹐謂深入其鍼至腎肝筋骨之位。引﹐謂引其气而出之至於陽之分也。﹞秋冬寒﹐必致一陽者﹐初內鍼﹐淺而浮之至心肺之部﹐得气﹐推內之陽也。﹝寒﹐時令寒也。陰盛則陽不足﹐故取陽气以補陰也。

浮之﹐謂淺納其鍼至心肺皮血之位。推﹐謂推其气而入之至於陰之分也。此卽經文所謂「從陰引陽﹐從陽引陰」之義。﹞

是謂春夏必致一陰﹐秋冬必致一陽。

七十一難曰﹕經言刺營無傷衛﹐刺衛無傷營﹐何謂也﹖﹝營主血在內﹐衛主气在外﹐營衛有病﹐各中其所﹐不得誅伐無過也。此卽《素﹟刺齊論》所云「刺骨無傷筋﹐刺筋無傷肉﹐刺肉無傷脈﹐刺脈無傷皮﹐刺皮無傷肉﹐刺肉無傷筋﹐刺筋無傷骨」之義。﹞

然﹕鍼陽者﹐臥鍼而刺之﹔﹝陽﹐衛也。衛在外﹐欲其淺﹐故側臥其鍼﹐則鍼鋒橫達﹐不及營也。﹞

刺陰者﹐先以左手攝按所鍼滎兪之處﹐气散乃內鍼。﹝陰﹐營也。營在內﹐鍼必過衛而至營﹐然衛屬气﹐可令得散﹐故攝按之使衛气暫離其處﹐則鍼得直至營﹐而不犯衛也。﹞是謂刺營無傷衛﹐刺衛無傷營也。

七十二難曰﹕經言能知迎隨之气﹐可令調之﹔調气之方﹐必在陰陽﹐何謂也﹖﹝《靈﹟終始篇》云「陽受气於四末﹐陰受气於五臟。故瀉者迎之﹐補者隨之﹐知迎知隨﹐气可令和﹐和气之方﹐必通陰陽。」引經文本此。蓋陽經主外﹐故從四末始﹐陰經主內﹐故從五臟始。迎者﹐鍼鋒迎其來處而奪之﹐故曰瀉。隨者﹐鍼鋒隨其去處而濟之﹐故曰補。通陰陽者﹐察其陰陽之虛實﹐不得誤施補瀉也。詳見七十九難中。﹞

然﹕所謂迎隨者﹐知營衛之流行﹐經脈之往來也。隨其逆順而取之﹐故曰迎隨。﹝知往來逆順﹐正經文所謂迎隨之義﹐越人之所本也。諸家論說紛紛﹐皆屬誤解﹐蓋經學之不講久矣﹗﹞

調气之方﹐必在陰陽者﹐知其內外表裏﹐隨其陰陽而調之﹐故曰調气之方﹐必在陰陽。﹝陽主外﹑主表﹐陰主內﹑主裏﹐察其虛實而補之﹑瀉之﹐令調和也。﹞

七十三難曰﹕諸井者﹐肌肉淺薄﹐气少不足使也﹐刺之柰何﹖﹝諸井皆在手足指末上﹐故云肌肉淺薄。气藏於肌肉之內﹐肌肉少﹐則气亦微。不足使﹐謂補瀉不能相應也。﹞

然﹕諸井者﹐木也﹔滎者﹐火也。火者﹐木之子﹐當刺井者﹐以滎瀉之。﹝此瀉子之法也。如用補﹐則當補其合﹐可類推。然惟井穴爲然﹐蓋以其气少不足爲補瀉﹐瀉子補母﹐則气自應也。﹞

故經言﹝一作云﹞補者不可以爲瀉﹐瀉者不可以爲補﹐此之謂也。﹝言瀉則當以子﹐補則當以母﹐不可誤施。﹞

七十四難曰﹕經言春刺井﹐夏刺滎﹐季夏刺兪﹐秋刺經﹐冬刺合者﹐何謂也﹖﹝五句經文無考﹞

然﹕春刺井者﹐邪在肝﹔夏刺滎者﹐邪在心﹔季夏刺兪者﹐邪在脾﹐秋刺經者﹐邪在肺﹔冬刺合者﹐邪在腎。﹝此亦以五臟所屬爲言也。井與春皆屬木﹐滎與夏皆屬火﹐兪與秋皆屬金﹐合與冬皆屬水﹐故四時有病﹐則髒气亦與之相應﹐故刺法亦從時也。﹞

其肝﹑心﹑脾﹑肺﹑腎﹐而系於春﹑夏﹑秋﹑冬者﹐何也﹖然﹕五臟一病﹐輒有五也。﹝言有五者之證現於外也。﹞

假令肝病﹐色靑者肝也﹐臊臭者肝也﹐喜酸者肝也﹐喜呼者肝也﹐喜泣者肝也。﹝說詳四十九難中。此舉邪之在肝者﹐以例其餘也。﹞其病眾多﹐不可盡言也。﹝言五者之變﹐不可勝窮也。﹞四時有數﹐而並系於春﹑夏﹑秋﹑冬者也。﹝言病𨿽萬變﹐而四時實有定數﹐治之之法﹐總不出此﹐其道簡約易行也。﹞鍼之要妙﹐在於秋毫者也。﹝此又推言用鍼之道﹐其微妙之處﹐乃在秋毫之間﹐又非四時之所得而盡﹐學人又不可因易而忘難也。﹞

七十五難曰﹕經言東方實﹐西方虛﹐瀉南方﹐補北方﹐何謂也﹖﹝此卽六十九難瀉子之法。南方爲東方之子﹐北方爲西方之子﹑東方之母。說詳下文。﹞

然﹕金﹑木﹑水﹑火﹑土﹐當更相平。﹝更相平﹐言金克木﹐木克土﹐循環相制﹐不令一臟獨盛而生病也。﹞東方木也﹐西方金也。木欲實﹐金當平之﹔火欲實﹐水當平之﹔土欲實﹐木當平之﹔金欲實﹐火當平之﹔水欲實﹐土當平之。﹝此言五行本然之道也。﹞東方者肝也﹐則知肝實﹔西方者肺也﹐則知肺虛。瀉南方火﹐補北方水。南方火﹐火者﹐木之子也﹔﹝實則瀉其子也。﹞北方水﹐水者﹐木之母也。水勝火﹐﹝木之母勝木之子也。﹞子能令母實﹐母能令子虛﹐﹝木之子火﹐爲木之母水所克﹐則火能益水之气﹐故曰子能令母實。水克火﹐能奪火之气﹐故曰母能令子虛。﹞故瀉火補水﹐欲令金不得平木也。﹝子能令母實﹐瀉子則火勢益衰﹐而水得以恣其克伐﹔母能令子虛﹐補母則水勢並旺﹐而火不敢畱其有餘﹐如此則火不能克金﹐而反仰食木之气以自給﹐使金气得伸﹐而木日就衰﹐則金自能平木也。不字諸家俱以爲衍文。

經曰﹕不能治其虛﹐何問其餘﹐此之謂也。﹝言治金虛之法當如此﹐不可止取一經以爲補瀉也。若此義不明﹐則治虛之法且不能﹐安能治他病乎﹖二語經文無考。﹞

七十六難曰﹕何謂補瀉﹖當補之時﹐何所取气﹖當瀉之時﹐何所置气﹖﹝言取何气以爲補﹔而其所瀉之气﹐則置之何地也。﹞

然﹕當補之時﹐從衛取气﹔當瀉之時﹐從營置气。﹝衛主气﹐故取气於衛。其法詳下七十八難中。從營置气﹐謂散其气於營中也。﹞其陽气不足﹐陰气有餘﹐當先補其陽﹐而後瀉其陰﹔陰气不足﹐陽气有餘﹐當先補其陰﹐而後瀉其陽。﹝此承上文而言補瀉之法﹐尢當審其陰陽虛實也。衛爲陽﹐營爲陰﹐衛虛而營實﹐則補陽瀉陰﹔營虛而衛實﹐則補陰瀉陽﹐而其補瀉之法﹐則又有先後也。《靈﹟終始篇》云「陰盛而陽虛﹐先補其陽﹐後瀉其陰而和之﹔陰虛而陽盛﹐先補其陰﹐後瀉其陽而和之。」此其說之所本也。﹞營衛通行﹐此其要也。﹝陰陽得其平﹐則營衛之气通暢流行矣。要﹐謂要法也。﹞

七十七難曰﹕經言上工治未病﹐中工治已病者﹐何謂也﹖然﹕所謂治未病者﹐見肝之病﹐則知肝當傳之與脾﹐﹝木旺侮土也。﹞故先實其脾气﹐無令得受肝之邪﹐﹝補其脾气﹐則能禦肝﹐不受克賊也。﹞故曰治未病焉。中工治已病者﹐見肝之病﹐不曉相傳﹐但一心治肝﹐﹝專治肝而肝邪入脾﹐則脾又病﹐經所謂「故病未已﹐新病復起」者也。﹞故曰治已病也。

七十八難曰﹕鍼有補瀉﹐何謂也﹖然﹕補瀉之法﹐非必呼吸出內鍼也。﹝《素﹟離合眞邪論》云「吸則內鍼﹐無令气忤﹐……候呼引鍼﹐呼盡乃去﹐大气皆出﹐故命曰瀉。……呼盡內鍼﹐靜以久畱﹐以气至爲故﹐……候吸引鍼﹐气不得出﹐各在其處﹐推合其門﹐令神气存﹐大气畱止﹐故命曰補。」此呼吸出內之法﹐越人以爲其道不盡於此﹐當如下文所云也。﹞知爲鍼者﹐信其左﹔不知爲鍼者﹐信其右。﹝信其左﹐謂其法全在善用其左手﹐如下文所云是也。信其右﹐卽上呼吸出內鍼也。持鍼以右手﹐故曰信其右。﹞當刺之時﹐﹝一本有必字﹞先以左手厭按所鍼滎﹑兪之處﹐彈而努之﹐﹝彈﹐指擊也。努﹐揉也。﹞爪而下之﹐﹝以爪掐至肉中也。﹞其气之來﹐如動脈之狀﹐﹝動其血气﹐則气來聚如脈口之動﹐此左手所候之气也。﹞順鍼而刺之﹐得气﹐﹝謂气至鍼﹐此鍼下所候之气也。﹞因推而內之﹐﹝推入其鍼﹐气亦從之入也。﹞是謂補﹔動而伸之﹐﹝謂搖動而引出其气也。﹞是謂瀉。不得气﹐乃與男外女內﹔﹝男則候之於衛之外﹐女則候之於營之內。﹞不得气﹐是謂十死不治也。﹝候气而气不至﹐則營衛已脫﹐鍼必無功。十死﹐言無一生也。﹞

七十九難曰﹕經言迎而奪之﹐安得無虛﹖隨而濟之﹐安得無實﹖虛之與實﹐若得若失﹔實之與虛﹐若有若無﹐何謂也﹖然﹕迎而奪之者﹐瀉其子也﹔隨而濟之者﹐補其母也。﹝迎隨﹐解見七十二難。經語見《靈﹟九鍼十二原篇》。按此子母卽以本經井﹑兪所屬五行生克言﹐非如七十五難指五臟所屬子母也。﹞假令心病﹐瀉手心主兪﹐是謂迎而奪之者也﹔補手心主井﹐是謂隨而濟之者也。﹝心病屬火﹐本當取滎。陰受气於五臟﹐其經气從兪及滎﹑及井﹐瀉兪則迎其來處而奪之﹐兪屬土﹐心之子也﹔補井則隨其去處而濟之﹐井屬木﹐心之母也。﹞

所謂實之與虛者﹐牢濡﹝一作濡牢﹞之意也。气來實牢者爲得﹐濡虛者爲失﹐故曰若得若失也。﹝气﹐指鍼下之气也。

其气來而充實堅牢爲得﹐濡弱虛微爲失﹐言得失則有無在其中矣。﹞

八十難曰﹕經言有見如入﹐有見如出者﹐何謂也﹖﹝二句經文無考﹞

然﹕所謂有見如入者﹐謂左手見气來至﹐乃內鍼﹐﹝卽七十八難所謂「動脈之狀」是也。滑氏謂﹕「有見如入下當欠有見如出四字。」﹞鍼入見气盡﹐乃出鍼。﹝气盡﹐其气來而復散也。﹞是謂有見如入﹐有見如出也。﹝滑氏《本義》﹕「如讀若『而'」﹐古字通用。﹞

八十一難曰﹕經言無實實﹐無虛虛﹐損不足而益有餘﹐﹝言實者宜瀉﹐而反補之﹔虛者宜補﹐而反瀉之﹔不足者﹐反損之﹔有餘者﹐反益之﹐皆誤治也。經文見《靈﹟九鍼十二原篇》。﹞是寸口脈耶﹖將病自有虛實耶﹖﹝一作也。言所謂虛實者﹐不知其指脈言﹐抑指病言也。﹞其損益柰何﹖﹝言其損益之法﹐將何如而得也。﹞

然﹕是病﹐非謂寸口脈也﹐謂病自有虛實也。假令肝實而肺虛﹐肝者木也﹐肺者金也﹐金木當更相平﹐﹝說詳七十五難中。﹞當知金平木。﹝言當瀉南方﹑補北方也。﹞假令肺實而﹝一作故知兩字。﹞肝虛﹐微少气﹐用鍼不補其肝﹐而反重實其肺﹐﹝如此則肺益甚﹐而肝益虛矣。﹞

故曰實實虛虛﹐損不足而益有餘。此者﹐中工之所害也。﹝害﹐謂不惟不能治其病﹐而反害其人也。﹞

